# 1907 - 98 - 4912205

 

Page 1

 
 
   
 
 

Page 2

 
 
上諭 
[三月初二日奉]  
　　旨索諾木著加恩賞給二等侍衛在大門上行走欽此 
論說 
[日本人之對於中國留學生]  
　　日本靑柳篤恒來稿科舉者。中國人士高貴之出身。謂爲登龍門者是也。中國之學位。如翰林。如進士。得之則揚眉吐氣。翱翔於九天。不得則憤廢無聊。沈沒於九淵。其關係於中國人之體面甚大。至於周旋應接時。每以有無功名爲問。蓋欲知其有如何之學位也。從可知中國人之重功名。在於有學位焉己耳。余嘗聞之大隈伯矣。科舉之弊。較之秦皇焚籍坑儒爲尤甚。職是之故。中國於二十九年。毅然廢八股之制。命舉國以孔孟之敎爲經。以專門特科之新學爲緯。冀以培養人材。轉移國運。未幾張之洞袁世凱等。聯銜上奏。以立廢科舉爲請。其辭有曰科舉者僅依一日之成績。判某爲優等。某爲劣等。以數輩攷官暗中摸索之智力。定多數人頃刻之升沈。天下有如是之不公平者乎。若學堂者。以積年之成績。衡定優劣。眞可謂公平之登用人材法矣。今也陛下聖明。誠欲勵學堂之興。則伏願廢科舉之制。然當時中國中央政府。對於此奏。提倡反駁。而王文韶尤激烈。其抗爭袁張二氏之說。有曰科舉者。中國人士登庸之捷徑。出身顯貴不二之法門。以故世間咸重視之。今無論學堂之價値。全體未能公認。尙不免有輕視之傾嚮。而當此創設之議初成。規定之制未備。欲一朝全廢科舉。是使全國士子塞進身之階。民心動摇必矣。是非策之得者。望陛下熟思之。袁張二氏亦以爲然。乃别畫一策。緩科舉全廢之期爲九年。期間行三年一次之進士舉人試驗。遞减其數三分之一。至九年後而受驗者全絶。一面則銳意定計。力圖學堂之普及。是卽袁張二總督之折衷策。朝議嘉納之。然此策亦無端不見實行而止。蓋以中國今者百度維新。新學勃興之趨勢如旭日之東昇。又如大濤澎湃。决堤潰防。一瀉千里。急轉直下。科舉全廢之聲高。則九年間不遑猶豫。竟以昨光緒三十一年宣布科舉全廢之上諭。雖然科舉廢而來遊我邦之中國學生。究有如何影響乎。 
　　余於此不能不重申前論曰。科舉者。支那人士唯一之登龍門也。而今則龍門永杜塞矣。中國四億萬人衆之中。倜儻有大志欲揚名聲顯父母者。將何所適從乎。科舉廢矣。我與人所可共適者。其惟學堂乎。 
　　科舉閉。學堂開。中國十八行。省數萬之儒生。欲攀學堂之門者。漫聲馳集。皆疾呼開學堂。開學堂。夫中國現在之學堂。收容此無數雲蒸霞蔚之集合學生團。將何以訓練之薰陶之而無遺憾乎。 
　　中國現時之學堂。其維持方法。能僅以學生納附束脩學金等之收入經營之乎。是未能也。中國學堂現時之實况。收容一學生。必給以學費。蓋猶我邦二十餘年前官立學校之情景也。况乎中國人得意之形式設備。其著於學校建築。校内施設。如南京三江師範者。一年之經費銀三十萬兩。其規模之宏大。設置之整備。日本亦不多見。以此例之。日本可敎育千人者。中國僅能敎育百人。卽以校舍論。如望其勿飾外觀。節减經費。分一校舍建築之費用。增築二三校舍。可收容多數之學生。以應國家之急需。决非今日中國人所顧者也。 
專電 
 
 
 

Page 3

 
 
[電一北京（三月初二日申刻）]  
　　政府今日電致湖南召袁樹勛京兆速卽來京聽候簡用（序） 
[電二蕪湖（三月初三日寅刻）]  
　　蕪湖近到磁船五百餘艘把持减稅來往商販均被禁阻出入現來船愈夥有數百人在北岸滋事巡警彈壓被毆勢極囂張（内） 
[電三蕪湖（三月初三日寅刻）]  
　　省憲以蕪湖巡警不甚得力電換馮道詠衡接充總辦（少） 
緊要新聞 
[　　政府近日會議京漢粤漢川漢三路皆以漢口爲中心點將來竣工之後必爲全國要區奉天省現已開闢商埠商務日必繁盛擬卽奏請以鄂督張宮保盛京將軍趙次帥兼充通商大臣其體制則仿照南北洋大臣辦理云（仁） 
[林軍機力辭實授尙書北京]  
　　郵傳部尙書一缺現尙虚懸兩宮於前日召見軍機大臣時擬令林紹年實授慶邸亦極力贊成惟林軍機以該部事務重要誠恐隕越仍請暫爲署理另選幹員接替遂叩頭力辭云（仁） 
[外省添設警察勸業两司作罷北京]  
　　厘定官制大臣議於各省添設警察勸業兩司本己定議近聞總司核定王大臣以外省欵項支絀添設監司大員經費不易籌措擬暫作罷論矣（學） 
[動用漕折銀兩可望議准南京]  
　　昨日江督蘇撫兩轅接到政府廷寄略言電奏覽悉所請動用漕折銀兩以濟災荒等語著度支部速議具奏（所） 
[俄人擬在哈爾濱築城奉天]  
　　聞俄政府擬在哈爾濱築城一座週圍八十餘里分設八門門備巨炮並開鑿護城河架設鐵橋以通行人現預算落成之期約須遲至十年後云（辰） 
[烟館大集會議之紛擾蘇州]  
　　蘇省禁烟局示諭從三月初一日起徴收加價至六月後一律勒閉另就他業城内外各烟館見之咸憤憤不平遂徧發傳單於上月二十八日在城内同春茶報取衆會議有云閉歇後須將烟館一應器具繳官領價者有云須請將從前所收六年膏捐如數給還者擾攘良久莫衷一是至三十日又由發起人郎子封邀集同業至原處集議到者益衆計蘇廣汴三帮共有一千九百餘人同春茶館擁擠不堪並分至玉壺春茶館登記各烟　牌號每店捐助小洋一角以爲辦理此事之　當塲由廣幇陳復昌與蘇幇郎子封等擬就公禀禀中大致以政務處原定禁烟章程係限六個月飭令烟館　歇三個月不收捐欵今反於三月初一起加價征收至六月底止民力實有未逮且各烟館歇業後並無别業可圖應請讓捐展緩閉歇等情擬定後卽約同大衆於三月初一日淸晨齊赴撫臬轅公求核示衆皆應允惟此事先有人密報臬署朱廉訪卽用電話諭令禁烟局提調盧太守及三首縣中路巡官等前往彈壓盧太守等當卽馳往再三開導衆始散去中路巡官陳大令當晚禀復臬憲朱廉訪以各烟館明日至撫轅遞禀人數衆多恐釀事端又用電話知會禁烟局及三首縣各路巡官設法禁阻禁烟局劉觀察等連夜擇要傳提各烟館諭令不准赴撫轅上禀一面並將發起人郎子峰拘送吳縣管押初一日淸晨又由三首縣及各路巡警局各派差役巡捕在撫轅附近分叚攔阻是以此禀現尙未遞（但） 
[詳紀局員威逼人命情形蕪湖]  
　　和州土藥統捐分局楊巡檢濟淸因細故威逼人命致被居民圍毆一節已紀前月廿八日本報專電茲悉起事之由係因購柴短付價値賣柴者不無怨言楊聞之以彼辱詈長官翫法已極當卽親批其頰并令家丁持片將賣柴者送至州署請從重嚴辦州牧曾宣廷以事甚微末未便苛求略加笞責隨卽釋放楊以州官未能如其所欲怒不可遏復飭局勇將賣柴者提至局所親持木棍痛毆數十下毆畢逐之門外賣柴者以無辜受此奇辱兼之遍體鱗傷痛不可忍遂於是晚吞煙自盡次日鄰佑知悉以該巡檢如此野蠻實屬闇無天日於是一倡百和聚集一千餘人鬨至局所搗毁一空復將楊圍住向之索命州尊聞警前往彈壓見衆怒難犯亦束手無策現已專差到蕪禀明土膏統稅總辦童次珊觀察并上禀省憲請示辦理矣（少） 
[紀皖北在汴購辦賑米被搶事安慶]  
　　皖北賑撫局在汴所辦大宗賑米行至信陽州被搶已見前月三十日本報專電茲聞皖撫恩新帥接到開封電稱皖北賑撫局委員在河南產米各屬採購賑米兩萬石已經購齊起運乃行至信陽地方被匪徒煽動鄉民數百人蜂擁阻奪搶去米粮約計萬數云云恩新帥以失米甚鉅當又飛電河南撫台嚴飭務拿首要懲辦並請速追搶去米石以免有誤春撫云（孔） 
[敎民造謡希圖搶米詳情蕪湖]  
　　巢縣運漕鎭素稱產米之區近雖各處米價飛漲不已而該鎭尙覺平允故赴該鎭購米者絡繹不絶日前有某客至鎭購米因事與敎民金大東齟齬金遂佈散流言紏集無賴多人意圖搶米事經巡警營官張得全偵悉當卽督同巡士嚴密梭巡金等見已有備始各散去嗣該縣葉大令聞信亦卽帶同差役到鎭彈壓見并未釀事遂未深究惟飭該鎭各董等妥籌善後事宜以防不測云（内） 
　　按此事畧見前月二十六日本報專電 
[解訊海州匪首朱念祖情形海州]  
　　上年海州匪亂曾經拿獲首要朱念祖據供羣推爲首渠未允從地方官復訪聞該犯素有狂疾且因案無証據是以禀奉上台批飭將該犯監禁聽候質審在 
 
 
] 

Page 4

 
 
案茲聞海州汪直牧近奉撫憲電諭略謂頃接廕午帥電嚴匪砂必解浦以朱念祖供詞狡展據該州請示飭將朱犯解蘇質訊等因惟現據臬司錄呈嚴匪草供己認起意糾人搶掠並於八月初九伏拒官軍打死兵丁不諱詰以朱念祖是否同黨則稱未見其人却聞其名聽說此人有痴迷病平日胡言亂語自稱要做皇帝因其是個文人有朱二先生之稱與伊素無往來亦無藉其聲名妖言惑衆情事等語應由該牧先提朱犯訊明如與嚴匪素識供有牽涉卽行押解來蘇否則彼此不相認識雖解蘇亦徒多跋涉無從質訊卽將訊供情形據實電復如果應解尤須多派弁勇護送以免疏虞等因汪直牧卽提朱犯復訊據供與嚴匪亦不認識當卽禀復各憲現奉廕提帥電諭仍須將朱犯押解赴蘇質審俾成信讞故直牧已遵飭起解矣（一） 
飢荒錄要 
[電飭產米州縣禁止遏糴蘇州]  
　　蘇撫通飭崑新常昭錫金鎭洋等各縣電云頃據崇明魏令詩銓電禀崇邑地不產米全賴米商領照採運近因各處匪徒攔阻出境米商裹足來源頓絶人心惶惶求電飭常昭錫金崑新鎭洋等營縣厘卡遇有崇商購米呈驗護照隨派差勇切實保護出境並嚴禁阻遏等語應准照辦務卽遵照並飛速移會附境防營厘卡一體知悉勿任匪徒攔阻滋事爲要（而） 
[擬撥振欵開濬河道徐州]  
　　徐州道府曁銅邑紳士張開鼎等電禀省憲略謂華洋義振會敎士擬提振錢兩萬串挑挖荆山河以工代賑查此河經歷銅邳兩境係通運道有關徐郡水利中多堅硬淤塞今該敎士意在興工振濟情甚可感惟事關航路未敢擅專可否卽乞裁示（明） 
本埠要聞 
[德領催結大閙西牢案]  
　　去年閏四月十五日美租界提藍橋西牢内因押犯與管牢印捕戲謔啓釁激成衝突各犯遂起意圖遁被西印各捕槍斃押犯范毛毛等多命該捕等亦被傷多名節經汪前縣蒞獄相驗並會同德師副領在公共公廨與關讞員訊供未結各情迭詳前報茲德卜總領事以此案情節重大未久延便因函請滬道立飭上海縣迅將此案辦結勿再延宕（西） 
[美領不允禁止洋商開設花行]  
　　滬道照會領事請禁洋商在内地開設無稅花行英領事不允飭遵等情曾記前報茲美總領事羅君以美商羅森費爾德亦在南市設立花行向係照章完稅因即照會滬請勿議及（返） 
[滬道仍須赴𡩋商議公堂案]  
　　前日江督電飭滬道至寗商議鬧公堂案滬道托故電辭等情已紀昨報茲聞瑞觀察辭不獲己遂定於初六日赴寗（企） 
[滬道照送洋員擬定河道界綫節畧]  
　　滬道瑞觀察照會總工程局略謂查浚浦界圖紅綫碍及馬路實地一事前經函致稅務司飭查本道到局又經議及河工師謂綫雖如此勾畫萬無將實地聞除辦法允立一據呈由稅司送道存案以釋疑慮業經函致在案茲於二月廿四日接好稅務司來函據奈總營造司函送所具上海縣沿城一帶現定河道界綫節略一紙業經辜部郎連函一併譯漢送請查核等因到查漢文譯函所云確係浦江左岸越過上海城之河道界線實僅爲標識之線無非按照界線開河相應照錄譯出漢文備文照會貴紳董請煩查照核辦云云（譯件列後） 
[譯奈格來函]  
　　局憲大人台前敬　者沿上海縣城一帶現定河道界綫茲備有節畧一紙送呈鈞河其中所論係解明浦江左岸越過上海縣城之河道界綫實僅爲標識之綫並非按照界綫開覽也 
[上海縣城一帶之河道界綫]  
　　圖中所繪上海以上江灣（其右岸爲董家渡船廠所在之處）之河道界綫計两綫柜距寛一千二百七十五英尺此两綫相距係按照江灣以下上海縣城以上（或法租界自來水廠以上）河道之寛狹而定右岸河道界綫與原岸緊逼該處河岸甚陡河水甚深頗當流水之衡由此而上河道漸窄實爲浦江最壞之處自董家渡船廠至相對縣城河岸僅寛一千另四十英尺沿縣城河岸一帶地勢作凸形近來仍日漸溢出推原其故不獨因河道自行淤積而用爲各種堤岸碼頭及小划鹽船木排充塞其間以致淤積者居其大半其充塞最密者莫如小划及木排當潮水退後卽停陷泥中實爲淤積之由日昨奈格與福柏士同往重復察勘其地其情景猶歷曆在日前次測量水道測得自董家渡船廠河岸至對岸退潮水淺之間祇寛八百四十五英尺而在浦東嘴二英里以下之河道現在仍寛一千一百九十英尺卽較寛三百四十五英尺今在浦東嘴所河道界两線两線相距一千四百一十八英尺由此而上漸窄約每千英尺窄十一英尺故推算至董家渡應得河道之寛一千二百七十五英尺有如上文所云然如此則左岸界綫必須深入上海縣城河岸一帶二百英尺改寛河道至該綫爲止若須開掘沿岸所有地段七萬二千二百八十方碼並折毁無數房屋木廠此必勢所不能故圖中所載河道界綫實僅爲標識之綫非眞欲按照界線開河也但在溢出河岸至原岸之間不可不淸理水道開濬泥灘是亦濬浦工程之要務與濬深浦東嘴及北江嘴工程有過之無不及也據佘格等所見該處河岸悉爲渣滓壅塞一由城中傾出一由船上抛入將來挖泥濬深頗非易易現在挖坭工程稍可稽遲務請先將各種碼頭小划木排等橫列河岸者一併移開是爲至要現在測量水道已至製造局以上二英里該處將來必可成一泊船河灣盖因上海縣城河岸一帶泥灘均須移去也（川） 
[派員守拿已革道員]  
　　閩省銅幣局總辦候補道馬景融因虧空庫欵甚鉅經度支部查明奏革飭卽拿解追繳在案茲該革道將由閩挈同眷屬乘坐海晏輪船潛行來滬以圖遠颺事爲閩督查悉立卽飛電度支部由部電飭滬道迅派幹員守候該輪到埠時不動聲色密爲查拿解究瑞觀察奉電後當卽派委曹巡檢昌何都司安祥曁道轅偵探楊錦密往守拿一面並函致新關稅務司請飭得力巡丁扞手人等一體恊力緝拿務獲解案（速） 
[復請删除莊票止付條欵]  
　　滬上各西商銀行要求錢業將新定莊票止付條欵删除經錢業據理辯論禀奉滬道照會租界領袖總領事一案茲領事分會仍堅持前議己由領袖轉復滬道飭遵矣（輕） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[農工商部丙午年紀事簡明表（八）（續）]  
[公司註册表]  
[商]  
　　山東小淸河輪船有限公司創辦人唐榮浩股本十萬两六月十二日註册總公司設在烟台分公司設在濟南等處 
　　京師書業股分有限公司創辦人馬飛卿等股本二萬元七月初一日註册設在北京　　福建藥房股分有限公司創辦人高敬廷等股本五萬元八月十四日註册總公司設在厦門鼓浪嶼 
　　瑞豐輪船合資有限公司合資人歐陽元等四人資本八千元十月二十一日註册總號設在蘇州分號設在常熟無錫鎭江等處 
　　廣州總商會報股分有限公司創辦人廣州商務總會商董等股本三萬三千元十月二十三日註册設在廣東省城 
　　存仁堂藥房合資有限公司合資人繆愼餘堂季介堂資本一萬元十二月初九日註册總號設在雲南省城分號設在廣東省城 
[獨資商菐註册表]  
　　源豐機噐製造油餅坊創辦人陳琴堂資本三萬两二月初四日註册設在江蘇阪寗縣東鄉執地仁風里 
　　恊發號出資人王啓仁專製金銀首飾資本五萬元三月十二日註册設在廈門 
　　盛升記錢莊出資人錢福保三月二十日註册資本一萬元設在浙江永嘉縣 
　　福興和元記洋貨店出資人張文濬資本六千两五月二十五日註册設在河南内縣 
　　滋德堂荷　水廠出資人徐培基資本八千元五月二十九日註册設在蘇州 
　　福興和泰記錢店出資人張門余氏資本六千两六月十五日註册總號設在河南河内縣分號設大孟縣 
　　金印藤草帽行出貨人吳金印資本一萬两六月十五日註册總號設在德州 
　　雙如意衛生麥磨廠出資人董文田資本二千两九月十五日註册設在北京 
　　梁天保齊三氏九藥店出資人梁澤餘資本一萬元九月二十六日註册設在廣東省城 
　　錦裕織布廠出資人李國楷資本一萬两十月二十一日註册設在蕪湖 
　　濟川銀行出資人周許氏資本八萬元十月二十九日註册設在廈門 
　　謝同泰豆餅陸陳船行出資人謝子江資本四千元十月三十日註册總號設在泰州 
　　森美樹號出資人錢樹榕資本五千元十一月初六日註册總號設在安徽貴池縣 
[顧問官表]  
頭等 
張謇三十年三月初一日奏准 
袁樹勛三十一年十一月十一日奏准 
二等 
丁寳銓三十一年四月二十二日奏准 
三等 
周廷弼三十年十一月二十二日奏准 
議員表 
四等 
李厚祐三十年十二月十二日奏准 
五等 
葉璋三十年十二月十二日奏准 
商務議員 
直隷 
黃璟農務局總辦三十年八月札派（未完） 
内治部 
[廣信府添設電局九江]  
　　贛省所屬之撫州饒州及景德鎭樂平等處現已一律設立電報茲贛撫瑞中丞又擬于廣信府添設子局以便直達福建刻已與電政大臣商妥派員至該處沿路查勘矣（異） 
[匯解新舊賠欵蘇州]  
　　蘇藩陳伯平方伯以蘇省應解本年第四期部籌新舊賠欵其計銀七萬三千三餘兩現已届期因於日前在司庫項下如數動撥發交號商承領匯解江海關兌收轉付矣（一） 
[釐差易委南京]  
　　金陵厘捐總局稽核委員濮大令文波現調辦靖江厘局所遺稽核一差督憲札委徐大令之棫接辦（王） 
[籌解機器新廠經費安慶]  
　　移建上海機器新廠應需經費前經咨明各省認籌茲皖撫恩中丞已札行藩司擬於司庫漕折水脚項下撥銀二萬兩交商匯解馮方伯奉文後當卽遵照辦理（美） 
[官錢局改行新票鎭江]  
　　鎭江裕蘇官錢局因一元鈔票銷用日廣惟票式不甚精緻恐生弊竇遂改用新票所有舊票則但收不發凡錢庄貨店情願代銷票帋者均寛讓半個月銀期不須現兌云（子） 
[派員催解奏銷銀兩安慶]  
　　皖藩馮方伯以皖南北各屬於三十二年分奏銷案内丁米各欵均未掃數解淸特於前日札派委員多人分往各屬從束催解（賢） 
[巡警習藝所將次開辦蕪湖]  
　　巡警總辦黃潤九觀察刻擬將校練所兵生一律遷入本局以校練所之校舍改辦習藝所以便無業游民曁捕房所押人犯入所學習業已妥訂章程將次開辦矣（曲） 
[茶釐總辦起程湖北]  
　　鄂省產茶之區以羊樓洞爲總匯每年春夏之交均由上憲委員設局抽收釐稅本屇已經鄂督札委知府袁世同爲茶釐總辦上月杪禀辭起程聞隨帶員司至六七十人之多云（音） 
[獎勵能文知縣湖北]  
　　日前鄂督張香帥親赴新修之羅忠節公祠致祭其祭文係忠節同鄉候補知縣姚瑞麟所作頗合帥意因諭李藩司將姚儘先酌委優缺一次以示獎勵（安） 
[武進縣定期交卸常州]  
　　武進縣賴大令聞新任袁大令將次來常因定于本月初六日交卸篆務初十日卽赴宜興本任（言） 
[警察不准領用利器寗波]  
　　慈谿縣鳴鶴塲一帶地鄰外海盜賊最夥現有紳士葉鴻年等招募壯丁舉辦警察具禀道署請繳價給領毛瑟槍若干枝喻庶三觀察发毛瑟槍爲軍裝利器且現在改編營制所存無多軍裝局内祇有舊存來福槍數枝如果合乃准卽繳價給領（求） 
[川粤漢鐵路添員會辦湖北]  
　　鄂督張香帥以川粤漢鐵路局事務殷繁特札委候補道王元常鄒履和二觀察爲川漢鐵路會辦曾廣敷高澤畬二觀察爲粤漢鐵路會辦（安） 
外交錄 
[調查關東洲户口旅順]  
　　日本都督府民政部現將關東洲户口 
 
 

Page 11

 
 
據實調查計華人五萬九千五十餘户人口三十八萬六千六百餘人日人二千八百五十餘户人口一萬二千三百五十餘人此外歐米兩國計共七户人四十六口而已（輝） 
[電催選送外交人才北京]  
　　外務部各堂官近以儲材館將屇開辦人才不敷任使因又電催出使各國大臣迅速物色長於外交之留學生保送到部以資襄助（仁） 
[法軍官調查新軍蘇州]  
　　法國軍官伯利索君由滬來蘇觀看武備學堂及各標新軍當經撫憲札飭辦理交涉事宜知縣周南優禮接待現該軍官觀看己軍卽起程返滬矣（但） 
[商改澳門審犯定章廣東]  
　　粤省盜賊向以香港澳門兩處爲逋逃藪購線偵緝須先報英葡官會拿扣留定限日期憑証交犯英國定章須証二人葡萄牙定章須証八人迨提犯到省又須請英葡領事觀審不事刑求惟葡章須証八人往往証不足額一逾限期卽行釋放兇惡漏綱賊胆愈大昨經周玉帥札派何道祐與葡督熟商請減証人或以一二名爲限葡督答此係彼國政府定律惟周督所商旣爲中外商人治安起見允達彼國政府通融辦理云云玉帥以事關改章昨已電請外務部轉致葡使贊成議改矣（答） 
[江西南豐縣周大令告急禀（爲鄉民仇敎事）]  
　　敬禀者竊卑縣五十一都之黃連堡地方鄉愚始而造謡與敎爲難繼而拒捉勇役綑禁均經先後據實通禀憲鑒在案旋聞該堡有定期入城滋擾之說當卽約令駐縣會辦之蔡營官世衡等嚴密防範一面禀請本府添兵守助詎於本月十五日申刻該亂民果紏千餘人假迎神爲名執持旗械由西門而來卑職一得探報立將四城嚴閉會同管哨各官率勇登城且該亂民情勢洶洶距城一里許公然開放鎗砲卑職亦令營勇開放數鎗抵禦始行退轉並未擊傷此番幸而佈置尙早否則一被闖入城内則各國敎堂敎民均不堪設想當經卑職飛禀本府告急並商請城廂内外正紳舉辦團練一面竭力防守探聞被捉兵勇至今未放該亂民反揚言必須官長挽紳求和始能放回如官兵逼緊卽先後殺斃其中爲首之人委係前次鳴鑼聚衆之地保鄒發即蠻仂並唐丑老等起意紏集本堡及逼脅附近各堡之人且有勾結外匪在内實非尋常鬧事可比自應聽候撫憲派撥大兵嚴加懲創除再赶緊出示解散脅從一面認眞保護敎堂敎民並隨時禀報外合將亂民紏衆欲圖入城營勇擊退後探聞情形據實禀報再案内地方係名鄒發卽蠻仂前次禀叙李發委係錯誤合請更正（千） 
　　按此事曾見前月二十一日本報專電二十七八兩日訪函 
[查辦油池道員到蕪蕪湖]  
　　美孚洋行油商劉懋恩在弋磯山下建築油池經商學兩界禀請江督皖撫阻止當由午帥派陳道惟彥來蕪查辦情形巳兩紀前報茲聞陳道于二十七日由寗來蕪并未見客卽密切調查該商是否違議建築油池再定辦法刻聞商學兩界擬于日内開特别大會請陳道蒞會妥籌對付之策云（少） 
[禀設中日公議會吉林]  
　　近得吉林函云華人在長春車站所犯案件向歸日本人管理必送至公主嶺判斷往返覊押殊多不便現經衆華商禀請日官設立中日公議會凡華人案件俱歸會中裁判聞已經日人允許惟會中總董尙未派定（辰） 
[日人不納安東船稅安東]  
　　安東縣稅關已經開關等情曾紀前報茲聞該關稅務司伯倫氏提議鴨綠江進口輪船照納貨物墩稅一欵日本領事尙未應允以該埠進口輪船多在韓國領海停泊不停中國所屬海内故搭貨墩稅例應交納韓國聞伯倫氏已將此問題禀由北京外部與日使交涉矣（照） 
軍事界 
[札飭續徴馬砲各隊兵士松江]  
　　松江府戚太守近接督練公所札文略謂蘇省徴兵時有開革病故請假逃亡之缺並經陸軍部咨飭應添募馬砲各一隊並立工程輜重各一隊自應札飭各州縣按照定章就地勸徴無庸再派徴兵官前往着各州縣查照前次章程按格遴選陸續編伍統限三個月竣事云云太守奉文後當卽轉札各縣一體遵辦（此） 
[札飭各營預備秋操鎭江]  
　　江督端午帥以江南創練新軍一載有餘訓練敎育漸有進步决計於今秋舉行大演習奏請欽派大臣檢閱或赴北江會操或赴河南會操現已飭下督練公所轉飭各軍加緊操練准備一切一俟佈置完善即分别奏咨辦理日昨駐鎭各營統領已奉札嚴飭各營官於三月初一日起勤加訓練矣（應） 
[萍鄉又獲要匪江西]  
　　萍鄉縣近又拿獲會匪要首蔡紹南一名當卽電禀省台解省嚴辦（他） 
敎育誌 
[批駁觀書樓專籌經費南京]  
　　儀徴縣舉人晏玉琦禀請創設觀書樓當奉督憲批示據呈及說帖均悉查觀書樓之設所以保國粹開民智本爲重要之圖極不可緩惟該舉人所議各條於觀書樓辦法未經道及專爲籌集經費起見其中諸多窒礙未便准行（吾） 
[四縣紳商組織學堂江西]  
　　南昌豐城新建進賢四縣紳商現在省埂設一維新學堂定額一百廿名專收貧民子弟無論客籍土著槪不取費己禀准提學司招考矣（他） 
[三江旅學之組織吉林]  
　　近日南人之趨吉林者日夥官商子弟每苦肄業無從昨由陸軍學校總理胡選卿君法政館敎習張含初君及警務學堂監督李君長如商同提倡辦一三江公學聞一切章程尙稱完全不日卽可成立云（輝） 
[勸學所開辦蘇州]  
　　蘇提學周少樸札委長元吳三縣視學員陸基祝秉綱陳宗亮三人兼辦勸學所總董該三員現已奉到札文卽會同商議擇定城西石塔頭林文忠公祠内房屋於前月三十日開辦已禀明各憲立案矣（物） 
 
 

Page 12

 
 
[批准學費留作正用南京]  
　　實業學堂監督王觀察崇烈因堂中月支經費已可敷用所有收取各生學費應即專欵有儲預備添置儀器各項正用當禀奉端午帥批准有實心辦事殊堪嘉尙等語（吾） 
[勸學所經費定案南京]  
　　高淳縣徐大令日前禀呈督轅請以尊經書院息欵撥充淳邑勸學所常年經費當奉批示該令籌辦勸學所撥以尊經書院總欵爲常年經費旣與紳董議明事屬可行應准立案（王） 
[詳准撥給法政學員薪水九江]  
　　贛省法政學堂監督范莊二觀察日前撥定章程詳奉撫憲批准以後所取之正班學員月給薪水銀二十兩佐班月給　二兩并另行給予月課獎賞云（異） 
[區學添聘監督南京]  
　　金陸開辦四區小學地段遼闊校地分設至四十所之多所有敎授管理一切總辦一人誠恐統馭難周日前督憲端午帥特添聘内閣中書俞誥慶爲四區小學監督會同總辦梅觀察光遠妥爲籌辦（吾） 
實業類 
[電告墾闢蒙荒北京]  
　　庫倫辦事大臣日前電告政府略謂蒙旗荒田業己招集内地商民推廣墾種並調撥防兵分駐該處巡邏以資彈壓特此奏聞云云（紅） 
[飭籌後湖南塲經費武昌]  
　　鄂督張香帥以漢口後湖曠地甚廣荒廢甚爲可惜卽撥開闢商塲以拓利權惟經費甚鉅籌措爲難已飭江漢關道桑鐵珊觀察後城馬路工程局總辦周松甫太守竭力籌劃禀覆核奪（今） 
[鄭總辦移覆粤路槪略廣東]  
　　川省道員蔡觀到粤攷查路政卽行移知公司照辦等情已見本報現悉鄭總辦己將大槪情形備文移覆略謂准貴道移開飭將粤路興築事宜及路成後管理諸法逐一詳細開示等由准此當經轉致總工程師鄺道台詳細開示以憑移覆去後茲接鄺工程師函稱查本路路綫至湘省交界處共長英里六百餘里由粤省黃沙道站至高塘約三十餘里爲第一叚由高塘至新街約二十餘里爲第二叚由新街至路塘約三十餘里爲第三叚此三叚共百里之譜經派帮工程師三人及工程學生監工人等分叚興築其第一叚業已築好行車運料興築之法不外先打平水掛中線後一面築路基一面造橋二路工舗竣枕木釘鋼軌鋪石渣築站台建車站建車房建機器廠諸大端至路成管理之法不外先設車務處設票房設電報房安電線派站長派車守管理車站及車内各事以上辦法不獨粤路如此處處皆然至於詳細節目及深奥之處各工程司各有妙用存夫其間斷非筆墨所能罄須調查員親履其地如川督札内所云逐一考查悉心研究方可等語敝總辦查核所覆均屬實情理合據情轉達並將敝公司章程函牘各一本一併移送請煩查照云云（答） 
[商埠將見發達吉林]  
　　吉省自開商埠街市諠嚚諸形輻輳且吉長鐵路不日開工日俄領事均已劃定租界興修馬路建築洋樓轉瞬問又將見一文明世界矣（輝） 
瑣事欄 
[提議减膳助賑之衝突蘇州]  
　　蘇省大學堂某君因傷淮徐災重特於日前聯合同志提議減膳助賑一時簽名舉手者頗多乃有某生意存反對鼓動同學排斥解散并向各敎習言某君等沽名鈞譽不近人情减膳一事殊屬無謂而各敎習以某君急公好義未便阻尼反極意贊成某生大憤勢頗洶洶幾至衝突後經監督曉以大義調和兩間始得無事現聞某君曁諸同志務欲達其目的以期實行减膳一事云（川） 
[革員解省審辦常州]  
　　常郡紳學界鄒仁溥薛翼運余榮淸等日前電禀蘇撫以華紳承謨案旣質訊明確並未得贓無罪已可槪見乃於前日忽改押所凌辱太過况華紳身列賢書曾權縣篆因案牽連竟至此地在獄氣忿成病恐有不測闔郡不平故代乞恩迅電常府秉公訊結暫准取保倘有應得之罪病愈後再由職等交出等語當奉蘇撫電復華革員詐贜有人指供可証府訊狡展先發縣看管又多方要挾不知守法由府詳經批准收押案情較重訊供未明未便遽釋現己飭司提省審辦以期水落石出云云現常府德太守已遵飭將該革員卽日押解赴蘇聽候審辦矣（或） 
[誣告女學生捲逃案斷結蘇州]  
　　陸軍部陸軍學堂敎習侯毅等赴蘇撫轅聯名公禀顧菊如誣告其妻王素珍捲癬環求昭雪等情當奉陳中丞批飭金匱縣提訊復斷現由金匱縣趙大令查案通禀請示經中丞批示云此案顧王氏因姑嫂不睦遂至夫婦反目翁媚成仇家庭勃谿匪伊朝夕現在顧王氏就學北洋不在背逃之列必無斷離之理自應仍照前斷月給錢米以充學費將來南旋之後送還夫家果能從此和諧固甩甚善否則亦應察其是否有犯七出之條有無可以不去之義及兩情是否願離再行分别辦理云云（息） 
[道庫被竊續誌九江]  
　　九江道庫日前失去寳銀十一只已紀前報茲悉是案己經城内警察總巡嚴孟蕃司馬查明係道署某僕所爲業巳禀明汪觀察將該僕黜革從寛免究（他） 
[朱子龍暴斃武昌]  
　　革命黨朱子龍近在縣監暴斃聞該犯週身靑腫若服毒者然惟鄰封檢驗則云病故其中有無疑竇探明續錄（今） 
[醫家失竊蘇州]  
　　閶門内西街醫生曹某家於上月廿七夜被賊竊去細皮袍褂十八件及銀洋首飾等約値一千餘金翌日報經北路總察劉歌雅及吳縣張春泉二大令當塲踏勘當將地保重責一千板一面勒限捕役嚴緝（出） 
[匪徒搶劫巨贜湖南]  
　　桃源縣東鄉巨富曾姓家前日夜半時突來匪衆數十人明火執械毁門直入劫去贓物約値萬金次日事主赴縣呈報縣主呂仲端大令當卽蒞勘飭差嚴緝現已先後獲到二十餘人迭次研訊據供所有贓物均被　倡議紏搶之某等兩犯携去先已遠颺大令因復嚴飭勇役並移會隣縣一體協拿務獲追究（亦 
[緝獲逃匪寗波]  
　　象山匪徒四散逃逸日前由移駐大嵐山營兵緝獲二人聞係首要當即解送提轅飭發鄞縣押訊（行） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（四）]  
　　福閉目側耳。靜聽至此。急問曰彼有何言曰。彼云爾若此毋望復與我完好。我將控之法庭。與爾離異。嗚呼。是何言歟。我雖求完好而不可得。然我希望與我妻完好之心。至晨夕虔禱上帝。未能頃刻忘。今聆是言。不啻嚴冬之月。驟置我冰水之中。使我全身之熱度。自踵至頂至毫髮。悉化爲冰冷。而希望自此絶。矣時余妻詬詈聲甚急。余亦憤極。不復能再忍。奮拳擊案爾若此。我先手刃爾。然後自刃。直與爾俱盡耳。斯時余性暴發。忿火陡熾不可遏。若無雪倫君在側者。余眞拔刀殺之矣。蓋余等方劇爭時。女僕亚登在外室。𧣇觫不敢入。適雪倫來視其姊。因就解。勸繼聞余是言。目余曰。海太。爾過矣。余姊誠不應作斯語。然婦人於所親者。往往嬌縱任性。口不擇言。爾當深諒而曲恕之。奈何遽出强硬之手叚。加於所至親愛之人。乎。余聞言自覺稍過。乃含怒默坐於側。雪略。慰其姊數語。怱怱欲行。有言事赴倫敦。至晚方歸。其姊謂曰。爾今晚歸。當再過我。我需爾一談。雪諾而去。余亦取帽挈杖。忿忿出門。此禮拜晨九句鐘事也 
　　福問曰。爾出門後。寓中僅爾妻及女僕亚登乎。抑尙有他人否曰。余寓中用書記生一。男女僕各一。余業律師。往來文件頗夥。因聘約克屈來者。爲書記。每禮拜一至六日。約必晨至晚去。是日爲禮拜。例不辦事。故弗至。男僕曰赫迭。受僱於余者七年。人頗忠實。然性甚凶傲。每因事略責之。輙獰爭不稍讓。余念其誠。優容之。自余妻之來。不復能相安。彼亦崛强愈甚。於一禮拜前。忽然辭我去。欲另僱他僕。未得其人。女僕卽亚登。來已三年。然彼家在倫敦。每逢禮拜日下午。必乞假歸理𤨏事。次晨卽至。習以爲常曰� 
然則是晚寓中。僅爾妻一人在矣曰。然曰。爾於何時歸。海曰。余是日飲於友人寓。初憤恨不欲歸。旣思已亦太過。漸萌悔念。因於十二點鐘後告歸。旣及門。方欲以手扳鈴。門忽觸手而闢。蓋虚掩未扃也。甫入門。卽覺室内烟霧殆滿。觸鼻煤油氣甚重。心大疑。急冒烟突入。而目己迷失。不復辦門徑。屢顚躓屢起。甫及寢室之外院。陡於昏濛中。發一非常之光亮。直射入眼簾。則火已上透窓檽矣。時不見余妻蹝跡。心急如灼。又余緊要之件。多置寢室中。思冒火入視。而濃烟崩騰而出。刺喉摧肺。不能通呼吸。天空之氣盡爲烟氣所外逐。若再有三分或五分鐘時。余亦將悶絶矣。乃狂奔外出呼救。余宅在路之北。其後矌闊。爲牛羊畜牧地。路南房屋稍盛。居人較多。衆　聞聲趨救。須臾。警鐘大鳴。然　救火會馳集時。火己灌熄。僅藝去寢室之頂半間。餘厔雖多倒塌。大都救火時所毁拆。非藝於火也。時遍覓余妻不得。詢之居隣。亦無知者。正惶急無主間。適阿根聞信至。謂余曰。夫人或事前他出耶。余雖念彼或往觀其弟。事未可知。立命人至雪倫所視之。甫及半途。雪倫己喘息至。詢以其妹所在。茫然不知。謂已自倫敦歸。有友約之他出。弗及踐其姊之約。頃聞警鐘。始知其姊寓被火。故奔視之。嗚呼福君。余聞斯言而余望遂絶矣。斯時之余。恨不立投身火中。與此不幸之死者。焚身焦骨。同爲灰燼。蓋余亦幾發狂矣。時雪倫在側。顏色忽大變。迥異常時。詢之。始知彼素有腦筋震痛症。今以悲姊故。疾雖發。因先辭歸。嗚呼彼雪倫者。且出其至厚之天性。以悲念其姊若此。雖同母之少弟愛其長姊。亦無以過之。余覩此情。祇益悲耳。 
本埠新聞 
[印人蠻橫]  
　　昨晚有一印人在四馬路三山會館左近逢人便毆計被毆者有本館排字房内四五人亦被無故亂擊數琸羣情不服當卽扭送大馬路新巡捕房奉飭管押一宵以儆惟聞該印人常在各馬路毆擊行人顧捕房有以懲儆之也（機） 
[又用藥酒灌醉妓女]  
　　上月十四日本報紀英租界西安坊平江小橋之傭婦吳愛囡至法租界被張某灌醉取去金飾等情此事至今尙未破案不謂前日以有英大馬路龍泉園弄内雉妓阿大至法界吉祥街淸芬堂烟間找尋張姓狹客索取洋元張即將阿大誘往後弄某棧内用藥酒灌醉取去金鑲鐲金戒指金挖耳金耳環等物遂卽逃逸阿大至次日始醒跟蹌而回遂據情報知老閘捕房捕頭允飭包探查緝並諭令自役法捕房控告（莊） 
[續紀敎員追取束修事]  
　　昨報誌敎員追索束修一則茲悉昨日滬道偕法領事會訊時該女敎習並未到案中西官命馬觀察償原告銀五百兩結案觀察謂須商之校董遂退堂（泉） 
[南匯縣接印有期]  
　　卸任上海縣王少谷大令闪奉江督飭赴南滙新任當於本月初六日接印（哲） 
[相驗押犯]  
　　莊家涇搶米犯童晋泉在縣肋患病身死經李大令親往白虎殿驗得委係病死着即棺殮候親屬具領看役先時未據禀報喝責一百板（車） 
[縣令返滬]  
　　本縣李大令日前赴蘇謁見省憲今日已坐火車回滬矣（車） 
[拘獲鎗斃西捕夥盜]  
　　鎗斃西捕之夥犯小餛飩被道轅偵探楊荆山在蘇埂拘獲解至道署飭發縣嚴訊（車） 
[法艦來滬]  
　　法國巡洋艦煌杭齊號前日開駛來申停泊浦江（舟） 
[巨欵被竊]  
　　停泊吳淞之法國公司船前日將橫濱羅卜票銀八千兩交黃埔拖步小輪帶至本埠寄存法公司銀倉詎翌日該銀竟悉數不見法捕房麥總巡及謝麥二副捕頭得報立卽前往履勘諭飭各探嚴密查緝（舟） 
 
 

Page 19

 
 
[押犯易名]  
　　昨報誌關讞員照覆日本領事謂捕房押犯並無朝鮮人崔永信指控沈炳南其人茲悉沈炳南於去冬又易名沈梅高騙取威海衛客貨銀三百數十兩爲轉運公所控廨判將沈梅高發押老閘捕房六月沈梅高即沈炳南之僞名也（泉） 
[局員被控]  
　　滬南高昌廟巡防委員李二尹錫年茲被該處商民投道禀控勒吞罰欵誣良爲竊以及私索東洋車馬車等捐多欵瑞觀察以該商民等控關局員需索虚實均應澈究當於昨日札飭上海縣密查覆奪（盧） 
[娶妾者鑒]  
　　英界白克路盛公館遣丁報捕稱主人進京第三姨太太忽於昨晚了外不歸捲去珠寳首飾約値一萬四千餘金開單請緝捕頭准卽派探勘緝（根） 
[提到竊洋茶房]  
　　寳善街老椿記棧客失洋四百三十元棧主查係茶房蔡阿二所竊當控由關太守移文海門廳提解已誌本報昨日探差已從海門將蔡阿二提回押解訊辦（哲） 
[華捕行竊]  
　　四百三十號華捕掩入英界山東路一經堂扇店爲執事余厚卿瞥見該捕卽行逸去當時檢查失去呢幛泰西緞等物報捕飭探往勘捕頭又派人至該捕家查出手鎗一枝外國衣一襲捕房察得手鎗係某洋人報失之贜俟禀明總巡核辦（夏） 
[僧人解縣]  
　　總工程局將小武當改作電燈公司曾紀前報茲僧人奇綠仍將後埭房屋佔據故局董又禀明滬道飭縣派差諭令遷出詎住持僧奇綠刻己逃避祖有僧人永淸在内昨縣差已將永淸解縣請爲核辦矣（夜） 
[出示招領婦女]  
　　木瀆婦人金王氏前被張寳生誘至花烟間幇傭不愿由巡士拘送西區轉解總工程局發堂待領在案迄今已及九月無人具領刻己由總工程局出示招領矣（夜） 
[道批三則]  
　　巡警學堂學生陳寳卿批據禀各情姑准給假兩星期以示體卹仰巡警學堂梅委員傳諭知之並令假滿迅速來堂聽候調用毋得梢延○民婦黃朱氏批此案該氏夫黃慶雲現有親筆書押保狀在卷何得飾詞嘵癗希圖保釋仰上海縣勒催黃慶雲限交祁季淸到案讯究違干重辦○孀婦胡許氏批氏女是否避匿抑係走失旣據控廨何以不理仰會審委員確切查究禀覆（𣏌） 
[家政改良會紀事]  
　　昨日午後兩點鐘滬南競化師範女校開第十二期家政修改講筵主講者楊覺巽夫人王震女士演講立身處世之道肫切懇摯滿座動容女賓來會參聽者亦復不少在會會員皆得練習手工補助家計並得研求家庭應用之學由該校師範生擔任指導之義務云（川） 
[學生演劇助賑]  
　　昨日上海實業學堂及震旦學院學生假徐家匯李公祠合演中外古事集捐賑濟淮海飢民本館記者承贈劵往觀是日來賓頗多午後二時開會先由徐家匯法敎堂學生演奏西樂次由馬湘伯觀察演說演劇助振爲淮海飢民請命茲將開會次序列下洋琴合奏（高恭安張諤）化學游戲（實業學生章祖純曹永成李鳴和王士杰）學生音樂班（震旦學生）西劇璧衣綠（實業學生榮大瀛黃光正葛吉生黃國恩劉元濟）西劇僞繙譯○震旦學生胡光復陳鴻藻張其鐸翁灝孫文耀顧義吉徐鴻吉高孟啓陳體信）洋琴獨奏（胡鴻猷）中國戲劇冬靑引（朿奉銘張同辰周絹菴張對良顧翕釣）至五時復由徐家匯敎堂學生演奏西樂散會計來賓當塲助捐者約得百數十元云（穎） 
[上海官事]  
　　督轅武巡捕前福寗鎭右營守備周承章督轅中軍千總林鵬飛知縣吳寶鑑内閣侍讀孫毓林等分别到道拜會禀見○貴州試用通判增治奉黔督飭解靑鉛晋京交納到道禀謁○瑞觀察昨傳本縣李大令及卸任本縣王大令到轅問話（𣏌） 
訟案 
[上海縣案]  
　　張瑞嘉控子晉生竊單串賣提訊張供前年被晉生竊方單十二張出賣地保楊品如盖戳分肥褚和尙作中晉生供方單由母親給小的分抵楊毛毛陸永增王森記等三家褚和尙供晉生先持方單向陸永增抵洋二百元後托小的向陸加洋二百元楊品如供晉生將七號方單和王先抵洋二百元後驗係廢單由小的勸立杜絶契找回百餘元大令判晉生收押餘人斥退候再復審○潘阿妹控陸姚氏誘匿甥女由萬航渡巡局解縣潘供甥女鹿珠係何姓養媳近被陸姚氏誘匿由局拘獲到案鹿珠供願隨陸姚氏至絲廠傲找陸姚氏供不知麗珠未告翁姑故荐往絲廠大令判麗珠姚氏交差傳何姓來案具領○蕭張氏喊控賴欠提訊氏供何姓前和丈夫借去洋一百元何以夫與中人均去世恃蠻不認大令判候查奪（車） 
[總工程局紀事]  
　　西區續獲搶刦瞿姓家盜犯李大李三两名解局奉孫明府提訊供由龔海靑紏往把門事後分得洋十元判解送縣署辦理○前日巡自巡士在王家碼頭押店内拘獲形跡可疑之沈金寶趙錦良蔡阿如陳阿小戴阿四朱懐子瞿恩元張阿土等多名解局由孫明府訊知均作皮鞋生業須往浦東工作在和昌押店借綿被實被悞拘判傳同押店主到案質對再核○張德高與李文林朱阿根口角互毆致各受傷扭案命解縣辦理○大生信局主董瑞體控鼎茂莊夥李才甫將付去之元春莊票洋五百元扣住圖抵局夥白永堂欠欵孫明府判李將票交還白交保理欠○西區拘解匪徒沈阿林張得生張雲弟到局訊究判沈戒責二百下押十四天两張各責一百下交保所有搜出僞票一律銷毁（夙） 
[公共公廨晚堂案]  
　　吳明耀控金綬宜賣地抛棺前經斷令金綬宜限二個月將地另售照原價加息歸還吳明耀等情迭詳前報茲金綬宜逾限不理又奉關讞員飭提到案於前晚經王襄讞提訊金供該地因被吳堆積木料以致不能出售並非有意遷延王襄讞得供判金交妥保限一月將地售出並令吳速將木料移徒他處两造遂各具結完案（莊） 
[公共公廨紀事]  
　　上年十一月二十一日濟良所送烟妓榮才寳至廨稱係被摀凌虐求請超拔當經關讞員判將才寳發所留養擇配其摀母王桂紅被提到案判押本原四月本年正月十七日該摀患病送棲流所醫治茲病己痊愈由所董函送案廨奏諭仍交官媒管押候示定奪○華捕送瘋人王德裕到廨請爲安插關讞員諭令差役送棲流所醫治（莊） 
[英租界捕房事]  
　　川東客帮祥記正和同恆興瑞等號迭次失竊羊皮己誌前報茲在蘇州河畔續獲大宗原贓該局等先至公共公廨請飭差恊捕起贓後復投請捕房派捕看守捕頭當卽派捕照料○德國商人某控唐延生定貨不出等情昨奉公廨關讞員飭差恊探將唐提入捕房押候於今日解廨訊究（莊） 
[法租界捕房]  
　　吳升在新租界爲流氓張步雲馬文居拆梢巡捕往拘胆敢行兇遂由他捕帮同拘入捕房押候解辦○倪金生宋木生挾嫌扭入捕房　控搶洋捕頭問悉憤由命一併押候解究○某姓家日前失去洋一百元並票券數紙疑係李金坤王雲山所爲遂一併扭入捕房押候查明核辦○永興里某報關行行夥陳某昨日在洋涇浜被甲乙两丐將所擕衣包搶去報捕請緝（舟） 
[美租界捕房事]  
　　陸銀钱揑稱被柳桂仁行竊衣箱雜物投報捕房捕頭飭探將柳拘入詰知事涉暧昧飭令自行投廨控告○粤婦方陳氏興林陸氏在途互毆由西捕并送捕房捕頭发婦女無知一併斥釋○近來屢有人將燒壞綢緞外包好綢至質店混質昨又有某甲手持縐紗二疋至晉元質店求質被夥察破逃逸當由該夥將貨呈報捕房奉飭留一候查（西） 
 
 

Page 20

 
 
通信 
　　申報館列位主席先生大人鈞鑒敬啓者沭陽僻在海隅民智未開官斯土者恒得出其强硬手段壓制同胞言之令人髮指按沭陽東韓山鎭湯家溝有董事湯召林賦性剛直行事淸正鄉里倚爲保障每逢歉歲附近飢民依如慈父母但不善趨奉官府幕客書吏人等現攝縣篆俞令都去冬奉委來沭查放冬振湯董詣縣謁見前令于君帛園茶畢坐定値俞便衣從簽押房出湯不知爲藩委候補縣也忽之俞詗知爲湯銜之嗣湯謁俞請振俞託言振銀放訖責湯來遲湯抗辯娓娓俞詞屈前令于代籌欵解釋俞恨益深後湯到案俞出示招告有前在振撫差次見其面謁縣官分廷抗禮異常跋扈之語即指此也又湯鎭有充公官田拾數頃歲應出息千餘緡爲浙人潘祖恩佔領僅出租二伯八十千去年大荒潘督縣練勇催租滋釀人命該莊佃復多匪人擾害地方政動海沭同人公憤推召居首公請移此官產就地興辦學堂觸潘忌諱適潘鄉戚趙文賢充俞幕錢席兼代弄席同潘素暱縣書陳德天仲延貴從中搆陷讐官讐幕互爲一局於正月初三日誘湯到署一詞未訊執押大監旋羅列無干盜案揑飾通詳稱伊子弟族衆四出搶劫招告勾告除潘外訖無一告合縣學校董耆貧民百數十人保狀紛投悉遭縣斥旋分途週歷各上憲具保俞令見此情形勢成騎虎於正月二十五日提湯堂訊喝令六次用刑逼具窩庇着交甘結希圖垻占地小堂諭依限血比釘鐐嚴禁揆其舉動勢欲殺湯滅口　湯一息餘生奄奄待斃僕等雖有援拯之心自愧人微言輕恐將無及素稔貴館諸先生篤念同胞擁護公理憫湯以建學請振獲罪必能主持淸議不令维新時代長此黑暗終古實爲公德無量肅此佈達　請著安沭陽縣士民公啓 
振務 
[正月初二日至二月三十日集福施藥捐淸單]  
　　李菊初酬愿助文兀一百两李霍氏文元十六两鄭仲崙洋一元羅振全洋二元無名氏銅洋五元錢晉源洋二元無名氏洋二元杏花樓洋二元無名氏洋一元周雲卿銅洋二元六角無名氏銅洋五元又銅小洋十七角朱金炳洋六角無名氏銅洋二元五角戴生昌罰俞小牛小洋念角戴子苓洋五元遲﨨歸洋五元郭翁洋一元公愼祥銅洋二元同康莊銅洋一元榮陽子求合　平安洋一元無名氏　愈完願洋一元義順棧洋二元無名氏洋一元無名氏洋二元鄭維鈺洋二元揚黃氏洋二元章泉源洋四元維揚仁聲隆洋一元恆茂號等十三户共小洋念六角王秀之洋一元無名氏洋一元梅記洋一元渭記洋一元袁聯淸洋二元泰州壩署洋一元以上共收文元一百十六两洋四十八元二角銅洋十九元八角乞附報章以揚仁風滬北天后宮前廣益善堂司董曾鑄龔心銘施則敬朱佩珍祝大椿葉貽　嚴義彬葉璋葉貽　周鴻孫等謹誌 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
