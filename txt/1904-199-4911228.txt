# 1904 - 199 - 4911228

 

Page 1

 
 
[勸捐萬國紅十字會經費] 　　[  申報館恊振所謹啓]  
　　俄日興兵生靈塗炭曠日持久尙無已時兩國受傷之兵例由泰西紅十字會救治獨我東三省黎庶連天烽火骨折心驚去住兩難死生莫卜昊天不吊何又降此鞠凶耶滬上同人惻然憫之商之各國樂善諸君聯爲萬國紅十字會派人前往戰地救援被難人之寒則衣之飢則食之病則更爲之醫之藥之并特賃輪船載之出險特是事關重大所費不貲刻雖集有五萬餘金而來日大難亟須補助所望寰中義士海内仁人各解囊金拯民水火較之散財助振其功德史無可限量矣如荷樂施請交申報館恊振所帳房自當掣奉收條以昭憑信率布寸臆伫𦕎　慈雲敬叩　善安伏維　垂� 
鑒 
[五續松江瞿岑明經繼昌創練全國民兵及籌欵事宜萬言書]  
　　五火車捐　查中國鐵路敷設已逾十年計已成者有京津鐵路營榆蘆漢註蘆漢明春可成　膠濟淞滬萍醴等鐵路均已先後賣票開車矣雖政府前與各國議立抽收稅捐然未聞通行各省宜由外部户部速擬火車捐章程與各國駐京公使或令我出使大臣與該外部妥商興辦當亦每年進欵大宗也　六當店票號捐　中國二十二行省共計當店七千餘卒註此數見户部摺奏　初定例每座歲納銀四五兩不等甲午之役以軍興資鉅户部令各省預惜當稅每座銀工百兩後又攺爲每座歲納銀五十兩昨閱户部摺奏令京師當店每座常年各納稅銀二百六十兩今卽以六千座計今通國當店各歲納銀二百六十兩共計歲可收银一百五十六萬兩至通商世埠匯兌票莊尤稱殷富據該匯號管商云刻下共存山西帮票號約三十家每家分莊約二十處合計約六百處宜於年終按盈餘抽百分之一所獲當亦不寡也　七裁撤驛站攺設郵局　查各省驛站塘鋪每年支銷銀三百十餘萬兩而督撫更有提塘摺差每一摺差抵京費以百十兩計若尋常馬遞恒多遺失民間信局索費亦昻此公私兩困之道也今中國郵局漸次推廣空函一件取錢十文頗稱便捷宜由赫總稅務司詳定章程將二十二省驛站塘鋪槪行裁撤一律遍設郵局凡内外衙門公事函件統歸郵局遞送不准拆視遺悮取資較民間爲輕各省臬司仍有稽查之權並酌提公費以示體恤如此則可省驛站三百萬兩之耗費收郵局數百萬金之盈餘查光緖二十六年香港郵政局獲利一萬餘元美國郵局歲收金元六京四兆二億九千四百九十元利侔鐵路誠不爲虚　八洋藥熬膏捐　洋藥爲中國絶大漏巵每歲進口以七萬箱計註其實進口約十萬箱蓋漏稅者十之三　每箱釐稅併徵銀一百一十兩歲耗出銀四千萬兩即收回釐稅七百餘萬兩亦歲耗銀三千餘萬兩矣今洋藥加稅外人旣不准行准有創辦膏捐一法蓋稅藥則其權在人抽膏則其權在我宜由外部妥議章程頒發直省照新嘉坡西貢新舊金山臺灣等處之例註日本於臺　設膏捐局凡吸食者不准自熬必令赴局購買局中於膏之美惡香味之厚薄悉心考求必臻美備故人亦樂購歲赢六十餘萬然初查時甚費心力將某縣某村吸烟人數查明然後酌定熬膏之多寡向未吸者不准購買此舉不但目前可以獲利且能禁烟可以爲法膏用化學法熬前故私熬者一辨卽明　設官膏局於通商巨埠出示曉諭招商承允認定每歲包繳之數凡售私土及私熬者有罰而中國土漿亦一律照此辦理歲可得銀數百萬兩　九整頓土藥稅　查土藥稅定例每擔註卽一百斤　共抽銀六十兩通國每年僅收稅銀二百二十萬零九千兩註約合土藥共三百七十萬斤　其數實爲至微據赫總稅務司前開手摺云按近年土藥出產吉林六千擔陜甘齊晉直豫共六萬擔四川十二萬擔雲南八萬擔貴州四萬擔浙江一萬四千擔江蘇一萬擔安徽二千擔福建二千擔總計三十三萬四千擔每擔抽稅銀六十兩歲可得銀二千萬兩　十增收房地稅及市房月捐　查房地稅向例買價三分用項甲午以後增爲買稅六分當稅三分然總以隠匿過多雖經整頓亦無起色宜由督撫　飭州縣剴切曉諭嗣後仍照買六當三限一個月内納稅否則查出倍罰或將房地入官註山東省城辦有成效　至都城省會通商埠頭凡街衢市房註民間住宅者否　賃價十千者捐錢一百文註不足一千文者免捐　亦可集成鉅欵 
[譯日電紀俄襲摩天嶺日軍事]  
　　昨日午後本館承駐滬日本總領事官小田切君函示華歴六月初七日午後六下鐘時東京來電云摩天嶺之戰刻由統帥黑木氏電報大本營略稱華歴六月初五日天未黎明鐘鳴三下俄人　兵赴摩天嶺之西其地駐有我陸軍前哨歸將校岡崎氏管帶左近鶴佛觀則另駐砲兵一隊註鶴佛觀係還音不知是否此三字　至五下鐘時先由俄兵兩營發砲攻擊我前哨稍稍退却駐鶴佛觀之砲兵與之接戰俄軍陸續增添迨七下二刻時已添至四營迭次遙攻我軍左翼幸我軍得占高嶺易於　禦敵人且砲兵數雖不多勢甚勇猛戰至九下鐘許俄人力竭退回砲兵奮力窮追并另有馬步各軍前來會合俄人因派兵士約七營之譜扼守金家堡子其餘退赴甜水站及東灣未幾又進攻新開嶺小高嶺蝦蟆塘徐家堡子所駐日軍我軍以衆寡懸殊迅調各營應援俄人始稍却以意度之此次俄人攻我之兵係第三第六第九等隊歸主帥卡拉氏節制日軍陣亡者四十三人中有武員四人傷二百五十六人中有武員一十五人俄人死傷者不知其數陣上遺棄軍械甚多 
[譯日電述俄艦駛入津輕事]  
　　華歴六月初八日午後四下鐘越三十分時本館得日本東京專電云本日天方開曙俄人以軍艦三艘駛入津輕海峽窺其意向似欲由此鼓浪東行 
[譯日電述俄艦查檢商船事]  
　　華歴六月初八日午後四下鐘越三十分時本館得日本東京專電云本日三下鐘越二刻時晨星漸低曉鐘未動突有俄國軍艦山没於我日北海道所轄小樽函館之間要截來往各商輪船肆行查緝 
 
 

Page 2

 
 
[譯俄電紀俄軍却退]  
　　昨日承駐滬俄國辦理軍務大臣德希路君以華歴六月初七日清晨五點四十分鐘時盛京來電見示内開初五日之夜我軍至遼陽鳳皇城一帶攻擊日軍所據之高山我統將見日軍衆多遂不戰而退令其軍士還駐大武那註譯音　原駐之處當退時日兵來追我軍約死傷一千餘名 
[譯英電紀俄軍却退]  
　　華歴六月初七日英京倫敦來電云俄督苦洛拔金奏報俄廷稱俄將卡拉率兵攻摩天嶺未能得手當卽退歸俄兵統共十八營分三枝前進嗣遇日軍其數甚多自知衆寡不敵因卽却退而日人反率兵來攻是役也自華歴六月初四夜起至初五日下午三點鐘止俄軍約死傷一千人 
[譯日報記李家堡子之戰]  
　　日本大阪某日報云東歴七月十三日我陸軍前哨之駐摩天嶺者派出步兵少尉須永城一郎督率步兵一枝馳至李家堡子迤南俄人揮令甲乙二隊陸師與之鏖戰須永死之末弁山岸利作及兵士猪常正勝負重傷林年平負輕傷笹谷三次不知下落 
[詳紀仙家峪之戰]  
　　日本東京某日報云東歴七月十日午前大本營得大孤山陸軍營所發官電内開本日我占據大孤山之陸軍分出一枝直前攻撲由仙家峪接官廳以抵湯池另以一枝經分水嶺河析木城進發俄人之在接官廳附近者瞭見我軍鼓勇直前卽繞行山谷間望西南方退却迨午後五下鐘許俄人揮令砲兵列陣周家莊迤西高原發砲攻擊我軍之向析木城進發者俄人陣於西羊峪附近阻截前進之路未幾復調令步兵十大隊砲兵二隊到來派出偵哨軍探知我軍已豫備交鋒遂避往某處斯時析木城之南屯有俄兵一大營另以騎兵一隊占守牛心山左近迨十一日午前大本營又得官電云由接官廳至仙家峪有二路可通自九日午前九下鐘時至十一下鐘時我軍進攻仙家峪及接官廳前路正兵得占周家莊迤西高原敵人以步兵二營砲兵一營奮力鏖戰直至晚上始漸敗退我軍皆露宿於接官廳附近曠野中十日黎明我諸軍會同前進攻擊占據仙家峪迤西高原之敵軍敵傅令死守秀才溝我軍四面圍攻始獲據有其地是日我騎兵中尉竹内治高歿於陣上餘人尙在稽查 
[詳記摩天嶺戰事]  
　　奉天鳳皇城來電云華歴五月二十一日黎明四下鐘時有俄國陸軍一隊進迫屯占李家堡子之日本副哨隊副哨隊急與前哨隊互相聨合極力爭持小哨長吉井氏鼓勇而前衝開血路忽來俄兵一隊四面包圍日弁今村氏聞警之餘急偕中尉水野氏督帶兵士一十三名飛馳往救旣而中尉大野氏亦派兵一哨掣電追風而至合力以抗俄師俄人遂退據樹林負嵎自固閱四十五分許右翼統帶中村氏突出摩天嶺前哨管帶都築氏所部左翼之前俄人旋以大隊雄師前來襲擊閱五分時後隊管帶夜白氏揮兵馳至摩天嶺中村今村二氏部下兵士亦奮勇猛進戰至五下鐘越五十分時槍聲始止日弁太田氏仍督率隊伍追擊俄師迨六下鐘越十分時大佐馬塲氏少佐高松氏各帶陸師一隊且擊且追七下鐘越二十分時俄人陣於金家堡子重復與日軍狠鬥洎八下鐘許始退赴塔灣迤東是日之戰日弁吉原氏以下一十六員名俱陣亡河野氏以下三十員名俱負傷哨長桑田氏身受刀傷十有六處俄人遺棄屍骸五十八具洋槍九十三枝負傷者三十八人被日所擄者約五十人聞之日弁莊司氏曰是日也俄日兩軍遇於新開嶺亦復互相戰鬥俄軍約死百餘名 
[日偪奉天]  
　　英京倫敦來電云頃得遼陽電信悉日本偵探兵刻已節節前進距遼只一十有二英里矣另有日本騎兵一隊亦於日内偪近奉天省城 
[俄日互攻]  
　　日本大阪某日報云頃由陸軍統帥黑木氏電告東京大本營略稱東歴七月五日午後俄人令氣輕司幾第一營騎兵一千三百名馳至北分水嶺附近攻襲我日第一隊先鋒　我軍禦之戰死末弁及兵九十四員名傷兵卒三名迨六日我日陸軍一小隊與敵之騎兵約三百名戰於賽馬集之東北方我軍一無傷亡得將堿廠占據敵人敗後退赴北方 
[備攻旅順]  
　　烟臺來電云目下日人已將大徑口之攻城砲運至旅順左近陸上位置頗得其宜以意度之攻擊旅順街市之期殆在西歴七月下旬以後乎 
[俄防嚴密]  
　　奉天來電云俄人於蓋平戰敗後在紅旗廠腰嶺子諸處之步馬砲兵皆由太平莊附近退赴大石橋中有一枝另就五臺山駐紥目下俄人調集游擊步兵第一隊及第九步營中之　隊會合騎兵約二十隊砲兵六隊將太平山牛心山望馬臺青石山嚴加守備安營築堡工作　仍更有兵十甚多開赴大石橋迤南郭家堡子附近張幕曠野中昕宵邏守當西歴七月八號之夜迄九號日中俄日兩軍捨命搏戰之際傅聞日軍死一百五十人俄軍死亡未知其數 
[海城防務]  
　　有一華人於華歴五月二十六日山海城至山海關語日本大阪某日報訪事人云海城一帶駐有俄兵一萬三千人二十五日陸續用火車送赴遼陽塔山砲臺前雇人掘有空濠　處深闊俱三尺短者祗十丈長者有二華里之遙濠上以木製就栅欄遍張鐵條網海城周圍二華里雇有苦工千餘名濬鑿闊一丈深六尺之濠溝街道一望蜿蜒可通營口距海城二華里之原野處處開鑿深闊各五尺之小濠施以木栅及鐵網等防敵之具 
[旅順防務]  
　　烟臺來電云華歴五月二十二日午前有華人之從事於旅順船塢者自老鐵山附近附船至烟述及目下旅順口内俄人泊有大軍艦五艘其中一艘烟通二具四艘烟通三具一艘烟通四具船塢中有船四艘方在修繕其爲魚雷艇抑滅水雷艦遙望不甚分明船塢迤西口門之北泊有大軍艦一艘東岸泊有滅水雷艦八九艘南岸刻方掘地添築船塢水雷工程船名矮磨路者泊在　塢之前其東泊有大軍艦一艘西港泊有大軍艦六艘轉運貨物之輪船五艘自初十日與日人鏖戰以來海軍中人時以大軍艦駛出口外船隖中日役俄國工匠七百人打雜夫約二百人 
[俄檢英船]  
　　英京倫敦來電云俄國義勇艦隊中有一軍艦名曰培貼路司捕路達載有砲八尊水手頗多駛至紅海中北緯綫一十八度之處突遇英國輪船美乃臘司及若利由花羅喝令停輪檢查帳籍閱數小時之久始准開行 
[俄艦行程]  
　　日本外務省得某處電報云俄國義勇艦隊中有二軍艦一日司木棱司苦一日撲貼路部路苛已於日前帶同紅十字會醫船名啞列路者鼓輪東下行過達達内路司矣 
[濳艇抵威]  
　　英京倫敦來電云頃得俄京聖彼得羅堡電文悉俄人以濳行海底之新式水雷艇五艘拆成片叚用船裝載東來刻已駛 
 
 

Page 3

 
 
抵海參威口矣　 
[朝考等第單]  
　　一等　譚廷闓　王慶麟　麥鴻鈞　林　乾　徐鍾恂　劉春霖　錢崇威　徐　潞　陳國華　程叔琳　葉先圻林世燾　錢　淦　楊毓泗　岑光樾　張　琴　谷芝瑞　朱汝珍　商衍鎏　章　梫　高振霄　林志烜　朱德鑑　王愼賢　蘇　輿雷　恒　章祖申　颜　楷　杜　嚴　李翹　　郭壽清　張啓後　李盛和　陸光煕　梁善濟　吳德鎭　朱元樹　莊陔蘭　邢　端潘　浩　馬蔭榮　張國溶　程宗伊　舒偉俊　竺麐祥　宋育德　張又栻　張成修　田明德　許業笏　劉榖孫　李　榘　張成棟賀維翰　童錫燾　畢太昌　陳啓煇　江孔殷　閻士璘　李湛田　○二等　陳世昌　方兆鰲　李言藹　蔣尊褘　歐陽鼐　周之楨顧雜曾　隨勤禮　郭鍾美　舒元璋　崔炳炎　濮文波　龔福燾　王景崧　謝秉乾　徐金銘　唐尙光　張肇基　賽沙敦　傅增濬欒守綱　歐陽紹祁陳　度　王炳宸　朱崇年　王承佐　張世畸　聶傅曾　史之選　王　枚　陳熙朝　張名振　張　鴻　張俊英邵孔亮　陳蜚聲　姜廼升　黃瑞麒　章錫光　熊　坤　蘇兆奎　彭運斌　陳　毅　湯化龍　莫以增　朱文劭　陳之鼐　朱點衣馮汝琪　劉遠駒　龍建章　胡家鈺　張介孚　方　貞　關賡麟　戴寳煇　李景濂　張　詒　白葆端　梁禹甸　謝啓中　呂祖翼吳　琨　王慧潣　李景綱　任嘉莪　葉大華　徐　培　陳庚虞　閻祖訓　陳繼舜　張茂炯　朱振瀛　閔　道　張學寛　董　鏞楊巨川　陳　宸　江紹杰　王　烜　吳晉夔　翁兆麟　劉紹曾　叚　維　沈鈞儒　楊靖恭　許承堯　張稱達　張恩壽　袁永廉宋明璋　孫　鸞　梁成哲　蒲殿俊　章圭瑑　○三等　李熙仁　謝鑾坡　蘇源泉　朱大璵　雷延壽　王樹志　鄭　言　鍾剛中朱秉筠　林振先　何景崧　李廷真　陳煥幸　金　梁　樓思誥　錢昌頤　林基逵　何毓璋　程鎮瀛　唐桂馨　饒孟任　單志賢曲卓新　忻江明　王鴻兟　何振清　覃壽堃　張雲翼　夏道輝　李龍圖　何震彝　葉　湘　程天錫　熊範輿　張履謙　楊大芳雲　書　宮炳炎　楊濟時　溤巽占　王　賡　馬步瀛　雷多壽　王寶璜　榮　濬　叚國垣　趙錄績　曹元鼎　邵從恩　茹欲可劉光篔　劉鍾俊　施尭章　果　晟　尙崇基　邱景章　李應壽　葉大章　許樹聲　景　潤　王季烈　周觀濤　賈景德　劉緜訓張則川　汪士元　劉敦謹　朱澤年　劉啓瑞　鄧　隆　周安康　增　春　韋延秩　陳兆槐　吳兆梅　李維第　王文煥　姚　華張其鍠　陳正學　陳敉功　夏和清　田明理　李臣淑　張朝輔　鄭元楨　林　蒼　張廷棟　彭守正　范家駒　楊光瓚　李景銘舒嘉猷　董繩燾　王元璐　張應濟　王言綍　李　凝　汪康年　潘鳴球　陳迪吉　仲延仕　孫家鈺　李鳳書　孟應奚　鄭猷宣陳宗蕃　喬海峯　佘維翰　萬寳成　張肇銓　賓光椿　李壽章　楊灦生　郭輔唐　黃爲基　李　維 
[勸購小票]  
　　昨由金陵訪事人郵寄兩江總督南洋大臣魏午帥札一道爲之照錄報端其言日爲札飭事准督辦鐵路總公司事務大臣盛電開滬寗合同第五欵張宮保增入小票發售時華人願購若干張該公司應照數留與照倫敦發售一律等因現該公司售票在卽照約來詢有無分行躉售之意查鐵路爲中國產業借欵小票華人如能多購滬寗鐵路造成之後票價必漲粤漢爭執均是前車此條已增訂在前應請大部曁各疆帥勸諭京外官紳本省商富爭先留票將户名張數迅電敝處以便函飭照數留存幸勿遲延除諭在路華員量力酌購外應請尊處飭屬勸購等因前來查滬寗鐵路五釐借欵小票原議每票一百磅今該公司售票在即亟應廣爲勸購除分行外合行札飭札到立卽遵照認購具報一面通飭所屬勸諭官紳商民廣爲購買多多益善凡有購買者速將户名張數彚開清摺呈送以便轉咨備考毋違此札 
[鄂省官塲紀事]  
　　漢口訪事人云漢上清道總局現經署湖北漢黃德兵備道陳心復觀察札飭移入道轅以節經費大約本月下浣卽將诗賦鶯遷矣○署黄陂縣知縣董幼維明府前經撫憲奏請補授斯缺刻已奉吏部核准矣○邇者鄂省大憲以學務處事務日繁特委楊大令模承充參議之職兼理文案事宜○日前鄂省大憲以鋼藥廠需用硝斤特委某員往河南廣爲採購○夏日廳同知馮少竹司馬創設待訊所現已工竣頒發章程六條張貼所内俾差役人等一律遵循○鄂岸提鹽一差向由汗惺齋可馬辦理近日總辦曾嶽崧觀察捧檄蒞局仍令司馬　聨冀收駕輕就熟之效 
[留守登程]  
　　新任荆州將軍秋浦留守印清銳由京南下道出滬江就長發客棧小駐行旌於前晚乘招商局某輪船泝江至漢皋以便折赴荆州涓吉受篆 
[花縣屨綦]  
　　昨日商約大臣呂鏡宇尙書會辦電政大臣吳仲懌侍郎以縣主汪瑤庭大令現經上憲慰留特遺家丁持名片前來道賀○昨日本城清道局委員陳邵亭明府宗雍命駕至縣署拜會縣主汪瑤庭大令○昨日上海縣主簿楊玉史少尹寳書因公至縣署謁見縣主汪瑤庭大令 
[搜查匪棍]  
　　日前上海縣汪瑤庭大令接奉上憲飭知以滬上城廂等處流氓土棍到處充斥甚至手持兇器逞凶索詐無惡不爲殊爲地方之患著卽嚴密查拿等因遵卽諭令差役薛貴至南市十六鋪二十三七鋪各叚恊同地甲四處搜查 
[滬南巡政]  
　　前晚南市二十三七鋪巡防局員李伯屏二尹督同勇役巡至鹽公堂附近見棚夫年老疲弱不勝典守之任因飭地甲錢德赶緊易人○前晚輪應十六鋪巡防南局巡查更魚三躍時局員賈礎玉叅軍親率巡勇等赴各叚巡查比至王家碼頭見某小烟館尙未收市飭提館主訊明薄責諭令以後二鼓熄燈違干嚴究 
[井有仁焉]  
　　前晚九下鐘時本邑新北門内老街某骨董店主之孫女開後門傾棄鍋水瞥見一人東張西望形跡可疑因卽大聲喝問其人怒突將女咽喉叉住曳至門側擲入井中井寛水淺不致凶占滅頂後家人聞呼救聲設法援起而小妮子已幾于枉送殘生矣吁匪徒之險惡亦甚矣哉 
[南市捕房紀事]  
　　昨日南市竹行碼頭江北划船户三和子與船婦周王氏爭攬渡客致相扭毆氏立足不牢墮入浦内幸卽經援救不致慘占滅頂之爻事爲水巡捕所知一併拘入捕房捕頭令押候解送馬路工程局禀請總辦翁子文太守訊究○昨日南市老　渡恒生酒行傭人王清守雇籮間夫張錫曹生到浦江起貨不知因何口角互肆兇歐經巡街捕拘入捕房捕頭令押候解送工程局禀請訊究 
[五月分選單]  
　　知縣　廣東吳川鄭受康福建舉　巡檢　浙江鄞縣趙惟貞江西監平陽于光彝山東監　廳司獄　雲南騰越石萬全湖南監順天南路吳增煒江西監 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　五月二十四日户部宗人府正白旗值日無引　　見王中堂等讀卷完竣覆　　命並呈進前十名試卷伍廷芳謝賞假一個月毋庸派署　　恩順天府奏京師得雨四寸有餘户部奏請更換左右翼監督　　皇上召見軍機大臣及讀卷大臣明日卯初二刻　　皇上進内升　太和殿傳臚受賀畢還海辦事後至　頤和園跪接　　　皇太后駐蹕練兵處順天府各遞封奏二件慶秀等遞封奏一件○二十五日禮部太常寺正紅旗值日無引　　見溥善毓秀謝放左右翼監督　　恩寗夏副都統成鶴到京請　　安李盛鐸謝署太常寺卿　　恩内閣呈進小金榜侍衛處奏派主宴之大臣　　派出恭王禮部奏派稽察中左右門　　派出善豫志公　　皇上召見軍機大臣政務處遞封奏一件○二十六日兵部太僕寺廂白旗值日無引　　見裕中堂等查看標識覆　　命前安徽學政壽耆百日孝满請　　安振貝子敬中堂各續假十日成鶴預備　　召見侍衛處奏派　保和殿監試之王大臣　　派出頭班那　芬車宗松壽南福二班桂公訥欽泰卓凌河世梁烏拉喜春掌儀司奏六月初一日祭　　　奉先殿洵貝勒行禮　　皇上召見軍機大臣及成鶴隆恩○二十七日刑部都察院大理寺廂紅旗值日兵部引　　見四十四員工部四員都察院四員廂黃蒙二員　　皇上召見軍機大臣及陸潤庠鐵良 
[瘞鶴留銘]  
　　鎭　訪事人云常鎮通海道郭月樓觀察以現在疫氣盛行死亡相繼小民無資醫藥殊屬可憐爰慨捐鶴俸延精通泰西醫術之某醫生在高橋左近設局施醫給藥日來求診者絡繹於途咸頌觀察之德不置○鎮江下游釐捐總辦胡太守志雲訪聞有客販運黃絲寄頓客棧並不赴局掛號意圖漏捐因卽出示曉諭倘敢再犯一經覺察除貨件全行充公外並將該客棧移縣發封從嚴懲辦○駐防鎮郡之南洋續備新湘前營管帶李恊戎樹春呈請給假回籍掃墓遺差經兩江總督魏午帥檄飭何遊戎復勝前來庖代游戎奉委後已於六月初一日由省戾止拜會文武各官擇於初二日入營視事 
[上海縣署瑣案]  
　　日前租界中某牛皮行主某甲以源興釘鞋店主張某積欠貨欵銀一百二十五兩遣其夥楊晉良何清雲帶同無賴洋人往索張無以應遂奪取機器及釘靴等物店主婦某氏忿極將楊何扭至縣署歴訴情由縣主汪瑤庭大令訊取口供飭差查明禀復前晚縣差禀稱小的查得張欠銀屬實現兩造已浼人調停且待理明禀求銷案大令頷之○前者嚴阿春楊長生互戳一案大令訊得當日楊阿順目擊情形因著提案訊核前晚縣差將楊解案大令向之研訊阿順供小的姓畢名柏順與嚴楊均不相識伊等如何戳傷並未目見尚乞恩寛大令判責一百板交人保釋 
[英美等國租界公堂瑣案]  
　　旗昌繅絲廠某洋人以女工周宋氏吳宋氏行竊蠶繭報由包探陳錦標拘獲搜出原贓兩半籃　日解案請究廠中買辦某甲投案聲稱二婦進廠未久因見形跡可疑密倩閽人留心查察不意果有行竊情事閽人某乙禀稱此二婦竊得蠶繭潛藏褲中叩求明鑒洋人訴稱廠中女工甚多難於防範務請從嚴懲辦以儆效尤讞員黃耀宿司馬商之英總領事署繙譯官德爲門君判將二氏枷號三日發旗昌門前示衆○日前頑童康金三張阿金張根大羅松寶誘董阿毛至河干水嬉乘間取其金戒指質錢俵分適爲麻皮阿榮所知訴知包探朱桂生拘案請訊襄讞委員王松丞刺史　究之下康供稱阿榮亦曾分潤因著押候傳到阿榮然後核奪昨日朱探將阿榮傳案詰訊阿榮供稱小的役于租界清潔局是日伊等分贜時目擊情形是以訴知朱探不料伊等遂挾嫌誣指司馬將金戒指給董父領去康等四人各責手心一百下禁押棲流公所一年○著名流氓施鴻卿王阿二周阿堂向朱和尙恣情索詐報經包探陳錦標拿獲搜得小刃拳襯諸凶器昨日解案請懲司馬著押候晚堂訊核○工部局某洋人控蔡子言將牛乳攙水混售等情司馬以蔡抗傳不到出牌提案詰以爾之牛乳業經醫生騐得所攙之水多至四分之三有礙衛生殊爲可恨蔡供此事實因用人不當所致尙乞恩寛司馬判罰洋銀九十元○包探李星福解押所逃犯丁玉芳到案刺史詰究之下捕頭禀稱押所重地豈容有此意外之事請詰其究竟如何脱逃丁供小的實由鐵栅縫中側身捱出捕頭禀稱已帶往演試實不能出刺史再四駁詰丁始供稱當十二點鐘時捕頭前來查犯令六百十八號華捕將門看管迨後此捕防範稍疏小的卽從檻下扒出捕頭詰此端斷不可開請押候查明再訊司馬諾之遂飭先責二百板○包探李星福劉銘芝同解歹人張阿五汪阿土到案禀稱此二人冒充探夥向王錢氏兪阿福姚阿水藉端訛詐請卽訊懲王錢氏供小婦人被張汪詐去洋銀十元兪供小的被伊等詐去洋銀七元姚供小的被伊等詐去洋銀三元有張阿榮陸阿根二人親見司馬傳訊張陸果有其事遂判令各責三百板管押四月○平和洋行小工周雲弟行竊棉花四包售與王祥祥報由包探劉阿炳緝獲人贜解案請究司馬判令將周管押六月王罰洋銀四十元 
[法租界公堂瑣案]  
　　大昌洋行傭人徐掌林竊取洋酒三箱賣與瑞昌洋酒店主陳順生得洋銀四十元由陳轉售與余榮謝品蘭輾轉仍售歸大昌洋行行主察得瓶上墨頭雖攺實係原贓因向余等根究得以拘獲一干人昨日解送至案讞員陳楚生大令研訊之下商之法總領事署繙譯官魏武達君判將徐枷號一月責四百板所得洋銀四十元歸還瑞昌尙少一箱著賠洋銀十二元另罰二十元余謝無干省釋○溧水人邰照福前因販賣人口遞解回籍近復來滬匿迹菜市街旣而因拐案牵涉由通州知州某直刺飭差前來關提業經大令飭探拘獲昨日升堂研訊上海縣差役薛順偕通州差役馬升投案呈遞公文信票請准帶回邰供三月十八日王阿二拐來江北小孩一口倩謝趙氏賣與寄居北河南路之廣東人某姓拐匪阮長清沈阿三同供此孩母已物故由伊父帶來售得洋銀四十元統交伊父孩供名小初年九歲家住通州大沙田父親帶出大令飭發普育堂留養阮沈各責五百板發攺過所收禁一年邰交縣差帶回移解通州歸案訊辦○王喜德　稱小的原籍嘉定在滬開設成衣店上月二十四日學徒某甲被張阿金誘出藏匿家中兹由小的尋見不肯放回是以將張扭案請辦張供本月初三日小的在護城河畔與甲相遇當卽勸令回店並未藏匿在家大令著交人保出限五日内尋交○劉金桂訴稱小的向在盛公館服役光緖二十二年娶張多福之妹爲室　寗已久前日往問稱在英美等國租界公廨之後某姓家爲乳媼允俟明日送回不意當日卽又逃出爲此將張扭案請追張供妹子實被陳阿三誘出陳供小的係潮州人在滬開設烟館此婦已隨海陽人逃回家内大令著一并還押候復訊核奪○計亥堂訴稱前日小的由浦東三林塘來滬將小銀錢兌得洋銀一百元持至小東門外倩復泰錢莊估看不料莊主喬其清竟將二鐵條用紙包裹暗中調換爲此報捕拘案叩乞究追喬供此項洋銀估看之後業已交還不知如何被人調換大令著押賠洋銀一百元○嚴坫先訴稱小的曾娶劉氏爲室現被伊見劉阿長藏匿爲此扭案請追大令著將劉交人保出限半月内尋交○前有王均者曾控黃夢泉圖吞往來貨欵洋銀二百元等情大令提黃訊供著交人保出理處迄今尙無人具保因於昨日傳王復訊黃供小的店已閉歇所存底　及生財祗值洋銀一百元虧欠各户約共六七百元求准變賣公攤大令著當堂開釋限二十日理楚如延拘案押　 
 
 

Page 10

 
 
   
 
 

Page 11

 
 
   
 
 

Page 12

 
 
始覺　有頭緖計省城除總局外另設分局四所城外之南台一帶只設南台警務局一所而以各分局輔之每局均用巡長二名巡目六名巡兵一百二十名統計四分局共得巡長及目兵一千零九十六名其總局則專設暗查親兵而無目兵並就需次各文員遴委提調稽查總巡分巡巡紀等官分任其事凡舊設之保甲緝捕清道等局均一概裁撤同濬河丁夫均歸警務總局經理現在城内已於三月初一日南台亦於四月初一日陸續派兵站街實行警察之政惟城内旗街向歸旗營管轄情形略别當查照廣東省章程咨由將軍督飭旂營撥兵辦理以免互相鑿柄至城内外各局經費兵餉就現時比較已月需額支銀七千餘兩尙有開辦經費及製辦衣靴軍械等項應歸活支項下核計不能預定閩省財政支絀勢難增籌鉅欵目前暫飭財政局籌欵支給容臣再將緑營弁兵通盤籌畫分别　奏裁騰出餉項以資挹注其省外郡縣則候省會諸事完備明效昭著再爲次第仿辦除將現在試辦章徎分咨練兵處及户共各部外所有閩省設立警務局實行警察之政開辦情形理合繕摺具陳其有未盡事宜臣再隨時督同司道講求考察以期日有進步上副　　聖主安民圖治之至意是否有當伏乞　　　皇太后　　皇上聖鑒訓示謹　奏奉　　硃批該衙門知道欽此 
[閩浙總督李　奏爲察驗得福建儘先補用守備潘秉傑諳練水務堪以攺用水師片二十日]  
　　　　李興銳片　再查定例候補等官有熟悉水性願攺外海水師呈明督撫預先咨部飭令將備帶赴外洋試驗一年該將備出具印結報明督撫認真稽核報部備查果能熟悉水性由督撫保題等語兹查攺用水師指發福建水師儘先補用守備潘秉傑於光緖二十七年九月領票到省檄發臣標水師營効力出洋試驗一年期满由該管將備出具印結呈經咨准部覆行令具奏奉　　旨後再行歸班序補俟補缺時併案送部等因咨閩飭據署臣標水師營叅將李英取造該守備出身履歴呈送前來臣隨察驗得福建儘先補用守備潘秉傑諳練水務堪以攺用水師除履歴咨部註册外理合循例具　奏伏乞　　聖鑒謹　奏奉　　硃批兵部知道欽此 
[甘肅新疆巡撫潘　奏爲候補同知因委署缺分瘠苦無理取閙辱詈藩司謹據實嚴叅以肅官方而飭綱紀摺二十日]  
　　甘肅新疆巡撫西林巴圖魯臣潘效蘇跪　奏爲候補同知因委署缺分瘠苦無理取閙辱詈藩司謹據實嚴叅以肅官方而飭綱紀恭摺恭摺仰祈　　聖鑒事竊新疆地處邊荒攺建行省而所設府廳州縣僅四十員缺類多瘠苦近年投効人員較多缺少人浮不能不量才器使臣到任後凡遇補署各缺隨時飭司擇人地相宜之員給委原期于變通補署之中仍寓整飭吏治之意凡在屬僚應如何奉公循分恪守官箴乃有花翎三品銜新疆補用知府候補同知胡岑臣與署藩司李滋森署鎭迪逍兼按察使銜慶秀因其在新年久于光緖二十八年十一月服闋到省委辦軍裝局事務尙無貽誤于本年四月初七日牌示委署焉耆府知府員缺詎該員于懸牌後親赴藩司衙門將牌示擦抹口稱缺分瘠苦委署遷延逕入内堂向藩司李滋森大肆咆哮出言無狀似此無理取閙蔑視長官實屬毫無忌憚苦不據實從嚴參辦何以肅綱紀而儆效尤據署新疆布政使李滋森署鎮迪道兼按察使銜慶秀會詳請叅前來相應請　　旨將花翎三品銜新疆補用知府候補同知胡岑革職勒令回籍以爲性情浮躁不守官箴者戒是否有當謹會同陜甘總督臣崧蕃具　奏伏乞　　　皇太后　　皇上聖鑒訓示謹　奏奉　　硃批著照所請吏部知道欽此 
[福州將軍兼管閩海關稅務崇　奏爲籌解光緖三十年分京餉銀兩赴部投納摺二十日]  
福州將軍兼管閩海關稅務奴才宗室崇善跪　奏爲籌解光緖三十年分京餉銀兩赴部投納恭摺仰祈　　聖鑒事竊媽才承准軍機大臣字寄光緖二十九年十月　六日奉　　上諭户部奏預撥來年京餉一摺著該將軍督撫監督等務於接到部文後分批起解限五月前解到一半十二月初間全數解清不准延誤等因欽此計單開閩海關洋稅銀二十一萬兩並准户部咨行遵照前來應卽欽遵辦理謹就六成洋稅項下設法籌解光緖三十年分京餉銀五萬兩塡具文批發交號商源豐潤承領於四月二十五日由閩省起程限六十日到京赴户部投納除分咨查照外理合恭摺具　奏伏乞　　　皇太后　　皇上聖鑒謹　奏奉　　硃批户部知道欽此 
[湖廣總督張　奏爲光緖二十九年秋季分宜昌川鹽局抽收川鹽正課加課及籌餉加價錢文數目摺廿一日]  
　　太子少保湖廣總督臣張之洞跪　奏爲光緖十九年秋季分宜昌川鹽局抽收川鹽正課加課及籌餉加價錢文數目恭摺仰祈聖鑒事竊照湖北宜昌川鹽局抽課濟餉所有光緖二十九年夏季分抽收鹽課錢文數目業經臣及前兼署督臣端方先後　奏明在案查前准部咨議復編修張百熙奏籌餉各條案内令安襄鄖荆等府州運銷川鹽每斤加收錢二文隨同正加課按季奏報以資查者等因歴經遵照辦理兹據湖北鹽法武昌道繼昌將光緖二十九年秋季分抽收鹽課錢文數目開報前來臣覆加查核宜昌州鹽局光緖二十九年七月分抽收正課錢五萬一千八百四十一串四百二十五文内提京餉銀一萬兩錢五千串文加課錢二萬二千五百三十九串七百五十文籌餉加價錢九千一十五串九百文八月分抽收正課錢一十萬八千三百二十四串四百九十一文五毫内提京餉銀四萬兩錢一萬二千串加課錢四萬七千九十七串六百五文籌餉加價錢一萬八千八百三十九串四十二文九月分抽收正課錢八萬四百九十九串九十一文五毫提京餉錢二千串文加課錢三萬四千九百九十九串六百五文籌餉加價錢一萬三千九百九十九串八百四十二文除籌餉加價錢文遵照部撥留備解還俄法英德四國洋欵本息外其正課全項同歸鄂一半加課亦照部咨解交稅務司抵還洋欵由道在撥補鹽釐欵内撥還連同節省五城公費分别撥解京餉荆州满營兵餉水師月餉餘則儘數由道移解善後局接濟軍餉除解支細數造册咨部外理合恭摺具陳伏乞　　　皇太后　　皇上聖鑒謹　奏奉硃批户部知道欽此 
[湖廣總督張　奏爲宜昌關第一百六十九結期满收支各欵稅數目照章開單摺廿一日]  
太子少保湖廣總督臣張之洞跪　奏爲宜昌關第一百六十九結期满收支各欵稅銀數目照章開單恭摺具陳仰祈　　聖鑒事 
　　 
 
