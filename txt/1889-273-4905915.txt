# 1889 - 273 - 4905915

 

Page 1

 
 
[皇朝直省地與全圖告白] [  點石齋啓]  
　　地與之學書與圖並重本齋曩年得有官板　本官十八行省外在北爲盛禀爲吉林爲黑龍江爲内外蒙古在西爲　西青海爲西藏以　西　　鎭迪伊犁而以總圖冠其首圓凡二十有六幅本齋稍事總小取便觀覽又將府廳州縣並省會通商屏岸佞别棍　　在例言又於圖　添註經　里數一以京師爲準的按方計里求之卽得總圖則配染顔色疆界井然監　上等洋紙仿　西法腹背兩圖無中腰摺損痕跡外用綢面綢套裝　雅致價　物美知必有爭先快覩者碼洋兩元卽日發售爵處仍照曩例此者 
[新印綸圖封神演義告成] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫　剖心胎息盧書並非影響而太公之妙算哪吒之神奇以及仙佛妖魔神靈鬼魅則又憑空結撰簇簇生新閱之實足以遺旅愁　綺思說者謂古今章回小說事當首屈此書焉惜乎坊刻模糊苦無善本魯魚亥豕襲謬承訛本舘幾歷居諸再三　校正其悞字務使髮憾無貽然後用新鑄鉛字印成復請　結將諸圖一一重繪鬚眉巾幗掩映生姿雕鑄之工亦無倫比今定於禮拜一卽本月十五日出售每部分裝十六本價洋八角請諸君子移在本　　報舘申昌書晝室及各外埠申昌或寄售申報處購取可也 
[新到木板書籍寄售] [  申報館主人啓]  
　　啓者今有木板各書籍寄售該價可格外克己計開白芙堂　學叢書五元黎註　園駢體文一元六角王船山全集十八元歸靈川集三元　　　說文二元養靈試帖二角四小學韻語一角五杭　六才一元如　買者請　三馬路申昌書畫室國本帳房均可此佈 
[賣字賑說] [  烏夜村樵者呈稿]  
　　今天下之荒歉多矣自山西旱災之後迄今十餘年來無時蔑有各處告災之書亦陸續不絶不圖今天下之善書者亦若是之日出不窮此則曰減價助賑彼則曰全數助賑爲之定潤格者美之曰龍蛇飛舞腕底風生僕始聞之而爲善之心生焉繼思之而益動我用功之念蓋外受傳訓後懶於筆墨竟將冬烘先生所授上大人孔乙己化三千七十士等字畫亦難依樣葫蘆矣豈不惜哉至今日見人之堂幅兩元摺扇三角可以爲善可以圖名一舉兩得若欲作臨淵羡魚之想退而結網我恐手臂不靈久生荆棘卽有時勉强下筆保毋貽塗鴉之誚乎惟有藏拙而己憶僕初至滬上時如湯君壎伯鴻名卓著余嘗求其書得之如獲珍寳蓋其書能得古人法昔杜甫評書以瘦硬爲通神蘇軾論書貴變法於新意所以苦縣光和之體尚貴於三唐開元天寳之風推尊於二宋湯君殆天分過人臨仿有得歟繼其後者如吳君鞠潭郭君少泉亦皆世所欽仰雖學士大夫爲之稱道不衰自檜以下有名無實指不勝屈今年夏有某某減價助賑余以摺扇求書五取件屆期取记歸觀其書徧體墨猪不宗褚公之蒼勁亦不學歐公之圓潤伊所得力之處卽是帳簿之體讀其文七律不成句僕欲持扇與之理論有解事者謂余曰子毋然與之理論反增其光也昔有善書而文理不通者每書一扇别字連篇硬截文理有與之理論索其　償者伊乃徐起而答之曰子所求我者書法乎抑考我之文理乎索賠者默默以退僕聞不自悔明珠暗投上海爲五方雜處求書者亦如買物然須認明招牌乃不致悞正在議論間忽有某某同鄉投刺進謁接見後談及各處災歉欲以筆墨助賑惟苦安硯無地僕聆之筆墨雅事也助賑善事也極口允許願作東道主且爲之代分潤格一二日間竟積扇如山暇時僕與之談天詢出智永八法孫過庭書譜見過否竟茫然不解再詢虞水興孔子廟堂碑歐陽九成宮碑顔多寳塔臨過否亦茫然不解蓋伊所書者無非滬上竹枝詞等句僕且代爲之慮慮具取什後必無人問鼎也乃五日期滿取件者紛紛求書者仍不少於前僕爲之深怪而細察之大半黑衣大瓣專學時髦並未知絲運轉仰覆向背疎密長短輕車疾徐等法故書者自書求者自求書者固不通求者亦不通僕又爲之幸幸　無人道破可以借助賑而嫖賭吃著也怱怱數日間僕束裝赴試抵省後往購報紙見後幅復登某某减價助賑而知生涯之不及前也迨試畢歸某同鄉己滿載歸去聞求書極閙時日在滬北逍遥並水見分潤助賑僕至此乃恍然於書法之壞皆此等人壞之也心術之壞亦此等人壞之也天下惟陽君子而隂小人者最爲可惡賣字助賑君子也借助賑而賣劣字者尚可原也借助賑之名而並無絲毫助賑者實小人之不若矣夫言者心之聲也而書法亦然王右車人品高超故其書瀟灑　逸顔平源忠義冠冕故其書端莊厚重今之善書者出入於花天酒地滿身齷齪而欲其鬱屈瑰奇大眞爛漫求之於字裏行間雄視千古不亦晨星碩果之寥寥耶自今伊始願與賣字助賑諸君約倘願賣字助賑進出均歸賑濟處而潤筆不入賣字之手庶幾滴滴歸源惠及災黎不至借公濟私此意未知有合於助賑否而賣字者亦以爲然耶否耶 
　　右稿係友人郵寄抉出假公濟私之弊如禹鼎鑄奸竊以爲不特書家有之畫家何獨不然推而至於他途之假助賑以竊名　更何可更僕數本館以忠厚待人故有以此爲請者莫不樂予成全惟願見此說者有則改之無則加勉此則本館之所厚望者耳[  本館附識]  
[諭旨恭錄]  
　　九月初三日奉旨兵部司務員缺着方駿補授廣西桂平鹽法道員缺着張人駿補授河南陳州府通判員缺着常忠補授廣東海豐縣知縣員缺着魯其昭補授江西會昌縣知縣員缺着沈維善補授陜西武功縣知縣員缺着張琦補授　西汧陽縣知縣員缺着李端榘補授浙江麗水縣知縣員缺着叚樹藩補授浙江象山縣知縣員缺着劉宗藩補授福建永福縣知縣員缺着沈俊補授俸滿教諭朱元華着以知縣用户部筆帖式員缺着鍾睿補授理藩院筆帖式員缺着慶濬補授廕生褀章着以文職用恩彬着以侍衛用松林着以侍衛用褀廣着以文職用内閣典籍　缺着玉恒補授内閣中書員缺着多仁補授擬補奉天寛甸縣知縣徐慶璋着准其補授保舉知府許寳書着以知府儘先卽補知州孫夀臣知縣龍騰霄俱照例用擬補吏部筆帖式延保玉書俱准其補授欽此○初四日奉硃筆這監試辰字圍着派恩承監射鳥拉崇阿較射宿字　着派奎潤監射徐用儀較射列字圍着派奕謨監射巴克坦布較射張字圍着派寔岡監射白桓較射欽此同日奉硃筆這監辰字圍着派慶祥去宿字圍着派端良去列字團着派趙時俊去張字圍着派王會英去欽此 
[瀛臺珥筆]  
　　兵部爲咨行事武選司案呈現有都司一缺應由漢三等侍衛擬補查有期滿以都同用之漢三等侍衛林清明浙江樂清縣人由丁丑科武進士改授三等侍衛四年期滿經欽派士大臣騐看奉旨以都司用欽此應行擬補是缺理合咨明貴領侍衛内大臣處杳照並傳令該員赴部騐到以備帶領引見○本省秋審人犯雖奉 
 
 

Page 2

 
 
殊恩停止勾决然仍須舉行朝審覆核案由俾準情酌理分别情實緩决日前刑部開單奏請欽派大臣覆核奉硃筆圈出大學士額勒和布禮部尙書李鴻藻吏部左侍郎松溎户部左侍郎續昌右侍郎崇禮曾紀澤禮部左侍郎徐郙右侍郎廖夀恆工部左侍郎江鳴鑾理藩院右侍郎恩棠欽此隨中刑部咨商各堂憲訂期九月初十日看册次日在天安門外朝房帶犯過堂舉行朝審云○八月二十九日　皇上親祀夕月壇是晨文錦如鎭車由内散值後親行察道行至馬巿橋迤西妙應寺前見御道旁有一人擺列菓攤因申斥本地面辦事頭　靳九謂今日午後聖駕卽須過此尚任其公然設攤耶靳對以此攤無碍道路駕至卽令收之可也鎭軍怒謂汝受賄若干任其在此除立將該攤逐去外復赴正紅蒙協尉廳將步軍校大加訓飭適有御者在廳外口角看街兵向之喝止語有侵及鎭軍者鎭軍聞之傳看街兵至飭鞭責二十　連靳交衙門訊辦○原任貴州按察使席廉訪寳田現在湖南本籍病故湘撫得禀後將廉訪一切戰功臚列上陳請照軍營立功後病故例交部從優議郵准在立功地方建祠並將生前事蹟宣付史館立傳奉硃旨着照所請該部知道欽此○兵部爲咨行事武選司案呈現有右安門門千總一缺按照銓選章程此缺應由科班抵補查有候選門千總高連科係正紅旗漢軍人由乙酉科武舉丙戌科會試揀選三等以營衛千總用情願遵章改以門千總用赴部投供候選在案今出此缺應以該員抵補理合先行咨明正紅旗漢軍都統衙門查照○六合坊東夥羣毆徐四受傷後卽在監身故等情己登前報旋經坊主王某給徐妻銀二百兩作爲理葬養贍之費徐妻情願具結領屍息訟刑部司員以案　人命斷難自行和息雖屍妻結稱死由瘋致然究被毆在先傷格具在擬將土科以杖八十流二千里之罪云○刑部行文各部九卿翰詹三科等衙門謂考功司案稱本年應江考試各衙門現任筆帖式之期例由本部奏派閱卷大臣在貢院考試相應咨行各衙門卽將本署實缺筆帖式各員年貌履歷開造官册並查明有無親喪事故之員實應赴考若干員一併咨覆以憑辦理○天壇祈年殿被雷火延燒後太常寺以此殿爲每歲上辛皇上親祀上帝祈榖之所工程較大恐一時未能報竣除祈榖大典屆時應由本寺斟酌奏辦外復咨行工部籌核奏派大臣　估以便從速興修並經太常寺委員督同壇户酌雇人夫先將瓦礫灰燼逐一清理並查明搶出之寳座祭器等物是否損壞敬謹收藏○左翼前鋒統領處爲咨行事本統領德奉派前往蘆溝橋監放礮位現己出京所有左翼前鋒統領印鑰循例挪交右翼前鋒統領巴暫行佩帶之處相應咨行景運門查照○本月初二日午前慶邸曾侯赴總理海軍事務衙門籌商要務其正幫總辦恩保庭尙仲冕明菊諸大臣預往海部鵠俟據傳所商爲創修鐵路事也○近日時疫流行訛言四起有好事者刊印救災圖施送大小各巷鋪户大半黏貼門前圖一繪一青牛赤角赫嘴並有俚言八句云我是上界牛金牛玉皇命我把災收不吃人間五榖草耑吃散災鬼王頭鬼王頭來鬼王頭一家有病十家愁若將此災全消滅家家門口貼青牛查符咒之流大干例禁何竟於禁城内外散布流傳恐地方官見之當必嚴行禁止也 
[殺妻自盡]  
　　外洋新聞紙云西人某甲富家郎也娶妻某氏貌頗婉麗惟性素輕狂甲惡之屢向勸導婦仍不守閨箴甲憤甚竟置婦於死地又念婦己斃命己亦法網難逃因取手槍自行擊斃古語云家累千金坐不垂堂甲旣廣蓄貲財正可安坐而享何致殺機頓起視性命如鴻毛乎嗚呼愚己 
[憲札照登]  
　　兵部尙書兩廣總督部堂張爲派員查勘礦務切實講求以備採擇事照得前據東海關道盛道禀擬募外洋礦師在烟臺地方設立礦務學堂由南北洋廣東山東各籌經費銀兩選派洋文學生肄業酌擬章程請會同奏明立案等情當經批准照辦在案查廣東礦産最多鐵礦　良廣西貴縣銀礦久稱甚旺現在疉據各屬商民設廠開採無如未能得法成效寥寥兹烟臺地方旣　開設學堂其於礦務辦法自必講求有素且據稱山東遍地礦苗如平度寗海著名金礦淄川夙有銀鉛灘縣章邱博山尤擅煤鐵福山蓬萊棲霞招遠均有礦山與烟臺相隔咫尺等語則於礦苗情形開採利弊亦必知之甚悉亟應派員前往查勘切實講求務將如何測檢礦苗如何挌集商投如何用法開採如何抽收稅項如何彈壓地方等情詳細查明回粤禀覆以便採擇辦理查有准補廣東饒平縣知縣王崧堪以派委除咨會山東撫部院查照曁札飭東海關道盛道遵照外合就札飭爲此札仰該員遵照卽便馳赴烟臺謁見盛道聽候派人帶赴有礦各處按照札内指示事理確切查勘逐一講求利弊詳晣記載回粤禀覆聽候採擇辦理切切此劄光緒十五年四月日○劄内開查十州縣平廣寗海淄川濰縣章邱博山福山蓬萊棲霞招遠先到眢城查明該十州縣現己開採幾處己開工者卽照劄内情節詳細查明並查開礦州縣及委員係何名姓何處人氏何年月日開工每日用工若干每日採礦若干礦山至城若千里所採之礦除經費之外能剩幾何督辦何人總辦何人每月每礦需用經費若干四民能否悅服並請該管州縣飭承繪圖註說内如有未開工者不必往查己開復停者因何停工務須查明詳記爲要 
[揚州祈晴]  
　　揚屬四境新榖業巳上倉目下正當刈割晚稻詎天不做美鎭日淫雨淋漓致多霉爛間有己割齊者堆積塲中亦須晴日烘西方可送碾否則恐其萌芽也在田黄豆盼晴尤亟而連日雨師偏興高采烈徹夜滴瀝不休江甘兩邑宰痌瘝在抱遂於本月初五日起設壇郡廟虔禱晴曦並出示禁屠三日云 
[雲間零拾]  
　　松江某甲家住黑橋附近崇奉天方教數世於兹矣家有童養媳華年二八嬰伊可憐某日傍晚因事勃谿遽萌短見濳由後門繞出聳身躍入河心及經入水救湲則己四肢冰冷當卽備棺收殮瘞諸芳阡嗚呼慘己○每屆重陽佳節好事者必興高采烈賽會迎神刻因隂雨經旬深恐届時天公佾不做美乃先於初七日舁施相楊侯兩神像繞道出東門向某廟小駐隨於登高日迎回會中惟傘扇旂鑼並不爭奇鬥勝過之處祗聞雨聲屐韻沿路丁丁而己 
[鷺江新語]  
　　厦門無賴之徒俗名闖棍邇來黨益衆瞻益豪過事生風肆無忌憚不獨船上舵工水手畏之如虎狼卽賭館娼寮烟樓等類一見若輩亦皆好言相待無敢偶觸其鋒地方官雖嚴飭拘拿奈差役竟不敢過問有著名土棍陳沙者平日與李河結成死黨無惡不爲官憲訪聞正在飭差拿辦八月下旬李又威逼某土妓斃命乘隙脫逃陳來偵探情由經差役踵至李池墓地方拘獲押解厦防廳署行至鎭南關後忽來舢板水手數十人各帶刀鎗與差械門差懼而四散陳遂被若輩刦歸未知官憲將作何辦理也○娼寮賭局爲害地方在少年好事者謂足點綴昇平不必同煮鶴焚琴大殺風景然行商坐賈被其迷惑往往進退兩難小則頓失資財大則有關性命爲民父母者誠不能姑息養奸也若輩每濳蹤客寓中見有騎鶴纒腰者卽多方爲之勾引雖經道憲吳觀察嚴申禁令有犯必懲究以耳目難周根株未絶以致粉白黛緑障袖倚門喝雉呼盧揮金如土商旅受其陷害苦不可言想觀察聞之當更作薦鸇之逐也○時過秋分天氣炎熱加以數月不雨亢旱成災時疫流行醫藥無效吕厝一社一月之内病斃者多至百餘人善於保身者當如何珍攝耶 
[秋雨兼旬]  
　　杭垣自上月二十六日雷雨交作風指旬日風伯雨師益形猖獗近鄉田禾被水淹没幾盡城廂墻垣亦多坍榻慈孝菴後殿照墻　雨冲倒二丈許林司後章姓住屋圍墻亦同時坍去丈餘云 
[農民被盗]  
　　今秋浙湖蛟災曰長興烏程安吉三縣爲最重緣地隣山麓獨當蛟水之衝要也前月有長興農户載米三十餘擔赴巿上糶路遇二三小舟約計三十餘人一擁登船每人負米五斗道謝而去舟中尙餘米一半盗亦不顧泛舟而逝此所謂盜亦有道乎抑爲飢驅不得 
 
 

Page 3

 
 
己而出此下策乎 
[蘇鄉苦雨]  
　　蘇垣自交九月以來天氣驟凉居人着東棉兀坐斗室中猶覺寒氣侵人肌骨近來淫雨經旬點點滴滴晝夜不休河水陡漲尺餘同鄉人云低田己大半浸入水中倘此後不早放晴則收成必致减色矣 
[儲憲啓行]  
　　江蘇粮儲道景月汀儲憲自天津抵申隨於昨晨乘大號官舫赴姑蘇任所道營廳縣咸排道恭送如儀 
[法界火災]  
　　前夜十一點鐘逾四十七分時本埠法租界八仙橋左近升和里第七號門牌空屋内陡然失火霎時間烈焰飛騰勢不可遏捕房嗚鐘告警新北門外天主堂亦怒吼蒲牢救火會中各西人赶取皮帶前往開取自來水管盡力噴澆時則火己延及第六第八兩號住房比英美兩捕房水龍風馳電掣而來火又延及第五號門牌房屋隨後輪聲轆法捕房屋火龍亦飛奔而至祝融氏知勢不能敵始捲斾而回方火盛時有虹口某洋行夥郭天福因家在是處恐母妻或遭波累赶卽奔回巡捕阻之不容入内互相口角被捕拘入捕房昨日解送公堂葛同轉着管押七天　儆 
[研訊逃婦]  
　　會捕局線勇陣子鄉在南巿董家渡船中拘獲張勝全之逃媳陸氏等情曾見本報昨又由會捕局包探嚴頌眉等在浦東張江栅地方拘獲陸氏之父陸榮華及榮華之弟瑞良解送捕房連陸氏等轉送公廨葛同轉先問陸曰爾將女兒藏在何處爾妻在捕房管押一月餘爾知之否答稱女兒在楊家鎭陳阿寳處當由地保徐俊卿送來同轉笑曰諒爾女卽藏在徐家答稱實由沈云來聞信告徐並非由徐藏匿問爾汝逃過幾次答稱己逃過四次矣張訴稱現充十一圖地保之錢士端係陸之内兄從中將媳婦覇阻問爾毆媳之事果有之否答稱小的並未肆毆問瑞良何以將姪女送來答稱此事由兩有林告知小的小的當卽赶來己在董家渡舟中由不識姓名之少年人在船看管張陸氏供稱小婦人嫁張後屢被針剌拳毆痛楚難堪不得己而逃出包探王榮培呈上鐵練一條該氏稱小婦人第四次被鎖在客堂中卽用此練有年甫十歲之小姑見而憐憫以鐵鋤將練敲斷得以脫逃途遇唐幸牛偕來滬上在竹器店暫住三日後唐欲將小婦人售與寳善街石庫門内某姓家議定身價洋一百元小婦人懼而下鄉至川沙牛郎庵求老尼剃度同轉謂有人子本月初一日見爾尙在張江栅燒香答稱並無此事同轉問唐曰爾是否與該氏同來滬上起意賣伊答稱小的回在上海做工並未回過鄉間豈有此事同轉叱令退去餘人分别管押以候覆訊 
[撞車紀聞]  
　　前日下午六點鐘時有馬車由英租界四馬路向西在源來當門前撞倒東洋車車中女子跌仆出外巡街捕奔至拘拿馬夫女子年約二十左右衣飾華麗及扒起癡如木偶幸無大傷否願到捕房另坐東洋車而去撞翻之東洋車業己損壞經馬房主人到來認賠了事矣 
[上海縣署瑣案]  
　　栢森控劉阿三陶三等滋擾一案曾紀報章前晚裴邑尊升堂覆訊栢訴稱劉陶等帮同張德昌到楊姓客寓中恃强索詐叩請究懲張某訴稱小的日前僑住揚姓寓中有洋銀二十四元寄交櫃上李姓後取過四元尙有二十元至日前始向索取李適不在寓主置之不理小的惶急向論以致口角現在寓主己回鹽城原籍其女素與栢森姘識遂嗾柏出頭硬覇劉陶均挑水夫因來理勸柏竟指爲滋擾扭赴巡防局轉解案下楊氏供稱父親因事回籍寓中一切托揚料理張所寄洋銀實被李姓用去李己停歇不知去向矣楊供稱寓中諸事由小的代爲照管至張所寄洋銀實未經手劉陶同供楊氏與柏有私胆敢唆柏出頭硬覇并來案下誣控務求大老爺秦鏡高懸從公究辦邑尊以柏不安本分喝令笞責四十板著具改過切結楊氏候遞解回籍張叱令退下楊將枷開去交地甲帶回劉陶開枷釋出○奚茂榮控張雲卿欠租盤踞前晚經裴邑尊飭提訊究奚訴稱張共欠房租錢六十餘千除去押租錢三十千尚欠三十餘千向索不付小的情願受虧惟囑伊卽行出屋伊竟恃强盤踞不肯遷移張供小的雖欠房租然並無六十餘千之多叩求明鑒邑尊着令兩造將帳核明再行訊辦○前紀龔汝榮因與董戚氏私識經相夫扭案訊責等情前晚經裴邑尊復行訊究令將董姓物件交出龔與戚氏同稱並無物件叩求恩鑒邑尊飭將龔仍置木籠中候示戚氏交官媒看管 
[英界公堂瑣案]  
　　昨禮拜六英公堂輪應德國古繙譯官到堂觀審古君因事未到所有捕房移解各案由蔡二源太守獨斷○包探張松樵稱小工頭胡超珍等與工人沈光義等因論工價打架將一千人拘案請訊胡超珍供江北人爲工頭沈光義等數加工錢不遂糾衆逞蠻將我頭顱打傷請爲究辦吳阿四供亦爲工頭餘供與胡超珍同沈光義供因工資太賤與金美慶等向胡商懇略加約同至茶館議論不洽致相口角不敢逞兇金美慶韓應川同供皆爲小工加工之事並不干預惟同在茶館啜茗見胡與沈爭閙曾爲解勸張桂林供開茶館伊等來啜茗兩相打架被毁碗盞傢伙請爲追賠蔡太守騐得胡趙珍受傷屬實判沈光義管押七天金美慶韓應川從寛交保俟查明應否加工及茶館毁物若干再行核辦○朱阿夀稱在公興里開裁縫店昨日下午我己出外有外甥李福全在店中突有吳長春到來聲言失去婢女欲在我處找尋李福全告伊並無婢女吳長春硬要到樓搜尋阻止不依竟自奔上自己碰痛了脚卽與李福全爭閙李福全與論遭毆及我回時報捕拘吳長春送案李福全稱吳長春等男子三人女子二人前來餘供與朱阿夀同吳長春供失去婢女聞在朱阿夀　縫店中故往探問見李福全在店問其曾否招留婢女李福全大怒將我髮辫扭住拖到樓上囑我搜尋致與爭閙並未逕到樓上找尋不料被伊交捕蔡太守得供之下謂吳長春因失婢起見逕到朱阿夀裁縫店探問未免唐突李福全亦不應擅自逞蠻今姑從寛一併斥釋○李金氏稱昨在大馬路行走被吳阿嘉所駕馬車撞倒碾傷脚骨由捕拘吳並送我到醫院騐明傷痕須醫治十四天方可痊愈今蒙送案是以投質吳阿嘉供駕車時見有垃圾車迎面而來意欲避讓反撞該氏事出無心蔡太守飭該氏仍投醫院醫傷吳阿嘉交保俟該氏傷痊投案再訊○陳銀華稱失去布衣九件報由捕房緝獲人贓今蒙送案請爲領贓該竊犯吳福寳供認行竊蔡太守判吳福寳管押二十一天贓交陳銀華領去 
[法界公堂瑣案]  
　　酒店主某西人訴稱前日偶見桌下籃中有絨單一條知係樓上之物不知被何人竊藏及檢查各物則金釧等亦巳烏有因將細惠胡長生出店陳柱生送案請訊胡陳同供絨單由媽媽持向灶上烘乾今媽媽己於禮拜二停歇至禮拜三主人卽將小的等拘入捕房葛同轉着押候再核○包探王榮培禀稱昨日小的出外巡查見楊明榮手持雨鞋形跡可疑盤詰來源言向小東門外船上竊得今特送案請訊楊供小的係浙江人貪小犯竊惟乞施恩葛同轉着管押三天贓在捕房以俟失主前來認領○駁船水手陳阿木訴稱昨日小的裝載棉花一百七十包夜間被舢板舟子錢阿三劃碎花包竊去三十餘斤當卽追獲人贓送案請究錢供小的因天寒無被是以竊取棉花御寒葛同轉判令笞責一百板衙枷半月船則拔存捕房俟期滿給還○某局茶房任飛雲訴稱昨有沈定章由側門潛入竊去京鞋五雙經巡捕阻獲人贓送案請訊沈供常熟人向業成衣不敢行竊尚乞縱寛葛同轉判令笞責二十板鞋交任領去○通事禀稱昨日鄉人周蔭祥偶吐痰沬誤濺西捕之身因之拘案請究周供稱小的由鄉間携洋銀來滬欲買棉花因患咳𠻳沿途吐痰並非有心辱捕葛同轉姑念鄉愚無識從寛開釋○通事禀稱寳興里經理房屋人某甲協同西人挨户收租有施王氏者在樓上吐痰致汚西人襟上是以拘送案下施王氏供稱實係九歳幼孩不知樓下有人將痰吐下時小婦人方竚立門首見之卽將自己衣服爲其拭乾西人反遷怒於小婦人致被拘送案下葛同轉判罰洋銀二元 
 
 

Page 4

 
 
[上海四馬路文報局内山東賑捐收解處會同各公所起解第十四批賑欵啓]  
　　謹啓者敝處自解出第十三批後迭接山左放賑諸君催欵函電兹冉集解第十四批庫平銀三萬四千兩代贖專欵規元一千兩各分所募集飯乾雜糧二百零六袋又怡春茶棧經募高梁三百七十八石賑銀除託電報總局收支所匯交庫平二萬五千兩外裝作十箱連高粱飯乾統由招商局永清輪船於初六日運解烟臺東海關騐收轉發災區計此批内絲業公所規元一萬四千兩高易公所規元一千五百兩盤記内瀘州公所撥助規元二千兩文報公所規元一萬九千七百六十四兩○仁濟堂代贖專欵規元一千兩○再八月廿九日代蘇垣安節局起解棉衣五千件被絮一百條又高易公所棉衣七百件共計一百四十四包中海定輪船運津轉發東省北路武定等屬散放均承招商局捐免水脚合併聲明 
[重陽令節奉到賑捐鉅欵彚登]  
　　謹啓者是日涇川朱士柱大善士爲求保佑萱堂宿疾全愈身體康泰曁闐庭清吉樂輸山東賑相英洋一千元又涇川朱三畏堂大善士爲求闔第清吉並爲哲嗣長公子病愈酬愿樂助山東賑捐洋五百元以上兩共合來規元一千一百零二兩五錢又安定氏大善士助來山東棉衣賑捐英洋一百元又鄒柏如大善士病愈樂助東賑洋一百元又無名子徐君由蘇州寳順信局寄到手書　令親顧大善士爲文郎抱病求靈符十道敬助東振洋六十元當兹洪水横流刼餘待哺籌募正在棘手之際疉蒙諸大善士鉅欵頻頒拜領之下富卽彚解災區不特災民感再造之恩卽善昌等亦荷鴻施　企德門孝　並著捨金救急藍田種福果之祥善氣盈庭玉體樂融和之慶吉星拱照福夀綿長然而東省水患頻仍災民蕩析幸賴各省紳商富户踴躍輸將始得苟延殘生孰料一災未了一災又來如今之浙省温台杭　湖十餘府奇災告亟露宿風餐流離失所轉瞬隆冬無衣無食飢寒交迫　願各省諸大善士源源普施爭行不讓之仁廣種無疆之福不勝禱切之至謹代億萬災民九叩拜啓惟祈公鑒[  上海北巿絲業會館六馬路仁濟善堂兩處籌賑公所愚弟施善昌謹啓]  
[蘇省撫轅抄]  
　　初五日正任震澤司巡檢孫觀禮禀辭回任○初六日布政使銜前署直隸臬臺費學曾由京回○初七日委署長洲縣吳塔司巡檢劉轉仁禀辭赴在○初八日候補通判俞濤銘禀知聞訃丁母憂卽日回籍守制候補縣金元烺由金陵來禀謝飭知請補奉賢縣缺 
[江督轅門抄]  
　　八月三十日運判諸可詩泗州州判李師沆均辭○初一日候選通判王上濂辭赴江西○初二日知州張兆鹿謝請補泰州候補道毆陽霖謝委會辦支應局藩轅牌示淮安府員缺詳以張球請補泰典縣員缺前以郝炳綸請補均奉部文覆准應飭各赴新任○初六日知縣朱湘辭赴徐州公幹○初七日候選道吳學廉謝委帮辦防營報銷局知縣王之全銷力乏橋厘捐差○初八日知州陳道濟分寗 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[己丑秋九月贈畫友笠江尤君於琴川客邸]  
　　游歷虞山作寓公一枝湘管走春風天涯才具堪同調盡在詩中與畫中海虞邂逅快清談携手東籬酒半酣收拾山川隨筆底秋風鱸膾憶江南[  海昌梁黌求是草]  
[蘇城安節局山東代贖恊賑公所八月廿六日至九月初六日第十次清單]  
　　戴理卿募金芝夀夀儀代諸君作福洋十四元新安復源甡陳大源裏恆元彭大道程養儀沈培德六户各五元新安天泰號李子槎邱谷樵三户各三元源成祥思補軒吳申甫敦誼公所郭韶榮願長興張義記芸其書屋益裕號江席記萼記十一户各二元敬雲書屋一元五角粹記程炳初黄廣大樂山書室夏樹庭毛宋貴記本敦伯葉智臣汪敦甫程仰宸徐養記江榮記俞長太金秋記金隱名十五户各一元榜人米瑞記愧晉各三户各五角楊州復茂恆募不留名洋二十元無名氏四元少記實記無名六户各一元陶望山募補過室四元何志霄九十元王眉夀募無名氏五元蔣紫林鄉募金雲樵陳仁卿問竹氏三户各一元蔣永相錢正茂諸祥源孫泰和四户各錢五百文同泰三百文無名氏恆昌恆來祥三户各二百文萬春　百文人和震記桶無名氏銅洋五元華氏目疾速愈無名氏二户各洋二元無名氏馮姓積省菜求病速痊二户各一元馮姓又錢四百文賈廣記二百文無名氏一百文栢年長桶隱名氏無名氏二户各一元無名氏併散錢二户各錢二百文得見齋桶無名氏一百文又麫籌一根鴻者堂無名氏洋一元又籌錢三百文又散併二百文王載之募不留名洋四元龔少　募仁豫廣厚鼎成新羅夢祥均泰氏平安氏吉安氏不書名無名氏十一户各二元敦厚堂無名氏二主懚各四元無名氏一元章炳南錢五百文盈餘三千五百宋培之募嘉興厘局洋六元恊和莊募廉愼德十元恆隆祥泰寳泰令大四户各一元義興義大二户各半元載運祥潤筆四元曹紫荃募怡怡堂善慶堂二户各銀十兩頤和堂敏求齋傳樸堂怡園主人曹荃五户各四兩我我齋保生堂同心蘭室自心庵四户各二兩景福堂酉福堂餘松堂叙福堂汪理仲劉乙青六户各一兩余乾耀洋三元原手作銀二兩另四分本局桶味蘭舘主人全家平安芹喜無名氏二户各十元紫陽氏五元願善人馬祖福保祖慈夀願徐德璋病瘧痊愈顔楊氏丁亥生徐寳連求妻病痊俞金生七户各二元七齡童趙薦生母銅洋一元錢五百文顧清輝桐花舘王二户各一元愼獨子朱慶二户各半元鴻城居士錢三百文龔少渤募同成氏錢一千文以上共收銀五十六兩另四分洋三百三十六元銅洋六元錢十千另五百文太原安定公捐孩棉襖褲三百件孩　二百隻女兜一百隻原麥十二石吳介石助瓦片餅一千塊東海六十更換原麥二石又百廿求病痊原麥六石合併聲明 
[上海大馬路保安堂瞿梧生經收代文報局分募八月初一至三十日止第九次飯千捐清單]  
　　蘇州戈二房五元王善士陳實記二户各四元州惠生三元徐銘生省南懲山進香資向梅居主人二户各洋兩元顧蘭亭蔡老狗朱桂方隱名氏吳明山五户各洋一元有心無力人一元六角盧隆方王詩數求病愈延年二户各洋五角隐名氏洋二角周記一角張錫棋祝天佑王慶地三人合述信晝璧王善士交來錢三佰五十隱名錢三百桶捐許錦山求合安平安一元寗波翁彬甫子長生周弟求保平安五角朱厚卿趙長林合洋四角饒文卿求保順遂免災兩次洋四角莊慶泰洋兩角補過子銅洋一元又桶捐十次洋三元銅洋十一元小洋七角五分錢二百六十五報德菴善姓捐九月第一萬五千二伯六十四號吕宋票一條查閱號單未得以上其收英洋三十元銅洋十二元小洋四元一角五分錢八百十五九月份第一萬五千二百六十四號呂宋票一條又飯干于八月初一起至三十止清單第七次介順獵貨行四百另三斤成大號一百廿斤周記四斤桐庭王思省堂三斤十四兩不名十斤乾發源廿五蕭濟凡二斤祈禱氏陳羔二斤十一兩不名三十一斤六兩施公舘三十二斤大豐號廿斤施公舘六十斤怡豐十三斤永安棧四十四斤　順興十斤四兩不名六斤陳雲記三十六斤無名廿斤四兩祥泰十九斤半以上共助八百六十一斤十五兩又八月初乙至三十止共收下飯干八伯七十三斤九兩付錢十千另四百六十四附錄常昭凝善堂董事徐木君周靜卿錢穉蘭李吉甫交來第七批飯干凝善堂一千四百七十九斤程恊和二百四十五斤沈穉翁二百十四斤庫上吳善士造米八百十五斤强復昌一百廿二斤昭文總房三百六十四斤南門外同人經募五百廿斤庫上同人四伯七十窰上同人三十七斤支城鎭同人一百七十二斤何巿鎭同人八十五斤白茆辛巿同人八十一斤梅里鎭同人三伯六十六斤董濱鎭王蓉峰杜少虞二百另四斤徐巿同人三十七斤河材同人五十一斤以上十六户合助五千二百六十二斤又第八批凝善堂飯干一千九百八十七斤白米九十三南門外諸善士一千一百三十斤福山鎭祝夀蘭三百十梅里諸善士六百十三照文總房諸善士四百七十六東塘野鎭育元堂五百廿北門内葉三捷沈蔭遠二百廿五董濱鎭王榮峰村少虞二百三十六程恊和堂二百廿七沈稚翁一百八十三强復昌一百六十四庫上胡善士一百廿三白茒章巿諸善士八十四石牌鎭吳世堂八十六窑上同人三十六照文石牌鎭甘春坡九十五西門外蔡愼錫七十七徐巿鎭諸善士五十二何家巿龔寅翁八十六翁家莊朱惇裕存遠張耕記六十六祝師山善士四十支川鎭仲凈翁十斤以上共廿二斤合助飯干六千八百廿六白米九十三斤又第九批凝善堂八百六十八白米九十三大東門外章虞臣一千四伯十五梅里諸善士四百廿九何村鎭同人九十八徐巿諸善士廿八董濱王榮峰杜少虞二百三十五東塘野育元堂四伯三十二白米一百十七程恊和乙百四十六照邑總房二百七十七沈稚翁一百二十五庫上胡善士五十五南門平橋灣諸善士八伯另九葉三捷沈蔭遠二百另二何家龔寅谷九十七以上共十四户合助飯干五千二百十六斤白米二百十斤又常照凝善近春門外賑捐分募處郭文鴻揚湘源經募第四批六百五十七斤第五批三百九十七斤東山唐涇岸蓮花井汪朝勳經募共來二次計三百九拾一斤○以上均常昭凝善堂所來第七第八第九批三次及迎春門外分募處共計合飯干一萬八千三伯五十二斤白米三百另三斤在常昭收助一切費用均由凝善堂捐助不出帳所公帳合併聲明○又附報銷各捐户解到飯干鍋巴用駁船車力裝運船錢及收買飯乾鍋巴一應等費開列於左○一付八月初一至三十收買飯千八百七十三斤九兩錢十千另四百六十四一付常昭飯干裝力一百七十　担每六拾合洋拾元錢二百九拾一付下船車力三次錢二千四百另三一付解飯干車力三次洋二元錢一千九百拾六○共計付洋十二元錢十五千另七十二合洋十四元錢六百五拾三前次收存洋廿元凈墊付洋六元錢六百五拾二文○以上統結除付墊用处又提存洋廿元凈繳上文報局賑所英洋四元銅洋拾二元小洋四元乙角五分錢一百六十二合再聲明 
[上海北巿絲業會舘籌賑公所施少欽經收山東奉天賑捐六月廿二三四日第二千一百五十至五十二次清單]  
　　漢口勉記善士規元二百兩太平縣甘棠崔含口章盖士爲小兒求神消災九八大二百千文合規元一百四十三兩太平縣甘棠崔文炳善士求保合家平安洋一百元厦門葉清濤翁募濟善社同人由瑞記林閣奎翁來規元七十二兩海陽陳蔡氏八十夀辰節省筵資由陳廣昌竹布莊來規銀七十兩昭文程逹甫善士保合家平安由源恆隆一規元五十兩又昭文何徐氏求病速愈合家平安洋十元諸西樵四十元漢口人和祥湯其澄其廉爲慈夀誕求保百齡清庭怡和行來三十元慈水袁敦初五十生辰承諸友賜儀并謝筵資移助由受昌藥行來三十元又慈谿陳芾庵六十生辰蒙諸友賜儀并謝筵資移助廿元張鼎和爲母張陳氏患病先助求愈廿元仁和高維年求母病速愈餘大莊來廿元張浦許建中募原陽氏隱姓名由舟直寄來　廿元又凈眞氏三元東關道署蕭善士病愈完顧由電報總局來規元十兩安亭長忍主人求合鎭免水火之災洋十元又求合家平安十元漁潭傳顧氏八元葉留耕齋五元怡和資韋逹臣公冥福四元海澤巡政廳孫監周少尹募震澤武汎蔣君保家口平安二元六角陳子源求病愈二元施新泉二元了心願人由顧雲錦來一元金楊氏一元漢口升昌典無名氏求病愈一元新巿署周祥麟募姚福生姫正榮均祈合家平安各一元王姓求免災五角耕心田父募余信芳女士筆資三角恊康莊沈揩士銅洋二元垣直橋朱德大銅洋一元以上廿二日○江西署袁州分府鄭仙根善士募樂善堂同人公捐由蔚長厚號來省平銀一百零二兩九錢合規元一百零九兩九錢五分垂裕堂由恊源莊來洋五十五元二角錢六文貴溪公和號由謝均兄來洋四十元寗波無名氏三十元江西無名氏祈保號事平安人口清吉廿元李昌祚求病愈十元無名氏由郡通如兄來十元何景峰求次子病愈十元瀏河朱積善堂求孫目疾愈十元正泰順由劉山兄來十元頴川氏求病愈十元無錫時長蔡耀翁爲子之眉病痊完愿十元句餘憩園主人去秋承　陳賑捐支銷舟食洋九元信果子八元蘇昌外隱名氏求病全愈五元蕪湖黄逸氏許願由全亨號來五元嘉定毛怡萱四元漢口六八堂四元安盧道署王蓉初求庶母病愈四元王覲伯祈合家平安四元漢口升昌典吳裕隆求子敏捷三元袁姓女孩求病愈二元無名氏二元大場力不從心子求病速愈一元鄭榮貴求子病愈二角江西閩横樹德堂爛板洋十元○沈蕩靜逸居士募裕大茂號錢五百廿文無名氏五百文社先良三百練沛二百文嘉興船户徐二百文又朱姓一百文仇榮堂一百五十萬原新隂名氏共八人一千一百十又慕陶外加一百文共九户合洋二元錢一千零四拾文以上廿三日○常熟濟泰號懷嶧山房葉洋一百元蘇省趙聯元善士爲母氏求痢愈銀寳一隻批見規元五十三兩七錢七分五厘本埠天吉樓勉力子洋五十元蔡始鎏爲肝氣常發求愈三十元陳姓求病愈十元垂裕堂十元孫雨生祈平安銀六兩零三分周姓洋十元陸小寳八元乍浦朱來安募慈谿翁君福求嫂陳氏病速愈五元自勉氏由和元莊來五元桐署沈由杭州慶餘莊寄來四元求安子三元王家振二元姜同泰折雷祖香資移助二元太倉錢信泰募鯉門氏二元又濬然居省西瓜資問梅書屋各一元無名氏一元平江補過子一元無名氏二角○蘇州宋培之募汪張氏還愿隠名氏錢紱卿還愿三户各洋十元怡燕堂陸還願錢願合各五元吳召棠張潘氏還愿各二元陶雲錦還願史姓還願陳光釗陸梅坡王鳳麟還願孫俞氏還願六户各一元○桐城葉厚培爲葉甘氏去年物故超度資移助代求懴悔本洋十元又募光雙薇軒馬問心軒張承志堂三户各二元沈迎雲堂劉叢桂堂王薰臣福裕齋復興坊方敲九房李坤厚堂洪昌盛丁萬源無名世十户各一元吳浣薇軒二角半和豐盛復興坊萬興號三户各英洋一元姚泰和錢七百八十文張漱苡軒端木長春潘知止軒王復盛四户各六百五十文無名世六百廿文恆豐號六百文姚家續堂四百文張味書堂二百文共廿七户合本洋三十元二角半英洋三元○吳淞張募留募懷古堂席思恩堂張昶洛張記隱姓氏四户各洋二元仁德堂張恊大昌崑記九思堂山裕德堂吳四户各一元仁夀堂顧存義堂繆各錢四百五十文春暉堂潘三百五十文共十一户合英洋十三元二角清河擷珊因患心症求速愈本洋十七元○立記紫記紀記聘記慧記秋記蘭記鴻記湘記萍記沅記十一户各洋二元善記欣記各一元共十三户均求合宅平安○求財子助英商别發洋行英六月分美國票一張計四萬三千七百五十號以上廿四日 
 
 
 

Page 10

 
 
   
 
 

Page 11

 
 
[光緒十五年九月初二日京報全錄]  
　　宮門抄○諭旨兩道錄前○江督曾等　奏爲尊　旨整頓江南鄉試塲規情形摺○粤督張○奏審明辦理片○護晉撫豫　奏揀補知府摺○又○奏請准建坊片○九月初二日内務府國子監廂藍旗值日吏部引　見二十七名户部十五名宗人府七名太常寺四名國子監三名上駟院二名值年旗三名廂黄滿三名正白滿三名廂紅滿二名○恩公續假十日○謙光椿夀各假滿請　安○内務府奏派致祭内外　城隍廟之大臣派出巴克坦布文璧○提督衙門奏拿獲盜犯李汶奎等十名口又拿獲盜犯得山等六名均請交刑部○召見軍機福中堂廖夀恒王文錦○○太子少保兩江總督臣會國荃護理江蘇巡撫布政使臣黄彭年跪奏爲遵旨整頓江南鄉試塲規分别飭屬申明定章剔除宿弊恭摺覆陳仰祈聖鑒事竊於光緒十五年六月初三日准軍機大臣字寄光緒十五年五月二十一日奉上諭科塲爲掄才大典必須塲規嚴肅方可遴選眞才等因欽此仰見我皇上愼重科目成就人才之至意當卽恭錄行司飭令查照科塲則例妥議具覆並先行分别曉諭上下江士子各在案旋據江寗藩司擬定規條具詳請奏前來臣等竊維每屆科塲年分何嘗不廣頒文告嚴立科條無如日久玩生當官則故事奉行諸生遂熟視無睹以致混雜擁擠代倩傳遞諸獘防不勝防塲規愈弛士習愈壞誠如聖諭寛則賢者亦將貽累嚴則愚者不致效尤向來江左人文甲於天下尤宜端其始進不當長其囂浮謹將擬定規條備陳於左代倩之弊莫大於頂名入塲擬照例責成教官縣書等臨塲識認並許同考諸生自相攻發以祛頂替之弊點名給卷每患諸生不以次進欲求速入反致稽延擬查照舊章仍分三路點名配匀人數按定時刻更於時刻中再定起數於每路中建立栅欄己及時者望燈旗而遠近咸知未及時者依栅欄而從容立侍以免擁擠之弊白石印書多大題文府衆置一編策學淵萃人手一册及彼此雷同終歸自誤擬嚴禁士子懷挾石印陳文及經策巨帙以袪剿襲之獘貴遊子弟文弱士人多用跟丁提携考具龍門以内出入自由擬嚴禁從人不得過龍門一步其有荏弱不任負載者豫派勇丁數十名在於門内接引入號在外者不得入旣入者不准出以杜雜擾之弊入號以後各覓親知上下搬移東西淆亂擬仿會試章程封號加盖小戳如有戳號不符者槪不發謄以杜亂號之獘傳遞之柄操於水夫號軍及巡役人等或蠟丸油紙投入水管之中或碎瓦零磚擲於棘墻之外擬嚴飭内外巡綽各官隨時瞭望隨時關防斷中間之綫索絶外槍之來路以袪傳遞之獘謄錄各生冋須賄屬得錢則細字莊書無錢則塗鴉滿紙擬嚴禁士子買謄責成謄錄對讀兩所嚴查細勘再由監臨每束抽閱舛錯者撲責從嚴工整者捐廉給賞又或代爲潤色以致硃墨不符者照例懲辦以袪謄錄之獘至於縉紳子弟蓮幕賓朋其於官塲本極稔熟供給各員或朝貽果餌或暮送肥甘縱於獘竇無關究覺塲規不肅須一切禁絶以杜饋遺之弊以上各節略舉綱要其詳細條目先己刊刻告示頒發各屬使官師告誡其士人父兄禁約其子弟警覺於先事或當恪謹於臨塲臣等又念馭衆以法爲政在人疆臣破除情面則提調以下不敢存苟且將事之心巨室不恃聲援則寒畯之家豈復有作奸犯科之事是在臣國荃督率於外臣彭年整刷於内務期實心實力宿弊一空以副九重樂育之殷以彰江左人文之盛所有遵旨整頓塲規各緣由理合會同先行恭摺由驛馳陳伏乞皇上聖鑒訓示謹奏奉硃批知道了欽此○○張之洞片再前據清遠縣詳報接遞佛岡廳秋審斬犯藍亞進遭風覆舟致犯落河打撈無獲一案經臣會同前撫臣倪文蔚奏請將僉差不愼之佛岡直隷同知岳齡清遠縣知縣羅煒清遠縣潖江司巡檢俞定榮照例降級留任勒限緝拿一面飭提解役葉超等到省發委廣州府審辦兹據訊擬由司具詳前來臣覆加查核緣葉超籍隷佛岡廳周進籍隷清遠縣充當該廳縣差役藍亞進因紏竊未經得財被追拒傷事主身死審依竊盜未得財逃走被追拒捕殺人首犯斬例擬斬監候具題接准部覆列入光緒十一年新事秋審解勘發回是年四月十二日與樂昌等縣犯人陳得仁等五名一同遞至清遠縣次日經該縣知縣羅煒監提各犯騐明刑具選派家丁梁貴僉差周進江祥移營撥兵李金澤趙連陞協同長解差役葉超何祥押解藍亞進赴佛岡廳另撥兵役護解陳得仁等五犯赴英德縣交替均交派遞秋審人犯委員清遠縣潖江司巡檢俞定榮督解迨至潖江司分路俞定榮因陳得仁等人數較多親身解赴英德另派家丁平福協同丁役雇船押解藍亞進前進十五日船抵該縣屬冷坑地方該處河寛水深陡遇狂風致船傾覆人犯一併落河周進與船户黄亞華黄亞北鳬水上岸雇人打撈藍亞進與梁貴何祥李全澤趙連陞漂没無蹤平福江祥被溺身死葉超遇救得生報縣勘騐詳報提省委審據供前情不諱臣查此案解役葉超周進押解秋審斬犯藍亞進中途遭風覆舟致犯落河雖訊無賄縱蔬脫情事該處河寛水深並無刑具之丁役平福等旣己落水溺斃該犯藍亞進身繫全刑落水更難存活惟屍身究未撈獲是否實己溺斃抑係鳬水脫逃難以懸定自應比律問擬除周進續據詳報病故外葉超應比依獄卒失於防範致囚自盡者杖六十律擬杖六十事犯在光緒十五年三月十六日欽奉○恩詔以前所得杖罪准予援免並免其監候待質遞籍保釋仍革役僉差不愼各員飭再確查藍亞進實在下落另行分别辦理除咨部外謹附片具陳再兩廣總督係臣本任毋庸會銜合併陳明伏乞聖鑒謹奏奉硃批刑部議奏欽此　○○護理山西巡撫布政使世襲二等輕車都尉臣豫山跪奏爲揀員調補省會要缺知府以資治理而重地方恭摺仰祈聖鑒事竊臣接准吏部咨内閣抄出光緒十五年七月初二日奉上諭山西太原府知府員缺緊要着該撫於通省知府内揀員調補所遺員缺着孫紀雲補授欽此查定例省會知府缺出奉旨於通省知府内揀員調補如果人地相宜無論缺項是否相同及歷俸己未滿年限俱准調補又首府缺出於通省正途人員揀選調補如實無合例人員或人地不宜准於摺内聲明以各項出身遴請調補各等因歷經照辦在案所有太原府知府係省會首郡管轄十一州縣政事殷繁表率稽察均關緊要且時有發審案件委辦局務非爲守兼優循聲夙著之員弗克勝任晉省實缺知府雖有正途人員非現居要缺卽具地未宜未便稍涉遷就隨於各項出身現任知府内逐加遴選查有朔平府知府毓銘現年五十三歲正藍旗滿洲胡圖理佐領下人由監生於咸豐六年考取清字中書同治五年補授中書六年因恭辦文宗顯皇帝本紀實錄告成保奏奉旨着俟補侍讀後以知府不論雙單月卽選並賞換道銜欽此九年升補侍讀十一年十月因恭辦典禮保奏奉旨着俟補知府後以道員歸候補班前先補用欽此於光緒二年京察一等引見奉旨記名以道府用是年七月奉上諭山西太原府知府員缺緊要着該撫於通省知府内揀員調補所遺員缺着毓銘補授欽此領照到省補授朔平府知府三年正月到任六年因辦賑出力議叙加一級紀錄三次十二年大計保薦卓異因俸滿併案給咨赴部十四年三月十九日引見奉旨着回任准其卓異加一級仍註册候升欽此十月回任該員樸誠穩練辦事勤能以之調補太原府知府人地實在相需洵堪勝任該員歷俸己滿任内並無督緝盜案督徵錢糧己起降調之案且係調補省會首府要缺一切因公處分例不核計據署布政使嵩崑署按察使吳其復會詳請奏前來合無仰懇天恩俯念員缺緊要准其以朔平府知府毓銘調補太原府知府於地方治理大有裨益如蒙俞允該員係現任知府遵　旨揀調知府銜缺相當毋庸送部引見所遺朔平府知府員缺應遵旨卽以孫紀雲補授所有揀員調補省會要缺知府緣由理合恭摺具奏伏乞皇上聖鑒謹奏奉硃批吏部議奏欽此○○豫山片再晉省光緒十二年省城汾水爲災籌辦工賑需欵孔殷經前撫臣剛毅奏准勸辦捐輸以濟急需仿照山東賑捐章程請奬等因奉旨允准在案兹查有絳州紳士光祿寺署正職銜高正甲遵其故父孝廉方正二品封職花翎候選道高舒文遺命捐助銀一千兩又該詶同知銜毛清佐遵其祖四品封職毛承先遣命捐助銀一千兩均己兌收清楚歸入工賑案内報銷由該局司道轉據絳州直隷州知州錫良禀請照例建坊前來臣查士民捐助地方善舉銀數在千兩以上者例得奏請建坊今職員高正甲毛清佐或遵父囑或承祖命各捐助工賑要欵銀一千兩洵屬急公好義爲善可嘉合無仰懇天恩俯准職員高舒文等各於原籍建坊並給予樂善好施字樣以昭旌奬而勵將來出自鴻慈除咨部查照外理合附片陳明伏乞聖鑒訓示謹奏奉硃批着照所請禮部知道欽此 
 
 

Page 12

 
 
[光緒十五年九月初三日京報全錄]  
　　宫門抄○諭旨一道錄前○陜撫魏奏請飭部逐層改保片○漕督李奏防守汎水情形摺○河督吳　奏修守各工平穩摺○又奏請議卹片○護晉撫豫○奏甄别鹽經歷片○九月初三日理藩院鑾儀衛光祿寺八旗兩翼值日兵部引見三十七名○肅王謝賞夀物恩○文治等塲内專摺請安○豫王續假二十日○召見軍機白桓豐烈海緒○○魏光　片以再記名提督彭禎祥於同治六年陜北肅清案内由叅將保補用副將歷保提督嗣照頭等軍功議叙三次三等軍功議叙一次均奉旨允准在案兹據該員禀稱陜北肅清一案底銜實係都司銜儘先補用守備因開保時適奉差赴陜營官誤以叅將底銜請保副將遂致以後遞保延誤禀請附奏逐層改保等情前來臣查彭禎祥自以叅將底銜保副將累保提督委係錯誤而自保提督後攻克古牧地堅巢盪平新疆南北兩路五次剿平邊宼各案均屬著有戰功合無仰懇天恩俯准將陜北肅清案内准保補用副將改爲都司銜儘先補用守備保免補守備以都司儘先補用克復靈州案内准保補用總兵改爲免補都司以遊擊儘先補用仍給揖勇巴圖魯勇號盪平金積堡案内准保提督改爲免補遊擊以叅將儘先補用攻克古牧地堅巢克復烏魯木齊迪化州等城案内照頭等軍功從優議叙改爲免補叅將以副將儘先補用盪平新疆南北兩路案内照頭等軍功議叙加一級紀錄二次改爲免補副將以總兵補用五次剿平邊宼案内照頭等軍功議叙加三級改爲補用總兵保以提督記名飭部逐層改保其攻克小峽口立解西寍府圍案内所換璋武巴圖魯勇號盪平西寗府屬立解府城重圍克復大通縣城案内所給正一品封典六載邊防案内照三等軍功從優議叙加一級均照原案註册出自鴻施除飭取履歷册咨部查照外謹附片具奏伏乞聖鑒訓示再六載邊防案内彭禎祥禎字誤繕楨字並懇飭部更正謹奏奉硃批兵部議奏欽此○○頭品頂戴漕運總督臣李瀚章跪奏爲汎水續長下游各壩未開田禾漸次收穫現仍竭力嚴防相機妥辦恭摺具陳仰祈聖鑒事竊照光緒十五年六月十六日至三十日止湖河水勢及搶險情形經臣於七月初四日具奏在案自七月初一日起至十五日止邳宿運河又長一丈數尺淮揚運河惟桃源汎長水四尺有奇以下各處或長尺餘或長數寸較上年節令各大一二丈及數尺不等高郵至馬頭長至一丈五尺七寸比秋後啓壩定誌大二尺九寸洪澤湖七月初三日長至一丈二尺四寸初七日以後遞消一尺三寸現存一丈一尺一寸比上年節令猶大四尺餘寸高郵一帶西堤多己入水東隄出水無多似此情形原應卽啓車邏等壩以保隄工惟查裏下河稻己垂熟約須立秋後十日方能刈竣不得不與水力爭以顧民食淮楊海道徐文逹及道員吳修敳丁葆元運司福裕等分投督率於無可設法之中冒險防守奈隄工甚遠窨潮竄水隱患極多幾有防不勝防之勢其最險者如邵伯鎭舊石工竄水入巷高郵柏家墩兩次竄水均經搶護平穩乃於七月十三日子嬰閘石底翻動震及兩壩危在呼吸適丁葆元巡至該處勉下閘板徐文逹吳修敳聞信赶到而十四日西南風暴大作繼以雷雨湖浪如山湧向東岸該道等督率兵夫奮勇搶工舉體盡濕一面將子嬰閘兩槽板内速用料土塡壓一面將風掣各工廂補完整幸得無恙天亦旋晴此等奇險近年罕見設搶救稍遲或風雨不止其害何可勝言伏查汎漲己久新舊各工受傷甚多守至七月中旬未經啓壩己非始願所及現在廟下河早稻中稻次第收穫晚稻距河較遠計立秋十日後亦將堂登塲河水勢急切難消若不預籌疏洩轉恐或貽巨患擬守至七月二十日以後察看情形酌啓車邏一壩俾河工農田兩無妨碍但得水勢稍平其南關等壩仍當堅守除督飭在工文武竭力修防相機妥辦外理合繕摺具陳伏乞皇上聖鑒訓示謹奏奉硃批知道了欽此○○頭品頂戴河東河道總督臣吳大澂跪奏爲節交立秋黄河兩岸各廳以及鄭工大壩等處要工均經竭力修守平穩恭摺仰祈聖鑒事竊臣前將節交庚伏鄭工大壩及兩岸各廳工程防護平穩緣由於六月十八日繕摺奏報在案旋據陳州吴報萬錦灘黄河水勢於六月二十一二曁七月初五等日四次接續陡長水一丈武陟沁河水勢亦報於六日十九二十四二十七及七月初四等日八次接續陡長水一丈三尺五寸半月之間沁黄兩河水勢報長至二丈三尺五寸之多來源旣經勤旺再兼以隂兩連綿各路山水漲發一併匯流入黄以致南北七廳水勢亦紛紛俱報陡長大溜奔騰湍激各工險要環生南岸上南廳榮澤汎九十兩堡因對岸灘嘴挺峙逼溜南臥埽壩蟄塌頻仍堤工間亦匯裂臣於六月二十日出省親赴該工督同道廳撒手搶辦土料並進磚石兼施曁將大堤較窄之處用土加帮竭盡二十餘日之力始克稍臻穩定現在犬溜仍未外移工作尙難停止下南鄭上汎頭堡鄒家寨核桃園胡家屯將軍廟八九堡來童寨等處埽壩各被溜冲突間多刷蟄均經隨時擇急廂抛尚堪勉力抵禦中河廳中牟下汛二三兩堡坐當迎溜頂冲向來易出險工此次入伏以後全溜堆逼南岸勢甚洶湧大叚情形雖賴年前預築磚石壩工六道節節挑托護住要害而順堤空檔一切舊有埽工叚落此廂彼蟄接應不遑該汛八九堡現亦著河己飭將形蟄埽壩分投廂抛以期力保無虞下南廳祥符上汎十八九堡及二十一二等堡河溜在在着重廂抛亦難停輟所有著名扼要之區亦賴年前築做新壩挑托盖護得以修守無悞北岸黄沁廳攔黄埝埽壩繁多一經大河趨刷不免叚叚蟄動武陟沁河汎埽工亦因沁水過旺前次蟄廂不己均經督飭道廳妥爲修防以禦汎漲衛糧廳陽武汛月石壩封邱汎東西圈埝應行修辦各工漸次己臻妥協祥河廳祥符上汛十五六堡與下北廳祥符下汛頭二兩堡工叚本係毗連險工亦曾疉出臣於春初前赴該工察看形勢關要當飭各該廳於善後工欵案内支領經費採購磚石每汎修築大磚石壩一道刻雖挑溜甚爲得力無如片叚過長祥符上汛十五堡之魚鱗挑水兩壩十六堡之二三五壩祥符下汎之頭堡之頭二壩二堡之頭二三壩各處空檔順堤一帶埽叚磚石每當水長溜逼仍不免隨廂隨蟄隨抛隨塌一時尚不能遽停工作各廳另案大工先後己報完竣量騐丈尺相符鄭工大壩經普律加足大土後工程極稱平穩北面護埽竭力追廂亦皆穩固兹於七月十一日己交立秋臣除仍督率兩道各廳設法寛購料物協力愼防秋汎外所有節交立秋兩岸各廳以及鄭工大壩等處要工修守平穩緣由理合恭摺具陳伏乞皇上聖鑒謹奏奉硃批該部知道欽此○○吳大澂片再查上年堵築鄭州大工事繁責重歷時最久兩壩帶領兵夫董率進占之文武當差各員每多辛勤過度積勞致疾不起殊堪憫惻兹據鄭工善後總局司道詳稱續經查明在工出力實在積勞病故各員懇請一併奏卹前來臣等復查該局所詳三品頂戴在任候補道開封府祥河同知張士傑己革提舉銜廣東候補通判王之澍山西候補通判陳效祖同知銜補用直隸州河南候補知縣李文熊揀選知縣陳毓庚候選縣丞寗齊賢東河候補未入流王榮光五品軍功陜西附貢生洪兆麟六品軍功文童杜鴻勳己革前署漳州鎭總兵福建督標副將李東昇叅將衔在任候補都司下北營守備張敬修世襲雲騎尉王朝榮以上十二員均係先後札調到工充當要差冒暑冲寒心力交瘁同知張士傑守備張敬修自始至終掌管鄭工西壩晝夜督廂勞績尤著合無仰懇天恩俯念各該員等因公積勞病故援照上次奏准成案准其將廣東巳革通判王之澍福建巳革副將李東昇開復原官與張士傑等一併按照軍營立功後積勞病故例勅部從優議卹以慰忠魂而示觀感是否有當理合會同河南撫臣倪文蔚合詞附片奏請伏乞聖鑒謹奏奉硃批着照所請該部知道欽此○○豫山片再前准部咨嗣後同知通判運同運判等官凡係補缺應行具題者試用期滿由該督撫詳加甄别專摺具奏等因歷經遵辦在案兹河東試用鹽經歷員祥麒試用期滿據河東道咨由署藩臬兩司加考補請甄别具奏前來臣查該員當差奮勉講求鹽務考以律例亦屬曉暢堪以鹽經歷本班留於河東照例補用除將該員履歷清册咨部查照外理合附片陳明伏乞聖鑒謹奏奉硃批吏部知道欽此 
 
