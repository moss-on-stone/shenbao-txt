# 1913 - 268 - 4914586

 

Page 1

 
 
通信 
[和蘭下院選舉及政黨之情勢（續）（游歐客）]  
　　按各國黨名多相彷彿而其意義廣狹大有不同瑞士之民主黨與美國之民主黨相去天遠而和蘭之民主自由黨又與瑞士之民主黨絶端相反者也至於反對革命黨并非反對改革與守舊黨不可混視彼之政綱幾與歷史敎黨好新敎黨無所差别其微異者惟黨内之組織反對革命黨秩序嚴肅黨員個人自由多所犧牲而歷史敎黨則較散漫個人行動無所拘束除此毫無足以爲兩黨之標識者此其融洽無間不其宜歟論其政綱精神所在頗近美之宗敎社會黨德之斯逹爾派其實行之手段又似瑞士之民主黨彼視自由貿易與保護貿易均無成　當以世界之經濟情狀與本國工商之關係爲之轉移就和蘭現勢言之則兩黨皆主保護貿易因蘭工黼業太不發逹非此不克振興工業也加特力黨即舊敎黨與該兩黨連合亦持進步主義較瑞士之保守黨稍新雖亦有守舊黨在内然其勢力日减近數年來三黨團結日固其所主持實與中世紀之民權論者如出一轍在和蘭固稱爲右黨其視他國之右黨純含守舊性質者犬有異矣舊自由黨亦名曰保守自由黨成立於千八百三十年頃黨勢漸就衰頽前此太主放任在實際上本宜與右黨連合惟具黨内之反對宗敎派扶持太甚倘能消此無意識之内閧則早與歷史宗敎黨合併現以政事上之運動不得不與左黨連合然政綱則太牴觸極難一致進行也　粹自由黨乃一種利用時機之政客彼之追隨民主自由黨之後事事徇其政見實則全非本心不過欲借民主自由黨以鈎結社會黨遂其野心故在左黨之自由系民主自由黨得爲主動綰合於純粹自由黨及社會黨之間論其政綱與法之急進黨大相類似而其與社會黨之關係尤爲酷肖就政綱言原與社會黨風馬牛不相及且有反對之點特以政策上之利用乃大爲社會黨所影響至令社會黨之政見遂漸滲入馴至喧賓奪主乃自失其政綱矣 
要件 
[農林部修正暫行會計規則]  
第一章總則 
第一條本部所管經費之預算决算及收支之稽核現金之也納登記事務由總務廳會計科掌管之 
第二條會計事務之分配得依會計上之性質分課辦理第二章預算决算 
第三條會計科於年度開始以前須綜本部及本部及本部所轄各機關所需經費編製總預算要求書呈由總次長查核後函送財政部 
第呈條會計科須依財政部之通告按照所定格式每月編製槪算書呈總次長查核後函送財政部决算亦同 
第三章收入 
第五條凡本部所管經費之收入於國庫未組織完全時除財政部撥欵另有規定外他項收入會計科須用三聯式票由經手人署名蓋印以一聯存會計科備查以一聯交由財政部送 
 
 
 

Page 2

 
 
 
審計處查核以一聨交付欵人 
第六條凡收入欵項在五十元以上者送存指定之銀行如係銀兩交由銀行核作銀幣存儲 
第四章支出 
第七條凡部中購置特别物品或建築修繕工程由庶務科佔計價自開戰送會計科稽核後始執行之 
　項稽核如有滯礙或超出預算定額時會計科得呈明總次長裁减或停止之 
第八條凡庶務科已經置之物品應連同發貨憑單開具支取證書由經手人置名蓋印交會計科核發前項支出之欵庶務科應逐日將收欵人收據送交會計科核對編輯 
第九條凡庶務科預支欵項採買物品時須用採買物品領欵三聯單一聯註明金額及領欵人姓名以一聯開報實數以一聯爲庶務科存根其一切發票清單及收據均須本日隨向第十條凡部員俸給須本人簽收不得代領惟因特别事故經不在此限 
第十條凡出差員旅費應由出差員開具旅費槪算要求書送交會計科詳細查明呈候總次長核准其銷差應開具旅費决算書附繳日記細册及一切證明單據送交會計科查明呈第十二條關於前條如用途不當或手續未備受審計處質問時會計科得要求出差員解釋或證明之 
第十三條凡本部所轄各機關之經費應按會計科通知數目派員具印狀支領 
第五章簿記 
第十四條會計科應備左列各種簿記分别登記之一日記簿二收入總簿三支出總簿四現金出納簿 
五收支明細簿六銀行往來簿 
第十五條會計科帳簿無論主要及補助均須按月或按日結第六章附則 
第十六條本規有未盡事宜得由參事或會計科長商呈長官修改 
時評 
[軍政之前途）冷）]  
　　嗟乎禍中國者軍隊也我爲此言已非過早證諸往事而可知矣然而及今不圖日後之受其禍者豈特千百倍而已哉亡國滅種胥將以之 
南方之軍人可以錢賣北方之軍人驕淫而横暴以知識論南方之軍人愈於北方然而城池有價要塞有價名曰運動實則交易以此守國國家能倚賴之乎是南方之軍隊不成爲軍隊也 
以勇敢論北方之軍人愈於南方然而一旦小勝姦淫擄掠無惡不作以之對内足驅民心以之對外時起交涉試觀此次南下之兵除守上海者外有一能免於此乎是北方之軍隊亦不成其爲軍隊也 
鳴呼中國而欲立國於世界成非根本改革軍政不可 
警信 
北京電中國鐵路衛隊及駐紮北京至海口沿路一帶之外國衛隊近常互起衝突華兵嘗在楊村殺死印兵一名而星與四日北戴河附近昌黎地方復發生更爲重大之事端該處駐有日兵一隊聞十日之晚有華兵三十餘名推撞上差之日兵一名繼乃用棒撃之日兵日招來同伴數人華兵復與相鬭日兵乃退于總防所旋有日本軍官一員率兵二十名赴車站旁兵總防所以期不結此事不意該所華兵皆持槍而出向日兵轟撃日本軍官亦命開槍回撃華兵死者三名重傷者兩名旋亦斃命日兵因善撃射無一 
北京電日人要求四項條件中政 
北京專電南京日人被害事日使要求五事（一）中政府謝罪（二）撫卹三張勳親向日領事謝罪四張軍須排隊赴日領署謝罪五懲兇昨已據外部呈發表撫卹及懲兇之令 
北京電袁總統命令深以南京日僑遇害爲歉命張勳嚴查不知維持紀律之軍官按法治罪又命李盛鐸調查日僑被刧情形以便日後賠償損失命令中並未提及張勳道歉一節日使見該命令後殊爲滿意尙望續下命令述及要求中其他各節特約路透 
南京快信李盛鐸奉命南來於十一日上午七時由津乘浦車抵浦口係調查日商受害及商辦善後等事宜今日派人通知路局仍留花車在浦稍待擬即日北歸 
南京快信此間聞李盛鐸業已抵寗政商均赴下關歡迎 
南京快信日本水兵昨日又增加百餘人在下關美最時輪埠登岸荷槍負臥具均作戰時裝束排隊入儀鳳門駐紥領事府南京快信南京商會紳商四人及下關商會協理周紹鏞於九號同到都督府謁見張勳告以商民被刦均係貴部兵士所爲應請查禁詎張聞之大怒立將來紳二人命營弁扭出斬决周紹鏞以當場未贊一辭得免於難張對周云日前日本領事見我亦以此爲言我即向其拍桌與之反臉爾等何人敢壞我軍人名譽周即踉蹌逸出南京快信津浦客貨車爲張勳佔據二百三十餘輛以爲運送軍隊之用至今不允交還致津浦定於十一號開行乏車配用雷震春向張忠告懇其將車退還路局張仍置不理 
南京快信馮於十號下午十一時乘津浦車北上招商局安平新康兩船停泊浦口碼頭滿裝雷軍本因壽州獨立擬即開往勦撃旋聞獨立取消故即中止現仍開赴皖境駐紮惟尙未解纜 
南京快信雷震春十二日上午十時乘津浦專車赴北京到京後聞先提議奬卹官兵及鑄給克復寗城紀念勳章等事對於南京人民之損失有無賠償無從偵悉 
南京快信南京城内外房屋財産盡遭兵燹現在商會集議擬由商界出名籌借外資一面俟商民將損失數日開單報到派人詳查後要求賠償現正訂定辦法 
南京快信張勳見客仍須用手本請安送茶等禮節身穿便服髮辮後埀 
南京快信張勳眷屬於十二日下午二時到浦已派隊護送入城矣南京快信張勳昨又撥現洋二萬元交商會酌給雜貨店開市然各店以餈本器具已被搶盡一時終不能開齊 
南京快信賑撫局現會同紳商調查商民損失分别數目詳細註册呈由張勳核辦 
南京快信荷花池釐局已委曹杰下游釐局已委劉秉楨 
重慶電此間亂事之梁柱似已摧折今各城除重慶外均已反正貴州成都之官軍兩路進逼重慶重慶之軍無力抗之重軍傷者數百人人民極形恐慌各店均已閉門熊克武已租船一雙豫備逃逸預料一星期内可以畢事特約路透 
重慶電熊克武張柏譯音二人已於昨夜潛遁城中政務歸商會辦理兵士均繳械於商會每槍一枝給銀十兩成都軍隊已近城西貴州軍隊已近城之東南米價漲高十成之五城中人心漸定人無恙特約路透 
專電 
北京電政府以此次寗亂所有張徐各軍隊摶戰至數星期卒能完全克復其臨陣忠勇可嘉特令軍事處會同參陸兩部速行擬定奬勸辦法聞其要項一所有陣亡及受傷各軍官兵士之特别撫卹法二所有立功各軍官兵士之特别奬叙法三目下之犒賞辦法 
北京電昨日依國會組織法開兩院合議會衆議員四百三十六十參議員到百八十八人除一面適用參議院議事細則外一一面指定楊廷棟等九人起草合議會規則 
北京電各政黨以先期協定限令憲法委員會於五日内將選舉總統之必要部分制定提出由谷鍾秀黄羣等略爲演説遂照此决議 
北京電被捕人八議員尙覊津警道署安居無恙謡稱趙士鈺自殺不確昨劉恩格妻亦往探其夫 
北京電昨日使館發起在京中本願寺追祭阿部氏袁特派梁士詒代表此外逹官甚多特約路透 
北京電蔭昌已舉爲軍警聯合會會長按該會近曾致書詆青國會議員北京電袁總統眷屬昨由彰德府抵京北京電蒙匪殺死格蘭時君等後卽棄屍於野未嘗埋之該處豺狼其多嘗噬死屍惟因鄰近蒙匪紮營之地故野獸不敢行近諸屍乃得保全張家口電中政府蒙務顧問賴山君已獲前爲蒙匪所殺之格蘭特君遺骸乃由一蒙人在蒙匪營外覔送至張家口今悉特君確係被殺蓋首爲鎗彈撃穿絶命其甚速故也其遺骸現暫厝此間某敎會以候北京電政處總管漢林森君抵此後再定辦法格蘭特同伴華人之遺骸亦經覔獲九江函本月九日有北軍約千名行抵此間各兵皆有髮辮自稱用山東開來其來此之目的似無人知之蓋此間已安靜如常商業亦日見起色故也蕪湖函美以美會之米納夫人忽失蹤跡外人殊爲錯愕夫人於星期二晨二點五點鐘之間離其寢至無人留意米納君臥於夫人臥室附近之廓内直至六點鐘時始行知之因夫人衣履宛然故極疑詫星期二三兩日四出尋覔至今晨十一點鐘時毫未得有實在之蹤影衆意必堕江中或自行投入米納夫人年齒已高心氣和平頗爲衆友敬仰近者身體不健且常鬱鬱似受亂事之影響 
廣州電某盜魁及餘盗二十一人願充偵探協助當道防遏全省盜匪四出爲患聞其他盜魁亦願投効惟須予以報酬 
貴陽電兹得政界文武人員消息民政長戴康似已决不履任顏師長並未離此今日有兵一團開往四川 
貴陽電本省急需欵項以充軍費現請布商貸銀三萬兩與政府各商均言無力　請某商行前已付銀二萬兩今復請其再付六千已付二千紙幣價益下落每元僅值二角八分 
譯電 
北京電據北京日艱載稱十一日深夜有鐵路衛隊之日兵在京奉鐵路山海關南之昌黎車站與中國警察爭鬭殺死中國警察五人交通部已派員前往調查有國會議員及政黨黨員多人曾至總統府詢問此事據稱目下正在調查未能詳告 
北京電中日邦交邇來屢受牽動駐紮京奉鐵路某段之日兵一隊近奉上官命令華兵如加侮辱不得忍受昨據昌黎消息有華兵一名偶爾衝撞日兵一名旋有中尉一員率日兵二十名前往要求華兵道歉華兵不服乃相决鬭華兵被殺者二人日本中尉身受微傷華兵卒願道歉了事北京電國務院開會數次討論日本要求各欵顯有承認之意惟張勳道歉一節似頗爲難北京電袁總統命財政部撥洋二十萬元以充南京賑費 
北京電參衆兩院開聯合會由王家襄主席議員到者六百四十九人通過決議將關於總統職權之憲法一章先行宣讀繼乃選定股員九人審查此事定下星期三日報告國會北京電據重慶最近消息起事之軍已爲成都及滇黔之官軍圍困現向居民勒索洋一百萬元否則卽須從寜刦掠 
重慶電熊克武已逃現舉臨時司令與商會恊力維秩序胡都督宣布重慶已告肅清北京電馬福祥譯音任爲江北鎭守使北京電孫寳琦昨已接外交總長之任北京電聞胡惟德將任爲駐日公使胡現寓巴黎柏林電海軍大將特魯配爾在製造家聯盟曾演説 
 
 
 

Page 3

 
 
謂中日兩國對於舊金山之萬國博覽會極爲注意故德國工業不可不與此會云 
柏林電駐德葡國公使語某謁者云葡萄牙共和國現無畏王黨作亂蓋政府如欲平之隨時可以實行也 
柏林電君士坦丁大會布國代表已請政府訓示願否承認布土談判之結果 
柏林電希土協約數日内可以簽押 
柏林電上海德總領事白里博士已簡任駐暹邏公使 
公電 
重慶亂事平定之通電袁大總統黎副總統各都督民政長議會各法團各報館鑒重慶獨立原係熊楊少數人主張現在官軍四遍熊楊已於十一號夜間逃去本會等爲全城安寜秩序起見以推陳君澤霈爲臨時總司令安撫軍隊保護居民一面函請黔軍停戰並派專員前往接洽一面派員歡迎王宣撫使即日入城鎭撫一切開城秩序如常務懇中央速電胡督並滇黔陜鄂四省都督撤軍回省以安民心無任盼企待命之至重慶商務總會曾鼎勳古秉鈞温仁椿趙城璧曁縣會城會叩文要聞一 
[鹽政爭權案始末紀]  
　　鹽務稽核總所此次之不承認鹽務署非僅機關問題實屬主權問題非僅鹽政會計一部分問題實屬鹽政全部分問題日來交涉尙未就緒使非謹愼以將恐鹽政暗移外人之手蹈關税郵政之覆轍將永無挽救之一日關係重大一髮千鈞全述此案原委如下以供留心交及鹽政者研究之一助鹽務之根本上錯誤鹽務之根本上錯誤在以造報稽核權訂於借欵合同之内信用素著之國借欵無抵押品其需抵押品者大抵見之於信用較少之國然未有以抵押品本身之整理改良方法以及稽核等著之於合同者我國信用薄弱借欵之需抵押品無待疑問自海關歸外人管轄後即抵押品本身之受干涉亦成通例善後借欵以大勢所趨其勢直侵入鹽政本身範圍以内而其稽核權竟以訂於合同以内致成根本上之錯誤 
稽核權之訂定稽核權訂於善後借欵合同第五條其權限只於徴收存儲稽核提用報消五項論鹽政者大半分鹽政爲二大部分一政務二税務上五項即爲税務範圍蓋當訂約之初當局頗不欲以鹽政全權送之外人之手舍税務而留其政務之一部分自以爲煞費苦心外人範圍外之干涉且藉此可以永不發現不知禍伏於無形近日鹽務問題如春筍勃發無可抑止 
華洋文之互異借欵合同第五條關於稽核權之規定以文携之其文義頗爲明瞭約云中國政府在北京設立鹽務署由財政總長管轄署内設立稽核總所由中國總辦一員洋會辦一員主管所有發給引票彚編各項收入之報告及表册各事均由該總會辦監理又云在各産鹽地方設立稽核分所設經理華員一人恊理洋員一人該二員會同擔負征收存儲鹽務收入之責任又云華洋經恊理及稽核總所並各稽核分所必需之華洋人員其聘任免任由華洋總會辦會同定奪又云各該華洋經協理須會同監理引票之發給及征收各項費用及鹽税并將收支各事詳細報告該地方鹽運司及北京總稽核所云云其文義之明瞭似無辯駁之餘地惟據外交界報告近日北京英法文各報對於鹽務問題甚爲注意解釋條約繊悉無遺其主張大與我異卽條文亦間有不同處又西報論者謂解决此次交涉非按照善後借欵條約第五條辦理不可是外人確有把握亦非于第五條外另有要求惟我國以華文約文相爭彼以洋文約文爲憑所持旣異終見其折入於洋文耳蓋合同中固明訂以英文爲主也權限之爭論此次爭論大端有二一機關問題二權限問題所謂機關問題者卽稽核總所之不肯承認鹽務署是所謂權限問題者即丹恩氏所宣言對財政總長負責任對於鹽務署不負責任是此二間題一而二二而一惟最近消息外人要求稽核所洋會辦不止干涉鹽務之會計即鹽政之務税卽鹽政政務亦當與聞大逸出範圍之外又各地方稽核分所洋恊理與鹽運使時起衝突蓋稽核總所之爲鹽務署附屬機關據約文卽可證明至稽核分所之與鹽運使或爲並立或爲附屬卽華文亦難爲適當之解釋以其權限並未訂明也以故外人頗持之有故 
交涉之近情五國團推英俄二使爲代表向我國交涉其第一次進謁時熊總理辭以未知比事之源委須俟詢之國務院再行答覆云云昨據字林西報載稱英俄二使日前謁見熊總理正式抗議重組鹽政問題大旨謂鹽政執行權現在財政部照大借欵合同條件應組特别管理鹽政部而洋員有執行權今中國政府不許鹽政稽核處以有執行權視之幾與查帳部無異該使等要求實行借欵條件而使鹽政稽核處監督英人丹恩及其華員有進行重組鹽政之權云云據此則鹽務交涉方稱繋急不知熊總理將何以對付之也 
發生之原因此次交涉之眞因係外人之爭權欲攫鹽政全部以爲已有殆無疑義惟據特别報告謂交涉之起别有原因係因我國多將鹽欵收入不使稽核所稽核以致稽核所失其效用故起反抗字林西報又載云據谷利斯伯借欵宣言中國鹽欵收入每年逹四千七百萬兩每兩月約得一千二百萬元之數今中央政府六七二月鹽政收入只六十萬元之預算僅得十成之五此種令人駭怪之效果並非因中國現象擾亂實因産鹽區域四分之三尙完全歸中政府管理故也云云其非難之意溢於言外實則各省鹽課自第一次革命以來多未歸中央直接管理其輸入國庫者只長蘆數處而已外人方面誠多誤會丹恩之强硬丹恩此次巡視鹽區已抵牛莊聞丹氏此行亦溢出條約範圍之外當其初抵奉境時財政部曾有電阻行竟不之聽其强梗態度可想後日巡畢言旋該氏必大有所主張爾時仍不免一番大爭論也 
[伍漢持槍斃後之質問]  
　　議員蕭晉榮等對於鎗斃伍漢持之質問書云本院依據臨時約法質問政府歷經辦理在案昨閲本院報告天津警備司令處來函始知本院議員伍漢持確有在津被處死刑之事本員對於此案殊深疑惑一伍漢持係犯何罪何以判决執行之後尙未將證據宣布二天津警備司令處依據何種法律而有此案之審判權三此案係依據何種法律判决而有槍斃之刑四政府對於本無審判權之官吏不依法律擅行槍斃人命者麾如何處治以上疑問應請政府依法於三日内答覆 
雜評一 
張勳之無理可言奸淫虜掠張軍之本性不足責也旣奸淫掳掠矣而復禁人之言如下關商會代表竟因此而被殺張勳寗有理可喻耶即謂誣張軍名譽亦何至死罪寜城豈撫卹所能了張勳不去人心終無寜日雖撫卹亦無用張勳不去寜城必有後視雖撫卹亦徒然故爲今日寗人計與其撫卹不如移之出南京誠外無名 
中日又起交涉日人在南京被害者三人今昌黎一役華兵亦死三人重傷二人或謂此重傷兩人亦已斃命略其肇事之原因而　則中日兩國人之死南北足以相抵且華人或較多焉何近來中日之多故耶默 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鎭江之見聞録]  
　　十一號有第四師徐寳珍所部之先鋒步兵二營由甯乘火車過鎭暫住十二早同搭小輪渡江返揚聞該兩營係攻破朝陽門前敵有功之兵現奉令同邗休息云 
馮國璋之軍之大半由寗回北張雷各軍現駐寜城各處共有三萬名民人因謡言蠭起極形恐怖句容龍潭一帶之居民連日扶老携幼乘火車到鎭避難者約有五六千人此外由商輪來者亦不少其愁慘之色更甚於前云 
丹徒縣税務公所曹所長秉仁二年期滿遺缺經前應省長委令王得庚補充詎王因事辭退現由張勳改委劉有正接充劉已於十一號到鎭視事 
鎭埠各錢莊前因南京亂事不定均未上市交易現由錢業公所刊佈傳單各錢莊均已於十一號開市兩淮鹽運使張岱杉昨日函致揚軍徐師長以米占元業已督師移駐鎭江請卽飭派軍隊防守鹽阜一帶 
江北護軍使劉之潔近奉令調令任蘇州鎭守使刻已由浦南下赴蘇履任十二號帶同衞隊三百名由浦乘小輪過鎭隨卽改坐火車赴蘇聞劉使到蘇後庽北街拙政園内 
[贛垣收復後之治安談]  
　　國民黨不准啓封江西國民黨支部所有辦事人員於中央兵隊入城時遷徙一空器具散失無人主管由衛戍令官張敬堯會同警視總鹽閻恩榮派撥兵警馳往封閉現在該支部辦事人員均已回省禀請啓封現經張司令批答遵照李護軍接奉中央來電令飭警視廳布告解散云 
李廷玉襄辦軍務李護軍使現准中央參謀陸軍兩部行奉大總統令九江鎭守副使一職應行裁撤該中將李廷玉准如該護軍使所請襄辦江西軍務善後事宜仰即遵照等因分别照會通行所屬官廳一體知照云調查兵亂區域李護軍使兼理民政事後即於九月七號通令各屬知事文以民國成立僅及兩週元氣未恢蕭牆變起李逆烈鈞爲個人權利起見徴兵勒餉擅自用師藉口反抗中央不顧人民塗炭雖漢之赤眉明之闖獻不足比其兇狠本代民政長奉大總統命令統領師旅業已克復南昌分派兵隊馳赴外屬驅其餘黨亟應妥籌善後之方以收治安之效仰各屬知事一體知照凡該肅所管地方人民生命財産有被土匪搶殺或亂兵擾害者悉據實以聞並分别該處曾作戰地與否被害者受害原因及姓名年月日悉臚陳以報卽未被兵匪擾害地方尙屬安全者亦應將現在情形明自具呈統限令到二十日以内一體具覆云 
正法縱火匪犯贛省　視廳總監閻恩榮於七號布告云據司法科案呈八月二十七日據西二分署報稱本日午前五時棉花市街裕厚祥米豆店被匪徒縱火竊去票錢一千四百三十串並金銀珠玉首飾等項共計六十三件一案當經本廳派探協同西二分署嚴密查拿旋據拿獲縱火正犯熊彝麟一名係該店伙夫並取出原贜各件解究前來當飭科提案訊明據供竊取巨贜寄頓之後復圖放火滅跡直認不諱查該犯胆敢於省垣重地謀財放火實屬罪大極惡法無可寛除將贜物悉交該失主具領外現已呈奉都督批示應將匪犯熊彞麟處以死刑仰該廳執行辦理等因奉此遵於本月七日午前十二時提出該犯熊彞麟一名驗明正身綑赴本廳門首立予處决梟首示衆以快人心 
[戒嚴期内之粤東]  
　　龍督不赦龍福保龍福保雲南人龍都督之同族也向在濟軍充當營長去年岑春煊在滬督辦鐵路由濟軍酌撥四營充當護勇今歳岑旣消鐵路差使護勇解散龍都督曾電飭四營長回統舊部二營已回二營則仍留南中供南軍驅遣吳淞之役龍福保帶領 
濟軍守台極爲慓悍海軍屢攻不後因有人調和給以軍餉始各退出龍福保挾有重資率領舊部回粤遣散特謁見龍都督詰以何爲逗遛滬中前接電後何不領隊回粤福保以奉岑元帥命守淞台對都督責以岑元 
帥是何人所舉駐守淞台是何等事岑旣違抗中央爾亦甘心從逆罪所不赦立命部下將龍福保留下將其鎗斃其宣布謂爲尅扣軍餉實則因其從亂並因其挾有重資故以尅扣軍餉定罪也其舊部則擇其可用者留存餘皆分别遣散云黨人機關迭破五號十點鐘時奉都督令在北門外竹樹坡山水井地方鎗斃濟軍八名今將宣佈罪狀及姓名開列於後計開勞鑫廣西昭平縣人李雲龍廣西平樂縣人朱基新安縣人張洪張文張鉅以上均西寜縣人陸名陸林以上均高要縣人以上八名均係受亂黨黄興張我權等運動在省城三府前一帶設立機關部連動謀亂擾害治安罪狀確鑿之犯云云聞朱基卽醒同羣女志士班之班主勞李兩人則係軍人初六晚八點鐘時候有偵探帶同濟軍數十人由惠愛街入小馬站到西湖街圍捕集雅旅館卽李氏書院先將四圍派兵把守當卽入内搜查搜出駁壳曲尺共約一百枝六咪里八無煙長槍約一百枝立卽拘去館主名亞跛及其他五六人翌日已派警兵二人看守該旅館矣又是日六時三十分鐘濟軍會同警察在大馬站克復書院内拿獲暗殺黨二名併搜出炸彈二枚並黨人往來函件已解由軍法局審訊現龍督以省垣内地連日破獲機關而該管警區竟漫無察覺殊屬有乖職守昨特指令警廳嚴　廣州市水陸各區對於段内居民舉動認眞偵察母稍疏忽該廳奉令後已令飭各區各分區上緊偵緝矣 
龍督防亂之佈置龍都督以粤省謡言蠭起外屬土匪猖獗前統各軍均已派赴各縣剿匪省城地面自應添軍駐紮以資鎭攝特由省續調三營來省駐紮粤秀山以期控制老城觀音山一地前臨營署俯瞰全城且後枕群山足以控制郊外一帶龍督以該地形勝於軍事殊形便利昨將野戰砲九尊定期連上以爲防患未然之計城基一帶最爲荒僻深恐宵小匿聚謀爲軌故特加派警在永漢五仙靖海一帶各城基認眞巡邏增步黑藥局原爲重要之地向有陸軍一連駐紮現聞該陸軍已調駐東門外諮議局故卽虫當道派撥濟軍前往填紮龍都督現以本省謡言頻興外屬匪風甚熾特籌雙方並顧之法定於肇慶石龍惠州虎門前山江門六處加派兵隊及派憲兵前往巡緝以防匪徒潛聚各屬及私竄來省之弊現交參謀官等酌量各處情形派兵若干次第布置矣 
[廣西都督府之虚驚]  
　　南寜通信云九月一號早有人向都督府抛擲炸彈幸後園有大樹阻隔故該彈該彈爆炸不力祇炸倒後牆二幅并無傷人然已受驚不少矣事後搜查地上尙遺炸彈二枚尙未炸裂時適陸榮廷都督因公事入武緣故免虚驚前月二十六日陸都督奉中央令將議員區立三鎗斃聞因南方亂事牽連之故查區係梧州人國民黨籍又甘某向在梧五洲房司事因牽涉黨人運軍械事致被捕拿亦於前月尾鎗斃云 
[魯省拿獲二次革命之巨犯]  
　　逃兵單云功迭犯罪案屢經飭拿刻已在掖縣就獲認供不諱兹將該縣呈該批示公文節録於下訪聞逃兵單云功回籍有倡言二次革命之説當派偵探嚴密拿獲到案訊據供稱伊前在潍縣常備軍當兵退伍回歸又奉陸軍第五鎭招募赴省充當正兵曾代副目駐紮省城高等學堂有同棚正兵壽光縣人劉寳福因前巡警道吳炳湘在諸城縣誅殺剪髮之人心懷不服起意將吳炳湘炸斃商允伊同往行炸壬子年正月初三日探聞巡警道出城劉寳福同伊暗携炸彈至桿石橋迤西等侯施見巡警道乘馬走至劉寳福卽將炸彈抛放當時並未轟發傷人因查拿緊急卽行分頭逃逸前月聞南省叛亂伊回籍後曾説過二次革命的話藉以威嚇鄉民並未實行其事等語卷查上年五月十五日奉山東全省執法營務處札飭行令緝拿掖縣人逃兵單云功務獲解辦等因今幸被　虎已入柙縱之必爲後患云云未悉革都督如何批示也 
[鄂省亂定後軍事種種]  
　　寗軍將編入鄂軍留鄂甯軍第一師之軍人皆桂魯籍者居多係前歲在桂省開至南都以備北伐者去春該軍將校因在寗與國黨將士不睦將回桂遣散黎公特留之駐鄂所有迭次鄂中兵士肇亂黨人激鬭均賴其力鎭定此次各地亂拳亦籍其力勦平黎公頗倚重之因以甯軍名稱顯有客主之分且該軍與江南關係久斷特擬將改名爲鄂軍第四師業已電逹中央一俟覆准即行改編並於山東招募精壯補其缺額並不以鄂人補充征贛軍旋鄂新任湖南護軍使第二師師長王占元前充征贛右軍司令兹由贛率師凱旋於日昨由潯乘江寛輪船抵漢旋即渡江晉謁黎副總統於文昌門外江岸均派有軍隊歡迎極爲優待聞是日即在府設讌各師上級官均在座相陪大約須赴京一行然後往湘履新 
美安輪船案已結湖南未取消獨立之時岳州駐軍竟有用砲轟美商美安輪船之事漢口美總領事聞悉立派兵艦入湘質問理由勢極劇烈黎副總統恐釀出重大交涉故特照會美領事由鄂省担任賠償並令鄂外交員胡朝宗查勘美安輪船受損情形妥爲辦理兹聞此案已經胡君與美領磋議解决一砲傷之船由鄂政府運往上海修理一美安原屬商輪停駛一日受損不貲應自被傷之日起至修竣之日止按租金計算每月五千元 
派員赴京與會中央陸參兩部以邇來戰事底定各地善後集權徴兵等事以及測量軍圖計畫國防非合羣力召集各省軍官開特别大會不能得良善之解决早經通電黎公尅日派知兵大員赴京與會現聞鄂省已派定顧問劉温玉參議李少白二君赴會已於昨日束裝起程矣又獲女暗殺首領日昨又在漢口花樓某旅館拿獲女黨一名衣服華麗由鎭守使派兵押解渡江至軍法處訊問云係南京女子師範生伍姓名範代表長江一帶暗殺團並供出某某等六人當將伍姓暫押立飭逮捕餘黨云 
[梟匪竄擾高湻東情形]  
　　高淳縣東壩商務分會函云東爲四通八逹之區突於隂歷七月念九日有太湖梟匪拔船過始則口稱上海敗軍約七八十人均有五響七響九響快鎗魁首係唐步洲浦東人次首一係魏加鰲江北蘆州人一姓左一姓吳又一不知姓名皆江北人均身背快鎗腰插風砲兩把又有輪拖大砲兩尊排列壩頭左右子彈數箱每人手上都有金戒指其首領滿手皆有有金篐過壩時計匪船七雙拖船過有人謂内有三雙重不可言并有一人被縳在船艙中其匪由南渡來至壩之東方二十里定埠鎭有周老晉辦酒接待送至下一路尙覺規矩詎過後忽然一變聲稱欲向米商借餉合鎭已偵悉其是匪非兵本欲鳴鑼兜拿一因鎭上器械不利一因已被深入境内當由商會邀集合鎭行店着警察區官梁在祥向彼説項贈以路費先出三百元後加二百元共五百元詎該匪不特不允立時即開大砲各人快鎗亦均開火一聲呼哨鎗林彈雨先打徴收分櫃後即上街亂打合鎭店户人民均四路奔走或閉門躱避該匪卽提洋油數箱放火延燒街市梁區官哀求不允嗣有　紳胡齊佳冒險向匪首議一和平辦法匪言如欲罷兵非五萬元不可胡用緩兵計答以與錢議即付回音匪又限一小時須有回音後至黄昏時始行説定六千元不能再少合鎭店户勉湊得洋三千元各米行將客欵墊付亦共得洋一千元至二更後該匪首催索現洋甚急並謂誰家不肯繳洋吾等即行前去索至三更後始將洋四千元凑繳匪乃開船向西而去其西之高淳水陽各縣市聞信即行防備至三十日下午有江防飛划兩軍追趕至高淳之小南湖接仗該匪將船伶大砲丢下連夜往長江一帶而去 
地方通信 
[蘇州]  
馮宣撫派員到蘇江淮宣撫使馮國璋以金陵克復後深恐餘孽未凈或有潛謀煽勸情事市虎傳訛重相驚擾特委萬德尊李宣倜二員馳赴蘇滬一帶力加宣撫並預頒告示分發蘇滬各處先行分貼布告其萬德尊李宣倜均係前清候補道員二員於前日到蘇當赴應省長處謁見並卽在省公署内邀集軍政紳各界人員晤談良久而散刻下萬李二員已啓赴滬矣 
攻訐縣知事受斥靖江縣公民范時可具呈省長公署以靖江縣知事孫子遠不洽輿情請撤換等情文公民羅鼎新等數人曁袁國藻等亦均呈同前情經應季中省長以察閲各呈類皆砌詞聳聽具呈人等或係公民或係公職輙以攻撃地方長官爲能事其不安本分已可槪見且縣農會圖記非該會行使職務之際未便擅用該具呈人等竟於該會職務之外以私人資格擅偕會長名義妄钤圖記殊屬荒謬該具呈人等黨此戒嚴時代一意欲推翻地方長官是河居心要之該縣知事之賢否勤惰應由本民政長隨時攷察分别去留母庸該具呈人等來瀆也等情批飭知照矣 
[松江]  
匪徒行刧古刹江城東北隅荒僻之區有馬耆寺者僧徒數蜚寂守香火松俗八月八有燒八字香之習老嫗少婦赴八處寺院隨喜十方世界人影憧憧僧衆亦内外鋪設以娱香客宵小隨衆游觀疑該寺頗有儲積十號之夜踰垣行刧褫僧之袴裹其光頭恣意竊索卒無所得遂廢然而去 
平民習藝所改組松江平民習藝所月需經費五百數十元主事者又復隨事侵蝕致難爲繼現由華亭謝知事派科員翁君接收後將以該所遷往輔德局以節經費矣 
[鎭江]  
市總董辭職預聞丹徒市自治公所總董柳君肇慶前因避兵禍徙居滬上現忽由滬來函决意辭職惟當此多事之秋市總董去留於全市有密切關係是否拘留抑另行選舉非取决多數不可故市議會議長李君煦春特刋怖傳單於十二號午後二時邀集各議員在本會開臨時會共同討論云 
偵查匪黨煽惑江蘇都督及省長接大部密電略謂據探報匪黨等派人四處演説煽惑並發行煽亂報紙等語各該省務即嚴密偵查如有此項情事亟應禁辦以遏亂萌云云當即分别訓令所屬各地方官一體密查日昨丹徒縣知事楊邦彥君奉令遵照矣　 
[杭州]  
　　軍官見習鎗操朱都督以留防省内外新舊軍隊均須一律敎練注重鎗操其所部官長亦槪規定打靶會操期限業已商由參謀處定本月初十日爲第一期召集各營隊官弁假撫院前操揚實行嗣後每星期打靶一次以資見習云 
張右企魂兮歸來南京榷運局長張廣恩字右企嘉興人上月下旬赴蕪湖調查鹽務爲贛鎭鵬殘殺而死經紅十字會倉卒收殮一面電告家族派人領回昨聞已將張君靈櫬送歸嘉禾端平橋並聞擇定十四號各團體開會追悼 
[安徽]  
　　民政機關漸次恢復倪都督蒞皖時以軍務倥偬行政一方面從緩辦理現在大局稍定地方行政亦刻不容緩而中央任命之國税廳兼財政司長王荃本一時尙未來皖而財政内務兩司亟待恢復因查李國筠君前任財政司輿情浹洽且熟悉地方情形故特委李君署理財政并内務司兼署國税廳以資熟手聞李君訂於日内視事云 
土匪亦稱三次革命壽州地方前有大股土匪聚嘯於南圩等處肆行搶刧居民惶恐異常遂組織民團與匪對敵奈民團力不能支多彼圍困幸經王統領派兵三營就近往攻將匪徒撃敗詎下塘集地方與壽合連界之處復有援匪三四百人均持快鎗遍插白旗大書三次革命在各處肆擾慘無人道姦殺焚擄無所不爲所過之處均付一炬居民遷避紛紛現聞夏旅長已親督大隊前往痛勦矣 
雜評二萍 
犧牲主義革命者實行犧牲主義之代名詞也然吾國之所謂犧牲云者犧牲他人之生命而非犧牲一已之生命也 
試以二次革命言之其發難之主動者江蘇之黄興江西之李烈鈞以及安徽之柏文蔚廣東之陳炯明也當其初轟轟烈烈以身作則一若撼山易而撼岳家軍難者曾幾何時蘇贛皖粤之軍人罹於鋒鏑蘇贛皖粤之商民困於逃亡而所謂黄李柏陳諸首領足音　然已擁貲以遨遊異國矣卽其次之蔣翌武何海鳴許智崇譚人鳳輩亦幾見有一人舍身殉之者乎今日者重慶亦取消獨立矣而聲名勝踔之熊克武則又潛身他去依然無恙也嗚呼其斯以謂捲土重來之預計乎然而破者不可復全死者且不可復生矣犧牲主義之爲禍亦烈矣哉 
鐵路致策鐵路者交通之命脈而國家之榮瘁繫焉近者列强屢屢以此政策滅人國矣民國肇興競言鐵路俄旣倡言歸成鐵路以鹽我之北英復倡言重廣鐵路以扼我之南兩國協商已有成議極向日之注意於東方沿海各行省者一變而又協謀以縱貫我西方交通之前途可怖矣哉 
顧記者猶憶前數年間全國人士鑒於東清滬寗滇越之失敗商辦公司霞蔚雲屯拒欵之議蠭如潮湧何至今而一任英俄網羅之設施不聞有如曩日之義舉也若是者豈亦所謂安常而蹈故歟否則前車覆後車戒灼見我國之財力今日之交通有不可不倚賴於外力歟然而局外者幾幾疑爲一鬨之民氣矣 
本埠新聞 
[警廳拘獲日人]  
淞滬警察廳長穆杼齋君訪悉西門外南陽里近有某日人自稱自南京來滬係由柏文蔚差來偵探滬上情形行蹤詭秘並在外招募兵士圖謀不軌是以密派探至第二區警察署會同偵探長警等至該里内拘獲日人武因確忠並在屋内搜出印布徽章均有印記上書南京某某司令等字様約共數十張旋又獲得同居該室之日人共島末雄一名由該署問明情節立即移解總廳由司法科長預審明確因案關私設機關立飭申解鎭守使署請爲核辦 
另一訪員報告云淞滬警廳穆廳長昨將西門外南陽里拘獲之日本人二名一名武因確忠一名共島末雄及在武因確忠身畔搜出之討袁軍司令部印票於午後四時解送製造局鎭守使署研訊 
[浙滬一律嚴防]  
　　陳其美等自滬事失敗後即遣其同黨四出招兵希圖擾及浙省兹聞已招集贛滬兩地潰散兵士由浙省邊界竄入陳則偕同前紹興軍政分府司令王逸即王金發一星前潛至紹屬嵊縣招集王之舊部冀由西興渡錢塘江潛入杭垣舉事其金處兩屬則有同黨吕東升等響應同時舉發現朱都督已接有探報特將前次派來松江上海各軍一律調回駐紥嘉湖扼守由蘇入浙之路其西 
 
 
 

Page 7

 
 
路竄浙之贛省潰軍亦已派隊前往堵截佈置甚爲嚴密惟念浙滬唇齒相依故特電致上海鄭鎭守使派隊擇要駐防鄭君接電後以松江迤西之楓涇鎭界聯兩省爲由渢赴浙水路要道當令由寗來滬之陸軍第四師第八旅第十五團步隊三營開往駐紥其沿滬杭鐵道由龍華至松江一段陸路則令第十六團擇要分駐以防不測 
[公堂預審黨人旁聽録]  
　　上海鄭鎭使得悉寓居公共租界天津路甡泰客棧内之雷鐵生希圖赴浙擾亂並由同黨舉伊爲浙江都督嘗經派員朱銀奎等將拘解公共公廨發交捕房管押定期十三日晨開特别公堂預審在案昨日届期仍由老閘捕房一號西探協同華探顧阿根將雷押解到廨關讞員以案關謀叛且曾有郵信致廨恐自應嚴密防範諭飭滙四捕房加派西印各捕荷鎗實彈在公堂四圍巡防並禁止旁聽較之審訊宋案要犯應桂馨尤爲愼重捕房華探人等亦不准入内報館訪員雖得到堂旁聽入内時身畔亦須搜檢蓋恐黨人携帶危險品物混入故也至鐘鳴十下原審官王襄讞偕陪審西官美副領事强君升座特别公堂研訊中央故府代表高易帮辦瓊司律師被告代表費信惇聖文而穆安素則因抱病由摩西律師到堂代表兩造見証亦齊集堂上中西官諭令兩造見証一律退出以便隔别研訊先由瓊司 
律師上堂譯稱此案情形上星期六已由敝律師聲明因貴副會審官有事赴蘇尙未明晰自應重爲申説堂上頷之瓊律師卽將被告起意赴浙謀亂詳情復述一遍此節已載前報故不贅録並稱現在証均已到堂請爲逐一傳訊堂上諭令最有關係之黨人方繼英到案即向研詰據方供稱台州人年廿九歳向在浙江鐵路公司工程處監工前年光復時曾充浙軍敢死隊第二隊隊長去秋解散後卽在杭垣開設現世報館嗣改醒世報繼又改爲興華報今春又在湖州創辦湖心日報因滬上戰事發生股本難集卽行停辦於陽曆七月三十號到滬堂上詰方與雷鐵生何時相識方稱八月十三號在南京路同安茶居與素識之封德山會面封言及組織討袁軍隊乏人製造炸彈囑我代製四十枚並約於翌日至大馬路抛球場國民黨交通部細談從此時至交通部商議製造炸彈等事雷鐵生本不相識於前充敢死隊隊長之時雷曾來營發餉會過一次此次係由封德山介紹於八月十八號在滬江第一台會面談及炸彈事據云係赴湖州圖謀獨立之用我以湖州區域不廣何用許多並詢雷湖州曾否有人去過據云已派俞子賢即俞 
子英與胡仲州兩人前往運動下級軍官已表同情惟上級各員絶對反對致俞胡與軍官俞亦峰金壽山不睦尙未妥洽我與俞亦峰素識遂担任調和卽於十九號偕俞胡赴湖先至前潯我居該處巡警分局内俞胡同寓第一旅館彼等即發信至滬交通部向鍾岳輝索取炸彈五十枚寄潯應用此信係由郵局所遞致被該局檢查員察出密報金管帶將俞子賢胡仲州兩人拿獲訊實鎗斃我幸另居警局得於二十二號逃滬卽至交通部報告其事詎鍾岳輝雷鐵生封德山等將我痛駡指我爲北軍偵探關閉空屋内卽派黨員往潯調查事實至二十五號返滬陳明始末將我放出雷言俞子賢等被我害死責我報仇輾轉思維憶及友人胡漢章即吳漢軍章前在湖州帶兵兼爲總稽查狠有勢力聞亦在滬故出外找尋至二十七號晚問始探悉胡寓居新華旅館前往尋訪未晤至次晨胡偕同朱周兩人至我所寓之連陞棧内遂與會面因該棧内不便細談遂同往江南旅館言及前事胡卽令我請鍾岳輝等到棧商酌而鍾疑忌由雷鐵生封德山楊士奎等三人代表來棧與胡等接洽楊云胡漢章是狠靠得住言頗投機遂約至雅叙園午餐未幾封德山之弟封子明亦來由揚介紹與胡等晤談議及討袁之事胡等極表同情當議定舉雷鐵生爲嘉湖討袁總司令於二十九號起身胡等即向封子明撥給炸彈五十枚並炸藥等件封允照給飲畢各散至晚由楊士奎送來嘉湖討袁總司令木質關防一顆次日因炸藥不敷改期三十號下午三時出發至是日午刻由楊雇馬車一輛至乍捕路四百零七號屋内將製成之炸彈等配齊車至江南旅館與各機關所派之人會齊計同行者我與胡朱周並傭人陸建章等五人外尙有楊同仁與不知名之馮徐兩人分别乘車至十六鋪楊家渡雇舟前往下船後雷鐵生復到船將炸彈等檢點一過旋即登岸正欲解纜朱稱尙有緊要物件遺漏上岸往取詎朱潛赴鄭鎭守使處報告旋來警備隊將各人與炸彈等物一併拿解製造局交軍法司研訊移解到堂質証是實告代表聖文律師復向方繼英詰稱爾在浙路因何被歇爾於軍事上學識如何方稱浙路之事光復前已辭退迨民軍起義後即見湯都督派充敢死隊隊長對於軍事確未十分研究體操約略知之聖問爾與封德山如何認識方稱與封弟子明素來交好前年在杭州時德山由湖州到杭由其弟介紹相識聖問封德山呌爾製炸彈究有製就者否爾時至交通部所談何事方稱彼時經濟困難故允爲代製然未製就與封子明本有通財之義五元十元時向通商至交通部係與封氏弟兄商議運動湖州獨立等事聖問爾吳與胡俞旣往湖州運動因何不帶炸彈彼二人被獲爾能脱逃是何原因方稱我因湖州地面不廣且上級軍官未表同情本擬先往調和後商議故未携帶炸彈我能脱逃者因與等寓居兩處且與警局毛局長有交情故能也險胡俞拿鎗斃因見日報所載始悉其事胡等在嘉湖一帶狠有聲名因公殞命同人深爲哀悼聖問乍浦路四百零七號房屋係何人所租房金若干炸彈是何人所製方稱房金每月十五元祇租樓房一幢炸彈係有兩粤人所製聖又問爾是何黨派方稱係國民黨員聖又向方詰問在滬南被拘後種種情形方逐一答復訊至此因時已過午不及研訊中西官遂諭退庭判雷鐵生仍帶回捕房見証各人退去候再訂期復訊 
[鄂都督電索黨人]  
　　前事軍司令部參謀熊仁卽熊搏雲曾經鎭守使署偵探在公共租界拿獲解送公堂訊供不認判押捕房候下禮拜一卽十五號由原告邀集見証到堂質訊在案兹悉鄭鎭守使接到湖北黎都督來電略謂由滬捕獲之熊仁即熊秉坤化名前在鄂省謀叛擾亂飭緝未獲現旣逮捕希卽照會領事解鄂歸案訊辦等語聞鄭鎭守使已轉致張交涉使即飭公堂讞員與領事磋商解鄂懲辦矣 
[槍斃從亂招兵之散兵]  
　　鄭鎭守使日前派探在西門外小茶館内拘獲代陳其美等招兵之鄧玉貴即鄧有貴一名發交軍法科訊辦在案兹經軍法科長訊得鄧玉貴供認招兵屬實按照新刑律一百另一條從亂代爲招兵爲内亂罪願照該條律第二欵處以死刑已於十二號午後六時綁赴西栅門外鐵路旁首開槍五響而斃兹將罪狀録下上海鎭守使鄭爲示布告事五號本署暗探往在上海西門外拿獲私行招兵之亂兵鄧玉貴卽鄧有貴一名已發交軍法科訊據該犯供稱前在砲隊營當兵遣散後即隨鈕逆開至嘉定復往太倉後經官軍裁散回滬途遇素識之亂兵曾正坤告以奉南京第八師公文委其招兵囑與李得勝會同招募數十人開往南京以後復又代招兵士十三名李得勝經招念二名尙未動身即被拘獲解案等語查暫行新刑律一百另一條意圖顛覆政府潛竊土地及其他紊亂國憲而　暴動者爲内亂罪首之魁應處死刑執重要事務者應處死刑無期徒刑或一等有期徒刑該犯鄧玉貴即命有貴前次附和叛亂已屬罪有應得旣經從寛發餉遣散尙不知悔猶敢復行從亂代爲招兵實屬胆大惡極雖非首魁而招兵亦係重要事務應卽按照一百另一條第二欵内亂罪刑處以死刑以昭炯戒除執行外爲此布告知悉 
[商界贊助遷移製造局]  
　　本埠商界中人近見報載上海鎭守使有擬將製造局遷至無湖之説此事如果確實以後可免驚恐是以由各業領袖出而贊助擬公呈袁總統及陸軍部請求速將遷移製造局問題催促實行以免上海再遭戰禍業已據情商請南商會董事迅予集衆會議公决施行 
[製造局發給薪餉日期]  
　　上海鎭守使兼製造局督理鄭汝成君佈告云爲出示曉諭事照得本使接准前督理陳移交應發本局員匠人等薪工及解散恩餉業由前督理出示曉諭並由本使代爲呈請陸軍部頒發欵項奉准在案查所請之欵現在尙未奉發到局舊曆節關在邇解散員匠困苦流離殊堪憫惻不得不格外體卹兹由本使設法籌墊欵項按照前督理示諭應發薪工恩餉數目定於本月十四日在高昌廟内發給各廠工匠工食十五日發給員匠薪工届期應由前各主任員督同匠目按名指認發結其未親到來領者隨後補給必須主任員或匠目具保方能照發十五日發完之後先將已發員匠姓名洋數及扣存員匠姓名洋數榜示局門以昭大信除函准前督理復函贊同外爲此出示曉諭仰卽一體遵照母違切切特示 
[查明被災村莊户口]  
　　滬兩製造局一役附近民房或爲流彈所傷或爲兵火所燬損失甚重縣公署内所設之兵灾善後事務所前據各該商民陸續具報卽經吳知事派委朱子堯姚鑫之瞿璞璣三君親詣各處實地調查以憑核辦兹悉朱君等現將各鄉村被燬被傷居户逐一履勘已於昨日完竣所有查明被災村莊户口分列於後翁家庫一帶被災六十餘户湖南會館後面張家宅二十餘戸悉被焚毁龍華路之東及西砲台王家宅一帶燒去二十餘户高昌廟一帶被彈傷者二十餘户斜橋蒲肇河等處五十餘户彈傷内有被燒十餘户裏外日喗橋受彈受傷者輕重不一 
[兵災事務所防範疫癘]  
　　兵災事務所因現届秋凉恐生疫癘已雇未役分往城廂内外於隂溝内澆洒消毒藥水如不通溝渠雇工設法疏通自卽日起加派醫生分赴各地查察并發通告使各居户注意衛生及預防痢疾瘧疾紅疹喉痧等種種危險之症 
[整頓清道事宜　　上海自戰事發生以來城廂内外名各街道積穢滿地蠅蚋攅集於公衆衛生大有關係現在秩序漸定亟應清理前日已由兵災善後事務所曾同城廂警區各署長擬定清潔街道辦法五則照録如下一傾倒拉圾以上午九時爲限逾限由巡士禁阻詰問如屢犯不改照章拘局究罰一面由查垃圾人查察如有以上情事報由崗巡干涉二垃圾夫如貪圖近便倒垃圾在浜内或泥墩上巡警亦可干涉三挑糞以上午十時爲限逾限由巡警拘罰四禁止沿路售買蘆粟五禁止水菒灘售買切開水菒 
[茶館容留匪類]  
　　日暉港士棍周連生開設茶館招留匪類居動不正業由製造局外警備隊長辛秀山訪悉以日暉港距離製造局甚近該茶館主旣有容留匪類情事自應拿辦立卽派兵協同高昌廟三區警察局差前往查拿詎周已聞風遠颺僅將店夥蔡福根拘案訊無干涉交保省釋一面仍飭偵探查緝周連生務究懲 
[請釋徐企文案内之嫌疑人]  
　　徐企文攻刧製造局案内之嫌疑人高復林陸永安會由前督理陳洛書發文局内巡警處暫禁候辦在案兹由該家屬具呈鄭鎭守使謂高復林陸永安並無通同徐企文攻撃之事且局外劇戰之時均安分守法諒蒙洞鑒求請保釋云云未知能允准否 
[關南京賑濟之電文]  
斜橋盛杏翁馮夢翁鑒甯城兵災幸免者少有屋皆空無入不涙下關皆成售士現分區調查張都督已撥洋五萬并發鹽米散財發粟衆心漸安求貴會速撥三四萬元以應急振拯溺救災以速爲貴謹代災民九頓請命林志道金鼎蘇錫岱文印 
朱曼翁馮夢翁盛杏翁丁衡翁魏梅翁庸蔚翁宗子翁同鑒甯民久困危城慘苦情形言之心痛城下之日軍隊旁午秩序紊亂重罹搶刦自維凉德弭亂無主日夕疚心慚悚無地敬聞諸公眷懐桑梓開辦急賑銜佩何極謹率遣黎九頓首以謝仍乞源源接致諸公勛文 
新閘江寜七邑公所魏仇宗辛陳李高蔣哈金諸公鑒被難中户士民急須代備新棉衣褲酌配大小男女共一萬套被二三千床價代墊由局還速製感盼電復林志道金鼎蘇錫岱文 
[紅十字會紀事]  
昨日接江理事長由寗電稱南京難民受災情形業已調查竣事其慘苦形狀爲從來兵燹及水旱偏災所未曾見隨帶振糧亦已次第散放城内秩序漸佳紅十字會各醫院療治受傷兵民成績俱佳尤以實琅醫長等諸醫士最爲出力寗分會辦理掩埋事務亦已竣事一切均合衛生藉免疫癘發生 
又昨下午接江理事長由甯車站電稱全隊人員均於一時乘特别快車下馳 
理事長江君曁王琣元蘇荔裳西醫士幹事李子尙君赴鎭慰勞各醫院曁鎭分會各職員並調查各該處療傷情形決今日旋滬 
[省議員滅絶人道續紀]  
省議員鉞威逼伊女周靜娟投江溺斃已略紀前報兹悉周鉞字鐵錚又號鐵生年近花甲世居本邑西鄉華亭縣境之顓橋地方業田千餘畆家資甚豐藉其金錢勢力得充省議員周生有子女十餘人多未婚嫁蓋不欲稍破慳囊也已則一妻數妾一切家政悉爲其愛妾某氏所龔斷子女頗爲所苦周之第二女名靜娟年已三十三歳尙未字人前因與周妾不睦出外就學畢業於上海務本女學堂後應浦東坍石橋南州女學堂之聘充任敎員近經親戚介紹與徐品華訂婚周以伊女年已三十餘歳無詞阻止詎於陽曆七月十號成婚之後周忽聽其愛妾之播弄於是月二十三日挈同伊子雇舟至徐家佯爲接女歸寗女不知其有他意卽隨之而去不料舟至中途周即逼令靜娟投江自盡不容聲訴當時其子周老八及周老十二代爲哀求周亦欲置之死地靜娟見勢已迫含涙投江入水後旋卽浮起舟子急用竹篙挽救被周奪去向女猛撃忽又沉下迨第二次浮起又被周當頭猛撃血流水紅周遂置女屍於不顧挈子回去至二十四日女屍浮於盧家灣河面經人撈起時已紛紛傳説而周則置之不睬後由親友向之請責並爲周之老母得悉傷痛大哭越三日始往收屍其時女屍已腐爛不堪草草收殮無人監親聞爲屍着衣之土作見女頸中帶有金練以齒咬斷牽連之線將練竊去惟已觸毒越一二日卽死現靜娟之棺浮厝於顓橋附近方家浜地方事爲其婿徐品華訪明向周理論蠻置不理徐無奈投華亭縣審檢廳禀准提究尙未到案而上海地方檢察廳長汪駉孫君亦訪悉前情以事關命案特委司法巡長梅南枝先行下鄉調查實情報告核辦嗣據梅巡長回廳復稱查周鐵錚家居之地確在華邑界内惟伊女靜娟遭害地點及現在厝棺之處均在上海縣界爲此具復等因汪君立命法警金寳山於前日下鄉拘拿周父子到案訊究詎周自恃爲省議員拒而不睬該警向之開導合其父子隨同到廳自行爲震怒昨晨加派法警仍與該警等馳往捕拿如再行兇拒捕着即知會地方警察協同拘案從嚴訊究 
[穆警長無可挽留]  
　　淞滬警察廳長穆杼齋君昨日呈復淞滬水陸警察督辦薩鎭冰君略云頃承下顧并錫鈞示詞意優渥慰勉交至捧誦之餘恤悚無地竊廳長一介書生忝司警務經歷數年毫無建樹已覺有負職守而愧對桑梓矣光復以來稍事整理方冀事無近功循途漸至不意滬亂忽生支持無力雖蒙省長面准辭職而溺職之罪百喙奚辭復任而後地方秩序幸已回復此皆官軍鎭攝之功不盡警部維持之力是以迭次電辭並請處分實以廳長此舉於國家學術聲望中外咸欽自維駑鈍願効馳驅惟内返良心則有愀然一日不能安者方今廉耻道喪爭競成風政府應奬勵恬退之士以風薄俗應請督辦咨商省長迅電中央期於必得請而後已掬涙陳辭圖報有時云云並聞穆廳長前日在鎭守使署亦曾具文辭職昨日奉鄭鎭守使批示竭力挽留復經穆廳長復函懇請准予免職其函中詞意大旨相同云 
[警察廳不復代勞]  
　　淞滬警察廳長穆杼齋君查得滬北公共公廨每將遞解回籍罪犯申解地方檢察廳轉發本總廳備文派探押解回籍歷經照辦在案兹細查遞解人犯仍有潛來上海者如經捕房獲得此種罪人仍須送由地方廳轉發再行遞回頗費手續考之新刑律並無遞籍之條本廳經費亦頗支絀如再派偵探押解殊多不便故於本月起將遞解罪犯一事截止辦理業已函請地方檢察廳長另籌辦法矣 
[巡官代掌全權]  
　　製造局内之巡警處長張玉發前於劇戰時由陳前督理派赴吳淞偵探軍情詎自七月二十九號離局之後音信杳無存亡未卜故由鄭鎭守使令委程渭南接辦兹程因積勞患病呈請辭職鄭鎭守使已於前日改委該巡警處巡官傳嵩銶暫代矣 
[爭奪屋基之惡鬥]  
　　浦東爛泥渡附近有向爲小工之唐貴華近與鄰人楊裕祥因爭奪屋基起釁於昨日互相爭毆唐被毆傷卽將楊扭入警局飭令自行扭赴地方檢察廳禀控不料行至小東門口楊卽逸去唐遂自投該廳禀報經顧檢察官騐得唐頭面手臂等處受傷屬實判送上海醫院醫治候出票拘楊到案訊究 
[縣知事公署批示]  
　　商民卞寳簡等呈赴陜開礦請給　照批據呈該商等集資開礦嗣因光復回滬現須返省按照礦章雇用護勇隨帶鎗械防衛呈請發給護照等情查該商等旣在秦省實業司領有憑照開礦有案則此次返省能否發給護照應向原省呈請核示本署無案可稽所請未便照准 
二十九保頭圖地保郁蓮舟呈批據報王滿泗橋地方盗匪攔路夥刧警探聞聲追獲復敢結黨行刧槍斃包探鎗傷鄉民殊屬目無法紀旣據呈稱已由該處守望團拿獲六人解送警局並呈報地方檢察廳請騐仰候檢廳核示可也 
[地方審判廳民庭批示]  
　　鄭鳳銓聲請備案批訴悉異姓爲嗣本爲法律所不許今據爾呈稱所養俞姓之子進生已於前月携帶過繼書等物逃逸無蹤是該俞姓之子與爾關係純然斷絶尙有何種問題發生所請備案以杜後患之處可毌庸慮 
康雲記請求押繳批呈悉候再命令承發吏限保人顧淑祺於十日内將被告周子坪方明甫交案押令如數償還可也 
雜評三默 
　　重慶之商民何如重慶之熊克武逃而川省之亂事亦定矣南省各黨首失敗後每向商會迫取巨欵而去今重慶商會來電未言及此未知其勒去所謂讓城費逃亡費幾何也此次熊軍佔渝已久地方公私之損失又不知幾何也熊克武之潰軍能立時解散而不竄擾否也熊逃而後愼黔陜鄂會攻之軍能速退而不滋擾否也成都所派之官軍能不自誇其獲勝之功而免搶掠否也此則不能不代旅滬川人懸懸矣 
日人被捕事前次各省紛傳日黨人暗助南軍事中政府力辨之所以睦邦交也不謂今竟有南陽里兩日人之被獲果有証據我不知當局將何以處此嗚呼南京日人被害案正在交涉之際我國政府方引以篇歉致派大員查辦思有以慰謝日人而日人今又授我政府以口實豈非中日邦交上之憾事哉 
張勳乞振電讀張勳致上海諸大翁乞振電深自引咎言詞悽惻并自撥五萬元及發鹽米振濟不謂散財發粟古聖王之仁政竟復見之於江蘇之大都督豈非我江蘇之大幸歟然而甯人受張軍之惠已不少矣敢希冀此格外之恩哉 
專件 
[江甯賑卹會募捐啓]  
　　敬啓者辛亥起義之初江寜被圍甚久受禍亦最酷聯軍入城蘇良賓擄掠於前贛軍搶刦於後固已十室九空生機大蹙一載以來未蘇喘息此次重爲當事所悮不惜棄百萬生靈曲徇叛當獨立四次斷絶交通暮燕釜魚久爲亂兵所蹂𨈆洎乎官兵南下叛� 
黨攖城固守先以搶掠繼以搜括敲骨吸髓日肆誅求杼柚久空米糧更斷中下之户甚或求一粥而不可得官兵環攻不下全城炮彈横飛往往比户延燒傷之亡枕藉身家財産散失殆盡謀生而無路欲避地而無資此等失所貧民蜷伏城圍及露宿江干者無慮十數萬壯者驅之赴敵老者轉乎溝壑死者已矣生者大難吾民何辜慘遭茶毒此誠粤匪以後非當之浩刧也今者寜城克復滿目瘡痍哀此刧後餘生不死於兵戈必死於饑疫自非趕辦急賑多購米糧招集流亡妥籌善後不足以出水火而登袵席顧念災刦慘重需欵浩繁不謀集腋之方將成束手之勢伏望仁人義士念兵禍之慘烈憫載道之流離救災恤鄰不分畛域或施義粟或助鉅金在諸公廣無量之慈卽遺黎受更生之賜况此次金陵之役累月積旬兩軍交綏炮火猛烈全城百姓半委蟲沙下關一帶盡成焦土其被禍與洪楊往事相埒其受創視皖贛他省尤深諸公夙具熱腸痌瘝在抱試一設身著想當亦蹙額不安所願慷慨解囊不拘多寡多則濟一家功固莫大少則救一命惠亦無窮現經敝會同人禮請甯省著名士紳曁熟悉查户放賑熱心耐苦之友認眞辦理必能仰副諸公厠卹高義實惠及民斷不令一錢虚擲也佇盻仁施伏希慈察盛宣懷唐文治馮煦朱壽鏞丁實銓劉鍾琳黄以霖劉樹屏林志道劉芬高英仇繼恒魏家驊金鼎金世和哈厬蔣煇李鎭潭陳河吕景端焦發昱顧賜書傳春官羅運經宗舜年王德楷劉金璋夏登第劉康遐孫福瑞同啓 
 
 
] 

Page 8

 
 
   
 
 

Page 9

 
 
   
 
 

Page 10

 
 
自由談 
遺聞軼事 
[烈女殉難] [  吳興黄君實]  
　　湖北咸甯有某氏女頗娟好粤寇之亂有賊數人突入其家見女豔之欲刧之去其父母村農也騃癡不曉事謂賊曰吾女已許嫁某村某氏矣安能從汝賊曰易耳吾往某村殺某氏子則爾女可從我矣父母曰雖殺某氏子亦不汝從賊曰然則并汝二人殺之爾女可從我矣女見事急從容謂父母曰吾父母何老悖如此我得嫁將軍異日爲妃爲后未可知也豈戀此田舍郎哉又謂賊曰我從將軍去父母老悖不足與語父母牽女衣而哭女揮手曰兒此去大好何用悲苦然父母宜卽日他徙不然地方官府知兒從賊必以爲父母罪矣言已從賊竟去甫行數里又謂賊曰吾固許嫁某氏子今從將軍去異日某氏必向父母索女且爲父母累幸此地距某村近宜往與訣絶賊從之女平時固常至婿家且爲其姑所憐愛及是乃徑詣其姑告别且謂之曰舅姑宜卽日他徙不　地方官府知兒元從賊以爲舅姑罪其姑聞之泣女不顧而行賊欲犯之輒好語之曰我固從汝然須成禮不可苟合行一二日賊又欲犯之女度父母舅姑皆已他徙乃抗聲大駡曰狗奴我良家女且已許嫁某氏子豈從汝輩犬彘哉賊見其意驟變大駭尙以其貌美不忍殺以甘言勸慰女駡益厲自以頭觸賊刃遂見害此事余大兒婦言之以不記其姓氏爲憾余曰是無傷也明史烈女傳所載如招遠孝女石門丐婦上海某氏六安女之類皆不詳其姓氏至今何嘗不炳然史策哉 
[烈婦殉夫]  
　　黔中有任某者續妻胡氏再嫁婦也然甚賢淑撫　　　如已出數年後任大病胡侍奉湯藥支持門户累月不懈見夫病篤知不可爲乃先服毒欲與俱死抱夫痛哭夫卒亦卒親友入弔咸歎其烈亦有議其不死前夫爲可惜者余按隋書烈女傳首載蘭陵公主事是亦死殉後夫者史臣稱其質邁寒松此婦亦其流亞矣 
海外奇談 
[生髮藥之妙判] [  跫廬]  
　　美國芝加哥控訴院有以生髮藥之專賣特許權而起訴訟者判事某君判斷殊妙當場呼集院中巡警之秃頭者使其將生髮藥塗上試驗其結果如何而判定其曲直云 
[賣新聞之女子]  
　　西班牙都市現今之賣新聞者特定以女子之充當此業云 
[英國惟一之古樹]  
　　英國惟一之古樹首推水松其樹之年齡則二千八百八十歳其次則爲懈其年齡則一千六百有餘歳 
[消防隊之遠足]  
　　美國桑港之警官以消防隊之消防夫過於休逸身體或有肥滿之虞特定一防止之法於每一星期中爲一次之十二哩遠足云 
[獨身税]  
　　匈牙利之拿季巴逹市中凡二十四歳以上之獨身者特課以八角以上四十元以下之碼身税云 
[女外交官]  
　　前年南美之瓦爾克滑　和國特任命奴衣季女士充當駐比公使館書記官該女士出目舊家且得有法學博士之學位誠爲學德兼備之女子也 
尊聞閣詞選 
[團圍] [  恫百]  
團　月照水邊樓夜合花開總並頭似此因緣疑隔世本來福　是雙修同眠應被鴛鴦妬共坐相看翡翠愁却笑鄰家緣瓜　朝朝只解涙交流 
[七夕詞]  
　　隨俗也將瓜果設深深下拜向瑶墀儂家别有痴情性不乞聰明但乞痴 
[登樓有懷]  
　　相思何處在揚州渺渺離魂逐水流幾點涙痕波似血初三眉黛月如鉤愁中誰賭蘭陵酒夢裏空乘竹葉舟醉倚闌干時遠望阿儂生小愛登樓 
[感賦] [  睦凝]  
　　忘名忘利未忘身廿載光隂憶昔塵天地多情生我輩煙霞有約到時人　蓬野老偏憎富裘馬王孫不慣貧苦口熱腸無了局燕鶯從此禁鳴春 
一寸金珠一寸光年華翻悔誤情場西湖風月時縈夢南部鶯花懶舉觴喜共雞談人似宋不知魚樂我非莊只餘傲骨難安頓何處堪爲息影堂 
文章悔被虚名誤憂患皆因識字多不願著書在塵世無端流涕對山河楚江風雨摧蘭蕙北海鯤鸕懼網羅知已平生幸無恙不妨重理舊漁簑 
[無題集隨園老人句] [  佐彤]  
　　何必仙山海上行風驂小住玉河亭桃花依舊如人面且飲瓊槳再乞靈 
一樓書卷萬花薰爲惜繁枝手自分料得憑欄定含睇遠山眉黛又逢君 
此心安處是吾鄉夢短從來恨轉長半夜珠燈照凉雪美人私語作蘭香 
杏子衫輕柳帶飄碧天如水一枝簫顏含性命無勞卜但有春來病卽消 
澄廬筆記 
[集句詩] [  瘦蝶]  
作詩難集詩尤難集詩而專集一人之詩則難之又難矣乃集之者驅使古人之句組織成章竟如無縫天衣無語不熨貼入微斯亦巧矣往見花溪夢仙史無題十四首俱集玉溪生時句文章本天成妙手偶得之斯言可移贈矣亟憶録之以免湮没 
收將鳳紙冩相思却是襄王夢裏詞刻意傷春復傷别楚天雲雨盡堪疑 
卿卿不惜瑣窗春家近紅　曲水濱憶事懷人兼得名先期零落更愁人 
未妨惆悵是清狂幾對梧桐憶鳳凰知爲宓妃無限意鴛鴦無事不相將 
窗瑣重關掩緑萱　眉畫了繡簾關嫦娥應悔偷靈藥一賜金莖露一杯 
秋庭暮雨委輕埃碧玉行收白玉臺素色不同籬下發此中須放桂花開 
麝熏微度繡芙蓉鳳尾香羅薄幾重楚雨含情皆有託玉壺傳點咽銅龍 
鬱金堂北畫樓東昨夜星辰昨夜風我爲傷春心似醉翠衾獨臥繡簾中 
折腰爭舞鬱金裙莫枉駡台一片雲体問梁園舊賓客人間惟有杜司勳 
巫峽迢迢舊楚宫九秋霜月五更風相如未是眞消渴倚坐欹眠日已中 
本來銀漢是紅牆待女吹笙弄鳳凰直道相思了無益淡雲輕雨拂高唐 
至今雲雨暗丹楓十二月樓空更空借問尋書終一世斷無消息石橊紅 
流鶯舞蝶兩相欺不爲龍鸞誓死期腸斷吳王宫外水莫愁還是有愁時 
浮雲一片是吾身浪笑橊花不及春却憶短亭回首處日高深院斷無人 
桂巷杉籬不可尋高秋斷望正長吟深知人在情仍在遠隔天涯共此心 
純任自然不啻若自其口出蕃錦　與梡鞠録不能專美於前矣 
[紅雨]  
　　隂曆四月二十日隂雨累日有唐嫗者傭於太倉城中某姓家其主人素嗜茶必以雨水煑之遇雨則令庚嫗整理貯水器以承之初承者以爲洗滌之用蓋恐其不潔有碍衞生也其後承者則以瀹茗是日唐嫗旣得水卽以所承儲者誌别先後一一妥置繼念主人所御之手巾尙未浣濯卽取先承之水傾入盥具中擬一滌其舊染之汚巾甫入器覺水作淺妃色與白巾相映成趣嫗異之以水傾去而别易之則後承者亦作是色亟告於主人並徧試是日所儲之水無不皆然訪諸鄰右亦云有異色遂相詫爲天降紅雨云爰記之以質諸博物家 
醫話 
[埃及古醫書之迷信] [  余伯陶]  
　　今世所傳最古之醫書除中國所傳之古醫書外始於埃及覓獲其著作時代約在紀尤前一千七百年（中國商代小甲年）埃 
及一書出自古棺其次藏柏林博物院大抵係紀元前千七百年之物其三藏倫敦博物院則約係千二百年之物三書亦極詳博中有數則兼有發明紀元前三千七百年之説中國黄帝前一千餘年凡論醫學必屬諸鬼神之界實理本於虚談故爲醫者皆係祭司專尙醫巫符呪等術有熱於埃及逸事者曰古埃及人不以人之疾病死亡爲無可倖免之事謂人身旣有生氣自可常有非有惡人鬼魅攻繋則必長壽至人身所以死亡之故則實係鬼人其身吮血食肉而咀嚼其心腹而已其迷信如此故古埃及人咸以驅邪逐祟爲務未幾又漸增皮酒牛酪棗果油香等物爲陳列品而其要則不外宣誦符呪泰西奇效醫術譚 
小説 
寫情小說 
[黄金祟（七十九）] [  天虛我生]  
　　明年二月湘谿書來囑予往爲辦理交替蓋凌君已届瓜期而受替者爲壽君紫銓其公子嘗從予學琴知予稔湘谿榷務故必促予往爲助理予本不喜交游殊弗欲往素卿則謂居家無事而日用之費近且增多吾母僅給月費十有五金兩媪兩婢胥賴於此加以予之好爲濫費沽酒也買花也鐫書板也行必車而游必舟也其貲果安所出則開篋出劵以示於予皆爲鐶鉺鈿之質半載以來已逹二百金以上予爲之黯然無歡因念吾母則以儲金出貸於人而吾妻則以鐶質而贍我平心而論吾母誠無以對吾妻也旣而思之吾人處此孰不負有贍養父母妻子之責吾乃轉仰給於父母妻子也不其悖乎假使吾父無所遺存吾母不爲居積吾妻亦無尺寸之儲則吾豈竟凍餒而死豈竟使吾母妻亦與之俱凍餒死歟乃自有生以來不問菽麥長此以往吾將何以自立遂乃决心圖進力謀有以立足之基顧於一時殊不可得則亦不得不爲聊以解嘲之舉遂復束裝以赴湘谿壽君之爲人極形粗豪予與之友殊弗稱惟具公子則姣好有若處女較之其父適成一反此例也惟壽君待之頗嚴其在家庭間之窘苦實有甚於我者故我兩人視若惺惺曾不多時忽爲乃祖召赴滇中渠遂别我而去瀕行判襼幾使泣下予因與壽君不甚相得遂存去志適當茶市將開去歲我嘗往過之家今歳以財力弗舒招人承替有以兹事説之予者預算出人歳約可赢千金兼營竹業利且倍之蓋來竹兩項實爲湘谿産物之大宗行家但於臘底貸資山客每一人户貸與十金或數十金則明年産出物即應輸納於貸金之家勿許另售别有水客届時來行載運而去故行家惟恃牌號信用不需鉅本得三千金爲流動之資足矣予初未嘗習賈亦未嘗稍存貿利之心祗以素卿爲予典質日思有以取償之者苦無所能因聞此説不無爲之心動旣而思之我又安從得此三千基本金哉其人再與予言時予遂答以無此能力其人姓楊號一遠香則復慫恿予曰去年臘底行中貸與山客之資實已千五百金今兹但得千金亦即可以開市其人力能擔任半數惟流動之資必賴典舗爲助湘谿無錢市故惟典舗堪爲後勁得其承諾則即周轉無虞彼典中人則素知予家者也遠香以予名義往説居然一諾千金遂與遠香訂議作爲合資營業二 
 
 
 

Page 11

 
 
   
 
 

Page 12

 
 
   
 
