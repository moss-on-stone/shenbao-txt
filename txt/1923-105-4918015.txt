# 1923 - 105 - 4918015

 

Page 1

 
 
第一萬八千零十五號;中華民國十二年 西曆一千九百二十三年四月二十三號
星期一 * *   
 
 

Page 2

 
 
第一萬八千零十五號;中華民國十二年 西曆一千九百二十三年四月二十三號
星期一 * *時人名論（本報特約） 
[國會---人民] [  邠]  
　　今之國會究成何種現象乎一言以蔽之曰政府之一舉一動無往而不爲國會之利利何在曰苟需借重於國會者即國會利之所在也詳言之内閣之同意案條件之交換品也嚴重質問要求交換也提出查辦案要求交換也提出彈劾案不信任案要求交換也其竟至於提出或竟至於通過交換不滿意之結果也交換而滿意則可再要求交換而不滿意則後繼内閣之交換條件且接踵而至倒全閣如此倒閣中之一員亦如此故曰無往而非國會之利也閱者或以我言爲過當乎是誠記者所當引咎者謂若大國會中七八百人之多竟無潔身自好者在我之口過誠不可恕然我敢信此中潔身自好者實與我同抱此不可名言之痛苦蓋衆醉而獨醒醒者之痛苦非號呶呌囂者所卹也 
　　國會之壽命逾十年矣而議員之滋味乃彌覺雋永蓋無論對於總統對於總理總長凡有所要求靡不以命令式行之且無不可以哀的美敦式行之而所要求又靡弗如願以償者閱者諸君自去年雙十節以來非日見如雨之勳章 
 
 

Page 3

 
 
第一萬八千零十五號;中華民國十二年 西曆一千九百二十三年四月二十三號
星期一 * *乎記者嘗聞當局者之語云每議員一人要嘉禾要文虎又要寳光三八就須二千四百個自身無可要則爲其父兄伯叔要求之父兄伯叔巳無可要則爲子弟親族或他種關係人要求之而所要求又弗容不許民國十二年内此雨不能霽也此但舉勳章一端耳其有實惠者又何待言 
　　我人所期望於國會者制憲是巳然我聞制憲之内容則時局苟無大變化此憲永無由成何以故就表面言之就正大光明處言之則省憲永無解决之法故也反對省憲者（是否受人指揮姑作别論）以不出席爲抵制主張省憲者苟察見反對派有優勝之勢則亦以不出席爲抵制互相抵制憲法遂無成期其尙有不可說不可說之隱情者我猶不願道也然而議員諸君所顧慮者莫如滿期退職之一日閱者諸君不憶有修改院法之一事乎我願質言之曰謂現任議員必待憲法所産生之議員選出而後解職耳換言之曰憲法永不成憲法上之議員永不産出則現任議員永不退職耳而此無上權威之議員其基乃不可撼 
　　孰賦此議員以無上之權威者非我人民乎孰使此議員妄用其無上之權威者非我人民乎然我知人民之一部分必曰我固放棄選舉權而未嘗投任何議員之票也其又一部分則曰我儕當撤回此議員也嗟乎誤矣 
　　選舉人對於被選舉人之行爲本不負何種責任而我國又爲複選制如欲使複選舉人否認其所選之議員令初選舉人否認其所舉之初選當選人法律上固無此規定抑亦事實上所不可能徒以甲團體乙團體之宣言曰我不承認之我撤回之寗有效歟我人所應自懺悔者曰曷爲而放任之於選舉之初夫選舉之弊愈後愈劇今茲之國會議員其選舉時固猶較清明也然我人洄溯十年前事某某如何買票某某如何背黨某某如何運動請託奔走哀求瞑目一思恍如昨日事然而當日之我人以爲無與我事也以爲只供談助可也即邂逅此某某其人者亦未嘗鄙夷之或且重視其議員之身分而敬禮有加焉嗚呼我人之心理如此安得不造成此種議員此種國會種豆得豆種瓜得瓜我人不自懺悔又何責乎議員雖然我人勿徒懺悔也應思如何善其後 
命令 
　　四月二十一日大總統令迭據督理安徽軍務善後事宜馬聯甲安徽省長呂調元監察安徽裁兵事宜李玉麟皖北鎭守使殷恭先先後報稱所有新安武軍四十營均經一律裁竣當此時會艱屯民窮財匱該督理等和衷共濟體國公中用能歲節鉅帑績效懋著良深忻慰馬聯甲呂調元李玉麟殷恭先均着傳令嘉獎以彰勞勩此令 
　　又令胡文藻張仁張濟元均授爲陸軍中將王莘蔣魁英均授爲陸軍少將郭增身授爲陸軍軍醫監鮑綬章授爲陸軍步兵上校並加少將銜此令 
　　又令派蔣方震劉棣蔚向瑞彝彭吉恂王愷憲張頎李宣威顧行伍錫河沈化榮張膺方談荔蓀錢永銘謝霖馬鄰翼劉馥蹇先韶爲全國財政討論委員會委員此令 
　　又令趙崇愷授爲陸軍軍需總監姚文熙授爲陸軍軍醫總監陳登山授爲陸軍軍法總監此令 
　　又令任命陸宗宇爲廣東第四師師長此令 
　　又令简任職存記陳圻光着交財政部酌量任用徐進着交農商部酌量任用此令 
　　又令財政總長兼幣制局督辦劉恩源幣制局總裁張英華呈請任命包春芝兼陜西富秦銀行富秦錢局監理官應照准此令 
　　又令兼陸軍總長張紹曾呈請授黃慶林李長春爲陸軍步兵中校王煥章李鑅爲陸軍步兵少校均照准此令 
　　又令司法總長程克呈京師監獄王純在監熱心撰述悛悔有據擬請宣吿減刑等語本大總統依照約法第四十條宣吿將原判執行無期徒刑之王純減爲執行一等有期徒刑十一年以昭激勵此令 
　　又令周蔭人晉給二等大綬嘉禾章此令 
　　又令高崇唐汝謙均晋給二等文虎章羅廷棟張陶均晋給三等文虎章朱有濟給予四等文虎章此令 
　　又令王祥發給予三等嘉禾章此令 
　　又令岑厚給予三等嘉禾章邵維翰給予四等嘉禾章此令 
　　又令李榮陞胡效騫均給予三等文虎章田福塘晋給四等文虎章此令 
　　四月二十日大總統令兼陸軍總長張紹曾呈請任命李期白爲陸軍第九師砲兵第九團團附王樹勳爲第二營營長均照准此令 
　　又令兼陸軍總長張紹曾呈請任命方肇璋爲贛西鎭守使署副官長應照准此令 
　　又令兼陸軍總長張紹曾呈請任命黃紹煦爲陸軍第一師輜重兵第一營營長應照准此令 
　　又令孫潤宇晋給一等大綬寳光嘉禾章司徒頴辛漢黃寳銘唐樹基仇玉珽陳紹元鄂博噶台徐兆瑋瞿啓甲均給予二等大綬寳光嘉禾章林炳華恩華吳汝澄吳榮萃李茂之陳之麟均晋給一等大綬嘉禾章馬小進閻光耀徐萬清均晋給二等大綬嘉禾章翟富文詹永祺陳太龍均給予二等大綬嘉禾章雷殷呂祖翼龍鶴齡張廷輔王立廷鄧芷齡吳日法許植材夏寅官均給予二等寳光嘉禾章董增儒晋給二等嘉禾章此令 
　　又令張孝若給予二等大綬寳光嘉禾章此令 
　　又令杜文泳晋給二等嘉禾章馬騰雲馬肇鳳高志鴻均給予四等嘉禾章此令 
　　又令舒兆華晋給四等嘉禾章蘇錫爵給予四等嘉禾章此令 
　　四月十四日大總統令郭鴻逵給予三等嘉禾章曹士驤給予四等禾章此令 
　　又令吳貫因晉給二等大綬寳光嘉禾章徐穉給予二等大綬嘉禾章于澤世任士堅許福奎均給予三等寳光嘉禾章查厚本給予四等寳光嘉禾章此令 
　　又令劉寳善給予二等寳光嘉禾章此令 
　　又令湯川忠三郎給予三等嘉禾章此令 
　　又令張秉鈺秦朝楷均給予四等嘉禾章此令 
國内專電 
　　北京電德債餘利始商三十萬鎊銀團嫌多復減爲十萬鎊擬付軍警餉二十二萬餘配政費二成熙理爾仍推託總行尙無回電 
　　（二十二日下午一鐘） 
　　北京電頃訪滙豐據云政府改開之十萬鎊用途已得總行同意除滙水可得八十五萬下星期可在北京交付（二十二日下午一鐘） 
　　北京電財部令印刷局速取消薛大可擅訂之大中大同兩個印花押欵合同（二十二日下午一鐘） 
　　北京電張閣與國會誤於羣小收買政策之反響衆院將不信任案列二十二日程恐有全武行否則流會（二十二日下午一鐘） 
　　北京電二十一日又有慣做公民大會之某某等擬成十四省公民聯合會通電反對國會並及中山係向張閣討賞作用但黎張始終未吐露解散意報載黎言張擬解散非實（二十二日下午一鐘） 
　　北京電二十一日商聯會决議一無線電台主張廢三井約贊成中美合辦二克門案主維持中美感情（二十二日下午一鐘） 
　　北京電滬某海將電餉欵有着不僅未附者敢擔保不附卽已附者亦可尅日表示懺悔三艦幹部漸知安福爲祟如能不咎旣往趁發餉爲結束（二十二日下午一鐘） 
　　北京電稅務處仍令江海關發洋商内地採買棉花三聯單謂免使團交涉（二十二日下午一鐘） 
　　北京電財次張競仁主銀行組公庫每月政府撥鹽餘五十萬存公庫八釐息公庫每月發二百萬證劵作用費以八個月爲期分七八年還本（二十二日下午一鐘） 
　　北京電小幡照會外部本月六日英文通信社登載政府對於無線電台意見實足引起本公使注意請查覆又照會延吉六道溝至會寗電線與華會撤廢客郵問題無關不能牽涉（二十二日下午一鐘） 
北京電駐秘魯使館被秘商排華派圍困兩晝夜美海軍登陸解圍 
　　（二十二日下午一鐘）　　 
　　北京電二十二日津開鐵路協進會交部華洋人員六十人參加 
　　（二十二日下午一鐘） 
　　北京電二十日晨膠濟車站被燒查係紙烟遺火全棧商貨盡燬燒一點久燒壞車四輛（二十二日下午一鐘） 
　　北京電使團息粤戰沈部李易標敗退石井兵工廠復入孫手白雲山爲滇軍奪回滇軍師長范石生在廣州東北郊受傷該處人民死傷枕藉孫由沙面回元帥府沈鴻英集中英德候南雄彈到返攻二十日無戰事（二十二日下午一鐘） 
　　北京電張紹曾擬設屯墾委員會爲裁兵準備以内農參陸等部人員合組（二十二日下午二鐘） 
　　北京電李根源所提商標局官制經内高等反對改俟商標法公布後再議（二十二日下午二鐘） 
　　北京電徐佛蘇保蔣方震等十七員爲財政討論會委員（二十二日下午二鐘） 
　　北京電財劉赴保以籌欵自効請維持（二十二日下午八鐘）　　 
　　北京電院將閣决膠濟路獎劵章程十三條交各部核定施行辦法 
　　（二十二日下午八鐘） 
　　北京電保晉礦務公司應完出井税財部准免一年（二十二日上午十二鐘） 
　　北京電河南公民廖輔仁等請簡派尹之鑫爲鄭州商埠督辦已由院交部辦理（二十二日上午十二鐘） 
　　北京電荷使館漢文參贊酈模因商聯會反對各國虐待華僑昨至商聯會訪問（二十二日上午十二鐘） 
　　北京電公府禮官處通知各機關謂五月初旬開游園會請將應與會之文官自科長僉事以上及其携眷人數開單見覆以憑給券 
　　（二十二日上午十二鐘） 
　　北京電昨張紹曾李根源去見吳景濓意擬疏通不信任案緩列議程吳質問李何以主張改選衆院李否認吳逼其登報聲明并親擬一稿以李出名令分送各報聲述改選之不適事實（二十二日上午十鐘） 
　　北京電浙議員四十餘人函黎保呂公望爲沿海漁業督辦黎交院昨閣議主缓辦（二十二日上午十鐘） 
　　北京電昨閣議催顧維鈞就職一面催衆院速投同意票 
　　（二十二日上午十鐘） 
　　北京電農部通令各省未註册公司限二個月一律註册（二十二日上午十鐘） 
　　天津電薛大可以印花案發覺潛逃來津（二十二日下午十鐘） 
　　天津電團體會議决五七紀念日開市民大會一在南開操塲一在河東老官汛新貨塲會畢游行示威（二十二日下午十鐘） 
　　天津電省署接府電日本報紙通信社宣傳直奉戰爭意在煽惑請注意（二十二日下午十鐘） 
　　漢口電沈鴻英急電鄂請轉洛令贛速以一師出南雄攻粤牽制許李兵力（二十二日下午五鐘） 
　　漢口電贛訊孫傳芳令援閩軍進駐龍口邵武僅將營底留贛二師砲隊已運大砲六十尊赴閩 
　　（二十二日下午五鐘） 
　　漢口電川訊劉存厚與楊森會師資州已攻進成都石青陽部繳械賴心輝退綦江川北無戰事 
　　（二十二日下午五鐘） 
　　漢口電傳湘趙派第三混旅增防岳州建築砲壘（二十二日下午五鐘） 
　　漢口電武陽夏三商會及全省商聯會二十一日聯議决組全省商界外交後援會推徐榮廷正幹事長呂超伯萬澤生副總會設漢商會另於各縣設事務所又議檢查日貨辦法（一）調查各帮進貨賬簿停止買賣日貨（二）取締報關行轉運日貨（三）推舉檢查員分途檢查 
　　（二十二日下午五鐘） 
　　漢口電國民外交委員會二十二日開成立會到五十一團代表百餘人當推各股委員負責進行 
　　（二十二日下午五鐘） 
 
 

Page 4

 
 
第一萬八千零十五號;中華民國十二年 西曆一千九百二十三年四月二十三號
星期一 * *   
 
 

Page 5

 
 
第一萬八千零十五號;中華民國十二年 西曆一千九百二十三年四月二十三號
星期一 * *常識 
常評 
[哀哉制憲借欵] [  箴]  
　　制憲國民所熱心而現已絕望者也而國會依然掛此招牌借欵國民所習聞而久已痛惡者也而政府尙欲靠此度日 
　　自國會與政府兩相勾結而制憲借欵乃連續而爲一名詞夫使國會而誠心制憲者憲法之吿成已久矣何待借欵以維持之孰意開會以來其懶惰則在流會以顯其醜態其貪鄙則有津貼以顯其醜態其頑劣則有鬭毆以顯其醜態昔之自以爲神聖者今則羣視爲土苴雖幸而制憲吿成國民方以爲憲法成於此輩之手固巳毫無價値况此異想天開之借欵竟欲利用此制憲之名義乎 
　　嗚呼制憲制憲議員之罪惡假汝之名以行吾國民敢正吿之曰無憲法不至亡國也日日借欵可以亡國借欵以養日日不能開會之國會民雖愚不可欺也與其借欵以供國會之無期制憲毌寗無憲法且毌寗無國會 
衛生 
[肝臟和糖尿的關係] [  瓊]  
　　肝臟是全體中最大的腺體在生理上的功用很多譬如分泌膽汁産生尿素收留毒質等等但是他的最要功用乃是調節糖量 
　　糖質大部份由食料中的含水炭素所變成爲吾人生活上萬不可少的物質但輸入較多也是徒然無用因爲身體各部的需糖量是有一定限度斷斷不能隨着輸入量而增加些所以剩餘的便從小便排出這樣不但犧牲了許多有價値的食料並且還要發生糖尿的現象然而吾人平常在一定範圍内糖量輸入的增加並没有糖尿發生仍舊可以保持適當的態度這就是靠着肝臟的天然機能 
　　肝臟能夠把過量的糖質變成一種動物的澱粉名曰克利哥健Ｇlykogen貯蓄在肝細胞裏等到將來體内糖質缺乏時便産出一種酵素使克利哥健再變成糖質由血液輸入各部去供他的需用 
　　考平常血液中的糖量爲百分之○·一假使肝臟一旦失了效用就增加至百分之○·三以上同時還有很重的糖尿病發生 
　　照上看來肝臟和糖尿的關係很密切因此肝臟是一個維持康健的緊要器官（未蓋章） 
經濟 
[貧民致富法] [  張文貞]  
　　人之貧富原無一定作事怠惰而不善居積者雖富必貧作事勤愼而善於居積者雖貧必富故貧不足慮貧而不知致富之法是爲可慮 
　　貧民之入工廠爲小工者工作必有定時工廠中或因特别要需加長工作時間亦必有相當之工資貧民得此工資往往視爲來自意外任意費用幾忘却其爲血汗所換來此大謬也如能以此意外工資在家作一儲蓄器具（能入不能出如小兒所用之撲滿類）儲於其中集腋成裘一年以後其成數必有自數元至數十元者出而儲之信實可靠之銀行權其子母數十年後不難作富家翁矣 
　　貧民之入商肆爲出店充廚役者工資以外所入亦夥如各貨包皮貨箱灰燃鹹湯之類均可變賣如能以此所入善自積蓄或竟儲之該肆生息獲有成數轉儲銀行歷久如是亦致富之道也 
　　貧民之入富戶爲傭役者自相當之工資外凡婚喪喜事及時節餽送禮品所得使金爲數亦鉅善自居積歷久亦能致富 
　　凡此皆平民之臨時入欵可以盈餘者也蓋其經常所入以之濟家用量入爲出當能支持臨時所入自可節省以此居積豈不善哉（乙種酬） 
道德 
[解放與人格] [  樵仲]  
　　自解放之說倡婦女之地位逐漸增高如敎育平等已達目的即婚姻自决財産承繼參預政治等亦在積極運動中斯實婦女界之光明然社會上對之不少持反對態度者腦筋陳腐之流無論矣即素贊助解放者亦往往發懷疑與不滿之論調蓋平心論之婦女中實多藉解放爲名遂其私慾及誤解解放之眞諦者致引起社會之失望吾人欲建樹事業博羣衆贊助當確定宗旨砥礪身心向光明之路切實做去庶旁觀者生欽佩心同情心不吾詆毀若宗旨不定見解不明人格上名譽上一有汚點則人將蔑視其人格認爲敗類雖所主張之理由充足决不能博社會之同情或竟招有力之反對故熱心解放參政運動之婦女有尊重自己人格之必要本身無瑕可指始足引人信仰與贊助否則徒增社會阻力雖日日談解放參政難期收效也（乙種酬） 
[西方格言（三五○）] [  介子譯]  
　　守時爲事業之精神（英吉利諺） 
　　誣辱人者己亦不能自白（德意志諺） 
　　實享之外皆爲虛空（英吉利謬） 
　　勤慧斯不虞無噉飯地（荷蘭諺） 
　　人生應爲所可紀述之事（克勞萊）（Ｃrowley） 
　　往事徒悔無益（李維）（Ｌiyy） 
　　弱繩不能緊動（英吉利諺） 
　　人雖富而祇有一口飲食（德意志諺） 
　　劣醬徒足汚美碟（英吉利諺） 
　　懲戒雖有時而緩但終有之（德意志諺） 
法制 
[領海權之解釋] [  澹嚴居士]  
　　一國法權之所及不僅其國内而已其國四周之海洋在一定距離之内者同爲其國法權所管轄此之謂領海凡領土及領海範圍以内其國之主權可完全行之不容外國干涉也但領海範圍之所極國際法學者其議論頗有不同或云距海岸海里三里以内或云以砲彈所可達之處爲限或云水平線之所達諸說紛紜未聞有一定之論然海岸三里以内之說爲近世所行普通之法例如歐亞中分土耳其國之達爾達納斯海峽歐洲各國莫不視爲土國之領海土國亦能禁止外國軍艦出入此明證也要之一國之法權若僅及領土而不及海必不能維持國家之和平即亦不爲疆土完全之國也（乙種酬） 
科學 
[電氣引雨法及其理由] [  繆堯卿]  
　　電氣引雨法發明於Ｂalsillie其法以紙鳶三四隻併爲一組藥以鍍鋅之軟金屬絲與地連接放於空中距地約四○○○呎丨六○○○呎俟紙鳶升高後六小時至十小時間定能下雨推其理由不外根據於正負電之關係當天晴時正電恒聚於空氣之高處而在陰雨時則負電反佔優勢故負電實爲空中降雨所必需之物鍍鋅之金屬絲爲負電之導體故用以傳達地面之負電使之上升天空而成陰雨近來澳洲沿各鐵道線均設有此等試騐站我國人曷起而試之（乙種酬） 
市政 
[城市計畫中之社會狀况] [  董修甲]  
　　前言城市計畫非第計畫街道及水道等項而已其於一市之法律亦須預爲計畫蓋法律者人民賴以自衛之規則也人與人之交涉須有法律管轄之人民之衛生及公安亦須有法律保衛之是法律計畫爲城市計畫中一重要之事不可或忽然關於計畫一市街道房屋建築及保存等項之各種書籍社會上多有發行而於計畫一市之法律市規等項各書缺乏著作推其故則因世人心目中以爲城市計畫者祗計畫一城中之房屋橋梁使之合於美觀見之者生有美術觀念其他非城市計畫範圍内所需之事殊不知房屋橋梁等之於各種法律皆有密切之關係譬如居戶之衛生法則消防條規以及街道行路等事之巡警部規則皆有連帶不可分離之關係此盡人皆知者也然此等法律非數人同坐一室而能草出一適應社會之眞狀者必於未計畫之先將一市之眞狀居民之生活調查詳悉方能計畫一完美之法律如美國各市近十數年來對於此種社會狀况之調查極爲究心所謂調查社會狀况者對於一市人民社交經濟出入衛生娛樂以及其他一切情形詳細調查再加討論尤以居民稠密之處特别注意美國有「必芝波角調查報吿」ＰithlsbourghＳwerey一書於數年前爲月色謝芝凡對深RusselＳagcＦorndation調查委員會所報吿者其目的在調查人民生活居住情形等事俾於計畫一市中衛生上法律行路上市規以及人民社交上規則等項皆有一定之把握如是則一市之眞情與其切實需要皆可於法律上規定完善此爲計畫法律之先極不可少之事 
　　城市計畫亦爲與日增進之事須隨時注意不可一時缺略蓋所計畫者以一市之社會狀况及天然形式爲根據而此兩者亦常有變遷非經多年而無變更者即以居戶言之今日居於此者或數年後遷之他處或有由他處徒來皆非一定故今日居民衛生之道與前數年不同今日人民居住之屋亦非前數年可比儗此所謂一市之變遷也然則一市計畫當因時制宜以應變遷而求適用城市計畫委員非但有建築員更宜有計畫修繕員如關於一市應興應改事項城市計畫委員須隨時計畫一切求其能施諸事實故非有先見之明不可斷非思想迂腐固執不化者所能勝任然有時見地稍差雖不可免要於計畫之時加以審愼庶不致昨是而今非美國有多數城市如納期安哥來司城等十年之内居民三倍於前居民旣多財源亦增故市政舉辦者亦日見繁夥蓋市政爲居民必需事務不可缺少爲城市計畫委員者應見機生情　有需要之處隨時建設使市政進步與日同增則市民幸福享受無窮但所困難者欲使紙上所議之改良一城市成爲事實非一時所能實現耳美國舊金山及巴的莫爾兩城本無改良之希望嗣因大火甫得改良機會然則爲城市計畫委員者不可失其時機遇有改良之處即須實行其計畫則一市應興應革之事可以完全舉辦但遇有改良之時雖照已計畫者措辦然有時因時勢需要與前日所計畫者略異則不妨稍加變通以求合於當時之需要爲宜 
　　實行城市計畫常有無限之阻礙其最大者莫如財政然此非實行計畫一事之阻礙要爲改良與振興各種事業之阻礙吾人如缺乏堅决志意往往見難而退殊不知凡事之興皆須待時改良之事亦須一步一趨達到辦成之目的斷無同於一時成就各事之理知此者庶能爲城市計畫委員矣實行城市計畫時財政上之困難上文已詳言之今試舉歐美各國城市計畫之財源而討論之按歐美各國改良城市或建造新城其費項有取之於市稅者有出之於特别稅者此特别稅之多寡係以各人享受利益之多寡爲定然此兩稅入欵萬難充羡又有以公欵收買民地爲之補助者如仍不敷用更有發行市債者此爲實行城市計畫極要之一法至市債一節在歐洲並無限制若美國則限制頗嚴歐洲市債無限制故城市計畫易於實行美國因有限制故實行計畫諸多妨礙如我國各城市地方財源素吿艱澀設有改良之處除征加市稅徵收特别稅外非發行大宗公債不能實行計畫此甚易明也（不受酬） 
 
 

Page 6

 
 
第一萬八千零十五號;中華民國十二年 西曆一千九百二十三年四月二十三號
星期一 * *國内專電二 
　　香港電聞陳炯明二十日集各要人開秘密會議决定期動員葉舉任總指揮洪兆麟林虎擔任惠潮梅方面牽掣許軍回省熊略楊坤如由惠反攻省城魏邦平梁鴻楷由西江反攻葉舉出石龍居中策應由陳等先墊二十萬作動員費（二十二日下午五鐘） 
　　香港電聞滇軍佔清遠沈軍退英德大本營二十夜戰報據普惠醫院醫生言李易標傷重有性命虞江村鄉團將逆軍圍攻繳械逆軍現退軍田以上青岐逆軍被我軍擊退我軍向四會進攻（二十二日下午五鐘） 
　　香港電劉震寰在省設兵站部范石生委所部團長朱澤民爲航政局長派滇軍保護到任（二十二日下午五鐘） 
　　香港電財政局佈吿定二十五日開投大佛寺（二十二日下午五鐘） 
　　香港電滇粤軍二十一夜攻入肇慶北路沈軍退源潭滇劉福軍集軍田定二十二日總攻擊（二十二日下午五鐘） 
　　清江浦電二十二日學生二千五百人因爭旅大游行講演舉行示威運動（二十二日下午二鐘） 
特約路透電 
[北方近事記]  
　　二十二日北京電中政府已允任中外委員團實行牛莊附近遼河開浚事聞牛莊外國領事道尹均將加入該團大約此外尙有税務司及外國專家一二人 
　　二十二日北京電參議院已將不信任政府案送交衆議院已列入星期一日議事日程 
　　二十二日北京電商會聯合會昨日通過决議案請政府取銷中日無線電報合同並促政府於克門案讓步俾恢復中美友交 
　　二十二日北京電北京今日實行抵制日貨通吿各商店勿陳列日貨學生團謂擬查視各商店 
[華人在外之酬酢]  
　　二十二日倫敦電昨夜此間莎士底俱樂部舉行莎翁紀念會中國代使朱兆莘偕范源濓與會朱發演説稱讚莎翁舉爲世界智識界之博學者中國學者之尊莎翁正如英國學者之尊孔學云朱又以詼諧之言評論英國戲曲家引用中國歷史地理之錯誤 
[英外相演説法德態度]  
　　二十一日倫敦電英外相克松在上院之演詞有魯爾問題提出國際聯盟似非所宜初步動機當自德始等語英報論之謂外相諷示德國今已届可再努力俾開談判之時期而法報則冷淡視之謂克松之詞不過重伸英國政策法國决心必不動搖云柏林人士頗爲此演詞所動伏維資報表示德政府不久將有堅决舉動提出切實賠償辦法之希望柏林日報稱以克松意見爲根據時局當有進步云 
[德國佔領地之騷亂]  
　　二十二日杜塞爾道夫電市政局不允增加局外救濟津貼昨日有賦閒者二千名結隊赴市政廳沿途見有工人即曳之行後與警察衝突警察向空開槍擾攘之際傷警察二名示威者六名 
[土美讓與權之評論]  
　　二十一日紐約電昨晚近東美商會宴會時海軍大將哲德特稱自渠設法覔取土國讓與權以來屢遇勢力範圍之阻力當大戰完畢時海軍部力催其將談判結束因美艦隊有缺乏煤油之虞也駐美英使亦以英國不反對相勸勉但英使之言究非英政府之意美資本家不爲後援而以土國能否給予權利爲問但土政府竟給予之美政府欲由後門趨入亞洲已十餘載於茲因前門已爲勢力範圍所阻斷土國之批准此讓與權實確信世界僅有一國在近東無政治野心者可爲之助也此舉乃土國脱除外人支配恢復獨立自由之謂蓋土國爲外人所束縛已數百年矣云云 
[南愛蘭對於敎皇代表]  
　　二十一日倫敦電南愛杜白林人士對於敎皇代表魯修氏來游南愛之資格頗多爭論南愛政府指爲純粹宗敎性質而魯修氏則稱奉敎廷命來游南愛助成和局主敎洛格氏近投函自由人報謂該報四月十九日所載之言論頗令人不懌故將渠所接敎廷來函公佈以息羣言此函從未發表魯修氏實奉命襄助愛爾蘭主敎以達和平目的讀此函即可知之云 
[敎廷代表蒞德]  
　　二十二日柏林電敎廷代表台斯太氏謁見德總统及外交總長後已於今日離此伏錫斯志報載稱台柯特將軍因台斯太氏之干涉已將判定徒刑三年之愛森市長沙菲氏開釋 
[英愛之工潮]  
　　二十一日倫敦電南愛運輸工人罷工致利物浦·杜白林·騰達克間穿越海峽之航運爲之停頓現因自由邦政府出場干涉工潮始息工人已依允減發工資 
　　二十一日倫敦電英國諾佛克農業罷工風潮已止農夫與工團雙方之幹事已議定解决辦法規定每週工作五十小時工資二十五先令 
[各國近事記]  
　　二十一日柏林電藍格爾將軍現居羅馬尼亞願率一軍征伐西班牙屬摩洛哥之摩人已由西班牙政府拒絕惟西班牙政府曾稱俄人如加入西班牙外籍軍當所歡迎 
　　二十一日柯洛業電俄國火車多輛停於柯洛業枝線上書莫斯科協濟會紅黨勞工所助魯爾勞工之俄穀字樣 
　　二十二日巴黎電北白川親王之遺骸已於今日由日大使署運往馬賽 
　　二十一日紐約電黑山國前相巴拉米拉資氏由意國抵此現拘留於愛里斯島據氏友聲稱氏來美乃爲避難計 
　　二十一日紐約電著名愛爾蘭勞工領袖賴金氏已於今日驅逐出境 
　　二十一日倫敦電明日午前兩時英國將撥早一小時 
公電 
　　徐州來電申報館轉全國父老子弟諸姑姊均鑒二十一條件係日本暴力脅迫締結曾經國會聲明無效旅大期滿自應收回乃日拒絕我要求强欲永久佔領蕭人誓不承認業於哿日開會决與日絕經濟往來務望一致力爭蕭縣國民外交後援會養 
　　宜昌王汝勤來電各報館均鑒片馬地方完全爲中國領土徵諸史乘歷歷可稽自英人滅我緬甸遂窺我滇疆前清迭經交涉懸案有年民國以來内政糾紛未暇顧及而英人趁此時機節節進偪於拖角一帶據爲己有近復將我官廳越我鴻溝逞其蠶食違背世界公理蔑視華會約章侵我主權竊我領土在前清　弱旣己巳受其欺朦而民國共和斷難聽其强霸民情憤激公道難容應請我中央政府據理力爭令其從速退出一面派員會勘劃清界線永固邊陲并乞當道諸公主持一切共策進行謹電馳陳伏希鑒察王汝勤叩箇印 
國外要聞 
[義大利通信（再續）彌朗闤風紀（二）] [  昭實]  
　　義大利爲西方古文明國我國爲東方古文明國第一例爲秀淑之氣稟義大利女子細膩秀雅前在瑞士有一義大利女同學容度雖若平常愈看愈有精采與我國女子之温淑窈窕略相似第二例爲烹調中國烹飪之法甚進步小鍋青菜清甜適口家居常得菜飯飽確乎人生之福我國嘗以『菜』字概括一切魚肉蔬菰此中大有深意西俗競尙肉食亦忘乎青菜之美獨彼義大利文居然佳肴美味中菜以青名義文青菜爲Ｖerzollo炒青菜爲Ｖerze實與青綠之青Ｖerzura字同出一源顧名思義便覺春意盎然尋常以義大利烹飪法與歐洲諸大陸國之烹飪法相比較者每以青菜爲喻嘗有人言同一青菜在他國恒先用水煑然後去水而拌以麵粉白搨油Ｂutrer（即牛油）再下鍋炒多費一層周折而天然之眞味盡失義大利炒菜法先起油鍋而即以鮮菜入鍋炒之色香兼備而風味特佳此又中國義大利兩方面不謀而合之一種良法歐西文化雖進而事多亡失其天眞如飲茶而和以牛乳糖塊不用水冲而用爐煑亦猶炒青菜之旣煑復炙攪雜牛油與麵粉也 
　　義大利餐坐無處不見空心麵Ｍaccheroni義人習俗午餐先食空心麵猶之歐美各國之先進一湯其餐畢最後一色恒以水菓代糖糕予意義大利人之嗜空心麵及水菓頗若北美人之不可無山薯南美人之不可無赤豆中國南方人之不可無米飯也義大利人雖不深嗜糖糕但彌朗Ｍilano城却有特製糖糕一種譯音爲餅囤Ｐanettone譯意爲大餅義文稱麵包爲包Ｐane稱麵糕曰餅Ｐanett下加囤爲語尾乃言餅之大者重量或二磅或四磅形扁圓可以若干人瓜分食之綜括而言歐美各國之人多嗜麥義大利爲歐美文明先進國尤能利用此麥食者義大利環境狀態頗若我華古詩中之『南國佳人』其海岸線之長尤他國所弗及處此歐戰後各國畛域自封之日凡無海口之國無論海産魚蝦陸産瓜菓均不易自外國輸入貧國人民終年不得嘗新味祇須以他邦嘉菓一枚相餽贈已有『一騎紅塵妃之笑』之特别快感惟在義大利海産已足以副其美饌嘉菓種種尤爲其國民特别享有之清福義大利依蘆畫報ＬＩllustrazioneＩtaliana本年新正祝辭列舉國中有名人物享高年者獨視他國爲多如馬迪宜Ｍartini爲著作名家馬果諾Ｍarcora爲國會議長盧茶邸Ｌuzzatti爲浮蔭西代議士祈和利Ｇiolitti爲前任國務總理年齡均達八旬以上并謂深願義大利人民人人得享此壽予知中國人士亦喜聞此新年吉語 
　　人皆知瑞士爲世界樂士而不知義大利遍地有名湖彌朗近郊古木湖Ｌago　di　Ｃomo游蹤更盛試展法國大名家福爾Ｆaure（Ｇabriel）著『義大利名湖錄』ＡuxＬacsＩtaliens則知彼邦佳山水誠不亞於瑞士而四時皆春之花國與小遏白山爲鄰在我視之直將爲長春不老之仙境我國花中之梅果中之荔游遍歐美不易一遇遍詢不得其譯名予於無意中以圖持示義大利世紀報左化納Ｇiovanardi君彼謂家在中部義大利庭園實兼備此兩物義大利語Ｃalicantos似即中國之梅Ｇiuggiola或Ｓorbola似即中國之荔此等名詞予固未之前聞也姑誌其説以質之當世博物學者 
國内要聞 
[北京通信] [  蘋]  
　　甚囂塵上之直奉問題　兩方皆有可慮之點 
　　直奉戰爭行將再起之説連日甚囂塵上事實上雖尙未至正式開戰時期然報紙喧傳人言嘖嘖均謂早遲必不能免連日且聞喜峯口方面常有奉軍假作鬍匪向直軍挑釁業已接觸兩次當此風聲鶴唳草木皆兵之際此項消息吾人深願其不確唯兩方面𥞊馬厲兵嚴陣以待者已非一朝一夕記者本兵凶戰危之訓就兩方面調查所得試分别言之如左 
　　奉張自去夏失敗以後退守關外整軍經武不遺餘力時作捲土重來之計此固人人所共知也第聞奉軍内容甚爲複雜據新自奉方來者言奉軍餉械雖比直軍較爲充足惜人心依然不齊現在顯分新舊兩派張學良偕李景林楊宇霆及國内外陸軍學堂出身之軍官爲新派此派係取急進主義張作相偕吳俊陞孫烈臣及一班非陸軍學堂出身之軍官爲舊派此派係取保守主義兩派宗旨不同趨向亦異加之張作相自與吳俊陞爭黑督未得對張作霖早懷不滿迨直奉戰後而張作霖爲調虎離山之計又屢欲任張作相爲安東一帶東邊鎭守使將二十七師師長一職畀張學良第因兵士有乘機譁變之信故至今未能果行目下二張表面上雖依然如故暗中實積不相能此對於戰時可慮者一李景林雖屬新派乃係直隸人且其部下兵士大半直隸籍現在兵權在握山海關赤峯口綏中錦州一帶之前線防務均歸李氏指揮是以奉張於重用之中時不免有疑忌之心聞客冬張作霖撤換李師團附四員李氏竟抗不遵命嗣田張學良親赴李師駐紮之北鎭縣極力疏通始行消弭將來戰事發生李氏是否十分忠於張氏尙未可料此對於戰事可慮者二現在張氏最可信最得力之軍隊祗有張學良所統之三八兩旅但人數不多戰爭時只敷爲張氏衛隊之用至吉黑兩省聞吉督近且以外交吃緊勸張氏萬不可於此時用兵黑督又恐若聚東三省之兵力轉而内向紅黨必乘虚而入所以吉黑兩省雖有軍隊不能調動至戰鬭時恐并不能作爲後援隊此對於戰時可慮者三有此三因故有識者皆預料奉張在東南半壁未開戰釁以前决不肯先投羅綱目前之虚張聲勢實爲與孫段有同盟之關係故不得不遙作聲援耳 
　　至洛吳抱定武力統一之迷夢欲牽制西南實攻東北觀近日調兵遣將紛紛向熱河集中此項計畫業已顯露但熱河方面原有米占標之毅軍二十營微聞早與奉軍暗通聲氣現在態度尙噯昧不明將來戰鬭開始毅軍果效力於洛吳或效力於奉張亦難决定洛吳雖顧慮周到早令第十三師第十一師第九師之一部趕速開往以資鎭壓然前方部隊戰鬭時最關緊要此不可不爲洛吳慮者一鄂蕭自接任督軍以來供給洛方軍費已不下千萬蕭之左右屬鄂籍者不忍以桑梓之脂膏供軍閥無底之要求在蕭面前屢有間言蕭已略有醒悟并聞目前蕭假勦匪爲名派員在荆襄　一帶招募新兵兩師與上説實不無關係此説果確則洛吳最得力之後路糧台行將不穩此不可不爲洛吳慮者二直皖直奉兩次戰爭洛吳均能以寡敵衆以少勝多雖用兵之有道亦民意之所歸邇來竟以高壓手段對付工潮强逼鄰封帮助軍餉（晋閻曾被索助一百餘萬）甚且有一旦戰鬭開始即將軍事範圍内之一切收入概作軍用之説因此輿論已大非昔比民心旣去戰復何圖此不可不爲洛吳慮者三所以此次之奉下戰事如果再起一班人並不敢爲常勝將軍代抱樂觀第自海軍表示獨立以後聞洛吳態度已稍緩和或亦武裝和平之效歟（四月十八日） 
[外交團將向政府提出勸吿]  
　　據外人方面確訊近來中國財政日見紊亂外交團方面對此深爲注意現時别關税會議將在倫敦開會討論中國整理各項外債問題聞其結果各國公使以近來中國財政之紊亂財源之枮竭其原因有二㈠軍人把持財政各省税收全被軍人截留致中央財政日見枯竭外債亦因此而受影響㈡中國南北之紛爭迄未統一各省軍人爲保持一己之勢力起見遂羣趨於招兵一途致支出日益增加收入日形虧减故會議時美代使（因舒使出京由參贊代理）曾陳述意見謂如列國不爲根本補救之謀而徒要求中國指定關税爲外債基金則外債本息雖無積欠之虞然中國財政之紊亂仍難整理於各國債權亦有許多之關係請加注意云云聞當時各使對此均甚動容當時議定辦法三項㈠勸吿中國澈底的整理財政確定内外債基金㈡要求中國從速消弭各方意見㈢即照華府會議實行裁兵以節經費此項勸吿當經推定英使代表向中國政府即行提云云 
[不信任案咨達後之張閣]  
　　對張内閣不信任之决議案業由參議院於十八日下午移付衆院矣茲錄其全文如下「參議院爲移付事本院議員張我華對於張閣外交失敗及變更和平統一政策提出不信任决議案於本月二日提付院議决組織特任委員會審查審查結果僉以不信任與議决案兩種方式似於法律無甚根據多數主張彈劾案經委員長王觀銘報吿大會於本月十一日繼續開會由議員焦易堂對於審查報吿仍修正爲對於張内閣不信任决議案當用無記名投票表决多數可决通過復於四月十八日大會以即日移付衆議院詰詢院議衆無異議茲依據國會組織法第十三條之規定相應抄錄張議員提出原案全文移付貴院希即查照依法辦理可也此咨衆議院」論理此案旣經咨達衆議院自應即日列入議事日程但據目今所聞尙無此項消息惟張紹曾爲維持自身地位起見一面囑劉恩源極力籌欵一面命呂均等廣設機關收買其始進行頗稱順手孰意内部紛糾橫生致日來又歸於停頓其最爲此事進行之障碍則農李敎彭對張深致不滿是也蓋張曾遣派多人料理茲事然恐彼等對於政黨素極外行未必能稱厥職環顧閣員中惟李彭二人一係政學會巨擘一係益友社中堅以之招攬議員必能勝任愉快因於日前邀李彭到其私邸面談請其出而擔任李彭亦以同處漏舟之中存亡與共遂即慨然應允但以趕速籌欵爲條件經張承認并於日昨交出支票萬元李彭大喜以爲可以放手進行昨日外間猶傳農李新製顧問聘書多處致送者即係此種作用詎意此項支票乃係空頭不能支取現欵而羅漢們則追索之急有如星火李彭大窘深怪張不應以欺騙手段對待自己之人致使大失信用現已表示不願與聞其事矣 
[克門案仍難解决]  
　　克門交涉一案昨日駐京代辦美署事之斐參贊曾赴外倍作一度之磋商聞斐氏曾向沈次長提出要求云此案延宕多日中美雙方磋商將行就緒何以中國政府對於懲辦不力人員一味敷衍本國國務部迭次訓令本署請向貴部迅速催結茲本署爲尊重中美邦交上和睦起見一星期内請貴部對於懲辦人員按律辦理不宜强詞推却不顧邦交言下狀極不滿嗣沈氏答稱此案本國政府極爲注意前者張總理曾與美舒使面允懲辦斷無翻議之理况事關國際交涉斷不能任意變動本次長對於斯事曾作數度之研究甚願早日解决奈新任總長因有别種事故未獲即日到部俟新總長到任余（沈自稱）自能體諒貴國政府之意旨帮同議結云 
[收回旅大質問書之咨覆]  
　　衆議院議員孔慶愷等前向政府質問對於旅大之收回有無準備聞當局昨已具文答覆原文云國務院爲咨復事前奉大總統發交貴院咨送議員孔慶愷等爲旅大租期已滿未知政府有無接收準備提出質問書一件請答復等因當經函詢外交部去後茲准復稱查原質問書内所稱準備收回旅大一節現正在積極交涉中至謂政府有展期以一萬萬元借欵爲條件之語並無其事等因到院相應咨復貴院查照此咨衆議院國務總理張紹曾 
[中央財政混亂之外訊又擬發行二千萬庫劵] 　　 
　　泰晤士報十七日北京通信云現在中國財政之情形由今晨財政部之統計觀之即可見一斑據稱至四月底止除内外債利息及各機關政費不計外尙須六百萬據劉恩源正式宣稱政府本月之收入共不過五百八十萬但至十六日止庫中所收得者僅一百三十萬其中 
 
 

Page 7

 
 
第一萬八千零十五號;中華民國十二年 西曆一千九百二十三年四月二十三號
星期一 * *一部則支付政費一部份則解國會另有一部分則聞已匯解海軍而在五月一號以前急待撥解者則有各部之政費一百三十萬京師軍警餉一百二十萬其他尙有應付之零星小借欵一百萬海軍需索之一百五十萬統計不敷尙鉅其中除由交通部鹽務署兩機關合籌十萬外餘皆由財部設法籌措今日下午總統與財長討論發行國庫劵二千萬及添印印花向國内銀行抵押借欵歷時甚久至駐外使館經費或亦將稍有點綴此外尙有一種庫劵即所謂一百萬之流通劵此事件國會與財部曾起許多糾葛財長業以之向本地某銀行抵借現欵二十五萬顧不數日市面上之各種債劵皆較票面價格跌去百分之二十蓋因該行得大批債劵之後突然放出市面之故現財長信用已完全喪失議會方面因其所發庫劵未經國會承認頗爲不滿擬清查政府近來之財政狀况云云 
[奉張答黃陂删電之巧電]  
　　奉張自宣吿脱離中央關係後已久不與中央官電往來今於盛傳奉直再戰之際忽來一電當亦留心時局者所急欲先睹爲快也原電如下北京大總統鈞鑒奉讀删電危辭悚論指示周詳仁人之言心脾悽動作霖忝竊高位已憂非分天日可鑒寗有野心客歲激於愛國之誠妄冀促成統一事與願忤負疚良深即欲解甲歸田自明初志而軍民僚吏地方父老咸以俄亂方亟邊境多虞付託非人大禍立至迫切流涕環請維持作霖内感桑梓呼籲之殷拳外鑒自治潮流之趨勢復以國憲將定地方制度行有明文不得不保境安民靜待法律以爲解决故自去夏以後對於中央政局力守縅默從未妄發一言凡此事實經過咸以上邀睿察𢌞思民五任事之始東省外侮正急内難頻興匪患縱橫民生重困外債負至三千餘萬元之鉅破産之患即在目前數年來辛苦補苴實已心力交瘁人非金石壽無百年倦羽知還急流思退急盼仔肩之有託寗貪身外之虚榮已誓神明求還初服東省人士咸所深知比聞謠諑流傳危機四起杯蛇市虎猜忌頻來自漸誠感未孚於人何咎德音三復悲憫至深但有人心能勿流涕方今東北風雲邊氛日急共管之説警耗時聞若更啓干戈同室之私爭忘捍衛疆塲之天職萬一引狼入室豈非自破藩籬作霖雖愚决不爲此倘論者必欲集矢個人吹求不已則區區一官本非所戀但請埀念東省毘連日俄地方重要外爲列强視綫所集内爲腹省拓植所需物色替人善謀處置作霖即當翩然舍去歸隱田園斷不因一身出處之微釀無量生靈之刧皇天后土實聞斯言敬布悃忱伏希垂鑒張作霖叩巧印 
[衆議院二十日常會記]  
　　衆議院昨日（二十）下午一時開第三期第三十八次常會議長吳景濓主席兩次延長時間至二時十五分主席報吿簽到者三百三十五人現已派秘書至各休息室邀請出席至二時三十分主席報吿出席者三百零二人已足法定人數宣吿開會由秘書報吿接收往來文件後主席報吿議員請假等事經衆許可後按照議事日程開議第一案修正著作權法各條案（大總統提出初讀）政府派委員李儻王志昌何志澄鍾賡言邱繼恩吳冠英等六人出席説明提案理由政府委員正擬説明第一案理由時牟琳謂本日專議法律外交等案係經前次大會議决金佛郎案旣係屬於外交案件關係亦頗重大主張先議該案主席允俟第一二三等案議畢即重議金佛郎案政府委員説明提案理由後馬驤王侃等以政府所担之第一案從未經國會通過不得謂之修正案僅得謂爲政府提案或退案褚輔成請交付審查主席以交法典股審查付諮詢衆無異議第二案修正出版法各條案（大總統提出初讀）經政府委員説明提案理由後即交付審查第三案工人協會法案（大總統提出初讀）政府委員説明提案理由後林長民褚輔成等相繼發言大致以政府旣准許工人集會集社何以前次京漢路工人集會且曾經地方當局允可而於開會時竟被强迫解散政府委員員會含糊答復後由主席宣吿付審查諮詢有無異議衆無異議主席請政府委員退席牟琳請變更議事日程請先議金佛郎案張琴等表示反對主席以此案應須政府委員出席説明經過現在尙未通知政府請牟琳容納衆議俟下次大會再行提出牟認可後自請取消動議照議事日程開議第五第四修正國會組織法第二十一條第二項案（二讀延前會）主席報吿上次大會討論至邵議員珍提出修正爲「然兩院有繼議員五分三以上之出席不能開議」現在即以此修正付表决有無附議附議者五人以上又以贊成邵之修正案者請起立起立者二百五十一人大多數可决又以林長民之修正「非出席議員三分二以上之同意不得議决」付表决時在塲人數三百十一人起立者二百十一人多數可决張琴提出異議主席謂旣有人提出異議應付反證表决請不贊成林之修正案者起立起立者四十一人少數證明正表决無誤又以審查會修正之「但與憲法會議之無關問題以兩院議員總額過半數出席開議兩院議員總額過半數同意議决」付表决贊成者大多數可决王源瀚請即日開三讀會主席諮詢有無附議附議者五人以上又以贊成即日開三讀會者請舉手多數可决裴廷藩請主席諮詢有無文字之修正如無即以全案付表决褚輔成提出文字之修正主張將憲法會議四字改爲議憲兩字經衆許可後主席以全案付表决起立者二百二十二人大多數可决第六案修正議院法歲費案二讀延常會主席以邵珍之修正爲「議員不出席大會每次擬歲費二十元不出席委員會擬歲費十元中途缺席者同但請假經大會許可者不在此例」付表决起立者一百四十八人少數否决牟琳提出異議主席謂旣有異議應付反表决請不贊成邵議員之修正者起立起立者八十三人主席宣吿正表决多數可决裴延藩請即日開三讀附議者甚衆主席以贊成即日開三讀會者請舉手舉手者多數可决主席諮詢有無文字修正衆謂無文字修正主席以全案付表决起立者大多數可决第七案至第十案均係修正衆議院議員選舉法草案審查長分别報吿審查經過後主席請贊成反對者相繼發言田桐等表示反對張琴等則贊成審查之結果黃汝瀛請付一讀會討論主席諮詢有無附議附議者五人以上又以交付二讀會付表决贊成者多數衆請宣吿延會主席遂搖鈴散會時五點二十分云 
[參議院二十日開會紀]  
　　參議院昨日（廿日）下午二時開會延長時間至二時五十分出席者一百三十九人已足法定人數臨時主席谷嘉蔭因上次大會與鄭江灝衝突不允擔任主席經王湘等勸勉谷始登台聲明本席年老難勝繁任並非有所負氣今旣經諸君推許不令辭去主席惟有勉任其難但幸望早將議長選出云云遂即就席報吿人數已足宣吿開會張端提出動議以久不到院議員須依院法解職以便補人而利憲法會議之進行經衆討論後主席以李溶吳景鴻二人一係就任省議會議長一係就任官吏均已來函辭職現在即以李吳兩君辭職事付表决贊成李吳二君辭職者請起立起立者多數通過丁銘禮臨時動議請以選舉臨時議長及根據互選規則後再行决選付之討論雷殷則提出修改選舉規則後另行互選經衆討論後以丁之選舉臨時議長付表决多數贊成通過解樹强請主席即行指定審查委員七人修改規則經主席當塲指定湯漪解樹强潘大道趙世鈺王湘劉哲六人爲修改委員並經解委員要求當即就議塲修改修改後便可當日舉行選舉各委員即照辦惟規則修改後議塲人數已不足未能報吿藉忠賓請將今日修改規則列入下次議事日程遂宣吿散會時爲四點五十分散會後行政委員會開會决定下星期一續開大會討論議長問題云 
[國會議員兩質問書]  
　　濫發印花税票　青島鹽業投標 
　　議員駱繼漢等提出質問書云爲質問事查民國之税務成爲法律者只有印花税法之一種政府宜如何實力奉行使此税法之精神得以維持裕國便民兩受其益乃邇年以來屢以命令變更法律商民早莫知適從方冀即時修正俾歸完善不謂近日政府對於破壞税法之事層見疊出誠有駭人聽聞者方今印刷局擅印印花税票之案尙未查辦明白而各省濫領印花税票之舉乃又紛至沓來據報載本月五日國務會議議决廣西督理林俊廷請領税花税票二百萬元以便籌措軍餉又聞四川川邊方面亦有同樣電報分致國務院財政部請領印花税票一百萬元即交駐京代表收領本席對於此事竊疑有不可者三一省請領印花票一百萬元各省照此推算以二十二省計之每年當銷二千二百萬元如以廣西之所領二百萬元計推之各省每年當銷四千四百萬元每年是否能銷此數其不可解者一以最近調查所得財政統計印花税票之銷數除西南外全國不過銷售三百萬元今廣西請領二百萬元四川請領一百萬元是可抵全國之數矣是否該兩省果有如此銷途其不可解者二即曰所領之印花税票非以待銷也乃以押借藉爲接濟餉糈之用是固然矣然愚意政府之謀統一也祇當籌現欵以供軍需不宜破良税以增民困否則近今何省不急軍務設復紛紛援例請領何以應之如果一律全給是否此數千萬元之印花税票專爲養兵而設良税一破雖悔奚追其不可解者三抑本席尤有不欲言而終不能已於言者歷來各省向部領欵者均有報酬如新疆協餉等類·領欵十萬元財政當局可得二萬元之扣頭主管之司亦不免有所措指凡旅食北京者類能言之今則庫空如洗餂米無糠矣祇此方寸之紙等於現銀屯積鉅萬不無少補政府即不甚愛惜何至一揮便與百萬得無又利扣頭在内乎人言此事與財政部印刷局最近擅印印花税票五百萬元案有關恐係折成出售密約之結果庶幾得之總之印花税法之效力重在契約憑據人民有貼用之義務若不令貼用而强爲抵押政府是否負爲括民財之任責各省請領印花之數目祇能以八年預算案範圍分期頒給若不分期頒給而任意濫發政府是否負損害國庫之責任今當外而疆吏内而閣員羣視印花票爲唯一財源之際本席心所謂危特依約法規定提案質問限即日一一明白答覆以免國會再加一種不信任理由則幸甚提出者駱繼漢連署者陳九韶等 
　　議員趙舒質提出質問書云爲質問事查青島日人鹽業自華會議决給價購回復由中日委員會協定計價六百萬元乃收回之後主管之鹽務署對於此項收回之鹽業初無一定辦法或主指定商人承辦或主投標競賣遷延數月於是有前山東省議員王貢忱代日人出面以二百萬元承購之議往稽核所向正金銀行大班詢明其欵確由東京滙來之日人資本始將其議打消當時曾經本院劉議員盥訓提出質問答復亦不得要領嗣後决定標賣並於投標規則内規定不准有外人資本並不得用外國銀行擔保杜漸防微允爲至當乃自本月十日開標之後物議沸騰據報載標數最多之徐志清爲山東現任稽徵局局長與王貢忱有密切關係其所有二百萬元資本亦係由山東某銀行出而向日人借貸而來等語殊深駭異青島鹽業國家以重資購回即付托商人經營亦應審查明白况照中日協定在五年之中每年須供給日本食鹽自一百萬擔至三百五十萬擔事關國際信用尤宜格外愼重該李志清乃現任官吏素無聲望保證銀行是否殷實資本是否外資有無履行條約義務之能力鹽務當局究竟已否調查確實若漫不經意僅貪五百五十三萬元之高價或致已收回之財産乃復落於外人之手或將來辦理不善不能照約實行貽外人以口實事關重大謹依法提出質問案限五日内將該商保證銀行名號二百萬元股本之來源一併明白答復 
[京八校代表訪張索薪]  
　　國立入校評議曾代表聯席會議日前議决派遣代表與國務總理當面接洽經費問題昨日（二十日）下午三時半該會代表蔣夢麔許繩祖程時煃馬裕藻四人前赴國務院訪張紹曾説明八校經費困難情形及政府前此决言由關税增收項下撥付經費迄今未曾實行政八校陷於非常苦境之詳細情形張氏初謂關餘已無盈餘談何容易代表云八校經費爲數無多易於設法只要當局有此决心必可辦到張氏意似諒解最後乃答謂『好罷丨我給你們極力設法就是了』代表又復再四請求張氏首肯者再會談一小時餘至五時始辭出云 
[北京醫專風潮]  
　　醫專因筆記問題釀成罷課風潮迄今已十餘日該校敎員欲以高壓手段平息風潮特於昨日（二十）清晨以評議會名義開除學生談某等十餘人並定下星期一上課如有反對者一律除名該校學生見牌示後即召集全體學生大會討論對付方法結果議决八項（一）驅逐湯爾和周頌聲徐誦明孫柳溪張敝卿周瑞麟六人若戀棧不去繼之以打（二（封鎖事務室（三）由大會派人取消非法開除牌示（四）不准周頌聲復校長職（五）歡迎與學生共同改進校務之各敎員（六）由學生會組織校務維持會（七）將本校黑幕報吿各報館（八）發緊要宣言聞以上各項昨日下午已分别先後次第執行評議會開除學生之牌示業被學生揭去易以開除敎員六人及不准周校長到校之學生會佈吿同時該校敎職員事務所均被學生封閉並派員監察云茲附錄該校學生會緊要宣言於後 
　　全國各界同胞鈞鑒吾校風潮因評議會各主任表面不負責在暗中從事挑撥以致愈釀愈烈同人等深恨此輩鬼蜮伎倆含沙射人故首先驅逐評議會代表葛成勳仍冀其他敎員之覺悟乃查敎員中湯爾和周頌聲張敝卿周瑞麟孫柳溪徐誦明等甘心從逆狼狽爲奸近更出其威嚇手段於四月二十懸牌開除學生十人同人等對於評議會根本久不承認此等無理牌示當然無效况此次運動曾經全體同學本諸良心簽名何得專 
歸咎於此十同學而誣以鼓動風潮等事除派人摘除牌示外並經大會議决開除萬惡敎授湯爾和周頌聲張敝卿周瑞麟孫柳溪徐誦明等不准到校恐外界不明眞象特此謹啓 
[當局對於中俄會議談]  
　　王正廷於本月二十七八即可自奉返京同時在日之俄代表越飛氏月底亦將離日來華則中俄會議五月底當可開議至遲亦不出六月初旬昨有往訪某當局者詢以政府對越飛氏之態度及預備情形茲錄當時之問答如次問·目下中俄會議之代表中國方面已定爲王正廷俄國則仍爲越飛但據外交界人云越飛乃始終不欲取調和主義者日本之力拒再與越飛會議蓋即因此今當局承認越飛爲俄國代表將來會議能保其不决裂否答·當局對於越飛無成見當局終不信越飛絕無使中俄關係歸於圆滿之誠意至將來會議能否圓滿進行與越飛之態度固有關但終以俄國政府之意見爲最後之總决算現俄國方面已屢表示願與中國協商通商事宜故信會議當不至决裂問·中俄會議前中國方面之先决條件將先令俄國撤退庫哈紅軍抑或要求俄國先聲明前此抛棄帝國時代由侵略而得之在華特權之宣言爲有效此層政府曾略加考慮否答·關於會議之先决條件問題將來當由外部與王儒堂磋商决定意外部及王儒堂必能一面服從民意一面諒察俄國之情形而定一適當辦法問·中東路問題之複雜與夫解决之不易政府當已知之然當此中俄會議時機已熟之際殊未聞政府有事前之準備此又何故答·中東路問題誠關重要唯須關係此事之各機關聯絡商議以後方能現出幾分頭緒再就此頭緒而定一應付之方針問·前此盧布作廢僅哈爾濱一隅已受七千萬盧布之損失迄今猶陷於破産狀態若合其他各處並計恐其數當不下於三億政府對此國民經濟上之大損失亦欲於將來之會議謀補救之方法否答·盧布之損失問題各省商會均向政府呼籲有主張以之贖回中東路者有主張要求賠償者唯當局目下總須愼重考慮之後方能説明其對此之辦法又關於損失之數目有數地已經開始調查但其報吿迄今尙未到政府僅略聞其數實至可驚而已問·松黑兩江之航行權雙方爭執已久政府對此已有確實進行之解决法否答·關於航權問題時人多聯松黑兩江爲一談實則松花江無可問題其眞成爲問題者唯黑龍江而已然此問題殊不如庫哈及中東路等問題之要重頗易於解决唯此解决法經須由外部與王儒堂協商而决定之耳問·聞當局將承認俄國確否答·政府中一部分人頗有此意但須視將來情形如何變遷然後始能確定在目下言此總有少許尙早之感覺也 
[關税會議之日人論調]  
　　大阪每日新聞北京十四日特電於中外人士對於關税會議之觀察言之綦詳迻譯如下外國銀團業已發出通吿中國政府要求提示外債整理之最後案聞此爲關税會議開議必經之第一階級關税特别别會議確爲以中國爲中心之國際外交上有興味之問題中國已陷絕地恐不得不在此會議爲總算帪矣據個中人批評舒爾蔓在天津之演説謂以該氏並未提及何等具體問題觀之美國態度殆已急變中國已不能依頼該國又謂總税務司安格聯在上海之演説中國實業家甚爲歡迎恐但其九月歸來之時或竟携中國人所不悦之贈品而來耳云云直奉戰事縱不幸再起而關税會議不特不因此停止且或促進其速開亦未可知觀中國方面對於關税會議之態度朝野均有準備而財政討論會及全國財政會議籌備處亦已受政府之命準備提出内外債整理意見書並擬於整理債務之外凡裁兵廢督及撤裁厘金等亦一併提出討論現在財政討論會已議决裁撤厘金案其内容雖甚秘密然關於實行上頗有價値而國内銀行界對於裁兵廢督之可能不可能猶在其次先欲乘此關税增收之際定爲基金整理債務以鞏固其債權彼等旣抱此種夢想以爲一年或二年半以内關税會議必能成功故頗抱樂觀惟一部分識者則謂此次會議如能於華盛頓會議議定之範圍内收其效果則中國已屬成功惟列强在會議中或竟主張其他權利亦未可知又有謂各債權國之利害關係頗爲複雜一年二年恐不能結束或延長數年不能解决亦難保其必無果爾則中國不爲半獨立國已屬幸事矣返觀歐美人之態度則各國公使館均已着着準備調查一切尤以英國公使館與美國商務官之調查爲最完全中國政府顧問寳道之意見决非代表法國之意見自不待言即安格聯之意見亦未能代表英國方面之意見寳道案中國方面雖歡迎之然從外人方面則有謂爲過於理論的即安格聯案外人間亦仍低首𢌞思不能即斷可否要之外交團對於此事現在仍守沈默惟外人一班之意向則似抱有在此會議綜合一切問題以謀解决非近至某一種範圍上之共同管理則認爲到底無結果此蓋因各國對於中國之觀察最近已有變化故也美國本爲態度易變之國苟於華盛頓會議之决定不生矛盾當可與列國取同一步驟惟日本當局對於此會議至今仍守沈默一班人均稱爲異常賢明之狡猾政策總之對於會議問題中國與列國間有非常之懸隔而此懸隔或縮小或擴大即爲列强繼續其暗鬥明鬥之最大原因而關税會議問題亦日見其成爲外交界之正面問題矣云云 
[順城街日人行兇案]  
　　宣武門内東須城街門牌第六十一號住宅日本國人松本司係『支那問題』雜誌社主任前日（十九）午後七點多鐘有友人川島藏眞前去拜訪是時正値松本一人在屋中洗澡川島進屋之後突由身上取出尖刀一柄照决松本身上扎去松本不防立倒於澡盆之内登時血流滿盆川島即向院外逃跑松本之妻美惠因聞其夫在浴室内有呼救之聲又見川島由屋向外逃跑遂即向前攔住川島一時情急又用尖刀照定美惠左脇打去美惠被傷亦倒臥地上不能行動川島正欲出門逃走又被男僕容昌（中國人）攔住去路川島又用尖刀將容昌身上打傷遂即乘機逃去一出門可巧被内右一區巡官文順遇見因其手持尖刀諒其必係前來尋毆當將其捕獲帶往區署而去事後調查松本清司已因傷重身死其妻美惠及男僕容昌經人抬送東交民巷日本醫院調治至於川島因何行兇尙未探明 
[美使在津最近之演説題爲社會主義與資本主義] 　　 
　　國聞通信社云駐京美公使舒爾曼博士日前在天津循環俱樂部演説題爲「社會主義與資本主義」茲摘譯如下循環俱樂部係國際的團體不但注意於國内之事務且及於世界之事務而亞歐兩洲之事務足供智識界之考究者尤爲繁多余今日之演題爲年來世界各國所不能免之景象有數國家且以引起革命英國下院預料不久亦將有重要之辯論社會主義之本質在廢除私有財産及各種生利之機關而移交諸國家以爲社會之代表社會學家常有堅定之信仰謂社會主義有階級的良知在内故對勞動階級應示忠誠加爾馬克斷派社會學雖亦重視階級的良知但以爲應由工業者主宰一切即所謂平民主義者是此項主義傳佈以後確定勞工及平民之權利主宰其他各階級其結果自起社會政治之革命將私産制度完全掃除而以共産主義爲革命國家之經濟政策余今復申言之社會之本質即爲財産公有易詞言之即資本公有及生利機關公有夫使分配及消費力之相等並非經濟社會主義之重要部分社會學家當以爲他人計算爲心社會貧富不相懸殊而根本反對社會主義者則目爲與人類之自然相反蓋人類旣由動物進化而成其所由進步要爲互相爭鬥各求其所適而來因此當然不能無貪得之傾向吾人雖不能謂人類全係自謀自利但就通常家庭及社會生活之事實觀之要不能否認此説試觀大戰之中各國男女老幼之犧牲其所爭者厥惟自己國家之幸福當時旁觀者苟用其心理推倒各人之觀念則恐亦不能謂完全無自利之念專係爲正義而犧牲也由此可見人類苟完全無所自利則凡事勢將趦趄不前而無進展之可言如俄國最近之經濟組織源於加爾馬克斯之社會主義在世界各國中固屬先實行社會主義之國家但所産生之結果如何以土地如是肥沃之國家何以至數百萬人民陷於飢荒及今工業礪業尙祇及戰前五分之一俄國社會主義之領袖前稱俄未得良好之機會及觀國内之連年荒歉則又稱若發生世界革命則俄之主義早吿成功篤信社會主義者或亦且惑其説但因社會主義之結果已使俄國全國陷於困窮俄領袖謂世界革命即能使俄主義成功實不啻表示俄國之社會主義已吿失敗而無可希望是以從俄國之前例觀之吾人對於社會主義固覺失望但對資本主義似亦無庸讚譽世界因於資本主義之果雖已呈極大之成功産出各種廉價之物品此種私産制度並以使世界人類足衣足食享受各種之幸福並爲科學藝術發達之根本但若在未有工業之區域已有相互之工人以産生市塲之貨物即亦無須再使資本家益形雄厚其資本矣 
[杭州快信]  
　　衢防總指揮一旅旅長郝國壐於昨日晉省謁見盧督辦面陳一切并聞駐衢司令部業已奉令温衢兩處軍隊換防本月十六日駐永嘉之十五團開始移動在衢部隊俟接防隊伍到達後起行第一團部及兩營經處州遂昌過松陽達麗水轉青田移駐永嘉一師步兵第二團二營回甬待命砲兵開回原團機關槍運回省城工兵排開回原營 
　　二旅旅長伍文淵上月請假回雲南原籍所遺旅長職務由騎兵營長余憲文代攝所兼軍官敎育團敎務主任以一師參謀長劉體乾暫代現因浙軍換防在即聞潘師長昨已電促回省 
　　前閩浙軍援粤副司令部臨時差遣王文貴步兵二團七連連附楊再興十連連附尉官羅新因案下令通緝現經潘師長呈准督令取銷 
　　台屬旅杭同鄉會水災急振會昨開會推出臨海杜韞藏黃岩喩志韶仙居王卓夫寗海包子聰温嶺蕭仲劼天台袁定綱爲六邑代表定二十三日下午面謁省長催撥庚申路欵六萬元移作本年春振 
　　杭州萬善宏濟社上年籌辦水災冬振頗著成績現因續辦春振并爲推廣振務計特設書畫古玩金石助振會俾收善果 
　　江海關設立樣本室陳列華洋商廠機製洋式貨物之貨樣商標現農商部令行杭總商會仰即轉飭杭州鼎新紡織公司裕和電機針織廠武林鐵工廠迅將貨樣商標逕送該關查收以備陳列而杜影射 
　　浙省請獎辦理九年分災振異常出力人員曁台屬振災聯合會出力各員奉准分别給獎現由内務部咨送銓叙局所頒夏超王錫榮張鼎銘金百順等一百零七員領照領單憑單到浙昨已分别轉發仰即遵章繳費領 
 
 

Page 8

 
 
第一萬八千零十五號;中華民國十二年 西曆一千九百二十三年四月二十三號
星期一 * *自由談 
[一知半解]  
　　蟻之腦髓若與其身體爲比例·則比各何種動物爲大· 
三言兩語[  鵑]  
　　北京專電二十日議員四十餘人面張要求交換權利鬧翻張曰諸君旣綁我的票請撕票罷財是没有張老總說這樣的話簡直是把議員老爺們當强盜看了然而瞧近來議員們的行逕除了少數自愛者外委實是綁票撕票無所不爲不過没拿出快刀手槍來罷咧唉神聖的議員們啊你們還預備掮着這神聖兩字的招牌麽倘仍要財還得快快撑住不然可要掉下來了 
[白蓮涇看牡丹記] [  烟橋]  
　　余素聞白蓮涇培德堂牡丹甚盛屢與眠雲言之旣約十五日往嗣以小青有天平之約乃遲延一日眠雲艤舟棗市相待余旣至則昨游諸人已竢於近泊處茗樓中久候鄭子逸梅未見來爲時已過午遂下舟行去白蓮涇離胥關約六里培德堂在涇左蓋一善堂也門外黏紙書牡丹未開游人止步頓爲敗興然而旣來則安姑一見也可廻廊堂軒妙有花木點綴斯時荆樹遍體生花矣植牡丹處爲一廣庭其塢長約二丈闊三之一上張布幕以免日炙雨淋愛護至爲周至且懸小木書字吿誡游人勿折花枝有人生一世花開一時之語吾人觀廡下寄棺彌多感喟有堂對之題曰「香國花天」壁懸一萼紅詞爲吹澈玉笙樓主大綸所塡顧不知樓主姓氏唯何也詞頗有傷逝弔古之意或有本事耳詞曰「重開筳早綵雲萬朶墮影入春簾穉燕棲香痴鶑喚雨闌干一燈紅鮮試迤邐彩屏深處宛瑤台月下駐羣仙依舊歡塲韶華此地刼火當年憶否瓊姬别後已夕陽廳圯零落釵鈿紫玉宮荒錦帆經遠空餘芳草連天莫孤負金閻春色趁東風同醉玉尊前笑問朝雲香夢飛到誰邊」是地雖經兵燹未罹摧殘亦云幸矣花爲玉樓春已有半開余曰好花多在半開時吾輩解人此時正自大好耳憶里中元鎭庵亦有玉樓春數株高出矮簷花開百以外似較此爲勝惜無敞軒長廊以爲襯托不能竟日作花下游所謂牡丹雖好全靠綠葉扶持也堂後有假山植芍藥故題曰「錦屏」蓋芍藥花開似錦屏也花前小坐得少佳趣昔人以牡丹比花王允也雖非姚黃魏紫而其端居高拱之象與王者無殊至嗜肥飫須扶掖宜當陽綠葉周匝不堪向邇尤與王者同顧此時專制旣覆王者不復當行出色而花中之王尙能睥睨衆芳非幸運耶返舟船菜已具且食且行棗市旣至亦已酒闌則知逸梅曾來憾未得偕獨鶴濟羣直山乘晚車歸滬上余與小青瞻廬亦與眠雲别入城 
[法源寺修褉] [  此生]  
　　北京通訊衆議院十八日的常會因爲議員先生們舉行上已修褉在法源寺欣賞丁香所以竟然休會我想起王右軍「暮春之初」　一句話如今議員先生們爲着「修褉事也」連常會也不開了與其説是議員先生們「雅興勃發」母寗説「春興大發」古人修褉很有點「祓除惡濁」的意思現在「春水方生」所以他們「臨水祓除」總算得「當時得令」大抵議員先生亦覺得這十年來風塵惡濁遍體骯髒承着機會祓除一下也未可知如果他們眞是「自形穢濁」立意去「革面洗心」把以前種種的穢德臭名好比周任所謂「芟夷藴崇之絕其本根勿使能殖」那眞是再好没有的了然而北京之大供他們春游雅玩的地方何止一處爲什麽東不走西不去偏偏跑到這個「法源寺」呢想必是自命立法人物的議員先生總要尋個「法的策源地」才不負好玩的意思亦才算得名副其實不過去今未遠的一塲毆劇案還未了這種無法無天的事從立法人員幹出已屬可笑此番酒酣耳熱仰天俯地見着「法源」兩字難道不觸目剌心嗎况且與會諸君少不了許多「曾經珠海」在所謂「護法策源地」的廣東做過護法議員當年「法源」二字常在口頭電文之中今日南游旣罷又作北游依然有個「法源寺」給他們酣熱戲弄何其凑巧怪不得俗語説「山水有相逢」了從悲觀方面想來看着「法源」兩個大字不免有「身世飄泊昔是今非」的感慨若從樂觀方面想來前者會開非常不外以護法策源地做飯所茲者「法源」兩字好比憐他無依由南而 
[大風起兮座摇動]  
北跟着一塊兒走則議員先生又何嘗不可以「解嘲」 
[想入非非錄] [  秋鳳]  
　　我願 
　　我願將一切軍閥政客國賊祿蠧縛在風箏線上放到烏有之鄉使國民安享幸福 
　　我願青榆碧苔都化作袁世凱墨西哥使普天下之困苦無吿者皆大歡喜 
　　我願以百花爲屋以芳草爲茵盡居千古美人不許筆墨沾汚不容金錢蹂躪 
　　我願此身化作億萬蝴蝶徧隨少年男女之後盡瞻種種色相 
　　我願鷓鴣杜宇皆化作黃鸝紫燕但聽婉轉呢喃莫喚行不得也哥哥不如歸去 
社會小説 
[人間地獄（四八）] [  娑婆生]  
　　第四十六回舞榭歌殘春心飄蕩　瓊樓賓退曉夢迷離 
　　話説彭蒿洲在倚虹樓番菜館請客座中是畫家秦摹亭和姚嘯秋柯蓮孫程藕舲等人秦摹亭便問起彭蒿洲那段孽緣彭蒿洲力白其無正在這當兒秦摹亭從短門裏無意中向外一瞧忽然嚷道來了來了當時彭蒿洲以爲是位假病多情不知趣的婦人又追到倚虹樓來了不覺吃了一驚低低的問摹亭道是那人來了嗎説著急忙低下頭去怕給門外的人瞧見摹亭還未回答那門外的人已推開短門向内嫣然一笑道五少你在這裏請客怎麽不來呌起初彭蒿洲看見有人推開短門進來正是急得眞魂出竅後來聽見那柔柔的吳語曉得不是那怕見的人抬頭一看原來是情鳳一塊大石頭方纔放下忙笑著點點頭道我道是誰原來是你今天我們大家全没有呌停一會兒到你那裏來罷情鳳道那末早點請過來一笑而去摹亭埋怨蒿洲道他旣推門進來何不順水推船留他坐一坐去大家也熱鬧點你和他老交情了還在這一個半個局上打算盤嗎彭蒿洲道本來可以留他不去全被你害的秦摹亭道爲什麽被我所害彭蒿洲道你剛纔不是對着他們各位宣布説我什麽孽緣呢情史呢奇遇呢又夾上些什麽看戲吃館子去不去的話弄得他們滿腹疑心我不能不將這一段詳細歷史吿訴他們聽一聽否則他們一定要疑心我眞有什麽鬼把戲和不道德的行動怎好不辨一辨清楚倘若情鳳在旁邊我怎麽好説被他聽見了格外要瞎三説四那末在堂子裡一宣傳我這塊實硬的茄門招牌還要因此受影響呢柯蓮孫道那末你不必説閒話了趕緊將那段歷史吿訴我們我們聽了當然比叫局有趣彭蒿洲道别忙待我吃過這道菜再説於是他忙忙的吃完了面前擺着的一客冷鷄脯双呷了一口汽水慢慢的道在春天三月裡的時候有一位做木行生意的寗波人來請我看病他害的是傷寒症治傷寒是我的拿手他又很相信我的話並中中西雜進一切按着我治療的程序來不到一個月好了這位寗波老狠感激我特爲送了我一座大銀盾上面鐫着生人肉骨四個字姚嘯秋挿嘴道這位寗波老的傷寒死活與我們有什麽相干何必你説呢彭蒿洲笑道你們别性急凡事總有一個因頭以下的孽緣就從這傷寒症而起到了四月裡寗波老又來到我診所裏來我一瞧他推門來以爲是他舊病復發了誰知不然後邊却帶領了一位二十三四歲左右的婦人面顔却是平淡無奇打扮得甚爲入時寗波老給我介紹道這是敝眷有些小恙奉請一治我當時也不在意就病看病替他開了一張方劑這也是一件極普通的事我一些不在心上後來這位婦人接連着跑到我診所裏來覆診三四次可是每次全是單身獨馬而來那位寗波家主公却不陪來這位婦人所説的話並非寗波話却是廣東官話他自己説是廣東人與那寗波老如何關係却含糊得狠我也當然無研究之必要但是他那廣東話説得狠爲流利所以他和我説話並不隔閡否則寗波女人「犯關」「犯關」竟有些關不清了誰知言語條達便是第一的作祟媒介 
談屑 
[獅] [  德一]  
　　獅爲百獸之王呼嘯山林莫之能禦也苟酣然入夢雖小如鼷鼠亦得而侮之然一旦夢回其叱咤風雲英威初不稍挫 
　　夫吾國號稱唾獅久矣果以何時醒乎 
　　或曰宵小擾攘民生塗炭是直一病獅耳固未嘗合眼也或曰病可治也若吾國之麻木不仁冥頑不靈非一石獅而何尙望其大有爲哉 
 
 

Page 9

 
 
第一萬八千零十五號;中華民國十二年 西曆一千九百二十三年四月二十三號
星期一 * *   
 
 

Page 10

 
 
第一萬八千零十五號;中華民國十二年 西曆一千九百二十三年四月二十三號
星期一 * *國内要聞二 
[滇人力爭片馬問題]  
　　昆明消息滇西片馬問題經滇人士及各省農代商學界人士一致力爭北京國務會議决定令唐繼堯擔任辦理劃界事宜後唐特擬定辦法四條㈠請外交部與英使交涉要求將石道烈嶺所擬不合法之界線及英人於條約之外自稱以高黎貢山爲天然界線北通西藏之語並永租片馬及補償之議一概撤銷㈡請外交部與英使交涉要求照薛福成與英外部定約簽字地圖及清外務部照會英公使嘉成案所指扒拉太山嶺𦙊止之界線勘劃㈢候一二兩條交涉有效得其正式承認後即由雙方遣派大員實地勘劃㈣勘界大員應請中央簡派負責辦理如英國承認照派時滇省當再遴選熟習界務及交涉大員會同辦理此議頗爲滇省人士所滿意 
[湘大公報已起訴]  
　　長沙大公報停刋後業已提起訴訟茲將其通電與訴狀錄後 
　　通電湖南全省各法團各公團各機關各學校各報館及各界男女同胞公鑒敝報因本月十一日登載編輯餘話一則觸怒議員提出查案被内務司長吳景鴻函請警察廳長石成金派警勒令停版各節業經摘要電陳諒邀洞鑒敝報同人爲擁護省憲計爲尊重法律計爲保障民權計爲伸張正義計不敢自安含默容許官廳有非法蹂躪人民權利之自由致開政府任意勒令報紙停刋之惡例已委任貝律師允昕葉律師之喬毛律師憲爲代理人正式依法向長沙地方法院提起行政訴訟計請求之點有四㈠請依行政訴訟法第二十九條之規定先行停止被吿吳景鴻勒令停刋之原處分之執行㈡請依同法第一條第一欵之規定判决取銷原處分㈢請依同法第三十條及刑律第一百四十八條之規定將該被吿移交初級檢察廳提起公訴㈣請依同法第三十條之規定附帶判令該被吿賠償敝報因停版所生之實際損失凡茲四義悉本法條原狀錄呈即祈察核並望諸公一致主持正誼以期樹立法治之精神閳發民權之眞諦豈惟敝報身受其賜省憲前途實利賴之大公報同人公叩四月十六日 
　　訴狀爲行政處分違法損害人民權利依法訴懇取銷附帶判决賠償並按律移送偵辦事查人民在下牴觸刑事法典之範圍内有用語言文字圖書印刷及其他方法自由發表意思之權不受何種特别法令之限制或檢查機關之侵害此爲湖南省憲法第十一條所規定固神聖不可侵犯官民共當遵守者也本年四月十一日大公報編輯餘話一則經省議會議决咨請省長依法懲治該被吿吳景鴻遽以私函致省會警察廳長石茀田轉令西區警察署勒令大公報停版殊屬違法已極其在省議會提出此種議案固越出省憲法第三十七條列舉職權十欵以外茲姑不具論惟旣咨請省長依法懲治則有無法律可以懲治應依何法如何懲治自屬省長之職權據省憲法第五十五條省長職權第一欵發布執行法律之命令是必有法律方可發布執行之命令若無法律則無可執行更無發布命令之可言此理至易明曉查報紙條例定有停版罰則此在北政府早經廢止若出版法即省憲法第十一條所謂特别不令（綱羅一切事物而規定之之法律爲法典若出版法僅規定出版一部之事物自係特别法）按照省憲法第二百二十八條實與省憲法相抵觸當然不能適用且出版法内亦未定有停版明文該被吿乃擅自處分勒令大公報停版此其違法之顯然共見者也據省憲第六十二條省長所發之命令及其他關於政務之文書非經省務院長及各主管司長之副署不生效力該被吿以私函致省會警察廳勒令大公報停版函内載茀田兄鑒及吳景鴻頓字樣旣非省長所發之命令及文書並無省務院長之副署又非該内務司之正式司令實屬喪失行政官廳之威信而以蹂躪人民權利爲兒戲該被吿私函内又載奉省長面諭字樣以爲諉過省長地步輕率謬妄紊亂官常此又其違法之顯然不可掩者也大公報每日收入廣吿費約三十元售報費約八十元一經停版則止有支出並無收入除去紙價四十餘元外每日共計損失約六十餘元計停版若干日應以每日損失之數乘之算至出版前一日爲止應請判令該被吿如數賠償竊維國家爲人民而設官官廳爲人民而服務吾湘公布省憲法固欲以樹聯治之先聲必官民平等有依法求治之精神而後民權國基日臻鞏固若官廳濫用職權則人民何所措其手足查刑律第一百四十八條官員濫用職權使人行無義務之事或妨害人行使權利者處四等以下有期徒刑·拘役·或三百元以下罰金查湖南省行政訴訟法第一條第一欵各行政機關之違法處分損害人民權利者又第三條本法第一條第一欵之行政訴訟向該管地方審判廳提起之又第二十九條行政訴訟未判决以前原處分應即停止其執行又第三十條行政訴訟判决確定後如有損害時賠償問題交該管初級審判廳爲民事上之審判但行政訴訟審判時因其情形亦得隨附帶判决分别宣吿之審判行政訴訟時認爲有犯罪情形者應於判决確定後移送同級檢察廳發該管初級檢察廳偵查辦理謹根據以上各法文照章繳納訟費具狀並副狀訴懇鈞廳察核迅賜先行停止原處分隨即調集該被吿致省會警察廳私函判决取銷附帶判决賠償大公報停版以後之損害並負擔本案訴訟費用按照刑律第一百四十八條將該被吿移送鈞同級檢察廳發該管初級檢察廳偵查提起刑事公訴弼成法治保障民權是所仰望於莊嚴燦爛獨立之司法機關也不勝廹切待命之至謹呈長沙地方審判廳公鑒十二年四月十六日 
[贛學生界對日警吿]  
　　江西心遠穴學發起之各學校游行警吿大會已於十九日上午八時舉行是日到會者爲心遠大學農業專門第二中學心遠中學心遠附中心遠分校江西私立法政第一中學第一師範第一甲種工業體育學校贛省中學大同中學啓新中學西江中學匡廬中學大江師範醫學專門師範講習所郵電傳習所女子師範女子職業女子法政修德婦女學校女子公學匡秀女校育德女校明德女校義務女校模範小學三區二小第三小學養正小校啓智小校南昌高小新建高小女師附小（僅公立法政未到）曁美國人所辦之豫章中學青年會英文學校等共計三十九校曁各界人士約計三萬餘人當開會時正値天雨乃由衆公推王際雲（心大學生）爲臨時主席登台報吿大致謂今天係我們江西各學校學生因否認二十一條件曁收回旅大舉行對日外交後援游行警吿大會以期喚醒同胞與全國國民一致共圖經濟絕交以爲政府後盾現因天雨各校已到多數應即提前出發云云上午九句鐘當即魚貫出發由公共體育塲起游行一週時大雨途滑男女各校學生多有跌仆者雖滿身湖泥而精神不稍倦仍執旗前行（每人手執一旗書還我旅大或書否認二十一條等類文字）一師學生並沿途大聲疾呼云力爭旅大取消二十一條一般小學生亦不辭跋涉沿途高唱國恥歌隊伍至蓼州街時各校代表即齊至平日以販賣日貨爲大宗之湧興裕舖内詢問有無日貨請其以後勿再採辦該店主即出而答話謂難道我們就不愛國嗎現在何勞諸位來勸導至十二時乃回至公共體育塲散隊當游行隊伍經筷子巷商帮協會合同巷南昌總商會時均係由代表賀其桑江泱等赴會接洽要求提倡一致對日實行經濟絕交以爲政府後盾該兩會均預派職員招待對於學生主張經濟絕交極表贊同茲錄其致中央電云北京大總統國務院外交部參衆兩院鈞鑒二十一條件出於日人之要脅國會未與通過國民久已否認論理論法自歸無效旅大租期久滿主權所屬理應及時收回乃日人狡焉思逞抗不交還惡耗傳來凡有血氣莫不痛心本會爰於本月十九游行警吿所以促國民之覺醒爲政府之後盾尙望順從民意堅持於上本會力雖菲薄然一息尙存此志不容稍懈必廢彼苛約固我疆圉而後已灑血上陳伏惟明察南昌各學校對日外交後援會叩 
[皖北新安武軍已裁遣預徵本年丁漕之提議] 　　 
　　皖北鎭守使殷恭先部裁餘之新安武軍十二營爲時勢所趨無法保留馬聯甲日前回蚌已將許世英在皖時所籌之第二期裁兵費十八萬元全數携去頃聞省公署已得馬氏來電謂回蚌即行著手所有駐紮壽縣定遠懷遠滁縣等處之新安武軍共八營業已分别派員前往裁遣完竣惟此次之裁遣費較前次稍多兵士每人給洋三十五元官佐亦有增加并催促財政廳速籌加增之欵刻日匯寄蚌埠以資應用但此項增加欵項前次馬氏在省已與呂調元商酌妥協連同許世英所籌之欵共需二十四萬元財廳長何炳麟現於無可設法之中惟有將各項政費暫行停支先將增加之裁兵費六萬元趕速匯蚌矣據聞第二批應裁四營係分駐皖中合肥等縣刻已紛紛調回蚌埠陸續裁遣數日内即可完事日來外間發生種種謠言均謂殷恭先部不受遣散已發生抵抗記者確切調查此次辦理手續極爲簡單已裁八營皆安然無事按新安武軍分駐皖北歷有年所一變於定遠再刦於壽縣固爲人民所痛恨然該軍計共二十餘營其間不無一二營因長官得人軍紀尙稱嚴律即如此次被裁之駐紮滁縣吳大鶴一營前數日尙爲地方剿匪該縣士紳一聞裁遣消息極力爲之保留文電紛馳馬聯甲亦知吳大鶴治軍有方惟事同一律不便獨厚於吳氏一人也公道在人地方皆爲之惋惜云 
　　日來蚌埠方面固屬忙迫異常而省中之省長財政廳長籌畫軍需亦屬日無暇給當此財政奇窘之際平時已度日如年加之籌措裁兵費更屬迫不及待呂調元昨忽想出一種新法仿照閩湘等省預徵丁漕以資救濟業已通電各縣知事携帶十一年分丁漕支解一覽表親自來省會議要政或地方重要不能親來即派得力人員代表來省昨日已到有十數縣業開第一次會議摒除侍從極守秘密探諸與會之代表即係諮詢預徵丁漕有無滯礙據説提出議案擬按照皖省全年上下兩忙總計實徵三百八十餘萬元之數目預徵本年丁漕三分之一現在尙未議决必待多數縣分會議方能定奪也吾皖丁漕徵數之確定向例非秋成履勘後毫無標凖近年以來水旱災祲各縣停徵勘災之地方頗多若果以豐稔之年爲比例人民當災祲之餘實屬力有未逮也 
[皖政界更動消息]  
　　前數日政界中紛傳各廳道將次更動頃得省公署消息警務處長趙國琛調任蕪湖道尹確已定奪惟繼任者始欲畀諸孫澤如繼又改定程立據説程立曾任陜西某廳長與呂調元有舊故以全省警務畀之趙國琛雖才不勝任惟驟令下台未免難堪故調任蕪湖道尹以敷衍之原任蕪湖道尹房宗嶽調任安慶道尹前傳安慶道尹李大防無下文今聞將李調任實業廳長而原任實業廳長鄭斅慈恐無着落矣并聞上述諸端昨已密電中央分别保荐日内即可揭曉呂旣將大批廳道更調其官興之濃可知乃外間盛傳呂有辭職之意則亦不爲無因當老砲營慘劇發生時馬聯甲怱怱離省令呂獨負其責致被難工眷屬孝服入署鬧得不可收拾事後確有不幹之説然此爲官塲常談實則毫無辭意觀呂氏昨尙在天津警察廳電調保安隊四十名來皖將省公署衛隊從新編制連排長一律易以親信正副目即以天津調來警隊充當力謀自衛非求去之現象也特併誌之 
　　呂調元爲一省最高行政長官而皖民以其受兩重軍閥之卵翼對呂多所鄙夷故於其委任知事多被拒絕除王樹功調任霍邱已被該縣人士擋駕外最近又有東流盱眙兩縣發生拒絕知事風潮東流原任知事張寅呂調元昨忽改委鄧之望接署鄧係老官僚不合時宜入民國曾任英山等縣均以被控去任此次東流紳民引爲口實一聞牌示即表示拒絕設立拒鄧辦事處通電申明昨有省公署委員乘小輪到縣查辦案件正待登岸地方百餘人轟至誤認爲新知事鄧之望欲與之爲難幸該委員趕飭從人先行下坡向衆人説明始得無事現鄧在省向該縣旅省方面竭力疏通恐尙不易妥帖也盱眙縣原任知事向道成係敎育界中人曾辦第九師範蒞任以來政通人和地方愛戴日前因有西壩區劣董王應鳳爲購槍事件竟率千餘人圍攻縣署欲搶縣署警備隊槍枝據説王係青班首領綽號三閆王當時縣城内駐防軍隊派兵到縣署彈壓致與王拒格斃一人事後淮泗道尹余誼密親往查辦回署後即保隨員戴壽芝令委前往代理盱眙縣事該縣敎育會商會財政局各鄉區團防局正在集議電稟省長保留向道成并申訴此案發生詳細情形以彰公道乃戴壽芝奉委星夜前往各公團聞戴已到不待進城即一轟將戴壽芝驅逐出境　現戴已回鳳陽雙方均電稟省長不卜如何解决也 
[蕪湖快信]  
　　皖省此次續裁新軍費計二十一萬新軍各官長均表示滿意聞兵士每名有眷屬者給遣散費洋七十元無眷屬者四十元 
　　蚌埠消息皖北鎭守使殷恭先已堅辭本職就將軍府將軍聞馬督理以李傳業資格最老兼熟悉皖北防務情形擬電請中央保李繼任所遺皖南鎭守使一缺以第二旅旅長王普與皖南人士感情甚好擬保王升任 
　　合肥尙駐有黃大發所帶之新軍一營已經領欵逢自裁遣省垣第五旅第一團團長曹玉貴親率步兵一營已於前日往合肥塡防 
　　馬督理在蚌接蕪湖安慶六邑同鄉報吿云因近有兵士藉封雇船隻裝差爲名多方勒索馬已電蕪湖第一旅第二團部切實查辦以杜假冒而肅軍紀 
　　和縣兵變案孫副官王參謀密查當日變亂之眞相已回蕪報吿刻經皖南鎭守使署參謀長儲莘呈請馬督理核示辦理 
　　刻有皖籍國會議員李振鈞等二十二人聯名通電聲明與更動鳳陽關監督無絲毫關係 
　　皖議會改選問題自呂調元任省長以來各縣至今尙未進行蕪湖縣署昨奉呂省長通電云案准内務部敬電開貴省第三届省議會議員選舉訴訟一案前准貴省長上年十一月十一及二十四日先後電咨業已依據法庭判决宣布初復選一併無効並尅期籌辦改選請予備案等因到部此案旣經貴省依法判决應即由部備案即希查照迅速辦理等因仰即遵照徐知事奉電後現已着手籌備矣 
　　實業廳長鄭斅慈刻因礦務事宜與官礦督辦王志襄有所接洽於十九日乘招商輪抵蕪下榻商品陳列所即將帶來關於礦務卷宗携至棗樹園官礦督辦公處謁見王督辦晤商一切據聞大體已經决定鄭廳長擬在此間盤桓數日即行回省 
　　蕪湖勸學所長吳松亭前以縣敎育經費竭蹶實危於省特電呈敎育廳請將繼續徵收原案增加之契紙價洋一元内劃出半數電令縣知事於徵收時遵案截留撥作縣地方敎育經費以昭公允聞縣署已奉到敎育廳指令謂此次賡續黴收契紙加價一案已咨部核准列入省預算純係省地方經費核與縣地方附加性質絕不相同所請未便照准 
　　蕪湖中國銀行守庫巡警吳雲開因犯賭博嫌疑被警廳派警拘獲到案警廳長何樹德大爲震怒立責軍棍五百起判决監禁一月後由中行行長劉苕石函請釋放何廳長又加責軍棍五百血肉橫飛慘不忍覩現吳雲開之妻吳李氏以其夫受傷過重痛苦難堪除赴地檢廳請騐傷痕外並繕狀控訴該廳凟職傷害二罪俱發泣求拘傳何廳長到案依法提起公訴以伸寃抑而維法律 
[浙省籌設敎育局之手續]  
　　浙江省長公署咨敎育部文云據敎育廳呈稱查縣敎育局規程業奉敎令公布自應遵照辦理惟敎育局經費應在何欵開支是否以各縣原有勸學所經費支給規程内未經明白規定且浙省各屬勸學所經費係由地方自籌多寡不等如杭縣鄞縣紹興縣等預算最大每年約三千元泰順玉環等縣預算最少每年不滿二百元自縣議會成立因係地方公欵又多有增减現在改設敎育局規模較大各縣原有勸學所經費斷然不敷開支且限於地方公欵敎育事業亦恐難以發展究應如何辦理之處擬請鈞長轉咨敎育部核示遵行又查規程第一條縣敎育局以局長一人視學及事務員若干人組織之第六條董事會董事除由縣知事遴派縣視學一人外其餘由縣參事會依左列標凖選舉之各等因查第一條視學是否即第六條之縣視學抑第一條之視學係局中設置第六條之縣視學仍係依據縣視學規程設置仰懇鈞長併案轉咨解釋俾便遵循等情查勸學所經費係由勸學所規程内規定就地方公欵項下籌支現在此項縣市敎育局經費是否由縣市地方公欵項下分别開支規程内旣無明文規定自應咨請解釋至縣敎育局規程第六條之縣視學是否即第一條之視學其第一條之視學與特别市敎育局規程第一條之視學如何分别任用查亦未經明定縣視學規程旣未廢止此項縣敎育局視學設置以後所有各縣依照縣視學規程設置之視學是否仍舊另設市鄉學區旣由局分設敎育委員此項委員經費是否由局一併支給抑應由各市鄉分别擔負以上各節亦多疑義茲據前情相應備文咨請大部察核見復施行此咨 
[南京快信]  
　　齊督前派諮議馬孟驤赴贛疏通陶家瑤長贛馬已返寗復命昨又派蘇菸酒局長李廷棟（李廷玉胞弟）赴贛疏通 
　　章行嚴昨由滬來齊督晚七時留章晚餐 
　　齊督昨電劉冠雄孫傳芳王永泉三方勸和衷共濟力維閩局 
　　要津消息洛陽壽辰並有重要會議密商應付南孫及海軍計畫 
　　日領林出賢次郎昨偕日本東京萬朝報記者石川安次郎日東協會會長宮川一貫晋謁齊督談一小時辭出 
　　財次楊壽枬胞弟仁山昨由京來聞係擬組棉茶銀行來寗向各要人募股 
　　雷電傳習所長馬廷樹於前晚三時得急病身故 
　　來寗祝韓省長壽之各道尹知事税所長均奉省長面囑速回任所 
　　昨調查省議員到省者已有四五十人徐果人昨快函催促在籍各議員來省免誤會期 
 
 

Page 11

 
 
第一萬八千零十五號;中華民國十二年 西曆一千九百二十三年四月二十三號
星期一 * *　　財廳長以五月一日爲齊督壽辰之次日亦即爲改釐爲税後恰滿三年之期（九年五月一日改税）特趁各所長來省祝壽之便召集全省各税所會議其重要議案爲考成各所比較以三年最高月份爲釐定將來比額標凖並確定短解補救方法 
　　馬聯甲電吿齊督殷恭先部十二營完全遣散回籍沿途安靖 
　　財廳昨委鈕家樞赴無錫守催交代 
　　韓省長咨上海何護軍使將滬警廳緝獲裝運大宗私土之船户從嚴鞫訊務得販運主名分别嚴辦 
　　省議員王景常吳輔勳等爲消弭議敎風潮起見特提出恢復十一年度敎育預算并維持十二年度敎育預算案及取銷議員公旅費日給制案 
　　寗垣各大學分二十一二十三二十五三日在東大健身房舉行籃球决賽 
地方通信 
[蘇州]  
　　鄉民二十餘家被刧凹塘頭地方前夜十二時許突來盜船五艘躍出盜匪四十餘人蜂擁至鄉民徐姓家毀門搶刧附近鄉民聞警鳴鑼號召救援詎匪等見後即開排槍示威鄉民相率退避不敢近前旋即四散逃去聽其挨户搜刦歷三小時之久被害者有二十餘家之多直至黎明時匪等始携贓返船滿載而去附近百家圩地方次夜亦來盜船數艘幸鄉民問訊較速於匪等未登岸時即鳴鑼吿警一霎時間集合鄉民有二三百人咸荷鋤持鎚羣往盜船捕盜匪等見勢不佳即中流折回揚帆遁去 
　　道敎育展覽會址變更蘇常道敎育展覽會本定於二十六日在皇廢基圖書館爲會所乃館主奚某以游人雜沓館屋新建損毀可惜不允借用徐孟荄總幹事因會期急迫而陳列品又紛紛運到未便更期因即改借長春巷浙江會館應用現已日夜佈置忙碌異常 
　　琉球王游蘇琉球尙昌王於前旬抵滬後即轉杭州游覽頗饒興趣直於昨晚始回滬邸今晨乘車來蘇游覽各名勝同行者計有十餘人之多且有二三華人爲繙譯沿途指講一切惜天不作美微雨泥濘即下榻於金閶三新旅社聞逗遛一二日後即往南京漢口等處折回故國 
　　大批美兵游蘇美國海軍軍官士兵莫羅克拉得等一百六十七名昨日（二十一日）上午由滬趁車來蘇游歷下車後即分投乘車騎驢入城前往北寺塔元妙觀等處游覽下午一時復至北局青年會參觀由會欵留茶點該美兵等即在青年會休息半小時當由該會美總幹事特派華幹事二人伴領該美兵等分赴西園留園曁各名勝處游覽即日下午趁四時三十分鐘快車返滬 
　　勸學所將擬遷移吳縣勸學所現擬遷移元妙觀太陽宮爲所址已呈報縣署查核 
[松江]  
　　縣農會職員常會紀二十二日上午九時松江縣農會開職員常會到戴古鷗等十人由吳會長主席議决事件如下㈠通電否認二十一條並力爭收回旅大㈡通電反對鴉片專賣㈢奉令農會圖記改爲鈐記會長委任令故爲證書共應呈繳公費銀十八元在本會預備費項下請撥㈣奉令協助昆蟲局員查勘蝗蟲决俟該員到後再行會同辦理㈤蘇社議制省憲復函贊同㈥耿紳開濬奚家河由會補助若干在預備費内撥給㈦請撥本會預備費開濬後面農河議畢聚餐散會 
　　籌募旅寗同鄉會基金松籍省議員朱世瑾等爲籌募旅寗同鄉會基金於二十二日午刻邀請當地紳商學界領袖假醉白池聚餐藉以討論先經朱君報吿合松舊府屬七邑同鄉組織旅寗同鄉會内容分住宿俱樂部圖書館三種所需基金約三萬元擬請各界援助云云結果先分送捐册於敎育會商會典業公會縣敎育會勸學所分投勸募云 
[南通]  
　　敎育界之近事城區敎育會爲促進小學敎育起見特設置巡廻導員延聘施百滄擔任其事施君已於二十日就職兩師範附屬小學校公推叢介生葉孟婧劉孟晋李子星參與江浙皖附小聯合會昨已啓行又縣視學高鐫辭職昨由瞿鴻賓知事呈請敎育廳保薦易作霖劉統一葛子堅三人俾便擇一委任云 
　　組織藥棉工廠張紳季直鑒於醫界採用舶品藥棉藥布漏巵甚鉅近特就唐閘大生織物公司内組織此項工廠以挽利權聞預算開辦費計六千二百五十元利用通花爲原料將來營業定卜發達云 
　　商會募金吿成總商會近以經費短絀尙不敷銀十四萬元昨（二十）午召集各業商董會議公决縣莊布業曁棉業紗業續徵四成建築捐並由紡織鹽墾公司募欵一萬元關京兩莊布業募欵二萬元其餘由各業分認攤募刻已吿成矣 
[揚州]  
　　請究書總重串江都田賦徵收之積弊甚深其最著者爲重串（即眞名假串）爲夯户爲差欠財廳雖委專員清理然差書之狡滑終難察覺眞相茲舊甘泉（按忙漕仍沿江甘舊制徵收）書總陶熙第發給西鄉某姓之重串係由縣差馬渠轉交爲欵産處董事戴星一查獲化名粘呈縣署請予澈底根究以清積弊而儆效尤 
　　追罰私加鹽價通如食商大咸在未奉明令改洋以前擅加售價由海門縣議會在鹽務官廳揭控理揚州稽核所查明該岸於十二年八月私加之日起至十月止共銷鹽一萬四千餘擔照每斤加十一文半合計一萬六千餘串主張將所加之數全數科罚呈繳淮運使撥充公用現丁司長查此案雖經令行通屬韓總塲長勒令繳解迄未報到昨又令催該塲長迅予追繳解司以免案牘久懸 
[鎭江]  
　　參觀團紛紛蒞鎭連日天氣晴和外縣外省參觀團抵鎭者絡繹不絕各敎育實業機關招待頗形忙碌二十日蒞鎭者又有清江參觀團等五起業由實業敎育各機關分别介紹矣 
[清江]  
　　籌造淮泗新橋介乎淮陰泗陽兩縣之間舊有包家河一道縈繞泗陽南境專備澇年宣洩兩縣餘水入前六塘河之用茲泗陽韓家圩集董韓子磐與淮陰漁溝鎭集董盧春湖兩人以該河有礙兩處交通特發起募集捐欵洋數千元擬在河上起造極大石橋一座長十餘丈寬四丈强取名淮泗新橋四字刻已購辦木石擇期興工矣 
　　雜糧跌價原因今年江北一帶入春之後雨水較匀二麥苗葉怒茁各種春花亦頗發育因此六陳糧價逐步跌落如小麥一項以每石二百斤計算在去冬値十元者今已跌至八元以内玉仁以每石百七十斤計算在去冬値八元二角今亦跌至六元以内其餘如黃豆芝蔴等視原價跌落之差亦復稱是一般貧苦小民莫不喜形於色云 
[嘉興]  
　　全浙附小聯合初紀浙江全省師範附屬小學校聯合會定於二十一日起在嘉興敎育講演廳開會是日出席代表計一師二師三師四師五師七師八師各附校·及省立女師·嘉興女師·吳興女師等男女代表共二十九人公推李一民羅逖青二人爲臨時主席是日提議案㈠修改本會簡則案㈡組織設計敎育法通函研究會案㈢小學訓育應用訓導制案㈣變更小學校敎學時間表的編製方法案結果再詳 
[安慶]  
　　天津蠶業新曙光天長銅城鎭商人王紹伊慨念蠶桑不振因在該鎭北鄉自闢地畝植桑萬株定名王氏蠶桑試騐塲去歲又築蠶室多間聘請專員從事改良育蠶以爲表率復收免費生徒來塲實習以期普及並製改良種千張廣爲散布今季收成當有一番新希望也 
[澳門]  
　　福海艦騎刦輪渡詳情福海兵艦原爲江防司令艦隊之一已撥歸鹽務爲緝私之用自江門發生戰事後即逃來澳門經江防司令部數次促其歸隊不聽命令而該艦長盧某爲海軍中人常駐澳中隔數日始回艦一視匆匆即行遂有賊向艦中人關説僞云有私鹽數百包値價數千元倩該艦運載往新會地方自有長龍來接應起卸得手後將其贏餘各半均分艦中人惑於重利不虞其詐遂允其請乃於九日落鹽開行「蔴包内俱是假鹽實以坭土」及抵竹洲頭之沙尾海面果有長龍數艘内載賊匪數十人飛棹向該艦而來艦中接應之匪經已望見命該艦停輪以俟長龍之匪即蜂擁過艦各出短槍向各人指嚇斯時艦中兵士未有預備徒手者多只得任其所爲惟有一帶水人身有短火與賊對仗卒爲賊槍斃棄屍於海而賊騎刦該艦後即用之爲截刦來往澳門江門之大成輪渡擄去搭客百餘人貨物約値二萬餘金「祇鹹魚一項已値七千餘元」此福海艦騎刦輪渡之原因也刻下大成渡已於十二晚返澳門并在渡中拾得該艦兵士之軍衣軍帽數件已據情詳報於税務司而福海艦則先逃往某處海外十三夕又返澳門艦中失去吉林砲二門四生半的砲一門并彈子十二粒長槍十餘枝兵士逃亡三分之二而該艦長盧某則謂事前已先吿假實不知情刻在澳中尙未上省禀報是否實情尙須查明始悉也盧某近在某報發表一函謂舊曆二月二十三日因領餉往省二十四日返澳得悉敝艦福海失踪即乘别艦沿途查緝未獲返澳即接福海兵士來函謂於夏曆二月二十三晚憑線人由澳引赴緝私至竹洲頭海面忽遇小輪一艘向福海迎面駛來並發砲向我艦轟擊同時兩岸伏匪百餘亦齊發槍響應我艦與其相持約半時之久因艦擱淺及子彈不繼且無人救援致被騎刦我艦被擊斃帶水陳明一名槍傷水兵二名餘被拘禁艦中所有槍砲等物被繳一空並留下僞司令官趙結牛頸蛇收據一紙迨至二十六早始將各人釋放故得將艦駛出匪巢云又江澳大成輪拖公司亦有一函江澳輪拖向由新會古兜善後碉樓軍隊駐輪保護本甚得力查此次被刦係因近日每有兵艦中途查搜渡船是日駛至竹州頭海面先有　江海防司令陳字旗幟福海兵艦抛泊在此該輪到時即揚聲要過輪檢查該輪渡見確係兵艦且艦上人均穿軍衣軍帽不虞其他詎先過保定輪即將槍砲繳收駐輪軍隊因投鼠忌器不敢與抗隨勒令車後即用兩輪脅騎該渡駛至黃梁都乾霧地方將貨物萬餘元及搭客男婦共一百餘名口全行刦擄嗣由葡政府派出淺水砲艦及水兵一百名再由江海防司令部派出數兵艦追緝該匪等知風已緊次日夜間即將輪渡放回云 
專件 
[江蘇省立學校編製經常費預算標準]  
　　江蘇省公署第三科函逕啓者敝署前因省立學校十二年度預算事奉省長令組織審核預算委員會當以向來各校預算所支經費在習慣上每有多寡之不同非平均待遇之道經會中公議就各校歷年支出狀况參以本省各地方生活情形訂定預算標準三十五條本屆審核各校預算即依此標準分别增减茲已將標準印刷合亟寄奉一分送備貴報采登申報公鑒江蘇省公署第三科啓四月二十一日 
　　江蘇省立學校編製經常費預算標準（第一章總則）第一條本標準爲謀省立學校歲出經常費平均支配參酌各校歷年支出狀况與本省近來生活情形規定各項數目以資遵守第二條各學校公共開支如預算册第一項内之校長及各職員俸薪夫役工食第三項雜費（預備費除外）等統定名爲總務費其人數及費額由校長在此範圍内酌定之第三條各學校除總務費外凡關於預算册第一項之各科敎授費級任敎員費第二項辦公費均酌定每一級占費數目定名爲學級費其分科分組選科膳食實習等各項費用均在此範圍外另定之第四條各學校預備費占總務費各學級費相加總數百分之二第五條各學校總務費學級費預備費均照本標準酌定年支總數仍依定式分項分目分節編製預算（第二章師範學校）第六條師範學校之總務費定爲每年八千八百元以下但每遇必要支出時得酌增之至多不得過九千四百元第七條師範學校之學級費定爲每級三千元以下但遇必要支出時得酌增之至多不得過三千二百元第八條師範學校之分科分組選科敎授費分别規定各式如左列（甲）單軌制分科式（一）分二科者應加一科之敎授費再有一科以原有時數抵充但得照加每時不足之費額（説明）例如有某年級一級原有敎授時數每週三十六時敎授費每時一元今分二科每科敎授時數假定每週各十二時敎授費每時一元二角或一元五角則每週應加一科之敎授費十四元四角（以一元二角計）或十八元（以一元五有計）再有一科之十二時本在原有三十六時之内可以抵充但敎授費每時祇一元故每週得照加不足費額二元四角（以二角計）或六元（以五角計）（二）分三科者應加二科之敎授費再有一科其時數之抵充及每時不足費額之照加與前項同（乙）雙軌制分科式（一）分二科者敎授時數並無增加但得照加每時不足之費額（説明）例如有某年級二級原有敎授時數每週共七十二時敎授費每時一元今分二科每科敎授時數假定每週各十二時敎授費每時一元二角或一元五角敎授時數各在原有七十二時之内彼此抵充並無出入但原有敎授費每時祇一元故每週應加每時不足費額四元八角（以二角計）或十二元（以五角計）（二）分三科者等於單軌分二科應加一科之敎授費再有二科其時數之抵充及每時不足費額之照加與前項同（丙）分組的分科式（一）二科各分二組者應加二組之敎授費再有二組以原有時數抵充但得照加每時不足之費額二科内有一科分二組一科不分組者祇加一組之敎授費再有一組及一科以原有時數抵充得照加每時不足之費額（説明）例如有某年級二級已分文理二科每科假定各十二時本在原有七十二時内彼此抵充今文科内又分本國文外國文二組假定每組各十二時理科内又分數學理化二組假定每組各十二時四組并計共四十八時除二十四時在原有時數内抵充祇加每時不足費額外當然再加二十四時之敎授費若二科内祇有一科分爲二組則除一組及未分組之一科仍在原有時數内抵充祇加每時不足費額外當然再加一組之敎授費（未完） 
 
 

Page 12

 
 
第一萬八千零十五號;中華民國十二年 西曆一千九百二十三年四月二十三號
星期一 * *   
 
 

Page 13

 
 
第一萬八千零十五號;中華民國十二年 西曆一千九百二十三年四月二十三號
星期一 * *本埠新聞 
[粤變後中中山來電]  
　　國聞通信社云駐滬中山代表方面接中山自廣州來電云沈逆已被我軍擊潰白雲山兵工廠相繼佔領近已追過江村以上各路兜剿摧滅自易該逆此次叛變係受吳佩孚指使黎張曹如猶言和非先罷免吳佩孚不得認爲誠意如其游移和議立可停止免墮術中撤消僞令令日已不成問題矣孫文皓 
[海軍方面之消息一二艦隊司令均將更動] 　　 
　　國聞通信社云據海軍方面消息杜總司令擬以海軍部李司長景曦爲第一艦隊司令李前日在滬對於滬上各艦極致籠絡惟無結果第二艦隊司令甘聯璈亦有更動之説聞總司令部已派江鯤兵艦赴湖口戒備一切并下令各艦若見甘之旗艦楚泰下駛即行砲擊又聞駐閩海軍代表李孟斌昨已由滬赴寗須二三日方能返滬預擬本星期乘三北公司之寗興商船回閩云 
[旅滬閩人對海軍苛税之呼籲請取消竹捐及海産捐] 　　 
　　昨旅滬福建同鄉會爲駐閩海軍苛捐事電致馬尾楊司令請予澈查取消原電如下馬尾楊幼京司令鑒據閩省竹簍代表劉國雄·朱綱峯·周書忠·等函稱近有林冠英朦混海軍警備司令楊砥中特創竹捐包徵包解從中漁利沿江攔截各編户所運麻竹强行收捐請即電懇海軍司令查明撤銷以全生計等情又據福建沿海漁民來書内稱近有不肖之徒串通海軍人員創立海産官牙捐年納陸戰隊楊統帶六萬元以爲報酬對於海産品任意抽税等情據此查客歲驅李之役海軍開閩原爲保護桑梓維持治安之計乃數月以來吾鄉商民對於海軍函電交馳常以苛勒爲言閩省兵燹之餘百業凋敝方扶植之不暇豈有再事摧殘今乃橫徵及於小工漁民創此惡例以後閩省果有統一之日掌財政者若依此惡例徵收則推原禍始海軍豈能辭責海軍貪一時之利百姓受無窮之害執事統率樓船保障閩海尙望爲桑梓稍留元氣爲海軍稍保名譽刻日派員澈查迅將竹捐及海産官牙捐即予撤銷無任盼禱旅滬同鄉會箇 
[美艦隊由滬赴漢爲保護僑民起見] 　　 
　　美國駐亞艦隊之一部分本有八艘停泊浦江昨午忽奉總司令電令立即開赴漢口兵士共一千五百人其原因實以南方沈（鴻英）孫（中山）最近在廣州發生戰事北方則奉直戰機四伏險象環生調往保護美僑也據調查所得則昨午調往漢口之八艦爲戰艦黑鷹號·毀滅艦司悌華號·柏利勃號·諾哀號·雪卡號·柏羅號·柏辣斯登號·及黑爾勃號由黑鷹號前導並由艦長彼登吉爾氏指揮其餘美砲艦莫諾開散號·維拉羅勃司號·寬洛司號·等五艘則早已前往長江上遊矣 
[税務司呈復取締報關行原因]  
　　上海南北市報關公所·通商各口轉運公所·前以滬關監督姚·税務司賴·會銜所發布吿認爲有毀謗妨礙報關業全體名譽營業曾經電請北京税務處總税務司令行滬關撤銷布吿或予以糾正并請釐訂海關科罰專章等情去後曾經税務處令行總税務司轉令滬關税務司查復茲聞滬關税務司業已呈復略云查歷來華商裝運進出口各貨多託由報關行代行投報而漏税朦混取巧等情亦多由此發生但報關行中亦有正經體面商家在内如商家交由此等正經商行代報於貨主及海關俱有便利惟其中亦有貪心不足之人代商報關除得商人之經手費外又少報貨物斤兩價値朦混海關一面仍照實數收取貨主税銀税務司自到任以來迭次遇有報關行作弊案件至判罰之後貨主即自行聲明謂商人并未令其假報如有假報均係報關行所爲等語如所稱果確則商人被罰或將貨物充公當然無辜受枉故税務司與監督商酌發此取締報關行之佈吿云云 
[川民自决會討論川局反對外軍入川] 　　 
　　昨日午后一時川民自决會在事務所開會到者四十餘人馬少奎主席倪克明紀錄討論對付外軍侵川問題劉俊雄提議北軍攻川吾川人固當反對而報載滇軍又集中資内似此情形被禍尤重吾人對滇軍入川亦應一致反對繼由李晴帆·李硯畬·何嘉謨·趙宗普·等互相討論結果通電川中各法團各將領一致反對外軍入川并電吿唐繼堯再電吳佩孚議畢散會 
[律師公會談話會紀昨日大會又未開成] 　　 
　　上海律師公會昨日（星期日）假西門外林蔭路江蘇省敎育會開春季定期總會上海地方檢察廳委派檢察官張玶到塲監視午後一時起至三點三十分止陸續到會會員祇有三十四人當由會長張一鵬報吿謂照本會會員人數共計一百五十一名須得過半數方可開成大會今天到會會員仍不足法定人數祇得改爲談話會照如此開會不成非常困難應否討論一變通辦法經由楊春綠·李時蕊·許言·王開疆·等各會員相繼發言表决愼重登報聲明訂期重開大會如再不足法定人數預擬呈請司法部修改律師暫行章程設法救濟開會辦法繼由王開疆提出律師得在各縣出庭案（全文錄後）再次由李時蕊提出改良法庭席次案（全文錄後）其餘如施洋案·羅文幹案·建築會所案·均留在下次大會時討論議畢各用茶點而散茲將王開疆提案錄下爲提議事查修正律師暫行章程第一條「律師受當事人之委託或法院之命令得在通常法院執行法定職務並得依特别法之規定在特别審判機關行其職務」是律師於普通法院以外並得在特别審判機關行其職務實爲法所明許了無疑義民國初元各縣均設有法院律師本可在各院出庭自民國三年縣知事審理訴訟暫行章程頒布因其有第十條第二項「凡已經指定區域之律師亦不得充代訴人」之限制凡法院之適用之法令其關於律師部分者依同章程第四十三條之後半之規定認爲抵觸之列故暫時不適用律師制度自時厥後律師絕跡於各縣之訟庭而人民之生命財産遂若魚肉之於刀俎十年以還凡我人民之呻呤歎息於箝制之下曁我同人辦事之感手續困苦者悉該規定爲厲之階·今也因外人之考察成法治之中興舉凡民刑訴訟法規都已陸續頒布就中如刑事主刑之凡三等以上徒刑者俱行强制辯護制三等以下者俱行任意辯護制民事訴訟之訴訟代理規定尤爲詳備遇當事人之所在不明或缺乏訴訟能力者審判衙門且有選任特别代理人之必要而本年四月十日復將縣署章程修正頒行比較新舊之内容異點雖多其與吾人最密切者莫如限制律師出庭之第十條之規定業已全删其第四十二條之規定舉凡「法院編制法·民刑訴訟條例等法院適用之法令於縣知事亦準用之」然則縣署之應容納律師執行職務又得當然之解釋換言之各縣之遇命盜等案件或須選任特别代理人時之律師出庭自爲必要然而竟未實行何耶曰有二説（一）謂未修正以前之舊章第四十六條亦有法院適用之各項法令之準用之規定所以律師不能出庭（二）謂各縣法庭布置尙未改良故暫從緩吾以爲二説皆非何則查未修正以前之舊章雖亦有修正章程第四十三條類似之規定但有上開第十條之限制之明文認爲抵觸致各縣暫不適用律師制度至修正章程則將第十條全删别無限制之明文故律師出庭應無抵觸之可言夫旣無抵觸之可言各縣之應適用律師制度自可斷言是第一説之誤解至第二説純屬事實問題夫法律應自公布施行發生效力礙難以事實問題阻止之是第二説亦不足採總之律師之得於各縣出庭執行職務徵之今制殆屬當然爲特提議擬由本會聯合吳縣·江寗·丹徒·淮陰·各公會一致主張合詞呈請本省當局飭令各縣一體遵行以符現制而保人權是否有當敬祈大會公决云云又李蕊時提議案錄下 
　　爲提出建議事現行制度上之檢察廳爲無益有損之機關早在應予廢除之列朝野法家及各省律師公會巳大多數同此見解一俟修正法院編制法即應請將檢察機關根本改組無庸深論惟在現制尙未改革以前法庭形式有最不堪入目者莫如「檢察官高坐堂皇以命令式對法官爲求刑之論吿」一事英美法制行使檢察職務之人員與被吿律師立於同等地位各有直接訊問之權滬上會審公廨與英美法庭皆爲吾人所親見戰前德奥刑事訴訟法亦早已採用此制俾原吿官與被吿律師處同等地位先後向被吿及證人發問此種制度審判官以最高地位聽原被兩方之陳訴與辯解形式何等尊嚴心理上亦不受任何方面所左右我國現制抄龔日本成文使檢察官與審判官並坐堂上被吿與被吿律師則俯伏階下原吿旣與法庭平等被吿先自立於不利之地法庭尊嚴又復受其褻凟審判官對於不平等之兩方言詞心理上當然有所輕重欲求適實合法之判决直爲事實上所不可能吾人執業多年對於此種形式之影響審判精神當能盡人理解爲此提案擬由本會逕向國務院司法部建議請於各國委員來華考察司法以前先將法庭形式改正凡檢察官蒞庭時應就原吿律師席與被吿律師向被吿証人先後發問俾與文明各國法例相符是否有當即祈公决云云 
[對日外交市民會消息]  
　　前日（二十一）上海對日外交市民大會執行委員會開會議决案如下㈠推定陳伯男·魏子祥·王廉方·爲調查股幹事朱劍霞·許黃丹芷·朱鍾英·爲宣傳股幹事㈡致函北方大北兩輪船公司爲其僱用日人事㈢聘請法學博士何世楨大律師·美國惠勒華大律師爲法律顧問㈣派代表赴先施公司接洽對日貨事㈤對外宣言㈥編輯會務月刋關於重要議案除因倉卒發生之事外概應用書面提出以昭鄭重而便登錄（附聘請兩法律顧問函）（銜略）敬啓者本埠市民因日本實施種種侵略政策旅大租借期滿抗不交還爰託同人以執行對日外交之責任同人自顧才力謭陋隕越堪虞關於法律問題尤賴大雅指導素仰台端法學湛深敢請屈就本會法律顧問一席以便隨時領敎倘蒙允諾不勝感紉之至 
　　昨日下午二時市民大會執行委員會宣傳股因組織宣講部事特開組織宣講部委員會曾函請本埠各團體之宣講部及各學校加入到會代表有南方公學·務本女學·復旦大學·南洋大學·民福學校·少年宣講團·等八十餘團體代表百餘人公推余鵬主席由主席致歡迎詞及宣布開會宗旨並請到會各代表以各本校名義加入宣講部爲委員當經全部承認後即討論簡章全部通過惟第五條加南翔浦東兩區後並互舉委員長一人當選者爲復旦大學副委員長三人當選者少年宣講團·中西女學·南方大學書記二人當選者爲澄衷中學·愛國女學又推選各區總區長當選者爲（甲）公共租界（澄衷）（乙）法租界（商科大學）（丙）華界（第二師範）（丁）閘北（滬北公學）（戊）江灣（復旦）（己）吳淞（中國公學）惟南翔浦東二區尙未有學校代表加入俟下次開會函邀後再行推選云 
　　又該會調查股（於二十一晚）開第四次會議由汪醒齋主席徐運新紀錄議决各案如下㈠主席報吿上屆開會議决之存貨單證書函件等已由總務文牘修正㈡提議調查辦法應由全體股員分隊進行表决每組四人㈢提議本股股員各團體所派出代表如未能出席者應備函請彼另推以負專責結果則函吿各團體㈣主席報吿由文牘股轉來各種函件（甲）總商會商品陳列所來函爲提倡國貨事（乙）十人團來函報吿北京路鴻生里菙利泰總公司進日貨事（丙）賬員公會來函爲調查計畫事議畢散會 
[商總聯會外交委員會常會紀]  
　　上海各路商界總聯合會外交委員會昨晚舉行常會到各路委員三十一人開會工後公推錢龍章主席首由主席報吿經過情形㈠本會所徵求之寓意畫業已請孫雪泥君繪定用意頗佳且淺細易明現即須付印㈡捕房包探來會面吿謂開會時華探到會旁聽并無他意云 
㈢各處商會敎育會來函業已相繼回復并附寄印刷品多份旋經衆議决寓意畫即日石印五萬張分發各處以資鼓吹㈣俟捕房有正式書面答復時再核㈤請各馬路分會一致推派代表加入市民大會執行委員會尙有其他要案等移交臨時委員會續議云 
[又一商總聯會消息]  
　　上海各路商界總聯合會（江西路六十號）昨開常會公推馮少山主席陳家寳記錄其議案爲（一）歡迎代理總董馮少山·法律顧問何世楨·就職（二）推舉名譽董事（三）停止内爭（四）質問北京擬關跑馬塲主席略謂諸君謬推鄙人代理總董職務不勝銘感然鄙人職務紛繁不能每日到曾殊爲抱歉何世楨謂諸君熱心公益服務於社會承推鄙人爲法律顧問當惟命是聽云而林大松提議袁履登·朱吟江·二君贊同本會宗旨擬請爲名譽董事衆贊成通過虞仲威謂本會自發起對日大運動以來重要區域特派議董出發聯絡並函電各省區商會·敎育會·及有實力之團體通力合作已蒙各地一致響應惟吾國軍閥在此外交緊急之時常起内爭爲此鄙人提議通電全國武人速息内爭一致對外徐良基附議表决通過馮秋心謂近閲報載北京擬關跑馬塲由張耀曾發起查跑馬塲之設立形同賭博爲害社會甚大務希注意結果致函質問議畢散會 
　　又該會昨致各地函云各地總商會·敎育會·農會·青年會·及各團體·均鑒財政部以政費無着擬定鴉片公賣辦法以補庫絀羣情駭怪中外騰笑查鴉片流毒十倍於洪水猛獸邇年來政府懸爲厲禁外邦人士無不深表同情海牙萬國禁烟會因此而成立國際聯盟亦復視禁烟爲急務方期斬草除要斷本清源不意政府甘心用此自殺政策將使我四萬萬同胞再淪於黑藉忍心害理一至於此此而可忍孰不可忍萬望全國一致據理力爭迫切陳辭諸希鑒察 
[日本紗布輸入大减之調查]  
　　本埠各商號自與日經濟絕交後日貨銷路頓减自本月十號起至念日止日本棉布輸入共計四百九十三擔較前週減少百六十五擔又棉紗輸入共計六十九擔較前週減少念五擔又聞福州日貨幾完全絕跡長江各輪亦决議將不載運日貨云 
[提倡國貨大會詳紀議决先在小世界設國貨販賣塲] 　　 
　　中華國貨維持會因非提倡國貨决不能永遠抵制劣貨故於前日召集全體會員開提倡國貨會各工廠主人及工人曁工商各界同志蒞會者甚衆來賓有工商友誼會等團體下午三時開會首由主席王介安報吿開會工宗旨大致謂本會因鑒於外交潮流所迫非提倡國貨不足以救國故請到會諸君共商進行云云當由幹事王漢强報吿提倡辦法大致謂業已與小世界接洽妥當屆時擬在該塲内特設國貨販賣塲並請各工廠各公司將近來新出國貨製造模型機器等徵集陳列任人參觀以資宣傳一切辦法另訂簡章云云次由主席請舒蕙貞女士演説共分五種㈠際此全國一致爲旅大問題而力爭國民祗知抵制日貨又不知提倡國貨歷年之抵制失敗均由於此㈡缺乏宣傳機關使大好國貨不能推銷㈢近來所出之國貨多而且良但商人多不知利用廣吿試觀外國人每出一種實用品莫不犧牲極大之廣吿費以資宣傳㈣提倡國貨與平民生活問題極有關係但國貨之欲圖發達必須價廉物美㈤實力進行中國人往往口説抵制日貨提倡國貨但以劣貨冒充國貨者亦不乏其人此種不能發展之弊病足使外人輕視今日諸君旣决以提倡國貨爲救國救民之根本良策應實行才好果如此則營業每有發達之希望次華僑劉伯坤演説云鄙人今由南洋羣島回國在中國發起益中公司專造磁器及電料用品我國所産原料以磁器爲最精良無論歐美各國均所不及現在南洋等處華僑很愛用國貨較之祖國同胞實有過之但我國國貨之所以不能在外國發展者實因政府不良鄙人有幾種意思可以證明㈠我國所派出去之留學生一經回國必欲做官使彼等所得之經騐均歸烏有並反輕視國内工人加以殘殺㈡工業之不發達㈢中國機器發明尙少以人工爲多數㈣良好之原料均流出外國㈤中國商人之不道德如我國茶葉販往外國外國人必甚歡迎中國人往往將極佳之茶樣送去但運去時大半參入劣貨與原樣相差甚遠所以外人今後不信任中國茶而轉向印度或日本購買查日本茶葉每多由中國販去但彼在華以廉價購去高價售出故易得利云云次許奏雲演説云國民之愛國性人人皆有之只知抵制而不圖提倡所以空言抵制而國貨不能發達第一因政府祗知向國内實業重加税捐使熱心商人灰心如敝公司（南洋烟草公司）香烟此次因橫加捐税不能向内地發達如福发建·浙江·等處業已停止裝運矣此種原因言之痛心但希望國民此後旣知政府之不良應自動的提倡在上海一埠多設國貨販賣塲云云次由各會員相斷發表意見大致相同末即請當塲自認幹事員三十餘人並有王漢强報同出席南京實業會議情形全體主張另開各團體大會反對遂用茶點而散 
[高全忠前日應召北上]  
前援閩總指揮陸軍師長高全忠由閩携眷來滬僑寓城中肇浜路裘姓宅第徐待機會前日高接北京政府電召即於當夜携眷乘火車到寗換乘津浦火車北上入京云 
[江庸昨日赴京]  
　　江庸到滬後迭與本埠司法界討論司法問題前日下午五時本埠總商會特開茶茶會歡迎於國際司法問題有所研究現江氏已於昨晨搭車北上云 
[易宗夔怱怱來去]  
　　張紹曾代表易宗夔由京南下赴寗小作勾留後已於前日到滬昨日遍訪中山駐滬代表今晨即搭車北返 
[張弧昨晚抵滬]  
　　前財政總長張弧近由北方南下昨日（二十二）乘滬寗車於下午十點三十分（昨日滬寗車遲到三十分）抵滬 
[日領事延期赴新任]  
　　駐滬日本總領事船津辰一郎調駐奉天本定於來月九日前赴新任茲聞因事須延至來月下旬左右起程或者須先行返國請訓再往履新亦未可知云 
[浙省購湘米過滬之令查]  
　　江海關監督因浙屬天台辦湘米濟振憑照騐放具呈江蘇省公署報吿昨接韓省長指令云呈悉查本省向章禁米出口昨准陸軍部咨以第四師在滬購辦軍米運至浙省温州接濟各營兵夫食用等因當經駁復在案茲又有浙省來滬購運振米之事倘任紛紛外運滬上米價恐致昻貴有碍民食前途應仍禁止至此次所購湘米旣經入口存棧與蘇米何從分别且該項米石究從何處運滬亦未詳細陳明難保無影射情弊併仰詳細查明具復核奪飭遵切切此令 
[整頓小學之廳令]  
　　上海縣知事接江蘇敎育廳訓令云查施行義務敎育原期知識普及藉以增進國民程度故一方面須推廣學校一方面尤以竭力整頓原有學校爲急要之圖乃考察各縣辦理小學情形其能實事求是力謀振作者固屬不少而辦理敷衍毫無成績者亦所在多有甚至鄉僻之區竟有空懸一學校牌額其中實閡焉無人視學臨門則臨時招募充數所有欵項悉飽辦學者之私囊徒有虚名毫無實際非特虚糜公家欵項抑且荒廢學子光陰如不從嚴整頓必至學校之名譽爲之墮落社會之信仰悉行喪失義務敎育之前途受其妨害者至深且鉅應由該知事迅速督率所屬敎育行政人員留心考察各校如有以上情弊應將辦理校務之人嚴加懲戒用資整頓而策進行是爲至要除通令並令飭省視學隨時切實視察外合亟令仰該知事遵照辦理此令 
[南洋大學學潮昨訊]  
　　南洋大學自盧氏進京後一部分同學自修功課一部分則練習運動該校附設義務學校亦照常上課故兩日來並無消息發出盧氏所委代理人楊培琫氏經舊同學勸吿復已允領敎職員銜電盧辭職京中代表傳來消息亦甚佳好二十日來信謂「諸同學公鑒部中於眞象已了解盧氏來京或無妨次長請假四天（十七起）本星期恐無消息代表等在京當積極進行望諸君在校嚴守秩序酌量進行爲盼」二十二日來信謂「諸同學公鑒部中對盧已了解盧氏此行定無回校之望至某敎授隨其來京更無關係代表對盧方法當隨時斟酌進行俟次長銷假來京後此事定有解决希望祈靜候佳音爲幸 
[法租界召募團練隊]  
　　上海泰晤士報云法租界組織團練隊事自經上星期二開會討論之後所有召募編制大綱業於上星期六日由法總領事發表該隊大致編成步砲二隊砲隊有山砲機關砲及野砲等步隊更分甲乙二隊以曾在軍隊受過軍事訓練者入甲隊僅需每月會操一次以未習武事者爲乙隊目下每星期至少操練一次俟訓練純熟再行減爲月操一次凡本埠法僑法國保護人民及諳習法語之他國人士志願入隊者可於日内函吿法總領事云 
 
 

Page 14

 
 
第一萬八千零十五號;中華民國十二年 西曆一千九百二十三年四月二十三號
星期一 * *[推士博士在中國公學演講演講題爲敎育之價値] 　　 
　　推士博士前日蒞吳淞中國公學演講題爲敎育之價値由湯茂如君翻譯學生魏慶藩記錄聽講者除該校全體學生外有同濟·水産·二校學生約共一千餘人其演講辭如後 
　　青年男女在學校求學日後之效力如何能力如何功用如何即以今日求學時代所用去之心力而定譬如海洋之舟無槳舵以佐其航行風雨飄搖莫知所之當時雖有鉅萬之金錢不能購得一舟之安全故此時金錢之價値極微甚或等於零是以金錢房屋其價値俱以適合需要而止金錢以購買力爲標準多則浪費價値烏有房屋以避風雨以安適爲歸否則價値甚微敎育亦然如以敎育爲虚泛不求將來之應用則其效力·能力·功用等將無所實現尙何價値之可言有多數男女青年當求學時所讀功課恒不加以審愼各學科與人之關係如何將來應用於何處多有未計及之者他日或思及之悔巳晚矣故所學之志向精神之感動平時之抱負遂不能實現於社會衣食住三者爲人類生活之要件欲求精神上之愉快在社會有所責獻端賴有健全之身體社會之事業全賴健全之男女青年而舉有如工塲之機器必待人力而後動有健全之男女然後有美滿之家庭有美滿之家庭然後有良好之社會有良好之社會然後有鞏固之國家學術之研究亦非有健全之身體不爲功謀個人身體之發展者則爲今日學校中之各種運動如足球·綱球·棒球及各種之競技運動等青年男女在學校時當養成良好運動之習慣以後服務於社會亦如之然後可以爲社會之發展人體之構造亦如機械從事運動者當研究身體之結構如物理作用生理功用等然後可以無害蓋今日之男女青年即他日國民之父母國民强健始能造出鞏固之國家故發展個人與强健家庭乃社會基本之組織根本問題也家庭間之衣食住三者務求其安適與美觀使得精神上之愉樂學校中之化學·物理學·博物學等皆可應用以佈置良好之家庭衣食住三者俱可以科學之方法應用之如化學生理學二科可資研究飲食之適宜使不悖乎衛生植物學可資研究花木果實之培養蔬菜之種植圖畫可以佈置家庭之美感使雜物之陳設牆壁之粉堊俱得其宜且具有審美觀念以判斷社會之美術而達到東方高尙美術之點敎育爲謀人類生活而設爲求將來之安適始有今日之求學社會之各種實業如農·林·礦等其原料之研究及交通事業之發展如電報·電話·鐵道·輪船·郵政等皆爲應用之科學中國荒山雖多然不知造林斧斤採木不以其時以致濯濯牛山隨處皆是蔚然深茂者絕無僅有近來中國木材之需要甚多苟能以科學方法而研究之如欲木茂而研究植物地質等學伐木製器而研究物理·化學等則十年樹木何患無林中國以農立國農産爲大宗出産品若以科學方法從事種植及培養則生産力增加出産可蓓蓗於往昔以之運售外國實可得大宗入欵中國國西北諸省礦産豐富苟能以科學方法開採之則外債可還並可擴充敎育建設公共圖書館·醫院等即市政道路亦可改良使一般人俱享幸福總之欲中國實業之發展非從事科學上之研究其遒末由中國專門人才之缺乏實爲大病如工業·礦學·電氣·地質·土木工程等專家俱不敷應用鐵道之管理亦不及歐美之完備故青年男女在學校時即爲養成專門之人才而一般人民亦須有普通之科學常識及研究科學之興趣中國之建設事業待青年學子而舉者甚多學校之科學研究即爲準備將來之應用敎育之價値非特使各種實業如農·林·礦等俱臻於發達已也其最後之目的爲製成物品運銷外國而易得金錢是爲國際之貿易故青年對於銀行·會計·保險·運輸等科學亦當加以深造之研究今日學校中之經濟·簿記·數學等則爲最初應研究之科學是爲根本之學術學校中之功課爲對於社會職業之張本身體之保養與基本學術俱屬重要個人之生活家庭之生活範圍猶小雖美不徵故青年當爲一城一省一國之優秀而盡力於國家之發展猶之余（博士自稱）爲美人當爲美國謀發展國民對於本國之歷史·地理·政治等當了解於胸中然後能盡監督之責中國爲共和國家共和國之政治尤以民意爲主體美國之選舉總統首視其辦事能力如何國家之觀念如何而定至於學問之優良尙其次也今日中國之青年苟能人人自勵抱爲國犧牲之决心他日定能如願以償謀國家之發展蓋今日之所謂軍閥武人腐敗政客者彼等皆有老死之一日將來之主人翁自非今日之青年莫屬余之希望於諸君者愛國救國不在結隊游行不在集集會演説而在研究高深之科學維持社會之秩序以便將來自建設良好之政府敎育之價値爲發展個人與發展社會發展個人者即爲今日之研究學術共和國非君主國可比爲個人即爲社會爲社會即爲國家至於課餘之暇尤當作身心之修養使得高尙精神之愉樂如是則在學校得勝利在社會得勝利中國賴以强中國賴以富云云 
[武術運動會昨日繼續開會]  
　　中華全國武術運動大會於十四日舉行開幕後因天雨延期直至昨日下午一時始繼續開會昨日雖未大晴但中西男女來賓仍甚擁擠門劵除原定各種外增添五角劵一種首由馬子貞政開會詞繼由唐豪報吿節目團體表演爲松江武術團·上海公共體育塲技擊部·中華武術會·龍華第二武術團·山東武術傳習所·馬君部下之率角術·英武體育社·松江國技學習會·常州正德國技學社·武術研究會等個人方面表演面績最佳者有王懷琪之善佛手·李鵬飛李福壽之大刀·姚金龍·潘錫元·之石鐙等其他外埠武術名家有楊德卿·翟殿臣·葉鳳歧·楊吉堂·高鳳嶺·劉英華·李義民·張英漢·朱國福·楊廷棟·左明霄·喬志庵·張鳳岩·王俊峯·于海亭·楊慶昌·竇寳章·崔繼淮·陸家駿·胡朋海·楊鈞韶·于振聲·何玉山·張福全·金忠考·李福祺·馬德英·蕭格清·王子平·許太和·等數十人其藝術均極超妙聞今日如天氣陰而不雨尙擬繼續開會云云 
[納税華人會今日開會]  
　　公共租界納税華人會曾推舉常務理事方椒伯等五人爲選舉委員辦理選舉事宜茲悉該會昨又發出通吿定於今日十二時舉行第二次委員會繼續會商進行辦法云 
[商團華隊參聖禮預聞]  
　　上海萬國商團每年必舉行參聖禮一次本年參聖已决定於本月二十九日上午九時由各隊自由擇地舉行中華隊則已由胡筠秋隊長發出第八十五號隊令通知各隊員於是日上午九時聚集四馬路操練廳候令祇須小帽·軍服·腰帶·刺刀·其餘一律不用聚集後大約信基督敎者則將由副隊長郝伯陽張廷榮二君帶同赴敎堂行參聖禮其餘各隊員則隨胡隊長及副隊長屠開泰君赴總商會向關岳行禮云 
[萬國商團砲隊操演改期]  
　　松滬護軍使署前日通令所部各團營司令部文開案查上海萬國義勇軍砲隊官兵原定四月十五日前往吳淞海灘試射操演等情當經轉知所屬並路局等查照在案茲又接到該團來函以四月十五日適大霧以致未能前往演習現已改期定於本月二十九日即星期上午前往吳淞試射仍請轉致所屬並路局知照等因據此除分令外合行令仰該營等屆時妥爲保護云云 
[商會勸集紐約展覽會出品]  
　　上海總商會前因紐約博物院定於本年十月十五日前後開展覽會函請華商遴選出品前往展覽等情茲由宋·方·兩會長商准商品陳列所田所長派員向各商接洽勸集云 
[髮網徵税之查詢]  
　　髮綱出口部處已定各海關照額徵税烟台總商會因接税務處令文特於前日函致上海總商會查詢辦法茲悉宋·方·兩會長以髮綱徵税本會尙未接奉公文無從核辦業已據情函復烟台總商會查照矣 
[華茶公司請掛號運茶訊]  
　　本埠華茶公司擬向本埠江海關照章掛號自行報關裝運華茶出洋特於前日挽勞敬修會董函請總商會代爲介紹宋方兩會長已囑該公司先將保單辦妥送會然後轉請海關核辦云 
[寗茶公司請免内地税釐未准不能因虧累而特别處理]  
　　本埠寗茶振植公司前因營業虧累曾由總商會代請江西財政廳豁免内地税釐昨該會接江西財政廳公函云逕復者本年四月八日准貴商會快郵代電以據上海寗茶振植公司經理陳兆壽函營業虧累情形請將贛省内地税釐酌予豁免等因到廳查寗茶振植公司請内地税釐一案前奉財政部令行到廳當經楊前廳長以贛省出洋茶税比較鄰省税率尙輕似無議减理由如爲振興茶葉體恤商艱起見亦必統籌全局如有一律從同等情呈奉財政部指令以出洋華茶應納之海關税暫准豁免二年内地一併核减五成令呈核准通行遵照所有寗茶振植公司征納茶税辦法應即遵照前次通令辦理等因在案現在該公司運銷外洋之茶應納内地税釐已照定案减收五成其行銷内地應完税釐自應與各茶商普通一律未便因營業虧累遽予豁免准電前因相應抄錄原案函復貴商會請煩查照轉達該公司遵照云 
[豫豐紗廠在滬開股東會記]  
　　昨日（陰曆三月初七日）下午三時河南鄭州豫豐紗廠假本埠勸工銀行樓上開股東會到會股東一萬六千八百五十權占股權十分之八以上首由總理穆藕初君報吿去年營業狀况謂去年營業尙稱平穩所有五萬紗椗於七月間方始開齊年終結帳盈餘三十九萬六千二百八十七兩三錢除官利存廠生息外全部紅利均提作公積金及機器房屋折舊等繼提議議案多件最重要者爲因鞏固本廠信用添招新股授全權於董事會相機進行案全塲一致通過最後乃選舉吳麟書·馮爕之·王本一·三君爲監察人然後散會聞該廠在鄭地位甚佳該處花賤而紗銷暢旺雖申地紗市日見疲鈍該廠尙能獲有盈餘現全廠紗椗布機均已開齊日夜工作仍供不應求云 
[北城商聯會開會紀]  
　　北城商業聯合會昨開評幹聯席會議議决案如下（一）對日問題依據市民對日外交委員會議决案辦理由杭石君·張志鵬·爲出席委員一面通吿本會區域各商號實行與日經濟絕交並派員調查日貨存貨以示限制而便實行檢查（二）丁復林提議北京政府盜印印花實爲害商民本會應加抗議經衆討論議决致電北京政府澈底根究並懲辦主動盜印者（三）邵文翰提議城内路政腐敗垃圾堆積路燈不明街道不修一遇陰雨泥水淋灕行人苦之應由本會政函滬南工巡捐局切實整頓表决通過（四）籌設施醫並聘請德醫兪松筠·中醫徐紫明·二君擔任表决通過（五）籌備本會選舉問題議决推舉范鍾麟·朱祥和·楊委青·丁復森·等爲籌備員（五）汪醒齋提議北京政府近更傷心病狂烟土公賣以借日欵危害國本案議决除政電北政府否認外並聯絡各團一政抗爭云 
[滬北六路商聯會致華顧問書爲虹口十一業加捐問題]  
　　滬北六路商界聯合會爲虹口菜市十一業加捐問題超過原額七成有餘未照市政先例昨特致書納税華人會請五顧問據理力爭以達凡欲加捐須經合法手續之目的茲錄如下（上略）刻聞虹口牛羊肉等菜市十一業衛生處加捐超過原額七成有餘按之市政先例恐未合法敝會同居商界地位茲聞一部份辦事人不依正當手續徵求華顧問事前之同意遽行加捐租界華商恐皆聞而自危今爲爭全人格計不得不請貴會五顧問諸位先生據理力爭以達凡欲加捐必期合法之完備使吾商情願輸將安居樂業無任企盼之至云云 
[縣商會選舉公斷處評議員]  
　　昨日上海縣商會開今届第八次常會於午後三時舉行全體會董均到首由正副會長報吿開會宗旨畢即提議該會商事公斷處處長王一亭任期届滿應行改選遂舉行選舉公斷處評議員當塲揭曉計當選者九人爲顧馨一（六十六票）王一亭（五十一票）聞蘭亭（四十三票）朱吟江（三十八票）張樂君（三十八票）莫子經（三十二票）王伯勳（三十票）李詠裳（二十八票）葉鴻英（二十六票）又次多數爲姚伯棠（二十五票）陸伯鴻（二十五票）葉惠鈞（二十三票）調查員三人馬驥良（三十六票）傅佐衡（十七票）葉惠鈞（十五票）次多數一人沈景周（十二票）聞該會再行訂期公推公斷處處長云 
[縣議會聯合會之通吿]  
　　江蘇縣議會聯合會昨致各縣議會通吿云本會於四月十八日召集全省縣議會代表於上海開會計到三十二縣當經公决辦法五條㈠議决發表宣言書㈡議决重行請願省議會恢復自治㈢議决請議省議會彈劾省長并向國會請議查辦㈣議决各縣自行定期開臨時會并分别質問省長及向省議會請願彈劾㈤議决電請京同鄉協助爲特函達貴縣請即依照第四條之規定迅予執行以期羣策羣力無任盼禱 
[六縣慈善董事談話會紀]  
　　六縣慈善欵産聯合會爲組織松屬七縣慈善敎育欵産聯合會董事會問題於昨日下午一時假城内也是園開談話會六縣代表之到會者計有奉賢胡德生·金山畢治安·青浦金詠榴·南滙傅佐蘅·上海秦錫田·沈周陸松侯·川沙張志鶴·等討論之下僉以松江董事業已舉出呈請省長示遵應俟省署指令遵行 
[警廳通令嚴緝暗殺兩警要犯]  
　　暗殺五區警署巡警張鳳嶺·賈富明·身死案内兇犯野鷄 
阿大（即顧阿大）及管阿毛苗金奎等各人已奉警廳發交司法科訊供判押一面再緝案中要犯木匠阿華（即徐阿華）等到案訊明律辦在案茲悉此案徐廳長查得徐阿華久逃未獲與本案諸多妨礙且案關暗殺巡警二名事體重大爰於前日嚴令所屬各區署隊不分畛域偵緝逸犯務獲解究偵緝隊等奉令後立飭各偵探廣購眼線分投查拿徐阿華等來案懲辦矣 
[請查禁冒牌僞桐油]  
　　滬上桐油業近查得市間發生一種僞質桐油冒用牌子在市混銷細查此種僞質來自長江一帶故將僞貨扣留報吿該業公所恐一般用者受愚遂將貨樣送至商會請爲轉呈官廳設法查禁以維商業云 
[一週間紗花概况]  
　　上週紗花市况中外同見疲弱國外棉電頻頻報跌週間美棉共小去一百磅音以上三品市塲亦受影響國内奉直有再戰之機奥桂已興無名之師以致滬埠棉花成底雖屬缺乏市價總雖起色而紗價愈趨愈下幾有一落千丈之勢本埠有一部分廠商相約不解交易所以維持市價此雖消極之補救亦足見廠商之苦况矣美商自感受花貴紗賤之捐失後積極擴充棉田改良種植俾將來産額增加以平市價也茲將上週中花紗成交概况分述於左 
　　（一）期紗上週來春雨連绵客商裏足市塲人數稀少成交僅十萬零三千七百包較前週減六萬九千六百五十包計紗布交易所成交八萬二千三百包物品交易所八千九百包取引所一萬二千五百包茲以上週中四月期爲檩準而比較中日期紗價格於左 
　　月日　　　　中國紗布交易所　日本三品取引所　　　　　　東滙 
　　　　　　　　　　兩　　　　　　兩　　　　　日元 
　　四月十六日　一四四·九　　　一五七·一（二三八·一）　六六 
　　四月十七日　一四五·○　　　一五七·三（二三六·一）　六六六二五　　 
　　四月十八日　一四四·三　　　一五七·四（二三八·一）　六六一二五 
　　四月十九日　一四三·四　　　一五八·六（二三七·六）　六六七五 
　　四月二十日　一四三·○　　　一五六·三（二三七·七）　六五七五 
　　四月廿一日　一四二·三　　　一五九·○（二三六·四）　六七二五 
　　（二）現紗粤局重紛現紗銷路又滯週間共成交七千四百包較前週减二千包以四川·汕頭·江西·牛莊·四帮交易爲多其餘若福建·野鷄·蕪湖·北帮·長沙·烟臺·青島·威海衛等稍有交易二十支水月最高價爲一百六十一兩（四月十七日）最低價爲一百五十九兩（四月二十日）十六支人鐘最高價爲一百四十九兩（四月十八日）最低價爲一百四十八兩二錢五分（四月二十一日）十四支金城最高價爲一百四十一兩五錢（四月十八日）最低價爲一百三十九兩五錢（四月十六日）十二支如意最高價爲一百四十兩二錢五分（四月十七日）最低價爲一百三十八兩二錢五分（四月二十一日）十支飛艇最高價爲一百三十五兩二錢五分（四月有十七日）最低價爲一百三十四兩（四月十六日）茲以大阪現紗上週中成交價格錄之於左 
　　月日　　　　藍魚牌　　　紅財神牌　　福島牌　　　三馬牌 
　　　　　　　　　日元　　　　　日元　　　日元　　　　日元 
　　四月十六日　二五三·○　二三一·○　二三○·○　二三○·○ 
　　四月十七日　二五三·○　二二八·○　二二七·○　二二七·○ 
　　四月十八日　二五五·○　二三○·○　二三二·○　二三○·○ 
　　四月十九日　二五五·○　二三○·○　二三一·○　二三○·○ 
　　四月二十日　二五二·○　二二八·○　二三○·○　二二九·○ 
　　四月廿一日　二五一·○　二二八·○　二二八·○　二二七·○ 
　　（三）期棉期棉價格受紗價低賤之影響上週已降至四十兩之内交易不多僅二萬四千四百担較前週減二萬三千三百担計棉業交易所成交二萬三千三百担紗布交易所成一千一百扣茲以上週中五月期爲標準而比較中美英印之期棉價格於左 
　　月日　　　　中國棉業　　美國紐約　　英國利物浦　印度孟加拉 
　　　　　　　　　規元　　　　　金洋　　　　辦士　　　　羅比 
　　四月十四日　三八·九○　·二八五五　　　　　　　四二○　　　　 
　　四月十六日　三八·九○　·二八○二　一四·七三 
　　四月十七日　三九·一○　·二八五三　一四·八二　四二○ 
　　四月十八日　三九·四五　·二八七九　一四·九一　四二○ 
　　四月十九日　三九·八○　·二八○○　一四·七四　四一七 
　　四月二十日　三九·五○　·二七三八　一四·八○　四○九 
　　（四）現棉　上週通花到數極少良以通州成底已鮮裝運來滬價又不合以致滬上高貨極跌市上交易極形稀少各廠收進僅一千七百六士包較前週減二千二百六十包老公茂收進最多爲五百包大中華次之餘若豐田·同昌·聚康·胡季鏞等俱有交易計陜西花五百五十包最高價爲三十八兩八錢（四月十八日）最低價爲三十六兩（四月十九日）姚花三百十包價爲三十五兩（四月十八日）火機花四百包價爲三十八兩六錢（四月二十一日）通州花五百包價爲三十九兩五錢（四月二十日）他若美國現棉最高價爲·二九金洋（四月十八日）最低價爲·二七六金洋（四月二十日）英國現棉最高價爲一五·五五辦士（四月十八日）最低價爲一五·二八辦士（四月二十日）云 
[一週間之内滙與外幣]  
　　内滙上週内滙上落比前週爲猛京津銀滙週初略小結果毫無上下洋滙比前週退去三元七角半北京公砝週末價爲一千零五十五兩增銀元計一千零三元七角五分天津行化週末計一千零六十三兩銀元爲一千零二元七角半濟南濟平週末價爲一千零四十三兩半銀元同增六元五角爲一千零九元青島膠足週末價爲一千零七十二兩較前週大四兩正金鈔好起一元價計一千零五元烟臺烟估週末計一千零三十七兩七錢五分計小一兩二錢半銀元始終爲一千零二元漢口洋例結果比前週大一兩二錢半週末計一千零三十五兩銀元仍計一千元宜昌宜平週末價一千零三十七兩計高一兩銀元始終爲一千零十五元安慶徐州銀元週末價各爲一千零四元蕪湖銀元週末計一千零三元較前週各小一元重慶九七平銀週末價爲九百九十五兩計漲五兩銀元不動價爲一千元成都九七平銀結果較前週縮去五兩週末價爲一千零十七兩半銀元隨低五元計一千零十七元五角萬縣九七平銀暴漲二十兩計一千零三十兩銀元同增二十元計一千零三十兩餘如蘇浙皖贛等處滙價一週間毫無變化云 
　　外幣上週外幣市况初甚呆木是以各票市價多趨下游迨星期五六各商因外滙轉賤標金堅定故進出之數略見起色價格緣以回高英票最小價曾到過八元七角半週末回高至八元九角與前週末市價相同美票結果比前週小一分週末買價爲一元八角六分日票週末計九角三分比前週只漲高一釐坡票計漲五釐週末價爲一元零一分德票存底尙厚受主復鮮致價甚鬆動週末買一元九角比前週末又小去五分法票退去二釐週末計一角二分四釐羅卜大票週末買三兩二錢計高二兩五百元老票星期一買價爲五兩較前週小二兩嗣後交易清淡故無升降以外如荷港等票市價雖稍有增减而結果依然如前云 
[一週間之絲市]  
　　上週中本埠洋莊絲市趨勢均堅惟各經銷塲則滯暢不一綜計全週交易額共有千餘擔其中以新貨廠絲成交最旺黃白灰絲經銷路均稀考其原由蓋新廠絲自開抛以來六七八月之期交雖有七八千擔之鉅然里昂等處前者購辦未足邇來因値法滙平定日絲續增且以美莊觀望不前遂大事購辦銷額頓旺而滬埠各歐莊鑒此市風轉俏又羣相躉購以待善價致行市愈趨俏利絲價亦因而抬高但黃白灰經新貨因價過昂且時尙早未曾承抛陳貨則將售清交易雖旺故市情均屬清淡茲將關於各絲經市况分類詳戰如下 
　　上週中新廠絲市面趨勢極堅惟紐約方面殊鮮進胃故交易平淡里昂等處則走銷甚暢計自週初以至週末連日交易綿綿故邇來廠商態度復趨堅挺是以絲價均續激增除高等絲牌價漲二十兩外中等貨細條份均漲二三十兩至四五十兩不等而七八月份之期貨抛售將次足額故九十月份貨市上亦巳售開上週陳貨廠絲交易亦盛行情較新貨尤覺堅挺市况非常堅俏也 
　　上週中　里乾經市面仍現鎭靜然交易之前週益形清淡紐約里昂等處雖有來電探詢市價無如華絲商手中陳貨類皆期望高價方售是以一週中祗有購成中等貨二十擔絲價則無漲落上等大經亦有成交價仍平定惟新貨交易上週雖有售開之傳言然觀於海外市面之不振恐非事實也 
　　上週中黃絲經銷路亦極清淡印法等莊週初交易毫無市面頗爲沉寂此皆因滬上存底枯薄以致停滯故絲價亦略有上落週末計由印莊購進過盆·冲汚等絲四十餘擔價均疲賤十餘兩惟四川黃廠經售價仍然堅挺市况續呈堅定也 
　　上週中灰經市面頗爲豐俏紐約里昂需要均殷無如遠近期貨抛售殆盡以致無貨應市交易亦趨停頓故週末法莊購成中身貨三十擔絲價甚爲堅挺行市仍屬豐俏也 
　　預料本週中絲市新廠絲期交如美莊繼起動辦交易當益暢盛價續上漲白絲經陳貨甚称交易雖旺倘新貨發動銷額或有轉暢之望淮絲價恐難增高黃灰絲經存底皆枯交易當仍見清價則續高矣 
[一週間之糖貨概况]  
　　本週車糖銷路仍不見多惟劃盤因人心稍好故在中期數日得見漲勢但至星期五六兩日又復小落抵制之舉各處已是箭拔努張本週中各處消息頻聞安慶帮以本月十二（陰曆）爲限不准再辦而辦定之貨限三月（陰曆）内裝進蘇州亦巳議定不得再裝並公舉調查員調查觀各地如此熱烈從事申地東貨車糖走銷前途必難再有起色内地帮售價本週最高至九兩六錢低至九兩四錢長江帮賣規照劃盤加佣二錢以此隨市上落頗無定規茲錄本週各貨劃盤表如下 
　　　　　　現貨　　　三月份　　　四月份　　　五月份 
　　星期一　九·八○　　九·九五　一○·二○　一○·三五　 
　　星期二　九·八○　　九·九五　一○·二○　一○·四五 
　　星期三　九·九○　　九·九五　一○·三○　一○·四五 
　　星期四　九·九○　一○·○五　一○·四○　一○·五○ 
　　星期五　九·九○　一○·一五　一○·五○　一○·六○ 
　　星期六　九·九○　一○·一○　一○·四○　一○·五○ 
　　（以表係大里三半之標準收盤價格） 
　　青赤糖兩項青糖中以呂宋青最爲挺秀號盤一無鬆動行售亦不見賤蓋其貨大多均在號家手中行家開盤旣高故賣盤難以賤小本週售三號八兩二號八兩二錢潮陽青各擋本週均小因現存充足走銷毫無之故亦糖照産市雖屬挺秀然滬上存貨旣多欲求走銷必須跌小若干方有去路故本週十號自九兩一錢跌至九兩高庇自九兩三錢跌至九兩矣 
[一週間之呢絨市]  
　　過去一週間之呢絨市况尙稱活動本客兩帮銷胃俱不過弱尤以大連·哈爾濱·購辦爲多所疲者當以天津·福建·廣東·三處爲最蓋各地均受戰爭影響商家爲愼重起見皆不欲貪多而多遭損失各貨市情以橡皮呢進步較好福倫絲條漲至三兩一兩錢七分半公平紗面至二兩四錢其他各牌亦均增大二三分成交者計信記絲條五箱德記三箱福倫二箱公平兆豐等共五六箱莊青嗶嘰因哈帮交易尙暢普通貨俱增加一二分頭號不見起色售開德記四箱華記三箱好華三箱喴厘·謙順·泰和·各一箱瑞盛粗一箱色嗶嘰以人字去路爲俏條格及素色均甚平常德貨咪吔人字週末提高至二兩九錢三分手揑現貨者尙不願脱卸三種共做開十餘箱人字占多數元直貢呢市倩仍不見發展榮春頭號已仍回至五兩七錢和豐五兩二錢德記「一三三六」鞋帽帮尙有買進售盤低至四兩一錢三分半華嘉·福倫·麥邊等牌亦祗有少數做出毛線絨走塲似較上週略好全週成交四五箱榮泰閃色價聞至四兩五錢二分半華達呢平淡夾呢最疲什色貨以純白嗶嘰灰色未也勒及彩條嗶嘰滂比區等爲俏綜觀本週情狀尙許樂觀第時局變幻影響商業非鮮以後如何誠難决斷云 
[一週間之米市]  
　　上週閘北米市初因去路停頓致各貨市面步步見軟至星期五六市上銷塲仍不十分暢旺而行情驟漲二三角實因内地存貨缺少所以到滬遂稀兼之天時陰雨一般米客裝到者居奇不肯出售秈米糙粳前日由滬寗火車運來一二車均堆存麥根路火車站敏當小絞等外洋米前週運來雖少而各處去路頗旺足可相抵致連日公會上售開市價較前盤漲起一錢至數分茲將上週北市鎭大錢恒泰萬盛泰等米行做開高低各價列下常帮白粳十二元一角五分至十元零九角白元十二元四角五分至十一元八角杜秈十一元二角五分羊秈十一元四角至十元零九角八分埠秈十元零三角五分至九元九角八分南帮薄稻十一元六角五分至十一元一角早稻十一元一角五分至十元零九角廠機白粳十元零八角五分機秈十元零八角至九元一角包秈九元五角至八元四角五分比較前週常帮白粳漲起三角三分白元平平羊秈略小數分杜秈漲起七八分埠秈相仿南帮薄稻大起二角五分早稻大五分廠機白粳大五分機秈大三角五分包秈大五分　　尙有本埠新聞等轉入後頁 
 
 

Page 15

 
 
第一萬八千零十五號;中華民國十二年 西曆一千九百二十三年四月二十三號
星期一 * *本埠新聞 
[一週間之五金市]  
　　上週五金市面驟呆緣舶品陸續進口外洋定價來電報吿漸有回縮致售盤隨勢低落市塲北帮動銷異常岑寂皆因時局不靖故存觀望本街及内地諸埠雖有陸續添進然爲數有限惟營造帮廠户等購進鋼·鐵·尙多據茶會消息連日外洋裝進白鐵·鋼板·鋼鉛·等頗旺市上存底已充足各商無不爭先脱手恐後市尙須看小計開出四十八號美白鐵十三兩八錢又英貨十一兩五錢二釐半白鐵板十二兩二錢半吩貨十一兩八錢七釐貨十一兩二錢五分一吩貨十一兩二錢五分白鐵瓦三十八號開十兩零四錢五分又三十五號貨十兩零四錢三十三號貨十兩零二錢二釐半船鋼板七兩又半吩貨五兩七錢五分七釐半貨五兩一吩貨四兩七錢九十鎊英馬口鐵開八兩七錢五分又百鎊貨九兩又廿六號大號貨三十兩白鉛皮廿四雨三吩法西釘十五兩四吩貨十兩零一錢五吩貨十兩零五錢六吩八兩一寸至七寸貨六兩七錢五分花旗方釘六兩五錢新洋元鐵五兩又方鐵五兩又板鐵五兩二錢五分青鉛條十二兩青鉛皮十九兩紫銅條四十二兩黃銅條三十二兩嗬囒·小烘·鈎光福足等錫市形稍好杭帮去路巷夥各牌水泥市面頗堅飛馬牌開四兩三錢·青州牌四兩二錢其餘各貨均有回軟之勢以上各貨概屬大批之價云 
[一週間浙屬運來銀洋數]  
　　滬杭甬鐵路同和運銀公司由杭州造幣廠及浙屬各商號代運現洋來滬於本月十六日起至昨日廿一日正（即一星期間）由滬杭甬鐵路特别早快車裝來現洋一百三十八萬一千五百元又小洋十萬零二千角茲將逐日分送上海各銀行錢莊詳誌於下（十六號）無（十七號）中國十二萬元交通十二萬元鎰康小洋一萬六千角泰和小洋一萬角（十八）中國十二萬元交通十二萬元泰和一千五百元（十九）中國十二萬元交通十二萬元愼記五百元祥太小洋一萬五千角鎰康小洋一萬七千角泰和小洋一萬角隆太三千元（二十）中國十六萬元交通八萬元鎰康小洋八千角（廿一）中國十八萬五千元交通五萬五千元元泰恒五百元（廿二）中國十八萬元鎰康一萬六千角泰和一萬角 
[日輪被擾交涉之咨查]  
　　江蘇水警趙廳長前日函致淞滬警察廳内云案准江蘇交涉公署函開准駐滬日本總領事函稱現據本埠内外棉公司代表呈稱該公司所有小輪水月丸儎重十八噸（船籍日本大阪市）於三月二十八日午後二時在西蘇州路與東京路三叉路河岸附近突有中國無賴四十名無故蜂擁上船肆行兇暴船主中國人蔡龍生等拖出船外以致該小輪不能前駛旁有淞滬警察署員董慶林者巡邏過此該無賴見勢不佳僅留金雲貴一名餘皆星散該金雲貴向巡員聲稱該小輪於二十七日午後四時下航時在該地點因河流冲激撞沉中國人艀船一只故現彼正在交涉中等語其實二十七日午後四時該小輪在勞勃生路本公司碼頭停泊並不在塲故該華人所稱顯係虚僞當時該巡員即將兩造帶至水上警察署本公司聞信之下即派日本人一名前往詢問詳情距該署拒絕進内旋由該署將金雲貴釋放而蔡龍生尙被拘押在署因此水月丸尙不能開行本公司所受營業損失甚巨求請總領事署（一）從速移文中國官廳立將該船主蔡龍生省釋以免損失（二）飭提該無賴等照律懲辦（三）着該肇事華人等賠償本公司所受損害（四）嚴加懲戒以杜後患等情前來本總領事查此事究竟如何情形自應詳細查究惟該無賴等無故滋擾致日商營業大受損失如果有無不法行爲自有本公司負責該船主係爲日商使用之人該華人未便直接向彼尋釁致滋事端相應函致即祈查照從速轉致淞滬警廳嚴行查究等由查此事如何實情自應查明辦理准函前由除令行水警第一區迅飭第三隊遵照就近查明當日肇事情形妥爲辦理外相應函達即希貴廳查照核辦見復爲荷 
[三林塘之盜刼案警士先鳴槍示儆] 　　 
　　浦東三林塘鎭商會會長湯藴齋之外甥喬石緒家距三林塘東南二里許前晚夜半突來盜匪二十餘人明火執杖破門而入將内室衣飾搶刦一空喬母湯氏時已避匿賬房趙湘益及男女僕均被盜黨用鉛絲捆縳喬石緒夫婦時適在滬當經鄰居陸阿松飛報三林塘警局警局即派巡警四名前往其時盜黨尙未離宅該警等行距半里即鳴槍示警盜黨途聞聲四散比及巡警趕到已杳如黃鶴矣 
[寓客私藏刀槍查獲案續聞]  
　　寓居湖北路名遠旅館二十九號房間之通州人潘阿福因藏有手槍利刃被探查獲解由公共公廨押候訊究巳誌昨報茲悉潘被逮後巳在捕房供出原與同黨王三·（又名季春富）江阿二·兩人約定於前晚在西華德路某衖内聚齊同往搶刦盆湯衖泰安里第十衖第十家之財物等語故承辦此案之特别華探目鍾星南·包探王長根·蘇長生·等據情稟明西探長壳羅香後即往西華德路守候旋果有王江二人到來遂被捕獲並在其身畔抄出假手槍兩支帶回收押將於今日解請公堂訊辦 
[女拆白之騙竊案]  
　　前晚有何元良入新世界游玩在北部自由廳内見鄰座一少婦年約二十餘歲冂啣香烟姿首不惡裝束入時何本輕浮遂施其吊膀手段亦出香烟一支向婦乞火婦不之拒且與交談蓋此婦本係私娼浦東人名陳書岩自工部局取締娼寮後因未領得賣淫執照不能公然　淫故恒於夜間赴各游戲塲勾引一般登徒子而何初方以爲奇遇因約同赴旅館婦索夜度資六元何允給四元婦即首肯乃同往漢口路八十七號門牌甬江旅館開二十九號房間同宿迨何夢醒婦已無踪及檢點臨睡時置於枕畔價値一百十五元之金表金練巳不翼而飛何始悟所遇者爲女拆白之流以色媚人實圖竊特詢之茶房謂婦於天明即去何即據情報吿老閘捕房派包探汪竹生出外偵查旋在某客棧將婦查獲帶回詰以金表練則答已經典質該探乃索得質劵吊出原贓候將婦解請公堂訊辦願一般好在游戲塲内吊膀子者鑒諸 
[總商會塡送調查表]  
　　江蘇實業廳前因編製商業統計表分函各商會調查各屬商店詳情茲上悉海總商會已就調查所得於昨日列表塡送矣 
[游民債劵開籤記]  
　　游民工廠基金債劵自改訂新章後每四號可得一獎昨日仍在江灣舉行第七期開籤官廳派員監視者爲松滬護軍使代表元副官江蘇交涉使代表任君·滬海道尹代表顔君·淞滬警察廳代表張君·及各團體代表等至下午二時按照手續騐珠開籤四時竣事計一等獎三四三八五號本埠同康二等獎二一九零零號九江惠然三等獎三零六四零號杭州義成四等奬三五二零六號杭州義成四等奬二四五六四號漢口中和五等奬二零八一七號本埠有利源五等奬二零九二五號本埠大發祥 
[昨日天主敎徒往佘山瞻禮]  
　　滬杭甬鐵路以昨日（廿二）上海·徐家滙·梵王渡·等處中西天主敎徒往松江佘山天主敎堂瞻禮特爲預備專車由上海北站配掛頭二三等客車四輛自上午五時專車開出至梵王渡·徐家滙·等站停留以便敎士登車聞中西男女各敎士約計三百餘人至松江即於當晚六時許乘原專車返滬云 
[汽車碾傷行人足趾]  
　　昨日午刻本地人十五歲男童衛欽大在北浙江路行走被汽車撞倒碾傷足趾由滙司捕房四百四十八號華捕到來抄錄汽車號碼另雇車送受傷人往同仁醫院醫治一面呈報捕頭候示 
[工人被人戮傷]  
　　昨日上午麥根路某紗廠工人王學岳被某甲用刀戳傷大腿 
倒臥於地某甲即逸去旋經新閘捕房一千二百零二號華捕查見車入捕房由捕頭詰訊肇釁情形一過諭令送仁濟醫院醫治再核 
[精勤坊兇案今日解究]  
　　前星期三晚有徐季直與張孟溪同往浙江路精勤坊妓院狎游在弄口與流氓互撞徐被若輩用刀戳傷腿部巳誌本報茲悉張自代徐報吿老閘捕房請緝兇手去後前晚由探目黃潤甫於福建路將兇手無錫人陳德卿拿獲捕頭諭令收押候今日解請公共公廨訊究 
[爛泥渡查獲花會航船]  
　　蘇州婦人聞龔氏近在浦東爛泥渡新街地方設立花會航船機關誘人入賭昨經警廳偵探温保鴻訪悉報吿三區崗警前往該氏家内抄獲証據多件解署轉解警廳訊辦 
[其昌棧花衣窩家被指控]  
　　浦東其昌棧開平局一帶收買洋夾子花衣之窩家陳姓張姓等多至十餘家其間因流氓探夥等索詐陋規致衝突打架等事時有所聞茲由本埠花衣公所派員查明按名指控以伸法紀而資整頓云 
[船夥溺斃之交涉]  
　　船户許桂發承裝王家碼頭附近某豆行黃豆七百四十擔載往浙江嘉善交卸陽曆本月二十一日下午裝齋許囑托船夥胡阿大等駕駛前往許則因事離船不去不料當晚駛近南黃浦夏家嘴地方時適風雨大作胡等竭力支撑内有一夥某甲年已弱冠不知如何夫足墮浦溺斃胡等情急設法撈救已無蹤跡昨晨返滬尋許報吿立時雇人分投打撈但甲之家屬聞耗來滬擬向許桂發涉訟法庭云 
[開設花會之破獲]  
　　甬人陸子山·陸根實·同在北河南路三百零五號門牌屋内開設花會誘人賭博被華探目蔣阿林訪悉協同七十二號西探目聽爾往將兩陸拘獲連同關係人顧杏生·王惠彬並書寫花會之字據賭洋一併帶入捕房押候解究 
[贖當爭息擊破頭顱]  
　　陸壽屏前日持當票至北海路某當舖贖取衣服因與爭論利息櫃夥陳如康·陳昌義·持蠻行兇將陸之頭顱擊破血流如注爲包探朱漢波查見當將兩陳拘入捕房稟請捕頭發落 
[茶館容人聚賭之傳訊]  
　　宜昌路五百九十三號·小沙渡路三百四十九號檳榔路三百四十號·三家茶館店内均容人聚賭店主王三寳·穆鴻祥·湯榮生·捕頭漁利先後經九百六十三號華捕查見將賭具帶入捕房稟由捕頭轉請公共公廨出單飭　王等到案訊矣 
[竊取白布之查獲]  
　　張步成·張懷禮·前日串竊麥根路華豐麵粉廠内値價七十二元之白布十二疋逃逸嗣被包探吳柚生連贓查獲帶入戈登路捕房收押聽候解送公共公廨訊究 
[售無照并攙水牛奶之拘究]  
　　法新租界王應生所開牛奶櫉邇因將攙水牛奶囑令夥友在内銷售事爲衛生處洋人查悉以王有碍衛生且又未向工部局捐領執照違背禁令故此稟明捕頭飭探將王　入捕房略詰一過諭令退去聽候傳堂訊核 
[私設烟具之拘獲]  
　　陸阿桂邇在法租界林瑞福家租賃房屋私設烟具容留外人在内吃食洋烟違背禁令事爲探目沈德福唐雲卿偵悉稟明西探馬培先於前晚至該處抄出烟具烟槍等物連同烟客十餘名一併帶入捕房經捕頭詰訊一過諭令烟客薄罰斥退陸林兩人交保出外聽候傳堂訊究 
[過犯行竊押候解究]  
　　積竊鄧二梁·雙喜·陳德生·等三人於前日在法租界地方電車上等處摸竊羅紀華等衣袋内之洋銀鈔票等物圖逸當爲事主察破鳴捕到來將鄧等人贓並獲帶入捕房經捕頭查得被吿係屬過犯此次又敢復犯可惡巳極諭着押候解究 
[攫取金挖耳人贓並獲]  
　　清江人劉小順子前日在福州路攫取婦人何王氏値洋七元之金挖耳一支而逃該氏大喊由六百九十六號華捕追獲人贓帶入捕房捕頭命押候派探姚錫卿查明有無他案以憑解請公堂訊辦 
[妓傭助拉客人之拘究]  
　　妓女沿途拉客必由其所僱之傭婦帮助前晚有妓傭張章氏潘王氏毛馮氏王沈氏沈姚氏徐吳氏王毛氏洪徐氏趙李氏等均因在寗波路等處帮同其主拉客爲巡街捕一併帶入捕房捕頭以此輩拉客應不能與妓女相提並論准其交保着送公共公廨收押聽候稟官究辦 
[厦門路之烟案]  
　　老閘捕房鄧副捕頭前日率同包探朱漢波往厦門路六號門牌崇明人顧阿亭家内搜出鴉片烟土烟膏甚夥並烟槍兩支連顧一併帶回詰問一過以其私藏違禁特物品着令存洋一百元作保候稟請公共公廨傳案訊究 
[警員接差]  
　　淞滬警廳閘北辦公處主任司法科一等科員段炳麟前奉徐廳長令飭調回本廳司法科供職曾誌前報茲悉段君已於前日到差視事閘北方面亦由趙科員接辦矣 
[贖被糾葛案撤銷]  
　　掦州人彭長元前日與阜寗人嚴俊生爲爭贖棉被起衅偕恒豐路鼎豐當夥少卿同赴四區二分所吿訴據彭供正月初二因有急用將棉被一條向該當舖當洋兩元今持票往贖詎當夥云已被嚴俊生掛失贖去嗣經當舖中人着保將嚴交到令交出棉被巳長原物等情當經倪署員質訊之下嚴供棉被實係己物於正月初二當與鼎豐計洋兩元二月十五在途被扖竊摸去皮篋内有當票四張棉被亦在其内故特央人擔保掛失贖出云云當夥吳少卿供是日當被者祗此一票不知究係何人之物奉判解科昨經趙科員研訊之下因彭自願不究將案撤銷 
[竊米案候傳失主再究]  
　　流氓陳爲傑沈長松均阜寗人前晚與在逃同黨甲乙丙等從租界某米廠内竊得白米兩袋半逃至閘北被四區二分所崗警查獲解經倪署員訊明因案出租界送交該管捕房究辦捕頭往傳失主詎該米廠前因有流氓向索陋規不遂致發生失竊情事廠主恐結怨該流氓等故不願追究捕房仍令巡捕帶回倪君諭解司法科昨奉趙科員判沈係車夫無干斥釋陳還押候再傳失主領贓核辦 
中華職業敎育社通訊 
　　社址　上海西門外方斜路林蔭路口 
[保定之職業敎育]  
　　本社委托章君伯寅調查之報吿 
　　保定自設立軍官學校以來幾爲全國研究軍事學之重心點加以曹巡閲使手握重兵分駐保定周圍聯絡津洛大有左右全國之概因是國會中談及最高問題者至有注目於曹非無故也曹巡閲使深知解决時局之結果非裁兵不足以救今日之中華民國非振興職業敎育不足以救濟中華民國今日之窮爰於保定西關起建裕民工廠預備安置退伍軍人敎以工藝俾能自營生活一切辦法正在籌訂中聞王占元亦願附股工廠冀早成立保定職業學校本月公立甲種農校自改辦農業專門學校後甲農班照章改講習科學生有四十三人實習分農林蠶三門農專生有三十五人常年經費共五萬元農林塲在平山·靜海·易縣等處計十六頃之多主任爲徐廷湖近有提高程度與高師醫專并稱河北大學之説民國三年前有農業師範講習科不及三十人畢業後未續辦公立甲工校長安士良學生二百人常年費二萬六千元分染織·機械兩科織實習毛·棉·絲均備染實習分析講究且有印花機機械實習金木工俱見注重遠非工匠代辦者可比工業敎員養成所民國九年前畢業五十人即未再辦育德中學係私立受公家補助者常年經費二萬元校長郝濯學生共一百零九人第一二年習普通科第三四年選習文·理·工三科另籌資本附設育德工廠爲工科生百餘人實習地有美國人法司得捐助之烟油發動機當捐助時約校中必自購若干機器爲條件今廠内一部分名法司得廠留紀念也工廠出品有新式水車·軋棉花機·火爐·大小壓力機·大小虎鉗等物並代修汽車北方常虞亢旱新式水車便於灌田最爲社會歡迎分銷處在石家莊·磁縣·定縣·彰德等處上年營業額達八萬餘元餘利在一萬元以上工科畢業生有在法專攻工業者前途發展更未可量 
來件 
[赴美絲綢展覽會代表朱謀先通訊（三續）]  
　　又有一絲襪廠令一活婦人穿該廠所出絲襪（襪上繡該廠牌號）坐千秋架上兩足伸出　之使人注目聞有一廠家僅會塲佈置費至十萬美金其美備概可想見日人陳列法亦極特别迎合美人心理喜人逢迎特製一和裝婦女模型作歡迎美人購買日絲之像又用油畫出汽車汽船作滿載日絲至美之狀皆極維妙維肖吾國出品僅由緯成公司備製華服十套因未携帶華婦模型臨時購置美婦型披以中國時裝衣裙又令塲内指導員及繅絲女工穿着美人雖頗注目惜無佈景不足顯其特色又湘繡威爾遜總統像繡工極佳陳列綢緞部中本可作爲佈景惜美人頗分黨派威爾遜又已下野僅同一黨派之人觀摩不置他黨則未必歡迎下次如再與賽宜繡彼國無黨有名人物或去世之華盛頓當可人人崇拜也廠絲一門屋僅四間内設絲車一部樣絲架兩座惜上海各廠携來生絲概裝同式之玻璃盒雖各有牌子置於盒内而形狀相同觀者以爲同一廠絲不足以顯各廠之特色日本則每廠各設一會塲將其商標牌號用極大最顯著之字樣表示於外各廠又有各廠之説明書分送故閲者易印入腦筋并陳列日本每年生絲産量及輸出量製成逐年比較圖表以示日本生絲逐年之成績又吾國繅絲女工係由紐約唐人街中物色而來臨事敎授工作不能綽熟日人派來之繅絲女工則係某蠶校之敎師與之相較則未免相形見絀矣七里絲於陳列塲中懸一蠶在竹　内食葉之油畫頗似眞者惜七里絲現美國用途較少似亦少人注意灰絲爲山東出品兼列灰絲所織府綢并由山東携來木製牌樓模型一座陳列其内作爲佈景此牌樓係照烟臺紀念中美親善石牌樓式樣故頗足引動美人且灰絲及府綢美人近最歡迎故參觀者人人注目古繡雖皆吾國古舊之物因内有數種織物爲中國古時織法研究織物歷史及考古者似頗重視頗有人入内考詢不巳者惜限於陳列地位殊嫌局促敎育品雖另行陳列一處似無人十分注意因少興趣也朱光燾書於大西洋法蘭西舟次二月二十五日自法埠哈佛發 
公布欄 
[江蘇高等審判廳]  
　　民庭判决邱崗興趙　五等因管理權及公欵涉訟不服第一審判决上訴一案（判决主文）原判判令上訴人償還滬南旅館聯合公會洋三百八十二元九角二分五厘及駁斥及訴之部分廢棄上訴人墊用洋一百五十四元五角七分五厘應由被上訴人等各按二十五分之一攤還其餘上訴及附帶上訴均予駁斥第二審訟費由兩造分擔談安海興談安鼎因贖田涉訟不服第二審判决上訴一案（判决主文）原判廢棄本件發交丹徒地方審判廳依法審判邱金泉與周雲龍因借欵涉訟抗吿一案（裁决主文）本件抗吿駁斥抗吿訟費由抗吿人負擔王楚珩與沈士華因押欵涉訟上訴一案（判决主文）本件上訴駁斥第二審訟費由上訴人負擔陸希祥與許胡氏因田畝涉訟上訴一案（判决主文）本案上訴及附帶上訴均予駁斥第二審訟費由兩　各自負擔　本　　與　肇光爲　　涉訟抗吿一案（裁决主文）原原命令廢棄本案應由如　縣知事公署迅予依法審判 
　　刑庭判决彭壽蓉爲濫用職權詐財上訴一案（判决主文）原判關於彭壽蓉罪刑部分撤銷彭壽蓉法用職權使人行無義務之事之所爲處罰金三百元並免現職未决覊押日數淮以二日折抵罰金一元如無力繳納罰金以以一元折算一日易以監禁訴訟費用由彭壽蓉負擔榮一霖等因和姦和誘上訴一案（判决主文）本案上訴駁斥訴訟費用由榮一零朱顧氏連帶負擔鄭保山爲略誘上訴一案（判决主文）本案上訴駁斥訴訟費用歸鄭保山負擔 
　　批示王殿寳呈爲田宗海强霸庚帖請令縣解决由呈悉此案究係如何情形無從懸揣候將該民副呈令發泰縣公署查明原案依法辦理此批孫誠之狀一件爲俞綸治販賣紅丸請求飭縣嚴辦由狀悉已令縣查明核辦矣此批泰道生呈爲伊子雪饒等家産糾葛案件法院任意偏袒乞派員調查救濟由呈悉查此案業據該民等分别上訴仰候依法核辦此批律師楊　呈明退出吳縣律師公會改在丹徒執行職務請令丹徒地審廳查照由呈悉准予轉令該廳查照此批黃陸氏呈爲聲明訴訟價請求受理由呈悉案經終審判决即　確定所請應毋庸講此批張天授呈請轉送甄拔律師委員會審議免試由前據該具呈人呈請送會審議充當律師等情當經據情轉呈司法部核辦並批示知照在案茲准甄拔律師委員會函開張天授請准免試充當律師一案經本會審議結果該員應補繳所學科目本校長署名蓋章證明書再行核議請查照飭遵等因准此合再批仰該具呈人遵照此批 
　　公示送達爲公示送達事查陳鴻書與錢國良爲米欵涉訟不服上海地方審判廳第二審判决上訴一案本廳命上訴人陳鴻書補正程式之裁决因該當事人所在不明無從送達茲據錢國良聲請公示送達前來除裁决照准外合亟公示自黏貼牌示處之日起經二十日發生效力仰該上訴人陳鴻書知照特此公示右仰陳鴻書准此中華民國十二年四月日審判廳長朱獻文（以上四月二十二號） 
　　民庭判决王乃春與儲有文因承繼及遺産涉訟上訴一案（判决主文）原判關於河北市房讓交被上訴人執管及訟費之部分廢棄河北市房一間應歸上訴人所有並由被上訴人給予上訴人洋一百六十元上訴人關於承繼及河南房屋部分之上訴駁斥第一第二兩審訟費上訴人負擔十分之六被上訴人負擔十分之四秦肅培與秦瑞璘因承繼及管理遺産上訴一案（判决主文）本件上訴駁斥第二審訟費由上訴人負擔陳壽愷與梅國華爲房産涉訟上訴一案（判决主文）本件管轄誤移送第一高等審判分廳核辦朱玉標因凟職及帮助强盜上訴一案（判决主文）原判撤銷朱玉標凟職之所爲處四等有期徒刑二年十一月褫奪公權全部十年併免現職未决期内覊押日數准以二日折抵刑徒一日訴訟費用由朱玉標負擔朱錫疇與王德才因買田涉訟不服第一審判决上訴一案（判决主文）原判駁斥王德才其餘請求之部公廢棄朱錫疇應併償還王德才自民國六年迄民國十一年確價六七百二十元朱錫疇之上訴駁斥第二審訟費由朱錫疇負擔　　余子石與丁違松因由畝涉訟再審一案（判决主文）本件應由再徒地方審判廳爲再審管轄 
　　刑庭判决許惠生爲誣吿上訴一案（判决主文）本案上訴駁斥訴訟費用歸許惠生負擔（以上四月二十一號） 
[江蘇高等檢察廳]  
　　批示郭林氏狀悉該民對於指定保證金額旣不能如數繳納應許另取殷寳商舖所具一千二百元之保證書代之仰即遵照此批吉仿周狀及委任狀悉查當事人聲請移轉管轄依法應向管轄法院爲之茲據訴請前來應候送審裁决此批徐大有狀悉候期滿開釋此批呂柴海狀悉本廳對於監獄正在極力整頓本監分監事同一律所請着毋庸議此批王小三子狀悉應候令交江蘇第三監獄執行所請發還原縣之處着毋庸議此批陳蕙蓀等狀悉准即送同級審判應核辦此批常沈氏狀悉候送審判廳裁决此批李龍慶狀悉候送審核辦此批孫撮武狀悉候送同級審判廳核辦此批孟錦瀚狀悉候令原縣迅予秉公法辦此批 
、　遵由呈悉查選舉通例應先確定其選舉權被選舉權方能寳施投票之手續據　丹徒律師公會未經退會之人即來入會投票選舉如果應實自不合法第事前何以不加愼重臨時又何以漫無限制直至已經選舉之後始行到廳請示其中究係如何情形殊難懸揣仰該具呈入明白聲覆并候令行丹徒地方檢察廳就近詳查具覆再行核奪至他處律師公會尙未退會之人是否得爲該會會員應查照修正律師暫行章程第十條辦理如未取得兼區行其職務之權碍難遽認爲該會會員仰即遵照此市中華民國十二年四月日檢察兩長周詒柯（以上四月二十一號） 
　　批示張楊氏狀悉候抄狀令飭該縣知事查明呈覆再行核辦此批虚傳清狀悉仰候抄狀令飭高郵縣知事依法辦理此批（以上四月二十二號） 
[上海縣知事公署]  
　　牌示案奉江蘇財政廳第三一三四號指令開據該縣猪業運商公會發起人陳筱孫等呈異業傾害陳明原委請予解禁並呈抄粘等情查此案前據猪業代表王瑞龍等呈稱敦仁堂公所係連合販運各商共同組織該發起人等此次來呈以運商與猪行分爲兩種一爲買賣一爲居間業雖同而行各異不能聯爲一家是王瑞龍等前呈運合販運組織一節並非事實該民等旣須組織運商公會如果榷經同業一致贊成共謀利益在官廳方面原可不加干涉惟每猪抽捐二分作爲會費未免過鉅曾奉省長訓令指爲剝削商民所有該會經費應再妥愼戀盡以免藉口仰上海縣沈知事錄令送達陳筱孫等知照此令呈及抄粘均抄發等因奉此查此案奉令查禁後該發起人所設南市籌備處業已撤銷無從送達合行錄令牌示仰該原具呈人陳筱孫等知照特此牌示四月二十二日 
　　以下均屬廣吿欄 
 
 

Page 16

 
 
第一萬八千零十五號;中華民國十二年 西曆一千九百二十三年四月二十三號
星期一 * *   
 
 

Page 17

 
 
第一萬八千零十五號;中華民國十二年 西曆一千九百二十三年四月二十三號
星期一 * *本埠新聞三 
[景德鎭瓷器等廉售一月]  
　　陶正昌瓷器號開設南京路中市已歷多年現自舊曆三月初一日起舉行春季大廉價一月所有該號向江西景德鎭訂辦之瓷器及由各地運到者種類繁多一律標明較廉之價目出售云 
[專代商店陳列窗飾之新營業]  
　　上海精藝公司開幕以來代各商店陳列門莊廚窗悉用精異藝術别出心裁足可引起羣衆視線及之今南京路粹華發行所等均已向訂合同聞創辦者爲留美學生盛君等故能完全仿照歐美格度適用於中國商塲云 
[甡泰達紀旅館開幕]  
　　致遠街之甡泰達記旅館昨日開幕廳堂陳設房間布置咸稱完美各界前往參觀者甚衆頗極一時之盛云 
[中英橡皮雨衣之運售]  
　　先施公司洋什部近因春雨連綿故特將本國及英國所製之各項雨衣趕即陳列出售如英國製之黑膠橡皮雨衣每件售洋十八元半此項雨衣輕而且能久用到貨不多欲購須速尙有國貨之亮油雨衣多種由香港運到式樣精雅不論冬夏均可應用分男式女式西式等數種每件自十七元半至十八元半不等實不下於舶來品云 
[英廠新鞋運來多種]  
　　永安公司二樓西鞋部新由英國名廠定製到黃黑皮靴皮鞋數十種皮料及工作均精美所有式樣不論男女靴鞋無不雅緻應時尙有男女時式漆皮鞋亦有數十種工料均佳黃黑白之小孩鞋以及各種擦鞋器具均有運到頗爲合用且各貨價格亦均公道云 
[新到德製之敎育玩具]  
　　南京路郵局斜對面中德商店日昨新由德國運到大批敎育玩具質料堅固每件均寓有敎育之意如圓形旋轉走馬亭機器簡單不易損壞每件自四元半致八元二輪八音馬車每件售洋五元五色手鈴每件自五角至九角西洋鏡每件自五角至一元二角五彩水果模型每件自八角半至二元二角半各式汽車每輛售洋二元二角半無發條之自動白象·熊·人·等每件自三元二角半至三元七角半柔軟而輕且毫無損傷皮膚之虞故爲孩童玩具中之無上妙品云 
[景泰進出口行將開春讌]  
　　景泰進出口行因營業之擴充遂興遷於仁記路二十一號樓上總經理爲陳君景塘學識經騐甚富現定於本月（四月）二十七日申刻在五馬路復興園舉行春讌云 
[上海影片公司最近之傑作但二春傅文豪所演之「古井重波記」] 　　 
　　我國電影界中之二明星（左爲但二春右爲傅文豪） 
上海影片公司成立已有三年所攝之戲雖屬不多然終含有一美字此實在之情形其中主幹者爲但杜宇君但君爲著名畫家對於攝取影片並未受過專門之訓育完全由研究及經騐而得此次所攝之「古井重波記」造意殊佳所採之背景及靜物動物靡不合宜共計六大本費去研究劇本排練預備説明採集背景之時日可謂中國片中之最多者其中之最難得者一·完全不假手於外人導演及攝取二·中國片每以面部灰黑爲憾此片可完全免去三·片中之景及劇情中西合參毫無過分之處故此片實可稱爲中國片中之進步影片其中重要角色爲傅文豪女士傅女士一舉一動均有勝人之處喜怒哀樂莫不合度次爲中國影戲界中之神童但二春二春年祇八歲攝此片時祗有七歲種種動作無不出於自然之天眞逈非勉强者可同日語茲將其劇情錄之如下 
　　少女陸嬌娜麗質天生孤芳自賞恃剌繡爲活一日在途遺其繡品爲少年律師李克希所拾呼而返之陸稱謝而去李驚其艷不覺神往者久之少年金世德爲友人馬凡等撮影李來訪共坐草地談笑而世德之妹縵珠適偕嬌娜游園中李見之且驚且喜乞縵珠爲之介紹焉自此以後李時乞嬌娜剌繡有時爲嬌娜講言情小説感情頗篤嬌娜之弟福培亦愛之宛如一家人矣嬌娜之屋主胡特虎而冠者也涎嬌娜故不收租且加以游詞嬌娜固拒胡怒限以三日内付清一年之欠租福培持繡品欲售於市備償欠租爲胡特所毀號哭而歸嬌娜慰之曰房租早已儲藏所差無幾福培亦破撲滿取錢以益之核算付租外尙有餘也胡特至三日來收租故意挑剔不收小洋銅元適李至爲易鈔票胡恨恨而去嬌娜感之李爲福培講童話言未畢而福培已入夢李辭歸且行且語嬌娜不覺送之門外李約其至家固請而後允之翌日嬌娜訪李李爲其易新裝容光煥發同至寰球飯店進餐而胡特適在竟出不遜之言大起衝突嬌娜悲泣而歸李踵至慰藉嬌娜因禍起於李頗悔此行促李離室李去而胡特至刦嬌娜去幸福培馳報李等急來援救至胡家緣壁而上球嬌娜出險胡自高樓躍下擊李受傷幸馬凡至始得解圍李在家養病嬌娜與福培來視李露求婚之意嬌娜不得已歷訴往事蓋嬌娜爲青年孀婦福培爲其子也當七年之前嬌娜與董格士有婚約爲其家庭所阻宵遁始得成婚兩情相愛水乳交融逾年舉一子即福培也而董罹病卒疾革之時囑以福培爲弟蓋言外之意不欲因此犧牲嬌娜一生之幸福嬌娜雖遵其遺命然誓爲守節心比金石歷七年如一日嬌娜方歷訴隱衷而胡特挾刀復仇李竟被殺福培亦中刃而仆更刦嬌娜幸福培甦授嬌娜以刃而胡特亦隨李同歸於盡墓木森森長眠人應不瞑目而陸嬌娜者安貧守志終其身爲不幸之人 
[賈德海文夫婦合演之趣片譯名「醋海奇雲」] 　　 
　　現在卡爾登影戲院映演之影片名「醋海奇雲」爲電影演員賈德海文夫婦ＭrＭrsＣarterＤeＨaven二人之名作此片原名爲ＴheＧirl　in　the　Ｔaxi頗屬滑稽大致演吝嗇之富翁名史蒂華約翰生子曰霸太性好揮霍視金錢如沙土與乃父適成一反比例約翰見霸太浪費無度頗爲不安因減少霸太之津貼以冀其斂跡銷金之地詎霸太非但不諒乃父苦心且變本加厲愈形放縱見約翰不允加給費用即設法竊其衣服以付質庫一日霸太竊得乃父美衣數襲恐爲家人瞥見即匿身於門外一停頓之汽車中未幾忽有一人躍上汽車旋將機輪一轉車即向前而進時霸太驚恐不可名狀繼見司車者爲一美麗之少婦於是心乃大樂且求少婦勿外揚當時霸太在車中以恐惶過分未及詢問少婦名姓遂無法問津次日少婦因事忽至彼家霸太一見警喜交集當約少婦在晚間八時半鐘至攀克雪飯店會餐同時乃叔貝得斯與史密斯夫人亦在該店小酌此外尙有霸太之父約翰曁少婦之夫亦均因事赴該店後因該店雅座門外九六兩號之號數被侍者阿蘭克司誤事互相顚倒遂致約朝父子及少婦夫妻等鬧成一團笑話百出逸趣橫生而彼警長又復疑妻外遇以爲霸太誘佔其妻亦特來興波作浪於是疑雲萬疉無從解釋後愈鬧愈發鬆直令觀者捧腹難置此片之結構係併言情·滑稽·偵探·等之情節鎔於一爐成此言情笑片洵屬罕見之佳片聞此片演至本星期晚爲止云 
[大戲院今晚放映愛情片]  
　　大海大戲院自今晚起將開映一艷情影片名「多情警察」計有六本主演者爲湯姆毛（ＴomＭoore）係電影界中頗負盛名之演員此片原名爲Ｏne　of　the　Ｆinest内中情節頗饒興趣冒險長片「神女奇緣」之第五六集亦同時開映云 
 
[名伶湯姆毛在『多情警察』影片中之意態]  
[宗敎影片行將開映]  
　　卡爾登影戲院自開幕以來所映之影片皆偏重愛情滑稽方面對宗敎上之影片尙未貢獻且各敎會學校來函詢問者爲數亦已不尠故該院特向天津總公司商酌選演一極有價値之宗敎影片名「不義之兄弟」劇情甚長共有八大本原名爲（Ｊoseph　and　his　Ｂrethen）演雅各被其兄弟鬻去後幾淪爲奴隸幸爲一軍長收撫後竟接受王位但雅各非但不報夙仇結果仍撫養其兄弟且自述被鬻之經過寬量和氣温文可親際此世道日偷稍能得志之輩即橫行鄉里傲岸不可一世故此片大有矯正世俗之力也現定本星期三即二十五號開映此片云 
[卓别麟新片在美開映之熱鬧]  
　　電影界著名滑稽派演員卓别麟氏新近所演之「香客」ＴheＰilgrim一片在上月一月中映演此片之影戲院共有一百所第一星期在紐约之市權萊戲院ＳtrandＴheatre開映時往觀者竟有八萬八千二百七十三人云 
　　（尙有本埠新聞轉入後頁） 
 
 

Page 18

 
 
第一萬八千零十五號;中華民國十二年 西曆一千九百二十三年四月二十三號
星期一 * *[參觀顧家宅無線電臺紀]  
　　能發電至吳淞皇后號船·又接收菲律濱發來之無線電上海美國無線電討論會會員三十餘人於昨日下午參觀法租界顧家宅無線電臺由該臺主任引導對於機器之裝置收發無線電之方法一一加以說明該會會員在電臺上能見無線電發至吳淞口俄國皇后號船上並見該電臺接收由長崎及菲律濱電臺發來之無線電云 
[英僑慶祝英皇紀念日]  
　　今日爲英皇紀念日（ＳtＧeorgesＤay）旅滬英僑將於今晨在各敎堂内舉行慶祝紀念皇家俱樂部則定於夜間宴叙以誌慶祝云 
[勞動團體將慶祝五一節在精武體育塲開大會] 　　 
　　五一節爲萬國勞工紀念日萬國勞働者皆定於斯日休業一日以誌紀念聞本埠男女工人亦定於是日休業并擬在精武體育場開慶祝大會云 
[羣學會選定新職員]  
　　中華路羣學會成立迄今已屆二十載昨日開會更選會長及評議部各職選定沈君潤挹爲正會長沈君桐叔爲副會長蘇君潁傑等二十人爲評議員并推定高君硯耘爲執行部長定於陰曆三月十五日開職員會云 
[衛生會注意學校衛生分函各校將分贈衛生書籍] 　　 
　　中國衛生會爲提倡學校衛生起見特編印學校衛生書一種昨日分函各校徵求意見函云求學之道首宜注重身體健康欲求身體之健康則不可不注重衛生尤不可不注重童年衞生敝會爲灌輸青年衛生智識起見印有衛生敎科書上下卷語意簡單便於實行貴校學生如果確有願看是項書籍者請貴校長一一代爲詢明開單示復敝會即當如數奉寄或請尊處派人來取亦可云云 
[青年會本届之慶功宴令晚舉行] 　　 
　　今晚六時半四川路青年會在健身房舉行本届徵求大會慶功　榮宴并分贈優勝隊員獎品中有商務印書館·中華工業廠·柯達克·時新·各公司助贈之書籍·絲巾·照相器·銀杯·銀盾宋漢章·聶雲臺·許秋颿·吳麟書·諸君之金牌馮玉祥·王正廷·許世英·馬良·于右任·徐謙·柏文蔚·諸君之對聯其秩序如下㈠推定主席會長李登輝㈡全體唱愛國歌㈢赴宴㈣總參謀聶雲臺演說㈤國樂㈥敎育會黃任之演說㈦約翰大學廈門音樂俱樂部唱歌㈧中華青年會創立者來會理演說㈨約翰厦門音樂部西樂㈩贈獎㈩㈠來賓演說㈩㈡會董張嘉甫謝辭㈩㈢唱三育贊散會 
[平民校組織學生演講團]  
　　自發生對日經濟絕交以來本埠平民學校學生發起演講團請敎授主任編成講演成料並書旗幟十數面由沈志復·沈敏達·徐龍海·顧元良等於每星期六下午及星期日游行演講云 
[又一對日問題之宣講會]  
　　閘北虬江路鼎元里立達公學鑒於對日問題之重要由敎員學生合組一宣講會於每星期日往江灣等處宣講「否認二十一條」「收回旅大」「抵制日貨」種種要旨藉以喚醒同胞云 
[合作星期學校開學有期]  
　　上海合作聯合會曾於去年議决創辦星期合作學校除宣傳合作主義外并敎授普通學識嗣因校址關係延未開學今該會已借定北泥城橋堍中國商業公學爲校址各科敎授悉由會員認定科目爲合作史·農業合作·信用合作·消費合作·國文·英文算術等已定五月六日開學不收學費云 
[曁南女生赴暹羅之歡送會]  
　　曁南學校女子部學生王湧德劉淑琴兩女士將至暹羅任潮州女學之敎務已誌前報前晚七時徐家匯曁南商科在該校禮堂歡送王劉兩女士由趙厚生校長及各敎職員學生等相繼演說後由兩女士答謝復進茶點佐以梵唖鈴口笛中樂等散會 
[婦女講習班之創設]  
　　法租界美國蘇女士專爲補救年長婦女失學者起見擬設立婦女講習班其辦法如下 
　　每星期兩三次授以婦女應用智識如家政衛生養育等科均用英語敎授惟初學者則用中國語若有青年女子欲習英語鋼琴縮寫等科者有五人以上亦擬另開一班詳章及報名等均由滬江太學鄒孟楣接洽云 
[兩江女師之演講會演講者韓鏡湖楊夢臺梁紹文] 　　 
　　虹口鄧脫路兩江女子師範星期演講部昨請青年協會韓鏡湖君演講「現代女子之與科學」略謂世界戰爭一般愛國男兒均赴前敵於是女界興起分操各業製造鎗礮其所以能如此者有普通科學智識也廻顧國人殊增顔汗最要之點即科學之與女子吾人須知其實有莫大之關係云隨將所携之科學儀器「平行軸」「單軌鐵道」等逐件表演加以詳解觀者無不鼓掌稱善隨用茶點楊草仙演說「勞工神聖」痛陳國人之于工界不加注意須知科學構造以及一切均非工人不可且無一不能離開工作云云次再由梁紹文君演說「新聞事業之與女子」略謂歐美均有女子研究新聞學·及爲記者海上新聞事業可謂發達矣而女記者尙形寥寥鄙意以爲女子欲爭女權及不平等一切待遇非參加新聞界不可云 
[河海工程學生來滬參觀]  
　　南京河海工程專門學校爲國内研究水利工程之學府所用課本均參照歐美各大學於水力水工方面極爲注重除校内設有水力實騐室供學生研究外復於春假寒假期内率領本三學生分往滬漢各地參觀藉資借鏡本年特赴上海·揚州·清江浦·海寗·杭州·紹興·寗波等處參觀運河工程及浙江省道沿海塘工等各項工程現已於四月十五日由該校敎授徐南騶碩士等率同出發云 
[美專西洋畫科寫生隊赴杭]  
　　上海美術專校西洋畫科之春季旅行寫生隊赴杭實習一節曾誌前報聞該隊已於昨晨七時乘滬杭車出發合三年甲乙級二年甲乙級四班學生一百數十人由西洋畫科敎授王濟遠率領前往君等抵杭後分駐旅舍三處第一處在西湖照膽臺内設總事務處及敎務處女生宿舍三年甲級男生宿舍敎職員宿舍膳廳大會堂第二處在西湖第一樓第三處在西湖蘇公祠旅居内種種設備及辦事上各種手續均用合作之精神旅期有三星期之久該校師範科高年級生須遲一星期繼續出發預假西湖廣化寺爲旅舍云 
[上海大學新聘總務長]  
　　本埠上海大學現爲整頓校務起見特請鄧安石君爲總務長鄧君爲北大文科之畢業生云 
[復旦籌備運動會及游藝會]  
　　商科演講銀行學 
　　復旦大學本届運動大會已决定於下星期六（四月二十八日）在徐家匯該校中學部操場舉行又該校學生與外界人士所合組之平民學社决定於五月六日該社三週紀念之期假申江影戲院開一大規模紀念游藝會已請定男女學生數十人表演中西音樂·唱歌·跳舞·技擊·絲竹·新劇·影戲·幻術·等屆時略收門資所得除開支外均作爲平民學社·義務小學及平民合作圖書館基金云 
　　又復旦大學商科商業銀行班於四月二十日上午十一時由該科敎務主任李權時博士介紹上海銀行付欵處主任程順元碩士演講該行之運用佐以各種樣本學生得益當非淺也又該班學生擬不日再往該行參觀以資實地考察云 
[縣區聯合運動會之籌備今日在公共體育場開聯席會議]  
　　上海縣區聯合運動會已定於本月二十七至二十九日開會所有一切籌備事宜均由公共體育塲擔任茲訂於今日下午五時在該塲召集事務技術部開聯席會議云 
[晏摩氏籃球戰勝崇德]  
　　前日（星期六）北四川路晏摩氏女校與粤東崇德女校作友誼籃球比賽結果崇德勝三分云 
[武術會預備暑期校事]  
　　中華武術會第三屆暑期學校除體育科外今年特添設音樂科已誌前報現聞已議定簡章分體育音樂兩系體育系計分十三學程音樂系計分十四學程并已聘定著名體育音樂專家分任敎務學員男女兼收章程可向斜橋公共體育塲體育師範索取云 
[國樂研究社將遷新會所]  
　　國樂研究社向設本城梅家弄近因社務發達社員日見增多舊有社址不敷應用茲定於本月二十九日遷移大東門内縣橋南首阜民路二三八號新社所繼續進行一切云 
[專科師範音樂理論之演講]  
　　黃家闕路專科師範學校於今日（星期一）下午三時請日本宮内省樂部講師理學士田邊尙雄到校演講田邊學士爲日本有名之音樂理論家著作甚多對於中國音樂尤悉心研究係請陸露沙君任翻譯云 
[將有音樂學校出現暑假後]  
　　仲子通君自組織上海音樂研究究會以來已歷數載惟該會係選科性質故與傅彦長·段剛仁·吳蔭章·諸君洽商即將該會改爲正式音樂學校開會一次討論結果决於暑假後開辦定名爲上海音樂學校不日即將宗旨辦法宣佈云 
[昨日之菜市各菜均廉] 　　 
　　昨日春笋及魚蝦等减價餘無一增貴者各價如下 
北市　　　　　　　　南市　　　　北市　　　　　　　　　南市蝦每斤五角　　　　　一千文　　　明蝦每對一角二分　　　一角大黃魚每兩三十文　　二十文　　　小黃魚每兩十文　　　　十二文鹹帶魚每兩三十五文　二十文　　　青魚每洋三斤　　　　　三斤銅盆魚每兩三十文　　三十文　　　斑魚每兩三十文　　　　二十文甲魚每兩三十五文　　三十文　　　白魚每兩二十五文　　　十六文墨魚每兩四十文　　　五十文　　　鯧魚每兩四十文　　　　三十文麫條魚每兩十二文　　　十文　　　　魚每兩一角五分　　　一角三分沙魚每兩三十文　　　十五文　　　鯽魚每兩四十文　　　　三十文鹹蟹每兩四十文　　　三十文　　　蛤蜊每斤二十文　　　　一百文梅蛤每兩三十文　　　三十文　　　猪肉每洋三斤四兩　　　三斤半　子每兩　　　　　二十五文　　　蚶子每斤二百四十文　　百六十文毛蚶每斤八十文　　　六十文　　　搶蟹每兩三十文　　　　三十文鴨蛋每只三十五文　三十五文　　　雄雞每斤三角二分　　　三角六分鷄蛋每只三十文　　　三十文　　　鴨每只一元　　　　　　九角牛肉每斤三角　　　　　二角　　　羊肉每斤三角六分　　　三角雌鷄每斤四角　　　三角六分　　　白菜每斤一百文　　　　二十文鴿每只三角　　　　　二角半　　　菠菜每斤五十文　　　　四十文青菜每斤四十文　　　三十文　　　天津菜每斤一百文　　　八十文薺菜每斤八十文　　　四十文　　　黃韮芽每斤一百六十文　一百文大蒜每斤八十文　　　八十文　　　黃荳芽每斤百四十文　　八十文草頭每斤六十文　　　四十文　　　葱每斤一百文　　　　　八十文鹹香瓜每兩四十文　　三十文　　　馬蘭頭每斤六十文　　　四十文油菜每斤四十文　　　二十文　　　枸杞頭每斤百二十文　　百二十文胡葱每斤八十文　　　七十文　　　菜莧每斤四十文　　　　三十文羅蔔每斤八十文　　　八十支　　　天菜每斤　　　　　　　四十文春笋每斤一角五分二百二十文　　　萵苣笋每把二十文　　　三十文毛笋每斤一百二十文百四十文　　　棉線菜每斤　　　　　　八百文黃瓜每斤　　　　　百六十文 
[記昨日大舞臺之日戲]  
　　大舞臺昨日開演日戲華洋博濟醫院同時假座籌欵故觀者更爲擁擠前數齣爲「滿堂全紅」·「收孤救孤」·「四泗洲城」·「梅龍鎭」·「三娘敎子」·均尙平穩「金錢豹」滿臺飛叉·李瑞亭等之武藝頗有可觀金碧豓·趙東昇·孫慶芬·合演「千金一笑」碧艷唱做都多佳處郭春華等之「周西坡」表演羅成呌關武工絕美加以劇情悲憤故頗能叫座座毛韻珂等之四戲迷傳最爲滑稽入妙唱做均佳滿座笑聲不絕最後演杭州實事好戲「大鬧三雅園」小達子·賈璧雲·趙如泉·姚俊卿·趙竹卿等演之此劇大部份爲新劇布置略參加京劇唱做其滑稽處·警動處均極耐人尋味也 
[集會表]  
　　陽歷本月時期　地點　　　　　召集者　　　　　　　　事由卄三日　　　　　　西門省敎育會　律師公會　　　　　　　常會卄三日下午二時　　西藏路一品香　濟南場大德製　公司　　股東會卄三日下午三時　　黃家闕路　　　專科師範　　　　　　　音樂理論之演講會卄三日下午五時　　西門體育塲　　縣區聯合運動會籌備處　各校聯席會　 
[今日天氣陰霾仍有變意]  
　　徐家匯天文臺昨日下午四時三十分氣象預報云天氮陰霾仍有變意江浙沿海有東南之微風北方沿海風勢微約不定南方亦然雅泊島之南有發生低壓之象本埠温度在下午三時前之二十四小時内最高五八·四最低五一·三去年同日最高七二·三最低五六·○ 
 
