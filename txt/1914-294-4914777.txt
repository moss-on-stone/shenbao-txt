# 1914 - 294 - 4914777

 

Page 1

 
 
   
 
 

Page 2

 
 
時評 
[外人之信用（冷）]  
　　我國今日當危亡之際所以欲得外人信用者非媚外也亦以减少一危亡之原因也不謂近數月來所謂外人信用者已日爲兵匪所侵削矣 
　　白狼之亂兩戕外人然猶得曰匪之故爲擾亂非政府之過也政府之過不過不能早平匪徒與疎於保護耳而奈何今日蕪湖之案且以兵而自擾外人耶 
　　兵之擾外人原亦非政府之意也特政府不能約束其兵耳夫兵而不能平匪致使外人爲匪所擾是政府之兵信用已失政府而不能約束其兵致使外人復爲兵所擾是政府之信用又失失信用無他要求多耳要求無他中國之危亡急耳故曰保全外人之信用者非媚外也减少其危亡也奈何當局尚不解此義嗚呼匪我何責焉兵豈可縱哉 
[命令]  
　　三月三十日大總統命令　李德泳給予四等文處章此令 
　　又令　方咸五潘玉田均給予四等文虎章朱連祥袁廣德步翔芬劉振鐸陳士龍均給予五等文虎章殷兆魁王德勝何開復周鶴鵬許用海高世異楊銳李大智均給予六等文虎章此令 
　　又令　朱克賡給予四等文虎章丁惟忠給予五等文虎章李壽金給予六等文虎章此令 
　　又令　嚴型給予五等嘉禾章潘宗煌施濟晋晏宗彝俞恒狄佐堯郝爾巽王尚曾柳鴻謨均給予六等嘉禾章方大文給予七等嘉禾章王寳藩郭長官李長毓均給予八等嘉禾章此令 
　　又令　蔣繼琬給予六等嘉禾章白一奎給予七等嘉禾章此令朱邦君郭治平張贊魁周開神蔡賓藩湯化培楊炳熊廖建邦均給予七等文虎章李胃昌廖華侯超羣趙子閔閔占春郭武泰張炳臣楊步雲李揚全夏子銘曾萬鍾徐昌榮周新儀李光枰歐陽華楊洪興均給予八等文虎章此令 
　　又令　李焜華給予六等文虎章郝肇新張景仁均給予七等文虎章此令 
　　又令　任命李耀漢爲廣東肇陽羅鎭守使吳祥逹爲廣東潮梅鎭守使此令 
　　又令　任命寳熈兼鑲白旗漢軍副都統此令 
　　又令　任命王治馨爲正藍旗漢軍副都統此令 
　　又令　任命龔廷棟爲四川財政司長此令 
　　又令　王佐良授爲陸軍少將此令 
　　又令李德泳加陸軍少將銜此令 
　　又令　兼代陸軍總長周自齊呈請將王國賓陸朝珍均加陸軍步兵上校銜柯檯動加陸軍步兵少校銜應照准此令 
　　又令　兼代陸軍總長周自齊呈請將陸軍步兵中校徐天烈加陸軍步兵上校銜陳殿廷陳玉山授爲陸軍步兵中尉應照准此令 
　　又令　兼代陸軍總長周自齊呈請授陳海雲爲陸軍步兵少校並加陸軍步兵中校銜丁荻程爲陸軍步兵少校邵青山邦肇新李功李良彬陳玉明爲陸軍步兵上尉趙全福盧炳炎王萱啓張國勳爲陸軍步兵中尉並加陸軍步兵上尉銜于景福劉錫霖爲陸軍步兵中尉吳錚爲陸軍步兵少尉應照准此令 
　　又令　兼代陸軍總長周自齊呈請授葉　朱邦君郭治平張贊魁周開神蔡賓藥湯化培楊炳熊廖建邦爲陸軍步兵少校李雅材譚郁文爲陸軍砲兵少校張熙明高住則李胃昌廖華侯超羣趙子明閔占吝郭武泰張炳臣楊步雲李楊全夏子銘曾萬鐘徐昌榮爲陸軍步兵上尉周新儀李光枰歐陽華楊洪興爲陸軍砲兵上尉應照准此令 
　　又令　兼代陸軍總長周自齊呈請將查辦江陰兵變出力之張占魁李玉田均授爲陸軍步兵中尉李登雲授爲陸軍步兵少尉應照准此令 
　　又令　兼代陸軍總長周自齊呈核覆青州副都統擬以色勒番壽恒斌煜國仁倭什佈蕯勒哈番普治志昌補驍騎校請予准補等語應照准此令 
　　又令　内務總長朱啓鈴呈據兼護甘肅民政長張炳華轉據省城警察廳長楊丙榮呈稱勤務督察長蔣澍霖呈請辭職蔣澍霖准免本官比令 
　　又令　署財政總長（脫）曾尚武向經通令嚴緝茲復據呈報各節情罪尤無可逭着各省都督民政長暨鎭守使將軍都統等一體嚴拿務獲追繳以重公欵而伸法紀此令 
[專電]  
　　北京電　昨日約法會議鄧鎔報告審查約法修正案首述審查會贊成修正次報告修改大綱對於政府提出七綱均贊成約法十六及三十四三十八條可仍存第四條另定三十四條但書内删三十五條僅留宣戰講和之同意權第五章之國務員改爲政府並定機關種類及職權大要立法機開之彈劾權覆議權另行詳議外餘可增減另設諮詢機關及審計之專章並定緊急處分總統於限制之下得發緊急命令 
　　制定憲法宜特設造法機關曾彙進梁士詒主即付表决通過指定施愚顧鼇黎淵等七人起草乃散會 
　　北京電　昨新放礦務監督及法官覲見袁總統諭僅恃外債不及十年可破産故現在政策在開發實業吸收外資又謂日來有傳高等廳以上均裁者决無其事望君等勉盡職守云云高等廳决不裁已見余之通信 
　　北京電　國民銀行條例將發布（一）遵用公司條例（二）資本至少二十萬元三分一呈驗後開業（三）須受地方官及中國銀行監督（四）領發兌換劵以其資本之額爲限且須繳所領同額之公債票爲保証（五）錢票莊欲改銀行者得暫以不動産及確實債權爲保証以前所發鈔票易回兌換劵銷燬 
　　西安電　白匪自攻陷商州後忽又向西向南分竄大約漢中興安一帶又恐擾及矣西安省城日前以防兵外調各商家特自行籌欵召集商團三百名以資保衞 
　　開封電　段總長以要公須面呈大總統電請回京聞中央已允許刻段總長將預備進京 
　　濟南電　山東瀕海之區近日盜匪四起靳都督擬辦海上警察已請示中央其經費由本省自籌 
　　濟南電　樂安縣戕殺知事一案其止兇閻正居亦已捕獲即行就地正法 
　　蘭州電　中央電馬安良晋京與商要公馬以體弱多病暫難起身已電復 
　　熱河電　右翼巡防聞直隷都督欲調回馬廠姜都統以奉軍東調林西經棚一帶地面空虚防務萬分吃緊特電請中央設法維持 
　　廣州電　廣東近日有人煽惑軍隊起事之謡龍都督又電請中央於潮州肇慶等處分設兩鎭守使以便鎭懾聞中央已照准即日發表命令 
[特約路透電]  
　　北京電　憲兵司令陸建章將任爲征剿白匪全軍總司令大營設秦晋交界間政府現調駐蒙陸軍四團入秦平亂 
　　北京電　袁總統定明日在懷仁堂宴約法會議議員因彼所提出之約法修正案得經迅速通過故欲藉此表示感忱也 
　　北京電　汪大爕已任爲平政院長該院責任乃審察行政官不法舉動 
　　北京電　憲兵昨在北京各叚拘獲携械之盜犯十五人前門火車站昨夜亦拘獲三人身懷手槍七枝子彈七百粒乃由天津乘火車抵京者 
　　北京電　甯湘鐵路所過之境出産頗豐中國各鐵路前途之有希望者推此爲最該路將取道甯國徽州與蕪湖杭州接通是叚工程稍艱須鑿山開洞過南昌後是路將直逹萍鄉沿途農鑛産頗富既無嶮岨且少紆曲中英公司現正接收萍洙鐵路且後並將由南昌築一支路通至武昌總計路線共長一千英里擬發行五釐息之借款英金八百萬磅以充經費限四十五年償清以本路及其入稅爲抵押品由政府給予保證並議定總工程司會計長車務總管悉用英人 
　　北京電　五國銀行團已接歐洲訓令預備與中政府代表於一星期内正式開議大借欵事宜 
　　蕪湖電　浦格特神甫在蕪湖上游三十英里之荻港地方舉行洗體時忽聞喊聲及剥啄聲甚厲乃往啓門即有兵士約七十人一擁而入圍而撃之拳足交加並有拾石擲之者後爲華孝徒救出兵士皆携有軍械頭係預先計畫已定者通商口岸附近長江之濱竟有此種暴虐外人之舉動中外當道均宜以嚴厲手段對付之也 
　　廣州電　當道因財政支絀擬取消歐美留學生之官費惟日本留學官費或可照發現並擬廢下級審檢廳 
[譯電]  
　　北京電　孫寳琦晉謁徐世昌歷兩小時之久固勸受職徐卒不允 
　　北京電　約法會議主行美國制設國務卿對於總統負責任此制果行與梁士詒一黨大不利 
　　北京電　袁總統命令宣布平政院章程華文各報引以與前清都察院制相比較計該院共分三部刑事部設部長一人部員八人 
　　北京電　今晚七時（三十一日）中政府與中英公司簽定一極重要之鐵路合同其工程自南京起迄長沙止連支路共長一千英里該合同且含借欵英金八百萬磅該路自南京取道南昌而逹萍鄉與已築之萍洙鐵路貫通終將與粤漢鐵路相接且將築造支路西逹蕪湖東逹廣德州合同内並規定俟杭甬幹路築成在杭州接通之條件該借欵限四十五年償清以本路爲抵押品中政府允與中英公司合商聘用英國總工程司總會計車務總管各一員現已由英國工程司從事測量路綫據報沿途情形極佳英國在揚子江流域要求之商業優勢得此一舉大見鞏固倫敦歷來發行之中國鐵路借欵從未有如此次所訂之巨者中英公司現已豫備接收滬杭鐵路杭甬鐵路興工事宜不日亦將商妥滬甯鐵路洋總理樸愛德君已由滬來京將任爲交通部鐵路顧問中政府得此專家襄辦路政殊可賀也 
　　北京電　五國銀行團之歐洲銀行家及主事者因北京之敦促卒允與中政府開議借欵談判該團擬贊助袁世凱以期令彼得以付清短期借欵改革幣制鞏固各省紙幣之信用蓋全國商業行政皆大受其累故也按鹽稅實爲借欵重要之抵押品故該團須見鹽稅確已措於安全之地位改革幣制確已實行有效則始允贊助一切總之該團固擬貸欵與中政府惟非俟中政府提出滿意之保證以明所貸之欵存於妥處及確用於裨補大局之事則不爲也若供行政之用者决不予以分文如銀行家之目光中以爲中政府舉措得當則借欵大有告成之望惟團中尚有數員因歐洲金融緊急中政府處境阽危不以貸欵爲然故談判或易因此中止也 
　　北京電　國務院决議自今日（一日）起中央政府之官俸付現金及内國公債劵各半 
　　北京電　交通部已擬定管理私家公司所築之鐵路議案呈袁總統核奪 
　　北京電　新權衡度量制已於今日宣布乃参合中西之制而成 
　　北京電　華字各報對於新報律之張皇實爲前所未有 
　　北京電　政府擬赦去年亂事株連之輕罪人民已向各都督徵求意見 
　　北京電　北京官立醫院擬早日施行强逼嬰兒種痘章程 
　　北京電　王武顯（譯音）所統之第八師陸軍已奉命開往西安府平亂 
　　平陽府電　據西安府消息大局殊爲危急各處紛告匪患如白狼佔據西安府則將以之爲都城山西南部現頗不靖 
　　柏林電　據青泥窪俄文半官報載稱俄政府擬於遠東設立陸軍總督謡傳俄國上議院將派委員調查滿洲路政因聞其管理法大爲不善故也 
　　倫敦電　據每日電報載稱平民議院休息室中喧傳愛斯奎士君接印度總督哈定巨貴族來電政府若不與陸軍和平相處而容閣員迫之叛變則印度陸軍軍官多將辭職辭職之陸軍參謀總長費蘭巨上將致書各司令謂彼之辭職全因私人上之故深望諸將無復有辭職者云泰晤士報謂愛斯奎士君行事得當其空前之舉動足証大局之緊急現信愛 
 
 
 

Page 3

 
 
君既長陸軍必能恢復各將校之信用防範陸軍免使選舉時有人藉端妄稱陸軍反對國民此實愛君之責任也 
要聞一 
[英議院之中國礦産問答]  
　　英國平民議院三月九日開會時議員海雷君　提出關於美孚煤油公司所得中國油礦讓與權一事之質問曰中政府是否已將油礦開採權許與美孚煤油公司若有此事則其性質如何範圍如何其將礙及川省英國之利益乎英政府擬促中政府即速實行一千九百零二年馬凱條約第九條否中政府近來曾否與比法日美俄公司訂定合同准予開採中國之油鐵煤礦曾否以同此性質之權利許與他國人民英國駐華公使是否曾於二月二十四日與中政府告成一重要之談話中政府當時復確認英國在揚子江流域之優勢若果有此英政府其願贊助經營持許證内所開揚子江流域最重要一省四川之各礦及各項實業以代註銷特許證而向中政府要求賠欵乎外交副大臣亞克倫君出席答稱第一問據英政府所得之消息確有其事此項讓與權包括陜西省及直隷省之建昌縣據英政府觀之當無礙川省英國之利益至第三問則駐華英使近十一年來得間必促中國當道急宜按照馬凱條約開採全國之鑛産以來自利今後仍將相機敦促以期見諸實行第四第五兩問英政府除悉美孚公司所得之讓與權外别無所聞第六問上半段所滬答者英政府今正在計議振興揚子江流域實業鐵路問題及英政府在該團所操商業經濟利益優權應有之要求事宜近行文照會中政府矣第六問下半段須候中政府覆文聲明願否賠償損失註銷川省讓與權始能答覆英政府如能與中政府商妥修改原合同辦法或另訂他合同以代之則自當樂從而免向中政府要索賠欵也 
[審查聲中之約法一席談]  
　　審查之近情　約法增修案現在審查中孫施兩議長一面謁見總統商承意見一面不時與審查員諸人接洽疏通意見會商辦法審查諸人亦每於全案中某項問題應如何修改如何增加預商妥貼始行决定 
　　閣制之主張　廢除閣制之議發生喧傳多日迄未解决惟此項問願已包括於增修約法全案之中國務員制及總統既提出修改則將來如何變更亦必有明白規定兹聞該會議議員對於此事主張純取總統制以各部總長之外不必另設總理政務中人主張兼取内閣制者擬於總統之下仍特設一國務卿以爲承轉機關惟是兩派中仍以主張純取總統制者居多將來之趨勢或即以此派之主張爲最後之解决亦未可知 
　　通過之時期　此案審查就緒其報告書由大會通過咨復政府得政府之同意然後再起草條文手續頗繁然當局者亦不能過於遲延刻已預定於四月二十一日以前一准將全案一體議决此案决後再從事討論他項重要法案云 
　　附屬之法案　約法告成後附屬之法案即應交約法會議議决兹聞政府已决定以設立諮詢機關一事爲約法全案中應行增加之一項俟約法告成再根據約法交議諮詢機關之組織法此項組織法脫稿之後政府即會合政治約法兩會議之人員及總統府顧問等組織諮詢機關以輔弼行政云 
　　議長之談話　約法會議議長孫君毓筠昨與其友人談話大略如左（甲）開會增修約法案已付審查已定於三十一號開大會報告審查之結果逐條加以討論即不修改之條文亦須表决（乙）竣事孫君謂約法案若有大爭執則完竣頗難預測倘修正無多而爭執亦少則預測四月二十一日以前必可竣事（丙）閉會約法增修之後最要法案爲共和顧問院組織法此法案議决後當適在政治會議閉會之期惟約法會議之閉會約在陽曆七月云 
[政治議會開會紀聞]  
　　昨（二十八）政治會議開第十二次會議議長李經羲主席二點一刻宣告開會主席介紹張鳳台出席當簽定八十二號席次并抽定蔣尊簋席次爲第八十一號新任命之秘書長王式通并未出席由秘書報告文件報告畢主席遂說明總統提交兩案之原因一停辦各地方初級審檢廳及各縣審檢所並釐定刑律諮詢案二各省設廳辦法諮詢案并來電與章總長主張相異之點李議長云各省都督民政長來電所主張者亦有講論透澈切中事理亦有論說過當未合現情至司法總長之講論固切當者多亦有未免欠當處本會議須爲酌中主張務期於事理適得其平爲主於是劉彭壽起立發言張以兩案併案討論衆贊成於是以併案開議鄧鎔反對第一案略謂司法獨立已有基礎萬不可因經費而打消之并述司法制度良善之點洋洋千言約演說二十分鐘劉邦驥贊成第一案謂司法之不善實由於刑律之太濫王印川對於兩案均不絶對表示贊成朱文邵謂來電之意實因司法經費之不足并非詆司法制度之不善余紹宋聲明其係司法部委員對於第一案歷舉其理由之不能成立對於第二案六條辦理加以說明要求付審查不取嚴格之主張俾爲行政機關伸縮餘地陳懋鼎主張從根本上改良以爲刑律應即修改恩華對於第一案所舉理由不認爲理由但贊成陳懋鼎之主張許鼎霖謂新刑律實在不好今日司法制度之不良善咎即在此梅光遠請付審查陳懋鼎請交付司法計畫案審查會審查以便辦法一致結果一致主席當即宣告討論終局指定許鼎霖等十五人爲審查員指定後即宣告散會時午後四點三十分 
[官俸舉政局之關係]  
　　四月份俸薪之取引　近來部庫窘極本月份各機關經費勉强力籌發出下月俸薪尚無著落以故日來凡可吸收之欵無不竭力羅掘其關於吸集各省之欵以驗契費及稅契兩項爲最可靠日前已通電各省令將此項收入從速彙齊掃數匯解北京中國銀行收存以備提用人月函云財政部近以山東民政長暨國稅廳籌備處來電報告驗契收入暢旺定於四月一號即可湊足一百萬元滙部等　財政部以或致逾期迫不及待已電該民政長等提前解京以應急需云又一消息云驗契收入財政部據各省報到之數綜計山東省約一百四十萬元直隸江蘇浙江約各一百萬元其餘未據報到省分約計至少數亦必各逹五十萬元下月部庫支出全靠此項云 
　　減俸案建議之近聞　減政主義倡自熊秉三而提議以來迄未大見實效近聞總統府之財政會議以財政部本月報告中央之政費用途（其支配詳情已誌前報）本月既憑小借欵按數撥而下月應支之欵尚屬無著總統對此頗費躇蹰聞曾有某國務員建議謂如下月各省解欵仍不可靠其各官月俸祇可停發半數現欵餘給國庫證劵總統雖以爲然又恐致滋流弊當時并未議决昨特交由各國務員議覆 
　　變通减俸案之一說　中央庫欵支蹶官俸有减成發放之說已見各報聞有人反對其事恐難見諸實行然來日方長經濟如此亦難支持聞財政部近日又有變通辦理之議大概於各機關領欵之時如事務繁重及必要經費仍勉爲照常籌撥其餘清簡部份或統撥一筆欵項請該長官自行酌量分配云 
[雜評一（無名）]  
　　中英之鐵路新約　中國政府今又與英國之中英公司簽定寗湘鐵路新約英報之贊揚此路之有利及英國揚子江權利之保護其喜流於言外矣夫鐵路而有利英人之幸亦中國人之幸也特所謂揚子江流域之權利固中國爲主而英人爲客也今推其意一若中國許其敷設此鐵路之權而其外一切羣焉附屬之者他國聞之自必生妬而我中國人亦何以自解焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[宦海升沈紀]  
　　徐東海抵京情形　徐東海來京已誌昨報頃悉徐於昨晨在天津趙都督府題主後於十二鐘由津乘火車來京刻庽宅前數日已備少息即行謁見總統並聞總統約徐午膳即請前清慶邸作陪蓋慶邸日前來本亦謁總統者也 
　　趙秉鈞在津開弔　今日爲趙前總理在天津開弔之期北京政界如内務部總長朱啟鈐君以次趁火車赴津弔唁者共有百數十人之多内務部司長許季薌最近尚製挽聯一幅文曰推關國元功願效鄂秋上言抗論位次過故居憑弔如見武侯遺壘惟嘆奇才見者謂許君曾任稽勳局局長故此聯云云 
　　張鳳翽尚駐藍田　陜督張鳳　日前因白匪竄櫌龍駒寨當即親自督隊往剿出省之後駐紥藍田本擬尅日追剿迺該督所率前隊行抵商州白匪業已竄過商南與張督前隊相持於商州境内刻聞政府昨又接有陜省報告稱張督現因布置一切尚未妥貼仍駐藍田會派陳柏森續帶大隊前赴商州助剿云　　崔廷獻自白心曲　前山西内務司長崔君廷獻自奉令免官後尚未有所聞見兹得其近函一件似力白其心迹者原文云刻已免官正當歸田力學閉門思過不可一味尤人且人時　政之任貽誤不知胡底負疚亦不知若何今蒙命薄讉成　無地所謂塞翁失馬安知非福也上年冬問已力請上官代請免官而省長不爲轉呈今恰完我前願難獲咎免宜不如自購免官此實世俗客觀之見某良心上覺任官年餘以内務兼　政有日代行民政又四閱月早作夜息無時不以擁護中央維持地方爲宗旨不敢有一毫自私自利之見終日公事忙碌不堪雖至好友朋不暇作書而問幸而脫離政界因公去職之法令上雖受懲戒神明上尚無甚内疚蓋此心差堪自信耳 
[内務部駁覆變更崇聖條例之原函]  
　　　　興例　經　務院會議　决呈請總統以教令公布在案嗣因衍聖公孔令貽呈請變更復經總統飭由國務院轉交内務部零核等情業誌報端兹經該部按照原呈分别駁　略謂查孔　祀田迷失估逸之無著履勘清釐之爲難委託地方官代繳之周折歷經該公爵陳明即據此次所呈竭蹶各　亦可　見本與例爲循名核實變通優遇起見鑒於種種困難將祀田概歸國家徵收另給歲費一萬二各元該公　不能免委託催科之紛繁且有兩倍舊額之收入又以該爵前代向無俸給不足以示優隆爰依據一等公俸銀　　額另酌給歲俸二千元自更無不敷支用之慮　理至明至清釐升科一節係因孔氏賜田三種數目差池或分或總地調數省　久無徵該公爵歷年函託各地方官代繳租稅履勘清釐既需時　不如歸入國家分飭各該管地方官辦理以期明確且人民咸負有納稅義務湯沐免稅非法治國家所應有可知祀田科升固非爲維持正賦之計若謂此議於世道人心有密切關係　未敢信本典例第六條第七條之規定正所以示優榮而資便利所請收回成命自難照准其飭山東加撥地畝之說更毋庸議又本典例第十四條林　奉衞官由曲　縣知事遴選呈請該省民政長官委任原呈所稱慮及華權不一不爲無因本典例以林廟重地非由地方行政官監督不足以昭鄭重而專賣成惟本典例第十五條載明奉衞官管理稅則另定之等語所有衍聖公奉記林廟指揮奉衞之權自可於該規則中明規定奉衞官遴選委任應遵照本典例第十四條辦理爲管勾屯官兩職所司田租祀田既改歸國家徵收此項職司自無隷屬惟本典例第十七條載明撤銷其名目於府官員額并無限制該公爵應仍舊制酌量繁簡自行按照原額選充但業經撤銷之各項名目自不得再行沿襲云云 
[北京信古傳習所開課紀]  
　　前日北京孔莊信古傳習所開課報名者逹五百餘人門前先標列總經理副經理唱名員發題員招待員各名届時摇鈴開課由社長徐君琪登台演說略謂近來新知雖啓而舊學消沈是以同人特創斯舉以爲保存哲學實則宜古宜今是以分經學史學算法輿圖詞章時務六門以取新舊一貫學識賅通與食古不化者逈異諸君學爲根柢可以各抒所長以一月爲期遠方爲加路程一月將來前列試卷刋刻成編可以傳播中外隨即唱名發卷徐君與副社長饒智元君均立旁監視唱名員稱某君某某不直呼其名接卷後另有一案發題是日領卷諸君從容屏息秩序井然兹將其課題錄下 
　　（甲）經學（小學韻學附）（一）理財正辭禁民爲非曰義（講義一篇）（二）毛詩獨標興體說（三）周官非周公所作辦（四）汶陽之田非魯故地　（五）鄉黨入公門以下皆爲聘問鄰國之禮說（六）月令明堂位樂記三篇是否馬融所益考（七）雅樂四曲韶武二舞考（八）黄鐘三寸九分說（九）古字通段舉列（十）許書重文誤收兩部考（十一）轉音相近說 
　　（乙）史學　（金石附）（一）古今人表訂譌（二）漢舉孝廉内地與邊地不同說（三）司馬魏苴論（四）鄭生陸賈論（五）范史循吏傳多未備說（六）舊唐書陸德明孔穎逹補傳訂誤（七）宋史宗室宜合編一傳論（八）宋史稱有傳而無傳不列傳而誤傳者當在何處（九）金石萃編苻璘碑跋訂誤 
　　（丙）算學（一）擬劉微九章算術注序（二）設如不等邊兩直角斜方形長二十四尺上澗二十尺下濶二十尺今從上段截積一百六十八尺問截長闊各幾何（三）設弧十六度二十七分四十二秒求其正弦（四）弧角相求必由八線比例而得設有赤道弧及距緯弧度求黄赤交角黄道度併黄道交極圈角其比例之理若何 
　　（丁）輿地（一）河源考（二）九河故道能否復古論（三）闕里背洙面泗說（四）額濟内河與亦集乃河同異說 
　　（戊）詞章（一）擬阮瞻上已會賦（二）擬王十明雙瀑賦（三）薊門烟樹賦（不限韻）（四）金陵懷古賦（不限韻）（五）黄鶴樓懷古賦（以春草碧春色春水綠波爲韻）（八）文廟舉行釋奠願（九）孔社博聞圖書館增置十萬卷展覽大會記（十）擬姚元崇冰壺戒（十一）擬歐陽詹暗室箴（十二）擬管幼安聞井上譁聲　器於旁以書誡汲者（十三）擬　澗明不欲折腰以書謝督郵（十四）擬王子猷雪後至剡溪留書與戴道安（十五）擬畢吏部醒後以書諸酒家（十六）擬元徼之和樂天早春見寄時（十七）青松紅杏卷仍還　效寺誌　歌（五十七　不　）（十八）電延（十九）風琴（二十）火車（廿一）水嘗（各七律一首不限　）（廿二）豐台芍藥（廿三）操州芍藥（各塡詞一　不限調）　　（已）時務（一）還用慶吏以止盜讑（二）地方官例平議（三）不抑價以招商運論（四）礦車之路欲其陂論（五）問兵船聲砲禮數（六）平時巡洋别盜船商船戰時巡洋遇敵國商船議論汽機馬力以何法量之爲宜（七）金類與酸類化合當先合養氛亦有不藉鑒而徑合者試闈其理（八）電能生熱熱能生電考以上各题多寡隨作至少以二藝爲合格兼作他門及全作者聽便卷頁不數均另紙接書交卷時淨簽勿揭後而彌封不可拆　謹白 
[報界前途之新紀事]  
　　中美報界之酬酢　美國大新聞家威廉端納衞渤三君此次來京由報界同志會開會歡迎所有情形已略紀前報兹悉三君今日（二十九）特請報界同志會中十六人於下午七鐘在六國飯店謹會已分　請帖而報界同志會則議於今午十二鐘招宴三君於醉瓊林此次中美新聞記者之歡集亦不可多得之會也 
　　新報律之内容　報紙條例聞已經國務會議通過不日即將頒布施行條例内容大體與前清報律無甚差異其不同者有二一取事前監督前清報律對於開設報館聽人自由無須官廳之允許現條例必須官廳認可始得發行報紙一保押金七百元原擬爲千元此亦爲清報律之所無關係仿行德意志帝國及日本新聞紙條例云 
[今日尚有自請减餉之軍人耶]  
　　直隸都督府馬步護衞隊正兵三十八名呈請都督裁去津貼銀一兩曾經朱督批以暫行照舊支領在案兹聞該兵目等又以前請停發月餉一兩出於至誠衆志凝結已非一日當此民國成立經濟困難涓埃報効自是人人應盡之義務兵等身列戎行衣食服用無一不從民脂民膏而來軍人減一分之餉糈民間即少一分疾苦等語據情力請都督裁去朱都怪因該兵等情詞懇切准如所請當以温語褒奬略謂方今風俗澆漓道德淪喪外人常謂吾國人只知利己不知愛國聞之怵心今各該兵等深明大義急公忘私洵足喚起四萬萬同胞公忠體國之念從此民德優美日進富强此舉提倡之功將永爲吾國軍人之光耀特賞給二三等奬牌以示旌異 
[嚴防魯省抗稅案復發之部電]  
　　山東壽光縣知事徐德潤日前曾電呈財政部略謂東省驗契等稅取於民者實不甚多近有無知鄉愚受人調唆竟敢明目張膽傅牌聚衆查所抄牌而文字正面有合縣人等知悉因爲學費房捐騐契之事一概全息此項皆出自議事會與官同心作弊苦害良民並不遵章辦理牌貴莊再添一牌務須速傳牌多爲善等語下署霑化海豐利津三縣爲首字樣其背面有合縣知悉定於二月初一日起弔西路上店具齊又東南北三路器械均齊二十八攻城等語下寫連莊速傳字樣似此荒謬絶倫賞屬目無法紀若不從嚴拿辦難免不滋生事端云云財部接電後於昨日電復山東民政長謂鄉曲愚民敢於聚衆抗稅實屬無法深恐内中有亂黨暗爲指使借此淆亂地方治安於大局不無關係着迅即嚴密查拿以遏亂萌並飭該屬縣知事於各項稅捐妥爲辦理現聞公署已會同都督府國稅廳迅速出示嚴密查拿矣 
[補契免稅之特别辦法]  
　　湖北國稅廳因漢口自辛亥起義有産業者其契紙每多被焚故於騐契一事擬倣京師辦法特咨詢直隸國稅廳昨接該廳抄得京師巿政維持會辦理補契免稅之呈到鄂蓋京師京政維持會前以兵變燬失房地契紙曾呈請總統補契免稅略謂仰承大總統三月二十日之命令議决定章十四條矜恤之中仍極力嚴其限制此次燬失契紙者寳因變起非常不得以平日失愼者比若繩以遺失補契之向例未免迹近苛刻且田賦爲國家之正額大總統尚特别蠲免豈以房地契之小稅反視爲籌欵之大宗乎本會爲曲體大總統維持巿政之意力求少紓民困起見謹將擬定補契免稅章程十四條呈請批示施行云云按該章程大意燬失民房舖房田地契祇者一律免稅補契而請補者必須至該會掛號書明房地主姓名坐落房間數目地畆弓尺四至置買年分及價值若干又掛號須有七等以上舖保蓋印至兵變前後有他故遺失契紙者不得援例求免稅補契如掛號後有人干預者即行扣除如房地契原作抵押品者此次補契仍不失抵押之性質又掛號由本會分别造册呈該管稅契衙門照數補齊後交由本會轉發各户收執如補契後其所失原契倘將來發現一概作廢等情現湖北國稅廳處長正與民政磋商一俟就緒即當照辦矣 
[江西徐范攻訐案之要點]  
　　江西戚省長於三月二十六號訓令　察廳謂案照水巡第一局局長徐鴻鑄前已撤差發交該廳看管在案查該前局長與范總監互相攻訐（均屬　離職守私自出省）按内有應行質訊者三條兹特開列於後仰該廳長即便按照提訊明確據實具覆以憑核辦（一）查水巡上年初編四局十二區每區即派船一艘在湖口聽差旋又每船調水巡六名赴回峯磯編教練一團全省水巡在湖口回峯磯者約共一千四百二十餘名七月二十五六等日大軍攻克湖口回峯磯等處各水巡悉行潰散死亡上自吳城姑塘下逮彭澤馬當一帶駐迅巡船每船原有四名舊兵亦潰逃殆盡九江二區先行歸降各船亦多逃缺即可印證八月半後戰事尤烈一局及二四局在湖各水巡究係大軍進省以後何時募補應飭徐鴻鑄詳晰呈覆（一）查范福增交到一局八月分由徐鴻鑄謄清點名册一本内載實發餉數及徐鴻鑄所繳截曠數目核與是月原領薪餉之數大相逕庭究係何故應飭徐鴻鑄詳晰呈覆（一）據范福增稱八月分一局餉項係由徐鴻鑄經手領發繳曠其親赴湖口點名原册亦係交徐鴻鑄手收謄清是否屬實廉飭徐鴻鑄從實詳覆 
[皖路國有簽約後之質問書]  
　　皖路國有合約全文已紀前報交通部已派僉事方仁元技士王靖先委員汪宗堯曹明祥諸君來蕪接收惟各股東之意以赴部簽約之方夢超並非皖路股東未經全體許可自認代表擅行簽約殊非正當辦法故咸不謂然該公司查帳員陳鐵生等昨又致董事局質問書略云（一）公司收歸國有並未召集全體大會宣布條件似與商律不符日前代表到京接洽亦未開董事會公舉此次董事簽字竟未足法定人數聞只董事一人代表全權更與法律不合外間與論頗不謂然本埠股東羣起質問鄙人實屬慚愧無地似此獨斷獨行惟恐股東羣起譁噪者我輩將何辭以對此敢質問一也（一）部中此次發還墊欵薪水兩項現欵爲一萬九千應由執行部總務科手交存會計處請開董事會公議先將各人墊欵照前帳按數還清免致多寡不均再將公司先後各職員議定薪水開單分給如此辦法方合公理若由董事個人越權干涉自由分配未墊欵者反受多金已墊欵者仍然未還又將薪水一項抺煞不提似此情形昔盡義務之各職員誠恐不能心服鄙人等職務所在應請貴董事會將亂黨暴動後所有收支帳目交出檢查並將此次墊欵薪水攤付辦法議案檢示俾鄙人等稍盡職務亦董事局謹守權限不犯侵越之一道也以上兩端即請明白示復云云 
[蕪湖租稅案兩起]  
　　李氏議復房租　蕪湖大馬路一帶巿房悉係合肥李經方之家産當日經營此項巿房基本僅費去數萬元現在除大花園一座約值十萬元其餘租金每月可得五六千元之多辛亥光復李避匿滬上兩年未返其巿房悉隷於軍政府執管每月租金充助軍需由軍府規定照原租酌减三成現李忽議加租前日派劉慧之來蕪謂須規復三成租價云云當經馬路各房客將年來兵災水患商務困難情形報告民政長暨各官廳請予維持刻尚未有解决 
　　磁船要求减稅　蕪湖每届春季即有大幫磁船過境停泊關前要求减稅務必照准而後已蓋亦一老例也前日又到有磁船七十餘艘滿載磁器相約泊於常關門前新關稅司赫君派員住查磁商人等力與辨難每船儀許查中舱前後兩艙不得查驗因之大起衝突新關西員莫那者失足倒艙爲碎磁割破左手血流如注騐貨員宋漢卿亦爲船夥撕裂衣服赫稅司立即函請張監督派撥武衞軍四十名到場彈壓聞張監督與赫稅司已開導船商謂前後艙不查亦可但須加五成納稅云云該磁商能否認可尚未得知 
[紀南京歡迎美國特派員事]  
　　美國政府特派巴拿馬博覽會勸導員到滬後南京出品協會派幹事員黄迺穆周本培到滬迎迓美員乘二十九日下午特别快車附掛花車赴甯同行者駐滬總幹事季新益及黄周兩幹事上海交涉署亦派科員伴送沿途如蘇州無錫常州鎭江各商會均於車站懸掛中美國旗並推派代表到站歡迎尤以無錫爲盛欵以茶點兼備音樂並於車站陳設賽品美員下車参觀臨行贈以惠山耍物十餘件頗爲忻喜七時抵寗韓省長出品協會南京交涉署總商會均派員接待是夕美員宿領事署三十日上午拜會馮都督韓省長十二時都督省長在省公署瞻園欵以西餐並奏軍樂賓主攝影然後入座韓省長親致頌詞其要點謂華人至美必可享同等之保護美國稅律尤望與中國得彼此交換之平此不特賽會之利益尤爲兩國永久之利益等語美員答詞極爲贊同願以此意歸陳於總統云云馮都督由馮交涉員代表下午即在省公署参觀南京總商會陳列賽品對於漳緞漳絨銀素貂絨各綉件等均致讚美韓省長贈以緞綉等數種以作紀念又至明孝陵遊覽即曉蜀交涉員與商會設宴於交涉公署商會總理蘇錫岱交涉員馮國勳先後致詞歡迎美員答詞旋奏中美國樂合坐起立致敬繼而協會主任于定一上海交涉署楊科員美領事等先後演說至十一時盡歡而散 
[紀日本博覽會中國出品之近情]  
　　東京通信云此次日本大正博覽會於三月二十日開會至今尚未整齊而中國出品物件由各省籌備運到東京該稅關查驗物品故未能從速陳列以致外國各館多屬空空刻下急欲陳列不得不分任各事胡事務長總理一切該會之中國出品分爲二種一爲外國館此係賣約品又有日華貿易館爲参考兩國工商起見事體極繁責任極重胡事務長因兩國相距甚遠非有人專司其事不可所有中國本館歸熊退君歐陽魁君謝德銘君徐克煌君陸文都君等專司陳列而日華貿易館除由出品經理員兼理外尚有萬葆元君張惟　君宓鐵錚君專管貿易館陳列事務又該館一切事務因李文權君於中口貿易情形最熟羣舉爲該館主任並惟使館林　翔司文牘及對各省出品協會事郭左洪君司庶務兼外交云 
地方通信 
[揚州]  
　　瓊花觀街刧案續誌　瓊花觀街某連長家刦案一節曾記本報兹悉該連長名李世忠行刧之時爲其左近車夫翟鳳山所起意由王重新等夥刧逃犯張進祥爲窩家現翟王二犯已就捕餘犯尚在緝捕中金區長於訊明後即送解巡警事務所轉送縣署經縣知事電陳都督請示辦理 
　　履勘謝家集刧案　西鄉謝家集地方於二十八夜突來大務盗匪多人連刦十餘家並鎗傷失主三人現失主已抬舁傷者赴縣請騐由謝知事委孫帮審員會同檢廳委員前往勘辦 
[鎭江]  
　　组織江綢廠　鎭江舊府署自上年省立第三工場開辦至今 
 
 
 

Page 7

 
 
近因該　出貨銷略不旺經費日見困難現已奉准停辦兹悉前能督程　轉君之子自　貨本來鎭接受該　機具組織江綢織厰備機一百二十　現正招　技師工人並管理該廠庶務各員一俟指該　　即擇期開厰云 
　　　學校限制　班　教育司長江君奉教育部令以學校招考升級者定規試騐甄别亦有定時秩序井然有條不紊方可謀教育之進行而得良善之效果查近來内外各學校照章認眞整頓者固多而違背部章任意通融者亦時有所聞以致班次参差程度不齊殊於教育職務上大有障碍爲此通飭各學校嗣後招考新班或關於學生　級等事務各按照部章從嚴辦理云云昨已令行鎭屬一學校　　矣 
　　沿鐵路之防範　鎭江施鎭守使以鎭郡輪軌交通恐有黨人　跡其問昨特派兵兩隊分往高資辛豐丹陽炭渚各火車站一帶沿鐵路駐防以資嚴緝 
[南京]  
　　民國義農會分會成立紀　中華民國義農會南京分會於三月二十七日午後二時就南京地方公會俱樂部開成立會所有會場情形錄下　（一）仇淶之君報告緣起　（二）裴義理君報告實施狀况　（三）會貞簽名（仇繼恆唐慶昇魏家驊鍾洪聲濮祁吳家修　琪蘇錫岱黄乾馬驥馬林韓國鈞徐壽兹裴義理陶保晋黄奎丁榖汪家聲甘　陸維李夏仁瑞羅運經王官偉張汝芹金鼎陳祖庥章廣祺）（四）研究會章（應加入評議員十人）　（五）公推會長推定仇徠之爲正會長魏梅蓀爲副會長　（六）公推職員推定裴義理爲總教授黄峻岩爲農場韓事張曾璧爲文牘員王　查爲會計員并由會長委託魏家驊馬驥專門監督會中經濫用途　（七）公推評議員推定馬林馬驥金峙生陶席三頋花岩蘇岳宗陸漢孫吳獻　唐雲階汪振之章厚之羅紹田十二人爲評議員　（八）演說爲韓省長徐實業司長暨馬林諸人 
[安慶]  
　　挪欵提解京餉　皖省自光復後解部之欵無聞比因財政部迭電敦促無資應付乃由倪督令行財政司耶將償還怡大洋行借欵（此欵原議由皖籌還）暫行挪解匯交大部將來償還洋行再由中央撥兌電商允可故昨由司庫提出十萬元尅期解京矣 
　　嚴令通飭剿匪　懷遠縣知事李松材呈禀都督謂皖北匪氛迄今未請之故悉由於鄰封各知事會剿不力所致請通令嚴飭各縣無分畛域一有匪警即行會哨兜剿并飭軍隊艱蹤追捕云云聞倪督已嚴飭皖北各縣一體遵辦矣 
[南昌]  
　　調查武寗黨人蹤跡　江西李都督前接偵探報告謂武寗縣屬地方不靖搶刦巨案時有所聞且某黨首亦時常有信來家恐其寗組機關復國亂課糜爛地方云云當特派本府偵探馳往該縣所屬地方詳細調查密告核辦現聞該探報告探得某黨首家眷均已繞道赴滬惟其父仍在武寗地方應否拿解來省仍聽復示遵辦云云 
　　電燈公司議改官商合辦　贛垣開明電燈公司積欠日商高田商會一欵業經雙方議定英洋八萬元分作四年攤還合同内由官廳蓋印擔保現官廳之意以爲此欵既由官廳擔保負責殊重對於公司不能不有監督整頓之權該公司自開辦以來除原股外另備公欵七萬六千餘兩並備商欵八萬餘兩本息分釐未得若再任其因循不惟日商之欵不能依期償還且恐官商兩欵全歸無着故經財政司長王純實業司長孫慶錫會呈戚民政長擬將該公司改爲官商合資有限公司云 
[長沙]  
　　令飭會緝匪徒　邵陽祁陽兩縣接境之洞田舖地方山青林密素爲匪藪近來愈形猖獗迭出搶刦巨案推原其故一由於地方官互相推諉此驅彼界一由於地界兩縣此拿彼　是以迄未破獲刻經該縣公民鄧質卿等具呈湯民政長請求嚴飭兩縣會同緝拿不得顯分畛域湯民政長以所呈自係爲保衞地方起見應准如呈辦理即已嚴令該兩縣知事飭即認眞緝拿矣 
　　宣布各種僞幣　去今兩年迭次在長沙醴陵湘潭等縣拿獲僞造湖南銀行前清官錢局湖北官錢局各種票幣要犯如張宗台張雲貴楊禮臣楊坤厚等不下二十餘名所有起獲各種僞票暨票板圖章顔料等件湯規政長恐外問有誤收情事特於日昨一律將其宣布逐項標簽陳列玻璃頗内放置都督府號房門首俾商民人等一體週知　聞都督府調查近又在湘潭縣拿獲僞造前清暨民國銀元銅元之要犯龍堯坤一名並起獲僞銀元銅元暨小機器等共十餘件已於日昨遞解到省發交地方法院究辦矣 
[雜評二（默）]  
　　崇聖條例　崇聖條例之設所以隆祀典重聖學興起國 
人尊孔之心非僅示優遇孔裔而已也是故爲孔裔者宜有以剛發孔子之道德遵守孔子之遺訓本身作則爲國人倡始不背崇聖之意若僅計較祀田徵收之權得急急於免稅斷斷於支用之不敷而以變更崇聖條例爲請則是視崇聖條例無異於優待清室條例也豈惟非國家尊孔之意抑豈合於孔子與奢寗儉之訓也哉 
　　軍人辭餉　近來軍隊之名譽掃地盡矣搶刧也姦殺也否則譁變也譁變之原不外欠餉因欠餉而譁變其名若甚正其詞亦振振也而孰知今日尚有自願减餉之軍人也耶即曰矯情而此矯情之人在政界亦已難得矣况軍人也耶奬勵之宜矣雖然應得之餉義不可辭於應得餉項之外不擾民間一絲一粟已爲極榮譽之軍人矣 
 
 
 

Page 8

 
 
G> 
[滬寗津浦京奉京張五路通車聯絡運輸廣告]  
啓者本路奉交通部路政司司長之命爲利便趁客旅行簡易起見特部署此通車俾趁客及其行李可往來於下列滬寗鐵路各站及津浦京奉京張京漢鐵路各站站名列下滬寗＊ 
鐵路上海蘇州無錫常州鎭江津浦鐵路（由南京浦口渡江轉儎）由南京浦口渡江轉儎）蚌埠徐州府兗州府泰安府濟南府德州滄州天津總站天津東站京奉鐵路（由＊ 
南京浦口渡江及天津轉儎）北京豐台山海關營口奉天京張鐵路（由南京浦口渡江及天津豐台轉儎）南口康莊宣化府張家口陽高縣大同府京漢鐵路（由南京浦口渡江＊ 
及天津豐台轉儎）坨里周口店臨城縣高碑店保定府正定府石家莊高邑縣順德府邯鄲縣馬頭鎭豐樂鎭彰德府衛輝府新鄕縣鄭州許州郾城縣駐馬店信陽州廣水漢口江岸漢口大智門 
[兹將往來上海及通車各大站客票價目表並各路主要客車時刻列下]  
上海至各站客票價目　頭等　二等　三等 
濟南府　　三十三元三角五分　二十元八角五分　　十元四角 
天津總站　四十六元四角五分　二十九元五角五分　十四元七角五分 
天津東站　四十六元六角五分　二十九元七角　　　十四元八角五分 
豐　　台　五十元九角五分　　三十二元三角五分　十六元二角五分 
北　　京（正陽門）　五十一元六角　三十二元八角　十六元五角 
奉　　天　七十二元八角　　　四十六元五角　　　二十三元五角五分 
張家口　五十九元六角五分　　三十八元一角五分　十九元一角五分 
保定府　五十五元七角五分　　三十五元五角五分　十七元二角五分 
漢口大智門　九十四元一角五分　六十一元一角五分　三十元六角五分 
主要客車之時刻　滬寗鐵路讀法自右至左　讀法自左至右 
快車　　特别快車　　夜快車　捷駛通車　站　名　快車　特别快車　　夜快車　捷駛通車 
逢星期一停　逢星期一停　逢星期一開　逢星期日開 
上午七點三十五分　下午一點另五分　下午十一點鐘　上午七點十分　上海　下午二點五十二分　下午七點三十五分　上午七點鐘　下午八點二十分 
下午三點另四分　下午七點鐘　上午七點鐘　下午十二點三十二分　南京上午七點三十分　下午一點二十分　下午十一點鐘　下午二點二十五分 
上午七點五分下午十二點三十七分　南京江邊　下午二點三十分 
津浦鐵路　讀法自右至左　　讚法自左至右 
頭二三等郵車　　頭二等快車逢星期一開　站名　頭二三等郵車　頭二等快車逢星期六開 
上午九點五十分　下午一點四十五分　浦　口　下午四點三十分　下午一點十三分 
下午七點三十六分下午七點五十六分　下午九點三十七分下午九點四十七分　徐州府　上午七點十六分上午六點五十六分　上午五點十八分上午五點八分 
上午六點六分上午七點鐘　上午六點三十分上午六點四十八分　濟南府　下午八點三十二分下午七點四十分　下午八點十二分下午八點另二分 
下午三點四十分下午四點十分　下午二點三十三分下午二點四十三分　天津總站　上午十點另二分上午九點四十五分　上午十一點四十八分上午十一點三十分 
下午四點二十分下午二點五十三分　天津東站　上午九點三十五分　上午十一點二十分 
　京奉鐵路　讀法自右至左　讀法自左至右 
郵車　　郵車　特别快車逢星期四開　　特别快車逢星期五開　站　名　郵車　郵車　　特别快車逢星期五開　　特别快車逢星期二開 
上午八點二十分　下午二點三十分　奉天下午六點十五　下午八點五十分 
下午一點十七分　下午一點三十七　下午八點十四分下午八點廿四分　溝帮子下午一點卅七下午一點念七　下午三點五十分下午三點卅二分 
下午七點四十五上午九點鐘　下午八點鐘　上午三點廿五分上午三點四十分　山海關上午七點卅五上午六點二十分　上午七點十五分上午九點廿分 
快車　下午十二點三十八上午十二點四十上午七點四十五分下午十二點四十七上午十二點四十七上午七點五十五分　唐山　下午二點四十六分上午二點五十五上午五點五分下午二點四十分上午二點四十六上午四點五十五 
上午八點另五分下午三點三十五分上午四點五分　上午十點三十五分下午三點四十五分上午四點十五分上午十點四十分　天津　東站快車　下午七點廿五上午十一點五十五分上午十一點四十五分下午十一點鐘上午一點二十五上午一點十分 
上午八點十二分下午三點五十三分上午四點二十三上午十點五十分上午八點二十分下午三點五十八分上午四點二十八上午十點五十五分天津總站下午七點十五上午十一點卅五分下午十點五十二上午一點一分下午七點十分上午十一點廿五分下午十點四十六上午十二點五十六 
下午六點二十一分上午七點八分下午六點二十六分上午七點十五分　豐台　上午九點一分下午八點四分上午八點五十九分下午七點五十九 
上午十一點鐘下午六點五十五分上午七點五十分下午一點三十五分北京正陽門下午四點卅五上午八點三十分下午七點三十分下午九點四十五 
[京張鐵路　京漢鐵路]  
上行車讀法自右至左　站名　下行車讀法自左至右　快車　上行車讀法自右至左直達快車逢星期五開　站名　下行車讀法自左至右快車直達快車　逢星期一開 
上午十點三十五分　豐台下午一點五十五　上午九點鐘　下午十點三十分　漢口大智門下午五點卅五分　上午七點五十五分 
上午五點五十八下午十一點二分　北京西直門下午一點三十下午一點二十　下午二點四十九上午四點五十五下午三點四分上午五點十分　信陽州上午十一點四十五上午一點三十八上午十一點三十分上午一點二十三 
下午十二點十二下午十二點廿七　南口下午十二點十七下午十二點二　下午一點四分上午三點五十下午一點二十分上午四點五分保定府下午一點五分上十二點十五分下午十二點五十分上午二點鐘 
上午六點四十四　上午七點鐘　張家口上午六點卅分　下午六點四下午五點十分　上午七點四十五分北京前門上午九點十分　下午十點鐘 
下午十二點念八陽高縣下午一點三十洋總管樸愛德啓 
[敬告同胞患毒宜愼庸醫莫投]  
竊夫海上一隅靑樓楚舘觸目皆是年少同胞戀戀花叢稍一不潔卽染成淫毒初則白濁淋漓小便剌痛繼則龜頭腫爛余亦誤患此毒急不擇醫初投某醫＊ 
包治表面妄稱名醫就裏實無一專遷延多日反變爲楊梅瘋癱四肢疼痛透頂爛鼻週身紅＊ 
班自問無可救治終身已矣幸蒙友人指迷上海六馬路中市朝陽樓茶舘斜對門存濟局周＊ 
文卿先生包治時未半月瘡毒盡銷旣靈且速足徵名不虚傳感揚仁風登諸廣告世之有染者請即移玉該局一視方知言之不謬也另售藥品以便外埠函購原班回件郵資自給珠黄花柳掃毒丸專治楊梅廣瘡下疳便毒魚口＊ 
横痃或毒氣上攻面口此丸能淸熱瀉毒去腐生肌無論祈久男女危險毒瘡服之極效如神每盒洋二元珠黄下疳散治男婦楊梅結毒龜頭陰户腫爛肉赤無皮膿血淋漓日久不乾疼痛不止將此散搽敷患處立可止痛化腐生肌旣靈且速每罐洋一元珠珀立止白濁丸耑治五淋赤白二濁小便＊ 
短少尿管紅腫痛如針剌若不速治身體日漸虧耗此丸利便止痛治濁固精立效如神每盒洋一元加料珠珀白濁丸每料洋四元横痃魚口立消膏横痃魚口由花柳敗精凝積爲患或身覺乍寒乍熱煩燥不安等症倘不早治必至成爲大害破口最難收功此膏貼之即能毒消腫退功難盡述每張一元横痃魚＊ 
口内消丸外貼立消膏其效更快每料洋二元婦科白帶丸極靈且速每料一元近多假冐患毒宜愼至該局包醫能可出立保單限期過日原洋奉還醫金藥資分文不取先生誓不用輕粉水銀倒提毒藥如用僞藥終身不振患毒同胞幸勿交臂失之本埠錢業嚴有之謹謝 
[上海作新戒烟醫院]  
本院首先成立戒除烟癮者已不下數千人本院總醫生徐生棠君復與同學美國路師醫士研究發明一種戒烟良藥不論男女老幼烟＊ 
癮大小能包一星期戒絶毫無痛苦且無他病發生屢試屢驗其效如神快班包七天完全戒絶計分三等頭等洋一百元二等洋八十元＊ 
三等洋五十元普通班二四星期戒絶每人每日頭等洋三元二等洋二元三等洋一元走戒者每日頭等一元半二等一元或醫生到府＊ 
就戒價須面定務望吸烟諸同胞速臨本院戒除脫離黑籍爲幸住英大馬路抛球場蔡同德對門恒升里電話二四七六號 
[上洋英商義成土棧擇於舊歷三月初二日新歷三月二十八號開張]  
本號向在南洋香港等處專辦大小洋藥精選枯陳小土窰膏薄皮公喇遠近＊ 
馳名因内地各埠禁烟期迫存貨豐盈非徒厚利脫售存貨今設上海英租界＊ 
石路中市三馬路口南首坐東朝西石庫門面交易如蒙惠請認本號招＊ 
牌雙龍爲記庶不致誤本號主人謹白 
[上海肇新東西綢縀號廣告]  
本號開設英大馬路集益里内第九十四號專運泰東泰＊ 
西上等絲織綢緞紗絨批發備貨之精良凡花色異樣及閃光悉心研究可謂五光十色有美必臻倘蒙各客寳號惠顧請注意天女散花圖商標庶不致誤 
[感謝良醫胡永修]  
鄙人今春忽患小腸疝氣後轉腎癰危險萬分痛苦不堪諸醫束手經＊ 
友人介紹胡先生診治不十日而病全痊收功神速誠華陀再世也特＊ 
登報鳴謝先生庽紅口西安街弄内九十四號劉全瑞啓 
[掃蕩流毒]  
彭壽堂執事台鑒僕苦外症久矣前五年時好結納恣揮霍偕瀏陽顧君東莞沈君需次武昌暇時常冶遊尋樂興高采烈漁色自喜未幾而染淫毒＊ 
就醫療治數日消滅以爲無事矣不料交春三月驟然毒發來勢兇猛現於頭面有說貴堂八寳化毒丹能將骨節宿毒搜括剷除乃連次購服雙料＊ 
六大瓶照用外敷藥四瓶逐漸收功逢春不發從此脫除惡累稍知謹飭不敢復縱迨至上年金陵大會因差來江南即與二三知交傍花隨柳一時＊ 
失愼又墮殻中故態復萌流連不已一誤遂至再悮始而作癢繼而微腫正擬購藥施治適本省上峯札來急速回省公幹栗六而所患仍然如是不＊ 
消亦不加劇照常任事無暇計及於治病也至十二月初旬多食魚腥頓時觸發皮爛筋脹不能步履因急向寶堂購得雙料化毒丹四大瓶雙料下疳散四瓶藥盡即愈奏功神速兩次試騐不爽毫釐＊ 
逢春不再作難矣感謝靈丹急登廣告以報救命之恩蘇州盤門内李公舘謹啓上海河南路七號彭壽堂照錄 
[商務]  
匯票四月一日 
上海滙至倫敦 
銀行電滙二先令七辦士一二五 
銀行卽期二先令七辦士一八七五＊ 
銀行四月期二先令七辦士三一二五＊ 
銀行四個月期滙票買進二先令七辦士五六二五＊ 
帶銀電滙四月定貨二先令七辦士六八七五＊ 
又六個月期滙票二先令七辦士六八七五＊ 
又六個月期定貨二先令七辦士八一二五＊ 
大條銀二先令七辦士六二五 
上海滙至法國 
銀行電滙三佛郎二十七分 
銀行買進四月期票三佛郎三十三分五 
上海滙至德國 
銀行電滙二馬克六十五分 
銀行買進四個月期滙票二馬克七十分五 
以上合上海規銀一兩 
上海滙至紐約 
銀行電滙六十三元一二五 
銀行買進四個月期滙票六十五元 
上海滙至印度 
銀行電滙一百九十三個羅比二五 
上海滙至香港 
銀行電滙七十四兩三七五 
上海滙至日本 
銀行電滙七十八兩五 
以上合上海規銀一百兩 
股票四月一日上海股票收盤市價如左 
藍格志賣五十兩 
電車又一百十兩 
司買得買一百六十兩 
斯呢王又六兩五錢 
錢市四月一日北市銀拆及銀銅元錢價 
龍洋七錢二分五七五 
英洋七錢二分八七五 
本洋七錢二分 
小洋六錢四分一釐 
銀拆一錢八分 
洋找七錢二分六釐 
錢找一千二百文 
衣牌一千三百廿文 
銅元一百八十一千五百文 
市錢一百五十千文 
金市四月一日收盤金價 
現貨標金三百七十四兩一錢五分 
足赤條金三百八十兩零六錢五分 
沙金合赤三百八十二兩五錢 
糧食四月一日米市各價開列如左 
北帮機白米六元次五元五角＊ 
南帮機白米五元七角次五元三角＊ 
常帮白米五元七角次五元三角＊ 
蘇珠白米五元九角次五元四角＊ 
角雙同轉白米五元五角次五元二角＊ 
機新洋秈六元一角次五元六角＊ 
機新蘆秈六元二角次五元四角＊ 
高平湖蘆秈五元四角次五元二角＊ 
蘇同新蘆秈五元七角次五元三角＊ 
珠角新蘆秈五元九角次五元四角＊ 
機白元七元次六元五角＊ 
常白元六元八角次六元三角＊ 
機白陰元六元五角次六元＊ 
蘇同白陰元六元次五元六角＊ 
珠角白陰元六元三角次五元九角＊ 
常小麥五元二角次四元五角＊ 
油荳餅四月一日市 
船規棧牛荳油十兩零四錢五分＊ 
現出棧牛荳油十兩零零七分五釐＊ 
船牛籽油十兩零三錢五分 
輪船進出口期 
四月一日輪船進口禮拜三 
新北京輪船由寗波太古公司 
江寛又由長江招商總局 
保得富又由海參威義勇艦隊 
吉和又由長江怡和洋行 
美利又由長江美最時行 
公平又由煙台招商總局 
廣生又由汕頭怡和洋行 
西貢又由香港太古公司 
吉林丸又由福州郵船會社 
四月二日輪船出口禮拜口 
大利丸又開往長江日清公司 
廣生又開往汕頭香港廣東怡和洋行 
吉和又開往長江怡和洋行 
江裕又開往長江招商總局 
西安又開往仁川安東太古公司 
四月三日輪船出口禮拜五 
筑前丸又長崎馬崎横濱神戸郵船會社 
鎭安又開往青島太古公司 
德興又開往長江鴻安公司 
酒田丸又開往横濱郵船會社 
怡隆又開往膠州牛莊怡和洋行 
德和又開往長江怡和洋行 
龍門又開往青島大連亨寳公　司 
　北京又開往寗波太古公司 
四月四日輪船出口禮拜六 
八幡丸又長崎馬崎神戸横濱郵船會社 
和平又開往秦皇島開灤公司 
公平又開往烟臺牛莊招商總局 
海晏又開往福州招商總局 
新銘又開往烟台牛莊招商總局 
官升又開往烟台天津怡和洋行 
臺東丸又開往天津大連灣日清公司 
甘州又開往香港廣東太古公司 
金陵又開往長江太古公司 
四月五日輪船出口禮拜日 
岳陽丸又開往長江日清公司 
美利又開往長江美最時公司 
[龍飛公司]  
本公司今有自造上等黄包車七十五輛其貨之精良堅固與衆不同如欲買者請投英文信或至本公司帳房面議其價格外克己倘諸君買後無屋存放本公司備存放２３車之所不取租甲金一年爲額特白 
[大英輪船公司]  
今有堅固捷快輪船名柯里烟杜准於陽歷四月八號禮拜三上午開行往門司神户横濱等埠　貴客如欲裝貨搭客請至黄浦灘念四號本公司帳房面議船泊浦東怡＊ 
和其昌棧碼頭搭客上落專備小火輪在新關碼頭伺候上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉告 
[義勇艦隊公司啓]  
今有保得富輪船准於本月廿四日即禮拜五下午開往長崎海參崴倘欲裝貨及搭客者＊ 
祈即駕至本公司接洽再客票現歸本公司出售船上概不另賣矣此佈 
[滬杭鐵路開車時刻表]  
由上海開至閘口上海上午八點正（快車）九點五十分（慢車）下午二點（特别快車）三點廿分區間車嘉興止 
莘莊上午八點二十五分（快車）十點三十一分（慢車）下午四點零三分區間車 
松江上午八點五十四分快車十一點十分慢車下午二點四二分特别快車四點四十八分（區間車） 
楓涇上午九點三十四分（快車）十二點十分（慢車）下午三點十六分特别快車五點三十三分（區間車） 
嘉善上午九點四十八分（快車）十二點三十分（慢車）下午五點五十分（區間車） 
嘉興上午七點四十五（區間車）十點二十分（快車）一點十五分（慢車）下午三點五三分（特别車）六點十五分（區間車到） 
硤石上午八點卅五分（區間車）十一點正（快車）二點十分（慢車）下午四點廿二分（特别車） 
杭州上午十一點五分（區間車）十二點五十分（特别車）四點三十五分（慢車）下午五點四十分特别車 
閘口上午十一點三十分區間車到一點十分（快車到）五點正慢車到下午六點正（特别快車到） 
由閘口開至上海 
閘口上午七點三十分（快車）九點二十分（快車）下午一點三十分特别快車二點四五分區間車嘉興止 
杭州上午八點正（快車）十點正（慢車）下午二點正（特别快車）三點二十分（區間車） 
硤石上午九點四十五分（快車）十二點二十二分（慢車）下午三點十分（特别快車）五點四十分（區間車） 
嘉興上午七點五十分（區間車）十點三十分（快車）一點二十五分（慢車）下午三點四十五分特别車六點二十分（區間車到） 
嘉善上午八點二十分（區間車）十點五十四分（快車）下午一點五十五分（慢車） 
楓涇上午八點四十分（區間車）十一點十二分（快車）二點二十五分（慢車）下午四點十七分（特别車） 
松江上午九點三十分（區間車）十一點四十九分（快車）三點十八分（慢車）下午四點五十一分特别車 
莘莊上午十點二十六分區間車十二點十八分（快車）下午三點五十八分（慢車） 
上海上午十一點二分區間車到十二點四十一分快車到四點三十四分慢車到下午五點卅分特别快車到 
[滬甯鐵路開車時刻表]  
由上海開至南京 
上海上七點十分捷駛車星一開七點卅五分快車星一停八點五分滬翔客車九點三四等車十點三十分滬蘇客車 
下十二點卅分快車星一開一點五分特别快車星一停四點三十五分滬常客車夜十一點快車 
南翔上午八點三分快車星一停八點卅五分滬翔客車到九點三十一分三四等車十點五十六分滬蘇客車 
下十二點五六分快車星一開一點廿六分特别車星一停五點六分滬常客車 
崑山上八點五三分快車星一停十點三十三分三四等車十一點五十二分滬蘇客車下一點四十三快車星一開六點滬常客車 
蘇州上八點三七分捷車星一開九點五十分快車星一停十一點四十四分三四等車 
下十二點四八分滬蘇客車到二點三十八分快車星一開二點四五分特别車星一停七點三分滬常客車夜一點十分快車 
無錫上九點廿一分捷車星一開十點五十分快車星一停下午一點三分三四等車三點卅四分快車星一開三點卅七分特别車星一停八點十三分滬常客車夜二點十九分快車 
常州上午六點五十分常寗客車十點九分捷駛通車星一開十一點五十分快車星一停 
下午二點十三分三四等車四點廿五分特别車星一停四點二十六分快車星一開九點十五分滬常客車到夜三點二十四分快車 
鎭江上午五點二十四分夜快車九點二分常寗客車星一停九點早九常寗客車星一停十一點廿四分捷車星一開下一點卅三分快車星一停四點二十四分三四等車五點五十一分特别車星一停六點三分快車星期一開 
南京上午七點夜快車到十一點常寗客車到星一無十一點早分常寗車到星一有下十二點卅二分捷車到星一有三點四分快車到星期一無六點十八分三四等車到七點特别快車到星期一無七點卅分快車到星期一有 
江邊下十二點卅七分捷車星一開 
由南京開至上海 
南京上午七點三十分快車七點早分三四等車星一開八點廿五分三四等星一停下午一點二十分特别快車二點廿五分捷駛車星日開三點五十分寗常客車夜十一點快車星期日停 
江邊下午二點三十分揵車星日開 
鎭江上午九點七分快車九點五八分三四等星一開十點卅三分三四等星一停下午二點四七分特别快車三點四十五分捷車星日開五點五十九分寗常客車夜一點快車星期日停 
常州上午七點十分常寗客車十點五十七分快車下午一點五分三四等車四點十九分特别快車五點十五分捷車星日開夜三點十六分快車星日停 
無錫上四點廿一分夜快車星日停八點廿四分常滬客車十一點五十六分快車下午二點廿九分三四等車五點九分特别快車五點五十七分捷車星日開 
蘇州上五點廿四分夜快車星日停九點四十一分常滬客車下午十二點五十七分快車一點五十蘇滬客車星一停三點蘇滬客車星期一開三點五十二分三四等車六點四分特别快車六點五十五分捷車星日開 
崑山上午十點四十分常滬客車下午一點四十一分快車二點四九分蘇滬車星一停四點一分蘇滬客車星一開四點五十六分三四等車 
南翔上六點四一夜快車星日停九點二十九分翔滬客車十一點五十分常滬客車下午二點二十九分快車三點四六分蘇滬車星一停五點四分蘇滬客車星一開五點五十九分三四等車七點十九分特别快車 
上海上午七點夜快車到星日停九點五十五分到滬客車到下十二點十六分常滬客車到二點五十二分快車到四點十二分蘇滬車到星一無五點卅分蘇滬車到星一有六點廿七分三四等車到七點三十五分特别快車到八點二十分捷車到星日有 
[津浦鐵路開車時刻表]  
由天津開往浦口 
津總站上午五點　分慢車淸南止十點二分（等當車）每日開浦口止星六上十一點四八分特别浦止 
津西站上午五點三十五分（慢車）十點十八（尋常通車）十一點五十八分（特别車） 
滄州上午九點四十六分（慢車）下午一點卅六分（尋常車）二點三十八分（特别車） 
德州下午二點十六分（慢車）四點四十四分（尋常車）五點十九分（特别通車） 
濟南上午七點卅分慢車徐州止下午八點卅二分尋常通車夜八點十二分（特别通車） 
泰安上午十點十八分（慢車）夜十一點十二分（尋常車）十點廿二分（特别通車） 
兗州下午一點七分（慢車）夜二點八分（尋常通車）十二點四十五分（特别車） 
臨城下午四點九分（慢車）夜五點二分（尋常通車）三點二十分（特别通車） 
徐州下午一點（慢車蚌埠止）翌上午七點十六分尋常車星日上五點十八分特别車 
福履集下午二點五十一分（慢車）上午八點四十四分尋常車六點四十三分（特别車） 
固鎭下午五點二十一分（慢車）上午十點廿三分尋常通車（特别通車不停） 
蚌埠上午五點四五分慢車浦止十一點卅分（尋常通車）五點五分（特别通車） 
明光上午七點五十五分（慢車下午一點十三分（尋常通車）（特别通車不停） 
滁州上午十點二十分（慢車）下午三點十分（尋常通車）十二點五分（特别通車） 
浦鎭上午十一點五十三分慢車下午四點廿分（尋常通車）（特别通車不停） 
浦口下午十二點三分（慢車到）四點三十分（尋常車到）一點十三分（特别車到） 
由浦口開往天津 
浦口下午二點廿分慢車蚌埠止上午九點五十尋常　津止星一下一點四五特别　止 
浦鎭下午二點四十分（慢車）上午十點五分（尋常通車）（特别通車不停） 
滁州上午四點十三分（慢車）上午十一點二十分（尋常車）下午三點三分（特别通車） 
明光下午六點卅八分（慢車）一點廿三分（尋常通車）（特别通車不停） 
蚌埠上午六點（慢車徐州止）下午三點十分（尋常通車）六點（特别通車） 
固鎭上午七點十七分（慢車）下午四點十七分尋常通車（特别通車不停） 
福履集上午九點三十九分（慢車）下午五點五十八分尋常車八點二十二分（特别車） 
徐州上午七點五分慢車濟南止夜七點五十六分（尋常車）九點四十七分（特别通車） 
臨城上午九點四十三分（慢車）十點（尋常通車）十一點四十五分（特别車） 
兗州下午十二點五十五分慢車夜十二點五十九分尋常車二點十五分（特别通車） 
泰安下午三點三十九分（慢車）夜三點四十八分（尋常車）四點三十三分（特别車） 
濟南上午八點卅分慢車天津止翌日上午七點（尋常通車）星二上午六點早分特别車 
德州下午十二點廿八分（慢車）上午九點五十分尋常車　九點廿一分（特别通車） 
滄州下午五點三分（慢車）十二點三十四分（尋常車）上午二點五十二分特别車 
津西站下午九點十四分（慢車）三點三十九分（尋常車）二點廿六分（特别通車） 
津總站下午九點廿四分（慢車到）三點四十分（尋常車到）二點三十三分特别車到 
[（民國二年十二月一號實行）]  
下關浦口往來公渡時刻表 
下關開上午九點下午一點四點逢星期日下午十二點三十五分逢星期一下午一點十五分 
浦口開上午十點二十分下午十二點四十分五點逢星期日下午一點三十五分逢星期一下午二點十八分 
[浙路甬紹線行車時刻表]  
自寜波開至曹百 
寜波上午八點開十一點五十分開 
莊橋上午八點十三分開下午十二點零三分開 
洪塘上午八點二十二分開下午十二點十二分開 
慈谿上午八點三十八分開下午十二點廿八分開 
葉家上午八點五十二分開下午十二點四十二分開 
丈亭上午九點零五分開下午十二點五十五分開 
蜀山上午九點十六分開下午十一點零六分開 
餘姚上午九點三十七分開下午一點二十七分開 
馬渚上午十點零二分開下午一點五十二分開 
五夫上午十點十八分開下午二點零八分開 
驛亭上午十點三十分開下午二點二十分開 
曹百上午十點三十九分開下午二點二十九分開 
自曹百開至寜波 
曹百上午八點二十分開下午十二點十分開 
驛亭上午八點三十分開下午十二點廿分開 
五夫上午八點四十三分開下午十二點三十三分開 
馬渚上午八點五十九分開下午十二點四十九分開 
餘姚上午九點四十四分開下午一點三十四分開 
蜀山上午九點五十八分開下午一點四十八分開 
丈亭上下十點十分開下午二點開 
葉家上午十點二十三分開下午二點十三分開 
慈谿上午十點四十分開下午二點三十分開 
洪塘上午十點五十三分開下午二點四十三分開 
莊橋上午十一點零二分開下午二點五十二分開 
寜波上午十一點十三分到下午三點零三分到 
感謝懷德堂淋濁聖藥　名不虚傳的係名醫　治白濁血淋刺痛眞正當日立止 
余患淋濁之症已二月有餘受累不堪小便時痛如刀割紅腫欲破＊ 
苦不勝言請醫診治無效購各藥房之丸丹服之反出血淋重症心＊ 
中十分憂悶　蒙友指示六馬路中市朝陽萬年樓西恒和堃酒油＊ 
店隔壁懷德堂王雨香先生醫治○即服先生珠黄止痛止濁丸每＊ 
盒一元最奇者服丸三點鐘後其血淋立止其痛亦鬆接服先生珠＊ 
珀白濁立止丸一元其症即安然全愈蓋懷德堂之醫藥乃上海眞＊ 
第一靈效也○該堂花柳掃毒珠黄丸及小便腫爛生肌丹每盒一＊ 
元亦極靈極速之丸也後馬路興仁里錢業成蘭生誌謝 
[北京輪船開行日期]  
本行經理北京輪船准四月二號即星期四開往瑞典●腦威●俄國●波羅的海等埠貴客如欲儎貨請至江西路六號維昌洋行船頭房預定貨位遲恐不及水脚公道特此奉告 
[古陶器出售]  
宣統元年孟陬月永嘉陳君百川卜築其先夫人墓於城南慈湖之麓掘地深數尺許得一陶器焉其器作獸＊ 
形而蹲踞額上一角偃之及背若半月然外刻畫爲耳鼻及肉翅毛鬣如世所畫麒麟者然以形狀考之其爲＊ 
角端無疑也容量可三升許而質重逾四觔古澤斑　作雨過天青色秦漢間物歟昔騶摇入秦爲東解地鼻＊ 
祖此器豈秦宫故物歟請質之海内金石家必有博雅君子攷證而得其實者滇南饒方猷代誌物主陳百川住温州城内現庽佛照樓 
[老太古公司]  
倫敦崙格西火險公司柯里仁火險公司叭喇定火險公司雙司勞哈其火險公司家定保險公司 
啓者本行經理以上五保險公司事務現可代客保廠屋棧房及各屋内＊ 
所有衣服生財貨物等保費格外公道本行更設經理處在寗波鎭江蕪＊ 
湖九江漢口宜昌蘇州杭州沙市烟台天津牛莊等處貴客欲保請駕臨＊ 
面議可也特此佈聞 
[上海寳大土棧]  
本棧開設南市已歷三十餘載親自採辦鳥皮公喇三冬枯陳小土向以原箱出口久荷各埠＊ 
信用今因禁期迫近而存貨豐厚急欲脫售特移設寳善街中貴興里口坐北朝南洋檯石庫＊ 
門面謹擇陰歷三月初六開張零剪批發格外放盤如蒙光顧請認明牌號勿悮本棧主人謹識 
[遺失聲明]  
兹　　　本號設　料　事情僕　　卿記戸股單及張賢卿戸股單連盤店據生財簿抵押據等於二月十一日呈明上海地方審判廳除將抵押據巳經存＊ 
　　　　　　　　一　爲　　　　　　二紙　　二　　　　　　戸股單一紙外當卽　　本　交明祝松　收存今查此單及據　三件如數遺失雖＊ 
　　　　　　　　　　　　　　　　　　　　　　　　聲明　　　賢卿啓 
[推盤聲明]  
今有　　石橋北　　　生　　　　二　　　一切　　　　　　　＊ 
司爲　以後一切往來與生記無涉恐未週知特此登報聲明生記告白 
[盤店聲明]  
啓者　　界六　　　　萬　　生記一切生財　　於陰曆二月底盤于敝公司在原＊ 
處爲　以　如有　　及一切往來等情槪　萬雲樓生記主人珊　與敝公司無涉＊ 
各界恐未週知特再登報聲明永和火腿公司謹白 
 
 

Page 9

 
 
   
 
 

Page 10

 
 
本埠新聞 
[西報紀新寗輪船上日人死傷案之結束]  
　　大陸報云駐滬日領事署昨日（三十一日）曾接華員開報解决新寗輪船一案之條件已死之日人一名給其眷屬洋三千元其受傷之同伴今已復原則給以醫藥費並他項用費此外復承認偵探之過失致書道歉及允查追禍首治以應得之罪鄭鎭守使且擬以特别命令儆戒警察不得亂用武器以免再遭意外各條件均經日員承認此案可謂已了 
[全國商會聯合會紀事（十七）]  
　　昨爲全國商會聯合會開會之第十四日會員到者五十七人上午十一點十五分鐘振鈴開會 
　　首由嚴書記長出席登檯報告云今日周正會長因身體不適未能列席應請貝副會長出度代表 
　　貝副會長出席就正會長主席宣言云今日到會人數雖祗五十七人而省份已過十四省應正式開議嚴書記長云銀行案審查報告業已付印惟其間稍有錯誤應加修改方可報告（銀行案審查報告已見前報）惟商商法案商權案商學案等審查業已告竣應請商會法案審查員出席報告審查主張審查員馬炎文出席登檯報告商會法案云農商部改訂商會條例及江西省事務所修改商會法案陜西省事務所請速訂商會法案江蘇常州商會請速定商會法案湖北省事務所請法制局從速公布商會法案海門商會商會法意見書吉林省事務所提議商會總理各員改訂任事年期案湖北省事務所提議各省事務所册報所有商商請實業司頒發委任狀案無錫商會整頓商商註册案安徽省事務所請速頒新商會法案杭州商會商會法意見書安徽省事務所提議商會總理由縣加委是否合法案等十二件經本審查會詳加討論依據部擬商會條例参以江西事務所修改商會法案意見證以大會言論先决問題在保存總字而部定商會條例第二條商會及其聯合會均爲法人是農商部取消總會名義已不留餘地三月二十八日開審查協議會僉謂總商會所在地皆通商大埠對於東西各國商人信用卓著而僑商組織之商務總會尤關重要未便一律取消自應参照地方商務情形酌設總商會所有總商會之組織悉照本條例辦理以期統一至第八件商會由實業司頒發委任狀及第十二件商會總理由縣加委是否合法兩案本審查會認爲不合法理應母庸議又整頓註册一案商人通例已有規定本審查會修改本條例第六條第九項採用德國商會制俟奉農商部公布後當然由商會辦理又修改本條例第三條用但書例規定總商會既與本條例組織法毫無抵觸而於事實上有莫大之利益是否有當尚希大會公决報告畢並將審查商會條例草案報告（草案從略）李光廷云此案審查員共計指定十一人而此項報告是否由全體簽字贊成王憲章云此案報告是否祇憑審查員中七人簽字作爲有效馬炎文云此案審查員雖十一人當日審查時祇到七人故僅由七人簽字擬定報告所有未列席之四人並未簽字今日應黨發言貝代正會長云應請審查長出席說明原因審查長盛竹書出席登檯云此案審查時祇到七人曾飭人往邀未到之四人因無從尋覓故遂擬定報告書嗣因此案欲托陳司長帶京呈部而陳司長即欲啓行是以報告先請討論此係本席缺點應請諸君原諒如不以此報告爲有效可再付審查吕超伯云審查長既聲明錯誤應當繼續討論農商部代表陳蔗青司長登檯宣布意見大致謂一省不應設兩商會自相矛盾商會係屬平等不必於智職上分出總分會之别第三十九條組織聯合會係工商大會時發生然既有總商會不應再設聯合會况商業經騐不同何必强分總分會之别惟商人資産可分等級今因貴會欲將此案托鄙人帶京呈故不得不將鄙意聲明應請諸君解决馬炎文云總商會本與分商會聯絡並不士預分會之事惟分會遇有辦不到之事托總會代轉現部意既欲各省統稱商會故不得不設聯合會以資聯絡閻鏡若周茂如均云商會名稱萬不能取消周爕衡登檯宣布意見略謂本席對於商會法一案應請先行表决再行逐件討論中國前清時代政府因鑒於商業凋敝令商人設立商會無論大小商會均不與政府爭權利而盡義務在前清時商律總分會並無統系本席係江西景德鎭商會代表當時設立總商會蓋因總商會遇事可直接呈部對於司道以下平行惟分會對於府縣平行現在公文程式亦不過爭持二事故本席主張商會條例草案第六條第九節（司商業登記補助登記裁判所）應當删去因商界現無登記即有登記亦無益而有害第十節（關於商業租稅及其他商人經濟上有關係之法令變更或海陸運送費之改正等等重大事故發生時得代表關係者之利害以商當之助言報告政府）此條不成條例應刪第三十四條（商會解散時得依議决選任清算人如選任後有缺員更行補選清算人選定後須經地方行政官署核准）應將須經地方行政官署核准數字改爲應報告於地方行政官署第三十八條（商會解散後若有債務由各會員分擔之）如此會員責任太重不如删去第三十九條（各省商埠凡原有總商會所在地點得設立商會聯合會）如此則一省有幾商會不如各省設立總事務所顧竹溪云應請會長將全案付表决再行逐條討論余民進贊成顧說周爕衡云本聯合會各省最注重者惟商會法一案應詳細討論沈仲禮云本席今日遇見一西人詢及滬上現聞大會孫何名稱我即答以全國商會聯合會該西人非常驚異蓋聯合會係代全國商界辦理極困難之事一年中必須開數日大會會議全國商界改良困難各事照歐西各國並無聯合會總事務所之名稱故本會閉會後不便再立事務所辦理聯合會之事以昭鄭重余民進　請會長將三說付衆表决（一）原有總商會應否存立（二）事務所應否取消（三）總商會是否一省設立一會貝代正會長將第一說付衆表决（起立者三十九人不起立者祇十九人作爲通過至此已一點鐘貝代正會長云延長二十分鐘周爕衡云第三十九條鄙意可改爲商會得組織各本省商會聯合會及全國商會聯合會其會議規則别以法令定之應請會長付衆表决嚴書記長將周說書明黑板楊欣甫張造卿文化成三君所反對周說紛紛爭議有謂總商會政府不能取消祇須照律而行陳司長云章程可以修改法律規定後不能更改至此周君與楊君等舌戰良久各不相下盛竹書云可將此案再付審查三讀表决或請至樓上開討論會不必在會場爭議有碍觀瞻貝代正會長云如贊成再付審查者請起立表决多數贊成 
　　至此已一點二十五分鐘遂振鈴散會今將續到議案共計十八件錄下（一）上海總商會張知笙提議擬請商會勸各業多設商業學校（二）上海總商會張知笙提議擬請改商人通例第三章商業註册第八條（三）上海總商會施兆祥提議各業股份應赴各該地商會註册不負連帶責任意見書（四）湖北代表楊炳宸提議改組國會應於商界力爭議席（五）江浙皖絲繭總公所提議求是劃一産地稅概照值百抽二不宜以大宗土貨反征重稅致别國土貨成本抵觸有碍銷路（六）陜西涇陽商會提議請明定稅則維持於業（七）海門商會劉乙青提議通海木稅偏重病商請提議照轉核減（八）吉林省事務所提議延吉縣商會提出延屬日韓各商在商埠界外貿易應一律報納稅捐（九）上海總商會沈鏞提議條陳商會亟宜先自保持根本母爲人所摇動（十）湖南汲縣商會提議商務詞訟請由商會送訊商事糾葛先由商會公斷（十一）天津商會李家楨陳新提議全國鹽務破除引岸牽動商務大局請速維持（十二）廣西桂林商會提議請規復湖南衡永寶三屬粤鹽引界（十三）廣西事務所提議請調查大茴銷場價值挽回利權（十四）河南武涉縣商會提議興實業課農功保商務三者並舉爲富强之根本意見書（十五）河南南陽商會提請速訂户籍統計法廣立商業學校速頒商法專條組織商業銀行意見書（十六）河南南陽縣商會提議提倡内地土産組織商業銀行補助設立商學剔除中飽擴充工藝棉業意見書（十七）山東直隸代表提議維持本會會報（十）（八）常熟商會狄恩霖提議流通米麥意見書 
[江震商會蘆墟事務所之請弛米禁函]  
　　開弛米禁一事曾經滬地米商發起函請南商會將商農困苦情形呈請上海縣知事轉禀韓省長請爲弛禁並請南商會轉達全國商會聯合會通過提議在案嗣因未奉省長批准由各處商會繼起具禀續請各情經紀前報兹又有江震商會蘆墟分事務所函致上海南商會正副會長云敬啓者前悉貴會有請弛米禁之舉深佩洞明時勢顧全商務無如省長未能批准於前聯合會不肯通過於後坐視米業蕭條各商影響殊堪浩嘆查敝邑出産以米爲大宗無論何項商業莫不視農爲盛衰而於敝邑關係尤重自米價大跌農業失敗商務日形疲憊現正莊期限界恐　萬分疉至本分所報告當經詳查確係實情業已代達敝邑商會具呈省長惟是獨力難支衆擎易舉尚望貴會羅陳利害請求聯合會顧全大局依案通過　即分别電呈省長大部准予弛禁以蘇商困無任屏營待命之至耑泐敬請公安 
[張翹臨刑時之語言態度]  
　　前由閘北警廳拿獲之黨人張翹解由上海鎭守使署訊辦現經軍法科訊明供認係受范光濤委任爲炸彈隊指揮官當由軍法科擬處以死刑呈由鄭鎭守使核准已於昨日判令執行嗣於午後三時將張翹押至西砲台地方鎗斃當臨刑時張翹對行刑各軍人演說謂我名張鴻飛係揚州人曾入國民黨籍主張赴揚起事今既敗露被捕死尤不懼云云 
[馮都督令緝黨人]  
　　上海鄭鎭守使前日接江蘇都督令開據探報偵悉黨首韓恢率領黨人錢超等現由外洋携有巨欵返華濳匿上海又思擾亂情事呈請密緝等情令飭轉致租界楊觀察使迅飭公共公廨會同捕房嚴密查拿務獲究懲云云鄭君接令後當即照辦矣 
[通令電報局愼重發電]  
　　上海電報總局昨得京電局電開准交通部令開准總統府會議軍事處函以現在魯豫皖蘇各境調兵勦匪移駐無定平日與各電局素未接洽若憑印信卽行照發倘有匪黨假冒甚有關係除飭各軍隊嗣後寄發印電先將關防式樣就近行文駐在地方電局存騐以防流弊外應請貴部通知各電局一體查照愼重遞發等因特電查照云 
[馮都督派員查勘砲台]  
　　江蘇馮都督以各處砲台爲防守要塞自上年戰事後恐有損壞失修等擬不日派員來滬查勘吳淞砲台有無坍塌修理之處聞鎭守使鄭君已接有此項公函預備接洽來員矣 
[清鄉公所取消偵探之公函]  
　　蘇省清鄉公所昨致上海縣洪知事函云本公所自奉命舉辦清鄉照原訂規則設有偵探隊專司偵察在於蘇松常清鄉範圍之各縣地方均派有探士多名往來探緝兹值清鄉限滿定三年三月底停止進行將偵探名義一律取銷所有偵探隊隊官隊士人等業已繳銷印布分别裁撤遣散嗣後倘有不肖匪徒冐充公所偵探在外招摇索詐滋生事端應由所在巿鄉警察區長派警拘拿照律懲辦以免擾害而靖地方除函致各縣查照外函請查照出示通告 
[鎗斃鹽梟]  
　　上海緝私營前經捕獲載私鹽船一只旋有鹽梟名關桃者至該營索還當被該營拘獲於前日（三月三十號）下午四時押至二十四保三區三圖楊思港口犯事處鎗斃示衆維時鄉民聚而觀者甚衆莫不謂該匪自取其死據在場觀看者云該匪年約二十餘歲身穿灰色布衫黑羽毛袴尚留有髮辮 
[踢斃銅匠案辯論終結]  
　　西門外捷飛黄包車公司車夫應如桂前將銅匠林正香踢斃一案由地方檢察廳預審後判應收押其嫌疑之陸大慶胡大和子等暫行取保一面起訴審判廳在案昨日午後刑庭長楊樹猷偕同端木棻陸超兩推事官並起訴之許檢察官等特開法庭辯論先據尸母林張氏投稱寗波人家住西門外打鐵浜地方兒子林正香今年二十六歲小婦人自兒子七歲時丈夫身故後撫養成人近在捷飛公司爲銅匠於舊曆今年正月初三日午前七時被應如桂行兇踢傷肚腹延至午後三時因傷而死但氏祇此一子靠以遇活今死於非命請求將兇手嚴究陸大慶供年二十七歲是日在該公司中做工林應二人衝突時小民並不在場求察應如桂供鹽城人今年二十八歳拉黄包車爲生是日因修理車輛向林正香商懇先修乃彼不允以致兩相爭執是實許檢察官即將起訴理由當庭陳述以應如桂踢斃林正香應以刑律第三百十三條第一項辦理義務蘇律師出庭辯護略謂應如桂當時將林正香祇踢一脚若以三百十三條第一項辦理稍有一合敝律師之意只能照三百二十四條故失處斷請堂上察核其時林張氏在庭痛哭許君問該氏曰爾還有别子否答稱祇此一子别無所靠許君曰然則本檢察官代爾請堂上撫卹可乎該氏稱謝楊君等向應等一再研詰判今日辯論終結將應還押聽候宣布判决 
[警廳接辦清道路燈之整理]  
　　上海工巡捐總局長楊南珊君昨日將清道路燈兩項移交滬南警察分廳長崔鳳舞君接收辦理崔君即分派衞生科長孫君及行政科長顔君接任管理所有中區及南區東區之辦公機關定於今日一併遷移至警察分廳内辦公照常繼續任事聞孫君顔君奉委經辦後即行詳查整頓潔除街道所有民間婦女等每在街旁洗刷便桶任意將穢水傾棄當街殊與人民衞生有碍遂即嚴行取締須令傾入陰溝尚有公設之小便厠宜添裝自來水管溝道改用洋磁以易洩水業已籌欵招工承包即行開工改造各處路燈亦令各區警署查明實數分别造報後即擬編號按段派夫揩擦燃點 
[調查車捐執照]  
　　滬南警察分廳崔廳長以本邑西鄉龍華寺現值香汛遊人車馬甚多惟查各遊客所乘之汽車馬車多有未領華界車捐執照者殊與捐務大有妨碍故於前日會議時提議定於本月一號爲始由廳派員前赴龍華調查車輛有無執照如果查有漏捐者拘區照章判罰押令再赴工巡捐局補領車照以維捐務業已函致工巡捐局楊局長查照矣 
[鎭守使禁止迎神賽會]  
　　上海鄭鎭守使訪悉浦東陸家行地方現有痞棍假名酧神定於陰曆三月初十日迎神賽會實則從中歛錢兹當各處裁散游勇勾結梟匪刧掠思逞之際如果届時賽會定滋事端是以函致巡警薩督辦飭浦東各警查禁外並已令行駐浦第一營廖營長督兵馳往陸家行地方嚴禁出賽倘敢抗違即行拿辦 
[交清案卷之通令]  
　　江蘇韓省長昨令上海縣公署文云奉財政部令開督徵經徵各機關辦理稅務均以一切卷宗簿册爲根據應如何愼重典守以重職司聞近來各該機關官吏當前後任交替時往往忽視案卷任意紛失甚有前任官離任時竟將卷册携去不交後任或擅行删改掩飾劣跡此種惡習亟應嚴申禁令嗣後凡屆交代時期前任官務宜將卷宗簿册逐一核交清楚備文呈報如有不符之處廳由後任官嚴行追取毋得稍事瞻徇以重公務等因除分行外令即一體遵照辦理 
[關於驗契之佈告三則]  
　　騐契展限一月　上海縣知事公署昨發佈告云案奉省公署國稅廳沁電開騐契限期原定三月底爲止兹經體察情形距城遼遠各户恐尚未及呈驗依限截止遽令補罰未免向隅本民政長本處長爲體恤民艱起見現已電奉財政部核准展限一個月以四月爲止仰即通告周知務於展限期内悉數騐訖等四奉此合亟遵令布告各户一體遵照赶速呈騐母稍遲延致受補罰切切特告 
　　屯户准照白契法投騐　又布告云照得本縣舊有屯田納糧給串而外絶少契據此次辦理騐契應用何種手續電奉國稅廳指示到縣屯户呈騐契串准照白契投騐法辦理惟須加蓋紅戳以示與民業有所區别等因除刋用紅戳外合行佈告各屯户一體遵照赶速檢串呈騐母稍逾延致受補罰切切特告 
　　前清舊契祇繳騐費　又布告云案奉省公署國稅廳漾電開奉財政部個電内開　電悉前清舊契仍准照劃一契紙章程與本部嘯咸兩電准其只納騐費免補契稅俟限滿後再行照新頒條例辦理等因奉此合再通令各縣遵照即速布告周知以昭大信等因查騐契事宜迭經勸諭布告從速繳騐免照新章在案奉電前因合再布告各户一體知悉母稍觀望自誤特此布告 
[通用中國銀行鈔票之佈告]  
　　上海縣知事公署昨接江蘇省行政公署布告一道發貼揭示場其文如下爲布告事財政司案呈准南京中國銀行函以本行奉部令來寗組織分行並經收江蘇全省稅欵事宜所有本行兌換劵已由總行頒發到寗發行此項兌換劵均儲十成現金爲兌換凖備以昭信用特恐各界未及周知送上兌換劵樣本三種函請出示曉諭各界納糧完稅一體行用等因並附一元五元十元樣票各一紙到本公署准此查中國银行經理國庫此項兌換劵現金儲足信用鞏固一切納糧完稅均應通用無阻除通令六十縣知事各徵收機關一體收用勿得留難阻滯外合行布告各界商民人等一體遵照流通行用毋違此佈 
[寰球學生會今晚又開演講]  
　　寰球中國學生會訂於本星期四晚八時邀顧蔭亭先生演說（最新　　育學說）顧君爲龍門師範學校畢業生前任南洋公學教員對於教育之學研究有素新著生活教育設施法一書風靡一時注意教育者盍往一聆其新思想乎 
[公立醫院善治喉痧]  
　　近來滬上紅痧喉症盛行患者朝不保暮而且傳染極速往往金家斃命無人棺殮親友探視亦復沾染疫氣流毒無窮該院有專治喉痧醫生其應如響現在該院治愈者已二百餘人如勞君敬修之眷屬五人武野萃君全家十人同升織布厰女工十五人天元五金號主黄和卿君家八人均係患紅喉痧症極危險一經療治均慶霍然又治天花症極能得手已治愈二十餘人成效昭昭在人耳目惟此症關係生命略一延緩即已無及務希各界諸君互相傳播俾疫氣不至蔓延且該院醫藥膳宿概不取資無論何人均可就診云 
[日本人酒醉滋閙]  
　　前晚有日本水手數十名聚集鴨綠路一帶酒醉滋閙由捕上前阻止不服反遭扭住蜂毆該捕遂吹警笛旋經麥副捕頭經過該處幫同拘獲四名送入美捕房押候解送日總領事署請辦 
[兩姦夫居然領婦]  
　　常州人王阿七前在第二初級檢察廳控顧文遷姦佔其妻陳氏一案由戴檢察官預訊之下判陳氏給姦夫領回嗣據該廳法警聲明實係悞會所致後經王回籍邀同妻母陳趙氏及媒人等來滬因陳趙氏聞知伊女仍在顧處故亦避匿顧家不肯到案由王續訴請求着保交案等情迭記前報詎事隔十餘日該廳並不批答王妻陳氏亦辯訴被王毆傷等情奉批云此案業經訊明却下實因王阿七遺棄四年之久而事前縱容汝與顧和姦其告訴爲無效如果有毆傷情節騐明另訴可也云云據此批觀之可見陳氏當時確已斷給顧姓毫無疑義矣又同時有潘雨榴亦控鄭阿彩姦佔伊妻何氏因潘供媒人現往奉天婚書因曾遭回祿遺失戴檢察官遂以潘訴爲不實判何氏交鄭具領後潘歸家檢點始知婚書並未被燬而媒人王德生亦已回滬潘遂投廳續訴聲明奉批云此案前據該氏供稱並無婚帖兹忽呈稱既獲媒證並檢婚帖等情媒証待訪尋始獲情節頗屬離奇婚帖可無中生有更屬荒謬絶倫案經却下母再多瀆云云聞以上兩案之原告均屬勞動小民往返盤川廢時失業其情已極可憐而潘更有三歲小孩爲何氏所生尚須隨身携抱苦楚益覺難堪乃既失業廢時而復人財兩失其抱恨司法官廳當非淺矣 
[清潔總包頭目之違背合同]  
　　公共工部局清潔總包頭目王榮寳與馬福騏訂立合同允將虹口每段一部分由馬承認分包嗣因王違背合同故馬特延律師具禀公共公廨請追損失洋一千五百元並控王掯贖抵單等情業經由廨飭傳在案祇因王住居法租界故復函請移傳去後乃法公堂以王係法界居民因令原告照以原就被定章投法公堂起訴不允協傳函復公廨以故原告律師於前晚投案聲稱被告王榮賓雖住居法租界然違背合同之事實以及掯贖押産均在公共租界且王係公共租界工部局之清潔總包頭目應歸公共公堂訊理不能援照尋常以原就被之定例云云王襄讞核供以原告律師所禀頗合情理與觀審之美强副領事判被告屢次抗避不到候即飭提並函請法公堂協傳到案再核 
[押欵紏葛案不服判决]  
　　交通銀行控徐樹榮不理押欵糾葛及徐樹榮禀請諭令倪慶雲將抵押品白米之保險單繳案等情業經分别傳案並經倪慶雲將保險單呈案由公共公堂迭次研訊判令徐樹榮覓具人銀並保將保險單具領持赴保險公司領取賠欵除去原告應賠九百石之米價及已付過之洋一千五百元外餘欵繳案轉給原告具 
 
 
 

Page 11

 
 
領不服准予呈請上控在案兹因交通銀行以損失抵押品之曰米九百石被告亦屬知情有信可憑且被告與轉運公司立有轉運合同兩造均蓋章簽押即使賠償應歸轉運公司負責是以不服判决由代表律師禀奉公堂於前晚復訊原告律師將被告之信及合同呈案聲請復訊被告亦由律師到堂辯論移時王襄讞與觀審西官美領强君判退候禮拜五上午九時半復訊再核 
[漆店夥不服判决]  
　　浦東人錢桂山向在吳淞路三百零三號門牌金錫如之子所開漆匠店内爲夥嗣因金子去世後錢即與其寡媳顧氏通姦圖吞店業並用刀將錢錫如戳傷被控捕房將錢獲解公共公堂訊實判押西牢四月在案兹因錢之家屬不服昨延律師到堂聲請復訊中西官會商之下諭候查明案卷再核 
[收押賊贓罰四十元]  
　　英界包探投法公堂禀稱有居民失去值洋數百元之大自鳴鐘一只刋有失單迭法捕房分給各押店閱看諭令不准收押在案今在豐順押店内查出原贓察閱帳上祇當洋兩元有意抑價收押賊贓請爲訊究經理顧洪德稱係櫃夥一時疎忽收下並非抗諭收押求宥判罰元四十元充公 
[離婚得雙方同意]  
　　陳顧氏投法公堂控稱女兒三毛於上年十一月間嫁與錢大章爲正室詎錢在原籍已娶妻子錢母阿妹兇悍異常百般凌虐由鄰人通信與婦人前往理諭恃蠻故投案求斷三毛稱入門之後非但凌虐又欲强逼爲娼恩晰義絶求請斷離錢供三毛前欲捲逃不遂故串出伊母揑詞誣控如此不守婦道之人商人亦不願再爲夫婦聶讞員以雙方願離准予離開三毛交伊母領回另配完案 
[研訊拐賣婢女案]  
　　南京路壽康里三百三十九號門牌劉培基家十九歲婢女蘭香被無賴馮金生誘至大沽路七百九十七號屋内姦宿後復串同在逃之全福孫三等將該婢領至法租界劉德興花烟間内圖賣經劉龜詢悉前情知照其主派家丁袁福報請法捕房將馮與女一併捕獲詢知事出英租界業已解奉會審公堂訊判馮與劉婢分别押候補提人證再訊在案昨由捕房將馮之同黨葉阿四及龜奴劉德興一併拘解公廨請究經關讞員會同英領康君研訊一過判葉阿四劉德興分别交保蘭香暫留濟良所馮仍押候提齊人證再訊 
[兩女一去不回]  
　　楊檯浦婦人李吳氏控王金香誘女行兇等情昨由捕房將王拘解公共公堂請究據原告投訴伊之十八歲女兒與鄰女同在絲廠做工因一去不回四出找尋無着被告稱兩女同在法租界永興客棧内故向詰問彼稱明日即回因屆時不回是以復向詰問詎不服行兇求究訊之王供兩女確在法租界永興客棧内見過翌日往尋已去諒逃往蘇州等語中西官得供判王押候查明再訊 
[虐待婢女]  
　　北福建路二百九十九號門牌婦人陳朱氏凌虐婢女阿壽該婢於前晚逃至門外啼哭由捕查見帶入捕房經捕頭詢悉前情並察該婢尚有傷痕因即派探將陳拘送公共公廨於昨由官媒解案請示經中西官研訊不認據稱該婢因扒屋至隣家竊物略加訓責並不凌虐云云中西官以傷痕屬實姑寛判氏罰洋五元充公阿壽仍准領回惟以後不准虐待 
[公共公堂瑣案]  
　　德商魯麟洋行控舒翼周定貨虧銀又錦發産業公司控張樂君不理欠銀一千兩又蘇運卿控嚴子鈞欠銀案内之理帳員馮蔭之等各被告昨日均經捕房傳案請示奉判分别交保候訊 
　　招商菜館夥王餘厚因私收客帳洋二百六十五元被控公廨昨奉傳訊原告由任青海偕代表律師上堂聲請究追訊之被告亦延律師到堂辯護中西官會商之下判王存洋二百七十元保出候傳見証到堂於下禮拜三再訊 
　　流氓趙阿宜與吳阿根串攫繆西京之漢玉玩器吳已由廨訊實判押三月在案昨由捕房將趙續獲解案訊實奉中西官判押西牢半年期滿帶堂再核 
　　揚州人吳增瞿本爲理髮匠因與匪類爲伍由捕獲解公堂訊辦逐出租界在案兹又潛來被捕查獲昨晨解奉中西官訊實判押西牢三月期滿帶案再核 
　　虹口吳淞路八百號居人孫阿九家因多積稻草違章由捕查獲於昨將孫傳案訊明判罰洋十元充公以儆 
　　宋榮記控吳永福及中保金順慶金永生不理押欵本利洋元前晚由廨傳訊被告供認欠洋八百元求請寛限理償中西官判吳交保限二月繳清供認之洋八百元兩金各交原保帮同料理 
[謝贈]  
　　昨承民醒新劇社惠贈入座劵兩紙特此誌謝 
雜評三（訥） 
[新寗輪船案]  
　　中國對外之交涉每以賠費懲兇道歉三條件了之今新寗輪船案西報亦謂已允此三條件且謂將頒特别訓令以儆戒後來是必當道已查明過在偵探矣夫偵探之過不僅在對外人其對於我國人之抛贓陷害及種種不法舉動亦已屢屢發覺微特此三條件中之懲兇一條未見施行卽所謂儆戒後來之特别訓令亦未一見偵探之膽因以愈大然則兹案而果如西報所言者若輩必稍有所警惕我人民或亦因而稍受其惠其他又遑論哉 
專件 
[農商部張總長致商會聯合會函]  
　　商會聯合會前以開會日期呈報本部並請派員蒞會業已派陳司長介赴會代逹部意並與諸代表商榷一一矣抑本總長對於諸代表實有無窮之希望雖不列會而心未嘗不拳拳於會用盡衼一切裝演膚廓之詞竭其欵欵之愚爲諸代表勗憂時之言其聲哀以思願諸代表之亦以誠明相應也今之時何時乎商業衰敝至於此極而世界經濟之潮流噴湧而至同則存獨則亡通則勝塞則敗昔之爲商用吾習慣可以閉門而自活今門不可閉也閉門則不可以自活然欲開門以求活則人且鄙我蔑我謂我人民無知識國家無法律雖欲與世界共經濟而世界不吾與吾將若之何故本總長視事以來早夜以思欲振起商業終不外向所持之四義一曰法律二曰金融三曰稅則四曰保育今法律已頒行者十之二三本頒行者尚十之七八保育之道有保息有奬勵有補助皆有條例可循金融則思立一勸業銀行今尚在籌畫中設或有所成就則人民生産力必可增加數倍而商業中之貿易額亦可增加數倍獨稅則則以國家財政困竭一時不得善法然猶思陳述商艱先去其泰甚者任事五閱月而所得止此耿耿此心胡能自釋惟是商法一事在我國今日乃自無而有須先從勉强做起非政府與人民協力不克有濟政府右之人民左之未有能濟者也近自公司條例商人通例頒布以來所聞諸外國人者蓋有二說一曰法律甚文明但願其早行則中國人庶幾有可與共經濟共貿易之資格外國公司亦有依中國法律而成立之機會此說并見之文書蓋我公司條例施行之期以施行細則定之嘗有外國人來詢施行細則何時可定其意固甚殷殷也其一則曰法律固文明然人民程度不足種種不良之習慣錮蔽已深政府欲以法律矯正之人民反以爲苦將來必有法律與習慣相衝突之事此說不獨輕薄我者言之謂我中國人不適用文明法律即彼老成人亦有爲此說者致可憤慨但事實上必有牴觸固無待言各國頒行法律關於事實牴觸之點皆以施行法調濟之我國施行法之規定亦頗兢兢致愼願我商界悉心研究條舉以告乃爲至幸雖然法律者軌道也入軌道則平坦正直畢生無傾跌之虞不入軌道隨意奔逸則傾跌立至自來商業之失敗無不以此竊恐諸代表胸中之商業失敗史尚未能窺見其癥結夫人當隨意逩逸之時或告之曰爾將傾跌速入軌道其人不信必謂其厲己願諸代表勿視軌道爲畏途於條文上加一番體察見註釋之本宜即詳細参考有不甚明瞭之處並宜訪求明通誠實之法律家與之講解語曰可與樂成難與圖始諸代表適當圖始之時宜力爲其難世界各國之觀察點將集於諸代表蓋我國人究竟有此能力適用文明法律與否惟諸代表實表見之也（未完） 
來函 
[閔行鄉公所舉行解散式]  
　　閔行鄉公所自奉到停辦自治命令後當由鄉董李蕉軒君知會議長朱理卿君通知各議員定於上月二十四日行解散式屆時各議員齊集鄉公所先經李君宣讀命令並報告執行事宜及收支各欵外略謂本鄉自自治成立後祖佑忝列鄉董始終兩年有餘自愧才旘淺薄毫無成績可言幸賴諸君教誨所可自信者祇有執行各案力求撙節一端可告無罪於地方惟貴議會移交各案未能完全執行遲緩之處實難辭各願諸君諒之云云繼由議長朱君致辭曰本議事會成立以來凡議决事件究於地方有利與否我不敢言惟我議會諸君各能謹守權限從不干預非分則承鼎與諸君可自信者也今者奉令停辦自治本議事會自應解散然前日内務部通令解釋大總統命令最爲明瞭所謂停辦者對於自治機關而言非對於自治事業而言則鄉公所雖則撤銷將來地方公益必有主持之人議事會雖經解散我議員终爲地方人民對於地方利害萬不可漠不相關者也遂各行一鞠躬禮而散 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[新開篇閨怨（俞夾馬）] [  仁後]  
　　碧天如水月如鈎　鈎起奴胸中萬斛愁　忽見陌頭楊柳色　悔教夫壻覓封侯　昔日裏依依宛比雙雙蝶　鼓舞春光儘自由　可憐蟲三字是好街頭　驀地喧傳把知事考　他便魄醉魂痴怎肯休　整行裝一徑赴燕幽　撇下奴深閨靜瑣無人問　便是妝成也懶下樓　妬煞梁間雙燕子　他倒雙飛雙宿兩綢繆　奴是夜長如歲衾如戤　大好春宵竟似秋　無窮幽怨向涙中流　情惨淡　意夷猶　夢境迷離子細搜　夢中似見兒夫面　他倒把北地臙脂一網收　害得奴醒來愁瑣眉峰翠　便是下眉峰重復要上心頭　斬不斷　理還抽　永夜煎熬好比燈裏油　苦問團圓明鏡子　鏡裏紅顔還似昔不　蕭郎一紙音書杳　訴不盡愁煩冩不盡憂　莫不是秀才郎依舊成康了　所以削尖腦袋去别鑽謀　莫不是蘇家季子黄金盡　所以客中典去了黑貂裘　莫不是蔡中郎變做了牛家壻　所以把老父嬌妻一例丢　自古郎情如紙薄　楊花柳絮比輕浮　空悵望　枉凝眸　數徧來舟與去舟　只落得斜暉漠漠水悠悠　好教奴迥文織就憑誰寄　便是錦字書成向何處投　孤檠隻影常厮守　恨只恨無賴的韶華去不留　廣田荒廢自貽羞（二） 
[戲擬百蝶會] [  瘦蝶]  
　　山温水膩日麗風和柳媚花明鶯啼燕舞非最可愛憐之春景乎醉綠眠紅迷香戀粉神情栩栩態度翩翩非最善游戲之蝴蝶乎對此韶光如繡當知行樂及時有花堪折莫待枝空惟酒無涯寗辭尊滿摹蝸篆以通遠訊憑蜂媒而告同　擬集會員百人特開自由大會關南園爲拾翠之游向東郊招踏青之侣或聲催歌板或粉晒舞衣或冩王滕之畫或吟謝逸之詩或續莊生之寓言或談太常之軼事或夢入羅浮比寒梅而並瘦或春深院字團落花以俱飛際陽春烟景之辰得賞心樂事之趣借游戲之文章消磨白日發譎諫之言論珍重青春夜雨相思夢裏覓張高之路春風對舞天涯結翰墨之緣不乏同心應爲鼓翅凡我蝶界盍興乎來 
　　發起者蝶仙粉蝶冷蝶懶蝶萬花一蝶小蝶醉蝶瘦蝶同啓 
　　某君蘇之鄉人也貌美而謹愿因事至滬一夕遊行爲野雞所弄余聞其語戲成竹枝 
[詞六章] [  佐彤]  
　　三三兩兩逐人飛態畫妖嬈韵盡稀寄語夜深行不得縱非熟客也牽衣 
　　拉拉扯扯進伊門踏遍危梯十二層何物鴇婆頻致意可能眞箇欲銷魂 
　　乾濕裝來價值低一盆瓜子一生梨麻疤臭惡肥且矮如此名花怎品題 
　　搜尋衣袋不知羞極力撑持汗直流土語維揚純熟透問他竪說是蘇州 
　　情憑胡　賣情嬌頭腦昏沈意興巡苦苦留髠苦推却僞將好事訂明朝 
　　英蚨一翼破嚢慳深悔無端相好攀更有不堪回首處斷雲零雨隔房間 
[賀老童生新中知事] [  拙僧]  
　　千載一時盛童生父母官原來知事易畢意秀才難搜檢心無怯功名味不酸莫嫌貧酷吏士子本家寒 
栩園詞選 
[詠史八首] [  寄塵秦粤生]  
　　燕昭欲得士先自郭隗始爲築黄金臺待士乃如此士以黄金來卑鄙亦可恥宦途一利藪以官而爲巿天下重黄金此風已古矣（郭隗） 
　　燕丹得壯士乃遣入咸陽圖窮七首見絶袖驚秦皇一怒獨夫懼天地爲低昻一剌即不中俠氣充肺腸同抱復讎志狙撃等子房（荆軻） 
　　賈生不用世世非棄賈生得君如漢文其道莫不行言事太激烈一疏令人驚哭泣以自亡齎恨何由平其才不見用反以保令名（賈誼） 
　　名世重氣節不在能文章咄咄楊子雲文字無光芒甘爲莽大夫屈節而事王劇秦美新文功德頌皇皇投身天祿閣奇字反爲殃（楊雄） 
　　奸雄雖愛才其量不能容殺身痛禍衡怒髮冠爲衝疾惡而如讎磊落此心胸目空無餘子斯人狂且春大駡懾權好正氣世所鍾（禰衡） 
　　治世之能臣亂世之奸雄以是論魏武此意有誰同人言亦可畏色喜非由衷奸雄餘唾駡天道豈夢夢自比周文王猶以臣節終（曹操） 
　　天地爲蓬廬日月爲扃牗逹哉劉高十落落有誰偶沈醉竟昏昏終日惟飲酒一飲酒一斛解酲須五斗遺世而獨立高風今不朽（劉伶） 
　　淵明歸去來松菊存三徑不受折腰祿田園聊遣興富貴非吾願萬事分所定登高而賦詩吟成山谷應更日飮美酒長醉不願醒（陶潛） 
筆記 
[榴花軒瑣錄] [  橋西亭長]  
　　南海陳蘭浦先生咏朝雲墓調寄甘州云漸斜陽淡淡下平堤塔影浸微瀾問秋墳何處荒亭葉瘦廢碣苔斑一片零鐘碎梵飄出舊禪關杳杳松林外添作荒寒　須信竹根長臥勝丹成遠去海上三山一坏香塜占斷小林巒似家山水僊祠廟有西湖爲鏡照華霓休腸斷玉妃姻雨謫墮人間朝雲爲東坡姬人墓在惠州小西湖畔竹橋之西每至清明踏春仕女酹酒羅拜遊客題咏甚多有一絶云花田寂寞草青青麥飯誰來吊素馨修得儂家好夫婿至今人拜六如亭洵稱佳作詩中所言六如亭乃墓前建築六如兩字爲東坡自題因姬生前愛誦六如偈也 
　　丹徒南郊張王廟前有石坊雕鏤甚精疑爲鬼工丹徒詩人高南星有詩紀之其序云俚言張王廟前石坊爲江南省之冠諸坊神朝之其上雕　人物極精緻而多窮目力不能悉其數偶梯觀之有樓閣飛起窗櫺洞開欄檻中井一虚其中一人汲井上修綆垂垂嵌空玲瓏幾出鬼工曩未梯觀故弗覺人亦罕有知者因述其異詩以誌之詩曰白石玲瓏聳碧　建坊誰遣玉人雕幻於海巿層層見細甚窗櫺寸寸摇夜靜不聞枯木語雲來儼護百神朝丹梯若阻升高步玉虎牽絲永寂寥 
　　說部中有警貴新書一種述東莞葉明芝軼事葉爲清中葉在籍主事以族衆貴顯營結死黨凡覇産姦佔據骨勒財事罔不爲賄賂之廣遍於省吏受禍者上訴壅不得逹即逹亦不得直被冤載道纍纍莫訴會朱祖蔭巡撫粤東朱以廉能名即聊齋誌異破老龍船户之案者也於是被禍者復訟之撫軍壅於下不得逹訟師某乃設爲寄計將葉所爲事演一書貨之通衢撫軍出則佯携書匿避作倉遑狀撫軍大疑使左右索觀之大怒訪實奏革葉職擬腰斬其餘黨按輕重定罪有差於是案結莞禍爲弭後人採其書加被僇及眞報兩回乃定名警貴新書云 
　　邑人呼硯曰墨瓦可知黨時無硯以瓦代硯之証順德人呼娶婦曰索婦此語淵源甚古三國志孫權欲爲其子索關羽之女又阿斗索張飛之女爲婦兩處均用索字 
自由談話會 
　　小學生勤讀可敬勤讀而能孝弟更可敬 
　　人知愛國可敬知愛國而必思所以救國更可敬　　 
熱心公益可敬熱心公益而不爲浮言所阻更可敬 
辦事不苟可敬不苟而能持以恒心更可敬 
　　持躬廉潔可敬廉潔而能周人貧困更可敬 
　　窮漢不作寒酸態可敬不作寒酸態而且不拍馬更可敬 
　　老年人不抱厭世主義可敬不抱厭世主義而且存進取心更可敬 
　　寡婦守節可敬守節而能教養子女更可敬 
　　不衣華服可敬不衣華服而用國貨更可敬 
　　入儉德會可敬入儉德會而能勸導他人更可敬[  無邪子]  
　　儉德會規則　一不狎邪　二不賭博　三不必以酒食結交　四不必華服　五不輕寒素 
　　入會者　鎭海夏峻恂　揚州張少齋　蔣景緘　蔣愼傳女士　金壇于覺民　烏鎭朱子謀　談智生　桃溪李氏　蕪湖嚴麗棠　杭州翁蓮舫 
醫話 
[安眠法（三續）] [  丁福保譯述]  
　　答客問 
　　客有造余而問者曰今日小學校教師訓戒兒童謂夜宜早睡朝宜夙興又申言之謂夜分就眠有益於衞生而日高未起者毫無裨益斯言也與吾人歷來實騐之睡眠法全相矛盾敢問其法可謂得宜否乎 
　　余應之曰吾人遇有要事或看護病人常通宵不眠迨破曉之際熟睡一二時則覺睡眠之時間已足翌日動作如常不覺疲敝此種况味吾輩屢嘗之是則破曉時之睡眠較初夜時之睡眠更爲重要 
　　夜中初入睡鄉之際周圍稍有騷動或呼之再三　酣睡而不易醒覺迨熟睡及於五時後即不復有如是之深睡是則夜中之睡眠時間已足可以無須曉睡故小學校使兒童夜必早睡朝必夙興余亦贊其合於衞生也 
　　兒童於夜中熟睡而不覺且不遺尿是乃視其親之注意如何並其使用法之巧拙者試每日置兒童於章而養育之則自能辨此中之秘訣矣 
小說 
[滑稽小言名詞别解（其一）] [  江都嘯虎]  
　　某鎭巡警區長巡警畢業生也前日不卜因何事拘一少年至區長乃升堂審訊合之曰跪少年頗識法理毅然對曰民國成立法律文明無跪訊之條區長何不察乃爾 
　　某區長大怒曰予今執行屈膝裁判焉得不跪 
　　少年大笑曰缺度裁判者被告避不到案問官送原告之請求而判决之也區長乃誤以爲屈膝裁判乎 
[滑稽小言名詞别解（其二）]  
　　鄉議會議員某自被選後大肆威權素恨某地保乃借詞革之地保不敢與辨訴之縣知事知事謂之曰派革由我不干議員事爾仍返鄉供事可也地保從之某議員聞而大怒赴縣質問 
　　縣知事對之曰地保之派革自是本知事職權勿勞閣下干涉某議員曰否否自治章程明明規定本鄉應興應革事宜由本鄉議會執行之然則該地保不在應革之列乎 
文字因緣 
[徐伯匡先生五十初度謹步元韻八章] [  陳世垣季蕃甫稿]  
　　甘老册民作大癡草廬歌嘯有誰知當年弧矢懸門日恰遇崑崙報捷時 
　　才華鷹隼出風麝偏作劉　　第人豈願閹然求媚世坦然寡笑不輕顰 
　　未敢登壇自薦毛嗤他狡獪學偷桃一官可比遒人鐸俎豆莘莘教若曹 
　　藜火分光嗜學劉裼裘未向太原游夢痕曾記孤山鶴入幕参軍欲賦秋 
　　氣海能噓一室春玉台新詠憶前身改元不盡興亡感自署羲皇以上人 
　　中聖中賢菩薩腸祇餘等債或須　籌添東海門　喜我獻蕪詞婢孔璋 
[穆君新婚徵詩辱承不棄惠我隹章讀之艶羡無既珠玉在前效顰乏術爰倩天都逸叟君代成四律聊以塞責] [  （病夫附識）（天都逸叟壽禪氏未是草）]  
　　滿紙珠璣幼婦辭廻環盥誦耐人思鍾繇書法班超史韓愈文章李白詩遥識才華關夙　未噡丰采已神馳鯫生肯下高腎拜早歲聲名海内知 
　　百花臺畔好家居寧靜名題高士廬堪美詩書綿世澤永教孝弟式鄉閭閒中每歸遊山屐户外時停問字車我本天都一逸叟功名勘破潤樵漁 
　　丹握黄菊映妝樓恰是君家賦好逑百兩歡迎新婦至羣賢畢集舊交遊雀屏目的纔經逹鴛列平權已自由今夕轉欒誰不羡喜看織女配牽牛 
　　四明狂客賀知章潇灑風流意氣揚鼓瑟餘閒還詠絮畫眉已畢共浮觴洞房停燭良宵永蘭砌承歡愛日長預祝他年能入夢含飴樂事慰高堂 
　　振起斯文推鉉鍇（君與愼必主持風雅壇坫爭雄皆詩文兩社健將也）多心多節砥堅貞新刋校罷鄉賢集應讀南華主養生三絶韋編欲假年轉　正慶早春天移貲檢出相如　侵本流傳勗後賢 
 
 
 

Page 15

 
 
   
 
 

Page 16

 
 
   
 
 

Page 17

 
 
　　中華民國三年西曆一千九百十四年四月二號星期四 
　　舊曆甲寅三月初七日 
　　共五張 
游記 
[直隸口外游記英人希得利著銘恕譯]  
　　余久欲出萬里長城外及直隸北部一游此次偕行者爲天津聖經會分理嘉樂德君宗旨在播散聖書於十月十九日在永平府啓程此行不特未携僕從且無防身器械以該處盜風素著而我　絶無意外是則官吏保護與人民和靄可親之所賜也 
　　二十二日經長城之冷口北出附近數十里可通車者僅冷口一處他如劉家口桃林口等則碎石叢積牽車手車不能渡惟行人駄載每取道其間以避擠撫各口均設稅卡徵來往之貨書籍獨免故我　未被留滯冷口爲沙河穿過長城之點昔時横河碉樓已於道光三十年爲大水冲毁後不復修今以竹　代之冷口東約十英里爲劉家口其地碉樓尚極完善 
　　口道沿河傍山長城即因山而建口内各山多量一出口外則風景大異檯木叢立不特增山光之明編居民冬令煤火亦多於是取給由此約五十英里至草帳溝沿途大致如是詢之土人均云新炭爲該地日用最賤之品近南一帶松柳居多稍北則松柳而外更見極佳之白楊抵草帳溝則小檜遍嶺殘枝敗葉極宜供爨故志有淡羅山之名第土人不知是亦奇事也近長城地又植紅米乃沙河灌流之爲用沿河小農築堰引水工作甚忙據土人云該地所産比南來白米勝 
　　余輩所經道在一肥饒河谷中間自四百碼至一千碼不等直至土石門途均易行過此則連嶺蜿蜒自土石門至大石門有二狹隘關不及八英尺風景視前尤佳惟自此以後行途均須礬嶺渡峽幸風光可愛隨在娛人吾輩遂幾忘行旅之苦計跋陟最艱者莫如至草帳溝一程及暮始逹草帳溝門去厲店尚二英里抵店時已星見矣經此間河谷之溪流産出黄金惟爲數不多沿途所見居民實以此地爲最窮苦翌晨七鐘首途所經嶺如登螺旋之梯愈行愈高下山路雖不如前宛曲然困難仍不少减嶺長約一英里計起行時已金烏東升乃行一鐘後始得於山坳略窺日光則該處山嶺之高可想然此嶺雖峻終不如前行約五英里之八華直嶺之甚該嶺路窄又較前委曲難行約攀登千餘英尺始得抵巓到此則景色一新令人呌絶下覽羣案連疊輝映陽光閃　黄沙與黑林相間山樹而外　鳥絶跡室宇全無令人　疑置身世外考此地山嶺總名喇嘛山及慕投宿店主人告我謂極高之峰有望海廟一所登此則山海關附近了然在月山高最少四十里云 
　　是日下午經數回攀躋乃得抵湯道河鎭余輩由此再北行向頭兒洞鎭南約十英里爲青龍河河南流至永平府入於濚河是午渡此河凡九次詰朝又渡其東來支流七次去途次二英里有金　一所由中國工鑛公司開採聞近年産出不多虎頭石亦相傳産金　未甞著成效其地有石像虎頭故名 
　　在頭兒洞初見蒙人夕宿蒙店其男子裝束一如漢人服藍長衣惟女子則與漢異均天足戴特殊頭巾外套長　及踵考蒙古人分游牧住民兩種前從内蒙止居蒙人自滿主入掌中原威震北服於是行其所謂借地養民之策徙漢人其間久益繁生有蒙婦語我謂現有蒙人不及總人口之半惟地方村落如帳子營子等類尚多仍故名藉此稍知昔年遺跡以余所見蒙人較尋常漢人爲沈靜且易於相交與言無隠即婦女輩亦樂就余輩攀談見有外人并不效漢婦之走避蒙人相對仍操蒙語非不得已不操漢語也（頭兒洞一蒙人言游牧部所操蒙語住民亦不大了了）操漢語時帶柔滑重音每至句末發聲恆低絶無平常漢人粗澀之警漢蒙雜處雖久兩間仍不通婚媾蒙人娶婦者必以金豕衣服酬婦翁無此三事則鰥終其身亦有一夫多妻之習俗極重宗教到處廟宇均修　完整中有甚華美者光頂黄衣之喇嘛所在而有至承德府附近則喇嘛之數殆逾俗人多不守規淫於烟賭白牛屯廟之老喇嘛且挾漢婦同居聞諸人蒙民多習爲偷盜謊僞不以爲恥然余心仍愛之弗衰爲其温和可友與漢人之鹵莽大相逕庭也 
　　自八華直嶺至虎頭石一帶土野荒蕪樹木罕見羣山焦秃可耕之地極稀道路亦美劣無常時於山隈見聖田數段或高斜　不可躋非漢農堅忍性富不憚勞苦此等地直瓦礫荆棘之場而已余輩在頭兒洞宿一夜翌朝隨來路復回約四英里折而東行經一闊河谷名佛衣洞土壤饒活時雖冬令農民仍田作甚忙有掘高梁根以供　者有犂土以備來歲者該地不産大麥惟産高梁小黍黑豆是歳天時不佳而收入尙豐地利之優從可想矣夕宿口門亦名小塔于溝所居長室晾山羊皮百數十蓋將售於天津商遣來之代理者詰朝因誤起早在途時僅二鐘五十分然尚有　余輩早者蓋是日中曆爲吉日村落中嫁娶者多也抵夕宿大城子汛地爲一繁盛巿鎭有小河一水淺不能行舟經汛東流會大凌河約行一百英里至錦州府入海此處商務如是之盛竟無人設法利用水道以與京奉鐵道聯絡南逹牛莊殊可惜也天津行商多設代理於此商業以皮爲大宗英之棉布美之煤油到處均有土人多畜牛羊買皮之法交易於巿待乾後包裹用騾運經冷口至京奉線之胥各莊站（在唐山下）再由鐵路運輸天津騾運程途計二百五十英里有奇惟運費頗廉每百觔價約一先令六本士第一騾所駄多不逾二百觔道上所見一夫常驅騾十餘頭行程極緩日僅三十三英里苟能將小河疏濬使平底船可以上行則交通便利許多矣 
　　余輩自大城子折西行至建昌縣土名塔子溝綠城西數里有塔建於唐代故名塔今已圯壤縣中街衢寛而平坦兩側店舖林立其大小建築多足與京泮者相並且爲商務中點貨物多自山東輸來全巿店舖凡七百餘人口約過十萬縣無城垣地處一饒沃河谷中有小河經此東流至大城子汎（即前叚所言之小河）兩大通衢一由南而北一由東而西雖無大城子之湫隘囂塵每日商務亦復不少 
　　塔子溝與大城子居民普通用煤烘火煤來自大城子南三十三英里之平沽用騾駄運囑值四元零全由土人開採閱僅在山邊土面探挖而壉大城子一老翁言則謂就彼所知該地用平沽之煤已不下五十載倘能参以西法其産出正未可量也 
　　平泉州亦稱八溝（因在北京數起爲第八溝故）地亦不惡商衢僅一長七英里店舖之佳者與塔子溝無異衢寛三十英尺駱駝驢騾與及大小車輛絡繹不絶一望而知日中交易甚大該州附近産煤極多金銀鑛亦有數處已經開採自州至熱河（即承德府）經紅石梁路長三英里餘頗難行走向承德府方面尤爲銷阻故車輛下山時須數人在後用繩拖牽以防猝墜幸該路近年曾經修理（此支那極罕之事）不然者吾輩恐不克如是安渡也 
　　沿途數見有竹　盛巨石半埋地下吾友以爲此必赴熱河禮佛者欲行善舉故拾置道旁迨後查訪始知係雨節時用此阻山水衝决以衞田鳴又村落問常見大朿　草放池沼中下墜圓石其位置距離有度詢之居民始知係浸苧土法法將苧浸約三星期然後取出晾乾絞作繩索 
　　由紅石梁折北入熱河流域約二英里即望見承德府治府無城郭室宇沿山坡而建閒綴紅牆綠樹明媚悅目其中尤佳者爲前清帝行宫廣約六英里築於二百年前咸豐帝即上寳於此巿道雖不如大城子及塔子溝之寛敞而商店極多駐該地都統派人導觀著名各廟其數凡五在治北四英里叢林環繞四面皆山有此天然風光愈增其美中有二間頂蓋黄瓦各院滿植松樹熱河之廟原照拉薩之普逹拉式建造住喇嘛無數或云可七八百惟我輩到日適羣出觀戲遂未得入外觀極麓大殿方形略如吾歐中世紀之堡喇嘛教之在内蒙實以此地爲大本營勞方甚偉又最西偏處有羅漢堂一所内供佛五百零八尊木身鋪金狀尚完好門常下讑欲觀者與守門人數銅錢即可入覽 
　　熱河住民滿人居多滿童一耳常帶環謂藉此可以禦病蓋一般旗人之習然也熱河附近之山狀極瑰奇有像香爐者名香爐山有像蝦濮者名蝦蟆山獵禽獵獸四野甚多野雉一對售價僅四五角 
　　因事急於返斾僱小舟順濚河南下河走羣山間異常蜿曲故由熱河至濚州約計有二百英里舟行可逹熱河上百英里之豐寗縣下流入海處當濚州鐵路南可三十英里貨物往來用粗陋平底之舟楫載運以木生果（梨居多）落花生香粉爲大宗運入内地者有煤油棉布等沿河小灘迤邐（一日余屈指數之得三十一）操舵匪易即吾歐人亦不能不佩舟子之毓捷也灘旁常建水磨研木成香粉法先以木割爲片段投於磨孔水流其下磨石隨之而轉雨時河水滿急每磨一對日可研粉二百斤包重如之售價五十串（約二十五先令）轉運於滿州各地製造神香由此觀之崇拜偶像食其利者僧道而外尚有人也計起行至濚州凡四日水程於潘家口穿過長城該處調樓已於光緒九年被水冲毁十一月十夜抵永平府翌早在濚州趁山海關開來火車此行程途共五百五十英里爲時雖僅三星期然長途之樂十數載後仍堂念念不忘也 
 
 
 

Page 18

 
 
   
 
