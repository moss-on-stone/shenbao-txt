# 1896 - 318 - 4908432

 

Page 1

 
 
[第三次印二十四史告成] [  圖書集成局啓]  
　　二十四史一書上自遷史下迄横雲山人明史稿數千年理亂治忽畢備於中誠我人所不可不讀者也本局前曾二次排印甫經寒暑揷架頓空　復第三次印成墨色紙張較前益爲精美分裝三百九十二本盛以文木箱三口仍核定　價洋銀五十圓諸君子有欲葄史功深者盍選購一編以供柔日之讀乎售處在三馬路申報館帳房申昌書室此外則各書坊及各埠申昌皆可購取此布 
[新增批評小題正鵠全集告成] [  圖書集成局代啓]  
　　是書爲平江李次青先生所輯選諸名家之文細心删潤取長去短使全文清新奮拔雄麗絶倫意在力矯時弊屏剔敷衍原書三集初集爲人門關鍵二集乃立脚之基三集則金丹換骨誠千古不易之文也天祿主人憾木板糊錯難護特倩名家校正錯字加增批解後附訓蒙艸養正艸用大字鑄板紙尤潔白訂成六大本詢讀本盡善之書碼洋六角躉購價亷上洋南晝錦里天祿書局南京天祿閣發兌各省書坊皆有 
[論居喪嫁娶之非禮并及嫁殤冥配等事]  
　　　中國所以爲聲明文物之邦者以其人民皆能守禮故也三王異世不相襲禮所因者惟三綱五常三綱者君爲臣綱父爲子綱夫爲妻綱也有夫婦而後有父子則夫妻居父子之先順父母而後樂妻孥則父子較夫妻爲重孟子言人子養親惟送死可以當大事古者父母之喪三年爲三十六月自周以後屢聞短喪今制則定爲二十七月丈夫生而願爲之有室女子生而願爲之有家固父母之恒情娶妻非爲養而有時乎爲養亦人子能體父母之至情然獨不可行於居喪之日禮言男子三十而娶女子二十而嫁有故二十三年而嫁所謂有故者卽指男女居父母之喪而言可知喪服未满三年男不能娶女不能嫁言女子有故二十三年而嫁不言男子有故三十三年而娶者省文也孔子答宰予短喪之問謂食稻衣錦於汝安乎安與不安自問諸心近人言食稻衣錦而心不忘乎父母者容或有之若娶妻御内而心猶憶夫父母者未之有也蓋天理人慾不容並立是以今制男女居父母喪而嫁娶者杖一百離異歸宗主婚者杖八十居期服喪而嫁娶者杖八十律禁何等森嚴乃聞各處陋俗相沿竟有藐法滅倫之輩居喪嫁娶號爲成凶毫不爲怪其始窮鄉僻壤居民小戶偶一爲之漸至省會名城詩書閥閲之族效尤不已屢有所聞長老不以爲非里鄰不以爲怪雖或昏夜成禮無異掩耳盜鈴大率爲此舉者或因翁姑猝逝中饋無人主持於是戚族氷人贊成權宜之事子弟少年無識遽爾聽從竟爲名教之罪人遂作終身之隱憾他年追悔曷有窮期且聞凡若此者其後往往不昌是玉成之人非特長惡實以貽禍至若女家父母有故本可姑待以及翁姑雖逝中饋並非需人僅因惜費省財藉口而蹈非禮者其勢非不得已其心益爲可誅雖成婚三日後旋卽釋服守制而卽此三日之去凶卽吉撫衷何以爲情况燕爾同心豈能强制被衰麻而歌好合此事固覺不祥居苫塊而夢熊蛇其情尤爲非順夫本已成婚之人居喪御内有生子女且有應得之咎况乎喪中婚娶者能保其不生子女乎上不能無忝所生下不能克昌厥後沿訛襲謬其亦不思之甚矣竊思牧民之道教化爲先宜由各處地方官援禮引律懸爲厲禁有犯此者照例嚴懲戚族里鄰不舉同罪庶幾可以革澆風而崇禮法乎推此類而論之尚有嫁殤冥配諸陋俗並宜禁革嫁殤者女已字人而殁加笄開面殮以妻禮凡冠帶衣裳悉申夫家送致其未婚之夫親臨弔奠日後迎柩歸葬一切與已成婚者無異夫以閨中處子而與未婚之夫同穴事實非禮然猶得曰父母不忍死其女翁姑不忍死其未娶之媳所謂亡於禮者之禮也至於冥配之俗則尤爲越禮或有已聘子女同時病殁仍行婚嫁各用僕媪抱持木主成禮俗所謂鬼做親者是也更有生前並未聘定死後始相頖合大抵兩家皆係富室中由細人牽合藉死者爲姻眷女家籢贈之外更製紙作冥器舁至男家付諸一炬誇多鬥靡實屬無理無情是亦宜在所當禁也若夫未婚之女夫死過門守貞亦有加笄成禮如俗所云抱牌位做親者松筠節操之死靡佗秉正氣於乾坤存家風於清白是固朝廷旌典所宜加閭里閨人所宗仰而未可與嫁殤冥配二事相提並論者也 
[上諭恭錄]  
　　八月十九日奉硃筆這考試满洲繙譯著清鋭薩廉去欽此日奉硃筆著忠廉蔣式芬監試恩綸王綽點名欽此　奉硃筆這塲内彈壓著左翼副都統官祥右翼副都統德魁去欽此日奉硃筆這考試搜檢著魁斌溥頲長萃陳學棻鳳鳴載瀛明安明秀玉書志鈞去欽此 
[本館接奉電音]  
　　昨日清晨京師飛電傳來上諭一道敬謹譯登○八月二十九日奉上諭御史張兆奏外省問刑衙門濫用非刑請嚴行禁止一摺朝廷設立刑章本有定制外省問刑衙門濫用非刑疉經降旨申禁兹據該御史所奏各直省州縣仍有濫用各種非刑情事殊非矜恤民命之道著各該督撫嚴飭所屬謹遵疉次諭旨實力奉行倘仍敢陽奉陰違卽行從嚴叅辦欽此 
[遷地爲良]  
　　金陵采訪友人云劉峴帥奏設江南鑄造銀錢局委劉觀察式通綜理其事擇定復成倉爲鼓鑄之地藩司瑞方伯遂札飭倉大使卽時遷讓另賃民屋辦公觀察隨委提調各員將復成倉鳩工修改擇日督匠開爐一面禀請峴帥遴委候補道陳觀察壽庚赴粤抄繕鑄銀章程以資模仿忽有自稱精青烏術者來自鄰省摇脣弄舌大言不漸佯驚曰誰實建議而令錢廠設於此地局員叩以故其人言此處形勢宛若游龍前明誠意伯劉青田曾置倉以當其衝其中頗有深意國朝仍前明舊址無稍改移誠亦知此地土厚水深氣脉俱旺耳一旦設廠於此昕夕爐火炎灼深恐龍脉將絶於官斯土者大有不利將奈之何一時道路喧傳尚未知其說眞確與否而鑄局則實已移至鼓樓北三牌樓左近日内已起蓋房屋邪許聲喧矣 
[内城盜案]  
　　京師采訪友人云八月十六日之夜突有緑林豪客三十餘人擁入内城毁翁叔平大司徒府第之門持刀入刼時已更魚四躍大司徒方入值内廷眷屬聞警張惶任諸盜倒簏翻箱携贓而逸洎大司徒自公退食一聞被刼卽乘肩輿至榮大金吾處歴述緣由大金吾立飭各該管地方官限三日内緝捕正盜按律懲辦并知會左右翼劄飭巡捕五營一律嚴緝翌日卽緝獲盜犯二十七名陸續解送提督衙門分别治罪聞供出未獲者尚有五六名因之内城各烟寮一見面生人盤詰甚爲嚴緊　 
[另簡欽差]  
　　姑蘇采訪友人云因案撤任之元和縣葉潤齋大令被曹觀察秉權以挾妓飲酒欠銀圖賴一案控諸撫轅撫憲趙大中丞飭蘇州府桐太守疉次提訊案懸月餘終不能水落石出事經楊御史奏逹九重奉旨者江蘇學政龍文宗查辦等因本館已據所聞登報兹聞官塲傳述文宗欽奉廷寄後以是案原告籍隷湖南有桑梓之誼例應廻避遂據情繕摺覆奏皇上俯如所請另放满漢大臣各一員來蘇查辦聞日内二欽憲已陛辭首途指 
 
 

Page 2

 
 
日可抵吳郡矣 
[漢皋火警]  
　　八月廿三日九點餘鐘漢口洋街五碼頭後街臨江之高大洋房新創某煤油棧不戒於火霎刻烏烟四起遮蔽天日幸水龍畢集風力不緊得易奏功計燬棧房一所餘俱無恙 
[花窟飛災]  
　　福州采訪友人云田鐺麻仁倡院有錄事曰水仙者綽約多姿别饒淡冶誠有如昔人詩中所謂絶世丰姿陳妙常絶無脂粉杜蘭香者以故花下校書時每有佳客尋香獸鐶輕叩正不第楚江情一曲獨令于叔夜心醉神馳也上月某日忽肇吳回之禍迷樓深處玉石俱焚經海防同知温杏樓司馬保甲局員舒衡甫别駕督率勇丁馳往救熄事後籖差拘鴇兒細弟嫂嚴懲黑索飛來水仙幾致芳魂驚碎不知誰是多情種子能爲之高建珠旛也 
[五羊近事]  
　　廣州訪事人傳箋云惲文宗考試高州早已事竣約計八月尾可抵省垣惟文宗政體違和大約到省後尚需請假調理方能接試廣州府屬生童耳○新商承充闈姓公司刻尚未奉札諭因此未敢自定開辦日期惟當此銀根不旺之日商人前繳銀三十萬兩已力盡筋疲現在各分廠必要見官示諭乃肯附足股本兹聞已託人到大憲處說情發諭後如數繳齊業蒙允准大約八月二十以外卽可共見明文矣然澳門闈姓則已開收多時○前報花縣土匪作亂今悉爲首者實步鄉人張姓張曾在省垣五仙樓某弁處當差犯事逃脱月前在村中搭蓋篷寨有數十井地日則聚集多人賭博夜則分往各處刼掠日前曾在某村行刦被斃一人膽敢用紫洞艇拖帶回步起岸殯殮居然放爆竹十萬響沿途慶閙刻下張已移札獅子嶺以此處與大山相近山内千峯萬壑鳥道羊腸地最險隘附近又有各鄉村素稱良懦均可向之打單日來已聞勒索紛擾民不聊生花縣主以境内有此情事前月親自來省請勇往剿省憲以兵非輕易可動必須查確方能就道然商民已望眼欲穿矣○張某家本素豐在省垣毓秀坊居住其妻年四十餘已娶二媳去年曾生一女究以氣體衰弱忽沾微疾因聞某處有名醫雇肩輿親詣診視醫門庭如市坐而候者已十餘人張妻見人太衆卽坐輿中等候人稀乃進突有素不相識之婦人年約三十餘到輿前問訊何來且自稱周四姑在蘆荻巷設有壇塲專以仙方治人間疾苦昨夜預有仙人指示云今日有張宅婦到某處求醫特命我接到壇前我仙人慈善爲懷必爲保護且病已亟遲則恐難救治矣張婦聞言尚在疑惑未肯深信然又不敢推却婦見其躊蹰不定卽從身上取藥一包囑張婦一聞便知仙人神通廣大張婦因被逼不過祗得一聞當時卽昏不知人乃命從人扛轎速回到門下轎面色改常病勢甚爲沈重不能言語家人驚惶無措詢悉緣由不得已卽著人到蘆荻巷往請此婦先勒索請封十餘元方肯降臨甫到門卽云已遲早一點鐘尚有救今過期不能救矣家人力邀其入看病人乃准放行此婦無奈書符一道云燒與病人吞服怱怱告辭而去未閲三四點鐘張婦已氣絶家人無不忿恨欲與婦爲難有勸其已死不能復生者又謂卽將渠送官亦屬無補者家中正在忙亂料理喪事遂不暇追究此妖巫然用藥迷人以致於死罪在不赦奈何竟使爲漏網之魚乎○塘魚欄失火各水龍夫赴救與鄰近滋事竟糾約各龍不許救護事後遂大不满於衆口夫集會救火原爲保衞閭閻乃近日救火諸人動輙滋事非徒無益而反貽累大非諸善士設會之本懷故某日槳欄街集廟公議出有長紅略云各水龍聞警赴救均皆踴躍從事何等義舉無不稱賛乃近日習氣太深動輙因小故尋釁糾衆停龍不救阻塞街衢是豈出龍之本懷自後各鋪伴出龍宜戒切勿妄生事端如尋水住家不肯開門恐匪人乘機搶掠無怪其然各宜凛遵勿違此戒如此云云詢謂公平之論矣 
[八閩小志] 福州采訪友人云海澄縣學教諭薩澹秋廣文承流於上月某日赴玉樓之召大少君稼菴檢討名嘉樂者在京聞訃星夜奔喪擇期八月十九二十兩日設靈開吊藩臬鹽糧各憲及協鎭府縣官均臨吊奠○邇日盜風甚熾殺人越貨之事時有所聞至於狗盜雞鳴則更習以爲常一若司空見慣吉庇巷人某甲積有貲財妙手空空兒垂涎已久屢闞其室皆無所獲意以爲從此當意懶心灰矣不料某夕鼉更二報家中人驀見墻頭有人影若隱若現知其爲梁上君子惠臨卽厲聲呼喊賊非惟不去反揚言曰我固知君家有席上珍不取之非丈夫也主人怖甚每夕雇丁壯十餘輩四處梭巡事爲署臬司周子迪亷訪所聞親蒞其家再三慰諭飭營縣認眞緝捕一面懸賞購求想緑林中人當亦有所忌憚矣 
[鷺江擄唱]  
　　厦門采訪友人云道憲周觀察詳奉督憲批准商人開設小輪船公司俾商旅之赴漳碼泉州安海各處者附之來往無虞海盜猖狂特不知何日始能開辦也○厦門擬創收烟膏厘捐前有人禀請上游包辦每年認繳洋銀四萬圓嗣查知合厦烟膏洋藥鋪不及百餘家恐此欵無從收足遂藉口於别有公務襥被赴省垣刻下上游屢次查問税厘提調飭另行招商承辦然仍未得其人也 
[三竺鐘聲]  
　　杭州訪事人云陳某向業布莊居三角蕩平日勤儉持家妻亦稱賢内助家道雖不能十分寛裕而温飽固無慮也八月二十日由店回家面帶愁容妻詢其故亦不答再詢之則如醉如痴登牀卽睡妻疑其發痧急爲調藥扶起令服陳堅不肯飲移時不覺腹痛身軟如綿神色頓異再三盤詰始知潛服阿芙蓉膏詢其何故輕身但云做人乏味而已因命人舁至西醫處灌救則已無及比及天明一命嗚呼當卽通知店中查問一切俱云並無虧空債累亦無人與之口角親族咸來送殮相向不解所謂咸怪其胡爲樂死而惡生云○杭州太平門外某姓家於八月十九日移居正在敬神燃放雙響爆竹飛火著於廚下柴堆中一時驚惶無措幸人手衆多赶卽救熄然已受驚不小矣○調補錢塘縣吳鴻賓明府刻已交卸臨海篆務於八月十九日來杭禀到 
[甌海秋濤]  
　　温州訪事人云八月十八日辰刻永嘉縣接奉釘封隨卽移會城守營王敬廷都閫飭派耑城廳督帶護兵從縣監提出洋匪馬阿成一名當堂點名綑綁用無頂小轎扛至鼓橋前明正典刑觀者如堵○八月十九日未牌甫過大南門内第一橋口同福樓轎店因吸淡芭菰遺火布條堆幾兆焚如火光已熊熊然將穿屋頂矣幸時在白晝店鄰蝟集爲之撲滅尚未成災查此處兩遭回祿受驚不淺豈祝融氏興有未盡尚留戀不置耶○道司前王某之子巖松年甫逾冠素有劉盤龍癖偶入賭局必罄其腰槖而後返本年四月間新聚徐姓之女琴眈瑟好伉儷頗深第因五木無靈屢戰屢北往往私將妝籨嫁衣付之長生庫以供賭債交謫之聲時有所聞八月十四日又因賭負潛將妻之銀手鐲從睡夢中捋去典作孤注適其妻次日欲往小姑家喜事應酬因乏手鐲哭於中庭以致脱輻爻占夫妻反目巖松扭妻亂毆妻以嫁衣蕩廢又遭打駡遂遣報母家促其父來將借泰山以壓之巖松一言不合卽出其婚帖令徐領回徐益怒不可遏斥而撻之巖松乃一時短見遽赴雁池河投水自盡迨家人尾追及之早從屈大夫長逝矣 
[禾中近事]  
　　嘉興訪事人云有寗波人曹某者寓北門外中街柴業炭在此已歴有年人皆信之月前不知因何背人購服芙蓉膏毒發始經人知赶緊覓藥代救無如服毒已深無可挽回遂氣絶當告知其司鄉友買棺收殮一面飛報伊家屬赶到料理一切○前報東栅口設建羅天大醮七日於八月十九日爲始闔鎭店鋪均爲懸掛燈彩至第三日闔鎭錦長里餘一律踵事增華街心上以布幔相接下掛五色綢縐書畫各燈並五色彩球店内陳設古玩花卉名人書畫及巧紥各項供玩各擅所長任人遊覽遠近士民紅男緑女咸約伴買舟來鎭觀燈大小船數百艘至第四日市上擁擠不堪人晩挨次燃點各燈如入不夜之城擁擠更甚吃食鋪日夜满座利市數倍至第五夜通宵不息直至第七晩始圓满竊賊剪綹乘機發作實所難免尚　水師砲船勇丁及嘉恊弁兵往來俊巡乃得安靖此次燈固極盛然亦天時暢晴故人益高興 
 
 

Page 3

 
 
[雙井澂波]  
　　　江西采訪友人云提督學政黄大宗師行文南昌府屬各州縣限期縣考署南昌縣文芝塢署新建縣孟紫卿兩明府預期關訂擇定八月二十二日取齊二十四日開考想童子軍中當此軔發雲程必有出人頭地者矣○江西藩司翁小山方伯查知南昌新建兩縣向必呈報例災甚或一連五六十年無歲不以災祲禀報是以今歲之報水災者皆批駁不准略謂本年自夏徂秋雨暘時若一律豐收何以該處獨被水災恐有不實仰南昌府轉飭該縣查勘詳覆核奪○新建縣自孟紫卿明府署任以來倐忽已數月邇者正任南昌縣汪芍卿明府升補寗都直隸州所遺南昌縣缺上游卽以孟明府奏請調補○省垣榖價太賤每石祗售錢七百文而米價每升尚需二十二文秈米二十五文想不久亦當低减矣 
[白下官塲紀事]  
　　金陵采訪友人云五河鹽釐局員柯太守逢時經藩司調署江寍府篆遣差由督鹽憲劉峴帥遴　江蘇候補道代辦洋務局羅觀察嘉杰接辦○前者徐州大刀會匪起事滋擾教堂督轅接得告急電音遴派新授山西大同鎭劉鎭軍光才統領親軍老湘等營前往潬壓兹者地方寍謐民教相安鎭軍遂拔隊起　已於上月某日返省矣 
[鐵甕秋聲]  
　　鎭江訪事人函稱入秋之後雨澤稀少四鄉田禱大半坼如龜紋高高下下幾不見芄禾稼矣中秋後三日忽見痴龍行兩犬霈終朝一時原隰始得土潤如酥據父老云得此一犁沾足尚可補種來牟冀獲來年小熟且甕牖中人因伏暑大熱之後又迫秋燥多爲二豎所侵至是大半霍然若失故豆棚之下一片歡聲咸慶喜雨○某用前在某洋行爲小工緣性情暴戾與人動輙兇横經行主查知恐其肇禍立卽停歇甲不願輕去是鄉卽在小街賃得某姓房屋一幢開設老虎灶兼售水葉等物未始非生計也八月之二十日有寗人某乙形同乞丐手持飯籃向甲乞取開水泡冷飯甲不允兩相口角甲順手取灶下通煤火之鐵條向乙猛擊乙避讓不及致將頭顱擊破鮮血淋漓衣褲均作猩紅色頃刻間閒人蝟集嘖有煩言甲見勢不妙卽以番佛一尊爲和事老經人帮同理處始得了事乙携洋去不數武復回謂三日内不能復原須添給傷費甲满口答應第未知乙用罄後能免不來縷擾否也○天主堂街迎春茶樓裝演雅潔精巧絶倫肴饌甚佳座客常满八月之十九日有某甲翩翩濁世之佳公子也趾高氣揚偕友五六人登樓茶叙忽遽之間未帶錢鈔遂命堂倌記帳堂倌以素昧生平未便應諾甲大怒曰三尺之童皆知吾名何物蠢漢有眼無珠乃爾堂倌曰羞羞空心大老官已如司空見慣大言炎炎我不畏也可速將窮花眼鏡爲質甲聞言羞羞怒交集揮拳相向堂倌亦不相讓扭作一團友又爲之助虐拳脚交加痛毆不已旋經樓主人出勸命堂倌向之叩頭請罪並將奉送事始寢 
[冐官又見]  
　　昨日江西九江府屬某邑人廖恩賢至江海關道署自稱拔補千總手執前甘肅提督學政蔡宗師信函懲閽人傳入黄觀察察閲函内稱謂措詞俱相極謬其爲僞繕無疑因卽扣留盤詰聞欲押發上海縣署訊懲 
[骨甕候勘]  
　　移骨嫁禍一案前已疉誌報章前晩鐘鳴十二下上海縣黄愛棠大令飭役帶齊人証升堂研訊果育堂殯房看役何發禀稱八月二十五日上燈時童迥等人押令地保王才寳將骨甕送入殯房小的不敢擅收因卽禀明堂中董事唐介福所供與前堂大略相同惟稱王小二等避匿何處小的不得而知二十七保頭圖地保沈瑞興及差役薛貴全順同禀稱小的等奉大老爺信票至頭圖傳諭唐仁基令入城候訊不料童迥聞信奔至將小的等辱駡一番指爲索詐小的等將信票給看竟被童迥扣勒只得來案禀明大令謂爾等實皆辦事無能童舉人現已將信票送來稱爾等向之索詐本縣明知索詐無據然究雇辦理不善本應答責令且從寛著　提案中人解請訊核至昨日午前飭家丁喚齊薛全二差及傳招書吏人等候前往西門外打鋪橋勘視童迥通王小二等所置骨甕原定午後二點鐘公出旋因大雨傾盆遂改遲至初三日午時往勘 
[火災三志]  
　　本埠四川路福州路轉角處第六號洋房火警前已兩志報端兹悉起火者爲漢德洋行事後捕頭悉心查訪疑是有心種火因將行主漢德氏拘押捕房八月二十九日解往英總領事署領事向之研詰漢德氏供稱本年西歴八月十二號倩日商三井洋行經理之明治火險公司保銀二千兩以六個朋爲期領事謂刻經正副巡捕頭查得有種火形蹟漢德氏供稱平日飲饌俱不在行行中亦無自來火燈實緣將來擬卽遷居故祗保六個月火險領事准交人保出須保銀二千兩漢德氏稱無人願保領事著下之於獄以便再查 
[調停妥洽]  
　　直隸候補知縣朱大令僑居英租界老閘西首幼時所雇乳媪張氏至今恩養在家家有雛婢大令素屬意曾擬置諸簉室而未果旣而大令聘本邑大南門陳紳之女爲室於今春三月某日結褵甫入門婢與乳媪播弄是非甚至加以蜚語女遭此不白鬱鬱成疾輾轉牀第已非一日至前日竟爾溘然長逝是時大令適在京公幹家中人深恐母屬興師問罪特雇一華捕守門未幾陳姓果邀同親友詰問女致死之由親友從中婉勸許以從豐棺殮多延僧道諷經懴悔俟大令南旋再令媪婢向靈前叩頭謝罪陳姓不欲多事首爲之肯說者謂此事與月前姑蘇嚴衙前某姓事頗相類惟幸調停妥洽不至釀成訟端耳 
[滬南瑣語]  
　　滬南沿灌一帶開築馬路屢詳前報朱森庭明府於昨日率衆匠將椿木從速赶打目下已由集水碼頭起至洪螮碼頭樁木已齊打好其垃圾堆亦漸次挑平朱明府雇得駁船十餘艘每日至他處裝載泥土以作塡高馬路之用如此經營車馬往來坦坦履道可尅日期之矣○李阿桂前日向小船戶鄭阿狗强欲借洋數元鄭不允致相口角且毆打鄭身受傷卽至十六鋪中局喊控李蘭史二尹飭地甲提李審訊之餘以鄭强欲借洋形同拆梢判責二百板交保了案 
[申請緝案] 本邑西南鄉馬橋鎭歸十八保四圖所轄某日之夜星月朦朧有偷兒穴壁入職員顧長庚家潛至臥室竊去衣飾若干翌晨顧喚令地保看明面謁馬橋汛某把戎訢知一切把戎據情申請上海縣請黄愛棠大令限捕役緝查 
[美界捕房瑣記]  
　　寗波人周阿黄在李阿忠之駁船爲夥船泊蘇州河白大橋附近前日傍晩駛往華順碼頭旣至方欲繫纜周忽失足墜入浦江水勢甚緊音響全無李奔告捕房捕頭令自行雇舟打撈昨日在日本郵船會社碼頭撈獲帶至蘇州河舁赴江于備棺入殮○閩人王嘉義吳阿蛾二人持假土至裏虹口義興烟館求售計土若干由烟館主陶松山出洋銀一元五角購得成交後陶察知其僞追及王等指交五百零三號華捕拘入捕房復由王等身畔搜出僞土三只捕頭令押候飭包探高阿九查明送廨訊辦○前晩有倫華繅絲廠馬車一輛飛駛至北河南路將王永春所拖東洋車撞壞旋經二百八十七號三道華捕將肇禍之馬車並馬夫何阿林一併拘入捕房阿願貼養傷費因王不欲多事捕頭准其出外調停○積竊李阿金卽小鎭江前晩在英界河南路經包探竇如海查獲拘解捕房捕頭詰問之餘彼將所犯竊案一一供認昨晨已遣黄包探將原贓吊齊押候查明失主送廨訊究○寗波偷兒王亮發前曾犯案遞解今又重來昨晨在河南路經包探竇如海拘入捕房押候解送英公堂訊辦 
[救災急語]  
　　直隸賑捐局來函云北中汛自决口以來經流早斷口門滔滔不絶一日不堵一日不能斷溜溜之所經本無定向就其衝刷之溝以爲寛狹深淺水亦漲落無定故始有大溜四支皆寛數十丈小舟覆溺堪虞未敢輕渡徒涉者更無論矣今就口門大宛界内言之大溜成漕寛一二十丈深丈餘不等者尚有三支小溜寛數丈者約五六支一丈内外者隨處皆有不計其數常見災民跋涉隨溜往來因而漂沒者多矣因而受病者尤多聞七月十九日有數村災民赴某處領賑黎明涉水去並未領到行至溜邊日暮水漲久餓無力未敢冐險身本無衣遂赤體 
 
 

Page 4

 
 
臥沙際至次午水落方渡内有一人無力一浪打去不知下落禮賢一帶夜宿水邊受病者一日之内死至二十五人慘亦甚矣此時或開廠收養或挨村散賑或施送藥餌皆屬目前急務而尤急者在堵决口秋汛方盛未必遽能施工惟有設法將中溜小溜引歸　溜併爲一大支多設渡船派人專司其事不准需索分文其餘汊支小流一概堵塞隨處召災民取土墊道以賑兼工實收以工代賑之效庶懷襄遺孑不再遭滅頂之兇溝壑餘生不致有病涉之苦矣現在禮賢賑局小試其端惜賑欵不充未能推廣其事耳來函又云往年被水淹斃人口衝塌房屋不過决口一時之事設法拯救亦在一時今年則不然自六月二十三以後迭次漲發出人意表防不及防救不及救有全村如洗時沒時現現於水中者有房屋沙淤及半愈積愈高者有村落屢經冲刷漸次入水者有露居高埂突漲而避之不及者於是自幸更生而終遭滅頂者有之始僅波及繼乃蕩焉無　者亦有之或家産蕩盡而甘赴東流或來往波濤而命傾失足四旬之内災變迭乘目睹心傷筆難罄述幸而重賞募得水手高姓舒姓張姓胡姓楊姓多人善於泅水勇往而前屢於屋頂樹顚急溜中救出男婦老幼多人或資送或留養隨處安置渡船設於大宛境者十五隻設於東安境内十一隻遇險卽救兼渡來往災民不准需索分文小溜可併則築埝疉土以禦之道路遂通此後天氣漸寒病涉者當無慮矣災民日曬夜寒依棲澤國故瘧痢疫症瘡疾之類頗多轉移流離而零丁孤寡殘廢無依則又災民中之尤苦者施醫施藥及格外撫卹之事缺一不可至於懸賞打撈浮屍給棺招領或覓地厝埋亦所恒有凡此皆人所共睹昔所未經者自口門以抵東安共設七局上下雖略分輕重而消息不斷所述大略相同所尤異者八月初五日禮賢義賑局函述初四日申刻風雨大作繼之以冰雹小者如胡桃大者如盌空中亂擲歴一時之久屋瓦皆破支蓆於屋上者屋爲沙淤抱頭鼠竄幾無容身之所淋漓號泣又另有一番慘牀其被災輕處所種晩收蔬菜爲之一掃而空斯民何辜一至於此方謂拯溺設渡修道留養加卹施藥諸事漸有就緒可專力於四邑之賑撫兼籌棉衣哀鴻亦云安堵矣不料天之厄民竟非人力所能捕救水災之外又有雹災噫異矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[英界公堂瑣案]  
　　包探沈金隆禀稱昨日九皋鶴鳴茶樓主某甲之傭婦周王氏至大駡路鳳祥銀樓兌取金約指鳳祥夥某乙取出六枚任彼選擇氏又令取嵌寳者乙方轉身而氏已私取金約指一枚藏　鞋内乙察知扭入捕房捕頭令小的送案乙移役案訴稱氏私取之金約指計重三錢二分值洋銀十五圓有奇周王氏供稱小婦人係寗波府屬棠邑人實是　小所致以後不敢矣屠别駕判令管押二日○包探沈金隆解趙阿四至案禀稱昨日此人與其友李七聚飲不知何故將李毆傷現在李以傷勢尚輕不願投質小的因將趙解案請懲趙供稱小的係蘇州府屬某邑人與李並無嫌隙實是醉後詼諧以致用武别駕判令營押三日○包探石金榮禀稱賊犯宋富國串同徐仁記竊取王　家東洋車一輛報捕後捕頭遣小的查獲送究王投案領贓宋認竊不諱徐供稱小的實是受宋之愚叩求明察别駕判令將宋笞責一百板徐笞責五十板○包探趙銀河禀稱寗波流娼李張氏卽素蘭開設野鷄娼院有黄新泰者時糾人在内賭錢某日陳春如等賭輸奔至捕房出首小的因奉捕頭之命一併拘請訊供至張仁卿雖亦在塲並未與賭黄陳及李張氏陳阿生同供稱小的及小婦人等聚賭是實叩乞寛恩張供稱小的雖亦在塲實未與賭别駕判罰黄及李張氏各洋銀三十圓兩陳各五圓張管押一日○包探顧阿六禀稱賊犯邱仁發竊取倪永記衣服布被十餘件報捕後經小的緝獲人贓解請訊判倪投案領贓邱供稱小的係蘇州府屬某邑人行竊該死求念初犯格外施恩别駕判令笞責一百板○包探倪順泉禀稱許天順之主人在杭州託孔喬福蒲東良帶錫箔一百十塊至滬僅交到八十四塊尚少二十四塊因之投報捕房捕頭遣小的起出二十塊已押取洋銀三十四圓尚少六塊據稱被浦取去售得洋銀十五圓今特一併解案請究許訴稱主人從杭州寄來錫箔缺少二十六塊叩請訊追何迪春供稱孔以錫箔二十塊向小的押去洋銀三十四圓現已吊案求追押本孔供稱小的係揚州府屬某縣人帶寄錫箔低滬後適有要需是以暫行抵押蒲供稱小的與孔同鄉錫箔六塊業已售得洋銀十五圓别駕著將孔押繳洋銀三十四圓蒲押繳十五圓弔到之錫箔先行給領○包探竇如海禀稱昨日有人雇令沃父桂裝煤在途私行竊取適爲小的查獲送案請迫沃供稱小的係句容縣人行竊自知不合叩乞恩别駕判令笞責五十板 
[法廨瑣案]  
　　　大昌洋行雇車至公和祥碼頭裝載機器並洋酒各物中途走失一輛行主將出店嚴富春送押捕房解經鄭大令研訊著父保出外投尋在逃　夫兹據包探查得此贓輾轉售現在南市協和糟坊禀明鄭大令出票移提坊夥王文照並傳同見証陸炳榮大昌出店嚴富春昨禮拜二堂期解請鄭大令曁代繙譯布朗君會訊當據王文照供稱收買屬實惟學生不知來歴求恩明察陸炳榮供在南市陸家浜祥　南貨店分設新店爲夥與嚴林方同事店主徐俊卿執事曹老楚與小的等無于此贓由嚴林方收下倩店司張子福扛擡寄在協和槽坊衆目共瞻前有失贓魷魚兩件亦祥泰收買現在嚴張二人逃逸此事與店主無涉求大老爺免提後由汪周二人向小的商懇不必供出張嚴二人可不到案大令謂王曰兩將贓交出尚可從寛王供陸炳榮並無仇怨不圖被伊誣累大令得供著將王文照押候補提店主執事及嚴林方張子福等到案再核陸炳榮交保著邀同汪周二人來案候訊○同安里六號房屋王德生上期投公堂遞禀呈控吳子才買去芝麻欠銀六十七兩屢索不還求請追給大令准出票提吳到案昨日堂期解案請訊王德生伸訴前情質之吳子才供欠銀屬實因伊尚少去年牛皮派司銀兩是以不付又供此項牛皮托裕和公報關因派司與貨不符早已充公吳供貨由太古洋行鄱陽輪船發來因失派司不能出貨大令謂吳曰爾貨由鄱陽裝來報關出口何以又在本處混售顯見取巧吳供税餉已完並不取巧大令謂總之旣報出口卽不得在上海銷售著照所欠銀兩限二日内如數父付吳稱待派司銀兩交還然後照付大令以其狡展命押候追繳○宏生煤炭店與源太染坊因收帳轇轕率同洋人擅取貨物疉經大令訊供旋因兩造各遣店夥投案遞禀求銷恐有朦蔽情事飭傳原控之陳世勛王桂生等到案研訊各情已紀前報昨日堂期大令命帶案謂張子香　子橋曰爾等未奉主人之命擅取來案矇禀求銷實屬荒謬又謂陳曰爾不應率領洋人搬取貨物本當重辦姑從寛著罰洋一百元充公馮張　禀著押候各掌頰一百下具改過切結貨物飭王桂生具領各具遵結完案○張阿海張企林控方阿多誘拐伊叔之女杏雲得洋賣與世泰巷唐方氏花烟間内經大令訊供交張等領回旋因方阿多之母方胡氏及胡鳳寳唆使張兆德來案朦禀經大令訊被奸謀各子責懲方胡氏遣抱　控昨日大令飭傳原告張阿海及張兆德并提在押之方胡氏胡鳳寳等到案謂杏雲實係拐出方胡氏不應唆使兆德來案矇禀又敢上控道　殊屬荒謬著押候枷號一月責三百板方胡氏鞭背三百下張兆德禀小的由梁紅等領至唐方氏花烟間伊姘夫阿東倩人寫禀囑小的赴案　控實受其愚求恩明鑒大令謂本當一併究辦姑念無知從寛斥釋○錢瑞賓控朱竹君吞沒田單昨日堂期帶案大令謂朱曰地保張孝恩何以不到田單因何延不交案朱俯首無詞大令命押候提到地保嚴追原告斥退著邀同契上中証來案候訊○限交竊賊劉寳林等之殷正元限期已逾飭傳到案殷遞禀叩求寛限大令著再限十天延干嚴比○趙曾氏控吳子良卽家棟串同歇夥孫明山舞弊吞沒資本銀洋二百元迭經大令訊供並傳到執事許德明帳房吳德生研訊屬實昨日堂期大令飭傳一千人到案謂吳曰趙曾氏因念親情不甚追偪爾反敢盤踞滋擾殊屬不合爾子在棧由趙曾氏雇用爾不得借端向爾子尋釁如再往閙定子重辦著各具遵斷切結送　存查○包探禀稱十六鋪洽興街春茂藥鋪收買竊贓硼砂奉傳鋪主陸渭增到案請訊陸稱學生不知竊贓無心收下贓已交還叩求從寛究辦大令著罰洋五圓以後不准再犯○包探禀稱沈阿元竊取生鐵一塊爲招商局巡丁當塲拘獲解案請訊沈阿元供在虹口爲小工此鐵裝仁和輪船遣落在地拾來旋據招商局雇用之印度人上堂伸訢稱此賊於昨晩十二點鐘在碼頭拘獲大令著押候笞責一百板○包探禀稱唐發　在城下開設糖坊雇用蘇姓爲出店被蘇子由六竊取錢三千九百文在途拘獲送訊蘇認竊不諱大令著押候笞責二百板錢交失主領回 
[江督轅門抄]  
　　八月十八日代辦洋務是候補道羅嘉杰謝委五河鹽厘上元縣王江寗縣胡均銷偃靳選　　縣單儒紳到由蘇州回候選縣彭意鰲禀知陪日本國繙課赴滬公幹回　假一天○十九日候補道徐壽朋銷假謝委洋務局卸署江西袁州恊李榮發劉饒清兵船董全才　泰兵船李田均辭奉籌防局派赴北洋裝軍火知縣楊覲生謝委轅下校對並　委府發審差贛州後營都司臨尚益到請咨引見○二十日　臺瑞請假兩天城外保甲候補謹　到湖南撤難勇回銷差候補道任玉森十天卽選道張寳慈五天均展假　將凌國賢禀知挖帶新兵後營直隸州李永泉銷假通判許承俊知縣毓楨請假三天江西知縣張　募　江西解餉來巡檢徐光溥奉撫憲派寗差委藩轅牌示淮安府經歷李錫　捐升知縣離任遺缺查有儘先補用縣丞程榮又清河縣丞曾錫章病故遣缺查有縣丞　　　　以　理○二十一日委辦五河鹽釐候補道羅嘉杰銷代辦洋務局辭　差　　親軍老湘等營新授山西大同鎭劉光才到委署南捕通判李士産禀知任事並銷轅下棧劉　正住宿松縣張樹建到安慶來知縣安炳耀均見候補道陳壽庚謝委赴粤查　　元　　卽辭前福建糧道陳鳴志到福建來福安輪船黄友勝辭冀送沿江四路砲臺餉提督邱時成請感冐假三天知縣洪恩培展假五天縣丞莫炳庚到押送散勇回 
[蘇撫轅門抄]  
　　八月廿二日淮揚道謝于午初開行總捕劉展假一天吳縣項昨日銷假崑山縣諸禀辭通判　爾泰直隸人由寗來知縣許肇基禀辭回吳淞江釐局沈運樞禀知奉善後局憲委採辦塞衣花布差董記瀛禀辭赴吳邑履勘荒熟田畝差周恩　禀知由海門崇明公幹回同知銜候補知縣黄楙由京起服回省禀到五品銜試用知縣葉光祖安徽人由京引見來省禀到震澤縣縣丞程柱禀辭從九郁禧徐汝梅均禀知奉傅進藩署甄别考試皋　陸明　衙期有公事者見無公事者擋駕○廿三日候補同知梁孝態禀知奉委解淮餉赴揚州卽辭朱汝漣銷假通判奇齡轉假一天知縣高守訓　銷解餉赴寗回林　　　　五天沈祖燕請痧疾假一天直州同王希曾銷假華亭縣縣丞孫繼釗禀到巡檢吳棄銷武陽絲捐差委署荆溪縣　湖司巡檢劉大銘禀辭赴任統帶浙西江海緝私師船鐵海營守備張有基禀辭驛報學憲龍辰刻過關現己到蘇長洲縣王元　縣李均禀知今日下河迎接學憲總捕劉銷假知縣劉宜駕展假十天葉光祖請感冐假二天　轅牌示照籌署無錫縣知縣傅維祚年满調省另候差委遺缺查有現署震澤縣知縣劉樹仁堪以調委署理遞遺震澤縣員缺查有試用通判許之珏堪以酌委署　○廿四日候補同知汪秉患遵判奇齡均銷假正任南匯縣汪以誠禀辭赴寗見制憲後卽赴本任請補吳江縣方道濟禀謝飭知准補同知銜候補通判鄭鏞直隸人由寗來知縣許祥　禀知赴十里亭稽查火　新庫本日卽回沈祖燕禀銷痧　假並進藩署考試高麟超請感冐假五天未入楊鮑章禀知交缷南匯縣典史任事回省禀到典史房樹　禀銷常昭公幹回哨弁徐臨福禀知　解凉餉赴清江回藩轅牌示九月初一日　戴暖帽 
開設法界三洋涇橋南堍吉祥街口坐東朝西石庫門自運大小洋藥零躉照箱批發監製各種烟膏發客○清膏每洋八錢○陳宿膏還灰每洋一兩七○老陳膏二兩二○陳膏二兩五○公膏二兩八○冷膏三兩二○還灰六成平頭外加格外克已以擴招徠加有低次包退回換倘蒙　紳商遠近函購請認明招牌不悮 
 
 

Page 11

 
 
   
 
 

Page 12

 
 
[光緒二十二年八月十九日京報全錄]  
　　宫門抄○諭旨五道錄前○雲督崧奏揀補守備各員缺摺○御史宋奏請變通緝捕　　片○又奏山東黄河積弊敬陳管見摺○浙撫廖奏查明五月分海塘沙水情形摺○署陜督陶奏叅革縣丞審辦片○　月十九日兵部太常寺太僕寺正白旗值日無引見○吳樹梅假满請安並謝授洗馬恩○明安請假五日○英信續假十日○召見軍機聖上明日辰刻至　靜宜園少座畢還頤和園　○○頭品頂戴雲貴總督兼署雲南巡撫奴才崧蕃跪奏爲揀員升補請補守備各員缺以實營伍恭摺仰祈聖鑒事竊准兵部　雲南鎭雄營右軍守備員缺准以鎭邊營左軍守備徐廷樑請補所遺鎭邊營左軍守備　迅揀合例人員請補又威遠營左軍守備應以俸满引見回任候升千總升補該督請以儘先守備俸满留任候升普洱鎭中營左哨千總李正共升補與例不符應毋庸議惟李正洪升補守備旣經議駁其儘先名次係在許朝聘之前所請以許朝聘補授景蒙營中軍守備之處礙難議准其威遠營左軍守備員缺應另揀合例應升人員請補景蒙營中軍守備員缺應另揀儘先名次在前人員請補等因自應分别遵照辦理查鎭邊營左軍守備係題調之缺奴才於應調人員内逐加遴選非現居要缺卽人地不宜實無合例堪調之員惟查有儘先守備昭通鎭前營左哨千總何長清任事耐勞年力亦健堪以升補又威遠營左軍守備係題調第七輪第九缺應用應升人員查有俸满引見回任候升之儘先守備大理城守營右哨千總褚春生差操勤奮恪守營規堪以升補至景家營中軍守備係部推之缺應用儘先人員前經奴才請以儘先守備俟補守備後儘先叅將許朝聘補　兹查名次在前之李正洪已據報病故范天培李　發二員均久未在標申奏凱一員已據報丁憂許朝聘名次卽屬在前應仍以該員請補除將何長清褚春生二員簡明履歴咨部查照外合無仰懇天恩俯念員缺緊要准以何長清升補鎭邊營左軍守備褚春生升補威遠營左軍守備許朝聘補授景蒙營中軍守備實於營伍地方均有裨益如蒙俞允何長清褚春生二員均係曾經引見之員並懇敕部發給劄付令其赴任許朝聘俟接准部覆卽行給咨送部引見以符定制所有揀員升補請補守備各缺緣由謹會同署雲南提督臣蔡標恭摺具陳伏乞皇上聖鑒敕部覈　施行再雲南巡撫係奴才兼署毋庸會銜合並聲明謹奏奉硃批兵部議奏欽此○○御史宋伯魯片再京師五城地面遼闊烟戶稠　宵小最易潛　全在巡城御史督率指揮吏目認眞緝捕近來刦案盜案層見迭出至於竊案幾於無日無之報宫後不過一騐了事從未聞有獲　　盜者也指揮吏目本有緝捕之責何以懈弛若此蓋有故焉查步軍統領衙門躧緝竊盜等案人贓俱獲後略取口供　送刑部或有　差行文咨詢原衙門而已若司坊官事權本輕又無經費凡雇覓眼綫養給犯人以及　激人役巡視看守種種花銷我由賠墊迨送刑部後每以贓証不全贓証未獲二語反覆相稽卽穿窬細故亦必將原同之司坊傳訊對廣至再至三而俊已在刑部固爲愼重刑名起見獨不設身處地爲司坊官計乎擬請飭下刑部嗣後各城咨送竊案除贓証確鑿按律懲辭外如有　証不符或另生枝節仍咨行該城御史查覆核辦毋庸票傳司坊官赴部面質并請飭各城御史立一考勤簿如某司坊連獲竊案若干起准作盜　一起董請奬勵倘眞有贓証子虚卽可照例叅辦則於案犯不枉不縱於司坊亦有勸有懲庶該司坊不于視緝捕爲長途而捕務亦必有起色矣是否有當謹附片具陳伏乞聖鑒訓示施行謹奏奉旨已錄○○山東道監察御史臣宋伯魯跪奏爲山東黄河積弊已深敬陳管見恭摺仰祈聖鑒事竊維黄河爲北條巨瀆挾山陜晉豫直東諸水東流入海勢大力猛本易爲患而水行中榦則治之尤難北榦經河津千餘里瀦有所宜洩多途禹蹟縱不可尋古意猶可識也南榦由雲樣關入海路左多山且千餘里中土皆膠黏以隄束水以水攻沙尚易爲治若中榦則地勢迫狹土性鬆緩徒以恐壞運道之故不得已而出此然使在事各員人人實力奉公未嘗不可爲一勞永逸之計無如始勤終怠百弊叢生各便身圖罔知大局遂使公帑民命盡付東流殊可慨也然則中榦遂不可治乎曰可惟有認眞而已查近年山東河務幾於無年不報决口甚或一年數報或一報而三四處烺聖主之焦勞勤司農之策晝撥欵議賑年復一年不知帑藏猶易復者也最可憫者百姓耳當夫决口之時水高數十丈壁立而行瞬息千里田園村舍當之者立變澤國浮屍蔽水順流而下或挂樹杪或觸寨樓其有幸逢漁舟貨艇他鄉遇救者百無一二田廬漂沒今年之餬口無資文契蕩然後日之生理亦盡推原其故皆由在工各員不肯實心任事以至於此若不革除積弊將帑儲終無由而節而民命終無由而蘇臣於前歲恭膺恩命　　山東試竣後留心咨訪頗知一二謹就管見所及敬爲我　皇上陳之一侵蝕官欵冐領朦銷宜嚴定處分也河工以人夫土料爲集事之資與軍營中器械糧餉無異一有侵冐夫料不能應手卒致　事者多矣然未聞有因侵冒指名糾叅者足見欺蒙相尚積斃已深不知他事侵冐不過貪黷而已至於軍務則勝敗攸關河工乃民生所繫稍有貽誤禍不旋踵近日軍中侵冒之弊屢奉嚴旨切責申明憲典河工侵冐事同一律擬請旨飭下河務省分凡遇此等劣員指名嚴叅卽照刑部議覆軍營尅扣侵冐律例一體治罪庶　滴皆歸工上而公帑與民生交受其益矣一收發正雜各料宜設法稽察也河工委員以收支總局外局料塲差使爲最優買稭樁　土差使次之凡差使未派之時重賄營謀巧取豪奪所以然者一經派買土料先與夫頭料販鈎通一氣講明五成報官或六成報官然後購買堆置岸上排架高聳名曰料垛然後禀請收支局委員騐收委員到岸不過一望卽會銜禀報不知料垜皆中空也名爲每垜萬斤或幾千根實不過四五成也而以餘欵瓜分入已此等委員每派差一年私囊可有四五千金之多然則工程之堅實與否報銷之虚揑與否具可想見擬請飭下山東撫臣變通章程設法稽察庶宿弊全除而工程亦當有起色矣一泛溢成口地方宜申明賠修舊例以防隨意改名也查舊例有賠修一條原爲作工委員含糊堵築一經汛漲又復刷開而沒乃近來山東通習於泛溢時則謀派承修於到工後則謂水盛無從著手直俟秋末冬初水落漲消隨意堆堵卽報合龍公欵飽乎私囊官階列乎上保迨至來年汛漲豈有不再行衝刷之理及其泛溢成口在工諸員恐賠修之自累於是取舊口鄰近之村名任意更換撫臣亦無從查核率卽照禀入奏在事各員規避之罪尚小其舊年作工之混冐致令顚沛之民復遭昏墊此罪豈容誅乎現在在工各員旣有上游中游下游之别各有專責　請飭部詳議立案凡上游中游下游每一叚中甲年開口者乙年若再開口卽著總辦以下照中年報銷銀數賠出一半庶作工時不敢不認眞而復開改名之弊不禁自止矣一武弁宜認眞巡察也山東沿河設有河勇五營專司防汛有險則作占盤埽無事則晝夜巡邏一有狼窩蟻穴滾溜蟄陷等險立卽報騐修築自可立臻平穩消患末然乃近日陋習專事逢　上憲經過固必安排供給列隊送　卽一佐貳一幕賓亦必酒食欵留小隊護送而本分之河務早置之度外矣推原其故不過因缺額短餉借逢迎爲護庇之計擬請飭下山東撫臣嚴行禁止所有辦差供給送迎餽遺等舊習盡爲革除儻有委員藉端需索准其揭禀查辦各該營官旣無護符自不敢不認眞盡職庶河營非逆旅而防守亦資得力矣以上四條委係多年積弊所在若能盡行革除自當永慶安灡臣旣有所聞不敢不　是否有當謹繕摺具陳伏乞皇上聖鑒訓示施行謹奏奉旨已錄○○頭品頂戴浙江巡撫臣廖壽豐跪奏爲查明本年五　分海塘沙水情形恭摺具奏仰祈聖鑒事梥量浙江省仁和海寗二州縣海塘沙水情形向係按月繪圖具奏兹據布政使龍　慶杭嘉湖道王祖光會禀稱五月朔望兩汛時屆仲夏潮勢正旺查勘得東塘尖山護壩並西塘范公塘兩處沙　及南岸各山之外　舊漲沙誌樁丈尺曁東塘念尖二汛海中新漲陰沙逐細查量均無升刷與上月相同等情禀報前來臣復查無異謹繕單繪　恭摺　　奏伏乞皇上聖鑒謹奏奉硃批工部知道單圖併發欽此○○陶模片再甘肅候補縣丞彭年行爲貪鄙性嗜賭博紳商子弟多被誘騙止查辦間適據生員蔣英之祖母蔣王氏以彭年設局誘賭蕩盡家産等情赴臣衙門控告當批藩臬兩司轉飭蘭州府提案訊明從嚴叅辦去後兹據藩臬兩司會詳請叅前來應請旨將藍翎同知銜甘肅候補縣丞彭年先行革職歸案審辦理合附片具陳伏乞聖鑒訓示謹奏奉硃批硃批照所請該部知道欽此 
 
