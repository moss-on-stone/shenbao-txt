# 1886 - 23 - 4904593

 

Page 1

 
 
[古今圖書集成出書告白] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每　　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此　 
[六十四號畫報出售] [  申報舘主人啓]  
　　法事敉平之後中國籌辦海防不遺餘力近從英國阿姆斯脫郎廠購到四十墩重之大炮八尊行將分置吳淞江陰等口以備外侮本齋特倩畫工前往閱視按其大小短長尺寸照繪以供衆覽報首畫譜走獸兩圖爲任君阜長所繪後附淞隠漫錄圖說一則准於十六日出售此佈 
[書左文襄遺疏後]  
　　名臣經濟有聖賢一路有豪傑一路具内聖外王之略著輕裘緩帶之風坐論從容指揮如意待人則推心置腹處事則按步就班智足以燭幽微而不矜鈎距能足以任艱鉅而不露圭鋒呂端大事不糊塗諸葛平生唯謹愼求之於古曠無其儔然使無豪傑之氣以臨之未免隣於迂緩矣定一成不易之規貞百折不回之志聞聲卽起履險如夷謳論則正正堂堂性情則磊磊落落古人心與之暗合何庸讀十年書天下事無不可爲未嘗避三舍敵桓宣武八州都督樊將軍十萬横行然使無聖賢之學以輔之未免涉於粗疏矣中興名臣如江忠烈塔忠武羅忠節李忠武勇毅諸公皆名垂史册功振寰區而欲聖賢豪傑俱全者未易數覯惟胡文忠則豪傑而得聖賢門徑曾文正則聖賢而抒豪傑胸襟兹讀左文襄遺疏不禁舉胡曾二公相提而並論之文忠胚胎家學步武詞林迨出守夫黔中遂蜚聲於輦下萑苻嘯聚盜有藪而皆淸槐竹鳴寃獄無疑而不破只取一杯江水飲馬投錢遠需千里家財懸魚郤餽報最表吳公爲第一行軍知孚廣爲無雙未及廷颺遽膺疆寄荆襄三陷值公私交困之時吳楚一家審鼾睡難容之勢練水師以輔陸不容棄甲而逃發私榖以濟公無俟呼庚則諾投袂而殷北衛義憤塡膺運籌而决東征威聲震耳三河集將星飛隕再厲軍行九江城計日圍攻首邀睿賞善牢籠乎健將雪來柳往寫其情削畢牘之諛詞日暮歲寒貞其守攀龍髯而莫逮騎鯨背而遄疑大節臚陳完人允副文正名揚九夏胸貫千秋始由臺閣回翔洊至山川彈壓上入廟稱宗之疏九重則特逹知深撥毁家紓難之忱萬里則長城身任憤黄巾之煽燄權墨絰以從戎下瀨戈船出其新式沿江城壘勒其奇勲萬隊雄師弭索餉懏心之變一門羣從奮臥薪嘗膽之忠馴降將若嬰兒終爲我用撫災民如慈母深得人和掃穴擒渠靖十年之劇宼兼圻賜履晋七省之崇銜錫以侯封登諸揆席知人善任一時之俊彦雲屯遣將長驅三輔之烽烟雪滌宼萊公北門鎮鑰默運神機謝茂宏南國屏藩更熒坐鎭歡聯中外藉收五利於和戎學究天人旁及九流之雜藝司馬光脚踏實地陸敬輿力任回天並壽山河留遺愛於石頭城下爭光日月耿元精於箕尾屋間試綜其全古無此匹若左文襄公乘孝廉船入中丞幕小淹里第徧探牙軸精奇大府鈴轅竟許角巾出入露布則日成七紙風規則眞耀四方屢陳借者之謀　上以臥龍爲比漸叶築巖之兆朝中亦審象維賢錢世儀滿腹精神遲暮蔚成大器汲長孺中懷　直親知婉勸出山摹命自安寵榮頻卻冶登郎署之班風漸消乎厝火旋擢京卿之列名早記于屏風親提一旅偏師三衢駐節便作萬家生佛兩浙銷烽建金鼓以專征身歴二萬餘里度玉門而遠去威行三十六邦回體革心飛驩鞅掌馴致西疆底定特　東閣延登秉五等之桓圭萬幾日贊縹雙輝之孔翠七萃雷硠有猷有守有爲是中國眞宰相不淫不移不屈乃古來大丈夫方欣無缺金甌庶幾常調玉燭忽兵甲因西洋而起爲天子紓南顧之憂龍節虎符星移上相熊韜豹略電懾昆夷及剺面而請盟復乞身而引退温言慰勞畫錦堂許魏國之榮歸貞疾彌留望京樓署令狐之隠憾此其馳驅况瘁較文忠之治軍事尤爲獨任賢勞布置周詳視文正之辦教堂彌覺善全終始論其抱休休之度堪以遺大而投艱則聖賢而豪傑也論其捐察察之明不至畏難而圖易則豪傑而聖賢也夫文襄績盖環瀛勘書史乘與胡會二公孰優孰絀目有芸閣之英才木天之碩彦持衡而論秉筆而書非草莽所敢言或芻蕘之獻議爰誌之如右 
[本舘接奉電音]  
　　昨日本舘在京訪事人來電有本月十七日諭旨一道敬謹譯登○十二月十七日欽奉慈禧端佑康頤昭豫莊誠皇太后懿旨侍郎黄體芳奏大臣會辦海軍恐多貽悮請電諭使臣遄歸練師一摺本年創立海軍事關重大特派醇親王總理一切事宜李鴻章卓著戰功閱歴巳深諭令會同辦理原恐操練巡閱諸事李鴻章一人未能兼顧遴派曾紀澤帮辦所有一切機宜均由海軍衙門奏聞請旨辦理朝廷於此事審思熟慮業經全局通籌况黜陟之權操之自上豈臣下所能意爲進退海軍開辦伊始該侍郎輙請開去李鴻章會辦差使並諭飭曾紀澤遄歸練師改絃更張跡近亂政黄體芳着交部議處欽此 
[德人斃虎]  
　　前述虎斃於林談者巳爲之色變乃有虎更巨而斃之愈速者書之以見火器之爲用也烈雖山君之威有不足恃者焉西報言印度之得烈地方林深箐密猛獸所藏有虎負嵎於其間人畜之被噬者巳指不勝屈有德人某欲爲衆除其害邀人作伴尋蹤伺擊衆皆不敢應命隨負氣獨往先覓得一巖洞狙伏其中　縛一犬於洞外樹上樹懸一燈布置旣畢伏伺良久寂然無聲忽聞犬聲狺然舉首遙視見一虎張牙舞爪直前猛樸厥犬計去所伏處止二十步因屏息不動潛開一槍卽又寂然側耳細聽但聞草中簌簌作讐蓋虎巳負創痛極滿地亂滚久而不動乃蛇行而出近前偵視則見虎巳僵斃蓋鎗彈直中其心故立時斃命然猶滚之許久而後死虎之力亦猛矣是虎自首至尾長一丈二尺三寸半以如許龐然大物而不免於死甚矣火器之爲用烈也 
[都下瑣談]  
　　京師護城河源出自西山匯於京西之昆明湖由湖東流到於域垣環繞一周如東帶然迤邐人城穿西便宣武正陽崇文東便五門折而東注外河直逹潞水每值冬季河上冰堅貧民輒駕冰床以載行人藉謀餬口而正陽門爲人烟總匯之處獲利尤倍於他處然必須昆明湖提閘放氷河氷方能美滿故拉氷床人皆於凍河之前措資以賂閘官乞其提閘放水水下則各於下游自閘其水以托堅氷盖恐水洩而冰陷也冬月杪正陽橋下迤西閘板夜 
 
 

Page 2

 
 
折次早氷陷床不能馳該處拉牀人環集隄上相對而泣有某富翁見而憐之乃慨出囊金數十且與諸人偕謁閘官請再放河水一次使若輩一冬衣食不致盡付東流也○户部奏請將王公以下大小京官俸銀及旗緑各營兵丁錢糧皆照舊制十成發給己於冬月廿七日明降諭旨官民人等無不懽忭聞部申統籌部庫將京官津貼及八旗辦公名目裁减各款歸入正項放給外其不敷者再由大庫補足額數發放尚需添銀二萬兩上下○閻丹初中堂管理户部事務翁叔平大司空調任户部尚書皆於初一日到任福大司空錕調任户部尚書定於初九日到任○旗人廣姓者住京師崇文門内總布胡同上月二十七日因與同里之隆和木廠索債口角適有林姓混名小林者行過門前素識廣且識木廠主人因挽林出以解勸之詎廣素有羊癇瘋病觸氣則發行至木廠院中倒地吐沬林駭極蹲地呼廣而廣子適來見此情形疑林毆其父不暇間詢舉以石擊林恰中額角林登時倒地而斃木廠見林死揪廣子送官廳移時廣甦見林死於側怪而問之始知顛末不暇與木廠計較欠債急赴官廳探其子之消息而子則已在囹圄矣死生禍福不可以意計測也○前門外珠寳巿德豐成洋藥店於冬月煮烟膏熾炭一盆及烟膏旣熟餘火尚紅鋪夥乃納於臥室藉以禦寒比次早户不啓撬而入則室中三人皆斃於床細審之皆受炭火毒而死者又書吏杜雲樵者寓居琉璃廠中年喪偶遺子女各一子幼而女稍長上月中旬杜入署辦事夜漏二下尚未回家鄰人皆入黑甜緞子亦酣睡惟女獨坐以待父歸夜深人倦爐火燃女衣不覺敗絮盡着及至烟薰火逼始驚而大號鄰人及啓户見女徧身皆火急脫其衣已無完膚覓其父歸醫之不效次日而死又長巷頭條胡同胡宅延順天玉田縣人蔣晴波爲童子師蔣携一小僕供使令冬月杪僕倚璧酣睡衣入爐火而着蔣急起撲滅而僕足已落一指旋卽斃命此三事絶相類且不出一月誌之以告北人之煨炕者○前報元順木廠夥放火砍人一案兹聞凶犯姓陳名偉山西人而爲木匠者因被鋪主所辭銜怨於司帳人某甲欲致之死地約油匠某乙放火爲號是夜甲適眠而復起陳黑暗中不及見手持利刃趨近甲床向枕被亂砍數十下絮滿地諸夥起而捕之被陳刃傷五六人卽報官兵來捕陳尚抗拒兵被斫落手指卒將陳擒獲解送步軍統領衙門尚未審訊而陳暗携烟膏服之而斃承審司員某君欋干咎戾以暴疾聞東城司官騐爲服烟致死與原報不符步軍統領正堂復派相北兩城司官會騐仍係烟毒某君乃不敢辯正堂怒其欺妄將某君與全案一併送交刑部○正陽門内外石路奉旨派徐大冡宰桐福大司農錕承修擇於初二日未時在前門甕洞正中設香案祭土是日奉派司員書役人等咸立兩旁以侍祭畢出甕洞西門向正西破土觀者如堵車馬擁塞聞於明年二月開工限一年内由椇盤街修至正陽橋次年再由正陽橋而南修至天橋再次年由天橋而南修至先農圜丘壇門首再次年修崇文宣武兩門石路承修商人乃祥茂興隆兩木廠也 
[高麗近信]  
　　十一月二十七日各西國年節國王遣官持帖赴各公使署敬駕年禧使署欵待殷勤設讌盡歡而散○王因天氣嚴寒大賚軍士每人布一疋挾纊之恩詎能忘諸○日人欲設電線于釜山以便通至長崎屢次要求多方脅制聞政府業已允從不知何日造作也○南山下有日本飯館雖裝潢未見精美而來此飲宴者頗多以有日妓爲之侑觴也可見醉翁之意固不在酒○日本販來紅銅甚多仁川海岸堆積如山以致價值頓減本地商人日前所購買者未免有折閱之虞○日本商輪只來一次俟明春二月間再來商之素稱不便者今愈不便矣○世昌洋行生意興旺由於交易公平各國深信之故得利獨厚○世昌缺少華商之物已獲大半其餘向朝鮮官索賠雖未歸還諒不能終于抗拒也○海關甚得利日人載來某貨因報價減少遂爲買去日人怏怏亦無如之何○俄公使韋貝性情和平與各國使臣往來以禮尚稱相得○游勇之藏於仁川者尚有多人聞其黨羽不少一有查拿信息卽率而遠颺乘隙復聚何愍不畏法乃爾○太王太妃年八旬餘體甚康健現聞臣民議上徽號典禮尚未擬定也○近日洋銀價驟漲因國王收買甚急故也○鐘樓前綢縀行門尚未開聞已紛紛興訟不知爲何事○兵丁有在街滋事者爲該管官查知責以警衆兵尚嘵嘵不服揚言於衆將與官爲難該管官禀知營主梟首通衢爲驕悍者戒○有作苦力者疾趨而行與上等人相撞上等人摔倒於地肆行毆打作苦力者噤口不敢出一語可見彼國之法令嚴也○八道多路刼之案聚衆多至數十人雖無甚利器而人多勢衆胆敢横行官府兵役至多不過十數名亦無如之何也○棉花價值頓落在後販來者皆虧貲本○牛夫某由仁川載客貨而來竊去貨物不少已執送於官將原贜追出○有以墨塗面衣破衣而鼓樂遊街者是營中兵丁王賞以武舉者也間有乘馬而音樂前導者係新放之哨官如此舉動令人忍俊不禁○土人有買日妓者經官知之罰令送歸仁川並責木板以示儆戒○成均舘在聖廟旁半就傾圯而廟中院落一覽無餘甚不足以肅觀瞻○王又由上海買來器皿數百件皆係堅木所爲聞其值約數千金○漢江巳凍前之汪洋無際者今則一片菱花矣惟氷不甚堅未能履之而行來往行人頗覺窘步 
[秦淮雪棹]  
　　龍王廟設壇祈雪一府兩縣已極寅敬月之八日制府復詣壇拈香初九晚便同雲密布上燈時候明珠亂擲居然殘鱗敗甲滿天飛矣惜積簷不及寸許而凍雀聲乾早咄咄擾人淸睡諺曰若要麥見三白今見二白矣未知果貽我來牟否○雪霽寒氣逼人玉山亭亭在月光下照耀如畫撫卹局一路難民侵曉領米者蜷縮中蝟負米踏氷上咿軋有聲婦孺垂涕滿膺尤無人色見者惻然憫之然愛莫能助徒爲桓子野之輙喚奈何而已○候補人之月有津貼也自左文襄始也當軸每當仰屋而籌輙欲一筆勾除終以文襄之遺愛而止月之初旬補發十月分計大班得銀五兩小班得銀三兩朱提在手有餘者固不足爲輕重而箇中有析米爲炊擁蘆當絮者頓覺一家兒女賴此可使羊蹄踏破菜園○有燒炊餅餬口者兗産也縱横揷竹枝覆蘆片于其上居然可棲可止淸曉當罏每值麫白火紅之際輙怱怱唱渭城與雞聲相應荅前日黎明時有一人持炊駢去忘數靑銅尾而索之旣返則舍爲遺火所燎乃不救亟趨立對面漫駡曰任爾怎樣總燒不著俺救者見其愚不之顧欲爲撲滅則尺寸無存矣○孫吳時民謠曰甯飲建業水不食武昌魚乃近日天寒水涸有河而不堪淘汲有井而不濕　轤居人不得已爭抱甕于城外南門尤當孔道大擔小擔時出時入以致城甕内積潦至寸許昨一老嫗由長干里某戚家回頭上戴金飾數事走入甕中不悟其泥滑滑行不得也徐徐左右顧偶一失足竟撞于擺地攤之竹筐上頭破血出旁有數人急爲扶掖出甕拭其血覆之以巾嫗道謝不置少頃嫗始憶及已頭上之金簪等件伸手摸之則烏有矣盖卽扶者乘其危而奪之也○入巿持杖頭一陌錢可得巨口細鱗之潑剌數尾咏古人長江繞郭知魚美此中風味正不讓漁家獨樂矣巿上以魚多且賤也靑蔆白韭價亦與之俱廉現在米價每石上熟三千文以次而降至二千四百文爲止小户人家大半冐領賑米以餬其口故昔恃米鋪爲饔飱計者今皆裹足以致米舗之紅蓮白粲大爲減色刻下錢價甚昂英洋每元止售千百十文本洋僅多三四十文各項生意不旺語曰榖賤農傷錢貴商傷此巿面之所以日下也 
[星火宜防]  
　　初五日厦門水仙富東來錢店設筵宴客拇戰方酣忽客房烟床上火起被帳俱已延燒其勢炎炎幸房屋甚高火不能及當卽撲滅又該店對面之閩海關後樓有更夫在彼煮飯遺火燃燒擱板一時烟霧上騰幸行路者望見入内通報極力灌救始得烟銷火滅否則不堪設想矣 
[鐵甕蘭椾]  
　　鎭江匠頭狄萬順向美國郎教士索取工值一事前已詳哉言之事後道憲委員查辦將狄枷號教堂門首並以地保襄助 
 
 

Page 3

 
 
行凶亦從而荷校而該教士尚謂如此辦法太覺從輕云○西門橋某牛肉店夥在鄉購得黄牛一頭牽之而返行經西門附郭處突遇一匪手執利刃强奪其牛夥不與匪卽舉刃斫其面受傷仆地牛遂入匪人之手夥傷不甚重掙扎欲起匪恐其招人援救轉身連戳數刀然後揚長而去行路者見夥受刃宛轉血泊中報知店主舁回養傷店主以私宰耕牛例于懲罰遂默默隠忍不敢報官○有偷兒夤夜入觀音山左近某姓家竊取什物某姓子驚起賊卽飛步出關某姓子徒手逐之驀被賊毆傷倒地經人舁歸醫治罔效父母痛子情切擬赴縣報請緝凶 
[粤東紀事]  
　　前日有匪徒數人在將軍衙門前持械搶劫適軍憲回衙見而大怒喝令拿人立將匪徒數人獲住交讞局審訊嗣經訊明確係兇犯於十一月廿八日押赴巿曹正法内有一人年僅十七其父曾服役於某領事某領事見該匪年少無知欲爲之保釋繼軍憲正色拒之行刑之時各防營沿途彈壓氣象極爲嚴肅○藩署添建屏風以復舊制兩旁鋪户均勒令遷徙○新任學憲胡筱泉文宗行抵南雄府孫太守及南番兩縣已差人出境迎迓在皇華舘預備行轅聞文宗擇於初九日接印○潘嶧琴宫允告假回籍刻已安抵里門聞俟明春開河後卽行回京供職也○初一二兩日三標兵弁在東校場合操張制軍會同倪中丞閱看各勇技藝嫻習步伐整齊二憲顧而樂之閱畢每營賞錢十千以示鼓勵○已故藩憲沈方伯之靈櫬初四日由天字碼頭下船運回原籍省中文武各官皆設路祭倪中丞及各紳士亦詣舟次恭送觀者密若堵牆○初二日由讞局提出要犯三名押赴營務處聽審倪中丞親往訊鞫司道各官咸來伺候當時屏退僕從甚爲秘密故所供何語外人皆不得而知也○初三日營兵在箭道操演有某弁操演洋鎗用藥過多鎗忽炸裂被傷五人某弁受傷最重旋卽斃命慘哉○上月杪南關海旁街某店失愼延燒二十餘間始行撲滅火盛時各營皆來彈壓拿獲搶火者三人送縣懲治○番禺某鄉落有陳麥兩姓因爭田界起衅互相鬥毆陳姓傷斃三人麥姓傷斃五人報縣後裘明府親往履勘簽差拘兩姓兇手到案以便按律懲處○河南濵臨大海盜賊出没無常入冬以來刼案疉出某紳據情禀於制府張香帥大怒卽將該汛官摘去頂戴保甲局委員及海珠巡船統領亦一律記過○顧觀察元勲近接家書知其太夫人在籍仙逝卽將差使交卸回籍守制 
[崇德建祠]  
　　左文襄公之喪海内人民罔不震悼凡其立功省分無不上郙閣之頌建石相之祠杭垣爲公收復之區且係開府之地浙中人士被澤最深感恩尤切善堂各紳董聯名禀請在西湖堧創建祠堂以順輿情而孚衆望現巳購得岳墳左隣花神廟基址創造殿宇兩進上用建樓擇於本月十一日上梁俟新正卽須大興土木也按花神廟在棲霞嶺岳王廟之側殿宇閎偉樓閣玲瓏每遇春秋佳日寳馬香車遊人不絶後進有一戯臺臺上塑唐元宗像正中而坐兩旁則十二花神列侍焉自經赭宼廂已無存僅蔓草荒烟三五兒童牧牛其處而已自有文襄之祠將見地以人傳千秋不朽可與劉公蔣公兩祠共成鼎足矣 
[雷塘梅訊]  
　　程尚齋都轉之夫人於本月十三日發引暫厝天寗寺内是日辰時靈輀出署由大財神廟彩衣街出天寗門官紳沿途設祭香花酒醴直接寺門儀伏除銜牌執事而外惟僧道各一班誥命亭前提爐兩對觀者莫不歎都轉之廉樸云○某鄉女出閣未幾卽失所天兄勸令再醮過門未數月藁砧又染疾身亡女自嘆紅顔命薄矢志柏舟願依兄苟延殘喘兄固人面獸心者見女美齒又穉遂潛賣與乙收得身價洋廿元女偵知恚甚前月詭稱來城探親訴知某親串至某菴披剃爲佛弟子乙擇日迎娶紅燈綵轎整備齊全而女避不出面乙旋率媒保等跡至三祝菴與乙相覿聲言欲扭訴諸官後不知作何調處○靑皮某甲挈伴散步盃某句闌叱燕嗔鶯無端尋釁曳尾者知非善類婉言謝之曰歲云暮矣姊妹花巳結伴歸家圍爐歡笑請俟玉梅香裏淺酌廜　再屈諸君玉趾可乎甲曰天台重到豈容不見桃花能挈阮家郎一叩玉女扉纏頭錦當不汝吝也龜子無奈導甲等同行不數武卽翩然遠引甲等以其誑巳也怒甚返至香巢一齊用武巾椸脂盠搗毁一空旣又扭住導引之人群以老拳奉敬緑巾一頂撦撏無遺幸諸校書俱不在家否則蹴捐芳紅有情人又將抱月缺花殘之憾矣 
[議定新董]  
　　昨日在滬各西商議定工部局西歴一千八百八十六年董事計有九人備錄於左仁記洋行伍忒先生麥葛林先生謙信洋行畢也白先生耶松船廠西姆生先生同孚洋行西門先生老沙遜洋行馬賽思先生泰和洋行阿德拉先生播威洋行馬利帕先生瑪禮孫先生 
[滬江雪景]  
　　本埠入冬以來晴多雨少雖曾見六出飛舞而未見積素凝暉幾欵天公之珍重玉戲前日朔風驟緊冷氣砭人入夜愈甚擁被臥百尺樓上幾於凍蝶無温僵蠶欲蛻天旣明忽間簷前鵲噪聲喧披衣起視紅窗碧瓦間已積雪三寸許不知滕六之何時稅駕也午後雪消雜以細雨但聞檐下溜聲淙淙然街頭屐齒閣閣然諺云若要二麥熟臘裏見三白想田舍翁得此當欣欣然有喜色而相告矣 
[翻車傷人]  
　　小東門至小南門一帶城根路甚欹側間有窄狹之處小車過此時虞碰撞石匠某甲前日中滬北回南比至小東門暮色催人炊烟横路甲急欲回家乃雇車以代步車夫固老而耄者也局促轅後若不勝任行不數武突與來車相碰連人帶車翻落河干適有尖角石觸傷甲之要害流血昏暈車夫尚能扒起見甲跌傷恐受拖累乘間推車而逃俄有甲友過此見甲僵臥水濵急知照其家人舁回醫治未識能保性命否 
[嚴比地保]  
　　前報鄉人閙卡一事莫邑尊勒保指拿首犯迄今尚未交到前日邑尊復傳二十四十八兩圖地保張大林施二到案訊比 
[西商控案類紀]  
　　英商司道而司投英領事署控稱代些厘公司經理諸事查得元昌成衣店欠洋二百二十九元興成衣店亦欠銀兩又有王某將房屋抵銀今被積欠利銀七百七十六兩五錢二分屢次向索祗收過銀百兩一併請追等因由阿正領事照會羅太守分别飭差往傳訂於昨午前會訊元昌店主汪孝元到案元興店主不到王某亦到司道而司申訴前因汪孝元供關西成衣店與些厘交易共有五六千金生理歴年積欠此數因生理不佳無力歸還且些厘洋東現往香港曾欠我工洋十元又有大寫洋人欠洋十五元現已回國司道而司又稱旣稱二人欠汪銀洋當時何不說明汪又稱洋東之洋曾知照伊司道而司又稱凡往來各項洋東皆開帳交我汪來知照時洋東已動身太守謂汪欠帳總須料理汪稱願俟明年正月底起每月拔付洋十元太守商之麥繙譯麥君謂如是則須兩年始可拔淸未免太遠或令其每月拔洋二十元汪又稱實在無力太守酌斷汪按月拔洋十二元至汪所訴被欠之洋自行知照司道而司函往外洋詢問可也元興店主抗不投案再行飭差提訊王某稱將房抵銀欠利是實惟尚未結算欠銀若士現在房屋空閉者多容俟結帳明白俟明年正二月底分期付淸利銀太守商之麥繙譯姑准所請惟着交保具限逾于取咎○英商瑪理遜投英領事署控有房屋租與顧鶴亭被欠房租洋一百六十元請追等因阿正領事據情照會羅太守飭差傳顧到案瑪理遜未到顧稱欠租是實現已如數惜洋繳案請給房票羅太守告知麥繙譯立傳瑪理遜領洋呈交房票給顧收執 
[英界公堂瑣案]  
　　李松堂稱開襪店被已歇夥串同在店夥竊去洋布襪五十餘雙昨又來竊一併交捕趙德豐戎恒隆張金咸同供欲向店主請加工資不依口角詎被誣竊羅太守飭將趙德豐等押候過堂覆訊李松堂暫退候質○開妓院之沈培紀稱昨夜有客在我家擺酒所請之客有乘轎而來者有前在丁公舘爲轎夫之王桂林混入轎夫中竊去水烟筒一枝搜原贜尚敢强辯爲特交捕王桂林供同抬主人到伊 
 
 

Page 4

 
 
妓院飲酒應給我等夜飯錢昨向索取伊以我巳停歇不付致與爭論反被誣竊烟筒太守問華捕如何拘人答稱沈將人贜交我拘至捕房太守謂沈培紀指竊無憑不准水烟筒給領王桂林開釋○華捕稱有人在路傍聚賭上前拘拿伊等四散祗獲譚松亭林桂保并賭具呈案羅太守判譚笞責五十板林年幼减責二十賭具存毁 
[法界捕房瑣案]  
　　會捕局綫勇陳桂荃在城河浜查獲串用銅洋之許阿大張阿四二人並搜出銅洋十二元送押捕房於昨晨翁太守臨捕房陳桂荃禀稱伊等共有四人巳被逸去二人銅洋在張身畔搜出一元許阿大袖内搜出十一元及詰陳阿大供稱南潯人到蘇銷去棉綢四疋賣剩一疋帶到上海因小東門某錢庄王先生要買拿去我昨在燭鋪購燭用錢並未用洋身畔之洋係賣棉綢所得不知是銅太守察得銅洋係一式圖章再問許阿大爾等同伴幾人帶有假洋若干許堅不承認太守謂旣稱賣棉綢所得之洋何以一式圖章均係銅質着責四十板復問張阿四據供身畔只有洋一元與許阿大不是一起我係來滬尋兄張老三法馬路元德錢庄主徐云溪與我相識可請查察太守謂爾等四人輪流掉包現有當場眼見之人在此可証何可抵賴着責四十板與許阿大分别管押待再嚴訊銅洋存捕房○太古管棧房人陳平記邀同扛夫頭瞿子英扛夫姚茂木龔長英褚阿全等投案據陳稱四年前有客將白蠟寄存棧房月初搬運海帶菜始知白蠟被人竊去三片約值銀二十餘兩我言如有人查出眞贜願出酬資二十元後有扛夫姚木來說有扛夫褚阿全偷取白蠟回家時落在地上有更夫看見等語我慮無贜証姚又來說在褚家搜出白蠟並將褚阿全尋獲爲此邀同來案瞿子英供稱因太古十一號棧房失去白蠟三片十四日來關照說是扛夫褚阿全偷取昨日在褚屋内搜出原贜並在鹿鶴春茶館尋獲阿全囑同來案白蠟呈閱木守問瞿褚與姚龔等是否均在爾處爲扛夫答稱姚龔因九月間打架停歇褚不過來做數日據姚龔供白蠟在褚屋内柴堆中搜出據褚阿全供稱十三日姚向我借錢不付伊欲剥我馬褂我在新北門邊叫喊爲城兵喝散伊因將白蠟誣陷我實是寃枉太守謂褚曰姚因借錢不遂誣陷爾情或有之然更夫與爾何分要陷害爾爾旣不偷如何贜在爾家搜出供稱伊等欲得賞洋廿元所以如此旋據褚兄阿木投案聲稱種菜爲業住王家圈我弟做扛夫只有五天實未竊蠟太守看將褚阿全管押並着瞿子英出外邀到更夫及褚父隣人等於今日到公堂覆訊姚等亦着退去候質○有阿狗者竊褚姓洋數十元旋卽緝獲送保甲總局供出洋寄在相識之順金處伊父熊阿裕卽榮保在甯聖街開榮裕昌麻油作等語是以馮剌史函致法公堂移提歸案翁太守卽飭包探提熊到案管押捕房昨晨翁太守將熊提出略訊數語卽交會捕局勇曹錦堂送至保甲總局訊究 
[山東賑局潘振聲先生致文報與昌高易三公所信]  
　　頃間張仲諸君來東接奉手書并匯解第七批賑銀一萬兩俾被水災黎同登袵席感德何可名言弟自前月下鄉查户因水旱不通淤泥過深得難出入同事四人轉輾奔馳迄今月餘僅將商河查完濟陽章邸但查其半正慮同志無多年内恐難竣事焦灼萬分乃蒙雅意公請揚鎭張少蘭仲配之徐功甫諸兄五人遠來相助到濟時弟正在仁風鎭一帶查户得信不禁喜出望外遂馳回濟陽面商一切刻下少蘭諸兄已分路下鄉查户弟同原友馳往靑城分投查放計兩處查完大約相仿時日當此嚴冬歲暮正窮民迫命之時數君之來正是蒼生之福臘底尚可將下游諸處一律查放完竣明正上游壽張東阿長淸平陰四縣卽行續辦正月内或可竣事東省横流爲虐一年甚於一年拆屋賣椽藉以糊口妻離子散各自謀生到村無雞犬之聲隨處是瘡痍之狀顛連困苦筆墨難宣迄今南岸灾區仍復一片汪洋種麥尚無時日不特冬賑要緊卽春賑亦在在難緩兹幸有張仲諸公實力實心孜孜爲善皆與嚴佑翁同事多年弟素所欽佩者東災困苦早在諸善長洞鑒之中我賑一縣可多保全一縣之生靈此則日夕所禱祝者也敬請德安潘民表頓首十一月二十九日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘核獎籌賑公所施少欽經收山東賑捐十二月初六七八九十日第八百八十七八九九十九十一次淸單]  
　　卾省賑欵九八五它銀四百兩由漢口敦實善堂託胡紹庭兄交來九八規銀四百十六兩二錢三分何黄氏求子吐血病卽愈洋二十元蔣姓酬神移賑洋二十元鋤經書屋鄭十五元隠名氏爲長媳身患瘧疾求速全愈除患延年由乍浦公昇號朱來安寄全盛局來洋五元東淸芬堂因近鄰失愼賴規友竭力保護本應酬謝現將席資移助代諸親友造福洋五元黄源桂病愈完愿洋四元屠蘭舫洋三元婁邑宋程氏求頭風牙痛卽愈洋二元以上初六日○宿遷守府王元曹紋銀十兩宿遷上關廉存曹紋銀十兩二户共二十兩公佑批見九八規銀二十一兩二錢二分四厘常郡無錫溧陽糖洋雜貨衆商甲申年敬神移欵洋三十一元錢九百文求子氏爲室病效愿痊愈將藥資移助洋二十元祥發元代慕盡力氏洋二十元周善士求病速痊洋二元也是茶樓錢四千九百二十三文合來洋四元錢五百二十二文善土牙痛立止完愿錢六百文善士不留名指瘡痊愈完愿錢三百文以上初七日○北古城隠名氏爲尊翁仰求冥福並祝慈親康健長生由揚州　　晦交來洋二十元蘇郡無名氏洋二十元義和公由廬州政大局來洋三元太原雙童子求乳哺平安洋二元强壽貴求店中生意順遂洋丨元潘紹曾洋一元以上初八日○徐樹標因妻華氏六載不孕虗禱許原稍有見效祈保胎安平順由徐炳記寄杭省恊源局來洋五十元求無病人洋六正潘紹曾求店中生意順遂洋二元吳縣朱門金氏求身體康健洋二元邗上祝親平安人洋四元銅洋一元嘉定隠名氏洋一元又銅洋八元蛟川朱來安求慈母身體康健增福延壽洋一元又求自己痰嗆除根肺病速愈洋一元又求妻陳氏冐胃痞塊氣痛速愈洋一元吳興綿力子銅洋六元○小南門外顧善土代募昌字一萬四千四百九十號册無名氏洋一元沈氏洋一元裘仰山洋一元無名氏銅洋三元共四户合來洋三元銅洋三元以上初九日轔慶堂主人洋一百元燕山後裔由程輔堂兄交來洋十元潛東野楊洋四元植心堂由老協興局來洋四元常州無名氏洋二元李阿九洋二角江西安福縣八周和民由江西全泰盛局來花洋廿五元虞善士銅羊廿元泰安堂洋十二元保福齋洋八元延陵王氏洋六元三户共來洋廿六元王林氏洋一元宜振堂蔣洋一元　户由杭州王慧伯寄恊興局來洋二元不留名過路人洋四元吳韻記洋二元由江孚船來張辟匪洋四元白鶴山人洋十元二户由江孚船來紋銀十兩嚴增祥求身體强健飲食加淮洋十元王孫氏求子洋六元二户由如臯東水關孫耀卿寄福興潤局來羊十六元驉初十日 
[上海三馬路與昌絲棧陳竹坪經募山東兩廣沙洲賑捐棉衣十二月十四十五日第一伯八十八九次淸單]  
　　英會審署帳房交來丁陳氏自願助賑洋三十元○求子病愈人續助無名氏了愿二户各洋念元浦逸亭張氏求病速愈二户各洋十元孫鎔元洋二元○本埠祥發源報稅行交來昌字一千一百三十八册漢口祥發源號趙簡卿善土經募趙居敬洋五元義昌號公同昌王福泰三户各洋三元陳徵猷姚伯宣吳仲衡凌曉案于醉甫弊立亭六户各洋二元梁漸佳梁啓　葉方義潘蔚文羅寶亭五户各洋一元以上十五户共來洋三十一元○公大莊交來安徽公裕典經募昌字六百零八冊齊桂堂李洋五元從善堂蔡匚裕典闞熙伯三户各洋三元同裕典二户各洋二元修齊堂戴洋一元以上七户共來英洋十九元○募善子銅洋三十七元德昌銀樓銅洋兩元○漢口無名氐洋二元對洋二个銅本洋一元○汪記小洋六角○松江韓寶稼堂經募昌字二千五百八十八冊節用洋四元二角平安洋四元樂助洋一元以上三户共來洋九元二角○兩日共收英洋一百五十三元銅洋四十元對洋二个小洋八角合并聲明 
[上海四馬路高易公舘恊籌兩廣山車沙洲賑所經收十二月初九至十六等日賑欵淸單]  
　　初九日四川張肇庭翁幕一千六百七十四號冊無名氏銀二兩張麥氏一兩無名氏不留名二户各五錢以上四户銀四兩寔收得銀三兩九錢七分八厘○初十日劉佑之翁交來嘉定縣龍捐助沙洲棉衣五十件折洋三十元○華彰號交來財字第五七八號册一粟社字潤洋七元九角龍鳳彩就好梁連好趙氏桂姑有喜阿金郭發帶喜隠名氏十户各一元阿彩陳氏無名氏黄阿來勝金來有柱蘭阿潤阿妹九户各中元阿桂三角擂女阿九二户各二角五分陳府寥記二户各二角阿好一角五分以上廿六户洋廿三元七角五分○十二日汗椿求保平安洋一元○十三日湖南湘陰縣正堂韓交來湖南湘陰縣正堂韓受卿銀十兩稽山鶴樵氏鈕雙桂山舘二户各銀五兩張耕心堂四兩恊興典同興典二户各三兩林蘭眞室淸遠堂鹿蜀民鄧種瑞堂三益堂四户各銀二兩南寶蘇堂銀一兩六錢劉常樂堂楊忠愛堂合助自存垕山房周胡耀頊三户各銀一兩松柏山房傅五錢劉介祉堂存德山房蔣餘蔭山房粟培元堂文藜照堂劉松下草廬莫六户各四錢羅錫錦湖南湘陰縣儒學黎湖南湘陰縣儒學周三户各二元以上廿四户銀四十五兩五錢洋六元換銀四兩一錢合伸規銀五十二兩三錢五分五厘○潘和臣求免災洋五元○十六日無名氏洋一元○九江鄭寶記募七百七十三號册成澤賓吳松九二户各花洋二元隆興甡查煒卿王佑之三户各花洋一元以上五户花洋七元伸規元四兩五錢四分四厘○楊州吳煥記交來福致祥募五百廿一號册王天順洋八元三角七分棠陰舘陳八元李有華七元丁正發五元九角五分江雨恩五元六角何中元堂三元方永淸二元八角二分丁榮階廖錫光二户各二元李永泰王啓才丁正發方永淸江雨恩鄧禮亭鄧玉堂七户各羊一元梁輝堂梁積珊鄧景新鄭蔚棠蔡渭階楊煜堂曾子亮鄭旅橋呈瑞堂王兆祥梁積珊蔡全楊訓饒佘什謨佘顯文靑雲齋許洪淸堂曾貫參梁占魁鄧什維鄭廂不留名廿二户各洋中元有心無力堂二角六分以上廿九户共洋六十三元又吳煥記募五百廿號冊梁永興梁大金梁壽山梁培慶四户各洋四元二角五分陳衍泉洋一元以上五户洋十八元○以上統共收洋一百四十一元七角五分規元六十兩零八錢七分七厘 
[彩票及影戲集欵彚登]  
　　啓者敝取前承文報局移來各善土助賑翡翠玉噐金銀首飾綢縐衣服古今書籍字畫手卷等件共計四百七十六號特掣三聯彩票一千　由丹桂天仙義錦三茶園演戲分售每票收洋八角除該園戲金二角又除九五扣賞給該園案目外本所實收到洋五百七十元所有得彩之票早經陸續對號領去因票金未及暈齊至延日久今特登報牘以誌三園主襄賛之誠藉謝諸善士樂助之義○再蒙顔君氷京吳君虹玉兩善土垂念災區廣重等賑維艱並邀同曹藍兩君以西法影戲集資助賑連夜繼演不計辛勞共集得洋三百四十六元四角除逐晚零用洋六十七元一角存得洋二百七十九元三角盡數移來拜領之餘足見諸君子仁慈隠惻籌畫賢勞實深銘佩用登日報特表寅忱高易籌賑所李朝覲秋坪謹誌 
 
 
 

Page 10

 
 
[浙江提督軍門示]  
　　照得本軍門蒞任以來迄今四載所有營防事務曁公牘往來各件必躬必親豪不假手于人至於拔補員弁更調升降一切事宜悉皆酌理秉公核寳考校並無半點狥私關說情事至若署中上下八等關防　極嚴密應酬概令杜絶房書循例承案幕友秉筆從公事無鉅細每稿呈由本軍門親筆判行自盖以　圖書方准發謄所謂權衡在我斷不能倒持太阿而授人以柄也誠恐無識之徒妄王訾議合行牌示仰本標官弁兵丁人等知悉爾等各安本分毋得妄行干謁有功必錄有過必懲賞罰二字是軍中第一要義本軍門統兵守職垂三十年夙昔不肯刻薄待人然亦不能優柔養奸自示之後無論幕友隨員房書以及從事各色人等凡於標營公事如有絲毫賄囑私社各弊端准由受害者執據指名來轅具告立卽嚴行究辦决不姑寛倘所求不遂挾嫌揑造信口誣人名節本軍門耳目甚周一經覺察得實定卽澈底根究不得稍事姑容其各凛遵毋違特示 
[厦門賽馬紀略]  
　　本月初七八九等日爲厦門西商覺馬之期計賽三日每日七次第一日首次恊隆行商勝哈定得彩銀一百元二次協隆行東白蘭多勝得彩銀二百元三次香港洋人專披爾勝得彩銀一百元四次協隆行東白蘭多勝得彩銀一百四十元五次又係協隆行東白蘭多勝六次德記行商布路士勝得海關銀器值一百兩十次協隆行商哈定勝得彩銀一百七十元第二日首次協隆行東白蘭多勝二次寳記行商丕羅勝得彩銀二百五十元三次旗昌行茶師賈士地勝四次醫生麥担勝五次恊隆行東白蘭多勝得彩銀一百四十元六次寳記行商丕羅勝七次香港洋人專披蘭勝第三日首次旗昌行茶師賈土地勝一百四十元二次爲德記行商布路士勝三次寳記行商丕羅勝四次醫生麥担勝五次和記行商哈利士勝二百五十元六次香港洋人專披爾勝七次協隆洋行馬夫華人勝統計此次賽馬獲勝自當讓協隆行東首屈一指朔方健兒好事手今又有替人矣 
[簇新關目]  
　　前報列偃文修武一節兹經蘇人述及其中尚有餘波錄之亦足供人一噓是晚考童打毁一陽樓之後次日卽有無名子取猩紅箋大書特書高黏試院照壁其文曰新到童天王名班於月之初六日准演大閙大東陽醉打一陽樓踏破稻香村諸劇鄙人選勝梨園久苦塵羹土飯得此簇新關目不覺興致勃勃特恐一曲登塲更不免鑼翻鼓破耳童天王者何吳人以　童身分大莫與京故向以天王目之非眞有三頭六臂丈六金身也至翌日長邑尊將是晚滋閙之一陽樓士及乘間攫物者嗚鑼者兇毆者共四人各予一枷發試院前示衆近日觀前各鋪户上燈後卽一律閉門不作交易以避其鋒甚矣文陣雄師洵足令千夫辟易哉 
[甌江耳食]  
　　本月初八日西溪某甲肩挑烏荳至五馬街喊賣筐中所存靑蚨二千一百文無意中被偷兒攫去甲以辛苦所積一旦付諸東流憤恨塡膺意欲尋死隣人見之咸生惻隠之心各出錢數白文湊付鄉人鄉人叩謝而去○柟溪之巖坦頭陳庄博嶴巖下小洲垟西溪之盧山曹坑均　土匪劫物拔人鎗斃事主等案赴縣呈報者幾至踵爲之接周邑尊會同城守營紀守戎督兵四十名前往緝拿兇手並押回拔去之人○新任樂淸縣羅大令信於本月初八日附永甯輪船抵甌叅謁道府各憲畢卽於是日束裝就道擇定初九日午刻接印履新 
[武漢雜談]  
　　去年鄂省點魚套及漢口招商局碼頭均現出絶大沙洲幾同平陸各各輪　苦于膠滯終無良法可籌直至今春浪湧桃花始得輪機舒展入冬江水枯涸宜昌江通各輪舶早已停行至上月下旬上年所現之沙復經露出日前江表輪船悮行其處突被淺阻設法倒退方能出險入夷○鄂省學政履新後向例先試德安府屬盖取平安之義也由是而漢陽而黄州各隨其便以爲後先刻新任張文宗已行文漢陽擇定明年正月十八日縣試落燈風裏白戰無譁燭盡三條當必有行文之樂也○漢陽城北雙街迤東一望茅龍密如鱗次類皆貧苦小民雞樓蜷伏藉蔽風雨處也本月初五日晚三點鐘時突聞火警勢若燎原數十處茅篷盡付一炬誠可憐已　前報紀車行縱火一事兹悉縱火者實係造車之木作事後房屋已經官發封押令遷移他處矣 
[援古證今剴切勸世]  
　　日前塗遇洞庭山籍朱少村翁道謝拾遺待繳登報布勸藜對以仁者所爲不求人知第湮没不彰恐世之與此相類者卽變生不測并出於不自知洎邀談往行感應昭彰斑斑可考如吉州城内徐姓遺婢送金釵還人婢揷頭上中塗墜地城卒李姓拾之因隨婢行觀其所之婢入人家倉皇卽出至江邊欲投水李急呵而問之婢曰主母性酷適命送釵還人中途墜失必遭垂斃不如先死卒還其錢婢感謝後婢嫁梅林渡村民爲妻一日卒將登渡婢力挽到家沽酒欵之忽聞渡口喧噪渡舟溺人俱死李卒以留故得全云云吾翁於兵燹之餘凡有親朋莅滬告貸於門無不出資酌助近又拾遺待繳該嫗感謝俾免家庭詬誶其成全爲不少也較之遣婢送金釵還人前後如出一轍不讓李城卒專美矣哲嗣年已弱冠家道必隆我將拭目以俟之霅溪靑藜閣主人謹誌 
[停議祖塋改向移資助賑]  
　　謹啓者今有洞庭山籍鄭少峯翁令郎潤生兄曁筠洲翁令郎哲甫兄偕蒞并賑洋三十元囑解山東災區據述本擬將其曾祖墓撥向重建現兩兄尊人商議停止移助賑欵與其攺造而多冗費　如仍舊以妥先靈聆厥語言十分透澈洵堪勸世後裔克昌奚啻操劵而獲不勝預賀用特登列報章以供衆覽上海北巿絲業會舘籌賑公所教弟施善昌少欽氏謹誌 
[奉贈松堂先生倒步小樓吟飲原韻寄呈哂政]  
　　擬從海上訂知音渴慕高人久契心有酒慣供名士飲登樓好與衆仙吟君推風雅標淸譽我爲功名染俗襟自是當年舊游地幾時鼓棹快追尋魏　吏隠仲補阢惟勤拜草 
[奉題董實庵先生玉照卽希正句]  
　　難得年踰周甲時依然矍鑠顯丰姿圖憑紀瑞符堪給圖中懸有天師符畫妙傳神扇慣持客裏交遊宏結契公餘吟詠善摛辭才名合與香光比白下風流繫我思小樓主人拜稿 
[題欽旌賢孝嚴孺人割臂圖册應丹徒包曉村明經之命]  
　　至人有庸行所重在天倫勢迫情乃見理得志始伸不意巾幗中得之嚴孺人孺人幼讀書及笄歸包氏事姑如事母純孝傳閭里閨中徵靜好相依比連理詎意風露侵　忽病成痞　病妾心憂妾身願代死　瘳妾心安妾病不復起可憐蘭蕙質命薄直如紙旣死事乃彰見者心焉傷左臂肉凸出寸許露金創想見執刀時鬼神森然立眞宰訴九天天亦爲之泣但求夫病安此身奚足惜爭彼日月光擢兹冰玉質大府上其事九重賜旌卹聖恩樹綽楔徽音千載式蹉蹉蜉蝣輩虚生亦可惻展卷一悽然令我長大息吳縣邃翰甫福元初稿 
[前題]  
　　涙痕和血染羅襟一劑刀圭奉藁碪誰道茂陵秋病起氷肌酒損到芳心續命眞懸肘後方返魂難覓夢中香掩燈愁聽抛金翦滴黄門涙幾行毁傷遑恤前賢論慷慨休從烈婦旌赢得瓣香酬妾願丹靑難荒此精誠疁城秦綬章稿 
[前題]  
　　一瓣心香禱玉宸刀圭神助腕生春漫將玉臂淸輝憶不見情癡是性眞羅襟猩點舊痕殘瘦盡霜肌不忍看熨體空憐荀奉倩返魂何處覓金丹疁城秦毓麒稿 
[前題]  
　　憔悴相如臥病身刀圭手試妙回春非關兒女癡情事畢竟倫常至性人五夜焚香甘請代三年抱疚遽歸眞旌揚盛典褒揚筆難慰黄門獨愴神丹徒子開氏戴啓文吟稿 
[前題]  
　　月黑鵂鶹啼屋後妾夫病急忍束手抽刀剜肉血淋漓療夫奇方在妾肘妾病小起夫病瘳妾爲夫死妾不朽吁蹉乎妾爲夫死妾不朽蓋棺斂妾見創口吳縣實甫氏毓秀漫稿 
[前題]  
　　也識營家割股心苦心如結藥無靈　人求已商量定星滿長空月滿庭夜　焚香禮碧翁巫咸不降術將窮奏刀一霎人誰覺賸有羅衣血染紅夫病方瘳妾病來無情鬼伯苦相催臨危　有遺言囑自愼起居更節哀代賦悼亡詩一篇無情何故意纒綿一言請向黄門告我已鰥居三十年吳縣七十有二叟深之氏雷浚槁　 
[前題]  
　　一念精誠感上蒼劇憐侍疾意倉皇憑將弱質無瑕玉借作郎君續命湯百年偕老願難償一度回思一斷腸太息羅衫猩未浣不堪重檢舊衣裳吳縣申伯氏張茂鏞稿 
[前題]  
　　人生三綱峙若鼎夫綱重與君父等淑媛况生詩禮家才藻高華德貞靜標梅迨吉子歸日翁姑交賀雞鳴警一朝平地風濤來藁碪忽攖二豎災焚香籲天天不語拚爲鶼鰈從泉臺情迫陡生　拙計風樣并刀刲玉臂血染襟袖紅模糊鑪　調成湯藥味全憑片肉起沈疴至誠格天最靈異誰知并桃李代僵郎加餐飯妾膏盲纏綿四載終撒手蓬萊宫闕驂鸞翔戚族推賢桑梓敬煌煌綽楔拜朝命姓氏編入列女傳彤管一枝播奇行奇行胚胎庸行中閨門大義諳三從元和潘誦炳初稿 
[敬題韓淦泉軍門方菊圖並請高昌寒食生指政]  
颯爽英姿孰與儔西風一戰大名留力回薄俗心持正氣傲繁霜品最優三逕獨能搜異種九秋端合展奇猷酬勲早錫將軍印未許東臯任自由海上種榆山人悅彭氏拜稿 
 
