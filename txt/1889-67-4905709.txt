# 1889 - 67 - 4905709

 

Page 1

 
 
[新印十粒金丹出售] [  申報館主人啓]  
　　十粒金丹一書不著作者姓氏櫻题多用對偶盖遵章回小說之倒面中間雜以七言句若詩歌者則又沿肙詞格調其中叙述鎭國公高　侯事　雖皆羌無故實而一經描冩無不栩栩欲生他如俠女貞姬刁奴强宼紅　義士白袷名流要皆刻意描摹惟妙惟肖而尤妙者詞意淺近不涉艱　不特學士文人藉以遣興卽綠牕静女黄髮慧重亦能一目了然毫無疑義誠小說中之别開生面者也現在裝釘告成每部十二本價洋七角本埠由本舘帳房及申昌書畫室出售各外埠則槪歸申昌及經理申報人此佈 
[招集經室續經解股票啓] [  點石齋主人謹啓]  
　　經解彚刻首推通志堂體例可謂善矣然所采多宋元諸　之說及學海堂行世而士知實學直可爼豆漢懦但所取或非足本若疇人傳廣雅　　列其中通儒微嫌其冗雜後學又苦於檢尋此編依經編次全倣通志堂而去取一以漢學爲宗凡稍涉宋　諭說者概從割愛廣搜秘籍力關幽光采書百七十餘種積卷千四百有奇甄綜加精條流一貫實踵儀徴之盛業蔚儒林之鉅觀本齋志在壽世匪以圖利其書足貴其價甚廉預定者　取工本先繳洋八元取書時續繳十八元裝盛木箱一只因冩印精工校　嚴謹務使毫髮無憾一時未敢草率成書用告售股諸公宜早賜敎出盡後不預股者每部定價四十元特此佈聞售股處○在上海垃圾碼頭本南局帳房三馬路申報帳房南北申昌以及漢口黄　街本局京都琉璃　本局廣東省城本局皆可購取此佈 
[論滬上小流氓之可患]  
孔子云少者懷之孟子日幼吾幼以及人之幼人當幼穉固在可憐之列所當撫摩而噢咻之何足云患卽使童子無知冥頑成性要亦不過長而無成不足以克家不足以習業其父其兄患之旁人不必代爲之患也獨至於滬上之小流氓則不然前者余曾以租界小流氓之多著爲論說謂當早爲之防弗使滋蔓而爲之上者卒亦不得其所以防之之道迄未見諸施行至近日而此輩日增月盛大有不可嚮邇其猶可撲滅之勢前晚余偕一二友人赴飲而回行經尚仁里見小孩一隊約計數十人渾身裝束皆與衆不同黑色小袄密門鈕扣窄袖有里内横衝直撞或偶然與人相碰而因以詐人或偶有觸之卽成羣呼嘯而至口中皆啣號呌如巡捕所吹者然行過人前突然吹呌以驚之若稍稍斥說卽以是爲索詐地種種惡習直有令人髮上衝冠者猶憶前年報上曾載有某處妓院一傭婦爲小流氓所窘衣裙撩亂首飾無存又衣一大姐行過某巷偶碰七入齡小孩一聲呼嘯小流氓畢集四面圍住不得脫以致眼零雨而首飛蓬凡若此者記之於報不一次並有控諸官雖從嚴辦之仍不能使此風之凈絶此何故哉夫彼高坐堂皇者處則深房邃院出則後擁前呼何嘗有一事爲所親見其據案判事不過準情以酌理否則寄耳目於私人其實則情或有所不平理亦未必悉當也諸葛武侯謂我心如秤不能徒人作輕重然能保其不能使人作輕重豈能保其不自爲輕重乎有武侯之才尙可以爲此言若非武侯而亦爲是言則且流於剛愎詩日詢於芻蕘又日周爰咨詢周爰咨諏周爰咨謀周爰咨度正爲大夫言之也當此等孩子到堂身材委瑣依依可憐孰不動其惻隠生其兹悲以爲糼　無知是可憫也一加官刑終身莫贖必不得己薄責而釋之而不知此正所謂姑息之愛愛之反以害之也易日履霜堅冰至蓋言愼也謂凡事宜防其渐而杜其微也此等小流氓大都衏院中之遺孽欲責其父兄以蒙養之教不等迂闊而遠於事情柳亦責非其罪然而敎之則不能禁之管之則究不得盡委爲不能也若俗防其漸欲杜其微則當諭巡捕當梭巡之時無論街頭巷尾隨時留心遇有此等人立卽拘拿一經到案　其父兄名姓拘案重懲以治其不能拘管約束之罪倘照如此辦理不過責懲一二人而此風卽可以永絶若伹責小流氓猶未足以有濟也前此居清河里時所見小流氓其年不過七八齡今則又加三四年大者皆在十歲以外前時不過成羣作隊效西人操兵之法自爲嬉戲自相擊刺與人尙無與也至於今而竟敢藉端索詐於人則其横逆更進一層矣前數年中所見不過隨身衣服無所區别也今乃各穿小袖密鈕緊身大有獨樹一幟之勢試問此等衣服何人給之而其父兄之罪巳無所辭矣嘗見王雁臣司馬前爲法界讞員時凡見有着密鈕緊身者必斥之盖嚴之不衷由於心之不正固不僅聚　爲冠者之足以取禍也觀人於微最是難逃明鏡之處今者此等小流氓居然衣服一色結隊横行抑何胆大若此其果何恃而不恐乎彼所恃者幼而己矣幼則易於取憐幼則易於見愛憐且愛焉則必不忍懲之責之而横逆可以如故矣夫惻隠之心人皆有之以十齡内外之幼孩而必欲以　　處之殊失仁慈之意亦且有悖乎王章律例童子犯罪如在未成丁之年亦有援減之條此亦所以用其愛體上天好生之德之一端彼小流氓窺之己審乃恃此以敢於横行而無忌顧竟聽其横行而不爲籌一禁止之法恐將來大有害於地方有牧民之責者亦無能辭咎也傳日爲虺弗摧爲蛇將奈何今此等小流氓其將來之必爲蛇可以預决也而嘗其爲虺之時　無法以摧之不且令異日遍地皆毒蛇耶虺之旣長卽不易除蛇之未長又不忍除此不亦術之兩窮者乎故吾以爲治其父兄　兩全之上策也定例婦人有罪罪坐夫男正是此意幼孩有罪罪及父師律例明條班班可考若能遵而守之舉而行之推而廣之觸類而引伸之凡有小流氓一爲巡捕所見則必拘一經到官則必傳其父兄從嚴懲責若此則彼爲之父兄者必惴惴焉自慮其受責而早爲禁之使不出卽出亦禁之使不横行密鈕緊身當亦不敢使之再着以自掛招牌人人各自爲禁斯勝於官之禁者倍蓰矣又何小流氓之足患也哉 
[本館接奉電音]  
　　昨接在京友人發來電音有本月十一日諭旨四道敬謹譯登○二月十一日奉上諭廣東朝州鎭總兵員缺着婁雲壓補授欽此同日奉上諭都察院奏遵議處分一摺吏部尚書錫珍徐桐左侍郎松溎許應騤右侍郎景善孫家鼐應得革職處分均着加恩攺爲革識留任承辦司員郎中鈺麟主事盧易　均着照議卽行革職欽此同日奉硃筆志顔補授光祿寺卿欽此同日奉硃筆薛福辰補授都察院左副都御史欽此 
[節譯神户又新日報]  
　　明治二十二年二月二十六日卽清國光緒十五年正月二十七日爲清國皇上舉行大婚典禮吉辰寓居我國神户宫商在宇沿川自由亭合設筵宴招請近港肘縣主署長官各國領事及紳士豪商人等共伸慶祝是日自由亭高懸清國龍旗下有紥成緑葉埀花門一座樓頭復有龍旗二道交又倚立門楣軒檻　挂扁燈聨燈各異樣燈甚多亭内鋪飾華美周圍遍懸各國大小旂幟正午十二點時神板京各署官長及各國領事約有四十員紛紛赴宴該國理事官蹇君念咸率繙譯官等接待欵以西洋餚饑酒半大坂府知事　野公鄕之起誦頌嗣 
 
 

Page 2

 
 
　君答謝如禮士賓盡歡而散千後七點時神扳京紳士豪商及各銀行經手新聞館主筆人等到者約九十名理事官復率商董等接待欵讌如前誦頌詞爲村野山人大意謂貴國皇上今日舉此大黄從此國勢日益識盛土字永獲安寗實爲貴國臣民之幸我國與貴國境域相接如輔車唇齒恭逢盛典得與慶賀不勝欣幸之至理事官起立答謝凡與會者莫不歡欣讚美是時亭外燃球燈千餘盞海岸放烟火數十流連玩賞至十一點始散連夜華商家均各張燈關宴以伸慶意如此盛大祝典實屬罕有足見清國官商尊重國體敦睦隣交云 
[仲連再世]  
　　金陵尹德興紙鋪素以銀光玉版擅名故欲添修五鳳樓者無不願得其十幅蠻箋以供凈几明窗之揮洒鋪主有一子一女子己引簫史之凰女則雀屏待射尚未繫就紅絲母有痰迷宿恙女恃愛而驕常短嫂子其母嫂知之正如李陵之思報漢而未得其當以故每聞呵責聲卽日此必小阿姑擠我於井又下石焉耳我願伊世世爲鼠我世世爲貓前日姑病又發詈婦不己婦逞一時之忿竟吞鴉片烟子知之商諸其父慮爲外人所笑思秘之乃自詣施藥局求藥董事徐聞韶告之日藥固可救但救者不得其法則藥反無效我須遺人持藥同往否則區區之心終未能釋然况不取分文己盟諸稽墨通國皆知杯水之敬亦不相擾子又何拒之深求者乃告以門祚衰薄人多幸其災而樂其禍故不　　張在善北推解爲懷一光臨便可生死而肉骨恨不若崩厥角又豈肯自外生成無如旁觀眈眈中心惴惴計不如秘之爲得過且過徐君憫其說裏藥與之越日忽有飛騎呼救者問爲誰日尹德興也徐君日該鋪昨日巳取藥去胡爲乎來哉呼救者氣息幾不屬惟搖手日昨日之人巳死此乃老東翁命在須臾耳徐君知事急捉鞚卽行至則滿堂器皿什物皆衝毁在地恍惚紅巾賊過人家打館光景徐君先視老翁撫其脉且喜毒未　散纔欲啓　忽四壁啼哭聲怒駡聲又有不平則鳴之聲聲聲聒耳大有所謂上不留片瓦下不留寸土之意便動其魯仲連之素抱一面令高弟某君如法爲老翁灌救己則出問死者之母家爲何人死者之親戚爲何人俱請與面斷又見以繩約兩斯文人在彼一人猶在玳瑁邊無鏡之眼鏡在鼻梁上旁有多少鄰右指點呵斥徐　又詢悉先是母家得信卽來死者之父母死者之舅舅等共轎十乘其父母皆悲悼無言惟其舅殊忿忿作色因在某茶肆中挽其舅品諭齋醮棺殮如何爲厚如何爲薄婿皆諾諾從命舅猶抗聲倨侮正相持間忽來男轎入乘自稱舅黨入門便下銉曰今日須得小姑而甘心焉時姑己匿乃從牀頂上搜出就靈前褫其衣縛手足如人彘將割而祭之中有秀才曰不可姑痛笞之鄰佑聞呼　命聲約一點鐘至呼木匠鋸具臬纔得其門而入見小姑巳奄奄一息衆共憤起捕笞者有五人從屋上而逸獲三人又逸一人衆日逸盡則反無主名問二人皆秀才日秀才慣風流顧小姑纒足之帛己解散卽用帛繫二人之頸反結其辮曰留待不時之需姑呼痛時老翁見救不得遂自吞烟徐君詢狀後心知禍由其舅起便引其舅謂曰此事己動公憤好漢不吃眼下虧君將解鈴乎抑仍繫鈴乎其舅正手足無措聞徐言卽曰惟君命徐日今衆人都言務以小姑之所受者還而加諸兩人則兩人之皮肉將何以堪依愚見不如向始陪禮然而婦人不答人拜何况深閨之弱質是陪禮可改爲靈前磕頭舅連聲諾諾曰我來磕我來磕徐曰磕頭須下手之人君但問下手者如允卽釋縛矣二人於是向靈前一伏就從人罅中　山門外轎夫在門外足等半天忽賭二人如此狼狽大爲掃興徐又告舅曰老翁年邁今受大創非静養難保其性命今各事俱由甥婿允爲豐惲則令甥女在天之靈己可稍慰卽令甥女之母黨舅黨亦可稍慰爲今之計死者之事畢矣所有同來之女眷須舅舅開口請各自便客去主人安讓尹家速辦大事讓老翁速自調治我亦去矣時己二鼓將盡舅見衆散默愈己本虚張聲勢欲使鷸蚌相持獨享漁翁之利耳不料一悮再誤以至於斯越想越惱遂有不歸之意適徐君遣徒視翁且覘舅行止至是果不出徐所料徐徒乃面陳師意侃侃而談且日翁中氣因怯更虚類風前燭知閣下在此過夜敢以翁命相屬幸而至於旦其死生不關尊慮也舅聞大驚立在簷下促女客就此上轎己亦頓足喪氣而歸天下本無事庸人自擾之此言晁錯發吳楚之難也若斯人者尤可謂不識時務爰述其事而歎徐聞韶之名不虚傳云 
[松試八述]  
　　初十日恩府尊終覆七縣童生題不素餐兮孰大於是王子墊問日士何事全篇詩免 
[天津官報]  
　　陞任廣西巡撫高紫峯中丞崇基恭荷恩綸籲乞陛見仰蒙俞允當卽交卸粤藩篆務束裝北上中丞原籍係天津府屬静海縣此次遵陸而來道經珂里展覲松楸並爲宗族交游攀留數日至二月初一日到津晉謁李傳相並拜會司道府縣各員小作勾留然後赴都入覲○前任長蘆運憲賀幼甫廉訪良楨恭承恩命陳臬黔中正月二十四日廉訪交卸篆務約於月内入京陛見跪聆聖訓然後擇吉赴黔 
[氣焰逼人]  
　　大津楊柳靑之東西各有火神廟每歳元宵後賽曾　神藉以禳災而祈福習俗然也去年田疇有秋村人多收數斛麥便踵事增華議行是會東西鄕落彼疆此界恐後爭先幾釀事故嗣經議定村東於十六日舉行村西於十七八日繼之按部就班及時行樂嗣緣十七日春寒料峭風利如割改於十八九日連日遊人如蜂屯如蟻聚十六日黄昏正行會間猝有婦女坐肩輿導以籠燈呼殿而前遊人退避不遑從者輒以馬撾作當頭之喝時適與海雲圖遇海雲圖者上不在天下不在田風雲變化之會景也會中人偶與爭持披婦搴簾嬌聲喝打從者愈怒任意亂撾帝觀者頭額都被擊破始擁肩輿而去其氣燄如此村人均怒之以目嗤之以鼻村有梁氏女嫁某武員現爲統帶者疑卽若人遂共以爲妻憑夫貴竟忘却本來面目矣該會係聚善水局承行翌日與海雲圖會首均奉村中分防汛弁傳究夜間滋事一筒飭向彼婦負荆衆益疑該婦非披一品衣定　九仙骨不敢與較踉蹌趨前則婦乃息影於蓽門圭竇之中會中人等雁排鵠立於茅檐下齊乞饒恕該婦在室中鈎輈格磔作女嬃之駡兩間東倒西歪屋一個南腔北調人不倫不類村衆之狐疑頓起試舐紙窓一認廬山眞面則似曾相識彼固村中土妓人盡可夫之吕氏月卿　遷地爲良不過一載弁之傳究者係奉太邱氏名刺而行太邱之爲何許人弁固不得知而月卿之爲太　何許人衆更不必知也於是一哄而散 
[和尚神通]  
　　天津河東大福寺年前廟貌傾頽住持僧募化重修經年累月善男信女無捨以祗園佈地金者時有卓錫僧謂非捐頂踵難生檀越一片婆心自以鍘刀斷其左手越日莊嚴佛貌其左臂亦無故自落一時遠近喧傳佈施金錢如雨而該寺遂輪奂一新惟香火雖佳終不如河北三太爺廟之盛三太爺盖係塗山氏後捍患禦災靈應如響前經傳相奏請勅封功德及民遂崇廟祀去歲僧夢三太爺遷居此寺值事人等遂搭臺演劇賽會理神以爲古刹光由是寺中香火日異月新今年正月中旬僧預示湼槃及期果坐化一時遠近喧傳焚香者膜拜者絡釋而至如此者三永日僧之生前死後迥不猶人殆所謂與佛有因者歟然明眼人當自辨之 
[茶務贅言]  
　　昨日印度茶西人飲之時覺膨脹云云此據九江訪事人所述用卽照錄旣而思之此說不足爲信如印茶欲膨脤何近年來印茶消塲日多一日中國茶轉日少一日此以知斯言實無稽也誠恐中國業茶者漫不加察則今年茶價必昻而西商之消塲蹇滯其能無折閱之虞歟 
[雲間瑣志　]  
　　松江西門外塔橋附近商民爭紥花燈出遊街市某日之晚有甲乙等諸無頼藉端滋閙將傘燈擊成粉碎虚花執燈者索償靑蚨三十串經某丙從中排解補貼若于其事始寢○某姓婦農家者流也一日至郡城購物將靑蚨八百翼置竹簍中向東門外某醬園暫寄匪人某甲尾隨其後醬園夥疑係同來未經留意少焉甲去而復返向夥日頃者婦所寄之錢乞速交還以應零用夥遂如數付甲手甲卽去不知 
 
 

Page 3

 
 
所之及婦向索錢夥叱之曰汝夫取去己久何猶向我饒舌耶婦知被騙放聲大哭久之乃垂頭喪氣而去 
[安省官報]  
　　二月初一日牌示太平府王汝勵調署徽州府徽州府春岫調署太平府卸署廣德杭村司傅林到知縣王廷槐知奉支應局委辦文案縣丞孫筠辭奉委解南京水師月餉巡檢王文壽奉委接稽查北門城委辦六安州兩河口厘務直隷州湯沅宜到初四五日指發安徽試用巡檢汪昌震到江蘇人府經張兆輔知銷查西門内帮辦大通釐卡知縣李璜到 
[蕪湖志]  
　　初三日清晨蕪湖水師營陳月椎遊戎調集所部三板船在江上操演各陣舳艫啣接烟霧迷漫變化神奇如荼如火此爲春月關操之船自是連朝接操以俟提憲届時巡閱云○相傳二月初三日爲文昌誕降之辰各員於黎明時虔詣文昌宫祭祀多士之欲向璿宫金闕中高折一枝丹桂者亦莫不醵資聨會敬讞香花鼓樂衣冠備極一時之盛○去年某甲新喪大父前日虔備酒肴香紙哭祭荒阡正在焚化冥錢忽一陣旋風吹紙錢灰至身上燃及衣褲火燄滿身急經人舁回閱二日而斃○本月初三日黎明蕪湖縣嚴笠樵明府親蒞鳩江書院開考本邑肄業生童濟濟多士到者共二百餘人○嚴明府示期本月初八日設櫃開征本年上忙錢糧並帶征上年未完銀兩想管業各户食毛踐土必當踴躍輸將也 
[蕪湖官埸紀要]  
　　署蕪湖關道孫樹人觀察于本月初三日赴白下晋謁曾沅圃制軍禀陳公務○正任蕪湖關道雙錫五觀察定於本月初七日回旗僚屬各員紛紛設筵祖餞紳商之受其德惠者公製德政牌匾萬民衣傘敬送鈴轅以詰去思之永○蕪湖爲通商口岸交涉事務頗　殷繁洋務局總辦祺子麟太守綜理局事兼筦洋藥土藥稅厘昕夕從公幾無暇晷孫觀察因札委劉大令大章爲之襄理 
[恭宴銀臺]  
　　初九日黄潄蘭大銀臺臨仁濟善堂拜會施少欽封翁昨日午刻施者卽具柬設席在仁濟堂請大銀臺午餐陪客係英會審員蔡二源太守法會審員葛蕃甫同轉王友林葉成忠兩觀察戴綏之司馬四點鐘始盡歡而散 
[花朝選勝]  
　　百花生日淑景暄妍半陰半晴最堪游賞滬城豫園萃秀堂點春堂諸處重門大啓任人遊觀一時騷客文人聨袂而至聽香啜墨韵事良多而踏靑媚子拾翠佳人圑扇輕衫掩映于疎柳淡烟之際天然畫意如披元人清明上河圖誠一年之勝事也 
[烟窟猥談]  
　　前報列小東門外烟龜沈二麻子家被人搶去烟妓一案當時葛同轉判將林阿友王光啓胡小亭拘押嗣經包探禀稱查得刦狓之人有信致王關寳烟館王係縣署捕役昨日同轉因飭提王妻劉氏到案研詰之下供稱丈夫爲縣署捕役夘名李慶租住小東門外十四號房屋小婦人原籍鎭江十九歲時嫁王今己四十五歲去年四月初一日開設烟館丈夫爲姚阿二之事現今收禁縣中本月初五日小婦人從　中出外被多人拉住頭髮撳在地下痛毆以致失去簪物信函不知何人送來夥計誤爲收下迨小婦人回去始悉當將夥計申斥展信觀之茫然不知情節同轉詰其夥計是何名字包四是何處人答稱夥計名鈎子同轉謂爾　在此暫留可囑鈎子到案隨飭提在押之林阿友研訊林供小的在普濟輪船當水手是日偕友至通裕飲酒後至花烟館轉角處某酒肆又飲以致沈醉糊塗出門時適逢彼等閙事旋被拘來同轉着暫管押侯查明再核又提王胡兩人分别研訊兩人供詞不一且任意妄指他人及至對質又屬不符同轉飭暫押起待拘到包四等人再行訊究 
[縣訊巡局控案]  
　　汪金大赴巡防南局控王阿二兇毆局員送請裴邑尊訊辦前晚邑尊升堂研究汪稱王遊手好閒不務正業前日與小的尋衅致被毆傷刻己告痊叩求明鑒王稱小的向業裁縫汪名爲擺雜貨攤實則爲人撮合慣作蟻媒邑尊以汪王事起細微略予申斥令汪退去王交父母領回○端木李氏赴西門外巡防局控潘陳兩人誘拐女孩局員移送到縣裴邑尊集訊之下李氏稱小婦人生有五歲女孩偶立門前忽然不見尋之不獲自以爲珠沈合浦無望再來矣忽有隣居潘陳等人言及女兒在新衙門附近同往查看則係男孩潘陳不依勒令小婦人至烟館中吸烟講論且索酬勞洋若于小婦人知伊等是歹人是以扭局控告潘陳同供小的等實不知女孩所在叩求鑒之邑尊謂李氏控潘陳誘拐殊無實據姑着潘陳帮同尋找可也 
[釁起天倫]  
　　浦東人高土土控稱妻子朱氏不守婦道携物私逃旋由妻父朱阿榮尋回叩乞究懲以爲之儆前晚三鼓時裴邑尊升堂質訊高仲訴前情朱氏囁嚅而言日小婦人並無不端情事無奈丈夫性情暴悍不念牀頭人甘苦時時按倒痛毆小婦人荏弱之軀何堪當此是以私行逸出行乞以度晨昏大老爺秦鏡高懸尚祈俯鑒高稱妻性懶惰曾經訓責並不痛毆邑尊謂夫婦之間總以和睦爲貴似此公庭對簿有向顔面見人不如罷訟回家依舊岑耽瑟静兩造瀆訴不休邑尊謂本縣諄諄告誡爾等尚不知悔悟耶乃飭將朱氏交父母領去交高諭以若再滋閙本縣當各子嚴懲○洋涇鎭人黄阿二被叔祖允疇所控覊押翼房前晚斐邑尊升堂提訊黄稱小的刻己知悔决不再蹈前轍矣邑尊謂爾旣知悔嗣後可攺過自新勿再向叔祖胡閙其應得家産爾叔祖自當遵照前諭均分與爾毋得冉滋訟端諭畢着卽具結釋回 
[僵斃可憐]  
　　前日有一丐者年約三十餘倒臥路旁寂無聲息旁人撫之氣己絶矣旋由地保報明保安善堂備棺成殮發義塜掩埋據云此等病丐由巡捕舁　公堂發交頭門地保留養地保卽棄諸路側適逢寒冷以致僵斃計一月之内若此者巳共四名矣目擊之下能無慘然 
[英界公堂瑣案]  
　　陸忠維訴稱失去棉袍由捕房緝獲人贓送案請究竊犯宋阿大供稱小的本係清白良民實因凍餒難堪忝顔爲此捕頭稟稱宋實積竊所犯之案罄竹難書旣入訟庭尚何哀哀求恕耶蔡太守判發捕房管押一月贓交陸領去○江北人俞郡子素以御車餬口昨日蒲伏案下訴稱源記銅鐵店學徒林潤錫僱車裝載銅鐵因事口角卽肆兇毆小的急以右臂搪之以致受傷甚重適逢捕至拘案請懲捕頭禀稱曾送俞至西醫院醫生察得傷勢頗重須閱二月方得告痊俞妻倪氏訴稱小婦人全賴丈夫養活今傷手臂無可趁錢小婦人度日艱難幾至絶命矣訴畢涙下如雨林供廣東人彼此爭執失手碰傷蔡太守騐得俞受傷可憫判林先繳洋十元給其妻爲養赡費再行押候醫治傷痊然後質訊○姚永福訴稱昨夜出外買火油師忽見一人携棉被奔逃然尙不知其爲竊賊也旣入門知己失被急返身追之經人阻獲交捕送案竊賊張阿三供稱小的初次犯竊尚乞施　蔡太守判管押十天以示薄懲贓交姚領去○恊茂綢莊夥陳順卿訴稱周阿九從後門　入意圖行竊交捕送案周供新正初旬小的偕陳至楊公舘賭錢陳以五木無靈輸洋甚巨結算之下尙欠四十二元向索不還反被指爲竊賊試問賊之一字可以任意誣人乎蔡太守以兩造各執一詞毫無憑証一併叱之使退嘻賊之名固不可居而賭之罪竟可逭耶僅予叱退陳實大得便宜○王莫賢訴稱被賊竊去被窩等物報捕緝獲人贓請爲究辦譚學西供粤人父親叔父均在此間開店小的實因賭負以致犯竊包探禀稱譚前曾犯竊送究懲辦蔡太守判管押一月贓交王領去 
[法界捕房瑣案]  
　　去年報登震大米行夥扭控浦左協昌槽坊生施洪秀欠洋一案至今分文不繳葛同轉飭再爲提訊怒謂爾意此事可挺押過去乎施供前月二十注日信致家中至今尙無回信日前又有信去矣同轉謂本分府看爾家内己將爾置之度外不然豈有無人到此之理爾自供正月内理清今尚推諉耶施供求緩十天變賣産業同轉謂南匯近在咫尺何必十天施求限一禮拜料理同轉准之諭以到期不理當爲嚴比○前報列同春樓南首空房内有歹人縱火云云昨日捕房捕管房人張子卿送案張供是屋前爲彌羅洋行之産現歸自來火行所有空房本由山東人王祥賃住後因欠租於正月二十日逃逸失火之日鄰居人見有烟焰囑小的開門查看見汪長生將東洋車上破油衣及油紙 
 
 

Page 4

 
 
傘焚燒同轉詰其可是放火答稱小的决不敢冤杜他人若汪係縱火則火嘗在地板上延燒矣同轉轉詰之汪汪供小的見門被風吹開因之進内同轉着將汪笞八十板押候遣回本籍○前報列周松生賣女一案其爲媒之許昌林陳良卿兩人迄今尚押捕房昨晨葛同轉提案訊詰兩人俱照前供同轉謂前斷管押五天今己期滿隨卽申斥一番釋之傳出○萬玉林因竊車照被拘葛同轉訊理之下萬供年二十一歲安徽六安州人去年十月來滬同轉謂此間同鄕人不少爲何流落至此判責五十板給以舊衣諭候便船資遺回籍○前報列蘇州人吳阿五因妻陳氏不守婦道以致打架至初三日吳妻忽然走逸無蹤伊弟陳彩桃藉端吵閙并聞有黏貼匿名揭帖之事以致牽涉吳之房主邵姓與之口角爭毆由捕解案葛同轉沿悉其情除將吳邵等交保外陳押令將姊交出昨晨同轉將陳　案限三日内尋姊交案陳出言挺撞同轉判笞責六十板仍還押所○魏同源帳房魏治林控追包瑞洪王理羣欠租一案昨日葛同轉飭提研訊謂包日三年前經翁大老爺斷令爾分三月還清爾竟署度外現本分府代翁大老爺將爾比責遂着掌頰四十下包　交保同轉謂須人錢並保隨令與王一併還押 
[來信照登]  
　　聾瞽學塾所擬字母三十七字前經登報求聨歌訣兹共收得八紙以第三號爲較妥所有潤資己存格致書室請憑收條領取可也聨歌列後一品高官五福曷略姆斷金環父兄懼懗位内主朋闊口吃鴨丢冩雲天字表宜學汪槍茄花均可反切獨用惟而先須熟習 
[善局遷歸]  
　　敬啓者敝局諸同人妥籌經費禀奉上海縣正堂給示開辦普濟保嬰局後更於法租界餘慶里另設分局期資推廣兹因經費不敷議將分局應行事宜暫歸北泥城橋老局合辦所有分局内月給恤嫠養老兩項仍照向章在老局給發望該貧户等按月携摺來取幸勿自悮[  北泥城橋普濟保嬰局謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[經報謝册捐]  
　　聞之行仁積善惟施醫捨藥爲眼前之實惠誠以主死關頭至爲緊要故也敝堂常年經辦因貧病來堂求診者日有所增慮其費浩大入不敷出特將咸有一德捐册隨報廣送幸承本埠以及外埠仕商諸大善士慷慨樂輸共來捐數己登前報定邀共覧今初七八九日三天又接本埠並松江安慶漢口仙女廟九江武穴南潯金陵泰州福建杭州等十一處碼頭寄回捐册十七扣共收洋三十五元六角五分又錢八千九百六十文當　三十愿敝堂當卽原班具復隨送鎭宅符善書各一件想荷均電蒙豪澤之頻頒貧病有回春之樂恩同再造感戴共深善昌等謹代窮黎九叩並望四方善士慨發慈悲源源接濟不使有中潰之虞則貧病幸甚敝堂幸甚焉上海北市六馬路仁濟堂董事施善昌等謹啓 
[蒙助施醫藥一文愿報謝]  
　　竊思樂善不倦息息皆以救濟爲心與物同春在在可施匡扶之力兹由正月二十六日起至本月初六午止蒙遠近各大善士交回捐册六十扣共收洋七十二元五角錢三千四百八十文又安徽子助規元十兩正另助辰捐十六愿本堂拜領之下欽感莫名另具清單刊列報章肅此鳴謝並揚仁風上海虹口元濟善堂同人陳麗明陳仲夔趙奇峯陳詠南麥業卿鄧善初鄭程先羅初屏黄晴軒何芸思頓啓 
[送昻若五弟赴禮部試錄呈大吟壇正之]  
　　鎩羽秋風愧老兄依依相送上春明文章總要名心淡波浪何妨放胆行來日晨昏愁遠道幾人骨肉見交情醉眠兩字須三省報到平安勝顯榮[  雲逵朱家驊未是草]  
[題浮槎仙吏張郁周悼亡詩後]  
　　從來詞客最情痴番岳何堪更賦詩窗外忽聞銀蒜響臨風疑是捲簾時歸來不見玉樓人寂寂粧臺半掩　愁煞一枝京兆筆晝眉減却鏡中春海上温柔别有鄕雙飛爭羡野鴛鴦憐君獨重鸞鳳侣彈斷琴絃倍感傷此生如此况他生愁對孤燈夢不成一夜落花風雨急替人冩出斷腸聲[  丹徒綺禪閣主楊家禾少仙氏稿]  
[送友北上預爲芷淵屺懷兩兄祝之]  
　　絡繹公車得路長眼看旌斾劇飛楊幾多意氣拏雲健老我心情送客忙抱質自知非　簋成名到底是文章閉門好聽春消息洵有高才步玉堂[  柳隠詞人馬相加海上吟]  
[上海六馬路仁齊善堂經收咸有一德册施醫給藥捐自二月初一至初五日止天收數第六次清單]  
　　杭省積善堂浙紹德記二户各洋廿元平壽樂善堂陳洋十三元　志堂洋十二元積善堂餘慶堂平壽室琴堂三户各洋十元集福堂何祖厚二户各洋五元沈以誠森泰號衆友二户各洋四元無名氏洋三元五角不留名人求己道人發記三户各洋三元無名氏韞輝廬陳厚德堂沈品華阜昌帳房欲濟主人姚德輝張昌貴悔賦堂宋隠名氏聊盡我心陳十一户各洋二元愈柏　曹錦泉揚道生熊文臣四户合洋兩元華彰號無名氏無名氏張契蘭程賓來周年樵四姓人松泉居士清和翔西昌泰典梁權鈺方源森黄亮卿錢勲彭驥昌成記馮王氏怡怡堂蔡愈子良陳坤載黄鶴洲世德堂徐竹卿恆記廿四户各洋一元遊狹閣主人洋八角裕慶堂主人裕慶堂同人二户合洋一元四角五角徐竹村鶴溪釣徒遂意馮祟記洪星記張幼慈慈偕室主氏爲善者清和氏梁榕先林錦堂愛莫能助趙如琛敦厚堂舟中人十四户各洋五角楚北遊子樵隠居十春畦居學記義壽椿堂慈萱堂樂善堂坤德堂未遂子坤安堂兆記元記清河毓麟清河毓鳳清河毓駿十六户各洋三角無名氏雲溪山舘禮安堂福祿山入翰苑堂吟香仙舘恭謹堂嘉會堂李鑑亭九户各洋二角無力子洋三角半慚愧子并口餘生安吉怡怡書屋祝承平又新氏葉正均紀保之李浩雲吳富林清和咸安氏吉安十二户各洋一角景華洋五分無名氏銅洋六元胡品泉銅洋五元韞輝廬陳古董張二户各銅洋三元隠名氏銅洋一元丁餘氏令宅錢二千八百八十文信菓子錢一千零八十文勤補居錢七百念元附驥生錢六百念文西河氏西河王氏二户各錢五百文陸隠名氏錢四百十文道南氏錢四百文力不足無名人曉記冀家安謙和祥丹災景老心香無名氏半痴山人胡寳林黄輝災又子勉氏周氏棉壽者李春發劉恆壽李守邦蟾宫子焚香讀畫室不力人世德堂求平求咸廿五户各錢三百六十何桂生隠名氏二户各錢三百文胡書卿鴛湖書屋隴西氏楊錫泉錢閨官錢祥官六户各錢二百文祈自願陸黄合洪吳合三户各錢一百八十文彭城記一百三十文實流金氏吳念萱貧士河南氏方氏五户各錢一百文碧雲軒主人錢九十文洋廿培何六順何蘭卿劉桂芳謝如銘朱長庚蔣五子陸松浦朱金生無名氏十户各錢五十文洪酌中洪篤齋洪愼齋程卿侖子銘詹筱槎詹成卿歸樂琴八户各錢三十文以上共收洋一百九十元○九角五分銅洋十八元錢十九千九百十文 
[上海北市絲業會舘籌賑公所施少欽經收河南皖北奉直揚鎭江陰賑捐正月廿五至三十日第二千零另五十次清單]  
　　振德堂大善士規銀五百兩泳吉號無名氏一百元蘇省無名求子諸病愈三十元召南無名十二元寗波權署文案處節省筵資五元杭省張大林爲子驚愈完愿求永不再生四元蘭谿映雪書屋海陽世義堂求保合家平安四元銅洋一元陵湖嚴頌侯求父足病愈二元寗波鄧公舘邊馬聽唱賑捐歌節省做衣錢助求手足輕健一元又求兒邊阿梅立業成家一元九大燭號錢一千乙百七十文以上廿五日○蘇省馬文植善士募忍庵主人一百廿元堂熟徐祥隆五元石門善長典衆友四元綿意氏三員孔成記二元慈谿沈文鑑祈母病愈一元董生陽邵純孫折菜一元崑署正席粱知過子求諸病愈一家清吉如意錢三伯上洋同興德記陳沐恩先生交到渝城同興德錢平銀五十兩合規銀五十二兩二錢五分天順祥銀廿兩合規元廿兩九錢杜俊升戴小田各五兩作規元五兩二錢二分五漢口無名九八五平它銀十兩以上廿六日○如臯育嬰堂康壽求免痰喘八元無名求子病愈五元又求母太平一家安康五元蕪湖伍記由招商局來福建恆善居同募五元朱金寳五元餘姚花厘局帳房嘉平同人得彩二成提助五元蘇省老萬順酒坊四元杭省楊亷伯翁募鄭家學病愈四元又延靑舘主爲妻朱氏求病愈二元奉化塔山同署華亭譚水詩蓬主人求母病愈二元大通泰昌鹽行鄭順之二元眉山氏一元五角可齋一元諸客求長子病愈一元常熟程履觧祈身安一元○泰州許公舘事不書名求福多壽本洋五十元寳齋八元默齋六元無名四元黄道人永記順記無名求四時太平四户各二元求關開福記以約三户各乙元共十一户合本洋五十元英洋廿九元無名錢三伯○崑山張金春募金錦伯朱玉恃各兩元吳撰先朱進士各一元陸衛堂乙元五角翁埭如五角共六户均求保合家平安合洋八元以上廿七日○嘉瑞堂陳祈病愈洋一百元出使隨員共水氏祈病愈由源豐潤來五十元常熟同福養周龍章祈子病愈廿元陸愆祥祈子病愈十五員顧勝氏由蔚豐厚來江西公義平銀十兩合規元十兩另六錢九分泰昌棧唐繼盛募十元程心伯祈子沙子卽愈六元寗波七歲子葉泰來拜年資助賑保平安四元無名祈父病愈四元慈谿醉經閣馮祈兒女平安四元勤邑徐顯名祈病愈一元無名祈痧子卽愈三元楊學　平安三元少蘭由源豐潤來二元五有孫世仁堂求子錫　病俞二元太倉州學署黄元芝善干二元柳廷後裔由愼餘莊來一元進珪一元江菜官錢二千文祈保再復洋五角○江裕船來野墅道人錢二千文程鶴年鴻年各二百文無名氏八百文又五百文共五户合洋三元六角以上廿八日○林羲均洋三十元歸高陽俞氏求病愈先助廿元無名氏十元寗波鴻昌黄亮卿由兵嶼返寗途遇大風許愿後得以安抵將謝神戲資移助十元橋居檳嶼林國禮爲妻臨産許愿獲安十元歸安學錢募榮記十元仁和高如墉求病速愈五元東海徐五元鮑陳氏求保平安三海寗蕭樂壽堂病愈完愿由川沙寄來二元無名氏求毋病愈康健二元徐柳橋求病愈五角公順徐照來各銅洋一元○江西饒州府署徐少衡善士募臥盧春酒移賑洋六元河陽氏許爲子指疾全愈酬賑隠名氏各二元徐鴻鼎一元錢三百文三槐堂四知堂饒西學堂大有堂范小航崇德堂懷玉堂楊雨珊申江四宜堂程季闖眉石主平海記永安堂敦仁堂萬毓峰饒守善堂十六户各一元以上廿九日○凈馥室爲夫病愈完愿永保益壽延年洋五十元翁州彚生號求店務平安諸事順吉由餘大莊來四十元漢莊泰記匀章世顯堂馮求瘡口早愈廿元在記求合家平安廿元江昌永和募點縣南屏善士十五元沙溪永泰朱紫雲求保身體卽日復元十一元錢五百文仁和馮静巖祈保平安由張相伯先生來十元雨花書屋求沈免灾易育　季捐九元陸小寳六元張毓寳五元福建半醒道人病愈完愿五元乾泰五元楊杏棠二元黄張氏一元集善堂爲母病愈還愿四元楊運韜二元蘇城權應璧一元方言舘無名氏一元倫玉泉還願一元豫張如願人爛板洋廿元無名氏銅洋四元振亨銅洋一元以上三十日 
 
 
