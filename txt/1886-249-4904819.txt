# 1886 - 249 - 4904819

 

Page 1

 
 
[招集股份石印佩文韻府告白] [  點石齋主人代啓]  
　　本齋代晉記招印佩文韻府一書行數改横爲直字跡放小爲大即日爲始集股印成每股計洋十六元正願據股份者先　洋四元本齋即付股　一紙樣本一張定於明年正月底出書憑股票找付洋十二元向本齋取書一部此籍係用上等連四帋分釘六十册釘工精　　倫藏以巾籍如以　　　書一出吾知竊壇珍賞當必紙貴洛陽倘不附股份待明年出書後購求每部擬價洋三十元正如出書後　樣本不符儘可向晉記以及本　　　　　再薄海士　　附股份卽確送上洋垃圾碼頭點石齋南局帳房代收不必由申報舘轉交以歸　捷揚州元亨利錢庄天津針巿街恆違里　　　匯票庄京都煤巿街興隆店内源豐潤匯票庄漢口郭家巷復源盛紙號均可代售如欲躉買請至上洋大馬路集賢里天保棧内長順晉誠面議此啓 
[石印歴代賦彚出售] [  點石齋主人啓]  
　　是書係康熙年間陳宮詹元龍奉旨編緝者上起周末下訖明季所有古賦律賦無不採入分正續補遺逸句一百八十二卷賦共五千餘首卷　浩繁兵燹後鮮存完璧茲雙梧書屋主人將家藏舊本並假到桐城方氏藏本託本齋石印是編搜羅極富選擇至精校對則絲毫不爽墨跡則　　得中準於月杪出書分訂十六本價洋十元古學家亟宜家置一編如有躉售者請速臨本齋帳房面議價當格外從廉因工本甚大所印無多急　者勿爲捷足先得也此佈 
[分設天津申昌號告白] [  點石齋主人啓]  
　　本齋今分設申昌津局寓於天津東門外宮北街裕通恆洋行内凡　仕商貴客須購書籍讀移玉惠顧再有寄售佩文韻府股票亦請就近購取均屬忻盻 
[八十八號畫報出售] [  點石齋主人啓]  
　　太湖巨浸行船者猝遇風暴不及攏岸致舟覆人滋光緒初蘇善士設立太湖救生局令沿湖漁舟隨遇隨救給賞錢文數年來活人孔多今年五月二十日龍風爲災覆舟尤夥幸得漁舟冐死拯救雖不能其慶更生而所保全者巳不少特圖之以供衆覽報首仍列告白一紙後附淞隱漫　　說一則准於十六日出售此布 
　　問乳篇 
　　呱呱之生也無不飲之以乳此風固無論中國泰西莫不皆然其或有已則無乳而雇用乳婦則已大費周章姑無論其傭價之昻貴華人所雇必須每月三四金西人雇用則每月八元十元十數元不等此猶曰彼舍其子而乳找子　厚其值也故凡乳婦之食味必尙乎肥甘取其乳汁多也四季又給以衣服所以示之惠也是皆情理中之所應有者也乃我婦旣舍其子而乳我子彼其所圖者何哉利而已矣以已之子寄養於人不過月酧數百文或千餘文而已則出其身以傭於人可獲重值以所入者給寄養之費所餘尙多彼之所圖者此也雖令乳我子而其視我之子不啻秦人視越人肥瘠漠然無所縈於心且或有一時高興舍其子而求傭於我逾數日則忽又縈念其子急欲返視卽使勉强留之而身留心去亦屬何益甚至有暗中作弄小孩以洩私憤者故雇用乳媪最爲受氣之事然而卒有人焉雇而用之者此何故哉其在中國或係富家大族嬌養性成一至分娩之後雖身壯力强乳汁充溢而亦貪於安佚習於息憤不願自乳其子而雇用乳媪然此等必係眞富貴之家方有之大約百中不過三四又或産母身體單弱血氣交虧雖日食七星蹄而乳卒不涌不得已雇覔乳媪者此則百中不過一二至若産母云亡孤兒無倚因而覔雇乳媪是則尤不多見故綜計之華人之雇用乳媪者尙少而西人則更多矣大都來華之西人每多巨商大賈安富尊榮者亦旣有年其眷屬亦復居移氣　移體習於逸而憚於勞故在華之西婦凡生産男女無不雇覔乳媪大約十人之中不用乳婦者僅一人而一其在本國者若係大家舊族或居在城鎭繁華之地則無不用乳媪者惟有鄉村田野之婦則白乳其子者多究其故則華婦之雇用乳媪除矜貴之家而外必其眞有不得已之故而後雇之西婦則卽非矜貴而亦苦於無乳以飲見不得不延請乳媪是豈中西婦女氣體不同使然哉夫必有所以害之者在也一日有西友以此說相問余無以對西友曰噫吾知之矣中國之婦女多以纏足爲貴足之小者美其名曰金蓮長不過三寸細削如玉笋行路時娉娉嬝嬝一似弱　臨風不勝摇曳以是爲美觀而其自幼纏足之時則其吃苦也不少夫人之一身不可使之有傷今中國婦女以纏足故而傷其足其爲身之害也大矣顧所傷者在足則猶無與於身夫是以中國婦女往往乳汁多而可自乳其子若泰西婦女則於腰間束之以箍西語名曰箍二虱自幼而長一日不去使之腰細如蜂以是爲美而不知腰間久被束縳勢必漸受其害　之爲地適處一身之中安知其氣血上下之間有不從而受痛者乎昔楚王好細腰宮人多不敢飽食以求腰之細有餓而至死者人皆笑以爲愚泰西風俗婦女亦以細腰爲貴乃矯揉造作人爭效之一似腰大數圍不得比於人數也者暗中受傷故旣獲甯馨卒無乳以食之不得不忍氣吞聲以受乳媪之挾制是可異焉余笑曰吾子休矣子安知西婦之無乳由於束腰子豈曾深究其理乎西友曰未也僕於醫道素所不知何敢妄參末議特以理測之而已僕觀泰西貧賤之家村農之族其婦女親操井臼　力田間初未嘗養尊處優爲飾貌修容之計往往腰非一搦膀闊十圍力大身强可以裏助殳兄丈夫以求口實迨夫緑葉成陰子滿枝則無不親身乳哺從未聞有此等人蒙雇用乳媪者不惟力有不逮抑亦勢所不需夫以西婦之貧賤者腰非束素而從無缺乳如此以西婦之富貴者腰不盈握而無不缺乳如彼兩相衡焉或者其故卽在是矣彼華婦所傷在足故往往膂力不足而于乳則無所害西婦所傷在腰故往往氣血　阻而於乳有損子亦以僕言爲然耶否耶余曰此其理近於格致非余所能知矣請以是請教於西醫之精於格致之學者或者有以答子之所間抑或中國醫生有能精於靈樞熟於素間並能究心於立理以自求新得者亦足以備吾子之顧問也西友曰君爲僕錄此語以詢之無論中西醫生有能明此理者請舉所知以對弗吝南針之錫焉余曰諾遂書之 
[諭旨恭錄]  
　　八月初七日奉上諭鹿傳霖奏神靈顯應請頒匾額等語陜西大荔縣東鄉長安屯售有太曰廟歴著靈應上年秋及本年春間數月不雨旱象將成經該處官紳虔詣所禱甘霖立沛轉歉爲豐實深寅感着南書房翰林恭書匾額一方交該撫祇領敬謹懸挂以答神庥欽此同日奉　旨稽　正黃旗滿洲旗務着順齡去欽此○初九日奉旨此案着交邊寳泉督同臬司親提人証卷宗秉公研訊確情按律定擬具奏原告童生曾紀孔該部照例解往備質欽此 
 
 

Page 2

 
 
[高事敉平]  
　　前報紀高麗聽俄羅斯保護一節李傅相以事關重大聞信之電致南洋大臣各泒兵輪駛往高麗以觀動靜並飭駐泊長崎之定遠鎭遠等鐵甲船展輪前去紫竹林電報局亦飭打電學生輪班守夜逖聽電音現聞高事業經安謐南洋之南琛南瑞兩兵船已駛返烟臺寄椗矣 
[津事紀要]  
　　夏秋之間雨水過多各河盛漲被水地方袤延甚廣現聞大憲委任蘭生直剌前往永平盧龍濼州一帶查勘被災情形設法籌捐賑撫○許筠庵文宗應騤先定於初四日由京起馬到津開考嗣緣京津阻水車路不通擬由通州循河南下張剌史以河水漫堤渺無縴路且倉卒之間船隻亦難齊備請再緩期文宗隨又改於初七日起馬行文天津府汪子常太守傳示各生童知悉天津縣亦掃除　院備辦一切應試各生童以文宗一再改期無不引領而望云○雨水旣多菜蔬柴草及米粮價無不昂貴近日雜粮價未跌落而麥子價值反較水未漲時略减盖因上河麥熟現已源源而來也但津郡貧民多以雜糧代飯麥價雖廉仍於貧民無益也○初五日黃昏時紫竹林下工部局旁試騐藥水監竪板爲屏灌以煤油附以引火之物當火極熾時擲入藥水數瓶火卽頓滅此係經售藥水之西人到津自炫其術也 
[漢口火警]  
　　初八日夜將半忽聞警鑼四出各龍局均以水龍赴救頃刻而至文武各官督同管勇踴躍灌救是處取水甚易不及一點鐘之久火卽撲滅查該處緊靠六度橋公善局東墻多係貧民搭蓬棲止是夜因燃點蚊烟以致延燒别物及火穿篷頂人方知覺已不可嚮邇矣是役約焚去三十餘戶大抵住篷屋者皆無長物卽使被祝融氏捲去數片簟蓆不難立辦故若輩往往不以火灾爲重而孰知蔓延之禍竟有不可勝道者哉 
[燕巿秋聲]  
　　管理各廟道錄司呈報内務府營造司略謂自六月二十四日起至七月底霖雨頻仍致　大光明殿東山脊曁　皇極殿　天元寳殿各處房屋滲漏梁柱傾頽前後坡簷並遭壓環希卽回堂派員勘估修理云○初七日六額駙慶王在景運門揀選正白旗侍衛副班領一缺將二等侍衛凌然擬正三等侍衛秀昌擬陪當將該二員履歴咨送内閣以便傳期騐放○初二日酉刻鑲白旂滿佐領下領催在乾魚胡同本旗領得餉銀八十餘兩回家甫至胡同東將銀暫交莫吉格以便小遺忽有一人由後奔來將銀奪去幸本地方兵見而拿捉將其人解送官廳廳官見搶餉之人係本管兵丁因連該步軍校一併送請本旗衙門酌核辦理○戶部片傳正紅旗白滿蒙漢各旗管本年八月米銀定於初十日辰刻開庫該旂派委章京齎持印領赴庫支領其各旂營官兵應領八月分馬乾等銀本庫於十二日開放○總管内務府大臣等商議前奉 
恩賞侍衛鑾儀衛粘杆處之銀現在廣儲司庫不敷支發擬將縀庫所存尺頭大卷折放請　旨遵行其原　内發出尺頭仍照原　旨放給　乾清門侍衛入告後不知　上意能否允從也○初六日俄國駐華署欽差帶同繙譯官由京啓行從水道赴天津○泰西各國人士例於夏季遷居城外各刹宇以銷炎暑現因秋風颯颯高樹凉歸大半作回城計連日大車小擔裝運外洋器物紛紛由西山而進阜城門云○左右翼步軍營技勇練兵隊於初十日清晨齊集安定德勝二門外兩黃旗教場預備該各管帶會同神機營委員閱視合操　 
[三泖秋波]  
　　松江府恩詩農太守於十二日將敎堂案内之搶匪戆大等四人過堂轉招而靑浦考生蔡姓仍復堅執前供不願罰鍰故特一齊備文解道太守亦親自乘舟來滬謁道憲面議此事○後崗鎭私梟拒捕一節已登前報兹悉是日浙西鹽捕營大獲勝仗格殺梟匪十餘名并鎗斃其渠魁董某而巡勇只受傷五人惟一人傷勢甚重逾日殞命該營鹽捕哨官出洋六元喚後崗地甲將董某屍首棺殮仍着小心看守十三日華亭縣吳仲英邑尊接奉撫憲六百里排單謂該梟首胆敢與官軍拒敵一死不足以蔽辜特飭華亭縣立往該處勒屍示衆吳邑尊卽傳後岡地甲細訊顚末知該梟屍棺寄存厲疫壇上時有餘黨持錠帛哭奠邑尊乃照會駐松之鹽捕營官張統帶率砲船數艘於十四日七點鐘時同往勒屍○有湖南人帶藍頂花翎自稱候補遊擊專在城巿借化川資一日至東門内某紳家爲托鉢計而某紳者非但不名一錢且將其藍頂打斷花翎揪去其人不堪其辱呼寃於孔邇父母華亭縣吳邑尊以起釁在彼姑置不理 
[襄垣碎錄]  
　　蕪湖道雙錫五觀察因有要公於初六晚乘泰和輪船晉省本署日行公事循例委蕪湖縣代行觀察旋於初九日回署各屬僚送迎如禮○初七日丁祭之期適值道憲公出由蕪采營王梧岡叅戎主祭各官陪祭者咸格恭將事○蕪湖洋藥稅厘前以商董包辦期滿經署關道成寳岩觀察諭飭仍照舊章接辦此已列報及雙錫五觀察蒞任查核卷宗見認辦章程尙臻妥洽而收數頗旺故一切皆仍舊貫比來搜緝私土尤覺格外認眞雖洋商亦不敢違犯故七月分稅厘比較上届每月三萬兩外多徵五千餘兩可見稅釐之日有起巴矣○粤商之在蕪湖辦米者自端午節後停辦數月邇因新穀登塲各號又皆紛紛採米連日下水輪船及鐵甲船先後載米以去殊覺取之無盡用之不竭也○新穀每百斤值洋五六角不等新米每石亦僅一元五六角然居民多喜貪陳米故陳米每石仍須二元六角左右習俗相沿故巿儈得以居奇也○雙錫五觀察履任以來整頓稅章實屬不遺餘力查得各行鋪有與在關書役勾串舞弊從中牟利者特諭大江口稅務委員嚴密查禁並曉　關亭查拿包攬人等毋得違犯致干咎戾又訪得水販人等每有包攬及勾串簽手等於黑夜溜關而過下飽私槖上虧　國課殊非恤商裕課之道因出示曉諭謂嗣後如再偷漏溜關定當從嚴懲辦無論軍民人等凡遇溜關船隻及包攬人等准隨時拿獲送轅以憑究辦拿獲之人每名賞給洋十元想將本求利者凛遵憲訓當知激發天良也 
[營口郵音]  
　　法事敉平後雷統帥率所部八營由營口移駐九連城僅留唐軍門所統一營仍紥營口近聞此九營均須調往琿春駐系業已備辦行裝矣○李國寳過靑雲等六人開設花會無論男女貴賤無不爲其所誘傾家蕩産不可勝數久爲人所切齒日前經營弁會同廳縣差役乘其不備將李等拿去嗣有某姓等爲之保釋李仍得逍遥事外彼高坐堂皇者豈竟漫無聞見耶○甲乙兩人均以嗜賭傾家窮極無聊遂以刨棺爲業犯案纍纍終不一破盖以猾吏惡差受其貨賄故也月前天大雷雨甲乙同時殛斃人始信天道非夢夢也○日前有某駁船承駁汕頭某客之豆中途私自挖取爲客夥所見欲將船戶送官究辦嗣經人調處令將豆賠足外又在西大廟演戲一天不數日又有某駁船亦因偷豆從重議罰蓋汕頭帮客皆能同心恊力遇有　平事無不出而相助不比山東帮之可欺也○湄雲兵輪　營赴津奉迎新任恭軍憲到任蓋慶軍憲已陳請終養耳○牛庄巡檢郭少尹因病出缺署任者爲徐省尹賡堂聞徐君曾任軍署文巡捕云○營口東北水災之地周圍七百里分屬七縣嗷嗷待哺何止數十萬人刻有仁裕號主大發慈悲創議施振會集潮帮各行號先　二百金各撥　船預備乾餱逆流上駛無論生者死者概行撈起并請資善堂監理其事救起者送入東營乾盛店先給乾餅兩枚加以小米稀粥充腸嗣後卽按日供養飢民歡聲雷動咸頌行道有福云○呂水帮范永盛沙船有夥五人約齊向耆民硬借耆民允之勸其下船夥堅不允同幫見之共爲憤激羣令該耆民不准借給分文夥遂開船而去同帮更立約不准並船留伊飯食挈帶回南有不遵者罰戲三天○錢太守辦理甯河帮船捐寓平原棧三四月初時當道不允給示嗣又核算入不敷出意將中止此皆見諸前報者也前月以來各船有被挖窩賊偷挖米粮及搶劫等事太守因思兼辦保安局凡小船之在内河者均與其列各船帮皆樂從之太守遂禀請道憲再出示諭矣 
 
 

Page 3

 
 
[維揚叢話]  
　　官塲接奉王大宗師來札知文旆于八月初四日啓行所有與考生童箸於本月初九日在泰州取齊運日文武印委曁各營列隊河干恭伸迎迓至初十晚尙不戾止傳聞憲舟已由外江進三江營口前往矣○街巿之中夜間懸點洋燈以照行客行之十餘載入皆便之現吳吉甫觀察凝略爲變通出示曉諭云本道下車以來凡事之有裨益于吾民者勞怨不辭若查街巿夜晚懸點洋油燈經費向由　出在富商大賈深知急公好義當可按月繳捐若小業手藝謀生尙虞不遑豈有餘力且查接管卷内儘有一間披屋每月捐欵竟多於石庫門大店所捐之數此皆由巡役地保罔知大義第以愛惡爲乘除行之十有餘年已相沿成習此際若一概裁免經費無出若仍照舊捐則手藝貧民何以能堪因思倘能籌一分官欵卽可抒一分民力躊躇至再遂毅然將此苦情縷禀上憲兹已蒙爵督憲曾批准並飭運庫於閒欵項下撥欵協濟等因奉此本道遵卽遴派公正委員逐叚詳查分三十六業仍照舊捐其餘手藝小業概行裁免自八月初一日起選派妥當司事按戶查收爾等各鋪亦當急公好義一律通繳制錢毋違觀察此舉誠裨益於小民不淺也○灣子街鐵店巷内某生以授徒餬口靑氈一片困守多年本月初十夜忽有胠篋者流踰牆而入除管城子楮先生而外無不席捲一空並竊去同居某姓衣服甚多生晨起覔衣無有覓履不得詫爲咄咄怪事迨下榻始知爲妙手空空兒所算惶急異常遂與同居者開單報案不識有輯捕　責者能恤寒士苦衷代爲嚴緝否也 
[傳聞姑誌]  
　　官塲傅述代理蘇松太兵備道湯小秋觀察接得曾九帥電音令交卸篆務後速赴金陵因九帥將出轅大閱欲令觀察隨行也 
[銀羽化]  
　　昨爲中秋佳節邑廟豫園游人如螘八手翦綹之輩亦往往溷迹其中上午時有鬻拳者在荳行廳前舞弄刀棍鄉人某甲逐隊閒觀頃刻肚兠内洋三元竟化爲烏有不覺面色灰敗呆若木鷄旁一人問悉其故曰爾失洋後我見行竊者往東遁去爾盍緊緊追之鄉人信以爲眞狂奔而去其人亦乘間脫逃有識者曰此人亦係同黨鄉人特受其愚耳 
[瀛堧雜志]  
　　昨報列屍身未得一節昨聞該航船在滬資雇網船至周太僕廟一帶用滾鈎撈獲屍身擬卽知照屍親備棺成殮云○吳淞江爲由滬達蘇之道西人卽以蘇州河名之日積月累淤塞不堪而以老大橋老閘大橋垃圾橋一帶爲更甚每至潮落船隻多有阻帶之虞前日有米船柴船各一艘在垃圾橋下擱淺兩船水手均下水將船推動米船隨卽出險柴船之底已壞不能浮起因雇他船將柴運出船始輕鬆後經移至船塢修理○邇日凉飇習習痧症益多英租界胡家宅某蘇人向藉小本營生前晚忽覺腹痛嘔吐不休急回家延挑痧者至見病已深不肯奏技隨卽展轉云亡○二擺渡某甯人素爲駕長前日抵滬與友在某茶寮小叙忽然頭昏目暗友知患痧急雇人舁送歸家而氣巳絶矣日前南巿某名醫晚間乘輿出診夜半返家突患急痧至黎明已死諺曰自　郎中藥弗靈引之謂歟 
[法界捕房瑣事]  
　　前日下午有一人携小土二十四塊行至小東門外鳳凰臺茶肆前驀被兩人拉住將土搶奪一空急拉住一人而其 
一已將土携下舢板放乎中流矣岸上巡捕見之隨將拉住之人送入捕房昨晨捕頭　詰之下據小東門外某錢莊主投案訴稱英界喃爾洋行夥友因　急用將小土二十四件暫押銀五十兩遺人取歸中途被巡丁奪去轉詰被拘之人據稱是洋藥局巡丁彼等實包送私土捕頭着暫爲管押候解案訊○前晚法界玉露春茶肆横街居安里某姓家被梁上君子所算衣服首飾搜刮一空隨報捕房經包探查得遺下茶壺个頗似附近人所爲其家逼近薙頭店後門因至該店踏看從地板下搜出烟槍一支及零星物件及將店夥衣箱開看則原贓具在隨一併拘入捕房以待解訊○有兩船戶在小東門外因索錢起衅始而口角繼至用武巡街捕恐肇事端一併拘入捕房昨晨轉解大巡捕房備捕頭以事屬微細况係同業　出外好爲結算 
[來書照登]  
　　啓者敝所前辦皖賑核奬銜封等項於十年三月起至十一年六月止塡發局收現蒙頒給部照到所請各捐生至陳家木橋電報總局收支所内倒換請登貴報咸使聞之[  上海皖奬公所啓]  
[陳與昌解直隸賑欵啓]  
　　啓者現因直隸寳坻武香河等縣水災綦重較向年更甚災民困苦不堪言狀敝所籌備規銀五百兩同文報局解往直隸籌賑總局查收散給但山左賑欵亦刻不容緩兩處俱屬重災務祈各省大善士迅賜寄擲以便陸續湊解盼切禱切伏希慈鑒竹　陳煦元謹啓 
[畫士展期]  
　　金伯英畫士女助賑本約三日取件曾登本舘報章兹據函稱近因積壓過多索畫者請展至七日來取云 
[哭亡友沈月舲先生文并詩]  
　　嗟乎人莫不有死死而不得其時固可悲哉余友沈君月舲吾邑鐵沙人也家有老父母年逾七旬有賢子女少而且幼君固不可以死者孰意一病而竟奄然長逝耶傷已聞訃之日余爲之鬱鬱者累日憶自君與家兄經甫游學龍門受業於劉融齋先生門下并與家兄同舍余始得識君君言辭樸厚温藹之氣溢於表宇余知君非庸庸者心竊敬之家兄起而謂余曰沈君余之契友也其爲人也眞且摯其處世也和而立其幹事也果且精其自奉也淡而約交游中如沈君者可多得耶弟當敬禮之余聞言肅然起諾以事未獲久談然自是常耿耿於心不置後余廢書就賈不數見君迨戊寅歲家兄創設正蒙書院於吾家之旁舍卽今改名梅溪者君亦與共事焉始得與君聚然余在外日累於俗仍未得與君時遇也歲壬午余養疴家居於溪上草堂之東隙地構竹軒一椽小綴花木藉作養病之所君於課暇輒相促膝其間 
或月夕雪晨樽酒相對余若忘其病而君益陶然洵可樂也嗚呼君今逝　此情此境復可得耶余善病性素躁偶有不平事卽怒發不可遏然得君一言無不渙然氷解嘗語余曰大丈夫雖不能得志亦當惜身以順親况以君之盛年可大有爲之時乎噫余老矣君其勉之夫君之愛我者深而期我者如此其篤君之言猶在耳何君竟棄我而去耶嗚呼痛哉君性躭經史尤好吟詠凡有所得輒以告余言必醰醰有味君之養蓋可知矣君體氣素强常以一人兼數人事未嘗言勞而於課徒尤爲懇到凡講解誘掖飲食寒温　微不至不數年君之精力由是益瘁而病亦於是成矣然君猶不自以爲病也繼而病稍　余與同人俱以節勞爲請君始首肯時法禍正亟君慨然謂余曰時事如此以一牖下書生恨不得倡提義旅一伸國憤又以家貧使白頭老父僕僕在外安一日之養而不得徒以病軀局　人世亦何取乎方君語時憂憤形于辭色余知其抑鬱者深矣心竊慮之去年夏七月余兩兒相斷病亡君聞之爲悲傷者久之蓋兩兒皆從君受業而爲君之所心愛者也自是君積憂愈深而病日益篤同人始勸之歸里方冀休養時月復出相聚廼自君之歸病不少愈遂以光緒十有二年四月五日卒於家春秋四十有九嗚呼痛哉君竟逝耶而今而後余將安所問字耶然則君之殁也余固不能以無詞矣意所未盡復哭之以詩沈君有知其亦悲余之志否也○雄心未遂遽亡身賴有賢兒繼析薪一事替君倍愁痛椿庭頭白尙風塵○記君扶病别江頭慰我殷殷語不休　時余疉抱喪明之痛　此别誰知成永訣虹橋恨未泛扁舟○不愧循循善誘人栽成桃李十年辛何圖絳帳西風起頓减梅溪坐上春君分教梅溪書院○忍言往事淚交流題壁新詩墨尙留知已如君不多得牙琴一曲恨千秋[  教小弟張煥豐劍城甫揮淚樸]  
[申江客次呈桂笙先生卽請吟壇削政]  
　　芳名久矣仰才賢今日識荆豈偶然慷慨眞知孔文舉風流不啻杜樊　文章自有千秋業詩句應從萬口傳頗想中秋明月夜諸公迎上木蘭舩[  日本北條鷗所直方氏未是草]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年八月初七日京報全錄]  
　　宮門抄○諭旨五道錄前○發抄旨七道○粤督張等奏爲革員欠解交代銀米延不完解請旨勒限嚴追摺子○豫撫邊　奏審明京控盜案定擬摺○八月初七日禮部宗人府欽天監正白旗值日無引見○呼倫貝爾副都統薩克愼到京請安○文熙請假二十日○禮部奏請換戴暖帽日期旨著于二十九日○召見軍機薩克愼薛福辰○發抄衛榮光奏審明已革守備楊有義等訛詐案定擬奉旨刑部議奏欽此○又請將踈脫斬决盜犯于步菁簽差不愼之署海州牧周澄清等議處奉旨周澄清車運昇均着交部議處仍勒限嚴緝逃犯務獲懲辦餘依議該部知道欽此○又續裁各營勇丁名數奉旨知道了欽此○沈守廉奏接署四川藩司謝恩奉旨知道了欽此○謙禧等奏旱河武列河水漲情形奉旨覽奏情形已悉着卽飭屬查明被冲各處妥籌安揷分别撫恤其坍塌房間應行籌修之處並着迅速詳查奏明辦理欽此○毓秀等奏園内殿座滲漏移收陳設情形奉旨知道了欽此○又武列河山水復漲情形奉旨知道了欽此○○兩廣總督臣張之洞廣東巡撫臣倪文蔚跪奏爲革員欠解交代銀米延不完解請旨勒限嚴追以重庫欵恭摺仰祈聖鑒事竊查州縣徵存地丁銀米例應隨徵隨解不容稍事稽延粤東牧令交卸後輙將徵存之項延不完解以致交代逾限不能結報實屬大干功令兹查有已革試用知縣黃湘林前署儋州任内交代初叅限滿未據造册移交後任結報先經查開職名咨部查叅在案現據該員于交代二叅限内造册結報到司因册造欵目不符發回改造並查該員有徵存正欵銀一千八百餘兩米五百五十餘石壘經勒限嚴催未據完解實屬任意玩延據藩司糧道會同交代局詳請叅追前來查該員先經另案叅革相應請旨勒限該革員三个月内將欠解交代銀米掃數完解倘逾限不解或解不足數查明是侵是挪分别查抄監追以儆疲玩所有革員欠解交代銀米請勒限嚴追緣由謹合詞恭摺具奏伏乞皇太后　皇上聖鑒訓示謹奏軍機大臣奉旨着照所請該部知道欽此○○頭品頂戴河南巡撫臣邊寳泉跪奏爲審明京控盜案分别按律定　恭摺仰祈聖鑒事竊據沈邱縣附貢生徐建中以諱盜縱兇等詞在都察院衙門控告奏奉諭旨此案着交涂宗瀛督同臬司親提人証卷宗秉公嚴訊確情按律定擬具奏等因欽此欽遵咨解回　經前撫臣行司提訊犯供未確查拏逸犯梁　弋獲無期咨部展限徐建中遣抱赴步軍統領衙門續控旋經該縣將梁傻並非此案正犯又以問官袒護等詞赴都察院續控奏奉上諭都察院奏河南附貢生徐建中以　官袒護及頂替兇犯等詞赴該衙門呈訴一摺等因欽此釟遵卽催提徐建中之子徐自修到省認贓質訊兹據署臬司賈致恩藩司許振褘督同署開封府知府李國和審明擬議解勘前來臣親提研鞫　徐建中籍隸沈邱縣由生員報捐貢生在縣城開設錢鋪令其長子徐肇修三子徐自修在鋪經理光緒六年三月初六日夜徐建中家被賊越墻進院用刀撥門徐建中聽聞起身喊捕賊人逃逸徐建中赴縣呈報差緝蘇小狗因貧難度稔知徐建中鋪内有錢起意糾同梁儍行竊將贓分用梁儍允從蘇小狗梁儍分邀胡水牛胡九王太匠魏連堂王區胡三麻梁毛入夥二十八日王區王木匠魏連堂胡三麻先行入城在空廟等候三更時蘇小狗等均由水門洞進城分携刀棍徒手不等同夥九人齊抵徐建中錢舖門首蘇小狗留王區魏連堂王木匠胡三麻在外接贓蘇小狗梁儍梁毛胡水牛胡九用刀撬門入室行竊徐肇修驚起喊捕魏連堂王區在外聽聞畏懼先後逃至水門洞等候蘇小狗起意行强梁儍卽用木棍連毆傷徐肇修左膊臂蘇小狗拔刀亦砍傷其頂心相連顋門偏左相連左額角偏右相連右額角倒地徐肇修聲喊蘇小狗又砍傷其右手心右腰肚嚇禁聲張搜刼得贓分携逃出徐建中族鄰徐邦俊王憲章聞聲起往帮捕走至徐建中門首與蘇小狗撞遇蘇小狗又將徐邦俊偏左右骽壯王憲章左肐肘右脊膂砍傷徐邦俊等躱避蘇小狗等逃至水門洞口與王區等會遇告知行强拒捕情由仍由水門漏逃至城外漫地點贓俵分各散其時該前縣李楨在城東查夜聞信會營馳往緝　賊已遠　勘騐飭醫徐建中查開失單赴縣呈報徐肇修傷重延至三月初三日殞命報經該縣騐訊估贓禀報批飭懸賞勒緝當李楨聞報會營前往勘騐時夫役韓同在徐建中房後拾獲白布一塊韓貨拾獲腰刀一把各自携回嗣韓同等將白布腰刀拿出變賣徐建中認係所失原贓赴縣呈報李楨當將韓同等提案研訊韓同等畏刑妄供夥同徐黑虎周八胡水牛等行竊伊等在外接贓不知何人將事主拒傷身死傳質徐黑虎等堅不承認該縣先行詳報覆審韓同等供詞亦卽翻異禀府審辦經前陳州府李在銑提集質訊宪出韓同等拾獲刀布情事周八徐黑虎等均非此案正賊禀請另緝正兇將韓同等發回經秦景和等將周八徐黑虎等保回徐建中聞知疑係捕役王坤金興等賄縱卽以賄盜縱兇等情由府赴司院控告批府提捕比緝徐建中見贓賊日久無獲起意京控卽已前情並因其次妻王氏患病身故稱係被賊驚嚇所致添砌一切瑣碎情節自作呈詞進京在都察院衙門控告訊供取結奏奉諭旨交審咨解回豫提訊韓同等委非此案正賊先將周八金興等遞解回縣保釋　緝正盜嗣經該縣緝獲蘇小狗胡水牛解府並起獲原贓羽毛馬褂羅布大衫各一件供係聽從梁儍梁毛等行竊在外接贓供詞忽認忽翻案難據定咨部展限復經該縣續獲案内夥犯王漚胡九解省隔别研訊蘇小狗供認起意行竊臨時行强用刀拒傷事主不諱胡九等各供均與蘇小狗供詞大略相同胡水牛蘇小狗胡九先後在監病斃均經前祥符縣騐訊詳報催緝梁儍無獲提集犯證研訊並向原告反覆開導徐建中狡執韓同韓貨有伊家白布腰刀贓據疑心韓同等爲案内正盜不肯輸服遣抱馬福亭以縱盜賄串等情赴步運統領衙門控告解審旋據沈邱縣禀報將梁儍拿獲批飭解審徐建中聽聞傳言梁儍並非此案正盜慮及寃難伸不候解省質訊又以問官袒護頂替凶犯等詞赴都察院衙門續控奏奉諭旨交審飭發併案辦理韓貨先已病故並據該縣將緝獲之梁儍解省供認聽從蘇小狗行竊徐建中錢店銀物拒傷事主核與蘇小狗等所供符合提質韓同金興王坤等並無賄串少解卷宗及夥同竊刼情事並據徐建中以現經質明梁儍等俱係動手砍傷伊子正盜呈懇擬辦伸寃縣役韓同等所携贓布腰刀訪查實係拾獲賊遺原贓並非正盜不敢狡執並以起獲蘇小狗贓衣聞係伊三子徐自修之物俟將其子喚審認明贓衣再請定案等情具呈前來催據徐自修來省認明係屬原贓梁大復在監病斃經該臬司賈致恩等督同署開封府知府李國和審明解勘經臣提訊各供前情不諱詰無窩夥竊劫别案及知情容留之人矢口不移犯係先後緝獲所供行竊年月日期及臨時行强拒傷事主下手情形悉與報案脗合且贓經主認正賊無疑查逸犯梁毛等弋獲無期應先擬結查律載共謀爲竊臨時行强以臨時主意及共爲强盜者不分首從論又强盜已行伹得財者不分首從皆斬又强盜殺人立决梟示又謀爲竊盜而行者爲强盜其不行之餘人分贓俱爲竊盜爲從又竊盜贓一百二十兩以上絞監候爲從减一等各等語此案蘇小狗約同梁儍行强拒傷事主徐肇修身死胡水牛胡九入室搜贓均同惡相濟該犯等係由水門洞内出入並非爬越城池自應仍按强盜本律問擬蘇小狗梁儍胡水牛胡九均合依臨時行强以主意及共爲强盜者不分首從論强盜已行但得財者不分首從皆斬律俱擬斬立决梁儍蘇小狗拒殺事主徐肇修身死加以梟示蘇小狗梁儍業已病故應照例戮屍胡水牛胡九亦經病斃應毋庸議王漚聽從糾竊在外接贓畏懼先逃不知强情事後分贓亦應按律問擬查原估贓銀業已逾貫王漚合依共謀爲竊盜而行者爲强盜其不行之餘人分贓爲竊盜爲從律於竊盜贓一百二十兩以上絞律上减一等擬杖一百流三千里到配折責安置左面剌竊盜二字該犯到官在光緒十一年正月初四日恩旨以前係竊盜擬流應不准其援减梁儍有父梁永芳王漚有父王昆倫均不能禁約其子爲匪事在赦前應免傳責該犯等在外爲匪原籍牌甲無從覺察請免置議韓同韓貨拾獲賊遺白布腰刀並不呈繳以致事主指控獲案咎由自取供扳周八徐黑虎等雖訊係畏刑混供並非挾嫌誣扳究有不合韓同韓貨均合依不應重律擬杖八十律仗八十係在恩旨以前應請援免徐建中京控各情均屬事出有因且痛子情切懐疑所致姑念其子已死非命年逾八旬應請免其置議金興等訊無賄縱情事應與無干之周八等曁胡水牛等在監病故訊無凌虐情弊之刑禁人等均毋庸議賊械據供撩棄請免查起被賊拒傷之徐邦侵等飭查傷早平復此案首夥九人獲犯過半兼獲盜首原叅處分應請查銷監斃盜犯四名管獄官例無處分獲贓給主認領未獲照估追賠無干省釋將屍棺行縣飭埋逸犯梁毛等飭緝獲日另結除供招咨部外所有審明京控盜案緣由理合恭摺具陳伏乞皇太后　皇上聖鑒勅部議覆施行謹奏軍機大臣奉俞刑部議奏欽此 
 
 

Page 10

 
 
[光緒十二年八月初八日京報全錄]  
　　宮門抄○上諭三道錄前○江督曾等奏織造咨函部議絲價委難遵辦請代懇天恩以維織務摺○閩督楊奏遴員請補外海水師游擊摺○漸撫許奏請開復知縣片○八月初八日兵部太常寺太僕寺正紅旗值日無引見○景灃假滿請安○太常寺奏派致祭白龍潭等處派出恩輝德壽承蔭○閻中堂奏請開缺○召見軍機○○兩江總督臣曾國荃江蘇巡撫臣衛榮光跪奏爲迭准織造咨函以部議七成絲價委難遵辦請代爲據實奏懇天恩以維織務合詞恭摺具陳仰祈　聖鑒事竊臣准江南織造廣英咨查接管卷内承准戶部文開本部議覆江南蘇州兩織造織務需用絲斤仍令按照光緒十一年奏准統减三成之案辦理一摺光緒十二年正月二十八日具奏本日奉旨依議欽此恭錄欽遵辦理並抄黏原奏咨會前來當以此案關係織務大局檢閱全案各前任歴辦絲價雖有不同均候江浙督撫臣查照照辦同治四年江蘇撫臣因未將織務絲斤按出織成熟之經緯開報並於價中作扣九分申餘之則僅按生絲價值具報旋經前署督臣李鴻章查明絲有生熟之不同價目卽有多寡之不一織務經緯向照新絲加以七五折耗中算等因會奏請增曾經奉旨允准有案是以近年織造會奏歴皆聲明請按巿價核銷實以煉熟經緯與肥細生絲有間也自有七成足敷之說遂致織造銷案迭奉部駁嗣復奉准部文飭照光緒十一年十月間奏准上用官用絲斤統减三成之案辦理十年以前已辦未銷各欵亦應一律遵辦並令前任已辦未銷之案於接到部文之日起限四個月在任已辦各案限六個月造册送部如逾限卽照造册遲延例議處該織造甫經接任詳查絲價細譯部文若按核减三成之案是僅憑鄉産生絲而論並未計及織務所用經緯向係以生煉熟統按七五折耗申算且於買價内例須坐扣九分申餘况織辦縀綢上用御用及奉特旨傳辦之件居多絲色尤須選刷純凈較與尋常巿用者不同而絲斤巿價因地因時遞有增長採辦之難較諸産地更爲有間種種情形若按七折實難措手且慮瞬屆限期銷案遲逾卽子嚴議再四躊躇惟有瀝情咨請會銜奏咨定案俾免束手臣國荃並准蘇州織造世勳函咨交卸有期凾須早日定案業經商之臣榮光允爲會奏請爲早日核奏前來臣國荃商准臣榮光函覆以此事應爲據情 
奏咨惟須會同浙省辦理旋據劉秉璋覆臣國荃函以臣榮光業經調補浙撫請就近與臣國荃商辦並准護理浙江撫臣許應鑅覆函願爲會銜具奏是此案經彼此互相往復尙無異詞竊念同此一物而時有先後地有遠近價值本難盡同且熟絲之價昂於生絲此理更無從揑飾臣等以該織造等皆世受國恩當此餉項支絀之時經部臣一再駁飭苟非萬分爲難斷不敢妄行瀆請江甯舊任織造貴存新任織造廣英及蘇州織造世勳皆迭過臣等署中談及此節惶惶之情形於詞色舊任有　累之慮欲行而未能新任有貽悮之虞欲辦而不敢臣等近在同城若均安於緘默聽該衙門等束手無策殊失同舟之義而事關織務期迫奏銷列肆者待價而沽造册者秉筆而待情形日棘更未敢壅於上聞查江南織造貴存原奏七八九等年已辦活計所用絲價均皆遵照奏奉特旨允准之案辦理欵項支放無存惟有懇照光緒十年奏減絲價辦理等語新任廣英擬卽援照接續辦理蘇州織造世勳原奏請照臣榮光議自光緒十年分起照七年分奏准經緯巿價減一成作爲上用定價滅一成五厘作爲官用定價絨絲緯絲價值减一成二厘作爲上用一成七厘作爲官用暫行照辦至光緒七八九年未銷欵項旣在部臣未經議減之前且各年絲價均係奏奉特旨照准先後遵照動用無存懇准照案造報各等語准情酌理事屬可行可否仰邀特旨准如所請以資開辦而便造銷出自皇太后 
皇上鴻慈非臣等所敢妄請所有臣等迭准織造咨函以部議七成絲價委難遵辦請爲據實奏懇天恩以維織務各緣由謹會同護理浙江巡撫臣許應鑅合詞恭摺具陳伏乞皇太后皇上聖鑒訓示謹奏軍機大臣奉旨着照所請該部知道欽此○○頭品頂戴革職留任閩浙總督兼管福建巡撫事臣楊昌濬跪奏爲遴員請補外海水師遊擊員缺恭摺仰祈聖鑒事竊福建水師提標左營遊擊　文經病故遺缺係外海水師題補之缺准到兵部咨第二輪第七缺輪用儘先人員閩省現無註册水師儘先遊擊曁第九缺應補世職之員應以現任應升人員抵補行令照章請補等因查閩省台内水師應升班實任各都司非現居要缺卽人地未宜或别有事故均未便遷就請補當經臣留閩補用水師遊擊宛乾元聲明奏請補授兹准兵部咨議覆水師提標左營遊擊員缺據毋庸以應補揀發班之宛乾元請補查奏定章程聲叙人地不宜者係專指儘先人員而言若概行聲叙過班未免漫無限制所請應奏議仍令照章在於現任應升人員内揀選請補以符定章等因查定例水師遊擊缺出以隔府别營人員題補又開缺另補人員遇有相當缺出酌量題補不入輪缺計算各等語是缺遊擊駐紥漳州府龍溪縣屬石碼地方孤懸海島港汉紛岐民俗刁蠻巡緝撫綏均關緊要非精明幹練之員不足以資治理而閩省應升班臺内水師現任各都司前摺業經按員聲叙未便請補致滋貽誤惟查有開缺留閩另補水師遊擊陳宗凱年五十歲福建同安縣人由世職騎都尉兼雲騎尉給咨引見回閩撤發水師提標學習歴次駕船在洋勦匪獲盜著績於剿平台灣逆匪解圍嘉義縣城山力案内保奏奉旨着以遊擊補用並賞戴藍翎欽此旋經學習期滿請咨赴部奉旨　發回原省以遊擊照例補用欽此欽遵領照由京旋閩仍發水師提標候補同治十三年間經前督臣李鶴年准借補浙江太湖營遊擊給咨引見領札到閩於光緒五年十二月内到營任事續因水土不服調閩差委上年六月經臣查核屬實循例附片奏准開缺仍留閩省遇有水師遊擊缺出另子請補以期人　得宜並准兵部咨覆註册在案該員營務老練不染習氣鎗砲亦嫻歴署烽火門銅山營叅將並金厦等營遊擊都司各事務辦理裕如於閩省南北洋面情形極爲熟悉現委護理澎湖協水師副將措置亦稱得力以之請補水師提標左營遊擊洵堪勝任與開缺另補人員遇缺題補不入輪缺計算定章亦屬相符例得聲明專摺奏請合無仰懇天恩俯念外海水師遊擊員缺緊要准以陳宗凱補授於營伍洋防均有裨益如蒙兪允該員前於承襲期滿補缺各案 
内曾經三次給咨引見前次開缺遊擊仍補遊擊銜缺相當毋庸送部引見除飭　履歴咨部外臣謹會同福建水師提督臣彭楚漢合詞恭摺具陳伏乞皇太后皇上聖鑒勅部議覆施行謹奏軍機大臣奉旨兵部議奏欽此○○許應鑅片再世署布政使孫翼謀詳稱各屬未完南米向列於摺題叅後如有續報全完者例將原叅考成詳請開復嗣准戶部具奏籌備餉需摺内聲明錢粮奏銷各依定限一面具題一面將未完一分以上各員名另開清單專案奏報由部核定處分先行覆奏其有奏後續完者准其續行奏請歸本案開復等因遵辦在案今查嘉興府屬之秀水縣光緒十年分額徵南米除蠲免緩徵外實應徵米八千五百八十石四斗五合七勺内已完省南米三千一百石留兌支給澉乍二營駝米六石五斗九升五合九勺又抵給嘉乍二協營兵米三百三十五石四斗六升月糧米六百二十二石六斗七升尙未完省匠减兵零戶等米四千五百一十五石六斗七升九合八勺於初叅案内核計未完考成四分以上將秀水縣續徵正任知縣朱啓鳳彚案開報詳請奏叅旋准戶部核議覆奏案内請將初叅未完四分以上之秀水縣經徵正任知縣朱啓鳳照例議以降三級留任帶罪徵收奉旨依議欽此又南米定例叅後三個月全完該縣於光緒十一年六月初一日起八月底止二叅限滿僅據實完省南米一千三百六十三石七斗六升七合二勺减兵餘米八百石仍未完米二千三百五十一石九斗一升二合六勺於二叅限内核計仍未完考成二分以上又將秀水縣接　正任知縣朱啓鳳彚案閱摺詳奏復叅嗣准戶部覆奏案内請將二叅未完二分以上之秀水縣接徵正任知縣朱啓鳳照例議以革職留任帶罪催徵奉旨依議欽此各等因欽遵在案兹據該縣將前項未完光緒十年分南米二千三百五十一石九斗一升二合六勺掃數全完内匠米九百八石四斗七升三合三勺解赴織造衙門投納散給並准其聯收移司備案又零戶米九百五十三石四斗三升九合三勺照例每石折銀一兩六錢共銀一千五百二十五兩五錢三厘解收司庫又减兵餘米四百九十石每石折銀二兩共銀九百八十兩湊給光緒十一年兵餉之用所有初叅案内未完考成四分以上之秀水縣經徵正任知縣朱啓鳳議以降三級留任帶罪徵收又　叅案内仍未完考成二分以上之秀水縣接徵正任知縣朱啓鳳議以革職留任帶罪催徵之案應請照例一律併請奏咨開復除將續完零戶米折銀兩歸入光緒十二年秋撥册内報部撥用外詳請分别開復等情到臣據此覆核無異除咨吏戶二部查照外謹附片具陳伏乞聖鑒勅部核覆施行謹奏軍機大臣奉旨該部知道欽此 
 
 

Page 11

 
 
[光緒十二年八月初九日京報全錄]  
　　宮門抄○旨一道錄前○直督李奏審明定　摺○護浙撫計奏奉解京餉片○直督李奏請旌奬片○護川督斿奏繳銷縣印緣由片○護浙撫許奏請暫留新藩司署任片○又奏起解京餉片○署川臬黃奏報接印日期摺○護川督游奏報接護督篆日期摺子○廣西撫李奏委署知府夾片○八月初九日刑部都察院大理寺鑲曰旗值日無引見○誠端致祭阴陵請 
訓○大額駙續假十五日○掌儀司奏十一日祭奉先殿載　行禮○倉場奏漕　五日回空○刑部奏覆核朝審之大臣派出恩中堂錫珍　同龢延煦潘祖蔭李鴻藻廖壽恒召見軍機　祁世　○皇上明日卯正二刻至奉先殿壽皇殿行禮○○大學士直隸總督一等伯臣李鴻章跪奏爲審明謀殺胞兄兇犯按律定擬恭摺仰祈聖鑒事竊據藯州騐　民人叚四仔謀殺胞兄段三仔身死一案前因犯供狡翻壘經駁審兹據保定府知府朱靖旬審期擬議由前署臬司劉樹堂提審並經現任臬司陶模核轉值臣駐津飭委藩司奎斌代審　異臣復加確核緣叚四仔與胞兄叚三仔先本和睦同開豆腐舖生理有時給人傭工光緒十年四月叚四仔同無服族叔祖叚葆在鄰人段平家做工段葆司叚四仔調戯遂成鷄姦叚三仔漸有風聞並因叚四仔年少輕浮常被村人調笑曾屢經管教是年六月叚四仔復被村人　笑叚三仔看見將叚四仔打駡聲言如再不攺欲行致死叚四仔從此懷恨十月十八晚叚葆飲醉赴舖買食腐乾又向叚四仔調笑走回時叚三仔已睡復將叚四仔斥駡並稱如此玷辱祖宗俟天明定用刀劈死叚四仔畏懼起意先將段三仔殺害二更時分聽得叚三仔睡熟卽潜自起身一手撳住段三仔髮辫一手用刀在其頭上亂砍一會叚三仔喊嚷並用手遮護叚四仔復在其身上手上砍得數下致先後將其額顱　左右太陽穴近後左腮脥左耳垂上下唇吻烟喉近左項頸近左並近下左肩甲左腋胑在胳膊左手大指砍傷並自帶劃傷左手腕叚三仔不能動轉叚四仔料其已死開門喊叫　段黍等聞聲趨至無燈照看始知叚三仔未死然已傷重言語糊塗段四仔揑稱黑暗中不知被何人砍傷並因伊喊嚷亦被劃傷叚黍等將叚三仔抬回家中次日段三仔大胞兄段洪蒽由外回家查詢段三仔不能言語段四仔仍揑說如前段洪蒽遂報州騐訊看明形跡究出實情至二十五夜叚三仔因傷殞命復經騐訊詳報因犯供狡翻　次駁審兹據供晣前情不諱究詰不移案無遁飾查律載謀殺　親尊長已殺者凌遲處死叚四仔年少輕浮曾被無服族叔祖叚葆鷄姦並被村人調笑經其胞足段三仔管教不改輙敢挾打駡之嫌用刀謀砍段三仔身死實屬絶倫不法應依謀殺期親尊長已殺律擬凌遲處死左面　兇犯二字仍梟首示衆以　炯戒事犯到官覊禁雖在光緒十一年正月初四日欽奉恩旨以前第罪十寸磔且招解結案在後　　查辦叚葆與無服族姪孫叚四仔鷄姦應比依姦同宗無服之視例擬杖一百枷號四十日事在赦前應准援　其餘人証均無不合應　庸議除備錄供招咨部外所有審明擬緣由理合恭摺具陳伏乞皇太后皇上聖鑒勅部迅速核覆施行謹奏軍機大臣奉旨刑部速議具奏欽此○○護理浙江巡撫布政使臣許應鑅跪奏爲籌解本年第五批地丁京餉銀兩恭摺仰祈聖鑒事竊臣案查承准軍機大臣字寄欽奉上諭戶部奏撥光緒十二年京餉限五月前解到一半十二月初間全數解清不准截留改撥藉詞延誤等因欽此計黏單内開撥浙江地丁銀四十萬兩業經先後四批籌解銀二十萬兩奏報在案兹據署藩司孫翼謀詳稱第五批地丁京餉動支光緒十二年地丁銀五萬兩委教習試用知縣徐寳晉候補知縣蔣星瑞會同管解循案由滬附搭輪船運津解部交納等情具詳前來臣覆核無異除分咨查照撥護並取起程日期咨報外理合恭摺具奏伏乞皇太后皇上聖鑒謹奏軍機大臣奉旨戶部知道欽此○○李鴻章片再南宫縣人已故四品封戰毛顔前在南宮城内捐立義塾一座其子靜海縣教諭毛德潤　毛顔遺命復在城内捐立義塾一座學田五十三畝共用銀一千二百兩有奇又束鹿縣人五品銜候選府經歴李有全遵故父五品封職監生李希聖遺命在本村捐立義塾兩座學田一百畝零共用銀二千一百兩有奇據前署南宮縣知縣李傳棣現署束鹿縣知縣張振棨具詳前來臣查毛德潤李有全克成先志好義可風其所捐銀數均與建坊之例有盈無絀並清旨准將毛德潤故父四品封職毛顔李有全故父五品封職監生李希聖照例各在原籍自行建坊給子學善好施字樣以示旌奬理合附片具陳伏乞聖鑒訓示謹奏軍機大臣奉旨着照所請禮部知道欽此○○游智開片 
再查前督臣丁寳楨任内據藩臬兩司會詳大邑縣匪徒楊洪中聚衆閙入縣城焚署刼獄印信移失當經拿獲首犯楊洪中督同司道提犯訊明供認聚衆入城焚署刼獄捶毁印信不諱經前督臣據寔具奏並奉部頒大邑縣印信　用在案嗣據邛州知州李玉宣已革大邑縣知縣王喆禀報失事之後極力查找印信旋于賊匪經過之迥龍寺後土堆尋獲　邑縣印信一顆查騐並無損壞應請轉繳符情由　臬兩司會詳請奏前來臣覆查大邑縣印信被賊捶毁經前督臣訊明具奏旨案嗣據尋獲並無捶毁情事核與原案不等其爲前獲各犯隨口妄供無疑第大邑縣印信已奉另行頒發所有尋獲舊印一顆自應繳銷以昭核實除將　印照例截繳角鐫刻繳字咨送並將王喆應行查辦之處查明議辦外理合附片具奏伏乞聖鑒訓示謹奏軍機大臣奉旨該部知道欽此○○許應鑅片再署浙江布政使事按察使孫翼謀奉旨補授湖南布政使兹已具摺叩謝天恩請旨入都陛見似應迎摺北上惟該署司甫經接篆又值赶辦奏銷事極繁重而浙省臬司運司俱係署事人員木便再事更調應請暫留署任以重職守理合會同閩浙總督臣楊昌濬附片陳明伏乞聖鑒謹奏軍機大臣奉旨着照所請吏部知道欽此○○許應鑅片再准部咨光緒十二年分京餉案内指撥浙海關常稅銀四萬兩限五月前解到一半十二月初間全數解清等因轉行遵照在案兹據護理浙海關甯紹台道薜福成詳稱奉撥前項銀兩現批解銀二萬兩同隨解添兌銀三百兩飯食銀五百八十兩共銀二萬八百八十兩照數發交差弁關書於光緒十二年五月二十九日一并領解起程由寗搭坐輪船進京赴部交納等情具詳前來臣覆核無異除咨戶部查照外理合附片陳明伏乞聖鑒謹奏軍機大臣奉旨戶部知道欽此○○署理四川按察使前建昌道四川補用道黃雲鵠跪奏爲恭報微臣接署臬篆日期叩謝天恩仰祈聖鑒事竊臣於光緒十二年五月初八日接奉護理四川總督兼巡撫事署布政使臣游智開行知現署按察使英文因病出缺所遺臬篆委臣接署卽於初十日派員將印信文卷齎送前來臣當卽恭設香案望闕叩頭謝恩祇領任事伏念臣一介寒儒自咸豐三年癸丑進士分發刑部六年改官兵部同治三年記名軍機章京七年簡授四川雅州府知府九年調補成都府知府十年三月蒙恩升授建昌道十三年正月調署鹽茶道光緒元年八月丁憂回籍守制四年服闋入都蒙 
恩發回四川補用九年十年奉軍機處遵旨行查所在十年三月蒙恩交軍機處存記清問不遺邊遠端居益戀聖明念微生筋力未衰思及時馳驅自効涓埃未報艱鉅復膺查川省最爲邊要臬司總理刑名禁暴安良明刑弼教大端必須實心實力乃能無滯無寃如臣才識庸愚大懼不能勝任惟有仰體聖朝刑期無刑德意盡微臣心力職分所能爲不敢以暫時攝篆玩視民瘼重負高厚生成之至意所有微臣接署臬篆日期並感激下忱謹繕摺具奏叩謝天恩伏乞皇太后皇上聖鑒謹奏軍機大臣奉旨知道了欽此○○暫行護理四川總督二品銜按察使臣游智開跪奏爲微臣接護督篆日期並感激下忱叩謝天恩恭摺仰祈聖鑒事竊臣於光緒十二年六月初五日接准兵部火票遞到吏部咨五月初七日奉上諭四川總督着劉秉璋補授未到任以前着游智開暫行護理欽此跪聆之下感悚難名遵卽於初十日將庫存四川總督關防並據成都府知府黃毓恩署督標中軍副將琦明齎送王命旗牌等項前來臣當卽恭設香案望闕叩頭祇領開篆暫行護理伏查川省幅員遼闊政務殷繁日凛氷淵時虞叢脞去年蒙恩擢任監司敬聆聖訓周詳諄諄以　飭事治爲切務臣服膺弗失銘感實深九月到川履臬司任甫經四月本年正月間又經督臣委署藩篆通計半載以來兩任監司所有任内應辦事宜均經禀承前督臣丁寳楨指明遵辦現又渥荷聖恩着臣暫行護理臣自維檮昧深懼弗勝幸前督臣在川年久撫馭一切著有規模臣膺兹重任惟有隨時隨事遵照前督臣成法認眞經理决不敢以暫時護篆積涉懈弛以期仰答高厚鴻慈於萬一除另行恭疏題報外所有微臣接護督篆日期並感激下忱理合恭摺具陳叩謝 
夫恩伏乞皇太后皇上聖鑒謹奏軍機大臣奉旨知道了欽此○○李秉衡片再鎭安府知府潘宗壽在任病故所遺員缺查有俸滿泗城府知府陳善均精明練達熟悉邊情堪以署理據署藩臬兩司會詳前來理合循例附片陳明伏乞聖鑒謹奏軍機大臣奉旨吏部知道欽此 
 
 

Page 12

 
 
   
 
