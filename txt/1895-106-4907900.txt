# 1895 - 106 - 4907900

 

Page 1

 
 
[附送捐册]  
　　上海大南門外馬路橋西首設有救生局蓋巳十有餘年矣其初爲惜物命起見舉凡生羊犬豕鷄鴨以　　　之微均可任人放八旣而由小及大卽恤寡撫孤施棺給藥等事亦次第舉行無如經費浩繁時虞支細今因以延壽册託本館隨報分送　　　者共發慈悲源源接濟俾　始終如一廣結善緣是固該局所仰望面默　者也 
[開印張氏醫通] [  圖書集成局啓]  
　　是書爲國初長洲張路玉先生所蓍先生博極羣書尤邃於醫術祖述仲景旁及諸家孤誼苦心分析毫末積畢生之心力撰成是書世有欲　得扁眞傳者誠不可不奉爲至　也本局覔得原刻書本付諸手氏刻巳開工先此布告 
[論步馬砲兵列陣法並合用法三續前稿]  
砲兵交戰時定須張陣每二砲之間從此砲中界至彼砲中界相離十九碼爲分隔之處此分隔處一爲車架子藥箱需佔地位二爲两砲相距過近恐敵人之彈傷砲必多假如砲陣與敵兵之陣成斜角則免敵兵順砲陣線而攻之　而各砲依次退後似乎斜級陣若遇砲行甚多俱向一處轟擊卽亦用此種斜級陣之法凡砲順斜城而擊敵實最猛利因其彈路與斜坡面幾乎平行或列砲在平原攻擊其彈路與平原面近似平行亦屬猛利惟列砲於高處者不甚得利所以列砲於平原高於二十尺或三十尺之處巳可更高恐不相宜有一將軍知馬兵於防守之事不足恃故用輕砲之法此砲隨馬兵而行其速率相局可與馬兵合辦一事若馬兵向敵軍前往時其砲兵之砲在馬兵陣端前面四五百碼處向敵兵放之待本軍之兵有礙於放砲卽當停止如馬兵退回而敵兵追逐卽有相反之法砲兵之砲在馬兵退回之後向敵兵放砲放畢再赶上本軍馬兵之前停住讓本軍馬兵行過再向敵兵放砲前往之時砲兵必在馬兵陣端之外退回時亦然如此可免擊壞本軍之兵設馬兵敗而退回則砲在陣端之外庶不致有礙於馬兵如馬兵將攻敵兵時有輪動之事砲兵必在其立定之陣端此因其動時尙可放砲無礙於馬兵而砲與陣端之相距約有一百碼如欲專用輕砲速到敵兵之陣端順其陣線而攻之或因敵兵之砲不利於我欲速向前行而攻砲兵之陣端此等事以神速爲貴必用輕砲如馬前往辦此事必借馬兵以障砲令敵人不覺我有砲兵將攻之時卽照上所言之法如有此事其砲必在馬兵陣之内端輕砲之陣若遇敵兵之陣成斜角或正角卽我之馬兵在我砲陣端向敵兵者之後若輕砲之陣與敵兵之陣平行卽我馬兵分爲二各在輕砲陣端之後近今百年以内步兵精强者大約可立定敵人專用馬兵不能敗之但以砲兵隨馬兵必可敗步兵馬兵行至步兵之陣端步兵卽方隊砲兵以彈擊方隊卽可敗之惟地勢好而步兵可避彈者或不致敗昔有武員帶馬兵六隊並砲數尊遇敵之步兵一羣不敢用攻法但因其步兵成方隊故用砲擊之傷亡者多敵之步兵退回時至地勢稍高處渡河而去傷亡者約三百人大　砲彈飛過令人生畏懼之心懼則不能立定因此不可在本兵之後放砲令彈從頭飛越而過也步兵如此馬兵更無論矣此馬兵與砲兵合用之情形也若夫步兵與砲兵合用之法第一事不置砲於步兵陣後砲陣之前面未必有敵兵因此砲陣前面不必列步兵如砲兵在前步兵在後則步兵不便放槍又槍砲力量最薄處卽其陣端步兵在後砲兵在前亦不爲守陣端之妙法又如步兵在後砲兵在前敵兵之彈不傷砲兵必傷步兵又砲兵之陣與步兵之陣不可在引長一線之上砲兵緊要之用處管理軍之前面如在引長一線之上卽不能爲此事又砲成斜級陣不易得退回之益因無此便當敵兵巳近我兵陣前我砲不能用以擊敵恐傷巳兵也然則砲兵步兵彼此恊助最便之法莫如砲兵陣端在步兵陣端之前如此步兵能護砲陣之端砲兵能護步兵陣前如步兵陣前有遊兵放槍者砲兵可至遊兵放槍處列陣若無遊兵放槍之事其砲可在步兵陣端前面五十碼至一百碼之處凡派步兵護砲兵陣端處則步兵必在砲兵陣端後五十碼處爲妙砲兵放砲擊敵軍用攻法之行伍卽爲守法如與步兵合辦攻敵之法卽用其砲行擊敵之步兵又用其砲行擊敵之砲使敵軍之砲不便擊我用攻法之步兵凡步兵前往用攻法必當派砲兵輔之與馬兵有砲爲同理其行動較遲於馬兵之輕砲爲無可如何之事惟步兵前往用攻法時不便放槍所配之砲卽輔其所不足且可减敵人攻我之力昔時用馬兵步兵相間之法而在馬兵速行之時此法不合於用因馬兵之行巳速不能間於步兵之中也馬步兵間用之法除從上擊下之法外無甚不同之處但至馬兵行速而用其重積時則與步兵之法不同知其法之不同而尙欲用相間之法是阻其交鋒之能力雖然馬兵與步兵不便相間而用之然亦可相和而用之但必觀馬兵步兵之戰法彼此無礙而後可用也步兵與步兵交鋒時如猝有馬兵攻步兵之陣端則步兵易敗照此情形與步兵恊辦之馬兵可由本軍步兵之背而前往馬兵本應行若干路方能得其重積故馬兵雖在步兵之背而因其略遠不令步兵行伍有難事領馬兵之將可擇一用馬兵之機會而前行或我之步兵不能勝敵之步兵則可用馬兵而得勝或我步兵有將敗之勢以馬兵前往攔阻敵軍之馬兵以免其乘機來攻之險則我之步兵或不致敗或敗而後可緩緩退兵不受敵軍馬兵追攻之險馬兵攻步兵之陣端步兵卽成方隊以拒之此係昔時堂用之法惟近時之情形大概不成方隊祗攺其陣面之向但無論成方隊或攺陣向我馬兵必得敵步兵分心之益因其槍彈之力俱攔阻我之馬兵也又成方隊或攺陣向其步兵之陣必有開張處又如我之馬兵未與步兵交鋒但繞其陣端而行敵必移其步兵以相距則又爲我之便利當步兵如此行動時必生一罅隙我之馬兵可與之交鋒而得其重積之益處凡有馬步兵如此協辦人數旣足定可得勝知兵之將依歴年所增之見識知專用馬兵攻步兵其法不善馬兵可攻馬兵或馬兵與步兵愶辦可攻步兵若專用馬兵攻步兵則空費其力也馬兵之行也若水之順流而下也然敵人有恊辦之軍不久卽退由此可知馬兵大叢攻敵恊辦之軍而巳無步兵協辦則徒費其力凡步兵馬兵恊辦攻法者步兵先行而用攻法馬兵隨之則不致空費其力步兵攻法應成行伍中間有空處馬兵可從空處前往敗卽從空處退回若我之步兵巳退回而敵之馬兵在後追赶則每一營成一方隊而各方隊有二個前後斜級形之陣卽爲保護退兵之妙法此步兵與馬兵合用之情形也然步馬砲三種兵合用時又必按地勢而可列陣者俟後詳論之　橋畢 
[本館接奉電音]  
　　昨由京友電傳上諭七道敬謹譯登○三月二十一日奉上諭廣東南韶鎭總兵著郭寳晶補授瓊州鎭總兵員缺著申道發補授欽此同日奉上諭此次先行會試再補覆試舉人列入一等之張寳琛等十八名列入二等之胡騰達等四十二名列入三等之許中等五十名業經加恩先行會試准其與本屆會試舉人一體辦理欽此同日奉上諭廣東雷瓊道員缺緊要著該督撫於通省道員内揀員調補所遺員缺著馮光遹補授欽此○ 
 
 

Page 2

 
 
二十二日奉上諭廣州將軍著德保補授錢此同日奉上諭譚鍾麟著調補两廣總督四川總督著鹿傳霖補授欽此同日奉上諭前因巳革提督蔣希夷所部勇丁在天津河東地方因欠餉滋閙當飭令王文韶確查具奏兹據秦稱營口失守該軍並未力戰相率潰逃此次帶勇來津尙不妥爲遣散復敢虚冐餉額任意尅扣以致全軍譁譟幾釀事端蔣希夷前因營口失守經裕祿叅奏業經降旨將該員革職拿解刑部治罪兹據王文韶所奏各節情罪尤重著刑部於該革員解到後嚴行審訊按律定擬具奏餘著照所議辦理欽此同日奉旨這文會試滿洲取中九名蒙古取中四名漢軍取中六名直隷取中二十二名奉天取中三名山東取中十九名山西取中十名河南取中十七名陜西取中十四名甘肅取中九名江蘇取中十五名安徽取中十名浙江取中十四名江西取中十五名湖北取中十三名湖南取中十三名四川取中十四名福建取中十三名廣東取中十三名廣西取中十一名雲南取中十一名貴州取中十一名欽此 
[臺電譯要]  
　　昨晚接臺灣西人發來電信云近日臺灣防務依然鞏固官民一聞中倭立約議將臺地讓與倭人同懷義憤願與倭人决一列戰請撫憲唐維卿中丞入告九重聞此處土匪亦復蠢然思動來電如此亟譯登之以見臺民之涵濡王化仗義不屈有如此者 
[再譯議和條欵]  
　　昨日東倭來電云中倭議和條約中除賠費割地外尙有零星條欵爲前報所未備兹特譯錄於左倭商至中國地方貿易照西國公例利益均沾倭人可運各種機器至中國地面開設局廠製成貨物祗准照進口貨物一律抽稅不能另有增加所賠兵費每年交付限七年償清利息按周年五厘計算倘賠欸於三年之内償清卽不算利倭人所擄華人釋回後中國不得問罪華人與倭人交好當爭戰時或以糧食等物供給倭人中國亦不得於事後挑剔有意苛求中國於爭戰時所獲倭人亦悉數交還所立條約定於四月十四日在烟臺互換 
[倭人榷稅]  
　　營口本有海關收取貨稅兹聞此處海關巳由倭人管理太古公司之重慶輪船此次自北而南曾在此關報稅云 
[時疫流行]  
　　厦門西人信云刻下倭人之在澎湖者皆患霍亂病傳染日盛死亡日多倭人不敢居於陸地相率在輪船中暫避疾疫相尋顚連實甚非所謂天奪其魄耶 
[勸捐紀事]  
　　皖南去年奉大憲轉准部咨開辦各捐輸省憲原委候補府楊慧峰太守至蕪湖勸辦旣而太守奉委署理鳳陽府篆總辦捐席者爲候補府楊若臣太守奎綬刻聞太守巳由皖垣辦至大通和悅洲等處會同地方官廣爲勸導並帶有藩庫實收聽憑捐生指捐實職虚銜一經上兌卽可崇階立晉聞此處辦理頗有成效不日卽當轉斾至蕪王邑尊巳假江口米業公所爲太守辦公之所際此時艱苟有經綸抱負而不得尺寸之柄者及早出山相機進取誠千載一時之會也 
[鄖鎭騎箕]  
　　原任卾省鄖陽鎭軍劉軍門鶴齡爲湘中健將歴帶襄河水帥駐汨襄樊一帶防堵江面保護商旅使三峽中商賈如履坦途莫不額手稱慶去冬蒙上憲賞識委署鄖陽鎭篆到任未久復奉張香濤制軍委赴川黔各處招募勁旅以備勦敵之用軍門奉札後卽至金陵面謁香帥指示機要旋卽禀辭返卾豈料事未竟而身先殞昨聞宜昌商家電云軍門行至彞陵突患急症竟爾騎箕西去宿將中又弱一个矣出師未捷身先死長使英雄涙滿襟可爲軍門誦之 
[搶案風聞]  
　　漢口全泰盛老福興森昌胡萬昌四信局各值卯期耑走川楚黔滇粤西旱班信件稍帶課銀匯票巳非一日其中森昌信局尤爲商客所信帶銀更多前月四家脚夫各携漢口發上信件赴長水湘潭粤西一路及抵長沙之次日由南門出城行至二十餘里金盆嶺上之豹子嶺地方突遇刼賊數人行兇各持器械將脚夫毆傷將信籠中之匯票現銀信函一并刦去全泰盛之挑夫受傷較重設立長沙之信局聞信飛函來漢告知被刦據聞内有常德裕通恒漢莊匯四川重慶渝票銀一萬两莊司巳電告渝莊止兌係由森晶捎帶森昌亦電知渝城信局以便两面攔截現巳報官捕捉不卜冥冥飛鴻弋人可得而弋獲否 
[牛皮跌價]  
　　漢口近日牛皮一宗迭次增漲價碼每百斤需銀十六两零西商委之買辦買辦委之行户輾轉相託愈形其貴遠近商侶操是業者莫不居爲奇貨屠牛廠中收買濕皮非熟識之賓主難以收進僥倖一時亦奇遇矣邇來漢上各山貨牛皮行邀集同人共商畫一謂價愈提而貨愈少壟斷居奇人心大抵相同與其增價而貨缺莫若贬價或者居奇之輩懼折資本當必踴躍而至因於月之初旬將價驟貶至十五两零談者猶謂日後須跌至十四两云 
[添築碼頭]  
　　漢口租界内向祗有五碼頭近因生意闊大每值起落貨物未免碍道難行因於五碼頭下首復興築六碼頭以備起落貨物是地向亦有挑貨夫役多傭於上首各碼頭西人今於此輩所居之地新添碼頭其掮送貨物起落脚力儘可壟斷詎爲上首五碼頭夫役所爭两不相下遂至興訟經署理漢陽縣張詞圃直刺批示仍由六碼頭就近夫役承攬他處碼頭人不得攙越自示之後各夫咸遵憲斷不敢再生妄想六碼頭夫役亦可藉此謀生仁人之言其利漙哉 
[天竺梵音]  
　　杭州訪事人云頭髮巷某紳家外面開設綢莊本月初十夜有賊數人毁門而入然點悶香將莊夥迷倒乃任意搜括席捲貲財迨時交五鼓適巡更者至見大門虚掩舉手推開輕輕步入遥望庭中有空黑色短靠者三四輩在彼打包急退出高呌捉賊賊知被人窺破出外狂追更夫恐寡不敵衆不敢聲張從小路避去繞至大街通知巡防勇丁齊來掩捕比入門則賊影全無但見綢縀絲經狼藉滿地卽將莊夥喚醒查點失物僅帳卓中竊去洋銀數圓及零物數件而巳紳乃重賞更夫并出貲分給勇丁以酬其勞又因此處空地甚多四面皆有岔路擬添築墻垣或建木栅俾宵小無從匿跡誠思患豫防之道也○浙江學政徐季和宗師按臨紹郡時適鄉人招集梨園子弟登臺演劇來觀者千百成羣會稽考生某甲偕乙丙丁四人往觀至則臺前擁擠不堪因猱升臺上向章觀劇者不准上毫於是鄉入羣起呼叱甲自恃考生不遵約束究以寡不敵衆棄甲而逃次日邀集武生二十餘人至鄉間尋釁登其堂將陳設一切擊毁甚多鄰人有攔阻者卽遷怒於鄰勢甚洶洶鄉人不得巳鳴鑼聚衆有候於半途者俟考生至用繩索綑縳繫以巨石抛入河中共淹斃七人現己禀報會稽縣未知若何辦理也○本月初十夜有偷兒六人擁八大王廟前某紳家用鐵尺擊開石庫門直入内室翻箱倒簏捆成七包正欲負之而去適有人彳亍而過見門虚掩大聲疾呼紳家僕從聞聲驚覺賊見勢不佳倉皇遁去僅將殿其後者獲住時巳東方破曉由紳送入保甲局訊知賊係山東人犯竊巳非一次檢點諸物僅少皮坎肩一領白絲三十餘两佛番五尊○廖榖帥示期三月十六日祀先農壇是日辰初仁和縣伍大令錢塘縣束大令先至慶春門外鵠候俄而藩司趙方伯臬司聶廉訪運司惠都轉糧道鄭儲憲杭嘉湖道王觀察杭州府陳太守曁各員先後戾止辰正二刻榖帥呼殿而來各官迎入官廳小坐旋更換朝服詣先農神位前行三跪九叩禮先是辦差人巳置備牛一羊一豕一及豆籩之屬至是禮生鳴贊伶工奏樂威儀肅穆略不喧譁及禮畢至耤田行耕耤禮書吏高唱吉祥語隨有鄉民之年高者五六人登堂獻春酒榖帥笑容可掬温語慰之閱片時卽命駕回署○和議未成時各口岸防範緊嚴營務處候補道丁觀察委候補副將鮑副戎友章督帶防海師船四號由温州赴省裝運陸管軍火○錢塘江自省垣至餘杭石塘蜒蜿有似長虹飲水近日大吏恐春水泛濫特派員估工修葺報竢之後杭嘉湖道王觀察札委候補府李太守襄國前往騐收○廖榖帥籌劃欵項向外洋購新式洋鎗數百枝現接上海電信謂巳購齊限於月内解省分給各管應用 
 
 

Page 3

 
 
[斷送頭顱]  
　　前報蘇州元和縣監犯於本月初九日私將脚鐐扭斷意圖越獄云云兹悉是役之最横者共有三犯一爲呂本義一爲張三一爲盛小五通信者係上海人卽因奸謀斃阮張氏本夫阮阿狗之吳妙林也吳本罪在不赦擬以斬立决兹以報信有功攺爲永遠監禁并得賞洋十元至呂張盛三犯連日經府署發審局研訊明確於十七日午刻請令梟首卽在府署大堂發綁長元吳三首縣及两中軍四守備齊集府轅撫標中左右三管營官亦帶營兵數百名排隊而至旗幟鮮明鎗刀犀利俄一藍頂花翎武員手持令箭策馬而來將令箭恭置大堂正中府尊卽升座點名喝令劊子手將三犯如法綑綁出東轅門過西貫橋至衞前街轉北從飲馬橋護龍街一直至北寺大校塲處决沿途觀者人山人海迨府尊等拈香回署時己一點半鐘矣 
[安省述聞]  
　　皖城訪事人云買賣米榖雖有行户經紀而車夫米販竟冲水沿街售賣每石米冲水两碗能漲五六升是以貧民皆受其愚各行户連名禀請保甲總局潘作卿觀察出示嚴禁并歴陳其害數端觀察准之出示通衢立案永禁如再有奸商攙和水米或被拿獲或經告發定卽從嚴究辦○安慶北門内某甲之婦年二十有一頗有姿色狂湯性成甲遠出未歸婦獨宿無聊遂先後與乙丙丁戊等人有染長枕大被其樂無涯婦兄某己無賴也每遇烟賭需資卽往婪索不滿其欲懷恨於心本月初八日婦瞰姑出外家内無人卽小立門前以遣綺思適乙經過婦卽相携入室共拾墜歡正在繾綣情深而丙巳突然而至見此情形忿火中燒扭乙痛毆誓不两立忽巳亦飛奔而入大呼捉姦婦左右做人難只得深藏不出斯時觀者愈聚愈多所有陳設器皿失散一空未知作何了結也○皖垣南門内有一石牌坊本月初七夜附近居人忽聞大聲墜地次晨往視坊之横梁巳斷聖旨石粉碎無遺其坊爲本朝乾隆年武探花馬大容欽旌忠孝而建巳百有餘年此處人烟輻輳往來絡繹如梭居民恐有行人受傷用栅欄阻禁一面呈禀到縣黄大令飭匠赶緊興修 
[鵠候旌麾]  
　　本縣黄愛棠大令昨日接到電信知浙閩總督調任四川總督譚文卿制軍交卸閩督篆務後起節赴任道經滬上將次戾止又聞江蘇督糧道吳廣涵儲憲承璐由蘇來滬不日亦將蒞申因飭辦差丁役分别在金利源碼頭觀音閣碼頭两處整備恭　 
[示禁棍徒]  
　　流南高昌廟馳方有無聽棍徒無論大街小巷見有婦女行走卽任意調笑謔浪之聲時有所聞巡防局委員魯介彭二尹有鑒於此特出示諭禁遍貼通衢大旨謂現巳派飭巡勇按叚巡查禁止如遇前項棍徒仍蹈前轍定予拿案送縣從嚴究辦想自此次曉諭後若輩當稍知警懼矣 
[地保犯法]  
　　新閘十圖地保陳惠亭向在本圖内開塲聚賭抽頭漁利無惡不作劣跡多端前奉黄大令訪拿賭徒張順之大阿連周文邦等訊據供明陳惠亭確在本圖爲首聚賭大令研訊再三衆供確鑿大令以陳惠亭身充地保贍敢抽頭聚賭知法犯法實屬藐玩巳極立飭差役提案嚴懲並將張等收押在案旋查有周某呈控十圖地保陳惠亭蓋戳串賣圖内田地唆訟等情現經原差將陳提案聽候帶訊盡法懲究 
[研究起火]  
　　河南路中和里同春土棧詹誠德堂丸藥店失愼公堂會訊及會勘各情巳詳前報昨日由包探秦少卿將同春棧主蕭奎光解案並呈焚餘之籐斗一隻土箱一隻禀稱前日大老爺詣勘後入内扒取各物見籐斗内僅有大土一隻土箱内則惟餘土屑爲此一併呈電公裕順利两保險行西人亦投案申訴並請嚴行訊究蕭奎光供土棧貨物時有進出所存之貨曾與包探言明約計值銀二千二三百两求恩明鑒宋通刺謂此事疑竇頗多爾棧與巡捕房相離甚近當起火時何不往報答稱實因心中慌亂鞋襪未空問保險單何以並未失落况查爾於失火之後獨在寳善街茶肆啜茗更屬可疑答稱保險單共有两紙一紙寄在友人處一紙則取帳箱時帶出中西官再三研詰堅執如前遂着將蕭奎光還押候包探查明實情再行覆訊 
[英廨晚堂案]  
　　寍波人韓云福投英公堂呈控弟媳陳氏不守閨訓私與鄰人張小鶴通姦及捉獲反敢行兇求請飭差提究宋通刺卽着差役查明禀復前日由原差李愼將一千人提案通刺於晚堂集訊韓云福供寍波人向在某兵輪充役胞弟云谷在操江兵船當差弟婦陳氏因不守婦道時與妻子尋釁不欲同居於前年四月間遷至北京里居住不料弟媳水性楊花旋與隣人張小鶴私識曾經胞弟撞破因顔面攸關隱忍不言乃姦夫淫婦見胞弟懦弱可欺竟敢屢次行兇因此胞弟患瘋狂病時發時愈醫藥罔效上年十月間弟媳又私自搬至南香粉弄與著名女棍王阿翠同居仍與張小鶴通姦無奈投案控訴今蒙提訊惟求究懲韓陳氏供丈夫云谷素患癲狂本與夫兄同處因嫂氏兇悍性成時時將我凌虐故於上年八月間遷至北京里居住至十月間又移至南香粉弄與阿翠姐同居小婦人素來冰清玉潔從未作不端事且與張小鶴素不認識實遭誣控王陳氏卽阿翠供亦寍波人住居南香粉弄巳有多年上年十月將樓面轉租與韓云谷夫婦居住小婦人素不干涉外事亦無牽馬情事實被韓云福平空誣訴張小鶴供寍波人現住北京里向爲小工並未與該氏犯姦實遭誣控旋據原差禀稱前日奉票協同巡捕地保等往提張小鶴當有邱阿生出頭霸阻勢將拒捕因一併拘案請究邱供因不知詳細一時鹵莽與差捕等爭論惟求恩宥通刺以韓云福指姦無憑應不准理飭將韓陳氏交韓云谷具領管束並派差同至王陳氏家將什物搬回張小鶴王陳氏各具切結交保完案○四百廿一號巡捕解送捉姦爭閙之俞盛氏俞朱氏華阿一王阿榮等一干人至廨宋通剌提訊之下盛氏供係蘇鄉人丈夫逝世有年遺下一子自幼文定同鄉朱氏爲室於上年十一月完姻媳於成親後甫及數月不守婦道竟乘間潛逃來滬日前小婦人偕姑夫華阿二趁船來滬尋緝嗣悉媳與無賴王阿榮賃屋私姘以致愬捕將姦夫淫婦一併拘至捕房轉送案下朱氏供亦蘇鄉人年二十一歲自幼由父母許字盛氏之子爲室曾於上年十一月間成婚本與丈夫在鄉耕田餬口此次實因索取會欵來滬餘供一味支吾王供先曾與朱氏姘識約歴二載之久自上年十一月因朱氏回鄉完姻巳與分離此次因朱氏復來找尋小的一時糊塗復與賃屋私姘今奉訊明尙乞恩宥通刺以朱氏背姑潜逃猶敢與王阿榮私姘實屬贍大妄爲本應嚴辦今姑從寛著掌頰一百下飭交伊姑盛氏具領回籍嚴加管束不得復任濳逃姦夫王阿榮著責一百板並具攺過結交人保釋盛氏領媳叩謝而退○顧阿金卽華顧氏喊控其翁華阿滿威逼賣娼宋通刺庭訊之餘以供詞各執判將顧氏交官媒看管候補提鴇婦徐愛林到案再訊兹據差役將該鴇提案通刺於前晚提訊華阿滿申訴前情並稱媳婦實於去年五月十六日被歹人誘拐來滬售入花烟館前奉訊飭將兒子根榮函追來案今蒙復訊求爲嚴究華根榮供年廿一歲向在蘇城習負販業妻阿金自幼童養在家巳於前年成婚詎竟不守婦道於上年五月間跟無賴某甲潛逃來滬甘爲賤業及父親來滬尋獲反敢先發制人投案誣訴徐愛林供前曾開設花烟館後因犯案閉歇業巳攺過自新此次憑薦頭游阿方撮合華顧氏來家賣娼未及數日卽被其翁華阿滿尋獲通刺謂爾擅收良家女賣娼實屬可惡供因其先在陶壟瞽家賣娼故敢收留今求格外施恩以後决不再犯顧氏卽阿金供年廿一歲實被公公凌虐難堪以致奔逃來滬被歹人誘騙賣娼今奉訊明願隨公公回家通刺判將擅留良女賣娼之徐愛林掌頓一百下並具攺過結存查顧氏亦飭掌頰一百下交華阿滿具領回籍嚴加管束 
[英界公堂瑣案]  
　　秦包探解楊順生王阿毛到案禀稱中和里失火醫生金百川家亦保火險昨有乞兒楊順生王阿毛两人潛入竊取紅木方燈及零星什物經小的瞥見爲此拘解請究楊王同供實因不知租界章程悞取物件求大老爺恩典通刺得供以乘災攫物情殊可惡判令各枷四天發犯事處示衆○包探何瑞福禀稱藥水廠西人控前爲工頭之任阿興竊取廠中肥皀印子小的往查知該廠用有管門之印度人　江人出外務須渾身搜查照此情形安能取出其實因索工資起見爲此解請訊究藥水廠西人投案申訴前情並言任等把持他人做工請爲 
 
 

Page 4

 
 
究辦工洋四十五元如數付給任阿興供在藥水廠爲工頭其工錢向係每禮拜發一次今巳四禮拜未發共少二百三十三工約洋五十餘元嗣因停歇小的向現爲工頭之人商量託伊代向洋東婉勸不料竟被誣指竊物尙求鑒核旋有陳鴻興投案稱亦在藥水廠工作求追工資通刺謂該西人巳將工洋繳案當堂給領惟爾等以後不得再至廠中任陳均皆允諾遂著具結備查○流氓郁阿生卽邵阿生前因犯事曾經公堂判定送攺過所以後經人具保出外昨由捕房訪聞遂飭控何瑞福拘解至案禀稱此人係著名流氓雖未送攺過所究未便在租界逗留故送請究辦通刺略加研詰判交捕房帶回遞解回籍○二百八十九號華捕拘解無照支搭凉棚向詢拒捕之龔忻山黄克順至案請訊龔供凉棚業巳拆卸當時與捕爭論者實是學徒無知通刺得供姑念事屬細微著令具以後不再滋事切結釋放○包探竇如海禀稱有張順發曾在失事之吉安輪船爲水手當失事時經台州人顔全昌收留數日張感恩不盡許以緩日圖報顔尋至上海與張會晤卽留小住近日張因有事出門顔全昌卽竊取銅鍚器具報捕後當卽拘獲解案請訊張順發之妻王氏投案訴稱當時確曾受恩今願出川資送伊回籍求請免辦顔全昌供此間無事故欲回家因無川資不得巳而爲此通刺判令張王氏給顔川資洋二元斥釋○二百七十五號華捕禀稱鑷工張富成與劉海泉因算工資口角解請訊究通刺略加研詰令各具不再肇事切結了案○周阿大竊取周錦全家之銅茶壺等件經四百四十九號華捕緝獲人贓送究周錦全投案求請領贓周阿大供原籍寗波實因流落滬江窮苦不堪不得巳而作此下賤之事通刺判將周阿大管押三天以儆○黄阿大私取陳蓮生呢夾袍子質錢使用經包探何瑞福拘解請究通刺略詰數語以陳黄雖係朋友究不應擅當衣服判將黄阿大管押著交當本 
[法捕房瑣事]  
　　長江一帶著名扒竊蔡福元與蕭玉泉等專竊搭客行李捕房案牘纍纍上月同黨囚犯事逮案供出與蔡福元等同竊經　同轉飭拿未獲前日江孚輪船抵埠法包探到船巡緝蔡在船不及躱避卽被拘入捕房昨晨經克捕頭訊問供出同黨俞老九小麻子小喜子三人現寓某客棧法包探密飭探夥到棧一并拘獲解入捕房並在身畔搜出對時表一枚當票二張捕頭命押候堂期解請問官究懲○安清道友甲乙二人因索欠口角扭入捕房經克捕頭訊問以二人均非善類著一并押候堂期解訊○虹口某銅匠前日偕其友至小東門某花烟館及時行樂不知因何起釁卽在烟窟中稱戈由龜奴鳴捕將銅匠拘入捕房押候究訊○小車夫某甲手持標布一捆在途行走悵悵何之巡街捕見其形跡可疑拘入捕房翌日經克捕頭訊問甲供認由某店雇車裝至滬上以押車人在途走失無處找尋惟知英界震大源布店素來認識捕頭飭探詢問確實交該店保出 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案彚錄]  
　　大東門外裕生洋貨號於去冬倒閉結欠晉成等莊十餘家往來欵項共計數萬两之多輕原告投縣控告黄大令准詞飭該號股東王醴泉王治昌到案訊供後判王治昌收押待質所王醴泉交差清理在案迄今日久尙未清理前日由翁明府提案王醴泉供現己央人勸理措繳銀五千餘两各原告攤派先收惟和源行火油銀一千两是晉成莊經手目下和源東主不在上海欲俟其來時再由晉成莊代爲勸解其餘各項皆須逐一清理求恩寛限王治昌供母親今年六十五歲現在病危乏人侍奉小的覊押在此無從料理求恩交保　同在外清理俾可侍奉母親事屬两全明府判令两人一併交差赶緊清理如敢延宕定干提比王等叩謝而退○大東門外大生恒油紙棧前年冬間倒閉結欠各錢莊欵銀數千两各莊主將股東莊敬甫朱勤生經手夏蓉舫先後控送英公堂轉移上海縣黄大令訊斷飭令經手夏蓉舫秉公算明帳目清理欠欵在案至今案尙未結前日亦由翁明府提訊夏供朱勤生名下應派出銀一千五百两莊敬甫名下應派八百两吳益生名下應派七百餘两朱莊两東均巳交出料理欠欵惟吳益生避　不面伊母吳朱氏係女流難以幹事是以尙未理妥惟方金氏存項六百元卽係吳益生經手携來存息現在此欵應歸吳益生名下算理朱勤生供年廿七歲在造紙局營生大生恒股派銀两業巳交付料理莊欵莊祥供是吳朱氏之外甥代作抱告稱吳朱氏另有存欵二千两方金氏之六百元亦是吳朱氏名下附存舅母吃虧太多莊敬甫有事未到明府衡清判斷朱勤生莊敬甫旣巳照派料理案中無事與夏蓉舫一併飭退吳益生應派之銀未繳方金氏之存欵旣係伊經手應著向吳取歸可也案遂結 
[美捕房紀事]  
　　鄉人李鳳山年約二十餘前晚十二點半鐘行至虹口迤東下海廟左近此處地甚荒僻且夜漏巳深行人絶跡李忽解下腰帶縣於路旁之楊樹上後有林茂榮行至是處見之大駭急爲解救氣息僅屬越時始○平覆林遂辭去行十餘步徘徊回顧見李又自縊如前狀復爲解下呼一百十八號印捕至送入捕房捕頭詰問何故自縊李供被母斥責忿不欲生捕頭開導至再命暫押捕房候李母領回○寍波人名阿青者未詳其姓前晚十下鐘至美租界伯頓路第一百九十五號門牌之寍人阿描屋内吵閙據聞爲錢鈔轇轕初則角口繼竟揮拳阿描一味逞蠻突出霜鋒刺之適中阿青之首血流被面疾聲呼救阿描見巳肇禍立時遁去阿青卽奔赴捕房控訴並請詣騐捕頭騐得受傷屬實飭送可仁醫院療治一面諭令各包探查緝阿描到案懲辦○甲乙二鄉人昨晨肩挑花萁柴東奔西撞沿途喚買行至南潯路經四百五十九號華捕拘入捕房捕頭以鄉愚無知飭罰小洋銀六角從寛斥釋○裏虹口寳昌繅絲棧後面停有新棺一具前日下午經一百五十七號華捕報知捕房昨晨捕頭飭傳二圖地保奚坤寳查明姓氏諭令遷葬 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
