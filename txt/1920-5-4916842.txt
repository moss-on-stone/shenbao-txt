# 1920 - 5 - 4916842

 

Page 1

 
 
   
 
 

Page 2

 
 
   
 
 

Page 3

 
 
時評 
[撤換校長（冷）]  
　　余敢言此次敎職員風潮而北京政府如是對付是太失人心之舉動也敎職員之要求因敎育部不善應付而致事情擴大今敎育部之事政府復不善辦理而事情必致愈形擴大假使政府主張不改他日擴大之範圍必非政府中人所及料者何則政府之失人心固已不自今始然如此深種其根將來必有自食其果之時也 
　　觀於近日北京政府之外表似有收拾紛亂之心然他事收拾之無端而復挑發之我誠不知政府之何意也 
[命令]  
　　一月一日大總統令　燕善達嚴善坊楊豹靈沈秉鈞許肇南均晋給三等嘉禾章此令 
　　又令　惲啓森給予四等寳光嘉禾章此令 
　　又令　馮農竇學光陳紹祖均晋給四等嘉禾章此令 
　　又令　劉乃伸盧殿英李定邦均給予四等嘉禾章此令 
　　又令　陳壽彭授爲海軍上校游學楷授爲海軍造艦大監此令 
　　又令　調任范之杰署湖北高等審判廳廳長此令 
　　又令　海軍總長薩鎭冰呈請授□士□爲海軍中校張承愈爲海軍少校沈覲宜陳大咸爲海軍一等造艦官均照准此令 
　　又令　陸軍總長靳雲鵬呈請任命蔣尙栐爲熱河都統署軍務課課長應照准此令 
　　又令　陸軍總長靳雲鵬呈請授李澄宇吳新振趙之毅傅定弼殷宏綱高瑚璋莫衡賈增洽張振魁張玉成姜殿元朱毅章爲陸軍步兵中校岳邦爵爲陸軍步兵少校並加陸軍步兵中校銜陳祖彞爲陸軍砲兵中校郭克興朱益清談秀林朱家柱韓世蔚張鑾朱嘉祥予長榮季連仲陳景武賈慶華爲陸軍步兵少校吳廷勳爲陸軍騎兵少校賈世容爲陸軍二等軍需正伊華國加陸軍二等軍需正銜甘昌富項以福爲陸軍三等軍需正唐崇基授爲陸軍二等軍醫正並加一等軍醫正銜章不凡爲陸軍三等軍醫正杭克儼爲陸軍三等軍法正均照准此令 
　　又令　陸軍總長靳雲鵬呈請任命趙榮閣爲暫編奉天陸軍第三混成旅步兵第二圑第二營營長應照准此令 
　　又令　陸軍總長靳雲鵬呈陸軍第五混成旅步兵第一圑第一營營長易振棫請免本職應照准此令 
　　又令　陸軍總長靳雲鵬呈請任命彭　爲陸軍第五混成旅步兵第一圑第一營營長應照准此令 
　　一月三日大總統令　陸軍總長靳雲鵬呈請授馬河清爲陸軍步兵中校應照准此令 
　　又令　陸軍總長靳雲鵬呈請授宋福田爲陸軍騎兵少校周奎爲陸軍步兵少校均照准此令 
　　又令　陸軍總長靳雲鵬呈請授張書田爲陸軍三等軍需正沈壽昌杜天驥爲陸軍三等軍法正均照准此令 
　　又令　張新吾給予二等大綬嘉禾章黄藝錫汪揚寶均給予二等嘉禾章張季虞給予三等嘉禾章高近宸給予四等嘉禾章此令 
　　又令　王文豹潘元敉均晋給三等寶光嘉禾章此令 
　　又令　吳承仕曹壽麟均晋給三等嘉禾章邢之襄蔣中覺均晋給四等嘉禾章此令 
　　又令　姚大榮張愼翼張葆彞均晋給四等嘉禾章此令 
一月四日大總統令　陸軍總長靳雲鵬呈請授孫會友于起光爲陸軍步兵中校郭全德加陸軍步兵中校銜杜文灝加陸軍騎兵中校銜丁睿加陸軍砲兵中校銜玉宗臣孫文友均授爲陸軍步兵少校郭玉璋加陸軍步兵少校銜楊玉科加陸軍砲兵少校銜均照准此令 
　　又令　余棨昌晉給二等寶光嘉禾章此令 
　　又令　周紹昌晉給二等寳光嘉禾章吳煦延鴻馬德潤鄭言李榘均晋給三等寶光嘉禾章此令 
　　又令　程明超范熙壬均晋給二等大綬嘉禾章此令 
　　又令　朱延昱晋給二等大綬嘉禾章劉慶鏜李士熙羅惇　孫多　俞人蔚均晋給二等嘉禾章王念曾衛渤均晋給三等嘉禾章李心靈蹇先聰朱神恩朱之英高瑩周鴻球董溥銘王治訓均晉給四等嘉禾章此令 
　　又令　黄德章范之杰均晉給二等大綬嘉禾章陶思曾主淮琛胡曜均晋給二等嘉禾章呂世芳唐啓虞易文煃龍靈均晋給三等嘉禾章此令 
　　又令　岳憲玉給予三等嘉禾章此令 
　　又令　平爵内給予三等嘉禾章裴禮格給予四等嘉禾章此令 
[專電]  
　　北京電　敎次主張假期满不上課卽撤換校長今敎員團專門及中小各開會訂明日聯席會議擬一律辭職離京表示决絶校長圑今亦開會但以私人名義復傳函謂足下無辦法相示某等亦無術調停有人主發宣言未果中小校長請加入會議同倡同盟罷工亦未果（四日下午五鐘） 
　　北京電　蘇李直曹奉張諸督對和議互交換意見主張一致南方岑陸唐等會商和議進行計畫亦融洽徐冬日召靳入府專商是事靳江日方赴津住一宿支晨來京 
（四日上午十鐘）　　北京電　靳擬辭陸長兼職專辦院事（四日上午十鐘） 
　　北京電　將設財政討論機關融合各派意見並爲將來實行地步（四日上午十鐘） 
　　北京電　六日國院祭馮七日起各部分祭（四日上午十鐘） 
　　北京電　徐樹錚電告恰克圖到俄激黨千人李副使馳往鎭攝（四日下午九鐘） 
　　北京電　段電庫倫徐樹錚令速回京（四日下午九鐘） 
　　香港電　昨國會議員在東園開聯合會王有蘭王乃昌報告唐繼堯全局意見言現和議有動機應公開與國會協商條件主（一）總統由國會選（二）憲公布後北應實遵（三）取銷中日密約否則分治免受害（四）與北接衝地駐重兵（五）事實問題不能放棄分兩次佈憲最後佈地方制解散權應規定省長由中央命（五日下午四鐘） 
　　香港電　古日光冬日被剌傷膀胱（五日下午四鐘） 
　　香港電　法政新校長何禮文昨到校被學生反對逐出校（五日下午四鐘） 
　　香港電　林葆懌今日派肇和同安永翔艦赴汕擬登陸入閩南解亂（五日下午四鐘） 
[各通信社電]  
　　北京電　聞北方各督已聯電促進和議電文甚長　　北京電　院江日電覆西南號電購械外債勿聽謠言　　北京電　聶憲藩今晨入覲即赴任　　北京電　劉鏡人辭職照准 
　　北京電　外部對閩案極盼調查員早日返京擬在正式談判前先開一預備會 
　　北京電　王揖唐電刻南方對和局忽有緊進之勢唐紹儀聞可取消辭意胡漢民有更易伍朝樞説日内可到滬 
　　北京電　昨晚謠傳南苑某軍不靖前門外店舖多閉門者經軍警勸解人心旋定（以上五日） 
　　以上中華通信社電 
　　北京電　昨謠傳安福倒閣靳已辭職詢院中要人據云安福現已與靳接近不至倒閣靳曾有不願久任之表示然目下尙非辭職之時此次赴津係另有私事 
　　北京電　院四日起照常辦公各部明日辦公潘復常耀奎均五日任事烟酒會辦派定美人衛家立亦定五日到部　　北京電　院復西南五總裁電因修改昨始拍出其扼要語有中央代表在滬守候南方不與接洽此爲滬會停頓原因等語此電同時拍致孫文唐紹儀并告王揖唐就近與孫唐商開議 
　　北京電　更動督軍説純是謠言院已通電聲明聞因東海注重文治擬補簡懸缺省長以致發生誤會（以上四日）　　北京電　靳爲罷課事今日謁徐靳主年假满後各校不上課當另換敎職員徐謂無已時亦惟有照此辦法 
　　北京電　閩案决俟陸外長回交涉院昨又電王鴻年等調查竣即速回京 
　　北京電　陳籙俟陸徵祥回决辭職改簡法使將成事實北京電經界局編制由財部會内部修改已移交法制局審定 
　　北京電　王士珍建言北洋宜同一步調不可各標黨系延誤統一事機徐甚贊許 
　　北京電　直督派員與長江三督接洽聞於會推直系領袖事有關一説爲聯絡促和 
　　北京電　俄激黨迫逐杜軍前進漸向蒙邊蒙防吃緊邊防處接報告後電駐軍嚴備（以上五日） 
　　濟南電　元旦風潮傳聞是屈長主使現紳商對屈極不满意聞將推代表赴京控告（四日） 
　　以上中孚通訊社電 
[里昂無線電（路透社電）]  
[和會與代表]  
　　四日巴黎電　勒朗將軍昨以協約國與德國委員圑會商以舉行公民大會區域之行政權移交協約國之祥情報告高等議會德國委員圑主任西姆森氏宣稱協約國提出之辦法與前德政府所允可者大異德國代表故已以協約國之意見請命於本國政府此項會商尙須數日始能告竣 
　　四日巴黎電　高等議會接受關於南俄居民於過激軍進攻以前出境之報告報告内謂今當設法佈置居民離境事務不能延緩 
　　四日巴黎電　高等議會定明日晨間開會大約將討論德國交出船港材料之辦法 
　　四日巴黎電　巴台克氏所率之波蘭代表圑昨與德國西姆森氏爲主任之委員圑開會由勒朗將軍主席此項談判於十月與十一日間在柏林開始（關於以波斯拉尼亞與西普魯士行政權移交波蘭事）旋應波蘭政府之請而中止俾在協約國代表之前重行開議 
[各國近事記]  
　　四日巴黎電　芝加哥演壇報載稱駐法美國大使華萊斯氏已接華盛頓之訓令謂參議院縱不批准和約威爾遜總統仍將召集第一次國際聯盟會議因和約中規定應由美總統召集該會也 
　　四日巴黎電　意首相尼蒂氏今日午後由羅馬抵此意大使及使署人員均至車站迎迓意國工部大臣費拉萊斯氏數日之内亦將抵此尼蒂氏離任期内由司法大臣摩太拉氏代理首相職務 
　　四日巴黎電　瑪西萊氏已任爲駐柏林法國代使 
　　三日倫敦電　喬治氏定星期三日晨間借意相尼蒂氏同赴巴黎尼蒂氏於星期一日午後可抵倫敦聞英意總挨擬留居巴黎至一月二十日 
　　四日巴黎電　瑞典京城電稱希爾新福會議已展期一月十五日舉行届時芬蘭波蘭與波羅的諸國代表將討論合拒過激黨辦法 
世界路透電 
[美國公司之銀市報告]  
　　二日倫敦電　摩加太公司報告一年銀市狀况謂自一九一四年至一九一八年中國輸出之銀較輸入者約多八千一百萬兩有餘論者以爲中國前將現銀輸出境外多逾其分故今將繼續購入至少須至補足前數後始可停購也印度鈔票流通爲數頗巨其存銀雖多然未可謂爲太多如銀價落至近情之程度則印度政府必再購入現銀今中國旣需求不止而印度復將於銀價稍低時繼起購銀是以一九二○年銀價未必有恢復原狀之氣象而産銀成本亦未必有減輕之望但有不可忘懷者他日美國滙兌一經照常則倫敦銀價自必低落而中國反常之需求一經停止則銀市之景象卽將全變也 
　　一日倫敦電　銀市星期報告稱市上來貨頗暢故美國匯率雖弱而銀價已稍落倫敦存銀甚少聞美國則有大批現銀以供投機之用 
[美議院之和約談]  
　　一日華盛頓電　共和黨民主黨參議員多人非正式會商和約問題尤注重保留案第十條無一方面提出可令他方面贊成之解决方法 
[英俄交俘談判]  
　　二日倫敦電　格拉第氏於將回丹京復與過激黨代表續開談判時告每日鏡報訪員謂此行定可於一月杪以前商定英國軍民被俘於俄境者回國之辦法格氏並表示其意見謂俄國可自救滅亡出兵參戰無補於事若以日本出兵即可減　激　義而解决過激問題則徒妄想而已 
[意俄之訂交]  
　　一日倫敦電　聞過激黨外交總長齊吉林氏向意國建議與勞兵政府訂交因勞兵會旦夕將據有黑海濱可由黑海以達意大利也 
[法國之犬賠償]  
　　三十日巴黎電　法國農務部通告賠償委員會謂德軍佔據比法時曾盜屠法國之犬二萬六千頭應令德國以良種賠償法國 
[土耳其之遷都説]  
　　三十一日巴黎電　法國各報載稱土耳其政府必將遷於白魯薩或柯尼亞米爾協約國於一九一七年所决將突厥人逐出歐洲之計畫今可試行矣 
[美國之太平洋航路計畫]  
　　一日華盛頓電　航務部長　恩氏草定發展太平洋航務計畫擬關三線由太平洋濱以達日本吕國菲列濱每星期有船開至日本中國海參崴每三星期有船開往菲列濱海峽殖民地印度惟應用之船尙未造成故五月之前不致開行 
[坎拿大之漁業]  
　　三十一日哇太　電　坎拿大政府决議嗣後罐頭薩門魚業及零售薩門魚之執照　發與白種人民俾鼓勵太平洋濱白種人民從事漁業按此項營業向在東方人之掌握 
[英國之罷工辦法]  
　　三十一日倫敦電　倫敦現開重要會議以求鑄　匠罷工之解决辦法 
　　三十一日倫敦電　運輸工人决議允由法庭研究船港工人之要求該法庭大約將照桑基氏煤斤委員會之辦法以裁判員一人爲主席 
[美國元旦與禁酒]  
　　一日紐約電　紐約藉口新年舉杯痛飲雖有禁令亦在所不顧餐館旅館盡是酒徒不吝重價以圖私飲當道雖拘數人然不依法嚴懲之街中人數較昔年公然售酒時大爲減少 
[各國近事記]  
　　一日倫敦電　克蘇號輪船由紐開往香港在火奴魯魯外觸礁 
　　二日倫敦電　莫斯科無線電稱紅衛軍已入波克哈拉鎭大受歡迎 
　　二日倫敦電　每日紀聞報載昨日杜爾巴電稱過激黨與愛沙尼亞代表已簽定休戰條約不日將開媾和談判 
　　一日華盛頓電　美國商會與南美各國商會商妥嗣後兩國商家如有争端須聽仲裁 
　　一日紐約電　今有影戲隊二一赴亞爾其里亞與土耳其一赴印度與中國俾搜羅游歷家足跡所未到諸處之社會與工業狀况之影片 
[太平洋路透電]  
　　五日北京電　舊國會北方議員逾百人今日在京集議大約與國内和局有關 
　　五日北京電　政府議定將馮國璋衛隊編爲混成旅歸察哈爾王廷楨統帶馮之衛隊一部向隸南苑第五師因馮逝世後裁留未定故兵心不靖而傳言過甚致起種種謠言商界大爲恐慌其實兵士昨日並未離營政府爲防惠計戒備甚嚴各街警察巡邏頗密 
　　四日東京電　原敬首相於歲首通告國民略謂日本所有正貨雖已增多然出産須隨之俱增郵局儲金現　七萬萬元且逐月增多千萬元此爲經濟發達之證　國民宜以投機與奢侈爲戒至於勞動問題則資本家與勞動家與政府宜互相聯絡以求民福末謂國家須根據其歷史上之習慣而謀穏健之進取使外來新思想與國家之性質相融洽 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[美國之勞動大會]  
　　中美新聞社詩家谷通信云晚近以來美國全國各處代表咸集於詩家谷爲組織美國勞動全國大會事斯會宗旨在結合用手及用腦之工作家以補助政治社會及工商業諸問題此會之發動即在大戰時代由國内各種工業機關起而合組以求達勞動界對於政治上及工業上之目的今年夏中各方面合力活動由工黨急進農黨超然派因勢力弱小之社會黨等相與聯絡冀以抵抗共和民主兩太黨減削其勢力當集會時各派皆以代表參預會議時方着手結合圑體外表力持和洽而暗中已似有分裂之勢因社會黨人欲攫取斯會以擴張社會黨勢力超然派則又反對議决之地産國有案各方面意見不一諸　頗難措手惟明年（一九二○）夏中斯會亦將選舉一人以爲候選之大總統按此勞動大會所定約章凡用手或用腦之工作者年過十六歲皆可入會爲會員惟會員須以其一日之工資捐入會中爲進行之需以後則每月每人各納五銅幣至二十五銅幣爲常費會中舉二代表一男一女執行一切事務總計全會人數則每一州可得四百人云會中宣示之主旨略述如下（一）廢除美國參議院（二）以公意選舉地方法官任期不得過四年（三）結合國際間的勞動界（四）男女工人工作時間規定每日至多八小時每星期至多四十四小時（五）工人至小之工值以法律規定之（六）年老患病應予恩給（七）政府自辦銀行事業（八）廢地國有（九）每人之入欵應由法律予以限制（十）每州用自治制度設府政府與城政府（十一）反　强迫徵兵與軍事上訓練（十二）國際間皆當廢除軍備以免未來之戰争（十三）凡國事犯及工事犯應立時釋放（十四）凡公共便利事業（如電氣自來水等）及酹本之工業（如開礦等）皆應歸之國有（十五）懲辦犧牲勞工而圖利之奸人（十六）言論自由出版自由集會自由（十七）凡政府中之工作應以逐日計不用合同（十八）男女工資相等（十九）婦女有參政權（二十）對於和約及國際聯盟約章有不依從威爾遜總統十四信條而與勞動界不利者悉反對之外此尙有議决之問題記之於下（一）每一府一城中須設一國立衛生部及國立醫院病者就診槪不取資（二）要求美國政府承認愛爾蘭共和國（三）反　向墨西哥宣戰（四）要求許黑種人以政治上實業上經濟上之平等（五）反對暴亂之行動即旨在愛國亦所不許（六）對於鳥克蘭及歐洲他國殘殺猶太人事提出抗議（七）要求釋放宇琴台勃司·堪脱奥海爾○爾哈斯勒·及共他政治上工商上之罪犯一千人（八）要求取消大戰時國會通過之種禁令（九）修改軍事法庭律法（十）對於封鎖勞兵會治下之俄國要求取消 
[羅馬尼亞對匈牙利之政策]  
　　美人所談 
　　中美新聞社維也納通信云通信員日者自布達配斯多赴維也納天未明起行至午後一時祇行三十英里之遙其慢幾與步行相等蓋因煤質不佳引擎所需熱力不足故也當此添裝煤料時間乘客紛紛下車散步通信員亦在其列衆中有一意國軍官狀至活潑而和藹趨與通信員談指乘客羣衆之狼狽狀况而言曰「此眞是結果矣」通信員知其童蓋謂「在西因河上之一般大人物專事搗亂將一好好的國家弄得擾亂不寗而彼等方且以製造和平自命今觀此車站上可憐之景象即可見其搗亂之結果矣」旣而彼又云「西因河上之一般大人物自以爲尙握有九個月以前之權力實爲大誤不知彼等今祗有兩支軍隊一羅馬尼軍一意大利軍此後已入險境必有可驚之事供吾人之觀看耳」此意國軍官並非好爲駭人聽聞之言實確有見地通信　曾以六星期之時光注視羅馬尼在匈牙利之冒險行動且設法推究其背面之國際隂謀故此軍官之言益予我以甚深之印象又我在布達配斯多時探知匈牙利政治家亦確信協約國之無權即如彼自立爲匈牙利國務總理之　力特列氏其敢於竊據即純以輕視協約爲根據至於達能齊　哥爾士李寗及佩來昆諸氏皆爲搗亂之徵象該軍官又云「吾人已將三百兆之人民陷於無政府之境再加以西歐之遣散軍隊此後如何誠難預測矣封鎖政策未嘗不佳然祇能施諸有高度組織之德國工業始能見效然又不能實施蓋德國之穩固乃歐洲之保障今歐洲已入險境安能再自壞此長城乎然則除封鎖外豈有其他武器乎」按凡此種種亂象之中要以羅人在匈牙利之冒險爲最著匈牙利之頑固黨亦歡迎羅人視爲「紅色恐怖」之救星然羅軍之戰勝過激派軍實爲滑稽因過激軍本已潰散也當羅軍不從協約之訓令進至　達配斯多時匈之頑固黨殊不以爲意且與羅軍十分輯睦白衣軍之軍官取得羅軍之允可與羅兵協同追勦所謂過激派「白色恐怖」與哈潑斯堡僧侶之隂謀進行甚樂直至「白色恐怖」已經發洩外力之壓迫達於極度個中人始漸覺悟事之眞相而羅人亦復以冷淡之外交手腕對其以前之同志矣説者謂羅人此次之出埸不過欲得廉價之勝利並飽掠一番然尙不盡然羅人之對於協約實具有可怪之態度彼等僉謂歐洲大戰於一九一八年秋間終止一九一九年之夏季則又有一新大戰即羅馬尼軍大敗匈牙利是也羅馬尼在前之大戰中旣遭擄掠及今亦有取掠其敵國以資報復又謂羅馬尼旣有一單獨之戰故亦應單獨媾和此種論據自然與軍事上之事實全不相符且果使承認之則戰後媾和及世界　造之全部理想立即推翻此例一開他國必羣起効尤於是歐洲和平又必破裂矣揣羅人之用意蓋欲與匈牙利聯合造成一多惱河下游之新雙頭國或新聯邦人口二千萬天産富饒地利優勝以不加來斯脱爲首都如是可以控制歐洲東南部蓋哈潑斯堡王國雖分崩其殘破分子終必謀捲土重來之計羅馬尼亞卽利用此機會欲造成一大業彼之政客此種舉動未必受外力唆使然羅之報紙近來攻擊英美兩國甚烈羅人現正以婉勸及力迫之手段説匈人與羅聯合其力迫之法至爲强暴其在匈軍隊强搶硬奪之舉書不勝書工廠中及農埸中所用機器幾被搜掠一空鐵路車輛電報電話機以至打字機悉被移去今年匈牙利之榖物因此不能收穫羅人一方又勸匈人與脱朗西爾凡尼重行結合使彼加入匈羅聯邦之内以利用其人口礦産煤氣及森林又勸匈人不必畏憚協約國在羅京之協約軍官紛紛抗議終無所用匈人日日以被蹂躪之狀况報告巴黎巴黎無可回答終不得要領羅人此等行動直明目張膽而爲之然匈牙利中亦多羅之同志如脱郎西凡尼貴族及紳士及贊助聯合者因此羅匈問題之解决益復困難吾誠爲歐洲之　途危也 
國内要聞 
[北京通信（悔）]  
　　軍事協定與美國借欵之關係 
軍界某要人近有撤廢軍事協定之主張陳諸當局當局雖有採用之意然障礙孔多迄今猶爲懸案也其所主張曰中日共同防敵軍事協定此固列國共同出兵西比利亞以前之預備行爲也迨旣共同出兵事實業已變更至歐戰終了而事實益復變更此項協定原爲事實而設事實旣變則不合事實之協定當然無復存在之價值換言之協定所謂共同者中日兩國也今則若英若美若法若義莫不與於防敵之役與日本兵之假道我土者絲毫無殊謂我國未承認耶何以與日兵受同一待遇謂爲已承認耶何以不聞有協定此不符事實之一也協定爲防敵而設今之敵何在乎謂爲德奥耶對德業已有戰争狀熊中止之宣言對奥且已簽訂和約不得謂之敵矣謂爲俄耶我國自始迄今對於俄之任何方面從未有宣戰之舉則又何敵之可言無敵可指防於何有此不符事實之又一也故中日協定當然不復有存在之理由即各國使團亦莫不謂爲應即廢止欲廢止此今誠最適時機也所不願廢止者厥惟日本然日本之眞意不肯撤兵耳欲不撤兵斯不得不以繼續協定爲藉口倘廢止協定而不撤兵度日本亦不無可商爲今之計莫若向日本提議撤廢軍事協定同時與各大國議訂西比利亞防亂辦法俾就現有之事實加以明確之規定則列國之駐兵皆以此爲根據自無立時撤退之必要而共同駐在則無復單對一國直逼處此之困難矣（以上所聞者大意文字之責記者負之）此議提出後某權要頗有難色謂恐傷日本感情且不欲失信於默契也建議者曰中日間之默契謂東亞事由兩國直接解决不假手於歐美也然日本即於其時隂訂英日法日俄日之密約求山東問題之助力不已先破此默契乎卽使我眞失信亦不負此責任且歐戰之際我人孤立日本乘機刧制斯爲不可抗之暴力警有人焉途遇强暴刧我物而禁我勿聲我不能不諾也然謂旣遇警捕而仍必堅守此信絶不聲張則無此情理也故今日之局面不當再以顧全感情爲前提云云某權要終不以爲然乃退而陳諸某當局某當局深然之然終猶有所顧慮所顧慮者何在曰經濟上之接濟耳試更就經濟關係言之 
　　歐戰以來歐洲各國之經濟方自顧之不暇我國所仰給者非日卽美固不可掩之事實也美國之投資熱亦已屢有所聞矣然屈計歷次借欵若延長油礦者一試不效置諸不問矣若導淮借欵者主張微有不同擱置不議矣若運河借欵者其情形與導淮略同株欽鐵路當時固嘗積極進行者也以五測量隊測株欽有刻不容緩之勢迨法人一有違言路線復非適當即棄之若敝屣旣而復以二測量隊測周襄又變而爲襄成又變而爲成綏旋變旋冷殆置度外最近草合同期满我國提議取消則仍以少數之維持費求十個月之延期將來之能否繼續仍不可知也烟酒借欵近人所耳熟能詳者也然條件垂成而美人又顯見退却之趨勢於是北京財政界僉謂美商之不足恃幾於衆口一詞故政府而無求於外人則已苟不能無藉於外人之接濟仍惟日本是賴而顧全日本感情之心理終不能除此固我國不能自活之汗顔亦美商之淺甞輒止有以釀成之也雖然此非記者之誣謗美人而中傷中美之感情也苟略知我財界現况者莫不能證我説之不謬蓋美商借欵初無政治性質而莫不作豚蹄篝車之思一不满　翩然竟去殊不知其貽害之烈乃中於中日關係也 
[北京通信（冬草）]  
　　敎職員罷課問題之預測 
　　各校長辭職而後適值新年之休假敎育部之必出於慰留固無待言然無可慰安能留决裂之勢殆可視爲已然之事實矣某當局甞語人云政府倘竟去傳國務員亦將同盟休職某國務員甞有言謂敎職員可同盟而去傳則軍界可同盟而逐海陸總長警界可同盟而逐内務總長矣倘再得進步將來復以罷課迫大總統退位又將奈之何故畢竟無法亦只好聽其罷課再作計較此時實無廻旋之餘地也云云統各方消息觀之安福之與學界早已成不共戴天之局面而此時　題中心之傅又爲安福系人物故傅之去否在安福不在其自身安福不欲傅去自必以全力擁護之閣員之中如朱深曾毓雋李思浩者不得不以全力挾靳以與學界敵靳旣懷閣員解體之慮斯無復去傅之自由靳之不欲用傅與傅之終站不住固將來不可逃之事也然去傅不能以罷課爲前提不得不待罷課問題解决之後此所謂先上課而後再議者也然敎職員方面則曰必去傅乃上課之説喧於耳鼓者二旬矣事勢至此誰能反汗前言而爲先上課後去傅之主張且津　界之逐楊以德也曹省長親自承認謂上課之後立即去楊迨旣上課楊仍如故而學界方面欲爲第二次之罷課則事實大難推此不信政界之心亦决不甘再中此計故敎育界方面亦復無可廻旋也雖然所謂敎育界者顯見有種種之不同在積極主張者一往直前不暇後顧其所計畫則於校長之辭職頗慮安福之乘機易置因有倘易新校長則敎職員一致拒絶之宣言由其道以行之則校長旣去敎職不上課而不去學生必向政府要求上課去職之校長必有宣言外省必爲應援甚或隨同罷課全國學界同時騷然此可預料者也然政府方面亦必有上述云云之布告甚或加以制裁之預戒寖假而無辦法則干涉隨之矣蓋敎職員之消　行爲政府固無從干涉　極行動政府非不能干涉　假如政府另任敎職員而舊敎職員不去則干涉矣學生而聚衆要求則干涉矣全國之大固無易置之方僅就北京之一部言未必無近似之替人也且敎職員之大多數不過人云亦云耳其他部分則積極進行者與心竊謂非者各居其半一至破裂之時會恐願爲政府用者未必遽在少數則其結果不過犧牲一部分人才耳種種糾紛厥惟學生受其痛苦此則無可歸咎要惟政局根本上之不清明實階之厲耳 
[激黨縱横西比利亞之近訊]  
　　俄邊與满洲間局勢益嚴重 
　　字林報北京通訊云西比利亞電線交通常爲過激黨所割斷故消息不通據伊爾庫次克最近消息該鎭仍爲柯氏軍隊所守惟安格拉河對面之火車站已爲社會黨所佔已有俄兵一營與之聯合外兵司令涉寗將軍已與社會黨約定中立區域不相侵犯同時柯爾恰克將軍與俄軍及外兵等從多木河向東退走但因過激黨之活動路線　處已被毁壞故退軍被阻大約堅守伊爾庫次克以西陣線者現有捷克兵萬人波蘭羅馬尼亞塞维亞等兵八千人想過激黨現已渡越多木河而向克拉斯諾雅斯克進發衆科所有外兵當可有脱圍之機會至於失蹤之軍官今尙未有續聞伊爾庫次克以西之情勢必甚可慘蓋鐵路中斷車輛擁擠而退軍傷兵病人難民等亦復紛擁而下際此嚴寒凄慘之狀可想而知柯爾恰克之任謝米諾夫爲外貝加爾總司令可視爲危險萬分之舉而柯氏權力之完全墜落亦可由此知之近年謝氏跋扈專横狂徵苛歛久爲全境人民所髮指外貝加爾殊不歡迎之一般俄人視之爲匪即舉謝氏爲領袖之哥薩克人亦反對之謝部軍隊係以華人鬍匪布里雅人與匪徒雜凑而成軍無紀律士有菜色過激黨刻方在謝氏勢力範圍内大肆活動毁其鐵路斷其電線今伊爾庫次克與满洲間之時局非日人所能維持日人欲保守鐵路則須增兵五倍始有效也土耳其斯坦傳來消息謂阿富汗委員圑在塔什干與遇激黨方開談判過激黨允將庫施格與麥夫兩處讓與阿富汗以作阿富汗助以軍力合攻克拉斯諾伏斯克之報酬過激黨並允波哈爾與基發兩處獨立但附以此兩處須與過激黨聯絡之條件聞過激黨現向中亞回敎徒大肆運動云 
[湘人對張敬堯運煙種之公憤]  
　　湘督張敬堯串張宗昌從奉天私運大批烟子在武昌附近鮎魚套車站發覺扣留一案已誌前報兹悉旅京湘人對此大爲憤激旅京湖南學生聯合會已拍發三電一致王占元一致江漢關監督一致湖南拒土會到京之湖南請願代表亦有三電拍出（一）湖北王督軍鑒湘督張敬堯私運烟種幸經查獲務懇從嚴追究無使逸遁否則縱奸壞法貴督不能不負其責湖南請願圑叩豔（二）漢口大智門明德大學易禮容君轉武漢學生聯合會鑒張敬堯私運烟種幸經諸君查獲務請誓死保留無使逸遁同人誓爲諸君後盾湖南請願圑即豔（三）長沙拒土會鑒武昌鮎魚套車站有烟子四十五袋將運入湘業經扣留乞速派調查員到鄂檢查懲究爲荷湖南請願圑叩豔漢口代表易君於三十日到京即報告萬國拒土會三十一日至國務院謁見靳氏由王秘書接見陳明破獲烟種情形並問政府已經接到王督軍及武漢學生聯合會來電否王秘書答云此電或已接到惟予未見予願將來意代達總理總理因年關甚忙故未能面見云云同時又有旅京學生代表易相洋李實及楊容貞女士入見靳氏又旅京湖南公民彭璜張百齡亦因此事至國務院請求澈究茲錄旅京湘人公呈如下呈爲督軍　禁運烟懇予撤懲以全國法而救民命事湘督張敬堯到湘以來不洽民意種種非行不能盡言言其流毒最大者鴉片是也自張督到湘湘省烟禁大開士紳平民吸者漸衆鴉片及鴉片種子自外埠裝運到湘不知凡幾張督勸民種烟召各縣圑總發子令種長沙一縣發子至四萬包之多湘民多相驚怪當此例禁森嚴之時究用何法運來此大量種子欲尋獲裝運證據久不能得十二月二十四日武昌鮎魚套車站發現大批鴉片種子計四十五蔴袋每袋重約二百斤包上標明奉天發交湖南第二路總指揮司令部查收字樣當由站員游泳告發發有泣告書經武漢學生聯合會及旅鄂湘籍學生拍照取種以存證據並陳鈞院通告全國在案連日京漢報章業已喧傳殆逼似此顯干國禁冒天下之大不韙運此毒物貽禍全湘湘民聞之髮指　裂事關國家大禁與國際交涉應懇鈞院速即呈明大總統將湖南督軍張敬堯明令罷職提交法庭依律處辦以全國法而救湘民不勝激切待命之至謹呈國務院總理湖南旅京公民彭璜歐陽皎如羅宗翰婁紹鎧熊光楚吳俊臣毛澤東陳　訥蕭拔張百齡王人達彭先澤陳紹休劉明儼謹呈 
[長沙近訊]  
　　湘省財政廳以金庫劵向長沙總商會押借現欵四十萬元該會曾開會商酌辦法未得結果現聞以此項借欵本會旣無力　措又不能據實推辭鹽斤加價徒苦貧民再加　賦附加税亦有難行之點刻下雖未完全决定大約不出於加抽房捐之一途計加抽一月可得九萬餘元將來即以此數應命不另籌别欵但此項金庫劵各縣均經派銷由五萬至十萬不等長沙縣派銷之數爲十萬元該知事正在調查縣屬之殷實紳　將邀集開一會議勒派承銷矣 
　　湘省近年以來民生凋敝百物奇昂幸本年秋收尙稱中稔故米價未至昂貴近來雖未明令開關而京津粤港　准在湘販運之米已及百石有奇若再行弛禁則民食奇漲影響當不謹及於治安乃　國會湘籍　員羅正緯等竟聯電湘常道謂吾湘金融枯空愈甚交易停滯嗟怨載途轉瞬年關何以度歲夙賴米運挹彼注茲今慶豐登農場穀賤閉守坐困不啻自戕敬乞早弛禁令拯救錢荒由商販賣酌限輸將財力旣舒民食兼顧云云該議員等此電非昧於湘中近狀即是爲人傀儡耳 
　　湘省前有張駿者（紙捐局長）以和議無成主張軍人自决發起所謂軍人和平聯合曾並撰具意見書分寄吳佩孚馮玉祥譚延　趙恒愓等各南北將領以期聯合進行昨吳佩孚已有覆函略云此次肇釁因當局意見各殊政客從中煽惑以致兵連禍結混沌至今軍人固明知其非而不樂爲之利用也倘再有黷武野心欲强迫軍人以求一逞則非特脱甲以游且恐倒戈相向矣誠能以南北一家之思想互想聯合由一部以及於一省之全部相憐相愛沆瀣一氣則不待議會交舌紛争而大事定矣 
[旅鄂湖南中學之大激鬭]  
　　昨日（二十八）夜間九時餘旅鄂湖南中學校内突發生學生與敎職員激鬭情形如下旅鄂湘生多有肄業鄂省專門以上學校者（每校十人共八十五人）該省向例凡屬肄業專門學校之學生每名年給津貼五十元由旅鄂湖南中學於湘省學捐内按名撥給昨有中華大學公私立兩法政及甲種農業四校學生十一人因此項津貼屢次催索不給一再延展近許於二十八號照數給發是以該四校學生乃邀集同時前往索取此其起釁之緣因也詎該學生等手持領欵憑證向該校管敎懇予發給時乃該校管敎各員仍然支吾其詞不肯給發學生方面則以八年年度告終萬難久懸又兼負欠纍纍勢非領取此項津貼不可是以雙方口角致起衝突該校某課敎員雷殷技術敎員趙榮體操敎員陳某等拍桌椅（將洋燈打倒幾肇燓如幸爲某生救熄）大發雷霆竟呼校内雜役將大門鎖閉一時棍棒齊舉椅登紛飛羣將該生等圍毆無算各負重傷嗣經全校學生極力排解始行罷鬭旋由該校長劉作民將該生等十一人囚入室内並用電話轉告警察一署派來巡官帶同警士前往查勘該校長告以該生等搗亂校址毆辱敎員請　帶署究辦該巡官等查看雙方情形殊多可疑學生方面均已受傷（甲）農學生趙劉二姓受傷極重）至敎員方面均各安然無恙只得雙方敷衍排解辭以不便帶署而出　學生等見警署無法處置旋卽暗遣中華學生某趕赴地方檢察廳呈報由袁廳長派員前往勘騐實騐得趙某頭部被木器打傷勢甚沉重劉某週身重傷不能步履當卽塡明傷格令各校學生暫回本校所有解决辦法自有公論於是各校學生紛紛回校其受重傷之趙劉二生卽送往同仁醫院診治該校長劉作民於學生等散後搖鈴召集全校學生開臨時茶話會議討　對付方法無如多數學生因敎員以武力對待學生皆抱不平均不列席嗣由雷趙二敎員主張如明日該生等再來索欵我等守住大門不准進内否則仍以武力對待云云而散至此事如何結果地廳如何判斷現時尙未可知也 
[汴學生之緊急會議]  
　　提出五犬條件請願軍署　　　城縣之風潮 
　　開封通信云河南全省學生聯合會日前開一緊急會議提出五大條件（一）關於福州事件請趙督再電中央　重交涉（二）關於安慶蠶桑女校問題請趙督電詰中央是否有具體辦法（三）駐洛西北軍之暴行須通電全國宣布罪狀並請趙督設法將駐洛客軍一律驅逐離豫（四）派人調查　城事件並求趙督嚴懲汪杉（五）外間謡傳趙督擅借日欵三百萬以某鐵路建築　爲抵押品是否屬實請趙督明白表示以上五件經評議部議决後卽由各校代表三十八人齊赴省長公署請見趙督趙委派秘書韓子步君與各代表接洽辯論歷三小時之久除第二項未能徵實不使由官場發電第五條確無其事外其餘（一）（三）（四）各項則許完全照辦各代表始退　 
　　河南自署假後民氣日張其動機　自省垣浸假而各屬亦多響應其尤激昂者以京漢隴海兩路附近各縣如安陽鄭榮陽洛陽新鄭許昌信陽商邱等縣爲最　城逼近京漢亦得風氣之先各界對於國　頗爲激昂早已躍躍欲試刻因福州事件發生汴中學生函電交馳請各縣對外交作一致行動城郾學界因發起一學界聯合會組織十人圑實行講演汪知事再三向勸學所縣視學及各校校長囑令禁止而學生進行迄未少懈日前學生聯合會請就京漢路經過之漯河鎭設立國貨調查會以爲監視商人私運日貨之機關汪知事又大爲反對極力阻止該會乃舉代表八人赴縣署請願汪執不許代表等泣請並以愛國等詞百般陳説汪忽作色曰「今日之事我爲政徒説無益再敢胡鬧定治爾等以妖言惑衆之罪」言時聲色俱厲各代表亦作色曰「吾輩此舉全出於愛國一念先生爲中國官吏何甘心爲虎作倀耶」正争執間刑席劉某出而排解將含糊了事矣詎早有人報告聯合會謂代表已被知事拘捕該會有學生多人正鵠候代表佳音得耗卽羣赴縣公署質問聲勢洶湧汪杉聞聲出而詢問被某生擲以瓦礫抱頭竄至西花廳大呼反了反了署中衛隊不知究竟肆行毆擊大鬧一場最後由典獄員警務長公欵局長雙方排解始得罷戰而學生受傷者已數十人其傷較重者因留署中不去外間不知遂疑爲被捕以訛傳訛省垣爲之大震汪知事已託管獄員警務長等向學生聯合會婉説服罪而全縣學界代表已公舉縣視學楊仲起省議口佟士楷兩君來省請求將汪杉擬省查辦矣 
[烟台海校風潮之因果]  
　　烟台海軍學校學生散學風潮至今尙無解决此次風潮之起因全由海軍當局故意破壞定章所致緣民國五年冬程璧光長海軍時以海軍軍費由各省攤派振興海軍之舉非合全國之力不可於是將馬江黄埔各校收歸部辦呈請黎前總統頒定招生章程於嗣後三年中每年招生一百名由各省考送優秀子弟至上海覆試然後送入烟台海校肄業三年學習初級功課畢業後用抽籖法分登練習或習輪機是年即招學生百名即今散學者是也六年政變後劉冠雄重長海部遂不實行此章前年李景　繼謝某爲軍學司長將烟校原章更改不招新生又恐此班畢業後將無學生乃將烟校學年延長而吳淞海校則改爲海軍師範學校海軍之應否有師範固爲識者所笑師範學校旣不成立又改爲師範班至今尙無此項學生至於烟校敎員讀音尙有錯誤者　論高深學問此班學生見招生不能示大公在校又無所學不能再忍此其離校之原因也學生在烟校成續頗好平日素不滋事事前亦無以薩代劉之消息抵滬後李司長派科長王某查辦王至滬匝月未得結果李以此事是自己所辦當然不肯認過遂開革學生十一人一面運動學生親屬之有關係者令其子弟回校除鄭某等二人已經離滬外其餘學生仍極力進行不認開革之事現各省省議會學生聯合會各圑體之電争此事者日有數起至如何解决則視當局者之能否覺悟耳 
 
 
 

Page 7

 
 
[成都學商聯合會成立]  
　　實行救國運動 
　　川省學生近日又因閩省問題多所活動日前舉行游街警告後於日昨（十二月十七號）午前九鐘由法政專門高等師範工業專門商業專門農業專門省立第一師範資厲中學省立中學儲才學校華西恊和學校監獄學校叙屬中學高師附屬中學樂羣公學南城小學北城小學高師附屬小學華英小學華陽高小學青年會學校等二十餘校代表共二百餘人整隊到商會籌商學商聯合事宜商界代表到會者十餘人當推傅明徵爲學生代表臨時主席白润生爲商界代表臨時主席傅云今日特來磋商學商聯合事宜但商學聯合必須有一種聯合的規則以後共同辦事方有依據茲擬成都學商聯合簡章及重慶商學聯合簡章大家詳細討論討論商界代表云商學兩界當聯合抵禦外侮旣爲兩界人士認爲必要者　聯合之事不分精神與形式表裏一致始有成效可言並力述商學聯合之有利無弊討論多時主席以商學聯合付表决大多數贊成次討論簡章主席云現有成都商學聯合會簡章及重慶商學聯合會簡章究依據何種討論此時有主張依據成都商學聯合會簡章有主張依重慶商學聯合會簡章者議論紛紛莫衷一是主席以依據成都商學聯合會簡章參合重慶商學聯合會簡章付表决多數贊成遂逐條討論至第二條宗旨略生争議有主張重慶簡章以提倡國貨維持現狀商學聯絡一致進行爲宗旨者有主張以提倡國貨抵制日貨爲宗旨者有主張將此宗旨擴充者有主張删去維持現狀四字者有主張存留者討論多時主席以抵制日貨提倡國貨實力救國商學聯絡一致進行付表决大多數贊成討論至第六條設調查員一項有以學界每校舉調查員一人商界每帮舉調查員一人爲善者有以由聯合會共舉若干人爲善者主席以照原簡章設調查員二十四人商學各舉十二人付表决多數贊成以次逐條討論均無異議一律通過商學聯合會遂告成立　又議决學界即於是日午後二鐘在樂羣公學開會選舉聯合會中應出職員商界則定十八號在商會開會選舉商界職員並定十九號假商會開商學聯合會職員大會並磋商拍賣所事務及以後進行方法 
[廣東某政客之和議談]  
　　廣東週循社通訊云自南分代表紛紛赴滬後羣認和議將有重開之望然究竟能有成功與否頗有研究記者曾訪一熟悉和議情形之政客其談話如下和議之有成必先求南方議和主體意見之一致與北方議和主體意見之一致然後由兩方議和主體妥協以求南北意見之一致如此然後和議可望有成也現在北京議和主體爲南方所承認者究屬何人此主體如不先行認定議和終無效也南方對於王揖唐幾於一致反對蓋不欲安福部議和故也然欲轉向靳雲鵬而靳氏乃事事不能作主凡事必先請命於段此人所其知者也至於上海之孫唐則標出祗問條件不問人之主張雖王揖唐亦所不拒是則南方對於北方議和主體之認定先不一致也至於南方内部關於議和條件之意見又至紛歧更足令南方議和主體難於認定試觀湘粤桂一部份其中意見能一致乎抑川滇黔一部份其中意見能一致乎抑湘粤之於桂川黔之於滇意見又能一致乎更有重者桂與滇意見又能一致乎凡此吾人皆不能作一堅定之答覆至於實力派與孫唐意見之相遠更昭昭矣是故南與南北與北意見皆不能一致又安望南北之間能有協調餘地而更有甚者則兩方國會又各爲相離萬丈之主張南北兩方非實力派争持之焦點則法律問題是也蓋南方國會主張恢復自由行使職權而北方國會又主張保持自已之地位欲使兩國會合併制憲此種滑稽論調原不值南方國會之一晒南北國會旣相持無法解决而南北政客又從而　之縱南北實力派有接近之機會亦不堪法律之劇戰與政客之挑撥由此以　恐和議未必能開縱開亦未必能有解决時局之望也 
[軍政府之交通計劃]  
　　黄埔開埠辦法　桂省先築兩路　粤漢催築韶坪 
　　黄埔開闢商埠此在清末時早有是議顧迄未見實行現軍府總裁岑春煊極注意此事於前數日特請交通部長趙藩過府談話請其代擬此項章程並告以所主張辦法係由軍政府農林試騐場場前起築成一闊二百英尺之大馬路直通至黄埔對海之新洲等處地方以利便省城與黄埔間之陸路交通現擬俟此項章程計畫草定後即提出政務會議將來此事或由軍府直接交交通部設局辦理或咨交地方政府由軍民兩署令飭市政公所辦理刻尙未能决定俟會議通過後再商辦法也 
　　岑春煊任八省鐵路督辦刻尙未設署辦事軍府發表此種命令係在岑氏赴桂與陸榮廷晤面之後陸大表贊成並經滇省唐繼堯黔省劉顯世覆電同意陸氏之意係擬先從桂省着手其計畫係擬定先築兩路一由龍州通南甯椄通梧州一由通廣西横州永淳縣起（卽伏波灘附近）通粤東之高州接通欽州（按由永淳至高州車行僅兩日路程由高州至欽州僅三日路程俱屬平原）岑在桂時陸氏已提出此種意見與岑氏商過岑亦允肯現據軍府中人所談岑氏已將西省築路辦法擬定一種預定計畫將來築路即從此方面着手云 
　　交通部令行粤漢鐵路總協理云查粤路開辦至今已　十稔耗去無數資本僅僅築成廣韶段其以下於坪石宜章之路中道輟工故運輸未得通暢營業遂難發展而數千萬之資本幾等擲黄金於虚牝於是投資者則悚於派息無期觀望却顧執事者又習於坐以有待敷衍因循所以每况愈下若長此以往弗加振刷不惟粤路永無接通京漢之時卽公司且有宣告破産之慮本部成立以來覩厥狀况心焉惜之適各股東迭請設法維持加以攷查非從根本解决不可故主張改選總協理以爲整頓之入手幾經波拆始克有成現總協理就職倐亦半年對於路事實地調查何利當興何弊當除自必胸有成竹早應補築韶州至坪石以達湘境宜章之路尤關利害自須提前築備以資進行究應如何辦理方臻妥善且收速效合亟令仰該總協理集董事迅速開議籌維擬具辦法呈候核奪是爲至要 
[開封輪船遇難之續聞]  
　　郭宇鏡死裏逃生 
　　前報紀衆議員郭同乘開封船遇礁被難一節經其友人電致各處調查昨其友林某於沙面太古行探得確息云開封船遇礁確實但並未沉滅艦主亦未被難由此推測郭君可無性命之虞矣下午衆議員王乃昌由滇省回粤則郭君確已平安抵海防據王君所述情形云抵海防時於如意樓客棧面晤郭君據郭自述乘開封船抵距海防百里之地時適半夜十二鐘已經安寢忽聞人聲喧雜中有哭聲即詢同艙之某外國人係因何故外國人云不必問閣下預備泅水圈逃命可也該輪已放救命汽及電光數鐘後有漁船前來乘客紛紛下漁船開封輪首尾均擱在礁石上故未沉下時郭君亦跳下漁船下船後因思深夜之間恐漁船亦靠不住開封旣未沉下想亦不致金沉不如候至天明或有小輪來救乃再登開封輪時輪船上祗有船主及郭君二人耳頃間風浪大作繼以大霧輪船又搖搖欲墮船主謂郭君曰君已下小船可免難矣胡爲又入死地郭君謂死生有命聽之可耳至天明風浪稍息小輪寂然並無來救者因開封輪未設無線電之故海防之人並不知開封遇難也如是者經三晝夜始有小輪來船主乃偕郭君一同搭赴海防所有行李稍被損失惟重要品物尙未損及也 
[杭州快信]  
　　盧督軍有擬赴甬閲軍隊説 
　　齊省長原定本月十八日起程北上現因事决意延遲一星期準二十五六日起程是日遣公子輩先行 
　　　蘭學校風潮雖平但中學一部學生仍全體離校日來上課者慬高小兩部學生 
　　浙省青年圑昨開維持會後决議重行組織額定每年一千二百元經費由維持員負擔每員每年認　洋六元 
　　潘國　來電報告宋方兩軍衝突近狀前線防範甚密省議會八年分常年會業經閉會成續僅議六年度决算及省長交議各案人民請願事件槪置不議 
　　新衆院浙籍議員潘補蘇應銓等現請假南旋王錫榮（兼杭商會會長）迭經京電促行今日赴北上 
[南京快信]  
　　軍警聯席會議維持年關治安辦法仍將城内外劃爲六區域由第六師第二三混成補充旅分段擔任 
　　馮婿陳之驥昨出京來寗謁李督有所接洽 
　　李督擬派何參謀長赴京弔唁馮河間 
　　軍署駐滬代表白堅武昨由滬返寗 
　　秦伯秋帶同參謀譯電員今日專車返奉 
　　造幣廠現仍日夜開工加鑄新幣陽曆新年祗於假一日　　省立各學校今日起已開學照常上課 
　　省署派赴各屬查禁煙苗委員連日已紛紛呈報並無烟種發現 
　　徐州鎭守使張文生電李督報告徐屬並無由法回國華工在地方滋擾情事 
　　張敬堯復電李督稱馮玉祥傷勢尙輕卽可就痊已出醫院在使署調治 
　　浦口昨又大火浦台旅館及左近商舗已被焚燬 
　　六合縣添招之警備隊已奉省署訓令撤消 
　　碭山豐沛各縣又有匪警李督軍令張鎭守使陳旅長飛派得力軍隊馳往撲剿 
地方通信 
[蘇州]  
　　兩電燈廠近息　蘇坦市　電燈廠業經迭次會議决定市民方面八人商會方面二十二人共三十人爲發起人各擔任股欵洋一萬元計共三十萬元爲開辦經費本年一月三號又在總商會開會籌商進行各事是日到會者爲龐會長及市董陳公孟各市民公社代表等數十人當塲議定一月十日起至二月十日止爲收取股欵之期每股各缴一半存儲江蘇銀行俟收集股欵後再議辦法蘇州振興電燈公司因有外股嫌疑日前由總商會會同市公所董事　廳縣委員清查賬目以明眞相詎到期振興總理祝蘭芳拒絶查賬當由總商會將情函請廳縣核辦並請另定查賬機關以免藉口旋接縣署覆函查賬地點無用變更仍囑重定日期再行會查一而由縣函知振興公司着祝蘭芳携帶各種賬據親自到會云云現悉已由商會定期本月十號下午二時重行查賬惟聞振興方面以商會現正創辦新公司與振興三益相反清查結果斷難公允故有不願以帳據交查之説云 
　　小輪因冰凍停駛　連日朔風凛冽天氣奇冷鄉間河道多已冰凍致各航船均難通行前日起由蘇開往常熟之小輪亦已停駛一般旅客咸苦不便云 
　　官馬蹂躪民蔬　葑門内南園地方鄉人多種菜蔬前日夜間被鎭署放青馬吃食殆蓋各鄉人懷恨竟將馬用刀砍傷四匹　晨　該署馬夫所見當即往該處查詢並無實證不得已四署報告遂派兵士一排前往將嫌疑之林天生林阿土林水金陳和尙張小弟等五人拘署一再訊問均未供認故飭該管地保將五人暫行保出俟獲到正身後再行移縣訊究 
　　積竊解隊訊究　養育苍内福興隆洋貨　於三日午午突來一衣服華麗舉止闊綽之買客欲買羅緞揀選至再皆不合意是時該舗男女買客頗多店夥稍不注意竟被其偷竊羅緞一疋藏入皮袍之内正欲走去當被他夥所見立即將其扣住搜出羅緞詢名朱三當即喚警解區惟該舗失竊非止一次雖經報警皆未破獲遂由店主報告偵探隊將朱三提隊訊究朱三已供認迭次偷竊各洋貨綢緞舗貨物並究　銷　處所係某某兩當舗現已查吊原　核辦矣 
[松江]  
　　敎育會開會紀事　松江縣敎育會於一月四日在體育塲　内開職員會由副會長吳致祥主席同時屬於該會之小學敎員研究會在體育塲接待室内研究高小敎育公推第一高小校長錢魯　主席兩處會員共到五十餘人兹將兩處議决案分别錄後（甲）職員會議决案（一）修訂會章案决議交總務股先行審查再於二星期後提交幹事會修正（二）　呈縣委任姚大任爲圖書舘長案决議本會係研究敎育機關應將原案移交勸學所轉呈縣署（三）取締高小浮收學生　　案决議函請勸學所轉令各高小遵辦（四）請將本邑米捐　充義務學校經費案决議由會具呈省道兩署飭縣遵撥（五）本會提案手續案决議會員提議案件應於開會十日前交會以便列入議程（乙）研究會議决案（一）酌減高小　法鎭點案决議由　文　員　時變通以免　費時間（二）英文敎授酌用國文敎順案决議應酌參國民學校國文順序敎授以符自學輔導主義（三）補救學生遺忘算術案决議於新授時帶習舊課以資熟練（四）高小修身改用國音敎授案决議應先由各校敎職員組織研究國語機關以利進行（五）女校家政科應由校長示範案决議應請安校敎職員隨時示範注重實習（六）會長委擬職業敎育要目舉例案决議高小部推錢魯詹楊繩武擔任舉例國民部請本會學校敎育股擔任 
[鎭江]  
　　省委過鎭　齊省長所委縣知事孫榮彬尹榮修季明善王清濤唐紹垚等赴江北漣水等十餘縣調查截留畝捐辦理黄河情形茲悉各員奉委後均於日昨由寗乘中班車道出京口暫職行旌翌晨乘舟渡江分赴江北各縣調查矣 
　　米價又漲　丹徒米價昨日開盤高白米每石增至七元四角糙米亦須六元左右貧民因此鳩集圑體其請願書於國民委員會請求禁阻釉米出境以維民食 
[揚州]  
　　運河冰凍已解　高郵至揚州　頭一帶河道冰凍連日因南風大作向陽之處已鎔化無遺輪　各舟均可通行無阻惟清鎭長班小輪以上游水涸於三日起祗能開抵高郵馬棚灣至揚泰揚通各班均仍舊章開駛 
　　更易米捐委員　揚州米捐向歸米業董事王敬亭經徵每月呆包二百千文繳解縣署支配學　糶三項之用茲佟知事特易委關子祥「即縣署登錄税委員」經徵此項捐欵聞米業回人均將出而反對云 
[江北]  
　　請速治運之理由　江北水利代表徐鍾令於八年十二月二十七日呈内務財政農商三部並全國水利局節略云江北治運事宜前奉明令派張　爲督辦韓國鈞爲會辦已經半年有餘尙未組織進行而沂泗諸河上游之由東方亟籌疏導又濉水支幹安徽已逐節疏通江北地處下游運河淤墊淺狹已極萬難容納上游各河全部下注之水是刻下情形實有迫令江北從速治運不容再緩之勢前經江蘇水利協會公議呈請省長轉呈公府請飭督會辦迅　進行先治沂沭由蘇魯互相商酌與蘇皖共同之導淮了不相干巳經齊省長徵取張督辦韓曾辦同意並由江蘇水利協會推舉鍾令來京向院部陳述一切江北所以必須治運者實因上游疏濬各河導水下注將使東省受水水災情狀移於淮揚徐海二十餘縣而此二十餘縣人民不得不謀自衛之計迅疏下游分入江海以保室應用墓也再江化治運機關一日不立對於山東治水辦法並無主管處所尤覺無所資成伏乞大部鈞屇會議准照省長原擬呈復謂飭張督辦韓會辦刻日組織舉辦俾免江北受鄰壑之損害地方幸甚云云 
[杭州]  
　　旅杭陜籍學生請撤劉存厚　前四川督軍劉存厚自前年敗　漢中後陜南一帶民不堪命旅杭陜西學生聯合會因將其種種劣跡（一）借捐勒索（二）縱兵索糧（三）强佔民宅搗毁校具（四）　種烟苗電京請予撤懲云云未知有效否也 
　　義渡局汽輪被焚　杭垣江千義渡局四日晚九時之安汽輪引擎間内忽然失火霎時火光熊熊烈燄飛騰不可　　嗣經處杭諸汽輪公司多人搖杉板船六七只前往　救始行撲滅然該輪艙面上引擎間等處已被焚一空損失約二千餘金所可異者該局拖船二十餘只在旁見而不救聞該局創辦輪渡以後各拖船水手均與局長大爲反對故失火時輪上機匠人等皆不在船聞警趕至見已肇禍遂乘機逃逸當由該局執事仲幼仙報告四區一分駐所要求查拿巡長江以澄即率警多人果在某船拿獲副老大泉水一名副老軌阿元一名當帶署中正老大老軌已被逃逸該正老軌名巧林係水警廳徐廳長介紹該局當電告徐廳長飭警嚴拿拿獲二人巳解　究辦局長張竹生日前因事赴海鹽現已發電通知約明日可以返杭未知如何辦法也 
[安慶]  
　　皖省政界之更動　安徽省長呂調元開缺已見明令刻吕已將公務結束趕辦交代並先期將眷屬送赴天津聞新任省長聶憲藩已有電告下星期六出京來皖履新升任警務處兼警廳長之水上警廳長程炎勲刻在蚌埠聞定五日視事劉道章亦已預備移交矣惟　政界傳説倪嗣冲已電保劉爲政務廳長曁安慶道尹於聶省長　一説華維嶽亦有政務廳長希望想月内當有明文也 
　　蠶桑女校被誣之澈究　宏徽女子蠶桑講習所被誣事該校長劉世傑呈由敎育廳轉請省長緝辦造謠之人以維名譽當奉省長批示云查此案實屬憑空造謠當時發生即經敎育廳偵察已足證明確無其事詎近日報載愈説愈奇若非澈查嚴究其影響軍學名譽甚大除已電京滬各處證明實無此事外曾經派本署葉利長會同八路統部所派李副官前往調查情形實屬毫無影響據呈前情應由該廳派員隨時秘密偵察務獲造謠之人從　究辦以儆刁風而維名譽云云但此事紀載華　實轉載西報殊非函電所能辯白倪嗣冲因遣派安武軍第八路統部總文案黄韜蠶桑女所則派劉維藩實業廳亦派王成等同赴上海　員等昨均已首途矣 
[南昌]  
　　四法國　備感謝會　三十一日省敎育　函請議　商三會籌備員間第二次談話會討論感謝美國保留山東三案大會進行事宜下午五鐘議會吳思義農會　徐商會　　欽先後到敎育會由黄人潔出爲招待文牘韓志賢提出議題九件均經議决討論畢黄人潔將美人調查表報告其表如下葆　女校鮑師姐　師姐孫老師母謝師姐孫師姐魏師姐婦幼醫院邵師姐戴老師母豫章中學德先生德師母卞先生卞師母德外醫院高先生高師母阮先生阮師母靑年會連先生連師母安先生安師母聖公會郭先生郭師母報告畢遂散會 
雜評一 
[無法（默）]  
　　當局對付人民之手段不外二種一則和婉敷衍以表示其總可商量之意或爲口頭承諾或試以討價還價之方法誘使風潮舊時平息則自以爲無事矣一則强硬拒絶以表示其絶無商量之意或迫以利害或　以他方面之勢力冀其自知無望而自　轉圜則風潮亦可平息矣此二法而行之無效者絶無他法以代之於是當局遂束手而無法 
　　殊不知舍此二法外未當無他法以解决之也且當局亦未嘗不知有他法但終以其法之有關於威信或有礙於四周之牽掣而不肯輕用焉遂至自陷於無法之途一任風潮之鼓盪而不知所　也悲哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[王揖唐並未離滬]  
　　昨報紀王揖唐秘密赴甯一則茲悉三日夜車赴寗者乃總統府秘書王伯英並有蘇常鎭守使署副官婁子雲以及護兵四名隨車保護王秘書赴寗北上云 
[王克敏抵滬]  
　　北方和議分代表王克敏由京南下渡江至寗旋於四日乘滬寗路局頭等快車來滬傍晚七時車抵北站下車後换乘汽車赴新閘公寓下榻 
[皖代表宴集報界辨正女校事]  
　　皖督倪嗣冲派報法官黄韜與王成劉維藩三人來滬辨明安徽省立女子蠶桑師範講習所被誣事已誌前報昨晚黄等請江蘇省議員朱紹文介紹宴集本埠報界於東亞酒樓席間由該講習所職員兼敎員劉維藩聲述外傳該所被安武軍加暴行事全屬子虚惟秋問該所曾被竊衣裙多件後因追贜過嚴或被　小散布流言云云述畢後將該所對於此事之宣言書分贈在座諸人其内容略如上述並附以往來函電多已見報端者旋即互相宴飲而散 
[全國各界聯合會消息]  
　　皖代表來會之接談　昨日（五日）下午四時皖督倪嗣冲特派代表黄韜王成劉維藩三人由江蘇省敎育會專函介紹來會接洽當由馮驥駿馬少奎延見首由劉君詳述蠶校事屬子虚至起人疑竇之點有四（一）七月二十九日該校被賊竊去衣裙多件（二）該所職敎員多爲蘇人致遭皖人之忌（三）與敎育廳因争奪校址曾起衝突（四）安慶城中曾發現此種傳單今謹詳述敢請釋疑當由馮君答復本會對於此事毫無成見然絶不能信有爲無或信無爲有事關全國女校前途貴處倘無確切之證明本會勢難縅密馬君答復此事發生於字林西報請向該報究詢是非有無不難水落石出云云 
　　致各地各界聯合會函　敬啓者本會開會五旬於茲各地聯合會成立者已有六十餘處涖會代表有七十餘人區分評議執行兩部分别執行職務八年十二月三十一日評議閉幕共開會三十四次議决九十餘案已交執行部分别執行閉幕之後推定常任委員九人計湖北代表施洋唐山代表張敬之常德代表陳煦濟南代表張正方江西代表盧任華西安代表李耀南安慶代表潘惠齋上海代表馬少奎蓬萊代表李渤海九君常川住會并議决常住委員如遇特别事故可請假四星期暫行委託會内代表代行職務如欲辭職則須由派出圑體另派妥人接替其他評議員會畢回籍者如肯盡力於本會則由本會發給委託書請其順便遄赴桑梓附近各地組織各界聯合會此外舉動則本會槪不負責合行奉聞再本會去歲經過情形刻正從事編輯擬俟成書即行奉上用備指敎此致各地各界聯合會全國各界聯合會啓一月五日 
[迎護美國艦隊司令之預備]  
　　松滬護軍便昨接南京李督軍電略謂美國駐亞艦隊總司令格列夫上將由京抵寗曾經開會歡宴茲格上將定於五號晚事回滬六號晨可抵埠希卽遴派軍警妥爲迎護云云聞何代使當即轉函淞滬警察廳派警到站照料一面選派所部軍隊到站歡迎 
[縣商會將重舉副會長]  
　　上海縣商會副　長一席新當選之朱吟江始則答復辭却　則暫允　任惟朱副會長經營商業頗爲忙碌出外之日多在滬之日少故會務仍乏人主持昨日該會又開緊急會議午後三時由各會董次第到會除報告開會宗旨外互相發言以縣商會爲南市商業總機關正會長顧馨一辭職後雖經迭次勸留仍無效果以致會中遇有公事乏人主理故副會長一席甚爲重要正會長旣未到會應由副會長負責今新當選之朱副會長亦不到會致會中一切事宜無人擔任朱副會長旣因營業關係時常遠出不能顧及會務惟有另行訂期再爲愼選遂一致贊成公决擬定日内再開選舉會云議舉卽行散會 
[法租界商業聯合會開會紀]  
　　一月四號下午七時法租界商業聯合會開星期常會未足法定人數改開茶話會由葉貺辰報告（一）租界推行印花税事上年十二月三十一號本會第二次拍電政府仍無取消表示衆以印花税人民雖應擔負但現在雜捐未除且租界已納工部局鉅捐不能再任一致否認（一）一月一號在公共體育場宣誓禮本會對於劣貨現應若何督促以踐誓文錢士湧主張由本會遍發通告盡情勸導務使激發天良俾期永絶（一）本會各段所推各職員開會時每不出席恐於服務有所貽誤時大鈞主張當開會先一日預發通告如三次不到應即除名並請評幹兩部先行成立以重責任又主張本會所辦之事亦應刋發通告俾衆咸知嗣李壽山報告往雲南公幹所任全國各界聯合會評議一席應請另簡他員衆推葉君因事冗不能兼任致未舉定沈問師報告第八段（即小東門街）會務職員前經函請徐瞿二君出席未蒙蒞止衆皆殷盼祇得再爲敦請共資襄助江錦春周鳳銓朱萊生潘治銘等均有討論葉貺辰又謂上次在公共體育場遺失六十三號之徽章但徽章本會及他會開會時用以標識其餘雖不生效力然諸君應各宜愼重注意至九時餘散會 
[百老滙路商聯會選舉開票紀]  
　　百老匯路商界聯合會前在澄衷學校開成立會各界各圑體諸代表蒞會演説攝影並投票選舉因時已晚不及開票等情已記昨報昨日下午二時該會又假上海泰西食物公會事務所開票結果當選各項職員如左正會長俞東炤副會長李澤源周子慶評議長郭慶恩副議長張桂馥評議員費輔清陳鶴亭藍以襄徐蘭生周吉人卞春波邵德銘施獨舟張延鐘劉麗泉張運濟劉鼎和鍾阿春周明欽文牘幹事劉仲英傅爾綬會計幹事蔡寶成交際幹事徐宗達許廷佐李幹庭莊月如祝夢樓李叔孝何宏梅陳静册廖心存周茹邨調查幹事經天祥何金水鄭香華王葆元吳漁虹盛宗華周兆永萬國安鍾吉雲庶務幹事陳嘉之陳元章當開票時有中城商業聯會代表趙秋心褚鶴生李泉林等監視以昭愼重云 
[學生總會請查如皐鼓動罷市]  
　　全國學生聯合會總會致南京電云南京齊省長鈞鑒頃接如臯學生聯合會支電稱該處少數奸商因反對抵制日貨鼓惑罷市不遂揑電鈞署妄肆誣衊云云抵制日貨原爲國民公意所在豈容少數奸内蓄謀破壞至其鼓惑罷市朦禀鈞座尤屬不能宽恕請速派員查辦以明眞相而儆奸邪中華民國學生聯合會總會叩微又復如臯電云如臯學生聯合會鑒支電敬悉貴處少數奸商鼓惑罷市本會已電請省長查辦矣知念特覆 
[抵制日貨委員會第七次常會]  
　　四日下午四時上海學生聯合會抵制日貨委員會開第七次常會到者有十三校代表主席董克仁書記姜維良紀綠議决案如下（一）主席報告上次並本日假上海各界聯合會事務所開各圑體抵制劣貨聯合會經過情形（二）姜維良提議前次開會時曾通過請各校學生家屬塡不買日貨志願盡當致函各分會請實行通過（三）蕭箎提議以後庶務科買辦各物如再有誤買日貨者須由庶務科照原價倍償浦雨田附議通過（四）馮鵬南提議以後各分會出外調查時遇有重要事件須與本會聯絡一同調查蕭箎附議通過（五）姜維良提議以後本委員會值日員須按時到會值日馮鵬南主張正副主任及各職員每星期值日二次因時間有限否决照原案通過（六）調查科出席本委員會代表報告與東林義記中華興記海華線毯廠等交涉經過情形（七）錢肇榮報告與城北工商聯合合接洽情形並該會要求聯絡本會處置各商店舊存日貨至此因法定時間已到俟下次開會時再行討論散會時已六時矣 
[愛國商號錄　上海學生聯合會調查科來稿]  
　　勞合協和茷天源源盛白克路其昌西藏路萬太昌勤餘振興振新　　乾和祥北京路合興　昌伺　萬太大通裕　太萬　元順大協記泥城　勤餘貝勒路同　大同　　老協虚莊裕盛恊大愷自　路同康廣生西興　孟納拉路徐而昌愛多亞　德茂實昌路萬餘軍官路萬裕范永康金神父路餘永盛　　德生祥永泉萬源謝　張義太成都路新康重　路同康源太老重慶路增裕畏浜路合盛孫萬昌太　同德　勒路打　路南立　貝勒路望志路　　南成都路新太巨　　路　　　發公馬立師路公和虹橋德大昌毛家　祥和新協成久郎家橋　祥太小橋沈大房施家　源太荷花池　太昌王家嘴瑞昌利裕祥京貨協興祥大南門俞家　開太城内小橋頭中王恒興大馬頭美華昶源隆昌 
[最近日貨進口表（上海學生聯合會調查科稿）]  
　　本科唐文　在三林　由碼頭查得日貨列表於下 
買號　號主　　地址　　　　　船名　　來埠　　物名　　件數　　　　價值東林　顧海珍　三洋涇橋南首　春日丸　大阪　　鏡子　　二十五打　　七十元又　　又　　　又　　　　　　又　　　又　　　銅金粉　四頓五十斤　三百八十元震泰　張杏卿　法界德銘里　　阿阪丸　大阪　　扎脚帶　三百七十打　二百四十元又　　又　　　又　　　　　　又　　　又　　　又　　　又　　　　　又又　　又　　　又　　　　　　又　　　又　　　又　　　又　　　　　又鼎記　候查　　法界新開河　　八幡丸　神户　　蝦米　　六擔　　　　二百四十元又　　又　　　又　　　　　　又　　　又　　　魚肚　　一擔八十斤　二百零四元 
[電氣工界聯合會新年圑拜會]  
　　日前電氣工界聯合會因新年各圑體多有慶祝圑拜之舉遂於該會會所召集同志藉以聯歡三時開會公推李恒林爲臨時主席莊眉卿爲臨時速記首由主席報告開會宗旨後由大衆起立合行一鞠躬禮又由主席宣佈新年内各界圑體往來信件再次由諸會友演説李恒林演講大意謂我们生存今日世界上應打破社會階級融化資本家與勞慟家之意見並希望將來資本家不可以金錢挾制工人尤希望勞働家不可諂媚外人求生活應自己勞苦爲計後又勉勵衆會友應互相援助各持利人主義不可自求私益云云次由會員馬家木演説係勸諸會友努力介紹同業入會擴充該會會務并勸諸會友撙節酬應麋費提倡儲金且希望將來自建會所接續演説者十數人大槪皆愛國利人之語最末饗以茶點散會時已黄昏燈上矣 
[聖瑪麗女校長三十周紀念會]  
　　聖瑪麗女校爲上海梵王渡雙名校之一校長孫維以女士ＭissＳlevnＬ,Ｄodson於一千八百九十年（前清光緒十五年）來華至本年元月五日（昨日）適满三十周年同校各女生曁前經畢業出校之同門會諸女士因孫校長將於三月七日回美作八閲月之休養旅行特於三十周紀念日在校舉行慶祝會遠近校友應時而集校門前車馬塞途女賓之盛視年前聖約翰四十周年大會直有過之無不及入校門爲校長室國徽招展中懸有中國文敎授所贈『敦崇文化』彩　其右暖室ＳunＰaror陳設壽幛金朱碧各色相輝映因本年又爲孫校長六旬大慶期也學生贈品甚多中有漢畫家包蝶仙繪校舍旁梵王渡野景『蘇河秋色』横披一幀記者並題一絶誌祝云『牙檣錦纜望中收名校東南第一流門外蘇河隔烟水盛期長憶月當頭』蓋此大會期正值夏正十一月十五月當頭之良夜甚足爲孫校長功力圓满之表徵也再右進爲各級課室諸女賓咸就彼茶叙由茶叙處繞廊進卽抵會場乃平時各生晨夕會聚處大會以下午二時半始（一）由庚申級潘眞娟女士述開會原因（二）唱慶祝歌共六節如其第三節云羅以女史留箴女敎首重淸貞願我監院蒙主福佑恭温永著令聞頗足以見校長之爲人也（三）英吉利劇兩齣一爲「愛靈勲爵之女」演蘇格蘭一貴族女背父偕所歡遠遁父追之弗及女至中道遽罹不測其情甚悲一爲「愛神之賜」演一彫刻師對一所彫美女像痴心戀愛盼其自活禱於愛神竟如所願飾愛神者爲張繼英飾彫刻師者爲桂質良飾美女者爲陳錦端均服希臘式舞衣髮向内捲加篐形花冠狀若美國游行會中之自由神有茜紅明藍各色長披肩加諸白衣之上瀟灑出塵（四）同門會會長新由美利堅旋華之韓梅英女士衣妃色小團花襖至舞幕前致慶祝詞略謂無論何事不以愛始者不足爲快意之生活乃歷叙同　在校遇病時遇玩忽時及有疎失罪愆時所受校長一切誠愛之待遇於尋常慈母之愛而外别有一種令人感念不忘之情愛在其構思之曲折措詞之雋妙引人入勝處尤多（五）進紀念品於校長前由同門會致送若爲圓頂時鐘由全校學生公送者爲銀質竹節式茶　全套由戴愛　女士代表齎呈校長起立爲委婉之答謝（六）以二十分鐘休息時間由招待員引衆賓至茶叙處小憇（七）淩筱嫦女士悲婀娜琴獨奏（八）中國劇演一老尙書以愛女婚佳士其情節雖甚尋常但其中有數特點爲局外人所不易知者第一以中國極美之古衣冠與極奇妙之古代婚禮使在坐諸西賓一擴眼界誠難得之良會第二老尙書愛女琅琅誦毛詩關睢章音調之美實遠勝英文詩大足揚我國光第三劇中插入唱工三娘敎子一齣潘瑞容（生）姚佩貞（旦）二女士歌喉之嘹喨與『愛神之賜』劇終時所奏西曲一爲比較尤有相得益彰之美蓋英文歌曲綿邈如春聲中國京腔激越似深秋之清籟均令人有悠然無盡之感想也第四各女生飾劇中人物情態至堪發噱其演説親訂婚時小兒女羞怯狀尤可笑誠喜劇中之别開生面者也劇凡七幕飾老尙書者黎文娥飾愛女者楊月卿（楊瑞卿女士之妹）飾佳壻者章金箴配置甚適合（九）合唱英文歌散會時已六鐘矣 
[藥業夥友加薪解决後之會議]  
　　本埠藥業各夥友罷工求加薪俸一事經縣公署勸妥每夥月加一元五角各夥友已均各回原店營業等情迭誌前報茲悉店主方面深慮各夥友以後再有發生要挾情事故於前日籌議解散各夥友此次組織之夥友聯誼會正在延請某法律家磋商要求官廳迫令取消該會辦法被夥友聯誼會得悉特於前晚（四日）邀集全體各夥友又開緊急會議僉謂組織本會係爲固結圑體起見並爲預備夥友中設有失業貧病不測等情由會補助純屬圖謀公益之舉實無要挾之意目下店主方面意欲逼勒解散本會顯見因此次失敗將來必有乘隙無端歇業者是以本會决計保存如果以壓力手段對待本會我全體各夥友亦當予以對付方法爰將所擬呈縣立案之會章通過後立卽趕繕以備呈請上海縣公署立案散會後各夥友仍各回歸原店盡職 
[現泊浦江軍艦之調查]  
　　現泊南黄浦江之海軍軍艦聽候海軍藍總司令調遣者計有六艘茲將艦長船名曁水手兵士名數錄下楚謙砲艦艦長王光熊水手兵士九十一名楚泰砲艦艦長饒涵昌水手兵士一百名楚同砲艦艦長陳訓詠水手兵士六十五名辰字魚雷艇長林承啓水手兵士三十八名宿字魚雷艇艇長高憲乾水手兵士三十八名甘泉運艦艦長張兆宣水手兵士三十二名 
[官廳重申烟禁]  
　　近來市上私土充斥早經禁絶之雲上川土及新發明之邊土等公然出售所以外交領事圑時有嚴詞詰責省議會議員亦有正式報告現經内務部行文江蘇齊省長轉飭所屬行政各機關並警界嚴密查禁一經拿獲須加重懲上海縣沈知事淞灑警廳徐廳長奉令後業已分飭所屬各警區秘密查拿矣 
[豐泰店夥被盜傷斃之撫卹]  
　　上月四號晚公共租界福建路豐泰洋貨店被盜搶刧槍傷店夥李榮林韓商由汪樹齋等三人李韓兩人先後傷斃等情已誌前報茲悉該店東憐憫店夥因公斃命現巳每名除貼喪葬費洋三百元外另卹各家屬薪水十年俾可撫養子女至汪樹齋傷勢稍愈惟尙不能到店辦事業於前日回南翔原籍養傷矣 
[包探查獲身藏軍械人]  
　　移駐虹口捕房專查特别事件之華探目張芝卿陳雲忠鍾星南包探張炳成王長根與一百零一號西探目壳羅香一百四十五號西探麥克納司於前日下午查至海寗路三百六十一號門牌飯店内見有四人聚餐因其形跡可疑遂向檢查當在各人身畔搜出六響　　頭手搶一支利刀五柄連人一併拘回詢悉一名王德勝鎭江人其餘孫雲桃劉方林五鶴松均江北人分别押至咋晨解送公共公廨第二公堂由該探等稟明查獲情形將抄出槍刀逐件呈案並稱尙須偵查一切請求改期開審張到會審官與陪審英副領事包君諭四被告帶回捕房候切實查明展期七天解訊 
[閘北輪盤賭窟案近訊]  
　　閘北寶山路二十八號輪盤賭窟自經盧兼浙督破獲後拘獲司閽一人廚役一人並賭具等一併轉解到署一面將屋發封候核嗣因此屋早經抵與比商義品銀行計銀六千兩曾由比領事函致交涉公署轉函軍署停止拍賣並請給還房屋等情迭紀前報兹聞此案尙未解决因義品銀行之抵欵本六千兩利數百兩一事軍署須請示盧督核奪而所拘押之司閽廚役二家屬以旣有西人出而承認要求取保亦未邀准云 
[仁濟堂辦理海參崴俄賑函]  
　　天津余君來函　仁濟善堂諸位善長大鑒敬啓者接孫熊二君江電内開此次津滬捐募俄賑無論多寡似須派員往放以重鄰誼請商各善圑推舉兩人來津與女紅會員同赴崴埠散放乞復等因按此次俄賑蒙貴堂諸位善長首先籌裝新衣一千五百件牛奶一百箱足見救災恤鄰當仁不讓熱心慈善欽佩莫名旣據江電商懇派人前往往同散放故特轉請貴會速爲舉定並將台銜行期見示以便電復爲盼余鏞謹上 
　　仁濟善堂復余君函　桂笙先生惠鑒頃奉手示敬悉壹是承抄示熊孫二君江電囑敞堂推舉兩人來津與女界紅會員同赴崴埠會同查放等因而敞堂今歲籌辦江浙皖鄂水災冬賑需人需財異常困難對於國外災情勢難兼顧惟敞堂抱一視同仁之念是以於無可設法之中已籌裝崴埠棉衣一千五百件美國淡牛奶一百箱外另籌續裝財神牌麵粉二千包分兩批運崴聊盡卹鄰之舉此次時會多艱棉力滋慚至於派人散放一節惟有懇請貴處代爲兼理共襄義舉不勝國盼 
　　駐滬俄領事格羅思君復仁濟堂函　啓者接大函承以棉衣一千五百件美國淡牛奶一百箱運崴賑助俄難民等因具見貴堂樂善爲懷不分畛域除提單寄外交次長克拉姆君查收外今本總領事先表謝忱敬希查照 
[昨晚公共租界電燈熄滅]  
　　昨晚十時許公共租界電燈忽然熄滅聞係總機關有損之故至十一時半又復放光約歷一刻後　熄旋至一時二刻始行修復再放光明云 
[西區小學校董會紀]  
　　前日（四號）午刻西區小學校黄會假座福州路倚虹樓開臨時會校　如凌文之朱少屏沈景　陸冠春顧平之王引才席雨孫湯濟滄吳藴齋葉上之李默非顧天放王立才金軼倫吳玉　蔣夢　陸仲鵬張剛甫等或親自到會或派代表出席公推渴濟滄主席席雨孫爲書記先由校長吳廣涵報告校中狀况本届高等科學生百十餘人一切辦法悉仍顧校長之舊規自加添早操藍球圍藝三種學生興味濃厚尤有活潑之氣　初等科仍由沈繹之主任學生約百人次由前校長顧天放報告校　會召集遲緩之原因及學校經費維持之經過情形旋議决事件如下（一）下届常會定三月二十八號由席書記通函召集（二）三月二十號起每逢星期六下午二時半至三時半請校黄輪流到校演講先期布告題目（三）下届常會特推定本年校　會主席書記會計聞該校去年署假畢業之高等科生大多數考入本埠各校如大同學院交通部工業專門學校南洋中學民立中學等均插入中學科一年級而第一名畢業生王家煥升入南洋中學二年級秋季試騐竟列第二同學頗以爲榮云 
[青年會夜校籌備游藝會]  
　　青年會商業夜校學生分會自五四以後對於國事設立調查科組演講隊發行書報凡事之有益於國者莫不盡力爲之此外復注意民敎育於去年七月先於閘北满洲路三畏里設立義務夜校學生十餘人復於十月一日改爲日校學額　增所有職務經費悉由各員分任近復組織半夜游行促醒隊犧牲精神服務社會不知稍懈前又議决擴充校舍添置校具因困於經濟擬舉行遊藝會藉籌經聞已由各會員分任出發向各方接洽矣 
[青年會丙組養成圑辯論會消息]  
　　四川路中國青年會丙組養成圑成立以來圑員日見發遠近更發起辯論會業於上星期六晚七時開成立會會員到者甚多今將開會秩序列下（一）由主席應雲衛報告開會宗旨（二）選舉正副會長書記員當即舉定孫紹康爲正會長應雲衛爲副會長吳　吾爲書記員（三）正會長孫紹康入席演説並勸勉數語（四）討論一切進行方法（五）散會時已九鐘聞本星期六晚尙須開進行會討論一切云 
[救國十人圑宣講記]  
　　中華救國十人圑宣講隊二十餘人於四日（星期日）在北車站取齊出發至吳淞鎭由孫紀雲招待於聚英樓小憇即在中市財神廟前宣講首由崇淦泉泉演说民國九年新希望次邱稼禾講日貨與國貨之比較汪奇笑丁志奇問答热度之久暫關係國家之存亡至此暫時休息後至碼頭口邱榢禾講改造社會工業製造普及教育爲目前當務之急汪奇　與崇淦泉　　奸商黑幕神情畢肖圍觀者二三百人當塲由各圑員照料秩序甚爲整肅直至夕陽西下始搭車返滬茲已定於本星期日往寶山縣宣講云 
[旅滬瓊崖同鄉會成立]  
　　旅滬瓊州各界以素無聯絡機關特發起組織旅滬瓊崖同鄉會昨日午後在霞飛路二百零三號會所開成立大會選出正會長馮　吴副會長王器民其目的不但聯絡感情圖謀公益且欲改良瓊崖社會開　瓊崖民智發展瓊崖實業使中國得一完善海南島云 
[旅滬如臯同鄉開會預誌]  
　　江北如臯旅滬之人約有六千餘平時感情隔閡向無聯絡機關自與通崇海三縣共同發起四邑同鄉會以來積極籌備已在南市十六舗大達里悦賓旅舘北京路口源祥兩處設立報名處惟其同鄉每多相見不識姓氏亟須先行開一懇親會以資聯絡咋聞該同鄉會各發起人已通告其旅滬各界同鄉請其京所知代爲邀請定於夏曆十一月二十一日午後二時假愛多亞路十三號三層樓上商業公圑聯合會大議塲開會討論一切 
[商圑華隊之命令]  
　　萬國商圑義勇軍中華隊司令葛隊長咋發第四百三十七號隊令謂照得民國八年四月二十五日十月九日隊令正備署理副總務排長陸　泉署理副軍需排長宋雲奇署理正棚長郝伯陽崇棣華徐芹香陸鴻飛署理副　長周慶恩趙懷炳常備署理副棚長沈　賓屠開泰等自九年一月一日起均改爲補授此令預備隊員王廷魁等十五員於新兵課操練射擊業已完全并考騐體育品行職業諸端亦經合格已於上年十二月間會議通過簽訂合同准予補充正備茲探得姓名照錄如下王廷魁盛少鳴陳展堂蔡均和陳岱雲陸廷賢胡學儉曹惠民陸光甫楊仲綽許子明沈彬章顧正謨葛溥霖李善元 
[規定寗波城門啟閉時刻之滬聞]  
　　陸軍步兵十九旅旅長兼任寗台鎭守使王如見自於滬上調　後查得寗波地方之城門每晚六點時即行關閉商民出入頗不便利查其提早閉門之原因係因司開者藉爲婪索起見凡商人步行出入城關者需洋一角如乘轎騎馬者須酬小洋二三角方能啓門放行由來已久王鎭守使以此事若不取締殊與人民交通大不便利爰於陽曆九年一月一日爲始着令各城門均於夜半一時閉關翌晨四時啓門已閉後無論何人一槪不准開放除分别佈告外昨將改革寗波城啓閉城門時刻呈報　浙督軍查照 
[新業公司新世界股東會記事]  
　　昨日午後四時新世界股東會開會首由議長汪禹丞報告除前案外又查出錢庠元侵占事實茲由寗波同鄉會出任調停本日接錢所延巴和律師來函錢庠元已將新業公司一應契劵圖章交付寗波同鄉會公司財産權依據之契劵已恢復繼由檢查人何起嶽陳述董事會前議擔任清理債務不外借欵招股二種辦法如借欵公司負擔利息仍無實益則添招新股舊股不值六十餘萬元亦感困難若上次　錢庠元計畫將公司出售所得之價僅敷償債股東所執股劵等於　紙今祗可將舊股六十二萬餘元减作二成爲十二萬餘元公司債二千二萬餘元爲新股核成股本總額爲三十五萬元董事李覲唐發表退居股東地位並贊成股本减作二成股東沈卓吾言公司得復活股本減折事所必至本席極端贊同議長付表决贊成者計七千六百六十七　繼由董事賈榮章言當日錢庠元出賣公司事勢迫切臨時由榮章與到會董事商議擔任清償債務計擔任者爲董事孫純甫楊　孫張石川孫　卿陳菊生及榮章六人復商允大股東經汪國貞承認每人負擔二萬元尙缺八萬六千元與股東能否擔任比時無應者復由賈紹介陸錫候擔任不足之數並推舉陸錫候爲總經理經汪國貞爲監察人均允就職陸總理言自己名下祇能擔任四萬元此外懸額補招對於股本現願暫垫此後營業方針商塲與游戲事業相輔進行如能添招與中國親善之美國人投資注美册援美國公司條例辦理則公司之發展更無限量衆鼓掌贊成董事張石川言新總理就任鄙人無限愉快公司中與股東厚利均惟陸總理是賴敢爲新業公司致謝衆韙之遂山議長宣告散會 
 
 
 

Page 11

 
 
[檢查印花税之昨訊]  
　　冬季檢查印花税一事自陽曆新年休息四天後昨日又復進行仍由縣公署警察廳所派之稽查員會同南市一區警署巡官率同長警在該管境内十六舗一帶向各商舗檢查昨日查獲益康錢莊及通如太客棧沈嚴福鞋店立康烟紙店恒　和吳福記等六户均有速法簿據當塲扣留帶回署中候分别傳罰後由益康錢莊自願遵照繳呈罰金祥二十元將簿據領出依法加貼足數至上年十二月杪查獲之豫康南貨店罰洋八元德潤　浴堂罰洋五元余祥記蔴袋店罰洋五元均將簿據發還着照章補貼及加貼足數 
[南市開征運貨汽車捐]  
　　南市界内行駛之各項汽車中運貨汽車一項經滬南工巡捐局董事會議决定於九年一月開始給照征捐其辦法分大中小三等預由税務處將執照印就昨日實行開征並將執照式樣分致淞滬警察廳所屬一二區營署與各分駐所一體查照嗣後凡遇前項運貨汽車經過界内者請飭由各處　警隨時注意查察如無執照者即屬　捐除照章罰金外責令補損領照 
[偵緝隊員回廳供職]  
　　淞滬警廳閘北偵緝隊隊員郝樹林近奉徐廳長令飭謝回本廳偵緝隊供職該員隨即到差所遺之缺暫由游巡隊長郝采章兼理 
[浦東王警佐巡察各鄉鎭]  
　　浦東洋涇鎭三區二分駐所警佐王簡文以　來鄰境南滬縣署楊家鎭張江棚等處迭出盜案深恐波及轄境故除傳諭長警認眞巡邏外復於各鄉鎭添設巡邏箱以資稽核昨日偕同騎巡隊長李玉庭游巡隊巡官戴鴻恩及本所巡官郝文翰等前往八埭頭仇家木橋第二塘及上南交界之社莊廟土地堂衛　等各鄉鎭察勘一　以便指示長警逐段梭巡至傍晚始各散歸 
[坍倒木架壓斃竹匠]  
　　小西門外務本女學校對門有穆姓　得木作頭吳長興在彼起建市房前日下午五時許竹匠王明才正在　打竹笆之際詎料所搭木架忽然坍下致將王明才頭部壓傷當塲倒地旋即氣絶經　警報告二區警署飭警將屍看守昨日令飭該處二十五保十　地保郁洪興協同作頭吳長興投報地方檢察廳請騐梅檢察長正擬派員往騐問旋有王財生投廳稟稱崇明人死者王明才年十七歲係民之堂第與民同爲竹匠此次慘遭壓斃與人無尤請求免騐情願自行棺殮梅廳長得稟諭着静候核示辦理 
[坍屋壓斃鄉間婦女續誌]  
　　前日報紀滬寗車站旱橋附近王姓木作塲所造之平屋六間坍倒壓斃行路鄉下婦人並女孩等二口當由該圖地保投報地方廳請騐一則兹悉壓斃者爲婦人談願氏並該氏所生之女孩阿毛該氏携同伊女肩挑菜擔行經是處巧罹斯禍昨由地方廳委派熊檢察官沈檢騐員等蒞塲相騐即據談阿根投案稟稱已死談顧氏並女孩阿毛爲民人妻女旣遭慘死不願相騐情願自行棺殮熊檢察官准之　着具結呈案備查逐返廳稟復消差 
[汽車傷人兩則]  
　　昨日午刻某號汽車駛經浦灘撞傷行人徐景升跌倒於地當由老巡捕房六百二十六號巡街捕到來雇人力車送受傷人往醫院醫治一面抄錄汽車號數呈報捕頭請究又昨日傍晚有江北人陸阿華在法租界愛多亞路行走遇有某號汽車駛來不及避讓被撞倒受傷甚重即經法捕房一百二十一號華捕前來抄錄該汽車號數另雇車送陸阿華往醫院醫治據情歸稟捕頭候示 
[破獲嚇詐未遂案四誌]  
　　特别機關中西包探前在雲南路明樂園及法租界巨潑來師路二百二十八號門牌拿獲圖向南京路先施公司投函詐欵之安徽人唐養田（即唐三）方静齋（又名楚伯及敬齋）並嫌疑人張桂三抄出信函解經公共公廨訊　諭張退去唐方收押候究等情已三誌本報昨由該探等將以上三名解請中西官略訊一過仍　　退去唐方帶回捕房於本禮拜三早堂解訊 
[攔刦匪徒之定罪]  
　　匪徒王春山徐錫棠方鼎勳等先後在公共租界浙江路清和坊雲南路安康里南京路民遠里等處攔路剥刦旋仲士趙桂秋吳暢　等綢皮袍褂並現洋金香煙盒等物質洋分用業經捕房將王等三人連同牽涉之方品榮劉瑞宣一併拘獲吊出原贓解送公共公廨訊供收押在案昨晨由廨復訊先由中西包探上堂稟明前情並將吊到之贓物呈案繼由各原告相繼投案訴明當時被王等持刀截刦各物情形訊之王春山徐錫棠供詞支吾而方鼎勳亦供多推賴並據方品榮之代表律師林百架辯稱方品榮與王春山等均不相識方鼎動雖是胞兄鼎動不法行爲實與品榮無涉請爲察核云云據劉瑞宣供稱上月二十一號在南京路浴堂洗澡出外遇見徐錫棠邀我至北京路三號伊之寓所談話甫抵門首即被誤拘求察關　員核供商之英卓副領事以王春山糾黨　刦業已證實判王押西牢四年徐錫棠屢犯不悛押三年方鼎勳押二年期满一併逐出租界方品榮劉瑞宣訊無閑係開釋起案贓物交各原告領認 
[妓女遇暴]  
　　公共租界廣西路民和里妓女金珠花於前晚十二時應某客之召至西藏路一品香番菜館侑酒乘坐包車而往迨至雲南路轉角突來身穿長衣之匪徒多人上前將該妓所戴满釘金　　值洋四千餘元之絨帽一頂攫去當時喚捕追捕不及即投老閘捕房報請飭探查緝捕頭允之 
[浦東張江栅之搶案]  
　　浦東張江栅北首木作頭徐勝和家於前日夜半時突來而塗花臉之劇盜十餘人撞門入室各出兇械嚇禁聲張將男女用繩綑縛翻箱倒　任意搜刦銀洋服飾約值百餘金携　呼嘯而去翌日由失主報告該管南滙縣屬第七區警察所謂求飭緝 
[兩搶匪分别懲儆]  
　　浦東人李正芳前日在楊樹浦路攫取婦人王章氏之女孩耳戴金圈又寗波人陳阿根亦在福建路攫取某甲呢帽均被捕房包探查獲押至昨晨解請公共公廨中西官訊悉李係過犯判押西牢一年半陳押九月期满均逐出租界 
[指控拐匿女孩案之續訊]  
　　住居唐家弄一百十九號門牌之嚴子卿指控　寗人周阿歧於陽曆去年十二月十五號串同在逃老婦將伊九歲女阿毛誘拐藏匿等情業由滙司捕房將周拘解公共公廨訊押查究在案昨晨捕房傅同見證婦人願胡氏將　解請中西官續訊一過　被告還押於本禮拜三再訊 
[指控拐女證據不足]  
　　楊樹浦韜朋路二百九十九號門牌内婦人徐潘氏指控沈阿生濮阿二將其十八歲女兒秀玉誘拐等情當由捕頭飭探將兩被告及秀玉查獲飭原告將女領去因濮被獲時　逃跌傷故送往醫院療治沈押至昨晨解送公共公廨即由捕頭上堂陳述移時中西官以原告所控證據欠充且女已尋獲故判將案註銷被告開釋 
[失妾扭控二女子]  
　　閘北鳥鎭路承慶里二弄二家無錫人張鴻發有妾名阿仁年二十歲於隂曆十月初旬潛逃無蹤因疑現住附近永盛里女子黄招弟吳小妹等所拐昨張扭該二女至四區告發顔警正命暫拘留候訊核辦 
[剪去姘婦髮髻　　住居虹口西華德路一千九百二十二號門牌之江北人高步喜前由同鄕婦人李許氏撮合與女子般巧珠姘識後迄已數月茲因殷女另有所歡被高偵知致起端昨日互相爭吵後高竟持利剪將女之髮髮齊根剪去經女喚由一千在百八十五號華捕將高拘入捕房禀明捕頭押候解廨訊究 
[攫取金挖耳]  
　　甬人周根棒昨在北四川路青雲里弄内攫取行路婦人鄭氏所戴之金挖耳一支飛奔圖遁被粤人黎明與九百十九號　捕帮同攔獲帶入捕房押候查明解廨訊辦 
[紗廠工人糾黨毆人]  
　　前在楊樹浦某紗廠作工之江北人章榮桂於去年陽曆五月間將同廠女工張章氏奸拐藏　被控捕房由探拘解公堂訊判發押西牢三月近章已釋出冀續前歡迭次向氏勾誘該氏不願訴由本夫張季生進出隨同防衛致章無從下手乃竟糾合同類多人昨在楊樹浦路華租交界處將張扭住兇毆經三百四十四號三道頭華捕查見將章拘入捕房押候解廨訊究 
[搶金挖耳押一月]  
　　婦人楊唐氏日前行經法租界被無賴王金全上前將該氏頭上所戴金挖耳一支搶取圖逃該氏大聲喊捕適有包探到來帮同追獲當將王人　帶入捕房昨解法公堂請究原告上堂禀明被搶情形詰之王供實情貧苦無奈作此不法之事以後不敢再犯求宥官判王押西牢一月以儆贓給原告領去 
[售賣僞米票之示衆]  
　　住居南市董家渡之江北小車夫張阿大將僞造之協康米店米票向人售賣錢文爲該米店夥周梅生在賣豆腐槳之某甲處認得證據後張又將僞票售給由甲密訴該店得以拘住送到第一區警署請究旋在張身上搜得僞票多張據供在途拾得每張計米二升以五張售洋三角是實趙署長以其旣已拾獲何又售賣實屬不合飭着長警帶往犯事地方游示三天期滿帶回再押三星期米票塗銷 
[舊棉袍換穿皮衣之破獲]  
　　前日清晨有海門人李茂英潛入南市毛家弄畔業盛里義昌錢莊樓上莊夥楊義和臥室内將已穿之舊棉袍等衣服　下竊取灰皮花緞袍褂縐紗棉褲及鐵機緞駝絨裹馬褂等換穿後步入樓下正欲大踏步而去莊上人疑之當向阻止詰問言語支吾遂即扭住楊亦下樓認獲　贓立即送至一區警署請究趙署長詰問李　向操南貨生理今天進内招　朋友意欲商借銀錢遂　手竊取皮衣服穿就不料當被撞破請求原有當飭將原　　下給失主具領然後飭警帶出游示三天期滿再核惟李之舊棉袍等仍着發還不示體恤 
[銀洋來歷不明充公]  
　　鄂人談春山陸仁春李連生萬雨山史裕庭等五人前晚十二點時在法租界敏體尼陰路行走　西捕房捕頭脫雷沙克查見以談等形跡可疑上前一　拘住當在談身畔抄出大洋六百三十元詰據談等稱係販土得來捕頭當將談等一併帶入捕房解經法公堂判談等交保候查明再核在案昨又傳訊先據被告延律師稱被告等實在某輪船爲夥此項銀洋係屬工資至於談等在捕房供認販土得來實係一時謹認請求堂上原諒繼據捕頭上堂禀稱我素諳華語是晚將談等拘獲時即向伊詰問此洋從何而來談等直認販土得來並無在輪船執業之言亦無逼問之事故此拘案請核中西譯員會判被告等銀洋來歷不明一併充公談等斥退 
[控訴擅拆裝修案之宣判]  
　　怡和洋行經租處在公共公廨呈訴已閉萬家春番　　股東沈庭芳擅將所租房屋内板壁等物拆去請追損失等情迭經訊供判候會商堂論宣佈在案昨晨兩造代表律師同投第一公堂請示即經關讞員與英卓副領事核案以沈反訴存租洋四千元乃另一問題本案遂宣判云被告付償原告銀四百四十二兩按照原控數减去銀一百三十三兩係遷去之門七扇原禀中所未經追控者此判 
[懲儆串賣女孩之三婦]  
　　婦人顧卓氏陳傅氏前因誘拐金殿忠家之十歲女孩領至婦人陳阿彩陳金氏洪石氏處轉賣與某姓家爲女後經事主報告捕房飭探許福　李友生蔣顧陳兩氏拘獲經法公廨訊實判各押二年外再補緝餘黨到案究辦在案現由該探等偵悉前往將陳阿彩陳金氏洪石氏等三人一併拘獲並獲女孩帶入捕房昨解法公堂請究先據該探等上堂禀明前情繼據原告投案求究詰之陳阿彩等同稱實由顧陳兩氏領來婦人家托令代找主顧故由婦人等介紹賣去得洋一百餘元是實中西官以陳阿彩等串通販賣女孩亦判各押女所二年以儆孩空原告領去 
[欠欵交保限理]  
　　張晋卿前扭兪濟川至法捕房禀稱前　　陸續虧欠商人銀洋二千餘元逃逸不而今日尋見故此扭請訊追捕頭諭令管押候解堂訊辦在案昨由捕房將兪解送法廨請訊先據捕頭上堂禀明前情原告未到詰之被告兪濟川供認實欠原告洋二千餘元請求寛限料理中西官判着兪濟川交三千元人銀並保出外限七天理楚 
[俄婦控案之和解]  
　　俄國婦人奥搿柯而得沙夫在公共公廨呈控無領事束事西婦　勒美奚不理代墊羅卜票洋二萬一千元現洋九百元又擅將寄存值洋四千元之首飾當去等情糳於陽曆去年十二月間由廨迭次訊供已紀本報昨日下午俄副領事麥拉夫氏蒞廨會同兪襄讞掝座第一公堂傳訊因原被兩造律師對於此案似有和解之意故堂上遂援筆諭曰本案改期俟兩造互商再核 
[聚賭各罰一元]  
　　閘北四區警署巡官李壽山前晚李警巡經太陽廟查得草棚　有朱福川駱鴻喜董標吉惠遠劉德慶葛洪才徐成珍王三等八人聚賭牌九當即一併拘案經顔警正訊問一過判每人罰銀一元以儆 
[昨日上午公廨訊理民事案紀]  
　　公共公廨第四民庭昨日上午九時半開庭審訊華人民事訟案至十一時半閉庭承審官爲兪襄讞與美丁副領事茲照傳訊次序所審各案紀緑如下（一）李泰記控朱林泰不理欠欵四百五十二元八角案此案業已判决被告敗訴保釋還洋茲仍不理故原告代表律師到案請追乃被告及保人均避不到『堂諭』限本案保人於三日内將判决之欵並堂費一併闪案如違飭提押追（二）王興昌洋貨號控本邑人陳蓮洲不還衣料價洋三百二十七元案前次傳訊因原告控數内有一百九十九元並無細賬故着原告提出細賬改期再訊茲原告已將細賬交案據被告供稱原告之賬實多錯悞我並未積欠其欵等語並延律師反訴原告賠償名譽損失洋一千五百元『堂諭』候會商判决文改期宣佈原告呈案賬薄一本存核（三）王發記控邵乾初不理單地押欵一百三十元案此案早經判决被告償還因被告無保故拘押至今仍未料理是以原告請求移咨城内官聽着被告做押欵時之保人蔡姓賠償而邵由押所帶案要求開釋『堂諭』被告還押候函請上海審判廳向保證人執行前下堂諭（四）石蓉甫控邵厚生不理貨欵案前次傳訊着兩造各邀人證到案再訊茲原告已邀見證施姓到堂證明被告欠欵屬實據被告供稱我之見證在鄕間請改期邀到『堂諭』被告還押展期兩禮拜着將見證邀案再訊 
[淞滬警察廳批示五則]  
　　江海關書記單培信禀批　呈悉查爾兄單培義姨兄高正如於　差後逗留在申任意　擾殊屬藐元已極本應按站遞解回藉以示懲儆第念該民代　請求　母復　子成病姑從寛典予以自新准即覓具連環妥保聽　開釋如釋放後不知悛悔再有不法情事定惟該民及保人是問凛之切切 
　　居民潘購梅禀批　據呈爾子潘華曾忤逆不孝等情如果屬實殊屬行同裊　該民旣已呈請審檢兩廳核辦應速繼續進行所請本廳立安之處着毌庸議 
　　商民陶高雲禀批　據呈爾子小昌子不務正業聲明區逐等情此係民事範圍應即逕訴法庭核辦所請備案着無　議 
　　居民陸　祥禀批　呈悉查爾女小毛頭走失無踪據鄰居洪婦之言及魏金標一再索費是魏金標縱無誘拐販賣之實據已犯詐欺取財之刑章案關刑事範圍應由司法衙門偵查訴辨仰即逕往正式起訴可也 
　　民婦張　氏禀批　呈悉查爾失張福泉因保荐傭婦竊物潛逃闪經諭覓妥保限日交人在宁茲已竊留日久迄未將傭婦尋交其藐抗情形殊屬可恨本應從嚴押追姑念爲人受過據呈困難各節亦尙實在准即取具尋常妥保趕緊出外尋覓毌延干咎 
來函 
[國貨維持會來函]  
　　昨見報載敝普致南京軍民兩長電爲烟酒借欵事等語查敝會並無此項電報發出爲特據情奉達請即賜登來函俾代更正是所盼禱上海中華國貨維持會謹啓一月四日 
[全國和平聯合會復江蘇省敎育會函]  
　　江蘇省敎育會諸公台鑒逕復者頃奉惠函内開貴省省立第一農業學校敎員曾濟寛係安福部員曾在敝會反對通電解散安福俱樂部案囑抄　詳情等因准此查曾若濟寛於八年七月十五號與敝會彭解謝石欽等在上海發出　電聲言本會四月一日以後議决各案皆爲無效敝會四月一號至七月十五號所議决各案即係解散安福俱樂部否認安福國會諸大端該　電上海報紙未經合載七月二十二日由北京同人寄回北京公言報載謝等通電列有會濟寛其名是晚適寇君應祥宴客於都益處曾亦在座同人　該報迭向伊詰問連名之故曾頓形色倉惶支吾其詞後曾亦未向本會聲明竊名及登報更正是曾之附安福已成鐵證而同人等以彭謝除名之案綠本忠厚之意未列曾名詎曾不以爲德反於十二月十一日及二十九日投函時事新報肆意誣　欲蓋彌彰已可　見貴會維持敎育主張正義敝會同人實深欽佩倘曾仍吠影吠聲怙惡不悛則責　所在願爲後盾也適准前因相應據實函復貴會查照即頌公安全國和平聯合會文牘主任葉之喬評議員孫繩武謹啓一月四日 
[上海藥業公所來函]  
　　啓者上海藥材業有藥材行藥材拆兌號藥材飲片號計分本項藥材行藥材拆兌號有公所在南市　瓜街董事爲葛吉卿君飲片公所係在藥局弄藥王廟内不相統合此次飲片夥友爲加薪問題報列藥業董事韓孝先屬於飲片業一部份與行與拆兌號並不相關因恐不爲聲明外間易生舛誤爲此備函懇請貴報館登八來函門俾資分别上海　業公所啓 
[毛根公司來函摘譯]  
　　舊金山毛根公司某職員昨日由該處來電否認去年十一月一日波頓士經濟日報所載本公司授意許多美國經濟家與日人合資共謀發展中國本部曁西比利亞滿洲蒙古等處經濟事業等語全屬子虚蓋本公司素未經營任何秘密企業也並稱該處此項謠傳係由南滿路　公司某重要日員所造作去 
雜評二 
[江蘇禁烟之關鍵（庸）]  
　　嗚呼今日中國官埸所謂禁烟直具文而已各省武人憑其特殊勢力販運烟土提倡種烟公然無忌無論矣即以江蘇而論民間之私售私吸自城鎭以至鄕僻無不同此現象官廳雖日言查禁而破獲甚鮮即偶有發覺亦不過科以罰金而止絶未嚴辦甚至不肖探警得贓賣放挾禁烟兩字爲其生財之具而烟禁愈以廢弛故官場之所謂禁烟令人齒冷也久矣 
　　雖然内地烟禁之廢弛固内地官場之失職而亦上海官場之咎也上海爲私土集中之地内地之私售私吸幾無不取給於上海使上海官場而能認眞查禁俾私運者一無漏網則内地又何至有此現象故江蘇當局而關心烟禁者第一當嚴於上海上海當局而能盡責任者尤當致力於禁運上海之禁運不嚴内地即無私種而流毒終亦無盡也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
古事談 
[聖誕日之鳥Ｃhrisllas　for　the　Ｂirls] [  守拙]  
　　英人某旅行經腦威Ｎorway時適冬令見村落農屋各樹一桿木桿木之頂則札以小麥一束心奇之思探悉其風俗之由來顧不能操該國語言乃以逐日之觀察而推考始得其究竟 
　　一日遇一該國之人操英語甚佳乃叩問此奇特之風俗渠曰此乃吾人供獻於鳥之禮物也良以吾人謂聖誕節爲一年之中之良辰美景而樂乃無藝今吾人甚願與彼纎小之鳥類同受此愉快之光隂也 
　　此非一美麗之風俗歟腦威Ｎorway爲一極北之地冬令歷時甚久極目冰原幾占一歲之半在此長期之中彼空中之鳥得食甚艱因穀粒已完全收刈即各種果實亦摘取殆盡平原之野冰結甚堅蠕蠕蟲類已歸鳥有有之惟一二細微之羽蟲然亦絶無僅有焉 
　　故聖誕日之前一日彼空中之飛鳥一似兒童之快樂踴躍於是日（聖誕日）之晨甚足美觀蓋羣鳥翺翔空際聲囀如歌曲競集於桿木之巔而幼稚之雛亦戰憟歌舞來饗此快樂之盛饌 
　　若於城市之中不　得此小麥則用麫包以庖代然羣鳥争啄頗非易易不若小麥之便利也 
　　余嘗聞有一女郎置一聖誕樹於庭　樹枝之上掛以小籃籃内盛以麫包以饗此鳥類然羣鳥多未知其樹上有佳美之禮物也頃之一鳥先至俄而樹枝上已满集此快樂之小雀焉 
　　彼羣集之小雀深感仁愛之小友至於無限似大聲高呼曰「我等同享此快樂之聖誕日」 
　　君想此小女郎之聖誕日寗非極有趣味而思所以摹倣之乎 
風俗談 
[俄國婦女（六）] [  陳三無譯]  
　　歐戰聲中之婦女生活　婦女旣富有誠摯之美德故其遇事也無不以誠懇出之恕道接物平時視鄰里如一家顧美中不足於其己身乃不能無缺點俄國之婚姻俱遵循舊式結　以後即安然家居離婚之舉向爲社會所不許故伉儷之間雖有不睦亦祇隱忍吞聲終其身不敢有怨言結果乃爲一痛苦之犧牲夫婦之間旣不求眞正之情愛而時生勃谿則爲女子者之痛苦槪可想見社會上對於此等野蠻之汚點咸視若　睹絶不措意法律上亦無明文科究其罪惡然此實皆緣於婦女之稟性懦弱温和有以致之也革命戰争發生以後此宗敎式之專制婚姻始逐漸剷除離婚之舉乃成易事特僅風行於高等婦女方面下等社會之婦女智識　陋生活黑暗猶以絶對服從爲唯一之天職嫁得一高長大漢卽厮守一生不作奢想平時忠勤誠懇唯翁姑與丈夫之命令是從絶不敢稍拂其意但一呼吸外界之新空氣則態度又一變服務於余家之　婦保姆靡不活潑如人意故吾人欲提倡人　與按輩以良好之援助以謀其新生活之發展亦匪難事也歐戰開幕以後婦女愛戰争潮流之影響生活乃日變　中壯丁多　馬從征効力於疆場彼等平時之戰務乃無暇顧及於是産品日少國中頓呈恐慌現象政府對於軍隊除供給戰時必需品外另無長物醫士看護婦與紅十字會會員俱形缺少甚至將士之衣衫襪　或有未全者加之軍令森嚴急於星火士卒苦之於此時也婦女遂一躍而爲國家生産者之中堅人物彼等對於笨重之工作俱能代壯夫之所爲一變舊日之懶惰性質而爲敏活耐勞之精神每日工作多至二十小時亦不覺其苦製造品旣精良且迅速一月之中軍需之品已能陸續運輸至前線並於各都市設立臨時免費醫院多所志願看護婦與醫士静候其中專爲前陣傷回之軍士施救療治聖彼得堡之摩托車悉供給紅十曾之應用居宅之小者不可爲醫院則改爲臨時成衣舗專製綳帶與軍士之衣服當其事者俱爲婦女平時跳舞之廣室則變爲臨時醫院遍置病床會客　中满堆縫紉之具刀尺之聲遍處可聞彼輩之談資亦俱爲政治與戰時之時聞於此時也需要孔殷供不應求殆無人能决其孰爲至要必需者彼憂國情深之婦女咸將平時所御之飾品慷慨捐入於紅十字會以作經費而無吝色以上所述者實皆爲婦女對於戰時之光榮犧牲也 
 
[世界運動之十二（英國）　踼球（二）]  
　　英國全國有著名之足球會二一名足球會一名魯勃同盟會二會所定之踼球法旣異即所用之球亦不同足球會祇有用足踼之例而同盟會則許先接以手然後繼之以足足球會之草塲長三十六丈宽二十四丈　球之人共分兩黨每黨十一人其　列法　「克力苟」之游戲同塲之中央有一三丈之圓圈先將球置於其中然後踼之其所用之球爲圓形重量自十三至十五「温司不等」魯勃同盟會之草場長三十三丈廣二十二丈五尺擊球之人分爲兩黨每黨十五人其排列之法兩黨均同第一及第二行各四人第三行二人第四行四人第五行一人其所兩之球爲橢圓形重量吕十三至丁四半「温司」不等十圖乃魯勃同盟會足球游戲之情形也 
雜談 
[啟發天良之科罰] [  瘦鵑]  
　　海上夙以繁華稱汽車者繁華之點綴品也凡人之嚢槖少少充盈者每以此招摇過市炫其豪當汽車殺人之案因亦層見疊出車走雷聲而他人之肝腦塗地矣美國官吏每拘得疾駛汽車者不罰鍰但引人陳屍之所令觀汽車所殺之婦孺以啓發其天良法至善也特行之於上海恐亦不能奏效彼　　者見此血肉模糊之屍體或方以爲可觀耳噫 
　　美國名城詩家谷一年來汽車殺人之案迭見或以行駛過疾或以駕駛之不得其法爲患無窮城中有特别法庭專爲疾駛汽車者而設法官曰約翰史的克ＪohnＳtelb神明有幹才嘗研思所以科罰此等罪犯之法一日意乃决曾有八人因背章疾駛汽車拘入官中中有一婦人餘爲男子顧皆初犯但俟罰鍰而已法官史的克周視者再悄然言曰爾曹今日幸未殺人然他日終不能免吾今不欲科爾曹以罰鍰但判入陳屍之所觀一汽車所殺之幼女一見其殘損之屍而思其横死之慘或足以儆將來爾曹亦有兒女乎歸後其重思之一星期後吾當再行鞫訊也諸人相顧無語婦嗒然失色急呼曰否否吾願罰鍰後此誓不復犯陳尸所中吾不願往也史的克毅然曰爾必一往警吏咸趨前執八人出登汽車逕至陳尸之所所長達維司立引入一巨室中四　　寂無聲空氣中若含死意八人旣入警吏鍵扉去所長立曰趣從吾來遂至一小柩之次啓其扃曳一板出板上陳一尸覆以白布繼明電燈揭其布去之衆趨視見一幼女可五齡許眼睫嚴掩兩　皆慘白額際柔髮作棕色半掩其頰半掩其創處所長指尸發爲隂沈之聲曰諸君亦有愛女如此女者乎殺之者爲一疾駛汽車之男子以一小時行四十五英里此女遂見殺可慘母婦掩面却退爲狀欲暈引吭慘呼曰吾家亦有女吾不堪見此狀也因趨門次以手撼門曰趣縱吾出趣縱吾出所長仍曳之至柩次曰爾必觀之遂又指尸以示尸被創甚劇自肩至脐皆慘裂一腿亦碎損膝以下血肉圑結如球有令人不忍卒覩者所長又曰此卽疾駛汽車者之所爲正與諸君爲同調耳言旣扃其柩引八人出八人色如死灰踉蹌而去一星期後又被傳至庭中一人謂法官史的克曰吾家中亦有幼女一星期來夜必夢其在陳屍所中竟體浴血慘不忍覩上官吾知罪矣今而後當不復疾駛餘人所説亦略同史的克遂縱之去由是詩家谷城中汽車殺人案乃不多見 
新聞拾遺 
　　南洋與澄衷之球戰　前日（四日）爲南洋與澄衷比賽足球之期作壁上觀者已環如堵牆三時雙方球員虎躍入場銀角一鳴即行開戰南洋先取攻勢約戰十餘分鐘未能克無何澄衷守將稍懈南洋乘勢直入遂破巢穴於是澄衷攻將益奮其勇球爲之盤旋於南洋龍門者再卒以守者善於抵禦終莫能入三時四十分南洋踢角球適落於龍門前戴麟書君（南洋部長）乘勢一衝遂入網中其時歡呼之聲震於耳鼓然澄哀仍未氣餒繼續猛攻無何銀笛復鳴兩方休息歷十分鐘再戰澄衷五將背城一戰南洋方面屢瀕於危至最後五分鐘南洋又勝一球計結果爲三與零之比勝利屬諸南洋云[  達奎]  
　　中西籃球大會　本年之中西籃球大會由約翰大學滬　大學南洋公學青年會跑馬廳隊等十一圑體組成現已議定自星期三起開始比賽地點在各校之運動場或在青年會之健身房以便我邦人士得自由往觀以飽眼福聞最優勝者由會中獎以錦旗三大學之優勝者即執上海三大學籃球錦標另由東方聯合運動會獎以銀盾一枚熱心體育者届時可聯袂往觀以擴眼界也（松聲） 
　　南洋越野賽跑之特色　徐家匯南洋公學向有越野賽跑之舉由該校美國敎員萬特克先生熱心訓練成續絶佳上次試行三英里賽跑該校徐君承壙竟能以十七分五十秒鐘達到與我國該項運動最優之成續相差僅遲半分　耳今日（五日）舉行第五次本校競賽與前數次稍有不同比賽前數分鐘遣健走者先行沿應經之途隨散各色紙條然後司令者舉號全體出發循紙條而跑以能最先達到目的地者爲勝聞用此法可使學者旣習長跑又練機警一舉兩得誠妙法也[  致遠]  
　　冶游遇妻　衛隊旅一圑二營八連一棚正兵李書又年二十六歲係臨榆縣李盤莊人於今年三月三日入伍突於日前放假往藏春里閒游在羣芳堂撞遇其妻旋往稽查處報告經阮稽查官將該妓詳加審訊確是李妻即具實呈報該管長官澈究矣[  摘]  
　　土匪竟有賢妻　襄陽縣屬之鄧桃湖冋爲土匪出没之所有居民方某者素業農惟以習俗所移與土匪中時相往來曾有結夥刦掠情事其妻胡氏屢經勸阻甚至跪泣幾諫而方某以伉儷情篤意不忍拂遂翻然悔改勉爲正人如是者年餘矣然耳濡目染稼穡之艱甚不若儻來之易不禁英公技　暗地中復與綠林合矣胡氏實未知也不料天眼恢恢疏而不漏竟被十八混成旅趙旅長捕獲訊明　决矣胡氏聞訊懊憤無極不謂遇人不淑反痛自引咎竟懸梁自縊同里者以胡氏平日之賢不以土匪之妻日之遂合資營葬此事係由襄陽歸來友人所談特誌之以餉閲者[  摘]  
小説 
[黨争（十二）] [  無我]  
　　倘瀾曰桉君高見旣呼茄脱尚生存於世則曷不詢彼問余何補於事聶曰迨時機之至當如君言但昨晚彼室中之女人爲誰君亦知之否倘瀾曰此　君亦可以詢之呼茄脱爲愈聶遂不復與談出署歸家傭僕約瑟迎前曰有電話招主人聶接聽筒知爲自墓場傳來者乃聞白勃之音曰未幾方准一婦人認視屍首聶曰婦尙在否曰彼適離去君其欲我躡之乎聶曰彼嘗承認識死者乎曰否惟觀其見屍後狀甚驚惶聶曰然則躡之以最便之機通報我知言次遂置聽筒歸座想有婦女干涉於内必頗有原因倘白勃能得其所居殊非小補而已於是静以俟之約逾十分鐘電話機之鈴又掣　接而問之則曰婦跡竟杳無從追躡矣余頗悵然聶曰何以致此曰彼適行過街之轉角處余急趨前尾之不料旣至其處而婦跡已沓僅見馬車三輛分三路疾馳余不能同時追躡三車以故失之聶曰然則君所追躡之車乃誤乎曰然余頗失所望聶曰今事旣至此懊喪亦無益可用他法偵之今君可以該婦大略情形告我否曰可婦容貎已老髮轉銀灰色面部已起皺紋二肩俯下惟觀其眸子黑而精鋭誠老年婦中罕見者聶曰豈爲假裝者乎曰余固疑之聶曰婦獨自一人來乎曰然聶曰爾果見其有驚惶色耶曰然彼若與屍者頗熟識聶曰然則君可歸來案情已略有端倪矣旣而聶獨坐沉思此事複雜離奇可云至矣不知現在第二哀佛奴之醫士若何余試往謁之遂起身行旣抵其地天色已暮暗醫室旁街之窗現有燈光按室即在樓梯之上窗似因天暮而已關閉者 
[自由談之自由談] [  不冷]  
　　督軍與鴉片　各省督軍多與鴉片有綠今湘督又以私連鴉片開矣推其原因不過黑心主義耳雖塗毒生靈不顧也 
 
 
 

Page 15

 
 
   
 
 

Page 16

 
 
   
 
