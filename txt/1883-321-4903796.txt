# 1883 - 321 - 4903796

 

Page 1

 
 
[新刻歴下志游出售] [  申報舘主人啓]  
　　來陽游藝中原客性磊落好游年甫三十足跡巳半天下其五言詩亦嶔崎入古前年至山左句留一載餘所交接者皆名下士客於旅舘無事時著有　下志游一書凡八卷分爲内外編疆域風俗閒情方言靡不備載亦一時興到語也本舘索其稿而代爲排印問世茲巳工竣每部釘成二冊收回工料港一角一分準於十月初二日發賣有欲詳稷下古今事者盍取觀乎本外埠售處照舊 
[招股縮印古今圖書集成啓]  
　　國朝康熙年間廷臣搜輯載籍府以分門别類彙成一編以爲藝林之大觀五易塞暑始蕆事　呈乙覽賜名古今圖書集成仍合傾臣　　似校越十餘年未祝雍正時復詔虞山蔣文書廷陽督在事　臣成之凡爲目四十爲卷一萬爲　五千二十爲函五百三十二上官服集下至力興　　明倫博物理學經濟靡不畢備圖則鏤銅爲板字用内府珍藏之嗣活板排成共印六十部頒賜　王大臣外餘以分儲名山石室洵海内之鉅　　迄今諸友邦聞之均驚駭讚歎以爲卷帙繁多當以是書爲者屈一指　　中國爲文治之邦也　當年竭諸臣之才力　内庫之金錢而所刷印者　此數十部茲巳事隔百餘年剥蝕消沈流傳漸少若再越數世恐祇存　名而盡歸磨滅豈非一大　事哉因思本齋現有照相石印之法操將此　　　照印惟工李太鉅且非點石齋一處所能告成須得另設一處廢招人工鉤三易星霜當可脫手是以現欲集股份約一千五百股每股共出規鉅一　　十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三年完工每股取書一部本齋餘　　外　不多印一部現在附股者雖源源而來兩尚未滿額務望带來　號以便早日開工至開工後不再收股欲入股者請先將銀五十兩交至申報舘　由申报舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小　　　原樣紙其字巳較點石齋所印之康熙字興放大蓋取便於翻閱也如遠處豬君亦願入股其股銀可由票號匯來收單卽交原票號帶回轉寄當亦　　也再本齋所印各書均選用　品之墨字跡能歴久不磨雖越千百年來而墨色仍如初外洋亦有古時石印書畫流傳今取閱之從無　漫斯　等　　石印書籍與照相理同而事異其中工料大相逕庭改路　年久國有落色面石印書籍則可無此慮也　恐諸君不廢用　附及 
[論中國公司之難]  
　　中國之創爲公司不過近年來有之前此未之聞也然自創有公司而中國之塲面愈闊中國之市面愈疲卽如上海一區目下倒帳之多連年疉見論者莫不紛紛然咸以爲公司股分之爲害竊謂其所以爲害者在乎股分票之各相賣買無異空盤因之而貪多務得者皆視爲可居之奇貨迨一旦變動漲跌不當而漲者不肯卽賣跌者又不肯賤售以至銀根不出生意不能活動及久之而無一項不跌價則又汲汲欲圖售也欲出售者愈衆則股票之在市面者愈多而價亦愈賤於是盈千累萬之倒帳卽從此出矣此其患在股票之得以輾轉賣買而不在公司也泰西之生意莫不出以公司一人之財一家之力卽曰積累多年又豈得以數千百萬之局面而以獨力撑持之自創爲公司而後集腋成裘衆擎易舉以一人而出貲千十人卽合成萬百人卽合成億千人卽合成兆其數巨其力雄其勢可以有爲而無所畏葸設使不幸而生意不順或有虧耗之處舉公司所有而悉行折盡而每人所喪不過千金而巳合則見多分則見少經營則有可憑恃折閱則所出有限此其法之良而意之美有不可以殫述者安得謂公司之爲害於市面也如曰公司資本較巨　不免於壠斷以害小本之經營然泰西之公司從未有此卽中國公司亦初不患此其所以中國之公司不能及乎泰西者蓋别有故也泰西之人創立公司其資本雖由糾集而成其經營則以經手爲主一公司中主其事者止有一人以一人之心思運量而出再以數人襄助其事如是而已足故無一國三公吾誰適從之慮中國則一公司中或以數人主其事彼以爲旣有股分卽不妨出主而孰知築室道旁議論多而成功少其弊竇有不貲第中國近來漸學泰西亦有以一人爲公司之主而大衆皆聽其指揮者惟所用之人則中國之雜不若西人之專旗昌怡和皆爲泰西公司之大者而旗昌所用僅有四西人怡和亦止四西人初無冗人參雜乎其間所謂情面勢分皆不之顧也若中國之公司則凡創一公司主其事者莫不有宗族親戚朋友或求爲司帳或求爲雜差彼以爲旣創大業何靳此區區一二人之費而不知積少可以成多費少而害實大試觀今日中國各公司中其大者或養冗人數百小者亦不下數十並有情勢所迫或其人並不在公司作事而每月量送數金名曰乾修持名姓於公司中而月支薪水究於該公司何補其所以然者不過以公司用人有限而情面勢分實無窮期一人有一人之情面不能不權其輕重一人有一人之勢分不得不量子變通於是乎宗族若而人明知其不能辦事不得不准情以給資斧親戚若而人明知其不足有爲不能不酌給辛俸朋友若而人明知其無所裨助不能不稍爲賙恤加以塲面愈大應酬愈多某督撫偶薦一人雖人浮於事而不容有所推阻某大僚復薦一人雖才無可取而不敢顯爲拒絶則惟有委曲遷就或假之以館或授之以餐甚且有其人本有所事苦於所入不敷因假當道之勢乞一尺書求附一名坐支脩脯者若此者皆糜費也合計其數則或以千計或以百計或以十計總之皆非公司所應出之欵而牽於情迫於勢不能不用如此而公司縱可獲利亦微乎其微矣說者以爲倘能破除情面不趨勢分一視乎西人之所爲或者尚可爲桑榆之收不知西人之情形與華人不同西人挾貲來華其親族故舊固不　挾與具來華人則創立公司仍在中國雖相距千里萬里亦且聞風而來斷不能一槪拒絶設十百之中相其一二人卽已怨聲載道謂爲無情若以勢分相脅則尤不敢稍拒其舉動實有難焉者然則中國雖仿西人之創立公司除非遠至外洋另圖事業則可若仍在中國而欲與泰西人所創公司齊驅並駕吾恐雖有良法美意亦未必足以濟事也官塲中動輒曰破除情面認眞整頓而卒未聞有一情面之破除有一認眞之整頓况其爲公司也哉有徒深扼腕已耳 
[諭旨恭錄]  
　　九月二十六日奉上諭巡視南城御史阿克敦等奏拿獲兇犯請飭部究辦一摺兇犯楊慶兒 
卽楊歪脖子着交刑部嚴行審訊按律定擬具奏正指揮魯壽陽等限内獲犯着俟定案時聲明請旨欽此同日奉上諭都察院奏湖南京官户部候補主事周滋大遣抱以役子冒考等詞赴該衙門呈控據稱湘潭縣民役歐陽耀之子歐陽楷朦捐職銜令其子歐陽英在縣冒考知縣黄教鎔訓導周宗埅受賄袒庇等語着潘鼎新確切查明據實具奏欽此 
[倫敦電音]  
　　本月初二日倫敦發來電音登諸字林西字報云法國下議院議事有首相昌言於衆云法人如 
得越南桑台北寗之後中國不與法國啓釁則法人亦斷不與中國以兵戎相見也衆聞此言皆以相臣爲可倚云 
[英報論法國事]  
　　英國新聞紙言法國近來時欲在外開拓疆土其意有可知者蓋以近來法國進口之貨多 
而出口之貨少法國所需外物日有不給而所出之物則售於他處者漸少故欲廣開新埠收羅屬地俾有可以出貨之 
 
 

Page 2

 
 
區然其用意實已誤甚如欲爲出貨起見而廣開外埠則當擇富强殷實之地若越南及阿非利加地瘠民貧法國之酒不知飲法國之綢不知服卽使據而有之不且如獲石田哉英報所言如此頗切中法人之病亟譯登之 
[摘錄東報]  
　　日本報云駐紥北京之櫌本公使行將歸國傳聞接其後任者爲宫本元老院議官未悉是否屬實又接美國電報謂駐紥 
美國寺島公使已由美京起程搭坐美公司輪船大約月初可抵横濱矣○户部將破壞之鈔票一百餘萬張當塲燒燬合金八十餘萬元云○横濱近在空闊之處新建一大棧專貯火油大二十六間能容八十萬一千箱盖因火油産自美國盛銷於日本自本年四月起火油進口爲數甚巨月必有十餘萬箱以致來源過多無處堆放故新築此棧以爲儲藏之所也○前報内務省派出司員帶同警部巡查多名乘兵船馳赴朝鮮之　島查辦事件兹於九月十六日接馬關電信稱該司員等行抵松島後卽將移居是島日本人一百五十名盡數查明由該島押令同坐兵船回國於十五日安抵長州之馬關矣○近來朝鮮東萊府又有亂民結黨成羣拆毁官衙大爲騷動府官懷印而逃國王以府官旣不能教於平日臨事又不能勘定其亂飭罷其官卽遣趙秉鎬馳往查辦始得鎭靜並捉獲滋事之人甚多按律誅其魁而釋其從並簡叅議軍國事務趙秉弼爲府　卽日馳往赴任矣○高京銀洋換錢甚爲不便惟日本鈔票在該處流用甚多向來每金一元止換高麗銅錢三百五十文近日每元能换苯百二十文矣 
[日高捕魚章程]  
　　九月十五日日本太政大臣及外務卿同奉廷旨將日高所訂之捕魚章程頒示各地方以便週知其章程照譯于左 
第一條朝鮮國約定凡日本人如在沿海捕魚有犯朝鮮國禁之時無論水陸皆照後開章程辦理第二條如日本人果係犯法經朝鮮官吏拘押之時應將其罪狀錄出具文解交最近之日本領事官請爲照例查辦但朝鮮官吏沿途押解或護送之際不得苛待第三條日本人旣經犯罪無論水陸朝鮮官吏均得酌量護送惟護送時務期以速如無事故不得將犯滯留其地第四條如日本人在海面犯事應由海路解送之時朝鮮官吏就日本人所坐之船或換船悉聽其便如欲從陸路解送離船之時地方官應將日本人船隻派吏妥爲看守其船中所有物件及漁具不和搬移毁壞須點明開單隨同犯事緣由一併移送以便查辦第五條日本人如因薪水糧食缺乏或因獲魚太多上岸買賣在岸犯事　將其同行若干名開明緣由將爲首之人解送其餘在船之人亦得盡數拘送如在洋面犯事除將犯事人解送外其餘准其開駛第六條此章程係實施之際其詳細節目隨時恊議酌量增改以上所訂各條係兩國各派大臣署名蓋印大日本明治十六年七月二十五日全權大臣辦理公使竹添進一郎大朝鮮國開國四百九十二年六月二十二日全權大臣督辦交涉通商事務閔泳穆 
[朝鮮風俗]  
　　朝鮮風俗樸儉頗有箕子之遺風惟國人游惰者多耕種亦不盡力緣田屬於民各相售買官則按其家之人口將一歳所 
穫者計口授之有一定之數不論年之豐歉餘則歸公民所受者僅足餬口故民不富民以其餘者之盡歸於公也不肯力作故國亦不富嗚呼食爲民天民爲邦本爲之君者何不亟思變計也○士大夫好談論終日娓娓不倦與中國人晤言則以筆書之幾至忘寢忘食宛有晉人清談之　遇於路上多有扯衣使住以指畫地作書者如有急事被其糾纒甚難堪也○殯葬以夜日間例無出葬者親友各送燈傘或一柄或數柄不等晚間燃燭懸於傘下持以隨行至墓所則插於前後左右遠望之如繁星然○婚禮男則乘馬無論有無官職皆紗帽紫袍女則坐轎上葢一虎皮或有用豹皮者頭垂前而尾垂後前有女子抱二鴨隨行葢儷皮奠鴈之意云○未娶者結髮爲辫已娶則束髮加冠將娶之時薙其當頂之髮俾予新娘束於髮内此殆所謂結髮歟○男負物於背而不擔於肩女則以首戴之有重至數十斤者行走自如所謂男負女戴者於兹見之○人好飲酒酒店幾於無處無之酒味甚薄劣每飲輒至酣醉亦易滋事爭鬥云 
[日官示諭]  
　　本埠日本領事官出有示諭大略言凡有日人之在滬地欲開設酒館茶館者皆須禀明公廨始准開設其日人初到上海者兩日之内必須呈明公廨倘以有事遲至兩日以外則亦須呈明事故如在滬日人欲遷移房屋或遷至他埠或行回國須先一日報明倘未報　則查出之後必須辨明因何事故如無護照者一槪不得擅入内地日人有欲開行做買賣須于三日前禀明日人不冠無論剪髮與否均不得出門日婦梳妝衣服皆不得與男子同日人出門必須着衣卽在家内亦不得赤身露體以上各條倘有不遵當定以罰或予監禁則自一天起至十天爲止或予罰銀則自一元九角五分起至五元爲止云日本報載此示亟譯之以供衆覽 
[俄國近事]  
　　美國郵船遞到西歴九月二十三日信息云昨接到澳國維也納部城郵筒據稱俄國現於附近德澳兩國邊界加意整頓 
防務陸續調遣軍兵前往扼守險要十分嚴密所購軍中床褥爲數甚鉅統計三萬六千副有奇而各處火輪車亦皆修葺以備載運軍士聞俄廷現又與其商民租賃火船預備將來在黑海載軍兵運糧食　資接濟並在附近德澳處屯積糧草其威士租刺河及北河亦有兵沿途駐守現道路傳說俄廷商定倘與别國開仗則先將波蘭人民徙入俄國内地以免滋生意外蓋波蘭立國於俄德澳交界間後經三國乘亂瓜分其地故有隷入俄國版圖也此信若確則俄人將必有所圖謀而與别國搆兵矣說見循環報 
[通州瑣聞]  
　　通永道薛觀察於九月二十日由京回轅○北山内九道河地方出産柿子最多忽於九月初六日夜雷雨大作氷雹落有 
二尺餘深大者約重斤餘將柿樹全行打壞并聞打傷人不計其數云○某甲係城南某寺僧人之車夫也力能敵數人有同村某乙與伊戲賭令甲爬伏在地從脚至頂排堆十三石糧米每石重一百六十斤甲挺身立起毫不費力見者莫不稱奇云○南北二山素爲産煤之地今夏大雨連綿以致煤窑被水灌入刻有多人淘打必須淘盡方能挖取是以煤行公議煤末每百斤京制錢一千二百文大煤每百斤京制錢一千八百文柴薪旣貴煤價又昂貧民謀食維艱轉瞬嚴冬又將奈何 
[鄂省官報]  
　　前署仁義巡檢方少尉爲霖已於上月十七日接印任事矣署崇陽縣鄭敦祐九月二十日禀辭赴任候補縣陳鑑奉荆州 
道委調往荆州差遣云 
[寗郡辨志文會十月分課題]  
　　漢學尚書百姓說春秋譏二名說名號謚異同辨○宋學剛說聖而不可知之之謂神說 
讀唐說齋釋老論書後○史學兼掌故擬晉書載記序王猛張賓論論越南疆域分合○天文兼算學問春秋文公元年本無閏月而閏三月爲左氏傳之誤試以干干晦朔及交限推之今歳十月朔日食浙江僅見復圓問三限全見者何地勾弦求股勾股求弦俱有弦切割線代之之法能闡其理數否○輿地土圭測土深攷跋乾道臨安志問孔子稱禹盡力溝洫而孟子以爲行其所無事兩說若何○詞章日省時考歳誘賢賦以賢者親不肖者灈爲韻儗郭景純山海經序阮太傅春日安陸道中題楚山清曉畫卷詩用原韻 
[官塲傳聞]  
　　浙臬劉子務廉訪前以風疾暫交臬篆現聞憲體日有起色不惟口能言語且隻足已可着靴但行動尚必需人耳劉仲帥 
憲駕間日必至慰問殊殷廉使本欲辭官回籍以中丞再三挽留現已飛函催其公子來浙傳得德方伯卽欲晉京故薇垣亦將需人署理也 
[日皇華誕]  
　　昨日爲日本國皇三十三歳華誕之期是爲日本第一百念三代帝主踐祚已十六年故本埠月本領事公廨及三菱公司 
 
 

Page 3

 
 
輪船上皆懸五色綵旗遥爲慶祝十分熱閙而旅居滬上之日本人家亦插彩旗於欄杆云 
[縱觀異物]  
　　徐家匯向有博物院前此往遊以日晡未便啓視頗以爲悵昨復至其處則見所造新院業已告竣羅列珍禽奇獸靈蛇鱗 
族莫不咸備皆用藥水浸製宛轉如生院外有囿囿中尚在裝造木籠將以生致鳥獸置之於此以備觀覽囿外有鯨魚頭骨一具望之隆然如馬車想其生時全身之大不知幾許因過大不足以容故置於外見之不勝腭眙焉 
[賽馬彙記]  
　　寓滬西商秋季賽馬自初二日起至初四日而畢事其勝負之數可得而言也第一日共賽八次其勝者爲勃來泰福利公 
司拉古旗昌洋行梅博閣怡和洋行惟沙遜洋行連勝二次第二日亦賽八次其勝者爲順全隆洋行沙遜洋行怡和洋行梅博閣開利派力麥登拉古美最時洋行第三日係跳浜之期較前兩日尤爲可觀是以江皋士女聨袂而來海國簪裾望塵而至更有小本營生者停擔路隅賣諸食物以供游人之口腹圍塲以外駢肩接踵而觀者直不可以更僕數跑馬廳中則有天津之水師樂工與本埠西樂相間而作咅韻悠揚不啻八琅之迭奏而跑馬塲中則芳草如茵香塵不動來商於是振袂而起攬轡而前衆騎齊出四蹄若飛第一次三馬拉古勝第二次六馬勃來泰勝第三次五馬海琛與拉古並駕齊驅不分勝負於是彼此爭論旋經衆人議定將兩馬再賽一次而海琛之馬果出一頭地第四次十八馬香港來之西人勝第五次七馬順記行勝第六次九馬又係勃來泰勝第七次十二馬又係勃來泰勝時則士飽馬騰風馳電掣固已盡寰中之能事猶未極域外之壯觀第八次卽爲跳浜能越過花萁架而先到者爲勝於時觀者皆屏息以待凝目以視俄見西商跨馬疾馳有七馬皆從花萁架上一躍而過眞所謂注坡驀澗如履平地不愧千金上駟惟播喴洋行之馬先到得彩有二馬跌落河中淋漓瑟縮無異落湯雞觀者拍掌大笑又有二馬觀望不前一若甘居人後者於是始嘆觀止此時暮靄西沈歸鞭東指聞所聞而來者無不見所見而去統計前後三日皆遇晴天極游目騁懷之樂無拖泥帶水之苦尤爲不易得之事云 
[英公廨接印日期]  
　　探明别駕紅諭已下擇於本月十一日已時接印 
[法界公堂瑣案]  
　　昨日法公堂各案業由王别駕會審據升和綢縀店夥朱錦生扭控冒賒貨物之王鶴溪於捕房嗣經人保去被逸原 
告投案禀稱有朱侣生者素與店中往來於二月間偕王鶴溪賒去貨物計銀二十八兩零說明貨係王用迨後二月底三月初兩次王來賒去貨銀四十兩零迄未尋到前日在法租界遇見始得送捕等語又據朱侣生投案禀稱與王至升和店賒貨銀二十八兩零王則避匿不還故所欠升和之銀我已經承認其後賒之銀則與我不涉今聞已將王鶴溪扭到亦請追銀二十八兩零和别駕詰之保人張炳和稱在新北門外開烟館兩王蔡氏來央我保出現在有事往鄉下去矣王蔡氏稱開大吉祥烟館主鶴溪不是丈夫係所用之夥計今朱侣生與王爲友我小小煙館被其攪完王别駕謂此案王鶴溪旣被走脫應向該保人張炳和究追着將張交捕房管押限三日將王交到逾期嚴比王蔡氏旣稱非王鶴溪之妻着　退去又謂朱侣生人由爾領去究難置身事外必須爲之清理姑着交保○上月初七日報列婦人沈周氏控陸少渠將部照抵去洋一百五十五元一案翁太守原斷着陸少渠交保料理清楚詎匝月以來無人來保至今覊押捕房昨因解案經王别駕研詰據陸少渠稱名王六勳嘉興人巡檢銜分發湖北今年四月來滬偕錢觀察在清河坊第一弄洪佩蘭卽洪小寶妓院得識刁妓林文香卽林佩香以致熟識王别駕問何以部照在該氏手内陸答稱住佛照樓六月二十四日該處隣居失愼驚惶之間伊來救火故將箱子一隻寄交處伊而部照卽在箱内尚有衣服十三件如蟒袍棉袍套夾袍套珠皮褂等均在箱中被其乾没復朋串朦控說職員將部照抵洋實属虛誣王别駕謂該氏女流汝又稱其爲妓何能救火况有照在箱豈可將箱交與妓女之理將原呈閱過隨據法通事稱初時到捕房未說有衣服之事王别駕謂旣稱有功名之人亦不應如此着將陸少渠卽王六勳送縣辦理○大成烟店倒虧店主周栢龍挈家及夥逃避一案巳列前報因有烟業恊成等十三户聨名控欠約銀錢共有五百四十千之砠富經翁太守斷將該店生財召賣攤折分派在案嗣由協成金道記等將生財等賣與陳福記接開得洋一百四十元除去不能讓折之瑪禮孫洋行房租洋三十二元外祗乘洋一百零八元照股核派惟有二折之砠復由原召賣之人投案禀訴在案而該店尚有私債及會項等欵約有洋一千元光景該店之經手人葛湘仁係周栢龍之内表弟仝時避去葛湘仁有親弟住於該店之後進當時亦不見前日將箱子一隻欲下北京輪船往長江去被債主徐雅三扭送捕房昨晨解訊法包探將獲到皮箱一隻呈案原告徐雅山訴稱在錢莊手意被周欠去洋四百三十餘元内有一百五十元立筆據餘係會欵祇有帳簿可查今聞周與葛湘仁避居西鄉其弟由徐家匯經過有認識者尾至此地報捕等情王别駕詰之葛弟據稱周栢龍是表親伊等之事一槪不知表姊於前月十八日回南京去我於十九日回丹陽動身時周與兄俱在店中實不知其事現因贖當來滬法包探將皮箱開看中多女衣王别駕謂此事爾總知曉不能脫身須將兄或周交到方能與爾無涉現在可有保人答稱有開錢店之沈松山可以作保王别駕着保出限十天將人交案 
[英界公堂瑣案]  
　　昨日虹口巡捕房解到趙毛毛一名卽係該巡捕房所用捉狗之工人也以其每日捉狗較勤巡捕房擬卽留在捕渺 
爲出店豈知出入旣熟竟陸續行竊各巡捕之零星衣物典押迨後竊及粗笨鐵器而爲門差看破今搜出押票吊起衣物確係各巡捕所失之件卽巡捕頭房中亦曾失竊床柱銅球四個此則未獲原贓當因巡捕頭問知賣與胡金榮漆匠店中是以將胡一併獲解隨由陳太守會同夏領事訊供趙毛毛固直認不諱詰及銅球則稱得錢二百文賣與漆匠店者質之該店東胡金榮堅稱實無收買此等銅球追究被扳情節則稱皆因該犯捉狗時曾將大縱去故此挾嫌當奉堂諭飭將趙毛毛重責二百板枷號一个月發巡捕房門首示衆贓物分别給還胡金榮准覓保再查又有因數文錢起衅而致鬥毆肇訟者兩起一係袁阿華以四文錢向趙阿發買牛肉因嫌少而掀翻其攤一係李金桂以五文錢向鄭元一買粉糲函調換而爭毆太守均念彼無知不加究詰着令給償一二百文以賠所毁而槪子斥釋又有碰詐者爲張錦榮在路遇棍類趙旺春等因碰撞起見反以爲欺撞而拉往茶館勒令惠茶鈔服禮無錢遂剥其衣服致爲巡捕所獲當卽判將趙旺春王阿六周阿二張阿三陸阿運陸順金殷阿明等七名各責六十板以示警誡 
[上海陳家木橋順天直隷山東江淅沙洲賑捐公所粤閩江浙同人公啓]  
　　啓者本年夏秋以來風雨疾厲河海横流山東瀕河二十餘 
邑一片汪洋順天直隷所屬四十餘州縣以及江浙沙洲盡成澤國說者謂災重地廣變出非常死者纍纍亦長已耳若其溝壑餘生待斃求救急之須臾則生緩之須臾則死者亦且數百萬計朝廷軫念災黎頒帑截漕恩膏疉沛甚至中秋令節應進宫闈欵項亦蒙抵發災區减玉食而益萬方厚澤深仁震襮今古凡有血氣者自無不宏其胞與草偃德風無如災異逾恒施濟難博閱時旣久集欵更難自非合十八省善士同急扶持將何望數百萬災民早全生命是所刊分捐册敬告同心哀此嗷嗷何非朝廷赤子大君子厪憂饑溺懷抱公忠值時事之多艱宜保民而衞國汎舟相助挾策籌眥苟有利於災黎分文非少願散財而市義萬貫非多所冀施當其時善囊迅解雲天在望禱祀同深臨潁不勝急切待命之至所有代收賑款之處後幅另有告白 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[秋夜偶成]  
　　秋夜不能寐起立時彷徨彷徨何所之縈懷轖中腸粲粲彼其子脈脉各一方綿綿萬種曲鬱鬱寸心藏棄置弗 
復道多憂徒自傷人生天地間爲樂及時償執卷且行吟行吟發清商開軒爽心目沆瀣落衣裳皓月奪華燭明星燦屋梁暮窓列遠岫歸鴈自西翔凉風起天末纎雲織錦襄豪興陡然生一醉踞胡床○雜感兩首兎絲欣有託松栢亦堅貞方塘雖脩廣脉脉常眷情中有鴟鴞鳥簧鼓淆清聲同心而離居怨彼秋夜長　爲雙飛龍奮翅共翺翔[  種榆山人悅彭並稿]  
[癸未秋日飯顆山樵重遊海上出詩見示卽和原韻奉贈]  
　　記得笙歌汗漫遊一年容易又驚秋囊詩預訂三生約樽酒重消 
萬斛愁自是琴書饒逸趣敢將將弓劍逐時流滬江風景原無盡握手相期訪盡樓[  曾經滄客呈稿]  
[飯頴山樵薄游海上借寓蕭齋見惠新詩率非奉和]  
　　故人忽作海濱遊延攬風光正及秋對酒看花尋韻事連牀話雨洗閒 
愁黄河絶唱無雙艷見示本事詩二白戰論功第一流賤子於斯興不淺月明同上庾公樓[  藝蘭生初稿]  
[癸未季秋飯顆山樵白龍游來過訪寓樓出近作見示次奉贈錄請正]  
　　　蹤一昔寄龍游與子論交　幾秋爲句深宵 
邀冷賞懷人客館破離愁早警著述等身富但覺年華急箭流我昨挂帆東海返　期相聚滬江樓[  秀州弟陳鴻淮曼壽甫稿]  
[蘇電局經收山東直隷沙洲賑捐公所九月廿五至廿七日清單]  
　　孫雨翁來九百三十四號無名氏二員又承慶堂堂十員又聽雨軒一圓常熟了愿室十圓憩閒 
菴求子病愈八圓聚星社八圓虛對開一個錢八百八十文金學可園募四户二元二百三十文○以上廿五日○金學可園募三十一户三十二圓秀水王汝楫汝霖汝　爲父病求愈洋九十圓行記求愈痰飲藥資十圓衣一百六十七號楊春翁募六户二十圓三百零一號金郡潘錫嘉求病速痊十圓○以上廿六日○蘇三十五號四省圖冊十二户二十圓了願生二十圓凝善堂來素存居士二圓衣一百六十六號致和興來四户九圓姚衡之來　九百五十七號十二户一圓五千一百文 
[蘇州天庫前電局内直隷山東沙洲賑捐公所經收九月二十八日清單]  
　　潘怡琴先生來洋一百員尤鼎孚來棉衣指梅記十員又修記十員又秦記十員盛栢翁 
募衣字四十八號六户十九員又募衣四十九號六户十一員又募衣五十二號一户十員又募衣五十三號八户二十五員又募衣五十四號十户五十六員又募衣五十五號八户二十一員以上六冊共收洋一百四十二員復祥莊來蘇一百九十五號無名氏二員又一百八十六號義源二員又一百九十四號心求氏一員德永隆來衣字冊樹記十員又杏記病愈酬願十員金匱學可園賑寓來吳硯農經募十二户洋二員錢七百七十文又來楊仲馨二員張手無名氏一員二百文潘汪氏十員以上三户共收洋十三員二百文愛古堂陳一員德永隆來太湖水師左營統領謝軍門捐募廿二户洋九十二員朱姜氏祈夫和仁資冥福洋四員 
[於越賑捐九月十五日止巳于二十日登報今將十六日起至念五日止各捐户花名列后]  
　　周實甫兩員朱春帆四員溧陽縣朱十員錢玉華一員張桂生一員金 
芸臺二員金芝軒一員錢吉甫四員周善甫四員葛穉珊四員太湖廳陳三十員張　垣十員李慕伊四員周敬卿二員金壇縣夏念員吳縣署中王葦如謝潔亭經收彙寄 
[楊州元亨利代收直東賑捐八月二十日起九月十五日止第三次清單]  
　　祝壽慈五十員遵禮堂錢一百千文無名氏本洋四員蓮仙十員無名氏可亭書屋周姓 
以上三户各四賀安慶春和萬新手三百圓無名氏李林氏無名氏三户各二圓盡心力人三圓李氏三齡童三圓無湖裕泰手本洋十一圓又英三十九圓無名氏無名氏無名氏無名氏無名氏無名氏六户各一圓無名氏銀七十四兩七錢四分金首飾兌換無名氏銀五十一兩七錢二分又首飾毛銀五錢一分七厘信天翁銀二十兩長裕手銀十二兩九錢四分一厘無名氏銀三兩二錢三分懷安堂二兩六錢六分無名氏銀二兩四錢八分楊洲收支總局錢五十千文秋月主人紫岩主人合錢十五千文愼餘堂錢一千文無名氏錢三百文求子病全愈四圓又錢三十五文以上由義裕庄交來共合規銀六百二十兩四錢五分四厘 
[十月初二日代收順天山東賑捐第九十次清單]  
　　寗郡立本堂余由安滋錢莊交來捐規銀一百五十兩吳尚僖由億恆錢莊來捐規銀十五兩隱名字求子讀書 
上進捐洋二百圓申江不留名求母病速愈捐洋一百二十圓速愈氏求生意順暢夥衆平安捐洋五十圓聊盡心人病後移燕窩資由太倉致大局來捐洋十圓周興記爲自身及子求病速愈由浦東新塲鎭周少梅交來捐洋九圓鄞邑鄒家明求妻病速愈捐洋四圓求安氏由北誠興烟號交來捐洋二圓武林黄胡氏有心無力求病痊捐洋二圓貽燕堂孫捐洋一圓周黄氏捐洋一圓澧溪仁義居士由周浦日生局來明銅洋五圓俟歸併鎔化再登合併聲明[  上海北市盆湯衖絲業會館主施少欽謹啓]  
 
 

Page 12

 
 
[光緒九年九月念四日京報全錄]  
　　宫門抄○發抄旨三道○御史覺等奏特叅司坊官摺○御史黄奏叅革員外郎片○又奏請飭查道員叅欵並請飭各督撫查明前奏各事蹟片○晋撫張奏委泉司勘議邊外各廳片○又奏遴員請補知州摺○侍郎游奏遵旨回任陳明起程日期摺○大臣杜等奏司員班滿出差未回擬請暫行展限摺○九月二十四日禮部宗人府欽天監正紅旗值日無引見○恩全假滿請安○潘衍桐謝授　業恩○閻綬曾謝欽天監監正恩○載鶴請假十日○果勒敏續假二十日○掌儀司奏二十七二十九日祭奉先殿澂貝勒漪貝勒行禮○召見軍機○發抄　秉璋奏沿海各屬塘堤冲决被災情形妥籌撫恤奉旨覽奏各處被災情形殊深厪系着卽飭屬妥籌撫恤毋任小民失所烏程等縣鄉民滋事卽着妥爲彈壓並將爲首之人查拿懲辦欽此○又解京員津貼奉旨户部知道欽此○色楞額奏查閱後藏營伍起程日期奉旨知道了欽此○○巡視南城御史臣覺羅阿克敦臣賀爾昌跪奏爲特叅疏防命案之司坊官恭摺仰祈聖鑒事竊據臣城正指揮魯壽陽呈報左安門外西馬道村居住之内務府正白旗人楊吉慶報稱於八月十七日傍晚時村隣楊慶兒卽楊歪脖子向伊姑母吳楊氏借貸錢文未遂用刀向姑母吳楊氏等五命口扎傷先後斃命兇犯逃逸等情呈報前來臣等飭令騐明各屍塡格錄供詳解到城當將所詳尸格及兇犯之母楊高氏送交刑部在案隨卽勒限該指揮等會同營汎上緊嚴緝兇犯務獲迄今二十餘日正兇未獲該司等於連斃五命重案並不跟縱捕拿致令兇徒脫逃實屬疏懈若不卽時查叅不足以示懲儆相應請旨將正指揮魯壽陽先行摘去頂戴交部照例議處副指揮沈祖煌分駐外坊馬道村係所管地面亦屬失於防範應一併交部議處仍勒限嚴拿倘限滿無獲再行叅辦理合具陳伏乞　皇太后　皇上聖鑒謹奏奉旨巳錄○○御史黄兆檉片再部院司員現在官職雖卑異日卽爲大僚豈可不自愛惜查户部員外郎恩泰吸食洋藥兼嗜麴蘖偶一到司亦不辦事夫使僅至不辦事而止猶知束身自愛跬步繩趨似不妨聽其濫厠郎曹卽臣亦何必過爲刻論乃嗜好旣已多端行蹤又極詭祕輒潜入科房與書吏等爲鬼爲域不分官吏寡廉鮮恥同寅羞與爲伍前經該部堂官查明撤去稿缺所以未奏叅者尚冀其幡然政悔不致廢棄終身乃臣知該員自撤去稿缺後仍復怙惡不悛誠如聖諭近來部員較多賢否不齊若不嚴子懲處何以清流品而儆効尤可否請旨將户部員外郎恩泰卽行革職以爲不自愛惜者戒抑或飭下該部堂官查明叅處之處伏候聖裁謹奏奉旨已錄○○御史黄兆檉片再已革河南候補道啓續被恭一案光緒八年十一月奉上諭御史邵積誠奏請將劣員革職等語河南候補道啓續前在户部聲名惡劣看卽行革織以示懲儆欽此查原奏内稱啓續前在户部派辦處聲名惡劣經御史余上華叅劾有案户部素有姚楊董啓四大金剛之目今姚覲元等皆奉旨革職而啓續猶於山東　築桃園决口案内由任道鎔爲之優加保舉外議皆以爲同罪異罰等因查啓續前任户部山西司掌印臣前與之同司見其遇事講求任勞任怨輯有山西司章程便覽四卷凡前數十年歴辦事件例所未備者彙錄成帙存司並繕呈各堂遇有核辦之件一目了然書吏無從高下其手嗣調掌陜西司印派辦處總辦被余上華奏叅於光緒元年係公罪罰俸處分准抵銷完案啓續旋卽捐升道員分發河南嗣閱邸抄見該撫涂宗瀛泒辦賑務保加頭銜及監修孟津縣河工奏明樽節鉅欵並委署鹽糧道復以河工熟悉調署開歸陳許道又河臣李鶴年等保奏啓續洞悉河工緩急上南廳屬猝出新險該署道相機築壩生埽克保平安去冬山東撫臣任道鎔奏啓續經河臣派領饟兵到工事竣輕任道鎔奏保在案兹查該督撫奏案自係實在事積余上華叅欵亦以公罪議結迄今事隔多年恐邵積誠所奏難保非傳聞之誤且啓續與姚覲元等非同時辦事如果有四大金剛之目前閻敬銘奏叅姚覲元楊鴻典董㑺翰又何能使伊一人漏網是有無劣跡當以公事爲憑難以空言爲斷若不澈底根究旣然以折服啓續之心復何以策勵天下之人才於用人行政大有關係可否請旨飭下户部堂官將啓續前在部所辦各事及余上華邵積誠先後叅欵確查具奏並請飭下河東河道總督河南山東各巡撫查明前任督撫所奏啓續各事蹟是否屬實及歴次署缺差委有無貽悮河務果否熟悉據實陳奏如查有劣跡則僅予革職不足蔽辜倘查非劣員果於河務熟悉現值河南山東籌辦河防需員治理可否將其發往何省差遣以觀後効之處出自聖裁臣旣有所見自當直陳不敢因與啓續相識稍涉瞻徇亦不敢徒避形跡致壅上聞附片陳奏伏乞聖鑒謹奏奉旨已錄○○張之洞片再晉省口外七廳現值改章之初正宜大加整飭其豐寧兩廳勘辦官荒尚未竣事必須派大員親歴邊地體察籌度方臻妥善查按察使奎斌前經臣奏派督辦豐寧官荒升科事宜到以後臣與之討論邊事極爲諳習切要以後整頓邊務卽責成該臬司籌畫經理除檄委該臬司於八月初一日帶印出省前赴邊外各廰查勘籌議外理合附陳伏祈聖鑒謹奏軍機大臣奉旨知道了欽此○○山西巡撫臣張之洞跪奏爲遴員請補繁缺直隷州知州以重地方恭摺仰祈聖鑒事竊查絳州直隷州係煩難中缺例應在外揀選請補業經接惟部咨開缺外補並咨部截缺在案該州管轄五縣事務殷煩所屬濱臨大河界接秦豫緝盗詰奸極關緊要且現值清减差徭勸辦墾荒之際非守潔才優之員九克勝任臣督同藩臬兩司詳加遴巽晉省雖有記名分發候補勞績候補班前候補本班曁現任州縣勞績保舉以直隷州在任候補候升並應調應升各員槪於斯缺不甚相宜未便稍涉遷就惟查有候補直隷州知州錢榮增現年四十三歳係浙江秀水縣人由監生中式同治壬戍恩科順天鄉試舉人報捐主事簽分户部雲南司行走五年三月到部學習期滿奏留候補九年九月丁母憂十一年十二月服闋十二年十月丁　憂光緒二年正月服闋起復到部當差是年六月經北洋大臣李鴻章奏馳赴烟台隨辦洋務事竣奏請以直隷州知州分發省分歸候補班補用並加知府銜三年五月初三日奉旨着照所請該部知道欽此遵例捐指山西五年三月初十日蒙欽派大臣騐放二十一日領照五月初六日到省是年於直隷歴辭晉振轉運案内保加隨帶三級六年於勸辦兩湖晉捐案内保俟補缺後以知府用嗣於晋省辦理善後出力案内保加隨帶二級均經吏部議准在案期滿甄别奏請以煩缺補用查該員明敏穩成器具開朗以之　補絳州直隷州知州實堪勝任與例亦符據藩臬兩司會詳前來合無仰懇天恩俯念員缺緊要准以候補直隷州知州錢榮增補授絳州直隷州知州洵於地方有裨如蒙俞允該員係候補直隷州知州請補直隷州知州銜缺相當毋庸送部引見該員亦無叅罰案件合併聲明理合繕摺具奏伏乞皇太后皇上聖鑒謹奏車機大臣奉旨吏部議奏欽此○○察看山東黄河倉塲侍郎臣游百川跪奏爲遵旨回任陳明起程日期恭摺仰祈聖鑒事竊臣接奉八月十一日上諭倉塲侍郎游百川着卽回任等因欽此欽遵赶卽清理經手事件查賑米五萬石漕船於八月初一日全數到齊當卽騐明分撥飭令各屬領運災區會同紳董按照查明户口核實散放區河工事宜臣與東撫臣會商備細妥議將來次第舉行卽由東撫臣妥愼辦理臣擬於九月初三日束裝就道因驛路被淹只得取道德州乘船由水路北上所有遵旨起程北上日期緣由謹繕摺具陳伏乞皇太后皇上聖鑒再巨此次具摺係借用山東巡撫關防合併陳明謹奏軍機大臣奉旨知道了欽此○○奴才杜　爾車林多爾濟跪奏爲司員班滿出差未回擬請暫行展限恭摺具陳仰祈聖鑒事竊查烏里雅蘇台軍營兵部承辦章京四品銜兵部郎中世魁前於上年春派往江西安徽兩省催領軍餉尚未回營惟該員係光緒六年六月到烏任事扣至本年五月底巳屆期滿現雖接准該兩省咨照各撥銀一萬兩發交該員領解起程而道路遥遠臺站又不易行回烏尚需時日若俟該員差旋到烏後再行報滿未免有逾限制相應請旨暫行展限一年俟該員差旋到烏令將經手事件清厘完竣再行奏請更换以符定制所有司員班滿出差未回擬請暫行展限緣由是否有當理合恭摺具陳伏乞皇太后皇上聖鑒訓示遵行再新任叅賛大臣恆明現未到任未經列銜合併聲明謹奏軍機大臣奉旨着照所請該部知道欽此 
 
