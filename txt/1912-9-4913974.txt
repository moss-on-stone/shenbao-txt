# 1912 - 9 - 4913974

 

Page 1

 
 
   
 
 

Page 2

 
 
評論 
[對於新政府之希望]  
　　新政府成立以來。一切建置手續艸昧經營。日不暇給。然一般人民之希望新政府者。莫不喁喁然。引領跂踵於共和政體之成立。俾四百兆林林總總。脫離專制覊𩉴。沐浴自由文化。鞏固大漢之丕基。蕩去亡胡之毒螫者。已無殊於農夫之望歲矣。記者不敏。竊獻千慮之 
一得臚陳數端。以備採擇。 
　　一曰。措置北伐機宜北虜之以和議二字誤民軍。非一日矣。向者新政府未成立。亦姑爲虚與而委蛇之。今則總統舉定。内閣得。人而袁氏悔和。電書辨駁在彼方以濡滞爲進攻之資。在我即宜以决裂爲前定之階。援鄂固寗。宜如何而規定。灤州烟台。宜如何而接應。徐潁陽夏。宜如何而却敵。秦隴汾晉宜如何而會師。魯豫析津之獨立不成。宜如何而救生靈之塗炭。黔滇桂粤之援師雲集。宜如何而組統一之機關。孰資前茅。孰居後勁若此者必需預籌於平時。乃能决勝於疆塲。苟猶欲仗音書之况瘁口舌之嘵音。鞭笞北地。以折入於民軍。吾竊恐其和議未成而敵兵已壓境矣。此記者所希望於新政府。者一也 
　　一曰艸定憲法大綱一國之中 
有。議論之發生。卽有執行之軌範二十世紀之政體。無論其爲君主爲共和。皆必有數十條憲法之規定。以泯彼此之猜嫌。而謀郅治之景福。今民軍自。武漢起義。振臂一呼。而響應者已十五省。萬衆一的志在。共和。大總統已舉。定新内閣已成立。參議院亦已組織就緒。是新政府之論說實踐二大问題。已互立於對待之地位。不有精密之憲法。以維繫而消息於其間。安知不因一二。端之參差。致釀國民總統間重大之爭執耶。此後我中華民國憲法條文師法師美。抑或折衷於二者之間。而别有所規定。保障人民之公權。制裁一國之法令其所以追隨歐美諸共和列邦後確定行政之範圍。鞏固一國之法權者。知今日之締。造新邦。必有以善自得師而預爲之防矣。此記者所希望於。新政府者二也。（未完） 
[專電]  
　　孫大總統因蘇州事務甚繁特派江蘇都督莊思諴移駐蘇垣另在寗垣設行政廳尋常事件暫由外務司馬君兼理莊公已於今日（元月九日）午刻啟行赴蘇　　　　　　（南京） 
　　山西退守之民軍已與陝西民軍聯合共有一萬餘人齊向河南進發清軍退走澠池 
　　北方亦有大隊清軍向河南進發以期阻拒民軍不日恐有戰事　　（以上開封） 
　　漢口漢陽兩處清軍刻已陸續撤退 
　　唐紹怡有長函致叚瑞祺此事聞與漢口大局頗有關係 
　　外間所傳民軍現謀潛攻北京之說武昌軍政府不認 
 
 
 

Page 3

 
 
有此一舉　　　　　　（以上漢口） 
　　袁世凱擬將漢陽漢口作爲中立地運動各國公使贊成此事各公使正在討論中 
　　據清政府宣言灤州大局漸定并殺黨首數人此說殊不足信　　　　　　（以上北京） 
　　聞民軍已將津浦鐵路浦口以北之一段拆毀　　藍天蔚君由津浦鐵路運來大鐵箱二十隻約現銀二十萬兩卽日由京奉火車運往奉天爲招練軍隊之用 
　　天津商民因清軍阻止鐵路輸運貨物頗有怨言並謂津埠外國貿易現在受損不少　（以上天津） 
[公電]  
　　安慶孫都督電火急南京孫大總統武昌黎副總統上海伍外交總長北伐總司令曁各省各都督鑒據皖北確實急報朱家寶率兵十五營到毫倪嗣冲迎之入頴張勳駐宿又分兵以擾清江等語議和期内諸賊舉動若此顯係藉議和緩我之師冀佔長淮請速籌方略飭北伐聯軍會合戰地備攻一面詰責袁世凱違約之罪事急盻復毓寶叩庚 
　　南京陸軍總長電萬急陳都督鑒政府新立各部須急組織目下他部均有端緒惟海軍部因總長未到不能開辦祈就近請黄君鍾瑛立即專車來寗以便部署一切事關大局無任切禱湯司令准十一日到滬並聞黄興佳 
　　又電滬軍都督陳鑒齊電悉已派馮宏殷前往接收請電知站長陸軍部總長黄青 
　　南京李司令電滬陳都督鑒陽電敬悉劉君先行餘偕弟往布置極周惟總司令一席恐難勝任槍彈領出卽當如數解來爕和庚印 
　　揚州徐司令電申報民立報時報時事報天鐸報神州日報館南京陸軍總長鈞鑒第三鎭師圑長已派章君梓第四鎭兵額已足師圑長尙未派定特此奉告徐寳山庚叩 
　　鎭江林總司令電上海各報館及各省都督各軍司令鑒述慶已面稟陸軍部黄總長取銷臨淮北伐總司令職務已蒙允許現正趕辦光復鎭江及攻克南京以來進出欵項報銷清册及出力人員名册分别處置昔日所統各軍均口獨立作戰謹此奉聞述慶叩齊印 
　　貴陽軍政府電滬軍都督鑒寒電敬悉浦口旣得南京防禦始固中央政府所在地前曾建議以爲鄂處前敵不如廣東較稳然因服從多數已認武昌爲中央政府今又議設南京敝處惟有聽全權委員臨時再服從多數想諸公必能商槯盡善終歸一致黔軍政府冬 
　　武昌黎副總統電程都督雪樓鑒來電敬悉陳其采事實據北京偵探報告元洪以事關重大即電滬都督緝拿今得尊電云其釆確與清廷斷絶并曾充尊處參謀長我公知之必悉自可不必追問并祈轉致意滬都督爲禱元浜歌 
　　海門民政長電民政總長李鈞鑒眞電悉海門民政長清堅辭在先昨奉程都督委任狀適有鄉愚反對民國擾亂治安故礶爲担任乞轉程都督速委廉能以資鎭懾無任盼禱金世清 
　　旅滬潮州同鄕去電潮州軍政長孫丹　鑒難恃和議迅備北伐莫令偷安者藉以爲柄其地方秩序尤貴維持無任遙盼曾𠳨之謝卓羣林貽選叩咸 
　　南京電各報鑒民黨羅傑昨被滿暗殺黨槍擊甚危 
[譯電]  
　　倫敦泰晤士報討論中國之革命謂孫逸仙之通告書並未拒絶和平之調停英國今願中國從速改造政府惟必求其鞏固而有進步至採用河種政體一層英國全不注意此事 
　　據北京電稱俄政府照會清廷謂中國當承認外蒙古之獨立而不干涉其内政且謂該地之大喇嘛近已在庫倫地方自稱君主俄國今將協助蒙古維持治安且將由恰克圖築造鐵路以達庫倫此後中國不得駐兵或移民於外蒙古地方惟蒙古外務仍准中國豫聞云云清廷尙未答覆　　　　　（以上倫敦） 
　　據聖彼德堡消息蒙古新疆均將宣布獨立歸俄國保 
 
 

Page 4

 
 
護且聞日俄兩國業已互相商定此說果確美政府將竭力反對（鈕約） 
　　寓莫干山之英人番爾干脫君於上星期六夜爲盜所殺現將屍身運至杭州英領事已赴莫干山調查此事　（杭州） 
中國光復史 
[灤州軍隊活潑之行動]  
　　灤州獨立警報到京後清内閣即電飭亦奉鐵路灤州車站查覆茲據覆電云十四日。接到中華民國北京。大都督王懷慶照會。有宣告獨立之說惟從前灤州兵。隊駐紥山頂。十四日已由山頂。整隊退回平地紥營此外。並無舉動擾害等事地方秩序亦安靜如常至開平一带有無軍隊未知其詳 
　　又電清郵傅部云昨夜（十四夜）此間安靜如常惟北上行車似不宜久停請示遵行等語觀此可知該軍舉動之文明矣 
　　清陸軍部。已致函。郵傅部請電飭。京漢鐵路局。預備車輛由石家莊正定府兩處。裝載軍隊運往豐臺。再由京奉鐵路開往。開平灤州等處防護。 
　　京奉鐵路火車現在只能開至唐山不能再進。緣唐山以東地方均已投降民軍遍插白旗也。 
　　又永平府所駐軍隊聞灤軍反正消息。亦已紛紛。響應 
　　前紀灤州民軍照會北京公使請守中立一節茲探得照會原文如下中華民國軍。政府北軍大都督王懷慶。爲照會事本都督爲克復民國起見擇定於西。歷一千九百十二年一月三號二十四點鐘以前舉義。直攻燕京爲達中華民國。完全共和之目的凡各國人民之生命財產本軍所到之處槪負保護之責任祈各國貴公使嚴守局外中立本軍政府。暫設直𨽻灤州。各友邦如有交涉條件。請卽與本軍政府。直接辦理。須至照會者 
　　聞十一日。順直諮議局。亦接到灤州第二十鎭軍隊一電。報告該軍隊主持共和政體。請順直諮議局。公推代表前往灤州與議一切。並報告該軍隊之共和主張已於日前電知袁内閣及駐滬唐專使云云惟該局因屈伏在滿清官吏勢力之下尙未敢發電復之 
[民軍預備北伐]  
　　文匯報云元月七日南京復簡定陸軍次官及軍務局各員。湯化龍已簡爲孫總統之秘書長徐紹楨。則仍充陸軍參謀總長。 
　　近因天氣寒冷且軍需尙未全備故北伐。事宜。進行頗緩。湘軍現擬由鄂。入汴寗軍則將分道。進至皖北及山東境内黎副總統將爲北伐軍之大元帥鄂軍都督一任。或由梁某代之 
昨晚本埠有民。軍四百人。道出。租界至火車站乘。車赴寗。聞日内尙有民軍。一千四百名續往。而本星期内。復有大隊民軍開抵上海。大半擬由。水道赴寗故已租定招商局輪船數艘以便應用 
　　闻民軍領袖對於議和往返各電頗有厭倦之意據可靠消息。議和問題。日内恐有决裂届時民軍。卽將會師北伐。故目下已豫備切在江南製造局府近。可以見其活潑之。行動 
　　滬寗兩處。目下共有。兵船十艘均已奉命。豫備赴北各事大約一星期内。將受密諭開往北方。此外尙租定招商。局商輪十艘以便由滬寗兩處。運兵往北。 
　　南京及附近一带。目下駐紥之軍。至少有八萬人大半均將派往前敵。近來。北方天氣極爲温和。天津至今尙未封河亦一良好機會也。 
[北人破壞和局之吠聲]  
　　北省交通不便開化較遲其人民之程度本低而又加以袁世凱等之籠絡手段故願効忠滿清保存帝位都甚多且南人之往北方者。半存功名利禄之念。是以此次。議和北人極力反對。咸思設灶。破壞之茲探得最近情形如下 
　　資政院資政院議員本内閣機關非民意機關也十三日開會提議奎俊等之陳請書一件大旨共列三條一宣佈革軍罪狀二取消國民會議三即行進攻陳命。官言。今日尙未决裂。此案請緩。議毓善不可待至决裂。陳請股旣認爲合。例可採萬不能不議。陳命官言旣未决裂而先自取消上諭實不足以取信天下 
 
 

Page 5

 
 
康詠言革軍旣違約開戰。則召集國會之諭旨。卽當然取消毓善謂停戰期限已滿提出此案并無不合王季烈問今日是否尙在停戰期限中。議長答。聞又有續議停。戰五晶之說。王季烈言。如此可建議内閣將召集國會事宜。通電革軍。限五日答。覆若五日内仍無回電。不得再議停戰如此則與内閣行動可免兩歧勞乃宣言此案具奏時。當在。五天以後。則已過十七日。之期限。矣許鼎霖謂停戰期限。又延長五日。并無其事。此五日之期限。乃係。革軍要求。退兵而言。并未續議停戰不可誤會内閣已電致上海堅持在北京開會至今尙無回電余即此次議和之人在上海幾將肚皮氣破彼極自詡爲文明而余等到會場時卽不許余等發言只許唐大臣一人開口而唐大臣每日接到匿名書信。不下數十通。皆係恫嚇之詞致唐亦不敢開口如此議和可謂之送禮而已黄興對於國會要求五條不另行選舉旣就地求材在上海開會此等專制手叚尙何和議可言故本員。等先期回京。曾在上海登報聲明。不敢與聞此等極端。專制之議和云云。（記者却未見有此種廣告）今彼等仍力。持其主義。但彼等選舉大總統。時只有十七人投票。黄興得一票孫文得十六票遂當選以中國之大共和之美大總統之重僅由十七人選舉天下人民其孰信之况今日南省糜爛不堪生靈塗炭共和之結局若此人民孰肯從之本院今先不必著急。袁内閣旣堅持到底。將來自有辦法。俟外而各。國内而國民。均不承認共和時。（眞狗屁）彼等將自生反悔。或可和平了結。故開戰之意不可發之自我此案仍以作建議案爲是衆鼓掌贊成遂散會 
　　又康詠提出取消國民議會具奏案一件略謂臨時會議恐貽後患請收回成命等語聞其理由。則以立憲國之通例。朝廷不能以命令變更法律。今以國體問題。付之臨時國會。是以命令變更信條云云。聞已得三十人簽名鳴呼死不盡的奴𨽻議員 
　　又資政院全體上袁世凱條陳（一）國民會議選舉章程必由内閣起草會塲必在北京（二）唐　大臣在上海並未與彼黨評論君主民主之利害先自贊成共和其電奏一昧恫嚇。竟全墮。彼黨之計中實不勝議和之任。請迅速調回（三）停戰期内防禦各軍隊萬不可撤退（四）奏請變賣大内寳器以備急需 
　　諮議局昨日黑龍江諮議局電致各少諮議局云。恭讀初九日懿旨不專重保存君位致使生靈塗炭允將國體問題。付諸。國民公决朝廷公天下之心實所共見但旣開國會。必照正式選舉法。於全國内選出議員然後召集北京開會由多數人共同取决乃能大信允昭國體永定不致彼此異同再啟爭端乃今聞民軍代表伍廷芳。要求。在上海。一隅地方。以該黨少數人。指爲各省代表。開會决議。經唐大臣以直魯晉豫東三省及蒙回藏等處均未派有代表似非大公折之仍未允認已定於二十日在滬舉行。實侵我多數國。民之公權。似此假託共和。實行專制。卽令所謂共和成立。適以恣該。黨少數。人之意旨。各省人民權利萬難望其平均此舉關係大局擬請各省諮議局。會同電達。唐大臣曁伍代表。仍須。在京召集正式國會以期和平解决若在滬急率從事。勿論决定。如何國體斷難承認如表同情請津局主稿逕電立盼裁覆 
　　東三省東三省駐京代表接本省各圑體公電略謂上海媾和會議。僅據少數人意見。不能代表全國人民。在滬兩方代表本省均不承認除由本省分電上海會議代表外並請向内閣力爭云云 
　　陳夔龍清直督陳夔龍反對共和最力昨有電致清内閣云。恭奉初九日諭旨。不勝詫異。如用君主主義尙可勉効職守如有不忍言之事。卽當委而去之。不復候代。如慮貽悮地方可速派人接替。 
　　張懷芝張懷芝昨日亦有電報到京。爲保持君主殘局起見。發起軍界聯合會預備和局破裂。卽行號召。張勳倪嗣冲張彪曹崑輩結爲死黨。同力抵抗聞張并宣言於衆。謂我輩非僅盡忠於皇室但旣已得罪於民黨。假使共和一成。失却功名富貴。尙屬小事。設彼黨報復則我輩死無葬所故急當及早聯合同謀抵制外博忠君之名内謀自固之計主意萬不可錯云云此亦可見若輩蓄心之一斑矣。 
　　清軍官清軍各營隊軍官。昨日合詞陳請於内閣。謂我以誠心待革軍恐革軍以狡猾手段待我今彼要求條欵。欲我軍。退出百里之外。而彼軍不退。如一時。不及提防必爲所襲（眞所 
 
 

Page 6

 
 
謂小人之腹）因此軍心極憤.如革軍不能。以公允之道相處。則非戰不可請内閣不可遲疑觀望。必須速定大計。并聞此電係　達清廷各親貴及各大臣者 
[岑西林勸袁世凱勿悔和議電]  
　　北京内閣袁總理鑒今日國民多數均以共和爲目的。朝廷旣有召國會决政體之諭。自係採取多數。我皇上之從民所欲不私天下以堯舜之心爲心爲海内外所共見民軍感於朝廷禮讓。爲國罷。戰息民。故亦衆口一辭。必以尊崇皇室爲報上下相交。各盡其。道爲世界歷史開一未有之局。誠吾國之光榮也。唐使南來國民咸以平和有望列强忠告企盼尤殷春煊養疴滬上蒿目時艱念公爲國爲民。必能主持定議。不圖撤回和使重啟戰端皇上不以吾位自私而公必反遏其德意國民皆以人道爲重而公必自逞其兵威從此戰禍相尋。永無恢復和平之望。生靈塗炭。同就淪。亡上貽主憂下益民禍誰尸其咎惟公一人道路傅言。方謂民軍選定總統。公因失望遽反所爲春煊貫不願以。疑賢者也總之爲皇室計爲國民計惟有属守唐使議定條欵從速取决國會早定大計庶幾上安下全舉國蒙福春煊亦得諭安林下則受賜良多矣事機危迫敢貢芻蕘伏惟鑒察岑春煊哿 
[補録袁世凱强詞奪理之電文]  
　　舊曆十八日電伍代表支電悉閣下據委託文憑之意義强爲解釋謂唐代表不僅有討論。權並有决定權須知以定大局之定字是底定平定之義不但文憑並無全權决定之據即以事實證之如請開臨時國會唐代表屢次電請本大臣允許最後復電奏請旨若云有决定權。則何須電請電奏。又謂總理大臣之權。已盡交與唐代表。則尤屬誤會。本大臣马奉諭旨據文義解釋權限極爲分明以國法論之此次議定之。欵本大臣尙須請旨定奪方能作准。唐代表受本大臣委託。卽有討論全權亦不能駕乎本大臣之上。此以文憑及事實言之者也。此次討論大局乃係政府與國民共同籌商保全國家之策故能取决於全體國民之公意决非兩國對待之行。爲茲民軍。旣承認國會。卽是承認現在之中國。尙爲一個國家。無論將來解决之結果爲君主爲民主兩方面均須服從則仍爲一。個國家。始終不得視爲兩國。故政府與國民共商國内之事。不能引國際交涉之例爲比。此以現在大局根本問題言之者。也卽以國際公法論現在公法大家均認全權代表所簽條約必須政府正式批准之日乃爲發生效力之日代表之不逾越權限者且然况此次唐代表本無决定之全權而所簽定條件。如擬以一省三。代表之少數人。專制武斷國體問題。顯與國民公意解决之本旨相背。其無效力自屬當然。若論私法。則代表爲契約關係。一以委任狀爲憑。苟逾越權限。卽失效力。委任之人。卽可追加改。正此以法例言之者也。總之國體由國會公决此次會議根本問題反乎此根本問題即爲不願和平解决之實據政府所爭皆在此問題範圍之内無非欲貫澈和平之主旨而連日所提各條件。及正式選。舉法閣下均置不復答究屬何意。竊所不解。望切實見復並以前未復各電統希見復内閣袁世凱嘯三電 
　　又十四日電伍代表鑒閣下與唐代表初十日所議第四條十二日所議第三條皆言退兵事宜今謹就此重行討論現在士氣激烈。若祇令一面退紥。而民軍仍舊殊不公平。且湖北輜重甚多五日内退出斷來不及應改。爲山西陝西湖北安徽江蘇等處官軍。於五日。内退出五十里。民軍。亦應。於五日内。一律退出五十里。彼此相距一百里凡官民相距在百里以内者可照此互退如本在百里以外者不患衝突自毌庸再退退後所有保衞地方治安事宜各由該處現設之官吏酌留巡警保衞其保安條件擬定再行協商已退出之地方官軍民軍均不得進佔亦不得於退兵時追襲其武昌漢陽漢口等處。兵隊較多。非兩星期不能退盡。五日期限。决難辦妥。應由該處統軍官酌察實在情形。互商展緩期限。至各處如有土匪搶掠淫擄仍應勦辦。此第一辦法也。此不過就前議略爲申明於事實上究多窒碍不如直捷了當另定第二辦法謹列於左（一）官軍退出漢陽漢口百里以外。惟漢口以東至楊邏司一带。及漢陽以西至蔡甸站口等處之民軍。一律退過江之南岸。（二）陝西官軍民軍均退離潼關各五十里。（三）山西大同太原兩處均無民軍。其都督均不知所在應列。於議題之外（四）安徽穎州官軍壽州民軍。相距約一百五十餘里。可仍舊駐紥無庸退出。（五）江北民軍。與張勳軍。隊相距其遠。彼此不秘議退惟均不得前進。以上所列各地方其可安事宜及不得進佔追襲曁勦辦土匪條件仍照條辦法至退兵期限如有事實上不能不展限者。彼此皆处酌議。 
 
 

Page 7

 
 
展限以上兩辦法請尊處酌擇其一詳細電復餘欵另電商乃行 
[滿親貴又遇困難問題]  
　　昨紀姜桂題等調查滿親貴存欵擬以之撥充軍餉等情茲聞姜桂題已聯合各路統兵官王占兀潘矩楹馬龍標馮國璋等聯。名電致慶。恭禮肅。洵濤朗倫。及繼禄奎俊那桐等十三人。略謂朝廷因革黨堅持共和已頒。諭召集國會。公决此事。旣在南方。開議。仍由少數私見主張共和可知。國家存亡何忍輕於一擲現各軍隊誓死堅持君主絶對不認共和總須以兵力血戰。惟餉械兩絀。借貨已窮。偵知京中。外國各銀行。公等各有存欵。至三千七百餘萬之多公等均係貴冑懿親休戚與共當此一髮千鈞諒不忍坐視務祈將此款。提出二千萬充軍械餉糈之需。則前敵將。士均願以死報効。使行轉危爲安國家之福亦公等之福若仍圖。日後富貴。坐擁鉅資。置國事於不顧。設或大局决裂。朝廷有不測之虞。試問公等。有何善策能挾鉅欵以遠逃耶接電後。務於三日内如數交出否則卽有特别舉動以作對待公等雖悔亦無及矣云云滿親貴得電後均大驚失色已於今日邀集各人在慶王府籌議對付之策 
　　又有說謂此次琥漢兩軍開戰卽因滿親貴接電後。已允交出千萬作爲軍費。故突然决裂云。 
要件 
[張樹勳上江蘇民政司書（振興教育問題）]  
　　竊以立國之根本在國民。而國民之造成恃教育。泰東西文明各國靡不注意於國民教育。爲培植本根之計。粤維我民國起義以來江南諸省大局己定。顧馬上得之。不能馬上治之。則　亂而外。振興教育其。首務矣。且國體與政綱。業巳改正。教育制度。自未便沿襲舊章。際此戎馬倉皇。縱未及完全規定。改良擴充之大要。不得不亟爲擘劃示以方針。庶教育前途。不至有停滞進行。或誤於趨向之慮焉。樹勳不揣冒昧。臚列芻議十條。謹呈鈞鑒。仰祈採擇施行。 
　　一宣示教育宗旨謹按教育之有宗旨。猶行路之有指針。宗旨未頒。卽遵循無自。國民的觀念。必引之使趨於一途。乃有實際　　各處縱有認定軍國民教育爲宗旨者。特未經中央機關公佈。難期一致進行。 
　　一改正教科目及每星期授課鐘點謹按讀經一科。不適於小學程度。業經教育界所公認。應卽删除。體操科自後益宜注重（舊章體操雖列於必修科而鄕村小學囿於流俗之見恆有其名而無其實）至授課鐘點。按之教育原理自不宜多。而準之社會情形又不宜少。折中規定。初等小學。每日須五小時。高等小學則仍六小時改正教科用書謹按教科書爲教育之原素。種瓜得瓜。種豆得豆。要以教科資科爲種子。教育宗旨。旣須改正。教科資科。自不得不加選擇。其間以修身歷史等課本關係尤鉅。 
　　一規定教育經費謹按教育經費。各國類取資於地方稅及附加稅。我國現經規定於漕糧正供項下提取二成。爲地方行政經費。應請就二成行政經費内規定二成或三成。爲地方教育經費。庶足以宏造就而幾教育普及之規。 
　　一請飭各州縣廣設模範單級小學謹按造成新國民。以普及教育爲第一急務。己設之初等小學。雖每州縣必有數十。然以全數學齡童計算。就學者僅十之二三。且或師資缺乏。進步遲遲。或經費不敷。辦法草草。以云國民教育。以云普及誠難言之矣。是宜廣設模範單級小學爲之表率。每州縣多至五十處。少至三十處。一再擴充普及之效。庶乎近焉。經費卽依前條所規定者支取。 
　　一請飭各屬師範學堂附設單級教員養成所謹按培植師資。爲推廣教育之先導各屬雖己有師範學堂。然畢業需時。緩不濟急。定額有限。分布不敷。爲目前變通計似應就各師範學堂附設單級教員養成所。招收曾充教員及中文有根柢者。入所練習。專講教育及小學必需之學科。半年畢業。卽供上項學堂之用。 
　　一停辦簡易識字學塾謹按簡易識字學塾。試辦年餘。毫無成效。日班特設者所收學生。槪係學齡兒童。殊於小學教育有阻碍。應飭一例停辦。或改爲初等小學。至夜班應改爲補習科。俾年長失學者於業務之暇。授以普通應用國文算術。 
　　一開臨時教育會議謹按教育事業之進行務。在辦法之統一。方今大局初定。各處以學務機關己變更。無所折衷。不免觀望徘徊莫衷一是是宜召集各州縣主持學務人員。及高等小學以上之堂長。會集省垣協議進行方法。 
　　一請飭各州縣規定明年教育經費預算表謹按小學經費。不外官款公欵私捐三種惟各校之有無勇絀。各區之如何支配。非有預算表不足以資稽核。明年地方教育經費。或以官捐之無着。或以雜稅之已停按之舊例。出入必多。應飭各州縣民政部通告市鄕自治機關。將各該區内所有學堂明年經費預算表。報告各本州縣民政部爲全縣教育費之稽考。 
　　一請示本年各學堂畢業辦法謹按學務機關。業已變更。所有各學堂畢業事宜。如考試方法。及文憑式樣等。應請詳訂條例頒布施行以歸一律。 
 
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[湯都督去志已决]  
　　浙軍都督湯蟄仙迭次辭職未經各界認可此次民國紀元組織臨時政府湯公被舉爲交通長職務繁重勢難兼顧特於二十日分電各圑體重申前請略稱省議會三部長參議部各軍政分府民事長各圑體鑒江電諒邀澄察貽誤兩月愧。對父老。中央責成。又不容脫。諸老如諒愚誠。千萬另舉都督。即所以愛浙愛潛。如再加强迫。浙始。終爲濳累又。重以戀棧貪榮之疚。諸老何忍。潛日骨准歸辦交替。知我罪我。聽之公道。至叩濳虞印等語觀此則蟄老去志已决。臨時議會及軍政兩界有擬公舉蔡君元培擔任云 
[温州内訌記]  
　　温州自光復後派委前清侍御徐定超爲軍政分府并兼民事長措置失宜以致黨派分爭各樹機關不相統屬近因。陳派被。攻項派崛起甚至徐分府所發電報亦須受其檢查。稍有建議一律捺擱擦掌摩拳躍躍欲試。以致各屬土匪乘機蠭起。竟有統率大股千餘人。圍攻瑞安縣城之舉。日前項派。林某膽敢。糾黨。攻毀警局。符民事長危窘萬狀。並知。電局不肯拍發。特專差馳赴海門。始於二十日電禀都督。略稱林文藻。之弟阿傑。私開烟土店不服稽查。迨派役協同警察前往。封閉。林文藻出頭包庇。糾衆。反抗。復縱陳雀。庭福。年等。將兵。警毆傷警署搗毀。如何懲辦。請迅。電示遵瑞。民事符璋警長韶競仝叩同時又致政事部職員張君謂黨爭日激。勢將開戰。外匪如毛。蔓延日廣。全邑糜爛。已在旦夕。救兵不來。乞援無效。泣求我公。代向部長表白爲難情形。迅委賢員接替。桑梓之福不僅符某之幸云云又聞樂清平陽等縣匪黨騒擾。每村各樹一旗大書扶清滅漢等字樣並有恃衆勒借火藥子彈者。此等亂民若不速卽勦滅吾恐其星火之燎原也 
[張勳又在徐州作惡矣]  
　　逆賊張勳現以徐州雲龍山及火車站爲駐紥所兵士日事搶。刧無所不至。最痛心者。該軍到徐之第二營。有賣燒餅某某等。六人前往求售。張勳不。分皂白指爲民軍奸細。飭令一律。斬首以故城内居民無一人敢再履其地者。如此行爲。將見南京。殺戮之。惨必再演於徐郡矣 
[朱益濬反正要電]  
　　前清辰沅永靖道朱益濬反抗義師屢紀前報茲因譚都督派兵進勦朱自知。無力抵禦。遂電求反正。茲將其來往要電録下 
　　常德來電長沙陳統憲鑒朱觀察自願。告退請委妥員。接替並求憲保護。回籍景楊亦無異詞。昨已由翟代表致函廖轉憲申明無煩兵力个殘殺至。上游各隊餉。已與洪江。鹽局陶面定。由局電兌現銀。請卽。解票來常。不必在省全兌現及換洋。虧折炳常善叩青 
　　發辰州電辰州沅陵縣翟鑒常德陳覲文來電朱道益濬景守方昶已。反正求退此間卽派人前往。接替請速轉知。鎭筸綏靖兩鎭台。及各文武。卽出示曉諭。極力保護。不許傷害前此所出各種賞格一律取銷並迅即出示通告都督譚眞印 
　　發鎭筸鎭電鎭筸周鎭台鑒朱道反正乞退遺缺請公暫行兼署並望保護朱道至常德屬陳統領轉接保護。都督譚眞印 
[粤東財政之活動]  
　　粤省自獨立後所有軍事及一切行政經費支用甚繁聞臨時省會各議員擬在。省城設立。募債總局由財政部會同廣州商務總會辦理。各州縣設立。募債分局由各州縣長會同該地方商務分會辦理。外省商埠。港澳外洋照請該地之。粤商會舘代爲辦理并先行知會該管地方長官募債人員分作才種一爲財政部直接委任。一爲各商會自行公推。仍由財政部加狀委任。至募債人。員毌得沿用從前惡習。任意逼勒。茲將擬在本省各地方分配債額録後廣州約三百三十萬元肇慶約二十萬元。惠州約十二萬元。潮州約六十萬元。嘉應約六。萬元南雄約一萬元。韶州約三萬五千元。連州約。一萬元。陽江約二萬元羅定。約二萬元。高州約八萬元。雷州約四萬元。廉州約三萬元。欽州約一萬五千元。瓊州約十二萬元。 
　　日前粤軍都督陳烱明知會陳席儒楊西　云爲知會事查理財之道幣制爲先從前廣東發行官銀。錢局紙。幣雖經加印照行。惟民國成。立自應發行。新幣以期便商利。民現。擬先設粤省軍政府駐港督造紙幣局定造。紙幣一千五百萬元。分爲。五毫。一元五元十元五十元五種。以維市面而齊圜法夙仰執事誠4信交孚情形熟悉應請爲該局總長副長。以便有權在港代造紙。幣所有開辦經費應由財政部支取茲送上關防一顆以資信守仍希會同在局人員認眞辦理並將情 
 
 

Page 11

 
 
形隨時報查是所切盼特此知會粤省軍政府駐港督造紙幣局總長陳席儒副長楊西巖又委任陳永善謝讚泰楊祖鏞云爲委任事查粤省軍政府駐港督造紙幣局現經知會陳君席儒爲總長楊君西巖爲副長在港設局開辦所有局員。自應分别委任。查該員辦事勤敏堪以派委。希卽到局任事。和衷共。濟是爲至要。特此委任局員陳永善謝讚泰楊祖鏞 
[滿人亦歡迎民軍]  
　　黑龍江紳界前准該省代表慶山函稱蒙吾省父老子弟舉山爲赴京代表自江起程抵京後卽隨時察看一切情形嗣又隨唐大臣。赴滬議和就便。考察民軍形勢如財政之充裕。人才之高尙民氣之膨漲。將士之智勇。槍砲之精銳。皆百倍於。北清政府况此次會議北小代表。有發議。無决議權。受實事之激刺。吾等實深慚愧靜夜深思現在北清政府已不遑顧及東省。吾人若不自强。將來民軍視吾輩尙不如如隸也。未識吾諸父。老子弟。對此以爲何如。噫是滿人亦知清政府之解紐矣。 
[奉天民黨柳君被逮時情形]  
　　奉天民黨柳君大年在寗遠州圖謀起事爲清知州史某探悉被捕已紀前報茲悉當未捕時先由史某電清東督請示十月十九日得趙爾異復電謂由王牧（新任知州）自行懲辦可也王得電卽於二十日密電調錦州駐紥之陸軍馬隊一隊並派該州駐紥之步隊一隊带同巡警及邸姓隊官往捕（邸姓隊官與柳君本素識因賭負八元私憤遂竭力報怨）由州步行八十餘里抵圑山子二十二日晨訪得柳君住所乃包圍該棧柳君等尙未起身。陸軍蜂擁而進。卽就炕上捕獲。柳君一躍而下。身穿。衞生衣一套。並未穿。襪用腿將巡警跌倒一名。陸軍兵士卽舉手槍。被柳君一手擒住。卽以口咬斷該兵士之手指槍落柳君之手。邸姓隊官。卽在柳君身後將柳右手腕向上一曲以防開擊。然柳君當時竟未能開放者。以此槍係。十響之來得而司忒式。有保險。鈕横置於鎗尾之右角。形如筆筒圓徑五料里。長一生的。向上推。卽開。往下扣卽關。柳君不知保險鈕之所。在故未能開放束手就。捕同時尙有張涵初劉成二人亦被逮行至街市行人甚多柳君卽云爾等莫驚。每月着人送餉來。速卽傅知同人爲要。又在途中與衆兵云你們不可如此野蠻稍放文明。衆兵答以昔充營務處總辦時。則當恭敬。現在旣係罪犯。不可同年而語。云云到寗遠州即收押盜賊監獄内並加鐐拷州牧王玉泉本柳君舊吏。柳君旣入獄。卽著辦事人向之道歉。然柳君欲請見則終不得。王又將趙爾巽之來電示柳。以表明此次。舉動均來電之意。王在柳君大皮箱内搜出東三省民軍大都督之印一顆又新軍規則行軍方略。曁餉章軍官委札等數百張。其委札上書東三省民軍總司令官柳字樣另有小皮包一個係陳姓者檢其信札有東三省大都督札陳再生字樣陳本楚人充政治偵探初寓寗遠州衙署隔壁客棧中尙有余姓楚人無髮辮年四十左右有鬚者與之同居余於二十二日聞風先走陳再生亦於是日下午逃避故未被陷至二十三上午九句鐘遂由京奉車將柳君解往奉天至今尙未省釋 
[西洒廣源輪船被焚]  
　　本月十五早金溪小輪赴港報稱當船經。大嶼山與。東旗島交界處。見和走。西江之。廣源輪船停泊其間。有火燄從窗。户飛出卽折往。施救聞呼救。聲甚劇約。五分鐘久。卽與廣源接近。設法救回十四人時適潭甸洋行。之阜生輪船。由省來港。見而駛近。立放小舟三艘分投巡視。救得。男十四名。女一名。二船巡視歷一點。鐘久。見廣源全船已如。火龍向大禺山之西浮去。不復見人。然後。開行回港。查廣源。輪船。乃和順公司產業。十四晚七點鐘。由港開往。西江船中無西人。共有工伴六十七名。搭客十二名。滿載雜貨。以火水油爲最多。是以被。焚後火星。遍浮海面。該公司之紹安輪船。是時由西江返港。相距約半。眯之遙。而未見該船遇難據遇救者言。船中人數或云一百。或云。五十人。皆不足據爲定論。然救回之人不及三十名。則死於。水深火熱者。必不乏人云 
[吉安募兵勒捐之風潮]  
　　吉安來電歐陽武熱心富貴謀握兵權慫恿賀贊元以一人意見朦禀前都督彭批准。來吉招練北伐民軍一協。就地籌餉。本郡各界並未一人預聞。觀毄君原呈可知歐陽由省來吉隨带兵百數十人自稱民軍督辦兼參將之職勢燄燻灼初意先籌餉四十五萬然後開招嗣奉馬都督停止招兵之電歐陽不但不遵並不待籌餉卽紛紛派人往各屬招募初五日在參將署開會。鎗刀環列。歐陽武與兄歐陽成。大肆凶威。首刧。商董七家認寫七萬一千元。始得保命出險。初六日各商董。憤哭辭職。商會解散。初七日。又向未捐各商。往寫商等鑒於前轍。遵 
 
 

Page 12

 
 
則身家莫保。不遵性命堪虞。若不冒死抵制。禍無已時。中户以下。勢必畏捐潛。逃相率罷市郡城如此將來再寫各屬殷户其手叚狠辣不問可知吉郡寗有一塊乾淨土乎。商等迫無奈何遂齊至府署一面哭求易公保護一面電懇都督。收回成命飭歐陽武迅將所招新兵。妥爲遣散。無任遺害地方。致遭塗炭。再由未捐各商認寫三萬九千元合成十萬以五萬留辦商圑。保衞地方。五萬分次。彚繳府署。轉解省軍政府以助軍需。似較妥洽。事關一郡安危間不容髮乞諸公主持正論爲合郡商民請命昔賢云一家哭何如一路哭並請以此意轉告賀君爲禱吉安商界全體公叩齊 
　　南昌去電（一）吉安歐陽家祠歐陽武君鑒奉都督陽電開接易守陽電稱歐陽武募兵勒捐致商會解散會員環跪哀求保護恐商一閉市。兵變民變。相繼而起。謹代吉安商民。跪求作主。惟因查核所電各節關係重大仰政務軍務兩部迅速查明核辦等因君明大義在桑梓辦民圑有。捍衛無。强迫究竟現在情形如何商會是否解散請速據實電復以憑轉復都督再朱祝老在郡否集甫催速來政事部賀叩（二）吉安協鎭府歐陽君武鑒民圑。雖當練。而辦法不可操切。募兵數目籌欵方法。務須曾同紳商恊議。以免誤會。募兵一節望暫停止所稱已募一標如果屬實亦望卽切實淘汰挑選精壯並不必另立標名至臨時募捐。務宜以苦勸爲。主不可强勒。致生他變。以副我輩爲地方謀治安之初 
意除由政事部電復部督外特聞贊元家衡等叩 
[南京新紀事]  
　　滿清時代總督巡撫司道分駐數處遇有事故動輒文移往返徒費手續光。復後併駐一。處已覺。靈便。近日又擬上午各司。與都督。面商一切。下午各司面授科員各項辦法。惟事畢。仍須呈由都督閱。看再行用印。其關於某司者。旁加該司小印。 
　　從前湘軍素稱精悍。惟自裁撤。後散居各處已久。現因北伐緊急昨特在上元縣大行宫。招募一時投效者頗不。乏人。 
　　寗垣光復後匪徒屢有搶刦情事昨又有冒充軍人。搶刧水西門劉姓者。當經拘獲九人。正在分别嚴辦。 
各省参議院代表。現已。陸續到寗。一俟齊集。卽開正式大會。 
　　昨日江蘇都督出示（比告示仍程都督出面）云諭爾軍民人等大衆自問良心此次琥昌起義舉動何等文明各省同時應響　望將來太平南京光復多日軍律早已頒行本督時常察訪姦搶時有所聞歷經拿獲正法匪徒猶未肅清毀我軍人名譽聞之涕淚交横須知共和政體同胞相愛弗侵凡我血性男子豈肯骚擾良民匪徒卽是公敵大衆顧惜聲名本督諄諄誥誡故違一律重懲 
[新蘇州咫聞尺見]  
　　蘇人會議要政蘇州自程都督移駐江寗後以致匪徒蠢動風鶴頻驚抗租風潮四鄉不靖紳商政學各界特於二十日下午在軍政廳會議。重要問題四件。（一）議决各界公推代表。赴滬。懇請程都督回蘇坐鎭。以資信望而靖人心。（二）議决忙漕收入。關係餉需緊要。應請先行出示曉諭。宣布剔荒明文。俾釋鄉民疑慮。而免悮會。（三）軍政廳本派定各營隊輪班巡查現議决添設軍界通信員。分巡各處。聯絡警察。及商民各圑。以助守望而保治安。（四）議决籌濟軍餉。先從募集。公債票爲入手辦法。一面。再整理。貨物稅及征收忙漕。以裕餉。源以上議决事件除二三四條分别依議照行外所有公請程都督之各界代表當經推定商界尤。先甲吳理杲蘇。紹柄龐。式鋆龐延祚商圑葉榴生紳界費樹蔚政界張。一　學界吳本善等卽於二十一日。偕同軍界代表午車赴滬面謁程都竭誠懇請矣。 
　　劉河商圑獲盜太倉縣屬近新塘市朱文卿家又茜涇王永堂家本月迭遭盜刧鄉民遂至。劉河商畏駐防所報告求緝。該商圑聞信後派圑友四出偵訪探悉盜窟所。在十五日夜。由總司令。吳仲。裔率領圑友五十人。至離鎭十里海塘相近。劉河城隍廟内。擒獲積盜黄松泉。即雲標。及張大德等。復行下餘里。近茜涇陸錫卿家抄獲兇器贜物多件。其時天已破曉。復至茜涇。續獲盜犯姚品三一名。遂將各盜一併带回鎭上由陸市政長。委圑友押解至城。歸民政長。收監究辦。查黄雲標一盜。連犯巨刧太城民政長特派槍船二艘。到茜緝拿未獲。今該商圑不動聲色星夜奔馳數十里。卒能弋獲。并連破盜穴三處爲地方除害洵足爲民國健兒模。範也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[三誌南匯匪亂情形]  
　　南匯土匪肆擾經滬軍都督派兵彈壓等情業己兩紀前報茲又得松江訪函云南匯土匪。清武舉樊培生等窟穴於。高倉子譚家店地方。該處離。南城十餘里在大圑二灶之間。逢毆打馬廠徴租委。員後。勢燄。益張專事搶掠。城門。因以。戒嚴。松軍。政府恐若輩蔓延骚擾。不可收拾。乃派陸防管带譚國濱率。兵二百名。並由水師統領沈葆。義率兵一百名。於十八日馳往。該處。適樊黨搶獲顧姓少婦在彼成。親開筵暢飮水陸兵至。上前擒。捕詎若。輩先在防兵圑勇處。刧得快槍。至是竟燃鎗抗拒致陸兵二名艙長一名。受彈立斃。水陸兵乃嗚槍痛勦。計斃四五十人墮水者逃竄者。紛紛不絶。並陣斬五人。擒住六人。送往南。邑亦卽槍斃。樊之兩弟均死。房屋已燬。惟樊仍在逃未獲。現在該處亂事已定。馬廠租息限五日内。納清。松江軍隊。業已回。城滬軍營及閔行商圑。亦將次撤歸。 
[大總統蒞滬先聲]  
　　滬軍陳都督昨聞孫大總統將於日内由寗蒞滬。擬開民國大會。爰特分令軍商各界預備一切以表歡迎 
[莊都督將下剪辮令]  
　　江蘇都督莊思諴君。將次。出令限期剪辮茲先頒發簡明告示。勸人自剪。惟不許軍警人等貿然。干涉簡示如下中華光復百事更新惟此髮辮起自滿清旣碍工作且害衞生昔呼韃子編入戲文今稱猪尾惹笑四隣爲此出示勸告我民不論老少農工商人速速自剪切勿因循本都督府不日出令限期剪辮一律實行到期未剪定干嚴懲趕早剪去體面保存今先曉諭軍警人等暫勿干涉其各凛遵 
[商圑舉行祝曲之預備]  
　　滬西商圑會會長朱鑑堂因中華民國新曆已奉孫大總統頒布推行凡在國民應行慶祝前晚特假西門外白雲觀開會集議慶賀辦法會友到會者約百餘人議定於新曆十五日。（即舊曆二十七日）下午二時各會友戎裝齊集卽於晚間舉行。提燈大會。遍遊街巷以伸祝曲現幹事部已將一應事宜次第佈置矣 
[瑞誌公共公廨改革問題]  
　　公共公廨關聶王正副三讞員奉民國正式委任後遵即改用民國頒發關防嗣外交圑以大局未定各國與清政府前訂約章現仍認爲有効公堂事宜應照現定章程辦理未便更易遂將蓋用新關防之文件盡行送回經關讞員禀請外交總長伍廷芳君核示在案茲悉伍君以民國初立百端待理此項公堂鈐記。並非重要關防。姑准通融。飭廨仍照。向章辦理。候再商議。惟聞關讞員以時事多艱。辦公棘手。擬自行告退。而外交圑亦以會審公堂。與租界權限大有關繫即於昨日午後特開領事公會。集議一切 
[特别犧隊之特别裝束]  
　　福字敢死隊劉司令現擬添招軍士一隊名曰特别犧牲隊預備北伐衝鋒之用業已禀准滬軍陳都督出示招募該隊軍服與敢死隊服制有别現已置就一套呈請陳都督察核聞衣褲均用元色厚呢對襟小袖密捫鈕扣腰束紅色闊带頭戴元紗高頂軟帽額前加一銅絲所捲之軟雀帽之左邊有白絨球一個胸懸白銅犧牲隊徽章其裝束頗似戲班内之開口跳茲已由陳都督諭令照式趕置矣 
　　附招募告示滬軍福官敢死隊長劉爲出不招募事照得東南半壁雖定而北伐即在指顧之間本司令長現因所部一營兵力尙形單薄另行添募犧牲隊一隊特别組織務期直搗黄龍　盡滿虜爲此招募壯士凡我同胞有志從戎都即赴本隊號房報名聽候試驗録用爲此示仰諸色人等一體知悉 
[海軍司令部紀事]  
　　登瀛洲運船艦長杜逢時奉海軍司令部飭令撤差遺差以現駕湖鶚魚雷艇之林某接辦至湖鶚管駕刻未委定海軍司令部參謀毛仲芳前日由寗加滬因患喉痛於昨日飭丁請假數天飛霆兵輪於前日駛滬現泊製造局前面浦江内聽候差遣 
[志成商圑成立]  
　　寓滬漢口帮油荳餅業同人組織志成商圑刻已成立於昨日午後一時假南市滬軍營畔商圑公會操塲開成立大會全國商圑聯合會商圑公會各會友及各圑體咸往祝賀並由該會會長葉惠鈞請公會會長李平書君到會演說至四時散會 
[租界又出盜案]  
　　前晚有暴客三十餘人各執器械擁至此翔港附近諸家浜地方用石撞入周老虎家内嚇禁聲張搶刧現洋六十元及綢布衣服十餘件呼嘯而去施由事主飛報楊樹浦捕房立飭中西包探前往兜拿僅獲盜黨　桂生一各带入捕房押至昨晨解送公共公堂請究據沈供稱係在逃之王阿三張阿四金林等爲首關讞員商之美海副領事判沈押候補提同黨到案於下禮拜二併究 
[位置學生之爲難]  
　　滬軍陳都督昨將某學堂學生四十名飭人送往製造局請爲委用該局李鴢理以局中職務均已有人擔任實難位置若令留局候補恐廢學業爰卽一併送還並備函陳明俟有相當位置再行遴補 
[勸人剪辮之熱心]  
　　閘北自治公所内附設之義務剪髮圑因日來前往剪辮者不甚踴躍特於前日起派員分報勸剪並 
 
 

Page 19

 
 
刊發傅單佈告同胞勿再觀望 
[劃一發餉日期]  
　　孫大總統以陰曆十一月十三日業已改爲中華民國元年元日所有黄帝紀元四千六百零九年十一月初一日起至十二日止計十二天各軍辛餉應由各該營隊長官核明發給嗣後卽以元年元旦爲始滿月散放以歸一律除通諭各軍遵照外並於昨日命令滬軍都督迅卽籌款按營核給 
[募捐練圑]  
　　近有黄鼎等組織中華民國北伐鐵血圑現先編練一圑一切經費擬在外勸募業已在本埠西門外斜橋公興里内開辦矣 
瑣聞 
[城内]  
　　都督府批示○張爲懋等禀批禀及章程並悉該發起人等組織軍隊爲北伐後援熱心愛國深堪嘉尙惟軍隊以統一爲貴餉糈亦　籌不易當此臨時政府成立編制軍隊爲陸軍部第一要事而北伐計畫亦應待參謀本部統籌全局全别布置所請招募一節應毋庸議民人鄔次通呈批查閱粘抄此案早經該銷况所控各節純係民事性質不在本府執法科應當受理範圍以内姑今願將地價捐助軍餉尙屬熱心可嘉仰侯札飭地方審判廳傅集人証秉公訊究可也十字軍陳司令禀批禀悉相該司令前於開辦之初經由本都督允給開辦費洋五千元業已陸續如數飭撥發交該司令具領在案茲據來禀仍請發給每月開支洋一千二百六十元查現在軍用增繁餉源異常支絀碍難遽行撥發至所請槍械現在北伐各軍圑隊請領已多尤無餘存可發仰即知照 
　　司法署判詞○司法署昨將凌舜卿控羅慶昌誘拐僱工女子一案之判詞宣布照録如下犯罪人羅慶昌年三十三歲江蘇甘泉縣人縫衣業緣羅慶昌向在上海城内沉香閣地方開貿縫衣店與近隣凌舜卿認識時相往來凌有僱工女子田了頭與羅見面不避羅慶昌起意將田了頭誘出爲妾向田說明田亦應允元年一日羅慶昌預在城外褚家橋租賃房屋是日晚間到凌家門外等候田了頭携带臥具包裹逃出同行至所賃之屋居住羅慶昌仍回店中經凌舜卿來署指控羅慶昌誘逃本署傅案訊供堅不承認旋據田了頭自行投案供悉前情羅亦俯首無詞究詰不移案無遁飾應即判决查刑律第三百三十一條第二項載和誘未滿二十歲男女者處三等至五等有期徒刑此案該犯羅慶昌和誘未滿二十歲之女子田了頭証供確鑿應依律酌定爲長期三等有期徒刑監禁四年親告有人婚姻未成於律並無抵觸田了頭傅主給領拐去衣物追出償還賃屋之人查無知情容隠情弊應毋庸議此判 
　　公役改稱○民政長於元月八日宣布云照得人貴自重而後知有天職光復以來庶政維新從前積弊廓然一清本署留用書吏均已挑選改定名稱前此留用之公役專爲十二保催粮所設應即改爲催徴吏更名稱所以重責任着住入大堂後西首厢房内爲該吏等逐日辦公之處着於陽歷正月九日即陰歷十一月二十一日爲改定之始合訂暫行簡章特此宣布一體遵守母違計開暫行簡章一設催徴吏十四名承值上邑十二保催徴忙漕正雜一切捐稅錢糧一該吏經催保内如遇關乎一切民政事宜案件聽候籖派承辦惟有特别事件不拘保分籖派亦不得推諉一該吏每晨八句鐘到署晚八旬鐘散歸均須正身齊集常川在辦公處伺候傅喚藉故不到即行撤除一該吏等十四名公同議定每日輪流值日兩名一星期周始凡遇值日之期不准替代亦不得因他公推諉如有下鄕等事須於前一日禀明前往適遇值日者應准該吏等協商代值違干未便 
　　全班告退○上海縣舊有馬快前經司法署裁留六名改稱所丁專備傅提案中人証之用現審判廳已經成立傅提案件另招承發吏承辦昨日即由審判廳發給該所丁等短式號衣改爲庭丁祇供奔走之役該所丁等以所發號衣甚不雅觀情愿一同告退當將衣服送還廳長准之即將該所丁等保結一併發還 
　　祇准操演○興市公司因九畝地產業早歸該公司集欵承購非復公產函致滬軍都督聲明一切昨奉執法科長蔡君批示云案奉都督發下函呈具悉九畝地旣由該公司向城自治公所集欵承購以後本府行刑自當另擇地址不再在該處舉行至敢死隊操演一節於該公司在該地未經建築或敷設以前爲民國軍用公益起見似應准其暫借操練揆諸財產私權迷信習慣兩無妨碍當亦該公司所深諒者也 
[南市]  
　　焚斃女孩○前放三點鐘時小橋南首徐恒順神馬店主徐國祥因與其妻反目爭毆潑翻洋油燈立兆焚如殃及比隣張桂生麫筋店及吳悅順佛馬店後進住户多家共燬房屋六七幢張妻某氏灼傷多處且有七歲女孩一口不及逃出塟身火窟昨在瓦礫堆中扒出屍身已成焦炭惨不忍覩旋將徐扭控裁判所訊據供稱因張姓家之爐灰復熾以致肇禍陳裁判以案關人命未便含混將徐拘留候查明究辦 
　　發給手槍○市政廳裁判所向有偵探四名分投巡緝茲因匪徒充斥恐蹈危機特由廳長移請警務長發給手槍以資防備業已核准准昨日分别發出各具領狀一紙存案查考 
　　凄凉益甚○湖北婦人張吳氏曾於秋間隨夫張某挈同表妹蘇桂卿由寗波來滬抵埠後忽在碼頭上與夫失散由巡士查見將氏及女带至裁判所發堂留養候家屬認領在案茲張吳氏忽於前晚在堂病斃因無屬人即由堂中收殮昨經陳裁判將蘇女傅案略詰數語命仍留堂聽候安插 
[閘北]  
　　吞没身價○周正祥因貧無聊賴託蟻媒黎黄氏吳陳氏等說合將女賣與某粤人議定價洋七十元先收定洋二元翌日周至黎黄氏處書契收價氏忽誑稱洋己交付蔣某收去周情急向論反被氏夫黎阿四兇毆當由崗巡查見拘解總局昨經孫科長提訊因吳陳氏已在法界犯案被逮判將黎黄氏還押候移法公廨提到吳陳氏再行嚴究 
　　拐賣人口○某茶館主婦柯張氏並同黨朱得勝蔡紹明柯金山吳得勝吳胡氏朱陸氏王金榮秦國勛倪王氏張德有等男婦十一人專事販賣人口前日被三區巡警一併查獲並搜出男女小孩四口昨解總局經孫科長訊明男孩有根女孩素珍互英係朱陸氏之子女姪媳判氏具領惟女孩小彩子一口來歷不明判與柯張氏朱得勝等分别還押聽候查明再行嚴辦餘人從寛具結開釋　　女子逃逸○張高郎前憑范龍德爲媒將女過繼與金秀山爲女得洋五十元日前因該女忽然逃逸金疑張與王如錦串同誘逃具控總局經孫科長提訊一過判張王交保幫同諄覓 
　　隣居衝突○鄕民毛阿二住居虬江地方日前因失去山羊一頭向隣居木匠許全林之子查詢致起衝突控奉總局孫科長提訊以兩造係屬比隣不應興訟一併申斥開釋 
[英租界]  
　　减折還債○公共公廨晚堂華務案件議由領袖比總領事及英美德三國領事輪流觀審已誌前報前日午後爲開始觀審之期即由比總領事薜福德君委副領事愛勒思君蒞廨會同王襄讞升座樓上公堂開審張吉甫控李耀安不還借洋一案先由原告之胞弟張瑞甫訴稱李前央趙子山爲中向兄借去洋一千元除收過洋三百三十五元外尙欠本利洋八百元兄已於前清光緖三十三年十二月間病故延不清理求追訊據李耀安供稱所借張姓之欵係轉借與林阿雙爲洋商生意之墊欵嗣林於前清光緒三十四年份病故因無着落以致被控收押求恩交保出外料理判李交保折還原告洋四百六十五元每月拔洋十元分期清理 
　　查究起火○前晚九句餘鐘英租界江西路第二百四十九五十五十一號門牌王恆泰玻璃店與比隣某小京貨店中間起火焚燬樓屋十餘間事後捕房以該兩店均保火險即飭中西包探往查據隣人稱係恆泰内起火當由包探將該店主賈某带入捕房旋據小京貨店主投稱實係商人店内起火不敢推諉累人捕頭查得該京貨店祇保火險银一千五百兩而賈則保有五千兩其中恐有别故飭賈留候查明再行核奪 
　　馬夫入牢○馬夫楊紀蘭因竊梁繼元值洋三千元之衣飾由廨收押候查在案昨由捕房將楊解廨復訊屬寔判押西牢五年抄獲之贜交梁領去 
 
 

Page 20

 
 
　　拐案訊實○王德利楊田氏因串拐蔡友根家四歲男孩仁金由廨分别管押在案昨經公堂復訊屬實判王與田氏各押一年如能交出蔡孩准予隨時酌核 
　　安插妓女○雉妓周林林陳老二李月紅均因不愿爲娼昨由濟良所解至公堂分别訊明判周陳兩妓併留棲流所李月紅因係魯友生之逃妾判交魯具結領回 
　　私掘墳墓○王金元控洪恆生洪阿二私掘祖坟等情昨由捕房將兩洪拘解公堂請究據供係王福生囑令往掘王襄讞商之美强副領事判一併押候查明於禮拜五訊核　　驟難定斷○周仲若控楊漱芳私用賬銀九千兩昨晨復經公堂傅訊判楊押候下禮拜二再核 
　　勒交兇手○田顧氏與施榮興姘識被其夫田四根偵悉將施戳斃逃逸由捕將氏拘解公堂押候補提人証訊究在案昨由捕房將要証吳毛毛拘獲與氏一併解案質訊一過判吳交保氏仍還押着交伊夫到案再行訊核 
　　聚賭罰洋○鞠桂生徐小雲徐榮齊徐茂　李阿榮及某某等八人因在海甯路高壽里一千四百九十五號屋内聚賭被捕一併查獲昨解公堂訊知係小雲爲首判罰洋二元餘人各罰洋一元一併充公賭具銷燬 
　　女孩待認○女孩阿春因不辨路徑由捕送廨盤詰女供龍華鄕人年八歲在某姓家爲養媳暫留棲流所候認 
　　懲治賊秃○僧人裕如因竊愛文義路三十一號門牌某西人家大衣等物由探查獲昨解公堂請究詎有同伴僧人海榮私遞洋烟被捕查獲一併解案訊實判裕如押六禮拜海榮押七天示儆 
[美租界]  
　　遇暴○住居派克林路七號之某西婦前晚行經崑山路被匪徒搶去皮箧一只内有洋五十元當卽報告捕房請爲查緝 
　　閙院○粤人張生黄福生張英森陳廷福等四人前晚至武昌路一百六十四號妓院内尋歡不知因何大起衝突由鴇鳴捕拘入捕房捕頭申斥不理 
　　私遁○陸春壽住西華得路因欠租多月忽於前晚私行搬逃當被經租人張順雲遇見扭控房捕頭命投公廨禀請傅究 
　　打店○吳淞路飯店主顧如生控甲乙丙三流氓欠錢不還反被摀毀器皿等情捕頭允候查究 
　　拐孩○柏羅氏住楊樹浦路一百三十四號前晚被匪拐失一子名文正昨報捕房請爲查緝 
[法租界]  
　　捕房改章○法界各捕房向章拘押各犯無論案情輕重或須解訊或須交何均於被拘下一日早晨解至大自嗚鐘總巡捕房聽候麥總巡親自裁奪名曰上小樓今總捕房已遷入带鈎橋新屋内所有每晨小樓訊案業己取銷嗣後各捕房拘案之犯應否解廨審訊或行保釋均由各該捕房副捕頭自行主裁祇將案由單呈請麥君察閱備考 
　　做賊心虚○法馬路興聖街口鎰康錢莊牆上前日忽有一洞洋箱亦被撬開箱中所儲之現洋鈔票一千三百三十元均不翼而飛該莊執事王子琴立報捕房派探往勘知爲店中人所算並非外賊當向該店中人逐一盤詰内有司賬蔣如生面色頓改向之追究卽直認不諱當將贜洋吊到尙少四百六十五元昨日解廨經中西官會訊明確判蔣押捕房　年並限交餘贜 
　　無人作保○開設火腿店之唐漢章前被嘉興火腿店主胡明卿何祺田等控追虧欠貨洋三千餘元經公堂判令人銀並何限一月理楚在案嗣因唐在押無保未經料理昨又提訊據供人銀並保實難覔到須求寛宥祇令保人俾得出外理處判仍還押候傅各原告來案定奪 
來函 
[旅滬紹興同鄉會來函]  
　　敬啓者徐烈士錫麟靈柩來滬敝　擬開追悼會惟到滬確期尙難預定而其家屬復不欲遽登告白故於徴集輓聯一層殊多不便茲特附呈傅單底樣一紙乞登貴報廣爲傅佈俾得預先徴集無任感篆 
　　附傅單先烈徐公伯蓀諱錫麟之靈　由其家屬遷葬西湖今將由皖抵滬敝曾擬於日内在西門永錫堂開追悼會以誌哀悼滬上紳商軍學各界曁本會會員届期均祈光臨共襄盛舉如蒙慨賜輓聯請先期送交敝會倘有與徐公素稔願赴會演說者亦請先期示知同人等尤爲歡迎特此佈告 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
自由談 
游戲文章 
[招尋曲辮子廣告] [  愛]  
　　啟者。本莊夥友曲辮子。乃浙江紹興府土頭。鄉人也。在本莊司帪多年。平日除略涉鑲邊和酒之外。别無妄爲之處。祇以性成執抝。又不明世界大勢。與人言語。執定已意正合俗諺所謂咬碎石盌者也。日前出門訪友。忽路遇民軍多人。指爲漢奸。拳足交下。破其面目。回來又遭莊中諸同事揶揄。憤恨交迸卽偕并州先生出門而去。數日不回似已。爲一去之黄。鶴矣。當遣夥友至其平日所冶游處探問。無一處有其形跡。爲此特登報章。凡素與曲辮子同作尋花問柳之客。有知其下落者。幸卽惠函寄無覔路護仁里穆有錢莊。若因而尋獲者謝洋五十元。送到者百元。儲欵以待。决不食言。 
[讀自由諓傅] [  林蓮葊]  
　　世皆稱自由談能自由。人以故樂之。而卒賴其力以伸輿論之權。嗟乎。自由談特游戲詼諧之作耳。豈足以言自由。不然以觀者之衆。得一言焉。宜可以直書而不諱。尙有遲廻顧忌之語哉。遲廻顧忌之出其中。此談之所以不自由也。 
海外奇談 
[農人之道德] [  慶霖]  
　　俄國有一商人。一日行于野。人跡希少。天已垂。晚即借宿於某農人家。農人與商人會晤後。甚投洽。次晨。商人去。至半途。始憶失去一皮袋。内有英金一百磅。（合英洋約一千元）但失於何處。百思不能得。付之無可如何而已。農人子是日在路中見商人遺失之皮袋。不敢拾取。歸家告其父。父往視之果然。卽令其子以泥蓋皮。袋之上。而植花於泥中。以誌其處。數月後。商人適又借宿。於農人家。農人已不識商人。閒談間商人述及數月前失袋事。農人即詳問袋内藏金多少。所答與前袋相合。卽令其子偕商人至埋袋處取還之。内英金一百磅。絲毫未動。商人大感激。常對人稱道該農人父子弗衰。 
尊聞閣詞選 
[曉枕吟] [  鐵耕稿]  
夢回一枕小游仙。黯澹銀缸照客眠。寒拆敲沈殘夜月。踈鐘清入曉霜天。寛餘舊褥頻移背。密護重衾怕露肩。凝望東方遲旭日。難聲呌起海雲邊。 
[鴈字]  
　　一書開天地。描摹入太空。龍文渺今日。鳥篆衍高風。飛白嚴霜下。書丹落照中。翖蟲三百六。惟爾象形工。 
[偶成]  
　　皎皎霜天月。沈沈夜裹山。征鴻來絶塞。落葉下柴　。酒已今宵醉。時將舊頟删。不堪思遠道。熱淚正潸。 
[消寒詠]  
　　日薄嚴冬鴻雁哀。訊言時景暗低徊。滔滔楚浪連天湧。冪冪燕雲壓地來。一局殘棋誰勝着。萬般奇卉笑初胎。等閑漫作危疑想。且醉消寒緑　醅。 
民族慘史 
[嘉定血] [  二我]  
　　（一）侯三忠 
　　嘉定三里孤城。慘受五屠。侯氏一門忠孝。照耀千秋。爲先朝開一代生面。豈獨爲嘉定之流血英雄哉一介之儒。忠孝成性。血氣發憤。不可禁制。所謂山河之氣。日朋之精造物千錘百鍊而有此者也 
　　侯峒曾。父震暘。祖孔詔。曾祖堯封也。峒曾以明天啟乙丑成進士。授南武選主事。與徐石麒陳洪謐。號南部三清。後改南文選主事。會陸文聲訐張溥。峒曾爲言復社本末及文聲無賴狀。御史丁瑋。納其言　得無蔓。遷江西提學。　黜益藩宗生。益王怒。峒曾曰。學臣祇奉令申。餘非所知也。遷浙江右參政。分守嘉湖。部内肅清。吏部舉天下賢能。監司五人。峒曾其一也。擢順天府丞。未赴而京師陷。福王帝江南起爲左通政。不就。 
　　乙酉閏六月十四日。滿清徇嘉定峒曾與黄淳耀守城。自主東門及北門。二子玄演玄潔從焉。賊帥李成棟自吳至。以數十騎薄城下挑戰。玄演親執降旗登城。玄潔率勇士追逐。盡殲之。峒曾聞報大喜。爲書與母龔太恭人曰。兒今以身任國事矣。太恭人脫簪解珥。爲犒軍峒曾意益壯。罄家財亟赴城中。百姓夾道請命。歡聲如雷動。巡行各隊慰勉之。日則冒死衝鋒。身先士卒。夜則箭衣匹馬。達旦巡行。區畫之間并如也。 
　　至七月初四日。五更大雨。守城百姓。露立三畫夜。兩眼腫　。已懵騰欲仆。復遇暴雨。舉體沾濕。食飮旣絶。不能自支。漸有去者。峒曾父子與諸紳士諸青衿。悉仗劍立雨中見守城者將散。大驚。分路勸止。不能禁矣。乃大呼曰高皇帝烈皇帝在天之靈。臣国竭矣。 
　　城陷。峒曾猶坐城樓。指麾自若。二子侍。急遽呼曰。事急矣。何以爲計答曰。有死而已。復何言。所恨者。枉送一城百姓耳。語未竟。守郫都奔 
 
 

Page 27

 
 
過。大呼城已破。峒曾急　二子去不從。復大聲呼之走。數步復還。峒曾怒叱曰。我死分也。祖母在。若輩應代我奉事。戀我何爲。二子泣拜曰。大人非守土臣。可忍死以待再舉。峒曾曰吾志已决。汝速去。 
心直口快 
[不自由談] [  林蓮葊]  
　　我欲說袁世凱非忠滿。不能自由我欲說新政府中人有專制餘習不能自由。 
　　我欲說民軍小有失敗。不有自由我欲說民軍亦有少數人程度不足。不能自由。 
　　我欲說新内閣用人不當。不能自由。 
　　我欲說某軍政府腐敗。不能自由我欲爲革命中之革命。不能自由我欲殺盡假革命。不能自由。 
我欲將我胸中所積筆下所書登之自由談。恐亦不能自由。 
瞎費心思 
[俗語對] [  虞哲夫]  
賠錢養漢坐產招夫粘皮带骨持肚牽腸棋逢敵手酒落快腸一毛不拔孤掌難鳴十月滿足一年到頭快活公子　　婆娘同窓朋友上床夫妻大材小用少年老成打死老虎捉渾水魚瓜熟带落藕斷絲連九世同居六親無靠三頭六臂七手八脚一虚百虚千難萬難客不送客親上加親粗中有細絶處逢生通文達禮耀武揚威誣良爲盜弄假成眞吹毛求庛剜肉補瘡頭輕脚重眉高眼低拖人下水送老歸山託熟欺生油嘴粉頭。 
新劇 
[带唱半新戲劇斬秋瑾（續）] [  愛樓]  
　　（淨唱）昨夜裹探子來一聲通報說恩撫被人刺當摥死了那剌客徐錫麟膽大天包敢在我虎口邊動了毫毛聞秋瑾與有舊想同一黨因此上禀張撫準備擒牢衆兵丁速排隊大通學校速拿了這秋瑾不可放逃待俺來收結果他的鴻毛方算俺滅門的刺史功勞。（白）衆兵丁。（衆）有。（凈白）速行排隊前往。務須捉拿回來。（衆白）是。（淨白）安排。泰山壓卵勢任你有翅也難逃。（同下）（末扮出陰縣丑扮山陰城守同上白）（末）布置樊籠擒虎豹（丑）安排香　釣鯨鰲。（末白）老兄本府命俺兩人。带了精兵五百名。捉拿秋瑾。我想此事何必如此。只須差了一班縣役。亦可擒得（丑白）老兄。這本府是滿人。恩撫又是滿人。怪他不得的。此事倒不可怠慢。速請同往便了。（末唱）弱小焉能敵大强。（丑唱）正如餓虎遇肥羊。（末唱）羊遇餓虎無逃處（丑唱）可憐終被虎來傷。（同白）衆軍。（衆白）有。（同白）速往大通學。校將大小人等盡數拿。捉倘有絲毫倔强。格殺勿論。你們須要弓上絃。刀出。鞘追風逐電。而往。不可有誤。（衆白）得令。（同下） 
　　　　　　（未完） 
小說 
[俠情小說劍光寒（十七）] [  賡磐]  
　　有談葛民者。少年素識也。美容儀好修飾。衣常華麗。長於口才。羣推曰演說家。并爲。秘密同志會會長每臨會塲。登壇一呼。衆人聳耳。高談雄辯。歌哭笑罵。一時都有。每說至。滿虜可惡。同胞被其牢籠束縛驅馳鞭策奴𨽻牛馬殘殺逼勒。之處。頓足拍案。淚隨聲下。聽者亦竟爲之熱淚迸流。怒目切齒。有手刃仇人之槪。於是集捐打電登報。以此爲維一之救國策。 
　　少年等往訪談葛民。葛民極表歡迎。而對於可人等三人。尤現有一種特别親熱之狀。少年等具述來意。葛民脫帽歡躍。大呼黄帝萬歲革命軍萬歲者三。遂邀三人同坐馬車至某大餐館。飛牋號召同志不移時而集者數十人。皆西裝少年。舉止軒昂。狂談恣肆。同胞同胞不絶於口。少年等略與周旋。未終席。託故興辭。 
　　旣出。少年笑問三人曰。如何。可人笑不答。霜孃曰。誰要說客。當來此間尋。冰孃曰。借他鼓吹鼓吹。引動國民復仇心。亦不可少。惟與吾輩志趣不同耳。 
　　四人邀游熱閙處。降心耐氣。探問風俗。聞有某紳者。結交官塲。籠斷商業。借公益之名。行漁利之實。營華屋。蓄姬妾。人盡側目。少年亦素聞之。霜娘曰。是必有以懲創之。 
　　是晚。夜逾午。省年等始歸舟。碧兒已久待。四人略以的遇告之。遂掉舟離春申。溯揚子江上流而去。 
翌晨。春申市中暄傅某富紳家。失鑫數十萬。富紳　髮盡斷如剃。街頭巷口。千百窮丐。互言昨夜三更時。遇一外國人。於僻巷中。各予銀錠一枚。羣大詫怪。或曰。銀即富紳物。偵探家言。是必大俠所爲。仇之弗利。遂置不究。 
少年等至鎭江。恣游名勝。無所遇又聯袂游。金焦兩山。登高舒。嘯百感俱集。霜娘曰。吾聞燕趙多。慷慨悲歌之士。我等盍。北行。少年。曰善可人冰娘皆曰。是可速了。固所願也。碧兒聞素願得速了。大喜。操舟猛駛。循運河北上。不日已抵燕京。 
飛塵蔽天。驢矢滿地。人行其間。如墮五里霧。鼻觀觸奇臭。尤作惡欲嘔。苦工勞役。僕僕往來。皮　間嵌細沙爲滿。故其貌皆　劣齷齪如鬼卽有所謂顯者。高車駟馬。疾馳而過。戴虜冠衣虜服。自頂至踵無雅骨。一舉一動。皆奴氮。人笑其旁彼且以爲慕之也。益揚揚現得意狀。霜娘掩鼻曰。如此齷齪窩。世猶稱爲首善區。士夫爭集。擾攘其間眞逐。臭之夫哉。 
 
 

Page 28

 
 
   
 
