# 1910 - 116 - 4913375

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
代論 
[憲志日刋序例（孟昭常）]  
　　設官分職。皆憲政精神所寄。五洲萬國。各殊其制。是宜參稽互證。用折厥中。或且稽之本國歷史。叙其沿革。甄其習俗。冶爲一鑪將使民聽易從官懷不擾。此本報所注意者三。 
　　地方自治。與官治相輔而行。本屬於行政法之一部。然語其性質。有官民之分。論其利害。有廣狹之别。言其休戚。有親疏之殊。故當别爲一宗。此本報所注意者四。 
　　立憲之國。莫不有政黨。政黨者。萃一國之聰明才智。致力於政治。以期達完全之目的者也。故一國之政治。自議員官吏出。而政黨實左右之。以一國之聰明才智。定一國施政之方針。而左右一國之議員官吏。夫而後不背於時。不迷於事。吾國人無不樂爲官吏。近始稍稍習爲議員。政黨之義鮮有道者。無政黨則議員官吏。皆爲烏合。適然而提議。適然而通過。適然而執行。卽不甚謬。亦止可爲無意識之舉。而况謬者且百出。國無所謂政。策而國不可爲矣。自今以往。願我國人無論議員官吏。與非議員官吏。速組織政黨。使一國之聰明才智。有所薈萃。母長爲無政策之國。爲世界所侮笑。此本報所注意者五。 
　　法令爲支配社會之具。一日不可缺。一事不可違。一絲一孔之罅漏。不可不彌縫之使無闕。然吾舊法令之行於世者。日就廢棄。或亦世運使然。所饑渴俟之者惟新法令耳其將行而未行者宜有所獻替其已行者宜有所講求。其是也。當疏通而證明之。以堅天下信仰之心。其非也。當抉摘之。以動政府改良之意。此本報所注意者六。 
　　財政爲一國之命脉。收入之數。無一不取之於民。則有輕重厚薄。適當不適當之。問題支出之數無一不操之於官。則有撙節冒濫核實不核實之問題。又國家稅與地方稅未分劃。官私用度未規定。吾民膏血侵蝕於官吏之手者。猶不知凡幾言之痛心。此本報所注意者七。 
　　謂吾民智識不足。此當然之理。不可爲諱然智識所以不足。則司教育者之罪也。由今之道。無變今之政豈復有增進智識之理。抉其謬誤。訊於有司。乃吾黨之責。此本報所注意者八。 
　　實業之不振苦於無母財。母財之不足。由於無信用。信用之不立。由於政令非政令。政令非政令。是誰之過。國民生計所繫。國家稅源所繫消息盈虛。殆非細故。此本報所注意者九。 
　　吾黨所欲言者如此。志在立憲。故以憲政爲限。而外交軍事。有憲政相關係者。固當連類及之。以上數事。或一日數見。或數日一見若有定若無定要皆釐然有序。使覽者自得。雖然。天下之事物無窮。吾黨之思力有限。報紙者。言論之機關也。夫曰機關。要以天下之言論爲言論。其所發揮要。以天下之智識爲智識。故凡報紙。主有徵文之例。客有投稿之例。使天下有志之士。各出其智識。來相裨益。則豈惟本報之幸。抑亦天下之所樂聞也。邦人君子。其有意乎。（完） 
專電 
[電一（北京）]  
　　度支部議覆鄂督瑞澂湘撫楊文鼎請撥銀五十萬兩辦理湘省善後事宜擬於江漢關撥銀十萬土稅項下撥銀二十萬 
[電二（北京）]  
　　趙爾豐趙爾巽奏中渡地方爲通西藏要道擬建鋼橋已與比商訂定需欵三萬 
 
 
 

Page 6

 
 
[電三（北京）]  
　　陸侍姚錫光校閱一三兩鎭定下月初起行 
[電四（北京）]  
　　鹿中堂病已大愈 
[電五（東京）]  
　　西五月三號日本靑森市角大火災幾將全市燒盡據靑森縣知事公報焚去七千餘戸居全戸數十分之九當時軍隊出兵盡力救助計自午後二時起至五時半始熄遭難者慘不可狀死傷之數尚未調查淸晰 
[電六（東京）]  
　　東京各報紙評論淸報紙中有誤解日本實業團渡淸之眞意者其實此次渡淸之實業團皆日本第一流實業家其目的在增進日淸兩國人社交上商業上之關係並使交換智識 
[電七（東京）]  
　　印度阿拉哈巴土博覽會定於西歷本年十二月開會日本館佔一大屋擴張其出品物 
緊要新聞一 
[湘省亂事近狀]  
　　湘省自亂民滋擾後岑撫因衙署已毁卽於初七日奏明暫駐臬署並派人將内眷送回廣西其時電線已截毁兩日湘鄂消息不靈瑞督因不知確耗又接長江電詢有湘撫不知下落之語乃嚴責湘省藩臬立時電覆其實藩臬早已專電督轅迨奉此電知係前電未到遂又以地方已靜官無恙等語電答十二日岑撫又遷至督練公所 
　　十三日省城又有匿名揭帖並據偵探密報謂有人將於今夜謀燒水陸洲洋房蓋該洲除稅務司曁理船廳洋員公館外並有外人房屋多處曁水警陸警總分各局是日下午迭據兵備處新軍恊统飛翰選鋒兩水師營統領長沙關道長沙協警務公所紛紛警告到洲飭令駐紥該洲之軍隊巡警嚴密防衞當將稅務司理船廳各洋員護送至輪船上並將什物搬寄他處河中所泊兵輪徹夜放出電光全洲幾同白晝各軍隊巡警亦徹夜巡邏並先將各項船隻令其開泊洲畔不准渡人及至天明寂無影響始悉前此係屬謠言 
　　前報寗鄉益陽亂耗昨有由寗鄉縣來者據稱該縣聞省城民變後亦有痞徒滋擾紛紛搶米及打毁教堂等事迨省垣發去兵隊分投彈壓卽已漸次平息 
　　益陽之亂係因某店乘夜潛運穀米下河街隣出而禁阻痞徒卽乘勢滋閙該縣典史某少尉到塲彈壓竟爲所窘遂就近避入官錢局痞徒又聲稱省城官錢局已經被燬票幣不能作用一時遠近流傳凡存有官票者均持票前往索兌吵嚷終夜兌去銅元三四萬串次日仍擁擠不堪痞徒肆行搶刦失去鈔幣甚多痞徒又謀放火已於門外用木板洋油引火燃發因門上包有鐵皮未易燒入而縣尊已督同城守營兵到局登時救熄並當塲拿獲數人先將一人梟示痞徒始各逃散現在省城兵隊又已到益當不至再有意外之虞惟近日寗益兩縣之電桿電線被匪徒毁壞至一百二十餘里之遙西路辰常沅澧一帶電報久已不通現雖趕緊修復大約本月内尚難完竣 
　　十五日據湘潭縣電禀省台稱有匿名揭帖約衆焚燒教堂學堂應卽請兵防護已經省台撥派軍隊馳往該縣防剿 
　　近日英國第十路兵艦已經開去另派一兵艦來湘日本亦有兵艦來湘十四十五兩日美國法國德國亦有兵艦先後開到均泊湘河惟日艦已於十五日開去新簡湘撫楊中丞亦帶兵輪四艘於十五日抵省是時湘河兵艦共多至十餘艘 
　　又北京函云外部現向各國公使要求各國駛往長沙等處之兵輪速行退出以免商民惶惑轉生他變旋據各公使覆稱湖南領事曾接有湘撫楊文鼎照會謂湘垣目下狀况尚不能力任保護仍請自行防備以免疏虞故各國兵輪碍難退出云云外部語塞昨已發電詢問楊撫矣 
[江督蘇撫電奏籌辦平糶情形北京]  
　　軍機處通　　電皖鄂江浙四省籌辦平糶已誌二十二日本報茲將江督會同蘇撫請軍機處代奏電文錄下本月十七承准鈞處電開奉旨近來沿江各省年歲歉收米價騰貴亟應聯合紳商恊籌欵項採辦米糧或迅購大宗洋米設局平糶以定人心而弭隱患着卽會同商議詳晰電奏等因欽此仰見聖主厪懷民瘼綏靖閭閻莫名欽佩遵卽電咨各省督撫會商在案復查寗屬四府二州蘇屬四府一州米價騰貴情形大略相同而以江北之淮揚海江南之宜荆壇溧等縣被災地方爲尤急江北自上年秋間由官 
 
 

Page 7

 
 
　　借欵三十萬兩派員前赴奉天蕪湖等處採購糧米平糶並加以紳商添購由人駿等奏免厘稅轆轤轉運至今未停宜荆等屬亦賑糶兼施其餘各府州縣江寗省城並多已設局辦糶或酌量撥欵或動用倉穀及所存本息銀兩俾資接濟惟向來購米以蕪湖一埠爲大宗贛省次之近則蕪米所存無多贛省收成亦薄赴購者皆令减少米數勢難定以採辦地方而目前需米孔亟不能不設法籌濟以舒眉急是以甫經電陳有緩漕免稅之請仰蒙聖恩俯准江南士庶欽感同深目前辦法自當先將准緩新漕十萬石分飭需米較急之區由官督紳平價出糶先儘極貧之戸購食其餘推及次貧至情形較緩之區可待外米接濟寗屬歸財政局司道督飭由江安糧道與裕寗官銀錢局借撥公欵十餘萬兩蘇屬則委江海關道蔡乃煌經管蘇松太三屬飭候補道王仁東經管常鎭兩屬飭蘇藩司籌墊銀五萬兩江海關籌墊銀十萬兩作爲由官提倡一面勸募紳商量力籌捐酌提公欵分赴有米各處或電致香港外埠湊購三十萬石分濟蘇寗此現在籌辦大綱其各屬售價應减若干應否查戸發米將來官欵應否續撥虧耗如何開支仍須各顧地方情形隨時酌辦此外如嚴禁偷漏出海限制鄰境販運各節均已分飭切實辦理人駿等惟有督飭官紳酌量緩急相機因應以仰副朝廷眷顧東南之至意再寗蘇財政支絀迭辦賑務羅掘俱窮而平糶期長虧折甚鉅力難籌補合無仰懇天恩准將虧耗之欵作正開銷各屬如復有官運商運平糶米爲數無多者可否並由人駿等核准免完厘稅俾輕成本而濟民食又海州飢民向海豐麵粉公司滋閙致有傷斃人命之事宿遷亦有貧民與永豐麫廠爲難均已飭令文武彈壓解散一面委員查明實在情形分别核辦此外各屬尚稱安靖至湘浙等省情形不同辦法似難劃一由各督撫自行電奏皖省乃由人駿會同朱家寳妥籌辦理别行奏報合並陳明謹合詞覆陳伏乞代奏請旨遵行 
[電查新疆軍民肇禍原因北京]  
　　政府近接新疆巡撫電告該省新軍與民聯合擾害地方其勢洶洶各大老爰於日昨會議以新省地居邊要毗連外境其迪化府實握西北路之鎖鑰查該省所練之新軍僅成混成一標不足以鎭攝邊防况該省人民素性頑梗不化大半回教逼近某國邊境久有隂結其心之意若勾結新軍其勢不可收拾亟宜設法解散因特電飭新疆巡撫迅速妥爲解散幷將軍民肇禍原因詳細查覆並飭將駐邊營壘妥爲佈置 
[外務部奏請添派海牙公斷院裁判員北京]  
外務部奏云竊查保和會所訂國際紛爭公斷條約業經奉旨批准按該約第四十四條内開凡締約國各派諳熟公法名望素著四員充該院裁判員以六年爲一任同一人員亦得膺數國之簡派各等語黨經臣部奏請於光緒三十一年二月三十日奉硃批著派伍廷芳欽此欽遵各在案原奏聲明如有中外請求公法專家容隨時諮　再行奏明辦理等語姦查有出使日本國大臣胡維德出使法國大臣劉式訓均於公法研求有素亦深於經騐似足以充是選又據駐和大臣陸徵祥電稱訪有比國前法部大臣豐登納文曾於丁未年經其政府派充保保會第二全權大臣該員係法律名家比利時又係永久中立之國尤爲相宜業經與之電商甚願充當中國公斷裁判員等因前來臣等伏查此項人員列名院中無事不必親往亦無用支給薪俸遇有公斷事件臨時再行赴會各國自第二次和會條約簽押以來無不陸續照額選派屢經海牙會該院辦事處備文知照在案我國業已入會簽約似應一律辦理以符約章而昭體制除原派伍廷芳年限未滿應仍留原任外擬請派胡維德劉式訓比員豐登納文三員作爲海牙公斷院裁判員以補我國應派之額均照定約以六年爲一任如蒙兪允恭候命下卽由臣部分别傳知各該員祇遵並電知陸徵祥轉行知照和蘭政府備案三月十一日奉硃批依議 
時評 
[其一]  
　　俄日之所。深仇也。今乃棄仇尋好而結新約則曷故。 
　　美日之所深忌也。今乃捐忌聯盟而結新約則曷故。 
　　曰。日俄新恊約之目的。不過在維持商業均等主義。保護在中國通共之利益而已。日美新恊約之目的。不過在。維持滿洲之。均勢。擴張權力於蒙古屬境而已。 
　　夫旣聯合與國以奪我之權利維持其商業均勢矣而彼必美其名曰。保全支那則又何耶。豈以我國人尚未知外人之十叚。耶。 
[其二]  
　　禁止留學生與外人結婚而不禁外交官曷故。 
　　曰。恐留學生以家室累學業也。以贍養耗學費也。以樂居異國棄祖國也。 
　　夫外交官誠不慮有家室贍養之耗累。然豈不慮樂居異國。輸外情而爲他人効力。較留學生爲尤甚乎何獨。疑於留學生。而信於外交官也。 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二浙省亂耗彚誌 
[仙居]  
　　浙江諮議局呈增撫文云竊維激之在山者非水之性陷之於法者非民之情查台州仙居縣朱溪鎭等處兵民交閧一案自上年十二月二十八二十九等日以迄本年正月間檄電飛馳防勦四出就官吏所報告者搶鹽店刦軍裝戕哨弁斃勇丁曁夫接仗之情形進剿之計畫皆以爲土匪起事當事者執嚴懲主義以禁擾亂而保治安辦法誠不爲過顧疊閱報紙互證人言其叙述當時情事竟有大相懸絶者各報記載此事始末頗詳大都言釀禍者鹽號激變者防營鄉民憤屈莫伸致起抵抗統領管帶擅作威福一首級懸賞十元一村莊動焚百戸餓莩盈野村落爲墟此皆言之鑿鑿者然猶謂報紙傳聞難保無有失實也旣而聞諸來自該地之紳耆學生則所言較報紙尤詳謂鹽販與鹽號衝突初不過執持農器爲搗毁洩忿之計洎潘哨弁率隊開槍擊斃鄉民黄某而風潮乃大姚哨弁出隊要截禽戮鄉民周某面風潮乃愈大鳴鑼聚衆拒捕抗官厲階有由非民之罪當李管帶之至大洪主也石玉不分全村四百餘戸付之一炬於是美坑田洋巖塔下上王周馬家塘處相繼俱焚號哭之聲震動山谷江管帶復傳常統領命高懸賞格至無辜稚子作客孤身博賞錢者亦爭劃其頭以去間有遺孑則又按戸攤派强令犒軍此其所爲寗復尚有人理（中略）應請撫部院遴委廉明大員前往切實查辦以平民怨而儆官邪本局爲人民冤抑起見謹援局章第二十八條呈候撫部院察核施行 
　　仙居閙鹽慘案疊誌本報近日調查員朱君一淸胡君紹璞旋省（係上月全台開會公舉）正欲備錄調查手續與留杭學堂諸同志商議定於二十九日假城隍山阮公祠特開全台大會適幸二十一日張紳淮楨抵省自欲面請中丞澈究揑名一案經台屬留杭學生某聞知通告全體卽於二十一日下午借淸泰門直街天官廟開廟歡迎到會者不下百餘先由朱君一淸報告調查手續聽者無不心酸次由張紳報告江文光揑禀頌功將伊首列實不知情幷申明此來决意面請中丞澈究其氣甚旺其詞甚慘當經臨時書記一一錄簿後張紳突自握管大書特書附載報告詞後寫明二月二十一日浙江日報載有禀頌常江二人功首列楨名實不知情先此報告改日卽當上禀撫轅張淮楨親筆等字張又上台提議此案關係重大事在速行非公舉幾人分司專任恐碍進行當由仙邑學會長郭君指定四人分部任辦　二十九日開全台大會卽當再舉各邑同志數人贊助議畢時已五下鐘遂搖鈴散會 
[遂安]  
　　嚴屬遂安縣因捐閙事一案迭誌本報現悉桂太守確已於十六日由港口到遂遂邑本與淳安連境而尤與淳邑之梓洞源地方相近該處往歲閙礦大受官兵荼毒近日傳聞已與遂安鄉民聯絡擬乘機起事以圖報復因之十七日有聚集五萬人圍攻遂淳兩縣城之謠至此次亂原亦半由於禁種烟十淳邑城内有恊昌益昌兩土店鑒於泰源聚成之覆轍驚駭萬分昨已派人到省擬禀請上台緩辦烟照捐以紓禍亂 
[嵊縣]  
　　上西鄉長樂開元二鎭素爲匪所巢穴邇日有瑠田著匪十餘人盤踞開元八房前烏帶黨匪首周十一老家内防營張統領偵悉卽派李哨弁帶勇數十名於十六日星夜赶捕破門而進該匪在樓上開鎗拒捕被傷兵勇三名李哨弁亦受彈傷頗重當時僅拿獲匪徒過樟根及不識姓名一人又聞嵊縣去冬設立淸鄉局時閱五六月幾不知所辦何事近日著名匪類多相約歸家開元鎭周樟根亦懸有賞格歸家後爲其仇家偵知通報舊駐甘霖鎭哨弁李繼田故李弁往捕也十八日施大令星馳彈壓矣 
[浙紳請懲倚仗日商之敗類杭州]  
　　浙紳舒榮培禀增撫文云竊職鼓樓前市房一所於光緒二十七年租與廣揚聲店東范國賢嗣由范國賢租與日本人職處房租進出仍憑廣揚聲經理人葉士林過付合應向葉士林覆租交産各節業已禀控在案乃於近日始由葉十林交出轉租原約查得范國賢當日並非租與日人實係憑原中蘇錫源沈袁均二人租與袁栖瑤約内並註明倘有交涉事端憑原中蘇沈二人理楚照租約交還房産生財等語然則是項交涉與日人絶無關係理合遵照租約所載辦理昨日由商會傳集人證職已將押租洋一百五十元當面交付取有袁栖瑤親筆收條隨同租約租摺留存商會備查當經商會諸公據理談判限期交産除蘇錫源頗知公理語尚近情外租戸袁栖瑤卽倚仗外人一味延宕而原中沈袁均於大庭廣衆之間尤敢廻護扛帮抗不遵理實屬可惡己極伏思租約旣無日人字樣該租戸何得憑空牽涉藉勢期朦如此謬妄不法若非嚴行懲究地方又何以自治爲此除已禀錢邑尊外理合叩請飭縣嚴押飭遷俾有以警刁玩而伸主權實爲公便　 
[請究行刺劉故道者之主使廣東]  
　　匪徒駱木保受人賄買行刺劉故道士驥經廣恊緝獲直認不諱並供與何其武黄求等在鄭敬垣家住宿等情歷在警署廣恊廣府番署審訊口供皆同乃不知何故近忽翻供十五日番令覆訊時劉道之子劉作楫到案親騐該犯確認爲下手正兇當卽禀請嚴辦其禀辭如下竊生先父廣西補用道劉士驥於昨年四月初九晚爲康有爲梁啓超徐勤主謀買匪徒駱木保 
 
 

Page 11

 
 
鄭敬垣何其武黄求等行刺斃命其行刺原因因先府君拒絶康梁徐攘奪振華公司欵項所致當經禀明究辦在案旋駱鄭二匪被拎駱直認行刺不諱且供與何其武在鄭敬垣家住宿鄭亦認與何其武爲死黨時常出入港口各等供乃後爲康黨運動遽爾翻供昨蒙提訊仍復狡展不認生是日微服在旁觀審親認該犯駱本保面貌實係行刺先府君之正兇蓋昨年該匪行刺時生親目見不共戴天之仇刻刻將其形貌印於腦筋以此一見便識駱木保爲正兇無疑生以驚弓之鳥且稔知黨衆勢力足以刺人於市是以當時不敢冒昧露面出質蓋恐言未出口刃已及身用特退而呈明卽以此作爲屍子到堂口供先行備案俟第二次審訊生可出面到堂面質蓋有此呈在先縱使該黨刺生滅口而此呈備案不滅生雖被刺而駱木保之爲正兇愈確矣駱木保旣爲正兇鄭敬垣又窩駱何黄等匪住宿一切刀鎗皆其手置又夥同行兇在永安里口把風則鄭之罪與駱同等伏乞憲台俯念生父爲國而死之慘將駱鄭二匪嚴加覆訊務令供出受僱行刺先父實行從重究辦勿容狡脫則感恩靡旣矣 
分類新聞 
政界 
[杭州定期開辦平糶杭州]  
　　杭城設局開辦平糶城内設局四所城外江干湖墅各一所現悉江干設南星橋相近樂善堂内湖墅設苕帚灣元帥廟内夏太守已委候補按司獄陳炳堂知縣黄增瑩知縣鄭汝衡主簿莊承彝主簿陳樹芬等分别赴局所會同各巡警分局及各區長淸查貧民戸口以免冒濫情事定四月十五日開局每升擬糶洋五分云 
[武進又釀調查戸口之風潮浙江]  
　　武進安東鄉客民最多日前因調查戸口客民等忽聚集百餘人並訂立議單製就旗幟至某圖董家尋閙經該鄉董飛禀武邑王大令前經拿獲倡首孫某聞其人年已六十餘歲被拿之時從容衣冠而至王大令問其是何功名伊從帽中取出廢照呈驗詢以聚衆之事供詞極爲狡展不知如何了結而同時又有大有鄉亦有因調查民政統計事幾釀風潮幸該鄉董聞風早防故未釀事　 
[武陽自治公所全體職員辭職常州]  
　　武陽籌備城鎭鄉地方自治公所自去歲成立以來迄今九月欲進行則區域問題未能解决欲退讓則以武陽兩縣破壞大局故於二十三日補開常會時公同議决不如全體辭職以讓賢能現聞已具呈列憲另舉接充矣 
[雲南商埠局成立雲南]  
　　滇督李仲帥以滇越鐵路已經開車自此中外交易萬商雲集當在指顧間事所有雲南省南關外商埠各事宜亟宜委員認眞辦理現已委巡警道楊福璋及候補道王賡虞充雲南商埠局總辦該局已於日前禀報成立矣 
軍界 
[鄂督更改歸倂兵工所之條欵武昌]  
　　鄂省善後局歸倂度支公所後其從前附屬之兵工所因須經理漢陽兵工鋼藥廠欵目故由司道會議將該所歸倂兵工廠兼辦以一事權日昨擬具辦法詳請督院核示瑞制軍以所擬辦法未將員司裁汰尚將兵工所原派　司書識雜役人等開單移交則虛耗經費歸倂無益且慮事權不一日後轉推諉貽誤特將其詳叙辦法第二條更正其第五條移交人員一節則全行删去以符裁汰冗員冗費之宗旨茲將所改正第二條欵錄下畧謂歸倂以後卽責成駐廠總辦總理一切准將兵工所原有員司酌留一二人佐理以資熟手其餘全行裁去員司數目及年省經費若干仍詳細開摺送查 
[各屬營隊不敷分佈之詳情廣東]  
　　羅定各處營隊界限不清前經督院飭行營務處核定嗣後高雷所屬連同信　縣全屬照舊統歸黄鎭所部八營巡防陽江三州外及羅屬之金鷄滿堂步昭沙滿等處統歸程游擊六營分防其陽江駐撥羅定營勇則由何統帶之山節制調遣業經批飭照辦現陽江游擊程占魁覆禀督院謂甫經抽移十四棚勇駐羅而匪卽乘虛竄入肆行刧搶請調駐羅屬之隊仍回陽春石菉灣口等處俾資分佈袁督以各營前已核定駐紥現在更調應否照准抑飭另行抽撥往羅鎭防之處已批營務處核明移遵具報 
學務 
[新舊提學交替詳情江西]  
　　江西新任提學使王勝之文宗同愈業已到江寓右營衙署上院禀見馮中丞當奉飭赴新任已紀前報現定三月二十日已刻接篆林提學當督率科長委員料理交卸頗形忙碌日内亦已竣事聞定於三月念二日乘輪起行由潯赴寗 
[札飭女學添課蠶桑雲南]  
　　滇督李仲帥以雲南民窮財盡非赶辦實業不可圖救特專札學司以該司前飭各屬初等農業學堂先設蠶科並於城内兩等小學堂附設蠶桑研究所辦法甚爲切合惟查蠶桑本係婦功僅令男子講求風氣尚難浦遍於女子更應學習此科藉開利源應自本年起凡屬女學堂概令添課蠶桑女子職業學堂並應加多此科鐘點各屬如未設女學堂者一律添設女子蠶桑研究所每年趁育蠶時開辦以資實地練習堂經學司行文各屬遵照辦理矣 
[常昭公學到錫旅行無錫]  
　　無錫惠山素稱名勝之區每年二三月間游人如雲近年自寗滬火車交通以來各縣學堂來施行者亦甚多本月二十三日常熟公學職員學生四十餘人乘輪到蘇轉坐三點半鐘火車到錫旅行借宿城中勸學所並於二十四日赴惠山游覽勝蹟二十五日參觀城中各學校二十六日卽擬返常云 
實業 
[電知發給輪船暫行牌照辦法廣東]  
　　粤省關務處昨准郵部電開來電並粤督咨均悉秔商等組織公司製造輪船非旦夕所能蕆事儘可從容先期預報本部照章辦理現在新章甫頒尚未周知有華商新造輪船不日卽擬行駛者自應量加體恤免致窒碍所請一面中關給予暫行牌照一面照頒到送關驗明換給永遠船牌之處尚屬可行惟必將公司及船隻名稱先行電部俟部電照准方能給予暫行牌照至有違章駁冋不准發照者仍將船牌調銷各節應依議辦理 
[札查各屬茶業情形廣東]  
　　粤省勸業道札行各屬文云案奉農工商部頒行五年籌備事宜表本年應調查内地茶業情形並推廣茶務講習所又奉劄行飭於産茶省分籌設茶務講習所各等因奉此均經通行遵照在案查茶爲中國特産出口物品列爲大宗從前原足以頡頏洋 
 
 

Page 12

 
 
貨補塞漏巵祇以近年未能講求進步而印度錫蘭等處又多方研究焙種利遂被奪業以日衰誠宜亟行考察改良以保固有之利源而蘄實業之發達查本省如淸遠鶴山開平等縣均屬産茶之區其他各屬亦多有出産聞近年均形退减究竟從前最旺時代年中産茶若干近年産茶若干因何退化是否減種原有種茶地方現在是否多有荒廢卽改種别項利息較茶如何亟應通飭調查具報核辦並飭遵照部行迅速分行外合就札飭札到該屬卽便遵照查明屬内地方如向有産茶之區卽按以上開各節詳細淸查限文到半月内具覆核辦一面籌設茶務講習所刻日開辦禀報具其無産茶地方亦卽調查土宜能否試種具禀察核 
[咸育公司案咨請速訊安徽]  
　　農工商部咨行江督略請據安徽宣城縣咸育公司總理職商萬祖恕禀稱寃案久懸遵批候質該被告武道勷等仍法外逍遙任控不理拖訟六年之久求一勘算對簿之期渺不可得叩懸咨行江督部堂委公正大員就近將武道勷張義樹與職一倂押發皖坦高等審判廳並傳集圩内人證將圩隄房倉工程合圩田價值逐細估勘明確澈算研訊果誰浮冒霸掘吞損依律究結詳請核咨前來查此案事關墾政紏訟多年原告萬祖恕屢控不休武道勷等若非情虛何以延不對質上年八月間本部咨行貴督遴委傳集兩造秉公澈究在案茲據該職商禀同前情相應再咨查照迅飭武道勷等赴皖就質俾從速訊結完案以淸訟累等情江督准咨後昨已咨請皖撫核辨矣 
雜記 
[自治學員增薪水之衝突武昌]  
　　湖北自治籌辦處附設之自治研究所現届畢業各學員以定章自治公所總理月薪僅錢十六串值此百物均貴之際萬難敷用乃相率要救將薪水增加方允考試畢業否則解散另謀他業當經自治籌辦處坐辦莊觀察綸裔參事張紳國溶出爲調處允以次日會謁鄂督請示酌加至次日各學員至督署偵探莊張等並未上院且於夜間召集學員由張紳訓勉語中頗帶冷嘲熱罵之意衆學員大憤果一律停堂抗考卒業幸經研究所長邢家煃及姚參事晋圻等再三調勸允以比照各屬高等小學堂長監學之例給薪各學員始悅服應試惟排除張紳爲自治研究總會總理之意仍未能消茲將籌辦處所出允加薪水牌示列下照得本處前次規定各廳州縣自治研究所所長教員等薪水等爲各地方財政困難力求節省起見迭據該生等來禀力陳權利義務平均各節亦係實在情形准如來禀所有各屬之自治研究所所長教員准予此照各該廳州縣高等小學堂長教員一律辦理仰候通飭各廳州縣知照 
[爺虐斃媳婦之風潮厦門]  
　　廈門蚶壳井近有提署把總陳總爷名淵源者因貪王姓之富聘王女爲媳女父母早逝幼依叔父成人其叔父固外洋番客也陳聘時意在貪其粧奩及上年迎娶後嫁粧平平陳大不悅遂視媳如眼中釘時加　打本月十三日竟被虐斃鄰右不平公禀厦廳董司馬蒞驗司馬遂於十五日帶同仵作往驗觀者聚衆數千人之多當據仵作喝報死者頭上二傷係剪刀所刺口角兩邊劃開係用刀割隂戸亦被刀割　内揷竹竿三寸有餘頸項又有繩索勒痕二道云云仵作報畢觀者大閧以陳如此　心辣芋毒斃媳婦非將陳處死抵命不可一倡　和人聲鼎沸　司馬對衆勸論衆　肯哉致隨帶巡土當被衆打傷四五名血流如注由是董司馬不得已飛請各紳到塲當衆宣布陳罪定行嚴辦衆始退董司馬遂帶陳回署收押嚴辦現紳商學界刋發傳單詳叙陳某凌虐種種慘狀觀者髮指大約此次難逃法絪矣 
[漢陽輪慘被撞沉厦門]  
　　太古行漢陽輪船於本月十三由厦開香港十五日由香港開往寗波不料駛至魚山船撞石礁登時沉溺計客二百數十名祇救起十二名餘均淹没貨物亦同歸於盡云 
[恩平亦有閙署之飢民廣東]  
　　恩平地方瘠苦水少山多頻年歉收當此靑黄不接之際貧戸皆藉刈草售與窰戸以資餬口本年該邑因有梁錦昌代合德堂抽收窰餉不依舊章藉勢照碍售價每兩加抽五分苛抽肥已窰戸不允致將販運山草商人岑潤六勒押在署已經兩月之久該貧戸刈草無由發賣覓食無門而岑潤六奉押時草數未結由是怨聲沸騰忽於本月十一日有飢民數百擁入縣署聲勢洶洶後由該縣令允將岑潤六放出飢民始含怒而散 
[淸談]  
[嗚呼哺餟世界]  
　　以研究自治之學員。而相約停課。爭增薪水。不可解者此其一。 
　　以受恩深重之司道。而减放薪水。齗齗爭執。不可解者此又其一。 
　　然則諸君子之學古入官。將以徒哺餟乎。否則何諸君子。不務其大。而偏於口食細微。一再爭執耶。 
　　或曰。今日之世界。實一哺餟之世界也。君不見。以部尚之尊。督撫之貴。尚兢兢於集權分權二問題。中央地方。彼此互爭也。何獨責一司道一學員爲。 
文苑 
[頤和園詞（李國瑜）]  
　　　　　　七言古詩用長慶體 
　　飛亷桂觀楊柳風。桃花落處肅肅紅。開道算緡充海部。那知畿甸起離宫。淸漪舊址供游宴。傍水依山拓廣殿絶。壑鬱靑翠欲流。舊池澄　明如　。重開玉宇結瓊樓。堯母門高爽氣浮。正殿排雲　日月。湖光山色望中收。寳和殿上朝初罷。紫禁城高雙鳳下。柳拂霓旌拜冕旒。花飛芝蓋來車駕。先皇嗣統中興時方召聯翩國步持。玉闕風微飛燕雀。金田日暖靜鯨　。大亂初平宜休息。鶯花不數南朝迹。九重只　頤大和。十家那更惜民力。疑奉瑤池萬壽觴。扶桑　陳忽侵彊。帥臣慷慨臨山海。敵騎憑陵近瀋陽。馬關約定民疲困。有詔翻然更法令。人才雜進濟時艱。難别騏騄與梟獍。消息傳來恐未眞。調和骨肉仗儒臣。謠傳豸服趨黄屋。已見　輿入紫宸。垂　爭頌宣仁后。恥視　盧同史籕。朝有温公法不新。漢家制度仍依舊。效居彩仗下雲端。肯負親王買宴錢。翠輦重經芳草路。遨游正值艶陽天。亭臺如錦花如霧。一歲三時國裏住。靑帘爭呼陽羡茶。霜毫　出江南　。邊　輕開鬥楚吳。漫憑篝火聽鳴狐。大沽已　聯軍幟。十萬横磨劍在無。羽書又報津門　。倉卒聞警返宣室。條忽虜騎没京華。兩宫夜卒危城出。單衣豆粥向居庸。無　雲車從六龍。回首熱河同避地。一般聽斷景陽鐘。高梁橋柳腰肢　。萬歲山頭雲霧鎖。連營艮嶽五洲　。幸免阿房三日火。玉泉秋老日黄昏。野宿羆貅萬竈屯。不見王公班道左。又看戍卒出園門。畫角軍笳鳴關下。玉階霜罩琉璃　。永寗殿宿痕都丘。淸芝岫牧阿刺馬。昔時燈製擬西洋。電氣還欲奪月光。莫冋宜　尋舊館。秋林月黑花茫茫。園中一水平如掌。御苑霜來殞菰蔣。不見輪舟破浪來。惟聞蒿葦因風　。地轉天旋返八鑾。不　重憶亂離年。未央依舊生春草。門閉東風宛然。肯令東風門久閉。旌旗又復效　去。山水聊適埀暮年。詔書還問維新計。空望　山痛鼎湖。瑤池馭返鶴聲孤遣。謀布憲更新法。重整金湯　舊圖。圓明　址君知否。刦灰滿地甦旣走。禾黍離　影殿基。憔悴宫花更宫　。風捲西歐亞雨斜。磨牙四境盡　蛇。須更敝　　時變。莫再宸　玩物華。容到瀛　芳杜　。迀儒空自憂時局。連昌宫闕烏夜啼。涙卜開元天　曲。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[學部奏酌擬管理歐洲游學生監督處章程摺（續）]  
　　一前項學生旣至某國入某校給官費之後不得改赴他國游學並不得改校改科違者應卽停止官費一前項學生在歐洲留學之期至少三年至多不得過七年如至七年而猶不能畢業者應卽停止官費但大學畢業後再加特别研究者不在此限一前項學生未經畢業之際除實係重病經醫生騐明不能修學外概不准私自輟學回國違者停止官費並追繳以前所用官費其因重病回國者病愈之後亦不得復給官費游學以上管理官費生條欵一自費生能考入大學專門學校習農工格致醫科經監督處查明確能循分力學成績優異者由監督處咨明本省酌量補助學費一自費生在大學或專門學校爲旁聽生及入學時不依該校考試定章平時不應學期試驗將來畢業時不能得學位及畢業文憑者不得給予官費但已經得有學位及畢業文憑者更加特别研究者不在此限以上管理自費生條規 
　　第五節經費一歐洲游學生監督處經費每年共計三萬八千兩分爲五處每處每年計銀七千六百兩由原認省分按照原解數目分爲五分逕匯歐洲一歐洲游學生監督每員每月薪水銀三百兩按西歷計不計閏監督處公費每一處每年銀四千兩房産火食書記僕役一應費用均在此項公費内撙節開支一各省所應解之學費每年作一次或兩次由銀行逕匯監督處如分兩次匯寄則須加匯一成活支一前項學費如每年作一次匯寄者應於西歷二月内匯到分兩次匯寄者應於西歷二月及八月匯到不得遲誤一游學歐洲之官費學生英國月給學費十六磅法國比國均月給學費四百佛郎德國月給學費三百二十馬克俄國月給學費一百三十五盧布均照西歷計算不計閏一前項學費分爲校内費及校外費其校内費每年由各學校會計處將該生全年應繳數目開送監督處由監督處直接向學校繳納其校外費於每月一號發給概不得預行支備一前項學費係將校内之書籍實騐曁校外之飲食房屋衣服旅行醫藥等費一倂包括在内概不另發亦不准别立名目增給費用一從前已准給官費之學生如現在尚在預備未入大學者應照上開學費數目减給五分之一此項學生如一年以後猶未預備完全不能升入大學應卽停止官費一游學歐洲官費學生自中國起程時每名發給治裝費中國銀元三百元川資中國銀元五百元畢業回國時每名亦給川資中國銀元五百元不另給歸裝費如該生本在歐洲由自費改官費者不得補給赴歐川資及治裝費畢業而不卽回國効力義務者亦不得領回國川資一前項學生因重病回國者得由監督酌給川資等費但不得過五百元 
[憲政編查館奏核覆修訂法律大臣奏變通秋審覆核舊制摺續]  
今旣明定司法權限凡判罪一切自須責成專官日歷來秋朝審覆判之時供勘紛繁晷刻迫促在未習律例者固難置一詞卽稍明法理者亦難於定斷是以朝審之覆核大臣及九卿駁正者恒不多見久同虛設外省督撫布政司各道之與秋審者更不過隨例公坐其臨時改定罪名者亦罕所聞實於刑名鮮有裨益擬請照該大臣所請外省秋審由督撫布政司會審京師朝審派覆核大臣及會同九卿審錄之制均卽停止至原奏内稱秋審由按察司或提法司審勘申呈法部核議朝審概由法部核議刋刻招册進呈黄册各節皆以統一法權酌存舊制查臣館議覆死罪施行詳細辦法摺内曾聲明京外高等地方審判各廳所定死罪案件係監候人犯在京由該部彚案辦理在外由該省提法司照例分别實緩彚案申報法部照例核辦等因業奉諭旨允准欽遵通行在案是已設審判廳地方已無覆核解勘之制其未設審判廳之處若概將秋審人犯解司審勘不無煩累且舊例距省　遠之府廳州縣秋審人犯本皆免其解省現擬推廣以期逕捷所有未設審判廳地方秋審人犯皆由提法司或按察司就原案核辦秋審後尾申報法部彚奏母庸解省審勘俾省繁又而昭畫一餘均如所請辦理現正繕寫現行刑律黄册正本擬凡律内各條有關涉秋朝審者均應一律修正以免兩歧如蒙兪允擬卽通行京外各衙門遵照抑臣等更有進者明刑弼教立國之本而死罪之出入尤關係入心向背時局盛衰定制秋朝審爲國家大典禮節文法均極繁重所以昭示辟以止辟攸恤庶獄之深衷現旣尊重司法更定章制嗣後任司法行政之柄者固當愼選人才嚴加考核使斷重罪者舉開脫之弊鍜鍊之失皆無自而萌卽問刑衙門於論讞之初覆核衙門於定辟之際皆當不厭煩難務求詳審必使法當其罪人得其情就辟者無所含寃應寛者皆非幸免方符朝廷鄭重司法責成專官之本意此又司法諸臣所當黽勉者也所有核覆修訂法律大臣奏變通秋審各緣由理合恭摺具陳伏乞皇上聖鑒謹奏宣統二年三月十六日奉旨已錄 
本埠新聞 
[四誌巡士拘人之齟齬]  
　　閘北三路二區巡士高向榮（卽高湘雲）孫自道（卽沈如濤）被租界吳淞路土渣膏作主王瑞榮（卽王瑞郎）控告越界拘入一案昨晨捕房曁三路二區警局恊解王瑞榮與兩巡士至公共公堂請爲復訊寳讞員曰此案業已勘查明晰實係該巡士等違章越界咎有應得遂商之英副領事布君判將兩巡士仍交張副巡官帶回解送總局按例懲辦王瑞榮着仍還押捕房候巡警局補送提票到廨於禮拜五再核又聞此案昨經巡警總局警法科查得尚有九二圖地保馬禮生得賄包庇當將該地保及合夥煎膏之蔡忠才吳劉氏一倂逮案由孫正裁判提訊蔡與該氏供稱曾託馬代領執照出洋三百餘元允許不禁質之馬供認得過洋一百零五元向縣署請領執照判一倂還押勒令馬繳出賄洋再行核奪 
[華綸公司赴廈招股]  
　　商務總會函致厦門商會林叔臧京堂畧謂近來泰西天福緞暢銷各埠利權外溢現由沈仲禮周金箴朱荷三嚴 
 
 

Page 19

 
 
子均諸公發起挽回利權之策創辦華綸機織綢緞公司股本六十萬沈周朱嚴諸君已認一半已在上海建廠築屋尚需股若干萬特派鄧濟川君到厦招股成此美舉云云聞林京堂熱心實業現已提倡認股矣 
[核准自治公所總董]  
　　上海城自治公所選舉領袖董事李平書陪董莫子經由監督田大令申請督撫核准加札曾誌前報茲奉批回畧云領袖董事准李紳充任所請加札一節因刻下各屬自治公所董事名册尚未到齊應候彚案分别給札等語昨田大令已知照該所董事矣 
[春賽二誌]  
　　昨爲旅滬西商春季賽爲之第二日計賽十次第一次二十三馬亞爾登代大英公司黄衣帽靑馬勝第二次八馬亞爾登代大英公司黄衣帽黑馬勝第三次二十一馬花旗銀行紅藍衣藍帽黄馬勝第四次七馬亞爾登代麥邊洋行藍白衣藍帽靑馬勝第五次十八馬强生代怡和洋行黑衣帽黄馬勝第六次十馬洋人魯代工部局藍白衣黄帽白馬勝第七次十八馬强生代怡和洋行黑衣帽白馬勝第八次六馬海司洋人代沙遜土也紅衣藍帽白馬勝第九次二十二馬克明代麥搿利搿紅衣黑帽白馬勝第十次二十馬强生代平和洋行白衣靑帽靑馬勝 
[局差與局書之交情]  
　　浦東總巡游正巡官前日奉滬道札諭飭查局書張其誠舞弊等情游巡官遵將張革退交差看管詎局差因念同事已久碍于情面私將張釋放回家刻被巡官查悉立傳該差到案嚴限卽日交出聞昨晨已將張在家尋獲交案矣 
[城内]  
[限期遷葬]  
　　本縣田大令日前諭飭西門 
老北門各舖地甲細查浮厝棺木一律遷葬昨據各地甲報稱查得西馬橋公路上有周秋榮私埋棺木五六十具浮厝十八具趙福生埋葬二十餘具浮厝五具曹阿大埋葬二十餘具浮厝五具漕也松埋葬三十餘具浮厝二具沈桂卿埋葬二十餘具浮厝一具秦姓地上埋葬十餘具等語大令諭飭該地甲速卽傳諭限各親屬於十日内一律遷葬如違由同仁輔元堂代遷代埋 
[勒令遷居]  
　　徐松林控陳和尚積欠房租錢六十八千有餘昨由一路巡局德正巡官提訊陳供房東願將欠租减讓小的自當遷讓惟求寛限判限月底搬出如違押遷 
[分期拔還]  
　　曹杏林將顧阿三扭至一路巡局由德正巡官訊問曹供在太平街開設德大米店曾與顧順興點心　主顧阿三往來被欠米洋五十餘元求請追還顧供欠洋屬實湏求寛限判分兩戎於四月半繳淸 
[不認攫物]  
　　王吉亭前日挈　女孫在邑廟花園買物忽有扒竊朱金生將孩之耳上金圈攫去授於同黨旋被王拘獲扭至一路巡局訊究朱恃無贓証矢口不認刋押候查明再核 
[道搮照錄]  
　　王綬珊禀批案奉前撫憲陳准咨札道交檄縣廨轉飭措繳乃迄今未據復到據呈前情究竟顧庸齋現在曾否身故其子墨泉現住上海何處仰上海縣移會租界會審官一體查傳勒限措繳給領勿任避延仍具報詳咨毋違 
[一路巡局批詞]  
　　民婦顧宋氏禀批據禀爾　金氏怙過不悛復喚同伊兄金春林到家滋擾等情以後如再有前項情事准卽扭局訊究可也著卽遵照烏木烟桿業店作信昌祥等禀悉該業店工兩帮前經議妥規條呈縣核准給示遵行在案自應一體信守各勤生業據禀工帮懶惰不守本分之輩從中煽惑偪加工價萬一出首偪勒罷工兩俱損害自屬實情如果有該項情事本分局負有維封安寗之責准卽禀候酌奪辦理該店等亦毋得藉端尅减致滋事端仰各遵照此批抄黏存民婦瞿朱氏禀批據禀陳和尚欠租不繳冋索恃蠻懇予勒遷等情候飭傳案集訊察奪民人曹杏林禀批據禀顧老三延欠米欵冋索不理請追等情候飭傳案訊明察奪民人周杏馨禀批據禀李阿壽抗斷覇屋毁拆窗壁請予勒遷並追還各物等情候飭傳案訊明核辦 
[南市]  
[塗改鈔票]  
　　昨有川沙鄉人徐金榮至大碼頭鄭洽記土行購土給一信成銀行五元鈔票該行夥察知該票係一元塗改五元立卽扣住報知該銀行扭送總工程局訊究徐供票由鄉間某甲所付可將其人交案判交鄭洽記保出予限十天交人 
[减少罰欵]  
　　洽順肉莊股東金　山前在靑龍橋姘婦傳奚氏處續歡被氏夫進生紏同湯百奎等多人攫去洋二十元並硬剥衣服勒寫律據金心不能甘控由工程局提案訊實着傳將所攫之洋及律據等父案將洋充公筆據塗銷限令傅夫婦於三日内遷出境外金罰洋五十元撥充普育堂經費在案茲金挺押不繳昨復提訊判减罰洋三十元押限措交 
[查獲贓賊]  
　　公共租界天津路福利利公棧寓客費冠卿於本月十九日乘寗紹公司某輪船來滬起岸時失竊網籃一只内有衣包兩個及雨衣一件昨由偵探查獲黄阿四沈阿大王阿狗等多人經工程局訊供不諱並稱雨衣一件由王阿狗質在乾興押店餘贓均被同黨小南京取去至時常所竊之贓均賣於陸炳生所開之洋鐵店内等語局中遂卽將陸拘獲吊出原贓由陳裁判訊實判黄戒責一百五十下押二十天王戒責一百下押十天沈因不認同黨判令戒責四十下斥釋陸罰洋四元充公贓物存局候領 
[是否誣控]  
　　無錫婦人盛李氏前次回籍時曾將衣箱一只寄於西門外同鄉人邵梅柏處近日來滬向取内有洋銀五十元及皮衣三件已不翼而飛冋問不認遂將邵　控西區　送工程局訊究邵供實被該氏誣控判邵交保候查明再核 
[閘北]  
[省釋無辜]  
　　獵戸陳阿林携銃行走由四路一區解送總局已誌昨報昨經孫裁判訊得陳確曾領有寳山縣諭照判卽省釋將案註銷 
[須問族長]  
　　徐富寳與寡嫂徐龔氏侄孫徐金生爭産紏葛一案昨經四路一區黄正巡官傳案覆訊兩造供詞各執判邀到族長再行訊斷 
[調戲女工]  
　　屠夫方老三調戲缫絲女工丁阿二被女兄丁介香撞見互相扭毆由巡士拘入四路一區判方責二百下具結斥釋 
[英租界]  
[拐賣鄉女]  
　　陳蘭州陳李氏夫婦與伊女之姘夫阿炳及無賴木根等串誘鄉女陸銀珍價賣分肥被女報知楊樹浦捕房派探將陳夫婦查獲昨解公堂請究判分别押候補提人証再訊陸銀珍著暫留棲流所候核 
[舍舊圖新]  
　　牟啓春之姘婦車氏近復與劉質惠私識賃居北福建路五百八十號屋内被牟查悉報請匯四捕房派探將男女查獲昨解公堂請究年供與氏姘識多年生有子女詎氏不安於室又與許私識逃匿請爲究辦訊之許與車氏供詞含糊德襄讞商之西官判氏交牟領回許從寛開釋 
[拐匪狡賴]  
　　寡巡黄張氏偕女張周氏控范金山拐賣六歲女孩何和尚等情昨由包探將范拘解公堂訊供不認判押六禮拜期滿驅逐出境 
[無力繳齊]  
　　馬夫王阿福因拉韁不愼在南京路山西路轉角　斃崑山人陳三寳之母陳徐氏由廨判王給償原告撫恤洋一百元在案詎王延不繳出昨由包探解廨復訊屍子陳三寳投案領洋王祇繳洋廿元餘求寛限判王還押著再繳洋三十元餘准交保理處 
[舉目無親]  
　　周洪裕在楊樹浦某木作内自縊圖盡由捕救下送至捕房昨解公廨請訊據供揚州人來滬找友無着盤費用罄不能回家是以圖盡判留候資遺回籍 
[舟子難靠]  
　　舟子陳阿發將船内值洋七 
 
 

Page 20

 
 
十元之生財質洋浪用被船主婦施胡氏查悉報捕派探將陳拘獲昨解公堂請究判押兩禮拜以儆 
[德商追欠]  
　　德商克魯森洋行控黄生記不還貨洋昨由包探將黄傳至公堂判令交 
[馬夫殘忍]  
　　馬夫王阿年因奘繙譯官病馬駕車昨被包探拘解公堂請爲究辦判將病馬充公王從寛開釋 
[攫奪手鐲]  
　　沈學生在勞全路攫取馬姓婢女馬梅英銀鐲由捕追獲昨解公堂訊知該婢女被其主凌虐業在濟良所判沈還押候禮拜五知照濟良所將女帶堂質訊再核 
[積欠車租]  
　　嚴吕氏控吳阿二不付　租小洋二千五百餘角昨由包探將吳傳至公廨過堂候訊 
[重入租界]  
　　過犯張順芝王阿大黄阿根逐出復來由探一倂查獲昨解公堂訊明判張押西牢半年王押三月黄押一月期滿仍一倂逐出租界 
[小孩被疑]  
　　小孩周賢臣手持鐘表上所用發條在途行走巡捕見其形迹可疑拘入捕房昨解公堂請究據供在小東門内築興鐘表店内習業發條係店内之物並非竊來判留候禮拜五該店主來案再核 
[美租界]  
[匪徒攔刦]  
　　黎仲儒前晚行經北江西路忽有匪徒三人攔住去路拔刀相向致被刦去衣服現洋金表等物黎卽投報捕房捕頭卽飭中西探前往查拿務獲究辦 
[庽客失竊]  
　　木匠莊炳林寄宿菜市街五號馬阿三小客棧内前晚因失去衣包一個向棧主索賠致起衝突扭控捕房捕頭飭馬賠償洋二元斥釋了案 
[包車衝撞]  
　　鮑阿四昨拉東洋車至黄浦 
路被日本醫生之包車撞壞車輪由捕拘送捕房諭飭該日人賠償修費了事 
[茶館聚賭]  
　　伯頓路一百六十六號小茶館前晚聚賭被中西探查見禀報捕頭飭查茶館主姓名候禀公堂傳案究罰 
[傭人捲逃]  
　　住居蓬路四百九十六號六牌之梁玉衡昨至捕房稱被傭人某甲竊取首飾現洋等物逃逸請爲緝辦捕頭准之 
[法租界]  
[僅開一店]  
　　烏利文利喴等各洋行前控已閉燮理齋鐘表店主陸榮齋虧欠貨洋經公堂判交保人文美齋主陸慶記保出料理在案迄已日久案仍未了前日原告投稱榮齋近致王維洲一信内載爕理齋停閉後曾有洋三千元寄在侄子慶記所開文美齋兩鐘表店内後因程記不肯代理此揭穿通在等語請傳慶記追究質之慶供商人租開文美齋店有契據可証判候查明是否開有兩店再行核辦 
[責成保人]  
　　米店主唐瑞林前控經理顧雨海舞弊用空帳洋數千元經公堂迭次訊究交保料理在案事閱年餘仍未理妥近由公堂著保交案屢傳不到前日飭傳保人吳友泉到案供稱顧不在滬須求寛限判限三天將顧父案否則惟保人是問 
[押限交人]  
　　何榮生前將田單向陸連桂抵洋六十元未幾卽行贖回嗣陸察得所付之莊票係屬僞造故　經付人陸阿富拘廨請究旋有顧增林投稱被陸欠去洋十一元又飯食費六元七角五分求請附追供此事係何榮生一人所爲餘語支吾判押候交到何　生訊辦 
[原告自悞]  
　　顧阿海前被某甲扭控攫搶洋銀等情經公堂押候傳到原告再行訊辦嗣因該原告遠離上海無從傳訊故復解案請示中西官以原告旣不到案准予開釋 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[劄覆]  
[劄復設立公司開墾葦蕩營案]  
　　爲劄復事據諮議局呈以上届議會議决設立公司開墾准海葦蕩營一案現擬先行履勘測量辦法呈請轉咨迅予施行等由前來除照錄來呈咨請江北提部堂核辦見復外爲此劄復諮議局查照再本部院會銜不會印合倂知照須至劄者 
[劄復洋商道契一律收稅案]  
　　爲劄復事據江蘇諮議局呈稱議准洋商道契一律收稅請予公布施行等由到本部堂據此查此案前經陸護院行令江海關道查復現尚未據復到尚未能作爲實行據呈前由應再札飭該關道考查條約並歷年辦理情形能否按照諮議局議案切實施行迅速詳晰具復以憑核辦除分别咨行外爲此劄復諮議局查照須至劄者 
[劄復度量權衡改制推行案]  
　　爲劄復事據諮議局呈上届議會議决度量權衡改制推行一案本局議請酌改兩欵業於上年十一月初四日接奉瑞升撫部院劄復照准其呈請切實聲明兩欵瑞升部院以爲尚有意見欲待磋商說明原委事由劄交復議在案兹本局於本月十二日開會復議查瑞升部院原劄所說明前一欵於暫用舊器之日卽將新器之數折合施用洵可省去中間習慣一種舊器之階級後一欵確定縮短開用新器之期皆與原議呈請之意適相脗合業經公同議决認爲可行理合補具條文繕摺呈報爲此呈請督部堂撫部院迅予公布施行再今届議决於復議條文並補一義所有行用官器當先責成官署局所而後及商店人民合倂聲明等由並開具淸摺呈送前來應卽札飭寗藩司曁度量權衡局查照先今議復各案妥愼辦理除分别咨行並行南洋官報局公布外爲此劄復諮議局查照須至劄者 
[議决案]  
[呈請批答司法研究所質問案]  
　　爲呈請批答事查局章第二十六條載有諮議局於本省行政事件及會議廳議决事件如有疑問得呈請督撫批答等語本月十六日會議議决司法研究所質問案一件理合呈請督部堂撫部院照章批答爲此呈請督部堂撫部院迅予答復 
　　謹將宣統二年三月十七日第二届臨時會會議議决司法研究所質問案一件繕具淸摺恭呈鈞鑒查籌辦審判以養成司法人才爲最要關键今臬司所設之司法研究雖專爲省城商埠之審判廳本年急於成立而設然該所肄業官員之多不下百十人影響所及關係非淺其不宜苟簡可知謹將所懷疑問條列如下 
　　一學期司法研究所章程甲班期以八個月卒業乙班亦止一年雖開辦之日已届省城商埠審判廳成立之年事前不及預儲迫切任人不得不爾然敷衍草率恐無以收得人之效查丙午年前署皋司朱在省城開辦法政講習所以一年畢業而前撫部院以其年限短促恐無以收培植人才之效果令此項卒業候補人員仍照新章考試重入法政學堂肄業用意何等鄭重今之研究所徒以期迫之故數月研究任官終身辦法母乃太簡此對於學期之不能無疑者一也 
　　二學科該所學科中有講日本民刑訴訟各法無論該訴訟法與其主法相輔而行旣未講該國之民法刑法學理上已無所依據且所講僅僅日本之訴訟法卽審判廳成立亦不能實用學理實預蓋兩失之其他如憲法民法商法刑法均未列入課目刑律草案止令自修此對於科目之不能無疑者二也 
　　三學員該所教習三人一二月間更換倩代盡非其舊種種傳說騰笑衆口而讞局人員均定爲八個月畢業予以旁聽名義亦可一體任用雖其中不少精明强幹之員然武健之風寢成習慣五刑三木視爲利器舊社會所推爲能吏未必適於新社會此對於教習學員之不能無疑者三也總之司法獨立爲立憲國之要政人才不易得則養成之法宜精養成不合法則墮落之譏可畏審判廳按照飽章亟應分年設置試問以何等人才當此文明審判縣之重任始基不愼貽害無窮此本局所以懷疑莫釋也應請批答俾釋憂疑 
[呈請續議禁止湖北籤捐彩票案]  
　　爲續行呈請事本月十九日會議查本省行銷彩票尤以湖北籤捐票爲大宗禁止本省彩票雖蒙交局復辦其實已荷照辦禁止外來彩票亦經議决呈報在案茲閱報載鄂粤督部堂往來電文具見申禁自爲各省固有之權卽鄂督部堂亦本無强鄰爲壑之意江南事同一律本省人民不願多讓粤省而鄂督部堂對我江蘇尤有苃舍之愛更未必强舊治以所難堪事關本省禁令本無待咨商他省而外間傳聞謂大吏必以和訓爲美前次督部堂劄復亦以各省爲言理合抄錄報載粤鄂往來電文呈請鑒核爲此備文黏單呈請督部堂撫部院倂入前案迅予公布施行 
　　鄂督致粤督電籤捐票駐粤分局因尊處禁售已改爲南洋分局本應移設南洋頃據局員禀上年中彩紅票照章必截至本年底方能止兌粤商分銷票價舊欠甚鉅亦待陸續催收擬請暫緩侈局料理對彩收欵未完事宜俟年底事竣移撤等語查係實在情形惟此後彩票應轉寄南洋不准銷及粤境冀符我公禁令除飭遵外謹聞並盼復 
　　粤督復鄂督電鄂省彩票現值粤省禁賭之時未便此張彼弛承示不准銷及粤境以符奏案足紉公誼至於料理對彩收欵暫緩移局亦屬實情惟乞嚴諭該局員勿再售票因近來士紳禀訐確見此項彩票尚在行銷恐滋藉口也除轉行飭遵外謹復 
[記事]  
[十九日議塲速記錄（續）]  
[宣布阻止洋商内地私設行棧案]  
顧君陳述右案之理由（見十九日報） 
　　一百二號此案於去年曾已提　交審查會當時因將閉會禾及議决其所叙各節係指南匯 
 
 

Page 27

 
 
屬地之事案皆係確鑿惟今年情形又與去年不同去年周浦鎭之三井洋行由商會禀報但改爲採辦處並未實行禁止但此種事　不僅南匯一屬而雜居之商人又非僅日本一國極應由諮議局提出議决責成地方官切實禁止卽去年審查案亦已擬有辦法 
　　八十八號尚有洋商並非開設行棧手提負販到處兜售者此層可否加入　　十二號此事根據條約馬關條約有可在内地購買物件而無售賣物件現在依據條約則理由自充足 
　　二百二號約章雖不甚明瞭而今年情形又與去年不同似當交法律審查會七十號贊成並謂江寗城内日商擅開洋行情形亦當從根據上淸理卽可易於交涉 
　　十八號通商有埠必不畏其影射决不能佔及全境 
　　議長請贊成交審查者起立　全體起立 
[議長又報告周紘順提議緊急動議案]  
　　四十八號今日議事日表淸查荒地一案急須呈報 
　　七十號緊急動議因調查戸口非常危急實應先議 
　　八十六號亦言調查戸口風潮應先提議 
　　六十八號遂陳述泰州一帶因調查戸口愚民煽惑成絶大風潮調查員及議員均受其害現由泰泰州至東台蔓延無已後患無窮須請公决急於施行 
　　十八號本地愚民而重辦之亦屬可憐然其　此之由實係悞會此應地方官紳任其責不能責愚民無知迨已閙事復加以操切則其疑懼益甚恐亂事未易遏止惟有由地方體面紳士常行周歷各地曉以調查宗旨自無可慮故現在實不宜主張重辦仍責成官紳釋地宣講能分地開導亦較重辦爲得 
　　七十號又述該處閙事情形實由地痞奸民從中煽惑所致現在嚴辦者非愚民寳指奸民若一寛縱非惟亂無已時自治等事亦必不能再辦矣 
　　六十一號又述東台滋事情形且言愚民奸民當分别淸晣 
　　八十六號不能責備調查員辦理不善頃七十號所言極爲正當擇尤懲辦係濟急之法 
　　議長報告寗藩台曾報告東台亂事調查員至八百餘員之多究竟調查員有多少 
　　六十八號答調查員約有二百餘人 
　　二號此事可由自治籌辦處區處 
　　十八號調查戸口本屬藩司所職地方自辦又派員過多遂致滋事若因悞會章程遂指爲奸民名義上不甚相合現在惟有責成地方官謂地方紳士助官辦理致生亂事仍請由官曉諭 
　　九十一號現在事旣生發諮議局萬不能分畛域置之不問 
　　六十三號現揚州府主慈善不妨稍主嚴厲方可得劑其平 
　　七十號比案若交審查會可先請公議辯法審查會方有依據 
　　四十八號此案初謂緊急動議案若父審查會須俟至二十五後再開大會公决豈非失緊急本旨現在主張嚴辦亦不宜過分操切儘可責成地方官分别良莠切實辦理一面仍將戸口從速調查 
　　九十七號現衆意大略相同請卽公决是否將原案呈報加入上議各意 
議長請表决全體起立認可（未完） 
專件 
[外務部咨憲政編查館韓國華商租界章程發交官報刋印文續]  
　　第七條請發合地契或認證地契者須照後開數目納費發給費每一件　金一圓認證費每一件金五拾錢 
　　第八條照第二條但字以下定章永遠租有地叚者自本章程實行後一年以内須將可證明其權利之字據呈由淸國領事官轉交理事官請給新地契但曾經理事官發給地契者者可作爲按本章程發給 
　　第九條租界内道路橋梁溝渠等項由淸國領事官管理幷由現住租 
界之淸國人民自行維持其費用在租界經費項下開支但遇有須新設或有更改之時由清國領事官與理事官協議决定 
　　第十條關於租界之經費卽在第四條第三項所定地稅全數三分之二項下開支如有不敷用之時應由現住租界之淸國人民擔任如遇天災地變以至道路橋梁溝渠等項捐壞居住租界内淸國人民力難擔任修繕經費全額齟齬時恊議可由韓國政府給發補助金 
　　第十一條凡日韓兩國政府及領有政府許可者均得在租界内設通信交通上下水道（指明暗水溝並食用自來水）電氣煤等項之切要布置届時須先由理事官與清國領事官協議以期與租界無所妨礙如因此項布置以至損壞道路等事應由經營者修繕前項之布置中係歸政府及公共團體經營者無論何種稅金幷公課概不征收　　第十二條韓國政府留有權利於公益上認爲切要之際可塡築租界地前地面如韓國政府在租界地前面塡築須設公共碼頭以便清國船隻停泊幷設道路俾清國人民往來無礙若淸國人民以爲切要經由清國領事官及理事官得有韓國政府許可後亦可在居留地前面塡築幷設碼頭 
　　第十三條淸國人民墳地應由韓國政府在租界外劃給幷永遠保護其旣經設定者一切照舊保存若有推廣或遷移以及日後新設者應酌照韓國與他國義地事例由淸國領事官與理事官協議立定 
　　第十四條嗣後如擬修改或變更本章程時應由淸日兩國政府各派委員恊議决定以上議定章程繕漢文日本文各二本畫押蓋印彼此各存二本俟由淸日兩國政府承認之日起一個月切實施行 
　　大淸國駐紥韓國總領事官馬廷亮 
　　大日本國統監府外務部長參與官小松綠 
　　宣統二年二月初一日 
　　明治四十三年三月十一日 
第　　　號 
[（某某）淸國租界地契]  
　　（某某）理事廳理事實（某）代表韓國政府將（某某）淸國租界内（某）號地一叚計（若干）方二邁當永遠租與淸國人（某）及其承受人　前載（某）及其承受人於上年陽歷十二月十五日内將下年地稅金（若干呈繳 
　　前載地叚遇有接收或轉讓時其承受租地權之人須將此地契呈由駐劄（某某）淸國領事官轉交（某某）理事廳理事官認證 
　　倘有水火盜賊及别項事故遺失地契記明地契號數及遺失緣由禀請駐劄（某某）淸國領事官知照（某某）理事廳理事官求發給新地契 
　　明治（某）年（某）月（某）日（某某）理事廳理事官（某） 
小說 
[社會小說淸夜鐘（二十九）]  
　　第八回姜孝廉抵掌逞雄談王半仙畫符施騙術 
 
 

Page 28

 
 
且說那僧人聽了姜曉岑問他如來兩個字兒怎麽的一個解法。那裡對答得出來。瞪着兩只白眼。一句也說不出。姜曉岑微微冷笑。又問他道。據你。們說起來。這個如來佛。一定是千年不死。萬刧不壞的了。那和尚方才回答道。這個自然。姜曉岑笑道。你的話兒。又講錯了。那如來佛祖。原是和我們一樣的人。一般也有牛老病死。那裡會萬刦不壞。不過他的智識。比衆人。强些。能夠幹人所不能幹的事情。講人所不能講的說話。那班愚民。就大家哄然一聲。把他當作活佛。其實這個如來佛。不過是個聰明睿智的偉人。和那泰西的耶穌一船。據他們研究經典的講起來說如來。死了之後。軀壳雖亡。精神尚在。這一團固結不散的精神。仍舊鍾聚在第二個人的身上。和你如來佛的聰明智識相等。好像就是如來再來的一般。所以叫做如來。如今的西藏喇嘛。有什麽活佛轉世的風俗。這就是從如來的兩個字上。發生出來的你旣然削髮爲僧。難道這些故事。都不知道麽。那僧人聽了姜曉岑的話。連懂都不大懂得。那裡肯信。只說何彌陀佛。你不。要枉口拔舌的混說。連我佛如來都說起來。將來死了。不怕下拔知地獄麽。姜曉岑哈哈笑道。天是一團空氣。地是一個圓球。那裡有什麽天堂地獄。都是你們這班妖僧。造出來的謊話。不過騙騙那班愚夫愚婦罷了。姜寡婦在旁聽了姜曉岑這般說法。只急得大驚失色。目瞪口呆。連忙趕過來。拉住了姜曉岑的衣服道。你不要這船謗毁神佛。天老爷要記你罪過的。你還是到後面去看看阿增的眼睛罷說着。又對那僧人說道。這個是我的姪兒。年輕混閙。師傅不要和他計較。那僧人正被姜曉岑駁得汗流浹背。巴不得這一聲。連忙答應一聲。往外便走。 
國外新聞 
[美國務大臣之演說]  
　　二十四日倫敦電云美國國務大臣諾克司君近在紐約白番洛商會赴宴卽席演說謂外交與商業二事必提携而行美國沾潤中國鐵路借欵固爲吾人條約之權利亦爲發達我國商業於支那帝國之要圖云 
[土國内亂續聞]  
　　二十四日倫敦電云據維也納電稱穆哈默特希扶開脫巴沙之軍由卡乞里克隘進圍阿民於克那白爾桀凡茲突遇勁敵受損甚巨二十三日柏靈電云阿爾排利亞省之代議士現反對土政府治亂之策 
[英國棉織業不振]  
　　二十四日倫敦電云孟哲斯脫棉織業主人與各工人開會商减工資百分之五此事業已中敗本日各主人將揭示停工 
[羅斯佛行抵腦威]  
　　二十四日倫敦電云羅斯佛君夫婦已抵腦威京城大受歡迎現稅駕於克里斯丹第七皇宫卽前此英皇英后抵腦時所駐之處柏靈現亦預備同式之供張以便於西方月十號歡迎羅君届時德皇將恭迎於車站其行轅亦卽爲去年英皇英后游德所處之宫云 
[社會黨節日之安靖]  
　　二十三日柏靈電云昨日爲社會黨五月節日歐洲各處舉行典禮者均頗安靖並無意外之事（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
