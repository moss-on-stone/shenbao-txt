# 1917 - 236 - 4916002

 

Page 1

 
 
   
 
 

Page 2

 
 
時評 
[多匪多盜（冷）]  
　　全國多匪上海多盜匪盜之所由來解散軍隊及兵變二者乃其大宗 
故欲治匪盜之法嚴罰乃爲治標而整頓軍隊方爲治本也 
整頓軍隊之法在選擇嚴而敎練勤尤須按時以給軍餉然而植勢之徒每以廣招軍隊爲得計以上三者均置勿問也嗚呼此匪與盜之所以日出而無盡歟 
專電 
　　北京電滇對羅佩金居中調停條件已全部拒絶（三十一日下午五鐘）北京電周道剛派劉嗣榮蔣方震羅澤暉駐京代表隨事與政府接洽（三十一日下午五鐘） 
北京電唐來電主改組混合内閣閣議否認（三十一日下午五鐘） 
北京電外界消息唐反對粤組臨時政府主設軍事院 
（三十一日下午五鐘） 
北京電倪嗣冲忽辭職段請東海電留並勸專任軍事以政廳長升省長（三十日下午五鐘） 
北京電閩督又來長電報告防務危急段立將原電鈔送陸海部核覆（三十日下午五鐘） 
北京電魯督前日來京昨接濟南急電禹城兵變今里馳回 
（三十日下午五鐘） 
北京電國際委員會對收回靑島大連威海土地主權巳詳愼審核今日付議（三十日下午五鐘） 
北京電上星期日馮段會晤結果即命唐督代表致電雲南（一）政府進兵川中在定川局决非對滇（二）滇軍在川者巳允編國軍之一師當然可以駐川尚　稍　若干人駐在川南一面勸唐速示一致態度 
（三十日下午五鐘） 
北京電財部日借欵昨簽字先交五十萬合同共十二欵要點（一）全額一千萬在日本發行大藏證劵（一）期限一年得展一年但大借欵成立雖在限前亦即扣還（一）折扣百分之七（一）銀行回扣百分之一（一）用途行政費細目與第一次大借 
 
 
 

Page 3

 
 
欵同（一）稽核准善後借欵十四條規定（三十日下午五鐘） 
北京電今晨財政當局言一千萬借欵確爲維持金融間接以裕政費自下月起鈔票絶對增發各機關臨時費支出限制辦法約下星期提出閣議 
（三十日下午八鐘） 
北京電交通借欵仍未進行有人詢曹汝霖曹但答日代表不日來京（三十日下午八鐘） 
北京電銅元票設法維持後巳漲至九五據聞當初僅有七十萬銀元之銅元票復辟時張鎭芳增發二百萬元（三十日下午八鐘） 
北京電德奥郵員解職十六人新任郵政會辦王文蔚商就洋總辦准以華員補充第一批巳發表甘肅郵務長派陳茇濤升補濟局馬文志滬局吳翊淸均升副郵務長（二十日下午二鐘） 
北京電庫倫轉報據外蒙官府請迅派軍隊助勦巴爾虎鬍匪電田中玉酌調前往 
（三十一日下午五鐘） 
北京電雷馮公判處死惟擬請總統特赦或減刑張作霖月初來京爲馮道地（三十一日下午五鐘） 
北京電粤陳炳焜幕府電梁轉政府言朱慶瀾巳離粤陳意願任李耀漢爲省長明日閣議將决定（三十日下午八鐘） 
廣東電朱慶瀾辭職赴港後省長將决定李耀漢各界亦多同意（三十一日下午十鐘） 
東京電日政府船舶政策方針巳定現方由法制局遞信局起草緊急勅令其中船舶管理權定爲政府特權禁止賣與諸中立國限制運費及用船料并計劃統一船舶及增加造船能力 
東京電日本三菱公司與長崎神户廣島之造船所及兵　製造所分離另以資本金五千萬元組織新會社 
東京電日本海軍補充計劃認潛航艇萬能主義合計建造艦艇及飛行機等約須一億五千萬元擬造潛航艇三十二隻驅逐艦二十隻巡洋艦五隻預定四年完工外電 
　　香港電廣東省議會選舉省長其結果爲胡漢民得五十五票陳炯明得六票唐紹儀得二票（三十日） 
廣州電胡漢民不願受廣東省長任因陳督軍不贊成之故陳欲自兼民政情勢複雜而軍人黨又舉一武人爲候補省長時事愈覺紛擾（三十日） 
廣州電中國銀行之洋顧問麥克遠昨已抵省淸理廣州德華銀行事宜（三十日） 
廣州電陳督巳派洋務委員赴油頭接收德人船隻並與鎭守使莫擎宇會商粤省政局 
（三十日） 
廣州電住於沙面之德人刻多移居中國境内其留住沙面者　十四人蓋以英領署檢查僑居沙面之德人並令其每半月到英領署呈報一次也（三十日） 
成都電就現象觀之滇黔軍與蜀軍間之戰事不久將復作黔軍已與在瀘州及自流井之滇軍聯合而滇軍仍據有資州榮縣自流井目下成都痢疾盛行居民多遷至他處 
（二十四日）以上路透電 
北京電據某方面消息某政界人云馮總統現對西南各省有允調停妥協之意然内閣當初討伐之計畫似無變蓋因目下多雨鐵道障礙其他交通不便輸送軍隊軍器均甚困難故暫歡迎調停妥協决俟交通因雨障礙回復之後再行開始活動用武力根本解决又云馮總統之態度從外面觀之殆似不言不語其實其部下策士暗中頗有活動又有臨時參議院問題等與内閣意見不能一致傳聞馮氏爲與段氏對抗有令孫洪伊來京密使南方之說府院之爭執復有發生之勢此等風說近日頗盛云云（三十一日） 
廣州電朱慶瀾辭任之後由省議會舉胡漢民爲省長惟胡氏以非有陳督軍保證不欲就任故省長問題現尚未全解决然究如何旦晚亦可决定云（三十一日） 
以上東方通信社電 
戰電 
　　倫敦電今晚海格將軍報稱戰地風雨未止敵軍在哇斯太凡爾勒東面以炸彈進攻爲英軍所敗（二十九日） 
倫敦電海格將軍報稱尼曷卜爾之敵砲隊頗形活動戰地風雨未巳（三十日） 
巴黎電今晚公報云赫特比斯境與末斯河兩岸雙方砲隊甚爲活動（三十日） 
羅馬電公報云敵軍猛力回攻希圖克復班細柴高原及戈里齊亞西面之陣地爲意軍所敗意軍固守各陣地且在數地點前進意軍俘敵五百六十一人敵軍在維巴柯河與杜沙菲特間進攻失敗又在特拉維蘭士山谷連攻三次均遭挫衂（三十日） 
俄京電公報云俄軍在拉杜資哇克拉附近基士狄伐薩希萊方面擊敗進攻之敵軍 
散軍在伊里施蒂東面進攻逐走俄軍俄軍若干委棄陣地向北退走俄軍已定計克復陣地大戰正在進行俄軍佔據班特文方面之二　（三十日） 
亞姆斯特丹電駐柏林暹邏公使已赴丹京 
（二十九日） 
倫敦電美總統威爾遜答覆羅馬敎皇議和通牒略謂此戰宗旨在拯救世界自由人民使其不受危害及無責任政府所統治之軍國威權彼無貴任之政府現已秘定囊括全球之謀乃按定計進行不顧條約或習慣之神聖義務及國際行爲與榮譽之八認原理自擇時機擅開戰禍倐然而來悍然而作縱兵襲擊無所底止法律仁慈皆不能挽其兇燄血潮迸發瀰漫全洲是血也匪僅爲兵士之血亦無辜老弱無告災黎之血也今日彼猶頑抗爲世界五分之四之公敵此種威力非爲德國之人民而爲德國人民之殘忍元首吾　之責乃欲覩全世界歷史不復如德國之受其把持今若依敎皇提議之辦法以處置德政府則徒使德政府勢力復活徒使各國永遠聯盟以拒爲其政府所操縱之德國人民徒使新産生之俄國續受德　無窮狡滑之干涉與德政府惡謀近爲世界所共悉者所煽動之循環革命耳試問和局果以有闌係各國人民之信仰爲根據乎試問和局可以德政府權力之恢復或德政府尊重條約之言爲根據乎抑僅以此方野心陰謀政府彼方自由人羣之空言爲根據乎吾輩以爲德政府殘忍威力在戰爭中所爲之暴行必須補償而補償之道不在損礙任何人民之主權但在維持各國人民不分强弱之主權至於軍事損失之賠償也德帝國之分割也與夫專營私利排斥外人之經濟同盟也在吾輩觀之與事無益且有害焉此皆不可爲任何和局之根據尤不可爲永遠和局之根據蓋和局必須以公理正義與人類公權爲根據也德國當今執政者之言苟無德國人民自己志願之切實證據以爲之輔而可爲世界他國人民所可承認者則吾輩不能視爲可以持久之擔保苟無此擔保而與德國締結休戰之和約以及減縮武裝尊重仲裁處置土地恢復弱國種種協約試問今敢信此種條約爲可恃者有一國乎有一人乎是以吾輩必俟中歐列强民意之新證據而後始可言和云云（二十九日） 
要聞一 
　　北京特别通信（一百十一）（飄萍） 
（八月二十八日） 
一千萬元借欵簽字 
加入問題重新提議 
愚在本報通信對於借欵消息素不欲爲輕易之記載惟通信一百零七號曾提及所謂一千萬元之借欵（或名墊欵）成立交付業巳不遠且曰大借欵而成或即爲大借欵之一部分大借欵而不成則　名之曰一千萬元借欵果也今日上午（二十八日）財政總長梁啟超巳將此一千萬元借欵者與日本銀行團正式簽字矣 
愚今將詳叙是項借欵交涉之經過與現在將來之關係供讀者諸君叄考當我政府對德奥兩國將近宣戰之時協商國公使團曾屢有秘密會議而借欵問題即爲議題之一關於大借欵之數目或曰一萬萬或曰二萬萬皆屬揣測之詞政府當局從未能與四國銀行團爲如此具體之提議所提議者不過爲國圖之（大借欵）三字究竟借與不借銀行團以種種關係尚未得爲簡單明快之答覆則數目條件無從發生亦屬當然之理惟議及　圖之（大借欵）三字時問以用途如何用何物爲保證則稍稍有所提及而目覩中國之窘狀及毅然對於德奥宣戰之友誼無巳其先以一千萬元聊資周轉乎此即一千萬借欵之由來至大借欵之借與不借假曰可借又必何時可成則仍似鏡花水月在不可捉摸之中 
銀行團旣先允借一千萬元錫之嘉名曰（墊欵）夫欵未借成而先有所謂墊欵寗非滑稽之尤故核其實在不如名曰（一千萬元借欵）爲當惟此一千萬元借欵者銀團會議之結果又何以先委其事於日本頗爲可注意之一問題簡單言之日本於此似負義務實生權利蓋不啻承認日本之在東亞立於特殊之地位而又不欲日本之顯然露頭角與我爲直接單獨之磋商故必有四國銀團名義容喙於其間使名實兩方有互相牽制之勢愚敢放言一千萬元借欵名義上爲四國銀團借我之墊欵實際則日本對我發生一千萬元之債權而巳此理旣明眞相自得讀者宜深加以注意 
日本既得四國銀團之允許獨力任此借欵於是項交涉乃由四國銀團而移於日本日本國内亦有所謂銀行團非如我之懂有中交兩行而已互相傾軋互相嫉忌如此也據確實消息日本承受此項借欵之銀團計銀行一十有六合力出資以享有此項債權由其代表小田切氏與我商定一千萬元借欵之條件見之於合同者要點如下 
（一）欵額中幣一千萬元（二）擔保鹽稅餘欵（三）利息七釐（四）還期一年（五）實交額數爲借欵之全額惟取百分之一爲銀行用費（日本所謂手數料）（六）交欵期本合同簽字後之十日内 
右之條件尚有須爲重要之說明其利息七釐還期一年故此次交欵時先扣除一年七釐之利息至還期所以定爲一年曰一年後大借欵倘得成立可取大借欵中一千萬元還之也又以鹽稅餘欵爲擔保者乃規定一年後如大借欵不成欵無所出即每月從鹽稅餘欵中扣除一百萬元故此次借欵不啻預支明年之鹽稅餘欵每月一百萬元而日本與我之鹽稅乃又增一層密切關係萬一大借欵不成至明年還期已届我國因政費窘迫之故不便依合同令其每月扣除鹽稅餘欵一百萬元其時當作如何辦理則非愚今日所能預記矣合同中尚有規定之點謂還欵地點無論在東京在中國均可惟不得挪移應償還他種債務之欵項充之此則日本十六銀行自相牽制之處蓋恐至其時我國單向某銀行借一千萬以還此一千萬也此今日愚所可記之情形也 
至於是項偕欵之用途依政治界之所傳述或以之應到期之他種借欵與賠欵是殆不然以愚所聞當以此間接活動中交兩行鈔票所謂間接者因兌現旣屬不敷則惟有以不兌現之方法略收類於兌現之效用此層以有關金融財政愚當守一部分秘密今未可以明記讀者靜觀今後之兩行鈔票有何異彩發生卽可恍然於其故雖然此乃愚樂觀之觀察如吾希望與否尚在不可知之數耳 
目下最重要之問題借欵一項旣如上述其次　說明所謂加入問題讀者當知囫圇之（加入）兩字含有兩大要件其一爲加入倫敦會議問題（即不單獨講和條約）其二爲加入巴黎經濟同盟問題今後歐戰之利器旣漸由武力而移於經濟換言之即今後歐戰之勝負非僅用武力所可解决必以經濟爲武力之靈魂其武力乃能持久而取勝是也故所謂加入倫敦會議者乃始終願以武力對敵言戰勝而後巳之表示所謂加入巴黎經濟同盟者乃始終願以經濟供給武力之靈魂必使武力戰勝而後巳之表示然則兩種團體似一而二實二而一頗聞政界人言中國將加入倫敦會議而巴黎經濟同盟則須加以審愼此言似是而實非蓋若我國之力旣有武器又有金錢則兩種皆可以不加入而始終與德奥單獨戰爭亦非必不可能之事今苟但言加入倫敦會議是僅表示我與德奥必隨協商諸國未戰勝以前始終處於戰爭狀態而巳所謂（戰爭狀態）者果爲何物是否此種狀態卽足以嚇倒德奥殊屬疑問故苟一旦加入倫敦會議必又發生不能不加入巴黎經濟同盟之問題且當知協商諸國對我之希望不僅在此種嚇人狀態而物質之援助乃其所含最大之希望換言之希望我加入巴黎經濟同盟必較諸加入不單獨講和條約爲尤切也然我國物質援助之能力究竟如何所先宜自爲詳細之研究者換言之又即未加入倫敦會議之前當先决能否加入巴黎經濟同盟之問題是也關於此問題目下戰時國際事務委員會中正在連日討議（今日又爲議題之一）解决加入倫敦會議之問題易解决加入巴黎經濟同盟之問題難而後者爲前者之前提因之解决囫圇之（加入）兩字亦遂大難特難其結果必尚需多數之時日嗚呼所謂宣戰者豈眞一宣所可了事今旣宣矣則惟有迅速籌備勇往直前决無可以退縮之餘地然觀於國内西南東北種種惡劣名詞至今猶是喧聽而來已也此眞孔子所謂吾末如之何也已矣 
[萍鄉煤礦大火紀]  
　　吾國佳良之煤礦隨地皆有然多由外人組織公司開採自國人開採者當以萍鄉煤礦首屈一指規模之大非他商辦各礦所能企及其地在江西湖南兩省毗連之區土名爲安源山面積二百餘方里前十餘年間由漢冶萍公司圈購開採以供漢陽鐵廠煆煉鋼鐵之用有餘昨售之與各公司局廠輪船用作燃料每年出煤至巨其利甚溥該礦聘有德國技師數人指導工車從事於採挖者日有四千餘人自組有礦業警察分設四區鑛山内外電燈汽車　不完備一切防險器具亦均置備完全蓋鑒於前數年痱鑛窿内失火焚燒月餘損失甚巨也兹漢冶萍公司遵照部令已將所聘德技師辭退　十九日（陰歷七月初二日）北區地方六方井之鑛窿忽報起火其勢極猛烈總監工等當即設法取水灌救並酌封窿門多處以扼其勢並令全山鑛工一概停業計歷一星期之久燒至總平巷始熄電燈桿線汽車軌道及一切建築物在被火區域者無不燬壞計被焚鑛地有十里之遠焚死工人二十六名司事者一人損失當在三百萬左右該　山總辦某君時在上海總公司議事聞警趕歸現正辦理善後事宜至其起火原因現尚未能十分明瞭有疑係某工師作弄者然事無佐證猶幸此次施救得法全山未盡付一炬否則鼎鼎大名之漢冶萍煤鐵廠鑛總公司巳斷一右臂矣 
[南京快信]  
　　陳光遠今晨六時抵浦鎭停車一小時八時抵浦口車站省城軍警政機關長官均未渡江在下關江口立候歡迎陳於午前十時渡江乘汽車入城贛測量局長劉麒贛省四鎭守使代表即於今午乘輪回贛聞陳亦准明晨乘招商局江輪赴贛督任 
第十二師軍隊昨又有三團乘津浦車抵浦口海軍部派榮續南下撫慰海軍饒總司令昨在司令處設宴歡迎 
應瑞肇和兩軍艦奉李督軍雲　駛寗塡防 
李督聘胡慶培充高等財政顧問文永譽充機要秘書 
江北猪隻統捐局長俞壽璋昨謁齊省長禀辭赴差瓜州工程提調姚崇議昨來省呈報運河水勢及工程情形 
公民祁晋元等呈控鹽城縣行政公署劉紹曾等尅扣保證金並家丁遇事敲詐齊省長令該縣知事劉超查復 
鎭江醬業代表史棠劉慕喬蔣啟順並愼源祥天德源盛昌源源發祥全鎭商家以該鎭醬業董事貨物坐賈認董兼烟酒公賣支棧經理張文璧壟斷把持欺隠國稅呈請公賣局長查辦 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京又有召集新國會說]  
　　召集臨時參議院停頓之中忽然召集新國會之消息競傳於社會有某政客曾語某京報記者謂谷九峯氏來京後起初以恢復舊國會之說進於當局結果無甚功效嗣即以召集新國會之說進今召集新國會之說雖未見諸事實而臨時參議院之召集則已不復如預想中之迅速矣但以事實上言之此並非谷九峯一人之神通實爲機會所使然西南方面如粤桂滇黔湘五省最初卽主張召集舊國會不承認黎黄陂之解散國會命令爲有效對於政府决定召集臨時參議院之舉漠然置之及吾國對德奥宣戰發表以後桂粤滇黔各督軍及軍長皆有通電主張一致對外而陳炳焜劉顯世又先後有電致政府表示好意而仍附帶一種要求即召集新國會是也陳炳焜與劉顯世皆爲西南各省之中堅分子陳劉等此等電報果出於一致對外之忠誠抑寓有轉圜時局之意此時雖不敢斷定惟前此西南各省曾屢次表示不承認大總統不承認段内閣不承認一切命令今於對德奥宣戰之後乃能取消此種難題僅附以召集新國會一條件此等讓步似已至極端政府自樂得大事化小小事化無而谷九峯一派之主張適於此時流行故能引起一般人之觀聽此臨時參議院打消說之所由來也據政府方面之贊同此說者謂政府果照辦此事亦有許多之便宜其一可以免臨時參議院不足代表全國之缺憾其二大借欵僅獲得一千萬元之墊欵此時對於西南純取高壓的手腕恐辦不到故莫若藉此調停以收統一之效其三可以消除民黨之憤氣其四可以保法律基礎之穏固但此說今日終未能見諸事實者聞係當局尚有所遲疑乃由於國會之組織是兩院制與議員名額之二端皆爲政府所不願若於此時徑直召集新國會仍須適用國會組織法兩院制與議員名額皆依然如故當局之精神上巳爲之苦痛故最近有主張以召集臨時參議院只限於修改國會組織法者然無論臨時參議院之權限如何縮小只此臨時參議院五字巳爲調和之障礙或將來政治上重起波瀾臨時參議院終不能打消必此國會組織法五字爲其原動力也云云又據昨晚消息政府確有召集新國會之意唐繼堯陸榮廷皆有代表到京由雲龍王曉峯與大總統總理接洽此事劉顯世譚延闓亦有代表在京並聞此係西南方面提出之條件其召集之手續係由西南各省長官聯銜來一電報反對臨時參議院政府卽俯從其請取消臨時參議院之義召集新國會臨時參議院本爲十九省所贊成而以四五省之意遂行取消西南方面至此面子上已可敷衍大家便可從此罷手惟國會組織法政府仍不恰於心現在所愼重磋商者即爲此事政府巳一面派人至西南各省接洽一面與巳贊成之各省研究矣 
[黎大總統出京詳情]  
　　黎大總統决定於昨日出京一節巳略誌前報兹據確聞黎公所以急於出京之原因係因前日由日公使館回東廠胡同後突遇兇變即不願久居京師段總理所指定之稅務處旣非可以久居而此外又無相當第宅故亟思遷出京外當未出京之前湯内務總長曾屢次進謁黎公黎公即將出京之意向湯總長叙明湯總長亦深表同情遂用私人名義詢黎公於出京後是否尚欲爲政治上之活動黎公答以政治事項决不與聞所以决然出京者一爲便於養病二爲都中係是非之境在此難免於個人多有不利之處湯總長遂將黎公衷曲轉告段總理求允黎公之所請段總理亦深悉其意始允黎公移津居住又聞此次黎公與叚總理口約將來民黨雖即擁戴亦绝對不肯應允並言須竭自己能力調和南北以期收大局統一之效並聞湯總長對於黎公此後行動願負有保證人之責任又據黎公至友某將軍（聞係義威將軍孫武）所談云黎公之出京早經段總理認可係以馮代總統到京爲定及至馮氏到京又以宣戰及西南問題正在吃緊之際驟然出京難免不啟各方面之疑慮故决定俟以上二事稍有眉目再定行止兹以以上二事均已經過且使館寄居究不如天津自邸安穏於是出京之計始定並聞出京之前黎公曾與中央約定决不他往云云至黎公出京情形據聞是日上午九時黎公着便服由法國醫院帶同劉鍾秀唐仲寅並便服衛兵十五名至東站乘專車赴津馮總統代表廕昌段總理代表徐樹錚（有云係靳雲鵬者）各部總長（交通曹潤田敎育范靜生未到）以及靑木中將巡警總監吳炳湘迪威將軍江朝宗及其餘中外人士二百餘人均至車站恭送此外又有公府所派之秘書惲竇惠段總理所派之丁士源均係護送黎公至津者黎公至站與送行人一一握手遂於九時開車赴津又其家具什物滿載貨車數輛同時運津並悉黎公天津之住宅係在英租界戈什登路其家眷已於前數日移此居住又據天津電話云黎公於正午十二時行抵天津車站當有警察廳長楊以德等到站歡迎下車後卽入英租界之邸宅 
又一訪函云黎黄陂預定於二十八日九時專車赴津一節已誌昨報兹將日昨黄陂出京情形詳誌於下上午八時由警察總廳派警兵一隊分列東車站兩旁并有南營游緝隊兵數排守衛車站門首八時二十分加派騎兵一隊往來游緝軍樂隊亦同時來到站旁八時二十五分段總理派送黄陂之代表警察總監吳炳湘乘坐汽車到站黄陂之二夫人（卽黎本危女士）及女敎師某女士與僕二人等共乘一車隨同吳總監之後直至東站月台下車八時半馮總統派送黄陂之代表侍從武官長廕午樓到站八時四十分鐘左右汪外交林司法梁財政劉海軍各總長及京兆尹王志襄等先後到站八點五十分鐘軍樂大作兵警舉槍而黄陂至矣同行汽車三輛第一車爲内務總長湯濟武農商總長張乾若所乘第二車爲湯鑄新靳翼卿兩將軍所乘（四氏均係先往法國醫院照料一切故與黄陂同到）第三車即黄陂與唐仲寅副官所乘直至候車室門口下車各總長及送行之重要人物均隨黄陂步行上車黄陂表極歡悅之容與送行諸人一一握手鐘嗚九下各總長及送行諸要人均排列車旁脫帽致敬黄陂亦再三鞠躬答禮是時軍樂齊作軍警全體舉鎗車乃開行而黄陂去矣此次到站送行者全體閣員僅曹潤田范靜生兩總長因事未到其他重要人物如靳雲　湯薌銘張懷芝梁善濟呂逵先王逹范熙壬范熙續劉遠駒劉炳福及高等軍官等約有二百餘人之多西人之到站相送者亦有前公府顧問某某等十數人至與黄陂同車往津者則除廕午樓吳鏡潭兩代表外尚有唐仲寅副官田福堂護衛長并便衣護衛二十餘人及其眷屬並聞昨日下午政府已接到黎公安抵津門電云北京馮大總統段總理鈞鑒本日十二時安抵津宅承派員護送甚感厚誼謹致謝忱黎元洪叩勘 
[山東禹城之兵變與匪禍]  
　　昨日傳聞駐紥禹城新編混成旅三團第三營九十兩連忽被人唆使意圖譁變齊營長見勢難制當卽拍電來省請派隊彈壓經督署派某副官馳往調查詳情再行核辦又聞該軍確於二十六號變亂在禹城尚未搶掠惟拐帶軍裝並將齊營長架去向西北潰竄至沿路情形及現抵何處尚未查悉前數日有毛思忠之特派三人來禹城與該叛軍接洽未幾遂演此變劇當該軍變亂時傅督軍之專車方抵德州一聞此耗立即停車而待以防禹城車站有何危險也約停一鐘後接禹城來電叛軍盡去車始開駛又該叛軍擄齊營長至臨邑南境之田家口卽行戕斃齊營長之眷屬則爲該叛軍掠去不堪問聞矣又該營之砲械及一切雜物被搶一空 
桿首顧德麟長佐林等自在楊柳寺被官軍擊敗後分爲三股向東竄去至利津一帶因軍防甚密旋又折回沿路大肆擄掠又爲官軍節節追剿至齊河時子彈缺乏兼多扶傷故在三里莊南北莊子等處並未騷擾至齊河西境之姜家樓連住五日亦頗靜寂忽由某處輸送來大宗子彈於是飛揚跋扈逆燄重張由朱官屯劉家莊綁去肉票二十四人索價三萬五千元又責令倫鎭出資三萬五千元免予焚掠聞上項銀洋不易籌措尚未交納該匪旋移踞禹西南之馬棚屯約有三百餘人此係兩股會合其另一股尚未趕至也旋爲官軍偵悉四面合圍大有魚遊釜底之勢乃昨日（二十七等）竟突圍遁去輿論深滋疑訝云 
[廣東最近之時局觀（平生通信）]  
　　潮州脫離廣東關係 
西南局面以粤省爲領袖民黨政策主在粤組織南方政府其策畫久經宣布矣自海軍抵粤後民黨略有實力以形勢而言便於屯泊軍艦者莫如潮海若由潮進行必先圖閩故日前閩督李厚基屢電中央撥兵援助不可謂非自固之急務但粤省黨派不一民黨之策畫亦未嘗無所牽掣當孫中山初到粤時曾在潮州盤桓數天當時潮循道尹黄孝覺提起辭職朱省長即委欽廉道尹成恍繼任（成爲滇軍叄謀）此舉實爲一大要着乃未幾而潮梅鎭守使莫擎宇及内閣均有電挽留黄孝覺而商民亦紛紛致電留黄拒成卒將成桄到任之事打消識者早知此事於時局有關係蓋莫擎宇爲段内閣之門生黄孝覺爲梁任公之弟子彼二人各有親密之關係决不肯趨向於民黨方面近者國會議員方開非常國會而外間傳說紛起謂莫鎭守使近來迭電中央布告粤省狀况現巳與福建督軍李厚基密相聯絡其署中到有李厚基派來代表三人連日秘密籌議將於日間宣布服從中央與粤省暫脫關係一俟宣布後即由中央派艦一二艘抵境助防又傳日前有已經宣布獨立之某艦長抵該鎭署鎭使不見轉赴道署黄道尹亦不見此事傳出人尚疑信參半旋探悉莫擎宇確巳於日昨與潮循道尹黄孝覺便銜出示佈告暫行脫離廣東政府關係并宣布戒嚴在此時期内如他軍入境非經本鎭道允准者務必迎頭痛擊等語連日汕頭紳商開會集議除暫截留一切稅捐外并由紳商合力擔任籌餉莫擎宇早與福建督軍李厚基密相聯絡頃李已派唐旅長率一混成旅駐詔安（與潮屬接境）爲潮後援又黄孝覺昨并已奉中央密命由汕赴港與龍濟光接洽現時黄仍在港未去云云據此情形則潮汕脫離粤省關係殆已證實矣故虎門要塞李司令昨已下令各台一律戒嚴所有要塞内各地點嚴禁外人窺探夜間來往船隻不准擺近炮台並多派偵探公投各處留心偵察遇有形跡可疑之人卽行拘獲訊辦又聞潮州未宣布脫離粤省關係之先陳督軍以潮屬之南澳萑苻充斥且恐閩省土匪乘機竊發勾結爲患特檄飭江防司令馬濟酌派兵艦兩艘駛往潮海一帶游弋未知果否專防土匪也 
[紀廣東非常國會]  
　　非常國會定期今日（二十五日）開會并通電西南各省督軍查照在案聞滇督唐繼堯現特派代表葉荃兼程來粤參觀開會事宜湘黔兩督亦有代表委派日間即可抵粤至陸使所派者爲陳樹勲譚督所派者爲陸杏林亦將到省孫中山因國會非常會議定期即日開便特先期於二十四日在黄埔公園設筵柬請國會議員蒞會是日并由當道特派龍驤兵艦拖帶畫舫數艘護送各員前往午後二時由天字碼頭出發各員均一致赴會國會議員已經到粤者計至二十四日止共有十七省特列簡表如下（一）奉天吳景濂等（二）黑龍江秦廣禮等（三）西藏傅諧等（四）浙江趙舒等（五）直隷張繼等（六）江西吳宗慈等（七）安徽陳策等（八）四川盧仲琳等（九）雲南呂志伊等（十）湖北劉澤龍等（十一）陜西馬驤等（十二）江蘇茅祖權等（十三）河南劉奇瑤等（十四）湖南彭允彞等（十五）福建詹調元等（十六）廣西覃超等（十七）廣東鄒魯等 
昨日國會議長吳氏在國會議員招待所語人云對德宣戰乃外交上之關係對於外交宜全國一致而後不貽羞國體故有將錯就錯之欋宜對於内政則不容政府之專横以致破壞共和文章雖同一時作實有兩個之問題不得謂於内政上之不認非法政府即對於外交上不認其對德宣戰尤不得謂於外交上旣承認其對德宣戰而卽於内政上認其一切之非法命令此稍識時勢者皆能知之但對付此兩種問題一則必須魚水相歡一則幾如冰炭不容過於抵抗則有團體渙散之虞外交必將失敗過於服從則有同惡相濟之嫌内政益形糾紛故以唐督軍眞日之通電西南而貴陽劉督尚謂共過於激昂陳督軍巧日之覆電北京而粤省人民則謂其爲効順致疑態度之不明左右之難至於如此長此以往内政外交更何堪問然欲免此問題之困難非由根本上解决不可欲由根本上解决非速組南方政府不可蓋南方政府成立一經外國承認則可以維持内政亦可以主持外交何所謂抵抗何所謂服從况宣戰乃少數武人之主張若南方政府可以主持外交則繼續宣戰可也即取消宣戰也亦未嘗不可然欲取消宣戰須在宣戰開始之時若至宣戰着着進行之後則與協約國權義之關係已深取消焉能有效惟願國人猛醒速組政府以解决此外交問題否則中國前途有無限之危險云云 
[日商檜田氏之漢巿談]  
　　日本大阪朝日新聞長崎電云日本棉花漢口支店長檜田氏於本月九日乘山城丸船抵長崎據檜田氏之言曰漢口之棉花巿場價益騰貴昨年二十六七兩之貨今漸漲至四十兩中國農民惟知栽植大豆麻等不甚注意植棉故本年雖天候順調比去年約增收十之二而價格反有漲無減也米作之收成亦頗良好武昌之紡績公司向來由華人自力經營者總錘數約五萬能製造十四十六二十支之棉絲近來華人更經營一大公司已興工建築一俟由美國辦到機械即可開工長江水漲雖未至氾濫然水高四十二尺距堤岸僅四五尺而巳沙巿之洪水被害者不可紀極本社支店亦被水所淹英人在漢口經營之萬國通商公司近來頗爲發展已於南京靑島二處分設工場製造獸肉罐頭即在漢口裝載英國船輸送歐洲方面以爲食糧之接濟云云 
[涿縣賬米呈准免稅]  
　　直省涿縣大水人民受災頗重當地紳商設法赴張家口等地購買米糧回涿賑濟灾民曾呈准當道減收沿途所過之關卡釐稅乃未幾永定河又經决口人民受害者尤衆京兆尹爰爲再請財部將此項之釐稅一概豁免財部昨已照准同時 
 
 
 

Page 7

 
 
並有訓令致京兆察哈爾財政廳廳長及張家口稅務監督其文云前准京兆尹咨稱據涿縣呈稱本年縣境大水爲災昨經紳商公同提議擬赴張家口一帶採買小米三百噸高梁一百五十噸由火車運送來涿以資接濟當經本部核定准予援照京師四郊平糶成案將稅釐減半徵收令行遵照在案兹復准京兆尹咨稱查本年涿縣永定河决口大水爲災全縣莊邨田盧漂没幾盡人民露處忍飢慘難言喻現經官紳籌辦急賑此次購買糧食經費無非由勸募而來若耗一分關稅即少一分民食故此項賑米悉數爲放賑災民之用與四郊平糶仍收回成本者情形實不相同可否仍請俯念災民待哺嗷嗷允予照准將此項米糧一律豁免稅釐等因本部復核此次涿縣大水爲灾人民待賑甚急自應特予變通辦理此項賑濟米糧所有沿途稅釐准予一律豁免以示體恤除咨復京兆尹轉飭遵照外仰即查明上項米糧石數與護照相符即予放行可也云云 
[陳光遠之來贛期]  
　　陳光遠自發表督贛後行期迭改贛人有拍電拒絶之者亦復有發電歡迎之者惝恍離莫明其妙今則十二師給養官張藍生（軍需長）到贛已數日關於歡迎各事均已布置齊備昨日且由督軍府傳出命令飭商會轉各舗預備一切 
京中自前日來電取消二十五號之行期後迄無確信要之起節必在日内前因帶兵之數尚未商議妥洽今則交涉巳妥除帶十二師全師來贛外尚可於十一師中抽調一混成旅惟一時未必卽全數拔隊來也 
陳督之行程出京後經過天津濟南蚌埠徐州等處聞均稍事勾留至南京則至少須一日盤桓除關於新舊督接洽外而寗贛及鄂三省之行動已成一致之態度陳來當來當然無改舊觀尤不能不一晤李督以商榷之然則陳氏到贛當在九月初旬矣 
十二師駐屯地點略經參謀處擬定以步兵二團駐九江兩營駐湖口一營駐德安其他暫集中南昌俟抽調混成到齊後再行分撥派駐贛州吉安廣信各地以固邊防 
[蕪湖快信]  
　　新任贛陳光遠氏所部之第十二師軍隊刻由津浦南下分乘招商局江孚江華兩輪赴潯江孚輪於二十九日上午六時過蕪江華輪則於是夜過蕪 
陸軍第六師參謀朱賢慶兹已將李秀山氏在贛督任内交代各事辦理告竣昨特由贛乘輪過蕪赴寗 
北洋軍米局刻派程昌鑫來蕪採軍米 
安武軍第六路尚有兩營駐紥蚌埠前日奉令開回省垣安武軍第一路帮統史俊珊有接辦第六路統領之說 
皖省烟酒公賣督辦劉遜夫安武軍第六路軍需長張鼎臣副官尹春華巢湖水警專局長張夢九省公署實業科長徐渭賢前日均由省過蕪赴蚌埠 
蕪湖下一五舗靑山地方美以美會郭女敎士之住宅建築有年華麗異常於二十七夜三句鐘時該屋第三層不戒於火因離街過遠各救火會皆趕救不及延燒約兩小時該洋房及屋内器具約值六萬餘金悉化赤燼聞郭女敎士尚在牯嶺避暑未回聞此次之火係屋内看門之傭工所釀成云 
蕪湖檢察廳前日在警廳東首巷内捕獲打嗎啡針之烟犯張和順等十四人 
[皖省近事]  
　　財政廳以本月份收入短絀甚鉅昨特招集中交兩行經理會議並籌商安武軍軍餉 
懷寗縣知事朱之英縱差敲詐受賄業經皖紳呈控現奉省長批示云禀悉所陳各節是否屬實仰侯委員查覆再行核奪 
警廳長易舉軒已辭職聞倪嗣冲現保薦華維獄接充斯職 
西警察署曹巡長毆斃人命案業經地檢廳預審現擬下星期一公開刑庭判决 
省在警察廳稽查宋某江某近在外招搖並無故毆辱商民（昨在墨子巷毆辱楊紳並毆西門怡昌店夥）現紳商兩界擬聯名向該廳控告 
[揚由鎭江兩關呈准劃分]  
　　江蘇省揚由關向歸鎭江關兼管現經該關監督周嗣培以事難兼顧請求劃分業經財政部呈奉指令照准其呈文略云竊據鎭江關監督周嗣培呈稱監督兼管揚由常關並兼任交涉員一身而兼三職實有不能兼顧之勢蓋海關職務本簡而揚由常關所轄局卡至二十餘處之多歲徵比額有二十餘萬之鉅外交則常鎭淮揚交涉均歸鎭江辦理監督遂無分身出巡之暇但責稅員控馭緩之則作奸急之則訌變尤難保稅員不與書巡朋比狼狽故爲整頓常關計監督當移住揚州隨時稽巡各局興革乃有實際稅收或可增加而監督旣兼任外交值此對德交涉緊急之時豈惟移駐不易亦且出巡爲難監督遽請將交涉兼辭解除尤恐涉避難辭薄之咎惟有呈請派員專辦揚由常關俾資整理等情前來查鎭江海關職務本簡在民國初年設立監督時曾以揚由係内地常關與鎭埠鄰接又向例歸監督經徵故本部查照舊案將該常關稅務劃歸鎭江海關兼管復以從前常鎭淮揚一帶交涉尚不甚繁亦由外交部將交涉員一職任命鎭江關監督兼任歷經遵照辦理在案兹據該監督呈稱鎭埠自對德絶交以後交涉繁重頗以兼轄揚由常關爲難亦屬實在情形應請以周嗣培專任鎭江關監督仍兼外交交涉員所有揚由常關額徵旣鉅迭經本部嚴令切實整理但積弊已深迄難裁革難保無稅員與書巡通同作弊等項情事若長此因循不另派員專辦恐無以副監督之名而獲增收之實亟應呈請大總統選派專員任爲揚由關監督以專責成而資整理至關署經費一層鎭江海關從前因兼管常關故本部比照宜昌浙海等關定爲三等關月支經費一千五百元現旣將揚由常關劃出事務較簡擬比照不兼常關之杭州梧州等關改爲四等海關月支經費一千元共原額所餘之五百元即查照粤海關節省經費辦法按月照數解交金庫以符成案其揚由常關原定各分關局卡經費月支二千四百四十餘元現旣專設監督經費自必增加本部擬參照各常關經費成案准其每月增支五百五十元共以三千元爲定額除監督薪俸照内地常關監督奉額月支三百元外所有公署開支各費或以揚關改爲總關俾資撙節或就近組織關署俟監督到任後酌量辦理總以稅收增加欵不虚糜爲要義云云 
[杭州快信]  
　　新任鹽運司袁思永已由江蘇齊省長代爲疏通有改期九月十五來浙履新消息 
楊督軍特電財政部以菸酒公賣局長雲韶接差未及一月徵收稅項盈溢已逹八萬餘金可否收回成命暫予挽留尚未接奉部覆 
省城軍械總局機匠技師包松林係由督署向上海製造局調來充任斯職現因約束過嚴（該局日來趕造槍械機頭）各工匠羣起反對楊督昨特派張某馳往調停業已照常工作 
内河水警第二署長俞肇桐昨來省謁見省長聞其原因一爲張仲箎控案一爲限交吳某案 
候補知事汪國煊（嘉湖兩屬）陳亞春（寗台兩屬）俱奉菸酒公賣局委任總稽查昨赴各署報告到差 
前督署諮議官張百載以誣良爲盜寃被濫押等詞向楊督呈求移送司法衙門訊辦楊以案經發交警務處訊核應候覆到核辦 
撤任平陽知事張朝輔匿報田許二姓械鬭傷斃十餘人命案省長甚爲震怒昨已飭甌海道尹派員查辦 
杭縣知事更動准三五日内决可發表 
地方通信 
[松江]  
　　司令晋省松江防守司令何豐林於今日乘車赴寜謁見新任督軍面陳地方防務聞李督與何司令在前淸時同在第二鎭充當營長以故感情頗洽至何君回松期大約在中元節日云 
破獲賊巢本省警察第一分駐所巡官尹子蓮自到任後即注意巡緝前晚尹巡官督警巡視之時見普照寺南首有一竊賊用竹竿翻入高牆當即上前拘捕詎該賊由牆　下持竿而逃經楊巡長等追趕不及但見其進弄逃去翌日楊巡長會同探警在弄内探知有周阿培家爲窩賊之所隨即入内搜查見有本地賊首東門阿榮及前晚持竿脫逃之南潯阿四與積竊姚某等在内當卽上前拘獲連同窩主周阿培併解警區預審各竊賊供認迭竊城内各巨案不諱現正比追原贓以便解縣訊究 
修理馬路西車站馬路因無養路經費裁撤小工以致久已失修傾斜凹凸行人苦之警所會計員莊仲淸有鑒於此特騰出經費函請縣署每日撥派監犯爲之修砌刻已得縣中許可故特預令檢查員黄福祥於監犯開工之後帶内勤警察十名荷鎗實彈按日押解犯人督率工作聞定於九月初旬開工云 
[鎭江]  
　　通飭保護敎堂江蘇李督軍蒞任後卽通飭蘇屬文武官廳所有德奥兩國建設之敎堂務飭軍警梭巡守衛以重宗敎而免意外如有不法之徒於宣戰時期中有放火刦掠及一切騷擾行爲應即拿獲懲辦勿稍疏懈駐鎭陸軍第十九師楊師長曁丹徒縣公署交涉公署各機關昨已奉到此項通令惟查本埠天主耶穌兩敎祗有法美二國所建敎堂向無德奥人蹤跡似可不生問題惟現值戒嚴期内恐人民無端誤會致生衝突除呈復李督外昨已各飭所屬無論何國敎堂均須加意保護 
柴蓬火警二十九號五更時分小馬頭順泰柴蓬内忽然火起一時烈燄飛騰不可嚮邇當經各坊水龍聞警馳至吸水施救約歷兩時之久始行熄滅計焚去蘆柴七堆約值五六千元 
時疫流行近日秋陽甚厲天氣狂熱入夜不凉猩紅熱症又復蔓延以致死亡相繼警察局倪局長取締街巿禁售不熟瓜果違即提究 
[揚州]  
　　口角釀成命案張綱鎭孫長舉雜貨船之帮工滕文德（淸河縣人）於昨日（二十九）向孫索討工資彼此口角孫即邀同宗兄弟三人將滕拳打脚踢滕旋即斃命現滕之胞兄文祥以滕文德實被孫之弟兄踢傷致斃因即赴縣訴求伸地雪周知事即派委吳承審員於今日（三十）前往相騐并飭緝兇懲辦 
商人挽留知事東河場商春生茂等以該場知事王煦得蒞任以來辦事認眞現忽辭職特具禀運使挽留未識能邀張司長允准否 
判决烟犯彚誌縣署查烟員本月份所獲烟犯昨經陳承審開庭判罰賴天成二百元陳王氏二十元謝三三十元孔曹氏三十元均令繳金取保釋放 
[杭州]  
　　寗波謠言之經過寗波爲通商口岸浙自戒嚴後寗波己駐有步兵四營憲兵二連砲隊一營騎兵二連機關鎗三連二十二日發生重大謠言謂有上海黨人大批來甬約於是夜三鼓起事故葉司令官得報即於黄昏八時下令特别戒嚴新江橋東北軍隊林立行人斷絶交通直至天色黎明始各歸隊回營所有沿海温台區域亦通電於本日一律防務戒嚴此項消息杭垣本早有所聞但以戒嚴故無人敢爲宣洩兹據呈報謠言已息秩序如常請勿厪念於是此事經過之概情始稍稍傳播云 
派員參與實業會議敎育部召集各省實業校長會議消息相傳已久兹聞該部昨已電致杭垣省公署囑其派人其原電云齊省長鑒本部特開實業會議尊處派委何人來京參與會議祈即示復爲盼敎育部印齊省長接電後當復電云北京敎育部鑑漾電悉實業會議浙省浙定周清（省立農校長）許炳堃（省立工校長）周錫經（省立商校長）等三人如期到京會議特復浙江省長齊印 
[安慶]  
　　認眞檢查郵電倪氏有電致司令部以中國現在對德宣戰皖省爲國防區域旣禦外侮復憂内患所有檢查敵國人民電報郵件仍不容稍懈是以李統領會同警務處每日派員輪流赴郵政電局檢查頗爲認眞 
軍隊加意操練安武軍第八路李統領昨令全軍加意操練期成勁旅所有前次調駐省公署第五營仍令回五里廟原營駐紥以便操練 
財廳籌欵爲難倪氏日前電令財政廳速籌軍餉十萬解蚌以濟軍需聞鄭廳長連日僅籌得省長公費一萬元已交於安武軍軍需課長陳旨章解送蚌埠又聞財政廳鄭廳長以近來庫欵空虚各種開支均不能如數發給故擬月杪赴蚌向省長面述一切并因各處釐局長任期將滿者已有七八處請示更換妥人云偵探稽查嚴密皖垣近來頗有謠言謂有上海黨人來皖暗設機關密謀起事是以司令部警務處密派偵探日夜稽查甚爲嚴緊 
錢莊倒欠鹽欵滁來全榷運分局以堃生永錢莊倒欠該局鹽欵甚鉅無所歸償故特咨請全椒縣查封該莊賬目及存貨住宅以備抵償並呈報皖岸榷運總局呈請省長飭令全椒縣知事嚴行追繳發交全分局變賣抵償以重公欵 
[濟南]  
　　張督軍入京原因張督軍於二十五日匆匆北上聞其入京原因並非奉政府電召實緣東省日來經濟非常困難所有軍事行政均無的欵日前與日商訂借息欵一百五十萬以濟急需正在磋議忽接中央電令各省凡借外債不得政府許可者概不承認張督軍以是親自入京與當局面商一切 
軍隊開往邢家渡駐紥東關陸軍九十四團第三營頃接督軍令速開往城北三十里黄河右岸之邢家渡該營已於日昨二十七號午後三鐘出發聞係截堵濟陽等處土匪之逃竄云 
[廣東]  
　　速籌滇軍餉項之訓令陳督軍令財政廳云案查滇軍蒞粤以來軍餉久懸備歷艱苦雖經陸前督軍疊向中央交涉籌議改編時歷數月迄無結果本督軍受事伊始即以安置滇幂爲當務之急無如時值政變大局危急粤省財政益加艱窘各軍餉項同一積欠幸賴各官佐士兵咸知大義共諒苦衷危局勉支相安無事本督軍佩慰之餘尤深抱疚刻以湘督易人事變益亟疊接兩廣巡閱使雲南唐督軍湖南譚督軍先後來電均望駐粤滇軍尅日援湘當經分别抄轉在案并經迭與該軍兩師長面商亦復慷慨請行尤徵義勇現在事機日迫湘省方面翹俟援師宜速成行用資策應所有該兩師出發應需軍費無論粤省如何困苦亦當竭澤以求應由廳查照前案除兩師以前所支概不除扣外另行籌給三個月餉銀俾裕軍需而便出發除令知張方兩師長外仰卽遵照妥速辦理仍將發給餉數日期呈復備查此令又令駐粤滇軍第三第四師長張開儒方聲濤云該師長卽便查照辦理妥速整備卽日出師並將領到餉數後出師日期分别具報至該師抵湘後於大局尚未抵定以前前敵餉需隨時由粤妥籌接濟仰并知照此令 
省城破獲兩機關昨二十三日下午憲兵營長謝卓英率隊會同警察馳至大南門外木排頭將又一百四十號門牌住户圍困隨入内搜查即將住客十六人一併拿獲並搜獲委任狀曁各種文件一大網籃連同人物押解軍署交軍法課訊辦聞被拘之人均身穿長衣狀甚斯文且皆爲外省人口操北話内有一名周之翰者聞係此案主謀人是日上午憲兵營長謝卓英據報有人在西關地面暗設機關私招軍隊隨卽派大隊憲兵會同九區一分署長警於上午十一句鐘馳往十三甫聚賢里二十二號門牌將該屋圍困當場搜獲中華護法第四軍總司令部印一颗名册一本捉獲劉坤（即李烈民）余禮太（卽余景歐）二名訊據供稱名册内之主要人爲周之翰曾金相及支隊長黄章現均在新城木排頭居住故隨即按址往捕至在十三甫被捕各人係二十二號始行遷入居住是日即被捕獲云 
雜評一 
[禹城之兵變（一子）]  
　　宣戰而後第一重要者爲軍人我國今日之軍人正宜整飭軍紀亟自樹立以表示我國軍人之品性能力足與世界高尚之軍隊爲伍此愛國軍人自盡其責之道也蓋人方以我國之軍人平日無訓練而疑我不足以參與戰事則我軍人益宜有以自奮以立我軍人之模範庶足以保國家之榮譽而不終爲人所蔑視奈何山東禹城之軍隊又以譁變聞耶張勲辫兵之勾結土匪而爲變我無責焉以其兵本與匪類不足以言保國而衛民也若所謂陸軍必稍受訓練稍具知識者當此時局宜稍有以自愛秘亦勾結毛匪突然譁變行逕與辫兵相類豈不大可慨耶 
今日之軍政長官縱不能立功於世界大戰之中博各友邦同聲之稱許亦當嚴行約束以稍盡維持地方之責此則記者之忠告也 
[西南轉圜說]  
　　西南事件之能否轉圜須視相爭之點能否讓步也雲南唐督軍之要求三條件以滇軍駐川一事爲最難决而今則中央已允駐兵若干矣廣東陳督軍之要求三條件以速召國會爲最難决而今則中央已有取消臨時參院之傳說矣加以岑陸已派代表入京張谷亦表同一態度是已有轉圜之人也粤要人主張之不一致與夫朱省長辭職潮州莫黄之獨立足以促西南之讓步而中央以經過種種困難亦願退而與西南商榷是已有轉圜之機也故就今日四周情勢論似與調停日益接近然而爲時局所迫而接近者其接近勢亦甚暫况乎中國之事常在若近若遠問而有不易測度者耶然則轉圜又豈易言哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（十七）]  
　　被拘敵船之噸位字林報云中國所拘留德奥船隻共十二艘噸位毛重都三萬餘噸刻由政府决定租與殷實華人所辦之某公司駐滬交涉員巳接到此項消息至於該公司之名及租借之條件今尚未知但聞合同載明儘先裝載中國物産大約尚規定不得轉租與他人此項船隻由中國私人公司租用仍由政府管轄兹將船名及其毛重噸位列載於下 
中國號六○二六噸奥船 
西里西亞號五一七四噸又 
波希米亞號四二八四噸又 
西江號一八四○噸德船 
立克麥斯號四一七六噸又 
挨而邦加號四二九四噸又 
美大號一六八二噸又 
美利號一六八二噸又 
福土那號一一二○噸又 
以上九艘皆在浦江中餘三艘則在他處船身不大皆是德船中有二艘刻在厦門奥船三艘向往來於奥國口岸脫里斯特與日本之間一年前中國郵船公司曾擬價買後未果蓋恐交戰國不予承認而視爲敵船加以拘捕也 
德奥小輪之調查交通滬行長趙慶華自交通部委任爲没收德奥小輪船辦事處處長後即來滬組織辦事處實行檢查業已收管五艘分别處置現趙處長又派多人分投調查並函請江海關小輪註册給照處詳細檢查德奥人所置小輪共有若干艘開明船名噸數復候備攷一俟滬地辦竣再赴長江各埠檢查没收 
維持航業之聯絡旅京虞洽卿君致南通張季直君電云德爲倡關海外航路挽回已墮國際貿易起見聯合滬上各商組織公司曾於對奥宣戰之前與奥商訂購商船三艘（中略）乃聞吾公有租借德船之議想爲維持長江航路計不料政府不爲商人謀交通之遠計但顧目前小利援用吾公租借辦法將德巳購定之奥船亦列入租借之内如果租與華人情尚可原若轉租外人是專爲漁利計則中國海外航業永無希望諒我公所痛惜也如蒙維持請即電逹政府分别理由俾公司得早成立爲感長安飯店虞和德叩宥 
潯交涉員之諮詢交涉公署昨接九江關監督兼交涉員來函略謂旅居牯嶺德僑等近紛紛呈請離境要求敝署准予回滬俾與眷屬一叙卽經敝署遵照迭次部頒處置敵僑條例拒絶尊處對於敵僑離境是否同一辦理乞即見復 
奥國僑民之概數交涉公署内附設之臨時檢查所連日辦理登錄檢查事宜頗形忙碌昨經該所員陳世光鄒樹華二君核計旅滬奥僑共一百五十八名内有住居法界者六名各該敵僑已大半照章登錄其未經登錄之奥僑約二十名巳由薩交涉員通告限三日内來所報名登錄至德僑方面自中德邦交斷絶後業已悉數註册今則祇須派員至各該德僑復查一過其手續較爲簡便 
易地收容之實行南巿圖書公司附設之德奥收容所因該處省立商業學校開學在卽所有收容之德奥員役經上海縣沈知事及薩交涉員等商借外日暉橋織呢廠餘屋易地收容已誌前報兹悉該兩國員役六十餘人業於昨日午後三時由沈知事派令偵探會同淞滬警廳所派巡士一排一併雇乘人力車送往織呢廠收留一面由盧護軍使特飭步兵三十八團馬團長派兵一排至外日暉橋一帶梭巡以昭愼重 
德奥轉契之從緩會丈局承辦德奥册過户轉契一事前因我國對於德奥宣戰此項轉契應在停止之列當經交涉署電部請示聞日前已奉外交部來電德奥人道契地産現陳請過户轉契者均從緩辦等因即由交涉署分函領袖總領事並令行會丈局一體杳照 
給還物件之允許日前封閉德商總會時聞有德國書記自置物件不及遷出呈由荷蘭代理總領事函請交涉署給還當以此項物件如確係該書記自置所請給還一節未爲不合除函復荷領轉飭該書記赴廨陳請核辦外昨已令知公共公廨查明具報以憑核奪 
電報遲誤之質問荷蘭代理總領事函致交涉署因近日所接之駐京公使來電或則到逹遲緩或音將電文割裂請即查示等因聞交涉署已轉函電報局長請速查復矣 
[八誌奥領事署之奇案]  
　　奥國人梅而喜於八月十五號淸晨偕同籍之亞立山大愷勒門及以司愷立愷與德國人班赫特並斯答克等突至公共租界泥城外麥特赫司脫路三十號門牌奥國領事署圖取某種緊要文件向書記員批脫索取文件箱上鎖匙不遂袖出手鎗圖擊詎反被同伴克萊姆拉開鎗擊斃由捕查見將尸舁入驗尸所報請公共公廨中西官驗明棺殮並將亞立山大愷勒門等四人傳同要證奥人温格勒與該書記員一併解至公廨經中西官訊諭以司愷立愷交一百元人洋並保餘人押候移提人證到案質究在案兹經捕房查得與此案有關之奥國人克倫巴斯基白拉翔諾里斯根得勤史伯特及行兇人克萊姆拉等逃匿天津北京等處禀請交涉員備文派令西探目壳羅香前往會同該處警廳及租界捕房將此五人先後緝獲一併提滬管押昨日先將克萊姆拉一人與亞立山大愷勒門等四人押解公共公廨請究由捕房代表牛門律師上堂譯訴案情並稱被告克萊姆拉傷斃人命案關重要請爲展期研訊等語繼據西探目壳羅香投訴查得此案發生後被告即逃匿天津因之禀請備文前往會同天津租界英捕房包探將被告拿獲提回解案請突並據克萊姆拉供求堂上准伊通信於其妻子云云經王肇之襄讞商之英白副領事判克萊姆拉押候特别訂期研訊判畢即由探捕將克萊姆拉帶下又由捕房將克倫巴斯基白拉翔諾里斯根得勤史伯特及亞立山大愷勒門等一併解案請究復由牛門律師上堂陳述案情並稱第五被告（指史伯特）係由西探目壳羅香在北京某國使館内拘獲其餘均在天津租界内緝獲查以司愷立愷奉公堂准予保出後仍在滬寗車站等處與不守規則之人同淘恐有非法行爲應請一併管押改期研鞫中西官判以司愷立愷仍交原保餘人一併押候特别訂期研訊 
[聲訴海關德員之舞弊]  
　　德國人桑姆斯向在江海關充當驗關員因揑造僞賬吞用稅銀二千餘兩被總稅務司查悉報告總巡捕房飭探將該德人拘解公共公廨訊判押候訂期研訊在案昨晨十時由王崧生襄讞會同日副領事林君在第二刑庭研訊先由江海關代表馬斯德律師上堂譯稱被告所犯案情（一）於本年正月十四號起至六月十四號止侵吞賬洋一千七百九十五元二角（二）私造僞稅單向納稅人欺騙稅餉（三）賬目舞弊實違犯中國三百六十七條三百九十一倐及二百四十三條刑律現在原告巳查出與帳簿不符之收條稅單多張有海關理船廳廳長西員道生及見證沈賡颺沈金泉等可以到堂證明云云卽據西員道生投訴被告桑姆斯職司驗關派駐天主堂街中國郵務分局驗收包封稅餉按照海關定章被告處至多祇能存洋百元再多須隨時送關入册如稅餉至一百元以外者分局不能照收須令納稅人至總局繳納本年六月二十一號有人遞寄包封一百三十五件内中一百另四件應免稅餉其餘三十一件則照例須繳稅銀一百二十餘元察核郵局帳目相符惟海關帳上祇有五元八角當向被告詰問是何理由置之不答故於翌日令其停止職務詎被告於二十二號淸晨突將稅單十八張送至關上要求入册故冋各行號收取納稅收條逐一核對之下自正月起至主月二十二號止收條與稅單之數目大相懸殊如正月十一號第三百八十四號收條上載收洋二十元另五角稅單上祇書洋一元二月十八號第一千八百七十八號收條洋二十六元五角稅單上祇書洋五角二月八號一千九百八十七號收條十六元三角六分稅單上祇書洋五角三月六號六千五百五十七號收條五十八元三角五分稅單上祇書一元八角且賬上均無此種欵項收到言至此將收條與稅單及數目懸殊之證據多種呈案請察訊之被告桑姆斯延海德禮律師到堂辯護要求准被告交保候訊並稱被告之妻子兒女均在上海際此中國與德奥宣戰期内旣無護照返國又不能潛居内地决無避不到堂之理應請准予交保云云中西官商之海關所派之觀審員陳震東判被告帶回捕房候商明辦法再行復訊核奪 
[發展工商事業之討論大會]  
　　昨日（三十一號）下午三時滬上官商各界因奉農商部電於宣戰後發展工商事業特就靜安寺路交涉公署（即洋務局）開討論大會詳情錄後 
與會之人物是日在滬官商各界如滬海王道尹松滬護軍使代表馬參謀長江蘇齊者長代表宗蔣兩委員江蘇胡財政廳長代表高君上海縣沈知事淞滬徐警廳長工巡捐局朱局長上海貨物稅總公所高所長上海總商會正副會長朱葆三沈聯芳南商會正副會長顧馨一蘇筠尚及各業領袖各團體代表中交兩銀行行長簽名與會共約一百餘人 
會議之情形會場設在洋務避大廳各界人士齊集後於下午三時許振鈴開會首由薩交涉員起立報告略謂自我國對德奥宣戰後農商部卽電飭乘機發展工商事業此中具有深意請簡略言之其一爲流通金融其二爲振興國貨與會諸君均一時之彦諒能領會斯意母待贅述云云繼由上海縣沈知事演說略云吾國現在對於德奥旣已宣戰與前此中立時情勢一變我工商界乘時發展工商事業誠爲千載一時之機會惟凡事不爲空談須有實際並須羣策羣力始克有濟務望與會諸君各抒意見共策進行云云繼由總商會副會長沈聯芳君略述意見謂現在政府没收之德奥商輪頗有人爭相租賃尚不知宗旨何在鄙意可將此項船隻組織一統一機關作爲運銷國貨之需專運國内出品云云一時鼓掌贊成者頗不乏人 
討論之結果會議時各人均有演說不及備載惟討論結果擬先設一商業研究所以資進行俟擬章呈部核准卽行開辦議决而　時已萬家燈火矣 
[商請英國撤銷茶禁之催促]  
　　上海總商會致北京電云外交農商部鈞鑒竊英國禁茶進口一案前奉鈞批有現經施公使向英政府交涉英商亦經提出請願除俟施公使續有報告再行核辦各等示感激莫名但自英禁華茶至今數月英則存茶日減供不給求價值飛漲我則積茶旣多無所輸出疲滯萬分不惟茶商坐受其困國稅大受其虧卽僑華英商亦均感不便方向彼國政府重事要求解弛進口茶禁我國正宜提出前案乘機交涉務期撤銷禁令以甦商困伏乞大部迅賜電咨駐英公使速向英政府交涉解茶除禁翹切上呈上海總商會 
[第三次考取之赴英華工]  
　　威海衛英公司來滬招募鐵道華工兩次出發曾誌前報昨日領事暑將第三次報名工人一百零八名送請仁濟醫院考驗午前八時半咸至該院之講道堂先由傳道部主任龐子賢君宣講聖道題爲天國之希望聽者如饑若渴旣入試驗室經醫官詳加察驗體格至十一時考畢僅取得三十五名爲合格隨由招待員押趁通州輪船往威換英郵船放洋 
[省長整頓水電廠之諮詢]  
　　閘北水電廠廠長單毓斌接江蘇省長公署訓令云該廠創自淸末設備未周民國初元政變紛紜未遑整理歲蝕鉅欵幾難支持賴曹前廠長到職之後苦心規畫轉絀爲餘營業基礎於今始立第水電事業近於專利非可以普通商業得什一之利爲已足該廠用人十數名歲費十數萬縱主其事者潔己奉公而事雜人多稽察非易入欵是否涓滴歸公支欵是否一無浮冒如購料之暗扣收費之串匿工程之浮報物品之濫支雖無證據可尋未必弊端盡絶旣往不咎來軫方遒該廠長力果心精當能任怨任勞痛除積習兹將易於作弊諸端條例於後應如何設法防止仰卽悉心籌議逐條答復核飭遵行此令購入水電材料九五回佣猶爲通病私相勾串高抬價格暗論折扣買賣兩利虧在公家此宜防者一購用煤炭經手有回扣火夫有陋規則煤之抬牌攙水概置不問否則百般挑剔必得規費而後已廠中銷費以煤爲最邬此中虧耗何可勝言此宜防者二逐日用煤雖有定量省費之權操在火夫用少報多餘下之煤或私行變賣或列爲新收得價分肥習爲常事此宜防者三製票收費聯爲一氣匿報裝户用數大頭小尾票面與存根不符以所餘之欵朋分肥己此宜防者四用户付欵有非一次付淸者不予正式收據另給收欵便條拖延日久正式收據依然在廠而便條收欵遂入私囊此宜防者五廠員對於用户或徇私情或貪小利有例外折收及漏不列册私相授費者此宜防者六營業進欵並不日收日報往往積留數天互相挪用此宜防者七裝表電户按度計費查表員私自索酬以多報少此宜防者八用户添裝或移設電燈水管索酬較廉之費匿不報廠用户亦利其省費不致舉發此宜防者九裝設水管電燈任從工匠浮領材料廠用物料之列爲銷耗者廠員亦揑報浮銷上下相朦損失最鉅此宜防者十拆回舊料並不入賬或變價私分或作爲新購開支欵項此宜防者十一以上各欵舉其大者其有微細之處及爲本省長意想所不到者並得詳議弊所由來及防止方法一併條陳 
[輕薄銅圓從何而來]  
　　北蘇州路英美電車公司車務總管查得滬巿近日流行之銅元内有上鐫中華民國四字中間交叉兩旗下有當十銅元四字反面有嘉禾一枝與從前各省所鑄開國紀念銅元花紋字樣均有不符其分量較輕五分之一銅質又薄恐係僞造除檢同新舊兩幣函詢薩交涉員係屬何省鑄造請尅日函復外並通知各售票人如遇前項銅幣概行拒却因此各商店及一般黄包車夫亦諸多挑剔而小錢店兌出者則每有此種銅元混入在内及向掉換不肯承認故口角打架時有所聞云 
[擄人勒贖之駭聞]  
　　浙江嵊縣人尹華慶張錫三同在杭州皮巿巷中文學堂肄業因欲往京投考某校故於陰曆五月二十四日來申寓居英租界河南路某旅館内詎於五月二十九日被同鄉丁某等三人誘出騙至伊等寓處將尹張兩生一同幽閉不放出外逼勒寄信回家索取洋五萬元信内有如不允付必被謀害之語迄已月餘尚未解决日前尹華慶之祖尹大炳又接一函内稱至少須洋五千元限某日送至法租界霞飛路某號門牌如不允從囑伊家屬等在某處收屍云云尹大炳無可如何祇得籌措欵項由籍來申前往霞飛路某號内尋訪並無丁姓其人現尹大炳日在法新租界等處探問尚無蹤跡有人見伊年近八旬終日焦急情殊可憫囑伊投報捕房則謂恐與孫兒身命有礙故 
 
 
 

Page 11

 
 
情願付欵取贖不與計較云 
[剌趙案屢屢捕人]  
　　暗殺浙督軍署參謀長趙聯璜一案雖經各偵探緝獲嫌疑犯十餘人解浙嚴訊迄無確供前日下午又經浙省偵探長周慧年來滬在北四川路華界某里緝獲某甲一名在甲身畔搜出手鎗三支即由該探押乘滬杭火車解浙訊究 
[行人報捕捉盜]  
　　北四川路一千九百六十號門牌粤人黄麗川家昨晨六時突來盜匪四人破門入内各出手鎗嚇禁聲張正在搜刦財物幸有行人朱旺其等經過得悉飛報就近捕房立飭中西包探前往拘拿該盜等見勢不佳均從後門逃逸當經五百三十五號八百二十九號兩華捕追獲杭州人章鑑一人搜出勃朗林實彈手鎗一枝帶入捕房旋解公共公廨經中西官訊據中西包探禀明前情判章押候補提同黨到案併究 
[緝獲匪船之報告]  
　　兩浙緝私統領致浙省軍民兩署電云杭州督軍省長鈞鑒浙西匪案迭奉密令偵緝豔日據駐滬第二營報稱第一隊隊長張占忠於宥日夜間在川沙縣境緝獲盜匪船户張邁堂一名餘匪散當獲匪船二艘快槍九桿銀飾一百餘斤衣物三十餘件訊據該犯供稱係爲盜匪駛船該盜黨等與嘉興天凝莊當典刦案確有關係該犯願爲引線指緝餘匪當夜由隊長派兵帶同往緝不料該犯行至中途趁黑夜乘間脫逃現正勒限追緝逸犯並偵查各匪等情除另文呈報外謹先電陳兩浙緝私統領蔡和林印 
[水警分投追緝匪徒]  
　　水警偵探報告第一專署謂松江迤西之北簳山到有匪船六艘匪徒七八十人又亭林南之嚴家灣到有匪船五隻匪徒四五十人頗有整備文柘林鎭亦有匪徒四十餘人經過前行者六人提有皮篋後行之五人背負極大包裹其餘各匪各執洋鎗由柘林鎭過報恩橋南沿河塘往東而竄第一專署長沈葆義得報後即派巡官徐貴臣率領師船十艘趕往北簳山督察員楊澄率帶師船十艘趕往嚴家灣一帶巡官陳朝桂率帶師船十艘飛往柘林一路分投追拿務期剿滅 
[偵緝隊拘獲嫌疑盜犯]  
　　淞滬警廳偵緝隊隊士前日在四區境内緝獲嫌疑盜犯李和尚王小四子二名聞係上月搶刦寳邑某鄉鎭案内之要犯押候解科訊究 
[續誌客民與保衛團爲難]  
　　住居虬港之客民靳九成李金齋孫金碑李連生徐海鴻劉光揚徐恒福謝竹山謝寶村王得慶等十人因搗毁寳邑彭浦鄉保衛團事務所經警廳游巡隊當場拿獲惟爲首之李四脫逃未獲已誌前報兹悉此案原告徐邵氏及受傷之楊小毛盛鳳松等前日已赴寳山縣擡驗並禀請究辦保衛團經董凌潤生亦具呈張知事請求嚴辦一面呈請閘北司法科將在押之靳九成等十人移送寶山縣歸案訊究而段科員昨巳將此案解送地方檢察廳請爲核辦 
[客民又與鄉民衝突]  
　　閘北住居江北客民甚多各區警察署所每日訊理之瑣案江北人幾佔十之八九近來該客民等相率入帮勲與土著鄉民爲難日前住居虬江之客民因細故起鞏搗毁鄉民組織之保衛團毆傷楊小毛盛鳳松一案發現後前日又有住居义袋角之某客民向該處某烟紙店購買香烟其時有鄉人孫寳林亦在該店買物不知何故忽與該客民衝突由店中人勸散未幾該客民邀集同鄉數十人到來將孫扭住蜂毆受傷甚重旋由四區二分所崗警召集鄰崗巡警該分所趙墨林　佐亦親率長警到場兜拿當獲李仲仁傅本烈吳福全王學海吳海林徐學勤楊起眞徐立高管文其劉古今宗恒初劉玉石范有浪江三錢逢吉孫仲三王小哥吳虎江陳彩慶等十九名一併解送司法科趙警佐以該客民等平日行爲强横擾亂治安故特詳請徐廳長從嚴懲辦以儆效尤 
[查緝梟匪供出之首領]  
　　兩浙緝私左營第一隊隊官張良臣日前在浦東北蔡鎭陳巿關橋緝獲梟匪張茂堂一名已禀明該管左營移送上海地方檢察廳訊辦因據張匪供稱該匪同夥共有三四百名船五十餘隻係郭老窩子徐得勝等爲首曾在江浙兩地搶刦典當三家並搶刦南滙縣東鄉某紳家等贓物故張隊官特於前日督同所部各哨開往上南川各處查緝匪首以便獲案併究 
[反對增加渡資之會議]  
　　滬南董家渡南碼頭等處渡船夫發起增加渡資托孫某代向工巡捐局請給佈告分發各渡口每張收費六十元經工巡捐局朱局長飭令巿舶所承辦人調查呈復以憑澈究等情迭誌本報兹悉浦東塘橋嚴家橋周家渡等處鄉民互相糾約於前日午後聚集數百人在嚴家橋左近掩佛寺内集議有言詞激烈者有舉勲粗暴者當由老者向衆宣言前淸戊申年間鄉民反對增加渡資搗燬紳董房屋事後官廳飭拿肇事之人株連無辜吾民之家破人亡者數十餘人流離失所者亦經數載及今痛定思痛言之傷心故此次反對切不可輕舉妄勲須禀請官廳靜候辦理再作進行並稱此案當時由兩江總督張規定渡資永遠不准加價云云旋經衆議决公舉代表呂順卿楊文福等十餘人分投滬海道尹上海縣兩公署及淞滬警察廳塘工善後局浦東同人會等各機關聯名呈請維持定案撤消佈告以安行旅而順輿情 
[交通部調查電氣事業]  
　　滬海王道尹奉江蘇齊省長訓令奉交通部咨開現本部正在整理各省縣電氣事業之際應請轉飭所屬對於此事迅卽詳加調查境内有無電報電燈電話電車及巳未成立並商辦官辦成績若何逐項詳細塡表報部備攷藉此整理而策進行等因到署除分行各屬外合行令仰該道尹遵照轉飭各縣知事迅速詳細調查分别塡表呈報以憑核轉云云王道尹奉飭後業已轉飭所屬各縣遵辦矣 
[各學校之秋季始業]  
　　學生會日夜校寰球中國學生會新定校章凡由會員介紹入學者日校學費每半年由二十四元減爲十八元小學　半年由十八元減爲十二元夜校各科每半年由九元減爲六元并於會中設介紹部凡成績優美之學生畢業後由該部挑選介紹於學商各界任極優職務故此届招生報名者甚爲踴躍現值開學之期外埠學生紛紛來函以道途遙遠不克准時來學請展期開校而日校長朱少屏夜校長陳定謨均以開校日期旣巳規定萬難更易但爲體諒遠道學生起見特限於兩禮拜内到校揷班云巿北公學滬寗車站慶祥里巿北公學男女兩校曁夜學部均定九月六日（舊曆七月二十日）開學日來各科新生報名者甚爲踴躍該校照原有學額酌量擴充以校舍能容爲度逾額不收如有高小初小程度之男女學生願入夜學研究中文英文法文德文珠算筆算各科者均可前往報名云 
商務學校閘北滿洲路三畏里商務學校中西並重開辦業已五載英文一科由校長蔡雲卿親自敎授兹定於九月三號正式開課今届新生頗多故又添聘朱楊二敎員擔任敎務 
惠廉英文夜學虹口淸雲里三衖惠廉英文夜學開辦兩載校務發逹上學期學生將及百人下學期報名者亦已不少聞定於九月十八號開學 
[日領贈送勲章]  
　　江蘇特派交涉員薩福懋君昨接駐滬日本總領事函頃奉本國政府訓令奉本國大正天皇贈與上海公共公廨正會審官關絅之三等瑞寶勲章交涉署交際科長陳世光五等雙級旭日勲章譯員楊筱堂六等單級旭日勲章業已頒到相應將勲章三座函請貴交涉員轉給該員爲荷云云薩交涉員接函後業已照章呈請外交部核示一俟復到始能發給各員佩帶 
[香港廣東招待國會議員之要點]  
　　旅滬國香議員通訊處昨發通告云逕啓者朱省長代表吳梁二召來此歡迎特將廣港兩地招待要點詳紀如左藉便台行錄呈大覽敬呈旅安（安港）招待員葉夏聲旅館平安酒店東京旅館通用銀上海滙豐鈔票廣東銀角子香港銀角子由上海到粤携帶上海滙豐鈔票最便宜上海滙豐票每十元換香港鈔票或銀角子十元零五角至八角換廣東銀角子亦用香港禁現洋出口省港輪船指定粤航公司之哈德安及播寶二船每日開往省城二次上午八時半下午九時上午船即日下午三時半到省下午船須天明到省船資七扣大菜間五元官艙兩元半均係臥室有寢具（廣東）省港輪船到省時總事務所派有招待員上船招待胸際佩有（國會議員招待員）徽章招待員皆操官語其姓名如下張本漢葉健夫陳劍虹鄭啓聰招待分第一招待所第二招待所第一招待所俗呼廻龍社乃中國式之建築房舍寛敞天井極大空氣鮮爽第二招待所俗呼海珠酒店西式建築房舍較廻龍社小唯臨珠江甚凉爽總事務所在廣東實業内電話三○二三職員諮詢員吳鐵城報名處陳民鐘駐總事務所内交際員簡琴石廖德山陳壽如馮自由李茂之黄元白 
[紅十字會開職員會]  
　　紅十字會以疊接直隷曹督軍王京兆尹來電乞賑特於昨日下午四時在總辦事處開職員會議擬趕緊設法籌捐並多製痢疾瘧病疥瘡藥品携往散放因此次直隸水災蔓延至十數州縣地面旣大災民又衆非有大宗賑欵斷難普及且水災之後必患疥瘡瘧疾痢疾等症故特備此藥以救之並聞該會沈仲禮會長以災情重大擬親往災區查放又以北方地高早寒須多募棉衣以救災民云 
[漢口實業團報告赴日視察情形]  
　　昨日漢口實業諸君自日本攷察返滬湖北同鄉各界假座大觀樓竭誠歡迎入座後便長劉君倩晦然君代宣祝詞旋由視察團團長齊相琴君代全體答謝並報告調查情形略謂昔之自日本歸者每羡日本烟囱林立即爲日本富强之由來此次鄙人等調查所得有足貢諸父老兄弟藉以酬答今日歡迎之盛意者（一）日本各工廠及各商店除業已獲利者始行改造四五層樓高大洋房外餘皆建築矮小裝修樸實蓋不肯先以有用貲本輕易消耗之意至於各工廠房屋潔淨機器光亮工人各事其事毫無聲息大場小場均無異也（一）日本各工廠貲本固有數十萬至數百萬者亦有小至數千金者廠之種類不一惟無論何廠其廠主均常川駐廠專心考較製貨優劣始雖小廠不數年即成大廠者神户大阪一帶幾難數計鄙人等願諸父老兄弟注意於此二則者亦有二意（一）諸君如創辦工廠務須從樸實入手重精神勿重形式（一）凡諸君有力者均宜於就近地方提倡各種工廠俾地方貧民多一方生活自可少一分游民亦是維持地方安寗秩序之一法也 
[勸業場興高采烈]  
　　城内勸業場日來增設鵲橋燈會及大力士獻藝游客已頓增數倍兹逢中元節又在屋頂花園添設特别燈會五日夜並有臺閣高蹺絲竹等類想此數日内游人必更擁擠也 
[豆乳公司之擴充]  
　　西門外方板橋富潤機器製造汽水豆乳有限公司係由華商電車公司楊翀然君集資創辦至今二年營業頗爲發逹惟該公司初創時購置汽機成本較車而該公司並不加價故虧蝕甚鉅現聞商由可大股份有限公司提撥鉅資繼續進行並大加擴充一俟佈置完備即當出乳云 
[布廠女工罷工要挾]  
　　浦東洋涇鎭瑞大織布廠女工於前日上午向廠主要求增加工資不允即同盟罷工並脅迫鄰近之源茂布廠女工一致罷工源茂廠女工不從瑞大廠各女工於昨日上午聚集　十人守候源茂廠門首阻止女工入廠工作當經該廠經理王荇佩向衆開導謂洋涇各布廠工資已較他處爲昻萬難再加勸令回廠照常工作詎各女工不肯散去麕集胡閙旋經三區二分駐所王警佐飭派長警到場解散始得無事現源茂廠女工仍照常工作而瑞大廠則尚未開工云 
[輪船撞翻駁船]  
　　昨日上午十時十分鐘有滿裝麻袋之駁船一隻在法租界新開河對浦被太古公司山東輪船撞翻並有在民國路一百四十九號門牌某麻袋店爲夥之沈生財被撞墮浦以致溺斃其屍身迄無下落云 
[新舊會丈局長之交替]  
　　會丈局陳局長近患咳病因恐劇變成咯血是以呈請辭職以資養攝業經薩交涉員王道尹核准並會委吳夢蘭承乏等情已紀昨報兹悉陳局長業巳將一切卷牘整理結束於昨日點交於新局長吳君接收吳君即於今日蒞局辦事 
[民華樓上之惡鬭]  
　　楊阿三（混名馬夫阿三）現在滬北某汽車行爲汽車夫素與烏木工匠張宋郎（寗波人）金餘大（崇明人）爲友近因婦女糾葛彼此結成仇隙雙方衝突已非一次前晚八點半鐘雙方各糾流氓十餘人在民國路民華樓吃茶評理一言不合動手行兇張金各出利刃將楊阿三胸前腰助等處連戳數刀楊受傷倒地鮮血直流該店主急出嗚警到來將張金兩犯追獲連同傷者解送一區二分駐所王警佐察得楊阿三受傷頗重恐有性命之憂連夜派警車送新普育堂醫治張金兩犯於次日申送警察廳飭發司法科訊供之下判令收押候緝拿羽黨並察看楊阿三傷勢若何再行究辦 
[包探查獲紅土]  
　　住居北四川路二百二十三號門牌之徐文卿近因私販禁止進口之紅土在公共租界内兜售漁利被包探查悉前往抄獲紅土一包將徐拘入捕房押候解送公堂請究 
[禁止碼頭脚夫之勒索]  
　　三區警正解恩桂昨在浦東爛泥渡鴻升碼頭發貼佈告云查得鴻升碼頭脚夫於輪船旅客上落之時蜂擁向前强搬行李事後任意勒索工資甚則並未代客搬運亦假碼頭規例百般敲詐更難保無乘間挾物潛逃情事殊爲行旅之害亟應嚴加取締以維交通除飭長警隨時嚴密查拘外爲此佈告仰該脚夫人等一體知照嗣後行李上下必先由客人雇喚方可搬運每件力資只准取銅元三枚不得額外加索以示限制而免紛擾倘再敢蹈轍一經查獲或由旅客及輪船碼頭司事人等告發立即按其情節嚴予懲辦决不姑寛其各凛遵勿違此佈 
[電車賣票人喚捕捉賊]  
　　魯井營前日在黄浦灘某號電車上摸竊張如生袋内鈔票洋五元圖逃被賣票人文錫鎭查見嗚捕拘押捕房昨解公共公廨經中西官訊知魯係過犯判押西牢二年期滿逐出租界贓交原主領回 
[車夫串竊之惡習]  
　　寗波人張義生偕同友人等由原籍乘江天輪船於上月二十八號上午八時抵埠喚黄包車數輛裝運行李正在計論車資之際詎被車夫等乘隙串竊張之小皮夾一只内藏鈔票洋三百六十七元迨張察悉該車夫等已逃逸無蹤張卽投報法捕房捕頭諭飭包探杭光福金九林前往查緝當將串竊之李錦富沈阿四張阿三等三人查獲抄出原贓鈔票洋一百零五元餘洋已被同黨顔四携去故先將李等三人拘入捕房詰訊均承認串竊不諱當由捕頭着將李等管押聽候錄供解廨訊辦並諭該探嚴緝在逃之顔四到案懲辦 
[包探負傷捕賊]  
　　法捕房包探王德奎於天未黎明時巡至法新租界查見馬德標等六人合扛紅木一大段該探知是竊來上前盤問馬等恃衆不服羣起行兇致該探受有微傷馬等即四散逃逸該探雖受微傷仍奮力追捕及追至英法交界之處媸由英界站崗華捕帮同拘獲馬德標一名帶回法捕房由捕頭詰訊馬供認爲首行竊不諱諭着管押聽候解廨訊辦並以該探負傷追捕甚爲出力當場勉勵數語着即醫治候再核辦 
來函 
[南巿開泰旅館來函]  
　　昨閱報載旅館茶房私購烟土一則但敝棧茶房實無錢明高其人係有崇明雜貨客錢某於是日上午十一點鐘到棧旋即出外至下午七點鐘回棧卽被翟巡官帶警查出私土當將錢客帶去敝棧實不知爲購土者而於茶房尤無干涉希卽更正是爲至禱開泰仁記旅館謹啓 
[嘉榖堂米業商會來函]  
　　敬啓者閱八月二十七日貴報第三張本埠新聞欄載米業輔助會一則事實錯誤爲將此事寶情錄請貴報察核緣前有唐仲箎介紹法商理維來會稱理君組織收帳事務所代各商業收取賬欵請敝會贊助當經敝會會長奚君賡虞黄君愼康與理維面商如有同業託理君收賬分成扣佣大致代收五十元以内六折五十元之外七折餘未承認他事嗣於陰曆七月初八日邀同業開會討論敝會會長奚黄二君報告與理維君面商經過情形並聲明收取月費事本會不便向各店勸導惟請各店自由主張等語此外並無語及他項至本會向在天后宫後樓並非附設總商會内是日到會人數連來賓實祇九十五人尤無三百餘人之多到會之人贊成與否當時亦無表示以上所述均係當時事實報載所云未免失實此事與敝業極有關係應請貴報照登來函更正以昭核實至於米業輔助會另有組織之人負責與敝會無絲毫關係專此奉布敬頌著祺嘉榖堂米業商會啓八月三十一日雜評二 
[輕薄銅圓之由來（步陶）]  
　　我國幣制本未畫一滬地又五方雜處鬼蜮百出故滬地爲錢幣而紛擾之事時有所聞然始猶在於銀圓繼遂在於銀角今乃每况愈下以至銅圓焉夫銅圓之用普一切小本經紀苦力營生之人家對於此事俱有莫大之影響而奸商巿儈又乘此機會以思暗中漁利其他車夫小販等不能細辨眞僞之所由分且隨在而與人爲難於是兌入則無辭以爲拒却用出則無法以强人必收而一般社會之行使銅圓乃大苦矣顧此項銅圓其由來雖尚未明瞭而大致總不外私造與官場頒發之兩途在理如爲官發則分量當與舊無殊而事前亦必有適當之文告如爲私造則其設計之巧勢力之大殆非尋常僞造他物者所可比擬巳要之銅圓爲日用尋常所必需無論此事内幕情形如何總期早日有一正當辦法以免除商務紛擾此爲吾人所屬望於當道而不禁禱祝深之者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中元新燄口] [  天台山農]  
　　一心召請粤東名士滬上寓公保皇廿載不成復辟一朝失敗白法源寺裏五更打坐蒲團津浦車中三等遮羞葵扇嗚呼長素而今喫長素有爲從此變無爲如是君主立憲之流一類孤魂等衆惟願承三實力仗秘密言此夜今時來臨法會 
一心召請徐州大帥定武將軍領袖議政大臣頭銜北洋總督白望梅止渴魂迷中和園中飲水思源身浸荷蘭瓶底嗚呼大辫埀埀吹馬尾野心勃勃蹺龍鬚如是復辟功臣之流一類孤魂等衆惟願承三寶力仗秘密言此夜今時來臨法會 
一心召請再醮寡婦半老徐娘彼姝性比楊花斯人淡如秋菊白弼德院長苟延七日之期大元帥銜空發三軍之令嗚呼一失足成千古恨再回頭已百年身如是三朝元老之流一類孤魂等衆惟願承三寶力仗秘密言此夜今時來臨法會 
一心召請駱駝朝奉蚌壳小囝去年七省聯盟今歲五旬做壽白包圍議院暗結公民之團集合督軍先樹獨立之幟嗚呼安武不安徒用武丹忱祗報一人恩如是督軍省長之流一類孤魂等衆惟願承三寶力仗秘密言此夜今時來臨法會 
一心召請老君後裔鐵拐灰孫前淸雲貴制軍民國約法議長白嵩山路上怕披四友之圖凌烟閣中懶畫孤臣之像嗚呼總理兜圈原路走合肥去後合肥來如是短命内閣之流一類孤魂等衆惟願承三寶力仗秘密言此夜今時來臨法會 
一心召請參謀處長陸軍大臣昔年提督淸江此日拘留黑獄白飛來茶碗頓敎頭破血流奪去烟槍無復手忙脚亂嗚呼尖嘴雷公遭刦數一聲難震帝城春如是帝制罪犯之流一類孤魂等衆惟願受三寶力仗秘密言此夜今時來臨法會（三） 
家庭常識 
[郵政票] [  栩園]  
　　郵票沾濕每易沾牢於别物或則膠面相貼不可復揭一經揭碎稍損其角郵局卽不收受殊爲憾事可率性浸於熱水中則膠遇熱而融自能一一分解反貼於潔凈之玻璃上候乾卽仍可用 
[暮不見物] [  旻飛]  
名曰鷄育眼取金頭蜈蚣三條（藥舗中有買）瓦上焙燥研末以飯和丸分作三服每日以開水送下一服三日後即愈 
栩按此方與病者體氣是否相宜應請醫家鑒定 
工業須知 
[珂羅板製法（二）] [  善寶筆述栩園重譯]  
　　巳供使用後之玻版須充分除去其膠質其法當以此版浸漬於苛性鈉之熱濃液中或稀硫酸（一與二十分水之比冬令當加温）液内當浸漬時可以二枚玻版相疊而膜面相向於邊際襯一木片使兩版之面不致粘着如是則可同時浸漬多數之版一一皆受充分之浸漬其盛液之盆或用冲盤或用巴筒均可浸一二小時取出更以木　去其膠膜以硬毛刷刷版面使凈入淸水中洗之乃更如新版處理一度如有砂眼或不呈一樣之色則因浸漬時剥蝕不淨致膠膜尚有粘着之點宜再以苛性鈉液除去之惟使用齡類液後（鈉與鐸均齡類）仍宜用稀硫酸液洗滌一過乃可 
（三）普通珂羅版之製法製此版之原料現多不用銘膠而用澳化銀與膠混和使成發泡乏液附着於版因感光而顯影用爲珂羅版可無腐敗之患雖藏數日亦得保存其作用且因澳化銀膠所生之微粒以硝酸鉀液處理之後可得適當之强度也其製法先以滇化銀膠發泡液（ＧＥＩＡＴＩＮＥＥＭＵＩＳＩＮ）塗布於玻璃版上俟乾燥後乃以陰文照片以藥面貼着如普通照相用薄羅買紙　片法於燈光下　之使感光而印影於上乃以左液使之現像 
（炭酸鈉）十瓦（水）二百ＣＣ 
右液於臨用時加入焦性没食子酸Ｏ五瓦現像後以淸水充分洗之定着後更用左液處理之 
（硝酸鉀）二百五十瓦（水）五百ＣＣ 
以右液浸漬半點鐘後除去過剩之液卽可着手印刷（未完） 
長篇小說 
[社會小說貪嗔小史] [  常覺小蝶天虚我生合譯]  
　　第三章（二） 
納蘭緩步而前卽駐足其後觀其釣顧其人手法殊劣數數起竿終不能得一魚納蘭不禁失笑曰汝但速收其綸者魚上鈎矣其人方專心於魚聞聲乃瞿然而驚廻身以視納蘭則其人乃少年也目灼灼而鬚翹翹現爲輕薄之色曰謝君關切但吾本無心於釣不過爲消遣計耳故不必以得魚爲樂然聆君言則似一釣必得魚者納蘭曰然吾竿從不虚起而餌亦不浪投其人乃仰視納蘭曰然乎然則請試一釣因以手竿授納蘭納蘭亦不躊躇接竿在手先理其絲因顰蹙曰線短而餌巨製殊不良然吾亦能必得魚因卽步下危磯夷踞而釣一魚方吞餌絲動納蘭急起其竿不意少年卽在其後竿着少年之額魚則廳頂而過少年噭然而納蘭失笑將往拾魚則身遽爲少年所抱納蘭乃大駭曰胡爲少年笑曰無他吾額且腫須得粉頰一熨貼耳納蘭到是乃色變顧危磯臨水抗避無能則怒曰趣釋而手否則吾甯與汝同溺少年大笑但笑聲甫出即聞狺狺之聲直撲而前少年不備一足已爲犬囑則大呼釋手亦竟翻身而墮直入河中此犬蓋卽納蘭之冶兒也方自田間嗅主人之足跡而至納蘭見其人墮水不禁轉駭廻視其人則泥垢狼藉滿面方在水中學鼉舞欲近岸則犬尚守於磯露齒相向納蘭睹此情狀亦殊憫之因曰起耳汝但守禮者吾犬當勿囓汝因撫犬令勿吠其人始得蹣跚而起以淋漓之袖拭其面上泥汚怒曰此狗殊可惡其罪當鎗斃言次握拳作勢犬乃狂吠納蘭慮犬傷人卽呼犬引避旣登高原則見依洛克馳馬而來比見納蘭即一躣下鞍矯如輕燕而少年亦蹣跚至依洛克似識其人詫曰君胡爲作此狀其人見爲騎馬之少年則曰壯干聽之吾爲女郎所窘彼乃嗾犬囓我致我墮水我必告之吾父圖復此仇言次逕自曳衣跣足而去納蘭聞語不禁愕然顧依洛克曰此人誰哉依洛克作色曰吾家小主人赤琴耳昨甫自倫敦歸故不識我惟渠無禮太甚固當創之納蘭赧然幾不能對久之始曰咎在吾犬耳得君翩然戾止實我之幸依洛克微笑欲語又止旣曰吾頃在山頂已望見君然初疑爲君家之客蓋以言次視納蘭之衣納蘭乃愈頳則仰面以視天色曰日暮矣吾當歸今日又復勞君心至歉然願君晚安言次因與依洛克握手旣所似憶及一事乃曰今日之事願勿重提君以後見彼少年亦萬勿與彼爲難蓋彼爲汝主人之子其權力固較汝勝也依洛克乃大感動喟然曰君誠知我深矣我乃恨不爲君家之傭納蘭不答但與珍重而别依洛克目送其遠至不見其踪影乃始據鞍上馬仰天噫氣似其胸中正有萬千鬱結而不得吐者（第三章完） 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
四十年前之絲茶 
[漢口茶巿（見本報甲戍年四月十七日）]  
　　漢口本月十一日信云近漢口新茶巳多出賣計價寗州每擔四十六兩至五十五兩崇陽二十七兩至三十六兩羊樓同二十六兩半至三十二灄兩半口巿及湘潭二十一兩半至二十四兩瀏陽及平江二十六兩半至二十九兩半比去年價高二兩至七兩不等查漢口茶色與去年比較低一二成九江茶色反高二成至五成安化茶雖先至數號其大帮至者則於昨日爲始運來漢口以各貨照算所值本計三十三兩至三十八兩查其身色葉大製粗而水門仍濃與去年相比茶價則每擔次至三五兩茶客討價三十五至四十兩想除俄商揀擇頂高裝者數號給價三十五至三十六兩外他商將還之價大抵在二十八至三十三兩而巳以今年統較之比去年茶葉較昻二兩至四兩水脚大十先令保險一百兩高半兩滙票與去年則相等每兩六先令三辨士五至七五今九江茶葉堆積日多一日惟有俄商擇買頂高數號至於中等者務須落價七兩至十兩然後英商可購買也（１２） 
[福建茶巿（同年五月初三日）]  
　　福建電云四月二十六日本處荼巿開盤二日内共賣茶葉七萬六千箱尚存未賣十一萬三千件下等荼每擔十六兩至十八兩中等二十至二十三兩上中二十五至二十八兩上等三十兩項上三十九兩有火船二艘名革倫安及比門加士准十四日放海巿面甚爲活動 
又（同年五月初七月） 
福建四月二十八日行情單云新茶至今共售出七萬六千二百箱價目十二兩七五至三十九兩大抵各價較去年高二兩至四兩云（９） 
[尊聞閣筆記]  
　　鷄飛屋頂（見本報壬申年十一月十四日） 
老北門外紫來街西首忽然屋上有鷄二隻一雌一雄盤旋往來宛如鴿子甚至飛上樓頂行走與巿經過北梢一時觀者咸集竟不知從何處而飛登高樓屋頂也人都猛聲疾呼並將磚石擲打嗣後誠恐致傷行人直至有人挺身上屋頂始得先爲捉住雄鷄一隻遂將頸管扭斷迨至擲地竟毫無血跡形狀可駭衆均謂此所罕聞尚有雌鷄一隻旋盤斜角直飛過馬路在水果店樓窗上捉着一併扭死按鷄飛上屋向者謂非吉兆是以所至地方爲之不安此草鷄也雖有翼向不能飛原非飛鷄可比事果奇異亦須俟博者論之（１２） 
文苑 
[戲園竹枝詞] [  溪養浩主人]  
（見本報壬申年六月初四日） 
洋場隨處足逍遙漫把情形筆墨描大小戲園開滿路笙歌夜夜似元宵穿來柳巷與花街一片歌聲處處皆新彩新燈新脚色敎人沿路貼招牌大漢關西唱大江應張八擅無雙歌喉囀處聲高下滾出銅琶鐵板腔丹桂京班素擅名春奎北調甚分明五雷陣與雙園會定有旁觀喝采聲爭新鬭巧費思量創出奇情亦擅長山鳳一班童子串翩翩歌舞共登場帽兒新戲更風流也用刀鎗與戟矛女扮男裝渾莫辨人人盡說杏花樓戲名花鼓本輕佻燕語爲聲各　嬌莫笑上臺多醜態秋波轉處也魂消覺把黄金視作灰紛紛與馬戲場關興豪正桌居然坐還寫紅牋呌局來傳書去後不多時報道佳人到未遲飛轎一肩燈兩盞後邊跟著俏娘姨晚飯娘姨手共携看樓　認客來齊秋波一　逢恩客不負今宵打野鷄輕薄言詞指點工滾燈背凳太玲瓘無端笑煞家婆態眷屬誰家入座中二桂名圜賭賽來一邊收拾一邊關月樓花貌倌人愛不羹紅粧浪半台鴻福名優逈出羣眉梢眼角逗紅裙飛與競說來山鳳要看今朝唱上墳包定房間兩側廂倚花傍柳太猖狂有時點齣風流戲不惜囊中幾個洋一羣英共集畫樓中異樣裝潢奪化工銀燭滿筵燈滿座渾疑身在廣寒宫偶將堡句補新聞擬爲春申掃俗氛付與羣公同一笑休嫌村語不成文（１２） 
神話 
[陳玉梅（見本報癸酉年十一月十一日）]  
　　葉仁超者泉州之南邑人靑靑子衿也優文藝美姿容丁卿鄉試寄庽省垣隣居陳姓浙人客死於閩身後所遺老妻子女鼎足而三女名玉梅年已及笄而貌麗於花與葉之璧人如玉樹珊瑚交相輝映衫痕鬟影時有一面之緣雖脉脉無言而心已靈犀一點通矣一日晨粧未竟折秋葵花相遇於庭葉題壁一絶曰折花秋早未粧成風露羅衫恐不勝裙下鳳頭眉上黛背人一一認分明女固掃眉才子見獵心喜步原韻奉和葉但睹其貌未悉其才當此珠玉隨風不禁鶩喜欲狂餌其幼弟使以詩筒跋來報往唱酬旣稔訂百年盟葉固中饋有人而女某作小星之列閒相過從情好逾於畫眉惟干以私情則拒而不納曰男女相悅情也婚姻以時禮也妾以身許君好合之期正未有艾倘發乎情而不止之以禮此身一失適足以見笑而自玷耳葉有意尋春而無心偕老知女不可犯試畢言歸而黄鶴蹤稀靑鸞音杳如是者三年母氏知之偕女躊躇徒勞想望歲次已巳葉雀鼠爲災來省待訊女遺弟上下斡旋而事得白且寄語葉曰君吉人天相妾不敢罔以居功倘念微情幸無空谷足音也葉潛遁以歸逾年無耗母不能待欲回故里商之於女女哭不成聲母知女意即携子歸里將女寄住姨家雖離母之堪傷喜見郎之有日也庚午葉復試省垣遇女所親要之過女女備訴苦衷涙隨聲下葉落寞數語即去而女室視若畏途無復有生跡矣女作書招之葉置之高閣不辭而去姨利女色逼使别字且揶揄之繼以凌逼女誓守不易春花秋月又是二年望葉不至投繯自盡是時葉方設硯漳州忽口内喃喃白晝狂奔赴水乃東懼貽不測急使人護送還家及門妻子未迎覩葉後隨一女子或隠若現妻知有異焚香祝之葉厲聲曰何與汝事如此負心賊豈容復履人世耶吾得請於帝矣言訖倒地而死 
（１２） 
雜錄 
[治蠟痢] [  寄琴]  
　　患此症者每乏良方今得一簡便之法取廟素燭油（須純柏油製者其他無效）用水將瘡疤洗去以燭油塗之待一句鐘再以水洗去還將燭油塗之然一句鐘必更如是者不須十日其瘡自痊其髮自生患者盍一試之 
難産急救方無論横生倒産二三日不下者急用黄牛糞四錢（水牛糞無效）麝香一分共搗爛敷於産婦臍上以布圍腰不須十分鐘即産産後速去臍上所敷之物萬勿遲緩緩則大腸隨之而下切宜愼之此方屢試屢驗神效無匹凡難産者不可妄用（不受酬）（７） 
[來函照登]  
郭子佩君來函云六月四日貴報附白一則編在損病徵方之後致各處來函均向敝處索消瘰膏藥以貼腎病但此膏乃專治頸瘰及乳岩瘿瘤流注或一切無名結核等患均貼有效惟已潰者忌貼如已潰者須外貼三妙膏内服夏枯草金银花蒲公英各三錢酒水兼服數劑自愈腎損病另有治法須視病情酌方不得一味蠻補鄙人欲示一方恐病狀各異强弱不同難取效也函索此膏者直寄新堤醫士郭某收不致有誤須附郵票六分以便封寄否則恕不作覆（下略） 
 
 
 

Page 18

 
 
   
 
