# 1885 - 212 - 4904424

 

Page 1

 
 
[四十七號畫報出售] [  點石齋主人啓]  
　　中法和議旣成之後兩國各退防兵仍歸於好乃越南阮氏兩夫人恨法人無道糾集義兵攻法人於北寗從此女子知兵婦人赴敵古人不能專美於前矣圖之以供衆覽報首畫譜兩圖均係任君伯年所繪其筆墨之妙賞鑒家自能辨之准於廿六日出售後仍附淞隠漫錄圖説一則此佈 
[金陵出售鉛版石印書籍處] [  申報舘主人啓]  
　　啓者申報舘與點石齋兩處所有鉛版石印等書及法帖名畫名外埠經理申報分舘俱有寄售若南京城内在夫子廟前右首東牌樓申昌號内發兌江南爲人文淵藪現在大場期近多士必齊聚省垣以應鄉舉如欲購買精買精本請移玉趾此佈 
[八賢手札墨蹟]  
　　郭意城先生抱經濟才運籌帷幄實中興之諸葛當髮捻蹂躪各省時曾文正胡文忠駱文忠沈文肅曁李伯相左侯相曾威毅彭尚書諸公提兵戡亂節次蕩平先生實與共襄其事偉烈豐功固在人耳目間也茲將諸公昔日與先生咨商手札墨蹟托點石齋用西法石印成書紙墨如新宛然手澤况乎孫吳兵法鍾王字體二者鹣之尤爲難得茲訂四本一套定價一元八角于本月廿八日出書如欲萬售略可核减祈至二馬路千頃堂書坊面議可也 
[論賄買兵額]  
國家定制設立管兵所以謀自强也内而靖匪徒外而禦强敵皆於兵乎是賴卽城汛守兵亦將以防盜賊衛地方其任之也不可謂不重此何等事而可以財賄相求乎比聞温郡兵額有賄求情事每兵額一名需錢七八十千旋有某甲費七十餘千買得一缺欣然自以爲得計不數日而所得之缺忽奉裁撤之命於是憤不能平控之於官乃爲張軍門所知因而查得此種積弊力加整頓不准再有獘端從此東甌管伍可以一洗以前積習噫此等風氣在張軍門尚屬初次見聞不禁深爲詫異以爲得未曾有而不知各處緑營之兵額其埒乎温郡者正不知荷限特無如某甲者將情控訴又無如張軍門者澈底清查以致含糊隠忍積習相沿永無挽回之日耳竊以爲温郡旣有此事則各處卽可由此類推凡各省大憲於額兵一節均須認眞稽查斷不可令行賄投充之人濫竽其間庶幾額兵之設不至有名無實試思設兵衛民之義則所有營兵皆當由考拔收標彼營營焉而計求謀不恤行賄一額至於出費七八十金其果何爲也哉凡以爲利而已矣定制緑營營兵有馬兵步兵守兵戰兵之不同有馬糧步糧守糧戰糧之各異大都守兵最逸其兵粮亦最少戰兵可以稍優矣步兵或云卽戰兵則其所得當亦無殊至於馬兵則旣有兵糧又有馬料而馬料之中大有沾光个啻以一人而得雙分之粮故獨爲優異今姑就酌中者言之大約每月得領餉銀四兩二錢統一年計之則亦不過五十金而止加之以心紅紙張等項所獲亦屬無幾而又層層剝扣能有幾何而乃如某甲者不惜出此七十餘金以謀一缺則亦何爲也哉况中國向來重文輕武子弟一入兵籍父兄或不與之齒而彼猶且眈耽逐逐以每年之四五十金爲利而不顧譸張爲幻顯干法紀則其中當别有所圖矣嘗聞之營中之人曰我輩之所以願當兵者非眞爲棄文就武投筆從戎計也祗以士農工商一無所能遊手無業莫可餬口因遍貸親友向營中買得一缺列名兵籍假如購缺需錢百千一經入册每月可支餉銀二三兩至四五兩不等其月得四五兩者一年之中可以歸本卽月得二三兩者兩年之中亦可以歸本設以百千之資本營運安得穏當獲息如此而况本以不知營運之故至於坐食無計又安能以區區小本爲自求口實之計乎由是觀之凡出身爲兵者大都視之若生意其於弓馬鎗炮之法制步武練習之規模皆視之若有若無此等兵正不知何所用之且中國之兵其以賄充者不僅練營陸軍已也卽近來講求水師亦無不皆然凡報充水手願爲水軍者安知其不因牟利而來其先時之投身兵船是否行賄而得姑不之知然觀其旣在兵船月支厚餉而于水師之所當爲者咸漠然一無所知則其故可想矣抑不僅水師中之兵丁水手爲然也卽各兵船之爲管駕者亦大半不知駕駛之規矩不習風濤之顚簸每月坐支辛俸數百金猶且不足而于脩理添置之器具復公然據以爲私利水手兵丁之虚額開銷以入已槖者未嘗無之嗚呼尚復成何事體哉緑營之兵額其獘至於賄得或者滿蒙漢各旗丁尚有可恃乎然各旗兵丁類多世襲間嘗見各省駐防旗兵往往無所事事日遊衍於街坊酒肆茶樓或手携鳥籠終已嬉戲此等旗兵雖不至如緑營兵有缺可買然其不甚嫻習武事則一也夫國家設立兵伍或爲汛地或爲分防或以捕盜或以坐鎭其初意未嘗不審察精密意美法良一年之中所費餉項至於以千萬計原以爲固國本愼邊防安閭閻衛民生也孰知至今日而流弊一至於此　有賈生能不爲之痛哭流涕也乎前者法人内擾各處戒嚴招勇添兵日不暇給所以然者本爲禦敵計也若所添之兵而以賄取則試問能禦敵也否耶今温郡之兵如某甲者幸而卽行裁撤耳倘法事尚未底定該營竟未撤遣而猝然與法人相遇於疆塲之間其能執殳前驅爲國效命乎彼又將曰吾豈能以區區每月數金之利并且曾以賄求不啻將本就利而肯捐頂踵蹈湯火出死力以拒敵也哉乃温郡之營因遺撤故而某甲之事遂敗某甲猶不自知其過而居然敢于具控由是而張軍門得知此弊急行查辦痛除積習若他處之兵其尚未撤者何限且其爲原額應有而終於不撤者又何限其中豈無此等情弊所願當事諸君咸以温郡之事爲鑒而竭力稽查有獘必去庶幾兵不虚設餉不虚糜扼腕深之不禁翹首望之矣 
[本館接奉電音]  
　　昨晚本館駐京訪事人飛電傳來本月二十四二十五日上諭六道敬謹譯登○六月二十四日奉上諭上年四月間特准李鴻章與法國總兵福祿諾議定越南通商事宜無非戢兵安民之意迨後諒山一役不得已而用兵越南地極炎荒士卒每多瘴故且相持半載各損師徒藩屬人民亦罹鋒鏑朕甚憫焉自十二月間總税務司英人赫德以兩國本無嫌隙力請仍照津約往返通詞棄怨修好朕仰惟上天好生之德並敬承維列祖命將出師於天時地利緩急進止諏度不執成見恭繹乾隆五十四年安南撤兵迭次諭旨權宜所值先後同符特照所請命李鴻章等與法使巴特納重訂新約十條於越南北圻邊界空地通商言歸于好現在法國　退基隆彭湖之兵我亦將滇粤各軍撤歸關内彼此擒獲人衆均已按數交還從此荒服免遭兵燹海宇共慶又安朝廷於此事權衡終始審察機日本無窮兵黷武之心允協字小睦鄰之義今當和局旣定特通諭中外俾咸知朕意也欽此同日奉上諭福建巡撫 
 
 

Page 2

 
 
楊昌濬兼署著張兆棟著卽行交卸欽此同日奉上諭錫珍現在出差刑部尚書著延煦兼署欽此　二十五日奉上諭朝廷孜孜求治之意民生之休戚國計之盈虚吏治之得失胥視封疆大吏爲轉移各直省督撫身膺重寄宜如何振刷精神力求寔效近來認眞辦事者尚不乏人而相沿積習總未能寔力湔除往往詔書特下剴切嚴明各該督撫輙以通行僚屬爲了事並未確切考察以致澤不下逮弊轉叢生甚至特旨交查事件消弭延擱比比皆在緑營廢弛已久旣多新招之勇復養無用之兵錢糧已屬虚耗况各省防營又多虚額若非嚴加澄汰何以訓練精兵度支出入全在綜核精密錢漕係維正之供而揑災蠲緩竟爲成例荒田正賦迄未復額關税則視爲利藪但知半利肥已從不念及公家厘金一項弊竇尤多以國家不得已之舉視爲調劑屬員之事中飽侵漁牢不可破各省製造繁興經費至鉅委員不得其人冒銷朦混尤爲一大漏巵其餘例外浮費無非上虧國帑下削民生　種錮習不可枚舉如果疆吏核寔秉公視國事如家事任勞任怨不荷不偏何難足國裕民日有起色該督撫均以特簡倚任大臣其各激發天良仰體宵旰集勞之意事事實心經理必須破除情面舉劾公明得人則治尤屬要圖勿視誥誡爲具文務以陳奏爲塞責經此次切實誡飭之後如有仍蹈舊習瞻顧因循一經查出輕則立予罷斥重則分别治罪决不姑容總之用人行政朝廷惟以實事爲衡各該督撫應如何整頓之處通盤籌畫縷晣覆陳毋得稍有敷衍彌縫致于咎戾勉之懍之欽此同日奉上諭國家廣開言路原期各抒忠讜俾得集思廣益上有補於國計下有裨於民生諸臣建言自應審時度勢悉泯偏私以至誠剴切之心平情敷奏庶幾切中事理言必可行上年用兵以來章奏不爲不多其中言之得宜或窺見施行或量爲節取無不虚衷採納並一一默識其人以備隨時器使至措詞失當從不苛求卽陳奏迂謬語涉鄙俚者亦未加以斥責若挾私妄奏信口譏彈旣失敬恭之義兼開攻訐之風於人心政治大有關係恭讀高宗純皇帝聖諭中外大臣皆經朕簡用苟其事不干大戾卽朕亦不遽加以斥責御史雖欲自著風力肆爲詆訕可乎又恭讀仁宗睿皇帝聖諭内自王公大臣外自督撫藩臬以至百僚庶司如有營私骫法辜恩負職者言官據實糾彈立卽嚴究重懲若以毫無影響之談誣人名節天鑒難逃國法具在等因釟此訓諭煌煌允宜遵守如上年御史吳峋叅劾閻敬銘目爲漢奸編修梁鼎芬叅劾李鴻章摭拾多欵深文周内竟至指爲可殺誣謗大臣至于此極不能不示以懲儆吳峋梁鼎芬均着交部嚴加議處總之朝廷聽言行政一秉大公博訪周諮惟期實事求是非徒博納諫之虚名爾諸臣務當精白乃心竭誠獻替母負諄諄誥誡意勉之愼之欽此 
[錦旋續述]  
　　大院君將送回高麗一節已列前報兹接天津西信言知大院君挈其長子於十九日由保定抵津暫寓武備院中二十一日往見李傳相傳相接待極爲優渥丁禹廷軍門亦與同見聞卽派丁軍門親自護送大院君回國云 
[葡德聨姻]  
　　外洋新聞紙云葡萄牙國皇之太子現將聘娶德國太子之第四女爲妃然則葡德兩國之好將益堅天 
[諒山要聞]  
　　昨省憲接有電報探悉諒山法官新設藩臬兩司欲以私恩小惠要結民心現將米麵牛羊等物分給窮民俾衆歸附以肆苛求惟越民畏注兇殘雖值顚沛流離仍無甘受餽遺者蓋一則恥食周粟一則恐收人税越民亦耿介矣哉昨又有友自海防來云諒山地方法人紛求沓至修築營壘創建城垣募勇招兵晝夜訓練盖不獨有終焉之志刻聞新到法兵數千之衆意圖回測彼與錯壤者其防備又可稍懈乎説見維新日報 
[定造木房]  
　　英人在高麗口外巨文島建造炮臺等事已列前報兹聞英人又在香港定造木房擬用輪船運至該島擇地安放盖此房可以隨地拆卸也 
[鎭江火警]  
　　京口西門外德呈宮側草房約有百餘間月之二十二夜猝遭匪徒縱火竟成焦土幸將火匪獲案翌晨卽發站籠示衆先是本月朔有鴈兒河草舍内兩女卽自稱爲神所憑依月内左近一帶當防火厄斯言傳出鄰人卽加意防範是處距德星宮咫尺與被災各草屋僅隔淤河每夜派有十餘人輪值梭巡至廿二夜二鼓時邏者於暗處見有人影卽呼衆持械追逐旣見已越鴻溝衆亦罷休爲不移時便人聲鼎沸喧傳火起各印委陸續到塲督率水龍澆灌并飭營勇開闢火道忽一人負衣包個踉蹌圖遁當經勇等扭住於身畔搜出洋火紙煤等物當交邑尊事後帶回研審該犯竟一口承招並不諱飾邑尊尚恐内有寃抑問所藏火種是否穿窬時取以燭照乃該犯仍照前供一若有鬼物附之也者邑尊又謂爾豈有瘋症歟何甘自罹重辟耶該犯於是自認實有狂病是時災民數百皆環而聽審聽至此皆羣起呼嘯又有數人爲之覆搜復在該犯身畔得洋油一瓶於是命謂火匪將絶我命而仁憲猶欲超豁是故貸也請勿費心民等當自辦之言訖將欲擁之以去邑尊乃善爲開導姑令定以站籠死罪衆始帖然後又獲住二人亦有引火物在身送案然未招認是夜俱收押在縣次晨將未定案之二犯收禁將首獲之犯出詳並判站籠舁置西門外保甲局前示衆廿三日衆見承管之地保用板片使該犯坐息並與以烟飯衆復怒將站籠找至火場各執火香一股向犯徧身烙之意欲速致之死邑尊聞報卽簽差向衆理説而籠卒不能抬回隨函商寳盖山營員派武官鄭君率勇數十名至火場若平日查街經過者然縣署轎班亦雜於内鄭見衆以香灼犯乃佯詰之衆告以意鄭謂如此處治猶輕曷若交吾押至陽彭山請令正法爾等再以火焚之方足蔽辜衆信其言從之鄭遂飭勇舁籠卽有轎班等扛之向東路陽彭山法場進發勇亦相助推挽勢若電掣風馳追隨之民皆膛乎其後乃旣過法場仍未息肩又舁籠向北復折而西卽爲保甲局依然置籠原處衆民馳至將欲逞蠻鄭厲聲曰此案旣歸官辦爾等豈可造次况爾等有名在縣誰敢擅自斃犯卽論抵爾等須知縣宫無擅殺之權必待詳准方可請王命今使之先入站籠者原係安服衆心子之烟飯使延殘喘者所以待上憲之批也該犯旣入站籠當無生理爾等靜待之勿得造次民有解事者謂鄭君所言實有情理轉勸衆散於是人多鄭之善爲説辭也 
[揚城火警]  
　　月之二十二日午後揚城馬巿口鼎泰祥布店失愼據聞因在樓上煨煮百合遺火柴堆以致烈燄飛騰不可嚮邇適存貨甚多致焚三點鐘之久始熄通城水龍先後畢集計延燒間壁炒貨店等三家其餘隣近各鋪雖免池魚之殃而失物業已不少府尊以次咸親臨彈壓有一炒貨店失去一箱據稱所有家資盡在其内因痛哭不己嗣至地藏菴前忽見該竊等正在瓜分當卽扭交地保原璧復返爲可幸也又有某氏孀婦前數日將養贍資二百金存該布店生息未及旬日卽遭此厄將來不知如何了結也 
[秣陵火警]  
　　月之二十日花巿大街某店内午炊遺火致兆焚如幸在日間經水龍立時灌救僅焚去房屋一間 
[水火旣濟]  
　　皖垣溝兒口前河街操江廠河街等處濱臨江岸被水後舖面不能出入人皆高據危慺操江廠某零貨舖夥徒二人夜宿樓上燃點蚊烟延及裝貨蒲包一時烈燄飛揚樓屋盡燬貨物席捲一空隣舍烟鋪亦被殃及徒夥皆跳下鳬水而逃守屋二人則由屋扒至隣家得不致死猶幸各舖均詖水淹不致燎原一炬然已受盡虚驚矣 
[皖省郵音]  
　　皖垣向多惡少結黨成羣酗酒滋事官憲嚴懲數次依然故態未除近且有三江五虎之名窩娼誘賭無惡不爲日前有某少君初出茅廬未諳世故該黨見其荏弱可欺誘令宿娼逼出洋票二百元次夜復誘某紳之子至娼家賭輸銀百餘兩事爲首邑尹明府訪聞札 
 
 

Page 3

 
 
飭嚴拿單開有名地棍多名三江五虎亦在其列邑尊當出火簽立飭四班拿獲王黑虎錢延江及著名地棍五名每人重責一千板掌頰一百下收押班房仍行訪拿行山虎坐山虎過山虎陳白虎通江江海等人再行懲辦闔郡士民咸頂香祝使君無量壽○皖垣籌解各路協餉定議按季分解兹大憲委候補縣張大令樹廷管解淮軍月餉并籌增河工銀兩赴清江候補縣劉大令雲燦解甘省季餉前往甘肅候補縣彭大令廷弼解各項公費銀赴金陵云○小南門内及菜花亭等處城墻月前久雨崩倒數十丈本月初由劉恊戎會同成太守挨叚查勘估計工料禀請撫憲籌欵興修無識小民往往貪圖便易就坍處越城出入事由守城親兵及工頭禀明官憲簽差拿獲四名每名重責四十枷號遊城更撥營兵四棚附近看守禁止越城云 
[竹西碎錄]  
　　觀音山在蜀岡平山堂之東十九日觀音誕辰城廂各鎭年例於初十日起陸續賽會連日天甯門外已百貨雲集平山十里中游人如蟻絡繹往來眞有車水馬龍之盛至十七八日尤爲擁擠朝山者晝夜不絶一路茶棚香店不可勝數香池内紅焰紫烟直冲霄漢善男信女手持香火由天甯門起五十三叅拜至山頂買賣街茶社林立利巿十倍河下則蘭橈畵槳蕩漾中流鬢影釵光照耀兩岸殊令人有今昔之感慶昇茶社有聨云細嚼龍團想當年人影衣香都被子規啼去重騎鶴背看此日山光水色渾如丁令歸來聞係京口某生所作也○揚城蘇唱街有趙雲卿者年老矣一日於門外納凉忽失所在家人徧覓不得詳爲咄咄怪事○又揚州舊城南門大街劉同興鞋店一邱姓學徒年十七於前日出門不返豈皆被拐歟抑有托而逃歟○十五日亥刻觀巷口東關大街張集成旱烟店遺火烟葉堆中遂致失愼各水龍聞警齊至得卽灌熄祗焚去棧房三楹云 
[貞婦已殮]  
　　昨報列農婦完貞一節兹悉姚自知罪大央人極意調停遂於前日下午説妥由姚出洋三十六元給償該氏棺殮之資事遂寢息該屍屬等旋於是晚將氏俻棺成殮矣 
[提訊地保]  
　　刨棺賊錢照林遭人毆斃一案由縣疉次研訊情形節經列報前晚莫邑尊提訊該處十一圖地保徐仁照徐供小的家中距沈姓停棺之處甚遥當時實未深悉事後沈來報知小的立卽前往見錢徐兩人尚在吊打經小的放下時錢已不能行走邑尊謂案懸多日豈鄉間無人論及究係何人將錢毆斃答稱小的實在未悉盤詰至再堅執如前邑尊限徐下鄉三日内查明實在禀覆 
[土棍毆人]  
　　前日午刻有某甲貿貿然行至木城小東門内黑橋左近雷祖殿前突遇無賴十餘人扭住攢毆該處十鋪地甲張四聞之前往喝阻無賴不依張恐肇巨禍飛報巡防東局協同三鋪地甲勇丁前往拘獲一人聞甲向在滬北詠霓戲園爲華捕日前有城内諸銅匠闖入該園圖看白戲甲禁弗令入諸匠恃蠻遭甲毆辱因之懷恨於心前日因事羣叙某茶肆值甲道經是處狹路相逢遂遭毒手現由局拘獲者卽著名土棍毛五其餘羽黨尚須嚴密查拿云 
[令出惟行]  
　　葛蕃甫大令嚴禁婦女入肆啜茗吸烟煌煌條示黏貼通衢於是淫婢妖姬聞風股慄前晚第一樓華衆會等處此輩幾至絶跡可見大令之令出惟行果與黄太守之禁演淫戯後先媲美其於風俗人心所關實非淺鮮然租界風氣頽靡已久兹之奉令及知非橋飾目前數日之後難保不復萌故態吾旣服大令之嚴禁於始吾尤願大令之善持其　 
[凌虐買女]  
　　四馬路東興里内有李巧珠者時將買女月卿毒打前日又以女與女傭同謀私遁遂將女傭毆打聲聞於外隣家報捕往查李則謂女傭串女圖遁女傭則謂素不容女出門何能逃遁實緣李常將女毆打我稍爲解勸伊卽疑我致我亦遭毆辱等語該捕隨喚女同女傭等齊至捕房捕頭騐得女遍體受傷隨飭送醫院醫治一面送李至英會審公廨葛大令命發官媒收管俟女到案訊究 
[俯准從良]  
　　粤妓李阿玉願從王某一案昨由王某投案聲明願娶阿玉爲妻决不再令爲娼李阿玉亦堅稱願從王某毫無翻悔大令命王覓的實保人具領阿玉再具保不再爲娼切結違干提究 
[好事將諧]  
　　周日卿欲嫁陳姓請先發善堂一節昨由葛大令飭傳周之原夫張梅生到案問其縱妻爲娼爾知罪否張稱並無縱妻爲娼情事惟妻私自來滬與人有染卽由其人遣人到無邀我來滬聲言言願償我洋行元等語及昨來滬後妻卽投案喊控旣有異心恐不可收拾願聽自便惟妻之父母將來向我索人奈何大令謂爾妻先在周墨卿家學習彈唱爲娼已有明証旣稱願聽自便爾可肯結至其父母可由爾函追前來投案候示 
[定期判案]  
　　洋人大立多與已拆姘婦陳氏互控於法公堂於昨日集訊大立多請狀師并十七號法捕到案陳氏遞禀翁太守閲竟問當初有中人兩個曾在塲否是何名姓答稱係李昌揚施阿言由該洋人邀來盖英界章程西人不能開烟館故將福園烟舘頂與我開計洋八百元交清後寫此憑據交我收報翁太守詰其盤頂在何月日店中何人管理答稱此係八年八月分事曾用經手人胡王兩姓九年三月間搬到懷園去我一向跟伊故烟舘有事卽倩伊出塲不料伊於四月初四日將烟舘拍賣得洋三百三十元並不告我在後我向理論伊卽將我毆打另有婦人逐我出外衣箱悉被搬上樓去伊又受他人愚弄在漢口騙去銀五千兩大立多卽將陳氏寄到漢口之信呈出并華字新聞兩張帳簿一本翁太守詰陳氏曾有信到漢口否答稱有太守見帳上有王燕卿名字問係何人答稱卽年前大立多送捕管押者現在又趨勢依附大立多聲明請狀師到案代白翁太守謂大立多在法公堂涉訟不知凡幾從未請狀師今所請者或代抄寫則可至説話則仍著大立多自訴人立多稱該婦與張理卿相識翁太守謂現在惟以憑據爲斷將華字禀兩扣送副領事旋據狀師稱此婦告外國人理應向領事控告大立多告此婦應在公堂今與定章不符翁太守謂誠如此卽請領事公斷副領事與備捕頭向該西人言語多時該西人卽退去十七號四捕到案片時亦退副領事問陳氏所告情節翁太守卽將前情一一告之宜調大立多自己寫憑據與人反誣人捲逃副領事謂卽到領事處控告亦不過攬擱二三天倘定欲成訟須先交訟費洋五十元存在公堂太守請定日期副領事卽將禀收起待總領事官核判着兩造於下期投案候示 
[注界公堂瑣案]  
　　日本婦人稱有銀表一只託燮理鐘表店脩理伊索脩費洋一元五角在後講定洋七角五分前日携修費取表忽稱賣去爲此控告翁太守詰之燮理店夥陸阿金據供東洋人來修表時謂如有人要買託卽　去如無人要則出修費七角五分現在表已賣去得洋三元照數交伊詎被控案翁太守請副領事轉詰該日婦曾託賣否答稱我表值洋十二元豈肯賣得三元翁太守詰陸阿金可將原表交出陸稱係學徒經手賣與路人無從追還翁太守謂若追不到當爲暗償爾且去查下期禀覆○翁國安稱被某西婫吞没工洋十五元七角爲此請追當經飭傳去後昨有華服洋人投案據法通事傳副領事語云該西婦已有洋十元呈於公館二元三角卽在該西人處尚少三元四角因翁在行打碎物件扣伴賠欵該西人稱碎物實　其事副領事着翁國安於禮拜一十點半鐘時到法公館寫字房領洋○前報潘聚南控被十號華捕及三道頭毆打一管昨日潘又投案翁太守詢及副領事云經遞呈清供實無犯章情節太守與副領事兩下辯駁後再須商酌着　于下禮拜四再行投案 
 
 

Page 4

 
 
[省撫轅抄]  
　　六月二十四日候補通判陳汝梅禀知奉飭查阻游兵散勇擅入城門候補縣蒯光華由滬來禀銷上海機器局支應差候補都司戴學璽禀知奉撫憲札委盤門路巡杳卽日到差候　按經歴馬中皆禀知奉委赴清江公幹卽辭縣丞何福鍾禀知奉藩憲札委金陵文闈執事差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州官報]  
　　堤工總辦吳觀察往高寳一帶駐工防汎○鹽捕營曾都戎由白塔河巡緝回○王鹺尹師德琴委接辦璧虎橋救生局差○官鹺尹杰煒銷武漳河卡差○韓鹺尹開元十一日辭赴通泰兩屬查探水勢○十三日舒鹺尹霖從湖北來揚○十四日總局李仲謙分轉銷假○通分司金分轉卸事回揚○俞鹺尹爾福服闋回淮○十五日泰州許子舒剌史由省過揚回泰○丁埝厘捐倪别駕人愷到揚公幹 
[粤省官報]  
　　藩憲牌示高州府缺詳請以惠州府楊霽對調陽江廳缺委候補府鄒覲臯署羅定州缺委候補同知危德連署新會縣缺委高明縣岑傳霖署萬州缺委候補知州舒寛迪署陸豐縣缺委候補通判童朝珍署連平州缺委卽用縣徐京署廣甯縣缺委候補縣徐沅署遂溪縣缺委補用縣潘承芬署海康縣缺委候補縣彭保又署興甯縣缺委候補縣邱鴻星署高州通判缺以候補通判王先達陽山縣缺以候補縣徐沅潮陽縣丞缺以試用縣丞黄貴生均請詳補新選四會縣史光溥徐聞縣楊逢篁均飭赴新任高要典史缺委從九品薛炳垣署 
[鄂渚官報]  
　　六月初三日四川臬憲如山來省禀到見荆州府恒赴任止兩院見辭江蘇候補道林瑞枝赴兩院禀辭往京稽查漢鎭居仁坊候補巡檢余祉鎬奉江漢關委調查漢鎭大智坊差赴兩院禀知候補縣廖玉麟奉委往監利縣騐收堤工禀知見廣西候補縣官箴催餉來省往兩院禀到初五日前安徽懷甯縣彭廣鍾白哈密來省禀到安徽候補同知許懋德自皖來省禀到代理榖城本任均州馬雲龍見辭赴任湖南解餉委員候補縣周元豹吳紹先俱赴兩院禀到辭行進京候補縣丞孫錫善奉委赴安徽一帶採訪榖價赴兩院禀辭 
[功埀不朽]  
　　粤東肇慶府城南景福圍歴年春夏水漲潰决屢矣自滿洲紹公來守是邦講求水利獨捐俸數千金周景福圍上下修築閲七月堤成公曰昔白蘇二公守杭築堤蓄水徧植桃柳至今不朽吾堤不可以不樹粤産龍眼果天下無種惟粤擅其利而果熟於六七月肇慶水患　在四五月今吾植龍眼萬株於堤上每年水退而果熟卽售以得貲爲歲修費雖不及杭堤之雅然民可少休矣辛巳至甲申水患平今年春大水成災爲數十年所未有而肇府城賴景福圍民免蕩析非公平日有俻無患而能若是乎可與杭之蘇白堤鼎足千古矣紹公印榮號石安滿洲人乙卯舉人庚辰到任後美政不堪屈指如修羚羊峽纜路平反四會各縣大　有牘可稽無庸贅述修景福圍肇民有碑立堤上記其事今年大水而民賴以安效有明徴故敢上陳以副採風之列此其大略也若夫潤澤之則在諸先生矣古端州目覩人假道申江倚裝草書謹上 
[勸募兩粤水災啓]  
　　盖間救災恤難義不容辭起死回生功爲最大疇非人類忍令飢溺難堪况在鄉情理宜救援勿緩我粤兩省水患實數百年未有之奇一片汪洋正千百萬生靈之苦哀聲振地死别加以生離寃氣冲天神號更　鬼哭屋宇盡歸衝没何處棲身男女悉屬飢寒終歸餓殍况乎風寒暑濕又足戕生疾病流離不堪言狀問災黎之景况大都萬死一生聞善士之賑飢頃刻千囊立罄爲此仰求大善士大仁人問心發願鼎力救災勿以力薄見推勿以囊澀見却勿謂從前已助多少再乞賜援勿因派册太遲彼此力求見諒凡屬紳商士庶修福各盡吾心無論外埠本鄉廣勸總祈相助庶使災民千萬死裏逢生但得受益一分卒猶瞑日嗟嗟我亦粤人幸而免禍白非大德敢保無災倘或見死不憐恐干天怒况復善心獲報必有神知救蟻微功中狀全憑一念理蛇小事拜相竟至廿年矧其救活萬民豈無福報伏乞省些耗費移賑災區萬望拯援人事實難自料大聲呼救此中定有魂隨謹代災黎切切上告此啓唐廷桂茂之陳維翰善亭馮贊經綸閣李文明貫之徐潤雨之葉道廣雨田郭熙光安亭鄭廷江秀山韋華國文圃唐廷樞景星梁應棉倫卿李朝覲秋坪等拜啓再啓者倘蒙善士助賑敬祈送交四馬路高易公館内上海保險公司籌賑所以便彚解可也 
[書畫鐵筆助賑]  
　　來件希送四馬路後面洋布公所卽給收條約十日取件不悞其潤稍有成數卽行登報以昭信實潤筆列后○鄭惟善山水直横幅六尺二元五尺一元半四尺一元屏條减半琴條每堂一元二角紈摺扇冊頁每件一角半○俞桂生翎毛花卉直横幅六尺一元五尺八角四尺六角屏條減半琴條每堂八角紈摺扇册貞每件一角○宋韻笙行書直横幅六尺一元五尺八角四尺六角屏條減半琴條每堂八角楹聨六尺五角五尺四角四尺三角琴對二角紈摺扇册頁每件一角小楷紈摺扇每件兩角杭扇三角泥金自備餘件不書○范友石隸書鐵筆遍額一二尺見方每字半元五六寸見方每字二角餘照行書潤同○鐵筆牙　每字二角石章每字一角洋布公所司事朱槐卿謹啓 
[客感]  
　　每看孤影悵斜暉新緑單衫慘不輝春病秋　詩骨瘦花迷酒困壯心違惟應舊雨深宵聚那得清風倦旅歸空憶倡樓共明月殘妝不語掩羅幃玉琴仙侶太痴生 
[壽李友甫先生七十並請寄社諸子正和]  
　　芰荷香裏啓華筵難約凉生六月天古貌豐腴壽者相清奇骨格地行仙錦堂德曜雙星爛彩筆權吟七秩篇想見荆枝雁齒列大椿高祝八千年住居六代帝王州嘯傲湖山紀勝遊屈指科名同輩少放懷著作等身留廿年寄社推盟主半世餘情付唱醴不是兵戈遷海上論交那得氣相投[  海上種榆山人悦彭氏拜稿]  
[客牕雜詠]  
　　長夏草木長炎蒸奪清凉愁人易爲熱起立聊向徉浮雲西北來微風吹我裳凭欄一以眺胡越正蒼茫哀憤結不釋鬱鬱　 
心内傷賣藥塵巿中悠悠三十載安貧不求仕轗軻亦命耳昔我患難交濯纓輝霞彩不念携手好矢志今焉在大風動地起旅雁矢隨行哀鳴常顧我徘徊以彷徨不忍棄之去愛護出衷腸一朝毛羽豐振翮起翶翔[  悦彭氏就正稿]  
　　懊惱詞并引僕恨人也愁人也人笑我痴卽痴人也人憐我憨亦憨人也人以我爲情則我豈敢年來多恨多愁情懷久懴去歲高昌寒食生爲余序海上群芳譜有有情總比無情好多情不怕無情惱之句受而讀之覺萬縷情絲不能自禁詎意情天多恨煩惱頻生暑夜難眠篝燈記恨仍請誦西廂曲云有情爭似無情好多情反被無情惱質之高昌寒食生其將何以慰我率成一律索和并索了緣仙子太痴 
[生洎天下疾情人政和]  
十年沉醉東風裏萬紫千紅入網羅不信名花隨逝水悔將愛果種情河涇凉洒盡辛酸涙寂寞吟殘子夜歌賸有晶瑩雙慧劍一番起舞一摩挲[  小藍田懴情侍者草]  
[得秋初弟家書述鮑叔衡訂交饋母事爰賦七律二章以誌欽佩]  
　　交道於今不足論通財雅誼羡君敦好將蘭譜肫誠意代報萱幃鞠育恩畛域無分聨臭味旨甘是供奉晨昏叔牙本有分金事千載同符古意存子季頻年海上游圖書一室足勾留翩翩才藻搜羅富濟濟英豪氣誼投傾盖更逢湖海士淒身差慰稻梁謀明年計就京華道願與元龍一唱酬[  長洲營祥麟慰喬氏初稿]  
六月望日爲廿七歲初　倚此感懷調寄沁園春呈桂笙昕伯兩詞丈政拍并索夢畹太痴鏡南杏南紫裴玉州藏鋒鐵琴東山幼苞潄霞慕閒環翠龍橋吉虎鏡篌諸詞兄同政和○蓬矢半牛荷香十里他鄉可憐記去年畫舫笙歌夢裏去年此日紫暉集諸名妓壽余於珠江花艇中曾有詩記之今朝旅舍憔悴吟邊豪氣銷磨朋歡落寞舊事茫茫頻問天應辜負正春江勝景好月團圓漫誇珠玉連篇又天上回頭廿七年嘆商瞿牛子一經未授相如病肺萬念先蠲添個藥爐對將經卷蘇晉長齋繡佛前余自去冬咯而後至今不茹葷酒難忘處剩私恩刻骨有涙如泉[  西河石橋生林石橋俶稿]  
　　善餘里阿寳綺年玉貌不假脩飾而自具一種幽嫻之態家常愛着元裳其裙下雙鈎尤爲瘦削弓鞵貼地微步翩　令人一見芳姿靡不魂銷眞箇者閑情賦所謂獨曠世而秀羣殆有過之無弗及也余有一顧緣爲作三絶句以貽之○麗質何須朱粉施果然絶世好風姿當時若使迷樓住不數司花遠寳兒流傳妙句高季迪縞袂衣裳卽是仙倘與孤山梅鶴偶縱教和靖也欣然看花廿載豁雙眸似此丰裁孰與儔爲問張郎晝眉手可能删却幾多愁海上第一品花人金免痴 
[上海絲業會舘籌賑公所施少欽經收兩廣水灾賑捐六月十六十七日第廿一廿二次清單]  
　　寓申蘇州清遠堂徐五百元皖省文鳳壽酬愿一百二十元梁溪和樂堂求合家平安一百元青蓮居士一百元黄勤功善士一百千零零五百文合來規銀六十七兩海鹽延陵氏求病後復原合家康健四十元立願人三十元退省齋十元南潯大全藥鋪折學徒起師酒席資移助六元俞小珊十元黄守謙十元申報舘主筆錢交來金陵覺知道人八元同盛十元王銘吉求父病卽愈五元升和仁濟善堂募四元平湖陸秋岑四元蘇福潤局李維鹽三元孫張氏求心疾速愈二元陳錢氏求病卽愈二元鴻茂源二元怡成景氏經募賑捐啓六户二元八開一元玉章求體平安二元葉隠名祈却病延年二元楊吉安一元無名氏求病速愈一元無名氏求保身除病銅洋四元錢瑑初刻潤移助四開四元○周頌升經募賑捐啓亷樍村一元陳九臯一元葉憩棠戴洪亮周頌升三户各半元樂舜玉五百文計履祥五 
 
 

Page 10

 
 
百文包仲璋三百　蔡德椿薛錦春凌志方三户各二百文金鴻村二百五十文邵青松李佑章奚墨卿徐樹松四户各一百文十六户共來六元○伍了凡善士經募吳錦波規銀二兩八錢八分何弼臣蘇侣峰伍遂初陳麗泉吳友亷吳子銘六户各規銀一兩四錢四分太古行規銀一兩二錢四分劉炳恆陸永貞陸瑞棠恆裕公義茂和李幹生曾文動七户各規銀七錢二分公太行六錢二分浙渝公六錢二分十七户共來規銀十九兩零四分以上十六日○蓉湖隠名氏二人合助二百元涇川朱大鈵本洋一百元合來規元七十八兩皖南尚志軒一百元山東進修堂孟一百元鎭江德成昌募隠名氏六十元皖南尚志軒一百元旁觀埀涙人五十元唐貫之三十元蓉湖敬業堂唐求長媳陳氏臨産平安三十元蓉湖凝香書屋求孫五人均勤課讀吾省氏通奉第顧爲女子歸紫陽産後病亡節省懺費以資冥福陽羨椿萱雙茂室壽筵移助彞倫堂吳種德堂李吳中問心居士壽筵移助七户各念元啓泰綢緞莊友記求病速愈井觀子伍氏爲婆病已愈再祈四季平安無名氏爲父視病愈完愿新安方氏九華山敬香心愿移助無名氏無名氏七户各十元誠一堂九元陳晚香祈室人病體平安童平心氏善書移助保産平安浙寗無名氏三户各五元毘陵章氏隨山樵者第六次節省膳　移助四元苕溪陳庽韓仁壽法家潤資移助得月僂手洋三元虚對開一元八開一元戲鴻堂余八開一元四開二元錢廿八文盧王氏三元江陰洋棚來無名氏四户各三元陶祉姑求百病不侵陶蔭官祈身壯胃　善長典李子久金裕卿不書名慈東費余氏求夫病速愈六户各二元藴石山房周不書名鄭敬房周增貴求增病速愈生大和無名氏六户各一元稽　瀾板三元○完南隠名氏募清芬書屋四如山人愼心軒三户各五元俊記二元張裕記健記銘記春記四户各一元大記五百文無名氏五角遠記五角照寳壽生合五百文司三人六百文呂寳山四百文理記二百文十五百户共廿四元○煤炭公所節省酒筵移助計開指户王增禧黄省三湧記福昌敦大義成同昌泰榮泰宏生福昌成大隆原大松茂仁成萃和張萬原全泰司昌泰西棧懋昌福美舒滋禾彚成萬生胡三菜恆利洽楊春生戴閬仙張廷熊胡天元羅義昌陸萬豐榮昌升泰　豐潘　源茂晉成莊森盛和曹福康未富泉兆福記雲泉張文炎　義成萬産盧永昌榮和二元大發源生涂藴暈盧長原恆昌源昌王順發三增恆源樓恆和萬豐丁福潤順成嚴愼昌成茂廣泰永豐陽大有義大森大愼泰俞景濓廣昌三和恆順裕　順羅鈺泰竭昌徐恊生正茂順復源立大泰昌沈松齋李景福李竹香孫大昌朱鶴松未秀松倪松瑞莊德榮大茂莊大成莊共九十户樂助兩粤賑捐大小不等合來洋五十元○眞州存心堂募賑捐啓德記十元鼎記十元輔記十元恆心堂包少記無名氏祥記赤記復記另記三畏堂慈記九户各五元福記三兀養記二元十四户共來八十元○庽皖南蓉江主人由全泰盛局來洋珠羅衫一件聖廟記典圖考一部仿古畫譜一部國朝名人著叢編一部温州江明球來洋十元前報悞爲五元合亟更正以上十七日 
[上海四馬路浦灘文報局經收廣東廣西賑捐六月下旬清單]  
　　廿三日收京都隠姓氏洋三十元平湖無名氏洋三十○亷記坤記徴記三户各一元○福州范友溪翁募長門營規元二百零五兩一錢七分六厘○延康庄交來杭州樓子舟洋一百元蔡繼祥求合家平安洋五元○志成信諕募德蔭堂銀一百兩咅趾堂張洋二十元世德堂陸洋五元惜陰堂陶洋二十元文德堂李洋五元嶺南吳善安堂洋十元蘇錫硯堂　五元張周公洋四元漢口德裕厚洋五元金陵志成信洋六元共合收規元一百六十一兩四錢五分四○汪敬之求合家平安洋十元○娛春堂洋五百元關陳氏洋一百五十元周余氏洋一百元　萼軒洋四十元張家禎洋五十元杭州同善堂第一次洋一百十元隴西無名氏洋二元陳樸卿先生瞿姓醫金錢四百文九齡童子瞿福榮同胞弟六齡童子瞿貴榮求慈母背脊酸卽愈存壓歲錢足對開五個虚對開三個虚四　五固莊順發求子病卽愈洋一元○古潤小氓募滬字一百九十一號鹽城營播覲天洋一元和豐衆友喜筵移賑洋十二元寳厚堂洋二元沈　符洋二元六言堂洋五元敦厚堂洋五元　德堂洋五元瑞　堂洋五元三鯉堂五元守正堂洋五元松茂堂放生願移賑洋三元共十一户共收洋五十元○鎭江電局張募第三次洋一百七十四元深吳氏自求　恙速愈洋五元紅塵不逮子洋二元雙林義泰典募申字一百十六諕單免生記敬義堂未海峰周隨息居鏗經書屋楊仲箎端午生七户各一元無名户江子記施經綸堂友善居隣月書屋聽濤書屋七諭書屋怕不改過人誠心氏九户各半元愼修芸隠墨香書屋無名氏靜寄居無名氏六户各二角不出姓四角不出名一角共洋十二元足對開一个虚對開一個小洋二角○楊州彭城苦讀書子小洋八角屠錢陳源泰洋二元○新塲葉募金字二百廿二號冊公益興正順園嚴森泰元源典黄綺濤康秋槎仝姪均安堂方七户各一元徐仁源馬萬源合洋一元吳常茂金怡豐程立夫程䕫生四户各半元洪昌慶小洋二角樂品源錢四百文十四户共洋十元小洋二角錢四百文○洙涇大成典募滬字四百四十號冊大成典衆友洋四元黽勉子求安子凌雲子希賢子丹心子合四元古稀老人汪伯卿程輔經三户各一元○程都轉許尊分諭由吳輝漠梁字文梁文俊盧文英諸君助到楊州廣帮鹽務盧大昌曹銀四百八十兩盛利隆曹銀一百八十兩鄭寳記曹銀一百七十九兩二錢吳煥記曹銀一百六十兩染聚泰曹銀一百四十四兩福致祥曹銀一百四十三兩六錢廣昌隆曹銀一百二十八兩萬利昌曹銀一百兩命昌隆曹銀九十二兩慶安祥曹銀六十兩同義生曹銀四十兩同仁和曹銀四十兩志竟成曹銀二十九兩六錢永興吉曹銀二十四兩謝祥圃曹銀二十兩廣昌隆二記曹銀二十兩福和祥曹銀九兩六錢裕盛隆曹銀十八兩共十八户共收曹銀一千八百六十八兩申見規元二千兩○曹炳奎洋二元李養源堂求平安洋三元李養源堂主人爲子求嗣洋三元張堰錢鎭游洋二元○兩淮程尚齋都轉曹銀二百兩申見規元二百十兩零四錢七分本日共收英洋一千四百五十七元規元二千五百七十七兩一錢足對開六个虚對開四　小洋廿二角錢八百文 
 
 
 

Page 11

 
 
[光緒十一年六月十九日京報全錄]  
　　宮門抄○上諭兩道錄前○陜督譚奏爲病請開缺調理摺○河督成等奏爲遵旨查勘據實覆陳摺○直督李奏請給奬摺○陜督譚奏請借補遊擊摺○杭織造齊奏報接印日期摺○陜督譚奏請借補守備摺○又奏爲甄别同縣夾片○六月十九日禮部宗人府欽天監廂紅旗值日無引見○瀅貝勒續假二十日○齡公讀假十五日○桂公續假十日○禮部奏派搜檢之王大臣派出睿干怡王崇綺敬信符珍豐陞阿倭恒額文碩祁世長徐樹銘○召見軍機志元○○頭品頂戴陜甘總督臣譚鍾麟跪奏爲微臣月疾增劇勢難速痊籲懇天恩俯准開缺回籍調理並請另簡賢員以重職守恭摺仰祈畢鑒事竊臣向有肝疾時發時愈迄未醫調自來甘省陰寒之氣砭人肌骨入冬則兩膝如氷遂成上熱下寒下症前年冬右止不能辨字至去秋左目亦復昏蒙曾於去冬恭請陛見摺内陳明在案今春二月大病盛熱不能不服凉藥疾後兩目益昏數步外不辨人面閲牘則一片模糊逐字猜疑記憶不清心愈急肝愈旺以致心神恍惚雜症叢生此間旣無良醫亦鮮良藥因循不治將成廢人臣身無所惜而任重事煩設有貽誤關係匪輕臣性本拙笨公事不能假手於人欲求賞假而事須躬親仍不能靜攝且病係内障亦非一兩月所能就痊輾轉思維惟有仰懇天恩俯准開缺回籍調理臣受恩深重雖赴湯蹈火在所不辭際此時艱豈復有安閒之想倘何福庇目暗復明仍　恭詣闕廷求賞差使萬不敢託詞引退自外生成所有陜甘總督員缺應請迅賜簡放以重職守臣不勝迫切悚惶待命之至謹繕摺陳懇伏乞皇太后皇上聖鑒訓示謹奏軍機大臣奉旨着賞假兩月毋庸開缺欽此○○頭品頂戴河東河道總督臣覺羅成孚山東巡撫臣陳士杰跪奏爲遵旨查勘導衛濟運地勢高下懸殊碍難辦　情形恭摺據實覆陳仰祈聖鑒事竊臣成孚臣陳士杰承准軍機大臣字寄光緒十一年二月初三日奉上諭吏部代遞主事齊肇敏奏變通辦理河運一摺據稱借黄濟運其弊有八宜將黄河入運之口封固挑深閘河自臨清州引漳衛水倒灌閘河直達張秋鎭廣備撥船起運並於張秋鎭酌建倉厫遇河凍時起運不及暫行收入等語所陳各節是否可行着成孚陳士杰妥議具奏原摺均抄給閲看等因欽此欽遵當卽各派幹員前往　運一帶詳細賀勘去後兹據該委員等會禀稱遵卽馳赴運濱自張秋鎭起至臨清箝口壩止由南而北按叚測量張秋地勢高於臨口約二丈有奇而近年衡水來源亦頗微弱欲使送行二百餘里之遠上趨二丈數尺之高度理揆情導行匪易若將南路河身大加疏濬低於衛河則臨口須挑深四五尺張秋一帶須挑深二丈四五尺核計里數丈尺土方約需夫工例價銀四十餘萬兩值此庫帑匮絀鉅欵難籌勢難遽辦且濁漳之水亦渾濁帶泥引以入衛濟運一經消落則河底益形淤墊水性就下以南高北窪之運渠引淺弱源微之衛水逆行倒灌其窒碍難行之處不待智者而自明總之借黄濟運原係不得已權宜之舉誠有如齊肇敏所奏其弊滋多然舍此則又别無來源可借輾轉籌思硃鮮良策請查核奏覆等情前來臣等伏查河運轉輪攸關京倉根本至計亟宜疏通運道以爲經久之圖况治河卽以治漕尤宜設法妥籌以維全局如主事齊肇敏原奏將黄河入運之口封固挑深閘河導引漳衛之水直達張秋别須將二百餘車閘河普挑深廣方能源源暢注無論疏挑經費未易設籌卽使一律挑深而使曲折瀠洄於百數十里之遥導以濟運縱時逢夏汛衛源旺發而盛漲之水往往隨長隨消未能持久目漳衛之渾濁亦不亞於黄恐不免仍有淺阻停淤之患卽使建倉俻撥亦須河水足資浮送方能辦理臣等詳稽載籍衛河本有泉流微弱水不勝舟之語故又引漳入衛以資濟運嗣因衛河爲漳水積沙淤墊復有另開支河洩漲仍歸故道之議是借黄固足病運而借衛亦未見可行此往事可考之明証也卷查同治十年前漕臣蘇鳳文主事蔣作錦光緒五年御史葉蔭昉等先後條陳導衛濟運建閘挑河各事宜卽經前河臣撫臣委勘情形皆因格碍難行未便舉辦而止歴次陳奏有案今齊肇敏所奏各節自爲規復河運愼重倉儲起見而其大致仍與蔣作錦等條議無異臣等蒞任以來留心訪察竭大經營導衛情形實多窒碍兹復悉心籌酌往近函商如果事有成效孰敢不力任其難爲逐漸規復之計無如南北地勢高下過於懸殊漳衛河源消長尤無把握旣無變通辦理之方又何敢遷就依違致糜鉅帑謹將導衛濟運事多窒碍緣由合詞恭　據實覆陳伏乞皇太后皇上聖鑒再此摺係臣成孚主稿合併聲明謹奏軍機大臣奉旨知道了欽此○○大學士直總督一等伯臣李鴻章跪奏爲東明黄河大工前經搶辦完竣遵保出力　紳恭摺仰祈聖鑒事竊東明黄河南提於上年七月十三日因奇險迭出人力難施致中汛十一二舖漫刷成口水入越隄以内將越隄南頭冲破由竄溝四道下入山東荷澤縣境當將失事各員專摺奏叅檄委候補知府桂水諴前署大順廣道許鈐身赶速勘籌堵築其時秋水方盛勢猛力强溜將東掣遂於驚濤駭浪之中晝夜搶堵竭力挽水西注卽於七月二十五日先將竄溝合龍並將大隄越隄裏頭盤築堅穏口門迤上加築圈埝一千一百餘丈東明荷澤境内旋卽斷流其原來大隄照舊補還需費過多勘明退後接築共長一千三百餘文又加築順水壩二道共長七百餘丈又將原有挑水壩加帮壩基掃靠二十餘丈斜築護埝五十餘又均擇要下掃自數叚至數十叚不等適值風雨時作繼以霜雪施工極難仍嚴勒限期不准稍有遲悞於十一月初五日各工赶辦完竣據現任大順廣道張蔭桓騐书均甚堅寔並無草率偷减業經兩次奏報在案復飭將善後事宜認眞籌辦分别加廂壩埽添築土格堆積土牛經歴凌桃兩汛新工一律穏固除用過銀兩另行奏報外伏查東明黄河南隄關係東南運道農田大局若不卽時堵閉一經春融汛漲勢必泛濫爲災在事文武員弁及附近紳董皆能赶緊搶辦力與水爭罔惜身命俾得迅速合龍不使漫流東注保全下游地面不少其履危蹈險情形與躬冒鋒鏑無異至接築大隄並圈埝壩埽善後各工亦甚艱鉅自秋徂春胼胝經營日無休息寔屬勞苦異常用欵尤能格外節省前欽奉諭旨准將員紳擇尤酌保兹飭據張蔭桓會同計鈐身桂本誠查明開送前來查東明本無河工是以調用地方及未經騐看已指他省之員自應一併擇尤請奬謹分别開單恭呈御覽仰懇天恩俯准照擬給獎以示鼓勵其應給千反等項照章另行咨部註册理合恭摺具陳伏乞皇太后皇太聖鑒訓示謹奏車機大臣奉旨均着照所請獎勵該部知道單併發欽此○○頭品頂戴陜甘總督臣譚鍾麟跪奏爲揀員借補要缺遊擊以裨營伍恭摺仰祈聖鑒事竊查河州鎭屬階州營遊擊李玉荃病故遺缺當經檄飭揀補兹據署河州鎭總兵李良穆呈稱階州營　擊員缺地連川省防守要隘必得勤明穏練之員以資彈壓查　留甘儘先補用總兵現署該營遊擊文縣營都司譚應春年力强壯穏練勤愼堪以借補呈請核辦前來臣查譚應春樸寔勤奮營務諳練以之借補遊擊可以勝任合無仰懇天恩俯准以譚應春借補階州營遊擊實於營伍有裨如蒙俞允應請勅都先給署札俟防務告蕆再行給咨赴部引見以符定制除該員履歴清册另咨送部外謹會同署固　提臣逃玉遂合詞恭摺具陳伏乞皇太后皇上吇鑒訓示謹奏軍機大臣奉旨兵部議奏欽此○○杭州織造奴才齊克森布跪奏爲恭報接印任事日期叩謝天恩恭摺仰祈聖鑒事竊奴才恭奉恩命簡放杭州織造於三月十三日跪請聖訓仰蒙召見訓誨周詳感激微忱淪肌浹髓陛辭後於三月二十六日束裝起程五月初六日行抵杭州省城准撫臣劉秉埠將封存杭州織造關防一顆及南北新關關防二顆委員齎送前來奴才當卽恭設香案望闕叩頭祇領任事訖伏念奴才内府世僕知識庸愚方愧涓埃未報兹復仰承寵命隕越時虞伏查織造衙門泰派内務府户部年例運務曁上用緙繡龍袍褂補子並縀綢紗羅以及工部派辦各件在在均關緊要應由奴才咨商撫臣撥欵趕辦總當力求撙節實心經理以期勉竭愚誠庶幾仰答高厚鳩慈於萬一除將庫儲各欵銀兩俟盤騐清楚另行奏報外所有奴才接印任事日期並感激下忱理合恭摺具奏叩謝天恩伏乞皇太后皇上聖鑒再南北新關現係停徴合併陳聖謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲揀員借補要缺守備以裨營伍恭摺仰祈聖鑒事竊據凉州鎭總兵汪柱元呈稱凉州鎭標前營守補黎懷德升任遺缺揀選得花翎儘先補用都司凉標後營把總牟彪年力精壯差操勤奮堪以借補造具履歴清冊呈請酌補前來臣查牟彪年强技練熟悉營伍以之借補凉標前營守備員缺可期得力合無仰懇天恩俯准以牟彪借補寔於營伍有裨如蒙俞允應請勅部先給署札俟防務告竣再行給咨赴部引見以符定制除該員履歴清册隄摺送部外謹會同甘肅提臣周達武合詞恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别煩簡補用等因歴經遵辦在案茲查分發甘肅補用同知譚誠濟試用班儘先補用知縣方人鑑均已試看一年期滿由藩臬兩司出具考語詳請甄别具奏前來臣查譚誠濟明白穏練方人鑑年强才明均堪以本班留省照例補用除將履歴清冊咨送吏部查照外謹附片具陳伏乞聖鑒訓示謹奏軍機大臣奉旨吏部知道欽此 
 
 

Page 12

 
 
   
 
