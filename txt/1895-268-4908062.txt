# 1895 - 268 - 4908062

 

Page 1

 
 
[乙未夏季諭旨告成] [  申報舘主人拜手]  
　　本舘於所奉諭旨隨時照錄報首外又按春夏秋冬四季分訂成帙俾懍尊王大義者咸得整襟莊誦光緒廿一年乙未夏季諭旨今已恭印告成每本碼洋六分片式堂皇紙墨精緻有欲莊誦綸綍者卽請移玉爲盼 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福城豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季稗史碼洋七角○明季南北略碼洋一元二角○欽定六都處分則例碼洋一元二角○補註洗冤錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大淸會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳錄碼洋一元二角諸君欲購者請移玉申報館帳房可也此飭 
[閱昨報書禮尚往來事試申言之]  
　　昨日本報紀日本東京來信云中國駐日大臣裕朗西星使庚於東歴九月十三號至日京駐節帝國花台魯十四號午前十下鐘時司法省次官淸浦氏偕本省西員楷哥獨來謁十一下鐘後外務省次官原氏通商局長藤井氏相約謁見十六日午前星使至外務省報謁不禁喟然而歎曰有是哉使於四方不誠貴於不辱君命哉攷中國自道光之季與泰西各大國互市官商來往絡繹如梭洎咸豐朝各大國皆遣其使臣入京駐紥凡百事故可與總署面商至中國則未有簡使出洋之例也迨粤匪　定海宇昇平中外之交益臻輯睦朝廷欲周知外事因於同治乙丑歲遣斌友松正郎椿游歴泰西及丁卯冬復簡志湘孫三大臣前往東西諸友邦呈遞國書以作輯和之劵然只觀風問俗玉帛往還所謂常住使臣猶未遣向彼都駐卽洎乎庚午之歲天津事起奉旨派崇地山宫保前赴法都修好光緒乙亥雲南馬嘉理被戕案結烟臺和約告成廷命郭筠仙侍郎劉雲孫京卿赴英都聘問而星傳之常駐海外者乃於此肇基焉日本近在東瀛使節往來尤爲便易光緒二年八月簡許星使鈐身往駐未成行而卽丁艱因攺派何星使如璋而以張星使斯溎爲副使其時日本始行維新之政一切政教號令尚未悉將舊法革除其與我國往來毫無疑貳二星使周旋壇坫日之人皆心焉敬之及瓜代有期另簡許星使景澄又以丁艱告而黎星使庶昌乃軺車東指矣黎任未滿以父憂報適徐星使承祖上封章合聖意遂簡爲駐日大臣嗣後李星使興銳將奉命往東而足疾忽發皇上因仍命黎星使爲之代庖由是而李星使經方及汪星使鳳藻先後遄往使星照耀皆爲彼都人士所欽崇說者謂保護商民以徐星使爲第一然如黎星使之文章學問道學風流亦爲使節中所不能多得者蓋海外固自有公評也領事者西國皆由朝廷簡放我中國則例歸使臣分撥當何星使莅任後各華商皆禀求設官保護星使查得日本通商八口岸新潟夷港二處素乏華商其餘如神戸大坂應設正領事一員横濱築地應設總領事一員長崎亦應設正領事一員箱館祗華商二三十人暫由該口地方官代理有事則移知横濱築地總領事或派員前往訊理或移解横濱於是年九月十四日奏奉允准在案而范劉余諸領事乃分投赴任辦理商民交涉事宜至徐星使赴東復稍易其制另派一副領事管轄箱館及新潟夷港通商事務黎星使第二任因之李星使則以安置冗員故故派築地及大坂副領事各一顧今日之星使其事與昔時異今日之領事其權更與前者不同何則昔時兩國休和無虞無詐爲使臣者惟是雍容揖讓卽不致隕越以貽羞自去年因高麗而啓干戈星使下旗遄返今卽重敦睦誼不復念及前嫌而日本當屢勝之餘難保不趾高氣揚藐視中國卽如前報所紀東京小孩及無賴一見華人蹤跡卽詈爲豚尾漢或鄙爲半僧華人之至此經商者必扮作日人始免亂抛磚石今者星使戾止萬一以辱商人者辱及軺車欲辦理而恐以細故失和欲隱忍而未免有關國體此中事故頗難兩得其平此奉使者之難於昔日也至於領事本有訊理華人詞訟之權乃李傅相定和約於馬關准日相伊藤氏之要求忽攺爲日本治外法權全有其意蓋謂外人之寓日本者日本有全權以治理之若是則華人與日人爭固讓日官判斷卽兩華人互控之案亦應聽斷於日官苟日官斷而公平領事固不妨任其定讞萬一偏袒也領事與之爭論則顯違和約新章若意度外置之能無免華人之怨謗當此之際夫亦左右做人難矣側聞裕星使熟於洋務其夫人及公子女公子亦皆精習西文西語想自能援照公法以折其中旣不使國體之有傷又可免華人之含怨而所派各領事亦諒皆才猷卓著不從情面而來他日者政績昭垂遠方逖聽張國威而安氓庶定可於此行卜之豈第專對才長爲足不辱君命哉執筆人蓋企而望之矣 
[上諭恭錄]  
　　八月初三日奉上諭御史易俊奏請變通内閣中書補缺班次等語著吏部議奏欽此 
[　譯西信述教案]  
　　福州西信云前此古田閙教案由中西各官前往查問已歴多時於七月二十九日將匪黨七人正法昨日又接福州西電云華官與西安近日意見不洽閩浙總督所派往查此事之胡委員奉總督諭此事可以了結不必再訊尚有監押之三十餘人盡行釋放有一兵不知如何開罪於英領事華官將此兵笞五十板因此英美兩國領事甚爲不平 
[宣城秋樹]  
　　上月廿九日皇上至頤和園皇太后前請安聖駕道出西直門由石路乘轎往返因此路爲皇太后客歲萬壽新修平坦易行故阜成門外舊道雖亦整治平妥備而未用○刑部前擬於八月初十日在天安門外秋審會同王大臣閱各直省緩實案册十一日朝審閱本部犯囚嗣因咨取吏戸禮兵工五部曁九卿科道各衙門堂銜不齊改於八月十四日秋審朝審歸倂一日會同王大臣在天安門外齊集審閱又因十月内爲皇太后萬壽之辰月内例應敬避呈進勾到本擬自八月二十二日呈進頭單黄册勾本限至九月底將五單進齊值去歲係蒙恩停勾年分倂入今年彚辦各省人犯入册者多至三百餘起本部入册者三十餘起赶繕黄册勾本事務殷繁邇來秋審處官員書吏大形忙碌○傳言朝審以後關外失事官犯將有恩旨赦出改發軍臺効力之說得自傳聞未知是否俟有明文再述○京城八旗馬步兵丁内擇其年力精壯技藝勤熟者挑取一千名前赴京西香山健銳營訓練按期操演以備防務挑選之用○都城内外時疫流行兩月之餘殁者不少其有棺殮墳塋毋庸顧慮外其餘無立錐地者卽向各善堂索得義材板片薄僅寸許而尚有索之未得者卽以蓆捲草草掩埋一經大雨則尸骨俱露星月照之慘目己極現經 
 
 

Page 2

 
 
巡視五城諸侍御共商善策捐集鉅資一律補修先派五城指揮吏目查看已埋墳墓已厝未葬看有葬地坍塌現露棺木尸骨者飭令詳細查閱近日五城指揮吏目各帶吏役人等次第查明俟詳報明晰後擇日覔工顛修好書之舉功德洵無量哉○戸部批示有已故某宗室之王氏遣抱呈控地畝事在戸部呈訴經大司農批飭此案王氏非案内之人抱呈人亦未書有姓名嗣後如有遣抱遞呈者必將姓名書明及事外之人挺身出頭者倘有違例定將該管官叅處並將具呈之人懲治可也○七月廿六日疏雲似織細雨連綿至廿八日卯刻風雷交作有排山例海之勢加以大雨傾盆都城内外大木斯拔安定門内國子監署内有大樹一株枝葉薉盛大可數圍久歴風霜誠千餘年物也雷聲大振繞樹不已有附近之某二人被震昏迷以薑湯灌救不及卽時命登鬼錄矣次日晴旭當空凉風拂地遠處之來觀者麕集擁擠不堪至金烏西墜始行散去○戸部示傳安徽巡撫派委按察使司照磨婁岳書知悉所有管解蕪湖關常稅項下歸還部墊銀二萬兩本部現已兌收其餘隨解平費擡費等銀六百六十兩係由内務府兌收之欵爲此示傳該委員卽將前項銀兩解赴内務府交納特示○欽天監歴年恭辦時憲書於十月初一日進呈内用俟恭進頒發後原准匠役人等刷印發賣前因有不法之徒私立作房刊刻刷印擅用戳記在各處售賣經地面官嚴拿送交刑部治罪在案今屆恭辦時憲書之際爲此傳諭俟進呈後准其各匠役刷印若干各處售賣以便民用毋違可也○戸部山東司示傳吉林請領冬季防餉銀兩之委員佐領鳳祿等務於八月初二日午刻赴部當堂報到特示○戸部年例中秋前修理天平一次更換砝碼兹於七月三十日由珠寳市萬順公應差匠人送進新換天平大小二架砝碼兩分經戸部貴州司二員眼同工部太常寺等衙門司員騐收用舊砝碼當堂平兌絲毫無爽有不符者工人携帶銅銼立時修兌允協 
[鎭江火警]  
　　鎭郡西門外山巷東首盡係江北大脚婦支搭草屋開設花烟館招蜂引蝶逐自之夫趨之若鶩本月初六日夜半正入仙　　栩然化漆園之蝶忽聞警鑼亂報人語喧囂知爲失愼啓戸視之惟見萬道紅光上燭九霄急往偵探知某土妓家種得姊妹花二三株高張　　有王阿英者花信年華雖蓮船盈尺而苗條態度亦頗楚楚可人素與某甲有染花前月下誓結同心是夜甲至妓處正續前歡適有乙丙二人接踵而來阿英以乙丙非善類顔冰語鐵待以閉門羹乙丙忿氣塡膺大肆咆哮甲頓生醋意急出向乙丙詈駡擾攘之間甲手持短棍迎面擊去乙丙預先避讓不料忙迫間甲誤將房内洋油燈碰碎火延牀帳被褥旣而烈燄狂飛不可嚮邇甲見已肇禍端並不施救亦未聲張竟自出外狂奔乙丙以禍因尋歡而起恐被捉將官裏去遂亦乘機逃逸斯時風伯揚威儼似龍吟虎嘯加以此處茅檐蔀屋鱗次櫛比一經焚燒不異拉朽摧枯非常跋扈俄而鎭江營叅將鄭叅戎水陸總巡周都戎府尊彦太守邑尊王大令以及各差弁各叚保甲委員聞警之餘紛紛到塲彈壓城内外各善堂水龍飛馳而至寳蓋山新兵前營吳管帶亦率勇丁三十餘名舁洋龍前來激射無如風勢愈猛始終莫可阻遏正在且堵且砍而火已捲至南首某姓油酒店火馬火龍蹂躪徧地維時天主堂各處洋龍络繹到來吸水噴救宛若鑪峯懸瀑一瀉千尋吳回神竟不少退東奔西突與水軍都督鏖戰多時直至更魚四躍始自偃旗息鼓而去然茅屋百餘家悉已化爲灰燼其西首瓦屋林列幸風火高牆阻隔得保無恙否則早成焦土矣當火之熾也有某妓家男女兩人均有烟霞癖是夜一榻横陳對面吹簫頗有吞雲吐霧之樂一聞火警深恐殃及將室中衣物搬至他處竟被匪徒竊去四處找尋蹤跡杳然急回家而茅屋數椽已無存矣又某姓至小碼頭探親未歸聞信奔回火已蔓延無門可入一絲一縷皆未移出又有某姓童子年甫十三旣出復入草屋忽然塌下遂將童子壓斃是亦慘矣當火勢披猖時左右居民搬物移箱者不知凡幾有一匪人乘間搶某姓衣包爲王大令所見卽飭差役拘住當塲笞責數百板賞以獨桌酒爲搶火者儆次日道憲派員親臨火塲履勘目覩火塲遼闊實數年來所未有男女老弱棲宿於風露中瑣尾流離朝不保暮委員見而惻然回禀觀察特捐鶴俸先散給蘆席按戸十張使之暫蔽風雨聞官憲嗣後冨禁止開設娼寮云 
[宜昌小火]  
　　宜昌南門外某鋪於日前上燈時因學徒不愼將燈火悞墮於洋油箱内霎時火鴉羣飛勢甚猖獗幸夜未深又得左右鄰鋪及對門鋪面人手孔多各用戳箕裝爐灰亂潑方能止熄起火時該鋪櫃内堆放洋柴及紙錢等引火之物見火勢太猛赶將海帶絲綑推壓火上火勢仍不少衰及各家取地灰及爐灰潑壓方將祝融氏戰退事後查看已將紙錢燒壞數綑幸洋火柴尙未波及否則不可設想矣 
[西泠泛棹]  
　　明年杭州各書院之監院已由撫憲委定於七月廿四日下札矣計開孝廉堂張景雲留辦添委者夏循坦詁經精舍周元瑞係新委者許祥身由敷文更調敷文戴果恒孫黌均新委崇文洪錫承留辦童如淮新委紫陽孫寳璜陳其晉均新委○杭地帶料機坊皆藉綢莊資本爲營運稍不遂意動輒停工積欠之欵置之不理甚至捲逃匿避機夥與坊主亦每多藉端索詐遇事生風且聚衆滋擾爲害無窮仁和縣縣丞張二尹訪聞前項種種不法情事飭差嚴拿密訪從重懲辦此風漸息刻下綢業各莊深感二尹厚德特製德政匾一方上寫欲正人心四字於前日廿七日以綵亭鼓吹送入署中各董事俱衣冠而往至署後升砲點燭將匾懸掛董事排齊展拜二尹聞知立命家人出堂辭謝不獲卽延各董入内奉茶二尹再三謙讓謂某忝居末秩未有建樹不過盡已之職以期除暴安良何德政之有而勞各位致送匾額實屬有愧董答以晚等隷居治下開張小鋪實惠咸沾久銘心腑敬頌德政不過聊表微忧耳當談片刻卽退二尹送至大堂而止○本月初九日爲仲秋釋奠之期杭省丁祭局董先將各樣樂器及俎豆之屬雇人揩抹淸潔及有損壞者赶緊修整完備又恐禮樂各生久未嫺習難免生疏定期於初三日在同善堂小演初六日將各器鋪設齊備復傳各生在大殿大演特請杭府憲親臨觀看均須衣冠齊整恪恭將事如有要事不及到者先行知照局董以便覓人替代倘不呈明事故及衣冠脫略者卽行開除另補○杭州連得大雨河水井水俱漲數尺居民食用喜其淸潔而一切炎熱之氣悉已洗盡故時疫之行日見漸減說者謂元帥神出巡之力因復集資備具牲牢酒醴供奉幷傳名班演劇一天以答神庥 
[書院雜誌]  
　　杭州三書院八月朔課敷文係輪藩憲考試因胡蘄生方伯已升授陜西巡撫交卸在卽故由監院改請糧道鄭芝巖觀察考試崇文請廖中丞紫陽請聶廉訪仍舊例也兹將題目列後敷文生公西華曰至聞斯行之賦得夜潮留向月中看得潮字童題未詳崇文生不揣其本二節賦得文以意爲車得文字童非達也夫達也者賦得緑桂爲嘉客得嘉字紫陽生因不失其親合下一章賦得八月觀濤得枚字童先進於禮樂至如用之詩題同上又初九日應考東城講舍是日爲丁祭之期由杭府陳太守示期改於十二日考試 
[鎔鐵開爐]  
　　鄂　鐵政局冶鐵爐因缺炭之故停工未鑄兼需修理由洋匠率領工人日事整理爐頭業已工竣俟所辦煤炭已到卽可開工於前月廿八日生火開爐鼓鑄三十日鎔出生鐵若干墩鐵質頗佳在局各委廉同赴撫轅禀知一切從此煆煉無瑕利權在握裕商富國豈非一絶美事哉 
[漢上題襟]  
　　漢口錢價屢漲良由街市生涯淸淡日積現錢不多南省及外路現錢來漢易銀者甚屬寥寥花莊上市日須現錢以備辦花之用故銀多而錢少日内錢價陡漲至七錢四分零○邇來漢上舉辦團練以弭盜風遠方商賈不知確實未免有杯弓蛇影之慮云○漢關榷憲惲菘耘觀察蒞漢以來維持商務整頓地方近賈遠商莫不同深愛戴近聞推署鄂省臬篆現署臬憲瞿廉訪接署鄂省藩篆署藩憲龍方伯升任他省傳聞如是未見明文姑錄以俟續聞○正任襄陽穀城提憲吳軍門鳳柱去歲奉調帶兵赴北夾道貔貅不啻長城屹立近日中東釋干 
 
 

Page 3

 
 
戈而爲玉帛邊事大定奉旨復回穀城月前自金陵乘輪上駛已於月杪抵漢拜會各大憲襜帷暫駐數日卽當赴馳任所○辦理漢口緝捕防營李竹虛觀察上月因沙市文武兩帮滋事毆殺多人一時訛言洶洶道路梗塞上憲聞之卽派觀察前往彈壓及抵沙市文帮首先悔過繳呈軍械武帮亦俯首認罪辦理甫畢宜昌又有械鬥之事觀察遂星馳赴宜及至聞事旣平靜卽回鄂省禀知辦理情形當奉撫憲札諭仍回漢口辦理防營事宜 
[芝罘瑣語]  
　　烟臺訪事人云自上月二十二日至三十日寗波福建潮州各帮之作客此間者次第舉行盂蘭盆會演戲建醮踵事增華好事者逐隊往觀夜以繼日興高采烈舉國若狂○某日福建人某甲由船上帶來雨傘若干雇脚夫負送行至僻靜處突有流氓數輩將傘搶去瓜分幸同船諸友人由此經過分頭追上獲住三人遂送交巡司訊辦○某日有一魚雷船較尋常稍大行至口外下碇海濱有知之者謂中國於日本搆兵之先在西國訂造洎造成後拘於局外之例不克送交目下中日已和好如初故開駛來華交納也 
[不准冐功]  
　　寗波訪事人云勇目柯汝昌擒獲盜首尤田鷄領得犒賞洋銀數十圓護解之差役顧金事前旣不能出力事後輙敢禀求給奬冐作已功錢甘卿太守批示云護解之盜首尤田鷄業經本府訊供發縣監禁聽候禀辦該勇目奉諭飭　歴時兩月奔馳數縣卒能使巨盜就獲實屬幹練可嘉除將賞洋照給外仍候稟請奬勵該役顧金奉諭以後並不上緊緝拿今輒張大其詞希邀奬叙殊屬荒謬本當嚴予懲處姑念前次拿獲匪犯張葆佩尚有微勞從寛批斥 
[上海官塲塲事]  
　　文芸閣學士廷式由江西原籍赴金陵附某輪船來滬江海關道黄幼農觀察上海縣黄愛棠大令皆有桑梓之誼設洗塵宴於張叔和所建味蒓園觥籌交錯歡洽逾常席撤而歸已夕陽欲下矣○督標奇兵右營統領鄒遊戎理堂於昨日命駕入城赴上海縣署拜會適黄大令因事出外由家丁持名片擋駕○昨日新陽縣蘇靜庵大令品仁由治所揚帆來滬亭午時命駕入城趨詣道轅謁見繼至縣署與黄大令晤商盜案辦理情形並欲給發賞號○本月初七日提右營叅將廖楚材叅戎赴松江提轅叩祝譚軍門之太夫人帨誕事畢於昨晨返棹回申在小東門外馬頭登岸標下各弁勇列隊恭迎 
[擇地造廠]  
　　怡和織布有限公司前欲創辦而未得善地兹聞廠地已在舊寍波碼頭隔壁擇定共計有六十畝之多地叚最爲合宜因市廛興旺且與各輪船所泊之處毗連將來轉運妥捷所有一切機器等件已由英國澳勞坎埠馳名廠布列公司定造不日可抵申矣 
[示辦烟捐]  
　　兩江總督張香帥前委陸春江觀察葉臨恭司馬來申興辦烟膏捐並諭業此之顔鄭兩人爲董事設局開收兹又經上海縣黄大令出示曉諭略謂此項捐輸係奉南洋大臣札飭舉辦爲因餉需孔亟起見除由南北市各　遵辦外爲此示仰各烟膏業店知悉爾等須知此項膏捐是報効餉需務各踴躍輸將核實開報該店每日出膏若干以定捐數之多寡由董認查之後開單送核按戸給發執照以便稽查其所捐之欵仍照章准予請奬以示鼓勵差甲亦不得藉端需索 
[星火宜防]  
　　昨日亭午時英界五福弄豐阜里之門樓上因煮午膳遺火積薪中一時烟霧迷漫火勢猝發延及窓櫺幸卽知覺大聲呼救鄰人聞聲畢集汲水灌澆不致成災然左右隣已受驚不淺矣 
[除惡務盡]  
　　本邑城廂内外居民櫛比穢氣薰烝縣主黄大令特諭令差甲傳諭挑夫每日午前掃除街道不得有違並諭飭各鋪居民一過淸晨不准在自己門前傾棄穢物俾各打掃夫於午前挑淨地甲亦宜隨時查蔡督令挑夫認眞從事毋許玩延聞日内卽須出示曉諭矣 
[移請騐屍]  
　　昨日英公堂移送廣東潮州人陳國梁至縣函稱陳在英大馬路開設烟館留挑賣菜蔬之蘇州人金耀訓借宿現在金患病求醫跌斃於會香里門樓下請卽臨騐時　黄大令出署未回門丁令暫行看管 
[解犯起程]  
　鎭江人談會德談高氏夫婦在本邑縣署東首開設烟寮前經僚壻孫長壽以霸妻行兇等情控之縣署黄大令提訊之下悉談將孫妻霸匿烟寮之内向領不放反敢兇毆遂判將烟寮封閉談夫婦押候遞　回藉昨日備就公文飭差管押起解赴下站嘉定縣交收 
[惡龜受責]  
　　英界淸和坊中弄妓女金菊仙房於上月某日失去金銀珠翠飾物等約值一千餘金卽報捕飭緝嗣在大姐馮小阿金身畔搜出銀指甲一枚龜奴金玉卿堅指失物爲小阿金所竊卽將小阿金緊閉房中吊打受傷小阿金痛極連呼救命事聞於鄰龜朱小弟沈仁卿之耳不忍坐視遂代抱不平在戸外喝阻不止將樹柴擲進妓房擊碎著衣鏡等物金龜等以朱等不應揷身多事遂愬知某號巡街捕將朱等拘解捕房轉解公堂屠别駕庭訊之下以其中枝節甚多遂商諸英國薩副領事著將朱等押候晚堂覆訊此已記諸前報前日晚堂别駕升座研詰金玉卿供稱小的係蘇州人生有一女攺名菊仙現在淸和坊中弄作皮肉生涯上月因女兒房内失去金銀飾物旋卽報明捕房請捕頭飭探查緝至昨日小的等在大姐小阿金身畔搜出銀指甲一枚小的等卽向小阿金根究所失各物因其不認略加斥責其實並未私刑拷打小的等正在向小阿金根究爭吵之際突有朱小弟沈仁卿等出頭硬阻甚至將樹柴等擲進房内擊碎著衣鏡等物爲此鳴捕將朱沈拘案今奉復訊伏求明察馮周氏供家在蘇州現寓治下以傭工度日女兒小阿金今年十六歲自幼憑媒許字同鄉某姓突遭龜奴金玉卿誣良爲竊緊閉臥房私刑吊打身受重傷及爲小婦人與丈夫所知卽至金龜所開妓院理論詎料龜奴蠻悍性成非但不由小婦人等分辯反遭毆逐今求伸寃朱沈二龜同供稱小的等現在同安里某龜所開娼院爲傭昨日至淸和坊閒玩忽聞金龜妓館内有妓聲喊救細聽之餘知係金龜等將小阿金緊閉臥房私刑毒打慘不忍聞小的等向金龜好言勸解非但不允反敢出言不遜以致爭執後有巡捕來拘解案下今求恩宥别駕得供判將金朱沈三龜一倂交差再核旋經人理勸馮周氏已將小阿金領回自行醫治至昨日午後經原告馮財春將受傷之大姐小阿金卽馮愛金擡案請騐屠别駕升堂親騐以馮愛金指臂及乳上膝蓋等處均有傷痕卽令擡回遂問原告馮財春及妻周氏供詞與前相同惟一再求請伸冤况夫家尚無人來滬不敢作主傭婦陸周氏供在妓女金蘇仙傭工金妓曾於上月十三日失珠翠首飾小箱一口值價頗巨遍尋不見嗣因在大姐小阿金卽馮愛金處查出銀指甲一個是以疑竊其實小阿金年尚幼穉諒有不敢惟拷打受傷等情因小婦人適隨小姐出局並不在家及回時事已料理完竣受傷却係眞情金玉卿供失物是實惟因查見銀指甲故向小阿金詢問並未私刑拷打别駕以傷痕確鑿豈容抵賴著卽笞責二百板管押候示傭　陸周氏著卽退去候訊 
[英公堂案]  
　　水巡捕唐寳榮禀稱昨有駁船戸葉桂寳姜榮全丁毛毛王炳槍等多人將同業之馮阿黑拘閉船艙肆意兇毆致馮遍體受傷旋復將馮用繩綑縛口中塞以棉絮使不得呼救抛棄浦灘幸浦潮未漲卽經人報捕救起否則早已淹斃矣馮現在浦東家中自行醫治聞傷勢非輕恐有意外今僅獲住葉姜丁王四人餘均逃逸當時有丁阿丁眼見此事肯爲見證現適有事未到小孩莊金海亦曾略見故先傳案請訊莊金海供駕船爲生昨日見葉桂寳姜榮全二人將馮阿黑兇毆後因伊等之船向南行駛故以後之事不知詳細葉桂寳姜榮全俯首無詞丁毛毛王烟槍則堅稱並不干涉别駕商之單繙譯以馮傷勢非輕務須送縣辦理○四百三十八號華捕禀稱勇丁劉得秀楊得勝昨將一病人安放在天后宫外小的令伊將病人移置天后宫内劉等不肯應允竟欲將小的毆打爲此拘解請究劉得秀楊得勝同供不敢與捕爲難尚求恩典判駕得供判將劉等留候核辦○胡阿三在順泰馬頭竊取烟槍一枝經包探倪順泉所見當卽拘解來案請判胡阿三供昨在順泰馬頭見馬頭 
 
 

Page 4

 
 
遺有烟槍一枝故而拾取並非行竊求鑒别駕判將胡管押四天○四百四十三號華捕禀稱昨有王阿法至某公館與傭婦張阿二口角爭閙打毁物件拘案請究張阿二供與王姘識已歴三年昨因細故互相口角致被毁壞茶杯二個王阿法供爲侍者吵閙自知不合以後不敢再犯别駕判將王阿法遞可寍波張阿二聞之代爲求免别駕不准○湖南人李雲甫肩負棉花十斤包探范進才見其形跡可疑拘案請訊李供因流落在滬棉花却是竊來之物求爲恩典别駕以李雲甫竊苦屬實判交捕房送至漢口俾得自行回籍○一百十九號等華捕解送磕睡之馬夫朱阿大王阿二到案請罰别駕照章各罰洋一元撥充醫費 
[虹口瑣談]  
　　寗波甲乙二人前日下午在西華德路潤昌質店門首互相格鬥包探衞阿和巡至一倂拿解捕房捕頭詰問之下甲理曲稍受微傷免予深究斥釋○江北人陳大有向以小工度日前日在公和祥碼頭工作午前十一下鐘失足墜浦經杉板船竭力撈救未能卽獲至午後四下餘鐘屍由碼頭旁浮起經二百二十八號三道華捕報知捕房旋傳小工頭目將屍帶往公義局門首備棺收殮○寍波人某甲販賣鮮魚日往小菜塲兜售爲餬口計昨日上午甲挑擔而回遇二百二十八號三道華捕號衣扯破捕怒甚拘解捕房捕頭以其小本營生姑免深求命罰洋銀一枚釋出○挑糞夫沈海和昨日上午十下半鐘挑糞擔行至漢璧禮路三百三十八號華捕以其有違定章當卽拘入捕房捕頭怒其違犯欲送廨訊究逃哀求至再始從寛免究罰小洋三角開釋○百老匯路八百九十九號門牌劉源茂烟間前晚被偷兒混入竊去烟槍衣服等物昨晨奔告捕房捕頭許遣包探查緝 
[修善修福]  
　　謹啓者敝堂施醫給藥經費正虞支絀荷蒙祝君大椿樂助洋念五元恒心人大豐號干杏村思補齋主人四戸各助洋十元余仕慶堂錢崑瑜錦章號福昌號王家珍樂善堂陳李芝馥莊菱晨陳望生九戸各助洋五元餘慶堂助洋八元棣華堂助洋二元尚志堂助洋三元元茂承裕祥源延泰四寳莊各助洋一元乏力翁助洋一元以上共收洋一伯廿八元存心堂助平安散一百瓶足徵各大善士多解囊金爰作延年之劑少同杯水亦爲續命之湯敝堂先後拜領之餘不勝佩感想諸君子善氣所蒸俾貧病者沉疴立起也除分奉收條外敬求附誌報章用伸謝悃[  滬北鐵馬路廣益善堂司董施善昌唐廷桂等謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[犯上]  
　　　民王　　　　　　　　王　六　三　毆傷黄大令騐得受傷　　令自行　　　　　　　　　　　　　　　　　三囡提案大令　夏明府升堂　　　　　　　　　　小　　在老闡　殿　　　　　　　　烟錢三西子文此次代收租欵　銀一圓意圖　帳不料族叔以小的等强行扣去以致將小的雖兇毆小的等以手格之伊自已　傷小的等斷不敢兇　　　其　王夏氏投案聲　兒子並　毆人寳被誣控瑞華奉母王李氏投案訴稱刻下傷勢雖曰告痊然寳大三囡强扣錢文行兇犯上法例有　雖容　求大老爺盡法嚴辦明府判將寳大三囡各笞責二百板令兩造具結而退 
[法界公堂瑣案]  
　　僧人光顯庚茂二人師徒也據云由普陀山附北京輪船來滬假寓英租界中和客棧前晚至新北門外聚新園洗澡携有香港匯豐銀行鈔票三紙經值堂人收管　洗畢索回原票忽稱内有一百元之一紙被調換十元以致互相口角及回棧後紏回棧中司事人曾會儀至浴堂饒舌事爲捕頭所聞遣也探將一干人拘押昨日解謂鄭大令判斷光顯訴稱僧在看港携來鈔票三紙内二張各五十元一紙一百元昨晚洗澡時交與值堂人不料交遠時其一百元忽被以十元者調換務請嚴追值堂人王洪喜陳鳴澤同供稱此僧洗洛時以鈔票交付後仍原璧　還並無調換之事趙瑞福供稱小的在浴堂中爲人修脚當時但聞僧言有一皮夾暫寄餘無所聞曾供稱僧人回棧　將被調鈔票之事告知小的因卽同往查問王等同供稱此僧係著名拆梢黨中人當在浴堂交納時有新昌泰報關行某先生目擊其事大令問光顯曰爾携帶洋銀來此何事答稱僧人由香港至普陀山旋由普陀山至上海購木料庚茂稱僧人隨師父投宿中和棧師父從箱内取出鈔票向某莊兌換洋銀因莊上人令每百圓貼五圓是以不果大令問曾曰爾曾見此項鈔票否答稱小的未見但知伊等由香港帶來光顯又稱當時有棧中夥計目見大令著將王陳趙押候交人保出諭令光　師徒於下期邀見證投案候核○胡叙三遞禀控聚成飯館主周慶慶卽賣旦慶慶圖吞會項洋銀十六圓正欲送捕房伊反持房票將小的扭押周供稱小的在三茅閣橋南首開設肉莊會項尚未收到當日小的在廣大飲酒見伊夥扭入捕房胡又稱八月初三日小的在廣大酒肆向索會項伊云已送入捕房通事禀稱此事尚求澈究大令問爾所供各節有人聽見否答供廣大酒肆衆人皆知且有酒保可証周供稱胡前因犯事牽涉小的是以此次有意誣揩大令問會項因何不還周供稱小的尚未收到大令著將周押候交人保出諭令胡於下期　廣大酒保到案候訊○吉安里起火情由前已兩次訊究昨日十六號房客陳右宸張小宋十七號房客鮑悅山偕縫工徐阿四陳老奎徐阿春二十號房客陳象之同投案下阿四供稱小的在十六號前樓工作阿春供稱在十七號後樓工作又同供稱是時見二女在前樓梳裏忽聞嗶剥聲知係失火象之供稱小的住十六號後面當時見有火星運聲呼救寂無應者遂收拾自己衣服右宸等同供稱火實起於十七號屋内悅山供稱實係十六號起火以故董姓情虚不到大令與祁君會商數四然後判罰同住十六號三家各洋銀五圓十七號之一家於十七號屋内悅山供稱實係十六號起火以故董姓情虛不到大令與祁君會商數四然後判罰同住十六號三家各洋銀五圓十七號之一家十圓共二十五圓一幷充入公欵○廣東人王阿海訴稱小的在南碼頭開設烟館夙與周子山相識時來住宿烟館中前晚忽被竊去衣飾銀洋旋在治下查獲是以開單呈請究追周供稱先在櫃内竊取洋銀八圓五角錢一千文夾襖一件至珠子等物並不知情今已自知罪戾曾咨照城旋在治下查獲是以開單呈請究追周供帮先在櫃内竊取洋銀八圓五角錢一千文夾襖一件至珠子等物並不知情今已自知罪戾曾咨照城内俟家浜王姓布莊夥胞姪阿大出爲料理包探呈騐押票數帋周供稱所質者皆自己之衣大令著押候阿大到案覆核○包探禀稱北京輪船藏有私錢二十八串每串一千四百文兹經搜獲將販私之瞿仁生解案請訊瞿供稱小的在虹口和盛廣貨店爲夥店主囑令小的在船管物件並不知内有私錢大令問此種小錢帶來何用供稱小的不知大令與祁君會商之下著押候傳到和盛店主究罰○包探禀請張中才在北京輪船竊取某客所携搭連袋内洋銀十六圓迨拘到後只搜出五圓餘皆不知去向兹將人贓一倂解請訊究此賊住在某客棧吊贓時捐不交付張供稱此項銀洋質物所得均印有某典圖書旣而復稱小的向友人借得意圖小本營生大令問爾向僺何業供稱小的以收買錠灰爲業問向借洋銀之友人是何名姓供稱其人姓張名榮川家在城内大令著押候飭探帶至城内向張查明禀覆核奪○包探禀稱蘇州幼孩趙子生隨其兄來滬被兄抛棄途中經巡捕帶回解案請訊趙供稱小的年十二歲原籍浦東前被匪人誘至蘇州鬻於趙姓父母俱亡兄名福生年二十有一某日隨之來滬行至新北門外中途相失求恩送入普育善堂留養自願入塾讀書大令准之○胡李溥偕陳光輝投案遞禀聲稱竊星衡揑情朦控請提汪鳳生到案訊懲包探禀稱奉諭提汪汪托辭不到大令著再往提務獲解案諭令胡陳候傳備質○張恒茂報關行夥崔榮先呈具領狀請領　竊白蠟貲本洋銀二十七圓大令准之○王樹滋訴稱生員係浙江寗波府鄞縣人僑寓虹口次子阿定由塾逃出迷失路途經巡　帶回解案奉訊諭傳家屬領歸是以投案具領大令准之 
[浙省官報]  
　　藩轅牌示分水典史缺委試用典史　官澤署理景寗典史缺委試用從九費元鼎署理象山典史缺飭令准補之宋鼎彝赴任 
[江西官報]  
　　七月初九日道庫向世清　在新海防捐局報捐通判仍指江西補用南昌府照朱建勳辦秋祭禮樂局新授建昌府何剛德業己到省飭令赴任○初十日侯補道賀元彬由進賢公幹回工部員外郎曾景釗辭行進京浙江卽用縣陳永昌由京回靖安籍陳善垣往廣信帮辦發審事件僕賢懋委秋祭彈壓通判吳春　往九江措貲同知弓世　往撫州公幹翁　仁隨同賀道進寳公幹回南康潭口司成富春禀赴任准補鄱陽縣丞曹鴻澤禀謝行知署萍鄉安榮司李雋才禀謝委准補安福典史楊炳飭赴新任○十一日中書科中書張鍾琪由湖北進京補用縣蔡營缷辦義寗渣津緝私卡回瑞昌典史蔣柏蔭禀赴任府經兪廷謙由安徽驗看來江親兵左哨許昌　由進賢公幹回 
[邗江官報]  
　　七月二十九日揚軍廳朱司馬由郵工來揚○三十日正任泰州王刺史端啓到揚代理興化縣孫大令德華缷事回永豐壩朱分轉之柟禀辭回署○八月初一日泰壩鄭分轉辭鹽捕營趙都戎由邵伯公幹回揚陳鹺尉均起復回淮分發知事崔鹺尹康逢禀到○初二日汪鹺尹琳辭赴六漫閘卡分發巡檢聞鹺尉賡雲禀到監掣金司馬由泰屬差次　○初三日陳大令金錫委解京餉起程袁鹺尹世敦辭解北鹽○初四日東台縣湯大令陽公幹過揚 
 
 
 

Page 10

 
 
   
 
 

Page 11

 
 
[光緒二十一年八月初一日京報全錄]  
　　宫門抄○浙撫廖奏委解第二批釐金京餉摺○川督鹿奏請免加復黔引稅釐片○都統增奏遣撤營員撥欵調劑片○又　奏遣撤齊字營存營練軍官兵摺○又奏陳明副都統應否回京供職片○川督鹿奏借撥鹽茶耗羡銀兩片○浙撫廖奏知府廻避緣由片○八月初一日内務府國子監正紅旗值日無引見○懷塔布假滿請安○溥侗續假五日○吏部呈進月官卷○召見軍機麟中堂　長萃○○頭品頂戴浙江巡撫臣廖壽豐跪奏爲委解本年第二批厘金京餉銀三萬兩恭摺仰祈聖鑒事竊承准軍機大臣字寄欽奉上諭戸部奏撥光緒二十一年京餉限五月前解到一半十二月初間全數解淸不准截留攺撥藉詞延誤等因欽此並奉抄單内開撥浙江厘金銀一十萬兩當經轉飭司局委員管解第一批銀四萬兩奏咨在案兹據者布政使聶緝槼詳稱移准厘捐局在於厘金項下籌動第二批銀三萬兩查有候補同知葉祖蔭堪以委令管解至滬由滬附搭輪船運津解京交納等情詳請奏咨前來臣覆核無異除分咨查照並取領解日期咨報外理合恭摺具陳伏乞皇上聖鑒謹奏奉硃批戸部知道欽此○○鹿傳霖片再前准戸部咨送核議欽差裕德等奏四川官運行鹽道里表誤列宜昌等處各節請飭分别更正聲覆附片一件等因前來當經前督臣劉秉璋轉飭官運局　辦去後兹據官運局題奏道　季寅截取道殷李堯詳盤查奏内稱四川官運行鹽道里表誤列宜昌等處行令檢取鹽法志原版刊去又四川通省額行水引官運奏銷少列七十九道鹽道銷册多列七十九道有無酌撥配銷各情查明更正又黔邊引稅厘奏定應徵之數非可任意增减何以歴綱收數加多查明有無别項情弊據實報部倂飭自本年起將徵收黔稅厘除包解外餘銀按年報撥不得再行撥入外銷致歸侵冐各等因遵查黔邊每引榷稅十兩厘四兩係原辦奏定應徵之數而鹽法志因之載有厘稅兩欵歲可十八萬兩由是官運局每歲包解黔稅厘銀十八萬兩光緒六年十二月前督臣丁寳楨以楚岸八州縣引地奏准提歸官運惟鄂省萬戸沱厘局有碍鹽務咨明湖廣督臣湖北撫臣裁撤於光緒七年爲始仿照認解黔厘成案每年由局籌解湖北厘銀一萬二千兩七年四月前總辦局員唐炯以近年黔稅厘由川代收十四兩上綱係專核入邊引之内計鹽每包價輕二錢四分尤易攙越擬於犍冨射配運黔邊計及萬局引内每引通攤徵銀九兩滇岸及雲大配運本廠之鹽不在此例等情詳經前督臣丁寳楨批飭遵行在案約計每年犍富射配銷黔邊計及萬局額積引二萬四千餘道每引通攤九兩約銀二十二萬不等除解足黔省稅厘銀十八萬兩湖北省厘銀一萬二千兩外歴綱支剩餘銀均歸外銷雜款盈餘項下核實造報原卷底册具報在案業經欽差裕德等調查明確核與軍開符合委無揑飾情弊伏查此稅厘如專核入邊引邊鹽成本較重商情趨利必至以計攙邊惟一律通攤令輕重適均計鹽不能攙塞而邊鹽成本旣减尤易深入行銷是以歴綱照辦岸銷劃一鹽價均平實屬變通盡利今若仍按原奏曁鹽志每引稅徵十兩厘徵四兩之案照徵包解黔邊僅行引一萬六百餘道卽使按引徵收亦只十四萬有奇以包解十八萬計之尚有四萬兩無著黔省勢難應允入黔以後若自行設卡抽厘商本愈重鹽價愈昂勢必行銷大滯且萬戸沱厘銀一萬二千兩欵無從出雲大鹽質甚劣額引不能行銷歴年漌配一千零八十餘道若再抽厘增此鉅欵廠必支絀此黔邊計及萬局引内每引通攤徵銀九兩以涇成本而利行銷實當日變通辦理不得已之苦衷非敢故違成案今歴辦十餘綱久已邊計相安一旦邊引稅厘加復舊額增成本而拂商情辦理恐多窒碍應請仍循其舊俾免加復黔引稅厘以輕鹽本而利邊銷至徵收黔稅厘項下除包解黔省銀十萬兩外如有餘銀自應遵照部議報撥不得再入外銷以杜侵冐惟每年萬岸濟楚所銷引鹽如邊議停止計按引徵收黔稅厘卽照舊通攤亦僅得十六萬有奇連萬戸沱楚厘倂計尚短徵銀約三萬兩更無餘欵可以報撥此後究應如何酌議再當細籌另案詳辦至鹽志道里表悞列宜昌及下游灣潭漁洋關諸地應檢取鹽志原版刊去以符奏定引界一節應歸倂停止濟楚案内遵照辦理又官運局每年奏銷額水引一萬九千五百七十一道較之志載官運歲銷水引一萬九千六百五十道計少列水引七十九道鹽道奏銷册造歲銷水引一萬六百零七道比鹽志所載鹽道歲銷水引一萬五百二十八道計多列水引七十九道究係應歸官運局抑係應歸鹽法道一節應由官運局會同鹽道查明詳請更正另案報部備核等情詳請奏咨前來臣覆查黔邊計及萬局引内每引通攤徵收稅厘九兩原因通計科則輕重懸殊是以酌核情形均匀分攤俾成本稍輕而行銷可暢兹若規復舊額誠恐本重價昂銷路疲滯於黔楚稅厘不無窒碍合無仰懇天恩准免加復黔引稅厘以利通銷惟遵照部議停止濟楚則按引徵收黔省稅厘包解銀十八萬兩並萬戸沱楚厘一萬二千兩計尚短徵銀約三萬兩容俟細酌妥籌另行核辦總期核實收銷不准稍涉侵冐再鹽志道里表誤列宜昌等處應由該局歸倂停止濟楚案内辦理又官運局與鹽道奏銷額水引因何互相錯列究竟應歸何處督飭由該局會同鹽茶道查明更正另案詳咨除咨部立案外所有懇免加復黔引稅厘緣由理合附片具陳伏乞聖鑒訓示謹奏奉硃批户部議奏欽此○○增祺片再此次遣撤二等侍衞多倫泰等七員令官豐紳泰等十四員名或係調自京師或係來自内省十年遠戍辛苦備嘗數千里言旋又值大雨時行車脚昂貴當由現存夫價項下每員發給三個月薪水以利遄行除咨部備案外理合附片具奏伏乞聖鑒謹奏奉硃批該部知道欽此○○奴才增祺跪奏爲現將齊字營存營練軍官兵先行遣撤恭摺仰祈聖鑒事竊奴才於本年閏五月十五日恭奉諭旨接管齊字營練軍旋准大臣定安移交前來正在淸釐間閏五月二十三日准督辦軍務處札開奏請裁撤東三省練餉改用洋法練兵期收實效等因一摺奉旨依議欽此鈔錄原奏札令欽遵辦理前來當將接管該軍存營官兵餉項槍械軍火大概情形先行陳奏在案查齊字營馬步練軍原有三千餘員名上年調赴奉天征勦官兵一千八百餘員名昨經定安等會奏俟軍事大定冉行遣撤外其存營馬步兵丹一千二百四十三名内除赴京請領軍火官二員兵八名應俟差旋另行遣撤其餘應支餉項均截至閏五月底止甲兵已撤歸伍無底餉西丹八百三十三名由現存夫價項下每名酌給津貼銀二兩一律遣撤所有存營文案營務軍械委員統領營哨各官以及令官教習亦卽一倂給咨遣撤惟管理糧餉委員候選從九品劉芳一員書識四名尚有經手事件應俟出佂官兵撤回核銷事竣再行裁撤除分咨查照外理佮恭摺具奏伏乞皇上聖鑒謹奏奉硃批該部知道欽此○○增祺片再齊字營練軍原設總統一員幫統一員總統倭恒額所帶防兵尚未撤回存營兵丹現已遣散竣事帮統副都統鈕楞額應否先行回京供職未敢擅便理合付片具奏伏乞聖鑒訓示遵行謹奏奉硃批鈕楞額著來京陛見欽此○○鹿傳霖片再查川省司庫年例應支雜欵爲數甚鉅歴由鹽茶道庫徵收鹽茶耗羡銀兩陸續解司支放自咸豐軍興以後各屬耗羡未能徵齊司庫奏銷不敷支發歴由藩司具詳借欵支放分年奏明在案現查鹽茶道庫僅據各屬批解鹽茶耗羡截銀七萬五千三百九十九兩零核計司庫例支雜欵尚不敷銀三萬七千三百餘兩均係各官養廉書吏水手工食及祭祀賞需等欵斷難缺緩仍應查照歴年奏案在於司庫設法籌欵接濟兹據布政使王毓藻詳稱查司庫正雜各欵無欵可挪惟查有光緒二十年文職養廉截曠銀一萬九千兩减成銀一萬八千四百兩二共銀三萬七千四百兩入於光緒二十年鹽茶奏銷新收項下動支造報等情前來臣覆查無異除飭鹽茶道一俟各屬續解有項解交司庫分别歸欵支發並咨部查照外理合附片陳明伏乞聖鑒謹奏奉硃批戸部知道欽此○○廖壽豐片再浙江温州府知府徐兆豐與兼署臬司督糧道鄭嵩齡係兒女姻親應令官小之徐兆豐廻避出省以總督兼轄之福建省揀選對調並先委員接署以便該員交卸離任查有候補知府舒大章諳練老成堪以委署温州府事據藩臬兩司會詳前來除檄飭遵照並將徐兆豐廻避緣由咨明督臣揀調奏請外理合會同閩浙總督臣邊寳泉附片具陳伏乞聖鑒謹奏奉硃批吏部知道欽此 
 
 

Page 12

 
 
[光緒二十一年八月初二日京報全錄]  
　　宫門抄○諭旨二道錄前○直督王奏駐防兵丁被災窘迫懇恩撫恤摺○又奏裁撤寗河團練緣由片○又奏查看守備堪以擬補片○又奏甄别府州縣各員片○又奏解淸京餉銀兩片○署正定鎭李奏報接篆日期摺○晉撫張奏飭司道赴任片○晉臬劉奏報接篆日期摺○兼護湖督譚奏甄别知縣片○署陜藩李奏報接篆日期摺○八月初二日理藩院鑾儀衞光祿寺廂曰旗值日内閣引見四名兵部十六名提督衙門九名廂黄滿四名○瀅貝勒假滿請安○兵部奏派查齋派出芬車善耆桂公福森布瀾公彭壽色普徵額玉璋○召見軍棧長麟漙良○○署理直隷總督雲貴總督臣王文韶跪奏爲駐防兵丁被災窘迫援案懇恩量予撫恤恭摺仰祈聖鑒事竊保定駐防旗營因本年四月初三四五等日風雨交加三晝夜不息官署兵房冲塌甚多兵丁無處棲止兼以糧價昂貴糴食維艱窘迫情形殊屬可憫查光緒十六年水災經稽察采育粥廠升任太僕寺卿胡聘之以左右兩翼駐防兵丁生計維艱奏請酌撫業經戸部議照光緒九年成案按現放章程加給一月錢糧在直境者由藩庫撥給在順境者由府尹撥給均在賑撫欵内動支十八十九兩年水災並本年固安東安壩州駐防被水亦經循辦在案今保定駐防兵丁被災困苦應請援照成案加給該兵丁等一月錢糧保定係在直屬境内應由藩司在於賑撫項下核明撥給以示體恤據藩司陳寳箴具詳請奏前來臣覆查無異理合恭摺具陳伏乞皇上聖鑒訓示施行謹奏奉硃批著照所請該部知道欽此○○王文韶片再禮部主事王照辦理甯河團練由糧台按月津貼銀一千二百兩原定以三四兩月爲度嗣因防務雖定而裁撤各營賴有土著練勇留防彈壓經臣奏請將該團津貼銀兩暫緩停撥俟遣撤事竣再行截止在案兹查近來各處撤防之勇陸續分道遣散尚屬安靜蘆台一帶有提督聶士龔所部各營駐紥足資鎭攝所有甯河團練應卽遣撤將津貼銀兩截至六月底爲止以節糜費據辦理糧台廣西按察使胡燏棻具詳前來除飭妥爲遣散並令該主事王照將經手事件料理淸楚回營供職外謹附片陳明伏乞聖鑒敕部查照謹奏奉硃批該部知道欽此○○王文韶片再准兵部咨宣化鎭標多倫恊右營守備員缺輪用儘先人員應以儘先守備名次在前之劉寳堃照章擬補惟年已六十五歲是否年力就衰抑或精力尚健堪以錄用應令查明出具切實考語覆奏核辦等因飭據通永鎭總兵吳育仁查明呈覆前來臣查劉寳堃精力尚健堪以錄用理合附片具陳伏乞聖鑒勅部查照謹奏奉硃批兵部知道欽此○○王文韶片再道府州縣無論候補試用人員應自到省之日起予限一年詳加察看出具切實考語奏明補用兹查有候補知府周傳經候補知州古銘猷陽煥章候補知縣何維才沈葆恒陳曾翰江開泰均到省一年期滿例應甄别據藩臬兩司詳請核辦前來臣查周傳經明白穩練辦事精詳堪以繁缺知府留省補用古銘猷勤愼耐勞陽煥章老成練達何維才年强才穩沈葆恒年壯才明陳曾翰才具隱成江開泰心地明曰均堪留省補用俟有應補缺出照例序補除將履歴册咨部外理合附片具陳伏乞聖鑒謹奏奉硃批吏部知道欽此○○王文韶片再據升任長盧鹽運使季邦楨詳稱本年長蘆應解京餉戸部原撥鹽課銀二十五萬兩續撥豫岸榮工加價銀五萬兩添撥内務府常年經費銀一萬兩共銀三十一萬兩遵照部電撥解糧臺鹽課銀二十五萬兩又在鹽課項下於二月間委解内務府經費改解部庫銀一萬兩又動撥榮工加價銀五萬兩除劃抵經借商欵本年應付息銀四萬兩外於閏五月間委解銀一萬兩赴部庫兌收計本年奉撥京餉共銀三十一萬兩均已如數解淸请奏前來臣覆核無異理合附片陳明伏乞聖鑒敕　　照謹奏奉硃批戸部知道欽此○○記名總兵署直隷正定鎭總兵綏勇巴圖魯奴才李大霆跪奏爲恭報奴才接署鎭篆日期叩謝天恩仰祈聖鑒事竊奴才接奉署直隷督臣王文韶照　以正定鎭總兵徐邦道因病出缺所遺正定鎭總兵篆務奏委奴才暫行署理遵卽起程於光緒二十一年七月初二日馳抵正定府城據鎭標中軍左營遊擊關保將欽頒直隷正定鎭總兵關防一顆王命旗牌五面桿曁上諭書籍文卷等件齎送前來當卽恭設香案望闕叩頭謝恩祗領任事伏念奴才一介庸愚　効軍旅轉戰數省叨叙微勞蒙恩賞給勇號以總兵記名並於光緒十八年二月内署理大名鎭總兵篆務蒞任三載涓埃未報　復仰衙温綸畀以總兵重任寵榮逾格感悚莫名查正定屏蔽畿南夙稱重鎭總兵有專閫責成訓練巡防最關緊要自維檮味深懼弗勝　有勉竭駑駖益矢勤愼認眞整頓管伍實力訓練操防隨時隨事禀承督臣敬謹辦理斷不敢以暫時攝篆稍涉疎懈以冀仰答高厚鴻慈於萬一除將接印任事日期循例恭疏題報外所有奴才感激下忱理合恭摺叩謝天恩伏乞皇上聖鑒謹奏奉硃批知道了欽此○○張煦片再新授臬司劉鼒　已到省應卽飭赴新任卸署臬司補授冀寗道陳占鰲亦應飭赴本任各專責成除分檄飭遵外理合附片陳明伏乞聖鑒謹奏奉硃批知道了欽此○○新授山西按察使二等子臣劉鼒跪奏爲恭報微臣到晉接印日期叩謝天恩仰祈聖鑒事竊臣欽承恩命補授山西按察使當由江西遵旨入都展覲仰蒙召見二次訓誨周詳莫名欽感陛辭後束裝起程於七月初二日行抵山西省城奉撫臣張煦飭知赴任旋於初五日准署按察使冀寗道陳占鰲將印信文卷移交前來富卽恭設香案望闕叩頭祗領任事伏念臣湖湘下士樗櫟庸材承餘蔭於先臣荷聖明之知遇監司濫厠未程尺寸之功臬事旋陳更坊冰淵之惕查山右爲幾疆拱衞臬司實總匯刑名大法小廉貴端本於自近平情折獄庶　教之堪資舉凡察吏安民詰奸除暴在在胥關緊要如臣檮昧深懼弗勝惟有殫竭愚誠恪遵聖訓兢兢以整飭吏治隨事禀商撫臣認眞經理以期仰答　　厚生成於萬一所有微臣到晉接印日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○譚繼洵片再准部咨道府州縣無論何項勞績保奏歸於候補班人員令該督撫卽以此項人員到省之日起予限一年詳加察看認眞考核如係爲守兼優堪膺民社之員出具切實考語奏明分别繁簡補用等因兹查候補班補用知縣周以翰於光緒十九年九月十四日到省十月十三日領咨告假進京會試二十年四月初七日回省前後接算扣至二十一年三月初七日試看一年期滿據署湖北布政使龍錫　署按察使　廷韶取造該員履歴淸册詳請甄别具奏前來臣隨考騐該員周以翰明白諳牌辦事愼勤堪以繁缺留省補用除淸册咨送吏部查核外理合附片具陳伏祈聖鑒勅部查照施行再湖廣總督係臣兼護毋庸列銜合倂陳明謹奏奉硃批吏部知道欽此○○二品頂戴署理陜西布政使按察使臣李有棻跪奏爲恭報微臣馳抵陜西接署潘篆日期叩謝天恩仰祈聖鑒事竊臣於本年二月初三日在廣東高亷欽道任内奉督撫臣行知渥承恩命補授陜西按察使當卽具摺謝恩籲請陛見旋遵旨入覲蒙召見二次温語咨詢訓誨周至聖德淵冲莫名欽感閏五月十三日陛辭後卽兼程西行於六月二十三日馳抵陜西省城當奉護撫臣張汝梅行知以署布政使松壽升授山東按察使所遺藩司印務委臣署理二十五日准署藩司松壽將印信文卷委員移交前來臣當卽恭設香案望闕叩頭謝恩祇領任事伏念臣菰蘆下士楚粤微員未有殊尤仰答宸眷奉命陳臬愧廉察之難周暫時攝藩益政正之自懼查陜省膏腴九州河山四塞城墉屹立街衢並軌誠都會名區非行省此惟自亂後流亡未復撫卹懷集要在得人藩司察吏安民迺職掌所係銓衡平當人材自厲臣應爲民任怨當官而行兼綜羣力甄叙衆長賢者不以資次墨吏盡予拔除宣上德於部界諷令長以善勸外侮頻仍内治宜講辰心無患疥癬奚傷此本末先後之道亘古弗易政事則用之本豈待外求舉凡任内一切應行事宜如臣檮昧未克負鉅惟有謹遵聖訓殫竭愚忱隨時隨事禀商護撫臣籌畫平允不敢視爲權攝以求稍酬高厚生成於萬一再臣所經畿輔山西及陜西一帶地方麥禾豐稔餘糧徧野聖德茂對暘雨時若臣不勝慶幸合倂附陳所有微臣馳抵陜渻　接署藩篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此 
 
