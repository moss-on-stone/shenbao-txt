# 1934 - 127 - 4908644

 

Page 1

 
 
[出售中東戰紀本末○又續編○文學興國策○續編有李中堂籌商和戰密電七萬字[  圖書集成局代啓] ]  
　　賈學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不換之秘本百思不到之眞詮同在申報館申昌書畫室格致書室美華書館四馬路大吉樓古香閣廟園五鳳樓出售書中於中國重大新政東洋搆　實蹟歐洲交涉近情臚列無遺今禮部議准鄉會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角　　新論六角 
[王氏潛齋醫書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論　議縷晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋徑橋緯文閣發售 
[論策問時務宜先釐定書籍以便誦習徴引]  
　　中國士子所有書籍平時以資誦習臨文以備徴引易稱言有物書稱辭尙體要傳稱數典皆是道也良以古人吐辭爲經實後人所不及而自倉頡以後文字浩繁若不師古義以定範圍則將恣肆汪洋茫無畔岸是故秦漢之世以六經諸子爲典三唐以降卽秦漢之文亦可爲典時愈久則典愈多其有作而不述者謂之杜撰最爲文章这厲禁今制時文中所徴之典不外十三經若喜用諸子兼援史漢雖矜才藻已落旁門至詩古文詞中所徴之典其律較寛經史子集皆可援引然唐宋以上詩文集用者較多元明諸集用者較少若本朝作者惟王漁洋半江紅樹賣鱸魚朱竹垞更無人處一憑欄等句曾出詩賦題其他殊少徴引鄉會試爲士子進身之地文律更嚴三塲對策除欽定諸書外向不准用國朝人所著書籍更何論同時見存之人而前朝書籍則大都列於四庫卽非家弦户誦亦可攷其人名書名士子既有所據依考官亦易於覈證至於策問時務則異是夫既曰時務則皆於古無徴而時務必及西學又須取資繙譯西書近日滬上繙譯諸書固已略備其大宗有三一爲中國製造局中歴年繙譯之書一爲西儒廣學會中歴年述譯之書一爲邇日時務報暨京都官書局中彚譯之書此外則爲中國使臣隨員數十年來記錄之作與夫各家撰述及格致書院課藝等皆爲時務之津梁西學之嚆矢士子苟有志於此則平時之所誦習臨文之所徴引固欲舍諸書而末由然江浙近省以至通商各口相近之處此等書籍流傳尙易若邊省遠僻州郡各士子向未曾見此等書籍一旦入塲對策將何以敷衍成篇今朝廷既可言官之請將於今科鄉試爲始策問時務西學則於時務西學之所本必當早爲計及豈尙執廿二史中外國諸傳及海國聞見錄海國歸志經世文編諸書而以陳言勦襲乎抑徒挾免園册子而以空言塞責乎竊謂宜由禮臣詞臣請旨開館搜采縐譯諸書或并及中國臣僚士子撰述之書釐定著錄頒行天下令各省士子誦習有得而後應試可以徴引此必取效於數年以後而非可猝期之於今科者否則若不頒行將僻遠省分士子何以發聾振聵若頒行而不經釐定卽令人有其書恐臨文尙有所未便何也書經繙譯文義不患不明特人史地名器物名各隨譯者土音失之毫釐差以千里將以若何爲定準其不便一也中國作者多見存之人其人已入仕途猶可無碍其人未入仕途未登科第則既不能禁作者之不入塲應試既入塲應試則亦不能禁其不用自著作之書設以著書之人自用其書則將曰說見某所自著某書乎不特慮有關節之嫌抑且成何文體其不便二也書不釐定眞　難辨西士姓字更無攷證儘可憑空臆造託一人名書名閱者何由知其爲子虚鳥有乎其不便三也明知士子對策多恃挾書入塲近日鉛板石印盛行捆載更易固鮮誦習於平時而後徴引於臨文者然蒙竊以爲國家而不欲講求時務西學則已國家苟欲講求時務西學以此策問士子則世運之所振興國事之所挽回人材之所培養士習之所整頓胥恃乎此决不當視同故事粉飾虚文必先釐定書籍以正其源本而後可以徐收其效若夫苟且以趨捷徑促迫以圖近功則非蒙之所敢知亦豈當事者所注意哉 
[上諭恭錄]  
　　三月三十日奉上諭前因侍讀學士濟澂奏叅未經承襲之扎薩克擅放屬官勒取民財各節當經諭令壽蔭確查兹據查明覆奏喀喇沁東旗扎薩克巴達瑪敖斯爾雖無私設公堂勒派銀兩實據惟於承襲扎薩克未經引見之先輙放屬官並奬給奴才頂戴實屬不知檢束巴達瑪敖斯爾著卽行革職並摺内所指各項陋規名目著該都統飭令概行裁革嗣後承襲之員如再有收受陋規情弊並著隨時嚴叅該衙門知道欽此 
[○希敗又聞]  
　　本月初八日倫敦來電云土耳其與希臘交戰希兵退至花紗拉地方行伍差錯不齊以致砲火糗糧及督師之希世子營中物件皆抛散無存既而啞羅地方之希兵亦紛紛退去洎土兵長驅直入希兵早已片甲不留土帥遙見海面尙泊有希國兵船遂揚旗令退并言如敢抗命則當開砲轟城希兵船無可如何一律揚帆而去先是希京百姓無不一鼓作氣踴躍爭先兹則已噤若寒蟬無復敵愾同仇之意想希人屢敗之後當俯首帖耳願聽各大國之調停矣 
[宦官杖斃]  
　　京師訪事友人函云内廷傳言三月十七日皇太后因事震怒將御前帶班太監李姓卽外間稱爲倉李者棍責五十復交愼刑司立刻杖斃至因何觸犯慈顏雖傳說不一究未得其詳實不敢貿然登諸楮墨也 
[總理衙門奏覆缓征片]  
　　再臣衙門於光緒二十三年正月廿八日准軍機處抄交司業黃思永片稱自有加收洋稅値百抽十之議商情瓦解上海華商有將自立紗繅絲等廠售與洋人免虧血本者紗絲若此餘可類推近年仿用機器攺造土貨原欲以華敵洋收回利權華商虧折太甚必紛紛閉歇低昻物價之權盡歸洋商等語奉諭旨著該衙門議奏欽此臣等查光緒廿二年五月廿一日臣衙門奏請酌定機器製造貨物稅章一摺原因允准洋商製造土貨之後不能爲中國土貨隨地征收稅釐若不加重離廠稅課則洋商攺造土貨成本既輕獲利必厚中國土貨必致滯銷是値百抽十之議原所以抑洋商之利權保華商之生計嗣於光緒廿三年正月内准浙江巡撫廖壽豐電稱製造征稅新章係爲洋商預立專案但商資本支絀風氣尙未大開若驟增稅項商務恐難振興擬請暫緩開辦以紓商力俟洋商加稅時然後一體征收等因臣以此項章和原爲抵制馬關約准日本製造起見續與日本使臣林董定議任聽中國征稅卻不能較華商有所增益是日本從前不允納正稅之說業經爭回此項征收華商章程暫可緩辦當經電復浙江巡 
 
 

Page 2

 
 
撫并電南洋大臣暨札總稅司在案兹據該司業奏請從長計議臣等詳加商酌自應仍照臣衙門電復浙江巡撫緩征原案辦理操縱可以自如統俟洋商有開辦機器廠時華洋一體征稅以免洋商藉口謹附片覆陳伏乞聖鑒訓示謹奏奉旨依議欽此 
[火警餘聞]  
　　揚州訪事人云揚城三祝菴東張媼茅檐失愼已紀前報兹聞被災各户半多經紀小民事後痛定思痛皆歸咎於起火之家謂張媼出外購物不應將門鎖閉以致屋内火發門外者祗能作壁上觀無從施求無辜遭其殃及羣起而攻各以老拳奉敬如媼者眞諺所謂雪上加霜矣所異者當火熾時下風各屋皆獲無恙又將東首上風瓦草屋六家悉付一炬其眞冥冥中有數存耶連日各災户風餐露宿厥狀甚慘現聞已有李善士發給蘆蓆俾得暫避風雨劉宅每日送飯兩餐與之果　之二君者殆亦可謂拖當其　矣 
[西樵山色]  
　　廣州采訪友人云闈姓公司萬安孚信二堂商人麥承恩曹秉壽等擬再籌銀一百零二萬湊足前繳之五十八萬兩共成一百六十萬兩赴督轅呈遞禀請籲恩批准刻下尙無動靜未悉能如願否也○近日省垣賭風大盛番難館以百十計白鴿票廠亦有七家此外之明收私收者何街蔑有上月紳士梁國楨赴南海縣署禀請示禁邑尊准之旋於二十六七日派員四出查封幾無遺漏○上月二十八日之晚初更時石船户某甲携貲赴德興橋賭攤賭簺赢摥銀十餘兩行至十三鋪突有匪徒三人出手槍指嚇將銀刼去甲固孔武有力者卽將匪抱住堅不釋手匪左支右持無計得脫其黨情急持刀將甲連砍數下復用槍擊之傷其一目鮮血迸流相持許久巡街勇聞聲而出匪黨見勢不佳相率逃逸巡街勇卽將甲所獲之匪解入廟中刑訊匪不肯承認搜其身内贓證全無甲稱當巡勇到時匪卽將手槍抛在路旁其銀亦轉交黨羽及提燈往尋則手槍具在乃將匪解往西營翌晨卽解赴南海縣署下之於獄諒須照例嚴懲矣○城西王家橫巷某姓家主人宦游於外匪徒垂涎已久突於上月二十九日之晚二鼓時紏約多人撞門而入出手槍將婦女禁嚇不許出聲遂入内搜刦幾於篋笥一空將行婦女驀高聲呼救并持銅器亂敲比鄰機坊中人聞之疑爲火警登瓦而觀既而左右街鄰亦卽鳴鑼傳報於是各營勇出隊而往至則匪已逃去幸各物尙存於是衆人無不嘆此婦之 
[苎溪波榖]  
　　厦門采訪友人云本月初一日有一番客由外洋回厦在海關前雇一小船擬附航回里有携衣箱一口據云内儲洋銀九百餘圓偶不小心墮入水内遂募人撈起願以四分之一酬之各小船户踴躍爭先紛紛效罔兩之求迨撈獲則箱已破損洋銀化爲烏有先生番客遂酬以五十圓撈者不依以致互相爭閙旋經旁觀者勸令補給二十圓而罷○本月初二日南太武鄉人某甲在外武廟門前銅器攤買得舊洋槍一枝入子藥放之寂然無聲爰倩售者燃放騞然一響彈丸傷及在旁賣熟肉之某乙由脇穿出痛極而踣售者見已釀禍乘間奔逃路人將甲扣留喚地保送有司署請究乙則延西醫爲之診治○本月初二日有人在月眉池旁獵鳥適一婦人抱小孩至急搖手令勿放槍臘者頷之不知如何悞觸機關一彈應聲而出擊傷婦人耳後雖無性命之憂然已血流滿面矣○邇日時症流行外淸堡一帶日斃十數人有舉家遷避者○日來天時不正寒懊靡恒初三四五等日寒暑表升上至八十五六度初六七日忽又低至六十餘度 
[滕王蜨影]  
　　江西采訪友人云友教書院裁童課經上憲攺爲算學延某茂才主講席諸生芸窗勵志所學漸成本年藩司翁小山方伯攺延江蘇魏淵伯茂才釐定章程每年由官甄别一次每月師課二次額設十八名每名給膏火銀二兩上月二十七日甄别題天元代數異同說今有圓心在戊半徑一萬尺中容橢圓長徑如之短徑八千尺從中圓弧甲點作縱橫二線已知橫線七千二百尺求縱線既得縱線再求橢縱線較數魏教習批示題法意義精深議論超卓自是算學中高手見者無不歎服一時抄傳殆徧本月初次師課題重車日行五十里四十里空車日行今載米至倉九日往返四次求鉅倉里數若干有句股弦總和五百六十有弦與句股和之較八十四求句股各若干偶數自乘半必爲偶數奇數自乘减一折半亦爲偶數試言其理二次師課題設如欠人洋一千元今以金錢三種償之大金錢値洋四十元中金錢値洋三十元小金錢値洋二十元但知其還金錢三十六元問應需大中小三種金錢各若干有麥一倉先糶出十四石後復糶得錢九十七萬五千二百六十文但知每石價比倉麥石數多三百九十問倉麥石數及每石價各若干○上月某日泳淸小輪船由九江上水帶巨艦三艘行過鄱陽湖謝司塘塘中忽起怪風冰雹驟至柁工急轉柁向湖岸倉卒中所帶第三船擱於礁石小輪船卽停駛救人迨船中客七八十人次第援之登岸而小輪船及所帶三船已相繼沈下時則風雨交作江中黑霧迷漫諸客逃避不遑以致船沈致行李悉數浸濕雖經撈起然亦不免多所抛殘某船水手之母年已七旬欹入水中立時溺斃亦慘矣哉○經訓書院掌教皮鹿門先生之二少君吉人茂才家學淵源文名噪甚上年高掇拔萃科人皆以大器目之本年隨侍先生由湘中來此行過鄱陽湖忽爾失事同時入水者七八十人喬與梓皆與焉幸經人援登彼岸得慶更生 
[碧空帆影]  
　　揚州采訪友人云前署兩淮運司廣西候補道程尙齋觀察騎箕仙逝後公孫筮期本月初四日設奠江都轉袁叅戎以次印委官紳均衣冠往吊自晨至暮風箱卷一帶素車白馬絡繹不休○目下揚河水勢繼長增高運憲因令開放璧虎等壩以利遄行連日上游江水來源依舊滾滾滔滔驚濤駭浪矗立如山運憲以東關城外沙河大壩尤關緊要不得不先事預防特遴委郭鹺尹赶急招雇丁夫將壩身加高培厚鹺尹昕宵赶築刻已將次工竣矣 
[檜軒隨筆]  
　　蕪湖采訪友人云某日鈔關某甲持　票三紙渡河而北至寳塔根利昌錢鋪騐視偶不經心途中遺落被二街某倡院龜奴拾獲持向利昌先取鋪夥語以失主業已掛失雖獲猶廢紙不如薄酬酒資由本鋪收回之爲愈龜奴紛紛饒舌旋串出某行夥詭稱此票係内地貨客交來務須支取幸具張儀三寸不爛舌者曲爲排解勸失主饋以洋蚨六十翼始得寢事○新河關稅員駱秋丞二尹金柱關稅員嵇月泉少尹近俱瓜期將及榷使袁觀察擬以馮楚卿少尹接辦新河關王采芹少尹接辦金柱關俱於三月下浣申詳上憲一俟批准卽可淸和望後分道揚鑣矣○春光已盡農事方興耡雲犁雨之流咸高唱秧歌從事於南阡北陌矣莫春時節寒燠不齊晴則鬱悶非常陰則半室垂簾猶可將嚴子陵五月之裘借來一着江潮更滔滔汨汨繼長增高老農老圃者流話雨課晴咸謂碧翁翁默佑蒸民雨暘時若也○二街海西藥房主人本海上某西醫之高足弟子其治疾也瘍者削之　者續之幾疑華元化再生非時下以三指作生涯者所能企及桐城葉姓媼年巳古稀患乳巖已潰　經年肺肝洞見近更一息奄奄矣主人飲以魚肝油鐵酒之類使之氣血充强隨用𠹭羅仿蒙藥然後奏刀騞然將爛乳齊根削去敷以捱阿方藥劑閱七日卽合口如無縫天衣惟少蓮菂雙埀耳其技亦神矣哉 
[西湖迎夏]  
　　杭州訪事人云浙江學憲徐季和大宗師定於四月初八日考三書院及詁經肄業各生先行札飭監院將甄别錄取姓名造册呈送並定于初四初五兩日命敷文崇文紫陽詁經各課生塡册已列前報兹又續奉憲諭凡肄業諸生必須在學之廪增附生及正途貢監如係俊秀方准報名須呈騐捐照始許列册否則概行扣除丁憂者亦不得與考三書院均未錄取准在詁經報名塡册之日在大堂上命巡捕官及書辦在旁照料卷係礬帋八行二十格共四頁半不須草稿卷面印就學院加課四字下貼浮簽一帋長約三寸左右命考生親塡姓名及某學某生字樣塡敷崇日不准預塡紫陽詁經塡柴陽詁經日不准補塡敷崇甄别後改名者亦不准投考所有卷費册費及考試之日茶點等均無須考生給付分文聞學憲擬自四月分起至七月止共考四課每課給奬洋四百元其欵係給貧餘資共有二千元左右除給奬洋一千六百元外尙有三百餘元作爲卷費茶點及賞給書吏差役之用每課一文一詩卯刻點名酉刻繳齊不准亂號學憲親自查號盖戳出案後憑浮簽給發奬 
 
 

Page 3

 
 
洋各生均衣冠　卷監院監塲倘有紊亂塲規及喧譁者除扣考外并罰停鄉試以示懲警○近來多燒門挖閂之賊杭府林太守雲之爰會同保甲提調郭太守懸賞嚴緝無論軍民人等如有當塲拿獲者送官審實後賞洋銀二百元○本月初五日天乍明時忽聞阿香車聲環繞大地電光閃閃大雨傾盆少焉霹靂一聲震動屋宇雲收雨歇天亦開霽聞淸泰門外有古樹一株爲雷劈開居民咸以爲有怪物匿于其中觀者甚衆并有用鋤鋤之者卒無他異愚民之愚一何可笑○杭州三書院於四月初二考試朔課敷文係審憲惲方伯主試生員題子貢曰我不欲人之加諸我也一章詩題賦得樓臺高下夕陽　得高字童生題人之有技五句詩題賦得花氣煖孚千嶂雨得浮字崇文係運憲世都轉主試生員題則可以賛天地之化育二句童生題君子周急詩題賦得湖上春來似畫圖得來字生童同紫陽係撫憲廖中丞主試生員題天地之道可一言而盡也三節童生題振河海詩題賦得落花徑裏得泥香香字 
[皖省官塲紀事]  
　　撫湖縣河口分司呂劣曜奉委押解秋審人犯來省候補知縣陳大令麟瑞奉撫憲鄧大中丞札委收呈詞差通判兪别駕立誠奉撫憲委赴皖北差遣並銷收詞隨卽禀辭就道蕪湖電報局委員候補直隷州王貽善到候補巡檢陶少尹崑典史劉少尉煒李少尉鑫候補府經歴尹叅軍瑞麟洪叅軍誥張叅軍慶孝縣丞尹二尹耀庚程二尹良琮均奉府尊方連軫太守札委秋審差委署霍邱開順司董祖修禀辭赴任委辦蕪湖保甲林太尊載享辭赴差次支應局淸賦局提調候補同知直隷州石悮馬鎭前經藩憲牌地題補廬州府同知現已奉到行知司馬詣轅禀謝牙釐局硃墨委員巡檢易簡奉藩憲札委兼淸賦局硃墨差大票委員候補典史陳幹奉委兼辦淸賦局核對差皖藩轅牌示東流縣俸朝仁病故遺缺現委教職試用知縣楊學海先行代理調補東流縣劉傳梁現經飭赴新任所遺旌德縣員缺委候補知縣熊瑞生署理穎上縣馮繼昌調省差委遺缺現委卽用知縣楊紀元署理定遠縣滕尙誠降調遺缺委試用知縣高贊善署理 
[郢曲重賡]  
　　湖北采訪友人云交卸北路土稅局務文明府炳彝經藩臬會委武昌府讞局帮審差○大挑縣王明府廷珍經湖廣總督張制軍札委餉錢所差○漢口各錢店所出花票流弊滋多大吏令創興　票准民人用以完納厘金鹽課日前張制軍派員赴漢口面諭各錢店將花票截止概以臺票行用各錢店以與已利權有碍尙未允諾○本月初四日午後黑雲似墨濃霧蔽空豐隆君驅阿香車凌空馳至一聲霹靂岳撼山搖急雨狂飛恍似銀河倒瀉中夜風聲更厲幾於拔木偃禾江上各船舵折桅傾損壞不少 
[潯江帆影]  
　　九煤采訪友人云道鎭二轅牌示四月初三日換戴凉帽○鎭署年久失修雕題剝蝕近由藩庫發出銀四千兩交宋佩珍鎭軍鳩工修築○前報潯城南門外小壩堤埝漸漸圮塌經道鎭府縣各官捐貲搶築約增高一丈有奇近已一律告成堤上遍栽楊柳樹緑陰匝地等於召伯甘棠矣○本月初二三日頭茶裝運到潯業此者昕夕冗繁以期迅速運赴漢皐求售○採茶花鼓戲爲傷風敗俗之端上月晦日之夜城外保甲局委員蔡次眉二尹巡至東門外距城三里之新子塘拿獲演唱是戲之男伶童松山女伶王吳氏春蓮帶回局中將童伶笞責一千板二女伶各掌頰二百取具不准逗留甘結逐之出境并將班主陳周氏訊明其夫姓名送縣究治○本月初二日某署捕役賈坤方元余盛見某甲娶再醮婦遂往索取漏規甲吝之致被將頭顱擊破甲忿甚奔赴保甲局鳴寃局員蔡君喝令將賈等各笞責六百板甲乃叩謝而退途遇善　者戲之曰君今日紅鸞坐命宫是以頭上掛紅吉讖耳何忿之有甲俯首不答 
[蘭江桂櫂]  
　　寗波訪事人函云搶刦長山橋航船之首犯前經擒獲已紀本報悉當時由象山縣施邑尊略取口供備文解郡無如該犯身受重傷尙未到府卽已斃命府憲程太守爰委鄞縣楊大令騐視掩埋○立夏日天氣晴和居民方服壬癸符或搓元冰丸呑之以爲可却盛暑不意入夜鼉更五下忽起大風至次日上午風力益猛高樓邃室格格作聲江中所泊船隻顚簸不定斷纜走錨者不一而足幸未傷人延至傍晚屏醫君始行返駕聞在洋漁船被風遭害者甚多此信如確則他日麻衣如雪招魂於江許乾當較哭於墓者而更覺其哀矣 
[公讌俄王]  
　　俄國頭等欽差親王吳克君蒞滬後地方官就泥城外斜橋之畔務公所置備張江海關道劉康侯觀察特設盛筵并召梨園子弟演劇侑觴陪座者爲署鎭江關道蔡和甫觀蔡松海防同知劉乙笙悮司馬上海縣黃愛棠大令英界讞員屠興之别駕法界讞員鄭景溪大令鐵路帮辦蔡二源太守及俄總領事德密持君副領事來覺福君等共二十餘人聞吳克君北上時由蔡隨之而往 
[奥員將至]  
　　奥國大學帮辦碩羅呢君將次航海來華游歴江蘇安徽兩河南山陝至鄂爾多斯然後折回甘肅順黃河至陝西山西山東直隷閩浙諸省業已由奥國駐京大臣納君照會總理各國事務衙門咨行各省疆吏轉飭各地方官沿途照料 
[撤勇餘聞]  
　　淞防營撤勇譁噪及事定後將爲首肇事之劣勇斬首示衆已紀前昨兩日報章兹悉淞防五營計共二千五百人每營撤去四成許給恩餉三月而各撤勇則以給發五月餉銀爲請統領班福齋軍門以此由上憲之意不便更章須詳請後方可定奪各撤勇遂逼令班軍門書一憑據營哨各弁安撫不從軍門不得已乃飛函自强軍請卽派兵彈壓統領沈仲禮觀察遂帶槍隊八百名馬兵一百餘名砲兵兩隊振旅而往至則各撤勇大爲不服關閉營門嗣經曉以利害沈觀察始得馳入營中與班軍門互相商議電禀上憲許加一月恩餉各撤勇帖然安靜乃遂將未撤之勇每營中挑選五十人押解撤勇至吳淞雇坐民船護以兩兵輪船送歸故里當押送時有哨弁數人軍門與以令箭如各撤勇沿途滋擾當卽隨地正法故經行之處安謐如常並無驚擾居民之事自强軍彈壓各兵見事稍平祗留一半其餘一半卽回營次更番替調及至將各撤勇押送去後始盡撤回至起事者共有五人班軍門本擬一併處以軍法嗣以各軍士苦求寛免乃將情罪最重之人正法餘四人則與各撤勇一同遣散云 
[倡興自來水]  
　　本埠自南帀十六鋪橋迤南沿浦難興築馬路巿肆日繁一切皆仿照租界爰有自來水公司西人曾於去年十月間在浦灘丈量基址擬欲興創自來水以便居人現悉由法界工部局在南碼頭滬軍營外新築馬路旁購買肖家廠曠地八十餘畝興造自來水公司一所由卸任廣東首唐觀察總理其事已於前日創立界石擇期昨日先破土矣 
[重犯發回]  
　　上海縣照例起解秋審人犯呂三陸阿大等男婦十名口至省經大憲勘定後前日將毆傷泰安棧接客夥朱阿萬之呂三及謀斃丈夫案中之陸阿大發回收禁解差投縣署禀明黃愛棠大令飭將二犯嚴加鎖銬下之獄中又南匯縣所解秋審人犯王阿生亦經發回監禁昨日道經滬上循例赴上海縣署投文至解赴松江府過堂之劉三桂一犯近由陳蓉曙太守問供發回昨日已解回南匯縣矣 
[染匠游行]  
　　日來靛價甚昻各染坊議加染價而各布號均未允從染坊中人遂相約一齊停染昨日某染坊夥某甲至本城馬姚弄左近振豐布店兠染布匹同業見之憎其有違所議章程上前擒住以草繩勒其頸牽至各布店門首游行嘻違章誠宜罰矣然處以私刑亦知罪有應得乎鹵莽之夫舉動往往如此 
[拘拿兇黨]  
　　楊樹浦八十個黨流氓頭目張桂卿自經前署江海關道呂鏡宇觀察拘拿正法後黨羽邱土土等若干人　往寳山縣所轄高橋鎭依然魚肉長良懦專以訛詐爲生上月初旬有一漁舟泊于離鎭二三里之河中漁婦美而艷涎之某日夜半竟邀同黨類蜂擁上船以蔴索捆漁人棉絮塞其口然後將甲妻輪流姦汚復搜刮所有幾于席捲一空子女登岸狂呼村人聞聲而集將土土及張掌林沈桂村長脚松林甲乙丙等八人拘獲翌晨捆送寳山縣署縣主沈明府訊出同黨沈少泉潜蹤滬上虹口遂飭差役馮介眉協同五圖地保王錦棠於昨晨來滬遇 
 
 

Page 4

 
 
諸吳淞路互相揪扭旋經包探倪順泉一併拘解捕房捕頭以馮在租界中拘人未經預告捕房于理不合因令一百九十三號華捕立卽解往英界公堂禀請屠讞員核辦 
[疑拐掌珍]  
　　滬南高昌廟西栅徐宦家曾於前年失去六齡女孩一口偵騎四出蹤跡杳然迄今已寒燠兩更而一顆掌珠仍不知遺於何處有邱阿二者前在徐處服役迨失女後竟亦蹤影毫無徐頗滋疑恐爲所拐忽於前日遇之於途向詢支吾因卽拘送高昌廟巡防局中請爲研究局員魯介彭二尹升坐審問邱供本邑人向在高昌廟附近駕舟度日前曾在徐處出入然失女一事並不知悉求請鑒宥二　怒其狡展飭令重責一百板復向研詰矢口不移遂判押候將女孩交出再行核辦 
[犯徒瘐斃]  
　　犯徒李華亭在内監患病業已誌諸報端兹李犯以病勢日劇醫藥無靈延至前日遽爾斃命當由禁卒邢棟禀知黃大令申請關道憲劉康侯觀察乞委鄰封相騐聞觀察已札委寳山縣沈明府佺來滬檢騐矣 
[解犯過申]  
　　去年福建銅山營參將彭參戎遣額外陳朝宗赴省領餉及回道經雲霄廳所屬蒲美村忽有匪徒持械截刦官軍以寡不敵衆致被殺斃多名參戎聞禀立卽申詳大憲行文各省一體協緝並派弁購線訪拿嗣在浙江台州府屬黃嚴縣境獲住首犯周糖三卽周岩三正欲押解縣署突被同黨聚奪回旋卽飛步窮追得以獲住兹已押解至滬擬卽乘某輪船解赴閩中 
[法捕秉公]  
　　小船夫某甲繫纜碼頭登岸買物偶不留心突與水手西人互相碰撞西人大怒扭住交巡街捕以甲行兇肆敺等情控訴捕頭訊問之下見甲非兇橫之徒事出無心豈容羅織爰飭交保釋 
[生榮死哀]  
　　啓者昨承隱名氏大善長求室人施夫人患病速痊助川卾振洋五百元當因則敬病不能興卽函懇劉蘭階先生在關帝神前代爲叩禱詎意挽回無術施夫人遽爾西歸噩耗傳來同深痛悼惟念施夫人壽届六旬榮封一品此際魂歸天上固已福備人間惟祈仗此善緣早登仙界心香一瓣竊與受惠災黎禱祀祈之 
 
 
 

Page 5

 
 
[上海棋盤街萃豐衣莊源記綢縀]  
上海萃豐衣莊内設源記綢縀抄莊本莊近日新到新式外國縀紗絨現以做成時樣男女衣服價批格外便宜 
本莊在棋盤街中市數十餘年馳名久矣深蒙遠近　仕商嘉許誠實無欺專做四季時式男女各色新衣揀選重料格外加工道地本莊去冬杭省添設機坊親自督辦上等加重新織各色綢緞專織源記本機抄莊現由上海本莊一家發售兼選京莊廣莊上等時花新式各種紗羅綢緞一應俱全批發零剪價目比綢緞莊家格外公道因申江綢緞莊開銷浩大不得不出於買客名下小莊不圖厚利照杭省機坊批價讓與主客便宜以廣招徠特選金銀庫緞九串杭寗袍套鴛鴦緞袍套漳緞漳絨五彩絨織金庫緞外國珠緞各色閃緞金銀刁絨建絨熟羅杭紡春紗線春官紗實地芝地鐵線庫紗各色蟒袍補服朝衣朝裙印花繡花一應俱全提選各種細毛皮貨銀鎗紫貂羅杭紡春紗線春官紗實地芝地鐵線庫紗各色蟒全備倘蒙　仕商賜顧請小莊招牌庶不致悞　光緒二十三年三月吉日萃豐衣莊源記綢莊主人識 
[立止遺精第一妙方]  
廣東陳恒德堂始創乾元八卦丹此丹專治遺精當日立止誠絶世妙方也 
凡患遺精之症皆由腎水耗竭相火上炎或思慮太甚酒色過度以致心腎不交無夢且遺日久則面黑肌瘦四肢酸軟虚損勞傷從此起矣本堂家傳妙方秘製乾元八卦丹此丹專治遺精百發百中無論遠年初起有夢無夢服之立刻見功重者二大盒永不再遺輕者一大盒包愈屢試屢騐靈效如神眞水火旣濟之妙方淸心安神止遺之良藥惟此種妙方乃本堂獨得秘傳已歴世代其效之捷人所共知不必自述也每大盒二元小盒一元○假冐甚多購者認明○函購信資自理○鋪分上海英大馬路萬康醬園對門德仁里内石庫門廣東陳恆德堂謹白 
[梁愷悌暑天痧藥行貨不賣]  
近日痧藥每瓶錢六七文可謂賤極矣乃買者志在貪多而賣者竟將貨就價前行者倡之後行者站足不住亦從而效之其實俱屬無用之物殊可噱也奉吿買客切勿貪賤賣家希圖多做生意有心逢迎斷無貼本以賣之理本堂已將原方登報多年茲不再贅本堂今專做上等痧藥出售行貨不賣猥蒙見信卽請垂靑倘若狐疑聽從他往○痧氣丸每小瓶錢十七文買至一元以上價照批發每洋七十四瓶近日錢價昂貴本不能此數然旣開例多年只好仍循其舊外有紅靈丹白痧散人馬平安散靈寳如意丹臥龍丹行軍散飛龍奪命丹辟瘟丹紫金錠午時茶甘露茶黃春圃善士來方定做甘露茶梁金池太守定而康堂方甘露茶梁善之善士來方定做霍亂丸雷公散正氣丸菩提丸保和丸六合定中丸點舌丹吹　散頭風膏哮喘丸洋金花回春丹驚風散肥兒糕痢疾神奇散華陀愈瘧丹牙痛散夢裏遺精丸無夢遺精丸孕婦胎動藥水馮了性藥酒出售暫移打狗橋廣東梁愷悌啓 
[上洋怡如號新到外國全丝閃色鐵線紗]  
新到貨物甚多不及備載鋪在英大馬路中市 
[新出石印翠薇山房算經山房十書]  
近來算學一書風氣日開如金華張作楠先生所著之翠薇山房其測量算數愈見一斑微旨又有微波榭原本算經十書久爲士林所賞識向來坊間刋本茲多謬誤閱者憾之去秋有友自川中歸來携有各本廬山面目得覩其眞幸何如之茲本齋不惜工資一倩友描校一倩友繕紗兩季辛勤始見前後出書以公同好其讎校之精墨色紙張之潤幸　賞鑒家諒之計翠薇山房分訂八本價洋二元四角算經十書價洋二元及九章算術價洋八角算學五種價洋八角均有錦套上海鴻寳齋及各書莊發兌 
[新出石印大字官商律例便覽○五大洲述異錄]  
竊慨世風日下强弱同途不但與西人往來弱者定多吃虧卽彼此同屬華人亦常有理雖直而反受欺侮者是以大淸律例不能不略知一二嘗查坊間向有木板律例便覽一書分條詳摘一目瞭然無如板半浸漶錯字甚多今特覔到原板更請精申韓術者詳細校正寫以工楷字樣較大用連史石印六本實洋一元凡生性忠厚而周旋於名利塲中者咸宜購覽卽行旅客商尤宜各置一部以資識見焉○五大洲述異錄四角○各國時事類編洋六角○中東利議奏疏洋四角○快心醒睡錄洋八角○寬裳曲譜洋一元○桃花女鬥法○典制分類文稿其餘新出時務洋務算學以及石印新出各種經史子集無不齊備外埠批發格外克已紳商惠顧請向上海四馬路一層縷後文富樓書莊及揚州同文局選購此佈 
[漢鎭三餘堂甡記書局]  
本莊向在豫章歴四十載所刋經史百家諸棗梨甚富不惜重貲校勘精良其於各省官版曁家藏善本則專行採摭搜羅幾徧寰宇久己賞鑒藝林頻年之間遐邇通商牘購郵傳恆有委諸洪橋者應接誠恐未便因而分設漢口四官殿上首今遷移下數家自臨海上督造石印鉛板洋務等書備臻完善價目格外克己如蒙　光顧鵠俟惠臨此佈　本局主人謹啓 
[中西算學樷書]  
新出石印中西算學叢書初編告成 
是書四明求敏齋主人搜羅羣書採輯中外名人專集數百種悉心讎較選擇已經數寒暑矣得最有實用者四十五種彙爲一編如已有單行刻本槪不闌入倩上海鴻寳齋石印紙張墨色均皆精工字畫淸爽無蠅頭之弊各種目錄列後○新義象法要蘇頌譔○同文算指前編○又通編○測量法義西士利瑪竇譯○渾盖通憲圖說○圓容較義李之藻譔○勾股義徐光啓譔○簡平儀說西人三熊拔譔○五星行度解○曉菴新法王錫闡著○江愼修數學十一種○鄒徵君遺書算學六種恆星圖二幅○夏鸞翔算學四種○徐有壬算術三種○焦里堂算學五種○南海陳灃算法二種○正續對數簡法戴煦譔○代數勾股術張茂滉著已上共計四函裝訂四十本每部實洋六員寄在上海三洋涇橋緯文閣廣東省緯文閣寗波奎元堂源記漢口鴻寳齋湖南愼記代售 
[京都天寳齋人参鹿茸靈芝野术海狗腎壯陽補身種子衍慶酒]  
此酒名揚中外壯陽種子咸稱第一○鋪設上海二馬路中市西鼎新里石庫門内交易○近因假冐疉見購者切宜留意 
此酒有奪天造化之功本齋獨得之秘方内用親自揀辦眞眞大山人參關東鹿茸海狗腎並各種滋補貴品上藥製成惟藥性和平不燥不熱四時可服專治男子陽痿不舉舉而不固未久或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力雖白髮老翁以及體弱之人將酒略飲一大瓶當能轉弱爲强精神百倍賽如幼年時也任情歡樂房事百戰百勝屢試屢效立能壯陽種子功效神速此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽此酒壯陽種子固十分靈騐敢稱第一絶非是誇口矣大瓶四元中瓶二元○另有第一靈騐參茸海狗腎扶陽種子衍慶丸雙料每兩二元單料减半蠟丸雙料一元單料五角○壯陽煖腎種子膏每張一元功效同上○眞眞自運關東海狗腎每條五元不折不扣○另有調經必孕丹每料十六兩洋八元○遠埠購者信資自給 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法廨停判]  
　　昨禮拜二係公廨堂期緣關道憲劉康侯觀察在泥城外洋務局設筵恭請俄國親王吳克氏讞員鄭大令應趨轅陪侍爰飭丁　照捕房暫停訊案一期 
[上海縣署瑣案]  
　　廣東人布生初偕舊地主婦陳鄭氏控告陸道生掘墳佔地前經黃大令訊供已紀本報前晚大令升堂覆訊先據地保周關寳供稱此地本係陳鄭氏家之產被陳錫榮價賣與寳源祥轉賣與某洋商又轉賣與德商軋拉司地上本有棺木一具得主曾許出搬遷費洋三十元此次陸道生是否毆打布生初之看墳人小的不知其細陳鄭氏供丈夫陳毛毛已故多年錫榮是夫兄婦人之子名德興今奉覆訊情願將棺木遷去布生初供此地實係職員備價購買地上尙有骨罎今奉覆訊情願遵斷丁阿四供稱小的被陸敺傷現已平復張阿福供稱小的之傷亦已平復求恩開釋大令得供著將丁阿四張阿福各責二百板陳鄭氏具限三日將棺木般去著陸給貼洋三十元布生初押候核奪○升科局憲許寳書太守查有四圖萬通絲廠地主並無糧契故飭上海縣傳地保王正邦訊問前晚黃大令升堂訊問王稱萬通絲廠一地前年曾經掛號去年三月間轉換道契當由小的領丈共地四畝餘求爲明鑒吳桂仁供萬通絲廠一地轉立道契領丈時小的並不在塲秦發善供稱道契已經抵押在外大令得供飭將秦發善收押並將房屋發封候核○日前黃愛棠大令奉升科局憲許寳書太守函稱本委下鄉赴四十三圖地方丈量該圖地保不領丈量實屬不法故飭傳該地甲至縣於前晚升坐訊問據陸生石供稱本地人住居四十四圖去年四十三圖里甲輪丁瑞卿充當丁曾托沈得三帮辦本年應輪奚錦忠充當因奚年幼托小的帮夥惟四十三圖向有定章以二月爲六接之期前保未將事務交下以致許大人下鄉未經領丈今奉提訊小的情願領丈陳鴻昌供是四十三圖鄉董去年地保應輪丁瑞卿去年應輪奚錦忠此次許大人下鄉丈地伊等互相推諉丁瑞卿有地基不少尙有姜雪山等探悉丈地已經避匿他處大令得供著陸生石具結伺候許大人下鄉　爲領丈不得推托陸諾諾而退 
[上海巡局瑣案]  
　　某日楊樹浦華順紡紗局東首成信泰烟館中失去烟膏三錢烟槍一枝値堂人阿生疑及　詔麻皮永生所竊向之詰問遂起爭端前日之晚忽又互相兇毆扭入是處巡防局控訴局員鄭厚餘二尹令看管聽訊○楊樹浦人唐錦山之媳向在某繅絲廠工作某日工畢回家途遇趙永生沈方大靑眼楊桂朱阿炳諸流氓向之調戲復被攫去金耳環一枚歸告於唐控諸巡防局　員鄭二尹飭勇將朱楊拿獲前日升堂研訊斷令朱楊以洋銀數十枚償所失耳環得免深究 
[英界公堂紀事]  
　　流氓孫少泉卽郭毛囡訛詐寳山縣境某氏婦氏卽投寳山縣署具詞控告縣主沈大令飭公差陳祥拘獲其黨六人詰知孫避匿虹口因禀請大令繕發硃單來滬查緝昨晨遇諸某處得以擒獲協同地保王錦堂解送捕房捕頭令一百九十三號華捕將一干人送至公廨屠别駕着押候核奪○昨日翁雲紀向種劉氏索取會欵洋銀二圓翁沈氏及周發等人復助之饒舌由一百五十二號華捕拘入捕房轉送公廨旋有人從中勸妥遂各具禀求銷○瘋人莊玉炳沿途吵閙由二百零九號巡街華捕拘入捕房捕頭令解送公廨請爲安插别駕着暫 
行管押 
[法界瑣誌]  
　　吳江某氏婦生有三女在原籍開設茶寮盧同陸羽之流咸喜於此借一席地月旦旗槍故生涯頗不冷落長女已許字同鄉某姓尙未過門去年爲無賴勾引濳逃四出偵騎不知去向近爲相識者偵知在蘭芳里某花烟館爲娼報知其母前日尋至滬上在法大馬路某烟館與其女會晤相對欷歔聚而觀者甚衆後不知作何料理也○有名瓜子紅者專在江北一帶販買婦女來滬分售有各花烟館及野鷄娼院中歴年獲利無算行蹤詭秘住居無常近日遷入法界復興里中爲鬼爲蜮與之關說者門常如巿惟恐一旦敗露則又不能免應得之咎也 
[美界捕房紀事]  
　　竊犯顧長發前曾犯案經某包探解英界公堂禀請屠别駕遞解回籍兹又潛來滬上不免見獵心喜依然混蹟於雞鳴狗盜之中昨晨經包探洪阿寳緝獲解入捕房捕頭令押候查明此次曾否犯竊然後解送公堂禀請訊辦○竊犯李小弟由某處竊得銅燭臺一對昨晨持至北河南路某押鋪求質經包探洪阿寳拘獲帶入捕房捕頭令押候解送公堂禀請訊辦○昨晨有一四輪皮篷馬車載牛羊各一頭駛至百老匯路三十二號西捕見之以租界章程向吵准馬車裝載牲畜因卽解送捕房御者堅稱不知定章以致悞犯捕頭卽從寛開釋○昨日瘋人某甲行於百老匯路百般滋閙旋經三百四十五號華捕拘送捕房捕頭詰問之餘其人自云無錫人餘語皆無倫次捕頭令解送　界公堂禀請妥爲安插○昨晨東洋車夫甲乙二人驅車至西華德路互相碰撞甲車受損遂致爭毆旋復扭入捕房捕頭令乙償甲修理費洋　一枚 
[江寗官報]  
　　四月初四日知縣沈承德謝府委發審卽到差又張狀彩戴光楊覲圭陳士揚均禀知府署閱卷又唐㴻禀知大挑知縣蔣嶙病故威靖兵船徐九成辭　南字營勇赴湖南稅　大使陳崇榮奉委聚實門稽查卽到差巡檢何鴻舉禀知典史陳松丁父憂洋火藥局候補道蔡禀知由上海採辦洋料回○初五日總理兩江營務處水師學堂請補徐州　桂奉飭請補行知奉賢縣金元烺到叩謝明保委署山陽縣同知余貞祥赴蘇見撫憲請補碭山縣陳諴叩謝准補行知知縣蔣德修運判朱煦奉示寫履歴知　　頣慶奉委城外保甲局發審並銷河南叚保甲差准補城守右營守備董玉　叩謝奉請補出奏行知准補海門誀照磨李興旟辭赴任○初六日遊擊鄧翔麟　委先鋒官　　　船徐長　到湖北回知州李孟康神策門保甲知縣李作霖朝陽門稽查均謝委卽到差又孔　堮禀知到南五　叚保甲差又魏鴻勛禀知下關隄工修完大半現因水漲　　停工又唐樹謝委府發審卽到差新選如臯縣單儒紳辭赴任縣丞禹崧齡到正陽關來首府劉禀知拿獲積年地棍秃尾巴龍卽小李又劉炳全二名○初七日常鎭道呂　　　　留防太湖氷師候補道杜兪均到丁憂長洲縣舉人宋孔彰到見知縣陳崇煌銷神策門稽查兼保甲差首府劉禀知拿獲地棍楊四將軍一名 
[江西官報]  
　　三月初五日題補廣昌縣張學培題補上猶縣黃傳羲俱禀謝題補行知陶鈞委辦豁免局縣丞吳　麟上高等縣催稅契回雷熙頣貴　等縣催　唐　王蔭珍查東大街秋審日差王光裕禀謝遇缺先補用行知同知文煥禀謝拔委知縣一次行新選樂安典史陳鋆吉安府照斯啓漢均巳到省飭赴新任○初七日南昌縣　慶　　建縣文聚奎俱照料書局事務南昌通判杜　徴下鄉勘洲地邢慕祖代南昌往滁槎勘洲地署東鄉縣吳慶楊缷事淸理交代回又禀謝遇缺儘先補用行知永豐營　　史士焯缷事回縣丞余本嵩查新　監申憲曾查府監俱秋審日差○初八日知縣沙昌壽禀知是日接辦省城外石灰　釐卡石長佑往峽江楊景星往德興孫長靑往泰和俱　　折翁寳仁往上海公幹緒或解漕折由京回沈光訓由建昌府江忠修由躉年縣俱解桑秧回 
[揚官報]  
　　三月二十五日鹽捕營趙都戎赴省公幹分發知　徐鹺尹煌禀到○二十六日丁分轉士年委鄂岸差遣單鹺尹耀南委湘岸差遣黃鹺尹兆奎　　　一叚巡查○二十七日鄭鹺尹　勤銷舊港彈壓差○二十八日運憲江都轉往安徽會館團拜泰壩鮑分轉抵揚公幹○二十九日彭鹺尹長慶委淮北聽差○三十日　郵駐防水師管帶陳軍門淸太公幹到揚○四月初一日郭分轉攀桂辭解京餉起程金鹺尹星楏到發審差分發巡檢龔鹺尉齊虔禀到○初二日署安豐場錢鹺尹到　蔣鹺尹廷勛　十三員抣傳考 
[丁酉集福册捐第二批淸單]  
　　春問隨報分送集福捐册承各埠諸善長陸續彚寄共第一批淸單巳登報牘兹將第二批謹登於左金太太洋十元　一角　　　　十元金陵無名字洋十元趙張氏洋五元兪秉臣洋五元三省堂洋四元達昌木行代募洋四元福和洋三元陳厚田洋二元黎仁厚堂洋二元省愆子洋二元王其楊　一元　　無名氏洋一元浪游下士無達堂吳愼行堂吳知止堂玉齋居士蘭生氏修德堂瑞符堂章蕃堂九户合洋五元鄭仰齡洋五角郭善慶洋五角松江無名氏洋二角毛　　洋二角　洋六十五元五角以上各户或六名雖隱　　默鑒其　或夙顧巳　黎庶均沾其惠除當付收據外乞刋報章以祈公鑒滬北廣益善堂唐廷桂嚴信厚葉成忠　　　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十三年三月二十九日京報全錄]  
　　宫門抄○諭旨二道錄前○皖撫鄧奏爲要欵虚懸請旨將經手之知府摘頂勒追片○又奏爲已故提督功德在民援案附祀專祠片○川督鹿奏爲已故疆臣功德在民援案附祀專祠摺○直督王奏留員委辦海防懇恩免扣資俸片○豫撫劉奏知縣暫留學習片○三月　　　日刑部都察院大理寺鑲藍旗値日無引見○意公謝充族長恩○愛隆假滿請安○福建臬司李興銳到京請安○分省道袁鴻祐謝恩○前江西知府顏鍾驥謝恩○桂公耆齡各請假十日○澤公續假五日○　江玉貴預備召見○召見軍機李興銳潘江玉貴顏鍾驥○皇上明日卯初二刻升中和殿看版○○鄧華熙片再據代理泗州直隷州知州鄭葆淸禀稱革員衛汝貴前在州境所開允升典鋪欽奉諭旨查抄入官招領變解一時無人接授曾於光緒二十一年五月間據董事劉立宛等以該典被抄地方窮民緩急難通禀經前任文翰在於抄存欵内提撥錢一萬四千串發交具領暫開典鋪代當現劉立宛已故其子附生劉嗣儒因查核帪目不足八千串之數並稱當初實未領足所短七千串委實無從措辦經該代理州調閱案卷諸多糾葛乃係隔手無從淸理請飭文翰迅自來州淸算催繳以免推諉久懸等情前來臣竊以允升典鋪乃奉旨查抄之欵如因民情拮据有無莫通亦應通禀請示酌量辦理乃文翰竟於抄存欵内擅自提撥開設代當雖謂便民實屬辦理乖謬現計虧短七千串之鉅劉嗣儒既以並未領足藉爲口實抗不認繳其中必有别情文翰爲原經手之員責無旁貸經臣嚴飭親往質算日久未據追繳淸解以致要欵虚懸實難辭咎相應請旨將前任泗州直隸州知州請補廬州府知府文翰先行摘去頂戴由臣勒限速爲理算淸楚催繳歸欵如延不遵辦以及追不足數另行嚴叅著令賠繳以重公欵謹會同兩江督臣劉坤一附片具陳伏乞聖鑒訓示謹奏奉硃批著照所請該部知道欽此○○鄧華熙片再准壽春鎭總兵郭寳昌咨據蒙城縣紳士記名總兵李南華等聨名禀稱已故記名提督徐名揚祖居蒙城世業耕讀咸豐年間烽烟四起徧地皆賊該提督行伍出身以功署蒙城守備帶練軍日夜防勦勤苦無倦捻酋張逆火攻西門該提督與其父縋出撲滅身受重傷猶能殺退賊衆蒙邑得安嗣苗逆再陷壽州以全力圍困蒙邑賊衆五六萬人築長溝深塹爲坐困計其時練軍無糧餉軍食僅數合該提督撫循士卒勉以忠義誓同生死城内糧盡凡草根樹皮悉充枵腹苗逆有駕雲梯登城者該提督率敢死士以繩繫梯取其人以犒戰士又嘗夜縋出城猛撲賊營奪其糧攫其人以充軍食復時時率敢死士出刼賊營屢受重傷裏創鏖戰數日以忠義激勵戰士効死勿去當緊急時該提督復堅囑南華等愼守而親身兩次奪險浮水至大營求救經署安徽撫臣英翰親王僧格林沁先後繼至該提督復先期冒險入城率衆出城奮急内外夾攻其圍立解計苗逆圍攻至解圍共歴幾兩年之久攻圩迎戰共計一百餘仗迭受重傷解圍之日殺賊數千苗逆授首該提督腰腹受傷米漿不入口數日雖經醫治就痊而　五　基於此次蒙邑得保者實賴該提督出九死一生之計奮忍飢血戰之力蒙邑解圍後復隨前安徽撫臣喬松年率帶馬隊剿辦大　髮捻　知河集之圍繼隨前撫臣英翰進剿江蘇山東各省同治七年隨總統皖軍郭寳昌剿平直東捻逆又隨前烏魯木齊提督金運昌西征關隴戰功卓著厥後告養回里未及江防吃緊奉前署安徽撫臣盧士杰檄飭該提督隨同赴梁山籌辦防堵晝夜不懈以致感受江風觸發舊創請假調治無效於光緒十三年二月殁於舟次已蒙前安徽巡撫沈秉成奏准從優議卹職等何敢再瀆惟查已故記名提督徐登善隨前撫臣英翰帶勇剿賊卓著戰功光緒四年在頴州防營病故經前撫臣裕祿奏奉諭旨從優議卹並准附祀英翰專祠在案與該提督徐名揚事同一律職等感懷遺澤是以縷列事實請將該故提督徐名揚援案附祀蒙邑英翰專祠以伸報　等情禀由壽春鎭總兵郭寳昌覆核請奏前來臣查核已故提督徐名揚隨前撫臣英翰帶兵日久所向有功禦宼保民績勞最著該紳士等援案籲請附祀出於感戴之誠合無仰懇天恩俯准將已故記名提督徐名揚附祀英翰蒙邑專祠以彰忠藎而順輿情出自鴻慈逾格謹附片具陳伏乞聖鑒訓示謹奏奉硃批著照所請該部知道欽此○○頭品頂戴四川總督臣鹿傳霖跪奏爲陳明已故疆臣在蜀功績據情懇恩宣付史館並入祀專祠以昭忠藎而順輿情恭摺仰祈聖鑒事竊查已故廣西撫臣前四川按察使楊重雅係江西德興縣人由翰林院檢討攺官御史補授四川順慶府知府到任之初卽値滇逆竄擾川境順屬戒嚴楊重雅修城濬濠整頓團練預爲防範賊至有備地方賴以無憂咸豐九年賊攻潼川府屬之遂寍縣城旦夕待破楊重雅親率顺勇五百人兼程赴援督勇潛抵賊巢猛用火攻並於附近要隘多張旗幟以爲疑兵賊方盡銳攻城突見老巢火起以爲援軍大至急率悍黨回顧老楊重雅復設伏山林賊至大潰計焚燒賊營十餘座殲斃逆黨悍目不計其數力解遂寍城圍在任正已率屬判斷如流時復微服出歴鄉村徧訪民間疾苦凡土豪惡棍魚肉善良及小民訟獄之負屈者皆先知之各屬歴年難結之案一經審斷無不曲盡人情重案速結民間奉若神明時已故前督臣駱秉章督師入蜀道經順慶詢問川省利弊楊重雅備言吏治營伍情形語皆扼要駱秉章採用其言川省吏治營伍爲之一變旋調成都府知府時値軍務緊急内而撫民外而禦宼功績甚多前記名按察使蕭啓江由湘率師援蜀到省數日旋卽病故軍無主將人心惶駭賊勢益張楊重雅多方調劑胥臻和恊以致湘果等軍卒能立解井研之圍屢戰皆捷並將李泳和等逆次第殲除固由駱秉章知人善任調度有方亦賴楊重雅調劑叅贊之力嗣因案撤任開缺委辦順慶潼川兩府團練楊重雅與其子楊儀成及幕友李安貞等各率團練分禦數十州縣之賊迎劃截擊所向有功旋署川北道篆値滇逆圍攻順慶府城甚急首逆藍朝鼎復率悍黨繼至城内居民以爲城必不守號哭憂懼楊重雅聞報立卽單騎馳往督同在城文武登牌固守十餘日夜目不交睫賊百計環攻無隙可乘賊衆呼駡曰此城有楊某在姑舍去城賴以全至今順慶紳民稱道弗置及補授四川按察使與駱秉章及前布政使劉蓉等同心協力勱精圖治兵燹之餘百廢俱興撫輯瘡痍民尤感戴他如建試院以校士辦三費以恤民平反寃獄識拔賢俊種種善政不勝枚舉惜其不久去任蜀都人士攀轅臥轍爭欲挽留至今士庶言其在蜀政績事功猶多感激泣下尸祝情殷伏查已故前陝西巡撫四川布政使劉蓉在川功績卓著民情愛戴其生平事蹟業經前督臣吳棠臚陳入奏欽奉諭旨准其宣付史館暨入祀　宦祠並附祀駱秉章專祠在案楊重雅既與駱秉章劉蓉同時仕蜀曾爲僚屬戡亂愛民共支危局論其在蜀之功亦實與劉蓉相伯仲允宜並垂信史共享馨香兹據在籍紳士刑部主事喬樹枬工部主事王文謨等十二人臚舉事實援案呈懇轉奏前來臣伏查無異相應據情籲懇天恩俯准將已故廣西巡撫前任四川按察使楊重雅在蜀功績宣付史館立傳並附祀前督臣駱秉章成都專祠以順輿情而彰忠藎出自聖主鴻慈除送到履歴事實淸册分咨查照外理合恭摺具陳伏乞皇上聖鑒訓示謹奏奉硃批著照所請該部知道欽此○○王文韶片再查北洋前調京員辦理洋務如兵部主事于式枚工部員外郎程建勳先後免扣資俸在案户部員外郎毛慶蕃前經臣奏請暫留北洋委辦海防支應局事務與于式校等事同一律自應免扣資俸兹准户部轉據吏部咨查前來除咨吏户二部外理合附片奏明伏乞聖鑒謹奏奉硃批吏部知道欽此○○劉樹堂片再部選封邱縣知縣黃庭芝現據繳憑到省本應飭赴　任惟封邱縣雖缺非繁要而該員初　仕版舉凡一切政治未盡　練應暫留省學習俟　　　　再飭赴任以　地　據藩臬兩司會詳請奏前來臣覆查無異理合附片陳明伏乞聖鑒謹奏奉硃批吏部知道欽此 
 
 

Page 14

 
 
[光緒二十三年三月三十日京報全錄]  
　　宫門抄○諭旨三道錄前○乍浦都統于奏爲恭報接印日期摺○直督王奏爲守備改歸副將補爲片○又奏請奬天津武備學堂各員暨屢考優等各生片○又奏永定河凌汛搶護平穩摺○皖撫鄧奏報已未結京控各案片○黑龍江將軍恩奏已故整頓錢法革職之員外郎懇恩開復原官片○總兵曹奏恭報出洋督緝日期摺○三月三十日工部鴻臚寺八旗兩翼値日無引見○濟澂假滿請安○恩普祭掃回京請安並續假十日○吳樹梅謝授右庶子恩○崇光續假十五日○宗人府奏派補進王六班派出奎公意公○　儀司奏初一日祭奉先殿載振行禮○召見軍機○皇上明日寅正至太廟行禮畢還宫辨事後至頤和園皇太后前請安後駐　○○新授乍浦副都統奴才于珊跪奏爲恭報奴才到省接印日期謹恭摺具奏叩謝天恩仰祈聖鑒事竊奴才蒙恩補授乍浦副　統光緒二十三年正月二十二日跪聆聖訓後　京起程於二月二十四日行抵杭州省城准杭州將軍兼署乍浦副都統奴才濟祿派委印務協領文秀將乍浦副都統銀印一顆及一切文卷等項齎送前來奴才當卽恭設香案望闕叩頭祗領任事訖伏查乍浦地方爲海疆要隘現任滿營八旗舊制事件尙未興復一切應辦事宜在在均關緊要奴才自揣　　隕越深　惟有　盡愚誠悉心會商將軍奴才濟祿妥籌辦理不敢稍涉疏懈以期仰答高厚鴻慈於萬一所有奴才到任接印日期并感激下忱理合恭摺奏報伏乞皇上聖鑒謹奏奉硃批知道了欽此○○王文韶片再據督標右營守備楊福同禀稱該員歴保儘先遊擊於光緒十七年隨同淮練各軍剿辦熱河教匪出力經前督臣李鴻章奉保以副將儘先補用并加總兵銜應請開去督標右營守備底缺以儘先副將補用等情臣查楊福同勇敢勤能治兵嚴肅應准開去督標右營守備底缺歸儘先副將班補用以符體制除飭取履歴并劄付咨部外理合附片具陳伏乞聖鑒敕部查照再所遺督標右營守備員缺直隷現有應補人員應請留歸外補謹奏奉硃批兵部知道欽此○○王文韶片再天津武備學堂出力員弁及屢考優等學生前因自光緒十七年請奬以後截至二十一年十月止又届四年兩次期滿經巨於上年二月間開單奏請奬叙並聲明千把以下武弁照章咨部註册是月二十日奉硃批著照所請該部知道欽此旋准兵部咨以咨奬和弁應按尋常勞績核攺等因臣查該堂歴次咨奬均照異常勞績經部核准在案卽第三届咨奬各弁雖經兵部議駁旋由前督臣李鴻章奏准仍照異常勞績核奬亦在案此次奏奬各員弁按照異常勞績仰蒙特旨允准若咨奬各弁攺照尋常勞績未免向隅况尋常異常向以奏案爲定奏咨之分視官秩之高卑非勞績有等次也該學生等於天文地輿格致測繪算化諸學及砲台營壘新法行軍接仗設伏防守機宜操練馬步砲各隊均有認眞講求貫通嫻熟若令頻年勤苦登進無階殊非創設學堂培値人材之意除請給把總各生内李鑫一名因犯學規斥革應行撤銷外其餘各生合無仰懇天恩敕部查照奏案及歴届咨案准照異常勞績核奬以示鼓勵而昭平允理合附片陳請伏乞聖鑒訓示謹奏奉硃批兵部議奏欽此○○直隷總督臣王文韶跪奏爲永定河凌汛搶護平穩恭摺仰祈聖鑒事竊臣前因永定河凌汛届期行令該河道陳慶滋督飭文武員弁駐工妥愼防守兹據該河道禀稱二月初六日以後後冰凌逐漸融化河水迭次增長自七八尺至一丈二三尺溜勢洶湧該道往來河干逐叚查看南岸南上三號四五號南下二三　十一號南二頭二號五號八號十五號南三七八九號十三號南四三四號十二三號南至七號十號十七號南六十八號南七十六七號十九　十號二十八號南八上十一號北岸北中二號四號北上三四號北二下八號北三十二號北四下十七號北頭號十五號北六八號北七大　三號或河流坐灣頂衝坍坎或溜勢測注掃叚平墊或陡陷四水甚有隨廂隨蟄並掃靠後潰坍塌壩身之處南八下汛九里　隄暨老隄根十里餘沙灘　漾漫水一片汪洋情形危險經該河道督率員弁多集兵夫動用料物不分風雨晝夜設法搶廂並用麻袋土沈壓添埽捲由潰坍之處赶緊補築一面啓放蘆溝橋减水石壩過水三尺查上年冬雪甚多是以此次凌汛之水據往年大有數尺竭力保護始得化險爲平三月初三日全河氷凌化盡水勢漸落蘆溝橋現存底水八尺具報前來除飭將修防事宜認眞赶辦以禦伏秋汛漲外所有永定河凌汛搶護平穩緣由理合恭摺具陳伏乞皇上聖鑒謹奏奉硃批知道了欽此○○鄧華熙片再京控奏咨交審各案每届半年例應分别已未完結彚奏一次今届光緒二十二年下半年循例奏報之期查咨交已結項下有鳳台縣民人周玫堂以匿榜呑賑等情京控一案又宿松縣職員虞質成遣抱虞在原京控施定當等將伊堂妹搶走等情京控一案又靈璧縣民婦湯李氏等遣抱以勢惡　殺斃命等情京控一案又靈璧縣童生張仲安以率衆　殺賄飾埋寃等情京控一案又太和縣武舉雲呈五等遣抱張有成以學官侵呑公欵揑禀朦覆等情京控一案以上五案已據臬司祥訊先後咨報完案其咨交未解項下有涇縣孀婦徐吳氏以慾呑圖害訊押賄脫等情赴京呈訴一案又阜陽縣監生于化鵬京控謝占德等率衆抄搶等情京控一案又鳳台縣民人陳家麟京控闞永昌等將伊表妹鄭長發害斃等情京控一案又壽州民人高元靜京控高懷珍等將伊父高懷盛毆傷斃命等情一案又盱眙縣民人闞守齋等以委員查勘湖田縣官扣留不勘等情京控一案又鳳台縣民人蔡金寳等京控張金詔等兇毆兩命賄通朦詳等情京控一案又霍邱縣職員王家仁遣抱孫衆宣以忤逆謀殺逼節斃命等情京控一案以上七案均經前撫臣發審或因人證未齊或因犯供狡展均未審結除遵章摘錄案由註明交審月日及未結各案因何未能審解緣由詳細開單咨部並飭趕緊提訊詳辦分别咨報外謹循例附片具陳伏乞聖鑒謹奏奉硃批刑部知道欽此○○恩澤片再據已故革職員外郎祿祥之子文鰲禀稱伊父前於署理綏化廳通判任内虧動庫欵銀二萬六千兩溢支俸銀六十兩錢二千九百一十二吊有奇以之變通地方錢法事示辦竟而故曾經奏叅追賠續將欠欵交淸又蒙照例擬結在案惟所以虧動庫欵者實因綏街錢法壅滯銀行暴漲物價奇昻冀以平準以疏民困起見於事未竟憂勞成疾尋卽故懇請原情　奏請開復前來當向副都統增祺面商據稱彼時亦知該故員係因變通錢法所動迨其身故恐致欵項無著卽據實揭叅以昭功令第其致罪之由不無可原之處等語奴才覆加確查蓋當該故員署任之時綏街銀行一兩已貴至十八九吊不等百物因之而昻民商因之交困該故員思所變通遂致挪移庫款詎事未辦竟而其身先故然時下綏邑銀兩一兩已落八吊之數百物亦各隨之俱下其效未始不由該故員變通之所致也以此論之其子所懇始不虚妄是該故員因此而獲譴而綏困亦由此而得蘇商旅疏通旗民安業迹其致非之由情實可原况該故員欵項今已交淸毫無蒂欠可否　其革職處分予以開復之處出自天恩逾格謹此附片具陳伏乞聖鑒訓示再副都統增祺與奴才商訏後卽於二月初二日遵旨赴　○陸見未及列銜合併聲明謹奏奉硃批着照所請該部知道欽此○○記名提督福建福寗鎭總兵手曹志忠跪奏爲恭報奴才出洋督緝日期仰　聖鑒事竊照道光二十四年二月間欽奉上諭嗣後沿海水師各提鎭著於每歲出洋時具奏一次俟巡洋往返事畢卽將　面　何情形據　具奏等因欽此伏查定例福寗鎭總兵於每年二月初一日出洋統巡至九月底止撤巡回郡辦理管務歴經欽　奏報在案茲届光緒二二三年二月例應出洋巡緝奴才　期前赴三　駕帶兵船在所轄南北各洋面周歴梭巡遇有盜船卽當親督士卒　勇擒拿務使　苻　息海洋　　並　　轄境汛地弁勇勤惰分别勸懲庶知振　而期整　以仰副聖主綏靖海疆之至意除俟出洋往返事畢再將洋而情形據實陳奏外謹將奴才出洋督緝日期繕摺具奏伏乞皇上聖鑒謹奏奉硃批知道了欽此 
 
 

Page 15

 
 
[光緒二十三年四月初一日京報全錄]  
　　宫門抄○御史李奏爲交議事件應奏不奏殊屬有違定制請旨仍令年終彚奏摺○湖督張奏拿獲會匪頭目訊供狡展擬請監禁待質摺○四月初一日内務府國子監侍衛處値日無引見○倫貝子續假五日○吏部呈進月官卷○召見軍機○○皇上明日辦事後由頤和園還宫○○江南道監察御史臣李擢英跪奏爲朝廷交議事件應奏不奏殊屬有違定例請旨仍令年終彚奏並令軍機處隨時記載以備查催恭摺仰祈聖鑒事竊維臣下條奏原不能盡合機宜若既蒙聖明採擇俯賜咨詢正宜直言無隱以别是非而决從違虞廷所以有都兪必有吁咈也乃近來敷衍彌縫相習成風已非獻替之道甚至煌煌諭旨竟有置之不理經年並不覆奏者是豈疏铁而已哉彼其心必以爲我之事他人不得預謀將在外君命有所不受權勢重斯法令輕而隱以便其私圖顯難背乎公義故不爲置議若罔聞知耳夫公事則公言之舉凡交議之件如其可行固不必矯同立異如不可行亦不妨據實直陳况有贈必有答者理也有介必有和者情也朋友之間且然而乃於綸綍之頒視同蔑有不惟國家之體制無以尊且恐天下之利弊無以達也臣恭查咸豐元年上諭令各直省督撫將交議事件年終彚奏一次夫分案奏請復令彚奏者昭愼重也聖謨洋洋理宜恪遵擬請旨申明飭令各直省督撫一體遵辦並令軍機處將廷寄隨時記載如有日久漏不覆奏者於每年正月開單催問倘敢有意延宕應交部照例議處以儆玩泄謹恭摺具陳伏乞皇上聖鑒謹奏奉旨另有旨欽此○○頭品頂戴湖廣總督兼署湖北巡撫臣張之洞跪奏爲拿獲會匪頭目訊供狡展擬請監禁待質恭摺具陳仰祈聖鑒事竊臣前於光緒二十一年在前署兩江總督任内拿獲會匪唐子鈞卽冕田運炳兩犯據唐子鈞供在盛京投唐奇所帶信勝左營内當帮帶與唐奇在關外結會拜盟開堂放飄會名唐遇龍爲正龍頭老大該犯會名唐冕爲副龍頭老二等情當唐將子鈞奏明正法田運炳雖認入會惟供詞尙多避就俟續獲逸犯質明辦理酌擬監禁十年並咨行通緝唐奇卽唐遇龍務獲均經奏明在案嗣臣回湖廣總督本任節次據湖臬司開呈鄂省拿理已經正法之會匪劉長勝發交讞局審訊之馬玉亭劉玉湖等各供或稱唐奇卽唐遇龍或單稱爲唐遇龍或稱唐四少爺均指係太極萬化山正龍頭又據副將方友升鈔呈前在關外禀報北洋大臣王文韶拿獲會匪原禀内有該副將之營弁勇被誘入於太極萬化山該山爲唐遇龍所立等語上年十月間據緝捕局委員知府傅屺孫保甲局委員知府黃國　禀訪查唐奇攺名唐濟濬朦捐知縣選授陝西靑澗縣逗留武陽地方衣裝蹤跡詭異等情當經飭令密拿唐奇臨拿拒捕格傷就獲當卽發交臬司惲祖翼察訊該司以該匪黨羽衆多轉發撫標中軍叅將璞玉看管並搜出唐奇奬札印文函帖名片各件核其前在信勝左營係以都司充當營官今查止把總奬札屬實其都司守備俱係冐充經臣於其獲案後電請總理衙門代奏請旨將部選靑㵎縣知縣唐濟濬革職飭司審究光緒二十二年十一月初二日承准總署電奉旨張之洞電係知縣唐濟濬查係在逃匪首攺名朦捐著卽革職嚴訊確供從重定擬由電具奏欽此當經欽遵轉飭遵照並咨調兩江審辦唐子鈞案内卷宗等件及監禁之田運炳來鄂同投首之把總王炎彪一併飭發臬司質審並經電詢福州將軍臣裕祿　准電覆前在盛京將軍任内訪聞信勝各營有哥老會匪在内創立萬化山英傑堂及正副龍頭盟主名目意圖飄滋事匪首係爲唐子鈞又匪首人稱唐四少爺當飭查拿卽聞卽風解散等語又據升字營帮帶前在奉天之遊擊蔣梓卿面禀並自書親供稱現獲之唐濟濬實係前在關外管帶信勝左營之唐奇卽唐遇龍前在奉天曾聞唐子鈞開堂放飄經盛京將軍查拿又聞飭查唐四少爺等語經司委武昌府知府逢潤古漢陽府知府余肇康會督讞局各委員迭次研訊並經署按察使瞿廷韶覆訊查騐唐奇傷已平復據供前在伊胞伯提督唐仁廉任内充當信勝左營營帶官名唐奇别號濟　無唐遇龍之名至唐子鈞先在伊營内當幫帶後因訪聞唐子鈞在營招搖開堂放飄卽禀明胞伯驅逐出營唐子鈞在江南挾优誣扳伊實無結會拜盟充當正龍頭老大開立萬化山堂放飄之事據王炎彪供伊前在關外由彭升安交給飄帀入會現在悔罪投首唐奇係唐仁廉之姪唐四少爺會名唐遇龍係開太極萬化山堂正龍頭伊曾親見唐奇在北塔地方團香到者二百餘人據田運炳供伊前在信勝左營　當什長由帮帶唐子鈞散給飄布稱由唐奇所散並聞唐子鈞告知唐厅卽正龍頭老大唐遇龍蔣梓卿與之面質謂該匪唐奇卽唐遇龍當面曾稱爲遇翁各等語復　唐奇再三究詰一味狡展不肯認爲匪首之唐遇龍據該匪稱江南搜獲盟單卽出山柬内只有列唐遇龍並無唐奇字樣查身爲會匪其會内自用會名斷不肯以已之眞名入柬卽如唐冕本名唐子鈞未見柬内有唐子鈞之名既而知柬内無唐奇之名事正相同該匪又稱唐遇龍名片註明號景山該匪係號濟初查該匪原名世浚號吉士在營則攺名唐奇捐官則攺名唐濟濬號哲生此等詭秘之徒隨意更改變換有何限制至唐奇既爲信勝左營管帶唐冕係其所轄之帮帶稽查約束乃其責成唐冕既開堂放飄聲勢甚大關外關内遠近皆知非同僅止一人領飄入會之比唐奇同在一營何至毫無覺察雖據唐奇供稱有誘唐子鈞開堂放飄卽經驅逐之語然本營屬弁爲此結黨悖逆之事已經發覺何以並不禀請拿辦僅以驅逐了事情節太屬支離實不可信且果非匪首斷無歴年獲犯不一其地不一其人不一其時南北各省死生各犯同聲共指之理若謂仇報何至江鄂所獲各犯人人皆與之有仇且妄報之語豈能先後不謀而合查緝捕局搜獲唐奇卽唐濟濬函帖各件帖稱唐濟濬號哲生名世浚字吉士其父唐仁東致兄函稱世浚此子性如野馬不可覊勒難由正路其母與該匪卽唐世浚信亦稱其性素猖狂不遵約束又其以把總冐充都司以武職朦捐文職是其平日種種不安本分藐法妄爲已可概見竊查臣前在江南拿辦唐子鈞一案核其太極萬化山英傑堂之簿據飄板語極桲逆實堪髮指既據唐子鈞田運炳均供出唐奇卽唐遇龍爲正龍頭其出山柬内唐遇龍之名居首此外有名頭目多至百餘人搜獲黃綾白布飄布多至數百張若蔓延各省爲患何堪設想是以奏請咨行各省緝拿懲辦不意其竟取朦捐得缺逗遛武漢夫以江南既有奏准通緝之案湖北又有先後各犯之供而該匪適至境内近在省城咫尺牙身膺疆寄豈有明知故縱任聽漏網令其結黨滋蔓貽　　之理是以密飭拿獲電奏革審今該匪於會匪頭目一層堅不承招彼明知罪情重大其從前供指之犯多已正法無可質証且經臣切戒讞局　員勿用刑求自必任意狡賴現在質訊之王炎彪田運炳兩人供詞細情雖稍有參差惟或稱親見其爲會匪正龍頭或稱聽聞其爲會匪正龍頭一聞一見俱已適相符合且田運炳在江南原供甚屬切實並未言係傳聞今到鄂質訊既見唐奇氣燄甚大又未經用刑豈肯當面指證其匪首是向來會匪惡習並據署臬司瞿廷韶面禀稱業經該司提案覆訊所有證佐人等供均無異田運炳一犯並經再三詰問江南供詞是否該犯故供該犯稱實係該犯自供等語總之此案叅欵新舊各案據核以前後各犯供證以其父母之家信唐奇之不法顯然惟唐奇自恃夥黨衆多聲氣極廣爲之各處布散謠言淆惑衆聽希圖翻案臣早已周知因不欲株連故未加深究且自到案以來從未令輕加刑求自不肯遽行承認現卽再行提勘亦必狡展如故應請將其監禁待質俟續獲要犯質明辦理飭據臬司核議酌擬監禁十年其假冒都司朦捐知縣各節統俟年限届滿逸犯有無續獲再行核明分别議擬辦結據署臬司瞿廷韶詳請奏咨前來臣覆覈無異除將此案審訊擬辦大概情形先於上年十二月二十八日遵旨由電具奏並現飭嚴拿在逃要犯務獲質審究立暨咨部查照外理合恭摺具陳伏乞皇上聖鑒謹奏奉硃批刑部知道欽此 
 
 

Page 16

 
 
[光緒二十三年四月初二日京報全錄]  
　　宫門抄○諭旨二道錄前○盛京將軍依奏　整頓奉天各軍營制懇恩免扣底餉片○又奏爲籌欵購辦軍炎暨小輪摺○黑龍江將軍恩奏爲捐振請奬片○湖督張奏爲前次息借商欵請勅部更正數目片○直督王奏爲武員暫緩引見片○四月初二日理藩院鑾儀衛光祿寺鑲黃旗値日無引見○銘公普齡芬車秀吉常明各請假十日○大額駙續假十日○瑞澂松寛預備召見○侍衛處奏派稽察壇墻派出　　福珠禮舒存明惠官祥明秀○召見軍機瑞徴松寛○○依克唐阿片再查前准户部議覆奴才整頓奉天各軍營制遵照部議酌量變通一摺謂營制餉章或於駁案依違而不盡遵或於前制變通過半而弊已去其太甚法不厭於求詳准如該將軍此次原奏淸單立案以期餉厚兵精練成勁旅惟盛軍所挑旗兵月支餉數據稱不加行餉免扣底餉行餉固不應加而底餉要不可不扣此項扣除底餉人數銀數應令卽於該省每年俸餉册内詳細注明報部考核等因於光緒二十二年十二月二十三日具奏奉旨依議欽此咨行遵照等因當經轉飭遵照在案兹據滿蒙漢十四旗恊領色普鏗額等聨銜禀稱遵查捷勝營從前馬隊每名月餉四兩五錢外有馬乾銀二錢五分零東錢十餘千步隊每月餉銀二兩均不扣底餉各兵尙屬不敷糜費今雖奏攺馬兵七兩步兵三兩六錢若遵部文扣去底餉轉致以加餉之虚名受减餉之實累蓋各兵底餉雖係每月二兩除去每兩二八制錢二成折减以及津貼各項差徭外每兵每月領不過數錢從前之不扣底餉每遇調遣出城又扣行糧職是之故目下銀價低微食料昻貴如由月餉内扣去底餉兵等實屬十分竭蹶可否仍請免扣等情具禀請奏前來奴才查各協領所禀底餉每兩二八制錢二成折减均照部章辦理卽津貼各餉差徭亦屬以公濟私事非得已是從前旗隊之領底餉半屬虚領此次部議之扣底餉却須實扣自覺窒礙難行合無仰懇天恩俯准仍照原奏免扣底餉以紓兵丁苦累之處出自鴻慈逾格除咨部查照外謹附片具奏伏乞聖鑒訓示謹奏奉硃批户部議奏欽此○○奴才依克唐阿跪奏爲奉天需用槍械並小火輪船現已就地籌欵擬卽派員赴津滬等處購辦緣由恭摺仰祈聖鑒事竊查前准户部咨准海軍衙門奏明定購外洋軍炎定章嗣後各小需用軍械等件應先奏明請旨先儘南北洋並湖北各局廠製造所需價値核實撥付如有必需購自外洋之船隻砲械無論何項物件均須遵照定章請旨俟核准後再行知照南北洋大臣轉咨出使大臣照章核辦不得率行派員購買等因於光緒二十二年三月二十七日具奏奉旨依議欽此行令遵照在案竊維練兵必先簡器如外洋之後膛槍近來製造日出日精其無　槍子尤爲匪夷所思在平時操演固不必用此槍子致多糜費然臨陣實足制勝奴才前曾購到小口徑連珠槍數百杆皆極梗利因缺少無烟槍子曾函託洋商購辦以海道梗阻迄未運到今有此槍而無槍子幾成廢槍亟宜先自預儲以免臨時匱乏之患又奉天各城制兵火器僅有鳥槍擡槍爲數無多制兵積弱已久有兵無槍愈無足恃自非多購洋槍分撥操練不足以資振人惟需欵甚鉅一時無從籌措奴才曾飭各司並各協領妥爲設法均議請援照光緒二十年籌餉勸捐成案凡旗人捐助銀兩閒散則拔補領催俟各旗左領遇有缺出按名次先後考騐騎射挨班序補其已補馬甲領催者分别酌給功牌民人捐助亦以功牌奬之奴才以舊章可循照議試辦而旂民人等知爲地方籌備軍器輸將頗覺踴躍現已集有成數適洋商來瀋面申前約據稱由德國運到小口徑毛瑟無烟槍子四十萬粒又毛瑟單響步槍五千桿槍子一百二十萬粒又已運未到小口徑滿利夏無烟槍子一百萬粒並稱另有帶刀小口徑滿利夏步槍二千一百八十桿係爲北洋購剩之物請爲買留等語奴才訽明價値獨滿利夏步槍尤爲便宜當與該商面訂會同一併儘數買留以備不虞再奉天大遼河渾河太資河曲折環繞不啻千數百里每年春夏秋三季水漲時糧貨由此販運商船盛行而萑苻亦因之不靖近雖設有兵船數隻不及賊船行駛之速以故刼案迭出破獲較難有時賊船冐充兵船轉使商人無從防避亦擬請就地籌欵派員赴滬購辦小火輪一隻價　則購兩隻以爲巡緝河道之用以上各項無烟槍子及滿利夏毛瑟各步槍均爲必需之物業據　商由德運人中國且係就地籌捐并未　銷正欵是以訂立合同後一面派員前往查騐相應請旨飭下督辦軍務處備案並請免予造册報銷至小火輪船此時價値雖出於籌捐將來行駛一切經費煤炸等項尙須另籌應請先行交議以符定章除咨呈督辦軍務處並咨户部查照外所有就地籌捐購辦外洋槍船等項緣由理合恭摺具陳伏乞皇上聖鑒訓示謹奏奉硃批該衙門知道欽此○○恩澤片再查前淮　天府府尹咨開上年順天府屬災賑需欵電致各直省將軍督撫籌捐恊濟嗣據黑龍江將軍依克唐阿集捐銀一萬兩隨時解到分撥各屬散放至應得奬叙照章由各直省自行奏咨辦理前將軍依克唐阿正在核辦間旋卽帶兵赴奉天援勦經奴才增祺照案具奏除將軍依克唐阿捐廉銀一千兩據稱不敢仰邀議叙外其餘銀九千兩計請奬敘花翎四枝藍翎二十六枝從九品銜藍翎一名監生五名經户部議奏所有册開捐生共計三十六名内除三十一名或應聲明保舉案據或應補交銀兩俟聲明及補交到日再行核辦外其全泰等五名查核所捐銀數與所請奬叙均屬相符應請照准等因於光緒二十一年六月初四日具奏本日奉旨依議欽此欽遵知照前來當以此次捐案係照順直賑捐外辦减成章程請奬應請仍照順直外辦章程一律給奬以免　隅復准部覆各省勸辦賑捐報部奬案四品以下各官賑捐花翎均係捐實銀一千兩藍翎均係捐實銀五百兩本部並無花翎折實銀五百兩藍翎折實銀二百五十兩之案仍令遵照本部前次議覆奏案辦理等語奴才伏查江省向爲瘠苦之區前捐銀兩本爲一時急賑善舉嗣經迭次飭催再令補銀一半無如力不逮者多頗有遺累之嘅是以遲之又久未能湊集再四籌酌只得援照上年户部奏准翎枝鄭工事例核减二成銀數成案辦理尙有勉强補交者其實在無力補交者或請攺奬或請歸併亦不得不量予體恤藉以勸勵後來共計請奬花翎一枝藍翎二十四枝藍翎從九品銜名除已經解過銀八千七百八十四兩外現應補交銀二千四百八兩四錢照數補收存庫以備抵充俸餉謹繕具淸單恭呈御覽合無仰懇天恩飭部照准奬叙以勵後來除將各該員履歴造册送部查核外理合附片具陳伏乞聖鑒訓示謹奏奉硃批該部　奏單併發欽此○○張之洞片再查前於光緒二十年八月初九日奉上諭飭各直省息借商欵當卽欽遵飭辦嗣據前湖北荆宜施道周懋琦詳稱督同各府縣勸諭荆宜兩府各紳商等先後共認捐銀十萬兩陸續解交藩庫所有本利銀兩請信廣東章程量爲變通每月給息七釐於三年内分六期還淸如遇閏月照加一月息銀按期於宜昌關洋稅項下籌還等情當經臣繼洵具奏在案莊據湖北布政使王之春荆宜施道兪鍾頴詳稱前借江陵縣鄧三省堂銀一萬兩現據江西試用知府鄧承謂禀請改借爲捐已據入新海防捐輸案内請奬等情自應提出息借銀一萬兩撥入捐輸案内造報現在荆宜兩府實借銀九萬兩因與原案銀數不符詳請奏咨更正前來臣等覆核無異除咨部外理合附片具陳伏乞聖鑒敕部立案施行謹奏奉硃批户部知道欽此○○王文韶片再臣接准兵部咨河標右營遊擊馬金叙前於光緒十六年八月初八日題補是缺調取引見旋據直隸總督李鴻章奏稱該員現在金州帶隊承築砲台一時尙難離營懇請展緩俟台工告竣再行給咨赴部光緒十六年十二月初五日奉硃批善照所請兵部知道欽此欽遵行知在案現隔　　該員　手應已完竣行令給咨赴部引見以便給剳直任等因當經臣飭遵去後茲據直隸提督聶士成咨稱查河標右營遊擊馬金叙現在統領武毅後軍兼帶中營督率操防正關緊要一時持替乏人應請暫行展緩俟揀派妥員接充再行給咨赴部等情前來臣覆查無異相應仰懇天恩俯准該遊擊馬金叙暫緩　部引見出自鴻慈餘咨兵部暨東河督臣外理合附片具陳伏乞聖鑒敕部查照謹奏奉硃批兵部知道欽此 
 
