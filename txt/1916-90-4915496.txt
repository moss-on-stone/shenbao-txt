# 1916 - 90 - 4915496

 

Page 1

 
 
   
 
 

Page 2

 
 
時評 
[調停與退位（冷）]  
　　調停與退位我以爲不兩立之事也退位爲北方所不能有之事不退位而調停爲南方所决不能之事此我之揣測也然而今日則調停與退位之說同時並傳矣 
　　豈我之揣測不當耶抑傳說之不足信耶我以爲中國之事大抵昏然而行之不問其前途之如何我則由我之意思而行帝制之初起如是也帝制之下場亦必如是故今日北方所傳之退位與調停消息所謂行於雲霧之中不自知其稅駕何所也 
　　是故我非妄言也信亦非妄傳也眞正之時局固如是也 
[命令]  
　　四月三日政事堂奉策令王正雅給予二等文虎章此令　　又令汪學謙給予二等文虎章此令 
　　又令趙振鴻賈國淦均給予五等文虎章此令 
　　又令張篇倫劉樹蕃白文惠吳迪張汝蘋應芝衛致和張建均給予五等文虎章此令 
　　又令陸軍部呈請任命吳鼎銘爲泰武將軍行署軍需課課長應照准此令 
　　又令陸軍部呈准吉林巡按便王揖唐咨請以魁海補鳥槍營參領應照准此令 
　　又令肅政廳呈請將書記官楊鳳旭叙列四等譚瑜叙列五等應照准此令 
[專電]  
　　北京電議和地點確定在滬中央擬派段祺瑞熊希齡任正副專使南軍舉梁啓超爲三省總代表並邀唐紹儀襄助 
　　北京電居仁堂昨大會議項城出席對南軍主退讓决由徐段再電獨立省將磋商各節擬付正式國會作最後解决仍雙方停戰進行和議 
　　北京電中央對於善後决計召集京内外籍桂滇黔文武大員在公府開特别會凡近京各省薦任官以上均須來議前敵軍員准派代表參預　　北京電帥令前敵停戰期間至蒸日爲限仍妥爲防守勿懈　　北京電帝制派某某等要人接某省電勸引退勿以感情用事　　北京電湘人電請派員勸湯督萬弗輕離以資坐鎭 
　　北京電平肅兩署今午假政事堂開聯合會議題如下（一）建議維持國本（二）彈劾不職官吏（三）澈查奉天某大參案 
　　北京電項城夫人寄歐戰紅會贈品襪二百打衣四百套牀褥五百張綁帶三百打皆國產所出 
　　北京電財部定鹽觔加價擬四文至十二文分五等歲可增入千五百萬 
[譯電]  
　　北京電南北如開會調和則政府擬派徐世昌段祺瑞充代表赴滬與會徐已願作此行（四日） 
　　北京電十九省將軍巡按使電請南方領袖表示目的馮國璋將軍亦列名電内（四日） 
　　北京電近數日内離京者頗衆且紛向中國銀行等兌換鈔票自拱衛軍調至頤和園及北苑營内後人心稍定遷居兌現者已減北京現由警兵兩師團保護所携子彈無多防守帝制發起人住宅之兵均已撤退北京之兵政府决議發給雙餉商會發傳單通告居民謂袁總統退位與經濟恐慌諸謠言均無根據（四日） 
　　北京電駐滬北兵奉命赴桂以駐南苑陸軍第十二師團調滬（四日） 
　　北京電海軍總長劉冠雄乘旗艦海圻赴粤（四日）（以上德文電） 
　　北京電前星期六日北京驚謠疊起居民大恐紛持鈔票向銀行兌現或傳袁總統將辭職或傳袁總統將赴頣和園此項謠言不知何來然稍有身家者多遷居外國租界商店則將貴重物品移藏妥處政界聲明謠言不實内務總長傳諭警廳阻止官員等離京且拘捕造謠之人北京日報載稱近兩日内執法處判决鎗斃造謠之徒共約十餘人（三日） 
　　北京電交通總長梁敦彥辭職舉葉次長爲代（三日） 
　　北京電農商總長周自齊近籌欵開辦改良茶業處該部已請皖閩及其他產茶等省之巡按使聘茶業專家赴京襄辦一切據該部發表報告本年一二兩月紅綠茶及磚茶出口者共二十六萬擔百分之六十運美餘乃運俄（三日） 
　　北京電袁總統夫人捐助襪二百打大衣四百件裏傷布三百打牀氈五百條以供英法俄意比德　傷兵需用以上各物皆中國自製（三日）（以上路透電） 
[東方通信社電（日本人組織）]  
　　北京電北京各報記載袁總統近將引退之意住民恐有騷亂故多遷避天津外國租界富豪大官則以北京外國旅館爲避難之所旅館房間悉被豫定北京市街目下武裝兵警較之平時增多數倍嚴加警戒昨今北京市面現銀非常缺乏紙幣充斥（四日） 
　　北京電漢口電云義威將軍孫武氏於三月下旬由京來鄂屢與王將軍段巡按使商議軍民兩政並努力軟化排袁派之人物此次袁總統有取消帝制之申令巳示人以弱且申令之措詞諸多詭辯故武漢方面之中國人多示排袁之態度中國當局因此警戒益嚴（四日） 
　　濟南電在徐州之定武將軍張勳近派委員至山東之濟寗州·兗州府·曹州府各地方　舉急募新兵十五營因此惹起一般人之注目（四日） 
　　濟南電兩三日來濟南有革命黨數百人潛入省城圖謀起事之謠故將軍府徹夜戒嚴人心洶洶（四日） 
[戰電]  
　　其一英人路透電 
　　巴黎電今日下午公報云伏村境之戰事法軍 
獲勝入夜戰事仍在進行利於法軍法軍在加伊萊特叢林得地若干現悉德軍在三基洛邁當之陣線接續攻擊以小隊隨後衛鋒曾爲法軍步砲隊加以重創勞蘭法排砲使敵軍陣線起火數次德軍圖衝擊白　芒境陣地一處爲法軍以來福槍擊退洛瓦容附近擊落德飛機一架飛行家就擒齊泊林飛船轟擊登扣克死平民兩人傷四人（三日） 
　　巴黎電今晚公報云松末河與瓦斯河間法砲隊極活動曾毁德軍戰壕德軍攻擊亞伏柯爾叢林砲壘數次均未得利兩軍於末斯河東終日交戰德軍猛轟後以一師之衆在杜哇芒砲臺與伏村之間連攻四次德軍在砲台東南攻入加伊萊特叢林法軍即回攻迫令敵軍退至叢林極北端法軍巳棄伏村最後之破屋現繞村邊列陣泊萊特叢林擊落敵飛機一架法飛機以炸彈二十八枚擲擊愛台車站及附近之露營又以炸彈二十二枚擲擊愛桑萊及白里厄納二村起火多處法軍共擊落德飛機六架（二日） 
　　羅馬電今日公報云蘇加那與羅夫萊吐兩處砲戰未已意軍在里宇士河上游奮勇抄擊奪防舍三所俘敵兵二十一人伊森沙與加沙戰事仍活動意軍在加沙奪獲數壕奥國雙葉飛機一架在阿葵勒桀被擊落地機中三人被擒（二日） 
　　彼得格勒電今日公報云前敵傼有小戰德飛機一架以炸彈擲擊明斯克至巴拉洛維基鐵路上之柴米里車站俄軍進攻魯斯克東面哇萊加高地爲德軍血戰擊退高加索戰事頗活動俄軍復奪獲恰洛克流域之數村（二日） 
　　倫敦電陸軍部稱昨夜齊泊林飛船六艘分道來　三艘攻擊蘇格蘭之東南一艘攻擊英倫之東北二艘攻擊英倫之東部敵飛船飛繞蘇格蘭九時起一時止但無攻擊之一定地點共擲落爆烈彈三十六枚火彈七枚毁旅館房屋若干死男子七小孩三傷人十二内有小孩四英倫東北海岸落下爆烈彈二十二枚火彈十五枚東部飛船二艘由十時至一時共擲下爆烈彈三十三枚火彈六十五枚因被抵抗飛機砲所射擊故未能擇定轟擊之目的地目下英倫死傷之數尙未確知（三日） 
　　紐約電英商船瑪吐波號（五二三○　）將離紐約而往海參威時查見船上匿有德人一名身藏手鎗兩枝自稱係德國間諜奉命轟毁此船因船長之妻女在船中故未下手云云船長謂此人必曾在德海軍中執役美人間此消息頗形激刺（三日） 
　　倫敦電紐絲綸所接哇洛拉號第一次無線電信内有十七日未接消息祖國都無恙否等語　絲綸乃以最近戰訊發電告之船中人久缺尋常食品全賴海獺海鵝之肉及少許麵粉爲生烟茶甫經用罄正機師斯丹賀斯氏謂哇洛拉號陷於冰中共六星期船中人方擬棄之發無線電請英皇另派船來援乃此船竟能脫離堅冰但已損壞無用矣猶擬駛回原處俾留於岸上者得以同處一船是時錨索齊下其力足以擊留戰艦詎狂風大作斷錨破索無異割線此船隨風飄流遙見登岸者所住小屋中尙有燈光云云（三日） 
　　倫敦電英船阿虚布頓號（四四四五噸）被沉船人遇救（三日） 
　　倫敦電英商船白資號（二○○○噸）巳被沉喪失六人巳登岸者八人（三日） 
　　亞姆斯特丹電荷蘭各報皆謂政府所行各方法不過爲預先籌備之計國人務宜鎭靜而電報新聞謂荷蘭政府以爲協約國總攻擊之期已在不遠故欲防守邊界以阻退走之德人（三日） 
　　倫敦電泰晤士報薩洛尼加訪員電稱士麥拿之聖喬治砲台與桑桀克砲台爲英艦砲擊兩炮台皆成　粉土軍並未回炮（三日） 
　　倫敦電德國克虜伯炮廠駐美經理人道橋大慰刻在紐約被捕因與聞　坎拿大維蘭運河之陰謀故也（三日） 
　　倫敦電法國答覆美國關於延擱函件之通牒謂德人巧藉郵件私運禁物人境之事屢出不窮故法國不得不搜查郵件牒文中臚舉破獲德人由郵局私運橡皮諸案以爲左證並謂凡係眞正函件法國卽立刻發出並不延擱云云路透電社　悉各協約國皆以法國所言之政策爲然（五日） 
　　羅馬電英相愛士葵已抵意　陣地各村皆懸旗歡迎（三日） 
　　其二（　人德文報專電） 
　　維也納電奥軍大本營宣布公報云一日奥兵枝隊在哇萊加附近奪獲敵軍前鋒陣地塡平戰壕拆毁女牆回至總陣地敵軍在錫尼柯夫斯東南力圖擴張其陣線經奥軍發砲及回攻後未能逞志（奥俄戰况）前敵數處戰事復作土爾滿橋端附近菲拉境及杜洛米特陣線有砲戰意軍在大小巴爾間及歇魯特巴區進攻均未得利（奥意戰况） 
　　二日戰局未變今晨敵飛機在亞台爾斯堡天空抛擲炸彈死二人傷數人（奥意戰况） 
　　柏林電二日海軍部宣稱一日夜　德海軍飛船續攻英國東海濱以炸彈擲擊第斯河南岸之鐵廠與實業廠所及米特爾斯波　與淼　倫船港歷一小時之久各處紛起大火炸聲甚效果可證敵軍雖發砲猛轟德飛船無一受損　　柏林電三日海軍部宣稱德飛船一隊於二日夜　第三次攻擊英國東海濱此次目的乃在海濱北部諸飛船以引火炸彈擲擊愛汀堡及萊士等處之重要廠所獲有佳果曾見地面紛紛起火及發烈性之爆炸諸飛船且將紐開塞爾附近之排砲擊至無聲敵砲雖向飛船猛轟然無所損 
　　柏林電軍界現確悉高加索俄軍攻勢已爲土軍所阻土　巳獲厚援比來前敵僅有枝隊戰事柯爾尼琪報載確實消息謂二月中旬有英國康蒂式鐵甲巡艦一艘觸水雷沉沒該艦似係同加爾號 
　　君士坦丁電土軍大本營二日公報云旭魯克山谷之敵軍前哨一部分已被逼退走土軍於該地接續獲勝三月三十日土飛機兩架攻擊敵飛機雙方戰於塞杜爾巴天空敵飛機一架墜落海中餘機向伊姆白洛斯飛逃（高加索） 
戰况） 
要聞一 
[京師人心之恐慌四月一號]  
（北京通信） 
　　自滇黔宣告獨立以來兵事雖蔓延於川南湘西京師一般人十確處之泰然以爲政府廟算有方區區戰事不難指日盪平咸謂長安可久居矣無何廣西噩耗傳來又繼以五將軍之聯銜電請撤消帝制於是人心忽現恐慌之象然猶希冀帝制取消後兩方如能調和戰禍或不致波及於京師乃者政府對於南軍雖有和議條件之提出而南軍堅持退位之議不少退讓各省將軍除倪嗣冲等一二人來電表示擁護政府外其他各省寂然無聞政府知大事已去日昨特令步軍統領江朝宗前赴海淀察看頤和園内各宫殿有無損壞以便即日鳩工修理備作避位之地都人士聞此消息更增愁眉街談巷議莫不以爲大禍之將至蓋鑒於壬子兵變之事深恐復施故技也現在人心皇皇紛紛作逃難之計政府爲保持殘局計特令警察總監吳炳湘出示安慰人心并咨行各部局諭令在職人員毌得私自潛逃違則重懲云云 
[潮汕獨立後之廣東]  
　　駐廣特約員 
　　自取消帝制之電到桂省事由龍張出作調人西 
 
 

Page 3

 
 
省復電亦允受調停而陸榮廷巳由梧州反南寗又曾託人轉達聲言各守疆土藉此以安粤吏之心殊不知出其不意攻其無備西軍雖不東下而東省忽有事變大吏所防者在肇慶在連州在欽廉均西省接壤之地而事之首發作者則在潮汕二十七日潮州又以獨立聞矣潮汕防務本巳非常吃緊潮州道尹費尙志適上省垣商議防務潮州鎭守使馬存發曾拍急電請派兵艦到潮鎭懾而獨立之事遂於此時發生港報載潮州黨人起事宣布獨立該黨係由何海鳴督帶惟省城所接潮州獨立電文署名者爲莫擎宇兪家駒秦恩述三人莫擎宇爲陸軍團長向在府城駐紥面鎭守使馬存發則駐汕頭此次獨立之事莫爲主動兪家駒則潮州鹽務副使秦恩述則潮安縣知事此二人聞巳被禁特連帶署名耳馬存發爲龍將軍之心腹要人粤諺稱爲四大天王之一也但潮人言民黨前曾運動馬氏獨立許推舉爲粤都督馬氏有首肯之意將宣布矣因有取消帝制之電是以中止今番之事未知馬氏果表同情與否倘未表同情馬氏素稱驍勇恐不免於劇戰也 
　　潮州消息旣如此矣北江情勢亦甚吃緊其他各縣起事者紛紛而港報已徧登陳炯明布告又登載廣東護國軍公啟其詞甚激烈又傳聞有用護國軍名義要求大吏和平去位可保護其出境者此舉决不能辦到勢必出於决裂因某大吏　第二革命時擁護中央陳炯明被逐而去今陳旣捲土重來勢無兩立則戰事恐將難免故自二十七八兩日省垣旣特别戒嚴而消息亦以此二日爲最緊據探報黨人將於二十七晚撲城是日果由軍界在仰忠街破獲一機關捕獲五人均甚重要據五人所供人馬巳配齊軍隊巳運動成熟定二十七晚舉事即在巡按署之天橋起火城廂各處均起火云云此機關一洩漏即就其所供出者實力窮治並嚴加戒備故是晚無甚舉動至二十八日即將五人一並鎗斃當五人牽出時所經過之街道均嚴行閉閘以防有人搶奪其嚴重若是則五人之重要亦可知矣昨晚十區警察在十二甫蓬萊橋脚水月宮牆邊發見炸彈一枚引而不發警察即檢回區署并聞拿去嫌疑人一名又九區叚内西横街厠所内亦有一炸彈發響惟其聲力甚微 
　　據此間報載云駐港探員某昨有急電報告當道謂重要黨人經巳紛紛内渡圖攻省城現有鎗械數千箱炸彈百餘箱預備潛運上省接濟起事請即飭屬防緝等語將軍巡按使據報隨即飛飭路局軍警嚴爲搜緝並電駐泊黃埔海面各軍艦一體加緊戒嚴凡遇往來船隻務即派員截查對於港澳夜輪尤爲格外注意如入口時須俟天明搜查後始得放行至各輪抵省泊埔時仍派關員駐守閘外檢視搭客行李週身搜查極爲嚴密昨日着令省河各兵艦加足煤斤預備爐火聽候調遣並飭警衛軍司令李福林將所轄各營所有開花大砲一律運解軍署佈置領回槍枝子彈三十箱補發各營督率軍士對於駐紥地方認眞嚴防飭令統領潘斯凱將原駐外地軍隊一營調省駐紥大北小北等處城門飭令警廳派撥游擊加守大南小南靖海五仙等處城門又調前往江門之濟軍一連紥於大北直街北帝廟巡守北路一帶地方飭令親軍第六隊分赴花地芳村河南草芳各處巡邏並着本署各營軍隊中級以下各軍官一律便裝出巡城内各街卽警察廳各課員亦一律分往各叚巡查老城粤秀街之街閘一到入黑即行關閉無論軍民人等不得來往至德宣街等處搜查尤爲嚴密人民苦之　　廣西護國軍總司令陸榮廷總參謀梁啟超發有布告述蔡乃煌之罪狀謂如有能將蔡拿獲經本總司令總參謀審訊屬實者即賞花紅銀三十萬元此間又盛傳龍覲光在廣西被桂軍擊斃事因黨人歐陽浩在東省被官鎗斃桂軍聞之甚忿故將龍擊斃未知確否 
[辰州奇異之謠言]  
　　字林報三月二十八日湖南辰州通訊云近有一種奇異之謠言據長沙人云持械之盜匪由桂入湘直至辰州據城戕官實則此說乃子虚烏有之談但辰州官場因以大有戒心張掛示文禁談政事並擬籌辦鄕團以防盜匪而保地方文武官吏防察綦嚴　羅四佈日有所獲凡形跡稍涉嫌疑者多被拘禁固不論其有無確實證據也上星期日此間鎗斃前年革命之少年黨魁一人官場循照舊例將該少年提出牢獄牽往西門行經大街藉以儆衆沿途該少年大罵不巳自言無罪迨至校場鎗聲一響少年即殞命屍身被棄於泥淖中未經棺殮慘哉今春天寒多雨大礙農事官場禁屠求晴數日於茲病症頗多貧民尤甚云 
[豫人之帝制取消觀]  
　　英文楚報三月三十日開封通訊云豫人聞帝制取消之消息絶無漢息之聲不但不歎息且無窮愉快之表示自帝制運動開始以來記者屢與各界人士談及政局詎知總統之梓里竟無一人贊成改革國體者記者之女傭謂天氣乾旱乃龍不喜黿故不降雨之故黿與袁同音故女傭取以比喻然此猶鄕婦之口吻若有思想者尤不滿意於總統此非記者言之過甚也目下豫省某大員乃袁家乳婦之子據各方面云此君簡直胸無點墨又魯人某告記者魯省某大員渠所深悉前爲圉夫並曾沿街喚賣布疋今則儼然居於大員之列推求其故則以其曾爲總統之親隨也果爾則中國欲不蹈墨西哥之覆轍不爲日本所兼併當先除夤緣倖進之風勿使眞才不見而居高位者悉爲親屬及厮養卒斯可矣此間近有牛瘟牛死頗衆以致牛價大昂此事與漢口收買牛皮者殊有關係蓋瘟牛之皮足以傳疫也天氣久旱土地龜坼望雨甚亟連日大風飛沙蔽天 
[慶遠有匪騷擾]  
　　字林報三月二十七日廣西柳州通訊云頃聞慶遠府極西白土墟附近有盜匪一千與桂兵一隊交戰蓋桂省倐然宣告獨立以致謠諑紛起該處一帶不逞之徒乃乘機竊發騷擾民間慶遠附聞此消息即派兵往剿初戰不利今又加派軍隊馳赴滋事之處想區盜匪不難早日盪平决無蔓延之患也 
編輯餘談 
[北京之謠言與人心（默）]  
　　北京者中央權力所及之地也他處之謠言縱不能弭北京之謠言必能弭之他處之人心縱不能定北京之人心必能定之然而今日北京之謠言紛紛矣北京之人心皇皇矣豈政府之權力竟不能及於北京之一隅耶原夫謠言與人心不定之所由起謂皆起於退位問題位而决計不退固當有以弭之定之位而决退亦當有以弭之定之蓋退位不退位爲個人去留問題而北京之安寗秩序則無論爲去爲留皆不可以不保使因是之故而萬一起有變端其責又將誰任耶 
　　是故政府不能弭平於事前政府已無能矣况事起而不即弭平乎 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[退位問題之箇中狀况]  
　　各方意見之徵集公府中爲總統提出辭職意見書之問題曾召集軍政兩界開特别聯席會議關防甚爲嚴密略聞是日當局者對此問題之意見表示同情者六人阻撓反對者三人依違兩可者九人各具有種種理由迨閉議後當由徐國務卿進謁總統縷述會議情形並面陳辦法數端惟其間尙恐有未能辦到之處諒今明兩日内必再有特别大會議以資取决同日公府中密電處奉總統密交緊要密電底稿一件飭即分拍各省將軍查照該處當即照拍聞其内容係爲有　於總統去留上之諮詢要件大致爲政府預議總統提出辭職時擬由石室金匱候補總統三人另選其一要求南軍首領認可爲此問題之密要關係徵求意見限於次日即行覆電惟石室金匱中之候補總統名姓當帝制說方　之時已經啟出宣布作廢今忽有此擬議未識能否取信於國人也 
　　最後退讓之程限據公府消息中央近接蘇皖等省將軍巡按使來電對於南軍堅持要求元首退位方肯罷兵一節頗有論列特於一號將政務會議移入居仁堂改開府會議討論上項問題之解决方法當局者親行主席所提出之政見大致係應以何法使兵禍息止自行辭職亦非必不可行惟應如何安慰各省大吏及前敵各將領使不另行發生事端與議諸人分陳政見最後决定一策仍以徐段名義再行致電南軍各首領擬將總統退位一層付之將來召集正式國會時解决雙方速即定期停戰進行和議應議各事項等情並言此議爲中央最後之退讓又聞政府以對付南方非常困難特擬組織一種國事同議會業將該會組織法於三月三十一日妥擬就緒日内即當成立聞其組織手續由總統主席國務卿左右兩丞各部總長平政審計大理參政蒙藏各院長官等均列席會期與地點均不限定由總統隨時召集其議案係專對於與南方開和議大會上各密要問題不涉及他　 
　　外交關係之重要袁總統自請退職一節京中曾傳有將於此星期一二日發表之說茲據某要津處消息謂當局對於總握政柄一事原無决然舍去之心思惟事實上或有提出敷衍之一日其内幕之原因確非十分關於南軍之要求即官場中所不時言及不忍坐視黎民再遭塗炭勉自屈抑以奠邦本等等門面話頭亦非箇裏眞實相涉之點聞其中所最重要之原因係外交上之問題現已將擬定自請退位融化某項外交之政策詳電某駐外公使飭速議覆能否有效一俟電覆可行明日（三號）提出府會議取决施行又聞駐京外交團對於總統辭職問題亦極注意紛紛私向外交部詢問當經該部答覆略以總統辭職不成問題將來必不成爲事實等語至於外交團關心之原因則係探察將來中國政局之變更預定其對我方針也 
　　决不辭職之風傳昨據確聞袁總統對於最近時局非常憂慮種種研究力與願違遂懷有不久辭職之决心刻下惟待其機會耳同時從前在政界中主張帝制之有力分子亦將共負責任聯袂辭職其人數頗多有此原因都中近數日來風傳袁總統退位之說遂又巷議街談紛紛不一惟據另一方面之消息則謂决無此等事實總統負治國安民之重要責務内外各方面關係匪輕豈可以個人之安危爲自由之進退想當軸必有道以處之又聞之政界某要人語人云袁總統近來意見以爲撤銷帝政申令一經宣布黎徐叚三人相繼加入政局從事調和南方反對諸領袖自然折服從此干戈寢息或無異議詎料扶東倒西愈演愈劇突來要求各條件强硬異常轉　匪易而一般親暱者恐元首一旦退位於已弗利又將退位以後種種利害得失再三痛陳反覆比喻使元首聞之進退維谷不免表現一種懊悔之態其向不贊成帝制之官僚則又以爲不如仿照取消帝制之辦法即速退位兩斷葛　似乎較爲美觀惟政界中存此思想者爲最少數故亦無何等勢力云 
[戰局吃緊時之南來獨立聲]  
　　粤鄂急電之紛來政界密息一日上午公府統率辦事處曾連接廣州龍將軍及武昌王將軍萬急密電當即譯呈大元帥披覧旋飭内史監分將是電抄送徐國務卿段總長另議呈覆外復將原電封交統率處與豐澤園臨時軍務處速爲議覆茲悉粤省所陳中有人心浮動鎭攝無方鄰省强迫黨人内藴請速定大計以免别生枝節致招他虞請迅示訓令等語其鄂省來電聞爲軍隊上之某要政及最緊急之防務亦爲請示機宜等問題 
　　欽廉獨立之警訊近三五日内政府所接廣東將軍龍濟光緊要密電不下數十件詳情雖不易探悉大致均係報告該省危險現狀及軍隊不穩情形昨晚（二號）龍氏復來火萬急軍電一通密告桂省革軍向欽廉一帶進兵實情務請中央速示機宜以粤省危在旦夕也云云又據某京報載廣州來電欽廉二州已於二十九日宣布獨立與中央斷絶關係驚耗傳至省城人心益形惶恐 
　　襄陽獨立之傳聞順天時報云近日南省各要區宣布獨立者不一面足現據軍界最確實消息云湖北襄陽鎭守使兼第九師師長黎天才少將日昨通電各省實行獨立與北京政府斷絶關係聞　總接到湖北王將軍電告後異常憂慮又云袁總統現以疊接蜀湘兩省北軍戰敗急電極爲焦灼遂於三十一日密召陸軍新編第十二師師長陳光遠進府籌議援湘辦法其詳情因關防過嚴未能深悉聞陳師長已於昨早（一日）率其所部乘京漢車赴鄂以便分往湘蜀兩省救援　　潮汕獨立之進行廣東陸軍步兵第一團長莫擎宇日前宣布獨立當照會各國領事略云我中華民國因辛亥革命之結果成立共和國家業經四載突爲口口所破壞茲吾等順從眞正民意並代表滇黔桂各都督之命令佔領潮汕地方以中華民國五年三月三十日宣布獨立凡居留此間外國人之生命財產依照條約壹是保護與從前絲毫無異請貴領事了解我等敦睦邦交之情誼云云又據某處接汕頭急電云三十一日潮州革命軍二千名突襲汕頭馬鎭守使惶恐靡措遂急乘當港碇泊之某輪船逃走商民紛然遁避於是當地秩序異常紊亂停泊香港之美國軍艦維泯敦號者聞斯警耗即由港駛至當地即派陸戰隊一隊荷械上岸以護衛僑庽之外人 
[京津間之謠言]  
　　北京某報述天津歸客談云邇來津地爲維持治安壓撫羣情起見當局者每日早晚二次派出警兵一隊梭巡街市武裝嚴猛外國租界内之房價自數日以内突然騰貴三十一日晚間據天津某處接得北京發去電報云北京今日明日中有將起兵變之說等語余（該客所稱）聞警急歸北京乃市面晏然决無何等異象不過僅有斯種謠言而已惟從細宗之自帝制取消以來帝政派灰心喪氣幾至束手昨據個中人傳聞彼等爲保全性命密秘運動軍界肆行搶掠於京市騷亂之中幸爲其脫逃之佳機會者自軍興以來財產羅掘已空人民室如懸磬朝不保夕民國元年正月十三之慘劇何堪再演於今日且國勢危亡如再有此種事實發現秩序紊亂將惹起外人絶對的干涉彼等又何能僥於萬一耶此種風傳想仍係毫無根據之謠言固不足信所可虞者近日以來京中謠傳紛紛官紳各界人之避難他埠者甚夥人民異常危懼按昨日外電有拱衛軍圖謀起事不成鎗斃軍官兵士多人一節當即爲上項謠傳之所由發生惟當局辦理迅速故未演成事寳耳 
[參政院之前路如何]  
　　依然循例開會昨日（一號）下午二時餘參政院代行立法院開會院長溥倫主席由秘書報告元首答覆建議案之咨文大致謂建議案所稱此次臨時會所議事件以回復因帝制廢止各案爲限其餘事件應俟正式選舉之民意機關成立詳愼討論等語與約法未合參政院應仍依法代行立法院務職照常開議云云溥院長宣告開議撤消君主立憲國體一案及總代表名義案經大衆通過由秘書廳備文咨行政府遂宣告散會茲錄該院咨文如下本代行立法院曾被國民代表大會公推爲總代表現奉元首明令業將承認帝位一案撤銷民國一切法令因本案失其效力者業經本院議决復其效力所有國民代表大會决定之君主立憲國體一案及本院承認總代表名義亦應同時撤銷右經本院於四月一日開會議决除分行各省區傳知各國民代表外相應咨請查照云云 
　　院長辭職問題參政院院長溥倫氏辭職之舉早已道路喧傳惟該院各參政多數主張俟代行立法院臨時會閉幕之後再行分别辭職以便了此殘局刻該院長以身爲領袖不欲再爲戀棧且各方面頻加譏誚令人難堪故去志巳决遂於昨日提出辭職書呈遞公府惟總統以溥氏一經辭職則參政院即因之作無形之解散故對於此事異常鄭重擬與徐國務卿妥商之後方可决定辦法惟另一消息謂參政院院長一職其更換巳迫於目前即溥院長辭職之請政府已有允准之意目下正爲院長繼任者之選擇一俟選定後即當爲策令之發表而政府所最屬意者爲李經羲熊希齡李家駒三人已分别徵求其同意若三人均不願時副院長汪大燮亦有升任之希望 
[潮汕獨立紀梅欽廉繼起]  
　　（平生自港發） 
　　潮州獨立已徵實矣何海鳴爲護國第四軍司令其佈告巳徧登於香港各報而關鍵則在於陸軍第一團長莫擎宇莫擎宇所領陸軍原隸屬於潮梅鎭守使馬存發其部下尙有一千餘人此乃粤省老年陸軍歷經解散之後而碩果僅存者也聞因欠餉三月軍中嘖有煩言遂以此爲藉口譁然潰變黨人利用之遂於二十七號正式宣布獨立（前函言二十六實是二十七）舉莫爲臨時都督而與黨人接洽首先發動者則莫之部下莫序雲也並聞惠州亦有民軍千名由汕尾到潮與駐潮陸軍聯合揭陽亦有響應白獨立宣布後常川行駛潮陽小火輪保安海安二輪在汕載客駛至潮陽均被扣留輪船公司以二輪愆期再遣和濟一輪載客前往並查探情形亦被扣留聞潮陽小火船碼頭已有軍隊駐守不准各船來汕潮汕火車二十七日第二次車開往潮安（即海陽）僅至　溪聞變即行停止現火車輪船均巳停止市面大爲搖動美國領事聞變立在香港調一兵艦往汕以保護商民汕頭爲通商巨埠關係殊爲重大至於鎭守使馬存發現狀如何據民黨方面或謂其巳逃匿永安或謂其將和平服從或謂其巳爲部兵亂鎗轟斃然皆不甚徵實粤省大吏巳接其三次告急請兵電並巳派艦助其兜剿而港中二十九號汕頭消息言革命軍與馬存發部下在汕頭附近地方大戰勝負未决各商户巳逃避一空是則馬已被害之說未必然也茲將港報所載附錄一二如下汕頭消息云先是二十九日距汕約八十里處民軍與官軍接戰民軍大勝至夜半後（即三十朝）即到汕頭宣佈獨立現地方安靜 
　　傳聞梅縣（舊名嘉應州）巳於舊曆二月二十三晚有梅州民黨領袖侯某率護國軍大隊聯合福軍響應二十四日巳正式宣布獨立顏知事被殺程承審逃翁總務科不知下落商民安堵頃趕編兩支隊向汕進發 
　　欽廉兩屬職亦巳宣報獨立係由熊某運動之力查欽廉鎭守使爲隆世儲 
　　潮汕力面自前年有少年再造黨黨人盧某黃某等秘密組織運動各縣綠林及各軍隊鞏固聯結以待時機及帝制發生遂急促進行廣西獨立後黨中特委司令蔡德參謀蔡某王某同入内地指揮各部决期起事適莫團長在潮安縣舉義乃與聯合現在潮陽揭陽饒平澄海潮安惠來普寗等縣綠林豪傑皆隸彼黨部下聲勢極大蓋彼主動者均爲潮人情形熟悉茲探錄其刋布之軍律十六條如下共和再造軍粤路軍政總指揮兼領東北江總司令黃虞石示爲出示宣布事照得行軍首重軍紀此次興起義師本爲救國救民起見務使市　不驚閭里無患諸軍慷慨同仇自當稔知大義恪守軍紀然後軍民方能相安茲所制定軍律除飭行各處外合行出示宣布爲此示仰諸軍民一體知悉自宣布之後如有明知故犯即行依律懲辦本總指揮令出法隨其各凛遵毌違計開一殘害良民者殺一强奪民產者殺一姦淫婦女者殺一焚燬敎堂學校者殺一傷害外人性命財產者殺一臨陣退縮者殺一偷賣軍械者殺一捲逃公欵者殺一洩漏軍情者殺一造謠惑衆者殺一先得城邑者賞一率衆投降者賞一斬獲敵官者賞一衝鋒陷陣者賞一探報敵情考賞一輪械助餉者賞 
　　少年再造黨主任黃虞石吳子壽致函馬存發促其繼起略云莫君舉義全潮人士咸爲欣忭足下定察大勢繼起贊同若徘徊未决仍執成見必有殺身之禍且相持不下戰爭必起便同羣有相戕之殃地方受兵烽之慘尤爲背道轉禍爲福反過爲功决此俄頃幸取擇焉 
　　潮梅鎭守使馬存發爲四大天王之一駐紥潮州汕頭帝制發生後該處黨人屢思乘機起事而馬防範甚嚴久不得逞至二十七日團長莫擎宇首先發難據潮州宣布獨立莫所統兩營隨之起事馬使不能彈壓聞巳爲部兵亂鎗轟斃或云已逃（確否均待查）昨該處已有急電赴省告警至夜後龍將軍接電深恐省城人心旁皇即將電文通知商團商團即於二十八日集議籌商保護地方治安之策查莫擊宇爲前淸陸軍中人現在潮帶兵兩營爲第二師所部之團長 
[廣東之炸彈聲]  
　　香港某報稱二十五晚九點鐘後省城東堤警察廳後忽爾轟然一聲連響三次傳聞係有黨人在此施放炸彈未幾靖遠街之横巷亦發現炸彈一個惟未轟炸省中所有各政界之住眷巳於近兩日齊搭廣九火車來港昨日尤甚計搭火車婦人女子不下五百餘人惟當金山日船抵港時船上祗有搭客六百令二名據某西人云東堤炸彈是眞至靖遠街炸彈則未有所聞省城謠言極多尙無别項變動警務處處長鄧瑤光巳附金山輪來港現寓某處搭客中有謂月之二十五晚龍濟光疑李福林與黨人通謀盡向福軍繳回撞針致動鼓噪惟後李福林親將撞　送上龍又命盡將各大砲抬上觀音山祗給回長短鎗與福軍云云未知確否昨日午十一時許駐守天字碼頭某軍士因持鎗失愼忽爾訇然暴響一聲登時途人莫明其故驚駭非常紛爭跑遁以致全城震動雙門底直至將軍府附近各街之舗户紛紛關閉門户即衛邊街德宣街各處鐵閘亦即半掩所有軍隊均架備槍枝如臨大敵後至十二時許始得確訊秩序乃即恢復 
　　稽查公所總辦李國治昨據稽查員莫宗衡張兆華洪猷廷等探報番禺直街成紀書室藏匿黨人私造炸彈故於十四號晚十一時許電知番禺縣胡知事派撥游擊隊協捕旋即親率兵士廿餘名前往縣署會同胡知事帶隊五十名馳抵該室派隊分守各路扼要即登瓦面而落先將室内各人看守遍檢無蹤迨見其室後之　仔房封鎖堅固遂着開門搜查果獲牛奶罐式炸彈六枚小帽形炸彈八枚襟章委任狀一朿白布旗數面當將賴福石廷黃龍何義等七名及女人九名一併解回番禺縣署胡知事即於是晚二時提訊均仍堅不供認 
[謠傳謀刺徐勤之原因]  
　　香港消息云昨日紛紛傳說有西裝之人於二十九號晚匿身於干諾道西二十四號之樓梯口手持短鎗意圖將進步黨首領徐勤又名徐君勉行刺某報訪員立即到警局詢問據當值帮辦云並無此事該訪員乃造預和館叩以訛傳之原因甫至樓梯口即與徐勤之姪相遇告以一切據稱二十九號晚約十一點鐘有某號東主朱某之胞弟獨自一人下樓忽遇一身穿黑絨企領西裝頭戴　帽之人見朱即以左手握其手而右手㧞出短鎗示之曰（盍少待吾將搜汝之身）於是將朱帶至舗後解其衣鈕而遍搜之後卒在其身上搜出烟膏一小盒餘無所獲其人乃徜徉而去朱見其人形跡可疑返樓對館中人告以故互相測度或疑此人是意圖謀刺徐君勉者實則君勉早已離港他往矣 
[常德通信（志俠）]  
　　自湘邊各縣相繼失守馬司令繼增中道自戕以來湘中恐慌異常故政府又添派第八師長李長泰第二十師長范國璋督兵往援李長泰暫駐在省巳於月初派有半師團開赴湘西以爲周文炳援助范國璋則於日前親率其師來常駐紥近日紛紛抵常之軍隊即該二師之兵也 
　　范軍方抵常即有大庸縣土匪撲城之警告該縣分電乞援范乃派兵一團前往大庸之變雖稱土匪然泰半爲原日常澧鎭守之退伍軍人因器械不足故官軍一到即散退入山據該方面之學界人　 
 
 

Page 7

 
 
滇事初發生時常澧鎭守使王正雅方典試澧縣中學一日連接中央數電令其條陳平滇方略並將授以司令徵其同意王以病辭其部下之退伍兵官某等曾一再進言勸其響應王以常澧方面不足有爲却之繼乃改圖今大庸倡變者即進言之某軍官也現在大庸之變雖被官軍鎭住然將來之是否再動仍視滇事之變象若何耳 
　　黔軍侵入湘西後辰谿以上各縣久歸掌握官軍在湘邊一帶連戰皆敗退扼辰谿匝月未有　動常德方面亦危在旦夕乃於日前官中忽有連戰皆捷克復麻陽之宣告人民聞之猶是疑信參半近據西路逃難來常之商旅言辰谿進赴上游其間有分河左走洪江爲上黔大路右走麻陽爲上黔小路初黔軍侵入湘西即佔領洪江洪爲巨埠有國家金融機關其重在彼故以大隊之兵駐洪守之聞有三千人麻陽爲偏僻小縣且河道狹小僅以少數之兵散紥沿河一帶不滿千人官軍司令周文炳旣添生力軍復探悉麻陽一帶敵兵數少部率萬人往攻由辰谿至高村市九十里高村至麻陽九十里先後相持一月有奇在高村黔兵只數十人敵官兵五六千人交綏至五六晝夜衆寡不敵退守江口市（距高村三十里）又戰三晝夜退守吕家坪（距江口三十里） 
又戰四晝夜退守麻陽知官軍數巨恐被圍攻先令城中居民搬移出城乃退紥城外四圍山上以待援兵官軍遂有攻克麻陽之戰報矣 
[南京快信]  
　　張勳之第三妾日前產生一子阮忠樞奉命來徐餽送喜儀 
　　傳聞張勳軍隊將開拔數營赴滬 
　　此間近日謠言繁興軍署連日迭開會議　　李純之眷屬昨由九江乘輪來寗乘津浦車北上 
　　倪毓棻派倪道煦楊秀材由卾乘輪來寗旋即渡江改乘津浦車赴蚌埠聞二人係奉倪毓棻命令赴淮上募集新軍故先至蚌埠謁倪嗣冲　商一切 
　　内國公債因債劵須改年號現尙未發行　　淮揚添設鎭守使缺聞馬玉仁統領有望　　傳聞龍建章巳出京由寗赴滬確否未知　　此間海軍士兵軍帽昨巳一律仍改爲中華民國字樣 
　　聞張勳軍隊不日再有數營開赴安慶　　阮忠樞之代庖人米濬初（昨日手民誤朱濬初）昨日回京復命 
　　軍政執法處昨將前在淮淸橋姚家巷捕獲之黨人李渭濱等五名槍决 
地方通信 
[蘇州]  
　　軍事近聞彙記駐蘇憲兵營王韶臣營長以駐錫憲兵第十一連連長王斌吉被人控告劣跡多欵當即調查尙無實據惟招此物議未便放任故巳詳請將該連長與駐蘇之章連長互相對調巳奉軍府批准太湖一帶梟匪充斥勢甚猖獗第二師朱師長禀請飭調所部第六團軍隊前往駐防並會合水警協力勦辦昨經馮將軍飭派副官吳文燦參謀王通一到蘇將第六團軍隊校閱後調赴太湖一帶駐防現該團金伯琳團長巳趕緊整頓内務並連日操練聽候吳王二君擇期檢閱 
　　派艦遊巡太湖水警二廳趙雲生廳長近聞有梟匪方老窩子（即方炳泰）等聚集黨徒潛入太湖與各處匪徒聯絡滋擾爲害地方特派本廳淺水巡艦兩艘前往太湖焦山貢山一帶遊巡緝捕並飭第二專署師蘭亭署長加派師船前往巡緝 
　　委派水警分署長駐防常熟第三專署第三分署長吕國華日前患病赴滬就醫旋即在滬逝世所遺分署長缺昨經水警第二廳趙廳長派委靖湖淺水兵艦艦長葛長發升充遞遺靖湖艦長缺即委本廳衛隊長陳某接充已分别下委矣 
[鎭江]  
　　押逐難民出境日昨鎭城到有江北難民二百餘名口章知十枚以示體恤一面派差雇船將各難民裝回淸滙原籍 
　　繭行紛請換帖蠶汛在邇舊有各處繭行紛紛請求捐換帖牌以備收繭茲悉徒陽兩縣領換繭行帖牌日期以四月十號爲限近日鎭江貨物稅公所塡給是項帖牌甚覺忙碌核與上年塡給之數較多故預測本年繭子生意可以起色 
　　要犯國脫未成丹徒縣署警衛隊昨在南門外蜈蜂地方拿獲身藏利刃洋砲形似攔刧之要犯到署當用鐵索鎖頸拘禁候審所候訊詎至傍晚時該犯乘屋内無人竟越　欄而出意圖脫逃行至大堂口適值署内某員見其繫有鐵索知係案犯急呼衛隊捉拿隨即釘鐐收禁 
[揚州]  
　　濱江添築新圩江邑七濠口佛感洲一帶濱江地方前經修築新岸刻由該圩農民擬於正岸外添築新圩一道估定工料洋一千三百餘元推定代表花禹臣來揚禀請縣公署轉商隄工局濟欵舉辦 
　　實行取締客棧江都縣警察所前擬定城内外各客棧之許可證分爲三等嗣因各棧主不肯承認要求豁免以致延宕未行刻周知事以此案係奉部頒行並禀准道尹立案未便延宕爰酌量情形核准數目定於四月一號實行 
[南通]  
　　電廠地基之擇定本邑電氣事業建議舉辦迄未成立茲由田君獻臣擇定唐牐實業諸廠所在地建設電廠俾商務薈聚之區不致再有黑暗缺點已派人赴滬購辦機器材料日内運通即可安設開幕矣 
　　沿江防務之注意馮將軍因長江一帶防務吃緊特派陸軍測量員卜君等沿途勘測俾便於要隘處設置防軍以免疎漏日昨卜君等業已抵通正在會商測繪局人俾便易於著手 
　　警隊捕盜之解送駐防掘港金陵蕩警備隊日昨解來搶刧江姓案内之盜匪六名當由縣署分别點驗送交地方監戴典獄官妥爲收押聽候庭訊核奪 
[湖北]  
　　學生兵士　潛逃卾省第二陸軍預備中學校前因學生潛逃者幾有十分之二又因南湖兵變牽涉嫌疑故嚴行取締即星期亦不准出校並派兵守衛其前後門所有各生家中寄來銀錢槪由校長收管以防逃逸詎前日校内外防守稱疏各學生　隙逃走者又有二十五名當經校長派人追尋找回八名該校長解朝楝因此八生中有某某等生之父兄在中央掌握政柄未便詳送軍法處核辦是以從寛一併斥革一面詳報軍署謂逃走者十五生開除者八生應請轉咨該生原籍嚴追學膳各費聞各生中粤東籍者有十七名四川籍浙江籍者各三名甘肅雲南籍者各一名又聞近日各師旅團營軍士逃亡者亦頗不少當道極守秘密莫知其數惟軍士之逃爲懼怕出征與學生之逃旨趣不同云　　縱火巨案之近訊白沙洲本帮木商及居民人等被湘帮抄搶縱火一案巳誌前報茲查被焚者共有九十五家（前紀八十八家有富户七家尙未在内）内有木行七家經商貿易者四十一家食力小民四十七家損失總數不下二十萬金其起火原因傳言各異有謂係湘帮牛郎尋仇者有謂係本帮自放圖賴者但謂本帮自放者皆出於湘人之口殊難證實現軍署調查處巡署偵探處警處探訪科及江漢道武昌縣警察第六署憲兵隊均先後委員往該地明察暗訪履勘火場情形巳一致證明此火並非本帮自放亦非失愼而起實爲湘帮所縱蓋起火者爲梁家巷沈黃氏家該氏是日巳赴地方廳投訊門鎖無人被人以竹把大棕繩浸裏洋油硫磺由窗中投入引燃計共有三根業已查獲燼餘者一根繳警處備案縱火之犯現尙未獲外間傳言地廳擬先將行兇搶犯處决其數在十名以上云又聞火災之後除由官廳擬發振欵二千串外本帮商董亦提公欵三千串振濟該湘卾兩帮木商現並懼兩帮之循環報復波累受禍相率將婦孺財物移徒他處一繁盛之村市頓成爲冷落之湯矣 
[江西]  
　　酌議俊士取額學績試驗條例第十條每道及京兆縣各俊士名額二十名至四十名臨時由各該地方最高行政長官酌擬呈請總統定之茲戚巡按使以本省道試業已定期實行此項俊士取額應以畢業學生人數與前淸考試學額互相　酌始有標准尤必　查各種資格及與考人數之多寡折中核定現各道報考人數究竟若干額取俊士應定若干昨已通飭四道尹迅即查明酌議具覆以憑彙核 
　　官票定價太低贛省中國銀行日前代發財政部平市官錢局銅元票市上不能流通前雖在滙劃公所發　數萬不數日仍舊退回茲聞該銀行調查當商每日出入甚巨特請當商取贖代用銅元票各當商以人民取贖不便爲詞却之並有鄕典及南昌布業同日以官票收回定價太低瀝陳困况摺請總商會酌量提高價格以免負累其措辭均極痛切刻商會尙未宣布 
雜評一 
[自由（一子）]  
　　帝制未取消時政府尙有自由也欲帝則帝耳反抗則戰耳自帝制取消則自由全失矣欲停戰而南軍之進兵如故也欲和解而南軍之條件難認也欲取消三省獨立而他省之獨立且紛起也以爲剴切之電可以激各將軍感奮而各將軍淡失望事事依賴於人而事事爲人所阻難和旣無權戰亦未嘗有權是即所謂失其自由也 
　　個人而喪失自由即喪失其所以爲人之資格政府亦何獨不然耶故今日之取消帝制不僅威信掃地而已也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美國注意中國時局]  
　　大陸報云美國亞洲艦隊中之旗艦白魯克林號巡艦昨日（三日）下午駛入浦江下椗於耶松老船澳對面該艦本須今日抵滬聞美國政界因中國時局不靖戰氛日熾故命該艦儘速由小吕宋開抵中國艦隊司令海軍大將温特豪特亦在艦中晚間曾登岸至匯中旅館視其夫人温特豪特大將抵滬後即與其副官等從事調查中國時局之狀况艦隊中之維爾明登號則巳奉命於上月二十九日駛抵汕頭保護該處外人按白魯克林號於三月十六日奉密令駛離小吕宋外間盛傳該艦乃赴干姆以防該處所拘之德國砲船一艘乘機圖逃艦中某軍官曾否認此說 
[中國郵船公司添購輪船之消息]  
　　大陸報載三月二十五日小吕宋消息云此間接火奴魯　來郵報謂中國郵船公司已購定輪船維多利亞號擬與中國號來往舊金山小吕宋及東方各口岸聞維多利亞號載重一萬二千噸查船名册上名維多利亞之輪船共有數艘其　位無一與此同者又聞維多利亞號將拆去散艙專載房艙之客及貨物公司辦法擬備客船貨船各二新購之維多利亞號何時開航現尙未悉 
[美商會聯絡華商]  
　　駐華花旗商會書記栢來安君致上海商會函云日前　呈蕪函請將貴會會員姓名住址并各項大宗營業開單示知未奉賜復　前函或爲郵　敝會所以需此者實爲聯絡中美兩國商情起見　敝會遇有重要商務得以逕行分達各業諸君務乞撥冗開單示復無任翹盼 
[南市方面之戒備]  
　　淞滬警察廳長徐輔洲君因近來又有黨人約期起事之謠言故已通飭各區署隊一體戒備夜間一時以後阻止交通又於昨日起除警察携帶原有鎗械外更發給子彈隨身携帶並在緊要地點各派雙崗一面飭知南市第一區署董警正飭派警探至十六舗各輪船碼頭注意查察如有行人携帶包裹物件形狀慌張者均須查看有無挾帶危險物品復飭將境内各旅館客棧檢查寓客所帶之行李每日記錄呈報以憑稽核至華法交界之民國路及中華路因與警廳接近亦着愼重巡防現董　正巳派巡官率同警察實行嚴查所有茶酒各肆均令於晚間提早收市並勸導商民夜間切勿出外閑遊致受檢查云 
[暗差隨車查察]  
　　楊護軍使以滬寗滬杭兩路爲交通要道當此謠言迭起之時亟應妥愼防備除沿路線一切建築責成駐在軍警實力巡防外並於昨日起加派臨時暗差十人在兩路隨車往來如有可疑之人隨時跟蹤查究以昭嚴密云 
[收買大批麻袋之疑惑]  
　　松滬護軍使署訪聞現有人在滬收買大批麻袋不知何用查麻袋可爲行軍砲壘之用究爲何方面購辦亟應調查業已函致某機關轉飭查詢並商訂取締辦法云 
[拘獲假檢察官續紀]  
　　倪天畏即許衡因冒充江蘇高等廳檢察官在外招搖被獲解由公共公堂訊供判押候核在案茲聞許衡前在海門地方與該處紳富陸翀鵬結交允許保薦陸爲上海地方廳檢察官遂相約抵申陸居南市旅泰棧許居滬北孟淵旅館事爲前上海地方廳檢察官升任江蘇高等檢察官鍾尙斌因公在滬訪悉密禀高等檢察長王樹鑅君飭　上海地方廳林仲立檢察長立飭法警韓瑞生照會捕房將許拘解公堂判候本星期六（即本月初六日）復訊昨日林檢察長巳飭派法警將陸翀鵬傳案候届時送往公堂作證以便將許衡引渡訊明究辦云 
[亞細亞報館房東之索賠]  
　　英租界山東路（即望平街）亞細亞日報館曾經兩次被人抛擲炸彈左右鄰居因恐再有危險除公禀總巡捕房設法保護外並要求房主徐冠南勸令遷移徐因迭向該館經理劉竺佛磋商無效故禀由會審公廨　傳到案判限三禮拜搬遷等情已詳本報前日午後又由美副領事博金式君蒞廨會同襄讞員王　生君升座提訊原告代表哈華托律師上　譯稱亞細亞報館兩次被人抛擲炸彈後左右舗户因危險殊甚不敢營業均覔屋他遷即如該報館隔壁之十二號門牌房屋空閉至今無人租賃迨經禀奉公堂勒限搬遷後被告竟抗不遵斷實屬有意游約故原告欲將隔壁空屋之租金責成被告賠償惟原告亦頗原諒所有去年空屋之租金槪不索賠自今年正月份至今數月之租金應請堂上追繳云云被告劉竺佛由代表馬斯德律師到堂辯稱原告律師聲請賠償損失敝律師甚爲反對即使原告果有損失亞細亞報館亦不能負責因兩次被人抛擲炸彈皆意外之事至於搬遷一節因一時覔無相當房屋故未實行應請明察經中西讞員會商之下旋即宣判曰原告請求索償該報館隔壁之空房租仰原告律師具禀聲明須索房租幾何後着被告即照原告所控之數交人銀並保候被 
告遷移後再行核奪 
[聲明炸彈案之牽累]  
　　游億至法公堂控稱前有護軍使署偵探裘姓拘獲炸彈案内之雲善生解送軍署當時由程仲英囑令商人之次子游純卿前往作證後因事不確實將次子扣留但此事實爲程仲英所累今已將程尋見請求訊究程供游純卿自已與裘姓接洽將雲善生炸彈一事報告軍署請將雲善生移提到案質訊即可水落石出判程管押一面着原告於七天内具禀軍署請將雲善生移送到廨質訊核辦逾期將案註銷 
[園池内發現砲彈九誌]  
　　法捕房在徐家滙路四十四號屋後園池内起獲砲彈巳迭誌前報前日法新彙報曾載法公堂研訊此案之堂諭篇幅極長摘譯如下法捕房於三月四日在四十四號園池中撈起炮彈八箱每箱裝二十五彈此園之房東爲德人奥多房客爲德人奈而生奥人茅斯哀砲彈撈起後奈而生曾至捕房聲明不知爲何人所埋惟其言殊不足信且彼所用之人事　即分投避匿尙有一侍者因病住在醫院亦於次日得信私自離院而與奈而生有關係之西婦温司脫克曾冒他人之名於出事之第三日至法領事署請領通行護照希圖他往該婦自稱俄籍迨經盤詰言語支吾是以捕房將該婦與奈而生之汽車夫劉金標拘禁今公堂姑念劉係用人從寛押滿六個月交保温司脫克與此案亦有關係且冒領護照姑念女流從寛罰洋二千元押三個月期滿後至歐戰休止捕房方許其自由遷居 
[嫌疑人尙待澈查]  
　　安東人宋之平身懷實彈手鎗在泥城外馬霍路大沽路轉角與在逃同黨徘徊瞻顧被老閘捕房中西包探查見搜出手鎗解送公共公廨訊供管押候查在案昨晨復由捕房解案經兪代襄讞=商之美副領事别君以捕房尙未查出他案且在逃同黨未經查獲判許帶回捕房聽候查明再行訊辦 
[偵獲軟進硬出之竊賊]  
　　西門外益智里程姓家於舊曆上年臘月二十四夜一時許被賊入室初欲偷竊繼則强刦所失金珠衣飾等物計值一萬餘金淞滬警察廳自據事主開單呈報後迭飭偵隊嚴緝贓賊務獲解究在案前日該隊隊士王愼卿　保廷覔得線人偵悉此案要犯匿居公共租界虹口中虹橋北元芳里某號屋内遂投報該管捕房加派中西探捕協同往　當場捕獲張楚恆一名並起獲原贓金時計及當票等物解由捕房訊明帶回廳署經該隊隊長翟世淸詰據聲稱程姓家刧案係由伊夥同王洪盛劉元生李連川某甲等五人所爲所得各贓多已質錢分用等語昨已將人贓一併解送司法科收押候訊仍飭嚴緝王洪盛等務獲併究 
[傭婦解除嫌疑]  
馬霍路二十八號門牌居户胡立甫控傭婦王張氏串通巳歇車夫阿福糾合盜匪來家希圖搶刦由捕將王張氏拘解公共公廨訊供不認判押候查在案昨晨由中西讞員復訊被告仍不供認當以原告所控證據不足會判將案註銷被告開釋 
[鎗決積盜與兇犯]  
　　松滬護軍使署於昨日午後二時在西砲台地方鎗决陳華春張春山兩名分布罪狀如下㈠案據上海縣詳解浦東著名積盜陳華春即趙春華一名到署飭訊據供於陰曆前年十二月間先後夥衆持械侵入搶刦浦東陸家嘴牛馬糞船祁昌棧附近崇明小船又徐家滙鄕下居民及天主堂附近人家共四次不　查該犯陳華春供認四次夥衆强刧實屬兇惡昭著法無可貸經判將該犯照穂治盜匪法第三條第五欵處以死刑以昭炯戒電奉宣武上將軍覆准照辦應將陳華春即趙華春一名依照軍法執行鎗斃爲此示仰軍民人等一體知悉㈡案據公共公廨詳解勒斃許老么案内共犯張春山一名到署經發交軍法課訊據張春山供認因許老么破壞同黨之事聽從袁登主使帮同梁天標等將許老么勒斃抛屍浦灘該犯當時并被許老么咬傷手指等語查張春山供認帮同梁天　等勒死許老么棄屍野地兇惡昭著應照刑律三百十一條判處死刑業經電奉統率辦事處覆准照辦應將該犯張春山照軍法執行鎗斃爲此示仰軍民人等一體知悉 
[棉花檢查局之權限]  
　　滬海道尹公署復上海總商會函云前准大函以據莊行商會函爲棉花檢查局驗罰施蘭生花衣船案信和公司再爲聲辯等情屬即飭縣查明南北驗水局有無界限白包草包是否區别以便轉答等因准經飭　行局澈查妥議復核去後據上海縣知事轉據上海棉花檢查局詳復稱奉飭前因查職局成立於民國二年九月嗣於三年五月陳請推廣範圍設法維持案内曾草擬設局地點如東溝洋涇曹家渡徐家滙四處列表分陳並逕詳巡按使核示後因經費難籌復經具陳轉詳先從最要之東溝第一分局入手開辦當經前巡按使韓批詳表均悉所請添設東溝分局應准照辦等因繼於三年十一月改組章則詳請核示案内誤稱四鄕分局漏未叙明地點致奉巡按使批駁四鄕添設分局恐多流　未便准行旋於四年五月酌改局章細則詳請轉詳核示案内依據三年五月舊案聲明原委復蒙巡按使批示詳摺均悉該局檢驗濕花維持棉業成效已著殊堪嘉尙所請酌改章程推廣檢查區域旣巳明定地點不致漫無限制應准照辦候咨陳農商部查核備案可也等因各在案祗以經費無著迤未實行故棉花檢查局伹有職局一處北市亦並無驗水局名目信和公司原函所稱之北市驗水局實係老公茂瑞記怡和三井日信等各洋商於前淸季年商准前工商部在北市設立之禁阻棉花攙合協會凡各該洋商所開紗廠買進曁經辦出口之花均須由該會復驗合度方肯收受職局以主權旁落事不統一曾於民國三年二月遵飭繕正修改章則案内陳請轉詳巡按便設法交涉取銷洋商所設禁阻棉花攙合協會收回自辦以挽主權等情旋奉巡按使批示准部復設法取消洋人所立禁阻棉花攙合協會一節當俟我國出口貨檢查局成立後再行交涉等因在案故職局亦未便干涉其復驗但在職局職權以内凡屬花衣均應檢查且細查章則初無草白包之分别　南市行商之白包花衣均由草包改踏而成到行時早經員丁查驗職局復照細則第一條之規定按日遣派員丁到行抽查該公司遠在鄕間在打包時旣未查驗及由浦江運往北市自應照章檢查且設行在鄕間裝花運北者不止該公司一家若不設法取締殊屬違反設局整頓之原則因於上年九月詳奉鈞署核准浦江逕往北市花衣一律查驗庶　水陸兼查以資屬密今該公司不悉情形不明事理以白包爲不應查此其　誤者一指協會爲驗水局此其纏誤者二借復驗而圖藉口此其纏誤者三甚至以執行職務爲兜攬　斷更屬駭人聽　之詞此其纏誤者四總之該公司對於職局之檢查反以整頓爲留　意在售欺而作僞如果花衣盡屬原乾一經司巡挖看便可立即放行亦不必　越東溝更何必畏懼查驗此在事實上明白易　不待智者而知今一再曉曉聲辯無非希圖破壞起見奉飭前因自應按照飭開事理據實陳覆爲此具文詳請鈞署轉詳道尹函復總商會轉知莊行分會查照並應由莊行分會行知該公司以後不得藉詞糾纏有意破壞仍應照章聽候查驗以符成案等情前來除批外相應函請查照并轉行莊行商會傳知該信和公司遵照爲荷 
[今日舉行植樹禮]  
　　今日爲舊曆淸明節上海縣沈知事定本日上午九時至縣境王家闕路縣屬苗圃内舉行植樹禮昨已預備一切並約縣農會各團體准時與禮並邀參觀 
[調查菸葉市况]  
　　本國菸葉以江西安徽河南湖北等省出產爲最多浙江廣東兩省次之本埠法租界永安街一帶豫大源記厚記等菸葉行所辦各省之貨向有紅白兩種之别白色貨多銷洋莊爲製造雪茄之原料紅色貨運往内地各處製爲水旱烟近因歐戰未停航路阻滯水脚保險等費無不增漲該業受此影響洋莊交易不免減色而内地生意亦以加重捐稅近更創爲公賣銷路亦遂減少調查自開春至今各國購運出口者約有二千餘件每貨一件與上年冬底市價相較有增無減紅貨如桐城葉現售規元九兩宿松葉六兩六錢廣豐葉十七兩一錢桐鄕葉十一兩三錢均州葉六兩五錢白貨如南雄葉二十七兩鄭州葉九兩八錢黃岡葉十四兩一錢四都葉十一兩五錢冠軍葉七兩五錢 
[改組商會之手續]  
　　南市上海商會於上月杪開董事會表决上年選舉仍舊有效並聲明現照法定名稱實行修正等情已紀前報茲悉該會現已將上年選舉名單逐一抄錄呈報行政各機關轉詳農商部立案並已通函各業領袖知照矣 
[委託參觀開籤之代表]  
　　北京新華儲蓄票總發行所前會致函上海總商會以本年四月二十五日舉行第二次開籤仍請派遣代表到場參觀或委託在京人員就近充任經紀前報茲悉總商會擬委托宋渭潤參政届期參觀業巳函復新華總發行所與之接洽所有致宋參政函稿照錄如下渭潤先生閣下敬啓者准新華儲蓄票總發行所來函以本年四月二十五日在北京先農壇地方舉行第二次開籖聲明因經費支絀不再贈送參觀人往來車票囑敝會委託在京人員到會參觀等因昨日爲敝會常會得到會各議董同意擬借重我公代表蒞會用特專函奉懇務乞俯允不勝盼切上海總商會會長朱佩珍沈鏞謹啓三月二十六日 
[屯田繳價之催迫]  
　　上海縣公署昨日發出示諭云爲出示催繳事案奉淸理江蘇官產處飭開各縣屯田繳價疲玩延抗者尙佔多數本應照章召變惟念各屯户沿會習慣舊曆臘底春初金融不免停滯茲予格外從寛照忙漕滯納處分加價徵收仍准現户繳納從三月十五日起至四月十五日止按價加收十分之一四月十五日起至五月十五日止按價加收十分之二如再逾期或有違抗加價情事定將該田收回另行召變以資懲勸飭縣上緊催繳等因到縣合行照案出示仰縣屬屯户人等一體遵照依限赴淸理官產駐滬辦事處繳價勿延 
[可租不可賣]  
　　工巡捐局據商人余三芹禀請承租浜基等情當於昨日發出批示云禀悉查肇家浜係經本局出資塡平除劃築馬路外所有餘地應由本局管理未便出售該商人屋旁浜基丈見計地二分八釐旣據該商人請求承租應予照准仰即來局議訂租約可也 
[發見截去兩足之孩屍]  
　　高昌廟廣東街口昨日午後有甫經彌月之女孩屍身一口置於蒲包内委棄地上行人見而疑之將包啓視見該孩屍之兩足巳被截去遍體血污當即報由崗警飭保送壇掩埋嗣聞該女孩係在該處開設小店之山東人某甲所生因伊妻產女甚多故下此毒手云 
[婦人氣忿自盡之結果]  
　　山海關路一百四十七號門牌糖食店主王阿四之妻徐氏以伊夫與某氏婦私識氣忿自縊業經公共公廨中西讞員驗明棺殮並將王與學徒陳和尙傳案因陳所供不實判均押候查明復訊在案昨晨復訊王延羅利士律師到堂代表並據王稱與徐氏素來和陸此次實因煑晚膳過晚並與鄰女爭執以致夫婦反目别無他事乞鑒中西讞員以氏自行覔死並非威逼到王與陳和尙一併開釋 
[夫婦之財產問題]  
　　紹興婦人倪陶氏前被其夫倪　齋（即倪森哉）在公共公廨控告捲逃請求離異由廨　准判由原告貼給陶氏　贍費洋五百元嗣因被告以倪無端離異不服判斷特延代表律師台維司投廨聲明不服判决之理由經中西讞員復訊因原告不到判令陶氏登報十天着原告到堂質訊如逾期不到即行缺席判決在案前日午後由王崧生襄讞與美博副領事升座提訊原告仍不到案情代表馬斯德律師上堂譯稱原告因在原籍患病請堂上展期兩禮拜再訊否則送請紹興同鄕會公斷云云次據被告倪陶氏供稱我與倪森哉成婚迄今已有三載倪之家產實有一百徐萬且在原籍開設店舗甚多隣里咸知並由代表律師台維司聲稱前次原告在堂上亦曾承認有八十萬兩家產堂上如尙疑惑可請照會紹興同鄕會調查一經查實應將倪之財產與被告均分云云中西讞員判陶氏退去候再核奪 
[租妻契約有效]  
　　鄭陽春前因乏嗣出資租借陳才郎之妻陳吳氏爲妻同居之後巳生一子近因陳往吵鬧由警一併拘送地方廳互相爭執等情巳誌前報昨午由曹推事官與趙檢察官開庭辯論之下以陳才郎旣立契約載明以民國六年之底爲租借滿限之期此約應認爲有效判將陳吳氏交保仍歸鄭陽春領去俟租期届滿准該氏自由作主已生一子應歸鄭陽春撫養完案 
[夫婦恩斷義絶]  
　　王管氏至法公堂訴稱婦人前嫁於王阿毛爲妻詎丈夫不務正業貧　度日被丈夫偕翁王福春携帶婦人至奉天抵押爲娼後又將婦人贖出帶回滬上携至小花園德裕里棋盤街共被押娼三次今因押期届滿回至家中彼父子二人又欲將婦人帶往外埠賣絶但婦人出自良家不願再爲皮肉生涯求恩超生斷離質之王福春父子供認押賣爲娼不諱讞員以王阿毛迭次賣妻爲娼業巳恩斷義絶准予離開自由從良所生之子斷歸王福春父子領去 
[混用鉛質小銀圓]  
　　高昌廟各商舗近日誤收鉛質小銀圓甚多前日下午又有福建人劉福貴將鉛角向成記　魚店購物當被察出與之爭執旋爲警士所見拘解第三分駐所經張巡官訊得劉專事混用鉛角且在伊身上抄出鉛角多枚昨解警廳轉送地方檢廳訊明懲辦 
[美租界火警]  
　　昨日午時美租界裏虹口街第十八號石庫門某姓家失火當由西人救火會聞警立驅皮帶車前往撲滅焚去房屋六　事後捕房飭探查明起火情形再行核辦 
[兩個迷路小孩]  
　　男孩胡來書身穿藍布長衫眞靑布棉袍子藍布短衫黑布舊夾袴靑布蒲鞋面鞋子花絨襪在法租界迷路由捕帶至法公堂詰問據供大通人年十三歲父親在滬上作場内營生此次由原籍獨自來滬找尋父親至今未遇以致迷路又男孩朱阿三年十二歲身穿破棉袄袴在法新租界迷路由捕送案據供梅晏鎭人被人誘拐來申在途與拐匪失散聶讞員判一併送堂留養候家屬認領 
[刑事改爲民事]  
　　葡萄牙商飛星黃包車公司經理西人國恩在公共公廨控告高寳生私用　洋一千五百元迭經中西官會訊終結判候核斷在案前日午後爲宣判堂諭之期原告代表聖文律師被告代表朱斯蒂律師均到堂候示王崧生襄讞與日斯巴尼副領事衛君升座宣判曰原告所控高寳生刑事案證據不足應即註銷　原告於五日内另行進禀起訴歸民事案訊理着高交一千五百元舖保如逾五日原告不來起訴即將被告開釋 
[原告不欲結怨]  
　　邱阿順先後騙取靜安寺路一百三十一號門牌葉老二家金表及牛莊路二十七號門牌周阿惠家銀表昨由包探將邱拘解公共公廨經中西官訊明因原告代求從寛發落判邱交五十元人洋並保如六個月内再有違法情事除提究外並令保人賠洋五十元充公 
 
 

Page 11

 
 
[攔路搶刦類誌]  
　　匪徒吳文雲在南京路　取桂周氏值洋圓百元之珠花一朶由捕追獲拘押捕房昨晨解送公共公廨經關讞員會同美副領事郭君訊實判吳押西牢半年贓交原告領回 
　　蔡胡氏控流氓朱阿榮陸阿德諸　榮在牯嶺路串搶金挖耳由捕將朱等一併拘獲昨晨解廨經中西官質訊明晣以朱係過犯判押西牢一年期滿遞解寗波原籍陸押三月諸押一月 
　　金國華控吳正祥朱金章（即李金章）許阿四於三月二十七號在湖北路强剝羊皮袍褂一套由捕將吳等三人拘押昨解公廨經中西官略訊一過判仍一併還押候下禮拜二查明再訊　　崇明人張志仁昨日携帶銀洋來滬講物詎行至小東門外民國路旁忽有匪徒胡順淸等三人以其鄕　可欺上前攫洋張即與之力爭竟被搶去小洋三十四角銅元二十枚而逸張隨後喊捕由崗警帮同將胡拘獲抄出小洋二十四角銅元七枚餘爲羽黨接去遂解由警察廳函送地方檢察廳究辦並着張自行投廳候質 
[野賊串通家賊]  
　　西鄕華涇地方劉子咸家於二月十四晚失竊各贓值價五六百元嗣經查悉爲康小弟陸福堂串通劉姪劉福全等行竊報由地方警區將康等三人拘獲吊到原贓綢皮衣服十三件一并解送地方審檢廳昨日午後由趙刑庭長與宗檢察官開庭研訊以康小弟等三犯竊盜罪當然成立判一併監禁一年零四個月以　 
[開演拿破崙影戲]  
　　美之華盛頓法之拿破崙全　欽仰至其坐平事蹟我國學士大夫固能言之其他普通社會或未盡悉西門外方浜橋共和影戲　主人景仰前賢特向西洋購運活動奇片將拿破崙一生事業　　無遣就中尙武精神及戰地器械陣法步伐之類歷歷如繪聞現巳到申將於星期五晚間開演云 
[氣候報告]  
　　（上海從家滙天文臺天氣測候報告） 
　　已過者之報告四月三日中國及日本間氣壓相匀最高在江蘇海濱一帶復發信風天晴四日上海多雲而晴氣壓約逾累年平均十密理涼風微弱而無定向四日下午四時前二十四小時内上海氣候温度至高六○·六至低三二·八去年同日至高六三·五至低四三·四 
　　未來者之推測四日下午四時三十分天氣晴朗緯線五十五度北有自北至西北之烈風南有自北至東北之烈風 
來函 
[之神效]  
　　　藥療治法試行於中國巳數年而其功用之神效曁用途之大槪宣佈於衆則自本年陽曆二月萬國醫學會第一次大會始銧爲一種希奇之質其發明期不過十五年而其醫學上之功用爲世人所知巳逹千年矣 
　　前所知者不過爲一種泉水能致用者身體受益近十五年則明其微含銧質德奥二國此等泉水已發見多處而二國著名人士特往飲此水曁欲此泉者其數　書以便少得其回春之功用知前德　及現奥皇壽逾八旬亦每年一往焉 
銧旣爲一種珍罕物每一釐其價值已違銀五千兩之上幸其質永　不　能達二千年之久 
　　柏林沙伯門醫學士爲發明銧　療治法之人今遣其徒海四飛君將此銧藥介紹來華以便普及於世界 
其功用之　及其治病之神效巳爲著名中外西醫士所公認歐美各國曾將銧藥治效者巳達十萬餘人而上海一隅之地亦有四百五十餘人之多其專治各症列下諸君幸注意焉一治新舊節肌瘋濕等症一治尿酸症一治　大腦筋痛一治腎炎如蛋白尿之類一治血虧病一治老少陰虧病症 
雜評二 
[外人與時局（訥）]  
　　中國今日之時局固爲外人所注意者也然而外人所注意者其要　不在中國而仍在外人之自身而已保護僑民之生命財產交戰兩方面固皆已鄭重聲明第戰事蔓延不巳偶一疏忽即將失信於人夫失信於小民小民祗忍痛受之失信於外人外人能忍受耶今日中央每以外交危急爲言吾謂無論若何危急苟我不生可以藉口之事則外人自無可以干涉之機故對於僑民之生命財產宜早爲注意不待外人注意而始注意之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬楊晳子赴美文上海（仿周懷西我將去之八股文）] [  淮安楊介淸]  
　　不願去而去去者之心慘然矣夫去非志士所宜言而實晳子所難已也聞風而走晳子其將何以爲情哉想其意若曰從來三十六着之中走爲上着耳夫謂舉國若狂之日而驪歌忽起耳中喪心人寗忍出此事機急矣挺而出走小子開先河矣 
　　二三子何恤乎人言所難堪者我耳 
　　我將乞援於同僚同僚不我援矣大禍臨頭知難遂封侯之志則　然者我也 
　　我　　助於各省各省不我助矣文臣用腿能無興樂土之思則愴然者我也 
　　今爲我計其去之乎 
　　我豈獨無攀龍之念也哉而去也念數月經營於此公子唱之少候斷之迄小子而功虧一　攬旄邱之葛二三子應深瑣尾之傷也我其奈爾何 
　　我豈又無拍馬之心也哉而去也倘三尺刑戳有加家人哀之士民笑之至今日而遠涉重洋憇　舍之棠二三子徒留唾駡之資也爾其奈我何 
　　我不知旣去巳往二三子之善後何如但使輿論恕爾刑法貸爾則爾之不去賢於我这旣去也然而迁　悵我躬之不閱遑問他人 
　　我不知旣去以還予一人之收場奚若阻使能放過我勿窮追我則我之巳去亦猶爾之不去也馨香祝之念狂妄之無短何容深究 
　　我不能學揚雄投閣我不能效原繁懸梁則我今去也巳悔其太晚矣眺西湘之烽火撫心自悔蹉跎 
　　我獨恨蔡氏之無情我尤恨陸君之太狠則我今去也已覺其過遲矣誦南海之忠言反躬實深慚愧 
　　所冀者籌安會瞎說胡云我亦目知無狀異日士林話舊尙祈稍蓋吾愆 
　　所惜者共和制他邦待攷未能遍訴私衷他時報紙喧傳猶願曲爲儼諒 
　　我今去矣敬謝同人好自爲之勿以我爲念 
塵餘觚剩 
[春水相干室拾雋] [  鵷雛]  
　　鴛水仙緣 
　　去歲索居無賴偶拾金風亭　風懷軼事成燕蹴　　錄一書即取詩語三十均爲自然於瑣聞搜剔恨未詳盡以家居無書足資攷證以意爲之時復不免而吳江柳亞子金山高吹萬爲作序則盛推之殊恧然也茲見陳石　詩話中一節云竹　風懷詩二百韻相傳爲其小姨作者别有鴛水仙緣一小說詳其事聞沈乙菴有一鈔本又爲何人持去矣案竹垞年十七贅於馮敎諭鎭鼎家馮孺人名福貞今風懷詩云巧笑元名壽則當名壽貞矣馮孺人宇海媛今詩云妍娥合喚嫦則當字海娥矣馮孺人生於辛未年肖羊今詩云問年愁豖誤則當生於乙亥年小馮孺人四歲矣其詩云慧比馮雙禮則明言馮姓也詩云里是碧難坊則明言宅在碧漪坊也詩云居連朱雀巷則明言碧　坊去朱文恪第近止百步也詩云次三蔣侯妹則明言其爲馮孺人之妹也楊炯少姨廟碑云蔣侯三妹靑溪之軌迹可尋則明言其爲小姨也詩云偶作新巢燕則隱言新就贅也何心敝笱魴則隱言齊子歸止其從如水古者以姪娣從也詩云連江馳羽檄盡室隱村　則乙酉年避兵馮村五兒子橋也詩云嬌同左蕙芳則左思嬌女詩云其姊字慧芳言其有姊也其餘　　情方狎萑苻勢忽猖則言年十七時避兵練浦如　與女　之相依已丑二十一歲萑苻四起乃挈馮孺人至塘橋所居隘遂　梅里宅移居之詳靜志居詩話及年譜詩又云　改梁鴻賃路豈三橋阻孟里經三徒樊樓又一廂同移三畝宅並載五湖　天定從人欲兵傳迫海疆爲園依錦里相宅夾淸漳皆言其離合蹤跡最明者爲練浦一舟盪句五兒子村在練浦塘中也餘非確實可據者亦無煩牽合矣 
海外摭奇 
[蛇堂] [  囦廬]  
　　達疴美者亞非利加洲中之國也國中黑人甚多風俗兇猛專掠隣邦以爲樂崇拜木石禽獸以蛇蟒爲最尊見蛇即拜納之一屋屋曰蛇堂廣可三四十尺高二十餘尺爲樹木芳草所建成而室中以木爲架便於蛇之　行蛇大小不一大者二丈餘小者五六尺大凡土人八堂必赤身裸體旣入必拜彼爲蛇所纏繞其身者則云有福雖中蛇毒而死亦不稍悔其有不爲蛇纏繞者則云有禍衆咸藐視之黑人之　竟至若是亦可謂奇境奇人矣 
[黑人之葬儀]  
　　達疴美黑人如貴臣死後所用葬儀至爲慘酷王親宗室各贈女子一人及金　財物之屬當葬時縛男女奴隸十二人護送募旁於是　葬禮者以利刃割奴　之四肢擲於穴旁復使舞妓數十人圍墓舞唱後乃以棺木丁穴覆以泥土而此十二人則任其死於墓旁據云此十二人爲守塡墓之戌卒也 
詩選 
[酬了公] [  南湖]  
　　九陌黃塵不到門酬詩　想古音存月來書　移花影兩過　林有涙痕愁裏琴　聊送夕　游城郭共誰論那堪　娜多情思病馬寒條正斷魂 
[六疊韻題子小影并答了公] [  前人]  
　　低檐小屋閉門門沿壁　花三兩存萬點　鴉　夕照一行歸　寫秋痕海山當札分明在衣領燕脂子細論莫向大堤歌折柳高樓西北有離魂 
自由譚屑[  鵷雛]  
　　或間鵷雛時事若何鵷雛　香嚴太師頌曰去年貧未是貧今年貧眞是貧去年貧無立　之地今年貧錐也無 
　　或問鵷雛人心如何鵷雛舉近詩曰萬壁松濤落花雨一江春漲上龍魚 
　　或問鵷雛閱世如何鵷雛曰焚香細讀斜川　侯火親烹　渚　或　鵷雛將來如何鵷雛曰雲散月明誰點綴天容海色本澄淸 
小說 
[俠情小說紅蘩蕗别傳] [  天虚我生]  
　　第二十五章（續） 
　　舒勿林復柔聲曰然則君亦欲見白拉根内乎如日欲之則吾能爲夫人啓獄門之鑰夫人日汝果能乎舒勿林日是安有所弗能但······夫人忽悟日止汝之爲此豈懷好意特欲藉吾以挾吾夫耳舒勿笑林日語雖近是但紅蘩蕗巳在吾人掌握之中更何用藉夫人爲挾即夫人不往亦何害於我害紅蘩蕗耳夫人至此鬱怒已極乃厲聲日舒勿林汝宅心忍毒至此獨不畏天殛乎舒勿林笑日夫人吾乃不信上帝夫人奈何以此恫嚇今吾所問於夫人者但問夫人願見尊夫否耳夫人沉思久之乃毅然日卽見之亦何礙舒勿林日佳然則在於何時夫人日即在今夜舒勿林日如是則吾請先行當待君於獄門之次言次逕自去夫人目送之出直至不見而心頭酸楚已如萬矢攢集乃大哭頃之復自慰日馬克格尼爾汝宜自鎭其心數分鐘後汝與柏爾西相見矣吾恐柏爾西以後之安危或即在此一舉亦正未可知也 
　　第二十六章 
　　夜且午矣冷　拂面如剪雪片時復飄墮沾枯樹之上沉寂無聲門房獄外乃有二人急步而來一爲少年一爲女子肩頭各冒重氈初不交一語伊何人吾知着者不言讀者亦已知爲安特魯與馬克格尼爾矣當舒勿林去後安特魯即歸夫人遂把安特魯之手告以適問之事且求其同往見紅蘩蕗安特魯無語但以二鋼鎈及七首授夫人令佩之以備不虞刀尖之上皆滿塗毒藥夫人受之且以櫻口吻其柄日嗟乎上帝倘予今晚不得巳而竟需此者上帝當鑒予誠又顧安特魯此外尙有所需否吾意守兵必當多賂以重金安特魯聞語不期　首微歎夫使獄中守兵果能以金動者則安特魯之策早巳得行紅蘩簬早巳出獄何必待至今日夫人此言蓋猶不知門房獄者實處審判廳及大審院之中心人苟入必須經此二處乃始能達而其中邏守尤嚴人且不得近之賄又安從得進昔日王后亦被幽覊於此一般忠士費無限心血智謀終竟莫告成功坐視王后瘐死於獄今紅蘩蕗恐亦難免其如是也 
 
 

Page 15

 
 
   
 
 

Page 16

 
 
   
 
