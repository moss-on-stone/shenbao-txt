# 1923 - 80 - 4917990

 

Page 1

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 2

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 3

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 4

 
 
第一萬七千九百九十號;中華民國十二年 西曆一千九百二十三年三月二十九號
星期四 * *時評 
[感情使命] [  冷]  
　　王楊此次之赴粤也爲府院下閩粤督理之命恐傷粤中感情而往也其任務之異特爲使命中所僅見者然欲因此續和平統一之命運抑亦難矣 
　　蓋感情大抵因事實而生事實如此欲求感情之如彼不可得也况乎感情即賴是而無惡與事實寗有益乎旣不能違北方有力者之意而聯絡於南則南方即留感情於統一有何補 
　　或曰非僅爲感情也勸孫離粤也若然則亦宜於内閣通電辭職以前行之今非其時矣 
[命令]  
　　三月二十七日大總統令　派張維鏞爲全國國貨展覽會會長王文典爲副會長此令 
　　又令　派巴圖白雲梯韓志正王曰俞朱念祖黃策成博爾和德彭延珍恩克巴圖拉什呢瑪爲政治善後討論委員會委員此令 
　　又令　曾垂勳授爲陸軍少將此令 
　　又令　許建廷許繼祥陳毓渟杜逢時均授爲海軍少將此令 
　　又令　司法總長程克呈秘書孫書琳懇將辭職應照准此令 
　　又令　内務總長高凌霨呈准河南省長張鳳臺咨省會警察廰警正孫錫彤另有任用請免本職應照准此令 
　　又令　内務總長高凌霨呈准河南省長張鳳臺咨請任命周監文爲省會警察廳警正應照准此令 
　　又令　李文治陳毅葉復元陳玉麟周維全張景純王兆離竇應昌均給予二等大綬嘉禾章此令 
　　又令　汪綿孫給予二等大綬嘉禾章高巨瑗給予三等嘉禾章郭義給予四等嘉禾章此令 
　　又令　李榮升龔肇新沈守經陸榮鈞李奎文侯雲濤鄧維受蓋廣增趙清泉沙炳元王文郁王贊臣胡正芳塔旺阿拉布什徐咸泰顔澤祺張于潯博爾和德韓志正均給予二等嘉禾章此令 
　　又令　李宗黃郭同均給予二等文虎章曾垂勳給予四等文虎章此令 
　　又令　李泰棻張渲陳啓修張肇隆侯毅孫幾中衛挺生均給予三等嘉禾章董毓琨郁嶷李靑峯孫文炳張志讓劉大鈞均給予四等嘉禾章此令 
　　又令　李心靈陳崇邁均給予三等嘉禾章陳鶴珊胡憲徽司徒錫許振麟譚月池范志洸許瑞鋆均給予四等嘉禾章曹有成晋給四等嘉禾章此令 
　　又令　陳孝芬懐善揚曾紀雲均給予四等嘉禾章此令 
　　又令　克素拉薩維慈索克思鮑威爾均給予四等嘉禾章此令 
　　又令　茲制定海軍測量標條例公布之此令 
[國内專電]  
　　北京電　二次駁覆日牒否認與撤廢仍爭議故該照會東北京未能同時送出昨經商定依原來交涉順序日内發送（二十八日下午一鐘） 
　　北京電　對日二十一條用國會原文再向日政府駁覆稿已擬就將送出（二十八日上午十一鐘） 
　　北京電　王寵惠楊天驥二十七日出京赴粤府秘書廳電寗滬交涉員妥爲照料（二十七日下午二鐘） 
　　北京電　黃陂因對粤令下恐失中山感情欲派員赴粤剖白某氏謂王寵惠最相宜王謂代黃陂道意則可不能負國務院委任王日内偕楊天驥同行（二十七日下午十一鐘） 
　　北京電　張紹曾擬用全閣名義致函中山托王寵惠带往略謂公此次回粤雖屬不得已而觀聽易淆羣情惶惑務請返滬或來京徐商大計（二十七日下午十一鐘） 
　　北京電　昨閣議全體閣員具名致函孫中山請其來京該函由王寵惠送出（二十八日上午十一鐘） 
 
 

Page 5

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 6

 
 
第一萬七千九百九十號;中華民國十二年 西曆一千九百二十三年三月二十九號
星期四 * *[國内專電二]  
　　北京電　黃郛上二次辭呈赴湯山言不准不還將以外交委員長下台（二十八日下午一鐘） 
　　北京電　財楊與韋爾敦商將克利斯浦到期之十二萬五千鎊移在三月分鹽餘上扣使二月份得多放韋已允但京漢英法債欵十萬零二千餘鎊亦要求在三月鹽餘扣（二十八日下午一鐘） 
　　北京電　英政府對維克斯馬可尼兩借欵要求以關税附加税第一優先權（二十八日下午一鐘） 
　　北京電　二十四日閣議决五國銀行善後借欵中之停付息欵係活期存欵應設法交涉取用現由財部向滙豐交涉（二十七日下午十一鐘） 
　　北京電　洛吳催發海軍北歸費二十萬（二十八日下午一鐘） 
　　北京電　保曹電催第九師及第十三師餉（二十八日下午一鐘） 
　　北京電　財劉避債不到部庫藏司人員不敢到司在他司借坐 
（二十八日下午一鐘） 
　　北京電　二十七日閣議外財内由次長代㈠加入國際出版品交換公約交敎部籌備㈡改交通大學唐山分校定爲北京交通大學劉式訓爲唐交大校長張福運爲京交大校長王士珍請限制濫保將軍交王擬辦法又議限制勳章辦法交銓叙局擬（二十七日下午八鐘） 
　　北京電　二十八衆院日程有賠欵維持中法復業協定十六欵用金法郎償還案及棉業債劵三千萬兩案（二十七日下午八鐘） 
　　北京電　二十七日憲法會議流會 
（二十七日下午八鐘） 
　　北京電　二十七商聯會商約研究會總商會合開内外債審查會推馬炎文等六人起草（二十七日下午八鐘） 
　　北京電　今日訪勞農代表列别叠夫訽中俄會議俄代表爲誰據云越飛二月八日赴日養病原定八星期尙有兩星期如無特别事故四月開議並對王正廷辦理中俄交涉頗贊許（二十八日下午一鐘） 
　　北京電　一月前政府宣傳派約翰沙菲宣慰新疆回族經新楊拒絶今查約翰爲猶太敎非回敎回族首領有責言政府自承失檢並追究原薦之潘某一説約翰爲高麗人冒充土耳其人（二十八日下午一鐘） 
　　北京電　陸洪濤電院赤黨東竄甘邊土耳其回族煽惑甘新回民建設回敎同盟西北邊防危亟擬招新軍一師請協四十萬或中央認半數（二十八日下午一鐘） 
　　北京電　劉成勳派員來京願北歸請勿助楊森院詢洛洛覆對川計劃鄙見以牽制與挑撥均非善策仍以助楊森定渝瀘使餉源在楊手其他川軍久必就範用人勿疑政策勿宜中變免灰擁護者心 
（二十八日下午一鐘） 
　　北京電　豫漯河老王坡匪熾李團長受傷靳師宥（二十六）電在西遂境内與匪戰斃匪五百擒匪首姚步瀛吳漢三路宗周斬决 
（二十七日下午八鐘） 
　　北京電　二十八正午京商會各業與市民游街各校學生及各團體參加口號收回旅大力爭外交由總商會逹前門經使館界外轉天安門到國務院遞呈文請收回旅大並絶對不承認二十一條 
（二十八日下午一鐘） 
　　北京電　周蔭人閩北護軍使令卽頒（二十七日下午八鐘） 
　　北京電　院參議徐恩元唐在章各回專職以饒漢秘虞維鐸繼 
（二十七日下午八鐘） 
　　北京電　議員赴津祝曹鋭壽昨今已有四批（二十八日下午一鐘） 
　　北京電　交法兩長昨今赴津 
（二十八日下午一鐘） 
　　北京電　陸軍部籌備四月四日祭關岳禮陸海參將軍府四機關合派員二十四人（二十八日上午十一鐘） 
　　北京電　蔡成勳電粤軍鍾景棠迭次索欵請速撥二十萬以維信用 
（二十八日上午十一鐘） 
　　天津電　日商岡崎由日私運大宗軍械子彈在津發覺已被日領遞解回國（二十八日下午一鐘） 
　　太原電　實業廳長趙炳麟决辭職 
（二十八日上午十鐘） 
　　太原電　省署昨遷併於督署 
（二十八日上午十鐘） 
　　太原電　省議會宥（二十六）電府院請據法力爭廢止二十一條願爲後盾 
（二十八日上午十鐘） 
　　太原電　晋鑛公有臨時管理處董事會議主張接收同寳晉同保晉三大公司鑛區（二十八日上午十鐘） 
　　香港電　觀音山由滇軍范石生部塡駐（二十八日下午六鐘） 
　　香港電　聞海軍昨在海圻艦會議對北廷任命决發宣言拒絶 
（二十八日下午六鐘） 
　　香港電　孫飭財廳籌十萬爲沈軍開拔費（二十八日下午六鐘） 
　　香港電　聞沈鴻英二十五午取道清遠四會赴肇卽赴肇慶中學駐節白雲山防地將由滇軍接替 
（二十八日下午六鐘） 
　　香港電　大本營本星期内實行遷往士敏土廠（二十八日下午六鐘） 
　　香港電　昨午有福軍三千餘由高雷抵省卽駐河南海幢寺 
（二十八日下午六鐘） 
　　香港電　二十七早萬福路福軍第三軍梯團司令部被中央直轄第三軍繳械捕去司令林大雄 
（二十八日下午六鐘） 
　　香港電　陳獨秀昨偕孫科謁孫 
（二十八日下午六鐘） 
　　香港電　二十七日孫派譚延闓往晤沈鴻英商開拔問題（二十八日下午九鐘） 
　　香港電　李根澐由樂昌返省謁孫請領開拔費孫令赴財廳領五萬元惟未領到（二十八日下午九鐘） 
　　香港電　省署佈告準備闢觀音山作公園無論何軍不得遷入 
（二十八日下午九鐘） 
　　香港電　沈鴻英司令部由兵工廠移往新街李易標司令部移兵工廠麥勝芳司令部移西村候領開拔費卽西上（二十八日下午九鐘） 
特約路透電 
[北方政聞]  
　　二十八日北京電　江西督軍電致政府反對任徐元誥爲省長 
　　二十八日北京電　黃郛昨上第二次辭職文表示决不回任總理復派代表挽留 
　　二十八日北京電　商會等今日結隊至公府派代表謁見總統要求取銷二十一條總統允將請願文交内閣 
　　二十八日北京電　聞某某數公使已爲川亂詰問中政府謂其本國僑民如受有損失當向中政府索賠 
[台南大火]  
　　二十八日東京電　朝日新聞發行號外謂臺灣南部二鎭遭大火一燬一千五百屋一燬二千八百屋多屬臺人所居 
[魯爾區域之糾紛]  
　　二十七日杜塞爾道夫電　法人已查見德人關税秘密辦事處機關設於甚繁盛街中之私人住宅内計有職員二十五人皆被拘又拘來向德人繳付税欵之商家多人 
　　二十七日柏林電　聞前充潛艇管带史丁白林克氏已被法人拘獲史氏名列戰事罪犯册中因於一九一六年擊沉商船蘇克斯號也 
[法國魯爾佔領經費案]  
　　二十七日巴黎電　法總理普恩賚對國會外交委員會言及魯爾佔領經費案自認就履行保證之觀念點言之所得之經濟上效果甚爲有限謂觀於德國之壞意唯長期而穩定之佔領始可逹到所欲得之目的法比政府已完全議定佔領地之軍隊須俟欠欵償還時陸續撤退而愛森一地須俟賠償全部解决後始可繳還德國云工程部長特羅克氏稱每日運出三千五百噸之煤與焦煤招募鐵路工人一事已得甚美满之結果云外交委員會遂投票通過政府所請之佔領經費案 
[德國外幣債劵與協約國]  
　　二十八日巴黎電　巴黎晨報稱賠償委員會法代表聲明德政府以外幣發行二萬萬金馬克之債劵實與凡爾塞和約牴觸賠償委員會乃一致决定德國未商諸該委員會不應發行公債英法代表現草擬牒文俾與德國嚴重交涉云 
[德國之賠欵提案]  
　　二十八日柏林電　外交部長羅森堡氏昨向國會委員會發言謂德政府已照會未直接與聞魯爾爭端之有關係各國告以德國已考慮依照去年十二月美國務卿休士之提議·召集國際商人大會·德法以平等地位出席與會·以决定德國付債能力及償付方法一事德政府準備籌借國際大批儥欵附以認爲必要之若何擔保而所得之欵則移交法國或協約國今魯爾人民困苦日甚大有義憤勃發之危險非俟侵略者退至其舊有之疆界則德政府未見取銷消極抵抗之可能至於法國政治上安寗保證則德法宜互定各不相侵之約云 
[在德社會黨之决案]  
　　二十七日柏林電　協約國與德國社會黨在柏林開會閉幕時發出報告謂各代有皆以爲社會黨應貫注其力以期儘速終止魯爾境内之現狀並審察德國付債能力以解决賠償問題 
[德國之極端黨陰謀]  
　　二十七日柏林電　警察已拘獲退伍軍官二人及羅斯巴氏之秘書指爲與不利民國之陰謀有關羅斯巴氏爲運動政變之領袖已於數日前被逮政府佈告極端國家主義派爲非法黨派 
[恊約國對土答案]  
　　二十七日倫敦電　協約國會議今日午後審查考慮土耳其答案中財政經濟及其他部分之專家委員會報告對於各點已完全同意並通過覆文草稿唯候各本國政府贊成現望四十八小時内可得訓示於是英法意日代表將以同式公文致君士坦丁轉逹安戈拉 
[英國農工罷工]  
　　二十七日倫敦電　每週五十四工時每時工資五便士半之决議已引起諾佛克農事工人之全體罷工此種工潮現有延及劍橋區之勢田主謝絶調停謂斷不能承認工人每週五十工時每時工資至少六便士之要求雙方近曾請政府設法救濟農業之衰落首相波拉勞旣未能允加保護亦未能允予津貼僅可給以借欵之便利田主有繳付工團費者但工團則傳令工人對於田主一律罷工毫無區别 
[俄敎士被判死刑之救護]  
　　二十七日華沙電　俄敎士被判死刑法庭命於三日内執行波蘭人士大爲忿怒政府已施外交行動阻止執行 
　　二十七日倫敦電　今日下院討論俄敎士被判死刑事外交次官答覆某議員之質問謂政府嘗竭力護救諸敎士但蘇俄政府若决欲行此野蠻舉動政府亦無法可施共産黨議員纽波爾特氏即起大呼其言似爲蘇俄政府辯護工黨議員瓊士氏痛斥之旋有兩議員建議當照會蘇俄商業代表團如俄國執行判詞則代表團當於二十四小時内離英此事於是乃擱起 
[中法實業銀行訟案]  
　　二十七日巴黎電　中法實業銀行之失敗事今已爲人注意有勢力之報紙現要求審訊前督辦裴台洛氏因渠曾於一九一八年以巨欵交給其兄也現其兄已發表一文否認此爲賄賂謂此欵之交給乃家庭間事與銀行毫不相關且當一九二一年銀行窘迫時此欵已由其弟索回至今此欵尙在公司中渠在外部供職辦理東方滙理銀行之事較中法實業銀行之事爲多云普恩賚在國會未允答覆關於此事之詰問謂此事應暫擱至辯論某議員所提關於該銀行事司法手續之質問書時再談 
[各國近事記]  
　　二十七日德里電　立法議會議員二十人民治黨居多數呈請總督勿加鹽税蓋恐引起嚴重政局也 
　　二十八日墨爾邦電　澳洲現有人組織公司呈請澳政府以此部繩河之地四十三萬二千英畝租與公司種棉稻烟草 
　　二十七日哥倫布電　錫蘭議會允撥英金萬鎊助不列顚帝國博覽會經費 
　　二十七日紐約亞爾巴尼電　本州參議院今日以二十八票對二十一票贊成取銷本州禁酒律一部分現信此案恐未能由下院通過 
　　二十七日紐約電　當道出示嗣後輪船搭客携酒至美者若非證明其須以酒充藥（以一瓜特爲限）查出均須没收並每瓶罰美金五元 
　　二十七日丹京電　英船格倫倍格號於三月二十五號在柯索擱淺業已出險 
　　二十七日倫敦電　著名科學家臺華爵士Ｓir　JamesjＤewar病卒享年八十 
　　二十七日倫敦電　今日法佛郎收盤價七○·七五比佛郎八二·○五紐約鎊價四元六角八分八七五 
[公電]  
　　泉州張貞等通電　各報館均鑒閩省自驅李以後父老兄弟應潮流所趨宣布自治相與更始半年以來與世無競與人無爭地方漸有起色自治粗有規模不意軍閥肆虐專欲鯨吞强迫北廷使孫傳芳率領重兵闌入閩境並受以督理福建軍務名義彼輩日言廢督裁兵主張和平信誓旦旦宇宙皆知今乃加以變相督軍壓以數萬軍隊摧殘自治破壞和平閩人何辜使陷於萬刧不復之境一息尙存誓不承認且王總司令駐節省城臧總司令分駐閩南軍民安　地方翕服旣無勞他人督理之必要閩境原有軍隊近十萬人人民已不堪擔負正在徐議裁兵更無任他省軍隊進駐之理是否倒行逆施甘爲戎首願全國父老作公正之評判貞等披堅執鋭祗知擁護公理保衛地方成敗利鈍恒所不計誠恐激啓釁端是非莫辨邦人君子幸鑒此心臨電徬徨曷勝憤慨張貞楊漢烈許卓然高義吳威林懷瑜陳國華郭錦堂莊摒泉陳亮王聯輝李金標叩有印 
　　順直省議會通電　各報館均鑒以金佛郎付給法國部分庚子賠欵不惟無端增重國庫負擔且易引起債權團藉詞要挾乃政府不此之察竟曲循法使之請貿然承諾致國家名享利益隱受損失倘不急起直追國將不國萬懇各方一致協爭力圖挽救臨電無任翹企順直省議會常駐委員會沁印 
　　贛籍議員邱冠棻等通電　各報館均鑒陶家瑤經營紗廠虧欠甚鉅欲謀長贛償其損失凡屬贛人罔不聞知始則乞憐軍閥藉蘇督齊變元之力壓迫贛人繼而僞造文書揑造謝遠涵辭職鉄電欺騙政終又結納要津苞苴暗投種種狡計竊取江西省長之命又恐衆望不孚不惜假徐元誥之虚位以逹長期署理之陰謀此等卑鄙行爲若任其長贛後患何堪設想願我父老兄弟共起逐之國會議員邱冠棻蕭輝錦程鐸賴慶暉鄒樹聲叩宥印 
　　孫發緒代電　上海各報轉陳伯盟諸先生鑒頃見各報載諸君轉致鄙人漾電謂某方密保鄙人長蘇等語誠如大電所云不勝駭異邇者和平統一已有一綫曙光不自揣量猥欲本國民自救之大義稍盡棉薄誠有其事至大電所謂省長云云實屬無影可捉無風可捕若諸公别有用意遂不覺信手拈來成此雅謔則非鄙人所敢知矣孫發緒沁 
 
 

Page 7

 
 
第一萬七千九百九十號;中華民國十二年 西曆一千九百二十三年三月二十九號
星期四 * *國外要聞 
[菲律賓通信] [  文初]  
　　强迫實行之簿記律 
　　兩年來我華僑費盡精神金錢力爭此關係商業命脈之西文簿記律美國當局亦有諒解故有陸軍部之電諭撤銷伍督咨文兩院愼重再議菲地官吏若財政司法兩長提案修改釐務局長主張適用該律之範圍而兩院多數議員則置之不顧其措辭謂不實行無以知華商困難至何等程度其目的則欲藉以保持議會之尊嚴幾等於平常個人交涉爭執决裂老羞成怒也故决定根據一九二一年修改簿記律之條文限至一九二三年一月實行由釐務局派員稽查各商店如在本年一月一日起仍用漢文記賬者即以犯法論此星期中被其指爲犯法者四家實則全島華商皆處於犯法地位不過此四家特首當其鋒耳 
　　自此事發生後商會所組織之辦理簿記案幹事股恐各商家過事張皇州府各埠或且有不明眞相被强逼實行則於交涉前途反生阻碍故一面通告各處華商暫處冷靜熊度待最後解决一面延全島有名律師四人向高等審判請願暫緩執行待法律上判斷高等法庭已發出通告着釐務局與初級裁判暫時勿再捕人訂三月十四日在高等法庭開審此案原告爲菲政府被告雖爲被捕違法之四人實不啻全體華商誠爲全島中空前未有之大官司也 
　　據諸律師研究此案有未合法律手續者數事 
　　第一理由律文之含糊其第一欵曰┐凡個人或公司之經營商業於本島者除英文西班牙文土文而外採用其他文字簿記者爲不合法之舉┘凡律文應説明應用何項文字祇言除英文西班牙文土文外爲不合法且土文云者菲島文字有十數種實令人不明指爲何種文字是其律文對於簿記案爲何種目的不特不完全説明且并未曾道及也 
　　第二理由簿記爲商業上之要件此律直是限制外國商業菲島現處於美國統治之下外國商業祇能受美國國會之支配菲國會無此權限也 
　　第三理由剥奪華商之自由該律規定明明謂凡用他種文字教是即爲不合法之舉許多華商有不知英文西班牙文及土文者如果依此律而行每年中不知其營業狀况如何至少須另備一副簿記以中文記之以備個人檢查之用今照本律所規定此亦爲不可能之事蓋彼用中文則受罰矣雖立法院非絶端否認兼用中文但其律文究不明瞭即此以推不啻剥奪華僑語言文字之自由并拒華商於同等保護之外也 
　　第四理由　罰則之不明瞭該律規定┐凡人違反本律者其罰金不得過一萬元或下獄不過二年┘查第一欵所載係包個人及公司而言而此欵之罰則則只加於個人此又一誤點也推本律之意義似應對簿記員而發若謂股東亦須負責則一公司有二股東者須有二倍罰金十百以上股東者須十百以上倍之罰金有是理乎 
　　第五理由對於商業上之影響全島商業華商佔百分之七十一旦於商業上最重要之簿記禁其用本國文字是誠予以莫大之打繫此律行後雖不致華商全體歇業然中下商業必無力聘請簿記員因懼罰金與監禁必逼其歇業而後已則商塲上將受莫大影響也 
　　以上所持理由爲律師研究之結果將届時辯護於法庭者也現在除議員外一般行政官吏頭腦之稍清醒者皆謂此律之不易行猶記一事頗堪證明菲人輕視華僑去年衛生局頒行氷水之禁此等小營業皆我華人爲之暑天炎熱每店日可得利十元餘而日本小店之氷豆亦在禁内日領起而交涉嗣經折衷辦法日本氷豆店加置一小機器削氷爲代手之用則可繼續營業矣此簿記案在日本商人亦同一利害關係彼知華商必力爭故全取冷靜態度菲人反謂華人無理取閙若不便於外商何以日人不聞反對之聲也（三月九日） 
國内要聞 
[北京各界收回旅大運動]  
　　天安門之國民大會 
　　昨日（二十六）爲收回旅大之期日本不能依約交還故北京各界舉行示威運動表示國民收回旅大之决心午後一點北大·清華·農大·高工·男女高師·法專·中大·美專·男女兩附中及附小·孔德·第一·第二·第三·第四各中學等各國立公立私立學校共三十餘校又有東三省旅京各界旅大收回促進會各團體聯合會旅大收回急進會等十餘團體約四千餘人齊集天安門時天色陰暗雨落不止各代有遂議决先作遊行示威運動然後再回天安門開國民大會時一點十五分遂整隊由西長安街出宣武門經騾馬市大街珠市口進前門·復回天安門當沿街遊行時雨點愈大脚下水深二三寸泥溜異常女學生之衣裙及男學生这衣服下半截皆爲汚泥塗满週身衣服無一乾處帽邊之雨滴滴不已而遊行之精神乃因雨勢而益加壯盛沿途發散各種傳單所呼口號爲┐國民速起力爭旅大┘前呼後繼幾無已時當雨聲愈大時而呼聲亦愈大尤以队悄小學孔德學校等小學生之聲帶爲最尖最高聽時特别警人每行至日本商店門前則單獨聯呼排斥日貨四字人民見學生在此滂沱大雨之中猶復精神百倍多爲之拍掌歡呼迨回天安門時鐘已三點雨仍未止乃開國民大會衆推王文彬主席王略謂旅順大連兩港根據中俄當年條約上所定租期當然於今日應當收回而日本政府强據不交國民應當想出辦法當即通過四案㈠日本不交還旅大乃因藉口二十一條應由國民再向世界各國聲明國民誓不承認此種不公道之條約㈡政府昏庸外交措施失當應招集國民會議討論外交方針督促政府採納施行㈢由國民自動的與日本斷絶國交㈣排斥日貨又東三省旅京各界旅大收回促進會亦提出三案㈠請各國主持公道㈡從速組織全國旅大收回促進會總會㈢請全國總商會負責擔保全國商人概不販運日貨主席提付表决完全通過主席遂宣告散會時已五點當游行時旅大收回急進會會員某手持之大旗行至新華門時爲一衛兵將其旗奪去該持旗者與之理論後來一軍官解釋將旗退還始去當游行之時各團體均散佈傳單其中並有英文傳單數種限於篇幅不能備載茲特錄其一於後國亡家何存誰無家室誰無父母還不憤起更待何時今天是我們住居旅順大連的同胞應該脱苦海的日子我們應當努力去救他們出來不然就還得繼續着受九十九年的苦呀我們未經承認的二十一條當然無效满期的旅順大連今天就應該收回來日本人眞欺我們呀二十一條早經我們四萬萬有胞反對的國會没有通過的巴黎華府會議一致否認的今天是我們旅順大連收回的日子他還要根據這早就無效的二十一條來拒絶我們這眞是我們的奇恥大辱呀二十一條是我們死也不承認的旅順大連是我們無論如何都要收回的大家起來努力的幹不逹到日的我們再不要當中華的國民北京學生聯合會 
　　又聞前日下午二時中華女子救國團及中華國民救國會假東城某宅招集各團體開聯席會議到會者京外有上海女子救國會代表楊女士南洋華僑救國協會代表陳某福建國民外交促進會代表吳某本京有國民外交後援會國民收回旅大運動會等代表共十餘團體由温女士主席討論辦法至六點鐘之久結果議决㈠通電全國急起作否認二十一條之大示威運動㈡警告日本國民不宜再任其政府作武力外交之迷夢以免破壞東亞之和平㈢督促我政府速向日本嚴重交涉㈣若日本仍然不悟則全國重整五四精神與日本實行斷絶商業關係討論畢散會時已七點鐘矣 
[參議院談話會紀]  
　　定星期三開會　討論旅大問題 
　　昨日（二十六）參議院因出席議員僅七十餘人不足法定人數遂公决改開談話會上次推定之臨時主席谷嘉蔭未到復公推到會之年長者李正陽爲臨時主席潘大道登台發言謂今日已是收回旅大租借之期乃政府關於二十一條所由日本追脅而成未經國會承認當然無效之條約不能依照國會議决向日本强硬交涉以致已届期满應行收回之旅順大連亦不聞有若何辦法辱國喪權政府不能不負其責我議會爲人民代表應研究最後辦法本席提出此點請大衆討論以便下次會議决定施行王湘發言謂今日出席人數太少從討論得有辦法亦難决定主張俟下次開會請國務總理出席先行質問政府對於已届期满之旅大問題政府有無準備收回之確實辦法後再行研究種種處置潘大道謂下次開會通告應列出旅大外交問題務請大衆一致出席某君發言謂今日已届收回旅大之期上海總商會以及京内外之商敎各團體均有游行會等之舉行羣情激昂民心一致今日雖以出席人數之少不能遽行决定亦當研究一種最後辦法藉爲國民之倡導外交之後盾林炳華謂星期三開會非要求國務員出席不可必先質問如何處置然後再研究最後辦法解樹强主張預行通知政府告以星期三開會請國務員出席本院以備質問以免臨時電邀多所推諉童杭時謂今日已至旅大收回之日政府當局應行收回而不收回是政府之不負責任一方面定期開會預行通知政府請届時出席本會一方面應由同人提出書面的嚴重質問請限期明白答復二者並行不背王用賓謂旅大問題本是前二十五年之今日租借於俄嗣日俄戰爭轉移於日本然另有條約載明届期當繳還於我今年三月二十六日乃爲二十五年之租期已满日本即當履行條約歸還租借之權我國即當按之條約實行收回乃日本以二十一條之私約關係不予履行前約我國會知有此種糾葛對於二十一條係屬袁世凱個人所訂未經國會承認早經宣言無效一再請求政府聲明乃聞政府之交涉並不依照國會之决議僅僅要求廢止取消夫廢止取消云者在未廢止未取消以前尙屬有效其於别種條約適合於兩方面之國内法經過完備之手續倘以利於甲而害於乙者可以適用此種交涉方式焉若夫二十一條顯由日本單方面所脅迫威嚇而成只經袁世凱一人之承諾而未經我國國會之承諾是不合於我國之國内法而爲根本無效之個人私約本示發生何種拘束力政府宜根據國會宣言以聲明此約之根本上不能成立凡因此約而發生之别種關係均一律無效則外交手叚乃爲順應國民之希望適合國際之慣例以此交涉日本當無辭以對政府乃不此之圖變更國會之議决盡反國民所希望要求日本取消無怪乎日本之敢以强詞奪理以二十一條相要挾租借期满之旅大而抗不交還也此關於政府之不能克盡厥職問題應請同人争起而改圖焉李素謂國會不能自與人辦理交涉委托政府政府不能盡職惟有倒閣改組潘大道謂現在無多大討論請主席以二十八日開會預先通知政府請出席本院·以備質問·而開會通告上寫明旅大外交問題·請同人一體出席之兩點諮詢大衆主席以潘君之説諮詢大衆衆無異議遂宣告散會 
[金佛郎案已咨覆國會]  
　　金佛郎問題擾攘月餘迄無解决辦法日前國會方面曾有多數議員提出質問書至前日夜間十二時國務院始行咨復原文如次爲咨復事准貴院咨開云云等因查此案係顔代閣時協商議定以庚子賠欵維持中法實業銀行並協定十六條用金法郎償還分列用途於去年七月九日經法使分别照會外交部外交部據財政部函復後即於七月二十七二十八兩日照復法使分别贊同承諾王正廷暫代内閣以用紙法郎照會法使現政府繼續交涉法使仍堅持辛丑條約及一九零五年換文並聲明如不於二月十日正午以前承諾前協定十六條亦即無效政府以原約關係無法拒絶當即權衡利害於二月十日照復法使維持顔閣原案茲准前因相應抄送外財兩部文件咨復貴院議决見復 
[沈瑞麟已允暫代部務]  
　　署外長黃郛辭職黎總統以當此外交緊迫之時對外不可無負責之人一面囑張紹曾速覓替人一面准黃氏請假十日令次長沈瑞麟代理部務沈氏初不願就旋經疏解已允維持現狀惟對於重要事務則聲明秉承總理總長意旨辦理昨已呈報府方茲錄其原呈如下 
　　爲呈報事中華民國十二年三月二十五日外交總長黃郛呈因病懇請辭職當奉大總統令開准予給假十日俾資休養所有部務着該次長沈瑞麟暫行代理以專責成等因奉此瑞麟遵於本日暫行代理部務竊念外交重要固應負責有人而内省凡庸深慮運籌無術除例行公事妥愼處理外所有重要政務仍當隨時秉承國務總理外交總長意旨辦理以免隕越合併陳明 
[丁槐出京赴粤]  
　　兩廣慰問使丁槐自奉命後迭經黎張催促　未就道昨日（二十六）下午一時張紹曾又電招丁氏到院談話促其速行丁允於今日（二十七日）出京張將本人相片四十張托丁分贈粤中諸要人又交親筆致孫中山沈鴻英手書一道内容仍不外和平統一等語丁氏旋又入府謁見總統亦交付像片四十張并囑向孫中山致意道叙契闊及希望孫氏早日北上之意丁出府後即收束行李准於今日上午八時由東車站出京南下隨行者計有秘書陳孝棻·鄭文治·李錫禔·殷體乾·丁潤年等數人擬在南京上海躭擱數日再候輪赴粤即在香港設慰問使辦公處齊燮元沈鴻英均來電歡迎丁氏昨對人言此行任務爲㈠調和粤省黨派㈡敦請孫中山北來㈢勸沈鴻英楊希閔就職㈣慰勞軍隊約計往來需時三個月之久 
[宣傳中之孫曹携手説]  
　　孫曹携手之説一由於楊度之宣傳再由於孫洪伊之建議其聲浪頗喧傳一時嗣因命令發表南北已顯呈决裂之象此説遂亦隨而沉寂乃昨據某方消息保曹對孫仍有欲謀接近之意獻此議者爲長江某督其理由以由各省區推舉代表組織協議會以解决時局不如與西南各首領直接協商較爲直截了當且足於無形中打破孫段張之三角同盟曹極爲首肯並已决定派遣某某爲代表赴粤與孫接洽其條件如何尙秘不能知一說孫派議員近有多人赴用和平方法解决南北問題齊夑元熊炳琦亦均電主張用和平方法解决南北問題以免兵連禍結曹因是態度爲之一變已電孫洪伊請其仍續前議與中山接洽孫覆電亦經允諾電中且有果能出斯民於水火措大局於和平自應勉效棉薄贊襄偉畫等語曹接電已派人赴洛徵求吳佩孚意見一俟吳有表示即當着手進行云云此種傳説是否純係空氣作用尙不敢知即令暗中果有此計畫但以種種關係恐欲成爲事實亦正不易也 
[中美日無線電之糾紛]  
　　日本對美提出抗議 
　　神州通信社云民國十年一月八日我國交通部與美國費德理無線電報公司訂立之中美無線電合同日本方面認爲於日本三井洋行與我國海軍部所訂無線電合同之權利相牴觸曾由日本外務省訓令駐華日使以┐中美無線電合同不惟侵害日本三井洋行與中國海軍部訂立之無線電合同之優先權且此種性質之通信機關如許各國競爭彼此均有不利中國政府海軍部旣予三井洋行以此種優先權乃交通部復許此同種權利於外國公司不特中國政储暴露其不統一之弱點亦爲不合理之甚者應請速即取消中美無線電合同以符保持優先權利之原議┘之理由前後向我政府抗議四次我國政府迄未置答迨至本年二月十四日駐華美國公使舒爾曼氏突然對我外交部提出一種照會謂┐費德理公司與交通部訂立之無線電合同實根據華盛頓會議原則之門户開放機會均等之精神乃美國當然應得之權利日本抗議所謂侵害三井洋行之優先權云云不知日本實已違背華盛頓會議之原則中國政府儘可根據此事對日本加以駁斥並可置之不理希即將中美間合同早日履行┘等語我國政府正在籌議對付方法而當時駐京日本代理公使吉田伊三郎氏聞訊乃於三月一日五次向我提出抗議一面復於三月五日逕訪駐京美使提出同種抗議並當面説明所以侵害日本優先權之理由舒使對之仍持前此對我外部提出照會之意見謂美國當然有此權利日代使並將不違背華會原則理由加以解釋謂華盛頓會議之原則不能溯及旣往當日美國全權代表曾聲明且無線電報事業又在九國條約範圍之外從其事業之性質言之亦惟有承認一國優先權之一途次又説明中國海軍部與三井洋行訂立無綫電合同之沿革希望美使諒解然美使迄今對於日使尙無正式答覆亦無抛棄從前美國對此主張之意現在日使小幡旣已回任我國亦無答覆日使乃將此事交涉經過電告本國政府日政府見在中國方面之交涉不易得有結果遂於日前由外務省提出閣議討論决定暫勿向中國抗議而轉向美國政府交涉先對美政府發出一種抗議形式之通告促美政府反省其抗議文現已起草完畢不日電令駐華盛頓日本大使埴原正直氏飭其逕與美國國務卿開始交涉惟交涉形式尙未决定大約當由埴原大使當面交出抗議節略於國務卿休士氏並口頭説明理由請其反省并聞日本方面現因查悉英國馬可尼公司與陸軍部之無綫電合同及丹麥大北電報公司之内容認爲與日本相同亦與中美合同有牴觸已慫恿英丹兩國亦向美政府提出抗議以期協力對付 
[天津市民對日大游行]  
　　天津市民因旅大問題昨日（二十六）假南開大操場開市民大會共商力爭辦法是日各團體各界以及商家居民不期而至者約二十萬餘人均成羣結隊手執白旗上書否認二十一條力爭旅大還我國土等字樣經過各街衢兩旁觀者無不爲之動容是日天氣微雨暗淡無光沿街各商舖白旗招展萬衆一心到南開操場時已人山人海後至者無容足地遂均在操塲外佇立秩序絲毫不紊十二時許開會主席（宋則久）報告開會宗旨略謂今天這一個會是爲對日外交起見大連旅順是日本承繼俄國租借二十五年今天期满我們理當收回而日本狡展不還藉詞袁世凱作大皇帝時代用兵强迫使袁世凱個人承認之二十一條欵這二十一條欵不止是兵力强迫而成那時中國國會解散這條欵並未經國會通過去年恢復國會繼續開會提出否認並聲明收回旅大通牒日本而日本竟不講公理把通牒駁回所以本會招集本埠市民懸掛白旗表示民意開會之後吾們作一次大遊行表示民氣至於以後辦法應如何對待日本請大家討論（當時大家即高呼不買日本貨不賣日本貨聲如雷震）主席又説自前年華府會議之後對於抵制日貨一事吾們已經鬆懈吾們當由今日起再積極進行各憑良心奮鬭今日以後如有再買用一文錢日本貨的他就是吾們大家的仇敵（衆鼓掌）主席又云這是吾們個人的辦法對於向來賣日貨的商家當如何（大家又高呼繼續實行前訂九原則繼續實行前訂九原則聲如雷震）主席又問除此還有别的辦法否内有一人應聲云别的辦法就是堅持到底請大家不可貪小利害大局（衆鼓掌）各人演講旣畢即整隊游行由南開會塲出發北行走南馬路東馬路進水閣入宮南北毛家夥巷走鍋店街估衣街竹竿巷轉針市街·由小石道新開馬路轉北馬路東馬路進東門在廣東會館前解散 
 
 

Page 8

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 9

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 10

 
 
第一萬七千九百九十號;中華民國十二年 西曆一千九百二十三年三月二十九號
星期四 * *國内要聞二 
[財部不贊同廠用棉花免税] [  智]  
　　廠用棉花免税一事財政部未能予以贊同昨將不能贊同情形函致農商部查照其文云逕啓者准税務處第五二二號咨以關於暫禁土産棉花出洋一事據總税務司呈復曁上海總商會快郵代電各等情到處查此次禁棉出洋係指用紡織原料之棉花而言所有黃花飛花破絮當然不在禁止之例至總税務司所擬爲因華商紗廠現有困難中國政府意欲予以援助莫如暂將廠用棉花應完各項釐捐全行豁免一節或至必不得已時酌照所擬改爲廠用棉花豁免釐捐應咨行查照核辦等因本部查總税務司所陳各端係爲防止交涉起見不爲不愼但事關臨時救濟國内工商出於人民之請求政府予以維持非對於商約有所變更今如慮洋商藉口損失惹起交涉似不妨通令各關查明洋商在奉禁以前已領採運棉花聯單及確係洋商運到商埠存候出洋具有報單在卷者計有若干石數仍准運出此外則一律照案禁運當亦體恤周至預杜紏葛之法至擬將廠用棉花槪免釐捐一節本部以爲免徵所以减輕運本紗廠與普通織户用户同屬國民政府當一體看待紗廠用棉旣免釐捐則普通織户用户亦當蠲免以示大公且沿途運行時亦不易辨其孰爲紗廠所用孰非紗廠所用如不能禁止出洋而徒輕其販運之成本則輸出外洋之數必日益增多國内各廠更有供不應求之慮是免税一層本部尙未能予以贊同至黃花飛花破絮旣與廠用原料無關自可照上海總商會所請不在限制出口之内除函復税務處外相應函逹查照 
[濟南商界力爭對日交涉]  
　　濟南商界爲取消二十一條及收回旅大兩問題昨日（二十四）在總商會召集開會到者二百餘人會長石紹先主席報告開會宗旨略謂二十一條係日本强迫我政府承認旅大亦爲强迫租借且已到期取消收回名正言順乃日人對二十一條則駁回我國取消之照會旅大則延不交還此事關係我國存亡豈容坐視當時羣情憤激均主張一致力爭結果表决㈠致電府院據理力爭㈡籌備舉行示威運動如日人終不讓步則以抵制日貨對待之茲將致府院電文錄下㈠北京大總統國務院外交部均鑒查中日協約二十一條係日本以强迫行爲逼我政府承認未經國會通過當時全國切齒友邦否認按諸公法當然無效且對於此種片面不法之條約業經我國代表團在巴黎華府兩大會議先後提出廢止理由聲明在案今我政府根據國會否决通知日本將二十一條廢棄乃日政府竟甘冐不韙將我國之照會完全拒却顯係恃彼强權不顧公理我東商民已羣起奮爭共謀抵禦之方國之存亡匹夫有責理合籲懇積極進行據理嚴重交涉以逹完全取銷目的無任盼禱山東濟南總商會叩㈡北京大總統國務院外交部均鑒旅大二港爲我國東北門户京畿咽喉關係至爲重要日本租期現已屆满應行交還懇祇迅予依法交涉俾彼如期交還以保領土而維主權是所企禱山東濟南總商會叩 
[魯敎廳整頓敎育計畫]  
　　山東敎育廳長王訥自就職以來對於敎育興革事宜頗知注意進行計畫業經擬定不少據聞關於經費者因推行新學制本年度預算亟須增加該廳曾擬就增加項目與財廳磋商以財政奇絀致被打消嗣經財廳提議於河工四角附捐之外再增加敎育實業附捐一角每年約可增收三十餘萬以三分之二歸之敎育方面三分之一歸之實業方面業經財廳具呈省署俟批准後實行關於改革者第一·合併各專門學校爲大學各專校於本年停止招生先設高級中學班爲升入大學之預備第二·靑州第四師範移設靑島蓬萊第八中學移設烟台第三·添設女子師範四處（一）蓬萊就八中校址（二）聊城劃第三師範房舍之一半（三）臨沂就女子師範講習所加以擴充（四）菏澤改南華女師爲省立關於其他者以全省無一女子中學擬先就濟南添設一處又發起對於貧苦學生之貸費辦法擬由省城内外各官吏捐助薪俸特别存儲專作此項用途敎育銀行早晚亦必設立此外王氏尙擬有一整理山東敎育意見書其中對於敎育行政普通敎育職業敎育高等敎育社會敎育留學事項均條分縷析惟原文其長不能備載茲錄其大綱如下（甲）關於敎育行政者（一）整飭學校風紀注重道德（二）敎育機關經濟公開（三）省敎育經費獨立（四）試設縣敎育局（五）劃清縣敎育經費（六）提倡健康敎育（七）精密調查現况（乙）關於普通敎育者（一）續行實施義務敎育（二）普設師範講習所（三）提倡聯立中等學校（四）注意擴充女子中小學校（五）獎勵小學敎員（丙）關於職業敎育者（一）改各縣乙種學校爲職業學校（二）各小學校内注重職業科目（三）就各專門師範内養成職業師資（四）提倡移墾（五）設法與工徒以就學之機會（丁）關於高等敎育者（一）提倡講學（二）規畫設立山東大學（三）就四道首縣設立市民大學（四）整頓現有各專校（戊）關於社會敎育者（一）利用機會廻演講（二）仿照廣告形式輸入常識（三）厲行勸導男子剪髮禁止女子纏足（己）關於留學事項者（一）由本省自定留學名額（二）設法准許轉國（三）擴充留日學生額數 
[靑島之敎育] [  不二]  
　　靑島之有敎育以一八九八年德人設立之民立德國學校爲嚆矢閲四年改稱總督府立中學校附設高等女子及小學兩部至一九○九年創設德華大學分法醫農工四科規模大備學者多至四百餘一時稱盛此外專爲華人設立之敎育機關則有職工學校一所公立小學校二十六所小學課程分修身經學國文算學歷史地理格致德文八門修業期限五年其表面固與我國自辦之小學校相似夷考其實則我國京城爲柏林·皇帝爲維廉第二·等種種迷惘兒童腦筋之語敎科書中恒習見之蓋其宗旨本爲一種殖民地之敎育早視我純潔無瑕之兒童爲彼邦將來之順民 
　　日本視靑島爲利藪垂涎已久佔領後商賈之來歸者半年之間數即逾萬學齡兒童隨之而增民國四年即於市内及李村設立敎育日童之小學校其後高等女學校中學校中國語學校等亦次第設立至民國七年已有小學校十一所規模宏大之高等女學校中學校各一所中國語學校四所其私人設立之幼稚園保育會靑島學院等尙不與焉其對於中國兒童之敎育則除恢復徳人原有之二十六校外並擇地添設至三十七校统稱公學堂分歸靑島李村及鐵路沿線三區管理之其課程分修身國文日語地理歷史算術理科體操圖畫手工商業農業等十二門女生則加課刺綉三十七公學共有敎員一百四十餘人學生三千餘常年經費約五萬元此外日語學校五所係爲敎授中國人日語而設槪爲夜校並無設備亦不收費 
　　此外歐美人所經營之敎育機關則有瑞西同善敎會設立之禮賢書院美國長老會所設立之明德中學柏林敎會附設之愛道院天主敎會設立之天主敎女學校及美人設立之靑島大學預備校至我國人出資自辦之學校僅民國九年江浙皖贛四省同鄉會所創設之三江旅島私立高等小學校一所而已 
　　膠澳全區人口據九年度統計我國人二十一萬一千六百零三人學齡兒童二萬八百九十一就學者六千七百四十八僅居全數三之一年來人口日益增而校數自民國八年以來未嘗有所增其失學兒童之比例當必不止此小學校之有待於擴充添設也明甚靑島收回以後敎育之事督辦署之學科司之日本遺留之三十七公學雖仍其舊而一月份經費遲之又久僅發六成各校爲經濟所困限制學額市内各小學均有人满之患後至者竟拒而不納焉至女子敎育中學敎育社會敎育等局中人謂嘗有所計劃以費絀不果行近聞有籌設中等農業學校之説主其事者爲農林事務所所長凌道揚氏李村農事試騐塲原爲德華大學農科實習之所利用之以設農業學校經濟效用兩得其宜此外劉氏私立之靑島中學校尙在籌備時期日本擬設之商科大學至今僅見籌備處之本標而已聞其初意原爲籍此保留旭兵營十四萬坪之土地未必有設立商科大學之决心是否如此請觀其後 
[川北戰事之經過]  
　　新四川通信社消息鄧陳各師自圍攻省門不克陳師大部即行退駐新都一带鄧師大部退駐廣漢新繁一带二十二師唐廷牧殘部退駐金堂等地一面派人游説十師師長劉春藩二十一師師長田頌堯川北清鄉司令彭遠耀等仍謀反攻彭遠耀自由新漢退駐什邡待命以鄧陳等北退意在勾結劉存厚擾亂川局特電邀劉春藩在德陽會議密謀防範之方成都方面聯軍雲集軍事當局鑒於鄧陳等之悔罪非誠亦主繼續攻擊二月二十八日拂曉以陳部襲擊駐鳳凰山之省軍聯軍即實行總攻擊先攻新都由六師十二旅旅長余順筠擔任正面火綫余旅以二十三團爲前衛二十四團爲本隊向目的方前進陳軍約有三團之衆憑皮條河班竹園二江沱泥巴沱塔水橋二綫强力抵抗經余旅攻擊陳軍不支始紛紛退却是日午後一時聯軍遂將新都縣城完全攻下聯軍入城時檢獲鄧陳等反攻之計畫一紙該計畫係分四路反攻省城以鄧之一部由新繁進兵一部由二台子進兵陳之全部由天𢌞鎭進兵唐部由龍潭寺進兵總指揮賴心輝於入新都後立飭聯軍各部分向金堂廣漢兩方面跟蹤追擊向廣漢出發之部隊在距新都二十里之唐家寺即與鄧陳反攻之隊相遇鏖戰甚久於三月一日始由六師余旅川北邊防軍李旅將廣漢縣城佔領金堂方面聯軍與唐部在距金堂約七十里之白菓塲激戰後同日藍王各旅亦將金堂佔領其餘川北邊防軍各團及何張各旅仍復跟蹤追擊甘團由小漢鎭夜襲德陽由正道將鄧陳警戒衝破跟追入城鄧陳各部紛向羅江中江兩方退却三日聯軍佔領羅江縣城鄧陳初向綿陽退却以距綿陽六十里之金山舖高地爲十師及川北清鄉司令所部截擊始改道退駐中江四日二十一師之一部曁鄧陳唐之一部反攻德陽意在使圍攻中江之聯軍與駐羅江廣漢之聯軍失聯絡當爲聯軍擊退於是聯軍始變更作戰計畫分三路圍攻中江并由川軍總司令劉成勳命令五師師長何光烈將其部隊集中太和鎭以控制潼川遂寗之田部連日戰爭甚爲激烈鄧陳田唐各部除死守中江縣城并一面反攻德陽但均未得手云 
[川人對於陳軍内向之疑懼]  
　　川省當各軍混戰之際陳遐齡異軍突起頗惹各方注意蓋恐其援鄧陳也惟陳氏則稱此次入關係索欠餉陳氏本人現由鑪關入雅安更派其一大縱隊已逹卭崍境界惟因川戰發生不入卭城以避嫌疑日以電報向川省當局索餉最少須六十萬劉成勛已解六萬與之尙在催索劉現派與陳接近之前任三師師長孫兆鸞氏到雅疏通并附有他項使命即勸陳切勿加入戰團未知其將來趨向何如耳 
　　陳氏在雅出兵時曾有通電省報因未便發表故未登載茲從他方面覓見節錄如下遐齡越在邊徼對於川事向未過問七年來欠餉逹八百餘萬將士饑苦可想上年七月劉總司令就職曾電謂邊餉照舊撥濟隨又推俟會議及會議告終竟將七八兩月伙餉抹煞一文未給自九月經各將領提議表决邊欵每月由自并鹽欵撥大洋四萬省城造幣廠撥銅元三萬殊又遲遲不發命令直至十二月再四催詢無詞再推始允去令自并而又以税票勒限一月過即作廢撥欵委員從中需索至爭領萬元所得不及半數幣廠之欵仍至一月四號始允日支十元至今僅撥足六萬三千釧本年邊欵經會議表决每月照劉前總司令（湘）舊案月撥八萬現已二月將終未發分文又川邊向來行使藏元自民國六年停鑄官商交困齡不得已上年由官商挪借生洋萬餘解省請改鑄藏元劉總司令明飭幣廠速鑄暗中又密飭扣延故迄今尙未發下陰曆年關士兵盼餉情切迭次急電懇撥均置不復除夕日士兵相與痛哭咸欲回川解散齡亦無詞再爲撫慰但再四思維川中執政旣不以國防爲念將士又咸思解甲不如一律解散但槍枝散失遺害地方除一面仍勉飭與藏番接近各軍暫忍一月聽候川中另派軍隊接防再行入關解散外其附近軍隊均聽其回川繳械祗求加籌川資免爲絶塞餓殍所望我總司令及袍澤諸公共念邊卒十年苦戍鑒此慘衷俯准所請師行在速特電奉聞如有不諒阻擋本軍者亦惟力是謀而已川邊鎭守使率同全邊將士叩冬印 
　　省議員辜增榮等致陳電云冬電誦悉貴軍欠餉之鉅及士兵困苦急欲回川自爲不得已之激論惟川占歷經政變時局愈難經濟恐慌已逹極點庫空如洗支付無出各軍嗷嗷時有責餉之辭固非對於貴部有所偏枯也昔平營功著屯田定遠威行絶域資糧異地不必恃國内爲餉源偉略殊勛百世景仰川邊重地領縣數十得公鎭撫有年勞心規畫軍民安輯番夷畏懷屏蔽國家西陲蓋不獨川中受賜殖民奏續吾人預備銅像鑄公久欸今川軍内部忽生事變烽燧甫熄於省門人民尙號於中野而貴軍適於此時以餉項問題有部隊之移動道路謠傳輿情疑懼將平時倚望之謂何故爲公計無論何故艱難均須設法强制一時政府稍暇自當籌維處理貴部士兵夙深愛戴以公多方諭解必能稍平其憤各返原防努力邊陲以竟前功將來國家之報酬人民之感戴其所獲價值當非區區之餉項可比也據兩電觀之陳電辭旨慘苦或係實情辜電空言慰藉不無恇懼姑並錄之以觀其後 
[湘議員之裁兵計劃] [  幹]  
　　湖南省議會議員熊世鳳對於湘省裁兵問題已擬有具體辦法昨特提出專案請即决議施行刻已將該案交付印刷分布各議員預爲研究大約三數日内即將列入議事日程提交大會此事關係重大特將該案原文錄次爲提議咨請政府遵守憲法·實行裁兵以便勵行自治事查省憲一百三十九條現有軍隊未收束以前本法第八十八條之規定暫緩施行但至依本法所定正式政府成立之日止須將軍費減至省預算案歲出二分之一吾湘憲法公布業逾一年正式政府又已成立數月而本年度經常臨時兩項軍費尚須九百一十二萬餘元幾占歲入全額三分之二按之憲法實不相符其餘内務財政敎育實業司法諸待亟於發展之行政將恃何項收入以爲推行盡利之據耶夫勵行自治必以裁兵爲第一步統一財政次之三歲童子皆習言之兵不裁則財政不能統一財政不統一則凡百庶政舉皆不能置辦矣名爲自治行將自亂省憲前途何堪設想用是擬具湖南裁兵計劃書一份計分六章重在寓兵於工與寓工於兵兩種辦法法頗簡明事亦易舉擬由本會詳回討論衷之至當咨交政府督其實施納友邦之勸告樹各省之先聲即用以俯順輿情實符憲法拙見是否有當亟應檢同計劃書提交大會警候公决裁兵計劃摘要（甲）湘軍調查章㈠各師旅鎭守使團營軍額數第一師步團五騎團一砲團一工營一第二師步團四騎團一砲團一工營一機關槍連一第一混成旅步團三砲營一第三混成旅步團三第五混成旅步團二沅陵鎭守使步旅二步團四機關槍營一湘西巡防軍統带部三支隊四省長直轄軍步團一鄂軍步團一約二營憲兵步營一現有軍額共計師部六·旅部六·混成部三·鎭守使署四·步團二十三·騎團二·砲團二·砲營一·工營二·機關槍營一·統領部一·統带部二·支隊部四（巡防軍係照防營編制）按之上列部隊徵之編制給予令則吾湘實有軍額若干應支軍實若干不難計表再兩師内含有四旅部三五兩混成旅含有衡寳兩鎭守使㈡各師旅鎭守使團營軍事機關軍餉數（月支數）軍務司署一萬六千五百六十七元五角第一師十萬零二千四百八十三元九角五分第二師十萬零四千五百二十八元九角第一混成旅六萬四千一百一十一元三角衡陽鎭使兼三混旅五萬五千六百一十六元二角五分二釐寳慶鎭使兼五混旅三萬五千三百二十一元四角二分沅陵鎭使兼九十兩旅八萬八千九百七十八元八角湘西鎭使兼衛隊兩連四千七百七十四元三角第二十二團（省長直轄軍）一萬六千四百五十二元九角湘西巡防軍四萬二千七百零零五角綏靖鎭三千三百六十五元九角鎭筆鎭一萬一千五百七十八元二角永綏協二千二百六十七元一角乾城協一千七百十元零七角保靖營二千一百五十八元八角河溪營九百六十九元五角古丈營八百七十八元一角湘西屯務處四千九百五十四元鄂軍司令一萬二千一百四十七元八角四分憲兵司令六千七百二十五元一角軍樂連二百六十二元一角陸軍醫院二千九百三十五元九角陸軍測量局四百七十三元六角陸軍監獄署三百七十四元五角軍械庫五百四十二元一角裝具庫三百五十二元三角公輪事務所一千四百一十一元皮革廠及兵工廠二百零一元烈士祠一百六十八元共計月支五十九萬三千九百二十二元三角四分二釐此外講武堂七千四百四十三元一角遺族學校三百元雖由軍務司咨列敎育司預算數内實際仍由軍務司支領又被服裝具修繕卹賞等項臨時費用年約二百餘萬元尙未列入（説明）查政府改定十年度槪算書經常費年計六百八十八萬三千五百三十九元六角零九釐臨時費年計一百五十四萬二千三百二十元至今軍額迭减業經裁去混成旅部五鐵路警備隊一總司令部一而經常費尙年需七百一十二萬七千零六十八元一角零四釐臨時費尙年需二百餘萬元軍額減少而軍費加多軍政當局似應特别注意（未完） 
[施洋案之武漢律師公會電]  
　　各法團各報館均鑒律師施洋此次是否犯罪應否處刑本不應歸陸軍審判處審判管轄錯悞姑不具論即就鄂陸軍審判處布告内認定施洋有迭次煽惑罷工情形已不能援刑律第二百二十一條第一項處斷即援此項律文處斷其罪亦不至於死查刑律第二百二十一條謂以文書圖畫演説或他法公然煽惑他人犯罪者從左列處斷左列第一項其罪之最重爲死刑或無期徒刑者處三等至五等有期徒刑或三百元以下三十元以上罪金按是項律文殆謂被煽惑者所犯最重之罪爲死刑或無期徒刑則煽惑之八處三等至五等有期徒刑或三百元以下三十元以上之罰金而已此次工人同盟罷工所犯之罪依刑律第二百二十四條（從事同一義務之人同盟罷工者首謀處四等以下有期徒刑拘役或三百元以下罰金）之規定刑等甚輕縱謂施洋有煽惑之行爲亦祇能援刑律第二百二十一條第二項處斷（第二項謂其最重要之罪爲有期徒刑者處五等有期徒刑拘役或一百元以下罰金）始與律文不相抵觸即援同條第一項處斷如原布告所認定施洋有迭次煽惑犯罪之事實最重亦不過處三等有期徒刑而已乃竟予以槍斃鄂陸軍審判處之誤解法律草菅人命實屬不可思議事前敝會曾依據法律函逹當道意謂施洋在法律上萬不致有生命危險而事顧有大謬不然者豈鄂陸軍審判處眞不解法律耶抑故意殺人以媚人耶於最明晰之律文如謂不解則係荒謬殺人於最輕微之罪犯故擬極刑則係昩良殺人如值法制修明時代鄂陸軍審判處萬不能不負殺人之責惟時局俶擾國紀凌夷非口舌所能爭非法律所能制斯世惟有强權論列固難生效同人責以大義縅默義所不容特此布逹伏乞主張公道以申正義於天下則不勝盼禱之至夏口武昌律師公會┐附陸軍審判處布告如左┘案奉督軍令查漢黃鎭守使漢口警察廳武漢稽查處會呈拿獲迭次煽惑工人罷工犯施洋一名到處當經本處訊明該 
 
 

Page 11

 
 
第一萬七千九百九十號;中華民國十二年 西曆一千九百二十三年三月二十九號
星期四 * * 
犯施洋供認迭次參加工團公然演説主使煽惑罷工等情不諱據此茲經呈奉督軍命令施洋一名旣經迭次公然演説煽惑工人罷工供認不諱自應從嚴盡法懲辦庶足以維秩序而遏亂萌該犯施洋一名准即按照刑律第十六章妨害秩序罪二百二十一條第一項從重處以極刑以昭炯戒而儆效尤仰即遵照執行等因奉此除將該犯施洋一名遵令提案宣布罪狀當場騐明正身於本月十五日（按即夏曆三十日）上午七時綁交衛隊連押赴行刑塲執行槍决外合亟布告仰軍民人等一體知悉 
[吳佩孚對閩粤用兵之腹案]  
　　大陸報二十五日南昌通訊云自閩粤督理令發表以後吳佩孚益復積極籌備以期征服兩省實現武力統一計劃於是孫傳芳沈鴻英之行動以與時局有重大關係愈足令人注意頃此間某鉅公語以吳氏攻取閩粤計劃某鉅公之言决不致虚妄者據稱孫傳芳前隊業抵延平若無意外障碍則下星期中可望進至福州聞孫氏自軍隊開拔後曾電告曹吳語氣頗抱樂觀略謂左翼已抵將樂左翼已入延平王永泉曾派員前來接洽談判情形尙稱满意諒閩省政局不難底定云云吳氏覆電指示平定全閩及進兵廣東方略第一步先於福建聯絡臧王徐圖削其兵權第二步改編自治軍名義上撥歸政府統轄實際俟佈置妥貼後好勒令繳械遣散如有抵抗照懲治盜匪例處置第三步由沈鴻英聯合陳炯明進攻許崇智李烈鈞之護法軍並駐重兵於漳厦泉州等處以爲後援如是就消極方面言則足以抑遏孫中山之活動就積極方面言取廣州如反掌第四步乃對付浙江蓋吳氏亟欲阻止盧永祥孫中山之協作擬駐精兵一旅於閩浙贛交界之處俾盧氏不敢出兵援孫至海軍方面即令杜錫珪設法協助陸軍務期實現洛吳之野心云 
[贛敎廳長問題又在醞釀]  
　　贛敎育廳長問題遷延六閲月之久未能解决最後由實業廳長盧建侯警務處長阎恩榮等出而調停梅士煥辭去代理朱念祖則請病假四月而委第二科代拆代行及朱赴京後該議即行變更改朱辭職而以梅爲請假當由當道另電保李金藻胡家鳳胡薰曾楨等四人繼敎長任適朱氏奉令調查日本敎育事宜朱恐外間誤會乃函省聲明未辭敎廳長職而敎育部亦根據此層電復當道於是省城梅派人物乃暗中大爲活動查省區十三小學校皆與梅派一氣者特開秘密會議將發表對於敎育廳長問題意見而注重於敎育事業不可一日主持無人第二步則聯名呈請省當道速令梅士煥銷假視事其意蓋以梅士煥前請病假兩月現將届满期應即銷假視事以免敎育停頓嗣以先發表宣言於事實上大有妨碍乃先具一呈文於省當道復向省立中等以上學校運動請其響應但中校校長雖私人與梅氏交情甚篤然以關係重大不敢輕易附和就中僅女子職業校長葉先堪及公醫校長何煥奎則允與各小校一致行動敎育廳職員（除省視學）亦頗表同情願歡迎梅氏復職而反對梅氏派亦在力謀抵制然勢力上恐非梅派之敵贛學界從此又多事矣 
[蕪湖近訊]  
　　皖南鎭守使一缺皖人疊電政府撤消乃皖軍第二旅長李傳業派該旅參謀長黃臚初赴京活動現任命已見皖南人民昨得京電異常惶恐因該旅軍隊風紀不良前駐阜陽之倪金鏞一團勾匪擾亂前車可鑒倪團已在通緝李旅竟因而升官各界要人特於二十六日開會聯名電京請政府收回成命撤消斯缺否則祗得聯合二十三縣人民作最後對待 
　　蕪湖各界因對日外交二十六日舉行大游行後蕪關監督兼交涉員馬振憲當日即致電外交部云本日蕪埠各界對於中日二十一條欵及旅大收回兩問題舉行大游行約計二千餘人羣情異常憤激當推代表十餘人來署聲述二十一條未經國會議决萬難成立旅大租期已满當然收回乃日廷抗不覆行蔑視我國權侵據我領土不得不羣起力爭全國一致之行動蕪埠人士萬衆一心堅持到底該游行隊極守秩序請代電力爭等情當飭警廳妥爲照料外理合電呈鑒核 
　　皖省財政枯竭其最大原因則在各經征正雜等税機關延不解欵新財政廳長何炳麟日前特呈請省長請示辦法刻呂調元已通令各釐局大致謂釐金收入比較爲重凡報解不及九成以上者立予撤退以三個月爲一考成之期屆時嚴加考核 
　　蕪湖各界爲警廳實行財政公開組織工巡捐局公推潘伯和晋省向省長財廳交涉要求省欵補助蕪警之費須按月撥交以便着手整頓並推陳西甫往滬調查南市閘北工巡捐局章程參酌辦理 
[浙省改革吏治之動機]  
　　浙江省議會議員毛翬等十九人昨提出縣知事統捐局長參用本省人員建議案云吾浙人渴望自治久矣溯自項城稱帝規復官吏廻避本省之弊制茲浙長齊耀珊奉行最力凡屬薦任職官浙人被擯無遺因之吏治日偷歲收日絀乖氣致戾民怨沸騰浙人之稍具遠識者於是羣起提倡聯省主張省憲以冀根本之解决顧此區區廻避惡例尙不能革除遑論省憲觀於去年金華等縣省憲審查長選舉之困難益知革除此次惡例實爲省憲之先决問題眞有刻不容緩者也且特任簡任及司法推檢各職官未嘗以廻避本省聞獨於行政之薦任職官一惟分發人員是限此種自相矛盾之命令詎復有遵行之必要况查山東山西安徽河南湖北等省並未脱離中央而縣知事統捐局長等職官無不參用本省人員或十之三四或十之五六不過均係代理名義有此先例吾浙似應亟起仿行旣免楚材晋用之誚以符浙人治浙之名基此理由擬咨請省長自民國十二年爲始凡本省各縣知事及統捐局長須參用本省人員庶吏治可以刷新人民蒙其福利是否有當候大會公决 
[杭總商會歡迎美觀光團]  
　　美絲業觀光團男女三十餘人二十七日夜車抵杭宿車上二十八日晨杭總商會會長及絲綢業領袖均至城站歡迎並備包車請全團登車先赴緯成公司參觀一週十一時全團蒞杭總商會由金王兩會長及各會董迎入議廳欵以茗點請胡新甫君擔任通譯宣讀頌詞全團拍手柯斯密君（美絲業公會會長）起立致答詞表示謝忱盡歡散席該團分組參觀市政有往慶餘堂藥舖者有往舒蓮記扇莊者有在商會休息者至十二時半全團共赴綢業觀成堂歡迎會並在該堂午餐討論蠶桑絲綢問題甚爲詳盡歡讌畢時已二時許乃道謝登車至拱辰橋乘輪逕往南潯云 
[杭州快信]  
　　收回旅大及二十一條問題杭總商會於前日開會董會議决議提倡國貨不用日貨一致贊同其進行方法俟續會表决昨又會議决刋發傳單各業一律停辦日貨實行經濟絶交並决先發大字長條普遍實貼其文爲┐收回旅大主權否認二十一條商界一致堅持日貨公决停進┘　 
　　賄賣參選案公民大會除赴檢廳催訴外昨又假敎育會開會籌議對付辦法今（二十八）日杭地檢廳復飭傳關係人李開福等下午開庭預審 
　　張省長今午前十時謁晤盧督辦並召警務夏處長高等審檢陳陶兩廳長等密商要公至一時之久始各興辭返署 
　　師校慘劇案地檢廳今日又出拘票五六張姓氏未便宣布 
　　北京浙江公會於本會附設之自治討論會創立財政審查股調查浙省財政注重預算以收支適合爲原則昨函浙各法團徵集意見 
　　前温嶺知事狄紹靑辦米舞弊案今日下午一時許杭地審廳開庭預審惟前任知事方琳未到已决移付公判　　冒充兵士搶取義源金舖金鐲之宋金如（即宋少明）衛戍司令部原判徒刑盧督辦核其情罪重大前日已改判死刑即午在陸軍堅獄執行槍斃 
[南京快信]  
　　各團體加入國民外交大會後連日繼續會議如日人對二次駁牒再行拒絶决以國民外交精神謀相當對付 
　　兩長以對日外交民氣激昂特電府院請尊重民意據理力爭 
　　寗蘇鎭丹常錫各錢業公會推舉代表華叔琴汪嘉甫於今日晋謁齊督請據情電逹交通部收回滬寗路運洋加價成命 
　　正社議員集各屬代表到省會議聞並不舉行開會方式由王景常陳人厚吳輔勳劉文輅等提出對於臨時會應付方略徵集同意接洽地點在下關故滬寗路線之議員多半隨到隨去 
　　韓省長因各方空氣不佳昨派蔡培赴京疏解 
　　駐寗各國領事准北京公使團來電嚴禁各國僑商私售武器與中國各省藉免延長内爭並將應禁私售武器規定範圍如下（一）槍枝砲位及子彈（二）艦艇及魚雷（三）爆裂彈及電管（四）供軍事使用之飛行機（五）供軍事使用之鐵甲汽車（六）製彈機器及製槍砲機器（七）工兵使用之鍬鏟（八）供防禦工程之器具（九）供軍事使用之服裝 
　　洛吳昨派周詩來謁齊督接洽閩粤軍事皖馬派徐嶽雲來謁齊督接洽皖省軍事 
　　張其鍠准今日隨丁槐由京抵寗齊督派副官曾章林赴江干迎迓 
　　無錫紡織聯合會呈省廳請援天津成案限制二十年内不准添設紗廠經廳核議改爲十年已由省長咨部備案 
　　省公署昨准敎育部通咨以近來留日官費生多請求以原有官學轉學歡美應查照向章嚴禁以防見異思遷之弊 
　　學生聯合會昨接會長楊嘉猷由滬來函報告全國學生會封閉情形 
　　孫傳芳代表王金鈺昨由浙回今晨轉車北上 
　　下關商界呈兩長保雲書爲商埠坐辦 
　　新任鳳陽關監督汪彭年昨抵寗謁齊督今晨赴皖謁馬呂後即折赴新任聞已預定四月一日接事 
地方通信 
[松江]  
　　王司令禁賭文告松江防守司令王鋭頃發出第六號佈告云案照抽頭聚賭有干例禁戒嚴期内尤碍治安本司令近來迭據稽查處報告本城附近時有土棍聚集招賭情事惟西門外錢涇橋附近地方尤甚每夜聚集千餘人開塲賭博門庭若市查現在松防尙未解嚴各該處竟敢藐視公令召集大衆聚賭抽頭夜聚明散跡近匪類是不惟地方禁令所不容而於公安尤大有妨碍本司令負有地方治安重責若不嚴行查究殊不足以靖地方除函松江縣公署嚴飭法警會同陸軍稽查處隨時查拿外爲此布告仰軍民人等一體知悉倘再有不法之徒仍敢以身嘗試定照戒嚴條例從重懲辦本司令言出法隨决不姑寛勿謂言之不預也（下略）至縣署方面亦已出有同樣告示矣 
　　葉榭開浚呂涇港南鄉呂涇港自葉榭南十五圖起至張澤袁二十五圖河身共長四百三十餘丈近因年久不浚日見淤塞現由該處莊董金作礪等决議開浚惟浚河經費向章係由受益田畝業主派洋七争佃户按所種多寡出力興挑稱爲業食佃力預算築壩戽水一切經費收支相當毌須另籌補助茲已擇期開工并由該董等呈請縣署出示佈告矣 
[蘇州]  
　　電話局查察路線蘇州電話局局長柏森近查得各街衢所裝路線經風雨侵損間有朽爛以致用户通話時每多障碍故特分派職員多人各率工匠携带電線工具分赴城内外查察路線有無朽爛如有發見立即去舊更新以利話政 
　　蠶校歡迎美絲團省立女子蠶業學校校長鄭辟疆前日接到江浙皖絲繭總公所函以美國絲商戈爾史密氏男女十三人來華考察絲繭現已由滬分赴杭州湖州定於本月二十九日由南灣潯至無錫三十日由錫趁車至滸關參觀貴蠶業校及育蠶試騐塲等爲特先期知照云云鄭校長昨已籌備招待事宜並去電歡迎矣 
　　蘇城天花流行城北桃花塢阊門上下塘大街一带邇來兒痘痧盛行傳染迅速惟不甚兇險故醫生施種牛痘成續頗佳云 
[常州]  
　　商會改選未成武進縣商會於二十七日改選會董縣署派四科主任陳文化爲監察上午九時起投票至十二時許約投入八十餘票嗣有會員張瑞芝入内投票因其曾登報聲明本年脱離同興永經理其他會員有謂其無投票資格者另有一部分會員則謂張君旣接到通知書且會員錄上有其姓名應許其投票爭執多時迄無解决方法而徐果人錢琳叔江上逹錢曉昇于瑾懐等又以到會投票時間發生爭執不復投票監察陳文化遂將票匭封存以便携縣並宣布張瑞芝投票問題待解釋後再行决定嗣又有會員數人將匭封揭開擢取選票數紙而去後由陳文化將票匭携縣而散 
[鎭江]  
　　瓜洲商會成立　瓜洲鎭商務繁盛距縣城四十餘里照章應設商會現已由縣呈請實業廰轉呈農商部准予設立矣 
　　廰令税所解欵　嚴財政廳長通令丹徒瓜泗荷花池各税所飭將應解三月份税欵即日解交省庫以濟急需聞各所長均已奉令遵照矣 
[揚州]  
　　食商投標辦法　江天食商經淮運使擬具投標辦法呈請鹽署察核現運使已奉到回文特會同稽核分所布告商人遵照計㈠標匭設運使大堂㈠標期四月五日至十日㈠承辦期間三年㈠認數江都每年九萬四千四百石天長二萬四千八百石高郵六萬三千二百二十石寳應三萬三千六百石儀徵一萬七千三十三十石 
　　勘估八中校材　省立第八中新校舍尙未建築其校址係就舊揚州府署改建除拆卸外餘存材料甚夥經校長葉貽穀將估定價格及新校布置計畫呈請省署察核並請派員履勘韓省長已委盧壽試蒞揚勘估矣 
[清江]  
　　縣署咨提巨匪　淮陰五市王家圩團總王昭鳳等家去夏五月間被股匪王華山王維舉即王小羊子等多人招架焚殺迭經朱玉峯知事密飭警隊緝拿未獲茲悉該匪王維舉已在泗陽境内爲該縣團總朱在芹盤獲解送泗陽縣署昨王昭鳳等具呈淮陰縣署請予備文咨提歸案訊辦朱知事以案關重大刻已准如所請飭警往提矣 
[南通]  
　　各界集合大游行　通邑敎育紳商等界爲力爭二十一條曁旅大問題本擬於二十六日作示威運動惟因籌備接洽等事倉卒未能辦妥爰由學生會商同敎育農商及中等學生聯合會於二十六日用五團體名義通電力爭二十七日上午八時集合游行在東公園整隊出發其次序（一）女師附小（二）女師範（三）代師附小（四）城北高等（五）私立補習校（六）醫學專門（七）紡織專門代表（八）甲種商校（九大學農科（十）女工傳習所（十一）第七中學（十二）代用師範（十三）英化職業（十四）各界代表共計四千餘人由馬路向西繞道孩兒巷入西門出東門至望江樓折回過平政橋出南門至原集合地而散是日列隊嚴整由各團童子軍分段照料秩序甚佳沿途並散發各種傳單街巷間貼有激發愛國心等類文字一切布置均稱周到云 
[嘉興]  
　　議决議員辭職　嘉興縣議會二十七日開會議員出席者十六人新塍區議員李兆棠請求辭職案由沈主席付議經衆討論良久僉云李議員身處困境神經錯亂斷不能出席議會公决是案成立遺缺經會查明當由該區候補議員第一名嚴培德補充現由會備文送縣請發證書通知嚴議員出席矣 
　　新知事接事日期　新任知事李壽茲現已到禾據政界傳出消息李定二十九日接篆汪瑩已將行李遷出整備交卸連日各團體及地方紳耆爲汪前知事公餞甚爲忙碌云 
[湖州]  
　　美觀光團來湖消息　此次美國絲業觀光團抵滬後即經有人到湖向商會接洽謂全團不日來湖參觀絲織各廠届時應請派員妥爲招待以敦睦誼嗣由上海生絲檢查所包君在潯來函通知以該團預配分赴各地參觀日期頗爲侷促故吳興之行准作罷論今得綢商方面消息云觀光團又有定於二十九日由杭到湖之説因此商會又在預備招待各辦法俾免臨時侷促並預約各廠公宴以盡地主之誼而資聯絡 
[寧波]  
　　請緝刦掠香客之盜匪　普陀山修志事務所主任泥牛電浙省長云浙江張省長鈞鑒竊普陀伴山庵之杭州男女香客多人緣於陰歷正月二十五日自僱帆船到山進香旋假該庵爲旅所於二月初二日仍登原船回去駛至沈家門鎭因感風水不順遂以停泊兩晝夜及至初四日午後三時許風少殺浪漸平乃令船户沈華根等皷棹前進又經定海及鎭海兩縣交界之金塘山雙礁地方時適傍晚突遭盜匪二十餘人分乘兩小吊船由上流揚帆而至均以手槍馬刀等凶器出而示威喝令舟子停泊即將男女香客多人及船户沈華根等之皮棉衣服以及金銀飾物食糧等件盡爲飽刦而去計數價值約有三千元之巨竊思該盜等如此橫行不法不但普陀香火蒙其影響即地方爲其擾害益令行旅裹足不前爲此電請休乞迅檄該管地方水陸長官一體嚴緝是案盜匪務獲到案依律處治以儆凶惡而安良善則地方幸甚人民幸甚實綛公誼無任感叩之至普陀山修志事務所主任泥牛叩有 
[營口]  
　　遼河全部解凍　遼河自去冬封凍異常堅固至今春天氣日暖河冰已漸薄弱二十一日夜河氷已化解大半翌晨河路已完全開通招商局公平輪船已抵海口停駛因河内冰排太多恐被撞壞日内氷排減少即可抵港尙有其他輪船均於數日内陸續進口云 
[北京]  
　　中國地學會對日外交有電　上海申報館轉全國父老兄弟均鑒萬急旅大天險西蔽首都東障朝日南航海洋北逹满俄形勢交通皆極便要現屆期满更應收回至二十一條未經國會通過根本未能成立事關國權懇一致實協爭中國地學會同人有 
 
 

Page 12

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 13

 
 
第一萬七千九百九十號;中華民國十二年 西曆一千九百二十三年三月二十九號
星期四 * *本埠新聞 
[中英合辦紡織染學校之創議]  
　　英商祥興洋行爲討論中英合辦紡織染學校事特於昨晚七時假座黃浦灘漢口路口聯華總會設宴邀請本埠中外紡廠及經售英國紡織機器洋行之經理等到者共四十餘人華人方面如聶雲臺·穆藕初·董康·榮宗錦·顧子槃·聶潞生·劉柏生·趙翰藻·及常州大綸紗廠經理劉某等西人方面如駐滬英國領事巴敦Ｓ·Ｂarton·工部局總董薩姆斯H·G·Simms·祥興洋行總理馬賽爾Ｃ·Ｍarshll·怡和紗廠總理凱福脱Ｊ·Ｋerfoot·安利洋行代表白咸斯Ａ·Ｆ·ＢUYERS·祥興洋行英國代表潘麥Ｊ·Ｌ·Ｊ·Ｂrett等至八時始各入座餐後先由主席馬賽爾君起立演説（辭見後）此後又有派墨·聶雲臺·穆藕初·薩姆斯·巴敦·凱福脱等相繼演説（辭亦附下） 
　　祥興總經理演説謂二十世爲效率高漲之世吾人對於一藝一業當澈底研究而熟習之方足以應需求而收大功又須具直前猛晋之精神而后可不落人後欲研究熟習一藝一業須培植人材欲貫澈直前猛晋之精神須急起以謀之中國已進於工業競賽塲而棉織業現爲其最大之工業而紡織染專門學校尙付缺如實爲遺憾駐華中英人士之業於此者有鑑於此願組織一紡織染學校專行造就棉織業所需人材該校學理實習當並重今與此業有關係之中英人士已組有籌備此校之委員會中國中西紡織界對於此舉深表同情該校將收兩種學生㈠中學畢業而有志於學習紡織業之學理·技術·及新式棉織廠管理法者將來紗廠之管理員將仰給此輩靑年㈡在廠服務人員稍嫻技術而願抽餘暇習機械運用之道及製造原理者該校主設課程爲紡織洗染印花等術辦理此校當雇多數有經騐之敎授及工程師備大宗機械及欵資英國紡織機製造公會已允許以需要之紡紗機相贈而織機製造家亦慨然允許贈送織機·漂白機·染機·印花機·及種種需要之機械此外未曾接洽而願繼紡織機製造公會後者定大有人在該校機械上之設備當不憂缺乏也該校課尙在籌訂中除上述各項外當設算術·機械·圖畫·化學·工廠·管理傭工·衛生諸要科至於經費擬仰給於英國方面退還之庚子賠欵惟目前大局未定百業疲敝之際此事現實尙須有待爲急切進行計在華中英各廠可暫時擔任幾個學生之學費且亦足以表示彼等對於此舉眞切之贊助心也上所述者祇爲籌辦此校之大略計劃定當爲在座諸君所贊許而促成之者也籌設此校之主旨爲培植中國紡織界所需之有用人材無此有效率有經騐而嫻於學術之人材中國不能盡量發展此業可斷言者也怡和紗廠總經理凱福脱氏今晚亦與此宴凱君一九一九年曾向中國紗廠聯合會諸君提議此事請彼等注意此項技術敎育今晚當與諸君有澈底之討論也敝行倫敦代表潘麥君對於此舉亦極熱心在英鼓吹不遺餘力渠亦將演述詳陳在滬籌設此校之計劃諸君聆之當表同情也今晚之會舉行於倉卒之間故許多與此業有關係之名人因有預約不克駕臨然鄙人先後接到來函謂對於此事極端贊成云 
（未完） 
[總商會第七次常會期]  
　　本月三十一日 
　　本埠總商會會董常會每兩星期開一次遇有特别要事則開臨時會所有本年度常會日期表已誌本報茲悉本月三十一日下午五時該會舉行第七次常會除討論案外並推舉對日外交市民大會代表三人以備出席市民大會討論簡章云 
[總商會委員會常會紀]  
　　昨日午後十二時三十分總商會開討論裁兵·制憲·理財·委員會常會所議事項如下㈠報告接李煜堂君由廣州來函略謂月前回粤代表聯絡省港商會籌備協助裁兵事宜早經接洽均極贊成三月十八日廣州總商會開會集議各團體到者甚爲踴躍人數之多爲歷來開會所未有可見裁兵一事人心無不贊同現决議組織廣東裁兵協會籌備進行應請積極提倡彼此互助以冀早逹全國裁兵目的云云並將粤報所登開會情形暨各界演説辭宣讀一邊均　李君此行由港　省收效極爲圓满主張即行函致李君及廣州總商會各團體表示謝忱㈡提議本會前於二月宥日電請政府將民國成立以來所借内外各債收支確數限期於陽曆四月三十日以前列表公布實行財政公開現在爲期已近應再去電催促務須於四月内見諸實行僉以此案關係重要主張速擬電稿送電局拍發均通過 
[總商會對於商會法之一意見]  
　　會董自行退職問題 
　　本埠總商會昨致農商部電云農商部鈞鑒現行商會法第二十八條内開左列各欵事件須有會員三分之二以上到會得到會者三分二以上同意方得决議等語而職員之退職即爲左列各欵事件之一查商法第八條職員二字本包含正副會長及會董是會董辭退職務時依法須交會員議决揣當日立法意旨自因會董係由會員選出則退職時自應先得會員之許可惟會董名額依法少至三十人多至六十人一歲之中因不得已事故而自行辭退職務者時有發生會員大會年祇一次揣量歷來經過情形旣不易屢次召集即召集亦不易足三分之二法定人數如果逕行許其辭職則此時會長與全體會董皆自蹈違法之嫌如以必待會員議决爲辭則凡自行辭退職務者必其均有迫不得已事故亦萬不能日久不决强以所難致自蹈於不近人情之舉故依本會經騐此條於事實上萬難履行擬請酌加修正於會法第二十八條第二欵職員之退職除名及停止被選舉權文下加入數語┐但會董因不得已事故自請退職者得由職員會代行議决┘蓋除名及停止被選舉權以及因曠棄職務而議决令其退職者情節均較重大會董係由會員選出此項監督處分之權自應屬之會員又會長因不得已事故而自請退職者因有中途補選關係其議决權自應屬之會員故本會以爲現行商會法第二十八條第一欵之職員退職其議决辦法應行變通者祇以會董因事自請辭職時爲限至祈鈞部鑒核立行發交法規委員會審議修正上海總商會叩宥 
[各公團對日運動之續訊]  
　　日昨各團體對日運動續誌如下 
　　各路商總聯會　上海各路商界總聯合會昨日爲進行第二步抵制辦法特致函本埠日領事船津請其轉呈日政府從速諒解將約撤廢原文云┐謹啓者敝國全國國民不幸因否認二十一條之故激起對貴國示威運動之事殊極歉仄茲敬誠懇致書於貴總領事曰貴國單方所提出强迫簽訂之二十一條約敝國上下實無一人願承認之即質之世界萬國當此和平時代當亦無一國能同意於此種不顧公理之條約敝國爲保護自國之利權計固不能不上下一致全力反對然爲維持世界和平之公理計尤不忍不以死力抵抗敝國之政局現時雖暫不靖然敝國之民氣方强設貴國始終堅持則敝國國民爲自衛計惟有實行經濟絶交槍砲雖厲處此萬國和平之世界實已失其效能中日貿易素繁一旦經濟斷絶當此商戰劇烈之時代與貴國不無影響其猛烈或將超軍器而過之貴總領事駐滬有年見聞較確觀乎敝國市民示威運動之激昂當能信斯言之非虚務乞貴總領事以邦交爲重以和平爲懷將敝國二十五日之示威情形詳呈貴國政府并伏義立言請貴國政府立即撤廢二十一條恢復兩國人民之鄉誼則豈特敝國人民之幸實亦東亞和平之福也附呈示威運動之報紙紀錄一紙併希鑒察爲幸┘ 
　　滬北五區商聯會　滬北五區商業聯合會昨晚繼開會議决定議案六件（一）此次收回旅大及取消二十一條事前曾電政府力爭現尙無何種切實表現應請各界一致督促（二）本會境内住居日人甚多宜將市民大會議决經濟斷絶案辦法通告各糧食店·各葷素菜攤販·各擁有房産之資本家告本會境内同胞從此不再買賣劣貨（四）所有粘貼之取消二十一條收回旅大等字條現各店家報告近兩晚已被人刮去多半是否日人所爲不得而知應請重行發貼一節足見本會會員熱心愛國應再發千張粘貼各處并另製一種足以警醒感動愛國心之圖畫字句標貼各緊要處所使其目視心感（五）本會義務學校學生應敎以一種取消收回抵制劣貨之淺俗山歌藉以傳播此事請楊化萍負責進行云 
　　閘北五路商聯會　閘北五路商界聯合會自加入國民對日外交大會及市民大會後迭經開會討論表示主張昨該會評議部議决定於今日下午再行召集全體會員討論實行經濟絶交之入手辦法特發出通告云┐逕啓者本會自上次議决對日外交問題與各團體取一致行動經濟絶交但此事萬不能徒託空言亟應坐言立行爰於本星期四下午一時開會討論實行經濟絶交之入手辦法務希執事准時到會指敎一切以候進行不勝盼禱之至┘ 
[何豐林報告游行狀况之原電]  
　　北京國務院鈞鑒自收回旅大廢止二十一條問題發生後滬上輿情頗爲激昂近日迭據報告各界對於此事已密議多次將有遊行示威之舉並檢獲言詞激烈之傳單多種經派員分投疏導告以此次交涉自有中央主持凡我國民應守緘默熊度切不可逾越軌範行動各界穩健分子均頗以爲然惟仍有人暗中搆煽擬乘此時鼓動風潮正注意防範間忽接報告本月下午二時各團體在滬軍營地方集合開會等情當即立派軍警前往彈壓相機制止斯時各團體陸續前赴該處集合愈聚愈多約計有七八千人之譜軍警因其人數衆多不便强力干涉遂婉言開導勸令自散一面嚴加戒備各團體旋列隊由滬軍營出發游行經民國路至大東門始各散去沿途經軍警妥爲監視幸未滋生事端稍紓厪系除仍隨時加意查防外謹此電聞何豐林有印 
[閘北水電合併問題之省令]  
　　江蘇省長公署指令實業廳云呈悉報載各節與原議决案不符自應飭令登報更正至水電公司將來應否兼營電車事業應於合併後召集股東會議决辦理不能於未合併以前自由决定廠産估價應查照議决案第三條辦理仰即遵照此令 
　　附實業廰長原呈　呈爲議復沈鏞等籌閘北水電公司一案情形仰祈鑒核示遵事竊奉鈞署令開前據閘北水電公司主任沈鏞等呈稱前在籌備商辦水電公司時間與上寳電車公司訂立合同取得電車一部份權利原議作爲公司營業旣今改組公司爲省商合辦不敢據爲己有理合提出合同呈請立案歸入省商合辦水電公司範圍之内並祈咨部備案毋庸先給電車營業執照須待省商合組之水電公司籌備完備再行呈省咨部立案註册給照等情到署查閘北水電廠前經省議會議决改爲省商合辦假定資本四百萬元專指電燈自來水而言原有省産業經委派該所長會同上海總商會公平估計在案至電車一項不在省議會議决範圍以内今閲報載竟有以閘北水廠股份有限公司籌備處名義登報廣告且謂並非官商合辦又不待公估後即行收股復加入電車一項與公布案尤未符合合行令仰該廳長查明呈復以憑核辦此令等因奉此並附抄件到廳伏查此案前奉鈞令飭廳會同上海總商會聘請工程師公平估計會報核辦等因當經派員携函商請上海總商會將聘請工程師一層先接洽再定日期由廳長親往會同辦理並據該會函稱當經轉據該籌備處召集閘北各公團代表各發起人等會議僉以年關在邇擬待陰曆新春重開大會公决辦法等因節經廳長面陳鈞座各在案茲奉前因遵核原呈各節以及廣告所載固多不合且閲二月二十五日申新各報所載閘北水電公司籌辦大會情形亦與原定辦法略有出入查閘北水電公司應由省商合資辦理業經省議會明白議定並經鈞署公布在案乃此次公告竟有並非官商合辦之語又電車一項不在議决範圍以内究竟應否加入似亦應由省商兩方公同籌議未便遽行附會牽入聲明籌備水電電車三項並以取權利爲辭呈請備案且假定資本四百萬元省股及各縣商會曁各公團各佔三分之一原係專指電燈及自來水而言乃據報載將電車一項合併在内尤覺含混茲爲預防各界誤會起見擬函上海總商會轉逹沈商等請將閘北水電公司籌備處之稱改爲閘北水電公司商股招股處再依議决原案法定手續妥愼進行一面令行閘北水電廠將本案情形連同省議會議决各條登載滬報廣告以免各界誤會一俟廠産估定商股招足即行從事合併是否有當理合具文呈請鑒核訓示遵行再准上海總商會函據商辦閘北水電股分有限公司籌備處聲稱估價問題關係至鉅公推沈君聯芳·朱君孔嘉·爲代表以便諮詢協商祈予會同估價等情查該函所稱雖係爲求雙方妥洽起見而原議决案第三條内未經定明究竟可否准予該商等加入會估之處職廳未便擅擬並祈核示飭遵 
[商辦銀行運洋增費之電爭]  
　　本埠總商會昨致交通部電云北京交通部鈞鑒滬寗路代商辦銀行及錢莊轉運現洋向照七五折收費比照國家銀行祇收五折已屬顯分軒輊茲據本埠錢業公會函稱路局預備自四月一日起奉鈞部命令將减收二成五之制一併取消囑爲電爭等情實深駭詫現在絲茶瞬將上市内地信用制度尙未發逹客商採辦全恃現金以資運轉　　爲國　　業應從　　公益着想商辦銀行錢莊名義雖殊論其流通金融有益商業實足以補國家銀行之不逮尤無待遇獨苛之理寗·蘇錫·常·鎭江·丹陽·各埠錢莊自聞减費章程將定期取消以來人心憤激已有届時停止運現之集議深恐因上紛擾影響及於絲茶市面公家税課亦將同受重大損失應請鈞部即日電知路局取消四月一日加費新章并照上年銀行公會聯合會原呈與中交行一律對折收費以昭平允立候示復上海總商會叩勘 
　　又上海銀行公會昨亦爲此事又電交部力爭并覆寗·蘇·鎭·丹·常·錫·錢業聯合會一函茲分錄如下㈠┐致交通部電┘北京交通部鈞鑒滬寗運洋加價私家行莊負擔驟增羣情惶駭敝會經漾電瀝陳窒礙情形懇請迅電該路屆期免加一面查據前年銀行公會聯合會原呈槪從國家銀行之例一律核减等因未蒙賜覆茲據寗·蘇·鎭·丹·常·錫·等埠錢業公會函電呼籲以此案疊電無效相約自四月一日起暫停運解現洋勢甚激烈風聲所播市廛騷動竊按匯兑爲各行莊重要營業金融賴以周轉設因加費之故相率停止匯兑匪特各行莊損失不貲且將引起意外風潮擾亂市面咎將誰屬務乞查照漾電所陳迅即明示核減辦法以維金融而安市面并盼先行電覆不勝迫切待命之至上海銀行公會叩㈡┐致交通部孫次長電┘北京交通部孫次長鈞鑒現洋運費減收二成半奉令撤銷私家行莊以負擔過重礙難遵從除已由銀行錢業兩公會據情聯電大部請予免加外特再電逹左右務懇力予維持并希惠覆盛竹書孫景西秦潤卿田祈原等同叩㈢┐覆寗·蘇·鎭·丹·常·錫·錢業公會聯合會函┘逕覆者接閲台函并展讀貴會等通電宣言藉悉一切滬寗鐵路現洋運費向例國家銀行及造幣廠减半收費私家銀行錢莊减收二成五待遇不均殊感不便銀行公會聯合會前年即已呈請交部槪從國家銀行之例一律减半事逾兩載未經實行今復將减收二成五之例取消政府不恤商艱殊堪痛心敝會已於本月二十三日聯合上海錢業公會電部力爭并函請該路局屆期緩加靜候部令解决今讀貴會宣言具見關懷公益無任佩慰惟金融周轉息息相關對交部雖應合力爭挽以期逹到目的對市面仍宜持以鎭靜不可自相驚擾敝會茲又致部電力陳羣情恐慌之狀要求查照前電迅即明示核减辦法以維金融而安市面茲特抄錄前後各電函附函台覽俟得部覆再行奉告敝會同爲金融樞紐應有維持金融之責未便以要求運洋减價問題牽動市面想貴會亦表同情也云云 
[樂志華案審訊紀]  
　　虹口捕房一百二十號西探目搿勃脱·十號西探鮑爾慶·日本偵探剛島被寗波人樂志華控其與華探濫用非法酷刑傷害身體於英按察使署上星期三該署曾經開審判兩西探交保至樂所控華探爲吳如熊·楊子晋·及一不知姓名者共計三人吳楊兩人已經公共公廨出票逮捕並着各交一千元舖保昨晨西探目利扶司將該兩被告解廨請究據樂之代表律師上堂聲稱樂在英署所控之案今日繼續開審所有兩西探已經解往候質本案所控之華探亦須前去故請求將本案改期云云當經俞襄讞商之英包副領事以吳楊兩人旣已交保應准改期再訊 
　　文匯報云今晨英警務公堂開審華人樂志華控告虹口捕房兩西人非刑逼供一案西人到庭觀審者異常擁擠案中被告爲副探長搿勃脱Ｇublutt及西探目鮑爾慶Ｂalchin兩氏俱係捕房著名人員原告訴狀略謂兩被告於一九二三年二月五日在虹口捕房同日探一人華探吳楊及不知姓名者數人違犯㈠一八六年英律傷人案第十八欵非法毒打欲使原告樂志華身體受有重傷或成殘廢㈡同上第二十欵非法及故意致原告身體受有重傷原告律師爲哈華托公館之麥克勞氏及謝永森被告律師爲古沃公館之赫禮思及馬斯德兩氏開庭後先由原告律師上堂陳述案情略謂二月五日原告樂志華在西探目百洛賽氏Ｐrosse家中服役因事與洋東爭執被送捕房是日捕房適辦理銀錢失竊案指控原告與竊案有關但原告與洋東之爭執本與竊案無涉乃被告威迫原告誣服並迫令供出所竊銀錢作何用途原告不得已妄稱寄存白克路嬸母家逮被告鮑氏押同原告前往起贓不得被告　氏等　　　　　毒打原告受刑不過復妄供交與極司非而路某人收藏於是復被押同前往起贓不得回至捕房入晚被告兩人又將原告提出嚴刑毒打良久始已翌日原告患病送往捕房醫生處騐盾嗣又與丁某相晤欲求丁氏於開審時辯護丁氏遂當被告搿氏之面檢察原告病狀逮後公堂將案註銷當時曾提及原告受刑狀况陪審領事諭以應早日起訴自後原告遂往柯醫生處騐傷繼入同仁醫院療治住院約一月餘現有醫生診狀可憑云云嗣工部局副工程師克立福氏上堂陳明虹口捕房屋宇情形及原告被囚之室畢原告樂志華上堂供稱現年二十二歲自寗波來滬本年二月二日入百洛賽氏家充當西崽五日午間向洋東告辭被带至捕房見洋東與被告鮑爾慶氏作數語旋被带入一室鮑氏踢原告领坐小杋上復擊以二掌未幾華人楊姓入室詢以年齡籍貫誘其招供所犯案情謂若不供當加毒刑嗣華人吳姓入室稱百氏失竊八百元威逼招供否則弔打原告不得已誣認行竊四百元吳姓嚴詰贓洋所在乃妄稱寄存白克路嬸母家遂被押入汽車令往起贓當告嬸母以逼供情形懇其假洋四百元暫救性命吳姓責以前在捕房旣經供認爲何復稱借洋遂带回捕房搿氏遂與數華人將余剥去長衣臥置棹上吳楊兩人一執手一執足搿氏取縛袴皮带痛加鞭扑後又褪余褲鞭余下體搿氏且作華語曰我爲老上海打死一華人無甚要緊我今天打死你明晨呌地保带你屍去原告痛極呼喊即有一華人以毛巾塞余口鞭扑三四分鐘後乃取去塞口毛巾原告受刑不過乃妄供寄存極司非路四十號張姓家僕婦處吳楊等不信復將余反縛雙手懸於梯端搿氏並令以兩紙撚挿余鼻管燃着他端烟薰眼鼻被告矢口寄存極司非路遂釋余押同前往到贓（未畢） 
[吳淞中國鐵工廠風潮平息]  
　　吳淞中國鐵工廠日前發生罷工風潮曾誌本報當時經各工頭備文具呈商埠局及警察局曾由商埠局函知商會昨日該廠庶務主任劉雲程並工頭佘某等均到商會經商會從中調解雙方知此事純出誤會昨日起該廠各工人已多數照常工作矣 
[中國公司出售尼羅號未成]  
　　中美合組之美利洋行創行港滬舊金山之太平洋航路特向中國公司以十八萬元港洋定購尼羅號輪一艘行期已定實航在邇中國公司亦擬將尼羅輪交付詎該行忽以收歇聞其定購中國公司之尼羅輪當時僅繳定銀一萬元其餘之船價並未續付因之中國公司將此輪收回自用仍舊派開太平洋路内香港中國公司刻下已有電報到申略謂尼羅輪出售未成照常復航而中國則因船身年齡上之關係此次到港將暫時停行故四月二十一日由滬赴美之班准以尼羅輪代中國號之班次云 
[漢冶萍開股東會有期]  
　　雙方洽商成熟 
　　孫慕韓業於前日赴杭關於漢冶萍公司事務曾約股東會所舉監察代表盛筱珊·孫愼欽·汪幼安·及徐博泉代表潘顯廷·等五人到公司晤談孫對公司不報之現狀深致歉忱并謂願負全責惟因本人不在上海此層應求股東原諒於公司事務現已定陰曆下月十四日即陽曆四月二十九日開股東大會改選董事並討論一切改革事務股東會指陳公司辦事人各點亦允由股東所舉監察代表到公司審查又孫對繼任董事亦有意見發表彼謂以後宜勿昡虚名當採取人才主義而能常在上海者庶能常注意於公司之事務云 
[滬杭路舊枕木標賣之部駁]  
　　滬杭甬鐵路近以全路換下之舊枕木按照部章招商標買結果以宏裕公司所投之價爲最優計平均標價每百根洋十五元六角六分每噸實核價洋三元九角二分當經該路局長呈報交通部請示在案茲聞部復以上項標價較之其他各路出售之價約少四倍之多縱南方柴料較賤普通柴每噸亦在十元以上况該項枕木未必無他項用途如照此價出售路局方面未免吃虧太甚應仰另議呈核等因任局長奉令後以大部近來對於鐵路材料出納異常認眞故特飭材料領袖將該項舊枕木另再認眞切實投標以免部駁云 
 
 

Page 14

 
 
第一萬七千九百九十號;中華民國十二年 西曆一千九百二十三年三月二十九號
星期四 * *[江灣賽馬之平力賽重磅]  
　　江灣與賽之新馬已誌昨報茲將第一日第七次之平力賽之重磅錄如下 
　　馬名　　　　　　　　　　　　　　　　　　尺寸　　　原磅　　平力賽磅　 
　　司帝白業鐵２Ｓlbnite　　　　　　　一三·一　一五五　一四五 
　　尼古立鐵Nicolite　　　　　　　　一三·一　一五五　一五二 
　　地石白辣The　Zebra　　　　　　　一三·三　一六一　一六六 
　　地庫倫The　Koulan　　　　　　　一三·一　一五五　一四五 
　　惠干矮斯Wicked　Eyes　　　　　一三·二　一五八　一四八 
　　扣利亞Curio　　　　　　　　　　　　一三·一　一五五　一四二 
　　馮家Vanguard　　　　　　　　　　一三·一　一五五　一四六 
　　白滚寺Bronze　　　　　　　　　　　一三·一　一五五　一四四 
　　白雪陀Sunshadow　　　　　　　　一三·一　一五五　一五○ 
　　彌陀克勞夫Meadowcroft　　　　一三·一　一五五　一四一 
　　金菊Golden　　　　　　　　　　　　一三·二　一五八　一五七 
　　　　　Chysanthemum　　 
　　矮利麥Arima　　　　　　　　　　　　一三·一　一五五　一四九 
　　海其米Hajime　　　　　　　　　　　一三·○　一五二　一四五 
　　淡納米脱Dynameter　　　　　　　一二·三　一四九　一五一 
　　勞特雪消Llrdship　　　　　　　　一三·○　一五二　一四六 
　　鮮克辣司Sea　Crest　　　　　　　一三·一　一五五　一五七 
　　揚反羅Young　Fellow　　　　　一三·一　一五五　一五七 
　　司納比反羅Snappy　Fellow　　一三·二　一五八　一五○ 
　　矮夫而反羅Arlrul　Fellow　　一三·一　一五五　一五七 
　　飛慈老爺Fitzroy　　　　　　　　　一三·○　一五二　一五○ 
　　鮮痕（即地克雷勝隊Seine　late　一三·一　一五五　一四八 
　　　　　　Declaration　Day 
　　生抽雷司带Century　Star　　　一二·三　一四九　一五○ 
　　淡石司带Desert　Star　　　　　一三·二　一五八　一四五 
　　破兒司带　Pole　Star　　　　　　一三·二　一五八　一五四 
　　白浪大夢Brown　Diamond　　　一三·一　一五五　一四六 
[薀藻浜橋卽將開工重建]  
　　吳淞薀藻浜橋樑前因建築工程單薄又兼往來衝繁時有重量車輛經過甚屬危險早經商埠局派員察勘重建刻該局已將橋樑工程規劃完竣不日即行開工云 
[航業要聞彙紀]  
　　本埠平凖洋行於中國天津·秦皇島·塘沽·大連·或浦口·漢口·等埠運至南北歐洲若倫敦馬賽意在荷比法各國之水脚於下月一日起凡上列各埠轉從上海下輪之出口貨物每一噸須另外加徵轉口運費二先令又六辨士昨日該行特通告本埠在會之各輪公司於本星期起一律照下列新訂之運率收費（運量每四十尺一噸計算） 
　　貨别　　　有佣率　　無佣率　　貨别　有佣率　　無佣率 
　　裝桶毛類　九○先令　八一先令　蛋白　九○先令　八一先令 
　　裝箱毛類　九○　　　八一　　　猪鬃　九○　　　八一 
　　裝箱皮貨　九○　　　八一　　　蛋黃　九○　　　八一 
　　裝桶皮貨　九○　　　八一 
　　提督輪船公司之忙太那號輪由北美來申昨已進口裝到花旗小麥三批計四萬九百六十七包又麥粉四批計四萬七千六百五十包木頭七萬三千二百零四尺又有大宗鋼板一萬七百四十九件此次美國小麥麥粉運華最多福來洋行已在一週中運到八萬包近又有八萬包續裝來華惟改在大連灣起卸云 
　　大來洋行近購入之惠福爾亞號輪係英國船計一萬五千噸造於一九○三年之佩爾福司得廠長五百零五英尺闊五十八英尺吃水三十一英尺今更名佛極尼司大來該輪一俟修好便派入紐約至上海再經日内瓦馬賽還美之航路内行駛云 
　　安東航業今年三月份起忽然發逹本埠英商怡和太古等公司現紛紛調派商輪開往運貨其原因則以營口長春南满各地之出口客貨今以運輸上之便利紛紛改由安東下輪因而上海安東班之航務近來竟超過烟津綫之北洋班矣又聞營口刻下確已開凍凡上海開出之船今日通行無碍矣 
　　大英公司之雪西利亞號輪本月十九日回抵孟買後刻下又接來電該輪從本日起又在孟買裝大宗棉花來滬大約在四月十八日至滬又有蘇旦號輪現亦派定於還孟買時立刻再裝花衣至申但必須兼灣海防一埠云又郵船格什喀號由倫敦開出後船内有本月二日前之英國寄華郵件該輪明日可到檳榔嶼據來電報告將於四月十一日進口 
　　東洋公司之西比利亞丸明日可從舊金山至此來貨有八百噸當日即往香港又有春洋丸則定下月七日從上海往舊金山 
　　花旗公司之克爾夫倫總統號定四月一日由滬往美此間有湖絲二百五十包運去 
[丁槐抵滬之先聲]  
　　定四月三日赴港 
　　北京所派接洽西南事宜之兩廣慰問使丁槐氏於二十出京昨日抵寗拜謁齊韓兩長後定今午乘特别快車來滬與民黨要人接洽時局稍作勾留至四月三日乘提督公司輪約開生總統號赴港轉道赴粤勸孫中山北上計丁氏出京带有内務·陸軍·海軍等各部部員如陳孝芬等七人云 
[劉冠雄移駐福州之滬訊]  
　　本埠海軍第一艦隊司令處昨接福州海軍練習艦隊司令楊樹莊來電稱福建劉鎭撫使已於本月敬（二十四日）日由馬江移駐省城海軍公所刻下正與各方磋商省自治問題以期收拾閩局孫傳度軍入閩一事頗爲省人士反對現聞孫軍已由延平來省已抵邵武所有上游王永泉軍日内亦陸續開拔來省閩省治安表面上尙稱安靜劉鎭撫使俟閩局稍定即行回京覆命希轉告旅滬閩省士紳以釋遙念云云 
[旅滬川人之呼籲]  
　　四川旅滬裁兵促進會昨致本省將領代電云四川劉禹九·但懋辛鄧錫侯·石靑陽·楊子惠·陳益廷·熊克武·劉湘·并各法團鈞鑒敬啓者蜀難之興彌月不解道路所傳戰線所延幾及千里始猶蜀中主將自爲戰耳迺復因吳佩孚之勢動鄂陜之師兵連禍結不得休息日日所殘破戮掠者無非吾父母之邦手足心腹之地嗚呼誰爲爲之諸將領旣引刃自殺之不恤又招致虎狼投其牙吻而不自知其痛也豈不哀哉十年以來蜀之爲蜀蔑歲不戰固由於養兵太多而將領不輯土地饒富而鄰封伺隙然亦由吾父老毘弟偷息苟容不能懲前毖後急起直追以求自救之道而一任挾兵者之所爲是以禍烈於今也夫蜀天府之國每大亂之世無不被兵其間或遭值才傑尙能捍禦外侮保境息民以致一時之安否則必爲寇盜所資橫罹　禍民庶靡有孑遺此前史事例班班可證者也近者蜀嘗苦外兵矣幸賴衆志之力逐客軍之戌卒而去之吾蜀遂以自治爲號使將領諸公自此推誠相與不以私害公而精白求治未嘗不可早收保境息民之效也顧執政數易内爭不已劉湘旣退絃轍再新曾幾何時頗聞將立省憲之謨行自治之實乃草創未成大變又起兵戈所在消息舛歧同人等始則觀望熒惑繼則肝腸楚裂嗚呼將領諸公詎非蜀人何獨忍而樂此吾父老昆弟使猶及此不圖蜀難將靡所底止爲今之計救川之策厥有三焉一由省内外各團體敦請將領諸公澈底覺悟即日罷戰議和二敦請客軍即日讓出川境三由各將領聯同省議會·制憲會·商會·敎育會·自治會·工會·農會·各法團開全省省民自决會議議决永久息爭自治善後辦法蓋兄弟鬩於牆理無久怨政爭正軌不挾武力推將領諸以所爲不平而戰者職權耳曲直耳同處鄉里所以樹德立功之路正多何必悻悻一孔之爭久循兩敗之道不如移書相約同時劃地罷兵而以是非委諸與論捐去舊嫌一致對外使鄂陜兵尅日出境則鄉邦之間頓出水火易危爲安轉敗爲功咸在將領諸公在發慈悲一念轉移之間而已吳佩孚陰賊險很國人共棄覆亡即在目前何可倚爲長城將領諸公若𤜻於私忿苦閧不休桑梓變爲讐仇大盜進於肘腋徒令吳佩孚坐收漁人之利即或勝負分明勝者不足暫喜負者報復無厭彼能召外援我亦能召外援互借外力循環仇殺終至全蜀土地爲他省之隷屬全蜀脂膏供强人之吮吸陸沈之慘寗可勝言蜀民疾首痛心追原禍始誰生厲階不能逃罪是諸將領自絶於鄉人也此其間爲利爲害孰得孰失諸公明逹豈待著龜乎内難旣戢外寇自無間可乘然後擇適中之地開省民自决會議共議永久治安長策至若舊式之軍事善後會議祗少數之主將劃割地盤而已絶不能用以解除第二次之紛爭諸公萬勿再蹈覆轍會議主旨一在裁汰冗兵一在開發實業二者非僅眼前治標之謀亦即將來根本之計將領諸公如有翻然先覺罷戰之後自動裁兵則會議首錄其勳榮優其俸給由省民餼之終身仍請領其部兵從事屯懇開礦築路諸要政其資用由會議議决以地方收入撥充有不足則募省内公債以給之會議得公選全省公正有勳勞之人歲時循課其績以其成功告諸遐爾蜀之物産豐於全國蘊而未發有識所嘆况以兵代工久成國論與其逞自殺之内爭何如興有用之實業此事即由全省省民大會議决詳立規劃督促進行裁兵以後省庫頓增生利之途衆好胥在即或不赡而和氣所噓内債亦可立集蜀民頻年憔悴死亡皆苦兵耳一旦錫以生機登諸袵席脱防區掊克之阨植全蜀富庶之本疇不踴躍據誠勉力就此大業而將領諸公彼時之安富尊榮實不次於今日之擁兵自雄也語曰放下屠刀立地成佛此同人等亟望諸將領之猛回頭·大覺悟焉并望吾父老昆弟投袂奮起而有以速爲之所者矣公等愛國愛鄉宿具熱忱久爲吾輩所敬仰請即日爲之所織全省省民自决會議以挽救七千萬人輾轉無窮之兵禍敢言舍此三策無二道焉事在諸公勿忽臨頴毋任企望待命之至四川旅滬裁兵促進會謹上陽曆三月二十八日 
[成都安堵之滬訊]  
　　劉成勳來電報告 
　　昨日本埠某方面接到四川總司令劉成勛十九日來電云 
蓉垣安堵北路戰事在進行中鄧（錫侯）部精鋭已盡不足爲慮靜之（藍世鈺旅長）一旅戰鬭力已恢復成勛叩皓 
[南洋大學學潮昨訊]  
　　南洋大學自發生學潮後照常上課惟以盧炳田爲會董之障碍且不能作人師表曾由全體學生表决一致去盧已紀本報日來敎職員聯名勸盧辭職者已有五十六人其原函云┐孔生先生賜鑒敬啓者本校自發生風潮以來同人等或照常辦公或按時授課竭盡棉力期維現狀無如先生旣奉部電留校仍無維持辦法同人等内審校情外察輿論均認先生已失統馭能力用特據實電部懇予派員接替俾有遵循合將電稿抄呈敬祈亮察竊念此次學潮澎湃先生實負其責同人等服務有年難安縅默論公誼不能有恕辭論私誼豈能無忠告籌思再四惟有合辭懇請先生審時度勢一面提出辭呈請部派員接替一面電請總長俯順輿情速組董事會選舉正式校長以固校基庶闔校員生對於先生個人均可諒解即先生榮行之後亦可紀念長留一得之愚萬祈採納是所叩禱敬頌日綏胡仁源·李松濤·吳玉銘·周銘·周厚坤·胡明復·徐佩琨·沈慶鴻·劉用臧·邵禹襄·王永禯·等五十六人┘學生方面亦有勸其辭職之函原文云┐孔生先生大鑒生等見校事之日非驚校譽之日落本良心之主張遂議决勸先生辭職初意先生能審勢度情毅然引退乃數日以來仍圖戀棧嗚呼先生誤矣先生亦知一己所處之環境乎全體同學宣言於前五十餘敎職員通電於後即部電亦屬敷衍之辭當此满城風雨四面楚歌先生亦何其昧昧然也生等本愛先生愛學校之心未忍出之劇烈并請敎職員組織臨時行政委員會爲先生交卸地步用特函逹請先生即日辭職其早自圖之並請於二十四小時内答覆專此祇頌刻安全體學生謹上┘昨日（二十八）得盧按時答覆之文大意謂┐現部已派員來校調查靜待解决云云┘學生因盧仍有戀棧之意又發第五電云┐北京交通總長鈞鑒敎職員五十六人學生全體主意堅决復以盧電披露羣情益憤盧伏私宅向敎職員請假尙圖戀棧祇得再申前請懇示辦法以安士心再本校並無鐵路科報載該科養電顯係揑造南洋大學全體學生叩感┘云又聞該校張廷金氏昨日（二十七）見報載電文一案┐謂敎員張廷金籍促進校董會爲名率領少數學生圍逼辭職等字樣┘業已提起訴訟請盧向各報及交部聲明否則須賠償名譽損失一萬八千元云 
　　又聞交部昨曾有電致盧氏不允其辭職原電如下┐南洋大學盧校長鑒來電均悉此次該校少數學生妄動全體名義揑電朦呈並擅自推舉敎職員各節聞文駭異該學生等現當在校求學時期分當敬業樂羣　心向學力圖上進即有應行興革事體亦可陳請校長察酌施行何得逾越範圍妄行干涉仰該校長迅即協同敎職員嚴切訓飭督令刻日回復秩序如常上課如有不遵約束始終怗過者應即由該校長察酌情形分别懲處以肅校風而端學紀該學生等務望束身自愛努力前修用副本總長維護敎育之至意所請辭職之處應母庸議交通部沁┘似此兩方將各走極端不知如何了結也 
[預備參預遠東運動會之種種]  
　　凖備參預第六次遠東運動會之野外賽跑業已賽過四次成績尙佳聞尙須比賽一次方可結束惟時期尙未一定又棍球隊選手一事已由上海靑年會學生部幹事金門君指導於每日下午在北四川路底靑年會操摥從事練習云 
[僑滬俄靑年組織學生會]  
　　文匯報云本埠俄國學生約有一百二十四人刻爲互助在海外求學起見組織學生會昨晚在俄領事署開成立大會舉定會長狄明氏及其他職員數人並定於星期五晚間續開會議討論一切未盡事宜刻聞聖約翰大學已有願收俄國學生之表示云 
[道屬縣敎育聯合會召集大會]  
　　四月六日在海門舉行第二次大會 
　　上海縣敎育會昨接海門縣敎育會函云┐敬啓者滬海道屬縣敎育會聯合會第二次大會上届籖定在敝縣舉行茲定於四月六日（即植樹節）下午一時在敝會開會届時務希惠臨貴會蒞海代表人數希於四日前函知以便預備膳宿┘云云茲悉該會接到後即發通告於各會員定本月三十日（星期五）下午五時召集臨時職員會推舉赴海門列席滬海道屬縣敎育會代表云 
[審檢兩廳錄事捲逃紀詳]  
　　昨報紀上海地方檢察廳收發處書記某甲將當事人呈繳罰金四百元竊取棄職逃逸一則茲悉某甲即黃能烈·號偉臣係該廳收發處錄事並非書記查黃偉臣與審判廳文牘科錄事王翹等均係虧欵四萬餘金潛逃之梅詒穀在上海地方檢察廳長任時所收用黃自調至收發處辦公以來大權獨攬每日公餘之後必與王翹及檢察廳執事處錄事朱璧等往北市狎遊賭博上星期適有私带烟土之薛阿品一案奉官廳訊明判决薛罰洋四百元及徒刑六個月旋據薛姊朱薛氏將四百元之罰金呈繳到廳之後因見薛在押染病復具詞交保出外醫治俟病愈再行由保送案執行徒刑等因問官批飭呈交保證金洋二百元准將薛阿品保出治病朱薛氏復將二百元保證金呈交到廳至此四百元之罰金一欵方始敗露但該氏所執罰金四百元之收證實係該收發處之收狀證其中所塡姓名與罰金數目及年月時日皆黃之親筆况檢察廳所給罰單例由會計科發出且由承辦檢察官加蓋戳記當庭交與當事人歷來如此辦法此次薛阿品之罰金業奉檢廳車檢察長派員查明係在滬北卜隣里雉妓院中面交與黃車廳長查明之後大爲震怒昨日諭將朱璧先行看管外一面致函同級審判廳請將王翹送來檢廳以便深究嗣經審廳答復略稱王翹於前日（即本星期一）亦棄職避匿無跡車廳長諭飭各法警四出偵拏黃偉臣務獲到案按律懲辦所有證金二百元自收訖後姑將薛阿品交保出外治病矣 
[納税華人會籌備改選之續訊]  
　　組織選舉委員會 
　　公共租界納税華人會满任理事九人照章須於今年改選前已由該會籌備改選手續昨該會公函前屆推定之專門委員·方椒伯·袁近初·許建屏·勞敬修·袁履登·等五人請其即日就職辦理改選事宜函云逕啓者本會前日開會關於本屆改選事宜亟應照章組織選舉委員會以利進行茲經推定台端爲選舉委員用特函逹并附委員名單即希尅期就職無任企盼云云 
[中東鐵路刧案俄盜在滬捕獲]  
　　中東鐵路於本年二月四五號之間發生盜警乘車西人被刦失洋一萬二千元之鉅事後查明盜係俄人有一男兩女搶後潛逃來滬經該處官廳備就移提公文派西探泡斯前來投請公共捕房由特别包探目壳羅香率同華探目鍾星南密往虹口虬江路九號外國飯店内將男婦三盜緝獲男名皮處維納·婦名維西立久·泥考拉維之昨晨押解公共公廨經俞襄讞會同英包副領事預審終結判准交來探带往哈爾濱歸案訊辦 
[上海商業市况彙錄]  
　　金融 
　　昨日銀幣市面仍見疲勢早市收盤爲七錢二分一釐六二五較前盤小去一二五至午後因銀行買户不多而錢莊賣出較增且各路有來源致收盤價小至七錢二分一釐二五較上日小去六毫二忽半三月底期洋亦隨之小去二五買進現洋有麥加利銀行買進五萬元價七錢二分一釐六二五中國銀行買進二十萬元價七錢二分一釐二五中國銀行由寗波來洋二萬元又南京來洋二萬元又去厦門洋十萬元各錢莊由長江來洋十萬元又蘇州來洋五萬元 
　　銀拆早市收盤爲一錢六分午後收盤鬆去一分爲一錢五分較上日價大六分云 
　　公債票 
　　昨日公債票市况又高金融公債開盤六十五元三角較前日跌一角旋即步步好起高至六十六元二角收盤較前日好起二角期貨開盤即漲四月期價六十三元九角較前日好起一元一角五此後人心甚好買户踴躍行市竟漲至六十四元一角下午開盤忽跌至六十三元六角爲本日最低市價收盤六十三元八角半較前日漲一元五月份趨勢與四月期同開盤六十三元一角五最高至六十三元六角收盤回低至六十三元一角較前日市漲五分交易稀少整六亦漲一元一角餘五月期貨較形平定現貨開盤四十五元五角較前日漲三角步步高至四十六元二角收盤四月期由開盤四十六元二角漲至四十六元七角五收盤計較前日共漲一元一角五五月期由開盤四十六元六角漲至四十七元零五分收盤亦漲一元一角半綜觀金市整六人氣較金融爲好今日交割無市預料此次交割以後市面必生變化也償還短期八釐交易甚少上落極平最高到過二十七元四角收盤二十七元二角五無所上下餘票現貨交易絶稀五年及整七稍有售開價五年五十元漲五分整七四十八元九角漲八角云 
　　國内匯兑 
　　昨（二十八）内滙行市變動極少交易清淡市面平靜京津仍無電報故無市面餘滙濟南濟平一千另三十一兩七錢五較前日漲七錢五銀元則跌一元價一千另另一元漢口洋例銀元跌落已久昨市洋例漲三錢七分五價一千另三十四兩一錢二分五銀元漲起五角價一千另二元餘外匯價均與前日相同毫無變動 
　　外幣 
　　昨外幣現市略見回勢老頭票及英金票等因東洋市面轉緊老頭票好起五百價計八角七分五百買者尙多英金票漲價最多市面因標金站定致價漲五分計八元六角五花旗票前日有大批現貨到埠是以交易頗旺價計一元七角九分較前日　市漲一分餘票上落極少法郎漲高一厘價計一角二分香港票漲一厘價計十元另另六厘馬克價二元一角五分不動德法有交戰消息此票難以看好羅卜呆滞已極數日來無市面可言新加坡鈔及荷蘭票昨市亦無變動云 
　　金市與匯價 
　　昨日星期三大條銀近期長一二五遠期長○六二五標金開盤三百○八兩三錢小至三百○七兩八錢先令揭曉弗動祗有法滙小五十五法郎香匯大二五餘均未動是時標金爲三百○七兩六錢最小至三百○七兩二錢先令等市况較上日爲軟銀行賣出五月份先令價三先令二辦士八七五至三先令二辦士七五買進三先令三辦士至一先令二辦士八七五又賣出五月份美滙價七十六元二五至七十六元一二五買進七十六元半至七十六元三七五又賣出五月份東滙價六四分至六四二五買進六三七五至六四分所以標金最高漲至三百○九兩一錢嗣後標金略小而先令等市况相仿金價仍盤旋在三百○八兩五錢左右至收盤時市况轉平銀行賣出五月份先令價三先令二辦士九三七五買進三先令三辦士○六二五又賣出五月份美滙價七十六元二五買進七十六元半又賣出五月份東滙價六四一三五買進六三八七五以致標金又跌至三百○七兩九錢旋爲三百○八兩二錢收盤午後標金開盤三百○八兩二錢爲最小價先令例無市况標金交易寥寥祗有三四錢上落後爲三百○八兩五錢收盤 
　　呌莊 
　　昨日星期三輪船英商怡和洋行限價拍賣之期排列羽毛羽綾嗶嘰呢泰西緞羽綢寗綢尺六元絨毛布原布市布漂布等各種疋頭共計一百零一件計四千三百四十五疋拍妥者共五十五件計二千六百三十疋比較上屆所拍件數相仿正數則少九十四疋尙存四十六件計一千七百十五疋因還價不洽故未呌定本街及各客帮等買者仍不踴躍市面平穩 
　　尙有本埠新聞等轉入後頁 
 
 

Page 15

 
 
第一萬七千九百九十號;中華民國十二年 西曆一千九百二十三年三月二十九號
星期四 * *本埠新聞二 
[友華銀行滙市報告]  
　　昨日友華銀行匯市報告云二十七日倫敦大條銀價近期長一二五遠期○六二五紐約銀價漲至六角八分七五倫敦紐約間滙價落至四元六角九分今日此間滙價掛牌悉照昨日弗動通日市况穩定而岑寂英鎊售價三月份三先令三便士一二五四月分三先令三便士五六月份三先令二便士八七五美金售價三月份七十六元五角四月份七十六元三角七分半遠期七十六元二角五分購價則英鎊各長一二五美金各長二角五分日金三月份售價六十三兩五錢購價六十三兩二錢五分四月份售價六十三兩六錢二分半購價六十三兩五錢佛郎需要不俏電匯售價一一五○枚匯票購價在一一九○枚以上銀行滙票定價英鎊三先令三便士七五美金七十八元二角五分昨日倫敦銀市印度中國均購進收盤時市况穩定紐約市况亦穩定 
[律師請設庭位之高審廳復音]  
　　上海律師公會昨接江蘇高等審判廳公函云逕啓者接貴會文開（原文已見三月二十日本報茲從略）等因到廳查執行庭爲律師設座位自可照辦至律師到庭證明設立座位一節曾於民國十一年七月十一日據貴會陳請轉請部示嗣於同月二十八日奉司法部指令第七一八二號内開法院對於證人待遇槪應從優所有優等辦法本部正擬核定通行所請暫毌庸議等因奉經於同年八月一日函送貴會查照在案在此項辦法未奉核定通行以前仍暫照舊辦理除分令各照辦外相應函復貴會請煩查照轉知爲荷云云 
[縣署催葬屍棺文]  
　　上海縣知事公署昨日訓令各市鄉經董文開案查嚴禁抛棄屍棺一案於十一年十二月三十日通令各市鄉切實調查如有未葬屍棺迅即催令掩埋無主屍棺報由慈善團一律收葬並飭將遵辦情形具報在案延宕日久未據呈復茲因清明節近怵心霜露棖觸萬端推念曠野荒郊不少若敖之鬼而委蜕遺殖未正北邙之邱維風化之攸關實夙夜之在疚經派員分途密查訪得各處抛棄屍棺仍未埋葬蘇州河溝邊一带破棺尤爲狼藉或腐爛穢臭或半浸在水中悽慘情形不忍聞見夫抛棄屍骸固屬慘無人理轉瞬夏令穢氣薰蒸必致發爲疫　殘忍之害中於人心疾病之害中於人身本知事參任民牧何忍恝然惟是政令之推行端賴羣力之輔佐該經董鄉望素孚慈祥在念維持風化諒有同心遵令查禁責無旁貸合行重申禁令仰即遵照認眞舉辦務期抛棺盡掩以妥　　而重衛生仍將遵辦情形呈報以　派員查勘是爲至要此令 
[美領事訪問審檢廳長]  
　　本埠美總領事克銀漢君·副領事戴偉士君昨日上午十時許乘汽車詣上海地方廳拜會審檢兩廳沈錫慶·車顯承·兩廳長當經沈·車·兩君欵以西式茶點茗談片刻克戴二君始行告别 
[米船在澱山湖遇盜]  
　　閘北洪泰裕米號經理侯生慶近雇定李春林耿玉卿兩船户開往蘇州一带辦米在蘇州之同里收買得白米三百石裝載李春林船先行開申候又至黎里購辦白米二百八十石裝在耿玉卿船李船前日駛在澱山河因天雨過夜至半夜時突來盜船兩雙盜匪十餘名皆操巢湖音手執大刀鐵棍蜂擁上船至船梢艙抄刦李與船伙見而大喊被盜用大刀擊破船伙阿根頭額李亦被鐵棍毆傷背部等處該盜抄刦得現洋四十餘元並將所裝白米刦去十餘石而逸李船因無洋至卡納捐不能開申故李與受傷船伙阿根搭金玉祥船來申報告洪泰裕號該號即携洋與李前往出事處以便至卡納捐後開申一面將船伙阿根送往紅十字會醫院醫治惟阿根頭部出血過多身部受傷亦重據醫生云傷甚危險恐有性命之憂云 
[寳山路發見倒斃男尸之請騐]  
　　寳山縣吉一圖地保李順寳昨午投地檢廳報稱寳山路天吉里口今晨九時許發現倒斃年約四十左右之無名男尸一具身穿元布棉襖褲元布鞋頭戴毡帽尙有髮辮尸旁遺有包袱一個内有棉被一條由警報告五區警署命地保查無家屬爲此來案具報請爲相騐車檢察長諭候派員往騐 
[小工慘被鐵鎚壓斃]  
　　浦東陸家嘴英美烟公司新廠葉子問小工沈保昌前日上午十時工作之際忽因吊車鐵鎚由高壓下沈不及避讓致被壓斃血肉糢糊慘不忍覩當由廠内給予棺木費二十元着小工將屍扛出收殮聞該小工沈保昌係徵州人年二十四歲父母妻子均在原籍此次進廠做工僅有數月云 
[漆店學徒失火灼斃]  
　　西棋盤街仁昌漆店於前日下午因十三歲學徒馮阿岳不愼遺火霎時濃烟四佈满室通紅迨救火會會員聞警立驅皮带車馳往灌救已經鄰右人等帮同救熄而馮孩當因捨命救撲以致满身被火灼傷事後由總巡捕房派探周志仁前往查明起火緣由即將馮車送醫院醫治詎火毒攻心不能施救旋即身死遂將屍體舁入虹口斐倫路報請公共公廨中西官詣騐昨晨由該店主董仁昌投廨聲稱死者是伊内姪慘遭灼傷斃命請求免予檢騐中西官准飭自行棺殮 
[寳山售地糾葛之上訴案]  
　　甬人徐金和前以寳山縣屬彭浦鄉金八圖圖董凌東甫唆使凌晉華售地悔議等情狀訴該縣詎凌董亦令晉華起訴徐金和僞造私文書意圖推翻民事該縣知事即判原中兼代表之陳文潮出具一倍塗改十倍罰欵之切結故徐心有不甘具詞上訴上海地方廳及滬海道尹公署業奉批令寳山縣知事秉公訊理復候再核云 
[糾衆行兇案續聞]  
　　梁曹無力受罰各改押二月 
　　法租界老正和染坊之魯庭建前延辣福朗律師代表投法公堂控梁炳榮·曹子雲·兩人糾衆行兇求追損失後奉判兩被告各罰洋十元再共同賠償原告五十元損失押繳在案茲因兩被告無力繳洋昨又提訊詰之兩被告供民人等實情無力措繳請求恩宥聶讞員商之法正領事德君判兩被告各改押二個月以儆 
[迷路女子待領]  
　　前日有紹興女子陳阿英在閘北蒙古路迷路由四區一分所崗警查見带所經劉署員訊據該女供年十八歲昨隨鄰居陳姓老嫗同來上海找尋其堂兄業米店之陳某不遇迷失歸路等情奉諭送慈善團留養聽候出示招領 
[强搶妓女之拘究]  
　　流氓賴某於前昨糾同多人乘坐汽車至法租界小東門一枝春街强將陳金珠所開花烟間内之烟妓李銀寳·王寳玉·兩人搶刦而逸現爲探目楊振富·包探何土根·王榮貴·偵悉前往將兩妓及嫌疑人聞阿法拘獲惟賴已聞風逃逸带入捕房昨解法公堂請究先由陳金珠控訴被搶情形詰之李王兩妓同稱實係賴姓到來强搶現賴逃何處不得而知等語質之聞阿法供民人雖至銀寳處狎游不敢强搶與賴亦不相識求宥聶讞員商之法正領事德君判聞無干開釋兩妓交原告領去 
[元大號控永盛公司案]  
　　元大號以永盛公司不還存欵銀十萬兩控於公共公廨被告飭傳不到昨晨原告代表律師投廨聲稱被告自以係西洋國籍故抗不到案其實該公司爲華人所開據聞其股東有一人係西洋籍然不能以有一外籍股東而即認公司屬於洋商是以到案請求務將被告傳案訊追云云當經張襄讞商之美阿副領事諭改期再核 
[遊民債劵第六期開籤記]  
　　游民工廠基金債券昨日爲第六期開籤之期仍在江灣舉行到場參觀者頗多二時許開始騐珠至四時許各籤開畢計特等獎二○八六○號本埠善利金一等獎二八二六三號本埠陳齊記二等獎○八三八七號本埠全泰三等獎○七八三一號松江廣源祥又一九八三三號本埠飛來福其餘四五六七等籤已有號單可向民國路二七一號總籌募處取閲小獎爲六號二號凡債劵末一字與此號相同者槪爲中籤去 
[公共公廨訊案彙錄]  
　　昨晨公共公廨民四庭由張襄讞會同美阿副領事訊理（一）王明沛訴莊則忠圍築竹笆佔地案被告代表台維斯律師請求提前排訊結果照准（二）瑞源顔料號訴隆記號欠靛靑價銀四千二百餘兩案被告代表慕思律師請求改期結果改期一月後排訊（三）閔金泉訴朱明耀不付支票洋案結果改期傳到被告再訊（四）張子雲訴趙茂記欠洋案結果兩造自行和解應即將案撤銷（五）婦人席葉氏訴其夫席鹿笙不給赡養費洋案（六）顔賢鴻訴公升泰號不還租屋定銀案（七）鮑仲乾訴陳熊章欠米洋案上三案結果均改期再訊民三庭關讞員會同瑞典領事訊理西婦史文生延羅傑律師訴德國人雪你格不還借洋九萬洋及利息案被告住居華界臨訊不到原告證明案情請求缺席判决結果被告屢傳不到原告呈出證據證明被告欠欵屬實應即移請地方審判廰協提被告過廨訊奪 
　　又午後民三庭由張襄讞會同日副領事清水氏訊理日商佐籐商會訴嚴時祥欠欵案前因被告無一定住所故出特别傳案將其逮案照控數一萬二千元交保原告亦令交保嗣嚴延海德禮律師請求將保數减至八千兩仍無從覓保以故拘押迄已月餘茲海律師又提出理由爲之請求减輕交保結果被告减至四千元人銀並保臨訊　案原告保單取消 
[誌謝]  
　　昨承商務印書館　贈第五卷第十二號┐兒童世界┘及第一卷第十二號┐小説世界┘各一册謝謝 
來函 
[南洋大學學生陸海等二十三人來函]  
　　此次風潮發生由於撤任敎務長張廷金欲攫校長位置嘗言南洋大學校長一職應由南洋同學會員任之彼意以爲旣在學校敎授又係同學會職員野心一動躍躍欲試故自代理敎務長以來對於學生則暗肆挑撥對於校長則陽奉陰違適校盧炳田於寒假内進京請欵委以暫代理校長職權而盧因部派會商中法學校事宜回校稍遲張氏視爲莫大機會於是大肆活動始則通告學生顛倒是非不顧反覆繼則報告南洋同學會破壞校譽且徧登報章意圖嫁禍引起學生及敎職員之攻擊彼意盧氏柔弱或因此自辭校長一席非我莫屬詎盧氏突然回校彼乃歧路徬徨經旬不敢與盧氏晤面其所代理之校務亦無一字報告盧氏窺破其隱遂呈部開除其代理敎務長兼職張氏老羞成怒遂鼓動學生有楊立惠者係張氏所敎電機科學生之一聯結同班數人以促進校董會爲名於二十一日召集全體會議由楊某主席照例主席無發表意見權而楊某首先發言借促進校董會爲名鼓動驅盧當時到會學生不及全體半數照例不能開會楊氏知形勢不佳示意同黨即提議案魯草通過不認盧氏爲校長表决票數實未過三分之一楊某晚借用全體名義率領百餘學生圍繞校長住宅强迫盧氏辭職并勒繳　防詎盧氏嚴辭拒絶若　不得要領而退二十三日又召集全體會議到會人數較前愈少楊某進退維谷遂擅舉行政委員七人意欲將敎職員率入以增勢力翌日遂假用全體名義發電宣言并將校長之條告箱盜去收藏并不承認盧氏命令上院各班不贊成此種舉動多馳電交部聲明前日交部覆電已到對於學生要求一慨不准并責成盧氏留校維持張氏見着着失敗遂又運動南洋同學會職員出而干涉該職員等以爲校董會成立可佔數席（因照該校學生所擬董事會組織南洋同學會得舉出三人學生得舉出二人交部委派二人將來選舉校長該同學會大可操縱）故亦願爲張氏盡力張氏雄心不已更葺動與其氣味相投之敎員佯爲辭職仍舊授課一面主使學生電部挽留以資要挾可謂極椑闔縱横之至但不識交部究竟如何處置耳陸海陳聞孫嚴雋堉高渭初洪啓芝羅漢馨黃違言李伯鴻潘蘊山卓景崧韋同芳李巍蔡念根鄺子俊黃文建張國光張紹琨黃懋任會憲熀劉鏗高元勳林伯英吳元濟等負責投稿 
[滬南工巡捐局來函]  
　　逕啓者近日披閲各報本埠新聞欄内載有本局催收地方公益税事一則曰税率不合同久未徵收以致居民爭論而收税員警侍威勒索與靜修街某户發生衝突撞破陳姓小孩頭顱再則曰南車站路某柴店因店主外出約緩時日收税員警動怒即與店夥包梅根兇毆並將勸解之詹姓一併带局拘押各等語閲悉之餘殊深詫異似此無謂之是非本無聲論之價值惟傳言失實淆亂聽聞似不能不將眞相一披露之查本局前因滬南市廛日廣市費日鉅出入相衡左支右絀先後經董事會議决實行普及地方公益税並擬訂催徵舊欠規則呈奉上級長官指令施行當即布告週知一而調查税率更換門牌經過諸多手續一是就緒隨於上年九月開始陸續啓徵在定章本意原爲普及税收並非加額是以從前認定各户暫仍舊貫新税應按時下房租計算天然有高下之不同並疲玩各户現正從事清理根據催徵規則就事務上之便利或由局先發通知書或由收税人員量予期限至期不繳亟應派警守催若再違玩照章以抗税論立即带局科以税額全數一倍至三倍罰金並勒令將欠税如數完清違則送寄警區押追俟正税罰欵一併繳清後開釋規章具在理應執行以靜修街欠户而論早經發給通知書一則限期三月十二一則限期二十先限各户雖經到期仍復抗繳曾經税務處於十五十六等遣派總稽查員带警前往按户守催並將五十九·六十一等號居户带局科罰在案後限各户到期時但由收税員個人先行往收有已繳者有未繳者尙未至守催時期本無带警之必要更無撞破陳姓小孩頭顱之事實若南車站路居户欠税者多催收不止一次限期亦不止一次欠户之託故延緩更不止一次似不能諉爲事前毫不知情也嗣由税務處派警協同守催各該户見無可再遲多數均已照繳乃某柴店欠税已四閲月綜計僅小洋八角對於收税員警仍施其託故延緩之慣例員警等再三開導藐玩如初不得已欲將該店包海根带局詎包海根恃强抗拒遂舉催捐巡警互相扭結更有近鄰詹姓上前帮助將巡警制服撕破衆目昭著無可諱飾當即通知該管二區警察署崗警協助將包詹兩名拿獲解送來局當即科以三倍罰金責以繳清欠税均不遵照是以寄押着追迨後繳清隨亦開釋此本局執行税則之實在情形也除合德里來禀批示已見報端外相應詳細函達敬祈貴報館刋登來函欄内以公見聞毌任感禱此布並頌台綏滬南工巡捐局謹啓 
 
 

Page 16

 
 
第一萬七千九百九十號;中華民國十二年 西曆一千九百二十三年三月二十九號
星期四 * *   
 
 

Page 17

 
 
第一萬七千九百九十號;中華民國十二年 西曆一千九百二十三年三月二十九號
星期四 * *本埠新聞三 
[聯益公司新到機器用品]  
　　蘇州路十一號聯益貿易公司現由美廠運到粗細圓皮带係各廠家機器上應用之品云 
[萬生堂恢復營業]  
　　西門方浜橋萬生堂藥舖開設三十餘年前因代人担保受累暫停交易茲聞該號已於二月初一起照舊營業云 
[精印彩色十六套之月份牌]  
　　四川路棕欖公司所出各種香皂及化妝品頗受歡迎近以營業發展爲優待顧客起見特請畫家繪成美女月份牌一幅疊經修改費時數月精印彩色十六套之多其美槪可想見云 
[先施各部之新佈置]  
　　先施公司自在滬設立後日見發逹因而原有房屋不敷發展顧客時有擁擠等情故該公司於去歲將出租之房屋一律收回自用即將南貨茶食二部遷入該二部之部位改爲化妝品等部並在往時酒樓出進之大扶梯前闢一大門二旁則添建新式大櫉窗數座在西首則添闢一門可通旅館故以後旅客在公司購物不必繞道東首則將電梯部位拆去改闢一門在日昇樓下車即可入内二層樓之中菜部則遷至樓上原有之疋頭·女式·洋貨等部則加以擴充在原處添闢一門可通原有之中菜部將女式西裝等部遷入上下新擴充之部位裝璜均極新頴櫉櫃亦然且加闢中西人士之試衣室二間尤爲特色浙江路收回之房屋現已改爲茶食南貨部故浙江路頓形熱閙現在之保險部聞俟自置之寗波路國民銀行新屋工竣後即行遷入原址則將天津路之虎牌化妝品部遷入如完全遷定後則一進該公司任何門口不論商塲·酒樓·旅館·批發所等等均可通逹云 
[意國汽車之運售]  
　　滬上汽車大多數係英美運來意德兩國汽車近來亦　　增多意國所製之汽車式樣與英美相仿貨亦上等價值較廉故頗受歡迎法租界八仙橋西永樂里三號陳之翰君經理之偉逹洋行有先利倍利Ｃhirioirhlj汽車已於前月運到價值每輛三千餘兩其中兩輛已經售去該行甚願各界人士先往接洽試乘云 
[六商號之華絲葛價]  
　　漢口路之華絲葛市况昨報已發表綢緞局十家茲另述六家之華絲葛價如下錦章祥綢緞號各色華絲葛每尺五角起碼至八角老仁和綢緞號之華絲葛玄色上品每尺售洋一元二角普通華絲葛起碼五角恒大綢緞號上等華絲葛每尺售洋一元以上六角左右者亦有大餘綢緞號每尺華絲葛起碼七角半最佳者售洋一元一角昌大綢緞號之華絲葛每尺售洋六角以上最上品每尺一元一角有餘久成綢緞號華絲葛起碼每尺五角玄色最佳者每尺售洋一元三角云 
[國曆統一期成會已成立]  
　　國曆統一期成會日昨借寗波同鄉會開會當即將簡章通過宣告成立並擬定入會志願書及關於介紹新會員之文件數起惟選舉職員則因人數未齊未能舉行而會務又亟須進行故暫即由到會者分任文牘·會計·交際·等職先事進行此外并擬發言書一通又因觀象台近正有廢除陰曆之議擬上一公函互相策勵進行議畢散會現該會設臨時事務所於牯嶺路三百卅號云 
[武術運動大會之交際會]  
　　四月八日午刻將宴請各校校長 
　　全國武術運動大會日昨開交際部職員會會况如下馬西民報告本外埠各武術團體多已正式來函加入來滬武術家已由南京路元一行陳琴軒君願借房屋一大幢備用沈卓吾主席謂將來伙食應由會招廚司包飯并派人駐舍照應廣告問題最好請各商店代爲公貼於開會前四月十日左右製旗派人赴車站招待臨時招待員請各團體自行推舉一人對於本埠各團體應派人先行接洽并備公函請其加入銷票貼廣告請女交際主任陸禮華設法至少每條路應有三四家謝强公提議於開會時應請敎育會備函各學校請其放假三日俞元爵提議各大工廠各大公司游戲塲等多貼廣告以資宣佈全體通過散會已十一時由庶務主任導至操塲指視所搭觀台一台可容千餘人又該會昨日致本埠各公私立學校校長函云（上略）茲訂於四月八日（星期日）准正午十二時謹治菲酌恭候駕臨藉商一切除函請外特委交際員俞元爵趨前而邀務祈勿却是幸專頌公安馬良沈恩孚謹訂（席設公共體育塲） 
[體育塲之足球聲]  
　　本星期日與英國巡捕隊比賽 
　　斜橋公共體育塲足球隊共和組定本星期日（一日）下午三時至五時與英國巡捕隊比賽足球地點在該塲云 
[童子軍會交誼會紀]  
　　上海童子軍會於日昨下午五時開交誼大會討論本年大比賽節目團體比賽原定四項今改爲㈠操法㈡游戲㈢選手三項並議决救護·訊號·製圖·測量·烹飪·五項亦須舉行大比賽云 
[美國電影事業最近之調查]  
　　美國電影界最近關於電影事業之調查業已造册茲特譯錄如左以供關心電影事業者之參考 
　　影戲院總數　　　　　　　　　　　　　　　一五·○○○所 
　　各影戲院内之座位總數（每一次開演時）　　七·六○五·○○○位 
　　每　平均到院看戲人數　　　　　　　　　　五○·○○○·○○○人 
　　每年門劵售資　　　　　　　　　　　　五二○·○○○·○○○美金 
　　各院每次映演影片平均卷數　　　　　　　　八卷 
　　平均每家座位數　　　　　　　　　　五○七位 
　　影戲院　用人數　　　　　　　　　　一○五·○○○人 
　　專誠從事製片人數　　　　　　　　　　　　　五○·○○○人 
　　影片業各部職員　　　　　　　　　　　　　　三○○·○○○人 
　　電影事業投資總額　　　　　　　　　一·二五·○○○·○○○美金 
　　每年影片造價約數　　　　　　　　　　二○○·○○○·○○○美金 
　　每年製片薪金及工資　　　　　　　　　　七五·○○○·○○○美金 
　　每年製片服裝佈景以及各種材料　　　　　五○·○○○·○○○美金 
　　每一短片平均告價　　　　　　　　　　　　　　一五○·○○○美金 
　　每年平均短片出品數　　　　　　　　　　　　　七○○種 
　　除新聞片外每年平均雜誌等片出品數　　　　　　一·五○○種 
　　可納捐之各項影片財産　　　　　　　　七二○·○○○·○○○美金 
　　開立福尼亞省製片總額之成數（一九二二年）　　百分之四 
　　紐約省製片總額之成數（一九二二年）　　　　　百分之一二 
　　合衆國别處製片總額之成數（一九二二年）　　　百分之四 
　　國外影片到美求售者（一九二二年）　　　　　　四二五種 
　　國外影片到美售出映演者　　　　　　　　　　　六種 
　　一九二一年美國出口影片之尺數　　　　　　　一四○·○○○·○○○尺 
　　一九一三年美國出口影片之尺數　　　　　　　　三二·○○○·○○○尺 
　　美國影片銷用國外之成數　　　　　　　　　　　百分之九○ 
　　每週所用新聞片之尺數　　　　　　　　　　　　一·四○○·○○○尺 
　　每週所用新圖片之影戲院數　　　　　　　　　　一一·○○○所 
　　製片家及影戲院每年廣告費（新聞紙及雜誌等）　五·○○○·○○○美金 
　　製片家毎年賬片木刻幻燈以及　費　　　　　　　二·○○○·○○○美金 
　　製片家每年銅坂　板待費　　　　　　　　　　　二·○○○·○○○美金 
　　製片家每年印刷雕刻等費　　　　　　　　　　　三·○○○·○○○美金 
[天津放映張欣生片之滬聞]  
　　並將運京映演 
　　明星公司之張欣生影片運往天津放映已誌前報茲聞該公司接天津代表報告張欣生片於初七日起在新明影戲院開演觀者甚爲擁擠至初九日止共得售資二千餘元十四以後則運往北京開映已於前日與北京開明影戲院代表簽約云 
　　尙有本埠新聞轉入後頁 
 
 

Page 18

 
 
第一萬七千九百九十號;中華民國十二年 西曆一千九百二十三年三月二十九號
星期四 * *[時裝展覽會之舉行]  
　　今晚繼續開會 
　　昨晚美國婦女會假座靜安寺新卡爾登西飯店舉行時裝展覽會特請本埠法美二國之女子十五人穿着麗衣以示美觀此十五女子係事前分别選錄故容貌姿熊嬝娜似仙是以與會者爲數極衆聞今晚尙欲繼續賽覽一次且有大東亞影畫公司在塲攝取影片云 
[婦孺會音樂大會之第二日]  
　　中國救濟婦孺總會假南京路議事廳舉行音樂游藝大會昨日爲第二日來賓千餘人該會音樂生首先奏技聲調鏗鏘節奏閒雅精武會各種技擊表示尙武氣槪擊劍·及舞槍·棍·刀·鏟·等俱佳並有羣賢女學校之跳舞十二時散會 
[今日之新學制藝術課演講]  
　　南市美術專門學校設置自由講座已有一年開講三十餘次本學期定於今日第一次公開講演由該校校長劉海粟君講┐新學制藝術科課程究竟應該怎樣定┘劉君爲審核新學制藝術課程之人前已發表┐審核新學制藝術課程以後┘一文劉君以爲尙有未盡之處故再在講座精密討論云 
[民福學校之國事宣講]  
　　虹口西華德路積善里民福學校爲翁君國勛所辦已歷七載近鑒於國事蜩螗故特派校中各學生於課暇分赴各處講演贖路·及拒絶廿一條·與收回旅大諸問題以期觸醒國民澈底之覺悟云 
[旅行西湖之學校及團體]  
　　務本女校···浦東小學···靑年會 
　　務本女子中學三四年級生三十人定於三十一日上午乘快車赴杭旅行由校長張杏娟女士率領前往旅舍本已租定西湖某氏别墅繼因該别墅内有西人居住一時未能遷出故由該校託丁守吾君於今日晚車赴杭預備食宿處所云 
　　南市馬家廠浦東中學附屬小學校開辦十餘年寄宿學生逹百五十人以外原有宿舍不能敷用校長王則行擬在本年夏間添建宿舍樓房五撞提出意見經校董會通過准予照辦並聞該校高級學生利用春假由敎職員率往杭州西湖修學旅行借定湖濱公衆運動塲爲息踪之所四月一日出發四日返校云 
　　靑年會交際部旅行團定今日赴杭游覽西湖風景業經該團主任陳維新預向滬杭甬車務處訂定專車并在城站擇定旅館備團員寄宿計游四日每人只須往返車資宿費六元聞同游者約有數十人准今晚五時半集北車站候乘七時一刻快車出發風雨不更云 
[昨日之菜市]  
　　蔬菜稍廉 
　　昨日南北市菜價蔬類較廉各價如下 
　　北市　　　　　　　　　南市　　　　北市　　　　　　　　南市 
　　蝦每斤四角　　　　　　五百八十文　小黃魚每兩三十文　　二十五文 
　　大黃魚每兩四十五文　　四十文　　　靑魚每洋三斤半　　　三斤半 
　　鮮带魚每兩三十文　　　二十文　　　鹹带魚每兩三十文　　三十文 
　　斑魚每兩四十文　　　　三十文　　　銅盆魚每兩三十文　　四十文 
　　虫魚每兩二十五文　　　二十文　　　甲魚每兩四十文　　　三十文 
　　鰏魚每兩五十文　　　　四十文　　　墨魚每兩四十文　　　四十文 
　　鮮龍頭魚每兩四十文　　　　　　　　　條魚每兩三十文　　三十文 
　　海鰻每兩　　　　　　　二十文　　　沙魚每兩三十文　　　六十文 
　　　魚每兩四十文　　　　三十文　　　蜊肉每兩四十文　　　二十五文 
　　　子每斤二百四十文　　二百文　　　毛蚶每斤　　　　　　七十文 
　　　蟹每兩三十文　　　　三十五文　　鹹蟹每兩四十五文　　四十文 
　　蛤蜊每斤二百四十文　　一百六十文　梅蛤每兩四十文　　　六十文 
　　猪肉每洋三斤半　　　　三斤半　　　牛肉每斤三角　　　　二角 
　　羊肉每斤三角六分　　　四斤　　　　　鷄每斤三角二分　　三角六分 
　　雄雞每斤三角　　　　　三角　　　　鷄蛋每只三十文　　　三十文 
　　鴨每只一元　　　　　　九角　　　　鴿每只三角　　　　　二角半 
　　白菜每斤一百二十文　　六十文　　　鴨蛋每只四十文　　　三十五文 
　　鹹蛋每只四十文　　　　四十文　　　靑菜每斤八十文　　　六十文 
　　菠菜每斤八十文　　　　六十文　　　　　菜每斤是六十文　八十文 
　　天津菜每斤一百廿文　　一百文　　　膠菜每斤　　　　　　一百文 
　　　菜每斤一百四十文　　六十文　　　黃韮芽每兩二十文　　二十文 
　　大荳菜每斤一百二十文　　　　　　　黃菱芽每斤百四十文　八十文 
　　大蒜每斤一百六十文　　一百文　　　葱每斤一百文　　　　一百文 
　　草頭每斤蚕文　　　　　八十文　　　枸杞頭每兩二十文　　三十文 
　　鹹香瓜每兩四十文　　　三十文　　　菜莧每斤五十文　　　五十文 
　　油菜每斤六十文　　　　五十文　　　天菜每斤　　　　　　四十文 
　　胡葱每斤一百二十文　　八十文　　　萬苣笋每把五十文　　四十文 
　　藕　每斤八十文　　　　六十文　　　冬笋每斤一角五分　　三百文 
　　春　每兩二十文　　　　二十文　　　馬蘭頭每斤八十文　　六十文 
[陸宅之公份堂會誌]  
　　邑紳陸乾剛君伉儷六十雙慶昨報已記其堂會前晚又有公份堂會之舉行仍爲春華舞台班底其原定之戲碼爲毛奇峯之拾黃金梁一鳴·梁俊　·筱寳翠·之二進宮周五寳之探親相駡鳳牡丹·筱寳翠·黃九臯·之寳蟾送酒小三麻子·馮志奎·之開山府羅筱寳·薛蘭芬·之三娘敎子綠牡丹·劉玉琴·之雙演天女散花 
　　毛奇峯之拾黃金不見佳處二進宮本爲梁一鳴父子·及筱寳翠惟一鳴因與春華戲碼抵觸故改由張少亭代三人均有長處筱寳翠雖屬一配角而唱戲時仍依規矩毫無油腔即其平時亦佳且確有根基梁一鳴臨時加演硃砂痣平平周五寳探親相駡由毛奇峯代亦覺乏味鳳牡丹之寳蟾送酒鳳爲春華新用扮相不惡動作稍火小三麻子之開山府羅筱寳之三娘敎子綠牡丹之天女散花藝術甚佳已屢誌矣 
[集會表]  
　　陽曆本月時期　地點　　　　　　　　召集者　　　　　　事由 
　　廿九日　　　　老西門肇嘉路口　　　新記電器材料公司　開幕禮 
　　廿九日　　　　西門外白雲觀附近　　美術專門學校　　　講演會 
　　廿九日下午　　密波路　　　　　　　上海銀行　　　　　股東會 
　　廿九日下午　　徐家滙南洋大學　　　南洋與約翰　　　　比賽籃球 
　　三時 
　　廿九日晚七時　六馬路申江大戲院　　國語專修學校　　　二週紀念會 
　　廿九日晚八時　四川路　　　　　　　靑年會　　　　　　英語演講會　 
　　廿九日晚　　　靜安寺路卡爾登飯店　美國婦女會　　　　時裝展覽會 
[今日天氣有雨或霧]  
　　徐家滙天文台昨日下午四時三十分氣象預報云揚子江口天氣不定有雨或霧中國沿海一带風勢亦不定江西氣壓甚低將成低壓中心颺風仍向西北進行將過北緯十七度琉球東南天氣惡劣本埠溫度在下午三時前之二十四小時内最高五九·二最低四九·六去年同日最高五七·七最低四五·三 
 
 

Page 19

 
 
第一萬七千九百九十號;中華民國十二年 西曆一千九百二十三年三月二十九號
星期四 * *自由談 
[一知半解] [  周伯長]  
　　世界影片中接吻時間之最長者·當推腦麥塔梅琪最近一片·英文名Ｔhe　VoiceFrom　the　Mimaret計占底片七尺· 
[三言兩語] [  鵑]  
　　張作霖快要做壽了白山黑水間又要忙煞一般祝壽人了别人去祝壽都不希罕最奇怪的要算是那位曹大巡閲使曹錕了奉直戰爭時他聲討張作霖簡直要滅此朝食如今郤派人去祝他壽延千歲一會兒寃家一會兒親家眞敎人弄不清楚這大槪就呌做歡喜寃家罷 
[瀏河遊記] [  志中]  
　　一年好景首推春光浮生若夢爲懽幾何得意須盡歡少年須惜取良有以也日前爲余會旅行瀏河之期夫瀏河爲太邑重鎭余聞之久矣每欲前往一游輒苦交通不便今者滬太汽車已直逹該處早發可午回頗形便利故余會此次旅行該地余亦頗表同情是日晨十時由東新橋搭三路電車爲起點至新閘橋下車更喚人力車直逹該站時吳君已在站歡迎吳君爲滬太公司之車務總理亦本會會員也俄而站長出而招待入來賓室稍坐約十分站外車已齊備站長即促啓行余等乃偕至車場會吳君亦蒞至乃乘車啓行沿途頗安適絶無顛撲之虞惟過橋梁時車身略爲震蕩耳目耳之所接觸者無非鄉野村落漁夫牧童之歌唱而已時或三四農夫傴僂田中背炙日光狀至辛苦車過羅店已近十一時吳君謂余等曰羅店與瀏河相去不過二十餘里故面洋洋皆呈喜色而車中談笑更形歡樂不一刻已抵瀏河車站長途七十二里此時盡其端矣下車後隨吳君而步行經石橋橋係架於瀏河河上帆船往來頗宜眺矚時會中李君携有攝影器於是全體合攝一影即聯步至至藝芳園而憇焉 
[窺園記（一）] [  禹鐘]  
　　園林春至漸減其荒寒之象造化於冥冥中正從事裁翦節物千紅萬紫行見如海而出厥功偉也時方侵晨蔣氏之後園一妙齡女郎獨步池塘上流眺曉景女郎盛鬋豐容兩頰呈玖瑰色妙目流波似納池水於眶中朱唇之間微露皓齒鬢雲撩亂不髻而辮以曉妝未整也時園中杏樹數株已破萼而花曉露含烟紅霞若睡朝暾微濡樹梢色乃如染枝鳥弄春逞其巧舌女郎擬睇移時悠然自語曰曉來爲景大佳 
令人意遠然老父辛苦經營成此園林當時賓客盛一時顧主人一瞑家業凋零舊時賓客星散無復有一人存問者轉不若此園中之花鳥仍守其故狀略無炎凉之恶習其情殊可感也女郎名宛書爲蔣氏之嬌女其父生時工貨殖遠近目爲豪商旣下世所遺老妻嬌女皆女流资産爲人乾没殆盡以是日就於中落而母女𠙦𠙦對影往日豪華幾同隔世顧閲亭如舊花鳥依然宜宛書之對面與　耳宛書徘徊園中覺眼前芳意欲溢忽恍然僂指默念曰今日蓋花朝也不見園景幾不之省憶矣猶記十年前與姨家芸妹於花朝日跳躍園中作捉迷藏戲余匿杏樹下芸妹摸索久久乃不能得余忍俊不禁戲呼之曰蠢婢彼乃循聲而至余見其來疾出躡於其後彼張手而前則所觸者杏樹也彼憤而立去其掩目之巾曰以園之廣而汝又狡黠若宵鼠余障目而跡汝雖竟日亦必不能得也余乃慰之曰此戲耳妹苟勿欲罷之可也余見其意尙未平因携之至一矮梅前擷殘花授之曰此可以償汝之勞矣芸妹得花始喜今芸妹已於去歲適入前途回首直一夢耳宛書直想至此不覺低徊久之越數日其母以戚畹之請將爲宛書論婚於某氏某氏多金而其子碌碌無所能宛書聞之力却於母曰兒聞富家子類不才徒糜膏梁文繡而已以吾家人丁之衰兒若他嫁則母更誰爲之伴哉以兒之意不如擇一貧士而贅之庶兒與阿母可以長聚一處桑榆之景差免寂寞而兒亦終身有托矣 
[難經驗的事] [  獨樂]  
　　一個人死後怎麽樣呢有没有靈魂呢有没有世俗所傳説的那些事呢這些事體除將來自身的死亡外不能經騐得到的 
　　一個臨刑的强盜被槍彈打的時候覺得怎麽樣呢覺得怎麽樣痛苦呢這件事體除非自己實騐不得而知然而實騐起來命就不保了 
　　世界上動植物的味差不多都可嘗得惟有屎那樣東西的味至今還没有人去實地經騐他 
[社會小説人間地獄（廿六）] [  娑娑生]  
　　第四十四回　賭客追車詭謀遭侮辱　美人攬鏡無術减痴肥　　話説章伯祥在賭塲裏一夜未睡又因失去了三千七百元的莊票奔走掛失直閙到午飯時光方始辦妥回家小睡誰知正在黑甜鄉裏有人將他喚醒章伯祥一年原來是他的夫人劉氏催著伯祥起來説有人打電話給你章伯祥正在渴睡之際那裏肯起口中含糊着道討厭討厭你就説我出去了便了劉氏道是浙江益興銀行打來的他説和你有要緊話説我恐怕躭擱了你什麽銀錢出入的事因此我來喚你一聲章伯祥聽是益興銀行打來的頓時不敢怠慢一骨碌扒起來去聽原來是祝素臣打給他的祝素臣問明白了是伯祥便對伯祥道亨源那張票子的存户此刻正在這裹我們没法將他覊縻住了你趕緊來瞧一瞧是不是你所説的那人章伯祥道我就來就來説罷擺上聽筒吩咐嗣由汽車趕忙的直向益興銀行而去章伯祥的車子是新買的德國貨走起來很快不一會到了益興銀行剛剛下車只見一部敞篷蹩脚汽車也歇在益興銀行門口車上的號碼是八○○五章伯祥記得清楚這號頭是何聚卿的車子再一細瞧何聚卿却一人坐在車上手中却拿著一份外國報假意瞧著遮住半個臉章伯祥一想先不去招呼他爲是遂一直進去訪祝素臣正要踏進經理室只見祝素臣送客出來那客人不是别人正是何聚卿的胞弟何宜卿宜卿和伯祥見過兩次不甚相熟伯祥因爲宜卿的像貌與聚卿生得一般無二因此認識此時何宜卿怱怱的低着頭往外走也没招呼伯祥伯祥也自不便先去招呼他祝素臣見他們兩人對面各不相識也自不便介紹一直送宜卿出了大門方始回來素臣對伯祥道剛纔那人你不認識他嗎的祥道認識的他就是何聚卿的老弟素臣道他就是來問亨源莊票有没有收來的人我已和他覊糜了好一刻你還不來他見票子已經掛失他收回原票神色倉皇的要走我也不便堅留只好讓他走了怎麽剛纔你不攔他呢章伯祥道我因爲這事是聚卿做的我的票子又是錯給聚卿的不便拉住他的老弟説話想不到他自己却坐在門外車上候信却轉一個灣叫他兄弟出塲這是出我意料之外素臣道好在票子已掛了失你並未絲毫損失他却白跑了兩瞠就此算了罷章伯祥道我雖未絲毫損失早半天受他一頓搶白我可不能甘心説到這裏忙對素臣道我的車子狠快我趕緊追上去還追得着他問他兩句也讓他知道些兒慚愧藉此也出一出我心頭之怒説罷怱怱的出了益興銀行跳上車子向自家的車夫道剛纔那輛八○○五的車子開往那裏去了車夫道是海寗路何公館的車子嗎章伯祥點點頭車夫因向北一指道瞧見他轉灣向北大概是過四川路橋去了章伯祥道趕緊追上去我有要緊的事呢車夫聞命趕忙撥動機輪風馳電掣也向北而去剛要到四川路橋堍只見何聚卿的那一輛八○○五的車子正在上橋章伯祥瞧得清楚忙呌車夫道快點追上去 
談屑 
[火車窗上之雨點] [  程瞻廬]  
　　春雨敲窗作箏琶響余適在滬寗道上之火車中 
　　玻窗着雨點大珠小珠點綴殆满余值無俚徐覘其變化以資消遣雨點之細者久黏窗上降落甚遲細點與細點遇成一粗點降落較速粗點與粗點遇成一大點則急轉直下不轉瞬而化爲烏有 
　　因思政治舞臺之人物實與火車窗上之雨點同趨一軌小人物不易失敗猶細點黏窗徐徐不下也迨夫地盤日大威權日重實力日充欲望日大一朝失敗其不急轉直下化爲烏有者幾希余於是乎有感 
　　客居無俚○舊夢頻侵○常借大世界○作消愁　○迺者○該世界發行春季游覽劵○優待游客○可謂至且盡○僕亦一游客○際茲盛會○曷能無言○爲製俚唱○兼告游者（匹夫） 
　　二月浦江别有春○大世界内百戲陳○乾坤劇場共和廳○中間緯約多仙人○王美玉○顧　　○堪將明月証前身○主人好客意頻頻○銷劵酬勞五萬銀○韓愈得之可療貧○元稹得之毋須仰葉更添薪○諸君倜儻多隹賓○何妨經銷啓朱唇○另贈長劵三個月○常得桃源去避秦○古來致富之難難於上靑天○而今致富不費分文易且新○ 
 
 

Page 20

 
 
第一萬七千九百九十號;中華民國十二年 西曆一千九百二十三年三月二十九號
星期四 * *常識 
常談 
[不信任與同意] [  箴]  
　　近日國會議員對於國務員紛紛表示不信任之意見矣然而此日之不信任者固明明昔日曾投同意票者也謂此日之不信任是乎則昔日之同意也非謂昔日之同意是乎則此日之不信任也非 
　　當其投同意票時固純乎權利思想感情作用好人之所惡惡人之所好自輿論評判之凡所同意之國務員固絶未有可以信任之價值者也且輿論所目爲可以信任者或反未得同意然則國務員之誤國不啻國會議員之誤國也其不信任國務員何啻國會議員之不自信任乎此無怪國民不信任國會矣 
　　夫國民之不信任國會非不信任國會也不信任國會今日之議員也然亦思國會今日之議員國民中固有曾投選舉票者乎此亦何異國會議員曾投國務員之同意票也故國會議員之不信任國務員未始非議員之良心發現也然曾投同意票者當先自批其頰國民之不信任國會議員亦可見國民之自有公道也然曾投選舉票者亦當先自批其頰 
衛生 
[滅蚊滅蠅之好時機] [  義]  
　　流光如矢轉瞬夏令將屆蚊蠅之屬又將發現矣國人對於蚊蠅二物莫不深惡而痛絶然非屆夏令蚊蠅發現疫癘叢生之際不圖撲滅此豈滅蠅除蚊之積極辦法哉余意撲滅蚊蠅應從根本着想當於未發現之時羣起預防絶滅其種而後可如是必能得完美之效果事半功倍可斷言也 
　　預防蚊蠅之發生最宜注意蚊蠅之幼蟲及其生育之地凡牆隅屋角破瓶殘罐之類以及道旁堆積之垃圾等等宜隨時掃除溝渠宜時常疏通積水宜傾火油其上蓋此皆蚊蠅發育之地非此不能限制其生育也如偶見老蠅發生尤應立即撲滅捕殺一老蠅即滅千萬小蠅也 
　　往歲滬上各團體組織滅除蚊蠅會從事講演調查等事所以促國民注意衛生灌輸國民衛生常識法至善也甚願各地人士照此辦法速起提倡積極進行務使蚊蠅絶跡而後已（乙種酬） 
經濟 
[做帳亦有利益] [  新]  
　　從前老輩先生有句話他説居家切忌做帳做帳不過眼前適意日後必受累無窮大凡人的心理購買一件東西要他立刻付清現金未免有些肉痛做了帳就任意浪用不管有用無用價貴價賤只要看到上眼就隨隨便便買了回來好像没有還的日子一般到了節邊魂靈幾乎急出竅外這是何苦呢 
　　這種議論却也有理但是我有一位朋友他的計算非常精密抱定一種宗旨向店家買物第一要適用第二要價廉不適用的雖價廉不買他説店帳太可做得　如買綢緞袍料一件價銀須十餘元做帳的人天然不必付出現金你快把這十餘元存入錢莊作往來存欵（不可存銀行因爲銀行須半年結利）等到節上結算非但有利息到手而且綢莊方面還有折頭可打難道不是做帳的好處嗎 
　　總之做帳的便利切不可忘還帳的困難存進付出的手續萬萬不可貪懶自問自心倘使不能照這樣做去還是以不做帳爲妙（乙種酬） 
道德 
[戕害靑年之惡魔] [  吳一揆]  
　　元宵經過四馬路見沿途遍設負販月份牌之小攤琳瑯满目刷印精良足見美術之進步然購者咸惟美女是擇如戰勝紀念古裝武戲等畫之主顧絶無僅有矣在望平街東某藥房之前攤上來一弱冠童子身未逾五尺度其年事約在十五六之際絨帽布袍絶類商號學徒費資四角選大陸藥房之時裝美女某廣東藥店之楊妃出浴圖月份牌兩愼交易旣成藏之袍内轉瞬間一烟容满面衣衫狼狽之傖夫拍童肩而詢曰有二十四套眞拍照你要否童默然傖不待伊許可强携其衣曰來來來看看再講看看再講連説連走望西而去余奇而尾之至某旅館弄内見傖手持小册三四本向童手指口講汚言穢語不堪入耳審察之儼然春畫也索資兩元童還八角余憤而謂傖曰爾將此汚穢東西賣給童子道德喪盡若再引誘少年定喚巡捕捉爾去罰辦傖唯唯出弄余謂童曰你年紀尙小買這種無恥東西何用被人知道了損失名譽並且戕傷身體童不待余言畢面紅耳赤連呼弗弗而遁傖反詢余曰先生你要否余佯不聞傖自言自語曰好主顧趕掉我鴉片烟錢夜飯錢都未尋着亦可憐可憐我余曰爾不應拿這種東西向人兜銷引誘人家小孩子戕害身體促短生命無論道德即天理亦難容傖曰話雖不差但此等人四馬路畫錦里一帶店家小夥計學生子居多年大的害羞差學徒買或學徒自買均是我輩賣春册的老主顧趁此年脚新春月份牌鬯銷之時春宮亦應時旺品算我觸霉頭被你趕掉伊仍要去向别人去買的口喃喃作恨言聲而去余亦不顧詎知至石路口又見二人鬼鬼崇崇亍亍彳彳向弄内去余好奇之心復熾又跟進弄見匯泉樓書塲樓梯下另一蹩脚生正與此童又在秘密交易講解一如前傖余故意向童冷笑詳視童窘甚不顧售者而去余尾之果至畫錦里二馬路口某號┐姑諱┘喚門而入始信傖言非盡謬耳嗚呼世風淫靡良好子弟因此隳落戕喪者不知凡幾深望父兄師長嚴察厲禁視爲急務不可忽略更望有權力之慈善家嚴厲禁止造福豈淺鮮哉（乙種酬） 
法制 
[爲嗣父及爲嗣子之要件] [  薛遺生]  
　　爲嗣父之要件 
　　㈠非成年人不得爲嗣父　我國嗣子制度精神與外國不同外國嗣子重在養生我國嗣子重在慰死重養生則立嗣爲慰藉之具而年齡之限制不得不嚴重慰死則立嗣爲似續之計而年齡之資格不妨稍寛然我國民法規定必成年而後始得爲嗣父者蓋立嗣行爲必由嗣父自爲之未成年人爲法律行爲須得法定代理人之許可若必待許可而後許其爲人父是父子關係亦得以他人意思干涉之矣反是若不待許可聽其爲人父是意思能力不完全之人亦得任意爲重要之法律行爲矣法律爲避是種困難起見故特規定非成年人不得爲嗣父（民草第一三九○條） 
　　㈡非已婚之男子不得爲嗣父　夫欲子而婚人之常情若不婚亦可得子啓壯男不婚之弊有人口减少之慮且世風日下道德淪胥一般鄉曲小民每以立嗣爲分析財産之計但使無子者有屋數楹有田數畝族黨即羣起爭執强欲以其子弟爲嗣故限制不得不嚴現行民律載明未婚之人不得立嗣即此故也 
　　㈢非無子者不得爲嗣父　無子者無男子之謂也故有女子者仍不妨立嗣蓋先已有子更以他人之子爲子旣有害其先有之子之權利復足以釀家庭之變故且立嗣之制所以濟人事之窮本出於不得已有子而更立嗣於義何居親愛之心不篤自私之念大勝已則多子而不恤人之無子悖理滅情孰甚於斯故非無子者不得爲嗣父 
　　爲嗣子之要件 
　　㈣非親族或同宗不得爲嗣子　我國嗣子制度重在承祀若非親族而又非同宗者立爲嗣子則彼此素無瓜葛之人一經立約呈報即生父子關係朝爲路人暮爲骨肉不無可議之處故非親族或同宗不得爲嗣子（民草一三九一條） 
　　㈤非親屬中輩分相當之人不得爲嗣子　親族有尊卑之别不可凌亂嗣子爲法律擬制之子立嗣行爲發生效力後父子之名遂定若輩分不相當亦得爲其嗣子極其弊必至伯叔甥舅可以易位昆季姊妹可互相爲後親等變亂名分乖違而一切親族關係悉混淆而不知所極矣 
　　㈥非有兄弟者不得爲嗣子　即獨子不能出嗣之謂也蓋嗣子之制原爲無子者而設倘以獨子爲嗣子則立嗣人固因立嗣而得子然彼原有子之父毌將反因立嗣人之立嗣而失子實與宗旨相矛盾者也（民草一三九三條） 
　　㈦非經父母之嗣意不得爲嗣子　出爲嗣子於終身生最重要之效果似應絶對聽當事人自由始得以保護其利益抑知不然蓋父母於子恒終生相依不忍分離老年尤甚若出嗣一聽人子自由不經父母同意必有覬覦貨財爭爲人後而棄親弗願者殊爲人心風俗之害也（民草一三九四條） 
　　以上所述僅爲實質上之要件至形式上之要件則不外登記而已茲不贅述（乙種酬） 
科學 
[玉之眞僞辨别法（礦物通性之應用）] [  金巳百]  
　　吾人平常所稱之寳玉在礦物學中歸於輝石角閃石二類中輝石爲硬玉角閃石爲軟玉（以下硬玉軟玉槪稱眞玉）我國東三省産之甚夥惟近今贋貨日多買者每難辨别然僞玉之原料不外玻璃及他種礦物耳若能知礦物之通性逐端觀察之則不難别其眞僞茲將管見所及述之如次 
　　㈠結晶　眞玉皆有柱狀結晶切口成菱形底面前傾反此則非玉類可知僞玉則無結晶 
　　㈡劈開與斷口　礦物破壞時有一定方向而甚易者謂之劈開眞玉皆有此作用破壞時無一定方向者謂之斷口僞玉有斷口而無劈開者也　 
　　㈢比重　一物體之重量與同容積之水量之比較數謂之比重眞玉之比重在三以上（即眞玉之容積與水相同時其重量當三倍之）僞玉之比重在三·五及二·八之間故眞玉較重 
　　㈣硬度　硬度共分十度眞玉在五度六度之間僞玉則爲七度（因僞玉之主成分爲玻璃玻璃之硬度爲七）故僞玉較硬可用其尖角以傷眞玉 
　　㈤溫度　置眞僞玉於一處用舌尖或指端觸之則眞玉較冷因眞玉爲天然物天然物每較冷於人造物也 
　　㈥色彩　眞玉普通爲綠色或黑色裂紋面則有褐色或綠色僞玉之裂紋面無之 
　　㈦試以火熱　天然礦物頗耐火熱故眞玉不易溶解人造物反之故僞玉每易溶解若玻璃成分極多者尤甚 
　　㈧檢察中部　置玉於此用顯微鏡視之如爲僞玉則中部每有小氣泡 
　　㈨分解之試騐　置玉冷水中浸之約數分鐘取出而注以熱水或浸们酒精中或浸於克羅方姆Ｃhlorlform中（一種麻醉藥水）如爲僞玉（人造物）當自然分解眞一（天然物）則否 
　　附言　末後㈦㈧㈨三項非礦物之通性因求眞僞玉之辨别更易故亦列入（乙種酬） 
 
 
