# 1881 - 76 - 4902834

 

Page 1

 
 
[新印直省地圖出售] [  點石齋主啓]  
　　本齋現用石印照相法印得皇朝直省地圖出售圖中界畫分明廣衺精確加以五彩渲染愈見縷晰條分兹巳刷印竣工有裖成横披可作補　　亦有全張裱成摺疊便於携帶者價洋均三角五分本埠及外省售處仍遵舊例此佈 
[兒女英雄傳出售] [  本舘告白]  
　　兒女英雄傳一書共四十回係近時人所著其措辭也宜風宜雅其叙事也有色有聲尤妙無脂粉呌囂之氣本舘現巳裝印齊全每部訂成十六本　洋八角準於月之二十五日出書閱者祈來購取此布 
[論温州盜案]  
本月十九日報載寍人來信兩言温州多盜一則云近有兵船裝載鐵炮篷帳等物行至温州洋面被盜衆寡不敵任其飽掠而去一則云寍郡之衞安營緑頭勇近欲增兵五百名委一叅將統帶赴温緣温地有盜數百名頗肆猖獗故欲調該營勇前往搜捕之也閱報至此不禁爲之咨嗟扼腕而起曰嗚呼盜風至此是誰之過歟調衞安營以資搜捕則陸地之盜其必非即係劫奪洋面兵船之盜可知然温州之盜敢於跳梁若此則亦安知其不與海盜相呼應也以兵船而載砲帳等物以出洋則此兵船中亦非闃其無人者統計船中駕駛之舵工水手人數想亦不少卽其幾中豈竟無一兵弁也者其曰衆寡不敵然盜衆之蜂擁上船者亦止二十餘人以一兵船而不敢與二十餘盜衆相拒任其將船上兵弁縳而置諸艙下飽掠所載而去然則所載之鐵砲篷帳等物適足以資盜矣夫以一兵船載物出洋猝遇大敵勢孤無援無怪其不能禦然亦有捨死决戰至於矢盡援絶而後以身殉者該兵船之兵弁何竟昧此義也抑出其不意而致爲盜所乘耶顧載運軍械度越洋面何時不當小心隄防必俟其所營解之件交卸到地而後可以告無罪而乃突遇二十餘盜而己勢不能支并不敢以一矢相加遺而聽其捆縳搜掠乎且温州亦一通商碼頭也豈該處竟無一營之兵可用者而乃欲調衞安營以任捕盜之責乎查衞安營係前時英人葛叅將所帶卽俗所謂緑頭勇者是其勇皆以西法訓練聯珠排鎗勢不可當前者勦辦粤匪克復寗紹旁及蘇省實資其力居多其營額不知幾何或者温地之盜披猖實甚温郡之緑營等兵不足以備盜故欲調該營之勇以資搜捕然而温郡之武備其不能認眞整顱亦可知己温州濱海本宜講求武備整飭海防卽在未經開埠之時亦不可令其廢弛而况旣經開埠之後何乃武事懈弛至於不能禦内地之盗適或海疆有事又將何以禦之查温州一府山海交錯稽查匪類兼管海防監造戰船定例設總兵一員兵備道一員駐紥郡城恊鎭三員一駐樂清一駐瑞安一駐平陽遊擊三員一爲中軍遊擊一爲左營遊擊皆駐府城一爲右營遊擊駐於甯村而都司守備等以下又復不少其額兵亦非不敷而乃偶值小醜猖狂遂致束手無策而欲調外府之兵以資臂助不亦可笑之甚耶且衞安一營本皆精銳自江浙肅清以來留駐寗地從容坐鎭聞其名者猶有餘畏度迄今幾二十年不無老病缺額之慮然亦宜隨時補入俾之緩急可以有恃斷不能以兵事告竣任其缺額以虚報名糧乃今次偶爾調用仍須增募五百名豈該營之兵缺額至如是之多乎或以爲此次之增兵因欲調往温州惟恐盜多脅從衆寡不敵故於原額之外再行增募其原額固未嘗缺也又或以該營原數不多而欲擴而充之未可知也又或以該營之設歴有年所勇丁半皆老羸恐其不適於用故增慕壯勇以成勁旅與原額皆不相干涉也然兵必經訓練而後可用若當將欲調用之時而始招募增益則新來之勇未必步武嫻熟上下一心雖增而實與不增者等又焉用之總之中國之弊無事則任其懈弛而初不措意有事則急事補苴而未免張皇不特一處爲然他處亦莫不皆然凡所謂若何整頓若何認眞往往皆文告之虚辭而初無實際安得不爲外人所輕覷哉竊願當軸者嚴定章程執法從事必實事之求是勿故事之虚行庶可以振兵威而作士氣也夫 
[恭錄上諭]  
　　二月十七日奉上諭前任盛京將軍奕湘由委散秩大臣荷累朝知遇之隆歴任將軍都統尚書補授内大臣前在盛京將軍任内因病開缺調理迭蒙恩賞食半俸加貝子銜旋經賞食全俸方冀克享遐齡長承恩眷兹聞溘逝軫惜殊深加恩着賞給陀羅經被泒貝勒載漪帶領侍衞十員即日前往奠醊賞銀一千兩經理喪事由廣儲司給發照將軍例賜卹任内一切處分悉予開復應得卹典該衙門查例具奏伊子主事載卓着賞給員外郎伊孫溥慶着賞給主事用示篤念耆臣至意欽此 
[島主將至]  
　　三菱公司托局麥魯輪船前日下午五點鐘自長崎開行來滬聞火奴魯魯島主即乘坐此船屈指禮拜五可以抵埠矣 
[禽筍運美]  
　　駐滬美領事官德南擅彈雀之技於二月間生獲七十餘禽送往美國近又生獲野雞六十五羽送往舊金山命放於該處隣近之地并有竹筍若干亦命送彼布種聞遲日尚須送錦雉往彼數年之後美國亦有此等禽鳥蕃息孶生可供弋獵而干霄勁節亦將直達於海邦矣 
[軍械運津]  
　　新南陞輪船聞須裝載軍械二千箱約重二百墩並來復槍數箱於昨日在碼頭裝艙卽須運 
 
 

Page 2

 
 
第二章 
往天津也 
[看戯受傷]  
　　蘇郡戲園把門之人皆係地棍無賴雖遭人命而不懼者第不用此輩則囊中不名一文而昻然直入者勢將無可關阻而伶人之博利更難然戲園中重門疉户宛如扼守要隘以禦仇敵遇有閒闖而入者不問情由卽便揮以老拳亦不免時滋事端月之初間有無錫某甲直闖入園爲把門者所阻彼此爭持而園中人衆一呼百應舉械攅毆致甲體無完膚幸爲某營哨官所見將甲舁回養傷其動手各人飭地保查明姓名倘有不測行將送縣照辦云 
[播弄謡言]  
　　蘇郡於月之初間雨雪交加鄉間所種菜蔬旣難滋長而鄉人進城貿易又以泥濘不易故菜蔬之價大增而街頭巷尾揭貼紛紛謂本年菜蔬有毒食之必致傷生其實皆菜行廚役之流爲此伎倆以桐喝老圃者按數年前夏聞瓜價昻貴郡中亦有是謡至於瓜行屢屢生事此次謡傳亦復同此狡計也 
[寍事雜誌]  
　　前報甯紹台道瑞觀察因公晉省兹悉己於十六日回署云○本月十五日提標六營奉張軍門令調集本標下兵勇於内校塲操演洋槍六營遊戎以下咸集演武廳以鼓樂全禮祭纛畢然後開操旗幟鮮明軍容嚴媎此爲新年第一次操演也○駐防大教塲之湖南勇五百名於前日奉黄總統之令調至鎭海防堵云○宗太守禁止婦女入廟燒香後各處菴堂寺院靡不恪遵禁令惟城外各處奄院仍有給牒坐夜尋情事甚矣禁令之難周也 
[學宫盡職]  
　　太倉鎭洋兩學生函致本舘謂鎭學廣文學問潔純才具優展在籍爲董事十餘年興利救弊大爲鄉閭之望上年選得是缺夏間到任甫及半年捐俸置辦祭器舉行月課給發膏火奬進髦士年終擇寒士之有品行者周濟之而自奉又極儉約朔望必親督洒掃事事認眞兹奉學院札飭出示申禁吸烟諄諄告誡具徵憐才挽弊苦心並將按月稽查期無玩禁如斯嘉惠士林洵不愧司鐸之任囑登本報風示當世勿謂閒曹無可見功但就本分事實求之隨地皆有作爲也又寄示申禁吸烟示亦囑列報因附錄于後特授太倉州鎭洋縣儒學正堂任爲再行曉諭以端士習事前奉本州正堂吳轉奉提督學院黄札開吸食鴉片爲禍最烈凡讀書種子志存上進尤不可耽一時之嗜好隳畢世之聲名其中無限毒害前任夏學使己剴切言之本院到任後亟應遵守成規申明前禁各屬生童務須曲體此意培養志氣振作精神以勉爲逺到大成之器自諭之後如有犯而不戒戒而復犯者一經查出教官督率無方從重記過廪增附分别降革童生不准應試餘悉照夏前院所定章程辦理有嚴無寛該士子其各凛遵等因札飭到學本學遵奉出示遍貼城鄉勸誡在案嗣藩憲譚面諭學校儲材以待朝廷之大用士子各宜愛惜偶或不愼至有烟癮則精神日漸銷磨遇事不能振作良材自蠧深爲可惜爲教官者務須朝夕勸誡隨時稽查倘敢明知故犯一經查出卽行據實詳請斥革切勿稍事容隱等因本學奉此爲再示諭通學文武諸生以及各童生知悉吸食洋烟耗費銀錢廢時失事目前之害己屬不淺日久精神頽敗子弟效尢傾家蕩產何可勝言爾生童等務各仰體各大憲愛借士子培養人材之至意己吸者速卽戒絶勉敦士品未吸者到處留神切勿視爲逢塲作戯自今以後本學按月稽查如有犯而不戒戒而復犯等事定遵憲諭詳請斥革扣考幸勿視爲具文以身嘗試其各凛遵切切特示 
[華婁初覆題]  
　　華亭則寡悔言寡尤行經題任賢弗貳去邪弗疑補考題其可知也始作次題及其聞一善言通塲詩題一夜池塘春草緑得春字五言六韵婁縣目無見也井上有李螬食實者過半矣匍匐往將食之三咽然後耳有聞經題桃始華補考題而補不足次題與其進也通塲詩題一枝紅杏出墻來得紅字五言六韻 
[渡船餘議]  
　　浦江南北各渡立有章程每船只許載二十人特設義渡局委員專司其事誠以人命至重有此一舉也第地方遼闊稽察難周陽奉隂違在所不免近來董家渡竟有一船而載三四十人者設遇風狂潮急於驚波險浪之中或遭失事斯時卽嚴懲該渡夫以違例之罪亦己無濟於事不若每舟揷一粉牌示明如照定章有逾載等事卽准往來識字之人昌言於衆毋庸付給渡資似此則不禁而禁渡夫自不敢多載矣防微杜漸尚乞賢有司成之[  望雲草堂主人稿]  
[軍門驗砲]  
　　松江提督李軍門於前數日來滬隨有砲船八艘於禮拜一下午至吳淞查騐砲臺於禮拜二早試騐巨砲租界上咸聞轟然之聲軍門之勤勞亦云至矣 
[讞員行程]  
　　英界會審員陳寳渠太守請假赴金陵謁見制憲曾經列報兹聞太守於二十日抵金陵二十一日禀見二十三日禀辭大約今明可到滬矣 
[香船覆没]  
　　浙省之普陀天竺等山香火最盛春間各處人往彼進香者舳相接士女如雲去春蘇藩譚方伯攝撫篆時出示嚴禁並知會沿途關卡截阻香船此風大殺惟愚夫愚婦結習難回今春民間卽己玩禁本埠搭輪赴普陀者殊爲熱閙昨聞有某甲爲首約集男女二十餘人附輪至鎭海換雇白鼈壳船前往計鎭海至普陀隔有數百里之海面詎該船駛至中央狂風驟起檣傾舵折立致傾覆全舟人盡落水中當有人趕爲撈救祇嫠起七八人餘皆淪胥以亡其姓名住赴不及周知惟知有蘇婦二口粤人二名係住居本埠者亦罹此厄一婦屍身己由該處救生局撈起經其母及兄聞信前去料理收殮矣竊思從前永寍輪船從滬開赴鎭海每繞道普陀今皆逕至鎭海由民船渡海洪波巨浪易至有失然愚人朝山求福方謂菩薩有靈隨在保佑直可履險如夷今則琳宮未謁晶闕先登亦可知引鑒於狂瀾弗起羡心於彼岸矣 
[如租續述]  
　　昨報加租閉店一節當晚即經人調處明白每撞竟按月加洋一元惟門面均己損舊房東亦應修葺令收租人爲之料理云各家乃一律依允照常貿易矣此人調停兩造不甚平允乎 
 
 

Page 3

 
 
第三章 
[拐女扭控]  
　　禮拜二法公堂有婦人張高氏偕其長女張麗貞投案張麗貞年甫齠齡姿色甚艷據張高氏禀稱大本開設錢莊去世巳久家有老姑年近七十女三人無子嗣僅靠針黹度日本月十七日麗貞正在刺繡因其語言倔强順手打伊一下旋因事往親串家略坐回來則麗貞不知所往詰問傭人謂爲孫徐氏携去孫徐氏係去年曾傭工九天於我家者聞之駭然卽跡至孫徐氏家伊將我女藏於牀幃内尋出携囘鳴捕將孫徐氏拘押解訊求爲訊辦翁太守得詞詢麗貞謂孫徐氏到爾家中如何說法因何卽從之出門麗貞供稱十七日午後在家刺繡孫徐氏到來稱領我至伊處游玩因與同去及到伊家上樓而樓後尚有空房一間不知何用片刻母親亦到孫徐氏將我藏於帳内我大呼母親方始得出牢籠等語翁太守正在詰間又有一婦投案稱係劉陸氏與張高氏爲姑嫂住居法界紫來街夫在城河浜開長順嫁粧置器鋪前日姪女不見我仝嫂尋至孫徐氏處見後盤問始知孫徐氏期姪女年幼誘稱同去看一美秀後生實謀拐逃聞房屋己租定于英界四馬路胡家宅相近地方尚幸赶早尋蹤不然己入機阱矣孫徐氏家中有子三人媳一人尚有一年老男人倚老咆哮并恐嚇我等謂將與拚命云太守詢麗貞年幾何答稱十七歳嚴詰孫徐氏據供是本地人丈夫孫士修年老在家長子名阿狗己娶媳擺水菓灘度日去年曾在張宅傭工九天是以認識有在禮查洋行當細崽之王長生來向我說謂張家小姐艷越尋常實深愛慕曾央人求取年庚伊母不允無計可施囑爲領小姐出外實屬一時糊塗誤聽人言卽往小姐處謊言領到家中未及片時其母隨到太守詰其與王長生如何認識答稱曾在吳家弄中王之親串某家洗過衣服是以認識翁太守謂此等奸嫗實係開檯基之流旣供爲王長生所囑待提到王某再行核辦孫徐氏飭暫押捕房但王長生在禮查洋行充當細崽而該洋行又開設在虹口大橋北堍地屬吳租界乃備信票請領事官簽字辦理因翁太守兼理會捕局事須得該局盖印由法包探至美領事署請騐後到虹口巡捕房知照捕頭方得往拘頗費轉折故至昨日下午方將王長生拘押法捕房今日必當解案昨晨翁太守臨捕房時復提孫徐氏詰以十七日之事何得至二十三日方控孫徐氏供語含糊稱連日在城内集講由七舖及十二舖地保調處王長生業經到場事己完結今復將我扭控實不知由何故云公堂訊供情形明日探錄 
[光緒七年正月二十四二十五日補錄京報]  
　　發抄劉坤一奏周漢英補江寍恊副將奉旨兵部議奏單併發欽此○又余志斌補清江都司奉旨兵部議奏欽此○又徐州募馬步勇丁奉旨知道了欽此○又項晉蕃補秦州運判奉旨吏部議奏欽此○又鹽大使孫傳恕期滿奉旨吏部知道欽此○杜瑞聯奏陸家郊等署安平同知道缺奉旨知道了欽此○○奴才銘安跪奏爲恭進鱘鰉等魚仰祈聖鑒事竊查打牲烏拉每年冬季捕打鱘鰉等魚分二大呈進本年江　凍結　管雲生親督牲丁前赴邊外產魚處所捕獲鱘鰉魚十尾各色魚四百九尾於十一月十四日派員呈送前來奴才詳加查勘當用布席包固飭交驍騎校富海等即於十一月十五日啓程恭進除將魚尾數目另繕清單呈鑒外所有二次應進鱘鰉等魚容矣捕齊再行呈進謹奏軍機大臣奉旨知道了欽此○○貴州巡撫臣岑毓英跪奏爲審明京控案件按律定擬恭摺具奏仰祈聖鑒事竊照正安州武生郭鍾以串誣押鼈等情控經都察院於光緒五年閏三月初六日奏奉諭旨此案着交張樹聲督同臬司親提人証卷宗秉公嚴訉確情按律定擬具奏原告武生郭鍾該都照例解往備質欽此當准湖北撫臣潘霨以貴州京控原告郭鍾於光緒五年五月初二日解至江陵縣属脫逃咨請查輯到　卽經行司查提原被人卷來省審辦旋因原告在逃未獲詳咨展限兹據臬司轉據貴陽府詳據郭朝傑赴案投審並呈明伊兄郭鍾於逃回後業巳在家病故請免輯拿隨提被證人等審擬解勘前來臣親提研鞫緣王高鄭瀠均籍隸綏陽縣均充該縣差役光緒三年三月十一日王嬉童與族人王桐因田起衅口角爭鬥王桐順友身帶尖刀戳傷其臂膊王滿攏勸王嬉童斥其帮護王滿生氣接過王桐手内尖刀連戳傷王嬉童右肋側跌倒地磕傷右太陽王桐傳逃逸屍叔王四萬見向查問王嬉童告知前情並告以郭朝傑之父郭文詩路過不救疑其主使王嬉童傷重移時殞命王四萬報經該前署綏逺縣知縣楊承叙前詣驗訊並以郭文詩原籍正安州備文派差鄭瀠姚相前往關提姚相因另有差事未往經正安州傳獲郭文詩交鄭瀠解回鄭瀠當向郭文詩用言嚇詐得錢六千文憑王漢金過付該前署縣以提訉郭文詩並不供認主使將其取保候訉旋因拿獲王桐復差王高往傳郭文詩質訉王高亦向郭文詩嚇詐得銀九兩八錢錢二千文係向廖蛟借給郭文詩旋卽在押患病經廖蛟具保在於焦興林客店延醫調治詎郭文詩醫治罔效於是年八月初一日病故廖蛟禀經該接署縣徐維城傳同屍子郭鍾郭朝傑騐係病身死並無别故取結附卷嗣據王嬉童之母王程氏以命案不辦及郭文詩之子武生郭鍾以伊父無辜受累被差串詐等情先後由府至省上控由司批飭提省檄委貴陽府審辦以正兇王滿在洮無獲未結王桐旋於五年七月十四日在押病故報委貴筑縣知縣楊執中騐明王桐委係病故看役人等訉無凌虐情斃塡格具結詳報批飭歸案議詳詎該武生郭鍾痛父情急照歴控呈詞添砌拷打押斃情節並牽列正安州車大洪等家搶案具呈晋京控經都察院訉供奏奉諭旨交審原告郭鍾解至湖北江陵縣脫逃嚴緝未獲詳覆展限兹據郭朝傑赴案投審並呈明伊兄郭　於逃回後在家病故提訉據各供前情不諱應卽擬結查例載内外衙門蠧役恐嚇詐財計贓六兩至十兩杖一百徒三年十四以上發近邊充軍等語此案綏陽縣差役王高等雖訉無拷打私押斃命情事惟王高向郭文詩嚇詐得銀九兩零錢二千文計贓十兩以上鄭瀠亦向嚇詐得錢六千文計贓值銀六兩均屬不法自應按例問擬王高合依蠧役詐贓十兩以上發近邊充軍例發近邊充軍鄭瀠合依詐贓六兩一十兩杖一百徒三年例擬杖一百徒三年分别　地發配充徒折責安置拘役所得贓銀照追給領郭鍾添砌情節京控失實復中途脫逃本干律讀業己病故應與訉無索詐之差役姚相等均免置議王嬉童命案據王桐供係在逃之王滿戳斃是否狡供避就應俟緝獲王滿另結王桐綮衅釀成命案並戳傷王嬉童左臂膞亦干律議業巳在押病故應與訉無凌虐之看役均毋庸議郭鍾牽控王才萬等搶奪車大洪　家二案己由正安州關参勒緝應俟緝獲王才萬等歸於彼案訉明擬結無干省釋未到人証請免提質以省拖累屍棺飭屬掩埋所有失察差役詐贓及騐訉王嬉童命案漏未詳報之職名係該署綏陽縣知縣候補同知楊承叙相應隨案附叅是否允恊除全案供招咨部外謹將審明京控案件按例定擬緣由恭摺具奏伏乞皇太后皇上聖鑒訓示謹奏軍機大臣奉旨刑部議奏欽此○○閩浙總督代辦福建巡撫臣何璟跪奏爲揀員請補簡缺知縣以資治理恭摺仰祈聖鑒事竊照連城縣知縣孫念召因病題請開缺聲明員缺留閩俟准　覆揀補兹於十月初二日接准吏部扣缺知照另行請補福建連城縣知縣孫念召病故六月二十五日奉旨照例於奉旨後第五日行文按閩省照限八十日减半計算扣至八月初十日作爲出缺日期除截缺咨部外查吏部章程内開各省有人地不宜撤回留省另補之員仍由該督撫察看俟裁缺卽用等三項無人准酌量請補等因在案兹出連城縣知縣閩省並無裁缺卽用等三項人員惟查有撤回留省另補知縣楊淑仁年五十歳江西新城縣附貢生由捐納鹽大使派赴建邵軍營差遣於克復政和縣城案内奏准俟補缺後以知縣補用援例報捐免補本班以知縣歸候補班補用並加同知升銜聞訃丁父憂回籍服闋赴部引見於領照回閩後試看期滿甄别奏留閩省補用同治十年三月辦運津米出力彚保奉旨俟補缺後以同知補用准補沙縣知縣十二年二月到任旋以人地未宜奏請開缺另補十二年七月二十三日奉上諭楊淑仁着撤省遇有相當缺出酌量補用等因欽此聞訃丁母憂回籍守制光緒二年三月二十九日服滿回閩由部核准起復該員才具明晰人亦老成以之酌補連城縣知縣不積各項班次之缺洵足以資治理且該員係撤回另補知縣請補簡缺知縣銜缺相當毋良送部引　 
 
 

Page 4

 
 
第四章 
見並毋庸核計叅罰據藩司陳士杰臬司鹿傳霖會詳前來除咨都外臣謹恭摺具陳伏乞皇太后皇上聖鑒勅部核議施行再撫臣勒方錡帶印渡臺所有巡撫衙門題泰事件奏請由臣代辦至閩淅總督係臣本任毋庸會銜合併陳明謹奏軍機大臣奉旨吏部議奏欽此 
[光緒七年二月初一日京報全錄]  
　　宫門抄○發抄旨六道○上諭兩道錄前○護晉撫松奏筆帖式年滿循例出具考語片○將軍岐等奏循例揀派會哨邊界情形摺○大臣豐奏訊明正法片○廣西撫慶奏叅革遊擊片○黔撫岑奏委署總兵片○大臣定等奏請補恊領片○蘇織造立奏照案動支餘欵添辦大運緣由摺○江撫李奏試看道員片○二月初一日禮部宗人府欽天監侍衞處值日無引見○左中堂謝管兵部事務並在軍機大臣上行走恩○索布多爾札布假滿請安○内閣奏派騐放之大臣派出穆騰阿徐桐錫珍孫詒經○吏部呈進月官卷○宗人府奏改派致祭文昌廟派出禮王○召見軍幾○發抄李鴻章奏張家口糧台用銀數目奉旨户部知道欽此○又牛庄關收支稅數奉旨該衙門知道單併發欽此○又挑挖大清河等工賑報銷奉旨着照所請該部知道欽此○又靜海縣地方豁除糧租奉旨户部知道欽此○又牛庄關通商各員請奬奉旨恒元等均着照所請奬勵該部知道欽此○又候補道何崧泰期滿奉旨吏部知道欽此○○護理山西巡撫二品銜按察使奴才松椿跪奏爲年滿筆帖式堪膺地方之選循例恭摺奏祈聖鑒事竊查定例各省督撫衙門筆帖式六年期滿如有才具優長堪膺地方之選者令該督撫出具切實老語送部引見候旨錄用等語查山西巡撫衙門筆帖式榮昌年四十歳廂藍旗滿洲人由繙譯生員遵籌餉例報捐筆帖式於咸豐六年補授户科筆帖式考取稽察欽奉上諭事件處學習行走十年三月補授上諭事件處委署主事十二年保列京察一等引見奉旨記名以理事同知通判用欽此十二年三月委署主事兩年期滿照例保奏以在京各衙門主事等官卽用仍留本處兼行十三年十月揀補山西巡撫衙門筆帖式光緒元年二月十四日到任連閏扣至六年十二月十四日六年期滿等情由署藩臬兩司出具考語詳請具奏前來查該員榮昌年力强壯辦事勤愼曾經委署寗逺理事通判辦理悉臻妥恊實屬奮勉向上堪膺地方之選相應循例出具考語奏請送部引見可否仍發山西以理事同知通判補用之處恭候聖裁由前護撫臣葆亨移交前來奴才覆查無異理合恭摺具奏伏乞皇太后皇上聖鑒謹奏軍機大臣奉旨吏部知道欽此○○奴才岐元銘安富陞玉亮跪奏爲將奉吉兩省循例揀派大員帶兵會哨巡查邊界情形恭摺奏祈聖鑒事竊奴才等案查奉吉兩省北邊會哨章程届期揀派恊領大員帶兵前往公同會哨嚴密搜捕等因歴經遵辦在案兹届本年冬令應行會哨之期奴才岐元檄派現在昌圖府屬驻防之統帶客兵馬隊嗣都統銜花翎卽補恊領成福並吉林委營總保成各帶所部官兵就近前往兩省指定處所會哨巡緝去後兹據該統帶成福委營總保成等會報准於十月二十日齊抵利樹城子地面晤面會哨現在奉吉兩省邊界内外以及沿途地方均屬安靜並無聚夥馬賊劫搶亦無不法棍徒擾害平民情事該統帶成福會哨事竣帶兵由梨樹城子沿途巡緝折囘昌圖府防所委營總保成亦於會哨後帶兵折囘長春廳防所各等情前來奴才等除飭該統帶營總等各於駐防地方認眞巡防外所有循例派員前赴奉吉兩邊界會哨並沿邊地方現均安靜情形理合會銜恭摺奏聞伏乞皇太后皇上聖鑒謹奏軍機大臣奉旨知道了欽此○○豐紳片再奴才豐紳抵任後訪聞歸化廳所管境内竟有早晚在路謀刼孤身行旅勒死人命圖剥衣服重案當經奴才派官兵恊同廳役四出查拿於本年十月初三日巡至二道河子村外盤獲李行隆子岳桂成二名帶管隨卽派員會訊據獲犯李行隆子岳桂成供認本年二月二十三日該犯等夥同在音獨利村東南將民人藍生鈺用麻繩套住脖項用力背勒身死剥脫其身穿藍布棉襖皮褲等件携贓逃散又於七月二十間不記日期該犯等復在姑子板申村西北將不知姓名男子一名用毛繩套住脖項用力背勒身死剥脫其身穿白布小衫藍布單褌等件携贓逃走於十月初三日卽經官兵盤獲各等供再三研究俱各供認前情不諱奴才查該犯李行隆子岳桂成旣經訊明同夥將民人藍生鈺並不知姓名一人勒死剥脫衣物得贓分用實属忍心害命罪大惡極應卽照例法辦梟示以儆兇頑奴才於訊明後派員將該犯等綁赴市曹就地正法傳首犯事地方懸竿示衆以彰國法而快人心除全案供招咨送刑部備查外理合附片奏聞伏乞聖鑒謹奏軍機大臣奉旨知道了欽此○○慶裕片再整頓營伍首在考核將弁有怠玩不職者自應隨時撤叅前因臣標右營守備王家駿把總宋占春於辦理練兵事宜任意　頇不知振作經臣奏叅革職在案兹查得右江鎭標中軍遊擊陳榮標巡防疏懈不守官箴准右江鎭臣李維述咨請叅革前來除將該遊擊撤任遴員前往接署外相應會同兩廣總督臣張樹聲廣西提督臣馮子材合詞奏叅請旨將右江鎭標中軍遊擊陳榮標卽行革職以肅營伍謹附片具陳伏乞聖鑒訓示謹奏軍機大臣奉旨陳榮標着卽行革職該部知道欽此○○岑毓英片再署威寍鎭總兵都匀恊副將任仕斌應飭回本任以專責成所遺威寍鎭篆臣查有留黔差委記名提督楊國發久歴戎行馭兵有術堪以委署除咨會前往署理外謹會同雲貴總督臣劉長佑附片具陳伏乞聖謹奏軍機大臣奉旨知道了欽此○○定安等片再據齊齊哈爾城右翼呈報鑲紅旗恊領那遜達賚因病出缺查得墨爾根城鑲黄施恊領博頗係右翼之人前因軍功保奬借補左翼之缺今右翼出缺應將該昌調轉本翼以符定制其博順所遺墨爾根城鑲黄旗恊領員缺例應揀昌請補查有齊齊哈爾城正白旂吉拉閔泰佐領下驍騎校花翎記名恊領訥爾恭阿現年五十六歳前任河南湖北等省出征迭着戰功歴經軍營統兵大臣保奬花翎以恊領儘先卽補該員由軍營遺撤時請咨由部帶領引見經欽派王大臣驗看請照例用等因於同治五年十二月十六日覆奏奉旨依議欽此欽遵在案兹查該員當差勤愼騎射優嫻擬請補埒墨爾根城鑲黄旗恊領之缺洵堪務在旗翼亦屬相當相應請旨俯准以訥爾恭阿補授斯缺以重職守理合附片具陳伏迄聖鑒訓示謹奏軍機大臣奉旨着照所請兵部知道欽此○○蘇州織造奴才立山跪奏爲照案動支辦差餘欵添辦内庫庚辰大運緞綢以濟急需恭摺奏明仰祈聖鑒事竊查奴才衙門大運工需每届由藩庫撥銀八萬二千兩以三萬兩辦解部派緞紗餘銀儘辦内庫緞綢等項因限於撥欵未能全數辦運上年十二月内務府以緞庫所入不敵所出致將舊存欵項全數墊放尚不敷用廣次撥欵採買致銀庫亦形支絀奏請勅下各該織造自行籌欵照數全辦倘再延欠卽行奏叅懲辦等因行知前來當經奴才查有光緒四年分辦差項下餘賸銀二萬七千餘兩奏請撥歸巳卯大運添辦内庫緞綢並聲明庚辰大 
 
 

Page 5

 
 
運能否由藩司添撜若干另與撫臣籌商辦理奉旨着照所請該衙門知道欽此欽遵在案今庚辰大運奴才迭與撫臣籌商酌量添撥無如藩庫支絀異常實係無欵可籌奴才伏思大運活計上關内廷應用及頒賞各國外藩之需當此緞庫奇絀之時奴才責無旁貸何敢以藩庫添撥維艱藉詞諉卸兹查光緒五年分辦差項下由藩庫照倒連閏據到　二　二千五百兩隂辦解上用各色錦絹等項支銷外尚有餘賸銀一萬四千四百六十三兩零應請仍照上届成案撥歸庚辰大運添辦内庫緞綢庶期多辦一分内庫多得一分之　　庫卽可少撥一分採買之欵此項銀兩仍俟藩庫欵項稍裕再諸撥還以清欵目除一面督餾工匠星夜儧辦一俟告成卽行解京交納外所有照案動支辦差餘欵添辦内庫大　　綢緣由理合恭摺奏明伏乞皇太后皇上聖鑒訓示謹奏軍機大臣奉會知道了欽此○○李文敏片再准都咨嗣後道府州縣無論捐納勞绩各項人貴應於到省一　後察看者核分别補用等因兹查捐納分發試用道張瑄試看一年期滿據藩臬兩司詳請留省照例補用前來臣查試用道張渲謹飭安詳相應請旨留省照例補用護會同兩江　臣劉坤一附片具奏伏乞聖鑒謹奏軍機大臣奉旨吏部知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
