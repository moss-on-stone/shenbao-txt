# 1888 - 326 - 4905610

 

Page 1

 
 
[順天江南浙江江西廣東福建闈墨出售] [  申報館主人啓]  
　　每當大比之年闈墨一出海内皆以先覩爲快盖以風氣所在有志者皆須簡練　摩也特是原本旣不易得而坊間　刻又皆魯魚亥豕説　良多本舘特用新鑄鉛字印成逐加圈點印釘工雅讐校精詳冠以監臨以下諸員姓名爵里及題名全錄較之麻沙本實有天壞之殊焉每本售洋七分正本埠歸申報舘帳房及申昌書畫室發售各外埠則概歸申昌經理此佈 
[本館告白]  
　　啓者古今圖書集成第一次出書四百零八本第二次出書六百本裝釘旣竣卽經本舘詳加檢點本數無訛然後盛以木箱黏以封條及與股諸君付足第三次銀來舘取書本舘又必請其當面點過誠可謂愼之又愼詳益加詳矣不料邇來屢有人藉口於書本短缺函索補添不知此書係用活字印成並無零餘且難續印倘必齗齗索補勢必將所存整部者拆散不全不特本舘受虧卽與股諸君亦未免近於不諒爲此再行布告伏乞於取書時細加查檢免致事後嘖有煩言大雅諸君尙其俯鑒 
[雍正○○○硃批諭旨售書處告白] [  點石齋代啓]  
　　是書向由新泰絲棧發兑現於五月初一日起攺歸清　里恆泰昌出售此外則南北申昌及本帳房皆可購取價碼仍照四十元至其校對印訂裝潢無不精益求精早爲有目共賞所有售出股票亦統歸恆泰昌發書此佈 
[盡地力説]  
　　盡地力之説始於李悝論者比之商鞅之開阡陌厥罪維均故孟子言善戰者服上刑連諸侯者次之闢草萊任土地者次之所謂闢草萊任土地卽盡地力之類也由是言之其説　聖賢所弗道又何事爲之申説耶雖然時有不同勢有各異披一時此一時固有不可泥者卽如孟子所謂善戰服上刑然則黄帝孤泉武土牧野其鷹揚將士皆莫逃刑網者乎盖具所謂善戰專指好大喜功輕舉妄動者而言連諸侯則蘇秦張儀之流其説足以摇惑人心轉移主意其害人與黷武等故皆在當刑之列若闢草萊任土地宜乎可告無罪矣而猶次於連諸侯者則以取之盡錙銖與民爭利而大悖乎古聖王藏富於民之旨也若但盡心於地力有以使百姓足而君無不足則又安足罪哉自來方地利者莫善於漢武之設搜粟都尉封田千秋爲富民侯盖輪臺一悔深知前此窮兵黷武開邊啓釁之誤而返之本原專以盡心農事爲實在後世人君能講此者頗不多見宋儒有言之得則又往往拘於墟而不能合乎時宜卽如什一之法井田之制卽秦時無商君之變法亦斷難傳至今日盖生齒旣繁人數益衆一夫授田百畝天下安得有如許之田觀於古者東田百畝今百二十畝有奇可知田畝之制周時已有不敷分授之慮而縮其畝步若此法傳之今日則當時之所謂百畝者今可作爲千畝而猶有不敷矣然就今時而論土地之利猶有可講者也今之人竭一手一足之烈終年不過耕田五六畝而此五六畆之所獲除租賦外省吃儉用尙足以敷一家八口之資嘗有老農爲余言一畝之田種榖豐年可得三担餘榖之外又有麥可得三四斗其餘尙可種豆種　夏時可種瓜以一畝之田之所出專以供一人之食用而有餘所患者荒年耳然江南之田卽使荒歉亦從無顆粒無收之日設歉至四五分猶足以自給　隙地種桑婦女養蠶其利更厚又有種木棉者所獲亦頗不菲若此者皆無窮之利可以傳子孫者也夫求大利者必求其無窮若得一利而數年輒盡斯亦無足取矣近來中國專言通商之利説者或指爲舍本而逐末夫商誠末也但不知所謂本者仍不之講則與其本末俱舍轉不若究心商務尙不至貽飽食無用心之誚而所謂本者則舍地力曷以哉今日之盡地力者亦未嘗無人其最盛者爲種植黨粟鶯粟之利厚於米麥者殆六七倍江北以及川陜各省競趨之若鶩焉此則所謂損人以利已非求利之正者也太王有言君子不以其所以養人者害人今乃以害人之物而藉以自養天道之謂何矣故論今日盡地方之事其捷徑莫若開礦雖不及種田之久遠而所獲則厚也或曰近年以來中國之言礦務者多矣往往因此虧耗大折厥本故前數年以開礦招股集資者或數萬　數十萬或數百萬皆一敗塗地而不可收拾市面因之而壞股票因此而不行所巋然獨存如魯靈光者不過雲南銅礦年來錫産甚旺尙稱穏當徐州利國鐵礦近來尋到煤苗可以爲煉鐵之用將來或有日上之勢黔中新創礦務局潘偉如中丞鏡如觀察賢昆季實開其基刻下機器將次到齊礦滓已曾見過僉稱可用此數處之外則未聞大有把握者矣乃猶以開礦爲足以盡地力乎然礦之爲用不開則已開而不得則已苟果其開之開之而果係實有所得則取無禁而用不竭其利正自無窮所謂地不愛寳止謂此也西人競尙開礦然聞諸西友謂所開之礦倘遇金銀反不以爲貴銅鐵則貴矣而尤貴者則爲煤蓋煤價雖賤而其用繁用繁則銷塲廣而獲利有可操之劵金銀之價雖貴而用場斷不及煤煉之又費工本故言礦利者煤爲上鐵次之金銀爲下是亦與孟子所謂民爲貴社稷次之君爲輕之意相彷彿貴者反以爲輕輕者反以爲貴其實則有至理存乎其間當今之世不求富國則已苟求富國未有不事地力而可以致富者試思人生所至急者無非衣食二字此外皆在可緩而衣食二者無非土地之所出桑麻稻麥何者不出於地若再加以講求礦務而悉　前此種植鶯粟之害數年之内其有不家給人足者吾不信也百姓家給而人足而謂國有不富者哉國富而謂兵有不强者哉謂余不信請鑒於古 
[本館接奉電音]  
　　昨接在京友人發來電音有本月二十四日諭旨一道敬謹譯登○十月二十四日奉硃筆徐會灃轉補翰林院侍讀學士張英麟補授翰林院侍講學士欽此 
[火烈可畏]  
　　外洋新聞紙述及法國加雷地方有一裝火油之船名未里加雷裝油往來已有數次其裝油之法在艙内造一池貯油於池而以機器爲之挹注法至便也九月上旬該船行抵加雷將油卸出擬往　塢修理空船不能行則實水於池中以重船勢執事者持燈入池内照看水尙未遽灌入而火油餘氣突然被火引着但聞轟然一聲數里外皆聞屋宇垣窗摇撼不定幾同地震居人聞聲出視但見半空中如火龍一條直上雲際照徹上下咸不解其何故聚而觀者千餘人船中本有二十餘人其時則僅餘十數人船上桅艙無恙頭艙亦存惟池艙則已不知去向最　者船主及其妻子并一女客在桅艙内閒談祗聞響聲並不震動迨出艙一看則見船已半截飛去婦女等始覺驚惶無措昏不知人船中有鐵一塊飛出三里之外致傷一兵丁之足計船上人之死者四人餘幸無恙官憲聞之卽派兵丁彈壓盖 [ 
 
 

Page 2

 
 
恐有滋事等情也夫火油已卸而其餘氣之烈尙且如此然則用火油者可不格外小心哉 
[京畿紀事]  
　　前報紀歸化城商販鍾旭之販運天津雜貨路出通州坐粮廳役於應納税課外任意勒索並將貨物扣留因具詞控諸户部云云兹聞鍾復於十月十四日赴户部遞呈聲稱前被扣留貨物至今數月尙未蒙廳憲發還日前商夥復由天津運來貨物又被扣留商等情急是以來京呈請大部作主速卽究辦實爲德便部員准詞卽以該商所呈前項情節分咨倉憲及坐糧廳是否屬實速卽咨覆○前門大街天德公錢鋪開設有年生涯鼎盛十月十五日上燈時忽人言嘖嘖均稱鋪夥已閉門脱逃此信一傳持錢鈔來取現錢者摩肩接踵鋪中人措手不及銀錢兑付一空主人無奈親赴中正司署請封旋經司官泒官役多名於四更後將該鋪封閉鋪主人亦經司官收禁一俟城期詳城究辦○内城剪子巷萬裕錢鋪虧欠甚多難以支拄主人遂於本月十六日商同諸夥潜逃次晨地面官廳察知立卽禀報步軍統領衙門一面飭役先爲封錮○五城於十月十五夜爲始徹夜稽查以防宼盜是夜二更時前門外各街巷鋪户皆懸掛燈毬明於白畫俗名曰小鑼會少選五城城憲各率司坊各役就所管地面巡閲一週所過之處人家均鵠列門前手擊小鑼蓋亦循曩例也○洋藥日見加昻八九兩月廣土每包價銀十六兩上下至十月陡增至十九兩有奇各省土藥亦皆昻貴秋間存土無不利市三倍云 
[潯陽火患]  
　　本月二十晚王鼓時九江西關外典鋪門左某帽作潑翻火油燈延燒貨物樓板頃刻燎原火星飛至對門以致余致和客棧永昌銀號及某烟店某茶館亦遭殃及道府縣以及遊守保甲局員聞警之餘立卽督同弁兵舁水龍馳往奮力灌救直至黎明時候祝融氏始捲旆而回 
[臺疆雜誌]  
　　臺灣自攺行省後劉省三爵帥奏定在彰化省垣設立臺灣縣知縣而以從前之臺灣縣攺爲臺南縣檄調福建寗德縣張大令兆芝署理篆務大令現已乘輪來臺禀見各大憲惟縣係新設一切尙無定制刻下擬暫駐鹿港俟分清界限然後赴彰云○奉命幫辦臺灣撫懇事宜林詩甫星使之太夫人年近八旬本月十六日爲設帨良辰星使先至板橋府第設宴稱觴並於門前搭就戲臺資雇梨園演劇届期各官之祝壽者衣冠車馬絡繹於途劉爵帥則差弁恭代云○新竹縣所轄新蒲地方有一鹽館日前因緝私鹽拘獲婦女小孩各一口羣情不服鼓噪而起蔣鹽館搶刦一空事後由方樾亭大令拘獲爲首者擬治以罪後黨中人愿罰洋若干以贖不知如何了結也○臺北大　崁番民雜處極難治理向由鄭紫濤遊戎統領隊勇千餘人駐彼防禦日前遊戎因彰化事起奉調進兵大岬生番偵知消息率衆出草在柑子坪殺傷十餘人遊戎遂星馳回崁督兵剿洗陣殺匪首數人各番始懼而匿跡按出草係番語卽殺人之謂也是處又有不法游民借迎神賽會爲名妄造謡言欲搶某處鹽館刻亦經遊戎極力勸導訛言遂息○在岬首逆蔡鳳勾結彰化土匪踞守牛馬頭與官兵相搞經竇鄭兩統領相機剿撫逆首乘間遁逃現經本處紳士訪明下落禀知朱一甫大令會同林蔭堂統領派兵緝獲審明監禁惟施九縀等數人尙幸逃法網耳 
[八閩瑣語]  
　　多都統因病奏請開缺現已乘輪北上臨歧祖餞者頗形熱閙○花會最爲閭閻之害卞頌臣制軍下車伊始首先嚴禁南關外花會首王曾串在車嶼鄉掛巴趨之者如鶩制軍特札某恊戎密拿及恊戎馳往該處王已聞風遠颺協戎勒令該鄉人將王尋交到案以　嚴辦各處花會首見辦理如此認眞亦不敢以身試法遂各歛跡矣藉非制軍之雷厲風行何能使人有所忌憚耶○南禪寺僧啓明因佔地盖屋經附近民人戴姓控官禀斷其地仍由戴姓掌管詎僧垂涎不已上月間强行盖屋戴阻攔不住又赴上憲衙門控告蒙憲札飭府縣詣勘再行核辦○著名地棍林錢錢經某紳綑送海防署責押後現又移送閩署聞林係命案中之要犯况在南臺大橋一帶嚇詐平民無惡不作被控之案幾如山積斷不能遽爾釋放也○北門大街某公館日前雇轎出行及回不給一錢轎夫大肆咆哮公館跟丁惡其無理欲飽以老拳轎夫在街中大聲喊救經路人婉勸允給力錢轎夫始悻悻而去○新任海防廳唐司馬寳鑑於初七日接印司馬資格已深在閩亦久宜爲上游所器重也 
[長崎近事]  
　　法國水師被日人森上豐松等毆死日官旣將凶手治罪意以爲可卜言歸於好矣詎知法人未滿所欲水師提督曾駕兵輪赴東京會同駐京法欽差向外務省理論議久不洽又返長崎本月十五號長崎重罪裁判官提凶手訊問有駐崎之矮司皮哥法艦管帶官麥藍皮魯及代理法領事平其耶退魯在座聽審是日傳集証人將法艦軍醫騐傷書及來往文書逐次口供一一朗誦自九點鐘至四點鐘訊未畢仍各散歸十六號裁判所開堂定讞判得正兇森上豐松輕懲役六年帮兇守山佐吉增田總次郎岩岡和四郎三名重禁錮三月判畢卽以案卷抄出分送法領事及法艦管帶官處刻下法艦傳言此案雖結仍須索日人償命之金云○日皇每值誕期必命駕至武塲閲兵並請各國駐京欽差往觀兹閲東京日報言西歴十一月三號天長節午前八點鐘調齊東京諸兵隊赴靑山練兵塲少選日皇更正服佩大勳位菊花大緩章乘馬車而至有德大寺侍從長陪乘北白川二品親王有棲川三品親王土方宫内大臣高崎式部官岩佐侍醫及他侍從宫内書記等官隨駕焉到時指揮官近衛都督小松宫親王爲先導設玉座以待旋有各大臣樞密院顧問官各國欽差謁見休憇片時召小松宫親王備駿馬乘坐周行皇族大臣以下皆陪從覽遊畢諸兵隊分列玉座前送駕正午砲兵隊在練兵塲發祝砲百門是晚外務大臣設宴鹿鳴館欵待諸皇族大臣樞密院顧問宫各國欽差始下至元老院議官陸海兩軍將校學士文人銀行司事新聞館主筆紳商政事家共千餘人並有各官命婦令娘等來與斯會説者調自大隈君任外務大臣以來第一次盛會云○臨時建築砲臺部察得冲繩縣那壩港亟宜建設砲臺二處其經費估得二十七萬八千元定於明年興工○三品威仁親王有棲川宫奉命赴泰西察閲軍務適逢山縣内務大臣亦有歐州之役擬訂期偕行云○政府奉敕令公布大藏省現出五錢白銅小洋以二十枚換一大洋其式與一角之小銀洋等中間有菊花紋並英文數字四邊仍刊華文大日本明治二十一年等字○對州竹敷港新設水雷營一所此處地近朝鮮故時加防禦現於水雷營之外又設長浦水雷講習所特選水雷學生二十五名於本年十二月上旬送　肄業○農商務省勸令農夫攺用西法播種先在福島縣下百五十丁步開墾平原應用諸榖種皆購自泰西并將畝畝夷平以便機器來往 
[觀察閲操]  
　　九江關道李亦靑觀察牌示十月十六日親詣校場閲視九江鎭標各營伍會操適逢陰雨乃攺遲一日是日風和日朗草軟沙平清晨選鋒新勁等營馬步各弁兵次第列隊赴校場少焉觀察同會同鎭憲至演武廳一揖升座營哨各官叩請發令二憲略一指授卽　金伐鼓茶火生威先演清軍陣嗣忽變而爲長蛇陣爲烏龍陣爲連環陣爲八卦陣爲雙龍陣離奇變幻倐忽無常眞如飛將軍自天來令人無從捉摸後又滾舞籐牌試演攻克敵城士卒稍憇各員進午膳膳畢復升座令演洋鎗各陣一時烟籠務鎖聲若連珠觀察軍門皆喜形於色出多金犒之乃各登輿呵殿而返　 
[奥員抵滬]  
　　奥國新任領事皮君業已抵滬昨日午後偕瑞典國領事至英公廨拜會蔡太守太守設宴欵之查奥領事夏士君回國後日行公事由德國副領事狄斯雅代理今始由奥邦命皮君接任云 
[窮途覓死]  
　　嘉興人某甲向爲錢業因賣空買空虧耗甚鉅馴至失業落魄無聊其母聞其流落情形僱舟來滬托人尋見勒令回鄉甲以無面見江東父老執意不從經諸相識再四慰勸始於前日下午隨母登舟駛至新閘西首驀地躍入江心諸舟子帮同打撈得不隨三閭大夫以去甚矣賣空買空之事爲害寔非淺鮮悮人性命時有所聞安得各大憲厲禁重申俾錢業中人不敢復萌故智乎 
 
 

Page 3

 
 
[上海縣署瑣案]  
　　浦東人徐阿華控梅栢松與其兄阿棣在徐咸泉茶館内鬥牌肇釁致阿棣氣忿而死已詳前報前日徐又投案控稱小的見咸泉茶館内又有人鬥牌上前喝阻則梅亦在其内叩求提究以雪前冤裴邑尊飭差提梅升堂研訊梅稱小的前曾與阿棣口角禍由骨牌而起是以痛攺前非不敢再事賭博邑尊以梅怙惡不悛喝令笞責二百板荷枷示衆並飭地保張阿木赶將徐交案究辦○前日製造局巡防委員送江北人萬蔡氏廣東人郭阿福請究裴邑尊庭訊之下蔡氏稱郭與小婦人同居昨晚潛入房中女兒見而狂呼郭竟將女毆傷叩求究辦郭稱小的與該氏之女口角紛爭致遭誣衊邑尊乃飭將郭發押着蔡氏將女交案騐傷翌日蔡氏舁女至案邑尊騐明並無實在傷痕謂蔡氏曰爾女之傷本縣業已騐明無甚緊要爾欲涉訟亦須懲責如不多事則將女領回卽可了案本縣訪聞爾等江北人羣聚滬南各處須驅逐回里免滋事端蔡氏稱情願領女回去不敢多事邑尊飭令具結備查○俞崔氏遣抱崔文貴控稱兒子俞九皐與方泰發丁阿根等爭毆以致墮河身死裴邑尊集訊之下將方收禁丁交所管押着屍親赶緊撈獲屍身報騐云云曾登前報前日崔氏偕文貴投案呈催至晚邑尊升堂訊究崔氏稱兒子在金利源碼頭當小工與方等爭奪扛煤致被推墮浦江身死至今屍身打撈無着小婦人姑媳二人無依無靠叩乞伸冤文貴所供略同邑尊謂本縣酌給爾川資洋二十元卽行回籍不必久覊滬上至方等本縣自當嚴辦也該氏遵諭領洋而退○孫世馥周豐堂等控胡國楨欠銀一案節登前報前日孫周投案求追裴邑尊升堂集訊孫稱胡一味延玩叩求比繳周稱胡房産甚多有意逞刁延不歸欵胡稱房産契券盡在司帳人蔣姓處革生情願抵與周豐堂屢次索取蔣不交來並非逞刁叩求明察邑尊飭將胡還押候提蔣到案訊奪 
[英界公堂瑣案]  
　　周陸氏訴稱家居虹口昨至比鄰張莊福老虎灶買熱水適粤人莫阿巨向張夥蔡阿三乞水蔡給之過遲以致辱駡收房租人湯估鑒直斥其非莫隨取菜刀砍湯小婦人向之勸阻卽被砍傷頭顱由捕拘莫叩請騐傷湯稱在西人處經收房租昨在老虎灶見莫駡蔡斥其不是莫卽持刀砍左肩碎及小呢棉馬褂幸未受傷莫張氏稱夫弟莫阿巨在老虎灶持刀砍人向之阻止被傷手指張蔡各訴前情莫俯首求恩巡捕將刀呈案蔡太守騐明各人之傷怒謂莫因細故膽敢連傷幾人殊屬目無法紀判先笞一百板枷號十四天發犯事地方示衆期滿再笞二百板遞解回籍周陸氏等着投醫院醫傷○二百四十號華捕禀稱昨見陸長盈自縊亟卽解救送請安揷陸供餘姚人向在棋盤街爲錢莊生理因賭失業落魄無依欲尋短見蔡太守飭送棲流公所留養○日前趙忠義訴稱陳才高竊去衣服由包探唐寳榮拘獲初已承認繼又抵賴解經蔡太守庭訊支吾飭包探帶回捕房查明　無竊贓再行解訊昨捕將陳送案禀稱所竊衣服已經吊到趙申訴前情太守判陳管押十天贓交趙領去○前紀粮船户丁開福之夥劉鳳山竊取陳客之黄繭絲十三札由包探唐寳榮拘案蔡太守訊供之下飭將人贓帶回捕房俟失主到來再行訊辦昨日該包探又將人贓送案禀稱據劉言陳客往金陵未回太守判劉再押十天絲存候失主認領○華捕禀稱昨見范仁雲將吳仁生绑住兇毆因連在塲之王開生送案吳供小的與范隣居范灶下燒煤致我家烟霧迷漫囑令止燒非但不依反被毆擊并將髮辫繫在梯欄上幸逢巡捕送案范供小的先被毆傷故與扭毆王供吳范扭毆是實蔡太守騐得吳范均有微傷着范交人保出勿再燒煤○張錢氏訴稱失竊木鐘一架由捕阻獲人贓送案請領捕禀阻獲竊賊姚德虎除木鐘外又搜出洋銀五元五角質票三纸袋一口姚供行竊木鐘原是該死至洋銀質票夾袋均是已物蔡太守判管押一月木鐘給該氏領去洋銀質票夾袋暫存 
[法界捕房瑣案]  
　　前晚九點鐘時包探巡至新街口護城河畔見一人身穿靑布長衫外罩天靑縀灰背馬褂東張西望欲入押店之門因扣住盤詰其人稱係某處出店人店主在某飯舘夜膳因天寒送棉衣前去問其在何處飯館其人不能指實遂拘入捕房押候解案○前日太古公司北京輪船買辦送客至江天輪船回見有一人在帳房中正在收拾零星當卽拘住送入捕房包探認得該竊卽王友德又名天元本年春屢次犯竊曾經公堂判令枷號三月此次又犯竊被拘因卽細加盤問據供曾竊福和輪船水烟袋一枝質在公館馬路合盛押店得洋一元二角旋卽帶往吊贓詰其押票何在稱寄存廣東人劉姓處捕頭着押候解案 
[金陵醫科學院年總小記]  
　　范文正曰不爲良相當爲良醫蓋以良醫之治疾如良相之謀國良相展其經綸能出民於水火之中置諸衽席之上良醫施其技術能出民於疾苦之中登諸仁壽之域同功並效皆是婆心然吾謂醫者技術雖精若不佐之以院宇資藥是有類乎長才作相而不俾以設施之權則亦無從見其所長矣因夫人之患病以求良醫持方以求良藥者要必富貴之家其次亦必有中人之産方克資力從心求所欲求至若負販食力之夫貧寒無告之輩一旦不幸災生内外疾病延醫之費市藥之資兩皆無從措辦加之所住房屋窄小穢氣逼人旣無妙藥又難靜養展轉傷殘害其氣血縱使病非不治之症其痊亦必多延時日當此之際卽遇良醫亦無從行其仁術以活斯人故吾謂有良醫尤貴乎施醫有良藥尤貴乎施藥更必於施醫院中蓋造潔室俾貧病之人住居靜養至斯良醫從容奏技以行其活人之術出民於疾苦之中始然後同期壽域之登此金陵醫科學院之所由設也按其命名之義金陵者識其地也醫科者重其事也學院者集徒以授其術也院設於金陵城内候駕橋之右爲西式樓房二座小而方者爲住居醫帥之所大而長者曲折分隔爲男病房女病房貯藥房診病房候診所禮拜堂學生肄業房士宦就醫房羣房則爲供給病人飲食以及僕役住宿之所上下界畫莫不井井院中餘地則遍種竹樹花草以爽病者之心目此全院位置之大略也至若慨施鉅資以造斯院者美國之善婦司美特非蘭德氏也來董具其以期於成者美國之赫君斐秩也現掌院事行道以醫人之疾苦者美國醫師比君必也辦理教務以救道勸人者美國教士翟君雅各也照料住院就醫婦女者美國女士義氏也每年施藥之資及在院開支各費常川接濟不令有虧者則皆仰仗美國美以美會之捐募也始於光緒十有一年歴月二十有七其所診病人名數贈藥欵項皆詳於下至所來醫諸症内則虚癆臌脹外則癱癰疔疽傷則破腹燒身跌則骨折筋傷奇異之症則有外皮無損而内骨已朽者小童腎莖内含石子如雀卵者腿骨全腐必須鋸去方愈者種種怪險筆難盡述總之求治治醫多係華醫束手之症始肯惠然而來而我比君恪遵愛人之命與凡來院求醫者莫不竭盡心力躬親診治故匪收來多愈廣之效外面來延則不憚嚴寒酷署聞招卽往蓋比君以救人之疾苦爲急務也其來院就醫之人則各省皆有而尤以皖北爲多乃緣其僻處江淮之間旣少高明之華醫又無西法之醫院病者思愈聞聲而至故不遑計其跋涉之勞矣至於西醫技術之精微施治之詳愼藥力之功效三者莫不出人意表吾華之士君子當有所聞姑不贅述兹因其届年例核總之期爰就余之所見者錄而出之以冀中外仁人聞而興起於諸内地廣設醫局以濟民生書有之云惟上帝不常作善降之百祥敢敬爲諸公一再　之爲天下貧病無告者百拜以祈之是爲之記大清光緒十四年七月二十四日 
[同知院事海上歸來客曰下彭夫童念祖拜譔]  
　　美利堅人比必夙操岐黄術潛心靈素蓋已有年近復航海來華度地於金陵候駕橋之右建立醫院以濟華人昨承郵示年總清册計自開院至本年七月二十四日共診男婦二萬一千二百四十二人皆按診開方治以藥餌夫金陵係内地民人素不習外洋之事一聞其爲西國醫法必將望而却步不敢以身輕試獨至比君全此　甫經二載就醫者已如此之多苟非術之素精名之素著何以得比至創捐建院　者爲美婦特非蘭德氏土木之工需銀至一萬二千元其餘一切所需則捐自美國美以美會及中外各官商所望此後仍慨解腰纒源源接濟以成全比君樂善之誠乎[  本館附誌]  
 
 

Page 4

 
 
[便蒙節註緣起]  
　　四書自集註告成而後授受精微燦陳莫藴以故朝廷重之鄉會宗之千百年來止如日月行天江河行地懸之國門當不能增損一字自問何人乃敢妄叅末議願不可攺者至理之發明而不易同者賦質之高下蒙塾啓迪往往删繁就簡以圖便易由是而各塾各異甚至一塾而各童亦各異其間斟酌美善者固有之而斷文絶理者亦所在多有且如師長有所更易生徒滋弊任意欺朦尢非更僕可數浸假若輩長而設教以誤傳誤更不知伊於胡底故與其聽斯世之茫茫有全註而轉多舛錯孰若甘冒不韙猶節讀而或合取裁壽雖不才黍居名教使任其滋蔓難圖不思補救深恐聖賢垂教之旨諸儒翊化之方日就廢弛又難安於坐視乃就向之受業於父師擇其尤爲緊要者仿照五經旁訓節註之法而仍其讀本程式抄錄成編私授家塾似於童蒙初告之旨不無小補若夫欲窺全豹則監本具在因端竟委自更駕輕就熟區區私衷祗求初學便讀知我罪我一聽斯人因述節註輯成之故敢告吾黨之讀是書者序云乎哉[  婁東後學陸增壽謹識]  
[贈畵士尤笠江]  
　　丰姿濯濯髮鬖鬖妙裔眞堪繼悔菴省識畫中禪悦味秋波臨去試推參任他車馬日紛囂殺粉調朱趣自饒好對樓前數株柳盈盈繪出女兒腰笠江尢工士女近安研楊柳樓臺故云[  申左夢畹生]  
[慈谿女子張貞竹字碧筠年十有二能書盈丈大字陳鹿笙太守屬其書福壽龍虎四字見贈爲賦此詩]  
　　昔聞順德李氏兒四歲能書盈尺字李名世嶼明萬歴時人御史馬公巡廣東抱置膝頭所親試童子已奇女更奇如張碧筠吁可異大字長至一丈餘妙齡小止十有二括蒼太守書家雄羊眞孔草靡弗工亦復傾倒此女子爲之延譽諸名公寄我雲箋大如席一箋一字猶嫌窄四字福壽虎與龍紙色銀光文則赤四字皆朱書古來奇女盧眉娘繡七卷經一尺方彼以其細此以鉅並推絶技無低昻老夫好奇素有癖對之起舞喜欲狂取配明人大魁字樂知堂上生奇光余家樂知堂上懸明人王　泰所書大魁字其字在山東刻石汪柳門學使搨以見贈光緒丁亥秋日曲園居士俞樾 
[錄長江水師江陰恊鎭都督府湘陰海籌田明山鎭軍戊子重九集句四律]  
　　滿城風雨近重陽潘邠爲報秋來鴈幾行柳子厚前路莫知霜凛凛吳融惟將直道信蒼蒼李涉心如老鶴常千里放翁病學高僧置一床陸龜蒙獨有此身頑似鐵放翁黄金難買少年狂唐彦謙○俯仰人間每自傷放翁滿城風雨近重陽潘邠十千兑得餘杭酒丁芝仙一曲高歌入醉鄉韋莊樹影悠悠花悄悄曹唐遥天漠漠水茫茫包何尋知世界都如夢吳融猶倚營門數鴈行令狐楚○漫吟絲竹倚飛觴周樸方便教人學洗腸吳融九月寒砧催木葉賈曾滿城風雨近重陽潘邠秋聲暗促河聲急吳融靜論須愁世論長齊已不是有心輕富貴放翁功名無力愧勤工羊士諤○社酒寒燈樂未央東坡酒兵無計敵愁腸唐彦謙池光不定花光亂李商隠塵夢那知鶴夢長曹唐四面雲山誰作主朱灣滿城風雨近得陽潘邠如今歴盡風波惡放翁拙宦虚教逐日忙白居易○近來時事懶思量李咸用應與乾坤共久長胡曾陶景豈全輕組綬徐夤嚴陵情性是眞狂唐彦謙衡門寂寂逢迎少徐鉉征馬蕭蕭立路旁楊巨源倒盡酒壺終日醉放翁滿城風雨近重陽潘邠 
[題讀月廬逸史藝林畫舫册子]  
　　放眼乾坤尺幅中是誰妙筆奪天工烟雲入化渾無迹波浪横空勢若雄謝傅心情閒處託少文圖畫臥游同先生畢竟風流甚山水鍾靈占淅東[  甬東小樓主人甫脱稿]  
[和陸小洲茂才舉孫誌喜原韵]  
　　莫道蹉跎負壯年羡君家慶早安全曾看鸑鷟飛來日更喜麒麟降自天受命旣長宜篤祜貽孫有榖定稱賢睟盤記取開筵會式燕嘉賓召我先[  甬東小樓主人初稿]  
[小春五日家書報至喜得孫兒口占一律錄請松堂司馬正和]  
　碌碌風塵册四年於今痴夢未曾全蕭條家業無容地顯晦功名敢怨天此日含飴差足慰他時繩祖冀成賢傷心最是椿蒙謝何自趨承禀告先[  泗涇舟子小洲陸鍾鵬草稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[閩垣官報]  
　　十二日福防廳唐委省會官運課厘　局十三日鹽塲黄儀紱委辦安家渡官運局十四日建安縣陳銑卸事禀到十五日委署永安縣袁學顯禀辭赴任鹽塲胡觀瀾禀辭赴光澤官運局鹽塲孟長庚禀銷鹽署監印禀辭赴泉州漁配局鹽塲張重瀛卸辦官運　厘局禀辭赴順昌掣騐關鹽塲孫星華接辦官運課厘局試用同知胡宗彦卸辦建寗局禀到十六日知州徐錫祉起服自京到知縣徐士俊赴詔安縣提案鹽塲馬麟正接辦鹽署監印鹽塲顔鍾秉接辦課厘省局 
[助賑摭要]  
　　十四日張輔臣先生交來京都　　閻女史助松江銀二十兩兑見規銀十九兩九錢一分八厘杭垣同善堂續來程積　善士第二次捐助棍衣五百件松江華亭學文　楊士奎爲鄉試臨塲失卷被人拾去當索謝洋二十元將卷贖回嗣因同學不平議以一半　　交來捐洋十元十六日李先生交來同心仁同心德兩善士指助鎭災各捐五十元共來洋一百元又張繼　善士助保平銀十四兩申規銀十四兩五錢六分一厘南市震源染坊汪錫翁交來徽州汪翼卿助洋五十元王芹園祈保合家平安洋二十元錢茀卿保母康强洋十元松江　　　來韓寳稼堂洋二十元十九太倉太史第聞大善士募三十二户共來英洋三十三元銅洋四元陳萬源號内趙子美先生交來陳　記求　　　卽愈洋二百元二十杭州申昌號來繼　堂洋三十元又二户錢二百文廿一日沈芝庭兄交來南洋梅月槎善士爲四令郎福墉獲雋　　　　友賜賀先將酬謝筵資洋一百元移助急賑以答諸親友隆情廿二周榮棠先生交來賑册三扣愈愚堂陳鋤經堂俞合助洋六十元再　　　　承志堂馮聽五善士寄來棣華堂善士續助紅靈丹五百錠廿三嘉善楊廟鎭徐　芬善士爲子秋水病纒一月許愿求痊助賑洋一百元以上　欵均已掣收彚解矣諸君子或助繒纊以禦寒或施妙藥以起死或清恙許願或賀筵移賑心存好施事出至誠其福報豈有量哉兹先摭要　報以揚　風[  三馬路與昌協賑公所陳竹坪謹誌]  
[戊子小春舟次西塘夜不成寐嘆知已之云邁傷生命之不辰感而賦此]  
　　壓綫年年媿未工靑衫難浣涙痕紅半生身世秋分蝶十　心情驚蟄蟲舊夢已醒同覆鹿壯懷漫擬託長虹鹽車棧豆尋常事伯樂而今顧已空[  紉香]  
[秋夜寄懷瘦鶴詞人山左卽希郢正]  
　　莽莽風塵百感侵芩書憔悴倦登臨客中奇遇輸長鋏眼底秋光付短吟千里碧雲　子夢一丸凉月故人心新編珍重雞林市品藻深漸負賞音君著三借　贅談附錄拙詩謬承奬飾故末聯及之飯顆山樵稿子龍　秋樹齋 
[定臣大吟壇錄示乃弟秋感詩步韻遥和卽寄日本晉臣仁兄大人正之]  
　　百端交集獨登樓對此茫茫緑水洲負郭無田嗟　　　　有母怕經秋澄清欲遂平生志汗漫聊從海國遊風急天高霜正落大家不睡賦離愁令兄定臣先有遥和秋感詩余亦繼作○涉水登山　不　薄遊况味薄寒中悲歌慷慨雙長鋏行色蒼茫一短篷萬里鄉心愁對月百篇詩思快隨風仙槎何日歸珂里花蕚樓前罄曲衷平　　　　人少瀛氏黄福增贈稿 
[法公堂自西歴一千八伯八十八年正月起至六月底止罰欵收付清單]  
　　收欵收徐阿小犯賭搜洋四元四角五分收方阿康縱賭罰洋十元收陳國實等犯　復洋十二元一角五分内有銅洋一元收吳　春等倒拉圾入浦罰洋二元收陳國寶等犯賭罰洋十五元收李六仁等犯賭罰洋拾元收趙阿金等挑自來水進城罰洋四角收張福生　　　押本洋三元收王鳳山繳欠崔阿實洋三十元收張阿二犯賭罰洋三圓五角二分收黄茂卿租賭罰洋五十元收朱德茂等犯賭搜洋一圓八角收倪阿發用女堂官罰洋二十圓收翁　順留賭罰洋六圓收王和子窩賊罰洋四圓收馬國良圖賣逃孩罰洋十圓收馮一美割辨罰洋十圓收石永生犯賭搜洋六角收趙李士繳醫治杜亨其飯資洋二圓五角收張一方繳案充公洋五十圓收朱方來繳案充公洋一伯圓内有銅洋一圓收朱愛林誘昌罰洋三十圓收陳阿三等盜賣各貨罰洋四圓收孟子卿犯賭罰洋三角以上共收洋三百七十九圓七角二分○付欵付彚成煤柴洋二元八角付仁濟醫館治朱標等飯資洋一圓五分付汪愼興棉被棉襪找洋十五圓付彚成煤柴洋二元八角付徐源順言　洋一元九角付彚成煤柴洋二元三角四分付仁濟醫舘治林亨祺飯資洋四元三角二分付捕房用人金阿五因公受傷洋十元付公堂用人徐海一月工食洋三元付利　　子洋二元付滬報舘上報洋二元一角三分付陳阿大川資洋二角付施少欽賑濟洋一百元内有銅洋一元付申報舘上報洋八角八分付徐海工食洋三元付徐海工食洋三元付　　　修　風扇洋八元付徐海工食洋三元付周錦山拉風工洋四元五角五分付徐源順窗帘洋二元三角付聚興木作連枷洋六元付公堂用壓風鉛塊洋一元付洗捕公堂小工洋一元五角付楷布掃帶洋四角付徐海工食洋三元付仁濟醫舘善　洋五十元付普育堂善舉洋五十元付輔元分　善舉九十五元五角二分内　洋一元以上共付洋三百七十九元七角二分合符收數 
[漢鎭培心堂恊賑同人演古酬資籌賑清單]  
　　敬啓者敝堂於八月初四日仿行演古酬資籌賑一舉經先墊匯規元一千一百兩寄挽尊處代解灾區辱承惠覆報中　深感戴竊思此次蒙各善士之解囊者實繁有徒始以弗克彚收故前芳名未列計每帖分資助錢乙千者户口太多未便一一悉錄除合歸共數外卽擇其尤者開明務乞登　報　以昭　　照帳核結應歸還墊款尙餘文三十七兩六錢五分兹值唐君翼衢旋粤道出申江特將該項托伊帶上至祈查收以充賑欵是所禱切祗領頌善祺所有戯資供張等費均由恊賑同人自捐合并申明○計開同人榮捐並經募欵目列后唐翼衢吳朗山均錢折文各六十六兩陳子陶陳韞石各文六十五兩熊羽儀錢折文三十三兩周詠春錢折文十三兩三錢慮乂麒盧潤籌裕通祥京山縣張四户均錢折文各六兩六錢吳乾豐錢折文十三兩二錢淮鹽公所錢折文十九兩八錢周樂善堂文十兩周太太四兩七錢吳　　六　四　八分不書名二兩一錢六分各户口未及分别細錄者○八月十一日由億大局來規銀一千一百兩十月二十日由唐翼衢先生交來洋五十三元總共兩處合洋例紋一千一百另三兩[  上海北市絲業會舘籌賑公所少欽施善昌謹誌]  
[上海三馬路與昌恊賑公所陳竹坪經收河南皖北賑捐七月廿四日第乙千一百十一次清單]  
　　河南姚引之先生來河北隠名氏求母福壽康强洋伍十元江西徐　生善士寄到云門子助平銀十二兩合來洋十八元無錫徐鏡莊善士續募黄福清十元太原氏二元王根記兩元五角王養基六元質佳鶴紹微堂了馮江三户共一元胡氏不書名各五角共來洋廿四元錢五伯二十蘇省顔子廣善士經募桶捐無民求免災悔三元勉力子求父病速愈二元皖湖童子劉家憲二元近善祈合家平安留耕精舍求安　各一元　　錢七百九十三無名氏塞士一百共洋十二元錢二百五十三文○解册無錫張彩盈號張少甫十元張彩盈乙元又册楊爵培乙元又華乘鉞一元邵長泰二伯八十文又　玉　　傑各三百實文二百五十仲雄二百吳鳳藻明德堂凌企周何許人四户各三伯吳元二嚴涵初凌齊初有心無力人諸景岳不許姓六人各二伯又十户各一百文又四户各五十文以上五册共洋十七元錢七伯保康祝麟子保平安家俊求應試平安三塲無恙各二元　和祥不書人各乙洋金黄氏福記合一元蔡　泉次女病愈完愿一元　災單　江　　　來寗生童子四角九如源號生生行五福四户各二角半梅陳士二角源順靈山生昌復昌懋昇源茂天成大悔子八人每一角半又十二户各一角以上共來洋四元○本日　收英洋一伯三十三元錢一千四伯七十二文特此聲明 
[上海陳家木橋報總局緣皖鎭揚恊賑處經收雲南縣署鄧從善堂募第八賑欵細户另登]  
　　雲兩昆陽州劉助銀十兩又募名善士三十兩通海縣陳募舞名子十　萬寶號一兩六錢復源神興順祥永於號三户各一兩又各善士七一兩二錢雲南補用同知徐四兩又募各善士廿三兩九錢杜油匠五兩陳自新二兩張元發裴保元唐炳　　　成永福昌全和六户各一兩雲南迤南兵備道許三十兩另八分又募雲南普耳　中軍守府王普耳府訓導魏府經歴萬三户各一兩候　縣孫六兩寗耳縣典史周二兩雲　　耳總　楊三十兩又募寗陽　西郡六兩儘先　琴游府李四兩仲燕桂七錢二分普平伸省平餘一兩另四分平彞厘務駱四兩又募各善士四兩安平應　五十又募各善士五十兩阿　劉募各善士十二兩四錢楊炳星一兩六錢陳　才一兩定遠縣萬五兩又募各善士三兩二錢定遠縣東界花户十兩定遠縣小屯十兩雲南順寗府蕭樂助經募共　四百兩雲南辦理騰　厘務前東川府正堂蔡三十兩雲南石　并鹽場李二十兩昭通厘局張四兩以上洪捐雲平銀八百零四兩七錢四分合申實收規元八百四十九兩八錢另五圓由天順祥安號交到合併併聲明 
[上海陳家木橋總局内豫皖揚鎭恊賑處十月中旬收解清單]  
　　滇册雲南臬署鄧從善堂募第八批賑欵雲平銀八百另四兩七錢四分申合規銀八百四十九兩八錢另五厘細户另登報章由天順祥號交到○直册都門雷子貝銓雲翁同募第廿七批敬　堂雷京平銀十一兩三錢無名氏八兩七錢兩　申合規元廿兩另六錢四分又募念八　無名氏求子平安京平銀十兩申合規元十兩另三錢二分以上均由天順祥號交到○蘇册蘇城電局募念四批補過氏爲子病痊處筵資移賑十元孫玉記病愈助一元　　一元無名氏二元二脤同等五元無名氏四元玉　十元吳子淇保平安十元陳若記病症五元求父病速痊八元存心子求子安四元常州無名氏一元無名氏因産中母子平安十元劉趙氏求夫病愈十元劉竹書求嚴親病速痊三十元申官積聚菓餅　求祖父病速脱體十元張德培願將修金求保咳嗽立止吐血不五元王蘭孫求母病十元程忠　五元福　無名氏蘇州無名氏兩户各二百文以上實收洋一百四十一元又錢四百十文德　俞曲　太史預擬闈題文漏售黄移賑洋一百元又對聯六副售　移賑十二元得見　　　募廿一批程舞伯求室人鄭氏病愈二元蘇城蘭修堂四元○川册夔萬電局徐募館四批泰昌恆錢一百十千文裕盛榮一百十文德豐裕一百廿千文福　隆十千文饒釜　八十千文雲利長八十千文同興仁一百千文集昇合三十千文共捐錢六百六十千文合計銀四百兩萬縣官　周三十兩强少鶴六兩以上統計萬平銀四百三十六兩合曹平銀四百十八兩五錢六分實收英洋五百九十七元九角四分由總收支所交到○湘册湖南襄陽縣　郎圃明府今届五十三於本年連得三孫告免各親友賀儀繁費以　筵湯餅　移賑洋五十元爲各　友署内人等邀福内估有銅洋一元○梳　杭城隠名氏募第十批應名氏十元祝蓋壽四元陳吳氏一元○常册武陽保嬰局募第三十批不書名僧手八元又七元一百文盂河公益廿四元○　册漢口弘寅賓先生募黎　德堂十元○救災　單册大　　元昌　交來吳敬修翁募不留名銅洋一元永料堂自逸居土補愿氏三户各一元隠名氏無名氏二户各二元無名氏一元四角臥波主人元源典五福　治興氏四户各五角　文浩三角五分李煥垣二角五分月　齋孫品泉不留名三户各四百文無名氏二百　十文共實收洋十二元四角銅洋一元○凝　常昭凝善堂募第六十四批無名氏爲子媳患病求速愈二十元沈度順　元張子蓉手鐵如意清河本莊兩户各一元徐培之手募十八户共洋兩元○申　　名氏兩元無名氏求子病愈四元程姓無名氏五元李潤卿兄交來百勉氏十元隠名氏一元收支所交來王瑞卿十元○太册太倉　　　第十四　　　疾速愈一元○旱册姚雪鴻校書募洪記四明逋客兩户各二元姚氏　記阿珠無名氏四户各一張記顧記兩户各五角樓記二角袁記許記無名氏花記無名氏　　記無名氏　記無名氏陸記漆記十一户各一角江文　先生交來無名氏洋五十元馬立師洋行募七户小洋二十角延陵生頴川生合助一元蘇電局募梅　居士還愿移助三十元　　　　十元泰亨莊交來烟臺徐可齋募三户共洋三元○本旬洪收規元八百八十兩另七錢六分五厘英洋一千一百廿五元六角四分小洋二十角銅洋一元合計規元八百廿四兩三錢另五厘錢五百十文合規元三錢六分二厘○五項共合規元一千七百零五十兩四錢三分二厘○連前共收規元五十萬零八千八百九十四兩六錢四分一厘○本　　　　陰旱災賑欵洋一千元計合規元七百三十一兩二錢五分○連前共解至十七批止計規元五十萬零零二千五百十三兩七錢五分○又連交共　解順直粤　　天山東江　　賑欵計規元六千五百廿三兩七錢五分○以實墊解規元一百四十一兩八錢五分九厘合併聲明 
 
 

Page 10

 
 
   
 
