# 1890 - 8 - 4906009

 

Page 1

 
 
[催取古今圖書集成] [  圖書集成局主人啓]  
　　啓者本局所印古今圖書集成于全書告竣後卽請與股者持單提取以饜先覩爲快之心現在尚有未經　去者所望速來提取俾本局早得息肩否則日久存在棧房設遭火患等情本局不能賠補也再本局除招股外尙印存若干部如有欲購者請臨申報館帳房面議可也此布 
[新印繪圖封神演義告白] [  申報館主人啓]  
　　封神演義一書列序殷滅周興之事巧思獨運妙想天開覺事事皆在人意計之中實事事皆出人意計之外所紀商紂寵任妲己斫脛部心貽息　書並非影響而太公之妙算哪吒之神奇以及仙佛妖魔神靈鬼魅則又憑空結撥簇簇生新閱之實足以遣族愁消綺思說者謂古今章回小說　當首屈此書焉惜乎坊刻模糊苦無善本魯魚亥豕龔謬承訛本舘幾歴居諸再三讐校正其悮字務使髮憾無貽然後用新鑄鉛字印成復請　　將諸圖一一重贈鬚眉巾幗掩映生姿雕鏤之工亦無倫比今定於禮拜一卽本月十五日出售每部分裝十六本價洋八角請諸君子移汪本諭也報舘申昌書畫室及各外埠申昌或寄售申報處購取可也 
[送同門李平書明府鍾玨之官粤東序] [  硯小弟元和陳世垣拜稿]  
　　光緒已丑冬上海李君平書以千室之長涖白粤之區業已結綬脫申擇期上道矣於是同學道蓺之士布衣金石之倫張飲連朝聨驩無幾停驂悵望輟棹夷猶將欲抒别情獻忠告禮也余交平書七年矣見夫韜精逢掖濡迹窮廬編蓬不足增其憂儲斗未嘗缺其旨春煦青囊之術媺德偁先相誇綠纈之年慈闈鑒友軾能爲滂蘇家之朂善交譽義本養親張奉之知人歎晚同室之荆不悴賓筵之橘偶懷其摯於性也如是至若擅文采者齋契於應劉篤行誼者投分於僑札高譚何綺蔚若朝霞豪抱不覊放如巨壑座中瓊玉鬯今宵風月之游名下茝蘭卜異地琴尊之叙子華傾蓋契以忘年賀老虛襟交於未面其長於情也如是矧乃燎麻叩孝標之學漂麥遒文通之名金受礪而泥在鈞成器於大用筆代耕而墨爲耒占穫有秋周處禽蛟過能懴昔王生捫蛩論足匡時加以千言奔腕莫攖文陣之雄師三策攄胸已荷　帝廷之褒賞昫莊之行幾於孰滑疑之耀寓諸庸其赡於才而幹於事又如是固宜班孟之承明著作昔遂致身長卿之駟馬高車早堪吐懣也已蓋平書以今　上乙酉秋優試貢成均丙戌　朝考一等錄用知縣維時矯矯顧視依然烈士具壯心卑卑諱偁豈顧入官如暇室洎今四載迺慮蹇連遘境艮動失時爰降心以相從非始願所及此掣籖分省循典例也顧道議者僉曰驥足千里旁求縮地之方朋翼萬程俛學巢林之勢枉道衒已毋乃左乎不知空柯無刃公輪未敢奏其能懷琰煨塵卞氏無從採其寳雲巖扃步雪井憎勞此志士所以興日短之嗟者齡所以悔河清之俟也且夫粤東之域北睇連山東踞大埔南睎儋耳西濱合浦賈祠馨薦佗墓名存忠魂孤鬱零丁崖門白雲岫顚安期之所飛昇豐湖岸畔子瞻之所行吟勝地宦遊誠云快舉然而綺組琳琅之藪繁庶刑訟之區官斯土者輟有變心同塵穢迹混俗景土肥瘠計階崇庳據案者聾盲謁府者𧼆　甚至鳴銅之訕憯禍徒貽膏柱之刑得情自喜憤泉秋沸寃霜夏零吾恐蟻壤有山河之漏絲涙致金骨之毁世變所激由此爲多耳然欲出溷濁塲作清白吏吹求有意蜚語無端峨眉受謡諑之傷不如薪粟厚支離之養仕道之苦至斯極矣平書以通才試劇隻手扶瀾於其順親也信其獲上於其論交也信其和衷於其閱世也信其燭機於其敏事也信其悅庶且令甘泉作範景仰白沙流風拙窩辟塵摩挲紫陽遺澤出理學之門成治縣之譜詎不可輝章疉晉籠張趙於往圖碑碣去思架卓魯於前錄乎第人情勞則好靜紛則思閒當彯纓煩縟之時案牘公勤之暇試回憶移談講樹就簡書筠廊敞閙紅館連奪綠二三知已情諙喁喁境不可得旨彌佳焉君子成功則退盍賦遂初達人見幾而行待貽招隱兹者將離有月贈遠無蘭臨别獻辭規頒並進亦藉以執陳思之頴實結平子之心旌而己平書大令夙抱經濟才論及時事縱横捭闔凌厲無前旣而肄業龍門書院埋頭攻苦不與外事如是者數年學益進遂以優貢授百里侯分省粤東其友陳子世垣製序以壯其行蘅香館主待以示余余曰大令於余爲文字交今以文章發爲經濟當必有所以展其驥足者士元豈止百里才哉余於其行也固擬以文送之今得此序不啻言余之所欲言右以擱筆矣[  古越高昌寒食生附識]  
[本館接奉電音]  
　　昨由京友電傳上諭三道敬謹譯登○十二月十六日奉上諭依克唐阿文全奏職員朦混領欵請旨分别懲處一摺呼倫貝爾佐領成瑞赴省領餉輙敢揑造文件冐領欵項協領常明藉公濟私通同舞弊均着卽行革職委筆帖式丹巴於欵項不知愼重着一併斥革副管松恒於成瑞等舞弊雖不知情惟稟請給發空白印紙殊屬不合依克唐阿於常明呈稿失於覺祭均着交部分别議處呼倫貝爾副都統雙齡於松恒請發空白印紙率行允准亦有不合着一併交部議處以示懲儆該部知道欽此同日奉上諭前據黑龍江將軍依克唐阿奏遵籌通省荒地開禁招墾有利無弊當交總理海軍事務衙門户部議奏嗣奏御史楊員奏請將山東災民資送東三省墾荒復經諭令該衙門一併議奏兹據會同妥議分别覆陳朕詳加披閱所籌各節均屬深中窽要東三省山塲荒地係旗丁游牧畋獵之區乾隆嘉慶道光同治年間歴奉諭旨嚴禁流民開墾深恐有礙旗人生計聖訓周詳用意極爲閎遠通省爲向來封禁之地近年以來疉據中外臣工奏請招民認墾均未允行誠以該處荒地一經開墾勢必將牧獵之塲漸行侵佔旗丁生計日蹙流弊不可勝言豈容輕議更張顯違聖諭所有通省荒地着依克唐阿仍遵光緒十年十三年兩次永遠封禁之旨實力奉行毋任奸民溷入私墾其無礙牧獵之處著該將軍悉心籌度繪圖貼說俟核准後分畀旗丁耕種詳定收穫助餉章程以足兵食仍嚴禁流民溷迹及私典盜賣等弊務使土著旗丁日臻饒裕方爲久遠之策嗣後該省無論何處斷不可招人墾荒致滋弊竇該將軍等倘不實力奉行或别滋弊端定卽予以嚴懲决不寛貸楊晨所請將山東災民資送東三省墾荒之處亦着毋庸置議餘著照該衙門所議辦理欽此同日奉上諭張曜奏西紙坊漫口合龍請將出力員弁狀勵一摺本年六月閒山東歴城縣境西紙坊漫口數月以來經張曜督率在工員弁竭力堵築於本 
 
 

Page 2

 
 
月初十日合龍辦理尙爲迅速革職笛工補用副將黄全得戴守禮均著開復革職處分補用副將張文彩夏錫純均著加總兵銜補用叅將鍾仕杰著免補叅將以副將補用並加總兵銜閻得勝着免補叅將以副將留於山東補用遊擊沙明亮着免補遊擊以叅將留於山東儘先補用並加副將銜都司陳錦章着免補都司以遊擊留於山東儘先補用並加副將銜遊擊杜榮福着加副將銜都司王庚年著免補都司以遊擊儘先補用守備張鳳儀着免補守備以都司留於山東補用並加遊擊銜李長卿着免補守備以都司儘先補用並加遊擊銜把總金勝着免補千總以守備儘先補用並加都司銜千總朱康仁着免補千總以守備儘先補用並加都司銜把總葉雲升着免補把總以千總儘先補用並加都司銜知府沈廷斌著免補知府以道員補用並賞戴藍翎知縣蔡潤含着免補本班以同知補用並加四品銜同知馬開玉著免補本班以知府儘先選用並加三品銜主事李恩祥著免補本班以直隷州知州分省補用並加四品銜同知倉爾英着免補本班以知府補用並加三品銜直隷州知州存齡着免補本班以知府補用開復知縣富拉渾范其章均着免繳捐復銀兩知縣金正聲着免補本班以知州仍分省歸候補班前先補用並加四品銜知縣張復清着仍以本班不論雙單月儘先選用並加同知銜知縣宛傳薪着俟補缺後以同知用先換頂戴府經歴范一儀景啓夔夏錫麟瑞璋縣丞屠乃勳孫昌純均着免補本班以知縣補用並加同知銜典史楊履祥着免補縣丞以知縣在任候補革職留任知縣張遇春着開復原官仍摘去頂戴其餘出力員弁准其擇尤請奬毋許冐濫另片奏請將前河南候補道李正榮賞還道員仍歸原省補用已革知縣張春熙開復原官免繳捐復銀兩發往原省補用等語李正榮著以知府選用所請張春熙開復原官之處著該部議奏欽此 
[京師紀事]  
　　詹事府爲出示曉諭事照得本府此次考試供事所有從前紅卷惡習一概屏除嚴密彌封憑文錄取業經考取供事三百名出圑招覆在案兹聞有不法之徒傳揚續取以致紛紛請託殊屬不成事體且此次考試原因各館不敷咨送現已取中供事三百名之多綜計考生人數已取三分之一斷無續取之理特恐考生不知被人愚惑心生希兾爲此再行曉諭倘本府供事以及皂役人等在外招摇一經查覺定當送部懲辦不貸○東安門内齊鳳樓胡同南首耿宅主人名德生係内務府人現官二品花翎候補三院卿卽選道上駟院掌印郎中上月二十五日六旬壽誕召春臺徽部及外串名角演劇兩晝夜親族寅友賀者盈門内務府堂憲及張子青相國咸臨祝嘏主人令唱戯鳳少華山二劇疑之○前紀恩護軍統領普揀選廂藍護官缺兹聞副護軍叅領揀得委護軍叅領剛鑑第一委護軍叅領瑚圖禮第二花翎叅將銜委護軍叅領富亮第三空銜花翎一缺揀得空銜花翎銜隨同辦事護軍校松林擬正護軍校吉祥擬陪護軍校揀得恒順佐領下空銜護軍校德順擬正英連佐領下委筆帖式忠壽擬陪已將履歴咨行鑲白護軍承辦旗帶領引見矣○吏部由軍機處領出交片一道内開軍機大臣面奉諭旨本日引見之截取知府殷如璋張炳琳二員着於十一月二十六日預備召見欽此當經吏部恭錄交諭轉行知會殷張兩給諫卽於是日丑刻趨赴乾清門外預備召見○宣武門内劈柴胡同内羅圈胡同居人王某係恭邸管事護衞因弟婦病故於西長安街家内遂於上月二十五日晚間施放燄口僅留其妾在家並邀隣友守伴尙未起更突來匪徒三十餘人手持刀械將妾按倒於地以繩綁縳舉刀擬其項索取財帛守伴者見勢凶猛蝟伏於地妾被嚇只得實言匪徒遂開箱啓篋任意搜掠而去事後守伴者將妾釋縛致信於王王赶急回家檢得所失現銀六千餘兩金釧數枚翡翠白玉金銀等物多件統約值八千數百金當卽呈報本管廂藍頭甲官廳步軍校往騐賊蹤詳禀上憲未卜能否弋獲也○吏部示傳所有十一月分月官國子監典籍謝崧岱一員知縣何麐祥姚長齡方宏綸馬裕藩童鳳池嵩齡六員補議十月分知縣陳鏡清一員並補行騐看知縣羅瓊章高元錫二員保舉陜西候補班前知州朱蔭棠一員本部定於十二月初二日帶領引見相應出示傳令該員等於是日赴天安門外本部朝房聽候點名以便帶領引見均穿天青褂備帶補褂並佩帶對子荷包手巾再該員等是否原任現任一二品大員子孫及現任一二品大員兄弟立卽赴部呈明並傳該員等於上月二十九日已刻衣冠赴部演習口奏履歴如是日不到定行如除○日前步軍統領奉諭督飭員弁嚴拿匪類根究窩家將賭局烟館一律查禁以清盜源遂飛檄綠步兩營卽將烟館賭局嚴密查拿有犯必獲旋經該管員弁就京城内外拿獲烟館計有八十餘起案犯四百餘人提署官吏不勝其忙惟賭局並未抄拿然已立時歇閉矣○山東水旱頻仍黄流爲患本年秋收歉簿小民困苦異常雖荷殊恩撥欵賑恤並開捐局廣爲籌捐無如災廣民多哀鴻徧野轉瞬青黄不接春賑尤係亟需且爲日孔長深恐力有未逮擬將山東省明年起運光緒十五年額徵交倉米糧内截留運通倉米四萬石以備春賑經張朗齋中丞專摺奏懇恩施旋奉硃旨着户部速議具奏欽此 
[小忿成鬥]  
　　粤人尙鬥相率成風而市道日偷交易每懷欺詐以致廛肆之地花酒之塲輒爲小故紛爭甚或攘臂相鬥遂使傷人斃命等事層至迭出是亦世風之足慨者也溯自新錢入市錢價日增雖經憲諭煌煌而市價迄無少减近日舊錢價目每錢只易錢一百三十餘文舉凡魚肉蔬菜各行出納用錢俱作加四伸算惟菜酒麵食等店多仍照加五算收小民買食用錢輒以吃虧太重如以碎銀折價則三分五分之零星平又又覺陰虧且店等於一二分外多不肯續錢因而交易之間有齟齬之事本月初三日辰大新街福如茶肆有附近之玉工某甲品茗於斯茶罷會鈔内有私錢櫃夥商令易之甲曰錢價昂貴君以加五折收尙挑剔如此何以服衆言次隨檢銀數分與之令其找續櫃夥以交易無幾而續錢過多欲縮作加四伸算甲怒其出入兩歧巧詐漁利始而口角繼而用武彼此扭作一圑茶堂某乙見櫃夥力非甲敵也上前助之甲謂其同惡相濟猛取桌上盃盤向乙擊去中其首血涔涔下衆夥見甲兇狠濟起獲之縳以草索當下不悉有無將甲毒毆司事者正擬綑甲上廟究治而甲黨己聚集數十人至僉謂該店出入不公縱夥傷人將管綑辱羣言嘈集百手共指勢頗洶湧司事恐釀他變卽令店夥閉門飭乙隨甲黨集廟請坊人評其是非坊衆以兩造各有不合彼此皆已受傷不必過爲深究議令該店出洋兩元與甲作醫藥之費以了其事該店亦經首肯詎甲黨謂予等非圖索詐而來實以櫃夥不公欲正其罪俾知我行中人非恃强撒賴者今欲了事須令該店加甲以花紅并沿途施放邊爆送之回店萬事干休否則寗與對簿公庭憑判曲直坊人力勸數次甲等堅執如前後只得依議而散有此一舉該店已少却一日生理矣 
[三山叢語]  
　　客有從洋口至福州者據言上月間邵武府有匪徒紏衆拜盟情事亦地方官將首犯拘獲民心始定延平一帶地方匪徒甚多搶刼之案層見疉出有某客身畔携有番佛兩尊被盜殺死取洋而去盜風猖獗如此誠地方之隱憂也○有木客某甲裝運木排因盤費不敷停泊某處後到之木商某乙被甲阻住去路不能前進因此兩相齟齬大起爭端某乙之夥被甲夥毆斃事經報明將樂縣現聞已調停了事矣○省會重地匪徒搶掠依然肆無忌憚總督署後店鋪多係古董玉器前日有某甲年甫二十餘到某鋪估看古玩店夥不及提防甲竟將桌上墨壺私藏袖内飛步出店時店主正在對面薙髮看出破綻俟其走出方始喊拿立將甲拳打數下脫去衣服叱之使去又小古樓縫衣店主某正在店前做工突有人乘機將衣强奪而去店主奮力窮追該棍已預伏多人突起毆擊店主狼狽遁回已大受窘辱矣又北門後街有一大脚婦人年紀尙尙衣服潔淨突有兩大漢一呼爲嫂一呼爲妻迎面而來不分皂白疾批其頰將首飾强奪并大詈數語而去婦人亦反唇相稽極意咒詈旁觀者以爲該婦蕩檢踰閑爲親夫所不齒相與目笑存之該婦呆立逾時略陳原委始知其二人素不謀面蓋搶刼之别開生面者也○福州擄人 
 
 

Page 3

 
 
勒贖之風日甚一日上月間有某甲被長邑人人某乙糾衆數十人綑獲到鄉約十餘日尙不放回膽敢遣其同夥方某到城索取火錢經甲親友將方扭送到縣由帮審某委員訊問方供認不諱委員大怒喝責四百下押候將乙交到再行訊辦○刑書某誣其堂弟某偷取物件并串通馬快謂伊偷過某客雨傘一柄因之綑送縣署現經某委員訊明刑書之計遂窮 
[蘇省大計]  
　　撫憲榜示照得三載考績爲激揚鉅典江蘇省舉行光緒十五年大計兹據藩臬各司將應行舉劾揭報各員分别經本部院會同爵督部堂覆加考察恭疏具題外合將六法人員臚列宣示計開方力不及官二員震澤縣張大任新陽縣周罈年老官一員江陰縣教諭張寳書疲軟官二員邳州訓導高長生武進縣小河司巡檢朱瀾不謹官四員丹陽縣教諭沈漢槎江陰縣縣丞程雲上海縣典史許占梅邳州吏目姚黻麟 
[香員回省]  
　　上海縣署帮審委員詹明府於前日詣道轅禀辭赴省另候委用隨於傍晚起程 
[防碍跑紙]  
　　西字報云上禮拜六西商自靜安寺路起爲跑紙之戯因所散之紙難於望見各人遂在此處往來馳驟不知所從後知必被華人將紙移去故意使西人難於尋覔竊思中國黄河爲患蝗孽成災及各種非常之害西人皆竭力救援使免民人凍餒今兹西人跑紙惟於冬閒自相娱樂無碍於華人何以華人必暗中阻止肆行播弄且每以惡語相加更或擲以穢物致馬驚躍人有顚仆之虞况所樹之旗往往被老嫗小孩及流氓濳行拔去致西人必雇人看守竊願跑紙西人將此說譯成華字送呈華官察閱或者可望諭禁華人毋再與西人惡作劇否則此後再屆冬天恐不能復從事於跑紙矣憶從前領事因有此種情形曾經照會道憲至今並未見道憲整理實所未解云 
[租船轇轕]  
　　日前陽子祥投法公堂控吳英祥哄騙其子至協隆煤炭店所租元亨洋行興初輪船上當帳房未滿一月卽停止不開楊子陸續墊出鷹洋六十三元四角迄今連辛俸俱無着落據云被吳吞用葛同轉飭包探王榮培至英界風聲一笑樓茶肆將吳拘獲昨晨傳集原告訊間楊伸訴前情求追墊欵曁生意保單同轉詰吳曰爾哄騙楊子當帳房旣已吞用伊之墊欵爲何連保單勒住不還吳供稱是船由協隆主人張姓託田子卿轉託永和洋行保租船上用人多係田經手後張田二人被永和洋人控諸英公廨經蔡太守管押保單亦已呈案未便檢交楊稱船上之事皆吳掌管兒子亦由吳邀去同轉謂楊曰爾旣控爾子受吳之愚理應挈子來案質訊楊供稱兒子被吳誘往妓家遊玩嗣卽抱病回家不能來案同轉謂田張已被控押英公堂候飭提來案質訊可也遂着將吳押俟下期核訊有知其事者謂張實姓章其中情節繁多早經英廨讞員蔡太守庭訊田章求請移提歸案訊理太守已允准云 
[拈鬮析産]  
　　陳蔣氏上控夫叔汝寅覇吞家産一案前已迭記報端前日裴邑尊親詣該氏家着將財産分作十一股然後拈鬮執業 
[刑訊盜匪]  
　　昨日上海縣署捕役帶同眼線唐海明李老五往浦東南匯縣境北蔡地方拿獲李大辫子裴邑尊升堂訊究李供稱小的前充營勇裁撤後曾經販運食鹽現在小本營生並無不法之事邑尊喝令鞭背八百下始稱三林塘航船被刧一案略有所聞惟未入夥所有盜黨已經竄往他方矣邑尊飭捕役帶候覆訊 
[英界公堂瑣案]  
　　無錫人朱阿好曾在日本娶婦挈之返華兹因失業無聊兼之婦有外遇以致氣忿交加自用刺刀尋死由捕將朱及刀解送公堂此已列諸前報者也昨日捕房傳該日婦屋阿姆送案另有日婦丁氏年約四十餘身穿中國衣服如鄉嫗狀口操本邑音上堂訴稱小婦人已嫁華人丁某屋阿姆于今年六月由朱帶來嗣朱失業艱難遂託小婦人薦爲傭婦不料朱悮以小婦人爲蟻媒囑屋阿姆另嫁致持刀欲刺屋阿姆及小婦人幸未遭其毒手後與屋阿姆口角爭毆小婦人爲之解勸致被磕傷面頰嗣不知朱如何欲圖自盡屋阿姆亦穿中國衣服惟不知中國語言蔡太守著丁氏傳譯供稱年二十八歲朱五十三歲包定小婦人按月給償房金飯食已有四年今年六月被帶來華因難度日託丁氏荐出傭工朱疑有所私時時尋釁况朱原有妻室現在小婦人嫁朱旣無媒人又無憑據朱供稱小的娶屋阿姆已四年有餘確無憑據現在名爲傭工實由丁氏牽合與粤人有私因此氣忿而圖自盡太守諭令丁氏問屋阿姆欲回日本否答稱業已改妝中國人實難回國容積得傭資製辦日本衣裳始可回去太守飭將屋阿姆送歸駐滬日本領事署安置朱連刺刀備文移送無錫○包探張松樵禀稱老船塢小工林維亭等逐日黎明時在周桂生店前譁擾以待船塢開門周出而阻止以致爭閙林言欲將糞穢塗周之口周置之不理不料林卽將糞潑周滿身是以扭林送案周申訴前情并呈沾穢之衣服林供稱另有小工與周爭閙蔡太守判將林管押七天以儆○包探顧阿六禀稱嚴阿根失竊馬車上玻璃燈旋在阿蘭舊賃攤上認見問明由王阿三賣下因卽告知小的獲王盤詰堅不承招小的查得土前曾竊取洋烟袋拘案訊辦嚴言另有馬鞭被王竊去王供稱小的並未犯竊尙求恩恕蔡太守謂王旣不承認竊燈飭押俟該包探查吊馬鞭再行訊辦燈先交嚴領去○某號華捕禀稱孩子王阿海混入福州路第五百八十五號屋中圖竊經小的巡見獲住送案請懲王供稱小的年十四歲父母俱亡飢寒交迫不得已而圖竊叩乞施恩蔡太守飭發交棲流公所管押候示○東洋車夫徐錫兒訴稱金阿生雇坐小的之車言明車力二十文及至祗給十八文與論逞蠻躭延半日小的租車每日須出八開洋二枚大受厥虧是以交巡捕拘案金供稱小的雇坐伊車先與言明車力後伊索加賈以致紛爭蔡太守隨判令繳洋二角給償車夫○石仁記木作工人某甲訴稱昨夜竊賊趙阿寳撬門圖竊幸卽知覺獲交巡捕捕頭稱趙係積竊今請重懲趙俯首求恩蔡太守判發捕房管押二月○美國步教士投美領事署訴稱曾雇令周瑞林包造遊獵船已付洋銀百餘元詎周延不起造請傳保人泰記號主訊究美領事據情照會蔡太守飭傳泰記號主赶緊料理 
[法界公堂瑣案]  
　　京江棧茶房金秀清偕向爲藥材生理之棧客屈瑞亭投案訴稱昨夜約九下鐘時有親戚上江寛輪船至十一下時鋪盖被賊竊去正在查問見一人坐於箱上上前盤問據云附輪至鎭江問其爲何坐在他人箱上其人形狀慌張隨卽跪下疑係情虛上前扭住今特送案請究葛同轉命將其人帶案訊問情由其人供稱姓馬名鵬程本年七月來申僑居英界寳善街周天來客棧昨晚因餘慶里杭州婦人王月星動身小的上船尋訪見有流氓不少小的前曾失竊皮箱六口今請究追供畢檢出信三封並工部局捐票同轉見其狀類瘋顚飭暫管押着屈等退去候明日傳天來棧主到案再行研訊○通事禀稱昨日木船户朱阿高等二人在小康門外捕房附近紛爭西捕上前喝阻朱等辱駡不休因將朱扭住其一當卽脫逃葛同轉向朱研訊朱供稱小的在開泰木行永泰木船上初次來申與船夥在萬里春啜茗互相嘲謔言語聲高西捕疑係駡伊遂將小的拘押同轉判押捕房三日○日前葛某以兒子頌喜不務正業屢訓不悛送至捕房管押昨晨湯富有投案訴稱葛以家法難施囑小的叩求嚴辦葛同轉詰頌喜年歲若干於何時失業爲何挺撞父母答稱小的年十九歲向在新南陞輪船當發籌之事去年十一月停歇生母早經逝世繼母將小的作踐不堪同轉謂爾父禀上稱爾欲將妻領出恐爾變賣公堂上豈容爾胡言亂道乎遂判令笞責一百板管押一月期滿准其父來案具領頌喜籲稱小的身上奇冷難禁同轉飭湯回家取給衣服數件湯唯唯而退○通事禀稱英包探夥某甲扭王阿虎至八仙橋捕房聲稱曾竊棧客鷹洋五十元今晨該包探夥並未到案王供稱小的係松江人向爲剃髮匠現住治下彩視街家中尙有母及兄長阿 
 
 

Page 4

 
 
二葛同轉命包探於明日傳其兄至捕房再行訊核○包探李雲發郁庭湘同禀稱罪晨黎明時小的等巡至新北門外見朱三山手持熨斗一具鞋子一雙踞坐地上向其查問言語支吾爲特拘案請訊朱供稱小的年十六歲向從高橋縫工正大習業已有三年正大終日凶毆是以竊物潜遁欲赴押店押錢適有包探前來驀將小的拘住葛同轉謂爾年紀甚輕胆敢作此壞事乎遂著暫爲管押候其師父來案領回管束○昨報列馬車撞夌江北婦人所挈小孩經巡捕拘至捕房一案昨晨原告季楊氏偕夫兄季文炳抱孩至公廨訴稱小孩面上受傷小婦人右足亦尙疼痛馬夫郭金生供稱小的由西門駕馬車往北馳至公館馬路適邁來車避讓不及以致撞傷小孩葛同轉飭該氏挈孩至仁濟醫館騐視傷勢若何着郭於明日帶微資至捕房給該氏爲養傷費郭叩謝而去 
[分發人員騐看名單]  
　　鄭工例掣籖分發主事荆震生山西○鄭工例指省分發知縣潘紹誼江蘇河南鹽大使梁繼瑶浙江福建直隷州州判李慶蕃廣西廣東府經歴曾鴻河南湖北申錫綬陜西湖南俞蘭元浙江山西縣丞陳宗雍福建江蘇嵇有恒江蘇山東施恒恭浙江山東吳朝棨四川福建吕遐齡河南山東府照磨陳長齡浙江江西巡檢余志義湖南廣東吳新周四川湖北王楨浙江江蘇從九品龍澤霖順天廣東朱嗚球浙江江西夏紹唐江西江蘇典史吕懋澤江蘇湖南馬徵遠浙江山西趙秉鈞河南直隷未入流孫道南浙江直隷○海防例指省分發知縣兼襲雲騎尉孫毓琇浙江直隷縣丞潘瑞江蘇廣西巡檢羅有年江西廣西○籌餉例指省分發道花翎史錫康安徽江蘇通判兼提舉銜曾于梁福建河南從九品陸槐森浙江江西閘官李恩培直隷東河典史劉謙湖北湖南張治和山西河南未入流劉長城山東直隷○捐輸遇缺指省分發道胡常亨浙江江蘇○勞績掣籖分發直隷州知州藍翎曹綱湖南○勞績推省分發通判馬春祺河南東河知縣花翎五品銜張慶堂安徽山東州吏目韋國隆廣西雲南府經歴常壽彝湖南雲南縣丞羅守誠廣西雲南巡檢趙仙瀛直隷吉林謝成錦湖北陜西沈傳榕浙江吉林從九品張增祿安徽直隷○進士呈請分發知縣汪賁之江西○應補呈請分發知縣于文泉山東河南府經歴徐溥浙江福建未入流余輔元順天廣東張琳浙江廣東 
[濟衆情殷]  
　　敝局戒烟已著成效一切經費承諸善長隨時捐助感激同深惟是資用月不可省而所費大半由司董墊出未免時形竭蹶惟望仁人君子慨解善囊庶幾黑籍中人感戴恩施於無旣矣所有十一二月捐助各欵開列於後以昭徵信計開十一月廿三雲隱館主善士助月捐洋一元十二月初二由敝局司事張宏來交下畢香尉善士醫資助捐洋二元三角錢四百十六由張廣豐烟膏店交來湖州隱名氏善士捐洋二十元[  上洋平康里恒濟戒烟局司董何鏞鍾洪南謹啓]  
[寒夜觀震兒教雯兒閏女彈琴]  
　　解得謳吟趣怡怡樂自生顧來絃下誤悟到曲中情巧拙姿原判勾挑學可成陽和回有日椒頌獻新聲[  高昌寒食生]  
[有寄]  
　　轉眼又逢春無書意莫伸早將紅涙字付與白鬚人倆重愁兼逼途窮泣已頻寸緘脩罷久何日接芳塵琴印心稿 
[浙省撫轅抄]  
　　十二月初三日江蘇候補通判陳官縉禀見叩辭回蘇廣東候補通判朱爾田由河南差竣乞假回籍禀到禀見○初四日署衢州府司獄袁培交卸回省禀到並奉飭知准補温州府經歴叩謝 
[蘇省撫轅抄]  
　　十二月十四日藩轅牌示照得武進縣典史朱淋病故遺缺查有分缺先用巡檢朱應清堪以委署准補上海縣黄浦司巡檢陳寳濂謝飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[申報舘恊賑所經收江浙賑濟十二月十一至望日止第十六次清單]  
　　十一日金小眉善士寄來金許氏産子平安求病速愈洋十四元蔣价臣洋十元李吉升洋一元周振祥洋一元余漢雲一元王鴻儀五元王愼行十元周雲漢一元陳金發一元王秉鈞一元騰思永洋一元楊建節洋一元張水旺洋一元吳　銘洋十元張吳氏洋四元張鄭氏洋三元張徐氏洋一元興安縣署外募諸人冬至節新春筵費洋十八元痴恨生正月份吕宋票二條第二萬五千六百另四號生昌祥洋十元天吉樓箋扇號勉力子節省開銷洋四十元孫氏節省家用洋三元吟香居乙元康吉洋兩角存仁堂一元三角敬業堂洋二元求安氏洋一元天元虛對開洋一個安定氏求女生弟病愈還愿二元鼎昌提莊洋十元鄒潤安洋二元慈階記代藥求愈洋五角木瀆愧空子節省歲暮祀神香燭三牲洋乙元德盛合錢二千恊成局錢乙千湯占錢一各林魁華錢一千王玉鳴錢五百文徐耕泉錢五百李杏林錢五百建安棧錢二千一百四十文以上八户來洋八元無名氏洋一元○十二日無名氏洋一元董實菴大學中庸書版兩副濟順善洋四元劉松甫洋二百元姚恕亭玄秘塔靈飛經萬年宫碑帖三宗洋六元丁國昌正月份吕宋票一條第二萬五千三百四十八號乾泰源由愼餘莊交來洋二元聚和應洋二元吕賢標洋二元舒觀發洋一元許棟文一元曹采田一元主義阜二元曹萬裕二元曹錦波一元胡天財一元王湛思一元汪渭川一元周兆鵬一元詹積錢一元姚承橋洋一元無名氏洋五元有心無力人洋十五元彭培仁堂十元隱名氏舊棉衣十五件陸惟善洋一元陸鴻觀洋二　○十三日轉賑洋一元趙長樂洋五元含寃受愚人銅洋一元陶祉庠銀三十六兩祥泰衣莊章雲泉門人謝禮移賑洋三元正印堂洋三角凌雲堂洋四元○十四日無名氏洋八元浙西信天翁二元通州源大典一元費子端四元悲憫道人洋四元畢潤之洋一元○十五日與昌棧筵資移賑洋二元陸斐記洋一角吳全記洋二角陸然記三角黄建記洋一角吳升記一角不留名洋一角陳祥記一角湖山主人錢三百文宋良甫錢三百文曹照青錢二百文洪芝田錢一百藕香書屋主人錢一百五色瓜廬錢一百文桐華仙舘錢一百文劉發昌錢一百文四樂居士錢一百半巖廬主錢一百文醉月生錢一百文聊意書屋錢一百文行素齋錢三百四十文以上十三户來洋二元○共收洋四百六十九元三角銀三十六兩虛對洋一個銅洋一元正月份吕宋票三條學庸書板二付舊棉衣十五件 
[上海四馬路文報局内恊賑公所經收山東賑捐九百上旬清單]  
　　初六七日本埠蔚長厚票號來南昌電局何梅閣翁募第六批東賑規元三百兩細户早經另登報章矣○本埠百川通票號來廣西全州署徐印炳文善士募蔣鑒英翁洋二十元蔣容英翁十五元福昌四元蔣秋光三元全州右堂裘洋廿八元黄中璧蔣備康李伯與蔣紫滄蔣謝氏五户各二元聚昌號蔣恆泉兩户各一元吉順號五角山棗司周銀一兩四錢山角司楊一兩蔣鶴賓錢二千文蔣謝氏無名氏蔣謝氏蔣李氏四户各一千文謝耿光蔣梅仙蔣錦堂蔣望之蔣義睦公蔣禹書六户各八百文蔣錦城六百文周蘭泉蔣藴卿蔣渭春廣秋方伍植庭六户五百文蔣文奎蔣應瑞蔣鳳亭三户各四百文曉三董氏蔣氏蔣老滿蔡裁蓬五户各二百文蔣三祥三百廿文周蔣氏蔣變氏唐蔣氏羅長生蔣大吳六吳十二唐六嫂秦周氏唐王氏謝唐氏蔣王氏蔣長子滿吳八十五月各一百文内除匯費以上實收到申規元七十兩此銀由盤記賑所轉交到○杭城四條巷隱名氏助移民捐洋十元蘇省木瀆鎭徐甸孫翁募徐廣照善士爲妻生産平安完願洋二十元又募各及節省　費移賑洋一元南尋陳與昌號來頴園小主虔求父親身安增壽五元接州王高松翁課金移賑四元雙鳳劉讓宣翁本洋一元銅洋一元本埠應暢懷翁爲得罪舊友謝罪請酒移賑五元仙鎭王陶庵募石林書屋洋十元又募四善士十一月分月捐洋四元本埠莊源大號主來耶松船廠瞿桂泉翁第四次錢一千五百文又募林元晋李家卓兩户各洋一元郭忠莫方舉才柱墉基三户各五角具朱氏三角王香泉二角又錢一百文鄭瓊華二角林雲坡錢九百文林子高張祥華具翰芬蔣聖介烏盈香顧錦堂陳世綱七户各六百文譚全寛追遠堂何馬調良三户各三百文烏忠伊二百文程福厚一百五十文以上實收英洋十二元錢二百九十五文富陽城無力人銅洋二元初七日本埠元豐九票號來汴梁楊樂亭翁經募思補樓主人汴平銀二百九十六兩七錢申合實收規元三百十九兩一錢沙溪朱潤卿翁仝子壽林還心願洋五元甬江萬興行來李欽哉翁爲子病求速愈四元天津賈潤生翁洋四元○○兩日共收規六百八十九兩一錢英洋八十四元銅洋三元本洋一元錢二百九十五文合併聲明 
[上海四馬路文報局内恊賑公所經收山東賑捐九月上旬清單]  
　　初八九日輪船后商總局交來臺灣善後局庫平銀七千兩伸合實收規元七千六百七十二兩揚州電報局盛我播翁募南湖逸史爲子求病速全身子平安曹平銀二十兩雙勝書屋曹平銀五兩八錢求平安齋洋二十元胡韻梅十元祝荆壽汲吉閣二户各二元以上實收原平銀廿五兩八錢英洋三十四元○九江電報局總辦盛菊孫翁二十元又募王楷盛我授不書名崔宗亮鄧啓福鄧啓賢六户各二元張桂華馬仁勳兩户合一元高郵武廟賑所丁玉軒翁募無名氏三元郭張氏一元無名氏手錢八百文蓮方氏南闈餅蛋費移賑二百文木桶另錢四十文以上實收洋五元○淮安來記號來無名氏一元○初九日安慶賑撫總局彭受臣觀察來寳塔捐曹平銀一千兩估伸規元一千另七十五兩一錢另二厘本埠春生鑑號來其後海關章佩卿大令洋銀六兩五錢伸合實收規元六兩四錢二分八厘長壽道署來王英善土原平銀五兩定海道頭司署來升養生試途平安二元本埠查善士二元二角陸興記一元錢四百十三文長發棧來積善堂楊佑亭兩户各二元魏傳經曾舞亭兩户各一元鎭江木稅局張吉人善士四元江西火神廟正街鐘以鑾善士虛對開四個○兩日共收規元八千七百五十三兩五錢三分原平銀三十兩另八錢英洋八十八元虛對開四個小洋二角錢四百八十三文合併聲明 
[上海四馬路文報局内恊賑公所經收山東賑捐九月上旬清單]  
　　初十日○松蔭山房主人爲文孫湯餅儀移賑但求易於長大洋廿二元虛對開洋四個○李伯英翁交來常熟凝善堂賑所第三十一批募常熟寺前東西街衆姓建平安公醮外移助賑洋三十三元錢二百九十文又月亭翁募周餘記守信居裕祥恆三户各二百文餘記不計名二户各一百八十文蘭記魯記升記公泰順無名氏江仲能六户各一百文以上共實收英洋三十四元八角○○本日共收英洋五十六元八角虛對開洋四個○本旬共收規元二萬七千六百廿兩另七錢六分四厘原平銀三十兩另八錢批伸計規元三十乙兩八錢四分七厘英洋一千三百另二元五角計規元九伯六十六兩四錢五分五厘花本洋一元合規元八錢一分日本洋一元合規元六錢九分銅洋三十二元鎔見規元七兩一錢二分三厘虛對開洋十個合規元二兩九錢六分八厘小洋五角合規元三錢七分乙厘錢一千六百八十二文計規元一兩一錢六分○九項共合規元二萬八千六百三十二兩一錢八分八厘○連前共收規銀七十萬另八千三百六十兩另六錢三分九厘○本旬解東海關道第十四批東賑庫平銀三萬四千兩計規元三萬七千二百六十四兩○連前共解規元七十三萬九千九伯另三兩另九分一厘○○實凈蟄解規元三萬一千五伯四十二兩四錢五分二厘合併聲明 
 
 
