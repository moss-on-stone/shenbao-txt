# 1921 - 219 - 4917414

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[太平洋會議與南北（冷）]  
　　以太平洋會議之故外人日以統一相期望而南北之相爭反日以烈不但以兵事爭且於太平洋會議之代表亦有互爭之勢矣 
雖然太平洋會議之大有關於我中國人所共知也然太平洋會議之爲禍爲福其根本自在我國國事之如何而不在代表也我國國事而苟已清明代表自能氣壯而言盛若仍混沌雖盡古今中外之辯士而不能有所裨益何也事實苟在人非痴聾而不能欺也故余謂太平洋會議之代表固屬重要然僅僅致力於代表而不先定國是則其重要仍係虚空也 
然則南北之人苟有誠心而認爲太平洋之會議於我國至有關係也則曷勿乘此而速謀所以解國事之道哉 
[命令]  
　　八月十三日大總統令據山東督軍兼省長田中玉電呈魯省七月間霪雨爲災黄河利津壽張等處堤埝冲决荷澤鄆城鉅野等縣村莊淹没請立施恩澤俾拯流亡等語該省災區甚廣待振情殷軫念嗷鴻殊深憫惻著財政部迅即撥銀二萬元交該兼省長遴派妥員分赴災區核實散放以惠窮黎此令 
[國内專電一]  
　　北京電美邀我國加入太平洋會議我願平等的參與美使遞節略述華盛頓會議定十一月十一中國意見亦經復允現政府擬將門户開放撤廢勢力範圍如廢除領事裁判權山東問題等類起草 
北京電美總統邀我國加入華盛頓會議正式公文昨晚六時遞到外部内容謂此會議固以縮減軍備爲第一義然討論範圍並非限書 
於太平洋及遠東問題勸中國不必懷疑（十四日下午三鐘） 
北京電施使電告各國駐美公使先後收集議案送交美國務部編入太平洋會議日程我國應行提出議案請速電示以謀一致 
北京電政府通電各省長官徵集對太平洋會議意見此電不分南北期對外收效一致（十三日下午三鐘） 
北京電政府託某博士轉徵孫文伍廷芳太平洋會意見並請不分畛域共救危亡（十四日上午十二鐘） 
北京電顧使電湘鄂戰事外人極洋意且有第三政府說是否事實祈宣佈眞相免生疑慮致有他項枝節（十三日下午六鐘） 
北京電吳使抵鄂來電以湘仍局部進攻不得不用實力制止察看我軍尙嫌單薄請轉魯晋催張商兩旅星夜來援（十三日下午三鐘） 
北京電吳佩孚文（十）（二）夕九點到漢來電不肯居巡閱名謂湘軍前進巳切電趙蔣中止俟王董彭孫四混成旅到鄂佈防後再辦湘軍撤退交涉請政府先免孫傳芳職及撤回湯薌銘無責任之接洽以順民意院復藎籌極是照辦 
北京電趙恒惕電湘軍北歸無非順應民情驅逐王占元離鄂今旣更易鄂督益以吳佩孚出任兩湖巡閱似湘省各界盡表歡迎惟江南一帶省悟極早公民咸知自治爲救護時局之必要是以湖南省憲成立嗣後希望鄂省亦與敝省一律付予人民特權請卽催促吳使赴任履新長江各種難點不難解化（十三日下午七鐘） 
北京電直魯豫巡閱副使遺缺奉張力保趙倜兼任但靳雲鶚馮玉祥均在競爭中（十三日下午三鐘） 
北京電曹保王承斌爲巡閱副使北京電王占元昨抵津府院派員前往敦促來京有所借重 
北京電王占元昨五點由豐台轉津住特别區某宅（十四日上午十二鐘） 
北京電自治聯合會電吳使請貫澈原有主張卽以鄂省作裁兵模範（十四日下午三鐘） 
北京電某閣員呈對鄂自治軍宜剿對湘軍宜和取易於奏效院巳交曹吳核辦（十四日上午十二鐘） 
北京電川粤漢續借欵答字如前電合同改爲函約總額八十五萬元利息週年八釐半年一結用途購買材料佣金千分之十五償還期自明年一月起按月付還十五萬元擔保品以京奉未經擔保之收入爲擔保（十四日上午十二鐘） 
北京電航空續借百萬鎊維克斯以該署濫用派譚諾森到署調賬查騐完竣尙易糾正决定續訂但聲明新合同作原合同附件用途必須半數購該公司材料半數爲航署經常費（十四日上午十二鐘） 
北京電浙沈侵（十）（二）電盧督面屬金鑑轉電中央陳明時局杌隉早知軍閥必召奇禍選舉終歸無望故迭次電述礙難奉命苦衷嗣鑒各處醖釀風潮益深始順輿情通電實行自治現今各處武力屢試無效正宜變更方法圖謀統一大局可望吻合盧督願參末議輔助和平　（十三日下午七鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[國内專電二]  
　　北京電昨遠東代表團克羅等四名由奉來京有三件箱包不肯受騐爲車站扣留俄員阿木松赴外部請免騐未允刻尙相持 
北京電吉長將以宋小濂升任中東路督辦改董士恩接充 
北京電范領電中東路法國積欠運費據法領稱法與路局有特約無償還必要信否乞詢局宣示 
北京電本日外部復領袖葡使武漢外國僑民當負保護責任 
北京電院部電令駐俄專員查報粤政府與莫斯科政府互認結約詳情（十四日下午三鐘） 
北京電西藏交涉達賴願由中藏直接現蒙院請派員赴拉薩接洽再定辦法（十四日下午三鐘） 
北京電延琿事件日使仍以設警爲先决問題顔因交涉無效擬作懸案（十四日下午三鐘） 
北京電陳籙電請派員參與萬國汽車大會（十四日下午三鐘） 
北京電馬福祥調新疆楊增新調甘肅陸洪濤改授甘長巳内定 
天津電王占元十三晚九時抵津隨從約七十餘人寓舊德租界本宅（十四日下午一鐘） 
天津電直曹與政府商决以陸鴻濤督甘馬鄰翼長甘以直軍一師駐甘境陜甘巡閱缺暫罷 
天津電朱啓鈐因有借日債嫌疑暫住天津現經東海疊催朱擬日内入京 
天津電黎黄陂公子元（十）（三）結婚梁士詒葉恭綽江天鐸曹汝霖等均來津道賀 
天津電鄂省各要人連日在日界德義樓會議僉主鄂省實行民治推黎返鄂主持由夏壽康張乾若示意於黎黎尙未允 
天津電恭綽等在津設阜民銀行股本五百萬（以上十四日上午十鐘） 
[國外專電]  
　　倫敦電舊金山UnivesalChronicle報載華盛頓消息孫中山伍廷芳擬代表中國出席太平洋會議但哈定總統不允未持有美國所承認政府證書之代表參與會議並謂顧維鈞前在巴黎和會克盡厥職北京政府定派顧爲美京大會專使前國務卿藍辛評論中國代表人才謂顧維鈞學識旣佳經騐亦富且善詞令前在巴黎和會提出山東問題言論警動（十二日） 
[公電]  
　　温州公民致盧永祥電杭州盧督軍大鑒温屬當初布戒嚴之時團長兼戒嚴司令官王國樑對於省選固亦禁止然其手段猶爲寛大故永嘉城區尙能於戒嚴聲中補行初選蓋以此次戒嚴據曾經親密電者言乃出自貴署參謀長之密令該團長雖不能不遵然初非出其本心故尙能兼顧貴督軍省選由人民自决之通電之面子不肯極端結怨於本地人民也不料某師長突派旅長到温督同該團長嚴厲執行於是温屬人民十年以來未曾夢見之苦痛無不一一親嘗之矣憶自夏曆七月初四日該團長派兵包圍道署監視道尹兼覆選監督之行動初五日道尹乘輿出署被兵截回以後凡署内收發文書均須經該團長過目官紳晋見亦須由該團長所派之軍官許可先行搜檢衣服然後准其入見并派兵隨入監視不准多談初六日道尹擬電省辭職將電稿送請該團長核發乃云道尹犯戒嚴令第九條業已提出彈劾督軍將免其職不准先辭等語旋經本地紳士苦求始允道尹電省請病假十日赴滬就醫聞道尹今已到滬矣至關於省選之郵電則無論官民一律禁發兵隊荷槍實彈横行街巿檢查旅館輪船極嚴而對於各屬初選當選人住居之客棧尤其殘酷翻箱倒篋一夕數擾如見有自認爲初選當選人者即日勒令回家不許暫留每晚十時後路上不許人行以致人心惶惶視同兵變以上情形皆一鳴等所親見一字不虚無語匪實皇天后土共鑒斯言一鳴等旣不能在温以函電報告以上實情於貴督軍曁省長及旅外同鄉哀求援救乃不得已乘嘉禾輪船來滬快郵奉陳伏乞貴督軍俯念温民非盡土匪北軍不是洋兵少存憐憫之心即解戒嚴之令省選應辦與否且作另一問題如果必須停選則區區選權不難抛棄蓋目前之所亟亟請求者只望貴督軍迅予嚴令駐温北軍停止擾害以安閭閻而已臨電惶恐不敢盡言温州公民李一鳴唐仲友盛潮胡平朱寳源等同叩元 
世界路透電 
[協約國高等會議餘記]  
　　十三日巴黎電今日高等會議末次集議討論德國解除軍備問題福煦上將提出協約國軍事委員會前所一致贊成之議案擬繼續該委員會在德之管轄權大會對於此案討論頗久雖各方面意見皆主張不可廢弛對德之監視但軍事委員會之人了數期限與駐紥處等事則發生不一致之意見卒通過議案軍事委員會仍照常維持但須逐漸裁减大會又通過一議案以德國八月底償付各項债務爲撤除經濟上懲戒辦法之條件至於軍事上懲戒辦法則仍不取消英代表克松貴族聲稱英國初意德國旣接受哀的美敦書則三個月後懲戒辦法即不存在今德國巳有好意之證宜規定佔領德地與陸續撤兵之期限法總理則說明杜賽爾道夫·魯爾·杜維斯堡三處宜繼續佔領宣由謂德國迄未表示即無外兵監視亦願履行賠欵條件之趨勢否則法國甚願及早撤回軍隊也大會後及討論减輕佔领經費問題此事决定後交特别財政與軍事委員會審查俟下屆高等會議開會時提出報告 
十四日巴黎電高等會議决議設立俄國賑務萬國委員會協約國將各派委嗣减人並請中立國與各慈善機關協助一切高等會議瘟考慮方法嚴行限制與勞農俄羅斯之交通俾供賑災事務之用 
十三日巴黎電高等會議已商定致德波之公文告以高等會議對於西萊西亞問題之决議並請兩國協商維持秩序 
十三日巴黎電高等會議决議由與萊浦齊審訊戰事罪犯之諸國各派法律兩員組織委員會審查萊浦齊法庭之判詞如有修改之必要可向高等會議提出意見 
[俄國賑災記]  
　　十一日里加電此間劵農政府代表通告里特倫政府謂俄國災民均逃往西比利亞與俄國西南各省故里特倫政府不必以災民擁入境内爲慮 
[南斐首相之愛爾蘭議和談]  
　　十三日倫敦電南斐首相斯末資將軍八月四日致伐勒拉之書現由官塲發表大旨謂已竭盡能力擬使伐勒拉氏與烏爾斯特首相克萊爵士開會集議但克氏始終不願與伐勒拉氏直接開議而伐勒拉氏又不肯放鬆烏爾斯加入愛爾蘭統一組織之主張致成今日相持不下之局目前欲以合烏爾斯特組成愛爾蘭國爲根據而謀解决則解决難成蓋烏爾斯特不願加入且亦不能强迫其加入也斯末資將軍勸伐勒拉氏將烏爾斯特暫行擱置專致力於愛爾蘭其他部份之自由組織將來愛爾蘭辦理有效加以經濟上種種關係烏爾斯特當自願加入也斯末資將軍聲明此後恐未能復效奔走故已决計不再展緩遄回南斐之行期將軍又謂愛爾蘭使爲共和國則直爲完全脫離不列顚聯邦之謂要知今之英相與前任不同確能實事求是英相已允以一種自由形式給予仜勒拉氏即海外殖民地之地位是也海外各殖民地現已行之有效則行之於愛爾蘭亦必有效如荷採納則愛爾蘭即爲平等國中之一姊妹殖民地凡愛爾蘭與英國間之任何問題可由大會决之云云今日英内閣開會由喬治氏主席討論伐勒拉氏之覆書 
太平洋路透電 
[日本之太平洋會議觀]  
　　十日東京消息「日本將藉太平洋會議得一絶佳之機會使列强明白日本帝國在遠東所處之眞正地位」此爲上議院議員某氏告新聞記者之言上議院青年議員大都具此意見某氏又謂就理想而論所謂開放門户政策匪特須施於遠東且須施於美洲大陸及世界各部分但此種事業非一蹴可幾要當逐漸圖之云 
[留日學生登山殞命]  
　　十日東京消息士官學校之中國學生六人登富士山游覽將抵山巔時忽遭旋風有學生名王濟（譯音）者吹落百尺下之山巖登時殞命 
[東俄近事記]  
　　十日東京消息據此間所接半官消息稱伊爾庫次克鎭已爲反過激軍所佔勞農政府派兵前往克復之在斯魯狄安加附近爲反過激軍所敗自彼得夫斯基柴夫杜與　烏丁斯砍線　至蒙古邊界止之培内現有哥薩克兵與農民協助反過激軍抗拒紅軍該方面之勞農軍似有四列車之多 
[宜昌軍事記]  
　　十日宜昌消息宜昌並未與聞湘鄂戰事據確實消息公安附近曾見戰北軍初勝後敗湘軍前進頗遙宜都軍隊已開出大約乃防杜公安方面之危險故宜都今已無兵士矣軍隊出發之前曾向居民索得萬元否則將刦掠以得之兩日前王督來電謂現乏欵項囑縣知　向商民籌集一萬三千元以充巴東軍餉後由中國銀行付出三千元聚興誠銀行付出三千元餘由其他商家分供此間所駐之兵二千名今日有半數乘招商局江通輪船開往沙巿 
國外要聞 
[德國特約通信（王光祈七月一日）]  
　　德國最近之財政 
記者於去年七月通信曾將德國經濟狀况報告一次光陰如箭忽易春秋此一年以來就德國國民經濟觀之生産旣日有增加商業亦漸復原狀其國民能力之雄厚逈出吾人意料之外就德國政府財政觀之金融旣日益紊亂收支又入不敷出加以履行最後通牒擔負愈形重大其財政地位之困難又非筆墨所能形容上旣有如此窮窘可憐之政府下又有如彼能力雄厚之國民故德國政治家理財之方法無他重徵租稅大舉内債二者而已此與吾國政府之恃外債爲生者不可同日而語也明乎此則可以進而研究德國之財政欲研究德國最近財政之狀况可以分爲三項（一）國家之收支（二）國家之債務（三）關於重修問題所發生之擔負 
關於德國一九二一年四月一日至一九二二年三月三十一日會計年度之收支預算案已於本年三月二十六日在國會中通過惟自三月以來國家變故日多意外支出亦日有增加不得不提出追加預算據最近政府所提出之預算其數如下 
（甲）經常支出四八四五九○○○○○○馬克（包括第一次預算及追加預算）經常收入四四二○九○○○○○○馬克收支相抵尙差四二五○○○○○○○馬克（乙）特别支出五九六八○○○○○○○馬克（包括第一次預算及追加預算）特别收入一○五○○○○○○○○馬克收支相抵尙差四九一八○○○○○○○馬克關於經常收支所差之數擬重加舊稅添置新稅以彌補之關於特别收支所差之數擬大舉公債及徵收「國家困難犧牲」以塡補之德國現在實行之稅已有四十八種而小稅尙不在内據日前内閣總理費爾提演說現在擬加徵之稅如下（一）糖稅（二）外國糖品入口稅（三）白蘭地酒稅（四）公司財産稅（五）競賽游戲稅（六）燈具稅（七）火柴稅（八）烟稅（九）啤酒稅（十）汽水稅（十一）茶葉咖啡可可入口稅（十二）煤炭稅（十三）交易稅（十四）保險稅（十五）汽力舟車稅（十六）資本流通稅等等惟徵收間接稅使一般人民不分貧富一律負擔爲社會民主黨等所反對故德國此次所加徵之稅以塡補經常收支爲限蓋經常收支所差之數共四十二萬萬五千萬馬克較之特别收支所差之數四百九十一萬萬八千萬馬克僅十分之一也關於「徵收國家困難犧牲」之事記者巳於前次通信述及據一九二一年之預算項收入可得一百萬萬馬克然社會民主黨等仍主張再行加重以制資本家之死命致於舉行公債亦以資本家負擔責任最大故就德國政府之財政計畫觀之實欲以經常收支入不敷出之彌補輕責使一般平民負擔以特别收支入不敷出之塡補重責使一般資本家負擔此亦德國政府調劑階級戰爭之微意也以上係述德國之收支今請再論德國之國債德國去年之總支出爲一千零二十六萬萬馬克其總收入僅二百七十七萬萬馬克收支相抵尙差七百四十九萬萬馬克之多除增加租稅略爲彌補外只有大行舉債之一法計至今年三月共舉債一千八百四十一萬萬二千七百一十二萬九千九百三十八馬克故一年以來之德國政府亦可謂爲借債生活與中國同病相憐惟其所謂債者多係「國庫劵」之類非如中國政府之專賴外債以延其殘喘也茲將德國新舊國債列表如左 
（甲）基本國債FunderteSchuld如下國債票七二三九八○○○○○○馬克有利國庫劵九八七四○○○○○○馬克特别借欵三六二五○○○○○○馬克共計八五八九九○○○○○○馬克 
以上係截至一九二○年九三十日之基本國債總額至今年五月三十一日曾收回國債共七五五四○○○○○○馬克故現在基本國債總額實數只有七八三四五○○○○○○馬克 
（乙）不定國債SchwebedeSchuld不定的國債（如抵押國庫劵之類）一九九一三四○○○○○○馬克國家支付金（如鐵路收歸國有之償金四四九五五○○○○○○馬克舊債八○一七○○○○○○馬克新債一六○七○○○○○○○馬克共計二六八一七六○○○○○○馬克 
由此觀之兩項國債共有三千四百六十五萬萬二千一百萬馬克亦可謂駭人聽聞矣然猶不止此請再述德國關於重修問題所發生之擔負 
（甲）經常擔負所謂經常擔負者即德國履行重修責任每年照例繳納協約各國之欵也茲將一九二一年應繳之欵列表如下赔欵二十萬萬金馬克繳納出口貨稅百分之二十六約合一十三萬萬金馬克共三十三萬萬金馬克 
德國一年以來馬克價値日跌一個金馬克約合十八個紙馬克三十三萬萬金馬克共計約合六百萬萬紙馬克 
再加上協約兵隊占領費（德國各地由協約軍隊占領者須由德國供給占領費）約八十五萬萬馬克故德國每年因重修問題所發生之經常擔負其數在六百八十五萬萬馬克以上 
（乙）特别擔負即因重修問題所發生之特别支出如交付動物及船舶之類是也交付動物費三·○○○·○○○·○○○·馬克交付船舶費一·五○○·○○○·○○○馬克收回分立地域内鐵路車輛之償金一·五○○·○○○·○○○馬克其他因重修責任所發生之特别支出八·六○○·○○○·○○○馬克共計一四·六○○·○○○·○○○·馬克 
以上爲德國因重修問題所發生之經常及特别兩種擔負綜吾此篇通信所述德國之財政情形如下 
（一）國家之收支經常特别兩項入不敷出之數爲五三·四三○·○○○·○○○馬克（二）國家之債務基本與不定兩種國債總額爲沽四六·五二一·○○○·○○○馬克（三）關於重修問題所發生之經常特别兩種擔負其數爲八三·一○○·○○○·○○○馬克 
如此困難之財政情形使吾中國政府當之則當如何使吾中國國民當之則又當如何然而德國政府至今未聞破産德國國民至今豪氣未衰不知吾委靡之國人對之將作如何感想也 
國内要聞 
[北京通信（微）]  
　　中國參加救濟俄難民延琿邊外之俄黨談俄國自新舊黨紛爭以來所有在俄西比利亞及沿海濱省及僑華俄人鳩形鵠面困苦萬分駐英顧公使曾據國際聯合會秘書廳擬組安置俄國難民大會中國自應加入外交部曾將此事電知東省官吏詳細調查境　内究有俄國兵民若干以便準備救濟聞東省官吏現已從事調查其最多之處爲沿邊沿路據調查吉林省之東寗縣大約有二三百名哈爾濱地方約有一萬五千人滿洲里至綏芬河約有四萬人其中三分之二急待救濟蓋皆窮無所歸者也哈埠俄國舊黨軍官最多統計不下一二各堍沿路尙有二三千人如果欲行救濟此項俄官亦在希望救濟之列總之俄國官民現在均已窮無聊賴其影響雖在戰爭而大原因猶在紙幣前此豪富除有産業者尙可稍有收益或變賣外餘均如沿途乞丐據該處人士言試一游中東路及沿邊一帶此種情形往往見之亦大可憐矣將來此種大規模之救濟會成立造福實屬不淺第不知俄人以延其殘喘至於救濟之時否耳 
據崴埠來京者云海參崴自此次政變以後各處頗呈不靖之狀新黨謝黨到處擾亂中俄鬍匪亦復時有搶掠之事人民多有戒心謝米諾夫近因在崴地步已無權勢可以希望一股人民對彼亦無贊同之趨向故於六月二十七日遁雙城子車上懸掛某國旗並有某國軍隊保護臨時政府向詰不得要領其黨徒薩爲里亞父與鬍匪靠山結合約在雙城子乘變起事距事機不密靠山爲中國軍隊擊斃謝黨遂亦失一助力在西站地方謝黨軍隊甚多不守軍紀肆行搶掠華俄商民恨之剌骨現在謝氏已不能在各該處有所作爲崴埠臨時政府曾布告軍民人等謂如有服從謝黨者即以違叛政府論嚴加究辦初日本欲出而干預駐崴美領事馬克關氏曾向領事團提議謂無論何國若無領事團之允許不得解除屬於沿阿穆爾省政府警兵之武裝又美领因日本軍隊屢干涉海濱省俄國政府並向日軍司令提出抗議蓋崴埠之日人行動美國最爲注意焉 
[伯力通訊（倫）]  
　　中俄將開航務會議 
自華船航行黑龍江以來僅能開抵伯力其沿黑龍江航往廟街一事因俄人百方阻止迄今未能實行近者疊經北京政府向遠東政府交涉始稍有動機現據赤塔電稱「關於華船航行於黑龍江問題因一八五八年中俄愛琿條約規定之黑龍江松花江烏蘇里江之航權問題於一八八一年中俄彼得保條約申明應准兩國人民在黑龍江松花江烏蘇里江行船並與沿江一帶居民貿易至如何辦理之處應由兩國商定惟此項辦法迄未議定近經北京政府電請允許華船自由航往黑龍江下游故遠東政府爲互相尊重主權並鞏固邦交起見擬與中國政府商定辦法如下（一）遠東政府擬在黑江北招集中俄黑龍江烏蘇里江松花江航務會議自七月十二日起於兩星期後開會已派牙闊夫了夫爲該會俄國委員長拉古親及夫拉索夫爲委員前往與會並已函知北又 
京政府如中國對於開會時期及地址有他項意見可先期函覆以便改定（二）遠東共和國於會議時以允許俄船在松花江自由航行及華船在黑龍江下游自由航行爲主旨訂定新約雙方務須公平永久並互相承認其主權（三）遠東共和國政府不欲阻礙華船在黑龍江下游航行故於訂定新約以前爲免躭誤兩國船隻航行起見擬與中國政府訂定臨時辦法以便俄船自中國領事館或特别代表領得護照後即得在松花江自由航行華船自黑河伯力哈爾濱俄國哀米薩爾（民政長）及農商部代表領得護照後即可在黑龍江下游自由航行並巳令俄國該管官員對於華船加以協助（四）中國兵船航行於黑龍江一節因以前中俄各條約並無許可之明文且從前亦無此等事實（我國江亨利捷等兵輪曾於去年自廟街上駛開抵松花江駐防惟據俄人云去年中國兵船上駛時廟街伯力一帶方在日本軍隊佔據時期且中國兵船上駛問題亦係中日兩國交涉後始航入松花江故遠東政府不認此先例）近聞中國兵船未經俄官許可擬航往伯力想係該船大副或地方官一人之意請中國政府迅令該船開回松花江否則如有衝突等情中國政府不得辭其責任一按黑龍江係中俄兩國河流從前中俄條約雖無允許我國兵船航行之明文但亦無允許俄國兵船航行之規定現俄兵船旣可在黑龍江航行華兵船何獨不可聞我國政府對於赤塔提議開中俄航務會議一節已同意雖刻下委員尙未派定然不久必可派出深望與會代表於會議席上訂定新約時務令俄人允許華船自由航行而爲保護我國主權及維持航行之安全起見尤應議定允許我國兵航自由航行於兩國河川以免他日再生轇轕其關於沿江一帶修理水道設置燈標等辦法亦須派專門 
 
 
 

Page 11

 
 
家前往與會以維持我國利益而尤要者三年前俄人於哈埠與某國人合組東西比利亞汽船公司當時曾懸某國國旗後被我國江關根據中俄條約禁止其航行始改懸俄旗航行於松黑兩江然松黑兩江只准中俄行船載在條約無論何國不得染指而某國竟與俄人合組汽船公司其野心已可概見倘不早爲之地恐星星之火勢將燎原他日松黑兩江江航權必不堪設想願當局者及早注意之也 
[吳佩孚蒞漢後之鄂局]  
　　大陸報十三日漢口電云吳佩孚昨日抵此現已赴前敵佈置守禦事宜以防湘軍復攻昨日午後吳在武昌督署與蕭耀南開緊急軍事會議吳籌備其所謂武裝調停之辦法蕭之鄂督地位因此態度而愈堅吳佈置防務旣畢即將在武昌召集議和大會已電致各方領袖請其參與此會 
上海日人某通訊社十在漢口電云吳佩孚昨夜來漢立赴武昌今日午前乘武岳線特别火車赴汀泗橋視察蓋汀泗橋爲兩軍之新戰地帶也湖北民黨以吳佩孚之來漢欲開省民大會决定廢督與實行自治問題現方在奔走中 
[湘鄂最近之戰訊]  
　　武漢通信社消息云湘鄂兩軍自聞王占元行將去鄂之信雙方停戰以待和平解决七八九等日均無若何動作乃十日忽接前方報告雙方軍隊現又實行開戰據云係兩方一部分隊伍小有衝突因而率動全軍其開戰地點在咸寗附近之汀泗橋蓋北軍自王軍敗潰後均退駐咸寗孫傳芳又率一部分軍隊退駐武穴汀泗橋由趙傑所部軍隊駐守至靳雲鶚及蕭耀南軍隊則分駐紙坊土地堂山坡賀勝橋等處湘軍以官塘驛駐軍爲最多其開戰原因緣蔣作賓等以鄂人自治爲目的現在王去蕭來不過軍閥派地盤之移轉去自治尙遠故仍主繼續奮鬥以期貫澈至蕭耀南方面對於湘軍本抱一種和則和戰則戰之意旨今旣開衅惟有一角勝負而已惟聞南軍聲勢甚張已蔓延於省垣附近並有北軍潰挫之說同日咸寗方面之孫傳芳軍隊亦有一部分譁變紛往金口退竄大肆搶殺居民受害不小而孫傳芳率殘軍駐守武穴其用意亦頗不善將就解决之鄂局至此又危機四伏前途黯澹殊未可樂觀也 
又據長沙消息云此次湘軍援鄂節節勝利開戰以來旬日之間取羊樓司得新店克趙李橋下羊樓峒佔蒲圻奪通城拔公安幾有所向無敵之勢其致勝原因則由湘軍之餉械外援地勢均不如鄂而且絶無退步遂激起湘軍全體將士一往直前絶不反顧之勇氣現任蒲圻旣克各軍即分道前進聞右翼已逼崇陽左翼已逼嘉魚湘西之軍則以鄂自治軍已逼監利遂亦由公安前進與自治軍夾攻惟正面因北軍敗退之時曾掘毁鐵路一大段不便進攻巳由總指揮部電令鐵路工程處迅派軍隊前往修復俟工竣後即行前進茲覔得魯滌平陽日捷電錄之如左頃據第一縱隊唐司令生智報告如下（一）智部已於本日午前十時進佔蒲圻（二）聞崇陽之敵一部向汀泗橋一部經蒲圻退郤（三）蒲圻河流東岸有少數敵人已派兵前進驅逐警戒渡河等語除職已令各該縱隊司令酌派一部爲挺進隊向敵人搜索前進並飭各派警戒隊掩護本軍渡河外理合電呈即祈察核滌平叩陽印 
[舊議員之新活動（靜觀）]  
　　組織太平洋問題商榷會 
太平洋會議不久開幕北京各界近紛紛組織機關以資討論意在造成國民外交主旨甚善頃者在京舊國會議員連日亦迭開會議對於太平洋會議組織一種討論機關名曰太平洋會議問題商榷會巳在石駙馬大街賃定三號房屋不日即宣告成立惟聞彼等所組織之會雖以商確命名却與普通討論商榷等會有别蓋仍欲自舉監督政府之職權依據約法所載派遣公使大使及締結條約須經國會同意一條認爲將來吾國派遣代表提出議案皆有經過彼等集會議决之必檢否則外交貽誤即將通告中外抗議取銷兹覓得該會啓事原文錄之如下文曰二十世紀之世界一遠東近東問題糾紛之世界也歐戰告終近東問題巳告結束獨遠東問題尙懸而未决吾國界東亞有陸爲遠東問題之中心點年來内亂頻仍外交日棘我不自謀人將謀我此太平洋會議所以國人上下無不認爲我國生死存亡之關鍵至大且重之問題也約法載明派遣公使大使及締結條約須經國會之同意今國會雖經非法解散然同人等法律上付予之責任斷不能因非法命令而消滅丁此艱鉅若猶瞻徇顧忌放棄法律上付予之職權而不亟起直追共圖補救恐受國民之責備猶小而受亡國滅種之禍將大且慘也同人用是組織一太平洋會議問題商榷會凡吾國對於該會議代表之派遣議案之提出均應依據法律經同人集會議决再策進行若違欺恉無論何方假何名義盜竊民意以貽誤外交者同人職責所在定當通告中外抗議取銷凡茲所爲同人等按之法律質之天良均有責無旁貸之勢務望共同討論積極負責爲嚴重之監督作外交之聲援凡我同人幸共鑒之第一屆國會議員人公啓云云說者謂在京舊國會議員年來屢次有所主張皆遭失敗茲特假此商榷會以與現政府爲難似亦不爲無因然國家興亡匹夫有責而况曾任代表民意之議員惟其所謂法律上付予之職權依然可以照常行使則現政府是否即能承認誠一不易解决之問題矣 
[福州通信]  
　　閩省之自治聲閩省今日爲自治潮流所衝激已達極點近傳聞當局日前曾派公立法政學校校長省議會秘書長周翰赴浙調查省憲辦法爲制憲之準備或云此種辦法即見之事實亦不過制成一種官僚的省憲軍閥的省憲而已日昨又有承自治同志會委讬調查鄰省自治潮流並提倡制憲之閩人林逈羣者回閩住於上杭震豐茶行並向各報刋登啓事謂如有關於省憲意見材料儘可向其接商云云最近又有蕭維欽任大莘薛軾等組織自治促進會俟聯合各縣敎育會商會農會後呈官立案吾無以名之姑名之曰自治聲 
下游民軍之敗耗閩下游之安溪楊漢烈永春王榮光等率所部民軍與北軍劇戰相持多日嗣永春方面以洪瀨不守北軍直搗其地餉械缺乏被王馬兩司令收復前粤軍所委之知事林懷如辭職由省公署委前南平知事現充軍署副官吳栻接充吳於本月中旬方能赴任未到任以前由紳士林子鰲代理以三個月爲辦理善後期間所有鹽釐局所一時均不委人特以陸軍兩營分駐城内外王榮光敗後退入德化亦經馬司令派隊收復逃往大田軍隊尙有千餘人德化知事有委軍署孟參謀接署消息安溪方面所恃者以永春德化等爲犄角永德旣敗安溪退郤被收復亦已數月矣所有民軍或就編或星散或遁入山谷中目下大田方面正在派隊兜擊安溪惟有陳榮亮一軍負嵎於九都地方北軍派某營三面圍攻未下然孤軍無援不日當亦可平矣 
颶風中之大火警福州台江鴨牧洲於前月二十六晚才告火警損失在十萬以上本月六晚該洲排尾美孚囤倉邊某篷屋因主人焚楮敬神燃及篷背適是時颶風大作火勢甚猛消防隊麕集噴水被風吹散均少效力計浙帮杉木堆煤炭囤倉均損失二十餘萬洋油損失十餘萬山東船一艘及小船二十餘艘損失十餘萬加之住屋殆有百萬之數旬日之間一洲嗐内遭此災變其何以堪惟被焚者大半均保有火險故保險公司大受影響又聞有大船一艘焚才及半因潮漲水深椗斷被風吹送至福新街之子廬與閩江樓兩旅館間餘火仍炎炎不熄幸風勢背向施救得力否則台江將盡成焦土矣 
[閩侯地檢廳烟案之黑幕（福州通訊）]  
　　閩侯縣轄陳厝鄉有陳扁扁者年老而雄於資於舊曆六月十一日突奉地檢廳票拘指有吃烟及販賣烟土情事其子鍾慶係福建官立法政學校畢業曾充某縣管獄者遂具狀申辯確無此種情事并稱其父年老病久不能到庭等語乃該廳胡豫章忽出傳票謂查本廳并無票傳陳扁扁其人來狀所稱六月十一日法警票傳究竟法警係何姓名票傳所載檢察官書記官係何姓名着陳鍾慶到廳訊明核辦十八日陳到廳候訊即有某法警諷陳不必上庭陳不之允又諷陳以檢察官若問當時拘票係出何廳答以不知地檢廳抑地方分庭便了少頃傳訊胡檢察官即詢陳法警何人陳答姓名忘却唯其身材面貌及補鑲金質牙齒則尙能記憶胡遂如其言立傳法警至則張元濤其人也訊以有無此項拘票曰有并稱檢察係李振軍書記係高湜瑩（即辦理學生代表謝翔高案被拘於滬租界者）胡即向陳云吾始以爲無此票今旣有之儘可退回陳謂當時拘票眉頭尙有屢傳不到立即務獲等字請問此案係誰報告且何以無傳票而即有拘票胡不能答陳退庭後即用密函具呈高檢長請予檢舉又恐惹起檢官氣將有該廳有無此項拘票另案辦理陳扁扁吃食鴉片及販賣烟土之嫌疑應即票拘庭訊等語之批示累了老父奔走一遭故昨呈但稱報水旣無其人本案請予撤銷等語實則陳鍾慶傳票下時早爲李高二人所悉已極力運動彌縫但玩胡當庭訊陳之口氣便知唯聞高係閩人與李朋比爲奸醜聲四播已非一日矣嗣聞李振軍委卸於高之身上謂票印被高盜用遂議决捕高屢次不能拘獲故當時有在逃之說後經檢察官金啓華在主村車上撞着請其到某茶室談話遂僱馬車載之到廳時各檢察以面子上甚難爲情遂委於新到月餘之汪某承案本三晚開庭訊鞫直至天明始止高供出該廳之法警張元濤雇員謝家駒·及地審廳承發吏江源浩錄事姚貽勳翌日訊明均無關係交保高於是日晚間地方看守所江姚发無辜受累特電司法部請求派員到閩澈查本案同時有連宅鄉陳劉氏狀廳謂氏以烟案僅蒙判罰六十元被高等詐去三百餘元乞爲追還高於此時實已發生數罪正在偵查中又聞高當未拘押前爲高運動者厥有三人（一）海關監督兼水利局長林炳章（二）旅長周永桂（三）閩海道尹王善荃因林與高係親屬而高之族兄弟又爲周王素所信任者卒被高等廳兩長婉郤足見法律所在未肯但顧面子然李苟有朋比之之事實更不宜爲保全法官面子起見使之逍遙法外持平無頗是在福建高等廳及司法部之澈查也 
[南潯路之改選風潮]  
　　南潯鐵路五號股東大會搗散以後謝派仍欲達到改選目的一面組織第十二次股東大會維持會一面呈請軍民兩長主持繼續開會當經批准該派以爲選舉勝劵可操頗覺得意詎蔡派之熊石秋已密與楊省長商定選蔡孺楷爲總理張肇達爲協理其條件係以熊密向興業會社經手借欵三百萬之回扣報効陽與謝派攜手謂選謝爲協理請實業廳長鄒日煃省紳傳子清出而擔保陰則出以手段將謝之股票騙去三十萬雇人往投但允賠償謝氏之損失八千餘元（華泰銀行期票）佈置妥協遂由楊省長於八號夜間面諭鄒實業廳長電迫公司於十號開會黄代坐辦旋於九日晋省籌備一切迨十日開會計到股票六十餘萬潯股東（即擁李派）因官廳干涉知此次不易搗散遂發出宣言聲明概不到會是日改選結果蔡孺楷當選爲總理　張肇達當選爲協理龔士財·羅人驥·周仁齡·陶繩士·黄翼曾·包發鸞·劉發英·許鏡藻·傅子清·當選爲董事閔荷生·鄒安孟·當選爲監察現李盛鐸一派因不甘失敗認十日之會違反公司定章表示否認仍主定期召集謝派亦將加入附和該路風潮恐不易息也 
[杭州快信]  
　　省署昨電各覆選監督儘二十日前一律辦竣各縣有未辦初選者嚴限舉辦 
嘉興商會法團代表昨午後選出省憲議員陳邦年·馬義新杭總商會今日亦選出王竹齋 
永嘉知事王家珂此次調省因與陶汝梅案頗有關係鄞縣知事姜若不久亦將離任 
此間昨夜十時起忽起颶風繼以大雨今午後尙未少息江干船隻四鄉草屋被吹覆者無算義流船暫停開駛 
各屬新烟業經上巿惟出産無多價値較上年爲昻省垣醫生羼雜警廳擬就甄試章程二十二條業奉省長核准不日實行一般庸醫大起恐慌 
[南京快信]  
　　軍署昨續接漢口來電京漢車被水冲毁旋即修復王占元巳於十二日改乘京漢車北上 
蕭耀南通電就鄂督任齊王兩長昨已去電道賀 
湖北旅寗同鄉擬定自治大綱五條昨發通告略云禍鄂之王占元去矣我鄂從此得安寗乎曰否督軍不廢客軍不退王占元之殘兵不盡遣散尙不足以言自治而自保我鄂人果欲自治而自保也則應羣策羣力剷除自治之仇敵建立自治之根基云云 
齊督昨派外交顧問謝傳安赴津晤黄陂有所商榷 
陳光遠派譚毅來祝齊督封翁壽現賃之交通旅館爲北京各部署長代表招待所華洋旅館爲各省督長代表招待所江南旅社爲各來賓招待所大方旅社　爲梅蘭芳楊小樓尙小雲龔雲甫諸名伶寓所 
政治研究所今日（十四）上午八時假紅紙廊公立法政學校舉行考試金陵蔡道尹親臨監視 
江寗地審廳長林炳勳請假三日赴滬公幹 
敎育部令蘇敎廳速匯留東學生經費 
駐鎭第十九師長楊春普昨因公來省 
淮揚道尹胡翔林電告十日親赴高郵縣境查勘水勢省署電令察看情形相度辦理並督飭建築堤工以防潰决 
省署昨日牌示東台縣知事文林病故遺缺以分蘇任用縣知事金衍海署理又委夏鳳翔赴寳山驗收遐字段海塘工程齊耀坪充蘇常道署統計專員財廳委吳俊年赴丹徒丹陽等縣催欵徐淦赴江北查案 
地方通信 
[松江]  
　　慈善敎育善後會記舊松府屬各縣爭管府有之慈善敎育欵産涉訟四年之久最近始由省署規定四項辦法飭令各縣遵辦官廳方面辦理此案總算已告結束松地各慈善敎育機關奉到此項省令後當由全節育嬰普濟三善堂及勸學所具名邀集各界士紳於十三日午後假座醉曰池開會議决善後辦法如下（一）省令解决辦法松江絶對服從（二）慈善機關添聘董事由監督官完全主裁（三）學校聯合會由勸學所長呈請縣長轉咨各縣知事轉行各該勸學所定期來松集議辦法（四）追繳租欵遵照省令將所收之租如數繳出其外縣所拉松江租欵請縣長呈明省長並咨各縣依限繳回 
縣農會長將成難産上月縣農會開改選大會時因某某兩方爭奪會長幾釀武劇致新會長未能産生昨（十三）午吳步蟾會長又邀請各職員集議重行改選問題各職員以某某兩方爭奪會長志在必得改選日期應俟兩方綒和後擇期舉行方免搗亂遂公决延緩辦法如下「現在新會員請求入會爲數甚多其資格是否相符應組織審查會嚴密審查後方能確定故會長改選問題須俟審查完竣後舉行」 
楓涇義務學校成立楓涇旅外學生會鑒於本鎭失學兒童之多曾於今歲新年演劇籌設義務學校近更募得某項特捐洋二百元爰决積極進行現已組織成立推定費垚沈亮衷兩君爲正副主任並由該會會員共襄教務學級共分甲乙丙三班（甲班爲巳識字者而設）課以國算尺牘常職等應用學科惟丙班因應社會需要注重英文他科亦略增高 
[蘇州]  
　　麵業罷工解决蘇城麵業夥友前因加工價不遂全體罷工現經公所董事等從中調停已得圓滿解决各按每月工價之大小照加一成半如月得工價一千文則加錢一百五十文故於昨日起照常工作矣 
組織自治協進會蘇常道地方自治講習分所前由學員李振霄等發起組織自治協進分會以督促地方自治之進行刻已擬定簡章定於陽暦九月一日開成立會並選舉職員業經通知各屬自治人員一體知照 
[鎭江]  
　　樂生圩已潰决鎭江一帶數日來暴風大作江潮陡漲數尺洶湧異常十二日午後三時沿江下游樂生圩忽然潰决幸時在白晝人已早爲趨避該圩週圍計有稻田四千餘畝盡成澤國並淹斃牲畜不少現已有人籌備念賑購辦饅首麵餅等物運往災區核實散放以資救濟 
運河水勢日漲江北運河水勢疊漲十一十二兩日因來源甚猛又漲尺餘由清江至邵伯一帶綿長二三百里沿河堤壩距離水線僅五寸餘河湖相連宣洩不易設再風狂浪湧增高水誌則堤岸恐有破决之虞 
[揚州]  
　　財廳催解忙漕江都縣署十二日奉財政廳代電現在庫欵支絀軍政費無法應付查該縣九年度欠解忙漕二萬元迭催未解仰於電到五日内先解一萬元撥用王知事奉電後已令收稅處措解矣 
[清江]  
　　泗匪連陷巿集泗陽自南新集被匪於七日午後攻入後淮泗兩縣官兵如淮陰縣警備隊第二師等皆紛紛開往援救其駐泗陽衆興之郁漢川旅長亦以新集被匪責任非輕曾率所部出發詎九日午間匪即乘虚攻入衆興迨十日天明官軍知悉率隊返攻匪已遠颺據該處人士言統計兩處損失不下十餘萬元 
附小擴充校舍省立第六師範附屬小學校舍係於民國四年購自謝姓私宅房屋雖有七十餘間然能合用者頗少彼時因學級不多（僅有五級）僅就舊有房屋差可改用者闢爲五敎室暫作因陋就簡之計今年學級已添置十二級之多校舍萬不敷用故於暑假期中就校内籌畫將北面一排舊有平房拆去就其基址建築樓房十幢闢爲八敎室現已招匠承攬建築費約　七千餘元聞落成之期當在十月左右 
[嘉興]  
　　胡博士講演醫學長沙湘雅醫院湘雅檢敎務長醫學博士胡美君道經禾地小作勾留由禾福音醫院長海深德君商允於十三日在城内敎育講演廳講演一日是日所講標題日間爲近世醫學與杜會之關係晚間爲社會敎育講解均歷二小時之久對於引證譬喻頗動聽聞且講述亦甚明晰故雖値暑天聽者頗衆 
雜評一 
[賀佛氏共管說（默）]  
　　賀佛氏對於中國之國際共管說與向來美國所持對華方針相背賀佛氏是否發如是意義之論調抑或出於他方面希望者之鼓吹且此論調與鼓吹是否能博美國輿論之同情吾人均可不必深究吾國人今日自處之道當時時借此說以自警須知國家存亡强弱之關鍵不在人而在己人倡助我之說我人不必引以爲喜我不自助而人亦無從助我人倡干涉之說我人亦不必引以爲憂我無可干涉之道而人亦無從干涉我太平洋會之爲利若何國際共管說之爲害若何此皆所謂在人者也我人堂思所謂在我者 
以政府如是之濫借外債財政安得不破産財政破産外人安得不監督我財政以軍閥如是之濫招軍隊安得不兵多爲患兵多爲患外人安得不强迫我裁兵以今日情形論財政與軍政之共管已爲勢所不能免不過此爲零星共管而彼則全部共管而已零星被人宰割與被人一刀宰割苦痛有何分别然則賀佛氏之論亦豈得謂之意外哉謀所以避免此共管之危險國人須有澈底之覺悟與革新之毅力 
 
 
 

Page 12

 
 
   
 
 

Page 13

 
 
自由談 
閒話 
[游美隨感] [  朽木]  
　　自歐戰起後美人加入戰團英法各國得美之助力戰勝强德至今凡各戰國之政令多不能不與美人先徵意見而與美有密切關係者尤莫如英日同盟一事在美州坎拿大方面對於英日同盟之繼續反對尤力蓋同盟繼續則日人之勢力愈將瀰漫於坎拿大此次坎拿大首相梅痕Meighan赴倫敦即代表坎拿大英人提出極專之反對理由然於美人之關係究如何美日自雅浦島Yap事件起後其交涉雖日日進行至今尙無結果而金山SanFrancisco外人之納稅問題及本州排日問題檀香山之外人學校敎習考試問題外人報紙之送核譯稿問題均接踵而起美日之交涉口緊一日設英日同盟又成事實一旦美日衝突英人將何以應之此美人所最視爲切膚之事也蓋明於世界大勢者均知美日之衝突必有一日不能終免但據目前而論不惟日本不願開衅即美人亦力避戰爭之惡果與日人爲面子上友誼之回旋恐一旦竟成戰局則非美日之戰爭而成美英日三國之利害衝突也然此尙爲其國内之事至關於國外之事即我國之東方問題美人對於我國已以敎育政策戰勝日本其在華商務尤朋駸駸日上之勢大戰方終歐人不暇顧及東方惟有美人有此財力且有此最好機會大擴勢力於遠東設英日同盟再行續訂不啻宣告遠東之鎖港而予美人以最大之打擊且在勢英人亦不得不助目而抗美此實美人所最忌者也據七月八日倫敦電傳英相羅易佐治LloydGeorge巳宣言英日同盟展綏且在國會演說謂英日同盟事體現須徵求美國與中國意見然後再議一方面復宣言英日同盟并不包含美日戰爭英國有助日抗美之意然美人疑忌之心固終不能免也 
筆記 
[吻暝記（三）] [  枕綠]  
　　欄門旣啓綠雪率爾而問曰斯非哲學家却而司奇勃脫先生之寓所乎其人徐徐對曰然也將何所需曰亟謀一見即入其人導之登樓代爲息燭相將就坐乃啓言曰某在斯謹願受敎綠雪注視之衣冠整樸色有長欣斯時斯地何幸獲晤斯人驚喜逾恒翻疑在夢環顧室中陳設則壁隅一櫉滿貯書籍臨窗有桌上縣電鐙桌鋪一紙半已着墨旋轉之椅白德背桌據之巳座在其大成一斜角壁間油畫四幀餘無長物綠雪乃以爲若斯組織所以釀成哲學意味充塞全室即今置身其間亦獲薰染一二焉痴想未已忽若另有所憶起立而言曰阿父乎儂綠雪也探懷呈書泣下如雨白德受之立轉共椅折而默誦之至再至三不禁則　聲而弗能掩其悲旣自鎭定内書懷中起謂綠雪曰且請稍待疾趨而出未幾即來立於户而言曰行矣息其室之鐙相將下樓出已駕旣乘輪聲蹄聲立排應門童子於數十武外車有革蓬油釘上懸若鬼火蓬外野風自隙來襲白德與綠雪相對坐力裏其外衣直凝視之旣而問曰適所見稱何由而得綠雪憶爲聞諸母氏顧不敢以爲確無以爲辭俯首而已白德又曰女父何在敢問曰不知也以手掩面狀絶可憐白德慰之曰則父我可耳又曰長途苦寂請爲述一小說可乎頃亦承稱哲學家吾實一無名之小說家耳苦笑於其頰而小說之講述自茲始曰十八年前支加哥有一少年年方二十其美無傳每赴跳舞之塲衆美爭請與之同舞彼胥漠視之獨與一貴女相繾綣兩情已達成熟之境而少年初無最後之表示以應貴女之需一日相約會於公園及晚少年先至心甚戚戚緣知愛情結果之談判必在目前也顧其所處之環境適與心境相反圓月之光融融鮮花之色灔灔舉凡園中景物無一不足以代表天地間之眞善美以逗人自然之愛 
劇訊 
[白門百利之白牡丹] [  舍予]  
　　來滬兩載於紅氍毹上頗有聲譽之白牡丹已於前日離别春申將歸北京道經白門爲下關之百利戲院挽演三劇聞首爲麻姑獻壽次係槍挑穆天王再次天女散花兩爲摹梅人到矮橋下不不頭易敢低銓 
之作固多神似之處而穆天王一折更爲出色當行其婀娜剛健之身段清圓婉正之唱白合貼戲情之作工方諸南北允稱傑作白門不乏知音正可一娱耳目矣 
文苑 
[悼朱鴛雛（調寄念奴嬌）] [  挹芬]  
　　鴛雛殁且期月矣往日以肺腑相示者今但問諸天耳去秋予遊海外會鴛雛養疴里閈蒙邀祖餞予以時促固辭之先是予應以先師伯邵心炯先生艾廬遺稿相贈旣題欵識未寄洎歸國聞訃而墓門掛劍爲時已晚檢其遺著更不勝人亡琴在之痛焉辛酉初秋記於張氏攬芳室 
素心人去算者番有意悲秋怨别一樣天涯淪落感若個朱門近接末路長卿祗愁空舍有賦總抛撇名塲逐鹿只今都化蝴蝶記否掉臂歌臺對花拚醉往事成飄瞥曾幾何時歸宿草　有離愁難滅一卷艾廬墳前掛劍又恐魂消絶但看今夕涙痕早透紅牒 
小說 
[社會小說衆醉獨醒（四○七）] [  瞻廬]  
　　第六十一回流長飛短頓破機關弄假成眞枉鑽圈套小賓娘子覺得防務空虚生怕闖進甚麽人來便在第一道防禦線内履行那瞭望的職務第一道防禦線便在大門以外他立在階石上伸長着脖子只向東首瞭望劉公館裏的來人定從東首進巷他因此專顧着一方面睜開眼睛怎敢輕輕的一霎生怕眼睛一霎老婆雞變做了鴨可惜他没有腦後眼偏偏西首巷口飛也似的抬進兩乘轎兒在他門口下轎比及他扭轉頭顱竟嚇得目定口吊心房裏開了跳舞會（奇喻）原來這兩乘轎兒第一乘坐的是邦平娘子第二乘坐的是春桃他們出門時用着極秘密的手段不說到枊家只說到元妙觀進香比及抬到半途才傳下緊急命令把轎兒折回逕到柳家去探病似這般聲東擊西竟使防禦線裏的小賓娘子瞭望了一個空他雖萬分着急兀自提高着嗓子喊道劉∶∶劉字方才出口郤見邦平娘子連連向他搖手呌他且慢聲張他没奈何只得閉了嘴第一個照會便變做没法投遞春桃抿着嘴笑道舅太太倒也奇怪誰不曉得我家太太姓劉没的女兒回娘家先在門前通姓道名起來小賓娘子强笑道不是這般說姑太太是貴人今朝來踏賤地理當吩咐下人把客堂打掃清潔桌椅拭抺乾凈免得髒了姑太太的衣服說時又向邦平娘子道妹妹對不起請你暫立一下子裏面烏糟糟不成了模樣（此句郤是實話）待我整理完畢再請你到裏面奉茶對不起對不起嘴裏對不起脚裏却是跑得快突被邦平娘子一把扯住道嫂嫂且慢請你暫立一下子（立人者人恒立之）我無事不登三寳殿只爲外面人多口雜都把我媳婦的名節破壞我不信有這事耳聞是虚眼見是實熬着病體特地來調查虚虚實實過一會就明白嫂嫂不用着忙對不起說時向春桃丢個眼色春桃會意便拖着小賓娘子徑向外跑道舅太太來來來和你在門前頑耍一下子小賓娘子紅漲着面皮身不由主只得跟着春桃走肚裏亂念佛菩薩但願方才高喊的劉字飛入女兒耳朶裏早些兒有了戒備他在首急的當兒邦平娘子忙不迭的便向裏面跑跑到翠娥房門左右郤放輕了脚步暫時駐足竊聽裏面的動靜只聽得翠娥吃吃的笑道媽媽倒也好笑氣嘘嘘地跑將來郤在房門外聽壁脚我們幹的事上不瞞天下不瞞地除郤劉剥皮夫婦還怕誰來香郎你道這話是不是又聽得一個男子的聲音道我愛你别把身子倒在我懷裏免得閃動了胎氣斷送了斯文種子這幾句話直鑽入邦平娘子耳朶裏轟轟的一股怒氣推山排海般的湧上胸來兩手兩腿掌不住的一陣亂抖虧得靠在板壁上有了倚傍要不是他病後足軟怎禁得這般激剌保不定氣憤交攻一交栽倒在地····· 
吳伯英君鑒衆醉獨醒稿現尙未有單本承詢特復編輯部啓 
餘瀋[  吳秉恬]  
　　梧桐一葉落天下共知秋此時雖烈日當空炎署如故但盡人心理中已時時作一清風來故人之想是足知精神上之感覺視身體上之感覺爲尤接近然則精神之痛苦視身體上之痛苦又當何如哉 
 
 
 

Page 14

 
 
本埠新聞 
[滬上大風續紀]  
　　近一週間滬上發生颶風兩次初次始於本月六號晚歷一晝夜崦息前晚爲第二次來勢極猛徹夜不息昨晨繼之以雨延至昨日深晚風雨完全未止浦江及内河船隻走錨斷練者不可勝計雖由徐家匯觀象台預先報告星期六下午二時又放警砲警告然各民船舟子絶無知識不肯信從亦有由他處開來不及趕到致中途肇禍者亦不少茲將各方面所受風雨損失分别調查紀載如下 
招商太古怡和寗紹鴻安日清三北等各輪船均預先避風停班開駛新北京新寗紹均已停開二班長江商輪亦均未開外洋船則更謹愼也 
蘇州河下内河杭嘉湖班小輪及閔行平湖硤石王店等各小輪來申者未到應開者停班等候風息方能開駛滬南公義董家渡碼頭一帶浦東南匯川沙大團六灶周浦等處各航船皆未開行所有南巿各帮米船前因浚浦局設椿限止停泊地點自王家碼頭至董家渡爲米船椗泊之地段該處均在浦江出灘河面遼闊如遇風浪頗爲危險故由南帮米商公所先期派人赴各船知照多開入薛家浜及陸家浜港内停泊有未移避者被風浪打失米貨受潮損失不少 
前日（十三）颶風浦江波浪大作各期船隻皆駛入各小港藉避危險各渡口渡船划船杉板等大率停渡日間尙有各碼頭小輪往來行駛入晚交通幾絶有欲逐浪渡浦者杉板船索費數倍或五六角一二元等昨日星期風勢未减益之以雨致浦江交通未復原狀海關水巡捕房梅捕頭深恐船隻肇事特飭中西探捕乘坐巡江小輪分頭照料並調查有無失事情形以憑核辦聞浦東方面陳舊建築物坍壞頗多云 
昨日風勢之猛出於意外天明時勞勃生路一帶正値各廠放工之際風雨交作各工人急思歸寓在蘇州河紛紛爭渡不料舟小人擁渡至中流淹斃紗廠工人男女七名亦云慘矣聞某紗廠已將舟人送警究懲此種變端雖半屬天災但旣屬公共流船有維持治安之責者果能隨時取締亦或可弭於無形也 
昨日適値星期滬上各公司之商輪均行停止休息大達輪步公司之專走小長江一帶班頭輪船皆未開班沿浦各貨棧堆存之貨雖由各該棧中提早防備幸在小汛期内潮未升漲故未受影響 
南北兩巿米業因風狂雨大各米船又皆移泊小港避險不能開斛故未曾動斛到船亦無各米客以此次風潮田禾損害來源不繼米價又喊高二三角惟銷場不多行家進胃殊鮮 
前晚夜半二時許浦江風潮最盛時浪高三四尺有葉榭開來金玉生王元生兩船滿載花衣均在白蓮涇口失事一艘全船傾覆一艘打失花衣五十餘包又高阿海之黄豆船由申開往平湖在杜家行浦中亦遭風失事又裕大號雇張阿小船裝載北貨苧蔴等昨日上午在南碼頭遭風傾覆 
昨晨四句餘鐘時旣有狂風復加暴雨各户玻璃窗屋瓦均受風震砰砰作響好夢方酣者莫不爲其驚醒至五句餘鐘雨雖止而風未息十時復雨雖天氣已甚凉爽而因風受損失者實多滬西新閘等處花園内之玻璃房子以風突如其來且時方拂曉猝不及防致玻璃無一處不被震碎乂袋解一帶與閘北華界毘連之處江淮客民所蓋草棚聞已有被風吹壞數所昨早有向在浦東工廠做工之男女工人欲渡浦工作因渡船不敢冒險開驶祗得歸家守候云 
滬寗滬杭甬兩路車務總管據觀象臺報告大風將至爲預防行車危險起見特通電兩路各站長迅將停靠各車輛鈎節相連免被風吹動其在中途行駛各列車亦須審愼視察以防危險昨日風雨中由滬至麥根路站及新龍華站電綫間有損壞交通仍復如常寗杭往返各列車皆平安無恙惟以風雨狂猛行駛速率略减故各列車到着未免有逾規定時間而杭滬往返之快車搭客均寥若晨星只及往日十分之三云 
[王正廷由杭回滬]  
　　王正廷博士赴杭已誌昨報昨日王君已由杭乘滬杭路特别快車於下午七時五十分鐘返滬矣 
[昨日車運進出之銀洋]  
　　昨日（十四日）滬寗路大通運銀公司由天津裝來信孚銀號現洋三箱計一萬二千元由南京造幣廠裝來現洋三箱計一萬五千元又鎭江裝來中國銀行現洋二十箱計十萬元均於昨晨早車到滬又該公司運出者至蘇州一千元又同和公司承運現洋一萬元至杭州四千元至嘉興 
[兩湖促進和平會之發起]  
　　武漢扼長江上游爲南北必爭之地又爲奉直所注意目下王去蕭來鄂人自治問題尙無圓滿結果戰事是否即此中止尙無把握昨旅滬湘鄂同鄉以該省連年兵燹災荒人民困苦倘再延長戰禍勢必同歸於盡特發起兩湖促進和平會勸告雙方讓步勿爲他人所利用自破壞聯省自治之基礎但目下鄂湘局勢糾紛派别歧出恐非空言所能收效也 
[董昆瀛等致蔣作賓函]  
　　雨岩先生大鑒捧讀惠書恍聆崇敎辱承寵召且感且愧執事此次本犧牲之精神樹討伐之旗幟爲國家除大　爲鄂人爭人格義聲所播薄海同欽報載前方兵士戰無不利攻無不取所到之處敵兵皆繳械投誠今鄂南已爲我軍所有王氏亦已畏罪潛逃肅清餘孽直指顧間事耳此後問題不在驅王而在逐北不僅改革鄂事而在澄清海宇年來王占元釀成兵變二十餘次不以爲恥北庭坐令王占元禍鄂六七年不以爲罪人心憤激至於相見以兵而吳佩孚復派蕭耀南威加武漢斵方興之民氣逆自决之潮流抗我義師坐收漁利咄咄逼人勢不兩立所望執事本伐罪弔民之心爲一勞永逸之計倘鄂省尙有北庭官吏及北洋軍隊壓境者願我自治軍痛擊之稍一遷就便墮術中以執事之明諒已早見及此而昆等爲是嘵嘵者則亦心所謂危不敢言安之意也昆等救世術窮愛鄉念切對於上述主張極思爲執事洛鐘之應一俟執事繼續作戰便當連决赴湘共策進行成敗利鈍所勿計也專此敬復恭候韜安董昆瀛張知本胡祖舜范鴻鈞白逾桓喻育之吳崑周劍秋同啓八月十四日 
[李思浩卽將特赦之滬聞]  
　　李思浩運動特赦喧傳已久昨庽居麥根路伊之族弟某得李來信囑其迅速摒擋一切即日赴津據聞政府不究旣往將先予一不甚重要之位置俾李及時自効云 
[交易所信託公司之最近觀]  
　　本埠交易所信託公司等事業風起雲湧當以夏間爲盛其名目多至四五十種喜爲投機事業之流莫不鑽謀購求股份一若得此立能致富者然故無論已經開始營業或尙在籌備時代之該兩種股票其價格都溢出票额之外然猶求過於供邇來北京農商部迭發取締非法交易所之通令並着駐滬交涉使轉商領事團設法禁止且中華信託公司又登載生財召盤股本發還之告白於是一般投機家乃起恐慌故凡購有該兩業股票之輩連日四出兜售貶價脫手昔之求過於供者一轉瞬間已適得其反云 
[富滇港行總理挾欵逃滬續誌]  
　　雲南省政府派委劉青藜來滬延甘維露律師投公共公廨聲明富滇銀行香港支行總理解永嘉（即解又山）捲取公欵五十餘萬元逃避租界請爲傳究奉諭准予飭傳等情巳誌前報茲悉劉委員業於前日訪悉解永嘉匿跡於公共租界金隆街某客棧内當即投廨報告由管理牌票事宜之捕頭立派華探目邵錦春協同西探馳往逮捕適徐他出未獲後徐得悉遂央本埠商界鉅子某氏向劉委員擔任償還之責要求將本案暫緩進行現正在磋商還欵辦法能否和平解决尙難逆料也 
[縣商會作開談話會]  
　　上海縣商會昨日下午三時開常會到會董傅佐衡孫永年王伯塤馬驥良姚伯棠王杏塘等數人副會長姚慕蓮以正會長姚紫若因公缺席且到者亦未足法數爰改開談話會磋議一切由姚副會長將該會近時經過情形當衆報告後即將物品展覽會應徵物品事宜討論畢並聲明總商會之商品陳列所亦同時開幕所徵物品現已由勸導員分别出發向工商各實業切實勸導以來應允凖備出品者數頗不多應請各會董擔任向各本業勸導凡有各種出品亟須籌備兩份一送展鑒會一送陳列所分别應賽務請盡力籌勸如有相識之各實業家應請代爲述明狀况趕速籌備以上海爲工商界薈萃之區而南市各工廠等出品亦頗豐富且今屆應徵出品廣告章程頗爲周至並由官廳廳擔任保護諒不至有意外之損失云云直至傍晚始散 
[駐軍車站臨時停車免予收費]  
　　滬杭甬鐵路管理局長任筱珊氏昨奉松滬護軍使令以楓涇艮山門筧橋等站皆經駐有軍隊且與團部接近不免有軍事接洽之時此後護軍使乘車經過上開各站無論日夜快車與特别快車或須略停時當由使署預行飭知遵照云云任局長奉令後立即轉諭各該站長查照辦理並令免予算以停車費云 
[第四師軍米運滬]  
　　陸軍第四師砲兵隊因需用軍米特派專員前往蕪湖等處採辦已於前夜（十三）由滬寗路夜貨車裝來軍米三輛計三百三十三石由押運員徐永祥隨車照料於當夜運抵上海南站次晨由該砲兵營兵士自行卸車搬運去矣 
[本星期洋布運往各埠之調查]  
　　本星期中運往各埠之英美日本本廠疋頭共計二十萬零零六百四十八疋其花色計有原白市布·漂布·洋標·及花色貨之類計運往寗波一萬五千一百三十疋鎭江一萬二千八百五十三疋南京七千八百三十疋蕪湖九千零十疋九江八千零七十六疋漢口一萬五千一百疋宜昌重慶二千七百三十三疋高州一萬四千九百四十五疋烟台一萬八千六百三十八疋天津二萬五千七百九十一疋牛莊九千九百五十五疋温州二百五十疋大連二萬一千二百七十九疋福州二千六百四十九疋香港二千一百六十疋高里五千三百六十一疋蘇州四千零八十五疋本地三萬二千五百二十疋其餘别處二千三百八十三疋云 
[六月底洋布存貨之調查]  
　　按洋布市面經去年之劇烈變動後目前之銷動狀况若何不可不注意下列之表係據瑞和洋行報告所載爲英商會最近之調查云 
花色所存疋數（六月底止）去年同時存數原色市布（歐貨）三一二八九一二○○八三三（日貨）一七九一五一四一四四○（本廠貨） 
英國原色巿布及粗布七○○二○一四四三一二十二寸標布二一二九五二四五六四三十六寸標布五四一○一一四二六印度三十二寸至三十六寸標布七五○○六八三○日本洋標二七○七○二六八一○粗斜紋（英印荷）七一二五三八○（美）八五九○一三三九○（日）一八四六四三二六七○（本廠）一一五五○○ 
細斜紋（英印荷）一一四三四一七七三五五（英）一六一○○二九○○（日）七三三七九二○二○四五粗布（英印）六二五七九四六二六一（日）三九五○五五二五○（本廠）一一五五○ 
漂白標布一一六六一一七四二○○白市布（歐）六二九八三四一二○三三一八（美）五三六○二二六（日）一八二七四三三四七四印花布（歐美）三三三三八四一○四六一三（日本）二二一○五一八二二七五絲光布七五三六○九一五四三土耳其紅布（歐美）二五○三八九一三五二三四（日本）一二八一九五二二○四剪絨四九四八一五九二洋紗五六九三四三三六五五棉法蘭絨一四八二二○一五九○三二羽綢五二八九六三四九六二四三泰西緞一四五三四七一四四九九五羽綾一三一一○一二六三五絲羅緞三二二六八二六三九六染色各種棉布一八九六二四三六三六七○花色絲光布一八二四五七一一四七○一絨棉織雜布四五七七六五○四一五絨布五一八二三七○八一其他雜布一二一五五六六四五共計存布三百八十二萬二千六百十九匹去年此時則有三百十三萬四千二百十七匹計增六十六萬八千四百零二匹云 
[絲繭兩交易所之籌備]  
　　上海中國絲繭業交易所現由籌備正副主任沈聯芳孫詢芻黄搢臣等將各種手續籌備就緒該所巿塲擇定愛多亞路南首天主堂街與公館馬路轉角三層樓洋房即密采里原址現正雇匠改築一俟工竣即行訂期開始營業並聘定前司法部次長張一鵬及逖百克律師爲中外法律顧問其營業種類規定絲部繭部及絲廠脚貨部三種經紀人前選擇殷實而有經騐者充任尙有銀行倉庫等事業現正在計議中稍緩必當相輔進行所有所員及練習生資格須具有中學及高小學畢業程度已定於本月十五至十九日爲招考報名期間二十日在鷥繭公所試騐學識云 
昨日午後華商乾繭絲吐交易所發起人顧伯謙楊愼之邵如馨馬之駿陸督同等假一品香開籌備會到者如律師楊國樞海思克羅傑與江浙皖絲吐繭商同業九十餘人公推顧伯謙爲臨時主席報告本所發起以來經總幹事邵如馨積極進行云云乃由邵君報告略謂我國天産絲繭對於國外銷數甚巨而絲吐乾繭之出口亦年盛一年但自組交易所須持平巿價萬不可爭權奪利貽外人之笑云云旋由李乾蓀張覺遠富夢良等公推籌備二十二人以馬之駿邵如馨爲正副主任迨散會巳八時云 
[國語講習所兩日講演彚紀]  
　　前日（十三日）商務印書館附設國語講習所請留學比國法國莊中希講演戰後之歐洲敎育狀况略謂要敎育發達不能僅由政府或别種機關負責必由全體人民覺有敎育之必要方能做到但此事非常困難歐洲敎育進步亦不過百年内事中年人還可施以敎育而年老者終非容易故言敎育普及實是難事論歐洲各國不識字人瑞士爲最少只有千分之一德爲千分之四英爲百分之一論農工商業敎育英吉利爲第一每四十六基羅米達方哩有一所論大學校瑞士爲第一每五九○三基羅米達六哩或每七百三十六人中就有一所論中等敎育人數與學生數之比德爲第一面積與校數之比比利時爲第一論初等敎育居民數與學生數之比及面積與校數之比皆以比利時爲第一然比利時之敎育最令人驚奇者即爲至今猶未實施强迫敎育此因比國工業發達父兄以子弟有賺錢之地方故不願送其子弟入學於是學校有津貼學生之辦法除學費不取外并供給善食并來往車錢參觀用費比國又有勞工大學内設糖點鉛鋅鑄鐵麵包電機印刷模型裁缝等科此皆爲此國之特色其他各國敎育上爲我國所不及者即彼等物質上之設備非常講究學校用電影敎授甚爲普通又彼等之職業學校即由有職業者所辦不比我國爲敎育者所提倡此於學生畢業後之出路甚有關係希望我國政府及工商業家注意及人民謀生之敎育并望一般有職業者亦能受人生必需之敎育云 
昨日（十四日）該所又請南高敎師陳鶴琴君及省敎育會黄任之君演講陳君演題爲心理測騐略云心理測騐者用科學的方法評量人之智愚爲客觀的·劃一的·不變的·有一定標準的·非如昔日之隨意的·主觀的評人之智愚者其應用之範圍甚廣用於敎育上則可甄别智愚改良考試分别班次補助敎授等用於之事上則効用更大如美之勝德其軍隊之招集悉依此法定兵士之能力故人才不埋没用於職業上則人與事合職業日益發展用於社會學上人種學上則犯罪問題娼妓問題人種之優劣問題亦可藉以决定惟是法須得多次之試騐方得準確黄君演題爲職業敎育其要點如下（一）職業敎育之原理造成社會上優良之份子能爲自己謀生能爲社會服務（一）職業敎育之分業農工商家事四項統言之均爲職業敎育分言之則有農業敎育工業敎育商業敎育家庭敎育（一）職業敎育之推行要在應時應地施以相當之設置歸結重實地的試騐不重紙上的空談云 
[理科講習會參觀紀]  
　　參觀寳隆醫院理科敎授研究會之理科講習會日來正講授生理寳隆醫院藏有眞正人體之解剖液浸標本内臟部位以及神經血管筋肉皆極清楚共有多具又有德國製造之乾臘人體標本係將死屍乾臘加以防腐藥血管内注射火漆而成此外則紙製之全體局部胎兒各種模型動植物彯本亦甚多先一日由講習會主任吳和士君與寳隆醫院管理標本模型之黄勝白醫生接洽妥貼乃於八月十一日下午由講師陳榖岑君偕同學員前往黄醫生躬自招待引導指點並贈參觀者每人同濟雜誌及同德醫學雜誌全份云 
參觀香亞公司八月十二日下午理科講習會學員參觀香亞公司製造廠先至南京路香亞公司發行所然後由該所派人引導製造廠原在虹口近因營業擴充不敷行銷另遷新廠在寳山路鴻興坊後面廠中各種化妝品應有盡有惟尙在遷徙中一切尙未完備云 
[抄發整頓商團辦法之廳令]  
　　上海縣知事接江蘇實業廳訓令云案奉省長公署訓令開案准内務陸軍農商部咨開案准吉林省長咨農商部内稱前據全國商會聯合會呈送大部批准組織商團大綱十七條曾經通行遵照在案嗣因樺州縣佳木斯鎭被匪竄入經派視察員王燕賓等查明該商團實有通匪釀變情事擬具預防商團流弊辦法三條呈請核辦與大綱尙無抵觸除分令遵照外請備案見復等因前來經農商部咨行内務陸軍兩部核辦茲由内務部酌採該辦法内容另定整頓商團辦法四條商經陸軍農商兩部意見相同相應錄印整頓商團辦法咨行貴省長查照轉飭所屬通行各商會遵照可也等因並附整頓商團辦法到署准此合行抄錄原件令仰該廳長即便轉飭遵照辦理此令等因並抄發整頓商團辦法到廳除分行外合亟令仰該縣轉飭遵照辦理此令 
附整頓商團辦法一商團團長隊長以下各職員之選用須由商會會長報經地方長官核准一各該地方長官依商團組織大綱第八條之規定監察商團其權限如左甲檢閱操生操防之優劣定其奬懲乙考察職員服務之勤惰定其黜陟一商團於地方有變故時歸地方長官節制調遣一商團操生應依商團組織大綱第二十條之規定以品行純正確有商店職業者爲限但品行果否純正須有殷實紳商爲切實之證明並力任擔保 
[各路商界在悅賓樓聚餐記]  
　　省初選投票入塲劵搆成訴訟迭誌前報昨午各路聯席會訴訟代表因檢廳雖已受理迄未見傳票之發出乃召集加入聯席會之武昌等路三十八團體各派代表在悅賓樓開聚餐會藉以討論進行方法議决三項（一）定期選補總聯合會總董（二）再具狀檢廳催請集訊（三）每星期開討論會一次到會諸人一致主張對於此次訴訟貫澈到底云 
[推廣花砲銷塲之機會]  
　　月前坎拿地大文具公司欲在中國砲竹及花砲烟火向中國總領事館請指示在中國何處購買該館因無此項砲竹貿易記載特呈請外部轉咨農商部將中國著名砲竹及花砲烟火製造家通信處並其價格函示該館以便轉告農部以事關推廣國外貿易因函請廣東湖南等省商會調查製造砲竹及花砲烟火等物之廠號共有幾處以何處最佳並開列中文洋文商號住址貨品名稱及其價格速爲報部以便答覆有浙江餘杭燄火商郭鎭記向在廣東製造燄火因聞上項消息思推廣其貿易昨特具呈杭滬兩商會詢問可否代爲轉報云 
[法新租界發現刀傷男屍]  
　　法新租界馬斯南路廣慈醫院牆脚畔昨晨發現年約三十餘歲·身穿藍布對襟短衫·元色洋布裤子·形似工人之男屍一具當由巡街捕查見報告捕房立飭探目黄金榮徐阿東等前往察得該屍頭部及兩肋咽喉等處共受刀傷十餘處血肉模糊目不忍覩立即將屍車送同仁輔元堂騐屍所於下午四點時經法廨聶　員與地方廳許檢察官帶同毛檢騐員蒞所騐得該屍委係生前被人用刀戳傷咽喉等處致命身死因無屍屬令由該堂棺殮一面諭令中西包探趕緝兇手到案究辦 
[咨請協緝葉耀蓮命案逸犯]  
　　葉耀蓮被錢福生許榮生等用竹扦插入肛門以致因傷斃命經上海醫院騐明在案茲悉此案連日經該廳王廳長查核卷宗以錢許兩犯雖經獲案訊押尙有顧子文等四五名現在逃未獲久恐遠颺除添派本廳法警購緝外昨又備文移咨淞滬警察廳請爲飭令探警帮同協緝云 
[各學校消息彚紀]  
　　青夜義校閘北青夜國民義務學校董事會於昨日（十四日）假座寗波同鄉會舉行成立會董事除霍守華聶雲台陸文中孫梅堂陶笑舫諸君外列席者有方椒伯戈公振余華龍王廉芳任矜蘋徐贊華周生發余鵬姜維良孫道勝等一時入席方椒伯主席致開會詞略謂義務敎育乃救國之要圖惟决不可因其屬義務性質而存怠懈之心務當奮力謀前途之發展云云次討論董事會職員議决設會長一人副會長二人書記一人即投票公選結果方椒伯爲董事會會長聶雲台戈公振爲副會長任矜蘋書記次戈公振徐贊華發表學校應注重實用貿易之意見及辦法公决提交學校職員執行次方椒伯提議董事會每年夏冬二季舉行董事常會通過三時散會 
民國路商業義校民國路商業聯合會義務夜校開辦已三學期本學期復擴充學額添招新生除原有國文英文算術諸科又增加簿記一科以裨實用連日已開始報名定陰暦七月二十日開學校址仍在丹鳳街巿立東明學校報名處在民國路華界九十二號事務所 
辛酉社義務夜校東西華德路永貴里辛酉社因鑒於附近失學者甚多爰開辦義務夜校一所昨已舉定委員五人積極籌備校舍暫假梧州路慶雲里毓英學校科目注重國文算術學費書籍費一概不收開學期定九月一日 
北區公學海寗路北區公學暑期補習科已告結束近日正在招收插班新生報名投考者颇多已定於本月十九號正式上課並添聘邵蕙珍韓梅娟二女士擔任女學部敎授云 
巿西公學南陽橋十人團聯合會巿西公學於昨日舉行開學禮學生到者頗衆其秩序如下（一）振鈴開會（二）向國旗行敬禮（三）行師生相見禮（四）敎員殷遂生及鄭君演說（五）職員唐豪演說（六）振鈴散會 
毓賢小學愛文義路毓賢高等小學校昨日開第一次敎職員會討論校務進行列席者有金行素夏夔龍顔野俞秉君等十餘人校長唐豪主席議决各案列下（甲）本學期始凡該校學生考入滬上著名中學者得補助學費但每年以一百元爲限（乙）管理所有限制的嚴格主義以不失兒童天性爲歸（丙）敎授注重直觀以符實利敎育之旨（丁）學額仍照規定一經額滿不再收錄以貫澈敎育之精神聞該校於今日開學新生額僅有數名云博文中學博文中學係吳江徐問禮君於民國六年創設於蘇州五年以來經營吵遺餘力畢業兩屆服務於鐵路郵電航空及商業敎育各機關頗不乏人本屆復設分校於本埠西門唐家灣憇園内暫不設立中等班專收高小及國民三四年級學生聞蘇州定二十五號開學上海定九月一號開學刻報名者正甚踴躍云 
[急痧斃命者漸多]  
　　自舊曆本月初五日立秋節後熱席稍減惟民間因不知衞生患急痧身死者日來己不一而足如西門内學宫前向種園地之張阿二及大南門爲羽士之張紹卿等前日午膳尙照常用飯詎至下午均患時疫迨傍晚已相繼斃命該谊屬等尙思延醫診治詎巳不及矣 
[衞生勸化隊三次遊行記]  
　　上海工商友誼會暑期衞生勸化隊於前晚第三次提燈出發　行由隊長童理璋督率隊員十七人由帶鈎橋向愛多亞路朝西轉入湖北路浙江路轉灣走四馬路向西藏路馬立師大沽路見該處小菜塲内檯上赤身露體之人睡臥者甚多臭氣薰人似不知覺經隊員謝鑑庭倪德根唐亞元丁德甫金世祥石祥生等互相勸化天氣將寒秋風已起有關衞生易生時疫遂紛紛起臥捲蓆而去該隊亦向重慶路轉灣進威海衞路因是晚狂風大作所提燈籠均已吹滅本擬至曹家渡見此大風遂由同孚路轉灣走靜安寺路朝北卞德路此處將燈點明走新閘路泥城橋經過勞合路朝南寗波路石路五馬路山東路而回有不知者謂似打醮該隊員告以注意衞生勿迷信打醮徒費有用金錢不知者始大悟無辭可答 
[浙江路商界聯合會開會紀]  
　　昨晚八時浙江路商界聯合會在事務所開會到者甚衆公推朱 
 
 
 

Page 15

 
 
一笙主席丁靜波紀錄（一）主席報告致本路黄子誼周茂蘭兩房東請酌减加租信稿及往來函件（二）解金華提議蔣榮夫會長因米業領照有人誤會曾登報聲明今具函告退與本會會務進行關係至巨應公函慰留請其始終維持林仁政附議公决贊成（三）張肇鎭提議四馬路聯合會等發起消費協社裨益社會誠非淺鮮昨公函徵求意見本會應推派代表與議當公推藍經之前往代表（四）孫鏡湖報告年老力衰請到會諸君添舉帮辦一人余濟懷贊成之衆遂公推章安生爲帮辦備函敦請（五）來賓演說有張仲屏魏守辰孫靜山次第演說「衞生」「商艱」「互助」「覺悟」等詞長從略鐘鳴十下搖鈴散會 
[履業粗線公所開會紀]  
　　履業粗線公所於昨日（星期）午後一時在本公所開評議幹事會議公推朱仁進主席報告開會宗旨畧謂本公所自民國七年組織民国九年正式成立迄今一載有餘種種辦事以仁進個人對於本公所自問無愧怍然仁進現年届七十精神廢頽恐此後辦事有錯故擇今日星期集諸君於一堂當衆辭職祈諸君從速開選舉會無論何等人物若有道德高尙者請諸君投票選舉仁進辭職後凡本公所要緊事宜慨由副會長孫崔二君代行仁進不敢再負重責言畢在會人等羣起挽留朱君决意退避衆無法四時許遂宣告散會 
[青村港鎭組設救火會]  
　　浦東青村港鎭紳商發起組設救火會前日在火神社開成立大會簽名自願充當救火會員者共三十八人當塲公推正副司令以便擇日開操練習跳高眼法等技術並舉各項職員姓名如下名譽董事程少蓉·楊培瑜·沈秋槎·楊昆圃正會長翁廉臣副會長奚文舟（二人兼理事）理事楊培瑜·楊昆圃·宋抱冰·李子卿·曹賢若·姚雲章幹事楊立明·陳玉田·陸桂泉·施益泉·方晋生·楊小芸楊友如·周瑞良正司令楊勇副司令宋抱冰書記宋抱冰·陳玉田庶務員陸桂泉會計員翁廉臣·宋抱冰 
[關讞員假滿視事]  
　　公共會審公廨正會審官關炯之君於本月一號請假兩禮拜赴浙江普陀山避暑其職務託由會審官俞應望君代理關君以假期將滿故於前日乘寗紹輪船返滬今日蒞廨照常視事 
[烏鎭路不准開設紹興戲園]  
　　紹興人陳桂芳即陳寳漁擬在閘北烏鎭路菜塲開設一新茶園紹興班戲院具呈四區顔署長轉呈徐警廳長請給營業執照昨奉廳長訓令云戲館爲公衆游戲塲合房屋建築稍不得宜即不免釀成事故虬港路廣舞臺戲院屋頂坍倒即前鑒也現在陳桂芳擬就烏鎭路陽春戲館舊址改設一新茶園演唱紹興戲劇斷難照准仰即轉飭遵照此令 
[通緝請假不歸之巡警]  
　　淞滬警廳徐廳長昨日通令各區署所文云案據二區一分所署員王清河呈報該所四等巡警王澤生於八月五日上午八時請假出外一去不回又據五區署長杜金釗呈報該署四等巡警王鴻昌於八月五日下午三時請假出署不知去向實屬違犯警察服務法令應請通緝歸案究辦等情合亟令仰該署所隊一體協緝務獲解辦云云 
[藥店貨欵糾葛之訊理]  
　　滬城太平街餘德堂藥店主馮揆卿在上海地方審判廳訴藥材行主李伯賢等糾衆脅迫勒出筆據請求訊究等情前日午刻奉該廳施推事官開庭審理原告遣全權代表律師投案聲稱今春原告出資受盤餘德堂藥店當加壽記字樣不料該店前東王錫堂尙虧欠上行貨欵嗣據各上行勒令原告歸還前欠二百九十四元當時被告同黨佯爲排解將九十四元情讓實還二百元當付一百元並勒出一百元之筆據因此原告不服來案起訴質之被告李伯賢等各債權六七家携呈賬簿訴稱原告如果往盤該店則其手續不全並未登報通告亦未知照上行是以向之索取當時由伊商懇讓去九十四元除付一百元外還有一百元之筆據係伊自願出立届期往收無着反來案朦訴問官核供遂諭辯論終結聽候判决該律師又稱此項債務應王錫堂負責現經原告由甬邀來請爲傳案押繳問官不准 
[扯去臭藥水封條之傳究]  
　　四川路四十三號門牌新亞藥房前因假冒洋商出售之臭藥水商標被控由公共公廨於四月二十五號將該冒牌臭藥水三十聽發封候核在案詎該藥房經理朱某突於日前令學徒張兆鴻將公堂發封之封條扯去抛棄經公廨刑事科二號西捕華特斐爾氏查悉稟准中西官出單將該學徒飭傳到案將治以藐視公堂之罪云 
[各被告交保候訊]  
　　日本婦人福石依内在公共公廨呈控其夫浙江人吳公望與伊結婚生育二子一女後復另娶妻妾將伊抛棄請追損失銀二萬兩及三十年贍養撫育費銀三萬兩又英商却斯力呈控楊子根欠銀二百五十兩又蒲白華劉紹安環控楊俊炘欠洋四千五百六十元·銀五百兩又婦人袁周氏呈控王阿興次洋一百十二元各案均由駐廨包探連日將被告先後傳案諭着交保候訊 
[棧客急病身死之請驗]  
　　前日午後四時有年約三十餘歲操北省口音之梁某投宿南市十六舖裏馬路悅來旅館至夜半時梁忽呼口渴令茶房購食西瓜因時已深夜無從購覓未幾梁自願赴醫院俄由棧主王耀峯遣茶房將梁客伴同至紅十字會南市醫院經醫生察得係患時疫勢頗危險拒却不收繼即投入中華路神州時疫醫院經醫士如法施治無效延至黎明時即行斃命該醫院仍命該棧將屍舁回後由棧主報告第一區警察署王金山署長立飭十六舖地甲查得死者並無屍屬即命赴地方檢察廳報請相騐因値星期日當奉王檢察長諭候派員請騐 
[婦人縊斃之相驗]  
　　住居法新租界辣斐德路一百六十九號門牌之匞北人許全生妻李氏年三十二歲於前日（十三號）不知因何解帶自縊迨至許全生得悉往救己經氣絶身死當即報告捕房飭探將屍車送同仁輔元堂騐屍所旋由法廨陳讞員與地方廳何檢察官帶同沈檢騐吏蒞堂檢騐得該氏委係生前縊斃當即塡明屍格諭着家屬棺殮聽候核奪 
[六誌渭源茶館之凶劇]  
　　杜長生與渭源樓主王富生糾衆械鬭一案業將王福生及北帮爲首之朱慶堂等先送檢察廳訊押候嚴緝南帮凶犯楊金生等到案再訊在案茲悉該廳王檢察長以北帮中尙有受傷革警張慶祥一犯未據錢廳聲明迄已多日是否尙在醫院醫傷爰於前日派警往上海醫院查明具復以憑核辦 
[三鴇婦逼妓拉客之拘押]  
　　北雲南路十九號及四十一號·與貴州路一百五十六號等門牌三處雉妓院内鴇婦張王氏章王氏王袁氏均因勒逼妓女沿途拉客經專查妓寮之中西兩捕查明屬實將三鴇於前日一併拘送公共公廨收押聽候訊究 
[請究私宰呆豬之屠夫]  
　　南市一區一分駐所牛雲舫署員近據滬寗蘇三帮宰牲公作代表呈報該作内刁猾屠夫因貪利忘害私將船上軋呆及棧内瘟斃猪隻混進偷宰現經檢騐蓋印員騐出流弊向阻不聽甚敢恃蠻請爲傳知崗警注意嚴查並將蠻横之各屠夫請求按名提訊確實予以懲處以儆效尤而維衞生云云 
[科罰宰售病斃猪肉]  
　　閘北共和路森泰鮮肉莊主朱龍生昨將病斃猪兩口宰潯圖賣被四區崗警王　臣查獲拘案經顔署長訊明屬實判朱罰洋六元已宰病猪澆洒消毒藥水派警押送至鐵路北空地上掩埋以杜危害 
[科罰燕子窠主併紀]  
　　法捕房探目沈德福偵悉朱錫春王二陳阿二查阿二張興明等五家私設烟榻容人在内吸烟過癮實屬故違禁令爰於前夜禀明西探長脫雷沙克君同至各該處抄出烟槍烟具等物甚夥帶入捕房諭令交保候究昨日傳至法公堂請究先由沈探目上堂稟明前情詰之朱等供認私賣燈吃不諱中西官判着各罰洋三十五元充公烟具没收 
[兩汽車夫違章]  
　　汽車夫劉阿根日前駕車至法租界司機違章由巡捕到來將號碼抄錄回稟捕頭又汽車夫張阿三駕車至法租界地方誤走路線爲捕查見抄錄號碼亦回稟捕頭於昨日一併傳解法公堂請究先由捕頭上堂稟明前情詰之劉等供認違章中西官判劉交尋常保出外候核張罰十五元充公以儆 
[脚踏車不點燈火]  
　　寗波人王桂林前晚在滬西星加坡路乘坐脚踏車不點車燈經六百六十八號華捕查見以其違章連車拘入捕房捕頭准其存洋三元作保聽候傳究 
[旅館違章之傳訊]  
　　湖北路大行臺旅館因將磚石堆於路上被捕查見以其違章稟由捕頭轉請公共公廨出單飭傳該旅館之尤梓材到案訊罰 
[患神經病之可憫]  
　　向在哈爾濱路某洗衣作爲燙衣之周連芳近忽神經錯亂在店吵鬧店主不堪其擾前日擯之門外致周日夜奔跑昨在楊樹浦東一帶沿途胡鬧經某西人瞥見惻然憫之立用電話報告該管捕房派捕將周帶入捕房聽候稟請公堂送所療治矣 
[索欵行兇之押儆]  
　　婦人王顧低之女二寳前與婁振聲姘識前日婁向王二寳强行索欵不遂動手行兇由王顧氏出外鳴捕將婁拘入捕房昨解法公堂請究先由王顧氏投稱婁與女兒姘識以來所有衣飾均被質去前日又向女兒索欵以致衝突婦人上前勸解亦被毆打故此報捕拘案求請訊究王二寳供詞與母相同詰之婁振聲供因王二寳將民人辱駡是以行兇餘供支否中西官判婁押十四天期滿出境一年以儆 
[鐵鎚擊傷頭顱]  
　　工人潘五龍王銀成前日在新加坡路木作場内因事口角衝突王持鐵鎚擊傷潘之頭顱痛倒於地後由人喚到九百三十六號巡捕將潘送往醫院療治王拘入捕房稟明捕頭飭令收押候解公堂訊究 
[攫取金環之獲訊]  
　　住居閘北寳山路之婦人吳倪氏前日被丁阿毛攔路攫取金環由該氏鳴警拘入五區轉解司法科昨奉段科員質訊屬實判移地檢廳核辦 
[兩押當弔出原贓]  
　　吳淞路一百二十七號門牌某當舖與天潼路二百四十八號門牌某押店均因收當積竊彭福生行竊僑居法租界克倫伯司西婦之衣飾各物被法捕房包探李榮卿等將彭緝獲稟明法捕頭帶同該竊賊會同該管閔行路捕房包探譚鳳池前往兩押當吊出原贓候送公堂訊核矣 
[指控唆使學徒行竊]  
　　在直隸路八十二號門牌開設金絲作之孫錫榮指控趙小龍敎唆其徒謝記榮行竊値洋六十六元之金絲二兩消贓與閘北華界王秀山得洋分肥等情昨由包探張盛全將趙等三人拘獲呈出原贓帶入捕房候解公共公廨訊辦 
[串竊皮夾各押十四天]  
　　黄包車夫董連生日前在法租界黄浦灘碼頭串同王小弟子竊取乘客金和聲衣袋内内藏大洋數元之皮夾一只當被事主察悉鳴捕將董王兩人拘獲抄出原贓帶入捕房昨解法公堂請究行鐵路 
由捕頭上堂禀明前情並稱原告現已離滬故未到案詰之董等供認行竊不諱中西官判各押十四天以儆 
中華職業敎育社通訊 
[職業學校聯合會第一次開會討論問題]  
　　中華職業敎育社提出一設科手續問題創辦職業學校首應研究者農乎工乎商乎將設何科爲適當將何所據以規定今擬問各地職業學校或普通學校分設職業科者當設科之初是否本於推想抑或根據調查如調查也係用何種方法請開示并請發表對於是種方法經過情形之評論 
二訓練方針問題欲職業敎育之收效必須於敎科而外注重職業訓練同時又須注重公民訓練使受敎育者不沾沾於個人治生而克成爲社會國家健全分子此二者皆須有相當之設施今擬問各地職業學校或普通學校分設職業科者現行職業訓練與公民訓練之方法如何並請發表對於是項方法經過情形之評論 
三職業指導問題學生受職業敎育關於選擇職業與學成後介紹就業皆屬於職業指導問題之範圍今擬問各地職業學校或普通學校分設職業科者對於入學時擇習學科與學成後介紹就業行之方法如何行此法是否有效請開示 
以上三端皆爲職業學校共通問題請各校逐條賜復於八月十五日以前惠寄到社以便彚輯後於十七日上午提出於聯合會共同討論 
來件 
[協和醫學校正式開幕大會秩序表]  
　　協和醫學校正式開幕大會會期從九月十五日起共有八天的工夫到會的人有政府代表各大學和復學校代表各國著名的醫學家和科學家他們或發表論文或供給醫學各科討論的材料會期中每天的行程開在下面 
九月十五日星期四上午九時半來賓簽到上午十一時半論文「蝶案腺病時所發生的眼病狀的變化」EvolutionortheocularSymptomsinpituitsrydisorders "美國彭省大學眼科敎授西博士Dr·GoergedeSchweinilz,prof·ofophthalmology,UniversityofPcnnsylveuia·下午二時本校開歡迎來賓會並引導參觀本校的房舍和設備下午九時演說「中國醫學敎育的調察」羅氏醫學會醫學敎育股股長裴博士Dr·Pearce,DirectorcftteDivisionofMedicalEducalioncflheRccdefellerFcundatlon·九月十六日星期五上午九時半醫學分科討論會和本校董事會議上午十一時半論文「滿洲鼠疫和東方的時疫」北滿防疫會會長伍連德博士下午二時遊覽北京的名勝下午九時演說「黄熱症之征服」ConquestYellowFever "羅氏醫學會會長文森博士Dr,Vincent,PresidentoftheRockefellerFoundation· 
九月十七日星期六上午九時醫學各科討論會和本校之董事會議上午十一時論文「骨髓炎」"Osteomyclitis "巴黎大學内科敎敎授迪博現Dr·T·Tuffer,Prof,ofMedlcine,UnlversityofparisFrance·下午二時總統歡迎會下午九時幻燈中國衞生敎育幹事彼得博士Dr·W·W·peterotthecouncllonHeahhEducalinofChina, 
九月十八日星期日上午士　時宗敎演講漢口聖公會吳主敎Rr·Rev·L·H·RootsBishopofAtnericaEpiscopalChurchinHankow,China·下午九時奏琴 
九月十九日星期一上午九時半醫學各科討論會和本校的董事會議上午十一時半論文「關於東方的寄生蟲的各種問題」"ProblemsofFarasitologyinOrient "倫敦熱帶醫學校賴博士Dr·R·T·LeiperoftheLondonScoolofTropicalMedicine·下午二時開幕式下午九時演說「生物化學的過去和將來」"BiochcmistryinretropectandProspect "迦拿大墨及大學生理化學敎授高綸博士Dr·A·B·MaoallumProfofBiologicalChemistry,UniversityofMcGill 
九月二十日星期二上午九時半醫學各科討論會上午十一時半論文美國鶴金司醫學校組織學敎授司博士Dr·FlorenceR·SalinProf·ofHistologyatJohnsHopkins,ofBaltimore·下午二時開幕式「續昨」下午九時演說「尋求最完善的醫院組織法」美國紐約城新雷醫院院長金水博現Dr·S·S·Goldwater,SuperintendentofMountSinaiHospetal,NewYcrk,city九月二十一日星期三上午九時半醫學各科討論會和本校的董事會議上午十一時半論文哈佛醫學校内科助敎皮博士Dr·FrancesW·Peabody,Asst·PrcfofMed,cineHawardMedicaleCollege·下午二時遊覽北京的名勝下午九時演說「東半球的鈎蟲的預防」"HookwormPriventionintheEasternHemisphere "羅氏醫學會萬國衞生股股長解博土Dr·HeiserofthelnternationalHealthBoardoftheRocketilleFoundation 
九月二十二日星期四上午九時半醫學各科討論會上午十一時半論文「藥品治療的現在的情形和將來的發達」"ThepresentStatusandtheFuluresofChemotheragy "日本東京北里研究所秦博士Dr·S·HataoftheVitasatolnstitute,Tokyo·下午二時遊覽北京的名勝下午九時演說一醫學發達對於人類進步的供獻」鶴金司大學衞生科病理學敎授韋博士Dr·W·H·WelchProfEmeretusofPathologyJohnsHopkinsUniversityDirctorofSchoolHygrene 
醫學各科討論會從九月十六日起到二十二日止除星期日每天由内科外科病理科産科和婦科舉行除星期日和星期一日兩天外每天也由眼科舉行以外還有星期六和星期一兩次耳鼻喉科討論會和星期二星期三兩次神經科討論會 
雜評二 
[孰爲奴隸（訥）]  
　　欲發展民治不得已而借武力爲後盾是以自治驅使武力武力實爲自治之奴隸 
欲擴張軍閥地盤不得已而借用自治名義是以武力驅使自治自治實爲武力之奴隷 
此二者之結果大相反而今日各省之紛紛武力爲自治之奴隸乎抑自治爲武力之奴隸乎鄂之自治軍以廢督裁兵實行自治爲旗幟是武力爲自治之用者也然而乘此時機冒自治之名以攫取地盤督依然不廢兵依然不裁自治依然不實現則自治適爲武力所用是故今後之鄂局成敗如何須視自治與武力孰爲奴隸而定今後各省繼鄂戰而起之紛紛孰得孰失亦須視自治與武力孰爲奴隸而定武力爲自治之奴隸則國治自治爲武力之奴隷則國亂時局縱有變化結果終不易此兩言 
公布欄 
[江蘇高等審判廳]  
　　民庭判决戴壽乾與何子英等爲貨欵涉訟聲請救助一案（决定主文）本件聲請駁回陸陳氏與陸嗣雲爲身分及家産涉訟控告一案（决定主文）原批撤銷執行之房屋應由武進縣知事公署查明是否陸嗣雲分受之産再予依法辦理印文進與卜大林等爲田産及身分涉訟控訴一案（决定主文）原堂諭撤銷本案發還泰興縣知事迅予依法審判蔡少卿爲基地糾葛不服上海地方審判廳之决定聲明再抗告一案（决定主文）本件再抗告駁回陳楫與朱迺繩因典産糾葛控訴一案（判决主文）本廳民國十年一月二十九日所爲之缺席判决廢棄之原判關於判令陳輯（即作舟）返還利息之部分撤銷朱迺繩在原審關於利息之請求駁回陳輯（即作舟）其餘控訴部分驳回本審訟費歸控訴人負擔以上八月十三號 
[江蘇高等檢察廳]  
　　批示楊吉人等狀悉該民等旣以覆選當選人資格不符提起訴訟自應遵照省議會議員選舉法第九十條向高等審判廳請求核辦本廳未便受理此批吳黄氏狀悉候調卷核奪批批朱錫卿狀悉仰候調卷核辦此批李銀山等不服泰興縣批示提起抗告呈遞一狀樂　生請求早日訊結以免無辜　遞一狀范裕祥委沈時復辯護呈遞一狀嚴　和等對於袁五郎案請求從重治罪等情呈遞一狀李葛氏聲明傳證等情呈遞一狀以上五狀業經本廳查閱函送同級審判廳核辦仰即知照此批以上八月十三號 
批示季妙生狀悉查此案上訴期問業已經過所請未便照准此批沈金發狀悉所請易刑之處查與刑律第四十四條規定不合應毋庸議此批趙夔狀悉所訴全無若何實據　係該民因與朱宗嶽　訟致被科罰故特藉端歧凟應不准行此批黄孫氏狀及保狀均悉所請保釋就醫之處查與定章不合碍難照准此批芮丙人等狀悉該民當即是芮丙人究竟被告等於此案有無行竊情事姑候再令如臯縣迅予傳案依法訊判可也此批趙夔聲明上告狀悉仰候調卷並即補具理由以憑核辦此批丁天祥等四人狀及附件均悉前據爾等聲明抗告業經同級審判廳决定駁回在案茲據所訴姑候令行泰興縣知事迅予乘公法辦此批戚瑞璞聲請更正錯誤並補陳理由呈遞一狀業經本廳查閱候呈送總檢察廳核辦仰即知照此示陳超羣不服如臯縣批示提起抗告等情呈遞一狀業經本廳查閱函送同級審判廳核辦仰即知照此示以上八月十二號 
[上海地方審判廳]  
　　判决主文（民一庭）一件判决周伯森訴陳長根爲欠欵涉訟一案主文被告人應給付原告人洋三十八元二角訟費歸被告人負擔一件决定蔡聚芳訴陳德懷爲債務涉訟一案主文本案訴狀准予註銷訟費歸原告人負擔一件判决方黄氏與湯谷𥙖等欵項紏葛一案主文元生糖行經理湯谷祺　將民國八年八月初十日以後方蓉舟名下之五股官利盈餘交與方黄氏元裕糖行經理孔繼遠應將方蓉舟名下存欵劃出五千兩及民國八年八月初十日以後之利息一併交與方黄氏以上欵項方端年方福年方文年方祖年四人均不得霸阻元生元裕兩行交付方黄氏其餘之請求駁回訟費歸方端年方福年方文年方祖年四人負擔（民二庭）一件判决潘任桂與譚雲山欠欵糾葛控訴一案主文本件控訴駁回本審訟費歸控訴人負擔一件判决李錦春與李文學贖田糾葛控訴一案主文原判撤銷被控訴人在第一審之請求駁回本案訟費歸被控訴人負擔一件判决沈仲歧與陸曾培因基地糾葛發還更審一案主文原判關於被告沈仲歧所侵占陸曾培基地一分九釐應即讓還並將界石除去及訟費部分撤銷被控訴人在第一審請求駁回本案訟費歸被控訴人負擔 
批示一件陳阿小狀請給領由狀悉契據五紙保證金洋一元三角五分准予來廳繳證具領此批一件徐秉華狀請給領由狀悉准予來廳繳證具領此批一件稽漢深狀交欵洋由准予先行交付房租其訟費洋三元一角五分着速即來廳繳清此批一件章樹棠狀領賬簿由准領此批一件章樹棠狀請銷案由狀悉准予銷案請領之件准井發還此批一件朱金氏狀領欵洋簿據摺由准領此批一件錢培生狀請傳案由狀悉着仍自行託人理楚可也此批一件張晋陞聲請抄錄由聲請悉准抄此批一件張陳氏狀請暫緩由狀籺着即來廳候諭此批一件馮天祥狀領欵洋由准領此批一件李爕坤狀請執行由狀悉候飭吏依法執行此批一件李志良狀交查封費由准交此批一件王華記狀交欵洋由准交此批一件陸永芳狀領欵洋由准領此批一件陸章章狀請發管業證書由狀悉業已當庭諭知矣此批一件金芹香狀請銷案由狀悉准將被告開釋完案此批一件黄秋亭狀請銷案由據狀巳悉此批一件黄云共狀請押追由狀悉准予傳案訊追此批一件顧順生狀領銅牌由准領此批以上八月十三日 
[上海地方檢察廳]  
　　批示張全全狀悉爾寡媳吳氏不待爾之許可即行挈子别財異居殊有未合惟與刑事無涉本廳碍難受理此批朱錦祥狀悉案經爾子自白毋庸代爲飾辯此批葉小連狀悉已訊諭矣此批王有亭狀悉案已起訴仰即知照此批趙煥章狀悉候執行此批李山氏狀悉准由親屬領回此批王趙氏等狀悉案已判决至私訴一節仰向同級審判廳提起可也此批林昌爕狀悉所訴是否屬實候予澈究此批嚴金山狀悉案巳却下毋庸纒訟此批施紹先狀悉案關傷害控訴審不屬本廳管轄候予轉送江蘇高等檢察廳察核辦理此批白陳氏狀悉仰即邀同李仲之來廳候訊此批姜阿根等狀悉案巳起訴候送同級審判廳核辦此批蕭正岡狀悉爾女阿大捲物潛逃實非善類茲乃僅據胡小貴空言報告經到朱陳氏家中尋人復因朱陳氏開門稍遲遂擬其放縱阿大由後門走去均屬臆度之詞本廳未便置信仰即找尋阿大實在下落地址鳴警拘　另行核辦所請暫毋庸議此批朱西梅狀悉查本案業經被告人當庭捨　上訴權利决即屬確定依法不得復行上訴惟旣據聲明不服姑予轉送江蘇高等檢察廳核辦此批以上八月十三日 
 
 
 

Page 16

 
 
   
 
 

Page 17

 
 
   
 
 

Page 18

 
 
常識 
常識 
[鄂人請查封王占元家産] [  隨]  
　　國家破産期外人已爲之詳析計算預定年月日而敗走之督軍獨有家産可以查封何國之瘠而家之肥也 
惟其家愈肥所以國愈瘠國家果尙有法律則今日之武人理應查封家産者奚止王占元一人特當其尙未敗走時則非惟政府視若長城而國民且畏如猛虎雖人人意中無不欲查封其家産而曾無一人敢出之於口 
前清贓吏家産達數百萬者已駭人聽聞而王占元之家産據鄂人之言則有四五千萬之多誠能查封之政府大可救一時之窮鄂人亦可濟一時之困而奈何綱紀蕩然之政府方爲之備專車以迎之迎其多財耶迎其能犯衆怒耶此其去鄂人之所希望蓋不知幾千萬里矣 
然吾以爲悖入者必悖出今日之中國方藏富於軍人國貧民貧而軍人獨富俟他日悖出時即國家不至於破産矣此亦悲觀中之樂觀也 
道德 
[余之閱歷語] [  上海朱愛人]  
　　善人有過如白紙着墨汚點愈顯 
爲善如登高山能鼓勇上進有可樂者 
爲惡之人如黄河水出龍門而直下一瀉千里欲其回頭難矣 
貌爲忠厚之人最難共事 
與僞君子交敬而遠之 
與朋友交寗以爽直見怪母以諂媚賣情 
輕諾者難踐其言故君子不輕一諾 
人貴能勇進勇退勇進則功成業就勇退則保身全名患得患失非所語於大丈夫也 
人當尊其人格謙其禮貌 
富莫富於博學多才之士貧莫貧於胸無點墨之徒 
貴莫貴於獨立自尊賤莫賤於依賴性成 
天下最可惜之事莫如損失名譽最可恥之事莫如墮落人格 
天下最要之事莫如修養個人個人修養不足千萬事業便無從做起 
修養當刻苦自勵故豐衣足食之輩多不肯修養 
人須自己造福自己享用之更以享用所餘推及他人 
己立然後可立人己達然後可達人故能改造個人然後可言改造社會（乙種酬） 
[人格的重要及修養的標準] [  開]  
　　斯邁爾斯S·Smils說「社會的進步是個人的勤勉强力和正直三種的總和社會的退步是個人的怠惰自私和卑劣三種的總和」推他的意思就是個人善則社會進步個人惡則社會退步所以我們可知道社會的惡都是我們個人的惡行所滋長的緣故可是惡行滋長了以後雖用法律去禁止他恐怕也不過改變他一種舊的惡態度而爲一種新的惡態度罷了這樣看來我們若要救濟社會的惡非根本改善個人的德行不可所以最高的愛國主義和最高的慈善主義不在變法律改制度而在勸導激勵人人之心使亟以自由獨立的行動去改善增進他的人格罷了 
人格的重要旣如上述可是人格的修養究竟以那一種爲實際的標準依我看來却不外下列三端 
（一）以自重爲標準人格的貴賤不論他階級如何富厚如何只看他能不達到自重的標準并且這個標準是人人所可勉而至的不過要力行才信 
（二）以自知爲標準人没有自知之明那末就不能知道自己的錯誤而去改善他了所以自知尤爲修養人格的要務 
（三）以自治爲標準自重自知固然是修養人格的要務可是不能實行仍是没用的所以自重和自知之後必需要繼以自治的精神 
上面所說不過是大要至於細底說不勝說這種話雖不免爲常談然却是修養人格的要道（乙種酬） 
[西方格言（一七一）] [  謝介子選譯]  
　　常曰「彼等云云」者必半爲謊語（英吉利諺） 
不知足者無富時（德意志諺） 
譽言能使善者益善惡者益惡（英吉利諺） 
合汝於時（德意志諺） 
善人舞暴富者（席勒斯）「sylus」 
風雨將來必有兆屋宇將倾必有聲（散訥卡）「seneca」 
無忌亦無愛（德意志諺） 
婚姻天定（英吉利諺） 
備戰而母實行（西班牙諺） 
瞬息百年（英吉利諺） 
經濟 
[早起之利益] [  李劍農]  
　　早起有三文之得自古已言之文明如今日生存競爭日劇一刻幾値千金提倡早起一事關於一生之浮沈頗屬重大的問題 
茲假定每日早起一時間一年可得三百六十五小時即有十五日五時間積至十年得三千六百五十小時即有一百五十二日二時間至二十年可得七千三百小時即有六百零四日四時間三十年間已得一萬零九百五十小時即四百五十六日六時間亦即一年又九十一日六時間也 
若每人每日增多勞動時間一小時其一時間之代價假定爲銀一角則一年間得銀三十六元五角積至十年可得銀三百六十五元至二十年則得七百三十元三十年間已可得銀一千零九十五元矣 
况如大實業家之時間尤爲珍貴其一時間之價値恐至乙元十元數十元以上苟積到數年後實有可驚之儲蓄金以經營大規模之事業也 
又在學生時代試將每晨早起之一時間研究外國文一語一日雖僅一語然積一年得悟三百六十五語積至二年可悟七百三十語三年間可有一千零九十五語五年間已得一千八百二十五語此尙指每日學習一語而言聰穎者豈止一語而巳哉推類及之更有偉大之效果可言 
蓋早起之成效不但金錢之利得知識之吸收即對於我人身心之爽快在增進健康上亦有密切的關係甚願滬上之日高三丈猶眠者急起而統計其所損失之數也（乙種酬） 
衞生 
 
[官僚之特别蓬君乙能力]  
[警告食瓜子者] [  吳繼之]  
　　瓜子一物嚼之味頗香美我國茶坊酒肆無不暢銷之閒暇之際人多以之消遣而不知其有害於衞生也食瓜子者大都用牙去殻舌吐而出之然後得食其仁瓜子入口時其質本係乾燥迨至其殻出口已變爲潮濕矣所沾染者悉爲口涎口涎一物爲人身之精液身體之强弱與之有密切關係安能任其消耗耶一粒瓜子沾染口涎少許則數千百粒沾染者多矣身體之受其影響也殊非淺鮮倘體質素弱者有嗜食瓜子癖其結果多成癆瘁疾蓋口涎旣被消耗則飮食無味消化不良爲害甚烈吾爲嗜食瓜子者告務宜用器具脫殻萬不可用口脫之庶乎無礙於衞生 
[濫用熱巾之危害及其預防法] [  小仙女士]  
　　吾國人士對於濫用熱巾一事其中有何危害多所忽略嘗見有一巾之用少則數十人多則數百人而用者不能爲奇人民之不注重衞生於此可見用草是篇以告閱者俾知所戒焉今請先舉濫用熱巾最甚之處並述其危害如下 
（一）酒樓茶肆及游戲塲酒樓茶肆游戲塲内實爲濫用熱巾最甚之處社會之蒙其害者亦最甚 
（二）理髮店理髮店亦爲濫用熱巾之地常見有赴理髮而得癬疥諸疾者此可爲濫用熱巾之明證 
（三）妓院除上述諸地外則有妓院焉妓院爲各種花柳病之淵藪地嫖客之患花柳毒者其指甲口角眼液内常含有花柳毒菌將熱巾拭用後菌即帶入巾内以後若將此巾授於無病之人此大於無意中已沾染花柳毒久即發生諸病可不戒哉 
總觀以上所述則知濫用熱巾之危害其傳染疾病至速且易吾人爲及早預防計宜禁絶不用爲佳俏出於不得巳必欲用之者可先將巾放入熱水中約十分鐘久然後取用則微蟲盡死傳梁疾病或不至如是之速閱者諸君幸加意焉（乙種酬） 
家庭常識 
[父母的責任] [  朱有]  
　　吾人立身社會成功與否雖視自己之能力而定亦半由父母敎育之功西人對於子女極注意其幼稚敎育培植其根本德行有完善之敎育則免老大失學之悲故彼等二十前後即能自立自立而後完婚完婚而後分居其敎育之成效如此考諸我國大相逕庭父母對於子女漠視其幼時敎育者比比皆是以　子女年長而乏實學今日游民徧國中殆亦源於此耶茲擬數則於左以忠告我國之爲人父平者 
（一）當子女未生以前爲父母者宜注意胎敎以培養子女之善良根性 
（二）子女旣生以後宜注意其爲體之發育以備後日求學之基礎 
（三）子女漸長宜引導其善良習慣發展其活潑機能以爲將來作事之基礎 
（四）子女稍省人事父母宜告以古今名人遺事及我國現狀然後可以激發其志氣爲日後愛國之動機 
（五）子女年達七歲即宜施行幼稚敎育送之入善良學校 
（六）當子女情竇旣開色慾必盛父母宜乘時儆戒其傷身之舉明告以手淫之害 
（七）子女成年勿即爲之完娶須養成其專門學識特彼等自立子後允其自由結婚而代爲决定 
右列七端爲父母對於子女應盡之義務不可少忽質之當今爲人父母者以爲如何（乙種酬） 
問答 
[問預防及醫治（入鱗螆）病魚之法] [  馮汝標]  
　　敝鄉南海魚塘觸目皆是惟年中每有所謂入鱗螆者爲患塘魚因此而此者甚夥尤以　魚爲最查其初起之時魚鱗先脱次則肉爛再次爛至腮口之處即斃矣余曾解剖之見其腮肉含有無數如鼻潺的微生蟲而腸臟亦然今年四鄉塘魚又復遭此惡患農人因之破産者頗不乏人殊可憫也茲特敬求四方君子昆蟲專家有何方法可以免發生此患及有何方法可以醫治此患請不吝金玉有以敎之宣諸申報常識欄中是所至幸 
[問療治面油多之法] [  馮汝標]  
　　鄙人面油殊多凡觀書或寫字其油更多不知何故敢求醫學大家指示究竟有療治之法否 
 
 
