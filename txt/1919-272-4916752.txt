# 1919 - 272 - 4916752

 

Page 1

 
 
   
 
 

Page 2

 
 
   
 
 

Page 3

 
 
[時評]  
懲辦反對（冷） 
　　認反對王揖唐爲即反對和議已可異矣謂反對王揖唐即宜懲辦今日即無法紀世界寗有若是之賞罰耶况乎反對王揖唐者爲舊國會議員北京政府能懲辦之耶又爲南方軍政府北京政府能懲辦之耶又爲各方輿論與各團體政府能一一懲辦之耶况乎反對而宜懲辦則如彼軍人之違令而干政者將若何處治之耶甚焉倪等之電之可笑而可怪也或曰此爲吴佩孚而發耳所謂撥馮段而倒靳閣之策略也於和議又何預焉與王揖唐又何預焉 
[命令]  
　　十月五日大總統令司法總長朱深呈請任令梅貽榖署江蘇上海地方檢察廳檢察長曹忠元署浙江永嘉地方檢察廳檢察官劉采亮署福建高等審判廳推事均照准此令 
[專電]  
　　北京電曹張倪認反對王揖唐者即破壞和局要求頒令懲辦 
　　北京電府電西南要人及長江三督勸慰唐總代表勿辭現職 
　　北京電李日垓瀕行語人政府不換總代和議前途頗難樂觀又云無論如何非維持上海和會不可單獨直接各手續實不敢贊成（六日下午五鐘） 
　　北京電此間發見閒散團體所發傳單指摘南方拒王梗和中有軍人團傳單措詞較激國院飭禁（六日下午四鐘） 
　　北京電蘇李督復靳電已轉西南痛陳利害俟何參謀長抵寗再秉承尊教共策進行 
　　北京電安系密議令王揖唐在滬再候兩星期如南方仍不理卽提出開議日期知照南代表到會過期便通電全國北不任咎（六日下午四鐘） 
　　北京電徐樹錚力謀倒靳以朱深組閣强段同意段不從聞倪回蚌有所布置（五日下午五鐘） 
　　北京電丁錦赴日觀操聞與商廢恊定有關某外交家謂丁不能勝此任且慮受日包圍反生惡果（六日下午五鐘） 
　　北京電徐因美總統病發電慰問又華盛頓三日電昨晚美總統病情略重（六日下午四鐘） 
　　北京電美總統電復徐謝問病狀（六日下午五鐘） 
　　北京電前日陳籙續與朱爾典會談藏事朱再詢開議日期陳答各處反對未能卽開旋散 
　　北京電二千四百萬日本單獨借欵有將在東京簽字消息 
　　北京電劉式訓有改使奥以汪大燮使日消息（六日下午四鐘） 
　　北京電院部分電顔惠慶王景岐令至德奥注意三事（一）安慰僑民（二）救濟民食（三）維持留學 
　　北京電新兩院保案銓局議駁靳擬將實職改勳章敷衍李王面子（六日下午四鐘） 
　　北京電靳語人仍持軍國主義 
　　北京電鹽稅準備金銀團忽因他故停交幸李張兩次另成小借欵得將節關度過（六日下午四鐘） 
　　北京電鹽餘本定四日交因小有周折暫緩現决於今明日在津滬交付（六日下午六鐘） 
　　北京電參謀部控案張懷芝擬諉過會計科長將閻撤換補發薪水了案（六日下午四鐘） 
　　北京電郭宗熙電封河在卽砲艦在廟街久駐非宜應請交涉限期解决（六日下午四鐘） 
　　北京電七總裁電據報南安贛軍增兵請急電撤防以免牽和局（六日下午四鐘） 
　　北京電駐厦浙軍潘電派姜周輔林吉爲駐京代表（五日下午三鐘） 
　　北京電國慶日照例各部派薦任官一赴忠烈祠追祭民國陣亡官兵已由内部通知簡派 
　　北京電孫黑督復電勝福籍口收撫逃户派隊赴庫抵桑旗與蒙兵衝突現查並無其事 
　　北京電滿洲里又發現鼠疫黑省已着手防疫（六日下午四鐘） 
　　北京電王汝賢支日交卸來京 
　　北京電湘省軍報日緊飛電前敵準備（六日下午五鐘） 
　　香港電各省軍代表函軍府請速集軍事會决和戰大計 
　　香港電李根源報贛軍增兵南下軍府已於江日電靳速阻 
　　香港電國會提議撤滬和會代表擬電各省備戰（六日下午五鐘） 
[各通信社電]  
　　北京電三督電謂和議頓挫調人失其能力嗣請勿以此相委惟維持長江方面爲職 
　　北京電報載天津會議結果安系將以倪嗣冲爲首領倪嗣冲等電請懲辦反對王揖唐者徐靳均不允（以上六日） 
　　廣州電劉光烈韓玉辰李爲綸昨日到粤 
　　廣州電靳雲鵬冬電王揖唐南下正表示中央謀和之决心願蠲除畛域共商解决之策 
　　廣州電魏邦平宴請商學各界商檢查日貨辦法（以上四日）以上平和通信社電 
　　北京電長江三督來電南方對北仍有誤會已派員分往疏通暫請持觀望主義府院已贊成 
　　北京電外部准恊商各國公使聲請將我國收容俘虜非德奥直系者概子釋放 
　　北京電昨午軍警會議决將請願團遣送回籍 
　　北京電軍府來電對新川藏劃界應維持原案藏人要求自由應拒絶否則西南决不承認 
　　北京電當軸擬電各長官從嚴取締有碍和局之傳單（以上六日）以上中華通信社電 
　　北京電府秘廳邊防督辦處均電王揖唐堅持留滬靜候開議勿爲謡惑 
　　北京電陸徵祥電告加入國際聯盟事就商意政府極允贊助 
　　北京電國務院將開加入國際聯盟籌備會分行與有關係之各主管機關準備議案提會討論後寄逹巴黎（以上五日） 
　　北京電銀團承允撥遇秋節之鹽欵業由津滬各處分報已經簽撥 
　　北京電京鈔價落至四八二 
　　北京電參戰奬案析爲軍事外交政務三項由各該主管機關分别開保以便審核而杜冒濫 
　　北京電院議將約法第十六條大總統對於國民負責任之義意解釋宣佈以免請願團誤會 
　　北京電當局聞吴佩孚有聯合湘南南軍領袖與長江督軍訂軍事同盟信息極其重視 
　　北京電黄陂允總統請派哈少將赴鄂營拯湘危以防事變發生牽動大局 
　　北京電參次陸錦將撤任代以師景雲 
　　鎮江電各界憤某劣紳横行納賄包庇土公司除公請禁烟會工部局嚴查制止外擬偵察某劣紳實跡提訴究辦 
　　香港電唐少川辭職有主張乘此撤回代表示堅拒北方之意（以上六日） 
　　以上中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
[法國無線電]  
　　五日里昻電美國領袖代表高爾克氏於星期四日赴高勃朗資星期一日之恊約國國際最高會議恐難開會高氏於星期二日晨以前恐不能遄返巴黎星期日晨法總理克勒滿沙氏接見哈何斯大佐及古洛將軍 
　　五日里昻電巴黎美人各界傳稱美國恐將爲批準對德和約之第三國 
　　五日里昻電星期六日晨意國首　邸開有重要會議外相蒂托尼氏駐法意國大使龍加爾氏均與議蒂氏竭力主張意國須速卽批準對德奥和約下午國務會議復討論此項問題决定要求意王批準和約蓋此爲憲法所授與之特權而政府述明其意見於解散國會命令之前也意王批準和約後將立即提交國會使生法律上之効力將來新國會無論如何組織不能拒絶登記已由國王通過之命令政府深信此舉可表示意國與恊約國團結之新證據 
[中美新聞社電]  
　　三日詩家谷電此間舉行第三次世界棒球比賽會詩家谷白黨擊敗沁沁耐蒂紅黨奪得錦標爲三與○之比 
　　三日里昻電現悉九月二十三日有一美國毁滅艦在脫來奇爾載美水兵五百人登岸卽將該城奪諸意大利兵之手前傳登岸之兵甚少乃係錯誤查此事情形似與在巴黎之國際委員會所傳出之消息不同美國副國務卿普克氏雖經正式否認該水兵登岸係奉有命令説但現經承認該美水兵隊實在斯保拉脫四周七十英里區帶之内巡弋並奉命依照巴黎國際會議之普通恊定從事維持秩序關於水兵登岸有一有味之事即意之迪克推多哀克洛奇氏被逐出該城而國際會議正式决定非門埠由丹能齊沃氏管轄一問题應由意國解决之云 
[路透電]  
英國大罷工七誌 
　　三日倫敦電車工聯合會幹事部討論時局至夜半始已後乃宣布街車電車等今日一律駛行並定今夜（星期五日）夜半開會員會考慮應取何行動農部大臣懇請農民即速儘量打麥運至當地麵粉廠俾麵包得免缺乏 
　　三日倫敦電運輸工造船工汽鍋工技師漆匠電氣工人鐵路供事聯合會邦務聯合會雜工聯合會之代表都凡十一人今晨復謁見首相以期於今日午後上述各業聯合會開大會之前得一解决辦法湯末斯氏聲稱十一聯合會一致贊成路工拒絶政府先上工後談判之要求 
　　三日倫敦電今日正午公報稱今日至上午十一時三十分止工人代表未續請謁見首相鐵路車務大有進步火車之數繼續見增工人之上工者漸多分送糧食機關進行各事日見平順零售食品存數頗夥 
　　三日倫敦電唐林街會議散後代表團中之技師代表白朗里氏聲稱大局已稍安定代表團已赴路工總事務所稍遲或將回至唐林街 
　　三日倫敦電運輸工及其他聯合會今日午後之大會工業聯合會如礦工聯合會等均已加入内閣開會由首相主席一致贊助首相所主非待路工聯合會佈告上工决不與路工幹事部開談判之議 
　　四日倫敦織衆聞談判中斷消息咸爲驚惜聞唐林身會議時首相曾懇請路工接受公斷之議路工仍加拒絶政界之意此次罷工顯非僅爲工資問題黑幕中必尙有人在昨日談判中斷晚間各工業聯合會在倫敦開會議决於十月七日召集大會該大會須由全國各有責任之工業聯合會許可相機鼓勵路工擁護工業聯合會主義之戰爭或予以精神上之助力該提案又稱凡曾與首相會議之代表須聚集規定彼等以爲可由各工業聨合會接受之提議案該大會散會義格董筆氏語人謂十月七日以前委員會將力關消除　工與政府間之隔門大局並無通　但彼未絶希望云昨晚唐林街發表之公報其文乃由雙方認可者 
　　四日倫敦電唐林街發表公報如下罷工領袖拒絶公斷政府現正活動準備應付所將發生之時局政務漸有進步貨車開駛之數甚多糧食狀况未變投効者甚爲踴躍足證公衆之决心 
　　四日倫敦電政府所募國民衛隊投効者甚衆各機關現正紛紛開會當道現且招募特别警察惟大局未著昨日談判中斷時所料之惡劣工業聯合會調處員仍在竭力斡旋一切 
　　四日倫敦電唐林街發表公報云政府對於所取應付時局之必要計畫殊爲滿意星期日客車將加限制以便貨車得以多開公衆非有必要事務勿於星期日乘坐火車 
　　四日倫敦電英皇英后今晚乘摩托車由巴爾摩拉爾回抵倫敦工業聯合會調處員於七句鐘後離唐林街時其狀至歡午後七時十分發表之公報云代表團曾會晤波拉勞君展期明日續開談話會衆意調處員可復使政府與全國路工聯合會幹事部互相接近 
　　四日倫敦電路工聯合會長克蘭泊氏昨晚稱幹事員將赴罷工各處報告一切惟湯末斯與白朗里二人仍留倫敦於五日起愛爾白堂向示威大衆演説玩其語意路工似無於星期日復開談判之意惟工業聯合會調處員十五人尙希望於十月七日工業聯合大會集議以前謀一雙方所可承認停止罷工之辦法 
工業聯合大會包括鑛工在内今已成勞動國會之性質其範圍與權力昨更鞏固因已召集全部幹事員而不僅以一二人代表各工業聯合會也故此會有權可决定罷工問題據勞動界云此會之决議定有切實勢力加於政府與路工車工聯合會今夜在倫敦十一處分段開會討論同情罷工幹事部主張暫緩决議以待七日之大會鐵路車務逐有進步内地飛機傳遞郵件一事現已撤除倫敦昨有謡言謂首相擬俟罷工風潮終止後即行下野 
　　四日倫敦電諾桑白蘭礦工幹事部通過提案案聲明路工罷工事屬正當他業聯合會之中立時代現已過去 
　　二日倫敦電銀巿報告稱巿况微覺不定日者因東方暫停詢問商業需求以罷工而減縮故價爲大落但東方旋復收購致價又暴漲 
　　五日倫敦電工業聯合會調處員及路工幹事員今晨十一時三十分與首相在唐林街會議唐林街有羣衆大聲向鐵路代表歡各開會之前首相曾與閣員波拉勞氏等會商 
[美總統之神經病]  
　　三日華盛頓電威爾遜總統之醫士會商兩小時後於今日正午發表公報謂總統病狀未變 
　　三日菲拉配爾特希亞電神經專醫特克姆醫士昨日曾診視威爾遜總統病體據稱爲勢頗劇 
　　三日華盛頓電公報報告美總統病狀謂狀况如前稍有起色 
　　四日華盛頓電威爾遜總統昨能進食並能安眠此外無甚變遷 
　　四日紐約電比皇因威爾遜總統政躬不豫故取銷遍游美國之約惟往波斯盾與布法洛兩處然後赴加立福尼亞州 
[各國近事記]  
　　二日巴黎電昨日法國衆院開議時克勒滿沙氏於某黨議員建議在凡爾塞和約中另增德國縮減軍備更有實力之條欵一事復遂所願克氏主張展緩討論該提案議員李費佛氏力加贊成後應克氏之請以此問題付議員表决籍覘是否信任政府是日得七十四票之多數 
　　三日巴黎電衆院昨日表决核准和約時反對黨内有社會黨四十九人惟社會黨議員雖奉本黨之命投反對該議案票而仍有三十三人不投票英法兩大國今已核准和約若再經一大國核准則和約即日可切實調印 
　　四日巴黎電法衆院昨通過提議案請政府於美國批准和約時會同美總統立即召集國際聯盟會法國代表團將提議公共解除軍備之計畫 
　　四日倫敦電華沙消息謂美國海軍傑德温中將偕前駐土美使毛根索因公赴波蘭當傑德温乘汽車由魯資克赴基夫時爲過激黨捕害衆料隨行之英國中尉波胡氏恐亦遇害 
　　三日倫敦電波蘭軍事委員團已抵台尼金將軍大本營擬與締結聯盟條約波蘭軍藉坦克戰車之助佔據特維拉河南岸持文斯克鎮俘虜七百人獲戰品甚夥 
　　三日倫敦電據紐約最近消息美國銀鑛家現正討論按照惠白波米倫條例組織一銀出口會之利弊前草定戰時條例規定銀價每盎司至大不得逾美金洋一元零一分之參議員闢特滿氏極贊成此項計畫渠信該會成立後一星期内銀價每盎司可漲至美金洋一元二角九分渠且信政府未必能買入現銀以補按每盎司一元之價鎔化之美國銀幣三百兆元又謂銀之供給不多故其前途頗爲稳固 
　　二日紐約電有值價美金洋二十三萬元之現金一批運往香港 
[公電]  
　　登州來電申報轉各界聯合會代表被捕如何應付請速覆蓬萊國民聯合會魚 
[國外要聞]  
美國取締外僑提案 
　　中美新聞社華盛頓通信云美國華盛頓州國會議員强生氏近有一新提案此提案若經國會通過則此後二年内外僑除少數規定者外均不准久住其住居期限不得過六個月此提案名雖對於各國僑民公普施行其實係專爲日本人而發强生氏身爲參院移民委員會會長極反對日本苦力大批來美對於日婦之輸入尤視爲禍水此案若提出參院必得多數贊成如張伯倫斐倫氏等皆在其列此提案尙有一要點即關於二年期後來美之外僑如何處置强生氏分此項僑人爲兩類一暫住者一久住者其圖久住者未滿三年須能呈出爲巿民之紙據否則處罰遣送且須精曉英語在進口之口岸須聲明欲入籍之意如是則可與美國人同化如其本國人然强生氏希望此提案所規定此後二年内外僑袛准住六個月之限制大可抵制日本人之增入並望國會派員赴太平洋岸一調查日僑狀况且言經此時期之限制可杜絶日本苦力之來美在日本本不應以苦力派遣來美然其護照上大抵皆註明爲商民或學生等類一經登岸卽招其眷屬來美同居生男育女蕃其族類其所生子女當然以生長地而遂爲美籍人民此新提案内所規定有云自本提案通過後半月起至兩年期滿除特别規定不在此例者外凡外人之移徙來美一律禁止在此時期内外人均不准逗留美國其得免此例之束縛者惟政府官吏及其眷屬餘如游歷者傳教師教徒律師醫生技衛家化學家與其他有職業持能之男女均不能逃此禁律留居美國不得逾六個月又凡來美就大學校之學生一經畢業即須出境此則其意純在日人蓋强生氏知來自遠東之學生多以求學爲名留美不去也又此提案内規定凡欲渡美者須在本國將護照呈請美領事署或外交官員查騐自述履歷與渡美宗旨欲在何處僑寓等等此外尙有專門技術之工匠得免施此禁律其規定文云苟遇國内賦閒工人不能覓得時外國工匠苟有一藝之長亦准其入境由工部總長訂定辦法施行又凡圖永住之外僑若不取正當之手續以爲巿民則當處罰遣送其人入籍爲巿民後一年内若不盡巿民之義務則可剥奪其巿民權拘留遣送凡未入籍之外僑出境者非臨去時得工部總長之特許不得再行來美又凡入籍外僑因避兵役而出境者皆遣送歸國永不准再行蒞美强生氏又謂現在外人紛紛自由遷居美國須經身心上之檢騐但如律師教習學生商人優伶等可免此項檢騐凡此等人來美護照所發給者本有定限且爲游客非欲爲久住之巿民如欲爲巿民則須經上述諸項手續間時呈報游客園所歡迎即僑人可嘉者亦儘可相容惟其欲化爲美民難保無良莠不齊之弊不得不嚴加棄取耳又此新提案内有云凡外僑資格據現行律合爲巿民者如立願書欲久住美國爲巿民則可准予入境不需護照但須每年一次自投移民局官員與州長文案處親筆簽字註册否則亦可得遣送出境之罰住滿兩年之後未滿三年不能將憑照呈騐者亦在遣送之列如呈騐憑照無誤尙須再住五年始合格爲完全巿民但當局擬寛予時限以便其人熟習美國政治風俗語言文字若時逾八年仍不合格爲巿民則亦遣送回其本國現該委員會希望設法使鄰境人民如坎拿大墨西哥等處每年給予游券准其來美游歷云 
[國内要聞]  
北京通信（霜羽） 
　　和局沉悶中之險象 
　　靳翼青之上臺於茲十日國人所殷殷屬望者惟在謀和議之進行彼之所自冀者亦求直系之聯絡藉以籠絡吴佩孚使不加入西南而已然十日來之現狀則異常沉悶决未見有何轉機而沉悶之中尙有趨勢之可見者 
　　靳氏就任之初王揖唐固已如斷線風筝後援已絶當時頗有行將撤回之説近來此議亦有動機聞靳氏謁東海時曾有一次陳以龔代王之説而東海囑以暫緩至最近數日則撤換與不撤換已成問題卽其復七總裁之電亦謂因王赴滬時自言甚有把握近日來電亦言疏通日漸得手不得不且觀其後口氣已大活動矣然據某要人之所談則靳氏之於王氏固不如龔心湛長閣時竭力爲之疏通且十日以來從未有一疏通之電但只是放任主義看他如何他能作到開議固佳如其不能則碰盡釘子亦非自歸不可故上次有如不得已返京留滬悉聽尊便之電云云則謂靳氏可以將王撤換者尙非真象也不過靳氏對王亦有一種以矛陷盾之作用某要人又云王氏逐日來電皆言疏通如何有效與國務院所得報告直不相同第彼旣言疏通有效即以開議催促之是又不啻滑稽之言與答軍府之電又脗合矣 
　　最近數日則和局曾呈一變化蓋自唐紹儀辭職消息傳至北京而議和之手續又將另有所傾向原來直接談判之説播於人口者已非一日朱啓鈐撤回之日政府方面即有此活動而王揖唐被拒以後調停派之某督軍曾獻三策一更換總代表二不用總代而由各代表接洽會議三不問代表之迎拒先向實力派直接交涉磋商條件第三種辦法即所謂直接交涉本爲政府所樂爲一二年來曾與局部接洽同有若干次之進行者如周予覺赴滇胡鄂公赴川王芝祥關冕鈞丁乃澄先後赴粤皆係此事且聞某督所謂實力派者指岑唐陸而言是仍將舊書重温一徧而丁乃揚已將舍江西省長之運動又謀赴桂周予覺亦自告奮勇運動再赴雲南據政界所傳言徐靳自得某督軍條陳又聞唐紹儀辭職頗傾心於第三策日籌所以進行而來自南中之李某將就歸徐靳亦微露其意不過對於軍政府尙未表示此意耳 
　　和局之進行旣極爲沉悶破裂之險象即已漸呈於目前所謂南方之贛南增兵湘東湘西增兵政府迭得湘贛兩省之電告説來似有實據港探報告亦謂廣東主戰之聲甚高且謂湘贛鄂西各方與吴佩孚接洽日密其險象尤不可測此種種事之稚否吾輩居京中者固難言之然湖南下特别戒嚴令報告北京已非一日贛南戒嚴在一星期前業經閣議允准而在漢之奉軍一旅赴湘助防已見事實在保定之國防軍某師亦有將赴贛助防之消息故此間所聞北方之行動亦大不似從前停戰時代亦有一種備戰之徵然政府時時電告前方不可先與南軍關釁靳對人言亦謂我代總理一日總可保一日不至再戰而軍政府迭次來電則又力白湘贛增兵之説的係謡傳是兩方當局雖皆表示不戰而按諸軍事消息則又不敢保其無衝突之危機蓋南方旣始終拒王而政府不撤換王亦不自退以致兩相猜忌交相防制已如兩星球之相對而行將不免有相碰之日矣 
　　至於能否再戰則視財力以爲衡靳固號稱和平者然主戰派尙環伺其後據某西友所言日前以軍事恊定將謀廢止某國人聞之卽有一種運動謂如能使軍事恊定永保有效則可以助平内亂而爲無限制之供給且曾向主戰派言之適主戰派不得勢未敢允諾故尙在停頓中使西友之説而確則苟戰釁再開難免不做此項交易而我國之危險不可言喻矣 
[中國和局前途之可危]  
　　字林報云上星期六日吾人聞王揖唐言王已電致外交部請將中日間契約各繕一份及對日債欵清單派專員送滬王現待專員之蒞臨但未能决其何日可到迨其抵滬所有中日契約與債欵卽可公佈所以應唐紹儀所持中日關係真相未經公佈不能議和之要求也王之此言自表面觀之似可滿意實按之則殊不然北京縱從其言而將所有契約送至上海但陸軍部與他部之契約亦將隨外交部契約一併送來否乎王對此節絶未言明王言及去秋軍事恊定謂去秋發表詳文現正無可發表推繹其意殆謂並無此種恊定王殆自已不知有此恊定歟但若北京竟佯稱無此恊定則直太兒戲允查此約係因恊約國出兵西比利亞而起以衆所知係於九月二十四日簽定名義上使中國得以實行參戰事實上則使日本有權訓帶華兵供給軍械並管理中國某某兵工廠同時日本又借與北京日洋約二千萬元就廣義言之上述數條即爲軍事恊定之主要條件人言藉藉定非無稽北京於四十八個月内與日人締結契約五十一起其中最爲憲法派所注重者卽此軍事恊定北京果願以此約一併送王發表否乎北京縱願送王發表其能如願以償否乎 
　　唐紹儀將總代表印派員送回廣州一事王揖唐對之意謂南方必不允其辭職今唐辭志雖堅而南方挽留之消息確已到滬唐且以和議難免失敗今欲覓一他人繼之其事誠極爲困難但今日扼要之點不在是否唐氏任事或他人任事之問題但在憲法派即中國平民派之是否得公允待遇耳議和一事已使中國事件逹於存亡在此一舉之境全國前途將於數星期内决之此爲情勢日著無待危言者無論王揖唐是否成功回京但其結果則同一足以制命設王能使憲法派就其範圍出席和會署名和約也則憲法派别無所得不過爲若干完全空妄之許諾所誑而已而督軍團之專横依然不稍歛也設王未能運動開議也則北京實力派將囂囂然語人曰我已竭力以期柔和剛愎自用不講情理之敵黨矣今旣不成惟有我行我素而已故無論和議成功與否日本軍閥操縱中國命運之把持與其借債當軸換取利權之自由勢必愈演愈進根深蒂固莫可脫離矣吾人言及中國時事輒曰南北和議實則已無所謂南北今日中國之唯一爭端僅在民權與軍權間耳民黨中固多南人然亦不乏北人而南方軍閥之陸榮廷唐繼堯輩責專横恣肆祗求私利之處亦未秘視北方軍閥爲減擁有疆土顧盼自雄今之軍閥酷似前清督撫所異者督撫不敢不服從朝廷而督軍則惟我獨尊無所顧忌耳各據地盤自成小邦分而治之其實此輩督軍已直接或間接予日本以機會使之造成今日支配中國命運之地位矣憲法派今所對抗者與其謂爲北京勿寗謂爲東京之爲當也 
記者鑒於時局之嚴重故不覺直率言之字林報自英日同盟成立以來即持對日友好之政策雖在今日亦不願改變前旨或犧牲對於日本人民之友感惟日本態度今由一部份人主持而此部份人之行爲有爲日本友人所不能表示滿意者且其唯一目的專在獨佔優勢於中國旣不許他人涉足其間又全不顧華人國家思想此種事態乃字林報所不能無言者也日本政治家如外相内田首相原敬輩似尙稳健且有遠識爲人所稱但較諸軍閥則毫無勢力彼一般武人多未涉足遠東以外不識世界趨勢不從明哲之言列强於此不可不全移其注視力以應付此時局此非僅僅勸告日本交還青島或加入銀行團之問題但蓋使一般因戰事而握實權之野心家有所覺悟而了然於列强必不容日本干涉中國人民合法發展其國家觀念之問題也 
[關節中之借債聲]  
　　龔心湛在財政總長任内向舊銀團提議墊欵二千四百萬銀團駐京代表均允爲電致倫敦總團請示其後英法兩國均以中國今日内爭未已各國已聲明在先决無允許墊欵之理先後明白拒絶消息傳來日本即向英法通告謂今日中國無欵必可引起内亂本國與中國有特殊關係行且受其危險故本國行將單獨承認每月借欵四百萬與中政府以六個月爲度云云此通告去後未知各國態度如何尙未有所聞也又據中美通信社消息云日本已决定單獨借欵二千四百萬元與北京政府此項借欵分六期交清每次付四百萬元專供北京武人派之用並無何種抵押品 
據財政界消息政府因財政緊急正向各方面接洽借欵以度節關聞近由代理部務李思浩向逹亨銀行進行借欵已有成議欵額爲一百五十萬抵押係元年公債與七年公債再經幾度磋商可完全成立矣 
關於發放本月政費節前準備籌妥各節屢誌本報惟詳細調查本月政費籌劃問題的確以短期小借欵輔助而各省應解印花烟酒官産諸稅正欵大抵多充作恊餉以致中央財政陷於困難之地位政府以節關在邇急迫萬分前此四國銀行團之小借欵一時旣難指望而所希冀者惟銀行團承諾今明日撥付第一期鹽稅欵之二百萬元但遲至今日（四日）尙未得銀行團正式報告以故財政當局焦灼異常比日以來極力向各銀行接洽短期小借欵設法籌措以期集腋成裘傳資挹注 
[關於政局之所聞]  
　　東海今午（四日）十二時在集靈囿四照堂筵宴馮國璋據聞陪宴者爲段祺瑞錢能訓靳雲鵬田文烈段芝貴張懷芝等席間討論和局事件馮氏毫無表示段祺瑞對和態度確與昔日不同頗願和局早告成立南北速歸統一惟是否真心局外人尙難臆斷也至午後二時四十分始散此次安福派主要份子聯翩赴津作秘密會議確與和局組閣有特别之關係聞已於今午（四日）十二時十分快車回京另據天津方面電話云前日夜間某租界居住之某督軍宅中自午後八時至十二時各高級軍官等與參衆兩院議員三十餘人有極長之密議其結果雖不詳明可信與時局有至大關係但表面上則謂到天津爲王君作壽而來也外人推度天津會議將於時局上發生新變化 
[請願團被拘後餘聞]  
　　天津各界聯合會昨購國貨衛生衣送警廳轉給各代表時並要求看視被拘諸人廳中謂被拘者仍舊在前次請願團拘留之房屋内居住每人每日仍予一吊錢飯資請放心並無苛待衣物可以留下轉交看視一節尙難允許云云又南苑第九師有兩營兵開至天安門内聞係預備再有人來請願時即執行嚴厲政策立即逮捕又據天津消息天津各界聯合會於四日下午五時開評議會到會者爲馬千里孟震侯時子周王醉生李毅韜王秀英易守康代表學生聯合會馮俊甫王卓忱由孟君震侯主席請時子周報告與商會長卞月庭交涉將罰萬德成三萬元移存外國銀行卞君已允卽行移存夏琴西發言云多日未經與會一切會務諸君偏勞復蒙諸君不棄屢次挽留令人非常感愧今日鄙人出席所有一切行動純係個人單獨决不代表團體關於救國事業鄙人當附驥尾主席致答詞畢馬千里報告第二次請願代表在京被捕情形及各代表分赴各省報告之進行長辛店代表盛成到會發揮意見天津學生聯合會代表周翔宇報告二次請願代表被捕後消息並有意見發表八時半閉會 
[津浦路與美公司之交涉]  
　　中美通信社消息云一九一七年四月間津浦鐵路局與華美公司訂購火車頭十輛後該公司聲稱因邇來物情大變不能照合同交貨另訂一副合同經領事許可如欲交貨須依後約而取消前約但副件與原件條欵大相逕庭而索價較鉅且紐約銀行之信用如何能保該公司交貨與否皆未可定該公司並言曾將副合同交駐京美使故津浦路局請交通部轉請外交部照會芮恩施氏調查此公司之信用並領事署名之真僞交通部咨外交之文大略如下據津浦路局禀稱一九一七年該路前局長王景春與華美公司訂立火車頭十輛定價三十七萬六千六百元美金訂合同時先付十二萬五千五百三十三元後因該公司無意交貨故該局屢次迫其還錢未得要領曾禀請調查該公司之性質在案今年八月一日接到紐約該公司一函並 
 
 
 

Page 7

 
 
副合同一件聲言因物價驟增須照此行事並欲代以寳德温火車頭仿美國式而價格不减除先付之欵外尙須補繳四十五萬元美金是較前約多出十九萬八千九百三十三元此種損人利已負約食言之行爲殊無創見該公司並欲本局在紐約銀行中存欵發支票火車頭完工卽將價銀付足後本局供給部長言寳德温却亦可用但合同中有可疑之點謂該公司有二人姓普特爾一爲總理PHPTTER會計PAPOTTER本局所接收之信件皆會計署名而合同由總理簽字總理之字不佳見證律師似爲一女人並有紐約官署書記及中國領事簽名此種重重手續不知合法與否或該公司另有他意貴部已知照王景春報告此事本局尚未得訓示因該公司謂所有文件皆註册美使館中故請問美使能否擔保該公司並請咨駐美公使調查該公司何時成立及其地址與簽字之異人紐約銀行之信用能否擔保該公司之交貨然後本局方能見機而行並中國領事簽字及擔保之方法請轉外交部會同辦理等因故本部立電駐美公使同時將所有函件會交貴部托美使保證並托貴部調查中國領事之圖書簽字及行爲之真僞云云 
[内部嚴防過激派通電]  
　　中央爲防範過激黨起見已迭經通電各省頃復由内部擬電通令各省加意防範其文如下國務院准督辦邊防函據巴黎報告過激黨列寗一派現注目中國欲使投入旋渦曾以中文印刷品散布中國及中央亞細亞大意謂俄國勞農政府破藥與中國之約且廢棄賠償與特權欲與中國代表者商議云云查所報各節是該黨意圖煽惑亟宜加意偵防嚴密查禁特通電希迅飭遵辦盼復等因正核行問承淮國務院函開准督辦邊防事務處函據日本武官東乙彦抄送該國由中少將在巴黎來電一道查所述過激黨列寧一派注目中國欲使投入旋渦曾以支那語之印刷物配布於中國及中央亞細亞等情附抄原件請通行查禁等因查所報告各節俄過激黨旣有以印刷物配布中國意圖煽惑情事亟應加意偵防嚴密查禁以戢亂萌相應抄録原件函請貴督軍查照辦理可也 
[王景岐報告僑民狀况]  
　　此次歐戰發生華僑所受痛苦當以在德奥僑居者爲最前政府曾任命王景岐君前往奥國調查僑民情形以便設法維持王君於上月亦曾有電報告一切惟電文簡單不甚詳切刻聞王氏又有詳細報告到京謂現下華僑居於奥何兩國共約七千一百餘人（原居於該國之僑民不止此數以中國自與德奥絶交後華僑回國及他往者已有數千人）固有財産已完全損失目下生計亦極艱窘困苦情形筆難盡述懇請政府急速籌備巨欵先爲救濟燃眉之急以免此數千餘之無辜僑民陷於悲境云云聞當局自接到此電後業將原電交與外交財政兩部斟酌辦理矣 
[文官考試之雜談（巿隐）]  
　　自有民國以來政府舉行考試文官者八次矣最初則爲縣知事考試前後舉行共四次其次爲留學生考試高等文官考試普通文官考試各一次至此又有高等文官考試之役故合之爲八次可謂適符民國紀年之數 
考試之目的不僅在甄拔才俊亦用以牢籠英雄此固歷代以來相傳之妙訣徵之往籍其例頗多從前數次考試執政者之意旨何若殊不可知至此次考試之由來據政界要人言最初發動之原因約有數種政潮時起政客口多藉黨會以吸收人才騁游談以操縱輿論皆緣無固定之職守遂多流入於政黨之生涯故必須設法以搜羅之此其一社會事業不興實業無由舉辦生計日益艱難稍有才智之士旣不能得相當地位以展其長又安能忍心伏處鄉里槁項以没此其二世界大戰旣終過激思想滋長益盛俄之列寗政府成立年餘勢將東漸我國百業□殘屢遭兵燹人民處水深火熱中早有儳然不可終日之勢稍有知識者以所處境遇之困窮目擊軍閥之專横官吏之不職不平之念集於中斯反抗之志潛於内若欲設法預防自不得不另疏一途以安置有才識而無地位之人此其三學校旣多畢業益衆曾受高等教育者流社會旣不足以容納其將何以爲生而况學潮澎湃士氣□張數月以來學界秩序幾不能保未畢業者已如此若一朝畢業出校更將何如茲欲安其心而靖其氣則惟有另籌調濟方法此其四以上所列雖有四端賅括言之不外（安置士類消弭亂萌）八字當局之用心可謂良苦然而此皆不揣其本之談隔鞭搔癢之策與消弭亂萌毫無關係也况以政治自身言值此財政困窮之際減政裁員且虞不給各省及中央各部院實缺候補旣已滿谷滿坑而額外員司如所謂某官上任事某處辦事等更較原額另至數倍考試所得之人分部分省學習與所謂任事辦事者地位無分旣不能按資以補官更不能應才而任事亦僅月領俸金旅進旅退適以增國内之高等游民而已前者有新國會某君倡議擬請政府整頓仕途將所有額外司員一律裁去未始非一種辦法但社會無事業可言此種依官爲食之人一朝被裁文將向何處謀生故此辦法當局不以爲然總之政府不能統籌全局立定根本計畫實施民本政策徒一枝一節以圖調濟安有絲毫之效果哉 
此次應文官考試者人數頗衆報名截止期初定九月二十五日繼又展期至三十日現已有七千八百餘人將來審查之結果除去不能應考者可共得七千人除大學專門學校畢業外凡大學預科三年畢業曁法政别科三年畢業又普通文官學習期滿者皆有應考之資格因此在北京一方面如北京大學預科畢業生不下千餘應考者自不在少數又前次普通文官學習均早期滿欲出而一試者更不乏人聞政府此次計畫擬取四百人如此則照應考七千人之數比例之當十七人中取一人矣試期原定十月一日舉行現已改定十月十六日甄録試則定十一日但將來如審查手續過繁仍當酌量改缓試場定在泰和殿現正預辦桌凳木土大興頗爲忙碌考試委員長聞已决定錢能訓又有周樹模張元奇之説副之者爲江瀚馬其昶但聞張馬兩氏均不願就襄校官各部已紛紛開單保薦候聽選派現尙在夾袋之内外間無由知之也 
[京華短簡]  
　　政界消息云廢上中日軍事恊定近日確在醖釀之中惟中日雙方尙未正式開始談判亦未以私人資格交換意見僅由有關係之各院部爲提議前之種種準備其已經着手者略有數事（一）調查一年以來我國鎮平俄亂之一切成績以爲事實上無須仰藉外力之論據（一）交涉之進行是否以僅在北京方面爲已足如東京方面亦須進行之處並應應究是否須俟新任劉使抵日之後再行同時提議以期一致（一）恊定廢止之後對於邊防辦法如何應於事前擬一具體方針以備彼方之質問此外尚有種種手續尙在研究之中必俟議有眉目再爲正式之交涉 
昨日爲四照堂宴會各閣貴均往參列故閣議提前兩點鐘開議例安如文官考試章程頒布日期太爲短促各省應考者大都未悉頗有責言故由内務部請求變通辦理以本屆考試仍適用舊頒條例下不爲例遂切通過又浙江水災賑費一萬元以明令公布又京師小學教員奬勵金原定數目太苛由教育部請追加二萬四千元結果准一萬二千元通過此外席上報告一爲黑龍江擒獲巨匪首領哈爾濱一名請奬營長關海平電一件又院覆七總裁電一件亦於閣議上通過此外任命官吏案一爲天津審判廳長以翁敬棠署理一爲天津檢察廳長以尹朝槓兼署不日以明令公布 
南軍圖贛事迭經軍府聲辯□屬謡傳聞日昨軍府復有一冬電抵京仍續剖白此事原電如下贛前接龔君號電當飭查詢茲據彭總司令程萬函稱養電敬悉前奉岑主席函示以贛督據報贛南有增兵模樣來電詰問等因當將誤會情形詳細肅復並承軍府去電解釋在案今復來電云云尤堪詫異所言絶非事實其爲訛傳可知應請根據前函再電北廷俾勿信浮言免致猜異以靜俟時局之解决等語查是函業於八月勘日轉電龔君並另電陳督查照龍雄增兵各節實無其事乞勿偏聽探報自啓猜疑爲盼岑春煊伍廷芳陸榮廷唐繼堯孫文林葆懌冬印但據贛省報告則仍謂實有其事真令人莫名其妙矣 
軍政府對於發行八年公債曾來電反對茲聞靳已有覆電略云中央之發行八年公債前曾以教令公布此係維持財政現狀事非得已來電所稱以田賦作擔保押與某國銀行一節並無此事希即解釋以免誤會 
曹錕昨日密電府院大要云吴師長佩孚擁護中央始終不渝近來發表各電亦多發於愛國血誠經誥誡後頗知悔悟外問所傳該師長與西南同盟及接受西南軍餉各節係奸人挑撥之計錕敢爲擔保卽乞亮察 
安徽省長吕調元日昨有電到京呈請辭職倪嗣冲以該省政務繁重省長一席最關緊要吕調元旣已辭意堅絶函應另簡賢員前來接替並薦淮泗道尹李維源及聶維城二氏堪以繼任 
外交方面消息云呼倫貝爾勝福原來態度不甚明瞭茲已與孫黑督接洽訂有約朿四條以爲歸附黑省之條件業已雙力諒解其條件如下（一）承認勝福在呼倫貝爾區域内之原有勢力（二）下屆國會選舉呼倫須出一席議員黑龍江省議會呼倫須出三席議員（三）勝福認可今後不與中國以外之其他各國人民訂結何　恊定（四）勝福派一委員駐省城常川接洽 
[龍沙通信（柳）]  
　　哈爾濱之烟土世界 
吉黑兩省烟苗徧地大利所在競相種植胡匪之多此其主因有地方之責者非特不加遏止抑且有從而提倡之藉以圖利者矣發疽毒以成患視禁令若弁髮今日吉黑地方之不靖與夫糧食之日漲斯誰之過歟兹就其運銷方法略述之哈爾濱爲吉黑間鉅大之商埠人類最雜而吉省所産之烟土悉萃集於此再由此運奉陸由山海關而西至京津水由大連或營口而南至涙瀆全年出口雖無確實報告然以意度之爲數當甚鉅也至私運此烟土之人大别爲三（一）現在軍籍之 
人於軍隊移防之便各帶若干此爲最普通而最多數軍官且不免遑云弁兵（二）冒充軍籍之人身穿軍服以某某等機關稽查員或差遣員等名目之護照爲護身符聞此項冒充之人亦不在少數而護照一紙定有一定價值（三）某國人以烟土製成膏子冒充藥品然此中大抵我國人爲主動藉洋商牌子可以朦混檢搜某國人則近乎保險性質專沾餘潤萬一不幸被查烟土充公於某國人無絲毫損失而土販亦可不受法庭之拘押故人皆樂爲之上述三者爲烟土販入内地之導綫中東南滿車中日必有鉅額之轉運也因此之故而哈埠烟土之多可謂甲於天下即殷實商店亦以此爲招待老客之酬應品於是冒充軍人以搜查烟土爲名而實行搶刧行爲者亦日必數十起被害之家以有烟土故不敢與較且亦不願聲張相習成風不幾成爲强盜世界乎觀各商店之以太陽西墜爲閉門時間即可想見其梗概日來護路軍司令部正在整肅軍紀聞於此等冒充軍人刧搶之安極爲注意記者且望其從根本上解决也 
[軍府决主不撤回代表]  
　　自北方派委王揖唐任總代表後國會中一部分人意見多主張撤回南方總分代表取消和議此中情形醖釀已久至日前兩院在東園開談話會亦有人提出此議事後有議員數人謁某議長于私第據云日前早以此意提出與各總裁商榷惟各總裁多謂現在軍政府拒絶王揖唐祇係反對王氏個人若北方能幡然改圖另委别人自可再開和議此意業經由各總裁聯名通電明白宣布現時驟難變更若遽然撤回總分各代表及取消和議則北政府必將以破壞和局之咎歸罪西南曲轉在我故前次政務會議亦嘗討論及此多數意見相同至此項辦法祗可留作第二步對付方針云云又聞近日西南　面武力派中之激烈軍人亦問有電來主張撤回代表者軍府亦本此意見作和緩之答覆李曰垓日前由軍政府某要人派委代表赴京與北方徐段派人接洽迭由東海延見參與南北和議在京津間大爲活動頃因南方總分各代表拒絶王揖唐某代表并以電來軍府報告李之行動有碍觀聽請即電召回粤而雲南唐督軍繼堯亦有電來催促李返昨軍府某要人已發電致李促其南下聞不日卽將返粤矣查李本爲唐滇督部屬新層七月間始奉唐命來粤謁晤軍府各總裁而某要人亦爲李氏之舊上官故即委令赴京者 
[邊藏界務之川訊（絞）]  
　　（甲）建省之利西唐縱横均四千餘里已設州縣三十餘處應設而未設者尙四十餘處其指定設置之處出産足以養足賦足以供官無須另籌行政公費且綜計全康户口共不過十萬地廣人稀建省後退伍之兵與無恒産之民足以安插其利一西藏産金之地最多故外人呼爲黄金世界而麝香牛黄鹿茸以及其他藥材牛羊等皮均出産大宗年在千萬以上建省後居民日漸增加收入自然豐裕其利二唐藏界限不明惹起外人注目英人久欲以此地圈入範圍之内屢起交涉建省後使康地四十界限固定外人無所籍口不惟能保障吾蜀并可屏蔽甘肅雲南建一省而三省固其利三（按光緒十六年駐藏帮辦大臣銜升在哲孟雄所定中英條約康藏界限未分英人根據此圖故牽及於甘肅雲南西藏青海等處而西康其最著者） 
西康自歸入版圖經我國數百年之顧慮耗吾川數萬萬之金錢未收分毫利益倘能建省可化一切無用爲有用開此地之源以節吾川之流其利四西康建省只須添設護軍使一員移駐兩師於内以一師應前敵以一師分防名設治處再於原有之康安邊北二道外添設邊南一道所有行政事務督責道員辦理兵事定後且仿前清巡撫例即以護軍使改任仍歸川督節制至兩師長一兼邊南鎮守使一兼邊北鎮守便便敷分布於此可以固國防亦可以弭邊患其利五（乙）不建省之害番夷受人煽惑動起兵戎一言出征便需餉項駐邊將士稍久便成尾大不掉之勢薪餉日漸增加地方愈形糜爛吾川西顧之憂何時了局其害一如不早設行省固定疆宇使他人知該地與藏界原有攸分此次交涉斷難以口舌辯北廷不能力爭萬一劃歸藏境西南大局何堪設想卽使力爭歸我國管領而北廷所設籌邊使權限極力擴張交涉定後倘以西北籌邊使名義駐重兵於此地足制吾川死命其害二縱他人不染指該地而吾川年費百餘萬欵若長此以往漫無經營安能以我有限之精神填彼無底之巨壑其害三 
以上所舉利害之點不過就其顯而易見者言之吾人代逹民意當此外交緊急之時旣不能充耳不聞又何能聽其熟視無覩嗟嗟禍臨眉睫應修德裕之樓虜在目中願聚伏波之米用行援省議會暫行法第二章第九條規定議事細則第三節六十五條之例建議於督軍省長所有請由吾川主持分建西康行省緣由是否有常伏乞公决 
[江寗口交涉問題（漱）]  
　　近人多以南京爲通商口岸惟查當時五口通商之約名曰江寗口不言南京城故寗垣之熟諳交涉者以爲約章旣名江寗口則各國通商僅能限於江口一帶若一入城則屬内地當然不能自由營業　有清末造端方督兩江時南京總商會以某國人紛紛在城内設立小營業如要貨藥房等不下十餘家因據約章所載呈請督署與該國駐寗領事官交涉令其停止營業端意存敷衍以商民旣尚相安何必多事等語批答商會仍爭持不已往復文件不下二餘通未幾端受代去清廷亦旋覆此事竟成懸案二年寗垣大被兵災某國人小營業所受損失索賠至鉅當届只得照賠此已往之情形也近自山東問題發生邦人不買彼貨兩方感情不免大異於曩昔現有商學界某某等數人恐此後因誤會而引起交涉乃集議維持方法以爲内地非口岸可比本不能聽外人營業擬重提舊案聯合各界人士公呈省署及江蘇特派交涉員公署請查照約章與該國領事開談判將城内該國各項營案概遷往下關以免雜處城内與人民意外衝突並將調閲曩時與端方往復案卷以資參考嗣以商會曾經被火所有緊要案卷概付焚如而軍民兩署亦屢經亂事文卷多毁無可調查惟當時身親其事者猶耳熟　詳以爲此舉理由頗爲充分但不知旣經公呈後當局　之如何辦法耳並聞又有人主張以該園人在城内營業相沿已久一旦忽令遷讓事實上恐難辦到不如俟公呈□果辦不到則爲退一步方法请與之交涉儘本年調查各項營業共若干突爲止不能續行開張以示限制云云衆多以爲然惟將來情形如何尙未可預料也 
[地方通信]  
松江 
　　國貨販賣　立柘林商學界劃家　鄔秋亭王恩消　君爲提僞國貨起見邀集同志多人組織一國貨販賫部專賫日用品聞其辦法成立時每人各納基本金十元嗣後每人每月各納常儲金一元如有紅利亦充作資本暫不分派且附設惠順號内更無以外耗費預料三年之後必成一大商店前途發展未可量也茲悉該部自前月成立以來惠順者頗稱踴躍而李鳳時李郢芳二君擔任販賣事宜尤爲興高采烈 
　　縣教育會紀事松江縣教育會於五日上午開小學教員研究會正會長倪汗忱主席宣識新草之教育研究會草草原稿主張分類研究大致區爲國民教育高小教育幼稚教育女子教育職業教育體育童子軍社會教育八種經衆略加討論後僉謂體育爲學校教育之一種不能另列一類公决删去其餘悉照原稿通過惟内有一部分小學教育以爲國民學校校數最多且係基本教育應行研究之處甚多原稿僅定每年開國民學校研究會兩次似有未善故擬公函倪會長陳述意見請其提交下届常會重行討論俾資修改午後續開職員會討論會員徐士騏函請嚴格耳締會員資格一安衆謂取締會員資格當先審查職員人手僉主取出職員名單按單唱名令各該員自認究合何項資格而聽决於在塲會衆之指證詎唱完後各職員均自認合格亦無人從而非難遂决議將會場情形函告徐君如果徐君另有意見請其於下届開會時列席提議重付討論次遵照新定會章在職員五十六人中用投票法選出幹事員二十一人並由倪會長川抽簽法支配各幹事事職務内學校教育股六人社會教育股六人總務股十三人次仍用投票法由各股幹事互推股長結果王烈文當選爲總務股長沈瓊爲社會教育股張錢增壽爲學校教育股長旋即散會 
[青浦]  
　　巿教育會改選青浦地廂巿教育會於五日開常年大會並改選職員吕長齡常選爲正會長俞祖望當選爲副會長評議員爲徐正常汪葆華張澤堅曹維楨張祥郭慶鴻方存柱支厦袁蔚文盛祖蔭王鴻銓施恩霈等十二人並推施有恒君爲縣教育會評議員云 
[蘇州]  
　　賊殺事主二命之重案蘇城内憇橋苍陳冠卿（向在天津游宦）家中僅有陳妾某氏及媳婦孫女數人曁婢僕等人雖有一子亦素住學校肆業昨（五號）夜十點餘籦突有賊徒數人潛入陳宅竟將陳媳某氏及孫女用刀砍傷殞命并將僕婦戳傷甚重不省人事共計死二人傷一人攫取洋銀九十餘元逃逸無蹤及經陳子由校聞知趕回當報請呀廳縣署勘騐緝究因失事地點與西區第四分駐所近在咫尺業將該分所巡官陳雲青撤差示儆西區區長記過勒緝計此安似係行竊不遂殺害事主然檢查攫去之贓爲數不鉅究竟其中有無别故須俟受傷之女僕稍痊方可得其真相容再續聞另一函云城内西區憇橋卷七號門牌陳姓紹興人在京某機關供職家中祇剩二房母女四人（子一女二）及男女僕輩於昨晚（五號）十時許突來兇徒由西首高墩越牆進内用斧砍斃母女二人（母三十一歲女十五歲）又將十三歲之次女砍去一手一耳其八歲之子藏身箱後幸免於難檢點物件僅失手提籘箱一只内有現洋百餘元遂即投報警區轉報縣署於今日（六日）午後二時由曾承審員帶同録事檢騐吏等前往勘騐據云均係用斧砍死其年長之婦身受十三斧之多詢之該家七十餘歲之老僕則稱兇手先將所燃之燈吹息故究竟幾人從何逃逸均未能知悉云云現在受傷之女已舁往天賜莊醫院醫治警廳及縣署均派探四出兜兇手傳聞已在開門外渡僧橋緝獲一人未知確否容探續誌 
　　王鼎臣代理吴江縣知事吴江縣知事李世由辭職遺缺奉省令委豐縣知事章維鈞調任現章因事不能即日到任故已奉令委蘇常道尹公署會計科鎮守使署執法官王鼎臣暫行代理昨日已見明文不日即赴吴江蒞新 
　　承審員訊理命案犯吴縣公署昨據聞區警察署押解兇犯周吉成一名並小刀一把到署經會承審員開庭訊理據該周吉成供稱家住小覓渡橋前充某營兵士昨日因與友人吴仁安互相美談玩弄偶不經心誤將吴仁安腰部戳傷倒地未逾一小時伊即斃命當由吴之家屬喚　將我拿獲請求寛辦是實問官得供後命警先將周吉成收押旋即督同録事檢騐吏衛隊署警馳往該處檢騐後再行訊判 
[鎮江]  
　　調查教育掾屬資格縣公署教育主任換屬資格經本届省教育行政會議議决應遵照五年十二月三十日公布省議會議决注重各縣教育人員案第一項選學嗣經教育廳呈請省長核示當奉指令由廳通令各縣知事遂辦以故趙廳長昨已訓令張知事遂照辦理並限於十月三十一日以前將教育主任掾屬聞具詳細履歷二份呈報教育廳以憑察核 
　　彚録教育部令鎮城國氏學校同奉縣署轉到教育部頒發修正教授課程一體遵照辦理茲將定課程録下（一）修身（二）國文（三）算衛（四）手工（五）圖畫（六）唱歌（七）體 
操（八）習字又丹徒縣知事奉省長訓令准教育部咨以小學教育表率兒童極　重要現經擬定奬　辦法如下（下奬給師範證書（二）奬給銅質徽章成绩如及十年另有奬金以示策勵等因准此除分行外合行令仰該知事遵照云 
[揚州]  
　　請緩取消沙船濟南場鹽引自改　沙船南運以來　遭風險鹽務署以沙船不適於用旣損失鹽斤復碍及稅收令運使飭商限於十月底取消茲　德等公司因各沙船虧欠欵項甚鉅殊關血本具情稟請運署從缓取消以資扣除欠欵段司長以鹽務署規定未便擅自更改業詳請鹽署察核矣 
　　中學運動比賽揚州第八中學校長李更生爲促進學生體育起見於四日下午令全體生徒在便益門内該校運動場舉行團體運動比賽結果四年級優勝奬給優勝旗一面以資鼓勵 
　　婦人服服毒道斃揚郡舊城商人婦某氏素嗜鴉片家産爲其蕩盡茲以中秋節届負債纍纍四日向姊家告貸無着吞服紅礬爲其姊察覺灌救漸蘇僱車送在姑家道經揚州報館左側礬毒攻心致斃車中車夫將屍車棄於道旁而逃現已由其家屬棺殮抬埋矣 
[安慶]  
　　小學請收釐金附加捐懷寗第一高等小學校近因經費不數擬援大通巢縣等處學校帶收釐金附加捐之例加收鹽河坐賈釐金以資補助頃已呈請省長聞吕省長已批令財政鹽查核辦理矣 
[杭州]  
　　緝私啻長復職駐甬緝私第十五營長王德明前因岱山鹽警風潮啻部被毁一案經蔣運使米統領飭令解職查辦遺職委該營第一隊陳隊長暫代茲因營部已由鹽民修復原狀且查該營長因當時迫於人衆並非防備不力情有可原特令回復原職昨由運署令行統部飭該營長遵照並令陳隊長仍回來職供差云 
　　甌關監督定期接任新任甌海關監督楊士晟業於四日來杭庽居城站旅館第六十一號房間共携員役七人常於五日上午晋謁盧督軍齊省長並拜會運使道尹曁各廳長聞尙須赴紹興西郭門外東浦一行然後自甬搭輪赴甌定於十二日接任視事云 
[長沙]  
　　長沙戒嚴談長沙省會近來頗多謡諑　　攘攘幾乎一夕數驚然調查各方情形湘西湘南並均安稳不過張勛臣氏因馮玉祥追索欠餉情詞激昂吴佩孚反對王揖唐又甚劇烈以致謡言益甚大啓社會之驚慌昨該省警務盧調查各方實情特發佈告一通以安巿面近日外間又傳吴佩孚師長與南軍聯絡吴氏恐以訛傳訛至生枝節昨行通電聲明直軍在湘謹守軍法不越防線一步南軍動作如彼不擾害直軍防線當不能越界干涉且南軍在湘勉盡守土衛民之義務其他事件亦不過問云云 
[濟南]  
　　博山西寺之交涉中美新聞社北京通信員接山東報告云日人在博山縣之青紅山境内有一古寺風景極佳日人近來勸該處公衆將該寺及附近地産改爲一公園且願貸欵築造然當地人窺知其隐拒絶之後日人又請准將該寺改爲一日人俱樂部華人亦拒之最近日人棄霍亂盛行之機會强將該廟佔據逐出寺僧即雇工從事修築且造新星迨交涉員向之抗議日人答稱不過暫住現博山各界人士已呈請交涉員嚴重交涉矣 
[雜評一]  
今日之第三者（默） 
　　人視爲陰謀播弄破壞和平大局者第三者也又視爲借助聲威恃以摇旗呐喊者第三者也以第三者自身言偏南者助南偏北者助北不成爲南北中之第三者也甲黨所組者攻乙乙黨所組者攻甲不成爲黨派中之第三者也一團之中互相訌互相訐互相排斥致空名不能自存者則更不成其爲第三者矣試思第三者之名義處兩者之中而有我以相對者謂之第三者若偏於一黨於一則僅有其兩而不得謂之三若不爲兩方計而專爲立於兩方之中之我計則是僅有其一更不得謂之三若於一之中而再自分自裂焉則一且不成又何三之可言耳 
嗚呼今日之所謂第三者如是 
 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
各界代表與王司令之談話 
　　本月四日公共體育場各界大會之績果田會團　公推代表一二人共四十三人往謁代理護軍使王司令已紀報端當時各代表到軍署時已鐘鳴七下由王副官長答稱王司令因聞有各界代表來見曾待　小時以逾時未到刻已公出翌日爲星期例不到署準下禮拜一上午十時來會並云司令曾囑代表之來期在逹意人數不必過多云云各代表以該副官長言甚誠懇即興辭返會互推代表劉振羣程學愉徐亞東張炳臣杜春生顧惠民蔣介民許康沈警已汪醒齋等十人於昨日上午十時續往並推定劉振羣首先發言至署時山副官長延入會客廳頗另禮遇徐由王司令出見即先致詞曰前日承代表見枉因爲時過晚未及多待致勞往返各代表亦致感謝答詞即由劉振羣致來意略謂敝代表等係由四日公共體育場各界大會受各團體囑託特來晋謁有所请求隨出白摺一扣内開二次公推代表晉謁台階請求迅電北京政府速急容納民意履行後開請願五事（一）未收回山東權利以前不得與日本直接交涉或補簽德約（二）取銷二十一條件軍事恊定及七路密約（三）撤銷邊防督辦處西北籌邊處罷斥叚祺瑞徐樹錚解散安福俱樂部（四）解除山東戒嚴令懲辦馬良張樹元（五）外交公開言論集會結社出版須有完全自由王司令閲畢劉君復逐條陳述充分理由與利害關係之語並謂官吏與人民於職權上所處地位雖有不同然於國家觀念應無二致且職位愈崇則責任彌重如盧督軍使手握軍符者一言尤重九鼎敝代表等夙佩貴司令與盧督軍皆深明大義必不以擁護一二當道之權位昧保國衛民之職志敢請與全國人民表此良心救國之同情迅電北京政府履行人民請願之五條件免令抑遏過甚使全國演成最慘淡之現象云云王司令隨答謂諸君愛國熱心敝司令良深欽佩即敝督軍亦諒有同情惟鄙人爲上海防守司令專職業於維持治安負完全責任對於軍署公行各事例行者代拆代行所有重要各件仍須報告盧督請示辦理今貴代表等要求各條關係重大且鄙人無逕電政府之權惟有將所呈請願説帖備函呈送盧督核示辦理但郵電往返頗費時日一俟得有回示若何辦法卽當知照可也諸代表並要求王司令以自身地位發表意見王司令亦首肯並謂盧督軍公忠愛國對於正當要求事件必當同意云云諸代表亦以司令語極誠懇引爲滿足遂辭起立司令復囑以後如開會須先日通知警廳果宗旨正當决不禁阻代表答云以後如非臨時發生事件迫不及待自當謹遵司令分示並請司令轉囑警廳亦勿過事留難云辭畢握手而别 
[各界聯合會開會通告]  
　　本埠各界聯合會昨致工商學報各團體函云敬啓者本月五日准天津代表馬駿劉清揚馮驥駿湖北代表施祥楊烈霖烟台代表張維一諸君函敬啓者請願代表被捕於北京全國民情憤激倘再無具體之團結官廳殘虐庸有已時代表等此次來申其職務即在組織全國各界聯合會以厚民力而資一致現各地代表來申者已有數處亟應先時籌備以祈聯絡而裨進行貴會業經成立敢祈推定籌備員以便接洽至紉公誼等因准此竊本會之組織亦原以迅即發起召集全國各界聯合會總會爲職志在會同人具有同情惟本會雖成立已久而各團體所應選出正式評幹兩部職員因格於事實尙多虚懸以致一應會務不無遲滯第發起全國各界聯合會總會事宜旣爲時勢催促事難再緩自不　不與本會組織事宜雙方并進準函前因並承具函各代表於本日上午九時到會與本會各團體代表十餘人面同交換意見全認爲應亟提前開會討論以便乘時積極進行茲定於本月七日（卽舊曆八月十四日）下午七時在本會開臨時全體職員大會其尙未選辷各職員者師請卽日選出隨帶證書與會萬一迫不能及即暫推臨時出席代表但仍須給予臨時出席證書事關緊要問題將希彼此尊重時間按時到會以便公同討論尙有國慶提燈以及其他會務並待磋商云云 
[全國和平聯合會宣告休會]  
　　全國和平聯合會昨發快郵代電云各省省議會商會教育會農會滿蒙回藏公會及其他法定各團體各報館均鑒本會以促進和平爲唯一之目的刻下北總代表旣爲南方所拒絶唐總代表又繼續辭職雙方殊無接近希望本會亦無進行可言茲經本會評議多數公决暫行休會俟有開會必要時再行召集爲此特行通告全國各法團各報館本會自十月一日起暫行休會如有在休會期間假借本會名義發出函電者本會概不承認並請各報館勿爲登載以杜揑造敬希公鑒全國和平聯合會叩歌 
再本會自九月十一日續開以來因經費支絀除東日發閩電一通外概用快郵代電以資撙節近日外間所傳各電其由電局拍發者均係被安福收買少數人搗亂之所爲惟其賄金纍纍財力雄厚故能揮金如土輙發通電以朦國人耳目詭計百出　艾方興萬祈注意合併聲明 
本會發出函件均由值週評議主席加蓋橢圓式圖章現該圖章因蓋用日久右方頗有殘缺細認自明其有蓋用新刻圖章之函概係揑造尊處如發見有此等蓋章函件即請郵寄上海麥根路十五號本會以憑究追至爲盼荷 
本會江西農會代表彭解湖北教育會代表謝石欽賣身安福假冒本會名義偷發種種淆亂觀聽之電經本會十三省區三十餘人於九月二十七日第五十七次評議會當場表决將彭謝二人除名事實已詳前郵母庸再贅乃彭謝等不自愧悔反老羞成怒揑造私電謬稱已將本會重要分子馬李柴陳湯　君除名無理取閙原不足較特恐遠道傳聞莫明真象除分别知照馬君等原派各機關外謹此聲明 
[策進永久和平會會員公電]  
　　致席州電廣州軍政府各總裁鈞鑒南北和平會議北庭於停頓數月後始以全國唾棄之安福首領王揖唐爲北方總代表發表後舉國譁然以對之聲四起北庭悍然不顧豈惟蔑視鈞府抑且蔑視民意本會以策進永久和平爲職志萬難承認此賣國代表公决電請鈞府堅持到底前提八條件不逹目的不止否則苟日言和本會不得爲公等恕也（下略） 
　　致北京電北京徐菊人先生靳翼青先生公鑒和議停頓數月於茲總代表一席自朱啓鈐辭職後遲遲又久始以全國唾棄之安福首領王揖唐充任置全國人民反對於不顧不但無言和誠意且不啻與民意宣戰假借和議之美名陰施鬼蜮之伎俩國民豈盡聾聵公等直無心肝究竟始終怗惡抑尙有悔禍之心敢爲最後之質問即希明白答復以定趨向策進永外和平會會員謝强公徐維繪方從矩朱賡石蕭湘歐陽立裴盛次恒魏蘭張一鳴陳方梁耕孫榮子威陳醒獅榮祥麟徐錦裳盛孝先周子楚魏滋園羅述祖俞正吕任輔耿伯琴俞良哉五福齡朱懷祖邵毅邵德根徐紉蓀徐亦莊梁烈祖關子厚吴志青楊奉真王占坤翁承祖馬華甫韓凌森張開濟翟壽棠周少葵張仝福朱文華徐明賢朱稼甫奚成良方毅宋繼祖徐惠施王廣仁朱日章徐畏三陶漢臣汪禹丞葉劍映金子和戚長雲同叩 
[王揖唐之無聊酬酢]  
　　北總代表王揖唐氏來滬已有旬餘和議仍無影響上星期一二王氏曾拜會駐滬領袖總領事曁各國總領事昨爲駐滬領袖總領事曁英法美日各國總領事答拜北總代表之期先期函訂妥洽王氏假交涉公署接見外官自午後五時至七時半各總領事先後蒞止均由陳世光楊小堂曁王氏隨員曹省之招等王氏一一握手爲禮並欵以香賓茶點移時始各興辭而别又聞楊交涉員前接軍民兩長電以上海商民反對王總代表殊與和議前途有碍特令該交涉員竭力分向商民代王疏通並聞北總代表擬於各商方面先　一交誼會以期融洽感情而利和議云 
[各界籌備慶祝雙十節]  
　　雙十節爲共和成立之紀念昨日護軍使署接京電着令飭屬届期一體慶祝並休息一天王代軍使當即分飭所屬各營一體預備至期慶祝警察廳長徐國樑亦飭屬各區所警正佐等分别籌備祝賀警廳署門首搭蓋彩牌樓一座四周什以大小國旗並紅緑紙燈届時各官署均備宴會以表慶忱 
　　閘北紳商各界曁慈善團巿立各小學校學生聯合會創辦之國民義務學校各私立小學校諸團體已預備舉行提燈會游行各馬路學生會演講隊擬届期派員分頭出發靈天演説勸國民勉力抵制堅持到底青年會夜校學生分會定於是日開新職員大會備有電光影戲及茶點欵待會員來賓 
　　浦東洋涇巿經董劉頡雲潘作臣以本月十日爲雙十節國慶紀念飭令在辦事處門首預備升旗懸燈紥彩用誌慶祝俾引起鄉民國家觀念此外如爛泥渡第九區救火會張家樓商團及公私立男女各學校均在預備各種點綴以誌大典届時恭行慶祝浦東三區警署昨接警廳訓令以本月十日爲雙十節國慶紀念須照例升旗懸燈恭祝大典曾警正奉文後當即傳諭各分駐所派出所一體辦理 
　　工商研究會昨日通告入會店廠會員云敬啓者本月十七日係陽曆十月十日雙十大節凡屬國民均應慶祝所有本會會員各工廠舗户理宜於是日一體懸旗誌慶特此逹 
　　基督徒聯合同樂會訂於九號晚在慕爾堂舉行預祝國慶典禮敦請名士演技説法以助游藝已由益賽會幹事浦惠卿及佈道團各部職員分任通知各堂信徒及新記名團侣届時詣會以聯交誼而申慶祝 
[上海學生聯合會通告]  
　　其一十月十日爲國慶紀念不可不有慶祝今年之國慶紀念在全國國民大運動之後又適逢北京政府拘禁代表蔑視民意之時更不可不有盛大之慶祝以表示我國民之擁護共和痛惡專制各埠已紛紛籌備本埠商界亦預備提燈本會爲學生界之集合體尤宜有重大之表示茲經評議部議决辦法如下　（一）各學生於是日上午出外演講中華民國成立之歷史及共和真義以喚起人民愛國之心　（二）各校學生晚間舉行提燈大會提燈大會之辦法如下（時間）下午六時半齊集聚會地點出發（聚會地點）聚會地點公共體育場爲最佳惟該場是日恐有商界在彼慶祝不能由本會聚集俟决定後再行通知（經過路程）現擬經過租界已與英工部局及法領事交涉俟得允許後再行通告（排列次序）依到集會地點之先後排列（服裝）由校有制服者最好一列制服以壯觀瞻（籌備）各校到會時請自備燈籠及旗幟（上書擁護共和剷除專制還我自由驅除民賊良心救國提倡國貨等字句）旗幟愈多愈妙因藉此機會可予一班普通人民極好之印象也（秩序之維持）提燈會用馬隊開路各校有願自備馬匹者請先期報名馬隊後爲自由車隊亦由各校自願出車游行者組織之各校童子軍是日一律出發以維秩序務希貴分會諸會員先期籌備屆時全體參加共襄盛典則不徒上海學界之榮實中華中民國前途之幸也特此通告 
　　其二本會新職員就職已及一週而各分會當選各科科員及評議員尚有未來報告者於進行上殊多窒礙茲特通告貴分會倘有各科科員未曾選出者請於兩星期内選出報告本會過期未選出即以次多數候補評議員請於三星期内選出到評議部議事爲幸　　其三本會需欵孔急貴分會本學期應繳之會費（照章每會員五角）請貴分會會長即日彚齊繳至本會事務所財政科母任企盼 
[北四川路商界聯合會職員]  
　　北四川路商界聯合會成立已誌昨報茲聞該會職員業於昨日檢票揭曉正會　張　堂（陸興鴻號）副會長陸文中（聯益貿易公司）評議員何廣善（翠樂居）卓桂鴻（羣芳居）張挺生（元亨號）周幹正（周三記號）劉子榮（貿生利號）梁君澤（麗昌號）林蓀大（中華藥房）簡文炳（悦興號）陳立卿（永元昌） 
號）陳士琦（裕泰號）錢生財（新豐號）陳靄庭（天然號）程德霖幹事員周幹臣（周三記號）卓桂鴻（羣芳居）何廣善（翠樂居）林蓀大（中華藥房）朱欽誥（萬利源號）蔣子山（履新號）黎平波（麗號）俞銘冀（洪盛號）鄭紹源（瑞生順號）朱英龍會計員張挺生（元亨號）卓桂鴻（羣芳居） 
[九畝地工商聯合會開會紀]  
　　前日星期下午四時九畝地工商聯合會開第三次談話會先期由臨時幹　長張開濟發出通告召集各發起人及贊成人　會討論進行方法是日到者約過半數其餘　舊曆中秋節近社會習慣無暇　會首由張君提出籌備成立大會日期并遷移通訊地點籌備基本欵項一致贊成末由捷進社代表陳志渭報告日前各界聯合會在公共體育場開會情形並勉勵大衆努力進　藉資自衛 
[中華工業恊會交際科常會]  
　　日昨（五號）午後三時中華工業恊會交際科開第一次常會列席者章瑶金輔卿顧關增邵炳華黄鼎奇吕桂安陳慈銘王文傑鄔祥生黄玉明李鎮錩趙賜福楊柏樑陳如發陳汝清石錦坤紀茂生劉春山等十八人臨時有會員三十餘人旁聽先由總務主任謝申嶽報告請推交際主任章瑶爲臨時主席張智周黄根培爲速記次由主席章瑶報告開會理由及交際之方法並將交際科暫行辦事細則十六條逐條請衆討論除第八第九第十三條經衆有所商榷外餘均贊成主席即允將此三條俟第八次月會提出再議末由黄鼎奇對於旁聽會員説明招募僑工赴台灣作工事係屬前次月會議案須俟該處章程寄到訂有正式合同再行通告諸君當即散會已六時矣 
[詢問出賣紗廠之縣商會函]  
　　閘北叉袋角裕通紗廠近有出賣與日商消息經紗廠聯合會致函上海縣商會請即轉函該廠總理朱幼鴻詢明事實據情答復以釋疑義等情已紀本報昨日縣商會致該廠總理函云幼鴻先生台鑒敬啓者昨有紗廠商人來會面稱前見日報有日人收買華商紗廠内云現聞裕通紗廠又爲某日商出鉅資收買正在商議進行云云紗廠營業近甚發逹出讓一説恐非事實倘或實有其事而同業商人亦願集資購買現值實業競爭時代若讓日商則華商失其權利等語查廠在閘北叉袋角内地若讓在外人與營業主權亦有關係如無此事則甚佳倘或果有讓意以售與同業華商爲唯一之正理是否乞示悉爲荷 
[最近三星期所到之日貨]  
　　最近三星期内所到日貨頗多與五四以後不同即玩具亦有發見日本來船五四以後每船不過一百五十號近乃增至三百號左右華商各帮在大阪各商坐莊故巿面一經活動上海發電至彼不出一星期無論何貨均可運到上星期運申棉紗油光紙火柴燐質衣針毛絨麻袋呢帽線襪衛生衫袴面盆洋傘黑海參魚干魚肚魚翅等較前增至一倍至六七倍之多平均每日十六萬八千餘兩茲將貨價列下色布三十二萬八千九百八十九兩東煤四萬三千七百三十五兩棉紗九萬三千六百六十兩白糖八萬七千七百六十兩香烟紙料一萬六千四百二十兩五金十萬二千四百六十八兩色紙三萬二千八百二十兩紡績具一萬一千七百八十八兩藥材顔料三萬三千七百五十六兩橡皮車具七千零八十三兩火柴燐質四萬一千三百三十兩麻袋衣針毛絨五萬九千三百三十兩呢帽絨襪衛生衫袴面盆洋傘牙刷牙粉髮扦木料木器肥皂黑海參魚干魚肚魚翅蝦米等等十萬三千零四十兩共計一百零一萬二千五百五十四兩 
[又一騐放軍米之廳令]  
　　上海貨物稅總公所昨日又接財政廳訓令驗放軍米原文如下本年九月三十日奉財政部訓令准陸軍部咨開案准熱河都統兼毅軍姜軍統前次電開派員赴上海無錫等處採辦軍米四萬石分十批運至天津每批計四千石每石計重一百六十斤請發護照十張本部以該軍全年額計六萬七千七百五十二石現擬購四萬石並未逾額但無錫係燭内地碍難往購經該軍副官長赴部聲明請改上海以歸一律正在核准飭填護照辦稿分行間適准貴部曁江蘇省長先後咨電以蘇省米價增漲請將已發護照赴蘇購運之軍米暫行停運本部以軍米原不在禁列惟蘇省米價旣漲一再商請重申米禁自應暫行變通一面擬定辦法一面電知妾都統縣省禁止漕米軍米出口毅軍軍米是否改赴他省採購旋准復電内開北項軍米四萬石前於電請大部發給　照時即派人前赴上海無錫寺處徒速採買現已購得三萬餘石候照起運請即迅賜填發並派員到部　明擬由海運本部以前項軍米旣准姜軍統電明已經購得三萬餘石又係早經報部核准在先似應按照前擬辦法准予變通專在滬埠購足四萬石陸續起運隨後停購當飭司將已填護照十張發交應用咨商江蘇省長准予變通照辦迅飭逐批驗免放行並電復姜都統查照去後茲准江蘇省長復開姜都統此次在滬購運軍米四萬石旣由貴部核准在先且係已經購存待運之米自應通融辦理已分令廳關轉飭驗放等因查此案旣准江蘇齊省長咨明准予騐放應卽照轉除分行外咨行查照令知驗免放行並令逐批登記以運完四萬石爲度等因到部查前項軍米四萬石田滬運津旣准陸軍部咨稱業經咨由江蘇省長准予通融辦理所有經過各廳關局卡應准免納釐稅捐銀查驗放行除分令外合則令仰該廳長轉令所屬經過各關局卡俟此項軍米分批報運時驗明石數重量與護照相符即予放行並仰按批登記運完四萬石爲度可也此令等因到廳奉此查此案前奉省令卽經轉行驗放在案茲奉前因合再令行該所長轉行各分所一體遵照驗　護照數日放行務將運過米數日期隨時按批登記報查以運完四萬石爲限母任逾額多運及夾帶他貨隐漏切切此令 
[昨日出口之米糧]  
　　昨日南巿荳巿街大成仁成及增祥碼頭寗帮恒餘等米行將米打包出口者計二千六百餘石由火車裝出官廳雖派員調查而大成仁成兩行持有護照又聚安等各行之前次打包存放各洋棧者計一萬餘石内有霉爛等貨在内亦於此兩日間盡行裝出 
[英領事不認江寛案判决]  
　　招商局江寛輪船被楚材兵艦撞沉一案前經海軍部所組織之軍法審判處訊理判决江寛船之所有者完全敗訴曾經審判處將判决書抄送駐滬英法美日各國領事備查在案茲聞駐滬英總領事對於該判决表示不承認特函江蘇特派交涉員函轉滬南海軍審判處查照矣 
[海軍界反對敵艦出租近訊]  
　　海軍部前擬將出租之没收德奥艦收回與交通部合組航業公司振與航業嗣交通部因將各艦繼續出租僅止津貼海軍部若干萬以致海軍界全體反對公舉海軍第二艦隊司令官杜錫珪赴京晋謁海軍總長陳請提起抗議並由海軍總司令派員隨同入京會同籌議等情已詳前報茲聞杜司令到京後與海交兩部一再磋商已有端倪昨已有電到海軍總司令公署報告經過情形並稱不日即須返滬再行遄回防次云 
[培養自治模範人才]  
　　滬海道道尹上海縣知事均接省長訓令云准内務部咨開查地方自治所以輔助官治行政之不及凡屬立憲國家舉皆視爲急務我國停辦自治淹忽數稔比年以來迭經籌議舉行卒以事變紛乘實施未果喁喁薄海屬望同殷現在縣自治法業經國會議决奉令公布自應即日籌備期早實行惟查縣自治法第十三條縣議會議員選舉規則以教令定之又第三十七條佐理員任用規則另定之又第六十七條縣自治職員懲戒規則以教令定之又六十八條本法施行細則以教令定之是縣自治法雖經公布而其他規則尙付缺如現經本部會同國務院法制局根據該法參酌成案分别擬定一俟完竣即當呈請教令公布再行依照縣自治法第六十九條規定施行日期及施行區域次第實施以利推行並一面由本部呈請於京師設立地方自治模範講習所咨取各地方具有法政知識並兼有自治經騐者入所肄業次第推行於各地方以爲培養自治模範人才之地除此項講習所章程奉令批准後另文咨行外相應咨請貴省長查照可也等因准此合行通令仰即一體查照此令 
[滬杭路紀事三則]  
　　接待觀潮游客之預備滬杭甬鐵路每年中秋節後均　駛觀　專車今年因鑒於前數年觀潮人數逐漸增加預計人數必多故特較往年增加共開三天布置一切亦較往年周密經該路車務總管沈叔玉及總巡警楊先芬親自前往布置現因斜橋站原有之站長在開行專車三日内車務及接待手續頗繁殊恐應付不及且今年觀潮之期適逢雙十節滬上各機關及洋行西人必連翩往觀指導之員非嫻熟西語者必有隔閡之憾故該路車務總管特調派前在上海北站（現在石湖蕩）站長王戰秋前往帮理並令各車務巡察屆期均往指導以示優待 
　　軍官破例搭乘夜貨車昨夜（五號）浙江督軍署副官王嘉溪因有要公來滬而爲時已晚所有滬杭甬鐵路各列車及夜快車均已開出祗有夜貨車尙未出發該副官以公事急迫向路局商趁夜貨車來滬惟該路定章夜貨車除有鐵路職司人員外概不得乘坐搭客該副官因有要公遲恐延誤商之杭站站長軍致車務總管请示當經車務　管照准故王副官於昨夜附搭夜貨車車守車内到上海南站已深夜三時許即往松滬護軍使署云 
　　長安站水塔損壞滬杭鐵路各大站皆有水塔煤台以備日夜機車龍頭往返上水加煤之需茲悉該路長安站之水塔昨忽損壞無水當經管塔工人報告站長轉呈車務機務兩處分飭各司機人須向嘉興或其他各站上水外一面軍請工程處派匠修理以免貽誤行車 
[旅京浙同鄉電請蠲緩錢漕]  
　　仁濟善堂接施省之由京來信以浙省水災蠲緩錢漕一節現經旅京同鄉續電齊省長將災重各縣專案呈請免徵並電張財政廳長飭員核實查報茲將電稿照録於下杭州齊省長鑒有電見示災區振撫蠲緩正在勘核救災恤民深煩蓋慮浙西連年螟患民力久屈雖蒙蠲緩有司每以留抵爲辭輙謂造串在前全徵如故及至次歲一方留抵一方帶徵以致民間逾形凋敝本年水災極重非尋常災歉可比水退螟生即有遺穗均成枯槁嘉興嘉善桐鄉吴興德清等縣士紳函電縷述狀况委係被災十分擬乞公專案呈請免徵其他有災各縣並求本届實行蠲緩務使災黎共沾實惠無任企禱杭州財政廳張廳長鑒本年嘉湖水災極重旅京同人擬援蘇例呈籲發帑昨得省長電復災區振撫蠲缓正在勘核嘉湖向止秋禾一熟旣被淹没無從補種水退後仍復生螟收成無望嘉興嘉善桐鄉吴興德清等縣委係被災十分擬乞省長專案呈請免徵其他有災各縣並求本届實行蠲緩勘核爲貴廳長職務懇諄飭派勘各員核實查報並乞速爲核轉災黎早沾實惠是所至禱云 
[中秋節之防範]  
　　法捕房施總巡以明日中秋節爲商界習慣結束賬目之期各店號往來收賬途中行人身帶銀洋者居多深恐匪徒攔路刧奪及宵小乘間摸竊故於昨日傳諭中西越各探捕分往新老兩租界嚴密查緝以衛商民淞滬警察廳長徐國樑以中秋節將届華界各商號循例結朿賬欵誠恐匪徒有在途攫奪情事除飭所屬一體加派長警分投梭巡防範外一面着令償緝等隊一體恊巡而駐紥浦東欽賜仰殿淞滬騎巡隊隊長李玉庭因浦東地曠人稀所有浦東西各商民收賬往來及鄉民赴滬採辦節貨不絶於途恐有不法之徒乘隙搶掠情事爲害商民加派騎巡各警不分晝夜分投梭巡並由李隊長親自督同巡官輪流查察以防不虞而安閶閻 
[米商整頓攙水之辦法]  
　　米商南帮公所因整頓攙水一事迭次開會議决辦法業已禀呈上海縣警察廳縣商會立案昨日該公所函致内地各行家略謂嗣後對於米貨裝入船艙中無論石數多少米面均須蓋印牌號字印則船户攙水之弊難已行使請煩查照又將公所舉定公正人六家牌號地叚及種種辦法抄録通知俾資聯絡現常帮公所北帮各米客因南帮業已了結擬援例照辦昨特函致南帮公所索取所訂辦法已由董事嚴少泉抄録函復矣 
[電器工界舉行聯歡會]  
電器工界聯合會昨發謂柬云逕啓者敝會定於本月八號即中秋節日午後二時在弎弌堂舉行聯歡大會略備茗餌全體 
 
 
 

Page 11

 
 
攝影俾賞佳期藉娱良辰恭請台端屆時惠臨以聯嘉賓而光敝會爲幸 
[東吴同學會歡宴兩博士]  
　　美國籃華德博士洛林司博士爲監理會巨擘藍博士於三十餘年前手創蘇州博習醫院今值美監理會百年大會兩博士連袂來華於東吴大學擴張計劃將有所贊襄東吴大學上海同學會訂於今日（七日）下午六句鐘公宴兩博士於崑山路東吴第二中學博習中西東吴三校舊生預行定座者甚衆届時兩博士及潘慎文博士葛賚恩博士蘭金氏曹雪賡氏張石如氏朱進博士等均將有演説 
[省立商校五週紀念預紀]  
　　南門外省立第一商業學校創辦迄已五年現有學生二百八十八人係黄揆百爲校長先後畢業兩届本班八十八别班二十八人本月八日（即中秋）爲該校五週紀念經全體學生議决請願校長舉行五週紀念屆時來請教育界人士蒞校演説刻正從事籌備在校門首令匠高搭松栢彩樓一座嵌以鮮花電燈裝紮字樣五光十色並在校内點綴一切所需經貴除商之校長酌撥外少數者由學生公攤現已印就入場劵數千份分送紳商學界茲將所定秩序誌下（一）開會（二）奏樂（三）校歌（四）典禮（五）訓詞（六）演説（七）祝辭（八）攝影（九）休息（十）幻衛（十一）新劇（十二）影戲（十三）燄火（十四）散會 
[勵志團徐滙宣講紀]  
　　公共租界派克路勵志愛國宣講團於前日派宣講員徐惠施朱介甫陶漢塵朱文華奚成良戚世法等至徐家滙宣講於下午三時車抵該處謁見警察所長擇定萬聚醬圍門前首由朱介甫講愛國不在一時須要恒久次由徐惠施講願國人愛國根據良心莫效南京路玻璃窗上之八字怱有怱無聽者麕集其餘諸人因天已向暮不及宣講矣 
[少年團游行宣講紀]  
　　少年宣講圍總部昨日（五日）派團員嚴立人顧雲翔王維民俞光芝等於上午出發赴浦東高橋鎮舉行露天學校及宣講當該隊抵鎮時先游行巿街分送白話傳單用簡單勸導言詞高聲沿途呼號並調查巿户狀况至鎮西曠塲舉行宣講雜以通俗音樂歌調頗增興趣講題爲（愛國須有恒心）（公德與私德）（烟酒賭博之害）聽者歡迎講畢乃露天學校開課集咒童二十餘人入塲内接人問以願識字否首先教以游戲徒手體操次唱歌謡（從軍）末授文字諸童均精神活潑樂爲授課時間雖短但三育均備至六時方教學該隊回團報告已八時矣 
[各學校消息併紀]  
　　坤範女中學梅白格路頤康里坤範女子中學於星期二（七日）下午五時舉行演講會特延上海知學會沈甫霖姚晦　兩君演講（義務教育與德謨克拉西）（及新時代之女子） 
届時有志往聽者可向該校索劵入座云 
　　明州公學七浦路恒慶里明州公學自馮校長接辦以來推廣學額添聘教員並代英華學生分會創設義校後明州學生已增至百有餘名英華義務生有三十多名前昨兩日該校特開同樂會首由校長報告宗旨及經過情形繼以培本小學之拳術滬北公學之軍樂該校童子軍與滬北同時成立歡迎來賓頗和藹可親 
　　民福學校華記路民福學校曾於前日開第三次懇親會到者甚衆試騐成積頗爲各家長及來賓所稱許翁校長與來賓相繼演説均以苦樂二字爲激勸學生勤學之詞並諄諄以愛國相勉母忘國恥相朂臨晚餘興亦頗令人歡樂該校學生是屆極發逹云 
　　法文夜校法租界貝勒路道德里二弄所設之速成法文學校定於陰曆八月二十晚七時開學現報名者頗多該校俟報名者溢出定額外再推廣校舍現已聘定西人教授法語及中級法文二科聞所訂課程甚爲切要云 
[蔡凡初培植實業人才]  
　　蔡凡初君浙之甬東人經商滬上歷有年所居恒常以國事爲念近以國家之貧弱由於實業之不振欲興實業首在培植人才爰特獨籌經費送孫君毓衡赴美專學織造事業孫君現年三十二歲品學兼優自吕學畢業後即奔走國事迄今八年以艱於經濟未遂其游學之意此次得蔡君之資助如願以償且蔡君不特助其留學經費並在留學期内贍給其家屬如蔡君之熱心詢難得也 
[南洋烟草公司規復註册]  
　　南洋烟草公司以簡照南已回復國籍呈請農南商部規復註册茲接批示云　呈已悉所稱簡照南現已回復中華民國國籍請准規復公司註册等情並准内務部咨同閘因應即照准除咨行江蘇省長下令江蘇實業廳外合行批示遵照 
[砲兵操場將由地主索還]  
　　南巿方十二圖半淞園旁有空地一方前由陸軍砲兵第四團第二營營長因兵士無相當之地操演即以該地作爲操塲將地面鋪平壘置操靶在彼演習旣而爲該地主爕昌火柴廠主查知特函請縣商會轉函該營梁營長聲明該地由廠購置多年本擬預備設置廠屋尙在商議現定明眷開工興造貸營旣無相當之操場暫就該地操演惟至年内爲止應行讓出以便明春動工請爲答復云云 
[吴紹南靈柩回籍]  
　　前護軍使署軍需科長吴紹南因暴病逝世後柩厝在寓昨日在西站外寓所設奠山家屬將柩陪送回籍當由護軍使署飭派憲兵六名軍樂一隊護送至大逹碼頭將柩裝上大德輪船載回原籍安葬 
[渭泉樓中之兇劇]  
　　滬城邑廟裏園茶肆門前每日午後有某甲擺設轉盤碗攤由羽黨李文炳張盈舟等保護昨午一時許有吴金寳前往轉碗輸洋一元八角嗣吴察出破綻回甲交涉索還所輸銀洋甲不服彼此衝突經巡警到來解散未幾兩造各邀流氓數十人叙集於晝锦牌樓渭泉茶樓評理一言不合各出利刃行兇吴金寳腿上被戳二刀流血倒地兇手紛紛逃逸旋經旁人報告巡警前來將吴金寳並該茶樓主陳廣大一併拘送一區二分所王清河警佐立飭巡官王德山巡長趙汝蘭等馳往調查王巡官等即詣該茶樓向店主婦詳細盤詰即將兇手所用之兇刀呈出王安官詰其兇刀何來答稱爲李文炳所有李現尙在店與帮兇之張盈舟等吃茶王巡官乃飭警將李張拿獲立解到所據李稱腎獲亦遭吴黨用刀戳傷流血等語王警佐察得雙方皆已受傷涉及刑事遂命飭警備文將李張吴三人連同陳廣大及兇刀等一併解送地檢廳訊辦嗣經檢察官騐訊之下以吴李均受重傷判發堂醫治兇刀存案餘人收押候究 
[新世界北部發現炸彈續紀]  
　　公共租界靜安寺路西藏路轉角新世界游戲塲北部小京班戲塲内於上星期五夜九時許發現炸彈當經特别巡捕在出事處拘獲形色倉皇之西裝少年顧運來解經公共公廨諭着押候查明訊究各情已誌前報昨晨由廨提訊據捕房刑事科代表高易帮辦律師與被告代表羅司律師上堂先後詰據一百六十八號特别巡捕聲稱是晚上差在靜安寺路驀聞新世界北部發現極大響聲與一華捕同入内部察看迨至戲塲門首尙有餘烟游客紛紛奔逃見被告一人站在門口囑令讓開不聽怒容發言惟其所説之言當時人聲鼎沸聽不清楚該處係公衆出入之所復令走開彼又發言不已雖未聽明然我來滬已有二十年左右能知華語鑒貌辦色彼與炸彈案是否有關不得而知但該處爲公衆進出之所站立不讓又於緊要時間阻止辦公亦爲不合是以將其拘捕云云並據捕房代表律師聲稱捕房調查被告家内並無違禁物品與抛擲炸彈案未得證據請爲訊核關讞員得禀商之英卓副領事以被告與炸彈　確無證據而在緊要時間阻止辦公亦屬違法判願押西牢兩禮拜示儆 
[男女監犯病斃]  
　　孫益文前犯略誘罪案發經地方審檢廳訊明判决監禁三年發送江蘇第二監獄執行在案邇來該犯在獄染病醫治無效延至昨晨斃命由監獄報告地方廳委派熊檢察官毛檢騐員蒞監騐明判由善堂棺殮又私帶烟土婦人宋沈氏判决收押後因患病發送新普育堂醫治無效於昨斃命亦由熊檢察官蒞堂騐明無訛因無家屬命由善堂棺殮 
[浦東私和命案之發覺]  
　　浦東高家行鎮相近農民陸金榮年已五十四歲舊曆本月初十日下午向同族陸責春索取種稻其時貴春在田工作以金榮時來滋擾向之面斥金榮不服雙方互相扭毆經同村鄉人趕來勸散不料金榮歸家後當晚氣絶而死次日死者胞弟毛囝以兄被毆斃命擬報告官廳請騐陸貴春聞知央該圖地保顧晋堂等出爲排解私和了結事爲上海縣地方警察第六區警署訪悉以私和人命有干例禁飭將顧晋堂陸貴春陸毛囝等先後提到於昨申送警察事務所當以案關人命判轉送上海地方檢察廳下午由沈檢察官提案研訊之下陸金榮之屍旣經棺殮究竟因何致斃非騐難以證明遂令一千人分别收押候次日（即今日）下鄉相騐以便澈究 
[汽車撞傷行人]  
　　昨日上午有某號汽車駛經公共租界南京路撞傷行人廖金林倒地由老閘捕房二百七十九號印捕到來抄録汽車號數另雇車送廖投醫院醫治一而歸報捕頭候示 
[電車走電乘客跌傷]  
　　昨日下午六時許某號電車駛經黄浦灘路南京路口怱然車中走電乘客紛紛跳下有江陰人馮進生安徽人汪祖壽皆跌倒受傷當經老巡捕房一千四百五十三號華捕到來抄録電車司機人等號數另雇車送受傷人往醫院醫治一面據情禀報捕頭查核 
[堆垃圾另覓隙地]  
　　南巿第一區一分駐所境内萬裕碼頭旁空地前由淞滬警察廳起造南段垃圾碼頭爲暫堆垃圾隨時裝船之所嗣因是處　臨要道爲各花行起卸花衣必經之地曾經老公茂收花處致函該警所陳明種種不使及妨害公衆衞生情由淞滬警察廳長徐國樑已飭水巡隊潘隊長轉飭該夫頭迅將是處所堆垃圾一律駁運清楚然後另覓南首相當之隙地一所爲堆儲垃圾之用 
[查禁演唱花鼓戲]  
　　浦東東溝一帶近有無賴通同劣　租賃民房演唱花鼓淫戲引誘青年男女並乘間聚賭漁利敗壞風化莫此爲甚經某紳董等函請上海縣公署澈查拘先昨由沈知事飭令該管第六區警察所約束巡警嚴行查禁以肅警規而　風化 
[冒用麵包商標之科罰]  
　　在虹口小菜塲擺設麵包攤之寗波人施生記因將麵包冒用英商福利麵包公司牌號向人兜售被該公司大寫西人查悉以其形同欺騙違犯新刑律三百八十二條控由該管閔行路捕房飭探周小棣與西探麥道漢將施拘解公共公堂諭交一百元人洋並保候訊等情已紀本報昨晨由探傳同見證陸姓將施解請李襄讞與英包副領事升座會訊原告延律師上堂譯明案情並令見證陸姓投案證明兩次向被告購買麵包及麫包票被告均將次貨欺騙情形被告亦延律師辯護以被告係售中國麫包並未冒牌等語堂上科施罰洋五元並諭嗣後不准再將次貨冒用原告牌號 
又函云九月三十號福利公司之總書記在虹口被告之攤上問及該攤有無福利公司麵包出售該攤主答稱有於是總書記另遣中國寫字某甲前往該攤聲稱願購福利麵包攤主云有當即購買一磅付價一角細秤該麵包之實在重量祗有十兩攤主又云有麵包票出售購一元之票可買麵包十五磅某甲又交洋一元購得麵包票十五張即將該票交與虹口巡捕房本月三號七時福利總書記同中國寫字某甲挾二張半磅麵包票至該攤上購買麵包一磅其分量祗十一兩當時由西探德穆得將攤主拘住詢其有無福利麵包出售並有無福利之麵包票攤主云麵包及票俱無及搜其身畔得麵包票數張攤主云此係從西人之管事及厨子處得來因該管事及厨子等以福利公司太遠麵包急用不及前往因此伊在順利麵包房購買麵包轉售管事及厨子順利之價乃每洋一元購麵包十八磅共得二十二枚伊之售出則十五枚且須價一元但福利之麵民因分量充足每元只可購十四枚等語福利公司所延請之律師在詢問攤主之時查出四年前福利公司曾祖用該攤主現用之攤址彼時該攤主尚在福利麵包房供職該攤主所延之律師即爲之辯護云福利公司麵包票乃巿上流行之品携在身畔何罪之有而且福利所造之麵包與别家所造冒稱福利之麵包大小優劣各有不同購者不分皂白吃虧乃由自取嗣經會審官云攤主售賣麵包冒稱福利似非習以爲常者惟此次冒稱之情形確有實在證據從寛發落判罰洋五元了案 
[假支票騙米案歸民庭訊核]  
　　滬寗火車站對面界路長順源米店王菊生及恒大米店張秋生義成米店顧松全同豐裕米店金瑞榮北蘇州路合盛米店張洪生同控楊樹浦路一千一百九十四號門牌宏康米店副經理唐菊順將廣東路同茂錢莊計洋四千零零七元之假支票　取食米九百三十九石逃逸等情業由滙山捕房中西包探將被告拘解公共公堂諭着收押查究在案昨由捕房傳同五原告將唐解請李襄讞會同英包副領事升座訊據華探楊阿泉西探麥克納分别投案稟稱各原告指控被告後即往同茂錢莊查明被告所付與各原告之支票均係票根未到但據該莊人云除此項未到根之票洋外已被宏康拖欠一千餘元亦經報告總巡捕房云云又由原告王菊生上堂訴稱與被告相識已有三四年該店尚有分店在大連灣路二號門牌招牌爲同康棧正經理係侯廷章買米付欵均由被告一手經理惟該兩店主皆屬曹雨廷被告係曹之外甥曹無後嗣被告業已爲曹繼子唐已改姓爲曹云云被告延律師向王盤駁良久轉向被告詰據供稱今年十八歲在同康棧爲夥已有二年曹雨廷係我母舅此項食米經理侯廷章往購支票係司賬孫宏德所付與我無干後自店主以下人等皆棄店而逃我亦同逃云云被告律師遂向堂上譯稱被告並無騙貨性質請將案註銷堂上判被告刑事案註銷着交二千元人洋舗係歸民庭訊核 
[控告伶人違背合同之辯論]  
　　伶人李德山鮑順義前被某游戲塲主在法公廨控告違背合同並有欺詐行爲求究等情判着李等不得至他家演唱嗣因李等兩次違背堂諭在亦舞台演唱判令各押西牢二月違背合同再核在案昨又傳齊人證將李等提案復訊先據被告巴和律師聲稱被告係民事性質原告不應以刑事起訴惟兩被告均於上年九月間至該場演唱後於陽曆年終第二被告鮑順義即向該塲支取薪資洋二十五元講假至北京養病旋於正月初三日鮑即將借欵及辭退信函一封令伊妻送至該場今有鮑妻可證至於第一被告李德山所訂立之合同係在臘月開豈有先演後訂合同之事顯有不符之處况被告實未簽過字據應請訊斷詰之鮑妻某氏稱丈夫於正月初三日囑令婦人將洋送還該塲賬房當由鄰居俞老班帶我至該塲將洋如數交付與李人俊轉交賬房是實李人俊供鮑妻並無將洋交與民人之事該場賬房劉全瑞供鮑向我借洋時並未言及告假鮑之借洋亦未收到俞老班供民人並無帶領鮑妻至戲場内等語又據原告逖百克律師稱鮑順義前向該塲支付薪水洋二十五元後即不到該塲演唱洋亦不還順見有詐欺行爲且前曾兩次遠背寠諭實犯刑事並無誣控之處前經公堂飭傳去後鮑在捕房稱祇有虧欠借洋之事我情願歸還等語顯見此洋未曾歸還庫告與李德山所訂之合同各執一紙詎於發生此案之前李即使人將合同據送至該場意圖抵賴請爲核奪詰之李德山供民人並未在合同據上簽字是實游戲場主稱當訂立合同時有經理人劉全瑞及李德山三面訂定合同上字確係李德山所簽請察劉全瑞稱李德山實由李福祥介紹前來演唱四個月後李即一再前來懇商訂立合同故民人商之場主於十二月二十五日在共和廳上訂立合同鮑順義實無合同巴和律師又稱原告及見證等人均有賓主之情所供言詞難以可靠應請察核又據原被律師互辯良久中西官判李等還押餘人退去　候宣佈堂諭飭遵 
[開燈吃烟之判罰]  
　　楊樹浦路三千一百三十一號門牌馬良才所開之皮靯店内容留辛泉山宋長生周才發三人開燈吃食雅片被該管捕房捕頭强生訪悉飭探往將三烟客與烟具帶回捕房准各存洋十元保出昨經公共公堂中西官傳訊之下判自行投質之宋周二人各罰洋三元與保出不到之辛泉山所存保洋一併充公烟具銷燬 
[破棉袄内查獲烟土之科罰]  
　　崇明人王伯元不知何來鴉片烟土兩包外裏破棉襖藏於舊竹箱之内前日清展携箱經過虹口愛爾拷克路經一千一百五十四號華捕見其形以倉皇向詰支吾迫令將箱啓視遠禁物品畢露當由該捕帶入捕房押至昨晨解送公共公堂請究經中西官訊據王供推車度日箱係已物破棉襖係從某處荒地上拾得不知内有烟土云云堂上以王不應携帶違禁物品姑念苦力科罰洋十元無洋改押十天示儆烟土送關焚燬 
[燕子窠主客之訊罰]  
　　甬人王阿林在南京路五福弄二十一二號屋内私設烟榻賣烟被老閘捕房包探李明泉沈阿岳得悉於前日禀明捕頭恊同西探鼐鐵往查屬實當將王阿林與烟客紀阿林嚴再堂嚴再生陳玉卿王小連並烟具等一併帶入捕房經捕頭詢問一過准各存洋保出昨由公共公廨中西官將被告等傳案訊明判王阿林罰洋一百元無洋改押西牢三月餘人各罰洋十元無洋各改押十天烟具銷燬 
[起獲私土舞弊之澈究]  
　　無賴某某等多人前爲土販保險護送烟土藉以獲利後於中途中竊盜賣被土販棄却若輩懷恨於心常圖報復近悉羅松以司船從外洋來滬載有私土於深夜起岸時被若輩潛報駐防沿海水警應所屬之游巡第一隊巡船某隊長立派隊士追捕並開放空槍示威土販等始情懼將所起之私土十三桶悉數抛棄人則鳬水脫逃聞此項私土每桶約重五十斤值價四千元之譜共值五萬餘元該隊獲此大批私土正欲携回報解中途陡遇該無賴等糾衆攔阻强欲分肥雙方爭執良久因見若輩黨羽頗衆允爲分潤僅留七桶帶回呈解水警廳其餘證物現已私運至上寳兩縣境内設法售去事爲水警廳長所聞以事關重要必須澈究故已派出專員兩名分投查察該無賴等踪跡並偵訪若輩名姓及銷贓處所回報廳長移請淞滬警察廳長轉令該管水陸警區購線緝拿云 
[女工扭控絲廠主]  
　　閘北長安路某絲廠主顧憲臣因欠發女工工資避匿他處前日被女工金吴氏王趙氏等數十人將該廠主尋獲扭控四區警署經顔署長質訊各女工請求押追顔署長諭若顧覔妥保暫釋限期將所欠工資一伴發清以維女工生計 
[馬夫行兇判罰五元]  
　　馬夫馬陽芝前日午後在滬西極司斐路用皮鞭毆打該處公聞看門人王得山經王訴由馬差印捕將馬拘入捕房准予存洋保出昨晨由廨將兩造傳案訊明以馬不應行兇判罰洋五元充公 
[汽車夫違章併罰]  
　　新閘路三十一號門牌汽車夫馬阿金前晚駕駛一千七百三十七號汽車經過南京路不點尾燈嗣又駛至靜安寺路西摩路口司機不慎將某西妇所乘之車撞倒被九百四十三號一百八十一號華印兩捕先後查見歸禀捕頭轉請公共公廨出單於　將馬傳案經中西官訊悉前情以馬不應故違章程判兩事每罰洋十三元充公示儆 
[兌洋掉換銅角]  
　　住居虹口梧州路向爲鋸匠之浦東人王阿東身藏鉛質小銀元多枚至裡虹口街四十九號門牌林貴清小烟紙店兌洋一元乘間將僞小洋掉包向林掉換經林察出喚包探周阿金到來當在王身畔搜出僞小洋七角一併帶入捕房禀明捕頭押候解廨　究 
[九次過犯攫取金環之重懲]  
　　紹興人金阿毛前日午後在福建路攫取江北婦人陳周氏家男孩陳粉紅耳上金環一隻圖逃當被一千三百四十號華捕查見帮同追獲人贓帶入捕房昨解公共公廨經中西官訊知金係九次過犯實屬怙惡不悛判押西牢四年期滿遂出租界贓交失生領回 
[電車賣票人查見扒手]  
　　扒手湖北人王吉祥在西華德路某號電車上摸竊乘客張杏春身畔之鈔票洋十元被售票人瞥見喚二百九十一號華捕將黄拘入捕房押候解廨請究 
[房租限十四天還清]  
　　徐若室前投法公堂控房客周張氏虧欠租洋十八元避匿不面請求提案訊追判准予原告隨時扭案訊追在案前日下午被徐尋見將氏扭入捕房昨解法公堂請究先據原告稟明前情請求嚴追詰之周張氏供認欠租請求寛限交付中西官判氏交人銀並保限十四天還清 
[四被告交保候訊]  
　　王宗賣在公共公廨呈訴妻母華張氏藏匿伊妻王華氏不交又德豐牛肉莊控同業遠錫莊主張介範不還貨洋九百十元又朱錫麟控未炳生濫放賬欵又王鴻生控曹純芳不還本利洋二千餘元等案昨晨由廨准飭捕房將被告各人併傳到廨中西官諭令分别交保過堂候訊 
[扒手禁押一月]  
　　積竊沈四於前日在法租界電車上摸竊搭客王寳來身畔之皮夾一只後携贓從車上躍下當被王察悉下車追捕沈將皮夾抛棄在地圖逃後由巡街華捕帮同追獲連贓帶入捕房昨解法公堂請究先據原告禀明前情詰之沈供詞圖賴中西官以當場入贓並獲豈容抵賴判押西牢一月贓給原告領去 
[過犯又竊鐵條]  
　　浦東人張阿三前晚竊取南京路永安公司未完工之房屋内值洋二元之鐵條携贓出外被該公司看門人查見報捕將人贓一併帶入捕房昨解公共公廨經中西官訊知張係過犯甫於前日釋出又犯竊安判押西牢半年示儆贓交該公司領去 
[來函]  
策進永久和平會幹事長來函 
　　敬啓者本月四日凌晨因常駐會員陳浩波將所有本會名簿圖畫簿據銀錢等物包捲而逃曾經登載上海各報聲明並報捕追究在案查本會因國内粉爭南北問題久未解决爰組斯會冀代表人民之公意以蘄國家永久之治平在會同人亦均抱定宗旨一致進行乃自北廷派遺總代表土揖唐南來議和外間即輩語流傳謂本會有少數不肖會員希圖改組籍便私圖本會自成立以來所有屢次發表之意見久爲各界所知即有少數不肖會員本不足摇動本會磊落光明之宗旨惟此次陳浩波旣無端捲逃且聞尙有在他處聚會情事難免不藉本會名義在外招摇深恐外界不察或致淆惑觀聽特此登報聲明本會嗣後進行宗旨仍始終不渝設有不肖之徒假借名義發表意見等事概與本會無涉特此函告敬祈登入貴報來函攔内至紉公誼即頌公綏中華國民策華永久和平會幹事長唐堯欽謹啓十月六日 
[雜評二]  
收買第三者（邠） 
　　和平聯合會策進和平會皆有否認假借名義之聲明因之有會員被人收買之風説夫南北果有議和之誠意則無待第三者之參加此記者所屢言者也苟無議和之誠意則第三者又何能爲力是其無益於和議彰彰明矣今則不惟不爲益反因此而啓收買者之心夫收買者所揮霍孰非我人民之擔負哉然則適爲人民害耳 
推收買第三者之心以已之言論不見信於人民而欲借第三者之只以宣傳之也夫旣不見信於人民矣無論假可項機關以宣傳之我人一觸於耳而即知其爲誰氏之言論無從熒聽也無論所假之機關未必夙有信用即使夙有信用而言論一變信用隨之俱去其爲無效一也縻人民擔負之金錢供宵小之朋分更摧殘社會之廉恥以助長其罪惡天下至愚至惡之舉寗復逾此 
謂收買者不自知其愚且惡乎未必然也然决非真能自知何以故就彼等所經騐固不信民意之不可欺而廉恥罪惡云者皆其習慣上　不顧金錢之揮霍則視爲儻來者久矣故收買之不可度非彼所知也然則曷言乎其未必不知乎曰即使知之猶且爲之蓋非此不能舉朋分之實也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　周謹淇 
　　自由談三字皆川當代名人字跡每星期關換一次今日係周锺琪先生手書 
常談 
[隨感録] [  靈園]  
　　常人云恩怨須要分明實則臨了結底恩怨何曾有分明來當日之彼因人推重而以爲恩自足之下乃無進益或不自足今日固有所進益矣又安見今日之我不較彼又有進益實在當日曾受人之輕斥而以爲怨一激自勉之功耶向之恩未始後日不以爲怨向之怨未始後日不以爲恩故向之恩不當獨恩於人以自賤向之怨自當還怨諸已以自勉自賤或有止境自勉無限其成豈非可謂之臨了結底恩怨不能分明乎彼與我苟懷當日恩怨必報之見面欲修後日睚眦之怨者蓋適示人以不廣耳然則處之之道宜何如曰恩不可忘怨可忘二語而已忘怨已能使人感悔彼誠有以德報怨者難逃逹士沽名釣譽之譏姑不論而過事寛大雖能或使其人知感涕零激勸流俗流俗何知聞之且曰某也昔加輕斥而今受人報某也昔受輕斥而今以德報輕斥成人之美又何害又何害則必相率而不以輕斥爲非禮似又失感勸流俗之本意矣 
黄炎培先生演説嘗謂深奥文字之不宜廢猶人生之有禮服文字之淺近者乃日常普通習用之衣衫引喻亦當鑿園又以爲日常普通服用之衣衫中再可分爲兩類布服一類譬諸白話文字綢服一　醫諸普通文言果曰話文字能顯情逹理則美觀上未必遂　於普通文言果綢服而穢濁古舊反不如布服之清凈雅素白話文言各有適用蓋實一時不能偏廢與偏重布服取其易暖綢服取其質輕此又可以比白　文言之繁簡各異一取使人易曉一取使人省墨節時也 
綢服未必不能取暖普通文言未必不能使人易曉因綢服而皆製禮服逍遥於巿門之外用普通文言而皆重古奥徘徊於衆人之聞有以知其不可也布服未必不能使取質輕白話文字未必不能使人稍省墨節時若日稱紅樓夢水滸爲佳作而自已下筆支離複雜毫不潔凈如難園近日曾作白話小説數篇亦自知其可醜或惹人厭固失白話文字之真價值矣 
作書牘論説能如昌黎之曲折暢逹作記述能如歸熙甫項脊軒記先妣氏略家譜記等作之描寫淺近而神情若活未必見其多入以奇字奥句讀之者亦嘗厭其難解否乎昌黎革六朝駱　熙甫歸本於平淡殆新文學家之先進哉 
常識 
[藥草雜譚（上）] [  君豪]  
　　植物之於藥品有用者可分七類言之即根花葉種子樹脂木皮樹是也茲更分别述之 
一樹根樹根之可爲藥品者如大黄甘草　嘔劑等 
大黄産於中國俄國西藏等地俄國以此輸入土耳其爲值殊貴　甘草多聚於西班牙由該地製成者亦因之名爲西班牙汁嘔劑藥性極强其根出自不愛衣蘭地方高約五六寸 
二花　加蜜利亞兒尼加皆花之用於藥者也加蜜利出自英法德荷蘭諸國係一種浸劑可使人强壯亞兒利加專治潰爛 
三葉葉之最名貴者厥爲旃那産於熱帶之亞洲非洲等地以埃及亞刺伯所産爲最良指頂花亦可治病如虚弱厭跳諸症均能川之麻醉劑　烟草俱係一種消耗品土生於美洲　上者産於印度北美南美諸邦法德西班牙土耳其亦有之 
種子種子之用以作藥品者有雅片蓖麻子油巴豆油斯篤里規尼　等 
雅片　罌子粟之原汁用以作廠醉　未熟時剖開果皮有白漿流出　之於日復搓成丸然後裝於匣而售之巿是物多産於東方諸國中國所需尤夥現已禁止輸人但用於藥頗著功效也蓖麻子油産於印度意大利亞非利加巴豆油係東印度之植物能使人下痢其性頗猛斯篤里規尼湼亦毒物之一也篤性更强産於刺克維蜜加種子常　一如蘋果大小之圓漿果 
雜録 
[塵寰古豓志] [  枕緑]  
　　當十六世紀之中法蘭西之顧曲家競稱曼蝶曼蝶　雕刻匠之女麗絶幼喜讀書暇作鄉村俚唱殊饒天韻其母氏某固嘗以歌聞一時老去徐娘而今淪落喜曼蝶之性與近也教之等之以獨得之秘傳之維鳳聲清大有緑法年十六禀其家學現身於巴黎之亞梨劇院一歌旣引萬座爲傾曼蝶猶不自足更習舞掌上輕盈不遜趙家飛燕越三年挾其藝走英倫彼邦之風爲靡藉藉盛名且將與莎士比亞相頡頏亦緣有目之氓食色者多愛之深乃不無譽之過也顧不五年而紅　毹上無人白宫後大園場露天演講臺 
新大陸美景之七 
一千九百十七年六月十四國旗慶典日美大總統親蒞演説聽者無慮萬人此臺係臨時建設者攝影時尙在布置中（一 
之） 
　　復能領略其妙舞清歌曇花一現終乃寂然或有傳其已物化者徒累人歎息低徊而不能自已孰識造物多情已使名花有主櫻唇檀口長付隸玉鏡台畔者日　百回矣豔史紀存俾得流傳一線當曼蝶之奏技於法京也貴介子弟靡不醉心而以某上將之十名瓊者尤　銷魂欲書屢使人通欵曲所費不資而曼蝶處之恬然獨專其情於克夫克夫貧士人也學旣精湛容尤姣好曾作文評曼蝶云曼娘之色上帝造之曼娘之藝學衛造之一時歎爲確論亦足以見其傾倒之深矣每當曼蝶登場則日夕瞻臨寒暑弗替硯田所入盡充劇資猶不足處境日迫衣食且艱而克夫不以爲患特患玉人之不我知念謹詩密緘之中往往獲收奇效則以生花之筆寫香草之思一書寄將遥盼消息然名女伶之案頭日須積情函幾尺此項紙簏材料 
幾曾有一獲邀青眼者積日累月音信終垂一圖無成曾不足以綏克天志日勞勞出入劇院之門如故持之能堅雖艱必諧從來眷屬無巧不成一日之夕曼蝶曲終歸去方出劇院門　之者以數十計蕩語遊辭不堪入耳曼蝶怒叱之中有一少年以非禮報少年即瓊蓋欲以剛清柔也曼蝶弱不能脫人知瓊莫敢言忽克夫出人叢中猛推瓊倒地曼蝶知事急以德克夫立命共登　　挨　而遁折歸並載其親匿密反家知助已者爲克夫頗佩其才與勇及互論者世則不禁稱奇莫道相遜如萍水却經有誼屬　　　戚新恩以感而情　篤矣時上將惑於言譜曼蝶以蠱術誘人逮之急曼蝶知不可一日留乃偕克夫有英倫之行登台宛宛奏相思曲下台喁喁作愛情談豔譽日隆芳心亦有專屬焉而克夫則自慚形穢　久不敢以偕老請顯藴於中者深弗宜且病痴乃微示其旨曼蝶錐之曰欲謀得婦其以十萬聘錢來克夫知其已默許特欲以此勵我耳乃屏絶一切發憤著書四年而成一鉅製異地風行以此致富曼蝶遂棄其歌舞生涯而爲文學家之妻偕歸隐故鄉度其甜蜜光陰以終世矣 
小説 
[緹騎外史（二十三）] [  春醪譯]  
　　第十六章 
　　即日之夕奥而加都主開一盛會並俄國之皇帝世上萬乘之尊亦應時來蒞郡主欵接官家爲禮至恭或以天真之語或復出之矯飾兩兩並用卜皇上之歡心而緹騎總長彳亍人衆之間冷眼偷觀其事爲尤趣殿下初據一巨臂之椅忽屏去豕御特於案隅私語郡主曰今吾且及公事郡主曰請屬耳較近吾似病憊不能與遥遠作譚殿下曰吾儕小語耳爾　耳以聽其事已足郡主曰此真無理天氣一冷吾幾成　廢或爾我並接相坐耶殿下曰則吾語音當較峻爾但聽之勿必遽作問語明日者爾必竭力圖工即結交英法外交官長之妻子自大使之於隨員一日積少許之精神留意及中亞細亞事以中亞西亞於三國均有連萬一此中有變故則吾邦即先蒙不利皇帝對此亦至焦急屢屢責余今所欲知者第一英國知俄國之進兵厥狀奚若或與阿富汗别有勾常陰以相拒否自阿富汗即之印度則印度之事尤宜屬意第二對付法國即法國與希拉之感情並之土耳其事至所以債之之道吾亦不必言言之初亦無濟於事婦流心細輒於閑中領略其一二已足爲國家之福顧爾且間得之於公使參贊諸夫人言者晚來尤必親向公使參贊證實之吾實推測天下三十顪以下之男人見爾必神魂倒置匪夷不語郡主請謹志之部中有一條曰不能圖工於國無利之密謀即可罷黜郡主曰則圖工之後其酬若何殿下曰哈爾乃深刻以此詰難及我郡主曰豈我不能以私事相提並論耶曰言即言之特不能涉二事爲一體此已後之事誰能預知蝴蝶知有風日之和煦豈能自卜其命運郡主曰冬令寒威蝴蝶則作繭自縛隐於高枝之上顧吾爲一人初非蟲豸安得以有靈之物並及此無心之蟲殿下曰實語爾吾先屬爾以事覘爾成績郡主曰爾真心堅似鐵哉無論女郎聲色之妙調笑及爾爾不一動即有應對之言而言亦不發諸心本此真堅忍非外道所能冀圖今早之言爾尤深中我心令人難櫃殿下曰吾乃不知禁爾之道郡主曰爾並此不知則爲不知我矣殿下曰吾以爲出力加爾爾必不敢隐詐及我郡主曰爾謂爾能以心力制我耶此則不信殿下曰吾旣無此心力爾亦無致此之由郡主曰脫我犯罪涉及刑事者亦足立加吾罪撻我殺我殿下曰然秉公處分初無一分之稽遲郡主曰爾乃有神力坐視吾彼此極刑曰此爲吾責任以内之事但按侓例乃無愧怍郡主曰顧或或僞受人誣陷者爾知吾止二十歳爲俄京至美之女兒人人稱羨爾獨無情今請設誓明爾之不歆於色殿下曰我以爲此事或非急急郡主曰否爾言之即後此發施號令亦無心愧之時或事之無徵部中亦可入人於罪殿下曰部中定例刑罰之來乃不能不獲實證 
[自由談之自由談] [  不冷]  
　　帮忙　凡一人上臺必救衆人帮忙是以國事爲私事之明證也蓋其忙而　國事之忙者衆人各有其責任不必言帮人亦不能也若爲私事則勿敢知之矣 
 
 
 

Page 15

 
 
   
 
 

Page 16

 
 
   
 
