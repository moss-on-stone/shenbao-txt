# 1884 - 269 - 4904122

 

Page 1

 
 
[第十五號畵報出售] [  申報館主人啓]  
我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩都人士毎於閒中獲贍丰采敬摹小像郵寄南來俾四海景仰之心庶幾共慰再基隆於七月初十十一兩日又復開仗法船三艘均受炮傷退出口外兩圖編入此次十五號畵報准於初六日出售淞隠漫錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘卷仍分附逐號畵報之末分送閱者鑒之此布 
[尺牘告成] [  申報舘主人啓]  
寶山陳起霞先生觀圻以名下士爲蓮花幕下客翩翩書記譽噪青油其所著息菴尺牘上下兩卷并附存一卷類皆官塲通問之作繡口錦心四駢六儷絶時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先　　快者請移玉購取可也 
[論法人增兵信息]  
　　中法事興兵端肇之自法此固不特華人知之萬國見之卽法人亦未嘗自諱之其甘爲戎首而不辭不待言矣顧中國地大物博法人究亦不敢輕覷其必增兵來華以圖肆擾意中事也然而法人之增兵若何終亦不得實信或言法人已有兵八千來華或云二千或云四千皆模糊影響之詞故本館心竊疑之謂法係民主之國大工大役必富開議院詢謀於衆今議院之何時集議尙未有聞又何以知法之添兵幾許豈未經集議而先添兵乎顧法人詭計百出其集議之期秘而不宣亦未可定數日前曾聞新加坡有法兵駛到且聞後有續至者此信固非等諸無稽然則法之業經增兵已無疑義前此有兵至閩江或者係由東京調來可以無俟議定後發今之道經新加坡得則明明由法續增然則法人之隂謀詭計於此又見一斑矣嘗聞西友言及法人而欲擾害中國大舉北犯非用兵五萬人不可繼而又知北防嚴密無隙可乘則又謂五萬兵恐猶不足以深恃須添至八萬人然法國而欲添兵五萬來華相擾其載兵之船當用若干其兵費須用若干其時日當須若干此其勢必不易辦而况加至八萬乎故嘗論及此事以爲法人未必可以如此乃觀於新加坡之信而亦不能無疑矣前有西報謂法人已發兵四萬來華此言初不之信盖法國兵制毎一軍計四萬人若以四萬人來則星是發一軍矣一軍之中名目幾何有砲手有槍隊有馬兵有步兵有列陣圖兵有舁戸載傷之軟輿一軍之中無一不備卽無不從之俱來他姑不論所用之棫不知凡幾安能盡載以來約計一船極大者裝至二千人則四萬兵已須船二十艘再有軍裝糗糧毎船止可裝兵一千名則需船四十艘雖曰法蘭西一國計有軍十餘欲調發一軍固自易易然數萬里重洋越國鄙遠吾知其難也若據新加坡法兵經過信息而論則於一軍之中調取數營來華合計不過數千人此則法人尙能爲之由是以觀法兵旣經首途議院必已集議特法人詭秘不肯明言耳中國於此防務尤不可不嚴蓋彼兵之來竄擾何地所不可知而各處海口無一處可以少懈目下外間紛紛議論以爲法兵將圖北犯又云其圖北犯者非注意於津沽盖欲乘中國之不備猝攻旅順口因旅順口現有水師駐守彼將設法壞之也聞旅順口有吳清帥坐鎭其間恐法人未得逞志然法人慣用聲東擊西之法虚者實之實者虚之狼奔豕突防不勝防故說者毎謂法人此來主客勢殊勞逸懸異實則彼以數兵船遊奕其間飄忽無定而我之防之者處處吃緊直是反客而爲主我勞而彼逸彼執成說而不識時務者烏足以知之爲今之計惟有謹守各口來則擊之勿使法人得以兎脫而將我南北洋水師藏入内江而勤練之勿與法之水師戰嚴防漢奸屢申公法或别求良微必使法人絶接濟之路煤糧二物無從購求乃可以令法人坐敝夫漢奸之防責在華官苟沿海地方官得人誠能實力稽查嚴密防範其事尙易爲力若他國之商人有貪小利而接濟法人此則華官所無可如何者也口子之盤查過嚴恐觸友邦之怒公法雖在照會時頒而防之不勝其防禁之卒難其禁是又將何法以處之然吾則以爲他國之接濟法軍者亦未必有人焉何則各國商人不憚數萬里重洋風浪之險而行商於華爲圖利也今法船之攻中國不可預知勢不得不堵塞口子阻塡河道以防法船之冲突一經阻塞他船行駛亦多不便生意何自而興旺營運何由而得利故吾知他國之商人無一不深恨法人者盖中國之地方中國之河口中國自行堵塞他國無可言也如吳淞口之擬將堵塞此不僅爲守禦地方起見實以保護租界西人起見其情正復可感西人之退有後言者大都未之思耳其餘商人卽不以爲便亦不欲阻中國之堵塞而懋遷之術則自此而窮苟非法人肆其横逆中國含忍已久又安肯必出於戰况中不擾法法實擾中法爲戎首大下共知各國商人之因此失業而無從操奇計贏者不於法是怨而誰怨哉然則法人又將有何人爲之接濟也乎法人增兵之　旣有可據則斷絶接濟之策尤當早爲籌備彼兵來愈多而食愈少不戰且將自潰拿破侖第一之坐敝於俄疆正爲此也竊願當軸者汲汲圖之 
[諭旨恭錄]  
　　八月初六日奉上諭丁寶楨奏請將知府等官降革等語四川保甯府知府許景福任聽家丁游蕩招摇復有被人禀控情事潼川府知府廉恩於交審案件未能秉公審斷又於盜刼重案含糊禀辦均着以同知降補署榮昌縣知縣緜竹縣知縣王德溥縱容丁役擾累鄉民署璧山縣知縣候補知縣楊治鑽營貪鄙難膺民社均着卽行革職以肅官方該部知道欽此同日奉上諭丁寶楨奏四川署蒲江縣事蓬溪縣知縣湯俊縱令局紳濫支浮銷該縣修理衙署置買噐具無不收給於局貪鄙不職請旨革職查辦等語湯俊着卽行革職交丁寶楨提同局紳嚴行究追以儆貪婪飭着照所議辦理該部知道欽此○初七日欽奉慈禧端佑康頤昭豫莊誠皇太后懿旨醇親王之子載灃着賞給不入八分輔國公欽此 
[京師電音]  
　　昨得在京訪事人來電謂廣大冡宰壽業已仙逝朝廷追贈太子少保著照尙書例賜卹云 
[香港要電]  
　　本館於昨晚八點半鐘接到香港六點五十分發來電報云中國有十五萬兵由邊界向諒山一帶進發法兵之新到越南者亦一律調赴諒山以與華軍抗拒云云想日内必有一塲血戰薄海臣民當拭目以俟捷音之至也 
 
 

Page 2

 
 
[美報譯登]  
　　美國新聞紙言舊金山有人購買鹹猪肉等物載至中國以供兵勇之食近有一船自舊金山開行所裝均係此種食物其多可知矣又云美兵船名搭拉布薩在美國海面與美國帆船相碰兵船立時沈下而帆船則毫無損傷兵船上約有兵一百四十名光景幸被帆船救起其與波臣爲伍者祇數人而已 
[大臣耿介]  
　　本月二十日係曾沅圃宫保覽揆之辰聞宫保先期面諭屬員一應祝嘏禮儀概不收受卽有欵屏聯亦當璧趙惟倘有要公仍望隨時禀見并恐遠處未及周特飭兩首縣將此情專函布告持躬耿介操檩氷壺江左有此名臣益覺湖山生色矣 
[德使回文]  
　　吳淞堵口一事西商以爲不便故商會集議禀請德國首領總領事轉禀駐京欽差力爲設法兹得駐京德欽差回文大意言吳淞堵口商船出入未便實爲可憫然中國堵塞口岸外人不便去阻如欲阻止必當爲之保護此則勢所不能至以上海爲局外一層此須由朝廷商允方可如但由地方官商議不足爲憑也觀於德欽差此語眞可謂通逹争理者矣 
[美使抵津]  
　　天津西人來信云美國欽差楊大臣與哲領事由北京起程於初八日到天津駐節美領事公廨午後同謁李傅相初九日李傅相亦備儀仗至美領事公廨答拜楊大臣交誼之厚亦使臣之光也 
[閩嶠魚書]  
　　昨日接到福州友人初八日發來一信言現在芭蕉山尙有法兵船八膄基隆亦有法　數艘法人之意則不可知而衆議皆謂法人志在攻奪囊灣也又聞孤拔之意如左侯相抵閩之後必將用全力進攻福州目下已壞之炮台日夜併力修治但此事不能倉猝奏功其工程恐不僅以月計當以年計也又云馬江至福州之半途名林浦其口子業已堵塞僅容小駁船進出不知何日方可復舊也又云閩人傳言謂法人將調大兵來閩或云三萬或云四萬但此說確否不可定當徐觀其後耳 
[雨雹傷禾]  
　　鎭江東北隅有東碼頭距城十里許前日午後四點鐘時天氣晦冥咫尺莫辨俄而氷雹紛墮大有大珠小珠落圡盤之勢歴二十分時始止附近田禾悉有傷損而此時鎭江則僅有微雨數點霓現而霽該處鄉民以秋收在卽陡遇天災嗟怨異常旋赴縣報灾馮邑尊遂於初九日親自下鄉履勘云 
[招勇赴臺續聞]  
　　台灣道劉蘭舟觀察委員在鎭江招勇已列前報兹聞蘇撫憲接到臺灣密電劉省三爵帥因臺防兵力尙單已飭員在蘇省招募營勇赶緊前赴且聞爵帥有姪孫本在江隂帶勇前已奉札調往以資臂助並命募成數營帶往現在業已成軍惟衣裝路費由何支取尙待籌商而輪船載赴海道頗有阻礙殊覺大費躊躇此次電傳未識卽催此項勇丁否也 
[蘇臺雜誌]  
　　日來查辦保甲極爲嚴密遇有可疑之戸卽停給門牌限三日遷徙而上海一帶搬來妓家多以一紙公館條爲泰山之靠鶯鶯燕燕藉作藏嬌金屋者聞已指不勝屈矣○前夜吳子佩明府親赴閶門外查一烟舘翌日解赴藩轅照前嚴辦據聞是夜三鼓烟館已閉門寢息吳明府打門入内遍查並無外人吸烟亦無賣烟痕跡將帶役出門矣其跟役捫得火罏尙熱確係燒烟纔罷因將屋内抄搜果獲烟具膏子方以爲確據如此辦書可謂不遺餘力矣○合簪坊巷一尼菴被保甲局委員查出窩藏男婦並於該尼雲房搜獲　人所用便壺及衣履等物隨卽拘送吳縣訊辦並將菴屋發封噫青燈古佛之旁豈是藏垢納污之地如果塵緣未凈大可身入娼寮何必以優婆夷爲文飾哉○趙霞峯明府歴膺繁劇現已賦閑價支家巷洪宅前夜被賊竊去洋蚨千元洋本藏弃樓上約有三千光景均被搬至樓下取去三分之一當由吳邑尊帶捕詣勘該捕禀稱屋現無損墻垣門戸如故毫無進竊情形斷非外匪勢難緝獲趙明府暴跳如雷吳邑尊只得將捕斥退特恐楚人失弓未必楚人得之耳○長洲縣境某茶棧有湖州客帶茶若千箱計值七百餘金赴棧託銷先懇支借銀一百兩將爲花柳之游入手揮霍屢次請益其妻在籍聞之跟蹤至蘇卽向該棧止住勿再付給然已耗去一半矣日前因結欠姊妹行若干及綢縀各店帳涸鮒難游飲鴆計左竟服阿芙蓉膏畢命於茶棧内其妻業已認殮成服矣乃惑於同鄉訟棍之謀忽赴長邑控告茶棧謀財害命希圖藉詐幸金邑尊洞燭其奸諭如果茶棧謀命必須開檢親屬出具如騐無確據委係自盡願甘治罪均結方准辦理且本縣訪聞中有唆搆訟棍應先密拿究辦其妻見隠謀盡露如燃牛渚之犀無可遁飾始自願具結領棺而回金邑尊之斷獄眞不愧神明之譽矣○元妙觀前中路總巡江明府查獲烟舘一家係朱姓所開當去禀報藩憲請封房屋計查烟館以來發封房屋不知凡幾均撥給各善堂收租抵用現在各善堂專一探聽遇有案出耽耽逐逐爭先請撥而近來烟館並非顯然開設不過一榻一燈私下售賣平日均推托自吸房主偶不檢察誤行租給一旦禍及産歸烏有莫可辨說毎有孤兒嫠婦藉數楹薄息以資養餬者其查檢尤爲鈍滯而貽害極堪憫惻安得有力者代籲苦情稍爲區别而各善堂董事顧可倖災樂禍但求沃産之頓增不思亟籌援救以造福於無疆哉至於貧民久罹鴆毒在家吸食而隣佑友朋偶然戾止實緣禁令森嚴輒思通情過癮或者局差轎役素有微嫌藉圖挾詐遂致釀成禍患控訴無門此中委曲之情亦所不免尙望賢宰宫稍遏其迎合之私其功德豈有涯涘耶 
[粤東近事]  
　　省中各大憲皆召募親兵一二百名以資護衛其中口糧俱係捐廉自辦不從餉項開支張制軍名下護勇曾請鄭心泉軍門代募立一靶爲準欲投効者須連發三鎗皆中紅心方能入選聞募至數日迄未滿額云○粤省向少積榖祗惠濟二倉留備水旱荒灾之用至兵勇口粮皆係隨時採買兹值用兵之際糧米宜充大憲特於老城蒼邊街建造倉厫一所額曰廣平專爲儲積兵糧刻已工程告竣有數委員毎日點驗各省購來之米存積其中似此兵食皆足誠不難固士氣而掃邊氛矣○東西南北四城門向有小民設攤售物自初一日起一律逐清毎日有旗兵佩帶刀劍輪班駐守雞籌警夜鶴鑰司晨鞏我金湯尙何患强鄰窺伺哉○長洲一帶密布水雷大憲恐奸民暗中損壞特募巡丁六十名嚴行邏察晝夜梭巡毋稍懈怠云○本月初三日爲張制軍壽辰制軍性情耿介不事揄揚所有晉祝儀文一概謝絶○前日自華人數名改作西裝欲進省城游玩守城者見而異之拿交地方官審辦據稱向在外洋貿易回華祗數日故未改裝大憲恐所供不實别有奸情遂交縣中監禁矣○前月二十九日鄭心泉軍門親詣城北三元里查閱鄉圑按是鄉設圑最稱踴躍所募勇丁共約七百餘名皆裝束整齊排隊而過軍門閱畢皆有犒賞勇等歡呼而散○前日方照軒軍門晉省吊唁倪中丞夫人之喪隨與張制軍商議事機傍晚始返虎門一時道路謡傳謂軍門入夜回營戰事必亟杯蛇市虎惶惑異常嗣悉是日爲操演之期軍門回營閱看無與戰事人心始定 
[白門近事]  
　　人而至於爲官尊則尊矣榮矣卽平生之願亦無不遂矣然使回念其手版倒持觳觫門下望我所欲求見之人胡然而天胡然而帝竟莫名其大其閽者之傲岸又更甚於蘇秦所稱之謁者斯時即萬鍾可得而顧此嘑爾蹴爾之情形當亦廢然自返矣然而熱中者初未可以語此也昨見有某孝廉卸裝白下謁其戚　觀祭初以爲觀察使官亦不甚高平等視之門者不爲通再三語以故通入其刺而又展轉不卽出孝廉本擬來爲座上食客者至是飢腸轆轆視日蔭已近崦嵫書生結習未忘大呼門者而斥之如馬球之朂賈相餗蒼頭者然極意發揮聞者皆咋舌而鐵門限終不得越一步劉門外三日乃以馬箠鞭其閥閱而去旣去毎爲人述所憤人皆竊竊然笑之蓋笑其未登仕版不知干 
 
 

Page 3

 
 
人况味故爲是無益之狂爲而招有損之隂賊不然學嘷於籬鐫名於器彼豈眞好揣摩風氣哉實有不得已於中者在也宦海茫茫非個中人不足爲道○金陵省城周圍九十六里爲門十有三通濟聚寶水西旱西儀鳳太平六門尤爲出入孔道向由保甲總局委同通州縣等官專司啓閉而以副叅游武職副之前左侯相參互變通改用紳董代武員於是形跡可疑面目生疎之人委紳得以盤詰使不敢混出入行之數年奸宄幾乎絶迹近上游又將委紳一項易以候補中之佐雜而門禁益　論者謂此舉旣可調劑冗員又得勸威互用誠新章之盡善盡美者矣○向來冬防自十月初一起至三月初一止由善後局會同保甲總局總核城内外地叚多少派委佐雜等員如其額爲帮辦所以補局員巡察之所不及也其法擇先城内適中之地設一會哨局毎夜當哨必會於此就各人名下簽一花押記其功過雖大風雨雪亦不得規避總辦與總巡遞出局員曁帮辦人各輪值一夜往往東方旣白猶聞宵柝聲喧其差之勤苦固不待言矣今歳大府恐宵小擾害閭閻特提前三月於七月朔卽行會哨如冬防法除照冬防添委外毎分局又加派會辦一員且分設武卡十六處以一武職領巡丁五六人晝夜梭巡尤爲勤愼云○欽差帮辦南洋事務大臣陳伯潛閣學初駐節淮清橋東察院今已移駐奇望街行台内矣轅並懸粉牌示言二一爲武舉聞人鵬翀禀請投効批示南洋人浮於事無可安置一爲江浦　生楊某條陳技藝批示着俟飭籌防局傳騐放砲準否才爲世出世亦需才不禁跂予望之 
[秋成頓减]  
　　帆山寓樵來信云去秋木棉爲風潮所損成熟者僅得二三分農民剜肉補瘡傷夷滿目逮麥秋接濟稍舒殘喘本年夏秋之交雨暘時若棉田鈴顆纍纍如貫珠滿望大有之年得蘇積困七月初八日吾鄉木棉見朶至十六日赤日當天忽於未末甲初時東南方黑雲起頃刻間大雨如注直至夜分維時孤燈聽雨覺澹溜浩於瀑布自此隂晴不定旬日後始開霽農民因雨勢太急措手不及已開之花爲雨所冲雜泥沙而下毎畝約去五六斤將開未開之花爲連隂所傷形顚蠶僵色如甚熟毎畆又去十餘斤卽俗所稱雨子也據老農言此十餘斤雨子若遇晴天可開見四十斤八月初四日又連雨三日兼有風潮又損二三成此昭邑東鄉直至太境之實在情形也噫木棉一畝上稔不過百斤何堪一再損折耶又况海疆告警花價因之大跌近日昭界各戸業已開倉在鄉業戸目覩情形自能體恤特恐城中紳富耳目太遠猶以爲收成豐稔則農民困苦無可告訴矣 
[擇地紥營]  
　　彭澤之小姑磯距九江百五十里山勢巍峨江面逼窄誠江西之門戸也朱春山鎭軍鑒及於此擬於九江撥調兩營至小姑磯駐紥先於初二日帶數十騎往彭澤縣南北兩岸察看情形旋於初三日回署云 
[嚴杜接濟]  
　　江海關出有告示諭各船之出口者所載牛羊食物僅准敷用不得任意多載盖恐其接濟法船也倘各海關均能如此認眞辦理彼勞師遠涉者其何能曠得日持久哉 
[吳淞紀事]  
　　前報載法人在香港定造小火輪船念五號軍衣六千套一節兹悉各防營統領及寶邑王雲莊大令均奉到憲諭飭令切寶嚴防如見有此種輪船駛來卽行開砲轟擊毋得疎懈○砲台業已加高兹又飭在外面之土城加高八尺闊二丈餘限三日完工○前日砲台上安放槐槐蘇巨砲處現欲起造砲房四座分四角係亭子式限日工竣將炮排設在内藉避風雨○前報招募水勇一節　悉係放水雷起見現由江甯招到四十名暫派毎篷内住一人俟募成一哨由曹具堂軍門加派教習編成水雷營擇地安插○礮台東偏前由吳復軒軍門建造昭宗祠内供陣亡諸將弁勇丁之位因未奏明難邀春秋奠祭昨由該祠之僧　諷經禮懴各營官均往拈香云 
[奉諭設圑]  
　　本埠新閘帶係二十五保九十等圖日前奉縣諭派招圑丁四十名該保禀稱鄉間本有年富力强之人堪資扞衛必欲設局招丁恐時事艱難經費無從籌辦邑尊仍飭遵照前諭辦理至前報所列二三圖奉辦圑練兹聞二圖董事業已設局大橋北首辦有就緒三圖則居民鋪戸均在租界之中尙未舉辦云 
[交易須知]  
　　有華人控天祥洋行於英刑司署稱天祥向我定買絲三十包及將絲交與則稱不要請爲究斷以担文爲狀師天祥洋行請哈哈華托爲狀師前經質訊至十二日復訊被告狀師則以無合同爲言原告狀師則云上海交易向來如此當照舊章英刑司謂我爲英官當照英國律法不能照上海舊章辯之許久率以無合同經刑司斷定原告不直着繳訟費完案此事華人實屬吃虧此後與西人交易必須愼之又愼也 
[歇浦叢談]  
　　虹口人王銀桂依下海浦某洋人灌園餬口有錢春泉者王與素識近因失業無聊屢向稱貸日前借錢不遂致相爭論錢赴捕房鳴訴當被捕頭斥退前日英公堂忽出傳單派差至虹口提王訊究咋由捕房解赴公堂未識質使君如何訊斷也○昨日十二點鐘時有俗呼水裏鑽船一艘由製造局駛往吳淞拖帶一以船非船之物式方而大想備裝載石片大砲等重貨之用也○邇來浦中少船出口甚多昨午十二點鐘時有甯波釣船一艘亦擬駛出淞口行至陸家嘴角東風狂急帆葉將偃於水船夥驚駭異常深恐碰觸少船致受傷損急以大錨抛下船身始定得以收篷停泊誠大幸也○寗人某甲僑居虹口魏家宅冋在輪船爲夥數日前　忽逸去偵騎四出蹤跡全無咋有人報知在下海廟尼菴内將剪去煩惱絲向空門遯跡矣甲聞而情急亟赴該菴查訪其妻果在尚未披剃因卽携手同歸和好如初云○甯人袁某住虹口新虹橋相近昨糴得米石歸家在門前乘風簸颺適江北人楊某行經其處偶被米灰迷目遂卽辱罵扭毆袁妻恐藁砧力不能支急出解勸驀被楊踢傷肚腹倒臥地上袁卽鳴捕將楊拘入捕房其妻由捕轉送同仁醫院救治 
[匿妻控案]  
　　羅錦堂投上海縣喊稱妻室何氏在家逸去現在阿才家查獲尙未領回又被藏　求恩提究給領蔣明府飭補詞核辦 
[英界公堂瑣案]  
　　英商哈味至英領事署訴稱與華人石順孝合開成泰木行被朱萬興欠木價銀三百兩向索無着卽請傳追翟副領事據情照會黄太守昨晨飭差傳朱到案哈味偕石投案申訴前因石將帳簿呈閱并稱向索不付反敢逞蠻爲此控告朱供爲木匠頭前向恊泰行購辦一切木料共銀二千五百十三兩因貨不佳言定八折付銀兩次共付過二千兩嗣經戚正山調停謂其間二百兩係扛力船資令我照付卽劃欵付訖查協泰係戚正山趙慶章石順孝三人合開此項交易由戚經手該行近由石一人獨開改爲成泰並無西人股分今石忽唆使西人出面控追從前已了之欵昨奉差傳殊深駭異况石並未向我索找如何竟誣我逞蠻太守謂石旣係戚經手儘可囑戚向索何得唆使洋人首控隨飭兩造明白具禀邀戚投案候訊帳簿發還又請翟副領事諭知哈味以華人與華人交涉之物毋容干預○粤鴇邵氏訴稱同鄉吳阿登馮阿松時至我處玩耍昨夜吳先到來嗣馮至洶洶然袖藏腰刀言欲與吳尋釁爲卽報捕拘住搜出腰刀送案吳供與馮爲友曾因細故口角事已過去不知伊何故又持刀尋釁馮供並不擾釁因欲投軍故備此刀佩帶該鴇見疑致被報捕拘案太守商之翟副領事判管押七天以儆腰刀存堂○前報列質物可疑一案昨據包探秦少卿禀稱查得元寶實係賭棍設局誘來由劉錦堂至源來當質洋五元刻劉已避匿無蹤聞輸銀之人被 
 
 

Page 4

 
 
賭徒等困在南市不便往北今將拘獲之人及元寶三只一併送案該當夥林士江及望風之楊培之李清浦得票備洋贖寶之張作舟各執如前黄太守商之翟副領事謂此項元寶顯係來歴不明可充善舉隨議　一充棲流公所一交捕房撥充仁濟同仁兩醫院一存堂林楊李張等概予開釋○前有鴇婦袁氏等扭妓女張桂卿及許姓客人至虹口捕房訴稱開　聚秀堂妓院該妓同娘姨至紅廟　香旣至即遣娘姨回來取錢我恐有间外之事故與同往至則妓已不在當卽探明向東而去尋至江灣相近始得追及隨令同回至此又欲崛强由捕阻隹出來捕頭飭將妓解送公堂着鴇投質昨晨黄太守庭訊鴇未到案妓供年二十歲原籍廣東被歹人誘入娼寮三年前由許客償過身價洋五百圓隨回安徽原籍今得家信知生母病故因欲返里順道來滬暫寓長泰棧今在路不知何故被扭到案太守問扭爾者係何人答稱從前鴇婦袁氏許供安徽人在厘卡爲司事妓係所娶之妾餘供與同太守謂該鴇旣未投質可立卽領妾動身免致再生枝卽許領妓出外後俄又奔案聲稱甫至石路突遇該鴇紏同多人將我毆打搶妾南去現想在東棋盤街聚秀堂叩請究追太守謂諒爾必有不合之處務宜安分爲是許堅請究追太守始允飭傳該鴇訊理聞該鴇本欲投案甫至石路適值許偕妓由北往南該鴇不知已奉官斷故將妓扭回然核之兩造情即大相逕庭如許果娶妾已有二載該鴇何敢若是横行俟覆訊後定能水落石出也○霍醫生遺失金表一事已列昨報兹悉所失並非金表實在浦灘失落金鐲　孩子文東來拾取交與父親文茂緒卽同孩之母舅王紹明兌在銀樓由包探陳阿九查明將王文拘案原物業已贖回文繳還洋五圓卽可開釋金鐲給還霍許奬賞該包探以酬其勤○包探仇金水禀稱繅絲棧洋人之婦失去花瓶三口報捕查緝殊爲緊要今獲竊賊沈海全吊出原贓送案西婦投案請領沈供認行竊惟中施恩太守隨判管押七天賘交西婦領去 
[上海絲業會館籌賑公所施少歛上山東陳撫憲續解賑銀藥丸書]  
　　謹啓者月初接奉諭函知前肅寸緘並賑銀藥丸均已解到廼蒙懃拳賜答奬朂優加莊誦循環益增慙感敬惟　丞大公祖大人表海宣威疏河里策上紓宵开下拯黔黎引領東瞻傾心北嚮善昌謬襄勸賑遑敢憚勞幸還　同人樂善好施源源而至兹再湊解申公砝足紋四千兩計兩箱乂藥丸兩箱交旗昌洋行保大輪船運赴烟台仍託方觀祭轉解憲轅騐收發交陳冠生殿撰潘振聲孝廉散放不勝幸甚四兒則敬現因　同收賑書函往復筆墨紛煩一時未克分身幸有冠翁振翁辦理極爲周妥洵足慰也專肅奉布敬請鈞安惟希霽鑒附呈清單一紙計解第元號第二號賑銀兩箱内裝元寶七十九雙岺銀一封共合申公砝足紋四千兩又第元號第二號藥丸兩箱内裝淅杭萬承志堂所捐辟瘟丹一千五百錠純陽正氣丸九千四百服治晚生施善昌謹叩八月初八日寄 
[贈陳麗雲校書錄呈醉紅仙子木禪主人吟香仙史嬾雲居士同正並乞玉和]  
　　夫以紅樓夢斷易長愁苗碧海波寛難塡恨　闌于十二破殘盡日無聊紛黛三千缺待情天暗補琴心一曲知音未覓鶯鶯石印三生証果悞聞燕燕或鴛盟暗訂此生錯繫紅絲鳳曲難調幽怨空彈緑綺秋月摘遠懷之句僕本恨人春風來識而之綠卿須憐我第恐枇杷門巷朱顔毎多病多愁楊柳縷臺青眼送客來客去此則蹤辭滬瀆黯然鎖魂夢醒揚州不堪回首者已僕一介書生終年異地歌臺舞榭怕說偎紅酒盡更闌慣教拾翠方恨龍砂駐旆絶少嬋娟何期鳳閣校書忽來姽嫿則有遠稽陳氏弄月未嫺低與芳名麗雲適稱從莫使英雄氣短幾錯教兒女情長瓜字初分碧玉正當綺歲香車久駐黄金未付纒頭記曾便面狂揮書中帶草若論嬌顔無奈錦上添花棖觸前情徐圖後會當初萍聚便聯不解之緣日後絮談怕問相思之字[  澄江詠花主人未是草] 　　　　　 
　　十三學得琵成白居易客路相隨月有情蘇軾等是有家歸未得無名氏一年今日最分明戎昱一寸想思一寸灰李商隠慙將圑肅共徘徊王昌齡身無綵鳳雙飛翼李商隠要與梅花作伴來王建 
[上海北市盆湯衖絲業會館主施少欽經收山東重遭水災加勸江西蛟災賑捐八月初三四五六日第四百二三四五次清單]  
蘇電局經募無緣氏求夫足疾速愈一百元徐許氏求病痊五元冉直李遠青求化濕熱阻滯五元吳江有心子一元虔州仙洲氏資母冥福一元共五戸由一埠惠泰莊來○杭電局經募紫陽子求父病速愈五十元葉佛生求弟鼻血速止十元由張君書田寄全盛局來○崇明沈渭清求母痰火症卽愈十元鳳山氏求母病愈十元啟後堂六元河南氏求夫病愈四元嘉定世守青氈子移助廪餼三月爲各學同志者勸由寶順局來四元陸養然來無名氏求病愈一元陳氏足對開一元○蘇省金山如司馬代募捐册佩德氏求病速痊三十元吳汪氏求保平安並兾媳生産康泰十元潘儒巷金節婦遺下金環殁後無人承受變價充助十元錢九百廿七文李遠辰四元光福無名氏錢五百錢洋合共五十五元錢三百零七文由全盛局來○第一百七十一日出售助賑彩票鞠隠詞人一千零九十一號一張緒興一千零九十二號一張郁記一千零九十三號一張共售三張六元以上初三日○　山大原誨過子求病愈並合家康健由太倉公茂號寄永義昶局來四元○蘇垣馬培之先生代募捐册務本堂六元無名氏無名氏二戸各兩元由鴻源局來○葉榭黄君心之經募萬善同登昌字一百九十五號册大德典衆友移中秋席費十千文大德典一元無名氏一元無名氏一元錢洋合併共十二元由閔行顧君秋園寄來以上初四日○安徽孫少亭茂才代募捐册孫恆和孫同和合一元無名氏一元無名氏無名氏無名氏三戸各本洋一元由仁茂絲棧金仰山兄來○澄江廡客金冬心單欵五言隷對一付鄧完白單欵八言篆對一付由江隂全盛局來以上初五日○莫釐求子病速痊十元槐蔭居士求母延年並祈病愈由恆孫莊來十元施善昌今爲先考右娛府君三週忌辰節移經資十元旅順魚雷局李翰承求慈母平安由戲　堂來六元滬招商局馬徐張總辦朱姓回磁金移助二元庽滬不留名求身勤體健一元○浙杭胡厚餘封翁代募捐册山隂幼童王華求腹脹痊愈續助五元由金岐伯兄來○順元庄楊桂生代募捐册隴西司徒氏求病速愈身體康健四元○第一百七十二日出售助賑彩票平陽氏一千零九十四號一張二元以上初六日 
[上海絲業會舘籌賑公所施少欽經收江西德鎭蛟灾賑捐第十八九二十廿一次清單]  
　　安徽吳子青爲子煐銓病愈完愿節省期歲酒資由怡和絲棧來二十元春池草堂半齋子求病痊由南潯全盛局來五元李椿生求保産後平安五元啓後堂四元一是齋求孫病痊一元以上初三日○金山不留名二元無力子一元無名氏保安愿由周　德大號寄日昇局來一元以上初四日○又香居士求妻女病愈由蘇全盛局來八元鎭海朱忠勳移送善書愿資求母康健合宅平安由乍浦公昇號寄全盛局來三元以上初五日○京都三十六峯主人經募第一次同人集腋由彤源庄匯來規銀五百兩平陽氏二元白沙居士一元以上初六日 
[浙省撫轅抄]  
　　八月初七日嘉善縣胡專丁來省禀謝藩飭調署長興縣事前漁浦巡檢莊惟勤交卸回省禀到○初八日前署於潛縣尹椿交卸回省黄岩縣歐陽烜禀知交卸西安縣事來省　到禀謝藩司飭知赴任補用縣吳何燮安徽府經歴陳樹霖福建俱禀知防軍局委查硝磺價值差叩辭 
[蘇省撫轅抄]  
　　十一日候補道丁兆基辭行赴金陵候補通判趙廷寀禀知奉藩憲委赴金陵解餉差○十二日候補道判孫廷騵金陵解餉來候補縣孫家聲禀辭解淮軍餉赴揚州 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月初六日京報全錄]  
　　宫門抄○上諭二道錄前○發抄旨五道○都統紹奏訊明逆匪正法摺○江督曾奏爲請補守備摺○廣西撫潘奏請議卹片○江督曾奏請補守備摺○陜督譚奏委署知縣片○都統紹奏爲剿辦賊匪片○楚督卞奏爲請將副將撤省察看片○八月初六日吏部翰林院廂紅旗值日無引見○誠端致祭明陵請訓○召見軍機○發抄李鴻章奏山海關一年期滿徵收稅數奉旨戸部知道欽此○又儘先遊擊曹立德借補通州協右營守備奉旨兵部議奏欽此○又候補道劉樹堂署清河道奉旨吏部知道欽此○又候補倅顧錫鈞期滿甄别奉旨吏部知道欽此○又省城修建藥庫奉旨該部知道欽此○○奴才紹祺跪奏爲搜獲著名首要逆匪訊明正法恭摺馳陳仰祈聖鑒　竊前因魚泡子逆匪滋事當經奴才將追勦獲勝情形於六月初四日恭摺奏報於初九日接到原摺欽奉諭旨知道了着卽嚴飭派出各軍與王可陞等會合四面跟縱兠剿務將匪徒悉數擒除毋留餘孽欽此欽遵在案奴才伏查此股逆匪迭經各路官軍分投剿捕其兇悍賊衆業經殄除殆盡餘匪俱已四散分逃惟著名逆首尚未能悉數就擒誠恐倖逃法網日後難免不别滋事端惟該匪等分爲各股賊目旣多而姓名不確查有五月間賊匪起事之初多倫諾爾同知陳金式禀報内稱獲賊叚洪普泳汰等所供賊分紅黄黑三旗頭目係王端仁周元得又有僞軍師宋洛四各股均歸其調度打仗時由宋洛四指揮等語復於接仗時我兵見其旗幟果係紅黄黑三色後經擊散時紅黄旗分股逃竄而黑旗從此不見檢據熱河都統奏報拿獲賊首楊萌春卽楊洛耗子訊明確係賊首由此體察情形似多倫廳初禀所云賊目姓名尙爲較確奴才卽密飭帶兵各官員明定賞罰令其嚴密查拿不許一名漏網嗣於六月二十九日統帶蒙兵之總管達爾濟貢果爾禀稱奉派遵卽購覓眼線在岔道子分投搜捕得獲僞軍師宋洛四卽宋敬愚並宋洛四之子宋金藻宋洛四之婿李志典綽號大黄風夥犯王珍環押解前來奴才當卽札委營務處委員會同地方官逐名研訊據該犯供稱宋浴四卽宋敬愚宋金藻係宋洛四之子李志典卽李泰升綽號大黄風係宋洛四女壻王珍環係宋洛四之妻許氏前夫之子均籍隷山東館陶縣濰縣等處流寓口外種地度日緣宋洛四素好交結匪類與山東曹州人周元得楊洛耗子等同鄉素識周元得與宋金藻同盟結拜並認宋洛四爲義父時常往來本年五月間周元得往尋宋洛四等聲言在魚泡子打魚與蒙古結仇起意造反約伊等入夥宋洛四應允遂帶同宋金藻到沙坑子地方聚集四五百人到魚泡子又邀集胡洛三王端仁王伏新黄洛四陳喜安等合夥遂造大旗四桿小旗四桿上寫替天行道殺富濟貧並賊目姓氏先撲劉家營子未經打開赴到白岔溝札薩克旗一帶把蒙古官兵房屋燒燬殺死十餘人以報前仇搶獲鎗砲火藥等件那時人愈聚愈多共有千餘名復由經棚回到劉家營子遂將劉家營子打破李志典此時赶來隨卽入在周元得隊中並派王珍環假充貿易赶車到多倫一帶探聽官兵消息探得官兵俱到多倫是以未敢直撲多倫後經官兵進至畢流溝宋洛四指揮各逆首在畢流溝挖濠分隊拒敵官兵不料天降大雨伊等鎗砲俱濕以致被官兵殺死五六百人敗後卽分股逃竄一股竄入圍場一股竄入西新地因官兵追剿甚急又回向東北仍竄入蒙古旗地又遇官兵追殺此股只剩一二百人不能打仗周元得要從經棚大東邊等處竄往關東宋洛四因年老不能遠竄卽同宋金藻王珍環李志典潛往各處躱避不料被官兵搜獲等語奴才親提覆訊直言不諱各供相同毫無遁飾奴才查該犯等以無業游民胆敢聽從周元得起意謀逆拒殺官兵地方受其荼毒實屬罪大惡極而内中宋洛四一犯本係著名積匪現今身犯大逆上堂時猶復談笑自若聽其悖逆言詞眞堪令人髮指此外匪犯宋金藻王珍環李志典卽李泰升綽號大黄風等或隨從逆首打仗拒敵或爲賊細作打聽軍情皆係逆首親族罪無可逭均未便稍稽顯戮當卽於訊明後就地正法並傳首滋事地方懸杆示衆以昭炯戒外所有奴才派兵搜獲著名首要逆匪訊明正法緣由理合恭摺馳陳伏乞皇太后皇上聖鑒謹奏奉旨已錄○○太子少保署兩江總督一等威毅伯臣曾國荃跪奏爲揀員借補陸路守備員缺恭摺仰祈聖鑒事竊江西撫標右營守備張德昭病故出缺業經恭疏題報聲明遺缺係陸路部推之缺扣留外補自應揀選儘先人員請補查該營駐札省城督率操防均關緊要必須諳練營務精明强幹之員方足以資整頓臣謹會同江西撫臣潘霨在於儘先各班内逐加遴選查有遊擊銜儘先推補都司劉雙曜年四十一歲安微桐城縣人由武童投効淮軍隨同克復各城隘迭著戰功遞保花翎守備又於勦平西捻案内出力保請免補守備以都司留於兩江儘先補用並加遊擊銜同治九年四月初二日奉旨允准光緒元年撥發江西撫標營收標候補各在案覆查該員劉雙曜熟悉營伍奮勉有爲以之借補斯缺洵堪勝任與借補章程亦屬相符合無仰懇天恩俯念員缺緊要准以儘先推補都司劉雙曜借補江西撫標右營守備實於營伍地方均有裨益如蒙俞允俟接准部覆再行給咨送部引見恭候欽定除飭取該員履歴及前要他省並無叅革朦保情事切結另行咨部查核外謹會同江西巡撫兼提督銜臣潘霨恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○潘鼎新片再副將銜兩江補用叅將翟世祥管帶靖邊後營於光緒九年十一月調派出關駐防北甯之大輦社距涌球不遠本年二月十一日法人攻撲扶良該叅將極力抵禦已受重傷退至諒江猶復裹創力戰其帮辦都司郭湧泉亦受重傷均經奏明有案時因思恩縣土匪滋事徐延旭卽飭率所部回南甯原防醫治整頓不意該叅將所受砲子落入臟腑醫治罔效遂因傷身故由該營禀報前來復經飭查無異臣維翟世祥於全軍覆敗之時猶能奮不顧身竟以傷故殊堪憫惻相應籲懇天恩俯准飭部將副將銜兩江補用叅將翟世祥照傷亡例從優議卹以慰忠魂理合附片陳明伏乞聖鑒謹奏軍機大臣奉旨着照所請該部知道欽此○○太子少保署兩江總督一等威毅伯臣繒國荃跪奏爲揀員請補陸路守備要缺恭摺仰祝聖鑒事竊壽春鎭標頴州營右軍守備張松壽病故日期業經恭疏題報並將所遺員缺聲明扣留外補在案臣查是缺守備駐札頴府州府阜陽縣艾亭集地方毗連豫省該處民情强悍向爲匪徒出没之區彈壓巡防在在均關緊要必須揀選敦悉該處情形之員方足以資整頓是缺按照輪補定章係顕補第六缺輪用應升人員臣與撫臣往返咨商逐加遴選謹查有候補守備安徽撫標右營右哨千總姬文柱年四十四歲安徽懷甯縣人於咸豐六年投營食糧迭隨轉戰歴保儘先千總同治四年四月經前安徽撫臣喬松年以該員年壯技優拔補右營右哨千總五年三月　受札付十一年三月俸滿案内請咨赴部經欽派五大臣騐放奉旨回任照例候題由部換給札付回營任 
事於皖防歷年剿匪擒獲首逆案内經前撫臣英翰奏請換戴花翎欽奉諭旨允准嗣於同治十一年及光緒三年兩次軍政案内經前督臣李宗羲沈葆楨先後保題卓異均由部覆准照例升用八年舉辦軍政前督臣左宗棠以該員年壯技優明幹有爲題請昌異各在案復查該員年强才敏勤愼穏練在皖有年營伍地方均稱熟悉且歴俸早滿資格較深以之升補是缺守備洵堪勝任亦與例章相符合無仰懇天恩俯念員缺緊要准以姬文柱陞補壽春鎭標穎州營右軍守備實於營務地方均有裨益如蒙俞允俟部覆至日再行給咨送部引見以符定制除飭取該員履歴咨部查核外謹會同署理安徽巡撫　盧士杰恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○譚鍾麟片再蘭州府知府恩霖現已引見回省應飭回本任以專責成又兩當縣知縣喻炎丙調補放煌縣知縣飭赴新任所遺兩當縣缺查有新選安化縣知縣陳昌堪以委署又古浪縣知縣陳善病故遺缺查有候補知縣劉澄清堪以委署據藩臬兩司會詳前來除批飭分别給委外理合附片陳明伏乞聖鑒謹奏軍機大臣奉旨吏部知道欽此○○紹棋片再正在繕摺問接到多倫廳文禀據云餘匪百餘人由圍塲竄人蒙古科爾沁旂地面被該處蒙兵圍剿凈盡逃竄者不過四五人廳屬境内以及各旂草地並無另股賊匪等因禀報前來奴才前接各營探報已有賊匪百餘人竄入圍塲潜藏等語今復接到此禀正與前探訊踏相符似駡可信相應先行奏 
聞現今奴才札飭各營統帶確查如係寔在情形趕緊將蒙兵次第撤回各歸旂伍以節餉項而安民心謹此附片奏聞伏乞聖鑒謹奏奉旨已錄○○卞寶第片 
再漢陽地當孔道水陸交冲游民痞棍錯出其中緝捕巡防最關緊要查准調漢陽恊副將前施南恊副將柏雲凌辦事颟頇營務未能整頓應請開缺撤省察看所遺漢陽恊副將員缺容臣揀員調補以重地方謹會同湖北巡撫臣彭祖賢湖北提督臣程文炳附片具陳伏乞聖鑒訓示謹奏軍機大臣奉旨着照所請兵部知道欽此 
 
 

Page 10

 
 
[光緒十年八月初七日京報全錄]  
　　宫門抄○旨一道錄前○太常寺徐奏預治運河以復河運摺○大臣文等奏叅革佐領摺○江督曾等奏調補知府摺○蘇撫衛奏請留員委用片○又奏添募勇丁片○晋撫奎奏請建坊片○又奏甄别各員夾片○八月初七日戸部通政司詹事府正藍旗值日無引見○師曾假滿請安○閻中堂因伊子以内用謝恩○四川副將吉恒謝恩○尚宗瑞英麟各續假五日○截取知府奎昌楊澤山張衍熙韓文彬各預備召見○掌儀司奏初十日奉先殿親行禮節○召見軍機醇王楊澤山吉恒○○太常寺卿臣徐樹銘跪奏爲預治運河以復河運事上月二十二日遵旨令六部九卿等會議内閣恭讀諭　飭令妥籌漕運仰見聖朝重倉儲厚根本之至計查本年江浙南漕業經收兌所有奉天小米等糧猶未先後到通此皆運以海船者也現因法逆搆釁海道梗阻中國斷無和議之理卽使迭挫兇鋒亦必續圖報复自蘇涬津海道遼闊設有疏虞豈堪設想爲今之計萬不能不復河運查前漕臣吳棠試辦河運以民船載米十萬石運濟來通及今二十餘年從無貽悞惟爲數較少轉運亦易若將江浙漕糧全歸河運而陶城埠之候黄監清州之候清本無把握卽使水流驟二旺亦恐船多日久難資轉運昔之建閘蓄水良法美意誠可爲萬世法也自兵燹之後閘壩失修河流淤淺臨清東昌運道經行之處幾至不可通舟必須通盤籌畫大加疏濬應修閘者修治以蓄水應疏通者深濬以容水則全漕轉運無難矣至所用船隻應飭明幹廉潔委員雇堅固民船比照海運章程仍核實經理不得多開名目濫行支發以節糜費或謂海運經費較少不知海道旣梗雇運他國商船裝載入津而此項運價巨欵散歸外商何如散入内地商民以實中國之爲愈也或雖雇用船隻過多勢難約束不知得人而理以寡馭衆要言不煩無勞顧慮或謂需船過多勢必價昂船少不知河運阻遏久矣洋輪奪其生理抑鬱不伸必能爭相應募無虞缺少卽或偶有缺乏而各處船廠亦必陸續成造求雇斷無缺乏之理至於額設洋艘久經損壞成本過重猝難修復不得拘泥成見藉口阻撓庶小民之生計漸豐而畿輔之倉儲益裕相應請旨飭下戸部倉塲侍郎直隷兩江督臣江蘇浙江山東撫臣漕河督臣及此秋水淺涸之時立爲未雨綢繆之計卽使海疆無事而河運乃裕國之常經甚於海運本一時之康濟也臣爲因時制宜規復河運起見恭摺具陳是否有當伏乞皇太后皇上聖鑒訓示施行謹奏奉旨已錄○○奴才文緒祿彭跪奏爲特叅區分畛域飾詞抗差之佐領請旨革職以儆效尤恭摺仰祈聖鑒事竊奴才等前經訪查鄂倫春人丁生長山野種類獷悍習於火槍平日受布特哈諳達欺凌結怨已深恐其挺而走險所關綦重是以不避嫌怨據實奏陳撤去布特哈管轄另爲部落編旗收管以收勁旅等因奏奉諭旨允准當於籌議奏請勘地建署酌擬章程條欵摺内聲明該官兵毎年應交進貢貂皮另行派員送京經部議覆仍令遵照舊章辦理毋庸另行呈送隨卽劄飭各該總管轉飭遵照在案本年應挑該二處貂皮奴才等於六月二十五日進署檢選後經戸司掌印員外郎銜主事春山將騐收鄂倫春官兵貂皮查照部議交布特哈總管派出在署看守貂皮之逹呼爾佐領莊慶一併接管以備包封彚總送京該員堅以别城貂皮未奉公劄不敢接收飾詞推諉等情禀經奴才等不勝詫異查前奉部議均經隨時劄飭該總管轉飭遵辦兹佐領莊慶托詞抗違是否抑係爲人唆使諭令該總管會同四司詳加詰間該員仍據前情支吾回堂後卽行接收看守惟未遵該總管飭派實係愆咎並無爲人唆使等情稟請辦理前來奴才等伏思此次新設興安城鄂倫春官兵原爲潜消隠患兩年以來竭力經管諸事已具規條間有布特哈無知人等發言煽惑猶以爲索利之心未泯竟不料該佐領胆敢區分畛域罔識大體至於此也現經詢明雖無爲人唆使情事第故違該總管飭派飾詞抗差實屬任性妄爲未便稍事姑容相應請旨將布特哈達呼爾佐領莊慶卽行革職以儆效尤除飭該總管轉飭各佐領遵照部議辦理外所有奴才等特叅飾詞抗差佐領革職緣由理合恭摺具奏伏乞皇太后皇上聖鑒謹奏軍機大臣奉旨着照所請兵部知道欽此○○太子少保署理兩江總督臣曾國荃頭品頂戴江蘇巡撫臣衛榮光跪奏爲揀員調補省會要缺知府恭摺奏祈聖鑒事竊臣等接准部咨光緒十年五月十九日奉上諭江蘇蘇州府知州員缺緊要着該督撫於通省知府内揀員調補所遺員缺着福通補授欽此欽遵在案查蘇州府係省會首郡管轄一廳九縣政務殷煩督率各屬墾荒裕賦興利除弊且時有發審案件必得精明練達爲守兼優之員方足以資表率臣等於通省現任知府内逐加遴選並無科甲出身正途人員惟查有鎭江府知府魁元年四十歲滿洲正紅旗印璽佐領下人由監生考取繙書房學習行走充補實錄館繙譯官繙書房議叙以筆帖式用選補刑部筆帖式實錄館議叙加主事銜考試筆帖式取列一等恭修文宗顯皇帝實錄全書告成保以本部主事遇缺卽補並加五品銜補授刑部主事充補聖訓校勘處帮纊勘官恭校文宗顯皇帝聖訓完竣何以本部員外郎遇缺卽補換四品銜補授刑部員外郎襄辦典禮恭繙清文出力保以本部郎中遇缺卽補充補繙書房帮辦提調官繙書房當差五年期滿保加道銜補授刑部郎中充補繙營房提調官考取實錄館纂修官旋充補帮總纂官光緒二年京察一等奉旨記名以道府用恭修穆宗毅皇帝實錄全書過半保戴花翎四年二月丁父憂九月充補總纂官五年京察一等奉旨記名以軍機章京用旋署軍機章京恭修穆宗毅皇帝實錄全書告成奉旨着俟升道府後賞加鹽運使銜並加隨帶三級補軍機章京充聖訓校勘處帮辦總勘官六年五月丁憂服滿六月十六日奉旨補授江蘇江寗府遺缺知府欽此十月初二日到省奉飭准補鎭江府知府七年七月二十四日到任恭纂穆宗毅皇帝聖訓清文樣本告成議叙加二級恭辦穆宗毅皇帝聖訓校勘完竣請在任以本省道員遇缺卽補伏查該員精明幹練辦事勤能以之調補蘇州府知府洵堪勝任雖鎭江府本任歴俸未滿三年惟係請調省會首府向不計扣年限該員由筆帖式出身查照定例旗員除捐納外俱准作爲正途核與例章及成案均屬相符且人地實在相需例得專摺聲請據藩臬兩司會詳前來臣等覆核無異合無仰懇天恩俯念員缺緊要准以鎭江府知府魁元調補蘇州府知府實於省會要缺有禆至該員係現任知府調補知府銜缺相當毋庸送部引見係初調人員一切因公處分例免核計其所遺鎭江府知府員缺應請遵旨即以福通補授謹合詞恭摺具陳伏乞皇上聖鑒訓示謹奏軍機大臣奉旨吏部議奏欽此○○衛榮光片再借補江西袁州協副將韓晉昌自光緒六年由臣標中軍叅將升補是缺後因在蘇辦理浙西巡鹽事務未經引見亦未赴任迨光緒九年四月間始由江西撫臣潘霨調往委帶鎭武各軍本年四月復請假來蘇時值私梟充斥亟須整頓卽經臣將巡鹽水師仍令管帶現因海防緊要一切需資熟手該副將在蘇多年地方情形固極熟悉卽各處水陸道路亦無不明晰周知是以復飭添募陸營同紥閔行與水師互相犄角當此防務需才之際相應奏懇天恩准將該副將韓晉昌仍留蘇省委用俾臣藉收指臂之助出自鴻慈謹會同署督臣曾國荃附片陳明伏乞聖鑒訓示謹奏軍機大臣奉旨着照所請兵部知道欽此○○衛榮光片再蘇省防軍内記名總兵竇如田叅將張興元所帶正前副前各一營前因鹽梟恣肆經臣分飭該營官等各抽撥勇丁分路彈壓巡緝現在防務戒嚴本地匪徒亦恐乘機滋事各該營撥出勇丁一時未能調回歸伍兹已飭令該鎭將等各再募補一哨兩營共計添勇二百名以資守禦謹會同署兩江總督臣曾國荃附片陳明伏乞聖鑒謹奏軍機大臣奉旨兵部知道欽此○○奎斌片○再士民人等捐助地方善舉數至千兩以上者例准請旨建坊給予樂善好施字樣兹查有介休縣紳富道銜二品封職侯蔭昌因修濬汾州府屬文峪磁　兩河工程捐輸經費銀一千兩洵屬急公好義核與建坊之例相符據該管府縣詳由清源局司道核明請奏前來臣查捐修河工實爲地方善舉合無仰懇天恩俯准照例建坊給予樂善好施字樣以示嘉奬謹附片具陳伏乞聖鑒謹奏軍機大臣奉旨着照所請該部知道欽此○○奎斌片再道府同知通判州縣無論試用候補到省試看一年期滿例應考試甄别分别煩簡補用歴經遵辦在案兹查試用通判方鳴鶴候補知州侯錫蕃候補班前先補用知州王兆槐候補班前先補用知縣林尙辰均經到省一年期滿自應詳加甄别據藩臬兩司造具履歴考語清册具詳前來臣查試用通判方鳴鶴謹愼老成候補知州侯錫蕃實心任事候補班前先補用知州王兆槐明幹有爲候補班前先補用知縣林尙辰才具開展面加考試均能通嘵例意堪以歸入各本班照例補用除將履歴清册送部外理合附片陳明伏乞聖鑒謹奏軍機大臣奉旨吏部知道欽此 
 
