# 1905 - 167 - 4911558

 

Page 1

 
 
[論政府不應亟派趙爾巽至東三省]  
　　東三省事之敗壞始於我政府之依賴俄人與訂密約而成於增祺之事事讓權不顧國體今錯已鑄成乃簡派趙爾巽出關付以東三省之重任以冀收復主權固我疆圉論者無不頌政府之知人善任矣雖然吾不能無疑焉 
吾不知今日之政府派趙至東三省者將爲收回主權計乎則昔日之主權一切讓於俄人者今日人又從俄人之手中攫得之數十萬大軍駐於滿洲豈一疆吏之力所能空言賣讓而使日人拱手奉還乎 
將爲整頓地方計乎則戰事方殷一切藉口於頒行軍政其不容我之稍有所措施亦在意計之中故今日之東三省無論趙之不能有爲卽才之什伯於趙者吾知亦將坐困而不能辦一事徒使有用之人材投棄於束手縳足之地而已 
政府而誠有意於東三省也當以收回之交涉先定廟謨與各省督撫協議而責成於外務部舉國一致定一對付之方法俟交涉之大綱粗定而後派重臣以當其實行之責任及處置善後之事宜不當貿然以無兵無餉方針未定之局面而輕付之一疆吏以責其成功此一定不易之事理也今不計及此而輕出此舉動吾不知其何所取義乎 
或曰趙之在京政府中頗有忌之道是行也實陰以排擠之洵若是則趙之受任不辭於君臣之義亦有所未盡也夫人臣之於國雖赴湯蹈火而有所不辭者爲其有裨於國事耳然明知萬無可以措手之處而徒以快忌者之心則古忠臣之處此亦必有所斟酌焉而不肯輕受也宋儒程子曰君子於任事之際須成敗之由在已則自當生死以之若致其身使禍福利害死生由人處之是不可也今收回東三省之事非徒空言可爭也必合全國之實力以繼之而後可以下手又豈貿貿然聞命即行所能濟事哉然則趙即拚一死以報國亦 
 
 
 

Page 2

 
 
未必盡合於義也 
宋欽宗時金人圍太原李綱素主河北三鎭不可棄之說耿南仲欲去綱乃以綱爲河東北宣撫使或謂綱曰此非爲邊事欲緣此以去公則都人無辭耳綱臨行奏曰臣以愚直不容於朝使旣行之後而死敵臣之願也萬一朝廷執意不堅臣當求去陛下宜察臣孤忠以全君臣之義及行次懷州有詔罷减所起兵而節制諸將之權又從中牽掣綱歎曰事無可爲者矣卒上奏丐罷夫以綱之公忠而猶若有諉卸之意者何哉身敗名裂不足惜而僉壬在朝事權不足正程子所謂禍福利害死生由人處之者徒死而適以快小人之心固亦君子所不爲也今趙之處境正無以異是 
由是論之爲政府計必先定有確當之方針而後可以派趙往東三省爲趙計必先籌定確有可以下手之處而後可以引爲已任而不辭否則廟謨未定一切設施俱被阻於强鄰是即在朝無陰爲排擠之心然損國威而誤外交恐有爲各國所竊笑者矣 
[海關華人商議抵制美約之創舉]  
　　美國續約苛待華工本埠志士紛紛會議抵制之法昨日江海新關內書吏繙譯及當差各華人亦相約演說抵制禁約並將所議各節電知各埠海關（木） 
[照譯寓蘇美人致駐京美使函（爲華工禁約事）]  
　　蘇州紳商會議抵制華工禁約原借醋庫巷私塾改良社爲辦事所日昨已移於皮市街朱君森玉府上同志諸君頗爲熱心兹將該處寄示寓蘇美人公禀美公使函譯録如左公使大人鑒某等今特申明緣蘇州紳商八十餘人曾臨公會與某等會議上禮拜五某等所發之電報卽從彼等之請也此間華人已幾次聚會大衆商議抵制華工禁約如中美續約內仍留苛禁畢工之條則議定不用美貨故某等以爲理應將蘇州目下實情禀譯某等並知各省各大城均有此等相同之舉動其勢頗或去年某等聨合寓華國民數百人公禀政府請其格外優待中國士商之至美者今某等願再申請並懇推此意義凡新約中條欵均應得公平之道爲要肅此敬請鈞安 
寓蘇代表人柏樂文杜步西海依士謹禀（容） 
[日使不允遣俄艦敗將回國京師]  
　　日軍海戰獲勝後日皇曾降訓條准遣俄艦敗將回國近聞外務部以上海俄兵甚衆約束爲難卽援引日皇訓條函商日使准令具結回國每船祗留數人看守免致滋擾有礙各國商務日使大不謂然當即函復略謂日皇遣回俄將自有用心非他國所能藉口上海俄兵雖多約束自在中國何能因恐其滋事概予遣回况俄人詭計多端稍縱卽逝雖具切結難保不復預戰事中國何不思之甚耶現在膠灣等處亦有俄兵拘留德法兩國均嚴加防範善目保全務望中國妥爲自籌勿壞中立爲幸云云（巽） 
[俄船卸下軍火請移儲新棧内]  
　　俄船拆下之軍裝均堆於氣字棧房內葉軍門以日來天氣炎熱且逼近公館內藏之碰雷及無烟火藥開花砲等或有疎虞因商明魏觀察擬將該項軍火移儲於龍華對浦之新造藥棧內並擬船塢與製造局各派警兵十名前往駐紥防範聞昨日已咨請道憲照會稅務司派員訂期會同遷運矣（渙） 
[日俄提議和局七誌]  
　　十八日德文報接柏林電云據俄國消息云前駐日俄使現派爲駐美俄使羅生男爵已就途赴美又云除鉒法俄使納立陶夫君之外聞又派苦魯伯脫金將軍爲議和大臣 
十八日字林報按倫敦電云駐美日使東平君照會美總統魯斯勿君謂日本全權議和大臣可於西八月一號抵華盛頓如俄允許即可於此時　俄開始會議其後駐美俄使克西尼伯爵拜會美總統於白宫則云議和一事現尚在商議 
[青浦馬路牽涉法國]  
　　洋人至青浦縣境開築馬路一事迭經青邑田大令禀由上海道袁觀察照會領袖領事飭令停工昨聞德總領事函致道憲謂查得該馬路內有一叚係歸敎堂並非公共工部局所辦請爲轉商法總領事云云（渙） 
[日本派員至新疆攷查風俗]  
　　十八日柏林電云聖彼得堡傳來消息謂日本已派委員數人至中國新疆攷查該處之風土人情譯德文報 
[美報館主筆欲覘中國軍制]  
　　美領事近以美國克司白勒報館大主筆密納德君在美頗著時譽來游上海欲覘中國軍制故特函請滬道袁觀察爲遇水陸各營操演請先知照以便往觀觀察接閱後已轉咨葉桐候軍門及滬防營管帶官核辦矣（别） 
[奥國派員來華調查商業京師]  
　　駐奥欽使楊小川星使於日前來文云奥國政府以其本國所用華產頗多且甚寶貴惟華商尚未深悉是以運輸者寥寥每爲日人假冐漁利刻下奥國政府以其本國照會本公使領取護照特派商員來華調查商業製造以便聨絡華商俟其到華後請貴部電致各省督撫飭地方官於該員經過各處加意保護（月） 
[卾督注意西洋留學生武昌]  
　　湖北留學生除在日本不計外以美比兩國爲最多鄂督張香帥恐諸生在外洋不知向學有負厚望日前專札在比吳宗濓觀察在美周自齊觀察爲湖北遊學監督并約月通一信以便體察情形遇有要事仍用電逹并飭善後局刊刻關防寄往外洋以資信守（　） 
[續紀京師大學堂陳教員辭退情形京師]  
　　京師大學堂教員陳介石君與張監督意見不合决意辭退初五日前各學生挽留情形已誌本報初六日各學生又分班赴張尚書及張監督宅張監督謂學生曰你們今日來幾十人幹甚麽各生曰留 
 
 

Page 3

 
 
陳敎習張監督又曰你們留他幹甚麽陳品學俱劣我辭去他立刻可爲你們請一品學兼優之教習學生答曰學堂已辦了二年多矣好漢文教習不過癸卯年有幾位如王枚伯屠敬山等彼去後甚至敎習有萬不及學生者若陳教習則學問淵博吾輩得益非淺張監督曰堂中漢文教員品學兼優者頗不乏人如林傳甲年少有才其所編國文亦有獨到之處馮巽占則才長心細其所編歴史井井有條能令人讀之不厭學生知其不可與言大笑而退其實林之講義詞句且多不妥學生屢與辨難林每至臉紅下堂馮之講義旣無見識又無文詞不過如童生之場作耳學生頗非之以其爲監督門生不易去故隱忍至今學生之見張長沙尚書者尚書語之曰張監督辭陳甚堅曾謂余曰陳留則余去去時余必上摺參陳如此看來君等此事且緩張監督屢次來言舊學生不及新學生總之學務處所聘教習及余所取之學生皆不好余終不與之辨余看將來必要將學堂弄成書院然後其心乃快也是日張監督邀官書局提調龔某將所印陳教習之講義圈出幾句送交學務大臣孫相國處以激其怒孫見此數句不問前後情形立刻大怒飭送至榮尚書處榮復書謂介石本我門生積憤成文未見其言之過甚當由弟轉告介石後宜以和平出之云云聞此事係由張之羽翼袁馮黄林組織而成之者（乾） 
[速派陸軍學生咨送練兵處考驗武昌]  
　　鄂督張宫保日前札飭學務處略言准京師練兵處電開本年照章派赴日本陸軍學生限七月初旬按各省各旗額定名數認眞選派一律送京以憑考驗並先電覆如無人可送或送不足額亦望電覆除分咨外特先電逹等因本部堂准此札到該處卽便遵照查明上年成案照案挑選合格學生詳請咨送練兵處考驗彚送日本就學限期七月初旬到京云云（比） 
[贛省選派武備實業留學生江西]  
　　贛省武備學堂近擬選派合格之學生十二名出洋學習武備農工商礦局亦擬選派十二名出洋學習實業均五年畢業多給贍家銀洋若干元惟學生之願學實業者頗多聞擬仿照上年選派章程由各紳士舉薦並不考試而外間相傳爲招考者皆謠言也（晉） 
[軍機處嚴密要公北京]  
　　昨日軍機處王大臣面諭各章京嗣後本處辦理緊要公事亟宜密秘務須嚴戒供事蘇拉人等不得宣洩於外倘有重要機務走漏消息惟承辦章京是問臨時不得諉卸等語故近日該處公事較前尤密（訟） 
[奏請鈔録會典北京]  
　　日前禮部某大宗伯召見時奏云本部檔案自庚子兵燹以後全行遺失無存現在公事僅就則例辦理查本部則例係道光年間修輯迄今數十年公事已多變動似難爲憑應清准咨內閣即將新修會典禮部則例檢查清楚咨送本部鈔録一份以便存案辦公等語並聞昨日該部業已咨照內閣矣（訟） 
[尹中書條陳要政北京]  
　　初十日內閣中書尹克昌遞具封奏一摺大致條陳一切政治並應興應革事宜兩宫披覽後面諭軍機大臣云其中頗多可採著交政務處妥速議奏（訟） 
[岑雲帥電留余臬北京]  
　　前經政府議將廣西臬司余誠格調補直隷藩司早誌本報兹悉日昨粤督岑雲帥電覆政府略謂現在桂省匪亂甫平善後諸多不易必須幹才方資治理余臬籌畫一切深資臂助懇請免調直藩卽以廣西藩司升補直隷藩司一缺即以廣西藩司調補等語惟政府刻尚未有定議也（訟） 
[議保于京卿補授直臬北京]  
　　近聞政府會議謂直省大吏任重差繁非才幹之員不能治理查京卿于式枚曾在李文忠公幕府辦理中外交涉深資臂助於直省一切情形尤能熟悉擬保其調補直隷臬司大於公事有益未知兩宫能允准否 
（訟） 
[翰林院奏簡滿漢講官北京]  
　　日前翰林院掌院大臣召見時奏稱現懸起居注滿漢講官各一缺請旨簡充並遞單呈覽當奉諭旨侍讀世榮以原銜充補滿講官侍講張建勳充署漢講官卽行帶領引見（訟） 
[商部陸主政未能卽赴南洋京師]  
　　商部陸主政長携前經堂憲派赴南洋查察商務本館已據專電譯紀前日報端兹接訪友函云陸主政以派委陵工監修一差尚未竣事故啓行之期尚需時日也（震） 
[添設督練處之定議安慶]  
　　皖撫誠中丞自迭奉練兵處咨催改良營制後卽有仿辦江寗督練公所之議未幾因籌畫改編常備其議暫罷兹聞誠中丞復提此議已與兩司商定擬在署傍箭道作爲公所仍委前次常備軍統領某觀察任其事日內當有開辦明文矣（　） 
[程提憲簡閱砲臺防務鎭江]  
　　長江水師提督程從周軍門蒞鎭後卽注意整頓江防十七日軍門策騎分詣象山雲山東生洲都天廟等處閱勘砲台詳察形勢每至一處必令軍士演砲如有不諳者親爲指示又至常備及水師各營巡視一周並與南洋常備步隊第七標統領李雲松恊戎曁鎭江一路總台官劉虞生太守熟籌機宜佈置防務誠未雨綢繆之意也（觀） 
[議駁奏補叅將北京]  
　　日前兵部各堂議商湖廣總督張宫保奏湖廣省所轄水師參將一缺請以遊擊王昌齡補授一事查核與例不符碍難允准已具摺入奏俟奉旨後即咨鄂督另行揀員請補以符定章（訟） 
[札委會勘營地續誌蘇州]  
　　日前陸春帥委元和縣孫花樓大令赴寳帶橋勘常備軍營地各情已誌本報兹悉大令復奉春帥札委於本月十四日偕撫臬二憲委員蒞該處會勘須繪 
 
 

Page 4

 
 
圖帖說呈候飭委開工建築（隨） 
[粤省大吏力爭製造局廣州]  
　　粤省製造局前議移建清遠購機築地諸事部署甫定正擬奏請開辦忽爲練兵處所阻令將該局停辦購定之機器運交直隷製造局聞大吏現已與之力爭未知能挽回否耳（暌） 
[鐵路委員侵吞公欵蘇州]  
　　滬甯鐵路第五叚地委員江蘇候補知縣李瀠經辦無錫金匱等處地事宜凡發給各户遷墳拆屋移桑等費皆减折數目任意侵吞爲數甚鉅被各鄉民紛紛控告並經無錫紳士章牧鈞本局僉字委員候補知府黄致堯等禀揭奉督辦盛大臣札飭將李令先行撤差派委候補知縣鍾元棣接辦並飭總辦購地局林觀察切實查辦經林觀察傳集該處各業户與糧書地保人等質訊並吊各業户所領聨單與底簿逐細核對無一符合隨即禀請盛大臣嚴飭李令將侵吞各欵按數呈繳如敢玩延定卽詳請撫憲提省嚴辦（蠱） 
[發審局讞員提省訊辦蘇州]  
　　前者蘇州府發審局讞員諢號鐵匠官之謝樹柏明府崇聲擅將京控案原告海州職員趙顯章鞭責併飭押待質公所致趙羞忿交併吞金自盡事後經趙之子姪投京師刑部指名控告堂憲批飭兩江總督周玉帥親提訊究玉師奉批卽飭將謝明府撤差派員來蘇守提全案卷宗回寗各情已詳紀前報兹玉帥已委某觀察來蘇將明府及全案人証提至金陵歸案訊辦業於五月十七日啓程矣（隨） 
[開辦統捐定期武昌]  
　　湖北釐金改辦統捐准六月初一日開辦計通省釐捐局共七十二所刻下僅留二十八所（履） 
[滬道批楊允之控周鐵英禀]  
　　君子重患難之交朋友有通財之誼周留記即周鐵英與爾主相知之雅歴有歲年付託之深逈逾恒泛卽令葛藤紏蔓豈無解紛排難之人何至獄訟繁興遂成隙末凶終之舉况案非華洋交涉例非律師所得干乃周鐵英藉外力以自侮同胞忘其族類藉錢神而多行不義辱及搢紳旣拂羣情尤傷大體千人所指萬口同聲周鐵英苟有人心應亦深知愧悔至於案情之是非虛實非本道所能懸揣而知遽律以反坐之條尚未爲衡情之道仰候抄案移請商會秉公評斷曲直自可了然如兩造尚有違言本道卽親提訊判周鐵英如果誣提妄控自當予以嚴懲卽其違例妄爲亦應予以薄罰總之公論所在名譽隨之縲絏不足以辱高賢衣冠亦不無敗類爾主倘知此誼當可釋然於心母爲終訟之凶本道實有厚望焉此批（豐） 
[英人重視聖結而特輪船之交涉]  
　十九日倫敦電云英首相巴爾編君昨日在下議院宣言云英聖結爾特輪船在遠東被俄兵輪擊沈之後英政府即行文於俄責問此事現兩政府尚在交涉巴君又云英政府視此事甚爲重大因俄政府曾經允許决不再擊商輪也譯文匯報 
 [P德待英委員甚優> 
　　十九日栢林電云英國所派委員現已在德國各處考查城政柏林地方官接待當優當時兩皆演說德英當更輯睦無相猜疑之意譯德文報 
[俄武員聚會詰責政府]  
　　十八日栢林電云有俄武員多人聚會詰責俄政府以兵充當警察及用死刑之謬衛隊副統帶兼聖彼得堡副軍長李班特將軍立卽勸令散會允許彼等照法律聚會以表明其意譯德文報 
[德脫他滔司船員已抵新嘉坡]  
　　十八日東京電云據稱德脫他滔司輪船之船員已於西六月十五號抵新加坡俄人待之甚虐譯字林報 
[英船員不願作工被控]  
　　十八日東京電云英維多利亞輪船之船員已在横濵登岸彼等因船上載有禁止品故不願在該船作工船主控之則云余等寗願監禁於日本决不願爲俄兵輪擊斃譯字林報 
[俄皇爲自治會委員所感動]  
　　十八日倫敦電云俄各地自治會之委員觀兒俄皇時皆有代表公衆之資格內有三員係聖彼得堡所舉脫魯疉此可親王代衆員向俄皇演說約有半點鐘之久演說內并述及俄民之苦况俄皇大爲感動因謂與日交戰俄實受害不淺對馬之戰爲更甚深爲抱歉又云朕無日不思召設國會又云朕深望自今日始俄國各地自治會之委員熱心從公使俄與各屬地再相聨絡故各員退出時頗有喜色云譯字林報 
[威海公堂斷案不滿意於鄉民]  
　　十九日字林報云前有威海華人二名謀殺華人一案審訊時該處衆人頗爲震動蓋此案實爲該處高等公堂第一起案當時審斷定以監禁七年該處村長以所定之罪未免太寛立向英裁判官詰問謂此案應照例抵命余萬不能以此辦法告知衆人英裁判官答云佘所定之罪不滿於村長深爲抱歉但此案係照英律審辦故不能加重若照華律辦法殺父之罪誠可凌遲處死云譯字林報 
[商輪已由日本斷定充公]  
　　十九日據日本記載報云日俄開戰至今各國商輪爲日海軍拘獲後由捕拿公堂定斷而罰作充公者共有十艘現已由日政府遣用船名皆已改易新名譯字林報 
[西報謂西報俄將軍槍斃之說不確]  
　　昨日西字報中最長之報謂旅順之司徒塞爾將軍已由軍律公堂審訊定以槍斃之罪本報現已探知此消息實係不確該報謂此消息由青島德海軍提督處得來確與不確則不敢知云云然據本埠某德商接青島德提督來電云俄軍律公堂究竟如何定司徒將軍之罪名尚未接到消息　太晤士報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東敎員創立合樂曾武昌]  
　　湖北某學堂洋敎　島村小島兩君及其夫人日前與軍事中華人商立一合樂會以便從容研究軍國民教育問曰男女分會男會長兩君任之女會長兩失人任之會地暫借兩君寓所每會女會員收費二角男會員收費五分女子必須天足始能入會學習游戲各操已擬就傳單分發矣（履） 
[賛成軍事敎科書武昌]  
　　陸軍卒業生某君等創辦軍事敎科書武庫各節已誌本報茲悉此事自統領以下各官長莫不賛成故發起諸君子尤爲興高采烈志在必成將來軍國民敎育之發逹當於此植其基也（履） 
[輪船水手歇業嗚冤厦門]  
　　太古洋行温州輪船前日由牛莊來厦抵埠時船中各水手人等均紛紛辭業并至駐厦英國領事署伸冤聞該輪在牛莊時大副與掛士頭傅阿元互相滋閙傅欲停業上岸大副不允及該輪駛至龜山相近大副又復與傅尋釁傅被毒毆一時憤甚躍身海中各水手咸抱不平故有此舉未知英領事如何辦理也（　） 
[委員查辦私和人命厦門]  
　　同安縣屬三都六甲有李火狐者向在外洋營業與鄰村葉姓有隙前日糾集多人與葉姓械鬭擊斃葉姓三人同安縣某大令聞報即馳往查辦李賄以洋銀三千餘元事隨了結後被泉州府陳太守訪聞立卽委員派勇至該處查拿李族三十餘家均先已聞風遷避矣（蹇） 
[奸商糾衆肇禍甯波]  
　　甬郡緯成機器織布局曩年禀准省憲開設專利在案現有南鄉奸商李連生戤冐緯成記號在周韓地方設機仿造經緯成局探悉當派司事巡丁逕往查驗詎李恃勢糾衆毆擊並將船扣住巡丁船夫一并擒禁內一巡丁已被毆傷該局紳董立卽禀請鄞縣飭差提釋並懇補提李之黨羽韓仁才韓仁德周益生等到案嚴辦當由高子勛大令飭差赴鄉將人船押回昨聞局董又復禀請拘拿李及黨羽訊辦以安商業（坎） 
[釐捐總辦查察舞弊鎭江]  
　　鎭江下游釐捐總辦志太守元馳近收數短絀比繳不足誠恐各分卡司巡有舞弊情事爰於十二日因赴南門象山越河都天廟小河等卡逐一查察以除弊竇（觀） 
[銅幣失愼可疑武昌]  
　　十二日下午一點鐘銅幣局凉棚忽然失愼力救始息據言起火之原係由間壁銀幣局烟囱火燄波及聞者疑之（履） 
[私造元被拿鎭江]  
　　本月十一日西門外某客棧內某甲假造當十銅元被丹徒縣差役拿獲並搜出僞銅元甚夥當卽送縣訊究據供句容縣人向在句容設機私造刻已行文密拿餘黨（觀） 
[瓦木工匠同盟罷工鎭江]  
　　鎭郡瓦木各工匠約共三千餘人近因各工頭所給工資高擡洋價每元照市申水七十文衆匠不甘受虧相約停工並集於城外二仙祠公議一切後赴丹徒縣署喊控 
（觀） 
[觀察辭差返省江寗]  
　　前者署督周玉帥擬設行轅於清江故派吳道學廉爲行轅營務處秦道炳禮辦清江銅元局穆道克登布監督淮關迨政府命設江北提督一員未到任前仍著恩壽權任巡撫玉帥當由清江返旆三觀察雖仍在彼分任差務而恩裁撫遇事輙牽制之今者新提督已將履新清淮官場必將大有變動三觀察知難久處共向裁撫自請辭退已於日昨遄返寗垣矣（豫） 
[委查造紙情形江甯]  
　　江南商務局總辦劉聚卿觀察因仿造洋紙實爲抵制洋貨之一端昨特札委李大令大年即赴上海通州等處查攷造紙公司情形或需擴充或當改良總期製造日精不使利源外溢似此殷殷提倡紙業當可望復興也（豫） 
[考查宗敎武昌]  
　　武昌志士曹君去年曾赴日本遊歴稔知外國之强皆與宗教有關係無宗教之圖即不能平等爰特發憤自備資斧先赴日本考查然後再歴歐美各國他日歸國當必有著述以發明之也（履） 
[請查圩堤江西]  
　　今年春夏之交天降　雨濵江各縣汜濫堪虞近日雨力尤猛河水驟漲南昌縣江大令恐有圩堤衝倒之患禀明上憲特委邵大令代往大包圩查勘雖有坍塌之處尚不甚緊要因督飭圩長業户隨時增高培厚不得稍涉大意（晉） 
[贑垣患水江西]  
　　本月初二日下午大雨傾盆約歴點半鐘之久城內水勢汪洋深至二尺許幸次日天氣晴明積水漸退否則必將不堪設想矣 
（晉） 
[育蠶未成江寗]  
　　省垣蠶桑公所創自朱棣村大令去年甫經試辦成效未彰本年爲實業學堂總辦李觀察鳳年言於制軍索爲實業學堂學生實驗場一面仍籌資選購蠶種遴派學生率同鄉民比照泰西蠶學書中所載成法留心喂養乃自初眠以後日有損壞　竟全　瘟斃絶無一繭之獲洵可詫也（豫） 
 
 

Page 10

 
 
[龔鎭私塾改良會考記]  
　　浦東龔鎭私塾改良會於去年六月內爲沈君戟儀所創立會董賛成者有張君樂山唐君子康金君慕堯會友不下二十人開辦以後舉行會課將及二十次教育旣勤進步頗速此次因沈君渡浦遊歴各鄉鎭勸學爰訂定十三日舉行會課是日龔鎭蒙學堂學生四十餘人鄰近三里內之私塾附考者三十餘人沈君偕友錢君到塾山各教員率領學生列隊歡迎行一鞠躬禮嗣人課堂分班考試甲班課以歴史地理算法小論譯文乙班課以譯文默書講書造句丙班課以講書默書聨字甲班條對詳明文字亦楚楚可觀乙丙兩班講解口齒清晰默冩亦少訛字沈君即日評定甲乙分别彚其俾資研究考畢各學生演體操並唱歌步伐整齊音調合節沈君顧而樂之約助經費並贈書籍勉勵諸生而别（容） 
[美派上海知事官]  
　　外務部移咨江督周玉帥內開准美使照會本國現准安立德爲上海知事官請通行地方官及稅務司知照等因玉帥准咨已札行上海道轉行知照矣（别） 
[請釋福海官輪]  
　　漁業公司福海官輪前日進口帶有鮮魚赴關報稅　員指爲商船以無船牌將船扣留經公司禀由袁觀察函致稅務司聲明該船實係官輪置有槍械保護捕魚事宜母須給發船脾請爲釋放（渙） 
[美領事更調]  
　　正任奉天安東領事現署上海美領逹飛聲君近因東省日俄戰事將息故擬定於日內就道赴任遺缺業奉美國政府委派羅智思君來滬接辦（金） 
[美員謁道]  
　　駐滬美總領事古納君副總領事海格思君昨日到道拜會袁觀察互商要公（金） 
[學堂施醫]  
　　浦東爛泥渡蒙養小學堂前經保甲總巡謝岳松明府提倡籌捐辦理尚著成効邇來堂董某君延請醫士數名在彼施診以濟貧民（土） 
[大令驗屍]  
　　前晚某華捕巡至浙江路天津路交界處見有一人倒臥路側當即雇車送入捕房捕頭見其神色有異立送仁濟醫館請治據醫生騐得係吞服生烟者如法施救不及昨早天明時身死經捕頭飭傳地甲唐全坤投上海縣請驗汪大令於午後三點鐘帶同書差仵役臨院詣驗據地甲投案供稱死者爲潘老琴年二十九歲並無親屬在滬大令飭仵驗得委係吞烟殞命即由堂棺殮發壇招人認領事畢卽呵殿而去（木） 
[氣槍傷人]  
　　包車夫張阿寶行經英界三馬路某洋房門首突被樓上某西人用氣槍開放適中張之頭顱血流不止後由巡捕送至同仁醫院求治經醫生將彈丸取出始得無事（火） 
[口角吞烟]  
　　甬人陳裕寛因與隣居某甲口角陳頓明短見吞服生烟以圖自盡經家人察知舁赴同仁醫院救治未知能保性命否（火） 
[滬南雜誌]  
　　南市新馬路電燈廠每遇開機時觀者甚衆現聞該廠委員擬在門首設一關欄並著巡捕從嚴驅逐以免肇事○馬路工程局總辦翁子文太守於初四日起偶沾小恙赴道請假兹悉太守所患之症係膝間腫痛不能起步局中公事由司事等照料○南市二十三七鋪巡防局員汪二尹訪悉境內仍有無賴設攤聚賭因密派家丁　察一律驅逐○南洋官彩票定於二十日開第一會暫假南市商船會館故由該局總辦函請二十三七鋪巡防局員派勇照料以便屆時文武各官前來監視（土） 
[上海官事]  
　　馬路工程局總辦翁子文太守昨日因病未痊復又飭丁到道禀請續假五天○會丈局委員俞夔拊明府昨日由蘇返滬到道禀請銷假○前陜西候補知府田銓甫太守運昌因公來滬昨投道轅謁見袁觀察○江蘇候補知縣章味青明府鼎昨日由蘇來滬到道禀見（金） 
[上海縣案]  
　　龔學乾控曹協和沈阿法匿女等情奉汪大令提訊龔供女兒雲寶前曾許配曹恊和次子過門童養去年曹嫌雲寶貎醜令原媒沈阿法退婚至今年三月小的償還曹洋十六元曹將庚帖送還旣而小的將雲寶另許李姓沈阿法向小的借洋不遂串同曹將女拔去藏匿曹供前聘雲寶爲養媳去年九月忽然逃失小的托人找尋至三月抄共用尋費洋三十餘元龔償還洋十六元並未退婚後知養媳已在龔處小的同沈往傾回家沈阿法供龔給曹洋十六元實償尋費大令曰彼時雲寶尚無著落豈能擅取尋費判沈責四百板交保曹交差押令交雲寳到案訊奪○法公堂移送在鎭江搶刧之金四到縣汪大令向之訊究金供前與錢二搶得無錫某姓衣洋服蚨錢二與小的各分洋二十七元並未到鎭江犯事大令喝令鞭背一百下仍執前供判押候移解無錫縣訊辦○陸阿華朱海大夥竊漕河涇施姓衣物報縣緝獲訊明分押自新改過兩所兹復提究兩人一味推諉毫無實供大令判陸掌頰一百下還押自新所陸掌頰二百下仍發改過所收押候示○浦東東溝炸藥棧看役王紀德前控陳崑生糾賭肄竊獲陳到縣訊押兹奉提案判交保再犯嚴辦（金） 
[浦東總巡局紀事]  
　　前日有捕役在浦東爛　渡地方查見某酒館中聚有流氓多人形似結盟拜會當即拘獲周林生等十六人解至總巡局謝岳松明府向之研訊據供均駕舟爲業並無結盟之事明府判分别笞責枷號期滿交保○萬宗裕赴保甲總巡周控被楊大喜楊三曳住兇毆謝明府提案研訊供稱因賭起釁判分别枷責示衆（土） 
[訂期會訊]  
　　義商義興洋行控祝少英担保銀兩一案由義領事照會袁觀察訂期於二十日在洋務局會訊（渙） 
[公共租界早堂案]  
　　前者捕房控哈華托律師之繙譯胡增華與捕扭毆等情當經哈律師到堂訂於昨日會訊華捕顧小生供本月十二日小的見跑馬塲欄杆上立有七人當即揮令下來內有胡之車夫出口大罵與之理論被伊拖入屋內共有六人將小的毆打並將呌子搶去扯壞號衣後有華捕及印捕到來五人逃去獨將車夫拘獲華捕周松濤供是日在四馬路忽聞吹呌聲協同四捕前 
 
 

Page 11

 
 
去打門入內將胡繙譯拘獲哈律師謂聞捕頭言爾平日頗不規矩爾可知否周答知又問爾等打門入內可知違章否復答不知請至此報時鐘已十一點孫明府商之英德副領事訂於禮拜五再訊○謀得利行控何明生顧阿來王燕榮何和尚聚衆停工由捕房拘案判交保出外速即做工如延重究○上海縣移提怡和廠工頭徐祥卿一名係夏子枕吞烟自盡案內之人昨由捕房解案地保徐良甫　　　夏子林之兄興順至縣攔輿具控誣徐打死當經上海縣斥責近聞夏同姊夫祝海青糾合多人聨名控告卽是此案明府商之德君判押候送縣辦理○張阿松控余阿金毆傷額角鳴捕拘案判責一百板罰給醫傷洋二元○婦人盧傅氏控華金海竊去衣服由捕拘解判責二百板○陳阿根陳夢蘭張明記控王阿福竊去金銀衣飾由捕拘案判責二百板枷十四天○江怡記控朱咸成竊取外國銅　鳴捕拘案判責二百板○雉妓王三寶王金氏沿途拉客被捕拘案當即保出各存保洋二十元又王金鳳存保洋三十元官判一併充公○張四珊養狗無套由捕拘案判罰洋十元○黄梅卿深夜寶烟由捕拘案判罰洋七元○趙湧泉控吳壽保攫洋九十元由捕房解案訂於禮拜五訊斷○自來水公司洋人三成控周阿元私用帳洋由捕解案判交捕房管押候再訂訊○甬人陳阿毛在美租界兠售花會票紙由包探錢榮堂拘案判責二百板押三月花會票銷毁○近有江北車庽以十三四歲孩童拉東洋車捕房以其尚未成丁恐易受傷且有碰撞等事議定如遇此項孩童卽行拘辦昨由某捕查知王桂生將車租與幼童拘案請辦判罰洋五元○捕解翻天印賭徒沈阿金至案請究判責一百板○某號華捕控張全春行兇毆打張供在某洋行爲車夫口角有之並未毆打判罰洋五元完案（木） 
[法廨停訊]  
　　昨日爲法公廨堂期因讞員陳大令公出未回所有應訊各案暫行停訊一期（水） 
[法租界捕房事]  
　　周順林之女憑媒嫁與朱阿楚爲妻過門二年邇因周妻與壻不睦唆便伊女反　前日偶因細故將壻兇毆昨日投報捕房捕頭飭探傳諭將女交壻領回不得再有行兇情事如違嚴懲○某洋人以庖丁下毒致妻食後陡患洩瀉送捕請辦捕頭命押候解堂訊究○某氏婦因事私逃爲本夫扭送捕房氏供丈夫將小婦人賣與某姓爲妻因時被婪借不堪其櫌將小婦人送回現在丈夫又欲别賣故出外暫避捕頭命押候解堂訊究（水） 
[美租界捕房事]  
　　茂海路某老虎灶主投捕房控稱有流氓小其林小寶阿才等數人來家將外甥誘至隆慶里口突將所帶洋銀五元及小洋二十餘角如數搶去請爲查辦捕頭令包探前往查明再核○工頭趙湧泉投捕房控稱在外虹口某茶肆發給工資突被流氓張仁福吳才寳等搶去洋銀九十元請爲查辦捕頭令包探沈阿岳前往將吳拘獲帶入捕房押候解堂請辦○甬人陳阿毛與婦人某氏在西華德路某茶肆賭　爲巡捕拘入捕房捕頭令押候解堂訊辦（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
榮庶幾風氣一開士氣漸奮本原旣正人才日多而一切章制則以陸軍制律行之臣等詳細講求叅酌各國學制籌擬陸軍小學堂章程一册教授規則一册分條編纂務求規模完備紀律精嚴將以明恥敎戰之心漸收有勇知方之效謹另繕清單恭呈御覽如蒙俞允再由臣等咨行各直省曁駐防一律舉辦並將中學堂以上各章程分别續擬所有籌擬陸軍小堂堂章程規則緣由是否有當謹繕摺會陳伏乞皇太后皇上聖鑒訓示再此摺係由練兵處主稿會同兵部具奏合併陳明謹奏光緒三十一年正月二十四日具奏奉旨依　欽此 
練兵處兵部等奏爲遵旨會議摺 
練兵處兵部等謹奏爲遵旨會議恭摺仰祈聖鑒事上年十二月二十三日軍機片交出使大臣梁誠奏請設陸軍大學堂省學堂一摺又王公子弟選入陸軍學堂肄習一片均奉旨練兵處兵部議奏欽此據原奏內稱請於近畿地方設陸軍大學堂一區於各省要隘地方各設陸軍省學堂一所省學四年畢業以千把用拔尤升入大學二年畢業授以都守等官舉辦四年送大學者各省共四百人按年續送六年大學畢業得四百人按年遞增等語查上年八月間臣等奏定陸軍學堂辦法係參仿東西學制自小學中學兵官學大學步馬砲隊專門各學堂層累遞進其間並須入軍隊學習故大學畢業必以十年爲期該大臣原奏僅分省學大學兩層亦無軍隊學習期限大學堂畢業祇需六年爲時太促恐難深造且學生額數應按全國軍隊需兵官若干分年核算臣等奏定學額計七年後中學畢業兼習初級兵官職務者約得一千五百人該大臣原奏謂六年大學畢業得四百人多寡懸殊尤屬不敷分布以上各節均有奏定新章可循應請毋庸置議又原片內稱宜選王公宗室子弟入學堂一體肆習畢業後分派各國講求武備等語竊維尚武之風今世所重教胄之典古訓惟昭我朝廷制定王公子弟冠頂之初卽習騎射寓教思於蒙養强根本於維城懿鑠宏規卓越今古現在更新軍制講求肄習允宜始自貴近以爲風氣之先該大臣所請用意至爲深遠查日本學制凡王公子弟入陸軍學校肄業另建室舍以居用昭寵異擬卽參仿其意略爲更改設立貴胄學堂一所專爲王公大臣子弟肄武之區以示優隆而存體制特規模創始條目綦繁其開辦章程尚須詳細籌議應俟擬定後再行專摺具奏恭候聖裁所有遵議緣由是否有當謹會同繕摺覆陳伏乞皇太后皇上聖鑒訓示謹奏奉旨依議欽此 
宫門抄二月二十八日內務府國子監廂藍旗值日無引見玉璋假滿請安德峯謝補進武職六班恩承燕請假十五日松公續假十日掌儀司奏初一日祭奉先殿繡貝子載搏行禮召見軍機 
陜撫夏奏爲查明陜省各屬光緒三十年分夏秋被水被雹被霜成災輕重分數酌籌賑撫並懇豁緩錢糧租銀兵糧摺 
頭品頂戴開缺陜西巡撫臣夏峕跪奏爲查明陜省各屬光緒三十年分夏秋被水被雹被霜成災輕重分數酌籌賑撫並懇豁緩錢糧租銀兵糧開單恭摺具陣仰祈聖鑒事竊查前據富平臨潼咸寗咸陽耀州鳳翔岐山寶雞隴州扶風膚施延長安定安塞榆林懷遠清澗等十七州縣商州鄜州兩直隸州各禀報上年夏秋被水被雹被霜輕重情形均經前撫臣先後陳奏在案當卽一面飭司照章移行該管道府親詣災區履勘是否成災及成災輕重分敷應否蠲緩錢糧分别極次貧民妥籌撫卹去後兹據布政使樊增祥詳稱准督糧鹽法潼商延榆綏各道移覆督同各府州親詣勘得各屬或因久雨水漲冲傷地畝禾苗坍塌房屋被冰雹嚴霜損傷禾稼災情旣不相同撫卹自當區别內有已振母庸接濟者亦有已振尚須察看者統計被災各屬內鳳翔岐山寶雞隴州咸　商州酈州等七州縣災情稍輕勘不成災已經分别撫卹民情安謐應納錢糧均毋庸請緩以重正供其被災較重之富平臨潼咸陽耀州扶風膚施延長安定安塞榆林懷遠清澗等十二州縣未完上年下忙錢糧馬廠地租及各屬兵糧草束一併分别豁緩以紓民力等情詳請具奏前來　撫臣核明移交臣覆查陜省上年夏秋被災各屬除鳳翔岐山寶雞隴州咸寗商州鄜州等七州縣災情稍輕　不成災已經分别　　應納錢糧毋庸議緩其富平臨潼咸陽耀州扶風膚施延長安定安塞榆林懷遠清澗十二處被災較重或地畝被冲刻難復　或禾苗受傷收成全無核其情形深堪憫惻雖經設法分别振撫災祲之後復被偏災若將應納錢糧照常徵收民力實有未逮合無仰懇天恩俯准將富平等州縣災地未完錢糧草束租銀分别豁緩以紓民困而廣皇仁至被災各户相距今春青黄不接爲日方長不無乏食之慮均已飭屬悉心體察妥爲籌辦接濟以免失所流離所有查明陜省光緒三十年各屬夏秋被災地畝輕重分數酌籌振撫情形並懇豁緩銀糧數目理合繕呈清單謹會同陜甘總督臣崧蕃恭摺具陳伏乞皇太后皇上聖鑒訓示謹奏奉硃批著照所請户部知道單併發欽此 
宫門抄二月二十九日理藩院光禄寺八旗兩翼值日刑部引見十三名太僕寺七名正紅滿六名錢白蒙二名內務府十四名樂部二名湖南提督曹志忠到京請安阿公范厲衡各請假十日熙貝勒請假五日召見軍機曹志忠 
陜賢崧奏爲教諭六年俸滿照例甄别保薦摺 
頭品頂戴陜甘總督奴才崧蕃跪奏爲教諭六年俸滿照例甄别保薦恭摺仰祈聖鑒事竊據甘肅布政使何福堃按察使黄雲會詳華亭縣教諭王從乾現年四十四歲係臯蘭縣增生中式光緒辛卯科舉人戊戍科會試後挑取二等以教職用遵例報捐正諭儘先選用二十四年七月選授華亭縣教諭二十五年二月二十一日到任連閏扣至三十年十二月二十一日初次六年俸滿例應騐看甄别查例載各省教職歴俸已滿六年各府申請巡道加考移司查實轉呈督撫學政調取驗看詳加甄别堪膺民社者准其出具切實考語保薦等語今華亭縣教諭王從乾歴俸已滿六年任內並無參醫案件兹由縣府出考詳道保轉　司　司等查王　乾品學兼優士林　服詳　保薦前來奴才查王從乾學優才練吏治留心堪以保薦除將履歴清册分送部　貪照　　　　　　學政臣葉昌熾合詞恭摺具陳伏乞皇太后皇上聖鑒飭部議　施行謹奏奉硃批吏部知道欽此 
陜督崧奏爲新　經管餉精各員侵郵冐銷據情參追以重庫儲摺 
 
