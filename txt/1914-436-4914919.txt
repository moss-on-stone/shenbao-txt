# 1914 - 436 - 4914919

 

Page 1

 
 
   
 
 

Page 2

 
 
時評 
[山東戰塲（冷）]  
　　嗚呼山東之民池魚矣 
日俄之戰東三省爲戰場德法英之戰比利時爲戰場將來日本青島之戰山東爲戰場强國相戰弱國爲戰場往往然也而我中國之土地不十年而爲戰場者二因知亞洲之弱國其難更倍於歐洲矣 
　　比利時之爲戰場也其始不過爲德人之假道假道不許乃成戰場故比利時之戰場猶得曰比人自願爲戰場也若山東則於日德未戰之前先已劃定爲戰場矣更以百里不足而要求黄河爲界矣山東之民何罪何孽而欲其毁財産而浴彈火也耶是則亞洲弱國之民其難更甚於歐洲弱國之民矣 
　　强國之人必曰汝何故弱汝弱汝自取之也我國民其知之否 
命令 
　　八月十九日大總統策令雲南巡按使任可澄特别委任監督該省司法行政事務此令 
　　又令前據會辦西路軍務趙倜呈稱匪蹤由甘回竄陜境六月十日突至　縣軍隊追　匪前迎截　擊殄獲甚衆次日追擊至青花鎭匪潰東竄馬隊統領高雲彩中流彈陣亡各等情該會辦所部星馳赴剿擊散匪股絶其竄入南山之路將士奮勇深堪嘉尙馬隊統領高雲彩乘勝窮追勇往捐軀尤堪憫悼着照陸軍中將例賜卹並給治喪費一萬元以卹忠蓋此令 
　　又令任命審計院署審計官楊汝梅兼署審計院第一廳廳長張潤霖兼署審計院第二廳順長萬雲路兼署審計院第三廳廳長此令 
　　申令陸軍部呈判决張家口兵變案内之連長王玉亮等按律分别處决並遵議該都統何宗蓮應得處分等語此次張垣兵變第一師步兵第二團第三營連長王玉亮排長何豐珽起意與本管兵士共同謀亂實爲禍首着卽按律處以死刑連長蔡調元排長徐清元徐本立賀宗文何永貴高宗典等六員情罪較輕應按律均處無期徒刑署察哈爾都統何宗蓮身爲統兵大員該管營隊竟至釀成事變已屬責無旁貸而對於主謀爲變之衞隊猶復毫無覺察實屬異常疏忽何宗蓮着即褫去察哈爾都統之戰並將上將銜陸軍中將及所得勳章一併褫奪仍從寛留任以示薄懲而策後效此令　　又令發布政令權在政府服從政令義在國民而宣化承流負有奉行政令之責任者厥惟官吏蓋政令之所自出固爲國家喉舌之司　爲人民耳目之寄地方官吏苟能奉公守法身體力行斯草偃風從自收令出惟行之效乃自改革以來綱紀陵替法守蕩然甚或自便私圖弁髦命令專擅固爲瀆職敷衍亦足害公官吏無率循軌道之方針則人民更何所措手足本大總統躬承重寄責有專歸當兹國基甫定萬端待理之時加以友邦失和動關全局凡内治外交各政策幾經計畫而後施行者旣已著爲申令宣布通行各該官吏自應協力同心　體遵守官常旣肅民意乃孚兹特制定官吏違令懲罰令凡我僚屬務各尊重法令共濟時艱不得陽奉陰違以身試法本大總統爲整一法規刷新政治起見自此令公布後凡中外文武各官吏如有違反命令情事惟有執罰以繼其後至此外或妨害國交或搆成外患以及官吏瀆職等罪刑律各有專條仍應按律處斷以肅官方總之當國家危急存亡之秋正有司憂勒惕　之日各該官吏尙其遵依法合切實進行毋再玩愒因循致罹罰譴凡百有司其各懷之此令 
　又令兹制定官吏違令懲罰令公布之此令歐洲戰電 
[其一（本館北京專電）]  
[北京電]  
　　青島德總司令已於十七召集全軍備戰日輪利濟自烟台十九抵青滿載日人退去交通部二十日到電青島日人及德婦孺中國銀行均經離埠海關郵局人員奉長官諭定二十一停公火車明日停 
[北京電]  
　　日本哀的美敦書德擬置不復 
[北京電]  
　　齊齊哈爾電俄國倭爾薩瓦省已被德佔 
[北京電]  
　　政府已派唐在章等數人往濟南辦中立 
其二（英文特約路透電） 
[北京電]  
　　據日本消息青島當道與中政府商定以青島周圍一百里爲戰爭區域惟日人不允此議要求以黄河東之地作爲戰場外交部致文各使署提議展緩解付庚子賠欵（二十一日） 
[北京電]  
　　駐津英國格洛塞斯特希爾聯隊之第二大隊已奉命預備卽行乘船回國（二十一日） 
[倫敦電]  
　　官報局宣稱比軍因兵力不敵業已退走自今晨起比京之交通已覺爲難比軍盡其職務頗爲可嘉以其阻敵兵之前進而使聯軍得以集合毫無阻礙也比軍之退早數日即已預定因所處戰畧上之地位不得不然也（二十日） 
[北京電]  
　　駐京比使以所接八月二十日比國外交部之電通告路透電社其電文如下比國野戰陸軍乃以安都厄爾比爲根據地今已退至該方面蓋爲掩護彼等與砲台之交通起見比政府預料有此故已由不魯塞爾移至安都厄爾比不魯塞爾爲不能防守之城故政府不復留此德軍或將佔據該城亦無關重要且目下比國野戰陸軍所處之地位德軍如再西進則將有碍德軍之右翼云（二十日） 
[倫敦電]  
　　德軍大隊刻在里愛巨納暮爾之間越渡末斯河重要德軍接續越渡末斯河其先鋒隊已抵台爾河（二十日） 
[倫敦電]  
　　巴黎公文聲稱德軍已抵比國之南境其所佔據之綫自納暮爾南十四英里之狄南特起至盧森堡省之納夫沙托止（二十日） 
[倫敦電]  
　　巴黎官報宣稱聯軍所據之陣線極爲優勝（二十日） 
[巴黎電]  
　　比國盧森堡之大局今無變動奥國馬軍在加里西亞省其哇爾姆與特白洛之間及泊拉斯柯洛夫與泊洛狄萊之間敗退法軍發見重要證據德國陸軍參謀部曾下令焚燬戰地各村及鎗斃男婦老少（二十日） 
[巴黎電]  
　　據官中宣稱法兵復佔墨爾化斯苦戰之後復短兵相接始克獲有其地共奪砲六尊子彈車六輛（二十日） 
[倫敦電]  
　　據官中宣稱法兵佔取墨爾哈森西北十二英里之哲白咸勒（二十日） 
[倫敦電]  
　　法軍已在勞蘭省墨爾化斯及亞爾宼克之間獲勝獲砲二十四尊德軍向來因河退走（二十日） 
[倫敦電]  
　　俄軍連戰三日刻已入東普魯士省二十英里佔據利克俄軍現沿全線進行（二十日） 
[倫敦電]  
　　俄軍大勝德軍後已佔據東普魯士省之要鎭格姆平萊且獲炮十二尊俘敵多人（二十日） 
[倫敦電]  
　　英皇於法總統卜横卡爾生辰致電賀之電内曾謂聯軍從事大戰以拒公敵勝利可以豫卜云云法總統答稱彼對於戰爭之結果與英皇同意此戰必至權利與文明均獲大勝始已（二十日） 
[倫敦電]  
　　據羅馬電稱意國内閣多數贊成助三協約國預戰（二十日） 
[羅馬電]  
　　敎皇今晨一時薨逝彌留之際曾言曰吾將終矣上帝以無窮之惠願吾勿受歐洲今經歷之痛苦按敎皇乃爲戰事而死蓋彼嘗竭力維持和平當失敗之際其力亦盡（二十日） 
[倫敦電]  
　　據英倫銀行報告現有預備金一千九百二十五萬鎊公家存欵一千三百七十五萬鎊其他存欵一萬零八百萬鎊債票抵押品等值金九千四百七十五萬鎊預備金足抵債務百分之十五分八私家貼現之率爲五釐二毫五商業更爲活動法國銀行貼現率已减爲五釐銀價每兩復落至二十六辨士（二十日） 
[倫敦電]  
　　英倫銀行自星期二日後運入之金額共一百五十萬鎊（二十日） 
[哇太樺電]  
　　加拿大國會今日曾發鼓舞人心之演説表明願竭忠英國以拒德國無知覺之軍人專制主義反對黨領袖洛里安君首相巴爾丹君皆發偉論大受歡迎二君皆謂各殖民地應駢立以保帝國之榮耀洛里安君深信英國經此戰爭將更强盛愛爾蘭風潮今已恬靜云（二十日） 
[倫敦電]  
　　坎拿大總督康諾特公爵應坎拿大政府之請將於戰時留任（二十日） 
其三（德文報專電） 
[紐約電]  
　　據確實消息德國將拒絶日本之要求（二十日） 
[青島電]  
　　此間目下之輿情如下此間對於日本之愛的美敦書並不因以自危惟極怒日人之無理及詫異英法俄三國之軍不敢攻擊青島耳日本召集陸軍三師團海軍一分隊而攻蕞爾之青島實令德人大增榮耀四國聯軍之優勢不能更動此間守軍已决之議惟日本以此狀態襲擊青島其設謀實與全球聞名之日本武士道及戰畧相抵觸蓋日本苟念及日德之商業關係平素之交誼及德國於戰時謹愼處置日人利益各節則斷不致出此違背萬國公法駭人之舉然日本之出此乃爲英國卑鄙政治手段所惑經濟束縛所迫故德人之讎日猶不及讎英不武舉動之甚英國水手之膽量以爲必須求援於大日本始足敵此少數之防軍也（十九日） 
[北京電]  
　　北京日報載稱天津英國戍兵七百名昨日奉命開往威海衛北京英國戌兵二百三十人亦奉此命令（二十一日） 
[南京電]  
　　字林報謂德國炮船哇特號及凡特倫號雖在南京卸去軍裝而仍與青島互通無線電音云云實屬有意虚搆此説二船抵寗之後即將無線電報機拆去距今已一星期餘矣（二十一日） 
[汕頭電]  
　　受重傷之英國巡洋艦兩艘有受傷水手三十四名登岸入醫院醫治（二十一日） 
 
 
 

Page 3

 
 
[汕頭電]  
　　據香港確實消息香港印兵相約叛變港督亨利梅爵士曾爲所攻身受微傷印度聯隊現被拘禁聞印兵因不肯奉命往攻青島故出此舉（二十一日） 
[曼谷電]  
　　南洋英屬殖民地土人之態度極爲可慮新加坡中國總領事已請總督亞塞揚爵士備船一艘運送失業華人回國其數漸增（二十日） 
[紐約電]  
　　德軍已佔據距比京西二十基洛密達之洛凡鎭且聞已陷比京德國精兵現圍攻納慕爾（二十日） 
[紐約電]  
　　法軍已佔據勞蘭中央之摩爾清岡（距邊界東二十基洛密達）德軍已克復邦太摩森南之維爾鎭（二十日） 
[紐約電]  
　　據柏林消息德軍已進攻俄國波蘭（二十日） 
[紐約電]  
　　德國第三豫備軍已召集告竣（二十日） 
[紐約電]  
　　俄軍在伏爾希里亞擊退奥軍（二十日） 
[紐約電]  
　　巴黎周圍之賽馬場及各公園均作爲牛羊之囿（二十日） 
　　其四（美文大陸報專電） 
[紐約電]  
　　德軍在比國各地點之進行均無阻礙其右翼現在比京比政府已移至安都厄爾比滑透路目下正在大戰法軍在狄南特受創頗重據半官消息美政府頗疑日本之主意（十九日） 
　　其五（英文字林報專電） 
[倫敦電]  
　　里愛巨之砲台迄今無一失守（十九日） 
專電 
[北京電]  
　　昨日津浦第四次車有德人忠那等十二名帶子彈兩箱外六十六盒赴濟稽查劉相魁查出德人不認子彈爲已物遂將子彈驗交張勳並將德人放行 
[北京電]  
　　歸德局電夏邑境之韓德口被匪佔防營失利 
[北京電]  
　　官電稱前日南通州所屬港口黨人四十餘突由江輪上陸携有鎗彈甚多開鎗拒捕軍警兜拿獲訊據供機關設在滬預定滬通等處同日起事本日雖仍閉城但匪已縛人心鎭定 
[北京電]  
　　現各小借欵債主如瑞記禮和三菱等均已認延期政府意現只須鹽欵除付大借欵保息及向付庚子賠欵四十餘萬外不必更將鹽欵彌補關税欠缺應付之欵則每月仍可照舊提用三百萬外交團雖尙未復但似可允此外預計各省月可解二百萬一時財政不致十分困難袁頗注重契税謂須立法嚴明則欵可集此外有主張加鹽税放米出口及行國幣兑換券者 
[開封電]  
　　白狼雖殲餘匪勢尙猖狂據前敵報告宋老年等率股八百餘人在信陽附近滋擾 
[長沙電]  
　　郴州叛兵現已四散地方平靜湘南一帶湯將軍已宣布解嚴趙春霆調省另候任用所部各兵交伍楨祥節制 
[北京電]  
　　前總統府諮議顧問各軍官於改組總統制後一律交陸軍部發薪現因財政困難此項諮議顧問人數甚多合之該部本有之差遣諮議顧問不下六百餘人統計每月薪水約在五萬元以上實屬無欵可發因定一變通之法差遣每人每月暫給四十元其原薪不滿四十元者照原數發給諮議顧問每人每月暫給六十元已於八月起實行 
[天津電]  
　　朱將軍以天津府沿海一帶防兵非常單薄而北洋原有軍隊均已他調特請中央從速撥兵分駐兹聞中央已允許調一旅兵交該將軍分配矣 
[南昌電]  
　　官商哿日在商會議决取消九三八平銀改用銀元作一兩爲本位箇日實行 
[杭州電]  
　　嘉湖吕鎭守使於今日動身赴程 
[杭州電]  
　　財政廳長張壽鏞日前因事赴滬業已回省 
要聞一 
[第二滑鐵盧之戰]  
　　大陸報云戰事消息傳來上海者計有三重要通信機關（一）路透電（二）德文電（三）日本報之通電路透屬英德文屬德不必論矣日本報之通電似尙不甚偏畸惟日本投入戰局之後其態度勢必一變亦意中事耳路透電大半來自倫敦及巴黎咸經當道檢查之後始得發行德京柏林電線已斷故德文電乃由繞道紐約而來而所謂日本之通電其重要者亦無非來自美國而已記者（該報主筆自稱）於戰事新聞之傳播自信尙有閲歷今就路透電而言連日所報并無一言道及德奥勝仗而比法俄塞傳聞獲勝者幾五十餘次再取德文電觀之言德軍處優勝地位者却有數次而日本報所載髣髴德文電也由上以觀德奥兩軍似已失利而竄然此種　度究與眞相是否相符吾輩不能遥斷本報向惟登載最可靠之消息今姑就事論事與閲者秉公而研究之近兩日間比國遷都各通信機關似均已認爲的確消息且傳言滑鐵盧行將作爲大戰場是德軍已直入比境且逼近比京柏拉塞爾可無疑義按滑鐵盧乃百年前英比德敗拿破崙之地今日之戰亦三國敵一國也惟德法易地而居耳德國軍事方針現乃注意比之南方滑鐵盧之戰若獲勝仗則直擄柏拉塞爾猶如反掌而比國終必被吞聯軍力不　　則必退往安特威柏堅守北方一隅果爾則比國全境歸敵軍掌握者已四分有三惟安特威柏砲臺頗固且有英軍相助將來若德敗於法比軍重整旗鼓背城反噬亦在意料之中記者前聞德國某軍官詳論德法開釁指摩洛哥問題而言）略云德法交戰之後最陰險可怕者莫如比國比雖明言中立而心實向法即使允許德軍假道攻法亦非好意如德軍勝則比必裝作若不與聞其事者之概萬一德敗則德軍逃回之時比必聯合法軍共同追剿可斷言也故德軍方針無論比之中立與否必先滅此而後朝食今以近來德軍之行止參觀之始信德國軍事上之計畫一如疇昔不少變也德軍之第二目的乃在直入巴黎就現在情勢而言德軍不勝則已苟得勝仗非達巴黎不已也倘法軍力能死拒到底保守法京安然無恙則德軍勢亦不能久持凡事不進則退不勝則敗　　始終中立而不動且比國北方尙有英比聯軍隨時均可出攻故論德法之戰法若能守巴黎不令德軍入境即可設法打勝仗易詞而言之德打敗仗而已 
[戰事與中國商業]  
　　字林報云世界商業一變而爲萬國性質範圍之廣超軼前代當推近三十年來爲最今者參與戰爭之國幾佔世界貿易全分之四之三工業旣不復活動世界各處均大受影響自阿眞廷以至中美其中各地商業疲滯爲從來所未有夫商業爲輓近政府財政之主幹即以中國而論商業之秩序旣亂政府之財政亦爲牽動自歐洲開戰至今中國所受之影響已有所覺今特將中國財政情形約略述之當爲留心時局者所樂聞也 
[入口貿易]  
　　入口貨今雖仍有銷路而入口貿易逐日減小即以疋頭呌莊而論數亦大減價落甚巨本星期内呌莊停行購貨之欵日見其少賒賑之額旣縮入口貿易自然須滅減中國雖未捲入戰爭漩渦然青島大局足令民心震動華商之中雖無庸縮小賒賑之額然外國銀行之謹愼處事足令華商亦爲小心翼翼出口貿易除運至美國少數之貨外餘均全停華商旣不能售其産品以得欵而後須以欵購入口貨此種情形斷難持久出口貿易設無動機則不日入口貿易亦無支持之望矣今可稍慰者近來洋貨幾全無抵滬業入口貿易之商人目下所處之境况雖劣而所負之債務未見增加此則差堪滿意者也 
[出口貿易]  
　　航務及財政之失序幾全紊亂受戰事之害最甚者即此出口貿易也各銀行因所載之貨未能如期運抵欲達之地及匯票至本國收時恐有所銷及不付之虞故不肯墊付貨款本國最鞏固之商行或銀行際此時局亦毫無價值足云本埠業出口貿易之商人非得銀行之助皆無足欵可以購貨即能購之然以財力鞏固之銀行尙不願冒險行事若竟出此亦愚甚矣出口貿易之一落千丈其另一原因則爲此項貿易多由歐洲大陸之公司操之諸公司之倚賴用銀行之欵較英國公司尤甚英國公司則操有入口貿易之大部分也 
[匯兑]  
　　銀旣無正式之價滙兑市面復停則營業之不能進行亦屬意中事耳今各銀行皆自定價率故業入口貿易或出口貿易之諸商均無所依據且其價率逐日更變滙兑難通某某數銀行甚至於開戰前所訂之合同亦不能試行今爲非常之時代自不能歸咎銀行也各銀行備存現銀甚夥前嘗有以此爲　議者今乃實受其惠蓋各銀行應付債務毫無困難而華人中亦不致起有恐慌也 
[銀]  
　　滙兑秩序紊亂之最大原因則緣倫敦滙兑市面今仍停止故也政府現仍收買現銀現價每兩二十七辨士半而此現價不能作爲本埠市面之標凖本埠市面之營業幾全係滙兑各銀行不能照目下之銀價營業今日之買價純係自作主張耳 
[股票市面]  
　　目下銀行營業竭力收小平日所予商業及個人之利便今全銷滅股票交易社自本月三日起停閉至今非俟銀行家以尋常利便之一部分允予商業及個人則股票交易社開亦無益且倫敦爲各地樞鈕該處之股票社如復活動則上海股票交易社必將復開豫料倫敦股票交易社活動之期距今已不遠矣 
[政府之財政]  
　　歐洲之戰爭令中政府之財政大蒙其害蓋歐洲經比戰爭元氣將傷一時斷無餘欵供給中國而中政府之入税亦將因戰爭而減少且中國之財政近方粗具規模忽於此時遭此棒擊此尤屬不幸之事也關税鹽税釐金地税爲政府入欵之源今則其數均較減矣 
[關税]  
　　關税全賴外國貿易自本月初旬起各貨幾全停運入税日減六月間所受之影響旣已昭著豫料日後必撥鹽税抵付到期之賠欵目下賠欵按月解付未嘗愆期按照目下關税所入之額除付税關開支外所餘者尙不足抵付一千九百年以前所訂之借欵也 
[鹽税]  
　　鹽税雖經丁恩君善加整頓今亦不免受戰事之影響食鹽銷場隨民間之豐嗇爲升降民人旣不能售其産品則必無資多購食鹽且將來各省經濟支絀所入鹽税必不能如一月前之迅速解京如戰事延久則收數之减雖不致如關税之巨然亦必不在少也 
[釐金]  
　　釐金爲各省財政之主幹釐金收數之增減視外國貿易之多寡而定近者浙省增釐蘇省效之衆方注意此事外國貿易旣如今日之情形則釐金所入必將大減各省近始能以入欵源源解京此蓋由革命之後復能徵收釐金故也今遭此厄各省協濟中央之説又將成爲水泡矣 
[地税]  
　　地税一項亦將因戰事而受損前兩次所獲之産品均未售去因物擱日久勢將腐敗故耕種者不能再行囤積地税今雖尙未受損大約下季亦將不免短收矣 
[政府之地位]  
　　觀於以上種種情形其結果將令各省難以維持本省諸事中央政府之前途自亦可慮所欠外人及華商之借欵縱可暫緩償還然軍費不能不照付也中央行政機關不能不加維持也外債旣無從可籌各省復停止協濟政府乃議籌内國公債以應急此舉之失敗似可豫决蓋政府所請購此債票之諸商即久盼政府償其借欵者也當此時局人人有乏款之嘆諸商安有雄厚之財力以濟國艱哉或謂中政府當此窘困之際可以利用關税鹽税爲此説者不知此項入税皆直接入於外國銀行而代中政府及歐洲購中國債票者管理之蓋若輩貸欵中國皆以此二税爲擔保品也上年之善後借欵雖尙有餘欵可以提用而其數無多總言之歐洲戰事如不速止則中國財政之前途難望光明也 
雜評一 
[比兵退守（無名）]  
　　比兵確已退守矣比京之已陷與否尙無確音唯觀路透電與德文報電大抵比京卽未陷已不在比人重視之例矣前兩日傳比境大戰此殆大戰之結果歟但未聞大戰之孰勝孰敗耳或者前所傳之大戰未確兹之比軍退守爲聯合軍大戰之預備歟二三日後當可明白也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[北京方面之戰事影響談]  
　　日公使之通告順天時報云駐京日本代理公使小轎前日（十六日）上午十一時赴總統府向孫外交總長及曹外交次長而致如左之通告云近因德國之挑發的行動遂惹起英德戰爭其結果漸至紊亂極東和平之局故日英兩同盟國協議决定爲確保東亞永遠和平及保全中國領土並維持其安寧秩序起見按照現在及將來之大局通盤打算實亦由於萬不得已而始爲此措置也小幡氏并對於中國政府而致警告略云中國政府與日英同盟國若未經何等協議萬不可直接與德國政府磋商關於附還膠州灣租借地之問題當時孫外交總長亦仰體袁總統之意見而向小幡氏深致承諾日本政府所有之意旨云云 
[敎育部之咨飭]  
　　敎育部爲鎭靜人心起見用特咨請各巡按使及各都統轉飭各屬講演機關將總統前頒中立申令編稿講演略謂通俗講演爲社會敎育之關鍵講演方法原具有普通特别二項一一促進社會程度爲主其適用在平時一以預防地方滋誤爲歸其發生在臨時性質攸殊效用自異兹值歐陸戰爭之際使非有特别講演深恐一般人民未能洞悉事機轉成誤會應特咨請貴巡按使都統轉飭各屬於講演機關悉遵八月六日大總統申令編列講稿切實解釋務使吾國居民咸知對外則當守中立條規對内則人各照常安堵曉諭利害弭戢隠憂是所企禱云云 
[請觀戰之批答]  
　　歐洲戰事發生列强均加入團體洵爲世界未有之一大戰局聞統率辦事處近曾呈請循例派員赴歐觀戰各級軍官中亦有自請前往觀戰者而總統以交戰國數甚多若僅至一二國似於中立國不偏不倚之旨不合且須繞道美國路遠需時恐方至歐洲已得和局亦未可知遂均批一緩字云 
[鄂大吏之電陳]  
　　日前政府接得湖北段上將　來電一通探某内容略謂漢口洋商現均休業所有負販工人賦閒者不下萬餘人各領事要求速籌安置已由吕巡按使飭范道尹商詹督辦天佑勸令路工酌量僱用惟能否辦到尙不可必加以豫境災民紛紛來漢就食外人惡其不潔常逐出租界現擬查明人數籌　遣回禁止入境又以長江各埠情形必同請通令妥籌生計力保治安云云聞總統閲電後深爲　慮除電復外已飭内務財政交通各部趕籌安插矣 
　　前聞税務處梁督辦以近日奥塞失和以致各國商務停滯於中國各埠工人之生計甚有關係曾電商各機關設法救濟現聞已得鄂省電復謂漢口負運目前尙未全停勞力者猶可支持日食刻正籌辦貧民工廠并規畫漢陽西湖大院沔陽蘆林湖開河事宜且亦電商詹督辦酌量僱用工人修造路工藉資消納云云是漢口工人可以無虞矣 
[庫蒙事之近訊]  
　　庫倫問題久未解决政府本已定 
再向俄國提起交涉近聞外交方面消息俄國現方以歐事緊急不欲於蒙事過於爲難業已有允令蒙人取消獨立之意大致不久即有分曉又聞蒙古僞總理於日前由庫赴俄在中途被刺云 
[避難聲中之參政]  
　　前清一班大老自民國成立後即視青島爲樂土方謂可永久安寗保全隠志不圖歐洲風雲驟變德人在青島下戒嚴之令於是寄居該處大老恐慌異常紛紛逃歸北京如張人駿鄒嘉來等均於日昨到京聞總統十五日曾諭徐相國略以現在參政中尙有缺額擬乘諸老避難來京之時致書邀其出山 
[洋欵展期之答覆]  
　　本年賠洋各欵因歐洲戰事發生日前由外交部通告駐京各國公使商請展期一節曾誌本報兹聞各國公使日來均已答覆探其内容惟英意兩國尙有磋商餘地其餘則已表示一種難於辦到之情形云 
[中立經費之提出]  
　　辦理中立經費預算每月須一百萬元已令財政部備及各省分認惟此事關係國家臨時歲出應交立法機關通過故主計局現正忙碌此項咨文及説明書預備正式提出參政院云 
[青島恐慌中之山東觀]  
　　膠縣之發達膠縣與青島接壤自縣城至該島陸路僅七八十里水路則一葦可杭也自歐陸戰事起後青島受連帶之影響商業停滯所有寓公旅客商店之夥販工廠之苦力人等均已紛紛離去然其資本重大貨品繁夥而又希望目前之和平者勢不能遠道遷徙而膠縣與青島之距離輪軌便利頃刻可達故日來各商店居户紛紛移至膠縣城内數日之間已達至六七千人以上而縣城之房價亦突飛猛漲爲百餘年來所未有又聞膠縣城内外僅有巡警三十名且多腐敗頑劣不堪任用現當道以該縣城内旣驟添此若干之資本家難免不爲匪徒窺伺特擬酌撥警隊若干前往保護矣 
[烟台之紙幣]  
　　膠東道吳道尹前因烟臺各商店所出紙幣太無限制曾飭福山縣知事會同烟台警察廳擬定取締發行紙幣辦法詳請巡按使核示現當市面緊急之際恐益混淆故已批准不日公布兹將所訂取締辦法摘要錄下（一）銀錢行號發行紙幣無論出數多寡一律呈騐資本如有以不動産作抵者並應附呈紅契紙以憑查騐仍均須取具殷實舖保五家以上之聯環擔保始准發行其從前襪舖果攤曁一切雜貨舖等並非銀錢行號得禁止其發行紙幣以示區别（一）所出之票不得逾資本三分之一以定限制（一）凡騐准出票之家所出紙幣均由商會加蓋印證以昭信實如無商會蓋印一概不准行使並由商會將蓋印之票列表報告縣廳藉資稽考一字號二資本或不動産數目三舖保字號四出票數目五盖印日期（一）凡驗准出票之家如有虧賠情事所有發出紙幣應由縣廳會同商會查封資本或不動産數目定期變産計票點還其資本已盡或呈驗之不動産有私相轉賣情事擔保並未先期聲明即由此五家擔保之户分任償還（一）凡本廳騐准出票之家所出紙幣本埠暫應一律通行不得留　抑勒亦不得問時相約兑現以維商業 
[龍口之市面]  
　　近聞歐洲戰事日急一日各處航路滯塞凡由上海輸入之貨物日漸減少故龍口之各種商品大見昂貴如洋麵每袋漲價一吊二百文大米每斗漲價一吊文紅白糖每包漲價六吊洋線每綑漲價一吊大箔每箱漲價四吊洋靛每筒漲價十吊其餘各種貨物亦均見昂貴又龍口所通行之紙幣惟有俄帖日票兩項二者之價不甚差池近忽日票由二吊九百餘文漲至三吊一百七十餘文俄帖由三吊餘文落至二吊七百七十文因是而存帖之家大受虧損又聞龍口釐局朱芾村爲前黄縣郭知事之所委任近因該知事業已卸任該局長亦呈請辭職業由曾知事允許於日昨搭乘輪船赴津由津轉赴濟南 
[步翼鵬氏之行蹤]  
　　中央自特設籌辦中立事務處後以辦理此事非有熟悉情形之員參與其間恐難周備故昨日電召步翼鵬氏赴京委令專辦中立事項按步氏係魯省人當日俄戰爭之役我國辦理中立步氏實與有力曾著有專書記載其事現爲政府所知故電邀其到京辦理此事云 
[歐戰之吉長影響]  
　　歐戰影響波動全球而於商務上之損失爲最鉅兹將吉林及長春之關於歐戰影響分錄於左 
[吉林方面]  
　　（一）出口貨吉省出口貨向以黄菸大豆苧蔴線蔴爲大宗而此項出産尤以俄國之銷售者爲夥近來俄人從事軍備故於商業不甚注意聞八大店各商人云本年出口貨若外人戰事不能速平必大形减色也 
　　（二）入口貨洋商之貨品多係販自歐美各國近以歐戰方殷交通陡然阻塞故凡各洋商無不將洋貨價碼擡高以圖獲利 
　　（三）賽品　賽品當戰事發生凡水陸船車之運貨價格無不加增故出品協會以巴拿瑪之賽品皮次解運出洋於運費一事亦須事前寛籌方可起運以免中途阻滯之虞 
　　（四）學生　前次赴東留學各生曾於署假旋里省親本擬期滿仍須赴東現以歐戰影響海行多險故男生如徐紹唐君及金初諸女士多以中途遇險爲慮擬即在省改投適宜學校肄業暫不赴東矣 
　　（五）錢法　自歐戰風雲初傳到省無識之徒乘機造謡致金融之狀况復現危觀商民之態度似頗不靖嗣經孟巡按使將歐洲戰事之該要及禁止造謡保護外商之諸種情由實行宣示故錢法於十四十五兩日又漸次跌落市面亦仍如舊况 
[長春方面]  
　　俄兵行動十三日午前五鐘突有俄兵二三十名各荷鎗械由東關外繞赴城南小河沿子轉抵南嶺附近之各村並至朱家大屯五户屯義和屯等處巡閲一週將房間井泉一併記載一時人民異常疑慮有通俄語者進前詢問俄兵默然不答迨下午四鐘由城南策馬疾馳直抵城内西三道街益發合胡同向西關外去 
[俄僑狀况]  
　　自俄人二次徵兵消息傳出後現雖未見實行惟聞俄總管刻已派員將旅長春之俄國商民除原隷軍籍者遣送回國外並按户調查添注年歲籍貫清册呈報政府查核 
[港粤間之謡言與防衛]  
　　香港之謡言警廳長鄧耀光於十四日致報界函謂現接香港華民政務司夏理德君函開現歐洲戰務外間謡傳甚多希飭知省城各報館愼重登載以免淆惑觀聽致與省港商務有碍等由合亟函達貴公會轉致各報館一律知照愼重登載是爲至要云云兹將華國報所載謡言兩則錄下 
　　其一爲粤垣將有亂事省港相距本非遥遠計廣九鐵路之路線以英里計之由大沙頭至九龍亦不過一百一十里九七以故直通快車僅延三點四十三分鐘便能抵埔然雖密近如此而省港居民仍每爲謡言所惑刻接香港函云日來港中謡諑繁興除關於歐陸風雲者不計外又言粤垣將有亂事以致一般富商鉅賈之急於離港者現又多往福州厦門等埠至目下商業雖甚凋零秩序尙未凌亂然則省中閧傳香港如何如何者亦猶是港之謡傳粤垣若何若何耳 
　　其二爲印兵官之行兇英德宣戰後香港秩序如常惟日内有種浮言謂月之九號港督因籌兵備特開軍事會議有三畫印兵官奮起而言謂政府自戒嚴令下發給英兵彈子無算獨於印兵每名祗給八枚未免歧視言次拔出軍械向港督暴擊幸港督離座閃避未中要害署内衞兵覩此羣起將其捕獲或謂該兵官當逞兇時已被梅督拔鎗將其轟斃云云該報并加按語謂斯語發生數日以前目下傳徧省港倘此語係屬謡言英政府應有佈告以釋羣疑也云云 
[粤垣之防衛]  
　　自歐洲戰事發生我國嚴守中立海軍部以粤省虎門爲南部咽喉昨特派定海琛廣海兩巡洋艦巡守海口十二日早廣海艦經已駛赴虎門外之伶仃洋日間梭巡夜用探海燈射望海面保護航路至下禮拜則由海琛駛赴伶仃洋接續梭巡廣海駛回黄埔休息 
　　日昨使署准澄海縣知事報稱此次奥塞戰事縣屬汕頭市面惟銀根吃緊小有牽掣現時旅港航路已通人心大定除由知事就近禀承鎭守使并商警察署嚴密偵探亂黨并妥愼辦理一切情形另函報告外先此　禀藉慰厪念潘明潤謹禀虞叩 
　　龍將軍電致綏靖處云准陸軍部電開奉大總統密諭歐洲戰機甚迫我國新造列强注目各省土匪亟宜肅靜外商及敎堂力須愼重保護應由部行知有則從速撲滅無亦加意嚴防免致外人藉端啓釁凡我海陸軍隊遇事應極力堅忍不可稍生事端引起交涉致陷國家於危險應由部密飭將領及所屬切實遵行並復等因仰即遵照並由各該知事查明該屬有無外商敎堂速覆 
[浙省對於戰事影響之維持咨商保護領署]  
　　浙省警廳昨咨商内河水警察廳長徐君内稱案據第三區署長魏其光詳報該區轄境之英領事府向有長警常川保護兹於七月末日業將前駐長警撤回該處距離本分署約有六七里之遥旣不能另派崗位以資招呼巡邏又因路途遥遠鞭長莫及且三面環水專事陸上之巡緝亦覺無濟於事署員爲保護外國領事公館起見應如何布置以資周密之處理合備文詳請仰祈批示祗遵等情前來查英領事公館僻處拱埠下游接近三里漾陸路巡邏亦有一定時限可否轉商内河水上警察廳飭知水警第一署將現在椗泊拱埠之舢板分泊一艘於三里漾上首旣可保護運河旅行船隻並可兼顧英國領事公館曁亞西亞煤油廠一帶居民署長爲防患未然起見是否有當仰祈鑒核等情據此查所請各節確係實情相應咨請貴廳查照轉飭該署就近派駐以資保護 
[警察職務辦法]  
　　歐戰發生以來我國已宣告中立早經各國承認警察廳長夏君自奉屈巡按使飭發中立條例後現特議决辦法五條通飭各分署一體遵照辦理云兹將辦法五條照錄如下（一）對於旅居内地各國外人應嚴加保護以免意外交涉（二）凡外人出入携帶物品必須詳細檢查有無違背中立條例（三）檢查各旅館旅客有無私帶違禁物品（四）各區遇有意外事故發生各署應率領警察立即前往察究（五）倘各警察有違背上開各條漫不覺察者該管長官應負其咎云 
[裝現套規問題]  
　　交通阻塞進口貨已經斷絶上海所存洋貨亦皆銷罄無餘規元用場遂日見其少浙僑（浙人僑居青島香港者相率返里）返杭現洋鈔票携帶不動均在上海套作規元匯浙一時供多求少價遂日跌昨市規元爲一千三百八十六元兩日之間減跌九元此所謂市面之朝夕不同也 
　　杭垣現洋告乏僉謂銀行裝現更有套作規元情事昨由中國銀行行長金謹齋君宣稱並無其事且禁現出口亦頗贊同本月祗奉財政廳令裝京現欵十萬元裝申鹽欵現洋五萬元代滙申美孚裝滬洋油欵洋四萬五千元并無裝現套作規元之事云 
[白狼擊斃後之河南勦匪消息狼斃餘聞]  
　　白狼擊斃之後其送首級來省者及鎭嵩軍張分統親自押解而張君即擊斃狼匪之人狼首投交將軍府後田將軍以張君克建奇動深爲欽佩特於十號設慶功宴於將軍行署邀張痛飲讌譚良久備極歡洽至晚五句鐘始散會云 
　　此次擊斃白狼叙功頒賞已見命令前不過卽刻由電報傳達兹劉少將正式公文已到除叙事前佈置偵探及交戰並詳情外親具甘結聲明鎗斃確屬白狼由劉少將負完全責任蓋所以昭核實於中外大衆也 
　　白狼首級現懸南門之外（汴洛車站所在往過人衆）與狼首同懸者尙有首級一顆兹經調查同懸首級乃白匪死黨名韓書堂即俗所謂韓大帥者是也韓匪素日助狼爲虐一併授首誠快人意自白狼授首以來匪徒失其領首咸多不能成桿經軍隊分頭剿捕草薙禽　所向肅清按河南自辛亥以來土匪遍地小而架人勸贖大者陷城破寨流離椒擾三載於兹所有不安本分之徒大抵就斃害羣之馬旣去居民痛定思痛從此或得數十年之休養生息也 
[連除劇匪]  
　　舞陽一帶有巨匪丁萬松亦爲有名大桿當道因其横行過甚特派豫軍協同炮隊前往痛剿聞日昨丁匪與豫省陸軍及北洋軍隊在沙河西岸交戰軍隊將丁匪三面包圍歷時四句鐘之久匪衆槍彈無多遂被官軍進逼擊斃殆盡僅餘丁匪率死黨約三五人狼狽竄去想不復能爲患矣 
　　著名桿首趙得勝在浙川南陽一帶跳梁滋甚　經王天佑營長擒獲於昨晚解省即交戒嚴司令處收押一二日間必爲鎗下之鬼從此豫南又除一害也 
[贛省取消市銀救濟辦法]  
　　江西巡按使戚揚財政廳長王純於八月十五日致南昌商務總會函云逕啓者贛省邇日金融益緊幾致不成市面推原其故蓋省城向以九三八平紋銀爲商家貿易之本位其銀專用吳鏡成色甚高是以從前解兑庫欵每百兩僅須補庫平銀三兩估色上兑即同現在之釐封無所謂補色亦無所謂釐封行情前清光緒中葉市面銀色攙雜每百兩補水自數錢至四五兩而止始有釐封行情其時商家往來尙用實質現銀繼自四五兩漲至十兩内外而空盤射利之機啓乃於通用銀票上加蓋市用過帳不兑庫欵之紅戳此省城九三八平紋銀變爲市銀敗壞之根源也然在宣統二年以前年終收帳市銀成色必漲至釐封相等或稍高所以爲本年之結束而做來年之開期雖曰空盤尙有著實之一日不意近年市面專以九三八平市銀之空盤爲吸收現金之計畫始尙視爲偶然繼竟成爲慣例近日每英洋一元以不及七錢純銀之實質可易九三八平二兩二錢之空盤徒致駭人聽聞擾亂市面仍不能吸收絲毫之現欵若不亟圖變計無論現金價格提至何等之高現金益增閉塞轉使百物騰貴絶貧民之生計害地方之治安昨經官商各界討論維持辦法大致以取消市銀改用洋元本位爲主酌擬大綱十四條事關根本解决造端宏大一切詳細條目尙待研求諸君不乏見遠知幾之士應先由貴會即日公同討論一俟議决再行召集全體正式大會决定實行以濟金融之厄公私利賴實所厚望（酌擬維持金融辦法十四條錄左） 
　　（一）嗣後公私官商一切銀錢往來交涉概以本國銀元及英光爲本位）惟爛洋及成色較低者不在此例）不得再有九三八平市銀名目官商一律遵守 
　　（二）取消九三八平市銀名目雖以銀行錢業爲主體而與各帮商人均有關涉應由錢業同人議定辦法即由官廳召集各帮殷商存欵大户訂期公開大會宣布條規公同議决 
　　（三）無論長期短期存欵年分遠近及浮存來往各欵概照此次錢業同人討論所定每九三八平市銀一兩改爲本國銀元或英 
 
 
 

Page 7

 
 
洋一元 
　　（四）錢業對於同情别行公私出入長期存欵不得立時提取現欵短期存欵仍以原訂期限届時提取浮存無息之欵雙方商訂酌議折息或改爲短期存欵分期提取祗須不越範圍官廳不加干涉 
　　（五）錢業同行遇賬改碼及與别行交易改碼如有不遵此次議决條規高下其手或别創暗盤名目准受虧者及第三者舉發或由同行議罰或請官廳懲辦 
　　（六）錢業嗣後對同行别行一切往來過賬議比議息當由錢業規定 
　　（七）以上各條經公開大會議决實行之後民國銀行一切銀錢往來無論公欵私欵一律照辦以示大公 
　　（八）民國銀行所有欠人人欠各欵按照議定時期分别改爲洋碼 
　　（九）外欠各欵改定洋碼後分六期立票歸繳應自陰曆十月初十日爲第一期此後以半月爲期者四期十日爲期者二期至十二月十五日止一律還清 
　　（十）民國銀行所立期票由中國分銀行簽字擔保到期之票准其兑現並准完糧納税購買官鹽與現洋無異 
　　（十一）民國銀行所發行錢票銀元鈔票准其完糧納税一律通用惟須照定章征價 
　　（十二）民國銀行所出銀元鈔票通行市面錢業各行不得閉置抑勒如有此等情事准受虧者或第三者舉發並由官廳隨時調查確實處罰 
　　（十三）民國銀行所出錢票財政部正在籌議整理辦法在未經整理以前自應照常通用然不能不定一價格以示限制擬以銀元每元易九五票錢一千八百文各業同人務須公同維持以免民間受損倘有任意漲落擾亂市面者查出從嚴究辦 
　　（十四）附件各條經全體大會議决後即日實行 
　　聞南昌商務總會已召集各業商董公同討論此項條件極爲贊成預備本月十九日請李將軍戚巡按使蒞會宣布實行 
[總統府之新式結婚]  
　　總統之第四公子與安徽何姓女士結婚本月二十四日舉行結婚禮兹聞其迎娶禮式係特製禮車一輛届期由四公子着大禮服至東華門外錫拉胡同何公館行迎娶禮畢然後與新娘子同乘禮車回至公府行結婚合卺禮兹錄其婚禮禮堂覲賀禮節及請帖如左 
[婚禮禮堂覲賀禮節]  
　　設禮堂於懐仁堂侍從官班立（贊）禮者肅立請大總統大總統夫人蒞禮堂奏樂承宣官入啓禮官導引大總統大總統夫人蒞禮堂（贊）止樂女家代表向大總統大總統夫人行致賀禮鞠躬再鞠躬三鞠躬禮畢女家代表向大總統大總統夫人致賀詞（嘉禮聿成絲蘿幸附宜家繼好受祉無極敬用爲賀）請大總統答詞（嘉禮有成式好協吉葛藟之福實與共之）奏樂女家代表退覲賀官排班肅立承宣官入啓禮官侍從官導引大總統大總統夫人出蒞禮堂（贊）止樂覲賀官咸向大總統大總統夫人行覲賀禮鞠躬再鞠躬三鞠躬禮畢請大總統大總統夫人入休息室請新人出謝賓客奏樂二儐二導二女儐偕引新人出臨禮堂（贊）止樂行謝賓禮鞠躬請新人退奏樂二儐二導二女儐偕引新人退接待官路引來賓　覲賀各官喜酌 
　　附覲賀謝賓喜酌時間覲賀各官下午兩點鐘齊集禮堂三點鐘覲賀三點三十分謝賓四點鐘喜酌 
[請帖]  
　　敬啓者八月二十四日爲大總統四公子舉行婚禮吉期是日下午兩點鐘在公府懷仁堂特備喜酌恭候光臨此啓附覲賀禮節嘉禮入門劵公府禮官處啓 
地方通信 
[蘇州拘獲巨竊案]  
　　蘇垣侍其巷内張嘉樹及鹽捕營趙營長公館等處迭次被竊前經拘獲馬醫生之僕人陸福訊得各案均係劇賊王松亭所做伊等知情分贓已記前報兹經警廳偵探隊潘秀卿隊長派探士等赴滬探悉王松亭住六野旅館當即商請包探前往旅館將王松亭獲住並起獲當票多張解送公廨訊明於日昨解回蘇州經警廳司法科提同陸福質訊王松亭供認行竊不　當即往典贖出眞珠衣服及大理石小屏峰等件飭傳事主認明分别給領矣聞王松亭係湖南人前在上海劉福標處當連長差劉失敗後伊浪跡江湖間專以做案爲生活云 
[鎭江市面最近情形]  
　　鎭郡江邊一帶華洋各商躉船碼頭林立勞慟界中在各碼頭作小工靠扛抬貨物爲生者實繁有徒日來駐鎭客帮亦因金融支絀停止辦貨以故各碼頭往來輪舶減少上下貨物寥寥各小工受此影響現均無所事事至關於舶來品之各物則無不逐漸漲價如洋油洋皂洋燭洋傘等皆增價十分之四洋紗洋布增價十分之二香烟亦每支加價一文自來火每盒亦增價一文金融機關頗緊外國紙幣起初稍形呆滯現已照常通用赤金前數日已漲至六十二換近日回至五十八換矣白煤每　已漲一兩五錢而本國絲綢各貨則日見消落云 
[揚州追悼會紀事]  
　　揚州不纒足會女子高初兩等小學校校長郭堅忍女士於十七日午後二時開會追悼唐節婦是日天氣亢熱來賓甚少各學校祗有代表前往致詞縣視學員李豫曾市敎育會會長湯寅臣備致哀詞至五句鐘始行閉會 
[學校開課展期]  
　　揚城各小學校原定十七日星期一一律開課乃日來天氣依舊酷熱昨江都第二高等小學校學生在講堂忽然發痧頭暈氣閉旋經校長服以痧氣水遣人送回故現由敎育會通告各小學再緩一星期上課 
[盜案類誌]  
　　江都縣知事署昨據仙女市區域内之盛家橋農民孫姓於十六日夜突來盜匪多人身着類似軍衣之紫花布褂袴手持五子鋼快鎗入室擄掠財物並戕斃男女事主兩名現孫之家屬投縣報案請派員履勘又十七日夜東關門外三里橋地方鄉民吕長富家忽來盜匪三十餘名撞門入内搜括一空計刧去衣物五百餘件謝知事據報分别派員前往勘騐 
[南京議建韓公去思碑]  
　　莫愁湖爲金陵名勝之地兩經兵燹頽敗殊甚韓巡按慨捐鶴俸特加修葺故近日游人絡繹不絶昨商學界諸公以寗垣亂後深賴韓公休養安輯吾民得以稍蘇今將移節赴皖提議勒石於湖上以誌去思 
[旅島日人過寗]  
　　前日下關有旅居青島日人六七名乘津浦車來寗於昨日搭滬寗早車赴滬均由駐站軍警妥爲保護 
[縣視學不合資格]  
　　縣視學資格本有曾充高小學校校長敎員三年一條須聲明曾在何校及其年月方爲合格昨巡按使查得吳縣詳請委任章小州爲縣視學履歷含混且非師範畢業已將原案駁回飭另請委 
[杭州吳興機工罷工風潮]  
　　吳興素爲産縐之區如機户機工向章每織湖縐一尺給手工力錢春季十四文半秋季十九文半前此各機工屢起風潮經各機户訴請地方審廳判决時值春季加價三毫爲十四文八毫對於秋季則並未提及現届秋季各機工要求照章辦理詎各機户以爲業經官廳判决不允其請昨日（十七號經各機工畢派代表二人向縣公署要求作主頗肆要挾陳知事大怒　即發押各機工大譁一時　聚五六百人羣赴縣署要求釋放否則即請同押陳知事復將爲首者二人拘案管收於是風潮頓起不可嚮邇團聚縣前幾至斷絶交通行人無不　道而行至晚間十二點鐘尙無一定之結果現經衞戍司令部與警察荷鎗在署前徹夜保護以防意外不知此案將來若何了結也 
[安慶皖省知事之去留觀]  
　　皖省倪巡按前因軍事倥　對於中央知事試驗章程一切送考免考請補各手續均未舉辦現因軍民分治漸次實行特將全省各知事詳加查察分别去留已於日前逕呈大總統請免試騐并坐補本缺計二十四人又咨部請免試騐者十六人又調送試驗八人特送試騐十四人兹將名單照錄如下現任知事請免試騐并坐補本缺者懷寗縣徐旭桐城縣劉啓文太湖縣趙安瀾宿松縣章銘善歙縣　慶雲建德縣王人　當塗縣宋　蕪湖縣查鍾泰懷遠縣李松材壽縣邱銘勳阜陽縣倪大來本任亳縣李維源太和縣王承祜泗縣李銘楚　貽縣寗祖貽滁縣王一德本任壽縣李世璜來安縣萬琅天長縣宋毓衡舒城縣劉鴻慶蒙城縣汪箎六安縣吳奉恩含山縣祝　田本任合肥縣李誠現任知縣請免試騐者南陵縣余誼密繁昌縣吳克俊潛山縣與俊年霍邱縣李樹梓宿縣牛維霖石埭縣張維太平縣寗祖武青陽縣劉道章全椒縣劉兆照廬江縣陳文燦五河縣閻夢榖鳳台縣鄧之望定遠縣趙鏡源無爲縣關建藩巢縣王樹恩銅陵縣祝崧年知事調送試騐者望江縣王覺民休寗縣吳培堯建平縣舒鳳儀貴池縣段雲錦旌德縣宋履豐宣城縣儲已燃涇縣方雷績溪縣江慕洵特送試騐者王禹門朱文庚李延慶陳冠南郭金　韓　吳俊巒寗祖蔭鮑煦王鳴瑞徐雲從盧文煥潘怡然洪廼文 
雜評二 
[中立之難（默）]  
　　嗚呼中國中立之難竟若是乎中國爲嚴守中立故不干涉青島而人乃曰中國於青島可施主權今一任德人之備戰是已自遠中立也設以青島我有主權故而收受德人之交還則人又曰不能收受青島於平時而收受於德人危急之時是中國破壞中立也此二説見昨報專電與路透電）青島不交還則一方面必攻青島攻青島難保不礙及中國於是一方面又將起而責之曰中國不能按約行事不能保守中立國應有之權利義務是又自犯中立也由斯以言則中國無往而不違背其中立吾不知今日所謂嚴守嚴守云者將從何處嚴守耶嗚呼難矣 
其他意外之釁吾且勿論焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歐洲戰事之上海觀（二十一）譯稿]  
　　大陸報云海運一業日前猶如行人遇雨紛紛 
躱避今則陽光普照又可繼續進行矣查近兩日間郵船之由南北各口岸及日本新加坡並其他較遠商埠抵滬者絡繹不絶試觀報紙廣告關於郵輪行期者多日未見披露而今復滿紙皆是矣此次開始航行要推英國郵船公司爲先鋒或云旬口間歐行郵船（指蘇州彞士航路而言）亦將按期開駛亦未可知惟現時市面未定輸運各貨究不暢旺計所裝載者類皆戰事期前所定之貨　對於美洲市場則又不然有郵船名滿洲者擬星期日開往美國舊金山現已滿載預備展輪聞因貨滿之故辭却不裝者爲數頗夥凡此雖由於多日乏船通航太平洋而輸運營業前途尙有一線光明　斷言也即就銀行家而論近日態度亦非前此可比輸出貨單卻肯塾助以三個月爲期聞昨日由某某一家經理者已達八千鎊之多云 
　　文匯報云法國領事署本日出示令駐滬法國後備軍預備行裝準於二十五日乘坐江新輪船趕赴天津 
　　字林報載美博士李佳白君再致該報館書云予前日曾論各交戰國應尊重中國之中立蓋以就中國一方面言凡寄居各口及内地之交戰國民無不蒙中政府之保護故各交戰國應以助其嚴守中立爲相當之報酬也于今更就中立之理而發明之前數日英駐京公使發一宣言書有云英日同盟之宗旨原以保護公衆在遠東之利益及尊重中國之獨立自主爲主云云夫使英日俄法等國誠俱有此志願則中國之中立自無虞其破壞即歐洲之戰禍亦無慮其東漸然究其實際覺今日中國之畏心與危機實無有可以解免之法也英公使宣言書中文請將使遠東之海戰以中國海爲限不使溢出太平洋誠如所説則中國沿海之居民先不免受風鶴之驚矣是故日英法俄之海軍抵中國海樂與德海軍交戰之日即爲中國人民恐懼憂惶之日其結果必大有妨害於中國之利益與其安全蓋聯軍之命意其顯而易見者爲欲 
合攻青島或於其附近海陸之地進兵使德人挫辱放華人之目前及世界人之目前以爲快也其尤足以妨害中國之和平中立與其主權者莫若貴報主筆謂聯軍及日軍可由山東北海口登岸而南奪取青島之説是直委踐中國之自主權利於地而毫不顧惜矣如此不文明之舉動如果見之實際則將來之結局非復吾人所能料且如果謂中政府旣許德人在青島建築砲臺軍港於前即不復　阻止他國之攻取於後此等論調對於今日之政府亦殊欠禮讓蓋已往時代中各國人所以待中國之態度終不宜重提於今日尤不得以是爲破壞中立之藉口也總之今日各國不甚尊重中國之中立將來必發生可怖之影響蓋使歐洲之風潮及於東亞引日本以入此漩渦中以爲中國累後日必不免另起絶大之關係此中機勢　無有能眞正識破而勘定之者夫歐洲各國雖竭其外交之能力不能免戰禍於西歐猶可盡力圖維使免戰禍於東亞雖戰事方始备人在青島　　攻守誠不　有挑　之　然兩力　今旣知此中利　　於今　　可及止使各國之航路可以無事而相安且也　歐洲之各國以相戰於華人之前而又引亞洲之日本以爲助載至有德人死戰不降至　被屠戮之慘而置中國之利權於不顧此種舉動實爲歐洲莫大之恥　故終不如依吾人前　所論使歐洲之戰終限於歐洲之爲得也今日者亞洲全部引火物幾徧大地矣列使由他方面飛入一星之火種即足以致燎原而有餘歐人旣備受戰禍於本洲復何忍播此慘禍於隣洲乎故使各國今日能兼爲中國利益計傳中國得對於德奥英法俄兩方　諸國設法以維持其和平則不特可減免西人之戰禍且可使中外之商務依舊進行而中國之人　亦不至陷於恐慌之境所願各駐京大使急起而與中政府合圖之不然西方之禍旣延及東方則東方之禍仍必還延於西方耳 
[訪稿]  
　　駐滬海軍李總司令曾接海軍部來電謂我國維持中立海面全賴海軍亟應分别　遴以昭樸　等因兹經李君與部電商分别佈置略　於下（一）烟台洋面　駐閩之海琛海籌駐粤之應瑞肇和四巡洋艦開往駐泊（一）大沽口原駐之海圻海容二巡洋艦及湖字魚雷艇暫不派　（一）吳淞口外三夾水派南琛軍艦及辰字列字等魚雷艇駐泊至製造局浦面則令建安江字楚字宿字等艦照常防護 
　　江蘇巡按使致内務財政農商三部電云自　塞事起我政府宣布中立巡按使即飭寗滬蘇各屬道縣會同各商會維持市面務使工不失業商不輟市庶秩序能安中立可守旋准大部元日覆馮上將軍電亦以是爲言正擬分飭遵辦得上海縣知事寒電稱奉飭維持市面即隨楊道尹會商上海總商會周總理詢悉曾開會議議决曾法兩則一商由滙８ 
豐花旗正金臺灣銀行押借六百萬兩接濟絲業一請交通通商中國銀行撥借銀二百萬兩維持縣廠工資之計前則救濟市面旋押旋歸後則以絲機統計一萬八千餘座每座連煤工費等須十五兩分月具領二十七萬兩僅足維持生計均電詳内務財政兩部核示未邀電復正值徬徨本日絲廠已有兩處停工若不亟事挽救險象迭生周總理奔走呼號智窮力竭　有仰懇速電大部迅賜維持等情查上海爲全國商務中樞商貨　　金融通塞動關全局又值亂機四伏若不迅予維持數萬工人一朝失業後患何堪設想明知庫欵支絀羅掘俱窮而事關大局舍此莫展一籌務懇大部俯念此事關係安危迅飭交通通商中國三銀行准予維持以維工業而保治安臨電徬徨立盼回復韓國鈞銑農商部覆電云南京巡按使覽銑電悉此案迭據上海楊道尹及絲繭總董等來電當經本部商請美駐使電滬美領事花旗銀行商議抵押及押滙二法並於良日電飭該道尹會同該董等前往接洽嗣據該道尹蒸電美領事已有允由花旗銀行商借之意以絲作抵計欵二百萬元暫爲接濟各廠三個月開銷請作爲部意飭借等語經財政部文日復電照准擔保本部寒日復電飭查照財政部復電辦理在案嗣復據該道尹致財政部元電内稱擬將各廠現有之絲包全數推放行棧指數向花旗押借二百萬兩按月匀給各廠工資煤水等項將來絲包發售即以償還本利俟再邀商會所董妥議辦法另電請示等情先希查照　　部印 
[南通土匪照事續紀]  
　　南通縣土匪擾事以致　通商輪所載之搭客貨物不能起岸已據所聞登載昨報兹將昨日所得之消息錄後 
[調查擾事眞相]  
　　江寗宣武上將軍馮國　君囚南通縣土匪謀亂運動清鄉團兵起事未成業經該縣軍警拿獲土匪二十六名押解來寗訊辦惟究屬如何情形亟應澈查特派本府軍事調查員趙某等前往實地調查　覆核辦現趙某等已於昨日由滬寗火車來滬即於是晚轉搭大達公司大德商輸前往調查 
[嚴防羽黨遠颺]  
　　淞滬警察局長徐丹昨　鄭　守使交　馮宣武上將軍來電略　南通縣土匪謀亂業經軍警破獲多名該匪等黨羽甚多誠恐遠颺他方上海與南通僅一水之隔光宜格外注意特飭嚴行查緝毋任漏網云云徐廳長當派偵緝隊士四名分别前往南市大達公司等碼頭凡有自南通開駛來滬各輪船一律嚴加搜查不得稍涉疎忽 
[阻滯商輪起卸]  
　　大陸報云據德文報稱昨日英國某郵船行抵通州載有漢口貨色該地流宼一羣不許卸貨遂將原物運回上海又據他處傳來消息通州碼頭現在匪變汽船如欲停泊極爲危險 
[華法劃清警權之審愼]  
　　上海工巡捐總局長朱鈞弼近曾詳復滬海道尹爲法國劃清警權地圖其中有應聲明之處繪具　説並繳奉發原圖請爲鑒核等因昨奉楊道尹批飭云圖説　悉聲請各節不爲無見查原圖均有印定界限仰該局長詳細體察擬具條文務以界限不别不背　指不涉煩　爲主詳候核　以便與法領設法提加附件可也 
[法公堂判斷暗殺案]  
　　本年六月九號晚間有住居法新租界格洛克路歸安里九十六號門牌之張子剛被人暗殺旋由捕房拘獲嫌疑犯章少良吳兆坤蘇和尙施鳳池等數人繼又由探目黄金榮沈德福獲到李長桃一名解經法公堂訊過兩次押候核辦在案昨日捕房又將李長桃等五人解至公堂請訊張子剛之兄張雨田禀稱是晚胞弟囑我出外素欠　至回來胞弟已被擊斃查胞弟平日與章少長感情尙好章曾當偵探此次暗殺一案諒非章所爲至胞弟之妾孟氏與胞弟甚爲和睦並無可疑之處陳福泉供係張之表兄住在張處目見李長桃時向張借洋不計次數六月八號李又欲借洋三元張不應允後我與范姓關姓兩人向張商勸仍未借給至翌日晚間張即被人暗殺諒即由李所爲章少良供我當鎭守使署偵探時與張子剛言明况祗充當三月因無公事奉諭取銷暗殺之事與我毫無干涉求請查察吳兆坤供於光復時在章少良營中當軍需官取銷後在前京股開公司營業失敗來申住孟淵旅館後遷入章少良家中章難充當偵探並未托我做事我與張子剛初不相識後張偕孟氏至章處觀看房屋始與張會面章不在家由我送出門外餘事不知蘇和尙供我係國民黨人江北二次革命失敗後逃避來申住章少良家中有張之連襟沈桂泉由南京來找張子剛因不知住址特至章處托我找尋我因時常有人　我故不敢出外張案與我無干施鳳也供前在　少良營中當連長取銷後於上年八月間來申住虹口地方張子剛被殺之日　　　　　　出門暗殺一事毫不干預聶讞員　　孟氏曰此乃人命重案不　胡亂誣扳如虚反坐汝須三思孟氏供是晚婦人與夫主出外觀看房屋畢夫主先行出外婦人隨後出門見夫主在門外與人閒談婦人催夫主回家行未數步該匪徒從夫主背後連開兩鎗夫主中鎗倒地旋即斃命所有捕房拘獲之李長　實係正兇認明無訛如有虚誣亦甘鎗斃李長桃供因貧苦住在小客棧中前托張子剛之胞兄張老三向張子剛借貸未成與張子剛並未見面張被殺之日我於上午在西新橋街老虎灶啜茗至收市後回棧並未他往豈能暗殺所有到案作證之關平才於同營當兵時認識劉玉戴鳳山朱永正則均不相識不知因何將我誣指求恩查察　讞員商之法副領事　君判章少良施鳳　蘇和尙吳兆坤訊無干涉惟均非安分之徒併逐出租界張孟氏交保李長桃嚴行管押並諭屍兄張雨田如後查有暗殺實據隨時報告捕房再行提案研訊照律懲辦 
[白龍港口並無德艦]  
　　本月十五號曾有德國人一名携帶前清宣統三年分華宣所給之遊歷護照往川　聞游稱有德國兵艦日内將至白龍港口曾經宣武上將軍查悉電飭上海鎭守使等調查白龍港口有無德國兵艦停泊及該德人已未出境迅速呈復在案兹悉駐浦第三營廖營長奉到鄭鎭守使飭文後卽派委本營稽查員李祿勳偕同軍事探員顧乃修前赴川沙　同警察張區員親赴白龍港口調查並無德國兵艦駛抵該處至前曾到過川沙之德國人已　川沙縣境聞往上海現在該處人民頗爲安謐昨已復由廖　長轉報鄭鎭守使查核矣 
[鎭守使注意漁船]  
　　製造局沿浦灘一帶所泊捕漁船隻爲數甚多現鄭鎭守使恐有黨人賄結漁户匿跡漁船特　船兩艘派員帶兵由製造局沿浦灘往南至龍華一帶往來梭巡以防意外 
[廖營長擇定駐兵地點]  
　　上海鄭鎭守使以現當歐洲交戰時際恐有黨人從浦東白龍港口潛入内地曾經電呈馮上將軍飭派步兵一營馳駐白龍港口以資鎭攝並飭駐浦第三營相度駐兵地點報候查核在案兹悉宣武上將軍自據鄭鎭守使電請撥兵後已飭江蘇陸軍第二師朱師長選調步兵一營限令尅　起程前往浦東扼要鎭攝並已飭知駐浦第三營會同協防故廖營長業已在奉　南匯川沙三縣擇定地點以便分别駐紮所有原帶之士兵三連現已改駐黄浦江上下流及白龍港吳淞口等處防守已將勘定新兵駐紮地點及改設第三營防卡情形於前日具報鎭守使署核奪矣 
[歐戰與基督敎理之關係]  
　　法租界實昌路尙賢里明日下午四時半由李佳白君演説其題爲論基督敎理旣有益於人國今歐洲大戰其關係於敎理者若何按此問題大有研究之價值想届時往聽者必不乏人也 
[紅十字會之議案]  
　　昨日紅十字會沈副會長邀集議員會議（一挽留江　丹君仍任理事長由常議會公舉施子英桂仲庚沈鼎臣葉庚之四君前往勸駕（二）預籌海戰救護船及陸戰救　　臨時病院以便青島如有戰事即可出發救濟并預備沿海漁船救護難民（三）籌募臨時救護經費由常議員擔任分頭勸募并電致政府曁日來弗萬國總會接洽一切 
[防疫所之思患預防]  
　　淞滬警廳附設之防疫所因今夏酷熱入秋以來恐　有疫癘發生欲昨由防疫所派出員警身掛銅牌並通飭各　者協同挨户調查以防疫癘現南半城已着手進行矣 
[胡家木橋舉辦清潔之周折]  
　　上海縣知事批農民董炳銓等禀云禀悉　辦清潔乃地方公共衛生所必要之一端胡家木橋貼近租界爲中外觀購所係開辦更不容或後兹據該鄉民等環陳困難情形當飭該鄉經董查察情形暫從緩辦原爲該處清潔係從　辦倘有未妥自不厭求詳以期盡善乃該農民等猶未能仰體此意仍復飾詞曉瀆　圖抗阻殊　不明事理深堪嘆息不得不就來禀續陳各節逐段指出糾正一來禀所稱今全　文開辦清潔將舊有坑　　行塡没致８ 
江北　户客民任意亂撤等語查明辦清潔原爲地方袪除汘穢人民倘有任意汗及公共地界自有警章取　至　　坑厠究係何姓之業未據指明亦難深信一來禀所稱　邊停泊糞船多數臭氣四布等語查清潔所停泊糞船現祗一艘應　弊署規定遠在　梢何致臭氣四布一來禀所　傾倒之間時有遣穢於地又將糞桶向港洗濯等語查清潔所傾倒時間亦應　照　廳規定倘有穢及道路碍及公河警廳自有取締之辦法至謂農田因失灌漑已十有三天一語查農民用糞灌漑農田要在冬令當此秋成何需乎此且該處農産以木棉爲大宗用糞亦非其時尤見砌謂聳廳而不自覺其言之妄也總之胡家木聟毘速租界清潔勢在必辦現在全煥文辦理手續旣未完善已飭由該鄉經董暫從緩辦重議妥章再行開辦並由本公署函請淞滬警　廳轉飭請公署照章取締務使地方潔淨以重衞生該農民等仍應遵照前批靜候辦理　再妄瀆致干未便 
　　又批民人全煥文禀云禀悉查舉辦清潔爲地方公衆衞生之一端胡家木橋地當衝要與租界毘連爲中外觀瞻所係開辦自不容或後兹據該民人禀請認捐包辦當以該處清潔事屬創始尤宜愼之又愼飭據該鄉經董查復以該民人誠實可　並擬簡章函請給示承包前來察核擬章尙屬妥洽批令試辦並函致警廳查　兹據該處農民董炳銓等先後禀稱該民人辦理清潔於傾倒之間每有汗及公路等情雖屬一面之詞未可盡信而辦理未能盡善亦在所不免核開此次來禀復多牽及案外各節殊爲不合應即暫從緩辦聽候本公署飭行該鄉經董另擬詳妥章程復候核奪飭遵 
[公産不能私有]  
　　上海縣洪知事批北新涇商民潘上珍等禀云據禀閲悉查北新涇局董前清時係潘上珍沈寳寅沈寳琳王萃馨沈寳鍾等五人此案發生後據第一次禀該局董等自稱借欵經理人第二三次禀忽　除沈寳寅沈寳琳加入劉志濓王緝熙潘紫綬改稱爲北新涇商民名稱前後不符列名亦復迭更已屬顯有不合本知事念原辦各該董之初意對於關廟基公地歷年刻苦經營純然以公益爲主體雖一時　易初心諒係誤會所致爰即一再以正當理由明白批示現在以私立新蒙養正改名爲蒲淞市立第一初等小學校即以關廟基所有之欵産除提善舉外悉充該校基本金不許移作他用以地方之公欵公産仍歸地方公益之用俾斯校得以永久存在而原辦各該董之前功亦不至淹没無聞似此處理計無有善於此者乃各該董等固執成見始終不悟仍復來禀曉曉置辯推其意無非冀化公爲私而已殊不知關廟基公地所建房屋之性質當然爲公家所有已成　案斷不能以租地建屋爲由誤認爲私法人所有蓋租地建屋必先由租借大要求地主之同意然後訂立契約歲納賃金方可行使其建築乃各該董對於是項公地之建築純係公法人之行爲並無以上種種之手續案牘具在豈容虚飾若以所建之屋認爲各該董所有獨不計侵佔公産罪早已成立耶要之公法人就地方所有之公産上設施之事業其最後之解决斷無不仍歸公家管理之由各該董再三瀆禀妄生希冀實屬不知自愛着即遵照前批將歷年收支簿據租摺存欵速行清理候即派員會同經董查驗點交若再妄瀆定干未便切切此批八月二十一日 
[新普育堂補画費有着]  
　　上海工巡捐總局長朱鈞弼詳報江蘇巡按使曁上海鎭守使文云竊本年八月十四日奉飭開據上海新普育堂主任陸伯鴻禀稱該堂經費困難懇請飭令上海工巡捐局將每月所撥五百元一欵（中略）仰即遵照辦理等因奉此查此案先於八月一日據該主任以前　函請到避並禀奉飭知應如何判定之處仰即逕行核辦等因正在核辦間奉飭前因自應遵照將每月補助新普育堂　費五百元一欵暫行照舊擬給俾斜維持現狀除詳報察核並咨上海縣知事及函致該堂主任陸伯鴻查照外所有遵飭補助新普育堂一欵曹行照舊撥給緣由理合具文詳報察核並祈行知上海縣知事轉飭市經董迅速設法籌欵補助以紓財力而維善舉實爲公便 
[巡警干涉渡船之反動]  
上海工巡捐總局長朱鈞弼昨咨淞滬警察廳徐廳長文云據楊家渡渡船夫頭朱金龍等稱竊夫頭前控被第三區一分署第二崗巡　楊雲田即潤田無端插身干涉阻擾渡軍（中略）並抄　告示二紙到局據此查前據該夫頭以巡警　雲田勒令　　　准載客等　來局其控當即咨請貴　查照核辦　　八長　　船　　　在編號駐册換　　照據　前情如果　實　　查究　　　　咨　　廳　請煩查照先今咨行事理　　飭查核辦並希　　 
[詢問盜匪肆擾情形]  
　　滬西小沙陀附近　　宅前十三　地保　　中家於本星期一夜突遭盜刦被盜　　　傷其子蔡富富頭額及族人蔡林泉左腿鄰人阿木生（卽傳木生）肚腹旋經捕房拿獲盜匪王振華一名所有受傷各人併送仁濟醫院醫治王盜解奉公共公堂訊供收押　傳木生受傷過重即行斃命業經中西廨員　明明諭令昆屬棺殮在案兹悉捕房昨將受傷之蔡林泉傳至公堂詢問當時情形即據蔡林泉供稱是晚八點半鐘聞呌喊聲開門出視知係盜刧見傳木生已被擊倒在地欲向詰問亦被一盜開鎗擊中左　我即逃回家内旋聞入聲鼎沸始知捕房派　捕到場拿住盜匪一人復由該採捕將我等受傷各人車送醫院醫治惟傳木生腹部受彈呌痛不絶延至次日身死並由西探殺辣門上堂禀明當時得報後馳往拿獲盜匪王振華一名及將受傷各人車送醫院醫治各節關讞員商之英領康君判蔡退去候示 
[冒名項替之敗露]  
　　本邑人朱孔揚虧欠英商彼得史銀兩於　清宣統元年被控曾經公共公廨傳案訊明判决押追嗣經禀准交保由徐潤卿具名保出後因　限不理人亦避匿奉飭提保去後詎朱與徐朋串賄囑陳恒甫冒名徐潤卿到堂頂替判令收押迄逾四載未經敗露兹陳在押復冒徐名兼一再求請交保行將批准不意與陳同押之人因與陳積有嫌隙聞知陳行將批准保釋即用匿名信將陳之眞實姓名以及冒名頂替月得朱等貼給用費洋十五元各情盡情披露當經駐廨八十五號西捕頭惠勒查明前情故即將陳帶案禀奉中西官訊據陳恒甫供認頂替屬實奉判改押捕房並立將朱孔揚及保人徐潤卿（即徐克明）移提到案一併收押候訊明核究前日午後由捕將朱等三人解廨經關讞員會同英領康君正式開訊先由捕房牛門律師上堂譯訴案情及種種欺騙情形請究　由被告朱孔揚代表担文帮辦好卜魯律師上堂辯稱被告被控案究應得何種罪名所叙案由殊不明　應請按照中國法律將所控案由明白宣佈而徐潤卿（卽徐克明）亦延費信惇律師到堂代辯堂上即指出新刑律第七章妨害公務條例第一百五十三條用許術欺蘇長宜應墊行之　務一條諭曰　告所犯之罪及控告理由核與此條相符　即按照辦理諭畢即據八十五號西捕頭惠勒上堂證明於本月七號接到匿名信查出前情並詰據陳恒甫承認由朱等商定令其預替到堂代押並將收到之匿名信呈案據稱日後能將發信之人帶案證明云云復經兩造律師互相辯論因已鐘鳴五下中西官宣佈退庭判被告仍一併還押候下禮拜二上午復訊 
[賴債案續開辯論]  
　　婦人周王氏前偕律師至地方審判廳控告老北門内計家弄俞宏記扇作主俞小弟圖賴借欵曾經該廳迭次開庭辯論未結昨又傳集原被於午後由該廳陳推事官續開辯論被告延律師出庭辯護周王氏訴稱前曾與俞姘識故被借去洋三百元立有筆據近因急用向索圖賴因此情急來案起訴請求照追質之俞小弟供稱姘識有之並無借洋立契之事於是兩造律師辯論良久問官遂諭辯論終結聽候送達判詞退庭 
[貧民小學校定期開校]  
　　南市地門外中道橋南首貧民小學校暑假補習課將畢刻由校長穆杼齋君庶務長顧翕周君定於八月十二四日上午行開校禮仍請袁頌豐君主任敎科云 
[夜館補習科散課]  
　　寰球中國學生會夜館補習科前晚散課開會先由主席徐紉蓀君宣布訓辭繼請史文欽君爲極有趣味之演講次敎員董壽　君校長楊仲聲君訓勉學生會畢復備茶點欵待學生九時半散會並聞日夜館開校期近遠近報名者已絡繹不絶矣 
[啓明小學開校紀事]  
　　愛文義路勝業里啓明初高等小學校於昨日（二十一日）上午行開校　者由全體學生唱校歌繼師生同行敬禮唱固旗歌畢 
 
 
 

Page 11

 
 
由校長汪君春　致調詞次由英人朗君及　君祝三袁君頌　顧君旭侯補　　　　由全　　生唱開學歌而　　已正午矣 
[駐寗領來滬]  
　　駐　德正　　舒　怒　　　要公　前　　火車來　　　虹曰德領事署 
[投標及格之佈告]  
　　上海地方審判　昨日通告云照得本　示　　陳氏訴周　　案内西門外斜橋南首南陽里房産業於本月二十日在本　大堂當衆開標　有吕　三投標願出價銀一萬三千四百九十五兩其價頗最高經本廳認爲及格除通知該投　人遵示來顧先　定　外合將投標及格人姓名通告仰各該役禁人一體知照 
[魏加仁續弦又斷]  
　　滬南十六舖洽興街震豐小藥材行主甬人魏加仁曾於去冬續娶　州女子湯氏爲室成親後夫婦尙稱和睦不料前日湯氏以魏前妻所　之女索錢起釁致與伊姑口角午後半時許氏即步登後樓自　身死　由第一區警署報告地力檢察　長派委檢察官檢驗吏帶同　警　騐當由十六舖地甲　忠　　前情魏亦投訴湯氏年二十四歲　屬均未來滬已　專函知照等語　即相騐死者委係自縊　死塡明局格准其自行收　回報廳長核示 
[本夫砍傷姦夫]  
　　住居靜安寺路十一號門牌之蔡關林因　晏于路十三號居人仇阿五之妻陳比有染前日被仇得悉　持菜刀　蔡頭面手指砍傷被探查見將仇蔡一併　入捕房奉飭蔡送醫院醫治　押至昨晟解廨請究即由捕房　明前情並將菜刀呈　判仇還押候蔡傷愈再行訊核 
[本夫不欲多事]  
　　四區四分署前日　尹　發紐控侯錫榮誘姘其妻尹　氏一案至閘北　察分庭由李檢察官預訊之下四原告不欲深究判令將湯氏領回管束了案 
[夫妾惡感難消]  
　　粤人李梯生前在公共公堂控妾楊氏久居母家不返曾經公堂訊得要娶楊氏已有十六年生有子女各一娶時言爲正室詎李已有大婦故楊氏常住母家判　准予歸　三月着李按月貼赡費洋二十元俟三月則滿准予領回在案兹已届期因楊氏不愿與李同處前日自投濟良所求援　由該所將楊氏解案請示並　明前惟　之　氏供　　死不　　李　在濟　所終老王　　商之英領　君判氏　情良所　　　　 
[夫兄未便起訴]  
　　王　生前日扭某　　王季氏及　紀生　五區　控稱該氏來滬　價被其　季某　　　　　請究辦當由姚署長判　檢察分庭預訊之下因此案須本夫親告非他人所能干預判將季氏與趙分别收押王炎生交保者邀伊弟到案再核 
[　　問浦東隆茂借與捷成洋行之棉花棧於昨晚八時許失至九時半始熄其房屋數十間云 
[虹日火警]  
　　昨日下午二時百老匯路南潯路口　隆西旅館三層樓上忽兆　如旋由捕房瞭望台鳴鐘二下經救火會西人驅皮帶車到場撲滅 
[查究起火原因]  
　　閘北新　路某　炭店及　出路某雜貨店前日下午先後起火均經　火　　員到場救熄四五兩區薛姚二署長昨特派員查明起火情形再行核辦 
[傭婦害人不淺]  
　　常熟婦人李氏與大沽路一百七十七號門牌薦頭店主婦徐王氏相善近偕同鄉婦人某氏至該　頭店内托爲代薦帮傭並與某氏作保貼由徐王氏將李氏薦至重慶路二百零四號門牌陸姓家　　並將某氏婦薦至威海衞路五百零七號門牌陳姓家爲傭詎甫及半天某氏即竊取其主值洋七百元之珠花並現洋四十元逃逸無蹤陳姓即回薦頭徐王氏追間該薦頭遂喚李氏來家盤問某氏住址並着將某氏交出否則勒令賠洋以致李氏情急自縊身死經一百二十四號西捕查知飭令將户送入斐倫路騐尸　　請中西廨員騐明論令徐王氏代爲棺殮並將徐王氏拘押公廨侯核在案昨由捕房傳同見證包連生顧培生與徐王氏一併解廨請究先由九號西探與一百二十四號西捕上堂禀明前情訊之徐王氏供多含混而包顧兩見證供亦不明中西宜會商之下判徐王氏還押見證兩人各交五元人洋並保候補傳人證再訊 
[姪兒控告阿叔]  
　　江西路祥英洋　貨店主丁方朔丁德林控告其叔丁耀廷串同包慶發鮑連生騙取值洋二百三十五元之汗衫褲洋襪等物變　分用等情昨由　　　丁耀兹等三人一併拘　公堂研訊之下以原告所控證據不足判令將案註銷被告開釋 
[昏迷不]  
　　西鄉普行　　民胡金山以胞姪胡　鄉吸食洋烟並私打　啡針屢　不改前日　　該處　　五區　局將　　拘獲並抄出　啡針一支連同原告解透　察事務所昨日轉解地方檢察應由檢察官提案研訊之下判關卿收扞候究嗎啡對暫　金山着令退去候示 
[投河遇救]  
　　甬人周小忠因貧不聊生前日至於江路投河　　由捕救起送至捕房昨解公堂請示周供明前情並稱惟有胞弟　小三在滬判留候傳到其弟再核 
[公共公堂瑣案]  
　　日前商石田洋行控朱良生定貨虧銀五百餘元又英商通和洋行控彭怡記不理定貨虧銀一千零念三兩昨經公堂傳訊朱良生由其學徒朱靜秋到堂據稱朱因痛不到判合退去着被告自行投案候質彭怡記交保候訊 
　　僑居東有恒路六百三十一號門牌之西洋人某氏因失　衣物疑係出店薛秀生所竊報請捕房將薛拘押昨解公堂訊供不認判押候查明再訊 
雜評三（　） 
[商業界之生死關頭]  
　　我嘗言航務起色匯兑起色爲商業起色之動機今證以大陸報所言似　　有　　矣惟此希望皆對於外人方面言而我僅間接以略得影響也至默察我國商界之現象各口岸商輪雖多通行而貨物之裝運尙少當道雖亦飭官商欵項照常匯兑而金融之阻滯尙多中央雖已准借欵項維持絲業而此外各業之支絀仍如故也是故在今日僅可謂之有一線生機面得官商之協力以謀補救者端緒甚衆正不得諉爲我力之已盡也倘維持此固有者猶且不能則更　論進而乘擴張國貨之機耶我國商人之能力見於此而商業上之死中求活亦决戰於此　矣可不勉哉 
 
 
 
] 

Page 12

 
 
   
 
 

Page 13

 
 
自由談 
游戲文章 
[戲改前賢詩作打油四章] [  佐彤]  
　　文明時節女紛紛路上淫人欲斷魂借問台基何處有滑童遥指半開門 
　　鎭日尋歡浦水濱無邊眉眼一時新等閒識得姘夫而萬語千言總是春 
　　行盡夷場數十程單衫薄袖入華清青蓮閣上商量急都向巫陽作雨聲 
　　春風娼嫋泛重光騷興迷　越醉郎只恐厭深先瘁去故澆膏燭倒紅妝 
海外奇談 
[以貨幣爲裝飾品之風俗] [  警衆]  
　　印度富家婦女頸上繫以長鎖並以昂貴之貨幣同繫其上垂之胸際以爲美觀 
　　非洲土人婦女於頸上單懸眞貨幣兹不加鎖又非洲阿爾幾爾之幼女常於頭上飾以通用之貨幣 
　　歐洲意大利婦女常以小銀幣飾頸上或頭上以爲美觀亦有將銀幣排作一種特别之形式而懸於耳上者 
　　德國婦女流行貨幣裝飾之事乃在中古時代以後至於近時其最風行者爲巴依哀倫及其附近奥國之僻小鄉間也此等地方婦女大抵均著無袖之馬甲馬甲上結上繫以紐若干條紐以無數之貨幣之爲裝飾然所用者大抵皆係銀幣其奢侈者則用金幣或古代之貨幣亦間有僞造古式以假充者男子亦有以貨幣爲裝飾品者惟用此等裝飾品之男子半爲富有之農夫等常以貨幣懸諸表練上也 
詩選 
[游湖偶占] [  佐彤]  
　　畫漿輕翻薄紵凉歌聲摇曳水中央月明紅燭無顔色風定白蓮自有香斗酒可圖今日醉微才難賣少年狂羞看一對鴛鴦睡好夢沉沉葉底長 
[藕絲]  
　　污泥出落貌翩翩小試金刀緒萬千氷繭差疑輸此雅繡鍼直欲許同穿若非撩亂恩和怨奚事纒絲斷復速擬進絳層遲啓齒被風牽遇秀眉邊 
[奉次南湖先生見眎之高韻] [  正木彦]  
　　好朋自遠來挹袖駢茵席傾蓋情轉殷歡然心甚適睡逆綫看花苔香還逼屐玉軸裝錦囊妙絶五朝迹世傳芸香幽聽言所積獲悠悠懷古心余亦同其僻舉　歌李詩故人東海客 
[送南湖先生回滬二首] [  近藤廉平]  
　　一見忽知如舊親聞君小萬柳堂人研田割得難分愛移入東瀛千古春 
　　山光水色自相親雞犬無聲家有人最喜明珠投暗到卷中翻作四時春 
自由談話會 
[波蘭國重興之預言] [  酒丐]  
　　徐家匯敎堂之聖心報刋行已二十六年每月例出一期所刋者大都敎中雜誌或聖經預言其繹自西文者亦十之三四今年第七期即陽曆七月之報中有一題曰眞福巴巴拉之預言（敎中修士生前死後有能顯奇迹者則列入聖品名曰聖人其尙有疑未列聖品者名眞福然已德性純粹巴巴拉姓也）蓋自多明爾我（人名）會傳記中繹出者按波蘭國向重羅馬敎一千五百九十二年安德肋巴巴拉（姓巴巴拉名安德肋）生於波蘭之桑道彌彌（波蘭爲俄德奥三國瓜分桑道彌爾爲俄國所分得）一千六百十一年安入耶穌會修道升司鐸傳敎波蘭異已者忌之一千六百五十七年借端逮捕命哥薩克兵將安先去其舌然後　剥全身之皮死事極慘死後屢顯靈異至一千八百五十三年七月始升列眞福之品（不入聖品者無巨欵也）自波蘭分割後敎皇恒命人祈　復國一千八百十九年（去今九十七年）維奈爾（即俄分得波蘭之地）有某司鐸忽見安德助顯靈向某指示窗後云汝試觀之波蘭將重興矣時窻後爲賓斯克大湖巨浸茫茫烟波數千里某聞安言回首一望不覺驚奇並無所謂大河但莽莽平原有無數軍人正在苦戰人馬翻倒殺氣蔽空細視之有俄國英國法國奥國德國土國之旗尙有他國之旗則某未之識也眞福又云汝見彼等之大戰乎此爲後來影響彼時戰罷波蘭即能重興我前在此致命波蘭得國我主保彼都矣我再給汝一記號爲證言時將右手在几上一印於是手印宛然數日不滅以上聖心報所記之事也迨余閲八月十七（即陰曆荷月廿六日）號申報第一張竟有俄人許波蘭自治明文雖有總督監制而德奥所分地方或亦可還故主聞此等傳記出後波　人已預備重新建立政府夫以今日之事在九十七年前已爲先知所言敎中熱心之友感刺之深爲何如耶 
小説 
[蘆中人原名Silas　Marner　（十六）] [  英國女小説家George　Ellio原著中華（林竹賢譯）]  
　　第十章（續） 
　　温妻曰餅上有字吾固不識之即梅叟亦不知斯字之意義惟與　　中華民國三年西曆一千九百十十年八月二十二號星期六 
　　舊曆甲寅七月初二日共四張 
禮拜堂後所懸字同故揣爲吉祥之語愛郎試前讀之愛疾趨椅後　　不出温妻曰重　誠頑皮哉聞諸吾夫言伊幼時已見其母用此型作餅是必有吉義在宇裏行間吾是以繼用不輟馬儂曰然是蓋萬事如意四字也愛郎見馬儂博學驚訝異常温妻曰善哉吾夫迭次見告每每忘之自君言後吾知之矣願君萬　如意吾之來此蓋藉此以祝君也温妻注視馬儂頓動惻隠續言曰君今晨亦嘗聞禮拜寺鐘聲乎君豈不知今日星期耶君來此有年而足跡未嘗一履禮拜堂豈機杼聲喧隔斷遠寺鐘鳴耶馬儂曰否否吾聞之也温妻曰傷哉君也何猶工作不輟耶素居一隅躬親炊　誠有不便往禮拜之情形苟於星期日以二辨士購食於市亦奚必不可而得親帝澤視其聖像聆其清歌上帝有靈必予福祐且聖誕在望正可藉此皈依救主按近天顔豈不愈於孜孜終年身心無片刻息耶温妻婆心苦口知敝唇焦馬儂乃不如頑石猶未點頭遲之又久答曰否否不然吾不知禮拜堂亦未嘗一履其關也温妻憶其來自異域問曰異哉豈君自來之城無禮拜堂耶馬儂沉思曰否島得無之吾鄉乃一巨鎭商賈輻輳有小禮拜堂吾恒往焉温妻曰馬儂先生乎亡羊補牢不爲過晚回頭及早收之桑檢可也何猶疑爲馬儂知其勸往禮拜堂出自善心惟久不禮拜似忘其事一時無從置答相對默然愛郎出於椅後馬儂思所以報温妻美意遂拈一餅示愛郎愛郎復匿椅後以首擦母肩澀羞可掬然心愛此餅未嘗不願得之其母抱　膝上曰母畏生人也汝豈願得餅子因撫其額顧謂馬儂曰此子甚玩皮吾夫婦溺愛過甚不令其獨自外出伊且能歌如鳥　其父敎之唱頌聖之時唧唧上口吾喜其能唱聖歌或爲他日成人之朕兆愛郎且速　爲馬儂先生高歌一　吾將持餅痔汝唱畢即與汝也温妻以爲天眞孺子最足以動人天性而馬儂殊無所動於中愛郎亦願賣弄伎倆以首再擦母肩隠於几後抗聲歌曰（進兮進兮吾同胞上帝臨爾兮高超基督捨身兮求世救世主兮挺生乎今朝）歌畢授餅愛郎謂馬儂曰此聖誕歌也可想見禮拜堂中同聲合唱心口頌揚身歷其中者如置身極樂世界此子亦甚佳也先生以爲然否馬儂曰然甚佳也蓋其默揣詩義未免有懷且欲表示感意再授一餅於愛郎愛出手願取温母曰否否母過歉也吾將前歸矣先生有所需者務勿以外人視我幸來相告無不竭忱相助惟臨别贈言仍望以星期日停機休業從事禮拜工作不輟有傷身心幸母河漢斯言可耳馬儂啓門曰願求後會謹謝高誼其心中則以温夫人旣去無事拘索登機理線面軋軋之聲與温夫人之步聲接踵而起矣 
　　紅男緣女白叟黄童鬢影衣香嫣紅姹紫村人慶聖誕佳節也僻巷蟄居　然環堵者馬儂也鄰家餽肉躬自烹調索居無聊倍增愁緒是晨黑霧如烟咄咄相逼衰草可憐横遭侵壓薄暮六出雪花續紛狂舞半凝他水隨怒吼烈風蕩漾不定幻爲額上愁紋天地皆昏馬儂愁心亦相與深鎖不展窗外雪光爐中炭影以手支額悼喪出神紅炭成灰冬寒砭骨始霍然而起 
　　鏗鏘響遏禮拜堂之鐘鳴也人多如　萬家同聚以慶祝也長青　葉（西例耶誕家及禮拜堂有一冬青樹名爲聖誕樹）襯出紅顔互增嫵媚琴　幽揚普天同慶莫不發揚蹈厲虔禱上蒼禮畢對對紅　　　　　　　欲　此一日之中　　人　　　樂　未央也 
　　是日葛翁家中筵宴　盛張　祝永日　無人　及萬登士之不歸而引爲憾者醫士金僕兒道三十年前業於　數醫院時之經騐彷如談開元天寳　　不倦然是夕紅院之會純爲一家天倫之叙而爲葛翁除夕夜大　親友之張本由時這道久疎之　好誤會嫌隙之親戚及新交朋友畢集紅院大開　親之會共忘前日之嫌淑媛閨秀先以衣飾送至紅院以爭奇門艷紅院雖大而　爲之　矣 
　　人事紛紜境由心造葛茀蕾心緒不寗忐忑憂慮忽而　葛登士尋歸將有一番變局何以使之矢口不方忽又念除夕以前登士或不即歸則吾且傍蠟娜婷婷之　雪作覓　舞回眸一笑情　愛根殊基於此忽又思彼人一方面歲寒風雪母女零仃設不有以周濟之則彼且將控諸父前將若之何然　轉念目前　雪將至希望正長慶幸之不暇團扇見捐抑又何恤然萬一老父備知事之究竟醜聲所簸使不得娶　雪則將如何最後卒然自斥以爲無事自擾　雪之聲音笑貌宛在目前翠裙鴛繡紅袖變絹人間艷福方消受不遑何必計及外事然而茀蕾終難自寗酒酣耳其熱心房跳躍速　　加非以醉故實以懼故也 
[短篇紀事烈女魂] [  鳴公]  
　　世風日下道德淪喪一般女子每醉心於自由平等之説以貞烈爲無足重輕梁婦割鼻巴氏毁容幾絶跡於當世不謂窮鄉僻壞間竟有青年女士大節昭垂從容就義涙成斑竹血染杜鵑吁洵足傳已 
女士名潤馨爲華亭梅旭釗之女　閨訓具貞德精女紅屏鉛澤戚黨咸稱道之幼即許字於吾鄉蔣志書先生之長君繼人廼未及結婚而蔣君繼人竟以積學去世噩耗傳來女士之悲痛固不待言矣然里中人方謂女士僅悲痛於一時未必能操矢柏舟甘以寡鵠終也孰知女士獨不然以爲女子從一而終旣許字蔣家即爲蔣家之婦豈若當世之文明女子輒藉口於婚姻自由今日孤鸞明日即另求佳耦哉故每届未婚夫歲忌之辰必親往祭奠哀號盡禮一種悽慘之聲　苦之狀旁觀者亦爲之泣下吾知此時之女士已匪石不轉之死靡他早擬隨亡夫於地下矣 
韶華易逝越蔣君去世之期忽忽已經三載而女士之悲痛曾不少减乃不知女之苦衷者每好爲媒妁踵門撮合女士聞之愈增悲感竟於前清宣統元年八月間仰藥以殉一縷芳魂長辭濁世不亦深可悲哉然而女士之貞烈遂表白於當世矣 
　　他年試向岡邊過杜宇聲聲喚奈何蓋蔣宅已擇定本鄉竹岡之側爲牛眠地即於民國三年二月某日迎梅烈女靈櫬與蔣君繼人合葬以竟其志邑中人士以爲女士之懿行足以挽頽風而垂後世也爲之開會追悼且廣徵詩文藉以　揚　德云 
　　鳴公曰烈女不更二夫女子中明此大義者能有幾人况未婚時之守節較已婚後之守節更難梅潤馨一閨中弱女耳不特縞素自安青年守寡竟甘以身殉夫眉齊地下不尤難能而可貴哉噫一坏青塜有口皆碑他年採入志乘亦意中事梅烈女殆不朽矣 
儉德會 
　　儉德會規則一不狎邪二不賭博三不必以酒食結交四不必華服五不輕寒素 
　　入會者青浦王恨海鎭海黄玉書黄輔侯丹徒茅敬甫平湖魏幕韓上元朱則麟湖北楊斐園 
　　昨承北浙江路三十二號虞新社惠贈歐洲戰事紀兩册專此致謝 
 
 
 

Page 14

 
 
   
 
