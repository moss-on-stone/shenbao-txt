# 1893 - 249 - 4907325

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史　實洋四元○隨園三十種實洋五元○刑案匯覽實洋七元○九朝東　錄責洋五元○咸豐朝東華錄碼洋二元五角○左文襄公奏疏碼洋四元○繒圖三國演義碼洋二元○駁案彚編碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋七角○徐霞客遊記碼洋六角○永慶昇平碼洋三角○玉堂字彚碼洋二角諸君欲購者請移玉申報館帳房可也此佈 
[服妖萹]  
　　余幼時嘗觀劇而歎古時冠裳之有辨上下不可以移易令人一望而知顧猶疑優孟衣冠或不足以證古及涉獵經史而後乃知古昔先王别貴賤之等判上下之分本自有一定之制特無如今之人不復遵其制耳或者謂前朝之服色自易於辨認若本朝衣冠則除朝服大衣而外便衣常服則眞混上下而爲一等貴賤而無殊雖平日力作工藝之流或至休沐之期卽無不衣裳楚楚茶寮戲館儼然上坐與士大夫爲伍賤而至於倡優隸卒亦且一律裝潢夏曷冬裘一無遺漏而且最是倡優隸卒之流其衣服格外鮮艷非綢不服固也而顔色必取其姣艷花樣必取其時新且一衣也加以鑲滾一褲套也飾以雕鏤吾初以爲此輩旣以色巿則又何足爲怪觀乎此種近乎婦人女子之服彼爲隸卒也者服之尚少爲倡爲優者服之獨多可知彼之所以自炫者在此旣而見士大夫之子弟亦有若此打扮者並且士大夫家之婦女亦有效此妝飾者則不禁爲之駭然夫倡優之輩乃敢效大家裝束肆無忌憚若此哉孰知非倡優效大家乃大家之效倡優也不更可異之甚乎巿上梳寛辮内者緊身外襲黑衣下穿大鑲之褲徜徉乎街衢毫不知恥且揚揚然自以爲得意曰此時路也而不知其自趨於下賤也實甚此倡優之招牌耳奈何共襲之耶然而謂本朝服色本難辨别則又不然會典載商賈捐納職銜者冠服各從其品無職銜者不得僭用通禮言民人冬夏帽上不得用絨纓大緯奴僕優伶皂隸只准服繭綢毛褐葛布梭布貉皮羊皮其紡綢絹縀紗綾羅及各種細毛俱不得用冬帽用染貂風狐貉獺皮不得用貂會典所定雖一二品大員且有所顧忌不得用上用服色黄色秋香色及黑狐皮蟒袍非特賜者不得用金黄色五品以下不得用蟒縀妝縀貂皮猞猁猻八品以下不得用大花紗縀及白豹天馬等皮又言軍民僧道人等服飾器用俱有定制若常服僭用錦綾縐紗絲羅彩繡器物用戧金描金酒器全用金銀及將大銷金製爲幔帳被褥之類婦女僭用金繡閃色衣服金寳首飾鐲釧及用珍珠緣飾衣履併結成補子蓋額纓絡等件事發俱照律治罪服飾器用等物並追入官婦女罪坐家長又言庶民男女衣服並不得僭用金繡許用纻絲綾羅綢絹素紗婦人金首飾一件金耳環一對餘止用銀翠不得製造花樣金線妝飾以上皆會典通禮所載國家定制何等分明特無如人心不古僭侈踰等雖有舊制置若弁髦雖大衣朝服不敢僭妄而肆其遯詞以爲常服可以無碍殊不知定制雖專指法服又安有法服且不可用者而顧用之於常服例雖無禁止明文當亦可推類以盡其餘况常服便服亦未嘗不歴歴詳言耶然猶可解者曰人之心性每多有志於上進彼以下而僭上者雖曰躐等决非安分之徒而尚有好高之意也最可怪者以士大夫之子弟婦女而喜效倡優隸卒之服飾如近時上海租界之所指謂翩翩年少者大都望之不似戲子卽是馬夫而彼戲子馬夫則反有時而效大家打扮以遊行乎妓館酒慺大家婦女往往效倡家之妝飾以爲時趨而倡妓等或反有裝作良家閨秀以拍照相者然則大家之子弟世族之婦女其立心轉不如倡優隸卒至卑極賤者乃反有上進之志彼其自趨於下甘入於賤者正不知其居心何等蘇城前黄方伯在薇垣時見有某公子着一半臂而四邊鑲滾者立卽傳責見有着花鞵者亦重責不貨見婦女之花邊褲脚露出者拘其家長嚴斥之人多譏以爲大殺風景而孰知方伯之舉動皆由會典通禮中體會而出者哉服之不衷身之災也古語昭然特人不之念耳 
[本館接奉電音]  
　　昨由京友電傳上諭一道敬謹譯登○八月初一日奉旨現在領侍衛内大臣差務較煩所有世鐸前免帶豹尾槍之差著載整替帶欽此 
[禁掖秋聲]  
　　總管内務府大臣爲知照事總管趙來福口傳奉旨皇太后於七月十五日辰刻恭詣壽皇殿行中元禮所有應行導引扈從以及跟隨關防侍衛官員人等均於是日寅刻在德昌門外伺候等因奉此相應知照各該衙門一體遵照辦理再本總管内務府大臣是日另有隨駕差使不克帶領豹尾槍之處應由侍衛處奏派散秩大臣帶領可也○吏部爲知照事所有揀補山西道漢監察御史一缺本部於本月十三日帶領引見相應知照貴院傳令記名御史翰林院編修吴樹棻侍讀銜翰林院編修鍾德祥翰林院編修管廷獻等三員穿天青掛備帶補褂並佩帶對子荷包手巾於是日五鼓赴西苑門六項公所吏部公所内書到聽候排班帶領引見幸勿延悮因用印不及徑行白片可也○福敬崇大金吾三堂憲諭訂於七月十四日辰刻在地安門外帽兒胡同步軍統領公署内揀選步營正紅等旗委恊尉一缺捕盜步軍校一缺步軍校二缺委署步軍校二缺並巡捕京北等營守備一缺把總二缺經制外委二缺額外外委四缺已由司務廳分傳步緑兩營應行入揀員弁等務於是日辰刻以前進署伺候莫悮○管理正黄旗满洲都統和碩禮親王爲咨行事印房呈稱本旗現出有公中佐領一缺應行咨取三四五品京堂科道理事宫郎中侍讀副理事官員外郎一二三等侍衛冠軍使雲麾便治儀正前鋒叅領前鋒侍衛正副委護軍叅領馬槍護軍叅領阿敦侍衛翼尉恊尉副尉步軍校等與本旗人員一體揀選相應咨行貴衙門卽將前項應送人員務於卽日保送一二員開具銜名咨送本旗以憑辦理可也○吏部爲知照事所有揀補江西道漢監察御史一缺本部於七月十三日帶領引見相應知照貴衙門傳知記名御史花翎三品頂帶内閣恃讀王鵬運刑部郎中李念兹户部郎中王頌蔚等三員穿天青褂備帶補褂並佩帶對子荷包手巾於是日五鼓赴西苑門六項公所吏部公所内書到賤候排班帶領引見幸勿延悮因用印不及徑行白片可也○户部山東司示傳黑龍江請領官兵津貼銀兩之委員總管業普春所領銀兩本庫訂於七月二十三日開放爲此傳令該委員務於是日卯刻赴庫支領莫悮特傳○吏部爲曉諭事所有光緒十九年六月分分發府經歴孫炳烈等六十七員本部於本月十一日卯刻給照相應傳令各該員務於是日親身赴部領 
 
 

Page 2

 
 
照毋得自悮特示○禮部示頭傳宗室官學候補教習陳鼎元覺羅官學候補教習黎敬先限三日内親身赴部騐到並携帶筆墨以備塡　　當堂覈對筆蹟毋違特傳○吏部爲曉諭事所有候補候選人員劄送國子監錄科本部現定於七月二十日截止相應出示傳令該員等如有志切觀光情願應試者務於本月二十日以前卽速開載年貌籍貫三代履歴姓氏取結投供之員具呈吏部有執照者携帶呈騐毋違特示○通政使司爲咨報事所有本司奏補漢知事陳律珍一員於七月十三日帶領引見相應開具满漢排單各二分先行咨報軍機處查照可也○户部准河南巡撫裕中丞咨到藩司造具光緒十八年分庫存銀數印册循例於奏銷錢糧時詳請盤查報部備存當由中丞往查與册載數目相符咨部查照内開計藩司庫儲丁耗正雜各欵除軍需等項動支外實存銀五十一萬三千九百七十二兩八錢七釐云 
[北通州近聞]  
　　今夏大水奇災四鄉難民紛至沓來吴邑尊面禀上憲暫將難民安插貢院號棚内散給食物以度殘生後因京紳南紳捐資本城官紳籌欵分往四鄉賑撫先期傳諭貢院内難民卽速回鄉聽候領賑奈難民流連忘返不肯遽去貢院後舊有狐仙難民見一老者鬚髮皆白手扶拐杖立於甬路中間對衆云爾等錢文食物領過數次四鄉放賑者源源而來爾等爲何仍在此騷擾言畢而逝難民仍置若罔聞不思歸計一日有一女孩由煖閣上跌下登時斃命有一婦忽得瘋迷口内喃喃不省人事又一婦從高處跌下折其右臂人咸謂仙人示警云○江北河運一帮江蘇河運四帮於七月初渡過天津閘曾列前報行至河西務上汛侯槐莊地方淤沙擱淺緣六月間此處河水漲發决口數十丈水由東下河水只餘一尺河運船須吃水二尺四五寸因之節節難行汛官赶卽雇夫挑挖疏暢帮官分别起剝於七月十六日始抵通州壩聽候倉憲提騐○武姓爲人進京送信回持衣包雨傘等件行至八里橋忽狂風一陣將雨傘吹落橋下武急追傘誤陷河中適遇行人救起詎行人心懷不良將衣服剝脫凈盡仍將武某推入水内殞命家人固不知也後武某之弟在八里橋茶社酌茗見天棚上所晾汗褂手巾俱是兄物向前盤詰鋪夥答以行人所存武弟恐有變故卽將鋪夥衣物送州呈請究辦想邑尊秦鏡高懸自必難逃洞鑒也○某官眷满載回鄉沿途有家人勇士護送行經本邑之東南三河縣界距城七里投店住宿適該處有戲會某官眷乘車游玩匪徒見其貌美心懷不良夜晚伺勇外出入店先將家人捆縛置之滾沸中使下體不能動轉旋謀姦官眷劫物而去臨去時留名穆二王二報案後當被兵役拿獲遞案縣令堂訊二人供認不諱但牽涉本邑回教人金姓縣令備文關提有金姓之鄰舍親友聨名出具保結懇恩開釋禀稱金姓小本營生人極樸厚從不與匪徒結黨等語未識能否邀准也○某甲隱其姓氏家有老母年近七旬妻子俱備惟待母凉薄宗族鄉里咸惡其不孝其母兩次赴州送子忤逆經人勸阻事未果行前日甲之舅弟二人因事尋仇將甲砍去右腿半截後腦海右臂均受刀傷甚重奄奄一息人咸謂其惡貫满盈故借舅弟之手以懲不孝之罪也○中元佳節庵觀寺院諷經禮懴超度亡魂並辦盂闌盆會今因遍地災民嗷嗷待哺各會全行停止　請城隍入壇赦孤者亦只東關銅關廟一處○積潦已退農夫補種蕎麥采蔬正值待雨之際果於十六十八等日秋雨淋漓郊原霑足將來蕎麥菜蔬成熟不無小補 
[水程迢遞]  
　　四川藩憲龔仰遽方伯行抵萬縣俟酌定水陸程途再行前進已據電音登報兹接續電知方伯已擇於本月初一日由水路起程北上此後片帆風順破浪長驅較之輪鐵關山曉行夜住者其勞逸固不同矣 
[鬥毆斃命]  
　　金陵石壩街甲乙二人皆青皮也前數日因事口角揮拳之餘繼以白刃甲奮臂直前洞中乙之要害血濺桃花昏然倒地衆鄰人將甲拘住知會乙家赴縣報案其時乙雖傷重尚未斃命藍大令諭令抬往漢西門醫院診治俟傷痕平復再行核辦乃飮刃過深諸藥罔效竟於上月二十日畢命於醫院中藍大令接呈後隨赴醫院相騐塡明屍格一面飭保交出兇手訊供供詞如何外間未悉俟有風聞再行補述 
[山高水深]  
　　東湖北鄉多山層巖疉嶂蟠屈無窮某甲向居深山之中家頗充裕去歲又新入泮宮今年逢恩科赶辦塲事於前日擬來宜乘輪往省以便錄遺乃由該處到宜須歴四五重高山三四道溪水山有高至十里者溪水又有深至二三尺不等平時無　可渡因溪水時有時無也前日來宜正值雨過溪溝正盈已將行李挑逾兩重溪水矣至第三道溪水溪面約寛五六丈及行至中間又值别溪水　來竟將行李冲去險占滅頂幸而某甲尚未過溪赶急搶救行李已全浸濕只得奔到宜昌再行專信回家赶辦不知續行辦齊後可以赶到錄遺否甲雖不勝焦灼然亦無可如何也 
[鷺江秋汛]  
　　厦門洋關稅務司某君以商情不能通達特邀厦門十途郊號諸商聚會於月前設筵歡叙在稅司之意不過籍通商情孰料郊號商人卽倚爲聲勢以爲與稅司有杯酒之誼卽可討關免稅彼此徇情貨物入口報稅過磅估價均可向稅務司求情减讓矣日前洋郊某號有鉛錫入口貨物過磅時竟持名片向稅務司討情核减觔兩又某號恃與稅司交往挽求某貨載運外洋免於征收稅銀稅務司不獨不從轉嚴諭認眞徵收近日北郊某某等號又擬設筵公請正副稅司會飲稅司有鑒於前一槪却之該商等當亦大爲掃興矣○中元節會各處皆然而厦門則不僅祭孤魂且須請友朋會飲演戲爲樂外省人之寓於厦門及公館衙門關署大都於十五日延僧道誦經施放焰口或亦有演戲焚冥鏹者是夜洋稅關榷署祀孤演戲正在鑼鼓喧天之際忽有二人爭取時辰表彼此相搏爲巡街捕印度西人所見擬以鞭擊之二人疾走狂呼臺前看戲衆人不知何事彼此驚跑一聲呼喊人如潮湧戲臺卽時擠倒人山人海之中不知因何事故爭先奔走遺鞋墜珥不計其數有興而來敗興而去此亦可笑之甚也○荔枝龍眼本有大小年之分大年出產繁多小年收成歉薄價值卽隨之漲落去歲天忽奇冷大雪層氷爲自古以來所僅見茘枝龍眼等樹多被凍損枯死因之本年茘枝僅三分收成龍眼例於七月初上巿兹則於月半後始見亦僅二三成之諸此指鮮者而言若荔枝龍眼之晒乾者尤不足三成成本必昻較之去歲每擔已漲數兩而泉漳永春各處荔枝乾尤爲希少價亦更昻採辦此貨者因價昻大半不敢多購恐須待三五年後嫩枝生發始望豐收結實也卽橄欖檳榔福橘等菓實亦較往年减少數成矣 
[秉公無私]  
　　中元令節各處有蘭盆勝會厦門稱爲普度按日分叚設壇拱奉焦面鬼王各家門前擺拱酒筵三牲祭餉無祀孤魂並雇梨園或土班七子掌上木人頭班自初一日始每日分叚或三五條街聨爲一日或一街分爲數日凡值普度則道路爲戲臺攔阻全街大小戲臺至少十餘處舉國若狂男女艷裝觀戲飲酒撤夜通宵異常熱鬧闖棍匪人乘隙尋事打架拆梢無日不有提道憲恐滋事端委派文武委員按叚梭巡彈壓十三夜後路頭麫線埕一帶地方有戲數臺人山人海熱閙之極有楊姓紳商之子某甲仗其父聲勢與其戚某乙在婦女叢中評頭品脚任情戲弄有某丙觀此大爲不悅指甲乙而責之甲老羞成怒揮以老拳並命人將丙扭入乙家中欲藉勢片送地方有司責辦適有武營巡查委員梭巡至此詢得情由目覩甲乙行兇攢毆卽將甲乙丙三人各笞四十板以儆街衆無不稱快 
[厦門官塲紀事]  
　　英鶴皋觀察蒞任暫就同安縣公館接印許道臺於七月十六日起程進省署中稍爲修葺英道憲卽擇定七月廿一日遷入署中文武印委均赴道轅申賀○稅厘提調暫同三卡委員認眞整頓稅厘司巡亦均仰體上意急公辦事奸商不敢串合走私一時弊絶風清厘捐因之起色若能始終如一則商務之幸也 
[刦土破案]  
　　前報載九江乾昌信局代豫章搆運洋藥三石計六十大包行至建昌縣屬塔水地方投店歇宿三更後被　徒明火執仗撞開店門刦去洋藥并刃傷挑夫曾報縣會營勘騐請緝云云月餘以來盜贓未獲該信局旋赴府道控告奉道憲　示云查此　　　　　　　 
 
 

Page 3

 
 
弋獲卽經本道札府飭縣赶緊勒拿務獲究報昨據該縣詳請通緝又經札飭懸賞嚴拿各在案驛站衝衢盜匪瞻敢强刦傷人其捕役疲玩本屬顯然而失事月餘案未破獲該縣平日辦事因循亦可想見據呈前情仰南康府嚴飭建昌縣振作精神赶緊比捕勒緝此案眞正贓盜務獲確訊究報不得以此案經詳緝捕稍涉寛縱致干未便切切黏抄并發又經前營遊擊周梯山遊戎飭派隊目幹兵前往該縣協同汛官余把總嚴查密訪兹於七月初十日在距塔水十餘里之西山嶺下拿獲二人一名郭正興一名郭以合并在是處芝　地内掘獲窖藏洋藥一罎計九斤有奇經汛弁送縣究追張東之明府慈愛爲懷并未刑訊頃道憲誠觀察鎭憲何軍門會同札委前營千總李經六守戎督傕確訊詳報尚無端倪是處爲五省通衢要道盜風如此猖熾若不嚴加整頓將來尚堪設想耶 
[電車小試]  
　　電之爲用甚廣外洋曾製以行車功效旣速又無煤氣薰蒸其利用業經數載惟中華尚未　覯也兹由電報局余總辦澄甫電報學堂張總辦鴻卿兩觀察特自外洋購到電車小樣一輛規模畢具機括齊全於上月中旬督同華洋教習恭送督轅騐核傅相俯如所請當飭注電試行一週果屬圓轉自如可與火車並行不悖云 
[翻車傷人]  
　　天津鐵路官局輪車於上月十七日在灤州地方翻倒機車司火人當塲斃命司機人跌落車下受傷仍吹號筒使後車停頓故客車幸得保全餘人並未殃及然已間不容髮矣先是該處有岔路一條洋匠經以梗楠堵塞以免歧途悮入不料新雇看路工人不知就裏輕輕將木移去以致悮投岔道人死車翻幸司機人遇變不驚尚未釀成大禍否則不堪設想矣其死者已於翌日送往唐山入殮云 
[貧病輕生]  
　　皖垣邇來疫氣流行城廂内外患病之人家家户户幾於無處蔑有上月十八日西門外河沿永清局地方見一男子年甫三十餘時因貧病交加日甚一日與其求生不如求死遂步至江邊躍入江中與波臣爲伍漂漂蕩蕩不識葬於何處魚腹亦慘矣哉 
[清除街道]  
　　皖垣近來城内外街道堆積齷齪處處皆然自夏而秋薰蒸之氣易致生疾現首縣章榦臣明府蒞任出衙拜客見各處街道污穢幾於成堆以及居民畜養猪隻縱放踐踏若不設法示令打掃則蕪穢不治殊屬不成道途近來省城生病之人大半由此而染遂曉示通衢責成各坊地保傳諭各鋪户務宜打掃各街道豢養猪隻須用欄關住不准縱放踐踏倘有藐法不遵者按叚嚴懲各地保想賢有司言出法隨不難易穢濁而爲清凈也 
[皖省官塲紀事]  
　　前紀安徽候補知府王子裳太守詠霓奉大憲委赴池州查辦案件太守奉札後遵卽馳往逐件查畢兹於十六日遄返省城隨赴各憲衙門禀安將所查案件縷陳案牘并請銷差○安徽卽用知縣劉明府邦槐現奉臬憲丁　生廉訪札赴壽州查辦案件明府奉札後當卽趨轅謝委聞不日帶領一二家丁輕車就道矣○三品銜湖北候補知府許太守炳恭於上月十七日行抵安省旋卽乘輿晉城赴各憲衙門拜會聞太守此來實因便道經過别無要公小作勾留卽行禀辭就道溯江上駛○皖北牙厘總局候補道維　臣觀察增札飭委員梁二尹慶藩押解稅厘銀兩來省二尹於七月十八日四點鐘抵省隨將餉銀點交○防軍支應局收庫小住數日俟回文發下卽行起程 
[閩省官塲紀事]  
　　新藩司聞二十六七日可以到省○學憲已於七月二十三日起考各生遺才各士子來閩紛紛頗形熱閙也 
[閩南回祿]  
　　南臺后洲巷内汪利箔店主人某甲開張有年生意頗形興旺七月二十二夜二更許因不戒於火忽兆焚如救援不及延燒上屋延及街衢時東北風正緊吼聲如雷火格於風勢不能延出大街卽折入該巷内順風深入火藉風威風憑火力回祿神直抵桶街一帶民居悉付之一炬迫入田塍下新廟前灰爐下等處幸遇墻而息右分繞鏡橋有廟巍然崇祀土神附近人家因廟係新築磚墻皆以器具搬入爲躲避計男女老幼不下百餘人重重防護後卒燒入僅以身免聞者憐之斯時也祝融氏尤興高采烈長驅直下到處悉成灰燼惟陳慶成住屋四面有墻孤立其間得巋然獨存横略聖廟各地有甲孩年甫十三竟葬身火坑中斜至尾透而止其地幸有河阻居民亦極力將住屋拆除始得斷絶火路有甲乙搶匪也被壓立斃閑人受傷者約有十餘人閩中呼搶火之徒爲火鷂乘危行搶不可數計有甲乙二人帶皮箱一只甫到尾透橋卽被棍奪去甲乙無法伊何祗喊哭而已民人就近投滄洲菴通明殿等處借居密如魚鱗一路扶老携幼人聲洶湧與風聲火聲相應情景可慘聞之酸鼻約計自二更許燒至五更止燒去民居二千家椽昔日樓臺今成瓦礫據父老言此地自丙子後迄今計燒過四次矣被災之人無衣無褐轉瞬深秋何以蔽體言之可爲慘然 
[祀事孔明]  
　　八月初一日例應致祭吉勇烈公祠林文忠公祠劉公祠先期由關道憲聶觀察懸牌委松海防劉司馬上海縣黄大令等前往行禮昨晨司馬大令均命駕往祭俎豆馨香冠裳肅穆誠盛典也○明日爲文昌帝君誕期上海縣黄大令預飭辦差人等掃除潔凈並備祭牛一頭以便届時應用 
[設櫃開徵]  
　　上海縣黄大令近日出有告示略謂奉藩憲札飭目下庫儲支絀需餉浩繁各宜急公報效速將本年下忙條銀及早開徵完解以資接濟等因奉此除遵札傳保諭話赶緊催輸外兹擇於八月初一日設櫃起徵合行曉諭爲此示仰合邑紳民糧户地保人等知悉爾等務將本名下應完光緒十九年分下忙條銀並各項雜稅錢糧卽速按數備齊親自赴櫃清完掣串安業本邑糧户素稱急公自能踴躍爭先輸將恐後倘有玩户刁衿藉訟抗欠定卽提追詳辦决不姑寛云云昨日已届開徵之期清晨經縣差在大堂上整備一切並設香案上午十點鐘黄大令整齊衣冠至案前行三跪九叩首禮卽命書辦將恭寛信敏惠及雜稅錢糧等各桶分投大堂以備完納 
[南巿賽燈]  
　　今届中元令節羊毛行一業捐集巨資紥就各色彩燈舉行蘭盆勝會原議七月廿九晚向各處游行嗣因天氣陰晴不定尚須攺期舉賽已紀諸前報兹悉董事等見前晚天宇雖不能暢晴然亦不致黑雲翻墨白雨跳珠遂草草舉賽向南倉街大碼頭花衣街等處游行一周至於彩燈僅出龍燈一條採蓮船一艘擡閣二座并各色九連燈牌燈等類其餘各種因細雨濛濛並未全出憑欄縱目者未免以未窺全豹爲憾云 
[飯鋪遣火]  
　　昨日清晨英大馬路五雲日昇樓東首善和館披屋中幾肇火災當經左右鄰見濃烟縷縷立卽毁門而入帮同將自來水澆灌火遂熄滅不致釀成巨禍亦云幸矣 
[販貨遇騙]  
　　崇明人某甲在原籍開設京貨店日前來滬購貨内有布疋洋綢等物雇舟回籍定於前日起程尚未解䌫忽遇同鄉人某乙握手傾談頗稱欵洽乙自稱在原籍開設錢莊此次來滬爲親戚代購京貨因巿價太貴故未成交甲以同鄉而兼同舟當無意外之虞遂將所購綢布取出給乙看視且問此貨若何乙曰此貨甚佳未知價值幾何甲曰兄如見愛予不敢計較錙銖效巿井之所爲也未幾言定價值乙謂甲曰兄可在舟暫候弟將貨與敝戚一看立卽取銀奉趙兄意如何甲不知其詐一一允之乙遂取貨登岸而去甲候至良久不見乙來始知受騙遂於昨晨往各處找尋特未知大海茫茫尚有撈針之望否 
[不認拒捕]  
　　本年五月間有鹽捕營勇陸松園張家駒在浦東廿四保四圖地方巡緝私鹽遭鹽販羅掌寳王坤榮拒　毆傷奪去號衣張陸投縣喊寃黄大令飭提到案訊供之下判將羅王收所候究陸張送往仁濟醫院療治已紀本報兹悉陸松園張家駒傷已痊愈經該營哨官 
 
 

Page 4

 
 
領回前晚大令升堂飭提羅王至案問號衣等物被爾等奪去後何以延宕不交羅供稱係本邑浦東人向來務農爲業並未販鹽售賣五月廿五日鹽捕營兵勇張陸二人與鹽販爭毆小的上前解勸致被誤指王供稱係本地人現爲京貨生理是月廿五日小的路過該處亦被誤指提至案不現求　釋大令一再研訊執定前供大令著將羅王還押候傳廿四保四圖董事丁國華及四圖地保徐湘洲等到案再訊 
[舟子凶毆]  
　　無錫人薛阿紀向駕航船雇同鄉人楊文貴爲夥往來無錫上海等處日前有滬南某冶坊夥某甲由無錫乘航來滬並裝白米數擔當時與楊言定舟資洋一元四角薛固未之知也至昨晨舟抵滬南泉漳會館碼頭甲登岸時卽將洋如數付給薛尚欲找洋六角甲曰找已與爾夥言明今日何得翻悔薛向楊詢問果如所言以楊諭價太賤向之辱駡楊亦不肯相讓薛怒不可遏立取木棍乘楊不備作當頭之棒喝洞穿一孔昏暈倒地薛見事不妙遂效黄鶴之高飛迨楊扒起薛已不知去向楊心實不甘於亭午時赴上海縣喊控值日差禀明黄大令著帶候騐訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[嚴究賭棍]  
　　虹口著名賭棍胡阿寳混名麻皮阿寳經英廨讞員蔡太守飭差拘獲解送上海縣訊辦其詳已載前報前晚黄大令升坐花廳提胡至案胡供稱小的係廣東人前次與某某等在虹口諸家木橋設檯聚賭小的自知不合去邪歸正今已安分營生在虹口開設米店不敢聚賭此次實被仇人誣扳大令曰爾在虹口聚賭爲時已久聲名狼藉現由蘇省臬憲訪聞明白爾尚欲抵賴耶胡堅稱不敢聚賭原差將搜出之金四開金八開等呈案大令察閱之下謂胡曰此等物件豈不是犯賭証據胡供稱金四開八開係表上之練墜大令問爾供從前犯賭與爾同夥者是何等人答稱係本邑人馬興蘇州人大牌阿二江北人阿喜及小仁仔餘爲陳阿新王雲初榮阿良楊壽洲王老金並刀疤阿二牛二等俱廣東人也大令又問此等人現在何處答稱數年來小的不與伊等爲伍現不知其下落大令曰爾在外間除賭博外尚復作惡多端魚肉良民以致怨聲載道現可將平日劣跡從實供明胡堅稱現不犯賭大令著笞五百板復加盤詰矢口不移大令卽命收所聽候詳辦一面出示招告 
[流氓凶横]  
　　閘北有阿毛阿里者皆係著名流氓慣以混用銅洋爲事受其害者指不勝屈前日紏合某甲將鲖洋一元至北山西路和泰米店兌錢被店主察出破綻向之掉換一味恃蠻瞻敢闖入店中將店主扭赴茶肆評理其羽黨亦尾隨而入攫取物件被隣人所見代抱不平喚巡街捕至將阿毛阿里及某甲等拘入美捕房捕頭以其混用銅洋尚敢糾黨攫物實屬目無法紀而米店主不欲多事捕頭遂將阿毛等申斥一番麾之使出又諭米店主如阿毛等再敢前來尋事准爾送案嚴究○裏虹口著名流氓阿二阿順素以拆梢打架爲事前日復至洪子元所開萬興銅作將學徒阿福軋至小茶館中拆梢嗣爲洪所知赶將阿福曳去該流氓等遂至洪店尋釁敲檯拍凳大肆咆哮洪妻某氏上前勸阻又被攢毆遂奔赴美捕房控訴捕頭嫉惡如仇立飭包探前往將若輩拘拿懲辦 
[竊板被拘4]  
　　積竊陶阿春竊得松板一塊行至八仙橋左近被巡街捕所見拘入捕房值班三道西捕盤詰之下以陶犯竊屬實著押候解案請究 
[奪孩送縣]  
　　粤婦霍陳氏向夏桂庭之妻索欠不還於上月廿四日下午紏同婦女多人往夏桂庭家將尚未及歲之女孩奪去因卽肇釁由夏具詞呈報英公廨昨晚經蔡太守提集人証研訊據夏桂庭供稱祗欠霍洋十四元每月利洋一元四角付至今年五月爲止今霍陳氏勒索本利爭論之下竟敢糾黨將孩奪去又訊霍陳氏供稱實被夏妻欠洋五十四元另有會欵不在其内現在向索本利無著夏妻自將小孩抛放家中又據呈遞公禀之隣居朱頌芬等皆稱夏姓小孩實被霍姓糾同數人强行奪去確係目覩其餘不知其詳太守以霍陳氏糾黨奪孩有隣右可証查索欠而搶奪人家子女者律有明條今夏桂庭不愿將孩領回自應送縣照例訊辦飭原告投縣候質 
[滬南瑣綴]  
　　某甲向爲烟館夥半生勤苦略有積儲遂於大南門外開設小烟館鳩形鵠面之衆咸聚於其中前晚二更後烟客已散店中人深入睡鄉被操三隻手生涯者撬門而入將烟槍十三枝烟膏十餘兩一併竊去店中人未之覺也迨金鷄唱曉披衣而起及至櫃中見所有諸物早已不翼而飛諸人面面相覷莫知爲計分頭尋緝亦無蹤跡只得閉門歇業半生積蓄一夕消亡眞有不堪回首者矣○七月晦日相傳爲地藏誕辰是夕以棒香插門首者比户皆然兒童輩咸燒琥珀以爲戲前晚小東門城邊有年約二十餘歲之某甲與羣孩嬉戲以松香研末攙和炭屑取火然之不料被風一吹火勢樸面眉毛頭髮均被燒去倉卒中將手亂摸故手指亦被燒傷後經人給以藥末满面塗抹始漸止痛然引鏡自照已攺却廬山眞面目矣○昨晨有口操河南音之某甲手持土布十餘疋錢四百文在陸家浜行走形狀慌張望而知爲妙手空空兒一　人被小流氓乙丙等所見上前拘住以切口問之甲僞爲不解流氓等問以此布何來答稱均係已物再三盤詰始漸露本相流氓等欲帶至捕班處勘訊賊始懼而求饒流氓乃縱之使去將布留下至某小茶館均分一鬨而散 
[英廨瑣紀]  
　　張全全偕弟雲全控汪慶發將妻顧氏姦拐潜逃昨日在途遇見連伊妻張氏一併扭案請究太守飭值日差分别管押候訊○二百八十一號華捕解送病民曹瑞生曹成如請爲安插太守飭送棲流公所○一百五十七號華捕解送瘋子宋大忠到廨太守飭送普育堂醫治 
[上海北巿絲業會館籌辦順直新災賑捐滬局瑣記十三]  
　　廿五日承春風得意室主人續助洋一百元廿六日秀水縣劉　翁世　助洋五十元分君鶴俸拯彼鴻嗷感篆私衷名言莫罄同日接周浦夏君彬生函開閱乞賑災圖不禁惻然適爲年幼孫兒所見善意勃發徧求　室集洋四元爲數雖微而其志可嘉兹卽寄上祈察收彚解等云明德之後必育偉器昌黎所謂稱其家兒者也又京江有心無力人函稱本年恭逢慶榜江南向有頭塲給士子肉蛋錢二百文之例合上下江人數而論至少一萬八千餘人設將此項悉數充振當有二千餘金上科曾有善士在塲門前勸人助振而士子當出塲時筋疲力倦亦且懶谥話言設此票收在考籃之内誰肯於萬分擁擠之餘傾筐倒篋可否於事前請寓寗籌賑善士遍謁各學送考老師分送捐册託其先時勸募頭塲後卽飭門斗挨户收取其上江各縣無送考者亦可託各會館　事分頭代募較之塲門勸捐似覺妥便等云謹一併鈔錄附登日報想金陵協賑諸君必有以善其後也[  七月廿六日錢塘施則敬子英甫謹啓]  
[晉賑餘記五十]  
　　　　　十四日馬大籙巷東直義賑公所起解順天規銀三千兩并電致陸鳳石先生云由恊成乾匯上鄧藩憲及宋培之經勸義賑規銀三千兩合九六京足銀二千八百八十兩見電卽向彼收懇交善紳妥放并請電復○先日藩憲鄧公發到陽湖葉侯懷善勸第六七次盛澤厘局陳侯德喆勸第四欠武進吴侯炳靖江張侯嘉言勸第三次吴淞釣捐局馬侯霪恩竇侯鎭山崑山曷侯培義吴江李侯汾均第二次崇明厘局麟侯恒劉河厘局周牧伯煦山楊侯昌榮均初次共爲洋二千三十八元六角六分綜前後七次計之共發洋一萬七千九百八十三元九角五分四厘生死人而肉白骨實右輔以衛畿疆爲國宣猷非同小補若云救災卹隣行道有福陋矣○秦淮河上舉子如雲後樂先憂大有人在宋君因託東牌樓老廣和藥號應君含章大功坊介福昌綢縀東號朱君靜涵淮青橋愼餘錢莊孫君鑑泉貢院大街中西大藥房王君銘周各設缿桶勸募賑捐不識二萬餘人中將來事業功名如范文正富鄭公爲邦家光里閭榮者共有幾人翹首西望頌禱無極桃隖散人述 
[皖省官報]  
　　七月十五六日卽用知縣李長郁謝超委一次議叙本班儘先補用○十七日代理當塗縣湯沅宜知順直賑捐奬給花翎州同胡惟照知奉委營務處文案○十八日牌示准補石埭縣典史陰嗣卿飭赴新任三品銜湖北補用道候補班補用知府許炳恭到廣東人卽用知縣劉邦槐知委壽州差事奉各憲傳諭攺委候補知縣劉承祖到起服來省典史張振華到赴和含提典捐月費全繳回○十九日牌示候補從九姚沅委署六安州吏目○二十日候補知府徐寳謙辭奉營務處委赴浙江探磺價州同吴璜到赴寗國提典捐回湖北候補班補用知府許炳恭辭○二十一日花翎四品銜浙江候補知州劉祖幾到江西人○二十二三日牌示候補縣丞王樽委署泗州州判巡檢王炳照到赴宣南提典捐錢文回 
[浙省官報]  
　　七月十六日候補府郭式昌由京引見回省禀到禀見劉錩馥禀知藩司委文闈内供給差交缷聞堰厘局回省禀到經手捐錢掃數解清正任松陽縣劉靖由處郡會算交代清楚回省禀到縣丞傳萬禀銷關嶺厘卡差○十七日山陰縣唐禀奉賑捐局委　續兼辦紹屬順直賑捐叩辭○十八日假補府許星箕禀知本日交缷厘捐局提調禀見郭式昌禀知本日接辦厘捐局提調並禀奉委文闈内監試差禀見何應福交缷西安縣事回省禀到○十九日臬司趙由京引見回省禀到禀安候補府潘祖頤禀知厘捐局委處郡厘局差禀見叩謝蔡增光由京引見回省禀到禀見正任景寗縣周禀奉藩司飭知調補桐廬縣缺禀見叩謝○二十日李寳章禀知山束撫憲行知河工合　案内蒙保免補本班以道員仍留原省儘先補用叩謝候補通判陳壽祺交缷餘姚厘局回省禀到從九品林華由京來省禀到 
[䢴江官報]  
　　十七日湖北胡參戎兆有解鹽課銀來鮑鹺尉存義解海分司餉來○十八日總局洪分轉委騐收萬福橋工程○十九日前辦保甲趙觀察辭行徐鹺尹瑞芬委六閘提溜差程鹺尉文瀚委揚城巡查差 
[鄂垣官報]  
　　七月十九日宜昌府同知史醇赴兩院禀辭赴京引見委辦黄陵磯厘局候補從九盛　楨解釐金來省禀到奉山東撫憲福飭知爲修培黄河提　案内秦保免補本班以縣丞仍歸原省補用分發海防試用巡檢韓汝恆赴兩院禀到候補通判何國程候補州判凌　松俱家屬赴院禀知病故藩憲牌示江夏縣山陂巡檢事務詳委試用巡檢李斐章署理○二十日委辦沙洋厘局候補府魯欲仁禀見謝記功留辦○二十一日丁憂試用府經歴夏晉源缷辦北路范家堊土稅回省銷差○二十二日候補道　自京引見回禀到 
[上海北巿絲業會館籌賑公所施少欽經收順直山東河南山西賑捐五月廿二三四日第三千五百九十六七八次清單]  
　　廿二日暑冷齋主人由蔚泰厚來洋五十元漢口無名氏廿元烟臺繅絲局張韶甄募繅絲丁人十二元零一角無名氏十元零一角寄寓越郡武林敦睦堂曹爲母金太宜入三十周年懺資移助以資冥福由源豐潤來十元　省湯本立將買夾卜資移助六元無名氏五元震澤無力主人五元青浦縣署范紹文求肝氣速愈四元梁實昌一元禾郡汪承芝求次女驚風速愈一元楊氏助藥丸一元春　　銅洋十二元○屠鎭嘉泰典募朱子記洋六元九角錢翰記五角汪竹記錢一千文周心記五百文吴鴻記呂少記何立記何亞記四户各二百文周頡記劉麗記徐鶴記金韵記四户各一百文共十二户合洋十元錢一百文○寗波大關金勉慈募免過氏毓秀草　志安錢塘雙清室四户各洋二元敬業堂新梧書屋各一元○廿三日江西文長公捐由天順祥來九三八平銀二百十五兩零四分合規元二百廿九兩九錢二分一厘揚州婉記平安還願洋一百元祥　爲母病求愈由惠泰莊來洋廿元道新堂女士何由合盛元來規元十六兩反女士趙氏規元十兩臨郡安雅堂洋十一元　善堂五元景鎭九如甡俞盈軒求子病除身强十元無錫徐允大徐善卿五元吴雨蒼二元鎭洋署王有懷五元栗陽陳鴻吉四元　口仁善善堂董事徐惟馨朱湘荃募徐蘭垓求平安朱靜軒求孫各三元朱用俯募朱張氏求子飾二件兌見洋四元一角半又銅洋一元蘇垣愼記棧張愼　堂洋三 
 
 

Page 10

 
 
元延壽室二元梁溪順吉堂丁達夫二元金匱署金竹懷募甌山書屋二元又運甓齋立德堂竹記三户各一元又蓉記蘭記各五角嚴增榮求女病痊一元嚴子呈保女領保病痊一元崑山祥　李慶華求恙速愈一元通州乾復典酬願子一元不算氏十角無力子二角恊康莊銅洋二元○浙杭慶福綢莊丁曉芳翁募第四批章吴氏求身健洋十元驚頑子六元新安漁隱方潘氏求生產順健各五元計章氏求身健雍睦堂敬脩堂無名氏四户各二元肖蓮主人四元寫韻軒無名氏月齡山人樂善居士適安軒太和室主人積善堂周福昌無名氏顧魯氏無名氏光裕堂十二户各一元積遠堂葉吉軒蓉鏡書屋綿力人四户各五角○益昌號來黄縣命婦王李氏規銀二兩又長女二兩又小兒女各京錢一千文又僕婦戴劉氏婢女田呂氏規銀一兩共四户合規銀五兩小洋五角錢四百八十五文○廿四日湖州府謙和　太尊由歸安縣沈大令託愼餘莊匯來洋二百元杭城章金銓保母病速愈由章士記來洋二百元楊裕德堂由愼餘莊來一百六十元自勉齋由壽康莊來曹平銀一百兩合規元一百零七兩五錢五分一厘蘇州姜寓眞州未遂子將兒鐲金一付計重一兩零兌見洋三十七元六角耕道堂洋三十元金紹卿爲次兒病求速痊廿元無名氏求病速愈廿元蕪城華天益王半擬同募五月中旬桶捐錢三百七十一文又永記　廣成各洋五元又孫仁山錢六百文河鎭朱大全由葉聖田翁交來洋四元又豫豐恆秦太和堂各二元又公泰厚舒務本堂各一元嘉定無名氏祈全家平安一元滸浦不留名銅洋三元○滸墅關春生祥募元昌典洋十元王詠秋陶有章欲納子婁降生四户各四元乾裕莊三元李升廷俞秉之無名氏三户各二元張竹卿張靜安姚一泉無名氏永通莊乾豐行永昌瑞恆興莊聚源坊增茂坊正茂號鴻昌興徐詠之十三户各一元吴大有餘吴仁泰孫驥良不留名四户各五角共廿六户合洋五十元 
[上海北巿絲業會館籌賑公所施少欽經收順直山東河南山西賑捐五月二十五六日第三千五百九十九至六百次清單]  
　　廿五日張執存爲妻周氏五十冥壽　　移助求資冥福洋一百廿元又爲亡兒蔚如超薦資移助求資冥福八十元三十四洞天樵者由寳順莊來一百元江右朱寳常善士祈保病愈由三晉源來一百元公愼五十元　興力不足子十元郝姓曹平銀廿五兩洋十元無錫鮑義盛鮑允執洋廿五元内銅洋一元又銅洋十元天津嚴焦銘洋五元嚴張氏十二元無名氏五十生辰承二令弟祝壽資務助代爲求福十元廣豐縣捕署姚麓逸由蔚長厚來十元蔡義臣十元東臺青藜書屋劉十元九江愼泰棧吴永朱求平安十元泗安孫輔元求兒病速愈八元九江無名氏曹平銀六兩酆慕禹洋六元敬事堂一元畢保章求病速愈五元郭氏求壽五元不留名求子五元又求免口舌五元又求免災五元又二元無名氏二元不留名一元又求平安一元又求病愈一元又求母病愈一元廬州隱名氏本洋五元蘇州府學副署包曉村以恤釐舊願餘欵移賑洋四元四角無錫恆泰二元梁溪余瑞豐陸松泉二元咬川凝痴子由　湖寄　二元招商漢局懺罪子爲母陳妣忌辰求資冥福二元薛求體平安由無錫時長寄泰二元又許保平平安求足健求聰明平安代筆中金四户各一元泰州許公舘求消災降福文運亨通二元求平安二元無名氏求關煞開通各一元隱名氏求子疝氣速愈一元○源豐潤來源豐銀號洋四十元樹德堂十元郭本堂李九元合家平字誠延氏各五元未病速愈氏十元一堂康壽保康氏各六元無災無厄　堂康壽各四元無名氏一元共十一户合洋一百元○蔚長厚來江西廣豐縣屠時齋明府洋八十六元無名氏知非子餘慶堂同仁堂四户各二元張桂林洋銀六錢扶風堂錢一千文無名氏六百文佑慶堂悔過子無爲子無名氏鄒得勝思難軒無名氏楚德堂八户各四百文舒恭訓三百文無名氏二百文共十八户合洋一百元○黄永和布號來通招商分局募同樂堂洋廿二元福賢堂十元無名氏四元樂斌堂曾形氏鏡遠堂高胥氏吴志友七户各二元共十户合洋五十元○蔚長厚來江西史翥雲募敦睦堂任氏九三八平銀十兩九芝堂無限傷心人各銀十兩儀氏四兩共四户合規元三十六兩三錢一分○江西鉛山縣帳房講易堂雷洋十元　　堂許八元敦行董四元毓秀堂陳不書名陳各三元念紹堂高順義堂平各一元共七户合洋三十元○宜興趙偉臣續募不書名麟　洋四元周明記不書名禹手各二元周子卿不書名勛手唐笠　羅廷梓姚子祥戴子綬不書名琴手七户各一元徐允生不書名各五角共十二户合洋十六元○廿六日福建山陜僵館由蔚長厚來洋一百元程景亭　子病速愈三十元漢口陳駿生爲表妹求病速愈由招商局來銀廿兩合洋廿八元五角無名氏廿元張堰延陵居士八元無名氏求合家平安五元發心愿人四元太倉陳不留名爲妻懷妊求保平安二元太倉菊隱居銅洋十六元○招商漢局寄來湖北鐵政局募經一批札勒哈哩銀四兩朱滋澤九八六平銀四兩李紹白二兩四錢四分曾海洋四元蔡　勇錢十千文張炳五千文趙毓楠鍾天緯查有銓北學堂節省端節酒資四户各三千文陳煊李嘉度徐苞嚴之凋四户各二千文化學堂各學生二千文煉鐵廠各委員司事黄太尊馮敬菴王聘卿三户各四千文趙益齋鄭恂甫各三千文　頴孝王芝椿徐仁齋楊乃心鄺元亮五户各二千文張鶴田戴翔君錢保根梅炳南殷曉峰俞彤甫陳華國呂子元八户各一千文徐星齋姜聘臣羅蔚然共二千文王晨生郭煦甫子閻如汪春廷共二千文共三十五户合銀十兩零四錢四分洋七十六元○源豐潤來金陵汪鑒澄經募種德堂何豫昌各洋二元四好堂尹一元　角福壽軒一元五角曹永聚無名氏曹永隆曹子儀曹恆聚曹錦聚曹信義榮興裕積善堂鼎昌綸源鎭源十二户各一元養拙齋三角陳壽記錢五百文共十八户合洋廿元○沙溪萬泰祥募黄少彭元昌和各洋一元長源興龔子元各五角無名氏三角和記一元錢九十文張子宜五百文邵仲怡三百文隱名氏五十文共九户合大洋四元小洋十二角 
 
 
 

Page 11

 
 
   
 
 

Page 12

 
 
   
 
