# 1910 - 330 - 4913589

 

Page 1

 
 
   
 
 

Page 2

 
 
上諭 
[監國攝政王鈐章十一月初三日内閣奉]  
　　上諭立國之要海陸兩軍並重前因厘訂官制欽奉先朝諭旨海軍部未設以前暫歸陸軍部辦理嗣有旨派載洵蕯鎭氷充籌辦海軍事務大臣復派載洵等前赴各國考察一切籌辦漸有端緒茲據載洵等會同憲政編查館王大臣奏擬定海軍部暫行官制大網列表呈覽一摺詳加披閱尙屬周妥自應設立專部以重責成所有籌辦海軍處著改爲海軍部設立海軍大臣一員副大臣一員該大臣等務當悉心規畫實力經營以副朝廷整軍經武之至意至應設之海軍司令部事宜著暫歸海軍部兼辦餘著照所議辦理欽此上諭海軍大臣著載洵補授副大臣著譚學衡補授欽此上諭憲政館軍諮處陸軍部會奏釐訂陸軍部暫行官制大綱列表呈進一摺陸軍部總持軍政責任宜專所擬各節尙屬周妥所有尙書侍郎左右丞參各缺著即裁撤改設陸軍大臣一員副大臣一員當此整軍經武这際該大臣等務當認眞整頓切實進行毋負委任餘著照所議辦理欽此上諭陸軍大臣著廕昌補授副大臣著壽勳補授欽此上諭裁缺陸軍部右侍郎姚錫光著以侍郎補左丞朱彭壽右丞許秉琦著以三品京堂及交涉使提學使提法使候補左參議慶蕃右參議錫嘏著以四品京堂及道員候補丞參上行走左景祜著仍賞委散秩大臣差使候補參議逹春著以道員用欽此上諭所有此次裁缺之陸軍部侍郎丞參各員均著賞食原俸欽此軍機大臣署名奕劻毓朗那桐徐世昌宫門鈔十一月初三日召見軍機洵貝勒薩鎭冰濤貝勒廕昌德裕 
諭說 
[論實行强迫教育之方法（心禪）]  
教育者造就人格之權輿也。無尊卑無貴賤。欲一提絜之而使爲立憲國國民。其道必。自普及教育始。今中國競言推廣教育矣勸學所。也視學員也皆所以督促教育之進行者也。然人民智識程度不齊。未盡知小學教育爲國民教育。故凡習一技操一業。以自謀生活者皆。視教育若無足重輕於是勸學所之勸導視。學員之視察亦窮於家諭戸說之時。而不能收整齊劃一之效竊。謂普及之法。非於教育行政上。稍稍以功令繩之不爲功各國教育制度。無下訂有專條。寓以强迫之意吾。國功或能規仿其制頒爲條例則法律所展布之地。小民憚於功令。而或生效力。否則就學之義務入學之年齡。國家未能嚴定。彼職微力薄之小民。何知大計在上者雖日日提倡國民教育爲。社會上生存之要素。彼且茫然不知所。解無怪其弁髦棄之也殊不知推廣小學教育。勢必使其家長負責任。家長之責任在以功令督促之世界各國。未有於兒童教育問題。不主干涉而主放任者也况。中國鞏固憲政之始基。尤當以增進國民之常識爲第一義强迫 
之說其可緩乎。然亦非可純乎嚴密。而不爲變通者。吾國教育之不能普及。有數大問題焉試述之如左一職業問题吾國人民。之從事於各界事業也。往往童而習焉。入學之年期過長則。恐輟學之後。不事操作。而又不能助以高等之學問。浸假而成游惰此其阻力一也二年齡問题國民之受普通教育。非有七八年之程度。不能逹其目的而作苦之家。男子至十四五。歲卽須生產作業。分年長者之勞。數千年來習俗。如此。此其阻力二也三生計問題勞働家之活計甚微。兒入學。月耗其生產力之半焉吾國寒畯子弟稍有成就方籍。爲指臂之助。今乃易生利者爲分利。其何以堪此其阻力三也 
 
 
 

Page 3

 
 
有此三大阻力。則謀普及之法。自不。得不善爲之斟酌其間矣。吾觀各國强迫教育制度各。因其風俗習尙。而稍異同焉彙而舉之使。吾國知所適從亦。研究教育者所樂聞也一德國强迫制歐洲各國盛行强迫主義以。德國爲其嚆矢。德國小學校令定六歲以上十四歲以下爲學。齡學齡兒童應入國家認可之學校或於家庭受同等之教育違者揭其家長之姓氏於市町村公署。以示懲警尙有。不從。則以違警。罪論然於德國現行制。度以七年學齡。未逹普通教育之目的更。使補習一年或二年否則不得從事於職業。且有就學義務之兒童。卽許兼習工。業而在普通學校。每日必有三時間之正科。蓋以適當之教育。定就學之期。間此德國强迫制度之一斑也二奥國强迫制奥國學規。初遵德制故亦以六歲爲始。至十四歲爲學齡惟於地方學校則。凡學齡兒童或限一年習一學期。或限一週習一足日或限一日習數小時。不能。預定。皆以各屬市町村議會之决議爲斷蓋因置身實界之貧民不能專顧學業。而酌合乎各地方之風俗情形以量爲變通之者也三法國强迫制法制亦由德制蛻化而來其規則略異。男女就學。義務以六歲入初等學校。違者罪其父母或家長。定責問罰金。自由刑之三種然兒童自六歲入學後或满十一歲或满十三經試騐後免其就學此則騐其成績以定期限學課有遲速之分。卽學齡有短長之别與諸國略異之點也四英國强迫制英國學制。以階梯學校條例。定五歲以上十三歲以下爲學齡兒童。就學之年限内。家長怠督責者。懲處以自由刑與罰金又於十歲以下之幼兒。保護之禁具兼任勞役。蓋以特定定年。限制就學之義務非修學年满不得輟學亦保。護兒童之一也 
五日本强迫制日本小學校令。規定就學義務。以六歲至十四。共八年爲學齡學齡兒童盡入小學校肄業有。於家庭授小學教科者則須經市町村長之許可。惟按其規則满十四歲。而尋常小學未畢業之學童其就學義務仍不得以學齡期满而遽行豁免此。又與德制稍同。而限以一定之程度使足以自立而已矣要而論之各國學事之制定對。於兒童就學取義各有。不同有授以適當之教育向酌定期限者。德國是也有分其作業之時間而迫令學習者奥國是也有驗其平日之學力而量予酌免者。法國是。也有按以一定之年限而悉令入學者英國是也。至日本則一以學校之程度爲準。不問其所操何業均須有尋常小學畢業之程度方。得任意簡一生產事業而專攻之然其間措施不。同而的以謀普及則一竊。嘗取各國制度而比較之則若法之以學力論恐一時之試驗未。得平日之眞際若英之以年限論恐時期過長人民不堪其負擔之重而。時期過短又慮其智識淺薄不足以自存英法二國蓋不足法。其他如德奥日三國。則奥國兒童。往往分其餘力以從事於教育不無失之過寛。似德日二國制。度旣不若英之規定以年限又不若法之注重於試騐均。以適當之教育與學校程度。定其就學義務之有無其。制較爲完善蓋强迫之制度濫。觴乎獨逸而集成乎日本以德國學制之詳備與日人取法之完美。冶爲一鑪庶乎近之雖然吾國教育之不能普及。其原因雖複。雜而根本上。之阻力實種於前述之職業年齡生計三大問題奥。國制度即失之過寛而於人民之職業年齡生計三大問題上三。致意焉吾。國强迫制。宜取法乎德日二國固不俟言而由其阻力上熟審利害。似更宜參酌奥制。庶足以救之。况吾國數� 
千年來素無所謂强迫教育之說。發軔之始功令過嚴而。不代籌變通之法非所以恤寒畯嗚呼。兼弱攻昧。世變日亟邦人君子幸思吾言 
[專電]  
　　電一（北京） 
魯撫孫寳琦以憲政館解釋法令議論兩岐實難遵辦奏陳窒礙難行者八條 
　　電二（北京） 
又奏膠沂鐵路欵鉅期迫擬籌内地捐欵抵借公債奉硃批着外郵兩部核議具奏　　電三（北京） 
江督張人駿電奏借欵維持上海市面係奉旨允辦之案今諮議局憤不交議認爲侵權違法該局并非議院何得逾越範圍恣其橫議　　電四（北京） 
直督陳𧃰龍電奏本年查照舊案續募公債　　電五（北京） 
御史温肅奏粤民懇求禁賭情詞迫切臣擬陳辦法請旨裁奪奉硃批該部議奏　　電六（北京） 
樞臣電寄各督撫所有各省關應解甘新恊餉著年内解清　　電七（北京） 
憲政館奏各部行政事聞明日降諭 
 
 

Page 4

 
 
　　電八東京 
西班牙國皇以從前日本濳航艇沈没之時該艇長佐久間大尉犧牲生命甚堪感賞茲取其照相及臨死時從容手記之沈没記錄懸於海軍博物館以爲義勇忠誠者勸並爲社會教育之一助緊要新聞一 
[蘇撫奏設上海高等審判分廳北京]  
　　軍機處片交法部籌設上海高等審判分廰一節已紀昨報茲探得蘇撫程雪帥會同江督張安帥原奏略云法院編制法區域章程高等審判廳以各省轄境爲其管轄區域又距省會遼遠商埠繁盛得設高等審判分廳查江蘇上海地方爲全國通商巨埠非他處商埠可比關繋法權至爲重要臣到任後接見紳商博訪周諮僉謂上海地方華洋雜處詞訟繁多僅設初級及地方審判廰倘裁判間有未協而上訴必須奔赴省城高等審判廳於商民殊多不便即僅設高等審判分廳不設廳丞於上海地方權力亦覺微弱遇事不足與各國領事辯論並請變通法官品秩示以尊崇俾得周旋其間凡事商量較易等語臣細繹所論洵於該埠形勢頗中竅要查洋涇浜設立會審公堂其原定章程第一條遴委同知一員管理各國租地界内錢債　毆竊盜詞訟等案凡有華民控告華民及洋商控告華民均 
准其提訊定斷照中國常例審訊並准其將華民刑訊管押及發落枷杖以下罪名第二條凡遇案件牽涉洋人領事會同委員審訊或派洋員會審若案情止係中國人並無洋人在内即聽中國官員自行訊斷各國領事官毋庸干預其餘各條亦均定有限制是原章權限本屬分明今雖租界内之會審公堂未能遽撤而法律已逐漸改良自應先於租界外設立初級審判及地方審判兩廳以植初基但僅設初級地方審判各廳究屬各分稍卑若無高等審判分廳便民控訴似不足以饜服中外人心此宜變通之理由也再查上海道一缺本屬行政之官不應兼理司法祗以往昔司法行政向無區分是以上海租界内外之案不直於租界内之會審公堂及上海縣者輒赴訴於該道蓋視上海道爲高級長官由來已久今若止設初級地方審判兩廳在初級僅止審理細微詞訟爲第一審判之法官勿論矣即進而至於地方審判推事品秩亦止五品不過儕於公廨之委員核與道員之階級相較尙遜其於地方審判不協者勢必仍控之該道卽使該道不爲收受令其上訴於省城高等審判廳而上海詞訟大都牽涉於商務或影響於交涉兩造及證人亦衣食於洋行商務之中者居多若至省城上訴傳喚旣苦不便何况又有領事簽押工部局傳人之煩瑣乎若於上海特設高等審判分廳非特調查一切較易卽商民亦免往反跋涉之勢　諸司法上之行政旣屬便利體諸中外之輿　尤爲允協且高等審判分廳即可與地方審判廳同設一處旣不另行建築則增資亦不致甚鉅此高等審判廳亟須設立之理由也惟按編制法高等分廳應設監督推事名稱雖不相同而品秩仍係五吕似尙不足以崇體制我國重視法權向於邊疆地方之巡道尙加按察使銜况上海商埠爲通國之冠尤爲外人觀瞻所繋雖遇交涉要件尙有交涉司上海道主理而高級司法長官果使崇其品秩卽以重其權力此吕之關繋非細擬請於上海高等審判分廳中特設廳丞及檢查長二員缺均應四品庶中外商民不致輕視凡所管轄之區即不能復參外國裁判之權則法權愈形鞏固而裁判亦易就範圍惟省城高等審判廳有統一全省之制凡上海審結案件仍應移知高等審判廳查照並統歸提法司監督此又上海高等審判廳宜特置廰丞之理由也臣爲確立法權愼重辦法起見是否有當 
伏候宸裁十月二十三日奉硃批該衙門議奏 
[浙撫整頓諮議局之封奏北京]  
　　日前浙江巡撫增中丞呈遞封奏一件探係條陳諮議局將來整頒辦法計有二端一當研究全國共同利害以期政治統一一亟宜調查各國地方事業成績以助政府進行且謂各省諮議局自開立以來將近一載然卒鮮成效大半見解未宏互相岐異或此省以爲是而彼省以爲非或此省以爲利而彼省以爲弊甚且此省以爲無益而痛除之而彼省又以爲善政惟恐保存之不及種種各存意見參差不齊實於諮議局前途多所窒碍擬請嗣後資政院未開會以前令各省公舉精通憲政人員擇一適中之地將各省應行交議之件互相討俟議决後存一分於本省一分即交并資政院列爲議案（按此節略見前報專電） 
[各部署含糊影響之答覆北京]  
　　政務處答復李文熙所詢步軍統領衙　職權與陸軍部等衙門衝突一節查新官制尙未頒行所有新舊各衙門職掌牽掣不止步軍統領衙門一署爲然現値本處會同憲政編查館厘訂新官制自應審量職權詳細規定奏明辦理外務部答復羅傑（甲）本部辦理外交祗在維持和平保權利準情酌理相機因應凡有關於條約成案者務考核詳實藉爲依據（乙我國與各國從前所訂條约其中以法權稅權兩項所關最鉅故本部於上年即設立條約研究所派員研究查英美日等國前訂商約中有云一俟查悉中國律例及其審斷辦法及一切相關事宜皆臻妥善該國卽允棄其治外法權等語是法權一層須實行改正法律方有著手之處加稅免厘屢　催商各國提議至改正　約關係全國政治進行問題非一所能預定也（丙）保護華僑一事本部於宣　元年奏定報告　　頒布 
 
 

Page 5

 
 
格式除使館外有駐在國領事二十一處均令其將本國人往來該埠及本國人傭工情形分别塡註按季報部迭據各該領事呈報到部能得其總數者少不能得其總數者多其原因有二一係居留該國爲我權力所不及不能編查一係行止無定半爲官史所不及知無從編查就所查明者計之惟新加坡一埠占多數已逹十六萬四千餘人其餘各埠多少不齊一時尙難統計以爲定本至於各國屬地有未設領事之處而華僑衆多者亦正在磋商設領以期出洋人口均得保護之益而無失業之慮披閱現在已經報告之清册於人口商業兩端雖未能節節清晰要亦可得其大凡惟必一律全備則尙非一時所能及也（丁）海陸軍完備之國無不於駐久各使館設有附屬武昌以資調查報告我國軍諮處正在籌畫遣派而本部於上年奏定出使報告章程内已列海陸軍隨員之報告一門規定凡關乎海陸軍各項事宜應由海陸軍武員詳細調查由該員一面報告陸軍部一面呈由該管出使大臣報告外務部其未設海陸軍武員之前由也使大臣報告等語現在此項武員尙未由海軍處軍諮處派定仍暫由出使大臣分别咨報（戊）本部於光緖三十三年奏設各使館商務委員一員專司考查外國商務及金銀市價隨時禀報本部農工商部因英法俄德美日本六國通商最久商務素稱繁盛特先派出於各該使署設立商務委員本部復於宣統元年具奏籌備事宜清單首釐訂出使報告章程内列商情一門分甲乙丙三項（甲）關於所駐國與本國之商務（乙）關於所駐國與他國之商務（丙）關於所駐國及所駐地之商業與農工等業情形詳列細目各以類從刋發格式每委由出使大臣領事商務委員等詳細調查按季報告到部均經隨時督員編輯纂要進呈御覽並鈔咨憲政編查館備考詳核各使館商務報告尙稱勒確此外有駐使者尙有奥義此和四國商業情形即由出使大分季调調查報告（己）各使館各領事館原有調查外事報告本部之責即爲本部公式之通信機關（庚）查租借地各圖本部均存有詳細圖說遇有界務交涉隨時足備考查此外沿江沿海各通商口岸所謂租界者即係劃定商埠之界亦有圖卷可考　　又答復余鏡清（甲）對於質問葡萄牙界約之答覆醒澳門界務相持多年迭經磋現仍接續商辦其未經解决已前本部未便宣布（乙）對於質問外人雜居内地並軍艦駛入腹地測量操演之答覆查内地向無外人雜居其通商口岸當訂約時祗聲明某口通商嗣後雖經劃定貿易界限而居住仍不免有在界外者（界外非内地耶）本部迭仕與辯論彼此各執一詞迄未解决至外國軍艦駛入腹地測量操演本部一接外省報告無不隨時照約商阻　　度支部答復吳賜齡查清理財政章程第二十條第二項裁各省預算報告册内欵項屬於地方行政經費送諮議局議决井將預算全册送供參考等語江電所稱照章先將局存地方行政經費底册照錄一分送交諮議局者即含有送局議决之意也其漾電所稱照章將貴省預算全册抄錄一分送交諮議局以備參考乃係查照清理財政章程第二十條第二項送供參考此外並無他項通電至各省諮議局旣對於地方行政經費有議决之權自可就欵項内移缓就急商酌修正經修正决議後應就該省歲入總額内如數指撥惟歲也總數應以本部覆核之數爲範圍期於國費無碍 
[上下議院工程開始北京]  
　　上下議院工程現已開辦圖樣早經繪齊本擬年内將地盤一律築定刻因天寒地凍難於施工僅將下議院一面墻脚基礎赶辦定於明年二月再行開工一面飭令工程師將應用材料妥速採集務於明年春夏間陸續運到准以欵項支絀辦理一切頗不能應手按此項工程本分三部南部爲上議院北部爲下議院中部爲兩院行禮及協議之所規模甚宏大預算經費約在百萬以上一切規制均係仿照德意志議會式様原議將中部禮堂先行建築作爲資政院之用現以國會期限業經奉旨縮改而此項巨工非二二年不成故變更計畫同時並舉云 
[軍學官界紛紛剪髮北京]  
　　近日京内外人士羣以剪辮爲除舊布新之必要而以軍界學界實行最力官界次之據確實調查在本京如禁衞軍大率次第剪盡京師法政學堂財政學堂閩學堂湘學堂等亦均剪去大半第一級師範學堂亦有陸續剪去者聞各學堂學生並擬聯合開會約定限於年内剪盡至官界除陸尙廕午樓早已剪辮外近海軍大臣薩鎭冰軍門亦經剪去以示提倡其他海陸軍界人員如吳祿貞等均行聯合剪去現有警界中人亦擬呈遞說帖於資政院陳請將剪辮問題列爲議案大約豚尾奴之濁號與我中國人握手長别爲期不甚遠矣另一訪函云陸軍部廕尙書及海軍大臣薩軍門本已剪髮近日海軍參贊譚學衡程璧光等亦皆剪髮其叅謀各官剪髮者亦佔多數而各處發起剪髮者又紛紛不絶茲爲分列於下天津自宋桂舫宋則久等先後發起剪髮不易服會報界亦實行剪髮以爲提倡現如普育女學評議員劉壽珊温勵菴及天津兩級師範附屬小學堂謝基賢等又民立第一小學堂寗濳鷺等均紛紛剪除日昨中五　分署巡官馬驥雲巡長温有慶魏國祥巡警馬化麟劉玉山李蓮舫等亦 
 
 

Page 6

 
 
同時將辮髮剪去冀開警界剪髮之風唐山路礦兩廠機器工匠近來剪髮不易服者已逹一百餘人之多我國不等社會風氣之開通於此可見一斑如陳寶琛湯魯璠王用霖輩宜知愧矣 
哈爾濱商務中學堂教員葉正書早已剪髮日昨商務小學堂諸教員亦相率剪去學生陸續繼之見者精神爲之一振營口商業學堂學生統計四百餘人近日實行剪髮者已得二百三十餘人之多並聞商界亦甚贊成以冀仿效文明國民之態度但各處各界皆主張剪髮不易服以免漏出巨資云 
[中國借債新談北京]  
　　現在各國資本家代表麕集於六國飯店探其内容確係爲海軍借欵而來各代表大肆運聞動日内即可畫押並聞海軍處借欵之原因係欲建一極大之造船廠以爲籌備之着手云 
又某國對於吾國外交素以秘密運動爲主義前曾以重金啗某樞相及某尙書故自大借美欵之說起而某尙書即病莫能興聞者訝之現聞某國亦仿其故智日以金錢運動樹其黨於外部故借欵一事仍得繼續提議且聞將告成功而前之某國復破壞之刻正雙方在暗鬭中尙不知鹿死誰手但我國巨公政以賄成其意見全視運動者之金錢爲左右批種現象亦可危矣近有資政院議員陶葆霖質問借欵一事謂會期已經過半未見政府提出公債議案而外間紛傳政府正在訂借外債究竟政府現在有無募集公債之意及輿外人商訂借債契約之事請速答復以釋羣疑 
[京師近事]  
　　聞新内閣官制及弼德院官制業經憲政編查館員編訂脫稿各條之下均附加按語詳徴各國制度說明理由並聞有將弼德院改爲樞密院之議日内屢開議俟議决後即由提調呈堂閱定准於年内上奏　　廣東京官胡蓉第與温肅衝突各節已誌前報茲聞胡温又起衝突其原因係爲廣東紳士來電謂諮議局議員三十五人反對禁賭請即斥革而議員三十五人亦有電來京謂吳議員提議凡賭皆應禁不能獨禁舖票一種即欲先禁舖票亦應全禁不能獨禁安榮公司一家其反對之理由如此並非反對禁賭云云前日温肅在廣東會館提議欲電粤督請參革此三十五議員時廣東京官到會者止有七人蓋衆論多不以温肅爲然故皆不到會也此到會之七人一爲胡蓉第一爲値年管箱其餘五人皆温肅約來者胡蓉第謂此事須查明是非再定辦法不能據一面之辭而請革三十五議員衆遂散乃是晚温肅竟冒用廣東全體同鄉京官名義致電粤督請革此三十五議員胡翌日知之遂大起衝突刻下温胡二人又多一番交涉矣　　駐京英使朱爾典氏數月前請假歸國現假期已满聞公使於二十五日到長春稍滯即當晋京陛見且聞關於鴉片條約之事英政府已命朱氏處理一切故朱之入京頗惹一般之注目云　　陸軍部選派本部科員及各省軍官前往日本留學等學科一事茲聞業已揭曉（甲）選送砲工專門學校之員名陳毅史久光曾繼梧張炳標吳和宣涂永（乙）選送騎兵實施學校之員名陳模盧香亭汪鎬基（丙）選送戸山學校之員名陳乾王鳳清張承體梁廣謙楊廷溥張斯麟 
[時評]  
　　其一 
以轟轟烈烈之彈劾案。忽而一變爲催設責任内閣之普通上奏案資政院議員亦可謂善變卦矣。以爲滇桂兩案已奉旨依� 
議耶則依議之旨不降於鹽處民部未覆之前。而降於奏覆以後。則所謂依議者。實仍依鹽處民部之議耳政府以掩。耳盜鐘之術愚弄議員。而議員即以掩耳盜鐘之術。自相愚弄抑何自欺欺人之甚也 
且彈劾案取消則取消耳何。必改頭換面爲。此無謂之敷。衍夫責任内閣之預設諭旨。本有明文疆臣且。有電奏亦何待資政院之上奏如曰。宗旨所在。原爲極陳樞臣不負責任之。流弊則樞臣之不負責任。其來已久彼固視爲當然。資政院不敢劾樞臣之侵權又。何能强。樞臣之負責。其結呆恐亦不過多一無影響之奏牘而已　　其二 
異哉以預備立憲之中國而尙有主用野蠻法律之御史某御史之言曰（新律過輕人不知畏法則其國自亂）又曰（若我國强盛法律雖野蠻彼亦不敢不就我範圍）其。言若心馳於野蠻法律之。善而津津歎賞不止者記者曰吾今。亦不敢言用文明法律今夫法律之主恉雖。在扶植人道。然而亦因人而施者也。以極文明之法。而治極野蠻之人。則其用未有不窮。中國今日而尙有主用野蠻。法律之御史則文明法律之不足以治中國。亦可知矣。何也。即彼而言已非輕典所治也。推已及人某御史眞快。人快論 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[各省諮議局大開臨時會]  
　　各省諮議局因預算案交議太遲不及議决紛紛請開臨時會详詳細討議茲將各省與憲政館資政院往來電錄下　　汴撫致憲政館電氏憲政編查館鈞鑒諮議局章延長常年會期祗准十日爲限現敝省已照章延期十天閉會在即而豫算案尙未議决呈院如有不以爲然者勢難延至下届會期始行覆議頃據該局呈請擬再延長十日專爲預備覆議豫算地步但與定章不合應否量予變通或另有辦法均請裁奪示覆飭遵棻寒　　憲政館覆電開封撫台鑒寒電悉十日之外再行延長與局章不合應即改爲召集臨時會以符定章憲政編查館嘯　　閩督致憲政館電憲政編查館鑒福建諮議局全體議員以地方經費預算案現方分項審查計距閉會僅五日已满延長期限於事實上恐不能議結且議結亦未必無箚交覆議之處預算案爲自明年正月起實行事件不能延至下會期覆議等情呈請照章召集臨時會自十月二十三日起正式開會應否照准之處除電資政院外乞速電覆壽銑　　憲政館覆電福州制台鑒銑電悉預算案爲明年實行事件自應認爲緊要卽准照局章三十三條辦理憲政編查館效　　江西諮議局致資政院電資政院鈞鑒諫日閉會後奉咸電已呈准於念日開臨時會辦理惟尙有疑問數端一咸電所稱鈞院正議節减冗費以資彌補一語其節减之範圍將統括總歲出地方歲出在内恐本局所議移緩就急酌盈劑虚之結果致有衝突將使本局爲無效之議决應請聲明二贛豫算册有籌備經費豫算册一種内分軍政司法教育民政實業五類其後三類豫算似應歸入地方豫算正册内交議應請各部核覆三度支部庚電對於地方歲出有飭令核減若干之欵今撫交豫算案仍係原册之數本局議决是否應照部電辦理抑有認爲核减不當之處得由局變更議定應請明示以上三端乞速覆以便會議江西諮議局叩號 
　　又江西巡撫電憲政編查館資政院度支部鈞鑒贛省諮議局本年常會於本月十六日閉會是日午後奉鈞院咸電由局通知各議員暫行留局現援局草第三十三條呈請召集臨時會自本月二十日開會至冬月初十日閉會以便議决豫算谨聞汝騤個　　又湖廣總督電資政院度支部鈞鑒據湖北諮議局呈稱豫算案爲地方行政經費之準據未經確定阻碍殊多當此試辦之初交議稍遲不能遽决請開臨時會討議等情查地方稅一項前經度支部奏准明年與國家稅同時核定本年豫算歲入册内一時自無從劃分至本年豫算本係試辦一切難以完備且湖北財政出入不敷甚鉅前據藩司籌議裁減並經度支部核减各欵分飭各主管署局覆加决議茲據先後議覆前來查裁减各項以軍費爲大宗而陸軍部則奏明原有軍費不准擅减自不得不遵照辦理此外各處亦均以關繋重要减無可减即問有量予核减者較之原减之數大相懸殊現正督飭司道覆核彙編非假以時日難以完竣今諮議局旣己閉會應令暫散俟前項表册編定再由本部堂另行定期召集臨時會交令討議以昭愼重除箚覆外謹以奉聞澂馬 
[粤省恩平縣仍復舊治廣東]  
　　前署粤督袁樹勛奏縣治改𨽻窒礙情形一摺經紀前報上月二十四日内會議政務處奏復略云疆理區畫固必準地勢之毗連風俗交通尤應察民情之便利從前恩　改𨽻陽江係因陽江濱臨洋面島嶼紛歧改設直隸州遂定爲海疆� 
要缺在當時劃撥二縣本就壤地相接之縣治酌量區分亦係爲便於控制起見今如原奏内抽稱恩平紳民道赴州治必須經過州屬之那龍合山尖山等處水陸險阻盜藪出没行旅已親爲畏途且語言性情習慣種種不便自不得不亟籌變計事經該省諮議局議决該管司道分别查明會詳衆論僉同應如該署督所奏仍以恩平一縣復隷肇慶府屬以從民便至陽春一縣旣距陽江州甚近且民風俗尙均撫岐異自應仍𨽻陽江州屬無庸輕議更張陽江專轄陽春一縣與該省南雄連欽等直隸州亦止管轄一縣制度正同亦無庸另議改撥奉旨依議現督院已奉到批迴矣 
[浙西鹽商又有望復耗之望杭州]  
　　浙西蘇屬鹽商顧浩等前因洋價飛漲銅元充斥商情萬分困難聯合衆商一再禀呈浙撫要求嗣後售價改歸商人自定呈報督銷局核示否則請予破除成例先准加價八文或十文如仍不能行則請規復裁革耗斤暫濟商困再禀三禀始奉會辦大臣批飭運司妥愼核議在案茲聞衡都轉業於昨日詳復略謂該商所禀各節前兩項窒礙病民均難議准惟蘇五屬捆連浙鹽向運 
有例耗船耗色耗索耗秤耗等種種名吕前年復行案業由瀏河掣驗委員沈守　慶詳准一例剔除祗准給例耗一成如杭嘉二所每正引三百七十五斤加耗三十七觔八兩松所每正引四百觔加耗四十觔綜計三所平均扯算每引約删除耗鹽六十四斥有零今該商等瀝陳困苦擬請於例耗之外再加一成合之原删數目並未全復而商情困難得此補助或可稱紓喘息一俟洋價稍平即行减復以符定案分類新聞 
 
 

Page 11

 
 
政界 
[自治調查表毋庸拘執揚州]  
　　揚州府奉自治總局札開各屬籌辦自治應先行清查公欵公產爲將來自治會辦事基礎業經諮議局議定辦法詳奉上憲公布施行現在各屬均已陸續赶辦自應編表札發各屬調查俾有依據但表式祇有大綱其細微末節斷難一一吻合各屬塡造各按照本地特别情形酌量變通毋庸拘執致多窒碍 
[諮議局呈請代奏縮短國會期限之結果杭州]  
　　浙省諮議局日前呈請撫院代奏縮短國會奉增中丞批云來呈閱悉查國會於明年實行召集所有籌備各項憲政即可上下一心力圖進步否則空言憲政永無成績之可言加增負擔又無議會之協贊大局何堪設想據呈各節本部院深顧贊同惟前次業經會商各省聯銜入告切實敷陳旣已欽奉明詔提前於宣統五年召集井有一經宣布萬不能再議更張之旨未便一再凟奏惟諮議局乃代表輿論之機關自應爲人民請顧忠讜之論亦未便竟壅上聞希候據呈咨送資政院會議具奏以期共襄盛舉 
[會議廳審查科員業已派定杭州]  
　　浙省自館訂各省會議廳章程通頒後增中丞即遵章改行組織分爲參事審查兩科其參事科人員除司道兼充外餘爲撫院奏設之幕職茲將審查科員名派定如下（一現任司道府縣十二員）藩司吳學司郭提法司李鹽運司衡交涉司王糧道曲杭道章巡警道楊勸業道董杭州府英仁和縣沈錢塘縣高（一精通法律十二員）宋承家殷松年谷鍾秀李孝先吕策辛漢陳堃俞聲谹黄鏞蔡承煥杜光佑王丕喣（一本省紳士十二員）卲章陳敬第許企謙湯爾和鄭際平金泯瀾劉燿東徐維則杜師業蔣光籛王理孚劉紹寛 
[鄂省公布實行議案規則湖北]  
　　湖北諮議局日前呈報督院議决請責成各主管實行公布議案一案略謂去年本局議决案雖經督部堂批准公布槪未實行推厥原因多由各主管官任意延宕而無責成實行之方法惟是議案旣經公布無論有限期無限期皆當實力奉行不爲設法責成非獨無限期之案得以玩延即有限期之案亦將推宕茲經全體議員公决擬定責成實行議案規則四條理合呈請公布施行鄂督瑞制軍以所呈規則切實可行應准作爲本省單行法以補憲政館章所未備特於日昨通飭全省行政官廳局所一體遵照施行所有規則併錄於後第一條案經督部堂批准公布各主管官應照公布規則揭示有限期者以揭示第二日爲着手實行之日無限期者以揭示第二日爲預備實行之日第二條凡議案除確有窒碍情形詳奉督部堂批准展限外有限期者應於限期内將辦理實際情形禀報督院查核無限期者應在次期常年會三十日以前禀報辦理實際第三條各主管官禀報之件經督部堂查核後發交官報登載第四條各主管官有延不禀詳及禀詳不實者得由諮議局糾舉之 
[溧陽警務之模範教育鎭江] 　　 
　　　鎭屬溧陽縣巡警腐敗已極現經區長王汝南君設法整頓且以站崗巡士多不守法至爲地方人所不齒爰特會同隊長巡記等員各依崗位分站三日以示表率軍界 
[贛省陸軍秋操舉行閱兵式江西]  
　　贛撫馮中丞赴建昌閱操迭次情形已誌前報茲悉中丞於念四日上午九時督率在轅人員赴東門外楊柳津地方舉行閱兵式附近鄉村士民人等前來參觀者四圍環立約有萬人这多禮畢發給訓詞回轅集合文武在事官員舉列筵會發給記念銀盃每員一個並拍照以誌记念現已督率警道陸觀察曁在事大員准定念五乘船起行回省所有南軍（省標）北軍（潯標）亦定日内各拔軍隊起行分赴原駐各地以致南潯一帶地方異常𤍽閙云� 
[鄂督力爲海軍生代謀出路武昌]  
　　鄂省陸軍特别學堂海軍機關班卒業生因無事位置派在巡防隊見習因無頂戴全體堅辭不往不得已派在漢陽兵工厰見習鄂督深以學非所用爲嘆迭次電商籌辦海軍處請代籌出路海軍處總以該生等未習英文無從設法見駁現瑞制軍籌思至再以該生等在兵工厰坐領津貼旣耗厰欵終無進境故再電商海軍處謂該生等所缺者祗英文而學習機關有年究與不學有别棄之未免可惜綜計該班三十四名年支厰欵四千一百六十七兩可否田尊處撥入海軍學堂别爲一班補習英文兼謀深造由鄂於津貼項下酌提若干貼補學費云云聞尙迄未得復也 
[鄂提布置秋操之辛勞武昌]  
　　鄂軍第八鎭成軍以來屢經陸軍部檢閱均獲美評本届蔭尙書又定於冬月初派員來鄂檢閱而軍諮處又有派員同來之信以故八鎭統制張提軍對于此次檢校異常愼重連日已會同督練三處總辦將全軍一切操術次序編定詳表傳令各協標營隊一體準備張提並於二十四日晨偕同鎭中軍官李哲湘參謀官劉邦骥等祇帶三四護軍乘騎馳往離城七十里之東鄉豹子海地方監視參謀學員測勘大操地點是夕張提並未回城中軍請假民房爲宿舍張提不可曰吾爲統將何可自圖安逸不與士卒同受甘苦當命在附近某山支行軍帳野宿一連三夕至二十七日始歸瑞制軍聞之極爲嘉許特派巡捕持帖至提署請安專問軍門好否以示慰勞 
[飭减陸軍辦公經費長春]  
　　長春陸軍頃奉督撫兩憲札飭准陸 
軍部咨稱現當國帑支絀已極而各省陸軍自統制以下各長官向有辦公經費爲數甚鉅自應裁减以所餘之欵作爲擴充新軍之需嗣後所有辦公經費准其實用實銷以資撙節學務 
[兩淮中學堂畢業請獎南京]  
　　兩淮中學堂學生畢業請獎一案由江督咨送各生履歷表册到部奏請查照給獎等情日前由學部照章覆核與分等給奬之例相符其平均分數在八十分以上應列最優等之何惟能程廷熙符宗朝行三名擬請照章奬給拔貢七十分以上應列優等之汪延鑾黄宗霸居秉洪費緝熙鄭璋寶許洪綬謝永泰朱震彝易錦元王家槐等十名擬請照章奬給優貢六十分以上應列中等之夏之雲陳恩鈺許鍾駿孫增泰等四名擬請照章獎給歲貢五十分以上應入下等之李肇伊章鋆包詠春等三名擬請照章作爲優廩生業已奏奉旨准由部咨行江督遵辦矣 
[鎭關道决行强迫教育鎭江]  
　　鎭道陳子聲觀察擬設貧民學堂 
專以開通下流社會智識爲宗旨决於本月十五日實行强迫教育責成勸學所家喻戸曉實力清查倘民間有任聽子弟荒廢不入學堂者則是冥頑不靈應向該父兄詰責並定議罰章程其鄉間亦由勸學所派員分赴各處化導以冀普及 
 
 

Page 12

 
 
實業 
[勸業道維持礦利政策杭州]  
　浙屬金衢嚴處等府礦山重疊藴藏富饒前經華僑蔡奇鳳君等集資禀辦全浙礦務詎有淳安縣商民胡體敬等聯名具禀層憲誤會蔡商所禀包括該邑礦山藉口兩次暴動民怨未解且梓桐源礦山爲合邑龍脉所粹關係重大要求明白宣示或請缓開等語當奉勸業道剴切曉諭謂僑商蔡奇鳳禀辦浙省礦務係准其到未經禀辦之處勘開并非接辦淳邑鑫泰公司之礦該商民等禀稱蔡商禀辦已奉撫憲批准係屬誤會惟鑫泰公司禀辦該邑梓桐源銻礦前因地方阻撓屢釀事端（按該處锑砂苗質純凈裝運出山鄉民誤欵爲銀塊因羡生妬以爲有此寶藏何能讓外人攙奪藉口破壞風水紏衆暴動迄未了結）疊經本道札飭該府縣妥籌善後辦法昨復據該公司職商虞和德等禀呈善後條陳又經札飭該府縣召集就地紳耆切實妥議在案該商民等旣知礦務裕國厚生礦業早興一日即闢一日之富源務應互相勸導借鑒前車贊成要政地方礦務日興於國計民生均有裨益愼毋以風氣未開等詞藉口至碍進行是爲至要 
[三元銻礦公司添招股本長沙]  
　　三元銻礦公司開辦已歷年所嗣因水災停辦日前農工商部奏准新章凡領有開礦部照者責成限期開工由湘省諮議局議决限三月内聲明能否集資開辦等因昨經該公司公同計議招股開採於原股外續加七百股每股十元股本存保利公司謝重齋觀察以便開上支用現已偏貼廣告俾衆周知矣 
雜記 
[浙江流域之荊天棘地杭州]  
　　浙屬各州縣近日土匪滋擾地方騒然甚至一月之内自杭開赴徽州及金蘭等處商船被盜攔刧者業已十二次日前屯溪商船在建德縣屬被盜戕傷舟夥一案互推轄境延未緝兇懲辦現經該船貨商劉庭璧等一再控呈撫院當奉中座批云查船戸葉紹得停船被刧一案前經淳安縣勘訊禀報即經批司轉飭勒緝獲送建德縣之匪犯互推轄境亦據該商呈控由司嚴飭訊詳各在案據禀前債仰提法司立即查照前飭遵辦外至該兩縣境内應否添設巡船四隻沿江兩岸所繋小船曾否取具連環結保以杜匪匿之處並即分飭兩縣查辦具復 
[漢陽官塲之翻天覆地漢口]  
　　漢陽白雲菴安尼卓慧向與著名痞棍羅天銘姘識囤拐販賣無惡不作近因拐賣宗某之幼女於漢口某妓院被宗查知在漢陽縣控告適縣令張明府振聲出城勘案由讞員謝仲源明府提原被告審訊詎該尼姘夫羅天銘竟集痞棍十餘人上堂聽審自稱係街鄰爲女尼辯護謝明府申斥不允羅痞胆敢嗾衆將公案打翻謝明府幾遭毒毆該署書差護勇當聚集將羅痞及其黨徐么王天覇等四人拿獲鎖於大堂柱目次日張明府回署提羅痞等訊問惟將羅責押其黨均交保開釋謝明府以爲輕縱致與張大起衝突爰將讞員一差辭去由漢陽府琦太守改委李刺史祖壽接辦詎漢陽縣張明府復於晋見鄂督時陳叙羅天銘閧堂一案極力傾軋謂謝令任性偏執不善判案卾督乃飭巡警道將謝所當漢陽巡警總辦一差撤去改委知縣孫鏡寰按充聞謝因巡警差使被撤極爲憤懑擬與張令大起交涉云 
[冒充自治職員之水落石出揚州]  
　　揚州北中街日前有冒充自治公所甲乙兩人僞造查烟執照敲詐胡姓吸烟被自治研究所學員茅君查獲業已得贓當時送交巡警局究辦一面報告江甘禁烟分所彼時無不稱快迨至細查所謂冒充者其一係分所調查員葉本華之弟仿造乃兄執照四出敲詐其一係江邑差夥現該所總辦張紳以事關名譽未便輕縱函致巡警總局請將葉某送入習藝所拘留而某差夥則枷示游街三日調查員葉某亦有變更之消息矣 
[堵截南下飢民之焦頭爛額揚州]  
　　淮運司增都轉日前電致張制軍略稱據揚州府江都縣面禀近日洋海飢民仍復紛紛南下除飭該府等隨時妥爲遣送外務祈迅派員前往清江一帶會同該地方實力攔截勿任南下等語現奉札飭謂堵截飢民昨經派委張守灝凌守家森前往清江扼要設卡並分别遵照據電前由業已加札該委等迅速前往實力辦理矣 
清談 
[狡哉浙西之鹽商]  
　　狡哉浙西之鹽商。前旣以四十餘萬運動鹽斤加價。今又。聞以一萬五千餘金。運動鹽斤加耗矣咄咄鹽商。其意何居雖然鹽商之自爲計則得矣。輦有數之金錢開無限之大利。昔旣以加價重困食戸今又以加耗剥削灶戸。一加再加而哀哀小民力有幾何吾憫民力之貧。吾憾鹽商之貪吾更歎其設計之巧而網利之密。 
或者曰鹽商之請復耗斤亦以銅元充斥而商情困難耳當令幣制不定。洋價飛漲而種種困難皆由批起。鹽商之陳請。亦其一端然則銅元之害豈。獨中於鹽商也耶。彼灶戸之胼手胝足以事煎晒者。終歲勤。動所得幾何旣困於銅元之耗折又竭於例耗之加成夫獨非人而竟可受重重之困累耶 
嗚呼西諺有言富者益富斯貧者日貧此社會之所以滋不平也乃不謂區區一鹽商而亦行此掊克聚歛剥削貧民之政策雜著（續） 
[衞生新法撮要（新會伍廷芳）]  
　　應戒之食物列後一動植類如猪牛羊鷄鴨鵝蜆蟹魚蝦及各種肉食（福保按飛空水陸諸衆生等以公理言之本不應食何以故夫殺戮至痛也以衆生之至痛供吾人之美昧不恕一生命至重也以無涯之生命養一已之口腹不恕二人類愛家族而衆生亦各愛其家族。人有婚嫁喜慶事。而多宰衆生者。是我因嫁娶子女。而殺戮衆生之夫。婦我因產生子女而殺戮衆生之子女也。不恕三。家有死喪事而殺戮衆生者是但知我之悲親。族之死而不知諸衆生悲其親族之死於非命甚於吾也不。恕四）蟹尤傷人患咯血者食之。必死。 
二辛辣類。如芥末辣椒花及香料等三酒茶類。如酒茶咖啡喳咕㖀。等四烟類如紙烟水烟旱烟雪或烟雅片烟等。 
五鹽糖類。凡鹽與糖不可多食一切食物。不可過多每餐宜飯七成（福保按。吾人平日之一飲一食。恆過於其身體之需。日日將此過多之食物。消化之虚糜胃腸方力無限。不但此也。食物雖已消化。而身體之所需用。者不必。如許之多。則將所餘之物　滯腸中爲普通大腸菌之。培養基。遂製同一種毒質。西名曰托克斯。由腸黏膜吸收而入於血故。散而于周身則周身受其毒名曰自。毒自毒之劇烈。素食較肉食爲優。因肉食培養細菌甚速。又易于腐敗之故。試觀夏日之肉羹。其腐敗發臭之速力過。於蔬菜幾十 
倍。吾人宜節食與素食者以此）切須慢食碎嚼。方易消化。不可匆忙。隨便。呑下如吃飯兩碗不。嚼爛而即吞下必。難消化不如吃一碗而嚼爛呑下。易消化變血。以養。身也人於節愼飮食之外。尙有應行之事若能照辦身體自能强壯講。衛生者。不可不留意焉 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
資政院旁聽錄 
[十月二十四日第十九次議事]  
　　是日下午二時半始開會議長入座報告今日到會者一百四十六人議長謂今日有諭旨隨至演台前朗讀即雲南鹽斤加價及廣西限制外籍學生兩案均著依議秘書官報告文件二十一種（甲）政府答覆議員說帖（乙）質問均一一贊成（丙）股員報告胡家祺謂禁烟一事前交特任股員審查頃聞英公使於外部畧有交涉是否仍主張爲十年今審查會已决定爲宣統三年一律禁絶若外部對於此約畫諾則難挽回矣此種新約未議决前是否可以不承認許鼎霖謂此恐爲禁連事英爲文明國我國若禁絶後想英政府亦當表同情易宗夔謂日前周震麟提出剪髮易服議案於審查會否决今本員提起倡議認爲必要請交議其理由有種種（一）世界無長辮之國何必留此貽笑於人（二）今當列强競爭之世非養成軍國民不可當兵時剪去髮辮不當兵時又復蓄留殊屬不便（三）今我國欲求國力充足非實業發逹不可欲求實業發逹非有器械工塲不可則長辮殊屬不便今宜將此案作爲議題議决具奏一新天下耳目至周震鱗改易禮服一層亦極有理於經濟界絶無影響羅傑亦請諮詢本院于邦華請編入議事日表議長允之 
議長命秘書長朗讀彈劾軍機大臣摺稿（以下詳日要聞欄茲從略）次報律再讀易宗夔主張報律第十一條前爲特派員提出修正照院章第四節六十六條軍機曁各部行政大臣可提出修正案而特派員决無此權利前日匆匆通過此非特派員之過非議長之過實全院疏漏之過今宜照章取消卲羲生張不能取消謂已得三分之二以上之表决今宜照院章七十二條再付表决易宗夔謂修正法律案宜鄭重彼特派員以一紙條書數字何得如此容易謂宜根本的取消以此端萬不可開也邵羲謂無論個人與政府皆爲本院表决者請用無記名法再付表决于邦華主張修正黎尙雯謂前日疏漏今日取消之正爲保全院章雷奮主張以前日修正案十一條并付表决陳𢡟鼎謂請照院章否决者起立反證之隨由秘書朗讀前日政府特派員修正案十一條反對者起立多數於是顧　之修正條文又歸烏有矣陶竣又提出修正案衆不贊成于邦華之修正爲（汚損他人名譽之事報紙不得登載但專爲公益起見者不在此限（汪榮寶謂汚損二字不要邵羲主張仍用原案損善二字汪榮寶又將但字改爲共字衆贊成第十二條及二十二條均奮雷修正之二十三條易宗夔修正之且說明修正大意謂不能以野蠻手叚對待言論機關云云二十四條亦易宗夔修正之汪龍光反對謂以個人名譽與國家之秘密同其罰太不平頗有辨論遂以易宗夔修正案付表决贊成者多數二十五條亦係易宗夔修正雷奮反對謂罰金與監禁太不平等况監獄尙未改良禁罪甚重不如但定爲罰金易宗夔又與爭論舌戰多時衆多贊成雷說雷奮又演說不可監禁理由當時欲付表决而議員己紛紛出塲不能表决議長主張以第四第六兩議題關於黑龍江礦務事先付審查遂指定特任股員十八人旋即散會本埠新聞 
[請減房租事務所第二次大會紀事]  
　　租界全體商民請减房租事務所於昨日午後二時假西門斜橋西園邀集全體商民開第二次大會到者約萬餘人先由胡芸青報告開會原由及進出帳略並畧述事務所辦事之艱難請大衆公决辦法以爲後盾繼由孫文鑒孫冠仁陳梅春嚴統菴孔吉甫周廉生及美界代表劉德人何德茂諸君相繼演說均謂請减房租關乎大局無論如何挫折總要逹到目的然須大衆一心方爲有效語極沈痛而尤以孫冠仁嚴統庵二君爲最激切孫去請減房租出於衆民人人之請求所以無效果者以無一二最有體面人向各房東極力商請也愚見惟有懇求商會總協理及各商董出爲商勸必可逹到减租且的勝我等奔走呼號萬萬如各商董不允從我願隨帶蓆子朝夕跪求於各商董之前不逹目的决不回家於是拍掌之聲如雷嚴君之言亦大旨相同大衆尋即議决各路各叚各舉代表一人限定時日在事務所齊集同往商務總會懇請邀集華商各房東代全體商民商請减租保全大局以十是爲限遂搖鈴散會時已鐘鳴五下矣 
[滬道對於議減房租之顧慮]  
　　英美租界各商民昨假西門外西園集議請减房租問题已紀昨報茲聞滬道劉觀察深恐各商民持論激烈致起風潮即飭分共分廨出示諭勸各商民務宜和平商酌免生事端寶讞員奉諭後遵即飭承繕稿簽發張貼諄諄告誡 
[張園開會追悼金琴孫君記事]  
　　金琴孫君自被仇人暗殺迄今正兇未獲關綗之等諸君昨日在張園安塏第開會追悼午後二時官紳商學各界陸續而至計近千人先奏西樂黄君中孚報告開會宗旨畢來賓於金君遺像前行一鞠躬禮旋孫玉聲君演說大旨謂金君血性肝膽爲社會上不可多得之人且金君生前爲人排難解紛從未受人一毫餽贈故身後蕭條一無餘蓄尤爲可悲云云次沈仲禮君演說謂年來租界中國人民往往起衝突之事金君能調和其間故租界人民受其惠者甚深即如此次檢查鼠疫風潮金君若在事必較易辦理因金君交遊甚廣而名望又素爲人推服也愚不克荷負猶幸租界人民程度日高並無人起而爲難故二千餘家之調查不十日而畢事雖外人亦不能不服吾民舉動文明心志齊一焉惟鄙八每逢難處之事一念及少一𤎮心社會共� 
同辦事之人殊爲悲喟耳次蘇履潔李懐湘葉惠鈞周金箴沈縵雲諸君次第演說均沈著肫摰聽者鼓掌末張叔和君登台謂金君固俠士然暗殺金君之人亦未嘗不以豪俠自居所惜見理不明不知金君爲有益社會之人物以致演成此慘劇倘害金君者果自知其誤毅然自行投首领取五千元之賞洋爲家屬瞻養資一面請官長照律懲辦以伸法紀則亦未始不足稱俠云云末由孫玉聲君讀誄詞家屬答詞然後奏哀樂閉會 
[工董局叅議造橋工程]  
　　本邑福祐門動工興闢以來已將城外 
 
 

Page 19

 
 
附郭平房一律拆除其所造之吊橋應通法租界之舟山路故由該匠頭禀明自治公所董事繪就圖式函請法工董局給發報照以便興工茲據工董局函復以橋之東堍應照工董局章程用水門汀塡砌俾得持久昨所董已知照工程處查照並着該匠頭照式營造矣 
[關於錢莊倒欠之批詞]  
　　滬道劉觀察批沈上之趙松坪等禀云查南顯子巷元源莊股東莫守房屋經蔡前道飭縣點騐一切裝修物件暫行經管備抵公欵在案旣有韓姓承買愿出洋六千二百元是否與布價不相上下仰蘇州府督同元和縣查明公估禀復再行核辦可也又批施典章禀云禀單均悉正元錢莊倒欵現經本道檢齊帳簿移送商會轉交南北市錢業董事秉公理算一面特派發審員赴廨會同查追在案至川路存欵二十三萬五千兩掉票紏葛一節究竟謙餘所出之票曾否收到實銀仰發審員王倅會同寶令切詢錢業董事認眞澈查據實禀復察奪毋遲禀單抄發 
[李部郎發明植物乳酸]  
　　愼食衞生會昨開第七次會議請俞鳳賓醫士演說酸牛乳之功用並用顯微鏡照出其中所含之延壽微生物到者甚衆爲前數次所未有查各國衞生家近來新發明之酸牛乳已有十一種今該會副會長李石曾部郎又發明以豆漿製成者名日植物拉克提克福門共合十一種據各國衞生會研究此項植物乳酸較動物乳酸尤爲有益來賓如美國總領事維禮德美國太平洋沿海組合商會代表羅士安治魯泰晤士報特别通信員費禮門德國雅梳公司雅梳氏等均爲鼓掌以表欽佩李部郎自製此物洵爲中華實學中之第一偉人矣 
[復訊盜賣河道之劣保]  
　　劣保沈悅堂私塡吳漎經河道盜賣于某洋商一案昨日午後由本縣田大令提案復訊沈一昧求恩大令曰前堂諭將盜賣價銀折繳洋四千元已屬格外從寛無可再减判令還押限二天繳案如違請上台定以永遠監禁之罪 
[更調副郵政司]  
　　大清郵政局駐滬副郵政局魯君近奉北京郵政局調赴金陵爲正郵政司遺差委謝群來滬接辦業已分别到局辦事 
[輔濟會更舉職員]  
　　大東門外鹹瓜街輔濟會同以大王廟爲事務事茲届更舉職員之期當由黄萬安邱介帆兩君邀集全體會員投票舉定正領袖温維新副領袖朱維善書記員邱介帆黄萬安調查員陸衍麟陸在田幹事員林元濤曹立根葉潤身陳仲幹胡杏潮陳慶如 
[招考願充小學教員之童生]  
　　本縣田大令日昨出示云奉提學憲樊札開照侍定期考試檢定兩等小學教員並限期行催塡表送司核辦一案業經另文札飭在案茲查應行試驗檢定各項資格前奉部行會議政務處議覆學務摺片並酌議辦法及酌定改良私塾章程案内聲明舉貢生監之外如童生内有中文明暢並通曉各項科學願充小學教員者並准一體受試檢定以廣師資並聲明檢定小學教員章程係專指官立及經官立案之公立私立兩等小學而言三年簡易小學及簡易識字學塾並城鄉各私塾均不在内各等因當經轉飭遵照在案現在試騐期近亟應聲明前飭俾衆周知除牌示並通飭外合亟排單札飭札縣即便遵照迅速出示申明部章如童生内有中文明暢並通曉各項科學願充小學教員者諭令迅即前赴勸學所塡表以便該所于十月内依限彙送毋得觀望自誤至三年簡易小學並簡易識字學塾城鄉私塾及未曾經官立案之高等初等小學均不在檢定之列毋庸攙雜以符定章等因到縣奉此合行出示嘵諭如童生内有中文明暢並通各項科學願充小學教員者速赴勸學所塡表彙送毋得觀望自誤 
[印人不知條約]  
　　印度入某甲昨在閘北四路分局禀稱欲在新閘橋路租賃房屋開設食物酒店黄正巡官以按照通商條約外國人不准在内地開設行棧諭斥不准 
[城内]  
　遞解匪徒○匪徒吳老二陸金堂陳小弟均因私帶軍火前由嘉定縣飭捕拘案訊據該匪等供係上海縣人因特備文移送到滬經田大令訊知該犯實係奉賢縣人判令收押候飭承備交起解 
　　盜犯充軍○盜犯張阿三獲案係由縣訊實收押自新所一面申詳上司核示在案茲奉上台批回飭將該犯發往陜西充軍田大令奉文後遵即旣承備齊文牘聽候派差起解 
　　禀請驗屍○二十五保三圖地保唐全坤昨日投縣報稱有住居吳淞路之揚根華忽患急病身死車送驗屍所求請相驗田大令諭候蒞驗 
　　偷割電缐○匪徒李炳揚昨晚在西門城上諭割電線適被崗巡遇見拿獲帶至西四區經楊副巡官訊供不諱並在身畔搜出電線甚夥當將該竊送至一路分局請爲究辦一面告知電報局派夫前往該處速將電線修接 
　女子受窘○昨有某姓女子行經西門内望花樓地方忽被流氓金正寳攔路調戲並將洋傘愼去旋被暗巡撞見拿　帶至西區判先答責三百板押候嚴辦 
[南市]  
　　協提賊黨○法捕房昨日派探帶同小竊揚德發至工程局禀稱楊等行竊金利源馬頭某客行李其同黨多人均匿迹洽興街老牲記小客棧内請爲協提局中准即派探同至該棧提獲王阿發朱阿二何瑞生劉竹亭等四人起出棉被毛氈洋傘等贓併交來探帶回 
　　攫取耳環寗波女子張阿朱英昨在裏鹹瓜街口駐足閑觀被匪攫去金耳環一枚後由一百十七號巡士追獲張阿福一名解至工程局留候訊究 
　　禁押積竊○積竊吳老大去年由工程局查獲因先在法租界犯案故由法公堂移提歸案管押一年昨已期满送回工程局由陳裁判命照原斷禁押八個月　　船婦肆潑○划船戸袁陳氏前日在途與其姑口解爭閙四十一號巡士上前解勸反被留難因郎拘至工程局客押四小時釋出後仍向該巡士詈罵甚至扯毀號衣遂又拘局判令戒責一百五十下交管帮保回　　拾獲空籃○住居滬北垃圾橋之海門人范阿福昨晨乘李長福之人力車至南市搭輪回里在途失去考籃一只内有銀鐲一對正在查問適有餅司江通元拾獲考籃被范認見原贓扭送工程局訊究江稱在馬頭上拾來内中並無一物判與李一併退去候派探另行查緝 
[閘北]  
　　串拐婦女○蘇州督練公所聽差王裕標與繅絲女工李張氏私姘串同陳義隆拐逃來滬由陳友蔡某向洪安里隔壁王陳氏家轉租房屋匿居而王與張氏復每晚出外借宿客棧留陳在家二房東王陳氏見彼等舉動可疑即赴四路分局出首控訴昨經黄正巡官飭將男女三人一併逮案押候研訊　　欠租被控○恆豐絲廠控租戸李桂壽欠租洋十二元向收不付昨經四路分局黄正巡官提李到案候訊　　偷竊山羊○吳阿榮竊取鄉民朱丫頭山 
 
 

Page 20

 
 
羊一頭被崗巡查見拘入四路分局押候究辦 
[英租界]  
　　電車衝推○某洋人昨乘姜阿三之馬車行經黄浦灘被十八號電車撞壞該洋人與馬夫同時跌出幸未受傷旋由印捕將姜帶至捕房禀明前情捕頭著自赴電車公司索賠 
　　幸未跌傷○厦門路管理西牢補頭之子昨騎騾子一頭由西思牽往馬路游行經過四川路九江路轉角被某號汽車碰撞該西孩幾乎跌下旋由西　控告捕房派探查核　　　查騙子○騙子某甲冐刻河南路阜康參號圖章向無錫路尹聚興　器店騙取孝之銅鑼等物爲日已久昨尹聚興號王至阜康内索討詢無其事始知受騙當即投報總巡捕房請爲查緝 
　　拿獲騙子○張阿根陳仁林串騙厦門路貽德里一百十一號蘇姓家値洋四百餘元服綢皮衣服並騙南京路三百八十號陳阿金之脚踏車昨由包探沈阿岳將張陳兩人查獲拘入捕房押候究辦　　車夫遇騙○曹家渡人朱福元昨令小車夫楊阿炳車送土布四百四十疋至河南路林大成布店售賣詎楊車至三馬路萬祥春茶館門首忽與朱之堂兄朱福生遇見朱令停車派友代看竊楊同往南京路香粉弄林萬成油衣店取物迨楊回至原處布已悉數被騙當即投報捕房派探查緝 
　賣良爲娼○揚州人李阿二與妻朱氏串同王阿四將妻妹朱小彩子押入恩慶里鴇婦陳陸氏雉妓院内爲娼因陳鴇詢知朱女早已許人當即　回詎李夫婦復將女賣至福臨里一百三十三號鴇婦蔡王氏雉妓院内賣娼事經老閘捕房捕頭偵悉昨飭包探王梅生往查屬實當將李等與女一併拘入捕房奉飭禾女送留濟良所餘人分别押候解廨訊究 
　　跳出火坑○雉妓王老三昨至老閘捕房訴稱女子在寳和里四百八十四號鴇婦梅陸氏家賣娼因時遭虐待求恩援救捕頭准飭探目張寳營將梅鴇拘入捕房飭將王妓送往濟良所梅鴇送廨管押候究 
　　告誡巡捕○英美捕房華捕張正巡官昨日發出六言告示一道照錄如下照得落差華捕專事閑游馬路任意出入戲園　須知有千禁阻早已懸示嚴禁依然視若無覩每夜結隊闖入多係不肖華捕强行拖帶親朋看資分文不付似此違犯禁章豈能原情寛恕倘再如此胡行准送捕房控訴巡捕看守園門亦　帮同嚴逐從此互相戒勉毋負諄諄告囑 
　探目獲賊○譚阿三闖入平望街四十四號張周氏家圖竊當被探目張寳榮查獲拘人捕房押候解究　　圖竊未成○吳付山昨在三十七號電車上摸竊被十二號賣票人張萬裕瞥見鳴捕拘押捕房候究又沈生來前晚在湖州路一百四十七號馬房内　門圖竊當被包探顧阿根查獲拘押捕房候辦 
[美租界]  
　　布莊受騙○朱樹記布莊主前日至捕房控被朱福堂王易生劉玉如騙取小布八包計洋三百餘元昨由包探王阿巧將一千人拘押候解公堂訊究 
　　男女亙毆○徐策來昨在西華得路與袁金氏互毆由捕併送捕房押候解廨訊辦　　貧病交迫○左桂春來滬尋友流落難歸昨因患病倒臥唐山路上由捕查見車送公廨請爲安插 
　　汽車肇禍○陳阿二昨拖東洋車至北四川路被一百念六號汽車撞壞車輪陳即報告捕房請爲查究 
　　補領執照○西華得路一千三百九號新開雜貨店昨日懸牌未領執照由捕將店主蔡阿江拘禀捕頭諭即赴局補領 
[法租界]  
　　人洋並保○某黄包車公司上頭沈金階短交經收租洋八百八十元六角並缺少油衣等物値價洋二百六十元六角九分屢索無應經洋東控由公堂提訊並由原告將沈愿付此欵之簽字單呈驗質之沈供祇欠租洋七百四十三元五角六分係被二包頭拖有小的尙有工洋一百零二元未經收到所有油衣各物如有缺少儘可賠償聶司馬商之顧副領事判沈交人洋兩何候對明帳目再斷 
　　自取其咎○前　烟間堂館之張德福拾獲東方銀行法郎銀票三百圓清烟客蔡海繁閱看詎被私向該銀行收銀由該行洋人送捕解廨訊供各節已誌前報昨又提訊張供實由小的請伊前往查詢如有用處即可送呈捕房不料蔡私往收銀小的貨不知悉中西官以蔡咎實難辭判罰洋二十元充公張開釋 
　　婦人欠租○柴陳氏虧欠魏同源房租被控曾經公堂判令交保限七天理楚並准欠一月在案茲因逾限不繳復由保人將氏送案候訊據稱房租已送交經租帳房祇欠洋二十元求恩開釋　司馬以原告未到判氏退去候再訊奪 
海上閒談 
[上海之小乞丐]  
滬上向有一種流氓暗結黨羽。乘間攫物持刀行兇無惡不作大爲行旅之害雖嚴辦之而不爲過至若一種流丐。沿途乞討餐風宿露。狀至可憐其中半係游蕩失業者流大都咎由自取半係年老無靠。與夫失所之婦女。展轉塡委於溝壑間則固甚可憫惻。而當亟爲安插者也。最可憐者更有一種小流丐四出攫食。得則捉迷滖錢。歡呼狂笑。不得則流涕哀號悽慘萬狀此種小乞丐。若不早爲設法。其長成後必至流爲盜賊故尤當收入習藝等所。教以生活之道。非特將來於工藝上多一有用之人。且於社會上少一滋擾之害此亦𤍽心。公益者所。當留意也 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
資政院陳請書 
[周震鱗等陳請資政院是議剪除辮髮改良禮服說帖]  
　　竊維世界交通政敎習俗皆有日趨大同之勢而習俗之最普邇爲人類文明野蠻所表見者莫如髮與服之二端歐西列强當未開明時代類皆長髮或用椎髻或任亂披或亦如中國今日之束辮衣服之制陳之愽物院歷史部奇怪萬狀莫可端倪總之不外乎不雅不便者近是日本維新以前毛髮衣服多沿襲中土舊俗及明治天皇毅然圖强乃本趙武靈王胡服騎射精神以斷髮改裝率先天下振厲革新之氣象遂有今日夫今也强國皆由野蠻而進於文明即由長髮而進於短髮由不整不齊之古衣冠而進於今衣冠橫覽全球斷髮西裝之邦居十之九而長髮古服之保存除野番優人外殆無有如中國者豈世界文明先進國皆屬無意識之舉動歟亦以長髮古服不雅不便與文明反對即有不適於生存者在也先即斷髮一事言之蓋辮髮之不能保存於文明之世者約有數端文明國軍國社曾之精神全在尙武軍人施用火器殺敵致果辮髮有百害而無一利非僅軍容不美而已我國兵備孱弱將士文靡一與敵遇敗潰相尋其以辮髮爲累者實多今旣採列强徴兵之制卽國民人人有充兵投義務亦必人人發逹尙武精神則此妨碍尙武之辮髮鳥可再存乎且入伍不可有辮髮退伍又不可無辮髮日後逹於全國皆兵程度其將全國人皆如今日留學生之假辮乎此辮髮之應剪者一也文明國機械學極其發明氣機事業遍立全國海陸軍外如火車輪船蒸氣電氣工廠等國民營業其間苟如中國之人人辮髮必日釀國民生命之危害中國振興實業將來必求步武列强若不剪去辫髮工人因畏危險而裹足則氣機事業必永無發逹之一日此辮之應剪者二也文明國警察遍於全國警士不能有辮亦與軍人工人同吾國此時仿辦巡警旣已推及京外盤辮於頂而藏之何若一刀而割斷之此其應剪者三也文明國國民最重衞生衛生之道最重身體有活潑精神脩潔態度辮髮被垂則拘苦牽製運動爲艱長短不齊汚濁不潔有碍衞生莫此爲甚此其應剪者四也至於外人指摘訕笑交涉應酬不宜此猶客觀的研究然中外互觀美惡顯見辮髮不適生存之理從此益易起人决心此其應剪者五也有此五者故自吾國十年前上下倡言維新以來有識之士多以剪辮爲急務始則僅見之言論近則恒徴之實行昔之言論僅見於報章今之言論且騰諸奏牘昔之實行僅及之海外華僑留學生等今之實行則已風靡海内由學生軍人且及於上級官寮是則辮髮也者一入二十世紀時代實有天然淘汰變亦變不變亦變之趜勢也朝廷百度維新一切政治學術不惜採取人長與時變通剪髮一事何防因勢利導遠師日本近鑑朝鮮出以一致之主張一新天下之耳目乎此皆辮髮宜立時剪除之實在情形也至於服制一端應分别常服禮服言之中國常服訾議者尙少以其寒署迭更結束甚易原無不便也惟禮服衣冠則妨碍實多極宜卽時改變蓋外人禮服皆甚簡單僅於常服之外襲稍長之衣一層加佩徽章寳星識别等級中國則常服禮服畫分爲二不能通用大帽翎頂袍套懸珠酬應之際擁腫繁難旣非美觀又不適體且直接間接發生奢侈驕惰之惡習蓋旣有常服又有禮服常服旣分四季禮服亦分四季置求其備勞費無窮此直接所生之奢侈也禮服衣冠南必乘轎北必馬車僕夫跟隨前扶後擁無非爲此不便之冠服所紏緾此之外國逹官輕車簡從人力車電車火車獨往獨來無異平人者有霄壞之别此中原因非外人崇尙儉樸與我獨異也徒以衣冠之累重非假手車馬僕從無能爲役而間接奢侈驕惰之風由此生矣試觀我國官塲貪婪卑鄙世界所無何莫非此縱侈無度所致而縱侈無度又何莫非此伺候冠服之僕從夫馬所致故欲矯吾國驕奢貪瀆之弊亦當從禮服改良著手也改良之法宜即廢除大帽翎頂袍套懸珠之制而以常服外着行裝馬褂另加徽章便帽前面繋金石各色標識以辨等級如寳石頂珊瑚頂等品級則以寳石珊瑚爲扁圓形之珠安於便帽前面是也蓋中國毛織物之工業尙未發逹僅有棉絲織物以供全國之求若如日本禮服全效西裝則社會經濟必立時受其影響此又當於變通盡利之中仍存維持社會之念者也如此推行旣可革官塲驕奢之風復無工商失業之患上下交便官私咸宜革新之道似無有順易於此者矣此禮服極應酌量改良之實在情形也以上所陳剪髮則一與世界從同易服則酌存中國固有與日本維新禮服全效西裝者有别仍恐招世界之訾評然亦不必慮也外交官海陸軍巡警此時固已一律西裝學生操衣亦皆短服將來毛織物需要日多政府卽可漸從此方面提倡供給物之發逹如蒙古爲世界第一產毛塲每年羊駝毛土貨出口外人仰爲利源此時注意蒙古實業者即可以倡辦羊駝毛織物爲要端特辦有成效力求擴張由供給軍警學生用品所餘推廣爲全國禮服西裝質料則日本今日西裝程度亦無難徐圖步武特變革時期未可過促豫備五年十年之後再議更張可也震鱗等外審也局内察國情深以剪除辮髮改良禮服於移風易俗富國强兵均有裨益茲特照章取具保結呈請鈞院核辦懇卽採擇議决奏請施行謹呈小說 
[義俠小說盜俠（十五）]  
　　麗榴仰天乂手自語曰。聖母佑我。聖母有靈决不忍令其忠篤之女奴淪入惡魔之窟。今事已。至此亦僅能信天任命。聽其來日之事矣。語至此力搖其首金髮已四散被其肩井。眼眶之次。淚光瑩。然在多倫目中觀之美乃無度。神色中雖挾有悲　之態。而風度僊僊。端正婉妙直同畫中之天女。此時多倫注目於麗榴之面觀之久久。直覺天下之美人。無出其右旣見其金髮被於胸次。燦然作黄金色。彌復可愛多倫乃促步而前。絀手爲麗榴結髮。而外室已有足音颯然埀及麗榴搖手示意令多倫勿聲俄頃間足音及門而止。威辟在門外言曰。密司。密色司恕我此可入否。麗榴曰入之。門闢。威辟已入。格蘭那極隨威辟之後徐徐亦入。向麗榴鞠躬日吾親愛之人。請恕我今尚有明日結緍之儀節。應以相告。麗榴。忽聞此結婚 
 
 

Page 27

 
 
之一語覺語如刀劍直刺肝脾又若驟逢鬼魅毛髮皆悚木然而立强謂格蘭那極曰將軍有言者請言之然請以十分鐘之時間爲限吾此時頭目森然至不可耐請將軍諒我格蘭那極曰今已蒙密司允我爲奴何爲仍以將軍稱我麗榴曰將軍苟欲易其稱謂者待至明日更言之格蘭那極樂極而笑唇齒皆露已而縱步力前。與麗榴商略明日應行之禮節及結婚之禮服麗榴孑然一身乃不名一錢。一切所費皆格蘭那極力任之麗榴聞格蘭那極之言。顫不可止。耳中若聞聲殷然。繼乃耳目皆昏　無覺。至於不辨格蘭那極所言者爲何語。僅唯唯應之而已 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
