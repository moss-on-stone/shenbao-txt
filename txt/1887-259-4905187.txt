# 1887 - 259 - 4905187

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將卽竣工現擬印二十四史九通資治通鑑五種紀事本末東華錄紙張則務取潔白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字無訛此種書印出行見士林中同聲讚歎視同拱碧玉至每書價值自當格外從廉且俟陸續出書時再行酌定藏書家如欲　求善本願少緩須臾必當有以報命也用特預為布知[  圖書集成印書局啓]  
[重印螢窓異草三集出售] [  申報館主人啓]  
　　本館前印螢窗異草三集早經售罄刻又照樣排印　校加精每部仍訂四本價洋二角卽日出書售出處悉遵囊例至是書命意之佳措詞之妙早經有目共賞茲姑不贅 
[石印尚友錄附補遺續錄] [  點石齊主人代啓]  
　　綏安廖賓于先生著尚友錄一書彙集古人事蹟以韵寫網以姓為目檢查既　取用尤宏誠為諭世者所必備但博　載籍猶有珠遺用請名宿事訂補遺惟此書原例起自周秦至朱以下闕焉因復采遼金元明嘉育懿行為續錄搜維略備遺憾毫無特付石印以公同好成書在卽先此佈知 
[新印曾文正公書札出售] [  申報館啓]  
　　曾文正公勋業文章彪炳寰宇觥觥大集久付棗梨本館前將向未刋出之家書一種印行海內鴻儒爭先購致茲又經景賢書屋覓得公之書札以新鑄鉛字印成中皆以名公鉅　之函或講戎　或闡理學或詳漕政或考鹺綱要皆確切精詳原原本本而校對之心細印釘之工良尤為有美畢臻衆目共賞計二十七卷部二千八百四十一首又續鈔六卷都二百九十二首現巳告竣定於八月初四出售每部份裝二十本價洋一元六角諸君子有先覩為快者至本埠申昌畫室各書坊及外埠各申昌購取可也如欲躉購則請至本舘帳房面議 
[論東南洋宜專設欽使]  
　　閩粵兩省其地皆濒海而距東南洋為最近自明中葉海禁宏開閩粵之民咸駕艦舶涉波濤遠販於萬里之外以遂仩一之利或有長往而不返者卽以其地為家置田里長子孫席　履厚擁數十百萬之貲以雄長具間泰西諸邦荷闌精於駕舟故其至東南洋為獨先嗣後備意法繼之而東來各恃其兵力蠺食鯨吞盡為其所翦滅無一國得保全夫疆字者蓋東南洋中島嶼參差星羅棋布南面稱王者不知凡幾類皆各其國各子其民因閩粵之人通商行賈其地無不知有中國仲慕聲靈願為藩服幾於依漢與依天等朝聘之來共球之貢歲不絕書觀乎明史所載無不登王會之圖而預屏翰之列願何以至今無一存者皆為歐洲列國所兼倂卽使幸存宗祀得守版圖亦不過僅擁虛位而已何闌從前有甲必丹之設所以覊中國之人心而為我所用得以收指臂之效也余為屈指計之華人　聚之所其數回甚衆其地亦殊廣大抵統東南洋中不下百數十萬今得綜括而舉之焉曰安南曰西貢曰暹羅曰馬來曰新嘉坡曰檳榔嶼曰麻六甲曰呂宋曰蘇祿曰婆羅洲曰蘇門答臘曰爪哇曰噶羅巴曰四里貓曰萬丹曰三寶瓏曰澳大利亞皆為閩粵海舶之所通足跡之所至貨物之所薈萃羣聚錯處成都成會為我國家自與泰西諸邦立約通商許遣使駐　其國中所以固邦交而保衛我遠民也然如英如法如德如奧如荷如嗹如俄在其過境內絕無有華人寄旅者惟其疆土有之耳則皆在東南洋也按自錫蘭以西從古不通中國至今華人亦未聞有往還者故歐洲諸國之設立欽使事簡而政易所講求者不過交際之道雍容壇坫而已直可以臥治成之如美之嘉釐符尼亞諸邦日之厦灣拿秘之利馬華人之散居其地者不知凡幾率皆見困於土人被虐於苛政無殊陷於水火之中朝廷簡遣欽使派駐領事雖不專為斯事而欲出我遠民於水火之中登諸袵席之上實欽使領事之責也故諸欽使中惟美日秘較難措手今以東南洋之旅民與美日秘三國相較其衆寡固大不侔矣而所設領事僅新嘉坡一處而已又復六年不調任聽其自然一若置之於度外者豈以我國之民一出本境寄旅其國中卽與彼國之民無異彼國自能為之保護不必我代為之籌也是殊不然我國居處南洋之遠民雖已在其境內各安其居各事其業自子至孫相傳數代或至有二百餘年之久而其　實未嘗一日忘故土卽未嘗一日忘中國也蓋順歲時則奉我之正朔也服衣冠則遵我之服制也尚守漢臘不改舊俗誦詩讀書猶是鄉音戴德稱仁知尊土度由此觀之雖遠處東南洋荒徼之外皆我朝廷之編氓赤子也善寫治者方且欲加意撫綏而保育之教導而維持之收拾其心使歸而向我藉以赫濯我王靈屏藩我王何忍舉百數十萬之衆漠然不顧盡棄之於海外也哉竊以管見所及宜於東南洋諸處專設欽使以一其權以司厥事至今日而行之猶未晚也欽使之選首在得人必其人諳悉洋務通達時事稔知前後之外情熟曉古今之大局而與閩粵旅民有如沆瀣一氣之相通第一日勿貪廉以責已儉以持躬第二日勿詐誠以待人公以處事第三日勿昏智以致人明以燭物第四日勿慠略分言情和平温藹昔黃公度觀察有言曰為舊金山總領事斷勿自居為官不過六會館之總董事耳此言也洞垣一方矣故能措諸事而各當施諸人而允治治績卓然可觀也散居東南洋諸島之人類皆坐擁鉅貲其間亦有為之魁為之傑者一方之衆咸敬聽其命而不敢答無異君長然如巴城之陳繹和檳嶼之許冉傳皆氣度闊達敬賢待士愛好書史風雅星成交以誠馭人以信故能中外景仰邇遐悅服譽流於群口歡浹於衆心欽使至其地必先　貌以覊縻之意氣以融洽之開誠布公與之相見以天晉接周旋既久然後能為我所用而助我所弗逮於是地方公事易於辦理勢將迎刃而解矣此之謂就地取材初不必任之官也至於領事之職殊不易為亦必得其人然後集事茍不慎其選勢必昔日之漢奸為我今日之領事不知西國之人徒旁竊哂而笑我中國之無人也或慮東南洋各島旅民悉歸西國地方官約束一切訟獄之事皆聽命於西官我國雖設員駐劄其地不得過而問焉如是則位若虛懸事多掣肘設與不設同於東南洋旅民办復何所裨益不知道在待入而治法在得人而行欽使領事既有雄才特識長駕遠馭外以籠絡百數十萬之人心以樹國威於萬里之外內卽有以删訂合約持萬國公法以與之熟商而審處安見彼之必不俯首以從也且夫下事求之人則雖求之已則易我既能聯絡旅民則以後造戰艦設防兵匯通貨物招徠商賈一切悉在我措置之中蓋先盡其在我而自強之道卽在於是此必自先設東南洋欽使如 
 
 

Page 2

 
 
[諭旨恭錄] ○八月初一日奉旨　於八月二十四日換戴暖帽○初二日奉硃筆恩明補授工科掌印給事中欽此 
[神京日記] ○新授鴻臚寺卿良大鴻臚培於七月二十八日已刻復新屆時闔署官員及吏役等人齊集署中一體謁見○國史館示傳吏部送到漢謄錄張松齡馮學海潘秉忠戴作仁戴福同戴國樑詹德藩等七員限七月二十九日親身赴館騐到　神機營年例於春秋二季分發馬步隊一半赴　南苑駐操俾成勁旅兹屆秋令擬於八月十七日撥隊前赴　南苑駐操諒　日卽當入奏矣○昨報紀新任崇　門正監督奏派委員姓名未得其確云云兹聞正監督所奏委者係兵部員外卽有太云○宗人府知照侍衛處稱八月初四日皇上親祀社稷壇應派宗室侍衛恭備接福胙酒應行貴處轉傳三旗宗室侍衛務於八月初一日辰刻前往壇內演習一切禮儀○西陵各陵寢本年應歸急修各工經　欽派歲修大臣勘估奏明興辦現經承修大臣遴派寶興德和等　廠分做各工旋由各廠派撥工頭匠人等往　西陵矣○七月二十九日有某木廠拉運裝修大車一輛行至阜成門內馬市橋北溝沿車夫偶失防閑觸于地上石塊將車絆翻適有某　行過其旁躲避不及以致撞倒於地車夫急為救出而頭顱　破五內受傷赶急灌以白糖湯覓人扶送回去為之延醫覓藥未卜性命能保無虞否也 
[獲匪續述] ○前報紀揚州保甲委員查獲會匪七名云云茲當　被獲情由　再照錄於下據聞當夜城外草屋中人某甲南柯夢醒忽見門外有燈火之光遂探首窺之瞥見三人手持臘炬燃　通明沿河　而走狀甚忽遽中意時已夜深那得尚有人行頗滋疑寶遂遙窺其所正須臾見彼等滅燭入一小舟之內遂無聲息迨黎明甲潛至益門保　委員處　所覩委員間之不露聲色暗至其船邊留心察訪果覷出破綻赶急率勇前往將人一併拘獲解由總局發縣訊辦初四日江甘兩邑宰會同城內外保甲總巡曁府轅發審委員公同會訊七人中二為船戶二為搭客餘三人自供作小本生涯內一童子旋在身邊搜出角　簿籍等物證據確鑿三人始供認是會匪羽黨不諱現仍分別覊禁一面甲詳上憲想定讞後自必從嚴究治也又聞本月初揚城外到有北省口音首多人據稱逃荒過　至城外各廟宇內假宿乞食當經地方印委各官曁城外各汛弁聞信立往盤詰用好言撫慰卽日驅之出境亦弭患於無形之意也 
[都轉履新] ○本月初五寅刻新任兩淮運司福部轉　揚先是初四日早官揚甲接到省電謂憲駕准於是午由省起節文武各員聞信立時駕舟至瓜洲伺接迨憲舟至隨各紛紛晉謁監捕營亦率領水陸隊伍在江于迎迓鎗砲之聲隆不絕此時適值大雨憲舟遂不停泊直至徐凝門寄椗碼頭上懸燈結彩璀璨輝煌官廳內外非常熱鬧黎明時憲駕登岸率同眷　逕至行轅隨發出紅諭一通卽於初五日已時接篆望　闕拜印一切如儀行轅門外車塡馬溢擁擠塞途濟濟冠裳　極一時之盛聞都轉和藹謙遜於禮儀最為嫻熟誠不媿為閥閱世家簪纓華胄也行見兩淮鹺政又有一番氣 
象矣 
[毆辱長官] ○某太守楚南人也甲申歲隨左文襄公大軍來閩楊石師一見卽器重之委令襄理營務處旋奏留閩省飭辦浦城官運局令春上游哥老會匪作亂鳥合之衆勢甚披猖太守不動聲色拿獲匪首先後正法猶恐餘黨如死灰之復燃因稟諸大憲舉辦保甲日與浦城令梁明府亨吉認真整頓七月二十七日太守親拿鹽賭諸犯不知因何犯衆怒聚眾罷市太守見勢不佳退回保甲局百姓追至局中如山如海紛紛拾取木石擲入局中太守急上樓躲避百姓胆敢侍衆追上擒獲擲至平地拳如雨下甚　抽刃刺之時梁明府已聞訃了憂一聞是耗立卽縞服而出偕都司典史諸官為之彈壓致亦被衆毆傷後經設法將太守救回然已昏暈欲絕一息奄奄矣次晨明府卽飛電到省稟諸楊石帥石帥札飭統領恪靖營劉康侯觀察及營官劉軍門就近移營防守幷委章司馬德華接辦浦城官運局務另飭省城保甲總局徐觀察震耀於八月初六日前往查辦竊謂集衆歐官形同叛亂小民無知妄作誠哉罪不容誅然拘拿鹽赌原所以整顿地方何以百姓辟起而攻視如仇敵太守既無辜被辱大憲正宜曲為安撫以慰其心何以官運一差忽又委員接辦閩省距申較遠一時難以打破疑團姑照訪事人函傳節登報續何辦理且俟後函在錄可也 
[洋藥新章告示] ○欽加布政使銜護理浙海關監督分巡寍紹台兼管水利海防兵備道加三級紀錄四次薛為出示曉臨事案查洋藥倂徵新章商人完清稅釐無論運往何處一切稅捐均免輸納新章既行隣省洋藥自應准其行銷浙境惟隔省印封行之本省各縣各局卡未必能一無阻滯恐於商情轉多不便若入境之後竟置之不查不問則影射假冐之弊又必由兹而起前經本關議於嘉湖扼要之區設立稽查洋藥分卡以防透漏而便商運現奉憮憲衛先後行淮戶部暨總理各國事務衙門核准照辦本關遵於嘉興府屬之楓涇地方湖州府屬之南　地方設立分卡各一所合將章程開列　示為此示仰洋藥商販人等一體知悉現定於光緒十三年八月十六日兩卡一　開辦嗣後凡隣省　關印封之洋藥自內地運來浙省地方銷售者務須遵照章程分別先赴楓涇南潯各該分卡呈報聽候查騐盖戳放行一切稅捐均免輸納並無絲毫使費商人販運洋藥遵守章程係其切已之事自示之後斷不致再有陳忽倘仍有未經浙海關分卡查騐蓋戳之貨在浙省地方私運者必係奸商先有私政印封憑單情弊以圖繞道偷漏一經沿途各局卡查出卽應扣留押回距該處較近之浙海關分卡照章分廉罰辦入官各宜凛遵毋致自悞切切特示　計開　浙海關稽查洋藥分卡章程　一本關設立分卡　所一在嘉興府屬楓涇地方一在湖州府屬南潯地方稽查洋藥專防偷漏等弊以便按照專條凡上海已完稅厘之洋藥運來浙省無論何處均准銷售本鋼所派駐各分卡委員司事雖有經辦之責而一切事宜仍由本關主持商販人等如有應禀公事或來本關禀訴或就近禀訴委員轉禀悉聽其便　二凡商人欲自上海載運洋藥不由海道運寍而自內地入浙者由江海關仿照倂征新章發給准單其貨主先將稅釐若干在江海關完清幷於報單內註明該貨自內地運入浙省字樣由江海關粘貼印封發給憑單方准起運　三凡商人欲運浙省洋藥如係已完稅厘粘貼印封搬出之後未經遠離准由原商報請江海關騐明實係原貨　於報單內註明該貨自內地運入浙省字樣由江海關照給憑單方准起運　四江海關印封洋藥自上海運銷浙境　均須由楓涇或由南潯行走赴卡呈報查騐由卡於原貼之印封原給之憑單上加盖浙海關戳記幷將該貨憑單之洋文一半截留存卡其華文一半由卡批註准該貨行運　論何處銷售字樣還該商方准起運以便沿途各局卡查騐放行一切稅捐均免輸納亦皆無絲毫使費　五如有未經浙海關查騐蓋戳截單批註之洋藥在本省地方私運必係奸商先有改印封憑單情弊始行繞道一經沿途各縣各局卡查出扣留押回距該處較近之浙海關分卡查明情節由該分卡立卽稟報本關或應照原定稅釐之數每百斤三倍罰繳銀共三百三十兩後仍准葢戳放行或應將全貨入官送關變價均侯本關核示遵辦　六凡有小輪船自上海由內河入浙應遵照光緒十一年間總理各國事務衙門札行總稅務司黏抄海關專章內開此項小輪船經過關卡停輪候騐不准私帶貨物以及違禁之件違者截留究辦倘係華官雇用或官置之輪船一律辦理等語嗣後各小輪船經過本關分卡均應停泊聽候查騐違者截留究辦　七分卡原為便商行運而設商船過卡有無洋藥在船應否停泊乃商人切已之事分卡毋庸設法招徠如有洋藥在船未據赴卡報騐則前途各局卡自能查獲送辦官船及別項船隻均應一律　光緒　年　月　日○另附通飭各局卡照　之例　一所有江海關八月十六日起以後所發憑單之洋藥運入浙省各縣各局卡查驗如無浙海關分卡戳記卽應照章扣留惟憑單雖係八月十六日所給其印封亦自八月十六日以前所貼者故憑單印　月日難免不符各縣各局卡　須視該貨憑單記號碼號騐留號數是 
 
 

Page 3

 
 
　　否與印封相符不必論印封月日俾免因此稽阻　一所有江海關運浙之洋藥如紙有印封並無憑單按照專條亦非違章各縣各局卡不可因其無憑單卽子扣留惟視其印封如係八月十六日起以後所貼倘無浙海關分卡戳記始應扣留其在八月十六日以前貼者准限一個月至九月十五日止無論有無分卡戳記均不應扣留俟限滿仍無戳記始應扣留　一凡應查騐放行之貨立卽查騐放行凡應扣留解送之貨立卽扣留解送均勿稍事延擱以免藉口 
[官塲傳聞] ○昨聞官塲傳言裕壽帥已定於十六日接印曾九帥則俟交卸督篆後擬於二十四日啓節北上入覲　龍光云 
[恭送制軍] ○昨報紀前日裕壽山制軍答拜各西官卽渡　測海兵輪云云兹悉制軍於昨日黎明時啓輪進發龔仰運觀察乘鈞和輪船江南提督譚青崖軍門乘威靖兵艦長江水師提督李與君軍門乘南瑞兵艦均展輪送至吳淞督轅忠信兩營及撫襛滬軍營弁勇排隊浦江邊然鎗誌敬各兵艦亦砲聲隆隆不絕于耳及制軍坐船從陸家嘴轉灣各隊始掌號回去 
[冠蓋往還] ○昨晨上海道龔仰籧觀察松海防同知劉乙笙司馬上海縣裴浩亭大令均詣大東門外龍土廟致祭畢各命駕回署惟大令經過郎家橋時因見道旁垃圾堆積甚多遂　　立傳帶管十六鋪之頭鋪地甲榮又至輿前大加申斥謂街道必須潔淨毋得如此糟蹋該甲稟稱街道垃圾向由清道局管理小的惟向各鋪戶按月收垃圾　繳呈清道局求請明鑒大令飭將該甲帶回署中侯核又因裴大　接篆之喜提右　陳鈺卿叅戎松海防同知劉乙笙司馬法會審員王鴈臣司馬總巡憑蓮士直刺上海縣學宣廣又以各鋪巡防局委員暨滬城各紳董均紛紛至縣署道賀 
[風裁峻整] ○前日裴大令回署時有前往虹口與同族　爭奪墳地案內之周鶴年遣抱欄與遞去稟大令謂本縣上任伊始毋得冒昧瀆呈此稟係何人所做從實供明該抱呈供稱本邑文生張甘甫所作大令飭差將該抱呈暫行看管侯訊○前晚裴大令在簽押房閱看公事忽聞廚房內爭鬧聲遂飭家丁往查旋經查明廚司二人因賭爭執大令怒卽升花廳立飭在無錫縣任上帶來之民狀將該廚司兩人帶案訊究該廚司俯首求恩大令謂爾等賭博已屬非是尚敢高聲爭鬧卽飭將兩人各笞責二十板着鎖在二堂冉侯發落紅班用力過重兩廚司均已皮開肉綻大令傳該紅班至案大加申斥謂笞責須看事之大小此等細微之事何以如此重責以後不得如此須要分別該紅班諾諾而退 
[調閱案卷] ○前浦東人姜金和致斃族人海全經族中人仲仲投松江府具控由府准詞押發上海縣究辦嗣經金和挽人向仲仲賄和仲仲遂具海全實係急痧身死切結求請銷案曾紀前報悉上憲查的此案顯有弊賓於日並行文由松江府到上海縣着將此案全卷統錄詳侯核奪 
[英界公堂案] ○昨禮拜六英公堂輪應奧國夏正領事會訊夏君無暇到堂故各案皆由宋二尹獨斷○西包探偕華包探秦少卿稟稱昨見隨工部局西人收四季捐之周安甫陳寶齊任人家收錢後又在黃春泉浴堂內收取小洋六角查訪其故知周陳等凡見新遷入之人家適逢收捐時或言已到一月或言到二月西人必按照月分减捐迨西人走過伊等卽再至其家言幸我向西人說减否則須收一季捐錢爾當酏我洋　角昨日查的訛索六家小洋為此拘案請究鉛捕頭稱曾知照工部局董以其有碍聲名請為重辦黃供開設浴堂伊等來收捐言明尚未滿季照算付清後又來索酬六角周陳同乞施恩宋二尹謂爾等索詐居民致　工部局聲名殊為可惡判發捕房各押一月以儆起案之小洋除當堂給還黃六角外尚有五戶均交捕房分別給還鉛捕頭又稱昨已查明者袛此六戶不知以前曾索詐幾何請加等重辦二尹然之隨　為各押四十天○巡捕見有失路小孩帶至捕房解送公廨宋二尹見該孩下身穿布　上身無寸縷口操當熟音又似崑山人向之詰問惟稱姓葉名阿桂年十一歲二尹問有父母否家居何處如何走失該孩茫無頭緒二尹飭值日差暫送棲流公所留養一面囑登本報以便親　領回○某兵船西水手訴稱有事上桅帽子誤落杉板船上喚令船戶交置若罔聞且駛入蘇州河內因卽下桅追赶水巡捕見而趕上伊始擲還周毓明供寍波人操杉板為生昨日駛過伊船落下草帽並不介意及後赶来呼喚因逆風聽不分明卽被交捕解案宋二尹謂周既還草帽可無庸議釋之使出○老虎灶夥吳金福訴稱昨日洪勝金來飲茶去後失去水烟袋及至各押　查問言有面色黧黑年約五十餘歲之人持來向押議價未成而去疑及其人卽洪旋得尋見向索不認交捕送案請追洪供並未行竊水烟袋實被妄指宋二尹以吳指竊無憑殊難准理飭將洪開釋○前紀草紙公所司事姚九柏投捕房報稱雇坐陳阿昭之東洋車遺忘銀　百七十六元旋由包探顧阿六獲陳搜山洋九元經姚認明的係原物遂解送公堂宋二尹向之訊供陳不承認惟稱前在自來水公司為挑水夫積聚洋元放在身畔該包探稟稱陳在捕房已供認八十元借與友人且在王錢式花烟館宿娼及購辦衣物花去甚多所存無幾云云尹隨飭將陳帶回捕房俟傳該鴇覆訊昨由該包探傳鴇王錢氏上堂供稱小婦人在小琅嬛里開設花烟館共有三妓陳於前月初來與壽姐住宿二賓費洋一元二角此外不費分文陳供曾宿二宵至姚控失洋一百七十六元實非小的所取該包探稟稱查得陳得洋卽回蘇旋又來滬上購辦衣物託航船帶回日前送同鄉孩子至某彈花店習業適被小的所見拘押捕房二尹謂陳刁滑異常諒非刑訊不可陳供稱大老爺在上容小的直說小的於七月二十二日拉車至新北門外見有年約二十餘歲之人在水烟袋鋪購得水烟袋五支幷草紙一捆乘車至二馬路口下車既給車錢卽入面南石庫門內後小的收拾車墊見有洋銀一包數之計二十五元至一百七十六元之事確未知道二尹飭將陳仍行管押俟飭探查問水烟袋鋪及二馬路有無乘車遺洋之事覆侯核辦姚稱的被陳吞洋有圖記紙包可証二尹謂圖紙包係爾一面之詞陳既稱另有遺洋之人或者爾因此錯會容俟登申報當有失主投案陳明倘無失主到來則陳之飾詞顯而易見矣姚唯唯而退○前日泰和輪船大副至捕房訴稱被車夫余狗郎兇歐遂由捕拘余送案昨日該大副投案訴稱雇余為車夫每月工洋七元已付三元前因中途索找我惡之揮今回去不了伊竟持木棒到家歐擊我因用洋傘還歐洋傘還歐洋傘已壞值洋五元請辦以儆余供言明每月工洋八元前後收過三元當時冒是賞洋不算工值及後向索工值命小的六點鐘時到宅領洋洎往細崽言候在門外俟洋東出門向索可也旋見伊出外向之索取伊又以不應在路索洋將小的兇歐一下囑為暫待侯至九點鐘小的在門外呼喊洋東又怒持傘兇歐小的絕不敢歐洋東宋二尹謂據理而論該大副亦有不合今姑照存洋四元扣除一半償洋傘着給車夫洋二元該大副又稱所存工洋當賠傘值尚請究其先自行兇之非二尹謂照本委之意車夫尚受虧蓋洋傘係爾持以肆歐以致損壞豈有着車夫賠償之理乎該大閳始遵斷鉛捕頭請令車夫至捕房領洋否則又恐滋擾二尹允之○姑蘇鄉人金阿大偕母扭妻王氏至捕房解送公堂宋二尹升堂訊鞫金供小的穿珠花為業自幼聘定王氏為妻後王氏在妓院為傭母知之赶卽迎娶迄今已逾二載不料七月初王氏忽捲物私逃曾在鹹瓜街人參鋪內尋見據云在此傭上當卽領回而王氏言欲　死無奈交捕解送公堂其母供與相同幷稱媳之母親素不安分此次伊誘出為傭小婦人與兒子均未知道且據云在主人家支透工洋六元其母得薦費三元王氏供稱年二十一歲當十八歲時適金去年生子夭亡丈夫無力養瞻是以出外傭工而丈夫又欲小婦人每夜歸來以此難尋主顧又被毆擊忿極出外囑測字人繕成一信擲在家中言明傭於鹹瓜街德昌人參鋪主吳老爺之姨太太處每月工洋二元俟稍積錢文歸家團聚並未捲逃且家中並無衣物可捲二尹間金有信乎答稱有問欲將妻領回乎答稱欲領惟恐仍被妻母誘逃且時思尋死耳二尹謂該氏棄夫及姑出外為傭　屬不是喝掌頰四十下着金具領并不准具母到家 
 
 

Page 4

 
 
[靈丹敬送] ○今秋疫症盛行聞之令人心寒朝陽樓背後仁里新昌參號施送杏丹專治疫氣時痧服之立效煎時其丹一沈一浮蓋取陰陽之義也有患疫症者盍往求之 
[來啓照登] ○啓者兹蒙善士吳以義卽瀛洲全弟以星為其先祖考芝亭公三旬週忌緣奉繼祖慈之命毋須禮懴特將英餅十元捐助敝堂醫藥之用又洋人元係伊親族贈善士以義四旬初度之儀一併捐堂足見上慰親心移懴資以廣冥福俯關民瘼惜物力而永天齡不禁為焭民額手稱慶除檢入幷掣收票外合請登報以昭德意　普育堂可事謹曰八月初四日 
[意琴室主有閩嶠之行賦詩留別卽次原韻率成兩律郵呈吟壇哂政] ○申江何地可理憂惆悵春歸燕子樓蘭侶琴儔無奈別詩壇酒國不須留榕垣此去逢佳日桂嶺相思入早秋惟有寸心似明月天涯海角送君游　班超此去足銷憂一路題詩記驛樓花事淞濵休懊惱風光閩海好勾留翠屏山上千峯秀金鎖江頭八月秋　翠屏山金鎖江均係閩中勝景況復知音在前路招賢有館快遨遊[  丁亥孟秋海昌太憨生弟徐慶齡初稿]  
[泳日本奈良縣大佛寺銅佛] ○五丈金身色卽空峯頭趺坐接蒼穹言日本山河大盡在如來法眼中[  晚霞生求正草]  
[江督遠門抄] ○七月廿八日藩轅牌示請補江防同知興奎現已奉部覆准自應飭赴新任○廿九日准補泰興縣祥安田蘇來准補江防同知興奎稟謝飭知赴任○八月初一日同知邵熙恩到南一叚保甲差正任宿遷縣黃金鉞缷事回與史劉金壽稟知分寗 
[蘇省撫轅抄] ○八月初三日藩轅牌示照得宜興縣縣丞朱康壽因病請假已逾限期應卽照章委員署理查有遇缺卽補縣丞孫榮壽堪以委令署理限於八月初四日來轅稟見給札赴任○初四日候補通判管　佐稟辭奉委解第五批制錢赴都縣丞沈恩湛常州回稟銷武陽絲捐差家人來轅稟報江蘇候　知縣孫寶善於八月初三日巳時在蘇寓大倉口公舘仙逝擇於初五日辰大殮○初五日彭宮保浙江來過蘇候補縣趙景熙稟知奉委常昭內河厘局差管带利川輪船候補都司袁致恭稟辭護送彭宮保赴湖北 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[題舒母余太安人殉難節略] ○賢哉舒母世所希早然千古流芳徽少小貞嫻姆訓及笄年華賦予　德容工　俱　盡相夫　道卒無違奉養翁姑供婦職洗手作羹進甘肥妯娌尤能歌式好一門雍穆忘是非親鄰有時餓寒迫不惜惟食與　衣巾幗共有鬚眉氣宜乎上帝鑒其徽何乃彼蒼留缺陷竟賦離鸞淚頻揮是時兒女尚在抱茹苦含辛泯怨誹果然天遂從人願婚嫁一一趁芳菲不圖世　治復亂　逆猖狂擾王畿咸豐辛酉春三月突犯我邑騁驂騑子婦趨前爭請避免受惡氛攖怒威母云爾等宜遠徙毋遭強暴戀庭愇吾一老婦有何畏況又年已逾古希未幾猛宼滔天至端然危坐敞隻扉獨效果卿罵賊狀聲甚激烈澹斜暉斷舌殺身兩不顧一死大節凜巍巍洎乎干戈平定後道路　之戚歔欷大憲請旌坊子建崇祀忠節姓氏馡信是善人必有後堦前蘭桂相光輝子舍　性尤純篤終　抱恨長傷譩卜其宅兆　同穴以妥　靈得憑依瘡痍四境今盡復鳴呼逝者不可脪安得手提三尺劍誅斬醜類慰慈闈惟有含悲陳節略急徵歌詠徧海　我今痕讀一隕涕儒毫吮墨疾如飛若以言詩吾豈敢表揚善行其庶幾[  樨邵華稿]  
[奉題古黟舒母余太安人節烈事] ○黃山之峯奇欲絕黃山之泉清且冽山惟必高泉比潔節母之節烈婦烈我獨黃山　夢結禹航嚋曩重停轍邂逅文孫霏玉屑津津為我前遊說如何市　羅英傑一門喬　時流別天憐節烈鍾明哲　讀哀　聲　咽嗟嗟四粵流餘孽八百餘城瓜蔓瓞豺虎磨牙猛吞齧髑髏成山山　嵲不見民盡哀音蛚不見官皆縮項鼈阿母大年將屆耋正命云何志獨決錚錚　中鐵漉漉腔中血鬚眉筋骨常山舌正氣還虛天地裂　餘　　遷同穴　九陛恩榮綽楔新編志乘徽音列豈獨柏舟　旌苦節高　仰止寒泉冽從此山靈不孤孑他日遊屐折來觀黃海雲明滅會當拜墓瞻銘碣會告太史芳型揭於萬斯年英烈懷冰雪[  錢翁燾未草]  
[俚句謹咏舒府余表姑節烈聊寓表彰之意以俟採風者得焉] ○母儀高望此屏山舊事姑嫜奉笑顧家儉囊空資內助夫亡子幼歴諸艱勉因兒女籌婚嫁怒犯氛祲視等閒　旌表門閭享祠祀永留節烈著人寰[  翊園愚表姪胡朝賛稿]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒十三年八月初一日京報全錄]  
　　宮門抄○　旨三道錄前○東撫張　奏審明京控分別定擬摺○又奏校閱滿綠各營情形摺○將軍慶　奏故員虧久提屬審擬摺○八月初一日禮部宗人府欽大監正藍旗值日無引　見○沈秉成親授廣西巡撫　恩○禮部奏請換戴暖帽日期　旨看於二十四日○吏部呈進月官卷○召見軍機　長善載卓沈秉成王青照　○○頭品頂戴山東巡撫臣張曜跪　奏為審明京控分別定擬恭摺具奏仰祈　聖監事竊照臨清真隸州民高登第以逆倫戕兄等詞京控高欽等一案經都察院於光緒十二年八月二十五日 
　　奏奉　諭旨此案着交張曜督同臬司親提人証卷宗秉公研訊確情按律定擬具奏原告民人高登第該部照例解往備質欽此當經臣欽遵行司飭提嚴訊因高登第供詞狡執非要被高安到案質訊不能定識飭提高安先期外出未到詳經咨部展限兹據臬司福渭提齊人証審明擬議解勘前來臣親提嚴鞫緣高登第卽高五籍隸臨清州與小功服叔高欽卽高嶺等先無嫌隙光緒九年四月十二日高登第之交高儆因劉住卽留住索討借用牛雙口角爭歐被劉住奪獲腰刀砍傷越日身死高登第執持腰刀向劉住追歐被高嶺奪刀砍傷平復報　騐訊將劉住高嶺分別擬以絞徒由司照勘審明　題准部覆　劉住事犯招解在光緒十一年正月初四日恩旨以前係鬪殺擬絞秋審應入緩決惟刀傷頭而較重未便卽子减等監禁二年再行减流高嶺事犯到官亦在　恩旨以前係尊長歐卑幼至折傷以上减等擬徒應准减為杖一百折責發落等因行經該州王其慎將高嶺提禁折責因　高嶺性情兇悍釋放恐滋事端仍將高嶺暫行管押以消其桀驚之氣高登第之母高張氏慮恐高嶺輕减罪名倖漏法網赴州控經王其慎查案批示高登第疑為該州現將高嶺保釋一時痛交情切卽照州控呈詞並圖准添砌高嶺將伊交紏歐致斃擱案緃兇並未定罪各節揑稱曾在各上司衙門控告未提晉京控經都察院訊供　奏奉　諭旨交審提訊供悉前情不諱詰非君心誣告亦無紀釁別故應卽擬結此案高登第京控高嶺等各節訊係痛交情切懷疑圖准添砌所致尚非憑空誣陷姑念伊交已死非命且曾被高嶺奪刀砍傷應從寬免其置議高嶺訊無逆倫戕兄情事其奪獲腰刀傷高登第平復業已擬結應免重科仍飭發該州嚴行管押查明有無另犯不法分別究辦劉住應仍照原擬發回該州依　發配餘供册並審限咨部外理合恭摺具陳伏乞　皇太后　皇上聖鑒訓示謹　奏奉　硃批刑部知道欽此　○○頭品頂戴山東巡撫臣張曜跪　奏為謹陳校閱滿綠各營營伍情形藁案分別等第恭摺仰祈　聖鑒事竊臣遵　旨出省查閱　曹鎮標並德州滿營各營伍完竣業將回省日期先行附片奏報在案臣現將臣標左右兩營濟南城守營並調練軍馬隊逐一認真校閱統計閱過滿綠各營弁兵一律精壯漢仗可觀合操香山速戰等陣步伐　齊進止合度槍砲弓箭施放有準長矛短刀藤　各技藝亦俱純熟靈便各營額設官兵多寡不等數多者合操陣法次閱技藝兵數少者不敷演陣卽槍箭準頭而各營槍箭均在八九成以上逐營比較以兗中兗有沂州曹中曹右德州六營為最優德州滿營撫左撫右泰安臨清東昌單縣七營次之濟南城守營武定臺莊安康河溝鉅野高唐壽張梁王濮州桃源十一營又次之調騐馬匹核　實存之數均皆脿狀足額軍械鮮明適用又調練之馬隊二營共五百名施放槍砲操演陣　亦甚嚴整各營實缺候補將弁考以本身騎射有奏免騎射者照章試以鎗礮均尚可觀惟撫標儘先叅將署臨清營副將嚴永興染患腿艱射　已撤任另行遴員接署以重操防此外偶有中箭較少而年力强壯平時營務得力者未便以臨塲一矢之失遽子罷衆均已勒令練習限滿再行覆考其陣法諳練技藝優長之　兵當塲記功記拔並分別賞給衣料銀牌等物衰弱兵丁立子責革勸懲兼施俾知自奮臣仍當會同各鎮　飭各營將備隨時訓練精益求精以　悉成勁旅仰副 
　　聖主　飭戎行之至意所有臣查閱　綠各營伍情形　合恭摺具陳伏乞　皇上聖鑒謹　奏奉　硃批兵部知道欽此　○○奴才慶裕跪　奏為故員虧欠正　銀錢提屬審擬恭摺仰祈　聖鑒事竊查奉省故員前任寗遠州知州劉杞等前因虧欠正雜攤賠各欵銀兩　鏙無完經奴才曾同府尹裕長彚案叅追奏請革職將該故　等家屬寓所原籍財產　　查抄備抵提屬訊追奉　旨允准咨行各該原籍寓所地方官遵照辦　　面檄飭驛巡道分提人卷訊追妥擬詳辦去後因日久均未覆到卽　分文行催旋據承德縣先將案內杜芬一員寓所財物查抄詳咨並據各任所原籍查覆飭道訊擬奏報完結嗣據該縣復將前任寍遠州知州劉　家屬寓所財物查抄飭紀估值銀立兩　錢五分九厘造册詳咨並據寍遠錦縣等州縣以劉　在任時並無隱寄資財查明具結送核並准順天府飭據原籍宛平縣办已查無親屬寄頓資財等因咨覆到奉當查該故員虧欠各欵銀錢　數甚鉅丞應提屬及各任所經手承書訊追以重庫欵飭道訊詳因查所欠年欵諸多舛錯復經撥飭　查覆審去後兹據驛巡道興陸督同識局　員飭提錦寗等州縣當日承辦經書各已物故無憑質究將送到原卷逐加覆核提訊該故員之子已革河南候　知府劉光煜確取視供按例擬議請核奏前來　尹裕長先期進京卸篆奴才覆加查核緣劉　籍隸順天府宛平縣由捐納從九品投効奉省海疆試用撈績保舉知縣留奉補用旋補錦縣知縣於咸豐十一年二月到任至同治六年八月升補承德縣知縣卸事其在任時因值馬　蜂起到處搶掠該故員慮恐擾　境內雇勇巡防所需經費皆係自行　備歴任年久賠累滋甚以卸任時將應攤撫卹米價銀一百七十九倆三錢七分五厘修理府監工費銀一百五十五兩均未完交並有墊完同治二三四五等年民欠地丁等銀五百八十八兩五錢五分七厘二毫六絲七忽本係有著之欵於交代案內照章列抵移交後日接受催追婦　嗣因催徵無完民逢豁　欵婦無著駁飭追賠又於八年三月調署寗遠州等任內所欠各欵均係因公虧賠並無侵吞虛揑現在叅追查抄原籍寓所並無隱寄資財委實赤貧如洗無力完交等情按例擬議詳經奴才查核屬寔查例載州縣虧空錢糧如果民欠未完揑報全完　照虚出通關硃鈔律計所虛出之數倂賊以監守自盜論其寔在民欠仍著落原欠之人完納又監守自盜倉庫錢糧審非入已者照挪移本條例定擬又挪移庫銀一萬兩以上者發近邊充軍各等語此案已故知州劉　前往錦縣寗遠州等任內因催錢糧未能按年埽數徵齊恐干吏議輒將歴年寔在民欠粮租米豆共核銀一萬二千九百二十九兩五分五厘七毫七絲三忽設法墊敬揑報全完照數列抵致逢豁免欵歸無著雖非侵吞入已寔屬虛出　關另有欠交賠項攤捐等銀四千八百八十八兩二錢六分五厘六絲因公虧欠統計共欠銀一萬七千八百一十七兩三錢二分七毫七絲三忽內除抄產估值銀六兩一錢五分九厘計寔欠銀一萬七千八百一十一兩一錢九分　厘七毫七絲三忽追交無完罪有應　自應倂計按例問擬前任寍遠州知州劉　應如該道所擬應請合依挪移庫錢　萬兩以上者發近邊充軍例擬發近邊充軍業已病故革職應毋庸議其所欠銀兩內查寍遠州任未內尚有豁民欠銀八百二是二兩五錢　分四厘一毫五絲照例仍著原欠之人完納飭由現任追交婦款下餘銀一萬六千九百八十八兩六錢七厘六毫　絲一忽均應著落其　劉光煜名下勒限嚴追限滿能否完交再行核辦各任所經手承書既據飭查已各物故亦毋庸議該家屬寓所財　飭縣照估變價備抵其原籍並歴過各　所查　隱資財均寄毋庸議案已訊結各卷發還歸檔送到各結司訊擬供情咨部查核此外　有王德榮等員叅追錢兩除俟覆到另行辦理外　有故員劉　虧項提屬審擬緣由是否允協理合　摺具奏伏乞　皇太后　皇上聖鑒　飭部核　再府尹裕長遵　旨人京　陸見此摺本輕列銜合併聲明謹　奏奉　硃批該部議奏欽此 
 
 

Page 14

 
 
[光緒十三年八月初二日京報全錄]  
　　宮門抄○諭旨一道錄前○江督曾　奏籲請陛見摺○又　奏神靈昭著請頒匾額摺○又　奏游勇紏黨為匪就地正法片○又奏對調游擊片○又　奏受傷人員請免駒射片○　將軍慶等　奏審明軍重犯按例定擬摺○八月初二日兵部太常寺太僕寺廂　旗值日吏部引　見二十名宗人府一名正黃滿五名　圓明園十二名○齡公假滿請　安○徐用儀謝署刑部左侍郎　恩○開原城守尉興麟到京請　安○太常寺奏派致祭　昭忠祠　派出兆珏○召見軍機　錫　吉恒興麒布隆阿靈皇上明日卯正升　中和殿看版　○○太子少保兩江總督一等威毅伯臣曾國荃跪　奏為微臣歴任兩江已經三載謹陳瞻戀下　恭摺籲請　陛見仰祈　聖鑒事竊臣於光緒十年三月間欽奉　恩命署理兩江督篆是年七月十八日奉　旨補授實缺兼充辦理通商事務大臣渥蒙椆疊　恩施靡不戰競自矢處到時適值法事戒嚴籌兵籌餉銀蹶不遑事事仰稟　宸謨免貽損　厥後於地方盬漕各事雖加意整頓而材輇任重懼弗克勝查兩江自承平後一切規模經歴任督臣曾國潘等次第圖維目張網舉悉有榘矱可循惟　海防務關係緊要微臣經營三載未敢自信凡愚慮所不能及奏牘所不能詳者必須趨詣闕廷面聆　聖訓庶幾獲資遵守合無仰懇　天恩准臣入都展　覲俾抒犬馬戀　主之誠曷勝翹企待　命之至如蒙　兪允其兩江總督篆務及通商大臣事務相應請　旨派員署理以便臣交卸之後迅速北上所有微臣履任三載籲請　陛見緣由理合恭摺具陳伏乞　皇太后　皇上聖鑒訓示謹　奏奉　硃批另有旨欽此　○○兩江總督臣曾國荃江蘇巡撫崧駿跪　奏為ｉ神靈昭著籲懇　天恩分別頒給匾額　勅賜封號以答　神貺而順輿情恭摺仰祈　聖鑒事竊徐州府城　關帝　城隍神立廟有年並列祀典遇水旱災祲輒危為安光緒二年自春迄夏三月不雨麥田盡枯時郡界積匪曠同席小猴等乘間煽惑飢民勢將為變經分詣祈禱應時大雨民心遂安匪黨解散光緒五年八年麥秋之季霪潦傷稼一經祈晴立卽開霽六年秋冬間連月不雨上年一冬無雪亦無不旋禱旋應本年初夏雨澤稀少復詣廟虔禱卽日渥沛甘霖佑護之功時屬歴久彌著據該紳士等稟經徐州道叚喆督同徐州府知府桂中行詳請具奏前來臣查廟祀　正神實能禦災捍患有功德於民者例准題請　對號匾額今徐州府　關帝　城隍神既據該紳士等以迭著靈應列詞籲請合無仰懇　天恩勅頒　關帝廟　城隍神廟匾額額各一方並將　城隍神勅賜封號以答　神貺而順輿情謹合詞恭摺具陳伏乞　皇太后　皇上聖鑒訓示謹　奏奉　硃批另有旨欽此　○○曾國荃等片　再近來各路遣撤游勇動輙糾黨為匪民間咸有戒心本年閏四月二十七日金陵上元縣所屬靈谷寺地方出有發掘新塚開棺見屍重案民心尤覺惶惶當經臣嚴飭地方文武並派督捕營購線嚴拿旋據先後報獲萬貴祥劉盛能丁友勝吳星堂賀長發劉廷均張裕鎮等七犯在縣供認夥同盜墓開棺見屍不諱復經臣派委營務暨保甲總局道員提案復訊均供係屬游勇所供掘墓開棺悉與縣供無異萬貴祥劉盛能二犯據供由營勇得保職官追取獎札又稱早已遺失真偽均無可查自應仍以游勇論並據各犯供盜墓後商議同到浦口地方糾搶錄供稟請核辦前來臣查該犯等以游勇夥同發塚開棺見屍復圖糾搶實屬愍不畏法若不就案嚴辦何以肅法紀而安閭卽經批命按照章將該七犯一併就地正法以昭炯戒除照錄原供另行咨部查核外理合附片陳明伏乞　聖鑒謹　奏奉　硃批刑部知道欽此　○○曾國荃等片　再江南松江城守營游擊駐松江府兼轄上海陸汛最為緊要查現在游擊鄭國絴辦事尚屬勤與是缺禾甚相宜應　揀員更調臣等差有漕標右營游擊曾恒德久歷營伍地方均各熟悉堪與鄭國祥互相對調　轉移間人地均各相宜與例亦符合無仰懇　天恩俯念員缺緊要准以漕標右營遊擊曾恒德與松江城守營遊擊鄭國祥互相對調以收人地相宜之效營伍　方均有裨益如蒙　兪　鄭國祥業於請補遊擊案內赴部引　見今對品調補應請　勅部頒給札付以昭信守曾恒德前於借補漕標右營遊擊案內經　行令給咨赴部應俟此次部覆到日卽行送部引　見以符定制除飭取履咨部查核外謹會同江南提督臣譚碧理附片陳明伏乞　聖鑒訓示謹　奏奉　硃批兵部議奏欽此○○曾國荃等片　再軍營打仗受傷人員如實不能練習弓馬例准　其騎射又准部咨嗣後准免騎射人員行令改習槍砲等因在案兹查有儘先遊擊胡有林前任軍營打仗先後被賊矛傷右腿膝刀傷左膀槍傷腿等處　青村營都司提標前營守備黎志彪矛傷左脋儘先都司程壽全洋槍擊傷左右腿等處都司銜儘先守備雲騎尉世職朱培成槍傷左腿左肘等處儘先都司朱寶忠槍傷左右兩腿儘先守備陳占元矛傷左右膀槍子洞穿右腿等處該員等均係受傷深重不　弓馬經臣查騐屬實合無仰懇　天恩俯念該員等受傷最重均准免騎射以示體恤除飭照章改習槍砲取造受傷部位履歷送部查核外謹兩片陳請伏乞　聖鑒訓示謹　奏奉　硃批着照所請兵部知道欽此　○○奴才慶裕英煦跪　奏為審明挾嫌糾衆謀殺燒房故焚幼孩按例分別定擬恭摺仰祈　聖鑒事竊照光緒十三年閏四月十三日准奉天府尹衙門咨據錦州府知府審轉據寗遠州知州朱克揚詳解旗人傅永豐彭太聽從金瑞等挾嫌謀殺傳永城身死並將百　燒斃金瑞等逃逸一案造具册格連犯傅永豐彭太招解到部奴才等督飭司員查照原詳細加嚴鞫緣傅永豐係傳永城族兄傳永城係百伶之胞叔百伶係傅永得之女與均無服制傅永豐彭太均與金瑞等相契與傅永城先有蓄嫌百伶均無仇隙傅永城平日兇橫屯人均不敢惹早年傅永城將傅永豐人閻氏霸姦傅永豐因係醜事亦未報官卽邀族人並傅永城之胞兄傳永得等獎傳永城攆逐城卽在屯外窩棚居住復將太孀嫂霸佔爭鬥經該州斷結光緒十一年十二月初六日傅永城因向金瑞楊潰逼討賭欠尋釁被金瑞等札傷燃燈時傅永豐至該屯有事與金瑞高　侉子撞遇金瑞向傅永豐告說伊與楊潰將傅永城札傷恐後傷愈復發起意將其殺死除害邀傅永豐幫同下手傅永豐憶及傅永城霸姦伊妻之嫌當卽應允金瑞手持木柄搇刀高侉子拿順刀傅永豐空手同至彭太家房後金瑞說楊潰已邀彭太遲時楊潰彭太各拿木柄札槍同至房後會面金瑞說明殺死傅永城是伊抵償之語是夜三更時一共五人至傅永城家門首知傅永城在後院其胞兄傅永得家養傷同至後院因傅永得家屋門推砸不開金瑞見院內有乾草起意將草燒著口稱點燒房屋原想砸永城心疑火起必然出屋詎風狂吹火以致延燒傅永得房屋那時傅永得之女百伶由前院走出喊救傅泳豐因被其看見恐事後說出在塲情事起意將百伶致死滅口卽令彭汰將百伶擲入火內燒死楊潰在房後嚷說傅泳城已推開後門逃走金瑞等聽聞一同追赶傅泳豐後及赶至屯北廟旁金瑞彭汰等已將傅泳城扎傷身死傅泳豐未及動手金瑞等當卽逃逸傅泳豐心意無人知曉亦未藏避嗣經鄉約將傅泳豐縳獲報經該州騐訊傅泳豐恐辦重罪狡未供認嗣經拿獲彭汰質審傅泳豐始據實供認錄取各供造册連犯轉解到部兹經奴才等會同嚴審該二犯各供等情屬實委無起釁別故查例載懷挾私仇放火燒燬房屋因而殺人及焚死人者為首擬斬立決又致死一家二命係一故一鬥者與本欲謀殺一人而行者殺二人案內造意不行之犯俱擬斬立決奏請　定奪毋庸斷給財產各等語此案傅永豐彭汰聽從金瑞楊潰糾邀謀殺傅永城一人因砸門不開金瑞起意於草堆放火原想傅永城出屋以致延燒傅永得房屋傅永得之女百伶走出喊救傅永豐因被看見恐事後洩露起意致死滅口卽令彭汰將百伶擲入火內燒死楊潰嚷說傅永城開後門逃走金瑞等追赶傅永豐落後金瑞彭太等獎傅永城追及用槍刀砍扎身死傅永豐赶至未及動手查傅永豐聽從金瑞糾邀謀殺傅永城訊據同行並未加功律應擬以杖流復因放火燒房被百伶看見恐事後敗露起意致死滅口主使彭太擲入火內燒死應以為首例擬斬係二罪俱發應從重論傅永城百伶與該犯均無服制律以凡論自應按例問擬應將傅永豐照依懷挾私仇放火燒燬房屋因而殺人及焚死人者為首擬斬立决例擬斬立决彭太聽從楊潰紏邀謀殺傅永城一人臨時復聽從傅泳豐主使將百伶拋入火內燒死殊屬殘忍惡極查傅永城係百伶期親胞叔例得以一家論該犯將其各致身死自應按例科擬應將彭太照依致死一家二命係一故一鬥者與本欲謀殺一人而行者殺一人案內遠意不行之犯俱擬斬立决例擬斬立决奏請　定奪毋庸斷給財產第傅永得房屋被燒應否照例追賠聽候部議金瑞楊潰係謀殺造意之犯律應擬斬與高侉子均各在逃嚴飭獲日另結已死傅永城百伶各屍棺業經該州飭理案証省釋均毋庸議除將原供招並該州原詳抄錄黏單咨送州部核議外所有奴才等會審定擬緣由恭摺具　奏伏乞求　皇太后　皇上聖鑒　飭部議覆施行謹　奏奉　硃批刑部速議具奏欽此 
 
 

Page 15

 
 
   
 
