# 1915 - 144 - 4915194

 

Page 1

 
 
譯述 
[歐西報業舉要（二）（十）（六）（譯輯者朱世棒）]  
今後報社之營業其與資本家搏戰之事乎夫讀者所望本不在廣告而報社之存立雖有恃於廣告要不能謂廣告者即報章之要素兩者相比吾有以知資本家之必敗而新聞家之終勝也至在吾國則吾深冀治報事者取商業之精神庶幾言論可以獨立若與資本家以爭勝負則將來之事非當務之急也 
[第十章排印]  
論英國報章排印之事亦可謂極廣大之致者矣報章每份平均在十二頁以上每頁共分七排每排行數二百每行平均得拼字九每字字母又約爲六故排報一份所集字母在九十萬以上而日不同此巳足驚者矣况復上中報章每日消數有在百五十萬上者故印報一號所費紙料以里數計約在一百八十此一百八十里之紙料又自三四十英畝森林之中伐木造就者若更以工作之事觀之則百萬之字所用手民不及百人所費之時數僅六七而印報百五十萬需時僅可二三若除濡滯所耗才不計是一分鐘間所印之報萬五千份一秒鐘間二百五十份豈不令人昨舌也哉 
編輯旣就以至印畢其中手續區分三部一曰排字排字者按稿中之字母一一排集之也次曰鑄版取所排之字復行鑄以整版是也二事旣畢始行印刷此三者中排字最難而進步亦最遲夫手民手拾鉛字逐一排列雖至能者每時所成不過千二百字或千五百字卽聚數百人於排字房其遲鈍不適於用明矣且鉛字羅列易於散失此稍習排字事者所皆知故文化旣進而手排之法遂廢 
代手排之用者有排字機（英名立諾他勃他勃云字立諾云行質言之即排成一行鉛字之機器在東人字典中則稱植字作出機）於英倫中最稱盛行報社千百未用是機者僅有六七然於吾國則書局報社之中鮮有聞此名者故爲讀者詳言終苦其不能明且於此書亦非至要無巳姑略言之排字機之前部作打字機之字盤者一字盤之中按字藏有陰文銅模手民但於字盤之上施打字之手術其下銅模即脫離該字按次成行一行旣就機上鈴聲即動手民於是啓該機所附鎔鉛爐之機門鉛液流出覆銅模上一行鉛字遂告就矣旣巳銅模仍歸原處鉛條自行却出如是所得爲力甚易而功四倍　者 
排字機之所短在於每一行中如有一誤必更行打字更行鑄型前誤雖去而後者字畫在在仍可復誤於是有單字機者（英名摩諾他勃摩諾者單也）則所鑄之字雖相連成一行而仍個個獨立可以各自檢正以救排字機之弊然治事愈熟誤謬愈少斯排字機之用亦愈廣矣總之西方字母爲數二十五六故有打字機排字機單字機之發明誠以爲數旣少銅模自寡置之字盤之中占地小而功作易吾國之字爲數數萬各自獨立不能拼切故舍手排以外竟無他法斯則有望於發明家矣 
取排字機鑄就之鉛條二百而排列之是謂一排七排相並列之鐵盤斯爲一頁然此猶不能以直接印刷蓋以其祗可安之平面而平面之上印刷之度每時僅可數千此在西方巳爲遲不適用於是更取而鑄爲圓形鉛版以之附於印機圓軸之上則印刷之度可以較高此事手續斯謂鑄版 
鑄版之式有二或鑄爲筒狀版或鑄爲半圓狀版後者之式則印刷時仍取兩塊相對亦爲圓形此宜於大印刷機前者則宜於小印刷機其法先於鉛字鐵盤之上附紙數層用壓力軸滾過而後則於紙上現陰文之文字斯謂紙型計所費時僅六分鐘耳　 
紙型旣就則取而曲之使成筒狀或半圓形案所鑄之版而異有字之面内向無字之面外向於是取而納之鑄版機中機之外部通有大鎔鉛爐鉛汁經壓力之逼迫射入紙型之上斯成陽文之圓形鉛版其字外向於是以冷水冲之使其熱度漸降而後以人工爲剪去邊角之粗糙不適用者始用昇降之機自鑄版房中致之印刷房矣 
鉛版旣至則印工取而釘之印機圓軸之上但煩運轉齒輪而裝版之事畢具於是開印機之電紐而後全機器械此推彼進甲仆乙起紙捲飛舞鐵軸鏗鏘機械相撃相廻相滑相抵相遏相止萬聲俱作自成腔調一機如此各機亦然互相唱和音奏咸諧此亦極聽覺之奇矣 
今立印機之前觀之則見紙捲印就飛舞而過更被裁截遂成張頁始印一二秒間猶得數其次第旣而漸久漸昧終則如踏車出水但見滔滔奔洩不可得而數也然其中間插圖受墨獨多黑色了了可辨一彈指頃數次過越機聲愈高則各圖相距若卽若離目光爲眩不見畫圖但見紙捲中間略作灰色續奔走而巳 
 
 
 

Page 2

 
 
時評 
[我之救國談（四）（冷）] 　 
我前言軍械爲不能倉猝而辦之事軍隊與軍費或可以倉猝募之然倉猝雖可募集而平時亦不能不預備軍隊平時之預備是在人才軍費平時之預備是在機關軍隊之將官及下士不能一時成就也故宜愼選人才多派留學按年而進使之成有統系而後可以有用國内則宜多設將士學堂及尙武會使之改移風俗而後他日可取之而無窮軍費之募集使無機關以爲之主持則斷不能得良好之結果此前事之可師者也而其機關則唯有信用之銀行能之而銀行之信用又非一時所能成者故於進行軍械之時不可不兼及盡力於是二者也此我之所謂救國之第二步也 
[命令]  
五月三十日大總統策令本月二十四日保送覲見之高培德胡思義均着交政事堂存記此令 
又令本日交政事堂存記之高培德著發往安徽由該省巡按使酌量任用胡思義交財政部酌量任用此令 
又令政事堂存記之袁振黃著交財政部酌量任用此令　 
[專電]  
　　北京電大總統自中日交涉經過後亟思爲翻然改新之計並鑒現時事無大小悉欲取决一人非圖治之策將改變其行政秩序昨聞全國兵工廠巳委薩鎭氷爲督辦此後各省呈請事件應由主管衙門轉呈不能一面報部一面徑呈總統如是則總統可以節省精力籌劃遠圖不至日夜勞勞於公牘間也 
北京電段芝泉總長人本恬淡又負風骨久欲脫離政界讀書養志現因精神衰弱之故决意辭職總統准其請假一月藉資休養故亦不派人代理兼參謀總長黎副總統亦因别故請假不視事現在軍事方面爲大總統之心腹者王上將士珍而巳但王以家中前年子孫俱亡景况蕭條本無志出山其所以應世者迫於總統之交情也人才消極不能不爲慨然 
[譯電] 　 
　　北京電據華人方面消息漢冶萍公司請孫寳琦任總理孫氏要求籌内債償淸日欵始允就任（三十一日） 
北京電湯化龍請欵三十五萬元推廣師範學校（三十一日） 
[戰電]  
　　倫敦電意皇電致英皇謂英意兩國人民歷古相傳之友誼今爲血鎖所鞏固英皇喬治第五覆電答稱兩國共同從事於偉大高尙之主義余深爲感悅並極信吾人定能獲利（三十一日） 
羅馬電古洛爾特蘭狄洛邊界意軍佔據斯杜洛附近亞瑪斯倍薩之重要地位意軍砲隊在亞細亞戈高原撃毁魯嫩拉砲台該砲台懸掛白旗比爾凡第爾奥砲遂向該砲臺開砲轟撃意砲隊又撃毁錫瑪維齊拉新式防禦工程意歩隊向前進行占據維齊拉意軍巳據特萊克洛錫山隘並據加杜爾境内考狄拉逹姆勒沙山谷佛留里邊界奥軍久巳在伊森沙河左岸控制渡口之處排列砲位甚多並在右岸嚴守可以掩護格里齊亞鎭之要地數處河水因遇大雨遂成激流但意軍仍奮勇而進（三十日） 
羅馬電公報宣稱意軍仍在前進意軍在台洛爾重創奥國砲台兩座沿亞地巨河兩岸進占赴特蘭特途中之亞拉鎭戰事自亭午起至薄暮始止意軍損失頗微（三十日） 
巴黎電今日午後公報宣稱前敵無事可報（三十日） 
巴黎電今晚公報宣稱我軍奪獲伊塞爾河右岸比爾干境德軍諸戰濠俘敵兵五十人霰彈砲三尊亞拉北面劇烈之砲戰仍在進行我軍攻撃勒維爾東南德軍之土壘前進四百碼俘敵多名我軍復在洛萊特叢林邊際獲戰濠數道俘敵五十人亞爾薩斯之歇萊平里士有敵軍進攻受挫而退（三十日） 
倫敦電英帥費蘭巨報稱我軍自二十六日至今復在番斯土倍爾東面小獲勝利陣線他處均頗沉寂英軍飛機在摩爾斯特撃落德飛機一架（三十日） 
彼得格勒電公報宣稱俄軍仍在進逼夏夫里境之德軍星期五日獲炮九尊機關鎗七枝加里西亞大戰仍在進行星期六日俄軍迫敵棄桑河右岸至魯巴資夫加河口之地且接續回攻敵主軍俘獲三千零六十人且奪有戰地品甚多里斯特河外境仍在惡戰俄兵一大隊迎阻前進之敵軍抄至敵軍陣後俘獲六百七十人奪得機關鎗八枝俄軍巳在杜里拉河流域取攻勢迫敵棄斯維柴右岸而退（三十日）亞姆斯特丹電柏林公報承認俄軍突然襲撃致德軍被巳棄杜比薩河之薩夫地里基而退俄軍獲德砲數尊今正在桀洛斯拉夫泊里齊米塞爾斯特里其境從事攻撃（三十日） 
彼得格勒電敵軍近奮力攻撃志在包圍泊里齊米塞爾德軍在桑河激戰之後竭四日之力圖將攻勢之方面由東北轉向東南嘗於桑河錢尼亞伐至桀洛斯拉夫之間築橋十五座以全軍西向佯作退走狀一面急掩魯巴資夫加河與桑河間之俄軍陣地同時在桑河左岸拉地姆洛附近以砲千尊輔助歩軍數十萬人攻撃廣十五哩陣線上之俄軍德軍主將爲曼剛森將軍顯欲襲行奪取洛特士之故謀所不同者前以散兵今以全軍耳幸全軍進行較緩德兵數聨隊雖巳失其戰鬥力四分之三而曼剛森將軍之謀仍未得達旅順口名將伊爾瑪洛夫將軍曾攻破曼剛森大軍後之萊齊斯克防軍所獲戰利品中有充軍糧之牛羊甚多奥軍之圖與德軍聨合由南面抄攻泊里齊米塞爾者巳爲俄軍殲其什九敵軍自二十四起巳失十餘萬人惟此次大戰異常劇烈今欲言其結果尙屬過早今有一事須聲明者前數日俘敵兵七千人之高加索第三軍團即上月德奥公報所稱在維斯洛加陣線完全殲之者也（三十日） 
雅典電英國潛艇E字第十一號近衝入君士坦丁後人心大震各商店皆爲閉門該潛艇發出之魚雷曾毁一德國運船君士坦丁之輪船現多避入内港（三十日) 
雅典電土軍在米地蘭對面陸地愛伐里境虐待希民其殘暴實所僅見希臘婦女均被逮捕聞曾迫令陪宴希臘某商船船長聲稱聨軍現正轟撃亞洲海濱土軍之要塞英軍曾毁德潛艇汽油貯藏所一處（三十日）　 
倫敦電德國答覆美國之牒文謂魯西台里亞號曾載有坎拿大軍隊及軍火等違禁品故當視爲輔助巡艦今宜候兩國政府辯明該船是否爲商船抑係輔助巡艦再行討論德軍之潛艇政策覆文中會辯論魯西台里亞號所載之救生艇是否敷用一節並允賠償美國克興號古爾佛拉愛特號二船之損失覆文中對於威爾遜總統之要求置之不提旣未否認撃沉魯西台里亞號且未聲明停止進行潛艇戰事（三十日） 
華盛頓電聞德國答覆美政府關於魯西台里亞號沉没一事之牒文頗多辯論且提議展緩討論威爾遜提出之要求候兩政府於魚西台里亞號是否爲巡艦抑爲商船一節辯明再議（二十九日） 
哈爾濱電據羅京電稱達達納爾傷兵運抵君士坦丁者絡繹不絕土民大爲沮喪外間盛傳土軍地位甚爲阨危土政府在各報宣稱土皇御號哈西譯義爲不能制勝以故皇必赴柯尼亞大禮拜堂第一皇所葬處行禮云云蓋欲鼓起輿論贊成土皇移居亞洲羅國維哇土魯爾官報否認財政大臣准五穀出口令每車繳費一千法郎之說且謂羅國今尙被迫向俄購穀以供軍用（三十一日） 
倫敦電日本海軍省大臣電致英國前海軍大臣邱吉爾謂英日海軍之聨合行事實賴君力邱吉爾回電謂兩國海軍之友誼與好意定能繼續不衰（三十一日） 
倫敦電英政府刻共有自由黨黨員二十六人統一黨十八人工黨三人超然派一人（三十一日） 
倫敦電開往亞丁之輪船格蘭里號（四一四○噸）在英吉利海峽爲潛艇撃沉船中人均遇救（三十一日）　　　 
倫敦電土洛區摩爾號輪船（三五二○噸）在曷斯漢外中魚雷船中之人巳在巴里登岸藍烟囱輪船平蘇野號（六四五八噸）由巴太維亞載貴重貨物在英吉利海峽兩次爲潛艇追撃均得逃脫巳安抵泊拉愛茅資僅傷一人（三十日）　 
[東方通信社電（日本人組織）]  
東京電衆議院本日開豫算分科會政府提出之原案全部可决（三十一日）東京電衆議院二十九日討議選舉法改正案有人提起異議之際議長島田氏忽然宣告散會一事今日本會議經議長聲言認錯（三十一日） 
東京電衆議院於今日午後一時開預算委員總會政府提出案業經通過（三十一日） 
東京電前靑島德國總督瓦爾鐵克之夫人本日午前七時行抵長崎擬即遵陸向橫濱進發（三十一日） 
要聞一 
 [P美報之奥意邊境地勢一覽談> 
　　華德日報轉錄紐約公報曰德奥意之所以聨盟者在互相友助以拒强敵也如對於法國若就三國政府之同盟政策而言則當視爲意中之公敵者而近二十年間意大利之整軍經武志不在公敵之法反惟同盟之奥是謀故意人之仇視奥匈可謂歷史上之奇事也奥因意勢咄咄逼人遂亦籌備一切必需抵制之策自是兩方面之邊境不特設要塞繕甲兵杜絕通衢卽最細之事故凡關於作戰者兩個參謀部亦早巳預備據著者稱以下所列奥意邊境上之戰略地勢並非有意聲明當今戰局意大利對奥有敵　同仇之舉動乃用之定兩國自一千八百六十六年以來之趨向耳蓋今意大利政府與其國會巳再再聲言欲守中立也（按此篇著於奥意開戰前故有此語）　 
　　奥意邊境之山川奥意之邊境共長有四百八十七英里埃赤河西有中央及南亞爾伯山自北而南以迄於嘠爾逹塞其方向正直而在埃赤河東者大抵對於分伊西亞平原一方之山脊接連極南端之亞爾伯連山頗形傾斜埃赤之西以哇特勒高山一部卓然不羣而其東之亞爾伯山則分爲雷星尼亞爾伯多洛米屯加爾尼亞爾伯猶理亞爾伯及加斯特區等道路阿拉彭大非爾扣孟斯及塞維哥納諾等附近有鐵路四道越過邊山以與意大利之各路線接連埃赤河之西有通衢路口四處　 
 
 
 

Page 3

 
 
可越邊境而其東在阿拉彭大非爾至桂茲一帶沿邊則有十處此外沿邊連山惟有崎嶇小道可行惟有大軍難以行動耳若論在戰略上關係重要之頭等道路則首推下列鐵路與陸路各線（一）埃赤流域之鐵路與陸路自分沿納越特里恩特至泊岑爲侵入奥國糧產地提洛爾之咽喉而自提洛爾進攻意大利之波平原亦以此爲最短之路線 
（二）彭大非爾至彭得巴附近之鐵路與陸路等路口緣越此爲由意大利分伊西亞省赴奥京維也納交通最近之路也至其在戰略上特别重要之關係則有十八世紀末葉拿破崙之遠征軍可證（三）由分伊西亞平原越過邊境赴桂茲以入奥國沿海地方再前則有半對於萊巴河半對於得利斯特而行之交通矣此路在戰略上關係重要勿庸深言而有時意大利大舉進攻尤必注重此方焉 
此外尙有數路亦可謂最關重要之線蓋其於侵入提洛爾或由提洛爾攻出之戰事殊關重要也今試舉示於下 
（甲）埃赤之西有所謂猶的加里恩罅𨻶者且有由� 
斯托爾赴里哇之大路而其與意大利甚關重要者緣意一越此卽危及奥國里哇至特里恩特一帶要寨之西側或不攻此亦可繞過也至於奥國亦關重要緣由此前進經過支塞與伊得洛等山谷可直搗上意大利分洛納披含拉曼圖亞勒哥納溝等四大要寨之後也 
（乙）埃赤之東有由巴沙諾越哇爾蘇　納赴特里恩特之大路有由皮亞維上流倍路諾至非爾特勒一帶越多洛米屯赴泊岑以迄於提洛爾之交通而由里恩柴或提洛爾境内之得勞上流越加爾尼亞爾伯山之西口赴皮維以迄於意大利方面之加多洛亦有通衢 
山河與戰略之關係分伊西亞平原周圍以迄於阿得里亞海有連山環繞形如半圓傾斜而下入維洛納巴沙諾維托留芒法爾扣尼等一帶境埃赤流域之東分伊西亞平原之河道凡發源於亞爾伯山者皆趨向阿得里亞海而其上流皆有深源若用爲大軍之集合地則以皮阿維上流之倍路諾非爾特勒一地在戰略上最關重要 
亞爾伯山之極南端即伊孫曹河東之猶里亞爾伯山越桂茲萊巴河一帶而直人加爾斯特區若詳論加爾斯特之地理未免徒佔篇幅簡而言之即在其境内指揮大軍非常困難而軍隊之行動亦多惟所有之交通是限蓋加爾斯特區多岩石水極少而無沃壤計自北特里斯特起　　　里　半　　　奥國　　可得里亞海東口相接連 
　　要寨意大利設有各種要𪧲以備防衛洛� 
姆巴的平原及保護其軍隊在該境内進行之需故對於奥國邊境所有大砲台以控制一切鐵路陸路及重要山道之路口者幾絡繹不絕意大利頭等要寨即皮阿岑差披石拉維洛納維尼的哥等是也而舊式要寨則有克勒莫納巴爾馬泊洛哥納古阿斯大拉非拉拉及勒哥納溝等奥國於其邊境亦設有要寨砲臺惟不如意大利之堅强查在提洛爾境内有利哇要隘陣地有特里恩特頭等要寨有大爾維斯至維拉河之要隘陣地此外尙有伊孫曹一帶要寨（卽普勒的爾富利車克勞塞萊布爾）可用爲邊境之後援 
奥匈所轄阿得里亞沿海除頭等要寨軍港波拉（在伊斯特里半島）與加大洛（在蒙的尼哥洛之西）兩處外尙有舊式要寨地數處如塞倍尼口及斯巴拉托等港即其類也顧其沿海地勢雖甚延長而考其沿海口岸則甚困難就中尤以伊斯特里恩半島爲最難攻焉緣其間島嶼層敵國艦隊甚難趨近而其間各運河亦可用水雷與潛水艇防守也若就攻守論則特里斯特海灣與伊斯特里恩半島可謂大好之攻撃目的而其間無廣闊之地勢故用波拉之奥國艦隊與集合該半島之兵力曁海防砲隊防守其地亦不甚難至於意大利之阿重利亞沿海除維尼的哥及昻扣納兩軍港外則絕無容納巨艦合宜登岸之地故意大利用其艦隊防禦亦屬易事也 
[戰爭期限之豫測]  
　　文滙報云戰事何時可了乎此乃極難答覆之問題也對於此問發表意見者固實繁有徒而能確知戰事完結之期者世界中實無一人美國文學彚報曾函請英法俄德諸國各報記者各抒議論研究戰局期限及和議條件雖著名各報泰半置之不答然答覆者爲數亦衆本報茲選錄文學彚報所載之答詞關於期限者若干條以告讀者至於和議條件之問題則俟諸他日再行刋登讀者試閱各國報章所云當知各國皆欲力戰到底非完全撃敗敵國則戰事終難完結今雙方皆無迅速戰捷之望故戰局之延長實意中事耳扑萊茅資晨報曾曰戰事之期限乃和議之條件乃英國公報局通請報界目下忽發議論之問題云云英國檢查之綦嚴於此可見然英報亦有預料戰期者茲略述其大旨柯克考察報曰君士坦丁之陷落將爲羅塞意三國從南進攻奥國之　矢若此三國果加入戰圑則歐戰結束之期當不在遠德國失敗　　　夏季　蘇　蘭各報　　　軍　　經過多種困難始有媾和之望英倫諸報評論不一或謂三年或謂六月泰晤士報與鏡報皆謂戰事須延長三年一如吉靑納昔日之所料伯明漢郵報謂一斑輿皆以聨軍若進行勝利戰事今年可了但延至明年亦屬或有之事孟却斯特指導報謂（一）聨軍秋間若在西境獲大勝戰逐德軍出比境或驅德軍至末斯河陣地德國將於冬初提出和議（二）若戰事不分勝負德國仍佔據比境大部份則今冬尙有戰事（三）若亞境戰事不利於聨軍則明春戰事仍難或免惟無論如何在聨軍渡越萊因河之前戰事定可告畢如德軍旣退出比境而聨軍猶欲重創之則惟有海陸夾攻破其北海口岸及海軍根據地而巳聨軍固無庸深入德國内地也倫敦每日郵報曰德人之在軍役年齡者尙有三百萬人可以遣往戰地德國財力亦尙充裕足以再供給一年戰事或謂每日戰費需英金七十五兆鎊長此不巳各國斷難支持故本年六月間可覩和局云吾人甚願此言之確但觀於德國兵力財力似尙不能作此樂觀也法國各報多不願評論此事辯論雜誌曾載法首相之言謂法國如未奪回巳失之土地恢復土國之發達及其政治之獨立消滅德國之黷武主義則法國决不停止干戈也瑪丁報曰德人不願再有冬戰故戰事不致久延和局之成當在十月云德國似不欲討論戰事限期但謂戰事無久暫之可言何日德軍得完全勝利則戰局何日結束奥國報對於此問題則未作答今意國巳加入戰期當可縮少六個月若羅布相率而與協約國聨合則土奥終必乞和土奥旣止戰則德國安能以一國而與天下戰乎和局殆終不遠矣 
[敎育會聨合會表决之議案（六）（遠生寄）]  
一擬致各省敎育會請徵集改革學校系統意見函稿五月十二日修正（通告） 
此件巳見上月二十二日本報要聞内故不複載 
一小學敎育注意各要項案（通告） 
（一）初等小學敎程科目無本國歷史地理於國文科附帶課之應於敎授國文時就問於本國歷史地理者特别發揮以養成兒童愛國之精神（二）初等小學校授課時間每回一小時似嫌稍長兒童過於疲勞於身心發育恐有妨碍應於初等小學各學年將一週敎授時數酌量匀配不拘拘每課一回定占一小時以期精神疲勞易於恢復用符小學敎育留意兒童身心發育之宗旨（三各科敎授方法均應根據部頒敎則用啓發自動的敎授趨　　　　　　　　　中　童學齡巳過或程度太差無相當年　可插入者將此等學生另作一班或用單級敎授或行二部敎授俾免失學之　小學校中凡吾國農工商各業之實習皆可小試其方法聚貧家子弟與以書籍文具嚴其規律授以文算敎以實業知識使敎育與生活並行不悖學成而事業亦成矣 
[一學校宜用專任敎員案（建議）]  
敎員不僅對於敎課負責任當對學校負責任學校事業三育並重倘非敎員共同負責收效殊難近日學校敎育之乏成效其至大原因實爲敎員之不負責任前淸興辦學校以專任敎員之難多得遂以所任功課之多寡按時計脩各校沿用者多遂養成敎員乏責任之觀念除敎授時間外視爲毫無關係欲其對於學校共同負責勢有所難且爲校長者亦或以按時計脩便於分聘作酬應之計是一校中之敎員數必逾於部令所規定而敎員亦因兼任數校無專注之精神長此以往學校敎育之結果即言智育而不能敎員對於敎課負責任而亦不能蓋敎員任課之時間並無限制一身兼任數校授課過多精神不逮對於職務寗能認眞蹈斯弊者中等敎員爲尤甚今爲急圖補救起見必須多用專任敎員而後事有專屬責無旁貸即管理員之職務亦可以敎員兼之不多設專任管理之員庶幾師生多訓育之機會而敎授與管理易得一致之效至因某種學科時間極少實不能不參用兼任敎員者亦宜約計每週授課數而定一月支修之數俾對於時間上之觀念較輕即於敎育上之責任較重此在小學校本有正敎員之規定高等專門以上敎員此時或尙虞缺乏不能一律使皆專任惟中等學校之敎員關係於敎育上者最大急宜遂漸矯正上述諸弊謀敎育實際之效益擬請大部就本案所陳述者核定通行俾京外學校對於任用敎員應知以專任爲本則而敎員對於學校知共負訓育之責任似亦整頓學校之要着也 
[雜評一]  
　　今何如乎（無名） 
今之距中日條約之簽字曾幾何日乎而所謂我國之上下者今何如乎其所謂奪發有爲者將巳着手乎抑暫且有待乎抑巳隨中日之約文共移諸東海乎此則我國上下所不可不自思者也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二　 
[條約中之滿蒙關係移民開埠撤兵視察]  
　　據外國人一般之推測多謂中日交涉雖巳成立而日本未必能收其實果其最著者係中國政府東蒙移民之大計畫實行時日本在東蒙所得之利權直等於零也此種論調日人間亦有傳之者恐彼一往無前之本人必且乘我國移民計畫尙未實行爲先入爲主之計我國人不可不急急顧影從事於此矣 
北次發表條約中所稱中國允諾自開東部内蒙古合宜地方爲商埠是商埠之開不開與何地究爲合宜我國自有鑒定之特權不受何項限制而日本人則主張共開商埠十處一鄭家屯二開通縣三長嶺縣四開魯縣五白音太來六林西縣七鳥丹城八錐子山九小庫倫十突泉縣果如所云是日人章欲以自意指定矣我國將來對於此事不知將作如何主張也昨聞駐紥滿洲之高田師圑因時局巳定將自大連登舟歸國其各隊撤退日期如左遼陽師圑司令部五月二十六日遼陽工兵隊五月三十一日遼陽步兵聨隊六月一日鐵嶺聨隊五月二十二日公主嶺騎兵聨隊五月二十五日有前年日本東本願寺主持僧光演所派留學於東亞同文書院之坂本學士及大連别院主持新田神量兩人現巳派遣至靑島阪本氏先巳在靑島設本願寺布敎所從事開敎新田氏則先往滿洲鐵道沿線視察事畢將轉赴朝鮮夫日本要求傳布佛敎一條雖亦在容後協商之中然一班佛敎徒巳大有急不及待之勢靑島固若當然爲彼等目前之根據地即於滿洲鐵路沿線亦儼然欲藉任便居住往來之兩種旣得權駸駸侵入彼佛敎徒者非農非工非商目前固不許有所經營然耽耽視察其用心槪可見也 
P>日本要求原案與現訂條約之比較（　） 
第二欵原案日本國臣民在南滿洲及東部内蒙古爲蓋造商工業應用之房　或爲耕作可得其須要土地之租借　或所有權第三欵原案日本國臣民得在南滿洲及東部内蒙古任便居住往來並經營商工業等各項生意條約正文第二條日本國臣民在南滿洲爲蓋造商工業　用之房廠或爲經營農業得商租其需用地畝附照會本日畫押之關於南滿洲及東部内蒙古條約内三二條所載商租二字須了解含有不過三十年之長期限及無條件而得續租之意第三條日本國臣民得在南滿洲任便居住往來并經營商工業等一切生意第四條如有日本國人民及中國人民願在東部内蒙古合　農業及附隨工業時中國政府可允准之第五條前三條所載之日本國臣民除須將照例所領之護照向地方官註册外應服從中國警察法令及課稅民刑訴訟日本國臣民爲被告時歸日本國領事官又中國人民爲被告時歸中國官吏審判被此爲得派員到堂旁　但關於土地之日本國臣民與中國人民之民事訴　按照中國法律及地方習慣由兩國派員共同審　將來該地方之司法制度完全改良時所有關於日本國臣民之民刑一切訴訟卽完全由中國法庭審判附由日本照覆中國照會接准本日照稱依本日畫押之關於南滿洲及東部内蒙古條約内第五條之規　日本國臣民總服從中國之警察法令及課稅由中國官吏與日本國領事官接洽後廳行等語業經閱悉第六條中國政府允諾爲外國人居住貿易起見從速自開東部内蒙古合宜地方爲商埠附照會本日畫押之關於南滿洲及東部内蒙古條約内第六條所規定中國應行自關之商埠之地點及章程由中國政府自行擬定與日本國公使協商後决定之比較第二欵東蒙全體除云南滿除去土地所有權改租界權爲商租附照會說明期限第三欵東蒙除去居住往來經營商工等一切生意允以合辦農業及附隨工業前欵均加以第五條訴訟　判之限　及照會内服從警察課稅之接洽施又允以第六條之自開商埠與山東自開商埠同　　 
第四欵原案中國政府允將在南滿洲及東部内蒙古各鑛開採權許與日本國臣民至於擬開各鑛另行商訂改用照會日本國臣民在南滿洲左開各鑛除業巳採勘或開採各鑛區外速行調查選定中國政府卽准其探勘或開採但在鑛業條例確定以前應仿照現行辦法辦理 
一奉天省 
所在地縣名鑛種 
一牛心台本溪煤 
二田什付　本溪煤　 
三杉松崗海龍煤 
四鐵廠通化煤 
五暖池　錦煤 
六鞍山站一帶由遼陽縣起至本溪縣鐵 
二吉林省南部 
所在地縣名鑛　 
一杉松崗和龍煤 
二缸窑吉林煤 
三夾皮　　甸金 
比較除去南滿東蒙全體鑛產開採權允以限定地點之勘採并限以鑛業條例確定以前照現行法辦理 
第五欵原案中國政府應允關於左開各項先經本日國政府同意而後辦理一在南滿洲及東部内蒙古允准他國人建造　路或爲建造鐵路向他國借用欵項之時二將南滿洲及東部内蒙古各項稅課作抵由他國借欵之時改用照會本總長以中國政府名義聲明嗣後在南滿洲及東部内蒙古需造鐵路由中國自行　欵建造如須外資可先向日本國資本家商借又中國政府嗣後以前開地方之各種稅課（除中國中央政府業經爲借欵作押之鹽稅開稅等　外）作抵由外國借欵時可先向日本國資本家商借比較改正約爲照會又除去允准他國建造鐵路時先取日本同意允以鐵路借欵稅課抵欵先　　 
向日資本家商借 
第六欵原案中國政府允諾如中國政府在南滿洲及東部内蒙古聘用政治財政軍事各顯問敎習必須先向日本國政府商議改用照會本總長以中國政府名義聲明嗣後如在南滿洲聘用政治財政軍事警察外國顧問敎官時可　先聘用日本人比較改正約爲照會又除去東蒙全部 
第七欵原案中國政府允將吉長鐵路管理經營事宜委任日本國政府其年限自本約畫押之日起以九十九年爲期條約正文第七條中國政府允諾以向來中國與各外國資本家所訂之鐵路借欵合同規定事項爲標準速行從根本上改訂吉長鐵路借欵合同將來中國政府關於鐵路借欵事項將較現在各鐵路借欵合同事項爲有利之條件給與外國資本家時依日本國之希望再行改訂前項合同比較除去委任日政府及九十九年之期限允以改訂吉長合同及日後再行改訂合同之利益 
第三號原案日本國政府及中國政府願於日本國資本家與漢冶萍分司現有密接關係且願增進兩　共通利益茲議定條欵如左第一欵兩締約國互相約定俟將來相當機會將漢冶萍公司作爲兩國合辦事業並允如未經日本國政府同意所有屬於該公司一切權利產業中國政府不得自行處分亦不得使該公司任意處分第二欵中國政府允准所有　於漢冶萍公司各贛之附近　山如未經該公司同意一槪不准該公司以外之人關採並允此外凡欲措辦無論直接間接對該公司恐有影　之　必須先經該公司同意改用照會中國政府因日本國資本家與漢冶萍公司有密接之關係如將來該公司與日本國資本家商定合辦時可即允准又不將該公司充公又無日本國資本家之同意不將該公司歸爲國有又不使該公司借用日本國以外之外國資本比較改正約爲照會又除去兩國政府合辦及附近鑛山之開採直接問接影警之舉均必經該公司同意允以兩國資本家合辦而限側不充公不歸國有不惜他國之欵 
第四號原案日本國政府及中國政府爲切實保全中國領土之自的茲立專條如左中國政府允准所有中國沿岸港潯及島嶼槪不讓與或租與他國比較日本承允不加干預與消滅同 
第五號原案比較中國政府於此號全體不允關議日本國政府除允將第三消滅外另提修正案中國政府除允將第六改爲換文外餘五項均仍不允日本國政府最後通牒承認五項與此次交涉脫　日後另行協商 
原案一在中國中央政府須聘用有力之本日人充爲政治財政軍事等項顧問修正案外交總長言明嗣後中國政府認爲必要時應聘請日本人顧問最後通牒承認脫　此次交涉比較原案指明政治財軍等項限定聘用有力之日本人修正案去有力二字加中國認爲必要一層最後認爲脫離原案二所有在中國内地所設日本病院寺院學校等槪允其土地所有權修正案外交總長言明嗣後日本國臣民願在中國内地爲設立學校病院租　或購買地畝中國政府應卽允准最後通　承允脫離此次交涉比較原案日本在中國内地之土地所有權修正案除去土地所有權仍得租購地畝最後認爲脫離 
原案三向來日中兩國　起警察案件以釀成轇轕之事不少因此須將必要地方之警察作爲中日合辦或在此等地方之警察官署須聘用多數日本人以資一面籌畫改良中國警察機關比較全條消滅 
原案四由日本採辦一定數　之軍械（譬如在中國政府所需軍械之半數以上）或在中國設立中日合辦之軍械廠聘用日本技師並採買日本材料修正案中國政府日後在適當機會遣派陸軍武官至日本與日本軍事當局協商採買軍械或設立合辦軍械廠之事最後通牒承允脫離此次交涉比較原案限定採辦需用半數軍械及合辦械廠用日本技師材料修正案改爲協商採買或合辦最後認爲脫離 
原案五允將接連武昌與九江南昌路線之鐵路及南昌杭州南昌潮州各路線鐵路之建造權許與日本國修正案換文對於由武昌聨絡九江南昌路線之鐵路又南昌至杭州及南昌至潮州之各鐵路之借欵權如經明悉他外國並無異議應將此權許與日本國對於由武昌聨絡九江南昌路線之鐵路及南昌至杭州南昌至潮州各鐵路之借欵權由日本國與向有關係此項借欵權之他外國直接商妥以前中國政府應允將此權不許與何外國最後通牒承允脫離此次交涉比較原案南方各鐵路建造權修正案改爲借欵權又聲明與他外國之關係一層最後認爲脫離　 
原案六在福建省内籌辦鐵路鑛山及整頓海口（船廠在内）如需外國資本之時先向日本國協議修正案換文聲明中國政府允諾凡在福建省沿岸方無論何國槪不允建設造船廠軍用蒿煤所海軍根據地又不准其他一切軍務上施設并允諾中國政府不以外資自行建設或施設上開各事最後通牒承允照中國對案改由中國聲明並無在福建省沿岸地方允許外國設造船所軍用貯煤所海軍根據地及其他一切軍事上施設之事又無借外資欲爲前項施設之意思比較原案福建路鑛及海口船廠各項均先借日欵修正案改爲無論何國不得在福建設軍港船廠煤所中國如自行建設不得借用外欵最後照中國對案聲明無允許外國建設及自行建設之事原案七允　日本國人在中國有布敎之權修正案日本國公使聲明關於布敎權間題日後應再行協議最後通牒承允脫離此次交涉比較此條與第二有關係修正案巳於第二除去寺院兩字此條則聲歸後議與最後通牒認爲脫離同 
[簽約前之川官民] 　 
　　成武胡將軍自得中日交涉簽押消息後甚爲憤懣昨對僚屬云中國之所以弱（一）由於財力之不充裕（二）由於軍械之不充實（三）由於海軍缺乏至陸軍禦内亂有餘禦外梅不足人民大多不知世界各國對待中國之眞相其知之者僅一二在外留學之學生受外界之激剌使然也自茲以後如欲中國不亡非政府與人民上下一心同力合作求所以自立之道不可自立之道維何即人民盡納稅當兵之義務政府開誠布公督率整理是也并聞胡將軍昨有電致京大都言交涉結果後我國應行籌備各事及將來作戰計畫洋洋數千言以備大元帥採擇 
崇正報社昨致函報界公會云中日交涉結果各界異常憤激報館爲與論議關尤宜有所主持乃川省獨寂無聲響責任　有未盡魚衷自問　無　然茲擬請執事諸君函約省中報界同人開全體會研究主持方法實爲公便惟未悉各報能　同否也省城工藝講習所學生同學會於咋十三號在該所研究提倡國貨事謂此次中日交涉實於主權大有損傷吾人非竭力補救不可并擬請所長添加兵式體操一科以爲將來預備其後議决由各人捐欵以爲印刷佈告及通告各學校之費聞當時有捐五元者有捐三元二元一元者凑集巳不少大結不日將發表矣 
川譯學會會長李薌臯咋致成都商會勸印京師商會哀告文云咋閱四川公報内載京師商務總會　致貴會哀告一通展　之人靡不淚　下若吾國國民在地球各族中甘居最下等人待人保護日趨於愁慘之域則亦巳矣如其不然則宜奪其志氣啓其天良披與圖抒等慮見一大塊土地而不能共守偕一大羣種族而不能自保低首下心黯無人理稍有血氣有何而目覩然於人世吾人病根往往遇有國家恥辱之時輒相與慷慨激昻迨至情過境遷又復相安無事文恬武嬉歌舞太平歷數往迹曷勝浩嘆又官吏法國若値應負責任之時而又不克勝任惟有竭其材智作一篇好文章通電各省或揭　通衢以爲此文一出責任迺畢然所謂激至氣作文章者悉指吾國上級社會而言也至中下級社會則不知種族爲何物國家爲何事　獉草昧有漠不相關者矣現今世無論黃白種人均以德行智術競求生存徼勝之功端賴衆擎致敗之責不在一人大抵一國之内有世界智識國家思想者居全體人數十之七八則勝十之二三則敗勝敗之理至當不易非偶也吾國此時具如是之智識如是之思想者不過十之二三恰與泰東西强國成反比例吁可歎巳　 
[湖北近事紀要]  
　　國民黨求學無門卾省江漢大學校原係國民黨人所組織其經費由該黨本部及湘皖贛粤都督圑分認規模宏大二次革命國黨勢敗該校隨以取消學員七百餘人紛投同級各學校插班肄業最多者如中華大學計百五十餘人私立法政專科學校百十餘人茲因兩校同届畢業之期由兩校長詳賫名册於敎育部預備六月間舉行考試旋奉部令並核定准定畢　名榜各一份所有由江漢六學轉學者皆名落孫山旣無留堂補習之明文並修業證書而亦無之顯然令其將諸生屏於門外决無挽回之餘地該兩校管敎束手無策不敢發表該學員等聞之惶惶然如有所失連日密議有主張畢業在邇靜候届期對待者有主張公同哀詞要求者有主張控訴敎育總長於評政院者議論紛紜未知如何結果黃訓典願再報効漢口富商黃訓典黄淸季以捐班道員聽鼓江南因每年報效國家銀一萬兩獲賞四品鄉銜故時皆以黃京卿稱之京卿在漢口開貿黃志成拆貨店（即　貨店之大者）生涯極盛端莘　督卾　於懲辦包庇架子樓之劣捕徐升父子案内發覺黃之囤買黑貨證據正飭拿辦問適民軍起義遂獲倖免及民國成立黃以報効前淸未能受庇護之益故不援案續繳茲因財政廳檢查前淸成案仍勸其照繳黃巳承認自元年起補納該廰遂詳巡按使財政部轉呈總統特令給予四等嘉禾章以昭激勸勸業場槪售國貨卾省勸業場創始於張南皮迄今十餘年糜欵甚巨原爲提倡圖貨振興商業之計乃場内商人因國貨寥落無利可圖多半攙入外貨以廣招　迭經整頓皆係官樣文章起義後場長屢更規章愈等於虚文嗣易王璠爲場長重整舊規禁售外貨各號店關閉歇業者竟及半數王不得巳乃詳准招致售洋貨者入場惟租價較賣國貨者加倍故於今入場觀覽外貨充斥當此振興國貨舉國同聲之時因而人言嘖嘖紛紛投函責問王場長恐激衆怒昨特挨戶檢查勒令將外貨剔除飭改購國貨之相仿者補充並將中華大學校所刋國貨調查錄給予查閱以便故販 
　　學生軍發起組織卾垣第一師範學校學生因激於外侮擬邀集全省高等小校以上學生請願練習兵操並於每星期日研究戰術半日以爲將來報効國家之預備而免自淪於危亡聞發起斯議者己密禀當道得其贊同昨特以該校學生名義發布通啟告知省垣各校各舉代表二人於五月三十號在該校開會商榷辦法並定名爲軍國民敎育會各校師生俱以時局艱危非人人具有當兵資格不能挽救亡國滅種之禍學生軍即爲全國兵役制之起點皆表贊同又聞該校是日開會後省立農業學校亦假該會場接續開勸用國貨同志會巳經預布傳單於學界矣 
　　上訴統系新規定湖北自去春裁撤各屬地方廳後凡不股知事判决之初級審判管轄之輕微案責成舊有府治各縣知事兼理原屬一時權宜辦法茲因宜昌襄陽二處組織兩高等分廳兼理地方廳職務開庭之期巳定於六月一日咋高等本廳檢審長爲便利訴訟起見特按照司法制度配定上訴區域及劃分四級三審統系通飭所屬道照嗣後凡由知事署起訴者以地方廳或高等分廳爲上訴二審機關高等本廳爲三審機關凡由地方廳及高等分廳起訴者以高等本廳爲二審機關大理院爲終審并規定武昌地廳管轄二十一縣漢口地廳管轄亦二十一縣宜昌分廳管轄十四縣襄陽分廳管轄十三縣至六月朔以前上訴案仍由各受理機關繼續審理以免紛更 
[馮煦不贊成蘇省加賦]  
蘇省田賦每畒加徵二分之　聞馮將軍齊巡按曾函商旅京蘇人馮煦氏得函後與江蘇同鄉商榷後即專函答復原文云震師巡按大鑒接奉惠函敬悉一切虚衷下問體感交并伏查此次每畝加徵二分部中原議係仿照魯直濮陽河工加徵附稅之案以其有特别支出故　爲特别收入以濟之今蘇省水利帶徵旣巳實行正與濮工一例若於水利而外再加二分匪獨民力難勝即與部議仿照濮工一案亦形鑿枘茲部文所云此項稅收意主平均擔負其意甚美其實不然蘇松常太賦重歷明淸五百餘年旣巳習爲固然大部欲平均擔負祗能向蘇松常太議減不能向甯鎭揚通淮徐海議加且蘇松等處賦重甲於海内無論寗鎭七處累加至多數萬無與蘇松等處平均之日卽使江蘇平均矣大部能使他省與江蘇平均乎此必不可得之數也竊謂賦稅原則以不平均爲平均其中實有至平均之理在焉蓋徵賦之法不徒以面積之大小爲率而實以内容所出之土產爲衡即以地畝而論其價格每貴賤懸殊且一縣之中科則亦復不等若如大部之意是巨屨小屨同價於所謂平均者不啻南轅而北轍也抑弟更有進者上年徐淮海大災數十年所未有寗鎭揚等處亦告偏災仰賴下車新政首重救荒艱苦維持以至今日　鴻百萬咸慶更生謂非我公之關與現查災區農民甫經振撫正如大病初起元氣索然將盡此時惟盼仁膏下逮培養傷殘瘡餘生未便再加負擔　者　節　滬暢領誨敎亦以蘇省亟須休養生息爲言我公深識治本愛國愛民出於至誠旣　且偑且浙與蘇鄰閱此次初不加賦浙無災歉之告猶且持之而不加蘇爲災歉之餘似可援之而請緩所有四十縣畝加收銀元二分之議可否俟民力稍紓再行籌辦弟亦知廳省商籌巳成定案惟蘇省當大兵大災之後民困達於極點較他省實有不同若默不上陳　辜我公勤勤恤民之盛意况近聞各屬　子又生人心異常皇恐尤須有以撫綏鎭定之徐海民風强悍土匪徧地今再迫以力難擔任之賦倘一别滋事端必至上煩藎慮倘荷俯采芻議爲民請爲民請命上之　召天和下之消弭　患是不得不仰望我公矣　此函與同鄉往復商榷裁覆稍稽並祈亮鑒手此敬頌台　憑弟馮煦謹啓 
[紀浙省敎育會四届常年會]  
昨日（三十）下午二時浙江省敎育會假第一師範學校開第四届常年大會會員簽到者共有三十五人首由會長經亭頤君報告本届開會略比上届遲延因天津召集全國敎育聨合會此間均派代表赴會近始相偕返杭故至今日舉行常會又謂中國敎育　注重學校敎育於社會家庭敎育並未如何研究今後我敎育會須提倡軍國民敎育以廣學識而造人才云云辭畢由會計員何競明報告民國三年七月起至四年四月止本會收支帳目報告曅復由經會長報告會務一聨合會議决案巳見各報）二敎育週報按期出版三本會在聨合會提出議案八件經表决者四件 
 
 
 

Page 7

 
 
　　報告提議修改章程因本會成立時與現今情形不同故前所定章　　須修改當將幹事會議定草案分發各會員閱　僉以第四條幹事員無定額殊不明　應定爲常住幹事至少二人臨時幹事無定當經逐條通過禀請巡按使備案卽投票選舉職員開　結果如下正會長經亭頤得三十票當選副會長劉焜得二十票當選評議員二十四人方靑箱鄭在常朱顯邦周季倫朱汲民葉謙吳釗飛夏勉　金學儼葉棟臣賡三張佐時兪乾三沈肅文蔡敏辛張葆靈何競明駱銘恩鄭道　季子英阮荀伯程光甫葉聨芳孟毅復由經會長提議事件（甲）申明任務（乙）請提議責成會長事件一現在餘欵當作何用（會長提出）二會中事務當如何做去（會長提出）三設法增加會員（葉棟臣張佐時提出）四須特設一人至各處宣講視察庶於敎育週報亦得良好之材料（朱惜生提出）五秋季舉行全省聨合運動會省城各校會操（　茗思提出會長允評議中商行）六公共運動場（沈肅文提出會長及各會員贊成）七改良週報（張佐時提議改爲日報另出白話報駱君反對）八設分科研究會（夏勉旃提出長及會員多贊成）九設敎育製造品陳列所（朱聽泉提出集本國自造數育用）品陳列一處并於週報上闢徵求自造敎育用品）欄議曅散會巳六時半矣 
[財政部今後之理財策]  
　　周緝之總長到部之初曾有減除苛稅休養民生一方取民一方便民之宣言其實行此宣言之初步第一爲開辦全國兌換所第二爲通飭各省停止畝捐蓋其第一計畫意在便民第二政策則意在除苛也惟自畝捐停止在民間雖稍得寛紓在國庫則頓失大宗收入預算上不免大受影響而於今歲之財　尙無十分妨礙者則以有鹽商報効之千餘萬以爲挹注之資耳惟鹽商之報効祇有一次僅足彌補今歲不足明歲之所損則一無着落况國家經此番委屈此後政府必須取積極之方針更非舊入之數所能敷用周氏之地位又非五日京兆之比不可不計及明歲之收入如何也於是而財政上之開源計畫遂爲財政當局目前研究之一緊切問題但開源計畫頗非易事改革租稅則經界事務方在著手收效不知何日公債政策則未可持爲經常之需零星新稅之設立則又背捐除煩苛之本意此固一極艱窘之問題矣據聞財政當局討論方法雖有多種但其重要之項仍重在鹽務一端其方法則不重在根本之改革意蓋欲於無形之中爲增加國課之計也此外尙有愛國捐問題政界亦頗注意此議倡之於許世英氏主張全國國民除老幼極貧外通捐愛國捐一次額祇一元便可收得鉅欵以爲國家設備一切之用但此另爲一事與財政部之開源計畫不相涉也 
[地方通信蘇州]  
　　電　鄉民聚衆蘇州貨物稅所長葉聽松前委曹元愷充當稅　總巡專令出查各分卡及偷漏各船戶曹接事後有前充扦于手之楊文財探知此差甚美向曹運　包辦楊接手以來任意苛捐勒索各分卡及商家巳　怨恨日昨楊又乘坐汽油船率帶巡船前往常熟彭家橋梅里查黃魚汛卽在梅里查獲黃魚船兩艘荳船兩艘一併扣留加掊罰捐事被該處鄉民聞悉羣抱不平頃刻間聚集數百人抛磚擲石人聲鼎沸翌晨多至千餘人蜂擁上前將　抛入河内幸經旁觀者　撈救起一面由該處董事喚令巡　彈壓現葉所長巳電禀寗垣矣 
　　　斃盜犯三名　　　午後四句鐵時由吳縣知事綁出盜犯三名押赴黃廢基槍斃一面宣佈罪狀該三犯名兪紀元張老三陳松林係搶刧斜塘鄉鄭元鼎家之首犯由孫知事親自監刑自光復以來縣署鎗斃罪犯係第一次内有一犯連撃三鎗尚有氣息手足徵能伸縮延至傍晚始行氣絕 
[松江]  
　　改建市街府西一帶爲市　繁盛地點該處自前淸季年改築石子街後行者居者兩不便利因之　罵　路遐邇希望改建奈無巨欵現由楊德昇號主楊鏡心君獨捐五百元以爲之倡而本街殷實各舗如錢侯張楊諸君紛紛認募惟全路總需二千金以外爰禀李縣長准在罰欵項下撥助以便指日開工 
　　軍隊預備簡閲楊鎭守使所部駐松軍隊日内操練非常嚴厲蓋因陸軍部將派委員來松簡閱故趕速預備以冀軍容整肅也 
　　續幕公債之難三年度内國公債松江一縣額限四萬元甫經竣事四年度公債雖少一萬元然　續勸募非常困難本日李縣長親赴商會集衆諄勸雖急公奉上人同此心而商情困　固亦無如何也 
　　公祭二陸祠普照寺本晉名流二陸故址改建大明寺宋大中祥符間始鍚今名邦之士夫以典午文章雄於百代不忍使流風餘韻久而　没爰就寺西偏附設二陸祠久之漸就傾圮郡師宿耿伯齊君葺而新之本日（三十日）召集城内外士紳蒞祠公祭一時稱盛 
[鎭江]  
　　高資添兵巡防丹徒縣章知事近以西南鄉高資鎭地方繁廣所有巡警不數週防特於日昨商准駐鎭要塞第一旅龔旅長派兵一哨前往駐紮以便協警巡防　 
　　　　商人撤稅所鎭郡西南鄉寳堰鎭爲貨物稅設立分所致起罷市風潮各情形迭誌前報茲悉稽徵員某君被該鄉民毆辱後經陸所長電請財政廳核示辦理胡廳長即電飭丹徒縣章知事嚴行拿辦章接電後躬蒞該鎭訪拿滋擾之人因事出倉猝無從拿辦祗有將可疑之某甲等擬帶縣訊究刻某甲等巳具呈力辯該鎭各業商人亦具禀財政部以設立稅所以來迄巳年餘稅務並不發達議求撤消以蘇商困未卜胡廰長能准所請否　　所長雇夫捕蝗現在蘇省各　蝗蝻紛紛發現徒縣徵潤洲蘆灘向屬旗產久歸生計所管業近聞該洲亦有蝗蝻出現經生計所所長楊子磐雇夫數十名前赴該洲自行搜捕並每日派員司二人督率尋撲矣 
[揚州]  
　　示諭保護測量江蘇陸軍測量局現奉部飭測繪全省輿圖特委地形課員楊際棠來揚測勘深恐鄉村民風不開有所驚怪阻礙進行昨（二十八日）巳由縣示諭各鄉董指道保護以便勘測 
捕蝗長警被毆東鄉大橋市警察區長蕭　秋因所轄區域波斯莊等處沙　生有跳蝗甚多　照　飭覩帶長警在該處督同董保招襲　捕現値二麥登場之際鄉農甚爲忙碌大都對於捕蝗之事推諉不前迭次罰辦結有仇𨻶昨又拘罰避不捕蝗之� 
李某等有此前因蕭區長覽遭鄉農聚衆毆辱隨往長警亦被打傷聞巳星夜回區具詳周知事核辦矣 
[杭州]  
　　議緝般鑑新劇社昨有王卓夫宓冲濟陳素子等聨合問志在西湖龍翔里救國儲金圑事務所會議以外交風雲巳過而國民猶昏迷醉夢雖現在有時日之紀念有銘刻之紀念種種提倡以期國民奮發圖强然欲社會觸目驚心莫如現身說法爰擬組織新劇社名曰殷鑑取波蘭　甸印度朝鮮之巳事貢獻於同胞之眼　所得資金酌儲國用惟成立之期則尙未决定云 
[安慶]  
　　正陽商會發起儲金本月二十六號正陽關商務總會發起開特别大會研究儲金安武軍裁判處長王雨人長淮水上警察廳長季兩農曁各機關重要人物均蒞會商民到者千餘人當舉張石泉爲正幹事王少堂童瑞臣爲副詮事王幼之孫彝臣爲主任辦事依次演說漮慨　陳聞者無不唏　涕下比時投儲約四百元正陽迭遭兵燹又　奇災早巳　室九空尙能踴躣如此民心亦大可見矣 
　　咨調軍隊之飭查日前倪將軍咨巡按使署略以皖省匪亂之後伏莽未淸防務吃緊往往派撥陸軍補助地方本一時權宜之計現各地方坸巳安　兼以各縣保衛圑縣衛隊次第舉辦足資鎭攝所有派出駐防各軍隊即擬及時調回訓練以重國防至地方防衛事宜應由各道尹督飭知事警察認眞辦理各縣如有地方必需軍隊亦應先爲詳報轉咨過署云云韓省長准咨後以本省地方時有不靖旣無警備隊以資巡緝各屬圑防保衛亦無實力非有軍隊實不足以資鎭攝巳通飭各縣查明地方現駐軍隊若干能否調回訓練及各地有無必需情形刻日詳復以　核辦 
鄭廰長赴蚌聞將軍安徽財政廳鄭鴻瑞來皖履任時適値倪將軍巳赴蚌埠督辦工賑現鄭廳長因有要公須與將軍面商藉以晋謁經巳詳知幹使故於昨日下午四句鐘搭招商輪船東下至該廳日行公事巳委郭科長代拆代行聞鄭廳長與倪將軍會昭後即行回皖 
[雜評二東蒙移民計畫]  
　　今人紛紛言挽救國危者大都注意於條約外以爲條約一簽無可挽救而不知於無可挽救中未嘗無絲毫餘地容我着想焉 
其一此約中有一部分僅許及政府權力所能爲者若漢冶萍問題政府巳無其權我股東與辦事人苟能自奮興則人將無如我何其二此約中有一部分僅限及我必需時而後始生效力者若借欵顧問等我苟力自培養有財有人無需外力則人亦無如我何其三此約中有一部分必我一無預備而後能收實利者如今日報載外人推測謂我移民東蒙之計畫急速實行則日人所得該地之權利直等於零由是以推之南滿亦然人又將無如我何故我謂今日國民一方面從條約外着想挽救一方面又當從條約中着想挽救苟能挽救一分即國家少喪一分之權利不然而攸攸忽忽一任日人之從容布置盡攫其權利以去則我又何能尤人耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[縣敎育行政會議之結果（續）]  
　　（一）提議縣視學學務委員及縣立各校校長應多開談話會案議决每月第一星期日下午一時起三　止集縣公署開會一次（一）提議巳設之學校應如何明實整頓擬設之學校廳如何逐漸推廣案　决先徵集議員意見另再提議（一）提議小學校成績　覽會案（附縣敎育會提議舉行小學校成績展覽會意　　議决假定六月二十六七八日開會展覽地點擬借省敎育（會）議决委托上海縣敎育會徵集各校成績定期開會展覽（一）提議組織學校參觀圑及其經費案（附縣敎育）會意見書三條）一圑員以縣視學學務委員縣市鄉立各校校長或敎員組織之二川資由縣市鄉敎育經費項下支給如不足則請由縣敎育欵產經理處酌量補助三參觀人數每組五人以上十人以下如員數較多可分組參觀議决團員每市鄉一人川資各籌十元不足由縣敎育欵產經理處補助之（一）提議小學校應注重體育案議决公私立小學校體育科應遵照部定每週敎授時數並設法購置或租借籌辦兒童公其運動場（一）提議倡導課業用品應用國貨案議决公私立各學校課業用品應完全購用國貨（一）提議通俗演講當勸令鄉曲須知農學案議决農校職員應負編製關於農學之淺近種植法由演講員刋印單行本隨時勸導之（一）提議通俗敎育演講員演講條例案一主旨倍養國家觀念提倡公衆道德鼓吹體育衛生喚起實業思想改良地方風俗灌輸普通智誠二演講材料自行編輯成就巳出版之通俗演講書酌是採取三演講地點就本縣十九市鄉巡廻演講各市鄉經董辦事處各項會所學校一寺廟茶肆其他公共場所四關於演講通俗敎育之輔助品白話報各種畫紙通俗敎育箋五出發演請得借助左列機關人員一縣市鄉敎育行政人員二縣市鄉敎育會會員三學校職敎員四市鄉演講員五其他辦理公共事　人員六自出發之日編製日記詳載各地方社會現狀按期詳　縣公署議决按照提議各條由演講員積極進行（一）提議縣視學學務委員視察各校時應特别注意之 
點　一甄别敎員市鄉立小學校敎員是否明白敎育原理能否擔任必須科各科目應按照省飭第二千七十七號從嚴　别隨時淘汰如文理尙優算術略有門徑應選送省第二師範學校講習科補行肄業二選送師範講習科肄業生每一學務委員得逕選送二人以曾任小學校敎員者爲限畢業後至少須在本市服務四年三放假日期春假七日暑假三十五日（但須在放假期　每日酌定温課時期間其温習日期以二早期爲標準）年假十四日除以土規定放假日期外公私立各學投有無任意放假情事須隨時報告縣公署　指定小學生升學目的及職業之選擇公私立各小學校校長能否遵照省飭切實指導須隨時報告縣公署議决照行（一）提議通俗演講主任員請議書案（甲）調查境内戲館書場影戲園花紙店及一切含有營業性質而關於社會事案者審其良善與否呈請縣知事分别獎勸懲戒以鼓勵之議决由通俗演講員先行關查册報再擬取締辦法（乙）置備關於社會敎育之書籍圖畫擇定公衆聚集之地點陳列之任人觀　如閱書社之類議决組織閱書社陳列關於社會敎育之書籍圖畫應由上海市先行籌設其他市鄉依次　照辦理（丙）勸令各市鄉組織演講圑由小學校敎員　學務人員組成之星期假日舉行一次每季舉行聨合演講圑一次或數次（丁）各市鄉演講圑員得各將演說之心得及資料編成白話體　印成册或片紙單行議决照辦 
[加收洋藥印花稅近訊]  
　　江蘇江西廣東三省烟禁特派員蔡伯浩氏奉委來滬商辦加收印土印花稅巳在英租界外灘仁記路口組織公所於五月二十一日開辦一切辦法巳誌前報茲將近日情形　查列下 
　　辦公處之另設英界仁記路口所設公所係專爲江蘇一省驗貼印花征收稅欵之機關其文牘往來等事則另有三省總機關司之總機關設在英界後馬路廣肇公所隔壁民順里内蔡特派員即駐該處辦公助政部所派監收土稅員劉瑞麟則駐紥仁記路公所專司收稅直接解部各專責成 
　　印花稅之暢銷自驗貼印花開辦以來至今一旬各土行之携土赴公所驗貼者日盛一日現計每日貼用印花不下一萬餘元之多公所房屋本不甚寛所用員司亦不見多因此大應接不暇之勢據該業中人云本埠現銷烟土每天約須十箱左右照現貼一萬餘元之印花計之不過三箱有奇則偷漏印花之土爲數當有兩倍蔡特派員以此事有碍稅收非嚴杜夾帶不可日前特赴南京面謁馮上將軍齊巡接使請飭軍警各機關實力稽查 
　　土稅率之調查此次所定印花稅率每箱征銀三千五百元聞係專指小土而言蓋所定稅率原係每百斤征稅銀三千五百元因小土每箱或百餘斤或九十餘斤平匀計之約得百斤故收此數至大土每箱一百二十斤印花稅率應照一百二十斤計算每箱收稅銀四千二百元每隻計洋一百零五元 
吃烟照之條議蔡特派員因此次征收印花稅准將洋藥運銷三省通行無阻若三省仍禁購吃於義不通若准其吃食不加取締又違烟禁聞擬請内務部頒發吃烟憑照每張售鋦元五六枚凡執有憑證者准其購吃現正擬叙條陳不日呈請内務部核示施行 
　　部派員之先導聞三省人民近日紛紛上書政府以此舉抵觸法律違碍烟禁請速妥定辦法以重國體各縣知事亦以此後警察查禁私吸之戶多所爲難凡購此項印花土煎成烟膏應如何辦理紛紛呈請上級官廳電達政府請爲核示現袁總統巳將此項禀件分别批交内務財政兩部核議具復茲聞兩部總長昨巳電知蔡特派員及滬當道不日由兩部派員來滬籌議一切聞擬調查烟民磋商官賣以督促烟禁云 
[工巡捐局之大工程]  
　　中日實業公司議租輪埠工巡捐局長朱壽丞擬推放沿浦馬路塡築漲灘興造輪埠曾誌前報茲聞有中日實業公司欲在該處停泊輪船特向朱局長商議訂立合同租賃碼頭槪照大達輪步公司章程辦理業將規定碼頭地點及造築式樣繪圖貼說與朱局長磋商先繕合同草稿研究妥洽聞日内即須繕就正式合同彼此簽字先付定銀俾由該局經辦　　遷讓堆木地點之商議南市沿浦自楊家渡至公義碼頭爲止共有木行十二家其連帶之出浦基地係屬自置業產現各木行因工巡捐局旣在沿浦推放馬路其堆木地點必須遷讓巳在木商公所再三會議大槪均允遷移其堆木場擇就西南鄉龍華或北市楊樹浦等處惟各行　出之場地是否自行改造市房則係另一問題須再從長計議云 
　　沿浦各業戶之恐慌沿浦一帶除木行以外更有其他各業戶之業產均於前淸時代升科有案此次工巡捐局築造輪埠並未傳諭通知故各業戶巳公同具禀鎭守使署請爲核示奉批着赴縣公署曁工巡捐局磋商辦法刻各業戶因聞中日實業公司巳經訂約行將簽字故又先後具禀該局請爲維持業產免損權利未識朱局長若何處置也 
[救國儲金紀要]  
　　昨日之收數日昨（三十一號星期一）爲中國銀行收受儲金之第四十五日計收銀洋五千五百十四元又爲交通銀行收受儲金之第十九日計收銀洋七百四十六元兩共收洋六千二百六十元連前共計巳收到銀洋六十萬零九千七百二十四元銀三千一百九十二兩一錢一分八釐 
　　會議進行事宜儲金圑總事務所昨開職員會會議各項進行事宜除表决商帮協會發起之抽提儲金請其訂期開會先從揚子江一帶客帮入手籌辦及演說圑圑員分投各機關解說儲金關係要旨外又討論勸儲圑之實行當於各幹事中推定三十餘人爲該圑勸儲員與演說圑相　而行茲將推定員名錄下陳鏡如沈鴻　徐冠南樂葆庭丁欽齋鄒靜齋陳少舟馬乙棠陸維　呂輝庭陳良玉朱五樓朱志堯黃伯平徐菊如朱吟江呂葆元余伯陶鄔挺生鄭錦峰劉達村屠景三方樵苓王彬彥孫梅堂蔣季和陸伯鴻夏玉峰顧子槃歐陽華城陸慶萊洪承祁劉萬靑馬佐臣 
　　川商之贊助川商協義公會昨日致函儲金圑總事務所略謂敝會同人協議認儲集儲集儲洋二千元茲請發給認儲介紹册及各項章程勸儲印刷文件以便轉知同人盡力勸認所勸之欵由承認者自行送儲中交兩銀行掣收其儲數由敝會函報存記以符定章 
　　外埠報告之函電儲金圑總事務所昨接長春分事務所來電云前後函電悉長春昨假財神廟開救國儲金會到會者甚衆儲金亦極踴躍事務所成立附設本商會進行辦法再隨時奉聞卅一又接長沙分事務所來電云艷日湘開大會到者甚衆商民徧懸救國旗奮躍沉厲得未曾有現認儲金約共八十餘萬元除聨合各縣一致進行並電函達外特先電聞湘事務所卅又接九江商務總會來函並附淸單計收儲金洋四千二百三十三元六角現擬於二十九日再開幹事大會以促進行 
　　海軍捐助薪餉海軍部總務廳以北京救國儲金開辦以來官商紳學各界無不踴躍輸捐海軍官兵亦應捐助俸餉一月以盡義務業於昨日函請駐滬李總司令轉飭各官佐務各輸捐李總司令接函後當卽勸令各兵艦長轉諭各兵士水手人等一體捐助薪餉一月以充儲金 
[江境宣講紀]  
　　通俗宣講社於前日午後在江境支社開第七十三期宣講會是日天時晴和預由江境學校職員通告各鄉人到會聽講有三百餘人之多二時振鈴開會先由發起人袁頌豐君報告次由錢福渠君講交涉經過後之補救方法錢京兆君講救國傭金張穀心君講節儉要旨葛敬業君講美國湯姆事實印培君講國民之責任心兪元爵君講國民母忘國恥至五時各講員在廣場間演閻老文救國儲金之新劇觀者雲集及至閉幕巳夕陽西墜矣　 
[再紀焚斃多命之慘劇]  
　　公共租界勞合路竹　店内於前日黎明時起火殃及左右隣居焚斃人口巳略誌昨報茲悉此次之火係十二號門牌竹　店披屋中所堆竹　内所起焚斃該店一家五口計該店主婦李陳氏男孩命長女孩桂珠杏寳傭婦某氏而隣人均從睡夢中驚起跳窗國逃跌傷男女六人計張定才張阿七王麗寳李實興朱馬氏及比隣十三號門牌之徐魯氏當時均車送仁濟　院醫治椎徐魯氏受傷最重旋即斃命巳由捕房將各屍體一佛舁入虹口斐倫路驗屍所報請公共公廨代理讞員王肇之君於昨日午後與英康副領事蒞所飭檢驗吏逐一檢驗各屍均焦頭　額　　流出肢體不全中西官驗畢諭令各該家　自行棺殮 
[美租界火警]  
　　昨早五點鐘美租界海寗路二千七百十九號某棕榻舗灶披内不式於火當經救火會西人到場救熄計焚去樓房兩間當火熾時該店舗樓上同居陳根四因不及下樓從　口跳下受傷由捕房飭送同仁醫院　治　 
[失火即熄]  
　　前晚十句鐘泥城外燕子路十號洋房後面張姓家失愼卽經捕房騙皮帶車前往澆息僅燬　屋一間 
[羣盜質對口供]  
　　盜匪章金寳（卽麻皮金寳）陳雙全張子泉王阿虎因與巳死匪首袁文標（即王和尙）及在押之陳灿泉等迭在公共租界持械夥刧同康等各當舗並拒捕鎗傷四十號西探潘林十業經老閘靜安寺兩捕房中西包探將該盜等及盜婦一口先後緝獲詳情巳屢紀本報茲悉老閘捕房捕頭以此案係由本捕房甲函包探破獲故於前日飭令靜安寺捕房包探侯阿寳將巳獲之章金寳陳雙全張子泉等帶赴老閘捕房俾與陳灿泉等各盜質對口供定期解請公共公廨澈究 
[盜犯承認夥刦]  
盜犯金金狗等於舊曆三月下旬在洋涇鎭附近居家石橋地方糾衆夥刦某雜貨店洋一百餘元並衣服等件當爲隣右協同巡十將金金狗拘獲送由地方警察所轉解上海地方檢察廳預審明確起訴審判廳昨由該廳趙推事官會同鍾檢察官開第三　辯論金金狗供向爲泥水匠今年舊曆三月二十七日因師父在作場内患病囑我至洋涇鎭師父家中通知患病情形詎行至半途忽有巳歇之夥顧小發張毛毛等糾集顧慶堂陸雲泉及不識姓名之三人喚我至某茅肆吃茶其時大約在下午五時及至夜半彼等云去刧財物於是一同前去至某雜貨店門首小民並不進内祗在門口把風而顧小發手執手鎗餘人各執鐵尺木棍撞開大門一閧入内不一時見顧等携贜而出各贜儲入蔴袋内囑小民帮同運往附近空屋内至次日小民分得贜洋五角銅元五十枚是實訊至此由檢察官起訴此案事實略謂金金狗實犯新刑律第三百七十一條帮助行刦之所爲請爲公判於是問官復向金狗詰問曰顧小發等現匿何處答稱小知問官會商之下諭飭還押聽候核辦 
[海軍部添造拖駁快輪]  
　　海軍部劉總長以派駐長江上下游及各島嶼防守之各軍艦凡由司令部核發軍裝鎗砲各件及每月薪餉皆以兵輪運送糜費甚巨現擬添造大號拖駁快輪一艘專爲海軍輸運軍械俸餉以及拖載駁船之用業己繪就圖樣註明長短闊寛機器馬力於前日發交上海軍造船塢陳所長迅速購備材料督匠製造限年内竣工備用 
[警亦須聽講]  
　　北京陸軍部前派趙中將來滬至南市製造局各軍隊宣講立誓現巳將次辦竣咋又飭知淞滬警察廳長分飭各屬警署長警各　　　 
隊等槪於明晨六時前齊集警廳以便同赴製造局聽講徐廰長除飭知各區署遵照外並飭警衛保安水巡馬巡等隊均於每日淸晨分按到廰分期聽講云 
[戲無益]  
　　前日傍晚時大東門外泰生永紙店内切紙工人陳紹明王建章彼此戲謔陳忽發怒將桌旁切紙刀向王抛擲適中王之手　受傷流血痛極仆地店主立鳴崗警將陳及傷者一併帶至第一區警察署將五舁送紅十字會分醫院由醫生察視腕骨巳斷恐有　　　 
性命之憂除留院數治外卽由警署將陳紹明飭送警廳司法科收押候王傷痊再行擬辦 
[孕婦肚腹受傷]  
　　住居四門外方板橋地方江北人張安榮之妻楊氏懷孕三月昨晨與同居之陳小明子細故口角繼而用武以致該氏肚腹受傷不能行動未幾張由外歸家見之大駭立卽鳴警將陳拘入警區解送地方廳一面由張將妻舁送該廳請驗午後經檢察官傳案驗明傷勢尚無大碍判令回家自醫陳小明子押候該氏傷愈到案再行質訊核辦 
[婦人流血]  
　　向在某公司爲茶房之張子香咋在途中與丁渭慶因索欠起　互相毆　誤將婦人郝徐氏之頭　撃傷流血滿面由警將一干人拘送地方廳經檢察官驗訊之下判該氏回家自醫張丁二人收押候訊 
[流氓糾衆逞兇]  
　　流氓徐遠山前日在北河南路王陳氏所設之銅匠店門首擺設僞賭　經該店夥周阿桂將徐驅逐徐即糾黨多人將周毆傷昨由捕房派探將徐拘解公共公堂訊實判押西牢三月示儆 
[尋妻不遇之忿恨]  
　　揚州人趙桂林因其妻潘氏近在威海衛路三十五號門牌張姓家爲乳媪前日來滬找尋其妻詎張姓用人多方留難不容見面致趙情極遽持菜刀自砍圖盡經人將刀奪下報捕將趙車送醫院醫治昨晨將趙與其妻潘氏一併解送公共公廨訊問一過判趙仍送醫院醫治待愈自行回籍 
[脚踏撞傷小孩] 　 
　　吳杏泉至法公堂控稱有七歲男孩一口行經斜橋地方被顏新寳所乘之脚踏車　倒受傷現在醫院醫治求請訊究顏供民人照章行馳因該孩從旁冲出自巳撞在車上民人無力代償醫費判押五天了事　 
[歇夥挾嫌圖害]  
　　木作主邱興桃至法公堂控稱歇夥周志生蔣奎生挾停歇之嫌串同孟寳生何來生袁有水抛贜圖害今巳由捕房查明請求究辦訊之周等供認抛贜圖陷不　判周蔣各押一月孟何袁各押十四天以儆 
[偵緝隊破獲贜賊]  
　　江寗將軍署差遣輪船名澄波近在本埠張同昌船廠修理日前該輪上失竊大小鐵板三十四塊及砲彈六枚由該廠投報閘北偵緝隊請爲　緝咋爲該隊隊士郁占和張金海等破獲竊犯蔣巧生王阿根兩名吊到原贜傳該船廠中人到案具領並由該輪大副劉長發來隊致謝 
[探囊取物]  
　　緝私營艙長張漢堂昨晨行經董家渡被竊賊劉少山等摸去衣袋内皮夾一個内有彩票兩紙小洋八角銅洋一枚旋卽覺察後將劉追獲其同黨二人巳經逸去當由崗警拘至一分署在劉身畔搜出原贜飭送警司法科訊究 
[究竟是否行竊]  
　　葉松柏不知有無恒業前日　入五區轄境某學校内被該校司事扭住疑係行竊送交該區署薛署長諭解閘北司法科押候查辦辦 
[駁船戶乘間行竊]  
駁船戶陳金甫前日裝載大英公司芝　七百餘包乘間竊取芝　數十斤事爲該公司司事李阿梅所見報由水巡捕房將陳連　拘入捕房禀明捕頭於昨日午後轉送地方檢察廰請爲訊辦 
[水電廠之擴張]  
　　閘北水電廠營業近來逐漸發達原有機器馬力不足實不敷用業經廠長詳准滬海道尹趕向某廠定造引擎一部聞此項機器限本月中旬工竣裝置云　　 
[婦人私藏烟具]  
　　住居九畝地之許阿章邇因家中送次失竊疑係同居陸張氏等所爲咋向該氏詢問該氏以許不應　竊與之吵閙許卽出外報告守望巡警謂該氏在家私設烟燈供人吸食該警即偕許同入氏之臥房果有烟鎗烟燈等物該警卽將兩造並烟具帶區轉解警廳由司法科員提案研詰據許供稱陸張氏設榻售烟爲時巳久民人因事不干巳聽其售賣近來民人家中失竊多次因出入吸烟之人甚夥不無可疑請察陸張氏供稱此項烟具昔日爲丈夫所用現丈夫在北市貿易囑氏將烟具消燬氏以爲並無緊要故未燬去並無供人吸食情事問官以案屬刑事遂即備文於午後飭警併送地方檢察廳分别收押候究烟具暫存 
 [P流氓藉端敲詐> 
　　流氓楊少口子偵悉李阿根在雲南路某號屋内私設烟榻賣烟前日突至李處索詐不遂以致扭毆由捕查見詢悉前情遂將兩人連同烟具帶入捕房昨晨解送公共公廨經代理讞員王肇之君會同英領康君研訊明白以兩造不應在途打架着各罰洋一　　　 
元充公無洋改押兩天至稱私售燈吃因無烟客從寛免究烟具銷燬 
[拘押男女賭棍]  
賭徒陳阿二前日在虹口漢璧禮路九百八十號門牌某茶館兜售花會賭票被採查獲詢由王陳氏囑托遂將陳與王陳氏一併帶入捕房分别拘留昨解公共公堂研訊屬實判分别各押三月示儆 
[迷路小孩待認]  
　　昨有年約七八歳之男孩王小弟身穿國貨格子布夾　短衫藍地白花洋布　緑色線襪黑布鞋子在法租界迷途啼哭由捕帶至法公堂訊其父母住址年歲均不能答聶讞員判送善堂留養候召家屬　領 
[被告累及保人]  
　　裕豐泰火　公司主畢錫功虧欠王子斌姚金和等往來及貨欵洋三千餘元經法公堂押追日久廷不交還後畢請求交保准予保出淸理在案詎迄仍遷延不理各原告續求訊追飭傳不到諭候飭提保人到案訊追 
[被訴人交保候訊]  
　　陳森泰控包周永沈祝記及保人裕祥號不理欠銀一千七百五十六兩又杜子春控華豐烟紙店經理謝實華不還貨洋一千五百二十七元又周厲記控前爲妓女之　鶯（即阿五媛）借洋二百元不還又振源永號主高蔭德控夥朱琳生私用帳洋八十二元昨由捕房將被告各人傳至公共公廨分别交保候訊 
[匪徒攫物類誌]  
　　匪徒潘天竹前日在河南路搶取曹茂記家女孩金耳環圖逃由探追獲抄出原贜及利剪一把將潘帶入捕房拘押咋解公共公廨經兪代襄讞會同英領卓君訊知潘係過犯實屬怙惡不俊判押西牢三年期滿仍逐出租界又沈德聲前日在山西路南京路口攫取曹阿福銀表練圖逃由捕追獲昨解公共公堂研訊屬實判沈押西牢半年期滿帶堂再核又流氓王阿三（即吳新寳）朱德仁等在福建路攫取粤人陳春和値洋一百四十元之小土二一斤並將陳兇毆經陳報告捕房派探錢壽生將王朱二人查獲咋解公堂訊明以朱代爲窩贜判罰洋二十元充公無洋改押三禮拜王押西牢半年分别示儆　 
[閘北檢察分庭批示]  
　　楊長生請求銷案由此案旣經該民請求銷案應卽照准惟該民所欠醫院醫藥資仰自行理楚可也 
　　王阿金爲伊妹招弟等請求交保由狀閱候訴請同級審判分庭公判仰即知照　 
[誌謝]  
　　小南門外蘆蓆街南區第一小學校定陽曆六月六日下午二時開十週紀念會昨承東邀往觀書此誌謝 
 
 
 

Page 11

 
 
雜評三 
[江蘇將來之禍（訥）]  
江皖辦振未竣而各縣蝗禍又紛紛見告苟不迅速撲滅則將來之爲禍又甚可危也然此猶可　爲天灾其外所謂人禍者一爲馮煦氏所反對之加賦（見要聞二）水利巳經帶征而又加收二分民何堪命一爲蔡乃煌氏所督賣之官土烟禍巳將盡絕而又縱之使烈民奚以生 
然加賦僅傷民財而巳烟禍則並弱民身今以賣官土與禁吸問題相衝突而有售准吸憑照之條陳土旣當官買烟又當官吸與禁吸之衝突旣解除又獲一宗售照費之大利烟民與官兩獲其益計豈不善然而江蘇之前途何如哉江蘇之民縱不足惜其奈法律與人道何哉 
救國儲金 
[五月二十六日交通銀行收欵淸單此爲第十五次報告]  
　　第十八册八十五號至一百號 
蔡　蘭十元裕源鑫三十元桂少卿十元邱福元五元徐賡　五元梁雅亭五元花業公會張梅卿十元張少村二元張遙欽十元瞿鐵珊五元榮錫麟五元花業公會張　如五元翁殿華五元葉正元五元陸蔭江五元鞠天才二元 
　　第二十册八十號至一百號 
花酒儉局費程春九一元又萬酌琴一元又鄒靜齋一元又李定臣一元又李元臣一元又李柱臣一元黃祥書一元又章潤齋一元又王應奎一元又王仲卿一元又袁發元一元又陳明遠一元又汪葆元一元 
　　第二十二册一號至一百號 
　　花酒儉局費陳樓三一元又李　記一元又王主卿一元蕭良玉又一元劉友生又一元張雨蒼又一元蔡佛人文一元吳楷卿又一元褚煥庭又一元盧錦春又一元李靜山又一元鄭輝照又一元程馥生又一元陳星昌一元　　 
包　卿一百元賈典三一百元喬本齋一百元章祥裕一百元周子良一百元嚴少亭一百元李雲泉一百元新成花行同人一百元陳質甫五十元陸蓮生五十元兪馥耿五十元曹啓明五十元顧文耀五十元王淸泉五十元胡沁塘五十元葉泰峰五十元丁玉麟五十元鮑維泉五十元張太初五十元倪鏡甫三十元陳秉卿三十元丁潮卿三十元丁筱帆三十元吳梅卿三十元柳桂亭二十元陳蓉生二十元穆少芹二十元沈　堦二十元 
夏仲芳二十元胡桂生二十元徐賡泉二十元茂太二十元董華卿二十元榮梅卿二十元孫菊如二十元高介大二十元趙雲山二十元喬藢純十元程糼甫十元李步靑十元施宗承十元謝祝衢十元顧椿記十元黃汝卿十元賈柏榮十元沈味穀十元李雲根十元王衡甫十元胡啓慧十元葉桐生十元謝卓齋十元陳瑞麟十元陳子政十元施邦範十元潘蘭卿五元朱智記五元謝立齋五元陳鳳鳴五元唐同興五元徐小亭五元潘恬波五元孫松年五元周長庚五元船戶茂林五元徐悛堂四元李華動三元張玉田二元顧松濤一元黃承德十元怡興花行三十元張炳釗五元許林生四元張畫堂三元張兆全三元王伯潢二元黃振聲二元徐心田二元朱伯英一元姜桂新一元潘玉龍一元瞿錫來一元周翠濤一元晉業花廠五十元張子卿十元張晉康二元張興康二元 
[第二十三册一號至四十七號]  
顧謹久二元榮可三二元范鳳樓二元寗阿林二元王咸聲一元陸家樑一元張浩昌一元榮益生一元陳永根一元陳耕林一元李耀庭一元徐永慶一元奚阿和一元陳桂　一元高阿生一元殷阿大一元李阿三一元王明卿一元林根元一元李阿二一元浦仁榮一元王根壽一元周仁榮一元沈景明一元周阿生一元朱平甫五元　增培三元王倚官二元　寳耕二元張友三二元陳阿香一元朱春和一元張桂林一元陳杏浦一元晉業花廠各女工十元又小工四元常阿四十元瞿友香二十元馮竹君十元莊宗福十元朱菊生五元高繼昌五元榮茂春十元李庭生二十元薛雲亭二十元蔣梅和蔣麟年五元周子全二十元樂茂春十元 
[第二十四册一號至三號]  
花業會館張榮康二元張季康二元張春　女士二元 
五月二十六日第十五次共收儲金銀圓二千四百六十八元連前共計巳收儲金銀圓四萬零三百三十七元銀七百四十五兩一錢二分八釐交通銀行謹啓 
[五月二十七日交通銀行收欵淸單此爲第十六次報告]  
　　第二十三册四十八號至八十二號 
笪成記十五元仿西永十一元長春堂十元老協記八元丁新記四元懷記三元王炳南二元陳聚淦一元鄒記一元陳萬興三元盛記堂二元王順記一元羅德記一元老玉記一元李宣臣一元王應奎一元鄒靜齋一元李舜臣一元汪葆元一元蕭良玉一元蔡偉人一元五仲卿一元盧銘椿一元李靜山一元陳昭遠一元汪吉祥一元袁發元一元王吉卿一元張雨蒼一元陳爲之一元李袪　一元黃祥書一元程馥生一元吳楷卿一元陳安懷一元 
[第二十四册四號至八十五號]  
張紹載十元陳靜芳十元張愛雨十元上海縣立第一高等小學第三次學生楊名卿一元又楊錫麟二元又王七賢一元又曹永海一元又胡家禎一元又解本良一元又周樹聲一元又李時俊一元又王錫鎭王錫疇一元又馬忠濱一元又葉克鈞一元又童祥浩一元又汪宗道二元又顧永唐一元又高賢才一元又王繩祖一元又王仁孚一元又倪寳　一元又石信良一元又汪廷鋐一元又吳樹聲一元又孫聨方一元又汪國楨一元又王錦鴻一元又周賢賢一元又丁陛鍾一元又丁陛璋一元又　　 
朱開觀一元桂記一元春記一元英法美理髮同人蕭　記二十元新民社陳記十四元長德社十一元合記王賢　　 
之九元　福記六元葛長懷新沂園雙鳳園合六元陳福記五元范芳記四元陳學記五元陸榮記五元楊金記四元王記三元吳琦和二元萬記二元戚合記一元良漢社二元宏發社二元長發記一元張炳記十元萬順呂志榮五元昌記王長明四元何春萱二元春記堂一元萬發記一元新記一元玉記一元阮春記五元協記五元松柏堂四元協洪記六元昇發五元朱德記二元德發記一元華漢堂二元張新利五元趙福記五元迎記一元永記一元福貴堂二元王恒興記二元和記二元曹愛棠一元吳士祥一元程亭九一元劉友生一元萬酌琴一元盧安甫一元鄭輝照一元學徒黃亞郎夏憶身一元 
五月二十七日第十六次共收儲金銀元三百二十九元連前共計巳收儲金銀元四萬零六百六十六元銀七百　十五兩一錢二分八釐交通銀行謹 
[專件]  
[漢冶萍煤鐵廠礦有限司第六屇帳略（續）漢冶廠鑛盤存總]  
　一存新鍝廠成本洋例銀七百八十五萬七千五百四十兩四錢五分二釐 
一存新化鐵爐成三洋例銀三百二十九萬一千八十二兩七錢 
八分四釐 
一存壓年添置基房屋車輛船隻機器爐　板軸鐵路傢具　件等價洋例銀四百三十九萬三千七百五十一兩八錢一分八釐 
一存官局移交舊廠產業列作成本洋例銀二百七十八萬七千九百九十四兩三錢 
一存鋼鐵煤焦　石物料及批發各貨結欠欵洋例銀二百三十七萬五千八百四兩五錢六分八釐 
以上盤存各項共計洋例銀二千七十萬六千一百七十三兩九錢二分釐内除上届盤存廠本洋例銀一千九百二十二萬八千六百四十三兩三錢七分一釐外實計本届加存廠本洋例銀一百四十七萬七千五百三十兩五錢五分一釐萍鑛盤存總 
一存鑛產基地洋例銀一百十六萬三千四百十一兩三錢五分一釐 
一存鑛外房屋生財洋例銀八萬六千九百七十四兩二錢九分八釐 
一存安源機鑛成本洋例銀五百七十八萬二千一百二十六兩一錢一分 
一存輪駁成本洋例銀一百四十六萬四千六百五十五兩六錢九分一釐 
一存煤焦估價洋例銀七十八萬一百三十四兩一錢二分三釐以上盤存各項共計洋例銀九百二十七萬七萬千三百一兩五錢七分三釐内除上屆盤存鑛本洋例銀八百九十六萬三千三百三十兩三分七釐外實計本屆加存鑛本洋例銀三十一萬三千九百七十一兩五錢三分六釐 
統計漢冶萍本届加存成本與透支相抵結虧洋例銀一百九萬二千二百五十六兩七錢七分二釐 
漢冶萍煤鐵廠鑛有限公司民國二年十二月底止該存各欵第六届　核總數簡明淸帳漢冶廠鑛該欵 
一該股份銀圓九百十九萬七千六百十六元二角一分三釐照市價合洋例銀六百五十六萬六千一百二十七兩四錢五分四釐 
一該預收大冶鑛石價洋例銀四百六萬四千七百八十兩八錢二分八釐 
一該預收鋼軌等價洋例銀三百三十一萬二千四百九十二兩九錢四釐 
一該上海銀行錢莊及各戶存欵洋例銀一千一百一萬一千三百二十五兩六錢七釐 
一該漢口銀行錢莊及各戶存欵洋例銀二百七十三萬七千一百六十兩九分五釐 
一該第一二三届未領股息洋例銀七千二百七十九兩七錢二釐 
以上漢冶廠鑛結該洋例銀二千七百六十九萬九千一百七十四兩五錢九分 
萍鑛該欵 
一該股份銀圓六百十三萬一千七百七十七元四角七分六釐照市價合洋例銀四百三十八萬二百二十五兩七錢九分六釐 
一該上海銀行各戶洋例銀四百二十四萬二千八十八兩九錢二分七釐 
一該漢口銀行錢莊各戶洋例銀四百二萬三千二百九十兩九錢八釐 
一該本鑛各戶往來洋例銀六十一萬七千三百三十四兩九錢九釐 
以上萍鑛結該洋例銀一千三百二十六萬二千九百四十兩五錢四分 
總共結該洋例銀四千九十六萬二千一百十五兩一錢三分 
來函 
[中法實業銀行第一年營業報告]  
啓者敝行今接巴黎總行來電報告本年本行營業情形及巴黎股東大會議决各事如左一除去本行各項創辦費一除照章提出公積金外議定再提出一百萬勿郎爲特别公牘金一議定發給股份年息八釐專此佈告上海中法實業銀行經理李雍啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[加里布的别傳] [  訥厂]  
　　雄　一聲天下白將軍曰此其時乎吾知所以報國矣於是斬木爲兵揭竿爲旗號稱愛國軍起而數奥　的尼亞王阿爾抄知時機之巳至也亦高樹三色之　以表示意大利之光榮復擁五萬軍士攻奥之侖巴的時將軍率愛國軍馳至撤的尼亞斬關而入聲威爲之大振不旬日而法奥兵之戍意者皆　走 
嗚呼將軍數十年來所夢寐不忘以救恢復古羅馬之盛名者竟於此而得一償其世其愉快爲何如耶然將軍知敵人之必乘機報復於是發境内之壯丁得一萬五千人日夜　練以爲國防果爾法拿破崙第三　遣大軍三萬五千人壓羅馬城將軍竭力抵禦設奇伏以敗之法人復以四萬雄兵三十六門大砲迫攻羅馬將軍又率部下忠勇敢死之士　戰二餘日揮刃叱　突入敵營斃敵無算鮮血淋漓甲胄盡赤終以衆寡不敵羅馬城復陷於法軍將軍頓足　胸召集軍士告以寗可死不可辱與其投兵器以　伏於敵軍之滕下母寗逃於山林以國捲土重來且演說於軍前曰吾不揣不肖願與諸君更造一新戰場有欲從我游者乎所至之軍吾國民必以肝膽相接引吾所敢斷言者也　然予有要求於諸君者一事則如焚如沸如烈之愛國精神是也今日一出國門非至攘　法奥兵士使不留隻影於羅馬之日則誓不歸來嗚呼吾輩之好身手旣巳徧染法人之血的的其紅兮今請更與諸君突入與陣　數百年意大利公敵之血衍衍其醉　演說甫畢閔者悲而怒怒而奮　而哭哭而歌全軍五千人咸　從將軍以終始 
將軍之夫人馬尼他氏亦當時女傑也將軍在南美所有戰役夫人無不相贊助當羅馬國難之起夫人有娠八閱月矣猶汲汲盡率於運械轉餉諸事將軍以其病也止之夫人曰國也者妾與君共之者也君獨爲君子忍置妾使不勉爲君子耶卒不聽指揮規盡不辭勞苦至是亦東男裝編入五千健兒中從將軍出亡不謂將軍盡心國事之熱度愈高而天之厄將軍也愈甚初被追於法軍繼被追於奥軍部下五千人日被衝散不數日而僅餘千五百人更不數日而僅餘二百人及乘漁船以渡維尼士河其百五十人又爲奥軍所截留從者惟夫人及少數之殘卒而巳女傑以久姙之身仗劍從軍出生入死至是爲追兵所　困頓幾不能步倚將軍之肩逃至一森林中忽分婉兒　地氣絕女傑亦　去握將軍之手强呼爲國珍重而長逝嗚呼將軍此時其心瘁其境苦矣乃隻身走美國紐約爲人傭未幾仍　歸故國更姓名爲農夫隠居卡　列拉島然愛國之熱誠初不以歷次失敗兩稍挫 
嗟夫今之意大利猶昔之意大利乎是不然凡國之存亡在其精神非在其形式也苟無精神則雖擁數萬萬里之地　數萬萬之人民不得不謂之亡苟有精神雖以分裂如舊壓制如舊之意大利不得不　文　將軍　知其然也故百折而不回時撤王亦時時　厲意大　之人民　　　　以期恢復故國河山故　王嘗語人曰吾不久當爲全意大利之國皇保持我獨立國之榮譽及一千八百五十九年　意之戰　開撤王知將軍奔走國事不避艱險迺馳書禮聘之將軍據鞍　　顧盼自雄蹶起於卡蒲列拉之山澤出而任撤軍總司令率遊　隊義勇隊發焦靈克麥京達入米崙大戰於蘇菲里　是役也　軍三十萬畫爲將軍所敗挫奥乃割讓崙巴的於撤撤王遂統一意大利仍爲世界獨立國焉嗚呼將軍數十年來呑聲飲涙茹苦含辛其遭際不可謂不窮其志願不可謂不堅卒能光復祖國排除外族迨愛國之目的巳達功成身退開哲保身仍爲卡蒲列拉　之老農　居終老與世無爭至一千八百八十二年六月逝世意皇親題其墓碣曰意大利愛國將軍加利布的之墓以旌異之至今過墓門而瞻拜者猶爲之景仰不置嗟夫吾傳加里布的吾甚望吾國有加里布的其人也 
游戲文章 
[游戲文章七勸（倣子建七啓）（續）] [  醒厂魏權予]  
愛國子曰小卯出耕元辰祈穀覩滿野之黃雲　千畦而緣縟功被天下爲萬世文禮樂以成貴賤以分弄杼則比閭雜處鳴機則同巷相聞離子督墨匠石奮斤襲襄　　般　　神　器械之良廠察俗化之僞誠萬杵散雨千鑛轉雷泰西無所呈其　材　近聞而悅來物曲人官天時地理得手應心分苞燒　智創巧述用以斧　制器尙象遷地弗良於是審曲面勢探　索微乃使公輸運矩　　發機縱橫萬里轉　如飛製快槍以克虜造軍艦以立威然後衛海　重邊防創飛艇達鬼方作九州之保障掃四塞之　鎗師夸父之逐日效魯陽之揮戈洗國恥而振旅平夷落而　歌歌曰能折衛兮感同仇素階平兮樂自由高砥柱兮鎭中流喜鞏固兮此神州此實業之妙也子能從我而倡之乎憂時子曰予疏技藝未暇此倡也 
愛國子曰旣軍書猝至羽檄交馳計如投水思若轉規亦將有奮臂雲興　跡　噬貴策出於無方亦心入於神契兩乃連緩耳鎖雕題陸　獅象水截兜犀龍　亞東虎視　西然後謀臣乃建雄　於議表决勝算於深衷俾神　之一震致九域之來同赴　穴探封狐超殊　　飛　上臨重　下　昆　雷　風驅天行地止氣貫版泉勢踰洹水西厭月　東征日域　山岳而　　舊風雲之　鬱星流景集　　　撃長驅山河朝至暮捷於是鳴驥横厲霜鏑高　攢鋒成林投鞍爲　車徒發兮雷鼓　　風師兮扇猛氣張天罩兮結　網　金南海勒石東庭時與吾子名照汗靑趨海若策山靈功無敵戰不停將軍樹處士星象　輝　然　且通甲子莫問内丁此兵事之妙也子能從我而强之乎憂時子曰予疏　略未暇此强也 
愛國子曰子聞詩書　生靈之耳目學校開政化之本原是以國尙師位家崇　門禀道毓德講藝立言故班生　毫於漢觀枚叔劬學於梁園五更待問應若鳴鐘庭列輜駕堂　禮容辭未及終而憂時子曰善愛國子曰此乃詞客之流耳未足稱妙也若夫原嘗信申之儔乃上古之　公子也皆偃閉武術閘揚文令庶士仰風萬流仰鏡時屯必亭運蒙乃正修德則輔世長民作人則繼天接聖吾子若當此之時能從我而廣之乎憂時子曰予亮願焉然未聞大道如不才何 
愛國子曰波振四海　飛五　九服徘徊三靈改卜莽莽神州上慘下　風　　而並興天慘慘而無色　匏瓜之徒懸畏井　之　食生民多故計　誰安金　巳缺趙　　完　狠抗爪牙之毒生人陷茶炭之懇是以　懷宗社漆室之吟殷憂祖國雍門之琴數蛛綢之太密感燕巢之徒深覓補天之　石儲布地之佛金懸河有口測海何心知風嘰雀警靈鳴　寫文舉之豪氣擴仲　之雅襟懷管仲於朝右訪梅福於市陰此救國之大經而防夷之衛　然國民猶以熱血之發揚忠忱之輸灌並日月以爭光啓星雲之復旦此卜式助邊之謀而子文所以毁家紓　也吾子抱杞人之憂獨不定中國之亂乎於是憂時子投案而興曰大哉言乎近者吾子所述國情陶冶大爐旁薄羣生至聞城闕爲墟山川無改悲巨溟之揚波慨洪　之扇海今予聞命願　所殿復仇之義我師公羊 
自由談之自由談[  魯生李闊]  
嗚呼交涉解决矣東亞和平矣吾親愛之同胞所有一線之希望儲金而巳造兵工廠練海陸軍振興實業皆其主要之目的然金　百練愈挫敗而志愈堅凡我同胞宜刻苦自勵共課將來之幸福萬衆一心我國終有勃興之一日也 
小說 
家庭小說 
[嫣紅刧] [  常覺小蝶合譯　天虛我生潤文]  
　　第三十一章 
密昔司特雅旣醒乃怒曰雪笠兒喬治汝儕又肇禍矣言次起立以手自理其裙摺雪笠兒日母吾人未嘗肇事特以奔迅故面遂頳頳耳密昔司特雅曰然則汝又何爲奔喬治日馬葛之窗又毁矣密昔司特雅曰若是必汝二人毁之要無疑義明日者馬葛且踵門至矣喬治曰否否馬葛方閒談未見吾人也雪笠兒曰母吾儕尙不得茶點耶密昔司特雅曰此吾烏能知若可自往書室詢之蘭倫今夕可不必再來此二人聞語果自去蓋彼輩但欲得食即爲巳足不如裘理雅之必欲擇地而後飲也二人旣入室乃同臥於沙發椅上狂笑露賽見其笑則即前而詢之喬治笑益劇至不能出聲雪笠兒乃日吾人方以石擲蝙蝠適中馬葛之窗玻璃乃盡碎是以笑耳喬治立　言曰尤可笑者馬葛之母正倚窗立吾知石下時必且中其額矣露賽曰汝今笑設馬葛一旦踵門至求爲賠償吾知汝哭且不暇矣雪笠兒曰　哉吾人旣能以石擲其窗豈不能遁乎頃者馬葛正未予見以彼方與哈勃克閒談也言時按鈴呼蘭倫蘭倫亦爲女侍之一專司書室者聞聲立至雪笠兒曰蘭倫吾儕今夜茶點巳備乎蘭倫曰備巳久雪笠兒曰然則必又牛乳麵包諸物吾殊厭之汝可爲予并取李子醬來蘭倫曰李醬巳罄能以他醬代者則幸甚雪笠兒微詈又心中自商者頃之乃曰然則易以黑葡萄醬喬治日蘭倫并爲予取蘋果醬來蘭倫方欲去露賽忽又呼曰止汝儕旣各得醬吾又安能無蘭倫汝亦爲予取玫瑰醬來蘭倫去雪笠兒忽又大笑曰吾不知馬葛今夜焦急將奚似　彼貧窘必無力配此玻璃也 
奇情小說 
[秘密汽車第一章] [  東埜譯]  
他們那所工廠設立在萬霍橋火車站左近廠屋雖不宏大辦事規則却甚是謹嚴勃立南一族原姓肯梅所以這兩位小東家擬定一塊招牌上面寫出購肯製造汽車有限公司斗大一行金　張掛出去裏面機聲　　　開工起來兩　　東家又勤懇又提敏又誠實一個極會招徠一個極有名望所以　工廠設立以後不滿三載居然生涯鼎盛購了狠　塊錢同行中與非同行中人個個眼　　　有美慕無拓　的他們機心獨運造出一種汔車呌做胺　　　美穩快日經流行社會倫敦鼎鼎有名的麥保羅旅館也來定造二十四馬　　　肯車接送旅客兩位小東家日間在廠裏辦公一到晚上或是向街頭逛　或是到俱樂部中走走結識幾個朋友又有名　　　　利眞可謂皇天不負有心人勃立南的寓室原在乾明街和他當往的（古菓樹）俱樂部相距不　　寓室很是華麗其中　一間起居室一間小小的餐堂一間　室别外有僕人間有浴室其他一切罔不齊備某天上午他坐在庽中吃早餐時在　　　旬赤日當天照得街頭來往行人汗流氣喘愂勃立男却是安坐椅中悠然自得頭頂上　着電氣風扇轉一個不停桌上陳到　　多食品羊腰啊火腿　包啊生茶啊色色俱　　邊還攤着一張太晤士報他吃早餐的地　是在起居室　　　　巳經不早因爲隔晚赴來恩公園跳舞回來天巳黎明工廠中一切事務巳預先佈置得妥當所以夢魂安適不必及早起身的 
文字因緣 
　　日前所刋浣谿沙荆州亭兩詞不知何人所作誤署賤名細讀之造語頗艷惜以方音爲協一詞三韻朱免失之太疎爰拾其句各就原韻廣爲三首質之作者不謹有續貂之誚否小蝶陳　識 
[浣溪紗三首]  
　　簾押金鈎玉漏輕畫屏銀燭照　　是他薄醉酒初醒一寸凌波嬌不穩偎人　笑顫蜻蜓半杯嘉　掌中　 
最是嬌痴最易嗔剛才歡笑又還　臉波徵送一分春肌骨細匀紅玉軟髮鬚斜掠緣雲分耐人尋味是按唇 
領袖新桃　　　粉絨衫襯繡　襟含羞未肯入　　　帳香濃雙幅掩　膏光膩兩情深幾回推却幾沈吟 
　 
[荆州亭三首]  
燈昔曉妝初卸　了滿　蘭　兀自不還家　怪　哥倫駡漠漠小樓深夜曲曲屏山低亞燭向織床眠羞見畫　裙　欲　　鴦無緖羞把眼波偷覻最是不抬頭最是兩情深處衆衷偏他先去去了又還延佇只道没相干早又相偎私語十幅書簾宰地一曲鏡屏同倚寒露濕桃花情比桃花還膩生怕眉頭眼尾故向人前迥避待到没人時你要怎般由你 
 
 
 

Page 15

 
 
   
 
 

Page 16

 
 
   
 
