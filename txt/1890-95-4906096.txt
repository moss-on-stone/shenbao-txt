# 1890 - 95 - 4906096

 

Page 1

 
 
[賑物求售]  
本舘辦賑捐以來蒙海内諸同仁捐助各種貴勒早已製成彩票將次售完矣茲又承陸續助下廣東譚寳宦齋婦科調經白帶丸　　　　　種心胃氣痛　五料漢玉圖章一个東　左氏博議一部隸有五　部鄧石如墨蹟隸書屏條十二軸吳都法乘一部茶晶眼鏡一副　　小耕石齋晝譜廿部東洋漆水錦匣一具内裝感應編水晶鼻烟壺一个巧色瑪瑙搬指一个石印古篆文集楹聯二十部每部價洋貳角未及　入　　之　是以另行求售諸君子有情殷匡救者　臨本舘選購庶　幾放集腋飢民得早慶來蘇乎 
[爭利失利說]  
　　利之所在人爭趨之苟非罕言利之聖人而欲其去利懷仁義以相接勢必有所不能顧見利而思義則又古今之通　苟非小人亦不甘以喩於利自　也且見利而趨之固屬人情見利而爭之則所謂患得患失之　生而求得反失之　來矣招商局與怡和太古共立合同均沾和益相安無事者計數年矣今年以合同期滿遂致忽生枝節相與抗不相下其發難者爲何人其决裂者爲何人外人未必羣焉知之而三公可則自曉然共喩彼此向來和衷共濟患難則互相　援利益則均分共得不啻爲水乳之交而一旦偶爾齟齬刻不能忍彼此不能從長計議一再往復商慛遽各逞其私見相與跌價以攬生意此其情形正如小孩奪棗爭梨爭之不如其意則悻悻然擲箸碎碗不自愛其所有以爲洩憤之地其可笑孰甚焉自跌價以來迄今已多日矣以爲必有魯仲連其人者出而爲之解紛使之同歸於好而至今寂焉無　惟怡和　向來不開寍波者今則高陞輪船坦然來往此豈所謂鷸蚌相持漁翁得利耶然寍波一船之增其獲利也幾何而天津漢口各大埠之水脚驟跌　所失當未必償其所得也夫跌價所以招徠生意也此在初開一埠新到一船或者有之從未有向來之埠頭舊時之船隻忽然而互相爭攬彼此跌價者夫跌價則所利者在商人行旅而於公司有何利乎今年爲會試之年新舊孝廉紛紛赴京天津輪船既經减價則諸孝廉之水脚自可稍省此其幸也顧試計一人水脚减作八折其所省者不過一二兩銀而三公司如許輪船往來津滬者月凡幾次所載之人月凡幾何綜而核之其數何如故船價之减或以爲利在商人而老於商務者則反以爲有害於商人盖輪船有定價則其辦貨之心亦有定見若驟焉而减必防其驟焉而增一有所防而主見卽不能定或有姑作觀望以致坐失機宜者則今時之忽賤轉不如前此之常昻也此說也驟聆之似乎不情細思之殊有至理然則輪船近來之跌價所虧者不僅三公司并累及於他公司更累及於商人而其所利者區區往來之旅客而已吾前者曾言三公司之相爭益在華人損在西人盖以中國商旅華人多而西人少招商局雖曰虧耗而所耗之數仍爲華人所贏楚人失弓楚人得之尙爲合算若太古怡和則爲外　所開而今日亦以其所應得之利分贈諸華人度其心必有不甘孰意其相持至今竟不相下也或又謂外國各洋行本有公積之餘利其數不下數百萬拚出將公積之數虧耗凈盡則亦無傷於本錢若招商局則每年所贏僅敷分給衆股友官利而公積之欵計必無幾安得與彼相敵故相持日久必有一先敗者有識之士莫不惕惕然爲招商局慮夫招商局亦必通盤籌算禀命於李傅相有所恃而不恐乃敢與之相持至今持平而讑之輪船跌價所益者固在商人且多在中國之商人然商人之所益者分而見少殊屬不以爲意而公司之失合而見多究必不能合算倘三公司而果能長此减價可以無損其資本仍有所贏餘豈非一大美事若照此辦法約算必須虧耗將來仍須加增則與其敗而後悔何如不俟其全敗而早爲收拾尙有餘燼之可拾乎商人重利一聞輪船水脚减跌必欣欣然有喜色今减價已經多日而商人初無欣幸之語反有憂累之言此其事之有損無益可知吾之爲此言盖不僅爲三公司計實爲大局籌也論將脫稿忽又接到厦門訪事人一信謂得忌利士公司往來福州淡水之輪船因現有臺灣商務局之駕時斯美兩怏船往來淡水該公司遂减價以廣招徠日前科麽沙輪船赴臺恰値駕時船同日開往臺北每人僅收洋一元五角科麽沙卽遍貼告白每人止收洋一元駕時船聞之又急减收每人洋五角然則輪船開行一次需費幾何其虧耗當必不少圖利者因爭利而失利是又非一證乎然臺灣之商務局初開其與得忌利士相爭尙在意中且卽有所耗尙不甚大吾所惄焉憂之者則上海之三公司而已 
[本館接奉電音]  
　　昨由京友電傳上諭一道敬謹譯登○閏二月二十一日奉上諭本日道旁叩閽之民人馮士健民婦馬崔氏之抱呈馬世有均着交行在刑部嚴行審訊欽此 
[禁城春曉]  
　　内務府包衣三旗護軍營額設護軍原以備内廷守衛値班之用近因守衛西苑各門値班分派包衣三旂護軍入値而本旂印房暨各項佔役之護軍例不派値禁班致額設護軍每有不敷入値之慮現擬添設額外効力護軍一百八十名每名月給口分銀一兩五錢專備内廷三海値班不准挑充外項佔役此項護軍由廂黃正黄正白包衣三旗佐領管領下閒散幼丁年十六歲以上者挑充每旗定以六十名一俟額設本旗護軍缺出卽以此項護軍擇補所遺護軍額仍以閒散幼丁挑充已補額缺護軍後仍照舊例挑充各佔役如此量爲變通派値禁班既可敷用而梒替代挑之弊亦可不禁自絶月需口分銀二百四十兩附於月餉由部支領經總管内務府大臣奏明允准已飭三旗各佐管領及包衣護軍營遵照辦理矣○太常寺爲題奏請旨事照得三月初十日孝貞顯皇后忌辰應遺王公一人躬詣普祥峪定東陵讀文致祭准宗人府咨送擬遣和碩肅親王　懃銜名前來臣寺謹繕黃本恭進可否卽令隆懃致祭抑或改遣近支土公前往行禮之處伏候欽定訓示遵行謹此具題本日奉硃旨改遣多羅貝勒載㴻行禮欽此○吏部示傳保舉河南沿河補用先知州張芳標又保舉雲南補用先知州李春霖　保舉　州候補知縣唐芳藻等三員於閏二月十一日帶領引見○宣武門内西長安街路北楊姓兄弟三人楊二孝行有虧經伊母以忤逆送官發遣逾時釋回素性不攺忤逆如常其母惡之兄　弟亦銜恨入骨本月初五日楊二向其母索錢未遂持刀恐嚇以惡言相加母遂淚下兄若弟見此光景怒不可遏上前揪到其兄騎於背上飭令痛打嫂與弟各持木棒在兩腿奮勇敲打血濺滿地楊二始討饒隣人及看街兵本欲解勸楊三言外人難管門内事衆遂袖手旁觀不敢多事楊二受 
 
 

Page 2

 
 
傷較重又因烟癮發作越三日洩瀉身死楊二不孝不弟死固不足蔽辜兄若弟如此痛打亦天下之忍人也○吏部示傳所有二月分發鹽經歴李俶等七十九員本部於閏二月十一日卯刻給發執照相應示傳該員等務於是日親身赴部承領執　毋得自悞○管理廂藍旗滿洲都統大學士恩爲咨行事本旗出有印務叅領一缺揀擬正陪人員於本月初八日帶領引見本日奉旨廂藍旗滿洲印務叅領員缺着擬正之咸成補授欽此相應咨行内閣典籍廳查照可也○鑾儀衛恭備御營皇太后營皇后妃𡣕等位請轎之校尉等於十一日晨齊赴東華門内鑾駕内庫承領鞋帽衣服聞每名放給新靑絨煖帽一頂硃紅線纓一頭鍍金葫廬頂托一個靑布馬褂一件藍布上身棉綢下身截褂一件灰布套褲一雙靑布襪靑布拌鞋一分約放二百五十名左右以上諸物動用官欵由官製成不令校尉攤派一錢也○陝西巡撫委員管解本年第一批京餉銀八萬兩起解進京於十一日抵部當經委員齎持文批赴陝西司投納將餉鞘扛至部内以俟開庫兌收○升任福建布政使劉方伯　祺於初七日請訓後尙未束裝出都適晉撫豫中丞山病故出缺遂以劉中丞簡放山西巡撫中丞接奉恩命赶備謝恩摺一分是晚齎交奏事官呈遞中丞於次晨趨詣西苑門謝恩並由軍機處將所遞膳牌進呈由内傳旨於第三起入覲中丞面聖時免冠叩頭謝恩上諭以卽赴新任各等語中丞唯唯叩謝而退○總署行文駐京各國大臣稱爲照會事光緒十六年閏二月初九日奉上諭太僕寺卿張蔭榏着在總理各國事務衙門上行走欽此欽遵相應恭錄諭旨照會貴大臣查照可也須至照會者○十一日午刻有快馬車進正愓門由東棋盤街向北不啻星飛電掣甫至户部街卽將路旁一人觸倒車輪在右腿上軋過御者見之以鞭笞馬其行益怏看街兵追赶不及怏怏而歸將受傷人扶起幸不甚重覓藥調治慰勸歸家御者竟置身事外云 
[荔灣淸賞]  
　　廣州來信云河南海幢寺有僧名道筏者色相未空情魔頓起時與隣家女菩薩共叅歡喜之禪夜去明來已非一日街隣聞而惡甚遂於某夜糾同無賴一同入門淫婦奸僧雙雙獲住言欲送官究治以肅淸淨法門僧懼浼人調停并以孔方兄爲和事老遂仍得草笠偏衣向擅越家和撞云○番禺縣屬沙濟鄉何姓聚族而居素稱繁盛有兄弟二人因爭家產遂起釁端同室操戈誓不兩立各集無賴相鬥竟以骨肉而作仇讐族衆恐被株運赴縣禀報邑俟卽帶同兵役馳往彈壓拘候究懲○某夜有一人至淸平約新塡某娼家欲作鴛鴦之夢曲中人見其舉止豪邁衣服麗都極意趨承無敢怠慢是夜卽盛設筵席喚妓侑觴一醉瞢騰消魂眞个翌日午刻睡猶未醒龜鴇疑之揭衾細視則已魂歸地府身冷如氷矣恐肇訟端急欲將屍移往他處卽有多人認爲親屬聲言須禀官訊究嚇詐多方龜鴇惶恐異常不知所措後有魯仲連其人者出爲排解令龜鴇出資𣩵殮並給銀數百兩始得無事○輪船之往來香港省垣者向只河南漢口兩艘皆西商輪船公司所設現在招商局新派江寛輪船常川來往以致各船水脚格外從廉鷸蚌相爭漁人得利搭船附　者無不大得便宜云○克虜輪船駛至黃埔　遇一私鹽船管駕陳都戎良傑麾令兵士燃砲追拿私匪亦還砲相拒戰至數刻私匪勢不能支棄船脫逃當卽拿獲中有私監二萬餘斤卽日拖帶至省垣交與緝私局矣 
[赭塔望春]  
　　蕪湖風俗每届淸明時節舁城隍神像至赭山地藏殿名曰放孤鬼會中人咸謂閻摩天子盡釋冥中無祀孤魂分擾遊人得邀祭祀眞無稽之談也今歲淸明風和日麗好事者興高釆烈踵事增華儀仗鮮明衣裳艷麗巡行各處過巿招搖一時拾翠佳人踏靑公子香車寳馬絡繹而來亦有躡登赭塔顚憑闌望遠洵乎美景良辰賞○樂事也○蕪湖縣王玉如明府探聞沈仲復中丞約於三月赴皖南查閱營伍蕪地須預備供張因商借士藥局爲行轅日來已飭匠興修美輪美奂矣○皖南各屬牙厘分局統歸蕪湖總局管轄各水路兼設礮艇派　弁駐紥卡前既便稽查又資保護向例由總局分派以一載爲期兹届換班孫樹人觀察遂於十三日下午督同委員升堂掣籖點派一時﨣赳者流悉集階下翎頂煊耀肅靜無譁恍若童子軍奪得錦標歸來景象云○去年江浙水災除官紳籌賑外兩江總督曾爵宫保又就江蘇土藥捐下每百觔加抽銀二兩以充賑欸刻下蕪湖道成端甫觀察接奉憲札以安徽事同一律亦官仿照加捐隨飭土藥局孫詞臣太守遵照辦理以開辦之日起扣至十二個月爲滿令下各土商咸樂輸資毫無愠色誠堪嘉尙也○鳩江書院向例每月課以時文今某紳士以士子經學素不講示禀請邑尊除文藝外每月加考經古一次王玉如大令深韙其言禀准道憲示期本月二十二日甄别擇其優者錄取按月兼考經古得此大雅扶輪經學當爲之一振矣○邇日城廂内外人家走失女孩者不可以數計就所見者計江口趙某烟寮有一女子盈盈十五瓜字初分望日竟如竊藥羿妻不知所向城内某宦家有婢於十三夜被匪誘去同日長街某箔坊失去一學徒二街張姓少歸小立門前倐忽不見日内偵騎四出蹤跡查然不知尙能珠還合浦否也 
[貨船觸礁]  
　　淸明前一日長崎華商泰昌號接神户來電得悉由牛庄裝載黃荳荳餅之汽船名買里達本日早六點鐘時駛至馬關忽觸暗礁沈沒人皆無恙船中貨物俱付東流幸在牛庄均經保險想當照例賠償也按馬關口子本險礁石甚多載諸行船地圖中不知此次所觸之礁圖中曾否記載若係初次發見則以後駕舟者當知所趨避矣 
[會閱大操]  
　　上月二十八號日皇命駕出宫閱看海陸二軍大操曾紀前報兹接日本信息謂在京各國欽差均由日皇邀請觀覽向例惟請武官此次因欲侈陳日本武備之盛故各國欽差各國軍艦皆可來觀中國欽差黎蒓齋星使見各國皆有軍艦來曾電達李傅相請派軍艦赴東嗣接回電悉各軍艦已往南洋遂不果來此次日本海陸二軍操演各自出奇制勝彼此不必相讓如有打傷亦置不究致將軍艦打沈一艘 
[記蕪湖王姬事]  
　　姬姓王本小家女乳名招子幼　長眉入鬢秀靨承顴見者均稱爲尤物及笄風流靡曼妖麗罕儔輕　兒得覷半面歎爲幸事貴介子弟尤爭以重金噉其母但博得一顰一笑足了此生其豔名有如此者旋有某武弁以千金購爲小星特不容於大　退　母氏仍作賣笑生涯復有某老翁艷其美自薙其鬚購爲娛老計詎洞房乍啓兩鬢星霜姬竟哭不成聲及曉乘機逸去潛身某尼庵翁以入手明珠誓不肯舍向撮合者理論旋經姬之舊相識某甲代償身價迎歸金屋有他客想要而奪之聳令其母控甲覇佔等情上月中赴縣署遞禀詎知姬自歸甲後琴耽瑟好不願再入風塵因赴訴琴堂與母對質王玉如明府以姬韶華正麗能於火坑中早自抽身其志堪嘉母欲長陷女於坭途情殊可惡隨飭掌頰數十立卽斥退一時觀者咸稱明府能作護花幡使浪蝶狂蜂無從施其伎俩是眞贒令尹也昔袁简齋大令有名云他牛願作司香尉十萬金鈴護落花其明府之謂乎 
[典鋪失火]  
　　蘇城閭邱坊巷永隆典資甚巨開設多年典主因包樓重地下榻其中夜夜厮守本月十七夜鼉更四下忽聞屋上步履言語聲初疑爲賊暗中窺視不見蹤跡疑係空中神鬼不敢聲張蒙被又臥未幾聞爆聲大作駭極狂呼諸夥齊集見包樓上濃烟頓起烈燄四射典夥竭力澆灌而火逞風勢炎炎直上赶卽鳴鑼報警迨各水龍馳至大厦數十椽已成焦土雖未殃及隣居然所當各物及帪目等均被祝融取去聞典主先赴長洲縣署報案想火或是匪人所縱歟 
[恭送牌繖]  
　　滬南製造局每日工匠約有五六百人兼有礮隊營勇駐紥其　苟非約束謹嚴容或與店鋪民人滋事自聶仲芳觀察總 
 
 

Page 3

 
 
辦局務迄今幾及十年立法嚴明工匠皆按時力作從不敢向地方滋生事端統帶礮隊營楊鏡岩軍門亦能恩威並用其勇丁皆恪守營規該處一帶居民久已口碑載道現因聶觀察將莅蘇松太道新任是以十四五圖紳董曾懷祖張鴻詩范寳龢周文彬等昨特製就萬名繖德政牌鼓吹衣冠恭送入製造局中觀察辭不獲已始行收受紳董辭出後復折人砲隊營楊軍門更謙讓未遑優禮相待似此官民浹洽上下雍和誠一時之佳話也所有德政牌字樣照錄左方送聶觀察云萬家生佛百姓沾恩濟人利物體國愛民送楊軍門云旌旗煥彩棨戟宣勤軍民愛戴士庶歡騰 
[鶯遷誌喜]  
　　新簡江海關道聶仲芳觀察聞擬於二十五日先至求志書院暫駐襜帷以便届期接印俟升任龔仰蘧廉訪出署後聶觀察方遷入道署云 
[飭查姓氏]  
　　前日下午有西婦二人在靜安寺鄉間遊玩鄉間小孩成羣結隊擲石抛磚西婦回時報知捕房麥捕頭禀明蔡太守飭差傳該處地保顧良祺於昨晨投案候示太守問誰家之孩擲石抛磚答稱小的適到縣署完糧故未知悉梁副領事謂鄉孩擾事地保豈得諉爲不知太守諭該地保於七日内查明姓氏禀覆候核 
[烟館判罰]  
　　租界中小烟館密若繁星工部局定章夜間十二點鏡均須閉門違則究罰近來日久玩生吐霧噴雲竟至通宵達旦兹由六號西包探與華包探何瑞福查得深夜開燈之蕭洽昌等共有二十二家開單呈請傳案二十二家中惟開新泰元之人未到新泰元及蕭洽昌違章判罰已有二次今是第三次錦泰昌廣永興郭永記老品仙等四家前已罰過今是第二次仁泰昌廣協順文雅居等十六家皆係初次違章各烟舘主同稱以後不敢蔡太守商之梁副領事謂蕭洽昌三次違章卽着閉歇工部局不再給照新泰元未到再行傳案錦泰昌廣永興郭永記老品仙第二次違章各罰四元仁泰昌廣協順文雅居等初次違章各罰洋二元 
[縣案彚錄]  
　　豫園内之淸芬堂現開桂花廳茶肆帽舊花業經收房租兹有新花業董事王省三榮竹溪等具控到縣前晚經裴邑尊升堂集訊王等同稱淸芬堂係新花業公所嗣被舊花業佔去出租與人開設茶舘不知所收租疑作何用度求請究辦舊花業董事顧子香稱所收房租作爲本業公費今將淸帪呈閱邑尊見字跡尙新謂大凡公所善堂出入之所如同仁普育堂均有徴信錄備查今察此帪乃係新近造成不足爲憑顧稱日流帳現在蔡長發處容俟檢呈邑尊著顧將日流帳呈案並令王等邀集同業將帪查明冉行訊斷○傅小大卽傅容炳因把持烏山船不准載客被兪英桂扭控到縣前晚經裴邑尊升堂訊究兪稱小的撑駕烏山船往來申杭載客運貨並無不合今傅自稱申杭航船不許小的等載客甚致糾集棍徒將烏山船櫓拔去向論恃蠻烏山船七十餘艘生路頓　叩求究辦傅稱小的創設申杭航船領有諭單邑尊謂傅把持壟斷殊屬不合着交待質所管押並令兪將烏山船户開呈淸單聽候覆訊○浦東爛泥渡漲灘經上海縣諭令升科前晚飭傳地保莊念祖到案經裴邑尊升堂訊究莊稱各業户有貧窘無力乾勢難繳價邑尊飭將莊交總書看管着赶緊淸繳升科銀兩毋再推諉 
[英界公堂瑣案]  
　　包探何瑞福稱剪綹賊陳錫榮疉次竊得大小銀表二隻玳琩邊眼鏡三副銅邊老光眼鏡一副皮夾袋一個均已質洋質票四張賣與開舊貨店之陶阿二得洋二角續獲陶阿二據供質票賣去一紙得洋半元兹特吊贓送案尙無失主承認陳錫榮認竊求恩陶阿二供陳言質票係拾來是以收買總巡捕頭稱陶阿二前　收買竊贓送案判罰現在起案之贓請登新聞紙以便失主知悉蔡太守以爲然飭將人贓交該包探帶回俟下禮拜五再行訊辦○張掌發稱昨在洋涇浜沿飯店内吃夜飯突遇流氓方桂福等向我拆稍伊等人多被軋至老虎灶百般恐嚇取去小洋七角錢二百文又被推入河中經人救起報捕拘獲方桂福送案方桂福供並未拆稍或是他錯認至捕房時開飯店之婦人訴明小的並不與聞蔡太守飭將方桂福押候傳到飯店婦人再行訊理○包探　寳榮訴有席阿四冐充探夥向崔源記之妻騙洋三元崔不承認補傳崔妻到案再訊已列前報昨傳崔陸氏到案供與席阿四素不相識並未付洋三元該包探又稱有蔡姓爲見証可以傳案太守飭將席阿四仍行管押崔陸氏退去俟傳蔡到案再行質訊○開中和園酒舘之陳美之稱被邢生福攙破後門口玻璃窓竊取衣服出外被平和洋行管門人所見當卽拘獲知照前來將人贓交捕邢生福供與甞倌相識向借衣服陳又稱衣服是我物管門人現亦到案俟質碎玻璃呈騐管門人供與陳同蔡太守判邢生福管押一月贓交陳美之領去○粤妓陳才喜於天未明時在西捕房中走出被値班三道頭捕所見拘送公堂已列前報昨又覆訊陳才喜供如前麥捕頭稱密司蓬於四個月前在虹口捕房當差今已告辭在總會　行生理陳才喜如何到老巡捕房尋伊其實另有西捕與之相識惟不肯供明耳蔡太守謂捕房係辦公之所豈容妓女出入今姑從寛開釋以後如有前項情事定干究辦○包探顧阿六稱陳阿四行竊開烟館婦人沈阿多之衣服獲住人贓送案沈阿多請領贓物陳阿四供與堂倌相識因之入内如今只求施恩蔡太守判陳阿四管押十四天贓交沈阿多領去 
[法捕房瑣事]  
　　楊錦之在英法兩租界犯竊積案纍纍本月十八日在寳慶輪船竊得小箱一隻經虹口捕房包探江阿三等查知將楊拘至捕房查問之下據供小箱由同黨楊鼎安拿去不料事有湊巧楊鼎安日前在致遠輪船欲竊　孝廉之箱物適被看見送押法界捕房此已列報昨晨十點鐘時虹口捕房三十號西包探瓊協同華包探兩人並帶楊錦之至八仙橋捕房欲將在押之楊鼎安帶至英界歸案辦理同轉卽命包探將楊鼎安帶案對質楊一味抵賴稱與錦之並不認識同轉喝令笞責一百板仍執前詞再責四　板同轉卽着中四包探將鼎安帶至虹口捕房查辦○花烟間鴇婦包薛氏控被鹽捕營勇王衣羣王云卿等行兇打碎面盆經葛同轉飭將兩王押候查明再核已列昨報昨晨葛同轉命包探將同生泰酒店夥李晉卿傳案問日前包薛氏花烟間被人打壞爾可知否答稱十九日下午有口操上江音者六七人至我店飲酒少頃惠鈔而出卽向花烟間打架小的因有店事未曾細看問爾見一干人可曾矻醉答稱酒錢一百數十文諒不至醉同轉命將在押之王衣羣王云卿提案詰曰爾等與該花烟間有何仇隙兩王稱並無仇隙謂昨日據爾供船上尙有營官爲何不來保爾云卿供因在捕房無人通信間爾等住在何船上答稱係廣艇船上共有十四人如大老爺施恩釋放嗣後不再犯事如不信待一二日營官定要來說問究有何仇與他打架云卿稱是日下午四點鐘小的有布夾袄呢背心各一件因天氣甚熱脫下放在手灣行過花烟館門首烟妓硬欲拉進吸烟將我衣裳拉落小的向伊詈駡不料各花烟間男女咸出將小的拉辮痛打復送入捕房管押謝副捕頭稱此事須問是日當差之巡捕當卽打電信至小東門捕房卽將二十四號華捕陳候榮傅至同轉問是日打架爾知道否捕禀小的派在馬路照顧馬車約四點三刻鐘時見王衣羣逍走爲此上前拘住送入捕房王云卿後由鴇婦等親自扭案問打架緣由爾可知否答小的在街不知屋内打架　同轉問呈案之鐵尺一根何來答不知同轉着巡捕等退去卽傳包薛氏至案問曰爾與王究爲何事起釁答實因訛詐起見問爾家共有妓女幾個答三子小雙喜兩人同轉着退去查明實情再行核辦○經管木作塲之潘錦堂劉錫範拘獲竊賊瞿阿生送案瞿供被潘私刑吊打並用熟烟筒頭　痛皮肉葛同轉着送醫院騐明核辦已列昨報昨據潘劉投案候質同轉着將瞿阿生提案據包探李雲發禀帶該竊至仁濟醫院騐視傷痕據醫生云烟筒頭燙與牛皮膏燙無甚分别瞿既偷人物件自不免受人毆打况所傷無甚緊要同轉問瞿曰爾究偷潘之物件否瞿稱實未偷過前晚起意行竊巳被拘獲據包探郁庭湘禀奉飭往查竊物情 
 
 

Page 4

 
 
形見潘之作塲共有兩處一在四明公所後面一在四明公所對門城脚查瞿所竊乃在城脚作塲先將城邊壞磚挖成層級躡足扒上由作塲小屋而下入内將帪　鎖　落内有一櫃係放玻璃等物瞿道是値錢將櫃抬至門口被潘等知覺當卽拘獲據包探王榮培禀瞿本係積竊昨日由小的帶瞿　外在寳利押店内吊出洋布女衫絨布夾袄各一件並在大興押店内吊得洋布套褲一雙惟女衫絨衫據云中西城河畔林公館竊來林公館家丁現巳來案同轉命將該家丁王仁山傳進王持主人林賀峒之名片請領　贓同轉命王自已辨認王稱衣衫是失贓惟套褲不是我家所失同轉命將原贓領去王叩謝而退謂大興押店夥曰套褲並無失主給爾帶去復問潘曰爾究竟如何打瞿劉稱作塲内尙有學徒帮潘緝獲同轉着劉將學徒傳案少頃劉同學徒陳木林到案同轉著劉潘暫退獨問學徒據稱年十五歲在該作塲二个月前晚十點鐘時瞿等三人扭鎖進内將裝破玻璃之木櫃悞認爲値錢之物適被小的聽見當卽喊潘拘住問瞿之傷痕何來答瞿欲逃走被木塊絆趺撞在熬牛皮膏之鍋子上被　燒傷同轉復詰瞿曰潘之被藏在何處答尙未偷著同轉着笞責四十下問究竟偷否答去年在英界偷過帪子一頂同轉着再責四十下始供在城河畔棧房内竊過洋鐵火油箱一次八隻一次九隻問木作内之被何在答實未偷着再責二十下　執前詞同轉遂判枷號一箇月示衆復　潘等曰爾等下次拿獲竊贓不可私自用刑一併叱退○寳泰烟館主張祥安控被陳金寳竊去烟槍三枝押與十二鋪茂興押店經葛同轉訊明情由着陳押候將槍吊到再核昨據包探王榮培禀飭往十六鋪吊贓豈知茂興押　均係潮　人一擁而出竟將夥計毆打烟槍尙有一枝據云巳售與别人故將該店夥拉入捕房包探郁庭湘禀該押店本不安分去年前往吊贓常有爲難之事同轉着將在押之陳金寳帶案陳稱因短少工資將槍抵押同轉着掌責四十下還押　張明日至公廨具領失贓 
[仁澤覃敷]  
　　本館協賑所昨接長安縣尉鍾毓甫先生來函云兹有敝同鄉高吉人兄由甘肅勸募四户助賑江浙公議平紋銀五十一兩二錢託銀號匯寄貴所卽請彚解災區云云當由本協賑所申足規元五十三兩八錢四分五厘又承　田氏託蔚泰厚寳號匯到漕平銀四兩二錢代買呂宋票全張助賑係英五月分二萬九千七百七十八號拜登之下仰見大善士軫念鴻嗷遠頒駿惠遠方逖聽者孰不聞風興起豈第災民感戴而已哉 
[上海文報局賑所賑欵更正]  
　　營口電局朱叔梧翁寄來營口絲帮三江同人經募賑欵自已丑冬月本年二月兩次匯滬共計營平銀二千二百零六兩三錢六分申合規銀二千三百六十七兩七錢因上年冬月匯來營平銀一千兩登報時未曾註明申合規銀一千零九十五兩用特更正至各捐户花名早已登諸報簡合併聲明 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[上海文報局助賑摭要]  
　　鎭江電局張廉翁來第四批浙賑庫平銀四百五十八兩三錢六分六厘申合規元五百零一兩四錢五分二厘○武陽保嬰總局募洋三十六元内有銅洋一元○京口李大有義記募無名氏原平銀十五兩○南通州石港塲無名氏洋三十二元淸江涌項大善士曹平銀十兩○古黟胡席玉先生占課功靈騐經募怡甡莊洋例　十兩○仙鎭王陶菴翁募洋十四元○協茂莊交來循　齋覺山貞木兩户各助洋二十元○蘇城　齋募無名氏十元○無錫寳興號募錫山王淸記十元○廣東三水　胥江司署張募洋六十九元二角○湖北公濟益銀號募洋十一元當此靑　不接之時蒙諸君慨解腰纒無分畛域洵足以資觀感而起瘡痍用列報端以鳴謝　同人謹誌 
 
 
