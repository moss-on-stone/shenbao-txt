# 1921 - 61 - 4917256

 

Page 1

 
 
   
 
 

Page 2

 
 
   
 
 

Page 3

 
 
時評 
[窮能倒閣（冷）]  
　　窮能倒閣此殆深識今日政局之言歟雖然猶未盡也使窮而無人以逼之則此戔戔之政費尚未足以倒閣也使竊而猶有希望於其後則暫時之窮尚未足以倒閣也今之所謂閣者欲以敷衍之途達其昌盛之目的者也財之窮組閣之時豈或不知之特欲以敷衍之法收統一之名更進而謀大借之欵然後再從而發揮其主義此閣之睢一政策也不意敷衍之法不能奏效非但統一無望且以敷衍之故太阿倒持并内部而日即離異選舉不易成裁兵不易辦截欵日以多索欵日以衆加以庫倫之事旣不能令軍隊復不能應餉項然則閣雖欲不倒又有何法以維持之哉故曰倒閣之由來窮其表而敷衍方法之不能奏效其裏也 
 
 

Page 4

 
 
   
 
 

Page 5

 
 
   
 
 

Page 6

 
 
命令 
[三月六日大總統令]  
　　全國水利局總裁李國珍河南省長張鳳台呈請任命閻枚試署河南水利分局局長應照准此令 
[又令]  
　　署司法總長董康呈山西高等檢察廳呈罪犯吳繼起等有功監獄擬請分别減刑等語本大總統依照約法第四十條將吳繼起原判有期徒刑十年減爲五年李文科原判有期徒刑二年又三月減爲一年以昭激勸此令 
[又令]  
　　周福岐晋給三等嘉禾章此令 
[三月八日大總統令]  
　　督辦京東河道事宜王達著另候任用此令 
[又令]  
　　特派夏壽康督辦京東河道事宜此令 
[又令]  
　　特任劉承恩爲湖北省長此令 
[又令]  
　　派余紹宋爲司法官再試典試委員會委員長此令 
[又令]  
　　派江康爲法政討論委員會副委員長此令 
[又令]  
　　任命張壽鑑爲陸軍第九師參謀長此令 
[又令]  
　　恩秀加陸軍少將銜此令 
[又令]  
　　署司法總長董康呈直隷高等審判廳推事趙之騤懇請辭職應照准此令 
[又令]  
　　署内務總長張志潭呈准察哈爾都統張景惠咨請任命孫鴻志調署張北縣知事畢培仁試署多倫縣知事應照准此令 
[又令]  
　　署内總長張志潭呈准兼署福建省長李厚基咨請任命蔣夑均爲水上警察廳警正應照准此令 
[又令]  
　　兼署陸軍總長靳雲鵬呈請授王化一爲陸軍騎兵中校應照准此令 
[又令] 　　 
　　兼署陸軍總長靳雲鵬呈准鑲紅旗漢軍都統奎芳咨請以景和升補參領錫忠升補副參領聯貴升補印務章京慶常升補公中佐領均照准此令 
[又令]  
　　署司法總長董康呈核因案褫奪公權之黄耀鳳從軍贖罪歷著勞績請宣告復權等語本大總統依約法第四十條將黄耀鳳原判褫奪公權全部終身宣告復權此令 
[又令]  
　　格蘭斯達古尼給予一等大綬嘉禾章此令 
[又令]  
　　胡俊采晉給二等大綬寳光嘉禾章任勤給予三等寳光嘉禾章李雲慶晋給三等嘉禾章方兆景晋給四等嘉禾章此令 
[又令]  
　　翟文選范其光均晋給二等大綬嘉禾章詹森杜蔭田均給予二等嘉禾章孫海門給予三等嘉禾章郭福襄晋給四等嘉禾章此令 
[又令]  
　　林德厚晋給二等嘉禾章此令 
[又令]  
　　阿爾發託達古尼給予三等嘉禾章此令 
[又令]  
　　羅捷晋給四等嘉禾章此令 
專電 
[北京電]  
　　閣狀仍不佳靳將先假後退閣員一人代予詢某閣員是否爲選政某曰現内閣原爲無國會不辦選舉不能倒閣窮則真能倒閣（九日下午三鐘） 
[北京電]  
　　院議復盧江電認盧爲大局設想非有所私并謂中央非不知統一是務惟以現閣自忖未經法律手續不得不盼正式國會産生執事主張先辦統一後行選舉對於統一高見諒有成竹幸卽詳陳當不吝採擇聞係張志潭手筆（九日下午二鐘） 
[北京電]  
　　財部進行天津小借欵數筆昨僅成一種以股票擔借之十三萬財長曰每日有十三萬亦不濟事周决續假（九日下午二鐘） 
[北京電]  
　　范源廉以敎育費政府爽約備辭呈院議提前春假 
（九日下午二鐘） 
[北京電]  
　　參陸處消息二十八陳毅由恰克圖電云尊電悉褚部現剩一團一營巳重新編成高部現剩兩營馬九百匹砲剩六門槍彈五萬砲彈二百八十枚尚有不合槍膛之槍彈三萬枚廢砲彈二百顆炸彈五十枚手槍四十桿無彈取道俄境之接濟旣不能來而繞到叨林尤爲事實所不可中夜徬徨莫知所措是皆毅奉職無狀有以致此請中央從速褫奪毅職俾得入京待罪處卽覆電謂恰防正要不得希圖卸責仍着固守待援徐圖恢復庫倫所請入京着不准行（八日下午三鐘） 
[北京電]  
　　張景惠日内尚須赴奉决定不往叨林前敵司令責成鄒芬陳毅暫不免職責令收撫殘卒救濟難民（九日下午七鐘） 
[北京電]  
　　張口電烏叨間電線陽（七日）不通又稱叨林魚（六日）又發生戰事業巳派汽車前往偵查（八日下午二十一鐘） 
[北京電]  
　　張口電叨烏間軍用線巳不通鄒芬留烏未敢前進派方參謀長來京請示機宜（九日下午三鐘） 
[北京電]  
　　鄒芬電查得巴倫係德籍被俄人俘虜後勾結白黨三四千人裹脅蒙匪六七千共約萬餘此次佔據庫倫活佛又召集各旗蒙人赴庫充兵故各蒙民均懷異志背叛我軍我軍除北退外僅有千餘請迅籌大計否則叨防難久持（八日下午十一鐘） 
[北京電]  
　　交部通告津浦路桑園站發現疫症勢極猛烈自楊柳青至桑梓店二十六站均停售客票 
（九日下午三鐘） 
[北京電]  
　　桑園肺疫美醫查明吳橋縣十二村死者百人部令停售桑園安陵票内部派嚴某往設防 
（九日下午三鐘） 
[北京電]  
　　某記者函潘復索萬五被拒又函周自齊索兩萬周將原函交法庭存案（九日下午二鐘） 
[北京電]  
　　閩李電某軍首領朱得才吳威方聲濤等實行聯粤與包作霖聯合要求加入護法軍以月餉由軍府補助半數爲交換條件關於援桂防禦一切作戰計畫均願協助進行（九日下午七鐘） 
[北京電]  
　　丁乃揚調兩淮王鴻陸繼長蘆己决定（九日下午二鐘） 
[北京電]  
　　拳亂禍首端王由新疆來京清室開家庭宴會（九日下午三鐘） 
[北京電]  
　　桂陸來電請示聯黔機宜（九日下午三鐘） 
[北京電]  
　　中東路股東會延至五月半開會（九日下午三鐘） 
[北京電]  
　　海部派員赴國際聯盟費萬七千（九日下午三鐘） 
[北京電]  
　　外部電倫敦顧使克拉新二次到英與英談商約情形希隨時電告（九日下午三鐘） 
[北京電]  
　　章祜四日抵北京先聯絡列國代表團（九日下午二鐘） 
[北京電]  
　　胡使電日太子赴歐與英日續盟會有關（九日下午三鐘） 
[北京電]  
　　皖實業廳將裕繁鐵礦公司與日本東亞公司所訂合同送部（九日下午三鐘） 
[北京電]  
　　蘇同鄉午後五時大會議决兩案（一）裁兵不論何種軍隊均依白馬例實裁四分之一除呈府院外並電齊督照辦（二）選舉現初選舞弊案發覺巳十數起當選人應一律認爲無效公電王省長再真切調查重行投票並電司法機關依法檢舉從嚴懲辦（八日下午九鐘） 
[北京電]  
　　湘電林支宇辭職離湘陽（七日）各界會議公决趙兼趙以妨民治不就派員赴岳漢挽林如不返召集省議會另選省長（九日下午二鐘） 
[北京電]  
　　鄂省會來電留夏拒劉（九日下午三鐘） 
[北京電]  
　　劉承恩於前日赴漢先接鄂省長印後發令以免旅京鄂人阻力（八日下午十一鐘） 
[天津電]  
　　黎黄陂佳（九日）電院有夏受武力壓迫中央不採真民意突然撤換足徵不能維持威信恐國事將益糾紛據聞靳王交換條件（一）免夏（二）孫傳芳任施宜警備總司令（三）擁靳（四）贊同靳之裁兵計畫 
[天津電]  
　　曹錕擬就保定高師校内設直魯豫大學費由三省籌措聞魯督赴保時巳表贊同 
（以上九日下午十一鐘） 
[天津電]  
　　曹錕派劉夢庚參與財政會議 
[漢口電]  
　　劉承恩長鄂令庚（八日）巳下是晚來省寓水陸街第一師司令部夏意態消極擬卽電辭近畿河工督辦（九日下午四鐘） 
[漢口電]  
　　留駐武漢第一師四團佳（九日）開往宜昌第十八師三十團一二兩營庚（八日）由宜運省 
（九日下午四鐘） 
[香港電]  
　　唐繼堯由河内乘輪佳（九日）早抵港暫駐東京酒店 
[香港電]  
　　聞滇軍趙德裕所部與高州林俊廷獨立軍聯合省軍海陸並發並用軍府名義電趙應援 
[香港電]  
　　粤政府購澳門飛機三架並商聘美機師數名 
[香港電]  
　　在汕外觸礁沉没之豐茂輪由英兵艦救回四百餘人 
[香港電]  
　　昨趙恒惕派代表抵粤磋商某項條件 
[香港電]  
　　聞將有第二批附逆案發表前宦粤有産者多自危 
[香港電]  
　　粤人多目陳獨秀爲異端省議員尤恐說禍粤昨提議驅逐出境（以上九日下午七鐘） 
[滁州電]  
　　皖初選再展七日（九日下午十鐘） 
[南京電]  
　　錢崇固孫蔭明赴京列席行政會議 
[南京電]  
　　徐恩元頃由寗北上戚揚改今日晚車赴滬（以上九日下午十鐘） 
世界路透電 
協約軍佔據德地後情形 
[八日美央斯電]  
　　法比軍巳於今日正午占據杜伊斯堡來因河砲船隊巳占據魯羅爾 
[九日倫敦電]  
　　每日新聞柏林訪員電稱駐倫敦德大使斯特哈末博士及駐巴黎不魯塞爾兩處德大使均將啓程回柏林跡近召回蓋怒協約國决議進占德土之故並非决裂邦交之謂大使回國時將由秘書長代理各事 
[八日華盛頓電]  
　　國務院宣稱來因河一帶之美國占地軍並不協助協約軍前鋒進占德國其他城鎮 
[八日倫敦電]  
　　駐倫敦德使今夜應柏林政府之召啓程回國報告時局 
[八日柏林電]  
　　德總理在衆院演說述協約國施諸德國之懲戒方法乃屬强暴行動時屢爲歡呼之聲所間斷總理曰協約國之條件將以武力施行之故與正誼原則毫不相合德國連同將受協約國計畫之打擊各區一致抱忍受之决心余如西門士博士然願將裁判委諸歷史後人於歷史中匪特於戎首一端即對於凡爾塞草擬和約之專制當有批評云 
[八日美央斯電]  
　　台約特將軍出示布告杜塞爾道夫杜伊斯堡魯羅爾之居民謂協約國被迫占據此諸鎮藉爲擔保品實由德國不願履行其義務之故協約國之占地决不仇視人民且不於當地經濟生活有所妨礙協約國當道擬協助增進勞工之狀况而尤注重保全糧食之供給協約軍擬使境内一切自由安堵如常俾地方得以興盛云云 
[八日倫敦電]  
　　英國各報一致嘲笑西門士博士之提案惟孟郤斯德指導報威斯明斯時報星報今晨均載社說詳詆協約國之决議不使德國有呼吸之餘地屈服法國報復政策實與英國之利益相反而含有協約國自相水火之可能性協約國之懲戒辦法等於破壞德國實業之恢復夫德國實業之恢復乃奠定和局與使商業復原之要素此喬治氏向所主張者也 
美總統就職詞 
[四日華盛頓電]  
　　哈定總統就職詞原文如下我國人乎苟有人焉視察狂瀾後之四周世界憑弔毁壞之痕跡而見事有經過恐慌巍然存在者則又爲之喜使其人而爲美人則將呼吸澄清之空氣而雜以傷感與新希望焉吾人巳見世界之氣忿發洩其愚但吾人則謀鞏固我民國保持我文化文化與法律中之自由二者不可分析雖此二者曾遭危害然在今日則甚安固美人乃得深遠之保證曰吾人之代表制政府乃自由與文化之最上表示亦其最確實之保障也余今行就職禮知此典之莊嚴情感紛集有非自巳不擔負重大責任之人所能知者今乃不得不信任我創建國基列祖列宗之感應以此新世界爲我民國非天意而何有機的法律有唯一之疑竇焉吾人巳見其消除於犧牲與赤血之洗禮中統一乃克保持國家乃成至尊矣吾人今見世界移其有希望之視線注於創造者所昭示之真理舊世界初曾調兌吾人之試驗但至今日吾人政治與社會信仰之基礎在吾人爲莫可撼動莫可摧毁之遺傳物而在全世界人類則爲自由與文化之感化模範矣吾民國之成績在物質上與精神上巳表示吾人不干涉舊世界事件之遺傳政策之明哲吾人深信具有自决命運之能力並慎重保障吾人自决命運之權利吾人不欲參預指揮舊世界之命運也吾人不願日陷糾纒除　事受自巳天良與審判之决定外不欲擔負若何責任惟對於危機之發展吾目不盲對於文化之召喚吾耳不聾吾人承認之新程序　因進化而觸接愈密吾人感覺人心謀友誼親密與協助之情意吾人求友誼而不懷仇恨但我美利堅卽依我祖宗所立之基礎而造成之美利堅不能參加永久軍事同盟旣不能受政治上朿縛亦不能擔任經濟上義務或受他人之指揮余確知我美國人民决不誤會而世界亦不致誤解吾人不欲妨碍密切友誼之道路吾人願增進了解吾人欲自竭其力使侵略戰爭爲可惡凡政府與人民有先發難者必須證明其開戰理由之正堂否則當如法外之徒受文化法庭之裁判吾人準備與世界大小各國相聯合相協商徵求縮減軍備世界之意見以輕海軍事業重大之擔負吾人願參與調和公斷之計畫吾人樂於加入此種有符表之進化良知而求澄清與著作國際關係之法律並樂於協同建設世界法庭而裁判各國所願提交之待决問題吾人於表示企望於覓求實際的計畫於移轉人類正義公道之新觀念及其對於戰爭之厭惡而成可受敬重之行動極願與各國結合一致凡吾人所受一切約束必須不背吾國之主權蓋世界者賴自由以策進之獨立以鼓勵之國家主義以增高之（未完） 
美國新總統之新猷 
[七日華盛頓電]  
　　哈定總統巳命伍德將軍赴菲列濱羣島考查該處狀况藉讅菲人希望獨立之志願 
[八日華盛頓電]  
　　哈定總統曾向參議院行政會議演說並提出其内閣人員名單經議院於十分鐘内追認哈定總統謂彼擬於任期内與立法機關維持密切和好之關係 
[八日倫敦電]  
　　泰晤士報紐約訪員探悉哈定總統决計派委員七人赴倫敦大約將以羅德氏爲領袖探詢協約國願否依切實規定美國不負擔保歐洲和平義務之條件贊成美國加入列國聯合會 
[八日華盛頓電]  
　　蘭台爾氏在衆院提出議案主張美政府舉派委員考慮另鑿一運河取道加拉圭國穿過中美洲 
西班牙首相被人暗殺 
[九日瑪德里電]  
　　西班牙首相達杜氏昨晚由下院乘摩托車歸時爲人槍斃行兇者共有三人疑係産業革命黨乘摩托輕便車尾隨首相所乘之摩托車共發二十餘彈所用者乃炸藥彈首相登時殞命兇手乘黑逃逸無蹤 
俄國内亂消息 
[八日芬蘭京城電]  
　　彼得格勒迄今未發砲回擊克朗斯太軍惟芬蘭灣砲臺之勞農軍現正回轟彼得格勒方面克拉斯拉雅哥爾加要塞雖正在發砲而芬蘭邊界巳能瞭見彼得格勒起火多處聞叛軍巳占據哇蘭尼安波砲臺紅軍巳退至加奇拉以重兵固守 
各國近事紀 
[八日巴黎電]  
　　上西萊西亞哇泊林電稱星期日白成地方有波蘭人開會爲德人一隊所攻擊當軍隊干涉之際有法國中尉名達波者受擊殞命旋由法騎兵恢復秩序 
[九日倫敦電]  
　　下院巳以二百七十七票對七十二票二讀通過於三月三十一日將煤業交還礦主之議案如礦主與礦工關於减輕工資事不能商得同意恐將引起風潮 
[八日維也納電]  
　　奥總理美葉博士及財政總長格里姆氏應英政府之請將取道巴黎前往倫敦會商一切 
[七日紐約電]  
　　柯斯太里加軍現由爭地退出且由美國居間與巴拿馬談判休戰 
[八日華盛頓電]  
　　前總統威爾遜今日乘摩托車赴其新宅無困憊狀 
 
 

Page 7

 
 
太平洋路透電 
北方近事紀 
[九日北京電]  
　　外電稱中俄當道巳簽定中國與外員加爾鐵路重行通車之合同山東疫區巳死九十人北京至德州間之火車不售三等票防疫委員巳在疫區辦理各事聞庫倫恩琴之軍共有五千名半爲俄人軍械精利俄將安倫柯夫之軍巳在太爾巴加台繳械華軍現準備由叨林節節進取航空部巳命張懷芝派大小飛機各二架取道京綏鐵路前赴叨林助攻庫倫陸軍少佐杜克萊氏與丹人亞爾白森氏巳由庫倫抵滿洲里車站 
日本與雅泊島 
[七日東京電]  
　　衆院辯論豫算案時外相聲稱一九一九年五月七日高等會議開會討論雅泊島問題美國亦有代表與會並未提出保留案日本無代表與會惟曾得悉會議情形設美國有何保留案則必照會日本日本未接威爾遜總統行何宣言書或任何文告雅泊島代管權仁海線問題前未經分開考慮美國旣參與討論雅泊島問題之高等會議不應再有實在之抗議雅泊島問題業巳解决所傳續開大會一節大約乃關於英美兩國問之事務至於日本是否將遷就和解今尚未便宣布 
公電 
[安徽各界聯合會電]  
　　上海申報館轉安徽旅外各同鄉均鑒倪嗣冲禍皖八年天怒人怨乃有省議員晋恒履等歌日通電誦揚倪嗣冲功德海畔有逐臭之夫何好惡與人殊也查安徽省議會係由倪氏御用黨公益維持會製造而成此次列名歌電除省議員晋恒履陳冠南二三人外所稱紳商學界概係僞造名字稍有天良之省議員無不避之若凂則是非邪正可知敝會係由本省法定團體聯合組織而成一再通電伸張正義對於該議員等狂吠本無置辨價值因恐淆亂是非故加以聲討敝會處暴力之下迭受軍警干涉信電俱被扣留特專員由滬拍發合并聲明安徽各界聯合會叩佳 
 [P旅滬皖人電> 
　　北京大總統國務院鈞鑒倪道烺與淮泗道尹李維源狼狽爲奸運動長皖皖人誓不承認駐滬安徽救國代表團安徽旅滬學生同鄉會叩佳 
國内要聞 
[政府最近之援庫計劃]  
　　援庫問題因受財政困難械彈缺乏之影響日來巳見停頓奉省所組援軍可望出發者不過一團之衆黑省藉口邊防吃緊不肯出兵而内地各軍則以防務問題或因路途遥遠均難分援庫倫政府覩此情形不能不引爲一大憂患參陸處雖迭開援庫緊急會議均以軍費問題致無結果日來靳翼青氏屢次入府晉謁東海討論具體辦法現巳議决仍令奉黑兩省及三特别區共同出兵並規定進行計劃（一）奉省出兵一混成旅黑省出兵兩團再由綏遠察哈爾熱河三區出兵數營共同組織限日出發（二）援庫軍費由中央暫定二百萬作爲各軍開拔費及餉項不敷時再行追加預算惟此項鉅欵除由中央竭力籌劃外不足時由各省分配擔任（三）關於援庫各軍之輸送電令張家口岑會辦多備汽車組織輸送汽車隊在援庫期内該汽車不得作爲商用及運送行旅其組織手續由援庫總司令規定辦理（四）奉黑援庫總兵站設於臚濱（滿洲里）由統率奉黑援軍司令商定一切（五）奉黑及三特别區出兵路程奉黑各軍由臚濱向外蒙出發經烏爾托白魯克井向車臣汗進行由東蒙進攻庫倫三特别區應出之兵集合綏遠由圖古里克向烏得出發各路援庫軍均集合於東庫倫再分配進攻庫倫以上所定各項雖由徐靳之參訂聞内幕主持者仍爲援庫總司令張景惠支配一切至於庫倫方面情形據最近叨林消息活佛巳於上月二十八日在舊宫招集全蒙會議表决蒙軍蒙治酬報俄黨三大問題對於蒙兵辦法表决實行全蒙徵兵凡少壯者一律入伍否則予以相當處罰並收容謝米諾夫阿年闊夫刻下逃往庫倫投降之舊黨巳集合三千餘人而蒙匪投効者最近又增加一千餘人共計俄黨蒙匪新舊巳有一萬五千餘人是以活佛明目張胆下令籌備蒙治與中央脫離關係實行大蒙古制度内幕中襄贊進行者仍爲蒙軍參謀長日本人山田氏及多數日本軍官主持一切府院方面於五日亦接得援庫總司令部來電報告俄黨現巳分配進攻庫北庫南及奪取叨林烏得滂江等處援軍若再遲延不能來庫則全蒙摇動勢所不免聞中央得此消息後徐靳方有此次商榷之决定云 
[政府派對浙盧通電之觀察]  
　　新選舉爲現内閣之大政方針北就人士幾謂新選舉之能辦成與否爲靳翼青去留之關鍵浙督盧永祥近日一再通電主張緩辦選舉當局對之當然感覺不快昨據接近政府者云盧督並非於選舉有何過不去而乃不惜兩次爭論嘵嘵不休其中實有原因在據聞沈叔詹長浙以來頗以老資格自居且係浙人長浙故對於一切行政均由巳意而行惟省長稟命於督軍巳成今日之慣例故大爲盧督所不滿曾連電政府請求撤沈並托人向中央表示欲自兼之意惟政府正欲實行軍民分治對於盧之要求大不謂然當即婉辭推却盧憤所願之未酬即擬通電反對選舉以爲報復不意長江各督多未贊同且某督回電並有君子思不出位之諷盧恐孤掌難鳴因將電文减輕僅陳述展緩辦理之意見此係第一電發出之情形嗣後向中央表示意旨迄未得效果適接中央催辦選舉之電因復將前電原稿重加點綴於江日拍出至通電主稿之人確與安福有關故其中措詞不無偏重新國會之點政府方面接此電後表面上似頗受一打擊但以盧向來並非持法律論者若論法律則選舉是人民辦的非由督軍辦的以督軍而出位話說自身巳欠法律根據故認爲盧氏個人發表之政見不足爲選政之障礙亦淡然置之現惟靜察各省復盧電之措詞再定辦法云 
[華銀團墊欵問題難實現]  
　　内閣摇動之說雖巳過去而財政困難前途殊堪思慮聞匠内閣日昨語人謂現以元首之諄諄相挽當勉爲其難但希望國内財政家及政局諸公爲政府帮忙將財政難關通過否則予不能負此重責仍當退讓賢者云云故内閣之運命現仍以財政爲轉移而財政之能轉圜與否又視華銀團墊欵之能否辦到近數日間財政家與當局屢次接洽財次汪士元及任鳳苞陶湘曁財政界重要人物十數人昨日又在天津邀集國内銀行家會議財政上之救濟仍係要求銀團對於政府月墊五百萬元以三個月爲期作爲試辦時間惟聞銀團方面因連日銀行公會接到各處函電反對爲政府墊欵辭極急切故巳聲明華銀團並無允許政府墊欵之事恐當局所商之目的未必即能達到也 
[商洽中之對德俄通商問題]  
　　中德通商交涉德國非正式代表來華業將半載比經荷使之介紹巳於去歲秋間向外部爲協訂通商條約之接洽初時由雙方各示條約範圍至今協議巳數閱月草約大體聞巳定稿惟局部之爭議及文字之修正尚不免有待討論之處其間如領事裁判權等項俱皆裁廢草約全文即係以中玻條約爲藍本最近以來草約全文巳算協定德代表日前業將原文譯電柏林政府請示核奪如德政府對於約文完全同意不再另有修正之提議對德商約即算確定由兩國代表先在北京簽字然後再各呈由本國政府批准即爲成立至時正式互派使節亦可實行現下外部關於此事聞巳曾電致在德張允愷秘書官令向德政府表示意見據聞將來第一任駐德公使在顔外長之意頗屬意於王景岐惟將來果否如此確定此刻時機尚早尚猶未能豫定也 
　　中俄通商交涉因遠東政府對我提出之先决問題尚在猶豫之中故商約正式談判迄今未能開始但阿穆爾自治會方面擬與交涉署提議願從此改善華僑待遇可由華僑中推定代表隨時與阿政府熟商一切事宜以免隔閡並願將華人出口稅下令解除其貨物入口稅亦予減半但華僑前此所受損失阿政府將來定予賠償現時只能記賬無力賠現聞政府對於此事尚在核議中 
[中國化學公司之對日債約]  
　　日昨北京益世報載有「中國化學製品公司與日本資本團所訂投資契約」據該報述此事經過之内幕謂公司代表于芝航姓真而字則取音韻相同即前内務次長于某丹波敬三係日本東京帝國大學藥科主任兹事之起實當錢幹丞兼掌内務之時丹波以日使署之福田譯官爲通譯時詣内務部公署通謁總次長延晤議商則由于芝航當其任其間因斟酌條件磋商權利幾經挫折而錢内閣倒安福攬政此項權利幾爲曾雲霈一輩人所攘奪于乃藉爲錢幹丞運動總代爲名摒擋南下滯於滬瀆者數閱月復得與丹波爲秘密之接洽去歲春于返居北京丹波以避嫌故遣其子丹波一郎以歡迎中國律師赴東與會偕同資本團代表加籐復來就商醖釀以至今日垂三年之久始訂此契約兹錄其原文如次「契約」日本資本團（以下略稱爲資本團）對於中華化學製品股分司（以下略稱爲公司）之投資辦法業經雙方議定如左（一）資本團保有五百萬元以上之財力擬投資於中華之製造事業隨時應公司之要需而出資使其事業之進行無障碍（二）公司組織之大要如左（一）全部係中國人（二）據中國公司條例而爲股份公司（三）資本金五百萬元（四）設營業本部於北京及天津（五）以製藥化學工業爲營業目的（三）資本團之對於公司當投資開始時推薦總顧問及會計顧問若干名對於公司負其責任公司由前項被推薦者之内任命總顧問會計顧問各一名（總顧問之權限及會計管理規則另定之）公司之技師長技術員等概由總顧問推薦但可用中國人若干名若中國人人材不足時可混用其他外國人但總顧問對於中國人應負敎導之責總公司應養成必要之中國人等漸次更代且其養成之際當坦懷以盡敎授之責（四）公司事業之經營均必經董事之决議以施行之（五）公司之經營事業欲向資本團借入必要之資本時必須得總顧問及會計顧問之同意關於借入金之用途當受會計顧問之監督（六）資本團之投資均據借欵之形式（七）資本團不向公司以外之同種事業投資公司亦不向資本團以外之他方面借欵但資本團不能供給公司所要之資本時則不在此限（八）每回之借欵即以由該借欵所經營之工場及特權利權爲擔保（九）由公司每年之純益金内當先扣除對於借欵之利息（年八釐半）及技術員與其他公司職員等之謝金其餘之純益則歸公司及資本團各收其一半公司由其所收利益金之内當更以半額或半額以上爲償還借欵之原金（十）由借欵而經營之事業若遇虧損時公司及資本團當各分擔其半額此時公司之負擔金額當加算於借欵内以事業將來之利益陸續償還之但關於借欵一項雖經公司董事會議决又得總顧問之同意而資本團因延遲交欵之結果以致生出虧損時則公司可不負其責（十一）借欵歷年順次償還時則利息亦當隨之遞減而借欵金額償還逹其半額時本契約當解除别組織中日合辦之股份公司改訂章程雙方享同等之權利義務（十二）本契約簽名蓋印後限六個月當着手於事業之進行及工塲之建設本契約書當寫中日文各二通公司及資本團各備一通大正九年十二月十五日中華化學製品股份有限公司代表于芝航日本資本團代表田介亮立會人丹波敬三（附帶契約書）（一）總顧問籌畫指導公司之經營一切但經董事會議議决而行之（二）公司技術員之任免當從總顧問之意見（三）會計顧問助總顧問管理會計事務凡會計事務均受會計顧問之監督指揮不經其同意不得行一切之出納但各預算要經董事會議之議决（四）對於兩顧問之報酬公司及資本團各折半負擔總顧問之報酬年額銀三萬元會計顧問八千元但總顧問之報酬當視事業之居績經公司董事會議而增加之（五）兩顧問之報酬每年分三月六月九月十二月四期交付（六）公司當與在中國設有支店之日本銀行訂契約凡由資本團借入之金額均存貯於此銀行經會計顧問之同意而出納之大正十年二月一日訂結中華化學製品有限公司日本資本團契約書「于航芝致丹波等書」啓者本公司與日本資本團所結之契約候由資本團之承諾通知本公司後即作爲正式契約此致丹波田代先生公司代表于芝航中華化學製品有限公司拜啓 
[川校長總辭職之通電]  
　　川敎育破産川省國立省立各校校長通電云竊川省自民國五年軍事發生以來敎育經費悉被挪移國立省立各校積欠達數十萬元之多同人等以敎育爲立國根本雅不欲以欵項支絀聽其中止竭盡綿力勉爲擔持初意以爲川局底定學校經費或有轉機詎意日引月長拮据益甚至八年末各校敎職員以欠薪過多當局亦無確實救濟辦法全體催索欠薪詰難備至其時同人等向當局再四交涉省長擔保自九年二月以後發欵當有七折中之八成并按月補發欠薪七千元列爲定案僅此履行一月以後發欵竟低至七折之二三成至九年十一月雖有靖川軍總司令部指定省會敎育專欵之四門統捐局及成華兩縣徵收局兩欵而統捐每月僅千餘元成華徵收局又以各軍逕往提欵竟至不名一錢比届隂曆年節各敎職員請照向年之例發全月薪修同人等向當局籌商數四僅允發七折中之八成即百分之五十六及歲除巳近仍不踐言同人内之不忍見敎職員之窮蹙外之不能逃各商家之逋負艱窘之狀甚於疇昔智盡能索除自請解職之外實無法以自處兹將同人等應行解職理由謹爲披瀝陳之敎育事業經緯萬端自學欵無着同人等日惟汲汲於將伯之呼凡百設施均不遑顧及耗鉅量之心血而於敎育之實際無補此不得不請解職者一也川亂雖稱敉平軍隊增加未巳固有之學欵旣經移用各縣糧稅預徵者亦及數年是以後所恃爲敎育經費者來源巳竭無米之炊巧婦難爲此不得不請解職者二也敎育特籌基金或指定專欵中央業經規定各省亦多實行川省省會國立省立學校常年經費每年僅四十餘萬元照前熊總司令通令七折開支計算不過三十餘萬元以川省財賦所出濟此有限之需挹彼注兹當不困難乃前雖屢指專欵或則涓涘無補或則阻碍横生當局旣未力予維持同人等又將何法應付此不得不請解職者三也歷年各校領欵始而爲數僅及百分三十五繼而降爲百分二十一辦公乏費且不必言就令敎職各員節衣縮食以謀此公共事業至再至三將何爲繼此不得不請解職者四也當局對於各校學欵常以暮四朝三之術虚與委蛇各校據之訂爲契約不能履行迹巳近於欺人信用旣失何能再向勤苦將事之敎職員有所要約使支此破産之敎育於萬一此不得不請解職者五也自治之聲瀰漫全國川省對此問題亦如洛鐘之響應究之敎育爲民治之根本事業未聞當局有具體之籌畫積極之主張自治區内有此若斷若續之敎育輿論縱不加詰責同人等又安能靦顔久膺斯任此不得不請解職者六也就敎員而論聘自外國者一次缺薪動生交涉即本國敎員爲生活所迫或改業他去或就聘外省人材無從維擊敎育安能發皇此不得不請解職者七也各校因陋就簡巳歷年所與其擁此殘破不完之學校貽誤青年致國家受莫大之損失勿寗解職求全以明功罪此不得不請解職者八也綜上各種原因是以同人等一體於十年二月五日提出總辭職書於省署請予解職特恐邦人君子不明真相特電梗概幸垂察焉成都高等師範學校校長楊若堃四川法政專門學校校長楊伯謙外國語專門學校校長廖天祥工業專門學校校長文澄商業專門學校校長張爲琦農業專門學校校長高巍國學學校校長廖平省立第一師範學校校長祝同曾省立第一女子師範學校校長陸慎言省立第一中學校校長夏峋省立第一甲種工業學校校長陳敦儁圖書館館長祝介省立中城小學校校長石生同省立南城小學校校長劉震省立西城小學校校長廖沅省立北城小學校校長彭遐志虞印 
[陳獨秀與粤敎育界（平）]  
　　陳炯明返粤以來對於全省敎育事業原有從根本上改革之决心故返粤未久即函招吳敬恒李石曾戴季陶陳獨秀諸君來粤以圖事實上之整頓意甚善也詎吳李二君因事不來來者祇有戴陳二君未幾戴君亦返滬留者僅陳君一人陳君號稱新文化大家當抵粤之初大受社會歡迎不料近來竟成反比例原來粤人之倫理觀念實較强於各省故辦敎育者必須道德純潔始足起一般社會之信仰其次則爲實學故談新文化者必以實學爲根底若無實學則最淪於思想破産而爲智識階級所輕視陳氏近被反對派時以此種論調在報端攻擊而社會心理亦遂爲之變遷對陳漸無好感不獨頑固者流視之如洪水猛獸即民黨一部份亦攻擊不遺餘力如凌子黄君昨在某報發表談片謂陳獨秀來粤巳及兩月考其成績不過在報紙上說兩句大話迷惑一般無知識的奉他爲神聖他即乘此機會得了一個廣東敎育委員陳某對於敎育根本之改革未聞有若何之策畫而粤人迷信陳氏依舊不改余今正告粤人陳獨秀一日不去廣東則廣東可敬可愛之青年必誤於陳獨秀之手以其主義旣無澈底之研究而浮囂之氣巳輸入於一般青年之腦海無窮禍害令人悚懼云云此中雖不免帶有黨派關係而陳氏在粤巳不如初來時之能得社會信仰亦可見一斑然陳爲汪精衛所賞識其來粤亦汪所招致現汪氏被舉爲敎育會長昨巳就職將來敎育計畫聞將漸次發表昨汪在敎育會演說謂今日所謂新文化注重哲學而不注重科學專從思想改造未免倚於一偏須知我國以哲學改造社會巳有兩次敎訓如晋尚清談尊老莊造成一種玄學卒啓五胡十六國之亂宋人以禪宗參入儒學造成一種理學亦不能禦女真蒙古之侵入則今兹之提倡新文化若不於科學注重豈不危險且我國所最缺乏者爲科學與能力故改良敎育宜從此點着手觀其所言似亦有爲而發也 
　　尚有要聞二及地方通信轉入後頁 
雜評一 
[敎育之危機（默）]  
　　財政而果瀕於破産敎育必先破産何則敎育本非政府當局所重視謀挪用則先挪用敎育之費而後再及其他議維持則先維持其他之費而後及於敎育故財政之窘首受影響者敎育也 
　　財政當局在未至無可設法時學校之門巳有不能開之勢况乎今日財政部之門亦幾不能開何暇再顧學校之門前此敎職員以總辭職要欵財政當局猶不能一一爲之設法况乎今日當局之辭職亦巳勢不能免更何暇再顧敎職員之辭職民國十年爲財政至大之難關亦即敎育至大之難關蓋今日無論中央無論各省巳漸入此難關之中矣同盟罷工之醖釀豈僅如目前而巳哉 
 
 

Page 8

 
 
國内要聞二 
[鄂省之選舉延期觀]  
　　鄂省選舉競爭在距今數週以前頗具如火如荼之勢自王占元贊成浙盧停辦選舉之態度表示後各方面揣知此次選舉與政局之變公有關事實上萬難如期辦理於是内幕中凖備角逐之計畫亦遂暫歸停頓嗣經政府迭次疏通結果乃改停辦爲延期（衆院初選期爲三月一日展期四十日即四月十一日舉行）此不過形式上之表示而延期届滿後能否依法遵辦尚屬一大疑問刻下選舉事務所長饒聘卿因事滯京迄無返鄂確期各縣選民名册之報省者京不及全數之半且施南府屬七縣方始脫離於靖國軍之覊絆選舉進行直無從說起即他縣選民之報到者又皆爲概括總數比較一二兩届率多增加過半且有超過一倍者其爲浮濫不言而喻當局雖欲切實調查酌議核減而各縣選民底册多未報省亦無從得其實際故當局迭次討論按照二届成例斟酌現時情形將各縣選民總數减去若干再行飭令各縣調查員遵照核減數目爲詳切之復查業於前昨兩日分令各縣遵照但此手續繁多决非短少時間所能辦竣僉謂此不過當道藉以展緩時日取觀望主義之一種手段耳長江各省除江蘇如期遵辦外餘多與鄂持同一態度靳閣所擬以選舉促成統一之計畫不免受一打擊日前表示辭職此亦爲其一原因王督爲敷衍面子故特于昨（四日）電京慰留並聲明鄂省選舉延期乃因施鶴籌備不及並非别有他意而於招致入京之請則又力爲謝絶矣（三月五日） 
[許崇智圖閩說]  
　　許崇智在粤與陳炯明意見不洽且許爲孫系健將孫之選舉非常總統旣不成事實於粤其發展計劃擬先圖贛圖贛不成乃舍而圖閩日昨巳派其團長孫本戎進攻武平查曩者閩粤之役滇軍從汕頭入而湘軍即許之所部亦從武平入當時李厚基係派團長王克悌駐紥該處王一到武即以學校不允駐紥軍隊問題將其校長藍某槍斃胡知事與各紳商哀懇亦卒無效該縣以藍黄二姓爲巨族因此啣痛深入骨髓即羣起爲許軍之嚮導並自開土砲王克悌所部疲於奔命而許軍乃乘機而入武平失守上杭政和勢如摧枯拉朽許軍獲勝後即以該地土匪藍玉田黄大輝爲營長此次攻武平恃有藍黄並以該部湘軍在閩日久於路徑較北軍爲孰悉現武平上杭政和三邑屬於臧師範圍而駐紥武平則爲王旅之一營尤未足靠當局聞訊甚爲焦灼特未知許軍果有大舉之意否也 
[杭州快信]  
　　許引之有調署杭關監督說現尚在磋商中蔣邦彦接浙運使篆恐將改期 
　　裁併紹興統捐局案迄今尚未解决財政廳昨又委薦任職吳元鼎馳往調查呈覆核辦 
　　一師九年度校閱巳分别獎懲記功者計副官章必科等三十餘員撤差者林濤吕長坤兩員記過及升降者約二十餘員餘俱傳令加獎各團成蹟比較以第一團爲最佳 
　　外海水警長來偉良今日早車赴滬換輪回防 
　　省立甲種商校本月十五日舉行十週紀念會 
　　農商部訓令省農省通知各縣農會帮助縣知事辦理農商統計巳飛函各屬遵照 
　　省會警廳巡邏隊一隊隊長朱直旌請假省親委視察員馬振中代　　　逐浦警佐葉紹禮回籍掃墓委警廳副督操官徐敬　　　開化華埠警佐樊健與桐鄉屠甸警佐周志英對調 
　　杭垣米價自昨日（八日）起每石巳跌減四角惟與墅斛尚相差每石四角 
　　杭州郵務管理局十四日考試郵務員每月給薪六十金惟須具高等學職程度審查合格者寥寥 
[南京快信]  
　　省署據各縣初選監督呈報初選事竣者截至昨日止巳有三十二縣惟連日各縣電省長控告選舉舞弊者日必數起 
　　江寗衆院初選當選人趙耀亭唐仲三等五人被控違法舞弊巳在地方廳提起訴訟 
　　全國商會聯合會北京總事務所擬今春在滬開全國商會聯合大會惟召集日期尚未確定 
　　徐畢丞由滬電旅寗贛同鄉謂趙從蕃因某種關係辭不赴贛省長任 
　　戚揚前晚因事未赴滬住下關大新旅社昨又入城謁齊督王省長將於今晚赴滬 
　　江南貢院開闢巿塲公産地基全巳變賣蘇皖兩省處分貢院委員刻正清算賬目對於地價恐有爭執 
　　江淮實業公司劉昌言因領旂産二萬餘畝現被旗民串佔劉以官廳措置失當聞巳在平政院提起訴願 
　　齊督王省長昨午在軍署西花園會議廳公宴英美日艦隊司令曁各艦長各領事 
　　美國海軍艦隊司令吳德少將日前乘美艦抵寗齊督王省長今午往下關回謁聞吳德少將即留督長在艦午餐日本海軍艦隊司令吉田中將今日上午十時入城會晤軍民兩長兩長擬由美艦午餐後即至日艦回謁 
齊督派諮議趙學濤赴閩公幹 
　　曹錕派諮議張鳳鳴來寗謁齊督住華洋旅館 
　　院諮議李恩慶江北水利局總辦王寳槐昨由寗赴京航空署廳長陳虹過寗赴滬 
 
送陸軍審判處訊辦 
地方通信 
嘉定 
[公請保存石岡義塚]  
　　南翔鎮紳姚文梀朱德錄李鏡熙顧長元施祖鏞朱培儒金綰章韓濟康王福馨蔣子衡鮑楨韓宗起等日前函致嘉定林知事以石岡鄉義塚聞有掘去屍骨改爲農場之議心實有所不忍敬請飭知農塲主任另覓相當地址幽明同感聞昨巳得林知事覆函謂該農塲係於范任時立案所有墳墓現均一律保存並無發掘之說除轉知梁主任加意維護外合行布復 
南滙 
[衆院初選結果]  
　　南匯縣此次衆院初選巳於三日開票當選人名如下杜猷告陸秉淵胡德祚葉秉衡沈仲英唐有道朱祥緩奚侣青張可鎮陳模馬維則宋寳仁黄昌祚楊鼎盛吳增理徐承禧黄元吉瞿光史顧金佩許言陳昌言盛家勛 
蘇州 
[鄉村發現命案]  
　　吳縣公署本月一日據第二警察分所長袁均轉據十三都五圖圖董孫金林地保陳毛狗報稱圖内三家村官塘河中發現無名男屍一具合仆水面不知從何處汆來面貌亦不認識請即勘騐當由查承審員帶同錄事檢騐人等馳往該處騐得該屍委係受傷身死後抛棄河中騐畢飭殮發封並取具供結帶回附卷昨日巳據情通呈各上級機關一面分咨水陸軍警一體協緝 
松江 
[盜匪越貨傷人]  
　　住居西葉兜之四十三保六圖保正陸文彬於六日晚間赴石家浜賭博至二點鐘許賭畢回家在西葉兜附近之渡曰遇盜身受重傷倒地而昏被刦去大洋三十九元小洋二十角串單一包七日上午由家屬報案請騐縣署據報謂傷未殞命應令拾騐家屬答稱傷勢巳重如果斃於堂上能否在署内開喪成殮云云縣署無辭以駁遂由陳承審員帶同檢騐吏往騐騐得陸之右脇受有刀傷頸右被刺微傷食管尚不致有性命之虞據陸自供昨晚遇盜二人先被用又袋索勒住頭頸倒背十餘步之遠然後一盜斫其右脇一盜刺其頸部云 
[水警續獲盜犯]  
　　奉賢天仙菴被刦各案前由南橋水警分隊長陳朝桂購綫破獲兹聞該分隊長昨又獲到是案盜犯陸培生一名當即解由專署笔亞伯督察員審明屬實仍判解交奉賢縣署歸案訊辦 
[東外方姓失慎]  
　　東外齊明宫迤東開設紗織廠之方姓後方小屋於八日黎明失慎一時烈焰飛騰驚動鄰里城内外各龍馳集撲救旋即熄滅結果祗毁小屋三間四鄰均未殃及 
[電話修竣通電]  
　　松江電話公司因舊歷年杪大雪被壓毁電綫電桿無數沿綫民屋多因桿折殃及兹該公司巳將各處電話材料添設完全除一小部尚在修理外大部分均巳修竣通電所有沿綫被毁民屋亦經該公司購辦水木料派匠修理 
無錫 
[花邊取消認稅]  
　　錫人趙師曾等運動包認花邊稅一時反對者風起函電紛馳會議幾無虚日各團體亦以有妨婦女生計代爲呼籲前晚錫邑花邊公會得上海錫金公所轉到財政廳復吳稚暉君代電畧謂支電悉此案昨據無錫商民朱鼒等具呈巳批准取消矣此復云云聞該公會巳傳知花邊業自昨日始照常工作 
寳應 
[衆議院初選揭曉]  
　　江蘇寳應縣衆院初選城鄉分爲九區投票兹將當選人十九名姓氏錄下毛文沂張祥林劉文輅張錫彤劉啓惠朱曙升吳必香胡述臣朱玉琪王霖卿王啓佑陳錦文相維馨張錦章顔作賓華念曾趙漢章薛春洲施濟 
鎮江 
[選舉怪象]  
　　丹徒此次衆院初選城區中組織當選者有十餘人之多嗣以城中選舉人數祖　選出六七人各人單獨進行必歸失敗乃商定合併組織有二人合一者有三人合一者其辦法以一人享有出名之權又一人則享有持證書之權將來獲利除開支外照數攤派近聞有某某合併者因開支不公互相毆鬭頭破血流此亦選舉怪現象之一端也 
 [L揚州 
[木業組織聯合會]  
　　寗揚淮三屬木業發起聯合會以期聯絡感情五日在江都仙女鎮仙園開成立大會各縣與會者二百餘人除訂定會章外並推宋問青（鹽城）任正會長方少青（江都）柴勵吾（江寗）爲副會長戴靜山等十五人爲評議員 
[魯省來蘇購米]  
　　淮揚道尹因准魯省長來文以本省旱災特派晋泰祥商人赴蘇省各縣購米五百噸運回平價銷售應令飭屬照騐放行等因特通令江都各縣一體遵照 
安慶 
[皖省籌辦急賑會]  
　　皖省中外人士近因北五省災情極廣哀鴻遍野待賑孔殷特召集各界在省署會議籌辦急賑辦法並由各團體分擔責任如募捐則由商會擔任散布傳單則由敎廳擔任收入振欵則由財廳及中交銀行分任今日（七日）九時又由各校學生整隊游行城内外各街衢勸募振欵並假舊藩署開游藝大會兼售各種名人書畫内設種種游藝塲（一）音樂（二）新劇（三）舊劇（四）影戲（五）戲法（六）各校游藝（七）商品陳續（八拳術（九）書館（十）西洋戲曲現各機關連日在商會開會籌備並推舉各股職員積極進行定於三月十五日開幕 
來函 
[周淇來函]  
　　昨閱貴報載有安徽省議會通電一則内有鄙人姓名不勝駭異鄙人自客冬來滬養疴凡皖垣政治等事從未與聞况倪氏禍皖舉國皆知民膏民脂吸收殆盡鄙人身爲皖人無力爲皖人除害巳爲恨事豈肯干冒不是今竟公然將鄙人名字加入通電實爲恨事除電詢省會外並通知貴館請將此函登入貴報以昭人格安慶茶商周淇啓 
 
 

Page 9

 
 
   
 
 

Page 10

 
 
本埠新聞 
[吳淞稅務所布告]  
　　免稅貨物征收二成振捐吳淞稅務所長魏俊昨發布告云爲布告事案奉財政廳長嚴東電開本年二月二十八日奉財政部宥電内開稅釐附征振捐一成免稅貨物征收振捐四成以一年爲限一案各省多巳分别實行其一成附捐即在稅單上蓋戳聲明四成振捐巳由部另擬戰式通令刋用在案旋據各商會以四成振捐負擔過重迭請寛免爰經本部商准稅務處曁督辦振務處核准將免稅物品减收振捐二成各五十里外及内地常關貨物稅釐局一律照辦海關曁海關兼管之五十里内常關因鎀部提商使團之案未將免稅物品按征振捐聲明暫不照收除由部處會電通行外所有應征免稅貨物二成振捐之關局應由該廳長監督總辦轉飭經征機關於奉文日出示布告並於原刋四成捐單内加蓋减收振捐二成字樣紅戳仍將截清日期報部備核等因奉此除通電各局所遵辦外仰該所長查照部電於奉文日出示布告並於原刋四成捐單内加蓋减收振捐二成字樣紅戳仍將截清日期專案具報以憑彚辦等因奉此除將四成捐單加蓋减收振捐二成紅戳字樣外合亟出示布告仰商民人等一體知悉務各踴躍輸將無負財政部體恤商艱之至意本所長實有厚望焉特此布告 
津浦路之防疫消息 
[滬寗滬杭路停售德州滄州等站通車票]  
　　津浦鐵路現因桑園一帶發生鼠疫甚烈爲防染疫起見日前由車務處電至各站於前日（八日）起從桑梓店車站直至楊柳青車站暫停出售客票各客車亦暫不停留滬寗滬杭二路洋總管得津浦路局電信後昨日（九日）巳由兩路車務處通電各站停售德州滄州泊頭鎮車站之通車客票矣 
[昨日由杭運滬之銀洋]  
　　本埠中國銀行昨日（九號）由杭州運來銀洋二下四萬元計四十六箱共裝三十一噸車輛由同和轉運公司向滬杭路局報運於昨日由杭開滬之早快車到滬當由押運人知照運送處裝入塌車送往中國銀行點收矣 
[航業消息零拾]  
　　本日招商局之公平輪船裝往香港有現洋三十萬元裝赴汕頭者四十萬元又長江班輪江安號裝來現銀一萬元金條一箱而怡和洋行之聯和號亦由漢口運來現洋五萬元又有從香港到申之威升號裝來金條一箱同日日清公司之瑞陽丸裝赴長江有價值四十萬元之日本紫銅一萬六千錠云 
　　招商局之長江班輪江裕號自上星期三由滬開出後嗣有在蕪湖方面擱淺之說昨日長江班新輪江安號還滬謂江裕輪船當時雖略有擱阻但並無何種影響本日可以還駛抵申云至於江安號之進口原定星期二嗣因駛至安慶九江間基督州之羅漢港地方有怡和洋行之永生輪擱淺是處該處航路險窄水深十二英尺祇容一輪經過且時在黑夜各下水輪皆不能過後由該輪大領江楊君設法探尋别線始得通過計在該處抛錨停泊甚久故延遲一日來滬直至昨午始得抵埠云 
　　長江水道每届冬令甚涸一交春令江水漸漲乃今年之水現反見退而以安慶至九江所經基督洲之羅漢及東流之西爲尤甚該航路之水祇有十二英尺港且有太古之盛京怡和之永生二輪擱淺是處阻礙航行聞本埠中華揚子領江公會巳呈請江海關設置燈船以便航行而保安全云 
　　太古公司新造之外海輪船蘇州號現第一次由香港開來昨日上午十時進口以後即指定行駛港粤上海班該新輪有三千噸之運貨量在港粤班中比新疆號四川號兩輪爲尤大船長刻巳派定伊旦GWEedy第一次由滬還港即定本日開發云 
[航空處購地建站之進行]  
　　大陸報云航空處駐滬人員昨在徐家匯發給虹橋航空站之地價共發八千餘元今明兩日尚須續發由縣知事之代表與警察到場保護至於建築停機場之初步工程定明日開始航空處巳請縣知事出示限令地主於若干日内遷去祖墳云 
[法租界水電改革問題之外訊]  
　　大陸報云法租界水電公司與公董局之最後磋商關於大改革之要求者一俟巴黎公司代表到滬後即將開始巴黎公司所派之代表爲白里杜氏巳於二月十日由馬賽起程不久可到上海白里杜氏向在上海此次由法返滬將復爲法輪船公司之總辦公董局致水電公司之哀的美敦書今日滿期本擬今日收管其營業但因總公司業巳派出故决定展長期限須於四月十日以前開始會商改革辦法云 
[法電車員司加薪之議妥]  
　　法商電車公司查票售票司機人等前因要求公司中增加薪水不遂罷工四天嗣經議妥查票售票司機等辦事勤奮者照原有薪工按月加給二成次者加一成半再次者加一成所有號衣費免扣又每月辦事滿二十五天者作二十七天算滿二十七天者作一個月算 
[工部局報告去年事項巳發表]  
　　字林報云公共租界工部局一九二○年報告之第一節言警政衛生興敎育者現巳發表據團練隊司令報告輕騎隊野戰砲隊美人隊日人隊人數大增惟海關隊則减少前曾參與歐戰之人多加入團練隊尤以輕騎隊野戰砲隊爲多四寸五口徑之快放榴彈砲行將到滬此砲用於租界中甚爲相宜以其彈道高也至於機關槍隊則現有之麥克沁砲年代太舊宜速更換武裝車刻在裝配中所需鐵甲業巳到手即日似可裝竣此種鐵甲車與租界安寗極有關係宜多置之團練隊人物甚佳惜新式器械殊不完備故由司令呈報應備之品都十三種現巳由工部局設法羅致矣救火會主任報告謂一九二○年救火隊共接警報三百十五次較前年增二十次租界内房屋與器具之燬於火者約值二十四萬五千三百八十五兩較前年减少二十三萬五千八百四十兩救火會之佈置尚未能與租界之需要相適合救火車無多設有大火患則救火車全部出救無有餘留此乃危事也照穩健辦法無論有何大火會中皮帶車不得駛出過半之數再水量供給亦宜從速整頓以免發生不幸之結果至於易於引火之危險品貿易宜有以管理之而汽車行之執照制度尤應實施蓋防患辦法極關重要允宜注重也警長報告歷述一年租界中所發生之事件及中國政治與租界之關係繼言及會審公廨謂律師常有呈請展緩執行判决或請求減輕原判情事去年下半載此種習慣愈見加多而其所根據之理由則常極薄弱若在他處法庭决不容有此請求也後又論鴉片事謂捕房所知某方面極力破壞中國法律租界章程之舉動今固未便公佈但工部局宜使納捐人知此事件庶可實施更美滿之辦法查捕房與稅關所没收之鴉片爲數不少雖較諸私行運入租界之總額爲數當甚微然巳可見禁烟力之無甚效果矣中國雖首倡烟禁然其對於種烟製膏之監視則極鬆懈所謂烟禁者徒爲滑稽語耳就上海而言鴉片之私運致使需索舞弊賄賂之風增至可驚程度此事無半途敷衍辦法非再恢復鴉片之執照即完全厲禁耳而禁令尤宜注重於種烟云云衛生處主任醫官報告謂一九二○年租界中死率頗多在此兩年内華人無死於天花者外人死率爲千分之十五二華人死率爲千分之十一二外人去年無死於紅痧症者此乃二十年來所僅見也又敎育報告載十二月份西童公學有男生二八三女生四○七又漢璧理公學有男生一八二女生二○○華童公學夏季有學生四六一冬季四三四育才學校夏季二六三冬季三八一聶中丞學校夏季一四四冬季一六八格致書院夏季一五七冬季一五二 
[工部局衛生處報告]  
　　工部局二月份衛生處報告云去年十二月間在附近碼頭之地叚内發現染疫之鼠兩頭此後並無疫症之發展衛生處曾從輪舶中捕鼠甚多逐一剖騐未見有染疫者今疫症中最危險之肺疫發現於北方本埠向注意於鼠疫但北方之肺疫尤爲可怖一經傳入則將如感冒流行病之散佈於人羣且染之者多無生望惟據衛生處之考察上海似不致發作肺疫蓋在此疫傳到山東之時天氣巳漸温煖肺疫之險即可大減但若肺疫於冬初傳至南方則危險莫甚焉 
穆湘玥之植棉報告（續） 
[庚申年經過情形及進行方法]  
　　總塲主任過君探先係農業專門人才富有植棉經驗各分塲主任類皆農科畢業生於發達棉産上希望正復無量惟以農學家振興農産之原則言之設備愈周則收效愈大一種植物有多種之研究以多種研究之各專門學家分科合圖斯功效愈顯著即以植棉一項而論除通常棉作知識外有土質學昆蟲學黴菌學應用化學植物生理學植物病理學等此各種深邃之專門學在歐美先進國亦無人能兼具且本會分塲散處各省加之以交通滯阻視察非易而過君任職以來不辭辛勞親歷諸塲指導策勵無稍隔膜雖經上述諸種困難情形而第一年成績巳楚楚可觀所産棉花業經分布各廠互相研究均以是項新棉纎維細長而韌力亦較强倍受歡迎大足慰告者也雖然植棉事業前途雖無限而進行此植棉計畫隨時發生之種種困難亦無限幾經深思熟慮遂覓得一變通辦法約述如次南京高等師範學校現改組東南大學羅致專門人才甚盛僅就農科言巳有歐美畢業之各種農學專門家凡十二人如植棉榖物畜牧果蔬土質農具昆蟲黴菌應用化學植物生理植物病理之類人才薈萃畢業高才生所在都有將來振興農産大可就近引用相當人才作臂助故拙見本塲主事人員與東南大學農科聯合除棉作研究外其餘如土質昆蟲黴菌棉株之生理病理等各項專門研究由東南大學擔任義務即以本會前次常年大會通過之每年總分塲經費二萬元津貼於東南大學棉收仍悉數交於本會而本會之推廣植棉名義則一仍其舊如此於名義上不妨碍經費數不增多而實際上得各種專門學家之助力將來在植棉事業上以各種專門研究之新心得陸續貢獻於全國以宏收改良棉質之成效是則吾會提倡植棉之偉大主張得早貫澈而我紡織業前途亦以根本穩固故益發展而未艾焉再者東南大學自身經費由政府擔任用特聲明以免疑慮至東南大學各專門學家前巳將斯意略向商榷僉以振興農産爲職志中事無此疆彼界之可分此項協助義務一致樂任俟公决後再行前去接洽 
　　諸公盰衡大勢作根本上自助之計畫一致屬意於推廣植棉改良棉質熱誠公誼慨解巨欵事方着手中外喧傳咸欽高義並佩遠識而上年新棉成績又甚好可謂不負提倡者之至意也聞之歐美各國試驗塲考績期動需數十年之久我國宜棉之地至廣袤勞力又低廉得專門學家督率而培育之更假之以較寛之時日則棉産項驚人之成績不落歐美各國之後塵可决言焉爲特具陳庚申年植棉經過情形及進行方法如右即請公决施行植棉委員會會長穆湘玥謹呈 
[北京銀行公會來電]  
　　上海銀行公會昨接北京銀行公會來電云銀行公會鑒前次政府當局對於本會說明整理内債之理由及辦法時曾言及每月軍政費擬減至五百萬元前日當局召宴亦祇聲說減政辦法始終未曾提及向銀團商借欵項銀團亦無承借之議報紙所傳實係誤會特此奉告希鑒察北京銀行公會庚 
[各省對外貿易之統計]  
　　譯經濟報云中國對外貿易近年以還數額甚巨輸出輸入俱大爲增加其中各省對外貿易之輸出入總數以江蘇省爲最巨蓋上海一埠爲中國對外貿易之中心也各省貿易之總數據最近統計如下（以海關銀兩爲單位） 
　　江西四三二六二一二三山東一○七四二八六六四 
　　廣東二八四七七五七二○江蘇五○二一八二九八二 
　　湖南三五六○○○○二安徽四七六八八七九○ 
　　廣西二四九二四三○七浙江五○七六一五五五 
　　雲南二四七一五八○二湖北二一四○一七六三○ 
　　四川四七六八二四五○福州四二八三五三六五 
　　直隷二○五四七六三七四 
　　各省之比例旣如上述江蘇一省計南京四四一四七○九一鎮江二四七三九一四一上海四一○七四八七六七蘇州二二二五四七九八三五浙江省計杭州一八三六五」七八寗波二八三三四二六○温州四○六二一一七云 
[近一週中之股票巿况]  
　　本星期來各項公債票及股票巿面俱甚活動棉業交易所適值開幕故交易甚多價格頗屬穩定本週之中漲落約四五元開幕日未見大漲雜糧交易所股略疲上星期三計價現貨四十四元五角昨日巿價計巳跌落二元證券交易所股因本年獲利頗豐每股紅利有二元之外近來人心頗高需要甚旺本週中曾價漲至五十四元星期一來漸見回跌最近價計四十九元内外證券物品交易所股亦頗穩定價七十二三元其他各銀行股本週中以中國銀行股交易爲最旺而賣出者甚少致價漲至一百十五元交通股交易亦復不少公債票大致平穩就中惟五年公債與七年長期金融公債略疲因巿上供給甚多而買户較稀也七年短期稍漲元年六釐因近來政府整理公債之計劃消息不一以致價格頗有上落惟殊不甚巨看勢當不難立定云 
[最近苧蔴巿面之一斑]  
　　本埠苧蔴巿面舊曆新年以還巳見進步價格遂亦緣之漲起其中二磅四分一重之牌號售價在一百七十七兩半至一百八十兩二磅半者計在二百零八兩至二百十二兩最近成交者凡一千包云又聞近來自各處進口計一萬四千二百零二擔運往各處者計四千四百七十三擔目下本埠存貨計一千五百包云 
[米巿呆滯之原因]  
　　金融界之收抵米業押欵本爲便利商業起見而米販遂得藉此利用時機雖有人發起勸告錢莊銀行對於囤户切勿收押然尚難實行現悉巿上所有上年臘月打包上棧之米巳做押欵者共計有三四十户之多現在米價日跌昨日爲隂歷正月底錢莊催迫到期出貨頗不乏人當時白米價每石九元五六角故每石押至八元之譜按照現在巿價連拆息棧租保險及升合之費須虧至三元左右遂致在費唇舌有稍可彌補者巳設法轉期其餘無力繳費陸續賣去故目下之貨頗爲呆滯 
[茶棧集議收購新貨辦法]  
　　本埠茶棧同業之收購春茶者向於舊歷二月初間出發前往各省産地設立莊口今歲節氣較早頭批新茶大約清明後數天即須開秤現在距離清明爲時巳不滿一月故江西及温州等處由客今巳紛紛來滬邀請各茶棧派友往收各茶棧因上年洋莊滯銷至今存貨甚多未敢貿然從事日前將齊集同業磋商今届收貨辦法經公同决定此届新茶仍照常往收惟以貨額宜減進價宜低爲睢一方法以免新陳擁擠不易疎銷現各棧巳將收貨莊友派定正在籌集現欵聞舊曆二月初六七日頭帮即可起程云 
[考察歐美敎育團消息]  
　　考察歐美敎育團團員五人（吳福康蔣乃曾賈豐臻蔣拱辰袁希洛）昨有信寄回國謂於一月十六日自滬放洋十九晚抵横濱二十日抵東京參觀學校二十一日開船二十七日自西經線入東經線增出一日三十一日抵檀香山參觀學校及水族館二月一日再行約八日抵舊金山云 
[救濟留法學生之皖晋覆電]  
　　特派江蘇交涉員許秋颿爲救濟留法勤工儉學生事曾兩次代電各省敎育廳敎育會代爲呼籲兩誌前報昨江蘇交涉公署接到安徽山西等省敎育廳復電併錄於後「安徽敎育廳來電」代電敬悉查皖省本年度省地方敎育經費前經敝廳先後呈請核發津貼留法勤工儉學生共計洋六千元兹復動撥學欵二千元呈請省長轉飭財政廳即日如數撥發匯寄留歐學生監督酌量轉給各生暫維現狀除俟來年度旅法各生另籌辦法外相應電復查照「山西敎育廳來電」貴署快郵代電敬悉查晉省派赴法國此項學生共二十餘仍每年均由省欵或縣經費項發給津貼足資維持現狀雖無工可覓當可不至有窘迫情事相應電復 
[湘局變動之滬訊]  
　　聯合通信社云僑居哈同路之某湘紳昨接長沙外商轉來急電湘中近又發生紛擾林支宇出走一時恐不返省軍界所擁戴之省長亦不一致省垣紳富徙漢者甚衆日美兩國均調艦保護僑商某湘紳向來營銻礦及生鐵貿易所傳消息如此則近日湘中似不無風鶴之驚矣又在滬西某當道昨接湖南總司令趙夷午虞日（七日）電稱林省長辭職意甚堅决恐難挽回省内秩序如常决不至生何等影響請釋厪念云 
[皖人拒倪之呼籲]  
　　聯合通信社云自倪嗣冲之侄倪道烺覬觎皖省長消息傳播後皖省内地及京滬皖同鄉紛紛拒抗兹有省垣各界聯合會因省城地面巳在倪道烺武力包圍之中集會言論之自由完全被奪特派代表孫養燿郝兆先兩人分赴京滬請求援助該代表巳於日昨抵滬矣 
[旅滬鄂人留夏之通電]  
　　旅滬湖北自治促進會昨發通電云本會前因本籍武人干涉政治一方排夏一方有人輦金運動長鄂曾經電陳無論何人凡有喪人格者吾鄂人誓不承認其可爲民上今夏省長到任未久舉辦自治籌備選舉成立禁烟處議設參事廳與民更始政績昭然其間雖屢遭掣肘尚能堅持不拔初未負中央任賢之旨鄂人治鄂之心乃不幸前言果中而實現調夏離鄂事關國家威信桑梓安危除召集臨時大會討論外特先電陳請一致堅决初衷聲請政府稍恤民情收回成命無任迫切待命之至旅滬湖北自治促進會汪鴻陳華安曁全體公民公叩青 
[俄僑通商事務局開幕後消息]  
　　上海俄僑通商事務局總辦許沅昨致本埠各行政機關公函云逕啓者本年二月二十五日奉外交部電開兹照恊議接收上海俄領職權辦法即委該特派交涉員爲辦理俄國通商事務局總辦格羅思爲會辦至應用關防可由該總辦自行刋刻備用并將圖式呈部備考等因奉此沅遵於本月一日就總辦之職即就俄前總領事署設局辦公並刋刻木質關防文曰中華民國特派管理上海俄僑通商事務局之關防兹於本月七日正式開局并啓用關防除分别呈函外相應函致台端請煩查照爲荷又該局會辦格羅思自奉外交部委任後業於本月七日正式接任視事昨聞格會辦定於本月十日（今日）謁會松滬護軍使警察廳長汪參謀長姚監督等十一日謁會上海縣知事審檢兩廳長王道尹北商會聶秦兩會長由該局秘書陳楊二君陪往云 
[俄國人酒後開槍案四誌]  
　　庽居虹口兆豐路十八號門牌外國旅館内之西人强生（或譯爲瓊司）指控隔房所住之萬國商團會員俄人華爾泡林（或譯華魯泡魯）向伊開放洋槍意圖射擊等情經該管捕房將被告連同洋槍子彈等件解由公共公廨判交人洋並保聽候續訊巳四誌本報昨晨續審由捕房代表費斯福律師先令提籃橋捕房一百八十一號三道頭西捕塞特勒上堂向其詰據聲稱二月十五號夜我在寫字間内接貝勒先生電話云兆豐路十八號有人開槍請即往查我立即派中西三道頭捕各一人前往旋見所派者將被告拘入捕房我觀被告面貌愁慘行步蹣跚酒氣薰人故决其巳經酒醉惟其神經尚不錯亂向詢之語均能答復我在其褲袋内抄出子彈三粒彼尚向我索取收據嗣我打電話至樓上請捕頭下樓由捕頭向被告詢問問答之語我均聽得云云次令該外國旅館女主人奥格答姆斯上堂向詰據稱星其六下午十二時我從外歸來即至母親房内安睡迨至兩點鐘西崽扣門母親將我喚醒啓門令該西崽入據其言四號房内有人開槍吵鬧我即令該西崽請貝勒先生用電話報告捕房出事之前我並不識被告　我係在捕房始見被告然此係巳在捕房至我旅館拘獲被告之後我之臥室爲十九號被告住處與我間隔頗遠惟我見被告之時確有酒醉之態云云又據六十二號西探目柏生禀稱被告至捕房時其狀態雖類酒醉然有時則甚清醒故决其未至沉醉態度其所開之第一槍據西崽云彈壳巳被抛入火爐彈係從板門洞穿而出至隔房牆壁因觸堅質之牆彈復飛回射入浴室故門上壁間與門上所掛之號衣均有槍洞尚有一彈則從板壁射入隔房而上穿屋頂兩彈射入之處距離六尺據被告在捕房供原告瓊司常至伊房内向伊恫嚇是晚一時許原告又至伊室出利刃以相威嚇故伊不得巳舉槍開放先開空槍兩響因原告毫不畏懼故伊始實彈子又發兩槍原告纔出伊房伊所開兩槍雖有子彈然仍係分左右兩面射擊原告立足中間當不受傷等語該探將被告在捕房之口供稟畢並出照片兩張呈案請察被告代表律師遂向以上人證重復盤問至午由張襄讞會同美赫副領事判被告仍交五百元人洋並保下禮拜三上午續訊 
[又傳到逆倫案内關係人]  
　　浦東三林塘張萬興米店主張欣生毒斃乃父駕雲經朱紹生出首告發諭候定期開棺相驗在案兹悉此案又經檢廳訪悉駕雲之婿許近仁王秋生並醫生計谷生等與本案亦有關係因即飭警往傳昨午後巳將許王計三人傳案請訊譚廳長諭着靜候訊核 
[友華銀行銀巿報告]  
　　中美新聞社譯友華銀行九日報告云昨日倫敦銀價近期跌一先令四便士遠期跌一先令八便士紐約銀價跌至五四又四分之一倫敦紐紋匯價跌至三八六滙價之跌由於歐洲政治情形所致此間今日定價與昨日同巿况终日由穩固而堅定晨間交易價金鎊三先令零半金圓五九收巿時金鎊三先令零四分之三金圓五九半中國昨在倫敦買銀若干以抵前此之賣出但未必繼續多購故銀價一時不至再漲 
[外洋輪船進出口行程紀]  
　　昨日昌興公司之郵船蒙抵格爾號由美國温古武來滬裝來進口貨共有木頭二萬五千一百八十五根鹹青川魚一千六百箱鐵條五百六十七件汽車兩架又有日本郵公司代航大阪上海間之熊野丸昨日裝來白糖五千包洋紗布七百餘件油四百餘桶其餘雜貨二千餘件至乘來之旅客有華人曾勇文杜炳卿任有士等二十八名日人一百十一名又有怡和洋行本年新加歐洲班輪乾德加號此次由德國漢堡來華業於昨日抵申刻定十四號由星加坡來滬進口貨裝來無多明日將赴神户定三月三十號由滬裝貨赴漢堡經荷國落得登及阿姆司得登兩處此後即以此兩輪分行中德及美日航路云 
國内輪船運貨進出口之調查 
[進口貨]  
　　（寗波）太古公司之新北京輪船昨由寗波運來之貨有乳腐八百壜竹木三百五十件香粉六百二十五包礦砂二百四十二桶土酒一百五十壜棉花一百零九包藥材一百五十八件草蓆六十六件茶末二十六件螟蛹十三件雜貨十八件 
　　（長江）招商局之江安輪船昨由長江裝來各貨有豆餅四千一百六十塊黄豆一千六百五十三包米麥六百七十三包烟葉一千三百四十六件紙頭九百六十件鮮蛋八百零八擔夏布六百十七件桐油六百四十三桶皮油五百七十八桶甘草五百件棉花四百二十包花衣三百八十三包棉布四百零六件苧蔴五百六十件茶葉二百二十五箱土酒一百七十六壜牛皮三十件生漆二十七桶羊皮三十七件磁器六十二件石頭五十塊黄亂絲三十四件白煤二十包雜貨六百十四件（烟台）太古公司之廣 
 
 

Page 11

 
 
西輪船昨由烟台裝來之貨有木板六百四十六塊羚羊角三十六箱鹹羅卜九十五件短木板十八塊（福州）招商局之圖南輪船昨由福州裝來之貨有橘子一千二百七十六桶紙頭五千五百八十七件茶葉四百三十八箱竹篾三百件荔千六十九箱鹹果四十七件五香果八十六笋干四十二簍冬笋十五簍雜貨二百零五件 
[出口貨]  
　　（寗波）太古公司之新北京輪船昨日裝往寗波之貨有麵粉九百五十包豆餅六百塊白米一百六十包水泥八桶糖五百二十一包冰糖四十二包紫銅七十塊青鉛四十一件柴油二十九桶紅木十八件烟絲十件藥材九件雜貨二十二件又寗紹公司之新寗紹輪船裝去之貨有麵粉二千三百包機花二百五十包玻璃一百二十五箱白米四百二十一包棉花一百四十包洋紗九十三件鹹魚九十四件水泥四十桶甘蔗六十件香爐七十九件靛青五十四桶綠礬三十件蚶子三十二件白藤二十二件雜貨三百三十六件（長江）日清公司之瑞陽丸昨日在申裝往長江之貨有白糖一千五百包青鉛一千四百擔肥皂七百箱洋紗三百件洋布二百箱鋼鐵一百五十件鉛絲六十件洋紙四十件銅板三十張機器二件蔴袋五件其餘爲雜貨等（港粤）招商局之公平輪船昨日裝赴汕頭之貨有豆餅二千四百零八塊麵粉一萬二千五百包生仁一千六百二十四包黄豆一千三百六十四包生餅一千七百件油二百桶洋布四百十一箱棉花五十包雜貨二百四十九件裝往香港之貨有粉絲一千六百十六件水果二十五簍轉口貨一千六百四十八件裝往廣東之貨有乳腐二千壜鴨毛二百零五件棉花七百包牛皮一百二十七件 
[聯合急募賑欵大會消息]  
　　聯合急募賑欵大會定於明日下午五時假英大馬路議事廳舉行開幕大會專爲提倡華北急賑特别徵捐並報告經過情形敦請名人演說昨巳遍發請柬邀各團體各界届時與會 
　　聯合急募振欵會昨接京電報告京地募集賑欵刻巳超過八十萬漢口方面巳得十七萬五千其餘他省尚未報明確數大約合計祇有一百三十餘萬深盼上海熱心君于通籌合作盡力而爲期收莫大之效果預代災民叩禱聞昨午常會時有甘肅義振會派來代表二人列席報告該省地震慘狀先後計震七天被災二十一縣之廣最重者全城陷落次重者城　房屋悉數傾塌壓斃人畜不可勝計目前哀鴻遍野流離失所哭聲震天因甘省交通不便傳遞消息至遲海上慈善家故不甚注意代表等專爲敝省災民請命務懇貴會兼籌並顧俾惠澤同沾席間中西董事聞聽之餘無不動容并允爲設法襄助云 
[青年會徵求大會第三次揭曉]  
　　青年會徵求會業經揭曉兩次昨爲第三次揭曉之期入晚八時在殉道堂開會到會者數百人先演影戲五大本乃由該會幹事陳述種種競爭之奮勇并報告本週各隊成績逐隊用影燈映出計成人部（一）南通隊二三○七分加獎一○○分連前共二六四六分（二）沙巿隊二二三三分加獎七五分連前共三六八三分（三）安慶隊二○九一分加獎五○分連前共三八五三分（四）南京隊一七六五分連前共六八八四分（五）九江隊八五六分連前共二六○六分（六）鎮江隊六二六分連前共二二七○分（七）重慶隊四五三分連前共一二一二分（八）漢口隊四一○分連前共二一七二分（九）蕪湖隊一六四分連前共七一一分（十）宜昌隊上期得二八二二分前後總共二八八五九分又童子部（一）第七師五二四分連前共一四二六五分（二）第三師五○九分連前共一三五九分（三）第六師二一六分連前共七○一分（四）第四師一五二分連前共六四七分（五）第八師一四○分連前共四三四分（六）第二師一三二分連前共五六七分（七）第一師八三分連前共四九四分（八）第五師二○五分連前共九二五分前後總共五七二一分兩部前後統計三四五八○分報告畢至十時半散會 
[緝獲蘇氏墓廬刦案盜犯]  
　　邑紳蘇姓在西鄉北新涇建築墳墓被盜突入墓屋搶刦案經四區四分所購線緝獲陳連三齊文玉二名吊到原贓皮棉綢布衣服四件昨解閘北司法科經段科員略訊一過轉解淞滬警廳核辦 
[鄉民被人暗殺之檢騐]  
　　曹行鄉民許雲齋在曹家橋遭人暗殺由屍妻　氏屍子堯生恊同地保許克明投報地方檢察廳稟請騐究等情己紀昨報昨午譚檢察長委派孫檢察官沈檢驗員等下鄉前往屍塲騐得巳死許雲齋咽喉嘴唇眼角等處共受刀傷三處而以咽喉處爲致命傷填明屍格判令屍屬自行棺殮候返廳稟陳譚廳長飭派法警嚴緝正凶務獲解究 
[基督公學消息]  
　　虹口梧州路九九九號基督公學日前請中國青年會西副總幹事蒞校演講社會服務問題大意以創辦義務學組織清潔團衛生演說會經濟儲蓄會等事爲入手辦法由該校主任王煥章翻譯頗爲清晰至午始散聞該校開學以來日夜校學生頗爲發達餘額巳無幾云 
[理科敎授研究會又將舉行工藝傳習會]  
　　江蘇省敎育會理科敎授研究會爲補充理科敎材提倡家庭工藝促進婦女生活起見定於陽曆三月二十七日即舊曆二月十八日舉行第二次工藝　習會聘請工藝專家實授蠟製果實花木方法以期養成製造能力爲目的凡各地師範學校中小學校等理科手工敎師及有志小工藝研究婦女生活者不論男女皆可前往聽講親自實騐非但足以供給敎授材料並能發展生産能力於學校家庭兩相便益太約該會不日即有廣告登報宣布云 
[真茹鎮組織救火聯合會]  
　　滬西真茹鎮近來巿面日盛而無救火會之設雖有木龍數具一旦遇有火警實屬不敷前經各商家集議募得欵項擬再購置洋龍合組一救火會昨午在該鎮寳善堂開籌備會到者甚衆於二時開會公推洪蘭祥爲臨時主席由主席報告開會宗旨及進行方法嗣由來賓演說後即公舉張誦清爲會長王瓶如洪蘭祥爲副會長錢玉如甘鴻逵等爲名譽會董王緘三董渭臣等十一人爲議董曁會計書記各一人庶務二人議畢時巳五鐘遂散會 
[勵志愛國宣講團事務所遷移]  
　　勵志愛國宣講團爲徐惠施等所發起每逢星期日往各處宣講期以口舌之力改良社會目下團務進行益形發達原有事務所不敷辦公聞於三月二號遷至牯嶺路餘慶里二弄一百六十二號分事務所仍在城内舊縣署街廣濟義務學校内云 
[戚審廳長銷假視事]  
　　上海地方審判廳長戚運機於去年隂曆年底請假回鄂省親兹巳事畢於昨日由鄂乘輪回滬即到廳銷假視事矣 
[巡工司之曉示]  
　　各口巡工司額發出曉示云本巡工司查東海關稅務司所屬界内成山頭鐙塔因改裝新鐙將原鐙暫行停點另燃臨時鐙兩個合將其情形度勢開列於左計開一山東成山頭東北角地方曾設白色圓形塔一座上置頭等透鏡紅白二光乍明乍滅鐙一個現因該鐙亟需改裝訂於本年陽曆四月一日左右起暫行停點俾得開工裝置新式鐙具當改裝時間即於鐙塔外欄另燃乍明乍滅白光鐙兩個作爲臨時之備一鐙設在塔之東邊一鐙設在塔之西邊該兩鐙均於每五秒時放歛白光一次即先明一秒後復乍明乍滅四秒查此項建設之作用係爲兩鐙之中必有一鐙於晴時照見十里其光線除被海驢島曁警船示册所載該處之内地山頂遮蔽外其餘均可瞭見凡航海家務須注意該臨時鐙開點之際從前鐙塔所放紅光即行停止約於五月底改裝工程當可告竣届時另有布告再查原鐙改裝之後係用聯閃急迅鐙每十五秒時連速放光兩次彼時所停止之紅光亦即恢復原狀爲此合即遵行曉示各處船隻務宜留心詳記以免疏虞 
[因案看管華捕巳脫逃]  
　　公共捕房一千三百十七號華捕杜洪鈞日前身穿警服將警服上之號碼除去末尾七字僞充一百三十一號上差華捕串同巳革華捕劉永山羅劍章宋魁五冒用捕房名義偕至滬西麥特赫司脫路五百五十九號門牌劉培高家以搜查烟土爲由將值價五百三十元之鑽戒金鐲搶取逃逸後即至該管捕房報病在虹口海能路工部局醫院調治被劉控由靜安寺捕房捕頭楊查悉前情稟請麥警務長轉飭總巡捕房派探白忠其等往將劉永山與羅宋二人拘解公堂訊押並即密飭五百三十五號三道頭華捕馳往工部局醫院將杜捕嚴行看管以憑解廨澈究詎杜知案巳敗露於前晚乘看守華捕出外溲溺之隙逃匿無蹤迨經五百三十五號三道頭捕溲畢而返四尋無着遂據情回稟該管捕頭轉稟麥總巡通飭各捕房中西探捕人等一體留心偵緝務獲解究云 
[兩巡警巡潛行逃逸]  
　　浦東爛泥渡三區警署頭棚巡警劉福林四棚巡警張文田不知因何忽於前日落差後私行潛逃當經該二棚巡長王連舟張鴻儀覺察報告曾署長並由曾署長查得張文田一警拐去軍衣等件除呈請警廳通令嚴緝外該巡長王連舟張鴻儀事先失察有負職守着先各記大過一次降爲代理仍勒限五日將該逃警劉福林張文田緝獲倘逾限不獲另行擬辦並着查傳保人令速賠償軍衣以肅警規 
[浦東小飯店之命案]  
　　客民顧四向在浦東三井碼頭開設顧興小飯店前日有碼頭小工李三至該飯店果腹畢因算賬起釁初則口角繼而用武以致顧四被毆受傷由警到來將李三拘獲連同傷者拘送三區二分署立送地檢廳即經檢察官提案騐訊一過當因顧四受傷過重急命發送新普育堂醫治李着收押候核在案不料顧四送堂後未隔數小時即斃昨經該堂報告請爲相騐譚廳長諭候派員往騐 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理各案如次（一）解惇彬訴趙和卿貨欵損失等項案原告及其代表許理律師均無故不到「結果」以原告臨訊不到註銷（二）錢坤榮訴王章歧不付期票洋案前判被告償還洋九百元兹被告以在押巳久無力措還稟請開釋而原告之律師到堂反對「結果」改期兩禮拜由原告律師調查被告有無財産再核（三）朱樂平訴徐仁明不還酒洋案被告不到由保人上堂請求改期一禮拜「結果」限被告於一禮拜到案逾期不到應即缺席判决（四）婦人姚丁氏訴與其夫姚天生離婚案（五）尼姑妙昌訴同道寳蓮紫涵廟産糾葛案以上兩案當事人無一到堂「結果」各改期再訊 
　　又午後民一庭由陸襄讞會同美丁副領事訊理美商公泰洋行訴木作頭王耀堂定購玻璃二萬二千方貨到不出請追貨價美金洋九千九百元銀六百零二兩三錢案王被控傳案後因無人具保以故在押並經公廨給諭欠被告欵項之黄慶記於本案未訊結時不得將欵與王兹黄慶記延代表朱斯芾律師到案聲明黄與王往來之欵早經兩清云云並據黄慶記供稱王耀堂前承造浦東我之房屋訂有合同後王不能如期工竣故巳於去年十月初九雙方同意將合同取消所有賬目亦巳兩清有賬簿可查等語而公泰洋行之律師亦向黄駁詰一過被告王耀堂之律師則以被告在押巳久聲請减輕交保「結果」候派捕隨同黄慶記往檢各種簿據存案王耀堂改交四千兩人銀並保准予提前排審民四庭由李襄讞會同美約副領事訊理（一）常州少婦謝朱氏訴其夫永豐順報關行股東兼經理甬人謝廉夫虐待請求離婚並追赡養費及代借各欵案先由原告代表甘維霹律師陳述案情並稱控案内之借欵一項本須原告之姊到堂證明因其姊夫係屬政界不欲其妻對簿公堂故而不到云云即據原告謝朱氏訴稱十七歲由父母與媒妁將我嫁與被告爲妻今巳十年育有一子亦巳七齡但自反目後子巳被被告抱往其妾處當民國七年正月十三日被告突偕來婦人一名謂係伊之髮妻但其娶我時實未言有妻故此時遂致爭吵而被告乃將我與其結婚之證據付之一炬自此遂與我另居有一日被告忽來我處向我云伊有友人某甲年少多財要求我與其友暫結露水緣乘機吸收其友之財物我初不願嗣畏其兇故遂與其友狎暱去秋被告因犯收受日人失竊之贓物案恨我不爲其剖辯案結後以刀戳傷我之胸脅彼前又曾詭稱還債由我代爲之向姊處借得洋五百元及母親之金鐲兩副質得洋一百七十元後我查出被告係將此欵置妾賃屋購傢具之用彼之種種行爲與品格直與流氓一式是以請求堂上判准離婚並着償還借欵及赡養費云云又邀其母到堂作證質之被告謝廉夫供原告係我昔年出洋四百元向原告之父買作爲妾彼自願出外軋姘頭非我主使我從未將伊虐待亦無借欵之事亦延律師代辯「結果」原告所稱與被告係正式結婚並代借欵等情證據不足應毋庸議惟被告巳有妻室應准原告離異着令被告給赡養費洋三百元並擔負本案堂費（二）祥康莊等十餘户訴巳倒大新新華兩呢絨公司股東鄭少峯不理欠欵案由原告律師聲明請着理賬員將兩店存貨變賣「結果」准予原告請求給論其全權變賣得價仍報告公堂候核（三）胡和昌訴宋金榜不理欠洋一千元案（四）蔣葆初訴吳萃五不理賬欵案以上兩案均由律師請求展期訊理「結果」分别照准民三庭由張襄讞會同義羅副領事訊理金子習訴那伯韜合股收繭賬目糾葛案「結果」註銷 
[碼頭竊賊擾害行旅之查究]  
　　滬南沿浦灘等處近來發生一種竊賊專攫各小輪船抵埠時起岸搭客行李財物該竊賊等俱以拉黄包車兜攬坐客爲由迨乘客一經上車坐定忽稱不去客遂下車另雇若輩黨羽頗多圍而爭軋因之乘隙攫竊身邊所佩之皮夾鈔票錢洋等贓故各失主於察覺後往往無從追捕即報請警區查緝亦難破案貽害行旅誠非淺鮮隂曆正月二十八日又有此種案情發生適爲浦江水巡隊偵探陳榮華巡察浦濱時所目擊當塲拘獲拉黄包車之唐春寳一名解至第一區警署陳探據情報告聲稱吉安小輪甫從新場載客來申各客紛紛上岸之際即有一羣黄包車向衆爭拉生意該車夫大半江北人實則以拉車兜客爲名專在浦邊攫各客所帶行李或身藏之皮夾錢鈔等類被竊者尚不知從何失竊一經覺察　皇追喊竟無頭緒豈知該竊等早巳携贓遠逸今被偵探親自查獲是案得明個中真相請爲請究等由訊據唐供認攫竊不諱並稱贓物均窩藏大碼頭北首江北小飯店内後由王金山署長令派警協同該探至飯店内起出大小皮夾八只一併帶案並將飯店主徐文田解究訊據徐供認前情不諱又稱日前有金鐲一枚巳往某銀樓換得銀洋三十七元數角等語當即檢視起案之各皮夾中内有一皮夾藏有股單糧串盤店據各一紙其餘均零星不等奉飭留候失主認領外並着該探查明失竊金錫之失主及失去皮夾之各失主下落再行核示旣而飭將是案人證一併申解警廳司法科訊究並聞日前有住居新閘醬園衖維新里之鄒九如偕其眷屬由平湖乘大達公司某小輪盤母柩到申起岸時亦被黄包車夫多人藉兜攬爲由乘機攫取其妻之金鐲一枚飛奔逃逸事後失主開明失單（該鐲重約兩許係平湖新元興牌）報請淞滬警察廳飭緝尚未被獲云 
[迷路甬女送回原籍]  
　　寗波女子周阿大昨在浦東陸家嘴春江碼頭迷路經富潤公司巡警王萬才查見帶至三區警署經曾署長詰據該女子周阿大聲稱年十七歲因來滬尋親未遇以致迷路等語該署正在出示招領間旋由某公司經理汪某代給船資將該女子送回原籍云 
[指控搶刦金飾]  
　　浦東三區警署昨據駐紮陸家嘴游巡第三隊函解白日强搶途人金飾之陳桂林一名並原告女子王林弟到署請究經曾署長訊據該女子王林弟供稱本地人年二十三歲住陸家宅地方業香烟廠女工今日由廠算給工資回家途遇不相識之陳桂林拔去我頭上金簪金針各一件幸經巡警拘獲等語質之陳桂林供稱寗波人現爲香烟廠西崽今日向該女調笑實有其事並未搶刦伊金飾等語曾君以事關指控搶刦金飾飭將原被併解警廳司法科訊辦 
[攔刦婦人珠花]  
　　四川婦人李陳氏家住香粉弄六十六號昨午因事入城雇坐黄包車行至老北門侯家路中段忽來匪徒甲乙二人將車攔阻先用石灰包擲在該氏眼目然後攫去該氏胸前所揷值價四五百元之珠花一朶而逸該氏大聲喊救經該氏之隨從追上將甲拘獲指交巡警抄其身畔原贓巳由乙接去但甲之衣袋中則抄出石灰數小包遂押送二區一分署當因案關白晝刦物立命申送警察廳發交司法科訊辦着該氏自行投廳候質 
[攫鈔票禁押四月]  
　　江隂人陳兆林前日因在福建路攫取廣西路某烟紙店學徒應金康所携鈔票洋七十元圖逃經應鳴由包探錫卿追獲人贓帶入捕房昨解公共公廨即據姚探上堂訴明前情並據原告偕證唐仁元上掌證明被攫情形訊之陳兆林供多推諉中西官以證據確實判陳押西牢四月示儆贓交原告領回 
[陳繼茂准緩刑]  
　　法租界永安街茂興號主甬人陳繼茂因先後騙取曾際芳之礦砂慎記號之樟腦共值銀一萬餘兩被控公共公廨經中西官將兩案訊實判陳押西牢一年在案兹悉陳之老母以一家賴陳度日昨晨特延律師投廨譯述前情要求准被告緩刑等詞經原審官俞襄讞核供商之英包副領事姑准被告請求准予緩刑着陳具結開釋 
[刑事案不能成立]  
　　吳善臣在公共公廨呈訴福建路一百零三號門牌商運字號棧房主皖人倪在田騙取洋六百元等情由廨訊諭被告交保候訊在案昨晨俞襄讞會同英包副領事傳訊即據原告代表律師上堂詰據原告吳善臣聲稱在蚌埠開設玉成烟葉店於去年隂曆十月二十三日帶有烟葉來滬消售曾將洋六百元借給與被告一再向索延約不付是以起訴云云訊之被告延女律師雷聲布到堂辯稱除墊付稅餉扣去房飯金外祗欠洋一百餘元等語中西官核供以刑事不能成立判將刑事案註銷着被告交六百元人洋並保仰原告另行補禀歸民事起訴 
[指控夥友私用賬欵]  
　　萃昌泰福記號主范良卿在公共公廨刑事科狀訴經理嘉定人顧明德串通司賬陳伯言盜用賬欵財産等情昨由滙司捕房華探孔慶平西探約别生將兩被告拘解公廨原告延律師到堂聲明被告盜用若干尚未查明確數請求展期開審云云中西官得稟判兩被告各交一千元人洋並保展期七天再訊又北山西路三百零二號半門牌某酒店主陳傳有延朱斯芾律師在公共公廨刑事科狀訴雇夥紹興人陳阿洪私刻店號圖章代人擔保借欵並陸續盜用賬洋八百餘元等情昨由該管捕房將被告票拘到案即由朱律師上堂聲明尚有一被告未曾提到應請改期中西官判被告着存現洋八百元作保侯訊 
[兩洋貨店倒閉之債案]  
　　乾復興洋貨店經理吕坤榮虧欠榮泰洋行久大新順興同豐開盛和記兹康福興英行洽太等二十户又全興支店經理吕祥華虧欠新順興敦餘慎昌恒祥渭源慶豐孫康及房租等十一户兩共計銀十餘萬兩兩吕均葉店逃逸各債權人報告捕房將該兩店看管稟明法公堂另將底貨生財拍賣昨日傳到各原告經中西讞員逐一問明欠欵若干遂判將拍下之銀暫存聽候核辦 
[學戲逃逸之訟案]  
　　錢茂林之子錢和尚於民國五年間拜侯德山爲師學習唱戲習至兩年後侯將和尚轉與譚永奎李德山訂立合同另拜譚李爲師詎和尚於上年忽然逃逸譚永奎等遂延巴和律師投法公堂控錢茂林將伊子藏匿請追和尚習藝時之衣服等費及損失銀洋一案昨又覆訊被告由郭蘭克律師稱錢和尚拜侯德山爲師侯不應將和尚又與譚永奎李德山訂立合同轉拜譚李爲師况和尚之衣服等物均自巳置備侯等無損失之可言巴和律師稱因錢和尚後來欲習文戲故轉拜譚等爲師此乃梨園尋常之事不能作爲口實陳讞員商之葛副領事判候七天再訊 
[婢女發濟良所留養]  
　　虹口捕房昨解二十歲之女子張金才至公共公廨由包探張阿慶稟稱此女係有恒路三號門牌周姓家之婢昨自投捕房謂遭主人凌虐今查明其主人不願到堂請領應請發落云云中西官判女發濟良所留養 
[過犯混用僞幣之押儆]  
　　過犯閩人程裕生近復回租界前日以大小僞造假銀元持向虹口百老滙路一百十八號門牌烟紙店内混用爲櫃夥梁大察出鳴捕拘入捕房昨解公共公廨請究由梁大訴明被告混用僞幣巳非一次質之被告供僞洋係向一婦人處購買等語中西訊畢判程押西牢一年期滿逐出租界僞洋銷燬 
[竊賊當場被獲]  
　　南巿洪生碼頭新新街榮大烟紙店於前晚夜半一句鐘後被賊挖門進内巳將洋箱撥開正在圖竊洋銀適店主袁少榮之親串從滬北觀劇回來叩門時見有甲乙二人在門口窺探動靜迨袁聞聲起視突見燈光心竊疑之旋見有人盜取洋銀立即大呼捉賊當由崗警聞悉帮同拘獲竊賊莊永祥一名餘被逸去遂即帶至第一區警署留候連同袁在門首拾獲之小刀一柄一併申解警廳司法科訊究 
來件 
[少年宣講團徵求大會宣言]  
　　竊念社會敎育爲今日最急之務年幼者雖可入學校授以相當之學校敎育奈年長者旣不能得學校敎育之益又乏國民常識淘汰之可乎决不可也然設何法以救濟之則惟有社會敎育是賴矣此所以本團以社會敎育爲責任者巳九載於兹矣但念事務繁重範圍廣大非集羣策羣力焉能收效于萬一本團創辦於民國元年團員初則二十餘人漸增至六十餘人八年春舉行初次徵求得同志二百人團務日漸發達計本總部現有同志三百五十餘人兹爲擴充團務建業社會計急應廣徵同志共助進行自屬衆擎易舉適兹十年紀念之期特舉行二次徵求大會徵求海内外熱心愛國同志三百人凡吾年少旣爲社會之份子自應贊同而起加入國人自立之團體共謀救人救巳之道爲社會謀進步爲國家增實力本團與有榮焉備有章程歷史等印品函索請附郵花二分寄上海法租界嵩山路少年宣講團總部） 
雜評二 
[湘鄂新潮（訥）]  
　　夏壽康長鄂鄂人以全力爭自治而得之者今中央欲挽督軍一人之感情而犧牲之吾知向之誓爲夏後盾者必不甘心也多數擁夏之鄂人必不甘心也然則欲挽一人之感情而致起鄂中之紛擾亦意中事矣 
　　湘局之變時隱時現近則似稍安靜湘人自治之希望又生林支字亦大有辦自治之興味乃忽又惡耗傳來林有出走與辭職之兩說吾謂無論其爲辭爲走湘中内部之必有變動可以想見而今後之局勢如何則不能預測矣 
　　鄂人欲自治而結果幾至自亂湘人欲自治而結果又將自亂隷於中央之省之所謂自治如此不隷於中央之省之所謂獨立自治亦如此則有何自治之可言哉公布欄 
上海地方審判廳 
[判决主文]  
　　（民一庭）一件判决朱學詩與朱家富等爲蕩田抗告一案主文本件抗告駁回抗告費用歸抗告人負擔▲一件判决沈相甫與鄭錦堂因欠租糾葛一案主文鄭錦堂應償還沈相甫經租之四明公所房租洋三十三元一角訴訟費用歸鄭錦堂負擔（民二庭）一件决定李伯賢聲請撤銷假扣押一案主文本件聲請照准▲一件判决朱文奎與徐周氏因債務糾葛控訴一案主文本件控訴駁回本　訟費歸控訴人負擔▲一件判决孫　樂等訴王景裕等欵項糾葛一案主文王景裕應償還同順和福隆和貨欵銀三千一百三十九兩利息銀三千一百三十九兩繳由孫　樂孫　厚余明卿徐敬安具領孫尊樂崇孫厚余明卿徐敬安共餘之請求駁回訟費孫尊藥孫崇厚余明卿徐敬安負擔三分之二王景裕負擔三分之一▲一件判决張志明訴俞龍虎　債務糾葛一案主文俞龍虎　償還張志明本洋五十元並自民國八年舊曆十二月二十日起至執行終了日止按月二分計算之利息但不得超過原本俞龍虎如無力償還或償不足額時應由張洪茂代負清償之責訟費歸俞龍虎張洪茂負擔 
[批示]  
　　一件朱錦榮狀保楊舒臣由准保此批▲一件陸伯林狀請給領由狀悉准即來廳覓保具領此批▲一件周仰高狀請銷案由狀悉准予發還查封費完案此批▲一件顧鑑湯狀請抄錄由准抄此批▲一件劉友良狀保黄志臣由據吏查報該店開設美租界礙難准予具保此批▲一件張友廷狀請鑿核由狀悉候傳同原告人到案訊明核奪至所請發還保狀一節殊屬無此辦法着即知照此批▲一件桑金有狀請執行由狀悉候派吏執此批以上三月九日 
上海地方檢察廳 
[批示]  
　　張桂生候傳訊此批▲徐沈氏狀悉候呈送江蘇高等檢察廳核辦此批▲馬寳昌狀悉據訴各節爾女究竟潛逃與否尚未明確何得以保護販賣等情來廳　訴着探訪爾女下落可也所請應毋庸議此批▲孫周氏狀悉候提曹志坤到廳質證明確再行核辦此批▲劉安盛狀悉候提案騐明究辦此批▲朱榮發來狀請求撤銷上訴校與現行訴訟事例相符應即照准此批▲李德福狀悉候騐卷呈送高檢廳核辦可也此批▲管人福狀悉　經却下仰即通知陳保山迅行來廳將伊妻領回管束可也此批▲金子　等狀悉候傳齊人證訊明核辦所請交保之處暫難照准此批▲蔣志高狀悉查此案係商事糾葛應向同繳審判廳起訴本　未便受理此批▲楊桂秋等狀悉業由本廳執行矣仰即知照此批以上三月九日 
滬南工巡捐局 
[批示]  
　　一件和昌染坊等呈爲棚户騷擾環求勒令驅逐以安民生由呈悉查此案本局上年業經出示布告勒令遷移嗣又派員押　並函請　署會同驅逐該客民等迄未遵行據呈前情候再函請一區三分署派警協同傳諭限期速遷逾限即予驅逐仰即知照此批▲一件周錦昌沈俊良等呈爲茅棚貽害環求押令遷移由來呈巳悉巳於和昌染坊等呈内明晰批示矣仰供知照此批 
賞格五百元 
[上海公共租界捕房總巡示]  
　　如有人能通信捕房因而將繕寫左開信函之人捕獲懲辦者立將賞洋如數發給兹將原函用銅板刋登以供衆鑒祈各注意此佈 
[本館啓事]  
　　昨得本埠寄來快信一封署名張廣林内附鈔票二元察閱函中所述語多費解惟該函旣不註明地址無法寄回兹特通告望本人即日來館將洋取回如十日内不來當代送華洋義賑會捐充賑欵此啓 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[歐游日記（十五）] [  北大留英學生于世秀蘇彝士]  
　　五日天氣更凉夾衣不暖無風浪行甚安靜兩側山嶺連綿不絶入蘇彝士海峽愈行愈狹晚八鐘至運河南口舟停但見對岸燈光燦爛如白晝高屋巨塔亭然特立詢良景也俄而小艇飛來英人一提包而上係運河公司之辦事員清查該船之載貨乘客而收稅者此船客二百餘人載重八千噸約需納稅英幣千五百鎊然以當時開鑿運河之慘淡經營興大工耗巨貲比較之又不得謂爲重稅矣復搭小船二分置前後以爲穿河停泊之用船首更設探海燈以便照耀而進行焉 
　　六日早三時進河口漸漸狹窄平明穿過湖澤復入狹渠岸上風景絶佳賞之不盡午後二鐘船旁窩處而他三船開過更進四鐘至波爾賽港廼停泊計該運河長八十七英哩中穿小彼得大彼得停沙巴拉及敏札來五湖寛由二十丈至三十餘丈底寛十餘丈水深平均達三丈二尺若何大船皆得通行但來往開船互相等候平均計之須十六七鐘即可通過余船十三時行之最快者也兩岸多設高堤時有巨松排列成行以阻風沙之侵入時而穿山谷石厓陟立綠竹成隂堪稱美景時而過野屋牧童漁叟行歌相答顧而樂之近遇駝羣負擔魚貫而行似與輪船爭渡遠而村落暮烟點綴其間更與風帆齊美廻眺戰壘重疊如邱陵環覽古墓錯縱多虚土嘆古今多少豪傑爭城爭野相戮相殺搏得一世空名而今竟安在哉河之北部左側有鐵路一斜通波爾賽車船並進水陸齊發站台港頭相交電杆帆檣並立交通益形便利雖兩岸沙磧堆積返映酷熱逼人而良景以生趣野墓興感竟忘却汗流之沾襟矣 
筆記 
[飛絮沾泥錄（中）] [  鑑湖笑我]  
　　旣覺則日巳踰閾盥巾畢具似是閨閣中物從容盥漱巳一小鬟入户執灑掃役甚勤旣畢乃陳食具肴饌綦精生適飢欲死不期加餐小鬟侍立啞然失笑俄復以文具書籍入生翻籍得玉溪生詩集丹黄幾遍蠅頭旁註數典甚詳生頗訝之因連類思及紅娘子之色甚足爲耦即爲盜女亦自無傷娶妻得隂麗華足矣奚斤斤於小節正處危難飾辭以應因得脫險亦事理之權顧生平狷介自矢從不以妄語欺人倘失信於婦人女子不徒民衣未安抑且爲盛德之累且兹類婚婭似太滑稽絶與昔人說部所記相類不期於吾身遇之似此思潮起落轉形不寗乃屏除幻想細讀玉溪生詩顧神不相屬目光撩亂字裏行間咸幻成玉人倩影忽紅娘子又翩然入始驚悟擲書於儿起立頷首紅娘子笑曰夜來安乎生曰甚適久之紅娘子歎眉微蹙起去及門忽顧生曰君思歸否生曰固所願也顧無千　自贖奈何紅娘子摇首不語歎曰終當成子之志雖然......語未巳倚小鬟肩緩步而去生目逆其行歎曰孽矣此後歷時逾旬優禮如恒而久不見紅娘子蹤影生亦安之初無悔意屈指計限期巳匪遥脫期滿而未能自贖奈何再逾十日仍無術自解者舍從紅娘子之請巳别無塗徑嗣是一日復一日彈指間限期且届向例期滿不贖必處極刑所以示來兹生曩固聞之至是冥索日後慘狀不寒而慄蹀躞於庭懊喪匪可言喻自傷昻藏之軀乃不圖畢命於此繼復念及紅娘子必能解此厄亡羊補牢猶容自懺解鈴繫鈴端在一巳於是乞小鬟致意俄紅娘子姗姗入室笑曰胡事見招豈巳蓄千緡圖自贖耶生默然愈形忸怩紅娘子復笑曰然則非歟乃故僂纎指計時日佯詫曰期巳届矣微子見招妾幾忘之生歎曰正以此隱憂耳紅娘子故示難色徐曰旦夕之間安所籌此巨欵老父舍飲酒割肉外幾無一事足動其心君欲哀其情以圖自救耶爲計左矣 
雜錄 
[笑匠之羅克（下）] [  雪芳]  
　　繼入後台學爲劇充副角不克自立繼又辭去赴加利福尼州海濱之安迪生公司隸於羅拉沙葉演劇主任之下後又赴環球公司爲劇甚勤頗有進益同時有魯意茀才德者亦隸環球公司與吾競爭甚烈吾出環球公司後乃傭於哈爾羅溪處至今猶未分離羅溪與吾甚相得令吾演滑稽劇每日酬以七銀元久乃覺其太菲頗希望增益此亦少年恒性故吾乃遷於薛納脫處薪少豐羅溪惜之挽吾返許吾以每星期五十元之薪而薛納脫亦慨然許吾行并囑吾苟不耐居者可仍來此盛意可感也吾返羅溪後製一影片曰寂寞之羅克LonesomeLuke此片旣出百代公司即購去不脛而走世界咸知有羅克矣咸知吾乃一善摹仿之羅克矣然而吾頗不自足自信必爲影戲家之自立人物不摹擬一家而傳笑於世界也吾乃思及御一闊邊之眼鏡以異於人初頗懼觀劇者之漠視而阻吾之進行久亦漸與人習吾於編演之際恒以新奇二字自勵且少作塗膚膏髮詬面汚衣踉蹌之行態雖顛撲冲撞仍不失純潔少年之態度故吾劇與人異也 
瑣錄 
[小智囊] [  曹樂澄]  
　　美國紐約城之電話線連接之有五百萬哩之長度有中央電話局九十四處職員凡二萬八千人全城裝户計八十六萬七千八百七十五人 
　　環遊地球一周爲時僅須三十二日其路程先自海參崴出發十日而至美之舊金山又四日半而至紐約又七日而至德之不來梅又一日半至俄京彼得格勒再十日而返海參崴 
　　天文家推測日球之情形謂日面有高山有高原有平原有溪谷有噴發之火山但無水無空氣 
　　每十八年間日月蝕凡四十餘次 
　　日與地球之距離約爲二萬二千八百萬哩吾人若用聲傳至日球爲時須十有四年設以火車行至日球須三百五十二年（火車每小時速率行九十哩） 
新聞拾遺 
[老騙] [  車人痴]  
　　紹興陳生日前由紹搭船來杭擬乘車赴申入學途中遇一年可六十許之白髮老翁云亦赴申有事暢談文字頗不俗登岸亦同行渡江抵杭南星車站老者自云與站夥相識買票可便宜故命陳生看守行李一切買票打行李票等均老者代辦一同上車至城站老者至欲至某處一行即來詎一去不返車巳嗚嗚開去陳生獨至上海忽憶行李票尚存老人處亟至行李房檢尋杳無所有始知老人於買票時一買至上海而一買至城站也幸所失行李二件尚無重要物品然旅行之人亦云險矣 
[女竊] [  立德]  
　　昨日午後三時許南京路某綢緞莊來一中旬之婦有金某夥友上前接洽以櫉中各色另料花緞取出與婦選擇婦以花色不新爲言令金某取他料詎婦乘金往内以一另料鐵機緞數尺藏於胸前及金出互相議價婦以價貴不合旋身而走金將各另料歸置櫉中覺少其一幸婦尚未出門趨前詢之婦不能抵賴取出還之面紅而去 
小說 
[社會小說衆醉獨醒（二八五）] [  瞻廬]  
　　第四十五回運急智履險如夷起異心轉憂爲喜 
　　善珍見了錦心怎麽喚聲阿呀道出這惶急話來只爲林姓姊妹和錦心從未謀面不料錦心的面貌和慧姑這船相肖恰才錦心從外面進來姊妹倆聚見之下老大奇怪怎麽裡面坐着一個慧姑外面又跑進一個慧姑裡面的慧姑這般打扮外面的慧姑也是這般打扮裡面的慧姑是天仙化身外面的慧姑也是安琪兒降世比及兩人立在一起彼此相較才知道錦心是錦心慧姑是慧姑錦心比慧姑清瘦幾分慧姑比錦心減短一寸錦心比慧姑眉峯略起慧姑比錦心櫻顆稍紅一個兒婀娜之中參以剛健一個兒沉靜之中寓以活潑真是玉琢粉搓雙姊妹脂烘鉛染兩裙釵（竭力爲兩人寫照自是題中應有文字借兩林眼中看出便不嫌突兀）又聽得錦心說出桃僵李代四個字善珍心裏突然一跳暗想我和慧姑同學多年見了錦心險些兒認做慧姑何况這幾個無賴一定把錦心當做慧姑看待施展他們的惡計心裏一慌不知不覺的道出「害了這位姊姊一的一句話朱氏娘女倆正待盤問錦心怎樣的桃僵李代錦心不答注視着善珍道姊姊你怎說是害了我善珍道你曾碰見張老三没有錦心詫異道誰是張老三我不認識善寳埋怨他姊姊道你怎的没頭没腦道出甚麽張老三難怪錦心姊姊不明白便問錦心道姊姊從車站來可曾碰見三個人一個江北口音一個滿面麻瘢一個骨碌骨碌的盤弄着兩顆鐵丸錦心一發詫異道不錯不錯三個惡奴果是這般模樣你們怎會知曉這時慧姑拉着錦心的手道都是我不好没有慮到這層不曾先給你個信息好姊姊你碰見這三個無賴可曾吃了他們的虧没有 
[餘瀋] [  禹鐘]  
　　論人生不幸之事離别居其一然離别之狀不一端彼其富貴天驕一旦有事於四方旗亭祖帐把酒臨歧錦帆旣張天風吹送是曰榮行詎攖離緒抑或壯情夙擅不灰遠志乘風破浪負笈遊異國惟學之急當其臨去之際交親餞送歡聲溢耳貴盛之途意即藉此一輪而達是曰壯遊樂無以喻其惟懷才失路之人抑塞依劉登樓愴意於是有别必怨爲怨必盈此誠所謂忿賤别更苦也 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外特增雜錄一項仍以有關常識者爲限其有語涉攻訐個人者恕不登載 
　　（一）投稿者　末須開明姓名曁詳細地址最好黏一名片每句請自加單　若　幅過長及　寫潦草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至月之一日（陽曆）可即向本館取酬其取酬時之署名蓋章須與投稿時同 
　　（一）投稿者如下願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
　　（一）凡投揷劃稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
[成功者百訣五版]  
　　沈有乾君成功百訣兹經敎館五版每册仍收回印本銀五分合銅元七枚外埠函購加費一分寄售處中華職業本育社 
常評 
[觀裏] [  老圃]  
　　察物之真相當兼觀其表裏表與裏每處於相反之地位知其相反乃由表而知其裏不知其相反而信以爲表裏如一則受愚矣買物者指摘其物之瑕疵而言之不巳則必有買之之决心若泛加褒美固無欲得之意歐美女子於屬意之人不肯加褒語其向人稱道不置者必其所不欲婚者也此人情物理爲東西所同故虧行之士必逢人作道學語不貞之婦必逢人作貞節語内顧有所不足粉飾愈不容緩吾國人善作文章善製章程實行時皆與相反爲世所詬病然返觀他國日言平等博愛而所行者亦皆與平等博愛相反歐戰以來文明愈進有萬國裁兵之議有秘約公開之議有公共法庭之設從此弱小之國宜得所保護矣然觀今日之結果兵未嘗不言裁而所裁者不過敗國之兵約未嘗不言公開而巳往一切詭秘之約皆維持其效力國際未嘗無裁判而兩曹中有一曹不願即不能赴訴然則歐戰以來世界大政治家轟轟烈烈之崇論宏議不過夢幻泡影而巳然此無足怪也崇論宏議者其表表與裏亦處於相反之地位此東西萬國之所同也 
商業常識 
[說統計] [  果言]  
　　統計Statistics關係商業極大各國商界無不重視之吾國於此不特漠然置之即使有志調查而商人每誤爲有妨營業不以實告故偶散見於雜誌報紙之統計皆一鱗半爪之類欲其翔實不亦難乎即如民國八年農商部印行之統計報告書僅爲民國五年以前之商業狀况姑不論確實與否而調查付印竟須三年之久在西國當據爲笑談矣 
　　美商務參贊安諾德氏前在吾校經濟科演講統計其結語謂統計之要點有三曰確實及時與完備Truthfulnesstimeliussandthoroughneess可云扼要今吾國之所謂統計者於此三者有一備否 
　　統計之目的原以示商業之狀况BusinessCibdutuib以促其進步Cominercialprogress吾國旣思振興商業以立足於世界商場則斷無漠視統計之理爰敢略陳愚見如下 
　　（一）各地工商學校及大學商科當組織商務調查團Bureauofliusinessresearch實地調查商業狀况及各項確實之統計列爲圖表用極短促之時期寄至各報館發表則一方旣可藉實習以補助敎育而」方又可嘉惠商業豈不善哉 
　　（二）各地商會亦當注意及此如新開或倒閉之商店皆當有確實之報告列爲專書（同學張君前至上海總商會詢問Businessfailure之統計竟失望而返）俾企業家得以借鏡 
　　（三）商人當知計之於商業有百利而無一害不但對於調查者無庸守秘密且當自行組織專門機關以司其事（因競爭關係而當守秘密者自不在内）（乙種酬） 
衛生 
[書記顫之說明] [  曹劍雲]  
　　本病西人名Bchreibkrampj其主要之原因大都由於多用前膊手腕損及骨内神經所致質言之即運動腕部過甚之書寫人每易促本病發生而體魄薄弱亦一最重之素因也本病之奇特乃在書記臨職時手輒顫動間作痙攣甚且强直阻礙其業務若一置筆則即時就愈如作他事亦與平日無異其佳良之治法當用電氣療治或按摩温浴腕臂助以體操拳術其臨時休止職業固不待言矣 
　　按余業醫兼爲余師司筆札蓋余師交際至繁故余事亦至夥也溯余自十五齡後即日伏案頭從事書寫五六年來輟時甚鮮然余腕亦良苦矣今歲突患本病殊感不便緣用電氣治療旬日乃稍瘥刻雖告痊仍不敢爲長時間書寫謹誌之以告世之同病（乙種酬） 
道德 
[不要想不勞而獲] [  景]  
　　中國人有一種通病就是想不勞而獲這種通病隨處都可看出 
　　你看那些想發財的 
　　想發財本是人之常性並不能說是壞事但是旣然想發財就應當不怕辛苦不畏艱難去提倡實業開辦工廠美國的煤油大王綱鐵大王都是這樣成功的中國那些財迷却不肯那樣去吃苦他們總想不要去半分力氣可以發一注大財中國彩票業這樣的發達就是中國人都想不勞而獲那種惡性的表現 
　　又看那些談自治的 
　　自治本是一件好事我也主張人人應當自治但是自治不是嘴上空講的事是要努力做去的現在中國人不識字的居百分之九十七不知道民國爲何物總統是什麽東西的不知凡幾聚這許多不識字不懂事的人要他自治豈不是天下第一件大笑話嗎所以現在那些主張自治的人不要在紙上空談應當實實在在的去做那發展民智普及敎育的事業把這些事都做到了然後真自治才可在中國出現不然是無用的但是現在那些談自治的誰肯犧牲他的一生去做那脚踏實地的事業百個之中恐怕連一個都找不出呢這也是中國人都想不勞而獲那種惡性的表現 
　　上面所說兩件事不過舉其近者言之照此類推一定書不勝書 
　　我也不必多說就請諸位自今天起把這種惡性除去另外用兩句話來做行事的格言就是 
　　莫問收穫但問耕耘（乙種酬） 
青年常識 
[工讀主義] [  蔡俊夫]  
　　近世盛倡工讀主義即一面作工一面求學工作所得可以補助學費學業所積可以改良工作兩相需斯兩相成促進文化扶助獨立生活於社會國家皆有美滿之影響不僅個人受益巳也人之生也學爲最要學無定體亦無止境隨時會以變遷視工力而判别所以求學應續續前進不宜中止或固執不化惟求學者須具經濟與時間年長多務無充分之求學時間而經濟薄弱之人又乏求學之能力二者苟缺其一皆足爲求學之阻補助方法莫善於且工且讀一方以巳知者造爲有用之事物一方求得其未知者以增進其智識改良其工作世界學校近多改用選科制於工讀互助之學生裨益不少工作之暇可選擇一二科專門學習甚望我國主持敎育者亦採行適當制度以惠此等學生而熱心求學者勿以經濟時間之不充足致使學業有所停滯也（乙種酬） 
家庭常識 
[不宜與嬰孩銅元以購零食] [  紫薰]  
　　近來社會習尚凡有嬰孩者恒與以銅元數枚爲其自購零星雜食之用爲父母者習以爲常毫不爲怪因愛之過甚覺捨是無足以取其歡娱故常有與之銅元以博其快意者不知此事甚碍衛生且能養成陋習其原因如後（一）小孩飲食當有定時因小孩胃部不强多食恐傷胃部我國人半有胃病多原於小時胃部受傷（二）銅元之銅綠最毒小兒無知持以把玩甚至以之含於口中稍不留意銅元即滑入腹内苟不從速拯救必有因此而戕其生者（三）巿上食品不合衛生者甚多小孩無辨别能力必至悮購不合衛生之食物以供一時之快嚼後遂因之而致病即至延醫診治而小兒巳受病魔之摧殘（四）與小孩以錢常養成一種揮霍性因小時得錢甚易至長成必視金錢如糞土先人血汗經營了不當意勢不至日暮途窮不止 
　　嬰孩持錢自購零食旣有以上之劣點更不能不從事改良爲父母者當自購食物以爲小兒需求時之預備擇其有助嬰孩之發育者購之與時亦當慎重不可因愛之而多與之與之過多實足養成其需索零食之特性我國社會不明此意多蹈是弊每以與錢之多寡爲愛嬰孩之準衡不知此非愛之實足害之凡爲父母而有此習者余深望其從速改良也（乙種酬） 
農業常識 
[改良舊法天然鷄卵孵化法之二則] [  楊友林]  
　　近年鷄卵之價奇漲（按民國七年時每卵祇值十五文今則三十文矣）其故厥爲供給之不足故飼養鷄禽爲今日惟一之黄金事業養鷄之第一步無非孵卵以繁殖雛鷄當今孵卵之佳期將至故特將舊法天然孵卵之弊處並改良法言之改良孵卵之塲所舊法之塲所每設於光綫黑暗空氣閉塞之處以致母鷄不舒服並不得新鮮空氣又在母鷄離巢時（孵卵期中母鷄每日必須離巢二十分許以爲母鷄遊散飲食及使卵接觸空氣之時）卵亦不得接觸清鮮空氣（此清鮮空氣於孵卵上甚屬緊要蓋卵殼上有細孔雛未脫殼時常依之而呼吸）此種弊病犯者十九雛雞中途死亡或病弱實有以致之也欲事改良厥惟選擇明亮與空氣流通之所以爲孵卵之場處至於貓犬煩擾亦宜絶對隔絶以安母鷄 
　　改良卵巢之設置法（即濕氣之補給）孵卵期中濕氣不是爲雛鷄便結之主因吾國鄉農孵卵時卵巢中常祇敷乾燥草槁與棉絮而卵巢之位置又在地板之上故濕氣異常不足因而雛鷄患便結而死者甚多改良之法有二其一擇室内低凹處爲卵巢下舖生草上加草槁以爲巢底如是生草有蒸發水分之效其二卵巢旁置水盆亦可救卵巢乾燥之弊（按日本人工孵卵器上時有供給濕氣之裝置）（乙種酬） 
識字捷法 
[應用字] [  濟滄]  
　　皆俱詞也同也夕比从白謂所持論調相同也 
　　伏司也伺也从人从犬又偃也又匿藏也又受法也又屈服也又夏至後第三庚日爲初伏第四庚日爲中伏立秋後第一庚日爲末伏謂秋爲金夏雖炎熱而秋氣巳伏藏三伏之名始自秦德公又浮去聲禽覆卵也又蒲伏一作匍匐 
 
 
