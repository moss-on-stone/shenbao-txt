# 1914 - 228 - 4914711

 

Page 1

 
 
社論 
[片馬交涉始末記（三）（冷）]  
三月十六日英薩使又面稱潞江與大金沙之分水嶺爲天然國界答以所佔太寛不能如此辦理薩又言土司每年所貢禮可以備還答以事關疆土無論土人不願卽國民亦甚汪意薩又交節略錄下 
英使面交節略中英政府議定滇缅邊界北偉二十五度三十五分之北一段應循薩爾温江（卽潞江）及厄勒瓦諦江（即大金沙江）之分水嶺脊順至西藏邊界之處 
四月初八日英薩使來照執節略爲詞並聲明登埂明光等處收受禮物崗銀情願補償將歷年懸擱之案了結 
六月十九日滇督咨來五色線地圖一張并附節略 
七月十一日復英使照會云此叚界應從尖高山起北過之非河至高良工山脚（不是高黎貢山）之西循九角塘河至扒拉大山脊爲止烈領所勘之地及會印圖只及騰越應以騰越交界爲止并駁復順至西藏邊界頗詳 
宣統二年三月十七日滇督電稱去年九月登埂土司征片馬各寨稅銀互鬥控保山縣在案奸民往騰越婁領投禀該領竟稱土司帶兵過界燒搶英民請飭賠償二十六日又電稱棄一片馬恐高黎貢以西盡失關係界務極鉅 
四月二十七日英麻署使照復稱片馬案俟婁領詳報後方可照復並謂將光緒二十九年照會多爲注意該照會内言明擬自東流入恩買卡河（卽小江）諸河之分水嶺視爲滇缅確實之界並來照所指光緒三十二年四月初八日薩前大臣照會云云若竟不願按照所擬各節允諾則令缅滇政府駐守無須再議等語 
九月初十日滇督電稱謡傳英兵將實行駐片馬各處十月二十五日又電騰越稅司稱缅派兵五百名往北界巡駐祈照英使仍暫守小江北流爲界不得令英兵越界 
十一月初九日照會英朱使稱應從速派員會勘其未定界以前各守現管之界不得派兵越界 
十五日滇督電稱探員密稱英添官十餘員分任八十九隊現婁領事齊集昔董密議各等語此事根本解决則在早定界線卷查分水嶺部位恰在小江以西恩買卡以東故定線在扒拉大山 
十六日英朱使照會稱貴國不肯按照薩前大臣光緖三十二年照會聲明之界線無論接到何項問題均不核奪又交界以西所收之禮物崗銀永願補償又謂原無派兵逾越前所聲明交界之意等語 
十二月初六日滇督電按部位此分水嶺爲扒拉大山順山脊往北仍係以恩買卡爲界恩買卡即𤞰江入麻里開江其源有三一𤞰江自藏擦瓦龍流入一狄子江係雪山支流匯成一脫婁江自藏松噶曲宗地流入合三水南流名恩買卡渡脫婁江爲木　地此化外甌脫國近始派員探悉者𤞰江兩岸係滇藏土司轄境狄子江外則不盡歸化烈領議從高黎貢雪山頂北往西藏凡水歸龍潞二江者屬滇凡水歸金沙江者屬缅照此劃分勢將舉滇邊千餘里并割藏界擦瓦龍而盡畀之以所指雪山在𤞰江内也木王居麻里開江上游雖窮荒部落頗能獨立横亘其間有碍彼族進步此英使必要求自近邊以達藏而堅持高黎貢爲分水嶺（未完） 
 
 
 

Page 2

 
 
時評 
[總統制（冷）]  
總統制何也權在總統也對於國事總統負責任也約法之採内閣制不採總統者一說惟恐總統負責任一說惟恐總統有權也恐總統負責任者總統旣負責任則總統處置國事而失當當然另舉總統屢易總統非國之福故不若内閣制之使内閣負責任而僅倒内閣也恐總統有權者慮權在總統無不能爲野心家憑藉皮權變總統而爲皇帝也約法之採此者實以第一說爲表第二說爲裏 
然而自約法定後臨時二年間其果效實與當時所擬議者相反權之爲物在實力不能憑空限止之約法雖採内閣制而臨時二年間之總統其權實與總統制無大異徒多一層障碍使總統制與内閣制兩不完全耳今之欲改内閣制爲總統制者所謂就實際以正名也非創也 
[命令]  
一月十六日大總統命令立國之道首重理財自來建國之初尤以財政爲根本之計是以管仲相齊首陳府海官山之策蕭何佐漢惟賴輸芻轉饟之功至今追論首勲實以管鮑齊徽韓彭並烈可知國計之重今昔維同改革以來財政機關紊淆破壞金融停滯　　蕭條豪猾横攬財權貪吏恣飽私槖澆風所被寖成亂階查前清賠借各債欵按照宣統三年預算出入本已不敷加以兵燹之餘益形竭蹶本大總統眷懷民瘼卒不忍稍行苛政朘削羣生不得已暫借外債支持危局然揆之人民心理决無永久仰給外債而不思自立者若不將固有收入速行整理必至陷國家於破産之危機貽人民以無涯之痛苦隱憂未艾可爲寒心夫衆志可以成城興邦由於多難吾國地大物博藏富良多天佑中邦母降喪亂俾與民休息徐闢利源異日民物之豐亨國家之發達定操左劵近歲國家收入奇絀而民困并未稍紓一由各省咸以財力自私任意濫行支用一由吏道淆雜漫無考成督徵者旣放棄職權經徵者遂罔知振作以致舊制協解之欵大率停輟而新章增收之欵亦甚纎微長此安窮何以立國欲圖補救宜重責成而欲嚴定責成尤必再加奬勸各國官吏著績旣有年功加俸之明文而吾國稅課增盈亦有提成給奬之慣例兹特明定徵收增數及報解各欵章程通飭遵照所有經管財政人員務各精白乃心力任勞怨視國計如家事以大局爲前提凡關於整頓財政各辦法實力奉行勿稍怠弛但不得藉端聚歛妨害民政總期外足以固信用内足以保治安即可因時酌减如或假公濟私掊克肥己國有常刑萬難倖免也此令 
又令兹制定督徵經徵分徵官妥款足額奬勵條例公布之此令 
又令兹制定督徵經徵官額外增加奬勵條例公布之此令 
又令兹制定陸軍測量條例公布之此令 
又令梁萼聯授爲陸軍少將此令 
又令國務總理熊希齡呈請任命劉棣蔚爲僉事應照准此令又令國務總理熊希齡内務總長朱啓鈐呈據福建民政長汪聲玲轉據福建省城警察廳長陳承昭呈請任命孟昭涵爲秘書林亭爲勤務督察長應照准此令 
又令司法總長梁啓超呈稱廣東高等審判廳長伍籍磐前因案電令令停職查辦兹據署廣東高等審判廳長呈據澄海地方審判廳决定該員無罪免訴自應由廳將案註銷惟該廳長伍籍磐旣經被控停職究屬人地不甚相宜未便仍令回任應請免去本官另候簡用等語應照准此令 
又令國務總理熊希齡内務總長朱啓鈐呈據浙江民政長屈映光轉據浙江省城警察廳長夏超呈稱勤務督察長余樸科長傳裕綸奉行職務異常怠忽請免去本官等語應照准此令 
又令兼代陸軍總長周自齊呈准代領湖北都督事褀瑞咨稱陸軍騎兵上校祁國鈞倡亂南京身充僞參謀請褫革軍官歸案訊辦等語祁國鈞應即褫革陸軍騎兵上校由該兼都督飭嚴訊按律懲辦以彰法紀此令 
[專電]  
北京電昨有重要部分人會議總統制此派大抵主廢總理又有主總統内閣制者意謂總理不廢但對總統負責今熊及某閣員確主總統制連日熊等議論蜂起大有卽日實行之勢某要人謂前謁袁袁意似不主總統制或此要人觀察有誤但現勢實難預測 
北京電據審查員我數意見將以國法會議定名省由民政長派三人前日許世英意見書擬蒙議員意嫌少將來仍歸蒙藏事務局辦理 
北京電總統府將府中應繳捐費一律繳送内務部以爲倡北京電交通部以近來黄山坡馬莊等處均有土匪逼近意圖毁路電鄂督撥孝感駐軍截堵匪全退 
北京電孔敎會定丁祭日祀孔蕪湖電長江巡閱使張軍已有七營由寗來當塗分駐議會團防財政等局曁中小各學校驅逐人員勒交器具各兵一律携眷以致民房被佔住者不少 
蕪湖電蕪湖縣議會奉倪督令於十四日實行取消地址改辦團防局 
南京電馮督因第二師司令部取銷在卽嗣後軍政問題已電飭殷鎭守使辦理 
南京電韓省長現以蘇省文官考試人員其不具各欵資格者察其學識經驗酌予保送試驗亟應彚案報部所有第一期保送試驗期限己定於一月二十日截止 
南京電新簡駐甯英領事剛璊於十八日蒞甯任事 
[特約路透電]  
武昌電一千九百十一年革命以前反對外人築造鐵路之時發行之鐵路公債劵行將贖回該辦事所於兩年前被焚凡持有此項債劵者限於本月内繳出將定期酌償云 
鹿兒島電昨今兩日火山復行爆發居民紛紛逃亡鎔石灰屑飛於空中如降大雪人人皆戴面具以蔽耳目口鼻且以雨具障頭海水之温度已至三十九度半路透訪事曾遊櫻島島已成墟鎔石流於三面一如海潮屋皆被埋甚至有滅頂者 
[譯電]  
鹿兒島電路透訪員已抵鹿兒島調查災情現有二十萬人散居山林之間得保無恙前傳罹災者之數大爲失實今查共約六百人各處皆滿積灰石道路皆爲塞斷 
君士坦丁電土耳其陸軍大臣安佛君布告陸軍謂祖國繁盛之地失於敵國國家　此大難皆由陸軍溺職之故土皇深爲滋痛已命陸軍大臣整頓陸軍以免再遭此禍並命令軍隊服從命令竭誠盡責 
[公電]  
財政部通告騐契條例施行後辦法電民政長國稅廳鑒騐契條例已經大總統公布並由本部定二月一日施行查劃一契纸章程前電各省舉辦在案與驗契條例尙無抵觸所有在本條條例施行前已照劃一契纸章程呈騐者一律認爲有效其在本條例施行後凡關於劃一契紙各項印刷品應加蓋改照騐契條例辦理字樣戳記一顆仍准施用以省手續而利進行騐契條例另寄財政部咸印貴州民政長請速組造法機關實行改省爲州電都督民政長鑒讀行政委員會二次通過主張組織造法機關以立憲國法學言之搆成權與被搆成權本爲二事國會爲被搆成權之一卽爲由憲法發生之機關而不能有制定憲法之權力各國憲法由國會制定者雖間有之本非通例况民國國會議員自經解散一部以後大勢已無可維持而重行選舉召集又百倉卒所能集事致令憲法久虚國基不固重洋失舵危險曷極故先行組織造法機關按之法理事實並極吻合應請大總統尅期舉行俾憲法早日觀成以安人心而因國本諸公熱誠愛國諒必贊同又奉讀政府大政方針宣言書共貫同條實爲民國起死良劑自當中外合方力一致進行中如改省爲州一事所慮者國家財力未足舉辦且當人心未定恐致紛擾尙可緩議然自地理言之無論俟至何時此事終當施行如中央確信於財政方面無大困難則實行請自黔始敬陳管見伏候公裁黔民政長戴戡叩元印 
雲南唐都督發表組織造法機關政見電北京大總統副總統國務院各省都督民政長並轉將軍都統各使均鑒竊維民國成立已届二稔一切政治諸未進行推其原因雖有種種約法不善實勵之階查民國憲法未制定以前約法效力原與憲法相等是厲時約法卽不啻爲民國之根本法律然細檢約法乃此次憲法起草委員會議所擬憲法草案内之諸種規定其疵謬處不一而足揆其用意無非欲朿縛行政部之活動以法理論立法行政兩者之權力雖應平均然國會一日不立法尙無他虞國家一日不行政則百度廢弛庶事叢脞以事實論行政權較諸立法權之範圍似宜稍廣非偏重行政權也蓋不如是不足以應時勢之要求而推行盡利兩年以來議員搗亂黨派紛爭以致建設事件無一實行因之政治不能刷新國是不能進步追原禍始未始非立法機關箝制行政機關有以致之其行政之所以被立法箝制者未始非根本法律不善有以致之現約法獘害不能適用輿論之指摘學者之批評以及各省都督民政長之電文均已剔抉無遺顧約法旣已難行而新法又未發生舉凡發政施令旣無憲章之可守又無條例之可稽一切進行動多窒碍頃奉中央政治會蒸電内開第一案救國大計主張停止兩院現有議員職務並聲明所有國會組織各法及程序一經釐定召集國會不患無日第二案交修約法程序主張於諮詢機關及普通立法機關以外特設造法機關改造民國根本法並請召集各地方官有學識經騐聲望素著之員妥愼組織以符尊重造法機關之本旨統觀兩案已從根本上解决極表贊成惟擬設特别機關制定憲法美國旣有先例吾國尙可推行至召集各地方官有學識經驗聲望素著之員妥愼組織似宜再加討論蓋召集各地方官如由中央召集耶則旣患情勢之遥隔又苦耳目之難周抑由各省都督民政長公舉而後召集耶則又何必限以地方官資格鄙意以爲組織此種特别造法機關仍宜由各省都督民政長各推選有政治學識及政治經驗者三人或五人不必由中央召集亦不必限定地方官吏較爲妥協抑更有進者臨時約法係成於前南京參議院倉卒規定謬點甚多現旣不能適用與其從事增修母寧另行制定並仰懇大總統照此次議決案决然施行以速定國家根本大計是所切禱繼堯默察國内現情薄海蒼生喁喁望治憲法一日不定人心一日不安卽國基一日不固大局前途在在可憂繼堯爲民國安危起見目睹時艱難安緘默敢獻芻蕘以備採擇是否有當伏候鈞裁滇都督唐繼堯叩寒印 
[要聞一]  
[說葫蘆（一月十六日）（遠生）]  
本月八日大總統命令命將歸化城張家口多倫諾爾赤峯洮南及山東黄縣所屬之龍口一律自闢商場而於奉天所屬之葫蘆島特筆提出謂該島自前清末年業經議准開埠國務總理等並請繼續修築一體開放洵爲發達地方振興實業起見應即照准並聲明此項自開口岸與約開口岸並應悉心規畫妥定章程云云記者案開埠通商爲建設事業中之一大事業而在此諸埠中最占重要者莫如葫蘆島此島關係及其歷史惟一部分之深於東三省政情者知之兹略述所聞如左 
吾國北方沿海數千里無一完全主權不凍之海口大連旅順威海衛膠州北方鎖鑰一一在人掌握之中其在今日得以自建商埠之不凍海口惟此唯一之葫蘆島而已該島處錦州之東邊與大連對峙而其利便實遠過於大連由瀋陽至該島較大連近一百九十里由新民屯至該島較至大連近四百零八里由該島至秦皇島較由大連亦近三百里其爲不凍之港則與大連同也 
該島在京奉鐵路之旁所修連山支路即與車站相接且其海口頗足停泊兵艦故論者謂不僅爲遼西之門戶直可爲京師藩籬 
該島旣與錦州車站毗連若錦靛璦鐵路之計畫萬一可成事實則可由此直達蒙古不獨三千餘里附近土産可由此放洋而行且旁通黑吉控縱自如東三省之形勢可爲一變 
綜以上數點論之吾國若有别種能力輔助則足以稍變北方形勢而立一線自主之機者莫過於開放該島至有以該島開放後與大連頗有影響欵外交上有阻碍則世界公例定有我不願鎖港而外國人可强制我鎖港者且吾曹不妨引最近前駐京日使伊集院君之言吾國利權旣溥正不必以競爭爲慮也 
該島曾於光緒三十三四年間由東三省總督徐世昌創議開埠繼任之錫良及趙爾巽兩督繼續進行測繪勘界已一律完竣已興修連山支路二十餘里馬路數十里海岸基礎已定惟碼頭尙未興築然此區區成績蓋已經三任之總督百萬以外之消耗而後得之者也民國元年十月趙爾巽呈請大總統並咨行國務院財政交通兩部請將此項工程收歸中央接辦蓋由東省無法自籌又不便中止故爲此一段文章以結朿之也 
近自許世英到奉天民政長任後續修之說復起並有英人秀斯借欵包工之議國務院因决議速辦呈請大總統批准至秀斯一層卽作罷論此後之計畫及章程將由水利局總裁張謇專任其事余意政府若擬以毅力興辦則宜籌有一種之繼續費限年告竣若官力不可恃則甚望吾國内外之大資本家奮然興起以一試騐吾國民建設及獨立自主之能力也 
[政治會議討論祀天尊孔兩案紀聞]  
十四日下午一鐘四十五分政治會議開第三次會議到會議員五十八人法定數已足遂開會首由顧秘書長報告文件次由議長李仲軒宣告按照議事日程開議其情形大槪如左 
第一案之結果祀天爲議事日程第一案某議員發言謂此案無討論餘地請付審查旋由秘書長報告謂議長尙有意見向大家發表隨由議長發言略謂祀天一事關於世道人心國家安危異常重大請大家格外注意云云措詞頗爲懇摰當由各議員互相討論對於大體無甚出入惟對於所用禮節及冠服討論時問甚長就中約分兩派第一派係王印川孫毓筠梅光遠諸人所主張者謂以天壇爲祭所以冬至爲祭期以冕服爲祭服以跪拜爲祭禮以牲牢爲祭品大抵凡於共和體制不相剌謬而又適合於歷史習慣者均可沿用第二派係鄧鎔之說對於祭所祭期祭品均無異詞惟祭禮祭服則以爲當用新式陳懋鼎之說以爲當用黄帝配祭許壽裳反對之然大多數均主張贊成陳說又鄧鎔主張在祭禮内將預算表册焚升一份蓋取一歲國計大告成功之意衆人亦多贊成者於是孫毓筠請將大體付表决旣通 
 
 
 

Page 3

 
 
過遂由議長指定審查員趙維熈饒漢祥沈銘昌寳熈夏孫桐駱成驤江詔杰等七人此時已屆休息時間由議長宣告休息三十分鐘 
第二案之結果四鐘以後再開會依次當議第二案秘書長再報告議長欲發表意見當由議長發言大旨謂孔道之重與國家安危人心治亂均爲極有關係長言引伸淋漓痛快且謂祀孔與國敎截然分爲二事絶不相涉并博引東西洋尊孔之事實以爲佐證頗覺氣充詞沛旋由各議員討論大體對於祀期一節互有辯駁有主張仍用春秋二祭者若梅光遠諸君是有主張用孔子誕日爲祀期者若許壽裳諸君是皆主張用開學日者若鄧鎔諸君是嗣後更討論大祀中祀問題張志祥主張宜用大祀顧鼇主張宜較祭天典禮稍爲减殺以付表决贊成大祀者居多數遂由議長指定許鼎霖梁建章蔡鍔張志譚張一麐吳貫因恩華等七人爲審查員付諸審查議畢宣告散會壁上報時鐘正鏘鏘鳴五下也 
又聞是日政治會議開議祀天祀孔兩案時會員中頗有爭議馬良艾知命二員竭力反對二案謂無成立之理由馬君謂祀天可專設典祀之官并掌他項祀典不必由總統躬臨預祭至於尊孔與宗敎前途大有妨碍現在政敎分離宗敎之事槪應聽人自由信仰萬不可由國家干涉若謂現在當道崇拜孔子遂定祀孔之典則他日易一崇拜他敎之政府又將特頒崇祀他敎之典非所以示久大之規且現在旣令學堂崇祀孔子則凡不能崇祀之學堂勢必受人排斥其影響甚大云云艾君亦主此說大意相同且謂尊孔之說行則宗敎之禍且起孫毓筠許鼎林二君起而駁之略謂學堂祀孔與不祀孔之學堂并無妨碍如外人之拜天主郡蘇亦未嘗强吾人之不拜天主耶蘇故學堂祀孔與不祀孔之學堂亦自并行不悖且吾國之祀天祀孔乃數千年習慣并非今日特創之舉决不至因此而有宗敎之禍兩方爭辨甚久繼由議長以付審查表决多數贊成兩案同付審查遂散會 
[參議院最後之茶話會]  
參議院議長王家襄於十四日邀集同院議員開茶話會該會係王議長以個人名義邀集而適在停止國會職務令下之第四日蓋議長與議員最後之話别會也凡爲同院議員無論已否經政府取消槪行邀集昨日午後三時來賓到者百七八十人於第一休息室内預備各種酒果茶點就座後主人起立舉杯致詞似有多種意思未能發表惟略敍一年内同院共事之情誼及新年茶話之趣旨而止最後請到會議員各將自己之詳細履歷開留一份以便彚編第一屆參議院議員錄存院此事蓋具有深意在也各議員寫畢出至院前共拍一照以作紀念至五鐘始散 
[總統府近事紀聞]  
電邀徐東海徐世昌氏上次來京面謁大總統時總統以熊總理屢有辭職之意曾約其擔任總理一席當經徐氏力辭不願出山兹聞熊總理日來以受時局之激剌又萌去志昨日大總統特再致電徐氏邀其來京一行云 
接見叚軍長叚芝貴軍長回京後業於昨日上午面謁大總統密談至三小時之久聞其所談内容一報告查辦江隂事件之辦理情形二報告張長江巡閱使此次交卸時種種磋商之實况三武漢近况並段督整理鄂事之進行四關於自已此後任務之詳細籌議 
召見兩議長總統府日前囑梁秘書長用電話召參衆兩議長入内探聞湯王兩議長於午後二時餘一同入見其原因確係爲詢問在京議員之額數及磋商遣散之手續當時國務熊總理與内務朱總長亦在座經二小時之久兩議長始行退出聞臨行時大總統諄諄相囑兩議長在各議員前代達苦衷親送至府門而回云 
[京師政海之一勺微涔]  
内務部注重考騐知事朱總長以連日赴内務部報考縣知事者甚形擁擠但各知事爲親民之官必以品學成績兼優者方爲合格一面徵取各機關保送人才臚列事實詳加考覈雙方並重并擬將地方制度重行規定以國利民福爲歸務期實事求是一掃前清官場陋習云 
外交部提議添設使署商務官外交部孫總長因列强各國以此後世界漸由政治競爭而入於經濟競爭時代故駐外各公使已非全由純粹之政治目的爲交涉標凖而經濟方面無不兼顧並重以圖國家實際上之利益近年列强各國駐外之使署内無不添二商務官者職此故也惟中國之在外各使署此項官職尙付闕如兹鑒於世界之趨勢擬先將英法德美日俄意比與中國關係較切之使署内一律添設商官日内商諸張農商總長得其同意後卽向國務院提議以便表決實施云 
交通部訓飭路局員司交通部前發訓令一件飭各路局遵照其文云查鐵路行車一事關係於生命財産者至爲重要稍一不愼事變横行本部前經頒發行車事變報告表式飭遵辦理以憑考核在案查鐵路員役上自站長報生專守下至司機旗手閘夫對於行車之安危各直接負有完全責任前在路政萌芽時代關於行車遇險在事員役之處分回無法定之科條現在民國肇興人道進化生命財産俱受法律之保護新律第三百念六條因玩　業務上上必要之注意致人死傷者處四等以下有期徒刑拘役或二千元以下之罰金國法具在各宜凛遵惟我國人士法律知識素稱薄弱其不知法而犯法致罹刑罰者往往而有亟應曉諭全路員役俾知彼等各有職守遺誤疏忽罪有攸歸决不能從輕置議以免有輕犯之嫌爲此令行各路仰即飭所屬切實傳諭各員役一律遵照母和稍有輕忽致干法網是爲至要云云 
大理院遲遲開庭大理院自五號移入新築洋樓後原議停辦公事三日以便布置一切今逾期已數日尚未開始審判探其原因係上年刑事未結案件不過百起内外而民事則積壓已六百餘件之多今年雖已添民事一庭而原有民刑各一庭之庭長推事須與新添一庭之庭長推事開一會議將職務重行分配有新添民庭之人派爲刑庭原有刑庭之人派在民庭之意而新添諸人尙未到齊故一時尙不能開始審判云 
[南京政聞錄]  
韓省長於昨日（十七）午後由蘇返寗 
江北蔣護軍使昨日來甯 
送馮督新親之總統内眷於昨日（十七）十一時抵下關砲臺兵艦均鳴礮致敬馮督亦親赴江干迎迓　 
馮都督現加委江甯縣左知事兼都督執法處 
高等審判廳長有任命林錫蕃不日赴蘇繼任消息韓省長以各縣警務亟應切實整頓所有各縣警務長一律歸省行政公署直接委任以一事權並另派警務視察員三人分途視察隨時報告 
警廳王桂林自取消土著三百名巡士後警崗不敷支配昨又向天津續調六百名來寗不日可到 
昨日偵緝隊又在故衣廓凌宅内拿獲關於黨人之嫌疑犯一名聞有私放何海鳴票布情事 
美國人所設之金陵大學堂現定於二十二日舉行甲班醫學生畢業禮已函請馮都督韓省長到堂觀禮 
釣魚臺紅十字會徵文揭曉頭等二十元二等十元三等二元四等一元五等五角共取二百名 
[雜評一（無名）]  
國法會議政治會議將定造法機關之名爲國法會議意殆謂會議國家根本法也但此僅議修改約法而並非議憲法或者此修改約法之機關他日即爲起草憲法之機關歟 
總統府繳稅法自己始今日總統奬勵稅員使總統府而不繳捐他人何肯悉繳捐捐者不繳收者何能多此本一定之理也特恐日久弊生總統一不在意府中之人或有不繳捐者則今日爲繳捐者倡他日即爲不繳捐者倡耳中國舊事往往然也願始終留意焉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[改訂稅則之最近消息]  
改訂稅則問題自外交部照會外交團後並無正式談聞判孫總長現已將修正之各種理由照會各國其内容如下 
一英國中英原約一輸入貨品課值百抽五之稅今則價格低落課稅亦宜减輕由兩國派員另定新稅則經此次協定後全關於通商條欵每十年酌量更改二凡商船滿百五十噸以上者每噸課鈔銀錢四百五十噸以下者課鈔銀一錢（現擬修正之理由）實行裁釐加稅值百抽五所有前次各約槪行取消以值百抽五爲準 
二法國中法原約一法商依此爲新定稅則輸納貨稅但貨值時有低昻契則亦應有更變自後每七年較訂一次（一千九百年改爲十年校訂一次）一凡商船滿百五十噸以上者課鈔銀五錢（較英國加一錢）百五十噸以下者課鈔銀一錢一以後中國若逢他國許與特惠　典時法國得享最惠國之例（現議修正之理由）廢除第一條之最惠國條例免致將來糾葛 
三日本中日原約一日貨進口一律免稅查日貨進中國内地願一次納於口稅時如係應完稅之貨照口稅一半輸納如係免稅之資照值百抽一兩五錢輸納此外内地各稅一槪豁免二日人在華　購買中國貨物土産運入海外時若非禁止出口貨物止完出口正稅而止一此次所定規則及本約以十年爲修改期（現議修正之理由）擬全部修改訂值百抽五法 
四俄國中俄原約一國境百里爲無稅貿易地一由鐵路輸入之貨課三分二之稅一輸入滿洲内地貨輸三分一之通過稅輸入中國本部圖本部貨二分一之通過一哈爾濱爲東清中心點其半徑十里之圓形區域内地爲减稅地域（即除納三分之輸入稅此外十六處車站以半徑五里之圓形爲限其他各車站以三里爲限皆爲减稅區域）現議修正之理由）除去關於東清路之稅改訂各項稅則 
五美國一千八百九十八年美國對於稅則宣言如左一各國範圍内之各港無論何國入港商品皆遵中國現行海關稅率賦課並歸中國政府徵收一各國範圍内之各港無論對於他國入港船船舶不課本國船舶以上之入海稅各國範圍各鐵道對於他國貨物不課本國貨物以上之運貨費（現議修正之理由）請仿照此項辦法實力施行 
六其他各國其他通商之國如澳大利葡萄牙墨西哥荷蘭伊大利等國對於提出之修正約分二派一願遵照原議派員修改以上各國之辦法爲標凖故此時并無何等舉動一墨西哥宣言倘各國願照議修改本國願抛棄一切利益遵照納稅惟須一律倘中國厚於此而薄於彼墨國斷難承認云 
[缅甸雲南鐵道之外論]  
要求之歷史日本東京朝日新聞云據北京特電英國公使向支那政府要求缅甸雲南之鐵道敷設權該鐵道起於缅甸之巴莫人雲南經騰越而達大理府雖未得確報然英國公使之爲此要求實屬理所當然不足怪也何則自缅甸經雲南直達四川之鐵道一百三十年前英人已唱言敷設矣夫法商西固爲川滇之利權競爭者也故法國敷設滇越鐵道（從安南東京府達雲南省之雲南府）獨占雲南貿易以後遂致此說益盛又最近十五年間雲南支那人之入缅甸境者頗多於是印度政府以嚮之注意阿富汗國境者轉而注意缅甸國境甚至印度總督目缅境爲印度防禦之最弱點故勤加設施盡夜不怠而敷設滇缅鐵道之議益囂在矣此其所以有今日乘機要求之舉也 
路線之經過自缅甸經雲南直達四川之鐵道英人投巨資而調查之者數十年矣不能得絶好之線路其比較的可用者巴莫大理間之線路也此線路起於缅甸之巴莫溯太平河而東進經缅甸之國境古里戞而入雲南省穿蠻允干崖之半獨立國出騰越而横潞江及瀾滄江終於大理府南方之下關全線長三百八十四英里印度政府自一九零五年測量之至一九零七年始竣功據其報告則巴莫騰越間之一百二十二英里工事極易架設輕便鐵路一百十萬磅之資金已足不數年可得利益騰越大理間則甚困難資金需三百十萬磅而無絲毫利益之可望然此路之敷設不可决之於鐵道收益之多寡當决之於印度之邊防英法之競爭印缅與楊子江上流之交通而英國拘泥商利躊躇不决遂無敷設之意且英之宿志非此缅甸雲南鐵路卽能滿其慾望也故復爲延長至於四川之計畫比較測量者屢矣擬自下關經楚雄而至雲南府再經宣威威甯大關而達四川之叙州府延長六百四十五里其間二十分之一乃至二十五分之一之傾斜處不可一二計工事旣困難經費又不資明於商利之英人敷設尙須有待也 
建築之利害雲南交通過於不便故騰越與雲南府英國雖有領事而英人之入雲南者殆絶無而僅見如巴莫大理間之鐵道開通則英人之探索金銀寳石之礦山而入於雲南者必日衆英支之交涉必日多且不幸而滇缅境界數百里尙未確定半獨立之野人棲息其問加之支那之破禁令拓殖於缅甸者甚衆則以後英支之葛藤將不絶交涉之問題將倍蓰於片馬矣至其結果必利於英而不利於支可斷言也 
[開埠問題之近聞]  
日前命令開放張家口等七處爲商埠外交界極表歡迎已誌前報兹聞關於七埠開放問題頗有周折詳記如下此次所開七埠皆接近蒙境將來與内外蒙商務有直接影響不言自喻而外蒙商務俄人以俄蒙協約結果頗佔有特别利權若七埠之開放則外蒙商務之重心或因以移至蒙邊於俄之在外蒙商務將生大不利益近日外交界多本此心理以測俄人且謂俄人必將提出抗議以期挽回利權云云此說人多信之英文京報日前亦有論說云中國此次自開商埠可謂善於自動者矣使中國繼此更開他處以爲商埠則有益於中國者且更利於他國此則可斷言者此次中國商埠中有數處係利用國際商務之關係以維繫其或有動摇之地域此種用意顯而易見蓋凡欲抵制一國之野心除訐各國以商務利益以爲共同並稱俄使已經提出抗議書於我國政府云云而京中某東文報又據以轉載一時輾轉相傳一似我國開埠亦失其自由權者實則開埠之舉爲外人所最歡迎浦口開埠之議我國政府實自倡之並未聞英國出而干涉以彼證此其理自明故外交部自悉外間喧傳俄使抗議開埠之說後已立爲聲明而警　亦於十三日致函京中英文某報辯明俄使抗議開埠之實無其事云 
[鄂都督易人之難]  
段芝泉總長兼理鄂督頗多整理惟陸軍部要政繁夥周兼總長有兼籌不遑之勢聞袁總統擬仍調段督赴京即以留鄂北軍總司令王占元署理查鄂省早經軍民分治都督一方面僅以統駛軍隊鄭重國防爲專任各界人士以王上年平定贛亂功續昭著尙無表示反對之意而現任鄂民政長吕調元又與王君舊在保府共事有年感情亦甚洽惟袁總統復以王占元性過　直才欠開展尙不敢輕授以此項重職意欲任命長江查辦宣撫使段芝貴充任然據外間傳說謂段已上書政府申明不願就湖北都督任並言若果須命彼爲鄂督則須兼管民政云云故袁總統遲疑不决欲令其入川查辦軍隊鄂督一職黎副總統遂薦舉藍天蔚承乏袁總統又以藍係鄂人恐其不能勝任復欲以叚芝泉實任鄂督而以前清粤藩王秉恩（或云係王廷楨）襄理陸軍部務王亦力辭現在陸軍部急有要務待理特調段芝泉回京因此黎公又保薦以江西都督李純調任鄂督而以江西民政長兼理贛督升任南昌衛戍司令張敬堯爲江西護軍使但總統以李純王占元皆平定贛亂建功立名之人今人督鄂恐王不甘居於其下故此問題至今迄未解决云 
[鄂中新紀事]  
江漢關收稅之調查民國二年一月至十二月底止漢口江漢關所征各項稅欵之數較之上年仍屬有盈無絀惟少收鴉片烟稅二十五萬兩然以别貨所盈之十五萬兩抵之只少收十萬兩兹將各項稅款總數調查列下（甲）進口稅共收一百一十八萬四千二百七十八兩（乙）出口稅共收二百零九萬八千五百九十一兩（丙）子口稅共收十九萬一千二百六十六兩（丁）轉口稅共收六萬三千五百五十三兩（戊）船鈔稅共收七萬零二百三十三兩（已）鴉片稅（係一二月所征）共收七百兩以上全年共收稅銀三百六十萬八千五百二十一兩 
留學生解京之原因鄂省前年官派留日陸軍學生大半皆係越義後上中兩級軍官前當贛寗倡亂中央政府已查知該生等多有潛回充當僞職者近日該生等又濳行回鄂運動已經叚督查獲証據確實者七人餘三十餘人一槪取消留學資格勒令回籍日前業已將爲首之祁國鈞湯瀚二人提出槍斃在案昨聞又有該案内劉某等三名因中央政府有電來鄂已將拘解往京訊辦緣彼等前在津京奉等處曾犯有要案須到京質審故云 
[贛省要求漢冶萍權利之答覆]  
贛省實業　進會以漢冶萍公司江西亟應援照湘鄂成案同享公股之利益致函該公司要求認可兹聞汪民政長昨接該公司董事會函云此事該會未悉湘股理由鄂事歷史以致誤會業經函復解釋現值派員查勘礦界之際特慮彼都人士習聞此說復有要求謹爲我公縷晰陳之查辛亥光復之秋萍礦欠繳萍醴鐵路煤焦運脚計數甚鉅其時機關停滯交通晰絶礦中不名一錢承湘省維持以股票作爲代價遂有湖南公股之名稱本年鄂省議會公舉代表來滬擬以張南皮官辦時用欵數百萬原案以每年鐵捐撥還官本者改爲統填股票敝會公議以此項鐵捐是否屬於地方稅抑係國家稅中央尙未宣布謂須塡股票在湖北一方面必呈請政府之許可在公司一方面須開會徵股東之同意雖代表許以十年之免捐允以官山之採掘然磋議至今迄未就緒蓋公司始終抱定南皮奏案爲鐵板註脚也萍煤産地隸屬江西然礦局歲助當地公益捐及贛省所征出井稅亦自盡有義務倘因地點所在即應享有公權不僅與塡股抵償之　南名義不符即與未成事實之湖北相較理由亦更難充足也用特陳明可否仰懇台端據情宣布以免誤會而息紛爭 
[張勲大軍過臨淮詳紀]  
全隊到臨張勲軍隊來臨之說去歲年底卽已紛傳待至七號始開到武衛軍前路第八營第十一營及某營共三營分駐西關河北北關等處餘皆開赴徐州蚌埠一帶 
商會爲難該軍未到以前曾有前路帮統井振清先行到臨託商會墊欵修理縣城隍廟聖廟等處以備駐紥詎知該軍旣到下級官以及兵士等以縣城隍廟聖廟等處距街遠吃水難不肯居住任意强住民房仍催促商會速覔好房從前修理所墊之欵商會於八號開帳往索該營務處云我軍來臨保護商民地方自當以公欵墊用仍須付還實屬不當云云然商會並無存欵虧空尙未塡補此次墊欵皆係前日開會用全體名義向各商家借貸而來該該會因此欵無着十分爲難云 
居民驚恐該軍强佔民房非僅爲住軍之用蓋該軍官佐固帶有家屬而兵士之有家眷者亦復不少是以挨戶尋房並傢具大街小巷驚擾異常河南朱某經數兵士硬將住房内所有大桌櫈几等件搬去一空河北金玉成家原無空屋該軍官某竟將家眷硬行搬入居住云 
張使過淮張勲赴徐之說喧傳已久卒未見諸實行人民頗爲疑慮八號午後一時張將軍忽乘專車過淮赴徐人人皆以得知眞相爲快當時該軍全隊出發到火車站歡迎大帥並未下車 
[川人攻許省議員何多]  
石砫縣譚田之日前電呈川民政長謂該縣省議會議員黎道濟隸籍國民黨請予取消業經陳省長令飭軍事巡警廳查辦乃譚昨復具呈民政長謂黎道濟前於熊楊變亂時曾在渝響應請爲查究故民政長刻已令飭川東觀察使查覆矣 
三台縣趙伯敦以該縣省議會議員張梓樑隸籍國民黨并有附亂情事呈請民政長分别查辦現經批示謂查中央電至江西湖口倡亂之日起如有省國會議員籍隸國民黨者均一律追繳証書徽章等因是凡屬該黨議員其在江西湖口倡亂以前未經正式宣布出黨者均應一律取消確無疑義兹據呈稱該縣省議會議員張梓樑等均係國民黨籍並充該縣分部黨長及理事員渝亂發生該議員等歡迎張尊至參事會開秘密會强逼雕匠尹青雲刋刻宣布印信現在猶可傳質今於十一月登載聞紙宣布出黨意圖遮掩保全所呈如果非虚該張梓樑等不特宣布出黨月日在江西湖口倡亂以後應作無效其議員仍當取消且并有附逆情事惟一面之詞殊難憑信　候分别令飭軍事巡警廳及該縣知事逐一澈查具覆核辦 
廣元縣楊舒等以該處五區候補當選人楊光俊等八員均隷籍國民黨呈請民政長一併取消刻亦奉批謂查前次續奉國務院支電飭將隷籍國民黨之省會候補議員資格一併查明取消等因即令通飭各屬遵辦在案兹稱該等五區候補當選人楊光俊八員籍隸該黨如果不虚其候補議員資格固在取消之列惟詞出一面殊難揣測仰候分令各該管地官遵照前令分别查明核辦具報查考 
陳民政長日昨發有通令略云本公署迭奉中央電令飭將國民黨支分部及其他機關一律解散其有省國會議員及候補當選人籍隸國民黨者悉予查明追繳證書徽章並取消候補資格各等因當經通令在案嗣因各屬案報解散情形多屬簡率復經規定格式飭令塡註現查各屬塡報仍多含渾其詞語焉不詳而於該縣國民黨究有若干省國會議員屬誰均未切實敍明致有據報并非該黨議員復經各該紳民指名控訐者又有據報實係該黨議員應行取銷而該議員又復自行聲明向無關係者自非切實查明不足以得眞相而資折服合亟令仰各該知事迅將該縣國民黨支分部及其他機關原有人名册簿於文到日迅予飛賚來省以憑對照 
[臨歧徬徨之浙議會]  
自國會擱淺後省議會亦同時奉令停止開會於是一省立法機關之省議會又在政府無形打刧中矣日昨浙議會劉副議長有通告各議員文一通其進退維谷情形閱之亦可見議會之身世矣照錄如左去歲十二月三十一日准行政公署公函傳達國務院取消國民黨議員及停給薪水兩電鄙人當即遵奉命令停止職務隨即督飭秘書將本會各科事宜截至十二月三十一日爲止一律清釐結束以清界限自本年一月一日起隨即添雇書手赶繕報銷决算表册以及交代文卷業於本日一律完竣惟莫朱兩議長均已辭職在先無可交替欲俟敍補足額召集另選則手續繁重遥遥無期在勢萬難懸待議會未奉解散又未便咨送公署接收再四思維實無良策不得已仿照直隷省會辦法將省會關防一顆連同各項文卷造具清册委交本會秘書暫行看管當經逐一點交明白取具切結附卷俟將來選有議長再由該秘書呈請接收鄙人即於本日交卸出會除咨報民政長外應合發函通告并將各項事件撮要奉聞如左一自八月後所有臨時會積存案件均已辦理完竣一臨時會預算文牘議决案均已整理付印完畢除陸續分送外尙有未經領取各分均已分别存會飭由接管秘書覓妥寄送惟議事錄以經費不敷尙未付印一本會八月以前經費已經按照預算陸續領訖核實報銷九月中尙欠八千餘元截至十二月三十一日爲止通共欠撥本會經費銀四萬五千二百十元零六角六分四釐照章應行補給業經開單咨　撥解並迭次當面磋商當　以財政困難允極力設法將九月份先行補足候具領到會後所有未領諸君即由秘書通告領取餘欵如何補給俟公署咨復到會後再行通告一本席卸職後會事無人主持祇有暫交秘書看管第辦公處各項職員薪水雜支是否停止前經咨詢公署亦未得復若虚懸不定殊多窒礙幸現在閉會期内公事减少不得已將辦事處範圍暫時减縮商同公署允給每月維持費二百元酌留總務科秘書一員兼任文牘議事兩科事宜會計科秘書一員兼任庶務科事宜繕校一人薪水分别减折開支外留公役二名門房一名園丁一名通計工食雜支一併造成槪算按月具領所有本會事宜卽責成該秘書等暫行看護接洽藉以節經費而專責成如此則本會機關暫時可免停閉將來如何辦法謹俟後命云云並附送各件文牘以便各省議會之接洽云 
[地方通信安慶]  
陸軍學生請發津貼頃聞保定官校及京師第一陸軍預備校武昌第二預備校之安徽學生日前郵呈都督請照舊章發給津貼倪督接閱來呈後卽飭軍需科長查明安徽學生留學各該校人數若干從前每名發給津貼幾何均照舊辦理聞該科長已查明軍官校每月每名津貼五元預備校每月每名三元至現在留學該校人數已無案可查業經電詢該校一俟得覆即行匯寄云 
[蕪湖]  
蕪湖警察之違法　警廳長成維靖山東人任事以來地方商民嘖有煩言如上年十二月十四日長街怡泰祥雜貨號司夫某甲飮酒過多與崗警衝突該管二署巡長竟至率領警士數十人荷鎗持棒擁入該店中搗毁一空并毆傷店夥數人一時間商民大動公憤徧發傳單與警察爲難商會恐於巿面攸關出爲調處風潮始息本月十五號夜三鼓時十三道門後茅屋失愼各舖水龍馳救時有百家舖水龍担水夫王姓與隣舖水龍爭奪水桶人多聲雜忽有三署巡長巡士一鬨上前不問皂白以所佩之指揮刀亂砍王姓受傷甚重比有保康店司楊姓出而勸解又被總廳衞隊拖曳於地拳足交加當時羣情洶洶赴總廳報告衞隊攔阻不准入内理論復觸成廳長之怒喝令捕拿衆乃驚散而萃升恒之店夥胡學球已被拘禁吊拷矣商務總會昨已行文各界并照會警察廳詰問理由尙不知如何結果也 
[山西]  
運城拿獲雪花山悍匪餘黨晋南鎭守使董崇仁日前電禀中央云自去冬剿滅虞鄉縣雪花山匪首趙金山等以後黨羽四散根株未絶迭飭各軍隊嚴拿兹據馬二營營長楊震威報告駐虞五連連長徐廷傑帶兵入山剿捕在草坡村擒獲匪黨李清山阮狗娃二名並據河東軍警聯合會在城外拿獲匪黨王天官一名請送核辦前來當即提訊據李清山阮狗娃均供稱投入會首趙金山爲匪聽從趙金山前赴新井等村民人楊姓各家分送趙金山名片三次勒民人銀兩並搶掠過廟胡同王家銀土衣服均携山上充作火食屬實據王天官供稱與河南嵩縣匪首陳三來 
 
 
 

Page 7

 
 
往伊拿陳三名片勒索厥山王姓並三陽街永全號銀兩刧過三陽街程姓及田莊村胡姓龍古村袁姓等家銀兩衣服驢騾聞拿潛逃來晋屬實各等語據此查該匪李清山等均投入匪黨甘心從逆久逸未獲滋爲民害旣據直認不諱未便姑息當將李清山阮狗娃王天官一律按軍法鎗斃以除遺孽一面仍飭各軍隊實力搜捕俾靖地方云云 
專件 
公司條例 
[第一章總綱]  
第一條本條例所稱公司謂以商行爲爲業而設立之團體第二條公司共分爲四種一無限公司二兩合公司三股分有限公司四股分兩合公司 
第三條凡公司均認爲法人 
第四條公司以其本店所在地爲住所 
第五條公司非在本店該管官廳註册後不得着手於開業之凖備 
第六條公司之設立非在本店該管官廳註册後不得對抗第三者 
第七條公司旣經本店該管官廳註册後滿六個月尙未開業者該管官廳得以職權或因檢察官之請求解散之前項所定之期限如確有正當之事由公司亦得呈請准予殿限 
第八條公司有違背法令妨害治安及紊亂風俗之行爲該管官廳得以職權或因檢察官之請求解散之 
第二章無限公司 
第一節設立 
第九條凡二人或二人以上設立無限公司應公司訂立章程暑名簽押 
第十條無限公司所訂章程應載明左列各欵一商號二公司所營事業三股東之姓名住址四本店及支店所在地五股東出資之種類及價值或估價之標準 
第十一條公司自章程簽押後十五日内應將左列各欵向本店及支店該管官廳註册一前條第一至第三各欵二本店及支店三設立之年月日四定有存立年限或解散之事由者其年限或事由五定有代表公司股東者其姓名六股東出資之種類及以財産爲出資之價格 
第十二條公司添設支店時應於添設後十五日内照前條所開各欵向該管官廳註册並於同期限内將添設支店事向本店又他支店該管官廳註册如在本店成支店該管官廳之同一區域内添設支店時祗須將添設支店事註册 
第十三條公司本店或支店如有遷移應於遷移後十五日内向該管官廳照第十一條各欵註册並於原處該管官廳將遷移事註册如在本店或支店該管官廳之同一區域内遷移時祗須將遷移事註册 
第十四條公司註册各欵如有變更時應於變更後十五日内向本店及支店該管官廳註册 
第二節公司内部之關係 
第十五條公司内部一切權利義務之關係除本條例規定外得以章程明訂之 
第十六條以債權抵作資本之股東到期而債欵無著者應自任清償之責遇有前項情事除加算利息外尙有損害更應賠償 
第十七條公司分派盈虧如别無預定之比例以各股東出資之多少爲準　僅於盈餘或虧損之一面定有分派之比例時其所定比例於盈虧兩面均適用之 
 
 
 

Page 8

 
 
   
 
 

Page 9

 
 
 [Ｇ> 
[京都達仁堂]  
我京師同仁堂自前清康熈壬午年開設迄今近三百載虔修各種丸散膏丹選料不惜重價必求其精泡製不憚煩難必合平法是以服食者效應如響中外馳名歷久愈著比來南中往購者紛至沓來大有應接不暇之勢達仁感當時相需之殷不敢株守一隅爰念中圖之商場以上海漢口爲最着乃於去秋偕友南來先設肆於上游之抛球場一載於兹頗蒙各界歡迎讚不絕口今特分漢口設於黄陂街瞿家巷口外藉慰　諸君子嚮望之忱惟房屋較狹一俟覓有寛大之處仍當另徙但同仁堂素有不設分號之戒以各埠凡用同仁二字者均係冒名漁利曾在京師禀明有案達仁此次南來若仍用同二字似與假冒者無分異同所以專用個人名義以免溷淆至本堂一切修合之法皆依家傳秘方與衆實有不同望之似不甚寳貴服之確效驗如神與京師同仁堂絲毫無異素知同仁堂良藥　諸君子其鑒察之京都達仁堂藥舖經理人樂達仁謹啓各埠函購請由郵局兌洋寄至上海抛球場漢口黄陂街　立即郵寄不誤 
[上海藍裕昌土棧廣告]  
本棧向在香港今分設上海寳善街棋盤街口朝北石庫門面開張提選大小洋土門莊開剪零躉批發價比别家公道貨亦頂高如蒙　貴客賜顧請認明牌號庶不致誤　本棧主人謹 
[買得此機誠爲獲利無窮之捷徑　能增君之進欵者其唯此機乎]  
凡紳商學界男女諸君皆可爲之且紡織爲居家有益之勤務勤則不匱　諸君亦欲勤而至富乎有志者事竟成 
外埠可惠函來購取妙在不用學習另有說明書披閱便能了悟賜教者請　移玉至上海廣東路十九號門牌第二號 
用此機較之用縫衣機獲利尤易如用此機有未明瞭者可至本公司隨時教授織法不取分文 
按照本公司此一年以來核準之帳計算所収到織户之襪較之往年加增三十萬打之多均照章發給工資現本公司此項襪之銷場甚廣祇須有購機代織之户雖倍其數本公司収得仍有銷路　諸君亦願爲本公司工作而分享此項利益乎 
[家人婦子實惠均占]  
英商捷足製襪公司經理先生惠鑒逕啓者鄙人智愚學淺前清時代以官爲家光復以來謀生乏術屢閱報章藉知貴公司製襪章程頗稱完善特於四月來滬在　貴公司購得第七百六十九號製襪機一部將製成之襪按期送驗隨得工資度日足見　貴公司所載章程毫無欺飾最可感者鄙人於九月間突遭火刦　貴公司尤能預借工資濟我燃急以致數口之家賴以度活因思無以圖報用將身受情影登諸報章以表尊惠藉鳴謝忱順頌 
日祺　紹興東臯鎭張小樓謹啓新歷十二月三日上 
[窮困無舒請來問我]  
英商捷足製襪公司諸位先生大鑒敬啓者去歲夏間購得　貴公司三百八十四號織襪機器五架每日每架可出襪子二打家中諸人皆得有永往工作并獲有莫大之利益况觀世界上無此工作易而獲利廣之事業且　貴公司諸執事對工作諸人甚見歡迎辦事照章收襪等情毫無留難鄙人感佩良深特佈數行登諸報章以表謝忱　諸君若有疑慮之處祈　駕臨滬寗火車站邊北浙江路華安坊第三弄第二家協字一百零九號内叅觀始知鄙人言之不誣也　三百八十四號　楊少卿　林雲圖　謹啓 
[請看湖北李女士之言]  
英商捷足製襪公司惠覽啓者自今年春三月購得　貴公司九百四十八號製襪機一副後日夜勤織送襪於　貴公司檢收又蒙慨然按數發給工資并無留難等事致使芳月增進欵多至五十餘元於是家豐食足賴此機之力也兹於飽煖之暇思致此之源特誌感言以歌 
貴公司之德順候　時安　天津河東小關治里李春芳上 
彭壽堂始創順氣化痰止咳四寳半夏露眞實功效比衆不同○招請各埠批發經理 
[半夏露包愈咳嗽永遠斷根]  
痰爲百病之母若不速治則内臟養生之精液皆變爲痰非唯喘咳交作且身體决難强壯市上消痰各藥絕少功效即近日自稱枕秘者初服雖有微效然力薄性緩並無斷根之功識者憾焉本堂秘製四寳半夏露其化痰之神止咳之速爲别藥所萬不能及歷經名醫博士試騐稱奇咸推第一無雙之品數十年來治愈痰咳各症何止數百萬人久已中外交稱無待贅述兹將應效治症列後　專治五癆七傷諸虚百損　傷風咳嗽寒熱往來　寒痰凝滯氣阻咳嗽　風火挾濕鬱蒸咳嗽　肺葉閃動喉癢咳嗽　肺虚枯燥喉乾咳嗽　肝風煽肺動怒咳嗽　色勞腎虚吐血咳嗽　病後原虚氣逆咳嗽　久咳不止變聲失音　産後虚咳渾身酸痛　痰火積寒久年哮咳　精涸神頽動則氣喘　咳氣傷絡咯血盈碗　思慮過度痰帶血絲　痰迷心竅文癲武狂　痰流骨節左癱右瘓　中痰中風手足麻木　氣塞痰湧喉痛肚痛　濕滯中宫心胃氣痛　肺痿生癰腥痰五色　臟腑氣弱瀉痢不止　小兒驚風猝然氣厥　神昏讛語猪羊癲癇　乾咳無痰行路氣急　自汗盜汗骨蒸潮熱　以上各症輕者一服全愈重者數瓶除根倘海内外如患上列各症服過各家之藥不能奏效者請速一試無不立起沉疴最奇者無論風熱寒濕諸痰一經藥性立刻盡化爲水從大小便洩盡頑痰旣去週身頓覺爽快四肢因之有力繼則飲食日增百病盡除而身體不覺自强矣每瓶一元每打十二瓶十元大瓶二元每打念元每料四元近有作僞之徒因此露靈效異常信從日衆竟依樣仿造到處寄售甚至抄襲告白登報然一經試騐則孰眞孰假孰優孰劣不待辨而自明矣購者鑒之　順氣化痰丸大瓶一元小瓶二角半　哮喘立止斷根丹每瓶六角　吐血斷根膏每料四元　止咳杏仁露四角上海河南路抛球場南七號彭壽堂啓瓶上新鑄半夏露字樣以防假冒托郵局滙洋外加寄費一成托滬友代買最妙 
[均藝電燈工業事務處廣告]  
謹啓者本事務處之設原爲整頓行規清除一切積弊並維持同業種種利益保全體名譽起見兹幸事務處已經成立並抄黏條規禀奉英公廨正會審官關批准如禀立案從此遵循有自務各恊力進行如同業諸君欲知詳細章程請至本事務處領閱可也　英租界廣西路二百念一號事務處同人告 
天下馳名○種子仙丹○靈騐無敵○鋪在上海二馬路中市西鼎新里内交易○若服他家藥不靈請來一試虚言欺人罪我惟天 
[京都天寳齋人參鹿茸靈芝野术海狗腎扶陽種子衍慶丸]  
本草云海狗腎一名膈肭臍其性大爲扶陽煖腎養精堅固一切諸虚百損五勞七傷夢遺滑精腰酸骨痛四肢無力服則立騐本齋獨得秘藏良方用眞正吉林老山人參關東鹿茸海狗腎並各種滋補貴品上藥君臣佐使相配製成此丸藥性和平不燥不熱四時可服專治男子陽痿不舉舉而不堅堅而不固或精薄如水精冷如氷或未交先洩洩而不射雖年輕損傷體弱之人服之轉弱爲强雖白鬚老翁久服陽足宛如幼年藍田種玉左券可操扶陽種子功效甚速此乃本齋獨得秘寳非他家大言欺人毫無實濟者可比常服補命門益丹田開胃健脾活絡壯筋培元固本養精烏鬚黑髮轉老還童却病延年多子多壽此丸種子固十分靈騐敢稱第一誠非誇口每料雙料二十兩洋三十六元每兩二元每盒洋五元單料减半○另有始創秘製參茸海狗腎壯陽補身種子衍慶酒大瓶四元中瓶二元功效同上此酒如購十瓶照碼九折壯陽煖腎種子膏每張一元○又婦科續嗣降生丹此丹專治婦女經期不調前後愆期赤白帶下子宫寒冷久不受孕等症服之功能調經旺血煖宫止帶凡婦女望子者苟能連服一月中途不間斷即可懷姙如反掌之易素未生育之婦服後一舉成孕旣孕服此必成雙胎此丸功力極大閨女孀婦忌服服則必産軟骨無父之子切忌切忌○價每料十六兩洋八元半料洋四元遠近函購托郵政局穩妥信局愼防作弊○另有扶陽第一海狗腎每條洋十元功勝鹿茸十倍京都天寳齋啓 
[新開福盛土棧零剪放盤廣告]  
本號向在香港開設有年親往印度採辦洋藥現因禁烟期迫存貨豐厚今分設上海南石路中普慶里口右首石庫門謹擇於舊曆十一月廿日開張放盤零剪烏皮公喇剔選三冬小土貨眞價實童叟無欺消售各埠遠近馳名如蒙　賜顧請認明招牌不誤 
[上海保赤齋消痰貝母]  
世人秉質虚弱肺經最易受病本齋研究此藥善能順氣化濕健脾養隂潤肺專治十年廿年痰飲無論男女老少新舊肺症每日分早午晚三次服此藥三五片神效無匹無論五飲重症及濕痰寒痰燥痰風痰熱痰一服此藥永無再發之患其痰均由大便而出無絲毫難過之憂最妙尤能精神百倍飯量加增本齋專求實際不務虚名每大盒二元小盒一元貨眞價實童叟無欺如蒙　各界諸君賜顧請認明上海新閘路西興里口八十號門牌庶不致悮上海保赤齋主人謹識 
[茂生總行啟]  
本公司創設美洲數十載分設中國亦已歷有年所專辦各種機器等類久已馳名遐邇承華商枉顧向本行定辦之開礦製麵粉打米製紙織絲織布鋸板各種機器已達百餘萬之譜營業發達於此可見現值中國百度維新工業競爭時代機廠漸次林立本行特備各種新發明機器以便各廠家採購一經置辦出品無不精良便捷倘蒙賜顧何種預算每日出貨若干本行延有機師可代估價目及用工人多寡一切均可代勞價廉物美足稱便利並在總公司特請華人專爲招徠仕商交易倘蒙光顧請以後開住址門牌函至美國總行或上海分行均無不妥若親臨美國採辦亦請先期函達總行或分行自當格外招待以迎遠客謹啓　上海分行門牌五十三號南四川路美國總行花旗内城門牌念五號老白奪街 
京都天寳齋藥房○天下馳名○靈騐第一○異人傳授珠黄八寳化毒丹○包愈男女一切楊梅結毒限日全愈永無後患 
[京都天寳齋　毒門聖藥　花柳無憂　經驗良方除病妥速]  
此丸乃本齋獨得異人傳授良方重用眞正犀黄珠粉血珀極品上藥泡製煉成專治男女楊梅結毒横痃下疳小便皮硬腫爛一切毒門無論初起久染包可限日痊愈如請醫不精服藥不愈或庸醫圖利不顧人之性命攸關獨用輕粉升藥倒提丸等當時立愈及毒氣内攻逢春復發四肢酸痛甚則鼻塌髮秃紅班起點皆緣毒藴經絡且必染妻絕子其害非淺餘毒未凈其害不休此買藥者未得其法患者豈能安全今本齋不惜重資修合濟世染者即將此丸服下立刻止痛消腫袪毒盡絕凡極重極危之症服藥一料立可全愈價雖略貴而效足值當可掃盡骨内一切毒氣且能生育無害屢試屢騐必發必中輕者五天重者旬日除根如用倒提丸輕粉升藥雷殛火焚凡有染此毒者雖諸醫束手危險萬分請嘗試之方知本藥房方眞藥靈之功每料價洋十元○每瓶洋二元○另有珠黄下疳散每瓶洋七角如男女下疳腫痛或陽物臭爛或筋爛去半節即搽此散立可拔毒去膿生肌止痛保復原形仍可生育種子此乃第一奇方也　立愈珠珀五淋白濁丸價洋每瓶一元如不效騐包退還洋以昭信實　舖設上海二馬路中市西鼎新里石庫門内便是遠埠函購郵局妥速信力自給　京都天寳齋啓 
[中華銀行廣告]  
本銀行曾於二月念六號股東大會議决改爲商業儲蓄銀行並於四月十四號移至北市福州路第十三號交易迭經登報通告凡有零欵存儲儲蓄櫃者計息三個月週年四厘五毫六個月週年五厘一年週年六厘活期週年三厘凡有躉欵存儲商業櫃者計息三個月週年四釐六個月週年五釐一年週年六釐活期週年二釐以及商號往來匯兌各欵無不克已如蒙　惠顧請駕臨本銀行面議可也此佈　中華銀行董事計郭竹樵謝綸輝朱葆三周金箴貝潤生朱五樓顧馨一李詠裳經理林蓮生郭 
[豫孚土棧新張廣告]  
本棧向在江西開設有年親自揀辦原庄大小洋藥貨精價廉久爲○各界推許祇以禁期日促存貨頗多特在後馬路乾記弄口開設分棧擇於十二月十五日卽陽歷正月十號開張特别放盤如蒙○賜顧無任歡迎　本棧白 
[南市新武臺]  
特請京津山陜蘇滬優等文武坤角　甲寅元旦日夜開演 
[克利馬爾沙斯罷利辣]  
此藥清熱行血去腐生新並袪風濕故治楊梅泛頂腎囊腫潰急漫疔毒癩皮瘡疹疥瘡玩癬瘡痂不結耳出臭水風濕背痛骨節酸疼面色不清其效如神惟治癩瘡與蛇皮瘋等服此藥水之外再用克利馬爾專治皮膚諸病之肥皂時洗患處其效更速婦人女子小兒無病常服不獨免生疹壘更使其膚白潤此藥每瓶有五十服之多并附量杯一只每日三服每服一杯故西國諸醫咸謂價廉極妙之藥　賜顧者請認牌記庶不致悮　 
兹寄上海良濟藥房大英醫院　老德記藥房屈臣氏大藥房斜發藥房代售BRueViviennoPARIZtfrcticnlChinuisShunghji 
[中國華安合羣保壽有限公司總公司設在上海黄浦灘三十號]  
本公司係純粹華股組織遵照中華民國商律在工商部註册雖延洋員辦理而董事盡屬華人實爲絕無僅有殷實可靠之中國保壽公司凡我愛國同胞務祈聯袂偕來竭誠贊助蓋本公司保壽章程以及保壽單辦法較之其他各公司格外優美旦凡已繳保費永無没收之時如欲投保請即逕函總公司當即照覆也此啓 
[兒科聖藥　萬應回春丹]  
專治小兒急驚五癇痰厥瘈瘲抽搐寒熱往來氣喘傷風夜啼吐乳臍風疳積等症藥到回春每丸一角上海二馬路晝錦里口認明鐵拐李爲記廣東仙壽窩啓 
[真崎　做麵機器　獲利之捷徑　文明之科器]  
做掛麵切麵機器是數行發明專賣的很靈便巧妙的機器先買過一副開洋麵廠的諸君都有發財的所以現在日進月盛實哉風行發達的了請大力諸君試買一副方知我們不欺你了價單圖樣得信奉上上海老白大橋眞崎洋行敬白 
[壯陽秘寳　培元種子丹]  
此丹十分靈效敢稱壯陽秘寳凡患先天不足後天失調陽痿精衰元陽不舉等症服丹數分功效立見且精神百倍世有嗣虚請嘗試之每兩一元上海抛球塲北首廣東杏林軒啓 
[學得其用]  
新年招生之通告　（一）教法重實際　（二）學習品取實用　（三）課目備有中西衣物六十種任便擇習三十種以資適用 
（四）學習期内所做之物能備家人當時之用　（五）製成之衣物省出工資可抵學費九元 
一切細則　均載章程　如來校取　當卽奉贈　三年正月開招新生　上海虹口海寗路三德里口Ａ廿一號　勝家縫紉女學校啓 
[青州水門汀ＢＥＳＴＰＯＲＴＬＡＮＤＣＥＭＥＮＴ]  
青州水門汀有限公司所出之水門汀爲東方最上之品素爲香港政府所信用用以製造隂溝管避火甎避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
[存濟局周文卿治小便腫爛白濁横痃聖手]  
余酒後誤入花叢忽焉下身染毒初起尿管刺痛白濁淋漓不休患有二十餘天誤請無經騐之庸醫投以不相當之藥更劇於前小便管底竟爛其半兩傍突起横痃便毒腫痛異常日益加重服藥罔效　嗣蒙我友指示六馬路朝陽萬年樓茶館斜對門存濟局周文卿先生毒門擅長請爲包醫　當服先生秘製丹藥内服外敷立刻止痛未經一星期龜頭漲肉新肌立生横痃魚口逐漸退消險症可畏全愈何速此眞先生當世名醫也　良用欽佩蓋滬上醫家林立丸散繁多試之竟無實效惟存濟局周文卿先生功效如神首推海上第一名醫也　先生祖居滬上九世於兹臨症百餘年苦心研究精益求精無論至重至危毒症四肢疼痛梅瘋癱痿透頂爛鼻龜頭腫爛均可包醫限日全愈出立保單逾限不瘳可還原洋每日門診隨到隨看奏效神速醫資從廉　先生誓不用輕粉水銀倒提升藥如用僞藥終身不振患毒同胞幸勿交臂失之　該局秘製珠黄下疳散　珠黄掃毒丸　立止白濁丸每盒一元　横痃魚口立消膏每張一元　横痃内消丸二元　本埠北石路大興隆鞋號李坤浩謝 
[崔濟方醫生包醫痔漏症]  
此症市上所售丸散甚多往往無效○本醫士眞有家傳靈驗方法試者莫不奏效如神無論新久惡痔或他家醫後不能斷根均可包醫包愈連根脫落永不復發敬告患痔者速來醫治以免終身受累○另備痔瘡内消丸外搽藥每瓶各一元以便遠處函購原班回件不悮○英大馬路北首貴州路逢吉里○清芬堂醫藥室啓 
[軍用皮件]  
靴鞄馬具原料帳簿椅子皮靴各色用品具全上海北四川路橋堍丫十六號 
南里洋行德律風二一四八番本店横浜支店神户 
[永年人壽保險公司有銀出借]  
啓者本公司備有現銀專做頭等押款欲押者請　駕臨本公司與經理面議或投函接洽上海廣東路十號總公司啟 
[瑞生洋行　出售各種機器]  
英國第一著名米白主倍老廠所造織紗機器早已風行寰宇中國各紗廠購用之數有十八萬錠子之多他如華特廠之鍋爐引擎修理機器利物賽廠之織布機器格利内而之灑水滅火機器復雅克斯之溥潤機器無不推陳出新靈巧適用又名廠所造引擎發電機器電汽燈以及可資運動各項機器用之電汽箱尤爲心裁獨出精巧絕倫現該廠派一洋匠駐滬專司裝電燈機器以上各廠家歸小行一家經理售價克已倘蒙　貴客紳商賜顧請移玉至小行看圖樣面議價值可也此白 
 
 

Page 10

 
 
[本埠新聞]  
[暗殺案犯之兇横]  
暗殺商務印書館總理夏粹芳君並悞斃夏廣仁之兇犯王慶瑞現押總巡捕房未結案之牢監内詎該犯異常兇横時向看牢巡捕强索食物並欺侮同押人犯業經捕頭查悉諭着將王另行收押一俟將此案有關係之人提集卽當解請公堂盡法懲治云 
[盤問嫌疑人之細密]  
江國春奚中鼎因於十五號傍晚在泥城外孟納拉路二十五號洋房丁汝霖住宅周圍窥探被五百八十二號暗差華捕查見一併拘入新閘捕房經二號副捕頭盤詰之下以其形跡可疑當飭二十一號西探卜羅司與華探毛伊文等至江等寓所抄出僞印票布等物一併解送公共公廨訊供收押候查明澈究在案兹悉麥總巡以商務印書館總理夏粹芳君被王慶瑞暗殺後丁汝霖亦接有匿名恐嚇信函恐與此案有關已飭將江等帶至總巡捕房由五十號西探總目安姆斯脫郎詳訽情由均稱來滬謀事不預他事惟檢察抄獲之票布係江等前在滬軍都督部下充當排長之憑証詢以前滬軍都督陳其美蹤跡均稱不知仍飭將二人帶回新閘捕房還押安探目並以江等供欲至聯英學會找尋友人惟查聯英學會　在法租界嵩山路附近核其地點不符昨復諭飭新閘捕房調查丁之住宅與聯英學會相離幾何是否便道着即禀復以資研究 
[鎭守使添調防兵]  
上海鄭鎭守使以滬上謡言復起防範宜嚴特於前日令飭現駐龍華之補充兵第六團龔團長迅調該團第一營營長梁如寳督帶全營士兵即速來滬塡駐徽寗會館南首新營房内以資防護 
[取締船戶之實行]  
升授第七旅臧旅長以江邊碼頭係在防禦線之内而所泊各帮划船戶良莠不齊恐有匪類匿跡曾飭編號覓保領照在案兹由海陸軍警察隊王隊長查得寗帮舢板划船計有五十餘艘建帮划船四十餘艘江隂帮渡船均有家　約有四十餘艘計共一百四十艘左右向在江邊碼頭停泊專爲製造局工匠及各兵輪水手擺渡現已令飭各船戶覔保領照如無保人槪行驅逐以免匪類混跡 
[假定支配縣行政署公費]  
上海縣知事奉省長通令云内務司財政司案呈前准財政部核定二年度内務部所管預算第二欵各縣署經常費六十三萬五千二百八十元臨時費全删當以此欵較原預算减百分之四十核與前次轉行財政部號電無甚差池第江蘇與他省情形不同縣知事公署爲行政根本機關經費過於節縮政治卽難以發展歷經本民政長一再向中央請益未蒙邀准節據各縣知事文電交馳聲稱政費不敷辦事困難情形又經財政司長入都赴院部瀝情陳請酌加三分之一上年十二月又電請大部特别允准在未奉部覆以前亟應照加增三分之一假定各縣支配公費數目復開行政會議公决從三年一月分起暫時實行合亟通令各該知事遵照須知本年度國家預算入不敷出中央厲行减政本民政長對於各縣署公費事實上委有爲難狀况迭請追加尙未奉大部核准此次假定支配已屬一時權宜之計務各激發天良勉爲其難照現在假定公費等級將薪俸用途照額妥爲支配列表呈報以後不得稍有溢支致干駁追此令清單並發 
[假定支配六十縣公費清單]  
部核預算六十三萬五千二百八十元 
照原預算數加三分之一三十五萬九千九百九十六元 
歲共九十九萬五千二百七十六元 
一等十三縣 
甲級三縣江甯上海吳縣兼商埠各月支二千元（原支二千三百元） 
乙級丹徒一縣兼商埠月支一千九百元（原支二千二百元）丙級九縣江都崑山華亭武進宜興常　吳江太倉無錫各月支一千七百元（原支一千九百元） 
二等四十六縣 
甲級二縣清河銅山各月支一千六百元（原支一千九百元）乙級十八縣東海南匯青浦崇明江浦興化山陽邳縣江隂丹陽寳山六合高郵泰縣碭山南通如臯宿遷各月支一千四百元（原支一千六百元） 
丁級二十一縣海門金山金壇嘉定儀徵東臺鹽城安東奉賢靖江溧陽句容寳應阜寧桃源蕭縣沛縣睢寧豐縣泰興灌雲各月支一千一百元（原支一千二百元） 
丁級五縣高淳深陽川沙溧水贛榆各月支九百元（原支一千元） 
三等 
一縣太平月支八百五十元（原支一千元） 
吳縣洞庭東西山輔佐行政經費月支五百九十六元 
歲共支九十六萬七千七百五十二元 
[砍斃姦夫案辯論終結]  
兇犯張金咸用劈柴斧砍斃朱虎林一案業經地方檢察廳預審明確諭將張金咸釘鐐與其妻張陸氏分别收押一面起訴同級審判廳前日飭令法警傳集人證於午後五時由楊樹猷庭長葉陸兩推事會同汪檢察長並陳書記官等公開法庭辯論選任義務律師狄梁孫出庭辯護先由汪檢察長起立陳述預審筆錄略謂崇明人朱虎林在浦東洋涇鎭南三里許姚家宅地方專與各田戶家耕種田畝度日該處有鄉民張金威者於舊曆今年春間曾雇朱虎林在田工作二日是以朱虎林與張妻張陸氏認識至九月十六日張金咸出外購物朱虎林以爲有隙可乘濳至張金咸家内將張陸氏　倒强行姦汚該氏意欲呼求即被虎林用手將㗋間义住使該氏不得聲張姦畢即去此第一次强姦情形也至廿二日朱虎林察得張金咸又不在家前往續歡該氏仍然不允朱虎林仍用强硬手段姦汚此第二次强姦情形也自此之後張金咸微有風聞即詰問伊妻究屬有無其事該氏不便再瞞隨將朱虎林如何來家如何强姦一一告知金咸彼時金咸即去會晤朱虎林之堂兄朱金福着其轉囑朱虎林以後不准再來我家至十月十八日朱虎林又往續歡未成適張金咸自外回家即詰問來此何事朱答向爾借錢張曰爾不應迭次來家强姦我妻爾以後如果再來必不干休於是朱虎要啣恨而去當時因朱虎林非常兇惡故張金咸不敢與之爭鬭至十一月初十日張金咸有事出外朱虎林身懷菜刀前往續歡該氏見伊帶有兇器未敢抗拒正在將就未就之時張金咸自外而入見此情形不禁忿火中燒欲將虎林扭出詎虎林即出菜刀向金咸頭上擲去金咸躱過菜刀落地金咸隨手取得劈柴斧向虎林頭上連砍二下虎林即將金咸胸口衣服扭住而頭上已鮮血淋漓虎林膂力甚大將金咸撳倒在地隨在地上拾取菜刀意欲行兇該氏見夫被壓在地又見虎林手取菜刀情急萬分即取甘蔗刀將虎林頸項猛戳一下虎林受痛將手放鬆金咸即脫身而起用斧將虎林砍斃旋將尸身移置附近蘆花塘内後被尸兄朱金福查悉將尸尋獲即投洋涇鎭警局報告飭派探警前往將張金咸張陸氏等拘送來廳派員前往騐明並在張金咸家抄出柴斧菜刀各一柄但朱虎林一再强姦有夫之婦其平日之兇惡行爲已可槪見而張陸氏用刀行兇實因救夫情急尙在情理之中自可從輕擬辦汪檢察長陳述畢即據朱金福供年三十六歲朱虎林是我堂弟住宿該處茶館内舊曆十一月初十日有表兄顧金榮來家與民人閒談適堂弟虎林亦來我家於是三人沽酒共飮未幾卽有張金咸呼喚虎林出外至翌日往尋虎林不見即至張金咸家内探望惟見金咸家内滿地血迹民人知有變故即反身出外四處找尋至蘆花塘遇見虎林尸身頭顱已碎渾身血汚民人即投報警局已蒙驗明拘兇來案請求伸雪質之張金咸供年四十歲官問爾與朱虎林如何認識供稱今年上春雇伊來家在田中工作二日故此認識小民有一姪女已許配與人被朱虎林强姦懷孕兄嫂因此氣忿吞烟畢命楊庭長曰此事與本案並無關係母庸再言現在爾家尙有何人供稱有老母在家又問朱虎林如何來家將爾妻强姦答稱九月十六日民人不在家内朱虎林到家將妻强姦我妻不從意欲呼救虎林將妻咽㗋义住姦畢即去至廿二日我亦不在家中朱又將妻强姦迨後小民回家我妻將朱虎林來家强姦情形告知小民我即尋見虎林之堂兄朱金福囑其轉致虎林以後不許再來至十月十八日朱又來家適小民自外歸來斥其不應一再將妻强姦以後不許來此彼時虎林悻悻而去至十一月初十日午後小民由外歸家至竹笆門口忽聽妻子在屋内呼救聲小民立卽奔入内見妻被朱虎林搿在　中意欲姦汚虎林見小民進内卽取身懷菜刀向我頭上擲來被我讓過惟右手掌中帶傷於是小民忿極即取柴斧砍伊頭上二下楊庭長曰爾砍他二下之後朱虎林可曾死否答稱未也惟見頭上流出鮮血仍然兇横將我衣服扯住撳在地上小民力弱惟有聽之而已我妻見我爲朱虎林壓在上面隨手取小刀將虎林頸項猛戳一下我即在地爬起取斧亂砍朱虎林當卽斃命質之張陸氏供年廿九歲嫁與張金咸爲第三續娶成婚以來未滿四載餘供與上略同旋由証人顧金榮出庭證明當日張金咸招呼朱虎林出外情形葉推事官問張陸氏是日朱虎林身穿何種衣服該氏答稱上着黑布棉袄腰朿作裙棉袄上有月牙袋兩只菜刀插在作裙内楊庭長又問張金咸將朱虎林共砍幾斧答稱共砍四斧狄律師起言曰檢察長起訴情由對於張金咸張陸氏擬辦情形敝律師深表同意蓋以張金咸當時若不將朱虎林殺死以後朱虎林定必報復况張金咸實因朱虎林强姦伊妻復敢用刀行兇於是胸中忿極下此毒手此張金咸之不得已也汪檢察長曰貴律師所云本廳長亦表同意惟張金咸當時旣聞陸氏在内喊救進内見朱懷有菜刀應即出外招呼衆鄰而金咸與虎林爭鬭之時陸氏亦可出外招呼衆鄰或巡警將朱虎林拿案懲辦故此案擬照刑律第十五條辦理狄律師起言如陸氏出外呼救則金咸早被虎林奪去生命處危險地位實爲緊急狀態請照正當防衛决定楊庭長以此案辯論終結卽命陳書記官宣讀言詞筆錄畢並問當事人有無錯誤答無錯誤遂命各當事人簽字令將張金咸張陸氏分别還押餘人斥退聽候宣布判决於是退庭時已七點二十分矣 
[推定農會代表]  
上海縣知事昨爲公推農會代表事於下午二時在公署花廳邀請各巿鄉農會會長等到會公同議舉到者爲洋涇巿正副長倪青蓮池樹香蒲淞巿正副長趙登鰲等與法華鄉正副長胡人鳳楊洪劍等二十餘員公同投票選舉閔行鄉顧言即顧丹泉得八票遂即公推爲農會代表赴省與議 
[劃分警察分廳管轄權]  
淞滬警察薩督辦昨日訓令各署云查淞滬警察改組南北分廳業已成立以第一二五各區劃歸南分廳管轄又以三四六各區劃歸閘北分廳管轄務各遵照並希轉飭所屬各分署一體遵照合行訓令各該署長遵辦 
[規定警界會議日期]  
滬南警察分廳長崔鳳舞君昨日訓令南巿一二五區警署及各分署云照得本廳長任事伊始所有内外部警務亟待整理兹經議定每逢星期一下午一鐘爲各署長員來廳會議之期星期二下午一鐘爲巡官會議之期爲此訓令該署長即便遵照屆時務各齊集來廳以期徵集意見共策進行是爲至要 
[守衞改爲差遣]  
南巿警察分廳長崔君查得該廳向有守衛巡警二十名刻已禀奉督辦准在敎練所内撥出北警二十名連舊有守衞共四十名着即改爲差遣隊承值一切公務聞並設隊長一名歸其督率云 
[分廳長選補探目]  
南巿淞滬警察廳司法科探目汪銓向薩督辦辭退後兹由分廳長崔鳳舞君在閘北第三區警署内調取偵探宋子岡一名接充探目昨已給証承值矣 
[普設巡邏箱之通令]  
淞滬水陸警察督辦薩鎭氷君昨日訓令各區署云據第三區　察署長徐國樑呈稱竊查本署轄界遼闊村莊散漫崗位稀少照顧難週現值冬防吃緊僻狹之處青小最易匿迹署長籌劃再三查本署巡警除值崗聽差之外尙餘六名是以添派巡邏晝夜梭巡以補守望所不及然巡邏勤惰須切實考察庶不致有偷懶之獘特製巡邏箱二十個於僻狹莊村崗警不到之處擇要編釘又製巡邏牌六十塊分甲乙丙三班每班以三鐘爲限俾巡邏警按班接替輪流抽換署長督飭巡官巡長隨時抽查業於本月五日實行似此則巡邏週密宵小自難駐足於地方治安不無小補各分署已傳飭照辦俟將安置地點彚集後另單補報所有本區曁各分署設添巡邏箱緣由是否有當理合黏單呈報伏乞核奪施行等因計呈地址單一紙又據勤務督察長張光烈呈稱竊查淞滬警察所轄地段範圍甚廣至保護地方安寗預防危害全在辦理得人窟事求是值此隂曆年關防務吃緊查察各署所設崗位尙欠周密亟須添派巡邏以資防範查第三區署徐國樑置設巡邏箱於崗巡不及之處派定甲乙丙三班巡邏認眞梭巡似此辦法甚屬周密每巡邏箱置價需銅元九枚所費無幾擬請通令各署一律照行以資防範是否有當伏乞鈞裁等因各到署本督辦據此查設置巡邏箱爲巡邏巡士考勤而設洵屬切當辦法應准通令各區署一體照辦以期嚴密而策進行除批示外爲此令仰該員卽便遵照凡派巡士巡邏者應卽按段添設巡邏箱由該管官長嚴密抽查仍將遵辦情形具報查考 
[警備隊長之簡示]  
第二警備隊隊長徐筱齋因刻届隂曆年終冬防更應加嚴故特呈准薩督辦徐分廳長將全隊長警分駐八字橋譚子灣彭王廟三處以資防衛昨出六言韵示一道照錄於下照得冬防吃緊搶刧時有所聞警隊駐防此處原因保衛安寗諭爾商民人等切勿互相猜循倘敢造謡惑衆定卽拿辦究懲 
[高等檢察廳長卸任]  
江蘇高等檢察廳長陳福民君已於昨日交卸廳長職務定今日起程進京所遺廳長一缺暫委檢察官單毓華君代理昨已行知本邑地方檢察廳知照矣 
[審檢廳待款孔亟]  
上海地方審檢兩廳經費竭蹶以致在廳辦公人員陽曆去年十二月份薪水尙未付清現聞張汪兩廳長定於日内乘火車赴蘇面禀高等廳長請速撥欵到滬以應急需 
[偵查海濱匪盜]  
駐浦步隊第一營廖營長昨奉鄭鎭守使命令以據探報浦東沿海濱一帶近有匪徒勾串海盜登岸搶刧如果確有其事殊爲地方之患爲此令仰該營長嚴密訪查等因故廖營長卽派營附官周召南率兵一排隨帶鎗彈於昨日馳往南匯川沙寳山等縣海濱嚴密探查以保治安 
[大同敎禀請立案之批詞]  
神聖佛救世大同敎主任文毅前日至縣公署禀請立案保護當經洪知事批答云來呈並簡章閱悉該敎以救世爲宗旨不無可喜惟據稱派員分赴軍營病院監獄及城鎭鄉各地勸化愚蒙敎養貧苦等語牽涉軍界及司法範圍本公署無權干預所請立案之處未便照准 
[火車軋傷小孩]  
昨日下午三點三十分鐘滬甯火車行經黄渡地方有一十三四歲之鄉孩不及避讓軋傷手足登時不省人事該處站長當卽將孩送至上海滬甯鐵路醫院由西醫同華醫馬綏之君用藥敷治未識　保全性命否 
[虹口又出刦案]  
虹口墨克登路二十二號門牌震大煤炭店前晚突被匪徒五六人擁入該店賬房持刀恐嚇學徒湯炳川高聲喊救被匪戳傷右肩頭部等處旋經店主婦某氏得悉從後門逃出飛報捕房該匪等卽將鐵箱内之現洋二百餘元搶攫而逸迨捕房中西探往捕各匪已杳如黄鶴旋將受傷人雇車送往同仁醫院醫治聽候嚴緝匪徒到案究辦 
[騙子仍被逃去]  
江北豬販石裕祺在籍販運活豬十餘頭來滬售洋二百元不料被同鄉人沈三麻子知其懷帶洋銀遂誘令販帶麩皮回里將洋如數驅去逃遁無蹤石因久待無貨始知受騙石妻在家聞倍之後因債台百級無可彌縫業已自盡昨日石在薛家浜將沈尋獲扭住理論又被沈弟沈四出而干涉强行縱去石不得已遂將沈四扭控第一區第一分署移送第一區警察署轉解警廳司法科預審核辦 
[强搶寡婦之拖累]  
鄉人顧德香住居北新涇前日偕証人袁龍生將婦人錢吳氏扭赴四區第四分署控稱伊之寡弟媳被錢吳氏之子强搶逃逸當經署員王汝霖預訊一過移送初級檢察廳核辦 
[召認男女小孩]  
南巿第一區警署龔署長昨出牌示將所獲迷路之男孩一名女孩三口年貌服式籍貫分别開明着各家屬認明覓保具領計開一不知姓氏男孩年七歲身服柳條洋布罩衫棉袍門齒缺去二枚一女孩楊華香係養媳私逃寗波人年十歲一女孩桂林七歲住浦東母亡父在足上棉鞋無襪穿洋布棉袄外有罩衫 
一女孩名農女清江人年十一歲家住滬北公共租界愛而近路 
[公廨休息兩天]  
公共公廨定章每届舊曆年關停理刑民七天以資休息今届西官祇允元旦日停訊一天關讞員以華人習慣歲尾年頭各公署辦公人等及各商家均須休息應照前例辦理而西官以西人度歲祇休息一天且租界會審公堂非内地公署可比惟允於除夕元旦停理讞政兩天云 
[捕房查禁賭博]  
賭徒飯桶阿根近因糾合同類在六馬路仁壽里三百零七號屋内聚賭抽頭昨經捕房偵悉飭派中西包探前往查禁 
[祝由科自身難保]  
南京路四百三十六號門牌理髮店主蕭錦州之十三歲女孩曾於前年秋季往觀西人賽馬適有馬差西捕所乘之馬驚躍以致蕭女驚跌傷及脚骨迄已年餘遍請中西醫生醫治無效前日有人告以天后宫内之祝由科醫生能醫百病或能醫治蕭卽往請來店該醫生先將女之傷處撫摩復書符念咒詎該醫生忽然倒地不省人事當疑其裝神作鬼不料竟無聲息撫之體冷如冰已早氣絶蕭即奔往老閘捕房報請派探將尸舁至虹口斐倫路騐尸所當由西醫驗係氣閉身死並無别故並經捕房查無家屬於昨日報請公廨關讞員諭着地保備棺收殮厝壇召認 
[晒臺上何來火種]  
昨日天將破曉時英租界九江路第三百四十八號住戶晒臺蘆帘上不知何來火種霎時火光上竄經三馬路瞭望臺值夜人瞥見當鳴警鐘告警救火會西人聞警立騙皮帶車馳往澆息祗燬晒臺木欄及蘆帘等物而已 
[糾葛不清]  
程瑾記控華豐打米廠主張景星欠租不還張亦控張茂德不理貨帳及查心如私贖抵押米糧等情前日午後由公共公廨王襄讞會同英領哲君研訊原被均延律師到堂辯護良久判被告分别交保候再復訊核奪 
[追還金雞納霜]  
德商咪吔洋行控用人蔣德生竊取值洋八百餘元之金雞納霜西藥業經公堂訊明判蔣押西牢一年代消贓物之陸仁林與收贜人駱維柏一併開釋在案兹原告以陸駱二人不加懲辦不足以儆將來復訴請德總領事照請公共公廨轉飭捕房於前日午後復將一干人證解廨請示卽經孫襄讞會同德領師君在樓上會客間鋪設公案復訊之下以陸仁林無干開釋駱維柏着將所收原贜五打繳出轉給原告領回蔣德生照原斷還押 
[捕房添聘代表律師]  
英美總巡捕房代表律師侃克君業奉委任兼理弄事科及探捕一切事宜凡有重大案件均須與麥總巡及五十號西探總目等磋商手續紛繁所有律師一席未遑兼顧因特商請英美工部局總董電致倫敦添聘著名律師一人以資臂助 
[形跡可疑]  
昨有某甲手持皮衣首飾至天潼路某押店質洋該店夥見其形跡可疑鳴捕將甲送入捕房詎甲在途與該捕爲難經衆幫同拘住禀明捕頭諭令暫押飭探周瑶庭查明核辦 
[閘北屢獲烟犯]  
三區第二派出所傳巡官前日又在滬寗車站緝獲私販烟土之夏麟升謝桂生王樹元等三名該區探警亦查獲私吸洋烟之朱儀星一名搜出烟土烟具等物一併移送初級檢察廳押候究辦 
[匯票提存公堂]  
雲錦公所代表王嘉安偕錢江會館代表謝福堂瑞昌祥代表林仁卿盛涇公所代表方少春同投法公堂供稱商人等與洋行街合興號主潮州人林董直往來綢縐各貨共被拖欠貨銀一萬五千餘兩際此隂曆年關在邇詎林忽於前日逃逸無蹤今查得有新加坡滙至滬上花旗銀行交林董直轉交商人等貨銀四千三百八十一兩二錢五分林旣虧欠逃逸此項匯票應請知照花旗銀行提存公堂再請核示聶讞員與法副領事德君磋商之下准由領事知照該銀行如數繳案限一個月再行具禀核奪 
[偵探唆使行竊]  
戴汝梅前控五區偵探沈坤之探夥蔣老三楊春山等串竊值洋一千餘元之綢縐皮衣等物已由探目黄金榮拿獲楊蔣　人並吊到原贜解送法公堂訊問同供實係沈偵探及李金標唆使行竊判押候移提沈坤李金標到案再追在案昨解復訊楊蔣供所竊之狐皮袍子及皮馬禱等均由李金標拿去並允如在租界被拘釋出後小民等衣食均由逃李二人供給是以夥同偷竊訊之李供在沈偵探名下爲夥今在浦東甘州輪船照料小民如果囑楊等偷竊何以各贓在他家内吊出小民實無分得皮袍馬褂之事叩求鑒察中西官判楊押西牢三年期滿逐出租界蔣押西牢一年半該探夥李金標交檢察廳法警押解到廳照例究辦 
[女拐子拍照逐出]  
粤婦唐鄧氏前携女孩一口在輪船上被法包探查獲解送法公堂訊供支吾判將該女孩小最子發堂留養該氏押候覓保再行查辦在案兹已多日該氏無人具保由捕解案請示氏供認識之人均住虹口法界無人相認求恩成全中西官判候拍照逐出租界不准再來如再犯拐案加等重辦 
[雜評三]  
[解嚴何日乎（訥）]  
去歲年底以爲陽曆新年將解嚴矣迨至陽曆新年而戒嚴如故今者非特如故又加嚴焉其故由於近日之謡言日多謡言多則防範愈嚴而商民愈不安枕以陽曆言不能享新年之樂以隂曆言且愈覺度歲之危嗚呼滬人何不幸而丁此新舊兩難之局也 
我今無他望惟望謡言之速息以陽曆年底之所望於陽曆新年者我復於隂曆年底以望於隂曆之新年 
專件 
[張總長道制草案（六續）廣東]  
粤海道治番禺番禺南海順德香山龍門從化花增城東莞新會新寗寳安即新安陽江佛岡鶴山開平恩平陽春惠陽博羅永安海豐陸豐龍川河源和平連平赤定南容嶺卽長甯 
右粤海道地勢負嶺面海原屬廣州惠州二府除清遠三水改隸外兼得江西之定南長　肇慶之鶴山開平恩平陽春凡轄三十縣治所設番禺舊爲廣東省城南海大都會也 
嶺南道治高要高要四會臨允卽新興高明新招即廣甯　遠三水懷集始興曲江西昌仁化乳源翁源英德連陽山連山南雄德慶安遂卽東安晉化卽東甯羅定開建壽州賀 
右嶺南道古嶺南地原屬南雄連州連山韶州肇慶兼得廣州之清遠三水羅定之定安及陽江廣西之懷集賀二縣凡轄二十六縣治所設高要即肇慶府治亦嶺西道所駐西江一水可通 
 
 
 

Page 11

 
 
瓊海道治瓊由瓊山澄邁定安文昌會同樂會陵水感恩儋南卽萬崖茂名電白信宜吳川化海康遂溪徐聞 
右瓊海道地勢跨踞海峽原屬瓊高雷三府凡轄二十一縣治所設瓊山舊瓊州府亦雷瓊道所駐海南大埠也 
[廣西]  
邕南道治南甯南甯梁化卽新甯奉議隆安永淳崇善養利左永樂卽永康甯明明江靖西天保上恩欽防域龍州憑祥武鳴武緣上林賓陽那馬百色恩隆恩陽上下陳州諸土司 
右邕南道地踞邕管迤西原屬南甯太平思鎭安百色廳今除江鎭邊兩縣改隸外兼得廣東之欽州靈山防城三縣凡轄二十六縣左江横貫南田欽州出海利兼較陸可杜西南邊防之勢矣治所設南甯舊南甯府治光復後即爲廣西省治最得南部形勢 
桂林道治桂林桂林全義卽興安靈　陽朔梁化卽永甯永福義甯全灌陽龍勝中度富川昭平荔山即永安荔浦修仁平樂羅城懷遠融恭城永從下江古州 
右桂林道地踞桂林原屬平樂柳州今除賀縣來賓柳城容馬平改隸外兼得貴州之永從下江古州凡轄二十四縣永從古州下江三縣居苗嶺之南水皆南流與桂林柳州最爲卽近故改隷治所設桂林舊爲廣西省治氣候於嶺南爲最良 
桂西道治宜山宜山天河思恩河池安化遷江象來賓柳城馬平雒容東蘭陵雲都江荔坡西林西隆南州忻城諸土司 
右桂西道地在桂嶺西偏原屬慶遠柳州泗城今除柳州北部改隸外兼得貴州之都江荔波二縣凡轄十七縣及境内諸土司都江荔坡與柳慶諸縣同在北盤江流域以改隸爲便治所設宜山舊爲慶遠府治於桂嶺西部爲要衝 
桂海道治桂平桂平平南貴武宣鬱林博白北流陸川興業信都蒼梧籐容岑溪合浦靈山横石城 
右桂海道北控桂江南通大海原屬梧州潯州鬱林兼得南甯之横州靈山廣東之合浦石城二縣凡轄十八縣自欽廉改隸於是廣西南部向之苦於局促内地一轉移間則邕西桂海二道皆有出海之路矣治所設桂平舊爲潯州府治左右兩江於此交流視諸縣亦爲適中便利過於梧州 
[湖南]  
湘江道治長沙長沙湘潭湘隂潙陽即甯鄉瀏陽醴陵益陽湘鄉安化萍鄉巴陵臨湘華容平江武陵桃源龍陽沅江石門兹利安福永定安鄉南洲澧 
右湘江道古三湘之地原屬長沙岳陽常德澧州今除茶陵攸改隸外凡轄二十五縣中包洞庭以巴陵爲尾閭於水利組合最爲方便治所設長沙舊爲湘省會楚南大都也 
南道治衡陽衡陽衡山未陽臨武藍山嘉禾武岡常甯安仁零陵郴祁陽應陽卽東安營通即甯遠永明新田江華新寧道城步永興新化宜章扶彝卽興桂陽桂東茶陵攸邵陽盧陽卽桂陽州 
右湘南道中包衡湘南負五嶺原屬衡州永州二府郴桂二州兼得長沙之茶陵攸縣寳慶之邵陽凡轄三十一縣治所設衡陽舊爲衡州府治湖南一都會也 
沅南道治芷江芷江黔陽麻陽沅陵潭溪卽瀘溪辰谿　浦朗溪卽會同靖綏寧通道鳳凰乾晃開泰天柱清江台拱清浪即溪鎭遠施東玉屏思松桃 
右沅南道地據芷江之中原屬湖南辰沅永順鳳凰等廳貴州鎭遠思州銅仁諸府今除永從古州改隸外凡轄二十二縣治所設芷江舊沅州府治於所屬諸縣爲適中沅水流爲之天然要會也（未完） 
 [Ｇ>購者認明崔氏瓣香廬驥雲氏發行所方是的眞○批發格外克已如無消路包可退還○附送奇藥包治陽痿神妙莫測比衆不同 
[龍馬精神]  
本廬秘製人參鹿茸靈芝野术虎筋海狗腎汁壯陽種子廣嗣金丹老年少年分爲兩種蓋人身未有此身先有此腎故腎爲先天之源五臟之本十二脉之根而性命寓也但人身從情慾而生不免爲情慾所累以致後天戕喪精竭腎虚及夢遺滑精精薄精寒或未交先洩旣交不射或舉而不堅或堅而不久甚至下元虚弱陽痿不舉等症此丹治愈海内外謝函計有百餘件皆有郵局民局圖記爲証以昭神驗更有比衆不同之確實功效凡少年隂虚腎虚及老年氣血兩衰之人日間小便必少夜間小便必多若服此丹則水火旣濟隂陽和平保不夜洩此其明証者一也又凡縱慾戕喪老年陽痿之人若服此丹則黍谷春回陽道必興此其明証者二也又凡少年精枯老年髮白服之精血充盈白髮必黑且可將多年白猫白兎等試驗此其明証者三也又如夢遺滑精陽痿不舉等症服之則固精封髓陽堅耐久此其明証者四也又凡身體瘦弱形容憔悴之人服之包可轉弱爲强面目紅潤此其明証者五也此外神思恍惚耳目昏眩身體酸疼夜熱骨蒸等症皆由腎經戕伐太過所致此丹服後腎經旣足則諸恙自平久服能冬不畏冷夏不畏熱鬚髮轉黑視暗若明縱使老年腸痿少年精竭之人服之包可爲陽臺健將曲盡歡娱夫婦愛情從此倍篤愛情旣達極點則一索得男立而可待每匣二元每料一斤收工本洋二十八元但老年與少年鹿茸用法不同另製雙料廣嗣金丹用人參鹿茸虎筋海狗腎等提其精液汰其渣滓以便易於吞服此丹功力大而且速專治老年陽痿服之精厚如膠不異壯年每匣洋五元如欲試用每服一元外埠來信寫明寗波路第一百十五號 
上海盆湯弄絲業會館北寗波路口五開間門面崔氏瓣香廬驥雲氏發行所啓○製藥所仍在北京路根德里内照常交易○本廬分設南京花牌樓○天津北門獅子胡同忠成棧内○杭州陳列所 
[上海老合盛土行開張廣告謹擇於舊歷十二月初九日大放盤三天]  
啓者本行向在香港採辦大小洋藥已歷有年遠近皆知衆所深信惟因刻下禁烟期迫特移來申設在上洋法界吉祥街中市吉興里内第一家石庫門面躉批零剪大小洋藥貨眞價廉童叟無欺如蒙　各界賜顧者請移玉至本行當格外克已以副　諸君之雅意　本主人披露 
[杭熟貨增加春盤]  
啓者内地絲價秋冬以來繼漲增高已達極點其間售盤雖云加過然不敷成本殊尚懸懸以故造貨各莊莫不束手無策兹經杭申同業公議定於隂歷甲寅年元旦起所有杭熟貨每尺實加一分鈿所加之數不過略資補救而於造本仍多不符彼此唇齒相依不得不格外克已務乞　各貴客體念時艱曲加原諒除另行刊發春盤單外恐未週知特此登報佈告伏維　公鑒　　杭州觀成堂　上海錢江會舘　同業公啓 
[上海作新戒烟醫院]  
本院首先成立戒除烟癮者已不下數千人本院總醫生徐生棠君復與同學美國路師醫生及楊振新醫士研究半載始發明一種戒烟良藥不論男女老幼烟癮大小能包一星期戒絕毫無痛苦且無他病發生屢試屢騐其效如神快班包七天完全戒絕　計分四等　特等洋一百元　頭等洋八十元　二等洋六十元　三等洋四十元　普通班二四星期戒絕計分二等　每人每日　頭等洋三元　二等二元　三等一元　走戒本日　頭等一元半　二等一元　或醫生到府就戒價須面定務望吸烟同胞速臨本院戒絕脫離黑籍爲幸　本院醫生於九月初一日起仍在每院診治内外病症每日上午九時至十二時下午三時至六時候診門診一元出診附近二元路遠酌加恐未週知并以佈告　住英大馬路抛球場蔡同德對門恒升里 
[戒烟諸君注意]  
本社戒煙新藥係浙江全省戒烟總局局長兼技正徐錫驥先生所發明半年以來完全戒絕者已達二千餘人尤喜戒時不服吐瀉等藥眠食如常七天斷癮絕無後患前由張謇湯壽潛兩先生提倡勸令徐君在上海開辦新藥戒烟社並呈浙江都督朱移咨江蘇都督民政長飭令上海行政各機關通佈廣勸以達禁絕之目的再徐君著有戒烟必讀一書凡關于鴉片中毒理由戒烟方法無不詳載每册定價洋一角戒烟新藥定價大盒十元中盒四元小盒二元 
○總發行所上海清和坊西弄對門浙江路七百七十五號門牌新藥戒烟社各埠總經售處天津日租界謙盛祥綢莊○山東濟南商埠潤昌號○蘇州青陽地慶昌酒行 
[美記外國紙行廣告]  
本行自運各國名廠各式紙料現到模造紙唐林紙夫士紙銀行紙五色光紙臘紙各色書面紙印書報紙並名片卡紙以及學堂儀器文房四寳石印鉛印五彩油墨等名目繁多不及細載兼印中西文字外國帳簿精製象皮圖章紙料什貨一應俱全承蒙　賜顧請至上海英大馬路泥城橋東首朝南門面第三百六十一號門牌便是　電話四一七一本主人謹啓 
[侯光迪啟事]  
現蒙上海鎭守使委任爲使署醫官每早須赴署中担任醫務門診時刻暫改爲下午一點鐘起四點鐘止出診四點以後此啓　診所在望平街朝宗坊三七八號電話一八一九 
[衛生注意]  
彭壽堂執事惠鑒僕年逾知命而身强體健較勝從前者皆貴堂補血生精如意丸酒之力凡人年半百以往陽氣始衰則宜服温補大劑以助眞陽不足爲續嗣計也僕研究衛生久矣凡百補品莫不歷歷購試雖亦有一二取效然力薄不能持久且遲緩無以救急均皆不甚可取最後乃服貴堂如意丸酒陽事旺極終年無傷風咳嗽之患則神氣之内充可知并謹遵仿單節慾調養所得益處不勝指數筋骨無拘攣之態顔面無枯憔之色耳目無昏瞶之累步履無疲軟之苦凡此第就見者道之其心神舒泰俯仰從容此中趣味身受者亦難以言語形容僕始服此猶將他種補藥參考或單服或並服細細試驗自覺功勝他種百倍自是以後非此丸不得助力兹寄洋二十四元五角再購如意丸五瓶煖腎固精膏四張以備不時之需幸勿遲緩　江西劉尊三頓啓　上海抛球場南首河南路七號　彭壽堂藥房錄 
[敢誇戒烟良藥]  
洋烟流毒盡人皆知欲除痼癮必靠良藥本堂有秘製自然戒烟藥水凡除痰開胃養神健脾固精諸法靡不備具是以戒時絕無困倦戒後復無别患且功效極速癮輕者二三瓶能斷癮重者四五瓶可除誠當世唯一戒烟自然之妙品也價目大瓶二元小瓶一元本堂再有靈效戒烟藥丸久已遠近馳名毋庸贅述此佈　虹口天潼路頭壩　陳廣昌内廣安堂謹啓 
[隨仲卿老醫家移寓]  
先生向庽四馬路惠福里以人路狹就診難今移庽致遠街五福弄安樂里内第一家蓋亦爲病家便利計也至生先醫術之精經驗之富不獨男婦方脉均所擅長而於痧痘幼科尤探其秘恐洋場十里未克周知用特代白盍注意焉 
　施理卿　虞洽卿　王耀齋　周金箴　貝潤生　金煦生　哈少甫　蔣星齋　李悅生　王少霞　陳彦清 
[英界義大土棧零躉批剪廣告]  
本棧在五馬路正豐街兆貴里口洋檯朝南石庫門面開張提選頂尖大小洋藥躉批零剪概照原箱發客貨眞價實童叟無欺如蒙　惠顧祈注意焉 
[治好咳嗽痰多念三人]  
僕少年傷於酒色得喘咳症百計醫治始獲痊可然偶感風寒或稍勞心力或惱怒多言即須喘咳今春病復大發延醫服藥全無效騐近日咳愈甚痰愈多甚至連咳數十聲氣喘如絲痰塞肺喉食不能下臥不能安有時痰帶血腥自料必無生機一日偶閱報紙見上海彭壽堂化痰止咳半夏露能治此症當即購服一大瓶不料如此危險之症服未及半而咳嗽氣喘諸患居然全止且吐出無數頑痰胸中頓覺爽利異常其患若失更喜飯量健進而轉紅潤僕之得慶更生實受該堂良藥之賜以是極口稱揚所有親友之患咳嗽痰病傷風氣急哮喘吐　血等症皆勸速服半夏露無不藥到病除計服此藥而愈者連僕二十三人均醫藥不起之重症其功效可謂偉大矣喜極感極聊誌數行俾同病一試早服早愈也　嘉興張善卿頓 
[强種精血丸　病後之復元　注意]  
凡患病者精血必驟然變壞及病退身安精血亦復其常度惟往往有累月窮年之久病百般醫治雖幸就痊然力乏神疲飲食少納總稱爲病後未能復元不知此皆精血爲久病所害若再拖延病根愈深元氣愈竭故法當精血兩補 
傷精失血之後　瘧疾之後　咳嗽之後　新戒鴉片之後　輕者一瓶重者數瓶奇效　凡此種種皆是最難復元非服此丸大補精血不可 
總發行所上海中英大藥房外埠各本分號各大藥房均有發售 
[高德洋行　上海英大馬路三十六號便是　創製托力克化學灣形眼鏡]  
上海之販售眼鏡者有之西醫騐光者有之然欲得眞正醫學博士而兼精明光學者無聞也惟小行獨擅其長設或諸君至别處西醫騐光其查騐費至少須自五兩至十兩若另配鏡架亦須付尋常之價值小行爲便客起見凡除疾騐光分文不取倘貴客不諳英語又有華人接洽而所售之貨皆美國最新之式色色俱備無美勿臻可以隨意選擇設諸君誤購僞貨非僅浪費金錢而往往犧牲一世之眼光務望問津諸君幸勿草率從事醫學博士費德雷華經理周憲章同啓 
[ＬＩＧＡ]  
今有德國名廠運到虎牌打氣橡皮車輪在外洋久已馳名其貨堅固與市上所銷之貨比衆不同且價廉物美如蒙賜顧請至四川路七十七號愛爾白洋行賬房 
[百代公司　真正新片到申]  
汪笑儂　吕月樵　小達子　小連仲　等新片均到其中西皮　二簧　梆子　青衫黑頭　崑腔　東鄕調　蘇灘　𦝤𦝤調　揚州調　大沽調　一應俱全前荷　諸君欲購新片屢蒙枉顧敝公司殊深歉仄今新片業已到齊爲特登報奉聞　卽祈　稅駕揀取是盻 
[謀得利洋行　上等學堂脚踏風琴大减價　每隻計洋十二元五角]  
軍營學堂　步號馬號全隊樂器　陸續新到　雙面戲片唱戲機器 
上海英大馬路東首三號洋房後樓上發行所　分設棋盤街平和里口 
[良濟局　淋濁聖藥極靈且速　包醫男婦毒門　立止白濁丸　珠黄下疳散]  
此丸專治五淋白濁小便刺痛難忍尿管被濁糊閉淋滴日久不止苦累不堪若不速治身體日漸虧耗淋濁久則氣血過損性命攸關此症或花柳染毒而來或行房事忍精所致餘毒未淨或體虚濕熱下墜亦有此症本局不惜工資照例監製爲丸能可利便止痛治濁固精服之無不立效每料大洋一元○加料珠珀白濁丸每料大洋四元　　本局專治　楊梅結毒　五淋白濁　横痃下疳　楊梅瘋癱　魚口便毒　來局包醫　出立保單　限期過日　即還原洋　醫金藥資　分文不取　無論遠年　外科雜症　均可包醫　斷根不發　此散專治男婦楊梅結毒小便隂户腫爛肉赤無皮日久不乾疼痛不止將此散搽敷患處立可止痛化腐生肌脹肉立能奏效每罐大洋一元内服珠黄掃毒丸内外夾功其效更快○横痃魚口内消丸每料大洋二元○横痃魚口立消膏每張一元珠黄掃毒丸每料大洋一元○若用輕粉水銀倒提凉藥台丸天誅地滅○近有誤請無經驗之庸醫自稱老手專吃鴉片不求進步賣藥假手於婦人凡染毒者幸留意焉○上海三馬路大舞臺戲園斜對面通源菜館西隔壁良濟局周鳴岐醫生便是 
[龍牌水門汀]  
　　　　小野田洋皮公司大　支社 
三井洋行經理德律風第二二零八號 
[惠羅　南京路十三號]  
本公司本星期爲末次之大發賣自禮拜一（卽舊歷十二月念四日）起至禮拜六（卽十二月念九日）爲止將所存各種貨物再行大爲減價特爲歡迎　惠顧諸君凡欲辦新年禮物者幸勿遲到否則恐價廉物美之貨將不及買矣本公司夥友皆能操華語接洽無言語隔膜之慮惠羅公司謹白 
[各洋雜貨舖注意　批發公道　三美牌生髮油]  
一此油光滑不膩滋潤不燥　一此油烏髮生亮光可鑑人　一此油生髮培根永除髮癬 
一此油助髮茂盛長而有威　一此油能去枯髮重生新髮　一此油别具一種天然之香 
一此油香聚不散令人可愛　總經理三馬路大新街西九福洋行 
價目中瓶二角　大瓶五角　小瓶一角　分發處上海中法大藥房及各埠中法大藥房 
[海士林雪水]  
此水别有一種異香氤氲馥郁令人聞之頓生愛戀用以擦面無皮膚燥裂酒刺粉瘰雀斑等患雖交寒冬皮膚嘗光潔温嫩潤滑如脂誠化裝品中之無上聖品也　每瓶大洋三角總經理三馬路大新街西九福洋行分發行處上海中法大藥房及各埠中法大藥房 
[田單被竊]  
啓者我家於三月間被宵小潛入竊去銅元有華邑袁廿六圖東陽字圩三百十七號田單二畝九分五厘九毫勝字圩六十一號田單二畝一分六厘六毫七十五號田單一畝七厘以上三紙業户沈鼎卿又西陽字圩一百十一號田單一畝業户張小二又葉十一圖正字圩四百廿八號田單一畝四百四十七號田單七分業户郭雲浦併被竊去已經呈明縣長另給執照嗣後如有田單出現概作廢紙特此聲明華亭浦南葉榭沈鍾清告白 
[一瓶斷根　靈騐心肝胃氣痛]  
此散不論何種心肝胃氣痛凡痛極難能忍不特辛苦更有性命攸關如遇此症請嘗試驗之妙藥一經服下馬上卽速止痛縱有遠年幾無可治之頑症以及結核成塊時痛時止腹胸腫脹痰濕邪熱勞鬱噎氣瘀滯等氣痛即服此散限定一瓶包能斷根永不再發大瓶一元小半元　上海英大馬路晝錦里廣東杏濟堂 
 
 

Page 12

 
 
   
 
 

Page 13

 
 
自由談 
游戲文章 
[小鷄賦有序] [  劍秋]  
前河南民政長王祖同小名小鷄方在任時鄉里之前來求差者踵趾相接稍不遂意即高呼小鷄小鷄王怒誓不爲本省官因其小名之特異也遂作此賦 
夫何一民政長兮其小名乃頗不俗非阿猫而阿狗兮非阿土而阿木非上海之猪頭三兮非山塘之大阿福皇考錫以嘉名惟小鷄之所獨阿爺爲之交尾兮阿娘爲之孵　毛羽濕而未乾兮蛋殼脫而未落（叶）非長江之小雌乃中州之大畜非小　狲之難聽非小烏龜之可惡異小鵝之鶃鶃似小鴨之濯濯公鷄啼兮喔喔母鷄叫兮祝祝小鷄出兮隨娘行小鷄歸兮傍娘宿下有黄狼欲抓兮上有老鷹而欲啄盡有鄰人之偷兮夜有小賊之捉小鷄兮小鷄汝之性命可危兮汝其母爲雄飛而爲雌伏二 
[戲爲下關商民賀馬二都督新婚啓] [  劍秋]  
恭聞大喜誠歡誠忭屆隂曆冬季以五行而論正北方壬癸水當令商民等敬祝我大帥以南方之丙火濟北方之癸水水火相濟卽得坐床之喜（吳諺以結婚第一夕即有孕者爲坐床喜）而産一又白又胖之小都督也豈不快哉勗哉都督勉事新夫人勿以小民爲念三 
[剌新劇] [  孽兒]  
城狐社鼠盡登場優孟衣冠興太狂若輩雖非諸葛亮也能氣煞小周郎 
海外奇談 
[外國鬼話（續）] [  特公]  
倫敦每日捷聞云兹有一奇異之鬼話頗令上等社會爲之驚訝鬼話中人皆於社會上占極高之位置者 
金星墩敎堂之掌敎某日在堂内唱讚美歌後緩步離堂之際忽見堂側廊内有一少婦珊珊而來旣近前卽以顫顫之嬌聲請與俱往附近之某處 
婦曰某紳距易簣僅一間矣因其靈魂極覺不安急欲於死前一見掌敎 
掌敎乃隨婦同出見有汽車遲於門外登車之後轉過路隅行未幾抵一巨宅是時婦神色張皇趣敎士速下掌敎乃下車數按電鈴即有一廚司啓門問來者爲誰掌敎曰某君其寓此否廚司答曰然掌敎曰余聞其病篤且召余來此 
廚司愕然不能答繼言其主人並未患病且精神殊健旺 
掌敎乃迴首顧視驚呼曰此婦蓋汽車與婦人已於霎那頃不知何往矣 
於是廚司目敎士爲瘋漢或有意前來作劇者甫欲闔門其主人出問故 
掌敎曰君爲某某乎余聞君病篤因靈魂不安特以一婦人召余來此繼乃詳述婦之身叚容貌主人摇首謂宅中無是人亦無若是之友輩兩人立階上互談數語主人乃肅敎士入室　 
主人曰是事大可異惟余雖未病而靈魂則實不安極思邀君計議此事君旣來此殊慰下懷頃間奇事可勿措意設君有　吾儕可於此時討論余良心上之事也 
二人坐談一小時掌敎興辭與主人約明晨至敎堂續商翌晨候之久未見紳來敎士固極關心是事因復往前宅則見閽人迎於門次謂其主人已於昨晚逝世蓋距敎士别後僅十分鐘也 
二人乃登樓入死者所臥之室室中案上置有婦人影片 
敎士驚問是誰閽者曰是十五年前已故之主母也敎士曰噫是卽昨晚邀余偕來此間者矣 
尊聞閣詞選 
[村居即事] [  亞公]  
卜築冠山麓柴門傍水隈箬封新熨茗泥坼舊藏醅園蔌擬烟摘山茶冒雪開閒居愜幽興隨意數莓苔 
[偶成]  
凍雲連日擁今日喜開隂得句　難穩排悉悶更深爍金憚衆口銷骨見孤心莫遂平生志幽懷扣劍鐔 
[冬夜即事]  
斜日罨孤邨暝暝晝又昏夜長燈易燼寒重被難温句好擁衾誦詩誰對榻論桃源眞世外遮莫叩柴門 
[題夢和仙館記念碑] [  病香閣主人]  
一回記念一凄然美意痴情亦可憐倘使美人魂不死韋郎定有再生緣爲愛當年窈窕娘心心記念不能忘縱然買笑黄金盡不作人間薄倖郎前身綠柳後身萍心有靈犀一點靈留得此生長記念可能竊比牡丹亭鎭日凝思感不禁玉人從此絶知音多情爭似無情好免使情天記念深 
[書憤] [  寄塵]  
俯仰悲生事興亡眼底收蒼天未厭亂大地盡埋愁風雨餘殘局江河日下流登高一恫悵血淚灑神州 
心事無聊甚淒涼繞夢魂蛟龍潜大澤狐鼠走中原莽莽黄埃晦沈沈白盡昏滿腔積憂憤獨坐對孤樽 
[有歎]  
寄生塵壞内變化等沙蟲世味胸間飽人才眼底空江山興廢裏風雨晦明中絶塞悲戎馬驚看落日紅 
世界眞千劫風雲又一年山林自榛莽宇宙盡烽烟涕淚成江海憂愁塞地天茫茫安可託俯仰總悽然 
[邊感]  
風雲何太急鼓角動邊城天地慘無色江河怒有聲空山聞鬼哭大漠少人行晨夕惟愁歎悠悠付死生 
[有感]  
家國無窮感愴然淚欲澘人情淡似水世道險於山天地蒼茫裏風雲變幻間滿腔憂憤在何計破愁顔 
[古鏡] [  袁錫齡]  
暗藏寳匣影婆娑多少塵封煞費磨半面光寒初露鳳雙眉色暈乍描螺秦娥那許心懷照宋璟猶疑相字訛拂盡浮埃還舊彩冰華萬載鏡中波 
[山茶花]  
寒山插滿鶴頭搽曉起紅霏面面霞幾處青枝霜欲醉數株絳蕊日初斜欵冬犀甲梅香裹耐久猩唇竹翠遮待到來年春氣暖移樽同赏一叢花 
自由談話會 
鈍根發起儉德會余極端贊成而於不輕寒素一條尤爲佩服此語從未經人道過方今世道衰微勢利之見深入人心只重衣衫不重人已成社會之通病得儉德會以糾正之庶幾挽此頽風乎[  劍秋]  
吾國奢靡之風至今日可謂極矣貧者見富者而羡之富者見尤富者而羡之一飯十金一衣百金一賭千金出則高車駟馬居則偎翠倚紅吾見因之而破家蕩産流爲乞丐盜賊者指不勝屈此無他奢靡爲之崇也今讀儉德會之簡章鄙人極表贊成蓋此事非獨於國民生計上有異常之寛舒卽國家根本上亦膺莫大之裨益深願閱報諸君父誡其子兄勸其弟玉成斯舉數年後樸素之風不難駕普魯土而上矣諸君熱心者盍歸乎來某不敏當執鞭隨諸君後聊盡愚忱 
世之責不近人情者曰禽獸余獨恐其不能爲禽獸夫鹿之在野也相呼以食魚之失水也相濡以沬羊跪乳烏反哺犬守夜雞司晨此數者非人類目之爲禽獸者乎試問人之於人能有此感情者幾何故余願世之人盡爲有道德之禽獸勿爲人羣之敗類 
人說上海是安樂宫余說上海是枉死城謂余不信請一觀某車夫及夏廣仁之死可以知矣[  小珊]  
世風奢靡是非提倡儉德會不可兹閱自由談鈍根之主張竊願遵守戒旨以勵末俗滌暇盪穢是所望於我儕後進者願與同胞共勉之迴溯去年春間滬上有進德會之發起一時踴躍入會風靡全省曾幾何時烟消雲滅鄙人亦會員之一計自認守五不（卽不賭博不挾邪不置妾不吃烟不飮酒）戒約以來從未破戒一次此可質之親友而無愧色者也甚希儉德會中人力守戒約永永不忘雖天老地荒而此志不變則鄙人所馨香銘感者也 
[  屠潔行]  
鈍根發起儉德會余意深表同情蓋儉美德也然天下固有貌似儉而實慳者果如所云則儉德會之流弊不成爲慳德曾乎若是則儉且不德矣吾深願入儉德會者宜有對人對己之别儉而母入於慳也可[  萍寄]  
鈍根發起儉德禽宅心仁而用意厚有益於世道人心不少鄙人亦極端贊成願入是會尙望海上青年踵而行之人人以儉德相尙庶幾由漸而廣風行全國家裕國富不難致矣[  立三]  
余鄉某老素性儉樸家况小康從未穿一綢緞衣服慨社會縻費影響於國計民生　手定儉德會章程欲矯奢侈慣習期舒上下財力卒以俗尙華靡少所贊同迄未組就今讀自由談鈍根亦發起儉德會注意於社交從儉屏除酒食徵逐之習雖與某老所草章程僅勸個人之實行撙節微有不同要皆挽救社會惡俗有功世道之舉竊願鈍根努力持久余固入會之一人也[  南匯陸秉淵]  
儉德會規則一不狎邪二不賭博三不必以酒肉宴客四不必華服五不輕寒素之士 
入會者孫劍秋吳宗祥小珊葛敬業王士登何立三陸秉淵印雪齋主 
醫話 
[說傳染病（再續）] [  丁福保]  
疾病之損害世人如此而因其慢性及前人誤作爲道傳病預防撲滅法且不注重因之此類病毒遂蔓延無已由今觀之妨害壯年人之發達者各種疾病中無如肺病之甚惟今則稍稍注意耳他國以前亦無如斯之盛因交通愈廣而愈增加即在日本其死亡數七分之一大約亦屬肺病蓋凡就顔然不善及身體瘠弱之少年而診察之大都已害結核故也减國民之元氣諸病中决無更有逾於此者之有志衛生之人非力與此病决戰不可若此病能預防之則後來國民體力之發達不可限制國家之受益亦非淺鮮非衛生上最大之事業而何若放任之則國民益爲肺病所疲斃無可疑也是非止日本爲然全世界亦莫不然 
昔歐羅巴設萬國結核病預防會柏林意大利倫敦殆每年開會講求撲滅之法日本亦入其中論究之皆言結核之預防非僅醫師所能須政府賢明醫士熟練人民皆有敎育而後可歐羅巴學者皆如是言之若僅醫師用心决無益也肺病之可恐數十年前醫師多言之奈政府不以爲意人民不以爲念故今日蔓延如是苟皆同心從事撲滅則亦何難之有 
然則用何法以預防撲滅之此病雖多屬上等人然貧民亦有之上等人能從醫士所言全共攝生法而貧乏者不能故旣罹肺病每以資力不足不得攝生是以此等人見專設治療所以療養之使患者相集一所不可也歐羅巴之慈善家恒捐金立慈善病院收容肺病患者治療之聞今日尤盛云 
世俗皆以肺病爲不可癒之疾病然苟適當療治之則能治愈無疑然此有一定之時期非極早治療不可蓋凡病皆宜早治不獨肺病然也歐人有恒言曰肺病若早經熟練手治則必治愈故現今治療而愈者甚多然多因遲延失時之故致當愈之病爲不可愈此皆貧民爲多肺病當醫師漸得診覺之時病人尙多未知惟稍覺咳嗽及熱稍上昇耳至每日從事生活之人則以無故不能休業必仍働作如前豈知暗長濳滋病漸加重終至雖有名醫亦無治法貧民肺病之遲延失時者以此一病人不治則其病人所出病毒不啻造無量多數之患者故今日欲療患肺病之貧民除造施療病院或治療所集而治之之外無他法也而此須政府之保護固然然慈善家亦必協力補助之乃可至言治療肺病之法則於極初時期善行滋養療法卽榮養其身體兼飮適當藥品斯可矣（未完） 
小說 
[玉女魂（五）（英國羅生女士著）] [  中華雪英譯]  
第六章 
邱洛德與夢脫洛維周旋幾旬日每夜無不會其初邱洛德每會必求終止而夢脫洛維每會必約後期含沙伎倆日積日深足以衂餒弱者之初志使之無術以拒其求自是而夢脫洛維之隂謀邱洛德之迷障每會奮增其度數迨後夢脫洛維察無知之邱洛德入障已深實有纏綿不忍解之眞意乃語之曰今而後我二人終不能離邱洛德强作笑顔答之曰唉夢脫洛維是烏能我父母必不允我嫁君即允之我何忍從君而遠我至仁慈至親愛之父母夢脫洛維曰邱洛德汝之愛親乃甚於愛我乎邱洛德羞顧俯首曰然我甚願常居親側奉養以終其天年萬不忍背親而遠嫁夢脫洛維勃然遽釋女手曰若是我乃滋恨我誠虚擲無限恩情於不可酬之地矣我以爲天下無有寳貴如我親愛之邱洛德故不恤捨己輸誠謂如此當得爾至深之情感爲我赴湯蹈火而不辭我武人角力疆場苟無名姝殊竉之即於前則志嗒心灰何能自振設我而死猶必帶此密意眞情及於永生無滅無上快樂之世界始適我願邱洛德汝乃無情我不能與無情女共生活我所爲大似張手捉摸上下迴繞之花球不得其眞徒惹人恨言已悻悻故作决别狀邱洛德急拉其臂曰夢脫洛維汝亦太率勿去亦勿怒罔極親恩誰人不感使此事非屬喪我天良貽父母以巨戚我何恤一身隨爾所之博爾所期幸福夢脫洛維知之我旣不忍傷慈母心亦何能使白髮衰頽之祖父蒙此殷憂促離人世我父對於此必且悔當時生我之心言次舉手掩面痛泣夢脫洛維曰邱洛德何爲恇怯若是謂父母聞此而不悲於理未有然便彼知汝所從者爲君子足增婚後種種之歡榮方將破涕爲笑之不遑他日歸來彼必握手言歡無有旣極是悲者甚暫樂者無窮汝所虞眞乃自擾斯時二人私語悉爲洛羅與彭爾考竊聞知時機已至略須二人之旁襯於是瞥然攙入力爲推波助瀾終乃定議次夕相偕同遁邱洛德蒙蔽已深未審一身所存在何地貿然承諾旣又承淚盈眶視夢脫洛維曰夢脫洛維汝果能終守所約永久弗悔乎我今盡捨所有從爾適異國汝終不棄我於不可知之地乎夢脫洛維曰汝胡乃以薄倖見疑爾我至彼歡幸無窮設棄汝者天地鬼神皆不我宥 
邱洛德倚於洛羅之臂歸校忽斗然驚聳曰嗟乎吾胡無行一至於此今所爲非棄我澄清無玷之身從浪子作淫奔耶洛羅曰奇哉小女子乃反覆此心於俄頃之間旣欲適斯人涉異國博人生之幸福俄頃而悔之何爲也邱洛德曰然然大悔大悔此悔自羞惡之心出天良未昧我而去必　大禍洛羅曰大禍耶我固偕汝去我甯不計此行之禍福邱洛德曰先生固無離叛慈父母之情洛羅曰然則我寗不毁棄我之名譽邱洛德曰爾我地位不同所思自異我不能從我萬萬不能從隨乃歸寢而此夜邱洛德眼花繚亂神致紛冗天良人欲之爭持惡緒煩愁一時並至萬難排遣及　興陡見繡枕羅衾已濕透於夜來之滂沱熱淚矣二（未完） 
[滑稽短篇土胎] [  凡民]  
汽笛一聲上海車開三等客車中有一年約三十許之孕婦紅漲其臉隡腫其腹侷促而坐於座末座中多男客視線咸射斯婦相與竊竊私議或曰腹内小郎已許大尙不避跋涉之勞斯婦眞女中之健者矣或曰母美若此生子必不惡也婦微聞之赧然俯其首 
轉瞬間抵某站車停卽有荷鎗實彈之北兵十數輩雜旅客中一擁而上 
俄而暄聲鼎沸座客凌亂蓋上車之北兵已在檢查旅客之身體及行裝矣挨次及孕婦婦起立發温柔之聲曰只此一身餘無他物請查檢言時挺身直前北兵驟見之痴立不前惟吃吃憨笑少選始有一兵回顧儕輩　賂數聲伸出其蒲扇狀之大掌摸索婦之胸際兩乳次及腹部令啓外衣婦有難色强而後可兵以手再按婦之腹似有異令旁座者按之則腹奇硬訝曰所懷者豈鐵漢耶何若是之硬也婦面如死灰低首無語兵恐其挾帶軍火令出所懷婦佯怒曰何物醜奴敢無禮乃爾兵亦怒力叱之婦大窘無以自容旁座者謂婦曰事至此已無可掩飾爲汝計莫若如厠出之婦乃珊珊入厠所衆兵鵠立厠所外嬉戲談笑久之婦不出兵乃排扉入見婦呆坐便桶上垂頭喪氣手執半圓形之包裹一兵奪而視之封固甚堅剖之中皆大土也欣然出示衆人合座爲之粲然檢查畢車又蠕蠕動兵乃怱怱挾土躍下懷土之僞孕婦匿於厠中不敢出座客議論紛紛或有嗤其險詐者或有憐其愚魯者甚有大聲叱駡之者 
霎時車又停蓋某車站至　婦乃自厠所中出顔色慘淡膓瘦小踉蹌下車而去 
[短篇小說黑尾猫] [  太原草兒]  
余家豢一猫身白而尾黑因名之曰黑尾其毛甚豐美其性甚狡黠能知人意呵之則狂叫不已若還駡然或見犬來恐爭食必唾其面掌其頰犬未有不低首喪氣而去者 
惟黑尾甚　常竊食貯藏之食物且當余飯時黑尾常躍於案上其目或張或閉矣余弗備則突起攫物而去余知其奸見其登案時常以棒打之 
黑尾則目光灼灼摇尾乞憐叱之不去打之復來然與之飯而不加魚終不肯食也 
余甚恨之而吾弟甚愛之常以魚拌飯而飼黑尾余則輒以其飯轉喂之雞 
余之去其飯以爲餓之也孰知鳥也鼠也金魚也常發見於黑尾之口中甚至蛇與蜈蚣蝶與蝦蜈凡汚毒之物無不捕而大嚼故黑尾雖餓而其跳躍活潑之狀態仍如故 
昨日表兄盛采慈自莘莊來余乃命庖太買鱸魚二尾將以　客庖人殺之而置之碗藏之櫉 
未幾忽聞庖人呼曰誰啓我櫉門乎魚何往乎余弟泰然曰殆又爲黑尾所食矣余怒曰黑尾大可惡 
持梃遍尋之不見至其臥處則有魚骨在焉其新育之小猫見余至呼呼作聲若甚忌余也者余曰此孽種也留之何爲乃捉而贈諸鄰 
鄰人曰何不俟其長大而贈人耶余告之故衆皆摇首曰吾家亦不欲此孽種子其自蓄之 
余怒而棄於路有鄉人過之曰猫亦生命此兒何忍擲之余亦告以故鄉人日信如是也與其蓄之而害人不若放之荒野爲愈也草兒曰貪慾之致人怒也如是雖然猫猶小焉者也　 
 
 

Page 14

 
 
   
 
