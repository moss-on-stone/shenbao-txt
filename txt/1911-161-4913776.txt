# 1911 - 161 - 4913776

 

Page 1

 
 
   
 
 

Page 2

 
 
上諭 
[五月十九日内閣奉]  
　　上諭靈熙病請開缺一摺正白旗蒙古副都統靈熙着准其開缺欽此監國攝政王鈐章奕劻假那桐徐世昌署名 
　　十九日召見内閣協理大臣恩澤 
交旨 
 
 
 

Page 3

 
 
[五月十三日欽奉]  
　　諭旨本日引見之明保補缺後直隷州用江西試用知州金沛田著以直隷州知州仍留原省補用欽此又奉 
　　諭旨本日引見之巳革郎中文錦著以同知用欽此又奉 
　　諭旨本日引見之巳革直隷試用通判文瑞著開復原官欽此 
代論 
[直省諮議局聯合會呈都察院代奏增練備補兵爲徵兵預備文]  
　　呈爲時局阽危。擬請直省各廳州縣。一律增練備補兵。以爲徵兵之預備。據請代奏事。竊維今日世界大勢。非武裝不足底和平。故各國軍制。多採國民皆兵主義。我國舊習尚文。有事則倉卒募軍。事後則設國防衛。承平日久。軍備又弛。辦團之弊。防營之窳。爲一般所通詬髮逆底平。迭遭大故乃議裁防營。練陸軍。定額三十六鎮。竭全國之財。數年之力。止成二十一鎮。而徵兵之制。且有所懲而不敢實行。比年以來。風雲日亟内訌外患。迭至紛來團防旣廢。鄉巡未興續備無軍。而防營又未可遽撤。日日在恐慌時代之中人人有。覆巢危卵之懼。卽使三十六鎮。同時成立。而以中國幅　廣袤。一旦有警徵調甲地。則乙地空虚。幸或無事。而以招募來者。勢不能爲退伍計。縻無窮之脂膏。養此有限之兵卒。而又不足以强國。况各鎮尚難完成。其危險更何堪設想。故爲根本計。非實行徵兵不可。然實行徵兵。必先確查户口。近年調查一端風潮迭起疆吏紛飾册報。可以爲考查之成。績實不足爲徵兵之根據。再事確查。尤需時日此一難也定制常備兵。三年退爲續備又三年退爲後備。四年退爲平民。經營一軍歷十年之久就一。鎮論之。循環遞練。必歷。九年。始成三鎮。實得弁目兵丁三萬餘人苟值承平無事之時尚可從容編置今則列强思逞人心動摇蹉跎恐不及徵兵百國巳不救。此二難也。每鎮經費。約需百二十萬。益以戰事預備金。爲百七十萬。現有陸軍經費。較他項爲最多。今欲赶練各鎮。期如原額。所需經費。至爲浩繁將取之於民間。而連年灾歉巳不能支將取之於外債。而借欵練兵。殊非長策。况如所云三十六鎮幸卽成立猶不免兵單勢薄之虞。而卽此定額。尚難辦到。設再遷延。何以爲國。此三難也。徵兵旣難遽實行。國防果安所可恃爲今計。宜有一急則治標之法。便國家增餉不多。增兵無限。器械充足。練一兵收一兵之用。則惟有直省各廳州縣一律增練補備兵。以爲徵兵之預備。而後可以救國家之危亡。敢披瀝。肝膽。爲我皇上陳之夫所謂急則治標。爲徵兵之預備者。第一須有多額之。兵欲練多額之兵。莫如取民兵之意。而變通練軍之法。定制常備訓練。期限三年。爲時甚久。而常備軍設有備補兵。胥有名無實。今擬裁撤備補兵改練預備兵。仍用備補之名。以爲常備之補充。并作爲留守兵。第二須爲土著有業之兵。今擬練備補兵。就直省各廳州縣繁盛城鎮編列則應由各廳州縣。會同自治團體選擇。故必其確係土著。確有職業者可知。第三須有統一之敎練及編制定制常備兵期滿回籍。列爲續備聽其自謀生業。每州縣有續備兵百人。卽派駐弁管轄。每年調操。如有緝捕彈壓要事准各地方官。會同該駐。弁酌量調用。今擬參用此法。每廳州縣。派遣駐弁前往鎮管標區。會同各地方官編練。小縣先練一隊中縣大縣酌加。卽以該駐弁担任管敎。依隊分排。輪班敎練。暇日仍聽自執業。練成之後。擇尤提充常備現役。其餘發給憑照回籍。列爲續備及後備。（未完） 
要件 
[常州各團體意見書]  
　　豫算維持會二十日大會。敝會等先期討論辦法。陳請公决。并說明理由如左 
　　案五月初五日南洋官報。登督院札飭宣布此次豫算爭執全案。第一件係宣統三年正月初十日政務處來電。督院遵照辦理。並無出入。此案根本解决。應問政務處之電。是否係全國遵守之命令。不應與違法之内閣。現無能力之資政院徒費牘。且此事係憲政應否停罷之問題。非江蘇一省私事。兹錄原電於下。以便省覽。 
　　南京制台有電悉查諮議局議决本省預算祇能就確係可减之欵議减若强爲補益移就卽屬踰越權限且此案未得督撫同意預算即不成立更無强令督撫施行之理本年資政院議决全國預算業奉諭旨分别辦理可以參証希將以上各節切實勸告如仍堅執應將預算案不能成立理由開具簡明表册詳加說明及該局對於此案逾　權限情形奏聞請旨此案無庸援督撫與該局異議之例咨送資政院核辦如該院將來質問及此亦不患無辭答覆也特以附陳會議政務處佳 
　　照右電所開。督院此次不將預算案咨送資政院。是政務處所指使。政務處巳奉旨裁。撤督院遵守維謹者。以今之内閣領袖。卽政務處之領袖也。今勘得督院旣有政務處電爲口實。則違法之責應歸之政務處。而督院之違法。則在不遵政務處正月初十日來電。切實勸告。使諮議局徒勞覆議徒費公帑五千圓。直至今日。始行宣布。否則正月間旣有此電。二月間臨時會。議員早可議决解散。何至令常駐議員。先行辭職乎。此督院不宣布政務處電之罪。不愛惜公帑之罪。對議員不以實告有心愚弄之罪。人民應控告督院者。不過如此。 
　　再勘得政務處卽今之内閣。其電稱諮議局議决本省預算。祗能就確係可减之欵議减。據此則吾省議員。幸而踰越權限。否則在政府之意。本令諮議局逐漸縮减地方行政經費。使地方凋敝而後爲稱職。有此政府。人 
 
 

Page 4

 
 
民何賴。此應質問者一。 
　　電又稱强爲補益移就。卽屬踰越權限。據此則資政院上年通電。所謂移緩就急。酌盈劑虚。自係諮議局分内之事。院電云云。是否得政府同意。是否并電督撫。何以公然通電各省。各省均遵照院電辦理。何以巳有數省之公布施行。而不責督撫與諮議局朋比越權。此應質問者二。 
　　電又稱此案無庸援督撫與該局異議之例。咨送資政院核辦。據此則諮議局欽定之章程。資政院欽定之權限。一切作廢。但政府袒護督撫。抑制議會。亦不過自發。不法之命令巳耳。何以顯然於自發命令之外。更敎導督撫。剥奪資政院職權此應質問者三。（未完） 
專電 
[電一（北京）]  
　　粤督張鳴岐又有電奏謂商民因反對鐵道國有紛紛持票幣向大清交通兩銀行兌換現銀以圖抵制現正風潮劇烈藩運兩庫欵項支絀急難接濟請准暫借外國銀行現銀五百萬以資應付俟人心稍靖籌措歸還如危機卽退即使訂定亦可不用奉旨著度支部會同内閣速議具奏 
　　按粤督爲此事第一次電奏巳見昨日本報 
[電二（北京）]  
　　蘇撫程德全電奏常昭紳董季保慶葉福開賭誘良飭道府拿案恃有護符强詞狡展請斥革嚴辦 
[電三（北京）]  
　　今日（十九）攝政王親送册寳至太廟還蹕安駐南海 
[電四（北京）]  
　　張培元奏高等學堂畢業生獎勵以内閣中書科中書用者請照游學生獎勵准改小京官硃批該部議奏 
[電五（廣州）]  
　　商民抵抗收回幹路舉動鎮靜惟官庫銀號被逼甚窘文武衙門均調兵保衛嚴防革黨乘機起事張督並飭各城門遲啓早閉 
[電六（廣州）]  
　　張督屢邀辦路鉅紳到署勸導均巳因事他往無人進見 
[電七（廣州）]  
　　張督派道府多員傳諭商民决計懇請收回幹路國有成命誓以去就力爭人心稍定 
[公電（南京）]  
　　各報館接聯合會電云江蘇諮議局轉各團公鑒閣制民兵兩案奏上留中懇速同電内閣請無論可否明降上諭請登報宣布江蘇諮議局辦事處 
緊要新聞一 
[英法垂涎川省路礦分我一杯羹]  
　　自川省礦山問題出現後中英兩國繼續磋商迄今十餘年仍未了結頃聞英人以中國現巳訂借四國巨款築造川漢粤漢鐵路預計川漢鐵路修築到川不過數年一旦該路告竣川省利源開發甚易關係英國利害决匪淺鮮故英人對於川省礦山極力主持擬即由開東公司著手自辦以保旣得之利權并聞法國以滇越鐵路業巳竣工刻又極力要求滇蜀鐵路以爲進窺川省之計川省前途真不堪設想也 
[政府尚知有華僑耶可留爲募欵之用]  
　　墨西哥革命濫殺華僑一百餘人經我國駐墨代辦使臣向墨國新政府交涉責令賠償并要求將未被害之華僑加以保護墨人巳一一允認昨我政府又接留墨華僑來雷稱華人又被墨人殘殺請賜保護政府當經覆電代辦使臣飭向墨新政府詰問前所允認之件是否有効并飭轉向華僑慰勞一切告以朝廷并不委棄僑民云另函云墨西哥内亂侵及首府找我華僑二百餘人毁我僑民財産二百萬經向墨政府交涉尚未就緒現聞索諾拉巿亦被革黨侵入華僑受戕者又五百餘人巳由駐美張星使報告到閣僑民亦有急電到京云墨國亂屠同胞乞速派艦保護等語刻内閣總協理曁外務大臣正在會議對付辦法以便向駐京墨使交涉 
　　又歐洲通信云墨西哥革黨虐殺僑墨之中國及日本人多名巳由日本及中國駐墨公使向墨國新政府提起抗議除令墨政府將虐殺僑民之亂黨按照法律嚴行懲處外其僑墨之中國及日本人因叛亂而損失之財産令其爲相當之賠償此問題尚未解决正在交涉開始時期 
 
 

Page 5

 
 
[江漢大學之大準備]  
　　前歲留東各志士聞英美各國擬在鐵路交通之漢口設立大學堂即提議募欵先設大學以抵制之名曰江漢大學堂分爲商業經濟法政三大專科并附設中學豫備各科巳於今歲正月經學部批准二月派代表魏君往鄂籌畫經鄂督及提學司撥給官地爲建築校舍之用前日在京又開江漢大學期成大會到者數百餘人决議俟至本年八月後在漢口設立江漢大學在北京設立江漢大學分校收容之學生各以千二百人爲度聞巳租定某外人設立之某學堂爲北京分校開辦之處 
[湘鄂公呈全歸無効]  
　　湘鄂京官爭持鐵道民有并參盛宣懷之公呈經都察院於初四日代表後至今並無下文聞閣臣接呈時慶邸原擬照對待湖南諮議局辦法下一道諭旨責備一番了事嗣因呈内數盛宣懷三大罪無法開脫乃召盛以呈示之盛曰王爺意下如何慶笑曰隨他去罷朝廷也管不得許多故此摺遂留中不發 
[將預備接收鐵道矣]  
　　端督辦在南北洋時幕府中人不下數百退居後賓東仍常團聚此次旣膺簡命求見者日數百人端氏大有左右做人難之勢現聞所帶隨員中最著名者爲左全孝熊仁陳毓華三人并聞熊係湘省留學生且爲激烈派今旣爲其利用湘省風潮可保無虞矣 
　　梁星海爲端氏最善之人在鄂最久頗負聲望端氏將爲運動起用俾得牢寵鄂士以平鄂省風潮 
　　此次四國投資資本家於鐵道支用一項仍須隨時監督現端氏擬請度支部選派三省鐵道監理財政官一員以爲卸輕擔負之計 
　　端方前因湘鄂人民不認鐵道國有激起風潮特請鄂省京官共籌平和辦法不料鄂京官皆不承允端窮于術近特宣言鐵道國有旣非我之政策大借外債又非我所主持我對於鐵路之關係奉命督辦而巳諸人若必種種作難我就不再過問云云此亦極好撇筆文章也 
　　督辦鐵路大臣公費現定二千兩一切幕友隨員及辦事各費皆在内故午帥甚爲支絀幕友隨員皆不敢多帶人去 
　　端方擬將各省鐵路分叚辦理以鄭孝胥爲湖北一段總辦朱恩紱爲湖南一叚總立並聞鄭京卿因辦洋灰公司虧空十餘萬無可彌補一月前來京求差於盛宣懷適大宗借欵告成端以侍郎督辦四省鐵路局面宏闊用人甚多盛乃面囑其奏調鄭君借往故有鄂段總辦之說云 
[留學生興復不淺一片承平雅頌聲]  
　　前紀留學生改期團拜一節兹得京友通函云此次廷試留學生本定於十一日假湖廣館舉行團拜開筵演劇公請座師兼賣男女座每位銀一兩初十日晨即有留學生數人前往布置不料忽被外城總廳查悉謂其賣座演戲男女混雜太不自愛嚴行干涉湖廣館因之亦不允借給該留學生等無法乃改於十六日假東珠巿口舉行仍舊演唱戲劇但不知猶買男女座否 
另函云留學生前定於十一日在湖廣館團拜演劇爲都人士所叢詬甚至以收賣女座爲警廳干涉不意其興致仍不少衰近又遍發傳單文曰本届圍拜會改定本月十六日午後一鐘在東珠巿口織雲公所舉行并邀名優譚楊龔黄等演劇以助餘興凡我同人務祈早臨聞其所以改期者爲陸中堂赴陵未回其所以易地者爲避警廳干涉也噫 
[陸軍部之點將錄牝牡黄之外]  
　　吾國内訌外警動地而來朝廷知非軍國主義不足圖存特命廕时主陸軍以謀自强廕昌於是以改革陸軍官制爲入手辦法首將各省督練公所三處總辦議撤而設軍事參議官一員總握一省軍政機關現各省督撫方在紛紛反對聞陸軍部巳擬定若干人其中頗有不滿人意者兹將探悉之人物分誌如下 
　　沈尚濂前總辦江南陸軍小學吞欵甚鉅被學生告發因運動改調江隂要塞工程局總辦聞其侵吞之欵亦不少今又運動某司長有得江南軍事參議官之希望 
　　吳茂節　舒清阿之夾袋物也舒充江南總參議時委辦測繪學堂并參列太湖秋操獲資甚巨遂出六萬餘金購浦口地皮轉售鐵路公司家驟富旋調充蘇州督練公所總辦日前遣人來京運動巳擬簡充江蘇軍事參議官 
　　崔祥奎行伍出身不知軍事光緒三十三年充雲南統制李經羲到任後薄其爲人以之扼守雲南要地恐誤大局卽撤其差使崔遂回京日奔走其師某公之門現陸軍部將以之請簡湖南軍事參議官 
　　鐵忠原名鐵良湖北督轅之旗牌也張文襄督鄂時拔爲衛隊哨官旋改新軍隊長光緒三十年前陸尚鐵良以侍郎奉命南下調查軍隊至 
 
 

Page 6

 
 
鄂見鐵名異其同巳喚至問之并爲易今名得此照拂不數年竟升督練公所總辦近聞卽將簡爲源北軍事參議官 
　　章亮元原充江南督練公所參謀總辦隨端午帥到直得入督練公所敎練處與張士鈺狼狽爲奸直人恨之頗甚現在來京日奔走於有力者之門日前酒後與座客談及此次簡放參議官事拍案呌曰旣入虎穴那怕不得虎子現某巳許我安徽云 
　　余大鴻種種穢史迭載各報幾於婦孺皆知不容於鄂不容於寗不容於皖不容於川而有某大臣爲之多方運動近曾到鄂勾留數日昨又返京住黄米胡同現求某大臣運動四川軍事參議官聞亦成熟矣 
西報譯要 
[川滇兩省禁烟之成效]  
　　文匯報載十九日倫敦電云英國外務部巳宣布謝立山君調查中國禁種鶯粟情形其最近報告内謂深喜四川省業巳停種淨盡雲南省巳减種百分之七十五 
[康有爲抵日何爲]  
　　又載同日東京電云康有爲近由新加坡携眷赴日巳於星期二日行抵神户聞此行係爲休養身體起見且擬遊歷日本各處 
京師近事 
　　郵部左丞李經楚自義善源虧倒後所欠公私各欵號稱一千三百萬其中以郵部之款最關緊要前由盛大臣特派親信司員分赴各處查封産業近巳陸續回京復命聞李欠人之欵實不過千萬而各處欠李者有二千餘萬倘能一一清收除彌補此次虧款外尚有千萬盈餘并聞郵部之款巳於月初一律歸結云 
　　東督趙制軍以東省財政困難一切新政及增設各種事業除增加稅額而外别無他途現巳與内閣電商欲對於東三省每年增加稅額六百七十萬圓以應急需惟三省諮議局以東省民力彫敝若再加重負擔誠恐民不堪命巳决議與趙督力爭 
　　四國大借欵限定以七千萬元爲整理幣制之用聞澤盛兩大臣此次整理之方針以中國通貨至少須有六萬萬元始足敷二十二行省之流通（以中國人口三萬萬計每人假定需用二元）現計中國僅有七千萬元斷不敷需要擬於全國適中之地先設貨幣鑄造局五處除收回之舊幣改鑄外其舊日行用之馬蹄銀皆行改鑄又一方發行兌換劵以爲實行整理之着手 
　　營口大清分銀行總辦羅飴前經度部奏參革職現度部各堂以羅飴革職後即委該行會辦法部主事王源瀚代理總辦事宜到差以來尚能勤慎將事因於十一日奏請即以王源瀚補授營口大清銀行總辦奉旨依議 
　　代辦駐日公使吳振麟因娶日婦被留學生上控又因誣告留學生與粤匪有關係政府亦不甚滿意經外部與汪大爕協商調署他缺以免物議聞外部巳奏請以吳振麟調補横濱總領事即以横濱總領事吳仲賢調補日使館二等參贊業巳奉旨准 
　　學部奏設中央敎育會擬以張季直殿撰爲會長其副會長一席原議以嚴侍郎修充當後以嚴侍郎堅辭不就改請張參議元濟先由部中致電勸駕聞張參議巳有覆電謂開會時必到惟不願任副會長云 
時評（東吳） 
[其一]  
　　鐵道國有是也。人民力爭商辦亦是也。兩方各有其所是。而偏處於兩不相下之勢。於是上下猜疑。積成誤會。因誤會而仇抗。因仇抗而有種種倒行逆施之舉。則甚非國家之福矣。 
　　今人民因政府堅持國有。以爲剥奪權利。而有抵制鈔幣之事。政府因人民力爭商辦。藉口匪黨煽惑。而下格殺弗論之諭。章芥仇讐是速亂之道也。夫中國今日。萬不可再有内亂。以爲召侮之。媒試觀黄海太平洋間。有絶流而。漁者。矣尚容。我國上下效　蚌之相持哉。 
　　我是以爲政府計。宜速出一調停之法。以能保全人民權利爲主。而人民。亦宜存一顧全國家之心以爲　牆禦侮之計。則風潮庶有平息之日。歟 
[其二]  
　　中國設有亂事。戕害一異國人。大者割地償款。小者亦必撫卹賠禮而止。篤中外之邦交。重高貴之生命。理應爾也。 
　　今墨西哥某黨。戕害華僑七百餘人。政府僅電飭美使詰問。初不聞向該國政府。起嚴重之交涉。豈我國獨有邦交。而他國無所謂邦交。他國皆重生命。而我國獨不重生命歟。 
　　記者曰。庚子之役。俄人曾驅六千華人。葬黑龍江之魚腹矣。是區區者。何足動我政府諸君之一念。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[湘路風潮之再接再厲]  
　　湘撫楊中丞前爲路事代諮議局奏請收回成命奉嚴旨申斥湘省人士聞而大譁兹將近日各界情形彚錄如左 
[諮議局之激昻]  
　　湘諮議局以國家從前旣許湘路完全商辦又以鹽米捐充爲股欵按照局章得議决本省權利之存廢事件路之存廢即本省權利之存廢今國家收全國之路旣不交由資政院議决收湖南之路又不交本局議决局章旣不能保守權利卽因而喪失前此本局全體議决呈請撫台代奏仰乞恩施乃昨奉諭旨有百姓當樂從之不暇豈有反抗之理該省諮議局不免誤會所呈各節語多失實跡近要挾等因欽此是議員等上不見諒於政府下又大拂乎輿情與其尸素局中曷若引咎辭職於是議員周翼崧左學謙黄鍈周廣詢劉忠訓彭施　蕭鯉祥朱增　李恒澤劉佐璇陳晉鑫童光業丁鳴盛粟戡時等十四人皆連翩辭職 
[學界之悲憤]  
　　學界自得初四日上諭大爲震駭倡言罷學合力爭拒以圖挽回首先罷學者爲周南女校繼則明德經正各民立學堂接踵罷課於是民立競業楚怡震星惟一等學堂官立之優級師範工業農業高等實業等學堂亦爲之牽動先後相率罷課並選舉演說員多人分赴各鄉詳言鐵路之所以必爭收回國有之貽禍各監督等旣無法阻止遂禀由學司黄以霖出示曉諭略謂幹路收回國有迭次欽奉諭旨明白宣示諮議局呈請撫憲代奏復奉嚴旨申飭凡屬學界自當一體懍遵乃竟以解散之說爲要挾之謀真乃大愚至惑夫幹路國有早經朝廷定爲政策豈能因學生罷課遽議更張是罷課於路事無毫末裨益適足累學堂之名譽查湘省學堂正在幼稚設以事不干巳妄爲出位之思不辨是非徒逞意氣誨爾諄諄聽我藐藐是之謂不率敎則學生之資格盡失興學數年效果如此誰不寒心自此次示諭之後務各照常上課如有不服開導務卽由各學堂據實報告本署司惟有從嚴懲辦决不寛恕各監督堂長有敎育管理之責不得敷衍姑息父兄之敎不先子弟之率不謹古有明訓其共勉之各學堂見之毫不爲意惟發布傳單均用封筒封固大略謂湘路奏爭無效不可不出全力以爭務達目的兹議定辦法學堂先行罷課合力死爭如不得請再由商界一體停貿以爲後盾嗣因事爲警道偵悉遂派偵探隊多名嚴密查拿而發布者乃不能公然徧發矣 
[紳界之呼籲]  
　　湘紳自奉諭後奔走呼號幾無暇晷日前復公舉某某兩紳附輪北上竭力爭持並公電端午橋侍郎請其與政府籌商將此項鉅款提歸他用湘路仍准湘人自辦並電致王少卿世琪鄭侍講沅曹參議廣權等請力持前議合力拒爭總期爭回乃巳 
　　官吏之彈壓楊撫因湘人爭路益劇乃加急電致内閣請示機宜昨奉覆電云悉湘民如此囂張幸勿稍事姑寛惟有以法律對待之且米鹽各捐房租各股旣巳明降諭旨一律停收自應如何感激乃敢任意要挾即非安分良民應卽恪遵諭旨從嚴懲辦云云湘省各司道因此於日昨大開會議趙藩謂湘人抗旨爭持甚屬不成事體非嚴加懲辦不足以靖風潮應先由學司示諭各學堂不得擅行罷課一面調集防隊認真巡防以免匪徒乘間煽惑至罷巿一節似應無庸顧慮蓋商界贊成此事者旣甚寥寥而願罷巿停貿者自在少數所須嚴行禁止者惟發布傳單一層楚人好謡一見此項傳單勢必互相傳播是宜嚴行查拿以免煽惑故巡道之查拿傳單學司之出示曉諭蓋皆從趙藩之謀也 
[贛省預算勉求收支適合之大規畫]  
　　贛省宣統三年預算案業經度支部及資政院兩次核减咨經馮撫實行後尚不敷銀一百二十餘萬現馮撫因籌補困難與正副監理官孫毓駿潤普開單磋議極力裁减欵項以求收支適合一切手續異常秘密始於五月十五日發表由馮中丞行香回署在會議廳召集司道各官到院馮撫懷出裁减辦法清單一紙計裁减行政費五十萬兩加各屬統稅比較銀二十萬兩註定六月初一日通飭實行並預定規復各項稅率興辦房船兩捐計得銀五十餘萬兩方獲收支適合惟規復興捐尚待照會諮議局復議辦理然亦事在必行各司道當參閱裁减辦法後馮撫卽自稱鄙人庸懦無能上對君父不能促行憲政下對僚屬不能量加體恤實因財政困難亦屬無可如何不得不以加减爲前提各位如能各自籌欵起復所裁事項亦可照辦司道聞言之下默無一語遂决議照馮撫原案實行辦理惟所裁欵項名目繁多兹將其大概錄下（一）各衙門局所辦公人員伙食全裁（二）軍界自管帶以上各官薪銀均照部章六折實發其軍佐及下級各官五五折實發至陸軍財政局歸併撫院測理司歸併測繪學堂並附屬陸軍小學堂（三）學界提學司衙門所用公所及學堂人員薪銀照原定數目八折實發其優級初級兩項師範學堂歸併一處以節公費至城内外所有區學改歸城自治會籌欵接辦（四）巡警道衙門所 
 
 

Page 11

 
 
用人員薪銀改定七折實發其警衛隊兵一百二十名全行裁撤（五）勸業道衙門所用人員照原定薪金八折實發其廬山森林塲改隷學署辦理森林學堂以資實騐以其餘一切部分裁减事項極繁容覔原文再行續錄 
分類新聞 
政界 
[常屬團體維持預算之熱誠常州]  
　　江蘇預算不成立維持會擬於二十日開會研究此事並函達各屬舉定代表武陽敎育會勸學所接函後當開特别大會提議此事計到會五十餘人議定此事萬無遷延之理應卽要求督院如果月内不能將預算公布卽將於五日後重行組織並舉伍博純君於二十日代表赴會列席矣 
[官定洋價病民之呼籲常州]  
　　武陽兩縣徵收忙漕向例銀元照巿價抑低十四文行之巳久今年藩憲忽核定櫃價每元作一千二百四十文較現在巿價每元加收六七十文日前武陽各鄉董以民情日就困苦經紀所入多係銅元特具禀撫藩各憲請准以銅元完納免暗受加賦之害旋奉藩批謂此次所定係屬法價武陽未便獨異至銅元係輔幣照章不過五百文以上而近日武進金令銓出示又有數百文之糧户完納銅元仍照法價折算等語聞各鄉仍擬聯名續禀云 
[寗波改建審檢等廳之籌畫浙江]  
　　寗波地方審判檢察兩廳與前寗波巡警學堂房屋互換一節日前又經法司議詳以該廳本係寗郡中軍舊署改建而前寗波巡警學堂亦屬營産兩方均係官有之地現奉陸軍部電以國防重要各處綠營所有田地産業及台壘營房馬廠各衙基地應即清查變價擴充新軍不得挪作他用電咨報部辦理等因敬繹部電之意係重在綠營産業變價擴充新軍之費用若將前寗波巡警學堂與該廳現駐之所均行核實估價互相劃抵倘應找銀若干兩俟估定後即請在各級廳建費項下劃撥如此則於軍需毫無損失而於司法機關實多便利等情昨由撫院札飭駐甬清理營産事務所會辦曾守樸核議詳復飭遵矣 
[參革短徵州縣之嚴切江西]  
　　贛省財政困難巳達極點而各屬州縣短解丁漕欵項者現正辦理奏銷統計數目亦在百萬左右業經劉藩分委多員馳往守催趕緊報解措詞極爲嚴密而籌解者殊屬寥寥現在由司列册短解丁漕州縣應列革職處分者有二十餘員之多詳院奏辦矣 
外交 
[德商來浙辦貨之踴躍杭州]  
　　德國商人福來等携有鉅資來浙分赴海門茭湖烏鎮嘉興桐廬雙林南潯石門海寗紹興餘杭等處置買蠶繭蛾口繭亂絲頭薄皮繭舊絲棉湯廢繭雙宫繭經吐烽吐猪鬃頭髮棉花鴨毛等件日前業巳到杭持有江海關道咨文一角親向藩署衙門投遞當由吳方伯立即飛簽飭令以上所歷各地方官知悉矣 
[日本海軍少將赴滬誌盛漢口]  
　　駐京日使伊集院南清第三艦隊司令海軍少將川島令次郎及通譯外交等員七人於日前來漢業經瑞制軍張統制設筵歡迎酬酢之盛爲歷來所未有兹日使伊集院巳折回京師川島少將等特於十四日乘第三艦隊之隅田兵艦啓椗赴滬鄂省陸軍鎮協各級軍官及交涉司等均在楚材兵輪上升砲持旗恭送行旌以聯交誼是時兩艦軍樂齊奏砲聲震耳兩岸觀者頗極一時之盛 
軍界 
[風流徵兵肇事之真相鎮江]  
　　鎮郡北五省會館左近某甲之妻頗有姿色近與駐鎮三十五標某營徵兵私識事爲甲偵悉因禁絶其往來致觸某兵之怒遂於日昨邀集多數徵兵均易便服待於該處鐵路旁邊適甲道經其處彼等乃不由分說拖倒在地飽以老拳受傷甚重當經家人舁至城外陸軍警察局鳴寃旋由警長飛派憲兵前往查拿迨至該處果有徵兵多人聚集其處向前盤詰屬實隨將兇手二人帶局以便按律懲辦行未數武詎各徵兵不服相率將憲兵毆打並將二人搶回憲兵因寡不敵衆將一切情形報告警長核奪後經警長率衆前往該徵兵等巳杳如黄鶴矣當在附近某台基家查出該徵兵軍服多件洋槍一枝刻正禀詳上台未識如何了結云 
[浙省官廳對於標兵閙事之態度杭州]  
　　八十二標標兵打毁茶行一案遲遲又久始定於十八日在督練處開審由署提法司章廉訪札派杭州地方審判廳刑庭長張君象焜到處會審聞軍界中人之宗旨謂須分作兩層辦理一治茶行凌辱軍士之罪一治標兵打毁店舖之罪其同德醬園被八十二標標兵打毁一案訴求地方檢察廳追償後昨奉批云據訴巳悉該醬園被標兵打毁本廳業於昨日親赴勘騐將損失物件開單存案該商無辜受累學徒亦傷殊堪憫惻應由本廳移會陸軍執法官將此案會同審理該兵亦應按照法律治以應得之罪至該商所受損失如何賠償之處本廳應向陸軍營據理請求弗令該商權利之或被侵害也 
學務 
[提學司檢定敎員手續常州]  
　　武陽兩縣應受檢定之敎員聞現在報名者巳達百三四十人至二十日截止想尚不止此數日前提學使札行勸學所略謂凡現充敎員及曾充敎員者須將其平時敎授情形另開清摺作爲一門分數以便與各科併計爲檢定之標準云 
[文牘研究所立案之批駁江寗]  
　　寗學司勞批開通法政學堂敎員陳璞等禀云前閱來禀及摺開章程該敎員等爲研究文牘設所敎授意非不佳惟查我國文學淺視雖甚庸常而淵微要眇程之高深有非計日限年所能竟功者顧人之所習何如耳若官書文誥簡牘之流亦占文學中之一席所有法理法意恒於此達其指而利其行表以一定之規繩則格式之事無難猝爾工之若論神明於矩矱之間口耳程功計未易獲其效果該敎員等旣熱心爲一般法學人員補助其臨文之便利無妨合併同志分别部居纂編成帙刋布流通則沾溉尤爲敷被卽務欲設所研究本其所得出以澤人亦屬盛舉但立案給憑等事似可無須今據一再禀請本司爲去名責實起見不憚反復曉示以端學風且閱該員等初禀有畢業時遵照部定考章分門試騐等語查學部雖有考試定章而並無此項學堂則所稱試騐何所依據以爲分門此立案一節尤屬碍難照准者也抑卽知照 
 
 

Page 12

 
 
實業 
[和大擱淺案之近因鎮江]  
　　鎮郡俞某前入和大銀行股份一萬金由楊介臣說合楊因此遂由俞力保得充和大鎮埠莊客因以保護一萬金之資本當和大内容困難之際楊卽在鎮莊硬撥二萬金交俞收貯事後遂勒帳不交付之一逃以了此案目下人言嘖嘖謂和大之倒難免不由於受此等之影響惟俞對人則力辯其絶無此事蓋畏其爲官欵查追耳 
[贛路商借部款之復活江西]  
　　贛省南潯鐵路經濟困難達極點自公債議案不行後經該總理奔赴京漢各處借債接濟路工均歸無效以致該路停苛待欵爲日巳久當事頗爲慌恐大有路亡之勢現經勸業道傅春官極力維持函懇郵尚盛大臣借給該路工款二百萬兩由江西京官赴部往還磋商頗有端倪此亦贛路馥活之機宜也 
[張殿撰接辦紡織四局之風說武昌] 　 
　　鄂省紡紗織布製蔴繅絲四官局因官辦虧折不堪由粤商韋紫封郡紀常等集資爲應昌公司接手承辦除繳欵彌補前由官虧之商本八十萬外並按年繳納租稅官家則仍派委督辦會辦各一員以監察一切接辦至今巳歷八年前五年尚有盈餘近三年因阨於水災蔴棉價貴出貨遂不甚暢銷幸維持得力尚無虧耗刻韋商等因營業無甚利益决意辭去迭交禀請當道另行招商接辦聞鄂督以江蘇張季直殿撰在通州創辦大生紗廠及寗滬各項實業成效卓著特函約來鄂擬令其接管聞張君昨巳派人親至各局再三調查集資組織大維公司願立約承租刻正商訂合同有擇於六月初一日接手之說 
[武漢官輪又議招商承辦湖北]  
　　武漢渡江輪船共有四處一祥通一利記一榮記一兩湖各有輪船數艘往來如織祥通等皆係商設公司兩湖則係湘鄂兩藩司所管之兩湖官輪局以行駛湘漢爲主體渡江爲輔助之附業也從前兩湖渡江官輪本係粤商歐某承辦因利之所在華洋商人皆爭奪攬租而英商開濟公司並因此事赴外部交涉前督陳小帥以各商爭租無巳乃决定俟粤商租滿卽行收歸官辦並著爲定案永不出租詎自前歲收歸官辦後營業大退其原因蓋由船少不能與祥通等公司競爭去歲由藩委邵隷園别駕經管一年盈餘僅千餘金而己今年營業尤爲衰敗較之租商承辦所得租金尚有短少故余方伯現决意仍歸商辦聞利記公司巳具禀願出租承辦矣 
雜記 
[工賑督辦之獨蒙優獎武昌]  
　　湖北沔漢天潛等十餘州縣前去兩年大水爲災情極慘重鄂督特委候補道盛春頤（郵傳大臣盛宫保之公子）督辦工振糶存活災氓百數十萬嗣於沔陽蘆林湖開河愚民反對滋事亦得其力敉平紳民均極感戴刻瑞制軍以該道督辦振務兩年有餘任勞任怨實爲難得查其職係二品銜存記補用道巳無從再加升階特專摺奏保其才堪大用請旨破格獎勵聞巳奉批着送部引見矣 
[工廠係委員之羣起逐鹿江西]  
　　贛省進賢門外警道督辦之貧民大工廠係就工藝廠改訂章制開辦以來現有貧民藝徒三百餘名延聘匠師敎授各種工藝頗著成效該廠原有坐辦委員兼藝徒學堂堂長鄒大令寛現經劉方伯札委署理龍南縣篆務所遺差缺極稱優美運動接充者頗不乏人現經揭曉由警道陸長佑札委高等農業學堂委員分省通判李連九兼充一時官塲莫不謂之大運動家不置 
[贛撫院之疑心暗鬼南昌]  
　　贛撫馮汝騤自粤亂之後防範革黨暗殺之事極爲嚴密現因雨水過多灌倒本署後墻一方貼近上房頗爲危險馮撫誠恐革黨濳伏乘間擾害諭派衛隊一棚官兵不分晝夜輪班荷鎗排立守衛復經巡警道陸觀察加派警衛輪守該處不准往來之人窺探一切頗爲嚴密一面派員朱嘉霖督匠修復泥匠工作殊見记碌亦馮撫特别之戒嚴也 
[監理官之人皆欲殺南昌]  
　　贛省清理財政局正副監理官孫毓駿潤普爲監理通省財政之機關計畫一切事權重大而副監理潤普到差以來尤屬侵權致使贛省三年預算出人不敷頗鉅說者謂咸出潤普手筆迭經行政長官會同籌畫裁薪减食仍屬不敷現馮撫又復會商兩監理大裁欵項實於大局前途不堪設想以致官紳極爲慌恐聞此計畫多屬潤普之謀以故近來謀殺潤普之謡喙尤聲震于耳鼓云 
清談 
[良民亂黨之孤憤]  
　　合乎朝旨。則爲良民。不合朝旨。則爲亂黨。初不問其所爭之何若。而惟乞數行之綸綍。以爲臨機之判斷焉斯可耳。尤其甚者。官則藉是以傳旨申斥矣。民則藉是以格殺勿論矣學生則藉是以得大愚至惑之謚號矣。噫嘻炙手可熱之勢力。大可挾天子以自尊也。 
　　雖然人類之是非。可以欺飾於一時。而不可以欺飾於畢世。可以朦蔽於朝廷。而不可以朦蔽夫萬衆。無巳。吾且俟諸路事大定之一日。 
雜錄 
[左必蕃軼事（續）]  
　　左抵京後。由禮部帶領召見。左固一書生。平日未嘗經此。到此跼蹐不安。手足無措。心頗戰慓。高宗賜之坐隨諭左曰。卿究欲貴乎富乎。今可自擇左曰。貴非臣所欲。富亦非臣所欲但得一作江南鄉試考官。於願足矣。高宗乃諭之曰。江南爲中國最大之省聲名文物甲於他省。且該省爲文人薈萃之區。卿僅以一舉人而充考官。恐鎮壓不住。然亦無妨。朕當擇一有名之翰林佐卿同去。左乃叩謝。而退翌日。降上諭。江南正考官著左必蕃去副考官著趙湘去。趙湘者。京中最有名之翰林也故。高宗以之爲副考官。諭下。京師士夫。咸以左一舉人作江南正考官。無不詫異。此時士大夫更莫明其故。茶前酒後。作爲談柄。互相猜度。究不知其原因。未幾各省主考相將出京。左與趙亦首途。左在京時。請一二名士同行。及抵金陵城中大小文武。均往迎接恭請聖安。無何正副考均人闈。巡撫適因事出外巡邊。以藩司某代辦監臨某固狡黠者。趙湘亦某一流人物。以左無知可欺也。二人乃通同舞弊。而左亦一事不理。一卷不閱。且絶不知二人之舞弊也。左　爲止　考。實如伴食宰相。監臨副主考。因此益加舞弊。關節明賣無所忌憚。此科舉人。自六名至末名均是賣中。而真實憑文取錄者。僅五經魁。以張文貞玉書少年英俊。物望所歸逐拔充解首榜發。闔省譁然。其平日負文名而下第者。更爲鼓噪。好事者乃撰成俚語。遍貼通衢鬨。傳至京師。人言藉藉。高宗亦有所聞於是派欽差大臣查辦。左惶恐萬象。其幕某君謂之曰今日事巳至此。當謀解脫之法。然料主上亦必不嚴治閣下。但不能不避重就輕也。左乃求計於幕。幕乃爲之作白抄。遍貼通衢。文　（趙子龍一身是胆。左丘明雙目無珠。）趙子龍即指趙湘也。左丘明即指左必蕃也。幸當時輿論。祇攻趙明一人。於左尚無微　欽差出京後沿路考查輿論。乃回京照覆。高宗覽摺大怒。以監臨副主考立心舞弊。照科塲舞弊律處斬。正主考左必蕃並非同謀。又得程女從中斡旋。乃斥令回籍休致云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[任錫汾劉體乾通報各部各督撫立案呈稿清理義善源等號帳欵]  
　　爲呈報事宣統三年五月十一日奉欽差南洋通商大臣兩江督憲張札開准農工商部咨據郵傳部右丞李經楚呈稱向在各省各埠開設義善源各銀號因銀根吃緊周轉不靈同時收歇核計帳目存欠兩抵有盈無絀所存官商各款固宜從速清繳而所放各欵亦須趕緊收回以欠還存方爲入手正辦特是各號旣經歇業專恃夥友收帳力量微薄深恐欠户延宕以致官商各欵不能早日清結殊爲可慮伏思上年源豐潤閉歇曾經禀請督撫派員清理義號事同一律懇求轉咨直隷兩江湖廣安徽等省督撫專派監司大員並札飭地方官率同商會督飭原經手人逐户催取以便歸還存欵倘有故意拖延卽由專派之員禀請嚴追以重公欵而維商業等情到部相應咨行貴督查照辦理可也等因到本大臣准此當經札委勸業道李道率同商會辦理在案惟李道係現任人員駐在江寗於該商號各埠帳目事宜未能隨時前往辦理亟應添派資望素著精於稽核大員會同原派李道率同商會督飭原經手人赶緊清查催收以期速結查有前四川川東道任道錫汾江蘇候補道劉道體乾堪以派委除分行外合行札委札到該道等卽便遵照會同李道率同商會督飭原經手人將義善源人欠之欵刻日逐户催取以便歸還存款倘有拖延卽由該員等禀請嚴追母稍瞻徇是爲至要切切特札等因職道錫汾現本遵飭駐滬清理歸結源豐潤號帳款職道體乾奉札先與江寗勸業李道晤商以職守所覊祇能就近清理南京寳善源號隨卽到滬晤商職道錫汾並晤李右丞代表李道經滇檢送各該號前訂合同議據等件又至上海商務總會調閱義善源號失敗後理處卷檔採訪輿論公同察核南京寳善源李右丞獨貲開設在先現係宋恩銓即宋雨掌樊殿麟即樊潤山經理又設寳善長蕪號現係陸如珩即陸廷楨張宗藩即張鏡之經理尚有李右丞獨貲開設之五河正陽兩處順康號係胡廣淵即胡淵如經理至光緒二十一年四月李右丞又與江蘇洞庭山人席志前在滬創設義善源號訂立合同議約十三條李出貲本規元銀二萬兩席出資本規元銀一萬兩作爲三股交周惠臣焦樂山經理是年冬月李又加增資本三萬兩席又加增資本一萬兩連前共合成七大股訂立續議合同以備添設枝號並歷年公積銀兩陸續添設義善源津號現係田徵燿卽田亞卿經理又設京號現係王坤卽王小齋經理又設粤號現係王德成卽王展卿楊燦騏即楊瑞生經理又令楊聯綬卽楊韻秋分設杭號現係王濚卽王鑑堂經理鎮江又設義善長鎮號現係陳鴻恩即陳錫山周道謙即周益三經理又於安慶添設義源皖號現係束沂即束魯山經理漢口添設義源漢號現係宋鳳翔即宋宜章劉繼文卽劉嘉琳經理津號又在保定分設保號京號又在河南開封分設汴號並周口莊粤號又在汕頭分設汕號並香港莊漢號又在長沙分設湘莊均由各該號隨時派友經理而皆歸根於滬號所開合資義善源滬號卽係總號先係周惠臣焦樂山經理周惠臣久巳身故焦樂山卽焦發昱於光緒二十八年年底爲江海關豐裕官銀號東李九臯介紹於李右丞附入四股豐裕號事仍由李九臯派友經理次年正月焦樂山自另營業義善源號事始由丁維藩即丁价侯接手經理至今其附在該號之義善源莊經理王興仁即王厚存於光緒三十四年正月由楊韻秋接手現係唐開第即唐成之經理（未完） 
[薩軍門收買灘地之苦衷]  
　　滬南製造局碼頭對岸之灘地前經南北洋海軍總統薩軍門履勘以此地建築海軍存儲軍械所頗爲合宜曾經傳諭該圖地保查詢業主姓名聽候給價收用以資建築奈該地保惟利是圖唆令業主抬價要挾以致急難就緒是以薩軍門昨復到縣與田大令面議謂民智旣不開通劣保又肆挑唆應請先行出示剴切勸導若再不遵惟有强迫之一法惟可免則免勿蹈官界積習云云大令聞之肅然起敬允卽飭承擬繕示文即日張貼 
[蘇藩查封李氏産業之公憤]  
　　寗波旅滬同鄉會致度支部農工商部電云李革守厚礽裕蘇一案蘇藩司始則飭封李厚礽推併無份之上海惇元堂房産繼則查封本籍公産及載在縣志之義莊産滬商以不分界限有意牽混羣情憤激查大清現行律名例門給没贓物條例第十項又查隱瞞入官家産條例第三項官民應共遵守墾請大部電咨江督蘇撫飭司按照現行律分别辦理以免騷擾而平輿情寗波旅滬同鄉會職道朱佩珍等公叩皓（致江督蘇撫浙撫電略同） 
[商會聯合會紀事籌議裁厘認捐]  
　　昨日午後二時上海商務總會蘇州商務總會曁松太常鎮等二十五商會在南巿商務分會開聯合大會討議裁釐認捐問題各代表相繼到會 
 
 

Page 19

 
 
又上海花米布木等二十餘業及蘇省籌辦裁釐認捐事務所各職員等共八十餘人南巿商務分會總理王一亭因事赴蘇請參業董事蘇筠尚君代表宣布宗旨大致謂裁釐認捐利國便民爲衆商公認應辦之事今籌辦裁釐認捐事務所巳調查一週編成表册特邀各商到會研究進行方法次由洪伯言君報告事務所辦呈情形及調查狀况收支大略繼由各商會發表意見經江隂常太錫金崑山南匯各代表互相討論又經某君提出應即表决之事四條由蘇筠尚君逐條提要請衆决定（一）各業認捐事但須趕速進行（二）各地調查式限六月十五日以前一律繳到六月二十日再開認捐大會（三）公電農工商部及蘇撫憲緩辦統捐（四）擬定電稿此外尚有通過捐之歸納法捐額之攤認法及一切辦法情形由議員擬一大略寄交各商會研究待大會時决定電文附錄於後 
[致農工商部電]  
　　蘇省釐金改辦認捐各商正在籌備今蘇撫程六月初一改辦統捐衆情惶懼各商會特於今日集申公議除電蘇撫外請鈞部咨度支部轉電緩辦上海商務總會蘇州商務總會曁二十五商會公叩 
[致程撫台電]  
　　蘇省釐金改辦認捐正在籌辦今聞憲台六月初一開辦統捐衆情惶懼各商會特於今日集申公議除電請農工商部轉咨度支部緩辦外特此電籲上海商務總會蘇州商務總會曁二十五商會公叩 
唐蔚芝侍郎堅辭存古總敎 
[咨蘇撫文]  
　　竊文治於上年十二月間接准照會充存古學堂史學總敎一席數月以來於諸生毫無裨益内疚良深文治於中西史學本無心得近又接准部咨籌辦商船學校諸事創始於存古一席斷難兼顧查有前開歸陳許道曹紳福元前翰林院侍讀鄒紳福保學行兼優足爲士林矜式素所傾佩用敢薦賢自代敬請貴撫部院箚行提學司酌定延訂一人以資師表所有文治擔任史學總敎應以本年是學期放假日爲止相應備文咨請貴撫部院查照施行 
[復蘇提學電]  
　　蘇州提學使樊大人鑒篠電悉文治邇來煩勞過甚夜不能寐漸成眩暈嚴命屢以節勞爲訓存古監督無論如何决不敢擔任中丞美意乞代道感謝文治嘯 
[美副領事照常會訊]  
　　駐滬美副領事哲君因美商茂生洋行控告趙冠慶張鴻卿兩案與公共公廨讞員齟　後輪值陪審業巳停訊三期兹經寳讞員遵照滬道批飭將趙張兩被告重復傳案並照會美領照常陪審故昨日堂期美副領事哲蓋兩君均巳蒞廨先至領事憩息所與寳讞員孫德兩襄讞及道署譯員陳震東二尹略叙寒暄畢哲君詢及美商茂生一案曾否照辦華官隨即傳諭趙等入内略訊數語令各退去聽候會商再核哲蓋兩君旋又與孫德兩襄讞分别升座照常會訊 
[施典章反對劃賬無效]  
　　滬道劉觀察批施典章禀云查川路公司所欠正元長期票十萬兩業於本年三月二十二日由錢業會商處邀集各債主公議報道聲明據川路主任汪縵卿君牘陳此項借欵並無册報但旣係印票不能不容劃抵請將存道之印票領出發還公司轉賬等情川路欠正元之票川路主任旣允以正元欠公司之欵劃扣案經公决並巳由道將票送交錢業董事歸還公司劃帳詎能翻異仰會審官傳知遵照並飭正元莊經理人一體知之原禀抄發 
[牌照捐無可反對矣]  
　　本縣田大令昨日出示云案准禁烟分公所正董周副董姚呈稱本年五月初八日奉禁煙公所憲札奉撫憲程札開宣統三年四月十八日准湖廣督院瑞筱電（電文曾見前報從略）查本邑各土膏店代收吸户牌照捐貼鄰租界不無窒碍前據洋藥衆商禀請比照租界章程按月分上中下三則認繳卽經商衆據情禀奉禁烟公所憲批准例外通融皆照營業牌照捐案分别加收自三月初一日起上則每月代缴吸户牌照捐銀四十兩中則三十兩下則二十兩按則預繳等因嗣又奉禁煙公所憲排軍嚴催前項捐銀亦經派員向土店催繳三月份捐銀尚未一律收齊兹奉前因除移請洋藥公所轉知各土店遵照將四月認定代收吸户牌照捐銀及三月份欠繳銀兩如數照繳以便截數轉解外呈請出示曉諭俾衆周知等因到縣准此查此案巳奉禁烟公所憲札飭即經照會分公所轉諭在案據呈前情合行出示曉諭爲此示仰土膏各店商等一體知悉所有土膏牌照等捐現奉憲飭與續增禁烟條約毫不相背欵由吸户零星繳納與各該商等貿易亦無關碍務各照章繳納慎勿藉詞抗違致干提究 
[改裝水管之通融辦法]  
　　滬南新馬路外關橋前因年久失修經城自治公所撥欵修建改用水門汀堆砌開工以來工程巳將及半所有法界自來水公司在橋下所埋之總水管於船隻進出諸多不便當經城自治公所董事禀明滬道照會法總領事易地安設兹因天氣漸熱頗費周折特由法國工程師親至南巿詳細察勘擬照内地自來水管一式兩面橋脚仍用水門江堆砌上用鐵鈎懸弔以期耐久現巳由所董照復滬道認可矣 
[南北巿接通電話]  
　　南巿新馬頭中國電話局開辦迄今巳歷數載其佈置電話機關僅於内地各處交通而北巿租界等處迄未接線殊多不便現經城自治公所向北巿德律風公司商妥先與該公所接通一綫聞南巿電話局亦將部署與北巿接通 
[又有地販盜賣公地]  
　　本埠著名地販往往移花接木盜賣公地實屬防不勝防兹聞二十八保十併十一圖内居家灣强家灣地方有公地兩方又被地販賣於某洋商爲業己在該地上建造房屋尚未落成昨本縣田大令巳據該圖董事禀報帶同亭耆書吏前往勘丈矣 
[總會聚賭售烟]  
　　龔瑞林在河南路二百四十四號屋内私設總 
 
 

Page 20

 
 
會聚賭售烟前晚被總巡捕房捕頭偵悉即飭中西包探前往將賭徒沈仁生姚福寳王雙喜何桂林王金寳陳瑞雲李廷良李阿福沈阿金等二十餘人並烟賭各具一併帶入捕房昨解公堂訊供屬實判將爲首之龔瑞林押一月沈押三天餘人各罰洋三元充公烟賭各具銷燬 
[監守自盜之結局]  
　　公益紗廠控工頭陳金元范阿榮與管棧人王岐山管門人楊應生小工崔阿大楚阿林王阿欲等串竊值洋五千六百元之棉花轉賣於本廠及許顯卿等一案昨由公廨孫襄讞會同美副領事哲君訊明判陳范兩工頭各押西牢一年楊押九月王岐山押半年崔楚王三人與見証華阿泉一併開釋所有該廠扣存銀三百兩暫存公堂候許姓到案再核 
城内 
[太覺糊塗]  
　　趙鑑桂禀控店夥徐子新私收貨洋一千八百餘元挾資逃避奉本縣田大令批云此等劣夥何以尋獲以後並不送案控追保人朱湘庭懇商寛緩但旣無切實辦法該商亦何肯應允所稱朱湘庭張也弓薦保有無信函筆據未據叙明徐子新所收各家貨欵究向何號收取若干並無細數帳簿亦不呈驗一紙含糊憑何核追飭不准行 
[熱心公益]  
　　凈土菴路亭橋路口自由該處居民鄭端甫禀准西區警局添設崗位以來近處居民咸賴安謐兹又由鄭端甫自置崗亭一座俾巡士遇有風雨得以暫避亦可謂熱心公益矣 
[道轅紀事]  
　　籌防局總辦王克誠上海縣知縣田實榮昨日先後到道禀見南巿 
[協傳被告]  
　　公共公廨昨日派差持文至南巿裁判所禀稱據日商李輝東在該管領事署控告南巿豐記碼頭立生祥立生仁洋紗號執事季敬明戴琢章等定貨不出虧短價銀請爲協傳裁判員准即派探協同往傳 
[情節支離]  
　　通州人張榮光在通裕泰客棧内失竊　籃一隻内有大洋八十四元小洋五十角銅元三百五十枚旋於四十號房間寓客鄭仁卿處尋見原籃洋巳無着當將棧主孫文松司帳金榮貴茶房陳恩等扭控裁判所提鄭到案訊不承認判交原告帶出候查兹由偵探查明張尚有同伴兩人到棧後一去無蹤且張臨行時並未將洋交明棧内昨日復訊裁判員以其情節支離着張自行投縣控理餘人一併斥退 
[妓女潛逃]  
　　江南製造局馬夫陳寳林前晚偕同逃妓施金富携帶行李脚車等物道經西門外斜橋地方巡士見其形跡可疑拘至西區盤詰施妓供前在滬北盆湯弄鴇母華生處爲娼不願下賤隨陳逃出先時匿居靶子路現將遷至高昌廟旁當奉移解裁判所研訊施妓又供湖北人年十八歲前被母押入娼寮今願隨陳過活判陳押一月施妓發堂擇配行李等暫行存案 
閘北 
[開釋惡姑]  
　　鋸匠徐和尚之妻劉氏因毒虐其媳楊氏被鄰居控奉四路分局蕭區長訊判鎖示一月在案昨巳期滿將劉氏提訊一過判具改過結交保開釋楊氏發棲流所另行擇配 
[欺嚇寡婦]  
　　寡婦周張氏控蟻棍王壽福拐押其女阿英爲娼一案前日下午該寡婦復至四路分局訴稱王英租界探夥偕同局差人等來家百般恐嚇令氏具結求銷之後允許按月貼還洋二十元婦人因女巳許字某姓不願令其爲娼堅不應允求恩嚴比蕭區長諭令暫退聽候傳質 
[各執一詞]  
　　朱子清控許杏春李長發吞没車價洋一百十元昨由四路分局蕭區長集訊許等供此項車輛因議價未成囑朱拖回詎朱不允來案朦控判各出外自邀公正人理處 
[不認圖詐]  
　　彭惠友控彭立昭竊車圖詐一案昨經四路分局蕭區長提訊立昭狡展不認判還押候訊 
英租界 
[警局放賊]  
　　蕪湖人陳榮生在石路吉陞棧内偷竊同庽惲某物件被探查獲經紀前報兹將詳情錄下石路口吉陞棧陛字官房庽客常州惲紳於十五夜携眷看戲回庽查檢衣件所失甚鉅方怪房門鎖好何致夫竊秉燭四照見坑下板壁上挖去板片沿口遣有金環一只始知隔房挖竊當夜即報捕房並由該棧司事茶房四處偵緝據帳房說此客到棧五六點鐘即將房伙算清據說遇見友人邀往回往於九點鐘出棧帳友茶房并記得其面貌果於十六日滬寗早車被該棧茶房尋見衣服甚都巳上二等車座即告巡警巡警謂此人余所認識不可誤指茶房謂如其認錯願甘反坐未幾棧中帳友亦到將其所戴草帽揭去頭髮鬈然絲毫不錯當將此人扭下送入車站警局將其所携皮包查檢巳得確証時早車巳開當將行李對牌字號電知南京次日將行李吊回檢點各物無訛只少金戒數只洋十數枚捕房知案巳破向車站警局提人警局掯不交出並託人向惲紳懇求允將原物交還免予追究詎惲紳未經允可警局巳遽將此人釋放矣 
[抵欵紏葛]  
　　英商永年人壽公司控鴻興公司主耿耀軒泰昌洋貨號主吳捷元抵車不贖等案前日午後由廨會訊原告西人白爾偕代表律師高易投稱耿於西歷一千九百零八年八月五號抵借銀三萬一千餘兩結欠利息銀七百八十餘兩又吳於西歷一千九百零七年先後扺借銀一萬兩連同利息並工部局捐欵均不清理應請併追又據見証西人與式拉夫衛生泉投稱耿姓利息曾由我等往收現鴻興公司巳經閉歇耿亦避匿是以往取無着旋據原差禀稱耿不在滬請爲察核後由吳捷元之家屬聲稱吳往吳淞未返不及到案寳讞員商之英康副領事諭令原告且退候傳吳到案於禮拜五訊核並限耿於一月内投質如違給諭拍賣 
[醫生縱火]  
　　紹興醫生俞騰甫因保險縱火由廨收押在案昨日復由捕房解訊據捕房代表刑事檢查員侃克君投稱俞縱火圖賠情形巳經堂上勘明請爲核辦判俞還押候下禮拜一午後會訊 
[仍須覓保]  
　　大生德磚灰行主控學徒李林榮竊洋四千二百元逃逸案内之見証龔東林由廨判令繳洋十元交保出外嗣因無人作保仍飭收押在案昨日復由捕房解訊判照原斷辦理 
[拖累保人]  
　　忻士卿控金岱玉担保欠銀置之不理等情昨由差探將金傳至公廨過堂候訊 
[騙案訊實]  
　　劉杏春因騙沈永祥紅木器具由廨訊押在案昨經中西官復訊屬實判劉押滿兩月示儆 
[驚散鴛鴦]  
　　施子香與甬人馮金寳之妻顧氏蛢識前晚正在續歡被馮偵悉至哈爾賓路奸所捉獲當將施之髮辫剪去扭控捕房昨解公堂請究馮偕見証朱顧氏投訴前情求請嚴究訊之施與馮妻供多推賴　襄讞商之美蓋副領事以男女均屬無恥判分别各押兩月 
[滬氓宜懲]  
　　流氓張阿仁林桂芬陸明初陳阿福陳小三子劉小三子等專在租界内深夜持刀截刦行人財物兹由包探將一併查獲昨解公堂經中西官略訊一過判押候查明於下禮拜四訊辦 
[何嘗圖詐]  
　　馮永明將女翠娥賣於老王記么二妓院鴇婦劉王氏爲女兹劉鴇將女藏匿馮向理論反被該鴇以圖詐等情控訴捕房昨解公堂訊明判馮開釋並着劉　具結不准逼令馮女賣娼如違查出嚴辦 
[鄉女迷路]  
　　十六歲鄉女張鳳英前日在泥城外迷路由捕查見送留公廨昨日解案請示判送棲流所留養候核 
美租界 
[祇可發封]  
　　華特路廿六號張榮記木作因虧莊欵一千五百兩延宕不歸被莊主姚某禀控公廨昨派差探前往將作塲住屋一併發封 
[不名一錢]  
　　北京人潘世昌巳入英籍昨至西華得路某點心店充饑不名一錢而去由店主扭控捕房捕頭諭送英領事署請辦 
[償還傷費]  
　　小車夫洪金水陳阿毛二人 
 
 

Page 21

 
 
昨運自來冰至武昌路撞傷工部局小工唐全生之足由捕併送捕房捕頭諭洪陳償給唐養傷費四元了事 
[車夫猝斃]  
　　人力軍夫吳慶福昨晨拖車至招商局中棧忽患急病倒地而死由捕房車至驗屍所飭保報縣請驗 
法租界 
[因何口角]  
　　錢王氏前由天津乘坐招商局安平　船來滬未知何故與某甲在船互閙抵埠後扭赴捕房控訴捕頭命氏暫押候解公堂訊明核奪 
[免追房租]  
　　張聚興欠新瑞和洋行房租洋廿四元該洋行因向索無著控經公堂飭探往傳張因患病囑令其妻王氏投案供稱夫病無力求恩寛宥判候查明有無物件可以作抵並着遷移了事 
[欺騙婦人]  
　　匪徒錢蘭英將僞金練在途掉騙李唐氏財物氏即報包探緝獲送廨請辦錢俯首求宥判押捕房兩星其僞練充公 
[揑詞誣控]  
　　小東門某棧庽客唐瑞金投廨控告該棧茶房葉乾輝楊慶雲兩人有圖竊情事經廨員准詞提訊葉楊同稱實被誣指聶司馬以所控無憑且原告並不到案未便訊理判一併開釋了事 
[串竊海貨]  
　　楊秀桂張董才串竊太古棧房海蟄一筐售於南巿嗣被包探緝獲帶往南巿吊到原贓一併解廨請辦判楊押兩禮 
拜張押七天 
海上閒談 
　　賭之流毒於社會。與鴉片無異。上自王公子弟。下至販夫走卒一旦入其彀中。而不能自拔者。往往而有。京師自去歲嚴禁以來。表面上如各公團及娼寮等處。雖覺稍稍歛迹。而親貴邸第以及各官紳之深房密室。則呼盧喝雉如故。甚矣禁賭之難也。上海租界内外之施行禁烟令。不可謂不嚴。而賭則或大或小幾於比户皆是。甚且有借總會名目。以爲一般劉盤龍藏身之窟。而工商界之沉溺其中。以致失業喪身者。不知凡幾。今總商會巳奉札禁售賭具矣。此風或可稍戢也歟。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部會奏設立中央敎育會擬具章程摺]  
　　奏爲設立中央敎育會擬具章程謹繕清單恭摺具陳仰祈聖鑒事竊以敎育之興廢爲國家强弱所由繫敎育之良否爲人民智昧所由分東西各國莫不注重敎育合力通籌以立强國智民之本惟是敎育理法極爲博深敎育業務又益繁重决非一二執行敎育之人所能盡其義藴日本曾訂有高等敎育會議章程彚集敎育名家開議敎育事項上自大學下至初等小學均可列作議案公同討論文部省頗收集思廣益之效意美法良足資采取伏念先朝疊頒明詔預備立憲海内人士莫不冀敎育發達以覘人民程度自創興學堂以來分科大學及專門高等各學中外辦學衙門雖皆竭力籌設然以中學畢業學生尚少並困於敎育經費一切規畫均未能驟期完備揆諸近日情勢尚可徐爲籌議惟中學以下普及敎育與憲政尤爲息息相關上年十月欽奉明諭開設議院縮短期限定普及敎育在今日實有迫不及待之勢中國幅員遼廓民生艱窘　間土俗人情又各自爲風氣措辦學務每多扦格其普及敎育之推廣維持敎授管理在在均須廣集敎育經騐有得人員周諮博訪始足以利推行而免阻礙臣籌思至再惟有酌采日本高等敎育會議章程變通辦理訂定中央敎育會章程十四條招集各項學務人員在京師設立會所由臣部監督會議中學以下各事宜其中難解之欵間滯塞之情形均可藉以溝通取便措注以爲臣部敎育行政輔助之機關似於學務前途不無裨益如蒙俞允卽由臣等遵奉施行所有會奏中央敎育會擬具章程緣由謹恭摺具陳伏乞皇上聖鑒訓示謹奏宣統三年五月初四日奉旨巳錄謹將中央敎育會章程繕具清單恭呈御覽第一條學部爲關於全國敎育徵集意見奏請設立中央敎育會第二條中央敎育會設立於京師由學務大臣監督之第三條中央敎育會應議事項一關於中小學堂敎育之主旨及關於學科程度設備管理事項一關於兩級師範中等以下各學堂督察事項一關於敎科用圖書事項一關於兩級師範中等以下各學堂職員資格事項一學齡兒童就學義務及小學學費事項一國語調查事項一推廣義務敎育事項一擔任維持學務經費事項一國家及地方補助學堂計畫事項一學堂衛生事項一此外學務大臣認爲必要之事得臨時提議第四條會員資格及人數一學部丞參及各司司長參事官各局局長二學部曾派充視學人員三學部直轄各學堂監督四民政部内外廳丞及民治司司長五陸海軍部軍學司司長六京師督學局二人七各省學務公所議長或議紳及敎育總會會長副會長由提學使推舉一人或二人八名省學務公所科長及省視學由提學使逃派一人九各省兩級師範及中學堂之監督敎員及兩等小學堂長由提學使遴派二人十著有學識或富於敎育經騐者由學部酌派三十人第五條學務大臣認有必要事項於前條會員外得臨時派員到會與議惟不得加入可否之數第六條中央敎育會應由學務大臣於會員中選派會長副會長奏明辦理第七條會長有事故時副會長代理職務會長副會長共有事故時學部於會員中指定一人代理職務第八條會員任期以三年爲滿但於其職務上當爲會員者不在此列其因補闕而爲會員者任期以接續前秹所餘期間爲斷第九條中央敎育會規則由學部詳細訂定一律遵守第十條會長依會議規則整理議場秩序及報告議决事項於學務大想第十一條中央敎育會議决事項由學務大臣酌核采擇分别施行其有關於各行政衙門者由學部咨商辦理第十二條中央敎育會每年於暑假日開會其會期以三十日爲斷第十三中央敎育會辦事官及書記各員由學部酌派本部人員兼充辦事官聽會長指揮整理庶務書記秉承辦事官辦理一切事宜第十四條此項章程如有應行推廣增改之處仍即隨時奏明辦理 
國外新聞 
[英國大將督辦童子偵探隊]  
　　十八日倫敦電云吉青納將軍巳入童子偵探隊事務處辦公 
[摩洛哥法軍之行動P ] 
　　十八日倫敦電云據摩洛哥電稱法將馬華里愛巳在曼基萊屯軍一千五百名 
[英下議院問答郵政]  
　　十八日倫敦電云英國郵政大臣賽末爾君在下議院答稱深望不日可由英國以包件經西比利亞鐵路寄至北清 
[英國礦丁公會近事]  
　　十八日倫敦電云英國礦丁公會近開特别大會决議於南韋爾斯煤礦爭端一事不再擔負責任 
[阿爾巴利亞亂事將平]  
　　十八日倫敦電云維也納接雅典電稱阿爾巴利亞亂事旦夕將平土耳其預備大赦亂民如阿爾巴利亞能服從土國則土國將許以政治之讓與權（以上譯字林報） 
[日本農商省之政見]  
　　十八日東京電云日本農商省巳命東京外國博覽會恊會誘引日商以物産陳列北京商品陳列館 
[萬國水手罷工續聞]  
　　十八日倫敦電云荷蘭京城阿姆斯丹之水手業巳宣布同盟罷工十九日倫敦電云沙斯阿姆泊登之宇林開塞爾勞葉汽船各水手現要求於簽名做工之前增加工資利物浦有水手六百人巳拒絶簽名罷工通用信號尚未發出聞受罷工之影響者將有十五萬人利物浦之船業主人巳允接見水手代表討論工資問題 
[俄皇接見美艦隊官]  
　　十八日伯林電云俄皇巳在彼得化夫接見美艦隊士官鄉以盛宴並在席間舉杯祝頌美國及美國海軍並美總統塔虎脫 
[德法外交上之消息]  
　　十八日柏林電云據哈代斯新聞社消息法國外務部大臣克羅璧君在議院宣稱番士之德國領士願法國遠征隊留駐該處保護地方栢靈則頗疑此信之不實因番士德領士從未有此言也 
 
 
] 

Page 27

 
 
[梅毒功臣得賜尊銜]  
　　十八日柏林電云發明醫療梅毒藥愛爾里區哈塔第六百零六號之愛爾里區醫學博士巳得賜大人尊銜 
[法國政界之傳聞]  
　　十八日柏林電云前任法國首相克納芒柯君如遇馬里斯君之内閣告退則卽將組織新内閣惟馬里斯君辭職之說巳由官塲聲明並無此事 
[法國注意空中戰具]  
　　初十日倫敦電云法政府除在凡桑萊及沙郎斯設立陸軍飛船學堂外現議再在他處設立飛船學堂十所其軍用飛船經費共計英金七萬磅云（以上譯文匯報） 
小說 
[民小說華僑涙（四十三）]  
　　第三是法律競爭。我們這些華僑中人於歐美各國的法意。不犯明白。就是有人請個律師。做他的保護人。那律師又是不通中國法律的。依然還是不中用。我們只要竭力研究中外的法律。參酌中西律意。據理抗爭。他們外國人雖然横暴欺人。却大半是不敢違背法律的。果然我們這班中國人。一個個都是深明法律的人。也何至忍氣吞聲的。甘爲奴隷牛馬。道三個問題。都是至要極緊的急務。果然一椿椿。一件件都能夠大家實行就是個保種强國的妙策那裡還怕什麽外人的欺壓你們兩位以爲何如。鄭國昌和張月華聽了。齊聲說道。你的主意。委實不差。但是也不是一朝一夕就可以成事的。范鳳洲道。這個自然。决不是性急得的。鄭國昌想了一想道。我想起來。這三個問題。一個人是躭任不來的。不如邀集同志諸人。大家通力合作。還覺得容易些兒。范鳳洲聽了。點頭稱是。張月華忽然立起身來道。我在學堂讀書九年。最愛的就是機械學。於製造一道。倒狠有些兒門。更兼我有一個同學音樂跳舞的女友。叫做蘭因克倫伯。就是德國砲廠主人的侄女。他們砲廠裡頭。一般也有作工的女子。我如今就到德國去。尋著了他。只說要在他砲廠裡頭。當個執事的人。料想没有不答應的道理。到了那個時候。我再細細的用心研究。我是個女子。比不得男人。或者容易些兒。也未可知。張月華說到這裡。面上不覺一紅。看著范鳳洲一笑。范鳳洲也是微微一笑道。旣然女士肯犧牲一身救拔同種。便是同胞國民的幸福但是先要集起貲本來。做個製造廠的基礎。這般鉅欵。却也不是容易的。張月華慨然道。我仗著你們兩君的力量。收回先父的家財。這原是出於意外的。我如今儘著我的家産。都撥作製造廠的資本。倘或再有不敷。我們再設法招股就是了。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
