# 1918 - 240 - 4916363

 

Page 1

 
 
   
 
 

Page 2

 
 
時評 
[北京議會選舉之總統（冷）]  
　　北京議會選舉之總統今已告成矣且勿論南方之影響如何但就北方論其爲難之點亦甚多也 
　　副總統選舉之進行是否順利新總統及其部下有此統馭力否各軍之請欵如何應付新總統及其部下有此財力否各下野之有權力者如何處置新總統及其部下有此平穩之法否有此三者而後北京議會所選舉之北京總統始能成立於北方而後始可再言南方 
　　不然際此靑黄不接之時新總統如無此安排之法則舊政府亦安肯負此臨去之責任乎其間蓋有難料者矣 
命令 
　　九月一日大總統令王竟成曹永齡劉汝明均授爲陸軍步兵上校此令 
　　又令陸軍總長段芝貴呈請授李魁勝方振友爲陸軍步兵中校蔭振山方懷書楊敬廷賈德貞爲陸軍步兵少校李春堂爲陸軍騎兵少校均照准此令 
　　又令王國裕給予三等文虎章此令 
　　九月二日大總統令交通總長曹汝霖呈請任命邵萬龢爲僉事應照准此令 
　　又令蒙藏總裁貢桑諾爾布呈翊衞便蘇珠克圖巴圖爾懇請辭職蘇珠克圖巴圖爾准免本職此令 
　　又令據閩浙援粤軍總司令福建督軍李厚基呈據副司令量保暄電稱所部步兵第一團團長陸軍少將陳肇英於本月二十八日率所帶五百餘人降逆請裨奪官級勳章通緝拿辦等語陳肇英著卽褫奪官職曁勳奬各章著各路軍隊一體嚴緝拿辦以肅軍紀此令 
　　九月三日大總統令内務總長錢能訓呈准甘肅省長電陳署安肅道道尹楊丙榮因病辭職楊丙榮准免署職此令 
　　又令任命楊思署甘肅安肅道道尹此令 
專電 
[北京電]  
　　今日上午參衆兩院開選舉總統會到議員四百三十六人東海得四百二十五票當選（四月下午二鐘） 
[北京電]  
　　今日上午十時選總統到四百三十六人徐世昌得四百二十五票段得五票張謇王士珍王揖唐各一票廢票二（四日下午二鐘） 
[北京電]  
　　梁士詒謂南方贊成總統舉徐又今午安福派預選總統 
統投票者三百八十三人全體舉徐他派預徐亦多數（三日下午四鐘） 
[北京電]  
　　今日安福派預選到三百八十四人一致舉東海王主席梁未到聞研究系亦取同一態度（三日下午三鐘） 
[北京電]  
　　湘督電譚浩明等在永會議不攻湘南西集中茶陵七十營攻湘東馬濟趙恒惕程潛亦會茶陵（三日下午六鐘） 
[北京電]  
　　童保暄因所部不敷請添補充三千（三日下午六鐘） 
[北京電]  
　　龍軍兩團感日陸續南下由浦轉閩因靖安不敷建新建康未到故仍駐津（三日下午六鐘） 
[北京電]  
　　五站雙城一帶鐵路守備已商允大谷由我軍警擔任（三日下午六鐘） 
[香港電]  
　　大埔電稱粤軍三十日佔領漳州福州大震（四日下午二鐘） 
外電 
[英屬坎拿大維多利亞電]  
　　湯化龍在此爲一中國理髮匠暗殺兇手自戕（二日） 
[北京電]  
　　星期六日會議之結果似内閣全部預備辭職而馮總統亦稱此後願投身於教育與實業之途北京人士皆謂徐世昌必被舉爲新總統今日已着手編織徐之衞隊（二日） 
[廣東電]  
　　西南要人於近日晤談時皆謂非法舉出之總統决不能承認北京之選舉徒增糾紛西南並未有擁護徐世昌之宣言（二日） 
以上路透電 
[北京電]  
　　軍隊漸逼近北京以致謠言繁興謂日内將有變端信陽州奉軍第二旅已奉命來京昨夜山海關之火車被軍界徵發運兵入京（二日） 
[北京電]  
　　英法日俄使署提出關於金劵條例之抗議後中政府迄未答覆各使署聲明此項辦法苟無借欵斷難實施如中國果已借欵則違背一九一一年幣制借欵合同之條件又謂中政府與銀行團關於幣制改良問題之磋商已有數年去歲且與銀行團議及詳細辦法今遽頒發金劵條例是鄙棄已往之磋商也云財政部覆上海總商會質問謂發行金劵爲採用金本位設立儲蓄銀行之凖備可使中國商人活動於國際貿易而免受滙涨伸縮之損失且可杜外人獨操滙兌之專權金券有十足凖備金云金劵可爲儲金一說實屬不確而擬借日洋八千萬元之消息亦屬虛妄（二日） 
[北京電]  
　　日使署亦隨英法使署提出反對金券條例之抗議以此事未經就商於財政顧問阪谷男爵爲根據日使署此舉足徵西原氏與金劵及金借欵事有關之單獨行動中華貿易公司之有日人關係今已徵實蓋日人資本之中華銀行原擬爲貿易公司之股東也今則貿易公司未必有實現之希望矣（二日） 
[北京電]  
　　鬍匪二百攻擊朝鮮邊界附近之江縣焚毁城之一部拘去警察多人警長亦在其列日本警察若干亦不知下落居民越界而逃日警擬截擊鬍匪（二日）以上字林報 
[北京電]  
　　駐美顧公使電告美國政府要求以中東鐵路托西比利亞駐在美國鐵路委員會之管理如中國允諾將商議於日本政府今日之國務會議陸外交總長亦出席對於此件討論之結果因關係甚重殊難决其可否恐有傷日美兩國之或情故結局之决定回答美國政府請先與日本協商决定辦法中國當無異意云云（三日） 
[北京電]  
　　據國務院方面消息昨日政府電命李純速解欵一百萬元其理由似有因江蘇並未受時局之影響且財政豐　云（三日） 
[北京急電]  
　　今日選舉大總統投票總數共四百三十六票徐世昌得四百二十五票當選爲大總統（四日） 
[廣東電]  
　　得報告云陳炯明部下於八月三十日午後　實佔領漳州（三日） 
[廣東電]  
　　廣東軍政府於八月三十一日發佈通電要旨如左北方代理大總統代行大總統之職權雖暫時承認然非法政府之功罪可不待言如新國會之選舉大總統則絶對不能承認（三日） 
[漢口電]  
　　張敬堯來電云吳師長在衡陽因主和之計失敗凖備撤去湘南之防務兼有與南軍協商引狼入室之勢故爲湘南之防務維持起見派奉軍第一師至湘南監視吳軍又奉天軍第一師長張景惠率奉軍二旅於一日抵漢卽往湖南矣（三日） 
[漢口電]  
　　漢陽兵工廠所修理之直隸軍野戰砲三門已經完工該廠總辦因吳佩孚派人領取其所發之電報長沙方面有扣留之形跡故暫時不發送云（三日） 
[漢口電]  
　　柏文蔚率雲貴四川之聯合軍趁吳光新不在欲突破鄂西而其一部隊由長江右岸之興山縣山中間道於八月二十九夜突出宜昌上游三哩之南津關三十日以主力攻擊巴東皆被擊退之（三日） 
[漢口電]  
　　日前吳佩孚發主和之通電會主戰派阻止之際卽對於段總理電告速行和議倘不容納將撤去湘南之防務而北歸是暗中表示退職之意段總理因之電王督軍謂棄戰言和余現不能許可倘吳撤去湘南防務余當引各辭職而已王督軍答電云現在内憂外患交至其待解决專屬於公請勿蒙退志以奠國家於磐石云云（三日） 
[東京電]  
　　原政友會總裁擬於四日回京列席外交調查會云（三日） 
[東京電]  
　　加藤憲政會總裁擬於四日爲遊說向北海道外各地方此行追從安達同會總務浜口顧問以下云（三日） 
[東京電]  
　　據達某處電報在恰克圖德奥俘虜一千八百名與不武裝者三百名提議由瑞典國紅十字會介紹將與却克軍代表者及中國官憲接洽而爲俘虜云（三日） 
[東京電]  
　　政友會總裁原敬於今日午前回東京（四日） 
[東京電]  
　　憲政會總裁加藤高明於今日午後由東京啓程赴北海道游說（四日） 
[東京電]  
　　外交調查會於今日午前開會各委員皆出席據時事新報報告今日之會議其主要議案　承認捷克獨立延長西伯利亞戰線北滿派兵之報告關於西伯利亞經濟援助之外交關係等均係重大之案件果能如日本政府之願而順利進行否尚屬疑問也（四日） 
[東京電]  
　　今日之外交調查會議雖無絲毫務議而告終結但因猶有交議未了問題故擬於下星期再行開會（四日） 
以上東方　信社電 
 
 
 

Page 3

 
 
[東京電]  
　　英國派遣海參威軍司令官一行昨夜於東京啓程（四日） 
[東京電]  
　　協定結果英法軍一部分决定赴北滿國境以與中日共同動作惟獨美軍不遣赴該方面（四日） 
[東京電]  
　　據近消息由伊爾庫資克前進之捷克軍占領赤塔市及加疊謨斯加耶與謝米諾夫軍在歐弄河畔連絡（四日） 
[東京電]  
　　湯化龍於去月二十七日抵英領維多利亞欲候便船歸國該夜偕友人在該港之華僑俱樂部晚餐歸途爲兇手所襲胸中二彈一刻鐘後遂卒兇手爲南方派業理髮者於行兇處隨卽自殺（四日） 
[東京電]  
　　傳報此次中國政府計劃組織一大公司獨專鐵米棉絲彈藥船舶鐵道材料等之貿易云（四日） 
[東京電]  
　　德川貴族院議長及其夫人預定以五週間之時日自來十日首途到華游歷旅程定從安奉線經北京南京以到上海云（四日）以上共同通信社電 
戰電 
[倫敦電]  
　　今晚海格上將報稱今晨英兵加拿大兵率湯克砲車越亞拉丶坎白萊路進攻在廣闊之陣線奪獲斯加泊河南面自特羅柯爾至克安之鞏固部分敵大軍力守戰濠奮力抵禦我軍前進但卒爲我軍所破負創甚重加拿大兵占據杜里等三村而進左面英兵與加拿大兵於愛台爾比尼東北取路前進右面英兵與蘇格蘭兵占據羅勒宇維等鞏固地點多處我軍向南獲有進步下午在伏爾佛羅柯爾東面敗大舉反攻之敵軍乘勝進攻占據維萊爾沙佛洛村勒特蘭斯洛瓦村終日有激戰我軍敗反攻之敵軍後占有該村英澳兵逐走聖比愛勒伐叢林之敵軍且奪獲村莊二所敵軍屢在貝朗勒鎭東南與東南面反攻均爲澳兵所敗死傷甚衆本日我軍共俘虜數千人我軍斥堠隊已進至蘭斯鎭西效里斯河陣線之英軍復得土地今仍與敵軍接觸（二日） 
[倫敦電]  
　　路透電社得悉英軍陣線現由扶爾末才勒起穿過新教堂村與斯坦凡爾克村而抵愛斯台萊與拉柯土勒二村之東敵軍仍在退走英軍自斯加泊河至松末河廣二十三英里之全陣線大得進步特羅柯爾至克安廣六英里之關鍵陣線業已被破英軍已由愛台西邊攻抵加尼柯爾東邊現由該處進逼克安（二日） 
[巴黎電]  
　　今日下午公報云北運河境砲戰甚烈法軍在康巴業村敗反攻之敵軍兩次固守陣地法軍在愛萊特河境柯希勒夏陀西面叢林及邦聖瑪爾東面續得進步俘虜百人 
　　今晚公報云法軍昨在萊塞勒附近渡北運河在運河東面前進且在七二山坡得一立足地法軍續在愛萊特河與愛恩河間克勒細約山及巨維尼東面得進步雖遭敵軍頑拒仍奪獲村莊二所法軍已進至克羅伊村北德軍陣線後多處猛受炸彈轟擊（二日） 
[倫敦電]  
　　英兵與加拿大兵於澳兵在貝朗勒獲勝後卽急起直掃向來所以爲堅不可拔之興登堡陣線此種戰略使一船人士極爲滿意陸軍專家之意戰爭中最重大之打擊今已以迅雷不及掩耳之手段施於德幂陣線最鞏固之部分德軍當然將竟盡能力以遏英坎兵之怒潮蓋决口如再擴大則德軍戰略與希望所伏之計畫將完全破壞也昨日之勝利如得維持而事進取則坎白萊鎭將瀕危境而杜愛丶聖康丹丶拉菲爾三鎭均亦岌岌不可保德軍或將退至末斯河云（三日） 
[華盛頓電]  
　　國務卿發表公文如下捷克斯拉人民旣執戈以抗德奥帝國且以有紀律之大軍置入戰地由其本國軍官指揮遂照文明國之規則與德奥二帝國交戰捷克斯拉夫人民且爲於今次戰爭中求獨立起見以至高之政治權付託捷克斯拉夫國會美政府今特承認捷克斯拉夫與德奥二帝國處於交戰狀態並承認捷克斯拉夫國會爲口成事實之交戰國政府而受有指揮捷克斯拉夫軍事與政務之正當權力美政府且聲明願與因此組織而已成事實之政府正式訂交以期進行抗拒公敵之戰爭公敵者卽德奥二帝國是也（三日） 
[倫敦電]  
　　星期六晚俄國無線電報聲稱里寗氏傷勢無礙（二日） 
[亞姆斯特丹電]  
　　柏林轉來莫斯科電稱社會革命黨五千人判受死刑（一日） 
[華盛頓電]  
　　威爾遜總統十令一九一九年收穫之小麥每蒲歇爾至小之價之以美金二元二角五分爲限（二日） 
公電 
[泰縣公民公電]  
　　各報館並轉各縣省議員農會均鑒鄰邦乞　吾蘇民食攸關决不承認務須一致拒絶縣谭貴來 
要聞一 
[北京特别通信一（一九八）（萍）徐世昌之歷史與其部下人物]  
　　北京之所謂新國會者前日聯合會議之結果旣决定於本月四日選舉所謂新大總統而本月三日則所謂多數派之安福俱樂部先有預選手續之舉行倘政治上無意外急遽之變化徐世昌氏自决可以當選此函到滬之日正此項消息揭曉之日也愚於是再一追述徐世昌之歷史與最近之軼事及其部下所有人才以爲瞻仰新大總統者眉飛色舞之一助今後民國之政治亦略可於此中驗消息焉 
　　前淸時之徐世昌徐氏爲前淸翰林歷任練兵處提調兵部侍郎軍機大臣至預備立憲變更官制而後則爲民政部尚書開去軍機大臣專理部務旋外放爲東三省總督袁世凱回籍而後又内調爲郵傳部尚書擢協辦大學士復入軍機晋大學士皇族内閣成立爲協理大臣辛亥革命起時以内閣瓦解而去職載灃解政後與世續同任太保前淸於是乎世徐氏亦避某靑島度其優游之歲月者兩年 
　　袁前總統時之徐世昌民國三年正袁世凱恣意當政之日推翻約法以與今次召集新國會之同一手段收買無賴修正其所謂新約法者彼此牛鬼蛇神之人物今亦大半爲新國會議員也新約法公布而徐世昌乃出任爲國務卿民國官制中有卿自徐世昌始帝制禍起徐取消極態度僅辭職家居以避之帝制失敗徐又爲國務卿半月而内閣改組徐乃去職袁世凱死徐受遺囑爲理喪事旋歸河南又度其優游之歲月者一年 
　　黎段暗鬬時之徐世昌民國五年十一月爲黎段暗鬬政潮掀起之時兩方重要人物黎氏方面有丁哈黎金段氏方面有徐樹錚氏而表面上與段對壘者則有今尚隱居滬上之孫洪伊黎不去孫叚不去徐政局致無辦法徐世昌乃於十一月某日上午十一時二十分到京漢站歡迎之盛爲從來所未有愚親見其手扶短杖（思的克）得得而來聲明不入政局專事調停不數日而孫洪伊免職令下不數日而徐樹錚准其辭職之令亦下 
　　張勳復辟時之徐世昌民國六年七月張勳擁辮子兵復辟於京師徐世昌在天津作若知之若不知之之態度有言徐氏認復辟爲機會尚未成熟有言徐實反對復辟曾屢次馳書張勳勸阻（張志潭爲國務院秘書長時以愚在本報通信九十號有非難徐氏處親爲愚言之如此）張勳失敗徐曾來京一行專爲淸室說項免優待條件之廢棄 
　　馮叚暗鬬時之徐世昌民國六年十一月第二次之段内閣方始主戰忽有長沙之變王范休單傳周遁逃段閣遂因以倒中經王聘老之署理錢幹丞之代理（自六年十二月至七年二月）内閣搖搖莫定張作霖遂乘時大出風頭進兵刧械自由行動於第三次段内閣尚未出現之日中實經過敦請徐氏組織内閣之一段歷史徐氏數年以來從未表示其出處之態度至其時馮請徐出組内閣乃擬有通電一紙稿凡數易中有數層最要者言官淸最久而不能救淸之亡與項城相知最稔而不能阻項城之稱帝張勳屬其門下而無以止張勳之復辟淸夜捫心何以自解以此表示其决不出此電未發而奉軍已强挾段氏登臺今其電稿尚藏於徐氏秘篋之中或有修改再用之一日也 
　　徐世昌部下之重要人物徐氏爲人向取温和之手叚生平無大功績而却能與物無忤故對於各方可稱無好無惡亦無所謂黨羽其部下人物於各方面所熟知者（一）朱啓鈐朱與交通系甚相連絡而與東海之關係極深現充參院副議長昨晚業已來京大約卽行就職（朱初言不就梁徐乃派人敦勸其來）朱在東海前頗有可以建白之資格其位置亦不僅以一副議長終者（二）錢能訓錢可稱純屬東海部下之人物朱未特赦時凡因政治關係與東海接洽者必推錢北京新圖會選出之大總統徐世昌 
氏現爲内務總長將來徐果就職必仍居重要地位（三）曹汝霖陸宗輿曹陸爲前淸留學生四大金剛之二（尚有章宗祥與汪榮寳）其得意之速純出於東海之提拔曹雖一時依附段閣然此乃因梁葉一派之排擠不得已而出此東海出山曹陸之希望未可限量也（四）張國淦張志潭張國淦之歷任院秘書長農商總長半由徐氏之推轂張志潭雖有人目爲段派之人物然與徐實有淵源今旣與徐樹錚不協則東海出山以後張實爲後起之秀其人物之漂亮穩健靑年官僚中之可愛者也（五）王揖唐王之出而活動本以推崇東海爲旗幟實則巴結徐樹錚以爲自立根基之計對待東海無甚誠意（六）吳笈蓀現爲印鑄局局長與東海如家人父子東海家事吳必與聞其對人之圓滑含蓄不受新聞記者之襲擊亦有東海之風近日代表東海與各派接洽頗爲活動上所述者爲徐世昌以往之簡明歷史尚有一軼事則陸宗輿君於談笑時所爲愚言者當督軍團會議之日聯翩往謁東海曹陸爲之招待各督見東海不敢正坐東海座居上海一開口各督軍必大聲答曰着　着以是見各督之尊重東海故徐世昌者北洋派中之老大哥也愚不敏謹於其選舉揭曉之日略書之以祝東海之健康並以祝民國前途之福利焉 
[北京特别通信二（醒）]  
　　立於安福部招牌之下有交通系然兩派貌合神離究未得聯屬一氣交通系首領梁士詒氏與安福部之關係證以過去之事實只有安福部通欵於梁氏梁氏對之則殊冷淡卽就此次包辦選政一事言之交通系與安福部表面上雖有提携之說實則梁氏以家事赴港未聞有帮安福派之忙故安福部此次之極力拉梁任參議長外間謂係推重梁氏其實不然蓋以梁氏號稱大財神因有不可侮之勢力也且梁氏前此入京大倡調和論調已爲安福派所深忌故亟謀所以塞梁氏之口日前安福部開懇親會時梁氏當衆演說謂鄙人於安福部雖未悉内容然與王君揖唐爲多年之摯手頗聞王君談及一切歷史云云觀此可以知梁氏對於安福部之關係矣 
　　梁氏選爲參議長後與安福部之關係尚無所變故此次勉强登台表面上雖甚有把握然鑒於各方面之潮流與局勢之變遷殆已有呌苦不得之概將來難題如選舉總統解决時局等事相迫而來梁氏身當其衝或因此而感重大之困難故一般眼識稍高者咸謂梁氏出非其時難免不上安福之當也 
　　梁氏最近鑒於時局之混沌雖仍無灰心之志然自就議長後迄今對斡旋大局寂然無聲未有政見發表據梁氏接近人云梁氏目前所注重者不在政治問題而在於法律問題觀其就任議長登壇演說擘頭第一聲卽汲汲以尊重法律爲言蓋亦有爲而發惟是尊重法律一語欲行於今日武人政治之下殆屬不可能之事其爲而發惟是尊重法律一語欲行於主張而已卽就新國會自身言其爲合法與否不無疑問嚴格言之梁氏欲貫澈其尊澈其尊重法律之主張與現在地位實有牴觸梁氏縱不難犧牲其無意得來之交椅以求貫澈主張而　勢至此亦已不能任其逍遥事外矣日昨梁氏對某社員關於南北妥洽談話有云政治問題儘有可以妥洽之餘地惟法律問題則因意見複雜解决甚屬不易云云旣知其難而必汲汲於此南園北轍時局豈有和平之一日哉吾人請拭目以觀其後 
　　前日安福俱樂部開會强逼梁士詒爲主席本系大譁段派有推梁繼任組閣之意亦有主拉朱啓鈐出山者梁朱均力拒周葉亦不入閣以便暗助東海解决時局段見梁等冷淡似略覺悟辭職電卽因此發出但仍不肯承認主戰之錯耳 
[副座問題與未來内閣]  
選舉總統之期已迫聞徐東海對於下届總統　　雖表面上更加冷靜而推護東海者爲之聯絡連動始終並未停息東海之大總統已有把握至副總統一席國會議員中舉　者舉段者舉曹者舉張者派别歧出意見紛雜至昨晚止形勢仍極混沌某部分議員多主張舉馮河間爲副總統以期時局易於速决梁燕蓀氏對於舉馮爲副總統之說亦不持異議聞東海方面亦曾微露贊成舉馮爲副之意但他方面轉　之呼聲亦高幷有主張緩舉副座者而據某方面消息則緩舉之說較近緣各派對此問題意見極不一致如江蘇議員則多數主馮而如奉天直隸議員皆各有其主張安福派雖爲多數若一旦開副座選舉會則分裂之勢立見此爲事實無可隱諱因欲避去此種現象故後日副總統選舉會當然停緩已不成問題明日大會上當有人提出緩選之案當場通過至將來如何辦法現尚未定有主張總統就職後始行補選者又聞安福派幹部實欲舉段總統但因約束上之關係揚言舉曹錕而議員方面又實難輕輕通過且非安福派舉馮之說亦呼聲頗高安福部本絶不能舉馮者然若卽日拒絶是又白惹風波難保不受他種影響有此内幕故副座問題一時實難解决也 
　　内閣方面前日國務會議中均以合肥預備下野現在新總統選出在卽决定俟正式總統選舉後隨同下野因之近日政界中已有新内閣人物爲誰之推測有謂一部分留任一部分改組者有謂錢能訓田文烈繼任者但據某方面消息合肥辭呈提出後適值東海被選合肥於新總統選舉之始必仍維持内閣十餘日以爲新内閣人物枚卜時期而東海仍須照例挽留一二次故段内閣尚有十餘日之躭延並聞繼段而起者必爲一過渡内閣以爲布置時局地步此席或由錢田出而擔任至正式内閣則在東海解决時局之後由各方面觀之大約以梁燕蓀爲最有希望惟聞昨有某要人以私人名義往詢梁氏肯否擔負組閣梁氏答謂大局如斯卽予勉爲其難亦無從着手收拾俟大局稍定後或可擔任且予於財政方面尚有一日之長至收束軍隊則予夙無軍事上智識且與軍人無歷史上關係故不敢贊一詞云云然則未來之内閣究屬何人亦正難逆料也 
[滿蒙軍事要電]  
　　近日政府所得滿蒙方面軍事電訊甚多茲摘要錄下 
[吉督孟恩遠電]  
　　吉督孟恩遠前日電致政府報告北滿軍事略云我國赴崴軍隊過哈之日英美日三國領事及赤軍並日領軍隊均在站歡迎俄商會及商民等亦極殷勤欵洽其情可感擬請中央通電申謝各該政府以敦睦誼 
[庫倫陳都護使電]  
　　陳使三十日兩電政府陳述庫恰形勢緊急情形其一電略謂現在外交風雲日迫恰庫尤爲吃緊烏科唐努孤立西北爲庫藏門戸防止俄敵更屬重要地點擬請新督以元湖軍隊抽撥轉赴烏科前鄔將軍來庫極贊此舉已允回新請示楊督核辦務乞特電新督准予調撥以助鄰封其二電略謂據恰專員電稱俄新黨敗退恰境捷克軍進逼有進擊恰城之勢危急異常現經紅十字會會長等集商向雙方竭力調停解决之方以維恰埠華人生命財産乞轉中央設法互挽危狀等因究應如何辦理之處務乞迅示方針迫切待命又該使昨日又來一電内稱蒙境現無舊黨軍隊新黨無所藉口絶不至再行侵入仍應遵諭嚴防以免意外惟烏科等處交通不便消息未能立達斯呼應不能靈通懇請飭部查照前電迅將庫烏及烏科間電線尅日建設於防務前途裨益匪淺如何盼速復 
[黑督鮑貴卿電]  
　　日昨政府方面接到黑省鮑督軍要電一道内稱防區擴大力有未周現在就各路防軍分劃五大區域責成防守其五大防域（一）黑河爲第一防域（一）滿洲里爲第二防域（一）海拉爾爲第三防域（一）烏哈蘇拉爲第四防或（一）索倫爲第五防域洮南爲第六防域 
[張煥相電]  
　　滿洲里警備總司令張煥相昨日直接致電政府據稱日軍籐井司令已令所部軍隊佈滿我之防區煥相因遵守中央電令未便與該司令抵觸暫將所部軍隊退駐海拉兩日後究應如何進行務速電示 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[俄過激黨之失敗]  
　　字林報二日海參崴電云今日下午大谷大將開談話會與會者有恊約國海陸軍及外交官員各報代表並此間有名僑民惟過激黨及兩對抗之政府中人均未蒞止此舉足以表示目下駐海埠各國人員之能和衷共濟烏蘇里陣線一帶之敵軍仍在進行一切惟聞敵軍擬在距哈巴羅夫斯克南二十五俄里之陣線取守勢敵軍之司令部已移至阿穆爾江對岸江上最要之橋梁仍未損動捷克軍東下之行動雖無確實消息惟赤塔與加里姆斯加雅之命運殊多謠言又據謝米諾夫將軍自波爾齊亞附近來報觀之敵軍刻正委棄鄂嫩河之陣地其馬隊則穿亞力克山特羅夫斯基退走此或爲匆遽逃入阿穆爾境之徵敵軍雖尚未至瓦解地步但軍事專家之意以爲現散居四鄉之俘盧不久將仍禁錮於舊日之營所此種意見使各村鎭無防之人民抱狄司令所統捷克軍不日將會合東下捷克軍共入西比利亞之希望數星期前所傳伏爾嘎捷克軍陣線之危難情形似未必確實今烏蘇里陣線之敵軍旣不能保其地位而外貝加爾亦有發展似足證明此希望也此間政治事務進行頗速城議會移權於西比利亞政府爲立憲民政黨所反對該會曾與公共機關各員開會一致議决城議會無所可讓之權亦無權以所有之權讓與他人無論如何彼等决不承認西比利亞政府故已組織一小團體辦理公共事務 
　　二日哈爾演電云過激黨已委棄鄂嫩河之哇里伐里亞迨謝米諾夫將軍前鋒旣抵始知之乃急追擊時鄂倫河橋猶未毁乃進佔距滿洲里二百四十俄里之西英波拉克過激黨不拒而退任令謝米諾夫將軍前進現距加里姆斯加雅不足一百二十俄里捷克軍刻準備於兩日後繼謝而進 
　　路透電社二日哈爾濱電云前月三十一日謝米諾夫將軍在滿洲里站語客謂據彼觀之恢復俄國東部陣線不難成爲事實彼如得充分之欵項與子彈日軍如仍衞守彼之後部則彼將渡鄂嫩河而進目下日軍並未參與戰事惟已越過邊界半由彼之請求半爲防守中國邊界捷克軍現匆遽聚集於邊界附近一俟得有大砲與子彈卽將攻入西比利亞彼於最近大戰時默察過激黨已露竭蹶之象勢難久拒今觀之益信自馬隊越鄂嫩河後現正儘速而進但未能與敵接觸謝又述及俄國東部之政局謂彼意自烏穆斯克西比利亞政府領袖波太林氏宣布召集一九一八年與一九一九年豫備兵以期恢復東部陣線後政局確已變動彼信霍爾瓦特將軍必能贊助上述之政府果爾則無窮之討論可以消滅云 
　　三日海參崴電云據未徵實之消息捷克軍已佔據赤塔故可取路進攻伊爾庫次克北面敵軍刻正退走置毒於水毁壞水源直至哈巴羅夫斯基爲止協約軍已與敵軍接觸惟尚未見劇戰敵軍似具扼守哈巴羅夫斯克之志星期日俄兵藉恊約國之兵之助搜查過激黨住宅獲軍械若干均經没收舊金山第一批美兵已隨格萊夫斯將軍及參謀人員抵此沿途殊爲平安又電云俄境捷克軍由蓋達將軍指揮迅速東下行動奇特憶三星期前此間捷克軍之狄司令於協約軍各司令會議時曾陳述西比利亞内地捷克人之危狀主張立卽設法派兵往援但援軍未出而内地之捷克軍亦擊破反抗力穿行六百英里而東下矣此間捷克軍聞此消息大爲欣慰聞大批敵軍在却克圖附近投降其主隊已向阿穆爾鐵路退去捷克軍此種功績大爲衆人稱美以與大局有遠大之關係也 
[東京通信（心）日本進軍之近况寺内内閣之動摇]  
　　日本赴崴軍隊已於烏蘇里着着進行據陸軍省公表每戰皆捷而死傷者亦逹三四百人矣聞過激派所用武器極佳故其勢亦不可侮此次出兵初意未必接戰乃日軍在海參崴上陸後翌日卽赴前敵現正在烏蘇里興凱湖一帶酣戰日本此次實派兵數較聯合國爲多其主力爲第十二師團（小倉）開戰之後聯軍不敷調遣崴埠總司令部已要求日本增兵二十四二十七兩日更發動員令令立卽出發是當時美國所提議之條件於事實已不相符以後續行增派必仍爲日軍故現在尚屬聯軍而將來戰功日幂必佔優勝西北利亞苟克復和平日人勢力之增加可想而知也 
　　出兵滿洲里之宣言中已聲明活用軍事恊約故其進行方法與崴埠不同所注意之點不在過激派而在北滿洲也此間據哈爾濱來電云駐滿洲里車站之日本參謀已發出命令凡沿鐵路之建築物橋梁及滿洲里附近一帶之營造物向屬中國軍隊管理者一律由日軍收佔之可知滿洲里方面之主權早隨軍事協約而去矣 
　　寺内内閣成立以來二年於茲其間動搖之說忽起忽滅而此次因内政關係其運命或將告終憲政會運動最力歷訪元老及重要人物山縣公已有更迭内閣之意貴族院議員茶話會研究會交友俱樂部土曜會無所屬各派已各派代表一人聯合警告三浦觀樹將軍（樞密顧問）諷寺内辭職據其對憲政會之談話云米價風潮起後民心渙散雖寺内自身亦未嘗不知國民黨犬養毅雖以維持現狀爲言而對於寺内之去亦無所惋惜苟後繼得人國民黨决不反對政友會至今未曾表明態度而對於寺内感情漸疎倘西園寺决意出山則政友會當然承受薩派某要人（在外交調查會者）云此次倒閣問題形勢漸迫後繼之事我儕與政友會任之而運動則由憲政會任之後繼内閣最好使西園寺出山閣員則於現在外交調查會之人物而憲政會之加藤不與也事果如是憲政會何必崛起運動蓋以該會勢力薄弱無論何人組織後繼内閣均無利益不過乘此時機以博國民之歡聲耳至寺内内閣運命可以延至何時說者不一有謂在九十月間决不敢臨四十一會議如欲和平解决必當在開院之前也 
[徐東海與大總統]  
　　選舉總統已定四日舉行安福派與非安福派對於推舉東海一層均曾開會决定贊助卽馮河間於上月亦曾遣秘書長張一麐往晤吳笈蓀表示願戴東海出任總統關於將來解决時局問題西南及長江方面河間自任疏通力勸東海出任艱鉅昨某要人晉謁河間時談及總統問題河間卽謂予自依法代理總統原受各方面之督責不得不勉爲其難一年於茲無補國家有損一己南方旣無悔禍之心北方難免猜疑之意今日已力盡智窮欲渡此次難關而謀大局之統一非東海登台不可古人謂東山不出蒼生奈何今日可曰東海不出蒼生奈何故予極希望東海早日被選俾予早卸仔菺至於副總統予亦决不顧就此爲河間最近之談話其態度可見一斑 
　　至東海方面尚無何等表示先日對於河間派張一麐來譚各節亦僅遺吳笈蓀氏代答感謝厚意四字外傳東海已允就任或謂不肯就任云者皆非眞相微聞東海以馮段同時下野於時局影響太大近日頗有非馮段調和則不願登台之意聞刻正極力謀調和於馮段之間 
　　安福俱樂部議員一致主張推舉徐東海討論會本帶有東海之臭味昨已由孫議員潤字聲明該會均投東海票研究系主張先决時局後舉總統對於總統之候補本尚未有明確之表示前日特由參院梁議長邀請該系議員籍忠寅黄羣等及非議員張君邁等共七人面加商榷藉等謂推舉東海本係該系所主張但照文明國硛例總統候補者必先將政見發表頗樂聞東海之政見梁議長當請該系推出代表二人與東海代表吳笈蓀君接洽一切又聞梁氏於上星期日曾約同衆院議長王揖唐分赴各招待所往訪各省議員徵求意見是日午前十時由太平湖至象來街山東招待所十時半由象來街至象房橋溝沿吉林招待所十一時由溝沿至中鐵匠胡同山西招待所十一時半由中鐵匠胡同至石駙馬大街安徽招待所十二時由石駙馬大街至舊刑部街蒙藏招待所午後十二時半由舊刑部街至西單頭條江西招待所一時由西單頭條至八寳坑浙江招待所一時半由八寳坑至英子胡同察綏招待所二時由英子胡同至石老娘胡同黑龍江招待所二時半由石老娘胡同至西安飯店奉天招待所三時由西安飯店至安福胡同共同招待所三時半由安福胡同至雙栅欄福建招待所四時由雙栅欄至翠花街湖南招街所四時半由翠花街至香爐營四條河南招待所五時由香爐營至東南園湖北江西招待所五時半由東南園至柳樹井甘肅新疆招待所六時由柳樹井至賈家胡同江蘇陜西招待所六時半由賈家胡同至南半截湖北招待民七時由南半截至爛縵胡同京直熱招待所聞訪問之結果甚爲滿意云 
[籌備大選舉典禮種種]  
　　上星期六兩院預備會已决定於四日上午十時選舉第二任正式總統此實爲民國成立後第一次改選大典其選舉場所已决定在衆院大議場舉行聞中外人士多數要求參觀由兩院會同酌發參觀劵届時並在門口及各處懸旗飾綵以重大典連日正在籌備一切至軍警方面因選舉總統期近頗慮匪人造謠惑衆且因錢商任意跌落票價有礙地面特增派軍警取締謠言並禁止錢商任意跌價兩院秘書廳自預備會决定日期後卽於次日擬出通電分致各省聲明兩院業已組織總統選舉會定於本月四日舉行下届大總統選舉又聞本屆總統選舉旣係確定日期刻距就任時間爲期僅有一月所有關於新大總統就任大典一切儀式段總理業與閣員籌議交由内務部查照上届大總統就職前例卽行派員分别籌備京中市面慶賀點綴事項則責成警廳主辦外省則分電各該長官先時籌備幷聞政府以新大總統四日卽可舉出特訂於五號或六號所有京内外各機關一律休假一日以表慶祝一俟定議旣當通令各處遵行矣 
[吳佩孚主和之决心]  
　　自吳佩孚宥電到京後曹經略曾於卅日致電吳佩孚囑其向總理謝罪吳遂又有三十一日之電致覆曹使外間頗傳其語氣業經轉圜實則吳仍主和甚力態度並未稍變特將原文錄左以明眞相頃奉經略使卅電以師長呈總理宥電引經據史大放厥詞對尊長不可肆發議論飭速婉言謝過云云師長伏思生長我者父母教育我者總理成全我者經略使師長有生之日卽報德之年現在擔負重任不敢不默察時機妥策完全以圖報稱於萬一宥日呈總理一電實本一片血誠發爲不可遏之言論伏冀鑒察以救危局卽馬日上大總統請發明令罷戰之通電及迭次披肝瀝膽進忠言於經略使者亦正所以維大局而救淪亡也區區苦心可表天日可質鬼神以現在我國之時勢及人心而論除和解而外别無良策敢請俯從師長之言極力進行其完全責任付之於師長擔負一俟和局告成諸成就緒再北上自請抗言之罪倘不幸蹈於覆轍貽誤大局自當伏闕請誅豈徒謝過而已且宥日呈經略使電内亦曾聲明以師旅長等在保永兩處之家屬作押矣謹此奉陳不勝悚惶待命之至師長吳佩孚卅一日印聞吳佩孚日前接到段總理申斥電後卽派代表張百齡來京面陳一切昨日已經到京卽日謁見當局陳述意見矣 
[曹張南下之躊躇]  
　　曹經略使自赴保檢閱軍隊後迄今尚無南下確期段内閣迭派吳炳湘姜文熙等赴保催促仍無要領頃有某君由京赴保謁曹問其何日南下答云南下之期尚在未定但予總須一行又問和戰問題究竟若何定局答云俟到南方再看形勢此時尚難懸斷是曹之南行尚無决心曹於東日覆段氏通電於南下一節僅云候命特發其電文云三十一通電奉悉詞婉義正敬佩無量際此一髮千鈞務懇維持現狀顧全大局銀當協力贊襄同策進行再錕部署就緒候命待發惟在津所請餉械尚未領齊未免有瞻前顧後之感並請迅予籌撥以便出發其籍口餉械未齊猶是昔日態度惟據中央政聞社消息曹使前者數次來電及中央所派使命到保均言九月一日赴漢惟近以軍隊補充問題又稍展緩行期據聞曹使抵保之後卽先整飭所部各隊於上月二十九日起至昨日（一號）止在箭道東關演武顧各處大閱軍隊四日昨日電致中央謂刻正力行補充各軍一俟補充完備卽當南下並聞前日中央又撥給曹使軍費臣欵該欵係滙至天津由使署駐津辦公人員領訖運保備用云 
　　山東督軍張懷芝於前數日曾來一電大致以該省新招補充兩旅原擬以一旅剿匪一旅援粤迭向中央請領餉械中央迄未照發是該兩旅餉械兩缺無裨實際不如逕將該兩旅遣散而將前敵魯軍調回剿匪别由他省調遣軍隊開赴前方云云此電措詞雖不甚激而言外之意對於中央不發餉械一層頗致不滿嗣於本月一號又有急電到院仍申前請惟措詞益爲迫切中央以現時實無辦法擬置諸不覆又聞政府昨晚接張密電略謂連接蘇贛鄂三督軍要電謂前方形勢險惡力囑懷芝暫勿南下否則恐有他項問題發生等語懷芝不得已暫停進行請速催曹使赴漢云云而據日人消息張之不卽南下其原因緣張從來手中無兵平素卽恐第五師張樹元之掣肘因之討南軍中使編成山東暫編第一師出發雖得與張樹元對立均勢然張　芝出征後恒懸念山東時有不安之念此次歸濟南觀察一般狀况知張樹元藉代理督軍之威權幾將所有勢力盡納於自己手中於張不利後顧多憂不得已躊躇逡巡也云云然則張之南下與否且視曹爲難矣 
[京津間之要人蹤跡]  
[朱啓鈐]  
　　朱啓鈐當選爲參議院副議長已表示不就經某要人迭次派員勸駕未生效力近因訂期選舉總統某當局授意某議長密電勸駕朱接電後已於昨日上午十一時來京俟選舉總統後當强以某項重要位置云 
[吳炳湘]  
　　前日段總理派警察總監吳鏡潭前赴保定面晤曹使籌商前敵軍事並促其趕速南下當時曹使聲明吳之主和别有原因刻已探明以後自當不致再有軌道以外言動南下一節旣已明定日期電告政府自當如期南下云云故吳總監昨已返京覆命 
[蔡成勳]  
　　綏遠蔡虎臣都統日前來京關於抽調軍隊赴綏設防計畫編練屯墾隊設立實業籌備處及餉械各種重要問題均與政府接洽妥善已於一日八時出京率同隨員及衞兵三十餘人乘京綏專車遄回歸化矣 
[吳光新]  
　　吳光新到京爲段總理疏通各方面前日特赴保定與曹仲珊接洽昨早又乘八點半快車出京先至天津再由津赴濟南與張子志督軍面商軍事問題 
[陳光遠亦電京告急]  
　　贛督陳光遠昨來萬急密電致參陸處係三十一日所發者内容謂中央和戰方針迄未表示因之粤軍政贛不遺餘力頃據吳總指揮電稱莫榮新委林虎爲總指揮已於艶日率同滇軍三營行抵南雄偵悉與湘東酃縣桂東之敵希圖會攻贛州軍情萬急懇轉陳中央等語特電聞又聞二十七日政府接陳贛督密電呈報贛南軍事緊急請撥械彈以充軍實並請促張司令迅速南下俾策進行等語政府昨已電復該督謂請撥械彈一節曾經電飭滬廠趕造如數照發尚希派員赴廠接洽以期迅速運解至志帥處亦已致電催促卽日南上以赴事機 
[京訊中之湘閩戰局]  
　　湘省方面自吳佩孚師長主和後南北兩軍頓呈停頓氣象駐湘北軍對於湘督多不服從以致局面又變第十一師長李奎元先日致電中央詆毁張督並擬將分駐湘東各處之隊伍調回以便收束一處協力對外當局方去電阻止而李奎元自行撤退南軍乘間侵入瀏陽張督昨有萬急艶電到京報告蕭旅兩團調回省垣事前曾未秉承湘南疏於防範瀏陽復於感日失陷得報後飛卽派隊進援職部一三兩團仍未移動分駐黄楊村又明舖除電飭嚴密防禦外謹陳等語又外人消息南軍繞至長沙東方百二十里之瀏陽卽將該地北軍包圍北軍不支業退却三四十里目下尚在酣戰之際該南軍係與大部土匪結合其數約有二萬北軍刻已向長沙東方雷洞（譯音）方面開拔以資防堵但該南軍勢極猖獗長沙人心業已慌恐異常云云 
　　閩省方面自浙軍陳團附南和平失陷形勢日緊先時長汀永平諸處失陷多屬土匪割踞尚非南軍勢力自陳團發難各處漸有民軍出現粤軍復乘機進偪前昨兩日李厚基先後來告急電至四通之多而政府昨日所接李督請撥餉彈之急電中幷有大事已去無可作爲惟有勉盡守土之責死生以之等語其兌急情形可以想見頃聞參陸處又接李對自漳州拍來一萬急電内稱自浙軍一部份受某方所惑後浙軍全體不免稍受影響而敵軍乘此時機勾結閩南土匪四處紛擾利在分我兵力意欲逕攻福州現已令派得力軍隊節節駐防扼守仙游要隘惟兵力單薄僅能自守不足言攻請速令龍巡閱使統率新振武軍早日南下協同進剿以奠南疆云云 
[閩省危急之現狀（平生）]  
浙軍附南續聞粤軍進逼漳泉 
　　粤省軍情向守秘密然苟調兵運械昕夕惶急則必有一方面戰事發生爲敵人所壓迫故雖秘之又秘然亦諱無可諱也近來當局要人態度頗爲逸豫絶無惶遽形象此由於湘省局面已與吳佩孚締結停戰之約無慮其侵迫桂境而贛省方面聞統兵要人亦有暗約彼此守境不相侵犯故軍政府成立後北江軍務督辦李根源能親自上省磋商進行事宜則軍情並不吃重可知援贛滇軍自克復南雄九渡水各要隘後而贛軍王慶餘丁效蘭等亦在仙人嶺附近一帶設險抵拒乃近則李司令據前鋒探報贛督陳光遠頃已下令前敵各軍實行休戰恐前鋒部隊與粤軍接觸過近易生衝突爲休息兵力起見特令王丁兩部暫向後陣退却現仙人嶺附近已無敵蹤觀此則贛省亦趨於平和無努力侵粤之患矣惟閩省李厚基則與龍濟光聯絡戰事進行絶不稍懈龍在北省所招之新兵源源輸運到廈門在粤之重要龍黨亦多赴閩恊助故軍政府下次政務會議已預定首先提出援閩問題然閩省所恃以攻粤者北軍之外厥惟浙軍又有閩省舊日之警衞軍南軍自得孫道仁協助而攻閩之許崇智又爲前時之福建都督故秘密運動閩之舊警衞軍已多響應日前南軍之屢得福建各地其得力卽關乎此惟浙軍曾經訓練亦屬一勁敵日前蔣尊簋到粤與軍府有重要之磋商其後吕公望繼之粤軍滇軍保護極爲周至故前次通函已言此舉關係於潮汕軍事甚大及至八月二十五號得悉駐紥詔安之浙軍第一支隊長陳肇英已自願効忠西南當局一面派宣慰使蔣尊簋赴汕與吕之舊部聯絡昨午督署接汕頭吕道尹及蔣宣慰使來電報告謂陳已於日昨宣布附義一切電文已錄昨報茲再將高電錄下浙軍與我義師本屬一氣祗緣柄櫂之人執迷遽至一家成爲秦越疊經蔣伯器吕戴之王文慶諸公派員勸諭復經吕公親往陳說往返數次備嘗勞苦該軍第一團長陳肇英慷慨熱誠深明大義已與我軍表示同情本日並由吕公率帶該團全部來潮加入我軍作戰該團爲浙軍鋒銳久經訓練將士勇敢砲械精利增我勢力殊爲不淺且尤足以張義師之氣而搖閩敵之心餘團亦經吕公竭力勸諭惟童葆暄伍文臶等尚恃强未晤聞仍與臧聯合仍圖進攻現正一面籌劃攻剿一面設法招撫謹電奉聞高爾登叩徑　觀此則知浙軍之與西南聯合確切不疑矣聞浙軍中有多人聯合現在設法進逼童保暄倘童一贊成則浙軍全部可以掣李厚基之肘故當道要人近對於潮汕方面頗抱樂觀而陳炯明在潮所發來之捷報亦絡繹不絶（均登前報）近又有極得意之捷報來矣其文云各報館鑒捷報頃據葉參謀舉報告我軍自攻破龍巖州卽分兵追躡敵蹤並略取漳平甯洋兩縣現前敵報告漳寗兩城已完全佔領查我軍先後略定汀州八屬永春三屬他如永安尤溪安溪等屬均確實佔領惟中間久爲龍巖隔斷現旣特定十有七屬呵成一氣安溪之軍追至溪尾龍頭之軍侵入施洋高巖之軍佔領適中長圍之勢已成漳泉去敵自在囊中石童兩寇跳梁饒黄實不足慮聚而殲之爲期不遠也特此奉聞炯明皓印歷來潮汕南軍其對付閩軍分爲兩路一爲大埔一爲饒平黄岡大埔一路近旣勝利進攻各縣已非常得手饒平一路亦有進步昨日已電告克復平和此爲軍事必爭之要地漳泉之下當在旦夕間也（據今日）港電粤軍已於三十日佔領漳州） 
[童軍附南之浙聞]  
　　杭垣近日因浙軍附南一事未得眞相謠諑甚多今將官署所傳消息錄下三日軍署接童帥長徑電云吕公望由粤來書以種種悖謬之言相誘暄當復書曉以國家大義勸其急速回京仍吕見 
 
 
 

Page 7

 
 
　不爲所動復運動部隊幸多深明大義未被誘惑不料團長陳肇英因與同　關係深入其說竟於二十五日率所部五百餘人反降南軍並携去山砲四門機鎗五枝云云又軍署方面據陳團所部連附楊丙壬由潮州逃回報稱我軍正當攻潮得手之時忽於八月十九日晨有吕公望張雨樵王文慶等由潮州經過戰線同到團部密談良久下午卽回二十一日彼等復在我團步哨前方民房徘徊當奉團令連日陸續前進直至距潮州三十里許之石坑地方始行停止二十四日童師長在坪溪招集會議陳　長卽派參謀趙南爲代表趙當日未回乃陳團長於是夜當衆宣言　師長已不要我團只得暫至潮州遂卽率隊起行經過敵人戰線並無阻攔行至距潮城五里許卽有南軍前來歡迎二十五日上午進潮州城駐紥金山連附卽欲脫逃因無路費不能成行至二十六日夜間借得川資託辭赴汕頭購物乘間登輪到滬查陳團所部降附者約五六百人機鎗山砲各一連而陳團之三位營長惟吳伯廉朱維瀚兩營長因與陳誼屬同鄉頗爲親密至陳炳揚營長與步兵連長金袵砲兵連長謝傑鈞被脅迫其心實不　附將來必須設法逃回現逃回之連附楊丙壬已奉楊督軍飭令仍回第一師差遣並支原薪以示奬勵 
[瓊州龍軍之敗訊]  
　　粤省討龍第一軍司令沈鴻英日前與宣撫使黄志桓會議進攻瓊州計畫沈軍派韓彩鳳統領爲總指揮會合軍隊由海安等處渡海登岸黄軍派定楊錦龍爲總指揮先集合軍隊由廉州渡海從某港進攻聞月之二十日楊錦堂營長乘夜率兵圍困嘉積先佔領南閘砲台龍軍分統龍桂香聞耗欲乘機潛逃爲粤軍兵士　擊直攻入南順會館卽將龍桂香轟斃龍軍死傷過半當場奪獲　　鎗兩架無烟鎗百餘桿子彈數萬總司令納順洪聞報驚恐異常又苦無救兵聞已托某要人介紹與沈司令商訂條件願率殘兵投降惟該條件過於要挾是以不成問題沈司令擬調集海軍艦隊决計日間實行攻擊以期早日成功 
　　瓊崖水上警廳前將商輪改編各巡艦派赴瓊南幷有安粤鎭東等艦分駐陵水灣及臨高港口防範頗密民軍統領楊錦隆以其梗塞海道大碍進行先將瓊南原駐之泰和等艦運動歸降由崖縣載兵馳赴樂會得以佔取優勢惟以安粤鎭東兩艦始終頑抗屢次截緝運船逈非尋常障碍可比昨特密選敢死隊十餘名潛伏漁艇在陵水灣上游順流而下時值大雨迷濛安粤兵艦水手不及察覺被其迫近舵尾一擁登輪先將鎗械悉數刦奪該艦帶水一名嗚笳告警立被民軍鎗斃隨將艦長嚇禁勒令駛至長礁驅令船員登岸已解交行營發落矣 
　　會合水陸各軍嚴攻瓊島龍軍之舉自經積極籌備後令黄志桓率領主力軍一部專任某方面攻擊黄昨因行將出發特在軍械局領出軍械一大批聞六八七八兩種漏底無烟鎗子彈共（五十萬顆機關鎗彈十萬顆砲彈三百顆其餘各項軍實均甚充足 
[影響全省之粤水災]  
　　日來省河潦水時漲時退近則水勢視前似已稍殺各江輪渡多已照常開行惟肇省電行等輪渡二十六日尚停擺如故現時廣三鐵路已可通事至小塘站惟廣九鐵路之省港直通快慢車則尚通車無期行客咸稱不便至内街各處如快活亭前一帶及華林寺前一帶猶有積水十六甫逢源寳源寳慶多寳各街曁黄沙恩寗等街更無論矣水深之處非乘小舟尚難來往二十六日天復隂霾均雨下午尤甚低窪區域之居民淹浸數日已如驚弓之鳥至是又復相顧失色竊嘆昊天不弔矣據航行家云觀察日來天氣恐更有颶風發生等語其言若驗不更慘乎現計菜蔬各項因潦水影響均已極端昂貴最粗賤之瓜菜每斤動須五六十文米價亦如日之東长欲謀一飽者誠非易易以故衆口嗷嗷之貧寒家咸有食飯難之嘆之此中慘象似與外縣之災民遙遙相對至省城附近及各屬報災之聲仍復慘不忍聞茲彚錄於下 
　　西潦暴漲後附近西村粤溪步溪鵝掌圍小橋荔枝灣等處一帶水深敷尺查菜墟愛羣善院連日饘粥赴往來處施賑幷有飢民百十赴院駐宿該同人招待甚忙 
　　香山縣貼邊等鄉基圍近因忽被潦水冲缺淹没房屋田畝爲數甚多以致農民失業待哺嗷嗷故該縣知事陳治安擬特設專處籌辦賑卹事務昨經電懇大吏迅撥鉅欵以便着手 
　　三水縣屬十三合圍自四月崩决後悉成澤國鄉民來往艱難前日西南墟期有婦人多名同往趁墟路經下横涌欲取道是處突爲無賴阻止聲稱違則亂鎗轟擊該婦不敢與較轉乘小艇直出高豐圍詎因潮流湍急艇覆人沉致溺斃三婦現各鄉民大憤糾集大隊將該無賴向所開設之花會賭廠二間盡行毁拆並議聯禀縣署拘拿該無賴賠償性命又三水永寗圍李松波函稱該圍六年五决其慘已極近日霪雨連綿兼之颶風猝發圍内十餘鄉盡成澤國田禾屋宇淹没一空嗷嗷待哺 
　　高要思霖圍公所函云該圍適當肇慶羚羊峽要衝舊歷四月水漲時已水過基面經紳商等　同　民竭力搶救遂免崩决乃者天禍未已水退復漲益以颶風霪雨推剥圍埕連日日夜搶救資力經已兩憊舊曆七月十四日潦水泛濫基面不謂四點鐘時風兩交至基底突起大　無從搶救圍基遂被崩决五十餘丈全圍盡成壞基現在災民流離失所衣食住三者俱絶又云高要藍師　竹園一段十五日崩决數十丈損失財産牲畜頗鉅又十六日肇慶祿福圍距離景福祠左方一路忽塌數十丈幸護救者頃刻得集五六千人搶救至夜分三時始將陷處堵塞完妥又高要秦和圍董來函月初霪雨連綿西潦暴發該圍在西邑下游適當其衝乃自本月初七日圍堤相繼傾卸鄉民齊出搶救五晝夜無何水勢日增遂於舊曆十一晚崩决全圍九十餘鄉盡成澤國飢民數萬露宿荒岡慘難言狀又陳熾而函云肇慶高要硯洲團前四月經已全圍崩决叨蒙救災公所烟草公司及各善堂均到賑濟而敝圍去月經將秋欄收復各貧民早已播種冀望晚造早收不料西潦復漲於初九日崩决盡成澤國貧民待哺慘不忍聞懇請轉逹當道救災公所招及各善堂速到救濟又陸豐來函陸豐以北五雲洞鄉地處山陬所有居民皆賴耕種爲生本年入長以來霪雨爲災低窪地方變成澤國詎前月中旬至本月初旬一連大雨十餘天河水暴漲山崩石落雖至高田禾概被浸壞發芽生秧早季全然失收且基　崩破冲壞糧田房屋橋樑無數現下災黎遍地待哺嗷嗷望仁慈君子解囊一賑云云 
　　順德龍山樂成圍函云此次療水爲災霪雨兼旬山水暴發颶風大作外漲内溢圍内水深五尺一片汪洋民間走避露宿山岡哀鴻遍野嗷嗷待哺牲畜塘魚漂没蠶桑損失房屋倒塌悽慘萬狀 
[張作霖之態度與奉軍]  
　　張奉督赴津會議對於戰局前途之主張如何頗難明瞭回奉後又嚴守秘密甚難窺測昨據某軍官云張督近日恒與人言不願談論時局對於某某二要人頗露銜恨意若夫副總統曾云無分毫思想至對西南戰局雖未明白主和但每謂犧牲一切殊屬可惜此亦可以略知張督之態度矣 
　　北京派中對於南北問題主張繼續作戰最力者除段氏外厥維張奉督近因改選總統問題直系各將領已多表示和平實爲主戰派不利之朕兆張督驟聞之下除致電曹使痛加責備外業已電請中央嚴懲主和聞措辭頗爲嚴厲但外强中乾之中央有嚴懲主和者之能力否也 
　　張奉督由津回任後一面咨呈陸軍部一面電侌駐黄村之第五混旅凖備移駐南苑十五師所駐營房據聞張奉督爲欲貫澈武力政策在津時曾與四省經略使曹仲珊磋商就緒曹使尅日南下重整旗鼓奉軍亦相繼南下以厚兵力詎和曹使抵保定後不但不卽南下而又因吳佩孚師長請求和平之電頻至且有倘政府不允其請擬自行率兵回直等語是以張氏有此一舉云云 
　　前方軍官因受吳佩孚等馬日主和通電影響已皆掩旗息鼓惟當此大局難决之秋斯種現象殊晨磁派之利聞政府迭與張奉督電商張已允卽派奉軍赴湘分駐緊要防線茲將參陸處所定地 
地點錄下一茶陵攸縣加駐一旅一衡陽寶慶各駐一旅一東安新寗各駐一營一贛南加駐兩團幷聞現駐軍糧城之奉軍日内亦須開往湘省以備分途塡駐 
　　張督於二十八日特拍萬急統密電一道至參陸辦公處原文如下頃據張督沁電開湖南情勢危急當卽飛令奉軍暫編第一師長張景惠迅率所部開赴衡永除逕電湘督外特聞（下略） 
[禁烟會請廢銷土約案]  
　　禁烟聯合會昨日上總統總理書力陳指銷存土流每無窮應請廢約仍按原價收買焚燬其書略云收買存土案始自六年動議於南京繼而活動於王克敏氏承乏財政時代本會以民命不可忽禁約不可背再接再厲瘏口曉音事垂成矣幸中止焉方將舉手額慶竊幸十年禁約完全届滿之期卽此億兆烟氓磨濯更生之日乃不意烟約滿期已逾半載而此變相弛禁收買存土指銷蘇浙贛粤之莠政遂之迅雷不及掩耳之手段公然復活而實施之此眞可爲痛心疾首者也按中央收買此項存土號稱以肅淸烟禁者結束烟約以對外言之中英烟約期滿後兩國政府先時並無明定銷納未罄餘土之條文則中英兩國之政府此日更從何而必任此包躉行銷存土之義　况英政府旣在當日慨然犧牲彼之歲入力持人道主義與我締結烟約豈有反於禁約滿期逾越數月後昧昧焉曲徇印度及猶太牟利忘義少數土商之請求遂將責我以約外通融包買其存土而指銷之者是理乎此對外之無可疑慮而不必爲此收買指銷之舉者一以對内言之昔子産治鄭猛以濟寬商鞅治泰賞罰必信當機不斷亂且隨之未聞以姑息因循而能治政者卽烟禁何莫不然倘使中英嚴督各省區力任肅淸烟禁夫何至遲之又久禁約滿後尤有纒綿未凈之虞又遑論陜省弁髦禁令種烟抽稅而肆無忌憚者乎旣往固所不各然誠欲寓　淸烟禁於收買存土之中則何妨廓焉示天下以大公按稽所存印土一千六百餘箱照原價本悉數搜購屯積滬漬宣布中外尅期毅然焚嚴一面行文　會嚴定烟禁善後懲治及制限條例倘再有發現私運私種私售私吸情事卽按國會訂定新懲治條例以懲治之實力奉行母懈母忽不期年而烟禁善後眞確肅淸可立而待也此對内之無可疑慮而不必爲此收買指銷存土之舉者又其一更以製藥言之茲事體大似尤未可率以承銷此項收買存土之烟商貿貿焉遂以包製此種禁烟之藥料至於方劑之或中或西曾不聞徵集並世醫家集會之討論制限之若嚴若寬又不見當軸政府頒布之規章且未有社會慈善團體之參預復絶不若本會代表前在南京謁訪今大總統時所期預製藥售藥辦法（未完） 
[漢口通信（詹詹）]  
[曹經略來鄂說]  
　　時局混沌至今日已臻極度和者自和戰者自戰五花八門使人無從捉摸如吳光新司令前日匆匆北上吳佩孚司令通電主和而合肥公子段宏業氏不先不後亦於日昨持合肥手書同曹經略之軍需長閻桐曁隨員數人來鄂凡此皆爲時局中惹人注意之點於是曹錕南來之說傳之益盛據軍界消息九月二日准可到漢吾人觀於曹氏闢吳子玉電之口脗威風凛凛膽氣何等豪邁故以表面上言曹之族麾南指確將成爲事實然内幕中究竟如何則非外間所能知矣 
[湘廳長過漢記]  
　　湖南財政廳長將有更勤曾誌本報茲悉前廳長嚴家熾氏已於兩旬以前禀准兼省長離任赴津敦勸張督保薦之唐臨莊氏早日赴湘就職蓋目覩湘省財政之現象不可一日無主持之人也唐氏遂卽取海道南來幷便道回杭本籍一行於昨二十七號始行來漢寓俄界鄂州興業銀行記者往訪約一小時之談話據唐氏云本於一星期前卽可到漢因張岱三氏（卽張弧）之四公子在津完婚小有勾留然此行赴湘純屬被動性質萬不可却故於離京時親向曹潤田總長聲明暫作看印之人以三個月爲期余（唐自稱）深知湘省財政至今日不可以言整理且余五月中曾因賑務赴湘一次嘗留心該省財政已太非三年以前余代廳長之時可比今僅就滙水問題言無論何人無五百萬現金不能平抑滙水之價值况當軍事時代百孔千瘡欲求救濟之策益戞戞乎難矣談次並云明日（卽二十八日）卽行鼓棹上駛 
[漢口銀行研究會規復消息]  
　　漢口銀行研究會成立於宣統三年由前福建省長胡瑞霖氏與漢口銀行專校畢業生共同發起蓋胡氏曾爲其校長也該會在漢口社會中錚錚有聲當日反對某行爲其最大成績辛亥以後會員多供職省垣遂移會址於武昌黄土坡未幾遭火焚燬適會員多遷調外省在省會員無力規復因而中輟近自金劵條例公布該會員等認爲有背學理擬在漢口昇平街甲字二十三號規復會址從事討論並發行銀行周刋闡揚幣制眞理已於昨日函告胡氏請其遙領會長一俟復到卽行着手成矣 
[四省剿匪問題之計劃]  
　　參陸處最近對於緊要區域剿匪辦法疊次研究現已决定三種要項（甲）山東匪患責成張樹元張善義吳長植張培榮唐天喜用四面包圍辦法（乙）江蘇匪患責成白賓山張文生陳調元馬玉仁採取剿撫辦法（丙）河南匪患責成寳金常德勝成愼柴德貴純取嚴剿辦法業已分别電飭各該軍事長官遵照 
　　政府昨接南京李督軍艶電稱豐碭一帶土匪雖經張使文生迭次通剿已告肅淸惟匪勢躉延此竄彼擾廓淸無日非合力兜剿不足以寒匪膽迭經姜都統桂題往復電商合剿辦法已有端倪此後蘇皖魯預剿匪事宜由純與姜都統分任其責合力圍剿以淸匪患是否有當務乞速復 
[杭州快信]  
　　自陳肇英附粤後一師一團一營隨征各官佐紛紛回浙報告一切楊督軍仍予留師一律差委 
　　中國銀行昨因革除現水案邀集各錢業領袖會商善後辦法至夜間十一時始散今日（四日）又在商會續議一切杭縣景知事今日（四日）出示曉諭錢業商人限令即日革除現水 
　　浙省司法人員現奉部令以成績雖佳然自民國成立後迄未更調應亟嚴行甄别以定去留不日將有大批更動 
　　齊省長昨令行高檢廳以附郭艮山門外對河城灣及石斗橋張永慶等家上月下旬迭出盜案該管警佐捕務廢弛應各查取職名予記大過一次並限半月内務將贓盜破獲 
　　上泗鄉公民張企芳等控訴張頎等妨害選舉不服地檢廳判决處分提出抗議現奉高檢廳令行查明復奪 
　　浙江緝私統領趙廷玉人言煩嘖督軍省長除派員查辦外已密保長江下游總稽查米占元接充不日卽可發表 
　　淳安發現反獄案逸去監犯十四人管獄員方東山已下令撤任留緝遣缺委石藴玉接充 
　　北京中國大學校校長姚　今日（四日）乘早車赴京 
[南京快信]  
　　段總理日前通電表示辭意聞李督昨亦去電照例　留語甚渾簡 
　　徐東海遣來之吳某前日晚車已赴滬轉車赴杭 
　　陳之驥擬於明晨乘輪赴贛與陳督軍接洽 
　　華通銀行（馮總統所創設）近日滙京之欵五日内已至百萬元 
　　蘇軍師長楊春普復電李督贛南防務職師與吳總指揮可負全責現嚴守防地不至發生戰事 
　　新招第二補充旅第二團已成立李督令馬團長勤加訓練 
　　長江巡閱副使王廷楨日前因公北上昨已事竣乘車回蚌 
　　財廳委李維充荷花池稅所長瞿大椿充吳淞沙釣船稅所長　　舊國會議員陶保晉等三人准明日赴滬轉輪赴粤 
地方通信 
[蘇州新蘇臺旅社之批准]  
　　蘇州警察廳限制添設旅館新章必須較原有旅館增加房間方准開設否則均予批駁閶門外旅館林立以惠中爲最大去歲曾有某商請求添設當以房間未能超過惠中致被批駁刻有開設萃成祥印刷店之黄駕雄集合鉅資在迎春坊起造新蘇臺旅社開報房間數目一百二十號請求警廳給照立案現奉批准已於隂曆本月二十七日開幕 
[召集中學校長會議]  
　　蘇城各中學校奉教育廳訓令略謂奉教育部令開定於本年十月在京召集中學校校長會議等因現由本廳派定第四中學校長章欽亮第五中學校長童斐第八中學校長李荃届時赴京與議惟查會期將届所有本省中學校應行討論事項急待籌議茲定於九月十五日先在本廳開中學校校長會議公同研究以爲赴京人員之凖備除分行外合行訓令該校長如期來廳赴會與議附發預行討論問題一紙並　先期研究此令 
[松江螟蟲又將成災]  
　　縣公署受省委史樹章之督促们五庫等鄉設局收買螟蟲各情業已迭誌前報惟已經設局者全縣僅有五庫楓涇小西涇小崑山官紹塘吕蕩等六市鄉收買之功旣未遍普自不能將螟　一鼓盡殲查上届螟蟲考查團普通團員吳步蟾顧吟香等之報告全縣二十四市鄉均有螟蟲發現而各鄉領袖大都狃於舊習於防除一說轉多非笑之辭及奉到省署設局收買之令又各畏其繁瑣不肯舉辦如亭林市自治委員竟呈覆縣署謂該市境内並無螟蟲發生山陽鄉自治委員雖承認有蟲而呈請緩期收買此外各鄉則沈機觀變不贊一辭經此一再諉延而螟蟲遂有成災之象近聞四鄉田禾已有白色稻（卽蟲嚙槁死之稻）發現鄉民亦漸呈張惶之色五庫各局雖仍繼續收買然卵塊早已孵化成蟲今歲秋收殊未能樂觀也 
[徵集實業教材]  
　　上届全國實業學校校長聯合會議對於徵集實業學校教材問題議决先從調查各地農作物及工藝品入手分别擬定調查表式呈由教育部轉行各省實地調查現江蘇教育廳已將此項表式飭縣轉交所屬之學務機關及各鄉學務委員隨時依式塡報並聞本邑縣教育會亦由教育廳寄到同類表式函請協助調查云 
[南滙紳士拒土電]  
　　南京李督軍齊省長鑒存土派銷託名製藥殃民辱國流毒無窮祥紱等不忍睹人民永淪苦海全邑組成拒烟團凡遇包銷視爲民蠧除恊力抵制外迫請督軍省長顧惜前功嚴杜後禍立電中央撤回指銷之令萬急待命南滙縣省　員朱祥紱陸以鈞徐承禧勸學所長秦始基市鄉董黄廷珍等叩冬 
[經董反對勒派屠宰稅電]  
　　南京齊省長胡財廳長鈞鑒南邑屠宰稅認商史樹椿釀成罷市風潮商民側目乞將史姓前案撤銷准由商會勸告該業照認數呈繳以杜中飽而除民累迫切待命南滙周浦市經董朱祥紱遠北市經董龔源本大團鄉經董黄廷珍六灶鄉經董馬戴仁二團鄉經董顧德　市西鄉經董黄報廷杜行鄉經董杜猷告坦直鄉經董陸望瀛新場鄉經董潘光澤西聯鄉經董陸以鈞太平鄉經董馬文彬横沔鄉經董瞿光史等叩冬 
[鎭江鎭郡米市近狀]  
　　日本向我國乞糴之說傳至鎭埠一般米商均欲囤積居奇預備將來大宗輸運出口二日以後高米每石　加價三四角不等現江南北各處早　均已登場晚稻亦雨水調匀豐收可望而米價反形看高若出口果成事實勢必有增無　民食前途將不堪設想矣 
[苧藏暢銷於英]  
　　邇來苧蔴一物於英國倫敦市場極爲暢　價值日昂長江各埠産數極多九江漢口等處設莊收買運　　與洋商轉運出口者營業頗廣故鎭埠各蔴行連日將收購之貨均由商輪裝運赴滬爲數不少云 
[揚中設製襪廠]  
　　歐戰以來各處製襪厰殊形發達頃有人擬在鎭屬揚中縣地方創設一廠聞正在進行已派王某赴滬探詢機價以備購運 
[奉賢農會拒土電]  
　　齊省長鑒蘇銷存土六十縣並受其毒禁烟成績廢於一日農業苦力曷抵漏巵乞力持明禁以福吾民事實農會朱聲夏等叩 
[嘉興取締茶寮]  
　　嘉興縣知事張昌慶以各茶肆有聚賭等情事於一日布告取締茶肆規則（一）開設茶肆必須由殷實商舖三戸以上之保結方准營業（二）各茶肆於晚間十時卽行關閉如逾限不關卽行處罰（三）各茶肆如有聚賭納汚容留匪類情事一經察出除將茶店主按律懲處外將房屋封閉三個月至六個月云 
[組織科學研究會]  
　　嘉興城區教育會會長陳純夫以各學校教員教授各科每有遲速之不同故同一學期而有太過不及之弊爰擬於教育會内設一科學研究會邀集各校教員每星期開會一次討論教授方法及教授之遲速以歸一致而免參差定於本星期成立云 
[杭州軍民長之烟禁主張]  
　　三日軍民兩長電致北京參議院衆議院浙江議員諸君云儉電敬悉此案前經會電中央請免指銷旋准部復並無指銷浙省之說浙省烟禁自當循舊辦理幸釋遠注善德耀珊冬印 
[革除現水之現况]  
　　省垣錢市向以上午十時開議至十二時散市二日因現洋軋缺致市面延遲開議三日又因紹帮連電來杭綑辦現洋數約二十萬元各錢莊無從應付市面遂又停頓嗣至下午四時始再會議經中國銀行售出數萬復由各錢莊搜羅售出延至六日許始行散市計開出現水每升九角紹滙水每去二十六元七角五分中國銀行副行長金潤泉君先於一日赴甬並裝去現洋二十萬元與甬行長朱暢甫君會商錢業互相連絡將現水一項實行革除甬事畢順道往紹與該地錢商協商方法俟回杭後再與省垣錢業接洽市面辦法云 
[絲商與繭商之爭執]  
　　杭總商會因准實業財政廳派委會議繭行請禁踏莊案於二日下午開會集議嘉屬繭業代表蔣萊仙王紹裘李乾孫沈松生湖屬代表張旭人邵菊如杭屬代表唐毅盦硤石絲業代表吳小魯張琴齋姚哲欽沈昕泉崔鏡淸杭屬代表周子豐等塘棲代表徐希若等實業財政兩廳委員唐兩亭袁渭仙均到會與議討論多時繭業方面以爲私設踏莊卽係分莊之變相爲繭行條例所不許應行禁設以保繭業硤石絲業代表吳小魯沈昕泉諸君以硤鎭未有繭行先有踏莊相沿數十年踏莊之營業不過收買鮮繭分給鄉戸繅絲售與絲行以供江隂江蘇杭紹諸處織綢之需要關係甚大與桐鄉濮院地方發現之踏莊性質不同應請保存硤石之踏莊以維絲業及鄉戸生計云云會議良久迄無解决方法旋决將會議情形函復官廳核辦散會雜評一 
[兩暗殺案里寗湯化龍（默）]  
　　昨之莫斯科電稱俄過激派之首領里寗氏被二少女暗殺夫過激派之勾結俘虜擾亂時局一時洶洶之勢致勞協約國之軍隊而尚難驟平茲之被剌必爲衆忿所激無疑而其事之於過激黨生重大不利之影響又不待言也 
　　今之坎拿大電稱我前内務總長湯化龍氏被薙髮匠暗殺夫湯氏雖爲研究系領袖然前曾有不黨之言今又　然遠遊不問黨務茲之被刺似不致與政治有關係則所　薙髮匠者果何爲而下此毒手也 
　　是故里寗氏之被刺其事顯然易解而湯化龍之被刺則暗昧而難解 
 
 

Page 8

 
 
[第一臺初一夜戲（大减價）三等正廳一角二等正廳二角上層包廂二角頭等正廳三角特别包廂五角特别官廳六角]  
石月明羅筱寶　（雙白虎堂）　普佑安　釣金龜　陳永奎　●●●●　元元旦　特煩周王　馮志奎　二君新排　李少棠　連台慘情　李慶棠　實事新戲　陳嘉祥　並添各種三麻子王靈珠麒麟童張鶴樓　奇樣彩景頭本烤水火山澗　苗勝春　鎗炮對敵　王蘭芳　異樣裝束　小楊猴　機關烤景　宋志普　眞鎗大砲　水上飄　大有可觀　周五寶●●●● 
[大舞臺八月初一夜戲本台特煩優等藝員准演拿手好戲價目注意　特别包廂七角特别官廳五角　二等正廳三角　三層包廂二角]  
馬俊山●　鞭認子　　陳嘉璘　平貴　孫慶芬　回窰　劉蕙琴張桂芬　拾玉鐲　王祥雲印德山應月樵陳月樓　收關勝田桂枝毛韻珂佳楣孫紹棠　賣油郎獨占花魁　于振廷白玉崑張春海　（馬三保）　佳楣劉蕙琴應寳蓮陳月樓　陰陽河雙演張桂芬趙如泉毛韻珂白玉崑姚俊卿李勝奎　全本黄鶴樓 
[新舞台初一日戲減價注意二等五分頭等七分特廳一角特廂二角月樓三角花樓二元]  
湯雙鳳　下河東　鍾鳳林　少華山　潘桂芳許奎官　法門寺　劉漢臣曹甫臣　捉放曹　倪金利（張德祿張順來）楊善華　三河縣查天影邱治雲趙文連夏月潤歐（陽予）倩夏月珊周鳳文汪優游潘海秋邱沁如　（十本笑笑笑九美團圓） 
[新舞台初一夜戲價目注意（二等一角頭等二角特廳四角特廂五角月樓六角）注意逢禮拜三六日准演好戲]  
劉漢臣曹甫臣　審剌客　劉漢森楊善華　武十回　潘桂芳趙文連夏月珊周鳳文邱治雲湯雙鳳　白蛇傳頭本二本歐（陽予）倩查天影　（虹霓關二本）　邱沁如許奎官潘海秋汪優游夏月潤歐陽予倩夏月珊周鳳文張德祿邱治雲張順來鍾鳳林　准演頭本半文錢 
[法界三洋涇橋昇平舞台男女合演念八夜起（特别大減價）特别包廂三角特别正廳二角頭等正廳一角三層包廂一角四層七十文]  
李金義●九件衣　姜君池六陣風佟慶喜　火光陣　小桂芬小鴻奎　十八扯　周聞天　取帥印　陳吉瑞李德山李春來譚永奎陳九吉　武文華于雨亭薛蘭芬　武家坡　碧雲霞　打花鼓　譚永奎郭玉庭沈韻秋張瀛洲金紅艶梁俊圃李福祥　割髮代首戰皖城盜雙戟剌嬸娘 
[天蟾舞台初一夜戲優等官廳八角特别官廳七角特别包廂七角頭等正廳四角三層特等二角三層頭等一角]  
（每逢禮拜六禮拜日准演日戲全體藝員一齊登台）電話三七○二 
張德俊　王益芳　林顰卿　董俊峰　楊瑞亭　李桂芳　吳鐵庵　何金壽　劉玉琴　殷春虎　林樹森　林樹勛尚和玉小活猴婁廷玉王益芳諸雲仙　鐵龍山大破蠻兵　尚小雲劉玉琴李桂芳小金奎　虹霓關二本　小達子劉松亭小桂元殷春虎李寶龍洒金紅何金壽　請宋靈准代哭靈 
[大世界内大劇場八月初一日夜戲目]  
日戲小如意　硃砂痣　馬金鳳　小放牛　汪笑峯　武家坡　鮮靈芝　送銀燈　繼小芬　洪羊洞　楊金仙　大逛廟　周寳寳陳長庚小長庚　黄鶴樓夜戲馬金鳳　忠孝牌　鮮靈芝　打櫻桃　金菊花　雙珠鳳　高蓮芬　取帥印楊金仙　雙鎖山　繼小芬　鐵蓮花　小春來小長庚小黑燈　飛义陣日夜開演特别靈猴奇犬猴犬演戲 
影戲准演科學偵探毒手盜連台共三十本第廿三廿四念五念六本 
[天蟾舞臺特煩新排全部厯史好戲打金磚二十八宿上天台]  
上天台一劇素常所演者名曰男挷子祗有上殿一段從未有眞演至上天台者因此戲欲要演全非有文武唱做兼全之鬚生首重唱工後重跌甩有此全才方能稱職所以至今各埠從未有人敢演今本台小達子藝員會同諸藝員悉心研究歷史攷取事實從姚剛跨馬游街劍劈郭容排起姚期挷子上殿進宫陪罪郭妃設計光武酒醉斬姚期酒醒悔悟恨誅二十八將馬武保奏不及撞死宫門郭妃懼罪自縊太廟諸將索命馬魂金磚打死光武二十八宿上天台止其中情節離奇曲折兼名角支配得當眞乃絶無僅有之傑作現已排熟卽日啓演屆時務希早臨賞鑒無任歡迎焉 
[大世界]  
中國第一俱樂部在上海西新槗堍 
游資每位小洋二角童㒒減半 
大長片　電光影戲　技術團　大獻柔術　最新奇　猴犬演戲　陳家班　髦兒京戲小京班　文武京戲　優美社　文明新劇　少林會　尚武藝術　白雲鵬　文武大鼓老倭瓜　特别大鼓　人人笑　特别口技　鳴津班　大套曲藝　何贊臣　單弦快書駱彩吾南金子　戲迷雙簧　山東班　梨花大鼓　侯嵐波王鳳祥　文明快書周珊山　時新灘簧　曹少堂　文明宣卷　朱耀庭朱耀笙　雙珠鳳　吳玉蓀　玉蜻蜓描金鳳吳小松　描金鳳　陳士林陳瑞林　果報錄　吳小石　白蛇傳　葉聲揚　英烈　石秀峯　金鎗傳花園内　小蓬山　花園内　機器跑馬　花園内　機器飛船　花園内　升高轉輪　花園内　瞅躚架花園内　跑氷場　花園内　奇巧焰火　招鶴亭　絲竹大會　小盧山　靈禽仙葩　樓下　哈哈奇鏡樓下　動物院　商場内　彈子間　跑冰場　色白大餐　素麵館　各色素齋　大餐劵　每位一元春申樓　京蘇大菜　中餐劵　每位五角　日本式　茶點飲氷　共和廳　精雅茶室 
詳細鐘點及菜單請看大世界報 
[三馬路亦舞台大新街葯風新劇塲]  
（日戲）月樓二角廳廂一角（夜戲）月樓四角廳廂三角頭等二角二等一角茶劵通用日一角夜二角 
第一滑稽秦哈哈准演傑作　初一夜十姊妹　初二夜張汶祥刺馬　初三夜漢口沙家卷實事 
初一夜同胞殺同胞双齣戲十姊妹 
一見哈哈便哈哈 
哈哈之爲滑稽也長在精氣神莫不充足長在刻盡入裡處處淋漓盡致丑中别具一格之大名家也游湘鄂寗甬藝益精進今允客串三天俱係此君傑作 
十姊妹中之宋新銘做鄉下阿木林壽頭壽腦士裡土氣有作皆趣無話不鬆手脚眉目身段面貌動動笑煞人作者海上漱石生稱計之至有謂一部十姊妹竟若爲哈哈所作者可見其本領之大矣而且一口江北白使人觀之又是好笑又是能夠反想到身處上海花花世界不容易做人也旦多之多趣事亦以此戲爲第一如看哈哈今夜之十姊妹而不哈哈大笑者吾也不信 
[新舞台每日准演日戲全體一齊登臺]  
初一夜准演頭本　初二夜接演二本　初三夜新排三本 
半文錢 
山窮水盡疑無路柳暗花明又一村 
半文錢唱了兩本大受國人的歡迎如夢景水景外國宫殿景無人不說上海第一而且看客都說三本必然編不出了因爲頭本二本太好三本决不能編出再好的來本舞台一想眞是不錯三本半文錢實在難編誰知本台藝員 
邱君治雲居然編出這第三本來了文章要死處做活方是奇文事情要絶處逢生方是奇事戲要風雲變幻方是好戲三本半文錢就是這個道理諸君千萬看看才曉得奇中見奇妙而又妙若問其中情節太曲拆了一言難盡至於佈景有特别機關房子全體活動許多人在屋頂上打仗爲從來所未有排練已純即夜開演預先報一個實信 
[勸業場]  
價目下午六時前盤梯兩角六時後盤梯一角童僕減半 
十七起聘請（眞正）大力士日夜演未曾見過驚人絶技 
二層商場菜館三層遊戲園四層七層 
髦兒戲初一日　董奎官　大回朝　徐春芳　孟津河　牡丹翠王翠鳳　雙搖會　王鳳卿　取城都　一枝梅一品紅　鴻鸞禧 
初一夜　徐春芳　雙獅圖　王翠鳳　殺狗　牡丹翠　賣絨花　汪處　搜田府　一枝梅　翠屏山 
羣花會時曲京戲　小桂生　日夜蘇灘　朱寄儒　果報錄　▲彈子間　程鴻飛　岳傳　朱少卿　剌馬　吳玉蓀　描金鳳 
電光影戲　全本金鋼鑽逐日開影 
（女子新劇）日戲好妹妹夜戲妻黨同惡報 
馬金生邵文濱　改良戲劇 
望遠鏡 
小京班初一日戲　周福奎　天水關　王福堂趙福和　賣餑餑　朱福瑞　落花園　陳福强　小放牛倪福長周福善　雙演全本斬黄袍　宗福臯王福英　全武行茂州廟初一夜戲演 
王福連　遇龍封官　趙福和　打面缸　王福英　蜈蚣嶺　陳福强　少華山　倪福長周福善黄福堂　雙演四郎探母王福英賀福貴貢福潭茹福鍾　潮金頂 
[善治各種瘡毒之聖藥六零六]  
内服六零六聖藥此藥係美國哈蘭士大醫生秘製功能淸血解毒專治楊梅結毒癰疽疔瘤濕熱下注風濕骨痛婦女陰瘡小兒胎毒以及一切毒瘡無論初起久遠亟服此藥立見功效●價目每瓶洋一元七角五分外搽六零六藥膏此膏功能拔毒生肌凡患皮肉腐爛下疳横痃惡瘡癬疥大小瘡癤濕毒浸淫等各種外症一搽此膏立止痛癢不日可告全愈也●每匣洋一元正 
總發行所上海石路太和大藥房 
各埠藥房均有發售如無從購辦請將貨價滙下即當由郵局寄奉 
[拔毒止癢癩疥瘡藥]  
此藥無論何種疥瘡小孩黄水瘡濕毒一搽止癢頭尾三天便無痕跡大盒半元小盒二角上海抛球場北首廣東杏林軒啓 
[白濁香甜露]  
此露治五淋白濁眞如仙丹一般靈驗且極香甜可口如溺管十分刺痛小便不出痛苦到要命一服此露立即利水止痛即愈每瓶三角上海抛球場北杏林軒啓 
[許鴻翥啓事]  
次兒家義不守商律非法行爲有累父母兄弟名譽因此禀請法庭拿辦以儆將來望諸親友勿以余面容留爲幸戊 
[感謝良濟老醫局周鳴岐大醫士治白濁血淋横痃下疳刺痛真正當日立止其效如神]  
余酒後悞入秦樓翌日忽覺尿管刺痛白濁淋漓不休即請中西醫士多方敷藥數星期不但不見其效反日見其重便後加患血淋痛如刀割二旁倐起横痃便毒尿道腫爛乍寒乍熱飲食不進終日坐以待斃正無法問○幸蒙我友晋大洋行顧君指示二馬路天蟾舞臺斜對門○良濟局周鳴岐先生爲毒門專家獨一無二即請包醫當立保單限余十日斷根永不復發據○先生云如逾限不好可還原洋醫金藥資不取分文當服珠黄止痛止濁丸每料一元服下一點鐘痛止而濁亦少接服立止白濁丸每料一元不到三天白濁斷根下部腫爛搽珠黄下疳散每罐一元連搽六日患處漲肉新肌立生又服横痃魚口内消丸每料二元外貼横痃立消膏每張一元内服外貼五天全消險症可畏全愈何速始知先生多蓄秘方臨診較廣果能功效如神可稱海上醫家之冠也綢業禇炳生謹謝 
[京都天德堂三代專家奚占一包治毒門出立保單包醫包愈]  
特備男女養病房間膳宿凈養由客自便雇用招待　　　人代煎湯藥藥不忌口隨便往來不悮公事 
蓋毒症世人皆知有楊梅結毒魚口白濁横痃之分不知得者有濕熱邪火傳染之别　精審潰毒發陰陽脾腎虚實各有不同按白濁一症若不早治非但痛苦且變五淋有勞淋砂淋毒淋膏淋惟血淋最爲險惡若在失治必致魚口便毒小便腫毒俗名下疳實則梅毒之根本所發之瘡輕重深淺另有分别有包頭疳袖口疳斷線疳蠟燭疳園脬疳鷄冠疳蛇眼疳猴子疳聞疳龜疳誤服市上普通藥丸延纏日期病勢反增再誤投庸醫不顧人之性命加以輕粉水硍倒提覇藥　　　　　　　　　　　　　　　　　　　　　　　　　　　　　　　　　　　　　疼痛陷穿足底疔痿瘋癱五官破形更相情關一錯禍起百端喪身敗家斷子絶後苦處難言有堂占一大醫士祖傳藏方專包外科毒門不論男女新舊梅毒惡極凶極以及他家不能醫治者本堂另有妙法奇藥與衆大不相同眞正出立保單包醫包愈好後還原永不復發不愈還洋若用覇藥雷殛火焚門診一元隨到隨看近有無恥奸輩仿冒甚多認明上海三馬路大舞台對門 
 
 

Page 9

 
 
   
 
 

Page 10

 
 
本埠新聞 
[厦門吃緊之商電]  
　　文滙報云本埠某商行接厦門三日來電據稱漳州爲南軍所佔厦門吃緊云 [ 
[供給西比利亞紅會之需要]  
　　大陸報云本埠美人紅十字會將於六日以西比利亞美人紅會醫院所需之用品二百噸交俄船辛白斯克號運往海參崴内有牀鋪枕褥七百套汽車三輛裹布等物二百箱所有各物大都購自上海由滬支會墊付貨款將來由華盛頓總部滙回 
[美國戰事儲蓄郵票之價值]  
　　大陸報云據美郵局聲稱八月份售出戰事儲蓄印花最多共銷六千一百九十二枚合美金三萬零九百六十元本月印花售價每枚爲美金四元二角以目前滙率計之合墨洋四元八角有零 
[美國農部委員蒞滬]  
　　大陸報云美國農部委員斯温格爾氏昨由小吕宋抵此將在滬盤桓兩星期斯氏在植物科辦事已二十六年曾游歷法德意西班牙希臘巴爾幹小亞細亞北斐東亞等處此次來施係欲研究中國農學及中國農夫耕種方法並爲國會藏書室與哥倫布大學藏書室搜集中國書籍斯氏將考察中國菓樹接種之各級手續以期發見一種良法用以醫救美國橘樹所染之病此病起於細菌二十年前發現於中國後乃傳至日本而逹美國於是美國福洛里達省大樹萬顆小樹數百皆患此而枯萎美政府特撥欵派員在遠東研究補救善法查補救法厥在接種之得當中國南部與斐列濱産橘頗多故美人就地取盈千累萬之橘樹混合種而試種之將來擇最有抵抗力不受病之混合種寄往美國試種云 
[日商收買裕源紗廠詳情]  
　　九月四日上海日日新聞云内外棉會社買收本埠華商裕源紗廠契約成立已如前報該廠地平八十餘畝動力八百匹馬力機器一百二十八架繅棉機六十架紗錠二萬七千另有麵粉廠連機器四處（一處係今年新造尚未完工）事務所二處工人住房三十餘間廠外住宅百餘間原價機器十萬兩地皮六萬兩（每畝七百餘兩）房屋十四萬兩合六十萬兩此次交易兩面各極秘密而迅速僅三四日而契約已成買價實在八十二萬兩而契約上只寫七十四萬兩其餘八萬兩爲中人尤某朱某之佣錢内外棉會社現已付過十五萬兩爲此數日内廠内繼續工作之用該廠係光緒年間安徽涇縣人朱鴻圖於車袋角創設裕源紗廠當時上海之紗廠僅有華盛一家怱促創辦極爲順手旣而鴻圖殁其次子爲經理更於蘇州河北創裕通紗廠後鴻圖長子朱雲卿爲經理直到現在經營不能如意遂至於賣出云 
[太古租船駛行營滬]  
　　英商太古公司行駛中國各口岸之商輪本有九十餘艘自歐戰以來經英國政府陸續調赴前敵効用者業已不少以致船隻不敷分派茲向中政府租定華癸輪船一艘係奥國輪船由中政府没收者）暫定六個月爲期航行上海營口等處該輪業已開駛來滬停泊浦東華通碼頭裝齊貨物於昨日起椗出口矣 
[兩海輪滿載而來]  
　　大陸報云昌與輪船公司輪船基維斯特號定於五日午前到印載有在上海起卸之貨物計三千三百噸之多汽車三十二輛將由此船運來 
　　又云昌興輪船公司之日本皇后號昨晨抵滬載來銀條一千一百六十九條值銀一百二十八萬五千九百兩 
[上海南滙之拒土]  
　　滬上各團體反對協濟製藥公司至閘北分設機關銷售存土業已禀由淞滬警察徐廳長分令該管區署所警正警佐切實嚴查如有人在閘北方面設立分公司以售賣藥品爲名暗銷烟土者着卽報告本廳一面派令長警前往拘拿將所存藥品烟土等證據搜獲解廳治以應得之罪不稍寛縱等因故此項分公司目下尚未發現所有各分包人已飭向協濟公司索還繳欵停止進行至各團體前擬組織調查會舉派調查員實行查察一節現因北京内閣方在過渡時代擬待新内閣成立後電請根本解除故此暫置勿議云 
　　南匯縣教育會昨以快郵電呈省長云省長鈞鑒鴉片流毒累紙難盡民貧國弱此乃　矢現届約滿摧陷廓淸正欣有日乃烟商罔顧大局竟指定行銷區域四出運動我蘇亦在其列初僅人言嘖嘖有類揣摩近則事實昭然殆難諱飾查蘇省烟禁自鈞座鎭攝此邦不稍寬假成績向稱優異今如准予行銷則不特十載之大功盡廢恐將來承銷者必將假販賣官士之名行廣銷私土之實其毒霧瀰漫無有已時殘殺靑年慘將復見而文弱之病今後恐永無療治之一日爲專快郵電逹敬乞鈞座俯念此舉關係之重大一面卽電懇中央收回成命一面並懇令飭各縣嚴行查禁藉除積痼而慰民望不勝迫切待命之至 
[販米出口之爲難]  
　　朋在運米公司成立以後米業中人卽羣起反對曾經嘉穀堂仁穀公所南帮公所碾米公所等聯各呈請江蘇齊省長維持民食迅行飭屬嚴查運米出口並令該公司停止進行等情已紀前報兹聞該公司所運之米皆由火車運往津沽轉運至大連灣輸出國外故安徽蕪湖天津浦口等處均已由該公司派人承運惟蘇省禁令森嚴未易朦混滬埠亦已由江海關監督曁上海稅務所奉到省長嚴令對於運米出口嚴行查察並令車站稽查處實力查阻各輪船祇祗許携帶食米數石不准多裝出口各沙船釣船亦由常關與稅所分卡認眞檢查不准私運米糧出口故承辦各米商運貨交納頗有爲難而連日滬上米價遂得平穩不致奇漲云 
　　又聞江海關威稅務司近查南洋各屬及某某等處米價昂貴一般奸商遂借軍米與賑濟爲由朦請護照私運米糧出口轉運至目的地銷售漁利若非嚴加查禁何以杜私販而維民食因卽面諭各暗巡嗣後前往各輪偵查時遇有大批米糧裝運出口務須索閱正式護照公文是否相符以免朦混故日來各暗巡往來偵察異常愼密云 
[英美兩按察使之行蹤]  
　　文滙報云駐滬英按察使三日午後離滬赴威海衞美按察使由小吕宋赴天津辦理要案將於本月中旬回滬 
[殖邊銀行書記之談話]  
　　英文滬報云本埠殖邊銀行擱淺後已逾兩年今晨據其外國書記伊資拉氏稱外人之與該行有往來者或執有該行鈔票者等候已久漸出憤恨之言此乃情理所當然　對之亦表同情渠曾竭力設法三次赴京冀助總行解决困難但無美滿之結果中央政府積欠上海支行七十萬元迄今未付此欵不償則開兌尚屬無望屢經索取無效北京因政局不寗無暇及此而農商部亦未將該行所存價值一百五十萬元之漢冶萍股票變爲現資雖迭經請求終未照辦若此兩欵繳出則上海支行卽可開門而使債權者滿意矣北京總行與他處支行經濟尚佳當伍廷芳博士長外交時政府所欠該行之欵曾有淸償之說償債訓示業已簽字惜因事中止想由伍博士忽然南旋而起也嗣後籲請再三卒不見允倘目前政象長此擾亂則上海支行未必有復業之望云云 
[中法銀行之股息與公積]  
　　大陸報云上海中法實業銀行接巴黎總行來電據稱股東開會决定分派一九一七年股息百分之十並提一百萬佛郎爲公積金云 
[盤詰搶刦與賭博之關係]  
　　張蘭生陳瑞二偕同證人王國祥至虹口捕房報告稱有湖北人王福生於八月十三號夜持械至乍浦路二百四十九號屋内搶取值洋二百餘元之金錶金練金四開等物業由西探目利扶使將王福生拘獲解送公共公廨訊供各情已誌前報前日午後又届復訊之其由捕房傳同原告等將王福生解案經張襄讞與英白副領事會訊原告見證王國祥不到倩台維司律師到堂代表先由英副領事白君命原告張蘭生上堂詰問住居何處是何職業張答稱住南市火神廟梅家衖開設裕豐米號又問是晚爾至王國祥家何事張答由王邀去便酌又問可有請帖食何酒菜是否菜館中購來抑係自備同桌飲酒者幾人答稱因我與王每日在杏花樓花會上晤見邀我前往故無請帖是日同桌飲酒者六人所食之菜並非自備亦非向菜館中購來乃係罐頭食物洋鮑魚等類白君曰同宴者旣有六七人所食之菜均係罐頭鮑魚等物並無自備曁菜館之菜本領事不能深信諭畢又問爾與嚴老九嚴阿九長脚阿九季雲卿小雲卿吳季玉廣東人阿利等相識否王國祥卽嚴老九之弟嚴德祥你知道否平日曾否賭博知有拆白黨之名稱否張答均不知悉堂上又曰爾在公堂之上亟須從實供明不得稍有虛飾如日後查明爾有虛妄之詞定當重究張又供稱是晚宴畢約在八時忽聞門外砰砰三響卽見被告執持手鎗進來向我恐嚇並將我胸前之時表一隻攫取逃逸迨我追出已被巡捕拘獲供至此白君諭謂被告曰此事關係重大原告曰供爾須聽明如有不合儘可指駁若照原告所供案情一經訊實應解護軍使署按律治罪諭畢被告王福生供稱原告所供各節均屬虛語此事實係賭塼起釁是晚我同主人前往賭博見與賭者三四十人至於搶物實被誣指求鑒中西官得供後復向原告陳瑞二見證徐某略詰一過因爲時已晚遂判被告王福生還押候補提人證到案再行訊核 
[此販結賬引盜]  
　　杭州人許鑫法等合股由原籍販運杭柴來滬售賣旣畢收齊貨洋於舊曆七月二十七日在滬城太平街某茶肆中結賬旋於當晚乘自己所備之小船回里至夜半一時許經過龍華迤南浦中忽來匪船一艘上有盜匪四五人各執利刃一擁登舟將許等售得之柴價洋二三百元悉數搶去過舟揚帆而逸當時許等見爲首盜匪身穿香雲紗衫褲憶及是日在該茶肆結賬時該匪坐在桌旁乃於昨日開單分投水陸警區請求嚴緝 
[巡警毆斃人命之懲毖]  
　　浦東六里橋淞滬警察三區三分所派出所巡警陳文泮於舊曆六月二十五日下午在崗服務時用鎗柄毆斃鄉民奚羅春卽由奚妻邱氏控經法庭訊明判陳監禁三年又追私訴洋二百六十元等情已　誌本報茲悉此案判决後淞滬警廳徐廳長特於前日通令各區所隊轉諭各長警隊士嗣後如在外勤服務期間遇有商民細故口角行兇　毆等事必須審查明白善言勸導若不能解散應當解送該管區所隊請示辦理切不可恃意氣而發生野蠻設或抗違一經本廳長查明或被告發惟有執法嚴懲蓋警察爲民而設决不能擾害商民也仰各長警一體遵照 
[抵制金幣借欵之討論]  
　　全國抵制金幣借欵聯合會上海分會前以選舉議長關係重大曾經决定派員前往贊成各團體商榷進行並往未復各團體說明金幣借欵之利害徵求同意共籌對付去後昨特在分會開始討論當據赴各團體勸告之會員報告謂贊成各團體大多數以選舉議長係個人問題必須各該團體先行開會舉定然後集全團體開大會或用互選或用推舉惟現在各該團體旣未預先選定又不能全體到會則會長從何選出况抵制金幣借欵關係全國似來賓亦應有選舉之權今之手續殊爲複雜故開大會一節似應稍緩云云當經大衆討論僉以所議固屬實在情形惟此事進行斷不可稍有懈怠此外議决之事除拍電省議會請速提議付大會表决否認并咨參衆兩院責問政府務將是項借欵合同内容付兩院詳細討論外一面通函各團體從速開會先行舉定團體議長然後合開大會總選務達取消是項借欵之目的經衆贊同遂告散會 
[匪亂與烟葉業之影響]  
　　據烟葉商某君來滬報告云鳳陽劉府地方前有洋商往彼調查以其土壤適宜於烟葉之栽培乃將外國烟草種子交該處農民試種收穫之結果成績極佳幾與外國最佳烟葉無異某洋商卽往收買並教以烘製之法益臻完善於是華商烟廠亦往採辦每年貨價不下一百萬元誠爲皖北新闢之一大利源將來未可限量者也惟本年鳳陽一帶匪勢猖獗農民旣不能盡力於栽培而收貨商人又絶對不敢携銀前往竟致一落千丈無可挽救云 
[火車撞斃男子續紀]  
　　前日上午滬杭頭班火車由滬開行經過麥根路附近撞斃男子一人已紀昨報茲悉撞斃之男子係江北人年約四旬左右當時在潭子灣洋橋浜内摸螺螄後坐於軌道上休息旋卽朦朧睡去故車來不及避讓致被碾爲兩段其上身半段因頭上髮辮在車輪上纒住拖至寳山縣境彭浦鄉始由鐵路巡警查見當飭地保投報地方檢察廳請驗 
[軍警會同捉賭]  
　　閘北寳山路某號洋房内設有賭場爲時已久迭經該管警廳拿辦迄未禁絶前晚十二時由松滬護軍使所轄之三十七團陳團長帶領步兵一連會同陳交涉員及徐警廳長所派之游巡隊士前往捕拿當　與賭之人一律驅散陳團長等旋卽回稟盧護軍使請示核辦 
[華商電車工程近訊]  
　　華商電車公司在南車站北門口起接鋪軌道至滬車營舊址後面之老軌道止計長三百餘密達刻已鋪竣惟銜接處之叉道尚未安設電桿鋼柱電線亦未裝接故該公司陸總理昨飭工匠趕速工作尅日完工以便由老西門乘車之人可以直抵高昌廟其通車之期約在中秋節左右云 
[鈞和巡艦入塢修理]  
　　水警第二廳管連之鈞和遊巡艦每届夏季例須修理一次今年因巡緝事繁尚未修理刻值駐泊浦江故由該艦長董仲發具呈水警第二廳請爲撥欵修理業經趙廳長批准昨已駛入船塢刮底油漆重加修理約計旬日卽可完工 
[關於塡表之教育廳令三則]  
　　上海縣知事接江蘇教育廳通令三則均係關於塡造表式事照錄於下（一）案奉教育部第三三○號訓令開案查外人設立學校調查表原定不必與統計表同時造送以致各省區送　之期過遲每届統計圖表後附列此項調查表皆未能將各省區一律編列殊乖統計之本旨現經本部改定自辦理六年度教育統計起所有外人設立學校調查表卽與統計表同時送部以期彚編迅速合行令知該廳長轉飭所屬遵照辦理此令等因奉此除分令行合行訓令該知事遵照辦理此令（二）案查本廳第八百四十四號訓令各縣知事轉飭所屬各高等小學塡造畢業分　應依照部頒表式一案業經分行並刋登第一千六百七十一期省公報在案茲查文内各高等小學校呈報畢業分數表應查照省公報第一百五十三期一語一百五十三係一百八十一之誤合行更正再查部頒學校發給證書條例第四條學校舉行畢業應遵照第一號或第二號表式分别塡註呈報本管教育行政官廳等因第一號表仍應一倂塡報仰倂轉飭知照此令（三）案奉教育部第三○五號訓令開案查教育統計歷經編成四次其第五次逾限未到各省亦經本部分别電催速送彚編在案現在已届辦理第六次統計之期合行令仰該廳查照上午頒佈之修正教育統計暫行規則及改訂表式分别飭屬依限塡送彚報本部以憑彚編母得延誤此令等因復奉省長第三一二○號訓令開案准教育部咨開案查教育統計歷經編成四次其第五次逾限未到各省亦經本部分别電催速送彚編在案現在辦理第六次統計又已届期相應咨請貴公署飭教育廳轉飭所屬查照六年頒布之修正教育統計暫行規則及改訂表式依限編造彚送本部此項統計旣經辦理多次此次辦理手續及塡報格式又係一仍舊貫編造之時應收駕輕就熟之效應請通飭辦理統計人員務各依期塡報勿得延誤統希查照施行等因准此合行訓令該廳長遵照辦理此令等因奉此查前據各屬送到第五次教育統計各表其辦理合於部頒格式者固居多數其未依照塡製者亦復不少至如表格形式大小尤不一致殊欠整齊茲奉令前因所有第六次統計除公私立高等專門以上各學校統計表由廳另行調製並分令外合行令仰該知事應查照上年度頒布之修正教育統計暫行規則及改訂表式製造學校一覽表學務統計表各三份統限於本年十一月十五日以前送廳以憑彚編轉報母得延誤此令 
[學生會招待留學生之忙碌]  
　　寰球中國學生會本爲東西洋大學畢業生所組織專以興教育聯情誼促進社會國家之進步爲宗旨招待出洋學生及介紹回國學生之職業已經十有三年本年教育部選派留學歐美學生鄧萃英等河南教育廳選派留美學生劉敬宜等一切購船票領護照請醫生驗體格辦服裝等事均由該會擔任淸華學校歷届出洋學生亦均在該會辦事近聞教育部又選送全國各高等師範生二十餘名赴香港大學師範院研究教育南京高師朱復等業已抵滬昨至該會接洽一切卽日遷入該會暫駐待船出發 
　　回國學生本届有百餘人之多上月中國號及伏見丸進口時有張福運博士沈彬貞碩士段育華碩士王芳荃碩士等數十名昨日日本皇后船進口時該會特派密歇根大學碩士劉大鈞君爲代表到埠歡迎回國者有意理拿愛大學銀行科碩土郝君意理拿愛大學運輸科碩士陳蘭生君芝加高大學體育學士區君向學氣象學哈佛博士竺可揁（已就武昌高等師範事）哥倫比亞大學教育碩士鄭宗海君（已就南京高等師範事）又前湖南代理督軍曾繼梧君等聞本届畢業回國諸君大半均已就事學生會出力不少云 
　　幷聞該會近有福州大學瓊斯教授杭州蕙蘭中學卜落克君滬江大學克耳卜君等親來託聘英文體育社會學教員數人湖南南京北京雲南武昌南通託聘紡織機械工程農業英文化學物理生物學地理等科教員多人年薪自一千三百至三千元顧就事者盍往一詢 
[甯波同鄉會募捐消息]  
　　寗波同鄉會以本日止計募到洋十萬零零六百二十五元九角三分銀五千一百五十五兩茲戕逐日收到捐欵細目補錄於後陳順銓君募應福章君十元陳秀文君十元陳根發君十元李德永吳友耕黄昭琛兪高嶺朱常生岑美章洽記愼記汪順記美昌新順泰各五元史瑞祥三元吳光潤方雲海孫厚裕同春　孫祚型諸君各二元戴雲霖殷孝珠曹和生龔芝源陳才棠康緒湘 
 
 
 

Page 11

 
 
諸君各一元陳君自助洋二十元朱葆三君募到明記洋一千元楊錫銘君募到三陽號三十元倪賣孚君五元裕泰恒昌德馮善德鴻森揚蘇初北裕通久豐義生東升各二元朱文德周于欽薛源順同福和朱承烈王金貴諸君各一元洪承祁君自助洋五百元趙桂林君自助洋一百元楊慶華君募到華慶公司八元楊君自助二元陳樵岑君自助洋五十元周林慶君自助洋五元錢兩嵐君募陳永生君晉昌隆泰興萬祥泰各五元同利義裕昌裕安泰莊翁經瀚錢如鶴錢薇卿老廣和錢萬盛各二元裕太戴榮開泰祥黄舜初葉靜基施林順蔣尚裕薛培俊蔣仁潮裘宗祥裘雲章郭玉楚張祥林陳式珍沈長泰刁贊成諸君各一元錢逹三君募陳箴堂君五百元金泰峯募萬亨通五十元勵杏春君三十元金君自助二十元何鹿山君募陳益欽五十元沈懷卿君募老鳳祥裕記二十元又衆友二十元沈君自助十元曹增祥君十元林孟埀君募孫美鴻君二十元九江慶和銀樓九江天和煤號九江鳳祥九江寳盛各十元餘再續報 
[永安公司之内容]  
　　南京路永安公司以前昨兩日午後二時至五時爲柬邀各界人士前往參觀之期並於屋頂花園及六層倚雲閣天韻樓等處遍設座位欵以茶點頗極歡迎故紳商各界持柬往觀者自二時迄五時陸續不絶該公司第一層分設貨櫃所售貨品爲罐頭食品糖果餅乾雪茄香烟各種洋酒香品化粧絲毛線襪顔料油漆五金雜貨毛挽銀袋洋傘扇巾五洲藥品西裝衣着第二層售品爲鐵機絹縐呢絨羽毛洋毡線氈土布紗綢包縫新衣絲毛絨線鶴絨被褥絲紗衣邊中西禮服中西皮履承造西衣第三層售品爲歐美鐘表千里眼鏡金銀首飾珠寳鑽石象牙古銅中西磁器文房四寳華洋銀器音樂玩物電燈器皿運動力具玻璃燈色第四層售品爲銅床鐵床新式傢具酸枝檯椅枕蓆蚊帪縫車脚車籐織器具地毡漆布畫鏡玻璃皮袋鐵槓馬鞍漆皮門簾窗紗福州漆器第五層會食堂爲各職事會食之處所設椅桌均係西式東首臨馬路設水火保險辦事各室裏面設總寫字間爲正司理人楊輝廷辦公會客之處中間另闢進口出口樣子貨間其第六層卽倚雲閣閣内徧設座位並有演台東首卽布置今晨行開幕禮之會場場内設禮台下設座椅可容數百人由該處向西登第七層名天韻樓（卽屋頂花園）一切設置現已籌備妥貼並有各種松樹六百餘株惟各色遊戲尚待續行設備而折回第五層由總經理室向西轉入大東施社其布置亦頗精緻且極潔淨云 
[學生會學校之發達]  
　　寰球中國學生會日夜校邇來異常發達本届日校小學部添開一班夜校英文部亦添開一班新生報名者八月底止五百餘人昨日一日間亦有百餘人（錄取新生二百名姓名已詳前報）夜校英文科現已滿額尚有合格而因額滿不能收錄者概作備取俟缺額時再補惟國文德文法文三科尚有餘額日校小學部亦尚有餘額數名茲將該校本届新聘教員姓名錄下美國哥倫比亞大學商學碩士前留美學生月報總經理王恭寛新學書院文學士林我將鄭留隱周正輝裴國雄等前聘教員如美國密歇根大學碩士費宗藩等皆仍舊云 
[圖畫美術學校開學]  
　　西區圖畫美術學校於昨日上午九時行開學禮學生到者甚衆行禮後首由校長張聿光報告一切次副校長劉海粟演說次教務長丁悚宣佈課程末由學監張玄田宣佈規則搖鈴散會時已正午聞該校准於九日上課師範科及正科一年級尚有餘額云 
[碾米公所常會紀]  
　　昨日爲上海碾米公所常會之期仍在總商會樓上開會下午三時同業到者廿六家張錢二董亦相繼蒞止由司月通商米廠評議朱安生報告謂近日火車運來客　日漸增多秈米銷路呆滯且粳米出口勢必更受影響云云次各評議員公擬致南京下關轉運公會函稿因客家押滙之貨每有以小報大情弊故特决定去函詰問原稿錄下敬啓者查客貨做押欵一節前經敝公所各同業公議以此事對於廠家雙方均有關係嗣後客家做押欵若干由敝公所查明米市狀况准折碼隨時知照此項議案早經通告各轉運公司查照在案現值新米登場之時米價似應少貶乃查上海近日米價反見步漲廠家對於押欵一層不能不重爲注意茲經議决此後押欵概照七折而南京下關各轉運公司與客家做押欵者亦概以七折爲標凖尚祈貴公會轉致各公司查照爲荷抑更有言者風聞客家欲做押欵每與公司商通辦法假如做押欵一千元實付八百而票上則虛寫一千俟廠家提貨之後餘數再爲後付此種辦法雖係公司與客家格外感情通融辦理究之對於廠家則有切近之關礙敝公所旣有所聞不得不據情揭告並祈貴公會轉致各公司嗣後對於押欵務希察核現况妥爲酌行敝公所各同業與各公司輔車相依指臂爲助苟有裨益期以開誠布告爲幸繼議八月上旬糖粞價米糠每擔五角五分白粞每石三元三角糙粞一元七角坭栖七角 
[撤調緝私團長]  
　　蘇屬緝私統領宋明善查悉所屬第一團團長盧桂馨對於緝私事務不甚認眞殊碍鹽課自應撤調以期整頓茲查有陸軍步兵營長高靑田熟諳緝務堪以調升蘇屬緝私第一團團長除於昨日令委高靑田接任團長外並已分報運使及鹽務處查照矣 
[紅十字會湘賑近訊]  
　　紅十字會湘賑幹事部派員往湘調查及放賑詳情屢紀本報茲悉總幹事長唐郛鄭所帶麫粉及現欵已在醴陵散放麫粉三千包株州散放二十包寳慶因發水麫粉不能轉運已撥放現欵二千元由魏旭東往寳監視散放茲幹事部又接來電告急故紅十字會長沈仲禮與各董事會議續撥賑欵四千元又唐蔚芝君經募捐欵前已撥交第一批阮子衡君二千元外此次又續撥洋一千元一倂由滬台灣銀行用電現滙至湘中日銀行又聞理事長朱芑臣君已提紅十字會舊存棉衣萬件預備親自赴湘散放該部部長沈仲禮唐蔚芝二君仍極力續募棉衣被並現欵等以爲後盾云 
[閘北二段救火會選舉職員]  
　　閘北二段救火會於九月一日下午三時開第七次選舉會公選會長曁職董各會員投票後公推竇耀庭尹蠢父監視開匭檢票當選人姓氏如下謝蘅牕（名譽會長）陶子敢（正會長）竇耀庭陳炳謙（副會長）尹蠢父（文牘董事）陳維翰（查賬董事）徐乾麟甘燼初陳文鑑戴運來姬覺彌朱榜生鄧雨農洪文迁文秉朝（議董） 
[兵輪查緝私鹽]  
　　蘇屬緝私鵬飛兵輪管帶薛萬有近查蘇州河一帶時有船隻偷運私鹽載往蘇屬境内私售偷漏鹽稅不少自應認眞稽查業於昨日駕輪駛往吳淞江之黄渡四港口等處嚴密查缉矣 
[虬江橋火警續誌]  
　　閘北虬江橋松柏里合茂押舖棧房失愼延燒鄰居樓房五幢已誌前報茲悉是日火熄之後被害人潘鍾麟張錦帆等以押店主周子怡保有火險情有可疑控經五區一分所將周解送司法科昨經段科員飭解淞滬警廳訊辦 
[划船少婦失足墮浦]  
　　販運菜蔬之熊榮興專事兜攬各公司輪船上生意前日有一輪船抵滬熊攬得洋葱頭數擔雇江北划船戸黄季運往交納黄同伊妻陳氏（年二十歲）開駛划船過爛泥渡浦江時陳氏偶一失足墮入浦中黄急卽打撈屍已無蹤當以事由熊起向熊索詐銀洋不允在途爭執經巡警拘送三區警署署員以案關人命着送地方廳卽由檢察官預審一過判熊交保黄出外趕緊打撈尸身再行核辦 
[續誌病人不及醫治]  
　　病人張桂榮在紅十字會分醫院掛號求診尚未應診卽病劇倒斃由十六舖地甲報請地方檢察廳沈檢察官與沈檢驗員蒞驗因無尸屬由堂棺殮厝壇召認等情已紀昨報茲據與死者相識之人張生前在南車站當某旅館之接客夥其在尸身檢出之銅牌上所註號數並有滬杭鐵路車站接客字樣事後沈檢察官諭飭地甲喬忠將該銅牌取去赴南車站及各旅館查問張之籍貫並有無家屬在滬復候核示 
[孕婦受傷墮胎之纒]  
　　寗波銅匠唐阿富於上月十九號將東有恒路五百零六號屋内之孕婦兪邵氏兇毆傷及胎孕由氏報告捕房飭探將唐拘解公共公廨訊知原告業已小産病勢沈重判將被告押候原告傷愈再核在案昨晨又由捕房將唐解廨請爲訊斷中西官以原告尚未醫愈判將被告還押候下禮拜三再行訊核 
[被拐養媳尚未提回]  
　　鎭江婦人鍾李氏串同揚州人黄忠祥王殷氏將華阿三之十六歲養媳小妹拐賣於江都縣屬某姓家得洋三百餘元業已被華偵知報由哈爾濱捕房飭探將黄與兩氏一倂拘解公共公廨訊供分别押候移提人證再核在案昨日復訊中西官以捕房派往江都移提華小妹之包探尚未回滬遂判被告等分别還押候下禮拜三再訊 
[江北人串拐小孩]  
　　江北人李萬祥串令同黨至海甯路將崇明人蔡有良家之六歲男孩龍海拐匿圖賣被蔡報由捕房派探將李拘獲昨解公共公廨經中西官訊供屬實判李押西牢三年期滿逐出租界 
[欺侮幼女續誌]  
　　南市洞庭山碼頭弄内德順小客棧主婦張錢氏控已革水警白成山誘誘伊女蘭生由一區警署將兩造拘送地方廳訊判白收押女交伊母領回已誌前報茲悉此案業經儉察官一再研訊供詞中牽涉張錢氏家二房東陸氏（卽二阿姐）及陸氏之女秀珍故於昨午飭派法警往傅傳一干人證到案訊辦 
[絲廠女工禁押一年]  
　　北浙江路老垃圾橋堍某絲廠女工陳沈氏於上月二十五號將同廠工作之六歲女孩阿毛拐匿圖賣旋被母女陳李氏查悉報由捕房派探將氏與女一倂查獲昨解公共公廨經中西官訊供之下以被告尚騙阿毛工資洋五元實堪痛惡判押女所一年以儆阿毛卽交其母領回 
[攫取小孩金鎖片]  
　　無賴顧恒福前日在新閘山海關路攫取吳潤泉家三歲女孩之金鎖片　逃被探追獲連贓帶入捕房昨解公共公廨經中西官訊明屬實以顧係過犯屢戒不悛判押西牢二年期滿逐出租界贓給原告領去 
[三甬人在途打架]  
　　甬人林興大陸春元陳德林在虹口新記浜路因細故口角互相兇毆經三百零二號印捕查見以林等在途打架有違定章一倂拘入捕房禀明捕頭飭各存洋保出聽候公堂傳訊 
[訛詐行兇之處治]  
　　無賴王阿五前在法新租界愷自邇路某茶肆内向黄包車夫何玉泉訛詐不遂遽持長　將何之左眼擊傷流血後由巡捕到來將王及受傷人帶入捕房經捕頭察得何受傷無礙諭令回去自行醫治王管押候究在案昨經法公堂提訊先由原告禀明前情請爲驗究詰之王阿五供稱是日民人在門前納凉適何拖車到來將車停下偶一不愼將民人之左足碰傷向之理諭何不認錯遂致衝突是實中西官判王押西牢一月並着貼償原告養傷費洋十元了事 
[小老虎入籠]  
　　流氓小老虎（綽號鎭江老虎）於上月八號糾合數人在廣東街滿庭坊將陳阿四兇毆並用小刀戳傷數處逃逸後由捕房派探將小老虎緝獲解送公共公廨訊供判押在案昨晨又由捕房將被告解案經中西官研訊屬實判小老虎押西牢二月以儆 
[吞用學費之追究]  
　　周德生昨至法公堂控稱前托素識之沈耕林送商人之胞弟至某學校學習打字由沈取去學費洋五十元報名費洋五元後又借去洋十元迨後察悉沈祗繳付學費二十元餘洋均被私自用去向之追問置若罔聞故此扭案請追詰之沈供民人因有急需故將餘洋暫時借用請求寬限措繳中西官判沈還押限七天交還原告洋四十五元 
[造屋工料之糾葛]  
　　浦東洋涇鎭木匠唐順生控成衣匠兪桂卿曾經介紹爲朱毛毛造屋虧欠工料洋一百五十元又加增工料洋一百四十二元一案經地審廳訊明判兪桂卿措繳一百五十元兪因不服提出理由上訴不准又赴蘇州高等廳上告卽經地方廳飭唐自投高等廳據情辯訴至加工增料洋一百四十二元一節已由地方廳派員會同水木公所員司往爛泥渡東實地丈勘估計加增工料實值洋九十元經該公所函復到廳後據此判决着朱照數呈繳及至唐順生到廳請求執行朱毛毛亦已提起上訴昨午經該廳飭吏傳知唐順生着令迅速到廳答辯以便擇期開庭續開辯論 
[洗衣作主被控纍纍]  
　　雲南路九十九號門牌余生記洗衣作主余松林因陸續將陳肩蒼等囑洗之衣服質洋化用並積欠房租被經租入禀請公共公廨給諭發封備抵在案茲又由陳肩蒼等報由老閘捕房飭探將余拘獲昨解公廨請究經中西官訊供之下判余押候復訊再核 
[汽車夫旣罰又賠]  
　　汽車夫鄭連香前日在蘇州路開駛汽車司機不愼將黄包車夫季九思張萬才撞傷並撞壞車輛由捕查見將受傷人車送醫院醫治鄭拘入捕房昨解公共公廨經中西官訊供明晰以鄭司機疎忽判罰洋十五元充公並着賠償季九思醫費洋八元張萬才二元車主損失洋五元留候繳洋開釋 
[索取車租之受侮]  
　　飛星公司車租經理徐占元前日扭周克明倪立峯徐四（卽徐永松）至閘北四區二分所控稱周欠車租洋十一角五分向索無着反糾流氓十餘人與民爲難致值價百餘元之銀表一只金練一條金磅兩個被徐四攫去當時見徐四付與爲首流氓請求補提追贓等語卽經錢署員調查後將周等轉解司法科昨徐又提出證人茶館主顧某茶客蔣阿二呈請究追段科員諭候偵查再核 
[行兇管押西牢]  
　　新閘愛文義路二百六十八號門牌龍泉園茶館主顧德福顧彭氏前晚與甬人周阿三陳和尚口角起釁被毆受傷當由七百八十八號巡街捕查見將受傷人車送醫院醫治並將周陳二人拘入捕房昨解公共公廨經張襄讞會同英白副領事訊明以兩被告行兇屬實判各押西牢三禮拜以儆 
[物歸原主]  
　　紹興人王福生向東漢璧禮路熊德福所開之脚踏車行租得值洋五十元之脚踏車一輛私售於王全元得洋化用迨後被熊偵知報由捕房派探將王拘解公共公廨訊供管押在案昨晨又由捕房傳同王全元將王福生解廨經中西官復訊明確判王福生押西牢三月王全元退去車給原告領回 
[竊取皮匠擔]  
　　江北人周長淸昨晨闖入虹口梧州路一千二百二十號門牌將皮匠姜福根之皮匠擔一副竊取逃逸經姜訴知二百九十號華捕將周追獲連贓帶入捕房押候解廨請究 
[劣孩竊取舊鐵]  
　　劣防殷恒友撬開新記浜路一千二百零六號門牌顧厚來家後門入内竊取舊鐵一塊而逸適被包探麥阿慶查見將殷連贓帶入捕房押候解送公堂訊究 
[事主追獲竊賊]  
　　竊賊王根雨日前濳至法新租界善鐘路夏阿三家竊取衣服而逸夏卽覺察出外追獲將王交捕帶入捕房昨日解至法公堂先由原告禀明前情請究詰之王供認行竊求恩寬宥中西官判王押十四天以儆 
[控告嗣子行竊]  
　　鄉人徐阿法昨日偕同顧徐氏徐東生等至法公堂控被嗣子蘭州竊去值洋四千餘元之方單三紙及銀洋一百元與其他物件數種業已報由捕房派探將蘭州拘案請爲追究詰之徐蘭州供稱民人現已延請達商律師爲代表擔任辯護請求展期訊理中西官判徐蘭州交三千元人銀並保如能將方單三紙繳案准免覔保卽行釋出候再傳訊 
[不認偷竊花瓶]  
　　靜安寺路一百二十號門牌斜橋總會控姚阿毛竊取值銀二十兩之花瓶二隻昨晨由探石仁信將姚拘解公共公廨經中西官訊供不認判押候查明再訊 
[捕房通緝竊犯]  
　　滬北公共租界總巡捕房總稽查處昨日派探持印刷之面貌通緝單至淞滬警察廳及南市第一區警察署請爲派警協助緝拿後開人名務獲解究茲將通緝單照錄如下爲緝拿事照得劉金根卽阿狗一名無錫石塘灣劉巷村人業住宅出店年二十二歲身高約五尺二寸身量約一百十磅長面高顴骨鼻長下頷向裏削眼棕色小而回髮黑而粗不分開頭前短髮竪起身材瘦小面容淸白行路時作傴僂形前住九江路第一百五十六號源源旅館爲因偷竊九江路第十六號其主首飾計價值洋三千元忽於西曆一千九百十八年七月二十八號偕同上刋照像之婦人一名逃匿無蹤該婦戚任氏卽任連第又名任阿四南京人年二十一歲身高約五尺兩眉上邊略有徵麻因此合行通緝仰諸色人等一體知悉如有知其下落請卽報告總巡捕房總巡可也 
來件 
[浙江興業銀行保管箱事例]  
　　凡租用保管箱者均按照本事例辦理 
　　第一條保管箱内儲藏物品以左列各種爲限（甲）各種公債票股票及有價證劵（乙）各種貨幣（丙）各種金銀器及珠玉寶石貴重物品（丁）各種契約遺囑及有價字據（戊）各種重要印章及奬章 
　　第二條凡租用保管箱者須邀介紹人共同繕具租用書（樣式第一）並另具印鑑爲憑 
第三條每保管箱有鑰匙兩種分甲種（西文Ａ字）乙種（西文Ｂ字）樣式各異每種有正副鑰匙兩柄本銀行執甲種鑰匙正副兩柄其乙種鑰匙正副兩柄交與租用人租用人收到乙種鑰匙正副兩柄後卽復會同本銀行行員將此副鑰匙裝入封套由租用人親自封固簽字並用火漆蓋印交由本銀行保管除正鑰匙遺失外副鑰匙不能動用（參觀第六條） 
　　第四條保管箱分甲乙丙丁戊己六種（參觀第十八條）甲乙丙丁四種箱内須由租用人自備内箱（或鐵或皮以不易損壞者爲主）自行封鎖蓋印戊己兩種箱内本銀行備有鐵質内箱内租用人加鎖封印至内箱儲藏物品本銀行概不負責　　第五條租用人於本銀行營業時間内無論何時均可開箱惟須携帶圖章鑰匙並塡寫『會同開箱書』（樣式第二）加　印章交由本銀行驗明與留存本銀行印鑑相符後由本銀行會同開閉如遇保管箱須加修理時租用人經本銀行通知　應携帶鑰匙來行開啓 
　　第六條鑰匙遺失租用人須立卽通知本銀行並繕具『鑰匙遺失書』（樣式第三甲）由本銀行向外洋訂購另式新鎖新鑰匙一切費用均歸租用人擔任並須先交存本銀行洋十元在新鑰匙未到之前本銀行可將租用人封存之副鑰匙交與暫用印章遺失租用人須立卽通知本銀行加覔妥保繕具『印章遺失書』（樣式第三乙）並另具新印鑑爲馮鑰匙印章同時遺失租用人除繕具『鑰匙印章同時遺失書』（樣式）（第三丙）外其餘應按照以上兩項辦理但在未通知本銀行以前被人會取者本銀行不負責任 
　　第七條租用人於期限内退租或期滿退租時應將所存特件取去並將鑰匙交還本銀行 
　　第八條期滿後繼續租用者須繕具『繼續租用書』（樣式第四） 
　　第九條本銀行無論何時得停止租用保管箱惟須預先通知租用人租用人經本銀行通知後應將所存物件取去並將　匙交還本銀行經本銀行停止租用時如租期未滿自停止之日起將未滿期之租費算還租用人 
　　第十條租期已滿或停止租用後租用人不將鑰匙交還本銀行其逾期租費按月照算 
　　第十一條租期已滿或於停止租用後一年租用人仍不將鑰匙交還本銀行本銀行得邀請相當公正人會同用副鑰匙開啓並開啓内箱將儲藏物品仍用租用人名義另爲保管至滿五年後租用人仍不取去本銀行得自由將前項保管物品全部分或一部分變賣將所得之欵賠償本銀行損失如前項保管物品性質不能待至五年者本銀行得提早變賣因變賣物品發生一切費用概由租用人擔任至因開箱損及租用人自備之箱銷本銀行概不負責 
　　第十二條保管箱不得轉租或分租（未完） 
來函 
[徐蔚伯來函試種美棉之商榷]  
　　大主筆先生惠鑒近見貴報登載穆藉初先生曁松江縣立小學堂及浦南某君試種美棉成效卓著不勝欣慰之至伏查前淸光緒季年先君綰紹篆時以紹屬各場縣濱江臨海係屬沙地悉種木棉素知美棉實大絲韌顔色潔白遠勝中棉乃滙欵至駐美公使館託購棉種郵寄回華發給農民試種並於署旁關地四五畝雇工種植以爲之倡美棉枝幹粗長葉大似桐蓋中棉係草本而美棉則係木本迨至刷玲結蕊八九排近根四五排放花結棉上層各排蕊均枯萎較之同類地畝中棉每畝收穫百斤美棉祇得十成之六以爲地方不足由於肥壅之未盡合宜查照農學業書所載化學肥料方次年再種時派人來滬採購價值昂貴已非鄉農力所能勝而其成緉依然如是詢之各鄉之試種者其弊相同乃召集鄉董耆老及有農學新知識者共同研究僉以種植過密致地方不能灌輸乃格外排稀距離三英尺種棉一株仍無效果前年郁屏翰先生曾試種美棉亦犯此病不知藉初先生曁松江小學堂及浦南某君有無此弊務祈登入貴報請海内種植專家互相研究必如何培壅使全株花玲一律結棉無萎枯之患登入貴報以告同胞實中國前途之福也專頌撰安北蘇州路八四九號徐蔚伯敬上 
雜評二 
[厦門喫緊（訥）]  
　　今日之轟轟烈烈以主戰者多矣而實當戰爭之難局者厥惟李厚基一人龍之援軍急切難到浙之援軍復又附南面粤陳炯明之攻軍旣得平和又進佔漳州其勢愈遍愈近故今日非特厦門喫緊抑且全閩震驚矣 
　　主戰者皆已不戰而李氏獨戰吾嘗言其戇今戰至如此失利亦祗急電請援尚未至如張敬堯之亟亟請退此亦足以自豪於主戰之督軍也夫 
　　雖然尚未可預言安知他日不亦一走了之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬銷售烟士規則] [  徐勵吾]  
　　自涙銷煙土之耗傳播以後各處紛紛電請地方官長轉詳收回成命免致流毒旣淨又復入境者屢見報端今尚未知成命能僚允收回否也以區區過慮之見測之收買之後資本已投若不涙銷誰賠此欵將來主張派銷者必仍抱定私准製　療病不准熬慰今日電請拒絶烟土入境者也但實行　訂寓　於銷之規條以慰人心則繳巨欵而包銷烟土者必因規條太嚴則滯銷而包銷不踴躍似此一方面旣須顧義一方面又須顧利訂此規條不誠有左支右絀之難哉然果能雙方倂顧不卽不離則内容雖有暢銷不禁之心而外表仍是寓禁於銷之語是亦在訂規條者之善於措辭而已茲就此點謹擬如左以備採擇 
　　（一）向來以開設煙館爲業者備價至派銷處購土恐其購去熬膏供人私吸概不准購必從前以開設煙館爲業現已改業開設藥房專以鴉片製藥出售者始准購土 
　　（二）人民備價至派銷處購土製藥以治呵欠時作涕涙時流坐臥時時不安諸症迹似烟癮大發購土私吸概不准購必患一種熱症牙齒及指頭均已燒黑或患一種日不能起夜不能眠之症方准購土製藥以治 
　　（三）患病者須製藥療治雖准購土病愈後卽不准再購必其所患之病服鴉片所製之藥卽愈離鴉片所製之藥卽　须常服而一日不可斷者始准常購 
　　（四）冒充大慈善家犧牲金錢購土製藥救濟人之疾病實則癮大而多購以私吸者概不准購必眞有好善樂輸舍己爲人之心竟肯以賣妻鬻子節衣縮食之資購土製藥施濟者始准購土 
　　（五）曾經因私吸私售犯法被捕判定監禁或罰金之刑者恐其復犯不准購土雖已在司法衙門具結永不復犯亦不准購必已在司法署具結又在購土時效顯者就職之初對衆宣誓始准其購（附擬簡單誓辭八句云今來購土非吸非售專爲製藥治疾延壽如違此言必受詛咒破壞烟禁萬年遺臭）（六） 
家庭常識 
[捕蠅又一法] [  李德玉]  
取縱横各八九寸之厚洋紙一方中刻一孔大如銅幣蓋於預塗糖汁之碗上置之有飛蠅處立時蠕蠕者碗内已盈千屢百矣可取一小塊木板蓋孔上注入沸水斃之 
[鎔盌之新發明] [  楊北濤]  
平時欲鎔化少許膠礬鉛錫等物每苦無相當之鎔盌鄙人現發明一物試之頗得良好結果特錄之如下以見方二寸許馬口鐵一塊剪成半徑一寸之圓片一（取圓可以兩足規畫之）圓片上任畫一半徑 
（甲）甲線兩旁六十度處各畫一線 
（乙）（丙）先將甲線折轉敲瘍令乙丙二線相合再從二線處從任何方折轉敲瘍如舊時　帽然則鎔盌成矣以之鎔各物無炸裂滲漏之虞 
 [P猫之伺養及療治法>[  談樣錄]  
猫爲家獸之一能捕房鼠爲吾人保全器具及衣物等事况近來鼠疫易生人家莫不以養猫爲防疫之要務然不得豢養之法終難得其良效余不敏僅就故老傳說家人經驗者一一錄之於下（一）飼養法猫忌寒性之食物故飼料之最良者莫若以焦焦碎爲上可購市上所售之小魚焙焦之然後拌飯飼之初則勉强久之成癖後則非用焦魚碎拌飯彼不食矣前廣東有猫魚公司一處彼卽售焦魚碎人家用以飼猫肥腯異常故大受購者歡迎考其製法卽與上同若天氣嚴寒之時可於魚碎内加椒末少許拌　食之能免煨灶之弊（二）治療法凡猫病可用猪膽一血連汗用濕紙包好置火中煨熟飼之有特效或以烏藥研水灌之亦驗若患腹瀉以雞蛋白調飯食之卽愈如生虱過多可用石炭酸和水爲之洗浴或用樟腦擦其身上則虱自少若貓彼人　傷以蘇大煎湯灌之卽有良效遇有上項之病養貓家盍一試之方知余言之不虛也 
[蠶豆] [  傅梓山]  
取數年陳蠶豆三四兩加紅糖二三兩蠶豆連壳熬服能治水蠱脹幷治腿腫新患此疾者一次卽愈重則二三次立愈此方神驗無匹切勿輕視 
　　 
[蟹] [  李德玉]  
獨眼或壳呈黄色（指活蟹）者均有毒購者宜注意 
　　 
[去髮垢] [  李德玉]  
向藥肆購硼砂四五文入温水面盆中待其完全溶解用以洗髮無不水到垢除且能永保毛髮之光澤以其無苛性也 
集益錄 
[第一一九問] [  緝吕]  
　烏桕樹爲用甚廣子可榨油名爲皮油色如白蠟可以製燭幷可作胰皂原料此油於工業界頗有價值聞江浙農家多植此樹然不過於路旁田埂間植數株略收錙銖之利以爲副業未聞有全植此樹而視爲專業者現國内燭皂各廠次第林立需要益多價亦倍昂於昔大可廣爲種植以增出産之額藉拓利源而興實業揖吕近與同志數人集資購有荒田多畝以爲農事試驗之場羣議欲植烏桕惟吾等初事農業經驗學識二者俱缺對於種植培護採取製油諸法此樹可否爲農家專業及出油後以何處爲集散市場皆茫然無知是以不敢貿然從事致遭失敗海内不乏實業之士必有先吾等爲謀者諒於桕樹種種經驗必富心得能不吝所得披露本欄以爲宇内有志者借鏡不獨同人感益無窮實亦吾國林業界之幸也 
長篇小説 
[冰山奇俠傳] [  常覺小蝶合譯天虛我生潤文]  
原名（ＨＡＮＧ　ＯＦ　ＩＯＥＬＡＮＤ）法國囂俄著 
　　第二十三章得盒（二） 
　　此時天甫辨色曉風泠泠襲人如有稜骨奥克馳抵主教之居其門尚扃及叩　而入則主教方作晨禱也奥克不敢驚之則且屏息以待俟其廳畢主教始曰若何來爲何事奥克亟曰主教救我我爲史芘格之徒今吾師死矣主教曰悲夫吾當爲彼禱告求上帝蔭庇奥克曰否吾不爲此吾蓋得一鐵盒此中貯有魔鬼故乞神甫爲我收此主教聞語幾欲失笑因曰奥克汝言何指而奥克色殊惶遽兢兢然出其鐵盒獻之主教曰神甫其上乃有符籙必有鬼魂嗟乎吾膽已碎不能久留予身畔也言次匆匆置盒於案如釋重負　狼竄奪門而去主教見此人舉動怪異不解所謂竊以爲其人癎也及視其盒則大驚蓋此鐵盒之上所鐫實爲白象勳章並書舒墨客爵號夫鮑洛隊長之死主教固亦聞其事當時鐵盒不知遺夫何許今忽得之於無意之中則舒塞客之罪固不待辯而明矣乃大喜不暇開盒亟命駕往謁瑟汶則瑟汶已往觐王謂於今日將判决舒墨客與雅谷之死列也主教駭曰事急矣引决當不待至卓午曰費立戈總督獨無一言乎曰費立戈總督方奉命出使亞菲爾恨雅谷之傾向舒墨客也已擅自奏王褫其爵位嗟乎主教雅谷男爵殆無生望矣主教曰否否吾有證據能表舒墨客無罪則雅谷亦自地赦中汝母懼也乃匆匆逕赴蒙貢甫至港口而船已空但見滿港白帆均指蒙貢之堡將觀今日之大審主教費半時之功始於蘆葦深處覓得漁舟乃一躍而登呼曰趣行吾與汝二十奇尼噫事急矣不聞砲聲耶舒墨客與雅谷必無命矣天乎上帝救之（二十三章完） 
特徵稿件 
　　自由談近來投稿類皆陳陳相因讀者不無厭倦茲擬將原舊各欄改換一新特徵稿件如下（一）小品文字以文情並秀者爲合格或今人所著游記以叙述風景歷歷如繪者爲合格（二）益智圖畫試以英文字母或中國繁用之字繪作簡單人物形狀使不　字者易於記憶圖畫以便於本刻者爲限（三）關於藝術上之品評或方法（四）饒有趣味之譯件或筆記（五）約二三千字之文言小說上列五項酬潤（一）（三）（四）（五）分三等　每千字自三元至一元（二）每幅限用四字分三等酬自二元至半元稿寄自由談編輯部無論選刋與否原稿概不檢還並不答復來稿須蓋圖章應得酬潤人名每逢陽曆月朔揭載本欄向本館會計處支取 
特别廣告 
[無敵牌牙粉說明書）] [  天虛我生]  
無敵牌牙粉之優點全在先刷齒牙而非磨擦譬如用　水洗刷漆器能使垢汚盡去而於色澤無損故能不傷牙磁夫牙磁者猶木器上之油漆也防木器之朽爛故加以油漆一層防牙齒之蛀蝕故加以磁質一層天公造物固有至理存焉乃人多不察日以粗礪之牙粉磨擦其上譬如一種漆器日用砂皮擦之宜乎否乎故惟焦黑齒牙有如陳舊漆器積垢已滿洗刷無功則不得不用砂皮磨擦出新然後再加油漆故本社另備一種立治黑牙散專供磨擦出新之用擦白以後卽當仍用擦面牙粉日日洗刷使牙磁增長長澤以免再生老　若係本來潔白之牙則但日加洗刷母庸磨擦譬如富貴人家所用　漆傢具每日揩抺一次卽永遠如新不生塵垢非若窮家小戸所用廚房器具終年不加洗滌者比也故無敵牌擦面牙粉實於上等社會中人最爲適用若中下社會及勞働界人則於衞生本不注意齒牙焦黑面皮粗老强用此粉是不啻使野老而被羅紈無怪其不適於體也矧復有奴隷性横梗於中者故本社廣告亦專爲明理人說法特舉所以然之功用如左以明所舉各效實爲藥物學上天然所具初非漫事誇張徒取炫誘試請一閱左述各節以見所用原料之固有功能 
　　（一）酸化鎂一名鎂養係鹽滷與碱製成漂淨鹽味及强碱性乃成無色無臭之細粉萬國藥方載其功用能解酸解血毒内服能輕洩解砂淋主治積滯胃熱吞酸頭疼作區酒風脚痛風便秘諸症具有純良之碱性故能除垢去漬化解乳酸 
　　（二）硼酸卽硼砂酸係用硼砂製成西藥方書載其功用能除腐解臭殺虫滅菌内服治胃内發釀外用治瘡毒除腋臭療火傷並治煤氣蒸氣硫强硝强鹽强及苛性　苛性鈉等皮膚重傷洗眼能治眼丹（卽偷針眼）火眼粘膜炎麥粒腫等目症 
（三）煉石粉係用滑石粉煉成（並非鈣之别名）卽中國藥店之飛滑石本草綱目載其功用能除熱去濕行積滯逐凝血療水腫脚氣金瘡血出諸瘡腫毒内服利小便滌胃中積聚降心火益脾胃偏主石淋爲要藥萬國藥方以治皮膚諸病工業書則用作撲粉以治痱子 
　　（四）薄荷腦係薄荷葉提煉而成成划載其功用袪風熱淸頭目利咽喉治口齒諸病並治瘰癧瘡疥風瘙癮疹去舌笞稠膩令人口氣香潔萬國藥方則以治頭痛腦氣筋痛止牙疼因其殺菌之力甚强故内服治肺結核重症並治胃脘痛病外用能治久痔及繡球風 
　　（五）玫瑰精係用玫瑰花提煉而成本草補遺載其功用能和血行血理氣治風痺療腫毒癰癤内服入肝脾二經治肝胃氣痛而少林拳經則以治跌打損傷 
　　上列五種爲無敵牌牙粉主要成分所述主治一切均見中西醫學專書初非虛揑可知無敵牌牙粉具有種種功效實係當然之事無足爲奇其餘配合香味如杏仁荔枝檀香紫蘿蘭等亦皆有益於衞生蓋牙粉爲入口之物不免呼吸下嚥若徒取其劇烈之香不顧其偏於辛熱一途則牙癰鼻血腦漏等症猶其害之小者而香能損肺致釀肺病於不覺貽患豈淺鮮哉故願講求衞生之士一審擇焉 
　　總發行所上海西門内靜修路第廿四五六號家庭工業社零售定價紙袋每包三分圓盒一角二分方盒一角六分小瓶二角四分大瓶四角五分鐵瓶大五角小三 
[右外埠郵購不加寄費]  
　　批發定價零批袋粉六百包十元瓶盒粉五打以上照價八折整批袋粉六千包九十元五十打以上照價七折 
[右川稅木箱均須外加]  
[附白凡已設有支社之處均有批售如支社無以應付可向上海總社直接並無包銷區域如索樣貨須]  
　　照零售定價得以郵票代現立卽寄奉黑牙散價目與袋粉同 
游戲贈彩 
　　請以（無敵牌擦面牙粉天下無敵）十一字爲出聯有能屬對者請寄上海西門内靜修路家庭工業社總務處收取列第一名者贈牙粉二百包第二三名各五十包第四名至第十名各廿包十名以下各十包限八月底截止重九日揭曉 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報尊聞閣選四十年前之回頋 
[向忠武（見癸酉年八月初一日報）]  
　　成敗論人英雄短氣今之論世者莫不尊曾李而羞稱向張不知前無向張曾李將無從措手也論者謂粤逆陷據金陵後聽從舟之言始未全軍北渡故歸功於舟子不知若無向張二公統軍追躡其後力爲牽制洪逆布置一定未必不大隊北行豈僅遣林鳳祥李開芳數人已哉彼時若大隊乘銳北滤琦相何能抵禦論者又言向帥困守孝陵衞營一籌莫展進不能克復金陵退不能救援皖北老師糜餉擁兵自衞而已不知向張之追賊至金陵也自揣部下兵勇不及二萬均係收集潰散跟追疲勞之師若冉輕於一戰賊衆我寡斷無不敗之理不得已而思其次相度地勢駐兵於孝陵衞設法保護蘇杭再圖恢復他處經畫年餘尚無良策當奉嚴旨詰責向公復奏略云臣以獲罪遣戌之身當諸帥敗潰之後收集散亡跟蹤追剿所部兵勇不及二萬現某營調防某處某營調援某地存營兵勇尚不及萬以金陵九十里之城城外賊壘逐處皆是各處援逆尚屬不少臣以萬人又無救援安能克復臣思蘇浙二省爲東南財賦最　之區力圖保衞俾得挽運漕糧上供天庾徵收各欵下濟軍備再行設法添兵漸圖恢復其他則非臣力所及云云此疏留中未發聞公駐紥孝陵衞時連營數十里兵單不敷公擇要　重兵扼守其餘皆係空營令夫日舉炊烟虛張聲勢而已賊素畏公不敢輕犯公又能得兵民心亦未肯以虛實告賊者會賊將内亂調石達開來寗石由上游得公虛實遂率數十萬衆冒死來衝公力不支拔劍自刎張公奪劍負之出營諸將力禦後路至丹陽方能駐紥後又將賊擊退仍復孝陵衞舊營公薨後易置和帥軍事始不可問張公旣負重任各處告急均令往援東西南北皆賴一人業已疲於奔命然其氣未少餒其軍末嘗小挫後乃大營敗潰全省淪亡一旅孤軍不死何俟二公之命舛時乖一至於此方二公東下之日以潰散積弱之師當兇悍極强之寇猶能牽制諸賊不敢東侵困守金陵城内僅擾楚皖上游城内悍賊日漸消亡城外援賊日形疲弱使後來得以成功非二公之功耶試觀日後克復金陵合圍兵勇數過十萬楚皖肅淸蘇浙恢復使賊内無糧餉外無救援官兵全力注於一城賊猶困拒數月而後克奏膚功其前後之難易果何如也 
閒譚 
[二蛙寓言（見癸酉年十一月十九日報）]  
　　有甲乙二蛙和鳴於蘆葦岸間軋軋之聲儼如鼓吹意甚得適有牛蹣跚來飲溪上二蛙息聲旁睨之見牛飲訖蹀躞去甲蛙歎語乙曰適相比牛角翹尾修臕壯魁偉眞不愧大武名以彼雄傑形吾渺小愈覺顧面增慚徒令吾輩形穢吾將奮吾力暴吾氣使吾表狀與牛齊肩並股無相上下以快吾志焉終不能與區區井底者伍也乙蛙曰吾與子呌跳於洲渚之中朝吟風而暮謳月亦云樂矣爾乃狂念忽萌頓欲比德於牛何啻天淵雖更億萬蛙不如也欲以一身爲之不惟無益且有害甲蛙曰有志者事竟成子姑待之於是奮力鼓氣以助長其形瞥見兩腋隆然起問乙蛙曰子視吾身大何如牛乙哂曰大不如甲又鼓之兩腋更隆又問曰何如牛大乙又哂曰大不如甲蛙轉怒閉口努目一再鼓之至於三四鼓之不已硼然一聲皮綻氣脫嗟乎此所謂不知量也夫世人之不自量而妄有希冀者多矣爭權攘利自以爲人莫我强而卒至身敗名裂爲天下笑者皆蛙之類耳 
四十年後之新世界 
[歐戰中之化學（一）]  
　　歐戰以來用化學品爲武器由理想而見之實事矣德人之用氣彈有過鋼彈而上之戰場中毒霧迷漫慘無人理兩方之於化學品上無不悴其心力冀有發明藉獲優勝吾曹於戰電中祗聞德人之如何用毒彈進攻聯軍之如何設法抵禦其詳不得而知也茲覓得化學家極姆司勒惟好吐ＪＡＭasLewisHowe君之近世化學品之戰爭論一篇其中記考信確載述詳明暢論歐戰中之化學史學近日聯軍之化學工藝已駕乎德人之上有以佔最後之勝利記者泚筆譯之以告國人之留心科學者 
　　溯自條頓種族執化學之牛耳以來尚未及五十載在德之發展竟與德之國勢相埒原其所以不外二端曰化學家之堅毅也曰用人者之信任也憶數年前德人露德惠克黎希LudwigKuiot 
ech廢九年之時力發明以硫化鐵鑛之燒氣逕造硫酸之術而用之者於此長期内厚其薪給曾不少吝以底其成如於我美以同樣之問題招化學家探索六月之内不得其術雇主當解其職矣然以目下之情勢而論吾美之化學工藝發展之期只四十四月耳其進步竟越德人四十四年所經營之成績固無可諱言者吾美從事此業之初幾無足道今其收效有過德人開戰時之始環顧宇内英人素以守舊著而戰爭以後化學業之進步亦至可驚異法人亦然日後德人欲再執斯業之牛耳恐匪一時之所能者矣數年以前德人知戰爭之不能幸免而英人之或與爲敵海上航駛自由將爲所剥不得不富積原料以應不時之需其開戰之時甘冒天下之大不韙强佔比土又出全力以取法之北部無他欲得他人之鑛産土産以注挹其所不足耳然戰時所最要最需之物厥惟硝酸（Nitrioaeid）用造炸藥試舉其理如左 
火藥中之主要品爲硝石鉀硝鹽Potassium　nitrate（用製猛） 
烈之炸藥）甜油NigroglyocorinLc3H5（ono2）3L 
火棉及其他有機物製以硝酸合硫酸之汁者數十年來硝酸鹽Nitrate與硝酸均由硝酸碱内提出是碱出於智利北部之赤鹵地故通名之爲智利硝石二十年前惠廉克老克司Sir　WilliamCrookes君建議於百列顚科學會中云世界糧食有限而人口蕃殖極速旣無闢地之方日後將有缺糧之虞惟一補救之法只恃肥料糞田使收穫加增耳智利硝石爲肥料最良之品然只足三十年之供給故最好之法當收空中之淡氣用製硝酸庶幾取之不竭耳自此說倡後化學家不久卽得其法首引爲實用者係吾美之化學家在尼加拉瀑布處NiagaraFall用炭極電溜分析空中之淡氣加以酸化作用令成硝酸祇因缺於資本計畫惜未果行後在腦威與德人合資經營是業未幾阿摩呢亞（淡輕三）亦製自空中淡氣令過鈣炭化物OalciumCarbide之作用而成嗣後製阿摩呢亞之廠創設於各方者甚多然由阿摩呢亞之酸化作用而造硝酸之一術則尚未甚明也 
 
 
 

Page 18

 
 
   
 
