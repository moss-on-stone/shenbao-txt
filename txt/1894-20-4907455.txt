# 1894 - 20 - 4907455

 

Page 1

 
 
[本報附張添印章奏啓] [  申報館主人拜手]  
　　内外臣工封章言事爲薄海觀聽之所繫關心時事者無不爭先快覩而尋常京報所登章奏限於篇幅遺漏良多閱者每以爲憾本館特債妥友在内城抄錄緊要摺件迅速郵寄印入附張有時每本非一百所能盡則擴充頁數舉凡樞臣之擘　疆吏之敷陳壇坫之折衝屏　之貢戲嘉謨碩盡無不悉寓於其中當亦諸君子所心許也謹布微忱尚希亮察 
[增廣華英字典出售] [  二馬路申昌書畫室啓]  
　　增廣華英字典一書爲粤東鄺容階司馬所輯其中縷析條分便於檢閱較初印本更爲美備誠牗人之寳筏度世之金針也爰付剞劂以廣流傳每部訂成二本碼洋六角欲購者請至本埠三馬路申昌書畫室曁外埠申昌售申報人購取爲盼此佈 
[論地甲通賊]  
　　地甲者卽地保蓋古者十家爲甲甲有長之遺意也各處稱名不一有稱爲地方者有稱爲總甲者其夥則稱爲小甲城中則曰坊保鄉間則曰地保有謂之里正者則尊之之辭也文有謂梱保者則又保甲之分門别類者也而此外尚有圖董則其分高可以見官回話自附於搢紳之列而其實官之視之也亦與地保同不過稍稍假以詞色而已而地保之責則在乎催錢糧行教令通官民之情禁奸宄之萌其所應爲之事殊亦非輕故鄉人多呼之謂五老爷蓋由二衙迺降至三衙四衙止矣稱地保爲五老爺乃諛之以附四衙之後者也而地保旣僭此稱呼遂爾夜郎自大借此爲恫喝鄉愚以作生財之道而地保之流毒乃無窮矣彼以爲地方上之事皆當聽命於彼於是地方有窩賭者納賄於地保地保不言則無有敢言者矣地方上有窩娼者進獻於地保地保不逐則無有逐之者矣甚而至於私梟地棍横行無忌魚肉鄉擩莫敢誰何則地保爲之護符也搶孀逼醮敗常亂族毫無顧忌則地保爲之包庇也私和命案寃沈海底無見天日之時則地保之隻手可以障天也潛伏盜蹤擇肥而噬從無破案之日則地保之聲氣可以遍地也地保之弊何可以楮墨盡哉然而其所以能如此之横恣者則以藉官署差胥等爲之狼狽也官苟能不予差胥以寸權尺柄則何至於太阿倒持差胥旣不能自作威福則彼地保者不過一鄉間之甲長又豈能爲患也乎昨有石頭城來函言及南京油坊巷地方鑣局之旁有某姓居焉一日忽失去衣箱六隻經保甲分局周翰菴大令獲案起贓尚稱迅速前日總局王觀察提窩家訊供當堂責荆條數百背上幾無完膚仍備文發交江寍縣照例懲辦次日趙大令提窩犯到堂問案内共有幾人供出一係柳姓一係本坊地甲吳順一係侉子某某共竊六處前此某觀察公館被竊卽此案中人也大令聞地甲通同作賊　然震怒派幹役立提吳順到案始猶言語支吾繼以刑訊始承認不諱大令以柳姓及侉子避匿無蹤責令吳順將人交出或將其避匿處所從實供明以三日爲限逾限不交幷不供明避匿之處則各人應得之罪统歸吳順一人承當盖因在官人役例應加等也夫趙大令之辦理地保其嚴如此若輩又何敢逞其鬼蜮哉然而他處之地保其若此類者豈少也哉責令地甲交出賊人此固地保分内之事在官人役而與盜相通則其罪本應加平人一等初不必待其不肯交賊不肯供明賊人避匿之所而後加重也地保者雖非有管理地方之責然地方有匪徒賊黨本應報明本官查拿驅逐今不特絶不報明而反與之通同一氣則是以在官人役而作賊矣官以耳目寄之地甲地甲以心腹托之盜賊爲賊之心腹又豈足爲官之耳目耶然而與賊通者官則辦之且嚴辦之而窩賭者與賭匪通窩娼者與流娼通私和命案者與凶手通隱匿盜案者與盜通以至搶孀逼醮不顧風化得錢卽行是與敗常亂族之人通地方匪黨横行不法但得賄卽不出一言是與凶惡棍徒通雖其中或亦有爲勢力所迫脅未必盡由於得賄而此等地方上不公不法之事從未聞有地保密禀於官拿獲破案者以爲地甲不可進言於官彼圖董者則固高出乎地甲一等而可以進言於官者也顧何以亦從未聞圖董中有此等義舉吾故曰圖董亦地保之不類而類者耳嘗言租界有巡捕之設地方賴以安謐中國之有地保亦與巡捕之職同有勸中國仿西法易地保爲巡捕者吾則以爲中國初設地甲之時何嘗非良法美意外洋之巡捕固卽仿中國之地保而置焉者也惟外洋之行之也認眞故有效中國則積久而生玩積久而生弊故無效觀於租界中自用華人爲巡捕而漸與前此專用西人爲巡捕時情形不同而其利弊之所在可知矣夫通賊者豈僅一江寍之地保而已哉 
[上諭恭錄]  
　　十一月廿八日奉上諭御前大臣晉祺等奏禁門約束不嚴請將值班各員交部議處一扭朕昨日前詣大高殿拈香還宫時神武門外人聲喧雜該前鋒護軍統領等約束不嚴咎實難辭德隆恩普著交部議處步軍統領福錕左右翼總兵崇禮長麟著一倂交部議處嗣後乘輿出入經過地方該管各員務當預爲約束認眞彈壓以昭嚴肅欽此同日奉上諭巡視中城御史恩順等奏遵保五城水會出力紳董請旨奬勵一摺著該部議奏單倂發欽此 
[本館接奉電音]  
　　昨由京友電傳上諭一道敬謹譯登○十二月十三日奉上諭吳大澂奏安仕縣疾疫流行請撥欵賑濟一摺湖南安仁縣屬本年癘疫盛行霪霖傷稼民情困苦殊堪矜憫業經吳大澂籌欵分别撫恤著加恩由戸部撥給銀一萬兩交吳大澂歸還墊欵餘著照所議辦理欽此 
[崇上徽號]  
　　明年萬壽慶典崇上慈禧瑞佑康頤昭豫莊誠壽恭欽獻皇太后徽號曰慈禧端佑康頤昭豫莊誠壽恭欽獻崇熙皇太后應行呈進奏書册寳慶賀行禮升殿頒詔一切禮儀業經鈐定甲午年八月十四十五十六日舉行曾經恭錄前報惟是崇熙二字嗣後遇有恭請皇太后安摺賀表等件自應敬謹繕入以示尊崇刻經部臣酌核成案擬奏明後通行在京各衙門在外各直省所有崇熙二字應於明歲中秋之望舉行崇上皇太后徽號禮成日起一體繕入等因須入奏奉旨後方可通行京外遵照也 
[派員估工]  
　　明年萬壽慶典皇太后乘座金輦還宫經過蹕路點綴景物搭建經壇戲臺牌坊應於何處陳設某處應作何形勢應先往沿途逐一查勘估計工程分别繪圖貼說開明做法進呈御覽經工部咨取各部院堂銜繕單請派大員勘估沿途點景等工程一摺會同王大臣於十一月二十五日具奏奉硃筆圈出戸部尚書熙敬工部左侍郎汪鳴鑾欽此 
 
 

Page 2

 
 
[定期試射]  
　　本年係王公等門上護衞典儀等官帶領引見補放官缺之期由兵部轉行查報前已登報兹悉親郡王貝勒貝子公等門上已將應放各缺揀擬正陪造具履歴册送兵部核辦例由兵部堂官先將各門上所擬止隌逐一考騐馬步射方准於年終帶領引見如馬步射不合式者扣除另揀現由兵部堂官定於十一月廿六日辰刻在東長安門外考騐馬步射已分傳各王貝勒貝子公門上飭知正陪人員各帶弓馬務於是晨齊集該處伺候堂考 
[京察過堂]  
　　明年甲午年舉行京察在京各衙門官員由吏部繕寫黄册進呈各該衙門應於今年封印前註考列等分别保留册送吏部覈辦兹經刑部諸堂憲酌定所有刑部滿漢實缺郎中員外郎主事司務等員於十二月初七日已時過堂以憑註考列等分别保留造送京察大册滿漢候補學習司員筆帖式等員於十二月初八日已時過堂已由京察處付傳各司廳處所分行知會本部官員按期咸穿補褂預備過堂 
[挑充冰鞋續述]  
　　各旗營册送嫻熟氷鞋官兵經三旗續辦事侍衞先行考騐擇尤備挑前已錄報兹悉御前大臣慶邸總管内務府福箴庭相國議定於十一月二十八日辰刻在地安門外十刹海河間揀充已分咨各旗營傳知前經留名備挑之官兵等於是日前往該處聽候挑充自此次挑充後卽可循照舊式各技藝不時演習以備嘉平望前皇太后皇上在中海水亭内賞玩 
[派充參贊]  
　　海軍衙門於日前考試隨帶出洋人員計由神機營海部共保送四十餘員聞此次考取備充出洋三等參贊官共六人其前次所取備充出洋僅刑部員外郎彦愷禮部員外郎蔭斌二員彦琴堂副郎愷刻已派定隨龔仰蘧星使前往英法義比四國作爲三等叅贊 
[舉襄誌盛]  
　　蘇州府王可莊太守仙逝擇於本月十二日舉襄已紀前報兹接蘇州訪事人來信云是日辰刻省中文武官員咸集府署各詣靈前行禮然後發引前導有銘旌亭開路神内外執事以及金瓜銀鉞等鸞駕十六件除誥命亭香亭外又有黄亭八座内盛皇上欽賜物件一爲藍色黄色之花餅及龍鳳菓盤各一對一爲福字及玉如意各一對一爲貢扇手鑼各一對一爲袍料貂皮各一副一爲文房四寳及紙絹各一副一爲荷包活計各全副一爲祀灶糖及壓歲錢一爲燕窩克什等共八座繼以銜牌德政牌二百餘對萬民紅縀大傘八頂萬民袍褂萬民兠逢等綵亭三座油畫整容亭一座頂馬三疋對馬十餘匹香擋隨官各數對緑呢魂轎用八人舁之其靈輀用龍頭鳳尾大紅時花全金材罩龍頭槓舁柩者三十二人孝幃内公子六人擗踊哀號其遺腹所生之七公子甫於十月下旬臨盆是以未能隨送文武印委各官咸徒步報紼由府署東轅門轉西繕養育巷通河坊過昇平橋轉北由藩轅一直轉吳趨坊朝西中市大街一直出閶門由上塘大街過上津橋冋西至留園問壁永善堂暫厝經過之處共設路祭十餘起一時觀者人山人海擁擠異常生榮死哀於此可見鎭江紳士以及外府州縣等官咸來叩送蓋太守在鎭江府任内時善政甚多遺愛在民口碑載道是以不辭跋涉依依相送吳下庶民近依樾蔭莫不撫膺悼嘆謂蒼蒼者何奪我良二千石之速也 
[焚如死如]  
　　初十日丑初金陵大香爐某香燭店支爐燃炭烘榆皮以備香料之需家人深入華胥悄無聲息惟店主人往來執役忽有他事勾當逕赴别室忘即爐火純靑所魚之物猶在上也未及片刻延燒木壁倐忽之間直衝屋頂店主見勢不可遏大呼有火旁人從睡夢中驚起倉卒奔避有一瞽嫗及龍鍾婦女襁褓小兒共五口被火延燒呼號之聲不忍卒聽遂葬於火穴中各水龍飛馳而至波水狂噴約及五鼓火始告息被焚者三四家計瓦屋十餘椽云 
[龍戰於野]  
　　初九日午後杭垣葵巷綢機坊因午炊後死灰復燃延及積薪烟燄迷漫坊主急欲搬運物件不暇救護火勢遂冐穿屋頂不可收拾龍會中卽鳴警鑼望烟馳救得以奏功計焚去樓屋三間披屋二間當火之初起也有一洋龍先至停於路口將皮帶抛入井中正在一呼一吸之際水勢勇猛幾如銀河倒瀉從天而下該處街道狹窄水龍之在後者不能超越而過以致互相爭論繼以棍棒從事水龍夫受傷者四五人乃鳴鑼邀集各水龍以助聲勢幸經某武弁出爲調處令洋龍夫點燭賠禮並出養傷費其事遂寢 
[公送奠敬]  
　　浙江巡撫崧中丞仙遊後宦囊羞澀淸風亮節爲近今所絶無僅有各屬員恭送奠敬料理殯祭之費聞嘉興府合屬派送一萬元杭州府六千元仁和縣一千元錢塘縣六百元傳說如是亦可見中丞遺愛入人者深矣 
[求雨得雨]  
　　揚城四鄉望澤情殷迭經地方官禁屠祈禱已列前報兹擇於初九日起重復薰壇虔禱揚州府沈太守率同江甘兩邑宰朝夕拈香肅雍盡禮迨初十日午刻果見隂雲似　細雨紛飛穿簾入幕溟濛不已薄暮北風其凉大有晚來欲雪之意氣候轉寒殆滕六之先聲歟渥沛祥霙當在指顧間矣 
[暹事述要]  
　　暹羅西報言暹京接得電音謂前議在暹緬交界分劃鴻溝一節法廷已允如英國所請於西歴上年派員前往從事聞法員砵多利士業已由法起程東來一俟到暹卽偕法使巴威前赴美江之北巡閱盖恐法人新得各處城邑地方或未平靜暹兵或未遷徙必須爲之踏勘也聞英國委員擬於西歴十月起程赴暹緬交界之區相視地方約須西歴今年正月杪方可與法員會合分劃界址至法人擬在望南處設立領事府一事聞法員夏登於數禮拜内卽行前往矣 
[法暹事定]  
　　去月廿三日法都巴黎士電音言法國使臣威刺士與暹羅妥議條約後卽返歐西現已安抵法境曾將暹越大局情形備錄日報謂各事均已處置停當暹國定必照約而行諒無更變之虞也 
[越南築路]  
　　法官於西貢東京等處曾有分設火車鐵路之議兹閱東京消息言西貢總督蘭尼臣蒞任以來事事振作而於鐵路一項尤爲　意蓋以此爲輸運捷徑不容或緩也惟蘭君不久將請假回國將來能否回任尚未可知故於建路一事早已預爲赶辦去月二十三日與某某數人訂定合約承辦此項工程惟事屬創始必須法國議院兪允始能舉行蓋因工程浩大籌欵艱難皆須該院主持也聞所議建之鐵路中有一道係由内河至越都順化者前經蘭君與越廷妥商事在必行所有車路地基由暹廷籌撥經費培築惟軌道磚石等工料則由法人辦理云 
[道憲赴寗]  
　　關道憲聶仲芳觀察定於本月十二日赴江寗謁見兩江督憲劉峴莊制軍己紀前報前晚觀察命駕出城詣招商局金利源馬頭登江孚輪船向江寗進發本埠印委各員均至江干恭送 
[海運告示]  
　　總辦江蘇海運滬局爲出示曉諭事奉糧道憲吳札開照得各屬徵運白糧粳糯米石爲天庾玉粒例應愼選圓潔好米加意畚辦備用加重寛大麻袋按石裝儲縳緊袋口加貼印花僉派誠實丁屬剥運赴滬交兌歴經通飭遵照在案卷查同治十一年分各屬白糧麻袋疏薄不堪滬局監兌委員並不詳加查騐到津交兌米粒狼藉致形短缺殊非愼重白糧之道今屇光緒十九年分冬漕提前赶辦前項麻袋務須加厚堅密不得虛應故事致運滬兌裝時騐不合式有干駁換除通飭各屬遵照愼選畚辦備用緊密雙套加重寛大麻袋照例裝盛袋口用繩縳緊粘貼印花運滬交兌外合並飭行札局遵照嚴督監兌各員於各屬白糧交兌時詳加查騐如不合式卽令押回易換毋稍遷就等因到局奉此除移行監兌委員詳加查騐認眞挑選不得遷就外合行出示曉諭爲此示仰各屬解米丁書人等知悉爾等管解白糧赴滬交兌所裝麻袋應卽揀選上等　厚麻疋置造按石裝儲緊縳袋口粘貼印花一經到浦報局請騐倘查有布稀袋小及袋口不貼印花用繩緊縳定行押令易換一百立提玩誤　胥從嚴懲辦决不寛貸其各凛遵毋違特示 
 
 

Page 3

 
 
[勘地詳述]  
　　會勘油池兩記報章前日江海關道聶仲芳觀察會同津海關道盛杏蓀觀察上海縣黄愛棠大令英廨讞員蔡二源太守堂董朱吟香等從舟渡浦在陸家嘴華棧碼頭登岸其時縣差薛貴帶同夥役在前後照料念四保十七圖董帶同鄉耆伺候瑞記洋行買辦吳瑞夫及西人等至碼頭迎接觀察等步入廠中見四圍各工匠尚在工作觀察以此事尚未議妥喝令暫停工作各工匠均遵諭觀察等詣勘一周卽由吳瑞夫盛設珍肴請觀察等午膳華筵旣撤佳果紛陳淸話片時興辭而别聶觀察出廠門卽由圖董等帶同鄉耆聯名遞禀略謂此池若被造成附近十里民田水利大有關碍求請示禁觀察閱畢諭曰本道以此事尚未議定已命停工現據爾等遞禀聽候批示可也觀察等遂渡浦而回 
[大閙洞房]  
　　浦東唐橋鎭地方有某氏者年近三十稍有姿色其夫逝世已閱二年氏孤苦伶仃形影相吊近有木匠金某以中饋乏人央蟻媒等向氏撮合令其再醮氏初尚不允繼經諸人再三勸導不啻生公說法能令頑石點頭氏乃睪然思翻然悔願作下車之馮婦金喜出望外擇吉迎娶不料次日被董家渡操舟之曹和尚所聞亦動求凰之念託隣人等前去關說謂金鬚髮鬑鬑不堪爲娘子配匹不如曹家郎君年力强壯性格温存且可移樽就教卽俗例所謂男墊房也氏以爲然遂於前晚接曹至家雙雙交拜金聞之謂曹不應奪此禁臠髮指眥裂　欲報仇糾合同業諸人大興問罪之師蜂擁而去破扉直人毆人毁物當者輒靡遂至臥房將曹與氏綑縳如豕飽以老拳大受損傷金等始一哄而散氏不得已遂於次日投巡防局喊控夫厭老愛少人之常情惟旣與金訂盟於前而復翻悔於後氏亦不得謂無咎 
[鄉村小刼]  
　　滬城西南鄉徽州會館西首五里橋地方某姓家前晚因有喜慶事在廚下煮菜遺火薪中霎時火發家中人驚慌異常七手八脚提水灌救無濟於事遂延燒灶屋一所及客堂後半進後經附近村落中人齊集灌救得以息滅 
[晨炊遺火]  
　　某甲者家住滬城薛籠底漆業公所相近昨晨命家人在廚下煮雙弓米詎料星星之火遺落積薪中當時並未知覺至九點鐘濃烟直冐火光熊熊家人見而大驚厲聲呼喊聚集多人汲水澆灌始得轉危爲安然左右居民已受驚不淺矣 
[墮溷可憐]  
　　法界蘭芳里趙三所開花烟館今春三月間由水販在江北泰州地方拐來良家女一口年甫十九名順寳此女在鄉時以度日艱難欲出外傭工該水販乘間引誘同至滬上致被押入花烟館講定包帳三年繼因情性粗蠢不脫鄉氣難博嫖客歡心罰使長跪又用硬柴擊傷足骨永夜號呼聞者莫不憐之昔人有句云人云此是鴛鴦侣我獨哀鴻一例看觀此益信 
[押候移解]  
　　漢口咸吉莊夥高啓昆扭成記雜貨號主鄭禹九至英公堂控鄭欠銀逃避一案已詳前報前日晚堂蔡太守請帮審委員宋别駕覆訊先據羅星垣聲稱職員前在漢口與鄭禹九股開成記號中事務均由鄭經理職員專在滬上坐莊辦貨已於光緒十七年間拆股倂歸鄭禹九邀同業友人爲居間帳目均已結淸以後該號之事職員概不干涉求請察核鄭禹九供與羅同高啓昆稱旣經拆股何以春間經事董達夫來滬曾由羅手付過銀三千七百兩求請鑒核宋别駕以兩造各執一詞旣稱在漢陽分府署控告有案飭將鄭等暫行管押候備文移解歸案訊辦 
[吞物請究]  
　　陳緩榮扭潘鳳祥至英公堂控潘吞没衣包宋别駕提訊之下陳綬榮稱係安徽人向在撫標中軍署充戈什哈因公晉京道出上海小住高陞棧共欠房飯錢四千餘文行李均被扣留現將所欠付淸檢點行李缺少衣包一個内有皮衣七件另有信札等物均被吞没求請追究潘鳳祥供在高陞棧爲夥棧主有事未能來案前被陳欠房飯錢四千餘文現已付訖行李早經檢交祗有舊被二條並枕箱等物有陳之友人爲証求請察核宋别駕著值日差查明禀覆核辦 
[相騐跌斃]  
　　前晚九點半鐘時有醉漢某甲行至虹口老大橋西首河沿源昌鐵行門口玉山遽頽由二百七十七號華捕查問已不能言其時途間並無東洋車小車該捕遂雇工人用板門舁至捕房捕頭見甲祇存奄奄一息移送英公廨蔡太守飭送仁濟醫院救治無效旋於次日下午五點鐘身死由醫院知照捕房禀明太守飭傅三圖地保曹福卿查無屍屬投縣請騐上海縣黄大令於昨日午前帶同仵作書役人等臨院相騐捕頭派中西包探巡捕彈壓地保已備公案大令升坐後地保曹福卿禀明前情並稱已傳源昌鐵行夥祝大春薙髮店主婦潘計氏來案英公廨差役王慶禀稱前夜捕房送跌有受傷之人到廨盤問姓名籍貫已不能言禀明蔡大老爷片送到此療治無效遽爾身死二百七十七號華捕禀稱前夜梭巡至蘇州河灘見此人横臥在源昌鐵行街石上問之不答喚之不應雇工舁至捕房轉送英公廨院中醫生禀稱前夜公堂送此人到院微聞酒氣腦後跌傷醫治無效以致魂返泉臺祝大春供前夜九點餘鐘聞門外有聲急開門見此人跌臥門前俄有華　來雇人扛去潘計氏供與相同大令命仵作騐得甲年約三十餘面色黄瘦似有病狀腦後跌傷手臂擦傷右眼旁有微傷委係跌仆受傷身死大令離坐親騐屬實由善堂棺殮發壇標記召認大令遂排導回署 
[收殮浮屍]  
　　前日下午滬城西門外護城河中氽來無名男屍一具年約三十餘上身穿有衣服下體赤條條不掛一絲旋經該處地保查知投報善堂飭派司事騐明渾身並無傷痕遂給棺收殮發壇召認 
[忤逆斥釋]  
　　榮陸氏偕族人榮文耀等投縣控嗣子榮介錫違忤一案由帮審委員葉司馬提訊判令戒責收所已紀報端前日司馬飭差傳該族人榮文耀到案命將介錫提出謂曰本委格外從寛將爾斥釋嗣後務須安分介錫唯唯司馬命交文耀領去文耀稱監生不敢具領司馬曰沨可轉告榮陸氏以後不可聽信旁人之言諭畢飭將介錫交文耀俱領 
[再訊水販]  
　　秦馮氏控女兒小六子爲水販陳王氏鬻入小東門大愛卿花烟館爲妓經葛同轉屢次訊供候補傳人證再訊已詳前報昨據郁包探傳到嚴富南供稱在大興客棧爲夥兪陸氏卽嚴陸氏係小的之妹本月初三日已往江北找尋陳王氏陳王氏初至上海尚有丈夫同來問共有幾人供稱到小的棧内只有二人同轉謂來時尚有孩子供稱小的不知問小六子如何至花烟館内供在鄰近油炙檜店租賃披屋尚有十六七歲之女孩二人不知去向又問六子何人作中供由韓三高二等陳王氏得洋八十二元尚有十八元係嚴陸氏與韓三等分用嗣因事不成交將表抵押交還嚴阿方問嚴作何業供在第一樓爲堂倌問陳王氏因何逃逸供被梁國樑恐嚇因此逃逸問原價洋一百廿元可曾措齊供由王關寳在嚴阿方家講論同轉謂此案須交嚴陳二人方能了結嚴供妹在淸江待小的三日内找尋到案同轉准之命提六子到案供稱隨陳王氏來滬住小東門客棧初時生母將小女子押於陳王氏處得洋五十元問押洋何用供因太太害病父名秦萬四家住江北鹽城問因何至南京又住上海供稱由陳王氏帶至上海住曲金里同來時尚有十八九歲之女孩與小女子同鬻於廣東人家嗣因將小女子退還復賣花烟館内陳王氏言欲認如生母否則卽遭毒打傷痕尚在求請檢騐同轉命提秦湯氏到案供稱備原價洋五十元問陳王氏贖身小婦人初至上海藉縫紉爲活八月間來滬至十一月方得尋獲女兒因大愛卿不肯放贖以致涉訟小婦人又被麻皮愛卿及伊丈夫任情毆打尚有傷痕小婦人將贖身之洋除用去外尚餘念七元亦寄客棧雷姓處同轉著將秦湯氏釋出仍居棧内候傳小六子還押又提梁陳氏到案供稱秦湯氏如何糾葛小婦人並不知情請向嚴阿方研詰同轉謂爾毋慣作水販又住客棧内尚敢狡賴詭稱不知陳王氏旣不交到著將梁陳氏押追比 
[英界公堂瑣案]  
　　包探江阿三禀太古洋行之駁船裝運煤斤查得十二號駁船等缺煤二十墩係被舵工徐紀昌嚴阿法等在途盜賣投報捕房查獲徐嚴二人並水手陳阿祥金太林等供認煤斤售與林寳金祗有二墩今將各人送案太古行西人訴稱缺煤二十墩每墩價銀三 
 
 

Page 4

 
 
兩實被舵工申同水手竊賣尚有見証人容再邀案質証徐紀昌供當日裝煤尚存煤十籮現在船上不敢竊賣嚴阿法供詞支吾陳阿祥金太林供在船爲水手有煤十一籮約二墩售與林寳金林寳金供收買煤十一籮秤見二墩每墩出價洋四元並不知是竊贓蔡太守飭將徐紀昌等概交捕房帶回俟西人邀到見証人再行覆訊○韋茂紀訴稱開飯店以圖生計有王祥壽等强欲賒欠致啓爭端被毆受傷毁碎傢伙由捕拘案王祥壽供向爲小工與同伴前去用飯另有人與飯店中人打架小的並未行兇蔡太守飭將王祥壽押令指交行兇之人再行訊究○土照和訴稱在飯店爲堂倌有余英木等共食菜飯計錢四百餘文强欲賒欠與之爭論被毁盌盞約值洋六角由捕拘案余英木供因伊慢客遂奪老拳現在情願照付飯錢賠償毁物蔡太守判余英木繳洋一元給償飯店○一百八十二四百二十等號華捕禀拘獲擺小賭攤之戴阿大張和尚談木林等並獲賭具一倂送案戴阿大張和尚同供初犯小賭以後不敢談人林供由徐棣山薦在怡和洋棧送信昨回行過該處被獲小的並不犯賭蔡太守判戴阿大張和尚各枷七百賭具銷毁談木林暫押飭差查明所供是否屬實再行核辦○二百八十八號印捕禀昨見劉阿義在賭塲附近望風勾引賭客爲此拘案劉阿義供粤人因油車公司欲買地基故往虹口托朱姓買地並非在賭塲望風蔡太守飭差帶劉阿義前去查明朱姓曾否托買地基禀覆候核○李小山訴稱在飯店帮夥有李仁卿來飽餐約錢二百餘文向索不付由捕拘案李仁卿供現願付還飯錢蔡太守惟其還錢了案○錦名洋行經收房租人控被朱金文欠租洋二十八元半劉金瑤欠二十元朱岳林欠十四元請爲傳追蔡太守飭傳各人到案收租人訴明前情朱金文劉金瑤朱岳林等同供欠租數目相符惟是生理淸閒求展至年底先付一半餘俟明年正二兩月拔付太守姑准於年底各付一半餘俟正二兩月拔淸著各具限狀備查○顧土金訴稱失衣七件報捕查明係張金泉行竊吊贓送案張金泉供貧困無聊初犯行竊蔡太守判管押十四日贓交顧領 
[法捕房瑣事]  
　　金瑞生訴稱奉諭斷還之洋兪阿毛已將二元五角交與棧主轉給蕭阿根之洋求請追繳葛同轉謂兪阿毛之洋旣經棧主代繳著將兪掌頰四十下飭探帶同蕭兪二人出外兪交棧主蕭候繳洋五元九角仍帶回捕房聽候發落又謂原告曰爾弟不受管教亦當戒責本公堂爲爾追洋已屬格外從寛金唯唯叩謝而退○又提不服稽查擅敢毆捕之錢湯扣著照原斷先行枷號半個月期滿笞責四十板○又提在小東門外馬車上搶取洋傘之沈富全着照原斷枷號一個月期滿再笞一百板○蕭濟川遞禀控王均生欠銀三千餘兩一味挺押求請送縣究辦同轉准之飭將王均生解請上海縣辦理 
[振欵聲明]  
　　本館恊振所承瀘州電報局閱報人繳還各捐册内有廣益堂安懷啓廣益堂集福啓救生局延壽啓漢鎭恊成銀號救人一命啓計四扣共捐洋四元敝所本不允收謬承來友雅意謂同屬善舉無分彼此重違其請因一倂收存除已付收　外謹布下忱惟希均鑒 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[薛欽憲考察近事謹陳管見疏]  
　　奏爲微臣考察近事謹陳管見以重民命而愼危機恭摺仰祈聖鑒事竊惟數十年來中外競修武備莫不講求火器火器藉火藥以致其用於是火藥隨火器而日精其類有餅藥炸藥棉藥之名未幾而爭用栗色藥又未幾而　尚無烟藥　愈變而愈猛術愈研而愈酷中國風氣初開往往儲藏不愼未收其用先受其害謹就臣聞見所及者爲我皇上敬陳之溯查咸豐九年二月長沙城中火藥局失愼二三里内居民無得免者溪河數處變爲平陸有一巨窖幸未引動否則其患更不可思議是年秋山東火藥局失愼周圍震陷十餘里撫臣奏稱死傷姓名可查者四千餘人曾奉諭旨賑恤同治六年十月武昌城内有二局中隔一湖同時被焚盖因火藥局晒藥不檢延及製藥局轟動藥釐焚去　藥及硝磺數十百萬斤居民死者數千平地百餘丈陷爲巨浸光緒十年十一月廣東佛山鎭火藥局焚去火藥數十萬斤燒失工匠一百九十餘名轟聲震動省城居民死傷甚衆十六年九月安徽太平府城内火藥局訇然一震駐局一營兵工匠皆不知所往縣署學宫摧燬無遺知府吳潮被壓而殞罹害者數百家各處殘肢斷體令人目不忍覩今年五月廣東會城外三元里之火藥局不戒於火附近鄉村均被其患至今擇地營建尚未勘定凡此諸事皆爲習見之端實非承平之福然臣不過約舉梗概此外府縣城鎭之局厰林立變生意外者亦尚不可勝數羣黎何辜遭此荼毒臣嘗疑此雖天時亦由人事奉使以來留心考察始知西洋各國火藥局必避城市稠密之地多在空曠寥廓之區其議以爲如此危險之物難盡免危險之事所以偶逢危險而不致多傷民命者非審於度地不爲功中國各省會城府城皆官史軍民所駢集倉庫市廛所薈萃萬無可置火藥之理其始蓋因標營弁兵操練舊式火器稍領火藥擇地存儲當時火藥質　而力輕數微而勢　尚不至爲大患厥後踵事增華研製日精需用日繁繁當事者習焉不察方謂循舊章藏舊地並非無端創建而不知藥力已十倍於前藥數已百倍前式備稍疏輒釀巨厄前歲松江紳民禀請文武各官將火藥局移建城外曠地卒以經費無出而罷夫狃取攜之便者未遑顧及生靈昧久遠之圖者鮮不安於玩愒臣嘗思其事而怵然慮之大抵斯民飢溺非無急救之具惟猝然震發其患有不及防勇士戰爭初無避險之心惟無故罹兇其事爲尤可憫或謂時逢刦運非人力所能挽回臣則以爲消弭刦運者惟在宸衷之惻怛或謂事關大局非仁術所能參用臣則以爲保全大局者尚待朝廷之轉移伏惟皇上仁慈幬物普護蒼生可否明降諭旨通敕各省督撫臣自今以後文武各員不得在城市添建火藥局擇地築庫務求僻遠或在洲沚之上或在山嶺之間倘有商民願捐鉅費籲移舊局者均聽酌辦以順輿情如一時未能驟移不妨向機變通將尤爲猛烈之物分儲遠地徐俟妥爲經理其如何懲儆違玩之處可否敕下吏兵二部嚴定處分章程以昭畫一而垂永久如是則聖主尚好生之德官吏存警惕之懷蒸民免无妄之災軍實鮮慢藏之咎一舉而數善備焉竊查各省設局無不濬濠築墻撥兵守護然地居繁庶則蹤跡雜而竊盜時聞地處寂寥則心志臺而防衞不懈至於蓋藏宜密晾晒宜愼庫窖宜分禁令宜嚴凡承辦此事者罔不以是爲兢兢自可無虞失事矣臣爲重民命愼危機起見起有考察近事緣由理合恭摺馳陳伏乞皇上聖鑒訓示謹奏 
[德船將來]  
　　聞德國水師大臣决意遣發新裝哥麽蘭兵船前來東方駐紥中國海道以保護商民至於現在東方之和路及依地士兩砲船擬調回一艘言旋德國云 
[分發人員騐看名單]  
　　鄭工例掣籖分發員外郎王育桐湖南廕生○新海防掣籖分發郎中張承聲安徽監生花翎榮勳正白貢生員外郎花翎延順廂藍監生明壽内務府舉人主事陸嘉藻廣西監生姚景崇安徽監生李有榮江西附貢籌餉例分發光祿寺署正林澤廣西監生○新海防製籖分發知縣李之鼎江西監生○鄭工例指省分發知縣陳思孝順天山東○新海防例指省分發同知張曾科直隸山東李家駒湖南廣西兼襲雲騎尉胡上襄浙江江西鹽運司運判駱育瀛山東長蘆通判　王士暄安徽北河知縣黄雲飛湖南廣東童立哲湖北廣東叚蔭棠安徽山東鄒蘭生四川廣東鍾慶熙浙江四川梁石甫河南山東陳亘浙江四川郭紹聞河南山東杜樹勳湖北河南武從超山西河南陳經山東河南邱銘勛江蘇河南同知銜周寳琦山東河南强紹嵩江蘇浙江鹽提舉銜方模哲安徽廣東鹽大使徐浚章江蘇浙江布經歴陳龍章順天山東直隷州州判顧應杓江蘇廣東州判　蘇棠瑞直隷山東府經歴黄經徵江西江蘇朱寳善江蘇河南劉煩安徽湖北張起鵾順天山東徐乃昌浙江廣東吳辰庚山東陜西向森湖南廣東胡作霖湖北湖南劉復三河南山東陳同善河南山東縣丞孫教藩安徽四川趙申馥江西山東陳景藩江西山東鍾瑞堯江西江蘇黎棠貴州四川金毓遠安徽山東何世恩順天山東牛步元直隷山東張均順天山東李拱辰順天山東六品銜范一瑞廂黄旗漢軍山東六品銜恩棣廂黄旗漢軍山東張乙蓮直隷山東陳德華湖南浙江郭紹汀山東廣東陳貽文湖南四川顔繼眞湖南山東羅必傳湖南江西孫祖康浙江江蘇汪鴻藻浙江江西丁其廉河南山東章勣浙江山東兼襲雲騎尉錢錫霖浙江直隷六品銜季蔚初河南山東蔣兹河南山東陳世輔四川湖南裴煒順天山東李文元浙江福建縣主簿鄭賢銘福建浙江王廷鈐陜西北河州吏目謝南鎬四川雲南顧仲鴻四川雲南按司獄楊興基湖南甘肅府知事李錦堂浙江江蘇鹽巡檢蕭懋官四川長蘆程運鵬安徽兩淮巡檢　潘式儀廣東福建李藹林奉天河南都光大順天山東王錫炬福事浙江潘澍霖湖北湖南楊載爵湖南福建胡治中湖北湖南李共瀛山西河南袁維烈山東河南張學棻湖北四川李昌杞湖南廣東丁萬寳江蘇浙江林之龍安徽山東崔祥芝安徽江西沈鍾瀛浙江廣東張書紳浙江江蘇劉燮堯浙江江蘇周世奎浙江山東蔡鳳沼浙江北河龔傅璋湖南湖北李修甫河南山東從九品黄恊慶湖南廣東吳序珍湖北山東張濟康江蘇山東湖效舒江西四川陳鏞浙江山東傅弼浙江山東姚雲龍浙江河南張敷蔭直隷山東趙恩浙直隷山東藍翎陳世英湖南湖北黄緝熙江西江蘇典史李作舟山東直隷童光國湖南福建屠義雲湖北山東任連城湖南雲　楊家概湖北湖南儀翰鴻山西甘肅王訓彝山東直隷董務仁安徽直隷朱慶彝江蘇山東李長卿安徽四川周爾福江蘇山東曹師善安徽湖北王心繹安徽山東黄國華順天山西叚　直隷河南解元鵬直隷河南張春霖浙江山東韓國相河南四川吳作謀河南山東鮑樹霖浙江四川王鴻遇陜西四川葉程瀛浙江湖北丁其昌河南山東劉廣泰奉天直隷劉延禱河南山東　閘官魯慶麟河南東河未入流施成章江蘇河南徐汝梅浙江江蘇何振明河南山東孫家楨江蘇浙江○海防例指省分發　縣丞　吳樹生浙江山東巡檢潘鼎漢安徽山東○籌餉例指省分發同知趙從芾江西廣東縣丞張承治江蘇湖北巡檢張厚慶直隷河南典史顧銘江蘇山東○勞績掣籖分發知縣費堃江蘇藍翎沈錡河南張之河直隷鹽大使金家杰貴州○勞績指省分發同知直隷州知州花翎宋桂彬直隷山東知州四品銜謝庭芝江蘇山東知縣　石振堤湖北山東王福訓湖北雲南陳崇煌湖南江蘇鄭錫華四川奉天趙完江蘇河南花翎四品銜郝崇照順天山東府經歴藍翎鄭國僑奉天吉林石念慈湖北江西巡檢劉銘鼒山東吉林倪旭華江蘇廣東李守謙浙江廣東聶昭瑾湖南甘肅張崇如順天山東黄忠恕四川湖北從九品藍翎李享謨安徽直隷楊恩榮雲南廣東○議叙指省分發縣丞張振勳江蘇山東○恩廕指省分發通判徐祖年安徽廣東○進士呈請分發　知縣　馬九和山西○進士指省分發知縣來維禮甘肅山西○教習呈請分發知縣張啓盛順天○漢軍舉人呈請分發知縣文蔚漢軍○應補呈請分發知縣同知銜趙映辰奉天直隷王寳璐浙江山西鹽大使李忠奉天山東州吏目張之敬江蘇四川從九品　六品頂戴王燮湖南安徽李樹棠湖南江西張爾忻山東廣東 
 
 
 

Page 10

 
 
[光緒十九年十一月二十六日京報全錄]  
　　宫門抄○諭旨一道錄前○教職單○御史文　奏吉林抗捐罷市重案指明情弊摺○直督李　奏請給封典片○又奏揀員借補都司片○又奏揀員借補守備片○新撫陶　奏第七次海防新捐請奬摺○十一月二十六日内務府國子監正紅旗值日無引見○福中堂那分耆齡阿克東阿各假滿請安○孫家鼐等同鄉官謝恩○崑岡因伊子賞翎縀謝恩○廖壽恒因伊子内用謝恩○張仲炘預備召見○懷塔布續假五日○恩燾請假十日○兵部奏派演放水師砲位派出福森布善耆○掌儀司奏初一日祭奉先殿瀅貝勒行禮○提督衙門奏拿獲盜犯劉立莊等九名又拿獲盜犯白侮子等十一名又拿獲盜犯姜四一名均請交刑部○召見軍機福中堂張仲炘皇上明日卯初二刻至　大高殿拈香○光緒十九年十一月分教職單正諭直隷赤城王錫光順天河南鄭州朱炎昭歸德福建南平鄭景修福州湖北均州石金黄州廣東澄海張彪蔚廣州潮陽區爲樑肇慶俱舉訓導直隷武强顔懋名大名歲河南永寗高重離開封浙江浦江趙廷謨寗波廣東淸遠張宜昌高州廣東長樂林鞀廣州俱舉復諭江蘇沛縣潘志詢蘇州高淳嚴繼志鎭江山東平隂李士芬濟南汶上楊淑時沂州俱舉雲南蒙自李永灃雲南恩復訓順天涿州繆光笏天津舉直隷正定曹榮繹順天陜西鳳翔李鈞同州俱廪福建將樂鄭鵬培興化附江西吉安兪鳳笙廣信廪湖南耒陽曹廣璉長沙歲郴州鄭鼎榮寳慶廪貴州大定楊樹培安順歲○○掌陜西道監察御史奴才文郁跪奏爲吉林抗捐罷市重案該省奏結擬議情節支離恐有裝點羅織情弊據實陳明恭摺仰祈聖鑒事竊奴才恭閱邸抄吉林將軍長順奏長春府商人抗捐罷市並户承圖賄造言挾制本官訊明定擬一摺奉硃批刑部議奏欽此等因此案自上年十二月間奴才卽聞地方官辦理不善致有罷市情事因道路傳言未敢遽信今閱該將軍奏結摺内情節支離則外間議論不爲無因謹逐條指出爲我　皇上詳陳之查該將軍原摺内稱在逃之廣順號執事人李洛榮向充會首趙甸升因經理櫃事多年亦在大會帮同辦事光緒十八年九月間李洛榮因聞知省城整頓厘捐抽收向辦漏捐各貨慮及長春亦須照辦隨於月之二十二日邀集各鋪商在大會聚齊趙甸卄亦卽前往隨同李洛榮等向大衆告稱如果厘捐歸官經收何日掛牌卽於何日閉鋪罷市倘罷市後官處不依有李洛榮進京呈控之言向大衆約定欲先避回直隷原籍又恐將來進京控告所費錢文大衆不算復邀集各鋪執事人各帶圖書至城隍廟會齊寫立憑據一紙蓋用四百七十餘家圖書由李洛榮交大會管帳之劉會五收存十月初間省派委員佐領慶安等前往長春設立捐局二十日李洛榮卽回家候信等語旣稱李洛榮起意罷市當委員慶安到府之時尚未掛牌起捐被其邀集各衆焉能聽其先期回籍置身事外况李洛榮慮官處不依由伊進京呈控又恐將來所費錢文大衆不算令各鋪公立憑據一紙蓋用四百七十餘家圖章李洛榮如此鄭重其事乃將公立憑據轉交劉會五收存事已可疑迨罷市後爲從之趙甸升等均被獲案看押究竟會否函致李洛榮進京控告承審各員於此緊要關键並未訊及聽斷尤久推敲且李洛榮亦未聞有進京控告之事至在興順公雜貨鋪充當櫃夥之王起富億及李洛榮邀同大衆寫立圖書憑據尚在大會如被官查出將來李洛榮獲案難免爲首之罪起意燒燬滅跡遂至大會與劉會五商量眼同燒燬情節更屬支離且甫公立憑據之時李洛榮不卽携回轉交劉會五收存已覺無此情理至罷市後趙甸升等被拿王起富憶及圖書憑據尚在大會慮被查出起意燒燬卽與劉會五商量檢出騐明眼同燒燬係據一面之詞率定爰書未將隨　蓋用圖章各家取供印證不足以成信讞况王起富等燒燬憑據係上年十二月十七日之事從犯趙甸升等已於是月初十日先期被拿何以研鞫數日未將爲首造意切實憑據究出任其從容燒燬尤可怪者此案果係李洛榮造意抗捐罷市趙甸升等聽從附和該管長春府知府王鳴珂於衆商密約之事本難覺察例無應得處分事後何所布置該將軍隨摺聲請從寛免議難保非因地方官辦理不善激成罷市之案又恐復干吏議諉卸於先期回籍之李洛榮指爲造意首犯裝點公立憑據以實其事又借王起富燒燬滅跡之詞掩飾其虛至趙甸升已照光棍例爲從擬絞監候石連城王林書李内善各擬杖一百流三千里王起富劉會五各擬杖一百徒三年石連城王林書王起富三犯雖據供親老丁單原摺聲明不准查辦留養已屬加重擬議又復附片聲請遇赦不准援免於從重之外復請加重奴才在部當差數年未聞有此辦法夫罪疑惟輕古有明訓此案若指李洛榮爲造意首犯應以該犯原供及公立憑據並曾否進京控告爲斷今該省擬議罪名旣未將李洛榮獲案取供復於公立憑據未能搜出是否實有其事或裝點彌縫固難懸揣惟該犯並未進京控告情節顯有不實何能據斷爲造意抗捐首犯罪名出入攸關人命不容玩視現蒙飭不刑部議奏雖其供招彌縫未能周密誠恐部臣慮蹈挑剔之譏不肯認眞指駁第因此案外間議論紛紛然奴才旣有所聞未敢安於緘默可否請旨飭下刑部將奴才管見之愚與該省供招逐層核對以期無枉無縱奴才爲愼重民命起見是否有當伏乞皇上聖鑒謹奏奉旨已錄○○李鴻章片再本年順直水災甚重貧民無衣無褐殊難禦寒經臣函咨各省勸辦棉衣兹據二品頂戴内務府員外郎江南織造文煦捐製棉衣褲二千套交由江南賑捐局解津散放聲明不敢邀奬等情由該局道詳請具奏前來臣查賑捐章程由二品頂戴員外郎捐加隨帶二級請從一品封典共應例銀三千六百四十兩折四成實銀一千四百五十六兩文煦所捐棉衣褲二千套按照部章合實銀二千兩核與賑捐請奬銀數有盈無絀當此冬令嚴寒災民凍餒交迫得此棉衣恊濟有裨荒政雖據聲稱不敢邀奬究未便没其好善之忱合無仰懇天恩俯准給該織造文煦三代從一品封典以昭奬勵出自　慈施謹附片陳請伏乞聖鑒訓示謹奏奉硃批禮部議奏欽此○○李鴻章片再宣化鎭標蔚州路都司王本奇於光緒十九年六月初七日在任病故應請勅部開缺所遺都司係屬推缺照章輪應衞守備俸滿升用人員直隷僅有俸滿衞守備升用都司王承陛一員到標未及一年營務尚欠諳練查該都司駐紥蔚州地處邊隘汛地遼闊操練巡防均關緊要王承階於此缺人地不宜未便遷就請補致滋貽誤自應爲地擇人遴員請補查有花翎儘先補用遊擊毛殿颺年三十歲直隷人由行伍歴拔提標城守營千總因挑濬寳抵縣靑龍灣河工並隨剿熱河教匪出力彚保以遊擊儘先補用並請戴花翎該員樸實果敢鹿暢戎機以之借補宣化鎭標蔚州路都司員缺實堪勝任亦與限制相符應請准其借補實於邊地在裨除飭取王本奇病故委騐各結並毛殿颺出身履歴咨部外理合會同直隷提督葉志超附片具陳伏乞聖鑒勅部核覆謹奏奉硃批兵部議奏欽此○○李鴻章片再督標保定營守備吳中元江蘇江寗縣人因隨剿髮捻各逆歴保遊擊銜儘先都司並戴花翎奏留直隷借補今職兹據該員以久離鄉井先塋失修禀請開缺回旗修墓應請勅部開缺所遺保定營守備駐紥省城操練巡防均關緊要非精明幹練之員弗克勝任查有花翎儘先都司柴振邦年四十三歲直隷淸苑縣人由行伍歴拔天津鎭標大沽恊中左營千總因辦理海軍後剿辦熱河教匪肅淸出力案内歴保以都司儘先補用並戴花翎該員樸實勇幹熟習營務以之借補保定營守備員缺實堪勝任亦與例章限制相符應請准其借補惟該員籍隷淸苑縣例應廻避本府之缺俟接准部覆再行揀員對調除飭取履歴咨部外理合附片具陳伏乞聖鑒勅部核覆謹奏奉硃批兵部議奏欽此○○頭品頂戴甘肅新疆巡撫臣陶模跪奏爲新疆第七次遵辦新海防捐輸懇恩飭部核奬恭摺仰祈聖鑒事竊照新疆新海防捐輸自光緒十八年六月初一日起截至十二月底止業經臣作爲第六次捐輸奏請核奬在案兹據布政使饒應祺詳稱自光緒十九年正月初一日起截至六月底止先後據各捐生報捐實官職銜共九名計收正項庫平銀一千七百三十一兩六錢分别塡發正實收給予收執所收捐項銀兩另欵存儲聽候提撥其隨收飯銀照費塡過副實收及各捐生履歴淸册一倂齎解詳請奏咨換給執照等情前來臣覆核無異合無仰懇天恩俯准將新疆第七次新海防捐輸飭部分别核奬以資鼓勵除將淸册副實收飯銀照費咨送吏部戸部國子監外謹恭摺具陳伏乞皇上聖鑒訓示謹奏奉硃批戸部議奏欽此 
 
 

Page 11

 
 
[光緒十九年十一月二十七日京報全錄]  
　　宫門抄○諭旨一道錄前○陜督楊奏揀員調補知府摺○又奏甄别州縣片○又奏甘肅各屬徵收上忙銀兩數目扭○又奏各省關解淸甘肅新餉保奬出力各員摺○東撫福奏續請報効經費摺○新撫陶奏請暫緩道員引見片○十一月二十七日理藩院鑾儀衞光祿寺廂白旗值日無引見○江西遺缺知府王鵬壽謝恩○延侯啓侯兆伯各續假十日○召見軍機王鵬壽○○太子少保頭品頂戴陜甘總督臣楊昌濬跪奏爲揀員調補省會知府要缺以重地方恭摺仰祈聖鑒事竊前准部咨光緒十九年八月二十七日奉上諭甘肅蘭州府知府員缺緊要著該督於通省知府内揀員調補所遺員缺著龎璽補授欽此伏查定例省會知府缺出例應請旨於通省知府内揀員調補擇其人地相宜者無論缺項是否相同及歴俸已滿年限俱准調補又首府首縣缺出於通省正途人員内揀選調補如無合例調補或人地不宜始准於摺内聲明以各項出身人員内遴員調補各等因今蘭州府爲通省領袖係衝繁難三項請旨要缺管轄二州四縣政務殷繁兼時有發審案件番回錯壤撫緩彈壓均關緊要非精明練達才具優長之員不足以資治理臣與布政司沈晉祥按察司裕祥在於所屬現任正途知府内逐加遴選非現居要地卽人地未宜惟查有平凉府知府胡孚駿年五十歲湖北江夏縣副貢由實任松滋縣教諭加捐同知分發江西試用光緒三年七月蒙欽派王大臣騐放覆奏奉旨依議欽此四年二月到江西省旋因辦理海運出力保俟補同知缺後以知府用先換頂戴嗣捐免同知以知府歸江西補用丁承重憂服滿起復七年來甘投効九年委署寗夏府知府奉准部覆照章攺留甘肅以原官備用十年委署蘭州府知府曾於關内戌防案内保加鹽運使銜十三年委署蘭州府知府十四年請補平凉府知府委署寍夏府知府十五年復委署蘭州府知府於十六年八月初一日到平凉府本任又於十八年因辦理會匪案内出力奏保以道員不論雙單月在任候選現於十九年九月調署蘭州府知府篆務該司等查得該員胡孚駿器識宏通有爲有守且在甘有年熟悉地方情形疉署蘭州甯夏等府及在平凉府任辦理一切悉臻妥恊以之調補蘭州府實堪勝任人地亦極相宜由藩臬兩司會詳請奏前來臣查該員胡孚駿廉明篤實矜躁悉平三權首郡措理裕如合無仰懇天恩俯念省會知府要缺需員准以平凉府知府胡孚駿調補實於地方有裨如蒙兪允俟奉准部覆照例給咨送部引見所遺平凉府知府員缺遵旨卽以遺缺知府龎璽補授再該員胡孚駿係初次請調照例毋庸核計叅罰案件合倂陳明謹恭摺具陳伏乞皇上聖鑒訓示謹奏奉硃批吏部議奏欽此○○楊昌濬片再查定章補缺後以各項升階補用人員一經得有實缺卽以現官准補之日爲候補到省之日扣至一年與在省候補者一律出具考語奏請留省按班序補又前准部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别繁簡補用各等因歴經遵辦在案兹查現任高台縣分駐毛目縣丞勞績保舉補缺後以知縣用蔡世德自光緒十三年四月二十一到任之日起扣至十四年四月二十一日一年屆滿又甘肅遇缺前先補用同知直隷州知州李鍾辰自光緒十八年七月十九到省之日起扣至十九年七月十九日試看一年期滿由甘肅藩臬兩司騐看加考詳請甄别具奏前來臣查蔡世德明白安詳堪以繁缺知縣在任照例候補李鍾辰才具優長堪以繁缺同知直隷州知州留省照例補用除該各員履歴淸册咨部查照外理合附片陳明伏乞聖鑒謹奏奉硃批吏部知道欽此○○太子少保頭品頂戴陜甘總督臣楊昌濬跪奏爲甘肅各屬光緒十九年上忙徵收銀兩數目恭摺仰祈聖鑒事竊查甘肅各屬光緒十八年上下忙徵收數目業經奏報在案所有十九年上忙徵收銀數據藩司沈晉祥詳稱查甘省光緒十九年額徵並新墾地丁起存止雜共銀二十八　五千五百五十三兩九錢二厘内除皋蘭縣等處請明豁免並荒地無從徵收外現墾熟地共應徵正雜銀二十萬五千三百九十七兩八錢九分九厘六毫本年上忙已完正雜銀一十萬八千四百三十一兩三錢三分七厘五毫内已完存留經雜驛站銀三萬九千一十七兩四錢九分七釐照數留支外已完地丁起運正項銀六萬九千二百兩二錢二分二厘五毫雜賦銀二百一十三兩六錢一分八厘内已造入光緒十九年秋撥册内銀一萬五千三百六兩四錢三分二厘復造入光緒二十年春撥册内銀五萬四千一百七兩四錢八厘五毫又未完地丁正雜銀九萬六千九百六十六兩五錢六分二厘一毫内地丁起運銀六萬二千七百一十兩八錢六分二厘五毫存留經雜銀一萬一百七十七兩九錢三分存留驛站銀二萬三千四百八十兩五錢一分九厘六毫雜賦銀五百九十七兩二錢五分應請歸入下忙案内一倂覈辦造具總數各册詳請具奏等情前來臣覆查無異除將淸册咨送戸部查核外所有甘省各屬光緒十九年上忙徵收銀兩數目理合恭摺具陳伏乞皇上聖鑒謹奏奉硃批戸部知道欽此○○太子少保頭品頂戴陜甘總督臣楊昌濬跪奏爲各省關籌撥光緒十八年分甘肅新餉依限掃數完解請將出力各員照案分别奬叙恭摺仰祈聖鑒事竊臣前准部咨欽奉諭旨甘肅關内外餉銀關繫緊要經戸部分别餉數請飭依限報解着該將軍督撫嚴飭各該司道按照部撥數目掃數解淸如能依限完解卽由陜甘總督奏請奬叙等因欽此歴經欽遵辦理在案兹查光緒十八年甘肅新餉戸部指撥銀四百八十萬兩各省俱已掃數完解應叙職名經臣分别咨取現准陸續咨送到甘臣惟關内外防軍林立分撥餉糈原係計口授食全賴各省關源源恊濟方足以資飽騰而固邊圉所有籌恊之藩運司道等當賑務紛乘之際均各設法騰挪移緩就急上年新疆防務吃緊尤能提前赶解湊赴事機其勞績實不可泯查十七年分各省解淸甘餉臣援案奏請奬叙經戸部核議凡無管庫責任一概不准給奬在部臣愼重名器自應循名責實而各省疆臣顧全大局大能不借資羣力奉撥餉數有由鹽漕提入者有由稅釐措解者欵項繁雜藩運司道各衙門公事紛繁勢難兼顧所賴各局員終歲持籌同資奪勉雖無管庫之責亦有贊助之勞若不酌予奬叙未免向隅現准湖廣總督臣張之洞咨稱湖北恊甘新餉實係各局道員會同藩司籌辦擬請自光緒十八年起每年解淸甘餉應叙司道而外酌保兩員俾資鼓勵商由臣具奏辦理並咨送各員職名請奬請來自係實情合無仰懇天恩俯准一律給奬以示勉勵而昭激勸至各將軍督撫臣力顧邊防督飭司道等盡心籌畫俾免遲誤應如何加恩奬敘臣未敢擅擬謹恭摺具奏分别繕列淸單恭呈御覽伏乞皇上聖鑒訓示謹奏奉硃批戸部議奏單倂發欽此○○尚書銜山東巡撫奴才福潤跪奏爲籲懇天恩仰祈聖鑒事伏念來歲恭逢慈禧端佑康頤昭豫莊誠壽恭欽獻皇太后六旬萬壽普天同慶率土臚歡中外臣工咸思勉効微忱共襄盛典前准戸部咨開總辦萬壽慶典王大臣等會奏中外臣工報効工需酌擬分交數目一摺奉旨依議欽此又准戸部咨開内務府會奏分叚點設景物一摺聲明如有增添之處冉行奏辦等因竊維慈暉所被丕冐海隅獻曝之私同殷華祝奴才渥霑闓澤近接畿疆荷幬載之深恩合寅僚而積忭願效壤流之助敬抒葵藿之誠伏思工叚若有增添經費卽宜寛備恭查乾隆二十六年大學士傅恒等奏明各叚點景交納銀數單開各省督撫每省交銀三萬兩舊章具在遵奉宜虔奴才謹率同山東鎭司道府文武等官於王大臣前次奏定報効經費分交數目外謹遵成案再籌集銀三萬兩以備添設地叚點綴景物之需籲懇賞收俾得各獻悃忱奴才當先期揀派道府大員來京隨同敬謹辦理不勝榮幸懽忭之至所有遵照成案續請報効經費緣由謹繕摺具陳伏乞皇上聖鑒訓示謹奏奉硃批准其報効聽候部撥該衙門知道欽此○○陶模片再鎭迪道兼按察使銜員缺現准部咨准以甘肅蘭州府丁振鐸升補並令給咨赴部引見等因臣查新疆保升奏升未經引見人員均准照變通章程暫緩赴部鎭迪道兼管全疆刑名驛傳事務最關緊要相應懇恩俯准該員丁振鐸暫緩引見先行飭赴本任以資治理而專責成是否有當謹會同陜甘總督臣楊昌濬附片具陳伏乞聖鑒訓示謹奏奉硃批著照所請吏部知道欽此 
 
 

Page 12

 
 
[光緒十九年十一月二十八日京報全錄]  
　　宫門抄○諭旨三道錄前○東撫福奏查明各州縣被災情形懇恩分别蠲緩摺○十一月二十八日吏部翰林院鑲紅旗值日無引見○肅王恩公葆公立山各假滿請安○江蘇遺缺知府詹鴻謨謝恩○奕功續假五日召見軍機麟中堂立山詹鴻謨○○尚書銜山東巡撫奴才福潤跪奏爲查明各州縣秋禾被災情形懇恩分别蠲緩新舊錢漕以紓民力恭摺仰祈聖鑒事竊山東濟南等府所屬各州縣本年早晚秋禾或因雨水過多或因風沙間作或被旱被雹被虫被鹻爲災歉收之處民情困苦臨河一帶並有坍塌沙壓隄埝佔穵地畝收成更無可望前據禀報當經飭司委勘兹據各該道府州督同勘明輕重情形擬議蠲緩新舊錢漕呈由藩司湯聘珍詳請具奏前來奴才覆相查核被災村莊雖輕重不等自應量予調劑以恤民艱合無仰懇天恩俯准將被水成災最重之齊東縣方四等里在城等五十九村莊靑城縣隄内馬札子家莊等七十七村莊蒲台縣隄内仁字等鄉馬家廟等八十四村莊及光緒十四年查辦水冲沙壓取土溝塘各地畝濮州亞許村等里孫家莊等一百四十二村莊應徵本年錢糧漕米漕倉河銀學租地租等項及今春靑黄不接案内原緩上忙新賦均一律全行蠲免該州縣如有未奉蠲免之先溢完蠲額銀兩查明流抵次年正賦又被水成災十分之歴城縣安平等里大沙灘等二十一村莊章邱縣西六里姜家莊等之十一村莊齊東縣因一等里還鄉莊等一百七十二村莊濟陽縣廉約趙家莊等二十村莊長淸縣順屯等里小龎家莊八十四村莊應徵本年錢糧漕米漕倉學租等項及例不徵漕之長淸縣倂衞担屯等里秋積店等三十六村莊並歴城倂衞本年錢糧又各該縣衞今春靑黄不接案内原緩上忙新賦均請照例蠲免十分之七被水成災九分例不徵漕之博興縣東姑等鄉東隅等社長套莊原二十六村莊應徵本年錢倉項民佃竈課及王家岡塲坐落博興縣境内之下家一莊應徵本年竈課並該縣塲今春靑黄不接案内原緩上忙新賦請照例蠲免十分之六又被水成災八分之歴城縣北乞元一等里魏家莊等十四村莊章邱縣西四里高官寨等八十九村莊鄒平縣腰莊等三十村莊長山縣牧伯等約辛集等三十七村莊並由淸河佔壓地畝齊東縣會王等里劉家寨等一百五十九村莊並長淸縣坊東等里尚高七等三村莊東阿縣尹村本莊等一百五十二村莊平隂縣西寨等里大孫莊等五十村莊利津縣傅家窩莊等四村莊並報明沙壓地畝應徵本年錢糧漕米漕倉河銀學租荒田馬塲籽粒民佃竈地等項及例不徵漕之高苑縣東之等約後孫等五十九村莊樂安縣崇一保來家莊等八十五村莊並挑穵預備等河佔壓地畝應徵本年錢糧漕倉民佃竈課等項及永利塲坐落高苑縣境内步家莊一莊王家岡塲坐落本塲東北鄉高家港等三十一村莊又坐落高苑縣境内前展等二村莊長淸縣倂衞苗屯里尚高屯一村莊歴城縣倂衞本年錢糧曁各該縣衞塲今靑黄不接案内原緩上忙新賦均請照例蠲免十分之四又被水成災七分之鄒平縣蔡家莊等三十七村莊肥城縣近鎭等社劉家營等二十九村莊東平州東智來等保顧王莊等三十三村莊靑城縣東崔家莊等五十一村莊濱州彭莊等六十七村莊壽張縣馬家灣等三十六村莊本年錢糧漕米漕倉河銀民佃等項及例不徵漕之博興縣東姑等鄉東隅等社東關莊等六十九村莊東安縣崇二保北戸張等十三村莊幷挑濬　備等河佔壓地畝東平所王官屯等六屯莊永利塲坐落濱州境内毛李莊一莊王家岡塲坐落本塲東北鄉神堂等九村莊又坐落博興縣境内竈戸張等三村莊應徵本年錢糧倉項民佃竈課及各該州縣所塲等今春靑黄不接案内原緩上忙新賦均請照例捐免十分之二又被水成災六分之章邱縣五里齊家莊等十六村莊應徵本年錢糧漕米及例不徵漕之高苑縣南六等約大張等二十六村莊應徵本年錢糧漕倉民佃竈課並該二縣今春靑黄不接案内原緩上忙新賦均請照例蠲免十分之一各州縣衞所鹽塲蠲剩錢糧漕米均請緩至光緒二十年秋後如原報成災十分九分八分者分作三年帶徵七分六分者分作二年帶徵以上成災各處統共蠲緩正銀九萬一千一百六十五兩四錢六分九厘正米一萬六千一百二十九石八斗三升三合二勺其有未奉蠲免之先溢完蠲額銀兩查明流抵次年正賦至光緒十八年未完民欠因災蠲賸原緩錢糧漕米漕倉河銀地和學租民佃鹽課竈課等項均請緩至光緒二十年秋後啓徵又被水勘不成災較重之濟寗州黑土地方本店等六十四村莊歴城縣安平一等里王家犁行等七十一村莊並隄佔坍塌沙壓及小淸河灣佔之安平一等里大沙灘等二百七十一村莊章邱縣西五里崔官莊等四十西村並光緒十四年以後原續報明沙壓坍榻隄念佔壓及本年挑扮小淸河尚未勘丈請豁之挑佔各地畝鄒平縣新乾莊等二十七村莊並小淸河佔壓地畝長山縣千祥約西官寨等三村莊新城縣北二永約姚郭等四村莊及小淸河挑挖隄壓地畝齊東縣齊三等里大張家等四十五村莊及埝佔河佔隄壓沙壓坍塌土塘各地畝被水並被沙之齊河縣桑梓店地方本衞等二十八村莊並沿河坍塌隄佔地畝被水之濟陽縣禮約董家道口等二十四村莊及原緩報坍塌沙壓隄佔等地畝被旱之禹城縣九都五等保孫家莊等八十八村庄内徒駭河隄壓地畝被水之臨邑縣原續報徒駭河隄佔沙壓地畝長淸縣順屯等里開河店等十九村庄及坍塌隄壓沙壓之趙保等里李家潰等一百八十三村庄德州正北二等保胡官營等四村庄肥城縣孝山等社石頭溝七十三村倂坍塌沙壓隄佔各地東平州東智來等保崑山庄等一百二十村庄並挑挖阻水行河淤灘沙壓地畝東河縣西王等村元家橋等五十二村庄並隄佔沙壓坍塌積水土塘等地畝平隂縣陳洪鋪等里東站等二十村庄並光緒十四年以後報明坍佔沙壓地畝惠民縣法字等約大宿路家庄等五村庄並沙壓較重公字等約西韓家口等一百三十五村莊及光緒十四年以後原續報坍塌隄埝佔壓並沙壓除熟下餘各地畝靑城縣東李家莊等二十四村莊倂隄估取土遷民購佔地畝商河縣徒駭河北岸隄埝佔壓地畝濱州東路十保北鎭街等一百四村莊内原報兩岸掘毁埝佔坍塌地畝又西路七保侯玉璽莊等一百一村莊内原報沙壓冲刷坍塌地畞又東路四保王蘭莊等二百五十村莊内原報增培兩岸隄埝佔壓地畞東路三保鄭莊等一百十五村莊内原報沿河舊捻並阿于佔壓地畞東路十一保疇平莊等七付莊内原報北岸掘毁地畝又東南路祁莊等二村莊内原報挑挖引河佔壓地畝利津縣小集地方崔家莊等十六村莊及報明隄佔沙壓地畝蒲台縣信字等鄉麻灣等五十三村莊並十四年查辦增培堤埝佔壓水冲沙壓取土溝塘各地畝鄒縣西木等社李家等九村莊汶上縣顔珠等社蕭家等十村莊陽穀縣東西更名等里彭家莊等一百三十五村莊並被鹻之辛五都張堌堆等十七村莊及挑河佔壓地畞壽張縣裴城寺等五十七村莊菏澤縣大郭都魏樓等五十八村莊被旱之堂縣大黄等里大黄集等八十六村莊被水被旱之濮州從雲等里安樂莊等十二村莊被水之范縣大渚潭等里香佃王莊等六十村莊被水被沙之朝城縣在二等里羅家樓等四村莊被水之聊城縣北七十里老柳頭等三十二村莊並被沙壓之陳家海等二十六村莊魚臺縣第忠等方龔家莊等一百八十九村莊應徵本年錢糧漕米漕倉河銀荒田馬塲籽粒學租民佃地租竈地等項同例不徵漕被旱之霑化縣南臺等里劉家莊等十四村莊内有報明沙壓及徒駭河西岸坍塌地畝又報明沙壓之趙家莊十三村莊徒駭河西岸坍塌地畝之流鐘鎭等四十八村莊被水之博興縣東姑等鄉東隅等社椒圍莊等七十村莊樂安縣崇一保東薛等二十四村莊並挑挖預備等河佔壓地畝被旱之掖縣海倉劉家二莊被鹻之平度　大苗家等二十一村莊被水之昌邑縣濱海等社下營莊等一百一十村莊被水被風之濰縣馬頭等社大灣口等二十三村莊被水之滋陽縣進賢等社乳牛厰等七村莊應徵本年錢糧倉項河銀民佃鹽課竈課票價等項曁被水之東昌衞　落濮州境内楊　屯等十四屯庄又被水坐落范縣境内孟太等四屯庄被水沙　坐落聊城縣境内河西北等十一屯莊被水之臨淸衞坐落濟寧州境内劉　屯等三屯莊濟　　坐落滋陽縣境内沈國卿一屯　　平所安山鎭街等十也莊應徵本年錢糧漕倉等項及被水被沙之齊河縣倂衞雋斌地方小干屯等七屯莊被水之長淸縣倂　　　等里隂河等九村莊又坍佔沙壓之擔屯等里睦里莊等三十七村莊　城縣倂衞雷屯一屯莊歴城縣倂衞丁家屯等四屯莊濟陽縣倂衞本年錢糧幷王家岡塲坐落博興縣竈戸陳一村莊被水被風　落　縣境内泊子莊一村莊被水被　之　　　　落蒲　　　　縣境内沙窩莊等二十八村莊此稿未完 
 
 

Page 13

 
 
[光緒十九年十一月二十九日京報全錄]  
　　宫門抄○諭旨一道錄前○接錄前稿○湖督張奏江漢關收解各數目摺○又　奏宜昌關收支各欵稅銀數目摺○又奏籌解第三批加放俸餉摺○又奏解第十批京餉　釐銀兩摺○又　奏籌解旗營兵餉片○十一月二十九日戸部通政司詹事府正藍旗值日無引見○漪貝勒假滿請安○甘肅副考官謝佩賢到京請　安○山西總兵程之偉請　訓　博公由籍回京請安○福森布等演　水師砲位覆命○許庾身請假五日○榮公請假十日○召見軍機　熙敬　謝佩賢　程之偉○接錄前稿及榆樹圪塔院趙積善等灘池四副被早之永利塲坐落霑化縣境内大牟家等三村莊被水被旱坐落濱州蘆莊一村莊被鹻之富國塲坐落昌邑縣境内厫裏莊等六村莊灘池並東四鍋面二處應徵本年竈課及上年被潮之掖縣平度昌邑王家岡富國等塲原緩本年上忙錢糧灶課同以上濟甯等處今春靑黄不接案内原緩上忙新賦並光緒十八年未完民欠及因災蠲剩原緩錢糧漕米漕倉河銀荒田馬塲民佃鹽課學租地租灶課票價等項均請緩至光緒二十年秋後啓徵又被水較輕之濟寧州登豐里等地方南王莊等一百九村莊歴城縣安平二等里十戸莊等十八村莊章邱西七里十八戸等十五村莊鄒平縣太和莊等十一村莊長山縣陳長等約新安等四村莊新城西九正約前劉莊等五村莊齊東縣除緩其餘闔境方四等里趙家坊等二十九村莊等被水被沙之齊河縣劉王莊地方訾莊等六十一村莊被水之長淸縣坊西等里西龎莊等七村莊德州正北二等保張牌莊等三十九村莊肥城縣辛典等社尹家莊等四村莊東平州西智來等保軒家堂等七十七村莊東阿縣屯村鋪等村本莊等十村莊惠民縣度字等約毛家莊等七村莊靑城縣南河李莊等二十二村莊樂陵縣法字約鐵家營等十村莊被水被旱之濱州蘆莊等十三村莊被水之利津縣烟火台地方石門王莊等三十三村莊蒲台縣仁字等鄉張道傳等十四村莊滋陽縣舊縣等社九甲胡家街等二十八村莊鄒縣西木等社許家等五村莊汶上縣北馬莊等社水坡堐等五十五村莊陽穀縣方廓都張八隄口等二村莊壽張縣後范城等二十村莊及毗連災區其餘闔境村莊被水被沙之菏澤縣懷德都王劉莊等九村莊並續報之沙堈都沙堈集等十二村莊被旱之曹縣靑堈等里許莊等四十五村莊被水被旱之濮州西關等里吏家莊等闔境一千四百九十三村莊被水之范縣闔境英來等里鄭家樓等五百二十二村莊被旱之觀城縣辛里崔家莊等五村莊被水之聊城縣北七上里舒莊等十四村莊被水被旱之堂邑縣北仁一等里安泰集等十八村莊被旱之冠縣山博兩鄉宫家莊等六村莊被水之恩縣趙莊等二十二村莊魚台縣弟忠等方古城集等二十六村莊除本年錢糧漕倉河銀學租民佃灶地等項同歴城縣幷衞本年錢糧並各該處今春靑黄不接案内原緩上忙新賦均照常徵收外所有本年漕米及例不徵漕被水之海豐縣徐家堆徐家莊等二十四村莊高范縣東一等約門裏等一百四十九村莊其餘闔境村莊並挑挖小淸河佔壓地畝被風之壽光縣秦城等鄉任家莊等七十五村莊被水之昌邑縣東禮義等社郭家岔河等六村莊被水被風之濰縣馬頭等社馬頭莊等五十村莊被水之魚台縣　圍安平等鄉郭官屯等五村莊應徵本年錢糧倉項民佃地鹽灶課湖租等項及濮州地租又被水之濟寍衞坐落壽張縣境内王德政一屯莊德州衞坐落恩縣境内左衞南中所張官屯等四屯莊坐落德州境内正衞中左所五屯等五屯莊被水被沙之齊河縣倂衞焦斌地方興隆屯等二十五屯莊應徵本年錢糧被水之官台塲坐落壽光縣境内官臺莊等三十五村莊坐落濰縣境内高莊一莊應徵本年灶課曁上年被潮之壽光潍縣官臺場原緩本年上忙錢糧灶課等項同海豐高苑壽光濰縣並齊河縣並衞官臺塲等處今春靑黄不接案内原緩上忙新賦均請緩至光緒二十年秋後啓徵以上勘不成灾較重較輕统共緩徵正銀一十萬八千四百三十一兩七分七釐一毫正米三萬二千七百五十七石九斗三升二勺至各州縣衞所鹽塲未完光緒十八年民欠及因灾蠲剩原緩錢糧漕米等項並請緩至光緒二十年秋後啓徵又被水被旱勘不成災最輕之臨淸州闔境村莊被水之濟寧州下英家灣等地方舒家莊等一百五十六村莊同其餘闔境村莊歴城縣安平一等里張家莊等十五村莊同其餘闔境村莊章邱縣西七里張家莊等八村莊同其餘闔境村莊鄒平縣丁家莊等一百四村莊同其餘闔境村莊長山縣陳常約西馬等十一村莊同其餘闔境村莊新城縣西六公約辛莊等三村莊同其餘闔境村莊被水被沙之齊河縣馬寨地方本街等九十五村莊同其餘闔境村莊被水之濟陽縣禮約尹家莊等七十九村莊同其餘闔境村莊被旱之禹城縣闔境村莊被水之臨邑縣闔境村莊長淸縣王東等里宋家橋等二十六村莊同其餘闔境村莊被旱之陵縣闔境村莊被水之德州正東一等保杏園隄口等四村莊其餘闔境村莊被旱之德平縣闔境村莊被水之平原縣闔境村莊肥城縣闔境村莊東平州西智來等保石廟莊等一百六村莊同其餘闔境村莊東阿縣臘山村等前銀山等二十六村莊同其餘闔境村莊被水被沙之平隂縣闔境村莊被水之惠民縣德字等約菜園劉家莊等二十二村莊同其餘闔境村莊靑城縣韓公顔家莊等八十一村莊同其餘闔境村莊陽信縣長壽鄉長一等圖西官等莊二十七村莊同其餘闔境村莊樂陸縣法字約高文亭家等二十一村莊同其餘闔境村莊商河縣徒駭河南岸沙壓業已成熟被水最輕地畝同其餘闔境村莊被水被旱之濱州前戴莊等十三村莊同其餘闔境村莊被水之利津縣小集地方閻家莊等五十村莊又續報北馮地方趙家莊等五村莊同其餘闔境村莊蒲台縣仁字等鄉莫衣樊家等二十六村莊同其餘闔境村莊滋陽縣西大等社一甲張家樓等四十村莊同其餘闔境村莊如阜縣闔境村莊寍陽縣闔境村莊鄒縣安候等社高莊等二村莊同其餘闔境村莊泗水縣如阜南等社故縣等四十四村莊同其餘闔境村莊滕縣闔境村莊嶧縣闔境村莊汶上縣坦西等社馬冢等九十八村莊同其餘闔境村莊陽穀縣西更名南六等里前張胡同等一百十五村莊同其餘闔境村莊菏澤縣都門郭老莊等十八村莊同其餘闔境村莊單縣闔境村莊被旱之城武縣闔境村庄曹縣安陵等里閻寨等四十村莊同其餘闔境村莊定陶縣闔境村莊鉅野縣闔境村莊被水之鄆城縣黄𡋣集里高彦屯等八村莊同其餘闔境村莊被旱之觀城縣辛里文明寨等六十九村莊同其餘闔境村莊被水之朝城縣闔境在一等里東關外等五百四十六村莊聊城縣北七下里張莊等二十村莊同其餘闔境村莊被水被旱之堂邑縣南忠一里毛二莊等四十村莊同其餘闔境村莊博平縣闔境村莊被旱之荏平縣闔境村莊被水被旱之淸平縣闔境村莊被水之莘縣闔境村莊被旱之冠縣山博兩鄉莫里營等二十村莊同其餘闔境村莊館陶縣闔境村莊高唐州闔境村莊被水之恩縣王莊等二十一村莊同其餘闔境村莊被水被旱之夏津縣闔境村莊被水之武城縣闔境村莊被旱之邱縣闔境村莊被水之金鄉縣闔境村莊嘉祥縣闔境村莊魚台縣孝弟等方姚家莊等二十四村莊同其餘闔境村莊除本年錢糧漕米漕倉河銀河租學租民佃灶地等項同例不徵漕被水之海豐縣彩屯堆彩屯莊等八十三村莊同其餘闔境村莊被旱之霑化縣南台等里官莊等十八村莊同其餘闔境村莊被水之蘭山縣朱夏等保范家村等二十七村莊同其餘闔境村莊費縣闔境村莊被虫之莒州闔境村莊被水之沂水縣闔境村莊日照縣闔境村莊被雹被虫之益都縣闔境村莊被旱被虫之臨淄縣闔境村莊被水之博興縣東姑等鄉南田等社義和等三十村莊同其餘闔境村莊樂陵縣崇二保西齊等七十七村莊同其餘闔境村莊被風之壽光縣闔境村莊被水之昌樂縣闔境村莊昌巴縣興福等社魚埠莊等十六村莊同其餘闔境村莊被水被風之濰縣南台底等社傅家莊等四十八村莊同其餘闔境村莊被水之魚台縣湖闈安平等鄉韓石橋等五村莊同其餘　境村莊本年錢糧漕倉河銀民佃鹽課灶課學租湖租等項及被水被旱之東昌衞坐落濮州邑縣聊城堂邑博平等州縣境内毗連被災區闔衞屯莊被水較輕之臨淸衞坐落濟寧州境内五貴屯等七屯莊坐落滋陽縣塲高林屯一屯莊因無漕徵錢列爲最輕同被水被旱最輕之坐落臨淸淸平嘉祥鄆城魚台鄒縣等州縣境内各屯莊坐落鉅野縣境内被旱最輕各屯莊同其餘闔衞屯莊又被水被旱之濟寧衞坐落各州縣境内闔衞屯莊德州衞坐落武城縣境内左衞大石所黄宫屯莊坐落恩縣境内左衞南中所東王屯等三屯莊坐落德州境内　衞後所趙魯屯一屯莊同坐落樂陵平原淸平夏津禹陵縣高　德平等州縣境内闔衞屯莊被水之東平所三里莊等九屯莊又劉家莊等 
 
 

Page 14

 
 
八屯莊同其餘闔境屯莊被水被沙之齊河縣倂焦斌地方袁辛莊等二十七屯莊同其餘闔境屯莊又歴城長淸商河倂衞本年錢糧被水之王家岡塲坐落本塲沙營等四村莊坐落博興縣郝家等四村莊坐落高苑縣魏家一村莊同其餘闔塲村莊永阜塲闔塲並坐落各州縣灶地灘池被旱被水永利塲坐落濱州前後杜莊等同其餘闔塲村莊被水之官臺塲闔塲村莊應徵本年灶課曁上年被潮之王家岡塲原緩本年上忙新賦同以上臨淸等處今春靑黄不接案内原緩上忙新賦照常徵收外所有各該州縣衞所鹽場未完光緒十八年民欠及因災蠲剩原緩錢糧漕米漕項河銀荒田馬塲歸德等倉米麥銀折民佃鹽課蘆課票價房租學租灶課攤徵隄工埝工河工地租湖租賃基籽粒海穀等項均請緩至光緒二十年秋後啓徵以上秋禾被災各處無論成災與勘不成災較重較輕最輕等次並其餘闔境村莊凡有光緒十四五六七等年未完民欠及因災蠲賸原緩遞緩錢糧漕米等項均請緩至光緒二十年秋後錢漕分爲兩案各按最先年分遞年依限次帶徵一年至光緒十三年以前歴年舊欠及因災蠲剩原緩遞緩錢糧漕米等項業已奉文豁免應毋庸議德州東昌臨淸濟寧等四衞及東平所永利永阜官臺富國王家岡等塲坐落各州縣境内屯莊灶地寄莊錢糧均隨同民田一律辦理如坐落各州並無應行蠲緩錢糧卽歸該衞所鹽塲自行禀請辦理例不缺額之薊糧及各營兵米照例在於成熟村莊應徵漕米内照數撥補統歸大漕項下核緩至闔境緩漕薊糧兵米一項無可徵免請於附近成熟征漕州縣分别劃撥其應征轉額耗豆隨征緩征仍將攤征耗豆脚價銀兩扣存司庫俟啓征年分支給應用各屬緩征孤貧米石並無隨征銀兩俱歸經征州縣另行籌辦以免歧異而副造報如此分别調齋民力藉可展舒感頌皇仁實無旣極至各鹽塲蠲緩灶課錢糧銀數尚未據報齊全不在以上蠲緩正銀總數之内除飭司遵照部章開具村莊銀米細數並督勘道府州職名淸册送部查核外所有查明各州縣衞所塲灶本年秋禾被災議請分别蠲緩新舊錢漕緣由謹恭摺具奏伏乞皇上聖鑒訓示謹奏奉旨已錄○○頭品頂戴湖廣總督臣張之洞跪奏爲江漢關第一百三十二結期滿征收華洋稅鈔及支解各數目遵照部章開單恭摺具奏仰祈聖鑒事竊照前准戸部咨鈔奏内開各海關洋稅收支數目辦理未能畫一應令遵照定章按結開列核單奏報一次仍扣足四結開單奏銷一次概不得以收支數目串入原摺以致混雜不淸仍一面造具四柱淸册曁支銷經費銀兩淸册分送戸部旣總理各國事務衙門以憑核銷等因光緒十年二月二十五日具奏本日奉旨依議欽此又准咨第九十五結期滿淸單僅有收支數目以致各結總數未能聯貫嗣後應令將舊管新收開除實在分爲四柱逐欵開列以昭明晰等因均經轉飭遵照辦理兹據湖北漢黄德道監督江漢關稅務惲祖翼詳稱江漢關徵收各項稅鈔及支解各數目前經截至光緒十九年五月十七日第一百三十一結止詳請奏咨在案兹查自光緒十九年五月十八日起至八月二十一日止第一百三十二結期滿徵收洋商各項稅鈔六成稅除支解外計存銀三萬三千九百八十二兩四錢九厘二毫七絲四忽又四成洋稅除撥解外計不敷銀三萬一千八百七十八兩二錢六分八厘應在於下結所收四成洋稅項内照數彌補又另欵徵收招商局各項稅鈔除撥解外計存四分八厘各稅銀九萬三千二百六十三兩三錢三分七厘已如數歸倂六成洋稅内開報又五成二厘局稅除撥解外計不敷銀十萬零七千三百三十一兩九錢七厘應在於下結所收五成二厘局稅項内照數彌補又上結報存洋藥稅厘銀及本結遵照新章徵收洋藥稅厘銀除支解外計存銀八千一百七十兩零八錢五分八釐又英商局商在漢販運土藥出口徵收正稅銀三兩六錢已歸入華商稅項内開報等情詳請奏咨前來臣覆覈無異除俟另行按結造具收支經費各册另繕總單分别報銷外所有第一百三十二結徵收洋商華商各項及支解各數目謹會同南洋通商大臣兩江總督臣劉坤一湖北巡撫臣譚繼洵恭摺具陳並繕具四柱淸單恭呈御覽伏祈皇上聖鑒謹奏奉硃批該衙門知道單倂發欽此○○頭品頂戴湖廣總督臣張之洞跪奏爲宜昌關第一百三十二結期滿收支各欵稅銀數目遵照部章開單恭摺具陳仰祈聖鑒事竊照前准戸部咨抄奏内開各海關洋稅收支數目辦理未能畫一應令遵照定章按結開列淸單奏報一次仍扣足四結開單奏銷一次概不得以收支數目串入原摺以致混雜不淸仍一面造具四柱淸册曁支銷經費銀兩淸册分送戸部曁總理各國事務衙門以憑核銷等因光緒十年二月二十五日具奏本日奉旨依議欽此又准戸部咨江漢關第九十五結期滿淸單僅有收支欵目以致各結總數未能聯貫嗣後應令將舊管新收開除實在分爲四柱逐欵開列以昭明晰各等因先後轉行遵照辦理兹據湖北荆宜施道監督宜昌關稅務周懋琦詳稱宜昌關徵收各項稅銀前經截至光緒十九年五月十七日第一百三十一結止詳請奏咨在案兹自光緒十九年五月十八日起至八月二十一日止第一百三十二結期滿所徵收稅銀除照章開支外連多存尾數銀及上結徵存稅銀並本結新收共實存銀八萬九百八十三兩一錢一分九厘前結詳請咨明奉准部覆歸入一年報銷案内解存藩庫委員解京又遵照新章本結徵收洋藥稅厘銀除支傾鎔折耗外連上結共實存銀六百六兩一錢六分三厘存俟隨同正餉搭解再本結並未徵收洋商自備華式之船鈔毋庸造册報銷等情詳請奏咨前來臣覆核無異除將淸單册咨送總理各國事務衙門曁戸部戸科查照外謹會同南洋通商大臣兩江總督臣劉坤一湖北巡撫臣譚繼洵恭摺具陳並繕具四柱淸單恭呈　御覽伏祈皇上聖鑒謹奏奉硃批該衙門知道單倂發欽此　○○頭品頂戴湖廣總督臣張之洞跪奏爲湖北省籌解本年第三批加放俸餉銀兩恭摺具陳仰祈聖鑒事竊照前准戸部咨湖北省應解西徵洋欵攺爲加放俸餉一欵自光緒十五年起每年應解銀二十萬兩按年解部等因光緒十四年十一月二十四日具奏奉旨依議欽此咨行欽遵辦理歴經如數籌解劃撥本年已解過第一二兩批銀四萬兩奏報在案兹據湖北布政使王之春會同善後局司道詳稱籌撥本年第三批加放俸餉銀三萬兩飭委候補同知薛華城候補通判張良弼管解赴京交納其餘應解銀兩容再續籌委解等情詳請奏咨前來臣覆覈無異除分咨外謹會同湖北巡撫臣譚繼洵恭摺具陳伏祈皇上聖鑒謹奏奉硃批戸部知道欽此○○頭品頂戴湖廣總督臣張之洞跪奏爲籌解光緒十九年湖北省第十批京餉鹽厘銀兩恭摺仰祈聖鑒事竊臣前准戸部咨豫撥光緒十九年京餉案内提撥湖北鹽厘銀十五萬兩又准咨續撥本年京餉案内撥湖北鹽厘銀五萬兩行令分批起解等因業經籌撥本年第一批至九批京餉鹽厘共銀十八萬兩委解赴京交納隨時　奏報在案兹據湖北布政使王之春鹽法武昌道瞿廷韶會詳稱現復籌撥本年第十批京餉鹽厘銀二萬兩飭委大挑知縣劉震獄在任候補知縣本任鍾祥縣縣丞董治期管解赴京交納所有本年奉撥京餉鹽釐銀兩現已掃數解淸等情詳請奏咨前來臣覆核無異除分咨外謹會同湖北巡撫臣譚繼洵恭摺具陳伏乞皇上聖鑒謹奏奉硃批戸部知道欽此○○張之洞片再前准戸部咨預撥湖北省癸已年滿緑各營兵餉案内撥江漢關洋稅銀十五萬兩等因前經飭據該關道先後籌解銀十萬兩詳經附片奏報在案兹據湖北漢黄德道監督江漢　稅務惲祖翼詳稱復在於第一百三十二結所徵六成洋稅項下動支庫平足色銀五萬兩委員解赴藩司衙門交收以供支放所有奉撥前項銀兩業經籌解淸楚等情詳請奏咨前來臣覆查無異除分咨總理各國事務衙門曁戸部查照外謹會同湖北巡撫臣譚繼洵附片具陳伏祈聖鑒謹奏奉硃批該衙門知道欽此○○楊昌濬片再臣接准部咨請補甘肅提標後營都司曹　甘州府張掖縣人係屬本府例應廻避令卽揀員對調等因臣查有肅州城守營都司岳振河山西解州人該員年强材健堪以調補甘肅提標後管都司所遺肅州城守營都司員缺卽以曹憐調補均屬人地相宜與例亦符合無仰懇天恩俯准以曹潾岳振河二員互相對調如蒙兪允查岳振河係引見回任之員應請飭部先行換給劄付曹潾俟接准部覆卽行給咨送部引　見以符定制除查敢岳振河履歴淸册送部外謹會同甘肅提督臣周達武合詞附片步陳伏乞聖鑒訓示謹奏奉硃批兵部議奏欽此 
 
