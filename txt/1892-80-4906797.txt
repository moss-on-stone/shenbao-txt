# 1892 - 80 - 4906797

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列　早爲賞鑒家所許可今　二次所印又已出書自三月初一日起每部定價洋五十六元如欲精研乙部者　移玉申報館帳房購取可也此布 
[輪時至則變]  
　　天下之豪傑古今之聖賢能以至弱敵至强至柔克至剛盖天下宋有强而弗敵宋有剛而不折者苟其强而不徒恃其强兢兢然以弱持之剛而非徒恃其剛凛凛乎以柔濟之則可以常强久剛而天下莫之與京此其故惟老子知之何則强卽弱之機剛卽柔之漸也惟善守者斯能不變亦惟善守潘　能善變中國自開闢以來約略計之可知者五六千年而已皇古之世不可得而聞矣黄帝伐蚩尤於涿鹿始有甲兵而自平定之後以至堯舜垂衣裳而天下治初未嘗窮兵黷武也自揖讓變爲征誅而仍託於天與人歸未嘗行殺戮惟至始皇焚書坑儒易封建而爲郡縣天下之局至此而一變漢魏以降循守舊法率囿於一隅逮乎元代版圖始擴武功耀乎身毒聲教迄乎歐洲有明中葉歐洲之人始通於中土馳乎城外之觀至今日而東西兩半球之衆梯航畢集琛盡遥通萃數十國之人足跡及乎中國亘古以來所未有也其局至此又一變由前觀之天下由分而合此人事使然亦天心之所致蓋事勢至此有不得不變者泰西人士至我中國日出其奇披異巧以誇炫於中國曰此新法也中國何不倣傚而行之動笑我中國以爲泥古法守成規積習相沿牢不可破輙舉各種西學以來教導我中國務欲中國之得沾利益出之於口劗書敝辱焦筆之於書則紙渝頴秃而我中國之人充耳若罔聞焉熟視若無覩焉至於無可如何則訕中國之愚昧不知一變而革故從新其時猶未至焉是非人力之所能也此其中蓋有天焉遲速之故其間不能逆　有欲　而反遲者善爲變者貴在迎其機而利導之譬如破竹然數節之後迎刃而解變之至速者爲日本事事效法泰西宮室服御飲食之細亦極意摹倣然其於治兵製器造舟築壘諸大端雖極形似徒襲皮毛使誠與泰西諸國比權量力未知孰勝孰負孰優孰劣正如逐鹿未决其死於誰手語云書虎不戚反爲狗刻鵠不成反爲鶩天下摹倣之弊往往如是然則天下事亦貴乎自然而已今欲中國之一變者推其心實愛我中國不知時未至雖强之而不變時已至雖欲不變而不能中國豈無智謀之士深識遠慮沉幾觀變者特一時欲施其挽回之術而無從蓋一人倡之須衆人和之今言者諄諄聽者藐藐興之者一廢之者百譽之者一毁之者百以中國人告中國人尚然如是况以異城之人逮方之士哉中國之人不言而異邦之人言之境内之人不言海外之人言之其可否不待其詞之畢矣且天而誠欲傁中　一變也必有奇材異能之輩出類拔萃之儔挺身特出以轉移其風氣變易其俗尚潛更黩化以漸漬於無形一旦而翻無丕變如决江河湳然莫之德禦然其由來非一朝一夕之故矣履霖而後堅氷至察其先幾觀其預兆　有可預操其左劵者焉而今尚非其時也夫泰西之有火車創輪舟築鐵路設電線行機器立郵局開銀肆設稅務講求製造格致之學精繪輿地象緯之圖深明測量候望之術灼見通商開礦之益專習强兵富國之方爲之有實效行之有實濟亦不過近今數十年間耳而遽欲於數萬里之外以教我中國俾必盡棄其學而學焉無論有所不能其期望之心亦出之太驟矣况其言有不免抑人心揚已輕人以重已薄人以厚已毁人以譽已非人以是已有不足以服中國之人心者難免乎扞格而不相入也欲求其變不亦難哉然則如之何而後可曰上體天心下盡人事人事旣盡則天心亦至焉何爲盡人事曰道不同毋相謗也各行其是可也中國儒者之道相傳已數千年無有人起而非之者以其道固爲人之道也有生以來所同具故其字義爲需人言乎爲人之必需者也無人卽無道仁義禮智忠孝節義廉恥誠信苟無其一不可以爲人能全之者是爲聖人此固中外之所同苟欲取信於中國之人必先以此爲始基身爲坊行爲表出言爲法吐詞爲經立乎大綱循其小節視天下如一家視中國如一人以天心爲心而不從一已之私久而久之中國之人自能知其有益而無害從而倣傚焉從而講貫焉從而辦論焉由漸而入由習而能卽以中國之柔化其剛而後成至剛卽以中國之弱幾其强而後成至强無其害而有其益然後知陸之有火車水之有輪舟乃以通同洲異洲而載道以行者也至是其道乃大同 
[本館接奉電音]  
　　昨由京友電傳上諭二道敬謹譯登○二月二十八日奉上諭山東登州府知府員缺著端謹補授欽此同日奉上諭李鴻章奏已故大員輿情爱戴據情代奏籲懇恩施等語已故降調尚書賀壽慈從前獲咎之案因人受過情節本輕其在順天學政任内取士公平按試定州値捻逆北犯募勇守城地方賴以保全至今人士懷念賀壽慈著照尚書例賜卹任内一切處分悉予開復應得卹興該衙門察例具奏欽此 
[玉階仙仗]  
　　安徽巡撫沈仲復中丞將前奉戶部頒發徵信册式樣令各州縣將某年徵收錢糧按欵開列詳送督撫轉咨戶部以便考覈並定以限期逾限嚴叅刻已由各州縣遵式造齊彚送到部矣○文華殿大學士臣李鴻章等謹奏爲繕具說帖仰祈聖鑒事查朝鮮國王李煕恭進萬壽聖節長至令節元旦令節賀表三道方物表三道據禮部文稱請旨賞收一摺於光緒十八年正月二十二日具奏奉旨依議欽此臣等議擬簽進呈其呈進皇太后中宮前方物有狀無表謹照式錄出一併呈覽冉方物表進頁表奏本例不票簽理合聲明請旨二月初三日奉旨覽欽此○本年係挑選大員子弟帶領引見候旨賞差之年兵部咨由値年旗轉行八旗滿蒙漢各固山將現任一二品文武大員子姪兄弟年屆十八歲以上弓馬嫻熟滿漢明通應入揀選者卽日查明造具三代姓氏履歴滿漢印册咨送過部以憑覈奏辦理○吏部爲知照事騐封司案呈本部具奏解清奉撥光緒十六年鹽課稅厘京餉之升任長蘆鹽運使現任廣東按察使額勒精額等准予獎叙二月初一日奉旨額勒精額著加一級餘依議欽此欽遵到部合將奏本抄黏分行知照兩廣總督曁直隸總督轉行查照辦理○禮部爲知照事儀制司案呈查例開會試先期行文各旗將送考叅領章京及每翼派出磚門叅領姓名並移咨兵部將派出磚門守備職名開送外塲御史查覈今逢壬辰科會試相應知照値年旗轉飭各旗遵照辦理○侍衛處爲傳旨事初七日奉旨皇上明日辦事有膳畢由乾清宮檐 
 
 

Page 2

 
 
前乘禮轎出乾清門走後左門升中和殿閱視祝版畢乘禮轎由後左門進乾清門至乾清宮檐前下禮轎還養心殿召見大臣卯初二刻預備欽此○管理太常寺事務禮部尚書臣宗室崑岡等謹奏爲題請欽派事查祀典内開每歲春秋祭賢良祠應由欽天盤於仲月擇日由臣寺開列散秩大臣銜名題派一人致祭歴經循辦在案今光緒十八年二月二十九日春祭賢良祠准侍衛處送到散秩大臣銜名由臣寺繕具清本進呈恭候欽派一人其後祠例由臣寺官一人分献俟命下之日再由臣寺分行照辦理合題奏請旨二月初七日奉硃筆圈出委散秩大臣一等恪忠侯錫光後祠遣太常寺少卿一員欽此○侍衛處爲傳旨事初八日奉旨皇上明日由乾清宮檐前乘禮轎出乾清門由景運門進協和門出午門進闕右門至社稷壇上祭畢出闕右門進午門出煕和門西華門進西苑門德昌門還瀛臺更衣辦事用膳召見大臣卯初伺候欽此○欽天監示傳候補肄業天文生趙自修何榮何貴晁祥銌侯縝宋嘉善余守先馮文煥劉作蘭劉學洪郭永煕趙桂華郭永祺劉學潤杜秉和徐景隆方恩誠金德藻韓林蔚楊文治李成億等知悉限於二月初十日親身赴監銷照騐到勿得違悞○刑部爲咨報事本部現有題升漢郎中三排六人題升漢員外郎二排四人擬補漢員外郎一排一人揀補漢主事二排四人奏留滿主事一排一人共九排十六人於二月十二日帶領引見相應附黏排單預行咨報奏事處查照 
[維揚近事]  
　　前紀揚城羅灣街某錢店倒閉兹聞本月某日債戶某將店東某甲尋獲擁至某茶社評理一時各債主聞風麕集愈聚愈多舌劍唇鎗恨不生啖其肉甲自知理屈默默無詞旣而愈逼愈緊勢頗洶洶甲陡將身畔烏烟一盒取出當衆呑服以圖自盡茶館主見之大駭恐被株連赶急出爲排解倩人將甲扶送回家各債戶亦尾隨而去嗣聞甲家人立卽覔方灌救幸得更甦至衆債戶隨至其家不識作何了結傳聞欠戶中惟某姓夫婦最苦緣皆年近花甲自少積得若干元存於該店以備身後之需不料期遽然倒閉分文無著說者謂此事縱有魯仲連其人出爲排解而無孔方兄出面恐終不能爲力也○二月以來連日朔風刺骨寒氣砭肌盆盎中無日不氷凛冽寒威甚於冬令邗上居民因此受疾者居多○叅府牛叅戎世英月前由省回署陡患外症遽於本月二十日酉時出缺隨經其家屬擇於廿三日子時在署大殮其印信聞循例由城守營守府固封看守矣○弱廠早已止杓不料春寒如此無異隆冬窮苦小民殊堪憐憫有某善士以去臘施剩之米票若于擇其最貧者暗中施放有瞽叟得票二張怱促收受不知向何處支取遂擇途人而問之彷彿有一少年人接視曰係某店者前面卽到叟依言而往然恐其言之不實一面行一面又向人詢問見者咸啞然曰米票何在爾手中僅兩張包烟白紙耳叟始則惶然驚繼則恍然悟必前詢之少年竊騙於是蹲伏燈草行街口號咷大哭嗣有人憐其被騙可慘湊給數十文叟始收涙而去 
[赭嶺韶光]  
　　二月十九日俗傳爲觀音大士誕辰適値天宇放晴風和日麗璿閨妙選繡戶　姝相與檢點鳳頭鞋子約伴閒游向各庵堂隨喜深深下拜叩叩通誠爭取金錢向佛施布香積廚中又添一年齋種矣○新關騐貨西人名斯美兒者日前寓樓忽失金銀對時表各一枚疑係細崽甲乙所竊遂禀明稅務司將二人執送洋務局訊究○梨園子弟金玉丑畢富臣二人登臺獻技聲色並佳一夕約同伴數人至附近萃樂泉混堂澡浴適遇保甲總局勇丁等在座偶相戲謔一言不合遽動于戈局勇立將金畢二人扭回總局局員判將起釁之優人給以毛竹筍各四百片又以下面雖鼓吹頻喧上部猶朶頣未快乃飭加賞皮掌一百下並飭園主將在塲帮兇各優人逐一交案園主無以應命致被發封停演後經顧曲周郎代爲轉圜越日揭去封禁照常開演惟金畢二優尚未釋放是亦歌塲小刦也○邇來在陰似墨細雨連宵料峭寒威逼人肌骨誦温飛卿霏霏霧雨杏花天簾外春寒著羅幕之句眞覺寫景如繪且郊外麥苗嫩緑初齊萬紫千紅心花待放遭此凛冽寒威未免嬌怯不勝令人黯然銷魂也○鈔關新委查船委員戴東樵少尹因事稽延暫緩履新兹蒙道憲體恤仍給委札於月之十八日接差視事○前年夏間二街三聖坊有某甲之婦因所懽與比隣某乙婦笑語頓含醋意到處播揚乙婦羞忿難堪袖藏利刃一柄登甲婦之門驀然自刎甲婦見禍事已臨遂亦覔得紫霞膏和酒呑服倒地待斃經隣人知覺赶集施救得慶更生惟乙婦氣管已斷無術返魂兩家男俱遠出未歸由地保報縣詣騐飭善堂給棺收殮逮甲婦於案究以自刎與仇殺不同乃將甲婦釋歸此已紀諸前歲報章不料事隔二載近忽喧傳中婦遷居江口吉祥寺旁新正以來疉被鬼擾時或自批其頰向人歴述生平暖昧事時或以棒自擊謂此皆孽由自作言畢又渾身亂打若有鬼憑焉者其夫百計防閑終不能相安無事一日忽正言謂其夫曰汝妻不守婦道反嫁汅名於人我今訟於閻王許我手自報仇汝尚庇護耶聽其音絶類乙婦知係寃鬼報仇亟覓巫現禳解偶一疎虞婦倒撲於牀魂歸地府矣於是里巷喧傳遠近來觀頗不乏人謂爲寃鬼報仇信而有徵然鬼豈眞能報仇哉或者甲婦惴惴之情積久成痴因痴成邪一若寃魂附其體者實則仍由意念所積耳鬼豈眞能報仇哉○蕪人最信狐屋角墻陰一見修尾垂垂卽謂大仙降臨設龕供奉妄冀邀福由是居民鋪戶無一家不有尺五之龕狐見人之優待之也遂亦樂受瓣香出入閨闥毫不畏懼一若習久相安者更有衰年淫媪無計資生擇僻靜之區結茅屋兩三椽終日香烟繚繞謂爲大仙在室哄動愚夫愚婦結隊進香甚至大家閨秀有與仙姑結得火因緣者住持淫嫗愈以爲得計遊手好閒之輩爭相仿效因之野狐窟多於梁燕之巢惑衆斂財莫此爲甚安得賢有司按名拘懲一掃淫狐之窟哉 
[關防告示]  
　　欽命二品銜江南安徽分巡徽寗池太廣兵備道督理蕪湖鈔關監督新關辦理營務處兼驛傳事加三級紀錄十次楊爲關防詐譌事照得本關道基承閥閱業紹旂常早捷鄕闈久供京職數高曾之遣笏世受國恩讀祖父之傳經躬承家學清白懍四知之誡恪恭嚴三惑之防曾權皖鄂鹺綱諸繁整飭繼筦金焦榷務益矢廉隅今方疉荷鸞綸重膺豸節始領符於甌海復移檄於襄垣接篆理繁下車按俗公文案牘事事悉本親裁工戶關征在在各分官守戚黨咸居梓里兒曹謹守芸窗幕友原本襄猷類皆公正家丁只容服役不假事權惟皖南地接長江疆連五郡本南北衝繁之境爲華洋贸易之區過客紛馳行商輳集不免賢遇溷雜保無宵小招摇或矯裝衙署賓朋或假冒家鄕族戚或妄稱探訪事件或矜誇請托人情總之誑騙多端詭詐原難逆億凡此譸張爲幻防察亟應嚴明除通飭各府轉飭各屬一體嚴密懲辦外合亟關防示諭爲此示仰闔屬車民在關吏役往來商賈人等知悉如有前項匪徒敢行撞騙近卽扭禀本關道親提究辦遠則捆送地方官按律重懲愼毋信彼甘言致遭欺罔墮其詭計同蹈愆尤本關道言出法隨各宜懍遵毋違切切特示按此示雖係例舉却也翻陳出新言皆有物蓋觀察乃前任漕帥楊簡侯公之哲嗣公諱能格自號玉堂種竹生以京卿撬任方面功勛政績彪炳寰區尤以六書盛傳於世至今海内談書家尤嘖嘖溯之不去口觀察家學淵源一行作吏無怪察吏安民俱能洞中竅要我儕小民受惠豈有涯哉 
[觀察啓行]  
　　常鎭道黄觀察由蘇來申在法界廣安棧暫駐行旌已紀前報兹悉觀察定於昨晚乘元和輪船回鎭當觀察未行之前本埠道營廳縣以及印委各員均至和轅恭送 
[輪船無恙]  
　　本月二十六日報登招商局致遠輪船駛至厦門於大擔口外觸礁遇險云云兹致遠已返申江其船主投函本館閱之欣悉是時海中風浪甚大船身雖略有顚簸然並無觸礁之事是以略不損傷特再聲明以爲船主及船上諸君賀焉　 
[另委局員]  
　　新閘巡防局員章山稼二尹因病去世後所遺局務由蘇松太兵備道聶仲芳觀察札委桂墀丹二尹接辦前日已到差視事按二尹籍隸安徽曾在貨捐局當騐貨委員云 
 
 

Page 3

 
 
[解送難民]  
　　山東登萊青道盛杏蓀觀察飭差解送難民王德新朱金奎魯文治趙玉山彭金義鄒培顯李正清李占奎魏光明劉長吉王夢斌趙長發等十二人乘輪來申該差卽赴蘇松太道署投文聶觀察飭發上海縣發落値日差禀報之餘袁海觀大令諭飭値差將王德新等暫送南門外弱廠安置前日大令備文著原差將王德新等十二人帶案王等同供稱小的等原籍或在江西或在湖北或在安徽此次流落山東幸蒙盛大人移送到案叩求鑒察大令飭將王德新等每人賞給大錢二百文遣回原籍卽令原差護解起程 
[臺基破案]  
　　寗波人王清裕偕其友陳安福投法公堂王訴稱小的之妻阿彩於去年正月初八日由寗波來申居住平時每乘間出外本月二十日一去不回徧處詢問據友人陳安福言正月二十七日見阿彩與同鄕人曹炳生在居住城内之老媪沈余氏家走出小的卽向沈余氏查問果有其事今將沈余氏及曹炳生扭獲送案求請究追阿彩下落同轉問陳安福曰爾見阿彩與曹炳生同在城内以後如何走散供稱小的偶然遇見當卽跟蹤而行旋見阿彩與炳生分路出城在後不知如何問爾知阿彩與炳生同在沈余氏家作何事供稱沈余氏本開臺基炳生與阿彩無非赴巫山之約耳同轉問沈余氏曰爾家是否開臺基阿彩等是否由爾勾引沈余氏供稱阿彩實係小婦人之外甥女是晚確由曹炳生領至我家至次日經小婦人送伊回去問是晚阿彩躭擱爾處是否與曹炳生同宿答稱炳生與阿彩鬥挖花牌並未同宿問爾家尚有何人供稱家中本有餘房借與他人作鋪塲同轉問曹炳生曰阿彩係有夫之婦爾因何誘令上臺基曹供稱小的于正月十七日自寗波來申阿彩本係小的過房妹沈余氏係小的舅母小的來申時因阿彩之母諄囑代爲探望是日遇見阿彩卽同往舅母家小的爲阿彩代寫回信並無别樣情節旋據包探王榮培禀稱伊等在城中因此事已閙數天經地甲調處限曹炳生於三天後將阿彩交出現因逾限未將人交到以致大興口舌兩下在茶館中打架昨日扭至捕房同轉問曹炳生曰爾爲何將阿彩藏匿不肯交出曹稱未知阿彩下落昨日遭王清裕陳安福等持刀剌傷左手兩指務請究辦同轉問沈余氏曰爾知曹炳生與阿彩認識已有幾時供稱小婦人本不知詳細適炳生與阿彩同至小婦人處有人向小婦人說炳生與阿彩在寍波時本有私情今又來申重續舊好同轉又將一于人再三究問命將沈余氏曹炳生一併管押諭令王清裕陳安福退去明白補詞呈候核奪 
[泊船起釁]  
　　船戶李增安向在同興船局爲夥前日在十六鋪南首某碼頭排擋停泊船隻旁有划船戶沈長有不肯相讓以致口角初則唇槍舌劍繼而各奮老拳並有同業楊四吉子王雙子等二人助桀爲虐打毁篷索雜物不計其數該處地甲得悉前情立卽赶至爲之調停著沈等出洋數元賠償毁物其事始寢 
[騙取皮箱]  
　　有蔡某在南巿花衣街開設蔡大有皮箱店前日午後有某甲至該店購買皮箱選擇良久買定大號皮箱二口言明價洋三元五角甲謂蔡曰可否由爾店派人將箱送至毛家弄卽可付洋蔡以毛家弄近在咫尺諒無妨碍當卽首肯遂囑年未成丁之學徒某乙將箱挑送同去取洋迨入毛家弄將次抵門忽有某丙從石庫門走出將門攔阻向乙曰老爺適在家爾不能輕入速將皮箱放下付我取入乙曰洋向何人收取甲應聲曰爾何必如此性急隨我往取可也乙信之將箱交丙遂偕甲行至花衣街轉角處甲趦趄不前旋入某酒店沽飲甫坐定甲將小帽脫下又有手巾包一個放在桌上謂乙曰包中有銀餅數枚煩爾代爲看管我往對門弄内小溲卽來乙允之守候良久蹤跡杳然將包拆視見有磚瓦數塊乙卽回店將情訴知店主蔡與乙復至毛家弄查問始知頃間某丙取箱入内之處本是空房丙已向後門逸出矣蔡無可如何祗得垂頭喪氣而返 
[巡局瑣案]  
　　偷兒蔣阿八在大東門外昇吉里某姓家竊得單被一條銅茶籖一對卽赴押店押得大錢數百文在途和走忽被汛捕瞥見上前盤詰蔣言語支吾搜其身畔有押票數紙該捕卽往吊贓並傳到失主將蔣解往十六鋪中局請辦局員蔡蓉卿二尹升座提訊失主投案求請領贓蔣俯首無詞二尹判笞二百板以爲犯竊者儆贓給失主領去○浦東楊家渡碼頭保甲南局委員查得該碼頭上有渡夫某甲綽號小西洋邇來違背定章貪載渡客甚至有二三十人之多因於前日飭勇前往將甲拘案訊供之下著笞二百板枷號一月發碼頭前示衆 
[縣案彚錄]  
　　本邑東北鄕東溝左近井亭地方有無名男屍一具由該處廿二保三十四圖地保顧元興查無親屬投縣報請相騐袁海觀大令騐明死者實被沈家宅上人毆傷斃命遂飭差將爲首行兇之沈山大拘到帶回候訊此已列諸前報者也前晚大令升堂研訊顧禀稱當日小的圖中有一男屍立卽查訪聞係川沙人至沈家宅上偷竊物件被毆斃命遂將屍身移到小的圖内沈家宅係三十五六八圖經管現在該圖地保吳殿元亦到案下候示大令卽命傳訊吳禀稱該竊至沈家宅竊取沈鳴仁家衣物致被獲住惟何人行兇何人爲首小的實不知悉沈山大供稱係本邑人向以耕種餬口安分度日當晚小的在家安睡聞門外大呼捉賊旋聞毆打聲小的出外看視伊等業已走散小的並不敢行兇求恩明察沈鳴仁供稱係本地人家住沈家宅當晚忽有竊賊掘門而進偷竊物件小的知覺起身追捕伊飛步逃逸不知如何受傷身死惟求明察大令一再研詰兩沈均執前供大令判將山大還所鳴仁交吳殿元帶去吳亦交的保顧元興斥退聽候再訊○陳春林控金王氏不付會欵反被擊破頭顱一案袁大令研訊之下以兩造各執一詞著十六鋪地甲查明禀覆再行訊辦已見前報前晚大令又升堂覆訊該地甲裘鎭帶同丹桂樓茶博士王杏春投案先據裘禀稱小的奉諭後查得陳春林前日與金王氏先在王家碼頭三鳳樓茶肆索取會欵兩相口角旋經人勸散不料陳行至丹桂樓茶館門口遇見友人述及前事陳復向金王氏爭毆陳所受之傷實係自已取碗磕傷小的已將茶肆堂倌土杏春傳案叩求恩佑王供稱在丹桂樓爲夥陳春林實係自已碰傷陳供係湖北人在湖北會館經理事務去年被金王氏欠會洋一元一角前日向索無著反被擊破頭顱不得已扭案喊控求恩究辦金王氏供稱係江北人欠陳會洋祗有一角前日伊來收取勢甚兇横小婦人不敢行兇惟求明鑒大令騐得陳春林所受之傷不關緊要不予深究著金王氏將所欠會洋一角還清並著該地甲將該氏帶往陳處服禮王無干斥退兩造均遵斷具結完案 
[英界公堂瑣案]  
　　前者山東裕豐洋貨號執事人王寶經控稱曾託張月亭向八巴利洋行經買洋棉紗付去太源永匯票銀五百兩及某錢莊卽期票洋銀若干張忽稱匯票已經遺失且被將洋銀用去並未交到洋棉紗棧單以致不有提貨蔡太守訊供之下張卽措辦洋銀將莊票劃過惟匯票仍無著落太守飭暫行管押候派差知照太源永將票銀止付如至廿二日無人持票向收再和核辦以上情形前報已詳紀之矣昨日覆訊王訴稱奉飭向太源永止付票銀迄今並無人向之收取然匯票旣失票銀仍應取回求諭知照太源永將失票作爲廢紙太守謂本分府不知此票是否遺失抑其中另有轇轕爾旣欲本分府諭令太源永照付亦須央妥人具保將夾如果有人持票收銀可傳爾質訊王訴稱此項洋棉紗由鎭江府丹徒縣境某號托買異鄕作客並無保人現住春甲福棧中或者央棧主作保太守謂銀兩出入之事非客棧主所能保王又稱然則求移知丹徒縣亦可太守謂爾或央妥人作保或回鎭江投丹徒縣署訴明俟丹徒縣備文前來本分府方可飭太源永將銀照付至張旣代王辦貨呑用洋銀又將匯票遺失連日避不見面可惡異常現在洋銀曾否清還本分府尚不知悉包探孔阿才禀稱洋銀已由張之親戚湊交清楚矣太地判令將張管押兩月○一百七十四號華捕禀稱昨日小的巡至某處河漘見王阿寶投河覔死急爲援救送至捕房今特送案請究王供稱小的係寍波人年五十三歲向爲貨郎以餬其口旣而老妻病故孑然一身不得已來此訪尋族弟屢訪不遇橋寓某小各棧布衣被褥均已 
 
 

Page 4

 
 
典錢祗以殘喘難延故思及早自盡蔡太守聞而憐之謂本分府當給　川資送爾回籍答稱小的在家難以度日是以來滬設仍回籍恐又免飢餓難捱將奈之河太守謂然則送爾至棲流公所暫且安身可乎王叩頭稱謝○包探何端福禀稱積竊蔣金福竊取羅萬發浴堂内銅盆等物典錢使用旋將質劵售與陶阿二舊貨攤事經小的查知前往吊贓祗有銅盆一具羅稱共失五具又有李楊氏烟館被竊烟槍烟膏向蔣研求言係王二寶所竊及拘王盤詰王不認承後向蔣追出原贓今特一併送案羅訴稱小的浴堂中失去銅面盆五具李楊氏訴稱小婦人花烟館内失去烟膏烟槍今知已獲人贓請爲給領蔣供稱小的竊銅面盆三具先後質錢其間二具已將質票遺失其售與陶者祗銅面盆一具之質票至李楊氏家之贓均已父出陶供稱小的在治下設舊貨攤出錢十四文收買蔣銅面盆質票一紙備齊本利二百餘文贖出實不知是竊贓王供稱小的曾在某烟館吸烟與蔣相識嗣因借錢不遂致被誣扳幸由包探查明否則沈寃難雪矣何探又禀稱小的查得陶已屢次收贓蔡太守判令將蔣笞責一百板發捕房管押三月陶罰洋銀二元贓給兩失主分别認領包探徐雲湘禀稱張金柏持僞銀譬釧至衍大質鋪質洋鋪夥姚餘江覷破其情交捕送案姚訴稱昨晚張持臂釧來質平見分量許以洋銀二元五角伊欲質三元少至二元八角以致議價不諧而去俄又來願質二元五角因用藥水騐之知係僞物是以交包探送案張供稱小的在治下當車夫有人倩持臂銅往質現可指交其人姚又稱小的初騐明爲僞銀辭不受質伊竟辱駡不休無奈報捕拘案蔡太守問如何用藥水騐視姚帶有藥水一瓶當堂點在臂釧上卽現緑色及點在銀上則現黑色太守遂飭將張交徐探帶出指交倩質之人覆訊核辦臂釧暫存○包探陸阿祥禀稱廣東人劉阿寶竊取廣東婦陳二姑家銀飾及小的查獲人贓其母願出質本贖還今將人贓送案二姑訴稱小婦人與劉雖同鄕並不相識所竊銀飾已由包操吊贓請卽給領劉供認行竊俯首籲恩蔡太守判令管押一月贓給二姑領去○包探唐寶榮禀稱積山書局主鍾姓報稱傭人崔阿春竊取自鳴鐘銅燈等物及小的獲崔卽搜出質票吊到原贓今特送案請　鍾遣庖丁某甲領贓崔供稱小的係揚州人向隨鍾老爺當家丁近谷回鄕屢索工資無著不得已將自鳴鐘等典錢原思將質票交還老爺不料已被指交巡捕蔡太守判令管押三禮拜贓給到案之庖丁領去○包探顧福亭禀稱李慶生被王阿主竊取寍綢馬甲經小的拿獲人贓解送案下李請領贓土認竊求恩蔡太守判令管押兩禮拜贓給李領去○包探顧福亭禀稱東洋車夫陳阿三投捕房報稱被陸四婁將車勒住訛索洋銀四元小的因拘陸送案陳訴稱小的係如皋縣人初來治下拉車陸言與小的同鄕强借洋銀四元小的不依伊遂將車勒住陸供稱小的亦如皋縣人陳在原籍時曾向小的之叔父租去小車一輛後竟不還今叔父有信來囑小的找尋及尋見將情告伊伊言願將東洋車暫停某茶肆前然後推小車來交代不料卽奔赴捕房誣告小的何嘗向借洋銀蔡太守飭將陸交人何釋諭以日後不得再向饒舌小車應由爾叔父自向理追○于公源訴稱孩子王阿鶴竊去剪刀二把由某包探阻獲人贓送案請究包探顧福亭禀稱小的獲王起到剪刀並有玻璃幾方並無失主承認王供稱小的係浦東人年十四歲家有父母曾在城内計家弄口從師習薙髮被師鞭責因之逃出苦不得食無奈約得四孩子行竊蔡太守判令責手心一百下交父母領回管束剪刀給于領去玻璃存捕房 
[法界公堂瑣案]  
　　四十四號華捕投案禀稱昨日巡至老北門外護城河畔見有素不認識之張阿寶王和順等放風筝顯違租界定章小的婉言開導不料伊等出言不遜反敢將小的扭住髪辫拖至老北門口欲拉入城中毆打幸有别捕望見赶來援救未遭毒手將張王兩人扭案請訊同轉詰問之下據張阿寶供稱失業無聊王和順供在英界四馬路更上一層樓爲茶博士同轉謂行兇毆捕甚屬可惡姑念均係生意人從寛免責著各枷號七天發肇事地方示衆○通事稱李天才行竊大通輪船搭客釘鞋一雙贓經失主領去今將李送案請究同轉訊問之餘李天才不肯直供著押候掌責四十下○跑灘賊李國友和竊立記蓮子行蓮子一桶售洋八元已紀前報昨晨包探郁庭湘等將收買賊贓之阜記小貨行學徒陳福卿提案旋據原告陳雲來投案禀追同轉問陳福卿曰爾收買蓮子一桶何不交案供稱小的未曾收買蓮子惟左右隣皆收買什貨恐李國友認錯門戶李國友稱左近一帶店鋪林立爲何獨指爾店况買時有爾家店主婦從旁還價先時祗肯出洋六元後又添兩元且言店主有事赴鄕别人不能專主等語同轉照李供詞轉詰陳福卿陳仍執前詞同轉著押候查明再核○福生客寓周子山控寓客徐阿福行竊釘鞋縐紗裙夾襖等物押錢二千三百文經包探查獲錢已用去一千文將徐送案請追旋據包探王榮培禀般查得徐阿福近來拜竊賊某甲爲師專作胠篋生涯同轉向徐阿福詰問堅執不承著押候吊贓並提其師到案質訊○桂興園浴堂主蔡炳臣投案訴稱司帳湯才卿侵呑房租洋二十七元有奇又透用薪水錢五千六百八十二文因此辭歇湯不服反敢發帖邀集友人喫講茶是以鳴捕拘案請辦同轉向湯訊問湯供稱桂興園浴堂小的亦有股分在内立有議單邀喫講茶係蔡炳臣令我發帖同轉著押候交到議單再核○正隆押店董光榮訴稱有丁正榮於前日下午搶去櫃上所放衣服一包當卽追赶幸經西捕帮同拘獲轉瞬間衣包已被丁之羽黨接去今將丁正榮送案請辦丁供稱别人搶衣與小的無干同轉著候比究○包探孫錦榮禀稱土德元在八仙橋西私拆人家所編竹笆行經法界經巡捕拘案請懲王德元供認前情同轉著押候責四十板以儆○寡婦張周氏携同幼孩投案聲稱小婦　守寡多年滕下共有四子長子張潮海目下學習錢業次子阿仁在洋人處學細崽三子潤生年幼讀書四子尚未入塾次子阿仁不勤學業一味游蕩將家中衣物私自取出變賣以供浪費日前又將金戒指等物携出小婦人卽命長子前去追究竟被阿仁毆辱不得已送案請懲同轉詰問阿　供稱今年十五歲變賣物件以備置衣穿著兄潮海欲打小的因此口角同轉謂以兄責弟理所當然爾竟敢如此兇横想必被歹人引誘所致著押候責手心二百下管押捕房半月並將搜出押票吊贓補提同件歹人再核○又新園浴堂司帳金家炳卽夢濵侵呑餘利一節前報已記之矣昨晨王永良偕馬永年巫谷才之子投案保人金子香亦帶金夢濵投案聲稱帳自業已理明今特繳洋十元祈請給領銷案同轉申斥一番將洋父王永良領去著各具切結銷案○豫記米店主張豫來控福興飯店主張士春卽阿福於去年底止結欠米洋七十元零八角向索不還反敢行兇等情同轉准詞立飭包探將張阿福提案訊商之下張阿福稱情願陸續拔付同轉不准著押候追究○傅新發在北京輪船失洋三百元一案屢詳前報昨晨傅又投案稟追捕房將小工頭目方阿康傳案同轉問傅曰爾跌落艙中見有别人否供稱其時見有兩人站立艙内一時未及認清面目問爾持洋三百元至輪船如何不帶箱供稱洋係别人托帶小的自家亦無箱子惟有鋪蓋一個放在女兒家中其時小的經南巿潤元米鋪向徐家庴處取洋三百元鋪蓋已預囑女兒飭人送上輪船及小的携洋到船不知鋪蓋放在何處正在尋視被人軋落艙中昏迷不省嗣經扛夫將小的扛上碼頭閱一點鐘時始醒時已二點鐘問爾醒後曾開口否供稱曾說有洋三百元墜落艙内問爾知誰人送爾往潤元米店供稱不知同轉問方阿康方稱有手待蓆子之人知傅新發住處遂領送至潤元米店同轉謂方曰輪船規例閒人不得入艙内惟小工可以下艙作事况船不漏針爾爲小工頭目終不能置身事外著赶緊查明禀覆諭令傅新發下期邀同徐家謨到案質訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇省官報]  
　　十一日丁憂直隸候補道朱福　辭行赴天津直隸州趙惟善　辭回奔牛釐局知縣何啓綬禀銷軍坊厘局差卽辭赴海運津局差縣丞焦子辰稟銷松江府差遺回省准補丹徒縣主簿張煥文稟謝飭知赴任十二日辦理籌防輪船支應所候補知府劉式通由滬來禀謝在蘇皖賑捐案内蒙保補缺後以道員用蘇管糧土振鏞禀辭赴河運关籖掣江蘇候補班儘先知州陸樹榘雲南人由京騐看來省禀到從九徐兆澐禀銷常州府差遣期滿回省十三日同知銜直隸州用候補知縣馬霔恩服滿回省禀到主簿高靄堂禀知奉委調辦城内院試水巡卽日到差趙光瑜禀謝飭知咨補元和縣主簿缺准補丹陽縣主簿陳以恭禀辭赴任巡檢徐升輔禀銷西路一叚巡查差辦理籌防輪船支應所候補知府劉式通禀辭回上海十四日辦理籌防局候補道胡廷玉由金陵來刑部湖廣司主事潘文熊由常熟籍來辭行進京縣丞倪曾鎣禀謝奉飭留辦蘇捐落地分局差巡儉沈憇南禀辭赴常州府差遣毛書琛禀銷江北緝捕差藩轅牌示照得署丹陽縣典史鍾壽康丁憂遺缺查有補用從九品章恩培堪以委署 
[上海鐵馬路廣益善堂今將諸大善士各寶號二月十二起廿一日上第四次施醫給藥延壽捐清單]  
　　蔡同德來無名氏助洋十元又勉力子三元六角仁濟堂來鎭江率眞齋六元全亨號來廣東培德子翁六元戴安雅堂四元又樂善堂一元烟台梁浩池翁四元文梁順衣翁二元石門問心書屋四元温州統領防書黄錦文翁四元富陽絲張四元馬毓元堂二元敬畏主王一元吳致　堂二元林氏太太一元浙紹志心道人温州總局朱門趙氏太太餘姚四留居士姚江安樂舊主無　氏黄隱名氏蔚長厚來樂善堂共七戶各二元又來安依堂九江春德堂王無力人　春聰雄求身健寗郡柯鴇年翁又廖杳氏又劉恊福翁又無名氏申報舘來燕貽堂謝又項振卿翁又仁讓堂朱武穴無名氏大生殷植甫共十三戶各一元龍川蔡　禾翁求小兒種痘平安五角又張祥盛翁求平安五角廖　寗翁辣生興翁謝虎臣翁謝炳南翁無名氏隱名氏共六戶各二角不列氏愿爲有心爲心慕共四戶合四角　德通禀行永源棧規銀一兩新和厚復亨號廣泰永積德堂永順店無名氏共六戶各五福慶成乾源吉生中興和長盛永元吉甡公合順共六戶各三錢龍川粗心有過子銅洋一元南匯一團和氣銅洋一元　洋二角朱晋卿翁錢一千木瀆鎭六益居士陳子昭翁陳胡氏松塢舊主共四戶各三百六十文○以上共收洋八十四元四角規銀五兩八錢銅洋二元又錢二千四戶四十文 
 
 
 

Page 10

 
 
   
 
