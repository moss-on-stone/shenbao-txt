# 1910 - 350 - 4913609

 

Page 1

 
 
   
 
 

Page 2

 
 
上諭 
　　監國攝政王鈐章十一月二十三日内閣奉 
上諭前據錫良代奏奉天紳民呈請明年卽開國會當經批示縮改開設議院年限前經廷議詳酌已降旨明白宣示不應再奏嗣據陳夔龍電奏順直諮議局議長等又以速開國會爲請復經電飭剴切宣示不准再行聯名要求瀆奏並嚴飭開導彈壓如不服勸諭紏衆違抗即行查拿嚴辦茲又據軍機大臣據情面奏亦屬不合開設議院縮改於宣統五年乃係廷臣協議請旨定奪並申明一經宣示萬不能再議更張誠以事繁期近一切均須提前籌備已不免種種爲難各省督撫陳奏亦多見及於此乃無識之徒不察此意仍肆要求往往聚集多人挾制官長今又有以東三省代表爲詞來京遞呈一再瀆擾實屬不成事體著民政部步軍統領衙門立即派員將此項人等迅速送回原籍各安生業不准在京逗留朝廷於無知愚民因迫於時艱妄行陳説已屢從寛宥然豈有國民而不循理法者深恐奸人暗中鼓動藉詞煽惑希圖擾害治安若不及早防範認真彈壓懲辦久必至於釀亂此後倘有續行來京藉端滋擾者定惟民政部步軍統領衙門是問各省如再有聚衆滋閙情事即非安分良民該督撫等均有地方之責著即懍遵十月初三日　旨查拿嚴辦母稍縱容以安民生而防隠患欽此軍機大臣署名奕劻假毓朗那桐徐世昌 
宫門抄十一月二十三日召見軍機薩鎭冰特蘇愼 
論説 
[論學官宜速裁廢（寒）]  
　　國家丁。危急存亡之際。杌揑萬端。幕燕釜。魚淪胥可懼。宜如何枕戈嘗膽。振勵圖存。人人。具破釜。沈舟之想。事事作背。城借。一之謀。猶慮弗克。自存。也若長此因循。坐誤。忍而終古當機不。斷舉國上下全成暮氣。一無朝。氣則何以。當歐風。墨雨之衝。自立。於不敗之地乎。雖然。我國土地。如是其。廣人民如。是其衆。而欲人人振作。事事奮發。難矣夫爲國家棟樑者。厥惟官。立憲下體以官爲民之僕役。故官苟克盡厥。職於國是前。途有無窮之希。幸官苟不。盡厥職。於國是前途。有無窮之阻礙。今當預備立憲提前趕辦。國之存亡。在此一舉事之重大。誠無倫比。豈容更有貪官污吏。雜出於其。間。以爲國家蠧。亦豈容更有閒官散吏。徘徊於其間。以爲國家。累乎。乃環。觀國中。居官者以官爲贸利之具。傳舍視之。苟幸朝夕。敷衍。一切。塗飾人。民之耳目於新政瞢無所知闕而不舉者。時有所聞。而一。般閒曹存不。事事之。心以其位爲寄。虚糜廩粟。恬不知怪者。又不知凡幾也在政府不過。姑存其職而不欲遽棄。而彼輩乃遂視爲國家優容之一事。安然處之。幾同養老。然實無有乞言之。典揆厥設官之初旨。與今當官之情事。有大。相刺謬者。此今日學官之存在。所可謂大惑不解者也。 
原學官之設。大抵與今日學堂中之教師同一性質。凡學憲歲科試所得。士。猶之入學。試驗合格之人。故鄉人之獲雋而爲茂材者。特標其名日入。學。言得入學肄業也。旣入學之後。於學師則有贄見金。爲數多寡不一。蓋稱家之有無。亦猶。從師之有脩金也。降逮後世。原意寖失。士人之入學者。並不向學官處求學。而所謂學官者。視贄金若購物之代價然。百般講説。爭判。高低。絶不知求其。實平居則以無事相高。廣文官冷。且播之。詩篇。以爲美談。蓋於教養樂育之大端。久已視爲無物。所謂教諭訓導者。盡失其。實。不過以爲約束士子之長官而已。凡士予之違犯國家法律者。縣宰不。得擅治。必送由學官治之。意以爲此學官之弟子。未可越俎代謀。猶今日。學堂中學生犯事。由校長處理之也。舍此以外。學官往往終歲。無一事。或其地有書院文藝之課。亦遂由學官監察而考成之。然祇點名給奬諸事。無常年必不可缺之。職分内事也。學宫中所謂明倫之堂。講學之齊者。　以供一邑士子歲科臨時考試之用。餘日則徒聞鳥雀爭巢。喧鬨不已。不 
 
 
 

Page 3

 
 
聞有士子誦讀聲也。然則學官在昔日已久成爲贅癅無用之物矣。况今。日乎。自癈科舉以來。雖已裁其副者。而正官則。至今猶存。意或者地方興。學。或學宫上丁大祭。尚有賴焉耳。然苟平心論之。方今學宫祭祀。本有地。方人職掌。即無此項學官。亦無慮廢棄至於地方學務。則亦與學官隔膜。殊甚也。 
舊例上丁之祭。雖由學官主辦一切。而主祭則縣宰任之。惟郡省之學宫。則由縣宰以上之官任之。將來各地方設有審。判廳。縣宰事。當益簡。學宫上丁之祭。似儘可由縣宰主之不必。設一專官也。至興學事宜。各地方旣。設有勸學所由地方公舉學董總理學務。條分而董督之則學官一職。似於學務上毫無關係。虚有其位。一無所事。其上者安處之如家居然。其下。者則或爲種種無行之事。如賭博縱酒等。不一而足。逸則思淫。固其地位。有以致之然則今日。之學官。不但於地方學務無益且於地方風化或有。害矣近日報端。每載有某邑學官腐敗。某處學官不端。聚賭窩娼。褻瀆聖廟者。比比而是。夫以尊崇聖。廟之故。設之專官。而居官者。轉行褻瀆之。何如不設此官。由縣宰或地方人民兼理之爲愈耶。國家。方欲力。謀振。奮剗除陳舊不堪之事。以作之朝氣。與民更新。乃獨留此無益有害之學官。忍不卽廢。在昔張南皮諸人之用心。諒亦不過爲老師宿儒留餘地。不爲已。甚耳又何。知今乃變本加厲。并無所。謂老師宿儒者耶。虚耗國財。徒費。民力。以養此不。急之官。是國家必有可興之利。因此而。不能興者矣。豈不良。可 [T1 ]惜 [/T ]哉（未完） 
要件 
[度支部試辦宣統三年各省各衙門豫算總説明書（十）（續）]  
廣東謹案廣東預算宣統三年歲入。共二千三百二十萬一千九百五十七兩有奇。歲出共二千二十六萬二千二百七十三兩有奇。出入相抵。計尚盈二百九十三萬九千六百八十四兩有奇。此外預估歷年餘存各欵二百一十八萬餘兩。抵作預備金。約需一百八十四萬餘兩。又可盈三十三萬餘兩。顧各項出欵。須歸追加預算案辦理者尚多。計已估報數目。列入清單。報部備案者。共三百六十三萬有奇。查覈清單。有應辦之事估定數目者有應分别裁减正在譸議者。亦有應辦之事。尚未開列估報者。本部業經電令就三百二十七萬餘兩之數。以備追加預算之欵。統查該省歲入之數。以雜收入及釐金爲大宗。鹽茶課税田賦官業收入正雜各税次之。受撥部撥各欵又次之。歲支出之數。以軍政及解欵爲大宗。行政財政次之。官業支出司法教育協欵。民政交通典禮等又次之。交涉費最少本部詳覈册報電商該省。擬减銀二十四萬八千一百三十二兩有奇令其自行酌减。未定數目尚不在内。現均未據該省聲覆。如能允行照减。尚可望其盈餘。惟該省另有積年所欠商欵一百七十餘萬。正應及早籌還。庶以後正務擴張。不致竭蹶。粤省交通最早。商賈輻輳。歲入之。巨僅江南直。隷足與比肩。而入欵之中。若鹽課捐税以及士敏士。廠增源。紙廠等官營業。苟能加以整頓。剔除中飽。則收入之數。尚可增加。至賭捐一項。多至四百四十餘。萬爲雜收入内一大宗。本屬權宜之計。現在方籌抵補。本部已於。會奏變通該省鹽務章程案内。行知粤督照辦。全在該省於開。源節流之道。統籌之而已。若各欵細數。皆列於表。此覆覈廣東預算之大略也。（未完） 
專電 
[電一（北京）]  
　　聞將降諭驅逐國會請願代表並密飭肅邸烏珍押令解散回籍遴派偵探員嚴密巡防以防不測 
[電二（北京）]  
　　直督電奏天津各學堂已一律上課仍隨時愼防 
[電三（北京）]  
　　贛撫電奏某府土匪騷擾奉旨著趕派得力官弁彈壓解散勿使滋蔓 
[電四（北京）]  
　　薩鎭冰定二十七日南下奉密諭詳查南省軍紀察勘軍港繪圖奏聞 
[電五（北京）]  
　　魯撫奏改編陸軍步隊兩標變通籌辦三大端奉硃批該部議奏 
[電六（北京）]  
　　某督某撫電奏反對剪髮易服係某邸授意 
[電七（東京）]  
　　第二十七次日本帝國議會第一件提出請願速成利根河治水工事及該河下流之運河支流工事 
[電八（東京）]  
　　二條基弘公被選爲貴族院委員長原敬氏被選爲衆議院委員長 
[電九（東京）]  
　　美國紅十字社現奉國務省發給救護安徽飢民義捐金五千弗即日送往散給 
 
 

Page 4

 
 
緊要新聞一 
[張蔭棠報告墨國維新歷史（續）]  
　　其於國中大政興工藝課農桑築鐵道開礦産闢商埠變通幣制奬勵學堂改良監獄無不悉心經畫咸與維新此次舉行大典重加整頓益壯觀瞻蓋欲使各國咸知總統威聲可恃措置裕如雖届耄年已睹成效繼此以往但能恪守前規無慮他變庶幾各國堅心信用咸出資以貸墨國或購地經商爲擴充實業地步其設施至大用意至深墨國分二十七省三屬地一京都廣袤七十四萬三千九百四十八英里人民一千四百餘萬人行政則有外部内部度支部兵學部殖郵兼工部商立法有上議院下議院有裁判廳各省雖名自治而要務皆聽命於政府綱舉目張整齊畫一物産以金銀茄菲烟葉五榖芽蘭米爲大宗計每年出口貨二百七十一兆圓入口二百二十一兆圓其繁盛較勝於前十倍者幣制向以銀爲本位近鑒於匯兑虧折博釆衆論改定虚金本位慘淡經營致有今日亦外部大臣欽里路主持之力尤多歷三十年内外晏然事無有舉此皆總統之智謀宏遠信義素孚獨能新造家國勉進富强宜慶典時歡呼雷動嘖嘖稱 
頌不置至墨國向以礦産爲重近更注重農務惟以國民稀少財力未充不得不借助外人藉圖展拓現查墨屬各埠華僑挾資經商者往往獲資甚厚倘能於繁盛之區增添領事實與殖民之計大有禆 
益臣耳目所及用敢據實上聞 
按張星使係出使美國昨報誤爲駐英欽使合行更正 
[國民公報停版原因北京]  
　　國民公報自十一月初十日起停版七日茲述其原因如下該報初六日歐洲通信欄内有上月歐美各報喧傳北京又有政變謂隆裕皇太后爲舊黨所運動將出而干涉政治與攝政王反對尤忌濤郡王奮發有爲掃清積弊如裁撤内務之類皆不爲太后所喜此名如赦黨人剪辫易服召用袁世凱等事因而亦遭阻力深恐又演新舊之劇戰見戊戍庚子之變日前美公使之電告謂京城將再有拳禍當亦指此而言一段該報旋接警廳來文謂歐洲通信欄内所載語言多涉有敬核諸報律違背實非淺鮮雖據該報館聲稱係轉載他報究屬失於檢點不能不酌量處罰今處以罰金三十元停版七日以示薄戒等語（該報編輯人吳君曾至警廳聲明此項通信係遠東通信社寄稿非轉載他報）惟該報因西報謡傳甚多恐生國際上之誤解已於登載之後加以辯駁茲摘錄十月二十六日該報緊要新聞及十一月初八日時評卽可知其用意之所在矣緊要欄云西歷九月三十號巴黎日報載其紐約訪事專電謂美國太平洋艦隊現奉其華盛頓政府命令預備戒嚴因美國駐北京公使格爾豪電其政府謂中國將復有拳匪之亂於外國人生命至爲危險故有此舉其他一面於菲律濱之馬里爾所駐之陸軍亦同時得戒嚴之命令而美國之教士及商人在中國者現極恐慌云云自此電宣布之後歐陸各報轉鈔一時風聲鶴唳殊足惑人觀聽今午遠東通信社特發傳軍辨正略謂紐約專電所述美國駐京公使電告其本國政府稱中國不久將再有拳匪之亂而美政府已命其太平洋盤隊及菲獵濱陸軍同時戒嚴云云此種新聞荒誕無稽本社不得不亟爲更正按中國情勢在前數月雖微有不靖然皆出於飢民窮餓並非往年拳匪可比至於現在各地秋收在即已大平穏决無意外之變况近來政府復有强大之陸軍即使萬一不測遇有匪亂頃刻之間即可平定亦决無須勞動外國就令政界再有新舊之爭其知識程度亦斷非往年所可同日而語云云現此謡言已漸消滅加以復有歡迎美實業團之舉歐美間益知前説之妄也時評欄云近日西報謡傳甚多大抵對於吾國政治皆懷一種憂懼之意其實以外國人談吾國事其謬誤之點固自不可掩也大抵各國當變法之初其社會上必含有一種不安之現象而吾國今日適丁其際故報紙於國際上易生誤會之事必揭破其隠以除前途之荊棘前月二十六日本報已將西人種種之謡傳加以辭闢矣今日聖明在上賢王負扆一切政法皆遵軌道以進行有何疑慮之有記者竊願友邦之人民力戒出言之輕易也云云該報停版原因如此其是非姑不具論存之以俟天下之公論可也 
[報告審查禁煙案之結果北京]  
　　資政院法典股股員長潤貝勒報告審查禁烟案云本股員會於十一日開會審查得禁烟一案前經特任股員報告初一日開會先將禁種禁運禁吸期限分别表决即於是日由議長將禁烟暫行章程并修改禁烟條例交由本股員會審查茲審查得禁烟暫行章程所注重之點本在分期實行施禁其第三章機關第四章查報皆屬於禁烟辦法但各省情形本有不同所議條文恐難統一且欠完備不如槪從删去本章程施行細則擬由各該管衙門以命令定之似較推行無弊至修改禁烟條例查與新刑律第二十一章鴉片烟罪各條文間有參差處罰重輕未能一致且查附則有云本條例之規定以宣統四年正月初一日爲實行之期是時新刑律亦必頒行如同時并施於法律上不無抵觸擬請修改禁烟條例無庸另訂若逾期有違犯情事應按照新刑律辦理本股員會一再討論多數議决應請議長指定起草員擬稿具奏 
[附禁烟章程修正案]  
　　第一條全國禁烟事務除禁烟大臣該管事 
 
 

Page 5

 
 
宜外應由民政部會同各該主管衙門督率辦理第二條各省栽種罌粟不問已未奏報禁絶自本章程奏定電文到日起一律禁止嗣後不得栽種第三條販運土藥限至宣統三年六月底一律禁止其各省土藥統税限至宣統三年六月底一律停止徵收所有税局同時一律裁撤第四條烟館有未封禁者自本章程奏定電文到日起限十五日一律封禁土店膏店限宣統三年六月内一律封禁第五條吸烟者不問何人統限於宣統三年十二月底止一律斷盡第六條本章程所定各種限期如各省業經公布限期在本章程限期以前者應照該省原定限期辦理第七條違反本章程者依禁烟條例嚴行懲辦第八條本章程施行細則由各該管衙門以命令定之 
[民致部請禁各省彩票行銷京師北京]  
　　民政部請禁各省彩票行銷京師地面於上月杪具奏云竊據内外城巡警總廳申稱彩票一項名爲籌欵跡近賭博不特股削民生敗壞風氣政體所關尤爲重大現在浙江巡撫業經奏准禁銷有案京師首善之區尤宜設法禁止應請援照浙案奏請將各項彩票一律不得在京師地面行銷以挽頽風而維國體等語會申前來臣等竊維彩票與博塞無異近年以來内外諸臣苦於集欵艱難又顧念民力不忍遇事徵求遂藉此爲一時權宜之舉而酖酒漏脯藴毒何窮若不及早申禁害必中於國民生計京師爲萬方觀聽所係近日彩票名目紛繼而起列肆經售徧於都市流弊所極實不可勝言且關係政體尤非淺鮮該廳所陳各節不爲無見應如所請無論何項彩票一律不得在京師行銷以期漸祛秕政如蒙俞允當由臣部飭知内外兩廳一體欽遵出示嚴禁至各項彩票應如何設法停止以清本源之處應請旨飭下内外各衙門分别妥籌辦理十月二十七日奉旨依議 
[東議員其如無責任之樞臣何北京]  
　　資政院東三省議員陳瀛洲慶山等日前提出東三省大局質問案質問軍機大臣云竊維自日俄恊約日韓合併之後全國震動岌岌可危而首當其衝者厥惟東三省我東省父老子弟鑒於朝鮮之亡咸知瓜分之慘即在目前奔走呼號有儳焉不可終日之勢當此情急勢迫旣别無挽救之途惟冀國會速開以全國之精神實力專不於東方或者九死之中猶有一生之望至十月初三日明降諭旨縮改宣統五年開設議院跪聆之下不禁感激涕零以爲召集國會爲時不久東省雖極顛危五年之期豈遂迫不及待乃近數日以來時事日非瞬息萬變較之數月以前已自不同誠有如上諭所云危迫情形日甚一日者也議員等前接本省各界秘函有謂某國警察在鐵道附近地方調查户口者有謂某國難民現入内地强佔民房者又有謂某國海陸軍隊逐漸增加者風聲鶴唳草木皆兵四面楚歌心悸胆裂而奉天各學堂學生異常憤激將有停止正課專習兵操之舉似此人心洶洶勃不可遏設或釀成暴動外人將有所藉口以逞其侵略之野心東三省前途尚堪設想乎况東三省逼近京畿我皇上列祖列宗之陵寢俱在奉天一旦大局有變根本動摇其禍患之所及誠有不忍言者及此人心未去急起直追或猶可補救於萬一再一蹉跎竊恐東三省四千里疆土三千萬人民非復我國家有矣議員等籍隷東省危急情形見聞較確並非故甚其詞希圖聳聽今距召集國會之期尚有二年之久在他省或能稍待東三省必不能待東三省士民非不欲待恐他人之不我待也爲問國會未開以前時局危險應如何支撐外患憑陵應如何對待人必騷動應如何鎭撫用特謹具説帖經規定贊成議員會同署名應請議長諮詢本院如經决定懇即俯鑒愚誠酌定日期特開秘密會議咨請軍機大臣親蒞議塲指示方略以口説答覆實爲公便 
[八旗子弟力爭生計之集會北京]  
　　八旗憲政會初十日又開大會於朝陽門内方家園振華學堂是日到者二千餘人那相及烏侍郎皆派代表到會允爲盡力請願代表孫洪伊陳登山諸君亦到其他報界學界政界軍界到者甚衆變通旗制處特派恩詠春吳襄之兩提調到會至午後一時振鈴開會首由文君時權報告開會宗旨次會員及贊成員演説次由本會會員宣布本會章程及草案後遂分布簽名劵選舉職員次主任文君時權演説大旨謂憲政將次第實行旗制不能不變欲變通旗制不可不籌生計現在旗人生計日窘其籌畫生計辦法自本會言之宜分二種一對内一對外對内宜設法籌欵興實業興教育使之有自謀生計之能力對外爲上書於變通旗制處及各行政官廳使之進行籌畫其旗餉一節須要求政府不可遽裁次由恒君十丰演説歷來對於八旗問題主張保守及改革二派互相對待之誤解痛論八旗生計之窘由於八旗制度因制度之束縛遂致將政治能力軍事能力全失欲求此後旗人生存須改其以官兵爲業之痼習以從事於實業等語次由春君志仙演説八旗制度對於憲政問題滿漢問題之種種妨碍並言此時八旗與皇室之關係亦以改革爲歸宿次又由隆君厚田演説五洲無論何種民族不能以依賴求生存八旗制度以依賴爲生活之制度也此後無論如何必須改革欲圖生存宜以自立爲主使人人能自立以八旗憲政會爲根本結成强固團體組成政黨以爲將來在國會中監督政 
 
 

Page 6

 
 
府促其改革之根本不然一盤散沙雖有材智亦無所用故須以八旗憲政會爲政黨以多數監督政府將來八旗始有希望望八旗父兄以憲政會爲一已身家性命之事則八旗之幸也次由孫君伯蘭演説國家至於今日不宜再分滿漢並力陳籌畫八旗生計之策甚爲周到愷切次遂由變通旗制處特派員恩君華演説解釋立憲自立憲八旗自八旗不必以立憲即裁旗爲慮又謂立憲則舉國皆兵八旗兵制即納之於徵兵制度中又謂朝廷立憲爲全國謀安全不能謂立憲後獨危及八旗遂代表報告變通旗制處大臣之宗旨宗旨維何日請諸位放心本大臣主張不能因開國會遽裁旗人亦不能冷視八旗令八旗之自消自滅云云演畢報告會章遂選舉正副會長文耀恒鈞二人復選評議員及各科主任而散 
[有志遊美者注意北京]  
　　日昨游美學務處出示略云本年六月考取遊美肄業館高等科學生一百四十三名現在肄業館定於明年二月初旬舉行高等學生分班考試並即定期開學凡本處取定之肄業館高等科學生務於宣統三年正月三十日以前親赴史家胡同本處報到又本處考選第一第二兩格學生入館受課以爲赴美留學之預備所有第一格學生業於本年六月考取榜示在案現在游美肄業館定於明年春初開學自應考取第二格學生收入肄業館初等科分班學習除通電各直省各按定額選取送京覆試外一面在京招取學生一百一十六名以宏造就凡身家清白體格完全身體堅實志願堅定年在十二歲以上十五歲以下中西科學能合下開程度者定於宣統三年正月初六日起至初十日止每日上午八點鐘至下午四點鐘旗籍取具佐領圖片漢籍取具同鄉京官印結並各携带四寸相片二張前赴東城史家胡同本處親筆塡寫報名書聽候定期考試計開考試各門如下一中文論説二英文默冩初步作文三歷史發問四地理發問五算學加减乘除命分右列學科應考諸生能完全通曉者方爲合格 
[京師近事]  
組織新内閣問題已擬定草案月前即有出奏之説茲聞其延滞之原因係由其中有大綱數條會議已至八次迄無結果而樞府中人亦因此頗爲狼狽云 
和國蘇門答剌把華僑之東華商會日昨有禀寄呈農工商部略云投票一事現在業已調停惟升旗一層和官仍行强阻事關國權乞示遵辦聞部中須咨駐和大臣查核酌奪 
日前浙撫增中丞條陳新政十摺極中肯要對於各部院之弊病尤指摘無遺其摺稿甚長不能錄其全文茲將其十門照紀於下一教育二實業三審判四財政五官制六地方自治七新内閣國會之組織八改良諮議局章程九海陸軍十巡警 
法部堂官近日將某主事奏交大理院審訊已奉旨依議聞係因該主事借該部堂官名目在外招摇得贓有據之故按該主事係在旗某都統之弟也 
度支部奏設之財政研究所係爲各司員研究財政而設茲聞資政院以該部管理財政是其專責各司員旣不諳財政學儘可撤換遴選專門人員充補何必虚縻國帑設此研究所度支部各堂聞此消息日前會議决計將財政研究所歸併財政處不另派員以資撙節聞日内即將奏請裁併矣 
時評 
[其一]  
　　後漢劉備。以善哭得天下。此讀三國演義者。皆能道具崖略者。也。 
今各省人民請願國會。或謁督撫。或謁樞邸。莫不痛哭失聲。而諸大老亦往往以哭報之。夫人民。之請願國會。動於。祖宗坟墓。之戀愛。迫於身家性命之關係。倉皇涕涙誠有欲罷不。能者。而諸大老朝歡暮樂。酣歌恒舞。乃於臨事之頃。亦能迸出一點。急涙。其智豈在劉備下。耶 
記者日劉備之哭。居然能得三分之一之天下。以善使詐也。今諸大老之哭何如。此在諸大老之善自别擇。因人而施。也 
[其二]  
　　今日内而政府。外而疆臣。其最流行之一事。日借債。或一。萬萬。也。或四千萬二千萬也幾視歐美各國爲無盡藏。而可以任我。取携者。 
昔有。人謂中國海通以後。金錢流出外洋者。不知幾萬萬。而我。國因是以貧。由今觀之。我國幸而居於交通之世界。故能立此。富强之基耳。 
不觀樞臣主持借債之議論。督撫籲請借債之摺奏。非日興實。業以致富。即日辦海陸軍以圖强。一若有欵在手。富强即可立。致者。苟非有此白種人。大開施捨之門。則我諸大老之宏。才碩。畫。不將等諸空談乎。 
記者日。信如是。則我國凌烟閣中。應爲一般介紹外欵者。特添。數十百席也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[錫督斟酌外官權責之通電奉天]  
　　東督錫制軍通電各省督撫云慕帥箇電區分權責以行政各司爲各部之分設機關直接中央各部以軍政外交爲督撫完全之責任集權分權籌畫至當惟按之今日情勢似尚未協中國幅員遼闊交通不便直接官治實難適用想行政各司類多彼此聯絡之事設直接京部各自爲謀畛域旣分意見互異必有渙散雜亂之虞督撫管理軍政外交前王大臣原奏新官制職掌有此查行政長官兼轄軍民兩政本爲各國所無今軍政已直隷中央徵謂訓練督撫將不能過問所宜陳請者地方遇有急變督撫應有調遣之權外務本應屬諸中央方能立一定方針現今重大事件外人動向外部交涉亦實非督撫槪能主持此無完全責任之可言者也竊謂今日督撫實带有各國國務大臣之性質各司分管職員不能如各國上級地方團體之行政長官仲帥三級之議最合今日政治組織之原則中國積弱由於内外不負責任若各司直接中央則督撫只類一名譽監督不如裁撤之爲愈矣果可裁撤詎不大快否則旣有督撫即應負責雪帥謂權責兩字必須詳細分晰實至論也道府職司監率今日已成贅疣州縣直接公署東省行之無礙惟僻遠地方酌設巡道平時分寄耳目有事互聯指臂因地制宜不得不然至合署辦公事簡費省法固甚善然有利亦有弊每日督撫司道督同科員定時聚集稿件積疊准駁處分取决俄頃疏略往往有之東省前經陳奏未盡照行現司道仍各設衙署欲實行此制必須釐正公牘似各國程式之簡單而後精力不疲於肆應又必有極大之公署房舍足容納各署科之員書及收藏各署科之卷牘而後精神團結機關簡敏可一洗從前牽隔疲延之弊此則實事求是而甚有益於政務者也敬申鄙窺尚祈裁教樸帥銑電辟荐司道恐政府疑而反對籌慮周至東三省官制司道中除法學兩司多得由督撫奏保署補係改行省時奏定特别章程似不可爲通例再譯發間又接檏帥效電與鄙見極合惟諸帥裁之 
各省致資政院電文 
[福建諮議局電]  
　　本局十月十一日提出本省法令公布規則案其效力範圍皆以本省爲限明定於第一章總則中督札謂有關立法權限核與局章二十一條第六項不無疑義已電詢憲政館俟覆到方能札覆乞念本省公布法關係人民權利義務甚切且爲議案實行之根本辦法實屬本局之立法權毫無疑義現臨時會只餘六日督遲不發表已逾憲政館札覆限期再遲恐不及覆議勢必又延一年懇貴院速電閩督照章速交局覆議無任禱切并請電覆閩議局呈 
[雲南諮議局電]  
　　鹽斤提加馬脚一案奉鈞電卽呈請督部取銷現奉批以整頓鹽務不僅提加馬脚一端尚不邊岸减價腹岸减額兩項均關重要已電詢督辦鹽政處應否候由處奏奉諭旨再行遵辦抑照院電先停加脚俟接准處電照辦等因伏查滇省目前情形因鹽斤加價商民困迫市面恐惶此項提加馬脚無論鹽務後日如何整頓應即請先停止以洽輿情而恤商艱體察批語督部尚俟處電始能照辦迫何能待應請籌議轉請鹽政處即行電示遵辦或由院電督迅即取消實深感禱一再呼籲惟望維持完全滇民共戴除再呈督部外電呈滇局叩齊 
[江西巡撫電]  
　　據諮議局函稱臨時會期初十日届滿現奉交財政監理官整頓丁漕議案事關重要斷非日内所能議决惟局章並無延長臨時會期明文可否請求延長乞電請鈞示等語查江西西漕徵收方法若不早爲規定實於國帑吏治民生皆有損害財政問題莫大於此擬請俯允延長會期數日或十日俾得悉心公議以期周密敬祈電覆汝騤青 
[日本留學界種種]  
　　學部裁撤留學生醫藥等費昨已電知汪公使今將監督處公布抄錄如下爲公布事十一月初七日准學部咨開專門司案呈查管理日本游學生監督處報部表册内列醫藥病費一項東京各處學生每年支銷已逾十萬餘元不特虚糜國帑且以多病之　稽留異地其學業亦無進步亟應切實整頓以示限制查本年三月本部奏定管理歐洲留學生監督處章程業將此項醫藥費裁撤推行數月尚無窒碍而内地各省因此項費用有妨預算亦經陸續定期停解自應明定裁撤期限以歸畫一所有日本留學生醫藥費項限至本年陽歷十二月底一槪停止給發應飭監督處先期公布嗣後如實有病重學生經監督處調查明確者准其請假回國或酌量借給費用之處應由使署酌定辦法條文咨商本部以憑核辦相應咨行貴大臣查照辦理可也等因特此公布十一月初七日 
江西提學使致汪公使電略謂本省經費支絀籌欵匪易自明年起在東留學生所有官費一律停發等語故日來江西留學生無不皇皇然奔相警告日昨會議無論卒業與未卒業生一律罷課歸國 
清國留學生會館幹事照章每半年爲一任頃已届期故會館舊幹事長已將選舉票分寄各省會長聞此次新幹事長爲湯增璧庶務陳策書記夏道南會計黄紹憲被選者最占多數票尚未開而外間已人言嘖嘖學界運動之風於此可見一斑 
 
 

Page 11

 
 
分類新聞 
政界 
[皖撫親赴盧鳳潁三屬查勘災振安徽]  
　　皖撫朱中丞到任以來於吏治民生頗爲關懷茲因皖北一带水災甚重雖經嚴飭官紳撥欵散振究竟民情是否安謐振撫是否得法以及防務勤惰自非親往考查未能週知刻已電奏請於日内親往廬鳳潁三屬巡視其經過地方槪免供應曁迎送等積習特定章程七條通飭遵守矣 
[能飭催造各屬選民表册安徽]  
　　皖撫朱中丞近查籌備憲政事宜各屬州縣應造選民册及人口表均經通飭限期造送現在安慶徽州兩府屬牧令均已逾期未經造送殊屬玩延頃又特札該兩府飛飭妥爲迅速造報勿得再延致干懲處不貸 
[杭防裁撤巡警之手續杭州]  
　　八旗駐防巡警由前將軍瑞留守組織於本年四月草創成立當時招考巡士四十名入册所教練該局總辦阿君原擬於十月畢業分撥站崗嗣因經費不敷又值軍憲新舊义替議不果行現聞志留守以杭防經費支絀别無閑欵可籌且駐防名義本有保衞地方之責更不必再添贅瘤决議將該局裁撤所有巡士分撥本營步隊照章服務其余教務長等職員擬商請中座飭由藩司巡道酌量發往各屬差遣俾免向隅業於本日下札實行矣 
[瓊民電攻王令縱匪欺商廣州]  
　　瓊州紳商電致廣州督轅藩台臬台勸業道廣東自治研究社自治會八屬學會鑒云本月初旬瓊府署陶文案寓館被竊銀物瓊山縣主王仁棠搜捕無賴三亦到案該無賴誣供竊銀寄府城桂盛銀錢號冀脱罪王令據一面詞拿桂盛店主到案飭賠桂盛不服十四夜七點鐘飭阮捕廳督差勇封桂盛舖銀貨多被差勇搜取桂盛生理暢旺與各行商交通向稱公道且瓊山地方歷來劫案盜案甚多並未有賊物及寄贜於舖户今因府文案失銀攀涉富商闔城公憤罷市將激大變又本月初三日借故拿縣控會匪之紳士林春暉而會匪則置之不理又本月初八夜縣署疎防逸要犯多名物議益沸騰僉謂置匪犯於不顧而羅織紳商大礙治安乞維持詳情郵禀瓊山自治研究社瓊府城衆行商同叩咸 
[派員坐提烟酒雜税銀兩長沙]  
　　湘省自徵收烟酒雜税以來各州縣皆未能按期繳清每有蒂欠茲聞藩司趙方伯以本年各　應發之欵均甚急迫而此項雜税銀兩各屬所欠約有數萬金亟應追繳以應急需爰特札派州縣十餘員分赴各屬坐提一面嚴行札飭從速繳清如敢再行延宕輕則記過重則撤參愼勿以此次札飭作尋常具文視之爲要 
[鄂藩行查當差人員職銜武昌]  
　　署藩馬積生方伯以向章在省候補人員奉各署局所派委差使均將該員銜名所委何差咨司備案乃查近來局所更易委員有未經知會該員亦不來轅禀報以致司中漫無稽考即檢官册亦無憑登註竟有某差何人茫然不能舉其名者殊不足以資考核昨特咨移各署局所將目下所屬各員銜名差使並何日到差一律開單先行移司以後遇有更易並請隨時移會以備稽查 
外交 
[札飭嚴懲健訟教民廣東]  
　　署三水縣許令南英以遵查美國五旬節聖會擬在縣屬西南開設教會違背批約輿情不協各緣由禀復增督奉批該教會所租屋地旣係該處七社公衆廟嘗祇係批與教民馮俊並非租與教會現照復美領事飭該教會退租以順輿情而免滋事惟此案種種轇轕皆由教民馮俊而起情殊可惡應即由縣勒拘馮俊到案訊明嚴究以昭儆戒至該地批約係光緒三十年所立約内聲明一批以五年爲滿現計批期早逾如果馮俊未換新批非特不能租與教會在馮俊亦應退租並由該縣查明秉公辦更其馮俊所建上蓋約用工本若干應否由地主酌量補給將地收回以杜葛藤並即妥議酌辦禀報察奪仰廣東布政司卽飭遵照 
軍界 
[皖北團勇擊散匪徒詳情安徽]  
　　壽州山南近有大股匪徒麕集蒙城大興集地方白書行刧張姓家得贓遠颺路經鳳台縣境之武家集被該處鄉團跟蹤追捕當時格斃匪徒五名拿獲五名而團丁中亦被匪鎗斃四名甫追至貨疃集復經該處團勇接續追捕又斃匪二名拿獲一名而團丁亦斃一名衆匪見勢不敵始行分散該練總隨带團丁將所獲之匪送縣懲辦經鄭大令訊供後各匪亦陸續因傷身死至兩處團丁及受傷者現均經鄭令按名重賞其被匪槍斃者並爲棺殮且撫恤其家屬 
[皖省軍官將有大更動安徽]  
　　皖省陸軍上中下各級軍官平日不理營務操練毫不關心惟以嫖賭酗酒爲事每逢大操即演出種種怪現象現事爲陸軍部所聞特派大員來皖密查知該軍官等嗜好已成慣習一時遽難隠諱將據實禀報以爲整頓戒行之計不日即當揭曉 
[巡防營統領愼重冬防湖南]  
　　湘省東路巡防營統領袁玉泉軍門以現值冬防緊要亟應嚴加防範以保治安且岳郡爲湘鄂門户地處繁華匪盜易於濳藏尤宜認真辦理昨特面諭一哨哨官劉游戎飭即分派棚勇按地巡邏以昭嚴密又以城陵磯地方近來日益繁盛五方雜處良莠不齊比他處更關緊要乃照會二隊隊官柳若喬司馬認真清查並照章分派兵弁駐紥以保市廛 
學務 
[檢定教員遵飭暫緩舉行蘇州]  
　　蘇省提學使樊稼軒文宗曾定十二月十二日舉行檢定教員已誌前報茲悉樊學使因於前日奉到學部電文檢定教員一節暫緩舉行日昨已通飭各屬勸學所凡教員中應行檢定者准改於明年署假内舉行至各學堂所請實力盡職文憑文宗擬於年内先行發給矣 
[鄂學司整飭奢靡學風湖北]  
　　鄂學王次泉文宗札初等小學堂文云鄂垣此次舉行初等小學堂遊藝會本司親臨校閲各堂師生發皇踔厲具有尚武精神實堪嘉尚惟間有數校學生冠服不合絨彩毬带帕首腰裙全非學堂之製此皆由學生家族誤會游藝之意競尚新異以耀外觀而堂長教員亦復習見不以爲怪不知學生之冠服本有定章禮必求其簡易事不容於假借本司若遽予訓飭恐學生邁往之氣忽焉消沮欲默而不言又恐不知者一爲誤會竟視同尋常嬉戲之端轉失舉行斯會之本意近日各學堂之有運動會非徒以鼓舞學生之精神俾有勇猛烈士之槪已也蓋將教以規則之競爭養成遵守法度之習慣命意至爲 
 
 

Page 12

 
 
深遠苟冠服不衷定制則炫奇表異成爲風氣流弊何可勝言青衿城闕讀詩每爲致慨誠以校風之壞其端起於細微不容不杜其漸旣往者不必咎矣嗣後各堂學生務須恪遵部章無論體服講堂服操塲服整列出隊服尋常出門服均用一式以歸簡易崇尚樸素整齊嚴肅令人不敢褻視似此方無失國民教育之本旨本司爲防微杜漸起見故不覺慮之深言之切也 
實業 
[德新輪船公司之竭蹶杭州]  
　　杭湖德新輪船公司開辦之初係新市鎭愼康錢莊經理人程通林董質卿施楚堂等共任發起具禀官廳指定航綫僅往來德新兩埠故以此命名該公司平日金融機關全恃愼康莊爲轉運自推廣杭湖綫後經營兩載資本短促虧耗已逹七八萬元之鉅致一般般東嘖有煩言惟華商航業發仞之始資本不充每爲洋商所擠業由經理人迭次具呈各憲籲請維持而杭湖各團體亦有設法補助之議不知因何觀望迄未實行現在銀根緊急愼康莊被累已鉅自顧不遑致該公司愈形侷促大有岌岌不可終日之勢 
[勸業塲將次開辦大福引武昌]  
　　鄂垣兩湖勸業塲近因生意清淡由勸業道規定開辦大福引(卽彩票）凡購物者均分别贈品以鼓興趣其經費則由塲内營業各商任之每日抽提售貨資二十分之一存儲以購辦福引之贈品然限定在本塲内選購以資暢銷聞其章程係兩個月舉行一次每次舉行之前數日得以鼓樂旗幟巡行街市其舉行期内不分男女均准入塲現已舉定在塲商人四名爲恊賛員與事務員磋商一切細則聞年内須破例舉行二次每一次以三日爲期其開幕之第一次已定於臘月朔云 
雜記 
[吳熾孫照例廻避武昌]  
　　新任湖北荆宜道吳觀察筠孫有異母弟名熾孫者原捐湖北知縣現當提法司署監獄科長及其他二三要差日前吳觀察晋見瑞制軍當蒙詢及故不能不照例呈請廻避聞熾孫大令因差使難謀意頗不願改省嗣經吳觀察再三相勸允貼其一切費用始行首肯改指湖南所遺科長一差昨已經梅法使改委程太守忠翊接辦矣 
[成本璞枉勞運動杭州]  
　　浙省候補知府成本璞辦理硤石釐務縱任司巡苛勒商旅並敢焚毁護照經被累商民聯名上控批飭該州查辦並一面特派親信微服密查盡得弊混確據先期禀復致奉撤差詎該守百計運動該鎭商會徐光溥代爲辯護卸罪司巡謂其不諳辦公賠捐滅跡等語致中座大不爲然本日批札張牧謂此案據藩司具詳卽批飭海寗州傳提該司事李文瑩等到案研訊擬議詳奪並將成晥本璞撤換另委接辦在案據禀前情應俟海寗州訊議禀復到日再行核辦 
[劉鹽官姦佔民婦杭州]  
　　前署下沙頭塲鹽大使劉嘉昌誘姦麗水縣梁姓有夫之婦强佔作妾經本夫控之道府該大使綫索靈通理不得直復又上控撫運各憲派委分司萬一奇派員三次查辦該大使僞揑婚據百計運動每訊僅一親供從未到案一次現聞原告梁某查得該　使避匿蹤跡業已據情續控撫院奉增帥核准批飭運司嚴飭原審官限期復訊矣 
[岳郡守曲體教員湖南]  
　　岳州府魏芝農太守以該府中學堂擔任歷史地理教員易君申翔在堂四年克盡職務茲聞於上朋病故身後蕭條殊堪惋惜爰將兩科暫不另聘教員由太守躬代易君按時上課所有應得薪資並下學期所支一并付交該家屬領用以示體恤 
[番禺令大獲鬥匪廣東]  
　　番禹縣屬茅山葉邊兩村械鬭於十五日楊令會同李廣協督率營弁前往彈壓該兩村正在酣戰之際不料官兵倏至四路包圍當塲拿獲帮鬭之匪十六名其餘星散兩村亦即止鬭十六楊令即將所獲各鬥匪带回縣署訊問多係附近棠溪滘心小棠佛岡古料人内有陳栢著匪曾懸花紅十百購緝示　者有許廣才許亞松二名係在高唐行營逃出者有許亞讓係犯案釋出未幾者有趙亞合犯有刧案者有張亞仲前爲製造局工匠今爲鬭匪修理槍械者經委員提訊畢各責百板交刑事所押候俟查明案情分别究辦將起出大小槍枝數十杆併修理鎗械機件副點明存庫矣 
[徐把總任意需索安徽]  
　　壽州正陽鎭把總徐榮貴在該處擅行封禁妓館任意需索獨斷獨行並不禀報辦理種種劣跡殊駭聽聞刻經皖北鎭查知當札飭撤差另委接署以示懲儆 
清談 
[咄咄釀禍邀功之某統領]  
　　危哉錫地米商。異哉太湖水師。愚哉釀禍邀。功之某統領。 
水師以衛民也。而太湖水師。則專以保衛餉。所自出之各厘卡。已足異矣。所尤可異者。近且借禁運以爲。名大捉米船。或在水仙墩。或在梁塘橋。或在陸莊橋。距離湖口之大渲卡。約五六。里至十餘里不等。連日捉拿。米業大。譁。幾釀罷市風潮。嗟嗟米市一壞。斯全市波。累。全市。波累斯里金無存。是不啻以保衛。釐卡之人。而爲毁壞釐卡之罪魁。矣何某統領。之愚而一至於此。 
錫米之運浙。是出湖也。非出洋也。出洋者洵。違禁矣。豈出湖卽爲出洋之先聲乎。而彼之。所據以藉口者。日太湖通洋。出湖即爲出洋。而封口。而截船。而拘押船户。而朦累省吏。而偪勒。刑訊。而傳令船貨一槪充公。嘻嘻。何錫。民之無告一至於此。 
幸也縣令明其屈。省委知其誣。據情上逹。或可昭雪。而錫地米商。於是始有一缐之生機。然數日以來。各米業奔走呼號。各船户幽囚。刑責。各商家之因此以牽連受害已不啻有。剿滅全市之慘。暛彼某。統領果何咎于錫人。而顧令其。束手待斃之一至於此。 
或者日。某統領當時曾向各船户勒索巨欵。不遂所欲。遂電禀省台。以爲釀禍邀功之地。鳴呼亶其然乎。 
紀事（九） 
[墨國獨立百年華僑助慶會記]  
　　二十五號。午前黄君接忽消息。是日下午五時總統召見。當即傳知學生教員整備至午後四時預備馬車八乘。馳向夏宫（按夏宫係在本京西南隅之嶺後圾武備學堂每年夏間總統駐蹕在此）抵宫時。有武裝。招呼。員迎接直入客廳。該校總理監督與介紹人。文耀所並女學生居。前則總統夫人甘勉。民偕其姪女出迎由文耀所介紹相。見以禮總理道逹來意。夫人即爲賜坐。並云總統適有。那威。國專使。來見。公事未畢略待片時。便可見矣。無何總。統至。矣由夫人介紹各行。握手之。禮總統對黄君云。因公事未畢不能出見頃特乘機前來有間方克相見耳。幸夫人。在此。容我數公鐘再來接納可也即命招呼員。引全校人等轉入北面。大廳惟女學生則。從夫人由宫内。而逹大。廳該廳門。外有騎樓。中庭内陳設。十分華麗有頃夫人乃偕姪女與。女學生蒞席。賜總理教員坐。至監督學生。則在門外騎樓。佈置樂具。即時開奏國樂。夫人。擊掌。當即命招待員設席。以水糕香茶西式。點心。賜各學童。總理教員。等則在廳中各。就小桌飲茶食點心。夫人並親爲指示侍役進。茶。慇懃備至。茶會事。畢夫人又命招待員偕。各童就宫内遍遊。以觀景色。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[吉林巡撫陳昭常奏遵籌地方自治情形摺]  
　　奏爲遵章籌辦吉林全省府廳州縣地方自治情形恭摺具陳仰祈聖鑒事竊臣於宣統二年二月准憲政編查館咨將欽定府廳州縣地方自治章程曁選舉章程頒行到吉當經飭由吉林地方自治籌辦處遵照章程分别籌辦在案惟查民政部奏定逐年籌辦事宜清單所列籌辦府廳州縣地方自治順序以等級言則先之以省會首縣次外府首縣次衝繁廳州縣次指定偏僻廳州縣次其餘偏僻廳州縣以年限言則自宣統二年至宣統六年凡各省廳州縣之議事會董事會均依所定等級分年照章成立在部臣統籌全局證之關内各省情形自爲不易之辦法而吉林地處邊陲事皆草創審時度勢似有不能不因地制宜者謹約舉大槪爲我皇上分别陳之一地方等級之宜略事變通也查吉省原設府廳州縣均有直轄地方比年因幅員廣廓治理難周復經增改府廳州縣各治槪依新章不相統轄論職官品級雖有尊卑而行政區劃實無差别故籌辦上級地方自治在關内各省須别府於廳州縣而於吉林則須合府廳州縣同時並舉現擬仍仿前定城鎭鄉自治辦法就各府廳州縣分爲繁盛中等偏僻三項名目以部定省會首縣外府首縣及衝繁廳州縣須分三年舉辦者均納之於繁盛一級之中統歸一年籌辦其中等一級則凡次於繁盛而不得稱爲偏僻者屬之至偏僻一級吉省於東南東北各屬均係區城初分人民未集部章於各省偏僻之府廳州縣復區爲指定偏僻與其餘偏僻兩級所議本極詳備而揆之吉省情形屬於部定之其餘偏僻者較多故與部分等級實難一致一籌辦次第之宜預定限期也查各府廳州縣旣依繁盛中等偏僻劃分等級自應按照等級之次第以定籌辦時期之先後擬以宣統二年十月至宣統三年九月籌辦繁盛各府廳州縣爲第一期以宣統三年十月至宣統四年九月籌辦中等各府廳州縣爲第二期以宣統四年十月至宣統五年九月籌辦指定偏僻各府廳州縣爲第三期以宣統五年十月至宣統六年九月籌辦其餘偏僻各府廳州縣爲第四期如此則分期籌辦雖與部定略異而依限成立仍與部章適符一選舉機關之宜另行組織也查府廳州縣在國法上爲上級自治團體其區城視城鎭鄉爲大其選舉事務自較城鎭鄉爲繁現設地方自治籌辦處係全省自治之總機關自能專一籌畫若各局則地方官事務殷繁百端待理以之兼任保無貽誤事機似須另立機關以專責作擬飭各屬遴選公正明逹士紳組立自治籌辦公所專理全屬自治事務至府廳州縣選舉事宜按照定章城鎭由總董鄉由鄉董管理當此籌辦伊始除城自治職已先期成立外其鎭鄉自治或正在籌措或尚未舉行是鎭總董及鄉董並未發生而鎭鄉區域勢不能不另有管理選舉之人擬於城區仍照章以總董爲選舉管理員其餘未經成立之鎭鄉各區另設鎭鄉選舉事務所專管該區選舉事宜以期上下機關承接靈敏藉收臂指之效以上三端皆於遵照定章之中參酌吉省情形分别籌擬其詳細辦法仍飭由地方自治籌辦處妥列表式咨部查核辦理再吉省府廳州縣自治雖擬分四期籌辦惟現定繁盛各屬實不及内省之中等其中等以下地方或設治未久或甫經設治地遠人稀民貧財困僅此三五年間欲責其一例成功雖有賢智恐難爲力伏查憲政編查館奏覆山東巡撫奏陳地方自治請變通章程一摺内稱各省地方果有實在窒碍情形應准該省督撫將一省中之何府廳州縣一府廳州縣之中何城鎭鄉臚陳實在情事並緩辦自治緣由請旨辦理等因將來吉省籌辦自治此等情形在所不免届時再當臚陳實在情形援案奏請辦理臣責任所在自不能不審察時勢先事綢繆而憲政攸關亦斷不敢稍涉因循預存觀望茲經擬定分期辦法仍當責成各屬計日程功切實籌辦以冀仰副朝廷實行憲政之至意所有籌辦吉省府廳州縣地方自治情形緣由除將順序期限表式分咨查照外謹會同東三省督臣錫良恭摺具陳伏乞皇上聖鑒謹奏宣统三年十一月十一日奉原批該衙門知道欽此 
本埠新聞 
[新粤督蒞滬三誌]  
　　新簡粤督張堅白制軍蒞滬假泥城外洋務局爲行轅等情已兩誌前報茲悉滬道劉觀察業已札委洋務局駐局委員嚴善圻二尹爲文巡捕護衞隊管带師德貴都戎爲武巡捕日夜駐局聽候差遺並悉旅滬粤紳定於今晚假座廣肇公所設筵公請制軍飲宴 
[電局維持振務]  
　　郵傳部准皖撫電稱上海組織華洋義振會江皖兩省各電報局及北京電報局所有關於災振電報應請照章免費昨上海電政局已奉部文轉飭江皖兩省及北京電報局一律遵照大東電報分司曁英國太平洋電報公司亦經華洋義振會商准所有關於災振電報寄往歐美各國及日本坎拿大等處亦一律免費可見急公好義之心中外一致也 
[追繳長期票欵]  
　　謙益興號主田榮臣雙成泰號主宋煥清和源號主劉信齊等均因不付已倒正元謙餘兆康三莊長期票欵曾經蔡前道札飭公共公廨轉飭清理茲因該號等延不措繳復由滬道劉觀察札飭公廨於昨日派左協探將田宋劉三人一併傳至公廨請爲追究德襄讞商之德裴繙譯官以案關憲飭判均過堂候訊 
[書畫會獨可不遵定章乎]  
　　城内邑廟湖心亭茶肆主雇工黄慶記開工修理佔及湖面有違定章曾經路政處查明飭傳工頭未到即經移知警局先令停工查明提究茲據警局復稱由毛子堅到局聲稱已向湖惦亭主租賃設立書畫曾因不敷用是以添造水閣至路政處查間違章一節容俟親赴自治公所向董事商議等情惟連日又據該處商家函請查明違抗情形從速阻止不知將如何對付也 
[縣令研訊大帮拐匪]  
　　總工程局在浦東撫辰丸輪船上拘獲之大帮拐匪姚慶德等四名業已移送到縣經田大令研訊姚供鎭江人此次來申謀事途遇同鄉人老牛囑令趁搭大阪公司之撫辰丸輪船同往廈門包定房艙一間内有小孩托我看守老牛業已逃去大令惡其推諉大聲喝責姚始供認誘拐三孩内有三孩係寗波人一名慶其住虹口地方一名根福住馬立師路已由家屬認明領去尚有一孩係常熟人名阿 
 
 

Page 19

 
 
炳現蒙發堂待認主其餘各孩均不知悉小的與曾等向不認識求恩寛宥詰之李王氏供亦狡賴大令喝令掌頰至一百五十下始認誘拐一孩餘語含湖質之曾永清供向在南京充當巡警於去年因病請假逾期致被開除此次挈同母親妻子及兒姪來申轉輪往厦謀事致被誤拘所带二孩一名小根子確是兒子現年六歲尚有一孩名小三仔係故兄嗣子並非拐來况已在局與其餘各孩質對均不認識子姪則當堂認明求察錢小五供當勇丁所带四歲一孩係小的之子妻已故世餘均不知判曾永清交差带出覔保餘犯還押候再研訊 
[禀請開棺檢驗]  
　　錢阿八昨至縣署控稱胞妹沈錢氏來滬帮傭在西門外貝善昌貝慶祥父子所開之湖羊行内爲傭忽於本月十八日無故揣死及小的聞信由鄉赶來已被貝姓私行棺殮現聞外間議論紛紛身死不明求請開棺檢騐大令以事關重大着即明白補詞指出實証再行候示 
[三誌戲館手巾之價值]  
　　陳江清盛如棟等控新昌記報關行主卓子庭以荐謀春桂戲園絞手巾生意爲由騙去押櫃洋一千六百元經法公堂傳訊不到將卓子庭之父國卿及司帪卓桂堂傳訊國卿供稱兒子向不在行騙洋一事實未預聞亦未便代理桂堂供行中圖記帪簿均由商人執管所有保單上之圖章諒係卓子庭私竊蓋用當奉聶司馬判令國卿限尋子庭到案再行訊究茲原告又復投案求追訊據國卿供稱兒子實不在申故難尋交判國卿具並不藏匿兒子切結存查如將來查有藏匿情事仍惟國卿是問 
[擇定地方審判廳地址]  
　　本邑設立地方審判廳業已籌備擇定南市念三舖馬路橋堍江蘇海運局基地最爲合宜昨日午後三時已由本縣田大令會同省委候補知府吳其昌張灝及巡警局警法科科員聶宗羲前往該局勘明地址候再商辦 
[逹成學堂籌費遷校]  
　　逹成學堂擬於明年添設中學加廣學額惟現住房屋異常窄小且臨街市不合校舍之用今已擇定新閘路三十號合式洋房一所並有花園草地空氣清潔於教育衞生兩有裨益擬於年内遷移特以每年收支兩數僅足相抵而遷居開辦在在需欵是以前星期假座歌舞台演劇售劵所得劵資除一應開銷外餘欵無多遷校所需不敷尚鉅茲於二十四日再請新舞台藝員演串新戲售劵籌欵以資補助 
[領事請追失贓]  
　　滬道劉觀察昨接駐滬美領事函稱城内聖公會天恩堂前月被賊挖開教員臥室竊取衣物一案疊准麥教士函請轉懇貴追飭屬認真查辦經敝領事一再代懇當奉台復蒙已移局札飭各分局一體協緝並札行上海縣嚴飭捕役務獲贓賊分别給領在案刻下又據麥敎士來函聞偷竊該堂之賊現由城内巡局獲案己據該處地保带賊到堂面稱衣物均被典售盡淨尚有富票在某人處典售所得之洋與同黨某人分用不料拘局多日未邀訊究血衣物亦不吊給查該堂近來疊次被竊除教士衣服銀洋不計外聖台上花瓶等物亦被竊去歷禀道縣迄未查獲今得其一而全物俱在請爲續求轉飭前來亟應再請貴道迅賜移局飭追前後贓物給領等語刻觀察已分别移行追究矣 
城内 
[一屋兩抵]  
　　瞿紹裘前將虹橋南堍小白栅口樓房三　央中張德福向沈永壽抵借洋三百元逾期不贖控奉縣令訊明押限一月理楚在案茲又有施王氏偕中王星齊到縣禀控亦被　將該屋抵去洋六百元至今本利無着求請嚴追等情田大令以瞿一屋兩抵殊爲可惡判令還押限七天理明如再逾限定予嚴比 
[爭奪屋基]  
　　　子林與周鳳書在縣互控爭奪屋基前晚由帮審承明府集訊兩造供詞各執判令交單呈驗再行訊核 
[彈唱淫詞]  
　　書錦牌樓延齡堂茶館近日招雇無賴夏運生彈唱淫詞哄動男女茲被巡警局查悉立卽諭禁如違提究 
[盜匪翻供]  
　　金根雪前因紏同林阿二等行刦隣人劉秀發衣物銀洋並拒傷事主由縣訊供解司過勘在　茲金忽翻供由　臬司發回到　前晚經承明府提訊金供當時並未持刀僅取竹簽刺傷事主是實判押候再訊 
[目無尊長]  
　　何姚氏昨至縣署喊控堂侄何雨濤何阿生强將田中稻柴拔去向論恃蠻求請提究大令諭　靜候批示再核 
[請給卹欵]  
　　上海縣田大令申復滬道劉觀察文云竊奉憲台批上海二路巡警第二區巡長聶炳奎禀故父申翰在硝磺火藥庫差次病故無力搬櫬回籍懇給卹費由奉批據禀爾故父在滬供差多年身後蕭　衣棺已屬借貨旅櫬無力歸還如臬情真殊爲可憫仰縣查明具復酌奪等因奉此並據該巡長並禀前來伏查該故員在差已歷多年謹愼守職身後蕭條係屬實情理合具文申復仰祈憲台鑒核俯賜酌給卹銀俾得該家屬扶柩回藉實爲公便 
[道批二則]  
　　立餘莊等禀批旣據一再禀求姑准將虞瑞清交差押至各莊算帪限三日算明仍行還押虞瑞卿另　戴嘉寳帳欵十二萬兩並兆康股東名下虧帳絲毫未理萬難任其在外延宕仰曾審官實令遵照辦理不得稍有疏縱爲要原禀抄黏一并抄發陳瑞清禀批顧百元給欠該莊銀兩旣由商會理復實係往來之欵其交來元源莊粟倒閉不得取　自應仍向　占元追取何能聽其任意牽扯仰曾審官寳令查案迅予　交勒限追理具報抄黏並發 
南市 
[寺院失愼]  
　　前夜兩點鐘時小南門外海潮寺後埭起火　由四十九號岡巡報告南區派令消防隊前往施救已由該寺僧衆設法救熄矣 
[母女捲逃]  
　　寗波人沈全　去年　媒許王氏金季氏説合贅於川沙婦人劉金氏家爲婿遷居滬上金氏母女旋即捲逃前日忽在幾竹街與金氏遇見扭控工程局沈供曾出洋八十元與金氏之女成親今忽被捲一空請爲　　許王氏等所供略同訊之金氏供婦人先回鄉里女兒不知下落所有飾物早已典去判金氏交保限三天尋交 
[推諉弟婦]  
　　公記水菓行竊事周古慶將宋阿松扭至工程局控稱宋之三弟根福贅於萬裕馬頭果與園余肆主王姓爲婿刻已病故被其欠去膠菜價洋一百九十一元三角請向阿松追出給領阿松供諸事由弟媳經管與小的無干判留候尊同王氏到案再訊 
閘北 
[形跡可疑]  
　　住居天通　之沈阿星則日携带洋鎗一枝偕妻李氏行經潭子灣附近被四路四區巡士　見以其形跡可疑一併拘局由張副巡官略訊一過　送一區昨經黄正巡官提訊沈供向爲鐵铁鎗係某客託修現已修好擬往鄉間試成訊之李氏供詞略同判洋鎗存局沈與李氏暫行交保候　明再核 
[水上爭鬥]  
　　美捕房九百九十號落差華捕前日至新兩橋趁搭渡船不知何故忽與船夫衝突逞兇肆毆被水巡拘解四路分局押候訊究 
[移提竊賊]  
　　徐阿五行竊嘉定縣營馬一頭由四路四區巡士拘　移解一區取押在案昨由該縣姚大令派差持文投局移提黄正巡官准交來　带回歸案訊辦 
 
 

Page 20

 
 
[偷竊銅像]  
　　南翔鎭大德寺前日被陳祖庚竊去銅觀音一尊行經鐵路北首被四路四區巡士　獲解局由張副巡官略訊一過移送一區押候究辦 
英租界 
[公堂停訊]  
　　今日爲耶鯀教主誕日（俗稱外國冬至）公共公堂例應停訊惟適值星期故由西官照會公堂補停讞政二天 
[驟難訊斷]  
　　老閘捕房已革五百六十九號暗差華捕劉　根因姦佔江北人張國仁之耒婚妻金氏（即金如意子）由張控奉閘北巡警局移請公廨將金氏與劉一併提案分别押候張將婚據檢呈再行訊核在案昨日復由捕房解廨請究中西官判仍分别還押於下禮拜六訊斷 
[追還茶禮]  
　　成衣匠顧春林之女　英自幼許於馬諸氏家爲養媳茲因氏子病故顧即將女領回復許朱姓　氏偵悉控奉公廨於昨日將顧傳案員訊明晣判顧還原告茶禮洋六十元准其將女另嫁 
[印人放債]  
　　印度人殺逹門控沈阿土借洋不還議由包探將沈提案押候项領　期解訊 
[與人何尤]  
　　王受之前控吳小三陳桂私押木器由廨訊知由王自行付　且王未到案判令吳陳暫行聞釋候傳王實訊在案　由捕房將王吳陳三人一併傳案請究當由柯公館遣丁投案控王虧欠房租又有袁雲生附追被王欠去租　木器價洋經德襄謥會同德裴繙譯官訊明木器實係王自行付質判均開釋著王自向原告將租金分别清理 
[無恥已極]  
　　無賴王芝香前晚誘令陳長生至北山西路一百四十二號門牌朱榮生所開客機内鷄奸　晨申竊被面等物逃逸被朱追獲鳴捕拘入捕房旋解公堂訊究中西官以其均屬無恥判王押一禮拜期滿逐出租界陳押南天 
[哄騙錢財]  
　　馮汕渭嚴榮生同控謝榮生哄騙洋一百四十元昨由包探將謝拘解公堂押候查明於下禮拜六再訊 
[怙惡不悛]  
　　過犯顧阿來王阿福復來租界由探　獲昨解公堂請究據包探禀稱顧尚竊取張金奎家衣物判顧押西牢一年王押三月期滿仍逐出租界又張阿根竊取張財道等各家衣物由探查獲昨晨解廨訊明張阿根係是過犯判押三月期滿再逐出境又某西人控過犯鄭阿芬竊取脚踏車由探查獲昨解公堂訊實判鄭押兩月期滿仍逐出租界 
[辦竊賊]  
　　惠明生控　明甫竊洋十八元又毛新田控過犯石春山竊取木柴均經包探查獲昨解公堂訊明判陸押一月石押三月期滿一併驅逐出境 
[未必縱火]  
　　北四川路美華鞋店主張蓮青控夥紀德福陳金海桑桂林縱火串竊　鞋絨靴及鞋片等物一案昨由捕房將紀等解廨質訊串竊屬實惟所控縱火一節毫無憑証判紀枷示一月再押西牢十一月陳桑各押一月 
[調戲無憑]  
　　崔徐氏控被張餘年在途　住調戲行兇等情昨由包探將　拘解公堂訊無証據即照違章打架例判張罰洋二元充公示儆 
[馬車衝撞]  
　　馬夫王蘭生駕車不愼將某西人匯票馬車撞壞被捕拘入捕房昨解公堂請究判交保候原告到案於下禮拜六訊核 
[急宜改過]  
　　小孩王萬仁張小明仔王小三仔串竊洋人德律風箱消贓於徐阿榮舊貨店内昨由包探將三孩與徐一併解請公堂復訊明白判三孩各押改良所二月徐罰洋十元充公贓交原告領回 
[同居串竊]  
　　王張氏控同居顧學官與其妻母孫孔氏串竊綢布衣服二十餘件及現洋鈔票等物拒由包探將顧與孔氏一併拘解公堂訊明判顧押兩月孔氏押女所一月减交原告領回 
[疑竊無憑]  
　　　　氏失竊現洋七十七元及銅元各物疑係徐財方所竊報知捕房昨派包探將徐拘解公堂訊無証據判令將案註銷徐即省釋 
美租界 
[認償修費]  
　　昨有　西人駕送牛奶之馬車駛至百老　路馬忽受驚狂　撞壞曹阿三楊阿連二人之東洋車該西人即囑令二車夫隨往領取修費了事 
[圖賴工]  
　　鄧脱路某西人家用人張長林胡阿沛任阿銀等昨投捕房控告該西人　賴工洋數十元捕頭命赴該管領事署控追 
[婦人受騙]  
　　沈孫氏昨在有恆路被匪徒用擲包術騙去金戒一只報告捕房鋪領允爲查辦 
[暗昧不明]  
　　李王氏昨在閔　路嗚捕拘送王伯英至捕房控被搶去金押髮一只捕頭詢得事涉　昧斥不准理 
法租界 
[强搶衣服]  
　　匪徒吳金林周長安趙五等紏集黨類在城河浜見有某新衣店車過之衣服數百件圍住硬搶由店主報知捕房將吳等拘獲送廨請辦吳等同供實因悮認車運之衣服係是施衣索討不允與之相爭求宥判各枷號一月押兩月 
[註銷訟案]  
　　曹華林所開之烟紙店前被店夥趙成桂私取洋七十餘元控奉公堂將保人徐信才傳案判令交保限交趙成桂訊究在案迄已日久案尚未了前日原告　徐投案聲稱現由徐田爲商勸願賠洋四十元免予深究商人亦不欲多事求請核斷判將案註銷了事 
[發給手套]  
　　捕房麥總巡以近日天氣嚴寒上差各捕所穿號衣之袖俱與手掌並齊難免寒冷　傳各捕到案每人給予絨手套一副以資敝寒 
[海上閒談]  
　　請减房租一事。費去手續不知凡幾。而减租尚無眉目。我聞各處籌。賑往往一呼而集者數十萬。夫此樂善好施者。即一般置有房産之富紳也。則諸富紳何不可移其救災急難之。心。而於。體卹商人一方面。亦稍發一點之慈悲乎。 
大凡慈善事業。施之於事後。不如行之於事前。諸君能以此等。事作慈善事業觀。則跂予望之矣。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部答覆羅議員指紋教育說帖（二）（續）]  
　　（乙）國語統一為普及之利器國語科教法如何 
答本部現經通咨各省所有省城初級師範學堂及中小學堂一律兼習官話於正課外加習二小時或三小時暫用聖諭廣訓直解教授其教員必須長於官話者始准聘用並准各學堂連合通聘教員輪流教授以期教員易得且可撙節經費官話課本前經奏准於宣統三年頒布本部主旨以練習官話不止恃官話一科必小學堂教習於各種學科均用官話教授始可確收實效故前咨於師範生之練習官話尤注重也 
四關於教育行政之統一方法如何 
　　（丙）對於各省提學司是否有拘束力 
答查本部奏定各省學務詳細官制及辧事權限章程內開提學使自到任之日起每三年作為俸滿俸滿之前各督撫將其平日所辦事項詳細咨部本部證以三年内派出視學官所切實考察者該司辦理學務有無實效詳晰奏陳或留作或升擢或調他省或調回本部又提學使照各直省藩臬兩司例歸各督撫節制一面由本部考核不得力者奏請撤換以上各條歷經遵辦有安可考而知也 
（丁）學堂職員教員是否將部定畫一薪修章程以削減之餘金爲推廣之新欵 
答職員辦事有繁簡之不同教員分任學科亦有難易之别此時堪任職員教員之人材旣少而各處之生活程度又復不同其勢礙難統行畫一薪修章程本部現擬先從小學入手酌定職員教員薪修數目以爲試辦之　惟此事能否推行無阻尚須切實研究至於裁减浮費冗員以備推廣學堂之用本部固素抱此宗旨已屢見之於文告矣 
（戊）各專門學堂監督是否一律漸儘性質相近之專門畢業學生充當又各校之教務長是否皆用知本校科學之人充當 
答專門學堂監督及各校之教務長從前以畢業專門通逹科學之人寥寥任用之時有無遷就近年怕過專門科學者爲數漸多監督及教務長之職自當漸儘學業相怕者任之仍俟新官制頒行時一律規定 
（已）學堂建築須爲各省設計數種圖式任人擇倣以便管理教授而適衞生爲主其建築費亦須略估大槪是否籌及 
答奏定學堂章程中將建造學堂法式列爲專章即爲便於管理教授之計至建築圖式各省多有呈送到部者亦有由學務公所酌定中小學堂數種圖様飭屬擇照蓋造者惟全國之大氣候物價等事種種不齊若欲併各省學堂槪爲設圖估值三部現在實未能籌畫及此 
專件 
[太湖水師奏命捉拿米船始未紀]  
　　無錫爲聚米之區凡浙省所用之米大半皆向錫邑釆辦帆檣上下習以爲常本月十五日之夜市中忽起訛言謂水師營勇捉拿米船一時衆心皇皇不知詳細繼而連日捉拿米業大譁幾至罷市紳董往縣詰問答謂營官所爲上憲所命衆知事必由於上憲悮會營官邀功非一時所能挽回急開商會集議茲覓得商會開會時會董與米業問答之詞則此事之真相瞭如指掌矣問答綠後一問被扣之船共幾艘（答）據各行家稱被扣米船共計四艘船户尤洪根尤阿生毛金永常根全共四名一問各船所裝糧食實數（答）據各行家稱尤洪根船裝黄豆大袋十八袋裝小袋一百六十七袋白秈二百六十五袋尤阿生船裝客糙籼一百一十五袋白秈三百四十三袋毛金永船裝糙糯五十五袋白糯六十八袋客籼稻六十九袋袁根全船裝客白秈一百二十八袋一問船在何處被扣（答）據各行家稱尤洪根尤阿生兩船在西城根水仙墩被各師營扣下毛金永船在南門外梁塘橋停泊被扣袁根全船在陸莊橋被扣以上被扣之處約計離大渲卡五六里至十餘里不等一問浙江米糧向來是否流通（答）據各行家稱歷來浙江民食向吃籼米全賴此間接濟故照章到錫採運查此項米石係由上江運來此間行家再過賣於浙商近年一向如此一問該船之米係何人所辦（答）據各行家稱永元生行黄豆係紹興咸亨醬園所辦恒源生行白客秈係嵊縣李源茂所辦鈞昌行客白秈係山陰萬豐所辦長裕泰行客白秈係嵊縣吳鼎泰所辦豐泰行客白秈係紹興萬康興萬濟全茂三號所辦洽大行糙糯白精係山陰王恆德槽坊所辦秈稻係上虞王恭盛所辦各客均在錫地未歸一問太湖是否通洋及有無間接之路（答）據各會員稱查太湖本不通洋人所共知若間接路共有二道一大錢至寗波海口須由湖州逹杭州過錢塘江至紹興再逹鎭海口計程約有六百六十餘里之遥一大全至乍浦由湖州東至嘉興過平湖再逹海口計程約有三百五十餘里之遥其間壩閘重重局卡林立搬運旣難稽查復密此未能出洋之一證也且由湖運浙與内河運浙者同一至浙皆爲腹地有何區别必以出湖爲間接出洋不知何所本而云然大約從前所以牽混者蓋欲令走内河釐金可以多加數道故倡爲此説然畢竟由湖至浙路近費省是以船户往往冒險而行不能歸咎行家如即指此目爲間接出洋殆不足以服人心而彰公道一問從前運米有無護照（答）據各行家稱歷年浙商來錫辦米係屬營業向來不用護照惟遇飢饉之歲辦平糶等項始有請領護照之事今當秋收之後循例未請護照一問由太湖赴浙與由内河赴浙其運費捐錢孰輕孰重（答）據各行家稱凡由湖運浙者計運費捐錢每袋從前共一角七分今增至二角由内河運浙者計運費捐錢每袋從前共二角八分今增至三角三分三角五分自以走湖爲便宜而近日行家因不欲冒險故令船户皆走内河一問各行此次付與船户運費是走内河之價抑係太湖之價（答）據各秀家稱一律給與内河運費有帳可證一問此次上憲飭營緝拿運浙之貨聞係米糧日貴之故但不運浙江究竟米價可以平减否（答）據各會員議稱查銷浙糧食均屬籼米無碍漕糧且錫金非産米之區係聚米之所查秈米均由上江而來其價較賤如浙銷通暢上江之貨源源而來旣裨錫金商市復裕錫金民食糧價自能平减則粳米可專備漕糧倘一經阻止運浙之路上江客米因錫地滞銷 
 
 

Page 27

 
 
聞風裹足必致轉運他處而錫産之米民食尚虞不足何論漕糧由此而論應禁與否此中似宜斟酌辦理爲是 
小説 
[盜俠小説盜俠（三十五）]  
[  第五章]  
　　在英國東河流域之内。當堯克歇萊城之西。有極大之深林。老樹千萬。擁腫無度。叅天蔽日。至於左近之村鎭。均爲樹陰所蔭。不漏陽光。大樹皆千百年物。樹身合抱。枝葉四攫。狀至奇怪。而森林之中。歧逕雜出。東河之水。環抱此絶大之深林。土坡小山。蜿蜒起伏地勢至爲幽僻。人非熟識路徑。者。入此。恒不能出。撒克遜人之流而爲盜者。多假此以爲根據地。河流環。曲之地。有大橡數十章。枝葉蟠結。而中空如屋。此中即爲盜魁視事之所。一日者時當晨餐。曉日照於樹梢。瞳瞳作淡赤色。綠陰葱蘢。華缛如錦。若經新雨之濯。微風淡然。空氣鮮潤。河冰亦澹沱作細流。澌澌東逝。盜黨朝食旣畢。皆集此盜魁之行殿。橡樹之中。著地舖一豹革。爲盜魁之寶座。盜魁旣升座。即令日。今日請西門兄弟率六人守東路。黑格兄弟率十人守西路。北路爲該羅鎭孔道。不能大路。來往者皆細氓。且多撒克遜人。可無庸守視。惟南路爲倫敦大道。腦門豆人之出入此道者至多吾當躬往守之。安伯司兄弟及敦克兄弟等十人隨我。語已。立起。盜黨噭然紛應。無敢譁擾。狀至嚴肅。馬蹄之聲得得。自遠而近。馬上坐者。爲一小年騎士。腰佩。長劍。策馬大馳。自堯克歇萊大道之東。欲穿此森林而過。此騎士年不及。三十面目嚴整。而目光懣然。額上之縐紋重疊。若有重憂。力鞭其馬。馳至。林次。忽昻首舉目。周視地勢。自語日。聞此間多盜。然吾不之懾。且盜。皆撒克遜人。吾亦撒克遜人。復何懼者。語旣。引馬入林。極馳不止。馳不里許。而林左之笳聲忽起。凄厲無倫。騎士驚日此何爲者。語乍出。而樹後已出兩。人。一力緤其馬令止。一力掀騎士之足。欲擲此騎士於馬下。此騎士堅坐。如石人。兀然不動。大怒日。若輩欲何爲。即舊拳擊緤馬之人。緤馬之人。立翻於地。又以劍柄觸此掀足者。掀足者亦翻。此時非騎士立筦其馬。不令。冒前。此二人。必且無倖。 
國外新聞 
[英國士官定罪續誌]  
　　二十二日倫敦電云英國海軍大佐屈蘭區海軍少佐白萊登已在德國萊浦齊裁判所受判監禁砲台四年之罪公家律師因此爲純粹偵探案大礙沿海之安寗故請監禁礮台六年被告辯護士爭論該員偵得之事並未報告他人故不能作完全犯罪論凡與問此案者對於兩員之行爲皆極意稱許説者謂其勇敢精細及其良意均足欽佩故定罪得以稍輕也該案審問時發言殊爲和平被告亦蒙善待二十二日栢林電云英國士官控案判定之罪英德各報大半視爲寛惠並有數報希望兩員監禁若干時後或可得赦 
[日本國會開會]  
　　二十二日東京電云日本國會已於今日行開會禮日皇並未蒞會敕書之中謂日本與英國及列國之邦交均甚篤厚俄日協約及合併高麗二事之行均爲遠東之和平起見云 
（以上譯字林報） 
[法日訂結商標專賣版權約]  
　　二十二日倫電云據巴黎電云法國國會已允批准法日商標專賣及版權條約 
[德國國藉議案近聞]  
　　二十二日栢林電云聯邦議會已通過德國國籍議案故於耶蘇聖誕節後卽可呈入國會該案之大綱爲將來德民無庸在領事署註册居於國外之德民非經其自許不能除其國籍 
[西班牙國會反對教會]  
　　二十二日倫敦電云西班牙京城曼特里特電稱國會已通過限制教會議案贊成者一百零八人反對者二十人 
[墨西哥革命黨圍困官軍]  
　　二十二日紐約電云 
墨西哥革命黨已有乞華華省萊伐洛圍困官兵千外聯邦兵隊目下尚無法救之（以上譯文匯報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
