# 1886 - 219 - 4904789

 

Page 1

 
 
[招請文人修字告白] [  點石齋主人啓]  
　　本齋現有大部書籍須人修潤其有願承是選者本齋另關房屋置俻几椅以待惠臨晨集酉散筆硯點膳均須自備其修潤不合式者隨時辭删設遇有事可暫告假惟不得擅自帶歸倩人頂替致至有損壞彼此推諉等事准於卽日開修尚望不吝指敎爲幸修字處分設在輔仁里第五條弄　該處有人承接卽請逕往可也 
[味蒓園烟火助賑説]  
　　錢字古作泉其下從水取流通之義是以視財如命不肯輕拔一毛者謂之守錢虜然知爲流轉之物一味撒漫毫無節制於其間則溝澮雖盈其涸可以立待要唯當用則用千百萬金不爲奢不當用則不用雖一二錢亦宜省減而又非鄰於刻吝庶於泉字義得之昨錄高易籌賑公所啓有善士從粤東精製烟火數十合味蒓園主借園演放凡往觀者收洋三角其資撥充山東賑欵訂於本月十五六日八點鐘試放所費甚小而積少成多又可救灾黎數命與者旣不傷惠且藉以悦目賞心受者更不傷廉亦可謂懷仁慕義有錢能如此用法乃着於流通矣夫各省賑捐自河南旱荒始歴十餘年計江浙兩省已不下百餘萬而各處之協助者亦不貲竊思江浙遭兵燹以來十室九空幸無大灾祲村農已室如觀罄雖恩加减賦無非欲藏富於民奈耗費者多僅圖温飽而不可得更籌此無窮之賑務將博施濟衆堯舜猶病之謂何予爲此言非阻人以爲善也漏巵不塞滄海可變桑田明中去了暗中來俗語果可信哉特是賑務至今眞成强弩之末明知難乎爲繼無如欲罷不能酒席之費或移矣書畫之潤或分矣閨房之秀童穉之年僧道經懴之資皆湊集矣於無可推廣處細及於區區烟火甚慮聚沙之塔難顯神通集腋之裘將窮補綴耳然而其事雖小其心良苦卽烟火而推之倘能節無名之費以甦垂死之民滬北一隅歲可積金錢無算不特眼務尚可敷衍且天堂地獄盡在目前顚連無告之四民環而待者紛紛也何徒舍近而及遠耶抑滬北之不善用錢處吾得約略數之最小之車曰二把手食其力者有逾千指用以裝運貨物間亦坐入則鄉間男婦爲多尚不足云縻費兩輪而用力前拉者爲東洋車約二千餘輛兩租界皆有捐照費每人需日賺錢四五百文則統計坐車已日過千金矣馬車之行以十數車共六百乘每乘日可得三四銀元暑夜尤甚往來幾於達旦則日又得二千餘金而洋商之自備馬車不與焉茶館大小以百數一茶數十文合之亦成鄉欵烟館之精美者亦難以更僕數一入其中約靑蚨二百翼就烟霞痼癖言之日計不止萬金酒館之著名則聚豐園　新園泰和館鴻運樓外兼中西菜之海天春廣東菜之杏花樓等全席以三元起遞加至一筵十餘元合尊促坐飛箋召所眷妓書寓曰先生妓稱小姐興高采烈每客或呼二三人所謂么二者不屑喚若七八人同席專問纏頭錦值番蚨數十枚琵琶聲歌曲聲詼諧拇戰聲繁音迭起盈耳洋洋不如是卽嗤爲蠢俗矣酒酣而出徧訪花叢呼爲打茶圍間卽心許目成夜度娘亦恃孔方兄爲和事妓之能聲曲者日夜上書塲遇所歡則點戲劇須一元半面交亦不釋也核計書塲亦甚衆至狹斜游不屑復污筆墨云有謂卽四馬路日間閒費必十萬金一切正經衣食不在内其説固可信幸四方游人　至類皆載寳而朝揮霍雖千百金不吝嗇聞烟火尚堪助賑冶遊者宜緩急圖之子不能禁人之用錢而于當用不當用間不憚大聲疾呼稍兾挽回于萬一不禁卽烟火助賑事借題而發揮之若夫高易公所之無美不收味蒓園主之　 
曲全善舉洵屬加人一等例得附書至烟火之奇麗游客之多寡俟跪間目睹後再當吮墨濡毫綴輯成篇以供衆覽庶不必身親而恍見夫魚龍漫衍耳 
[本舘接奉電音]  
　　昨日下午三點五十分時經本舘駐京訪事友人電傳本月十三日上諭一道敬謹譯登○七月十三日奉上諭楊昌濬劉銘傳奏遵旨臺灣改設行省事定開單呈覽一摺着該部議奏單併發欽此 
[越南近信]  
　　香港西字報載有越南消息云中國勘界官已至老界法國特派之勘界官狄隆亦到狄君向在中國爲領事官計已有二十年於中國情形最爲熟悉想雲南劃界之事自可順手也又聞法國現在該處許人開設賭局惟不准外國男婦諸人入局其開賭之法則照拍賣例以出費之最多者得以開設云 
[澳督履新]  
　　葡萄牙新簡澳門總督到港曾經列報兹閲香港西字報知澳督已於初七日抵澳初八日下午四點鐘接印任事聞新澳督係列陣圖兵官出身云 
[元山近事]  
　　朝鮮元山自通商以來于今三易寒暑而通商各國商人在此間貿易者除日商一二十家外絶無一人問津卽華商亦不過一二家而已刻下附近各處金礦大興市面生意稍爲起色然所暢銷之貨除米榖外卽算洋布洋紗羅等貨故日商近日運來米榖洋布絡繹不絶云○米榖一項前經朝鮮政府以八道年歲荒歉因札飭各海關自二月起至五月二十日止免征米榖進口之税後又因限期太促恐各米商未及週知致虧資本仍寛一月限期免至六月二十日爲止朝鮮政府體恤商情可謂無微不至故六月初一日日船高干穗丸抵埠日商辦來米榖有一萬數千包之多一聞此信無不欣欣然有喜色矣○六月二十二日日船高干穗丸抵埠載來日商貨物較前次更富大半是米榖洋布盖近來各處金礦一興需人甚夥卽永興一處金礦聞有萬餘人故無業窮民皆得藉此以爲衣食卽有田地者甚至棄耕種而淘金沙誠以淘金沙較耕種費力少而得利易故市面生意亦因之稍稍起色○近年金礦以馬方金沙爲最成色有九五然此礦離元山較遠約有三四百里其餘如附近永興江界端土高源以及雲寵等處金礦雖多其所產金沙成色總不能與馬方金沙並駕齊驅現又聞離此間不過七八十里之遥地名要邊新開一金礦據云所產之金沙成色較之馬方不相上下刻下金沙價值亦不甚昻貴約韓錢十八九千卽可換足色金沙一兩近日韓錢價略昻鷹蚨一元換韓錢六百六七十文然時價早晚不同不能預定○華商來元貿易者須借重日租界故一切往屋棧　　多不便中國雖定有租界地址然與日租界隔一小山來往甚非易易近有華商欲在中國租界内建造房屋無如一片荒郊人烟稀少一二家亦難成市因禀商派駐元山理事姚賦秋明府籌一妥善之策聞明府擬令若輩在日租界昆連 
 [ 
 
 

Page 2

 
 
處暫造數椽先行交易大約不日卽要興工並聞姚明府因此事仍須禀請上憲議一妥善之地建造房屋碼頭等事以爲後日華商來此貿易者有所安頓姚明府之極力整頓商務體恤商情於此可見一斑○北洋兵艦超勇揚威濟遠威遠定遠鎭遠共六艘於六月二十二日來元下椗口内一時岸上觀者如堵第三日係禮拜各船管駕及買辦等於是日登岸購買食物並到各處遊玩先後約有一二百人街市陡然熱閙聞該兵船泊一禮拜後仍要開往海參崴及琿春一帶云○此間近北天時多寒少熱往年卽六月伏中亦不甚熱殊不知今年初伏時較往年逈别終日扇不停揮尚覺汗涔涔流背云○前月有俄國兵商船一艘於早五點鐘時進口並不下楦旋鼓浪往永興開駛風聞去年俄人曾有蠶食永興之心今又聞永興金礦甚旺恐俄人時常窺伺不存好意若然則朝鮮政府不無添一番憂慮也 
[烟臺雜綴]  
　　文登縣主於上月廿七日至烟聞將赴登州謁見太尊卽赴道轅禀見○唐邑尊莅任有年交卸之先各鋪及建帮恭送衣傘以誌勿諼○傳聞齊河地方霪雨浹旬河水泛濫隄岸因之衝決水患頻仍民生困苦不特地方之害抑亦官守之憂也○作半掩門生涯　以東北隅一帶爲多聞有某婦素與某甲結不解之緣邇因細故與婦不洽婦遂串同别婦謂甲曾欠伊洋廿元洶洶然登門索取甲　以自剖甲之同伴代抱不平向婦喝曰汝前經犯事遞籍二次今又作惡定當送官請辦婦始畏懼託人調處而罷○凡業肩輿者同居一室謂之轎子屋人多類雜最易生事上月杪有某甲將乙頭顱擊破鮮血淋漓巡街者欲送於官經同黨爲之擔保始得無事○不雨經旬水泉乾涸擔水夫恐人之汲水也竟有臨流結網以護來源者子輿氏求水火無弗與之言豈至今而不騐耶○雜貨生意尚有可觀故開店者日多一日惟夏秋之交布帛銷塲不甚旺耳○乞巧之風相沿已久烟街妓女多於是夕設果中庭焚香默禱以乞天孫餘巧但若輩性情逐水手叚翻雲其譎詐已不可問而猶必乞巧於天孫恐上界星妃轉不如下界人之機巧耳 
[西湖秋影]  
　　詁經精舍七月課期向由中丞考試本届適瞿宗師在省銷夏遂由監院禀請宗師甄别初六日黎明諸生衣冠齊集肅靜無譁少頃宗師升座點名畢握管命題限初十日繳卷各生皆擕卷而返○學海堂在蘇祠之右諸孝廉月課之所也每值公車之歲例於七月分由撫憲甄别本届適許星臺方伯護理撫篆遂禀請方伯於初八日考試○湖壖創造左文襄祠自正月開工至今雖已粗具規模尚未細加丹堊劉仲　臨行時曾親往閲視命在工各員認眞監督以冀早日落成云 
[局員瓜代]  
　　九江洋藥局委員鄭貳尹輔清現丁外艱所遺洋藥局一差經關道李觀察札委候補通判胡别駕乃勳接辦 
[洋藥税旺]  
　　九江洋藥厘税連年收數短絀今年經廣商仿照漢口抽税章程禀請大憲批准包辦完納釐税自三月初一日接手後每月收數日　暢旺查從前洋藥局每月征收藥税約在百箱左右卽四五等旺月不過一百四五十箱上下現在每月報税總有二百餘箱聞六月間已收過二百五十八箱洵歴來所罕見此足見該商辦理得法也 
[彝陵雁字]  
　　前報紀小溪塔地方蛟水成災一事聞該處有一橋某姓十八人及傭人一名群聚其下是日傭人腹痛回家至晚卽遭水患全家竟漂没無蹝又聞當蛟衝出時似在該橋下略停片刻致將是處冲成一潭約深數丈云○彝陵小輪船因貨物無多在漢躭延多日至上月晦日午後駛抵宜昌隨有小划送挑夫上船將傍輪旁有一人失足落水此時江水奔騰勢如箭發去已半里方經漁船救起雖不致葬身魚腹然已大受驚惶矣○新任川督劉仲帥奏調往蜀之提督周軍門暫在宜城小住兹又有錢軍門裕新乘彝陵船來此聞軍門曾　九江鈏總兵此次隨節入川携有眷屬連日江水盛漲上路峽門均經封斷俟水退峽開當卽買舟西上云○電線時被迅雷擊斷是以電報往來時有間斷 
[鴛鴦飛去]  
　　揚州觀巷街某氏婦靑春守節子女皆無遂撫猶子爲子教養兼施頗費心力子前歲完姻後卽赴白門某店爲夥近因爲繼父追薦中省旋揚抵家後閨房燕婉不僅爲張京兆之代畫眉嫵婦心滋不悦謂子曰明日延僧禮懴理宜潔凈今宵汝宿於堂吾與新婦同榻及夜新婦假他事出房蓋欲作明修棧道暗度陳倉之計也詎爲婦聞追蹝而出將新婦痛詈並批頰以辱之子見之心頗不忍遂乘次夜作佛事時濳謀同遁迨婦覺則一對鴛鴦早已飛去託人遍覓懊悔非常諺云不痴不聾不作阿家翁小兒女事何煩瑣瑣計較然其子不念撫育之恩遽作逃亡之計此尤忍心害理爲名教之罪人也 
[劫財害命]  
　　甯郡有胡陳氏者係某游戎之嬸母也居於湖西馬眼漕地方年老無嗣頗有積蓄祇以視錢如命故家中並無男傭女僕甇煢獨處影隻形單本月初七日有某族侄至該氏家於時旭日東升而門猶未闢剝啄數下亦無應者族侄疑之破扉而入則見後門洞開房内各物已歸烏有該氏昏仆地下頸有靑紫痕想該氏於賊取物時聲喚格拒故賊勒斃之以滅口也經某　戎函知鄞縣朱邑尊並不往騐立傳捕快到案勒限五天務將該賊拿獲未知限内能破案否 
[航船請示]  
　　蘇州距無錫水程祗百里航船多至十餘艘此往彼來川流不息近來各處營勇紛紛遣撤大憲雖派員載送回籍然大半中路濳逃附航他往逞强恃覇不給舟資甚且平地生波無端滋事各航苦之遂邀集同帮公禀錫金兩縣環懇給示諭禁以安良懦云 
[四明瑣語]  
　　甬友信云江東百丈街某姓子年近弱冠性好賭博其父銜之刺骨日前又往博場適被其父撞見將子扭歸以刀斫其手深入寸許血湧氣絶適一遊方僧過其門家人呼令救治僧以線縫其皮敷以草藥再行用黃紙畵符二道一化灰服一貼傷處頃刻痛止家人交相慰藉未識某姓子死裏逃生尚敢與牧猪奴爲伴否○甯波之南姜山某姓老嫗傭干南門陳姓之家尚未匝月巳前其主人以夏衣數件令赴水濵洗浣忽有小竊自後攫衣二件而去嫗見衣服已失無力賠償奮身自投于河嗣經路人瞥見急爲撈救尚能言語主人知其故善言撫慰嫗以腹中蓄水未洩越日竟死亦可傷已 
[觀西洋戲法志略]  
　　西術士安特生昨晚假老丹桂戲園開演戲法七點半鐘時看客已陸續而至園門前有各按目持戲票招人價售及入門則燈火密若繁星靠背椅櫛比平列凡十數重臺前用方桌直接如平橋然人可步行其上臺上紅幔低垂樂聲嘹喨俄而樓上下客將滿座幔始卷安特生乃緩步而出操西語以告客幸旁有通事代達得共悉其意於是藏鈎飛牌頃刻花等戲約十餘種次第演出色色新奇令人不可思議雖偃師復生恐亦無此神妙其尤巧者莫如借客之對時表裏以白巾再以紙包之作長方形復令一客右提表而左執鎗轟然一聲則客之右手僅存一空紙包而巾則塞入桌上之玻璃瓶内碎瓶出巾表已烏有旋從十餘步外舁一套箱至臺上層層鍵鐍令客取鑰開看直至最後之小箱而表在内矣此則最爲新奇蓋以其假手於人而非自主之也夫幻形攝影江湖上賣藝者流亦常有之顧皆有蹊徑可尋從無授權於他人者吾於此嘆觀止矣演至十點鐘時看客愈多撫掌稱快者不絶於耳惜殘暑未凈回顧諸同人皆稱煩渴倘斯時有苦茗半甌一潤燥吻則眞瓊漿不啻也迫觀畢余偕寄鷗出門清風習習殊快人意但聞人叢中有謂某折奇某折巧猶津津樂道不釋口該園本極寛敞精潔想今晚之往觀者必更士女雲蒸履舃交錯矣 
[傳聞姑誌]  
　　昨聞官場傳述新任蘇松太兵備道龔仰蘧觀察定期於八日初八日接印卽由代理道篆之湯小秋觀察料理交代事宜 
 
 

Page 3

 
 
傳説如是未見明文也 
[風伯楊威]  
　　本埠於昨日黎明時起東北風大作有飛沙走石之勢一時鏦鏦錚錚金鐵皆鳴浦中停泊各船移錨　纜東碰西撞人聲爲之鼎沸至午前潮漲時碰撞老閘大橋及垃圾橋者更不知凡幾板片什物漂流水面小民多有在河干打撈以收小利者至夕陽西下時風伯猶未退舍也 
[一瓜涉訟]  
　　有帆船名賽拉馬西亞其二副控該船主於本埠英刑司云該船主毆我并壞我物件船主請担文狀師上堂與辯担文請將毆打壞物兩事併訊船主云毆則無之惟將一香瓜擲入海中担文亦云止此一事該二副則云我尚有証人因船主不令上岸故不能取証担文云伊本欲令該船管事爲證人以不得刑司傳單故不便前來該二副乃云我有一香瓜被船主擲入海中我問以何得抛去彼云我係船主船中之物皆由我主抛之何妨我又去瓜係我物何以抛去彼仍執前説我去如此則爾以畜類視我矣渠云我不知爾是何畜類爾在此爲二副亦無甚本領又云爾食香瓜必將致疾我云我前病十餘日並未見爾有何好食物與我且我未病之前初未食瓜今病愈故欲食之爾何故抛去刑司曰然則船主曾毆爾否答稱未毆但以畜類駡我刑司曰一瓜小事旣未遭毆何行妄訟至駡爾畜類則角口之時必無好言遂揮令退去担文聲言此風不可長必須判罰狀師費否則彼等少飲數杯酒略有餘錢卽可妄控船主將來事端必多刑司不允祇令出堂費三元斥去完結以一瓜之故而入公堂請狀師是眞可謂小題大做矣雖然此等風氣豈獨西人爲然哉 
[痛失掌珠]  
　　某姓住法馬路寳興里生一小孩啞啞學語頗得人憐某姓所以珍惜之者無微不至雖掌上明珠不啻也前日將晚孩在庭前嬉戲墮入井中及家人知覺尋覓則已魂游井底矣聞某姓本有僕婦爲其子保抱提携是日午間適因别故受主人唾駡含忿而出致孩有墮井之事主人以痛子之故遂遷怒於僕婦送入法捕房管押昨晨原告未往候質想捕房已將僕婦釋放矣 
[受傷未愈]  
　　周安懷被馮正用刀戳傷由包探陳阿九拘馮起出兇刀各情已列前報昨據該包探將馮解案並稱周安懷現在仁濟醫院傷勢未愈故未投質妓女張文仙卽顧文仙到案聲稱父殁後墮入林福堂爲妓養母顧張氏私識之馮正常來糾纏稍不遂意便肆凶鋒前夜又來索洋兩元我答以生意清淡無力付洋馮卽將我辱駡其時周客在房言馮雖與顧張氏有私然女已入娼寮不應向女索錢馮聞言卽在袖中抽刀刺周周持長凳當之刀痕宛然又被砍傷鼻耳後頸等處由傭人報捕拘馮顧張氏年近六旬稱被馮强佔成姦我確不顧今又與我女尋釁馮正供無錫人向爲鐵店夥並未與顧張氏私識惟我之外甥曾娶張文仙爲妻我因外甥身死不明故向究詰周硬行覇阻以致擾釁蔡太守謂顧張氏年逾半百尚與人私致生枝節到堂後尚敢以齷齪語嘵嘵陳辯無恥已極姑將馮還押俟周安懷傷痊投案再訊該氏與妓斥退 
[自刎未殊]  
　　有某甲者衣服翩翩風流自賞見者方以三河年少目之而不知其擅胠篋手段也前日至西門内某染坊中行竊綢縐數疋一時不及運出將綢藏於晒塲之草中轉瞬間爲坊夥查出喚集多人將甲擒住飽以老拳始行釋放甲受創之後羞忿交并遽以洋刀自刎血流如注幸食管未斷尚未卽死該坊主立報巡防西局由局員飭勇持片轉送上海縣署一面着該坊主投縣候質 
[縣役笞臀]  
　　華錫卿者向業丹靑前日黃昏時忽扭縣役丁吉昌至巡防北局金明府訊問之下華稱行至姚醫馬弄遇丁吉昌突被兇毆咬傷左臂幸卽喊救經人帮獲送案丁供現在縣中爲差夥與　素無一面之緣亦無仇隙何致毆伊金明府以兩造所供情節歧異惟丁在縣中當役遂將兩造送縣辦理昨日午後經莫邑尊提訊先問華曰爾與丁吉昌有何仇隙答稱小的之妻與相識丁時至我家經我斥逐　挾怨兇毆邑尊問丁有是事否丁堅不承認邑尊謂爾如與華毫無糾葛何致憑空誣陷揆度情形爾必有不是之處着將丁笞臀百板候提到華妻再訊 
[英界公堂瑣案]  
　　武嘉祥稱在永安棧爲司帳有一客在箱内存洋三百有零另有客王少卿見財起意乘該客出外私入伊房扭落箱鎖意圖竊洋被棧主婦阻問而止及客回棧以旣未失竊不與計較然棧中當失物件故將王交捕送案王少卿供六合人父親在金陵織造衙門司帳我帶洋百元來滬躭擱該棧尚存銀洋時辰表及鋪盖昨至樓上向友人言卽日回去並未圖竊武又將扭落之鎖呈閲蔡太守問武曰王有銀洋時辰表鋪盖否武答稱初存洋百元已用去九十八元時辰表押在妓院祗有鋪盖太守飭將王暫押着函追其父到滬或央妥保亦可開釋鋪盖由武檢還○鄭榮發稱在泰安棧爲夥福建人王阿太闖入棧中扭鎖圖竊送案請究捕頭禀王屢次犯竊王阿太供泉州人前曾犯竊今已改過蔡太守飭將王阿太押候遞籍○沈華堂稱在自來水行管水管鎖匙張桂生之老虎灶包用自來水私自將水售與别人交捕前案張桂生供實係無知誤犯蔡太守判罰張桂生洋半元以儆○開烟舘之王國安稱有黃阿三時來吸烟屢次拖欠昨又欠錢五文與我夥江阿喜吵閙我妻喝阻又被毆打并毁什物失去烟筒六隻故將黃送案江阿喜稱我因旣欠找錢又竊烟灰先掌伊頰伊卽行兇蔡太守謂事甚細微江阿喜何敢先打黃阿三包探陳阿九康阿順同禀黃阿三係著名地棍犯案纍纍名爲賣餛飩其安專竊餛飩擔上之錢黃阿三稱並未行兇實係該包探等得賄妄指該包探又稱黃實挾怨誣扳太守問黃何由知伊等得賄有無見証黃能對太守判黃笞二百板以儆○西人可達靜昨坐周阿毛之東洋車突被沈桂富所駕馬車碰撞致我跌仆受傷東洋車亦損壞報捕送案蔡太守將周阿毛沈桂富逐一詰問後商之佩副領辜判罰沈桂富洋四元作爲養傷修車之費完結○包探唐靑山稱徐少春到捕房報稱寓泰昇棧失去金戒指一隻及往查並無失竊形跡疑而搜其身畔確有金戒指一隻且係僞物旣不失竊何以妄報又搜出押票二紙閲係洋烟筒衣服是金蘭甫報失之贓當卽弔贓并據徐自言平湖人與同鄉之潘雲源來滬被潘借去洋十元問潘承認借洋今將徐潘一併送案金蘭甫投請領贓徐少春供被潘借洋十元向索無着難以度日不得已暫取金之衣物潘供借徐銀洋本要歸還徐之母及親戚上堂聲稱徐父在典爲夥徐患瘋症帶洋出外乞恩免究蔡太守姑念徐少春年幼無知從寛交保着潘繳洋十元酌還押本餘物給徐完案 
[法捕房竊案]  
　　八仙橋捕房巡街捕見有一山東人手携衣包一個形跡可疑盤詰之下稱是己物及將衣服開看内有六件外用破衣包裹因將其人送入捕房轉解大捕房管押○許洽興鮮肉店將行竊水烟袋之人送押捕房該竊直認不諱想今晨當解訊也 
[上海文報局内協賑公所七月十四日接到山東金苕翁致各公所告急電音]  
　　施少翁陳竹翁李秋李秋翁王松翁公鑒齊河水災奇重四面圍水者三百餘村大溜隔住不能進出民多斷食柳葉吃完數十文饝餅可救一命惟運送爲難弟舟幾覆小船已沉没數隻每日有淹斃窮民現發饝餅每日萬餘觔同人拚命往救以後擬購高粱一二萬石普放無從查户祗按災輕重户口多少酌發共約須數萬金賑錢善後在外章邱歴城賑均在外齊災不下来豫目前倉猝似又過之眞眞救命叩求速籌接濟一無虚語福曾 
　　附啓者刻接苕人觀察來電聲淚並下不忍卒讀齊河一邑被水圍住三百餘村柳葉何堪果腹業已吃盡無遺饝餅雖可充飢尚慮放難徧及哀此孑遺天胡不弔人命至重數十文已可救得敬告慈悲菩薩飢溺仁人速解腰囊惠此口食當厄之恩厥功維倍同人等謹爲水　餘生狂呼將伯曰救命救命[  粤閩江浙同人叩求]  
 
 

Page 4

 
 
[書善化蔣氏殉烈事後調寄法曲獻仙音]  
　　天釀愁雲地濺恨水眞到海枯石爛夫命難留妾生何戀霎時風流雲散鸞鏡寂鴛幃冷　花等閒看堪長歎歎生來紅顔命薄痛怙恃先後游遭奇慘泉路望漫漫把此身久願殉難卒致捐軀孝烈心原屬一貫嗟人生如夢知否回頭是岸○書嘉定徐氏殉烈事後調寄貂裘換酒恨海無涯涘問千秋痴情精衛可能塡起生死尋常何足惜最苦寸心早矢歎慷慨誰能若此刲臂難瘳君痼疾笑相從路把黃泉指眞不愧奇女子申江花月繁華市嘆紛紛采蘭贈芍俗趨淫靡何意松筠貞節操矯矯猶存彼美鶯粟酪一甌足矣視死如歸情義至愧殺他多少鬚眉士珍重付輶軒使○前詞甫成適鐵　情痴致書問訊因見前報登秋水軒等詞殷垂詢近况援筆塡此代柬并希無可奈何生浮玉山樵仝鑒前調漫把知交問歎年來天涯游子依然因頓昔日豪情今在否銷盡少年丰韵只落得滿腔幽怨吳苑縱多名勝地笑等閒花草無緣分惟咄咄空書恨洛陽親友勞芳訊寄聲道禪心久凈潭空月印紅粉靑衫同落魄司馬江州淚揾　自抱痴情憨性一紙傳來風月鑑函内以京江花榜見示歎何緣携手同評證辜負了平生願○望月有感調寄一剪梅一桁珠簾月是鈎俏倚雕欄怕上妝樓等閒惹起舊情懷試問嫦娥解得不堪歎年華逐水流兩地相思一樣離愁此生何日得沮除縳在心頭鎖住眉頭古潤三痴情史玉樵氏未定草 
[讀康烈婦殉夫論因作]  
　　丹忱割臂偏無效鏡破釵分合斷腸不但千伙埀節烈能教一死重綱常五年鴻　樂雍雍中道相捐恨滿胸未肯孤生甘並死拚將弱質殉芙蓉 
[烈婦行爲歸安任烈婦蔡孺人作]  
　　君不見剪金示志節原苦從容一死名千古義重生輕骨亦香貞風烈烈誰與伍蔡公有女淑且莊顔如桃李心氷霜幼年讀書受詩禮已知節操慕貞姜十五嫁作任氏婦上事姑嫜職無咎夫婿多才重士林奏嘉徐淑稱佳耦誰知月好難常圓夫病一旦何纏緜心窮力盡藥不起山崩川竭失所天所天旣失萬哀集後此茫茫嗟孤立鴛鴦並死不獨生杜鵑血淚枯還泣再拜登堂辭我姑兒願地下相從夫父兄勸以藐孤在去託夫弟相持扶五更人靜夜光白孤幃慘淡燈摇碧心空萬事身後緣魂斷三尺　前帛呼嗟乎烈婦之義輕死生烈婦之節欽神明聖朝彤史重節義會看丹詔門前旌[  華亭湘蘭秋影詞人張聨珠子明稿]  
　　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[論挑痧]  
　　夏月炎歊烈烈爍石流金天氣之熱莫此爲甚疾病之生亦莫此爲甚何也以夏至以後天之熱氣下降地之濕氣上騰人在氣交之中受其蒸變及至三伏之候加以尸氣穢氣諸多惡毒不正之氣一經感觸其病卽發卽世俗所稱痧氣是也其氣由鼻而入者肺經受之由口而入者胃經受之大都肺經之病必歸于胃以胃爲五臟六腑之海故也患此者不曰暑病僉曰痧氣常考痧氣一症内經未載卽古昔聖賢亦無正論旣　其論諒無其证想是後人妄造想像而成者也或曰旣無其证　以患此者一經挑刺輕者　已重者亦　稍減此非痧氣之證據乎曰否比非痧症仍是暑濕爲患請試詳言之夫暑濕穢毒之氣襲入肺胃流行三焦瀰漫胸腹橫竄四肢當其邪之中人也初入陽明則寒熱頭脹乾嘔泛噁　及太陰則手足痠麻腹痛瀉利甚則火勳風生風火相煽胃汁已枯邪火復熾身中之氣隨風火而上常度盡失形若尸厥正内經所謂血之與氣併走於上則爲暴厥卽霍亂轉筋入腹者是也患此症者針藥皆可並進以針通絡脈流利氣血藥則芳香泄濁扶正袪邪靈樞本有九針之法失傳已久後世所用者惟毫針而已然識其病知其穴尚可一針而愈竊怪乎患病之家動輒招薙髮匠挑刺不知病情罔識俞穴亂挑亂刺幸而得中獲全病家喜不自勝不知此暑病之輕者也卽不挑亦無大害略服暑氣等藥亦可得愈若不幸挑損五臟之主穴則頃刻告斃觸傷六腑之大筋則終身成廢病家不歸咎於挑痧之人猶曰死裏得生不致與冥漠君爲友徼倖多矣鳴呼此非天之劫運使然乎聞今夏霍亂之症甚多針都不效非針之不效實針之不如法耳聞諸父老曰乾嘉以前霍亂甚稀兵燹以後此症盛行醫者不識病情針藥亂投死亡接踵殊可嘆也細考痧氣一症方書祗有風痧痧疹之病並無所謂痧氣之名夫痧卽暑也以痧字新奇夏天不論何症總以痧字括之眞覺可笑猶之小兒患熱痰風驚之症後人不便立名卽以驚字領頭風字煞尾以爲危險驚奇之症最易惑人今之痧氣毋乃類是今姑從俗卽以痧氣而論夫痧者總由正氣爲邪氣所阻故濁氣不能呼出清氣不能吸入陰陽相亂清濁相攻遂成閉塞之證清氣最和能養人濁氣最熱能殺人泰西人名濁氣謂之炭氣炭氣不出人卽昏悶而死况上海各省商舶　集踵接肩摩居然一大都會矣然　烟繁萃地氣愈熱室廬裯密穢氣愈盛所患痧氣之症亦盛于他省西北人以柳枝醮熱水鞭其腹謂之打寒痧東南人以油椀楞油錢刮其胸背手足兩胻謂之括痧以椀鋒及針刺舌下指尖曲池委中出血謂之痧鎙　皆通達氣血引邪外出以補方藥之不速其功豈淺鮮哉奈刺法不精誤事必多針灸家尚得其皮毛况薙髮匠之粗魯其可從事於此道乎兹余粗擬三焦刺法蓋三焦專司一身之氣血外邪之優必由二焦出入上焦則見頭脹眩暈宜刺素髎風府兩穴一在鼻柱上端準頭刺入三分一在項後入髮際一寸大筋内宛宛中針入一寸中焦則見胸脘脹悶或腹痛嘔吐宜刺上脘中腕兩穴一在臍上五寸一在臍上四寸各針一寸下焦則見㽲　瀉利轉筋囊縮宜針下脘丹田兩穴一在臍上二寸針入一寸一在臍下二寸針入一寸兩足瘈瘲宜刺承山穴在腿肚間離地一尺針入一寸兩手抽掣宜刺尺澤紫筋上出血則已穴在肋中橫紋上若腹痛而吐者刺上脘腹痛而瀉者刺下脘腹痛而欲吐不吐欲瀉不瀉者刺中脘若牙關緊閉宜刺人迎穴在結喉兩旁一寸五公大脈動應手處刺之立開若神昏不醒刮刺不鬆爲邪入心包絡須撑開病人之口看　底有黑筋三股男左女右用竹箸嵌瓷鋒刺出惡血一點血出則甦若指甲發白神色呆滯宜刺少商出血穴在大指甲向裏如韮葉許以上諸穴業斯道者務宜熟悉在胸不致亂挑亂刺誤　命如草菅則幸甚矣然而病之變化不一是在臨症者神而明之所謂大匠教人以規矩不能使人巧其此之謂歟 
[湖北省城保安門内江村協賑分所七月上旬經收山束賑捐第三批細數清單]  
　　督辦湖北官運川鹽總局補用府正堂魯督辦老河口厘金專局候補府正堂丁同知銜光化縣正堂葉三户各口平銀廿兩統帶水師健㨗後營協鎭府張老河口山西帮陜西帮江西帮江浙帮武昌帮黃州帮　州帮懷慶帮允昌典十　各十兩李晉臣封君順和與二户各六兩永興十號福昌土號蔡興順號程長發號協盛堂五户各四兩祁公興三兩均光營守府田二兩胡源盛吳雲谷王照堂徐渭川項萬三王理堂張致祥七户各錢一千吳漢臣張　石陳丹山陳斗南鍾鳳亭劉興然六户各五百文以上共計口平銀一百九十七兩大錢十千共實收口平銀二百零三兩一錢正由老河口官運川鹽局魯蓮溪太守寄來銀力係陳永源信局捐助信力係蒯稚農部卽捐給合并聲明○湖北保安門内江村協賑公所　要○僕年來多病外事久不與聞矣兹者重作馮婦實賴蒯稚農部郎任俊三先生毅然引爲同志於時托午樵叅軍張子華先生張介輔刺史無不多方公册竭力勸募旬日之閒源源而來者皆蒯托兩君之力批筆誌此毋敢或忍○敬處前　晉直灾賑以老河口鹽局周鎭軍募欵最欵鉅現在辦局者爲魯蓮溪都轉一得敝所乞賑之書卽同光他縣葉環圃大令傳請紳商剴切勸諭三日之内卽獲二百餘金先行寄繳并許續欵尚多云云當白册紛紛見還之頃得此殊爲罕覯固由河口紳商之好善要皆魯葉諸君十出力安得處處賢長官皆如魯葉諸君哉○呂竹生明府前在宜昌賑募直賑任勞任怨裨益良多昨差次縣河接家中狐姪患病之信卽在灶神前默祝平安許願助賑越日保至而令姪果於是夜轉危爲安今來銀十兩還願助賑愈病之説眞神速哉 
[上海北市絲業會舘核奬籌賑公所施少欽經收山東賑捐七月初八九十日第一千零七十四五六次清單]  
　　平安是福主人由松陵庽隱名氏寄永和局來洋二百元寄雲室汪求病速愈洋一百元積誠子續助五　　　景曾爲妻病愈還願廿元闕少甫求母病速愈十元陳晚香求子昌齋病速愈由浙杭全盛局來十元程殿卿佑卿寳卿爲父花甲之誕牽命以慶祝資移助祈保福壽由坦直橋洽　　　日昇局來十元古崗無名氏由謙愼安交來十元寧波巖道人月底揭帳占利願泒二分移助五元補過主人求妻病速愈由石邑仁大典寄恊源局來五元新安力不足子將放燄口資移助祈超租失冥福並合家平安由漢口全昌仁局來四元管陶氏還願由無錫全盛局來二元陸　卿求父病速愈由太倉致大局來二元雲間天水氏節省湯餅資移助由松江恊源局來二元無名氏免悔二元天涯遊子求母並弟新保平安二元○杭州王輔卿自助求四季平安洋三元又募欲惠高堂人求合家平安二元吳興氏求合家平順一元張鏡波求宿疾全愈一元四户由永利局來洋七元○通州裕盛隆經募八千二百九十號救灾圖同字一次册裕盛隆垣吳殿揚二户各洋四元元亨利垣唐壽山梁隱漁同隆盛旗四户各二元鄧劍鳴張謙士二户各一元朱耀叶張文渠夏芸生王友山唐煜之顏體之張曉村吳　庭吳錫祺吳玉庭吳逵卿張壽山十二户各五角共廿户由南市天昌號合來洋廿四元○安慶吳公舘募昌字一萬一千九百零五册吳天錫求病痊本洋二元無名氏求病痊本洋元金先生手本洋二元和太行手本洋三元和太手和太金手葉集記森記吳隱名五户各本洋一元李錦山英洋一元吳記半元錢二百不書名無名氏仁記三户各半元集源祥錢一千公記八百葉茂記六百啓發王客二户各五百程啓才吳柄記二户各四百胡記三百王槐記蘇福記　源吳記陸榮記江升記靑松記清室記余生記九户各二百共廿三户由太古晉局來洋廿元英洋一元以上初八日○集善堂由江裕船交來漕平銀三十兩王子詵祈途次平安抵津並求病速愈由豐順船交來洋廿元楊子善求妻並次好患恙卽愈十元陳沅求病速愈由杭州曹楚寄託惠泰莊來十元上湘六一居湯餅資移助由湖州恊與局來六元嚴增　求母身體强健由如𦤑東水關孫堯欽寄森昌局來六元盛澤沈仕榮三元金陵嘉樂堂王二元陸邦翰由坦直橋恆源號寄曰生局來二元曹月樓一元七寳旅舍四人由恊源局來一十天津無名氏足對開三元虚對開五元四開一元錢二百文○岳王市程善昌募昌字二千四百八十五號丹程榮記求母病全愈二元程門朱求病早愈二元不留名柴花氏程鴻記求早得弄草隱門氏求合家平安金瑞祥求病速痊與長泰沈垚淦七户各一元共九户由太倉永義昶局來十一元○浙寧黃達齋募一萬二千七百六十六號救寄同字一次册蘇　人黃達齋二户各洋五十元祈昆榮萬源酒行恆豐酒行張寳生四户各二十元茂興號十二元　 
共七户由浙寧江北岸寄託啓昌號交來洋一百九十二元以上初九日○王樹蔭由湖州方伯第寄永利局來紋銀十兩錢宿元由製造局支應處交來九八規元十兩江子佩求病速愈洋三十元陳釆臣求闔室平順由鄂垣公濟益寄湖北全泰盛局來十元邵祖鑒爲三小兒求病速愈由相鄉全盛局來十元仁德堂徐爲三小女求病愈由屠鎭全盛局來五元單石生四元槿鄉耐寒子求秋季闔家平安二元桃源賈隱二元靑溪陳熙氏二元無名氏一元鎭海黃鶴忠求病速愈由坦直橋日生局來一元○庽語溪松楊　　　旅次平安二元無名氏一元二户由石邑善長典寄老協興局來○蘇州李義豐募敦仁堂求病速愈洋四十元又楓溪漁隱第六十八次募無名氏一元無名氏铜洋一元三户由元大亨來○塘西分署李芷舲募豐和典義源典東海郡貽記四户各二元客記誼記晋記三户合三元延記宜記二户各二元丁彭記一元共八户合來洋二十元以上初十日○再十一日報登一千零七十二次清單内吳下善女放生資移助洋十元係由鴻源局交來誤作全盛局今將更正合併聲明 
[上海文報局内恊賑公所福州普安堂厦門濟善社賑所細户清單]  
　　七月初九日　州普安堂募葆成祈求母親增福延齡番洋五十元恆秀番銀廿元○厦門濟善社恊公所募第一次潮州賴翰如番一元贑州曾廣攀五角湘中玉池山樵一元同邑吳淑南四元運亨通一百廿文同邑嫥行林拾二元永春鄭福源五百文同邑王老人二元南邑泗濱芳四百文晉邑倪慶一百文普邑如願子一元好善人一元大興李陳氏求未病速愈一元澄邑善願氏一元同邑補過軒一元長勝輪船陳四元潮州務本堂四元外武廟公櫃三千六百文又小洋九角城隍讲公櫃二千文承志堂四元溪邑沈丙三元浙江錢宗漢三十元晉邑黃堯仁一元浯江葉瑞生三元厦門葉錫爵二角葉鄭氏一角無名氏一元同安陳雨一元九十九峯外混道人四元鷺江吳德潤一元陳體仁一元吳章氏一百文外武廟公櫃三千文又番一元三角五分又謝心芽盾銀二個城隍廟公櫃一千一百五十文又番五元又住持僧一元同邑楊志道三元楊蓉亭一元同邑王永寛二元靑筠堂呂氏求母親爲魚骨頭哽速愈二元閩邑意記五角勿不爲齋一元永春李尊三元省吾齋十元外武廟公櫃三千三百文又盾銀一個又日本中銀一元又番洋四元城隍廟公櫃一千三百文石碼恊賑公所計共捐六十元又日本中銀兩元保甲局委員傅四元清晉益號四元廖裕一元同潘仙和一元陳祥霞一元潘門伴官一元潘門傳官一元昆陵隱名氏室人求保產平安五十元周壽祺一元潘盧氏二百文又同安恊賑公所捐城内繼　堂王源豐號和益王秉鈞楊榮和西驛保吳和美號方紋彩同藝蓮振興號胡振昌許恊豐楊兆宗施得成恊和號十三户各二元錦華號益珍號德和號楊履瑞和號陳承德莊口新顏源德恊昌許瑶琳王合順號陳泰記顏源興葉泉春泰隆邱維馨慶泰號黃勝泰周榮安楊和盛許彩彰君惠呂造士李成功廣隆號恊慶成聨發號汗聚義劉寳藏蕭怡記李聨芳城内周澄源林德盛陳振成三十二户各一元林近仁省心堂胡二户各十元西驛保政修堂四元陳振德三元林貽榖堂四元共計番洋四百三十二元三角伸洋重平二百九十三兩七錢二分折扣實收規元二百八十九兩八錢三分○又經募第二次安海同志堂　洋二百元温陵金順興三十元高山林兵官十元養源店邱六元金合順五元楊太和施篆修黃人和施長順四户各二元金瑞豐一元共計番洋二百六十元實收規元一百八十七兩二錢二分此欵于五月初六日收到業已登報係滬上振興粮行交來卽閩省泉州府温陵同志堂樂助之欵今特分别登明○又經募第三次二恩軒黃番洋五十元虚受軒高五十元施程鯤叢竹軒蔣二户各十元金啓祥六元靑陽和利莊五元施玉恩四元施能立施能錐養鰲軒丁邱林氏玉泉堂吳　源軒莊六户各二元源泉號洽裕號泉益號瑞春號望熾堂長裕號施中達施質榮施堯山施季璜施玉華十二户各一元店頭鄉添官惟善堂魏二户各中洋二元共計番洋一百六十元實收規元一百十兩另三錢另五厘○又經募第四批徵記號銅洋一百元福昌棧銅銀廿三元鴻昌局銅銀廿　元甘飲棧銅銀十六元昆成號銅銀四元彩雲號銅銀八元曜南銅銀五十二元順發號銅銀十七元埀裕號銅銀廿一元和芳棧銅銀五元外武廟恊賑公櫃銅銀八元金廣隆行銅銀五十元港晉松號銅銀十二元霞隆合號銅三元水有道號銅十元氷三春號銅四元水逢源號銅二元藔德昌號銅四元水㨗發號銅一元水建興號銅三元水震巽號銅五元鎭大順號銅洋一元共計收實銅銀三百七十六元合併聲明 
 
 

Page 12

 
 
[上海四馬路文報局内恊賑公所經收賑捐七月中旬清單]  
　　十二日湖北省江筱棠翁交來江村協賑公所經募第三批賑捐河口平銀二百零三兩一錢估批合申規元二百零七兩三錢三分七厘○祗求雙親康寗人廿元蘇城俞葆初先生交來袁逸磻醫士續募十元○十三日急單武陽保嬰總局交來贓養亭翁募敦義堂二元無名氏其心田其榮記陸葛記唐子記唐承記寳泰衣庄思動堂八户各一元又叚省余翁募保安堂二元王新之先生潤資一角二天共收規元二百另七兩三錢三分七厘英洋四十二元小洋一角 
[上海三馬路與昌絲棧陳竹坪經募山東賑捐七月初十十一日第三百五十九六十欠清單]  
　　祝同心先生第八千三百十一號同字册福建竹崎税關李尚翁花洋十元又募竹崎關書役花洋三元連登南陽孫初谷花洋二元黃吉慶歐禮和洪可杰劉可裕邢家霖大錞章德木堂顏錫福堂胡發進竹崎倉配鄭天才雷鏡宇連大倫連敦盛森昌號林文明各花洋一元顏箕臣馬子京合花洋一元以上廿一户共合申規銀廿二兩四錢零三厘由本埠廣義棧交來○京都黃愼之殿撰經募何善旧孝廉等共助規銀四十四兩三錢六分七厘○蘇州藩署鈕眞如翁續募五志堂張錢五白文求消災刧氏錢四百文根香書屋不留名我不知天知名報安子各錢二百文四户各錢一百二户各錢五十又募張太太售去箔灰以資冥福洋三元錢三百六十蔣　墀洋一元又募吳秀正陸太太蟠螭山樵有心無力　慧堂求福堂餘慶堂堂靑雲舘各錢一百二十一户各錢五十以上三册共來洋　 
八元錢二百五十○南潯無名氏洋一元銅洋二元由九章燭號寄來○温州府晉清德堂愓錢五百七户各錢二百三户各錢一百以上十一户共洋二元○乾吉　經募五户共來虚對一個錢七十○如　書認堂寄來聶朱李王崔秦張唐程賓各錢五十册上無名錢一千六百五十以上十一户共洋二元○香港合記蓆號洋六元○蘇州同人洋一元○浙事盧姓銅洋七元○無錫王子泉翁交來無名氏祈椿庭外症全愈洋十元○俞吉人洋四元○胡濤生先生潤資移助洋三角○兩日共收規銀六十六兩七錢七分英洋三十四元銅洋九元虚對一个小洋三角錢三百廿合併申明 
 
 
