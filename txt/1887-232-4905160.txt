# 1887 - 232 - 4905160

 

Page 1

 
 
[新書出售] [  點石齋主人啓]  
　　啓者本齋所印淞隠漫錄乃天南遯叟所撰卽味閒廬所云後聊齋誌異圖説初集也此書本屬十有六卷今先以十二卷刊出問世尚有四卷歸入續錄遯叟行篋中所有新奇怪異之事甚夥已成淞隠續錄十二卷容俟嗣出至於淞隠漫錄一書其筆墨之瑰瑋詞句之華麗可不必言與蒲留仙聊齋誌異後先嫓美可無愧色近代説部無出其右每篇之前繪有一圖皆倩　手爲之出自吳君友如之手者亦復不少所書　頭小　工整端媚雅近簪花妙格如於無事之時窗明几凈焚香展閲亦可以消遣世慮洗滌煩襟較世間惡札自有霄壞之判想覽者不以余言爲河漢也謹訂四册定價每部洋一元二角準於七月二十日出書凡欲售者請至南北申昌可也如有躉買價當從亷特此奉聞 
[敬印雍正硃妣諭旨告白] [  點石齋主人代啓]  
　　雍正硃批諭旨一書凡言十有二册武英殿刊板初印本民間向不多見自經兵燹尤如吉光片羽彌希彌珍而四海臣民轉無以窺建　之　心而郅治之謨不著今有友入出其家藏初印本付點石齋石印仿中　直行本大小而凡三擡雙擡單擾諸　式悉仍舊貫不敢經易體裁致　功令敬印硃字赤墨分明絲毫無悮非比鉛板梨板之字跡模糊易於　謬本齋隨股附發樣張明眼人自能辨别也現已開印定本年九月底出　預定每部價洋二十八元先交八元掣取書票書成找洋二十元憑票取書一部其未經附股者統定四十元發售每部計六十册外加文木箱子一只提攀鎖匙悉用雲湖隷字顔蓋　緻絶倫凡在同志幸　賜顧售股處上海點石齋南局帳　清遠里新泰絲棧杭省薦橋街晋義蔣蘇城各錢莊閶門外鄭義大布莊護龍街麗和衣莊鎭江鹽公棧京都源豐潤票號 
[兒科醫生更官細考論]  
　　爽氣西來涼生竹榻病後恆以文字自娱藉以調息心氣閲申報數十頁見其於醫之一事兢兢三致意焉喟然曰醫之不可不講也明矣醫至今日其待整頓也更甚亟矣夫人生壽夭原有定數杳冥中誠不可知然苟愼言語節飲食謹嗜慾臟腑心志悉順其自然無論爲智爲愚要皆得保天年各有百歲期頤之望何物傖奴好爲播弄横加摧伐輙敢握三寸管戕人於化日光天之下不有以懲創之隨其所在行且屠滅一方當局者俯首就斃旁觀者援手無從是直於十八重地獄而外復爲增一浩刼傷心慘目言之酸鼻今貴館有所大不忍於中爰引及泰西考騐之法具徵惻隠爲懷愼重民命古有之矣仁人之言其利溥哉披誦之餘曷勝欽佩近聞吾浙蕭廉訪因時醫某恃名流毒亦思爲吾民籌一良法鄙人幼從海外歸鄉卽聞父老言浙中自匪亂而後一切踵事增華大抵有名無寔竊以爲醫生輩亦何獨不然追證根柢本少淵源妄肆雌黄有限伎倆而惟飾其委容盛其輿服妙其談論草草一過計暗昧中殺人不可以數計羣輩呑聲忍氣莫敢誰何今廉訪赫然震怒欲加沙汰吾浙居民當亦額手稱慶謂從此始有更甦之日而或者謂使者監司大員　醫生雜流小技也察察爲能無乃其細已甚而不知案牘間人命爲重律例中故殺最嚴地方有不操矛弧之大咨使者奉天子命得以治之地方有殺人如麻之凶犯使者奉天子命卽得以誅之且臬署前例設旌罰木一一曰拿問貪酷官吏一曰伸理冤　軍民夫此輩旣訛錢而又致死以滅口謂非貪酷而何吾民旣失財而仍被害以亡身謂非冤枉而何不此之問而奚問不此之理而奚理區區醫生業敢流毒至此將謂天網王法之猶爲開一面也有是理乎顧吾復欲陳瑣屑之言進而爲考騐者求其全焉蓋醫學諸科之中兒科一項亦不可以忽也兒科亦曰啞科以其言語不清末由探答是必澄心定氣聽咅辨色故是科在諸科中本自獨有專門從來醫者全恃望聞問切四字而兒科則稍稍有異小兒三歲以前無脉可診僅看虎口食指寅卯辰三關以騐其病卽三歲以後脉可診矣而啼急則亂力弱則緩脉象所形不盡由病寸關雖無誤把握則殊難是則切字一訣兒科家已無所恃矣至於熱則思飲痛則思摩平時神氣清爽自知呼喚一至有病百般咷哭或則垂頭喪氣卽在乳母加意撫摩切切勤詢猶且不肯開口稍吐半詞而欲令其對面生之醫生强起支持朗朗而言病緣何受病作何象此非必不可得之事乎是則問字一訣兒科家又失所恃矣四字要訣已闕其二爲兒科者爲之奈何則惟有在我平日先裕其工夫到彼臨時更加倍仔細面部手部額角足心處處詳加體騐至於啼哭之聲呼吸之際無一不審察入微對症用藥又須知其與大人氣體較有分别而尤全在旣到不速走旣坐要耐煩以求其源而竟其事方爲周妥今之兒科則大謬不然其延而來也惟茶惟點必恭必敬葢人家愛惜兒女皆如掌上珠以故較諸醫尤爲尊重婢嫗環而侍小兒抱而前卽大家名媛從不輕見外客至此亦勉移蓮步出爲吾兒道病源該醫於是引手作診脉狀與之語或應或否舌苔旣視椽筆斯舉似傷寒乎與以參蘇飲似傷暑乎與以茵陳湯不頃刻方已立就筆鋒所及兒命不絶者如縷倘或症已近險則卽出覆絶語爲脱卸地又或服藥後拙效立見則又歸咎於保護之不謹飲食之失宜天氣時令之未正噫此種醫生荒謬绝倫狼毒無比同聲亂吠怨天尤人宜其一身干天地之和并至爲他省召水旱之災也鄙人讀書不曾讀律似此村醫庸醫其設計害人已行者如律論罪未知應在何等此外有所謂女先生鬼崇多端而尤以灸爲能事撮艾團貽皮肉上引火然之病根不管病勢不察謂但須一灸卽百病皆除婦女惑其言者致使自已膝下一塊肉備受炮烙諸苦寔則此女先生也卽不干不淨之師姑虔婆爲之有所謂排拿先生做作多端而第以鍼爲了事壺繫肘後誰復相知錐處囊是日求自試部穴要害在所不論一鍼信手所之再鍼連命且送小兒筋骨尙脆魄力甚微受傷必無救經稱刀山劍嶺今果有此活地獄寔則此推拿先生也卽無識無知之剃髮匠爲之又有所謂頑客先生頑客也者如寗俗串扮淫戯之清客是也自炫多端而每以開方爲樂事家有醫書便未 
儼似祖傳嫡派口習湯訣將恃爲衣食生涯一二明眼人避之惟恐不及女流見解或信或疑輙以小兒爲嘗試論補論瀉滿口胡柴歸心歸脾休云没藥如法炮製不數劑而小兒之魂漸漸離竅矣寔則此頑客先生也卽讀書無成學業未就之無賴子弟爲之是三種醫又未知罪列何等要之皆勾魂之使耳余壬午歲長女生七月而殤次女育已三歲今年又於六月中殤長年作客在外室内事未及兼顧然斗室枯坐遥想庸醫村醫如何主謀送命三先生又如何從旁加功種種醜形並可得而繪也語云不藥爲中醫苟遵斯言卽偶爾受病亦何至溘然絶命乎兹因考　之信而并論及兒科如此總之不必有此事不可無此説而吾鄉諸醫尤不可少此一警行兒上爲朝廷添　無　丁　供徭而納賦下　民家保全無數丁口接視而承宗其功其德豈猶堪思議哉丁亥孟夏三日錢塘張光烈小舫氏書於蘇閶留園 
 
 

Page 2

 
 
[本館接奉電音]  
　　昨日上午十一點鐘後五十分時本館駐京訪事人由電飛傳本月初九日上諭一道敬謹譯登○七月初九日奉上諭楊昌濬等奏遵議澎湖海壇鎭　互調事宜一摺福建澎湖鎭總兵着吳宏洛補授其海壇協副將着吳奇勳暫行署理遇有内地水師總兵缺出候旨簡放餘着該部議奏單併發欽此 
[燕市樜談]  
　　京師前門外琉璃廠延壽庵某僧於六月二十四日關帝誕辰招致五城子弟排演諸雜劇藉請會爲名求檀越佈施一時馬龍車水士女如雲至午後忽來北城官役多人將僧鎖去諸會驚駭欲絶各自散歸盖請會一事向須預期具禀陳明該僧無之故有是舉也次日將僧懲責後繕成告示徧粘各廟門前略謂嗣後概不准走會聚衆如敢故違從重究治决不寛貸云○大婚禮儀處將户部咨送之毅皇帝大婚傳辦各項物件案册核對見粤海關恭辦鳳鈿兩具其正鈿支銷銀十二萬數千兩副鈿支銷銀六萬兩有奇未免諸多浮冒遂擬多改舊章由該處傳喚京師諸首飾鋪估計價值核實恭辦不復合粤海關經理云○前報紀今春有關東貂皮店主焦姓等聯名具呈户部聲稱運皮至三河縣南門外被天津關分局擅行扣留私自收税一案當經該部咨詢李傅相轉查津　道迄今半載有餘始經傅相查明咨覆到部稱三河縣南門外税局向歸天津關分設商賈販貨經此者照例納税至該商税銀已飭天津道按例核算毫無浮冒私收之弊相應將情形咨報貴部查核施行該部遂粘貼批示令該商等遵照定章輸納税課云○七月朔日日有食之之已六部九卿翰詹科道各堂官咸集於禮部大堂部役就月臺上恭設香案至午初滿漢尙書焚香主祭各堂官按次序班行三跪九叩禮禮畢分班向日長跪月臺兩旁有擐甲者數人項懸大鼓齊聲擂擊至未末申初日光復現始各起立禮部備蒸食欵之旋卽乘車散去○良鄉縣旂籍孀婦昆氏家有田産托東門外萬順客店子姪輩經理多年賴以存活五月下旬有該縣馬夫甲乙二人奉縣主差往鄉間公幹投宿該店見婦可欺砌詞調唱婦置之不理二人老羞變　恃公事爲護身符率領多人向之尋釁竟不容婦分辯逢人輒毆店内零星砸毁殆盡婦情急星夜入京控順天府署京兆尹准詞委員往該縣提取案中人証於六月中旬到京京兆尹訊明情節飭該縣將馬夫及帮兇諸犯分别枷號責懲打毁之物令縣主速卽照數賠償毋使該婦失所○京師東四牌樓隆福寺之南有某觀察者以憂去官回旗守制暇時以宦囊所積置買田房五月某日京東某甲持地契來京經東四牌樓某韡鋪説合售與觀察計旗租地四頃有奇　定價銀一萬數千兩其地有坐屬涿州者有屬淶水者觀察當付定銀一百兩派耿姓家丁偕甲往鄉間稽查四至及佃户花名嗣經耿稽查清楚復偕甲入京觀察遂將地價交付甲亦當面將各契送呈觀察次日觀察持契赴左右翼衙門查騐則該契均係僞造觀察大怒立派耿姓協同地面官役拿甲適甲將登車耿急呼官役上前扭住并鞾鋪主人帶回甲知事洩向觀察叩頭乞饒願將原銀如數奉繳觀察以原銀未失不予苛求乃令甲及靴甫主人各書字據一紙釋之使出二人乃狼狽而歸 
[梟匪正法]  
　　梟匪胡大辮子前由統領蘇撫標水師營龍覲宸軍門訪獲到蘇迭由各大憲研訊供認領帮販私拒殺官兵不諱而所犯之案以浙省爲尤多浙憲遂咨提歸案從重辦理但該犯羽黨盤踞於江浙交界處所幾於棋布星羅若竟檻送到浙誠恐餘黨迎候中途攔截刼搶故兩省大憲返復函商仍在蘇省明正典刑本月初七日已調撥標下三營勇丁押護至大校塲處决矣 
[大官到杭]  
　　新任乍浦都統明統制魁由京南下初四晚舟泊北新關初五日辰刻抵碼頭杭垣自衛靜帥以下文武各官均至武林門月城恭請聖安畢再盡賓主之禮憲節進城暫駐行臺擇日接印又仁錢兩縣前禀撫憲稱彭宫保　初三日可以到杭乃宫保先乘一葉扁舟於初一日已經到杭其隨從官船則於初三日方到藉免官員迎接之勞現已進城往撫轅拜會衛中丞仍駐卽三潭印月之退省庵 
[詳述白晝搶洋事]  
　　前報盛澤鎭白晝搶洋一事兹又訪明細情當日旁晚時某綢莊飭棧司送洋下船同去者共有三人經新街進水弄行至半弄突遇匪黨七人面塗粉墨搶刼棧司出力阻拒竟被用刀砍斷手指痛極釋手身畔所有洋一百八十元都被搜去該匪又將棧司腹上刺一刀棧司遂不省人事倒地昏暈同去之兩人見勢不佳奔回報信迨集人追捕該匪已去如黄鶴矣遂將棧司扶歸據聞旋卽斃命當經該莊禀報吳江縣於次日到盛澤踏看飭捕限緝旋聞該匪卽係本鎭人有某匪知彼七人刦得鉅贓遂　借貸該匪不允某匪因此懷恨卽寫七人之名姓於夜間抛入該綢莊内又聞搶洋之次日有一成衣匠于弄内拾取尖刀一把檢視之下謂似係某人之物地保知之遂將七人名姓禀縣經邑尊飭差先拘成衣匠令其説出遣刀棄鞋之人名姓與某匪所書者相同當卽借撥砲船會同營汛并捕役到鎭竟將七犯如數拿獲解縣候訊破案可謂神速矣 
[津沽雜誌]  
　　津郡九河自經霪雨後水流暴漲而海河爲衆流匯歸之所情形尤甚前月二十八日大雨滂沱計一晝夜鹽索水已漫堤長蘆商人瑞昌店於該處堆積鹽斤致被飄没數百包各商鑒及前車資雇夫役將隄身低陷處一律加高培厚以防汜濫○武清縣屬之楊村爲京津往來必經之路自經雨後河流暴漲村人搶險昕夕不遑嗣於前月杪决口三十餘丈田園廬墓半在水中村民男婦更有其魚之　矣○通州外河復經决口四十餘丈嗣逾數日寛至八十丈水流澎湃灌注村鄉所有窪區盡成澤國長安道上一片汪洋現在文報往來均須繞道他處云○奉天料豆例於秋初解津由道憲委員運赴京通各倉交納現在豆船業已陸續航海來津分泊風神廟上下水次胡雲楣觀察札委張戟門太守振棨督同押運委員分起兑運已於月初開斛一俟兑完卽當連檣北上○前任日本欽差黎　齋觀察於月初到津假紫竹林中和棧暫駐行旌翌日乘船循北運河取道晉京○浙江糧道廖觀察壽豐在通交納漕糧現經完竣於月初回津聞於日間乘輪南下○天津縣屬南皮縣現出逆倫重案中有疑竇傳相據詳批後洞燭各情飭天津府汪子常太守馳往覆訊太守於前月晦日就道屬下印委各員均於茶店口火紳廟恭送行旌○前月二十七夜大雨滂沱霹靂之威震驚百里聞海河下田家　震斃一人閘口下之盧家庄復被洞穿屋角中有女童遍身血跡然抹拭之餘絶無傷損或謂有妖魔被殛者然語屬無稽未可信也○河東小集鄭三憑媒娶河東甄三之妹爲妻計十九日經伊兄糾同某甲搶令歸寍其姑鄭于氏控於天津府斷令領回團聚不料前月杪復一去無蹤其姑投府復控翌日獲氏於丁字沽緣太守公出姑交官媒押候覆訊 
[寗波辦志文會光緒十三年春季案]  
　　漢學超等十名陳慶年范章陳漢章孫同康胡玉庚胡玉縉許克勤陶承侃　元慈金承熙特等二名汪開祉盧求古○宋學超等十名吳廷採范麟胡玉庚吳廷撰胡玉縉童景熙何宗鎬沈重光范彭壽王亨彦特等十名王紹祥張鴻桷毛　黄家橋梅調鼎王亨兆王雅三林鍾崙李志萃鄭鍾祥○史學超等七名朱逢甲鄒宸笙竺麔祥陳漢章奚紹聲何宗鎬吳廷撰特等七名汪開祉楊魯曾屠承恩張鴻桷陳卓人林植梅秦在鎔○天算學超等十名周光焯沈春元方丙南陳述劉佐宸包宗羲王振麟王超沈昌爕沈崇超特等九名莊祖佑節賛袞王瑩沈昌　沈經滻范猷銘蔣學慈王仁熙王思得○輿地學超等十名朱逢甲陳漢章楊魯曾汪開祉錢保壽吳廷採葛士濬陶承侃王亨彦孫貽榖特等十名陳卓人秦在鎔張鴻桷沈春元李志萃王亨兆毛震金文　鄭鍾祥錢經筠○詞章學超等七名鄒宸笙趙宗麟周以成陸鑄賢陸祖芳高標華秉鈞特等九名王士駿楊引傳姚文禧許玉庚陳景祥向照靑徐德森許玉庭黄家棟　 
[辨志文會丁亥秋季課題]  
　　漢學題周易象傳有總舉首尾而渾釋大義之列有偏舉一語而義賅全爻之例有語正此爻而意注彼 
 
 

Page 3

 
 
爻之例有不以第二句解首句而以起下句之例試條陳之儀禮周官兩經有意欲上下兩　而置其辭于中間之例有意欲分别上下之異同而逆言之之例試舉注疏之所已言而又推廣之孫淵如釋人篇正譌○宋學題儒以道得民説禮者理之不可易者也説忠恕猶形影説○史學題問劉知幾以史記項羽不宜立本紀陳涉不宜立世家當否張騫論張鵬翮奉使俄羅斯日記書後○天文兼　學題月地距時時不同説今歲七月朔日食浙江未正食甚六分奇他處有食逾九分食僅一分者係何地有食甚夘時食甚酉時者係何國試以捷法推之秝法一百零三年每節氣紀日同時刻之進退有以分計者有以時計者能推其樞要否○輿地題汧水攷屺岵有無草木辨問枚叔七發廣陵之曲江廣陵指何地○詞章題白蓮花賦以流水今日明月前身爲韻續柳子厚天説歸燕曲七古 
[鳩水秋濤]  
　　蕪湖縣錢孟超明府出示通衢大旨謂烟館爲藏垢納污之所通宵達旦麕聚不散最爲賊盜之媒是以定例極嚴凡開設烟館有照開　聚賭例治罪在館吸食之人照違禁例杖一百房屋發封入官蕪邑五方雜處良莠不齊尤應加意防範本縣先經曉以簡明示諭准其二更息燈因念爾等藉此漁利一經禁絶無所聊生特行變通辦理俾匪黨不致濳藏閭閻得以安謐乃昨經本縣親自稽查見二更之後尙有數家明火開燈輕身試法實屬可惡除移會保甲局諭飭團保嚴密查拿懲辦外合行出示曉諭並飭各烟館互具連環保結存查○督辦保甲局務沈榕靑别駕於巡防諸事實力奉行俾閭閻安枕無憂不致時驚厖吠更督率各巡員於娼寮賭館烟室稽查格外認眞並諭今各段委　團總凡團丁局勇　外查夜均須穿着號衣銜燈尤須燃點街栅則諭令栅夫限以二更落鎖毋許隨意放行○蕪湖縣署燬於兵燹承平以後經歴任宰官將大堂二堂上房側屬監獄等處陸續鳩工惟六房經承三班差役糧櫃等辦公之所仍一片瓦鑠之塲錢孟超明府莅任以來留心吏治百廢俱興特籌公欵銀二千兩次第將各房及頭門儀門建復並將全署修葺以壯觀瞻○錢孟超明府前經出示諭令糧食行鋪及斛户人等各持斗斛赴縣較量烙印以示公平猶恐小民未及週知奸儈仍得從中漁利特出示曉諭通衢飭令各行鋪斛户人等如有未經烙印者限十日内赴縣補較補烙居民人等如有吃虧受累者准隨時赴縣禀報以憑提案究懲若明府者其眞留心民隠者歟○邇日天氣不正疫癘盛行居人疾病叢生牲畜亦多瘟斃　中售肉有顔色不佳而價極便宜者食之患時症衛生之君子愼毋過屠門大嚼以口腹而累全身哉○天久旱乾田禾枯槁錢明府禁屠祈禱未得大沛甘霖城廂内外井塘皆已異常乾涸以致米珠薪桂居人多起怨咨天時尤酷熱似伏中初三四兩天赤日行空無殊熾炭至初四晚黑雲似墨雷電交加居人欣欣然謂雨師將税駕矣詎夜半後天又轉晴其熱更甚目下重復設壇求雨各官每日親往拈香未審彼蒼肯借大士楊枝一　水普　衆生否也 
[竹西秋思]  
　　上月杪揚州南門外上口河内到有貨船一艘滿載紙油等物隨卽卸貨卸至一半不防船身偏重路一欹側艙面所竪大桅遽爾折倒此桅大可合推長約八九十尺致將岸上某茶館房屋三間全行壓坍並磕傷茶客五人内一叟一少年受傷最重當經茶館主曁坊保赴縣呈報邑尊親臨勘騐受傷屬實隨卽飭醫敷治俟傷痕能否無碍再行核辦○維揚烟火爲各處所不及　年純廟南巡時嘗有某鹺商先期飭匠置備恭呈御覽刻下各店所售雖不及曩時貢匠精巧而接縫鬥筍處猶有鬼斧神工之妙日前有某公子招集良朋數輩於城外小金山上納凉雪　調冰之暇特購烟火數盒於送夕陽迎素月時支架燃放架東西竪一木中牽一繩懸盒於中内有借箭一齣最爲出色緣樂捻點齊後烟盒内一聲響亮幻出一船一城船有關捩能於繩上往返遊行艙中端坐武侯魯肅二人羽扇綸巾栩栩欲活旣而流星噴筒紛紛由城内射出如萬弩齊發光怪陸離極盡心思之巧高下觀者喝采聲有如百面春雷同時並作有某紳適駕蘭橈於中流逭暑見之大加稱賞惜爲時不久卽已火滅烟消頗以未得暢觀爲憾聞其回寓後已飭匠人定購若干盒日内仍有小金山前施放俾得盡興暢觀想届時火樹琪花當更有勝於此次者矣○時已新秋猶覺炎熇如炙鄉民避暑無方多於水中嬉戯前日　甲乙二人相約至北門外城河内洗澡甲恃諳水性踴躍先入泅至中流忽占滅頂岸上觀者初以爲故作此態以炫其長詎久久不起乃大疑遂促乙速　覘視乙赶急鳬水前往則甲乙從他處浮起撫之手足已僵而斃其眼耳鼻舌中皆有污泥塞滿遂卽報信其家備棺收殮而好談因果者聞之則謂河鬼討替豈其然乎 
[集訊屍親]  
　　札委騐屍已登昨報兹悉道差至靑浦適錢明府因公晉省遂回禀道轅繳還原札龔仰蘧觀察隨攺飭寳山縣到申相騐諒今晨當可蒞止矣前晚蒯大令飭原差傳齊屍侄徐元林并通案人證堂訊究元林供稱一家數口滿擬至上海爲關舍不料被丁錦泉沈保山從中播弄更被姚蘭洲兇毆以致百日之間屍亡相繼若非受傷所致曷克有此現在祖父及兩叔一弟俱已殞命惟留小的孑然一身務求察騐傷痕代伸冤抑大令曰現奉道憲札委鄰封相騐如果因傷身死自當嚴辦爾靜候騐屍後集訊核奪可也諭畢叱退旋謂丁沈姚等曰明日相騐時在案人証須齊至屍塲聽候訊供遂飭原差帶去還押惟姚有四委員具保故未覊押云 
[乘車遇險]  
　　前日將晚時有馬車從四馬路向東至十字街轉灣南向適一馬車由北轉西絶慶而馳中途相值時則蘇婦某氏乘東洋車由東轉南見此情形不敢冒險急令車夫停止車夫若不聞也者依然前進致被兩馬車軋翻某氏趺在於地旣驚又痛頃刻間面色若死灰惟默騐阿彌陀佛而已印捕　之扶至街沿石上然後赶上拘住馬夫及東洋車夫囑某氏同投捕房申訴某氏稱幸蒙援救並未受傷不過路受虚驚何必向公庭饒舌捕遂一併釋去 
[法界捕房瑣案]  
　　本月初二日本報紀高第里戴福清控林鶴卿糾合流氓冒充包探夥至家内查搜順便攫物等情王司馬飭包探查明禀覆昨晨司馬蒞捕房　林提究林仍照前供司馬喝責三百板戴賠洋八元仍還押所以待定讞○前報列王阿榮爲小東門外烟妓周雙喜贖身一節昨晨王司馬在捕房時王邀嫂王朱氏到案司馬着王退去將朱氏訊供該氏供稱夫名阿大因姑抱病於五月十二日回無錫約七月之杪可來滬矣小婦人現住新碼頭之南紫霞殿旁司馬謂房主何姓爾夫作何生意供稱房主姓陸開設豆行丈夫向爲鐵匠家有二孩一三歲一六歲司馬問爾夫回去現在日用從何得來阿榮是何人爾之弟婦現在何處供稱小婦人並無弟婦此次新娶在北市阿榮係夫弟日用夫去時預留在家司馬謂倘將來查出爾弟有婦如何朱氏供稱願辦司馬謂且待爾夫到滬將人交爾夫婦日後倘敢販賣及開花烟館定予重懲隨着傳王到案謂雙喜暫留在此待爾哥來申再核○日前由某署將楊錫福發押本城中北三鋪偶一不愼連鎖練脱逃潛藏法界包探獲到送入捕房昨晨　圖地保投捕房向王司馬禀明情節請爲給領司　頷之 
[歌樓弱質頓悟救災]  
　　墮溷飄茵除非會其適移花接木亦能匡救其災以尋常觀劇之資作怱遽扶危之計此誠轉旋　術未便湮没不彰昨接本埠尙仁里林湘君校書筠函得悉自春迄今屢承姊妹行邀聽戯曲理合擇期酬答以謝盛情因聞東直等省頻遭水患乞賑籲呼與其騁懷歌舞之臺僅供悦目曷若施惠顚連之境藉濟充腸爰將戯資洋二十元移作賑需藉與諸姊妹共結善緣并鳴謝悃囑列報章以便周知雖寄跡於靑樓　時艱其恐後况告災於黄水需集欵以良殷弱質娉婷深諳大義同聲相應樂善可嘉竊思富厚之家閲報至斯必有以　觸於懷而仁慈勃發者用特登列報章以爲天下觀願仁者勿誚其儗不於倫可也上海北市絲業會館籌賑公所少欽施善昌謹誌七月初十日 
 
 

Page 4

 
 
[巧後二日鴻印主人高昌寒食生集同志二十七公讌余於徐園又一村花枝招展裙屐聯翩酒緑燈紅風清月白眞一時盛事也自　　　顧鯫生何修得此詩以誌感仍用荷花生日原韻錄請秋聲館主曁同席諸吟壇郢政]  
　　瑶池碧水泛靑蓮又一村開玳瑁筵彷彿有人花下説羣仙來會大羅天[  徐園百花祠香尉𧞬情稿]  
[呈黄韵三姻丈]  
　　餘子紛紛不足云成句風流畢竟讓夫君縱横詩酒聯三友絶妙談鋒埽萬軍保赤有心精秘術活人無算亦殊勳君精於幼科所全活者甚衆先生事業同良相一瓣心香我願焚[  程冀鵬拜艸]  
[江督轅門抄]  
　　六月二十四日州判陽士普禀辭赴皖公幹巡檢周鴻聲禀知候補理問倪開先病故○二十五日江西知縣劉滌淵湖南來○二十六日新選江寗府溧水縣譚日襄到由京來知縣秦基禀知奉委石港騐補差○二十七日廣西知縣首成坤辭赴山東○二十八日分省　用縣丞周明高叩謝辭　湖北知縣秦基禀辭赴石港騐補差藩轅牌示邳州學正陸增炎期滿遺缺查有試用敎諭胡壬源碭山縣敎諭喬廷誥繳委遺缺查有大挑二等敎職芮鴻儀均署理 
[蘇省撫轅抄]  
　　初四日候補縣方蓀禀知本日到　審局差府經歴周國桐禀辭奉委解靑海王公俸緞赴甘肅○初五日巡檢許繼元禀辭赴江北○初六日儘先　將李明貴禀知奉委山塘巡查於初七日到差候補縣魏畮先卸署宜興縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年七月初四日京報全錄]  
　　宫門抄○署楚督奎奏拿盜犯按例定擬摺○直督李奏越獄緣由審明定擬片○又奏攺奬徐士愷等片○又奏提督賈宏材等留直借　片○七月初四日吏部翰林院廂黄旗值吏部引見十八名宗人府十四名禮部二名提督衙門十名内務府十名理藩院一名正紅漢一名咸安宫一名健鋭營七名都察院二名武備院三名○裕長請假兩個月○鍾泰請假一個月○安興阿清安各請假五日○召軍機王文錦奎潤松森童華○皇上明日辦事用膳召見後至北海現換藍紗袍○○頭品　戴兼署湖廣總督湖北巡撫臣奎斌跪奏爲拿獲行刼拒捕盜犯審明照章懲辦並臨時不行事後分贓之夥盜按例定擬恭摺仰祈聖鑒事竊照京山縣民人劉祥珍卽劉正太染鋪於光緒十二年八月初五日夜被盜撞門入室綑縳拒傷事主刼去錢又布疋衣物一案　據該縣知縣張麟定詳報獲犯朱得元名並經　練追捕格殺周友付身死又據鍾祥縣知縣黄世崇禀報先後會同京山縣團練兵投獲犯龔老四等十名並起獲　贓布疋給主認領當經前督撫臣批司檄委試用同知汪彦份前往會同署安陸府知府宋承麟一併提府督審該鍾祥縣黄世崇適因另案撤任接署縣羅緗復獲盜首葉老四解府經該府會督委員曁京山鍾祥兩縣查明事主傷已平後提騐各犯均無拷刺痛迹研訊明確開錄供摺禀經前督臣裕祿曁臣批飭將起意聽糾行刦拒捕之葉老四龔老四吳自詳張異有吳汶喜朱得元王添付趙得潰等八犯照章就地正法具報在案其共謀行刼臨時不行事後分贓之李爭東郭受山吳其淋趙添受等四犯仍飭按例擬解兹據京山縣張麟定提犯審擬錄叙全案供招由府解經湖北按察使覺羅成允覆審轉詳前來臣覆加查核緣葉老四卽余萬太龔老四卽龔必財吳自詳張異有卽陳老六吳汶喜朱得元卽高老三王泳付卽王添桂　得潰卽趙老四李爭東郭受山吳其淋趙添受卽趙添得均籍隷鍾祥縣各在外游蕩傭　度日先未爲匪光緒十二年八月初五日葉老四先後會遇已獲之龔老四吳自詳張異有吳汶喜朱得元王添付趙得潰李爭東郭受山吳其淋趙添受及已被格殺之周友付卽周有幅並在逃之盧老二田添六易老四易老六尤作成共道貧難葉老四稔知京山縣屬劉祥珍染鋪殷實起意行刼衆俱允從卽是夜分携刀械雨傘行至劉　珍染鋪附近地方李爭東郭受山陡患腹痛不能前進吳其淋趙添受因行走落後迷失路徑均未同往葉老四等十四人偕抵劉祥珍染鋪門首點燃雨傘撞開大門一齊擁進劉祥珍之父劉均楚與　工劉老公驚起喊捕葉老四龔老四吳自詳張異有吳汶喜朱得元盧老二田添六各用刀將劉均楚劉老公拒傷按地葉老四復喝令龔老四等用繩綑縳嚇禁聲張因一時人衆不知何人拒傷何處該犯等刼得錢文布尺衣物分携逃逸尋獲李爭東郭受山吳其淋趙添受告知行劫拒捕情由同至僻處查點贓物俵分各將分得衣物並零星布疋沿途賣與不知姓名人得錢同分得錢文一併花用尙有整綑布疋未經賣出事主劉祥珍報經該縣會營勘騐一面派撥兵役並經事主邀集團練跟蹤追捕該犯周友付持械拒捕不知被團練何人用刀格傷其右肋身死拿獲朱得元解縣訊供驗明周在付屍身塡格通報該兵役等復追至鍾祥縣屬雲台團地力會同鍾祥縣兵役團練拿獲龔老四吳自詳張異有吳汶喜王添付李爭東郭受山吳其淋趙添受就近解交鍾祥縣收審並起獲原贓布疋給主認領該鍾祥縣黄世崇復飭兵役恊同拿獲趙得潰到案提同龔老四等訊供通禀批司飭委試用同知汪彦份前往會同署安陸府宋承麟一併提府督審黄世崇適因另案撤日接署鍾祥縣羅緗復派兵役購覓眼線會同京山縣兵役將首盜葉老四拿獲解府經該府會督委員曁京山鍾祥兩縣提犯隔别研鞫據各供認前情不諱究明李爭東郭受山吳其淋趙添受同謀行刦臨時委未上盜僅於事後分贓此外亦無窩夥搶刦不法别案錄供禀經前督臣裕祿曁臣批飭將葉老　龔老四吳自詳張異有吳汶喜朱得沅王添付趙得　等八犯照章就地正法具報其李爭東等四犯仍飭按例擬解兹據京　縣提犯審擬由府解司覆審轉詳前來臣覆核無異查律載强盜已行但得財者不分首從皆斬又湖北省奏定章程拿獲糾夥持械强刼拒捕罪干斬决盜犯訊明後卽行正法又例載共謀　盜夥犯臨時因患病及别故不行事後分贓者發新疆給官兵爲奴各等語此案葉老四卽余萬太起意糾夥行刼劉祥珍染鋪得贓綑縳拒傷事主龔老四卽龔必財　自詳張異有卽陳老六吳汶喜朱得沅卽高老三王添付卽王添柱趙得潰卽趙老四周友付卽周有幅聽糾夥刦拒捕實屬凶暴昭著同惡相濟贓經主認正盜無疑葉老四等均合依强盜已行但得財者不分首從皆斬律擬斬立决葉老四等八犯已於訊明後照章就地正法周友付已被團練格殺身死應毋庸議李爭東郭受山吳其淋趙添受卽趙添得聽從行刼或因患病或因行走落後臨時俱未上盜僅止事後分贓均合依共謀爲盜夥犯臨時因患病及别故　行事後分贓者發新疆給官兵爲奴係按照名例攺發極邊烟瘴充軍仍以足四千里爲限到　後鎖帶鐵桿在墩　年照例剌字該縣團練經事主邀集追捕因該犯周友付持械拒捕登時格殺律得勿論各犯在外爲匪原籍　保無從覺察其未能禁約各犯爲匪之父兄飭縣傳案責懲買贓人不知姓名無從拘究獲贓已經給領未獲照估　賠逸犯盧老二等飭　獲日另結此案首夥十八人上盜十四人已獲首夥十二名格殺一名獲犯過半兼獲盜首文武疎防各職名邀免開叅所有拿獲鄰境盜犯文職係本任鍾祥縣知縣黄世崇調　鍾祥縣本任江夏縣知縣羅緗查所獲各犯雖均係鍾祥縣人惟案甫報發該員　世崇卽經獲盜十名之多内有六名罪應斬决該員羅緗拿獲一名總在接准京山縣關會一月以外而所獲係屬首盜且係首先拿獲與協獲之員不同應否照例　叙隨案聲明聽候部議其應叙武職俟催取至日另行辦理再黄世崇鍾祥縣任内有疎防顧文源等三家一夜　匪連刦一案尙未獲犯又湖廣總督係臣兼署毋庸列銜合併陳明除供招送部外理合恭摺其陳伏乞皇太后皇上聖鑒飭部核議也行謹奏奉硃批刑部議奏欽此○○李鴻章片再廣昌縣監犯趙鳳來李六兒越獄同逃一案前將管獄官辛從　奏麥革職　同　禁人等至省審辦並　查有獄官蘇景泉是否先期公出一面勒緝逃犯務獲兹據臬司陶模督同保定府知府朱　旬以逃犯驟難弋　先　有獄及禁卒人等嚴審明確擬議解勘值臣駐津飭委藩司松椿代審無異緣　城張恩蕙分隷廣昌縣易州充該縣内監禁卒張恒充外監禁卒王起李連均充監内更夫趙鳳來係謀勒吳溝身死　絞監候　經具題尙未准到部覆之犯李六兒係行竊擬軍迭次配逃復竊由部解直發交　縣禁錮之犯本年正月二十七日晚該官管獄官辛從懷進監收封騐明各犯　具完固將趙鳳來李六兒收入西房北籠飭令孫城等小心防範自行回署是夜二更忽起大風飛沙迷目孫城張恩蕙張恒王起李連均　屋避風旋因困倦睡熱趙鳳來李六兒乘隙扭斷鐐銬　折籠柱越獄脱逃三更後風勢稍住更夫王起等睡醒查知喊同禁卒孫城等　尋無蹤時前代理縣蘇　泉奉文赴易州恭辦大差道叚先於二十五日公出接署知縣林穗係於二十八日到任經管獄官辛從懷禀知林穗勘訊差緝通禀提省審辦據供前情不諱案無遁飾查例載監犯越獄獄卒係依法看守偶致脱逃並無賄　情　審有確據者依律减囚罪二等治罪又律載不應爲而爲事理重者杖八十此案孫城張恩蕙皆充内監禁卒乃不小心防範致絞犯　鳳　軍犯李六兒越獄脱逃雖訊無鬆刑賄縱情弊咎實難辭應於趙鳳來絞罪上减二等各擬杖百徒三年至配折責拘役外監　卒張恒更夫王起李連巡防不力應酌照不應重律各擬杖八十張恒年已七旬照例收贖土起李連折責發落均革役該縣　　　未設有刑　應毋庸議逸犯趙鳳來等　勒限嚴緝犯日另結管獄官淶水縣黄莊司巡檢兼理廣昌縣典史辛從懷疏脱絞候及擬軍人犯二名業經奏叅革職應照例留於該地方協緝限滿逸犯有無弋獲再行分别辦理有獄官前代理廣昌縣知縣蘇　泉於趙屬來等趙獄脱逃時查明實因恭辦道差先期公出應候部議除備錄供招咨部外所有審明定擬緣由理合附片具陳伏乞聖鑒勅部核覆謹奏奉硃批刑部議奏欽此○○李鴻章片再前保上海運解台灣餉械出力員弁案内有同知徐士愷等七員經吏部駁令另核請奬臣查該員等當台灣軍情緊急之時迭次冒險　法轉運餉械接濟要需其勞績實非尋常局差可比前保銜翎官　本未格外從優惟旣經部議駁自應另行攺奬兹據原辦台防轉運道員龔照瑗禀請核奏前來相應將攺奬之徐士愷等七員照繕清單仰懇飭部查核照准給奬俾　激勸除飭取履歴另行　部外理合會同南洋大臣曾國荃附片具陳伏乞聖鑒謹奏奉硃批吏部議奏單併發　此○○李鴻章片再記名提督　宏材丁全勝儘先補用　擊吳有發　三員前隨剿粤捻各匪迭著戰功嗣來直隷防營操巡出力歴年已久練習地方情形應請照章留直分别借補除履歴咨部外理合附片具陳伏乞聖鑒飭部查照謹奏奉硃批着照所請兵部知道欽此 
 
 

Page 12

 
 
[蓬萊秋色]  
　　本館派赴日本長崎埠訪事人來信云西歴八月十五號三角港舉行開港盛儀遞信次官野村君福岡縣知事安塲君佐賀縣知事謙田君内務書記官白根君及貴官紳商皆臨賀焉港内鋪設繁華頗極一時之盛○　西報云前得電報知日本外務大臣并上伯有辭職之事近閲東京新報謂此説實屬子虚云○春間陸軍大將棲　親王奉命大閲嗣因微疾攺期至西九月始出巡撫本月十三號由岐阜至小島該縣知事陪赴養老所一覽復坐汽車　長濵就大谷派大　寺宿焉十四日赴大津東口閲疏水事閲畢繞道抵京都以大　　賓爲行轅十五日往洛北大德寺龍華院拜謁先代陵寢○朝鮮新遣使臣閔君泳　于本月十三號由大坂乘第二列汽車起西京暫寄圓　　彌樓巡覽各勝境及二條離宫等處徘徊三日始從陸路經東海道赴東京○西鄉海軍大臣巡視佐世保港畢乘蕯摩九回京十七日駛抵　户　海軍省小濵造船所閲着摩耶艦試水次日赴吳港閲看鎭守府工程○日本報言西歴十九早日食由天文生預測是日午後一點鐘四十餘分食起　四點鐘二分將畢未畢之時各處燈臺燈船均宜預備燃火　知是日三點鐘時稍覺日光慘淡並不黑暗見　人雖事事效法西人而區區測　之精猶不及西人遠甚也效法豈易易哉○六月二十八日恭逢皇上萬壽聖節華人之留居日本者挨户　挂　旗以伸慶祝西歴八月十六號東京來電云朝鮮新任欽差業已到京履任是　京師大雷雨霹靂數聲山嶽爲之震動 
[鄂省官報]  
　　六月二十六日攺指補用道黎嘉蘭來省禀到二十七日署遠安縣劉葆源見辭赴任　憲牌示漢陽　仁義巡檢事務　委儘先前補用府司獄金孝誠署理二十八日候補從九王倬禀辭奉臬憲委解犯官赴河南候補縣黄廷松見　解五批京餉赴京七月初一日署圻州大同巡檢黄世均禀知謝叅領瑞徵禀辭新授安襄　荆道陳謝飲知初二日署鹽道惲署漢黄德道江　進　謝　分發卽用縣劉翰藻來省禀到　三日另　縣瞿元燦禀辭赴上海公幹藩憲牌示蒲　縣知縣　缺飭新選之劉翰翔赴任武昌縣知縣印務詳委本日襄陽　　　梅冠林圻水縣知縣印務　委本任　陂縣知縣林元菼俱調署漢陽縣知縣印務詳委　補班本班儘先補用知縣　桐山恩施縣知縣　務　委補用　縣朱恩錫俱署理武昌縣知縣員缺　謂以竹山縣知縣俞成慶竹山縣知縣員缺　昌縣知縣　祈保　安縣　　　　　缺　　以興山縣知縣熊爾卓興山縣知縣員缺詳請以黄安縣知縣陶大夏俱調　 
[贈克潤民司馬]  
　　曾記　州把袂時談　諭月訴相思一聲風笛征帆遠水想清操雲想儀輕舟和月泊潯　徧聽民歌孔邇章知是甘棠垂蔭庇閭閻喜把令名揚[  少愚根拜稿]  
[贈汪少愚]  
　　素仰鴻名未識荆於今見幸三生才獄果爾超凡侣志趣飄然異俗情遇事臨難能决斷知人授任妙權衡蒙將襪線推西席遂使蒹葭　玉榮[  山氏稿]  
 
 
