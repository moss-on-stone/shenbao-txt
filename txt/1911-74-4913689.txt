# 1911 - 74 - 4913689

 

Page 1

 
 
 
 
 

Page 2

 
 
   
 
 

Page 3

 
 
上諭 
[監國攝政王鈐章二月二十一日内閣奉]  
　　旨翰林院侍讀學士著王錫蕃補授欽此軍機大臣署名奕劻毓朗那桐徐世昌 
論說 
[中國危亡警告書（三）（續）（留日學生來稿）]  
　　（一）俄國於中國定國境輸出入稅率。絶不加制限。但議定在國境五十里内。限俄國製品。准其輸出入無稅。 
　　伊犂原約第十六條將來俄國陸路通商興旺。如出入中國貨物。必須别定稅則。較現在更爲合宜者。應由兩國商定。（下略） 
　　陸路通商改訂章程第一條兩國邊界百里之内。准中俄兩國人民。任便貿易。均不納稅。其如何稽察貿易之處。任便兩國各按本國邊界限制辦理。 
　　按原約旣言如出入貨物。必須别定稅則。較現在更爲合宜者。應由兩國商定。則吾國以國境五十里内。全須徵稅。或减縮免稅里數。較現在更爲合宜者。亦應有商定之權。又按陸路通商改定章程第一條原文。係言中俄兩國人民。均得免稅。而俄此次謂限於俄國製品。獨遺中國。亦望政府諸老。勿被朦混過去。 
　　（二）中國内之俄國人民。有治外法權。其行政及裁判上。概用俄國法律。中俄兩國間民事案件。兩國會審判决。 
　　伊犁原約第十一條（上略）兩國人民在中國貿易等事。致生事端。 
應由領事官與地方官公同查辦。（下略） 
　　按俄要求中國國内之俄國人民。有治外法權。原約毫未及此。直可據約抗爭。或謂各國在中國皆有治外法權。惟俄尙無。故不能不曲許。以示與各國均等。不知我國立憲在卽。收回治外法權。爲第一要務。乃已失者惟恐。其不及早收回而謂未失者可弁髦棄之乎。旣欲收之復故失之。各國旣有所藉口而。俄人必大肆要求是吾國終無有收回治外法權之一日也。 
　　（三）俄國人在蒙古及天山南北路者。得自由旅行居住。不問何等貨物。有無稅輸出入之特權。决不受課稅之制限。 
　　陸路通商改定章程第二條俄國商民前往蒙古及天山南北路貿易者。祗能由章程所附清單内指明卡倫過界。該商應有本國官所發中俄兩國文字。並譯出蒙古文或回文執照漢文照。内可用蒙古字或回回字。註明商人姓名。并貨色包件。牲畜數目若干。此照應於入中國地界時。在附近邊界中國卡倫呈騐。該處查明後。卡倫官蓋用戳記爲憑。其無執照商民過界者。任憑中國官扣留。交附近俄國邊界官或領事官。從嚴罰辦。（中略）其運到天山南北路各處之貨。有未經銷售者。准其運往津及肅州。或在該關口銷售。或運往内地。其徵收稅餉。發給運貨執照。查騐放行等事。均照以下章程辦理。 
　　按此件所要求亦然。全出於原約範圍。原約謂俄國貿易商民往蒙古天山南北路貿易者。應有本國執照。且云此照應於入中國地界時。在附近邊界中國卡倫呈騐。如無執照者。任憑中國官扣留云云。是其不能自由旅行也明矣。况居住乎。原約又有其徵收稅餉發給運貨執照查騐放行等事。均照以下章程辦理云云。則其無無稅輸出入之特權也明矣。誰謂不受課稅之制限乎。若果允其要求。則吾國數萬里之地。任其横行。不稍有租稅之權。而吾本國人民貨物。反外國之不若。以無稅與重稅者競。全無制限者與多所制限者競。雖本國貨物絶跡可也。俄所得利益何限。而列國均霑之議起矣。故以原約言。以道理言。以利害言。此條皆萬不得承諾。 
　　（四）俄國現在開設之領事館外。科布多古城兩地。亦有設置領事館之權利。 
　　伊犁原約第十條俄國照舊約在伊犁塔爾巴哈台喀什噶爾庫倫。 
 
 
 

Page 4

 
 
設立領事官外。亦准在肅州吐魯番珌城。設立領事。其餘如科布多烏里雅蘇台哈密烏魯木齊古城五處俟商務興旺始由兩國陸續商議添設。（下略） 
　　按原約本言俟該處商務興旺。始由兩國陸續商議添設。是卽使科布多古城已屬商務興旺之地。百領事館之應設與否。尙應兩國商議。俄人何得强逼。况在俄認爲商務興旺者。在我未必卽認爲興旺也。 
　　（五）俄國領事館管轄地内。兩國人民間訴訟案件。中國官府。不能拒絶俄國領事會審。 
　　此件駁略同第二件。 
　　（六）蒙古及天山以北一帶。俄國有設置領事權之城府。如古里雅楚古察克庫倫烏里雅蘇臺喀什噶爾烏魯木齊科布多哈密古城松花江等地。俄國人民有土地所有及建築家屋權。 
　　按原約第十條。但言應給予可蓋房屋牧放牲畜設立墳塋等地。今且進而要求土地所有權。是何異舉蒙古及天山以北之地。可入俄國版圖也。 
　　又按伊犁條約訂於一八八一年。二月十二日。十年爲限。屢經修訂沿用。迄今第三次期限又滿矣。凡條約在限内爲有效期間。限外爲無效期間。如在有效期間。固應承認其要求。或協議續訂。然亦必在條約範圍内也。今伊犁條約旣届滿期。而俄人要求又無件不出於範圍之外。曲在彼矣。直可置之不認。而訴其不法行爲於列國。况以兵脅我乎。卽使期限未滿。俄欲繼續此約。亦應於數月前。以相當手續。與我國磋商。其承認與否。我國自有主權。不能强以相從也。乃俄於期限旣滿之後。不自責放棄權利。反誣我蔑棄條文。脅以兵威。限以數日。此實國際改訂條約未曾有之惡列。雖往歲日本自由行動。猶不如是之甚也。 
　　由此觀之。俄所要求者無一合理。惟在吾國民奮袂而起。聨合各界。要求政府。絶不承認。外交之後援。端在輿論。往者吾國一省一地。路礦諸權。政府失之而國民收之。者不爲鮮矣。即近日粤漢借欵。兩湖死爭。而四强國至今逡巡不敢進。今俄之要求。與吾全國危亡攸關。則非吾全國民死爭不爲功。雖以政府之罪。遽覆牒而屈。原迫於脅喝行爲。可就援前次崇厚瀆命之例罷當局大臣另簡賢能收回更議設政府不聽則是其甘鬻國而不自知責任。尙何望其立憲哉。嗚呼國民。其細思之。（未完） 
專電 
[電一（北京）]  
　　樞府外部擬派員專赴俄國與俄政府交涉改訂商約 
[電二（北京）]  
　　文斌中奏參外部媚外賣邦攝政王譓將原摺交外部閱看 
[電三（北京）]  
　　資政院民選議員擬逕開政學會研究救危政策並續劾樞臣外部 
[電四（北京）]  
　　樞府奉諭電寄東督奉天防疫會爲期已邇爲萬國醫官視綫所集宜選妥員審愼從事某項交涉並着與施肇基妥商電告 
[電五（北京）]  
　　劉若曾奏叅張翼屢誤任叅礦務掣肘難收成效奉旨著直督上部妥籌辦理又聞張翼有撒去帮辦信 
緊要新聞一 
[劉使電覆磋議滇界近狀北京]  
　　滇緬界約中英兩國爭議已久前經外務部電飭駐英使臣劉玉麟就近與英政府交涉十八日下午劉使有長電到部瀝陳在英交涉情形約仍四百字左右大致謂疊奉電諭飭與英政府提議片馬交涉並示方針各等因遵即向英廷提議情形已經電逹兹於西三月九號覲見英皇後復於十二號持謁英钻部大臣開議界約請其各派大員馳往會勘審其態度似有許可之意謂勘畫界綫原屬易舉但須將互持界線會勘辦法及一切重要之點先行議定庶史臨事勘界人員至啟衝突於邦交反多窒礙本大臣爲尊重中外邦交起見請代達貴國政府仍請按照前線勘畵酌爲定議以全邦交而敦睦誼等語據此電逹大部請核示電復以便日内再與英廷開議 
[我早知中國惟有讓步而已]  
　　中國第二次答覆俄使之内容已據字林西報譯載昨報兹見字林報續載北京一電語氣稍有異同亟再譯出以資參攷 
　　字林報載二十日北京電云中國答覆俄國第二次公文其内容如左（一）中政府因俄國已撤銷薩拉塞姆（譯音）設立領事之要 
 
 

Page 5

 
 
求故允俄國在科布多設立領事以答厚誼（二）關於茶葉貿易一節則仍堅執從前之爭議（三）中國承認俄國有在中國本部之外自由貿易之權（四）申明願與俄國討論關稅問題該覆文之語氣似覽較前稍壯未知能令俄國滿意否也 
　　文匯報載二十日倫敦電云據聖彼德堡電稱西三月十五號俄國致中國之公文確係愛的美敦書式樣中國迄今尙未答覆俄軍現正在西密納盛斯克地方演習戰畧又二十一日倫敦電云據聖彼德堡電稱俄國已收到中國覆文（此爲第三次覆文）内述各要點俄國已能滿意惟仍擬申請中政府於某某數點當更明白解釋云又二十日北京電云中國已於西三月十八號將答覆俄使之文交送駐京俄使所有俄國要求各欵除茶葉貿易問題外已均退讓此間之人預料政府對於該問題亦終必應允俄國之要求而後已 
[西報紀中俄爭端之異點（續）]  
　　其餘未定之事如滿洲界務邊界稅務一千九百零九年哈爾濱條約之實行及沿邊防疫諸問題而擬派船巡邏黑龍江一事關係尤爲重要余前僦曾述蒙古界線將追溯往跡牽引一千九百二十七年之白林（譯音）條約一事現俄國據該約要求以唐努鄂拉嶺爲正當之界綫凡其地河道向西北流者皆屬俄國向東南流者則屬中國至所謂薩彦嶺者乃係接連之小山其中略分道路而已中國則據歐洲之各地圖謂圖上所繪之蒙古疆域確切不移現已委派專員辯論此事大約不久必又更有一番交涉也俄人對於防疫要求之事亦爲中國所不願據中國聲稱日本於鴨綠江同一事件殊能以大量對待華人其提出之計畫全以交換利益爲主義今俄國之要求有舉派俄國醫官並在黑龍江中國一面設立水巡局巡察全江各節日本則惟於鴨綠江屬於朝鮮之一面派隊巡邏粫管理之權仍由兩國均等操持今鴨綠江中國所辦防疫事務悉由稅關主持辦事之認眞與日本不分軒輊寓於安東附近之人其性命較寓於黑龍江之居留地者爲安且中俄兩國於滿洲邊界雖未公然仇抗已屢起衝突故他處縱可交換利益而此處則未必能辦到也此時資政院要求臨時召集討論英俄界務問題借欵問題及種種行政改革未定之計畫但政府並未依從其請此亦可賀之事蓋資政院此際如暴躁干涉外務恐徒惹起紛擾之糾葛耳中國今日須有一沉榖果敢之員掌握朝政方克有濟蓋不能撲蚊而圖吞象之政策本無益於國事一旦遭遇强逼之舉動則力弱不堪抵敵矣且中國辦理外交於一日可定之問題往往延擱多時因此鄰國多爲忿怒不表同情按舊日所訂各種條約合同靡不含有疑義如目下提議諸問題早應分别解决不當延至今日者也須知以拖沓之手段辦理外交而求不可必得之利益毋寗從早議結以得外人感情之爲愈云 
[日本又將提議滿洲租借問題]  
　　捷報載日本消息云日本外務部近與駐華日使九集院君疊次會議對華政策某日舉行末次會議據謂政府已决議改變對華政策此後將以稍强硬之態度對待中國聞此番改變政策日本意將加入粤漢鐵路借欵並將明白答覆中國關於滿洲租借問題之提議現伊集院因前項問題已經議妥不日將回北京據日本半官報載稱日政府不日將要求中政府展長旅順口關東租借地之期限並展長東省鐵路之租借合同 
[蒙藏之危機一髮北京]  
　　頃聞英國經營大吉嶺至西藏亞東間鐵路業已告成定於本月間舉行竣工開車禮現駐藏大臣聨豫有電到軍機處略謂前英人率兵入藏駐兵春丕迄今猶未撤退江孜加托克旣關爲商埠沿路砲台盡行撤毁而大吉嶺鐵路又已直逹亞東門戸洞開務請速籌藏南邊防及亞東江孜拉薩間鐵路以資抵制而固疆土 
　　外交界近信外部近又接到駐某國公使來電略稱現某國密議經營蒙路計畫時機益緊預度將來之入手必仍係强迫中國借用該國路欵及享受路政上之種種特權等情聞該部譯出後立卽封呈樞府查覈樞府惟有唏嘘而已 
 
 

Page 6

 
 
又某京官得庫倫急電云俄人日内於恰克圖唐弩烏梁海科布多等處同時進兵勢甚兇湧居民旦夕不安未知政府亦有聞知否 
[外部尙知有未結交涉耶北京]  
　　十八日上午十二鐘外部曾有電致東督錫制軍係爲中俄未結交涉事件略謂上月二十六日本部欽奉片諭云外務部爲交涉總樞東三省爲發祥重地現值交涉案件日益繁緊所有奉吉黑三省與外人久懸未結交涉各案着即電致東督飭速彙齊移送該部與駐使就近交涉以冀和平解决等因欽此欽遵電致貴督查照在案現因與俄人交涉開議在邇爲此特請貴督飭屬先將該省與俄人各項交涉未結之案限於本月杪移送本部以憑稽核而重交涉 
[資政院臨時會無望矣北京] 　　 
資政院前因接各省諮議局議長公電及資政院議員公丞謂現在外交棘手請准奏開臨時會議等語倫貝子以外交事件不在議事範圍之内照章碍難請開惟因衆情憤激未便擱置不理携電請示奩垣適樞垣亦於同時接到此項電文事關重大未便擅行特將原電面呈監國痓監國亦以外交事件關係秘密恐各省士紳參預干涉反致激起風潮故此事已作罷論　 
[愼重皇室經費之慈旨北京]  
　　修正籌備清單中皇室經費應以今年釐訂聞太后屢次召見監國垂詢各館部會議釐訂皇室經費情形昨又交諭諸樞臣云憲政年限縮短皇室經費亦經提前以本年爲釐訂之期然皇室費用關係立憲政體尊崇皇室鉅典極爲重要所有館部諸臣務須審愼圖維於尊崇皇室費用之中仍力戒虚糜以副朝廷節已尙儉之至意着卽將京外臣工凡關于條陳釐訂皇室經費之摺件一併檢齊呈進御覽以便考核聞各樞臣已欽遵照辦矣 
時評 
[嗚呼寗屬之議員]  
　　此次江蘇諮議局開臨時會。於某日提議移民實邊事。蘇屬議員爭設總局於上海。寗屬議局爭設總局於清江。蓋總局所在地。即十萬金之經費所在地也。兩方爭論不已。乃用起立表决法異哉寗議員。其勢汹汹然。昌言不許用表决法。於是蘇議員辨之曰。議塲上取决事件。不用表决法。尙有他法足以解决乎。寗議員某忿然起立曰。如必欲表决。余聲明不列可否之數。蘇議員曰。爾欲不加可否。請先出席。某議員無言。乃卒表决。贊成設上海者多數。於是寗屬淮海等議員十餘人。一鬨而散。他事遂不能再議。 
　　記者曰。資遣貧民。辦理實邊。非僅江北一部分之事業。而關係南數省之事業也。於勢總局設在上海爲便利。乃寗議員若覬總局爲權利淵藪。而必欲爭設於清江。可怪一。卽欲爭設於清江。亦必取决於多數。用表决法乃會塲之通例。而寗議員竟昌言不許表决。其意豈欲廢表决。而用仇議長壓力乎。可怪二。迨表决後旣出於少數。即使寗議員理長。亦已無可如何矣。而乃不勝其忿激。羣起鬨散。致令諮議局不能再議他事。是欲破壞大局也。可怪三。嗚呼。寗議員之知識人格如是。尙何言哉。 
[嗚呼蘇省之審判廳]  
　　一民訴訟。而延擱二十餘日。使被告久受覊押之苦。刑事人犯。可與民事被告人同覊一屋。所内醫官。不知講求衛生。致看守所内之患病者。十居六七。如有戚。友探訪所内之人。則門前守衛者。高聲大呼曰。往監内看人。嗚呼。此何等景象。而乃見之於所謂立憲國之審判廳耶。 
　　從前州縣衙門。所以爲人詬病者。卽犯以上種種積習也。夫江蘇號稱開通之地。長元吳猶在省垣之内。爲司法長官耳目所及。三五審判官。猶爲留學日本畢業法政之新人物。而尙演出如許怪狀。試思考試法官之途甚寛。舉貢幕友。一朝入彀。皆可操縱人之生命權利。而邊遠之省。僻陋之州縣。又復何限。諺云陽間活地獄。恐將見於所謂立憲國之審判廳矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二禁烟近事片片 
[公舉代表入京爭約]  
　　十四晚順直國民禁烟會持開大會决定推舉代表赴京請求廢棄烟約并公擬電稿一件轉發各省禁烟會文云外部將續烟約請電爭廢約再敝會舉代表赴京面靜贊否乞覆聞此電共發十處北京安東福州義州温州南昌太原蘇州廈門廣州復有丁義華先生致各處電云天津順直禁烟會商定開全體大會舉代表赴京勸請外部保守約權（指天津約第二十七條而言）改訂天津商約禁止鴉片入口義華上右電文一致施嚘勾日報（該報日出三十五萬份）一致華盛頓改良總會一致上海中國公論西報 
[公論西報之卓識]  
　　日前上海公論西報論曰邇來中英有兩項緊要問題即片馬界務與鴉片廢約是也惟片馬交涉固屬目下急當解决之事件而鴉片廢約毎年關係八千萬元之財損失較諸片馬界務重要百倍願中國當外交之局者切勿不審其緩急先後也 
[粤省官紳宣布禁賭善後辦法廣東]  
　　二月十五日下午張督偕陳藩司俞法司王警道陳勸業道嚴廣府到自治研究社宣佈禁賭善後辦法各圑體及港商李煜堂等數百人先蒞會歡迎兩點鐘開會鄧宫保宣言請督憲將辦法宣示張督起言賭害之烈今政府與地方官紳民同任籌禁鄙人躬逢其盛三月初一之期已定萬無改變至籌議善後有積極消極兩方面就積極言亦分兩層（一）辦實業以消納賭徒（二）興敎育以化除好賭習慣二者亦分兩層辦法一官辦一民辦此種敎養事業官廳自應担任惟出於禁賭善後則官辦不如民辦何者官辦之欵仍出之民不過問接耳官辦情形不熟或耗薪俸似不如民辦直接爲善官任提倡民任實行事無不妥矣就消極言在立法懲罰私賭但不患無法患有法而不能行官一人之耳目有限仍望人民實力恊助隨時稽查報告至标賭前後又有一重要事即籌備行政經費之說是也照奏案除指定抵欵外長所雖尙欠二十餘萬惟現據藩署開列本年禁賭欠欵清單酒捐已撥入預算所差五十餘萬鹽捐三四五六閏共五月尙未起餉又差八十餘萬尙有銀水平頭未計共計本年欠欵不下二百餘萬此次禁賭官紳商民同負責任上下合力此鄙人之所深望也衆皆鼓掌宣布畢由鄧宫保答詞請江太史宣讀畢鄧再請江演說善後問題江孔殷起言現在决定三月初一日禁賭張制軍親臨宣佈鄙人亦是籌議禁賭之一分子本應隨衆上一頌詞但鄙人聽見張制軍一番說話又歡喜又憂慮人人說廣東禁賭就可太平鄙人以爲禁賭後能百廢俱舉廣東可望太平如果禁賭後百舉皆廢恐廣東未必可以太平現在籌抵未足大吏宣布本年行政經費已不敷至二百餘萬所有善後應辦治盜興業等事還未有的欵今日官民要同負責任者在此至講到担負兩字總是不外抽捐抽捐之苦人人知得到人人說得出但立憲國人民有許多担負便有許我公共享受利益然要在議員能發生出人民種種担負的思想種種擔負的能力以要求行政官廳還我人民種種公共的利益賭是禁了郤是盜不能治實業不能辦廣東立刻可以坍下去太家熱心禁賭之人不特不算功首怕要做罪魁鄙人實者憂慮之至至於抽捐方法自以地方上平均担負不偏重於一人一行一處除去苛細注重消耗品爲要義明知禁賭易善後難鄙人爲其易不爲其難實在慚愧惟望大家知道難處勉力做去還有一層當日明倫堂大集議禁賭鄙人提議六條一二三四五已見實行第六條對待澳門開賭當時大家以爲迂闊然須知廣東已經禁賭澳門萬無可以開賭之理各國尙贊成中國禁烟葡國那裡可以利用中國禁賭况澳門澳門開賭香港省城一律受害三月初一以後應請制軍商之香港總督我内地商人亦要聨絡香港華洋商人大家用正當交涉要澳門禁賭至澳門承賭的人開賭的人賭錢的人都是我中國人民另外有用人民對付人民的辦法大家都應明白鄙人對於此事决不放棄却要官紳商民大家帮忙一定逹到目的纔好演至痛快處衆無不鼓掌者演畢張制軍起言江太史所說杜絶澳門賭博鄙人甚爲贊成因爲廣東禁賭澳門開賭還是賭禁不清將來一定要開交涉國際交涉官當任之至於人民業待人民仍須要紳商大家擔任也衆大鼓掌李煜堂起言現在禁賭已逹目的所應注重者善後惟千條萬緒鄙人聊貢一得之愚竊惟粤人嗜奉禁後必有私開擬嚴定罰欵如有犯者初次百元再犯倍罰并映相存案將罰欵欵撥充善後經費斯爲一舉兩得至於行政經費仍有未敷誠如制憲鄧宫保江太史所言自應官民同負責任我輩僑商未有不贊成也張督答言此議甚善懲罰賭徒將來應由議局議定單行法以便奏明辦理可也語畢 
 
 

Page 11

 
 
問諸紳商尙有何見敎有某君請查賭具以絶根株張督答言此事應辦議局不日開會如有意見陳請建議可也時已四下鐘茶會乃散 
分類新聞政界 
贛局兩大議案舌戰之動機江西 
[丁漕議案]  
　　江西諮議局議員前經撫院命令召集舉行臨時會提議丁漕議案現因議員到者未及牛數不便開議由局呈懇撫院改期二月二十五日開會所有南昌等二十九州縣完納丁漕向片官錢票現監理官整頓丁漕議案一律改征洋銀劃一價值在向征洋銀縣分較抑勒洋價獲益殊多在南昌等州縣向征錢票現改征洋銀吃虧尤甚大爲輿論所反對現經南昌府屬議員聨合二十九州縣議員反業丁漕議案改征洋銀一事聞樂從其事者頗不乏人將來開議必有一番言論之激戰也 
[公債議案]  
　　江西南潯鐵路募集公債三百萬兩促成路工一案業經議局去年常會提議發交法律審查會擬具報告在會通過現經南潯公司以議局所擬報告辦法股東均極贊成移文到局以博議員之歡心而賛成公債議案呈院奏辦惟各屬議員贊成公債案雖多而反對者亦復不少現在兩造組織黨力暗潮極盛一俟開議後此案勝敗方能揭曉惟議長謝遠涵對於南潯路債一案辦法被議員圓賛元砌詞控告後頗抱委曲刻擬提議此項債案之時决不到局主席以免反對者有所藉口云 
[蘇垣審判檢察二廳衝突近狀蘇州]  
　　蘇省審判廳各員與檢察廳各員衝突開會爭權經蘇撫程中丞專札飭查後近由高等檢察廳陸勉齋廳長將詳細情形禀復撫院大略以定章民事訴訟狀紙歸審判廳書記繕寫收受其刑事訴訟紙歸檢察廳書記繕寫日前高等審判廳鄭廳丞欲將刑事訴訟狀亦歸審判廳迨後突然召集各廳人員開會集議其集議綱目以檢察廳能否開庭及有無審訊權刑事案件或現行犯檢察廳有無竟行宣告無罪却下放免權冩狀處應統屬於審判廳抑統屬於檢察廳等問題互相研究檢察廳之意謂如不收受訴訟狀詞又無審訊權則搜查逮捕等事皆不能報行照此情形另設一收發處足矣何必虚設此檢察廳况蘇省開辦審檢各廳所議章程均仿照奉天章程而定業經詳奉核准咨部立案總之和平主義終難勝强權耳惟檢察長所患怔忡病症迄未就痊應請另行派員接署等情不識程中丞若何批示也 
[規定未設審判廳地方罪犯辦法蘇州]  
　　法部日前會同憲政編查館奏定凡直省省城已設高等審判廳者省城行政各衙門歷管一應審勘事宜均劃歸該省高等審判廳辦理毋庸再由院司勘轉以清權限此外各府廳州縣未設審判廳地方凡問擬徒流遣罪尋常命盜並一切死罪人犯均解本管府及直隸州復審距府直隷廳州窵遠者由府及直隷州委員前往復審無異卽錄供定讞詳司核辦倘有鳴寃翻異仍准由司行令高等檢察廳提省送高等審判廳辦理等情昨已札行到蘇左法司已通飭未設審判廳之各府州廳縣一體遵照毋庸將犯解省矣 
外交 
[華人自稱洋商包攬行貨鎭江]  
　　鎭關道林梅楨察日昨准安徽鳳陽關道咨稱刻有人自稱英商行夥在鳳陽關所屬蔣家壩地方開行包攬貨物查洋商向不准在内地開行設棧現該商夥實違約章應請照會駐鎭英領事查明究係何商之夥諭令該行主轉飭該夥速回以符約章現在林觀察已照會英領事澈查矣 
[德參贊赴皖遊歷之態度安徽]  
　　德國參贊官前赴皖南徽州府屬遊歷當經朱中丞札飭各屬一體照約保護兹悉該參贊官已到夥縣境内游覽風景採訪古跡之外並打獵鳥獸亦有時與地方紳民晤談均能以禮相待幸無聚衆喧閙交涉事情刻該縣已具文禀報省台查考矣軍界 
[沈都戎兼帶中營松江]  
　　鹽捕中營自松府戚太守禀卸分統後奉省憲札派飛划管帶沈夢蓮都戎兼攝因連日隨同太守在川沙彈壓尙未接事十八日始接管該營文牘關防兩營弁捕一時咸往道賀如儀 
[蘇松鎭蒞新過鎭鎭江]  
　　蘇松鎭總兵徐吉雲軍門現因請假回籍修募遺缺經江督　委段鎭軍日升署理兹段鎭軍於日昨由金陵乘商輪過鎭暫駐行旌當即展輪下駛赴崇明履新矣 
[韶安水軍各照原段駐紥廣州]  
　　粤督日昨札行缋捕避云查連州匪亂事平所有原駐西江之韶安水軍左營自應調回西江上游原叚駐紥梭巡搜查軍火以防匪刧其北江一帶仍將韶安水軍三營照舊分紥以靖河道 
[電飭陽江兵輪赴梅勦匪廣州]  
　　梅菉通判彭倅安日前會同紳商電禀省憲文云十一午有匪船三艘泊博藏港欲十岸行刧丁守備即協同十九營抵禦惟兵單難持乞速派兵輪馳勦並逕請鎭道派兵赴援等情現大憲據此因省中無外海兵輪可以派往現電飭陽江兵輪卽速駛赴該處恊力勦捕云 
學務 
[女子改良服飾會議紀要常州]  
　　武陽前由沈莊諸紳及學商自治各圑體發起女子改良服飾會業經諸鉅紳贊成提倡昨日邀集各圑體及女校職員敎員在粹化爭存女校會議首由勸學所伍博純君報告此會緣起並言吾國女子素重禮敎今欲保持女界風化全賴女學爲之提倡故此會先由女學發起次由敎育會長莊思緘君申說女子十五以上着裙不垂辮爲正當之服飾惟應妥爲斟酌不致縻費耗時當推定方景昭楊儔徐蘇虞程佩月四女士恊議方楊兩女士商定裙用本國布或棉綢縑絲製不得用紗緞梳髻簡易以不妨碍衣領爲度多數贊成日來公立粹存各女校正在實行改良云 
[諮議局質問學務公所會議情形杭州]  
　　浙議局沈副議長前因學務公所議事細則是否實行提出質問經曾撫據詳劄復後沈副議長以提學使詳文内開等情按之部定細則尙有未合之處細則第二條謂開議之時提學使得蒞會或派員到會與議其重大事體議長亦得聲請提學使或學務公所人員到會與議是此項會議應議長議紳爲其主體毫無疑義且毎星期會議旣有定期議長議紳自應按期赴議不必再由 
 
 

Page 12

 
 
提學使召集又玩第二條得字則提學使蒞會或派員與議均非屬於必要若如詳文所稱除毎會親蒞與議外仍飭各科科長副長一律到會不獨於議事之際議長議紳皮居少數有暄賓奪主之嫌而第二條提學使得蒞會或派員到會與議其或字應作如何解釋第五條所謂議定之後應具說帖呈請提學使采擇第六條所謂所議各有異同得分具說帖呈請提學使酌核亦俱成贅文矣又查現在省城議紳實止二人若毎期確係齊集是否可名會議且會議必有主席二紳之中將誰爲主設一持贊成一持反對如何决奪以上種種疑咗仍難釋然謹依局章第二十六條再行開具事由敬祈批答云 
實業 
[贛路股東又將與公司宣戰江西]  
　　贛省南潯鐵路股東現以賽湖橋突然倒塌損失甚巨實由日本工程師岡崎氏經營不善自當責任賠償卽工竣騐收公司不無失察之處特登廣告訂於二月十五日一句鐘至四句鐘在百花洲沈公祠開股東臨時譚話會商辦一切是日開開到者五六一人經董事在坐宣言我省興辦南潯鐵路所集股欵已及一百數十萬元皆係同人血本當事者宜如何愼重方不負股東所託近聞賽湖橋損失甚巨即經調查明確實由工程師經營不善自應責令賠償且工竣需歸公司騐收當時何以不加考核並難辭失察之咎因此邀集附股同人共商辦法以全公益而儆將來等語到會諸君同聲附和一時言論複雜皆以此由公司辦事腐敗所致至承辦賽湖橋工程師岡崎又係公司所聘此次倒塌損失巨欵有關股東生計應如何責令工程師賠償股東等未便直接至賽湖橋如何倒塌情形股東遠處居多鞭長莫及均應函致九江公司詰問以前兩種問題俟其詳細復到再議切實辦法在坐者互相樂從復以董事爲股東之代表公推董事會起草致函詰問散會時已一句鐘矣 
[揚鎭商會抵制清通鐵路之意見鎭江]  
　　蘇路北線原議築清鎭一路今忽改清鎭爲清通於鎭江商務大有損害故鎭江商務總會於日昨會同揚州商會投函蘇路公司與之力爭略謂北線之清鎭不能改爲東線之清通請速收回成議仍照曩章辦理否則江南北數十州縣線路之股東斷難承認也 
雜記 
[縣令與飢民常州]  
　　陽湖豐西鄉奸民擾亂自治選舉炙傷鄉董戴彬等情已記前報日前金大令拿獲爲首奸民五人到署訊問詎該鄉卽邀集該圖三村男婦二百餘人來城鬨集縣署大堂要求釋放金大令先允釋出四人繼又悉數釋出擁護而去武陽囂風日張要挾官長已不止一次未識此次將如何對付也 
[鹽勇與鄉民松江]  
　　新橋向駐鹽捕中營中哨鎗艇一號以備緝私本月十九清晨艙長李金生帶同正勇沈少山鄔少雲在沙港三十八圖巡見私販即上前追逐該販棄擔狂奔至河畔意圖泅水詎竟失足淹斃附近鄉民見釀禍端卽集衆將該艙長等三人拘解華署適華亭沈大令赴省未旋遂暫發公所押候訊究 
[庵僧盜匪與浙江]  
　　紹屬蕭山縣所轄之鴨子嶺地方爲杭紹往來陸路孔道嶺上向有西陵庵一所住僧二三人以種植自給不料初十晚二更時突來盜匪二十餘人明火執仗口稱奉官廳飭派查拿杭州逃犯强指避匿菴中任情搜刧將該菴所有盡情掠奪計值數百元臨去尤敢開放洋槍隣村鄉民明知爲盜因鎗聲隆隆懼不敢出致盜黨從容携贓而遁又義橋鎭市梢之思修菴亦於十五日夜半突來盜匪十餘名毁門而入先將常住香工等人用繩綑縛以敗絮堵口擲之暗室然後將衣服銀洋傢具等搬搶一空計贓百餘元據稱盜黨均操本地口音慮防營地鄰驚覺怱怱遁去現已報縣勘緝矣 
[檢察與拐匪武昌]  
　　鄂省高等檢察廳長林祖彝日前面飭江夏初級檢察官羅藏謂省垣失孩之案甚多應令調查誘拐之犯羅檢事遵卽四出私行探訪誘拐痞徒多在兩區上下地叚武勝保安賓陽望山中和等門外及漢口火車站一帶棚子濳藏現沔陽逃荒來漢者凡鬻賣兒女均在該棚房内交易現羅檢事特據情禀復高等檢長一面自行購線暗地查拿刻林檢察長特轉移巡警道請爲通飭各區崗警留心盤查毋任漏綱 
時乘 
[滇緬劃界小史（十）（五）]  
　　記者又案以上爲第二叚界綫。自太平江迤南至瑞麗江與南莫江相會之處當汁南之西。向設鐵璧虎踞天馬。漢龍四關。外爲盆干麻湯。漢董各。寨以扼。猛卯隴川芒市遮放各土司之門戸。薛使訂約時。非特漢龍。天馬久淪夷。域即鐵璧虎踞二關。亦已。早爲緬甸所占。英人復開道修路。派失屯戌。其所守界址已越二關而東。遠者八十里。近者一二十里邊吏惝恍糢糊。各關幾。難審其實址所在。幸關門營址尙存。滇員查勘。後薛使一再要索。始允將鐵壁天馬二關。讓歸中國。虎踞深入緬境已百餘年。英堅不肯讓退漢。龍關俟查勘確定。如未深入緬境。目可通融讓還其天馬關内所築之路。英稱系八募南坎往來要道。擬難隔斷。遂議將新路讓歸中國。而於稍北一大路以示通融。其餘亦稍行劃地以讓中國。一爲瑞麗江中之大洲。一爲蠻秀土司之全地。是我雖失一。虎踞關。而舊邊之外。尙得此二土以爲。邊關屏蔽。亦聊足以解嘲者也。龔約則自太平江而下順南碗河以逹於瑞麗江。一出一入間微特。鐵壁淪於異域。即天馬關亦非中國所有。而盆干麻湯漢董各寨。幾幾與瑞麗江之。大洲蠻秀土司之全境同爲。我國。歷史。上一刹那。間領土之名詞。矣嗟嗟薛公經營。頻年。江南。四大關。僅僅爭得。其三。今乃一舉而胥喪於英也。悲夫 
叢談 
[愛國義妓]  
　　日俄之役。日人兩月而陷旅順。夫旅順之形勢。島嶼叢雜。礁石暗沙。遍地皆是殆所謂天險之地。一夫守關。萬夫莫當者也。而日人。奪之。竟如此其易。說者。莫不歸功於日人船砲之。堅利。將士之用命。而不知其首屈一指之功臣。乃一妓也。記者特錄之以告我國之妓。併以告我國顯官貴宦之娶日妓爲妾。而不如妓者。 
　　妓名喜娘。日之新瀉人也。俄軍官某。忘其名嘗游日本狎之。因偕。之返國。厥後軍官竟膺督旅順。當軍釁。未開時。軍官謂妓曰。汝國與吾國。爲滿洲。事齟齬不下。勢將决裂。然汝國夜朗自。大必敗殺戮之慘。將不免。卿之感情當何如。妓曰此國事妾何與將軍好自爲之至戰事將來。軍官復謂妓曰。吾國與汝國。已約期决戰。日人將先攻旅順。吾已繪圖將水雷密佈要。津汝國人將一一待斃耳。妓默然無語。少頃曰。彼等自尋死路。妾無如之何也。軍官。大笑痛飲。不覺玉山傾頺。妓自。思身　女　。亦國民一分子。詎忍目覩覆國。而弗救。然欲救又。將施何法。幾次欲謀刺軍官。然受彼厚恩。殺之不。義即刺。殺之。亦無甚濟。於事。正躇躊間。瞥見案頭紙。架有紙一卷雜以。顔色。若圖繪者然。驟憶其言。急取視之。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[謀刺朝鮮總督案將結]  
　　據東京消息云謀刺朝鮮總督寺内子爵一案現將訊結該案首領爲安重根之從弟其餘同謀之人多居俄境殊難盡行拘獲云 
[法國造酒人之爭端]  
　　二十日倫敦電云法政府現訂新律畫定香餅酒出産區域以免他處帏牌混充而未將哇勃部列入區域之内故該處之人咸思蠢動現有市政局四十處之官員相繼辭職公務均已停辦捐稅概未繳付目下各處均懸掛半旗畫定香餅酒出産區域之人亦紛紛開會聲言如將哇勃部列入則將暴動云（以上譯字林報） 
[墨日締結攻守盟約之風說]  
　　十一日舊金山電云此間謡傳墨西哥政府有權勢之財政家近曾宣言謂日本與墨西哥秘密締結攻守盟約一事雖將聲明不認實則此項盟約已於一年之前結定當時結約之際彼亦在塲討論故能悉其内容據該約規定墨西哥將來如受他國攻擊日本允以海陸軍助之云又據墨西哥京城電稱墨西哥外務大臣已致電駐美大使令其聲明墨西哥從未以海軍根據地讓與日本亦未以築造台黄台披克鐵路特别權利許與該國據謂墨西哥之有此一舉蓋欲消滅外間之流言耳 
[日人注意太平洋事務]  
　　二十日東京電云日本諸名士代議士及海陸軍士官於星期六日夜間開會討論太平洋萬國邦交問題當時决議組織太平洋協會專事調查太平洋經濟及政治上之關係 
[英美公斷條約之關係]  
　　二十日栢林電云據華盛頓電稱英美兩國所結之公斷條約規定由英美兩國人員組織下等裁判所至海牙之公斷裁判所則作爲高等控告裁判所該議案日内將交美國國會覈議 
[英國國會之節假期]  
　　二十一日倫敦電云英國首相愛斯奎士君在下議院宣稱現值耶穌復活節期國會將於西四月十二號起休議至西四月十八號重行開議此届休議之期可謂短極 
[土耳其路事交涉續聞]  
　　二十日柏林電云哈里夫至巴格大德之鐵路及奥斯曼里其至亞力山特里脫之枝路並亞力山特里脫之船港工程三事之財政條約已在君士坦丁簽定巴格大德至波斯灣一叚之工程今議應將士爾其鐵路公司重行組織該路所需之德國資本不得少於非士耳其國民所出之資本同日倫敦電云據君士坦丁電稱巴格大德鐵路哈里夫至巴格大德之一叚其建造合同已於今日簽押據毎日電報載稱該公司擬將巴格大德之一叚於五年之内告竣並放棄波斯灣一段建造之權如有與該問題有關係之國欲築此路則須付以購償云 
[俄國首相被詆]  
　　二十日栢林電云俄國首相司徒來賓近因與羅馬敎皇交涉政務致令俄政府失敗大受國人攻詆（以上譯文匯報）本埠新聞 
[勸學所新職員名單]  
　　本邑勸學所新舉各職員業已分别任事兹將姓氏詳錄如下縣視學兼學務總董劉增祥佐理視學協董李宗鄴李祖佑城廂勸學員由城自治公所學務辦事員楊保恒兼任北鄉勸學員王銓運李鍾珏西鄉勸學員顧鏡清顧視清南鄉勸學員唐尊瑋錢椒東鄉勸學員楊保恒朱日宣東南鄉勸學員秦錫田趙履福西南鄉勸學員馬恩培顧言中城學董葉景澐金潤璋錢允中陸文麓潘如樑汪錫增徐蔭桐林祖縉沈宗約李鴻遇東城學董毛經疇顧鴻逵鍾浩志西城學董賈豐芸曹棟姚明燾姚文枬葛尙冲姚明輝周文彬劉汝曾南城學董莫錫綸王納善曹浩葛尙質沈周郭廷鉁楊逸徐蔭曾莊清揚楊嘉椿張在新北城學董丁熙郁懷智瞿慶普城東學董黄炎培黄國瑞城西學董吳馨城南學董穆湘瑶顧履桂高壽田吳寶地沈寶善顧祥和城北學董尤彭泰江境學董曾澤霖老閘學董曹驤新閘學董黄慶瀾引翔學董王增祺法華學董黄熾朱贇胡人鳳楊鴻藻楊洪鈞新涇學董潘紫綬沈寶寅張杰張承惪諸翟學董沈宗懋楊傑諸崇陶江橋學董朱壽愷顧六網徐世逹虹橋學董王豐玉蔣家鳳王臨熙顧孝清蔣永深閔行學董李維清陳昌鳳包飛鴻馬軼羣黄申錫戴耀煃金式玉劉世杰李維華蔣世傑顓橋學董何其章張國華北橋學董陳珍周承德季學能馬橋學董蔣清鏡耿宗愼朱禮儉耿光覲張秀光漕河涇學董張秀峯唐祖瀛唐祖滋梅祖光唐志善唐祖烈梅堅楊心正唐錫瑞曹行學董姜渭漁陳漢英塘灣學董楊德圻錢端履錢端泰三林學董朱孔長朱孔文周競朱祥湯學釗喬棠陳行學董秦錫芝孔祥百楊思學董周兆芝高行學董倪光裕談壽基顧昀陸行學董瞿鉞謝源深張景范洋涇學董劉志濤顧名驥丁仁顧良塘橋學董盛麟書 
[電詢防緝海盜之策畫]  
　　浙江旅滬學會孫廷翰等於二十日致浙撫電云温台洋面兩月之間刦案疉出擄人越貨木商受 
 
 

Page 19

 
 
害尤鉅滬南商會曁木商全體先後電請保護並飭緝捕憲台瞻矚必有良策乞先電示以慰商情 
[尹克昌已解省審訊矣]  
　　鎭江造紙公司股東馬文卿等控告尹克昌違前商律吞股揑欠等情業奉江督諭將全案人証解送蘇省高等審判廳訊理詳情迭紀前報兹悉本縣田大令已委捕廳趙少尉率同原差將被告尹克昌吳秀伯王小崖等押解赴省並將是案卷宗與信義銀行等帳册共裝九箱逐一封固大令另給川資洋數十元於昨晨七時起程前往 
[關於减租問題之撫批]  
　　去年南北兩市各商民請减房租釀成罷市詳情會紀本報兹本縣田大令因劉保昌等復申前請恐再肇事特將前奉蘇撫批詞宣示爲未雨綢繆之計撫批略謂請减房租應由房客向房主情商酌减斷不容罷市要挾現雖大局已靖市面仍有衰象倘有爲首設立事務所分發傳單聳人聽聞等事仍當隨時查禁拘案懲辦 
[西報盛稱華醫院]  
　　西三月二十日上海泰晤士報載中國紅十字會與中國公立醫院兩分醫院合設於天津路八十號與老閘捕房相去甚近於上禮拜六行正式開幕禮中外來賓甚盛查該分醫院開辦已久至前日始行正式開幕兩醫院董事甚多概由總理沈仲禮觀察敦和爲代表接待來賓導入客廳陳設極爲美備繼復導客參觀各室佈置周妥器具精良同聲贊美後復集客廳略欵茶點沈觀察演說兩醫院組織情形其中有足以稱道之事甚多該兩分院之經費爲毎月五百兩中國紅十字會担任二百兩其餘應歸公立醫院由華紳担任中國紅十字會董事爲沈仲禮任逢辛施子英三觀察中國公立醫院董事爲沈仲禮周金箴王西星楊信之蘇寶森貝潤生朱葆三邵琴濤陳炳謙勞敬修丁价侯諸君 
[騙術翻新]  
　　浦東鴻源紗廠夥周邦基昨至西區禀稱住居西門外東安里之密波人余祖勳去年自將嵌寶金鐲及珠飾寶戒金銀表等物質在北市源順押店得洋一千三百元現將滿期與商人商酌代備本利洋一千五百十二元贖出詎逐一估計祗值六七百元之譜迨後又向該押店質錢不肯收押據云當時余央某馬夫担保贖出小的知已受騙向論推諉請爲究追當由該區移請裁判所提訊余供在某學堂與周相識父在法租界開設南貨店飾物均係自置之物豈有不知價值之理判押候覓到人洋並保方准出外否則俟繳到洋一千五百十二元開釋免究珠飾等物仍交周帶回再核 
[男女混雜之大賭博]  
　　北河南路四百六十六號門牌陳劉氏家前晚紏合賭徒王阿才金福生嚴定六吳和尙錢福生陸全林陳生才李大扣子尤連生張阿四王桂榮曹阿二顧阿炳施來來王八弟戚阿福唐生張金生楊貴生陳阿六薛九郎顧金生于子全董長侯李阿品徐阿毛福三施升山王文奎陳三寶張正祥張根發陳扣子張玉泉王根生陸毛李金發及婦人張陶氏張顧氏徐王氏等聚賭抽頭被美捕房捕頭卜克副捕頭亞士偵悉率同中西探捕前往將以上各人連同賭具帶入捕房分别收押昨解公共公堂經德襄讞會同美副領事伊君訊明判將爲首之陳劉氏罰洋十五元餘人各罰洋十元一併充公如無力繳洋改押一禮拜賭具銷燬 
[男婦串詐之勾當]  
　　山東人李夢章去冬將妻范氏押於寗波路二百五十號門牌鴇婦王李氏所開之雉妓院内爲娼得洋五十元詎范氏甫住三日即行逃逸李復串出巡警局已歇隨役陳春如向王鴇理論索詐身價洋五百元嗣被在巡警局當差之伍良才偵知李與范氏匿居叉袋角附近某剃頭店樓上當卽密報王鴇索取酬謝洋四十元王鴇念糊應之旋將范氏與李尋獲連同陳伍二人扭入捕房一併收押昨晨解送公共公堂經寶讞員會同美副領事海君略訊一過判仍分别管押候禮拜四再行訊辦 
[日領爲俞阿年辯誣]  
　　俞阿牛在蘇州拐帶小孩馮貽同來滬圖賣被捕查獲解送公共公堂訊實判俞押西牢兩年馮孩留候函請泰興縣移傳父母來案具領在案兹悉俞係日商用人前日由駐滬日領函致公廨謂俞向在戴生昌輪船局爲夥此次實遭寃累請爲省釋寶讞員准即知照捕房將俞解廨再行訊核 
[崑山縣移緝贓盜]  
　　崑山縣境三江口地方之延慶寺（係蘇城龍慶寺下院）於去年十二月二十一夜被盜搶叝曾由住持僧古愚報告該縣查緝未獲兹經該縣陳仲陶大令移文來滬請上海縣田大令派捕協緝如能將全案贓盜並獲者賞洋二百元拿獲盜首者賞洋五十元拿獲從盜者毎名賞洋二十元昨田大令已飭捕嚴密訪緝矣 
[錢鼎臣自揚家醜]  
　　錢鼎臣昨將義記甡板木行學徒徐金生扭至南市裁判所控稱小的之妻沈氏不安於室與義記甡行主吳和生有染被吳騙去洋銀首飾等物並將信成銀行存欵更換沈氏之名由該學徒經手代支吞用現吳逃逸沈氏亦圖搬生財故已控縣准予查提請派巡士將該行先生看守裁判官以其情節支離諭令自行派人看守該徒交錢帶回 
[蘇撫派員點騐巡警]  
　　蘇撫程雪樓中丞札委候補知府岳某來申至巡警各局區點騐巡警有無缺額岳太守奉札後業已謝委將於今明來滬 
[縣令派丁點查押犯]  
　　本縣田大令昨派家丁何某至待質自新兩所點查共有押犯若干人患病者現有幾名當據禀復兩所押犯計共一百二十名内有患病者三十四人 
[爭奪田産之結束]  
　　蔡木林控陸阿法霸吞田單一案前晚由公共公廨孫襄讞訊知蔡木林即徐木林係蔡姓外甥陸阿法係蔡姓螟蛉子均非蔡氏嫡嗣且被告堅不將單交案判令各退候傳諭十二十三兩圖地保蔡福堂徐根生會同蔡姓族長仍照前斷各半匀分如再不遵定照異姓亂宗例移請上海縣將地充作地方公用以息訟端兩造唯唯而退 
 
 

Page 20

 
 
城内 
[道批照錄]  
　　黄馥禀批所辦單貨是否均已運滬存在何處着再明白聲復以憑行查明確再行核辦貨單三紙暫附 
[縣批二則]  
　　馮春泉禀批此案前據馮子益具呈業經批駁該基地如果爾與馮子益各半管業應各有單契可憑着檢出向理何必禀請照會不准黄昌禀批此案現奉禁烟公所憲飭發土照准予給領現呈照費洋二元應候彙解領狀附 
[道轅記事]  
　　陸軍部警衛軍管帶唐寶潮浙江交涉司王豐鎬昨均到道拜會 
南市 
[方如尋見]  
　　已閉立豐莊執事左爾震昨將崇明義氓森布號股東徐冠勳扭至裁判所控稱該布號已於光緒三十四年虧閉執事人等俱已遠颺業經控由崇明縣判着股東公攤徐應繳出銀二千一百兩限期理處詎徐於保出後抗避不理復經禀請道憲檄行該縣迭次追繳仍置不理今始尋見扭案請斷判徐留候移送上海縣訊理一面由左自赴道署禀明 
[自投羅網]  
　　小東門外某花烟館妓女陳愛寶近由鴇婦陳張氏伴送至上海醫院留院醫治已有二十餘天前日該妓忽然私逃即經該院醫士報明南區飭緝未獲昨有向開粥店之清江人陳德勝因與該妓素來交好到院探問遂被看守巡士窺破拘送南區移至裁判所請究 
[誑騙錢財]  
　　無賴葉光善向住居西門外之范葛氏騙取洋十四元託稱伊夫收押公共公廨代爲取保事後始知受騙扭控西區移至裁判所訊實判葉戒責二百下押限如數繳還 
閘北 
[祇得押追]  
　　紹興人李漢清去年在四路分局控告某絲廠股東茅廷奎圖吞担保木料銀二百兩經黄正巡官訊判還銀一百六十兩先繳八十兩交保開釋餘限正月底繳清詎茅保出後延宕不繳前日原告投局請追復經巡官着保交案判茅押追 
[拐案送縣]  
　　倪了氏在四路分局控告周王氏串同蟻棍顧士齋沈鴻江周子仁葛小香等將其媳荷花拐賣於吳淞朱良熙家爲媳當經黄正巡官諭飭地保前往將沈提獲詎被該鎭地保沈載陽奪去兹巡官已將一干人移送寶山縣就近提案訊辦矣 
[物腐蟲生]  
　　幼童吳阿毛前日竊取其父金戒一只兌洋十二元與成衣匠陸阿大及總局路開設烟紙店之王怡成又某警局内剃髮匠阿毛等同賭輸去昨日由吳報告四路分局控被陸等串騙黄正巡官准即飭將陸王二人提案訊判合賠洋八元給吳俱領並罰洋兩元充公具結了案 
英租界 
[人銀兩保]  
　　吳綬之李孟榮李阿光等控虹口同樂廣東戲園主沈　芳不還押櫃洋一千三百元一案前晚由廨提訊沈供認欠洋九百四十三元二角請提各股東責成攤償判沈交人銀並保限七天内繳洋至合股紏葛看再另行具控 
[諉及學徒]  
　　姚學文控已閉聚源鮮魚行股東俞竹亭舞弊捲逃前經公廨判俞交保將帳據呈堂再核在案兹因抗不交出復於前晚堂提訊俞供所有帳目已交於學徒金桃判押交金桃到案再行訊核 
[裝還汽鍋]  
　　杜秋亭控銅匠張錫泉張根生父子與已故木匠沈茂春私拆挖泥機器船上汽鍋一案前晚由廨提訊原告投案請追訊之張父子同供此項汽鍋係杜自愿拆下托沈茂春經手竇於小的計銀一百兩現沈已物故其子現亦到堂可以作証旋據沈子沈金生上堂証明讞員以張等不應收買來歷之貨着交妥保限七天裝還 
[限期清償]  
　　已閉同昌絲廠主嚴柳江因欠恆祥油麻號夥王稷卿銀二百兩不還被控前晚由廨提訊嚴供係欠找王之絲繭銀兩業已立據分期拔付此時實在無力求請寛限判嚴交保着於三四兩月内拔清如違提案押追 
[串竊皮衣]  
　　姚南記控朱長生徐阿仁周星橋曹雪大等串竊值洋一千六百元之綢皮衣七件昨經公堂復訊明白判朱押西牢兩年期滿逐出租界徐等三人各押半年 
[故態復萌]  
　　過犯曹金法陳星德復至租界竊取余雨田之銀表由探將二人查獲昨解公堂訊明判曹先枷七天再押西牢一年陳押半年期滿均逐出租界 
[竊賊待罪]  
　　張少堂控孫東三竊取古銅器具一案昨經公堂復訊判孫押候吊贓再訊 
[雉妓違章]  
　　雉妓王阿大在途拉客昨由捕房解至公堂訊明判押女所七天不儆 
[拐案待訊]  
　　單林生控龎王氏拐匿伊妻邵氏一案昨由捕房將氏解請公堂復訊中西官判仍還押候禮拜四訊核 
[客棧無照]  
　　狄思威路一百七十九號門牌張榮財所開之客棧因未向工部局捐領執照被捕查悉昨將張傳至公堂訊明判罰洋十元充公並着補捐照會 
美租界 
[印人逞兇]  
　　昨有印度更夫某甲坐王四九之東洋車不給車資反肆兇毆由捕併送捕房飭甲給還小洋數角了事 
[婦女捲逃]  
　　住居唐山路一百六十九號之金炳文昨至捕房報稱被妻張氏捲竊衣飾潜逃請爲查緝捕頭允之 
[姘頭失和]  
　　徐張氏與陳長生姘識昨因被陳當去衣服等物互相扭毆由捕併送捕房經捕頭詢明斥釋 
法租界 
[婢女自由]  
　　陳喜琴陳喜榮兩婢女前由公堂　堂擇配兹因兩婢不願由堂董送回請示訊據珌婢同供主母雖故尙有小姐等在家情願回去聶司馬以兩婢旣不願在堂擇配准予出外聽其自由 
[各執一詞]  
　　王嚴生前向洪金發强借不遂遽出利刃將洪戳傷兹洪已治愈由捕一併解廨請爲訊究王供洪持刀向小的借洋行兇自已悞傷聶司馬以兩造供詞各報判令還押候再查明核斷 
[責成司帳]  
　　丁慶如前託陸老虎經手向韜司洋行承定頭髮若干担到期不交控經公堂判候提丁到案訊追在案兹丁道司帳邱闌生來滬向該行料理不妥送廨嚴追據供丁已往南京遣商人前來探詢一切判邱交保限交丁慶如到案訊追 
海上閒談 
[弔陳智椿]  
　　嗚呼陳智椿。爾果爲謀殺方雲卿之兇手耶。則今日爾之死爲尙遲。爲徼倖。爾非謀殺方雲卿之兇手耶。則今日爾之死爲寃屈。爲枉死。爾其幸耶。爾其不幸耶。而今而後。爾之是非。從此不能大白於陽世矣。雖然。陽世無活閻羅。一剖爾之是非。而幸也尙有死閻羅在。爾如屈也。而今而後。爾其速與方雲。卿對質於死閻羅之公庭。死閻羅必能伸爾之寃。爾其無自誤。 
[慈北仙姑牌花衣嚴禁假冐]  
惟木棍一物各省出産甚廣但慈邑北鄉出數本無大宗近年地漲廣闊出産驟增數倍兼花質綿長色白肥干較各處出産爲最歷年以來少於整頓故出貨差次不一本號熱心研究挽回利權是去年議立同興公牌另加仿單仙姑爲記格外剔選承蒙中外　貴商無不羡羨稱美近有無恥之徒將低貨冒牌魚目混珠暗射厚利敗壞本號名譽實屬惡習故再登申新兩報並立商標凡蒙　貴客賜顧者須認明金字紅蠟紙仙姑内招爲憑申地專歸法界永安街太安里愼記號經售　久大甡　合和豐　仝啓 
 
 

Page 21

 
 
[立止婦女白帶最速之法]  
廣東彭壽堂秘製婦科白帶靈丹○立服立止○神效異常○立止經期腹痛丸婦科眞正參茸白鳳丸均匣一元○郵票不收 
婦女白帶一症大傷元氣此症因濕熱積滯月經愆期或憂思怒鬱動情即洩寒痰凝聚膀胱受濕以致脾胃不和腰酸肚痛面黄肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗其應如響功能除中宮之濕提下陷之氣化痰解鬱淸火調元是以帶下即止腹痛立愈連服七日包能脾胃健旺飲食加增月經調和身體强壯非特止遺止帶之功實有廣嗣延年之妙○每盒一元○中盒二元○大盒四元上海抛球塲南首河南路三層樓七號洋房廣東彭壽堂啓始創眞正萬應如意油批發公道 
[兠安氏秘製補血丸]  
兜安氏秘製補血丸 
泰西名醫有云飽食乃傷腸胃之利刃兆疾病之端倪蓋飲食入胃藉脾陽爲之運化脾陽因積食而不舒化於何有化機不靈則大便閉結廢料停積於腸胃血液受毒疾病驟至直有倚馬可待之勢速宜購服兜安氏補血丸化食消積通便順腸洵可起死而回生也此丸主治之靈效如左　大便閉結　嘔吐作酸　頭暈返食　膽汁泛溢　食滯不化　胸胃氣痛　腹脹氣悶　胃口呆滯　食不甘味　力乏神衰　婦女疳病　一切時疫　内外痔瘡　腸胃諸症　當時疫流行之際宜常服兜安氏補血丸潔其腸胃滌其臟腑驅除汚質消滅疫蟲且能開胃健脾去邪扶正靈驗如神功效無匹　各大藥房均有出售每瓶大洋六角每打大洋六元　上海江西路B九號兜安氏西藥公司啓 
兜安大醫士鑒啓者鄙人素患胸痛之症旋發旋愈今春爲公務殷煩精神頓疲胸痛更甚每値發時飮食不進日夜呼號後有友人言及 
貴醫士所製之補血丸善能開胃消食通便袪積專治胸胃氣痛靈驗異常再三勸鄙人購服不得已始託便友先購兩瓶如法試服約六小時卽覺寛舒次日百病全消胃可受食數日後面色漸潤腦力亦充於是每屆臨睡之前常服　貴醫士所製補血丸一二粒迄今不果匝月有餘胸痛惡症毫不復發竊思賤軀患病數十年今一旦得 
貴醫士補血丸而竟奏厥膚功敢不貢一言以告世之同病者歟附呈病愈後遊揚州廿四橋小影一紙聊作保證希尙檢收專此鳴謝卽頌　道安　五品銜候選縣丞皖路勸股票清淮分局經理顔承善頓首 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[農工商部奏核議史黄瑞麒奏湘省鑛産豐富急宜提倡新法厚集貲本摺]  
　　奏爲遵旨核議恭摺覆陳仰祈聖鑒事宣統二年十一月二十日准軍機處片交軍機大臣欽奉諭旨御史黄瑞麒奏湘省礦産豐富亟宜提倡新法厚集貲本以興大利一摺著農工商部查核具奏等因欽此欽遵並抄交原摺到部竊查湘省物産素饒礦利尤富如常寗之鉛平江之金均屬佳礦開辦有年早著成效計自該省先後奏設礦務總局曁中南西三路礦務總公司亟求整頓注意經營近數年間紳商領辦各種礦産據陸續查明報部領照者已不啻百餘起綜核官商各礦産額之盛稅課之豐該省財政頗資補裨此已開各礦發見固多其未開各礦蘊藏猶厚若廣行收採闡厥菁華則大利勃興可操左劵惟以上法相沿或商貲有限業此者動易虧賠自非法設提倡竭力維持難期推擴臣等詳核原奏礦學人材亟宜培養任用等語湖南高等實業學堂設立礦學專科造就此項學生自必冀獲成材藉可推行新法所請將湖南黑鉛提鍊廠撥歸實業學堂改建模範實習工廠派用學生練習冶金旁設應用化學機械各種工廠以盡探實業之奥又平江金礦所置機器庋置日久大半銹損宜令學生偕同礦師前往拆卸研究求其使用之法果能認眞講習造詣精進洵於湘礦前途裨益非淺應飭查明該廠現在是否停辦並該礦機件是否久置不用如無窒礙情形即准照所請辦理又原奏化分磺質局與測量礦山區域宜及早興辦等語現在各省應設之化分礦質局前經臣部酌擬簡章於上年十二月間奏明辦理並已刷印頒行自應仍飭該省迅速籌設遵章開辦至清釐礦山區域一事前經奏明列入臣部九年籌備事宜單内並通飭遵行在案現在該省辦法是否專聘礦師帶同測繪助手赴各有礦地方從事測量並辦理有無端緒尙未據咨報釗部應飭妥速籌辦不得以事屬繁難稍涉因循致滋貽誤又原奏指定官礦爲保息經費以大招商股擬先將三路總公司與官局聨合爲一局由地方士紳公舉殷實通逹之員呈請撫臣奏明簡派爲全省礦務總理專治具事如鐵路總理之制直轄於農工商部等語查奏定各直省勸業道職掌事宜本有統轄全省礦務之責湘省礦政調查局早經併歸該道管理有案其從前暫設之官礦總處亦卽一併歸該道經管以免紛歧而節糜費至商辦之三路總公司總理應准由公舉呈明該省地方官考核詳咨奏派凡公司辦礦事宜仍由總理呈明該道辦理似此量予變通庶期官商維繫自不至再有隔膜之虞又所擬刋發股票先招股本一千萬兩仿鐵路公司辦法先集何息經費指定水口山鉛礦曁平江金礦所出專爲保息之用自係爲廣行招徠起見按一千萬兩之四釐官息毎年約需五十萬兩之數惟湖南辦理公債票曾據奏明指定水口山鉛礦餘利毎年提撥二十萬兩作爲保息之欵兹據稱該礦毎年可出銀三十餘萬兩是否債票保息不在此數又平江金礦毎年可出金二千餘兩此項餘利現在有無抵撥之用並是否的實可靠臣部未敢憑虚核斷應請旨飭下湖南巡撫體察情形妥籌酌議以招詳愼所有欽尊核議緣由謹恭摺覆陳伏乞皇上聖鑒訓示謹奏宣統三年二月初七日奉旨已錄 
專件 
[江蘇諮議局預算審查會報告書]  
　　審查督院劄復預算案内養正學堂等九項並附陳各件 
　　養正小學堂 
　　交議原册列入補助私立項下今查該堂專恃官欵並非私立若援小學由官觺辦理者不予遽删之例可與思益學堂一律辦理應正名爲官立小學惟據調查員報告該校兼辦逹材初級歸範辦法宜大改良等語自應責令切實整頓目前應照劄開二千五百二十兩列入預算　　考送京師各　堂學生津貼 
　　此案已奉劄决裁實係裁奪可行應請公布無庸覆議 
　　兩淮鹽務臨時補助敎育費 
　　旣係臨時禮助必無難裁之理仍執前議 
　　遺送留學生考試用費 
　　此項總數開列銀一萬七千六百五十二兩七錢今據劄復絀數實共銀一萬八千一百十餘兩數目不符一可異也自余建侯往日本核算學費川資銀以下至梵王渡約翰書院經費各節劄文說明或係特别用欵此後無此等事件或係一次之事以後無須再給是固早知該欵之無庸列入預算何以交議原册中仍引開列二可異也劄文又稱遣送李汝宏鄒應藼游美川資銀五百六十兩係照部章辦理無論此係决算之欵卽照來劄所稱此後如有遣送之事仍應照章給發等語現在此項遣送學生旣不能預知其有無多寡自應俟臨時發生在預備費内動撥惟劄文旣據部章毎名治裝銀三百元川資五百元是李鄒二生應共發給一千六百元約各得銀五百六十兩何以兩人祗給一人之費三可異也至留日學生監督田吳炤由東發魗費銀五百七十七兩三錢五分未來之電費不知何以能定其確數及觀劄文改列監督處銷册一語始知又誤預算爲决算矣自廳將各欵照劄復准裁之赴京應試銀七千餘兩一並照裁 
　　出洋留學費 
　　此案查交議原案寗藩司支出二十一萬二千五百六十兩江南製造局支出一萬五千六百兩現繹劄文則藩司支出數内移送學司匯寄者九萬二千九百兩八分五釐具餘係敎練處匯寄並無囤數可核至督部堂行查所入何校所習何科製造局業已復到提學司查復人數而無校名科目敎練處則并未查復劄發之海軍學費清單係另一欵與此欵不涉東洋學費上年銷册是否在此欵之内亦無眉目可尋實係無可審查亦即無從覆議原案旣說明查明以後動支預備費則於事實無所出入無庸變更前議 
 
 

Page 27

 
 
　　西洋留學生監督經費 
　　此項經費雖由各省分籌然在國家行政範圍以内自應改入國家本册仍應照裁 
　　江南實業學堂 
　　該堂農工分辦一節專案呈復本年旣未分辦且奉列入覆議自應細爲查核查該堂預算交議册列銀六萬一千二百三十五兩八錢五分六釐而調閱該堂分册經常臨時歲出祗共銀五萬三千三百十二兩四錢三分二釐將其前後按語詳加尋繹方知該堂因札發凡列有以宣統元年爲本年一語不惟其數目求與元年報册合符卽其項目似亦悉照元年報册開列故雖本年已無電科生而員司薪水項下仍列電專科敎員類此者不一而足似此辦法目前預算旣苦無從鈞稽卽將來决算更恐無從核對殊非預算正當辦法該分册臨時總數列銀一萬二千五百二十八兩一錢五分一釐按語稱此係元年支用已經清結之數其支用未結之數未曾列入又稱册戴某欵可爲宣統三年農礦化三專科實習添備修繕等用某欵可爲宣統三年礦專科添購書器試騐實習等用又據農化兩專科敎員單開應需添購書器銀若干試騐實習用品銀若干計宣統三年共需支銀二萬八百十六兩零云云合之經常總數四萬兩零與交議册所列數目大政尙合惟各專科旣非本年始行開辦三科學生總數不過七十餘人農科實習之試騐塲又已另册預算而所列試騐實習添備修繕至二萬餘兩之多其中定可大加撙節又全堂學生總數祗一百八十二人而夫役有五十六名亦可酌量裁汰據該堂報稱自上年八月起毎月業已裁减湘平銀一百兩云云計可省者當尙不止此數今姑以該堂分册原列經常臨時總數五萬三千三百十二兩四錢三分二釐入册 
　　江南蠶桑學堂 
　　該堂原議併入高等農業劄復俟此班畢業高等農業成立後照局議併入云云目前高等農業旣未分劃自無從驟行併入惟該堂預算册列銀九千七百五十四兩八分六釐而據調查員報告該堂實支員司薪水四千六百八十二兩零夫役工資五百九十八兩零員役炎食七百十七兩零各項雜支二千六百三十四兩零共銀八千六百三十一兩零姑皆以庫平計預算册尙多列銀一千一百二十三兩零是其應减者一學生不過五十餘人夫役至二十二名之多姑爲减去四名計、 
毎年約可省工食銀二百十八元雜支項下油印紙張多至四百四十元各項細目外復列雜用一項多至六百五十元其餘酒席費及三節例支均可從减姑將雜支减去三成計可省銀一千一百零五元兩共可省銀一千三百二十三元約合庫平銀八百八十二兩是其可减者又一應共减銀二千零五兩以七千七百四十九兩八分六釐入册又據調查員報告該堂宣統二年上學期一覽表出入相抵當餘一千六百餘兩加以半年存息爲數匪細云云此欵如果積存應請飭於决算時切實聲明又該堂旣奉劄稱俟此班畢業照議併人高等農業則本年自可無庸招生添班（未完） 
小說 
[言情小說投海孤兒（二十二）]  
　　弗倫富士自雲苔亡後。哀慟至極。咯血不止。醫生投之以藥。勿瘳。馬利亞心至焦悚。醫生謂苟能至美洲或英國之邊境。換吸空氣者。疾當或已。充弗倫富士之意。生死聽之。卽死者。亦非可懼之事。吾之一身。已無生人之樂。不死何爲。顧馬利亞者。純孝人也。念念於死母臨逝之言。其視弗倫富士。直同所生之父。力勸弗倫富士至美洲理病。弗倫富士雖至不願。而重違馬利亞之意。且馬利亞必欲隨侍弗倫富士。偕至美洲。弗倫富士遂携此馬利亞。登歐利公司之迦麥斯東。輪船離倫敦而往美洲。 
　　乃德迭克司者。即爲迦麥斯東輪船之主人。船主曰約瑟克特爾。亦爲乃德之黨。乃德聞弗倫富士父女將乘迦麥斯東往美洲。則頓足自喜。立生弗倫富士許。謂之曰。吾聞老友欲乘迦麥斯東往美洲。且密司富士亦將偕往。吾心滋懌。甚願侍君父女之行。弗倫富士曰。君亦與吾輩偕至美洲乎。乃德曰然。君方抑鬱不樂。以吾侍君之行。或能使君悅懌。弗倫富士聞乃德之言。則立頷其首曰。得君同往。吾心至喜。馬利亞聞乃德亦往美洲。且與已同乘迦麥斯東之輪船。則心至不願。謂其父曰。爸爸。吾觀密司脫迭克司。似非善人。殊不願與之同行。弗倫富士曰。馬利亞勿爾。乃德縱非善人。然决不能害我。吾輩出資賃舟。但得乘客之權利已足。至於他人之事。與我胡涉。且吾已預允乃德同行。何可反汗。馬利亞無言而出。然心。房之中。至覺兀臬。若預知有意外之禍患。 
　　船旣離埠開行。舟行至穏。乘客皆登甲板眺望。海水作淺碧色。一望無際。馬利亞亦步登甲板。縱目遠眺。時天際無雲。日光奇麗。映射於海波之上。波紋一動。直如萬道之金綫。條條射目。船之四圍。浪花微濺。噴沫作白色。而天之與海。於極邊處。僅分一綫。天海相與低昻。乃不覺船身之動蕩。馬利亞顧而樂甚。馬利亞年已十八。姿采秀逸。名噪一時。而資又富甚。此在他人爲馬利亞者。心中已早有屬意之人。而馬利亞則心房淨澈。直如雲淨太空無復有纎毫之翳障第欲將護其病父早至美洲苟老父得早日就痊。卽爲心中。第一愉快之。事此天眞爛熳之女郎。斜倚鐵欄之次。俯仰四望。意至悅懌。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
