# 1916 - 338 - 4915742

 

Page 1

 
 
   
 
 

Page 2

 
 
時評 
[反對與羞（冷）]  
我於中國人所調　　　　靜以察之不在表明自　　　　　　有　辱人之意味何則反對之事或且自蹈之而反對之結果有效與無效不復再問也反對而自蹈則其非表明自已之意向可知反對之結果而不問其有效無效則除以反對羞辱其人外别無他意可知最近議會之種種反對大抵類是夫以反對爲羞辱人之具則反對之力量能有幾何遇不以爲羞辱者而其技盡矣遇不識羞恥者而　道窮矣嗚呼 
[令]  
　　十二月五日大總統令　　廷芳給予一等大綬嘉禾章此令 
又令派趙椿年監督京師稅務此令 
又令本届國會會期現届期滿准國會議决延長會期至第三届常會開會之前一日爲止咨請公布等因合行公布此令 
　　補十二月一日大總統令程潛授爲陸軍中將陳璩章林修梅周偉均授爲陸軍少將胡學藩蘇部傑李仲麟廖家棟郭步高王貴厚均授爲陸軍步兵上校陳光斗授爲陸軍炮兵上校此令 
又令前政事堂存記彭榖孫着發往浙江交該省省長酌量任用此令 
又令陸軍總長叚祺瑞呈請授包軫爲陸軍步兵中校蕭永讓雷世魁張時貢均授爲陸軍步兵少校應照准此令 
十二月二日大總统令顧品珍劉雲峯鍾體道周道剛趙鍾奇雷榜繼均授爲陸軍中將陳澤雲李儒庚均授爲陸軍少將並加陸軍中將銜王秉鈞王兆翔鍾志魁陳經何懋辛均授爲陸軍少將林爽劉相舒榮衢均授爲陸軍步兵上校並加陸軍少將銜此令 
又令海軍總長程璧光呈已褫海軍少將毛仲方前因親病離職南旋適犯嫌疑情尚可原請予開復原官給還勳章等語毛仲方應准開復海軍少將原官並給還三等文虎章以策後效此令 
[專電]  
[北京電]  
　　老西開案昨爲具體的談判定今午（六號）再會議擬出一種正當解决辦法 
[北京電]  
　　興亞借欵過期援約取消磋商日代表中山氏將與以相當償金 
[北京電]  
　　興亞借欵政府决依據前約期限許以賠償廢約但日人未允 
[北京電]  
　　派曹汝霖赴日贈勳兩院羣起反對輿論多數激昂但聞命令已擬就曹將於十日取道朝鮮東渡帶章祖申施履本爲隨員 
[北京電]  
　　上月鹽欵可餘五百萬政府已商准銀團日内撥還 
[北京電]  
　　丁恩赴日就醫請假兩星期 
[北京電]  
　　伍總長着手整頓外交行政計畫（一）劃一各省外交特派員（二）增添駐在各埠領事（三）修改駐外外交官官制（四）組織臨時外交委員會 
[北京電]  
　　交諭法部總長及警察總監派員逐日檢查京中報紙聞出府秘書所主張 
[北京電]  
　　審計分院官制草案昨已提出國務會議取决 
[北京電]  
　　今日（六號）憲法審議會繼續表决省長由總統自由任命加入憲法地方制度大綱贊成投白票三百七十四反對投藍票一百六十八白票差一票仍不足三分二法數旋提出異議紛擾遂散會 
[北京電]  
　　元首昨召王文典入見商决三種問題（甲）加稅裁釐先設機關積極進行（乙）推廣蠶桑列入地方官考成（丙）提倡國外鹽貿易及工藝用鹽准其免稅 
[北京電]  
　　陸榮廷請病假二十天已照准公事交譚浩明代行 
[北京電]  
　　贛省長擬徐元誥 
[北京電]  
　　國務院經費内有交際費一項被審計院剔除 
[北京電]  
　　内務張國淦說愈盛有以靳雲鵬爲院秘書長說 
外電 
[北京電]  
　　憲法未成以前政黨决不組織此國會開幕時之宣言也乃言猶在耳而各政黨已呈紛紛謀增勢力之氣象國民黨擬組織一大政黨取名民治今岑春煊之抵滬唐紹儀之活動北京政客之紛紛赴滬國民黨議員之時常集議皆是爲迅速進行之表徵進步黨亦不閒懈刻正吸收各小政黨以期與國民黨相抗（五日） 
[北京電]  
　　華字報云革命黨魁孫中山譚人鳳鈕永建向政府要索巨欵以償革命經費政府已允撥付兹國會提出質問要求報告細賬（五日） 
[北京電]  
　　昨日午後法代使至外部與伍總長開議老西開事未聞有若何之進步惟伍似有全權可以解决一切不似夏詒庭事事須商諸國務院故此案可望早日議决（五日） 
[北京電]  
　　粤省長朱慶瀾又電中央堅請免職（五日） 
[北京電]  
　　上海烟酒商電請財政部於美借欵正式合同中註明美借欵不得爲整頓烟酒稅之障碍（五日） 
[北京電]  
　　彈劾内閣案近日取銷連署者頗多故此案或將打銷此外尚有彈劾案兩起已撤回（五日） 
[北京電]  
　　東京消息云前外務省大臣曾爲駐華公使之内田將被簡爲駐俄大使（五日） 
[廣州電]  
　　中央如不以財力接濟粤省則各種賭禁必難實行目下擬承辦賭捐之公司至少已有三家澳門賭商恐粤省賭禁一開於已不利乃運動粤籍國會議員反對此舉此間天氣漸寒彼餉銀未得而戎衣又復單薄之兵士或將使此冬季爲廣州之重要時代（四日）（以上路透電） 
[漢口電]  
　　陸軍部技師長蔡佑文（譯音）昨日行抵漢口即往大冶蓋政府擬在大冶設立漢陽兵工分廠故派該技師長前往大冶實地視察也（六日） 
[濟南電]  
　　潍縣民軍昨日（四日）忽同室操戈自相衝突互以小鎗開戰一時甚爲激烈其原因以對於解散之舉有不滿意之點也（六日） 
[濟南電]  
　　傳聞在北京之山東議員團上書中央政府謂山東督軍張懷芝氏因對於民軍善後事宜弄陰險之手段遂致失敗陷山東省大局於紛糾之狀態且列舉張氏爲省長之失政請速行另任督軍以維持山東大局中央亦認張氏之非不日或有轉任之明令云（六日） 
[奉天電]  
　　吳俊陞馮德麟等將以資本金六百萬元於明年創辦滿蒙殖貨（譯音）銀行奉天紳商等將以二百萬元之資本於明年創辦裕國（譯音）實業銀行張督軍將於明年創辦官商合資之不動産貸付銀行官貸局（譯音）現均在從事預備中（六日） 
[奉天電]  
　　張督軍戒飭公民會代表云目下日本已採對華親善政策鄭家屯一案亦將和平解决日前日本林公使來奉之時曾表示其以親善爲懷之誠意此時若再平地起風波於實際殊爲不利云云六日 
[奉天電]  
　　奉天交涉使馬廷亮爲備鄭家屯案之諮詢事件於本日午前奉中央電命進京（六日） 
[南京電]  
　　江北海州淮安一帶匪勢猖獗出没無常頗難剿滅馮督軍昨日特命第十九師師長楊春普携帶機關鎗若干梃馳往泗陽附近要地從事討伐（六日） 
[南京電]  
　　馮副總統派副官長何紹賢常川駐在駐京辦事處以便隨時與總統及國務總理接洽一切政務（六日） 
[漢口電]  
　　政府派往蜀省調停内訌之四川省檢察使王芝祥氏於四日行抵漢口（六日） 
[東京電]  
　　英國國庫債劵之募集應募者甚爲踴躍已先於預定之期於本月五日募齊（六日） 
[東京電]  
　　日本政府於禁止對於敵國商人貿易之舉如何方能副協商國方面之希望之策詳細研究已非一日現在决計於維持日本特種利益之範圍以内禁止對於敵國商人之貿易業已具有議案交樞密院討論該院不日將特設委員以便審查（六日）以上東方通信社電 
[戰電]  
[倫敦電]  
　　奥國公報宣稱小伐拉幾州爲德軍截斷之羅兵陸續被滅多瑙河現直通無阻奥軍獲戰利品不計其數卡巴西安山之俄軍業已力盡攻擊不若前之劇烈（五日） 
[倫敦電]  
　　柏林公報謂麥剛森元帥現進破敵軍之後衛在布加萊斯與特哥維斯台間越過鐵路線向東進發本月三日德軍點見俘兵一萬二千五百人他處所俘敵兵共四千五百人（五日） 
[羅馬電]  
　　今日公報宣稱敵軍襲擊聖加特里拉北面之意軍陣地爲意軍砲隊擊退（五日） 
[巴黎電]  
　　今日下午法國公報宣稱塞軍擊退斯太拉維拉回攻之敵軍加以重創獲砲五尊又臼砲三尊法塞軍且在巴拉洛伏北面前進（五日） 
[亞姆斯特丹電]  
　　維也納電稱奥匈軍現由新皇查爾斯指揮（五日） 
[倫敦電]  
　　本年英國所用之戰費連今議提出之英金四百兆鎊共一千七百兆鎊（四日） 
[倫敦電]  
　　陸軍大臣喬治已辭職每日紀事報載稱外間盛傳首相愛士葵君因不願出軍務院故擬於今日辭職外相葛雷等數人擬贊助之愛 
 
 
 

Page 3

 
 
氏如不辭職則喬治與巴拉勞及其他統一黨閣員均將引退（五日） 
公電 
[劉顯世之憲法意見電（續）]  
　　國會旣採一院制修正憲法與選舉總統應歸何項機關此亦相緣而生之問題竊謂國會爲國家立法機關修正憲法與選舉總統屬於统治權之發動在共和國家行使此權自應歸諸國民大會國民大會應於臨時由各省選舉會員集合於中央組織會員名額至多不得過四百名此均宜概括載諸憲法中至會員選舉方法宜用間接制選舉資格宜用制限制其消極制限固通用於初覆選之選舉人及被選舉人惟積極制限應嚴於初覆選當選人而尤應嚴於覆選當選人其資格之規定要不外以學識經驗財産爲凖則庶懸格稍高得人較易國會議員之選舉方法及資格亦宜視此兹與運用憲法有至密至重之關係故附論於此此其二解散國會原求最後輿論之眞評限制解散次數極表贊同惟元首行使此權斷不可受他機關之限制蓋解散國會權本緣責任内閣制而生與國會之不信任投票權二者兩相對立毫無偏倚必一方元首得圓滿行使解散權一方國會得圓滿行使不信任投票權如權衡稱物兩得其平庶平日則兩相防制斯兩相敬事苟遇衝突則雙方均望最後裁制之法自不難得是非之眞而强善政府亦庶可永見苟不如此責任内閣制之精神不相聯貫政治運用之機能亦滯塞而不靈通矣此其三國務總理果任職無狀質問否决提案不信任投票彈劾等項均國會所以裁制政府之法就理論言元首任命總理自無國會同意之必要且國會旣承認於前復能彈劾於後揆之法理尤覺難通就事實言必元首先有完全任命總理之權而後始有完全負責之總理總理與元首契合閣員自易和衷否則調停凑集扞格滋多且元二年間每一次總理通過國務動經停滯前事不忘允宜借鏡總理如是其他閣員更不待言此其四地方制度萬不應列入憲法唐督軍言之詳盡但近閱報載對於地方制度之主張頗有近聯邦制者聯邦制度本統一過渡時不得已之一法吾國何幸自嬴秦以還早經掃除一切障碍统一已歷數千年在他國費盡鐵血心思不能求得者我豈忍舍其固有之長而效他人不得已之短如採其制是自召分裂憲法條文中宜切實申明中華民國永遠定爲統一民主國以立大防而杜流弊此其五以上五端皆於唐督軍魚電所陳或更推　其義或與鄙意微有出入者也至任免官吏本元首特權所以維行政之紀綱即所以保國家之統一此項條文宜切實規定此又其一國會否决預算原不啻不信任内閣但或非因大故致預算不成立時亦使閣員辭職未免更迭頻繁政策累遷徒益紛糾殊非國福日本憲法於預算不成立時適用前年度預算救濟之法折衷允當張弛得宜頗足效法此又其二大總統國務員被彈　時應臨時組織特别審判機關其審判官應以平政院與國家最高法院聯合於各院之評事及推事中互選九名合議審判俾昭鄭重此又其三國會彈劾審判隨之國家不祥之事莫大於此國會施行此權之手續應極嚴重俾免濫用致摇國本此又其四日本樞密院定爲憲法上之機關贊佐元首審議重要國務美之各州德之各邦亦多設置類此者此制匪特有輔弼元首之美且得爲國務員之儲備論道經邦法良意美吾國宜師意設置或即定名樞密院或參政院如兼釆憲法承諾元首提議修正憲法及贊佐元首審議重要國務等項均宜明定條文歸其職掌此又其五總統任滿後能連任與否純屬事實問題苟預定限制如元首賢良則難使久於其任盡力施展如元首叢脞則預示以可圖之隙流弊滋多故不若只定任期年限較有活動餘地此又其六大總統宣戰媾和締結變更領土及有關係立法事項或增加人民負擔之契約或募國債與國家之安危存亡及人民之生命財産均有重大之關係宜經國會同意用昭慎密此又其七大赦之制有弊無利固不宜採特赦減刑應予元首特權俾有時可以濟法律之窮惟元首行使此權時應得國家最高法院同意始少隔閡之虞此又其八元首發布緊急命令及緊急財政處分原爲濟窮應變且事後須求國會承認苟國會否决卽失效力倘有不當負責自有内閣元首行使此權時不應加以制限致失立法本意此又其九國務院總攬全國行政憲法施諸事實是否合宜有無窒碍當局體驗自較眞切無論何人除國體不得提議外元首得樞密院或參政院同意應有提議修正憲法之權凡百推施始應時勢此又其十綜上十項又對於憲法管見研究所及者也總之　督軍魚電所陳除任命總理國會制度議員名額三端與鄙意微有出入外其餘各條均皆思精慮苦絶對贊成兹更推究所得分條臚陳事關國家安危大計不敢緘默竊望我憲法會議諸公上體國勢俯察輿情勿忘艱難創造这業切念休戚與共之義衡平鑑定迅賜採納用饜民望而遏亂機併懇我大總統國務院屏絶羣言毅力主持俾得國基早定民志早安國家幸甚人民幸甚臨電迫切翹企待命顯世叩卅印等語謹聞並祈賜敎顯世叩 
要聞一 
[四號之憲法審議會（愁鸞通信有條件的加入有條件的不加入均通不過）]  
　　四號之憲法審議會爲數日來各派協商彼此犠牲之結果然論者早逆料其雖無紛擾喧呶之事而終不能得三分二以上通過之結果今略述其經過如次 
（一）未開會前之各派二號各派協商本决定今日先將省長民選與任命先行表决至昨日晚間憲法討論會忽發通告於今日上午重集衆議院第五休息室協商嗣因通告太晚到者寥寥僅韓玉辰孫潤宇藍公武黄雲鵬數人爲非正式的談話藍君首先犧牲其主張遂决定今日表决之問題分爲四次 
（甲）除省長任免問題無庸規定外加入地方制度大綱 
（乙）憲法公布後以制憲手續制定地方制度 
（丙）省長由大總統自由任命加入憲法地方制度 
（丁）省長由民選加入憲法地方制度大綱 
　　自表决問題决定後各政團有發通告於休息室者討論會則主張贊成（乙）項與（丙）項而益友社但云贊成（甲）項反對（乙）項至於（丙）（丁）三項聽各人自由主張云云（二）開會之景况副審議長陳國祥主席一點四十五分已足法定人數開議韓玉辰首先發言略謂前次討論表决方法時曾聲明凡曾提及之問題均須表决之今總括各種主張除不加入與加入二種已經否决外實不外除省長問題外回入大綱以制憲手續制定省制及省長由大總統自由任命或民選之四個問題故本員主張將此四個問題提出表决而取消前次所提之除省長任免問題另以法律規定外主張憲法内加入地方制度大綱之一問題於是孫潤宇則取消其所提之省制不加入另以法律規定之問題黄雲鵬則取消其除省長選舉任命問題外所有地方制度交憲法起草委員會起草後提出審議之問題 
（三）第一回表决諸議員說畢主席先將壇上所黏前次未經表决之三個問題揭下遂將韓君所述之四個表决問題大書而懸之蓋韓君所述者即協商會所主張之表决方法也於是主席宣告先將除省長問題無庸規定外加入地方制度之說先行表决贊成者用白票反對者用藍票簽定檢票員孫潤宇鄧天一金還梅光遠張治祥陳光譜邵仲康烏澤聲等兩院共十六人散票時已二點十分主席聲明在場人數參院一百九十五人衆院四百五十二人共計六百四十七人檢票員投票畢參議院先投衆議院後投均挨號點唱投票畢議員有出而休息者三點三十五分主席宣告結果票數與名刺數相符計得白票三百八十八張藍票二百五十七張共六百四十五張尚有二人未曾投票依規則於表决無關係今以三分二以上之數論須得四百三十票方爲可决現在不足法定數目均不能通過（四）第二回表决主席謂休息時間已過繼續投票將憲法公布後以制憲手續制定地方制度之說表决之贊成者投白票反對者投藍票點查人數畢散票計在場人數參院一百七十二人衆院四百一十人共計五百八十二人迄投票畢已四點二十分主席宣告結果票數與名刺數相符計得白票二百五十張藍票三百三十二張共五百八十二張若以三分二以上之數論須得三百八十八票今皆不足法定數目於是因時間已晚由議長王家襄宣告延會時四點四十分 
[老西開案續開談判消息]  
　　日前外交部照會駐京代理法使准於星期一日將老西開交涉繼續開議已紀本報兹聞昨星期六日法代使馬德曾赴外交部拜謁伍總長一次法代使定於昨日（四日）下午三時偕新任參贊樂瑞爾到外交部與伍總長爲繼續談判之開始並聞伍總長擬與濡代使開誠見心彼此遵守外交上之常軌進行談判以公平之態度判斷雙方理由之曲直倘於國家主權有損害性質者當毅然拒絶 
　　英文京報載天津外國訪員本月四日下午通信云天津自華工罷工後幸無意外之事變然表面上雖屬安靖而事實則日形重大該處安南兵除任警察之職務外並奉上官之命令巡邏街道如戒嚴之狀刻已發見事故數起 
[孫洪伊免職與虧欵兩質問]  
　　内務總長孫洪伊氏免職後衆議員邴克莊等提出質問書質問政府免内務總長職之理由國務院答復云查約法三十四條大總統得任免文武職員此次内務總長免職係依據此條辦理相應咨覆貴院查照等語而在另一方面又有國會議員艾慶庸李堯年壬謝家等二十餘人提出質問書於政府略謂近聞前内務總長孫洪伊在任數月吞蝕公欵爲數甚鉅由巿政公所挪用十四萬餘元由該部豫豐銀號挪用七萬餘元兩項共計二十餘萬元查官吏薪俸規定明白貪贓條例懲罰綦重民國成立以來京内外官吏或因贓私執行槍斃或因虧欠公欵押交法庭比追成例具在不一而足孫洪伊總長内務宜如何　躬率屬潔身自愛若果如外間所傳挪用公欵至二十餘萬元之鉅盜用公欵罪何能辭任數月總長即虧欠公欵如是之鉅任數年總長將如何一内務總長即虧欠如是鉅欵將來爲總長者皆以爲例又將如何當此財政困難政府人民俱處窘鄉獨貪黷官吏竟飽裝私囊而去尚復成何事體若不切實查究何以儆官邪而重公欵究竟政府對於孫洪伊盜用公欵一案已　察覺如何處理謹依法提出質問請咨逹政府迅速答覆云云 
[交通會議開會紀]  
　　本月四日下午一時交通會議開會人數六十六員新到者三員計共六十九員書記長報告陸議長因事請假由詹副議長代理先抽定新到會員席次次卽分别投票推舉各股審查長投票結果權量當選爲總務股審查長曾鯤化爲路政股審查長姚國楨爲郵政股審查長厲藻青爲電政股審查長雷光宇爲航政股審查長由議長報告畢即提議第一案爲組織全國路綫測勘隊係由漢粤川鐵路總公所提出當由代表趙世瑄說明理由會員曾鯤化以組織測勘隊當以規劃全國路線爲前提否則無從出發會員權量以全國之路線交通部曾經徵集意見現在當從大體討論至於詳細辦法應候他日嗣由議長以此案應否成立付表决贊成成立者多數復由各會員陳述意見彼此討論爲時甚久乃由議長以應否審查付表决贊成者多數旋即提議第二案爲籌辦郵便儲金係由會員姚國楨提出當由該會員說明理由各會員對於試辦地點及儲金利息討論頗久議長以成立否付表决多數通過隨付審查第三案爲籌備加入萬國電政公會討論結果多數贊成省略二三讀即請交通總長施行第四案爲水陸聯運案無大討論議案成立付路航兩股合併審查時已五鐘　議長宣告延長二十分鐘第五案爲造就鐵路管理人才案討論結　以提議不甚完備經表决不能成立議長乃宣告散會 
[徐州特别快信]  
　　安徽湖南會館開黄蔡追悼大會張勳囑秘書顧戢箴擬輓聯横額聯贈黄公云淘盡英雄黄歇浦飛來魂魄皖公山額贈蔡公云吁嗟霜節 
　　張勳昨電北京伍外長從速解决老西開鄭家屯兩交涉案 
　　徐樹錚前日秘密出京於昨日黎明抵徐即謁張勳密談至晚十一時卽出城乘十二時快車回京祗帶僕役一人贛衆議員郭某偕同回京 
徐樹錚前日來徐聞爲張段聯姻事作撮合山第二十一營昨已開赴碭山縣剿匪 
城外昨又到有難民數百人張勳飭部下驅逐出境 
昨日火藥庫附近民房失慎旋卽撲滅 
張勳委任第九營管帶張肇恩兼執法營務處會辦 
[南京快信]  
　　聞馮副總統特電中央保王者化才堪大用日前黎大總統電馮副總統徵求舉薦内務總長人才聞馮昨已復電有薦王揖唐之說 
馮副總統派起北京之代表張調辰何紹賢昨電告後日出京回甯 
　　孔慶塘張宗昌前奉副總統派赴魯省公幹兹聞孔張昨由濟南電告魯省軍事已議有妥善辦法著手進行 
韓恢有日内來甯說 
蘇衆議員凌文淵方潛均於昨日乘車赴滬 
徐勤今晨由甯乘車赴滬 
據軍署人云張一麔日内卽將來甯就副總統秘書長職 
楊永泰昨出京過甯轉車赴滬 
省署委任用道尹王曜充釐務稽查 
南潯鐵路局坐辦洪鑄昨出京過甯轉輪赴贛 
蘇省十一月份軍警各餉已一律發放 
省署交議鐵工廠案實業審查會已提出報告略云 
以此項工廠設備頗難機械必求精良收效方能宏大值兹歐戰時代煤鐵價值日漸高昂斷非少數資金所能觀效與其虚糜欵項何如暫置緩圖一俟經費稍充再行籌設即付大會公决 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[府院權限運磋議]  
　　府院權限問題經各要人迭次協商着手調解頗有頭緒兹聞公府秘書長丁世　又與國務院秘書長張國淦提議大致具有端倪惟仍須再議數項緊要細則其略如下（一）國務院呈請任免官吏是否先須得有元首之同意（二）大總統頒布特赦復權減刑撫恤各令其主動意見是否皆出於内閣（三）府院各機關如何聯絡（四）國務院執行政務大總統可否發表意見（五）國務院副署命令如遇缺席請假應如何辦理（六）此後府院召集臨時特别緊要聯席之各種會議以上各問題聞已决定由段總理與元首面商一次並一面責由府院秘書參議顧問等各發抒意見務必使府院權限劃若鴻溝而又求不悖於責任内閣之法制以入於政治常軌 
[特别區域之維持與增設]  
　　衆議員張瑞萱近提出建議案請維持熱察綏三特别區域更畫甯青爲特别區域其文大意以吾國行政區劃原分二十二行省内外蒙古西藏青海自袁政府添設熱河綏遠察哈爾京兆川邊五特别政區而疑難起矣議論紛紜各執一是而其聚訟之燒點總不外袁政府違法一語　臨時約法第三條規定中華民國領土爲二十二省内外蒙古西藏青海袁政府未經國會通過擅設五政區其違背約法　難爲諱然此不過手續上之錯誤與實體上之錯誤係屬兩事其手續之錯誤不過由現政府提出請求國會追認足以救正之固不可以手續錯誤遂牽連及於實體一併謂其無討論之價值也京兆無特别理由川邊則毗連西藏雖有特别理由而財政不能自給且又純係軍事計畫均無設區之必要若熱察綏三區則鑒於世界之趨勢及我國東北一方過去之歷史與西北一方現在之狀况知特别區域有維持又發達之必要在也其理由一爲國防問題二爲種族同化問題三爲形勢問題至於熱察綏三區以外則增設兩處一名甯夏區甯夏西枕賀蘭東控黄河雄噉邊隅宿稱重鎭以此爲甯夏區長官駐在地以甯夏舊日所屬之縣及阿拉善額濟納等屬之如此則西連新疆東接陜西綏遠南鄰甘肅北控外蒙一氣相銜防守較易一名青海區其長官仍以現今青海辦事長官駐節之甘肅西甯爲駐在地西甯瀕湟水南岸雖爲甘肅一府而爲西藩諸族互巿要道實不啻爲青海之都會今擬劃西甯全屬及青海全部爲一特别區東鄰甘肅西鄰西藏北鄰甯夏及新疆南鄰四川如此則中國無曠土而四政可修外侮可免矣此其全案之大致也 
[參議員改選这價格比較]  
　　參議員改選外問頗有各地運動之風說兹據某京報所載則價格均已朗如列眉約略計之江西所懸價格係每當選一人須洋四萬元江蘇浙江每名須五萬元吉林亦每　須萬五千元之譜直隷則就劉某之超然團所標價格每名須大洋兩萬湖北則據陳湯胡所出之賈價每名以十萬元爲限將來漲價與否尚不可知以上各省比較以湖北巿價爲最高而吉林爲最低然吉林之省會議員全額不過四十照三分一之規定只須十四五票便可選出參議員一人故投資者不過花費萬五千元之少數而售貨者實可每人獲千元之實惠若江浙直隷等省則因議員名額過多之故如江西每一當選人投資雖至四萬之鉅而賣主方面不過人得八百元之譜浙江江蘇情形略同直隷則每人不過二三百元之希望不特對於湖北之每人二千元望塵不及　吉林之每人千元亦遺憾良多又云劉某組織之超然同志團有鑒於湖北吉林兩省巿場之佳况誠恐團員見異思遷致生摇動現又託其同志某某三人長住省議會南路議員公寓内拼命周旋一　猪仔議員使其勿生離異此三人因與劉同屬去歲奔走帝制列名勸進以志同道合之關係亦樂爲盡力進行不懈聞已拉入該團者確有一百三十人之譜實超過議　全額三分二之人數倘無其他變異將來該省應行改選之三名均可入其彀中云 
[推廣印花稅與鼓鑄新幣]  
　　印花稅爲近世通行稅法東西各國以此得巨額歲入我國創辦伊始尚未推行盡利本年印花稅收入之預算不過五百六十萬元比例於中國户口之多人事之繁實屬微細兹聞政府爲救濟目前財政之困難决意對於印花稅爲積極之進行所有明年度之印花稅收擬將各省支配分額重行改訂井酌爲增加已略議定直隷江蘇湖北廣東等省各八十萬元山東浙江湖南四川等省各六十萬元山西河南安徽江西福建等省各四十萬元陜西甘肅雲南奉天等省各三十萬元廣西貴州吉林黑龍江新疆等省各二十萬元即合計收入共爲九百八十萬元較之本年收額已增加十分之七八 
　　政府爲因全國幣制統一起見對於新幣鼓鑄决意迅速進行日前天津造幣總廠廠長特來京與財政部會商一切略已决定辦法大致如下（甲）造幣各廠之歸併因造幣廠分設過多不惟多所糜費且於成色之檢驗及事務之督察亦甚困難不若分别歸併以擴充規模擬將現有之七總分廠併合爲四即以四川之廠併於武昌杭縣之廠併於南京雲南之廠併於廣州以天津爲總廠南京武昌廣州爲分廠（乙）主輔各幣之分鑄所有主輔各新幣之鼓鑄以分廠辦理旣易於成色之一致又便於工事之支配爲最合宜擬定天津造幣總廠專鼓鑄銀元主幣廣州分廠專鑄各種銀輔幣及鎳輔幣武昌江南兩分廠專鼓鑄各種銅輔幣 
　　按印花稅爲近世通行稅法之一種鼓鑄新幣爲近日補救錢荒之計畫皆可謂自　財源之道也積極進行固無所不可特一方力行新稅一方即應力除舊稅之弊端凡一切疊屋架牀之稅收及病商累民之釐卡革除者革除裁廢者裁廢民力旣有舒暢之機會商情自減煩苛之痛苦而所有預計之新稅何者可增益若干何者可增益若干乃有眞確之希望若夫金融之困厄京外各地十八九所感痛苦者厥在紙幣如何以使已發行者有通行之信用如何以使未發行者勿再濫發其道乃爲實力之問題非僅增鑄新幣若干遂能有濟也然則當局誠爲開濬財源計尚其於稅收幣制進求之 
[吉林官銀號整頓之先决問題]  
　　吉林省議會議决整頓吉林官銀錢號辦法一案内容大致已載昨報聞省議會討論是案時以官銀錢號本含有地方銀行性質從根本上解决匪令營業獨立純粹爲商事行爲不受官廳非法之挪撥决無整頓可言决議先將此點咨請省長解决再謀其他善後方法兹録其咨文云爲咨請事查吉林官銀錢號開辦以來將及二十載近因辦理不善弊資叢生官民交困萬難支持不得不力求整頓關於整頓該號議案旣准貴公署之咨交復有本會議員之提出參觀互證各具理由顧兹事體大當經本會開全體審查會詳加審查僉謂整頓之端千頭萬緒而根本解决首在官銀錢號與財政廳分離獨立而欲圖官銀錢號與財政廳之分離獨立非脫離中央監督而取地方監督主義不可蓋吉林官銀錢號所以爲世詬病者由於濫發官帖所以濫發官帖者由於墊解中央及墊支地方行政各費夫以理財原理言無論歲入歲出均應由財政當局力　收支適合即有萬不得已須由官銀錢號墊解或墊支時亦須籌出相當擔保品或指定一定的欵得官銀錢號之許可而後行之不能予取予求漫無限制自民國三年中央以清理吉林財政爲言如督會辦如監理官均由中央簡派用人行政多方牽制不惟對於官銀錢號直接負責任之　辦事事仰其鼻息即向爲官銀錢號之直接監督地方之行政長官亦事事莫得與聞收帖議起庫儲爲空中央雖允擔任四成接濟而事後卒未履行官銀號所遭之損失至三千餘萬吊之鉅以至吉林官銀錢號之困累愈積愈深迨民國四年部派吉林財政廳長兼該號　辦自該號總辦以下均由財政廳長委用財政廳長旣有此大權自當掃除該號之積弊而挽救其虧失庶吾吉金融有活動之望乃考其辦理之内容弊喘益甚於往日且於吉省歲出不敷之欵不爲設法彌補乃悍然以該號督辦名義向該號任意支取以資挹注如是則官銀錢號欲不濫發官帖加重人民負擔不可得矣追原禍始皆由吉林官銀錢號與財政廳未能分離獨立之故而其大因尤在未能脫離中央監督之故也夫吉林官銀錢號當未由中央監督以前誠不敢謂其無弊然試卽數十年來地方監督與中央監督結果觀之則地方監督實爲利多而害少中央監督實爲利少而害多兩利相形取其重兩害相形取其輕當兹共和恢復中央對於地方防　束縛當一掃而空之况所謂地方監督者即以中央任命之地方行政長官與本省議會爲其監督吉林官銀錢號以公立地方銀行性質其組織自當參酌公司行號規章辦理不染官場習氣以期實事求是官銀錢號設置總辦一員得於地方行政長官及省議會監督之下執行法定職務不受其他牽制卽不得再以財政廳長兼官銀錢號督辦名義致蹈以上諸弊如是而官銀錢號始有整頓之可言而所謂督會辦監理官者卽均在應行裁撤之列總之吉林官銀錢號非他乃吉林全省人民之公立地方銀行也其一切負擔旣僅加之吉林全省人民而中央不與他省亦不與則吉林全省人民爲自衛計萬不能不力圖整頓惟必以上問題解决乃能從事討論其他節目已經提出大會全體可决相　備文咨請貴公署轉咨財政部迅予核准見覆懸案以待盼切施行 
　　按中國長財政者不知確立預算制度每有所需往往東湊西挪視官辦之銀行如外府予取予求不特不依商事行爲且要索又漫無限制銀行當局明知此種非法挪墊於銀行自身大爲不利而以管轄權之關係不敢不應所求銀行自力勢不能供則轉而求諸稱貸或濫發鈔幣弊之所積其大者一重銀行之債務二滋官場之濫費三亂金融之大局此種惡果殆遍全國蓋不僅中交銀行爲然尤不僅吉林官銀號爲然也今中國銀行已有限制墊欵之聲請而吉林官銀錢號省議會方面亦以脫離中央地方財政當局純粹獨立營業爲先决問題循是進行吾國或尚有財政與金融可言之一日乎 
[閩中龌龊之社會姦賭嫖騙盜]  
　　其一姦東山縣人沈番種殺死姦夫姦婦自行投案該縣知事吳錦特爲具呈高檢廳稱該民因妻江氏與朱滿通姦於姦所登時先將姦婦殺死後將朱滿殺死投案自首刑律並無專條可否援用清例改照刑律五十三條免除其刑請示辦法高檢長許逢時批云查殺人罪民國暫行新刑律第三百十一條已有正條規定至是否因姦乃犯罪遠因問題是否姦所登時殺死乃犯罪情節問題刑律上規定犯罪有要遠因者有不要遠因者至情節輕重僅於科刑輕重有關其於犯罪構成並無關係刑律三百十一條之犯罪乃不要遠因者自不必於該條外另立殺姦專條但遠因雖有時爲構成犯罪所不必要然犯罪之普通要素以非因正當防衛者爲限若果出於正當防衛無論何種行爲皆不爲罪刑律第十五條已有明文規定本夫於姦夫將行姦或正行姦時若有非殺之不能排除現時侵害情形而殺之者自可按刑律第十五條不爲罪其母須殺死即可排除侵害而殺之者應依該條但書之規定論若行姦已畢後無所謂排除侵害而殺之者即應依三百十一條論不得更援用第十五條至殺死姦婦無論是否在姦所登時并應依刑律三百十一條科斷但均得酌予按同律五十四條又第十三條第二項減等自首者并得照五十一條減等應累減者按同律第六十一條辦理大理院二年統字第四十八號四十九號覆陜西高審廳甘肅司法籌備處各電五年刑宇第二零六九號覆總檢廳緘均有明文解釋自可參酌核辦所稱刑律第三十五條乃犯罪未實行而自首者與所稱本案情形顯屬不合清例已廢亦難援用至本案究竟如何辦理之處旣係特定案件先將事實研究明確始可依以適用法律非上級機關所得臆測而指揮之者案關人命仰即詳慎訊明擬辦勿致枉縱云云 
　　其二賭閩垣逹明里河沿洋樓係錦華進衣店屋業爲粤人劉雁石所租賃劉因賦閒在閩無所事事豐衣足食美屋華居專恃大開賭場爲挹注其與賭者均係顯赫官商如某監督某處長某廳長某署長某老板或按日一至或隔日一集賭興絶豪晚間轎馬擁擠門庭如巿惟其家不設電話所有召集賭客咸假用於某印刷所以故所請何客外間皆得聞之噫在位官長如此何怪乎花會麻雀之盛行也 
其三嫖本月十號夜二時許陳奮侯偕嫖客七八人到宜春樓妓女林鳳嬌處林謝以病不能出接陳大怒卽將房内器具摔毁並留刺恫喝悻悻而去聞林鳳嬌前在舊玉記時與陳素有往來嗣以某事失和林不加禮陳銜之深及鳳嬌遷入宜春樓門面刷新益不加禮陳老羞成怒故有此舉該妓於事後即趨喊妓捐局轉請警廳查辦未知俞廳長見陳名刺得無驚悸否也 
其四騙二十四號下午三時有一人年可三十許自稱黄姓到妙横巷鄭菊丞君醴家聲稱由永定烟酒分局奉差回省事極怱忙現菊丞寄有一百五十元光番（菊丞現任永定釐局長）要面交與菊弟（名玉書）菊丞之母延入堂中敬以茶烟答以玉書在銀號請少待當遣人喚歸黄謂不必請其回家余當前往談叙惟煩小童帶行菊母隨遣小孩導之行至聚春園門口黄對小孩云余有友在此茶園内可請玉書到此相見小孩從之玉書至與黄略叙寒睻黄謂此次上省寄帶銀錢頗多但現番已由路上用盡祇剩南台大票一百元二紙三十元四紙共六紙計三百二十元煩爲代轉城内碎票以便分發玉書乃爲之向福建銀號（玉書本在該號充見習生）對管賬者云此票後可書余名請以碎票調換管帳者遂以碎票三百二十元交玉書玉書回至聚春園而黄姓不在乃回出店門而黄姓已由龍鰍巷跑出長揖曰頃因有人談　離此可請再入茶叙少頃黄謂玉書曰令兄一百五十元之欵請君繕一收據即時交換玉書繕就後黄復曰名氏下須請蓋戳玉書以距家甚近請即歸取迨再到聚春園尋覓已不見黄姓之影蹤方悟三百二十元之台票必有弊病急返問錢商果係僞品不料天網恢恢於二十七日適爲玉書所遇當即拖到家中力呼家人圍住窮詰該騙子自招眞姓名爲陳保新家在北門此事實係洗銀營鄒治濟之弟鄒文湘主使是日尚有方某葉某在場敎我排布所騙之欵均歸鄒某之手云云玉書家人立卽報告警署派警二名將該騙子帶署訊辦聞已由署派警赴鄒文湘家查傳矣 
　　其五盜莆邑東關外離城三十七里許墓柄村有一古塚某無賴度其中必有珍寶磁器遂謀於乙丙丁等合股開掘不意灰土堅厚堆疊十餘層連掘四年至本年九月中旬始達其目的内係三棺合葬考其礦誌舅姑與子婦也其棺上刋明嘉靖三年歸葬並叙其長子妻妾五人此婦卽其長媳也二十歲患肺癆之疾至二十五歲而亡等語無賴等則將其姑與媳之棺打開則空空如洗惟其屍尚未朽壞乃將屍體棺板盡力踐踏以洩其徒勞之憤遂致被狗狼拖齧狼藉不堪逼視亦太忍矣 
[吕省長電請回復自治]  
　　昨吕省長爲從速恢復地方自治電致中央云北京大總統國務院内務部鈞鑒各級自治全國人民日望恢復文電交馳已經數月頃聞政府意旨恐各級同時回復非地方財力所及擬訂新章提交國會議决頒布再依新法组織公望以爲各縣之城鎭鄉雖財力多形薄弱倘以一縣財力先辦一縣議會當無困難浙省人民希望尤切目下各縣議會多擬自行召集過加干涉必灰人民望治之心任其自然亦非政治劃一之道且上月省議會常會議决案件多與縣議會有關若縣議會延不成立致議案多不能實行故就浙省目前以論縣自治實有萬難再緩之勢若待新章通過頒布施行則國會正議憲法此時豈能復顧他案好在地方制度縣之一級亮無變更暫時適用舊章亦無流弊迭據省議會及各縣人民陳請情詞迫切未便壅不上聞擬先將縣自治召集暫照舊章辦理一俟新章頒布即行遵照改組似無窒碍應請俯賜採納電復施行浙江省長吕公望印 
　　按日者中央以恢復自治非地方財力所及答復議會今浙省地方長官自信地方財力非不足即辦自治並以電請部院矣然則自治回復之機其漸啓與夫地方之事地方長官自較遥隔數千里之中央所知者爲眞確浙江以外之各省其財力足以自辦自治否各自治機關何不速以自逹於地方長官各省地方長官又何不如浙省長之速以電文上逹政府此爲今日自治前途之一線曙光速起圖之勿讓浙省回恢自治又如省議會開會之獨先各省也 
[浙省議會審查會初幕（之生）]  
　　浙省議會此次開臨時會議專爲審核預算案故四日大會公决將浙省五年度省地方稅出入預算案先付財政股審查並休會三日以便終日審核而資完密五日上午九時財政股開審查會各審查員咸謂今日起開始預算審查財政股員祇有三十一人而案中增加減少比照二年度之預算已大相懸殊且時間短促恐未能詳細審核公决分組審查計分六組（一）歲入（二）内務（三）實業（四）省會敎育（五）各屬敎育（六）財務前三組每組六人四五兩組每組五人財務一組三人所有各组員即以財政股審查員用抽籤法定之今日（六號）下午一時繼續開審查會討論（一）浙江省民國五年度省地方歲出入預算書（二）民國三年度收支簡明明告書（三）民國四年度收支簡明報告書 
[杭州快信]  
　　授勳專員杜中將持昨向督軍辭行北上復命吕督軍特派混成旅陳營長代送 
范經殷三廳長昨由北京電致高等審檢兩廳謂陶檢察長已到部務今可接洽明日謁段總理即行出京准齊日（八月）抵滬灰日（十日）回省吕省長委張蔭榮護送考取海軍學生田錫永等二十七人於今日（六日）乘特别快車至滬覆試省道籌辦處處長吳秉元呈請省長速召集第一期經過各縣知事來省會議現悉各知事均已來省故定今日（六日）起開始會議 
省議長沈定一於昨晚（五日）九時邀請各議員在馬坡巷開茶話會 
財政廳長莫永貞因嘉興統捐局所報各項認捐數目恐有情弊特委鐵路稽查袁旭前往詳 
 
 
 

Page 7

 
 
查 
　縣知事祝紹箕　籌募公債期迫急欲親自赴滬勸募電請省長給假三日署中職務委民政主任汪培生代拆代行 
温嶺公民陳文若王尊誥等公電督軍及警政廳謂温嶺城外横湖橋一夜匪搶七家喊報陳管帶擁妾沉醉不發一兵乞速撤緝 
[蘇州通信]  
　　調查鄉警之成績吳縣巿鄉共計二十八處各巿鄉警察自經吳江獨立以後經各鄉董之要求孫知事於六七兩月令警察所一等警佐馬少山二等警佐陳壽之規劃經費分别舉辦業經一律成立開辦費及常年警察費卽在附加稅提出二成以資挹注惟是開辦迄今地方上仍有匪盜搶案發生且復較甚於昔雖鄉警本無拒盜能力然於地方治安究有維持保護之責近來已屢次發現警局被刦鎗枝情事自新榖登場各巿鄉之賭風又熾匪特不加禁止且有袒庇之處省公署接得此項禀揭已有多起爰於昨日訓令孫知事着將二十八巿鄉各警局之衛民保鄉成績如何趕緊查明禀復聽候察核酌辦孫君已遵令委陳警佐等分途赴各巿鄉考察矣 
　　辦理石案之近聞天平山石案發生第二次省委來蘇近日尚無解决消息齊省長以是案關係吳中勝蹟先賢古墓董紳又極力要求澈究以故頗爲注意已從范氏之請飭殷獻臣來蘇辦理而督軍方面亦派王副官通張副官含西隨後到來雖其責務重在會商軍警聯防辦法然於石案亦有關係昨今等日均在使署密議齊省長又以殷氏赴蘇後究屬若何解决昨特電令蘇常道尹王可耕晉省以備面詢一切王道尹奉電後已連夜乘車赴省矣 
　　檢查印花之嚴厲現届陽曆十二月檢查印花稅之期業經警廳通飭各區派警分赴各店舖按户檢查聞北區警署查得中巿下塘王雙成水烟袋作及成衣店籐作漆店帽幃店曹信義紙棧萃成祥天豐長綢緞店等十三家賬簿均有漏貼情事又查至都亭橋堍德大生烟錢店及張同興茶葉店老三珍肉店馬恒興鷄鴨店紹成臘燭店糕　店等七家亦有漏稅之弊當將各店主先後帶區經王孟龍署長訊明將各户分别判罰或三元五元不等即在警署繳欵具結釋放尚有萃成祥曹信義及帽幃店漆店籐店糕　店六家須移解警廳從重判罰 
[紀江蘇省議會大會（芝香）]  
　　連日省議會　開預算審查會共四五天致無一事可記四日開大會記者又得操簡從事第一件宣布電請參衆兩院恢復自治案此案業經談話曾研究一次無甚討論但删去巿鄉自治專求恢復縣自治遂付表决次宣布江蘇銀行預算案及省長交議警察廳經收欵項追加概預算案均付審查次宣布交覆議實業視察員規程案蔡議員璜等相繼發言謂視察　業與視學員同一需要陳議員大猷起而反對之大致謂交覆議事件必有非此不可之理由斷無以無關重輕之視察員交覆議也且前此大會旣否决理應仍執前議兩派討論極久議長以仍執前議付表决起立者不及三分之二各議員請細數議員人數於是有起而復坐坐而復起數難明瞭且有飮茶小便出外者或往或來更難確定各議員喧擾聲不了陳大猷暴聲突起責議長不能維持秩序朱議員紹文謂議員自已喧擾於議長何尤朱紹文等又請議長用藍白票表决表决結果仍不足三分之二於是實業視察員問題竟僥倖成立說者謂前此實業視察員之打消因王議員樹臻主張應設視察員之必要說話過於强硬致遭否决今此成立亦因陳議員犬猷措詞過於激烈致反動以成立甚矣辭令之關係大也次宣布常熟淑琴女校請欵補助案儀徵朱劍霞請振興女學案江甯朱積祺請議江甯小學經費案皆付審查次宣布實業審查會報告閘北水電廠招商承頂案王議員撰曾起謂招商恐受外人之利用如水電廠不好應得易人本席絶對不贊成招商審查報告招商承頂四字就此輕輕打消於是范議員提議省有營業概行招商包辦案亦接連打消最奇者知事在袁政府時代枉法虐民不一而足人人所痛惡今提交大會咨請查辦而議員亦有代爲辨誣者如前嘉定縣知事張鏡寰是已先是查辦張鏡寰案到請議審查會該審查會拒絶之外間謡傳謂得某某議員之帮助已經打消及許議員蘇民提到大會各議員聽許之報告爭請徑咨省長查辦而季郝兩議員迭起辨論或謂請議審查旣經打消决無再提交大會之理或謂虚實不可不研究卒以少數人之主張不能打消於是查辦之案連帶成立者有丹徒縣知事張鵬青浦縣知事高繼宗界口釐捐局局長華桐 
[地方通信無錫]  
　　稽查員設計搜查之笑譚錫邑禁烟稽查一職人皆視爲美差自丁張二員被邑紳告發他避後其職爲趙某所得有住居常熟轄境醫生席某家富有而烟癖久爲彼輩垂涎因非錫境無從下手於是妙想天開備具診金三人串人往請至錫境太平橋張宅看病趙則停舟要道俟席醫舟至託言邀請診視急症一面派人進艙搜尋烟具等物迄無所獲乃相率逸去席醫至張宅詢問則其主人方以繭事赴申並未患病席醫卽以趙之診金三元轉請張宅購買鞭炮等解此晦氣云 
[鎭江]  
　　擴充馬路地段鎭江新馬路本由官商合籌欵項興辦其地段自朝陽樓起點至城内大巿口爲止竣工以來行人固稱利便而交通廣利安平三公司之人力車亦日見發逹現在該三公司擬由大巿口直接至南門火車站業經會議籌欵不日即可興工 
　　冬防加嚴駐鎭陸軍第十九師楊春圃師長以冬防嚴緊特派弁四名分作日夜兩班各乘馬匹由西門出發前赴江邊各馬頭商輪到埠及開駛之時登輪檢查搭客並往各旅館内調查所庽各客有無形跡可疑之人以昭慎重 
[揚州]  
　　住持僧人被控昨有邵北鎭民王賡芸趙榮庚等來城赴縣控告該鎭梵行寺住持慧琳退居日新兩僧串謀隱蔽私拆寺産師徒同惡相濟意圖侵蝕　混不卜縣長若何批示何揚地僧案之多也 
　　香業要求無效日前揚城各香業工人相率罷工要求加價每一百股二十四文較原價多　文旋經同業籌議以近來生意淡薄碍難加價須俟生意發逹時再爲照准由香業代表吳正泰出爲調停故已仍舊作工矣 
　　預備李氏來揚現任兩淮鹽運使劉司長之新親合肥李氏昨日由滬來電云准於五號由滬乘火車到鎭改乘小輪渡江晚班抵揚連日緝私季統領已派衛兵在河干迎迓而康山新宅亦已由執事者雇工多名赶速修理妥帖以待進宅也 
　　公民反對警佐江都縣一等警佐沈孝丹蒞差以來違法之事頗多揚人士甚不滿意現有某某等臚列沈之劣跡十欵張貼街衢以洩憤怒並詞連周知事謂其有意袒庇也 
[安慶]  
　　省議會三十四次會議紀十二月一號皖議會開第三十四次會議議員出席者七十一人二時四十分開議議事科宣布外來函電（一）福建議會報告延長會期電（二）上海孫中山等報告黄公定期開弔及在西湖營葬電（三）雲南議會對於去年十二月二十六日護國起義請仿照武昌成例電請兩院定爲國慶日（四）廣西督軍湖南議會報告追悼黄蔡兩公電宣布畢議長卽按議事日程宣布第一案法律審查報告議員李國衡辭職案理由未能充足應仍促迅速赴會表决通過第二案特别審查報告公債案衆主張付油印再討論第三案特别審查報告裕繁公司及太平山礦借欵結果以關係重大非一文一電所能解决應請行政方面協力合爭主張付油印再議第四案請議審查報告巢縣庫書舞弊案結果應咨請省長嚴究以杜吏弊表决一致通過第五案請議審查報告請議禁墾金帶洲蘆案結果經討論修改後表决通過方荃動議報載國務院通電各省凡單行條例無須交議會追認實係蹂躪法權應請秘書擬稿電爭第六案請議審查報告省立第二女子師範請議撥欵價買校舍案結果表决多數王藎臣動議鳳陽知事改委天長來電反對誓死不認本會應請查辦以爲貪官者戒議長應曰是第七案民政審查報告提議縣視學奉祀官之俸費請由國家開支案結果衆請緩議議長以緩議付表决多數時届五句餘鐘散會 
[雜評一金錢選舉（一子）]  
　　以各省會紛擾爭競之中而突然來一改選參員金錢運動之時會各議員乃亟亟收拾其爭氣爭名爭黨之心而一致注意於爭利嗚呼金錢之力何其神也 
　　京報旣將各省參員之價格列表發布而各地通信亦復紛紛詳報其賣買之巿况晋直卾浙等省之確否吾不敢决若江蘇者則某也票價三百元某也票價二百元（據目前江蘇巿價尚未如京報所述之高將來突漲亦未可知）固已津津於省議員之口中而某也爲某包辦某也爲某紹介又忙碌奔走於各議員之公庽而恬不爲怪中國選舉之金錢運動見不一見然從未有明目張膽如今日之烈者其故以國會議員接近政府來自田間之議員不難一躍而爲各部總長則此區區五六萬之金錢又奚足愛惜嗟乎選舉者代議制良否之根源也亦卽共和國精神之所繫也乃我國選舉之現象若是我恐自是而後非特人之賢否勝任否可以不問即一切黨派感情亦皆可犧牲於此金錢之魔力選政前途甯堪設想宜乎反對共和之帝制派張口大笑於其旁而出死力以挽共和之松公將頓足痛哭於地下也 
　　前此湘省選舉參議員爲黨派意見故屢選無效果記者曾切責之由今以思湘議會猶賢於各省之　會記者蓋自悔失言矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀維持租界風紀談]  
　　上海基督敎婦女禁酒會會員及旅滬僑民共六百八十八人於十一月九日聯名致書公共工部局請維持租界風紀其書略謂貴局保全良好秩序夙爲出力同人素深感佩惟報章所揭載之上海黑幕同人覩之頗爲關懷惡習不除其影響及於生長此邦之青年者至爲重大爲此瀆請貴局一再設法必使除惡務盡而後已敬就管見所及略陳辦法如下（一）貴局宜鑒於新近發見之事實凡遊公園者務仍竭力保護尤宜注意於虹口公共游戲場中可悲之事態（二）租界各處咖啡館及餐室等穢汙彰著貴局對之宜採必要之法以糾正之（三）北四川路等處酒館龌龊行爲曾經貴局取締同人實深感之尚望貴局呈請領事團轉致中國官場一律取缔（四）凡領照售賣中外酒者苟售酒於醉人貴局宜處置之（五）貴局宜設法規定嗎啡麻藥及他種有害藥品之出賣（六）貴局宜設法封閉娼寮禁絶沿途拉客之惡習云云 
十二月二日工部局總董丕爾斯答覆大旨謂工部局維持風化阻遏惡習未嘗稍懈想爲貴同人所深悉報章所載容有形容過甚之處惟種種改良風俗之計畫尚當繼續進行則敝局與貴同人有同意焉兹就來函所開各節略陳意見如下（一）查管理公園一層今年捕房經人告知後曾起訴數次兹縱有令人不能滿意之處不久定可消滅（二）取締咖啡館等一事敝局行將列爲議案與一九一七年預算表同時提出凡此種咖啡館等概視爲餐室發給執照如是即可規定其營業（三）至於查禁北四川路龌龊行動一節查一九一四年以前虹口境内有售酒之旅館若干營業頗不名譽嗣經巡捕驅逐乃遷至北四川路其地雖屬華人然觸接工部局之馬路迭由捕房在各領署起訴始克減少其數僅餘四家其館主不爲各領事所承認會審公堂亦不克施行其治權此後已閉者復開效尤日衆率從閘北官署領取執照當時工部局得美領事之協助請閘北官場依照執照規則嚴厲辦理一面向房主交涉各房主除一人外咸願就我範圍是以該處酒店自今年四月後逐漸減少仍剩四家（四）酒館執照規則第九條不許以酒售與醉人此條當特别注意以期充分實行（五）規定嗎啡麻藥等藥品之銷售敝局已議有辦法（六）封閉娼寮與禁絶拉客一節敝局依據審慎規定之方針阻遏惡習不遺餘力娼寮類皆限於一定地點若欲一概封閉恐未能杜絶之反使其散漫所呈效果適得其反未必有益於公共也以歷來經驗察之目下所行之方法最爲相宜若沿途拉客一事則捕房屢有破獲送堂請辦有案可稽足見此弊雖不易除然捕房固時常注意之也云云 
[總統代表致祭蔡公預紀]  
黎大總統以前四川督軍蔡松坡上將在日本福岡病故靈櫬回國電令松滬護軍使楊善德前往致祭楊護軍使奉令後定於今日午前九時親詣蜀商公所恭代致祭昨日經蔡公治喪事務所同人得悉以致祭儀節及各項職員應先派定故於午後由該事務所同人集議擬就儀注交由文牘部繕貼俾免參差並推定贊禮招待員六人姓名如下林贊侯劉崑濤石醉六張運農袁士權唐槼嚴並悉前日迎柩時美國所派迎柩者爲美國亞細亞艦隊參謀長賽福海崙那兵艦艦長大尉司密司旗艦艦長少佐渥而索斯葛而佛斯登兵艦艦長少佐克樂葛海軍隊長柏來安等康南海亦派代表馮翼於前日五時前致祭並送輓聯文曰微君之躬今爲立憲之世矣思子之故怕聞鼙鼓之聲來 
[黄宅治葬會議記]  
　　初七日黄宅治喪辦事處會議出席者孫中山唐少川徐鶴仙耿伯超何暄摒張運龍張岳軍朱少屏程嵩生彭凌霄程頌雲徐星伯鈕惕生冷御秋郭松軍王輔彝陸詠霓王夢迪王勇公劉步青林贊侯劉崑濤徐少秋宮崎寅藏胡展堂吳稚暉陳競存李栖雲徐申伯張溥泉李筱垣鄒卓甫黄朗山黄葵舫諸君會議結果如下 
　　决議歸葬湖南提議歸葬湖南或上海稚睴惕生主上海少川筱垣運龍詠霓主湖南付表决贊成上海者五人贊成湖南十九人多數决議葬湖南 
　　通電各方面致浙江取消葬西湖議電云杭州吕督軍鑒併轉陳　良君鑒克公葬地因湖南迭電要求歸櫬現於本日在滬會商多數决議仍主安葬湖南取消前議急此電聞孫文唐紹儀致北京電云大總統國務院鑒克强先生葬地因湖南迭電要求歸櫬經衆議决安葬湖南二十三日出殯請先期派兵輪到滬以備運柩至漢并飭知沿途地方官照料此聞孫文唐紹儀李烈鈞蔡元培柏文蔚麻致長沙電云趙師長范所長鑒克公葬地仍决定歸葬湖南二十三日由滬起運赴漢請商借萍局拖輪駁船至漢迎運厝柩地點祈先選定辦理情形如何盼隨時電告孫文唐紹儀李烈鈞譚人鳳蔡元培柏文蔚麻 
　　派分執事（庶務主任）忸惕生（庶務員）朱少屏徐有化唐露園何雪竹朱叔源李徵五何子鈞章木良吳承齋張岳軍冷御秋徐申伯徐少秋陳　良鍾駿德（招待主任）張運龍（招待員）黄任之沈信卿賈季英蔣百里李平書鍾文耀吳稚暉李登輝聶雲台宋漢章徐鶴仙錢新之李啓蔭王寵惠張溥泉楊德鈞劉學青石醉六俞詠瞻劉崑濤程嵩生程頌雲耿伯釗王勇公黄保倉林贊侯何曉摒彭凌霄戴季陶 
（文牘主任）胡漢民（文牘員）鈕惕生朱少屏黄朗山黄　舫唐露園李叔鈞石醉六（女招待）唐少川夫人張岳軍夫人李登輝夫人鈕惕生夫人陳文競夫人章太炎夫人王寵惠夫人章行嚴夫人胡漢民夫人梅華銓夫人張昭漢女士張竹君女士宋銘黄女士 
[甯杭兩路通車預誌]  
　　甯杭兩路定於九號午刻舉行通車典禮迭紀前報昨日由杭路局發出請柬邀請各界届時蒞臨參觀并由該兩路局於是日預備專車分在南北車站等候以便來賓乘坐其北車站之專車定於上午十一點三十分開行至龍華新站南車站之專車則於上午十一點五十分開行亦至龍華新站雙方聯接後駛至梵皇渡車站入座 
　　松滬護軍使署以龍華迤西三里許之黎角尖地方現因甯杭兩路通車在黎角尖建設車站名曰新龍華站該處地甚荒僻通車之後必有旅客上下亟應添設防卡以資保護故令飭步兵十三團團長龔聲揚選派士兵數名馳往該處設防駐紥矣 
[五誌江海關定期焚土准於八號起焚每星期舉行一次]  
　　江海關定期本月八日（卽明日）起焚燬歷年扣存大批烟土一百五十擔已誌前報兹悉海關施監督及稅務司現已商訂焚燬手續擬定每星期舉行一次昨由施監督通函各界云逕啓者本月八日新關舉行焚土一事業經函逹並通告在案現稅務司函知定於是日（即八日）上午八句半鐘由關乘輪渡浦舉焚希知照各機關監視人員接洽等情除分函外如貴處派員到廠參觀請將姓名於七號以前知照敝處並須於是日八句鐘前先到敝處會同赴關偕往以期接洽至此次焚土事關重要副稅務司及各洋員均須親自動手旣屬辛苦又於本職事務不能兼顧現稅司改爲每星期舉行一次以燒盡爲止並以致明 
[華僑旋國懇親之接洽]  
　　上海總商會昨接齊省長文云准農商部咨開據駐泗水領事呈稱近日泗水商會發起荷屬華僑旋國懇親團探知此團内容實欲調查内地情形以爲興辦實業之地步現在各埠加入此團者已有十數起將來成團時大約當有三四十人之譜查此團發起者係泗水商會正副會長及會員人等均屬此間素有名望之巨商其簡章所載欲到之地點甚廣自應預爲通知各處官廳及商會如有可以興辦之實業先行調查籌備以便臨時易於接洽此舉實於國内開闢利源前途大有關係理合具文呈報鑒核等情到部查實業爲富國之本當此百廢待舉我國人民正宜内外聯合將凡農工商鑛諸大端協力進行以圖發逹本年十月間本部曾經通行各旅外中華商會勸導海外僑商回國興辦實業在案兹據該僑商等組織華僑旋國懇親團辦法係爲内外聯絡開闢利源起見用意甚善亟應乘此時機與之結合該團員經過各地應請轉飭所屬加意保護並行各商會將地方實業狀况切實調查以便届時接洽除俟團員出發有日再行咨逹外相應咨請貴省長查照轉飭所屬一體遵照辦理等因准此查興辦實業爲目今急要之圖尤以内外聯絡共策進行除俟該團員出發有日准咨再行知照曁分行各屬外爲此分行該總商會先爲查照籌備預爲調查俟該團抵時俾易接洽 
[對付電話局躭誤火警之辦法電部查辦緩付月費]  
　　前日四牌樓失火電話局接線無人以致延燒房屋至七幢之多救火聯合會以該電話局躭誤火警定期於昨日（六號）邀集各用户開會集議對付辦法曾誌前報兹悉昨日開會之結果議决電呈交通部派員查辦一面根據電話局初辦宣言緩付月費兹將呈部原電録下交通部鈞鑒上海南巿電話局民間失火無人接線延燒多屋且釀人命平時辦理腐敗工料危險商民疾首請速派員查辦無任盼禱公民毛經疇穆湘瑶莫錫綸顧履桂蘇本炎賈豐臻龔模沈惟燿黄國瑞同叩魚 
[祥康里炸彈案近訊]  
　　住居白克路祥康里之常州人吳祥聲被匪遞送炸彈轟發斃命並炸斃吳女阿順炸傷傭婦顧阿巧一案詳情迭紀前報兹悉吳父馨芝業已偵得匪徒線索具禀道署懇求關提到案訊究兹録其禀詞於下 
　　具禀人吳馨芝年六十三歲江蘇武進人禀爲慘斃三命叩求提案伸雪事竊長子祥生旅居上海十餘年人素忠厚歷在廣仁善堂招商海晏輪船太古張家口輪船司帳禍緣今舊曆九月初十下午二時被歹人假送物之名私藏炸彈致祥生父女俱遭慘死並波及傭婦顧氏馨芝曾兩次禀請捕房跴緝在案惟爾時慟子情深加以年老頽唐語言蹇澀致所禀各節未能窮源竟委使惨冤幽魄久抑莫伸今則清夜凝神痛定思痛老涙將枯馨芝於去冬自家抵滬卽住子舍至今年中秋節後始行回家當祥生被害之日馨芝實不在滬至其被害之由實可按索而得今年六七月間祥生有素識之同鄉沈得勝章尚武常來探視聞係民黨中人當時卽戒祥生少與此輩爲伍祥生云彼此熟識面絶爲難惟有明交暗拒而已迨至初秋祥生每日往往遲歸初意其爲組織船事間一詢問祥生謂因民黨向盛宮保家借銀二萬兩已三次函告最後有激烈對待之說刻張聯翔奉盛姓委託請我向民黨探詢而盛欲以三千元了結此事該黨人代表即沈章二人昨彼又有明信片來催云馨芝又戒以少幹此事爲妙祥生亦深以爲然漸形疎淡遂與吳安甫組織張家口船事及中秋節前一日即上船開往漢口馨芝亦於節邊回家嗣聞祥生在漢陡發寒熱於八月二十九日趁江輪回滬以養病足不出户者旬餘而章尚武沈得勝以事久無音疑祥生從中吞蝕此欵移作輪船押信實則並未盡力從中說項也章沈以祥生多日不見因疑起恨因恨而險毒之心出致演成九月初十之慘劇此事前之情節與事後之訪聞炸彈之出於沈章二人之手無疑且聞祥生炸死後兩日盛紳懼禍之及已密倩張聯翔向沈章等面約照祥生在時所言三千元如數交出章沈兩人朋分所得各回原籍馨芝於九月十八日同媳陸氏搬柩回常州甫扺家一日而沈得勝便來言提有三百元撫卹費在上海張聯翔處切囑速赴上海領取云云迨至滬詢問實無此事彼等欺死騙生慘無人道現沈章均在籍家居鮮衣金約舉動豪華殊不知以人命作孤注爲法律所不容馨芝年老智拙俯視媳寡孫孤實抱痛無極若任此輩逍遥法外至使寃魂夜泣馨芝心實不甘爲此瀝情匍轅哀叩迅賜關提章尚武沈得勝到案嚴鞫盡法懲治以重人命而伸寃抑戴德上禀 
[定期開審嚇詐案嫌疑人]  
　　寓居虹口威賽路（卽滙山路三十二號洋房内）聶雲台家曾於十一月十七號及本月三四兩號迭接匿名信函並炸彈一枚炸藥一包業經報請滙山捕房派探往將危險物品及信函帶回捕房除將炸彈炸藥浸毁外並將原函譯成西文詳細研究以事前有住居法捕房打鐵浜望德里八號十二號兩處屋内之皖人李祖胎（卽李祖貽）周棋連（即周慕連）洪恩光章鸞石等曾向聶商借巨欵未遂均處嫌疑地位故於前日派令華探蔣榮生戚炳炎西探壳羅香報請法捕房加派中西探捕往將洪等四人緝獲提回收押昨晨解送公共公廨請究即據中西包探上堂訴明前情並稱此案手續繁多請爲展期研訊云云會審員王肇之君核供商之英卓副領事判李等四人一併還押候查明於下禮拜三開審 
[烟酒會報告請願狀况]  
　　全國烟酒聯合會自財政部將公賣稅抵借美欵以來疊接各埠兩業商人函電詳詢情形并條陳一切昨由該會文牘部撰具答復各埠通稿一件交印刷處印就分送兹探得其原稿云各省各埠各分會公所曁各商會各業董代表諸公均鑒謹啓者敝會自公賣抵借美欵發生以來承各處紛紛函電切囑堅持條陳辦法趕設分會籌謀抵制種種情形均經拜悉具見休戚相關生死與共之義敝會同人責任所係何敢放棄即京師各代表雖遭挫折而忍勞忍苦至今未敢稍懈目前所定辦法三種（一）要求財政部明白答復對於稅則改良之主權是否不受合同之拘束務爲切實之宣言（二）催請衆議院將已經審查之請願案提前議决究竟苛稅有無改良希望但求生死早决以免徒事敷衍此駐京駐滬各省各代表及滬地兩業同人一律之主張至於此外辦法此間同人亦籌之已熟大致不出休業遷地包運三種惟對於激烈之舉動似非目前之所宜何也蓋公賣抵借取消雖屬難望而苛稅改良政府未必漠然以故無論如何須俟財政部如何答復議會如何解决再定方針總之國庫日虚金錢日重官力日大商命日輕無可諱言况烟酒稱爲消耗品無人不以此爲口頭禪惟對於土貨稅重外貨稅輕政成自殺上下處困各情形卽在理財專家至今尚未覺悟耳會務永久存在事雖無效團體宜堅諸公高見定獲我心京師如有佳音當卽專電奉告輔車相依此後正賴匡助尚祈時錫良言俾資策勵諸希心照不盡所言 
[上海總商會中證細則]  
（一）本會於會董中推定二人辦理中證事宜 
（一）各業凡有推召股份或歸併及關於其他商事行爲應立契約者應向本會證明以昭慎重如有未經過中證手續日後倘發生糾葛本會概不受理 
（一）契約等件請本會證明者應將詳細緣由備函聲叙並先抄契約等件副本送會經中證會董調查屬實方得照辦倘有糾葛未清或手續未完及種種障碍本會得拒却之 
（一）本會立中證冊專本凡有契約等件經中證會董調查屬實後按照送到副本應照録備查者一概録入每起第一二行先編列號碼註明事由再由中證會董將契約等　簽名蓋章並將原件與中證册合縫加蓋本會關防 
（一）華貨由港運滬請會證明者另立一册名曰華貨由港運滬證明册並由會另刋一單交運貨者按照單内所列各欵逐欵填送並加蓋介紹圖章本會證明後即將來單黏册備查 
（一）華貨由滬運俄請會證明者照上條辦理 
（一）凡請本會證明者酌收中證費如左（一）推召股份或歸併及關於其他商事行爲者每事每起收中證費銀二十五兩倘契約内關係利權較鉅者酌量加收（二）未入本會者收費倍之（三）華貨由港運滬及由滬運俄每單收證費銀一元其未入會者須由會員介紹之 
 
 
 

Page 11

 
 
（一）　另立收據名曰中證費收據據用雙聯一聯掣付一聯存查 
（一）收到中證各費本會另冊收存專撥商品陳列所之用 
（一）本細則俟本會常會通過實行倘有修改仍須常會决議發生效力 
[内地水公司新機到齊]  
　　内地自來水公司自歸商辦後以舊有機力不敷應付去冬卽預向慎昌洋行定購新機一座以備今夏之用嗣以新機過期不能到齊屢向該洋行嚴重交涉該洋行以紐約廠罷工風潮致有延誤曾具有駐美紐約中國領事官及紐約地方廳書記官簽字之保證書證明其事歷經登載報端今聞此項新機已於前星蕻期完全到滬水公司已日夜飭匠趕裝大約三四星期後即可裝好試車也 
[公廨研訊私土案彚誌]  
　　福建路五十五號門牌公興烟膏店主王子和（即王世銘）與北京路一百六十八號門牌章瑞芝又石路八百零五號門牌章純甫均因私藏禁止進口之紅土被洋藥公所調查人查悉訴由該公司代表禀請公共公廨出單協同捕房前往搜獲烟土禀奉中西讞員諭令存候驗明飭傳各店主到案訊核在案昨晨由廨傳訊卽據洋藥公所代表律帥上堂譯稱所有抄獲烟土業經原告分别驗明應請將案註銷中西官核供以旣據原告聲請銷案判准將案註銷被告一併令退土送海關銷燬 
　　揚州人吳瑞祥與同伴傳長寳在福建路四百二十五號門牌福泰土店内買得值洋一百三十元之烟土置於夾底鞋籃内被同鄉人俞元科得悉騙取該鞋籃携至法租界經吳等尋獲在途爭執由捕查見往拘傳卽乘間逃逸當將吳俞二人拘入捕房經捕頭察得夾底鞋籃内之烟土　無印花稅係屬違法因事出公共租界將吳俞二人連同烟土移解至公共公廨由中西官傳同福泰土店夥李杏生訊判李交五百元吳交三百元均人洋並保俞押候補傳人證再核在案昨晨復訊據洋藥公所代表律師上堂譯稱被告吳瑞祥情虚不到應請提究等語訊之李杏生亦延律師到堂代爲辯護中西官核供判李交原保俞交二百元人洋並保候補提人證到案質究 
　　洋藥公所指控海甯路一千一百三十一號門牌烟膏店主金元高私藏紅土一案昨奉公共公廨傳訊據原告代表律師上堂譯稱調查人陳子卿在被告店内查獲無印花之私土三包業已驗明應請訊核訊之金供認代銷奉王襄讞核供商之英康副領事判土送海關焚燬着金交三百元人洋舖保如三個月再犯除提案究辦外再令保人交洋三百元充公 
[派員查驗各砲台炮械]  
　　製造局李總辦前日接甯鎭澄淞四路要塞總司令王廷楨氏來電略謂現擬親往各要塞整頓各路砲台之佈置由甯逕行來滬先往淞口炮台察勘再行溯江而上逐路考查着先派員往查各該炮台所設炮械之應用零件是否完全如有短缺速爲配整以便即日前往考驗等因昨日已由李總辦派炮廠工師二員前赴各炮台查驗矣 
[防緝十八灣水盜]  
　　水警第一專署長沈葆義以現届冬令正值盜匪蠭起之時所有黄浦江上下流域之航路自當嚴密梭巡兹查得浦江長十八灣水面最爲荒野兩岸沿灘並無鄉村鎭巿致船隻每在該處遇盜搶刼據偵探報告此種水盜俱係該處兩灘附近之捕魚鄉人每以捕魚爲名駕船潛伏灘邊蘆草叢中迨至黑夜遇有貨物商船駛過輒持械攔刧實爲航商之患亟應派撥師船四艘即日駛往浦長十八灣兩灘防緝昨日又函致鈞和兵艦長董仲發請將兵艦移泊於十八灣浦面駐防凡遇水警師船追緝水盜匪船鳴有警笛聲者請爲截拿云云 
[浙警跟緝帮匪未獲]  
　　浙省帮匪胡保林綽號黄粱子阿保又名通天敎主並羽黨賽白勝阿同活時遷三毛兒等一百餘人專在杭州拱宸橋商埠回春茶樓聚會近因索詐行兇拒傷警兵一案奉督軍署通緝拘拿未獲前日浙省駐滬偵緝員丁某等偵得該帮匪胡保林等自嘉興附搭滬杭火車來滬特在滬南車站守候未經拿獲昨已投報淞滬警察廳請爲協同查緝矣 
[又有毒藥迷人之路刦案]  
　　前日上午十時有羅某在小南門某典舖内贖得皮馬褂一領携之往北正在小南門至大東門一段城壕馬路行走被甲乙兩匪假問姓名爲由送吸香烟一枝不意烟内雜有迷藥羅某隨吸隨行未及五分鐘藥性發作羅卽昏迷不省委頓於地甲乙即攫其衣包而逸後經華商電車路過幣見羅某横臥軌道報由淞滬警察廳巡邏隊守候多時羅始還醒帶至廳署詢明前情候派偵緝隊查緝贓匪務獲究辦 
[塘山路之小刦案]  
　　前晚八句半鐘虹口塘山路二百二十二號半門牌張保林家突被盜匪七八名碰門入内各出手鎗嚇禁聲張上樓搜刦之際經隣人聞知即狂吹警笛召捕該匪等見勢不佳當將現洋五元呢帽一頂攫取而逸迨捕房中西探捕到來追拿匪已查如黄鶴矣 
[華捕鎗法已熟]  
　　英美總巡捕房麥總巡前以界内刼案迭出曾諭飭各捕房挑選能乘脚踏車之華捕數十名撥至戈登路捕房學習手鎗射擊法以便遇警時捕匪迅速兹聞此項華捕已將手鎗操練純熟每名給發一枝派往各捕房服務矣 
[客棧内查獲匪徒之餘聞]  
　　法捕房探目沈德福等前在法新租界全安茶肆樓上拘獲匪徒陳海山王文祥朱德標張德勝等在陳身畔抄出利刃一把解送法公堂經中西讞員訊判陳王兩犯各押兩年朱張兩人均稱至全安茶樓向羅鳳山索取船票尚未領到即被包探拘案實無爲非情事奉諭管押候傳羅鳳山到案訊明核辦昨由包探任水揚將羅提案請訊羅供與朱德標並不相識張德勝曾會過一面黨中人時來向吾索取船票難以應酬故此一律回絶此次與張並未會面我住治下從無不規則之行爲求察中西讞員會判羅鳳山開釋朱德標逐出租界張德勝給資遣回原籍 
[大東門内更改路章之會議]  
　　滬城大東門内面北各商店房屋前經工巡捐局諭令各業户一律退建於已填之肇嘉浜基址上並令對岸面南各房屋業主將形式凸出之房屋趕爲收進限最多數收至一丈三尺以俾放寛道路嗣因面南各業主未允組織房屋維持會聯名具禀請改章程朱局長令各舉代表到局定於昨日開會提議辦法等情已誌前報昨日午後兩時該局特開董事會由各董事蒞局先行討論對付辦法决定嗣後該處如有建屋請領執照者務照現在規定四丈寛闊之路章責令收縮目前未經翻造者暫時聽之如該屋收進後地位已窄不能造屋者除去規定路章一丈三尺之外其溢出之地位由公家出價收買以昭公道議决後即將擬定章程與各代表會商良久各代表答以一俟公同討論再爲答復至傍晚乃散會 
[介紹美博士演講之公函]  
　　江蘇省敎育會致縣商會函云敬啓者兹接美國衛西琴博士來函擬於六年二月間來滬講演并對於吾國商界極願有所陳說博士現任保定高等師範學校講演師最推崇吾國孔子所著新敎育論頗注於實業并甚願吾國人之改良國貨製造此次來滬先在敝會講演六天講畢後擬赴貴會續講其贊助吾國之熱忱至可感佩用特專函介紹想蒙許可即希復示以便轉逹附奉敎育論一册請存覽 
[西南鄉學務近事]  
　　本邑西南鄉第六區學務委員張聘齋於上月因病逝世後遺缺經代理上海縣知事景毓華委任陳昌鳳接充陳君於上月初視事即　赴　北馬閔四鄉各學校分别視察呈報縣公署查照並請將張聘齋兼任之閔行强敏學校校長改委林蔚文接任第二小學校校務改委高景周接充昨由縣署分别照准令給委狀矣 
[通俗宣講社定期開講]  
　　通俗宣講社定於十二月十日（陰曆十一月十六日）午後二時假座南巿復善堂街迎春高昌廟開第九十七期宣講會由王立才單貽孫諸君等蒞會宣講 
[學生積資補助善舉]  
　　威海路明强學校同人近因龍華孤兒院經濟竭蹶特由全體學生王德隆等陳明校長立置孤兒院慈善筒每日每生將果餌之資節省若干文投入該筒以補院費業經推定名譽校　史錫福宣告實行矣 
[壽儀捐充善舉]  
　　本埠孤兒院仁濟醫院救濟婦孺會等董事王一亭君今歲六秩誕辰經商學各界及慈善團諸君於本月三日假座滬北繭業公所行慶祝禮龍華孤兒院各生於是晨由院長敎員率領前詣該所祝賀所有壽儀王君一概捐充善舉 
[書畫家扶助學校兩則]  
　　書家吳鐵珊黄奠華兩君近爲補助中華高等小學校經費起見特鬻書助資不論巿招匾額聯對名戳均以一件計算每件以潤資例兩元半爲限五元以下者爲兩件餘照此類推凡購劵一張者可得一件該劵僅售洋一元可值兩元半之代價以二百張爲限所得劵資悉充該校經費紙墨自備購劵及收件處法租界愷自邇路中華高等小學校 
本埠美租界愛而近路均益里商業中學試辦三年漸有成效所有課程均合實用現聞明年春更須擴充辦理廣額招生特商承海上有名書畫家以墨寳補助該校即以之印劵售資劵價每張三元元號贈商務印書館精印殿牌二十四史全部二號贈名人書畫五件三號以下至千號止各有贈品並無空劵售劵處則爲該校校所及棋盤街商務印書館云 
[軋花廠火災後之控案]  
　　洞庭山人張預誠在閘北境内開設飛花廠多處均保有火險上月二十九號本月一號新民路梅園路兩處花廠連兆焚如經鄰居陸夏氏等以該廠縱火害隣具呈四區警署請求澈究當經姚警正傳到張預記司帳金樹滋及三和廠夥日本人袴田岩雄略訊一過判金交妥保該日人送日領事署一面飭傳張預誠到案詰訊詎張避匿租界迭經法警至梅園路張之住宅催傳不到昨經姚警正備文派探投公廨請飭各捕房協提務獲歸案究辦 
[請發抄存黄包車之批斥]  
　　達利得黄包車公司總理董玉成前因爲閘北警察第四區署長姜滙清棄職潛逃案牽涉經徐廳長飭長警抄獲該公司黄包車三十輛解送警廳留存嗣據該公司股東德商愛丁（譯音）偕斐斯律師等投廳具詞聲請將車發還徐廳長據禀後以董玉成個人犯罪行爲確與股東無涉除將器具不全之黄包車六輛没收充公外其餘悉數給領在案詎前日復有該公司商民張艇董遇春等聯名投警廳具禀聲稱當時本公司被抄存案之黄包車共有八十四輛前蒙給領二十餘輛尚有五十餘輛要求全數發給以恤商艱等語徐廳長察閱來禀大爲詫異當即於昨日批斥不准其批詞如下 
　　據禀已悉查閘北達利得黄包車公司經理董玉成前因有串通前四區署長姜滙清棄職潛逃謀亂情事該董玉成又將車輛代爲輸運物品一併逃匿查明確鑿因將該公司封閉將車輛各物封存在案當時計封存黄包車三十輛衆目昭彰有案可稽嗣後逹利公司股東德商愛丁邀同律師斐斯到廳提出車輛號碼憑單證明一再懇求從寛給領當以個人犯罪與全體股東並非通同其情尤不無可原即經據該律師將董玉成所有殘缺不全之車輛六輛　廳没收銷毁餘物一併發還具領取結存卷乃來禀輙謂没收車輛有八十四輛之多發還之數亦不符合似於案中内容尚未明晰究何所據而謬然爲此其非冒名朦禀希圖冒試而何且法律不溯旣往此爲定例無論所禀盡屬子虚卽使請領六輛結案已久無此辦法如果再敢來禀定行立予扣留嚴究不貸凛之切切此批 
[搶攫私土之報復]  
　　土販青口帮人王四前日手持私土在楊樹浦路行走被流氓甬人文交交爾二人所見上前攫取而逸王心不甘願糾集大帮青口人至西華德路在交爾之父所開同興茶館内尋釁將該茶館器具什物搗毁無遺旋即呼嘯而去 
[探警查獲烟犯]  
　　烟犯沈錫臣前日挾帶私土二十五兩至滬甯火車站搭坐火車被五區探警查獲解經司法科訊明判送地方檢察廳核辦 
[輪船上查獲私鹽]  
　　怡和公司往來天津之景星輪船於昨晨進口停泊虹口順泰碼頭經江海關員帶同巡扦在該輪上查抄當抄獲私鹽一百數十包帶回海關充公 
[氣閉身死]  
　　蘇州人華培生向爲念宣卷業昨日午後在南巿吉祥弄某姓家念宣卷旋因事急返六馬路家内詎甫行至增祥碼頭忽爾倒地俄卽氣絶身死由崗警報告一區警署立飭十六舖地甲喬忠投報地方檢察廳請爲相驗旋於傍晚時林廳長委任賀檢察官偕檢驗吏詣驗得華培生實係氣閉身死即有其同業人周鳳翔投稱與死者相識家有子母願代爲設法棺殮贺檢察官准着具結存查從带收殮 
[傳訊汽車撞斃人命案]  
　　住居貴州路逢吉里一百二十六號屋内之榮爵清於上月杪在南京路被某西婦之汽車撞倒受傷當由九百四十八號華捕查見將榮車送醫院醫治無效身死業經中西廨員驗明棺殮並將駛車不慎之汽車夫陳桂明傳至公共公廨諭陳交保候訊在案昨晨傳訊即據尸妻榮童氏偕順寳上堂求請伸雪繼由西婦投訴開車甚慢係被葉子板撞倒等語中西官核供判陳仍交原保候傳齊人證再訊 
[崇明入自縊遇救]  
　　南巿楊家渡口聚豐輪船公司對面大逹碼頭之棚欄上於前晚（五號）七時許有崇明外沙人張姓以病後無資度日自縊圖盡經第一區警署巡長王德山瞥見設法解下已氣息僅屬該巡長卽會同崗警竭力營救得慶更生續由聚豐公司及隣近各號略助川資囑張回里 
[挾仇隙聚衆兇毆]  
　　向拉人力車之陸子德與周大八子素有仇隙昨午陸在西門外唐家灣家中走出行至小西門外大新銜地方詎周已紏黨守候一見到來卽將陸扭住兇毆致陸身受重傷倒地不起由警到來將周追獲餘黨已四散連同陸并送二區轉送地方廳由檢察官驗明傷痕判發堂醫治周著收押候原告傷勢若何再行發落 
[懲罰花會賭徒]  
　　陸見山趙榮坤在北山西路德安里一百九十二號門牌私設花會賭博機關四出誘賭歛錢前日被滙司捕房包探嚴桂金查獲一併拘入捕房昨解公共公廨經中西官研訊屬實判陸罰洋二十元趙罰十元一併充公賭具銷燬 
[藉醫騙錢之根究]  
　　婦人錢氏近在外設立醫局自稱施醫不取醫金祗收號金六十文並雇施松濤爲之帮診詎前有客民張明德身染下疳毒瘡向之求治被施騙去洋一百二十元毒瘡仍日重一日張明知受愚尋施理論施情虚逃匿蘇州地方張卽向該氏根究該氏不得已投控警察廳昨奉徐廳長核准候函請蘇州警察廳移提施松濤到案並著該氏赴蘇指引 
[公賣分局長銷假]  
　　江蘇第二區烟酒公賣分局長謝惠塘前因生母安葬向高省局長禀准給假一星期回浙省原籍料理葬事兹聞謝分局長已事畢返滬即須蒞局照常視事云 
[泥水匠頗似拆白黨]  
　　紹興寡婦史嚴氏現年三十九歲住居閘北滿洲路向在紗廠做工本年陰曆九月問由該氏夫姪女許史氏介紹與泥水匠甬人董來生姘識董乘該氏上工時將家内衣被什物捲取逃逸經該氏將許史氏扭控四區一分所由許史氏賠償洋二十元了事前日史嚴氏與董在四區境内遇見扭入警署告發解經司法科訊明屬實判移地方檢察廳究辦 
[法公堂訊理瑣案]  
　　誘妾捲逃謝國楨投法公堂控稱前娶鎭江人徐氏爲妾氏兄徐海山由商人薦在棧房爲夥詎徐乘商人出門之際將妾引誘逃逸並被捲去值洋七百餘元之衣飾今將徐尋見扭控捕房供認携帶伊妹至原籍藏匿求請着其將人贓交案訊辦徐供民人並未誘逃亦無在捕房供認情事判押限十四天交人 
　　定貨不出億新號主楊家勛前投法公堂控稱有石榕夫於四月十七號前來定購洋碱五十擔言明每擔價銀二十八兩當收定銀二百五十兩立有定單詎石逾期不出照現今巿價核算除去定銀外尚須石償還損失銀五百五十兩求追等情判令人銀兩保限七天出貨在案今已届限原告續求訊追石由伊子石鼎臣代到稱父親出門措置求請寛限數天即可了結判令退去候提石榕夫到案訊追 
　　龍頭冒樣輝光公司洋人投法公堂控稱有勝光公司主李榮生製造自來火龍頭與輝光所造一式向各户兜裝約有數百個雖非冒牌實係冒樣求請訊究李稱龍頭雖與輝光同式惟龍頭上刋明勝光字樣求察判限五天着李將各户所裝之冒樣龍頭一律收回如違干究 
[氣候報告（上海徐家滙天文臺）]  
　　已過者之報告十二月五日中國晴反旋風集於江蘇及直隷之間西境氣壓下降六日晴氣壓徐降露重而有烟霧凉風取向東北六日下午四時前二十四小時内上海氣候温度至高六五五至低四一　九去年同日至高六二　六至低四九　五 
　　未來者之推測六日下午四時三十分豫測北部因低度進逼北直隷灣故天氣將不佳且有烟霧黄海似將有猛烈之北風繼低度發生本區天多雲而潮濕南部有輕信風 
[雜評二焚土（庸）]  
　　江海關依政府之訓令將於八日起舉歷年所没收之私土次第焚燬政府此舉所以表廓除流毒之决心且以明禁運展期之無望使一般土商烟犯知政府意旨之所在而不復遷延觀望以長與人道仇敵之烟土爲緣其用意至深遠也顧我念之内地官廳中之烟案恒月有數起或十數起此項充公之烟土依國家法令所定固亦同在燬棄之列而何以寂寂不有所舉行以蘇省論從前尚有月報可稽近則公報中久已不獲一見豈亦如查獲嗎啡之當依部令保存而不燬耶我因海關之焚土而亟欲一問焉 
[來函三和洋行來函]  
　　啓者貴報初十十一登載敝行新閘梅園路軋花廠起火一端據陸夏氏目睹廠中人縱火閱之異駭但敝廠此次失火焚去房屋及飛花機器生財等項共計本銀一萬四千四百二十餘兩至於保險祗有聯泰公司保火險銀三千兩想本銀旣未保足豈有縱火之理事因名譽重大乞將來函登入以昭公鑒十二月六號 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[筱鳳仙生死之疑問] [  胡我生]  
　　自蔡將軍之凶耗傳來而筱鳳仙殉節之新聞亦並時而至吾輩無聊之投稿家得此材料遂作爲絶好題目有賦詩而哀之者有爲文而弔之者有譜成歌曲而傳之者（某報哀鳳曲至今尚未登完作者自思當亦發笑）或稱筱鳳仙爲能識靳王之梁夫人或讚筱鳳仙爲能殉尚書之關盼盼一時佳話傳遍人間嗚呼筱鳳仙可謂極生榮死哀之至矣乃昨閱報載又有女伶小鳳仙函懇籌備追悼事務所許其被蔴帶孝祭蔡其挽詞以紅拂自比云云（見某報二號專電）噫嘻怪哉豈筱鳳仙之死爲傳之者之妄歟抑前日殉蔡者爲一筱鳳仙今日祭蔡者又一筱鳳仙歟抑筱鳳仙本已死今又得返魂之術而復生歟由第一說則各報固明明載筱鳳仙已死而文人之哭之者其涙痕猶漬於紙墨間也換而言之謂筱鳳仙之死爲傳之者之妄然則蔡將軍之死亦或爲傳之者之妄歟由第二說則天下同姓同名同時同地之事未必有如是之巧換而言之謂前日殉蔡者爲一筱鳳仙今日祭蔡者又一筱鳳仙然則川滇立功者爲一蔡將軍東京喪命者或又一蔡將軍歟由第三說則荒誕不經尤難徵信換而言之謂筱鳳仙得返魂之術而復生然則筱鳳仙與蔡將軍情好至篤自無秘其術而不以告之理意者蔡將軍亦猶在人間歟果其如是則不但爲古今特别罕聞之大奇事而亦吾民驚天動地之大喜事也嗚呼筱鳳仙眞死乎假死乎爲一人乎爲二人乎意者前日之死特憐投稿家之寂寞故播此新聞以資其瞎說乎今日之生特厭投稿家之多事故弄此狡獪以開其頑笑乎然乎否乎吾安得對筱鳳仙而質之乎（五） 
詩話 
　　戴筑公以戲作時事豓體詩十二首見示哀感頑艶不落恒蹊允稱傑搆亟録之以供讀者其詞云宓妃娥女重三閭姣慧忠純信有諸嚄姊藏身深幾許敎儂盼斷七香車『低鬟故故出來遲鴉婢當前好護持城下降旗知也未翻新花蕊舊宮詞『鈿玉金憶上皇雨鈴一曲步昭陽分開宮扇佯羞認不是三郎是六郎』驪山烽火去重來笑到傾城第幾回生就徐娘好風度天敎蜂蝶作良媒『瀝瀝香喉鶯囀圓輕歌慢舞力回天小郎圍解尋常事出閣人尊女仲連『錚錚鐵骨雪獅同軟化佳人一笑中者段良緣天付與憑伊醋海鼓東風『窄袖輕裝細馬駝神山臨去轉秋波眼穿中外齊齊望七寳清虚降素娥『高閣連雲艶晚霞内宮人去是非耶拈將紅豆相思數林外爭飛楊李花『春心醖釀說飛瓊劉海金錢手戲擎誰載西施五湖去美人從古是多情『多　師漏事些微爭使嬋娟涙染衣枝上杜鵑須打起惱人聲唤不如歸『情海迴瀾東復西者邊高起那邊低羊車行過人爭引司馬家兒何處棲『艶福穠華莫兩鍾因風想玉意多慵雲車月　更蕃過隔着銀河水一重（原詩照筆記例酬）（一） 
笑話 
　　柰梨謂其弟曰亞琪汝何思之深也曰否吾餐於桐樹莊以肴豐吾食乃過急不辨其味爲何若吾今方細味之耳 
一日柰梨與菲雪遊於山麓菲雪欲以詞悅之顧百思而不得時一牝豕蹣跚而來狀至可哂柰梨笑指之曰嘻此物胡蠢蠢若是菲雪見時機已至急應曰密司勿笑此蓋其體胖使然耳須知體胖之物行時固若此也[  莊生] （二） 
謎話 
　　家大人最擅六才謎能將西廂詞曲背誦不遺一字所作謎不可枚舉如『仝』字射『人間天上』『禽』字射『會少離多』『坑儒』射『悶殺讀書客』『再斯可矣』射『我却没三思』『周泰殺至江邊不見主公返入重圍』射『權時落後』『阿斗』射『玉人兒』又『』射『顚倒寫鴛鴦』『字』『扈三娘潘巧雲』射『願與英雄結婚姻』蓋扈三娘嫁王英潘巧雲嫁楊雄此二則頗具巧思 
　　浙人武孝廉家駿曾作一謎『二虫音』射『半天風韻』家大人易其面爲一『朱』字蓋朱字上截爲先字一半下　爲東字一半天爲先韻風爲東韻故射半天風韻[  宋焜] （二） 
小說 
[言情小說妍媸鏡] [  常覺小蝶合譯天虚我生潤文]  
第十五章（一） 
　　予此時胸膈空洞寸心若失不知於何時歸并於何時寢及予知覺回復則已與曼睞共坐餐室飮牛乳雞子而姑母嘉蓓則尚高臥循例於枕上飮朱果瀝茶非午不出及出則雙靨紅酣如被濃酒而衣飾明艶尤稱其人吾嘗欲窺姑母年齡顧其廬山之面變幻靡定一言蔽之則使曼睞年齡再增幾十歲者必與姑母同耳吾今且舍姑母而言曼　曼睞時正擎其嘉榧之杯櫻唇綻笑而以美目顧予曰柰梨汝婚期僅六日矣所幸嫁衣已備唯旅行之服尚未竣工然吾知馬丹克雷必不誤吾事也予因竊自念曰嗟乎六日耶吾日來唯望日晷之長使吾事或有斡旋之一日顧乃天復弄人其短直逾於夏至即此所謂六日者亦不過一百四十四鐘耳天乎吾今此後但須第六次見此晨　者則吾命運定矣而曼睞猶未知我深思以銀刀輕輕刮其麫包碎屑笑曰此次所織面綱尤佳然使我爲汝者則必以金線爲之柰梨凡我所言汝何不答豈汝未聞吾言耶予曰聞之吾蓋有所思耳曼睞嗤然曰汝思誰耶實則吾人宜赴克雷衣肆渠非約我於今日成衣耶予知曼睞命令抗亦無益遂略事梳櫛從之出室上一馬車此車蓋亦菲雪者而曼睞則儼然據爲已有朝夕駕之出行使此馬能言者必且向菲雪愬冤苦矣是日旣至成衣肆取衣出又向通衢馳繞一週曼睞身弱似不勝衣而於游樂則健過常人然今日亦倦倚身軟茵而以繊手自扶其頭微嘆笑曰吾誠爲誰勞哉吾非自誇將來有人編倫理敎科書者吾實足爲人姊之模範柰梨使此次嫁者非汝而我不知汝能爲我熱心如此否予不禁笑曰然則君當恕我吾勤健斏不如姊曼睞亦笑曰實則吾事亦未必肯假諸别人之手蓋天下至快樂之事實無過於揮霍金錢特是今之揮霍汝亦笑我爲慷他人之慨否雖然吾爲汝勞吾亦自有酬報予愕然曰此何謂耶曼睞微頳一笑曰吾能見汝樂卽吾之酬報矣 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
游戲問題 
[第三問揭曉（原題見十一月二十一日本報）]  
　　本題爲鍊石補天是石必鍊而天必補固當認爲不可少之手續也且天必平練塵君答案有曰』嘗聞之衡有天平刑有天平骨有天平冠有平天天若不平古人必不以之狀物而名之則其平也無疑即女媧氏之鍊石補天亦必┊『此語　獲我心惟惜練塵答案繪圖雖至精妙而天上乃起十字奇峯有如駝背似覺不甚雅觀故就審美的觀念以評本案要當取其石曾鍊而無崎嶇之狀天經補而無滲漏之痕乃爲合問凖此以求故凡以乙板或丙板雙開插入十字隙者皆無取焉至有以薄紙試驗作種種花樣如編物狀者形式雖頗美觀其奈甲乙丙三板厚均一分不容信手編成何故合問者厥惟『水仙』君一卷録如左先將乙丙二板切成九塊其式如圖 
[乙板丙板]  
（一）（二）各長四分半（三）長四分（四）（五）各長二分（六）（七）各長三分寛均一分（八）（九）即乙丙也 
補法以（一）（二）平嵌於甲板空心十字之左右再以（三）平嵌於十字上端（四）（五）相接平嵌於下端如是甲乙丙三板皆只二分長一孔矣再將甲板搿於乙丙二板之中三孔合準用（六）（七）二板直貫其中如釘然雖不用漿任意横堅顚倒亦不致墮落又法改（三）（四）（五）各長三分（六）（七）各長三分半將六七嵌於十字上下端而甲乙丙三板中均有三分長之孔遂將三四五直穿孔中其結果同上 
　　謹贈拙著詩詞曲稿全部並拙著七種書籍半價劵一紙乞示住址即當郵奉 
[插畫揭曉]  
　　悲世君投稿插畫均以文字凑合而成無一閒筆可謂匠心獨運絶頂聰明讀者諸君亦嘗加以辨認乎┊ 
今日又刋一幀諸君似可與二三伴侣相約各就所見暗記於紙以待揭曉而决勝負似亦一消遣法也但不必投寄本館致耗郵費兹就栩所辨識者揭曉於左證據確鑿諒悲世君必不否認質之讀者以爲何如 
　　（一）十二月三日之插畫其桅旗爲『伍』字帆及桅杆爲『廷芳』二字篷上明書『國』字固無待辦篷之前半下連舷攔則爲『長』字篷後之門則爲『交』字握舵之人則爲『外』字舵則『民』字船則前叚爲『華』後段爲『中』船頭之浪則爲『得』字船尾分水之痕則爲『人』字遠處微波則爲『謂』字帆繩引於手及其下垂之繩尾則爲『可』字合而讀之乃『伍廷芳長中華民國外交可謂得人』全國固無一閒筆也諸 
君盡取十二月四日之插畫一辨識乎後日再當揭曉 
續刋小說 
[絶塞奮椎記（野鶴）（第七回）（四）]  
　　這時候早已午牌時光春巒正覺得肚子饑餓忽見遠遠裏有萬道炊烟障幕得連蒼蒼的天色也昏昏地没甚光彩知道那裏一定有村巿便催促御者快些趕去到那邊大家謀一頓醉飽御者領命把鞭稍没命的向馬背上揪去那車眞個快了許多春巒還是嫌着遲慢埋怨說道早知那劣蹄兒這樣不會走我們也不要雇你了話聲纔絶已霍的跳下車兒搶前幾步把車上的軏兒拿住放開步勢風馳電掣般和車和馬一同拉了前去那御者不由的暗暗喝釆那車和馬和坐下的人總計足有五六百來斤兩他却一手拖去氣色揚揚也不喘也不嘶像尋常緩步一般模樣直拖了二三百步遠才一躍回進車窗對柳娘笑道你看我這樣身手好不好柳娘道這不過是有些蠻氣力没甚麽稀罕倒把這瘦馬嚇得陰血周作張脉僨興便是那位周先生也呌你眞是好事可憐有限天平量壓物何堪重復增（悲世） 
呢說到這裏車便霍的停住原來已到了邨落三人便一同下車晦軒縱目一看商店林立巿聲聒耳覺得比桐花邨更繁盛許多春巒不耐早已向着酒帘摇颺的處所飛步走去晦軒等便祗得跟着到了酒家御者也一同坐下酒保便端整了幾樣菜和幾壺酒來春巒自早晨到日昃還没有半滴沾唇當下見了喉裏不免噪癢便把壺搶過手來去了蓋兒骨都骨都竟是一口氣乾盡連接又喝了幾壺纔吁一吁氣笑道適間眞是苦惱須得這樣纔舒暢哩晦軒雖則豪飮見了他那樣喝法却也瞠乎在後柳娘慌忙說道蔣爺今兒還須走長途的不要過於酣醉纔是春巒聽了一而喝一面含糊念道歡伯啊歡伯啊我眞是不可一日無此君還有婦人之言慎不可聽二句劉伯倫更說得不錯咧說罷把幾隻杯兒向地上一擲發琅一聲早已打個粉碎在這當兒可巧外邊起了一片喧嚷的聲音春巒聽了急忙離座走出探頭一看只見一個人穿着皇麗的軍服佩着嘩耀的腰刀雄赳赳氣昂昂左掌正楸着一個垢衣披髮形同鼠竊的人慢慢地走過春巒看了一回不覺哈哈大笑正是 
　　落手萬杯成獨醉　心一　正相逢（　七回完） 
 
 
 

Page 18

 
 
   
 
