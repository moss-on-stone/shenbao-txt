# 1919 - 330 - 4916789

 

Page 1

 
 
   
 
 

Page 2

 
 
   
 
 

Page 3

 
 
時評 
[呼救無靈（冷）]  
　　假使袁氏而當時不死者籌安會之楊度等難免不爲袁氏最後之犧牲此余向來所懷之見解也然則今日安福部之到處呼救無靈者又曷足怪乎 
政客不過借武人爲一時之活動武人亦不過借政客供一種之利用其期已過兩相背叛可耳或且兩相消滅以圖新活動新利用可耳此固無絲毫足存憐惜於其間者也抗拒也否决也疏通也軟化也不過醜態之百露也其命運蓋已早定之矣 
[命令]  
　　十一月八日大總統令任命李大受爲交通部技監此令 
又令兼署内務總長朱深呈江蘇省會警察廳警正王固磐轉任文職請免本職應照准此令 
十一月九日大總統令司法總長朱深呈請任命林克俊署京師地方審判廳推事魏金壽吳則韓署京師地方檢察廳檢察官何寳銓署陜西第一高等審判分廳監督推事宋維經署陜西第一高等審判分廳庭長蔣福琨署江西高等審判廳推事謝振采署浙江杭縣地方審判廳推事魏龍山署湖北第一高等檢察分廳檢察官陳琢署奉天高等審判廳書記官長均照准此令 
又令司法總長朱深呈請任命譚辛震署山西第一高等審判分廳監督推事吳紹昌署浙江第二高　審判分廳推事熊夢飛署浙江鄞縣地方審判廳廳長朱問晨署浙江金華地方審判廳推事均照准此令 
又令德尼斯晋給二等大綬嘉禾章此令 
十一月十日大總统令陸軍總長靳雲鵬呈准鑲黄旗滿洲都統那彦圖咨請以春生陞補印務參領增桂陞補參領富昌崑源陞補副參領福山紹齡德璋陞補印務章京德貴雙惠陞補公中佐領均照准此令 
又令陸軍總長靳雲鵬呈准管理外火器營事務長官王懷慶咨請以額特賀陞補正護軍參領常連哈芬陞補副護軍參領吉春圖口賀忠玉陞補委護軍參領均照准此令 
十一月十一日大總統令濱黑鐵路督辦鮑貴卿懇請辭職鮑貴卿准免兼職此令 
又令派孫烈臣兼充濱黑鐵路督辦此令 
又令任命林志鈞爲司法部司長此令 
又令王文漢授爲陸軍步兵上校此令 
又令陸軍總長靳雲鵬呈請授馬文德爲陸軍步兵中校應准此令 
又令陸軍總長靳雲鵬呈准兼署奉天省長張作霖咨請以科興額補協領應照准此令 
又令陸軍總長靳雲鵬呈准管理西陵承辦事務毓璋咨請以豐陞額補翼長應照准此令 
又令闞朝璽晋給二等文虎章薛之珩李壽庚張學良毛遇風王文華齊恩銘牛永福李振聲均給予三等文虎章孫德明左少瑩吉興齊大有楊春芳楊德生彭金山李長怡均給予四等文虎章此令 
又令孟烈士特給予四等文虎章此令 
專電 
[北京電]  
　　今午曾毓雋謁靳商改閣員名單靳復一字不能動李盛鐸劉恩格訂五鐘至靳宅作最後之商决（十一日下午六鐘） 
北京電午後五點李盛鐸劉恩格見靳表示安福意思希望内財兩部酌量更動靳答萬難改易仍懇疏通（十一日下午八鐘） 
北京電靳以今明日爲猶豫期間聽安福諒解過明日卽照單提出自昨起安系多數受靳委托力任疏通今日頗著效力如提交可通過（十一日下午八鐘） 
北京電李盛鐸劉恩格兩人與靳面約閣員未協商就緒前暫勿提出（十二日下午三鐘） 
北京電新國會李劉兩議長昨見靳請改換閣員名單靳不允（十二日下午三鐘） 
北京電奉張覆電已到亦贊成靳所定之閣員一面電安部暫勿固執（十二日下午二鐘） 
北京電閣員咨文今早蓋印今日提出否尙在商議 
北京電閣員同意案准今日提出仍張農周財田内 
（十二日下午三鐘） 
北京電靳命院秘長行文交通部邊防處停止安系黨費自本月起實行安系内部摇動直派二十餘員已不出席會議 
（十二日下午四鐘） 
北京電周自齊經手一千萬借欵已成訂入閣日簽字 
（十一日下午八鐘） 
北京電國院接陸徵祥電辭外長職卽復電慰留（十二日下午五鐘） 
北京電財次定葉恭綽聞周自齊已電令來京（十二日下午三鐘） 
北京電陸錦查辦結果將由明今免職（十二日下午三鐘） 
北京電靳意内閣成立以國院名義電粤政府説明直接謀和便利請勸反對派勿阻進行 
（十二日下午三鐘） 
北京電各省議會擬聯合成一第三團體主持和議張一麐昨特謁徐詢意見徐贊成 
（十二日下午四鐘） 
北京電吳光新電近日紛傳南暈進攻及北軍布置説均係謡傳光新親赴前線調查毫無影響仍請就裁兵事積極進行 
（十二日下午四鐘） 
北京電國院電李厚基就近向薩鎭冰勸速來京（十一日下午五鐘） 
北京電楊增新電蒙新人民不願内地派兵來新請飭停止（十二日下午四鐘） 
北京電楊增新電俄人刦殺華商案迄不肯懲犯賠欵請向俄使交涉（十一日下午五鐘） 
北京電本日閣議何佩瑢實授湖北省長已决卽見令 
（十二日下午五鐘） 
北京電外團抗議檢查郵電現家德奥俄除我睛律免予檢查（十二日下午三鐘） 
北京電府財政委員會討論靳交議之裁兵經費案結果付審查（十二日下午三鐘） 
北京電鹽務稽核所人云粤存鹽欵實祇四十七萬零現商准撥與軍府四十萬但破壞鹽務地方應規復報載已付及有百餘萬不確（十二日下午三鐘） 
香港電莫榮新康（八日）晚乘海通艦赴桂面陸榮廷與自由議和大有關係（十二日下午二鐘） 
[各通信社電]  
　　北京電張作霖來電贊成靳所提閣員北京電王揖唐派鄭萬瞻持函來京謂閣員問題若不能全數否决則惟有予以通過 
北京電田文烈以组閣忽生糾紛今日特謁徐面辭内務仍就農商（以上十一日） 
北京電組閣問題安福態度已漸軟化惟對於内財兩部尙爭執 
北京電閣員同意案今日準提衆院 
北京電將明令何佩瑢實授卾省長 
北京電考取文官將由靳代見内用者分部學習外用者以知事資格委任 
北京電東海傳見徐佛蘇促早日返滬（以上十二日）以上中華通訊社電 
北京電外傳和議重心將移衡州有兩吳兩譚代表南北先行會　説政府否認南方聞亦不贊成此舉北京電吳總監表示决辭卽提升總監爲特任官亦不留任 
北京電陸榮廷電徐對於時局之意見由丁乃澄代陳聞丁已到寗即日來京（以上十一日） 
北京電美使署否認保周自齊長財説烟酒借欵因會辦問題亦有停頓 
北京電財部昨訓令公債局飭　七年公債仍舊繼續發行 
北京電俄人在伯力龔擊我國商輪外部昨已向俄使提出嚴重質問 
北京電參陸處電准閩贛聯防暫不取消 
北京電公府外交委員議　俄方針聞與協約國同取旁觀態度邊境但防禦侵犯不與開釁 
北京電外交　蒙藏院决俟徐樹錚回京得外蒙實在情形聯合討論蒙事辦法（以上十二日） 
香港電政學會　員　對改組軍府相約缺席爲消極抵制改組派大憤暗潮愈烈（十二日） 
以上中孚通信社電 
[中美新聞社電]  
　　華盛頓八日電美國航務部已草成一議案禁止美國商船出售與外國 
華盛頓八日電美參院已否决該院議員哥爾氏（沃克拉化馬州籍）所提修正案此案提議美國在國際同盟之下如須宣戰應先舉行國民投票以解决之華盛頓八日電美國燃料局下令目下煤礦罷工未解决之前外國船舶暫時停裝美國煤 
華盛頓八日電參院於少數提出之第一保留條欵討論時延會共和黨聲言該黨對於保留條件十四欵穩得多數 
紐沃林斯八日電此間因碼頭扛夫罷工致大感糖之缺乏目下黄糖價值已漲至一角一分一磅 
詩家谷八日電詩家谷米爾華基及聖堡羅鐵路之客車數列爲目下罷工風潮所蔓延亦已停開 
威林（西佛及尼亞州）八日電據報告云本州現有婦女協會三十一所正在組織中 
鏗塞斯城八日電此間有四十小學校之敎師已組成一協會請求美國工黨聯合會駐册承認該團體杜伯林六日電愛爾蘭共和軍官下令禁止愛爾蘭共和黨中之女子與政府軍隊交接違者剪其髮以示罰 
希利納八日電關於芒他那州弗來恩城之亂事現有黑種人三十七名被判監禁自一年至二十年不等罪名爲二等殺害 
[里昻無線電（路透電社送）]  
　　十一日巴黎電協約國高等議會昨日繼續討論協約國國際委員團調查士麥拿情形之報告議决該地仍應由希軍占守惟此舉與處置該城最後辦法毫無妨礙高等議會並議决於對布和約中加一希臘中立之條欵該約將於十四日前簽字高等議會又贊許擬致德國關於猶班與瑪爾米第事之覆文德國欲於該二地舉行公民大會覆文中拒絶此議後復由協約國代表議决德國麥剛森上將今居薩洛尼加年老多病許其回國 
十一日巴黎電法總統普恩賚偕其夫人昨抵杜佛港即乘火車入倫敦英皇及閣員等迎之於維多利亞車站赴白金漢宫之一路左右竚立者如堵皆歡呼不置法總統深爲感動晚間英皇開宴宫中爲法總统洗塵 
十一日巴黎電今晚巴黎各報排字人相約罷工要求增薪各報議定合出一單張定名曰巴黎報 
十一日巴黎電匈京各報載稱昨日匈牙利國民軍司令郝爾蒂氏爲人以手槍轟擊未受傷剌客被逮世界路透電 
[和會近事記]  
　　六日巴黎電高等議會之議定書已送達德國書中證引德國破壞休戰條約之事件並聲明其性質之重要謂德艦隊之自毁於斯加巴佛洛德濳艇之自沉於中途皆屬不可忽視之事故德國必須於議定書簽字後六十日内繳出巡洋輕艦柯尼斯堡號譬拉號格勞登慈號賴根斯堡號斯特拉斯堡號五艘並於九十日内繳出等於四十萬噸排水量之浮水塢起重機駁船浚河船非至德國照此辦理後凡在斯加巴佛洛被拘留之德軍官與水手皆不遣回再德國毁沉潛艇非法所許須繳出若干潛艇引擎與發動機並將德國所已輸出飛行材料之價值給與協約國以作賠償德國如不於限定日期内照約辦理協約國有權可施行認爲適當之各種軍事與其他强迫計畫協定書請德國從速派員在巴黎參與最後調印之禮節調印後和約即可發生效力但協約國决計在德國擔任履行其未了義務之前和約有不得有效故議定書請德政府予其簽字調印之代表以簽定此議定書之全權議定書中臚列和約施行時所將廢生之事件如協約國來因委員會海陸天空管理權代表團及賠欵委員會之執行職務末麥爾與薩爾區之移交及西里西亞上部之暫時移交以及斯勒維克與東普魯士區域内之公民大會與德國官員兵士之退出皆亟待解决者德國宜於十一月十日左右遣派有解决此項事件資格之代表即來巴黎議定書又請德政府會同福煦上將佈置裝運協約軍赴上述區域之事宜 
七日倫敦電救荒會召集之國際經濟大會昨日已在倫敦閉會該大會通過提案謂全歐旦夕將有饑患不列顚及其他諸國對於可怖之現局未取相當方法以應付之協約國國際委員團急宜詳布該問題之各消息又謂世界實業之整理非候俄國恢復其經濟力則必無效可言恢復俄國之經濟力第一步當停止外國之强迫干涉提案中又要求修正和約中之經濟條欵蓋出産與金融之失其秩序皆由此所致也 
[俄國戰事記]  
　　六日希爾新福電第二普魯士禁衞軍復攻距里巴七哩格羅平附近之里特倫兵陣地爲英海軍大砲助同里特倫兵轟退大受損失 
六日倫敦電宇登尼克將軍聲稱白俄軍已復越過距加吉拉西十八哩之陣綫并力從事反攻 
[美國罷工記]  
　　六日華盛頓電煤工幹事會命停止爲外國輪船上煤俟礦工罷工解决後再行照常工作戈泊士氏在國際勞工大會宣稱延長工作鐘點不能增加出産並建議工作鐘點問題應移交委員會决之經衆以四十票對三十票否决 
七日紐約電泰晤士報載紐約電稱船港工人已停止罷工各工人仍照舊有工資工作 
六日倫敦電白星公司之亞德里亞的克號輪船今日夜半可以抵埠前在索士安姆泊登所裝之貨因美國罷工不能起缷仍復載回摩里太尼亞號於十月二十九日由紐約開往哈里福克斯因缺煤三千噸滯留該處頗久 
[世界經濟談]  
　　七日巴黎電財政總長克洛資氏昨在法國財政經濟報館宴會發重要演説謂法國外債今已達三萬兆佛郎等於英金一百二十兆鎊其中二萬七千兆乃欠英美國庫者所可指抵之欵有外國欠法之佛郎一萬二千兆一九一四年以前法國在外之投資四萬兆及德國應付法之賠欵其數尙未决定 
六日倫敦電銀市中人昨得消息出口之銀必須先領執照始可運出昨日倫敦馬克市價爲每一百五十枚易英金一鎊 
六日倫敦電星期銀市報告云倫敦存銀甚少暂時稍有擠迫如本星期輸運大批現銀至華之類即夫足牽動市價此種購買爲銀價高漲之主因訂購遠期貨者爲數已多故目下需求之殷已遠不如前無執照之銀不許出口顯爲預防違法銷用銀幣起見法政府已禁現銀出口大約僅爲暫時之舉 
五日倫敦電波拉芬氏今日在下院宣稱不日將予下院以自由表决有奬債劵之機會 
五日倫敦電倫敦商會織品郭通過提案非俟政府宣布商務政策則無意與前敵國貿易並促請政府儘速於該問題發表切實宣言 
七日倫敦電英國三個月及六個月期之國庫劵漲價百分之五又二分之一 
[各國近事記]  
　　六日紐約電共和黨在州選舉中屢得勝利尤以麻薩區色資州爲甚該州知事柯里芝氏得大多數之投票連任知事威邇遜總統病次發電賀之威爾遜總統電賀異黨之候選人實爲創舉 
五日火奴魯電加里希醫院已得完全速愈麻瘋症之成績過去數月内治愈出院者已二十人無一復發所用唯一藥品乃ＣＨＡＵＬＭＯＲＲＡ油提煉此油之法係夏威夷大學校長兼化學講師戴德博士所發明曾騐視出院者之血不見麻瘋病菌 
七日倫敦電法飛行家波萊氏已田東土耳其柯尼亞飛過陀魯斯山而達亞大拉 
 
 
 

Page 4

 
 
   
 
 

Page 5

 
 
   
 
 

Page 6

 
 
[太平洋路透電]  
　　十二日廣州電學生呈請當道釋放在先施公司被捕之學生未經允准現正籌議全體罷課並請工商團體表示同情警廳長此次奉督軍命令嚴懲學生已引起羣衆之反對當日擾攘之際有一學生墮河溺斃十二日北京電唐在禮有任爲駐庫軍統之説 
十二日北京電新閣員名單將於星期四日或星 
期五日提交國會預料有安福部從中作梗必遭否决衆信如果否决則南北可望商定同時解散南北國會另行選舉新國會一致組成國民政府惟安福部議員不乏順風行舟迎合政府志願之人新閣員名單或能通過亦未可知 
十二日北京電總理諭令各機關停給安福津貼聞安福對田文烈長内務張志潭長農商已不復反對但仍不贊成周自齊長財政安福機關報極力使人發生周長財政無異美國支配中國之感想但終不能徵引一事以作周自齊斷送中國利益於美國之證也 
國外要聞 
[菲列濱之新考察]  
　　中美新聞社云菲列濱羣島日進文明在今日亦頗爲世界所注目兹譯密勒評論報所載該島之面積地産人口天氣商務諸大端列舉於下亦足供留心世界情形者之參考資料也 
地之面積産木之森林地六一○○○方里荒林地一一○○○方里種植之田地一四○○○方里草地二○○○○方里未開採之地及其他小島一四○○○方里合計總數凡一二○○○○方里其種植之田地可分析如下米二一八九○○○畝麻一二三六○○○畝椰子六八○○○○畝榖一○七○○○○畝烟葉一四五○○○畝甘蔗四四○○○○畝龍舌蘭七六○○○畝椰子樹二六○○畝咖啡二○○○畝 
地産小吕宋占地一五五七七區值價五二○一七○○○金元小吕宋以外之地産值價一四六○九○○○○金元小吕宋最高之税率占每百分之一分半其他每區最高之税率占每百分之八之七兹分配如下道路與橋梁税占每百分之八之一小吕宋初等學堂税占每百分四之一小吕宋自治局税占每百分四之一其他每縣自治局税占每百分四之一個人私産無税 
人口菲列濱人口總數計爲一○○○○○○○惟其中九○○○○○爲非耶敎徒及野蠻人種以小吕宋一隅計算列舉於下美國人（海陸軍人不在内）五○○○菲列濱人二三六九○○西班牙人四四○○其他歐洲人一五○○中國人一六六○○菲列濱人之往來貿易者五五○○他國人一九○○合計二七一八○○人 
天氣菲列濱天氣甚和暖夜涼人無有患中暑病者三十年以來平均在八十度左右 
商務一千九百十七年出口貨品計值九五六○四○○○金元中六三二三五○○○金元之貨品爲運往美國者是年進口貨品計值六五七九七○○○金元中三七六二一○○○金元之貨品爲由美國運入者兹再將其進出口貨品調查如下 
（出口貨品）麻四六八○七五○○金元糖一二二七七五○○金元椰子油一一四○九○○○金元烟葉（製成與未製成者）七一五○五○○金元龍舌蘭二三四八○○○金元繡件一九六四五○○金元（進口貨品）棉花及棉製品一八七八九五○○金元鋼鐵五九二七○○○金元米五三九○五○○金元煤一五三八○○○金元汽車及一切附屬品一五四○○○○金元燈油一三三九○○○金元肉類一四一五○○○金元 
國内要聞 
[閣員問題之最近形勢]  
　　安福有軟化説閣員問題政府與安福部尙在相持未見有何等發展惟聞安福部自得曹錕來電贊成周田張夏入閣後形態極爲沮喪然若勉强通過則於面子上又太下不去進退爲難勢莫能决該部中堅分子因此特致電徐樹錚王楫唐請示辦法并一面致電天津催促李盛鐸回京聞李氏業於十日午前由津趕回本擬於午後偕劉恩格同謁靳氏有所接洽嗣因下午衆院有會遂不果行聞今日（十一）决定前往仍將要求將原定閣員稍改一二人以敷衍面子但聞靳氏之意以此次名單業經通電各省斷難更改現安福中一部分知大勢已歸失敗業有軟化之意不似從前之堅執如靳氏有法稍與敷衍當可就範矣 
此次閣員名單安福派表示反對而靳氏對於財政内務兩席亦持之甚堅不肯改提議政界某要人觀測謂當局之意殆因南北和議恐不免以新國會爲犧牲此時若用接近安福人物如吳炳湘輩長内務對於解散之命令必致不肯副署又財政所以必用周自齊不但因借欵關係亦係預備將來可以不發議員歲費爲抵制新國會之手段俾其自形解散而安福派各議員窺知靳氏對於新國會之眞意故關於閣員問題不肯輕於讓步云 
昨有某君往晤周自齊叩以出長財政之主張周氏云余本不思作馮婦祇緣靳總揆屢以帮忙相約言辭懇切勢難固却而默察靳君之計畫亦頗與余所素抱之意見相同彼此又有鄉誼關係故不敢堅决推辭余亦知此時出任閣員必遭其他方面之反對卽或勉强通過將來之掣肘亦在所不免惟憶閣員名單擬定之日靳總揆派秘書長來寓相勸曾有（覆巢之下甯有完卵）一語余亦國民一份子何忍固拒但於靳君相約之始即鄭重聲明曰要余擔任財政萬不能以借欵之事相期余之主張乃不借外債專從節流上著手如全國軍隊裁減二成則國家每歲可減少一千萬元之支出夫減少支出即等於增加收入不愈於押借外債使國民增加擔負乎靳君眼光相同故頗以此説爲然遂商之各省督軍而有裁減二成軍隊之舉此外凡係苛税雜捐全主張歸併統一因名目繁多人民實不堪其擾况多立一種名目卽多費一番手續亦即多經一層中飽多生一般弊竇在國民經此種種旣覺筋疲力竭而國家實際上所收入者每相差甚遠此余之所以主張歸併苛税雜捐實行一條鞭之政策者也雖然余於承認帮忙之初即向靳君聲明素不接近黨派議會方面恐有阻礙靳君云議會方面有彼擔任故余於此時進退兩可如果可以出來則實行素抱之政策備員閣席爲國服務倘他人堅爲反對則亦可讓避賢能以待來日因吾人可爲之事甚多而報國之日方長也云云 
[美代使催派保工會代表]  
　　國際保工會（即萬國勞働會議）應派資本家及勞働代表屢經顧專使電催速派政府遷延不决最近始由閣議决定援照印度先例電令容代辦向保工會聲明猶豫兹聞前日政府接到駐美容代辦五日來電謂國際保工會上月二十九開會世界各國資本勞働兩種代表均經派定惟吾國及南美某某兩小國尙付缺如嗣該會動議對於不派資勞代表之國頗示自外之意將來恐不能有平等之待遇至照印度先例尤屬不合印度係屬地性質萬不能以國家比諸屬地應請速爲派遣即日來美如一時不及趕到請卽以留美之梁如浩爲資本代表梅某爲勞工代表梅氏起家鐵路允稱適宜查各國此種代表之選出均由工業聯合團體推舉中國現尙無此種機關或請商會代行其職權公决兩種代表以昭愼重等語昨日外交委員會討論此事無多大結果聞此案已交外交内務交通財政農商五部會擬辦法又經濟調查會某君建議謂將來華工之輸出及避免虐待之方法皆與保工會資本勞働代表有息息相關之處應請從速選定以免被擯於國際之林政府見此建議亦頗感動矣 
[美報鼓吹烟酒借欵]  
　　中美通信社譯華北明星報云前中國銀行行長徐恩元近與美國銀行團代表芝加哥大陸商業銀行簽定之三千萬元借欵爲中國政府於一九一八年十一月與阿卜脱所訂烟酒借欵合同第六條所預定此條規定如中政府願以烟酒税押借欵項大陸銀行得有六十日之籌商故此借欵并非重新商訂實係履行往日合同人謂有背停止借欵之約其實不然大陸銀行與舊銀行團性質相似不過收束已往之契約旣無新擔保又無新規定日前本報曾謂此借欵規定欵項須照合同中之條件開支不得濫用徐恩元復電告北京政府謂即日須聘一美人爲烟酒公賣局顧問並照鹽務署先例重新組織故此借欵不獨接濟中政府以大宗之欵項以紓其財政之困難應付政費欠餉之開支並實行裁兵及振興實業諸政策且可擴充中國所忽之富源鹽務之整頓可爲明鑑烟酒局若照樣整理不難使全國烟酒税盡數收入即足應付借欵之利息除税餘可供國用外並可預儲現欵以備將來還本不獨此也此借欵足爲美國資本家關心中國之證中國官場以爲美國自一九一三年以來即不關心中國之財政且美國銀行團對於歐洲之問題已不勝其繁安有餘暇顧及中國今則謡言頓息憬然於美國之資助於是四月來衆口嘵嘵之新銀行團一變而爲衆目睽睽之目的物中外財政家接近銀行團者皆信阿卜脱氏及美銀行團之借此欵必與英法銀行團磋商妥洽可知三千萬元之借欵實爲新銀行團之嚆矢旣經組織無論日本加入與否必將繼承舊團目下所得中國財政之利權倘能實行中國難題不難立時解决今之借欵蓋着先鞭矣 
華北明星報又載亞西亞通訊社瀋陽通訊云徐恩元氏因與美國芝加歌某銀行商借烟酒借欵三千萬元訂立合同言明爲發展中國烟酒商業歸美人專家督理一切因此中外人士對於徐氏之行動莫不加以注意據云徐氏於昨夕經過奉天大約明後日即行入京查徐氏此次回國同行者有歐洲財政家二人偕與入京此與設立新銀團投資中國一事殆有密切關係吾人深信日本對於新銀團一再要求滿蒙除外來華之新銀行專家或將聯絡英美法三國銀行家成立新銀團而不令日本資本家參與辦理又查三千萬元烟酒借欵一節以烟酒收入項下爲抵押品日前張作相在奉天鐵路車站與徐恩元及歐洲財政專家二人相晤談及簽訂此項借欵合同若非得北京政府之核准恐仍難發生効力惟是此次所訂合同係根據舊合同内容辦理並無新加何等條件且俟新銀團成立之後此項合同即按照其他之英美法三國前此與中國所訂合同一律歸附該團辦理據聞美國財政家阿卜脱氏將來在京辦理烟酒事務其地位及其權限將與前鹽務借欵之丁恩氏如出一轍云 
[文官考試餘談（野雲）]  
　　文官高等考試題名錄業於八日之夕完全發表計取錄最優等十名優等二百餘名中等二百餘名又外交官十名（名單錄昨報）其數仍如前次敎令所發表四百八十名又外交官十名之規定列最優等之前三名皆爲歐美留學生第一名勵平浙江鄞縣人法律專科年才二十五歲現在北京私立中國大學任敎員據聞此次所錄取者仍以學校出身佔優勢舊舉貢並不十分注重就中尤以北京大學及北洋大學兩校居其多數就北大一校論總數約有七八十人各科並未取全實科人數比較尙屬不少兹就各科約舉其數如次 
法律一百五十二人政治四十四人經濟十二人政治經濟十二人文學三十二人商業十四人數學二人物理三人農學八人農藝化學三人林學七人蠶學三人化學八人機械八人械織一人染織一人電工七人建築一人測量一人水産一人醫學六人製藥二人採礦六人冶金六人土木工五人法律一科所取者衆因投考人數較多之故經濟專科報名及二百所取僅十二其中有十名爲北大出身工科中以北洋大學佔多數再就各省比較其人數江蘇五十四人合之外交官四人則爲六十人當然居第一位湖北四十四人浙江三十二人直隸三十人江西二十一人湖南二十三人四川二十一人奉天十三人山東十二人京兆三人又有旗籍一人其餘未詳而江蘇一省中尤以武進一縣居多數以上兩項所列數目係記者之友所述雖大致不甚相遠但恐未必卽能完全合於實際也 
當八日下午九時記者驅車入城路經清華門見壁下燈火點點萬頭攢動於是頓起好奇之心就而視之見多人蹀蹳其下有喧笑高興者有埀頭喪氣者有神色倉皇者有驚呼告語者種種態度不一而足亦奇觀也兹當記述將終復有數事可以勞吾筆墨以助讀吾餘談諸君之餘興 
前當舉行甄錄時有舊舉貢對於法學通論題（公法與私法之區别）其開始數語有云（公法者公諸天下之法也私法者私諸一人之法也）已極可笑又有一卷則語尤奇特曰（三代上有公法三代下有私法至民國則無法矣）逢人高誦意頗自得又第二試對於經濟學試題有稱生産三要素爲農工商三業者至於第一試之國文卷凡習實科學生之國文無根柢者笑話亦復不少而舉貢中又不乏斟酌飽滿之闈墨式的文字因此周少樸感慨賦詩内有（展卷寒鴉初點墨囗囗落葉尙爭紅）之句次句首二字忘却蓋一則言學生文卷之劣一則言舊舉貢之與後進爭名也 
凡襄校官呈送閲過試卷於委員長皆於卷後楷書（襄校官某某恭呈）小字一行乃有某某君不明此項規矩逕於卷後草書（某閲）二字樸老對之在不開味一日突然謂某君曰（君書法大佳予將購紙求君書）某君聞之咤愕不知所對唯唯而已嗣悟其故乃始瞿然自悔疏率 
周委員長見各襄校評議所呈試卷只有分數而無圈點也頗輕之謂（分數我不懂但文卷之佳者何不加以圈點）人告以分數係規定於法令科學試文優劣在學理不在文采渠始恍然 
[公府之兩委員會]  
　　財政委員會十一日公府財政委員會例會之期除召集全體委員一律列席外並邀集財政諸要人參加與議聞討論内容先由委員長周自齊報告借欵問題前途態度若何並論及進行計劃其次則關於裁兵善後經費及補發積欠軍政各費辦法又對於近日京鈔價格及種種補救計劃仍須繼續發行七年公債等問題一併加入討論 
外交委員會昨日（十日）外交委員會討論吉林督軍署報告戊通公司南翔號被俄人攔阻一案結果主張向俄使及威埠當軸嚴重抗議聞將派某參事於今日赴俄使館譚判又聞東海以陸徵祥不日回國關於各項外交均待解决特於前日封交外交委員會要函一件據聞一爲德約問題近日各方面條陳意見不一究應如何辦理一爲修改關税收回法權各件應否於加入聯盟時辦理均須詳細研究並令五日内議决詳覆以便核辦 
[北洋大學之風潮]  
　　大陸報八日北京通信云附近天津之北洋大學有少數工程科學生因反對敎員中之一美國人致釀成一種嚴重情形先是上星期有北京大學調至北洋大學之工科生三人不願上一美國敎習所敎授之課謂該美敎員資格久缺不足爲彼輩之師其實此項觀察祇根據於該敎習六次之演講而在北洋本校之學生受此敎員之敎已歷兩年者固甚滿意也校長趙天麟君爲厲行校規起見得全體敎員之贊同通知該罷課諸生謂苟非彼等重上該美敎員之課則其他一切演講槪不許參聽罷課諸生得此通知大憤决計拒絶並勸告許多同學一律不上課風潮愈演愈烈趙校長不得已請得北京敎育部之准可並商諸本校敎職員於昨日决定對罷課諸生發出嚴令限兩日内照舊上課否則斥革决定之後本擬今日午時再開一敎職員會加以討論但學生等已於昨日午後得此風聲遂於晚間結隊同赴趙校長私宅趙不在家衆學生排闥直入列隊於院落中揚言誰敢斥革諸生出校者必報復之趙君偕其夫人於今晨早車赴津至今未返今日之職敎員會遂未果開查學生此項舉動本係對美敎員中一人而發今則美敎員全體幾悉爲衆矢之的故情形愈加嚴重學生在通告板上徧貼字條詆各敎員之學問淺薄其所舉理由頗多抑知彼等所攻擊之人實爲久在中國聲譽卓著之敎育家其中且多專門學者此次風潮之眞原因實係北京大學與北洋大學所訂一約以後北京大學專敎法律經濟等科工程機械等科歸北洋敎授然北京學生所具工科之智識不逮北洋學生轉校後相形見絀深恐將來考騐不能及格大約此次之風潮卽由於此（下略） 
[天津時事紀實報已停版]  
　　天津時事紀實報因登載愛國鴛鴦一則汚衊學生聯合會並女子師範全體名譽被學生代表到館質問該報經理與編輯匿不敢出學生乃將司賬趙某扭赴地檢廳起訴該報遂於九日以在法庭被控須籌備種種手續爲詞借此下臺停止出版據天津益世報消息時事紀實報之停止出版其原因雖以籌備訴訟爲詞其内幕則有不得不停不敢不停之兩種關係當本月八日學生團四代表赴該館質問時因經理趙善卿主筆朱啓琴均匿不敢出僅將司賬趙文玉扭赴地檢廳起訴一面由代表李之常周恩來及女士張若名將該報關於誣衊學生聯合會計十四次所載各條事實持赴省署要求面呈省長聞曹省長檢閲後極爲震怒即派敎育廳長接待代表並派某副官帶同衞兵前赴該館查詢經理及各編輯姓氏並云如所登事實俱無確切證據定必從嚴懲辦等語該報平時雖恃有護符至此已覺冰山之不可靠此爲該報不敢不停版之原因也至其辦報經費據個中消息乃係由其心腹李劉兩人在某善堂内賑欵項下挪來當出版時咸以此報可以對待學生擁護楊以德是以任人唾駡竭力造謡現因一部分正紳以李劉等竟敢擅動賑欵於慈善前途殊有妨礙擬聯名呈控該報得此消息又以財源斷絶即現狀亦難維持不如借此下台此該報不得不停版之原因也説者謂該報出版僅至二十七號其命運之短促尙不及洪憲時代之内閣官報殊出彼等意料外云 
[京華短簡]  
　　秦皇島軍械二萬箱問題外交方面前有暫歸國際保管之主張旋以意公使謂本年一月四國團約定軍械不得輸入案時意大利並未在内且未簽字於該項文書故不能受此約束云云故其管之説亦遂作罷恐此項軍械不久將分配各省矣 
昨日政府有一密電致陜西陳樹藩劉鎭華内容略謂陜境種烟外人嘖有煩言中英成約關係綦重此次英使赴滬尤法意此事執事關於禁烟實有未能稱職之處應請嚴厲進行母使毒卉再行滋蔓中央將以此爲陜西庶政之考成云云 
東海昨日（十日）上午十一時召新任駐日公使劉鏡人研究對日計畫多件劉氏似有不願赴日之意經東海一再勸慰已允前往但兩星期以内恐難成行有謂劉准十二日赴日者確非事實 
據中法通信社消息英公使此次赴滬參預英國商業大會昨據英使署人云日内滬會閉幕英使即將返京返京之後將向外交部提出應行交涉之議案約分幣制與法律兩問題内容不外滬會所議之各案云 
長蘆運使丁乃揚久有升任江西省長消息惟以政府對於戚揚去留未定迄未發表兹聞戚氏近因迭受攻擊頗萌退志政府亦亟欲調戚氏來京藉解糾紛故丁氏長贛之説愈趨愈近行將成爲事實至所遺運使一缺原擬以津海關監督趙從蕃繼任刻又擬以營口道袁祚廙實授因袁氏才具優長資格頗深在前清末年曾佐項城幕府多所規畫迨民國二三年間復任營口道尹兼山海關監督對於整理税務一切頗著成績迭經某要人力保故運使一席以袁氏呼聲爲最高 
財部員張緒五盜賣倉房一案前經新衆院提出質問以該員區區一主事膽敢盜賣倉房百餘間得贓十餘萬歷任部長均皆擱置未問其中恐有特别原因請政府詳細答復當由國務院鈔交財部核議昨聞該部以此案當梁前總長任内發覺時即將該員褫職移交法庭嚴緝歸案訊辦至此案經過一切情形總務廳各員槪未與聞本部實無案卷可稽應仍催請法庭嚴緝懲辦並已擬具答復咨呈國務院轉咨查照 
[塞外郵音（鴻）]  
　　吉省實行裁減軍隊二成裁兵問題動議已久雖經當局一再集議迄未得有妥善辦法各省軍長復恃重兵以鞏固其地盤於裁減之舉本不甚贊同故日日言裁減而添補招募依然時有所聞也惟是餉糈浩繁地方力薄焉能勝任遂至敎育實業各經常費項下剥削殆盡猶不足而取諸國家顧庫空如洗更無可接濟於是出於截留餘欵之一途中央收入因之鋭減而各省軍長催撥欠餉之電初不以截留餘欵而稍稀財部至此不得不窮於應付矣長此以往其何能久各軍長苟稍有人心亦應一念及國家之艱苦與夫人民之枯瘠裁冗汰弱以惜財力而分其偏重軍政之觀念於敎育實業則國家前途尙可有一線希望也比者裁兵之議復活各軍長且多贊成者而奉天會議對於统一三省軍制辦法亦有裁減之主張奉吉黑有改編陸軍六師警備隊四萬五千人之説此事能否見諸實行殊不敢必惟據現在情勢言除吉黑軍隊不計外奉軍何止十萬改編計畫不識將從何處入手刻鮑吉督已通令護路各軍自本月起一律裁減二成所有軍隊餉糈及軍裝槪行發放八成以爲實行裁兵之倡又聞裁減二成之後再謀歸併之法致改編師制一層均將聽命於張帥之規畫云按吉省軍隊有混成旅七獨立團二發放餉糈已經減成則裁汰之事必不出於敷衍特吉地生活困難盜賊徧地此項裁兵如何遣散亦當妥爲之地揮之使去不啻驅之爲匪也我嘗謂生計問題爲裁兵之樞要而尤須以實行清鄉爲裁兵之警備庶游手有所歸而無可藏匿使各軍長果澈底覺悟者當不河漢斯言 
[哈埠俄帖風潮之善後]  
　　哈爾濱爲鐵路公司停收俄帖之事致起罷市風潮情形迭紀前報現在風潮雖已平靜然一般商民不無懷疑於辦法之不能確定昨道尹與商會爲此事各出一布告錄之如下四日道尹公署布告云爲布告事照得鐵路公司第二百十二號通告拒收大帖一事業奉督軍兼鐵路公司督辦鮑飭由本道尹會同督辦公所徐參贊向公司嚴重交涉該公司已允仍舊收受大帖惟須按照市價折合復經本道尹提出抗議本月初一日公司會議折價事項道内外兩商會中交兩行曁各國銀行代表均經到會一致反對公司方面已允另商辦法改期訂議乃本埠商民不知究竟以訛傳訛竟有拒用大小俄帖之事殊屬非是要知公司通告並未實行官廳正在嚴重交涉必有相當辦法即商會籌議改大洋爲本位亦無非爲救濟哈埠市面永遠之計畫並無不行使俄幣之説除飭由警局廳縣分别曉諭外爲此布告闔屬人等一體知悉所有大小俄帖仍照常使用不得拒絶總商會布告云照得俄帖毛荒以致物價飛漲謡言四起市面恐慌本會爲維持市面起見已函請各火磨平價售賣麵粉大洋一律照常收受大洋一元以俄帖百元定價不得有異以濟民食在案所有飯館及食物各舖魚床肉床菜床更爲民食日用之需若不一律平價不足以維持市面爲此布告務祈照常營業不得高抬食價拒絶俄帖致起衝突如有違者一經查明當必送官究辦此布 
[舊衆院開會紀]  
　　通過查辦楊永泰案六日下午衆議院開會副議長褚輔成主席到會議員三百二十餘人宣告開議後先討論議事日程所列第一案爲參議院移付者對於京政府與英使劃川藏界以德格即德化爲界事誓難承認案略有討論衆主省略審查即日付二讀會無修正即開三讀會全體通過次議廖希賢提議請議長飭秘書廳趕造民國八年二月以後收支决算册交付審查以重公欵案略有討論次議孔昭晟提議咨請護法政府查辦廣東財政廳長楊永泰案陳鴻鈞反對其理由（一）據院法同一議案不得同時提出於兩院今查辦楊永泰案參議院已通過則衆議院不能再提出（二）據軍政府組織大綱第十條地方政府行政事件一仍其舊財政廳長失職與否爲地方行政事國會可不必過問（三）國會可注重國家大問題不必過問地方行政之事吕復起立駁辯（一）法律案與議决案固不得兩院同時提出若查辦官吏案則兩院可以各别行使此彰彰載諸院法者（二）軍政府組織大綱雖有第十條之規定然後此兩院聯合會又付與軍政府以代行國務院攝行大總統之職權寗有不能過問地方高等官吏之理（三）地方官吏違背法律乃關係國家最重大者豈得視爲僅屬地方之小事林伯和又登臺駁辯後要求院内同人予以贊同卽日表决因無報號發言者主席以贊成原案付表决起立者大多數遂通過次議蘇祜兹提議伍藉磬違法承辦電車路咨請查辦案吳宗慈以爲祗有令人承辦者違法承辦者無違法之可言伍藉磬以一商人資格殊無在國會提查辦之理此案應歸併查辦楊永泰案一併查辦 
 
 
 

Page 7

 
 
可也王源瀚以爲國會祗能查辦官吏不能查辦商人贊成吳君主張因查辦楊永泰案内已有此條也林伯和亦贊成吳之主張主席付表决大多數起立次議李載賡提出之兩院聯合會規則案吳宗兹主張可將李爲綸提出之停開兩院聯合會案一併討論因贊成停開兩院轉合會則規則案更無討論之必要也並表示贊成李爲綸之提案其理由俟討論時再發言寇遐主張變更議事日程先議李爲綸之提案主席查點人數已不足法定不得已宣告延會 
另一消息是日衆議院提議查辦楊永泰案當由提案人孔昭晟登台説明提案大旨歷數楊氏種種不法罪狀時座上各人鼓掌之聲雷動孔陳説畢陳鴻鈞提出反對意見吕復力駁之而林伯和復從懷中取出國會組織法一本檢出條文高聲朗誦并逐條解釋謂陳議員指國會不能干涉地方行政官一節實爲不通并云楊專攬政權電車案抗不交議平時植黨營私無惡不作似此不法官吏自應查辦衆復鼓掌主席褚輔成將案付表决以大多數通過查楊氏之發省長夢已久自林正煊被選省議會議長後運動進行尤力顧以省長民選向無根據省議會不能行使選舉權月前某系定計擬由省會推薦軍府任命在軍府中岑春煊固表同意楊氏又用全力向莫督運動自以爲不日便可以完成好夢國會議員知之故急由兩院將查辦楊氏案提出予以一重大打擊在國會各人意見明知查辦案亦由軍府内政部辦理必不能收完滿之效果但有兩院通過之查辦案横亘於前軍府於此時必不容易遽加以省長之任命此爲國會提案各人用意之所在也 
省議員陸孟飛前因警廳長魏邦平拘押岑濤案提出質問護省長張錦芳以非在開會期内不能發生效力未予答復陸接到覆書後日昨當即邀請各員開談話會衆以省議會已定七號開會應俟開議後在議場提案又衆議員謝英伯日前曾因岑事提出質問書刻下亦未見答覆現謝擬於此一二日内再提出查辦魏邦平案據國會中人言楊永泰爲某系人握有石行會館該系議員一部分勢力而查辦楊氏案兩院均已通過魏與國會議員素無感情又無黨系援助將來查辦魏氏案一經提出自可决其必予通過云 
[廣東之聯事會與滬代表]  
　　五日廣東各界聯合會籌備處在東園西廳會議表决選舉籌備幹事組織成立選派代表赴滬前次之國民大會人物如劉柱石胡文燦等均先後到會陸孟飛孔昭晟蘇祐慈熊長卿等亦出席三時開會公推謝英伯爲臨時主席鄧鈞充書記報告本日到會代表共九團體主席宣布本日開會主旨係根據二日各團體假座東園開會歡迎韓代表籌議各界聯合之結果當日二十餘社團代表舉出謝英伯李芝畦宋以梅張啓榮鄧鈞古伯泉熊長卿等七人擔任起草現已草就總綱八條應提出表决抑俟下日再商衆皆贊成今日積極進行蓋各省均已組織成立次第派遣代表赴滬也本日表决總綱大意如下一命我廣東各界聯合會二宗旨三地址四組織法五權責六選舉七經費主席將籌備處組織大綱付表决鄧鈞動議主張加入主持正義四字謝謂正義二字無一定之標準本會以聯合各界促進社會護衞國家爲宗旨亦所謂正義者也請衆討論修改衆無異議遂通過謝提出地址二處（一）木排頭粤籍國會議員俱樂部（二）長堤德昌國貨塲四樓（三）華僑工業聯合會請衆討論孔昭晟謂與籍國會議員經費不敷未免徒勞無益衆以工業聯合會甚爲適宜第四項組織法總綱最爲各界所注意亦可代表該會之個性其條文云本會由廣東各界組織之但現任軍政軍界者不得加入卽所謂完全平民主義之大綱也第五項職員分評議執行二部執行部有理事長之一職孔昭晟動議謂不能標明有理事長之名稱以完成平民團體第七項經常費分甲乙兩種甲種經常費各界分擔應擔若干由評議部議决乙種特别捐以上各節均擇其大意略爲錄出是日以派赴上海學生代表陳肇新提議爲最多其次則粤籍國會議員書記何俠旋請由南洋因國事回粤之吳天囚盧則三報告在南洋經過情形至五時散會 
昨日（六日）午後二時兩院議員在東園正廳開談話會邀請上海全國各界聯合會代表韓致祥君蒞會韓氏發表意見大旨先述初次到粤人地生疏未能親赴各處致候殊爲抱歉繼言自五四運動以後始有所謂工界聯合會商界聯合會學生聯合會等種種團體同人等此時卽欲組織一全國統一的機關苦無相當機會未幾北方各團體因請願事與政府奮鬭正激是時湖北山東河南直隸四省各團體共派代表三十二人聚於天津共策進行協議之結果遂分爲兩種辦法一種仍在北方與政府奮鬭到底一種則到上海組織全國各團體聯合會其在北方者或遭禁錮或被驅逐而一種不屈不撓的精神終不少減現尙锐進未已其赴上海者不數日而長江一帶及河南山東直隸各省代表均齋集而全國各團聯合會於是乎成立以如此散漫的國家居然有了具體的組織以如此沉悶的社會居然有了發揚的機關就現象而論自是可喜可賀但是將來的希望在以人民自覺自决的心理戰勝惡劣政府西南護法區域亦是與惡劣政府作對彼此主義正復相同吾輩對於西南是希望的不是依賴的是精神的希望不是形式的希望不過現在上海尙有一種最可笑之和會在殊令人懷疑不釋全國和團聯合會是全國人民意思之總集西南政府是護法各省人民之代表何以與人民意思相反而必欲與北方言和至本會支持情形亦不能不爲諸君告本會租房一項已月耗數百金加以開辦伊始種種設備更屬不貲又不能隨意向各處籌欵在中國往時各種團體往往因經濟關係致令不能維持或即能維持而精神上不能始終一貫殊爲可慮現在欲令各代表自向其本省籌欵覺得辦理尙無成效諸多不便而一種不乾淨之錢又不能要因思國會是代表人民吾輩作事向國會設法是不啻自己家人求助於情於理均無不可之處前此國會對於全國學生聯合會每人曾助以十元現團體更大想必資助更多總之得多助者成效大得少助者成效小是在國會諸君之自裁耳最後韓聲明本會系純粹平民的組織與政客軍閥毫無關係即如鄙人所携來之介紹信亦是孫伯蘭君以個人資格願執其勞與本會向不相涉也 
[粤聞紀要]  
　　促成憲法之會議四日國會議員楊銘源汪濊鸞等發出通函以憲法會議已定本月十八日開會所有二讀會未决條文應行預先商榷舊日憲法促成會停頓已久兹定四日在東園繼續開憲法促成會敦請同人到會討論計是日兩院議員到會者約百餘人推在座年長者主席三時摇鈴開會主席向衆提出大綱五項褚輔成吕復等十餘人次第發言討論結果如下（一）凡憲法會議開議之日不得改作其他會議（二）每星期一日開憲法促成會討論憲法内容以便正式開會容易進行（三）設法請參議院從速將衆議院移付之國會組織法解釋案從速通過（四）由憲法促成會致函兩院各省同人如原日促成會職員在粤請其到會執行事務否則每省另行公推二人以便負責（五）由憲法促成會致電上海北京曁各處國會議員從速回粤議憲以上五條係促成會於四日所修正通過者褚輔成君因事未終會先行退席至五時始摇鈴散會 
愛國學生之追悼學生古太一黄復顔范增養程萬鎰諸君近因抵制事積勞殞命各界以其爲國捐軀至足欽佩節經定於本月八日假座東園聯開追悼大會頃因時期將届特將是日應行禮節預爲訂定（一）各團體於十一時隨到隨祭（二）各團體祭後在東園門口集合（三）一時出發巡行現各公私團體報名巡行者已有爭先恐後之槪故巡行地點亦經規定矣 
兩學生會之聯合中華民國學生聯合會總會理事陳肇新君對於中等以上及各省會兩學生聯合會極力調停連日雙方均漸就緒故昨六日中等以上學生會請各校磋商組織廣東學生聯合會廣州分會事宜至二十三校一致表决由學校列名發起適同日省會學生會亦開會故在中等以上學生會會議各校特舉代表三人前往徵求省會學生會之同意并由陳肇新君親到省會學生會宣佈聯絡經過情形及其必要辦法省會十八校均全體贊同擬日間由四十一校列名敦請各中小學校討論章程及開成立會期又聞此分會之組織已定有章程草案其特點有二（一）仿總會例合議制不設會長舉七人爲理事專理會務分總務敎育文書出版調查演講會計體育庶務實事十科（二）會員分責任普通二種中等以上者爲責任高小以下者爲普通 
國會議員之算賬衆院議員廖希賢等提案略云衆院經費月有存欵多至十餘萬元以上月之存應下月之需所差蓋寡秘書廳結算册不惟存欵無利息并每月付出貼息多至千數百元共計一萬餘元此可議者一秘書廳經費其初不過月千七百元其後逐漸增加至七千餘元較最初加多三倍秘書長薪水較議員爲多冠履易位爲國會歷來所無此可議者二秘書廳龍井茶月四五十元憲法起草委員會議開會數次月耗龍井茶二十元公私不清能否報銷尙是疑問此可議者三離粤議員之領歲費秘書廳每藉口鹽署積欠以私意之愛憎定補費之多寡甚有人不在粤而歲費全領者此可議者四以上四端對内足損議長個人之信用對外有失國人之尊嚴請將今年二月以後收支册一齊交付審查以息浮言而杜浮濫 
[滇省禁止航空區域]  
　　政府前因萬國航空會議請指定禁航區域當經分電各省查覆辦理兹聞雲南唐繼堯已有覆電到京原文如下北京參謀陸軍曁内務部鈞鑒支電悉查滇省應禁飛行區域除原定澂江一縣係屬腹地不列外其餘均關重要此外尙有南防之馬關與河口麻栗坡兩對汛屬地及西防之維西中甸保山鎭康龍陵普防之瀾滄東防之昭通等處或爲國防所關或與缅越接壤或爲平日駐軍要地均應一並增入查各該要區四至範圍（一）昆明東至嵩明南至呈貢西至安甯北至富民（二）蒙自北界阿迷西界水塘哈宗南界蠻耗東界文山老寨猓姑（三）勝越東至保山南至龍陵西至千崖北至瀘水（四）大理東至賓川南至蒙化鳳儀西至漾濞洱源北至鄧川（五）文山東至廣南南至馬關西至靖邊蒙自阿迷北至阿迷廣南邱北（六）廣南東至富州南至田蓬與越南同文及粤西鎭邊鎭安交界西至文山邱北北至粤西西林西隆（七）普洱（已更名寗洱）東至墨江縣昌虚南至思茅縣班鳩坡西至景谷縣小黑江北界墨縣一碗水塘（八）馬關東至董幹南至越南清水河爲界西至文化花魚洞北至文山界碑（九）河口東至靖邊西至建水北至馬關南至越南）十）麻栗坡係由馬關廣南劃分尙未明定界址惟馬關廣南旣列爲禁地所屬四至已包括在内至與越南接壤界限自第二段第一號界碑起至第三段二十四號界碑止（十一）中甸東至永北南至麗江西至維西阿墩北至四川（十二）維西東至麗江南至蘭坪西至　　北至阿墩中甸（十三）保山東至永平南至順寗鎭原龍陵北至雲龍西至騰衝（十四）鎭康附孟定東至順寗缅寗南至順寗之耿馬西南至英屬之貴槪廳果敢縣西至龍陵北至保山（十五）瀾滄東至瀾滄江南界普洱沿邊第八區之猛住及第三區之猛遮西至　猺大山孔明山與英屬缅甸連界北界缅寗縣及順甯屬之耿馬（十六）昭通東至貴州威甯南至魯甸西至永善北至大關兹准前由合電奉覆希即查照辦理 
[九江各界聯合會之籌備會]  
　　自全國各界聯合會派毛一峯到贛與各界聯絡商聯合會組織辦法毛在南昌接洽竣事旋偕南昌所派代表盧任華君及熊韞華女士至灣向地方各公團接洽第以商會份子複雜頗難一致贊同毛仍盡力進行要求九江縣敎育會長馬祖楨君國貨維持會副會長周和羹君協力贊助經馬周二君四處奔走始有端倪於是乃於昨日假商學聯合會會場開會到者以縣敎育會國貨維持會商學聯合會學生聯合會律師公會紅十字會爲多數餘如各商帮亦間有其人討論聯合會應否成立問題衆以九江爲長江巨埠民智之開通民氣之膨脹應不落人後現在國事蜩螗全賴人民自動以爲實力之籌備聯合會組織爲必不可少之事且各處成立已多我九江自應賡續進行以期一致今日之會即作爲籌備會此後務宜同心協力共策進行惟籌備必須有一二負責之人方能循序漸進當經推定敎育會長馬祖楨商學聯合會傅幼泉洋貨公所楊顔生學生聯合會方應堯爲臨時籌備員責成各員辦理至全國各界聯合會開成立大會在即九江方面原有議派楊顔生前往代表之説惟以九江聯合會尙未成立未便輕易派人與會故以九江籌備聯合會名義函託南昌盧熊二代表代達九江現正籌備之情形矣 
[籌設江浙大學議案]  
　　浙江省議員陳益軒等設江浙大學提出議案云我浙有設立大學之必要固盡人而知之無待研究惟是大學之設需欵甚鉅查本會八年度預算書出入相抵祗盈餘十七萬餘元以之悉數撥作大學經費尙屬不敷且此項預算盈餘之欵依上年决算而推測無甚把握益以今歲災歉洊至捐税收入滅少固意中事而預算之盈餘更不足恃若或爲大學籌欵計因而增加捐税當此物力凋敝之秋恐非地方人民所能負擔然大學目下急要之圖似又不能置之不理不論之列再四思維其惟有聯合江蘇省設立江浙大學乎合兩省而設一大學則經費分擔輕而易舉且江浙土壤毘連交通便利擇一適中之處如上海者設一大學俾兩省之莘莘學子均得以就近肄業誠一舉而兩得焉此本案提出之理由也謹擬辦法大綱數端先由本會議决再徵江蘇省議會同意云云 
[杭州快信]  
　　浙省截留司法經費現共存十三萬餘金昨得部電令悉數提解中央如有所需另以八年公債票作抵因之法界惹起恐慌高等審檢兩廳已電請設法救濟 
省議員孫宋卿提議確定縣自治施行日期並取銷地方自治模範講習所請政府速定施行已付會公决 
省會警察工程處以馬路日漸擴充請仿上海漢口天津等處添購大號機關轅筒臨時購價曁運費八千元又機匠工食及燃料機油修配機件等費以七個月計算一千四百三十五元請列入八年度經常費預算已咨請省會追加 
江蘇第二女子師範學校全體學生派行團經校長葉雲帆偕敎員金伯雲黄蔚如等督率來杭連日參觀男女各師校今日遊覽西湖准明晨早車返滬 
此間學生聯合會代表陳中嶽前日赴滬參與全國各界聯合會會議今日早車返杭 
青年會准二十日左右在浙省舉行大會新市場該會建築新屋已督催落成全國中西幹事之來浙者指定清泰二館爲宿舍 
王芝祥前日離杭後昨又夜車抵杭仍寓清泰二館 
省垣米市入秋以來逐漸增漲昨又增高二角起價每石五元八角頂尖七元四角日内尙須看漲 
[南京快信　]  
　　英公使朱爾典氏昨午二時由滬乘車抵寗即渡江轉乘津浦車北上軍警政各機關長官均渡江赴浦口車站歡送 
李督齊省長昨均親赴日領事署謁德川公爵晚又在軍署設宴祖餞准今日午車赴滬 
江寗齊鎭使金陵俞道尹警察王廳長敎育胡廳長實業張廳長昨午在通俗敎育館（韜園）公宴德川公爵至四時撮影散會 
贛榆縣公民許廷濟控該縣知事王佐良貪婪殘酷軍民兩長令飭徐海道尹按欵查復母稍徇延 
六合縣敎育會會長柏其作曁會員張仁等四十二人電軍民兩署云六合境内實無一匪少數權董爲擴張個人權利起見突然由縣呈請加征賦税辦警備隊羣情惶駭現已發現有不納固有附加税之舉影響自治敎育極巨用特泣求鈞座迅予飭縣取消以平衆憤李督齊省長接電後昨已訓令該縣知事查照上次指令詳察妥辦勿稍大意爲要 
李督聘造幣廠長王克均充本署顧問 
新委省立第一師師範校長劉吳卓生尙留美年内仍難回國現校務仍由鄒楫代理 
李督齊省長爲本省水災乞賑事昨又通函各省區軍民長官略云純等前以蘇省水災拜電告饑度邀英盼兹謹寄呈捐册二十份伏希鑒收代爲分募敬讅執事兹懷素裕友誼尤敦起我瘡痍定來義粟仁漿之惠推恩鄰國不讀指囷解乘之風敢爲災黎請命儻蒙集有成數希即電匯不勝感禱 
地方通信 
[蘇州]  
　　各界聯合會之籌備會蘇州各界聯合會於本月六日開第一次籌備會到會者有道養市民公社代表田潤生李晋卿警鐘社代表張廷恩夏雲周永彬吳縣敎育會代表楊詠裳盛懷蒓女子公益團代表潘柔儀主謝長達臨北市民公社代表王厚甫臨南市民公社代表吳雪帆報略公會代表梅雨時秦筱樓葑溪市民公社代表殷禮雲吳彬卿蘇州學生聯合會代表尤敦信沈炳魁等當日推定起草員擬就草章兹於十一月十六號（隂曆九月二十四日）下午二時暫假元妙觀方丈内開第二次籌備會邀請各團體派全權代表到會通過章程後再行定期開成立大會俾與全國各界聯合會一致進行業將油印品分送各界矣 
商會籌辦電燈之要函蘇州商會龐蘇諸君擔任籌辦新電燈公司等情已紀本報兹以發出通告云逕啓者蘇州振興電燈公司電桿遍立城廂内外包圍極廣現該公司暗售外人喪失地方主權實種日後無窮隱患敝會爲挽回主權消除隱患起見開會議决聯合各界集議籌備另立新公司辦法想諸君子關懷桑梓愛護蘇州定具有熱心毅力不忍坐視陷於萬刼不回之地步務請執事於本月十六號即夏曆九月二十四日下午一時惠臨西百花巷敝會公同討論以便積極進行蘇州總商會啓云云 
切麵工人要求加工之急切臨頓路觀前街一帶切麵工人要求增加工價自前日起回盟罷工業誌昨報兹悉此事影籌所及恐將演成全體罷工之舉間有一二未停業之麵館皆係託人轉切或業外人代切昨日上午有切麵司五六十人擁至東中市虹橋堍錦和麵館因該店主鍾小迷係大行行頭中之一份子故向之要求增加工價詎該店主含糊延宕致觸衆怒當將該店雜物搗毁一空經該店主奔赴第三分所報告張巡官據報後即傳電話飛報北區警察署由關署長委沙警佐乘馬督同通班長警前往彈壓惟因若輩不服勸諭立將爲首之二十四人用繩綑缚扭解警署訊理 
[松江]  
　　官産委員擅賣塘脚之反響松屬海塘所有塘脚及挖廢田畝原係民有産業有志乘可據詎官産處委員旣不商諸塘工主管機關又不知會地方長官並未出示曉諭逕自出賣沿海人民聞悉大起恐慌不僅以恒産被奪爲慮且以該委員所召變各段爲松塘重要險工關係至鉅聞已電呈省長請電部撤銷官産處召變原案一面並擬向省議會請願阻止兹錄其致省長電文如下南京李督軍齊省長鈞鑒松江官産委員擅賣塘脚民産破壞塘工攘奪民業羣情惶惑懇乞電部取銷以維塘工面保民業感戴上呈松江公民張翀魯禮門等公叩勸導婚嫁改良晚近風俗日趨奢華而以婚嫁爲尤甚前經唐志臯沈律初等發起婚嫁改良一會意在去奢崇儉成立以來遠近響應如蘇杭嘉興無錫及大團等處無不聞風丕變即上海一隅素稱繁華而有志之士亦踵行恐後獨松人士狃於場面非惟不加改良甚或變本加厲現聞該會定於隂曆九月二十四日下午一時假座太虚亭開第四次常會籌議勸導方法并請上海穆抒齋到會演説届時必有崇論宏議足以激世俗而化人心也 
[無錫]  
　　老婦控前夫長孫之趣聞三里橋源豐槽坊主陳叔蕃之祖母孟氏當年夫故後再醮與王某爲妻前後各生一子今孟氏年已八旬王姓家僅温飽而陳姓頗稱富有於是屢與陳姓糾葛去夏今春涉訟兩次均米勝利今春由王承審員審訊終結時有陳王兩姓不能混合且陳姓已貼有四百元之養膳金當有親族等在場立有契約則此後更無糾纏之理認爲訴訟不能成立當堂由王某領回侍養乃前日復以陳孟氏名義投案控告長孫陳叔蕃不供養祖母種種忤逆等情昨日傳集兩造由殷承審員開庭審理雙力各執旋由公親馬星階到庭證明孟氏向陳姓歷年所取衣物銀洋大都由其經手有帳單爲憑現孟氏自上春經王姓領去後常隨後夫之子媳同居且旣經改醮即與陳姓脱離關係有何忤逆可言云云殷君得供後諭令陳姓將賬單呈案再行核奪 
錫站工人核准加薪錫站工人聞上海站與麥根路站有增加工資消息亦擬發起要求當經工頭先事防範允爲轉稟車務處而各轉運公司亦將實在情形向車務處聯名函稟始得無事兹聞東務處業已核准無論裝力缷力每噸各增加洋二分不日實行云 
[揚州]  
　　視察敎育員公畢回寗臨時視察敎育員周公才奉令來揚視察當由勸學所派員隨同視察城内第一高等學校第二高等學校育英女子高等及陳家集第九高等學校狀况事竣後即於十一日遄返寗垣 
[鎭江]  
　　茶食舖工人罷工鎭邵城内外各茶食舖後作工人約有千名刻以百物昻貴所得工資爲數甚微入不敷出遂於十日起同盟罷工要求店東增加工資未知如何了結云 
[贛榆]  
　　鬍匪綁票之該聞贛榆本月初十夜突有鬍匪數十人乘晚潮進口擁至距城十五六里之溝南地方綁去富户崔玉珩一家四口並刦得快槍數枝銀洋千餘元呼嘯而去臨行聲言須至青島贖人縣知事王佐良是日適自省回贛得信即派警備隊追剿匪以路徑不熟爲所追及彼此開火互擊匪因子彈不繼敗竄而去生擒十餘名緝私營及青口商團是時亦聞風趕到匪船先本停泊某口及往追查已無蹤跡知事因即電請白鎭使派巡海兵輪追剿矣 
[杭州]  
　　浙江第一師範之自治草案浙江省立第一師範學校校長敎職員爲尊重學生個人人格起見已正式公布自治大綱公布之日即由各年級中選出籌備員二十人又由全體學生中選出起草委員二十人二星期間將自治會草案全部擬就交付籌備會召集全體學生連日討論日内當可通過實行業於本星期六開成立大會編演新劇以作紀念探其全案内容共分七章（一）總綱（二）各部規程（三）經費（四）規約（五）選舉法（六）議事規程（七）附則按其内容特點有二（一）打破首領制（二）廢除代議制與一般社會上之因襲制度逈然不同此事爲全國學校之創舉將來辦有成效全國風從可爲敎育界開一新紀元兹將其第一章總綱探錄於下第一條本會爲浙江省立第一師範學校全體學生所組織第二條本會宗旨在尊重個人人格發展互助能力養成自治習慣練習共同生活建設模範社會第三條本會自治區域以本校爲限第四條本會員一律平等自由第五條本會自治範圍如下（子）關於身體健康之事項（丑）關於研究學術之事項（寅）關於發表思想之事項（卯）關於涵養德性之事項（辰）關於衣食住之事項（已）關於課外作業之事項（午）關於社會服務之事項（未）關於自治區域内整潔之事項（申）關於會員行爲上之懲處及勸戒事項（酉）關於儲蓄及販賣之事項（戍）關於會員出入之事項（亥）關於會員自治之其他事項第六條本會依據上條範圍分事業爲總務經濟術生學藝運動勞働社會服務糾察審理九部第七條本會會員皆有選舉權及被選舉權第八條本會會員皆須遵守本會規則第九條本會各部幹事由選舉法産出之選舉法見第五章第十條幹事之任期以一學期爲限不得兼任在一學年中每人僅得當選一次第十一條本會於每學期開始時舉行常會遇特别事故得開臨時會第十二條本會設職員會由各部推出二人組織之各部設幹事會巾各部幹事組織之其任務見第六章第十三條本會對於學校行政得陳述意見第十四條本會各部規程見第二章 
會議維持女校杭縣敎育會以本城新市塲興武路私立行素女學校校址屋宇糾葛昨日下午三時特開評議會到會者有正副會長及職員第二十餘人籌劃維持方法經衆議决擬函請杭縣知事設法維持兹照錄其原函如下逕啓者兹據私立行素女學校函稱敝校無端被軍人搗毁摧殘控訴無門對付乏術事關敎育前途用特事函籲請貴會迅予即日開會共籌解决方法事實詳情槪載傳單伏乞鑒核等情到會敝會業於本月十日下午召集評議會集議此事僉謂核校創辦經年正在進行之際遷讓校址與學生家族確有連帶關係窒碍情形不言可知惟軍人摧殘女學輿論難容敝會衆議僉同用特建議台端代爲呼籲貴知事負有監督之責倘以觎覬校舍而致摧殘小學敎育前途何堪設想敬請鈞座迅予從公解决設法維持無任公感云云 
　　更正前報南京快信載省立第一中學罷課風潮尙未稍息一事兹據該校來函稱敝校旣無罷課之舉亦無學生要求撤換之事更無敎育廳派員勸解之説云云則前説黨係訪員傳聞之誤特此更正 
雜評一 
[靳閣之成功（默）]  
　　靳閣運命第一步視對付安福手段成功與否第二步視直接媾和手段成功與否而其所抱對内對外之種種方針且姑弗論焉 
今閣員問題安福已有輭化之説則其第一步似可告成功矣然吾謂輭化云者不過安福部下暫時屈服耳而安福要人靳旣不能不與敷衍安福根據之新國會又不能毅然立時解散則其勢力尙在一有機會隨時仍可掣靳閣之肘故目前尙未敢遽謂靳閣之成功也至第二步之直接媾和今甫表示意思西南之能否贊同與能否依其計劃以進行尙在遥遥不可知之數吾人所可知者對付西南决不如對付安福之易易耳然則靳閣更有何把握而謂爲必成統一南北之功哉 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（二十）高地受災狀（三） 
水後之破壞仅攝 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[中華實業協會之歡迎會]  
　　聯合通信社云本年春季四川省長楊滄白氏委託上海四川同鄉會職員江董琴高定淵爲實業代表赴南洋各埠勸諸僑商歸國開辦實業高江兩君南渡後以摯誠之言勸告果得多數僑商歡迎大表同情并約先後回國前日江君已回國抵滬法租界嵩山路中華實業協會同人特於日前開會歡迎是日到會者百餘人首由主席致歡迎辭繼由江君述抵南經過情形略謂某等此次遍歷南洋英荷暹三屬各島經數十商埠頗蒙僑界各機關開會歡迎而僑界對於四川實業急欲謀其發展且僑界亦急欲返國以副楊省長殷勤勸導之至意其種種急思返國之原因試略言之（一）一金融之恐慌）歡戰以來金融之恐慌幾無人不悉蓋自銀行存欵不能提出市面罕見現洋甚至小洋改換紙幣銅元减小幾半加之航運不通出産停積外貨缺乏幾成孤島於是有資本者不敢經營旣經營者由大減小資本小者力不能持幾於倒閉屢見屢聞如此出産最高銷場極盛之南洋一變爲窮僻之孤島我數百萬華僑遭此金融恐慌而必實行回國之近因此其一（二）（新徵之迭起）其他小者不必論亦不暇述兹將其大而苛者言之如暹荷二屬之公司營業贏餘之利以十之四歸居留政府是不啻代替居留政府之營業耳其新徵時之宣言不過在歐戰時期行之今歐戰已停而新徵未減不特未減若暹若何之居留與人口税且從而加重之即錫米税與他租税之增加及錫價與承領土地之限制（如價限定若千金一擔承領地每人不過念五子吉值中畝七十餘畝）無不制我華僑營業上之發展此新徵疊起足以促我華僑實行回國之近因此其二（三）（國籍之强迫）我華僑雖遠離祖國然僑居地之房舍語言衣服飲食以及種種風俗習慣與歐美人士及南地土人判然不同其爲大中華民國之民原無疑義况證以威總統民族自决之主義更得各行其自由近暹荷兩屬强以出生地爲國籍實行徵兵於我僑胞之衆我僑胞已極力抵抗寗死不認者而居留政府猶力行不懈此我華僑不甘滅亡祖宗認人作父而必實行回國之近因此其三（四）（言論之箝制）演説最易感人出版物尤爲改良社會之必要歐美各國無不自由獨於南地素稱文明之英荷政府禁止演説限制華僑出版如荷屬三寳壠之眞理報被封並拘編輯與創辦人英屬吉隆坡益羣報編輯被捕又檳榔嶼光華報新加坡國民報全體職員被傳撮影加以誡責如再若是出版必驅逐出境云云又泗水泗濱日報亦遭如是待遇以上各報係琴親聆其説以告我國關懷僑界者至其他各報凡同遭此待遇者不勝述也此言論不自由足以促我華僑實行回國之近因此其四（五）（敎育權之侵蝕）國有其國之語言文字與其風俗習慣他國國民自不能强其受我異種敎育强之者是威迫也今暹政府限我華僑任敎育者非操其語言不可以致四十餘校停閉祗存其二矣又加某屬之用其種種隂謀使我華童習其言文者亦無徹不至近來更檢查華校非常嚴密我華僑稍具眼光者無不知彼欲斷絶我僑民之祖國觀念是愈促我僑實行回國之近因此其五以上五者是華僑必能回國之近因至其遠因則成反感想我祖若父夙昔南來篳簬籃縷尙能啓闢炎蒸瘟瘴之地胼手胝足竭其智力卒創出今日南洋富庶人人樂道之區若問當日之交通則萬不如今之祖國也若問當日之保護亦萬不如今之祖國也然則我何爲而不返何爲而不將經營南土之力而經營我之祖國乎先人之廬墓均在故土是以必實行回國此其遠因也且回祖國是人之所當然者振興祖國地利更爲國民之所當然者不過今之政府一切政治令人生畏我僑若回彷彿人必思先啜其一塊肉尙計及國之前途與民生之久遠耶故僑界人士雖多欲返國者輒裏足不前今幸川省長楊公對於兩胞關注頗切屢次遣派代表赴南慰問并歡迎入川開發實業楊公願盡力維持保護之責任用意誠懇感人至深此誠僑胞返國千載一時之機會爰是一時爭傳急欲返國者甚夥云云 
[全國各界聯合會開會紀]  
　　昨日（十二日）全國各界聯合會開第一次代表會議到三十一人公惟馮驥駿主席馬少奎李渤海紀錄（一）主席報告陜西三原來函報告各界聯合會成立（二）福建路商業聯合會明日開成立會來函請觀成（三）山東東臨來函報告各界聯合會成立並即派代表來滬繼討論會章大綱盧任華劉振羣朱慶弛李渤海施洋史采丞馬少奎黄宗漢互有討論通過衆又主推起草員四人當推定馬少奎施洋馮驥駿劉振羣末推定主席起草會議規則遂散會 
[福建路商聯會成立預誌]  
　　福建路各商店自六五運動時即有聯合之組織嗣因意見不一幾費討論今該路各國店已一致明悉聯合互助之利益敦促成立定於十一月十三號禮拜四午後一時假四川路青年會開成立大　并柬請各團體前往觀禮 
[閘北商業公會開成立會]  
　　昨日下午二時閘北商業公會假兹善團開成立大會選舉正副會長其結果沈聯芳得票最多當選爲正會長錢貴三王彬彦得票次多數當選爲副會長至各業選舉董事及會中各職員等容續錄 
[上海學生會敎育科常會]  
　　上海學生聯合會敎育科以上星期六不足法定人數開常會去成特於昨日補開第六次常會到者十二校代表四時半開會由主任馬崇淦（約翰代表）主席書記侯紹裘（南洋公學代表）紀錄所議案件如下 
（一）通過正式付清所有未發之第一第二兩義務國民學校經費（二）推舉正副主任爲上海敎育促進團本會代表（三）主任報告謂費公俠來函謂法巡捕房同人組織義務學校欲由本科請敎員數人惟一切詳情尙未知悉故已去函詢問今日應否討論結果表决待回信來後再討論（四）二師代表杜心熙報告前審查第二義務國民學校情形指出要點甚多應行討論最後提出議案數則（一）該校校舍太小應行遷移現若增加房租每月四元可得數倍大之房屋一所請公决（二）該校主任應從二敎員中委任一人（三）本科所有關於敎育之各項詳細問題應組織委員會研究 
（五）主任將杜君提議（一）提出　過將（三）提出結果選舉委員七人省立二師約翰務本澄衷聖瑪利亞南洋女師復旦當選將（二）提出結果推選賀儀照（六）二師提出本科徽章式樣付討論結果推舉三人擬定南洋女師愛國務本代表當選 
[何豐林業已抵滬]  
　　浙江寗台鎭守使何豐林因奉調護理松滬護軍使特於昨日蒞滬暫寓西門外林蔭路住宅布置一切擬於十五日接印視事江蘇交涉員楊小川擬於十四日（星期五）在公署設筵歡迎何使並柬請本埠軍警各官紳　商界諸巨子等在署歡讌 
[榮道一調任上海防守司令]  
　　吳淞要寒司令榮道一現奉任爲上海防守司令所遺之缺以砲兵第十團團長張長林升補均已奉有中央命令分别交接矣 
[軍隊調防寗台之預備]  
　　陸軍第十師步兵第三十七三十八團所部六營官佐士兵奉該師長盧浙督軍令調往浙屬甯台各處駐防現因將次開差故盧師長於昨日午後親蒞三十七八兩團部飭傳一營軍官軍佐頭目士兵等齊集站隊當衆誥誡謂此次移往寗台等處換防凡爾官佐目兵夫役人等務各恪遵軍紀嚴守風紀總以保衞商民維護地方爲天職對於商民當謙遜和平切勿稍有騷擾行爲倘有不守紀律者必以軍法嚴辦務各懍遵云云各官兵等肅靜聽訓令畢行一鞠躬而退歸本隊步兵三十八團團長兼任護軍使署參謀長馬懋勛氏因須親督所部三營官兵調往寗台等處籌畫擇地駐防事宜是以使署參謀長一缺不能兼顧業經禀奉盧護軍使委定本署一等參謀張毓濡暫爲代理又步兵三十七團團長陳照春現奉令入浙並奉任爲寗台等處戒嚴司令昨經咨報蘇浙各督軍查照 
[銀圓缺乏之救濟]  
　　本埠洋釐連日增漲至七錢五分以上推其原因實由金價大跌後人多以銀易金市上現銀缺乏而墨西哥銀元久不到滬全賴本國國幣流通兼之北省需用銀元日多邇來滬上運出口外之銀元動輒數十萬元現届冬秀正新花新米上市之際鄉民均以貨易洋去路又繁故本埠錢業商人曾電北京財政部請飭各省廣鑄新幣以維市面現聞財政部接滬商電音後已令湖北安徽直隸江蘇山東等五省地方之造幣廠趕速鼓鑄國幣以濟市面而期流通 
[日本禁止棉紗出口]  
　　英文滬云日本現禁止綿紗出口故十一日日本國内紗價跌落日洋二十圓云 
[華商向美國定購木料]  
　　大陸報云菲列濱之出口商旣已派人來滬調查抵制日貨後木市情形而美國木商亦接到中國購買材木之　單據美國波特蘭埠消息中國木商已向美國西北木廠定購大批木料遇船即裝在最近十日内舊金山某公司其接到定單需杉木二千五百萬尺云 
[日本德川公爵抵滬]  
　　文匯報云日本上議院議長德川公爵偕其隨員今晨由寗乘車抵滬寓禮查飯店其子向在北京日使署供職今亦隨之俱來其妻亦於今日乘輪到滬楊交涉員定於十四日午時設筵欵待之是晚旅滬日人將宴之於日僑俱樂部十五日德川公爵即將乘輪返日 
[義皇誕辰之祝賀]  
　　本月十一號爲義國君主誕辰江蘇特派交涉員於上午十時許詣義領署道賀 
[求新廠營業節略之令知]  
　　江蘇實業廳訓令省立第五工場文云案奉農商部訓令開案准財政部咨稱查上海求新機器造船廠原係滬商朱開甲創辦成績頗著前因押欠洋商欵項經外交部提交國務會議議决改由中法合辦業於本年七月一日開辦兹據法商代表魏武達函稱前請代向各部各機關介紹工程謹將各項營業開具中文簡明節略請即函達各部署及路礦等代爲榆揚俾中國政府及法資本家合辦事業得以發達等情照印原開節略咨達查照並轉飭所屬各機關遇有購辦物件時儘與該廠自行接洽以資提倡等因合行鈔錄該廠營業節略令仰該廳遵照並轉行各工業及礦務機關知照此令等因奉此除分行外合將奉發抄件令發該場仰即知照此令附抄件上海中法求新製造廠各項營業開列於左（一）承造航海輪船曁江輪淺水輪躉船一切大小商船海軍軍艦並裝配其一切軍用品快砲魚雷等物（二）承造鐵路橋樑及一切角鐵廠屋工程（三）製造各種機器（四）承辦一切商埠市政工程如自來水橋工提岸等項（五）承造及經營實業中諸式工廠工塲等事並經售其各種機器（六）承辦水利實業諸事（七）承造鐵路電車馬達運輸車等一切運輸要品並承辦電燈電氣等事業求新廠現爲設礦業事務所一處承辦關於礦業一切事務挖騐地質探礦及經營礦産等事聘有法國礦師數人專任之並已設化騐室一所儀器完備用代礦商化騐各種礦石曁煤與油一切商業中分解手術並經售礦業中需用之各種機器等物求新廠商務科及礦業公司現暫設上海四川路八十五號如他日有遷移等情另行登報聲明特此陳報此呈 
[寰球中國學生會第九次徵求大會攝影]  
　　自右至左（後排立者）爲朱少屏唐伯耆胡道南唐露園何馭六李宗毓張君謀席德茂唐榴梁碩甫鍾紫垣吳抉雲某君李組才陳漢明謝蘅牕姚紫若包達三蘇承業徐鶴仙周緝菴陳鎭東（中排坐者）爲某君丁茂松林康候楊潤身郭樂顧馨一周砥青任筱珊王一之李昭實張竹君唐紹儀楊小川勞敬修周萬鵬錢新之傅筱菴（前排坐者）爲宋漢章某君戈公振凌潛夫許兆豐厲樹雄吳和士金心粹楊錫珍李思廣徐賡起俞希稷 
[正利銀行定期開幕]  
　　小東門内大街新組織之正利商業儲蓄銀行業經招足股份擬就簡章請由商會轉呈上海縣沈知事詳請蘇省齊省長轉呈北京農商部批准立案現内部已佈置妥貼各股東股本亦已繳足故該行已訂定隂曆十月初七日開幕 
[奉賢關於鹽務之又一呈文]  
　　浦東奉賢縣公民宋傳箎王熙煜等呈請江蘇省長沙田總局鹽運使等清理鹽田鹽地原呈已誌昨報兹又得該邑公民張宗説李文麟等呈北京財政部江蘇省長沙田總局原文照錄如下爲局員溺職舞弊縱役殃民環請准予派委澈查以懲貪墨而順輿情事竊奉賢縣沙田事務所於民國四年開辦迄今四載有餘成效未著弊竇叢生衆議沸騰無可諱言宗説等目覩地方受害情形忍效寒蟬謹將鄭局員之溺職舞弊各節證以事實爲鈞署縷晰陳之查清理老額鹽田一事丈量草率圖册差誤户名與畝分多未正確迭經地方士紳環請覆丈並願協助進行鄭局員親至東一鄉辦事處并會囑爲籌備一切訂期出發詎時隔數月毫無影響是清理鹽田一事南匯川沙等鄰縣皆將辦竣獨吾邑鄭局員因循坐誤無意實行其溺職一查清理鹽田章程第三條劃留鹽地甲項松屬各場下砂久不産鹽灶丁已改農業惟青村袁浦二浦三場海泥外尚有刮滷灘地置設鹽板改煎爲晒俟統丈完竣應將産鹽地畝全數劃留以顧引額仍由場知事查照舊章辦理云云是沙田事務所對於産鹽區域應以劃留鹽地爲入手辦法乃歷任局員皆不此之務致有沙棍冒領鹽地之糾葛其溺職二此次鄭局員逗遛南京月餘未回當此清理鹽田正在緊要之時該員尙躊躇不進將來清理費如或漲價地方誰肯承認其溺職三查分局初丈每逢大宅均置未丈如三團東港盤灶柴場四團鎭西黄家溝方家宅等處均未丈過逢小宅則混一統丈不分彼此將來給發部照試問從何區别於鄭局長開會議决復查時當經各紳業指明理應補丈而鄭局長置之度外仍不補丈清楚其溺職者四不特此也鄭局員又有違章舞弊情事查鹽墩外接漲塗灘爲引潮取滷必需之地一經召賣勢必築圍蓄淡鹹潮不進頓絶鹽民生計而局員對於沈達等冒領五團鹽灘二千畝一案朦覆上峯以爲無礙製鹽其舞弊一四團徐順昌與張徐氏已於民國五年向事務所繳價領有三聯單至本年秋徐順昌又向鄭局員冒領部照致將判决之案又復翻異其舞弊二焦團袁浦場境趙祥卿賄通局員冒領廖某鹽田四百餘畝部照現亦涉訟其舞弊三李星南冒領二團北廟鹽田九百餘畝板户羣起反對其舞弊四事務所拉賣奉賢城脚地致成重複糾葛後經督軍出示召租部照尙未吊銷其舞弊五二團張小和尙冒領欽公塘脚奉召賣繳價張亦通同局員作爲老額每畝僅收洋三角其舞弊六局差綽號毛頭阿五爲局員爪牙如徐順昌等所領部照皆以此爲保人縱役徇私其舞弊七是皆已經涉訟有案可查爲地方所共見共聞者陽奉隂違之事亦復不一總之鄭局員對於應盡之職務則敷衍塞責漠不關心而越租召賣利己害人之事則層見疊出雖於國庫不無區區收入其如違背定章何其如擾害地方何宗説等桑梓攸關不忍坐視爲敢據實臚陳環請電鑒准予派委澈查嚴予處分以懲貪吏而洽衆情地方公感謹呈 
[警廳飭水巡助緝浦江盜案]  
　　淞滬警察廳長徐國樑查得浦江中邇來時有商船被盜搶刦雖大半在於水上警察管轄區域以内然本廳所屬浦江水巡隊亦爲保護商船而設自應一體查緝故於前日令飭該水巡隊隊長着即日始選派巡船不分晝夜四出梭巡以安航商所有商船被刦各案開明案由亦着帮助飭派探警協緝贓盜 
[兩知事會勘孫家溝河道]  
　　浦東高行鄉經董談恭孚等發起開浚孫家溝河道分别呈請上海川沙兩知事下鄉會勘在案本邑沈知事於昨日上午渡浦前往東溝塘工局由局董朱福田迎入局中略事休息導往察勘縣苗圃及鐵橋工程等旋川沙賴知事亦到遂由談紳等導往會勘孫家溝河工至傍晚始各握别返署 
[張君謀博士將在寰球學生會演説]  
　　靜安寺路五十五號寰球中國學生會定於十五日（星期六）午後七時請瑞士乃英大學理科博士張君謀君演説（世界大勢）張君爲留學界之先進行識學問久爲人所稱道届時必有名論以供吾人研究欲聽張君之演説者可往該會索取入塲劵云 
[商業義務學校演劇籌欵]  
　　滬西商業義務學校因經費竭蹶支持爲難訂於陽曆十一月二十二號（即隂曆十月初一日星期六）下午一時至六時假座靜安寺路夏令配克戲園演劇籌欵請鄭正秋君編演義丐武七公共體育塲國技學員表演技擊曁莫悟奇試演魔術等每劵售一元所得劵資悉充該校經費兹將是日秩序錄下開幕詞新奇魔術技擊表演敎育新劇義丐武七 
[民生女學藝術會改期]  
　　法租界貝勒路民生女學因募集經費籌備藝術會已由熱心各團體允予贊助原定十一月十五日在夏令配克戲園舉行兹聞該校以籌備時間短促特展期一星期准於十一月二十二日假座四川路海寗路維多利亞戲園舉行並聞該校擬於是日發行藝術雜刊一種在會場内贈送前發出之劵已先後換回其有不及換回者一律通川至不願往維多利亞戲園者儘可退劵還洋云 
[靖安艦開往秦皇島運煤]  
　　靖安軍艦前自海參崴開駛回滬即人江南造船所修理現已竣工已於前日由藍總司令派令開往秦皇島裝煤運送往閩接濟閩厦各艦軍用矣 
[織襪公會定期複選會長]  
　　上海華商織襪公會昨致當選各董事函云本會於夏曆九月十六日舉行成立大會投票選舉董事十位兹檢查票數先生得若干票當選爲董事照章由董事複選正副會長二位定於本月二十二日下午三時在泗涇路洋貨公會樓上公同開會選舉兹奉上複選票名單各一件届時千裨惠臨投票監視揭曉是所至禱 
[組織棧業公義會之交涉署批]  
　　寗波旅滬同鄉會日前因柳金甫等組織上海棧業公義會轉稟交涉公署請爲立案給示保護昨經楊交涉員批示云呈及草章均悉該民等鑒於本埠租界棧號林立爲整頓同業公益起見特組上海棧業公義會事屬可行察閲草章亦尙妥洽應准如呈立案給示保護仰即來署具領云 
[開辦冬防之預備]  
　　淞滬警察各區署所現奉徐警廳長令飭預備開辦冬防業已分别佈置所有各管境内各街巷編釘之巡邏箱本爲巡邏時預備將竹簽一支抽調藉便稽察認眞與否而設現在此項巡邏箱大半毁損急待修整或補造現已由各區署所從事調查以便修換 
[工巡捐局催換菜攤執照]  
　　城廂一帶馬路間露天　販菜蔬之商民例須向工巡捐局納費領照方准營業此項執照以一年爲期每届陽曆十月繳費換照今届及期由工巡捐局姚局長預發布告令各該商民照章於十天内來局倒換新照繳納照費並由税務處派員飭催在案兹因各商民延不換照者尙多是以令税務科主任從速飭催尅期繳費換照母得再行抗延如違一體拘罰 
[菸酒公賣分局長怱促返津　]  
　　江蘇第二區菸酒公賣分局長劉贊宸對於第一分棧認商一事辦理頗爲棘手近又迭奉文省局長訓令催促曾經移請商會調查確情以待呈復在案兹劉局長接天津原籍來電因有緊要家務催促返里故委該局總務科長某君代拆代行即於前日起程返津矣 
[西商秋季賽馬三紀]  
　　昨爲旅滬西商秋賽之第三天上午十一時半與賽西人均仍各整　於砲馬廳興高彩烈馳聘至薄暮始畢共賽九次得標者如下第一次十九馬西人德林醬色衣帽白馬勝第二次十二馬沙遜洋行西人土賢紅衣帽黑馬勝第三次九馬工部局西董史賓斐醬色衣黄帽灰馬勝第四次十一馬西入海爾代瑞記洋行藍衣帽黄馬勝第五次十四馬西人漢克林黄衣黑帽白馬勝第六次西人梯頭歸代西人惠的門黄衣黑帽冒馬勝第七次十馬西人張生代怡和洋行（跑香餅）黑衣帽青馬勝第八次西人利達代西人色德利紅衣帽黑馬勝第九次十五馬西人海爾代瑞記洋行藍衣帽黑馬勝跳浜之期定本星期六（即十五號）舉行 
[航船與貨船五撞]  
　　船户王阿巧裝載火油一百箱桐油四十桶昨日開往松江交缷晚間八時駛至閔行相近與平湖李林寳航船相撞王船較小不能支持全船覆没船夥小和尙落水淹斃王等由李船救起一面派人打撈小和尙屍身現在雙方來滬交涉經人解勸尙未解决 
[非禮待遇女孩之控究]  
　　山東人吕竹坡前日將張姓之十一歲女孩三媛誘至福建路（即石路）六百六十五號門牌某客棧内强行非禮被女母察悉報請老閘捕房派探姚錫卿協同西探鼐鐵往將吕與三媛一併帶入捕房經捕頭詢問一過諭吕收押候將張女送請西　騐明再行解送公共公堂訊究 
[秘密賣烟之破獲]  
　　甬人許小寳在虹口西華德路二千一百五十七號屋内開設烟間秘密賣烟被該管捕房捕頭偵悉於前日帶同探捕往查屬實當將許與烟客周阿高朱阿貴等連同烟具一併帶入捕房押至昨晨解送公共公廨請究即據西探柏生上堂稟明前情將烟具呈案請察訊之許小賣供稱鴉片烟因病自吸並非私賣乞鑒並據周供至許處索欠柴洋致被悮拘朱供與許同 
 
 
 

Page 11

 
 
居並不吃食鴉片張襄讞核供商之英包副領事以許破壞烟禁判押西牢一月或罰洋三十元周朱各罰洋三元充公烟具銷燬 
[併紀私賣燈吃之科罰]  
　　小東門捕房及大自鳴鐘捕房捕頭日前先後查得居民劉漢章婦人王謝氏等在家私設烟　售賣燈吃同時前往各該處抄出烟槍烟具等物甚夥連同烟客十餘人帶入捕房諭令烟客罰洋斥退劉等存洋保出候解堂訊究在案昨日傳至法公堂請究先據兩捕頭上堂稟明前情詰之劉等供認私賣燈吃不諱中西官判各罰洋二十元充公以儆烟具没收 
[包探破獲燕子窠]  
　　滙山捕房包探張林泰與西探目柏生偵悉元芳路東貴芳一百六十號門牌屋内有人私設燕子窠昨日密往查獲吃食鴉片之王阿林周二寳張金記朱懷玉四人連同烟具一併帶入捕房捕頭詰得私設燕子窠之某氏婦人業已脱逃諭飭王等一併押候解送公堂請辦 
[偵獲寳山拐案之被告]  
　　寳山縣鄉民沈春山前在該縣公署訴婦人方蔡氏拐逃伊媳沈李氏一案因被告聞風避匿案遂延擱前日沈偵知方蔡氏匿居閘北胡家木橋報經五區三分所唐署員飭警將該氏獲案轉解司法科核辦 
[跳電車跌破頭顱]  
　　昨日午後法租界某號電車駛經十六舖有搭客江北人高天福貿然躍下跌破頭顱倒地當經小東門捕房一千一百三十二號華捕到來雇車送往醫院醫治據情歸稟捕頭備查 
[汽車撞翻人力車]  
　　昨暮七時許有三百十七號汽車駛經長浜路成都路口撞倒一人力車碾傷乘車婦人及車夫桑阿三頗重由新閘捕房一千一百三十二號華捕瞥見當即前來勒令汽車停止押同載送兩受傷人往醫院醫治旋即帶該汽車夫入捕房請究 
[汽車夫保洋充公]  
　　汽車夫金惠林前日在仁記路開駛一千四百五十三號汽車不照工部局定章被四百零四號華捕查見以其違章將金帶入捕房稟明捕頭諭令存洋十元保出昨由公堂傳訊不到中西官判將保洋充公 
[聚賭罰鍰]  
　　楊增緣前因邀集多人在家賭博抽頭漁利事爲大自鳴鐘捕房捕頭阿而風西君得悉日前晚間帶同包探及暗差捕數名前往楊家抄出賭具連同賭客數人一併帶入捕房睹客各罰洋斥退楊交保候究在案昨日傳至法公堂請究先據捕頭上堂稟明前情詰之楊供認聚賭抽頭不諱中西官判楊罰洋十元充公賭具銷燬 
[麵店聚賭抽頭]  
　　北福建路無錫人秦茂泉所開之麵店前晚容人在内聚賭抽頭漁利被五百三十七號巡街捕查見當將賭其帶入捕房稟明捕頭請廨出單傳秦到廨訊究 
[控告行兇證據不足]  
　　湖北婦人張黄氏在公共公廨刑事訴訟處狀控康正葆吳天和於八月十二日在虹口老街行兇將伊推倒塲及胎孩以致墮落等情由廨准詞出票派捕派昨傳齊人證將兩被告提案請訊首由原告律師上堂略述案情次據原告張黄氏供稱是日被告導捕房中西包探來家捕我丈夫因向詢何故吳天和先將我一掌繼被康正葆猛推仆地觸動胎氣頓時腹痛急延醫診治安胎業已不及致所懷七個月身孕墮落有當時中西醫騐傷單可憑至此將單呈案又山原告之夫張宗熙及見證婦人曾王氏張吳氏分别到堂證明被告逞兇情形而康吳兩被告亦同延律師代辯否認原告所控各節中西官會商之下以原告所控證據殊欠充足判將案注銷被告開釋 
[落差華捕被人毆傷]  
　　前晚有人赴滙司捕房報告謂適悉貴捕房八百四十六號落差華捕在北西藏路一百三十八號門牌屋内不知因何　釁與江北人姚五衝突被姚川磁器燈盞擊破頭顱流血成傷等情捕頭當飭華探王桂生往將該傷捕徐德桂車送醫院醫治並將姚帶回收押昨解公共公堂即由中西探上堂稟明前情旋稱原告傷重在醫院療治請求改期再訊張襄讞與英副領事包君得稟諭姚五帶回捕房候原告傷愈於下禮拜三解訊 
[鞋匠毆傷婦人]  
　　西門外白雲觀附近婦人趙吳氏前日下午與鄰人爲鞋匠之顧啓發口角啓釁顧糾合同伴多人將該氏扭毆受傷該氏大呼救命由崗警趕來拘拿當將顧啓發拘獲餘人紛紛四散該警將顧與傷者押解二區警署轉送地方廳經夏檢察官騐訊一過將顧收押候辦該氏聲請自願回家醫治問官准之 
[調戲女工之衝突]  
　　浦東爛泥渡婦人嚴張氏每日在陸家嘴香烟廠做工前日傍晚該氏放工歸家半途遇張福寳攔阻調戲適該氏夫弟嚴寅根經過瞥見向之面斥張老羞成怒致起衝突將嚴毆傷由警拘送三區警署昨晨備文派警將嚴張與證人嚴張氏併送地方檢察廳訊究 
[拆梢各押三月]  
　　袁阿生周新大於本月五號在唐家弄永慶里串黨向王文祥恐嚇攫取現洋鈔票三十五元經王報由該管滙司捕房飭探將袁周及嫌疑人胡費生一併拘解公共公堂諭着收押查明訊辦在案昨經中西官飭將以上三人提案質訊之下以胡無關着即開釋袁周二人拆梢屬實判各押西牢三月示儆 
[送親女客遺失珠鐲]  
　　日前閘北新民路丁協昌鎔金鑪主娶妻有女宅送親女客乘坐汽車到來下車時失去值價六百餘元之珠鐲一隻當報四區警署請爲查緝 
[旅館串妓行竊之封閉]  
　　法租界菜市街蘇台旅館前因引誘鄉人入内狎宿並串同雉妓行竊鄉人物件報經捕房由捕頭帶同包探前往將該旅館主顧竹卿及循環薄一併帶入捕房諭顧交保出外聽候解堂訊究在案昨日飭探將顧傳至法公堂請究先據捕頭上堂稟明前情詰之顧供民人開設旅館爲日未久誤犯章程自知不合以後不敢再犯求宥中西官以顧不應串妓行竊判罰洋五十元旅館着即發封閉歇 
[雉妓强曳狎客]  
　　新閘路一千九百三十一號門牌雉妓院妓女張大媛張阿媛前晚在南京路强曳狎客被五百九十五號六百八十五號兩華捕查見以其違章一併帶入捕房稟明捕頭諭各存洋五元保出昨由公堂傳訊兩妓均不到案中西官着將保洋充公 
[攫取鍍金圈被獲]  
　　住居滬城登雲橋附近之王社壽有女愛弟年十三歲舊曆本月初旬出外買物中途被匪攫去耳上金環一對當時由王報請警署查緝在案前日王又出洋二角購得鍍金銀圈一付給與愛弟穿戴昨午十一時愛弟在外歸家行至小木橋畔又米匪徒康阿興一名疑銀圈爲金質復上前攫取得贓飛步奔逃愛弟大聲喊救當經行人代爲追趕並由崗巡帮同將康追獲抄出原贓押送二區二分所訊得案關刑事着將人贓押送地方檢察廳究辦一面知照失主投廳領贓王祖壽以失贓所值甚微不願往領 
[兩過犯復來圖竊]  
　　積竊陳根福日前深夜潛至法租界又圖行竊適爲包探巡緝到來查見將陳拘獲又王阿金於同時竊取徐春泉家之衣服數件圖逸當爲事主覺察將王追獲喚捕帶入捕房昨日併解法公堂請究先據原告徐春泉稟明被王行竊情形求究詰之陳王兩人供認圖竊不諱中西官查得陳王兩人前經犯案懲辦逐出租界此次不應復犯着各押西牢四月期滿仍一併永遠逐出租界贓給原告領去 
[竊取鐵條押三月]  
　　浦東人顯雪雲前日竊取九江路辛和記木作塲内鐵條三根携贓逃出被捕查見當將人贓一併帶入捕房昨解公共公堂請究經中西官訊實判顧押西牢三月贓交原告領回 
[誌謝]  
　　昨承銀行週報社贈第一百二十四號銀行週報二册又商務印書館贈弟二百十四期英語週刊一册書此併謝 
來件 
[上海浙江興業銀行貨棧堆貨及棧租細則]  
　　本棧因便利顧客起見擇定適中地點設立貨棧及碼頭於蘇州河邊成都路一百七十二號旣與滬寗滬杭車站相近復通黄浦駁運起缷均甚靈便兹將堆貨及棧租章程開列於左 
（甲）堆貨 
一凡貨物進棧之後由本棧出給臨時棧單限二日内即向銀行換取正式棧單此項正式棧單須有銀行總經理或副經理一人及貨棧主任會計員會同簽字蓋章方爲有效其臨時棧單無抵押讓渡之價值銀行俟正式樓單塡給後即將臨時棧單收回塗銷 
二凡貨物進棧由本棧點收騐明包皮有無損壞即在棧單上批註至其内物品若何本棧槪不負責 
三本棧正式棧單發給後無論何時均可由貨主憑單出貨其一次出清者須由貨主在棧單背面蓋章或簽字其零星來出者每次須由貨主在棧單背面書明欲出件數若干并蓋章或簽字本棧方能照發出清之日收回棧單註銷 
四凡貨主如欲將棧單過入他人户名須先由貨主在棧單前面書明過入某某户名字樣并盖章或簽字送交本棧即可照辦 
五貨主如以本棧棧單向本銀行押借欵項本銀行自當特别優待惟棧單保險單須過入本銀行户名其餘手續按照本銀行押欵章程辦理 
六貨六如將本棧棧單在外押借欵項受押之人欲將棧單向本棧過户者須原貨主於棧單上批明過入某某户名并蓋章可方照辦 
七貨物應由貨主自保火險否則如遇火災致受損失木棧槪不負責 
八凡貨物進棧之後本棧自應妥爲照顯勿使損壞惟如原來潮濕以致　爛輕磅以及蟲傷鼠嚙地震大水天災兵禍等事致受損失本棧槪不負責 
九出貨時須由貨主當場騐明包皮有無損壞出棧以後無論何種損失槪與本棧無涉 
十貨主如將棧單遺失或水火毁滅貨主應將遺失或毁滅棧單號數立即知照本棧停止出貨一面由貨主登本棧指定之中西報各一份聲明作廢一個月後確無轇轕由貨主覔般實舖保向本棧補給棧軍 
十一貨物延久不出其成本甚輕或易於損壞者本棧得限期催出或結清棧租如限期已滿貨主不來提取或結清棧租本棧得登報聲明以一個月爲限期滿仍不來出本棧得將棧單登報作廢并將貨物拍賣或自由變賣所得之欵除付過拍賣變賣手續費登報費欠租及各種費用外倘有不敷本棧得向貨主補收如有餘欵本棧代爲留存通知貨主憑棧單領取惟以一年爲限 
十二本棧起缷貨物時間上午八時起至下午五時爲止每逢星期日循例休息 
十三本棧因愼重客貨起見所有土包棉花煤油酒精硝磺以及各種易燃貨物槪不堆存 
（乙）棧租 
十四本棧收取棧租按照陽曆逐月結算自進棧迄至出清日爲止 
十五本棧棧租價目一乾繭布袋每包銀第一月六分以後五分一乾繭蔴袋每包銀第一月九分以後七分半一乾繭大包每包銀第一月一錢二分以後一錢一廠絲每包銀三錢一内地絲每包銀一錢五分一洋架子棉花每包銀第一月二錢二分以後一錢二分一棉紗每件第一月一錢五分以後一錢一米麥豆每包銀第一月三分以後二分一洋貨綑箱大小不同每一立方尺銀一分 
一麵粉每包銀第一月七釐半以後五釐一棧器曁貴重傢具以及其他貨物棧租面議 
以上棧租爲優待顧客起見照定價槪以九折計算至於出棧翻莊過磅工力槪由貨主擔任本棧自順翻莊者工力由本棧自任 
十六本細則於民國八年九月一號實行 
雜評二 
[沙田局（庸）]  
　　奉賢張宗説等呈控該縣清理沙田委員溺職舞弊所舉種種事實槪括言之應清釐者不爲清釐不應召賣者擅行召賣蓋委員心中惟知有收入兩字也 
沙田局之設立本袁政府一種搜括政策故自局長以下皆含包辦性質總局者財政部之承攬人也分事務所者又總局之承攬人也惟其包辦故祇以收入爲務而收入之是否與國家無害本不暇　遑論顧及人民即如奉賢所控召賣鹽墩一事不特侵奪灶民之生計且妨害國家之鹽政而沙田委員以貪得二千餘畝之繳價竟悍然出此又如清丈一事沙田局旣向業户徵收每畝三角餘之清理費當然負此責任而以圖省覆丈費用之故又擱不舉辦跡其所控各節無非祗圖局中一時之收入而損害國家與人民皆所不顧所謂清理者特搜括之代名詞耳奉賢如此他處可比誰生厲階至今爲梗吾不能不追咎於袁政府也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係吳景蘧先生手書 
游談 
[埃及近狀錄（三）] [  雲舫]  
　　曩者土耳其國政頺壞血戰經年而拿破崙現身埃及自是而後埃及之人始漸知西方謀畫之精勢力之壯一八零一年法兵離境後亞兒班尼亞曾長曰梅罕邁特亞里ＭＥＢＥＭＥＴＡＬＩ者入埃及轄治國中大臣貴族深依賴之亞里已採取西方制度國勢大盛朝野清平其首先創辦鐵路者即亞里也亞里復就尼羅河上築一長堤堤距開羅不遠建築一仿西法全堤代價不下二千萬元亞里又振興該地敎育棉花甘蔗之屬亞里其首先提倡者也厥後亞里與其子葉白拉黑摩ＴＢＲＡＢＩＭ相率擊土人苟非歐洲列强干涉亞里父子行且佔領君士坦丁矣亞里死後其子嗣位其進取之方雖有過亞里而性成粗莽不善圖遠久之國債漸多財政大窘方是時蘇彝士河適已竣事歐洲列邦駸駸然漸注意於埃及矣 
近今埃及農民力求改良之策進步較佳第生活程度迄今尙未大變埃及地價較昔漸增人民旣日益繁多而居民爲家之地遂日益狹小每户提得田産亦因以大減考近今埃及每百萬民僅得共一英畝之田以資餬口綜計埃及全國土田不過三四五哀克（每哀合華六畝）第埃及氣候極佳利於種植田土雖不甚多而土壤膏腴特甚至所出稻梁之多三倍於他處土田所産者埃及自古田值即昻每英畝值金千二百元美國農人聞此必不深信也埃及多大城邑其最著者爲開羅此地漸染西方文化發達特較他城爲速綜計城中居民不下七十萬人他城亦有大者惟居民多就鄉村爲家屋舍多用土磚堆砌而成環山之側皆磚屋也密若蜂房不可勝數此種建屋之磚悉由泥土搏製而成一經曝乾後絶無崩裂軟化之虞蓋埃及終年氣候如一毫無變化也予曾涉足此地某村間則見農民舉熙熙然耕作於家了無倦態而爲人亦復温和靄然可近農民家中築泥土爲地一室之中無一傢具所獲睹者惟村民所豢禽獸之屬散佈室中無人過問而居民就寢之所亦即此地也村民所畜獸類多係驢羊駱駝水牛之屬此等龐然大獸雜遂室中而村民竟能就室中鼾睡殊屬咄咄怪事予來此間不數日聞有一行竊者就某家壁間鑽一大穴竊水牛一頭而去而全家竟無一人知之者誠笑柄也尤可笑者某公爵來埃及赴宴會席次靜坐移時侍者方進酒食每進一次必坐候良久賓客僉詫之旣乃探知庖夫暴中霍亂已卒斃矣侍者懼主人不歡藏尸竈下是足見埃及僕婢之善於逢迎矣考埃及人所出僕婢多係波不里人ＢＥＲＢＥＲＩＮＥＳ該族居埃及極北部膚色漆黑性質遠不逮埃及農民之聰頴然工於伺候之術亦奇事也 
埃及農民之生活程度極低農民性好服從蓋經歷代在上者壓制之嚴遂不期然而成此種性成也埃及自古與世界潮流隔絶故社會服務上之精神殊覺不振然近今進步漸速社會情形己稍稍易其曩態或者謂近今埃及諸有名人物泰半皆崛起市井冒濫之家若儕祖若父聞皆爲該地跣足之苦力由上所言則埃及人民之進步亦不得謂爲過緩也所可異者埃及人民雖終日受在上者之壓制迄無一人稍露抗顔推其原故大抵因非洲泰半皆沙漠荒野鮮生氣絶非安居之所惟尼羅一帶土地肥壤不惟於埃及爲沃土即以擬諸世界各國恐亦無能及之者該地人民視尼羅爲天賜之實埃及縱有惡主施其凌壓之手段而人民安　卒不敢犯上誠恐在上者逐之他去彼等將漂零於廣漢之上生路絶矣是以埃及人民寗居尼羅而受壓制不願就沙漠以享自由也外人之來埃及者罔不讚歎其人民之易於約束殊不知其易於約束之由非盡由該地人民性質獨佳實以該地財政上地勢上有與他國大不相同者在焉埃及農民朝夕處責天皎日之下熙熙然幾忘外來之壓力嘗聞埃及幾民每届工作之際輒高聲吟嘯吟嘯之興愈見其高工作之勞愈忘其苦方其吟嘯之間口中不外讚美上天之語就予所觀農民率多誠實第聞埃及人民對於婦女輩待遇頗虐而牲禽之屬亦復任意苛待此殆習俗之移人也 
 
[新大陸美景三十八　斷梗槎枒（四時樹景之四）（冬景）] 　　一九一八年二月初旬美京酷寒爲平昔所罕覯十一日天忽晴霽賁興茂藝街十四街口士女如雲樹影槎枒几立於氷天雪地中亦見精神百倍冬日出游之樂當以此時爲最[  一之]  
劇談 
[東籬軒雜綴] [  柳遺]  
　　高慶奎爲高四實（丑角）之子都門梨園中之硬裏子也嗓音廿脆吐字清澈極力揣摹賈狗兒做派確多可採處年前與楊小樓配演長板坡之劉備嘆五更一段一句一好洵屬難得間曾應杭州大舞臺之聘亦深得西湖人士之歡迎歸後稍稍演唱獨當一面之戲然終覺得爲裏子則硬爲正角猶歉單薄也慶奎自知甚明故仍樂爲名角之配而於此即竊取地人之長 
友人優優嘗謂鬚生中惟慶奎前途未可限量以其謙抑且好學耳特秉性極險苟遇能力薄弱之正角相與配演時則擠軋之不遺餘力務以配角之地位壓倒正角度量似乎太狹然此實梨園行中人之通病也於慶奎又奚責焉此閲報載慶奎竟一躍而爲滬上丹桂第一臺之臺柱子以其積年苦心孤詣克苦砥礪所得試騐於歇浦繁華之地豎子成名在此一舉其藝余固深信且能恪守繩墨不染時習立足舞臺綽有餘地發軔之初極希慶奎之審愼處之也 
雜錄 
[影戲話（十）] [  瘦鵑]  
　　全球影戲公司以九月十八日離美東來同行數十人興采彌烈初至日本擇其名勝之區攝影多幀如横濱東京長崎神户諸地無不遍歷其（金蓮花瓣）新影片中遂得束方佈景不少居一月始來中國先以上海爲目的地將於租界及城内攝製影片當有一番忙碌去上海後再赴漢口北京張家口至外蒙古之庫倫因（金蓮花瓣）之事實以一土窟爲最主要而庫倫則以多窟著也自北京至庫倫擬以摩託車行越沙漠二十四小時可達或以旅車首塗則進行少綏庘倫事旣畢當南行赴廣州香港及小吕宋片中尙須攝入猛虎眞影故不得不一至印度或將與獵虎之獵人隊相結合云日來己於上海開始攝製片中主要之某女郎爲彩戲中名女伶瑪麗華克姆所飾以名優哈爾德苟飾某少年烏都利德勒飾中國道敎代表星期一日午前在黄浦江中攝影瑪麗華克姆由一日本輪舶上投身入水泳至一小艇中蓋爲彼中國道敎代表推墮者午後則至城内演道敎代表率其黨徒追某女郎穿橋越巷至於一荒僻之所星期二日至吳淞有事於舟舶中星期三日仍當入城攝演云吾於斯事竊有感焉歐美之人事事俱尙實踐故一影片之微亦不恤間關萬里實事求是此等精神實爲吾國人所不可及者苟吾國大小百事能出以美人攝製影戲之精神以實事求是爲歸則國事可爲矣抑吾尙有一言敢爲全球影戲公司同人告者西方人士每不諗吾中國情狀故前此英美影戲中所有事實其關於中國者類皆與中國實情大相逕庭他姑弗論即衣飾一端動成笑資嘗觀三心牌影片有一節涉及中國其演員所被衣服似中國又似日本而行路之狀則儼然日本人曳木屐行也所乘竹輿竟如前清囚人之木籠見之令人失笑又嘗觀怪手女俠盜諸影片中國人多被箭衣久套曳長辦如前清官吏狀與中國今日情形逈然不同吾人見此往往却避不願一觀竊願該公司同人於此等處一加審察勿再自作聰明暴吾中國人莫須有之醜態於世界是亦實事求是之道也 
小説 
[吉兆（三）] [  鳳生譯]  
　　次日長者如約來船上坎狄鞠躬致敬求其女之手吻之狄坎本屬於婆羅門敎徒之某名族又係地主家有資産甚豐長者得遇此人自以爲無上幸福乃至不能作一語以答之終以爲有誤也則直問曰汝欲娶吾女歟坎狄曰丈如不棄肯以畀我甚善曰汝謂蘇哈歟曰然曰汝可不與之晤言歟坎狄佯爲未見之者曰吾於（吉兆）時與之晤言可耳（印俗定聘後新郎新婦不可晤面須至婚禮已成之後此婚禮名曰（吉兆）ＴＨＥＡＮＲＰＩＣＩＯＵＳＶＩＯＩＯＮ）長者發爲肫摯之語曰吾女眞一好女郎家中一切瑣務皆精習之汝旣信託於彼彼諒不令汝悔恨是則吾之福也 
（瑪蓀大師）磚築之宅已賃爲婚禮之場婚禮舉行於下（馬）日蓋坎狄不願久擱也及期旣届新郎乘象而生隨以鼓樂人執火把各一婚禮即於是起首新夫婦各以紅巾障面（吉兆）之禮節如是也新人俯其首冠婚冠飾以草料坎狄幾不能燭其而念之愈殷則轉疑有濃霧罩其眼亷 
時新婦之室婦女雜還婚禮旣畢村中有一老婦堅請坎狄揭去其妻之面網者坎如其言旣揭則大驚退新婦非其人也此時坎狄如有物自胸中直剌其腦燈光如漸入晦暗新婦之面亦似驟然漆黑坎狄初甚怒其岳父謂此老初示我以一女郎繼乃妻我以又一女郎旣而追思此老固未以其女示吾吾自誤耳因之復坐原處力自鎭靜怒己又復怒人倐忽間新婦小有驚贓幾欲失聲而呼則有一小兔奔竄入室經新婦之足而過隨其後者即爲坎狄前昔所見之女郎女搏兔於臂愛之異常衆女賓目之出曰此　女也丨女若未之聞坐新夫婦之前凝視其面作小兒詫異之狀一女僕入挽之於懷而出坎狄止之曰聽其此處可也即詢女曰汝名誰女忽間忽後動顧終不答室中女賓皆嗤嗤笑不止坎狄又問曰汝之雛鴨已長成歟女注視之若不知者坎狄鼓其餘勇再問以受傷之鴿之事女亦不答衆笑繼以諧語 
坎狄終乃知此女旣聾復啞其在此間專爲鳥獸之伴前此適逢其會宅内有喚蘇哈之名而彼入焉坎狄經二次之震眼前之黑障頓去喟然太息復覩新婦之面若眞（吉兆）來矣坎狄心中之光與夫燈下之光同射新婦之面慈祥充布室中衲平之賜福果騐（終） 
[自由談之自由談] [  不冷]  
　　黨費凡一政黨而黨費操於政府之手是不啻政府之僱員矣僱員對於店主苟有反對惟辭職耳今安福部尙以主人自命可笑亦可憐矣 
 
 
 

Page 15

 
 
   
 
 

Page 16

 
 
   
 
