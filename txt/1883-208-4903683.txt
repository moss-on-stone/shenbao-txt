# 1883 - 208 - 4903683

 

Page 1

 
 
[越南地圖出售] [  點石齋主人啓]  
　　越南地形似長蛇婉蜒南北相距一千五百里東西寬處千里有餘最狹處僅數百里東南皆濱海西界暹羅北界兩廣雲南二省西北界緬甸南掌古交趾地秦属象郡漢置交趾九　日南三郡建安中改爲交州唐初攺爲安南都護府宋封安南王始爲外藩明永樂中復爲郡縣至宣宗仍爲外藩本朝乾隆季年安南內亂命大軍討平之改國號曰越南此越南之顚末也近年法人踞有西貢凱覦東京安南岌岌不自安中法之交亦因此有决裂之勢本齋早擬求越南地圖刋印以資指南之助前有友人先後送來數紙或粗面不精或簡而未備不敢草率照印以滋貽誤今不惜重價購得善本簡拈精詳一無疏漏道里程途歴歴不爽如觀掌上經紋誠足爲從事越南者之一助刻已竣工定於六月初二日出售每紙收回工本洋三角正着色者外加二角售處仍照曩例諸君當必以先賭爲快也 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧處訪求近已購得紙色光潔並無缺張脫卷以此照印不特字跡一律易以動目并可省許多抄寫工貲一俟股分招齊卽可開印現在已將書樣攺作直行紙張加寬字樣放大而股銀仍每股一百五十兩掃三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彙成一編以爲藝林之大觀五易寒暑怡藏事進呈　乙覽　賜名古今圖畵集成仍　命儒臣重加編校越十餘年未就雍正時復　詔虞山蔣文肅廷錫督在事諸臣成之凡爲目四十爲巷一萬爲冊五千二十爲函五百三十二上自歴象下至方與以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部　頒賜諸王大臣外餘以分儲名山石室洵海內之鉅製也迄今諸友邦聞之均驚駭讚歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲已事隔百餘年剝蝕消沈流傳漸少若再越數世恐祗存其名而盡歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設－處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至出書時再收五十兩每次收銀照數掣發收據俟三生完工每股取書一部本齋除照股外誓不多印－部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現已印出之樣張一紙隨收單附閱將來此書開印版口之大小悉照此原樣紙其字已校點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悞也按刋印此書工本頗多近數百年內恐未必有大力者重刋則今之所印者數傳後必當視爲珍帙故海內藏書家苟欲爲鄴架曹倉增色伏祈早來入股爲盼 
[婆羅洲擬設華官佐治說]  
　　婆羅洲爲南洋大島自中國瓊臺出洋大小島嶼散列於南洋不啻百十而此洲實爲巨擘前明鄭和齎詔航海歴諸島開讀而羣番忽焉內附遣使封王貢舟歲至蓋迄中葉役屬於上國者百餘年矣惟中國制度凡屬外藩不過盡纏縻之意勢雖內屬權自己操因番俗蠢陋沿習旣久著欲以治中國者治之則政教號令輒相齟齬與其强以所難行何如安其所素習得字小之道而無吞併名謀所以爲中國之體統也顧世變百出大局全翻荷蘭東來諸國踵至彼見番人擁有曠土不知遠圖棄地利而勿取於是智驅力馭漸懷薦居之志始而租地以築埠泊船以通商繼而大事開闢謀取其地以治之建官置戍凡有興作土人已覺無權或深居內地而不出任其所爲於是封使貢舟絕跡而中國亦坐向無治理藩屬之故不暇詰問此明季所以失南洋之大勢也自是以後西國佔有諸島此攘彼奪大半爲其屬地而中國二三百年間無由復前明南藩之舊盖歴年旣多已忘諸島之本爲中國屬役矣道光之來海禁大開港澳互市漸而內地各口外洋情形始有講求者方知明季諸島之不來非小國之疏逖也爲泰西所制無以自通耳假如中國原有在藩國設官治事之法則亦何至他族逼處如今日之甚哉中國海內之地盡於東南而不盡於西北全盛之時惟西北疆宇之是拓若海外宜置緩圖矣此緣地大物博不如泰西諸邦囿於本國局面必藉越海控制以致富强故不屑爲也安南近接南鄙亦以向不置治致法人藉口以爲非中朝藩屬目前决意攻取不欲中朝與聞其事至於不能遽和不敢竟戰亦以我之於南洋大失其勢故耳自蘇門答臘噶羅巴兩處海峽迎入西船星羅其布之區何者不爲諸西國之屬而中國反以地近而失之形勢不如四國多矣前著保越南十䇿內有二事一言中國宜派兵船時巡南洋以遙爲越掌緬暹之聲援一則南洋諸島凡西國所開埠之處華人前往貿易傭作其數多于西人二三十倍雖相沿旣遠地爲西國統轄宜歸西人辦理然華人旣多不免交涉紛煩苟有華官以爲廳斷華船以爲保護按諸西國通商章程應有此事亦非中國之奢望於西國也如此則南洋一帶中國往來旣數商富兵强聨絡聲勢法人安敢正視越南哉而惜乎去年法人驟攻海防奪踞海內事已急急照此施行迂遠而無效也顧中國之於南洋目前不及因越而爭而將來原不以越而止嘗觀北般鳥一埠開自英人風氣日新利益漸擴而地面太廣數十年中尚未經營十二緣英國三島之民不敷遷居富商巨賈出入四洲之上往往於著名埠頭而不於新尋曠地以故開闢無幾而島中深山大澤茂林平原招徠多年猶未有人滿之虞也近日英督特創賣地之舉卽如沙荅公司以四十萬股本而買得四萵英畝之地擇其地之所宜或伐木通道或種植粜榖次第經營將來利可操劵而華人之有資者購地自闢接踵而起此時工商欲聚氣象已大攺觀亘古荒僻之區數十年後頓成富庶竊謂洲境數千里大於瓊臺由內地以去水程不過數十更中國游民所在多有聞之如水赴壑事權縱歸於英國而工作實責乎華人無論近在南洋從前內附本爲中國屬島卽以泰西各國凡有華人之處比類並觀按照和約亦應由中國派設理事之官以資鈐束地面歸之英管而民事可由華理而且富商聞風挾資貿易日漸衆多將來大局無非英人綜其成收其賦稅而已日餘地上之利大半必爲華人所有然則設華官以治華事惡乎非宜至於聲勢聨絡兵船出洋往來各島之間以爲保護而且藉是以樹越掌緬暹之援又必至之勢也此事雖小關繋中國大局實非淺鮮願當事者及早籌之 
 
 

Page 2

 
 
[電音照譯]  
　　○初九日倫敦發來電報登諸晉源西字報云法國水師提督攻打馬達加斯加地方駐該處之各國領事公館均已下旗刻下英國已向法國詰問其是何意見也 
[保險加費]  
　　○美國新聞紙載有倫敦電音至英國保險公司定有新章凡各輪船之往中國海面者保險費現議增加而於法國之船則所增較多云係緣中國海面近來多盜故也 
[西報彚錄]  
　　○西報云已故前任駐上海之法領事賈君所遺產業每年計有二萬法郎克之利銀今將此利銀歸入法國家以資將來查察阿非利加及亞細亞兩處地方之用賈君誠可謂公爾忘私者已又云中國擬發幼童十二人前赴加拉吉打地方學習西醫諸法該處西醫學堂已議另備房屋俾華童居住以便受業也又云大東電線公司現與法廷定議在越南東京設立海線以達西貢再由西貢達於香港查西貢至港向有一線今則又增置一線矣 
[東報摘錄]  
　　○東瀛報云日本自維新以來漢學幾同廢棄專意祟尚西學上下趨之若鶩迄今十有餘年於治國齊家之道民間竟無信用者是以今有重興漢學之舉鄣已派官考查舊時法律綱領其新法律着暫行停止云○駐日之英國巴夏禮公使於上月二十六日謁見日皇辭赴中國新任聞該公使一俟交代清楚不日當啓節也○日京法國公使署現接上海之德理固公使來信譜該公使大約本月中旬卽回本任到派駐北京公使一缺業己命前廣東領事焦魯杉陞授也○駐紥神戶英國領事官亞師頓氏前由朝鮮而回又赴東京今聞該領事又有往來安決戰事之行云○由英國學習兵法期滿回國之威仁親王現已補授爲軍守備之職○日廷因安南之事原擬就清輝比㕡兩兵船之中派遣一艘前往察探兹聞已命兩船一併預備同往想不日卽當鼓輪起行矣○冲繩縣人民私自逃往中國者實繁有徒皆因該處官吏立法未善刻擬行保甲之法嚴查戶籍毋使再有脫逃之患該處警察署刻下極其整頓於巡查之中擇其熟悉公事者俾資助理也○大坂地方今年患瘋癲者約五百餘人之多該處向有一瘋癲病院據稱近來送入醫治者已有三百餘人此外各監獄中囚犯患此病者較往年多至一百二十餘名察其病源大半皆爲頻年生意艱難迭遭虧折因憂愁過甚所致也○今年日廷自增稅以來各業情形均有困苦之象就大坂府而言業酒者因是閉歇十有三家業烟者於本月初間奉到加税明文之日閉業已有大半此亦可見市面之衰也○廣易縣监狱署忽於初五日晚一點鐘時由第四號監房起火延燒監房七間犯人之遭焚斃者五十八名負傷者二名乘間逃脫者數十餘名此信得之該處電報云○長崎江口地方之煤炭礦向來雇人開挖從無意外之事不料前月二十五日大雨傾盆山頂之石忽被山水冲落壓倒山邊小屋三間內有坑夫大小六人均罹於難巡查赶住將石扒開騐看六人無一完全血肉模糊其慘死之狀殊可憐也○長崎馬街地方有女子名本田者素有女隊長之號性極悍惡且又嗜杯中物以酒爲命比隣之人又以酒狂目之前日因乏錢沾酒潛入某玳瑁店內竊取首飾當塲被人識破交捕立卽送裁判所懲辦夫女子好酒已屬不是况又行竊此可見世風之日下矣○前報隅田輪船在馬關地方失事兹問該船已設法將水抽乾船身浮起水面當可拖來長崎修理計該船損失客貨及一切花費等項共洋七萬餘元○法國駐紥神戶領事近接本國文書謂西四月初五日有某銀行司事人名知巴者暗將該銀行佛郎十五萬元竊出逃遁無蹤今探知此人逃來日本神戶地方飭令卽行派捕查獲解案等語並附此人形貌身材言如能拿獲願出兩郎七萬五千元云想重賞之下必不難於弋獲也○看守大坂地方之兵內有一人私自逃出逃出之後無惡不作罪狀多端現在已爲巡捕捉獲解交兵部聞已擬定其罪當開槍擊而斃之○有兵丁數人前往妓院遊玩不知何事忽然鬨閙內有一人並非同伍遂爲衆兵所毆適有巡捕前往彈壓而衆兵合方以攻捕捕少不敢敵逃歸約衆同往兵見捕勢盛亦遂逃走內有一人爲捕所獲解官請訊官判罰洋一元半因其人無洋可繳故攺爲監禁兩天云○五月念九日有盜三人入某棧房行刼司棧者高聲呼救衆隣居及巡捕合力　拿盜拔刀相拒遂被遁去惟有一刀盜不及携去爲司棧人所得云○五月念二日有人於路拾一銀包內有洋四百元票洋三百零七元其人乃挈包送至捕房告知其故請查失票之人以還之適失銀者正在報捕彼此相見卽舉銀包還之失銀者不勝感激取洋二百元以相謝其人執不受失銀者强置之而去其人終不受細間巡捕知失銀者之姓名住處次日仍訪至其家還洋而退若斯人者殊爲古道可風矣 
[朝鮮近事]  
　　○日本報載朝鮮近事云元山津自去年變亂後其內地路程之廣狹尚未有人敢往查看故此次日本陸軍遊戎津海欣然由該港陸路起程取道文川安邊兩府而達高京沿途雖有官府護送然野蠻之俗尚有未攺所過之處仍有高人擲石拋磚之斃此亦惡俗也○近有中國欽點藍翎武進士葉增福由高京陸路前來元山拜晤日本領事言係訪查地理民情而來也○五月十九日爲日人在該處開港第三年之期是日租界之內日本人無論男女咸穿華服飲酒歌舞晚間并放烟火高人之來觀者不絕於途也○該港今年商務比之去年略爲生色○聞駐朝鮮日本領事近日文書致東京外務衙門稱朝鮮政府現在政事大有百廢具興之象目下該政府所有應用之物皆請領事代爲購辦其請購之活字機器三副業已動工代造此外如軍械彈藥等件亦經照會陸軍衙門代辦矣○去年高麗擾亂之時日本兵往駐高麗王城厚議以一年爲期藉以保護在高麗之日人現在一年期滿兵將撤回故日本已預備巡捕將俟撤兵之後令巡捕前往保護也近有高麗人擬開設輪船公司刻爲高王所知議爲之襄助其事 
[台匪近聞]  
　　○台友來信至匪黃金滿欲率黨投誠自念罪惡貫盈恐解甲以後終不免於刑戮遂懇武舉人王某赴省具禀以八口保之兹聞王某由省中回金滿率且黨數十人在拆開嶺迎接是日適有某武弁帶楚勇十餘人赴省路經此處金滿之黨卽將楚勇所携之檢砲器械强奪以去某武弁詢知是金滿羽黨倉皇奔避噫某武弁聞金滿之名無異驚弓之鳥則金滿之猖獗不問可知而欲以擒渠掃穴之功責之法弁疲兵豈不難哉 
[電局近聞]  
　　○中國電局推廣疫線事宜本館已節次列報兹悉自天津接綫至通州計程一百八十三里均用木桿自通州至北京計程三十六里均用地線業將開工此舉係由總理衙門北洋大臣飭令電局經辦故委員司事亦由上海局盛觀察詳派聞監工者係葉子霖通守電工熟手局員係王經歴繼善向在紫竹林局司事俾得駕輕就熟云所有木桿材料已於初四日由上海局派委任鐵君童翰卿二君押運赴津矣又悉勘路委員余澂求太守己過浦城所有仙霞嶺等處雖係山路泥土甚厚豎桿並不費力運道亦便經鳳君廣文分探浙東一路亦已回紹蕭山諸曁一路土多石少勝於浙西准由此路至蘭谿矣監工委員王軍門於初五日過紹興大約六月望左右寍波之線可以竣工寍波局委員蔡郎中鴻儀華廣文志青上海至寍波電報費已定每字一角一分初九日已由上海局邀令沈君榆村押解設局器具赴甬云又聞蘇州局擬於卽日添設無錫子店不派委員只請當手一人夥計一人打報生一人房租伙食束脩每月限定四十元蘇州至無錫報費每字定價五分無錫至各處報價照蘇州一式已由蘇局司事優生前往租房設線矣此後各鎭市分設子店均視此例云又聞江甯至漢口電線已奉左侯相於初二日出 
 
 

Page 3

 
 
奏開辦從此潯漢行商郵傳較速貿遷往來甚爲便利惟此欵工費約須十萬金大約仍須招股也又聞臺灣至福州海線烟臺至朝鮮海線擬由中國官欵設立以資海防云 
[會訊命案]  
　　○上海縣黎邑尊赴郡已列昨報兹悉邑尊此行實屬今春江北人某甲同私識婦某氏及該氏之女雇某乙船行至閱行將近甲與乙口角另有搭客丙丁二人帮乙將甲推入浦江乙卽開船來滬泊虹口地方與丙丁等謀將該氏出賣該氏聞其計卽知照熟識之同鄕婦報捕拘獲人証并着交女一併解送英會審公廨陳太守以案關人命送縣辦理嗣由邑尊訊得乙丙丁等毆甲擲浦在朱涇地界係金山縣管轄邑尊隨將通案人証派差移送金山金山縣以此案係在上海縣界互相推諉遂禀府尊府尊札委華亭縣會同金山上海兩縣訊理黎邑尊奉札前往俟會審畢尚須赴蘇云 
[打死小販續聞]  
　　○昨報打死小販一節兹悉經死者之表弟任阿載邀同念三保二圖地何錢師竹赴縣禀請勘騐而黎邑尊正欲晉都遂卽禀請道憲札委海防廳劉司馬代騐昨日下午六點餘鐘司馬帶同縣署刑仵人等出城赴虹口勘騐先據地保錢師竹供初九日下午據任阿載投訴伊表兄張孝兎被夾板船大副打死邀同看明赴縣禀報又據任阿載供張孝兎係小的表兄家有母妻向與小的合販小菜爲業初八日有鵝六隻賣與河而倍克司脫夾板船上計洋兩元五角初九日午後張在收鵝價被該船大副毆打受傷跌下致死伏求伸寃等語旋據仵作報稱頭頂頸骨兩處均係跌傷復騐下體腰膂有踢傷一處劉司馬出座親騐屬實卽令屍親具結收殮結紙令盖指墨任阿載復求伸寃並稱鵝價尚未收取當捕頭亦帶大副至屍塲請訊司馬着交捕頭看管俟邑尊回署再行會訊辦理司馬回署時已七點餘鐘矣並悉富捕頭查知該夾板船有舢板一只係華人何阿生包搖曾傳阿生到捕房查詢據稱是日該大副因嫌我接伊太遲勢欲毆我我卽躱避適張孝兎上船收取鵝價至被打與否我皆不知張阿順則稱但聞張孝兎在船喊呌驟然倒跌而死惟夾板船甚商曾否被毆亦未看見捕頭飭將兩人取保以備傳訊毆斃老嫗○溧水婦人王徐氏居法界西馬路永安里轉租王阿生房屋每月房租錢七百文現因連借項等積欠洋二元錢五百文屢索不還前日王又向索該氏答以本月二十左右定當歸還王大怒竟致用武適該氏之母在旁解勸王卽以拳擊其胸氏母應拳而倒遽爾殞命隨卽訴捕將王阿金獲住昨晨該氏奔至捕房聲訴前情翁太守略訊數語以事關命案當報縣請騐隨諭該氏靜候相騐核辦當經皮捕頭飭人報縣適値黎邑尊赴松江未回延至下午經人解勸買棺成殮事遂寢息云 
[節期停訊]  
　　○今日禮拜六爲法公堂訉案之期因係節日故停訊一期所有應訊各案統歸下禮拜二訊讞云 
[拐逃破案]  
　　○法包探前日在老北門外城河浜見一蘆墟船將欲開行船中有男女五六人形跡甚爲可欵盤問船戶據稱經客雇往湖州惟所來之客五男一女我亦見其行蹤詭秘雖經講定船價洋四元錢九百現亦不願載往湖州已將前情訴諸船埠頭徐姓該包探聞言後卽傳埠頭徐燮堂將舟中男婦解至捕房半途𨓜去二人故僅將三男一女分別管押昨晨翁太守臨捕房傳船戶等一千人審訊捕頭據情禀訴大守先訊一婦據秦陳氏供崇明人嫁秦蘭亭秦在川沙開麵筋店氏在母家有素識之王祖達來言我夫囑伊等來接我回去我卽隨伊下船詎不至川江而來滬上現又欲載我往湖州未知何意質之王祖達供海門人農工餬口該婦係我之嫂嫂兄名竹山於前年去世無後將我子立嗣於上年十二月服闋嫂嫂實於今年四月二十仝秦姓逃出我卽邀同施洪山尋至上海復在鐵馬路相近之小客寓遇范菊生始知嫂嫂逃在川沙隨卽尋去邁見秦蘭亭果開麵筋店纔及三日秦見我尋至伊卽磕頭請勿聲張卽將嫂嫂交我領回豈意嫂嫂不肯回家願往母家是以送往太守詰其母家在何處答稱在許浦太守以許浦在滬東北刻下雇船往湖州在滬西南路途兩歧質之施洪山范菊生二人同供係王祖達囑我帮仝尋人者又傳埠頭徐燮堂船戶倪金林訊問供詞一如捕頭所禀太守得供後飭將秦陳氏王祖達等四人管押一面着人往川沙訪問秦蘭亭再行核辦訊畢又傳埠頭徐至堂諭曰爾知蘆墟船有幾艘答稱有十數艘均是姓倪否答稱是大守謂本分府早已記明該帮船專載拐逃生意汝知之否徐稱我于今年始接辦船埠在後自當留心查訪太守以此案船戶尚無不實着開釋以後如有該帮船戶裝載拐逃匪人一經察出惟汝埠頭是問徐諾諾而退 
[押犯解縣]  
　　○昨報罪人回國一節兹悉已由陳太守飭差恊捕在托局麥魯輪船提到福建人魏朝源年約三十餘狀貌不惡衣衫藍縷抱二三歲之小孩據云在日本爲工頭有年曾娶日本婦生此一子今我回華不能與妻偕行故挈子來差捕卽將魏及子押解會審署陳太守卽飭差轉解上海縣管押再行發落夫以蘇屬國之賢不能不生子異域况魏朝源乎獨是挈其雛而棄其母回首東瀛其能無故劍之思哉 
[英界公堂瑣案]  
　　○王阿安前與拚識之婦口角由西捕解案陳太守以細故開釋當據平捕頭禀稱在王身畔搜得押票二帋一係時辰表一係金約指容查明是否竊贓再行解案太守允之當據某氏禀稱包探曹錫榮向與王同做包探夥今曹旣爲包探因與王有借洋不遂之嫌時欲尋事前日我與王爭毆被曹所見卽欲拘拿王以夫婦口角不于人事詎曹又唆使西捕來拘已蒙開釋又朦禀捕頭以押票是否竊贓又致帶回捕房所押之時辰表金約指均有來處可考太守謂俟捕房查覆再行核辦旋由曹查明實非竊贓又復解案太守卽將王開釋前日曹在路遇王爭執我又將王扭至捕房謂被王毆打并被王妻掌頰有華捕可証捕頭將王解案王妻某氏又投公廨喊寃太守飭差至捕房將王開釋昨由富捕頭禀稱毆曹之王已經送案請令與曹質訊太守謂本分府已悉其情將王開釋矣司副領事大不以爲然太守隨將王之票詞交閱又謂准再質訊飭差傳王於下禮拜一會訊○粵婦譚氏控被同鄕姚阿林等毆打一節昨由捕房獲到梁阿文卽阿明併將姚吳等送案該氏申訴前因并稱被毆受傷且毁物値洋二十元求免究追惟請片辦太守隨判姚吳梁三人各押一月○楊氏稱居白大橋堍昨夜在門口納凉突有一人與我調戯被拔去翡翠如意轉遞他人幸巡捕來祗獲一人鄭發發供撑遊船昨夜到伊家游玩並未拔如意華捕禀鄭專與流氓爲伍拆梢之事無所不爲陳太守判鄭賠洋十元再行發落○包探康阿順緝獲竊犯鄭仲泰吊取衣物皆是方勝全之失贓尚有收贓之楊成桂匿贓不繳一節已列前報昨據方投案稱失竊衣物開單報捕現雖起到各贓所缺不少向請究追鄭仲泰仍執前詞楊成桂堅稱所收之件均已起案並無餘贓竊犯又稱向在楊處躭撕贓確未經繳齋陳太守判鄭仲泰管押四月罰楊洋十元給償方姓所缺之贓着方具領○粵婦鄭氏稱居二馬路中昨有同鄕人來呌局適我女患痧辭之詎竟糾人尋衅我與女均被打傷手臂并毁碎盌盞火油燈訴捕拘二人送案何其汪竹扛同供爲輪船生意昨往玩耍鴇妓出言不遜致與口角並無毆打陳太守騐得該氏受傷屬實判罰何汪二人洋八元以四元賠物養傷餘充醫院經費 
[來信照登]  
　　○震澤鎭沿鄕一帶一百六十餘圩饑民苦不勝言查大小共有四萬餘口大口給米一斗小口五升本月初一日已給過一次際此青黃不接之時不忍中止其勢至少須再給一二次然經費甚鉅頗不易籌本地竭力捐輸僅得十之四五餘者不得不代呼將伯承滬上各省紳商曁諸大善士自上月二十九日登報以來逐日荷蒙解囊惠賜送交敝會館代收彚解震澤借米公所諸君收到後卽發回信託卽登報 
 
 

Page 4

 
 
道謝竊思滬地市面各業欠佳上報後十天共收到洋一千元有零想諸大善士不分畛域一視同仁敝邑饑民咸感再造之恩昌惟有心香瓣默祝諸大善士福壽綿長後賢連登科甲所有各處至好世交由昌具函相告再呼將伯滬上萬商雲集倘蒙各省大善士破格惠賜務祈早日慨助以濟燃眉之急嗷嗷待哺目覩傷心用特再爲聲明仍登甲報伏乞垂鑒光緒九年六月十一日上海北市盆湯笋絲業會館主少欽施善昌叩首代求 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百七十四號]  
[光緒九年六月初一日京報全錄]  
　　宮門抄○發抄　旨三道○護豫撫督羅　奏揀補道員摺○又　奏職員赴案質訊片○陝撫馮　奏審明定擬摺○護豫撫覺羅　奏請開知縣員缺夾片○大臣清　奏留員帮辦事務夾片○六月初一日　工部鴻臚寺廂白旗値日無引　見○順天學政孫詒經到京請　安○荊州協領寶通謝　恩○崇禮續假十日○芬軍續假五日○內閣奏泒騐放之大臣　派出恩承錫珍畢道遠張澐卿○　吏部呈進月官卷○順天府奉京師得雨三寸有餘○召見軍機　寶連　豫詒經○發抄　卞寶第奏塲運各商捐助揚州育嬰堂經費請飭立案不准挪移侵　奉　旨着該持咨行兩江總督轉飭該運司將商覆育嬰堂經費立爲專安不准挪移侵蝕以垂久遠欽此　○又故令歐陽　等虧　錢糧請飭　籍督撫限追家屬奉　旨着卽知照雲南貴州督撫飭將各該故員欠欵嚴追勒限兩月掃數完繳餘依議該部知道欽此○又常寍等處紳十兵部郎中唐敏眞等捐田育嬰請建坊奉　旨着捐所請該部知道欽此　○○護理河南巡撫布政使奴才覺羅成孚跪　奏爲揀員請補糧儲鹽法道以重職守恭摺仰祈　聖鑒事竊照河南糧儲鹽法道王道源於光緒九年二月二十八日晨任病故應以病故本日爲開缺日期業經前撫臣李鶴年恭疏具　題並聲明所遺員缺照章扣留外補歸二月分截缺造報在案查奏定章程內開迨府同知直隸州知州通判知州遇輪補病故休選缺先儘候補班前酌補一人次將候補正班酌補一人又道府直𨽻州知州遇應用候補時先儘科甲出身人員又道府以至未入流輪補班次如照內選先用新班遇缺先三人次用新班遇缺人再用各項輪用班次一人以五缺爲一週各等語再豫省病故休道員選缺上次糧儲鹽法道缺出用過勞績候補班陳出勛一人今糧儲鹽法道一缺查新班遇缺先新班遇缺現均無人應用各項輪用班次輪應候補正班到班該道雖係部選中缺而總理漬政鹽務責任綦重現當講求漕運之際在在均須整頓方能規復舊制必須才識穩練於兌運事宜講求有素之員始克勝任奴才前在藩司本任會同現署布政使按察使豫　在於候補正班道員內逐加遴選惟查有候補班補用道姚近韓現年六十九歲浙江錢塘縣監生中式道光十九年　亥科舉人庚子科進士引　見奉　旨着以內閣中善用欽此充　國史館分校本衙門撰文二十一年補缺二十四年丁父憂服滿起服嫌缺二十九年奉派協辦侍讀咸豐元年揀發東河委用二年選授湖北施南府同知奏留引　見奉　旨着仍發原工　同知照欽此因防汎出力保加知府銜四年補山東漕河同知旋因捐輸經費議叙以道員選用並戴藍翎又因防河出力保以道員留於河南補用六今丁母憂因辦籌捐局出力保俟服闋後　候補班補用八年服滿引　見奉　旨着照例發往欽此十年闰三日十二日到省攺指山東十一年　奏留奉　旨着仍留河南按照原班序補欽此因辦東省長槍會匪出力保加按察使銜並換花翎期滿甄別堪以原銜補用曾署河陝汝道後務辦理裕如月係正途出身堪以請補糧儲鹽法道等情會詳前撫臣李鶴年未及貝奏卸事移交前來奴才到任未及三月例不出考惟前在瀋司本任會同𣳻司查得該員老成諳練才識優長以之酌補糧儲鹽法道實堪勝任與例亦属相符合無仰懇　天恩俯准以候補正班補用道姚近韓補授糧儲鹽法道庶於漕政鹽務均有裨益如蒙　兪允該員係候補道員請補道缺銜缺相當毋庸送部引　見亦毋庸查開叅罰爲此恭摺具陳伏乞　皇太后　皇上聖鑒　勅部核覆施行謹奏軍機大臣奉　旨吏部議奏欽此　○○成孚片　再本年四月十八日奉准吏部咨開內閣抄出光緒九年三月二十七日奉　上諭崇綺奏查辦案內應訊職官延不到案請旨飭催一摺等因欽此欽遵知照前來遵查該員劉光煜前准祟綺咨提當經前撫臣李鶴年轉飭遵照嗣據劉光煜禀報於九年二月二十一日由安陽縣差次起程星夜前往備質等情奴才覆查属實前在藩司本任詳由前撫臣咨覆崇綺在案兹欽奉　諭旨飭催除飛咨直𨽻總督轉飭沿途地方官嚴催該員迅速赴奉質訊外合將劉光煜業已赴奉備質緣由附片陳明伏乞　聖鑒謹　奏軍機大臣奉　旨知道了欽此　○○陜西巡撫臣馮譽驥跪　奏爲審明挾嫌故殺緦麻服屬復連斃緦麻卑幼一家三命兇犯比例定擬恭摺仰祈　聖鑒事竊臨潼縣具報民人趙廣罄故殺緦麻服叔趙學孟並其幼子趙玉郎趙比郎一家三命一案巨因案情重大批司提者審辦兹據署西安府知府李希哲督同局員訊明議擬查徐宗圖詳由署𣳻司善聨覆審解部前來臣親提覆鞫緣趙廣罄籍𨽻臨潼縣賦性强橫時常帶刀遊蕩已死趙學孟係趙廣罄緦麻服叔趙玉郎趙比郎係趙學孟之子均係趙廣罄緦麻服弟分居另度先無嫌隙該村甲總向係按年輪流充當光緒三年輪應趙廣罄充當甲總趙學孟因其爲人强橫約同族人趙學安等公禀縣案經該縣批飭不准趙廣罄承充趙廣罄與趙學孟從此有嫌八年七月初間趙廣罄因見同村孀婦温宋氏年輕欲娶爲妾當央素好之賈現章先向温宋氏探詢口氣如其情願再行央人說媒賈現章往向温宋氏婉勸未允隨向趙廣罄向覆趙廣罄令其緩爲再勸嗣温宋氏遇見與其夫素好之趙學孟告述前情趙學孟卽以趙廣罄爲人兇惡旣已起意媒娶勢必央人再來勸說倘其再至伊卽任做呈詞令温宋氏赴縣控告等語温宋氏應尢各散嗣經賈現章聞知恐興訟端于連於已於十六日途遇廣罄當卽告知前情因勸其不必再行央人往說趙廣罄聽聞生氣隨尋趙學孟理問行至村外路旁適趙學孟拖其兩歲幼子趙比郎並手拖四歲幼子趙玉郎由地邊走至趙廣罄斥其不應多管閒事唆人興訟趙學孟混駡趙廣罄回詈趙學孟將趙比郎放地撲攏向毆趙廣罄閃避順拔身帶順刀砍傷趙學孟右肐肘趙學孟轉身奪刀趙廣罄閃側又砍傷其左耳根相連項頸趙學孟被石絆跌躺地辱駡稱俟傷愈定將趙廣罄全家殺害趙廣罄慮其日後報復並觸起從前禀阻甲總之嫌一時忿恨起意致死隨用刀砍傷其頂心趙學孟翻轉身子趙廣罄又連砍數下致傷其髪際項頸左右後脇右後肋右臀登時斃命維時趙玉郎趙比郎均撲地啼哭趙廣罄一時遷怒忿恨難忍起意一併砍死隨用刀砍傷趙比郎左腰腿又用刀砍傷趙玉郎左瘠膂左後肋將刀撩棄逃跑適趙述德趨至喝問不應瞥見屍身通知屍弟趙學愷看明授約報騐獲犯訊詳批司提集犯証曁應訊人等到省發委西安府督同讞局委員確審據供前情不諱嚴詰委因向理被駡慮恐報復一時忿恨莫遏起意致死並遷怒將其幼子趙玉郎趙比郎一併砍傷殞命並無預謀及起釁別情亦無同謀加功之人供証確鑿究詰不移案無遁飾查例載功服以下尊長殺死卑幼因其父兄素無資助及相待刻薄將其十歲以下幼小子女遷怒故行殺害圖洩私忿者悉照凡人謀故本律擬斬監候不得復依服制科斷又本宗尊長殺死一家三命分均卑幼內有一人按服制應同凡論者斬决梟示如謀佔財產圖襲官職殺緦功卑幼一家三人者凌遲處死仍將財產斷付被殺之家又律載斷罪無正條援引他律他例比附定擬各等語此案趙廣罄挾嫌故殺死緦麻服叔趙學孟並遷怒故殺緦麻服弟趙玉郎趙比郎一家三命查趙廣罄所殺三命趙玉郎趙比郎二命係該犯緦麻卑幼均年在十歲以下該犯遷怒故殺按例應同凡論其一命係該犯緦麻尊屬較之分均卑幼內有一人應同凡論者情節爲重例無恰合專條自應比例問　趙廣罄除故殺本宗緦麻服叔罪止斬監候輕罪不議外合比依本宗尊長謀佔財產殺死功緦卑幼一家三命者凌遲處死左　刺兇犯二字仍將該犯財產斷付死者之家養瞻賈現章雖訊因息事起見惟肇衅釀命應照不應重律杖八十折責發落趙述德趕救不及應毋庸議無于省釋除供招宗圖咨部外所有審明挾嫌故殺緦麻尊屬復連斃緦麻卑幼一家三命凶犯比例定擬緣由理合恭摺具陳伏乞　皇太后　皇上聖鑒勅部核覆施行謹　奏軍機大臣奉　旨刑部速議具奏欽此　○○成孚片　再前准部咨光緒七年十二月十九日奉　上諭前據御史鄥純嘏奏叅河南候補道蔣珣等各欵當重令梅啓照查明具奏等　欽此當經前撫臣李四年欽遵轉飭確查去後茲據署布政使按察使豫山詳稱查接管卷內據開封府知府王兆前禀遵卽確切查訪據尉氏縣知縣李步雲同鄕官候補同知王蘭紱知縣盧　珊蔣文海王豫徵結稱李步雲平日並無嗜好出其印結呈送到府該府覆　李步雲平日持躬議飭操守清產將結禀送到司前司未及許　　事該　司到任未及三月例不出考惟前在𣳻司任內查看該員人尚保誠辦事勤愼等情具詳前來奴才到任未及三月例不加考惟前在　司本任查覆尉氏縣知縣李步雲年富學優　公謹飭雖　該員同鄕官結保由府司加考詳覆平日並無嗜好惟查與此缺人地不甚相宜應請開缺另補以示懲儆至所遺尉氏縣知縣簡缺豫省瑞有應補人員應照新章扣　外補　此附片具陳伏乞　聖鑒訓示謹　奏軍機大臣奉　旨該部知道欽此　○○清安片　再奴才等現當辦理界務及安插　哈事宜在在簡員適有藍翎同知銜山西候補班前先補用知縣丁鳳鳴由烏魯木齋回湖北原籌道經科城查該員老成諳練熟悉公務酌擬留科帮辦文案事務以責臂助其月支口分銀兩照章以二十七兩發給自四月起支領除札飭該員遵照並分咨外謹附片具奏伏乞　聖鑒謹　奏軍機大臣奉　旨知道了欽此 
 
