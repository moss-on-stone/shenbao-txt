# 1881 - 198 - 4902956

 

Page 1

 
 
[西湖拾遺出售] [  本館告白]  
　　西湖拾遺一書備載湖上事實計共四十四惜版已無存　者祗增目想本館現在覔得原本重加校警排印問世並請名手精增圖像九葉用連史紙由石印照相法印出弁諸簡首格外耀目計每都釘成十二本價洋六角正準於七月初一日在上海呻昌書畫室出售本埠賣申報人以汲外埠之寄賣申報處均有發賣祈購取爲　 
[論土法兵]  
　　阿非一土其北境東連亞細亞夏后氏族之世有亞細亞人轉徙而至始開闢其地國而治之故其風氣之開實在數千年前溯其立國以麥西爲最早次則加爾達額自三代至漢晋聲教通而文明盛矣乃摩哈麥起於阿刺伯而三洲相近之處靡然徙之而阿洲北境亦遂爲回人所有數千年之經營一旦以派罕巴爾之教變文明而渾沌亦奇矣哉今之的黎波　麥西之西偏鄰環也迤西而多尼思而阿爾及耳而摩洛哥皆加爾達額地也阿刺伯大盛之餘其教徧行而土其實其宗派厥後阿洲屬國全歸於土迄今文明不可復矣然阿洲地當亦赤道之下腹地炎熇不堪居惟北境尚在北黃道之北又與地中海相對雖爲　屬他國之人不能以文物聲明化其穢濁之氣而往來貿易猶動人歆羡之心故各西國昏欲通商立埔於其間法人之攻多尼思豈非爲是哉顧法人亦既得志於多尼思此後與所　阿爾及耳境內之地可以聯　矣駐兵以防之設官以治之其地之土產地利可取之倚爲外府當歲增數百萬之財夫豈不善然而土人何以堪也意以此　國者久奉摩哈麥之教屬於阿刺伯數百年我乘阿之衰亂而取之夫亦以我與同教故得而有之否則其心不服也今法人以通商立埔之故漸啓無厭之心以兵力列之於藩屬以彼不能自振夫豈不惟所　爲然法人威之以力尤將結之以心假令以洋教漸染其土人棄回教而從之則向以我爲宗者後且與我爲敵矣深可畏也且此數國　以數千百年禮樂文章之俗而摩哈麥得而誘之則其人之無定志無眞力可知今以法人之教耳濡目染之安在不靡然而從之回教之衰土之不幸也其能不與法人爭之乎此固土人之深思熟計而現在得黎波里之兵之所由出也雖然土人此舉與法人已成兵釁爭地爭城或未免終出於戰　土不能與法相抗也何也凡泰西各國所樂於越海控制者以其有地利也土國之無政教四洲所罕其能役　諸回國者徒以同教覊縻之而已試問阿北諸國自歸土屬以來土人之經營締造於其地者曾有何事苟能如英之於印度西班牙之於亞洲南洋以彼之地我爲取其利而分之於彼則法人雖有　羡之心其將藉何詞以發難也且不恃今之多尼思即阿爾及耳一土亦同爲土之所轄法人亦何能先占之　葢土於歐亞兩州中雖幅員之廣不下奧普法日諸邦而以其崇信回教故外則與爲盟會而內實大見鄙夷其於通商一事亦未嘗考究人情風俗大率與諸國不同徒以其地跨兩洲有俄羅斯雄踞北方狡焉思啓咸樂有土以爲之障蔽前年與俄交戰歐洲有爲之解兵者原非有德於土之君民而實爲歐洲大局計也而尤以爲慮者又莫如英葢俄而勝土則自土以至印度中間懸隔不過積　之波斯與昏荒之阿富汗必不能遏俄之衝而印度實已危甚故必欲保土以間俄也然今以土之屬國爲法人所取則其事無害於歐洲而且英葡西班牙等國志在通商立　者其視土之有阿北境與法人之有阿北境其得失利害不相懸殊乎而謂有助土而阻法者哉然則土人此舉意惟己之兵力足以與法相衡法人畏之遂棄多尼思阿爾及耳而跨海北歸也然後可以保諸屬地耳顧法之用兵於多亦豈不量土人之強弱而貿貿從事乎我知土雖頓兵於的黎波里亦不過徒耀聲勢而已又或者駐兵於此可以阻法人無厭之求而爲僅守得黎波里之計亦未可知如曰與法人爭則吾不敢信之矣 
[詳述意法爭毆情形] ○法國攻多尼思之兵回至麥西利地方爲意大利人所笑致成釁端已列前報茲閱外國新聞紙其言較爲詳備因再譯而登之蓋緣法兵由多撤回路經麥西利該處有一意國會館法兵晚間上岸行過會館門前館中人蹙口作聲意存笑侮法兵及法國民人大爲不服頃刻即將會館圍住令該會館首事之人將號牌送出會館人不之應人乃愈聚愈多巡捕懼有事變勸令會館中人取號牌付之卒不允巡捕乃命人知照各巡捕麕集爾時眾人已強取其號牌漸次散去眾巡捕來則皆驅除凈盡志次日兩國之作工者亦互相毆打意人見有法工則擊之法人見有意工則亦擊竟成不容並立之勢已有斃命及受傷者數人法人并知照各處工作地方不准雇用意人如有雇用者將率眾壞物件於是互毆之勢　覺披猖巡捕恐難彈壓因調兵前來捉獲二百餘人並將意人之作工者驅逐令去毆者始懼而解散然自是各處意法兩國之人皆成冰炭意圖亦有法人會館一區一日有意圖之讀書人行過其地爲法人所詈欲捉之則避入人叢中莫可辨識意人乃將會館門窗等物毀壞其百姓人等皆大呼欲與法人開兵意廷知之泒兵彈壓始得寢事法國會館之首事者不勝感謝蓋此時意國部臣雖不悅於法人之所爲而兵糧等物均未精足部敢輒開邊釁故不肯從意民之志也 
[壞船類誌] ○英國帆船名阿比里多尼安在普陀山相近之地駛行本月二十夜十一點鐘突然觸礁船身碎作數塊船內中西人共計二十五名內中惟知有六人撈住船上碎板幸得生全其二人已回寍波四人亦分投各處刻下得有的信其餘十九人則生死未卜前日有泊在本埠之英兵船福斯亨駛往失事處查看未識查看情形何如容後探錄又有美國帆船名阿尼思篙是晚因避風浪泊於台州境內卒以風急浪高仍遭覆溺其艙面房屋爲巨浪冲塌壓斃一人船亦隨沉船主以下共十三人皆乘小艇避入海島中爲中國某輪船援救上船載至溫州現聞將欲送至上海云 
[星使病足] ○福州船政大臣黎星使前因肝氣頭痛移居花園養病茲聞兩足大趾腫爛不能履地日臥樓頭醫云　氣傷肝由上至下非舒服肝活絡不能奏效故近日專人至福州城外請廣東某官診治云據閩人傳說船 
 
 

Page 2

 
 
局創建之初先建衙署次策各廠各廳堂復議建造天后宮以安神靈惟地基係填築田溝一派川原四面平坦天后宮則在局後之山腰當時鳩工鑿石不止半年運斤伐林亦須數月削巉嚴爲殿宇鞭怪石爲臺階比及三年廟工始竣又築石階至山麓以便行人計所費實亦不貲極鉅觀也惜廟地坐煞廟貌高矗俯視船局重壓來龍大有呼吸之勢青鳥家云此廟必靈顯非常惟不利於星使初亦未敢深信嗣見歷任星使皆抱病纏綿然則風水之說或亦不盡無憑歟傳者之言如是附及之以俟知者 
[神技並稱] ○福州馬尾通商局委員某精於六壬前經列報茲得福友來函云船政署中委紳劉君亦精六壬兼通風鑑陰嚴諸術初到署時問疑者絡繹不絕無不談言微中共推神異嗣因直言招忌遂謝絕應酬不談此事偶值良朋過訪多方敦逼勉強從命然不過隨意敷衍故批斷不驗非至好有要事鮮獲眞詮近有以境山宅舍問者批雖數語而來龍去脉正穴旁支左右砂之或高或陷前後案之或吉或凶宅中某房最佳某路最狹均能言之確切是不用登山登堂而可知禍福矣又有以　病妻產問者批亦數行而得病之由病瘳之日應服何藥應請何醫產者是男產期某日亦能一一先言其應如響是不用望聞問切而知生死矣此皆來函之言相傳壬式衍自九天玄女黃帝太公而後代有名人如諸葛武侯劉誠意伯以其術輔國救民其最著者此外或隱居不仕或託跡行編籍多所記載而近則鮮或覯之知今之所傳屬實則二君者近在咫尺聲音氣求可證同心而相爲賞晰樂事也 
[潑婦強悍] ○天津門毆案層見迭出幾於書不勝書然未有女流而亦犯是者乃昨聞東門溜米廠司氏婦與馬二結驎而居馬二有婦以悍毒稱與司相　方以類聚夫人城無敢撼銳摧堅也豈是處又有最良而懦之王氏寡婦以孤寡無依昔曾向馬典取一屋言明屋不計租銀不計利歷久相安然實非馬之本心特無隙可乘耳一日司失一雞遍尋未得私以疑王王度外置之比往搜求王自問無他亦不介意詎雞竟雌伏暗陬王未之知而司偏搜得於是王爲賊稱前後失雞不止一次概令賠償復恐怖能制王求助於馬馬固蓄而必發著借此機會便忽忽前去并挾取錐子一具手以繼口錐下如雨於王之私處尢著意焉比有赶救者王之下體已無完膚白禈已染成赤色矣津城傷科推蘇姓爲首出比請至又以女之下體不爲醫治現聞事已經官未知如何辦法夫以一婦人而狠毒若此其猶可恕乎哉 
[東夥互訟] ○江右某甲者開錢庒於某鎮倩戚某乙爲司簿記歷有年所兩情契合無稍忤也年因生意虧耗甚鉅至今春遂行關閉所倒之帳除本鎮鋪戶來往不計外尚欠該地方公頃三千金毫無着落即經該董首等控甲於官提訊押繳甲函致乙囑其代爲張羅俾得取保出外調停乙義不獲辭勉爲湊集千金繳案甲果得保釋既出却向諸董首言曰我庒上銀錢皆乙經手今諸君惟知罪我我六十衰年惟一死以謝耳諸董首聞言心動竟信其說乙遂被拘然心殊不服亟馳信至家令重資聘某狀師作呈申訴未幾亦得取保於是甲乙望衡對宇而庽互投呈詞官幾莫辨原被歷過數堂簿記不勝繙閱卒無頭緒數月以來仍未罷休聞乙除郤訟費第庽租火食已用七百多金則甲之所費亦可知矣既有此款曷弗平心息氣湊償欠項既不負人又了已事而轉鳃鰓然較量官司之勝負不已愚耶然就事而論不直固在甲也 
[小錢宜禁] ○前報蘇護撫譚方伯申禁小錢誠整頓市面之要務茲接松江人來信稱松江浦南一帶錢弊實深鵝眼砂壳等錢每一串內竟至對搭小民受累不堪苟得地方官實力稽查一律嚴禁誠上足以慰憲意下足以惠民生也 
[連累撤任] ○徽属某縣訓導送考返署途中薙髪輕諸生告發爲太守撤任情形曾經列報當有太守札委正齋兼攝副齋之篆一面通詳省憲請委員接署乃上憲接閱府交亦將正齋撤任兩缺均另委人員往署揆度憲意必以副齋薙髪雖年老患瘋然正齋究亦不能無咎是以一并撤任也聞正副二齋均係實缺殊属可惜副齋由舉人出身得保補缺後以知縣用乃既結眾怨又違大典遂至名登白簡累及同僚悔何及耶至副齋如何叅辦容探知再錄 
[皖垣官報] ○藩轅牌示本任舒城縣典史沈廷華着即回任供職績溪縣教　委試用訓導沈道萭又該縣訓導委試用訓導吳發　均署理 
[調派兵頭] ○拉不暈船上之兵頭施各忒自盡身死一節已列前報茲悉該船已派英水師提督兵船上之兵頭名哈格司者前來接管矣 
[限令繳租] ○法公堂前期有洋人阿三偕同華人投訴稱小東門外天祥洋行房屋租與沈長發開設萬生信烟館算至七月初十日被欠租洋七十八元求爲追償當據沈長發供稱於火災後租張姓房屋開設烟館每月租洋三十六元去年張姓將屋賣與天祥行內唐志雲管業仍照數逐月付租嗣於三月間爲生意清淡商之收租人令改砌石庫門以飾外觀渠允許改砌而索我洋一百元當付洋五十元將店暫停詎取洋去後仍不改築向問反將洋還我但其聞已停歇一月故商令讓租一月今於七月初十日止祗欠洋四十二元翁太守謂兩造均有不是何能先取洋五十元而又翻悔令沈長發交出房票昨日公堂覆訊沈將票呈案太守察閱謂此係三月前之票要來何用今從寬核斷減去四月分房租一半着繳洋十八元連前欠六元又本月分租洋三十元一併限禮拜二繳案并着交保如下次訊期不繳則立即封門將生財作抵云 
[當手捲逃] ○滬上巨元莊夥田長林春如庄夥胡竹林滋大莊夥秦蘭生及萬祥增生和等米麥小貨行九戶共計十二人聯名黏單遞稟於法公堂稱與福建公信恒在滬太古碼頭分設之福鼎　建莊往來共被欠銀一萬三千六百數十兩詎福鼎　當手林立廷徒起不良將底貨變銀儘其所有一併捲逃連家眷亦不知去向店中惟剩生財等物不值幾何故將其兄林芷芬出司郭如茂交捕解訊求爲究問林立廷下落追還欠欸翁太守閱稟正待訓詰又據蔴袋店金煥章呈訴稱被福鼎　欠銀一百餘兩外又袋皮三百件不在帳內此貨乃寄與郭如茂處者又九章綢緞店夥控稱被欠銀貳二百三十餘兩同求究追翁太守問林芷芬以林立廷所在並問因何潛逃有無虧空據供我甫經到滬另有東家並不在福鼎　爲夥與林立廷亦非弟兄據郭如茂稱林立廷去向實不得知太守謂汝等竟說的干凈人家一萬三千餘兩銀子難道憑你幾句謊言就可了事着從直供明俟尋到當手便與爾等無涉即可釋放詎林郭兩人執不吐實官筯暫押候比金煥章請追之袋皮三百件即爲吊到先令領去　於禮拜二覆訊云 
[講烟禁] ○滬地法公堂定有吃講茶罰例故此風漸戢乃近今選事者又　作吃講烟昨日法捕房解訊吃講烟一案原告烟館主吳鳳祥堂倌沈阿大投訴稱昨有二十餘人到店吃煙陸續而來共計吃去烟資洋五元光景已有人會過一半尚有一半應謝三寶會鈔詎伊不名一錢而眾人已散故將伊送捕解案求理翁太守詰之謝三寶據稱賣水果度日近因有病不做生意有绍　人夏忠倍與趙阿堯兩人吃 
 
 

Page 3

 
 
煙評理邀我同往亦不知因何啓釁後經講結而烟資兩人合出夏忠倍之一半已經交付趙阿堯稱出外取洋囑我暫待豈一去不來等語翁太守得供飭將謝三寶暫押候核又謂吳鳳祥曰茶肆吃講茶已定罰例煙館既有吃講烟之事亦應科罰今姑念初次寬免嗣後如查有此等情事即當倍罰尚勿玩吳等唯唯而退 
[傷重身死] ○英租界慶雲里謝三觀妓館傭婦徐氏因樓窗墜下擊傷頭頂甚重曾經列報茲悉該氏係蘇州人傷后即雇舟回蘇醫養豈知船在中途所傷之孔中冒血不止旋即身死業已到籍棺殮矣人有旦夕禍信難料也 
[兇手拘押] ○前報借刀擾禍一案茲悉已由莫邑尊　差將楊姓之子提案發交東廳收管視張氏婦傷勢如何再行核辦并聞該氏所受之傷略見痊愈云 
[茶棧倒帳近聞] ○英租界江裕昌茶棧倒欠巨欵一案英會審員陳太守疊次訊理情形均經列報茲悉已由廣肇公所八董事將江裕昌之產業及所存之茶估價約值銀五萬餘兩其欠欵即照三三折擁賞亦少銀二萬六千兩稟由陳太守飭歐夢麟趕緊知照東人江詠塘措辦銀兩乃仍延宕如故陳太守又疊催歐夢麟函追東人速爲了結云 
[船夥傷人] ○薛捕頭至英公堂稟稱朱阿四之駁船裝載　貨停於碼頭當有洋貨船挨擋欲泊致相爭鬧而朱竟持磚擲傷洋貨船上人之右腳甚重骨已碎隨送醫院醫治難保無殘廢之虞今將朱阿四及船戶徐阿專解案請訊朱供誤傷彼船之人實出無心徐供船夥朱阿四傷人我願爲出資養傷陳太守得供之下飭將朱阿四管押徐阿專交保俟視受傷人傷勢如何再行核辦 
[剪辮訴姦] ○英巡捕送因姦爭毆剪辮之男女二人請訊據周氏供甯郡山北人丈夫久亡現因楊定川前夜到我家中欲行強姦被我扭住剪辮呌喊經隣人幫獲交捕云楊供向爲木匠曾與周氏拚識茲因口角起見意誣我強姦剪辮況我做工傢伙俱在周氏處髮辮呈　陳太守以該男女均無恥已極着楊以後不得再向周氏糾纏一併逐出 
[再測彗星] ○彗星行度初六日至十二日每日合行一度十分云以爛矣十五日測距第二星十九度合每日上行一度二十分十九日測距第二星十六度合每日上行四十五分二十二日測距第二星十四度七分合每日上行三十九分二十三日測距第二星十三度三十分係上行三十七分二十四日測距第二星十三度五分係上行二十五分所謂無名星考諸星表乃四輔南增一也二十四日曾測距彗三度二十分下彗星度許有六等星係四輔第三彗星之日行日促近極故也若離極稍遠即日行日增無疑所謂測三次經緯即能定其軌道定其方向此談天指泰西著名天文家非泛泛者所能大抵彗星體質甚輕凡遇他行星即可攝動所以軌道之無定耳或謂疑即月孛按月孛四餘之一羅　計都月孛紫炁此四餘也合日月五星七政謂十一曜考羅　曰天首其實係入地之日光所以爲火之餘計都曰地尾每距羅　半周天實即地影所以謂土之餘每月蝕地影間於日光之中月光薄蝕有謂羅計之掩亦是月孛係日中之月體日蝕係日被月孛所掩也紫炁係閏餘二十八年十閏而炁行一周天耳所以四餘與彗星無干今算命家往往以五行尅制　拾四餘以愚弄不知星者我輩談天憑諸實測實現據談天云立秋後二三兩夜奔星即流火甚多每時可以百計立秋在即請驗諸彼蒼可也[  江南末吏魏建人拜識]  
[步張雲嶠題史閣部祠原韵] ○劉左裊雄馬阮姦朝廷況屬小偏安頹波挽向中流易傾廈支憑獨木難正士幾人方寄獄儒生何事竟登壇時艱國計交相迫徒倚轅門袖手看　不入中樞出督師天心聖眷已堪知但思碧血酬先帝空剖丹枕示健兒隔岸正驚焚象尾深宮猶自選娥眉文山義烈常山節已辨梅花點將時[  楚被潤田周河清稿]  
[三借廬贅談題詞贈瘦鶴詞人即希郢政] ○頻年作客闔閭城潦倒青衫感不平珍重一枝修史筆莫教輕易賦閒情　暝寫晨鈔志未舒半生事業誤虫魚知音倘遇雞林賈不惜千金購異書　六朝金粉艷江南弄月吟風興正酣千里神交樫一面開編如共故人談　客中記述等身多儘計閒愁託嘯歌自媿耽吟無好句也勞珊網費搜羅[  辛巳六月飯顆山樵時客龍游稿]  
[有感集唐錄請金竺山人正和] ○惆悵歡情又來一年多情信有短因緣須知入骨難銷處舊事思量在眼前　織女佳期又隔年蓬萊無路海無邊因思往事成惆悵月過花西尚未眠　心火因君特地燃可能無礙再團圓縱爲夢裏相隨去韓壽香從何處傳　風景依稀似去年星河耿耿漏綿綿當時可愛人如畫凭着朱欄思浩然[  免痴道人稿]  
[題倉山舊主楊柳樓臺即步原韻] ○　把倉山一角移移來海上詠新詩術難縮地偏爭巧墅闢輞川殊得宜小小樓臺精　構依依楊柳快棲遲春風含笑垂青眼助我騷壇共賞奇　金谷芳叢　士家四圍楊柳綠陰遮長天雲疊無名畵流水雷通過客車萬國衣冠門外屐六朝金粉眼中花時携柑酒聽鶯去勝似頻年早晚衙　蓬萊小謪地行仙結得春申翰墨緣天地有情皆入賞文章無價定光前身餘長物惟琴劍座繞名花雜管絃清福從今消受慣買來風月不須錢　宦途身世嘆浮沈洗盡繁華俗不侵聊結烟霞閒歲月未妨裙屐入山林帆檣到跟從頭　數城堞排牙對面臨富貴浮雲談笑事何如樂境此中尋[  半鳏生陸增壽初稿]  
[題蒼山舊主楊柳樓臺即求斧正] ○盛世名園不獲游蒼山閒話舊風流分來處土門前樹種傍騷人江上樓縷縷青絲曾繫別家家紅粉可知愁　楊柳樓臺一帶爲滬上烟花之藪　吟哦到此應惆悵多少題詩在上頭○一任繁華舉國狂獨營隙地擅清涼却從樓閣開詩社可摘星辰貯錦囊海氣連紅烟樹濕花枝隔院晚風香車聲門外如流水多載翩翩白腹郎[  二梅胡琪甫草]  
[  光緒七年六月時期日京報全錄]  
　　宮門抄○上諭一道錄前○東撫周　奏交審案件訊取大概情形夾片○湘撫李　奏覆審擬結緣由摺子○廣西撫慶　奏甄別同判夾片○東撫周　奏爲奏　聞片○廣西撫慶　奏請免武員騎射片○大臣榮等　奏據咨遵案酌擬各緣由摺子○六月十七日刑部都察院大　寺廂監旂值日無引　見○惇王由　東陵回京請　安○克王假滿請　安○都察院奏派專司稽查之堂官　派出崇勳○召見軍機○皇上明日夘正至　觀德殿行禮○發抄　李鴻章奏堵築東明黃河等工完竣遵保出力員紳奉　旨着照所請獎勵該部知道單倂發欽此○又貞女郭陳氏請旌奉　旨着准其旌表禮部知道欽此○又孝子張士鈺張士錦請獎卹奉　旨着准其照例旌卹該部知道欽此○又請以鮑增澍調補青縣令奉　旨吏部議奏欽此○又請以銘　原品休致奉　旨兵部知道欽此○又王金榮借補大沽中左營都司奉　旨兵部議奏欽此　○○周恒祺片　再臣光緒七年三月初五日奉　寄諭刑部奏交審案件訊取大概情形一摺前因江西候補通判趙清韶呈遞條陳繕錄寄信諭旨並有揑造情事當將趙清韶革職交刑部嚴訊據趙清韶供稱所錄諭旨二道前一道係素識之金餘 
 
 

Page 4

 
 
庭由山東藩司科房抄出後一道係定州武童實繩武所給當將實繩武拿獲據供係素識之山東溜川縣人蒲人玉寄信內抄錄並將原信呈案不知捏造請由等語着周恒祺即將金餘庭蒲人玉嚴密飭拿務獲訊取確供送部核辦倘金餘庭蒲人玉堅不承認即將該二犯解送刑部歸案質訊以成信讞原槽著抄給閱看將此諭令知之欽此當經欽遵密飭歷城淄川等縣先後將金餘庭蒲人玉拿獲解省發委濟南府審訊旋據前府黃大鶴稟稱提訊金餘庭供認曾交給趙清韶條陳開礦所奉　諭旨係在飭委查勘登州府屬荒地之候補直　州州判翟誠一委札內抄錄並非從藩司科房抄出當時伊亦未向趙清韶告知由何處抄來蒲人玉據供伊信知實繩武所錄　諭旨係由伊表叔李扶常藥鋪內取去照錄轉寄伊並不知揑造情由等情復經臣札筯淄川縣續將李扶常拿獲發府歸案質訊究出蒲人玉在李扶常藥鋪內取去所錄　諭旨係同縣人高捷承抄給閱看伊等均不知揑造情由並據蒲人玉將高捷承親筆抄錄　諭旨繳案黃大鶴又稟經臣札提高捷承質訊未到黃大鶴旋即升任兗沂曹濟道卸事該署府梅啓熙到任即據高捷承由江南探親回歸赴府投審經梅啓熙連日會同局員隔別研鞫據高捷承即高匯祥供伊係五品軍功上年八月間伊萊省撞遇素職之長山蕭成訓即蕭鴻道袁　耀談及淄川縣境向有礦井意欲開探得利蕭成訓等曾在巡撫衙門具稟未准向伊商量公同酌議章程十條各自回家邀人出錢入股後再稟請開探九月二十一日蕭成訓至伊家交給抄錄　諭旨意道囑交大眾觀看伊閱看係因趙清韶條陳催山東巡撫查辦礦務未向查問來歷當照抄一紙將原紙給還二十五日伊見本地紳士等俱在李扶常藥舖坐談即携章程並抄錄　諭旨給紳士人等及李扶常傳觀閱畢均留在舖中至十月初又將章程取回以後不知蒲人玉如何將抄錄　諭旨取去照抄函寄實繩武轉交趙清韶具呈入奏伊並不知揑造情由蒲人玉呈繳　諭旨實伊親筆求提蕭成訓質訊等語質之李扶常供各相同金餘庭供詞亦與前訊無異該署府札飭長山縣查拿蕭成訓外出無獲錄供稟覆前來臣伏查趙清韶所錄　諭旨二道前一道業據金餘庭供認係伊由委員札交內抄給不諱後一道據到案之蒲人玉李扶常高捷承命供皆係輾轉傳抄並不知揑造情由先後供出一轍且蒲人玉繳出高捷承原抄筆據當堂核對筆跡相符蒲人玉李扶常均稱不知揑造情由似屬可信惟高捷承所供由蕭成訓抄給　無避就非提蕭承訓到案質究難期水落石出現在蕭成訓外出未獲且此次淄川礦井圖謀開採者甚眾其揑造　諭旨無非欲使人見信開礦事在必成輾轉傳抄之人當必不少即能緝獲蕭成訓到案亦未必定係揑造之人現又欽奉　諭旨飭催未敢稍事稽延除仍飭嚴拿蕭成訓務獲審辦一面將現訊供詞詳細錄送刑部外　先附片覆　奏伏乞　聖鑒勅部核辦施行謹　奏軍機大臣奉　旨刑部知道欽此○○湖南巡撫臣李明墀跪　奏爲錢店虧欠公頃監追尚未全完先行援　赦擬結恭摺仰祈　聖鑒事竊照湖南善化縣藍翎同知銜候選知縣柳啓濤開設復隆錢店於同治十一年十月倒閉虧欠軍需捐厘各局公頃銀兩並民間票存錢交爲數甚鉅由長沙府提案押追抗延不繳詳經前升撫臣王文韶附片奏請將柳啓濤革職審辦並將店夥袁召南從九職　咨部斥革奉　旨柳啓濤着即行革職嚴審究辦等因欽此欽遵飭府訊追擬辦去後嗣該店夥袁召南在管畏罪吞服洋藥殞命由縣騐訊具詳批飭歸案附報茲據長沙府知府何樞訊供議擬詳由藩司　福泉司孫翹澤會核解勘前來經臣親提覆審緣柳啓濤即柳松泉籍　長沙縣由監生投効軍營得保藍翎同知銜遇缺即選知縣袁召南籍　善化縣報捐從九品職銜柳啓濤自安湖南省城開設復隆錢店雇袁召南在店經管帳目所有軍需捐厘各局出入銀錢向由該店　換出票行用同治十一年四月十六日柳啓濤因借出銀錢多未歸還以致資本虧短不敷周轉商同袁召南將店關閉共欠各局票存銀一萬一百五十餘兩並有民間票存錢文當經善後局將柳啓濤並袁召南一併拘案押追無繳稟明該前府童大　親提查訊勒限嚴追嗣因抗延不繳詳經前升撫臣王文韶批司會核詳奏革審並將袁召南從九品銜咨部斥革袁召南旋即在管畏罪服毒自盡由署長沙縣知縣勞銘勛親詣騐明提訊看役向洪徐美並無凌虐情事詳批歸案附報嗣據柳啓濤陸續變賣房產繳還銀七千八百八十二兩零尚欠銀二千二百六十八兩零節經各該前府照例監追未據完繳茲該府何樞到任接准移交復提該犯柳啓濤研審議擬由司覆核詳解到臣經提犯親訊據供前情不諱詰無別項弊實案懸已久因即擬結查律載官物已出倉庫有人守掌若有借貸者計　以監守自盜　又例載監守自盜倉庫錢糧入已數在一千兩以上者斬監候各等語詞案已革候選知縣柳啓濤開設錢店輒敢將各局票存銀兩任意出借以致虧短閉店計　數在一千兩以上按律應照監守自盜論柳啓濤合依監守自盜倉庫錢糧人已數在一千兩以上者斬監候例擬斬監候事犯到官在同治十三年十一月十五日　恩旨以　係侵盜錢糧應不准其查辦復逢光緒元年正月二十日　大赦應准援免所欠銀兩仍行監追全完省釋其民間票存錢文飭令自行清理袁召南在店經管帳目借虧資本商同將店關閉罪有應得業已畏罪自盡應毋庸議看役向洪徐美失於防範應照不應重杖八十事在　赦前應准寬免仍飭革役除將供咨部外所有覆審擬結緣由合恭摺具奏伏乞　皇太后　皇上聖鑒　勅部核覆施行謹　奏軍機大臣奉　旨刑部議奏欽此　○○慶裕片　再准部咨同知通判等官試用通判賴鳴球年壯才明　　謹　堪以本班補用　旨吏部知道欽此　○○周恒祺片　再　縣在籍紳士前廣東巡撫張兆棟光緒四年十二月二十六日丁母憂回籍守制茲　自丁憂之日起扣至本年三月二十六日不計閏二十七個月服滿例應起復據該撫臣報由原籍地方官轉報藩司詳請具奏前來除咨部外理合附片奏　聞伏乞　聖鑒飭　奏軍機大臣奉　旨知道了欽此　○○慶裕片　再記名總兵高降副將王正明於咸豐七年十一月圍剿江西臨江距匪被賊砲傷左臂同治二年九月在廣西橫州　賊打仗左臂右脅均受砲傷八年七月隨剿貴州松柏洞苗匪左臂復受砲傷均經報驗在案受傷之　筋骨損折難以挽強命中請面騎射　來經陳飭委臣　　軍　將　世清查驗屬實伏查隨營打仗受傷人員例得奏免騎射合無仰懇　天恩准免該員王正明騎射以示體恤出自　鴻慈謹會同兩廣總督臣張樹聲　片陳明伏乞聖鑒示謹　矣軍機大臣奉　旨着請兵部知道欽此○○奴才榮毓榮頤景瑞跪　奏爲據咨遵案酌擬　普祥　　定東陵恭備　永遠奉安奉祀守衙事宜恭摺具奏仰祈　聖鑒　奴才等　准禮部等衙門咨恭照　普祥　　定東陵應行恭備　永遠奉安事宜行令遵照陳案酌擬具　以便由各該衙門核議覆奏遵辦等因前來伏查　普祥　　　定東陵應修　神路庫座房間等工守衛官兵丁役營房各事宜已經惇親王會同奴才景瑞敬謹查勘參酌循案擬辦　摺具奏所　應備事宜係參倣　昭西陵　孝東陵成案酌擬陳請奴才等亦應遵倣　議謹將應行恭備各事宜另缮清單恭呈　御覧並請　飭下禮部等衙門核議覆奏以便遵遵照辦理奴才等仍造册開單分送各該衙門察核其有未盡事宜開時　部核辦所有據咨遵案酌擬各緣由謹繕摺具奏伏乞　皇太后　皇上聖鑒訓示遵行謹　奏軍機大臣奉　旨該衙門核議具奏　片倂發欽此 
[浙聲撫抄] ○六月二十二日縣　唐濟清銷催杭屬　項差○二十三日五鼓出轅恭詣吳山祭　火德帝聖誕行香禮畢回轅　會辦運需局補用道吳稟知奉憲委調辦保甲局務進見稟謝　補用道馬稟知奉憲委調辦網鹽局務進見稟謝　開化縣徐銷假叩見即辭赴任　宣平縣皮稟見叩辭赴任　補用縣鄧睻稟見叩辭管解金州船料差 
[蘇生撫轅抄] ○六月二十五日福建試用　柴棠由閩解官犯赴京　請補陽湖縣祁兆康謝飭知請補　從九蔣錫恩稟知臬憲委赴徐州府屬緝捕差　○二十六日同知　復禮知縣李慶沂凌焯均稟知二十四日開辦編查保甲差 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
