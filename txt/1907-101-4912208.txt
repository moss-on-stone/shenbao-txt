# 1907 - 101 - 4912208

 

Page 1

 
 
   
 
 

Page 2

 
 
上諭 
[三月初五日奉]  
　　上諭張曾敡奏查明浙江各屬田禾被災請將應徴地漕等項分别蠲緩一摺上年浙江杭州等屬田禾因被水被風被虫受傷致成災歎及歷年河淤石積尙未墾復各由地塘若將應徴地漕照常征收民力實有未浸加恩著照所請所有仁和等一十六州縣成災十分各田地仁和等二十一州縣又嘉湖二所歉收各田地與富陽等十三縣又衢所沙淤石積各田地塘應征允緒三十二年分地丁等項正耗錢粮漕白等項米石曁學租銀兩分别蠲免緩征其收成減色之臨安等廳縣縣又杭麥台州二囗所與被災歉沙淤各廳州縣衛所未完各年舊欠曁原緩帶征地漕各銀米均着遞緩一年征收以紓民力該撫即按照單開各廳州縣田地塘項畝分數應蠲應緩銀錢米石各田數刊刻謄黃遍行曉諭務使實惠均沾毋在吏胥舞弊用副朝廷軫念民艱至意餘着照所議辦理該部知道欽此 
論說 
[讀新譯日本法規大全書後（庸）]  
　　予讀商務印書館。新譯日本法規大全旣竟。作而歎曰。如是書者。眞政法之津梁。而立憲之明鏡也。善乎管子之言曰。立法以典民則祥。離法以治則不祥。其說與歐洲法學家言。如出一轍。是法治國主義。吾國早有持之者。固不自今日始也。吾國法制之書。以周官一書爲嚆矢。自時厥後。若唐之會典元之。至元條格。明之會典。本朝之入淸會典。諸書。各有義例。不相沿襲。夫三代以降。文質遞變。斟酌損益。貴乎因時。初不可執古方而治新疾也。日本立國之初。多取法於我。至明治維新。修明百度。取歐美各國法制而效法之。遂一躍而與列强相伯仲。其最善者。在於能以他人之法律。而叅以本國之精神。留其相官者。而去其不相宜者。自明治三十二年。有法規大全之輯。前後凡六七載。始克成書立國精神。粲然大備。吾嘗謂吾國之當效法者。莫如日本。而爲日本命脉之所粹者。又若如是書。吾國近數年來。交通日益繁。留學才日益衆。已譯之各國政法諸書。汗牛充棟。多舉一漏百。求其本末備。條理具者百。不一二遘可。爲太息痛恨者也海。鹽張菊生部郎。以爲今日之最急者。在一般社會。須先令其有法律思想。然後立憲始可實行。於是取法規大全。倩留學彼都法科大學諸君。分任譯事。前後數年。費金巨萬。成書八十册。都四百萬言。爲類二十有五。凡憲法民法刑法裁判法訴訟法商法至於警察財政礦業軍事等。本末洪纎。無不備載。末附法規解字一書。爲檢查之用。盛矣哉。前此未之有也。用夫治國之道。爲政在人。而無法律以共守之。則權利義務。界說未明。國事亦將如治絲之棼。不可爲理。是書之譯。作輟翥怀數載。至去。秋始告成。適當是時。而朝廷有宣布立憲之詔。一若冥冥中有陰相之者。讀是書。者誠能取是書之精神。鎔化而光大之。再讀歐美各書。以成專家之學。則憲法可以立。自治可以行。議會可以成。國勢可以振。吾念及此。吾乃不禁爲吾同胞三薫三沐三叩首。以一言頌曰國民萬歲。一中國立憲萬歲。　商務印書館萬歲。川 
專電 
[電一北京（三月初五日申刻）]  
　　江督奏請向户部銀行借銀二十萬兩辦理江北春振經度支部議駁不准（不） 
[電二北京（三月初五日丑刻）]  
　　江督以江此振款難籌奏請開辦爵捐以伯子男爲限奉旨交度支部議奏（法） 
[電三北京（三月初五日丑刻）]  
　　政府議准添設御史六員專司監察内外城巡警廳警政得失按月奏報一年更調（自） 
[電四北京（三月初五日酉刻）]  
　　政治館辦理政治官報章程業經議妥於初五日入奏（旣） 
[電五北京（三月初五日午刻）]  
　　那琴軒相國請以肅邸爲步軍統領奉旨著政治館會同理藩部吏部民政部度支部議復（生） 
[電六北京（三月初五日丑刻）]  
 
 

Page 3

 
 
某侍御又以陜省開辦畝捐激成民變鎗傷良民揭叅陜撫已交升允查辦（不） 
[電七北京（三月初五日酉刻）]  
　　郡王扎薩克請於秦晋邊界增設廳治經陜西山西兩巡撫議准於初五日復奏（民） 
[電八北京（三月初五日戌刻）]  
　　駐京日本公使林權助捐募日金九萬元送交江督散振外部特備文致謝（之） 
譯電 
[栢林電俄簡哈爾濱領事]  
　　俄國政府簡派領事駐紥哈爾濱實行整頓該埠事宜 
[東京電旅順漁業之交涉]  
　　旅順漁業公司華人一名被戕後卽由開平漁業公司總辦諭令捕拿日本人一名此事日本外交官頗爲注意 
[東京電中日訂立滿洲路約]  
　　中日兩國訂定吉林長春鐵路由兩國合築新奉鐵路由中國購回遼河以東之鐵路准日本人投入資本其合同已於本日初三日簽押 
緊要新聞 
[都察院研究所將次開辦北京]  
　　都察院設立研究所考究中外事宜一節聞已議有端倪大約三月中間可以開辦會集時期以三六九日爲定公舉提調四人管理諸務所中章程己由趙侍御炳麟擬定底稿（星） 
[民政部參議加多之歷史北京]  
　　新建各部前爲提拔司員起見特創參議堂行走名目現今九卿裁撤承參即三四品京堂參議堂行走卽候補四品京堂凡司員善運動者皆懷此目的以進堂官碍於情面亦不可不稍事通融故近來此項行走人員日見其多農工商部四員前被言官紏參實則該部並不爲多民部乃有八員最初得此頭銜者爲御史吳鈁該御史自巡警部設立以來即爲内城預審廳裁判長宣力年餘去秋民部奏補丞參時以該御史有此勞績旣無參議缺以處之又碍難補以郎中故奏歸參議堂行走詎此端一開有候補京堂稽牽處總辦張柳記名副都統路工局總辦治格曁某官奎某皆是未立警部以前會爲工巡局總辦年餘者亦援該御史之例浼有力者言於堂官堂官無以應遂亦照辦於是參議堂行走者有四人矣此去冬事也内廳參事榮厚外廳參事陳時利本候補四五品京堂亦不甘與曹部爲伍亦浼有力者言之堂官堂官亦無以答則亦援例照辦於是進四而爲六矣於時民部尙書有出爲東三省總督之說趙侍郎錢左丞亦有出爲撫藩之風說部員以次遞進參議便當出缺於是該部郎中熱心於升途遂以言餂堂官該司員夙夜宣勞亦欲得有寸進今參議行走己有六人而皆非本部司員由此以往本部丞參乃適爲他人捷足之階本部司員夙夜在公亦復何望堂官又不能答乃以郎中王善荃王守恂進參堂行走計自吳侍御奉派以來至今不過四五閱月而己由一而四而六而八循此以往該部參議行走之發達正復日新月盛恐將來民部官吏祇此一項即已充滿而不足以容矣（輝） 
[奏復變通粥廠及維持圜法之要旨北京]  
　　去歲十二月初十日黃侍御昌年曾以粥廠散放米石情形及圜法不能畫一流弊甚多各等語入奏奉上諭著民政部度支部順天府分别查明妥籌辦理又十二月十二日貴侍御秀亦以官板大錢宜與銅圓一樣行使入奏奉上諭著民政部步軍統領衙門順天府妥籌辦理現經各堂議决辦理情形由民政部擬摺大旨謂粥廠本爲恤窮黎而設第京師地方遼闊殘廢乞丐雖屬不少而游手好閒者往往以有粥廠可恃遂自甘頽惰蓋以有養無敎行之旣久與本意稍失當由臣部推廣一廠以敎失業之貧民至錢法則以大錢私鑄日多行用者懼遭虧損銅元則無盈虧之盧故商民信用現惟有多運銅元以資挹注更須由官設法收買大錢改鑄一文制錢以爲當十銅圓之補助將來通行幣制使全國都歸劃一方爲妥善並將新鑄六分重制錢酌量搭放兵餉並發給臣部銀行分設錢號試用俟流通無礙卽將巿面大錢積數細加調查盡數收回以雜巿面而便民生等語日内卽須入奏（句） 
[提撥經營東省要欵北京]  
　　政府以經營東三省所需欵項甚巨現擬在墾荒項下動用如有不足并許酌提磅餘以期切實整頓（星） 
[西報紀東三省官制暫緩發表之原因]  
　　據華官傳言中國政府擬改東三省官制簡放總督駐紥長春並改奉天吉林黑龍江三省將軍爲巡撫一事因駐京俄使濮科弟日使林權助對於此事有所要求故須侯與日俄兩國將各項緊要問題議定後再行發表云譯字林報 
[日本注意吉林開埠之見端]  
　　吉林訪函云吉林開埠之事日本政府頗爲注意現於城内密佈偵探凡有官署局所應辦事宜到處暗探近日吉林官場咸知其情因各謹愼從事以嚴防範（仁） 
[吉黑兩將軍電告北滿洲稅關事宜]  
　　吉林將軍達桂黑龍江將軍程德全聯名電告政府謂北滿洲稅關重要章程 
 
 

Page 4

 
 
皆由俄使璞科第親至哈爾濱與俄國稅關長協定其細目則俟本地各國商人承認後定議惟此項章程倘不滿外國商人之意致生抗議應由該稅關長擔其責任與中國委員無涉云譯大阪每日新聞（穎） 
[匯付日本鐵路轉運黑吉兵隊車價北京]  
　　崑統制軍隊由日本鐵路運送長春府已迭誌前報所有運兵車價現由日本大連灣鐵路提理部開列計共合銀一萬三千九百餘兩當卽知照外務部付給聞外部己交日使林權助君轉匯矣（大） 
[各國將援例要求内地雜居之利權]  
　　駐京俄使濮科第照會外務部謂中國政府己允日本人在吉林城内居住貿易按照優待條約俄人在滿洲東三省各處應得同等之利益探聞各國公使亦將援例要求惟華官皆不諳交涉而南滿洲官員尤甚安東知縣張貼告示禁止日本人在縣城内居住與吉林將軍在吉林府所出告示同一辦法卒至吉林警察總監將告示收回現聞駐安東日本領事極力反駁恐該所出禁諭亦將收回黑龍江將軍因此事亦與駐哈爾濱日本總領事往返辯論譯字林報 
[辦理留學生衝突之爲難北京]  
　　學部擬派李丞堂赴東查辦監督學生衝突一節已見本報專電茲聞李柳溪因大學堂諸事待理未便分身即改派牛部郎赴東查辦牛君已經首途並聞留學生必欲達擯斥楊王之目的己在橫濱特開大會公舉委員四人分赴京師天津上海廣東四處極力運動垷該委員等已經回華正在運動之際故學部對於此事辦理甚形棘手云（星） 
[磁船聚衆毆辱巡警詳情蕪湖]  
　　蕪湖近日先後到有磁船五百餘艘希圖減稅橫塞河中以致商船貨物不能進出巿面頗爲震動等情已見本報初三日專電茲悉磁船初到之時河口司沈裕臣水巡熊子嘉向彼再三開導該磁船竟置若罔聞且倚仗人多上岸滋事日凡數起初一日下午聚集五六百人在橫街某土娼家任情滋鬧巡警聞信到場彈壓反被毆辱有一巡士制服亦被剝去各幇商董遂於初二日在商會提議此事聞該磁船尙有二百餘艘停泊魯港不日到蕪若不早爲設法恐愈聚愈衆不免釀成巨禍也（少） 
[茶寮罷巿求免加捐杭州]  
　　杭省城廂各茶寮於初一日起一律罷巿至撫署求免學堂加收碗捐己記初二日本報專電茲悉當日張筱帥由文廟行香返轅時執香環跪求免學捐者計逾千人筱帥遂温諭并導命各退去靜候批示至初二日仍未開巿有同慶園等違議售茶卽被摀毁現經地方官竭力調停風潮漸息（士） 
本埠要聞 
[江督飭滬道嚴查私購軍火]  
　　日前江督督端午帥電飭滬道瑞莘儒觀察照會領事公會設法禁止流氓在租界内購買軍裝並令海關嚴防進口此事江督之意以江北患飢各省民情亦蠢然思動如有奸民私購軍火於大局至爲右危各國應於軍裝出口時詳加盤詰中國陸軍時需購用軍裝亦應出具保證聲明專運往某處交納並由陸軍部發給護照交各督撫俟軍裝入境時扣留查驗察其是否與原定數目相符故外務部亦擬將此意照會駐京各國公使以便會同嚴查藉保中外治安現滬道瑞觀察覆稱已將裝進口一事照會英國總領事據答稱所擬章程如不干涉上海工部局行政之權亦屬可行譯字林報 
[上海英法電車公司越界築軌之交涉]  
　　江督端午帥曾將英法電車公司不先知會華官遽在租界外鋪設軌道一事電達外務部謂駐滬領袖領事及英法總領事照覆滬道謂電車公司在中國境内設軌非得駐京領袖公使及英法公使訓條無權阻止應請飭下唐紹儀速與駐京英法兩使辯論以保主權云云譯字林報 
[總工程局創設法政講習所]  
　　南巿總工程局各董事現擬創設法政講習所延訂講員分期演講願聽者可各就近報名不收學費業已刊刷簡章廣爲分送矣（簡章照列如左） 
　　一宗旨增進地方人民政治法律之智識 
　　二講所分設三處以便各區之人得以就近聽講（甲）城内蓬萊路地方公益研究會（乙）城内沉香閣醫學研究所（丙）城外萬聚弄豆業公所采菽堂 
　　三講期每所每星期三次每次下午七時半起九時半止自三月十七日爲始三個月爲期 
　　四資格年在二十歲以上不吸烏烟者皆得赴上開講所報名聽講惟在城外者赴總工程局報名 
　　五額數每所以百人爲額 
　　六講材（甲）地方自治（乙）選舉法（丙）政治學大意（丁）法學大意（戊）警察大意 
　　七經費悉由總工程局擔任（川） 
雜俎 
[文豪之持性]  
　　德國文豪沙克哩每睡日起必以冷水浸足疾行三十分鐘然後進食就睡必在臥楊閱羅哲心理學二十頁乃成寐一日就宿逆旅倉猝未携是書展輾如有所失乃疾起走二里外購得是書就榻讀之乃睡去 
[文豪之狗]  
　　大詩謌家沙士搬撰戲劇時積稿盈地疊尺許蓄一愛犬守之懼人之竊取也沙氏外出此犬守主人所命並其夫人不能入撰箸室 
[文豪與婦人]  
　　法國甄克曰文豪者窮乞與戀愛之產兒也歐美各國以文豪名者往往不能與婦人無關係文豪以失戀着者十之八以戀愛着者十之二 
[文豪之覆函]  
　　般奇有兄某富商也以事至般宅歸時忽忘所擄金表乃函告般氏吾有金表在弟處請予僕人持歸般得書　作答曰此表已爲兄愼藏于克落街某質餔兄勿慮也 
[文豪之僕]  
　　英國文學　般奇以窮乏着一日有顯者訪之盖舊友也般氏私囑其僕日客來汝須至鄰舖賖加非餅餌以　遂入室與顯者談語及一荒傖事般氏忽怒變曰笨奴所事胡不告我適其僕怱遽歸聞設言即答曰我安得不告主人鄰鋪以主人貧乏且無賴不肯以加蜚餅餌貽典我矣 
[文豪之上帝]  
　　羅騒爲政府所逐終歲夥鬱有傭婦慰之曰上帝或將福君則叱之曰汝知有上帝當不知有羅騒矣及民約書告成乃捧書接吻曰噫予之上帝其在斯乎 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大淸國礦務正章（五）（續）]  
　　第三十四欵酌定業主自開權限凡禀請礦地准其先請先後但十一欵二字所載各礦質若在民地其業主自願開辦應准業主儘先開采惟總局可預定一期諭令於内開工過期不開可由總局將該礦地給價收買歸官 
　　第三十五欵需用地而有紏葛應聽字斷設若所譯礦地中之某叚在民地之内具禀人如需此叚地面以作附屬礦地之用或需全叚地面以作開采散礦或流積質之用者務與業主商辦其如何商辦之處亦應聲明禀内如業主不允與具禀人商部應由總局確查情形如與民間别無妨礙而又爲開礦必不可少之地可按官斷規　辦理 
　　第三十六欵分别一礦有乙丙两類礦質辦法一礦地之内有第十一欵所載乙丙两類之礦質而不能同時開采者可首准先合格人具禀之領辦倘禀請開采两字内礦質者可准兼采乙字類礦質如只請開采乙字類礦質者則不准兼采丙字類礦質若欲兼采丙字類礦質必須咖行具禀 
　　第三十七欵核准礦地辦法總局收到呈請礦地之禀查明係未領之地並與地方毫無關礙卽將原禀事由榜示局前以備或有繆葛即便核辦嗣後總局飭測繪委員定立界址無論彼處有無礦質己未施工均照立界界内如有房屋道路及營造等事亦無礙惟開采工程須遵守礦務警察并附章四十二條辦理 
　　第三十八欵塡發執照須憑實據所請礦地一經測量定界之後且經証明實係未領之地並查與地方毫無窒礙及曾領得勘礦執照在先總局即可照章塡發礦照給具禀人收領管業 
　　第三十九欵給照後立可興辦礦工凡遵守條例請領礦地經總局核准領到註册之礦照後該礦商可以立時興工將照内指定之礦開采 
　　第四十欵開闢隧峒所關事項因開闢隧峒洩水通氣中轉運而共地工程乃在所領地界以外如彼處有未領之地可資開辦本欵所載之工程者則須遵照禀請礦地之例另行請領所需之地倘該工程須越别人礦界者該具禀人必須先與别界之礦商妥并須議明設因上開工作而獲礦質理應如何分派倘與别界之礦商未經議妥除經總局按官斷規條斷准外則不得擅行開工 
　　凡開隧峒遇見乙丙類礦質礦商應卽禀報礦務委員並按四十四欵交納報効銀两　　第四十一欵詐領執照應予懲處凡禀領執照由詐術者總局訪查得實應將所給執照立刻收回從嚴懲辦 
　　第九章礦界年租 
　　第四十二欵礦界年租等差所領之礦地應按年遵照下開各條納礦界租（乾）按第十一欵乙字所載各礦質按年每一礦界繳銀一两五錢合每畝銀一錢（元）按第十二欵丙字除黃金白金銀寶石外其餘各礦質按年每一礦界繳租銀三两合每畝銀二錢（亨）黃金白金銀寳石各礦按年每一礦界繳租銀四两五錢合每畝銀二錢（利）按元字所載之礦質每年本應納租銀三两如其礦質中含有黃金白金或銀若干成數則應納礦界之年租須照亨字一條交納即每年每一礦界繳租銀四两五錢合每畝銀三錢（貞）此項礦界年租乃在地面錢糧之外 
　　第四十三欵繳租期限此項礦界年租分爲两季先繳無諭若干但逾六個月者則注銷執照封閉該礦各領官地卽行收回 
　　第四十四欵勘礦地租及免租事例凡准履勘之礦地民地應由礦商與業主商妥禀官立案如在官地應繳納勘礦地租每一礦界銀二两展限半年者應加納半數均於批准或准展以前交納礦務總局或礦務委員凡專爲開闢隧峒洩水通氣或轉運之用禀請應需之地者免納礦界年租 
内治部 
[批飭嚴查劣董吞欵南京]  
　　上元縣北鄉靖安廠民人紀玉發等以飢民應領年關振米被劣董魯建章勾通孫道廣陳以貴等揑造名册赴縣私領變價瓜分等情禀訴江督旋奉批示略謂劣董吞振照章應卽明正典刑仰江寗府督飭上元縣迅速查訪如魯建章等侵吞振米確有實據立卽拘案押追一面禀請分别照章嚴辦並將進出之米核實散放发濟災黎倘該民等所禀或有虚誣亦當訊明照例反坐云云（康） 
[批准拓築隄岸辦法河南]  
　　近日藩司會同全省隄工局徐道乃斌詳禀周督略謂奉查河洲頭嘴軍功廠一帶水坦尙多應由善後隄工兩局會同南番二縣繪圖註說詳明立案不准侵佔盜賣一面由隄工局將應築隄岸妥擬辦法估計工料禀候察奪以便次第興築謹繪圖註說詳議辦法擬具章程呈繳等情當奉周督批示云此次繪圖纎悉詳明勘丈分十三叚界限極淸章程十條亦均周妥應卽照准其第一叚至第八段閭閻櫛比須將馬路地址放寛爲行電車地步隄界線内官荒民地務勘丈明白驗照給價毋許抑勒抗違如有朦領軍功廠之地者查實飭傳將照繳銷歸公從寛免予深究蛋寮須查明督遷往二沙頭之涌骨酌給遷費妥爲安插毋令失所惟開癖似應勘擇一相宜之地預先留出以免再費區畫云云（留） 
[關稅撥抵洋欵廣東]  
　　英德兩國還欵前定每年由粤省闈姓捐下指撥念四萬自科舉停後度支部曾電商周督通籌彌補之策近聞周督電復暫由粤海關洋常稅下籌撥仍仿照闈姓捐辦法每年分二五八冬四期解交江海關轉行交納度支部准電後己覆電照辦矣（悉） 
[巡警辦易委蕪湖]  
　　巡警總辦易委曾見初三日專電現悉黃潤九觀察已調辦督練公所兼安慶巡警差使故蕪湖巡警另委前安徽米捐總辦馮鏡人觀察接辦云（少） 
[蘇藩牌示]  
　　署崑山縣石浦司巡檢王棟期滿遺缺查有請補斯缺之顧光第又署丹徒縣丹徒司巡檢申士林期滿遺缺查有請補是缺之屈秉楨均堪以飭令先行赴任又崇明縣典史劉文浩丁憂遺缺查有試用典史周祖鎔署丹徒縣典史池漢明因病請假遺缺查有道庫大使王德齡署吳江縣同里司巡檢文煒期滿撤回遺缺查有試用巡檢陳翰萱均堪以輪委署理（出） 
外交錄 
[潯道不准洋商請領夏布報單南昌]  
　　駐潯英領事倭訥君以英商勝昌洋行派夥赴撫州臨川縣挅買夏布屢請潯道發給土貨報單當由汪觀察備函駁復茲將辦理情形電禀贛撫畧稱查洋商請單採買土貨雖爲條約所准並非毫無限制故各關有特色土貨之專章鎭江有限制採買之品類卽烟台會議條欵第三條亦有若非英商自置土貨該貨若非實在運往海關出口不得援照辦理之說而九东關當日所定洋商 
 
 

Page 11

 
 
請單採買土貨試辦章程十條係仿照鎭江關章程辦法蓋因斯時請領聯單尙屬無幾遂未籌及限定品類以致相沿至今毫無限制本道到任後詳加考察請領聯單公牘幾於無日無之皆綠内地奸商希圖邀免稅厘因皆託名洋商紛紛請領而洋商亦卽包攬出頭希圖分利其眞正洋商自置及運往海關出口者究屬無多前准稅務總局來文以内地厘捐因此不能起色確非虚語惟欲援照鎭關章程限定品類則彼此所產土貨不同若以烟台議約拒之彼又不肯認非洋商自置上年因停發木植聯單經本道與該領事屢次磋商費盡唇舌始能勉就範圍正擬從容設法妥議限　乃又據該領事來函堅請此項向未發過○夏布聯單本道以夏布一項似非洋人服用所需又爲贛省土產之大宗此端一開則將來無論何項土貨一經洋商出名均可任意請單採　内地釐捐局卡恐將愈趨愈下爲此將來往信稿開錄淸摺呈請察核如該領事逕向憲處瀆請務祈駁阻大局幸甚（來） 
[公司船與磁船之交涉蕪湖]  
　　安徽鐵路公司前日雇帆船一艘載工程師柏韻士赴寗國適停泊於大關口與磁器幇船相近夜晚突有匪徒上船行竊船夥驚覺四處搜尋見有工程師衣箱二只已在磁船之上遂疑該船所爲當將該船夥扭獲一名擬交官辦於是磁船之名譽有關大抱不平將帆船扣留幾有與工程師爲難之勢幸水巡熊子嘉少尹聞信趕至極力排解并邀集磁船帮首至太平春設筵服禮始得無事否則又將釀成交涉矣（少） 
[大連稅務商定辦法營口]  
　　營口副稅務司黑澤禮吉君刻已調任大連灣稅務司日骨當起程赴任聞黑澤君云大連稅關辦法現已與總稅務司赫宮保磋商擬仿照靑鳥稅關辦法凡輸入日本租界之貨物一律免稅由日本租界運入中國之貨物照海關通行章程一律徴稅云（輝） 
[福公司又覬觎太行山金鑛山西]  
　　太行山金鑛前經礦師勘驗苗質甚佳乃福公司屢次窺伺現經東京留學生函告邑令魯瑞亭請其力拒刻正相持不下聞該公司以此山在其勢力範圍之内意欲施行强硬手段未知作何了結也（輝） 
[日領事赴吉黑調查奉天]  
　　日本荻原總領事聞擬於月秒赴吉黑兩省考察後即由朝鮮還國報告東三省一切情事（輝） 
[收回禁租房屋之告示奉天]  
　　日前趙次帥因收回禁止外人租房告示事發出示諭一道略謂本總局正月初九日出示曉諭凡民人租房與外人者來局報告許可等語係屬臨時命令現在本總局對於人民租賃房屋業已另定統一辦法除出示曉諭外嗣後租賃房屋卽照新章遵辦以歸畫一（星） 
[海城之開墾地]  
　　日人自在關東設立都督府日以移植居民爲務現又將俄國從前在南滿洲之模範開墾地設法貸借爲移殖日本農民之開墾地計第一次借貨者爲海城附近地域廣約三千町左右譯安東報（穎） 
[東報之滿洲觀]  
　　徐世昌唐紹儀兩人均爲直督袁世凱所識拔就中國今日官吏觀之亦可謂佼佼者今徐授東省總督之說已確而唐又將調往東省以後袁世凱一派將絶迹於中央政府然大有據滿洲爲藩鎭之意袁在直隸亦與統治滿洲息息相通此則日人對於滿洲統治上宜加意着眼者也譯大阪每日新聞（穎） 
[時敏報又奉傳訊廣東]  
　　周督現據英總領事會二月初三日時敏報載某道條陳　事所云英人見謀粤漢之不成要求别築九廣鐵路一節請札縣傳訊實據周督據此己札南海縣傳訊矣（僞） 
軍事界 
[統帶禀覆派隊緝匪]  
　　日前威靖營胥統帶以派隊赴宿州緝匪事禀覆皖撫謂略接宿　薛收函稱近聞靈蕭一帶謡諑紛傳確係泗州案内越獄犯首李廷華爲著名盜魁黨羽頗衆不時肆擾居民深爲可慮請派馬隊前往該州所轄一帶駐紥以資防範等情准此查宿州與靈壁泗州毗連匪徒每易溷跡該牧所稱亦係實在情形自應准請辦理現已派令卑部馬隊後哨哨官陳鳳歧率帶馬隊二十名前往該州一帶暫駐作爲游擊之師隨時四出梭巡以请地方云云（非） 
[陸軍部擬偕行社北京]  
　　陸軍部官制發表己見本報專電茲聞鐵尙書擬在京師仿日本辦法設偕行社一所各鎭亦均設分社以便聯絡將士并另發刊雜誌一種俾可討究軍務云（星） 
[徴兵議從緩辦北京]  
　　議政大臣近與陸軍部議及各省酌裁綠營舉行徴兵一節以爲現在民情未能一律開化各省蒙學亦未成立且目下水災迭見無業遊民甚多若再裁撤綠營恐若輩勾結難民流爲盜賊不如將徴　一事暫行從緩俟各省巡警辦有成效户口淸查之後再行議辦云（樞） 
敎育誌 
[擬禁女學體操唱歌北京]  
　　學部擬飭各女學堂將從前體操唱歌兩學科廢棄記者　各國女學堂學科有裁縫無體操男學堂有體操無裁縫唱歌一門男女學堂均有學部此舉想爲前日禁止歌舞助振連類及之也（貢） 
[電請愼聘外國敎習北京]  
　　某國留學生致電學部略謂近世强國之政首推學界而留學之基宜於本國先養成其資格方不致妄費跋涉今聞在中國充當敎習之各國敎員多有學問疏淺偶因大員推廌或在政府運動卽可高居講席者請大部通飭各省以後如有延聘外人充敎員者須有三國領事介紹書方可聘居阜比其已居師位之外國敎習亦一律索其介紹書以免濫竽充數云（貢） 
[中學堂全體罷課蘇州]  
　　蘇州府中學堂學生以監督潘冠曹于上月念九日令繳膳學等費有如再不繳不許上課等語遂各憤憤不平相率罷課迄今尙未到堂府尊何太守已據情禀請撫憲核示矣（出） 
 
 

Page 12

 
 
實業類 
[那相議立巿塲北京]  
　　那大金吾近與屬員議就降福寺地址闢作巿塲興築西式樓房三百間餘地則設工廠二座招學生百人入塲肄業所製各成績物卽陳列巿塲發售一切規畫事宜擬派烏珍總司之（貢） 
[鴨綠江森林問題]  
　　奉天將軍趙留守行文外部略謂鴨綠江森林事業本國商人屢次請將中日協約定妥并請於此約未定以前先將中國商人設立之森林會社選定區域以便從速着手而保利權云譯大阪每日新聞（穎） 
[官銀錢局暫免改辦銀行廣東]  
　　官銀錢局開設以來獲利頗厚現該局員將光緒三十二年分所得各項盈餘銀兩數目列摺詳禀督院聞周督以該局銀元票銷流旣暢現在用人及章程亦已略仿銀行辦法所有司賬人等均有商號担保其票價存放殷實店舗亦可作爲保証金應卽照舊辦理暫免改立名目俟成元銀票由日本寄到行銷暢旺再行妥議摭充或改作銀行至所解餘利銀兩即飭由善後局兌收撥充新軍薪餉（僞） 
[部電責周督之要聞廣東]  
　　郵商兩部同日電致粤督以現時粤路情形比去年尤爲腐敗存支欵目數月尙未核淸冒行商以干預路事者至今仍復把持種種違背律章絶未認眞干涉股商各懷疑慮憤不能平轉而結此暴動之惡果未嘗不由貴督之不早爲消弭所致現在全局已變瓦解堪虞務望并顧兼籌妥爲挽救并將一切情形隨時示知云云故周督近日對於鬨鬧大會一事頗爲躊躇也（僞） 
[密查黨人鼓煽廣東]  
　　北京函云郵傳部農工商部接粤漢鐵路局鬧事風潮急電聞已調查有黨人在内鼓煽飛電粤督密查（僞） 
[華僑匯交第二期路股廣東]  
　　昨日檀萬山華僑將鐵路第二期股銀共英金廿八萬磅由萬國銀行匯交廣濟善院業經善董如數妥收矣（僞） 
[議採鴨綠江上流之銅礦奉天]  
　　鴨綠江上流帽兒山二道溝附近一帶向多產銅之地相傳此地爲滿洲之寶庫庚子前曾有人禀准官府集資試採未及收效亂事猝起資本耗折殆盡此後遂無人過間現經奉天礦政調查局勘得該地礦苗甚旺且試驗銅質亦佳如採辦得法不减於雲南这銅現已禀明奉天將軍趙次帥於安東設立公司招募商股作爲官督商辦（輝） 
[趙將軍之權利思想]  
　　奉天將軍趙留守極欲推廣中國利權故所轄境内一切山川海野凡可以增本國利益者皆所注意近又在關東州内廣貼告示招募漁夫并派人分投各處運動葢從前東省漁業從事者均爲日人將軍此舉亦收回權利之一証也譯安東報（穎） 
[齊齊哈爾之經營]  
　　齊齊哈爾對於外人居留地一事現已議妥劃齊齊哈爾城南門外嫩江沿岸一帶之地爲外人居住之所將軍程留守又以黑龍江一帶爲農業生產地日來頗注全力以獎勵農業購到日本農具及學校用品甚多譯安東報（穎） 
瑣事欄 
[金陵關道不善籌借洋欵南京]  
　　金陵關道朱菊尊觀察前奉江督囑令赴滬籌借洋欵嗣以稽滯日久議未就緒復由江督續命孫詞臣觀察踵至上海銀行籌措日前朱觀察自滬回寗禀知借欵一事略有眉目惟數目甚少利息甚昻江督深滋不悅遂大加訶斥現朱觀察巳屢請病假未知能邀准否（淺） 
[調查局員威逼人命細情蕪湖]  
　　和州土膏統稅分局生員楊定遠因購柴威逼人命一節已迭誌前報茲得友人切實調查其說較詳查死者姓蘇名知道住州之南門外十都上甲地方土局之柴和由知道包送刻因幼弟完姻躭延兩日楊委遂派勇兩名將蘇立提到局詰問數語卽函送州署謂其辱詈官長請予重辦州尊曾宣廷當將蘇笞責七百板派差押送回局服禮詎楊怒仍未息復親持軍棍重責一百餘下蘇寃痛交加遂於是晚吞烟自盡次日經家屬將尸抬至局中一時州民大憤聚集二千餘人鬧至局所摀毁一空并將楊扭解州署籲請懲辦曾直刺恐犯衆怒只得將楊之廚役從重笞責並將楊發捕廳看管州人始散二十三日州尊筵請各紳士爲楊調處各紳发案情重大不敢擔認州尊遂移請滁州陳直刺到和相驗乃連請三次陳不敢來直至三十日陳始到州聞仍未相驗由楊委出洋六百元賄和了案但聞省憲已有派人赴和查辦之消息果爾必能澈底根究斷不致使死者含寃入地也（少） 
[西兵酗酒滋事]  
　　本月初一日鎭江到有外國兵艦一艘初二日午後有艦中西兵四人登岸閒遊並至寳善街杏花春酒館沽飲飲畢不名一錢反闖入該館主婦房内欲行非禮館主粤人大怒遂召集同幇三十餘人將該兵從房内拖出互相鬪毆各西兵以寡不敵衆乘間逸去現洋務局委員李大令樹生總巡周錦堂協戎訪聞此事已照會駐鎭英領事轉告艦中管帶請將滋事西兵查明懲辦矣（文） 
[烟館聚衆風潮已平蘇州]  
　　蘇省烟館聚議各情迭志本報茲悉臬司朱廉訪已傳諭各烟館准將所征烟價减去十文自三月初一起每兩收征錢四十文禁閉期限届時亦准通融辦理各烟館遂各具結遵照吳縣拘押之郎子峯亦於初三停晚交保開釋惟聞廣幇尙未全體具結云（出） 
[會議禁米出境常州]  
　　常郡米少價昻民情惶急各鄉董因於日前會議以後各鄉米粮祗准當地出售如有私運出境一經查出除將所有米粮充分外尙須罰戲示禁云 
[杭垣大火杭州]  
　　杭垣豐樂橋東首直街寗幇木器作於初二日午刻因煎熬桐油爐火太旺以致上燄一時不克施救延燒皮巿巷及南首之芧廊苍直至沈姓鹽商家始息計共燬去店舗民房約二百餘間亦巨刦也（土） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[小說偵探殺婦奇寃（華生筆記）（七）]  
　　語至。此阿根仰視壁上報時鐘。起謂曰。今日一點鐘將騐尸。斯時已十二點鐘。余等當速歸。海太亦起曰。福君。謝爾許我。我甚感爾。斯時能卽偕余等前往否。福曰。君等先歸。我於午餐後卽行。當在一點鐘後至君所。客旣去。福掣鈴呼僕者。促具午餐。己復就椅坐。欣然謂余曰。近日所辦事。鮮驚奇特色。殊乏味。余固以用腦爲樂者。我腦蓄久而不洩。我意殊不慊。今此案幻曲而奇。關係尤大。足供我輩研察之資料。華生爾於斯案。有所决否。余曰。此案似深而實淺。以余决之。直尋常之案情耳。福訝視曰。尋常乎。華生。爾於何見之。余曰。凡人之生。惟婦人執而不悟。其性爲至愚。故輕生自戕之事。往往有之。彼海太不知婉勸其夫人。旣不允所請。復加之以橫暴。迨海太旣出。其夫人獨處室中。更無慰解而勸導之者。遂愈思愈忿。忿極而出。此最下之策耳。福曰。然則此火何自而起。余曰。彼之忿海太已極。無可發洩。因縱火焚其室。已亦自戕。以與之俱燼耳。語未畢。福己聳肩起曰。嗟夫華生。爾言一出。我恐殺人縱火之兇手。將如鳥振翮。翱翔乎天空之上。以倖逃夫法綱。而海太夫人。遭焚殺之奇慘。此無窮之恨。亦將悠悠以付諸流水耳。余曰。子何所見而决其非自戕。福曰。此案若非雪倫之控告。徒恃一二驗尸員。及無識之警察。亦恐如子所言。將含糊以了結耳。此案綱領所在。及種種關節。余雖未盡得之。然海太夫人之被殺。而决非自戕。余敢斷言之。余曰。其被殺亦有據否曰。華生。爾不聞海太所述乎。爾幾見人之自刎者。其刀創之深。有傷及後頸骨者乎。即强力之男子。至自刎其頸。或且弗殊。矧身材嬌小之女子耶。余不覺應曰然。然則此被殺者何事。殺之者又何人。子有所推測否。福曰。難測者正在此。觀其旣殺之後。復縱火以滅其跡。其掩飾之周密如此。决非外人所爲。而室中諸人。又鮮可致疑者。此雪倫所以致疑於海太。蓋非無見。余曰。海太之爲人。余雖不稔知。然觀彼言動。實一仁樸之長者。似不至此。福曰然。余曰。然則殺人者。其爲男僕赫迭耶。福曰。雖似可疑。然情節尙有未符處。我所以必親履其地。一一攷察。以備研究耳。言時。午餐已具。相與食畢。福取火吸烟。盤足坐椅上。閉目凝神。若有深思。己而呼吸俱低。無異老僧之入定。與之言。弗聞亦弗答。良久忽自椅躍起。欣然若有所得。呼余曰。華生。爾其偕我一行乎余曰。惟君之命。無不樂從。乃入更衣室。取外衣披之。挈帽携杖以出。 
國外新聞 
[英皇懽迎殖民地代表]  
　　初四日倫敦電云英國殖民部大臣額爾金伯爵於殖民地大會開會時宣讀英皇歡迎各殖民地代表祝其衆議僉同之電旨譯字林報 
[英大員注意鴉運入錫蘭]  
　　初四日倫敦電云英國殖民部次官温斯敦翹基爾答覆議紳勒塞福之問謂鴉片運入錫蘭日見其多極爲殖民部大臣額爾金伯爵所注意云 
[日本派專使赴海牙和平會]  
　　初四日東京電云日本派赴海牙和平會之專使定亽西四月二十七號由東京起程取道西比利亚而往歐洲譯字林報 
[印度陸軍總司令官留任二年]  
　　初四日倫敦電云英國管理印度事務部大臣策君在下議院宣言陸軍部大臣赫爾登君所定陸軍政策業已核准因詢問印度陸軍總司令官克欽南伯爵能否再續任二年並告以極願其應允垷得克欽南伯爵覆信業承許可矣 
[英國殖民會對於前任大臣之感情]  
　　初四日倫敦電云英國殖民地大會致電前殖民部大臣張伯倫君盼其及早康復 
[南墨西哥地震]  
　　初四日倫敦電云南墨西哥支爾朋新柯支勒伯兩鎭於西四月十四號地震死傷者共三十八人譯字林報 
[英國救濟總統游歷日本]  
　　初四日東京電云大北公司郵明尼索泰號於昨日按期行抵橫濱英國救濟軍總統蒲士大將亦在舟中定於禮拜三赴東京届時東京之人擬并會以懽迎之 
[美總統致書紐約和平會]  
　　初四日倫敦電云美總統羅斯福致書紐約和平公會力言海軍宜有限制公斷約章必宜採用並須簡裁判大員常駐海牙云 
[俄將著書]  
　　初三日栢林電云前任俄國遠東總督阿立克雪夫大將擬將戰事顚末著成一書 
本埠新聞 
[江督派員考查復旦公學]  
　　江督端午帥札委夏觀察敬觀桂大令埴考查復旦公學於初三日早蒞淞先至該校内外閱視一周後至各班課堂聽敎員講授午後三時由全校開歡迎會夏桂二君相繼演說勉勵周至停晚至砲台灣察視從前撥定建校基地方始歸滬初四日復至該校詳詢一切並囑將經費收支表及學生名册課程表等詳細開呈以便轉禀立案（川） 
[閩督來滬消息]  
　　聞新任閩浙總督松壽定本月初七日出京不日抵滬其行轅預備在天后宮（再） 
[製造局添設鏹水廠]  
　　滬南製造局總辦張弢樓觀察日前接奉 
 
 

Page 19

 
 
陸軍部來札飭再添造硝磺鹽三項鏹水廠以便仿製等因觀察當卽電商直督袁宮保請派德州製造局沈工師來滬帮同辦理宮保當派沈工師來滬現張觀察巳擇定龍華無烟火藥廠旁餘地鳩工建造矣（軌） 
[法提督會晤滬道]  
　　法國提督栢理索君前往蘇州閱看軍隊茲己回申昨日在洋務局會晤滬道瑞觀察欵談良久而散（車） 
[製造局整頓工匠]  
　　製造局張總辦現將洋鎗樓工匠選剔整頓各廠工人有曠工冒領辛資者查出嚴懲又查得龍華子藥廠長夫巡目李云甫冒領辛工半月當飭總巡劉元濤明府究罰以儆將來（鑒） 
[中西官履勘界址]  
　　前報紀靜安寺捕房解辦越界勒捐一案昨日午後關太守會同巴副領事及律師等同往該處詳細勘視（莊） 
[誣陷拐帶婦女]  
　　滬道瑞觀察接粤省來電言有帶髮僧張明亭偕陳張氏等婦女共九人乘致遠輪船來申請飭扣留等情當飭法界讞員陳楚生明府帶同差探至該輪將張僧及陳張氏各婦女一併拘入捕房昨日提訊陳張氏稱僧係胞兄此次同往普陀進香其餘婦女均係親友往杭州燒香者且上海亦有親戚可以質問致遠輪船買辦陳藹泉亦稱素來相識並無圖逃情事明府判一併交陳買辦保去候禀復道憲再核（舟） 
[口角輕生]  
　　新租界麥根路周寳山之妻王氏與周之姘婦某氏口角王氏遂吞烟身死由鄰居報捕將周及某氏拘入捕房捕頭訊得王氏自行服毒着周備棺收殮（泉） 
[英界火警]  
　　初四晚九點鐘寶善街生森泰南貨店失火延燒東隣頂記鞋子店西鄰天佑永京鞋店及楊協興煙膏店焚燬者均係樓面祇生森泰樓下稍受焚燬事後由捕房飭探往查起火情形核奪（泉）　 
[查核失火]  
　　新租界泥城外白克路張宅昨夜在灶披屋起火卽時救熄故未成災捕房查張姓保有火險當飭探查明禀復（隊） 
[美界火警]  
　　昨晨五點鐘七浦路順裕里陳姓披屋失火延燒比鄰吳姓等樓房五幢（西） 
[界外火警]  
　　昨午美租界北四川路北首華界長興里某粤人家失火延燒鄰居馬姓等樓房五幢格致若烟局屋頂亦被殃及（西） 
[上海官事]  
　　太湖全軍營務處副將歐陽成祥候補道王植忠調任丹徒縣現在寶山縣王得庚昨均到道拜會禀見（車） 
[馬車肇事]  
　　南巿同康號馬車夫許阿金前日在南巿將挑夫喬桂榮碾傷肚腹由巡士將車扭住拘入總工程局押候訊究（夙） 
訟案 
[公共公廨會訊案]  
　　印商廣昌號控華人寶成號主孫楚卿號夥張仲英定購洋紗反悔一案昨由讞員關太守與英巴副領事會訊原告供明定洋紗除出貨二百十七包外尙滯存六百包請追虧耗銀一萬二千兩質之孫張供詞含湖太守與巴君互商之下判限十四天將貨出淸如違將貨拍賣所有虧耗向孫張追究（泉） 
[上海縣案]  
　　林周氏至海州騙拐寡婦幼女五口來滬覔善經浦東巡局查獲並同謀周朝珍一併解縣李大令提審周氏供婁朱氏係與嶁毫無親故灾被誘到上海小六子供亦被周騙來小留子供被周氏以擇嫁誘來大才子供周氏給父親八元挈來販賣大五子年劝無供周朝珍供由海州回申與婦同行餘不知情大令判周氏交媒朝珍押所婁朱氏等五口暫行發堂候示○工程局移解張德高與顾文林朱阿根互控一案到縣張供與李等各駕木排李朱二人有意阻攔將小的毆傷李稱張擊破小的腦後血　朱供畧同大令飭仵驗得李　上血流屬實張無傷痕姑念無知判斥釋（車） 
[總工程局紀事]  
　　陳金文被船户蔣再芝搶米碰撞口角之下蔣突出鐵簽剌傷陳目爲其兄陳金南扭局陳叅軍以事出無心判陳自行醫治蔣交船主保去○張邱氏控皮鞋司務陸炳全欠錢十一千洋两元訊判先還四元餘限端節歸淸○湯義興控范永根陳根生宋正榮串刻圖章冒取原泰莊洋一案曾經判押茲由該店送到宋之叔父宋金詢係首謀判戒責一百下○崇明施元昌布莊夥徐坤在申被盛元狗王金福在張阿三烟館藉端詐洋控經總工程局提盛元狗張阿三到案盛供認借洋六元官判戒責二百下押候補提王等質訊張罰洋两元 
[公共公廨早堂案]  
　　前報誌誣控門差一則昨早匯三捕房副捕頭將門差華捕潘殷奎費順解案襄讞王肇之明府會同英巴副領事提訊副捕頭禀稱陳如山控該捕向伊勒索洋元經麥總巡查無見証准請察奪陳如山供來滬後該捕卽向小的索洋四十元明府商之巴君以案無見証應坐誣控從寛判管押三月期滿逐出租界二捕訓戒數語並著退出○珊家園盛公舘遣丁投廨禀稱主人進京後三姨太太藉口請老太太看戲乘機逃走隨身帶去新光珠球一個多寶串一件珠環一雙珠戒鑟戒嵌寳戒翡翠戒珠壓髮金壓髮金鐲金練等物估計値洋一萬四千六百元惟是日有妓院備婦王朱氏來過恐有串通情事報探將王朱氏拘獲當在氏處搜出金水烟袋珠花等物一併送案王朱氏供前在妓院跟姨太太今正姨太太向婦人調借洋一千元其餘槪不知情起案之金水烟袋係沈公館物可以傳質明府將王朱氏交官媒看管俟查明讯奪○鍾葉氏控李瞿氏藏匿女兒昨奉王襄讞提訊鍾葉氏供欲託李瞿氏爲女作合送至伊家住宿一宵次日往領詎李瞿氏言已返家當向理論伊竟持　不理控捕提案求究李瞿氏供鍾女委係次日自歸事後鍾欲敲詐洋三百元捕頭禀李瞿氏卽大塊頭係著名女棍明府判將李瞿氏發官媒收押候禮拜五再訊○增裕麫粉公司延侯魯公律師投廨控華人周子琦定購麫粉一萬包延不出貨關太守將周傳案侯律師禀稱　前周供商人向該公司定購麫粉一萬包己出過六千包此四千包因該公司不將提貨單送來故未出貨王襄讞問何故不送單來周稱該行有棧租銀九百餘两須商人照付以無此例拒之故不將提單关來如提單今日交到卽未可付銀出淸王襄讞將情轉告侯師律並著再遞禀陳明棧租之事仍交原保候訊○唐阿四掩入南京路某家行竊爲　司林長生覺察唐卽取菜刀向林頭上連砍二刀鳴捕拘住唐又用脚將火油燈打翻幾饢火患王明府商之巴君判發押西牢三年○任某藉醉砍傷妻子由捕房解案任妻供願隨丈夫過日請免究前情明府將任申斥一番著交保具結開釋○前者陳桂元控陳永泉俞寶生挖開洋箱串竊銀洋曾提訊押繳昨又將陳俞解究陳俞堅供並來行竊明府判各管押六月○捕解迷路男孩宋芳良到案據供父親在鐵廠做工明府著留廨飭差尋父到廨具領（舟） 
[法租界公堂案]  
　　法公司行失竊羅卜票銀八千元一案捕房將形跡可疑之馬夫葉時寶茹松園王寶生拘訊據稱與該行馬夫是弟兄偶宿弟處一宵並不竊銀陳明府判交該行馬夫保出再查○太古棧失竊木箱一口緞子廿疋經探緝獲趙仁福並原贓四疋尙有六疋在恊來典當昨將寄贓之傳壽田蔡遲生一併解訊判一併還押俟各贓吊齊再核○陳桂生在新租界竊得顧蘭田家皮箱一口被探撞見卽將人贓帶入捕房昨日解訊判押捕房二月贓給顧領去（絲） 
[美租界捕房事]  
　　漢璧禮路高姓米店主報稱某粤人來店購米因爭論價値被毆失金戒一枚奉飭包探查辦○北蘇州路某鐵行時將鐵條橫路由捕房請廨單傳該行主訊罰○裏虹橋畔倒斃無名正屍一具由捕回報捕頭傳地保報堂棺殮（西） 
通信 
[擬兩省組織公司合任貢院改建巿塲公啓]  
　　科舉旣停貢院無用南洋所轄宜有大學而規度營建數逾百萬公私俱絀上下躊躇頃者 
 
 

Page 20

 
 
督部周諮詢奏請將兩江貢院招商承買即以其地改建巿場收其賃金以爲别建大學歲支之補助業飭商務局檢查磚瓦木石方數丈尺按巿估値並由兩省紳士於本月二十一日在寗集合商會公議由商會另行繪圖分類估價互相比較估定登報開標召買惟是訂購各料賃地闢場建築巿屋合計所需約五十萬數旣非一人所能勝事未可半途而廢轍抑恐專恃商界或有把持不足以得平價而速成事議由兩省紳商學界各認集資二十五萬兩合五十萬兩立一公司同時投標當衆公决認集之數卽由兩省各紳自行酌書於册告知在寗兩省敎育總會事務所以便彚核伏望紳佩巨公學界健者諒此愚忱共圖公益函到務期卽賜答復無任祈禱 
　　右啓一通張季直先生自寗携回囑抄寄商各學團體籌商辦法如賜　　復請交本會以便照送此布[  江蘇敎育總會謹啟]  
[上海商務總會分送試驗場農品單啟]  
　　啟者接准上海縣來文以中國地大物博凡五穀蠶桑花草果蔬以及禽獸水族各種皆天地自然之　　民生衣食之源各就本地著名特别物產或酌收子種或精選秧苗分叙列表復縣專禀計关農品單表格兩張等因到會合將表格如式刊印照抄來文一併函送台端請卽轉致貴同業速將單内所列分别塡註尅日送匯以憑會總復縣是所至盼 
[照錄上海縣來文]  
　　爲照會事光緒三十三年二月十七日奉藩憲排單札奉撫憲陳札開光緒三十三年正月初九日准陸軍部火票遞到農工商部咨本年二月二十二日奏請飭撥官地興辦農事試驗塲奏准通行在案查試驗塲之設意在勸農必先爲之攷地質辦物宜求嘉種審肥料非多爲研究不足以擠見聞非廣爲搜羅不足以資比較中國地大物博几五榖蠶桑花草果蔬及禽獸水族各種皆天地自然之利實民生衣食之源要部職裳所關不能不加意講求期臻美備相應開列淸單咨行貴撫查照轉飭所屬按照單内所列各類就本地著名特别物產或酌收子種或精選秧苗植物則並詳培植之方動物則並詳飼養之法統希限於五個月内彚齊派員解送到部以備陳列考驗是爲切要等因到本部院准此合將農品單札司卽便遵照刊刻刷印分發各屬一體選送由司彚齊派員解部詳咨等因到司奉此遵經飭據理聞刊刻　印呈送前來除將原單呈繳外合行札發札縣立卽遵照單内所列各類就本地著名特别物產或酌收于種或精選秧苗植物則並詳培植之方動物則並詳飼養之法儘限两個月内送司以便派員解部此係奉部特飭要件毋稍玩忽等因並發農品表格到縣奉此除先繳排單申復外合將奉發農品單表格備文照送爲此照會貴總董煩爲查照督飭各業速將單内所列各類或酌收子稱或精選秧苗植物則詳培植之方　物則詳養飼之法分别塡列齊全復縣轉送事關奉部轉飭要件幸勿有稽須至照會者（寄送農品單因於篇幅不　照登） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
