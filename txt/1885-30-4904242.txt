# 1885 - 30 - 4904242

 

Page 1

 
 
[分送月分牌啓] [  申報館主人謹曰]  
　　臘鼓將闌履端伊始本館例有月份牌分送閲報諸君兹已託點石齋石印中西有份牌用潔白洋紙印成中　中　　歴俱用紅字光艷奪目外圈緑色印就戲劇十二各按地支生肖命意新奇藻繪精絶皆係名人手筆閲之令人愛不　　 
手一俟明年開正工竣即當隨報奉送先此佈聞敬頌年禧不具 
[任伯年繪山水總神圖出售] [  點石齋啓]  
　　歲序將關凡店户居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青絲秀色可餐山水之間流雲四布長松揷天松下四神並立一城隍一土地一神君一招財惟井神則盤膝而坐松旁有白石橋一座橋上爲符神位快馬飛騰神采　　又左有杏花臺右有石藏畫欄　繞曲徑退幽山之　則有天臺一座奇峯並峙日月合璧則帥位也其畫筆迥不猶人懸諸堂中洵堪奪目現由申昌書　室發　計墨色者價洋五角着色者一元已裱者另加裱工洋六角正此佈 
[新印琴條楹帖出售] [  點石齋主人啓]  
　　揚濠叟先生沂孫素工篆書求其尺幅者珍同拱璧本齋今覔得手書三尺琴條四幀用石印照相法印成墨色筆法絲毫不走頗足以供法玩又王可莊殿撰仁堪法書亦爲近時珍品近得其行書五言楹帖一聨均如法印出卽日出售琴　未裱者每堂收回工本洋一角已裱　三角五分楹聨未裱者白紙二角色紙二角五分已裱者加裱工二角售處仍照舊例想諸君必以先覩爲快也 
[二十七號畫報出售] [  申報舘主人啓]  
　　親迎爲大喜回祿爲奇殃兩事而並出於一家賀者未離吊者接至不獨袍帽欹斜舉止失錯之可歎亦可笑也圖之以博閲者一粲再法人聘娶　人不用媒妁彼此致書約期聚會於一室以花骰子置器中輪摇核色占多者爲奪縹焉事屬創聞故圖之以新人耳目兩回俱編入此次二十七　　　准於初六日出售後仍附淞隠漫錄圖説一則閲者鑒之此布 
[始亂終成説]  
　　西字報載有東洋郵信謂高麗經雙之先日本早已有所准備當三月以前日本各製造局晝夜併工趕造軍械不　餘力鉛丸藥彈裝入箱中以備運用者不可以數計各船亦莫不怱忙收拾在有行期在卽之狀卽造饅首以作行粮者亦且夙興夜寐手無停工其製成而實諸箱捆包以備裝運者又不知其凡幾他物稱是日人見之無不知本國將有用兵之事但不知其在何處用兵耳未幾而高麗之事出於是皆恍然于前此汲汲然趕備軍資者蓋將從事於高麗舉國之人莫不謂此一役也高麗將不國矣乃忽焉而井上卿銜命赴高雖隨有兵船而並不見一戰忽焉而與高麗立約言歸于好使臣遄歸往返僅數日豈井上卿之折衝於樽爼之間者果有倒挽天河洗中兵之手叚耶夫旣此次怱怱議和易於反掌則前此何必有多般之准備旣有前此多般之准備則其後何以若是之草率似乎有虎頭蛇尾之勢矣余則以爲日本此舉雖不善於始而猶克善厥終正不得以其虎頭蛇尾而譏之也何則木必自腐也而後蟲生之國必自伐也而後人伐之高麗前年亂事卽由于内變而日人乘機而動欲藉此以收高麗之權利因而釀成大禍經中國立卽爲之敉定根株旣拔枝葉漸離而内憂一寗外患亦無從侵入然日人之心則未肯遽罷也眈眈逐逐虎視於旁今年又得藉手於洪金諸亂黨以一逞其志當其與洪逆等密商之際度日本之駐高公使必已綢繆未雨四面布置電報文移之　於本國以與外務卿定議者當不知其若何次數以爲如此如此則高麗全國可爲我有中國無能爲也井上外務卿旣接公使之信息亦必通盤籌算先以四十萬元還之高麗以安其心使彼德日而疎中奸黨乃可從中措辭以亂高王之聽一面卽在本國趲造砲火藥彈以及扉屨糗粮之類莫不預儲以待一聞警報卽可立刻舉事調兵發船極爲易易此則日人之本心也然而井上外務卿聲望早播於瀛洲才智必殊乎庸衆雖一時爲公使之言所聳動而預爲之俻然綿機應變兵事原不可執一而言故高變一起而竹添據守主宮之計不或倉皇出走洪逆伏誅内應無主此時時局大　前定之策倉猝不可復行中國有保護藩屬之責防營奏功援師雲集井上卿知事必有不可拘泥成見者遂親赴高　察看情形而後行事及旣至之後明知中國必不肯釋然高麗義民文恨日人切齒各國公論亦皆不直日人之所爲若必仍從前計舉其預備之兵船餉械以逞一時之血氣不特勝負之數可以曲直爲老壯日軍决無能爲卽幸而一勝亦將兵連禍結受人唾罵與其後悔之無及寗拚功敗於垂成用是幡然攺圖舍干戈而尋玉帛不待兩軍相接而日高之好復合是亦所謂善變者矣目下五條約欵並無過於恃强之見即所償之十五萬元亦尚不妄開大口頗有和易近人之意高事以定高人以安噫如井上外務卿者所謂才智之人非耶中國之於高麗不啻父之於子蔭庇之下倘有外患自必爲之　護然此時法人之患未弭實有不暇東顧之勢若日本與中國爭高麗而中國分兵以禦之雖亦義不容辭而究恐力有未足故助郡王智殊在握亦不欲過於執一倘日高之好可以復合高地得以無糜爛之禍則亦不樂與日人爲難兩國元勳秉軸大員其意見正不相上下用是而中日之隙亦從此而消弭如天之福也第日高約欵旣經目擊大約可以遵循而中日之所以言和者其事尚未聞厥詳未識兩國之好有無尚留餘地之處此則猶不能無耿耿於懷者耳顧吾思之日本之於高麗素有鯨吞之志今次之變高麗實有自腐之機而井上卿尚且審時度勢不敢固執成見則其才識有過人一等者彼豈不知中日同處亞洲有輔車唇齒之勢中日和則亞洲安而外侮無自而入又何肯再生釁隙也哉吾故曰日人雖不善於始而猶克善厥終也此論甫脱稿西報又登有日人來信謂前此之預備軍資並非蓄意圖高祇以北洋中國水師船雲集而無所事恐有不利於日本邊界故爲聊固吾圉之意非有他也云云此則所見異詞所聞異詞所當兼收並存者矣 
[本館接奉電音]  
　　昨上午十下鐘越十五分時接得駐京訪事友人電傳□上諭一道篇幅過長僅先節其大旨一俟全文傳至當再敬謹錄登○本月十二日奉□上諭唐炯徐延旭着照部議斬監候秋後處决代乞恩之李鴻章左宗棠丁寳楨交部議處保薦之涂宗瀛張之洞交部察議陳寳琛交部嚴議張佩綸卽行革職尚有叅案着來京候查前軍機恭王等已懲免議欽此 
 
 

Page 2

 
 
[日船赴閩]  
　　日本磐城艦問於今日開赴閩洋蓋欲觀援臺之兵與法交戰也 
[東報譯略]  
　　日本報云海軍省前時所用廢砲二十餘尊皆不適於用擬卽發售兹聞所有廢砲盡被中國寄留之商民買去運回本國售於官塲憶我　當初通商時已被泰西人所愚不料中國官塲今復擲巨金而購此無用之物也 
[朝鮮各港至中及日本等處海程]  
　　上海至仁川四百九十三英里仁川至烟台二百七十二英里仁川至天津四百二十二英里仁川至牛莊四百三十八英里仁川至金州三百五十六英里仁川至平壤二百二十三英里仁川至寗海三百九十三英里釜山至烟台三百四十海里釜山至元　三百七里釜山至仁川四百二十英里長崎至仁川四百五十八里長崎至釜山百六十二海里長崎至元　四百六十海里長崎至烟台五百六十六海里馬關至仁川五百海里馬關至元山三百八十八海里馬關至釜山百二十二海里 
[蒲改兵制]  
　　日本報譯葡萄牙國官報稱蒲國政府擬將全國兵制更改今後陸軍兵額定十二萬名其中分步兵三十六隊約九萬九千五百名騎兵十隊員額六千七百七十名馬五千八百四砲兵一萬二百七十名工兵二千五十二名此不過本國陸軍兵額至屬地兵數不在其内云 
[兵變續聞]  
　　前報王軍門孝祺統帶兵隊前往越南邊境防堵行至潯州府處因阻滯口糧未據給發致貽兵變等情兹據由粤東投營隨同軍門前往之勇潰散回粤稱説兵變一件實由軍門麾下有湖南勇數十人在潯府桂平縣處之巿塲向舖户强買什物初時舖户尚且忍耐迨至數日之久强買之惡愈積愈甚更有搶掠民間財物種種不法之事遂致該巿塲大爲鼓噪閉門罷巿近巿之鄉民亦恨其搶奪太甚各執兵械前來與湖勇相門湖勇亦披申操戈出而禦敵緣王軍門統帶有粤東勤安兩營兵勇數千内有安勇營之百長陸某見兵民互門有違車令因出營彈壓勸令湖勇等　可逞一朝之忿等語殊湖勇不從反將陸某剌斃粤東營勇見其以下弑上大爲不平遂蜂擁而前與湖勇門殺傷斃湖勇數十人粤東營勇亦略有損傷爾時王軍門閃入縣城躱避故城門堅閉人心恐惶嗣後粤東營勇督仝湖南營勇一齊爲陸百長穿孝掛白以哀其枉死然後息事現已將陸某屍棺軍回穗城聽候上司發落而粤東營勇因此散回原籍者頗多滋事緣由悉係湖勇恃强肇禍實非軍門有欠糧不給情斃云説見中外新聞 
[嶺南雜述]  
　　琼州防務日形吃緊王灼棠觀察恐法人來犯難派員至省求請多撥軍裝以應敵張制軍諭知藩憲無論何欵先提銀一萬兩委員往香港購辦解瓊云○長軍憲于上月廿七日偕方軍門出虎門巡閲炮臺并統率旗兵數營在虎門操演水陣聞此項旗兵曾請英員教習足稱勁旅云○觀音山下火藥局與各衙署相距不遠大憲鑒於前月佛山之禍已諭令覓地遷移矣○捐抽房租一事先由老城辦起遞至西關惟事屬創始頭緒紛繁且民心難齊辦理頗形棘手兩院又不欲多派委員虚縻正用責成南番兩縣總理其事兩縣恐力有不逮延誤事機求請委員協理云○緑林客肆無忌憚刼掠之案幾於無口無之聞某紳面禀張制軍謂盜賊披猖由捕務廢弛制軍遂傳四營官弁嚴加申飭論以每日有無刼案均需赴轅禀報限十日内緝獲逾限人贓無獲者從嚴叅辦官弁聞言咸悚然而退○南海縣署失愼一事前已錄入報章兹悉壓斃之人邑宰皆厚給衣棺开各給安家銀一百兩街鄰亦集資厚卹其家以慰死者邑宰有一女公子年甫七齡是夜竟不知下落大約已化爲灰燼矣大憲以邑宰遇事疏忽先行摘去頂戴俟經手事件完竣然後撤任據云已遴委張大令琮接署未知確否○營務處現委佘培軒太守爲提調按太守在粤多年情形熟識歴署要差循聲卓著以之襄辦營務定能措置裕如也○上月廿八日有著名盜匪數人藏匿靖遠街某賭館内營勇偵知前往拿捉詎該匪强悍異常胆敢持械抗拒營勇捨命上前拿獲三人餘被逃脱勇等亦受傷多名一人當場斃命○闈姓一欵業已奉 
[旨允准廠設源昌東街準于本月初旬開收矣]  
　　上月晦日有婦女數人入華林寺燒香見者群相譁噪謂該寺容婦人有傷風化僧人恐肇事端急將婦女揮之門外衆論始息○本月初一日倪豹臣中丞出轅拈香有某甲攔輿遞呈中丞接見禀帖曳白幾同没字之碑訊其故甲駭然禀稱忙中悞擕此卷乞恩寛宥中丞大怒着責三十板以儆○番禺沙灣茭塘兩司招勇成團極爲踴躍前日將各勇花名造册送局大憲令邑侯前往閲看并酌給犒賞以示鼓勵 
[河運委員之單]  
　　天庾正供向由河運自陶文毅公撫蘇創改海運事半功倍公私翕然稱便亂後惟江安十府漕　仍溯黄河而上盖恐海上□變轉運爲難故留此一著以爲規復舊制地步用意至爲深遠明年漕運仍由張屺堂儲憲督辦按江安十府計共漕糧十萬石有零分作十帮每帮萬石以同通州縣一員主之名爲帮官帮官責任較重凡有攙和偷漏皆惟帮官是問其餘催儧隨漕向無定額新水亦因之遞减兹將委員銜名錄登本報以供衆覽此外武弁雜職尚有數十人然皆備員而已不及詳列閲者諒之□河運襄辦江蘇候補知縣金元烺□第一帮押運委員江蘇候補知縣俞熙□第二帮江蘇候補知縣許承俟□第三帮江蘇候補知縣方鑾□第四帮安徽候補同知楊鵬程□第五帮江蘇候補知縣項晋釗□第六帮江蘇候補知縣王霈□第七帮江蘇候補知縣陳錫纯□第八帮江蘇候補州同錢錫賓□第九幫江蘇候補縣江錫魁□第十幫江蘇候補通判涂嘉驥□各帮催儧委員四名□顔守銘□林佩衡□文偉□曾良升□隨漕委員□曹鑾□陳長松□王觀照□陳德炳□高　寅□陳金錫□朱椿□唐承健□梁夢崧□朱毓松□閻懋曾□葉紫綬□朱唐祚□德善□虞思湛□桂林□總理河運支應所委員江蘇候補通判趙延珍 
[禾中近事]  
　　嘉興府屬鍾埭鎭鄉間於初九夜被盜搶刼次日入城報案嘉邑尊卽協同嘉興汛李弁下鄉踏勘矣○前在滬上拿獲之盜犯三名解回嘉興收禁已經研訊該盜供認贓物計有首飾十八件及眞珠衣服等被拿時尚有赤金重五兩未知失落何處等語訊畢仍行收禁王邑尊於初十日傳失主領贓失主不認而去蓋以未獲首犯之故且失贓未全云○桐鄉縣崔明府十一日到郡謁見宗太守未知有何要公 
[西冷叢話]  
　　杭垣兩□兵禍湖山如故風月全非樓館僅存春光久謝尋板兒之門巷空悵斜陽問瓦子之人家祗餘荒草空號銷金之鍋已無摇錢之樹縱有尋春之客難逢買笑之塲十餘年來此調已久作廣陵散矣近年來風氣漸開時或　土妓流娼潜形匿跡或泛宅以爲家或藏春以構塢或居無定在時爲遷屋之鶯或室託他人暫作借巢之燕高門　厦曲引鴆媒小巿長陵别開娃館此中妙處不足爲外人道也吳春泉太尊久悉此獘私查暗訪確切有憑乃禀明各大憲移知保甲巡防各局飭差會勇突於月之初八日四路緝拿一網打盡上城之東山弄灰團恭洋巿街等處共獲五家下城則於軍督司巷某姓家搜　一妓又於湖南賓舘之照墻後得一巨巢藏土妓六七人一絡索牽去皆於是晚押解府　以備訊問次日有以一紙紅牋爲名花乞免者不下數上起局員□律　復噫小妮子暗藏春色方自　狡兎之謀大老爺明　秋毫豈肯作多魚之漏耶○下城地方東陽人之流寓者極多都以開陰溝築泥墻爲業翻磚掘石日專鋤鍤凡有遺金埋鏹往往爲此輩所得其因此而致巨富者指不勝屈天長寺竹竿君等處尤爲東陽人羣聚之所有名阿二者貧極無聊日搜羅於頽垣敗壁之間發掘墻址兾有石板可獲前月之 
 
 

Page 3

 
 
杪阿二同夥一人在西牌樓　壽橋等處尋覔舊石乃于三兒巷内掘　巨石一方下有藏鏹阿二恐爲夥所見不能獨得因託言取繩索將夥先行遣去私將石板掘開盡取其所藏怱怱先歸至寓中略爲收拾卽于是日渡江回東陽而去該夥不知其事尋訪數日杳無蹤跡迨原籍有人到杭傳説其事衆始恍然按該處地名三兒巷東西有兩牌坊一題經略華夏一題三世司馬係明都御史宋應昌之故宅但不知其理者是否卽宋家物也聞其銀皆翹邊細紋鑄無年號計共八只此外更有洋蛺四百餘元餘則不知其細云○圖中梅瓣正銷三九之寒天際瓊花又報三番之瑞在冬爲瑞價抵萬金入夜無聲積深三尺墻陰屋角憐積凍之猶存扯絮搓綿復後來之居上此服田者所以有旣沾旣足旣優旣渥之詠也杭垣今歲冬至以來祥霙兩見四野甲疇豐年預兆兹於月之初二日封姨突緊滕六又來風尖有稜雪花如　迨黄昏時已成白戰世界矣時　上積雪均未消盡一時舊蹟新痕高幾半尺人方謂其羞明之故態而不知其待伴之多時也至初三日雪愈甚百萬玉龍竟作永日永夕之戰至　則平地上亦高至數寸矣在歌田家樂者咸欣來歲之可占而詠行路難者正不知何時之消盡幸是日辰初青女旋歸黄人早出晴曦高湧檐漏爭流半空之白兩横飛滿路之黄泥難掃且恐三九光陰盛寒方屆須待巴蜀春水來時方見源頭活潑也○杭垣每交冬令吳回之患□必數驚雖疉經憲示思患預防徧設遒人先時告戒而寒宵作苦之家物燥風　之際偶經失愼即致燎原前歲德曉峯方伯得有辟火符篆極著靈騐爰命手民勒之碑石分鎭省城東西南北四隅以爲壓鎭是以去冬至今城中風烟永息桴鼓不驚雖間有草屋失事之處皆不過如螢大　光一吹卽滅不足當祝融氏一顧也今歲秋冬以來警鑼未開居民咸高枕無憂不意臘八日九點鐘時菜巿橋之頭髮巷内忽報火警該處適爲救命王廟貼壁牆宇高峻失火者係牆門内織機作坊蓋因樓上烘籃烘焙兒衣以致失事牆門内一排樓房盡成焦土且有一棺搶救不及亦歸灰燼幸牆外未曾延燒　致殃及池魚是處爲許雪門太守住産對門其屋亦係許姓創造云 
[憲示照登]  
　　欽加二品銜監督江南分巡蘇松太道邵爲曉諭事照得本道於本月初二日課試橤珠書院錄取之超等汪錫增葛士清蘇紹基曹槱姚文枏五名並本月初六日課取敬業書院之超等邵曾鑑虞力韶楊德鑅黄慈壽姚文枬五名又上取童生龔銘德馮文蔚顧元棟曹珍宋家楨五名本道定於本月十六日在道署覆試合行牌示仰該生童等屆期黎　來轅聽候本道點名給卷命題覆試如違不錄務各遵照毋違特示□光緒十年十二月十四日 
[吳淞近事]  
　　長江水師提督李與吾軍門前日乘登瀛洲兵艦由江陰來淞礟臺上燃砲恭迓聲若聨珠軍門卽坐杉板登岸乘緑泥大轎先到慶軍營中拜會曹肯堂統領接至官廳少憩卽返隨至六營公所拜會營務處朱式雲觀察晤談片刻卽回兵艦曹軍門到船答拜李軍門旋卽乘輪往江陰朱觀察未及回拜云○淞口駐防之督轅後營係彭振卿軍門管帶營規最爲嚴肅各兵無敢違犯故兵民賴以相安無事前日忽有左哨某勇誤犯營規被彭軍門查悉卽傳哨官會君詢問曾君將該勇傳至公舘大加訓責該勇泣求改過曾君乃代勇面求彭軍門面諭該勇嗣後務須恪守營規若　違犯决不姑寛於是麾下弁兵咸　軍門之恩威互濟○粤人某甲在吳淞聚賭被河鹽廳吳君訪悉前晚二鼓後親帶差役地保團丁往捕各賭徒正在興高彩烈時差役一擁而進將門把守吳君諭將各賭徒一槪釋放惟將爲首某甲及賭具拘入署中昨晨派團丁協差送往寳山歩辦理 
[照會新式]  
　　昨英捕頭以本埠江北小車每將照會藏在身邊巡捕查騐非易現已製就馬口鐵匣面嵌玻璃將照會放在匣内釘於該車面前便巡捕一望而知不致漏於稽察着于本月十七日卽西歴二月二號起一律舉行照辦云 
[浦畔贅聞]  
　　昨日洋藥税捐總局雇天仙戲班在虹口天后宮敬劇酬神住持羽士則言於十六十七十八等日啓建臘醮法壇誦經祭煉云○前晚虹口耶松老船塢放工時管門人倣巡捕之式將各小工身邊搜檢一人不服與之爭執管門人卽將該小工毆擊衆工見之大抱不平羣起而與管門人爲難適中西捕至各工又拒捕兇毆當　拿獲二名拘入捕房管押○江北人某甲在虹口某棧房做工前日帮同堆貧從高跌下致傷膝盖當送同仁醫院敷治諒不致有性命之憂也○前晚虹口有西人數名醉眠模糊沿途肇事適被西包探撞見遂卽拿住三人拘入捕房管押昨晨酒醒乃揮之使去○外虹口浦灘木碼頭續加修葺一事曾列前報兹悉該處業已工竣一律完固矣 
[怙惡不悛]  
　　山東人阿羊前因索詐不遂持刀自戳捕房解送公堂黄太守嚴加申斥嗣念傷勢方痊且無原告從寛釋放詎昨日阿羊又在虹口招摇訛索不改前非想宫憲聞之定當逮案懲處决不任其肆行無忌魚肉平民也 
[斃徒告發]  
　　南匯縣二十保盒三圖人張小鐵向在虹口開設成衣店曾收圖内王德坤之子爲學徒該徒年僅十五張以其重而獃時撲責之遍體紅腫前日又肆毆擊該徒痛苦難受當卽逃回家内嗣因傷勢過重夜半旋卽斃命于痛子情切欲赴南匯縣署控告張知事干未便遂央張楚英等出爲調處願出洋八十元以爲棺殮之費當卽付洋五十元餘釣日繳楚詎張以事過境遷置之不理月前王向彼索取張竟一味逞　且有凌雲九出爲霸阻反　向王硬索酬資三十元王無可奈何遂赴南匯縣具詞控告想鏡秦殿定必明燭九幽也 
[井有人焉]  
　　本埠南巿萬瑞碼頭左近某姓井内前日忽有男屍一具沈溺波心井面遺有衣帽鞋子等物當經該處十六舖地甲查係某北貨行之跑街夥某甲當卽報知屍屬於昨日備棺成殮至其身死之由則尚莫明其故云 
[鄉婦受謂]  
　　前日有一年約五旬之浦東鄉婦手携白布十二疋至英界寳善街大觀戯園門前喚買園中走出一人與之論價言明每疋三百六十文核計應付錢四千三百二十隨取布入内囑婦稍待付錢時正午刻該婦直候至將晚屢次探問蹤影杳然後見園有後門始知被騙當卽報知捕房請爲查緝并言白布十二疋非盡己物由鄰家托賣者多空手而回性命難保言畢涙如雨下捕頭憐之立卽傳齊各包探着赶緊尋緝務獲行騙之人第少在能否原物歸趙也 
[英界公堂瑣案]  
　　西婦某氏訴稱失去絨單二條查無外人入内惟管門之翁聚榮時常出入詢諸各傭人亦皆疑翁所竊爲此交捕送案請侒翁堅不承認惟求施恩包探秦少卿禀稱西婦報失往查無據至疑翁行竊一節其中另有别情中西官互商判翁管押一月□包探陳阿九禀稱　子軍前曾疉次犯竊送案懲辦後又向各烟館行竊被獲後判發捕房管押二年甫及半年卽逃至松江由捕前往拘回再押旋因患病送入醫院又被脱逃復獲後患病沉重送案交保醫治病痊遞籍詎今又來滬更名薛老耀故又拘案余供前犯行竊遞籍現已改過自新來滬謀食並不犯竊旣不容逗遛在滬有人作保卽可回籍黄太守謂余旣遞籍豈容再來旣言願卽回籍姑准具保自行回去否則移縣遞解○雷樹聲訴稱胞弟雷樹春早經分爨不務生理日事游蕩屢夾借擾受累難堪昨因索錢口角由捕拘案請斷雷樹春供實因患病飢寒故向兄長借錢黄太守見雷樹春貧病堪憐飭差送交普育堂安置○一百四十號華捕訴稱昨見吳掌發與人爭毆向之喝阻此人卽去吳反與我爭毆　此拘案請辦吳供被人碰撞爭毆决不敢與捕爭執黄太守判笞百板○華阿金訴稱在洋人處傭工昨王阿生溜進臥房竊取桌上銀洋一元爲此交捕 
 
 

Page 4

 
 
送案請究正不承認黄太守以華指竊無憑不准○烟館主周錦昌訴稱陳　四前來吸煙與人吵閙致我失去烟鎗一枝顯係　同行竊爲此將伊送究陳供到伊烟館吸烟與友人算帳爭執並未行竊黄太守以周控竊無憑碍難准理一并斥釋○包探孔長生禀稱見秦阿　手持水烟袋一枝向舊貨　求售　　來原言由徐阿榮托售及獲徐則稱從船上竊來無從交還失主今將人贓一并送案秦徐二人供各如前黄太守見秦徐二人皆形同乞　飭差送往施粥廠棲身贓存捕房俟失主認領 
[法界公堂瑣案]  
　　捕房解趙春舟到案翁太守研詰之下供稱在青溪教讀因事到申停舟新閘昨晚將舖盖起至老北門内積善寺對門陸修華家翁太守問因何事拘來原告馮光應稱有海蟄四簍約五百斤裝小車二輛從英界推至八仙橋行至鄭家木橋伊上前攔住每車索錢四百文但我等車輛俱己捐過照會車夫潘挑林龔殿英供亦相同太守問趙爲何要伊捐錢答稱我非巡丁何能要錢因昨晚在親戚家回來見伊等將極大簍子裝在車上攔阻路途不能行走况時在半夜何可載物向之盤問伊等卽將我衣服拉破太守見其有似瘋癲詰伊旣稱教讀可曾進學年歲若干滬地可有親戚答稱今年六十九歲尚　入學惟略識幾行宋體子一生但曉讀文章兄長趙吉甫在小東門外浦灘開熟麵店太守着爲暫押原告稱小車現在八仙橋捕房太守知照捕頭着該車夫前去領取○前期捕房拘到鄉人楊金桂鮑德豐兩人因在途被撞藉端拆梢遂卽獲住管押解訊之下均不承認兼稱兩下並不相識後同在三和軒茶肆之中太守以鮑前曾犯事懲辦此次不問可知因會供有在三和軒之語當傳到該店主詰問據稱伊等在外所爲不知底細惟聞因碰小兒以致滋事太守謂該兩人的是同黨無疑鮑判責三百板楊責二百板從寛免枷○紫來街口陳順興牛肉行曾失去鷄尸兩塊及牛奶等物後在朱達夫所開益興廣貨店内查出鷄尸的實原贓詰伊牛奶何在朱謂鷄尸由掮客　來價賣並不知是賊贓當經人調處送還鷄尸再償洋二十員抵賠牛奶朱無現洋願將皮酒若干瓶作抵由益興出立筆據載明日後當尋□掮客交與順興卽將賠洋二十元仍舊交還嗣陳順興夥伴見洋涇浜一帶貼有　名揭帖大略言陳順興主夥逞兇詐擾益興實受寃枉當將榜帖揭下連益興前出筆據一併送至捕房捕頭飭包探嚴頌眉前往查問朱稱雞屍實從王葉氏家取出詰之王葉氏則稱朱與素不相識之人携來旋卽携去欲知其人可問朱達夫因之將朱王等人於昨日一併解案翁太守詰訊緣由陳順興店主陳瑞帮遣抱呈錢子山到案遞禀包探將益興所出筆據及揭帖呈案朱供興化人雞尸由王葉　家取出並不會寫匿名揭帖王葉氏執定是朱偕不相識之人携米一走卽取去實無干涉太守謂朱爾必欲表明不買賊贓賠洋寃枉何以祗顧自己不顧他人本來祗須交出賣物之人現又須交出粘貼匿名揭貼之人着交保限三日内將人查到再核土葉氏無干釋出○前日西捕伯思將在鄭家木橋獲到賭徒俞阿金林景茂并錢一千八百文昨日解案翁太守見林前曾懲辦實屬怙惡不悛着責一百板枷號一月俞供姊夫棺柩停放四明公所擬載回寗波故携錢前往適遇友人仝在老虎煙卽被拘拿柩票呈騐太守問由何船裝去答稱言定江西輪船太守謂輪船中現無江西名字明是賭博着亦責一百板枷號一月以儆○前報列邵觀德控周友堂盜賣字典一案當因周供出五十部賣與文瑞堂太守斷令該店主賠洋四十元常堂給領等情已列前報嗣周暫押脚腫因於咋日解送公堂翁太守着送仁濟醫院療治痊後重責一百板枷號一月邵亦投案請追文信德買去之書太守謂文瑞堂業已清楚周亦斷定爾亦自已用人不當文信德之書可自去查明俟該客到滬再追　　　子貞見懷仿鮑明遠數詩體索和後又疉韻趣之醉後效其體并韻聊以遺懷耳□○一官類匏繫寄跡泖水東二毛槪臨鏡弁石　南宮三復故人書令我懷舊邦四顧心茫然舉首送歸鴻五中鬱以結内虧外乃豐六時頻撫劍蕭颯來悲風七尺軀徒具深省警晨鐘八方况多事憂思正重重九陛眷柔遠此輩姑且容十年拌買醉用舍由窮通[  嘉興楊伯潤佩甫初稿]  
[上海北巿絲業籌賑公所施少欽經收山東賑捐十二月初六日第五日三十四次清單]  
　　金保安氏求病速痊二十元古松主人將年内節省雜費移助十元施官瑨陸元周燮卿移助壽　四元歸安錢姓四元七齡童子姚塘將覿儀移助棉衣欵二元免灾氏四元隠名氏求病速痊二元○太倉州署余君蔭芝募富貴源頭同字二次三千五百九十五號冊錢　齋五元沈綬堂一元又募富貴源頭同字二次三千五百九十六號册五雲山人二元令德堂二元王玉峯詒榖堂朱樹滋堂三户各一元○元和署周君善夫募富貴源頭同字二次四千二百二十六號册遷　齋三元養素藴二元金尊德種德堂無名氏黄世德四户各一元述文堂四德党二户各半元又募富貴源頭同字二次四千二百二十七號冊程清芬堂十二元又募富貴源頭同字二次四千二百二十八號册十二齡童子程一齡童子程二户各五元又募富貴源頭同字二次四千二百二十九號冊周氏雲因社五十元以上四冊共合來洋八十二元○無錫顧酉山募富貴源頭同宇二次一千八百四十二號册顧謙谷五元○乍浦公昇行内湯錦如朱永年經募富貴源頭同字二次九千九百三十五載冊順發號泰和昌二户各二元袁萬順憩記潘同興泰生號誠心子四户各一元源成號　益記葉信甫林永昌四户各半元以上十户合來洋十元○吳丙春募萬善同登昌字四千七百六十五號册賈炳昇五角揚祺春三角吳丙春二角趙裕成五百文丁明德三百文吳如財三百文任克庭無名氏二户各二百文以上八户合來洋一元錢一千五百文○差姓募昌字三千九十四號册慶餘堂二十元○同得利募昌字一萬三千二百二十三號冊同得利五元○春記德募昌字一萬三千五百四十三號冊無名氏一元春記德五角卜子卿志梅道人作三氏三户各二角何燦記卜培之朱立美曹經滄海容張鑑亭高陽生懷德氏黎陽氏八户各一角以上十三户合來洋二元虚對開一元八開二元四開一元○無錫黄烈文託詹仲升募昌字一千五百五十二號冊夏振翔王柳橋匿名人無名氏無名氏無名氏　永思堂無名氏謙吉無名氏十户各一元丁炳甲陸百文不書名七百文無名氏五百文匿名氏四百文以上十四户合洋十二元又募昌字一千五百五十三號册無名氏無名氏無名氏無名氏四户各半元以上四户合來洋二元○青鎭寳生典汪懷恩經募昌字二千三百六十一號冊無名氏虚對開洋一元○青鎭願人同善客託丁月笙募昌字二千三百六十三號冊泰來典三千文丁月記二千文朱賜記劉芷記程惠記金厚記何途記五户各一千文閔吉記戴翰記曹子記談少記施雲記沈福記施秋記七户各五百文周少記四百文蔣鳳記沈選記謝雲記葉榮記唐玉記汪文記吳慶記七户各二百文記少記一百文以上二十三户合來洋十四元○本日售出彩票一張計洋二元以上初六日 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十一月二十五日京報全錄]  
　　宮門抄○諭旨四道錄前○選單○江撫潘奏請升補同知摺○粤督張奏委署知縣片○皖撫盧奏調委署知縣片○黔撫李奏請補副將摺○總兵崔等奏會哨巡查情形摺○將軍慶等奏請叅革經徴官員　追摺○大臣紹奏理刑員外　因病乞休摺子○十一月二十五日吏部翰林院侍衛處值日翰林院引見十九名○敬信徐用儀前任東西陵請訓○睿王謝抵銷處分恩○童華志元各假滿請安○内閣奏派騐放之大臣派出豫王恩中堂許應騤薛　升○值年旗奏派管理新舊營房之大臣派出絪貝勒○又奏派專操之大臣派出善慶○澂貝勒請假十日○兵部奏派演放水師炮位之大臣派出德福長春○順天府奏京師得雪二寸有餘○召見軍機○光緒十年十一月分選單小京官翰林院典簿鄭鈺舉直州四州忠州凌其榜監通判江蘇鎭江府粮捕崔東斗監松江府管糧孫治安供知縣福建福鼎趙長庚舉四川廬山梁元吉優貢湖南醴陵黄聖之附貢直隸曲陽張鵬翥甲縣丞廣東番禺楊甲秀歲貢吏目雲南霑益邱兆壎供巡檢江西廬陵王令望監典史四川大邑曹運隆供廣西馬平姜汝誠供○○江西巡撫臣　霨跪奏爲同知要缺需員恭懇聖恩俯准或補以裨地方事竊照准升饒州府屬之景德鎭同知王肇賜聞計丁父憂經臣恭疏具題所遺饒州府景德鎭同知係冲煩難三項相兼要缺例應在外揀選調補該鎭商民雜處政務殷煩兼管憲廠事務必得精明幹練之員方足以資治理臣與藩臬兩司在於通省中簡缺同知内逐加遴選非本任現係要缺卽人地不甚相宜並無合例堪調員候補同知内亦無人缺相當堪調之員其卓異各員俱未經引見與夫勞績應升者亦均無人缺相當堪升之員惟查有南昌府通判汪承誥年五十二歲浙江仁和縣人由監生在京銅局遵籌餉例報捐布理問不論雙單月指省分發江西試用嗣於龍南定南等處防勦出力案内保加鹽提舉銜又於各廳州縣防勦出力案内保奏奉上諭鹽提舉銜布理問汪承誥着俟補缺後以通判儘先補用欽此借署按察司知事於光緒元年三月二十日到任照例以知事到任之日作爲通判到江日期請咨赴部引見經欽派王大臣騐放堪以照例補用覆奏奉旨依議欽此領照回江試看期滿甄别留省補用題補南昌府通判光緒六年八月十七日到任該員年强才裕辦事安詳歴俸久滿三年以之升補饒州府景德鎭同知員缺實堪勝任該員任内一切因公處分例免核計亦無承緝未獲盜案己起降調革職叅限案件惟是調缺請升與例稍有未符但人地實在相需例得專摺奏請據藩司劉瑞芬臬司嵩齡會詳請奏前來合無仰懇聖恩俯准以汪承誥升補饒州府景德鎭同知於地方實有裨益如蒙俞允仍俟接准部覆給咨送部引目該員係初陞之員任内並無罰俸銀兩亦無已叅未議各案毋　造册咨部謹　同兩江總督臣曾國荃恭摺具奏伏乞皇太后皇上聖鑒訓示再所遺南昌　通判係專冲不兼簡缺江西省現有應補人員容俟接准部覆截缺後照例另行請補此案藩司於光緒十年十月初七日出詳合併陳　謹奏軍機大臣奉旨吏部議奏欽此○○張之洞片再署香山縣知縣劉秉奎調署潮陽縣知縣所遺香山縣知縣篆務應行委員接署兹查有署高要縣事陽春縣知縣蕭丙堃才具開展識力精詳堪以調署該員任内並無盜刼已起四叅之案據藩臬兩司　詳前來除檄飭遵照外臣等謹循例附片陳明伏乞聖鑒謹奏軍機大臣奉旨吏部知道欽此○○盧士杰片再調署青陽縣事本任當塗縣知縣金耀奎經　省察看其所遺青陽縣一缺查有本任旌德縣知縣熊祖治才識明通奉公勤愼堪以調署該員任内並無已起承緝四叅案件據藩臬兩司會詳前來除檄飭遵照外謹會同兩江總督臣曾　基附片具陳伏乞聖鑒謹奏軍機大臣奉旨吏部知道欽此○○署貴州巡撫布政使臣李用清跪奏爲揀員請補副將以裨營伍恭摺由驛奏祈聖鑒事竊照貴州大定協副將舒良貴因才力不及軍政入於計典部議降二級調用於光緒十年閏月五月初二日題初四日奉旨依議欽此遵咨會到黔臣查大定協副將係題補第一輪第三缺應用預保無人卽以揀發人員抵補遵於通省武員中逐加遴選查有揀發貴州儘先補用副將借補朗洞營叅將熊得勝現年四十歲四　眉州直州人同治三年由五品軍功投効陜西軍營迭次剿賊出力遞保花　總兵銜儘先卽補副將光緒三年請咨赴部引見奉旨發往貴州以副將儘先卽補四年到黔十年正月經前撫臣林肇元以該將年强材武　勇兼優奏請借補朗洞營叅將由部核准在案該將沈毅有謀年力正强以之請補人定協副將實屬人地相宜與例章亦屬符合相應仰懇天恩俯准將熊得勝補授大定恊副將以裨營伍出自鴻慈如蒙俞允該將係奉旨發往副將請補副將銜缺相當毋庸送部引見合併陳　除咨呈兵部查明外謹將請補副將緣由會同雲貴總督臣岑毓英貴州提督臣羅孝連合詞恭摺具奏伏乞皇太后皇上聖鑒訓示謹奏軍機大臣奉旨兵部議奏欽此○○記名提督河南河北鎭總兵奴才崔廷桂簡放提督山東曹州鎭總兵奴才趙鴻舉跪奏爲遵議三省會哨章程巡查地方情形聨銜恭摺具奏仰祈聖鑒事竊照道光二十年奉准直豫東督撫臣行咨内開會奏直河南山東酌擬會哨一摺經兵部議奏奉旨依議欽此欽遵在案自同治九年三省仍舊會哨擇中居要會集開州嗣因曹郡至開州中阻黄河冰結難渡於同治十一年咨禀督撫臣　期十月奉行會哨歴經奏報在案現值冬令深恐宵小乘機竊發奴才等互相函商不敢以一鎭未至稍事拘泥致滋貽誤因約期選帶官兵各由屬境接壤之區周楚巡杳均於十月十八九等日先後齊抵開州城内唔面會哨奴才等沿途察看經過各處地方當面互相質詢　無匪蹤藏匿所幸民情安堵如常洵足仰慰宸厪伏查直豫東連界唇齒相錯易於藏奸入秋以來雨水連綿低　間有積水二麥雖已播種緝捕彈壓尤關緊要奴才等惟有同心恊力聨爲一氣督飭員弁兵丁不分畛域按期會哨認眞巡查時常加派幹練弁兵改裝西出不動聲所輪派密訪如有匪蹤一經跴實無論在何省地面立卽會同該管營縣帶領兵役合力兠拿斷不敢意在此疆彼界之分俾盜賊歛跡農民安枕以兾仰副聖主除莠安良之至意謹將奴才等會哨日期曁巡查地方安靜情形理合恭摺具奏奴才等拜摺後帶領官兵仍分路稽查各回本任所有大名鎭總兵奴才徐道奎未曾列銜該總兵派委開州協副將張桂芳補用總兵李大霆帶領官兵隨同巡哨理合一併陳明再奴才等上年會哨奉到批摺三件今就奏事之便照例恭繳伏乞皇太后皇上聖鑒謹奏軍機大臣奉旨知道了欽此○○奴才慶裕富陞裕長跪奏爲奉省鐵嶺河税斗捐盈餘銀兩虧短甚鉅現經提証澈究請將經徴官員革職訊追恭摺會陳仰祈聖鑒事竊查奉天河税於咸豐十年經欽派户部侍郎劉崑等奏准均照咸豐八年徴收最旺之數作爲定額並令加倍徴收此外如有盈餘仍令儘數報解又於光緒三年經前署將軍豈厚等創辦斗捐議令儘收儘解等因各在案所有税捐兩項均係抵充兵饟該旗民地方官自應實力稽徴豈容稍有偷漏奴才等前聞鐵嶺税捐盈餘錢文並未據實詳報檄派恊領色並鏗額前往確查嗣據查出光緒九年分該城短報河税斗捐盈餘東錢十三萬三千餘吊當將該路記防禦依克精阿先行撤任飭與已故鐵嶺縣知縣笔䕫之子附貢生毛琛聽候傳訊並札提旗民兩署經手兵書家丁等飭交發審處審訊兹據該兵書等供稱虧短税捐數目與該協領所查相符又訊出該處各船店　有偷漏情事復將依克精阿毛琛傳到詰問因何虧短據毛琛供稱光緒九年並未在署不知　捐錢文何人經手等語詢之依克精阿則以向係兵書經收爲詞任意支領由發審處委員禀覆前來奴才等伏查鐵嶺河口收税之丁係由該城防禦選派其收税收捐之書役家丁係由該縣知縣選派現經查明税捐盈餘錢文虧至十三萬三千餘吊之多不惟兵書家丁均有隠匿情弊而防禦知縣亦恐不無染指雖此項均係盈餘尚與正額有間而餉需所關自應澈底根究除飭已故鐵嶺縣知縣毛䕫之子附貢生毛琛將經手書役家丁卽行交案仍究明該故縣毛䕫者無染指情獘分别辦理並將該處船店執事人等按名飭提到案訊明虧短緣由一併懲辦外相應請旨將鐵嶺路記防禦依克精阿卽行革職以憑訊追理合會同恭摺具陳伏乞皇太后皇上聖鑒訓示謹奏軍機大臣奉旨依克精阿着卽行革職歸案審訊餘依議該部知道欽此○○奴才紹祺永德跪奏爲察哈爾蒙古理刑員外郎因病乞休恭摺具奏仰祈聖鑒事竊據察哈爾正白旗總管登博將勒札普報稱據該旗蒙古理刑員外郎額林臣多爾濟呈稱竊員外郎現年五十三歲出征一次自本年四月間梁患風痰及右手足麻木病症節經請假醫治日久未愈入秋以來病勢益加增據動履維艱委係不能力疾堂差懇請休致等因　報並來當卽派委該總管登博將勒札普親往查騐據稱蒙古理　員外郎額林臣多爾濟實係痰症將來病痊不堪起用等情出具日結前來奴才等伏查五品以上官員因病乞休者例應專　具奏歴經遵辦在案今蒙古理　員外郎額林臣多爾　懇請恩准原品休致除將該員履歴循案造册咨送理藩院俻查外所有察哈爾蒙古理刑員外郎因病乞休緣由理合恭摺具奏伏乞皇太后皇上聖鑒訓示遵行謹奏軍機大臣奉旨着照所請該衙門知道欽此 
 
 

Page 10

 
 
[光緒十年十一月念六日京報全錄]  
　　宮門抄○上諭三道錄前○教職單○刑部尚書錫等奏犯官到部請欽派大員會審摺○江撫潘奏委署司道各篆片○又奏請賞假回籍修墓片○直督李奏請旌奬片○江撫潘奏恭報交卸撫篆日期摺○直督李奏請旌表摺○滇撫張奏報地震情形摺○大臣毓奏請派員查騐摺○大臣懷奏爲奏聞摺子○十一月二十六日户部通政司詹事府廂黄旗值日無引見○國俊假滿請安○吉林分巡道豐伸泰謝恩○梁燿樞謝授左庶子恩○福錕請假五日○許應騤請假十日吏部奏派騐看月官之大臣派出徐桐烏拉喜崇阿畢道遠熙敬周家楣桂全白醒寳昌文保秦鍾簡譚承祖恩霖舒恩程鼎芬文英丁振鐸○召見軍機醇王豐伸泰○光緒十年十一月分教職單正諭吉林五常王祖峯大名順天武清孫玉樹天津直清苑傳楫廂黄元城鄭士鐸錦州山東章邱許大烈登州鄒平張夢瀛東昌單縣李榭培泰安山西隰州張蘭兆平定保德王效尊太原浙江西安章夏謨杭州湖北石首王明賜武昌俱舉訓導奉天康平張汝魁宣化山東臨邑谷振庠登州新泰孔憲蘭兗州山西和順宋兆庠汾州河南洧川顔繼謨汝寍新鄭孫函三河南　鄉張前勳開封浙江昌化管鴻儒嘉興廣西桂平朱光祧爵林西川大邑田鴻覲綿州俱舉山東濟陽王世傳青州挨山西　曲武配京太原挨復諭河南汜水王恂之懷慶羅山程鳳岐懷慶廣西恭城劉彤桂林四川什邡孫其肅邛州雲南江川王景詔雲南俱舉四川合江孔廣澤保寍廪復訓直深州張廷昭廣平附新城閔中剛正白漢舉河南禹州張瞻河南舉陜西鳳翔傳書鑑商州廪四川潼川許治安瀘州　雲南霑益徐彤壎廣南拔彌勒王如綸雲南副○○刑部尚書臣錫珍等謹奏爲已革廣西巡撫徐延旭押解到部奏請欽派大臣會同審訊事光緒十年三月十七日奉上諭前因法國越南搆釁交兵廣西邊防緊要諭令徐延旭出關督率嚴密扼守以固邊疆門户乃該撫遷延不進株守諒山僅令提督黄桂蘭道員趙沃等帶兵往守越南之北寗乃於法人撲犯該提督等防禦不力竟行潰退以致北寗失守實堪痛恨前已密令潘鼎新馳赴廣西鎭南關外傳旨將徐延旭拿問解交弄部治罪等因欽此經臣部恭錄諭旨咨行該撫欽遵辦理去後兹據潘鼎新派員於本年十一月初六日將已革廣西巡撫徐延旭解送到部查前已革雲南巡撫唐炯解到已蒙欽派軍機大臣大學士會訊今徐延旭事同一律應仍請欽派大臣會同審訊以昭愼重恭候欽定謹恭摺具奏請旨奉旨已錄○○潘霨片再藩司劉瑞芬欽奉上諭護理江西巡撫所遺藩司印務查有臬司王嵩齡老成練達堪以署理遞遺臬司印務查有鹽法道長祿實心任事堪以署理遞遺鹽法道印務查有試用道涂椿年熟悉鹺務堪以署理除分札飭遵照外謹會同兩江總督臣曾國荃附片陳明伏乞聖鑒謹奏軍機大臣奉旨知道了欽此○○潘霨片再臣交卸後理應遵旨入都伏念臣籍江蘇由江省赴滬途程在所必經父母坆墓久疏祭埽近年塋地間有坍塌亟須修整俾免傾圮之虞且嚴冬業已封河輪舟不甚便捷合無仰懇天恩俯准賞假兩个月回籍修墓一俟春融卽當束裝就道乘輪船趨叩闕廷跪聆聖訓不勝悚惶待命之至爲此附片陳請伏乞聖鑒訓示謹奏軍機大臣奉旨着賞假兩日欽此○○李鴻章片再據冀州直州知州吳汝綸禀稱州屬武邑縣人候選通判賈廷元監生賈占元之故祖賈源渼生平輕財重義好行其德今廷元等不忘遺訓因聞冀州書院經費不足公同捐銀三千兩並因冀州新開河渠修建閘座公捐銀五百兩以作歲修禀請建坊前來臣查紳民遇有地方善舉捐銀至千兩者准予建坊今賈廷元等捐助書院經費河閘歲修銀三千五百兩洵屬善承先志好義急公應請旨准將其故祖賈源渼照便建坊給予樂善好施字標以示旌獎理合附片具陳伏乞聖鑒訓示謹奏軍機大臣奉旨着照所請該部知道欽此○○江西巡撫臣潘霨跪奏爲叩謝天恩並恭報微臣交卸撫篆日期仰祈聖鑒事竊臣於本年十月初七日准吏部咨光緒十年九月十七日内閣奉上諭江西巡撫着德馨補授未到任以前着劉瑞芬暫行護理欽此復於本年十月初九日准吏部咨光緒十年九月十七日内閣奉上諭江西巡撫潘霨着來京另候簡用欽此跪讀之下感悚莫名當卽恭設香案望闕叩頭謝恩訖臣謹將經手未完事件赶緊料理清楚卽於十月十三日將江西巡撫關防同王命旗牌書籍文卷等項委員齎送暫行護理江西巡撫臣劉瑞芬接收臣卽於是日交卸遵旨入都跪聆聖訓伏念臣以末秩庸材迭蒙聖恩不次拔擢畀以封疆重任服官三十餘年兢惕從公常虞隕越自受任江撫以後蒞政撫民責任綦重未能力加整頓負疢尤深乃蒙天恩逾格曲予成全感愧私衷曷可言喻惟幸兩年以來歲事中稔民情安謐浮梁等縣灾黎業經捐賑刻下雨水尚屬調匀堪以仰慰聖厪除恭疏具題外所有微臣感激下忱並交卸日期謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○大學士直隸總督一等伯臣李鴻章跪奏爲續報直省節孝貞烈婦女彚案懇恩旌表恭摺仰祈聖鑒事竊查前據修志局司道轉據各屬採訪節孝貞列婦女業經六次奏請旌表聲明係由局彚辦與各屬隨時自行採訪者不同是以改題爲奏並免按名取結奉旨均交部照例旌表在案兹據總局司道詳稱光緒九年五月起又據各屬續行採訪節孝貞烈婦女馬李氏六百三十二人均屬合例該婦女等庭幃盡孝養之心刮肝療疾始終守磨他之志教子成人更有未之抱痛願殉節以同歸遇變完貞遂捐軀而明志凡此閨門之淑氣實爲宇宙之完人自應籲懇褒榮傳其姓氏仍循案改題爲奏免其按名取給謹彚造總册並開清單具詳前來相應仰懇天恩俯准勅部將馬李氏等六百三十二人照例旌表以闡幽光除將該婦女等姓氏守節年分册單咨部核辦外理合會同順天學政臣孫詒經恭摺具陳伏乞皇上聖鑒謹奏軍機大臣奉旨馬李氏等均着照例旌表該部知道欽此○○雲南巡撫臣張凱嵩跪奏爲普洱府城連日地震委員馳往查勘賑恤先將大槪情形恭摺具陳仰祈聖鑒事竊據迤南道陳廷珍會同署普洱鎭馬忠禀報普洱地方本年暘雨應時歲稱中稔詎立冬後陰雨連綿山水陡發九月廿七日辰刻突聞聲如發雷自北至南城内外地忽大震逾半刻之久始定民房坍塌無數幸白晝易於趨避計壓斃丁口八名受傷者八九十人所有城垣廟宇衙署藥局縣監均皆損壞瓦礫盈途聞石膏磨　二井曁近城鄉村同時被灾有無損傷丁口傾圮房屋尚未據報連日地仍遥動較前稍輕民皆　宿飢寒交迫情實可矜現在量予賑濟等情臣接禀後卽日集商司道遴委辦事廉幹之候補知縣陳清昌齎銀一千兩兼程馳往會同府縣察勘賑恤去後竊惟滇民迭經兵燹困苦異常兹復罹此奇災皆由臣等政治不修奉職無狀以致上蒼示儆悚惕滋深惟有身率各官虔誠修省以期感俻修祥除委員勘報實在情形分别灾傷輕重妥爲賑恤務期　　均沾毋任一夫失所其鹽井曾否被震四鄉是否成災並城垣衙署應作保修復之處查明再行核辦外所有普洱府城連日地震現經委勘賑恤大槪情形謹會同雲貴督臣岑毓英恭摺馳陳伏乞皇太后皇上聖鑒訓示謹奏軍機大臣奉旨知道了卽着該撫飭令委員詳細查勘妥爲賑恤毋在一夫失所欽此○○奴才毓橚溥豐英廉跪奏爲恭查陵寢應行歲修處所循例奏請欽派大臣查騐事竊查陵寢歲修工程需用錢粮向例均在一千兩以内歴經辦理在案兹據各衙門呈報各陵疉各園寢並禮部工部總管衙門應行歲修處所共計三百九十三處等情呈報前來奴才等隨派二品頂戴郎中達桑阿護軍恭領銜郎中知璞郎中桂林嵩連副護軍叅領銜員外郎塞　額員外郎忠廉分拄各處復加履勘均與原報　形相符除另造册咨送工部外理合敬　清單恭呈御覽伏乞皇太后皇上聖鑒謹奏軍機大臣奉旨工部知道軍併簽欽此○○奴才懷塔布跪奏爲開割火道完竣並修理自生小樹數目循例恭摺奏聞　祈聖鑒事恭照風水内外圍火道草茨　應每年冬初割除以昭愼重當於開割之始先行嚴飭各汎將舊　火道按照例定丈數分叚刈割並派弁兵將六陸後寳山後地面　添火道通長四千零八十六丈挨次芟除凈盡現巳一律報竣並修理自生小樹一千八百五十三株等情由中軍遊擊　凌查報前來奴才　騎减從親往内外圍各處詳細　勘所有陳新火道丈數以及自生小樹數目均屬相符沿途察看各汎堆撥亦皆齊整弁兵名數俱全隨嚴飭晝夜留神妥爲巡守至柴荆關近依後龍路道晋省防護稽查均關緊要奴才於經過時而囑該將俻等認眞盤結並牌飭各營輪流會哨不容稍有疏解所有查勘開割火道並稽查風水内外　面各緣由理合恭摺具陳伏乞皇上聖鑒謹奏軍機大臣奉旨知道了欽此 
 
