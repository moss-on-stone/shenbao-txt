# 1908 - 163 - 4912710

 

Page 1

 
 
   
 
 

Page 2

 
 
   
 
 

Page 3

 
 
上諭 
[五月二十日奉]  
　　上諭袁樹勳奏耆紳鄉舉重逢籲懇恩施一摺提督銜前甘肅肅州鎭總兵田在田早掇武科曾膺專閫茲届該總兵鄉舉之年花甲適周洵屬煕朝盛事加恩著賞給太子少保銜以惠耆年欽此 
　　旨著派慶恩德茂進稽察三海值班官兵大臣班欽此 
宮門抄 
[五月二十召見軍機陸潤庠]  
論說 
[論政府集議舉辦海軍之期限]  
　　國家。之强弱。誠不可不圖。而國民之困苦。亦不可不計及也。夫處海軍發達增長之世界。非有雄。大鉅重之海軍。固不能立國。以去年論。各國新建之兵艦。若英若美若德若荷蘭若日本。其多者添至千餘艘。其少者亦數百艘。而以素窳敗素。微少素脆弱之中國。近日稍稍知。所講求。乃有挾緩。舉之說。以提倡以叫號。而陳訴於政府。人莫不以無愛國心目之。不則非。謂病狂即謂之必疾顧。若是者則其人必於其國民之困苦艱難情形而未一深計也。若是者則其人必於其國中之經濟支絀問題而未一致慮 
 
 
 

Page 4

 
 
也。試即以今日政府諸老所議論所主張者一爲詮言之。 
　　夫政府近日所議者。其說有三某督主張十年辦竣鐵尙書擬八年。各軍機以十年太近。議限十五年。夫早一年海軍成立。即早一。日强我國家。早一日强我國家。即早一日雪我國恥。無論十五年爲期太遠。即十年八年亦爲太遠。故即依政府一方面之如意算盤言之。三年可也。两年亦無不可惟興辦海軍。以經費爲第一面義。而經費將孰從而求之則無非曰創海軍捐也。曰加徵茶鹽稅也。曰飭各省攤派也。曰出公債票也。曰借外債也。政府所能籌劃。經濟之策無出爾爾夫借外債以興海軍之議。其害如食鳥喙以充飢。腹充而死耳。故稍有一線之智識者不敢出此妄想之議論。而其餘。諸策無非括之於我民取之於外府。且自近。數年名爲變法維新以。來經費之浪擲不知其凡幾矣興學堂。則籌措學堂之費興陸軍則籌措練兵之費辦警政則籌措。警察之費。遇外交則籌措賠欵之費。凡此諸費將何。途之從而出乎無非。出之於各。省各省將何。途之從而出乎。無非取諸一府一縣。而若輩所謂。官員官員云云者。無大無小。莫不重垂槖而至。捆載而歸一身之温飽。無非取償於數年在任之官階府縣又將何途之從而出。則無非取之於士農工商之民而巳。不特此也。自立憲之潮流旣激。而政府又借立憲之名目。攺官制派大員考察憲政。設資政院立憲政編查館。種種鉅費浪擲於立憲二字之空名者又將從何出。是我國民未得立憲之。益而先受立憲之毒。又若是其甚。如是則緩一年舉辦海軍。即國民緩一日徽求敲剥之禍緩一日海軍成立即緩一日國民補瘡剜肉之灾。故粤督反對公債票之說曰。中國近來日形困弊欲令國人悉行担任債欵萬非一時可以辦到。如分由各處按地籌辦。徒滋擾累。無益大局。未見其利。某中堂反對加徵茶鹽等課之說曰。捐重擾民。不成政體。若是則加捐公。債之足以病國擾民又若是。且不特國體大局云云也。一捐之倡行。下居其七。而上享其三。陋規營私之弊不與其列。而派員派丁一切開支之費又居其幾。若是則上既未享莫大之。利而國民之禍巳不堪設想矣。故國家積弱之患雖屬可憂。而民窮思亂之源更不可不慮即以中國國民。文弱。莫慮其變而。國民疾痛呼號。之慘政府其亦忍聞此乎。此期限之不當過促。而應寛假者此也。 
專電 
[電一（雲南）]  
　　滇督錫清帥以中法兵隊交涉雖經和平議結恐以後復啓釁端特嚴飭各統領約束兵士 
[電二（北京）]  
　　某侍郎以收回電報商股辦法商民大不滿意商請郵部加價以固民心 
[電三（北京）]  
　　度支部議覆蘇省鹽貨釐金無着准援案攺撥 
緊要新聞 
[派委密查两敎滋事南昌]  
　　江西萍鄉縣两敎滋事一案迭紀本報垷在耶穌堂電禀英領事以法敎民係礦工之匪天主堂電禀南昌天主堂謝司鐸以耶穌敎民係會匪各執一詞莫能究詰迭經英領事法敎士两面函致沈護院指辯贛撫因方針難定與洋務局議過一次亦無辦法特密委袁州府趙太守親往密查妥復以便核飭辦理 
[南洋勸業會官商合辦情形南京]  
　　江督端午帥因寗垣儀鳳門穿城綫路不日告成巳於該路之北預購民地二千餘畝開闢公園又購民地七百餘畝創辦南洋勸業會爲他日内國勸業博覽會之張本特委陳蘭薰觀察琪前往上海敦請商務總會職員會議官商合辦（資本共五十萬元官商各半官息常年八釐）之策并謂此項股息由上海道擔任按期交付如有意外折耗以一半官股儘數支銷毫不累及商家應請會中諸公到寗面商辦法云云本月初九日商會總理周金箴君曁議董虞洽卿祝蘭舫席子偑邵琴濤金琴孫胡稑薌王錫日諸君聨袂赴寗謁見江督面陳官商各半商股應認二十五萬元上海除認十五萬元外再有十萬元留作江寗商會諸君股份最爲適宜翼日端午帥於督轅左側之射圃設筵公讌鄭蘇龕嚴又陵先生均在座酒行數巡午帥執杯起而言曰今日爲勸業會第一次念紀會亦爲官商第一起紀念會除官商之隔閡興國内之實業胥於斯會卜之願諸公更進一巵爲斯會壽周金箴起而言曰官商隔閡巳久今午帥一掃官塲積習與商聨合勸業會是其肇端斯會發達以後官商尤宜同氣鄭蘇龕君起言鄙人對于斯會辦法殆有四端（一）宜按照有限公司商律辦理（二）上海商會到寗各員宜一律加札作爲會董斯會章程即令公同妥議議定後呈由督帥批准遵行（三）斯會日後發達不能移作他用或收回官辦（四） 
 
 

Page 5

 
 
嗣後南洋舉辦各項實業應先儘上海商會會議舉辦散席後聞巳擬定章程草案發交商會研究大約明年春夏間即當開辦（章程草案錄登今日本報要件欄） 
　　案南京城北向稱偏僻若斯會成立吾知向之所稱石滑路古者行將成爲帶闠通闤矣跂予望之 
[三旂軍士毆傷管帶紀事蕪湖]  
　　駐蕪巡防三旗春間因浙梟之亂經皖撫馮夢帥調往廣德駐紥垷因梟亂巳平該營軍士深染綠營舊習皖撫擬一併裁撤嗣蕪采營李保林參戎恐裁撤滋事兼以蕪湖緝捕皖省緝捕大通巡警三營均須添募新軍擬以該營攺併禀詳撫憲核准十四日三旂管帶孫凱臣都戎由廣德督隊回蕪該軍士等聞此消息不願歸併要求管帶發給一個月恩餉及由廣德回蕪川資十六日早六下鐘時全軍鼓噪與孫管帶爲難蕪采營李葆林參戎聞信前往開導衆軍不服抛磚擊石勢甚洶洶怱有一巨石落于參戎之帽翎頂幾幾擊碎孫管帶恐殃及参戎上前袒護一軍士手持大轎之打杵向孫管帶腰際凶毆登時仆地不能行動衆軍復緊閉營門向两營官多方要索至下午一點鐘關道文仲雲觀察聞報率親兵四十名馳往鎭壓允給若輩路費軍十始各散去復將各哨官嚴加申斥事遂平靖關道回署後商諸營務處楊若臣觀察擬將該營爲首肇禍者從嚴懲辦餘勇悉行遣散以免貽害地方事後仍恐該軍士等出外滋事特飭巡防四營緝捕營均加派軍士荷鎗梭巡巡警一律加站雙崗以防不測 
　　按十九日專電隊長唐得勝於十八日正法即爲此事前報誤作北京電合併更正 
京師近信 
[派查滇邊法官鎗斃案]  
　　京師傅言有中國兵在雲南邊界地方槍斃法國二圈官一員傷越南兵四名政府尙未接有此事詳細報告然因此傅言巳電致滇督飭派委道員高而謙會同法員前往查辦想不日可勘出實情持平了結云 
[電查俄商關挖金礦案]  
　　俄商前在庫倫附近開挖金礦致起交涉現外務部巳電致庫倫辦大臣延祉飭將該金礦全案俄人自何時開挖是否與華人訂有合同及礦山四址圖表及礦産項質地何一并詳查咨部以憑查核辦理 
[英使屢謁喀使]  
　　此次廓爾喀貢使在京參觀大學巳錄前報現聞英國公使朱爾典連日駕往四譯館拜謁喀使每談必至數鐘之久 
[故俄使藏書拍賣]  
　　前駐京巳故俄國公使璞科第氏藏書數萬卷多係中國典藉居多近擬託某西人當摥拍賣云 
東京通信 
[日清銀行將次發布]  
　　中國肅親王及日本實業界中之有力者擬組織一日清銀行二月以前中日两國各派一人來東會議近日東京之大實業家邀集市中一二大銀行之經理人秘密協議聞所定該銀行之資本金清日二國各出一百萬元現在清國巳將銀五十萬两託上海香港銀行擬在日本登記並在東京設立總局章程亦巳草就不日即須發布矣 
[華商麥少彭破産案]  
　　日昨歸化日本之華商麥少彭氏偕秘書松森氏來京投宿於帝國旅館之三十五號連日訪問并侯大隈伯諸君因正金銀行索償甚急麥氏之意欲將所有財産提出由三井三菱正金三處自由處分决行此最後之窮策特託大隈伯犬養毅两氏轉向三菱會社並乞井上候與三井正金交涉設法理清惟近來大隈伯對於三菱之勢力巳不如昔日而井十候又不肯盡力爲麥氏謀幸有服部兵庫縣知事以麥氏爲廣東商人之領袖不爲之急行扶助則牽動華商全局特請正金之小田切氏萬壽氏轉商井上候爲之斡旋救濟至是井上候始命小田切氏審查麥氏之現狀小田切奉命後立回神户與麥氏商議二井百餘萬元之債務即以鍾紡一萬株之有價證券擔保而對於正金之債務則以麥氏之留春别莊擔保其餘財産僅有七十五萬元之北海道白楊林並軸木工塲良燧社之出資株商標等項小田切欲其一併送人正金銀行作擔保之費三菱神户支店長森久壽彌太郎聞之大爲不悅小野三井銀行支店長亦以正金處分此事爲不得黨交相反對經服部知事竭力調停始得頭緒聞麥氏爲熱心公益之人中國志士受其惠者甚多官紳往來於三島者麥氏無不歡迎招待即日本公共慈善事業亦補助甚多此次破産實係鍾紡株之低落及對清貿易之不振北海森林買人之失敗爲大原因云 
西報譯要 
[香港會議禁烟問題]  
　　文滙報二十日香港電云今日香港議政局集議時局中書記克利曼替報告華人之吃鴉片者實占百分之一並聲言外間所傅華人多染烟癖之稅實爲無根之詞 
[革命黨越界要聞]  
　　文匯報二十日倫敦電云巴黎接西貢電稱有革命黨二隊在老開越過邊境現巳派隊前往解散矣 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要件 
[南洋第一次勸業會章程草案]  
　　一名義本會奏設於江寗省城南洋爲商務要區勸業爲陳賽本旨定名爲南洋第一勸業會 
　　一期間本會豫定自光緒三十五年四月初一日起至九月三十日止爲開會期間如籌備不及經事務所職員公決得展緩一年惟須於開會日（即四月初一日）前三個月登報並通告各省赴賽棧關處自奏准之日起爲本會豫備期間即日分派職員赴所辦事 
　　一塲所本會擇定北極閣以北紫竹林以南數百畝之地爲會塲事務所暫設囗囗囗俟届開會再行移入會塲之内 
　　一職員本會所設職員如左總監督一人以商部尙書任之正會長一人以南洋大世任之副會長數人以寗藩司學司商務局長上海道任之參贊數人以紳商之有名望者任之審查總副長各一人以官紳之富於學識及經驗者任之審查部長每部一人以各項高等專門人員及各省與賽之人員任之審查官無定數議員無定數由股東入股多者任之坐辦一人帮辦一人事務官每課一二人 
　　一部類本會陳列品大别爲囗部其細目别定之第一部農業林業及園藝第二部水産第三部採礦及冶金第四部工業第五部機械第六部通運第七部圖書第八部 
敎育品第九部美術品 
　　一建築會塲建設左列各館舍陳列各部物品其願另建别館者但無背會章得聽其自行辦理或由本會代辦其需地若干畝數均須於三十四年某月以前報告本會事務所以便酌留地位農業院第一部陳列品工業院第四部又水産館第二部又圖書館 
第七部又敎育館第八部又機器植物館第三部五部又 
美術館第九部又通運館第六部又叅攷館體育會勸業商塲植物園　萬生園（擬增） 
　　一範圍本會先就南洋試辦其他各省赴會陳賽一律看待惟外國人出産製造之品雖工塲設在中國地方仍列八參考館 
　　一觀覽開會期内每日午前九鐘至午後六鐘得縱人觀覽除左列諸人及别有常劵外均須照章購有本會觀覽劵方得人内 
　　一本會職員二陳列人代表三陳列人及其會塲内合例之使用人四赴賽協會之職員五新聞記者 
　　一審查陳列物品除左列諸種外均須受本會審查員三人以上審查暗記分數平均計算惟審查員不得自審查其所陳之物品一在本會所定門類之外者二於九月初一日以後赴會陳列者 
　　一褒奬陳列物品經本會審查員審查認爲優等者按照平均分數由監督大臣按等奬給功牌文憑及金銀等牌分六等其舉行褒奬贈予式日期臨時酌定一奏奬二超等文憑三優等文憑四一等文憑五金牌六銀牌 
　　一股份木會豫算各項工程費用約需洋五十萬元作十萬股招集每股五元官商士庶及外洋華商皆得入股多寡悉聽其便如欵項不敷仍可陸續添招惟洋股慨不收錄 
　　一印刷本會陳列品目及各項章程圖式應於開會期内彚錄成書以供衆覽其版權歸本會所有至塲内景物非經本會管理員允許不得描畫及拍照 
　　一餘則本會章程由南洋大臣端奏准實行倘或升任仍由續任之南洋大臣接充本會正會長遵照本章程辦理不得中止更變 
　　本章程有疎漏窒碍之處隨時由事務所决議酌量變通仍不得大相違背以符奏案其招股章程職員辦事章程䔍商赴賽章程及觀覽審查褒奬等細則均别定之 
分類新聞政界 
[養成調查員辦法山東]  
　　魯省調查局開辦之初即擬於局内附設調查員養成所嗣經詳送辦事章程乂蒙院批催訂學章現該局巳擬定簡章十條大致以本局股員及書記爲學員就學員中選派學長分任講習計學科九門限期四個月畢業嗣後分派各屬調查即以畢業之次第爲先後一俟總辦周立之觀察回東詳請開學其所擬調查民情風俗綱要約分八端（甲）民智通塞（乙）人民生計（丙）婚姻習尙（丁）喪葬習尙（戊）家族性質（巳）社會性質（庚）迷信（辛）居處服食其細目計六十三條 
[卾省財政支絀情形武昌]  
　　卾督陳小帥查悉湖北前因編練新軍一鎭一協司局庫欵支絀曾於三十一年息借漢口商欵六十萬两以濟眉急現届籌還之期經藩司會同善後局再四計畫無欵撥付擬仍挪借商欵抵補但須指撥一抵欵以見信於商特飭司局會商辦法聞善後局金觀察昨己擬具說帖大致謂各項雜捐前己奉部咨不准再立名目舉辦擬請將川淮銷卾食鹽每斤再加價二文以資彌補 
[限令屬員赴省考驗鎭江]  
　　憲政編查館所擬之考察外官新章凡各省司關道局差委文案人員均須詳細考核現巳由江督轉館所屬司關道局此項人員限本月二十五日以前一律赴省呈遞履歷不得遲悞鎭道劉觀察奉文後巳通飭屬下各員遵照 
[清荒紳董告退鎭江]  
　　鎭郡何長慶等控告清荒局營私舞弊以致承辦紳董不願再行墊欵接辦東北鄉清查事宜巳相率遞禀府縣决意告退 
[挑挖南運引鹽河道山東]  
　　江蘇銅山境張谷山蘭家壩外河道 
 
 

Page 11

 
 
本爲東省南運引鹽及附近糧運出入之區年久失修難通舟楫月前宿渦鹽局委員梅直牧到徐與知府籌商擬先派員查勘估計工費議定鹽務合力集欵地方糧行量爲協濟爰即委員馳往勘明白藺家壩起至微湖止計長五千餘丈一律挑深二尺底寛一丈面寛二太估土三萬餘方屏除河工習氣竭力撙節約需費七千串之譜由地方認籌一成糧行認籌成半其餘七成半由宿過銅山两鹽局及蕭縣鹽商分認巳於四月十三日祀土集夫興辦勒限四十日完竣 
交涉 
[印人去潯九江]  
　　日前有印度人在潯演戲一節巳紀本報聞該印人於初七日乘輪晉省擬請開演因未奉省憲照准旋　轉回潯陽現巳附搭長江輪船遷往别埠矣 
[欽州又出閙敎案廣東]  
　　聞初六日欽州屬之東興地方出有閙敎案業經該處地方官電禀大憲請示辦理詳情容俟續報 
軍界 
[鎭道查復夏家橋命案鎭江]  
　　常鎭道劉襄孫觀察奉江督委令會同陶司令官往查夏家橋寗軍誤斃平民一案現聞觀察議定結案辦法巳於十八日乘火車赴寗禀復江督聞所定辦法擬撫卹此案傷亡平民傷者旣需醫藥調治亡者家屬更嗟失所須請撥公欵優加撫卹以養生而慰死再須懲辦軍官徵兵雖釀命案然係奉長官之命令行事不能加罪惟軍官輕聽探報徼功肇禍難辭鹵莽之咎一營楊管帶除巳撤差外仍須懲辦以服人心 
[陸軍部軍制司來鄂武昌]  
　　陸軍部軍制司易觀察廼謙現奉鐵寳臣尙書派爲秋操總理司總辦日昨由京來卾禀謁陳小帥不日即往安徽太湖地方查勘秋操地勢俟事畢往寗謁江督會議一切再航海回京覆命 
[新製兵輪初次出巡蘇州]  
　　緝捕督辦瑞莘儒方伯前准飛划統領陳伯龍條陳轉禀督押准飭上海製造局添製淺水兵輪六艘專司内河緝捕之役均紀前報業巳造成三艘一曰仁勇二曰振威三曰昭武巳於前曰驶抵省垣停泊胥門外大馬頭當由方伯親自驗收經方伯得偵探員報告謂松屬楓涇等處近日又有梟匪駕船十餘艘往來游弋等因遂札飭陳統領即派該三輸於十八傍晚時啓輪駛赴楓涇等處巡哨以資彈壓 
[防營調回蕪湖]  
　　皖撫馮中丞前因梟匪之亂札調駐蕪巡防三旗赴廣德駐紥以資防堵嗣又以蕪地兵力單薄另調駐廬巡防五營來蕪塡紥現以各地安靖巳札飭五營管帶張春元即日開往運漕處駐防 
[阜寗又有匪警鎭江]  
　　淮北緝私營統領李定明鎭軍近又訪聞阜寗下蕩一帶梟匪滋擾即派兵隊馳往勦捕 
學務 
[遊學永遠經費寧波]  
　　舉人馮丙然等公禀省台畧謂鄞縣向有舉人公車經費英洋二萬元八厘生息每年一千六百元光緒三十一年由度支部郎中童德厚呈請寗府憲將公車經費攺爲舉人遊學經費當有舉人張鎭元梁錫瓚王齊會徐家光范賢方禀請赴日遊學每年撥給英洋四百元現在張梁一舉人早巳回國王徐范二舉人留日入專門學校再一二年亦可卒業嗣後舉人禀請出洋日少若專歸舉人範圍未免太狹舉人等公議將此項公欵除舉人應請全費外凡本邑遊學在外洋大學高等專門學校尙無官費給每年英洋二百元以資津貼惟學習普通科者不得援例查本邑留學日本高等師範學校學生范承祜高等工業學校學生林紹楷至今尙未補習官費爲此叩求俯如所請將是項公欵作爲永遠遊學經費札飭寗波府立案並飭范承祜林紹楷自本年爲始撥給津貼實爲德便 
[札充勸學所總董杭州]  
　　永康縣勸學所總董呂念修因病辭退由學界公舉徐心羲接充現經該縣徐大令以該董日任事以來巳著成效今試辦三月期滿禀奉提學司批准札派充任 
[常州學務彚誌常州]  
　　近來女學體操敎員殊爲缺乏現定暑假期内附設女子體操傅習所敎授簡易體育體操敎授法普通體操游戲體操定六月初一日開辦偑實學堂敎員周耀德串竊報時鐘復誣控鄭姓毁學一案迭誌前報現士紳公議先將周姓逐出學界撤退敎員暫行停辦所有學生送入他校周耀德情罪重大詳請提學使吊回脩業文憑歸案訊辦現在學憲尙未批回昨日袁大令會同勸學所總董徐君諭令該校學生速行赴所報名以便送入他校武陽勸學所昨奉縣移内開奉府憲王步瀛札接毛學使札飭嗣後各學堂不准設軍樂隊等因勸學所巳具文分知各校 
[私塾攺良禀縣立案浙江]  
　　慈谿縣芳江橋地方現有盛某邀集同志設立蒙小學堂一所名曰敬修初等小學並以昔時所設私塾整頓改良以盛氏義莊内作爲校舍公舉洪君汝霖爲堂長經理該堂事務巳由盛孝廉等聨名具禀縣主吳大令轉詳立案 
[敎育總會議舉各員江江西]  
　　皖省敎育總會辦事各員將届一年期滿曾經决議另舉惟以人數不齊須俟月底彚齊投票再行定奪計舉書記四員庶務四員會計二員評議十四員每府州各舉一員 
[師範預備調查松江]  
　　雲間師範學堂被控情形巳誌前報茲悉該校中人日來打掃祠宇整理書藉修攺成績凡關於調查事件極力預備頗形忙碌云 
[旅蕪湘人興學蕪湖]  
　　蕪采營兼防軍帮統李葆林參戎湘人也因各省旅蕪者均巳次第辦學獨湘省無人提倡殊形退讓現擬聨合旅蕪官商組織湘省旅蕪學堂刻正籌劃經費訂定章程决於下學期開辦 
 
 

Page 12

 
 
實業 
[擴充電燈公司山東]  
　　魯省電燈公司前經機器局總辦劉福航觀察禀准開辦久擬擴充經劉觀察釐定詳細章程招股銀二十萬两以作資本並咨行農工商部請其註册立案其地基勘定西門外北首迤東菜畦七畝零四分預備日後修理工程建蓋樓房添置機器設立電燈總公司之用院後原有之舊公司則作爲分廠適值劉觀察回籍治喪未及開辦現巳由沂州原籍來省不日即擬擇吉開丁擴充矣 
[米價突漲蘇州]  
　　蘇垣市面米價逐漸增漲近巳增至每担錢九千文是以升斗小民甚覺爲難 
雜記 
[蘇府研訊武舉罪狀蘇州]  
　　駐紥震澤鎭之巡防營管帶劉洪順前以鎗斃平民一案牽涉該鎭武舉顧鴻魁即顧雲亭逼勒屍屬認梟併臚舉劣跡十餘端曾經交保候質等情詳志前報詎顧自交保回鄉仍前包索債欵横有無忌復經各紳士電禀上憲飭俯電追到案發交知中廳管押前日太守復提研詰謂爾被控各節内有十一端均有案可稽如二十五年分彦前府訪拿現巳瘐斃秀水縣獄中之曹子庭及現收桐鄉縣監之王元章併汝三人二十六年八月張一清控得賄庇竊二十七年　一月邱慶豐控恃勢違忤串謔圖賴二十九年正月邱慶豐又控賄官拘押吞産逼醮二月邱萬氏控滅倫欺長吞産逼醮八月張樸安控包索錢債唆串爭訟三十年吉順祥控單不過户徒勒單費三十年龔紹鴻控挖補印單三十二年七月孟敬福控包索私債濫押平民三十三年六月邱聖其控威逼人命是年孫濟堂等又控憑空給單串吞墐田似此種種不法尙待何言顧猶嘵嘵置辯希圖狡賴太守令還押原處候傅各原告對質 
[偵探弁畏罪自盡蘇州]  
　　飛划營偵探弁鄭海昌偕姘婦某氏綽號小五子在鎭江誘拐某姓女押於蘇州胥門外王鴇所開之花烟館内訂期三年共得洋九十元本月十四夜在該花烟館成議立據詎女不肯畫押哭閙聲喧堂爲清鄉局巡緝左隊官方壽山偵悉勸令將女釋歸鄭不允方遂據情禀知督辦提調鄭乃忿恨交併竟於十六晨呑服洋烟至方處吵閙旋即力竭而踣經人舁回醫治不及救援延至十八日清晨斃命現小五子及該女均巳送押吳縣署一面報請王竹坡大令臨塲相驗 
[漢口又拿獲滋事禍首漢口]  
　　漢口攤警交鬨案内首犯屠夫熊狗子昨巳經夏口鹽金司馬會同漢防營管帶陳七恒參戎拿獲堂訊據供係江西人滋事各節承認不諱刻巳轉解省垣究辦民人李明祥在水陸巡緝營幫帶趙子安太守處告發云即係該營差弁劉春山所爲李並願爲質證趙太守當將劉弁發交江夏縣究辦聞尙未得確供 
[巨商虧倒原因錢江]  
　　鎭郡近來銀根奇緊市面　壞本年二月間德新源糖號驟然虧倒十五萬日前姚一灣義泰生糖雜貨號又復倒閉虧空七八萬均紀前報推原其故因各錢莊於銀根稍鬆時百端托放一遇銀根稍緊即竭力收回故貨店外業一時無力周轉每致倒閉近來各錢莊因義泰生之風潮向各店舗收欵益急似此情形恐鎭地市面將來益受其影響也 
[估築堤外長堤漢口]  
　　漢口後湖地畝全恃攔江堤以爲保障刻商會董事劉人祥擬於堤外再築長堤一道估計工程約需欵一百餘萬聞劉君擬獨力創捐再向各地户抽欵償還現正議商辦法 
[躉船屯積棺木蕪湖]  
　　招商輪船近日由上下水裝來棺木多具新關稅務司湛參君以現值嚴查軍火此項棺木除呈驗護照外并須取具的實店鋪保結方准具領運往内地乃蕪埠運來棺木迄今多日無人具領故該躉船巳存積棺木有十餘具之多 
[假冒洋員信函受罰漢口]  
　　漢口禮智司沈啓　日前接有某洋員信函内稱珍華酒樓所出錢條往兌不付請爲追取二尹接函後即親往追出給領現始查得前函實係某甲揑名假造沈二尹大怒巳將甲傅案罰究 
[老嫗自盡可憐蘇州]  
　　蘇州前晚有一年約七十餘歲老嫗在胥門外萬年橋　投河自盡旋經傍側船上人等撈起巳氣絶身死未幾來一年四五十歲婦人認明是伊之母家在城内侍其巷口開設老虎竈因與其媳口角忿恨出城至大日暉橋生女處訴說其女反斥其非是以情急自盡現出屍子屍媳備棺收殮矣 
記事（蛻園） 
[江蘇某大員之歷史第一章總論]  
　　傅曰。國家之敗。由官邪也。官之失德。寵賂章也。今中國官邪之聲寵賂之章。褎如充耳。所在皆是。特無人發其覆摘其奸則彼等且冐卓異之名。而陰濟陞官發財之私。外人自無從悉其底藴耳。某大員雖被御史列欵參劾。然掛漏殊甚。試詳舉其歷史。以告常世。 
[第二章某大員伎俩之狡獪第一節]  
　　去年某中丞於某大員之罪狀。頗有所聞。欲專摺奏劾之。以某善於運動而未果。（聞耗去白金五萬两拜某親王爲老師。）於是復出其狡獪手叚。陽令其弟三大人四大人與某大員鬩牆。徉忿忿他去。以揜飾平日弄權納賄之痕　。其實三大人四大人陰仍出入衙署故自某知廳賄買場缺案發後知廳辭連三大人口稱三大人巳得銀一千五百两。而承審官竟以三大人巳與某大員分手之。語抵　之斥某知廳爲狂談。於是某知廳遂含寃莫訴。不得直矣此伎俩之狡獪一。 
[第二節]  
　　自參案發表後。某大員徧屬其私人間接賄託該郡之各報訪事員。丐其勿遽將内容宣布。雖各訪員不盡毫無智識然某某報舘訪事員巳沾溉貪囊餘潤至英洋數元之多。而本省之官界中人亦。頗有藉參案撞騙某大員之金錢者然某雖受騙而甘心焉此伎俩之狡獪二。 
[第三節]  
　　某大員少年時代。服官嶺南管理釐務。善搜刮。能伺上官意旨。又常出中飽金錢之一二孝敬上官左右。以此頗能得某制府歡。其後某制府移節他省某亦以知府過班爲湖北候補道。一日某奉命清查某局事務得賄銀數萬。而某制府且爲之奏保由是得補某道復升今任。皆某制府力也。某嘗對家人言。 
人都怕這猴子。我賣他倒很容易。　可笑人也。然則某　府無日不在某大員彀中矣此伎俩之狡獪二。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（四十六）]  
　　西泠悟痴生譯 
四門驟聞福言驚怖幾絶。繼聞許其立功補過。不覺跳躍而起曰。君果能憐而相救。誓必力圖報効。惟波彌勒之尸。暴露於此。倘飽虎狼之腹奈何。 
福曰。此則不難可尋一土人。在此令其看守。俟予等事畢。再來掩葬可也。但愛姆生所匿之處。汝能確實指出否。西門曰予遁至此家小屋内確見勃在前。愛在後。相率而入。並見屋後走出四五人。一似預約於此者。福曰然則予等其速行。遲則恐其他遁。惟汝必須易容。力免爲伊黨窺破。急從袋内。掏出藥水一瓶滿塗四門之面。頃刻巳變爲黄瘦一老者服式亦令更換。於是四人飛奔。向瑞拉尼來。行不十數武。福語波士倫曰。君可速赴此處警局。會合花李二警長。令其酌帶巡捕二三十名。速來緝獲。 
福等行抵瑞拉尼。人家巳治午餐。四門指街市中間一屋。耳語福曰此一百三十五號門。牌内。即是矣福見其雙扉緊掩。不便向前剥啄。貼近此屋右側。則有一小咖啡館因慢步入内。揀副臨街之桌坐下。方飲數杯。忽聞壁。隅有人呻吟聲。因喚堂倌問曰。此間壁何人。何以呻吟聲甚苦。堂倌答曰。彼係兄弟二人同居。前數日出外獵獸。聞其兄爲一狗熊噬斃。伊因開鎗不愼。被鎗彈擊傷股際。此地係小村落。無好醫士。至今鎗彈。陷入肉裡。故日夜哀聲不輟。也 
　　福曰果受鎗彈傷乎。曰然曰然。則彼幸遇予矣。予蓋印度醫士。來倫敦訪友。極善。挖取鎗彈。今旣不謀而合。汝可往達予意。願代療治何如。堂倌欣然往。頃之來告福曰。伊家聞之。甚形感悅。即請有勞玉趾。福乃呼二人曰。汝等可檢好藥囊。試同往一治剛出咖啡。館門。瞥見波士倫巳迎面走至。福故揚聲問堂倌曰。此一百三十五號門牌内。即是乎。答曰然。福即隨之步入。見屋雖隘小。而房室頗形曲折。聞病者在室之右隅。方欲舉步。進内。忽一人自屏後搶出。两手將福等攔住。厲聲曰汝雖好意。來診伊病然渠係窶人子無勞金奉酬。不敢有屈台駕。願請速行。 
本埠新聞要事 
[寳山縣外人購地交涉續聞]  
　　字林西報云寳山縣民對於白其脫君購地一事頗爲注意本報昨派代表赴該地近鄰探問實情始悉該地並非一村之産實爲各村公有之義塚用以埋葬貧窮客民之棺柩者白君雖求得此地然各村大都不肯分地相讓據鄉民言各村民皆各儲有單契並非官地寳山縣斷無權力使各村分地而售故白君將該地圈入遷移屍棺時即羣情大憤據傅者云當時將屍棺移出之後該鄉民復行舁人重葬其地白君復又將屍棺掘發所以有星期日之暴動也並聞星期日毁園之鄉民皆由各村號召而來觀此日白君所言寳山縣亦自認無權准遷屍棺由此觀之可見此事並非全由地痞挾恨所致也夫以各村公有之義塚而以私人一園之故掘塚暴骨則星期毁園之舉誰之咎歟 
　　文匯報云寳山鄉民毁壞白君花園一案上海道對於此事尙無舉動惟白君巳函請寳山縣丈量園地以爲息爭之一法并聞閙事首領業巳知其名姓蓋白君於事前曾接該人來書論及此事云 
[主張不拆城之言論]  
　　十九日下午八時城内地方公益研究會開第二年第十次常會姚志梁君本擬演講國會因近日拆城問題重大特發表意見云今人動謂西國無城其說實非西匣於沿邊險要及沿江沿海要隘之處無不有城且極爲堅大就德法交界言之蘭因河以西有列城五皆爲德之重鎭予嘗親至其地又予在滇勘界與英人爭野人山險要當事者因循未决英驟越山而築三城於山之東從此滇勢日蹙此予所目覩者也日本極力摹仿西法亦從未有拆城之事蓋拆城二字本非美譚拿破崙之破奥逼令將維也納城拆去此較城下之盟其辱更深又蘭因河以東法國本亦有城爲德所破盡被拆去稱爲削平其地諸君敎授歷史地理等科此類故實當熟聞之毋庸更爲徵引至天津拆城之事原是國恥一大紀念豈宜歆羡故拆城一事實屬無謂云云講畢旋由王紳宗駿當衆宣佈前次拆城公禀並未首列名氏即散會 
[李春來案臨訊攺期之辯論]  
　　淫伶李春來姦騙黄朱氏一案原定昨晨十點鐘傅黄朱氏到案質訊昨日捕房特派英印各捕看守公堂側首東北两門禁止下流社會中人入内聽審十點一刻讞員寳子觀大令與美巴副領事同升樓上公堂會訊由二十七號西探朋山將李伶解案寳大令即傅原役張福至案據該役與十三號西探並華探陳永康禀稱昨日奉諭至池浜橋西黄公館往傅當有一婦人自稱黄李氏係四品京堂之夫人巳早逃避婦人不願到堂等語故未傅到寳大令得禀判將傅單注銷即謂被告律師曰黄朱氏旣不願到案應將此案開訊 
　　被告弗心惇律師曰黄朱氏往傅不到暫且提開惟此案佑律師以被告見證未齊不及到堂聲辯昨日赴美總領事署請攺期於下拜一會訊貴分府處必有照會接到想原告律師亦無不允之理 
　　原告費烈律師駁曰黄朱氏係佑律師請傅到與不到敝律師毫無成見惟被告律師所請改期一層深堪詫異查刑名案業巳定期無改訊之理臨訊攺期尤屬不合律例然旣經禀明美總領事敝律師亦不反對請堂上主裁但此案外間議論紛紛謂李伶巳押七月之久未能訊結據此觀 
 
 

Page 19

 
 
之可見皆係被告躭延是日寳大令曰會訊攺期必須預爲照會今本分府并未接到美領事照會至面唔美領事始知且佑律師以被告見證爲言此案爲日巳久人證早應預備不知者以爲公堂延悞故本分府定欲赶將此案訊結今原被律師旣允改期本分府豈有不允之理惟下禮拜二此案必須訊結 
　　被告律師起而言曰此次攺期係敝律師所請知非堂上延悞然所請攺期原因有二一因承辦别案巳經訂期二此案關係之人或蘇或杭一時不及到堂此等案件緩期數日亦不爲過於各國刑事均有一定之例一定地方一定原告察核原告控單前無以上情形貴分府雖於下禮拜二訊結亦須問明見證定斷方可以成信讞 
費律師駁曰被告律師所稱原告控告姦騙並無地方日期一節從前何不聲明今忽故意藉口且原告見證數分鐘可訊畢攺期一節仍請堂上作主 
寳大令與巴君磋商良久判李春來還押准下禮拜二九點鐘再行會訊 
[移會赶速興築馬路]  
　　巡警總局總辦汪觀察前擬修老鐵馬路 
及築造楊樹浦川虹浜等三處馬路估計工料需銀十萬餘两當經會同滬道具禀江督轉請農工商部准其撥用存關生息公欵在案昨日蔡觀察移會汪觀察請即飭匠赶速興工所需購辦工料款項若干即請開明移道籌解 
[限制借用洋欵]  
　　江督端午帥准度支部電開各處舉辦新政每因經費難籌動輙借用洋欵指明釐稅路礦等項作抵以致利權外溢殊與大局有碍以後無論如何要需應先禀由本部核示等因昨日端午帥巳札行到道飭即遵照辦理 
[訊結僧人奸佔婦女案]  
　　滬南海寗庵僧永清因串同鄰人張慶生拐佔婦女封庵收押在案昨奉李大令提到證人楊福順供稱張慶生租王姓房屋两幢小的於去秋八月轉租幢分門出入張婦與該僧永清之事並不細悉永清張慶生姚氏仍各狡賴判永清責六百板枷两月發廿七舖示衆期滿還俗張責二百板還押姚氏發堂楊與局供翻異交保候示 
[唁曾公少卿電彚誌]  
　　鄂督陳制軍電曾少卿觀察之世兄鑒傅聞尊翁仙逝曷勝悼惜特此致唁并候孝履龍叩 
　　粤垣振武社電振武宗社轉曾府尊公溘逝薄球震悼戒烟前途可慮公英達望繼起敝社十五追悼謹唁希鑒粤垣振武社 
新加坡中華商會振武善社電上海商會曾公熱心公益今遽溘逝不勝哀憾敝處廿三日開會追悼求轉慰曾府中華商會振武善社衆商等公叩 
[商董公餞副領事]  
　　德副領事師謀君奉駐京欽使檄調爲他埠正領事業見前報茲由商會董事李雲書周金箴等定明日在趙姓花園設宴公餞並柬請英公廨讞員寳子觀大令曁法公堂讞員聶榕卿司馬陪座 
[復旦公學學生畢業]  
　　昨日爲吳淞復旦公學畢業之期是日恩午發給文憑計最優等二人楊鋆貴州王仁弼　蘇櫌等三人蔣下鎬江蘇鄭傅江蘇吳澤民廣東中等三人許達浙江徐仁鎭江蘇郭翔廣東 
瑣事城内 
[寫禀單龔亨鍾押所]  
　　北五區門差巡警龔亨鍾因包攬詞訟斥革移縣訊押在案昨由局將禀底送案奉李大令復訊龔仍不認堅稱係友人李姓所寄大令察得禀底與在身畔搜出之狀詞筆迹相同確係龔之親筆豈容抵賴判押攺過局一年期滿酌釋 
[疑梟黨劉得成被拘]  
　　清鄉督辦瑞莘儒方伯派弁押解梟黨賈得功來滬指提劉得成昨日提案奉李大令訊究賈供在蘇祇供曾在劉得成處幇賣大餅且未入梟黨劉供山東人在八仙橋開大餅店二十餘年家有婦子兒女素來安分可查大令判劉交保賈還押詳辦 
[門差因賊斥革]  
　　五區巡警查獲小竊王長庚解至中區被門差黄正清將王兇毆昨奉遊正巡官訊判王長庚責三百板押七天黄正情責手心五十下斥革 
[寡婦爲夫還債]  
鮑合興投中區巡局控馬王氏之夫結欠窰貨洋五十元昨奉訊究鮑供馬王氐之夫在日開福生磗瓦行結欠貨款向該氐索討圖賴質之馬王氐一味推諉遊别駕察得福生圖章票據屬實判該氐交保速即理楚 
[不准再賭]  
　　第一路巡警分局遊正巡官昨出六言韻示云照得販賣小貨每多抽籤擲骰欺騙無知小孩頓成世界惡習本應一律早禁姑念營謀衣食因是政存寛大不妨稍事體恤現在嚴定警章斷難仍聽擺設用特先言誥誡 
務須謹守法則倘敢藐玩不遵定行嚴重罰責諭爾小販人等共各一體知悉 
[并非縱火]  
　　浦東爛泥渡殷芸生所開之槽坊前月失愼延燒隣居張永順等多户經人控其縱火圖賠由總巡局移送到縣奉李大令訊無實據在案現鄰人張永順等具禀投催奉李大令批示云此案前經集訊殷芸生縱火圖賭並無實據且因救火灼傷頭臚衆目共見斷無貪圖賠償置性命於不顧之理所請懲罰未能照准 
[醜事]  
　　陸阿奎控羅子山爲媒娶婦周氐黑夜逃逸請追財禮洋一百五十元奉訊將羅収押在案茲由羅之家屬扭殷秋江到縣稱陸婦周氏係殷秋江領來說合殷供在仁濟善堂爲醫生餘供支吾大令判俱收押限五天將周氏或繳洋一百元交案違干嚴比 
[民事]  
　　陳芝祥控源順香店主陳永璣欠洋一千元銀三百两永璣供芝祥之兄在小的店内司賑用虧銀二百餘两理應扣算李大令判永璣交保限一月理楚 
[官事]  
　　前湖南岳常澧道韓慶雲南京製造局總辦江寗候補道王瓘江蘇候補道吳庚辛江南製造局繙譯委員候補通判張蔚江蘇試用通判黄念慈兵工廠庶務委員屠泉孫四品街咨調浙江差遣委員歐陽萼江南實業學堂會計員曹曷祐中國公學齋務長王敬芳又監學　維萼候選訓導畢士翹昨均到道分别拜會禀見公共公廨襄讞員王敬沅展假五天並禀知奉外務部札派試署日本長崎領事官 
南市 
[軍門辭行]  
　　駐防長江會辦大臣姜翰卿軍門來滬後暫居南市江蘇海運局茲軍門巳事畢昨至各衙門辭行 
[封寺助學]  
　　淫僧永清串同伊俗家胞兄張慶生窩留松江寡婦姚陳氏在海寗菴居住不守清規堂由滬道訪悉飭縣會同總工程局拘解到縣訊明責辦將永清枷示菴則由縣會局發封茲李大令移請總工程局將該菴封産召變撥助學堂公費 
[水龍操演]  
　　昨爲分龍期滬上城廂内外救火聨合會均各紥彩附以軍樂排隊至總工程局前分列演浜至三時汲水開操文武各員均在信成銀行樓上校閱各龍優劣至四點鐘始各驅歸 
[控追欠銀]  
　　公共公廨昨派差赴總工程 
 
 

Page 20

 
 
局聲稱據奥國商人瑞嘉控南市源裕莊即元益莊並同康號主徐子錦結欠貨銀不理請爲協傅巳由局員派探傅案 
[僞條購物]  
　　巳歇廣生莊夥李芝屏至協盛元洋貨店購洋布以廣生莊僞條囑爲記賑店夥方嘉炳往對始知其僞扭案判戒責一百下具結交保 
[私収客賑]  
穿心河橋三珍齋肉店主徐 
　　嘉珍扭控店夥張阿二私収客賑判因無保人移送城内一路四區就近訊追 
[持刀爭閙]  
　　集水衞飯舘主婦羅葉氏控堂倌龔阿狗及陸阿茂深夜持刀爭閙判陸戒責一百下刀存局龔斥退 
閘北 
[想發財因何口角]  
　　曾楚才在閘北兜售彩票因與同興米店主錢某論價口角互扭至四路巡警分局巡官判將彩票三紙充公一併斥退 
[抵産業弄到押遷]  
　　張企華在英公廨控陳鶴亭抵産不牘一案奉判産歸張姓執業因此屋坐落閘北由廨函請巡警總局飭令陳姓遷居警法科長聶司馬准於昨日飭傅原被質訊定斷 
新租界 
[撞]  
　　昨日午前馬夫李阿二在青島路駕車不愼將顧廷華之東洋車槓撞斷由捕拘入捕房判李償還修費洋一元 
[搶]  
　　派克路正興押店某學徒昨日手携衣包行經平橋路被匪人搶去布衣十餘件投報捕房飭探馬阿美查緝 
[欠]  
　　平橋路十二號廣信昌烟間積欠房租三個月由房主禀明公廨飭差協同包探馳阿美將屋發封 
英租界 
[定貨三不出]  
　　捷成洋行控河南路老悅生洋貨號張文生定貨不出德商天福洋行控曹季安定貨不出喊厘洋行控源和福號主金福堂定貨不出昨均傅案判交保訏期會訊 
[遊藝再舉行]  
　　南京路保安善堂前與棲流所在新閘路合設和安學校茲定於月晦日開第二次遊藝會刊發入場券遍請官紳學界入場觀禮 
[一人似梟]  
　　形似梟匪之張寳山由探查獲訊供不認收押捕房在案昨解復訊張仍不認判連贓一併送上海縣嚴究 
[二人便宜]  
　　戴阿四杜阿香陳友桂犯竊由公堂訊押捕房在案茲陳在押患病身死己由家屬收殮戴杜二人昨解訊核官判從寛開釋 
[三人作賊]  
　　姜阿龍竊取張茂英毛巾一百二十打判押捕房四月馮金福控宋仁發竊衣判交保候查張水銀控吳永郎竊衣判押二禮拜 
[四人拆梢]  
　　袁金林偕證人周順泉控施榮卿吳漢章施寳生李志卿拆梢一案昨奉提訊被告李志卿延律師到堂代辯官判吳漢章施榮卿交保限七天交洋二十五元施寳生斥釋李志卿還押候查 
[屢次収贓]  
專收賊贓之嚴正深屢由公堂訊罰前日又収某洋行失竊洋紗控由捕房解究判禮拜六解案訊辦 
[更正]  
　　昨日本報瑣案内有某客棧主控泰安客棧夥陳渭賓冐牌接客判押候提泰安客棧主張關亭到案再核一則實係泰安樓之誤特此更正 
美租界 
[挺走險窮追駭鹿]  
　　啞子某甲因强搶某乙金練逐出租界昨又來滬由探查見尙即拘押候究 
[趁搬塲順手牽羊]  
　　新記浜路張阿雙報被同居婦人曹計氏於遷移時携去衣服多件捕頭准予飭探查辦 
[鐵店主違章碍路]  
　　北蘇州路張阿培鐵店所堆舊鐵礙路違章由西捕查見回禀捕頭赴公堂請單傅訊 
[老虎灶潑水難収]  
　　張阿藻昨日行經西華得路被某老虎灶將穢水汚及衣服向論被毆報由捕房飭探查辦 
法租界 
[索欠一]  
　　陳培生欠二房東周連生房金洋九十八元屢索延宕控由公堂提追陳供祗欠四十元餘欵是剃頭店所欠由小的擔認官以旣經担承應歸措償判限七天先還四十元餘月拔十元 
[索欠二]  
　　林兆榮控染坊主朱阿二賴欠奉判交保料理在案乃保出後仍不料理昨奉提究朱偕倪周氏投案稱是前主所欠官以憑據鑿鑿未便抵賴姑再交保候查實定斷 
[索欠三]  
　　揚文春控韓惠儀圖賴貨洋一百元經公堂判令交保料理詎日久不理昨經原告禀追司馬着保將韓交案押候追交 
[好人難做]  
　　豆腐店主陳培元控賣豆腐干楊掌福來店借庽詎被撬開首飾箱竊去金飾值洋二百餘元當場追獲原贓解究判枷一月押攺過局三月 
[保人難做]  
　　袁仁生代朱渭夫向共益公司將股單抵銀紏葛一案昨袁投案禀稱願墊五十元請公堂令中人亦墊五十元將該單先行料理聶司馬命中人賴某如數照墊限半月交清 
國外新聞 
[削奪韓皇産業]  
　　十九日東京電云高麗皇族一切私産巳攺爲國家公産惟留太上皇及今皇之宮作爲御産按韓皇宮内省所用連私産所人每年約日洋四五百萬元其私産之内有貴重礦地甚多 
[美國禁烟代表]  
　　十九日倫敦電云美總統羅斯佛巳派委員三人充萬國禁烟大會美國代表 
[俄皇遊英之訛傅]  
　　十九日倫敦電云英國愛倫特自由黨議員屈萊凡安在下議院發問俄皇遊英決議之前可否將關於此遊政策之本旨告明議院首相葛雷答稱俄皇並未約定遊英故無從答告云 
[羅斯佛之謙讓]  
　　十九日倫敦電云計茄閣電稱共和會業巳開會英國駐華盛頓大使貝西亦蒞會叅觀臨時議長開洛君深讚羅斯佛之爲人並謂羅君力辭繼任總統實爲謙讓之舉 
[菲列濱之將來]  
　　十九日華盛頓電云菲列濱問題經共和會臨時議長上議員蒲洛斯君演說甚爲懇切蒲君謂美國旣在該島竪立國徽永不能再由外人之手移動云云於是會中停議以便會員研究一切共和黨對於菲列濱主張自由貿易惟糖與烟草两項加以限制以保美國利益 
[宣讀義老議案]  
　　十九日倫敦電云英國下議院巳將養老金議案第二次宣讀並無異意以上譯字林報 
[波王激烈之言]  
　　二十日倫敦電云據波斯京城德里蘭泰晤士報訪事電稱波王近答國會代表之問其言甚長且甚决裂彼謂其先人皆以利刃得位彼甚慕之不欲墮落統祚 
[法外務部大臣宣言]  
　　十九日栢靈電云法國外務部大臣闢肯近在某處席間聲言反對法俄英開戰之說並謂摩洛哥軍事巳加限制 
[坎拿大華人索賠損失]  
　　初十日倫敦電云文戈武特電傅稱開恩君現巳將前閙事時華人所遭損失詳細查明並謂華人要索賠欵英金五千磅實爲公允總詳前次坎拿大排亞之舉約失英金一萬磅云 
[美國共和政策]  
　　十九日柏林電云美國共和黨實咸羅斯佛總統所主政策一保護稅務二减輕反對托辣斯法律以抵制鐵路 
三多造戰艦四何衞海上所有各産五主張門羅主義六保持軍制以上譯文滙報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
函件 
[海州會員丁錫福致江蘇敎育總會函]  
如控禀言託正大之名目爲營私之地步此論尤爲可笑盖職員須一歲一舉位旣不可久尸遇事必集衆磋商所見豈能劃一雖欲營私烏得而營之敝會成立實在去年十月之朔前此盖亦两經組織矣第一次由留旅學界公學張紳福年爲會長張紳辭不敢當第二次由少數人禀請朱紳路爲會長全體堅不認可自答徐君極力提倡始具雛形（其時外鎭因學捐之故視郡城如陷阱故入會者僅百五十餘人而中學堂巳嘖有煩言謂此會一立必不利於巳不知何故）當時州侯實爲主席徐視學又贊成其間控禀乃云串立朋謀然則州侯視學亦在串立朋謀之列乎至該監督英文程度若何學問深淺若何該堂敎科缺乏若何經濟困難若何公欵虚糜若何平時閟不示人敝會無從過問目外間但傅盧監督有逢迎官長籠絡學生之手段不聞其純用專制也而控禀一則曰彼則曰再則曰彼則曰一似耳聞其聲者又言福陰囑一二私人當塲舉巳爲監督靦顔目任四座軒渠一似目覩其形者嘻奇矣敝會向來演說皆由書記員紀錄此次（即三月二十八日之會）演說草稿曾於散會時親送州署經州侯寓目問有如控禀一字者乎簿籍具存可覆按也君子可欺以其方難罔以非其道謬悠之論原可不辨自明然不根究其誣敗壞個人名譽者猶小貽害全體學務者實大非福所敢出此也四月二十二日各鎭聞傅單而至者不下二百人以州侯未臨席又聞中學堂學生將毆辱會長始嗒然返益以興學爲不祥之事泉方涓而遽止夜將旦而旋昏敝州學界前途眞有不堪設想者我會長爲全省學界之領袖雷霆之聲必不以聾者輟響日月之照必不因瞽者靳明故敢據實聲明上瀆清聽倘蒙函達督憲提學憲將敝州黑暗情形逐一宣佈并開臨時會酌派公明幹練會員來州確查以分曲直則錫福幸甚敎育會報甚 
[泰州股東劉觀伯函]  
　　逕啓者僕居處内地嘗痛惜鄉僻風氣不開值此商戰時代凡百事業苟不力爭先著權利將盡人外人之手間閱海上報紙見有登載發起實業之招股廣告輒思勉附微資以收團體之益鄉之人往往訾爲至愚然僕不虞因此受騙也不意金陸自來水及江寗亨耀電燈两公司其招股巳經一二年之久股欵之集聞巳甚鉅旣未開辦一事又不聞召集股東會議查自來水總董李某去年物故公司事件舒繼芬實擔其責成乃舒本紈褲全不恤股本皿本任用私人濫支濫費又以股東爲可欺任意乾没莫如之何其經收電燈公司股份尤爲一事不辦居心棍騙實堪痛恨僕於該两公司佔股甚微以個人之力雖知其腐敗終難向其澈查除擬具禀商督憲及商務總局查究外允願與股諸君子羣焉興起相與組織股東團體會赴公司調查一切協力逐斥蠧痞另舉公正總董及辦事人實力進行此二事皆關地方主權若再因循外人啓其覬覦插身千預隱患何堪設想想與股諸君子熱心素著必不甘自放棄也事關公衆利害實難隱忍緘默務乞貴報登人來函一門爲海内外與股諸君子告 
雜箸夏令用品之新製造 
[（一）新發明製冰機器]  
　　冰爲最利用之品中國自古知之矣然鑿氷冲冲納之凌陰是採擷天然之冰而非鎔鍊人爲之冰也天然之冰囿於時地舍窮北沍寒之區得未曾有不如人爲之冰隨時隨地易若探囊無寒暖之分無南北之限酷暑如焚旱魃爲虐得此冷能震齒之食物潤人枯喉不啻一服清凉散且天然之冰多濁水所結而製出之氷則潔無纖塵凈不可唾此人巧之獨奪天工也法國加拉西地方ＧＢＱＳＳＥ近新創一種製冰機器頗爲製造家所注意自某報刋登後函詢細節者源源不絶未幾而讚揚奇妙之證書徧於各報矣發明此機之鼻匠與法國某名廠首領協同研究製出新機業經禀請法政府給發專利執照此機之神妙處藉環轉而生壓力凝結度數無論或疾或徐機身殊有自由旋動之趣其最關鍵者配合化學藥料貯於汽筩中而嚴封其口勿使洩氣亦無庸更換置筩於水中旋轉彈指之間可使凝結成冰雖火繖當空烈日如火能頃刻化炎爲凉令絲絲冷氣侵人肌腠更奇者此機無筍無節若出鬼斧神工之巧製尋堂機器所用之流通抽機壓力度數較準汽罨筒管龍頭等具若數家珍此機則一律删免不用蒸汽亦無需火力偏能令清水凍至一百十三度簡妙如此安得不使人拍案呌絶據述此機較别項機器冷水可省至百分之九十八其發動力可省至百分之七十小架機器可用人工代機力云 
[（二）新發明電力拉風]  
　　序交夏令火繖高張酷熱不可耐燕居獨處之際科頭箕踞或可納凉竹屋松棚差堪避暑至於讌會之地高朋在座勝友如雲勢必爲威儀所束縛不能赤膊露頂任我逍遥即或客舍書樓雅人所集公可廠塢巨賈聿臨雖曰禮豈爲我輩設然而解衣散髮未免邊幅不修於是杜其弊者乃有風扇之設以爲稠人廣座之間納清飇而袪浱溽暑考拉峲不之製權輿於印度風行所及徧於全球自哲學開而理想日異攺良家復有電扇之製而布扇乃膛乎其後第電風過猛而無習習行凉之趣且所施不能廣及屋宇稍寛非多張數架則難免一二人揮汗者亦一缺憾也近聞倫敦拔狄爾及楊格两廠ＢＥＢＧＴＨＩＬ＆YOUNG.Ltd.2COMOMILE.SJBEETLINDON.D.C.新發明有電力布風扇能兼布風電風之用扇架四開張於天花板下中間綴以四繩掛有小電機一具架下伸两股接於横杆杆十張以布扇两股中之近杆處裝有電片恰與小電機相觸開掣時電片觸機挾扇而動翩其反而不徐不疾清風往來襲人衣袂間凉爽無比房舍雖廣風力皆能普及扇幅大小長短可以任意配製無需人力巧奪天工誠炎夏驅暑之功臣也聞目下英屬之印度等處需此最多云 
 
 

Page 27

 
 
   
 
 

Page 28

 
 
   
 
