# 1918 - 188 - 4916311

 

Page 1

 
 
   
 
 

Page 2

 
 
時評 
[有名人物（冷）]  
　　今日之有名人物徐樹錚也龍濟光也曹錕也張懷芝也以及段也馮也皆多數之人欲留心其舉動者也 
　　如徐樹錚之携眷出京果何爲耶龍濟光之久不返粤變求位置其果確耶曹錕之運動和議張懷芝之逗留武昌其果非傳者之誤聞耶段之一無舉動馮之密速進行果與將來之政局有所關係耶假使以上種種而非神經過敏之揣測者則以後之時局又將另起波瀾矣 
　　嗚呼時局猶水也而有名人物則掀風作浪之徒也 
命令 
　　七月十一日大總統令孔繁錦授爲陸軍少將並加中將銜此令 
　　又令國務總理段祺瑞呈請任命鄭懋祺爲法制局僉事應照准此令 
　　又令司法總長朱深呈調署廣西高等審判廳長許受衡懇請辭職許受衡准免本職此令 
　　七月十二日大總統令國曾組織法及參衆兩院議員選舉法前經參議院議决依法公布並明令内務部迅速籌辦選舉在案茲據該部呈報參衆兩院議員選舉除因事延期各地方外均經一律舉行等語民國成立於今七年事變紛乘邦基未固以致憲典虛懸率循無自庶政待理郅治難幾本大總統時切殷憂力圖修舉現在國會議員旣經依法選出自應尅期齊集以期修明法令締搆宏綱共濟時艱永維國本茲定於民國七年八月一日以前所有此次當選之參議院議員衆議院議員一律齊集京師定期開會用副國家尊重立法之至意此令 
專電 
　　北京電徐樹錚昨携全眷出京赴津（十四日上午十一鐘） 
　　北京電曹錕與吳佩孚對南北和議開始運動馮系亦派員助其成（十四日上午十一鐘） 
　　北京電李長泰歸報曹錕俟岳州行署成立即由津起程（十三日下午二鐘） 
　　北京電龍濟光聞瓊雷失陷根據地危故遲不赴粤據某君言龍志在得欵或變方釬求中央位置（十三日下午一鐘） 
　　北京電龍濟光所索餉械均有着落其左右言現將新軍挑選衛隊四營編就首途但將從何下手實無把握故南下恐仍無期（十三日下午二鐘） 
　　北京電馮玉祥眞日仍來電催餉（十四日上午十一鐘） 
　　北京電某方面言馮於平和運動日來仍密速進行現囑林長民促湯繼武返國逆料時局不久又將有變化（十三日下午二鐘） 
　　北京電報载武鳴有長電致在野諸老内容專主息事甯人經檢查員請示當局即行没收（十四日上午十一鐘） 
　　北京電吉林人民反對森林借欵孟督代請取消政府擬分一部地方用以調和（十四日下午五鐘） 
　　北京電吉林森林借欵引起風潮昨派陳又運馳往查辦（十四日上午十一鐘） 
　　北京電中交票己落至六折以内（十四日上午十一鐘） 
　　北京電安福派以湖北選舉鄭萬瞻辦理恐失敗己派胡鈞親出馬赴卾運動（十三日下午一鐘） 
　　北京電昨閣議提案發行湘賑奬劵交内財部再核修正司法官官等官俸條例交法制局整理後公布（十四日上午十一鐘） 
　　北京電新國會下月一日齊集五日開會事務局則定本月二十日取消（十三日下午十鐘） 
　　北京電烟筒山鐵鑛梁陸爭奪段遂主官辦閣議决定資本五百萬官商各半仍令陸省辦龍關鐵鑛亦併入合辦交系内部因此案大起波瀾（十三日下午五鐘） 
　　北京電中日合辦製棉鐵廠事以賠欵返還爲資金現日本國内意見未一致雖與政府磋商尙無成議（十三日下午六鐘） 
　　北京電自南潯路延長至福建三都澳許日人要求聞係葉次長主持曹不允（十三日下午六鐘） 
　　北京電中日共同防敵案關於吉黑邊境一部分己由兩國委員在奉天議有結果（十三日下午二鐘） 
　　北京電熊請發賑湘慈惠票己准（十四日下午五鐘） 
外電 
　　哈爾濱電霍爾瓦特將軍現藉日人之助力仍與尼柯爾斯克之却克斯拉夫兵進行談判日員之意雙方可望接近日人之贊助霍氏現己明瞭家居尼柯爾斯克境之哥薩克兵四千名己附從霍爾瓦特將軍彼等前觀望不前者蓋恐過激黨毁其家耳哈埠鐵路官員昨晚奉泊里施柯夫將軍之命封閉抨擊霍爾瓦特將軍之特魯特報反對霍氏者大爲不平稱此爲專橫無理之舉動（十一日） 
　　巴黎電法國哇蘭斯鐵路公司現請求建築支白拉太海峽墜道之讓與權藉以進行自巴黎築造鐵路通至法屬西斐逹加之計畫該計畫實行後則將來英倫海峽造成時倫敦與英屬南斐首府開普敦亦可以鐵路接通逹加與南美間之交通將來可大爲利便（十一日） 
　　以上路透電 
　　北京電據討論會某君之談話云新國會開會在即新議員共分四黨一安福俱樂部二交通系三研究會四討論會據多數人云在新議員未到京以前不能知各派所屬之員數因往往有一議員而受各方面之運動費者此種議員果將屬於何派現尙難以預知也以大勢觀之大約安福俱樂部口（電文不明）百交通系二百研究會四十討論會二十安福與交通 
 
 
 

Page 3

 
 
實際上巳經分離研究會與討論會似亦不能一致選舉總統問題雖與各省督軍之意嚮大有關係但此四大政黨之向背所關亦甚重要故將來選舉總統時政黨之離合洵一有趣味之問題也云云（十三日） 
　　奉天電奉天軍參謀長楊宇庭昨日由天津回奉帶來大砲十二門（十三日） 
　　漢口電張懷芝臨出發之時忽然變更預定派一重要人員赴湘而己依然滯留武昌且稱曹錕不南下伊亦不動身云（十三日） 
　　漢口電頃有馮玉祥獨立之說未宣言聞其内容馮與周則范（譯音）妥協撤去在桃源第一線之兵集中常德持中立之態度一般觀測者云馮之此舉因與張敬堯之感情阻隔與李純陳光遠暗通氣脉以爲推倒段派武力政策之先聲云（十三日） 
　　以上東方通信社電 
戰電 
　　巴黎電克倫斯基氏昨日在巴黎某會議演說主張協約國出兵俄境合抗中歐帝國且謂彼此來非以任何政黨黨員之資格乃以公民之資格而急欲討論最佳之方法以救其國家脫離目下之危局云（十日） 
　　倫敦電内務大臣開夫氏今日在下院演說對付外僑問題並略述取締敵人商業之辦法謂敵人在英所設之銀行均將儘速清算停閉然使戰後復能開辦則此舉亦殊無益蓋德國向藉銀行謀取英國之商業故必予以特别之待遇政府會議載明法律白戰後起十年以内敵人不得在英設立銀行云 
（十一日） 
　　巴黎電各報注意阿爾巴尼亞戰事者皆謂法意軍之進攻志在清除塞米里河及其支流臺伏里河南面山境之敵軍菲加羅報論及進攻之最後目的謂哇區里逹湖南面之阿爾巴尼亞境如爲協約軍佔有則布軍將處危地法意軍現仍在阿爾巴尼亞提携作戰己得重要進步（十一日） 
要聞一 
[大選舉與三派]  
　　大陸報云不爲人注重之中國選舉總統事刻在進行中事雖滑稽然其旨趣頗爲嚴重謂爲笑劇無寗謂爲悲劇以國内大變端或又將因此發生也選舉議員巳及數週曾受敎育之華人鮮有與聞者而下届總統卽由此輩議員選舉約計其期不出十週以新總統定於雙十節就職之故北京對於大選舉極重視之他種政治莫與比倫種種黑幕爲中外人士所驚愕者如買賣鴉片抵押國產濫借外債爲前清極腐敗時所不敢行諸事亦未嘗不因競爭選舉而生吾人欲分析此次選舉中之勢力當先知此次選舉今尙在若有若無之際蓋國内有一部份人因各種理由欲取銷此次選舉棋所持理由之一以爲一大部份國人並未投票南方諸省未有代表而上海等處自好之士放棄選舉權利者實居多數故此次選舉不能有效又有一較重要之理由則爲爭總統者不止一黨乙黨失敗則必不肯承認甲黨之成功勢必引起變端或釀成較數年來更爲酷烈之禍亦未可知故不若取銷此次選舉之爲愈至於競爭總統者不外馮國璋段祺瑞徐世昌三黨就其根本而言三黨無非各欲暫握政權飽其私囊而己馮主和解段主武力徐則反對軍人三黨固各有不同之點但此異點無足重視蓋一遇眞正壓力則主張即將更變也此種主張在競爭中無關出入亦不能决定競爭之結果其能判决勝負者金錢而巳此番選舉競爭謂爲金錢之競爭亦無不可確謂某黨至少匯洋二十萬元至滬收買選舉票一黨如此他黨可知上海如此他處亦可知矣以言三黨勢力段在目前最有希望旣得極端武人派之擁護又得日本之贊助段與日本交相爲利段以國家利權之犧牲而得鞏固其祿位日本以小小代價而得無窮盡之大利日本未嘗不可贊助他黨但在比較上段方面最易得利故先儘段耳再財政總長曹汝霖亦爲段出力曹在名義上爲交通系且爲梁士詒之後輩但在實際上則另樹一幟自植勢力曹乃東京北京間之媒介爲世人所共知曆來中日大借欵無一非曹汝霖一手製成而在其後鼓勵之指使之者則有徐樹錚曹以袒日派著聞於世其得有今日地位者大都從親日而來也段之勢力在此而其弱點亦在此段顯欲以日人之繩蒙國人之目故全國漸靨棄之將來反響必甚有力從前中外人士對於段氏之佳評今己不復存在段之智慮淺薄爲人利用早有定論但猶以忠厚許之今六個月中之行爲己剝削段氏忠厚之名矣段果膺選則徐樹錚將爲總理曹汝霖仍長財政而日本則爲絶對之主人但反對段黨之潮流日見劇烈素無膽量之督軍團將亦見之而張皇無措也段若失敗則徐世昌即有元首之望徐所恃者厥爲梁士詒徐爲元首梁必爲總揆梁欲與南方民黨接洽今赴南方蓋欲疎通南方以得其扶助也至於能否如願以償則爲另一問題梁鼓吹舉徐之理由謂軍人必不可掌握政權段馮皆非其人惟以文人爲總統脫離督軍之關係始可統一國家而保安寗南人方面有以梁說爲然者以爲段馮之無希望巳逹極點徐縱不善亦不能視段馮尤甚再梁對於日人借欵己有不獨未曾與聞且不贊成之聲明三黨中之希望最少而最不重要者爲馮黨馮爲總統毫無成績素抱騎牆政策得居高位今日較繼黃陂就位時爲尤懦弱雖極力接近北方穏健分子並與南方通聲氣然聞機會無多日人借欵馮固未積極與聞但亦未嘗設法阻之蓋馮志在倒叚故任其倒行逆施以增民憤也至於鴉片事則馮與有責焉在極可笑之全國選舉聲中今日時局如是如是果有統一國家撥亂致安之氣象否歟或以中國前途爲問噫中國豈尙有前途可言耶 
[湘省最近之戰局（長沙通信）]  
　　北軍勢又不利 
　　吳馮相類之態度 
　　湖南祁陽方面之南北兩軍自上月底復行接戰以後戰線日漸延長最近南軍又甚得手己連佔毛嶺墟烟竹巿石板巿之要隘北軍連次敗走死傷頗多直軍王承斌閻相文兩旅長己率隊親往援助至桂陽戰事則兩軍連敗兩次己退入縣城據蕭耀南旅長來電謂該縣不日即可攻克 
　　湘東戰事日來亦甚激烈南軍以得有大隊援軍（按即陳炳焜所部援湘軍隊之一部分）聲勢復振現在因安仁茶陵酃縣己聨合一氣故戰線延長竟至八十里上下東自樟橋起直至安平汨司皆爲接戰區域北軍以地勢不熟連次敗挫現己先調安武軍數營前往救應矣 
　　湘軍第一師師長趙恒惕向吳佩孚師長請求議和一節現吳氏巳致覆書於趙氏對於所提出之條件僅承認保全其原有地位及擔籌其軍餉之兩項其餘各件悉巳駁回並限於五日以内答覆過期即遵中央計劃分途進攻昨趙氏巳爲最後决裂之通告耒陽方面之戰事恐不日即將復起惟又據某機關友人見告謂吳趙議和並未决裂現正各派代表在耒陽以上之公平墟地方磋議一切南軍代表爲趙籌北軍代表爲葛豪且吳氏之平和主張迄未稍變對於趙氏感情尤不薄弱昨次第三師副官孔某由長沙返衡尙曾購去罐頭食品共值六百元據云將以之送往趙恒惕軍中以爲犒賞是則和議决裂之說尙不可靠矣 
　　四省經略使曹錕昨派張樹勲爲勞軍使前往衡陽犒勞各項軍隊據聞張氏此來係段内閣以吳佩孚氏迄未進兵故商同曹氏藉犒軍爲由派張前往蘅陽催其從速進取惟吳氏不願再戰其態度至爲顯明昨次尙會電京不肯任爲攻粤主力軍隊恐離有張氏之催促亦難望其改變宗旨也 
　　湘西北軍在寗鄉新店數次敗退己誌報端現聞田應詔周則范兩氏又乘其敗退之後再請議和聞馮玉祥業經允諾並許先行停戰三日以便從事磋商則馮之不願再戰於此亦可見一斑 
[關於戰局之重要京聞]  
　　馮玉祥獨立說之近聞馮玉祥旅長獨立之說向某要人探詢眞像據稱曹經略使十一日確有電逹公府以馮旅電訴所請軍械由漢廠運解赴湘中途忽被某督扣留請轉電知照解以免摇動軍心激生他變同時某督亦來電報告馮旅前次克復常德桃源時兩軍并未交戰確係敵人讓出現據諜探密報馮旅與敵軍似有密約應如何對付請示機宜云云至馮旅獨立之電報政府確未接到又聞馮玉祥在常德獨立四字不過僅憑外人之通信機開所傳播究屬眞僞殊難徵信探諸府院機要機關均謂不知此事或因事關重大不肯明言亦未可知十一日下午四時又據某少將向記者云馮玉祥是否獨立政府旣否認之我輩當然未便臆斷不過近日來馮旅長與中央所來電報關於行軍事宜不免時有朝秦暮楚之點云云又據軍界消息參陸辦公處十日得悉馮玉祥獨立問題發生之消息後而曹仲三經略使適來據馮旅電訴之電因此拍發密電往漢口囑令張子志總司令速行派隊偵察馮旅一面電派馬聨甲前往湘督馮旅兩面疏解雙方之誤會另一報告中央對於馮旅獨立問題國務院十一日亦曾電囑卾督王子春迅速偵查并謂此項要電於十一日午己經拍發前往矣 
　　曹使來京說之探報曹仲三將來京之說喧傳巳久聞公府十日晚接曹使由津拍來要電稱准卽日來京入覲後即便南下公府得此電報後旋即飭知本府庶務處預備歡迎一切矣又聞曹使行期屢有頓挫無從得其眞相茲據府院方面消息曹使於八日發致中央之庚電與致龍使約在京守候同行之電措詞微有異點其致政府者於權限問題尤復提及並有仍請即令張懷芝總司令先行之語對於政粤軍略尙有意見决須來京向政府面陳又據政府某要人所談政府以曹使遲不來京特使李長泰統領於十一日夜車赴津邀之又聞李階平之赴津不僅爲邀曹使來京而於常德方面之某問題亦不無與曹使有所磋商解决之法云云 
　　徐樹錚匆促返京之可異奉軍副司令徐又錚日前赴津與曹仲三密商要政聞徐己於十一日午十二時十分由津返京矣又聞徐樹錚赴津後不知因何要事叚總理即派曾毓雋趕往天津促其於十一日午車偕同回京故徐曾二君抵東站後即馳赴府學胡同謁見總理大約係有要事接談云云 
　　振武軍復活中之近耗關於新振武軍之編組其於徐州所招之兩部己由王楨率領編練至關外及京漢線所招者尙未成軍昨晤龍軍關係者言龍使原擬以五營爲一路現新改以十一營爲一路此次共招四路訓練期間爲三個月名額己承總理允許以兩萬人爲度又一消息云新振武軍在京之招募新兵機關業於十一日裁撤聞其在京所招之最後新兵一批計三十五名由排長趙順帶領於十二日早六點開赴小站矣 
[北京政界紀聞]  
　　出兵問題之近訊日來外間喧傳最近之外交問題似頗緊要據某要人稱日本以俄亂躉延日迫滿洲里境内因即欲我國履行共同出兵協約特具函詢問政府籌備手續此係外交上一種照例辦法政府己經據情答覆惟現在所忙迫者籌餉購械問題耳政府近兩日之所以與各星使函電往來不過對於借欵進行辦法有所商磋至於外間所傳某國對於此項交涉確巳提出抗議各說均不可據爲事實也 
　　開關商埠之眞相日本要求開放商埠及閣議通過將歸化赤峯洮南葫蘆島多倫諾爾張家口等六處先行開埠一案茲據某方面消息云此事之發生係因解决日本在魯設立民政署之故由我國方面自動擬在魯省多開兩處商埠旣開之後日人卽可添設領事以爲免設民政署之交換品日本因中國旣有此議遂要求連帶多開幾處而我國政府因之又幾窮於應付矣 
　　陸徵祥願使瑞士瑞士公使一缺高而謙劉式訓等軍動甚力外間多謂高劉二人當有希望茲據確實消息云外交總長陸徵祥極欲外任而現時英美各國公使均難更動故有退就瑞士公使之意總理亦允其所請日内當可發表至外交總長後任以駐俄公使劉鏡人呼聲爲最高 
　　林礦借欵與吉民吉林實業廳長陶昌善外間頗有傳其曾受賄賂者茲據農商部消息陶於九日曾有一電致農商部其原文略謂森林路礦借欵吉省商民反對甚力民氣未可阻遏伏迄鈞部鼎力主持挽回云云又聞吉林陶實業廳長十一日密電致政府稱吉民反對借欵交涉至爲激烈勢將罷巿可否取消草約等語似此則陶之心地又非如外間所傳者究竟如何未敢逆臆也蘇督電與鳳凰山礦據聞李秀山督軍日前拍來緊要電報一件係特致段總理者内容爲鳳凰山鐵礦借欵問題有所陳說段總理披閱後卽召施鶴初前去面商旋由總理面派施君往南京面晤蘇督以免多所誤會外間之謡言也 
　　修改關稅之近情修改稅則問題自蔡耀堂（廷幹）主任赴滬後業於六月二十六號重行開會僉議以一九一二至一九一六年爲標準根據海關貿易册及其他可採憑證調查各項貨價俾資核定至修改年限所謂戰後二年及全部分或一部分修改字樣尙有應加解釋研究者則以非目前急務擬由政府另與各駐使商辦當日即經議决中英美日四國代表公同組織一審查會辦理定價分類事宜隨於本月五號續開大會一次籌議組織審查會辦法及如何著手進行之方是日英國代表臨時動議謂此項審查會前議本僅由四國代表組織現因尙有他國欲加入可否取消前議另訂辦法日意兩代表和之因付表决全體通過嗣由蔡主任提出變通辦法大要謂各代表如有願加入審查會者均可聲明加入本不限定若干國因請各代表報告當時除荷國外一律聲請加入美代表旋謂現在加入員數旣多不可不先定一開會之法定人數因主張有四國代表出席者便准開會衆均贊同隨即議定於十號上午十時先開第一次審查 
[十一日之府院情形]  
　　十一日馮總統於下午二時臨辦公室披閱重要文電數件於二時四十分延見海軍總長劉冠雄司法總長朱探垂詢國務會議經過詳細情形茗談逹五十分鐘之久四時又見陜西潼關監督文龢四時半文氏退出後元首又與張仲仁秘書長談話片刻旋即退歸内室至國務院方面是日段總理首先到院各閣員中除外交内務兩總長因假未到由陳（籙）于（寳軒）兩次長代表蒞會外其餘均上午十時許先後到院十時十五分即行開議是日之議案無多（一）爲湘督張敬堯京畿一帶水災河工善後事宜督辦熊希齒會銜來電陳述湘省水火兵災之諸慘狀并謂災區過廣賑施不易而賑欵又未由籌濟務懇中央設法以救災黎問題討論結果交由財政部核議再行電覆（一）爲西藏辦事長官陸興祺電陳藏番宅心叵測似有侵犯内地之勢察木多等縣現己被其佔據請示中央問題討論結果電令甘督張廣建川邊鎭守使陳遐齡先行迅速派兵防堵再由中央另行計劃平服之策（一）爲某項外交案係由外交次長臨時報告討論結果聞即依據某項條約與中央現狀答覆某國（一）爲任命官吏及奬叙各要人榮典案聞爲一大批約數十人（一）爲召集新國會命令之討論均己通過預定即日發表此案議决後時己下午二時有奇矣該日議案雖少而散值又比較略遲係以十二日爲恢復共和休假之期諸閣員中除討論各案之外對於一切事務亦須略爲預商支配也又聞十一日國務會議陸子欣錢幹丞兩總長仍未出席由陳籙于寳軒兩次長代表上午十時二十分開議據院中人云本日提議最要之件一爲電覆川邊鎭守使陳遐齡保護川邊要隘方略案一爲討論西藏某項重要外交案一爲續議森林借欵案一爲張敬堯熊希齡聨銜來電要求中央撥滙鉅欵賑濟湖南被水災兵災難民案一爲密議維持常德等處地方案散議後由劉資願失博淵赴公府報告 
[我國邊防與俄之新舊黨]  
　　滿洲里黑河爲我國防邊要隘近因防務緊急鮑督軍電請速築砲台以資防守刻聞滿洲里砲台由張警備總司令煥相估計需費約四十五萬元經參戰處核准己由陸軍部派員來江分赴滿洲里黑河測量查視一切一俟回京覆命即可撥欵建築 
　　駐滿洲里警備總司令張煥相近以謝軍敗後邊事日緊對於國防着着進行近將籌劃各端呈報鮑督其大綱如下（一）測勘沿邊地勢（二）滿站迄西添兵（三）查勘屯兵地點（四）派兵據守要隘 
　　鮑督軍近奉北京參戰處電令速設警備總司令以專責成鮑氏復電云滿洲里於二月己設警備總司令并設左右司令部黑河於四月己設立警備司令部均經電報在案是各該處己毋庸再設茲擬在省再添警備總機關指揮西北東北兩路以專責成并聞鮑督近令滿洲里警備司令部云北京參戰處稅務處陸軍參謀外交財政農商各部以俄境内亂均於軍政財政礦業大有關係各派專員赴滿洲里視察一切仰於該員到時妥爲接洽並派員保護 
　　滿洲里消息俄新舊兩黨自交通總長威阿若特斯格氏被人暗殺後兩黨均派出敢死團分赴各要埠暗殺以故殺機日熾近如穏健派首領謝米諾夫等阿穆爾過激派首領穆根等恐被人暗算均加派衛兵士保護并不敢公然出外視查矣 
　　謝米諾夫以兵力薄弱不足抵禦過激派亦以俄國人民名義籲請駐英美日法各國俄使通告駐在國政府速派援助軍東來協助排除俄境多數黨及德奥俘虜以靖俄亂 
　　黑河呼瑪噯琿各處曁對岸俄境糧食均仰給於省城哈爾濱等處向來冬日輸運全仗馬車夏日則全仗輪船近雖有廣闊輪船行駛惟所載粳貨杯水不足以救輿薪近且大雨時行陸路己斷絶交通沿邊各處曁俄境各糧商舊貨業己售盡新貨斷絶來源加以羗帖毛落人民生活困苦實有不了之勢 
　　塔爾巴哈台六月十九日電述俄屬西域之形勢云六月十五日拯救西區免受布爾札維克侵呑之委員派兵一隊擒捕烏爾逹札境内之布爾札維克黨徒並未遇何等抵抗其第二隊軍兵稍與接戰後亦即擊退布爾札維克黨徒於蒙古邊界附近之巴克狄地方擒捕其全隊及谷力欭氏曁紅防營等谷氏意欲聨合該營進取塔爾巴哈台俄國領事署委員會所屬　兵隊擬即行解缷境内布爾札維克之軍裝後則開往薩吉烏普等三處缷去布爾札維克之軍裝於是卽可救援七河省西域委員會己得塔爾巴哈台俄國殖民地第一次之經濟援助但彼等現尙缺乏軍械金錢布爾札維克黨徒在齊桑淖爾烏司丹孟谷司克帕甫罷逹爾城等七處均敗潰其地方董事會亦己推訊首事拘捕又云鳥穆司克與七河省之電報交通斷絶 
[哈爾濱臨時俄政府之閣員]  
　　上海日日新聞接哈爾濱十日來電云臨時政府之發表總理霍爾瓦特將軍農務塔斯金將軍商務伏斯特洛金將軍交通烏斯特爾郭夫將軍宗敎哈爾斯基將軍財政勃吉洛夫將軍軍事勿爾格將軍又現在西比利亞内地之伏洛郭斯基霍將軍務使膺司法之任加入舊西比利亞政府之一員云 
[德國經濟勢力之東漸]  
　　七月十四日上海日日新聞 
　　德於歐俄之德化政策旣成更伸手於西比利亞大顯其魔力其最注重者經濟東漸策也今俄國仙大部分之制造場無不有德人在内實權全歸其手出優良之製品於巿場更由德國供給許多之製品務使粗濫之日本品驅逐淨盡德奥俘虜經營礦山農園者不知凡幾德國之東漸機關對於秘密團體决不惜費現己用去三千萬元此機關設在伊爾科次克其目的（一）使俄人以爲日本之對於西比利亞包藏多大之野心（二）使中日之間釀成惡感（三）隨時嗾使馬賊加害於日本（四）使在俄德俘皆有武裝無論何時可立即從戎蓋西比利亞人口二百萬其中眞過激派不過百分之二其他皆附和雷同耳惟彼等旣不慊於列寗政府而渴望他人之救援我國（日本）起而當救濟之衝不可謂非當然之處置也美國依國特之計畫備六萬萬元之財力行將於鐵路礦山百方活躍不得不切望我（日本）朝野之奮起也以上爲新近由俄歸來者語 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[卾省之各方消息（赤水通信）]  
　　卾省衆院初選己於五號投票今十一號矣　曉者僅夏口一縣武昌雖無劇烈復突亦須明日方能榜示漢陽因某土豪搶票致墨染選票迄未解决現正從事調停尙未上逹省長黃陂因葉雲臣范化行分票紏葛延至七日投票聞須十二日方能揭曉黃梅因湯用彬搶票致傷繕票者三人己經梅寳琳等電不承認有效其餘各縣尙無報告到省昨省長己分電備報並令漢江道尹警　處長會同籌設招待所除各就駐省同鄉會佈署外無同鄉會者另備公屋數棟以便衆初當選人駐車計此次衆覆競爭最力者武昌程國璠尹德榮夏口劉琪何膺恒漢陽李聖言黃鍾鳴黃陂范化行葉雲臣夏口衆初當選者七人昨經孫武晏於襟江樓　籌交錯頗極一時之盛刻因安福俱樂部趙鄭等有分裂之象於是研究派之陳叔澄等起而利用時機高出價值收買以故衆字票巳漲至四百元一般競爭覆選者因溢出預算頗形困難云此間軍界盛傳曹經略准九號到漢是日和文日報亦有此項記載今十一號從未見經略之聲息據可靠消息云王子春氏接得曹部要人私函謂經略因職權關係未盡如意是以遲遲其行若未來副座之願望曹氏實非積極的云 
　　一月以前王占元曾通電解嚴閱者當能憶及自日前法界晉通棧破獲盜匪後因搜獲手鎗之故遂謡訯繁興謂租界藏匿重要黨人將圖舉事其實皆師楚人多謡之故智以訛傳訛當道不察致滋疑懼軍警密布如臨大敵良可哂也 
　　辛亥隨張虎臣逃出武昌之張永漢當時一管帶也失勢後充當陸軍部差遣不知如何得徐（樹錚）張（作霖）垂青留供奔走日前來漢住大旅館闊綽非常其隨從以旅長呼之大有衣錦還鄉之槪（張爲漢陽人）聞此行係帶有小徐某項使命行色倉皇小住三日即返京師自謂其友云現充奉軍之輪送團長一俟小徐之新軍募成即可權升奉軍之混成旅長也 
[衡陽請求息爭之大會議]  
　　七月三日澗南衡陽道屬各縣士紳趁辦選舉多集衡城因郴縣首先通電請求罷兵遂約集各界假座衡陽縣商會開會到會者約數百人吳師長顧問岳陽葛君耀亭亦列席首由商會文牘員馬君虯公報告開會宗旨並宣讀郴縣各界請罷兵通電次商會胡會長春生演說湘南各屬連年水旱己屬民不聊生自去秋南北交綏相持十閱月之久屍骸徧野血肉狼藉廬舍變爲邱墟牲畜亦無遺類重以交通不便商販阻滯金融困難巳逹極點而軍需絡繹剜肉醫瘡亦不能不竭力應付至於農民初則因水涸不能及時耕耨繼則畏擄輸送而不敢力田頃因連月陰雨禾苗淹壞又多去歲收成本歉加之添多數軍人日食米價昻貴每斗至二千之多猶無處可購飢民流爲匪盜者所在多有誅之不可勝誅有司亦遂付之無可如何良民竟無棲身之所設戰事一日不平則人民浩刦將更有甚於今日者據鄙人私見現在鄰縣旣經通電請求罷兵吾湘南同道二十餘縣正可趁此時機通電中央請求暫行罷兵再議和解方法諸君以爲何如語畢衆鼓掌次葛君耀亭演說鄙人雖屬軍界然係中華民國國民一分子且家居岳陽亦湘人一分子今日列席不能作爲軍人資格姑就國民地位言之方才胡君所言湘南慘狀誠有令人不忍聞者即如岳陽縣城本非繁盛之區去歲及今春數次焚掠南門外商務稍旺而今則己成焦土其與長沙接界地方經此次兵燹幾於數十里無人烟即倖而逃出性命而家屬流離家產蕩盡歸亦無可棲止以吾縣躬受之痛苦似又較湘南各屬爲更甚西南各軍官皆識時俊傑當此民窮財盡外侮紛乘之時必能解釋紛爭養此有用之才以蓄銳而對外諸君關懷鄉國鄙人豈自外湖南如果諸君請求休兵鄙人棉薄所及自當力表贊同云云馬君臨莊演說謂吾湘自前清末年以迄民國成立迭演革命風潮幾爲二十世紀所僅見即如此次戰事南軍則曰擁護約法中央則曰力求統一兵連禍結至演成一部慘史而實受其痛苦者則惟吾民最切即令軍隊所過紀律澈明秋毫無犯而鎗彈軍裝多購自外人國家財政支絀久恃外債爲接濟以軍費浩繁因而增加賦稅是人民間接之負擔即不啻人民直接之債務若戰禍延長則吾民一線生機勢必斷而不續民且不存國於何有國旣不國將何所爭况夫鷸蚌相持漁人坐收其利螳螂捕蟬黃雀己隨其後今日者民生方休養之不暇列强復伺隙以相乘豈獨戈操同室而忘外侮之是黎乎於此時而停戰爲大局計可止則止在中央固不得謂損威信在南方亦可不失爲識時之俊傑鄙意惟有合同電請中央及各省督軍省長請求罷兵息民必得所請而後巳諸君以爲何如諸畢全體鼓掌當公推楊君伯勇領銜拍發通電矣 
[粤報所紀湘南停戰眞情]  
湘南戰訊久無所聞相傳南北兩軍業己相約停戰然眞相仍不明晰茲據廣東中華新報所載湘南停戰眞情似確己經過互商手續爰爲之轉錄於下前自曹錕改變方針不告而退天津囑吳佩孚致函程總司令頌雲趙師長炎午約定條件停戰程趙復函允准各派代表四人於居中地點談判吳代表聲稱段氏不惜密訂條約以求一逞我輩何必墜其陰謀與西南結怨故曹督决然歸去囑吳師長與諸公協約停戰息兵對外如諸公贊同吳師長即班師回直以後當與西南同心救國决不再與西南爲敵等語程趙代表答以西南此次舉兵原爲護法而起倘中央能尊重法律我輩尙復何言至段派之欲以武力征服全國我輩决不甘休吳師長如肯誠意同出救國則　牆禦侮原是兄弟有何仇視等語吳代表復言西南諸將帥果與我輩息戰言和則段氏不倒自　且不須西南動兵我北洋派當同起倒之言畢遂散該代表回去復由吳佩孚來電約定停戰期間並劃地互守各不相侵並致電譚聨軍總司令略謂久悉我公爲識時俊傑熱心救國佩孚最爲欽佩目下時勢變遷非速息爭合力對外不足圖存己將鄙意託頌雲炎午兩兄代逹諒蒙察納嗣後對於湘省一部分之事儘可與孚接洽當負完全責任至於全國大局之事仍懇轉請陸巡閱使逕電曹督軍與長江三督商酌當可完滿解决等語譚聨帥亦復電贊許之（電文從略）故半月來湘南己無戰事發生云云前敵將帥意見如此段氏攻粤政策恐終成爲盡餅耳 
[岑西林蒞粤後之各方賀電]  
　　李行營電云辦事政務總裁鈞鑒軍興年餘羣凶未殄統籌全局所賴惟公遥企旌麾有如望歲行帷蒞止嶺海臚歡晉等夙隸帡　彌殷嚮往遠覊軍旅未克趨承謹電歡迎伏望鑒察楊晉等同叩冬印南雄電云西林岑公鈞鑒江電奉悉斗杓南指全軍驩動西南統一機關主持正義天相中國卒睹成立從茲内懷兆庶外孚友邦共和之基礎於是乎奠務懇早日宣布就職以挽顚危而副萬民喁喁之望光不敏願率卒伍爲公前驅掃除妖孽臨電啳啳無任歡躍成桄微印楊永泰電云岑總裁鈞鑒江豪兩電敬悉公宗邦泰斗晚近靈光潞國勲猷汗青炳蹟分揚夙来遐邇傾心昔總義師神奸奪魄茲來南服政務重親雷動三軍山河變色風馳萬里日月回光泰屢託帡幪夙承策勒發糈轉粟才愧酇侯謀國理財功慚劉晏惟有勵精夙夜勉竭庸愚待明訓之常加俾持循之有自謹馳賀電用表微忱廣東財政廳長楊永泰謹呈豪印三河壩電云廣州岑總裁鑒我公望重海内功高全國羣情翹盼盛於雲霓今幸蒞粤主持國是欽慰莫名此次不認南北相爭主調和以禦外侮仁言利溥實深俯仰無如段氏怙惡不悛變本加厲視西南爲寇讐等國法於烏有我護法各區若不同心一德爲民而戰正論消沉國亡何待我公剛正之氣足爲民國柱石務望即就總裁使外交軍事俾得早日發展不爲國賊所制是爲至盼炯明叩支印大埔電云岑老帥鈞鑒國是飄摇我帥出就大幾裁任民國蒼生曷勝頂祝榮向沐恩遇嚮往時深本　晉省叩謁奈值率兵援閏戎馬倉皇俟八閩肅清當解甲以供驅策此間自進攻後所向披靡自問材輇任重仰求訓誨藉啓愚蒙戎裝電禀肅布賀忱伏乞鈞鑒粤軍第一支隊司令官李炳榮叩微印滇軍將官電云廣州岑總裁鈞鑒自軍府改組統一有歸鈞座推任總裁尤應羣倫之望引瞻棨節心切雲霓頃　旌斾蒞臨歡腸領海從此恢宏士氣澄霽國氛大法不至終亡危基於焉再奠天保等久依節鉞再効馳驅驤首下風軒渠曷旣臨電無任瞻依鼓舞之至駐粤滇軍第三師師長李天保　四師師長朱培德第一軍司令成光參謀張惟聖王均沈靖旅長盛榮超李鳳岐楊益謙團長魯子村李明揚楊錫齡劉明養趙德裕張懷信董靖華率全體官佐士兵同叩冬印 
[白帝城邊之戰况（成都通信）]  
　　川省北路戰事現己在停頓之中惟川東一隅尙積極作戰先是北軍迭次由巫山進攻雖有一支由施南利川助攻但亦不甚活動自六月一號南北大戰於巫山管渡以後北軍迭次失利聞管渡之役雙方均死四五百人至六月三號南軍分數路抄襲北軍因之大敗傷亡千餘人自是遂退下巴東取守勢矣吳光新在宜昌曾迭電北京政府請派兵艦兩艘以便掩護攻巫之軍入川此項軍艦亦久不能到吳因見巫山天險不易進攻乃將軍事計劃改變對於巫山取守勢一面派大軍渡江向施南方面進攻意在窺黔 
　　當北軍計劃改變時施南卾民軍司令蔡濟民牟鴻動即己探知飛電川中告急並催派兵援施唐繼堯與熊克武商定仍以滇軍大部爲先鋒川東各軍爲輔蓋原來布置滇黔軍防川東川軍防川北早即分定任務現川北戰事雖停頓然劉存厚鍾體道尙在寗羌是以川北之熊軍不能分調也熊克武對於川東仍負籌餉接濟之責計劃定决後唐繼堯電令駐川自井内江資中等處之顧品珍軍編成三個混成旅尅日出發令駐瀘州之漢軍撥一混成旅出發令重慶援卾第一路總司令黃復生迅飭駐萬縣之軍前進並令綏定援卾軍第五路總司令陳炳　派兵一支由大寗出繞卾境以牽制北軍 
　　各方接到電令後積極進行顧品珍之軍到渝者己有一混成旅六月二十號己由渝東下其他之兩混成旅六月内即能東下　州之軍則於六月中旬己送大宗子彈百餘　東下矣至黃復生之駐萬方縱隊奉到命令即開到利川陳炳堃之軍亦即出大寗至卾境一切餉糈熊克武己令財政廳轉令川東各縣各徵收機關將所有稅收撥作各援卾軍應用惟是攻巫之北軍渡江而南即近施南川中援卾各軍相距甚遠故援軍未到施利而北軍卽己進迫蔡濟民牟鴻勲之軍人數無多餉械亦缺因之失利 
　　蔡牟之軍旣連次失利直潰退至四川石砫忠州等處有二百餘里之遥其後援卾第一軍第一縱隊方化南到利川雖未向前方作戰但蔡牟見援軍己到士氣又稍振北軍進攻雖烈而利川一隅暫時或可支持此外滇黔各軍由渝東下者不十日亦可到利故北軍一時恐難入川境勝負之數須俟大軍接觸後分之也 
[普陀收容德僑之籌備]  
　　浙省定海設所收容德僑一案前經國務會議指定普陀山該山寺僧曾極端反對後旋停止進行茲联是案又經重提浙省長近派有專員偕同洋員等於日前蒞定謁見馮知事籌商收容德僑處房屋或擇相當地建築以足容德僑百餘人爲度當由馮知事會同該省委及洋員等勘視一周以術頭東山頭東嶽宫地雖高敞而偶像太多不便收容餘無相當公房復經馮知事導至舊鎭署勘視不敷擬在署東山麓隙地十餘畝另行建築收容所與該省委磋商禀復矣 
[松金青官產處誤賣泖灘蕩田案]  
　　江蘇松金青官產處誤賣泖灘蕩田由褚嘉玉等迭經呈控茲覓得最近禀省公署稿聞出松江某律師手筆條理分明閱者可以得其槪略其文云爲續陳官產處誤賣民業田畝損害權利懇求令處取消賣買分别辦理事緣松江縣四十三保二十四圖駒字圩蕩田被松金青官產事務所誤賣一案曾向鈞署一再呈訴某月某日奉批呈及粘均悉查此案前據云云至此批等因民等方謂松江縣署必當據實查明分别辦理乃迄今己曆半載仍未定有辦法不得不再爲鈞署鏤晣陳之查松江縣四十三保二十四圖蕩田約有千畝有有單有賦者有有單無賦者有有單無賦而單亦遺失者查（甲）有單肿賦蕩田原國家以田單給與人民即爲承認人民所有權之憑證前清通例有單即當有賦從未有有單無賦者獨松郡泖灘當時兩江總督陶以三泖爲西北諸水匯歸之區水利攸關勒碑示衆不准升科然自粤匪亂後該地少數人民自願升科呈報納賦縣署掣結印中年久相安夫國庫卽使空虛從未聞給單承賦之田强作官產令人承買者往昔專制時代惟犯有重罪者籍没田產民等何辜生值共和民國有單足以證明所有有賦足以證明升科而籍没變賣等於掠奪不可解者一也（乙）有單無賦蕩田原民等所畸蕩田爲傍駒字圩而田單載明傍駒字圩加洋十托或二十托等圩字樣則無論官中有無底册而單即爲該蕩田之印單己屬毫無疑義查前清屢次換單換單以後其從前之單爲廢單而以新單爲有效松縣并有前清華婁兩縣區域婁縣田單以同治八年份所給者爲最新單戸名下蓋有辦公人小印今民等所執之該蕩田田單年份係同治八年而小印亦與其他婁縣上田田單絲毫無異其爲最有効力之憑證又屬顯然乃官產處稱同治八年徵糧印册祗有駒字圩並無傍駒及十托二十托等字樣不能認爲有效云云查蕩田本禁升科則徵糧册自是不應列入駒字圩旣另是一地宜其單戸姓名畝分糧額不相昭合傍駒字圩當别有印册官中簿籍非人民所能搜集核對安知不散失隠匿昔有今亡譬之民間正副契約本各執一紙倘一方遺失而認對手之契約爲無效揆之事理寗得謂平今民等執有最新有效之印而官產處認爲失效請令由縣吊銷又無異以私人田產没入官家等於攘奪不可解者又一也（丙）有單無賦而單又遺失之蕩田查同治八年給單至今歷四十餘年轉相授受易遭遣失民一或自兩人汗血墾間至今尚服先疇或自後人措資購來久爲業戸故前清政府雖禁升科而尙許給單管業官產處召買蕩田之初縣紳耿道沖等恐民間無端受損請求鈞署將先買先得之例取消由原墾戸原業戸儘先承買己蒙俯准乃該項田畝不待民等繳價而先自另行抖售使祖產無端易主業戸降爲田農不可解者又一也據上述理由請求鈞署令行官產處將甲乙兩欵之蕩田取消買賣發還原價丙欵之田其遺失之田單有可證明者視同前例其無可證明者應念原懇戸原業之關係由民等承繋似此分别辦理庶輿情允洽爭議悉平不勝迫切待命之至謹呈江蘇省公署 
[南京快信]  
　　報傳李督與贛督陳光遠曾有關於時局極重要電到京詢之軍署要人云李督近頗消極無無論時局如何决無態度表示 
　　李督擬派劉參謀赴漢參與援粤軍事會議 
　　參陸處通電軍署卾西各路軍隊槪歸吳光新節制 
　　龍濟光派鄭英起來寗謁李督接洽軍事 
　　長江巡閱副使王廷楨昨渡江入城晉謁李督晤談甚久李督即留在署午督聞王使决不願任剿匪督辦職 
　　南苑模範團昨己由浦轉輪運閩魏宗漧乘滬寗晚車赴滬 
　　徐屬之豐蕭沛碭山四縣因匪勢日熾擄人勒索之案層出不窮匪衆近且聨合攻城聞豐縣知事昨又飛電告急 
　　蕭沛兩縣電報不通聞因被匪將電線割斷 
　　駐泊下關之軍艦昨又有兩艘奉藍總司令電調開赴閩海助防 
　　鳳凰山礦照慶部至今尙未給發秣陵公司昨又邀請紳董會議共籌力爭辦法 
　　敎育廳長符鼎升擬暑假後親赴各屬視察學務 
　　財廳昨通令各縣知舉迅將驗契各項雜稅速行清解以濟要需 
　　農商部電准當票四元以上貼用印花再展限一年己由商會函知典業一體遵照 
　　憲兵司令楊恩培昨由蘇錫常鎭視察駐防軍隊軍紀風紀昨　公畢回寗 
　　藍公武在浙辦理新選舉事竣昨由滬乘車來寗擬卽改乘津浦車入京 
　　部派選舉視察員陶思澄昨晚由寗乘車赴蘇 
　　江寗省議員初選昨日開票漊未完竣今日下午始揭曉 
　　明日省議會開會覆議預算案曾催返里各議員趕速來省惟至今日到者仍寥寥 
地方通信 
[蘇州]  
　　女子師範附屬小學畢業蘇州胥門省立第二女子師範附屬小學校開辦己經五載頗著成效本月十三日上午　高等小學第二届畢業式先由主事楊衛玉君報告校長楊逹權君給憑繼由來賓景海女師範校長美女士蓋君演說美國女子職業教育南京高等師範附屬小學主事俞子夷省敎育會幹事蔣倜卿均有演說末由畢業生代表答詞乃散會本届畢業者有三十七人大多數入師範及醫學校云 
[無錫]  
　　省會初選之無效省會初選本定十日投票旋因窒碍改期於十二日各巿鄉一律投票第一投票所設於巿董事辦事處入門證臨時發給於上午八時起開始投票假對門茶肆爲發給入門證之地各選民領到入門證以後交興投票所門前警士驗過方得入門領票書冩投票其眞正選民千不獲一純是謀當選人出資僱來之搶手至九時半各僞選民領取入門證忽有數百人之多一時擁擠不堪有管理員秦某吳某取到入四證三千餘張聲言另覔分　之地詎領到後並不分給各交其私人冐名往投以致被投票人某甲於陸某身上搜出入門　一千張王某身上搜出入門證四百餘張遂一唱百和大起鼓噪門外數百人亦一擁而入秩序大亂無從維持由楊初選監　宣布停止投票己投之票一律無效爲時僅十句鐘事後一般管理員議定入門證劃分東西南北中五區分五處發給以免擁擠並定於十三日重行投票楊初選監督己將情出示通告並有鑒於三數人懷挾私見有意搗亂之情飭令警備隊及各所巡警巡邏隊等約有二百人十三日黎明赴投票所内外彈壓藉以威力維護秩序有名在學界之泰某熱心當選恐因搗亂不成特聘赳赳有力者數十人及其族人某大力士以所保護秦所組之投票團云 
　　第八投票所景雲巿共有選民一萬一千人希望當選者三十餘人事前磋商秘密解决用抽簽法抽浦某等十人爲預備當選人日後賣得　選票價以十七股分派昨　投票該巿將入門證盡　扣留由楊欽二董將空白票散給浦某等十八携出塲外　冩被人查見大起交涉一言不合扭作一團互相毆打秩序大亂隨由吳委員立即宣告無效呈報初　　督請示定於十五日重行投票矣 
[鎭江]  
　　選舉之大擾亂本月十三日丹徒舉行省會初選期由董事王蔚卿等籌備一切是日早七時聞　選民陸續入内投票始尙平靜繼而人數愈矣愈多擁濟不堪九句鐘時忽有不知姓名者百餘人不遵簽名領籖之定章推翻几案上前亂搶互相爭鬭有甲乙二人頭部毆破血流如注此外撕破長衫失去鞋子等則不計其數倪監督以秩序大亂即令選舉停止並將一切情形電禀省長及金陵道尹請示辦法大約須　期選舉云 
[揚州]  
　　第八中學畢業本城第八中學校自改歸省立以來己閱數載本年辦理第四次畢業九日下午三時舉行畢業儀式計畢業學生十八人籍隸江都者七人儀微五人興化二人東台高郵丹徒歙縣各一人先期柬請畢業生家長到校參觀其畢業式秩序分二十二節云 
　　第五師範舉行畢業江蘇省立第五師範於十三日舉行第一届本科畢業敎育廳長代表伍崇宜淮運使代表舒志觀劉統領代表鍾英奇趙知事代表李伯樵警察四區長朱康侯及各界人士均到該校並設成績展覽室三處備來賓參觀上午十時行畢業禮式校長報告校務宣讀敎育廳長訓辭趙知事祝辭前安徽敎育廳長盧殿虎演說給證來賓第八中學李校長演說校長致訓辭畢業生計五十八人江都城廂十四人巿鄉八人儀徵三人東台二人興化四人泰縣七人丹徒二人鹽城四人漣水淮陰各三人如臯睢寗上海豐縣淮安金壇沛縣各一人晚聞並舉聚餐惜别會以爲紀念 
　　委員收配蘆鹽兩淮運使張子蔚現以湘卾等岸運借蘆鹽特在浦口設立收配蘆鹽事務所委候補場知事丁乃寛經理其事丁業於十二日辭赴浦口任事矣 
　　軍令緝拿黨人駐揚陸軍巡緝隊統部奉軍署訓令謂黨人倪鵬九在滬暗設機關業經松滬護軍使設法破獲倪聞風逃避匿跡江北仰即緝獲解究云云 
　　罪犯挖洞潛逃江都縣署第二拘留所罪犯李東經楊三張得發三名於十三日上午二時挖洞逃逸經看役查悉報告趙知事飭警備隊警察分投緝獲己將李張二犯捕回楊犯在逃未獲除派探警勒緝外並將該犯等提庭笞責以儆 
[清江浦]  
　　省會初選淮陰省會初選己於本月十日舉行仍爲不規則之投票劉知事明知故犯一任所爲將至午時己畢乃事幸會場尙無騷亂情事 
　　殺妻新劇清江石碼頭有解國珍者本勞働界中人因稍有積蓄與王氏婦姘識與妻同居而視妻如路人日前因爭屋起釁解釁後解妻身死其妻姊向縣署報案謂解刀傷其妻八處致死又用繩向其項中捆緊僞爲自盡云云解某己由警局當時夔得解縣矣 
　　派員聽講上海童子軍聨合會將開講演曾函各學校派員聽講以期聨絡此間第六師範附屬小學校特派體操敎員程錫昌赴會聽講並加入該會云 
[嘉興]  
　　戲園定期開演嘉興北門外文明戲園自停演以來該處一帶商號營業清淡相率停閉現該園經理張仁裕禀准官廳開演坤劇刻正籌備一切定於本月十六日起日夜開演 
　　檢定小學敎員之督促嘉興小學敎員其無試驗檢定報名後經委員會審定合格者四十六人業己通函知照其試驗儉定己届報名截止之期而報名者尙屬寥寥現由委員會函致本邑勸學所轉知各學校尅日將試驗檢定各敎員開單報名毋得遲誤莫所長昨己通知各學校限三日内將試驗　定各敎員隨同憑證報告到所以憑彙轉定期試驗 
　　運動省議員之奔波嘉興本届省會選舉初當選業己完竣希冀覆選當選諸人現正着手進行倩人運動有每票願出一百元者有每票願出一百五十元者此次覆選當選票額約需二十餘票故欲得省議員者除基本票外非費去二千餘金恐不能逹到目的也現城區陸菜蔣某陳某等數人正竭力運動一般挾初當選證者咸望得重價故票價之增高有增無己也 
[杭州]  
　　省議會新舊之界限浙江省幾會自常會閉慕後　　長仍未來杭委托朱副議長主持會矞各議員公貴依照大會議决發至本月　爲此自八月一日　爲第二　各　　　　之　前　 
 
 

Page 7

 
 
議長事務例應移交惟省長召集常會須在九月以後辦事處各職員爲保管文卷器具在新舊絶績期間暫仍其舊俟新議長選出再定去留云 
　　省敎育會評　會浙江省敎育會於十三日上午入時開臨時評講會首識消夏會辦法日文部分自　領讀及初學三種初學請劉朗山　授漢文部請孫五仙講談王學講演部請馬一浮講談哲學音樂一項除去胡琴琵琶之類運動一項會中備球板皮球乓乒等云 
　　浙省米業之失敗浙省米業每届夏令青黃不接之時各貨例須漲價名之曰剝皮關本年因正月間喧傳運米出洋米業非米業粉紛購囤厥後官廳方面爲維持民食計聲明無出洋之舉而巿價遂入跌囤商不肯虧本靜候剝皮關億音距知各棧米石受潮發熱每石米須折耗一二折至二三折不等加以滬巿積米又欲運銷來浙巿價疫滯難望增漲一般囤商虧耗無算云 
　　新領事來杭之預聞日本領事賴上忽治君前奉日本政府電令調任九江其遺缺己委荒井金造君繼任嗣因荒井君在東京就醫一時不克來省茲悉荒井君巳於本月初八日由東京起行日内當可到省就任也 
[漢口]  
　　商會包銷印花稅之會議漢口總商會去年包銷印花稅十三萬元承認暫爲試辦詎知官場亦不干涉商會又不質間僅繳稅一半茲以印花稅處屢次慛欵擬歸官辦商會會長特函請各帮董於九日開特别大會先由會長王琴圖云印花稅包銷與繳欵諸君諸帮董意見何如衆全體承認包銷乃討議妥善辦法旋有棉紗帮董李秀團以去年包銷印花會董原公擬包銷十萬因印花稅處與會長商議乃包十三萬此時萬不能承認應函請湖北全省總稅處酌減麻行帮董楊松甫以去年行銷短絀由商貨之未貼若徙恃帮薰承包銷售將來必無結東擬由各帮派員輪流　查倘有違章不貼應由　會處罰全體贊同公推調查二十人以四人值班輪流並修函呈請稅處酌滅到者共計六十四人 
　　商會新會長就戰漢口總商會循例改選舉定王芹圃爲正會長萬澤生爲副會長王君巳就職萬君亦定於日内赴會　職該會辦事人員己預備開會歡迎 
　　法租界捕犯法租界　通客棧中所獲各人經稽查處訊明除陳榮乾等四人實係無事己行釋放外餘二人確有搶擄嫌疑巳備文派唄押解省垣法捕房以該客棧不知檢察罪有應得九日派人將該客棧封　勒停八日又是日下午六句鐘有形似稽查者六人在天福巷萬有棧捉獲年約三十餘歲者二人用繩反縳其手從花布街至廣益橋望警察總廳而去詢稱係由襄河來漢被人舉發捉獲解往警察廳寄押轉解武昌軍法處審辦並有脚夫肩負木箱及皮箱各一隨行但不知其中有無危險物件也 
　　大智門馬路開工四成里至大智門建築馬路由官商會議積極進行聞王督軍　任之現欵四萬刻下己滙交中國銀行存傭土木兩項工程業己投票定價正在採辦資科由中標人領去押欵布置本月十五號卽行開工 
[奉天]  
　　馮閣忱行將晉京前二十八師師長現充總統府侍從武官馮閣忱月前來奉後即歸北鎭私邸迄今月餘近據由北鎭來省之某軍官云馮氏現届假滿己整頓行裝不日入都且須來省與張督話别云 
　　南滿醫學堂畢業奉天南蟲醫學堂本暑假中有日本學生二十一名中國學生十一名修學期滿應行畢業七日在該校舉行畢　式先由堂長致調詞繼乃朗讀文部大臣滿鐵會社理事長旅順工學堂長等之祝詞優等生上野勇千賀泰吉陳洪聲等三人給與奉天張督軍及滿鐵會社所贈之物品終則學生致答詞事畢乃由中日優等畢業生各一名講演關於醫學事項當有中國　等生陳洪聲講演類爲詳盡講畢始散 
[長春]  
　　石灰發火八日夜九鐘許頭道溝舊倉庫貨物堆突備火起經滿鐵消防隊竭力撲救未致釀成巨災探其原因係東十七區本澤洋行在貨場堆積生石灰被兩所侵遂即發火共焚　石灰三百餘袋 
　　准設商業儲欵公司本埠紳商王荆山等擬在本埠財神廟院内設一商業儲欵有限公司擬具條例禀請縣公署備案業經該署批准略云該商等設此儲欵有限公司專爲貸欵各商發逹起見甚屬法良意美着即准行云云 
　　靛苗暢旺十年以前長屬農民多種大靛秋間打靛時外客紛紛來長收買自德國靛油運入土產之靛無人過問種大靛者日形消滅自歐戰發生德國靛油不來染料異常缺乏去年春間經郭省長布告勸民種靛各屬農民雖有種者尙不甚多今歲四鄉種靛之家大爲擴張與當年彷彿刻下屢次降兩各處靛苗極爲暢旺 
[濟南]  
　　催解欵與請接濟財政廳近奉部電催解中央各欵以備要需安廳長以東省財敗自軍興以來所需軍政兩費恒仰借貸開支不第無歎可解而本月分之軍政兩費尙無著落特電覆中央備述困難情形並請中央設法接濟 
　　四河决口濟寗城東南三十餘里之張家橋莊距羅家場莊甚近二村公有一砦砦牆來面緊臨泗河日前連降大雨泗河由該處决口砦牆一面衝壞灌入之水絶無出路莊内遂成澤國幸在白畫人民便於逃避溺死者僅有數人房屋之傾倒者共二千餘間該莊前被匪患茶毒己甚然受害者俱係富戸今遭水災兩村居民無一得免而貪民尤爲慘苦蓋富戸爲匪所騙糧米衣物久己移入城内貧民方安堵無恐而不料洪水汜濫竟遭昏墊之奇禍也 
[天津]  
　　頒布河工處分條例水災善後熊督辦以河工處分在前清時定例極嚴故在事人員猶能勤愼盡職民國以來法制蕩然各河在差人員惟知以偷工減料呑蝕　帑爲能而於堤岸之是否堅固水道之有無變遷殊不爲意去秋直隸大水全境幾遭陸沉言之殊堪痛恨日前特將前清河工處分條例大要刷印成册頒發各河在工人員俾資遵守如有疏虞即按定章懲處决不寛貸 
　　普設勸學所之通融辦法縣視學一職掌視察全縣學校事宜責任至爲重要茲因各縣經費支絀多未設立頃邀育部訓令直敎育廳令行各縣凡只有縣視學而未設勸學所者即以勸學所長兼任縣視學云 
　　善堂聨合開會天津善堂聨合會於本月十一日早十鐘開會到會者善長王竹林李星北劉渭川杜小　張月丹諸君及常川會薰王品一等三十餘人首由善長沙君星北報告謂現在天津恢復圍牆己由習藝所一帶動工以防水患惟現查挖出無主棺木一百二十餘口想園牆四週無主棺木甚多若任其暴露臭氣蒸騰於衛生大有妨礙應即設法籌辦云云王君竹林擔任籌措捐欵安揷屍棺李君星北又提議現在本會應辦一切善舉甚多若非羣策羣力殊不足以收完美之效各董事應常川輪流到會以謀進行當經議决每月開會兩次均在星期日所有以前事件當衆報告付諸公决惟發生緊要事件得召集臨時會會議衆贊成遂閉會 
雜評一 
[爲預算案告議員（獸）]  
　　江蘇預算案省公著己於法定期間内交會覆議而議員紛紛歸里運動當選連任致不能開會嗚呼此而不議則所謂議員者議何事耶使因此覆議不議而致預算不成立則試問現任議員之職可得謂盡耶現任議員之聘旣不能盡尙望其連任後之盡職耶 
　　吾嘗言之人之大患在不能就現在之地位盡現在之職務而希冀戕來之地位今日之所謂政府所謂督軍所謂一切官吏使國事敗壞至此者皆坐是原因也不知欲希冀將來之地位必先自問現在之職務能盡與否苟不能盡則以今之誤事爲未足而又從而益之國事安得不敗壞奈何此種不肖之心理立法界議員亦中之耶 
　　今省會己通告十五開大會覆議預算矣未識各地省議員能知其關係之重大略分片刻運動之光陰聨翩到會否乎嗚呼 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[法租界舉行祝典之盛况]  
　　昨爲法國改立民主之紀念日法租界工部局先於前晚舉行提燈水龍大會各項燈彩及英法兩界救火汽車火龍車軍樂隊等均至大自鳴鐘石扶梯前花園内取齊與會中西人員曁越華各捕探夥等亦先後齊集至八點一刻卽由該處出發向東遊行前導有乘馬西捕兩名次爲荷鎗越捕四五十名列隊緩行次法文學堂學生隊七八十名身穿操衣頭戴操帽手持長桿紙燈次軍樂全班計三十餘人次華捕二十餘人手執傘燈隨行次紙糊馬一匹上騎形似軍官之紙人由人拖之而行次紙紥十二星宿並飛禽走獸及長桿紙燈紙台閣數隻紙龍一條紙龍船一艘紙大蛇一條紙寳蓋數頂又紙人馬一騎紙撲克牌全副均由華捕探夥等各持其一緩步前行計共三四百人次軍樂一隊鑼鼓一班清客串一班後隨救火汽車三四輛滿車燈彩頗覺輝煌再後拆屋器具車與火龍車亦週圍遍紥紙花燈彩加以電燈光耀四射救火西員均身穿制服坐立車内以爲照料末後電車一輛滿裝五色電燈並綴成西文更爲奪目該車後隨客車一輛乘客極多再後有中西人乘坐汽車隨會而行兩旁觀者人海人山各路口車馬皆由巡捕阻止此會由大自鳴鐘起向東直逹黃浦灘經過法總領事署該署即燃放各式燄火以示歡迎未幾仍由原路折回向西游行過大自鳴鐘逹八仙橋往南折入寳昌路前往法公園稍爲休息始各分道而散時己鐘鳴十下矣 
　　昨日上午八時法總巡施君率同各捕房正副捕頭均穿戎服至新租界顧家宅公園伺候法總領事韋爾德君駕蒞該園行升旗禮聨盟各國義勇隊亦均蒞團舉行陸軍禮節禮畢由韋君開會招待始各整隊而回 
　　昨日上午十時至十一時法總領事在署設立禮堂中外賀客甚爲熱閙英法兩界電車均高扯國旗以表慶賀 
　　陳交涉員陳交際科長楊譯員王道尹邵譯員沈知事徐警廳長盧護軍使代表馬鴻烈及上海總商會正副會長法租界華董吳畹九陸伯鴻兩公廨各讞員均於昨日十時許赴法總領事署道賀由法領事及羅譯員等分别招待欵以茶點移時始散 
　　法國旅滬官商昨晚（十四）在凡爾登花園大開讌會舉行跳舞並演影戲江蘇特派交涉員陳貽範君因接法總領事韋君來函邀請蒞會故特帶同譯員陳楊邵前往赴宴 
　　法捕頭以昨晚各機關懸燈慶賀並在新租界敏體尼蔭路草地上開演影戲觀者必甚擁擠恐有匪徒乘隙攫物故飭各探捕嚴行查察 
[農商部派員調查茶業]  
　　滬上謙泰昌謙順安恒記等茶棧專營對外貿易者共有九家前因海舶漸少運銷困難曾經聨名具呈農商部歷陳茶業衰落情况請求維持茲由農商部田總長派委專員金殿元字蔚文來滬調查皖卾茶業營業狀况以及產額巿價等種種金君到滬後昨日己往各茶棧探詢一切矣 
[司法部派員調查監獄]  
　　司法部前委刑事司長麥士鈞（字礪琛浙江人）隨同調查各省廳監專員梁敬錞（字和鈞福建人）前往江浙等省調查司法事宜麥梁兩委員己於前日抵滬先至上海地方監獄調查即由典獄長敖雲亭迎入客廳茗談片刻導至各監房各工場參觀由敖君將組織情形並現時辦理狀况一一陳述麥梁兩委員頗爲嘉許旋入休憇室欵以茶點復經敖君將近年以來監犯擁擠情形詳告呈切並聲明該監基地己由官產處賣於上海商會興巿公司若不從速讓出不但商界損失頗鉅且與監獄衛生亦多障礙並將簡明說帖面授麥梁兩委員請轉呈部長迅予解决敖君旋又引領麥梁兩委員至地方分監視宗約二小時之久始畢遂興辭而别聞麥梁兩委員定於今日會同敖君往西鄉漕河涇察勘新造未竣之模範監獄工程云 
[莊票黏貼印花問題]  
　　莊票加貼印花稅一事前經南巿各錢業以莊票性質與鈔票何異且屬臨時訃數这用並無延長期間所以各省埠均難實行遍考各國亦無此舉故聨名呈由商會轉呈上海縣沈知事及印花稅分處李處長請予免貼在案茲聞此事現正奉令催促進行故南巿最大之錢莊十四家决計反對有遷往租界營業之動議李處長得悉後深恐激動巿面是以親自來滬訂於今日午後假北巿某酒樓請商會會長及錢業董事等赴宴藉商進行之法 
[煙酒聨合會常會紀事]  
　　中國煙酒聨合會昨開星期常會首由主席陳良玉宣布此一星期内所接各省關於煙酒借欵之函電如福州總商會廣西　寗烟業分會杭州烟業會館等均己一致電京力爭并籌後盾而奉天洮南商會所來洮南全體燒行函則擬歸商借並擬請政府將煙酒公賣稅歸我各省煙酒聨合會辦理以維主權而除苛擾云云公决來函所陳意見實與前次本會陳祝三所提議者見解相同最爲切當惟茲事體大須俟開大會時公决之次邵伯鎭酒業代表戴天球到會演述此次留東學生種種之困難及政府近來種種之借欵聞者莫不感憤次西菸業代表俞葆康報告陜西軍事日亟我業西菸一項數月以來竟無貨可到所有公賣認稅賠累己深實屬難於支持議畢散會時己五點半鐘矣 
[曹娥江橋工暫緩進行]  
　　滬杭甬路杭紹一段爲該路中心點接軌通車一事以建造曹娥江橋樑爲最要本届運輸會議代表提議以石湖蕩橋工業己告竣所有辦事人員自應移設曹娥江工程處但曹娥江橋樑材料久擱青島須俟歐戰告終方可運來因决議先由該路建築土方將橋工暫緩進行云 
[四誌省會初選之怪現狀]  
　　上海縣省議會議員初選舉投票己於本月十號舉行全邑劃分十區分别投票内有曹行塘灣等鄉國民學校内所設立第五區投票所因發生擊毁票匭兇毆巡警等怪狀經初選監督沈知事飭將爲首之周澂拘送地檢廳訊辦其在逃之孫頴才等仍飭嚴緝候究所有該區投票改於十四日補行昨己届期沈知事加派管理監察各員並巡警等愼重將事午前開始投票詎怪象發生之後各選民投票寥寥至午後二三時己經結束由管理員照章將匭封固當日送呈縣署保存聽候示期連同其他各區票匭當衆開票 
[通緝軍署拘留所逃犯]  
英美總巡捕房刑事檢查科前日發出通緝文告一道照錄於下爲通緝事照得逸犯謝勝雲一名湖南人年三十八歲身高五尺六寸身軀薄弱該犯於西曆一千群百十八年五月二十二號因深夜在路徘徊並身帶實彈手鎗意圖謀害人命被捕後於六月四號由公廨判送中國地方官廳懲辦忽於七月二號夜在龍華護軍使署拘留所逃逸無踪爲此出示仰諸色人等一體知悉如能知其下落或拿獲者請至總巡捕房報告總巡可也 
[精勤染織工廠之進步]  
　　新閘北恒豐路底精勤染織工廠所出之蓆法高布絲呢等銷於本外埠及南洋各島者甚爲發逹茲經該廠總理朱節香添建廠屋加增布機業己布置完備惟各布機均用人工粗細厚薄尙有不匀之處爰又購得電氣馬逹一部此後各布機悉用電力運動以冀出貨匀淨俾與舶來品媲美云 
[絲廠下脚供不敷求]  
　　各繅絲廠之下脚如長吐繭衣蛾口雙宫等向銷英法日等國每年營業亦頗可觀今春以來除伶宫繭之外長吐繭衣供不敷求巿價頻漲上星期間又有法商欲購内地大包繭衣三百擔每擔給價規銀一百六十兩崦貨主因成本須銀一百七十兩故未成交據業此者云今届廠絲之對外貿易異常呆滯所以下脚出數亦鮮惟銷場則較往歲爲旺是以大包長吐漲至一百八十兩餘杭蛾口頭號一百四十餘兩二號一百三十餘兩繭衣六十兩至六十五兩 
[短期省債之派額]  
　　蘇省籌募短期公債由財政廳分令上海官商擔任等情己誌本報茲悉此項債額計分甲乙丙三等（甲）大縣票額五萬元（乙）中縣三萬元（丙）小縣二萬元限三個月募足上海爲通商大埠由分募機關各爲擔任較以上定額尤巨惟各機關雖己分投勸募現尙無人認購云 
[省委細查姚志祖被控案]  
　　滬南工巡捐局長姚志祖被控一案經江蘇齊省長加委任用道尹孫澤餘來滬澈查己迭紀前報茲聞孫專員於八日赴該局第一次調查時曾與姚局長及總務科潘科長會晤向之查詢被控各節後即諮詢淞滬警察徐廳長上海縣沈知事前日又赴該局複查姚局長照例迴避故就該局前捸附設之第一區警察署樓上趙墨林署長辦公室傳同該局總務科長潘炳章將關於指控各種案卷吊齊逐加諮詢隨時查核並傳承逡蒲肇河工頭徐金記詰問開浚該　河道所包挑泥價值責令具結存查又傳工程科查工司事劉常瑞（姚局長新委之查工）到來詰問畢令即退去與趙署長略叙寒暄興辭而出 
[護軍使注意各省稽查機關]  
　　松滬護軍使以滬上各省所派稽查機關閑雜人等易於混淆除分電各該省查詢有無駐滬稽查及所派員名履歷駐在地址外並飭廖處長迅往各稽查機關告以執行任務章程在致如在内地須會同轄地軍警各機關如在租界須提出證據會同各該捕房接洽辦理預審後再行移解設或不實不盡草率從事必致有損官廳威信云云 
[兵工廠紀事兩則]  
　　兵工廠承造過山陸路兩種快砲每月額定七尊六月分快砲現經砲廠主任黃永慶督匠造竣惟合用與否尙未試驗故由黃主任報請謝總辦擇定試砲日期函請護軍使出示布告以免居民誤會云 
　　謝總辦以各處軍用手鎗皆以本廠所造之七響勃朗林式最爲合用因此定造者甚多故須將造額增加以便分解現己命令鎗廠王主任限定日夜兩工每月造成二百十桿至機關鎗每月亦須造疫六尊云 
[取締售賣食物章程]  
　　淞滬警察廳長徐國樑昨發布告云爲布告事照得時當夏令天氣炎熱居民食物飲料關係衛生匪淺如果稍不潔淨最易發生疫癘有礙衛生近查外間所售各項食物飲料其講求潔淨者固多其不求清潔者亦在所不免此等不潔食品最爲傳疫之媒介若不從嚴取締其患何堪設想除通令各區隨時查禁外茲特定取締章程九條布告諸色人等一體知悉嗣後如再有售賣不潔食品及違犯定章者一經查出定行從嚴罰辦决不寛貸其各凛遵勿違切切此布計開取締章程九條（一）自死物不准售賣（一）猪牛肉未蓋印者不准售賣（一）菜蔬水菓巳經霉爛變色者不准售賣（一）魚肉及一切油膩物隔宿者不准售賣（一）切片西瓜等攤上須用紗罩違者禁售（一）冰忌淋嗬囒水及凉粉糖水等不准攙和生水及冰塊違者禁售（一）熟肉糖菓及燻魚等物須用鉛紗罩護違者禁售（一）茶灶水爐不開之水及餿茶葉等不准售賣（一）其他一切妨碍衛生之飲料食品不准售賣 
[運輸會議代表抵京]  
　　本届運輸會議滬杭甬鐵路奉派運輸副總管沈成栻爲會員嗣以開會在卽而沈副總管職務重要未便暫離因電呈交通部准派調查股主任繆振東爲沈之代表飭即迅速來京赴會與議繆奉令後業於日前專車赴京昨己有電到局報告蒞會情形云 
[火車到站交會之防患]  
　　滬杭甬鐵路現經規定快車尋常客車混合車兵車專車貨事之交會法通飭全路其文略謂除經特别命令另定辦法者外各列車須停妥於正當上下月台間先到之車准先駛進無論如何兩列車不得同時駛進一行月臺路站長當接到由兩端車站車輛己經開出之報告時務須格外注意佈置准何事先入月臺並將信號顯示危險或至待該列車巳經駛近得以望見時爲止惟於列車離開前站時不得將此項信號放落（甲）當列車調入第二路等候别車駛到時該停定列車之輪閘夫須巡視月臺前面三等車前面防止搭客行落軌道而站上亦須有司役一人照樣立於月臺近前段三等車前面防禁各一人跳落來車前面之月臺之下（乙）當乘客之車停在在月臺路等候别車駛入旁道時須有站員一人帮助輪閘夫保護該列車之外邊（丙）凡列車在站等候與别車交會時須停於逆面分路後面不致阻碍後面叉道之處該司機人須敏捷將機杆反轉庶遇來車行進錯路時即可立刻退讓云云 
[濬浦局加薪問題之打消]  
　　浚浦局洋員司近以米珠薪桂所得辛工不敷開支要求酌量增加業經海工程師飭令洋書記按職務之繁簡支配加總計全局辦事人員每月約須加銀一千餘兩惟實施與否須俟局長等會議酌定上星期三爲該局常會之期卽由海工程師將局員要求加薪情形報告局長等請爲公决華局長（即特派交涉員）陳貽範謂浚浦局員司薪金並不過苛前此己屢有增加當此經費不裕鄙意應暫免置議在座之威稅務司等亦表同情遂即打消 
[軍官姦拐女子案近聞]  
　　浙江楊督軍因前駐松江之陸軍第四師十五團掌旗官唐萬寅姦拐松江女子倪六妹一案雖經滬廳判决然唐萬寅旣隸軍籍應由軍法審判業己令行十五團長劉永勝將唐押解到省楊督軍擬即在省組織第四師軍事法庭昨特派人來滬聘請某軍法課長到浙審訊云 
[饒懷文靈柩改由海鳬運閩]  
前任海軍總司令饒懷文之靈枢原定飭派聨鯨軍艦運送往閩嗣因閩督電請調撥軍艦且有滬廠軍械亟須裝運往閩故由藍總司令派定聨鯨艦運送軍械所有饒故司令靈柩另飭海鳬運艦載送刻正分投預備均於日内出發往閩 
[鄭愾辰等致孫中山電]  
　　上海法界環龍路六十三號孫中山先生鈞鑒自我公首倡護法遐邇響應西南遂有軍府之組織今雖改組尤非得堅忍純潔者肩斯鉅任不足以感召全國矧國會召集公力爲多現到院議員將及法定人數一切進行緊公是賴萬乞力疾就職以竟前功而慰羣望臨電神馳無任延跂國會譵篔鄭愾辰曹振懋陳堃詹調元丁象謙蔡突靈楊樹璜劉萬里角顯清黃汝瀛丁超五沈智夫張樹桐同叩 
[檢定小學敎員之公布]  
　　上海縣沈知事接江蘇敎育廳訓令云檢定小學敎員委員會案呈本届檢定小學敎員業將無試驗檢定與試驗檢定之應行手續一律辦竣茲將檢定合格者之無試驗與受試驗分别開單除依照檢定小學敎員規程第二十七條之規定送登江蘇省公報及江蘇敎育公報宣布外合亟令仰該知事分别轉飭知照此項檢定合格之敎員應自本令公布之日起以滿五年爲有效期間除現充敎員仍照常任事外其無職業者應照施行檢定小學敎員辦法第九條之規定山該知事將各員姓名資格通知各學校儘先聘用查檢定小學敎員規程第二十五條凡經檢定委員會檢定合格者授與敎員許可狀又第二十八條凡經檢定合格領受教員許可狀時應納費一元等語此項許可狀除未將檢定費繳楚及列入無試驗檢定未將身體檢查表呈送者暫不填發外應由該知事將單開検伫合格敎員應繳之許可狀費一併呈解到應再行彙齊填發至受試驗檢定未能合格而關於某科目成績滿六十分以上者及試驗不及格而平均分數在四十分以上者當依照檢定小學敎員規程第二十六條及施行檢定小學敎員辦法第七條之規定辦理仰候另案核辦此令 
[學校紀事一束]  
　　白克路上海公學下學期添設中學四年級中西文各科敎員業己聘定數人理化一科因儀器不敷應用刻正添置一切近日遠如黑龍江吉林等省亦有學生前往報名投考該校將來不難與著名各學校爭衡也該校又恐來學者於中文西文或算學等科程度不合插班後往往於進步上有所阻滯故特設夜校以備補習云 
　　上海孤兒院於七月十三日舉行暑假畢業典禮午後三時齊集男女學生於粹德堂來賓相繼入席摇鈴開會（一）男女生全體唱國歌（二）院長報告（三）女生唱歡迎歌（四）畢業成績男生劉三欣演說男生陳家煋英文默冩女生朱德貞英文誦讀女生歡賀歌男生湯士芹朱志仁圖畫男生毛純熙國文朗誦女畢業生唱歌男生吕根福修身講解（五）奏藥（六）來賓演說盧護軍使沈縣長訓詞林奎騰戈朋雲張葆初演說院長答詞（七）唱歌初四年級女生（八）祝詞男生吕根福（九）答詞女生徐翠珠（十）奏樂（十）（一）盧護軍使給憑（十）（二）祝福閉會茶點而散計畢業男生陳家煜劉三欣女生許金寳徐翠珠朱德貞等五人初等畢業男生十三人女生四人 
　　清眞國民學校係清眞敎會創辦初設老北門内穿心街清眞寺内旋因校屋不敷於本年正月移設西門内倉橋路中會友金子雲家延丁琴軒爲主任共男女生八十人茲於昨日午後舉行暑假休業式下學期定舊七月中旬開課 
　　城内陶沙場巿立時化小學設有商業補習及國民二科共有學生三百八十餘人歷届商業科生畢業後均由校長擇尤介紹職業聞本届商業科畢業生下半年亦己一律得有商界位置該校定七月十七日暑假八月二十六日開學此次畢業者計商業科魯振聲等六人國民科張廷誥等三十人 
　　滬寧車站慶祥里巿北公學男女兩校於昨日（十四日）舉行第六届休業禮請校董吳和士主席到者甚衆聞該公學女學部下學期移至克能海路存厚里一百二十二號新校舍以便擴充茲將是日休業秩序錄下（下）校長報告（二）唱校歌（三）中英文誦讀（四）校董訓辭（五）女生奏琴唱歌（六）敎職員及來賓演說（七）給憑給奬（八）唱放假歌 
　　乍浦路英法夜社於前晚（十三日）七時半舉行暑假休業禮並弟三届畢業式先由陳哲祥報告開會宗旨次山洋文書記鄔肇利報告經過情形次學生表演各種科學次來賓張何和傅國良等相繼演說次陳主席致訓詞畢有橋其及彼得演英文雙簧旋由社長鮑俊德演幻術及科學游戲演畢給證發奬並行同學暫别禮末欵以茶點至十一時始散此次畢業計簿記羅曰漉英文薛文彬錢成端朱鳳岐王定樑閔宜生范尙林黃志亨 
　　梅白格路青島路轉角毓賢學校昨日舉行暑假休業式並给佐 
奬計中文班各级誗奬者爲鄭益滋趙時升單森昌沈坤林徐永壽沈榮慶英文班各級得奬者爲鄭益滋王賢林趙秋帆趙時升姚劍初吳根寳於一學期内未逾校規或無曠課而得奬憑者爲周鶴鳴馬宗善蘇濟堂趙時升吳善涵莊鎭芬竺聲慧王賢聖周鶴臯姚劍初施永泉許玉成蘇濟文聞此得奬諸生考試成績均極優美而其英文程度尤較其他各小學生爲高又聞該校夜校部亦擬於是星期六晚行暑假式云 
　　九畝地東馬橋申新學校本屆高小科畢業先由校長胡如威呈請上海縣知事轉報江蘇敎育廳札飭縣署派員監試業己蕆事於昨日舉行第一次畢業式經校主榮宗敬蒞校給憑校長致訓詞諸校董相繼演說聞該校下學期開學己定於夏曆七月初十日茲將畢業生姓氏錄後（高小科）秦惠生潘文淵張仁裕（國民科）陳文美潘文俊馬德益鮑匡權金茂生邱在釐毛芸生徐天錫周德慶莫金寳陳孝徵 
[工商研究會展期會議]  
　　工商研究會訂於昨日午後開會各職員到齊後以陳列所主任徐春榮爲事所阻不克蒞會而今日會務乃以徐主任報告陳列所結束情形最爲重要現徐君旣不克來會自應延至下星期舉行當由沈卓吾向衆磋商决定延至下星期繼續開會遂即分别散出時己鐘鳴六下矣 
[國貨維持會評議會記事]  
　　中華國貨維持會於陽曆七月十二日晚開評議常會首由徐枝春報告開會宣布議題（一）蕪湖萬國儲蓄會徐野樵來函爲設國貨維持會事公决復函贊成惟須聲明本會前發公告係勸各地同志自行設會維持並非本會欲設機關於各地辦事章程修正 
 
 
 

Page 11

 
 
　　照寄（一）福州信報館李睡仙來函爲介紹優待國貨廉價廣告事公决設法介紹并通告在會國貨商號（一）修正章程經衆通過公决付印（一）前函請各省商會調查全國商店事公决未來復信者再行函催（一）常德陳淵謨來函爲調查國產紗事公决復信並附調查表議畢散會己鐘鳴十一下矣 
[美術展覽會之觀感]  
　　西門圖畫美術學校第一届成績展覽會開會己逾一週佈置精良成績優美曾誌前報近更遐邇相傳引起各界人士之觀感故日來外埠來賓亦頗踴躍聞昨有敎育家林傳甲君及本埠報界中人相繼蒞會參觀且各加評語贊美云 
[緝私統領考察緝務]  
　　蘇屬緝私統領宋明善訪悉邇有私梟雇船駛往奉賢潛購私鹽由漕涇附近河港運入浦江經過閔行運往蘇州各鄉販售該管區域緝私官兵不加防緝殊爲疎忽自應切實整頓以絶私販而裕鹽課爰擬親往查勘第三等營所派師船緝私地點是否扼要一面調查各營官兵有無舞弊情事定於日内親自前往閔行漕涇等處嚴加考察業己報知稽核所查照 
[小船廠工匠罷工紀]  
　　浦東沿浦各小船廠共有二十餘處每逢夏季各碼頭駁船例須進塢揩油一次故陰曆六七兩月生意最旺茲各該船廠工匠以近年米珠薪桂所入不敷所出前日向各廠船主要求增加工資未逹目的同盟罷工昨日該帮中人三五成羣分赴各廠調查見有作工者即上前禁止聲言如不逹到加價目的决不入廠工作 
[福園茶肆訟案解决]  
　　法大馬路福園茶肆股東兼經理沈葵芳因被股東張九臯囑令遷讓房屋延請逖百克律師代表具控法公堂請追損失銀二千五百元經中西讞員集訊判候商定堂諭飭遵在案昨又傳集兩造先由法副領事德君將西文堂諭朗誦一遍繼由讞員聶君諭曰此案原告前挫張九臯逼遷之事己經本廨判决房屋由張收回貼償原告房租四個月限十四天出屋此次原告控被告不應破壞各股東公共營業經本廨訊明實屬着被告償還原告損失洋一千二百五十元此判 
[張園續演馬戲一星期]  
　　歐美大馬戲己受姑蘇龔某之聘本擬在張園祗演一星期即行赴蘇現該經理因開幕以來觀者極盛生涯尙屬不惡特再接演一星期云 
[清潔捐准予承辦]  
　　滬南工巡捐局批汪洽記呈爲請准續辦東南區清潔捐由呈及認保各結均悉查該商承辦東南清潔捐尙無貽誤情事自應准予續辦一年以資熟手除分别呈報咨行外仰候給諭繼續辦理可也此批認保各結存 
[老人猝然倒斃續誌]  
　　鎭江人賀有德年六十三歲前日在閘北共和路餘慶里口跌仆身死經四區余警正傳諭十一圖地保投報地檢廳請驗己記昨報前日下午林檢察長委沈檢驗員沈檢驗吏到場驗明委係患病身死報堂收殮屍棺發封厝壇候屬認領 
[截獲鹽船之爭功]  
　　兩浙蘇屬緝私第二營二隊四號船長王榮賓協同五隊船長萬逢春日前在洋涇港口浦江中截獲私鹽船一隻當因潮水不便擬待潮漲開駛解公時適統部安濤輪船巡江經過該輪船主疑其有弊上前將所獲之鹽船帶去據爲己功王船長等不服以致雙方大起爭論現己各禀該管上官察核辦理未識如何了結也 
[鼓勵探捕之舊例]  
　　法捕房曆年舉行慶興之時每在各探捕中擇其辦公勤奮者升級加薪茲經施總巡查得包探張掌福迭破要案着令升充探目程金和金九林加給頭等薪水試用包探楊仁生唐雲卿李友生拔充實缺包探一道金線六十一號華捕委德榮加升兩道金線五十四號華捕周同茂加升一道金線以資鼓勵 
[勸相打自己行兇]  
　　住居閘北華興坊之鎭江人邱貴生前日與妻姜氏因家庭細故口角互相扭毆時有李瑞清行經邱之門前上前勸解旋忽將邱毆打當由四區一分所崗警到來一併拘解司法科押候查明核辦 
[流氓拆梢行兇]  
　　常州人楊錦和在閳北胡家木橋開設舊貨店前日有流氓王學元高阿榮陳大德等以楊時買竊贓欲向拆梢楊不服致被王等蜂毆受傷當由五區三分所一併拘解司法科請訊 
[扭控車夫行兇]  
　　閘北叉袋角飛星黃包車公司放租人徐長煥前日扭車夫楊啓祥廖鴻英至四區二分所控稱該車夫失竊車上門布責令賠償詎反將我兇毆請爲訊究錢署員諭解司法科核辦 
[追獲攫物匪徒]  
　　匪徒陸阿夠鑨晚在南京路攫取婦人許劉氏金挖耳一支圖逃被氏鳴補將陸追獲連贓帶入捕房經捕頭略詰一過押候解送公共公廨請究 
[女子擇良婚配]  
　　江甯女子陳阿媛去年被人由原籍誘拐來滬押入九江路某雉妓院爲娼嗣因不善逢迎屢遭惡鴇虐待受苦不堪故於前日逃入濟良所求援旋由所董送至公共公廨經張襄讞與義羅副領事詰悉前情判陳妓發濟良所留養擇良婚配 
[雉妓硬拖行人]  
　　雉妓王翠娣行人前晚在西藏路違章拉客被一千三百另一號華捕查見將王妓拘入捕房禀明捕頭諭令存洋十元保出聽候公堂傳訊 
[串放白鴒之控訴]  
　　住居滬城西門内清節堂附近之王阿六近因内顧乏人據老北門内青蓮菴附近成衣匠吳招大與其姘婦聲稱伊有表姪女阿六年十九歲可以配爾爲妻王允之議定茶禮於舊曆本月初迎娶成婚詎阿六過門三天即席捲逃逸王即往青蓮菴三十號門牌吳根大處根究詎吳與伊姘婦己於先一日遷去王始知係串放白鴿遂分呈警廳檢廳請爲查究 
[否認硬逼立據]  
　　費寳善前至法公堂控稱商人前與楊書箴應錦章應耀庭三人股開烟紙店數日後因虧本閉歇詎楊等强以商人之股本洋二百元作爲虧耗己盡逼立憑據無奈投案請爲訊追楊供設立此店由費經理第一日即被舞弊用去洋數百角後因該店虧本費情願將股本抵償虧耗立有憑據並無强逼立據之事判候傳兩應到案再核在案昨又傳訊應耀庭稱楊書箴應錦章兩人有事回籍一時難以來申中西官以此案己經本廨訊明原告所控證據不足遂判將案註銷 
[肉店主人索逋]  
　　某肉店主黃世訓昨至法公堂控稱前有華遂根於民國三年間前來交易陸續欠去肉價洋二十七元五角向索不還旋即避匿今始遇見扭案請追詰之華供照民人核算祇欠黃洋七元數角並無如此之多判令退去限三天還洋八元 
[私售澳門彩票]  
　　粤人黃永因在有恒路一帶兜售澳門彩票被包探王少廷查見以黃有違定章帶入捕房押候解送公廨請究 
[小販未捐執照]  
　　小販唐根根徐小寳王春喜在楊樹浦路西華德路等處售賣水菓蔬菜均因未向工部局捐取執照被衛生處西人查見鳴捕將徐唐王三人一併拘入捕房經捕頭詰問一過諭飭有洋存洋保出無洋候解廨訊究 
[在途打架]  
　　周根記席阿宝在東嘉興路互相扭毆被七十五號印捕查見以其違章將兩造一併拘入捕房飭各存洋保出聽候公堂傳訊 
[堆積柴薪之干涉]  
　　九江路（即二馬路）四百三十四號門牌某店主沈聚生因在店内堆積稻草甚多被捕查見以其違背工部局定章禀由捕頭轉請公共公廨出單於上星期六將沈傳案經中西官訊供明確判沈罰洋五十元充公如不繳洋改押西牢五十天 
[客棧經理受罰]  
　　英租界棋盤街十一號門牌壽陽公客棧經理張雲仙因不將庽客姓氏登載循環簿上被探周志仁與西探目海明惠查見以其違章回禀捕頭轉請公共公廨出單前日將張傳案經中西官訊明判罰洋十元充公 
[律師願爲理賑人]  
　　巳閉亨生電燈公司經理趙承忠因虧欠華洋各商鉅欵被控經公共公廨中西官訊供判押候再訊核在案前日由王襄讞會同英卓副領事復訊原告寳豐錢莊派代表投案訴明被欠情形請追被告代表律師聲請堂上給諭准敝律師爲亨生公司清理賬目人如無堂諭不但債權人反對且向各戸收賬亦不容易應請明察中西官准如所請辦理 
[債務分别訊理]  
　　金銓卿在公共公廨控魯鳳祥抵單不贖又朱學平控王炳成欠欵不還前日經中西官分别傳訊之下判魯押候復訊核奪王交保限一月如數還洋 
[借欵限期還清]  
　　蕭聨寳昨至法公堂控稱王子藩會於前清光三十二年間央中向商人之父借去洋九百三十七元立有借據現因商人之父己於去年身故向王索取置之不理故此報案求追詰之王子藩供認欠洋惟因店中生意清淡一時難以措繳請求寛限料理中西官判王交人銀並保三個月還清 
[被訴人交保過堂]  
　　日商玉江逹中在公共公廨控蔣澤周不付租銀一千四百三十三兩二錢三分又董漢春控蔡新記不還墊欵洋四百元又蔡步雲控錢希賢不理擔保王詠喬押欵前日由探將各被告傳至公堂請示中西官諭令分别交保過堂候訊 
[報關行失竊鐵皮]  
　　永盛昌報關行前日雇王阿二之碼頭船裝載鐵皮二百四十八捆至浦東楊家渡招商局碼頭轉上新豐輪船出口詎是夜被人竊去鐵皮八捆價值頗鉅昨由該行同事投報海關水巡捕房請求飭緝 
[竊賊消贓被獲]  
　　甬人陳朝茂在叉袋角順昌小輪船上竊得螺絲釘等物件携至虹口嘉興路消贓與馮寳林被管理該小輪之朱福元尋見鳴捕將陳與馮一併拘入捕房押候解送公堂訊辦 
[十三次過犯又被拘押]  
　　十三次過犯王阿三復來租界前日在雲南路被包探顧阿根查獲解至公共公廨經中西官訊供一過判王押西牢五年期滿仍逐出租界 
[道尹公署批示照錄]  
　　滬海道尹公署昨批崇明縣立第三高等小學校長沈國良呈爲冤遭不白請求昭雪以彰公道由呈及附件均悉該校長辦理校務成績卓著縣委旣己查明是非自有公公應即靜候縣署核辦毋爭意氣是所厚望仍候省長曁敎育廳批示此批 
[淞滬警察廳批示四則]  
　　馬芝山批據呈高阿二等逞兇强取洋物於該被告等姓名皆一一可舉其爲素所狎習及另有别項葛籘可想而知如果强取又何以當時竟有人解勸查小橋頭地方崗警近在咫尺該被告强取屬實儘可立時鳴崗拘究何待至三四日之久始各來案呈控危詞聳聽顯多不實所請提究應毋庸議此批 
　　陳金高批據呈事屬姦非儘可提出親告向法庭正式起訴固毋庸先行備案致多此一番手續也此批 
　　同生典當批據呈事屬可行仰候通令查照可也此批 
　　毛祖根批據呈己悉准予撤消仰即知照此批 
[縣署批示八則]  
　　山東帮漁船代表姜裕泰俞金山顧大喜俞金榮呈爲咸願承頂漁稅請求核示准行由來呈與經收漁稅之湯少齋禀詞皆含混不清所謂山東帮淮揚帮原係在吳淞江頭壩地方捕魚之漁戸旣稱在黃浦江一帶捕魚核與淮揚帮漁戸代表沈桂春原呈所稱吳淞江頭壩捕魚之地段不符黃浦江一帶曾經稅務司函請示禁捕魚現將吳淞江頭壩改稱黃浦江一帶核與示禁原呈不符漁稅專就漁戸徵收與撈取煤屑物件者絲毫不能牽涉現以撈取煤屑物件之人併作漁戸且請保護事實與名義不符湯少齋禀内謂山東帮因港内行輪難以捕魚各漁戸四散另謀别業旣己改業何以湯少齋勸令一律承完漁課詞意與情節亦屬未符着另呈復奪此批名單姑存 
　　湯少齋呈爲邀各魚戸領袖集議完稅由己在姜裕泰等呈内批示着知照 
　　公民瞿宏聲爲遵批聲復管業情形並檢串具保呈請迅給印諭田如呈給諭此批諭發契一紙新契紙一紙發還糧串存 
　　謝雲奎爲違章私開故意破壞請查明勒閉由呈悉據呈稱焦阿太違章設爐究竟與該民店距離若干丈尺仰候查丈明確再行核辦 
　　鼎豐蕭學裕爲奉批呈請迅予會警勒閉由己查案呈請核示此批 
　　又呈爲奉批聲明援照定案請求迅予勒閉由己於續呈批示着知照 
　　鼎和絲號謝楚三爲遺失莊票謹懇存案由據稱遺失福康錢莊一萬七千六百六十三號丁己年十一月初六日期銀一千兩莊票一紙己向該莊止兌登報作廢應准存案備查此批報紙存 
　　江蘇省立第二農業學校敎員火學初爲遺失收據陳明理由請求飭科給領由據稱持契投稅原契未經印發以前先由稅契處發給收據爲持據領契之用現因收據遺失請將原契給領等情着邀同田畝坐落地段之圖董地何來署具領此批 
來函 
　　僑工事務局來函 
　　逕啓者本月七日貴報載有法報對於管理僑工之不滿意一則謂據英文滬報云法報紙對於中政府新近頒布之管理僑工章程攻擊甚厲略謂移民之舉與中國有利此項新章似含有限制之意并某某方面則百方阻撓之其限制方法中有一種僑工稅每人必須付洋七元八角然後准其赴法此欵之分配法則出洋准狀兩元照相八角印花稅兩元道尹公費三元現以華工不能出此欵者頗多故出洋人數大見減少云云查政府新近頒布之僑工出洋條例及募工承攬人取締規則均無是項規定該報所指管理僑工章程不知何所據而云然我國僑工出洋中國政府向例徵收之費係每工人一名收護照費三元印花稅兩元此外别無他項微收歷年各海關署遵照辦理俱有成案可稽並無僑工稅照相費道尹公費等種種名目案關政府信用未便揑辭亂眞除致緘英文滬報舘囑其據實更正外應請即將來函照登貴報俾昭核實而免誤會實爲至要此致上海申報舘大主筆國務院僑工事務局啓 
[南京魏友三來函]  
　　敬啓者鄙人於陰曆六月初四日乘津浦路火車由蚌埠至浦口在三等車内拾得鈔票一東計洋二百十元當拾得後坐在原處靜候失主來領迨車抵浦口未見有人尋查祗得携回由鄙人代爲保存夙仰貴報仁義爲懷熱心公益可否將此登入來函欄内俾失者閱見得以覓保領取如荷俯允實紉公誼南京下關鐵路橋公合蔴袋號魏友三謹啓上海進行社代寄 
雜評二 
　　戰將主和（訥） 
　　異哉今日北方之所謂戰將也政府竭全力以籠絡諸戰將希望其戰而非希望其和也然而今日之戰將張懷芝則忽然變計而不動身矣曹錕與吳佩孚則開始運動和議矣馮玉祥縱不獨立亦己中立矣然則政府所恃以戰之人又將一變而爲主和之人 
　　夫和馮派所揭之標幟而爲段派所反對者也馮愈主和而段愈主戰今主戰之將而變爲主和則其内幕中之活動必有可觀者召集議員令己下選舉總統爲期不遠人謂時局將於此變化各派競爭之勝負將於此分判今北方戰將之向和得毋卽此變化分判中一大波折歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[民無二王八股體] [  秋夢]  
　　王不能有二然非可槪民國之總統也夫民之有王可一而不可二也然惟專制時代之君主爲然豈可槪民國之總統乎且晋末有五胡之爭唐季有五代之亂雖擬以陰司十王其數固有多而無少也顧論其變例羣雄皆割地以稱尊而律以常規一人當垂裳而端拱四千年來政體改良國度進化由君主之局一變爲民主之制則舊日普天之下惟我獨尊之說當不能適用於今日也一夫民之有王果何爲哉一古者敎化未興蚩蚩之氓知有爭而不知有讓有君人者出而敎導之而後不致以穿衣喫飯之問題而起爭端也故作君作師之訓載諸簡編乃今日時異勢殊尊位竟成爲贅物　古者宗法未明芸芸之　知有母而不知有父有先覺者出而啓迪之而後不至如豕交獸合之行爲而亂血統也故君之宗之之詞形諸歌詠乃今日鼎新革故族長無異於路人』然則古之有王各若一方各長一族固非不可無一不能有二也至後世而王位尊矣他人且不能與之并立矣而民無二王之說興焉』蓋二則名位失其崇高雖臣妾萬方終有人分庭而抗禮九重之威嚴或不免稍有欠缺也所以清穆宗大張撻伐决不容太平天國與滿清皇室而並存』二則利權虞其侵奪雖雄兵四出終當慮財盡而勢窮三軍之態度或不免倐有變更也然而袁皇帝大動干戈寗可使助叛袁兵與護法滇軍而同盡』何也王固不可有二也然君主時代之成規如此豈可槪民國之總統哉』其爲北方之總統歟以地勢言不能不許其在在也蓋京師爲歷代政治之中心點北派據之以稱尊在勢他人固無可非難矣然而解散人民之代表公俟儼若獨夫斷送國家之利權官吏何殊盜賊試觀其措施之顚倒舉動之猖狂是自取消其行政之資格也則欲不認南方爲政府在理固有所不能也』其爲南方之總統歟以法理言不能不許其成立也蓋約法爲中華民國之根本法南派據之以組閣在理他人更無可訾議矣然而無實力空尙虛聲湘粤人民一旦罹死亡之浩刦能破壞却難收拾陸唐策略何時得圓滿之成功試觀其省界之畫分黨爭之紛起是自阻碍其前途之進行也則欲不認北方爲政府在勢亦有所不可也』然則謂北爲政府而南非政府在理旣不能謂南爲政府而北非政府在勢又不可豈非二政府哉（一） 
家庭常識 
[蚊蠅防除法] [  宜興徐斌如]  
（甲）蚊蠅由孑孓化生共防除法如下 
（一）置小魚鱔於用水缸内食之 
（二）時灑洋油於水面孑孓自死 
（三）近屋濕草溝水務除衼之則蚊不生 
（四）傾去缸甕宿水以防生卵 
（乙）青蠅等之幼蟲爲蛆蛆大則成蛹化蠅其除法 
（一）蠅卵爲賀白塊見則速除之或灑洋油石炭酸水於卵上即死（二）熼蛆用洋油石炭酸水灌之亦死 
（三）勤去窖糞不使蛆留 
（四）秋初卵產而不化生如能除盡來年卽可絶種（却酬） 
[玻璃] [  余元禎]  
舖面之大玻璃偶一不愼則被撞損易起碎裂之痕可用金鋼鑕於裂痕盡處橫劃之則即不致再裂（却贈） 
[揭皮鞋油盒] [  余元禎]  
日前某君所述之法易損其形余有一法尤爲妥便法以皮鞋油盒置於板橙上另以木反或竹鞭力繫板橙其盒自開毫無所損（却贈） 
[印泥] [  余元禎]  
印色用之旣久則漸而乾可滴火油少許於内即不致有不明之弊（却贈） 
[新式風扇] [  宜興徐斌如]  
（一）製直徑二寸厚寸許之小滑車一個又直徑九寸厚四分大滑車一個車面沿邊釘一木柄兩滑車邊心均鑿繩槽 
（二）用銅鉛片或薄板製成長六七寸之電扇葉形（如茄式） 
（三）片使葉端順次斜側匀釘於小滑車面上 
（四）將小滑車中孔活釘於板壁之上（柱上須用襯板）下唯二三尺又活釘一大滑車兩滑車槽内用繩繞槽交又缚緊 
（四）手摇大滑車上木柄一轉則小滑車被動而扇葉飛奔擺動空氣冷風大發矣（却酬） 
植物須知 
[種棉法（續）] [  鄰]  
　　（十）收花六月半開花七月半揀花八月半大收分三次第一次摘花逾半月摘第二次再逾半月摘第三次植棉家早備棉袋棉籠摘時棉袋充滿裝之棉籠遇雨與重露之後所採之花設架曬乾但不宜久曬以絲縷吸收棉子油方加重生光曬久則隨熱氣蒸散也是以花收後不即將子取出約留二三十日令子中之油攝入於絲縷爲佳 
　　再種棉宜求嘉種惟種法不合種亦漸變總之種棉不熟者止有四病一秕二密三瘠四蕪誠能選嘉種布蔬科多糞勤鋤自無四者之病病去則生機旺矣（完） 
詩囊 
[和栩園四十初度原韻] [  山陽宋焜] 　　 
欣悉君今尙壯年識名恍在古人先奇書曾讀黃金祟恨史爭題李玉田早有文章能壽世郤憑筆削抑强權久令海上覊才子宰相惟知食萬錢 
　　厚福文人豈不然如花美眷擬神仙久傳淑媛因風挐爭羡佳兒落紙烟到處迎才蓋世隨時安樂性通禪盡中詩句詩中畫彷彿當年老輞川 
　　縱橫筆陣掃三千振起頽風八代前不動心旌能養氣偶經指點便生妍文星先占天書降秋月常隨人影賀自壽詩成還索和且將翰墨結因緣 
　　枉抛心力亦堪憐一紙人爭快覩先著作等身消塊壘知交徧國盡英賢悲秋宋玉勞徵採鼾睡陳　隠醉顚十載遲君我三十虛生願與問蒼天 
短篇小說 
[時事短篇賣解小女（續）] [  翰城]  
　　至歐戰事起尼奈年己十一略見知識目擊國勢之不振與夫强隣之肆橫乃婉辭告其父曰我等之所業賣藝者也我父行伍中人也家國之顚危也如斯異族之侵略也如彼我比利士所處之地位固無異佾上之肉其將任彼殘暴者之　割乎吾人身爲國民將爲國稍爲宣力乎雖然我父耄矣無能爲也兒亦不幸幼稚更不能揮魯陽之戈以挽此落日然猶幸我藝我歌均能動人視聽若際此時期週遊全國軍隊間而多作慷慨悲憤之歌亦當激發軍人之愛國思想不少此其我之天職乎彭生然之 
　　未幾而比京陷矣比王亞爾倍脫遷都於拉本納以避其厄斯時比利士五國之命脈己全入日耳曼人之掌握矣先是有少尉康斯得者比之貴胄也服務於軍隊者有年當比京之被陷也適喪其愛女夫人麥考蘭氏以時方軍事旁午恐傷其心故匿不以女耗告京陷後少尉又移軍羅文蓋預爲保存名勝計也其家亦己徙至拉本納尉以離駐所較近得請假一行以存問其嬌妻愛女而少尉夫人自得其夫之歸電因跼促不自安不得己急覓貌似之女兒藉以庖代蓋預測少尉匆匆往返必不至窺及底藴也物色而得尼奈非特貌似益以温文韶秀儼然膝下嬌娃及少尉歸見嬌妻無恙愛女亦活潑可喜初不疑有他故留一宿即反駐所而尼奈於事後亦一仍其舊業己漸忘其庖代故事矣一日適賣藝經羅文鎭軍隊中人見其慷慨悲歌狀咸以爲異羣招之往即就營中廣場裝束如勇士狀而登場其父彭生則手一伐烏林（樂器名）其母則執比利士軍旗隨歌聲琴聲以輝揚上下斯時之少尉康斯得亦雜衆人中一聆雅奏深訝尼奈之貌似其女而不知其果曾爲庖代者也一曲己終少尉即招女使前審知非是而罷忽謀八報謂敵人前驅巳侵及近鎭乃急指揮其餘衆以從事於抵禦而藝者彭生亦自告舊勇少尉允之自晨及暮血戰凡八小時而敵人始退是役也少尉與彭生均以受傷過巨己羅命疆場尼來聞之悲憤欲絶即偕其老母一一爲二人營葬且摘取少尉旗前之佩章以誌紀念營葬旣畢即赴少尉家以死狀告其夫人且出佩章爲證夫人審知事確自悲其際遇慘而憐尼奈母女之與己同病於是即以尼奈爲義女焉（完）（二） 
 
 
 

Page 15

 
 
   
 
 

Page 16

 
 
   
 
