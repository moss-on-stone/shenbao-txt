# 1909 - 134 - 4913036

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章四月初二日内閣抄奉]  
　　旨著派貝子銜鎮國將軍載振前往日本國法部尚書戴鴻慈前往俄國呈遞國書答謝載振著賞給一等第二寳星戴鴻慈著賞給一等第三寳星欽此 
　　旨此次前往各國呈遞國書答謝法國英國著派李經方日國瑞典國丹國比國着派楊樞墨國美國著派伍廷芳巴西國葡國著派劉式訓德國着派廕昌和國著派陸徵祥義國著派錢恂奥國着派雷補同欽此軍機大臣署名奕劻世續張之洞鹿傳霖那桐假 
論說 
[論中俄鐵路治權條約之簽押]  
　　俄人之處心積慮以謀奪哈爾濱主權者非一日矣。自法年欲在東清鐵路附近施行巿政後。美領事首先抗議。中政府亦曾照會力爭。俄人苟稍顧清議。宜早自戢其侵略之雄心。而袖手以退。乃竟悍然不。顧顯背普爾斯没斯條約。而實行其巿政廳之制。近且虐待華人。出其强硬手段。徵收苛稅。華商不堪其虐。電請政府援救。風潮激烈。幾釀巨禍。凡我華人。方兾政府有以自保其主權。而拯救我華商之生命財産。不料遷延至今。而忽有中俄鐵路治權條約簽押之舉發現於昨報。 
　　中俄鐵路治理權條約者。即俄人設立巿政局之條約也其第一條名爲尊重中國主權。而實則其權巳盡握於外人之手。考該約第二條云中政府凡在該路地叚施行主權應有之舉。非有違背鐵路公司合同。該鐵路管理部及巿政局均不得藉詞反對。語意何等活動。倘我國政府所施行之舉。並未違背合同。而俄人强目爲違背則奈何。且所謂鐵路合同者。即該約第三條所謂現行之鐵路公司合同效力仍舊是也。現行鐵路公司之合同。非俄人視爲滿意之舉。而足以制我東省之死命者乎。自該合同立而我國巳無着手。之地。况此約與該。合同之性質。本相連屬而又别爲兩事違背合同之界限。俄人可任意出入。我國更將若何。措置也。其第十三條云。交涉局總辦及鐵路監督。其位在代表議會及實行部議長之上。應有隨時管理及親加修正各務之權。又云。此外代表議會决議之件。亦須呈交涉局總辦及鐵路監督。會同批准。方可實行。第十五條云。凡關公益重要問題或巿政局財政問題。經代表議會討論後。應呈交鐵路公司總辦並中國東省鐵路公司管理部總局核奪批准。則巿政局實權巳盡在交涉局與鐵路公司之手。夫交涉局與鐵路公司。華官與俄員處同等之地位者也。試問華官辦事。能敵俄員手叚之敏活乎。華官旣不敵其手叚。則治理之實權。必漸漸入於俄人之手。而華官徒擁對。壘之虚名。至此而。該約之效力。尚有絲毫存留於哈爾濱一帶乎哈爾。濱之主權。尚有。絲毫容我措手乎我外部何竟夢夢而貿然與之簽押也。 
　　夫混合裁判制度之喪我主權者巳久。外部豈不之知。俄人巿政局之組織法。援據會審公堂之制。而略改其。面目。且以尊重中國主權愚我政府其用計不可謂不巧。我外。部何竟入其彀中而不自知也。 
　　尤可恨者。俄人知中政府之易與。故毅然以强權施行巿政制於先。而後徐徐與我訂約。一面則恐他國之羣起而反對也。乃設　以愚之曰。俄皇允將哈爾濱改爲萬國租界。陽以示消除鐵路區域内領十權之爭執。而隱以利益均沾之意餌他國。使無人起而與之抗議。則其計更狡。乃我外部旣受其愚而與之訂約矣。而外人亦受其愚而絶無仗義之言。嗚呼誰。謂俄人外交之手段。不敵他國哉。 
專電 
[電一（北京）]  
　　某御史奏東三省未改行省以前尚足自給自改省後糜費鉅欵虧空益深毫無實效實徐世昌之咎請飭錫良嚴行整頓 
[電二（北京）]  
 
 
 

Page 4

 
 
　　粤漢川漢鐵路借欵共五百五十萬磅英國要求粤漢總工程司用英人德國要求川漢總工程司用德人法國亦出而干預有英德法三國公借之議 
[電三（北京）]  
　　資政院章程巳議定將入奏 
[電四（北京）]  
　　陸軍部議陸軍各學堂畢業時給以附生舉人進十等出身 
[電五（蕪湖）]  
　　蕪湖官紳學界議爲誣陷被罪之太常寺卿袁昶建立專祠 
　　按袁太常曾爲蕪湖關道 
[電六（松江）]  
　　華亭縣屬亭林鎮鄉民因銅元减折聚衆打店一律罷巿縣令巳馳往彈壓 
[電七（松江）]  
今日（初二）三鐘華亭縣屬葉榭鎮鄉民亦因銅元减折搗毁店舖一律罷巿 
[電八（杭州）]  
　　莫干山被各國商人佔地二千餘畝浙撫嚴飭道員王豐鎬定初三日在申開大會議竭力爭回保全主權 
[電九（杭州）]  
　　浙撫電達外部英参將德威斯托名游歷測勘海陸要隘請援遊歷章程嚴切禁阻 
緊要新聞 
[中俄鐵路治權草約來往照會]  
　　駐京俄使致慶邸照會照得今日所訂之章約確認東清鐵路公司區域内中國之主權及巿政管理之組織今於簽押之前須爲貴大臣告者俄國政府自宜將在華外國僑民條約上所得之權利詳爲考核用特奉告請煩查照 
　　慶邸覆俄使照會照得東清鐵路公司租用之地爲中國領土之一份現訂之草約旣巳載有中國之主權無論如何不得損害之言故凡中國所許與條約各國僑民之權利應請一律尊重小防將來悮會用特互行照會宣明請煩查照 
　　正訛昨報所載中俄鐵路治權草約内弟六欵其各居民於巿政局公務均可預聞一句其字係或字之訛可字係自字之訛 
[查覆皖贛路綫股本情形北京]  
　　郵傳部奏稱據前派江西安徽兩路勘路委員調部差遣工科進士顔德慶臣部七品小京官何肇基汴洛鐵路監工唐乃倉查欵委員直隷試用道陶湘調部差遣鐵路總局科員鄭鴻謀等禀報江西路綫起南昌府迄九江府約長二百四十里安徽路綫起蕪湖縣迄廣德州約長二百八十里該二路均無開鑿山洞之處工程尚屬平易其購地及土方工程江西自九江起購至德安縣約地九十六里土工約成八十里安徽目蕪湖起購至灣沚約地五十九里土工約成九里至於所集資本江西除認股外尚有息借華商吳端伯規銀一百萬兩又收引鹽加價輪運米捐及農工商礦局　捐並藩　振捐項下借撥各欵統共收各色平銀一百八十一萬餘兩内支用九十七萬餘兩尚存八十餘萬兩安徽除認股外尚有米捐茶捐彩票各股統共收規銀八十九萬兩内支用八十萬兩有奇僅存八萬餘兩此查明該二路路綫股資大概情形也等因伏查鐵路發達以運貨爲大宗江西出口之貨如米豆紙張瓷茶夏布烟葉等類安徽出口之貨如米茶絲布等類進口之貨亦均不少此路倘不及早告成不特坐抶大利抑亦不便交通現就該兩省認辦之南潯蕪廣而論約估每路工費至省亦在四五百萬兩上下而該路現集成本不敷尚鉅且江西之引鹽加價輪運米捐巳經停收安徽之茶捐亦經暫停此外籌欵之法自以招股爲急務應由臣部會同該管督撫督飭該公司趕緊設法一面續招股本一面接造路工仍令按照臣部分年籌備奏案江西南潯限宣統二年告成安徽蕪廣限宣統四年告成並令該公司將續招股本若干接造路工若干隨時報部以憑考核届時倘未竣工再由臣部會同該管督撫另籌辦法其餘各路俟各委員等報齊陸續分别覆奏臣等查各省集股造路事關營業必須預計盈虧方免半途竭蹶現在風氣初開熟悉建路管路人員頗不多覯往往股本尚縣而設局　　開支薪俸人數旣衆費用遂繁曠日無功坐耗益鉅勢必至所收股本多糜於員薪局用之中開工稽延商民觀望路政愈難起色臣部現在編譯各國造路管路各項條規擬即採取成法釐定律章再行奏明請旨頒行遵守三月十九日奉旨巳錄 
[旅甯全皖士紳致外部電（爲銅官山事）]  
　　北京外務部王爺中堂各堂憲鈞鑒銅官山礦案逾限作廢巳成鐵案國權民命關係至重務乞堅持廢約俯順輿情近麥奎又槍傷人民衆憤尤爲激烈請速飭離山以免釀成事端貽誤大局事機迫切公求護援旅寗全皖士民公叩三月二十七日發 
 
 

Page 5

 
 
[吉省農事試驗塲之成績吉林]  
　　前東督徐世昌會同吉撫陳昭常奏稱查吉林夙稱農國厥壤最腴地闊民稀安於固陋非特東西洋之新農學無所發明即舊有之刈穫耕耘亦未盡得其法遂以水棉水稻諉諸土性不宜果蓏蠶桑謂爲天時所限臣等相繼履任當於上年三月間督飭勸業道在省城南面松花江對岸勘出官地二十六晌添購民田十數晌設立農事試驗塲以爲農業模範落成後遴選監督管理全塲農務延訂技師分科治事曰園藝曰樹藝曰畜牧附以編緝調查庶務各課其宗旨以啟導知識改良方法增殖物産爲的純從淺近着手開辦以來規模觕具頗著成效場中附設傳習所俾令兼充敎員招生徒四十名授以普通農學本年復闢東郊官地　十晌别設支部耕作之際分令生徒躬秉未耜實地練習以期適於有用而不以談學理爲能並擬定時邀集紳耆以至田間父老均可入塲研究觀摩爲組織農會之豫備且將來旁及郡縣分塲亦易於推行惟是吉省遠在偏隅新政一興動需借材異地矧屬創始用欵尤繁值此財窘難　不敢踵事增華又未便因陋就簡應請將開辦時一切選地建場置械購料並經堂臨時等費及添設人場所需各欵均准作正開銷其試驗場西偏另建實習工廠一所亦經成立應俟妥擬章程再行專案具奏三月二十五日奉硃批該部知道 
[河南京官不忘治河功臣北京]  
　　河南京官楊學士捷三等三十人公呈都察院云巳故河東河道總督許振褘志慮忠純夙負時望咸豐年間佐故大學士曾國藩軍幕從平江南多所建設嗣由翰林洊陟疆圻歷任河東河道總督廣東巡撫光緒二十四年裁廣東巡撫缺請假回籍卒於家二十六年升任協辦大學士署理兩江總督鹿傳霖據江寗士民具呈奏請將巳故前江寧布政使許振褘附祀故大學士曾國藩專祠二十九年升任兩廣總督河南巡撫張人駿據河南紳士公懇奏請將巳故廣東巡撫前河道總督許振褘附祀豫省故大學士曾國藩專祠並將政績宣付國史館立傳三十一年升任湖廣總督河南巡撫陳夔龍復因河南士民醵資爲該督臣建祠落成奏請列入祀典由地方官春秋致祭先後奉旨允准在案伏念該督臣早歲從戎深爲曾國藩所重光緒十五年蒙恩以曾歷軍營賞加一級其視學陜甘當關隴用兵之際披歷榛莾補行十二年未舉之試輶軒所至所側胥安裨益大局實非淺鮮經故大學士左宗堂奏保有案迨任監司洎乎專閫靡不公忠謀國所在政績卓然而尤以治河之功爲最著河工向年歲修而外率請添欵幾次自十數萬至數十萬不等該故督臣蒞任獨排衆議力任艱難奏定額欵歲六十萬不得再請添欵一洗從前浮冒積習用能工歸實用欵不虚糜歲省公帑甚鉅自改章以來安瀾迭慶十九年奉命查勘永定河二十年京察奉上諭河東河道總督許振褘實心任事勞怨不辭著交部從優議叙欽此是該故督臣之有功於河早在先朝聖明洞鑒之中至今兩河士庶追念舊德謳思流涕歷久難忘伏查同治六年五月前漕運總督張之萬據清淮士民呈請爲巳故前河南總督潘錫恩奏請予謚奉 
旨允准在案仰見聖朝微勞必錄俯順輿情今該故督臣功德在民事同一律可否援案仰懇加恩予謚以彰忠藎之處出自鴻慈逾格爲此伏乞代奏謹呈 
[京師近事]  
　　度支部片奏據銀行正監督張允言呈稱庫倫銀行總辦谷如墉山西銀行總辦樂平現經簡派陜西山西正監理官所遺該兩行總辦應另行派員接充查有本部主事趙曾棣堪以派充庫倫分行總辦四川保寗府知府瑞齡堪以派充山西分行總辦請奏明飭遵等因到部臣等伏查庫倫山西等處分行均關緊要趙曾棣瑞齡旣據呈稱堪勝庫倫山西分行總辦之任自應奏請派充其瑞齡一員並請開去保寗府知府底缺二月十五日奉旨依議 
　　度支部所派之各省副監理官聞係澤公命正監理自行保薦者　　津浦鐵路現經督辦大臣議定自設轉運公司以後各站通運之事均不假手外人以保利權 
　　農工商部傅尚書以本部開辦後所有各省各項公司今巳調查清晣繕具表册進呈攝政王鑒核内容係分巳辦未辦停辦三項巳經開辦之集股公司三百餘家自出資本不足者九十家礦務公司巳經開辦者約有五百餘家尚未開採者約有三百餘家停辦者約有二百餘家攝政王覽畢向某樞臣云中國財源頗有進步矣 
　　革職河南候補知縣方鎮庚前因奉天巡撫札調派查蜜縣煤礦爲釐局委員張晋樞等揑禀奏參革職聞該員現赴農工商部禀稱被叅寃抑懇請將此案澈底根究該部以所禀被叅各節非本部應司之事巳嚴詞駁斥矣 
　　京張鐵路自興修以來日有進步近巳修至懷來縣屬響水舖客票巳售至花園地方現在花園火車房稽察李光怡君頗爲詹觀察器重聞於端陽節後即可達張家口車站 
　　日昨外部又照會各國公使云各國人員領有護照准往内地各處游歷經過地方交出執照呈騐放行載在約章歷經照辦在案近來遊歷人員經過各省往往不將護照呈騐以致地方官無從保護殊與約章不符請查照轉飭來華遊歷人員一體呈騐護照以符約章而便保護 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [H第二張第二版 
接緊要新聞 
[吉江兩省改設縣治奉天]  
　　東督徐制軍曁吉江兩撫陳周二中丞奏云竊吉省大通縣原係跨江而治兼有松花江南北兩岸光緒三十四年五月經臣世昌調任撫臣朱家寳臣樹模於劃分吉江省界案内奏請將大通縣所屬江北地叚撥歸江省管理至改隷以後該縣原在吉省之地即新歸江省之地或附入他縣或另設縣治由臣等體察情形再行奏咨辦理荷蒙硃批著照所請該部知道欽此欽遵在案兹經臣等往復會商以大通縣原因江北之大通河得名現在北岸旣歸江省則名稱宜仍其舊作爲江省新設之缺其壤地應否酌量增撥由臣樹模委員勘明另行辦理吉省舊有之大通縣應即移駐南岸方正泡地方擬改名方正縣作爲吉省改設之缺該縣南岸舊管之地稍嫌偏狹應於附近之賓州直隷廳長壽縣匀撥地叚俾資治理其江省新設之大通縣先委留江補用知縣王廷元接署吉省改設之方正縣即委前署大通縣知縣榮善署理俟奉俞允應飭部頒發方正縣印一面由吉省刋刻木質關防先行發交鈐用其大通縣印即移交江省委署知縣王廷元接管以資信守三月二十四日奉硃批該部議奏 
[吉省官帖局餘利之鉅吉林]  
　　吉省永衡官帖局按年所得利錢自光緒三十年起以後將按年所得利錢作爲十成以三成報効歸公以二成劃留局費以五成作爲資本俟將資本積有成數能敷局用以後再得利錢即以八成報効歸公以二成永作局中一切費用曾於光緒三十一年正月初四日奏奉諭旨知道現經署理吉撫陳昭常查該局於光緒三十四年一年内共得借貸利錢一百四十萬零一千四百八十三千二百九十文内開除由上海購置縮印帖料及置買油漆紙墨硃印帖圖章工價並添蓋房間歲修等項共需過錢十三萬九千一百零五千二百四十四文外凈賸錢一百二十六萬二千三百七十八千零四十六文遵照奏定章程應以三成報効歸公錢三十七萬八千七百十三千四百十四文以二成劃撥歸局需用各費錢二十五萬二千四百七十五千六百一十文以五成作爲局本錢六十三萬一千一百八十九千零零十二文巳據度支司會同該局詳報於前日入奏三月二十五日奉硃批度支部知道 
[民政部核定車捐章程第一章總則]  
　　第一條内外巡警兩廳欽遵奏案酌抽車捐並編列號數發給牌照藉資稽考 
　　第二條開辦車捐頭緒紛繁除稽核收發一切應辦事宜概歸捐局遴員經理外所有調查督催各事則責成各區分别辦理 
　　第三條辦理車捐内外城宜同時並舉並先期會銜出示曉諭 
[第二章辦法]  
　　第四條左列各項車輛無論自用營業均須赴區報明輛數領取憑單持赴捐局換取牌照釘於指定之處以備隨時查驗馬車牌照釘於車箱之後轎車牌照釘於右轅外側人力車牌照釘於車箱之後貨車牌照釘於右轅外側手車牌照釘於車前横樑上敞棚車牌照釘於右轅外側 
　　第五條自用營業各車牌照格式分爲左之兩種一自用車長圓形一營業車長方形 
　　第六條編號之法馬車轎車人力車貨車手車敞棚車各爲一類馬車轎車人力車敞棚車又分自用及營業兩種 
　　第七條凡有各項車輛者經此次釘定牌照之後如有遷移或易主之時應赴本管區報明倘廢棄不用則並應繳還牌照 
　　第八條官商包月車輛應與自用車一律辦理 
　　第九條各項車輛照章納捐時由捐局分别發給季捐執照及月捐執照其季捐執照應交車夫携帶其月捐執照應黏貼於照之側以便隨時查驗 
[第三章捐章]  
　　第十條凡以左列各種車輛自用或營業者應照所定捐數按時納捐一馬車（自用）委捐洋銀六元（營業）月捐洋銀二元（閏月）遞加洋銀二元一轎車（自用）季捐銅元百八十枚（營業）月捐銅元六十枚（閏月）遞加銅元六十枚一人力車（自用）季捐銅元百二十枚（營業）月捐銅元四十枚（閏月）遞加銅元四十枚一貨車月捐洋銀一元每加一套加捐銀一元一手車月捐銅元六十枚每加一人或一驢一馬拉運者亦均各加捐銅元六十枚一敞棚車（自用）委捐銅元百二枚（營業）十月捐銅元四十枚（閏月）遞加銅元四十枚 
　　第十一條各項營業車輛每月應按照左列日期納捐領取執照人力車手車初一日至初八日轎車敞棚車初九日至十四日馬車貨車十五日至二十日 
　　第十二條各種自用車輛於每季之第一月由車主按照第十一條所定收捐日期呈繳捐欵領取執照（未完） 
分類新聞L ] 
政界 
[搜捕蝗蝻問題揚州]  
　　江督端午帥通飭揚州各縣文云上年各屬飛蝗停落處所遺子必多冬間雨雪稀少一交春融深虞蝻孽蠶動迭 
 
 

Page 11

 
 
於去臘今正嚴飭各牧令認真查挖並摘錄古人成法通飭遵辦月前山陽縣具報蝻孽發現又經電飭各該管府州一體查照兹據桃源寳應等縣均報蝗蝻出土而江寗縣境内亦有蝻孽此外各州縣未據復到更難保非有心諱匿此事本部堂通飭查挖不爲不早乃各牧令疲玩性成並不認真遵辦近至通飭之後尤復視爲具文竟無隻字具復言之深可痛恨應再嚴切通飭各州縣遵照凡蝻孽巳經發現者務速督率農業人等切實捕挖優價收買准其在積榖項下核實開支總期尅日撲滅凈盡以除民害此外各州縣並須確切查勘凛遵迭次電檄搜挖蝻子以期消患未萌經此嚴飭之後各牧令如敢仍前玩忽以致蔓延甚且用費業巳開銷蝻孽仍復爲害以及諱匿不報者定即從嚴參辦决不姑寛該管府直隷州並須認真督率嚴切考查一面酌派明幹之員分赴各屬查勘幇忙以期得力仍分飭各牧令先將遵辦情形電復查核 
[增撫激勸屬吏之批示杭州]  
　　歸安縣吳令繼彪禀陳地方情形當奉撫院批云該令於緝捕禁烟學堂巡警等事果能實力奉行詞訟亦隨時清結誠不愧爲良吏惟爲治者不在多言顧力行何如耳弭盜之方應思防患未然連莊會係豫魯等省往年滋事名目斷斷不能襲用土漿行届成熟之期如尚有巳種烟苗亟應嚴諭該處地保盡行拔除并應俟收割之時會營設法嚴查勿任再留種子一面須責成紳董地保分任一面仍責成該縣妥爲規畵至學堂巡警均當求切實施行之法期有成效非與紳董等一接見一照會足以了之仰即知照 
交涉 
[稅司與領事之齟齬福建]  
　　厦門海濱一帶自太古碼頭起至史巷止劃爲英租界皆各大洋行所聚處海關地介其中去歲洋稅司以洋關多年未修招工翻造加築第三層樓極爲高大估價六萬元上置大鐘一架將竣工矣洋稅司以無看貨廠就門口海灘空地墊築平坦擬造看貨廠計劃巳定飭工估造詎英領事聞信出而阻止以此叚爲其租界須伊允許方能建築稅司大不謂然以無論何國租界均係大清國地土建築看貨廠即大清國之看貨廠自主自業理所當然該領事於律法不應阻止各執一詞兩不相下現巳互稟北京欽使以侍判斷 
軍界 
[巡防隊緝獲逃匪湖南]  
　　湘省卲陽縣屬石橋舖地方有匪首劉綱領擬在該處定期起事經中路巡防第十二隊營勇擊散遠颺僅獲王運賢一名送縣收押旋因朦請保釋益無忌憚又復圖煽滋事今年三月間由該營購綫拿獲押解回營並派勇監守忽於某夜託脹如厠踰墻而逸現復派勇購綫在該縣望雲山地方緝獲移送邵陽縣監候禀辦 
[電查軍樂價值報部長沙]  
　　湘撫岑堯帥前以湖南常備軍在上海訂購軍中樂噐咨請陸軍部轉咨稅務處飭令經過關卡騐照放行昨准陸軍部電復湘省定購軍樂業巳知會稅務處照辦俟此項樂器到湘後請將所購價值據實分别報部以憑查核 
學務 
[整飭高等學堂之一斑蘇州]  
　　蘇垣樊提學日前牌示略云准蘇省巡警局咨開據馬路巡官申報閏二月二十六日下午在閶門馬路步行巡綽見王一鳴等四人分坐馬車自行拉韁在稠人廣衆中加鞭疾駛飭捕一併帶回捕房照章罰辦忽有陳漣清來前硬保當斥其不必千預詎陳復持保險行洋人馬禮孫名片來保知縣因思此係馬路警政何能任外人干預即帶同陳漣清在捕房訊問據稱係上海人現在高等學堂法文班肄業由電話向高等學堂詢明確實飭令繕具親供簽字爲憑派人送回取有回照等因除批示外仰候咨明提學司照會高等學堂監督照章核辦前來查定章學生請假須將事由呈明齋務長監學允准後方可離堂閏二月二十六日並非休息之期陳漣清旣爲高等學堂學生即使因事外出亦須照章請假乃吊閱該堂請假簿是日並未請假私自離堂巳非濳心向學之士復敢以事不干巳執持洋人名片赴案硬保洵屬不知自愛有玷學生資格該生陳漣清應即斥退照章追繳學膳等費以示懲儆該堂齋務長監學事前旣漫無稽察事後半月有餘復匿不禀揭實屬咎有難辭應將該堂齋務長監學各記大過一次至該堂檢察員雖非專司學生出入亦與有管理之責應一併記過一次以示薄懲 
[學費捐及桑葉之苛碎浙江]  
　　蕭山地方向辦桑葉捐提充學堂經費現在商力艱困各商人禀請暫行停收調署蕭山縣余大令文　據情轉禀昨奉撫批略云東沙桑葉捐照西沙减半抽收每千抽錢十文以五成作學費五成作埧費西沙林紳等亦請仿照東沙减半抽收以歸一律現因葉價大减生意寥寥商民力有未逮請暫行停收等情此項葉捐當時有無詳報立案禀内未據聲明桑葉價賤停捐價貫收捐辦理亦未妥洽轉致流弊無窮究竟此項葉捐能否准行有無窒碍仰布政司移會提學司查明核議詳奪 
實業 
[蘇府物産會成立之詳情蘇州]  
　　蘇府何太守照會蘇州商務總會文云案奉督憲札開中國賽會事屬創行非有熟悉商情人員分途調查斷難收效兹經選定日本法政畢業生蘇高鼎日本清華學校畢業生蔣鳳梧於蘇州太倉所屬地方情形素所熟稔派充該府州調查員會同該監督實力宣勸聯絡各本地紳商設立物産會蒐集出品定期陳列比較以備勸業會期前運省與賽地步該員川資旅費應由所分别核給以資應付又奉另札内開勸業會事屢創行應由各地先設物産會蒐集土産工藝定期陳列比較以爲將來運省陳賽之預備由該屬長官與紳商學界合力圖成兹派該府知府爲物産會監督該商會總理充物産會創立員會同調查員實力宣勸赶緊組織定期開會認真研究各本地土産工藝以立勸業會之基礎本大臣視物産會辦理若何嚴定功過章程分别懲勸事關富强本計各應竭力舉辦以底於成到府奉此查設會比賽物産所以促農工實業之進步爲明歲勸業會與賽起見會中陳列分天 
 
 

Page 12

 
 
産工藝美術敎育等品應由各屬會同調查員督飭紳商學界調集章程内所開各種物品註明地産價值銷額運銷地方及原料製法改良方法儘四五六三個月内運送來府暫假農業學堂後新修房屋爲物産會陳列所於七月初一日開辦並先期一月詳請南洋商督憲派委審查員來府會辦如有物品精美者呈請商督憲分别給以金銀銅等牌以示獎勵該會取精用宏關係富强本計規模宏大經費必須寛籌合先約略估備洋一萬元照章應官紳各半分籌九縣每縣先捐洋五百元兩廳每處捐洋二百五十元共合成五千元將來如有不敷由府暫行籌欵塾發再行核數攤派至紳商應籌之欵章内聲明應就各地賽會演劇各公項中酌量提撥並募集本地紳富捐欵曁開會時酌收入場費小販租地費等以資補助除飭府屬各廳縣速行查明指撥外合亟照會貴商會希煩查照並將應籌商欵數目查明具復 
[札飭調查商號簿式蘇州]  
　　蘇垣商務總會昨奉農工商部札云案查本部商會簡明章程第二十欵内開由部原定賬簿格式分流水簿收支月計簿總清簿三項頒行各商會妥慎印行加蓋圖記第季發交各商家如式登記等語查此事係屬初倡非斟酌妥善恐窒碍難行本部現正調查各處商家通行習慣賬樣仰該總會調集各商號所用各種簿册呈部以備採擇 
雜記 
[主簿傳見畏縮之察看安徽]  
　　吏部新選安徽懷遠縣主簿韓雲豐于朱經帥傳見時畏縮不前囁嚅應對侍立者均匿笑不置經帥昨特札飭懷遠縣云該主簿韓雲豐現巳由司照章飭知赴任惟謁見本部院之際問答多不了然是否初登仕途怯於應對抑係心地糊塗不明事理主簿雖係閒曹而現當舉辦新政之時佐治員爲牧令臂助所需亦關緊要該主簿能否勝任應卽由該縣切實查看三個月後據實禀覆 
[盜用密電術騙案犯定罪武昌]  
　　湖北候補典史王熙去春與天津大德通票號辭退之夥杜文炳潘毓春李仙九三人盜用大德通密電術騙銀二萬四千兩在天津泰安棧分贓被素識之陳琴川訛詐分去銀二千兩各犯陸續就獲迭經武昌府審訊比追繳出銀一萬六千餘兩餘均花費無存首府黄太守昨巳上詳定案略謂王熙以在官之人掣騙鉅萬實屬藐法巳極按照詐欺取財計贓准竊盜論本律問擬罪應滿流乃猶假冒直隷知府採辦軍裝委員雖未造有憑札但旣係圖騙例應加擬絞候杜潘李三犯或聽從盜用密電或隨同來漢兌銀且均分贓逾貫概以從犯定擬亦屬罪有應得惟犯事在恭逢恩詔以前應准援免擬將王熙監禁十年杜潘兩犯五年李香九監禁三年分撥江夏模範監及夏口廳犯事地方兩處依限監禁陳琴川一犯獲後另究 
[局差更迭類誌蘇州]  
　　蘇屬籌辦處會辦熊希齡觀察業經簡派東三省正監埋官所遺差務經撫憲札委補用道夏敬觀接辦巳於日前到差視事巡防營務處會辦楊士晟觀察另有差委遺差經撫憲札委巡警總局總辦馮觀察兼辦月支夫馬銀五十兩由善後局給發以資津貼蘇省牙釐總局之落地分局向派佐雜委員辦理前因札飭鄒令壽祺整頓蘇城洋廣貨捐禀明撫憲暫派鄒令接辦以一事權現届兩年期滿應照章於佐雜中遴員更換兹巳札委候補縣丞鮑德和接辦蘇垣洋務局文案候補州同張藻彝現因調辦督練公所文案所遺該局文案一差上憲札委知縣單令希曾接辦 
[飭查會館基地控案蘇州]  
　　蘇垣閶門外棗商會館基地被伶棍小阿四即詹潤泉串通山東官商横生干預朦禀爭奪經王生茂等詳叙案由禀奉上憲札飭農工商局澈查在案兹悉該局徇一面之詞含糊查復當奉撫憲批云此案據南北貨業王生茂等呈由蘇州商務總會代遞公禀並據李令紹卿先後兩次具禀前來本部院察閱各禀情詞互執均尚未能悅服究應如何處置以昭大公而成信讞仰再示期傳訊秉公妥議定案總期兩造各無異言庶可永息爭端至李令等禀内所叙耿清池發縣管押懇飭開釋一節並由該局查明辦理 
[籌欵開辦馬路之計畫杭州]  
　　杭州城内馬路正月間經某紳發起禀請撫轅興築附有簡明圖說增中丞大爲嘉許面諭警務處惲道往謁浙路湯總理妥爲商辦並延致築路工程師大略勘估約需欵十四萬金浙路公司經董事會協議撥助五萬金地方公欵酌籌五萬金其餘四萬擬札飭厘餉局酌量籌墊以利交通現由警務處擬訂開辦簡章呈請撫憲核准即行擇吉開工 
清談 
[一而二二而一]  
　　此次各省監理財政官在京會議某監理官謂監理財政官與清理財政局一而二二而一者也聞者爲之捧腹吾意不然 
　　某君此言亦通達亦透闢不僅監理官與財政局爲然凡百新政。凡百人才。凡百新事業。新各目。莫不有息息相通之理。即莫不是一而二。二而一。試舉一二 
　　就數輩陳腐龍鍾。循　按格。博得一二品官階之大臣。而或任憲政館領袖或充資政院總裁。或列席政務處或主任新官廳。舊法看家拳。新政拿手戲。是之謂一而二法不問東西。以參酌變通爲包掃。職不論輕重以勉竭駑材爲仰報。今日主持新政之人。卽前日占得舊勢之人。是之謂二而一 
　　就數輩病科舉駡官場倡民權。惡專制之留學生。而忽應朝殿考。忽受新官階。忽旁搜曲証以助抑民棉。忽謟笑脅肩以助長專制。是之謂一而二今日得賞舉人進士之人。即前日痛罵科舉腐敗之人。今日沾染官氣之人即前日引避官場之人。今日助摧民氣之人即前日反對壓制之人。是之謂二而一 
　　就數輩王道之隆。世運之盛。他無所知之科舉人物。而科舉廢。學堂興。衣鉢絶飯碗更。一轉移間。而監督校長各種敎員之名目。多於逐臭之坑蛆是之謂一而二如謂敎授貴專心。何爲部章許考拔。如謂彼本舊人物。何爲身任新敎育。今日身任新敎育之人。即前日專受舊敎育之人。他日多應舊考試之人。即今日坐擁新敎席之人。是之謂二而一 
　　記者曰不第此今日之新官階。即前日之舊官吏。今日之新學業。即前日之舊人物今日之新現象。即前日之舊積習。充類至盡。則今日之我。即昔日之我何也。一而二二而一也。聞者且勿怒 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　山西（太原陽曲） 
　　陽曲縣於三月十五日舉行投票十八日在兩湖會館開票以二十八票爲當選計得合格者十四人鄭雨人五十二票李祥五十票慕勳四十六票曾紀綱四十四票喬超陞四十二票張熙四十二票張楨四十一票趙繼興三十九票張希詠三十九票孫良圖三十六票慕守邦三十票李友蓮三十票孟繼善二十八票田鳳翔二十八票 
[官長設立]  
　　直隷 
　　直隷籌辦處現將各府州廳議員名額分配巳定共計順天府十八名保定府八十八名宣化府八名河間府十一名正定府七名廣平府九名順德府八名大名府十一名承德府三名圍塲廳一名永平府十名朝陽府三名天津府六名趙州四名深州三名冀州七名遵化州三名定州六名易州二名赤峯州一名口北三廳一名 
湖南 
　　湘省武陸縣選舉調查事務所所紳余嘉錫等以前次所賫選舉人名册經省垣籌辦處批駁發還更正其中批語實多絀謬甚至有狗屁字樣一時傳爲笑柄爰特逐條辯駁上書於籌辦處（原書巳見前報）書爲湘撫岑堯帥所見大爲震怒因與籌辦處大小員紳提及立將提調科長嚴詞申斥並查悉前批爲司選科科員楊生彭生所爲該兩生均出洋學生爲吳提學所舉薦因向吳提學詰責謂兩生經該司保薦本部院恐其年少資淺難於任事該司猶力爲袒護今乃不出所料其奈之何吳提學不勝慙赧幾於無地自容合座均爲失色堯帥遂飭各員共同設法必須將原册調轉取銷旋由汪提調文溥擬一覆函措詞極爲婉轉並由該處派一專員馳赴該縣投遞並向各紳以好言相慰請將原册交出帶省另造正册更正就此和平了結 
　　安慶 
　　潁州府詳詢選舉候補議員辦法昨經皖撫批示云據詳複選時可否選候補當選人得未及議員額數之半預備當選無效之遞補請示祗遵等情巳悉查諮議局議員選舉章程第八十三條原有當選無效各以候補當選人遞補之規定該守慮將來補選周折擬於複選開票巳足議員定額之後就得票次多數者按照各該府應出議員定額之半加倍開列姓名再令投票舉出候補當選人備當選無效之遞補各節計畫甚周法亦簡捷江蘇蘇屬複選巳竣亦早研究及此電請憲政編查館核示嗣得電覆准即照辦皖省自當援照並由籌辦處查據該守原詳曁江蘇辦法詳加說明專札飭知各複選監督一律遵行是爲切要仰籌辦處轉飭知照 
[初選舉訴公]  
　　浙江（温州瑞安） 
瑞安紳士唐黼墀禀訐選舉調查員一案現經温州府吳學莊太守批示略云選舉調查員係由地方公認如果於調查事務故意反對無理取閙將必全體不認無待該職一人攻訐矣况該職之不得入選先由嗜好未除繼由逾限報騐均經原調查員禀知初選監督有案本村愛莫能助要知選舉公例必遵定章該職果能力除舊染則轉瞬三年復選未遲毋徒諉過於人一再瀆請也 
[來稿吉林諮議局議案預備會公啓]  
　　今年九月一日乃各省諮議局開始之期亦即我國民參預政治發端之日嗚呼我吉林父老兄弟其亦知之否耶夫諮議局者全省輿論歸宿之地而參預政事之機關也小而言之一省之休戚存焉大而言之全國之興衰係焉我中國國勢萎敗至於不可以圖存有一線生機賴以挽救者厥惟諮議局我吉林父老兄弟視此最寶重機關不願其博虚名而誣實際是吾等所敢斷言也雖然運用此諮議局博虚名乎得實際乎是又視我吉林人政治能力如何爲標準耳嗚呼謂我吉林人無政治能力者是譏我吉林人也非特吾吉林人不承認恐譏我者亦罔敢執言也惟我吉林自開國以來咸棲息於軍事部勒之下雄武之氣概有餘政治之經騐素寡今也强悍之性質漸失公民之資格不全若一旦　我鄉人以參政之權與聞國事以爲必無此能力未必皆然然非舉一省明達之士萃於一堂就全省應興應革之事先事研究之討論之其不臨時張皇一籌莫展者幾希然則危而不持顛而不扶任其垂敗而不思一扶持之耶此吾等議案預備會之所由發生也本會之宗旨無他惟冀集全省之俊傑爲政治之研究作諮議局之補助機關共負參預國事之責任而巳故本會發生之理由有二（未完） 
本埠新聞 
[火柴廠炸裂四誌]  
　　祥森火柴廠轟毁情形迭詳前報兹巡警局汪總辦因恐尚有屍身被壓在内昨復飭令警保科長裁判課員帶領局差人等前往該處督同該廠工人將碎磚瓦片一律出清旋復檢出女屍一具巳缺一手即由屍夫鮑惠林到場認明確係其妻李氏之屍當卽收殮並照例具領撫恤而去 
[江督澈查海軍衙門基地]  
　　江督端午帥派委李汪二觀察來滬清查吳淞營地被人盜賣一案巳誌前報兹悉端午帥近又查得吳淞舊有海軍衙門基地曾據滬道禀准撥歸商船學校一百零二畆九釐復旦公學八十五畝九分六釐三毫漁業公司一百九十七畝八分水産學校八十五畝九分是否即係此項營地現作何用有無私押洋商情事現又札飭滬道蔡觀察協同李汪二觀察一併查明禀復核奪 
[法界自來水添設水管之窒碍]  
　　法界自來水公司擬在白藻　 
 
 

Page 19

 
 
路至斜橋再由徐家匯路至電燈公司一帶添設水管因須經過華界曾由滬道蔡觀察諭令工程局董妥爲核議經紀前報兹悉蔡觀察業巳照復法總領事略謂此事飭據工程局復稱現巳邀董開會公議僉云南巿浦灘一帶馬路前准借設水管原係前道特别通融現自借設以來地方種種設施巳多窒碍正擬禀請轉商將水廠遷回租界實未便再任添設水管等情合行照覆即祈貴總領事查照飭知 
[認招自來水股本]  
　　初一日下午七時半城内地方公益研究會開第三年第九次常會集議内地自來水公司招股事宜會中同人議定認招五百股諸君踴躍異常不日當可招足 
[巡警總辦赴寗]  
　　巡警總辦汪觀察瑞闓昨午乘坐火車赴寗謁見江督面商要公 
[刋送免捐車照]  
　　本埠各領事及海關各洋員應需南巿馬車執照向由總工程局刋印免照送請滬道備函分送兹届夏季所有應送各洋員馬車包車免捐執照三十六份現巳由局備齊照送矣 
[李故令開弔誌略]  
　　昨日爲巳故上海縣李紫　大令開弔之期紳商學界到縣叩奠者絡繹不絶敬業學堂學生二百六十名梅溪學堂學生一百六十名正誼小學堂學生四十名養正學堂學生百餘名亦均到縣弔奠 
[印捕誣控華人]  
　　總巡捕房二百五十七二百八十六號兩印捕控王阿新行兇等情昨由公共公廨王襄讞與美赫繙譯官提案研訊兩印捕投案請究見證方其章供小的親見兩印捕攔住某姓女子任意調戲王阿新上前勸阻卽被彼等毆傷頭額是實訊之王與見證所供相同中西官以原告所控不實判王開釋並諭王如不甘服可赴英領署禀控 
[介紹新書]  
　　西人孟達祿都君箸有上海之歷史一書詳載上海設城之源流開埠之始末髮逆之禍燄與夫巿政商業發達之原由全書共分十章文筆簡明紀事賅詳並附精圖數十頁凡通英文之學子欲知上海之歷史者不可不家置一編也 
[城内]  
　　控追絲價○徐文照將盛安福扭至一路警局供稱盛安福前同姚某至小的店内購買白絲二百六十兩計洋九十七元當時先付洋十一元餘欠洋八十六元屢索無着今悉姚巳逃避是以蔣盛扭案求追訊之盛供詞支吾判盛交保限三天尋姚到案再訊 
　　移提兇犯○公共公廨昨派中西探捕到縣請將戳斃暗差毛久康之兇犯陳阿四張定罪名再行送案李司馬准即將陳張兩犯提案交于來探帶去 
　　廟園火警○昨日午後六時邑廟後園盧家衖某姓家失慎毁屋若干探明再錄 
　　道批四則○王永茂等禀批查劉春山係瑞升道任内拿獲票匪發縣訊辦之犯何得率　保釋惟該縣迄未將訊辦情形具報殊屬遲延仰上海縣李代令迅即訊供擬議詳辦毋遲沈葵章等禀批此案前據崑山縣來詳業經批飭研訊並澈查匿名揭帖之人嚴究在案據禀前情仰松江府復到再行察奪可也王玉山禀批該薙司所授昧騙工資及藏刀裁誣等情曾否訊查實在仰會審官寳令迅即具報察奪陸玉坤禀批仰上海縣李代令迅遵前批勒提訊究該書保果有串捺情弊并即秉公究報毋稍違延 
　　淞滬釐局批詞○商人張玉記禀批所禀是否屬實仰鎮洋縣作速飭查如果陸端甫等實係無　霸阻　即分别提案訊明嚴懲仍押來局捐帖執充倘敢抗違定予押究具報毋任朦混此批 
　　一路警局批詞○貢生鄭錫爵禀批據呈吳子卿即錢子卿侵佔地基築造坟墓私立界石懇請提究等情前來仰候飭甲立即提案訊明核奪商民許祥銓禀批據禀沈福卿欠租不付霸房不讓復敢轉租他人從中漁利懇請飭遷等情前來仰候飭甲提案究追并予押遷此批租據存核監生唐石儂禀批據禀該生前在鎮江日清大東輪船公司幫同閔階　押信洋五百元立有字據嗣因停歇跟蹤追討除先後收過洋二百五十九元尚欠洋二百四十一元延宕不付避匿不而該生來滬日久屢尋無着　急投控自係實情准即訪提到案嚴追該生亦即自行探查扭案候訊可也此批 
　　官事○江蘇候補道陳光淞採辦軍裝委員候補知縣余重基調補元和縣正任南匯縣知縣王念祖昨均到道拜謁提右營參將楊金濤前日由澱山湖閱操回滬昨日到道拜會新委巡警總局警務課員巡檢張桂榮到道謝委 
[南巿]  
　　串拐女子○顧尹氏控李王氏串同沈老三將長女處靜誘至甬江賣於某姓並由沈將其次女幼蘭誘匿無蹤昨經南區移解工程局訊明屬實並傳沈之姘婦沈朱氏到案略詰數語判李王氏戒責一百下押限交出處靜沈朱氏限交姘夫到案再訊 
　　拐匪逃逸○張老和之七歲幼子阿憨上月間被王三同其姘婦及同黨張三陳新誘拐至大阪公司撫順丸輪船希圖販至厦門經張妻倩人尋獲拘至工程局一併收押候補提首犯王三再行訊究在案詎局探昨至老閘捕房房同包探至新暑後查提王三早巳逃逸遂即回禀陳裁判提案復訊判陳新發押改過局五年張三發押改過局半年 
　　能否管束○楊阿大控孫金生誘拐伊女阿金一案昨日由楊將女尋獲送至西區解請工程局訊究阿金供去年八月間確與金生姘識今年三月被伊誘逃訊之孫供不承認判戒責一百下押兩禮拜阿金戒責五十下著楊領回管束 
　　賠償了事○護丁某甲前在浙　會館戲場誤傷董紀福所抱之小孩被人毆傷增紀前報昨經工程局陳裁判復訊判行兇之王玉林償給甲醫傷費洋七元王根生賠還　笛等費洋三元一併交保開釋 
閘北 
　　原告翻悔○王幹臣控趙碧泉趙得金父子欠洋八百餘元曾由四路分局巡官斷將趙之裝貨大船兩艘抵還欠欵兩造均巳遵斷嗣王忽又翻悔請追現洋巡官爰又飭將此案移送縣署著王投縣候審 
　　口角用武○陶福樓與林雲生口角互毆陶受微傷將林扭至巡局控告判林責二百板押一天交保開釋 
　　凌虐學徒○卲子良凌虐學徒適被四路分局正巡官查見喝阻不服遂飭巡士將邵拘局戒責四十下以儆 
[新租界]  
　　失火即熄○前夜一時新　路和樂里徐雅三家披屋内起火幸即救熄未成巨灾 
[英租界]  
　　尚須復訊○前美副領事白荷羅君控祥森火柴廠主洪益三佔地一案昨日午後由廨會訊原被律師辯論良久判洪仍交原保候下禮拜一再訊 
　　人証未齊○英商赫　顯控經理吳俊南侵吞大季公司股本昨日午後由廨集訊原被均延律師到堂中西官以人証未齊諭限原告於三個月内交見証到案訊核 
　　被告送縣○巳閉元源莊主沈上之控鮑芬不理欠欵由　移廨昨經差探將鮑提案判送縣訊辦 
　　翁婿成仇○江北人高俊懷控壻周晋忠將伊女翠珠押娼等情昨由捕房將周高解　復訊中西官以兩造各有不是判高押三月周押一月翠珠發濟良所留養擇配 
　　拐匪還押○阮洪生控張陳氏王阿三等 
 
 

Page 20

 
 
串拐伊妻陳氏賣往海參威一案公廨中西官以海參威係俄國租界曾函請駐滬俄領闊君移請彼處俄領查提現未復到昨解復訊判王與張陳氏仍分别　押候俄領復到再核 
　　串放白鴿○戴永泉控馬了頭衛二郎鄭姜氏等串放白鴿昨由公堂復訊明晣判馬押西牢一年期滿逐出衛押一日姜氏押候其夫鄭長興繳還身價准予給頒 
　　串拐婦女○黄順承控金少香黄蔡氏吳倪氏串拐伊妻阿寳一案昨日由廨復訊判分别交保候將阿寳指押到案再訊 
　　串拐小孩○鮑明高控黄阿法鮑黄氏串拐小孩昨由捕房解請公堂訊究中西官因原告有病不到判仍還押候下禮拜二訊奪　　女孩迷路○迷路女孩劉大妹張有弟由捕查見帶入捕房昨解公堂請訊判一併留養棲流所聽候召認 
　　持刀傷人○王逢舟楊阿三因持刀戳傷羅志誠由捕一併解廨請究判押候羅傷愈再訊 
　　聚賭罰洋○新記洪王袁氏茶館聚衆賭博由捕查見昨將該氏傳至公堂請究判罰洋六元充公 
　　洋人嗜煙○法人某甲時在英界福建路協成祥炳間樓上開燈吸烟前晚被老閘捕房中西巡捕查見詢知該法人向在法捕房當差遂將衣上　數抄去甲亦自知不合將寄於堂倌處之烟具等物一併取去 
　　服毒自盡○蕪湖路某客棧庽客甬人孫渭卿吞煙自盡由捕將尸舁至虹口斐倫路驗尸所飭保報請上少縣李司馬蒞所驗明因查無家屬即由善堂棺驗厝壇召認 
[美租界]  
　　因病身死○粤人梁文軒因案判押捕房前日患病送往同仁醫院醫治無效延至昨晨身死即由其妻唐氏備棺收殮 
　　積欠工洋○工頭林忠發欠陳小毛陳阿三譚玉泉等填泥工洋數百元昨被陳等扭至捕房捕頭飭赴公廨控告 
　　俄人欠洋○住居百老匯路之某俄人欠成衣匠鄔厚昌工料洋數元向索無著報捕請究捕頭飭鄔自赴俄署控告 
　　店夥行竊○百老匯路日人笛卜齊所開之皮鞋店被夥山島竊去洋一百二十元被笛尋獲扭押捕房候解日署訊究 
　　美兵酗酒○前晚有美艦兵三名飲酒大醉在途胡鬧由捕扭送美署諭飭解回該艦請艦長核立 
　　西妓失竊○鴨綠路五十九號西妓院失竊洋四百餘元昨將侍者張阿四等二人扭入捕房押候查辦 
[法租界]  
　　是否串拐○陸戴氏前控胞弟戴炳炳將伊女荷娥串賣等情戴供由二房東金泉售於北川沙地方兹經包探將荷娥提回解廨研訊荷娥供由金泉領去母舅並不同往判荷娥給母領回炳炳還押候查明是否串拐再核 
　　分别枷押○薙髮匠杜老八誘拐裘周氏之女孩串同馮仁華黄天正希圖價賣被虹口剃頭店主蔡德友奪去冀欲分肥迨氏偵知將馮杜等拘送捕房迨後蔡將孩送至英界捕房稱是迷路計圖卸罪兹經法廨聶司馬飭探將蔡及女孩小鴨仔一併提案質訊明晣判杜伽一月押捕房二年馮枷一月押三月蔡押十四天黄訊無干涉當堂開釋女孩給氏領回 
　　追繳房租○王玉榮虧欠祥茂洋行四個月房租洋十九元二角昨由公堂提訊王當堂交還一月餘求寛限判交保限半月再交兩個月房金餘再核奪 
　　扭控房客○收租人陳開山將房客徐阿金扭至公廨控稱被徐欠去三個月房租洋二十八元五角　爲追究徐供寔因無力求再寛限判交保限半月内先付三分之一其餘隨時拔還 
國外新聞 
[英國下議院近聞]  
　　初一日倫敦電云英國下議院巳將預算案所列增加印花稅一欵議决通過財政大臣喬治謂增加該稅將令國人投資國外之說殊屬妄言 
[英國調查陸軍]  
　　初一日倫敦電云英國上議院巳採納裴特福特公爵之議派員調查特别預備軍情形據勞勃脫議員宣稱陸軍界中欺詐百出有士官千員皆不守規則 
[法國工黨罷工要求]  
　　初一日倫敦電云法國工黨大會巳在巴黎各處遍貼公啓力請工人於今日同盟罷工以助長郵政辦事員罷工之勢 
[美國偵探被害]  
　初一日倫敦電云美國偵探裴屈勞西洛前爲黑手黨殺害近有其友某氏復於船間爲該黨鎗斃藏屍於上部地板之間兇手業巳逃逸 
[葡國劃界專員起程]  
　　初二日倫敦電云葡萄牙政府所派澳門劃界專員馬沙都將軍並襄理員星拉蒂（前駐粤葡領事）字期明日由葡京里斯本啓程赴華 
[香港銀行被盜巨欵]  
　　初二日香港電云聞香港麥加利銀行被盜刦去洋五萬一千圓 
[日本練習艦隊行蹤]  
　　初二日倫敦電云日本巡洋艦宗谷號並阿號會同練習艦隊業巳駛抵文戈武該處人民歡迎頗殷 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[漢滿文武丁憂人員章程]  
[文職丁憂人員章程]  
　　一此次自欽奉上諭之日起凡各部院衙門有以前丁憂尚未服闋人員應呈明該堂官實缺者即行開缺候補者亦即開去烏布一律飭令遵制離署其陵寢司員各處理事同知如有未經服闋者亦應於吏部文到日呈明該長官開缺回旗均俟服滿後照例辦理 
　　一以前丁憂各官先後不一現值辦理京察各衙門自閏二月二十日起均應停止升轉如所遺之缺尚未補署有人至京察事畢照常升轉之時該員業巳服滿起復應即以原缺令其坐補仍照例聽候騐放遇有應行比較資俸之處並將欽奉上諭以後起復以前日期扣除 
　　一滿蒙外任各官丁憂回旗除佐雜本係俟二十七個月服滿後仍以原官候選母庸議外其運使道府丞倅州縣等官例於百日後由該旗帶領引見先回原衙門行走無原衙門者掣分各部院衙門行走俟十月查辦時再由吏部帶領引見請旨分别内外用嗣後此例自應一律作廢惟查外任官員向有勞績在任候補升階者一經丁憂起復便須歸入升階候補必俟註銷升階始准以原官歸應補班補用例意苛細殊未允協應請嗣後無論滿漢人員起復到部均准以原官分别應選應捕及請旨簡放得缺後仍帶在任升階其自願歸升階候補者聽　　一宗室王公及滿漢世爵丁憂百日孝滿後有兼差者仍照常當差有職任者改爲署任至在京各衙門滿漢司員以下各官丁憂開缺如有經手要差或專門差務俟百日孝滿後准該管堂官奏留仍回署當差其呈請終制者悉聽其便 
　　一欽天監滿漢各員及天文生業經該衙門以係屬專官奏准免其開缺改爲署任停其升補在案此外如太醫院滿漢各員及醫士恩糧生等並禮部所屬之陵寢及太常司贊禮讀祝等官鑾輿衛之鳴贊鞭官或以典禮所關或以專科疑習均有碍難驟易生手之處擬請將以上各項實缺候補食餉各員不分滿漢如遇丁憂一併照舊但停升轉不開差缺實缺人員二十七個月内仍均令改爲署任俾昭區别 
　　一各衙門滿漢筆帖式職司繕寫官秩較微擬請無論實缺候補如遇丁憂均但停升轉不開差缺實缺人員二十七個月内仍改爲署任其錄事一項與律帖式官秩相等亦請一律辦理如在此次章程未經奏定以前各衙門有業經開缺遺缺補授有人者應酌照近年裁缺筆帖式辦法一律作爲實缺仍改爲署任字樣俟　缺出時再按原補缺先後以次移補此内如遇京察年分向例准保一等人員嗣後應改由該衙門暫行存記俟下届服滿再行保薦（未完） 
小說 
[彈小說滑稽魂（八十）]  
　　第十六回歪監生有意戲尊親新少年關心悲大局說着。也把那人一把揪住。這一鬧鬧得大家都來解勸。有一個少年。走過來。拉了那安徽人一把道。我們都是讀書人。不必動粗。大家放了手。有話好好的講。那安徽人聽了。便和包松濤都放了手。大家勸　幾句。兩下散去。包松濤和魏龍仁謝了那少年一聲。大家問起名姓來。原來那少年叫做趙鈞甫。是江蘇元和縣人。三個人便在一起談起來。包松濤便和趙鈞甫講自巳是在莊中丞幕府裡頭的。近來南洋大臣和北洋大臣。都要請他入幕。過了鄉試。便要釗北洋大臣那邊去。說着。便在自巳號裡拿出兩封信。給趙鈞甫看。說是南北洋請他的來函。趙鈞甫看了。微微冷笑。暗想。怎麽他在塲屋裡　。都帶着這兩封信。真是奇怪。不一回。大家歸號。到了四更。題紙下來。大家都苦思力索起來。那時還是考的八股。没有改策論。趙鈞甫看題目時頭題是大哉聖人之道二題是其爲人也孝弟。三題是左右皆曰賢。趙鈞甫看了。覺得都狠容易。便想了一想。動起筆來。一霎時早完了頭二兩篇。只見包松濤拿着草稿走來。把草稿遞給趙鈞甫。趙鈞甫接過一看。見他頭篇止做了一個起講。那破題倒做了四句趙鈞甫甚是好笑。去不好意思說他。包松濤便要趙鈞甫的草稿去看。趙鈞甫只得給他。看了一看。包松濤驚道。怎麽巳經做了這許多。趙鈞甫笑了一笑。也不開口。包松濤便站在那裡。七搭八搭的和他講話。什麽他的八股。是最有工夫的又是什麽他鄉試了十一次。没有一次不是滿薦的。趙鈞甫覺得討厭便笑道。果然老哥真是高才。破題都便做出四句來。這才是督撫幕中的通品呢。包松濤不懂是笑他的話兒。還覺得十分得意。嘮嘮叨叨的講了一回。方才走了。趙鈞甫巴得他走了。覺得有些困倦。要想睡一會兒。只聽得大家都在那裡吚吚唔的搜索枯腸。就如合了幾千萬蒼蠅蚊子的聲音一般。那裡睡得穩。又聽得隔壁有個人在那裡高聲的啍道大哉呀大哉呀阿呀我的大哉呀趙鈞甫料是他做不出來。死命在那裡磨這一句。大哉聖人之道磨得。認真不覺叫出這幾句來。不由得一個人哈哈大笑。猛然觸起他的心事。長嘆一聲。目言自語的道。中國的事情是不可爲的了。像這個包松濤分明是個飯桶。那裡會當什麽幕府更有那班瞎了限的大員還要我爭你奪的請他帮着辦事。中国那裡有富强的希望咳。在下做書的做到此間。恰就借着他這幾句話兒。作一個全書的結束。正是天下庸人多厚福。世間名士總窮途（完） 
 
 

Page 27

 
 
   
 
 

Page 28

 
 
   
 
