# 1890 - 128 - 4906129

 

Page 1

 
 
[催請領彩] [  申報館協振所謹啓]  
　　本館所製集腋社籌振彩票自一號至一千二百號皆有彩物奉贈乃開彩迄今仍有未經持票來領者計頭彩第一千零九十五號以迄其餘各彩俱請带來領取俾本館早完經手事宜不勝　盼焉肅此布達順請均安 
[點石齋發售各種精本石印書籍]  
　　硃批雍正上諭御纂五經經策通纂五經文準經藝淵海五經備旨三層佩文韻府三層淵鑑皇朝各直省地圖十三經廿四史策案大題勸海初二集小題觀海大題文府小題文府試帖三萬選試帖五鳳樓試帖宗海經餘必讀八賢手札元魁大成增補角山樓先正事略○齋種類繁多不及備載擇其尤者登報以供海内文人賞鑒價當格外從亷卽希光顧爲盼發售處一在三馬路中報舘東隔壁又設分局大二馬路横街三層樓紉墻洋房内此佈 
[錄崔惠人星使與吳哲夫主政書并書其後]  
　　崔惠人星使自奉命出洋以來仍不攺儒素之舊或有以身爲大臣出使外國當崇體制錦衣華服勿以寒儉氣貽笑於美邦戚友之中竟有以此等語貽書相規者星使皆不爲之動惟以儉樸自安昨有霍　詩吏見示一稿曰此崔公與其門生吳主政書也讀之可以見星使之志矣其書曰哲夫仁兄閣下讀復書知貴署所費皆出有因所謂事隨情生費隨事廣者弟幾不能下一轉語然公項所關又實有不嫌再瀆者試以理勢情三者爲閣下委曲言之方今朝廷敦崇儉樸三海旣巳停工大典亦從撙節爲臣子者宜善體此心於無可省之中尚當力求節省况非必不可省者此理之不能不節者一也總署後撥經費必戒以撙節動用使臣每收經費必答以力求撙節此非公牘套言也閣學洪陳奏於先言官條陳於後不得謂毫無聞見也如必悍焉不顧繼此豈無敢言之人此勢之不能不節者一也閣下以師弟稱謂同事或有疑者弟以爲前此主講書院時肄業士照例稱呼弟所以受之者嘗閱胡文忠集謂僚屬之間科之以律不如動之以情故於赴差時諄諄以可節則節相勸謂於他人猶將勉之而况於稱弟子者且弟並又要言凡官塲節壽犒賞一掃而空斷不使閣下廉囊絲毫有損庶幾一意爲公息壤之盟言猶在耳此情之不能不節者一也弟老矣閣下方在盛年初登仕版從此立定脚踉前程甚遠幸鑒鄙懷不勝器望之至書中所言如此捧讀一過不禁仰天太息以手加額曰此中國之福也夫中國此時遣使四出一年經費各處計算爲數不菲而又一使臣出其隨員若干人除叅贊繙譯而外大約不下數十人隨員等又各帶有僕從之人此皆須有以養之隨員又豈能自出資斧以養其下則其所養之者仍皆出於經費項下者耳試觀外洋使臣之來駐華者其隨從可有如許之多乎外洋使臣或有挈眷來者要亦不過數人其使用之人則皆雇之中國盖以華人價廉故不多帶西人來華而隨地雇用亦足以供使令卽各處領事公署亦然至其用度則除公館開銷外若夫遊鑒宴會皆不得開支公項然外洋諸官其動支經費亦正大有節制初非漫焉而巳也華官至外洋固爲外洋人所屬耳目然其所以屬耳目者要亦在其政治行誼間非專敬其闊綽也但能於公事一切絶少貽笑於外人之事卽使自安儒素西人轉見而欽崇之設有人隨星軺而出絶無一毫可以表見而徒日馳逐於繁華靡麗之事美食錦衣逍遥春與西人方將驚之疑之譏之訕之又何敬重之有哉崔公本以韋布之士釋褐登朝平居斤斤以樸素自勵通耤之後不攺常度卽今奉命出使美邦一抵華盛頓卽首先辯駁禁阻華人一事反覆辯論美外部爲之心折因弛其禁此固非有肝胆有卓識者不能也卽此一事歴任使臣何嘗不竭力致辯無如言之諄諄聽之藐藐卒無如之何乃崔公一番辯駁而美政府帖然折服此其力之雄氣之勇爲何如而崔公則仍不攺其樸素之常也業政府不以崔公樸素而視之蔑如反因其一言而悉除勵禁然則樸素又何足以取誚轉足以取重耳崔公與余抵一面緣然嘗侍先師鶴生夫子有時談及崔公輒以爲渾厚和平猶其餘事其風節有大過人者鶴師亦以儒素爲安嘗至滬遇余寓齋見余着新縐棉袍謂余曰我輩　士當以章甫縫掖爲常衣服至於縐紗可謂至矣目前上洋多有以寗綢縀子作便服者此吾同年崔惠人先生所深惡幸勿效其習染也余唯唯敬諾迄今鶴師歸道山巳七八年矣而遺言若猶在耳時時記憶之以自儆乃崔公一紙書輒觸我以懷舊之情是殆所謂沆瀣一氣者耶夫出使外洋原所以爲國家聯邦交敦睦誼保護我華人顯揚夫國體一舉一動皆不可苟焉而巳也節用一語本爲道國之經况其遠在外洋將爲外人所矜式者乎吾知此書一出天下曉然於崔公之用意而紛華靡麗之風將爲之一變國用以節公事以辦國體以尊民心以洽而於理於勢於情一無所遺憾矣 
[繅院紀聞]  
　　此次會試總裁同考監試收掌等官應行廻避者計二十有二人巳於龍門册内扣除不准與試頭塲犯功令而列紫榜者十有六人二塲五人頭塲有將三題漏書下二句者知貢舉不忍遽貼將文細加披閱則非僅漏書下二句卽全篇文亦只作覇者之民二句不得不爲貼出二塲有將春秋禮記兩題倒書者誠可異也○本年會試塲規甚爲嚴緊士子進塲之日未封號時向准至他號覔友閒談本年頭塲不准東西來往委員紛紛巡綽以中路爲限不得越雷池一步四角瞭望亭向無官兵駐宿本科各派委員帶練兵數人常川在彼無分晝夜佇立瞭望塲内執事人夫及號軍倘與士子交談始剛大聲呵叱繼則擎鈎竿阻回卽進供給等事亦稽察甚嚴○提署三堂憲檄調步緑官兵二百餘人於初十日清晨王責院彈壓照料士子出塲查拿搶竊士子考其等物緑營於磚門内排立步營大門外攔管凡士子出塲紛紛擁擠官兵持鞭前導爲之開路上午有一人不服約束闖入磚門官兵阻之非但不聽反敢詈駡當卽拿住經西門稽察侍御立卽枷號派兵看守示衆午刻先後又有七人故意擁擠官兵禁阻不聽文鎮軍怒甚飭鎖示磚門外正藍官廳○首塲有某姓舉人領卷入塲後卷面忽有斷子絶孫四字某驚駭不巳趨赴公堂禀知貢舉以領卷入號後卽見卷面寫此字樣未悉是未領之先吏役所爲抑旣領後同號所作請照章更換知貢舉不忍悮其功名立卽另換一卷令當面將　身履歴填好囑其諸事留神二塲有甲乙彼此閒談迨封號時甲怱怱將乙卷携去至蓋戳巳畢始 
 
 

Page 2

 
 
查知卷上所蓋之戳與原印字號不符急請易換貢舉允之 
[京師紀事]  
　　神機營營務處現奉醇邸鈞諭八旗滿蒙漢抽調練兵著於本月十三日在安定教塲合操各派差委二員查閱遂行文各固山傳集頭二三等抽調練兵於是日黎明在廂黄旗教塲合操正藍廂藍在朝陽門外教塲合操廂白廂紅在西直門外正紅教塲合操卽令各固山練兵隊營總於是日調集練兵列隊前往該教塲以備本營委員閱看○本月十一日係醇親王嫡福普千秋壽誕濓漪瀅澍潤貝勒謨橚倫貝子澤瀾公津瀛濟侗將軍先後躬往祝嘏福晋夫人命婦之祝嘏者亦實繁有徒皇太后皇上皇后頌出如意長壽佛尺頭首飾金銀陳設活計送往府第○安徽巡撫委員恭齎皖省採辦黄山天生野术分裝二匣飾以黄綾上貼印花於本月十二日清晨齎入内廷赴總營内務府堂上交納○曾襲侯仙逝後所遺管理户部三庫一差尚未簡派現經户部咨取各部院堂銜繕單入奏奉硃筆圈出都察院在都御史祁世長欽此得旨後卽由三庫檔房知會祁大總憲進内謝恩○神機營委員八人分往四教塲閱看八旗滿蒙漢抽調練兵見所演三進一連環陣式齊整槍亦聯絡遂謹遵醇邸鈞諭傳知各營總此次抽調官兵合操無論何項兵丁每人獎賞京蚨一千隨由各固山咨由神機營彚領散放此次計備　兵二萬數千人應需銀二千兩有奇云○前廣東巡撫裕澤生中丞寛　以病痊具摺趨詣西苑門呈遞恭請聖安當蒙召見及散值卽循例赴樞壇御前王大臣邸第禀安○嚮導大臣處爲咨行事本處藍翎長恩祿年期以護軍校補用業經帶領引見行知在案所遺藍翎長一缺揀得本處行走之廂藍旗滿洲玉亮佐領下護軍惠山堪以充補相應咨行廂藍旗護軍統領查照 
[鷺島述新]  
　　厦門孀婦某氏其夫生時在外洋贸易氏時以藁碪　念遂託油酒店某甲代繕家書曾備物銀以申謝悃甲妻　男女授受疑有别情甲無以自明默默而巳後婦遣小女持二文錢至店購肥皂以便洗衣甲見有小錢一枚戲謂此係爾母於夜間未點燈收下者請持回換一大錢來小女回家直言告其母婦聞而大怒奔至店内與甲理論甲竟扭婦痛毆之其妻復帮同肆虐蹸佑咸抱不平令向有司衙門呈控有司不予准理婦寃遂不得伸兹值督憲蒞厦門婦因於本月初八日投行轅控訴督憲批發署同安縣王銘卿明府傳訊判笞甲三百板其妻掌頰四十下聞者快之○督憲臨厦時所收呈詞百餘紙除錢債細故不理外餘皆批發同安縣查明辦理惟内有數紙未蒙發出大約帶回福州辦理矣○泰記土店爲厦門洋藥行中巨擘每月販運各土多至百數十箱然資本無多大半係他人存項月前因所捐善堂經費不能照額經各善堂董事禀請厦防廳拘店主管押旋復控諸督憲行轅本月十六日廳尊親帶差役到店標封道憲論令暫免　罰修朝大宫工程一時存欵生息之人咸頌道憲體卹民艱無微不至云○稅厘提調馬太守嚴查偷　格外認真凡番客之回自外洋者所帶衣箱亦必搜查詳盡在奸商雖稱不便然稅釐當日上蒸蒸矣太守真實心任事哉○史巷稅釐局經大憲札委陳節東二尹啓祥接辦按二尹爲廣合和茶棧主陳君蔭甫之猶子在厦多年此次辦理厘金自必日有起色也○古浪洞天保甲局員蔡幼亭少尹現奉大憲檄令督辦閩安楊涇厘金分局本月上旬附宫輪船赴省謝委大約月丙卽可返厦携眷履新矣至所遺保甲局一差則暫由通商委員兼辦云○文汛口分卡委員早經裁澈現在十憲以冬防委員潘君權時辦理不復諉之於司事諸人云 
[西山暮雨]  
　　江西學憲龍芝生宗師於閏二月初十日由贑州起節按臨南安府事竣接考寍都廣信饒州刻下歲考事宜雖未告竣巳行文瑞袁臨各府屬先行舉辦科考矣○洋藥一項銷路甚多向由輪船運至九江拆箱或包報納釐稅邇年多假作印花黏貼分運各鄉有某甲者開土店於上高縣所購之土皆係假印花經委員查悉飭拿科罰而甲巳聞信遠颺矣○江西萬載縣向有育嬰堂歲入租榖近千石每歲開卯二次初給嬰孩每口錢一千二百文穿左耳塗墨以誌之閱半年復給錢一千二百文穿右耳亦塗墨以詰之皆聽其自養亦好行其德之一端也 
[袁江雜錄]  
　　漕艘抵浦後巳於十五日起陸續挽過天妃閘幸水勢尚平數日便告竣云○揚軍廳施司馬交卸後遺缺巳奉漕憲札委候補同知鄧復昌署理保甲總局提調委候補同知張兆桓辦理○委署山陽翁笠濓大令由省捧檄莅冶於初十日抵淮謁見上游後小駐公館中須俟朱大令由省回淮然後接印○河督瀛眷於十五日來淮舟泊碼頭旋解纜赴河南節署○某氏子年巳十七忽然走失無蹤其家願出謝資招人送返○漕憲以浦上向無施醫之舉遂遴選名醫按期施診並發丹藥拯民疾苦○漕標左營守備黄守戎甲頃奉漕憲委署左營都司之缺綠梁都戎寳田於初九日因病逝世也 
[潯陽瑣諳]  
　　九江府曹朗川太守之介弟印秉哲現任河北道日前恭奉恩綸升授山東按察使二十日電傳喜信至署閱日九江鎮道及德化縣遊守文武印委各員均向太守道賀冠盖履舄極盛一時○立夏以來寒燠不時雨多晴少以致江河水勢日見增高巨浪拍天驚濤齧岸山脚湖汉低窪處均巳淹没水中現當菜麥結實之時埶稻者亦分秧在卽亟望陽烏稅駕庶得從事疇田也○每歲自小滿起至夏至止蘇皖江右各商販皆來潯販連魚苗今年姑塘稽查魚苗差經九江府委劉貳尹鶴齡辦理詎料貳尹甫到差視事忽染沉疴醫藥無功竟於十九日病故 
[華婁縣試初覆題]  
　　本月二十四日松江華亭婁縣兩邑尊仍假校士館扃門覆試文童今將題目錄左華亭四書題今魯經題思皇多士兩句詩題賦得剪取吳淞半江水得江字○婁縣四書題九齊經題春日載陽五句詩題賦得吉人辭寡得辭字兩邑尊訪得正塲頗多傳遞之弊命題後不逾時外間卽巳傳遍此次遂嚴限時刻躬親查閱間有不遵功令者就題字上蓋一戳記俾有所區别云 
[上海縣試二塲題]  
　　四書春省耕五經如何新畬於皇來牟詩賦得浦樹遠含滋得滋字 
[機器新奇]  
　　滬上英工部局向外洋定製修街機器近巳裝運到來昨先試之於虹口西華德路其式有似鐵路所用機器車上有烟囱爇以煤祗用一人運之便可旋轉如意較之用鐵混筒雇人拖拽者高出多多矣謂非新奇而何 
[修整大橋]  
　　外大橋由浦灘直達虹口往來車馬日夜喧闐橋面雖用堅木爲之日久不無朽蠧現　工部局鳩工修整先修東面一半雲斤月斧竟日經營大約須俟一半竣工然後再修西半云 
[遠迎新令]  
　　上海縣署總書皂頭快頭等均於前晚乘舟赴蘇省迎接新任上海縣陸春江明府想雙鳬卽當戾止矣 
[乞兒倒斃]  
　　昨晨有一無名男子形同乞丐倒斃於本邑十六鋪南集水碼頭當經是處十六鋪地甲投縣具報 
[吞烟慘斃]  
　　前晚十一點鐘時有某甲者身穿短衣僵臥法界公館馬路同春樓茶肆附近某號華捕見之詢問緣由甲巳不能言語疑其沈醉雇車舁送捕房捕頭令押待酒醒再訊及至昨晨六點鐘時巳一息奄奄不能行動仔細察看似係吞服生鴉片烟遂命巡捕送至仁濟醫院療治無效隨卽殞命醫生告知捕房捕頭請善堂備棺收殮 
[會審絨布案]  
　　前報疉紀平和洋行控德源鋪主張炳華串騙絨布四箱一案禮拜二下午原被告復齊集英會審公堂原告哈律師聲稱現在張雖巳有洋行總清等帳呈案惟尚未將流水日增核對其中未免可疑盖總清内所付絨布價銀應有來路若不將銀錢出入逐一稽查 
 
 

Page 3

 
 
終不能稱爲信實也張稱前置絨布四箱轉售與四達泰源各一箱所付平和行和生利亨兩莊票卽係從四達泰源　來有往來各帳可稽若流水日增所記無非零星進出與整箱各貨不干被告威律師聲稱原告所控不過絨布四箱除此四箱之帳應呈騐外餘皆不應牽涉前此檢呈各帳實因旣奉堂諭不敢故違原非原告應請查吊者也今旣不能指出寔日串騙確據豈容再請追吊無關緊要之帳足見其别有意見况洋行總清等帳未奉查吊之先由西包探紀林往查卽經張檢閱豈復有所可疑總之此案被控至今原告終未指明串騙之據應請卽行定斷哈律師起而言曰查張自開所付絨布價銀之各莊票數目與各莊原帳尚有不符太守追訊飭查之原差張福該差禀稱其中確有一票參差數兩卽號數亦不相同並將和生等各莊關出各票字號銀數呈案太守轉問之張則稱决不有悮太守親自逐一核對微笑曰本分府巳得參差之故矣盖所謂字號不符者因前次各票數目由睚當堂默寫將一萬四千一百七十七號悮寫作三百七十七號其銀數不符者亦不過另有和生庄五千九百四十六號之一紙悮爲六十四號而巳不得謂之不符哈律師稱當時定貨以一仙令一碼計算查得付價之際以規銀折核仙令票價卽連水脚保險及五厘回用亦似多付殊屬不解且尚有定銀何以不扣太守訊張則稱原定絨布不止四箱不能先扣定銀其仙令票價本未結定是以約略付銀並經威律師照規銀二錢五六分核算仙令價並不多付哈律師仍以日流等帳必須吊齊爲詞太守諭曰事雖確有可疑惟原控祗絨布四箱被告旣不諉爲並無此貨且有收貨付銀之帳其時殷慎夫旣爲平和行買辦收銀付貨是其專責固不得謂之私相授受安有串騙之憑隨商諸梁副領事以此案所控串騙無憑應卽註銷惟事起懷疑與誣告有異將來如果别有証據准另行指控所有存案之帳應候逐一簽記發還設有吊查藉可稽考被告威律師稱願遵公斷惟帳簿給還後果須再控應有限期未便日欠守帳待控梁副領事曰所論亦是應候會商期限聽候飭遵 
[上海縣署瑣案]  
　　成泰土行主曹有仁訴稱晉德庄勒住票洋不肯照付裴邑尊以該庄開在法租界因照會法捕房協提庄主王少卿昨日升堂研訊曹遣夥曹曉巖稱成泰行開在王家碼頭閏二月初三日汪一山來買大土十枚付下小東門外晉德庄本月廿三日期票洋一百七十元當卽持往對明無誤不料届期收取延約支吾王供稱蘇州人年廿七歲開設晉德現兌庄此票由汪託出現在無力墊付洋銀曉巖稱向汪　過洋巳付與該庄邑尊判將王收入所中限五天内措洋繳案否則交汪研訊○前日傍晚寡婦顧孟氏投縣訴稱有田五畝零坐落治下二十五保二　邇被許長春串同某公司帳房孫姓盜賣與通泰洋行　該行買辦蔡某經手付價銀二千餘兩於本月二十五日成交並悉該圖地保姚文　　在塲用戳押去　　百兩　求　　　　　邑　着開呈節略靜候訊供 
[英界公堂瑣案]  
　　包探張松樵禀稱吳正雲因失去棉袍一件知被拾荒人吳才寳串同乞丐李阿三行竊報捕後獲吳研詰吳言由李行竊現巳不知去向捕頭遂將才寳開釋俟獲李究贓而正雲視棉袍如命時至捕房催緝昨適才寳在街坊行丐由某號巡捕拘至捕房正雲見而拉住務請送案訊追因特將才寳解案正雲供稱小的係金陵人年六十三歲貧而且病流落無依去冬有善士見憐給洋銀一元錢六百文買得布棉袍一件今歲閏二月初放在攤上被才寳及李到來竊去才寳供稱小的係江北人日前偕李閒觀並不知李竊吳之物正雲間供知棉袍巳無着落號啕大哭蔡太守惻然憫之賞給洋一元六角飭另辦棉袍才寳管押十天正雲叩謝領洋而退○包探秦少卿禀稱寡婦張蕭氏之子張阿和年祗十二齡偶在門前玩耍突被朱阿三誘去託馬國良挈至粤婦陳李氏家圖售尚未言定價值卽由小的偕包探陸阿祥訪悉帶同張蕭氏至陳李氏處見孩子果在隨復拘獲朱馬一併送案朱向來不安分與疉次犯案之牛臯朱標等同黨曾在身畔搜出利刃張蕭氏訴稱天故無依家無　石惟賴洗衣度日此子旣經失去連日託人尋訪幸逢善士見憐佈施飯食阿和供稱小的被朱誘去由馬挈至粤人家朱供稱小的見引孩子彳亍路旁是以領至粤婦家不敢價賣蔡太守問爾與粤婦相識否答稱素不相識問然則如何可將孩領到伊家朱供稱小的實託馬領去馬供稱小的擺設京貨攤爲業粤婦屢來買物是以相識兹由朱挈孩來言無棲身之處故挈至粤婦家陳李氏供稱馬朱同領小孩至家卽被包探拘案太守謂朱誘拐小孩托馬價賣離人骨肉喪盡天良若不嚴懲法紀安在遂飭將未　陳李氏移送上海縣請裴邑尊科以應得之罪阿和看張蕭氏挈同投縣候質該包探禀稱張蕭氏身無半文由捕房給伊飯食聞有親戚居長安棧太守飭差連阿和送交其親戚如奉縣中傳喚卽須投質所有飯食本分府照給可也張蕭氏再四稱謝而退○包探張松樵禀稱張毛郎投捕房誘稱被張子卿持樹柴擊破頭願因卽拘子卿并送毛郎至西醫院騐明傷痕言須敷治一月方可全愈今特解案請訊毛郎僎稱小的係虹口鄉間人現在平和洋行工作昨夜十點鐘時回家見姊姊被子卿扭住頭髮兇毆向之勸阻子卿卽持樹柴向小的頭上毆擊以致受傷身穿夾祅布衫均　血跡蔡太守問子卿因何毆爾姊姊答稱姊姊嫁後姊丈病故子卿係照鄉間俗例入贅墊房亦算是小的姊夫特不知因何毆擊子卿供稱小的　充扛夫兒子疲頑略毆幾下我妻子與小的爭執是以打架後小的巳安睡毛郎闖入房内持洋傘柄内尖刀戳小的小的向之攔阻伊自巳跌扑撞在灶角上以致受傷太守問爾妻曾來此否答稱在外隨令上堂問究竟如何起釁張張氏供稱子卿時時酗酒胡閙昨夜無端辱駡小婦人與之較論卽被扭住頭髮毒毆適我弟返家聞聲來勸又被毆傷太守問爾子係前夫所生抑子卿所生爾與弟家相隔幾何吾稱兒子係子卿所生與弟家祗隔小河太守騐得毛郎受傷屬實判將子卿管押一月○二百五十三號華捕禀稱小的昨日巡街時見東洋車夫蔡金扣手持洋傘貼金油紙扇及白洋布手巾包内有洋銀幾元向之盤問據稱拉車至寗波路有客雇坐將手巾包遺下傘扇係去年有人遺下前巳質錢兹復贖出蔡太守向之訊究蔡仍執前詞太守問包内洋銀爾巳用去若干答稱分毫未用太守謂然則所贖傘扇本利何來蔡語塞不能答太守以所供尚難憑信飭連　内洋銀傘扇交捕帶回并請本館列入報章以便失主得知投案認領○某號西捕禀稱昨日見寗波人施玉春手持中國土七包未貼印花諒係　稅爲此拘請罰鍰施供稱小的在怡和行元和輪船當水手買得水土不知報稅章程蔡太守謂旣知販賣安有不知報稅之理遂商諸梁副領事　候禀明道憲候示○包探唐寳榮禀稱邇來租界中各質鋪時有人用銀皮包銅手釧混質銀錢日增質鋪曾受其愚加意察看昨又有王阿雲　　僞銀釧付質因卽扣留知照小的前往問其何來則稱在南巿某當鋪贖出今因需用故再質錢及帶至捕房究詰始言有一老人及少年二人僑　某客店中由老者製造僞物使各人混質小的當卽帶王至該店老者巳遁少者亦不知所往當經搜出紫銅銀皮鐵器并假冒銀樓牌號之鐵印三枚隨獲楊萬土一併送案請究日增質鋪夥張信山訴稱先經櫃上悮質僞銀釧内首飾房看出昨王又來質與前所悮受者式樣相同是以告知包探拘王送案土供小的係句容人向爲薙髮匠有不知姓名之老年人將銀釧託往質錢楊供小的亦係老人所囑前曾質過一次蔡太守問張曰前次質釧者是否卽　答稱前係楊今乃王該包探又禀稱在楊身邊搜出洋銀三元問從何處質來堅不肯吐太守商諸梁副領事謂案須澈究來源以除人害梁君曰然遂飭將王楊管押洋銀僞釧紫銅銀皮暫行存下俟查明後定於下禮拜三覆訊核辦○包探顧阿六禀稱法界恊大　新衣鋪前曾失去綢衣十餘件緝查未獲今有竊賊陳阿奎另犯竊案奉發捕房管押四月前日問其曾竊協大祥衣服否答稱有寍綢馬甲等三件質在上海餘則在蘇省質洋花用巳罄爲將上海之贓吊到今特送案協大祥鋪夥某甲呈上失單陳供認前情蔡太守問蘇省之質票何在答稱 
 
 

Page 4

 
 
巳抛在河中且記不清付質之日矣太守判令除原斷管押四月外再押三月贓交協大祥夥領去○西人稱理特投捕房訴稱曾娶日本婦爲　忽被粤人陳九毆擊麥捕頭請蔡坟守飭差傳陳諭令不得尋釁昨日傳陳候訊而原告西人不到太守遂諭陳曰爾不得再向饒舌須具切結違千究辦陳唯唯遵諭具不再尋釁切結○捕房查得桃園樹記及長樂園兩家有聚賭情事禀請蔡太守飭差協探日傳諭以爾等聚衆賭錢本應懲辦姑從寛宥各醫洋銀五元撥充西醫院經費如再違犯定干嚴懲同供稱偶作葉子戱以後决不敢再犯矣太守遂諭令繳洋開釋 
[法界捕房瑣案]  
　　昨晨葛同轉莅捕房命提騙洋兩元之徐海龍至安着照原斷笞責一百板枷號一月徐籲稱小的因蒙笞責兩腿尚腐爛不堪求先荷枷滿期冉責同轉察視無悮着照所請暫免笞臀○昨爾紀林阿林在飯店滋事經葛同轉判令笞責昨晨提案覆訊林供稱小的向業操舟前因醉後悮事務乞從寛同轉着笞責一百板○昨報紀陸阿林竊取棉被夾褲經失主王中中拘送公堂訊押昨晨葛同轉命將陸帶案包探王榮培禀稱小的將陸所竊之被吊到矣同轉着將贓錢三百文給償押本陸掌頰四十下棉被存待失主具領○招商局碼頭巡丁朱慶慶送竊鐵賊楊小兒請辦葛同轉着押候比責云云巳登昨報昨晨同轉命提案覆訊揚仍狡賴不承同轉着笞責二十　楊大呼受刑不起情願供認同轉問爾與誰人同竊前曾　過幾次答稱小的串同江北人小麻皮　得鐵一條約重一百磅同轉着再笞二十板枷號半月○西酒肆夥朱阿金經主婦送押情形巳登昨報昨晨葛同轉問爾爲何與主婦不合答稱日前有一螞蟻墮於牛乳中主婦申斥不休小的遂自行辭歇主婦不允將小的送入捕房同轉謂今釋爾出去明晨自至捕房派人帶往主婦處將帳算清取還鋪蓋可也朱叩謝而去○吕義泰水烟袋店夥席祥云葉懷昌投案具領歇夥祝云山陳友三所竊之水烟袋等物祝陳之荐保人郁有興亦投案備質葛同轉問郁曰現有　花水烟袋兩枝據祝稱向爾處購來爾能辨認否著稱難以辨認同轉查得祝前有洋十元留在捕房判令將九元交席賠償所少水烟袋六枝陳挈頰四十下○積竊吳阿冬卽金生因竊誠記夏布王正隆古銅器寄存彩視街堃茂烟舘經某包探查獲人贓送請訊押前巳詳紀報端矣昨日包探王榮培禀稱小的在該烟館查出古銅器三件東洋手巾十方均係原贓因將烟館主婦王李氏拘請訊究現在王正隆巳有人來案具領葛同轉問王李氏曰爾家有吳之押票寄存否　稱無至比種手巾由吳售與烟客小婦人見而取得一方同轉命將餘贓交王領去吳押候比追○長豐客棧夥劉云生控客王肇業私刻棧中圖記蓄意累人葛同轉訊明情節着押待王方章美查來案再核此亦巳詳前報昨晨章煌煌然晶頂衣冠裝出達官貴人模樣大摇大擺訴稱職員閱新聞紙見公祖欲傳案問話是以來此問王是否與爾爲友供稱曾在劉河叙首其人誠實可靠問此次何事來申答因收帳來此問曾　爾處否答稱未至謂今劉控其私刻圖記殊屬不端章稱該棧並非銀號何用冒刻圖章訊至此劉投呈遞禀詞同轉問爾尚有何事訴稱僞圖章一事日後　的必定受累不堪同轉曰爾倘不投機另尋他業可也遂着章另夬租界中妥人將王保出○前有馮秀山者控糕糯店主周春泉積欠米洋二十九元八角葛同轉着交人保出限半月内理清今巳逾期仍未料理馮遂邀周投案禀請比追周供稱小的巳央人向馮料理馮堅執不從是以延擱今有洋五元繳案馮稱周並未來過同轉判令將周掌頰二十下出外自行理處繳案之洋給馮具領○上海縣差馬正齎公文投案請提積竊劉世臣遞解回籍葛同轉命提劉至案問爾上次早經遞解何得逃回答稱去年九月蒙恩遞解行至江寗縣境適發大水不能前行蒙縣主大老爺恩釋現欲前往寗波道經租界中致被包探拘押嗣後定當攺過自新矣同轉諭該差曰爾解至嘉定交卸時須言明此人屢次逃回務必送請地方官嚴加管束該差唯唯而退 
[文林感德]  
　　滬北自光緒巳卯年創立一善會雇人收字紙拾殘粒厥後議建文昌宫及書院爲擴充久遠之計蒙裴邑尊撥裏虹口充公地一區龔廉訪捐銀二百兩并錫書院嘉名曰飛虹兹邑尊　升任通州董其事者遂製成牌匾恭送署中匾曰振興文教牌曰愛思召伯化嫓文翁還犀舊德造鳳先聲亦足見邑尊培植文風不遺餘力申江諸士子固宜頌德弗諼矣 
[厚澤頻叨]  
　　江浙水災至今未靖頃　杭垣辦賑金苕入觀察來函謂温台郡屬春災頗重竟有食草楬樹皮餓死者刻下書賑孔亟請速賜援等語近日賑欵寥寥勢成弩末撫兹災况焦急殊深正在籌募維艱荷蒙粤東愛育善堂匯來浙振第八批期票二千元合規銀一千四白四十兩承招商滬局交來拜領之餘葛勝欽感富此萬難籌措之秋忽來鉅欵奚啻久旱甘霖愛育善堂創辦以來遇有災荒不分畛域無不竭力救援好義急公洵不可及不獨災黎受賜敝所亦感激罪涯書竟望雲叩謝[  上海四馬路高易籌賑同人陳德薰等識]  
[解賑欵]  
　　　昨接杭垣金苕人觀察來函謂温台各屬今年春災頗重竟有食草根樹皮及餓死者需賑孔亟求速接濟等語本餲協振所當卽撥銀二千兩會同文報局解　災區藉費拯濟惟是春災旣重需欵必多所望遠近諸善士軫　民瘼源源接濟俾顛連困苦者咸有食德飲和之樂此則中澤哀鴻所馨香禱祝者也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安慶官塲紀事]  
　　月　沈仲復中丞帶印出省校閱皖　營伍事畢仍乘原船遄返於十九日上燈時抵省文武印委各員并紛紛王東門外遠迎水陸兵丁亦次第燃鎗忘敬○新任安徽　察使嵩書農廉於於本月二十日清晨行抵省城當卽乘輿人署小憇片刻復出轅謁見沈中丞并拜會各憲諏吉二十二日接篆任事 
[邗上官塲紀事]  
　　十九日總辦揚州保甲郭觀察入局視事二十日湖南譚少尉典解餉來揚夏鹺尹澂委豐掘稽收差王鹺尹錫祥委楚鹽查艙差二十一日俞鹺尹良臣委通泰查水勢張鹺尹行孚委三江營緝私海分司項分轉抵揚二十二日繆分轉延恩起復回淮 
[鄂渚官報]  
　　三月初六日新海防試用典史周學鵷來省禀到候補縣張源琛奉藩憲委赴荆門州會查錢糧事件禀知候補縣丞費鵬九禀謝記功儘先超委一次候補典史崔昌斌謝儘先前拔委一次候補主簿謝琦奉臬憲委調查中和門差候補巡檢顧味辛奉委調查仁壽二上鋪差俱赴兩院禀知謝藩憲牌示松滋縣磨盤巡檢員缺飭准補之包樹龢蘄水縣典史員缺飭准補之胡懋勳俱赴任初七日候補巡檢向鍾澄奉臬憲委帮查賓陽鋪差禀知候補縣茹朝政見辭赴天門會審案件候補巡檢熊起渭奉委赴江西公幹署江陵縣郝穴主簿夏献衡奉藩憲委禀謝儘先超委一次初八日候補從九涂耀宗奉委稽查崇文七鋪街道初九日候補從九吳泰基奉臬憲鹽憲委帮查通茂興鋪差赴兩院禀知調辦漢川厘局候補府王興韹卸寳塔洲厘局初十日利川南坪巡檢周鵬齡赴兩院禀謝飭知回任候補縣陳光斗奉善後局委赴福建一帶公幹分發試用府經歴曾鴻新海防試用從九侯昉俱來省禀到候補巡檢李紹廉禀謝提前揀委一次准補興國州吏目王駿宇禀謝十一日分發試用從九胡毓騏來省禀到調辦富池口厘局候補同知汗彦份赴兩院禀辭赴局候補巡檢顧味辛奉委押解秋審人犯禀知 
[申報舘江浙恊賑所三月廿一日至廿五日止經收第四十次清單]  
　　廿一日瑞蚨祥瑞林祥瑞生祥瑞呈祥謙祥益洋一百元勤修子因足痛巳愈洋五元守本子求免過洋二元王少翁來信祈保合家平安洋五十元○廿三日無名氏銅洋一元○廿四日青芙舘主人洋十元沈宅合家平安英洋六元惠來　祝庭傑花洋六元范鏡川銀二兩花洋二元高郵無名氏求病速愈洋二元朱友三本洋二元孫棣蕚本洋一元鮑洪章本洋二元詹慎言本洋一元壽州鹽厘局本洋四元馬少記洋二元○念五日朱夢廬齋星費移賑洋四元陳留氏洋一角隴西氏洋一角清河氏洋一角桂記洋一角西洋人洋一角○○總共收英洋一百八十一元五角現銀二兩本洋十元花洋八元銅洋一元 
[上海四馬路高易公舘内籌賑公所陳詠南經收山東江蘇浙江三月十一至二十日第一百五十六次賑欵清單]  
　　十一日蘇鄭氏保兒出花平安二元元芳行帳房銅洋一元○十二日隱名氏二角○十三日汪耀庭翁交到崇明嚴師周嚴納江各助洋三十三元安昌典洋二元方鼎翁仰漢翁吳吉祥安慶恆生莊汪亮臣嚴福卿各洋一元汪耀庭梁益芝汪禹功程大棠汪乙壬同裕凌少鴻莆潤德各半元思鋪子二角共捐洋七十九元二角○百川通寳號來桂林省邱敬五花銀七兩二錢魂南伯三兩三錢五分七厘蘇紹泉文明社各一兩求滅病痛人九錢李枝清七錢余鴻係五錢趙鸞淳四錢董開甲三錢共捐花銀十五兩三錢五分七厘合英洋二十元○十四日席金氏求兒安洋三十元南通州有心氏洋一元○十五日無名氏二角○十六日宿遷志善堂三元漢口茶業公所募無名氏二元常熟翁永思善士爲夫人周氏肝氣脚痛求神靈保速獲安痊助洋五十元蘇省久大號二元○十七日榮昌炭號來張政和翁募規元廿三兩六錢六分○騎牛道人洋五元○十八日福州裕昌洋行莫藹樓翁募誠心子銀三十兩謝蔣氏七兩二錢榖貽堂三兩六錢陳金昭七錢二分黎蘆州六分共捐銀四十一兩五錢六分各規元四十一兩二錢六分何鄭氏臨産許賑平安遷願十元○十九日一卷書齋文銀二兩合規元二兩另四分一厘馮心堂半元許德記三角鄭記范枉臣李心田心心氏各兩角存心氏無名無名有心無力人各一角共捐洋二元○二十日兩浙緝私統領陳交鎮海鹽船金祥發罰欵賑洋五十元溥雲氏二元○以上總共收規元六十六兩九錢陸分英洋二五十八元六角銅洋一元 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年三月十七日京報全錄]  
　　宫門抄○諭旨三道錄前○楚督張等奏獎徵收錢漕掃數全完人員摺○兼署河督豫撫倪奏黄河南北兩岸凌汎防護平穩現仍督飭籌　摺○又奏請更正提督底名仍前給獎片○提督李奏報出巡營伍接閱兵輪操演起程日期摺○將軍祥等　循例揀補司員摺○又奏扎薩克多羅郡王因病請假片○又奏陳明應徵房園租銀數目片○三月十七日内務府國子監正黄旗值日無引見○克王豐公各假滿請安○孫毓汶等塲内專摺請安○果勒敏謝署稽查壇廟恩○耆齡等彈壓覆命○榮祿誠侯各續假二十日○托倫布續假十日○吏部呈進夏李搢紳○掌儀司奏十八日祭奉先殿載瀛行禮○召見軍機海緒○○湖廣總督臣張之洞頭品頂戴新授察哈爾都統湖北巡撫臣奎斌跪奏爲徵收錢漕年内掃數全完之員懇請照例獎叙恭摺仰祈聖鑒事竊錢糧爲維正之供催科乃有司專責鄂省頻年奉提京餉以及指撥協濟隣省各餉全賴地丁等欵澂解踴躍藉資挹注是州縣催科之勤惰實爲餉項所攸關其有催科勤奮先期完解之員歴經奏請獎叙均奉俞允在案兹據署湖北布政使按察使覺羅成允署督糧道魏綱會詳查麻城縣額徵光緒十五年司庫地丁等欵錢糧除坐支外實應解銀二萬九千四百八十二兩八錢八分二厘又應解道庫漕南正耗米折等欵銀七千三百一十三兩八錢五分七厘均於年内掃數全完等情請奏獎前來臣等查該縣額徵各項錢糧銀兩合計在三萬兩以上均於年内掃數全完洵屬催科勤奮自應專案請獎合無仰懇天恩俯准將麻城縣知縣張集慶照例加一級以示鼓勵而昭激勸謹合詞恭摺具陳伏乞皇上聖鑒訓示謹奏奉硃批着照所請該部知道欽此○○兼署河東河道總督河南巡撫臣倪文蔚跪奏爲時届春融黄河南北兩岸凌汎防護平穩現仍督催籌備修守以重工防恭摺仰祈聖鑒事竊查節逾冬至督飭兩道各廳慎防凌汎並催赶辦歲料情形經前河臣吳大澂於上年十二月十九日具摺奏報在案伏查黄河水勢自交隆冬以後天氣嚴寒冰凌堆擁而行大河不免拾高溜急水深之處風浪尤爲吃重各廳臨黄掃叚幸早普律加廂密挂逼凌尚足樁木以資抵禦惟上南河廳屬之廣武山新工榮澤汎九十兩堡掃壩均被大溜冲刷間多坍塌蟄卸當經該署河廳動用工存磚石料物分别相機廂抛各工巳臻穩定兹巳節交春令地氣上升冰凌悉巳融化黄河南北兩岸凌汎工程業經防護平穩但轉瞬桃汛届臨一切修守事宜必須預爲籌備查騐各廳採辦歲料均各堆有成數丈尺觔秤尚無短少現仍督催赶緊認真籌辦以期無誤修防勘估另案土工採購備防磚石亦飭次第料理不任稍涉遲延所有時届春融黄河南北兩岸凌汎防護平穩現仍督飭籌備修守緣由理合恭摺具陳伏乞皇上聖鑒謹奏奉硃批知道了欽此○○倪文蔚片再記名提督劉世俊前當鄭州大工興辦之際帶隊到工彈壓協同催趲合龍搶廂掃占經臣等列入異常出力單内奏請從優議叙嗣准兵部議覆應給予加一級從優再加紀錄三次行文知照前來惟查該提督原開保獎及部覆清單内劉世俊均誤作劉士俊係屬繕冩錯誤相應仰懇勅部查明更正仍照原給獎叙准予註册以昭激勸爲此附片具陳伏乞聖鑒再河南巡撫係臣本任毋庸會銜合併聲明謹奏奉硃批兵部知道欽此○○江南長江水師提督臣李成謀跪奏爲恭報奴才出巡營伍接閱兵輪船操練起程日期恭摺仰祈聖鑒事竊奴才上年巡閱營伍事竣回駐太平府日期並聲明各兵輪船自北洋會操旋防機器等件急須修換應緩按閱各情形當經恭摺奏報奉硃批知道了欽此欽遵在案奴才此次出巡本擬先赴吳淞防次督率兵輪船操惟各船進隖修理尚未竣工安配各件亦需時日飭據營務處吳安康等禀報前來奴才兹定於二月十二日乘坐登瀛洲兵輪船先閱上江之湖口漢陽岳州各鎮標營伍再折回下江閱看本標曁瓜州鎮標各營凡槍炮打靶以及帆桅漿柁刀矛藤牌諸技均須逐一校閱分别勸懲事畢接赴吳淞調集各兵輪船出洋操練各管帶平日雖能奉公惟謹遇事講求但奴才上年始在假期繼值各船入廠修理遂未及時督飭訓練雖函牘迭加戒勉而日久或恐玩生必須按船詳加考騐鎗砲務宜測準陣法尤貴能精以外天文羅經風濤沙線旗語燈號皆爲兵輪要務總當力求實效不事虚文以肅軍威悉成勁旅如江海防務有應辦事件當隨時咨商南洋大臣曾國荃前兵部尚書臣彭玉麟曁各督撫臣妥籌布置遇有緊急卽由奴才專摺具奏俾期迅速無誤戎機奴才起程後署中日行公事照案檄委中軍副將謝濬畬代拆代行緊要事件仍包封遞至途次由奴才隨時核辦除將回署日期曁巡閱營伍各情形再行具陳外所有奴才出巡營伍接閱兵輪船操練起程日期緣由理合恭摺陳明伏乞皇上聖鑒訓示謹奏奉硃批知道了欽此○○奴才祥麟奴才車林多爾濟跪奏爲司員年滿循例擬補各缺以資辦公恭摺具陳仰祈聖鑒事竊查軍營理藩院帮辦章京主事職銜花翎卽補佐領榮昌前於光緒十四年四月間七年期滿照章呈請揀員更替以重部務等情曾由奴才等因該員其時尚有經手未完事件未便遽易生手懇恩暫行留駐在案兹復據該主事職銜榮昌呈稱自蒙留駐清理經手事件以來計今兩載現在辦理完竣呈請賞咨回城當差等情前來查該員旣經年滿並將經手事件辦理完結自應照淮給咨回綏遠城當差惟軍營帮辦理藩院章京主事職銜一缺責任綦重非精明詳慎久駐塞疆孰悉約章之員不足以資治理奴才等公同揀選將軍營户部帮辦章京主事職銜四品頂戴遇缺卽補防禦普祥老成謹慎熟悉蒙務在烏里雅蘇台當差十有餘年無不辦理裕如以之調補軍營理藩院帮辦章京之缺實堪勝任如此一轉移之間人與事均屬相宜雖近更章誠裨公務應俟七年期滿如果就武回城後循例俟補防禦後以佐領遇缺卽補其所遺軍營户部帮辦主事職銜一缺查有委署主事遇缺卽補防禦合色賁才長心細辦事勤能堪以擬補應俟七年期滿如果就武回城後循例俟補防禦後以佐領遇缺卽補遺出委署主事一缺查有額外筆帖式文哲渾才具開展辦事精詳堪以擬補應俟五年期滿如果就武回城後循例後以防禦遇缺卽補遞遺額外筆帖式一缺查有候補筆帖式藍翎儘先卽補驍騎校合色本人謹慎辦事諳達堪以擬補應俟五年期滿如果就武回城後循例以防禦缺卽補如蒙俞允俟遇有差使先行給咨該員等赴部帶領引見除合色本所遺筆帖式一缺仍照成案揀員咨部外所有循例揀員擬補司員各缺曁調補司員以裨公務各緣由理合恭摺具陳是否有當伏乞皇上聖鑒殊恩特沛訓示遵行謹奏請旨奉硃批着照所請該衙門知道欽此○○祥麟等片再據三音諾彦部落盟長三特固斯瓦齊爾等呈據本盟扎薩克多羅郡王錦丕勒多爾濟呈稱竊職緊患舊疾復發加以目視恍惚等證雖經延醫調治總未見效實難力疾辦公呈請照章給假俾資調理其札薩克印務派委本旗協理台吉圖都布達克巴署理等情當經差派管旗章京三晋吉爾噶勒前往查騐屬實取具該札薩克多羅郡王印結據情呈報前來奴才等查該札薩克多羅郡王現在患病請假旣經該盟長等查騐屬實自應按照定章給假兩個月令其調理所有札薩克印務卽照所請派委本旗協理台吉圖都布達克巴署理除將呈送到印结存案備查並檄覆遵照外理合附片具陳伏乞聖鑒謹奏奉硃批該衙門知道欽此○○祥麟等片再查烏里鴉蘇台房園租銀因災拖欠難徵懇恩飭部蠲免摺内聲叙嗣後宜如何酌量時勢徵收隨時奏明定辦等因當經奴才等派員前赴台巿逐户挨查現有鋪户房間若干去後旋據報稱新舊開設鋪户房星二百四十三間閱閉空閑房二百八十九間餘皆坍塌不堪棲止等情前來遂卽飭令巳開鋪户房屋照例按等一體交租至園租一項自災荒後農民承認者無多園中半就荒蕪現漸次復業然檢覈擋案所收租銀無幾自應詳加履勘以昭覈實惟是烏里雅蘇台天氣嚴寒播種較晚現時無從查丈待至秋後收穫完畢再行派員逐一丈量令其按畝納租綜計上年之内共徵收房園租銀六百三十兩九錢九分五厘仍歸旗緑官兵出差行裝等項之用其不敷銀兩照案由正項動支年終造報覈消第查台巿商民往來靡定行止無常奴才等公同商酌遵照向章仍責令管理台巿廳弁等自本年正月起徵收房租接月稽查有無增减隨時聲明並於每年九月間派員履勘園地另有續懇抛荒造册呈報以憑徴租而重帑項所有應徵房園租銀數目年終造册咨報户部查核外理合附片陳明伏乞聖鑒謹奏奉硃批户部知道欽此 
 
