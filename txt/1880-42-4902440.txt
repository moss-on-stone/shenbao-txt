# 1880 - 42 - 4902440

 

Page 1

 
 
[得書酬洋] [  本館謹啓]  
　　夜雨秋燈續錄一書爲故友宣君瘦梅所著君亡後家徒四壁焭焭德矅無以爲生蒙取元稿見示用卽薄洋三十元以爲身後之潤當交妥友覓便轉寄收到後祈卽賜收字爲盼 
[新印繪芳錄出售]  
　　章回小說總不脫才子佳人窼臼其能翻陳出新者世共擕紅樓夢及品花寶　二書然紅樓樓結局太苦品花查寶釵則多淫䙝語讀者惜之還聞有名流某新撰繪芳錄一書能合紅樓品花爲一手而兼去其兩病惟尚無刋本絕少流傳爰懸重金以賭果不旬目而得繙閱一過知人言不謬用卽付諸手民然鄭　　繁猝難　事至今始能印訂齊全計每部十六本擇於月之初八日出售每部收回紙料工價洋八角正諸君請乘新正多暇之時仍皆購處所購閱漢亦以先賭爲快也此啓附賀新禧 
[論博覽會有益於地方生意]  
　　東洋屢歲舉行博覽之會無論遠近各國凡有奇異之物皆欲羅而致之以相賽各國好奇之士亦頗喜於奔赴或携珍物或出寶藏至於書畵古玩與夫天之所生地之所成人工之所創造莫不載運而去今歲又將舉行矣其登於本館告白者曰日本西京舊開設博覽會塲今於光緒六年正月念一日起至五月初一日止計爲期百日啓請四方君子惠然肯來物則不拘新舊地則不論遐邇總期踴躍奔赴以助斯會在迂拘者論之以爲此皆無益之浮貴人則徒事跋涉事則大類浮囂誠屬無理取閙之甚矣而不知其意正未可厚非也尚書有云懋遷有無化居烝民乃粒萬邦作　盖古之爲市者以其所有易其所無務使通功易事勿使農有餘粟女有餘布然後民情平而物利溥到治可幾也交易之地南人謂之市北人謂之集言聚集百貨於一處而通其布無也北人之入市者曰趕集亦曰趁集言乘市人聚集之時而持貨以相交易也故入市者不特以有易無卽下至賣食物以餬口者亦於是乎賴之此古人作市之利盖有無窮者矣昔明季魏璫其先爲獻縣人所居之鄕極偏僻什物皆無販買之處居者苦之及魏璫旣貴乃令人於各處探辦珍異之物并及日用各貨而於其鄕興大集一歲數舉於是人之携貨遠至者無不爭赴其地以求義價而窮僻之鄕忽變而爲圜闠之地其鄕人亦罔不各出所有以與商賈貿易卽極貧之家因此而製餅作餌以供過客之食用日得厚利而鄕人益富其後魏璫雖敗而此集歴久不變至國初猶復盛行近年以來始不復舉則可見成聚成邑未始不有益於民間以權璫之所爲尚足傳後人數世之利而况其他哉大凡開一碼頭巨商大賈固多稱便卽肩挑貿易之革亦得以沾其餘光博覽之會所以屢歲舉行者其意未嘗不在此也聞各國有珍奇之物携以赴會者往則有稅回則免稅蓋該物苟爲會中人所悅卽欲價買故來時行課其稅若物不甚佳無人過問則會畢而返不復收其稅以示體恤其法極爲盖恐來往均收其稅則人有裹足不前者非所以廣招徠之意也且有此一會而百貨麕集雖在遐陬僻境莫不梯山航海以快大觀則人之薈萃者衆卽有並無珍奇之物以與斯會而乘此各處商賈游客聚集之時載運貨物以期銷售者亦皆樂赴其處則市面繁盛可想而知食物用物莫不易售速盡而市中之稅課　項必易於收集其利益正大則日本之爲此會也夫豈不足取法也乎中國之爲市皆在繁盛之區而未嘗易其地然上海未經通商以前蘇者爲商賈輻輳之地生意之𤍠閙甲於天下各處皆不及焉近來蘇郡市面日漸衰微百貨之至其地者益寡而上海一隅無奇不有行商坐買紛至沓來故滬上繫華不但駕蘇省而上之卽他處之向稱繁盛者亦不能及第地旣繁盛而用度亦甚浩繁以此地之所入供此地之所出而或多不足故旅居上海者且竊竊焉憂之則以地旣爲各處巨商大賈常聚之處而習於奢靡致欲節省而無由轉不如一隅之地一歲之由聚會數日反足以通有無而裕利源也且博覽之會凡物之有大利益而無人知之者人或指而示之則從此可以獲利如去年草棉之可以爲紙已有明騐則窮物理而興利源亦將於是乎取之其益固有不可聲述者又不獨僅有益於地方生意已也若以爲此會之設止屬矜奇炫異是豈足與論時務也哉 
[英土有違言]  
　　○土耳其一國輻員雖廣而兵甲不强故屢爲俄人所凌侮至於兵敗境蹙割地求和英法出而援之英遂主持其國政近日土以英約束過嚴頗含怨懟交際之間時有齟齬英國駐土公使士賓相合玆以土王下教士於獄嚴詞詰責英廷亦復羽檄交馳責言踵至謂亞細亞之事令出維行如再遲廻審顧則必以鐵甲戰艦壓境而與之從事土王處此境地有若背負芒刺土國日報主筆之士因此整襟雄談中多觖望之詞蓋以英待土之苛也土王見而禁之謂以言賈禍大國當不汝容恐朝著於詞而夕聞厥罪矣英廷果以是震 
 
 

Page 2

 
 
怒傳說土王謂土京刊行之新報土王豈有不知不應使之曉曉如此立行封閉亦分內事按英例待日報館甚爲寬大閭閻公論在所不禁何以獨嚴於隣邦而嘖有煩言哉是誠有所弗解已 
[英人設備]  
　　○中日兩國以流球事致有齟齬泰西諸國之通商於中日者皆環而相伺蓋貿易所關非淺鮮也今悉英人擬增益炮船分泊中東口岸以資鎭遏其所以爲此者亦務守局外之義非將不利於中朝亦非逞志於日本更不欲與俄修怨崇仇乘機而啓釁也誠以天下事與其弭害於旣發不如防患於末萌設使中日一旦以于戈相向於英國本無所碍英自不能有所干預然而英之於　中朝貿易往來實爲最巨歐洲諸國皆莫能與之頡頑如有不利英亦當爲自顧之計是則英之助日助中可以不言而喻矣俄國前者曾言與其助日不如助中而旅卽駐兵於西伯利東以窺我邊陲是則俄言未足信也英人之意如俄於此有所舉動則亦將出而與之爲難然則中日用兵英俄亦將起而有事矣亞洲昇平之局其尚可保也 
[鄂藩牌示]  
　　○隨州州同准補之央懋翰飭卽赴任十四日又示枝江縣缺委侯補縣鍾期溶保康縣缺委准補榖城縣方敏俱署理十六日又示蘄州州判缺以試用州判馮維核咨署嘉魚縣石頭司巡檢缺以分缺先用按司獄黃瑞馥署理 
[失火傷人]  
　　○漢皋張美之巷後住宅如鱗次櫛比有太平縣人某姓者素業鐵貨家惟夫妻兩口去年甫生一子纔四月景况窘迫婦則賴十指爲活男則造剪九勉圖餬口所居之屋宛如華門圭竇客臘氣候嚴寒而時遇陰晦十八日晚飯後乘爐中餘炭未盡將濕布烘烤詎二人睡熟布片始則焦繼則灼末卽延燒各物燃及房舍竟至不可收拾及火已封門某姓夫婦始覺在烟焰中左冲右突不能脫身某與四月之兒當經焚斃惟該婦得破壁逃出然已焦頭爛額命在須臾問矣幸火卽救熄隣舍皆未遭累又聞是晚漢陽城外之江柴園子亦遭焚如云 
[撞沉民船]  
　　○離揚州二十里有名揚子橋者是河直達瓜洲大口水勢極溜日前有一民船甫過此橋突有一長龍炮划順風直下迎面相撞迫不及避瞬見民船沉下計搭客及船夥共二十二人當經隣船撈救祗得十三人丙有二人業已奄奄氣斃矣餘九人俱付東流不知去向旋由地保報官已奉縣主騐明恐管帶砲划者不能置身事外也聞是船搭客半屬揚城染坊夥計皆溧水人回鄕過年者遭此慘厄洵爲意料所不及者也 
[掣籖分彩]  
　　○揚城設立管糶公所所有助賑銀數業已節次登報迸聞有助以物件者一時變價殊覺匪易兹仿呂宋白鴿票之例先將各物名目刊刻一票並約價若干註明於各物之下編立號頭每票一張售洋一元任人買取俟票售竣卽行掣籖盖物有若干件票卽有若干張物之貴賤不一亦視人之財運何如耳其掣籖之期聞在今正月也 
[殺人無咎]  
　　○前報記廈門有西國舵工踢死華女一案兹聞西歴正月二十日駐劄廈門英領事緝得英國治喇帆船中舵工富冷尼路臣當堂質訊以無實証翌日卽行釋放夫旣曰舵工踢死華女則必有見女子之死實因踢而死者亦必有見女子受踢實爲舵工某者然後宣之於衆然後棄之於官然後領事傳差出票拘富冷尼路臣至案治罪曰以其踢死華人女子也衆於是相與語曰踢死華人女子舵工被捉矣其被訉於領事時當有大快於心者曰殺人者死固其宜也乃及宣証人到堂則皆委靡而退或皆畏縮而不敢盡謂舵工於証人爲有私乎人命至重詎得懷私舵工有人末必人樂與之私也卽一人樂與之私未必人人皆與之私也不能必人人皆與之私則直可斷之曰証人無私夫旣曰証人無私則官舵工踢人之罪可以得矣而又無確証則舵工並非踢死華人可知矣非有踢人之罪而竟罹踢死人之名吾爲舵工惜也華女之死不以他故聞而獨以受踢聞吾爲華女惜也要之此女之死自有其眞而所以竟失其眞者則在旁觀者之言其踢死而又言其非踢死耳碍於証人而是案竟至不白鳴呼解事人多辦事人少愛民易治民難昔人之言眞堪服膺哉夫廈門女子之死其小焉者耳 
[承運漕糧扣費示]  
　　○總辦江蘇海運滬局爲出示曉諭事照得蘇省海運糧米前奉憲行近年司庫奇絀向來水脚項下每石發銀四錢又續加銀一錢五分本甚寬裕飭議照章在於正項四錢运脚内除局用经費照扣一分外叧提三分以資彌補等因業经飭據船號衆商等集議稟復遵照提扣並求裁减各捐等情現奉蘇松太道劉札准署藩司許咨奉護撫部院譚批旣據該商等願於運脚內照章提扣誠屬急公請在滬常年捐欵酌量裁減惟名目衆多究竟何項可以裁减何項難於短缺自應確切查明俾昭允協等因到司除將提扣三分水脚一節詳咨列人章程轉行遵照辦理並將前禀各捐分别應裁應减應留逐一核議復奪等因到局奉此除遵照提扣一而飭將求减各捐會議禀復核辦外合行出示曉諭爲此示仰領運各船商誓舵稅行人等知悉爾等承運糧米本屆於正項四錢運脚銀內查照向章扣回局用經費一分外叧提銀三分解到彌補其各遵照毋違特示 
[禁聽謠言告示]  
　　○上海水利局示本局但清水利並非設局收捐　近聞南市駁船　謠傳本局捐錢　爾等照常駁渡　弗聽信訛言　倘有奸民煽惑　許卽扭禀來前 
　　正月日示 
[領事調任]  
　　○英來日報去駐紮上海法國領事官聞將調界你夜接任界君先在暹羅國充領事之職兹已交卸來華矣又駐滬之葡萄牙新任領事官賓鐸已於去歲十二月二十五日接印任事駐滬之德國呂總領事升任去後現由駐日本之總領事符克調補業 
 
 

Page 3

 
 
已履新云 
[紬莊倒帳]  
　　○滬北之徐咸記紬莊係海鹽人徐彥臣開設約有二十年矣素稱殷實近因做湖絲大虧於去臘二十五夜驀然以莊款莫謝倒閉聞所虧不過三四萬金亦其見市道之難也計與北市往來者爲厚德大隆延生三莊共約拖欠九千餘兩南市爲德源亦欠三千餘兩在各莊家不過取得所存紬貨六箱約値二千餘兩現在已就近控追於會審公廨除各錢莊外先有川沙廳陳公請追公項五千金並附存之錢洋亦約二三千金蓋川境生息之欵鮮有殷戶而暫存者也更有徐姓控追之存項二千有餘是已控者共有二萬餘兩而可以抵補者祗紬貨六箱並在店夥徐半畊名下追到所收之客帳一千三百兩此因各欠戶禀明該夥經手收過二千三百兩當由會審公廨陳司馬提訉已爲劃付杭莊一千兩餘卽嚴追始據繳到耳今擋手之　辛𤲅現亦提到詰諸進出欠數相符惟是再三追逼別無抵補尚不知店東之避於何處前初五夜陳司馬晉省時復提在押之畢徐兩夥追比現惟者店東到案再行追究云 
[尋獲學徒]  
　　○法租界打狗橋南聚寶銀樓去年四月間會走失一學徒並被携去銀洋首飾等件價値數十元該學從年僅十四歲其父與店主素不謀面僅憑法馬路開天泰帽作者推荐也自學徒在逃俊聚寶樓卽禀報法公堂而學徒之父寍波某甲望子情殷亦時來滬訪問投控疉經審訊終無實在下落案懸已半年有餘矣兹悉有人道及見該徒在鎭江等語隨卽前往緝訪果得相値同回滬上復報明法捕房將該徒管押嗣經旁人保出未識今日赴法公堂銷案否耳 
[庽客身死]  
　　○去臘底有四川人谷萬明投庽在寶善街中市之連陞客棧內旋因患病不起於小除夕身死當由棧主知照地保查無屍親報由保安堂隨泒司事騐明俻棺成殮發壇標記查各年三十三歲身穿灰布　元布爲甲並有竹箱一只內貯破舊布衫褲及五品功牌一帋現俱存善堂特屍親認領云 
[人贓並獲]  
　　○昨報列無意獲贓一節兹悉該園主已將邵三獲住當交包探陳阿九解送英公堂所有尚少之四十餘元已被邵置辦衣裳現亦起獲故照算祗少四五元而已阿副領事着將邵管押俟陳司馬公旋核辦至起案之銀洋衣服暫存捕房 
[聚贖罰洋]  
　　○虹口捕房解送聚賭之廣肇人十一名又賭客八名及賭具等到案據開賭之梁姓等同供以後不敢再犯伏求恩典賭客袁姓等俱供皆生意人叩乞暫恕阿副領事謂聚賭抽頭本于例禁賭具並獲自難狡賴隨判梁等十一名各罰洋五元違則管押一月袁等八名姑念新年從寬免究諭令以後勿再犯賭違干取咎槪予斥釋 
[竊案類列]  
　　○唐潤生至英公堂稱昨同友人在萬里雲吃烟將天靑縀白狐皮馬褂一件交與堂倌周文餘及後向取據稱失去是以將周交捕送請追比周供彼來吃烟者共有七八人皮爲掛實不知何人拿去阿副領事着將周管押候陳司馬回時再斷又廣東人陸祥稱被雇用之金成桂張茂遠窃去銀洋二十六元及皮棉馬褂棉襖等件共計値洋七十餘元特繕失單送案查衣服已被典押票則起到云金張二人同供不敢行竊起案之押票係張自交我等去典押者聞阿蒙供曾見彼二人拿許多衣裳出去初不知是行竊及陸說起始向搜出押票是實阿副領事隨亦飭將金張二人押候陳司馬公旋核斷起案之押票暫存捕房 
[窮極尋死]  
　　○昨報自縊身死一節兹悉莫邑尊委許捕廳前往相騐並於身畔搜出窮極無依之字據一帋當令同仁輔元堂俻棺成殮發檀標記聞死者爲江北人去臘底常在豫園中告地狀求乞自稱是讀書人因尋親不遇以致流落者兹則自尋短見可悲也夫 
[俄人昌言]  
　　○英國波路摩路日報云近聞一俄國人致書於法國日報舘其詞曰近日我俄國諸家日報極言我國與普澳英三國大爲不恊勢必有决裂之虞諸家日報言詞激烈要非無故而然然亦非能洞察事理者也計俄之最怨者英耳普澳二國非俄之所切齒者也夫俄國之所以不能無憾於英者則以英爲我國世仇於亞細亞洲俄欲逞其雄而往往爲英所阻如無英則俄可以稱雄于亞洲矣二雄不並立我俄國是以不能不憾於英也卽如土耳機一國北界歐洲南界亞洲俄久欲逞志於士英則以護土爲名而與俄相抗俄其能釋然於心乎哉夫英國舟車遍於天下而在在以保護他人爲名曾亦思英果嘗耗費財庫死傷兵役以保他人乎不過藉此美名以取其利耳譬諸逐兎我俄國幾經奔走追驅將擒之矣英忽爲之窟爲使俄空手而回易地而觀英國亦能不之計較乎今者有英則是無俄有俄則是無英知黑雲蔽天必有大雨怨仇之結有加無已蒿目時艱爲可嘆已數月前俄太子親往澳京人多疑之及其順道至普京則愈生欵竇於衆益不能釋然於是日報館紛紜聚訟謂太子適彼仇邦久作勾留實爲大逆乃父之意夫太子卽爲儲選將以嗣位者也乃竟悖父旨而拂國人之心身往仇國出於情理之外日報諸家謂太子往伯靈京師意在求其親暱於俄此則必弊之道深爲可嫉云云刊之日報主筆者自知立言太過止其所刊太子遊伯靈各章不准頒發於外止可境內人觀覽而已亦有竟不派出者可謂張皇甚矣不知太子之往澳京與普京實因二國京師前有公文遞往俄國公文丙開列條欵謖俄國如肯依從各事則澳普兩國卽助俄以擊英俄廷得此消息聚軍機大臣於俄京商酌已定故使太子往兩國言好也此俄人致函於法人日報函內所言也倘係確耗則英亦危矣哉以愚觀之此俄人行反間之計也蓋普澳方睦而暱於英俄特以此言煽惑之使英與普澳漸生猜疑因滋嫌隙而一且有事普澳不復助英英亦不敢邀普澳爲助自此英勢乃孤俄得起而乘之矣不然此乃機事何得昌言於衆中哉 
　　選錄香港循環日報 
 
 

Page 4

 
 
[媌媌曲并序]  
　　○己夘秋闈後便道至鎭江同人約往慶樂圍觀劇有小旦名媌媌者色藝冠絕一時旁觀者無不擊節歎賞歸舟 
[後率成是詩錄呈貴館諸大吟壇誨正]  
　　○挂花庭院香風滿環樓十二凝歌管秦箏趙瑟侈新聲兩行粉黛盡傾城恰好雛伶年十六媌媌小字顏如玉弱柳三眼闘舞腰湘裙低曳隱紅翹登塲變幻渾無定化身億萬都難聲有時縹緲學仙妝霞裳月帔驂　翔有時瓔珞莊嚴相慈航寶筏遙相望有時木魅與花妖紅情緑意不勝妖有時婉鑾金閨質幽明員靜誠無匹有時妖貴似宮𡣕寵冠昭陽第一人有時蕩婦神尤媚花容豔冶花魂醉有時戎服作將軍珠喉叱咤成風雲有時凄切如婺婦十載空房悲獨守窮形盡熊各爭妍佯羞淺怒總天然長袖由來多善舞誰似卿卿花解語十斛珍珠一曲歌長繩難繁日如梭簾鉤倐見餘隱落翠幄凉牛羅袂薄千枝寶炬列輝煌姮娥明鏡覺無光滿堂燦爛花如錦座上猶貪長夜欽問君何苦太情痴上場終有下塲時 
　　淮陰小竹里館主人未定草 
[咏雪]  
　　○新擁羊裘夜氣寒詰朝喜見雪成團莫因味澹將鹽擬似此衣單作絮難門內分題懷謝傅山中高臥學袁安無聲庭院堆如許大小珍珠落滿盤迷漫草辨路三乂六出初飛也作花斗室恰疑燈乍剔茅檐試望玉無瑕尋梅早識孤山徑房友誰來處士家緑綺紅爐添飲興前村祗恐酒難賒　朔風凛冽凍雲屯醖釀由來己幾番好賦尖又從禁體須知鹽絮是陳言樓臺頓悟光明象世界偏無斧鑿痕爲語兒童先掃徑索逋人欲叩柴門　名流白戰筆初揮瑞兆天教玉屑霏瑩潔果然如月朗瓢蕩終覺仗風威人因卒歲歸偏促鳥爲知飢凍尚飛自笑門前三尺積有誰長立意依依 
　　白門程仲承初脫稿 
[光緒五年十二月初九日京報全錄]  
　　宮門抄○發抄　旨五道○諭旨兩道錄前○巡視南城國等　奏爲請　旨摺子○提督榮　奏病仍未痊懇准開缺調理摺子○大臣紹　奏援案借銀修理摺子○都察院志等　奏爲請　旨摺子○將軍銘　奏擬請留員差委夾片○大臣景　奏提撥應放軍臺官兵俸餉銀兩摺子○十二月初九日吏部翰林院正紅旂値日無引　見○堂儀司奏十一十二日祭　奉先殿惇王惠王行禮○吏部奏派𥡳查左翼覺羅學　派出央廷芬○右翼官學奏派管理幼官學　派山恩麟錫珍○値年旗奏派專操之大臣　派出煕拉布嵩山馬拉喜崇阿瘜銘阿昌阿○召見軍機　○發抄　劉長佑等奏廣西領捐第九卯捐案由滇請獎奉　旨戶部核議其奏欽此○又請以陳兆松借補元新營右軍守俻奉　旨兵部議奏欽此○又武闈咨調提鎭閱奉　旨知道了欽此○丁寶楨奏知縣來祖　等期滿甄別奉　旨吏部知道欽此○又調調梓潼縣等缺奉　旨知道了欽此　○○巡視南城臣國秀臣孔憲設跪　奏爲奏明請　旨事竊臣等奉都察院札開准吏部知照據都察院咨稱據巡視南城給事中國秀等呈稱查本城揀調差委副指揮朱承紱係由東城轉調前來查得該員不自檢東聲名平常俞於東城差委時被人在西城控告有案自到南城後差便亦欠勤奮並訪聞該員有營調北城情事似此任意妄爲毫無悛悔未便以尚無貽悞曲子姑容應請將該員朱承緩咨回吏部毋庸留城差委等語查揀調詞指揮朱承緩旣據該城查明該員聲名平常並有妄爲情事卽應按照所請未便令其在城差委除將該員揀調南城之缺叧行調補咨明揀選外相應將揀調南城副指揮朱承紱咨回吏部查辦等因前來查朱承紱浙江監生由捐納本班儘先兵馬司副指揮光緒二年十一月揀發中城委用揀調京城復揀調南城委用茲據都察院咨稱前因旣經查明該員聲名平常並有妄爲情事本部碍難據恣核辦應由都察院自行奏明辦理知照前來相應札行南城卽由該城自行奏明等因到城臣等查得該員朱承紱實係不自檢束聲名平常相應請　旨飭吏部卽行革職以示懲儆伏祈　皇太后　皇上聖鑒謹　奏奉　旨已錄　○○奴才榮祿跪　奏爲假期屆滿病體未痊籲懇　天恩卽准開缺調理恭摺仰祈　聖鑒事竊奴才前因腰上舊疾舉發迭次仰蒙　聖恩賞假調理月餘以來奴才赶緊延醫診治湯劑之外兼用敷　滿擬少就痊愈卽行銷假當差惟奴才所患之症自前歲迄今已閱兩載本年春夏雖見　復而前以服養過多正氣早經虧損近因外感求郊過連悞用峽利之劑致舊疾復行舉發現在痛腫雖漸次消沽而濕𤍠凝滯脇下作痛加以少食不寐氣體益形困憊彼　者　云受病已深煩寬以時日靜心調養始可復元奴才聞之深爲焦灼伏思奴才祖父伯叔均以効命疆塲累受　國恩稠迭至再而奴才復仰蒙　皇太后　皇上　高厚恩施迭承　簡命凡此　異數殊榮豈捐糜頂踵所能報稱於萬一無如奴才病體纏綿醫治之方已遍　犬馬之疾益增實非旦夕所能奏效竊查奴才所管步軍統領衙門曁神機營健銳營於整頓地方緝捕盜賊　練士卒講求武備各事責任極爲煩重關係尢非淺鮮雖事事躬親督率尚慮或有疏失倘因久病未痊致蹈貽悞之咎更無以仰答　高厚之施再四思排五四徬徨莫知所措惟有瀝情籲懇　天恩俯准開缺俾得安心調理一俟病體少愈卽當泥首　宮門求　賞差便萬不敢稍耽安𨓜上負　止成無任悚惶待　命之至所有奴才因病瀝情籲懇開缺調理緣由謹恭摺具陳伏乞　皇太后　皇上聖明洞鑿謹奏請　旨奉　旨已錄　○○奴才紹祺跪　奏爲內務府公所房間不堪棲止援案懇　恩賞借俸餉銀兩以資修理恭摺奏陳仰祈　聖鑒事竊查內務府各營房均在紅椿以內爲陵寢最近之區該員役等遇有患病之人刻卽抬出口子門以外調養病故後卽在外治喪此立　陵之初定例然也乾隆年間蒙格外天恩在口子門外半壁店地方　賞給養病房一所計四十餘間地一叚計十餘畞以爲洽喪營葬之用凡內務府官後人等無不身雙殊恩共蒙　厚澤感戴　鴻慈無涯極矣自　賞之後百餘年來生齒日煩葬地旣無餘隙房間坍塌幾至無存每値酷暑嚴寒老病衰 
 
 

Page 5

 
 
頹一經抬出無處安置此等情形實堪矜憫當此庫欵支絀固不敢請項修理應由官役等捐辦又實力有不及現據內務府官員差役等公同呈懇擬請援照借餉修房成案各請支一年俸餉實銀將此養病公所全行修整並附近處所添置義地以復舊制具禀請奏前來奴才卷查舊案目據實情所稟尚非虛揑合無仰懇　皇太后　皇上逾格鴻慈賞借官貝一年八成俸銀五千一百九十五兩六錢七分六厘八毫茶膳上人拜唐阿一年八成餉銀六千八百一十一兩二錢在於戶部並直隸藩司分別支領照案分作八年扣還如蒙　兪允奴才卽飭令鳩工興辦責成該管官貝核實經理再此項係宮役捐辦應免咎報爲此恭摺具　奏是否有當伏乞　聖鑒訓示謹　奏軍機大臣奉　旨着照所請該部知道欽此　○○都察院左都御史臣志和　跪　奏爲奏　聞請　皆事據朱天孀婦蔡張氏遣抱張臣以謹良爲盜慘斃二命等詞赴臣衙門呈訴臣等公同訉間據張臣供年七十歲昌圖廳人蔡張氏亭呈遣遞求閱便悉查原呈內稱緣氏夫蔡福勤前充捕役奉拿馬賊劉廣成梁萬成陸明未獲退差劉廣成等謀充府役欲報前仇光緒二年九月間突將氏夫拿去經爲賊匪常訉昤並無贓証弊禮嚴押劉廣成等串通府役黃萬有及貼書王鳳臣等私刑斃命棄屍滅跡三年三月間氏赴省喊控委員查辦劉廣成等賄囑回省未報訉究四年三月間劉廣成等率領多人突來氏家將氏毒毆並踢死四歲幼子保住奪屍拋棄氏於十一月間赴京呈控蒙奏交本省嚴訉切究今年正月間府主將劉廣成黃萬有王風臣三人解省匪等恨氏京持於三月二十一日晚尋至氏店將氏按倒在地用力割去舌肉數分當時痛絕幸救得甦訉據劉廣成父子供認餘犯任其賄蔽勒結情難甘忍復行來京瀝訴等語臣等查該民婦葬張氏於光緒四年十一月間赴臣衙門呈控劉廣成等本係馬賊買充總役挾伊夫蔡福勤前拿之仇經爲賊匪私刑斃命並將該氏毒毆踢死四歲幼子等詞當經奏交盛京將軍　辦在案現在尚未奏結茲該氏復呈稱回省後在店該質劉廣成等將該氏慘割舌肉數分到案時供認不諱餘犯賄蔽勒結等情如果屬實大平法紀謹抄錄原呈恭呈　御覽伏乞　聖鑒訓示再據該抱告結稱蔡張氏在何衙門控告伊不知悉合併聲明謹　奏奉　旨已錄　○○銘安等片　再查本年七月二十二日按准吏部咨開現在吉林長春廳理事通判長靑於五年閏三月十二日丁生母憂本部照例間缺所遣吉林長春廳理事通判一缺係外補之缺應由該將軍照例揀員請補等因行知前來當卽檄委吉林理事同知善慶前往署理曾經奏明在案查長春廳政務殷煩兼有蒙民交涉事件撫綏化縣治理甚難現在該廳出缺例應以候補通判薩呢揚阿坐補惟該員於光緒四年二月請假回旗措資至五年四月回省奴才等已於奏請揀撥擢內陳明將該員泒在刑司會審案件留心察看能否得力再行甄別等因亦經奏明在案現當整頓吏治之時必須最能授任方能有裨地方擬請將坐補長春廳理事通判薩呢揚阿留省差委隨時查看將來能否勝任再行　明辦理除咨報吏部查照外謹附片陳明伏乞　聖鑒謹　奏軍機大臣奉　旨吏部知道欽此　○○奴才景豐花尚阿跪　奏爲提撥光緒六年應放軍臺官兵俸餉等項銀兩循案恭摺奏祈　聖鑒事竊查阿勒泰軍臺四十四站每年俸餉羊價馬價紙張等項共應放銀二萬一千八百七十七兩五錢五分遇閏加銀一千六百二十四兩自乾隆五十四年奏准由張家口稅務監督每任解交銀二萬二千四兩零遇閏加銀二千兩歲有盈餘預俻灾荒之用仍限年扣還截至道光二十六共積存銀三萬六千兩零是年十一日經戶部奏准自二十七年爲始所有應解軍臺俸餉每年改令解限二萬兩其少解之數除將前項餘存抵補一俟將次用完先期由該都統奏明按照每年實用數目撥解等語奉　旨依議欽此欽遵辦理後截至咸豐十年分積存銀兩均已用竣皆經核明應行我領數目並聲明以後分別有無閏月先期奏明撥解倘遇灾荒屆時另行酌辦奏奉　硃批依議欽此欽遵各在案上年預調光緒五年　靖官兵俸餉等項銀兩時奏奉　諭旨着照所請該衙門知道欽此欽遵亦在案茲當先期請撥之時查明年係屬無閏之年應放軍臺官兵俸餉馬價羊價紙張等項共需銀二萬一千八百七十七兩五錢五分奴才等循照成案奏請由張家口稅務監　照數解交奴才衙門以俻明年二月間分別散放恭候　命下再行移咨戶部理藩院內務府張家口稅務監督遵照辦理所管提撥光緒六年應放軍臺官兵俸餉等項銀兩緣由理合循案恭摺具奏伏乞　皇太后　皇上聖鑒訓示遵行爲此謹　奏國機大臣奉　旨着照所請該衙門知道欽此 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
