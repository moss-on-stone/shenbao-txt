# 1884 - 74 - 4903927

 

Page 1

 
 
[石印五經體註出售] [  點石齋主人啓]  
　　五經體註一書向無善本漫漶惡劣不堪寓目近來坊間雖刋有小本而訛悞悉仍其藩本齋不惜重貲敦請文士逐行逐字反覆校讎先後不下五六次並延善書宋字者統體繕寫無大小出入之獘行間悉遵監本而式樣則仿巾笛本之大小以便舟車携帶紙張潔白字畫精湛魯魚亥豕一掃而空夫亦不遺餘力矣業帖括者可家置一編焉茲定於二月二十八日出書每部三套計釘十六本價洋兩元六角尙祈賜顧爲盼售處仍照曩例 
[招請賣報售書] [  申報舘主人啓]  
　　廣東爲極大省會仕商雲集本舘現欲請一友人在穗垣代銷申報及點石齋申報舘兩處所印之書籍如有嶴友願辦此事新來本舘面議一　　　事上海覔一殷實大鋪作保方可訂定也此布 
[招請訪事及賣申報與各書籍] [  申報館主人啓]  
　　江西之南昌安徽之安慶皆省會地方本舘向固有人在斯二處採訪時事現在意欲更換如有能勝此任者祈來本舘帳房面訂又香港亦華人薈萃之所且逼近南洋諸島國倘有人願爲本舘賣報曁代售申報舘點石齋兩處所印之書籍亦祈來本舘訂定此布 
[論釐局宜明示捐章]  
　　國家因軍需孔急不得已而設立厘局抽收稅捐以裕兵餉此本非永以爲例也軍事旣平善後需欵關稅未復庫帑支絀於是雖經言官屢次奏請停止而疆臣卒未准行然苟照章輸捐各局卡司事巡丁皆能認眞奉公守法則區區者在商人亦無所靳也自分卡太多商人乃苦於捐項之重而偷漏走私者反日益多於是又定爲罰款有罰至三倍五倍　罰至十倍數十倍者商民之怨咨更有所不免矣顧偷捐漏稅事屬作奸犯科國家旣未撤厘捐而彼乃偏欲取巧以貿利目之曰奸商而議以重罰猶之可也獨有鄉人土貨所值無多而行經厘卡亦必細大不遺無一獲免此則似乎太不近情前聞某厘卡見有鄉人負竹帚數十把以求售者亦勒使輸捐不從則指爲漏稅而罰之試思竹帚能值幾何而顧苛求若此豈國家不得已而設立厘捐之本心哉前日又有鄉人抱布行經新閘厘卡巡丁令其納捐鄉人不從巡丁遽毆之致鄉人受傷本報曾錄登之此則尤可駭人聽聞者已夫使土布而應捐也者自有稅則可查但示以稅則謂應捐若干鄉人雖愚必不敢有所抗拒卽使抗不遵繳亦當禀知卡員再定科罪安得遽行毆打在巡丁之意以爲彼鄉人其何能爲而不知公論究不能爲之諱也使土貨而向來無捐而該巡丁明欺鄉人有心索詐不遂所欲遽施毆辱則是該巡丁之罪更無可赦吾不知該局内有無委員而顧縱容巡丁横暴若此也竊謂此時而欲請裁捐局勢則有所不能而因抽捐之故遂令巡丁輩肆無忌憚魚肉鄉民至於此極則實大悖朝廷設局抽厘之本意計不如明定章程就各物之應捐者標而出之由總局刷印多張發給各分局懸之局前俾遠近周知何者應捐違則以偷稅論何者不應捐不妨公然負戴而過卽其科罰章程亦須明爲擬定議罰若干倍以爲取巧者儆斷不可上下其手以憑巡丁播弄若此則雖不停捐而商民之咨怨其亦可以稍免矣且江浙兩省同一設局抽釐而章程判然不同浙江之各釐局凡遇家眷船隻不與阻撓巡丁等亦不入艙簽查翻箱倒篋而江蘇各卡則逈乎不同無論其爲家眷船亦必留難簽查多方抑勒夫在船戶等或因雇送家眷而包攬稅貨以圖走漏取巧從中牟利此等弊端固所常有殊亦可惡之極然旣經搜出私貨則應罰幾何照章科罰旣不能减亦不能增在受罰者亦無所藉口無容吝嗇煌煌規則懸示局門又何得有心干犯自搜出私貨之後其罰欵數目大有不同而於是不肖船戶及鄉人等往往有所希兾因之輾轉求情或圖免罰或圖少罰稽延時刻致誤行程有家眷者局門坐守更屬心焦無比凡若此者皆由於不將稅則章程明示之所致也鄉人苟知土貨何者需捐何者無捐則亦有所執擇有應捐者决不敢抗違以致受巡丁之毆辱倘果係不應捐之物巡丁亦不敢相矇而鄉人亦得藉口以却其横暴商民船戶知漏捐應罰若干旣不可减復不能增則彼包攬私貨者自必有所顧忌卽或有希圖僥倖仍復包攬者而一經查出照章納罰旣不得以求情而稍子輕减何苦輾轉遲延如此則釐卡雖不能裁撤商民雖不免怨咨而積忿猶不至過甚焉夫泰西各國亦有捐例而其事似較中國爲直截說者動謂中國立法不及泰西而不知立法之初原亦並無私弊而所用之人偶一不愼弊竇遂由此而生局卡旣多用人尤衆其中良莠愈覺不齊一人舞弊於前衆人效尤於後則雖有良法美意亦且爲若輩所撓亂矣而况設卡抽厘之本屬國家不得已而暫行之弊政也　以便民爲心者盍熟思而審處之 
[海東來信]  
　　越南海東地方本月初四日來信言法人由海東進攻北寍之兵係副將尼格禮也統領海東本係大埠華商在彼營運者甚多嗣經前此海盜攻刼之後地方焚燬殆盡成爲一片瓦礫之塲法人現在卽取瓦礫砌築馬路因往問尼格禮也將軍請得觀戰將軍云須領護照一紙由本將軍簽字方可隨意往觀但不能保爾之性命船隻食用均須自備也時法人之陸續調至海東者約有四五千人先己發兵一隊約千餘人沿紅河而上至北寍口岸駐紥軍裝咸備河之東岸烽火燭天皆係盜賊焚掠居民皆扶老携幼奔避於西岸西岸則無盜蹤迨至北寗河口則見河口分爲東西二處由河口而進約六里之遙卽見法兵營盤法兵俱紥在一山頭上其山平頂約高二十丈法兵已布置完密是隊皆係客兵登山頂而望形勢灼見以遠鏡側之并見遠遠華兵行動又有一山在東北稍低法兵亦往據之初一日有黑旗來攻稍低之山山下有一村村之左近泊有法國料柏兵船遂命該船禦之該船卽動輪前進迎而擊之先以快炮升上桅杆施放繼而又擬放開花砲而黑旗仍突前進攻並無退志其所用之鎗係林明敦毛實麥的尼三種隨將該村縱火張威爾時村中之越民均已逃至法營一邊而法人又發越南土兵一隊拒之黑旗兵始退觀來攻之兵皆看藍號衣鑲紅邊旗則中黑而白邊旗中有白字以路遠不可辨認惟帥旗係淡紅色其大逾恒究不知是否黑旗抑係華軍但爾時想來兵未携炮位故止以洋槍擊之當初一之前數日晚間有兵來攻法營法兵開炮禦之至次日則惟見有一華兵之屍在焉法人猜疑謂死者必不止一人殆巳舁屍以去此其不及舁囘者耳來軍旗幟如林然有兩種一係尖角式一係方式不知何者爲劉軍何者爲華兵也由河口稍進則巳經用石疉斷現在法人擬遣善入水者至彼搬移如 
 
 

Page 2

 
 
不及搬移則擬放水雷以轟之其攻北寍則定於十二三日爲始尼格禮也帶兵六千進發此一路節節有華兵最爲險隘緣尼格禮也年止四十有二正在壯年故以鉅任付之所領之兵則兩隊爲客兵一隊爲阿非利加兵三隊則係法國正兵又一隊爲水師一隊爲土兵六隊爲炮手合共六千人至副將柏禮也帶兵六千則由河内進發其兵三隊爲阿非利加兵六隊爲水師三隊爲越南土兵并炮手列陣圖等合計六千人是路查得十數處爲華兵所守恐亦不易進攻探得北寗城甚大城外有濠入城者須度橋四丹城邊多泥濘之地云按此信發於初四日觀法軍調度愼重如此蓋亦以北寍爲不易攻也而孰知三日之間唾手而得是豈法人之所及料哉書竟爲之擲筆三嘆 
[山炸又聞]  
　　印度新聞帋言柔佛之加拉吉打火山近日又有炸裂之處八達尼雅地方已聞大聲砰然想又運逢劫火也按去歲加拉吉打全島炸裂曾列報中曾幾何時而該處又有此劫火山之禍亦云烈矣 
[刼案破獲]  
　　前報載有輪船裝運牛猪等物赴港中途遭刼一節兹悉本月十一日香港捕頭移會澳門捕頭請其查緝澳捕頭接到照會隨往跴緝查得該盜果來澳門將牛四十二頭賣與西人之牛肉作坊以猪十四蹄賣與屠戶問及該作坊屠戶等何人賣出則云其人衣服體面得錢之後隨卽啓行又復四路探聽知盜船業已開行乃復派包探在近處追緝比至過路灣始將該船緝獲其賣去之牛尙有十一頭未經奏刀亦卽起獲并船解赴華政衙門刻下澳門領事巳禀知澳督請將船牛均送至香港歸案辦理云 
[官塲傳言]  
　　昨日本埠官塲傳言有中朝命湖南巡撫潘大中丞馳赴廣西之信未知確否姑錄之以俟後聞 
[碾藥失愼]  
　　杭城製造火藥局向設上城屢遭不測災後乃移至北城名小雲棲向爲放生所四面皆湯宛如一洲大憲爲愼重起見造屋於此近來製造洋式火藥必用機器然須水火相濟乃能使機轉動也本月十六日早五點鐘放氣管召人齊集有杵者有篩者各司其事官督焉其司機噐者有二人皆粤東人每月辛工錢十千是日開工之始火力方盛而水未加足迨水涸而火愈烈水管通紅直至碾藥處致冲去屋宇傷壞機噐而人亦焚及衣袖一時不得卸去遂跳入水中火毒攻心當卽身死機噐又須大修燒去屋三間幸造時三面皆墻或三間一連或兩間一連故無延燒之禍藥亦燒去一槽碾成之藥皆藏水星閣極爲愼重故此處燒去無多焉 
[賭負自盡]  
　　杭垣衆安橋直街同升　有九和字號係寗人所開之錢土店也屋宇軒昻裝式齊集店中上下十餘人店東極謹厚隣近咸稱道之有夥友夏某多外好新正以來輒私自出外賭錢澈夜不歸後又串同小店東同局聚賭夜出曉歸己非一次而店東不知也不期夏愈賭愈負債欠纍纍不可收拾適家中有書到杭以母病促歸夏遂擇於上月念四日起身而先於念三夜邀同局者作通宵之戰爲挑頭計夏以爲勝則可了前欠若敗則當卽渡江回寗束身遠遁届期賭客俱集遂借對門之素儀店共賭迨至天明結帳夏又輸洋三十餘元再三懇求稍緩衆人無一應者盖衆咸知其卽欲過江不肯放鬆一步夏四面受逼無計可施卽奔至店中上樓而臥同賭之三人亦隨之登樓有欲取其舖盖者有欲背其衣箱者而樓下一人擅取店中之洋掛一个謂先去吃點心而後再來夏悶臥樓中備聞其說因思事已如此難覓生路遂私取阿芙蓉膏吞之而臥踰時喚其午餐尙搖首相示至下午後臥尙未起店東命學生再喚之寂然不應學生見其和衣向裏而臥用力將其兩臂拖起但見面已攺色口吐白涎汗出如豆不禁失聲驚呼衆咸奔視當卽如法解救仍然不吐迨舁至天主堂中西人謂己無及迨舁至店中則巳殞命矣店東忙傳電報到寗通知屍親乃待至三日屍親不到而夏之族叔母舅向在杭州謀生糾領多人首將素儀店内打成虀粉復至九和店中盡力毁打門窓無一存者經人邀至飯店内吃飯吃後將船盌桌椅盡行翻倒一物不存爰復邀至茶店内再談而茶店中茶盌茶桌亦有掀翻打碎又邀至孩兒巷及北橋兩處茶館亦皆如前蠻打勸阻不定於是店主不勝忿怒定欲報官請騐幸是夜將薦保之人追到出爲調處一面卽購辦棺衾成殮然停屍已六日矣現聞命案雖了而賭案尙經訪拿云 
[鄂省官報]  
　　二月初一日藩憲牌示圻水縣缺飭本任之多祺回任武昌府通判長坦禀知任事署武通判恩玉同日卸任初二日又示江陵虎口渡巡檢缺以補用巡檢陶階咨補初三日安陸縣蕭雲禀辭赴任調署咸寗縣本任監利縣諸可權初三日謝委初五日候補通判劉宗植解軍裝往廣西署黄安縣張錫壽禀辭赴任候補道孫明慶奉委往淮南催運差借補布庫大使傅光弼初六日禀知任事署任候補縣藍佩靑同日卸任初六日又示監利縣缺委教習試用縣陳鑅署理候補通判何國珵奉鹽道委往武昌大冶等縣守提質當候補府經歴楊湘雲自湖南查前應山縣周道源故令家屬回初八日管帶善後局長龍船候補巡檢蒯德懋奉委解散勇往皖候補典史惲鶴齡奉藩憲委代理咸寗縣典史事試用縣丞翁守範奉藩憲委充當督署轅下文巡捕初九日學院考試武童武昌府委候補主簿彈壓又委候補州同汪洪霆内塲監箭署襄陽縣典史胡恩慶初九日禀辭赴任 
[擬定試辦助拯章程十條]  
　　一此公會專爲拯溺而起旣無救生船筏豈不同於虚設因平日渡口攬載小船不下百數十隻臨時果能移搶物之心作救人之計則未嘗不可借以爲助所以請示勸禁會中另給奬賞借他山之力成救生之舉會名助拯良以此也一港内凡遇失風船隻無論各色人等有勇往直前救人於溺者平時擬給奬賞錢一千文有風浪日兩千文倘於黑夜或風颱浪滾之中能奮身救一人生起者自當酌賞五倍人數照加老少男婦一律已淹斃者能將尸身撈獲照以上例减半酬勞一撈獲已斃屍身除查明照例給賞外如果並無别故亦無親人在塲或竟不知姓名則由公會量給棺木飭人殮埋義塚所有死者衣貌登卽註明標記存册以便尸親認領倘尸有傷痕或别有緣故應候報縣主騐明辦理均與救生者毫不干累一凡溺者必係船隻傾覆或失足落水一經救起本會近在咫尺臨時自有人照料然亦須查詢明確情事相符始可給十奬賞以杜别故及串揑希賞之弊一各官憲善士所助捐赀集有成數存店生息本公會訂立號簿一本臨事按酌給數目編號開票加蓋圖記令自往店取錢票根存簿以便年終會算一此項存店生息無論地方别有公私善舉均不得藉事動用以期經久不替一甌江港面旣寛且長照料慮有未周擬於江岸擇一妥實勤幹之人每於有風之日及雨夜中往來查探以便招呼相應按月酌予辛貲若于由欵動支以濟公會耳目之所不及一司會者各有本分廉俸所收捐項無須分文開銷滴滴歸源以期仰副各官憲善士飢溺爲懐至意一所收捐項如能源源而來集數生息有效再當會商推廣興辦救生船隻一此事創舉之始諸多未諳所定章程不能盡善現擬暫爲試辦俟後察看損益情形尙祈有德君子隨時酌教是幸 
　　助拯公會何爲而設也盖浙江温州北門外有甌江者上通處州下達海口江面闊一二十里不等風浪不測船隻往來常遭覆溺沿江攬載小船甚多一見失事爭先搶撈貨物絶不顧人且有乘人之險從而攘奪之者前年温州總局彭公永嘉縣張公惄焉傷之遂倡捐創設助拯公會兩年以來活人無算所擬章程亦極簡當惟聞籌欵不多難以經久倘有力者聞風興起陸續助捐俾善舉得以垂之久遠豈不懿歟天台散人謹上 
 
 

Page 3

 
 
[供稟兩歧]  
　　喊寃自刎一案己詳昨報前日原差蔡金提集人証並傳到永源鴨行夥經帮審委員蔣明府訊據原告文生韋子桐卽韋元謨及張金山向時傑吳生保並自刎之陳九卽陳汝梅等供訴我等於上月念三日被甘膀子皮麻子余皆明等或執洋鎗或持利刃硬向我等拆梢被甘等拆去韋洋三十元陳洋三十元張洋五元向洋五元吳洋十元求恩究追質之甘膀子等供稱惟有爭奪賣鴨用錢互相毆打並無拆梢情事明府察閱韋元謨等前遞稟詞與現供大相逕庭甚爲詫異隨問韋元謨等何來如許洋錢答稱向永源鴨行收得者明府卽問永源鴨行夥周姓韋元謨等五人曾否向爾行收過若干洋且伊等是否安分答稱行中並未付過伊等洋銀韋等兩造均非安分之人明府謂韋元謨爾等前遞稟詞亦稱被甘膀子等硬欲抽賣鴨用錢致被毆打今忽攺稱被執洋鎗尖刀硬向拆稍禀詞與口供兩岐况問永源鴨行並未付爾等洋銀顯見誣告雖察得甘膀子等亦非安分之人　爾等究不應誣告若卽具結當格外施恩卽行了案否則辦誣告之罪而韋等仍執前供明府謂旣被甘等拆梢何以前稟並未提及今韋元謨雖稱文生究不知其眞假張金山等四人供稱我等皆不識字禀詞係韋所寫明府謂爾等皆受韋之欺朦再三開導而韋等堅執如前張金山又敢出言挺撞明府大怒飭將張笞責二百板原被人証一槪管押陳汝梅仍發善堂醫治再行復訊 
[攫箱案結]  
　　上月有妓女陸寶雲被鴇母陸許氏同拼識之剃髮匠陳鳳桂攫去皮箱一只陸寳雲投西門巡防局喊控朱明府將案内人証移送縣署經蔣明府訊供飭將陸許氏掌頰發官媒押追在案前晚又經蔣明府復訊陸寳雲供訴前因並稱箱子内有拜匣一只藏金珠首飾值洋五百餘元求恩究追質之陸許氏陳鳳桂堅稱並未取伊箱子明府謂揆度情形陸許氏確有取箱情事否則陸寳雲何故帶領四人到爾家中陸許氏稱前縣葉大老爺任時曾經涉訟故伊來硬取箱中所存之堂斷耳據九圖地保何炳供稱箱子係陸許氏之物小的前曾解勸兩造不聽因此送案明府衡情酌斷陸許氏陳鳳桂賠陸寳雲洋三十元兩造遵斷完案 
[逸犯就獲]  
　　昨報病犯兎脫一節兹悉該犯朱阿順卽施阿順已經巡捕房包探陳阿九緝獲昨解公堂照原斷六个月再加押兩月示警云 
[給洋成殮]  
　　昨報壓斃堪憐一節兹悉某甲係金壇縣人名杜德順現年四十四歲駕船爲業其妻子兒女俱在船上前日經某柴行及木作頭湊給其妻英洋十元隨卽買棺成殮云 
[界址待查]  
　　老閘浜北一帶舖戶居民無力呈繳四季房捐以致罷市各情疉經列報昨早各舖戶復赴公堂遞禀黄太守當堂嘵諭各舖戶等先行開張再行酌議緣工部局禀該處地方本係租界當候查明禀請道憲核示和鋪戶等遵諭而退遂卽照常開市自來火行對面確有界牌竪立高約四尺闊約二尺餘中鐫英文右有外國租界四字左有虹口地方四字惟不知此牌於何時創立耳 
[英界公堂瑣案]  
　　廣東人宋林控蘇婦王陸氏住居鄰近間或在伊家走動致被串拐婢女旺喜旋經報知捕房查明已被張姓木匠領去連同居之房東沈松壽由巡捕送案聲請追究質之王陸氏據供旺喜因時遭主人凌虐自行逃出求救始由張姓木匠收留隨已帶往蘇鄉擬爲養媳張木匠曾商寄　我家恐有貽累致未應允沈松壽稱因曾轉租餘屋而被拖累太守商之哲領事以王陸氏誘拐有因遂押令交到逃婢或張木匠再行追究○一百十五號華捕禀稱妻上街買物久待不歸自往尋遇於途嘱令趕緊回家正爭論間詎被毫無干涉之流氓張阿榮陸靜希等護妻毆我由别捕帮同獲住送究太守訊之張等兩人堅不認毆太守以其多事斷各管押一个月 
[陳家木橋賑所雜述]  
　　士爲民表賑捐至今日倦矣中西書院沈贅翁則不倦近就一已并院中監院恊理教習諸生司閽司廚共一百七十二人募捐洋八十二元滬上中西書館林立肄業者類多殷富倘聞贅翁之風一體籌募推而至於各處之書院則捐數正未可量士爲民表肯爲表率乎○惜財惜福古云借衣惜食不但惜財兼惜福旨哉近接盛鎭王新翁邵少翁吳靄翁王夢翁來函并募到洋三百四元内有靑藤館主倡首節縮通年衣食洋百元從而和者十四人遂集此數各省擁厚資十百倍於靑藤者何可勝數倘令聞風興起則賑捐一事正覺餘勇可賈竊不禁引領望之○在遠不遺此次直東賑捐深賴輪船招商各局廣爲募勸相與有成頃接新加坡局董陳君金鐘函示捐戶清單先後共來四千九百餘金允推巨擘竊念海外諸君身游湖海心繫君民方諸古賢夫何多讓請爲頌之曰富貴而歸故鄉○　念蒼生閩省籌賑善士如王少樵王子芸曾伯厚莫淡如莫靄樓諸公好義之忱歴久彌永近又寄到前雲南布政使陳景光方伯捐助洋一千元仰見繫念蒼生無間朝野林下多賢庶幾當仁不讓乎 
[寄懐瀚濤家兄]  
　　書生有志請長纓掛席連番破浪行抱璞終希靑眼遇封侯須趁黑頭榮琴因調古無知己詩爲才高得險名家兄有詩虎之名世事沙蟲成一笑壯懐奚費不平鳴○重游東海故人稀丁丑秋季有日本之行至壬午秋季又過日本水色山光點客衣鳩未逢時甘守拙鵬因得路快高飛此番宗慤乘槎去何日終軍拜爵歸一紙家書穿望眼驛程留滯是耶非○勞　分飛久别離題箋寄與遠人知清才未展平生志白髮猶懸絶域思兩地關山同此月對床風雨復何時大蘇若問儂消息燈火雞牕一卷詩兄贈余别號子由故亦以大蘇推兄也○失恃歸來恨未忘飢驅又復向遐方愁中倍覺關河險客裏頻驚歲月長萬里風烟成獨往半生恩怨幾時償瓜期指顧三秋近莫認他鄉作故鄉○季子無金返亦難但憑竹簡報平安風雲呵護孤笻健中外奔馳兩眼寬忠信原堪居絶域英材可奈縳微官松揪未奠慈暉暮五夜思君到漏闌○腹滿牢騷吐不禁閒中無事只耽吟清修早識塵根淨壯志都緣閱歴深豈爲功名刪傲骨聊將弧矢寄雄心兄猿臂善射新詩世首藏光氣擲地聲知字字金○弱冠浮生不受憐乘風飛到海雲邊窮途那識王僧達異域猶知魯仲連才大著書空有憤官卑報國恨無權頻年判袂成胡越棠棣花開各一天○瘴海茫茫萬古流側身天地一沙鷗抗塵味本如雞肋投筆名宜并虎頭腕底風雷雙劍疾曲中聲調五絃秋向平婚嫁何時了把酒難澆萬斛愁○勞薪誰與綰征輪袞袞名塲虱此身遲娶幸無兒女累獨遊惟有友朋親詩書讀破詞源壯樽俎從容氣象新莫笑班超空食肉燕然銘石待斯人○烈士何妨瞻氣粗襟期原與俗人殊拚將綺歲供行役直當重溟是坦途辟地久傷兒戯局兄知揚州非安樂土故汲汲遷居論兵獨具覇王圖茫茫濁世醒非福請餟糟醨向酒罏[  涇川吳廣電仲霆甫求正草]  
　　右詩十首舍弟子猷寄懐作也弟方年少苦攻制舉業以錮其才智不能專力於詩古文詞故下筆或未能擺脫俗語絶塵而奔又詞薄而意多複句嫩而字不新是其短也然至其天性之眞摯情思之綿緲低徊流露亦雅有足以感人者則不關所學而自得於天者也故答韻十章以誌一時手足之情離羣之感非敢有譽弟之癖也質之吟壇諸巨公其亦諒諸[  孟霖氏跋]  
[自題小樓吟欽圖]  
　　小築臨江樂趣尋登樓閒憩豁胸襟花堪賞處頻招飲鳥有歌來儼助吟搖曳檣帆舒望服消磨樽酒騁雄心繪圖一幅當窓展聊藉留題寄好音[  小樓主人松堂氏未定草]  
[奉酬味馨室主人用原韵卽正]  
　　今年無興鬪尖乂辜負詹前六出花忽聽新詩吟繡口勝賡仙曲拍紅牙一身飄泊傷時事兩鬢蕭疎 
 
 

Page 4

 
 
感歲華我與君申花下約琴歌酒賦樂何涯[  倉山舊主走筆] E 
[還鄉雜詩]  
　　舟行遇逆風水急推篷岸欲浮一杯暖酒勝添裘年來逆境遭逢慣任爾舟行風打頭○放舟南湖載酒尋春去南湖正晚晴小桃紅可愛雙鬢白無情夢幻追前事蓬飄感此生銜杯展清眺何處度歌聲○雪漁師招登烟雨樓小飲指點孤城近傷心舊里閭白頭師弟子相對一欷歔梅萼紅堪折柳絲緑可梳早春風景好莫把酒杯疏○十五橋省墓十五橋邊省墓田扁舟洄溯八年前手栽松柏長如許遠望葱蘢生紫烟○舟次谷水推篷却喜晚晴新不到鵑湖已五春相近相親鷗傍舵忽藏忽見塔迎人蔣君經學家能繼杉亭丈李老天文世所循壬叔丈畢竟此鄉風俗美久思偕隠結山隣○偕蔣秬薌丈子貞弟游審山之麓停舟好趁夕陽紅結伴尋山谷水東一徑幽深無客過塔鈴天半語西風○留别子貞五年暌隔劇相思今日相逢喜可知話到三更猶未倦對床高臥更論詩纔得相逢又别離教人那得不依依臨行堅訂宵來約莫忘明年早早歸○還鄉有感無端腹痛過黄壚地下難招舊酒徒悼沈榮甫徐季偉昨夜春波門外泊一篷烟雨夢模糊莽莽孤城官道荒還鄉情况太凄凉惟餘一事强人意紫蜆靑螺頓頓嘗○舟過落帆亭出山聊復愽親歡毛義何嘗戀一官怕向落帆亭外過掛帆容易卸帆難○過泖湖帆如快馬奔白波兩耳但覺風呼呼却看岸上樹移走那知舟過萬頃湖壓驚倒盡瓶裏酒春雲漠漠啼墻烏[  甲申春二月楊伯潤初稿]  
[善捐數目]  
　　同善普元局來信云敝局向設法界陳家木橋南首夏施醫藥冬給衣米常年義學惜字各善舉刻屆二月中給米業巳停止於五月朔日開診給藥近蒙善士藥榆送局者懇爲登報以昭誠實計開張培豐助棉衣一百件不留名助棉衣褲一百件河間書屋助棉衣五十件張信泉助白米二石仁昌一石興大一石錢學才五斗誠求氏徐助洋二十元無名氏十元恪靖親軍營五元支應局三元松陽堂五元陳蓉舫二元仰雲書屋一元利泰昌三元樂善氏二元萬全坊裕通恆善記敦厚堂同芳居寄巢主人無名氏泰興帳房敬愼堂昇大林谷來各助洋一元　記成記文記環翠士雲成庄隆棧曹萬豐豫昌老公茂和興祥譚瑞泰謙益棧順泰周十三戶各助洋半元 
[上海陳家木橋金州礦務局内順直山東核奬賑捐公所經收二月廿一日第四十八單]  
　　新加坡輪船招商局經募豐興公司陳金鐘恆春號萬興號復成號余勉常陳祚綿輝戶各捐二百元吳進卿三百元陳昌泰林擇三瑞豐公司王滄周瑞泰號源通號甘菜頭宋鴻美領事府左秉隆黃江永南生店十一戶各一百元邱曾恭一百念元兩成七十元李清七源茂各六十元建芳瑞昌龍山瑞承源泰裕利怡泰王俊臣源和萬豐順源順發余振泰陳謙源沈萬成朱廣蘭十五戶各五十元源發四十八元鄭聮盛福源怡隆和合鴻源維奇生六戶各四十元永萬成泰裕利謙利勝興杜士耀余益薦吳夔圃存利聲發卓廷選榮裕黄貴順成茂陳謙盛美成財合恆泰陳裕豐謙隆順成劉孝欽榮豐朱有蘭梅遂和永泰廣恆泰生念七戶各三十元振隆源利沈潜光余永源四戶各念五元霞玉記萬安胡潮水三戶各念四元李興裕無名氏信女左棠泰盛錦源陳從平陳從愫廣裕成陳謙興振順兩合發佘學成華興上合瑞豐利成炎豐成利陳貴豐合利萬振隆恆裕成協盛源源南盛萬成順陳祚長同安堂同德恆和祥羅致生三十一戶各念元林廣合金和順張豐源鄭裕發合順泰記振順利賡美伯順泉成興九戶各十五元曹芝如十四元協榮茂十二元張妻壅中和順合宜豐怡豐吉成正記合興林合發張吉興陳和成合源振源信成義學昌和源鳳合榮盛增豐美豐記吉成郭錦成郭廷鏡薛永元業成熾成謝萬和義豐榮順利億豐福義隆永順和聲利恆春明盛財順陳順恆裕永全成恆興楊隆發笑合永裕豐崑記世興永利順怡記春源永成發誠豐來成榮泰羅合廣生怡昌成利源吉祥泰廣生昌盛合怡盛豐林焯煌年盛梁錫麟無名氏六十戶各十元廣豐棧萬盛春盛錦成源錦和五戶各八元黃清安上林萬利豐三戶各六元徐麟祥和盛海利德盛財盛利順廣華生豐和炎記提發周兩平興成延生堂豐財潮成榮萬春潮順萬利成恆洽興聲合茂泰來榮利源聲利同德合順和成豐順安成興玉成錦順發和豐盛記協美廣成劉福利永順桂記義瑞興同利裕發長盛頤壽堂黄彦廷振德興生泰福隆春和粤豐隆源成怡順萬興怡成和合志南何發順萬成泰五十五戶各五元恆利成源來順成記永源恆成源合德懷笑盛劉瑞合泗隆寶泰和南興隆恆泰祥十四戶各四元正三福羅振生各三元以上二百六十戶共洋六千九百零六元由招商總局解來合規元四千九百七十八兩八錢五分○中西書院沈贅翁先生募第四次九十一戶共洋十八元對洋四元四開念二個八開十六個各花戶單容後補登○杭州電報局來集腋社第一次四元○陳功懋二元感禱氏求合家平安順遂二元○附核奬金士芬庫銀合洋念四元八角六分一厘 
[蘇省撫轅抄]  
　　二月十七日知府錢溯時禀知厘捐局委省城洋貨局務禀謝陳春曦稟辭赴安慶查硝磺徐傳冕銷長興釐局回省禀到新選處州府經歴韓冠英由直隸籍領憑來省禀到○十八日通判徐承變稟知接電報聞訃丁母憂知州蘇嘉凎禀知藩飭奉部復準起復者金華縣承吕懋典禀辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十年二月十五日京報全錄]  
　　宫門抄○諭旨五道錄前○發抄旨四道○浙撫劉奏審明絞犯脫逃仇殺一家三命擬辦摺子○豫撫鹿奏病請調理摺子○皖撫裕奏爲請建坊夾片○又奏請建坊夾片○東撫陳奏調署知縣夾片○二月十五日理藩院鑾儀衛光祿寺正白旂值日無引見○芬車請假十日○内閣奏派騐放之大臣派出靈中堂延煦孫毓汶陳蘭彬○吏部奏派揀選官缺派出額勒和布閻敬銘景善熙敬○召見軍機○發抄崇綺等奏吉林頭起馬隊委防禦台祥補吉林正紅旗驍騎校奉旨着照所請兵部知道欽　○又安東縣續墾地畝應徵正耗壓私數目奉旨戶都知道欽此○裕寬奏交御粤東撫篆日期奉旨知道了欽此○児文蔚奏接任粤東撫篆日期謝恩奉旨知道了欽此○○頭品頂戴浙江巡撫臣劉秉璋跪奏爲審明絞犯潜逃仇殺一家三命按律擬辦恭摺仰祈聖鑒事竊查蘭谿縣接遞解審發回義烏縣絞犯樓尙勤卽樓常勤中途逃脫一案前撫臣陳士杰將簽差不愼派役延悞各員奏叅飭緝嗣據義局縣知縣楊昌珠以光緒九年五月初七日訪聞縣屬后塘畈地方有逃犯殺人情事當卽派差嚴拿卽於初八日據民人王章熙呈報伊姊夫樓永逭姊樓王氏甥樓正法均被樓尙勤殺死並據樓永逭之子樓常挺呈同前由差緝拿獲從犯樓萌思一名等情稟報臣因情罪重大批飭勒限嚴拿旋據楊昌珠協同蘭谿縣及安徽寗國縣兵役曁試用按司獄汪步瀛等拿獲逃兇樓尙勤從犯樓樟惟等馳禀到臣批司提省審辦去後兹據署按察使豐紳泰督同杭州府知府吳世榮義烏縣知縣楊昌珠審明擬解前來臣親提研鞫緣樓尙勤卽樓常勤樓萌思樓樟惟均籍隸義烏縣已死樓永逭係樓尙勤小功服叔樓王氏係樓永逭之妻樓正法係樓永逭之子與樓萌思等同族無服同治二年間樓永逭聽從前獲監斃之樓常進謀殺樓尙勤之兄樓炳身死光緒三年間樓尙勤戳傷無服族人樓華榮之母樓陳氏身死彼此京控遞回提省審辦將樓尙勤依鬥殺律擬絞監候秋後處决樓永逭依故殺小功堂姪律於絞罪上減一等擬杖一百流二千里恭逢同治十三年十一月十五日恩旨光緒元年正月二十日恩詔累减援免經前撫臣陳士杰勘審具奏由部覆准分别發回禁釋光緒八年五月二十五日樓尙勤遞至蘭谿縣轉遞中途乘間脫逃潛注各處躱避不敢回家九年五月初三日回至義鳥縣探望途遇樓萌思樓樟惟告知逃避情由兹因　兄樓炳升被樓永逭殺善樓永逭釋回無事仇恨不甘意圖殺死樓永逭洩忿相邀帮助樓萌思等允從是月初六日樓尙勤探知樓永逭在龍華莊地方訓蒙每晚回家住宿必從□塘畈經過自携洋鎗刀子先赴該處等候令樓萌思樓樟惟隨後同往傍晚時分樓尙勤見樓永逭同子樓正法走過后塘畈山背卽在樹叢中點放洋鎗中傷樓永逭右後肋倒地當卽趕出用刀連砍傷其右肋樓正法喊救樓尙勤意圖滅口又用刀戳傷樓正法胸膛左右肋並右後肋右後脇連腰眼倒地均各殞命維時樓萌思樓樟惟踵至均未動手因有樓華聚遇見喊拿畏懼逃散樓華聚因樓尙勤放槍亦卽走避樓尙勤於樓華聚等走後恐樓永逭之妻王氏查知報官起意一併殺死乘夜獨往樓永逭家内適樓土氏站立檐前樓尙勤點槍放傷其胸膛樓王氏喊痛轉身欲跑樓尙勤又用槍放傷其脊右及右腰眼撲跌倒地滾喊樓尙勤趕攏用刀連戳傷樓王氏脊膂左右後肋右後脇見其已死復獨自至后塘畈割落樓永逭樓正法頭顱撩棄逃逸經縣訪聞據報騐訊差緝獲犯行司提省督同杭州府等訊明擬解經臣親提研鞫據供前情不諱詰係挾仇殺死並無起衅别故及另有同謀加功之人前次中途脫逃管解兵役亦無鬆刑賄縱情弊究詰不移案無遁飾查律載謀殺緦麻以上尊長已殺者斬尊長謀殺卑幼已殺者依故殺法又故殺者絞又殺一家非死罪三人凌遲處死財産斷付死者之家爲從不加功者依謀殺人律又謀殺人從而不加功者杖一百流三千里又例載殺一家三命以上兇犯審明後依律定罪一面奏聞一面恭請王命先行正法又解審絞犯中途脫逃原犯監候核其情罪應入緩决者攺入情實各等語此案樓尙勤於擬絞發回中途脫逃之後輒因兄樓炳升前被樓永逭聽從加功殺死擬流赦免釋回仇恨不甘起意將樓永逭並其子樓正法妻樓王氏先後殺死兇惡己極巳死樓永逭樓土氏係該犯小功叔嬸樓正法係該犯小功服弟遍查　例並無謀殺小功堂叔夫妻父子一家三命作何治罪專　自應按照殺一家非死罪三人律問擬樓尙勤卽樓常　除謀死小功尊長服弟並擬絞脫逃各輕罪不議外　殺一家非死罪三人凌遲處死律擬凌遲處死臣於審明後照例恭請王命飭委署按察使豐紳泰臣標中軍叅將唐湘遠將該犯樓尙勤卽樓常勤綁赴市曹凌遲處死訖仍傳首犯事地方懸桿梟示以昭炯戒犯妻樓馬氏犯子樓揚福均應照例緣坐樓馬氏因産未解由縣另行訊擬詳咨並查明該犯財産斷付屍子樓常挺承管樓萌思樓樟惟聽從謀殺樓永逭僅止同行並未加功該犯等與已死樓永逭係同族無服應同凡論樓萌思樓樟惟二犯均合依　殺人從而不加功者杖一百流三千里律各擬杖一百流三千里定地發配折責安置樓華聚救阻不及應毋庸議屍　給屬領埋凶　洋槍飭縣查起凶刀供　免追近有首先拿獲鄰省　遲重犯一名流犯一名之安徽寗國縣知縣惠恩緝捕勤匪應請照例議叙此外協獲應叙之安徽　用按司獄江步瀛等查取識名另行咨部核奬義島縣知縣楊昌珠於限内恊同獲犯爾省例得免議除供招咨部外所有審明仇殺一家三命重犯擬辦緣由理合恭摺具奏状乞皇太后皇上聖鑒動部核覆施行謹奏軍機大臣奉旨刑部議奏欽此○○河南巡撫臣鹿傳霖跪奏爲微臣脾瀉患劇恐有曠誤懇恩賞假調理恭摺仰祈聖鑒事竊臣賦性褊急隨官黔中少遭宼難自入官後凡職分所當爲竭盡心力不敢畏勞及調任廣州府時值公事繁劇晝夜不遑以致積勞過甚陡患眩暈繼以脾瀉委頓　支亟進温　大劑數月後漸次就痊從此脾瀉成疾經勞必作去夏仰蒙恩命簡　豫疆遵卽請覲入都叩謝天恩溽暑長途濕熱中於不覺及請訓赴豫甫經到任人地生疎惟恐措置有乖逐事搜求利弊又值久兩傷稼倍切憂勞觸動脾瀉舊疾温衲雜投初猶時發時愈冬至以後轉益增劇臣以諸事正當頓非博訪周諮難期妥協力疾從公未獲稍加調養時交春令肝氣發動加以氣促心搖脾瀉愈甚據醫家云心氣過耗非一意調攝藥餌驟難見功五夜　維與其勉强支持時虞竭蹶何如趕緊調治冀得早痊惟有籲懇天恩賞假一月俾可從容調理一切日行公事飭委潘司代　代行其緊要事件仍由臣酌核辦理萬不敢稍躭安逸自外生成所有微臣因病請假緣由理合恭摺具陳伏乞皇太后皇上聖鑒訓示謹奏軍機大臣奉旨　賞假一月欽此○○裕祿片再上年安省沿江水災籌辦賑務據旌德縣人湖北候補知府江麟瑞遵其故父二品封職附生江貴遺　捐賑銀一千五百兩太湖縣人已革江蘇候補道趙繼元遵其故父原任廣東高廉道趙畇遺命捐賑銀一千兩湖南長沙縣人文童彭祖榖遵其故祖母易氏遺　捐賑銀一千兩又直隸候補同知直隸州黃建筦奉其母二品命婦程氏命捐賑棉衣一千件湖南巴陵縣人監生孫崇觀奉其嫡母四品命　汪氏命捐賑棉衣一千件廣東香山縣人理問銜劉國忠奉其生母陳氏命捐賑棉衣一千件黃建筦等所捐棉衣按照直隸章程每棉衣一件合銀一兩各共合銀一千兩先後分解災區協助賑濟現賑務事竣由辦理賑撫司道彚詳　奏前來臣伏查定例士民人等捐助賑銀千兩以上者准其建坊給予樂善好施字樣今該員江麟瑞等各承親志力捐鉅欵解救皖災洵屬慷慨樂施急公好義核其所捐銀數均與建坊之例相符合無仰懇天恩俯准將二品封職附生江貴原任廣東高廉道趙　二品命　黄程氏四品命婦孫汪氏及彭易氏劉陳氏各照例建坊給予樂善好施字樣以昭奬勸出自鴻慈謹會同大學士兩江總督臣左宗棠　片具陳伏乞聖鑒訓示謹奏軍機大臣奉旨着照所請該部知道欽此○○裕祿片再知府銜安徽候補知縣劉承祖遵其母王氏之命以本年山東黄水爲災飢民待賑孔急勉力捐銀一千兩兌交勸辦東賑司道彚解東省以　賑需由　司盧士杰候補道陳烺曾詳請奏前來臣查士民捐助賑銀至千兩者例得建坊給予樂善好施字樣今知府銜安徽候補知縣劉承祖之母王氏捐輸巨欵助賑東省災黎實屬深明大義慷慨樂施其所捐銀敷核與建坊之例相符合無仰懇天恩俯准建坊給予樂善好施字樣以昭奬勸出自鴻慈謹兩片具陳伏乞聖鑒示謹奏軍機大臣奉旨着照所請該部知道欽此○○陳士杰片再禹城縣知縣李惟城因案撤省業經臣具奏開缺在案該縣民情刁悍非精明强幹之員不足以資治理當於李惟城撤省後查有邱縣知縣劉酃柎才具開展公事老成堪以調署由藩臬兩司檄飭遵照茲據該司等會詳查明劉嘉柎邱縣任内並無三叅限滿巳起四叅命盜案件及錢粮未完有關降調展叅處分懇請具奏前來除咨部查照外謹附片具陳伏乞聖鑒謹奏軍機大臣奉旨知道了欽此 
 
