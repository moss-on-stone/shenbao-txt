# 1921 - 200 - 4917395

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[戰禍之豫測（老圃）]  
　　世界有弱國於是乎强國之間有戰爭故弱國爲戰爭之導線國内之戰亦與此同理有闒茸闇弱之藩鎭則覬覦之心亦因之而起武昌控長江上遊爲全國重鎭而據之者非其人一朝兵變有空虚之勢故桂事告終湘事繼起所謂兼弱攻昧武之善經不特此也江西之弱更甚於湖北主軍者但計錙銖絶無軍紀客有自江西來者謂一夫作難即能攻陷南昌此雖滑稽之說然考其履歷蓋不盡座故知長江之危危於累卵特兵機未動之時當局不自覺耳今湖北兵機已動南風競否雖未易輕斷度必出全力以爭之果爾則吳佩孚或將出兵於湖北爲王占元之援實取王占元而代之否則湖北不能支也謂吳將助南以驅王此猶神經過敏之說但吳果出師則張作霖之師或乘勢占京漢路線以扼其背而擴勢力於中原吳即不出師張亦未必不假援鄂之名擴勢力於長江故其結果恐將牽涉奉直問題奉直果相見於中原則江漢以南非北所有南之勢必益張或靜觀兩虎之爭以乘其弊或聯吳以制張皆難逆料然神州從此多事所謂牽一髮而全身皆動此雖豫言然大勢所趨實未可樂觀全國商業必受其影響也 
[專電一]  
　　北京電吳佩孚入鄂原政府不得已舉已切電曹錕轉商吳務顧全北洋團體不得輕諾西南要求則中央以鄂局善後付君含有繼王條件（二十六日下午一鐘） 
　　北京電鄂王連電告急請撥鉅欵漾電請調第八混旅開駐灄口祈家灣援應又電請調第八混旅及豫軍一混旅魯軍兩混旅組織援鄂軍迅卽籌備開拔又敬電湘軍分三路進攻以宋鶴庚爲總司令魯滌平爲中路司令由岳州進葉開鑫爲右路司令由平江進陳嘉祐爲左路司令由南縣新鄉進時機緊迫請迅電曹吳撥隊援救（二十五日下午十鐘） 
　　北京電鄂王又來三電（一）告湘軍分岳州南縣平江進攻（一）請調靳雲鶚駐祈家灣（一）請給欠餉 
　　北京電靳因鄂防吃緊飛請曹吳應援吳以陜局未定礙難分兵辭報載吳師已發殆屬理想 
　　北京電奉張來電湘趙背盟攻卾應團結北系聯兵討伐直曹並請宣布湘趙破壞大局罪狀師出有名（二十五日下午一鐘） 
　　北京電贛陳電報已令二十三旅全部進窺長沙（二十五日下午一鐘） 
　　北京電曹派蕭耀南助鄂今已扣車備發蕭係鄂籍曹有用意 
　　北京電閻陳兩軍沿渭河交戰兩晝夜陳部大敗陳逃其夫人從馬上跌斃又訊漢中兵變張寶麟被戕陳部張藩剿變兵亦敗 
　　北京電院電熱姜征蒙政策不碍熱察綏三區行政早由張使一再聲明中途斷無反汗惟剿匪肅清路線以備國軍前進當有磋商餘地現有中央襄同入手諒無糾葛 
　　北京電黑吳電敬（二十四）出巡滿哈 
　　北京電新楊電科唐俄黨在泉安寺集合後卽向阿爾泰實行分擾計有五千餘人並有蒙匪混雜除向海圖鎭西三塘湖增防外並責成蔣旅嚴爲剿擊（二十五日下午六鐘） 
　　北京電優林昨酉刻到京隨員十五嫺蒙情者三熟東路沿革者二參預擊破恩琴戰事者二律師三華報界有迎於車站者與離京時情况大不相同優對張作霖言明無條件交還蒙古但需華軍確實到防地時行之（二十六日下午一鐘） 
　　北京電唐在章昨周作民今啓程假道南滿赴日（二十五日下午三鐘） 
 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電赤塔新黨親華者鼓吹對華澈底讓步（一）放棄庚子賠欵（二）任認盧布損失（三）放棄圖拉河金礦權（四）承認華人受雇於俄人之損失以有契約爲限（五）許華船黑龍江江自由出口（六）交還江東六十四村（七）新疆無綫台贈於中國（八）中東路讓與中國（九）不將沿海州堪察加薩哈連三州島嶼割與第三國（二十六日下午一鐘） 
　　北京電太平洋會駐外各使答復均到主外長出馬者多縮減軍備會議擬另派代表確未定人聞美總統二十五招施使入見談太平洋事會晤情形尚未報來 
　　北京電參陸處决議全國陸軍應縮至三十師爲度咨由外部列入太平洋會議提案（二十五日下午一鐘） 
　　天津電聞鄂王决辭職將以吳佩孚督鄂 
　　天津電鮑貴卿决息津門 
　　天津電張作霖在魯募兵千八百名徑日（二十五）運奉（以上二十五日下午十一鐘） 
　　香港電黄培桂率殘軍退駐武鳴魏軍已往攻 
　　香港電沈鴻英尚擁四十二營秦步衢亦沈黨許部謝關張三旅防範極嚴沈秦必不得逞 
　　香港電桂將林劉韓李等皓（十九）通電舉韋榮昌爲自治軍總司令欲與沈鴻英各樹一幟 
　　香港電滇軍俗步倫梗（二十三）電稱彭漢渟佔思恩進攻慶柳胡瑛佔西林進攻百色一說李烈鈞已陷椶城賁克昭逃去鬱屬四縣悉由翁陳各部攻克 
　　香港電陳炯明對南寗各界代表宣布意見（一）各處桂軍如誠意降附當飭部停止進兵（一）桂局善後准人民建議酌行（一）桂總司令雖未定必委任孚民望者（一）省長必由民選（一）前線軍隊嚴禁騷擾 
　　香港電趙德裕由澳返聽候處分 
　　香港電頃聞沈鴻英已退出富川關張兩旅入駐賀縣賴世璜養（二十二）佔桂嶺大寗向八步前進李明揚軍隊抵富川界 
　　香港電黄培桂派代表何濟垣謁陳炯明商委桂總司令事 
　　香港電黄志桓馬（二十一）電稱率兵回廉（以上二十六日下午九鐘） 
世界路透電 
[太平洋會議之各方面]  
　　二十五日倫敦電泰晤士報載稱裁减軍備大會及太平洋大會將不在倫敦或華盛頓開預備會議惟仍將有非正式會商公期消除意見上隔閡之可能性現信非正式會商之議可由曾被邀參與華盛頓大會之各政府之嘉許美國亦願助成之果爾則倫敦將爲天然集議點且將容刻仍在英倫之殖民地首相參與之也 
　　二十五日倫敦電殖民地首相今晨在唐林街相邸討論華盛頓大會問題 
[法國之裁減軍備限度]  
　　二十五日巴黎電法總統米勒蘭氏在哈佛爾演說海軍事謂鑒於戰時英法之共同出力今縱有勢所難免之風雲然决不能謂此風雲不即消散也法國無害於人祇欲保障其自已安寗並會同協約國維持世界和平耳海軍總長杜斯豪氏言及減輕軍備問題謂法國海軍減輕之限度可以下述數條說明之若過此限度則非所宜㈠維持法國對法屬斐洲在地中海之交通㈡法國須有一旦法德兩國海軍交戰法國無所畏慮之擔保㈢法屬殖民地之安寗㈣法國須能以其兵力列於大海軍協約國之旁而無愧色 
[德國之反對單事運動]  
　　二十五日巴黎電柏林和平會謀於七月三十一日在德國各大城舉行反對戰事之示威運動擬結隊游行各携旗幟上書消弭戰爭字様並到處演說散發傳單 
[羅王赴法中之炸彈]  
　　二十五日巴黎電據羅就消息羅王偕后所乘赴巴黎之火車中發見無政府黨陰謀黨人置炸彈於路軌幸爲秘密警務員偵知拘獲黨人數名羅王等於本星期杪可抵巴黎 
[中法實業銀行股東會]  
　　二十五日巴黎電中法實業銀行今晨開股東會議理事部之報告及理事部職權之賡續經三萬二千票對一千八百票通過該會議並一致（不同意者二百九十七票）通過下列議案兩條㈠許理事部有權呈入清理賬目之請願書㈡規定償還該銀行債務之條件（甲）純屬銀行性質之各項債欵·存欵·支票·匯票等·將儘先償付（乙）債權人有選擇取現欵或取優先股股票之權（丙）其他債務聽後連同利息償付股東會議之通過此項議案表明股東决計俟清理賬目俾該銀行得脫離目下之難關後必使該銀行繼續營業 
　　二十五日巴黎電中法實業銀行今日開特别會議由該銀行理事長裴爾台洛氏主席討論該銀行改組辦法經多數贊成要求通融清結之議關於此節明日將有商業裁判所之判詞一九二○年之賬目已由三萬二千一百六十五票對一千八百七十五票通過理事部其他建議均經大多數贊成 
[美國搜獲私酒]  
　　二十五日紐海文電美國紐海文港口昨夜破獲私行運酒入境案其搜獲威士忌酒二百五十箱並拘獲私運之人而由港外載酒入境之駁船亦被拘留紐海文港有英國帆船一艘前在途中曾載威士忌二千箱現此酒不知何往美官場特扣留此船欲查知酒之去處近來美國海岸外常有行蹤詭異之船隻殆皆與私行運酒有關也 
[法國火車遇盜]  
　　二十六日巴黎電巴黎馬賽快車昨日駛抵波勒附近爲戴假面具携武器之盜一隊所刦有少年法軍兩員抗拒之爲盜擊中其一已死盜皆逃脫 
[法國汽車比賽]  
　　二十五日法國勒滿電汽車比賽大奬品爲一杜山堡（美國）車由末菲氏駕駛者所獲計以四點七分十秒鐘駛畢全程平均每小時行一百二十又半基羅邁當此次比賽乃含商業性質而非全屬游戲蓋法國之車由美人駕駛美國之車由法人駕駛也比賽場爲三角式約十七基羅邁當之遥計繞行三十匝 
[美國發生癩病]  
　　二十五日紐約電南方種棉區域現發生癩病染者十萬人恐至少將死萬人聞此症係因飢餓而起蓋近來棉事大壞農民與種棉者均大受影響也 
[各國近事記]  
　　二十五日墨京電亞瑪特蘭油礦之火刻仍未熄附近油井均經以土塡没以防延燒 
　　二十五日孟買電甘地氏與阿里氏兄弟刻在孟買省運動自八月一日起抵制外巿若輩日臨大會演說勸衆毁外布所製衣服或運往印度境外散給貧民 
　　二十五日紐約電證劵交易所宣布張特勒兄弟公司ChandlerBrothers業已倒閉 
太平洋路透電 
[湘鄂戰聞]  
　　二十五日漢口電聞趙恒惕否認彼無約束湘軍之能力並稱彼現正竭力求免載爭趙有提議調和之說北軍現絡繹開抵漢口赴卾邊者爲數頗衆湘省未有消息傳來迄今尚無戰報大局殊形嚴重衆意恐難免决裂主要軍官將傾向何一方面尚屬疑問漢口仍無驚惶之象 
　　二十五日北京電張作霖答覆曹錕將竭力維持王占元之地位如曹徇從其請則應令吳佩孚助王抗拒吳之至友湘督趙恒惕衆意曹吳恐將因此齟齬 
[粤桂戰記]  
　　二十六日香港電聞湘軍已占據囗（電文不明）州桂軍未加抵禦紛亂退走沈鴻英率軍萬名不肯投降粤軍惟先宣布獨立而不繳械聞陳炯明已任勞仲文（譯音）爲全桂總司令以便遣散桂軍陸榮廷已逃抵安南啓程赴滬 
[南方選派學生留法]  
　　二十五日廣州電廣州政府現派學生百人赴里昻彼等擬入補習科一年然後入巴黎大學 
[中俄近事記]  
　　二十五日北京電哈爾濱電稱恩琴現駐庫倫西面凡古倫地方其哥薩克兵兩支隊刻在外貝爾紅軍後路又稱紅軍或將被迫暫時嫁出庫倫 
　　二十五日北京電吉林孫督軍請政府向遠東民國抗議俄砲船近在松花江黑龍江會流處違法拘捕中國民船事 
[日本國庫劵]  
　　二十六日東京電日政府將於八月八日及十日發行五厘息國庫劵日幣一萬萬元於一九二六年六月一日償還新債劵乃用以兌換九月一日到期之國庫劵之用 
國外要聞 
[奥京通信（秋燐）]  
　　維也納之戰後觀 
　　昔管子以禮義廉恥爲國之四維而張此四維者首在足衣足食大戰以前之歐洲民情醇厚勝乎美洲而維也納人尤以純良著稱所謂『黄金之心』洵足爲維也納巿民專有之美名洵足代表奥地利人士特具之美德乃經此大戰歐洲人心變易至速維也納巿民黄金之心亦將漸爲大戰中鐵氣薰染而變成黑色歐洲人士至今日莫不知戰爭之貽害人羣爲患非淺而在昔日歐洲戰局未告終時少數著作家理論所謂『經此大戰爭足令大多數國民精神重新振作』等語及今追思理想與事實適得其反此誠非數年以前所能逆料者 
　　天下不能逆料之事正多德奥在戰後與他國情勢愈隔閡他國報紙所載大抵爲捕風捉影之談昔者雄視歐洲之德意志且自顧不遑不復計及外人對彼觀感遑論蕞爾東偏之奥乎是以亞歐美各國人士在未履奥境或未抵奥京維也納時更多懷疑之點舉其最普通者而言第一外方人士常於英法報紙窺見奥國民窮財盡之困難情形深恐一抵維也納將與奥人同爲餘莩第二奥國旣已民窮財盡而其地又在歐洲東部難免不沾染俄國『布險維克』主義又恐久居奥地將混入革命游渦身陷危地而不能脫避第三奥　今日萬事恐慌維也納都巿必將了無意趣而成清靜寂滅之世界 
　　乃不意上文所述各國人士共同應有之理想適與維也納實情相反背外客之自歐洲西部英法等國經瑞士或德意志赴奥者一從維也納城西車站下車即見摩托車馬車之屬接踵銜轡而至驊驑開道飈舉風揚司機之役執鞭之徒不見有鳩形鵠面等窮酸氣象偶越衢巿燈光雖不及法國巴黎各愛麗舍CnampsElysees廣塲馳道間林園燈火之繁密然道旁咖啡館相望寶炬華堂通明徹夜不獨法京巴黎夢想所不能及即在大過奥國若干倍之德意志亦不能如維也納城之酣嬉與恬適也 
　　記者抵維也納城之第一夕即親歷咖啡館若干家其中有數事足令人驚一則樓觀宏敝陳置精雅椅墊暢適燈光燦耀在北美惟大旅社名紳淑媛對舞之華堂差可與之比擬乃在維也納小坐進杯茗即可共享此權利行遍各國恐無若此之便宜處所二則咖啡館之大者鼓樂競喧絃歌雜作衆客環坐而聽儼然歐美大會餐之氣象然其加收之費爲數甚微又令人百思而不得其解三則咖啡館中烟酒無禁男女雜坐正不乏明裝盛飾以姿態炫人者旅客至此誠不得不歎奥京風化之日形墮落然據奥人自言繁華處所勝此者尚不勝枚舉若僅據咖啡館中之繁華以窺測維也納亦猶管中窺豹井底窺天其所見尚甚狹也 
　　視咖啡館爲進者尚可分爲兩大類一爲口腹之娛一爲耳目視聽之娱記者身分僅屬苦學青年對於窮極奢侈之奥京宜其少見多怪論耳目視聽之娛以大戲臺Ｔheater及舞珮塲ＯpernHaus爲最上乘奥京平民生活無論若何困難而以上兩處之營業狀况絶無减色次爲舞館Ｔanzsalons正中有一縮小範圍之戲台臺左右有包廂兩旁面及對面有較高之廂樓其下彷彿如正廳夜十時方開演有各式跳舞連續而出座客男女數略相等女子容度高出咖啡館人物萬倍雍容華貴一望知爲璇閨麗質以咖啡館人物與此相較誠當誦『婢如夫人難復難』之句此等舞館不賣咖啡每瓶一千五百古侖之香檳酒傾盃豪飲漫無限制而此夫人樓様之高貴婦人各手一烟　頗不斃脫咖啡館中人物之惡習 
　　星期休假出遊奥京各名區若草塲Ｐrater若薰布瀧Ｓohonburnn乘摩托車挾麗人二三輩傲然左右顧盼者所在皆是而摩托車終日奔馳所費奥幣之數勸可逾萬若進言口腹之娛每届上燈時刻各大餐館座無虚席而其挾兩三麗人自隨之情狀正與摩托車中相似奥京舞珮環ＯpernRing　一長街有第一流大旅社數家其客室無日不滿雖馳電預定亦不易爲此數家大旅社中之一豪客有某豪商名嘉泰若ＭrandMrsCardezza曾於舞珮環街一大旅社中宴客一夕之費在奥幣一百萬以上誠不世出之創聞也此皆維也納之表面情狀驟焉視之似乎維也納城並不因此歐洲大戰而稍形减色雖維也納人士謂奥京全部三千八百家咖啡館大戰前後盛衰逈殊言念往昔大有不堪回首之慨然此精微之見非久居其地者不能明似非僅從表面觀察之外方旅客所能即行計及者 
　　某夕記者偶於晚餐後訪友登樓不見燈火怵然憂懼而與咖啡館相較益感明暗不均赴友人五時茶叙之約地毯几墊之陳舊爲在他國中上等人家所未經見與各地游樂塲婦人之明裝盛飾相較益感顯晦不均某日赴某大銀行登樓入經理室在經理席對面坐之某君方啖粗劣之黑麵包其况味實不逮我中國各銀行最初級之一學徒以與晚餐席傾盃豪飲之輩相較益感飢飽不均星期日野外旅行雖弱女子尚肩負巨囊擠入三等車中而謀一插足地區區數十古侖之車價已覺甚昻以與挾婦人數輩駕摩托車疾馳之狂奴相較益感勞逸不均然此尚可就觀察上所得而比較者（未完） 
國内要聞 
[北京通信（吹萬）]  
　旅京蘇人之省憲運動 
　　江蘇旅京同鄉對於省憲運動素抱熱忱數月以前即推定省制大綱起草員起草省制大綱擬俟幹事會詳細討論後再草爲條文經大會通過作爲同鄉會所擬草案寄本省各團體作參考并推代表返省參加運動以促省憲之成功現該大綱已由起草會擬就尚未經幹事會討論完畢日前報載蘇議員華彥銓等十一人通電主張國憲與省憲並重以統一爲歸宿京報多稱謂蘇議會之表示蘇同鄉見之大譁因於星期四開緊急會議討論反駁以未足法定人數改爲談話會由孫幾伊許修直二君提出請衆討論大衆以爲該項通電不免有受中央或官吏運動之嫌疑全篇主旨歸結鑾統一與政府主張如出一轍某君謂國固不能不統一但統一之方法有殊今中央所號召之統一爲中央集權之統一其國體爲單一國爲以中央政府獨裁制之统一此項統一宜於君主專制時代以君主爲一國之主要以其意旨統一全國由上而下者至於共和國則當以民意爲根據由下而上由各個分謀合故聯省制最適於共和國體當浙督豪電發表而後政府方面即有主張籍蘇省之力以反對之者華等此電中央認爲蘇議會一種有權力之表示我蘇人而未甘喪失人格不得不力加糾正某君謂盧電發後曾有人進議中央爲中央劃種種打消方策近復有人南下運動我同鄉聞知此事者當亦不在少數由華等與此君之交誼考之通電之來不無線索可尋不得不加糾正結果推定孫幾伊爲起草員草駁電並定於今日（二十四）復召集幹事上午十時幹事已有到者以尚志學會開慰問教職員會時間衝突未足法定數待至十一時二十分尚志學會之會已散張仲仁等始赴會開會後先討論當否電駁全體贊成電駁孫君即取出原稿傳觀衆謂當加修改乃由各人彚集意見加以修改復改易百餘言衆謀僉同始付文書股發出幹事中有吳拔其者爲新當選之國會議員亦力主去電痛駁謂已雖當選爲實行自已主張故不妨犧牲云云散會時已一時五十分其致省議會電文曰江蘇省議會公鑒讀貴會議員華彦銓等十一人通電陽尊自治陰謀集權同人傳觀母任駭異竊維我蘇自治正待進行豈容詖詞肆其簧鼓辭而闢之良非得已華等原電首攻浙省浙督主張誠有可議惟代表會議旣未實行而浙省制憲業已開始以蘇視浙方有愧色反肆議評誠獨何心華等原電又重參政而其結論則在國會曩者政府辦理選舉各省應者寥寥而省憲之聲如潮而起誠以舍舊謀新欲以省治植共和之基礎聯省完國家之組織俟省憲完成聯省政治確定其產生之國會方能代表各省人民之眞意非可同時颟頇並進也至華等通電歸宿統一同人以爲聯省之歸宿本在統一苟不統一何所謂聯惟統一與單一不同邇來一般詖說誤認單一爲統一聯省爲分裂以致藉統一之名詞謀獨裁之實際荏苒十載亂事頻仍况現政府於未謀自治各省方認爲在統一中而實則各自爲政與其求統一而愈不統一不如以聯省爲先導收統一之實功華等身居省會並此昧昧夫復何言風聞有人南下輦金運動而華等通電適以此時出現何怪聞者之譁然也我蘇主張自治京外一致貴會亦已通過制憲規程自宜本此進行速定省憲以立本省自治基礎華等私人主張本不發生何等影響惟於我蘇人格不無關係用敢披瀝誠悃貢其愚忱維希鑒察 
[北京所傳湘軍窺鄂消息]  
　　趙恒惕出兵圖鄂已實行動員昨某外人又接漢口電謂此間現接華洋兩方面報告湘鄂軍隊或將發生戰事湘軍隊已開抵岳州並舉定宋鶴庚爲司令武昌至岳州之粤漢鐵路除運兵外現已停止行車王占元已派兵兩團開赴羊樓洞又兩團開赴新堤抵禦湘軍云云據此益足證實前述之消息據軍界湘籍某要人言趙恒惕前因留湘鄂籍軍官之運動及蔣作賓入湘要求出兵援鄂曾於旬日前召集軍事會議討論結果早已决定攻鄂之計適於此時王占元託熊克武赴湘疏通並供給趙氏軍餉十萬元子彈一百二十萬趙氏一時爲面子所拘故軍隊出動暫停緩及熊氏云湘後鄂籍軍官運動益力又值廣西完全覆滅趙不早表明態度恐將爲粤軍之攻擊目標故復履赴前軍事會議决定之議案此湘鄂啓衅之眞相也外間有謂此舉係蔣作賓夏斗寅等自由行動趙恒惕並未預聞者證以政府方面續接王占元之報告殆非事實探聞攻鄂前敵總司令係湖南第一師師長宋鶴庚已統率所部全師由岳州沿江而下現在其前隊何某所部已越過路口舖距鄂境僅六十餘里形勢萬分危急特日内尚未至實行開戰之程度耳至政府方面除於前日國務會議照例討論外昨日又在靳宅開秘密會議討論應付方法其内容極爲秘密惟據某通信社傳述謂政府已於昨日致電王督詢問情形並决定即日出兵馳赴鄂省維持一切北洋各疆吏對於此事亦極憤慨曹錕張作霖王占元陳光遠吳佩孚等昨日均有電到京請中央宣佈湘省破壞大局之罪狀出師致討陳光遠並電告業已令駐萍鄉第十二師二十三旅旅長率全部進窺長沙並另出一旅由某處（地點未詳）拊長沙之背曹錕亦令蕭耀南全師動員向湖北開進吳佩孚並决親往前敵指揮一切蕭師業於昨晚六時由正定順德一帶全部開拔海軍第二艦隊亦已奉令進駐新堤似此北洋疆吏一致援鄂軍隊水陸並進湘軍或將聞風中止亦未可知也 
　　上海日人某通訊社二十五日北京電云據長沙報告湖南軍近發命令以宋鶴庚爲總指揮官以混成第一旅長葉開鑫爲右翼縱隊司令由平江向湖北之通城以第一枝隊第二旅長唐生智爲左翼縱隊司令由常德向湖北之石川中央縱隊由何唐寅率領爲挺進軍而先發其主力爲第二師及第一師由魯滌平指揮之由鐵路沿綫進擊湖北在澧州之唐榮陽第八混成旅則向沙巿方面前進統計全軍約二萬餘長沙猶陸續調動軍隊不已又聞四川民軍亦二師團向宜昌進發據南軍方面所傳消息則謂吳佩孚將妨害張作霖之援助王占元 
 
 
 

Page 11

 
 
又謂湖南軍擬於驅逐王占元後推蔣作賓爲湖北軍總司令推孔庚爲省長以實行自治 
　　大陸報二十五日漢口電云湘鄂間雖尚未發生衝突然戰機已迫或有重大之發展雙方皆全力備戰而吳佩孚則操進退之權吳現勸趙恒惕勿與鄂督爲難聞有如不從命則對趙宣戰之表示靳雲鵬之弟雲鶚不久將統帶一混成旅來此湘鄂潮流中聞有南方人之關係時局現甚危迫 
[我國加入太平洋會議之籌備]  
　　太平洋會議我國已决定加入連日政府方面已開始籌議應行準備之事件聞星期六閣議席上外交顏總長曾提議先組織一籌備委員會研究下列各問題㈠赴會代表之人選㈡所需經費之籌措㈢各項提案之編列㈣陸海軍額之假定全體閣員均以爲然此項委員會即由外部擔任創設大約一星期内外即可成立又聞駐外各公使近日紛紛電亦對於加入太平會議一事有所論列其中顧公使來電則以内政不修斷難對外此次太平洋會議關係綦大若欲列强尊重我國之地位及其言論必先靖内訌速謀統一然後以舉國一致之趨向周旋於樽俎壇坫之間庶可貫澈主張保持利益駐日公使胡維德於二十一日來電報告日人對於我國之加入太平洋會議異常猜忌已向西南方面暗中煽誘令其亦派遣代表要求列席以破壞中國在國際上之信用且使世界各國均證實中國實無統一之能力駐英公使施肇基於二十二日來電略謂查魯案揆之情理證之輿論實有拒絶直接交涉付之世界公决之必要美人現所提倡太平洋會議東西各國信仰哈總統必能主持公道故莫不歡欣鼓舞要求加入則魯案提出此會似較妥協擬請電商顧使可否將魯案暫勿提出國際聯盟留待太平洋會議之解决希即酌裁云云政府方面現正在審議中 
　　日昨北京導報記者往訪外長顏駿人若叩以對於太平洋會議之政見顏君略云中國擬加入此項會議之初心並非蓄意欲提出某某項國際特别問題請求討論實欲救一普通原則以解决各項國際懸案並欲賴此辦法俾日後太平洋方面遇有事件發生時均可一一恃以解决該會討論問題之範圍現正設法探訪以便預先有所規畫惟至今尚未接到詳細報告中國並不希冀可得特别待遇或與某某國以特别利益所望者則惟一公平待遇是已至外間所傳該會開會時將提出山東問題·及撤銷領事裁判權·改良稅則問題等等實則本部因該會範圍所及尚未得有詳細報告故對於上列數項亦未一一加以研究中國對於太平洋會議宗旨異常贊成並極踴躍加入因該會對於各項問題均可加以友誼的討論並可定一原則以爲太平洋方面永久和平之保障此後各國偶生國際衝突或亦在所不免然使此次與會各國均願以友誼爲重或於此時先定公平辦法以爲解决各項問題之基礎則日後雖有國際衝突發生當可和平解决不至釀成戰事且自此次歐洲大戰後戰事毫無善果各國均已有所覺悟國際互且可得種種利益此理日益發逹太平洋各國憎惡戰事之心定必日甚一日云云談話間該報記者又詢以中國國民對於太平洋會議之態度顏君對於外間所傳中國報界對於該會不甚注意一節甚爲駭愕並云目下中國報紙對於此事異常注重討論此次會議及中國國民應持何項態度者盈篇累牘本部對於各報論調亦極爲注意蓋欲賴報紙以採取國民態度以定加入該會時之趨向也 
[優林再度來京]  
　　現赤塔外交總長優林前次以代表資格來京政府始終未予正式招待現優氏又有再度來京之舉已於十七日由赤塔起程十八日晚行抵哈爾濱二十三日抵奉天隨即訪問張作霖有所接洽定於今日（二十五）上午到京我國外交當局承認赤塔已備有國際地位之能力對於優氏再度來華應與以相當之招待關於是項應辦各事業由外交部從事籌辦據聞優林此來除爲中俄商約事預定兩個月留華期間内必將新約議竣外至關於蒙古俄黨問題中東路問題及北滿防務松黑江防各事優氏均將乘機分别解决以防將來種種困難已擬定抵京後仍居於南池子所賃私宅昨已由殷總監派保安警察四名前去保護矣 
[王芝祥慰問京學界情形]  
　　六三事件經調人調停結果所有在新華門受傷之各校校長及教職員學生等由政府派員慰問昨日（二十四）午前十時政府派王芝祥在化石橋尚志學曾正式慰問教育界計到會者有八校辭職教職員代表王兆榮譚熙鴻等二十六人學生聯席會代表何玉書等二十八人國立八校校長蔣夢麟等七人（工專校長回籍未到）及調人范源廉汪大夑張一麐等三人（張國淦傳增湘未到）至十時三十分齊集大講堂校長前列教職員代表次之學生代表又次之調人分座兩旁就席後首由張一麐起立發言略謂自教育風潮發生予即異常注意故曾單身出作調人嗣以各方面意見尚未一致且外間有政治作用等等謡傳故只得卸去調停責任及六三事件發生風潮擴大范靜生先生復約汪張（國淦）傅及予等四人共同居間調處政府亦認明非極力維持不可乃派王鐵珊先生前來慰問後承校長教職員諸先生及學生諸君諒解教育風潮乃有結束希望予先曾以慰問事面詢王先生據云爲國家教育即向教育界叩頭亦無不可今王先生奉命前來特爲介紹云云張君報告畢王芝祥即起立致辭略謂日前中央政府有公函前來請兄弟代政府向諸位校長及教職員學生代表慰問此事從前張仲仁先生來言時兄弟已甚注意因國家根本最重要者莫如教育無論内政外交如何腐敗祗要教育發逹國家仍有改良希望京師教育爲各省教育根本若京師教育根本不固則各省教育必因之不整外人亦必因而騰笑中央已知教育之重要故對於六三事件特派兄弟前來慰問而調人又竭力維持兄弟自無有不願爲慰問人者且兄弟一向奔走南北無非均爲國家然所負責任均無重要如教育者故兄弟尤願負此慰問之責現對教育界諸位表明中央政府派兄弟前來係爲代政府表示對不住教育界之意至於馬叙倫沈士遠二君因尚在醫院容當特往慰問云云旋范靜生起立演說略謂此次學潮發生在彼長教部任内事前旣不能防弭於未然事後復不克速爲收拾至牽延四五月之久問心深覺不安所幸日來與張仲仁汪伯棠諸君竭力斡旋居然圓滿解决尚堪自慰此後惟希望教育界不再發生此項現象范述畢當有法政專門學校校長王家駒起向調人致謝八校辭職教職員聯合會主席王兆榮及北京大學教員譚熙鴻亦先後致辭大意謂往事已過可勿再談自今以往惟希望政府從速履行調停各條件勿再故事延緩以免再生枝節嗣由八校學生代表何玉書·北大學生代表鄢祥禔·女高師學生代表韋瓊瑩等相繼演說大意均以政府對於人民教育向抱有一種誤解即視教育爲政府與人民之特惠不認爲政储之一種責任故視教職員學生等要求政府鞏固教育基礎一事爲非分之舉動其結果遂演成疊次之教育界風潮今後惟願政府翻然悔悟袪除誤解勿再蹈以前之覆轍演說畢范靜生氏乃宣告散會於是政府代表王芝祥與范張汪各調人等復前赴東交民巷法國醫院親訪馬叙倫沈士遠王氏當將奉命前來慰問情形再述一遍嗣又談及馬鄰翼呈文中專裁誣馬叙倫一人之不當馬叙倫當即簡單回辭答謝並略申明教育界之希望然後又談教育界之事甚久直至十二時半始辭出醫院 
　　慰問條件旣經履行經費問題聞亦已告解决教職員所要求二百萬元之擔保品范靜生氏已與鹽署商定由十二年八月起至十四年三月止每月由鹽餘項下撥出十萬元作爲擔保向銀行抵押發行證劵二百萬即以其欵存諸銀行昨已由財政部正式咨復教育部查照矣 
[記中行臨時股東會（一）]  
　　昨日（二十五）中國銀行在北京銀行公會開臨時股東總會午前八時各股東齊集至九時到塲股東户數四百六十七户權數三千九百四十三權均合法定之數遂由總裁馮耿光主席宣讀開會詞略謂本日議題爲本行修正章程及續收股本兩事本行章程本年通常股東總會大會議决惟因到會會員人數股數均不足應再交第二次股東會决定草案之承認與否所以召集本届臨時會以决定之同時又據股東蔡伯良等建議續收股本請召集臨時會决議等語本行董事會幾經研究亦認爲確有續收股本之必要適股東蔡伯良等提出意見與本行董事會意見不謀而合尤足徵社會趨勢之所在因即根據蔡君等提案列爲議題現在請照議事日程分别討論云云遂將該行章程修正草案决定案付討論旋股東中有提議請主席就承認與不承認兩方付表决承認修正草案者投贊成票否認者投反對票結果贊成票七十四票共三千五百九十權反對者無遂報告一律通過次討論續收股本案隨將續收股本辦法大綱案曁股東齊岩君等意見書發交各股東公同討論官商兩方股東對於辦法大綱案第一條擬收股本一千七百七十二萬二百元但此次先招七百七十二萬零二百元所餘一千萬元應如何招收由董事會審酌辦理各述意見先後略有辨難嗣由董事林葆恒將擬續招股本一千七百七十二萬零二百元之理山詳述一遍股東中有提議將大綱第一條原文增改數字者由主席詢各股東意見全塲一致無異議遂將第一條通過第二條全體贊成次議第三條各股東對於所招新股擬儘舊有商股爭購每股東支配一股一節又略有爭議官股方面謂此次招股應不分官商一律可以認購不宜使官股向隅必俟七百餘萬商股招齊以後再行認購而商股東則不贊成兩方討論多時股東中有提出請改第三條爲此次續招股本先儘舊股掛號承認每股支配一股如溢出七百七十二萬二百元時由董事會於其餘一千萬内匀給等語由主席付表决全體一致贊成又第四條舊股東認購新股應於招股廣告登報後一個月以内向本行各分支行掛號期滿後舊股未認數目由本行另招新股補充以再展一個月爲止舊股如願增購與新股一律辦理第五條收股日期以前項兩個月期滿後一個月爲限均無異議遂賡續討論第六條股東權利新舊股一律平均一節初亦略有爭辯旋經反覆討論卒田投票表决結果贊成新舊股權利平均者三千八百九十五權反對者四十權遂照原案通過次議第七條收股細則由董事會另定之亦一律贊成十二時散會 
[卾湘風雲中之豫訊]  
　　開封快函云匝月以來南北各省戰雲瀰漫逆料時局必有劇大變化乃曾不數旬雲迷秦嶺月暗卾渚近且牽及三湘兩粤大有雷電交作風雨驟至之勢河南綰轂南北各省稍有變故即受绝大影響昨得督署消息卾省有密電來豫言卾中民黨秘謀驅玉現已運動成熟推孫武爲首領以湘軍爲外援孫現已由漢口之長清里潛赴岳州與湘軍會合自稱援鄂總司令日内即以司令名義帥湘軍入卾并得某某兩鉅公暗中贊助北京當局已密令調遣得力軍隊援鄂現駐鄭州之靳雲鶚之第八混成旅及贛督所部之某師均爲援鄂主要軍隊武昌王占元日前亦派代表戈參謀長來洛陽面請吳子玉援助已於二十二日返鄂吳子玉近日亦大忙碌日昨特派順問遲程九赴山東與田中玉秘密會商又遣參謀長李倬章赴保定竭曹面商要公聞與卾省力面有關係趙周人督軍於二十二三等日亦派秘書卓啓堂諮議朱繩祖等分赴長江上下各省會商軍事說者謂不出旬日長江方面必有重大問題而陜西問題同時或亦受其影響蓋陳樹藩之節節敗退實係一種誘敵之計頃正暗中煽動豫西陜東各處土匪擾斷直軍後路以便夾攻又聞陳氏退入乾州時恐劉鎭華附閻臨行時誘使劉之太夫人赴乾避暑以爲刼質之具勝則劉必助已敗則可令調停故陜事亦未可遽抱樂觀也 
[贛商會改選風潮]  
　　南昌總商會於七年選舉龔士材爲會長扣至九年期滿即應改選去年陳督戚省長以龔維持地方公益甚爲出力電請農商部展期一年今年三月十六日期滿龔因歷年籌備軍餉身經種種困難不願久任且已經陳督保薦簡任職急欲分發外省候補不料籌備改選數月南昌吉安建昌各帮因爭組會董大鬧意見各業文電交馳互相競爭延至月前雙方始漸接近議决於十九日開選舉大會已於十六日發出通告並隨發選舉票令照章投匭咸謂可以無事矣不意意見仍未消除南昌帮主舉吳季卿爲會長吉建帮聯合一體擬舉包竺峯（建昌人）爲會長涂松園（吉安人）爲副會長南昌帮註册店户有五百餘家吉建帮僅二十餘家情知不敵乃呈請官廳斥南昌帮違法謂照商會法須於開會十五天前通知請求暫緩開會南昌帮則以當日雙方議决在前且吉建收到選票後蓋有圖記是已　認不准改期僅允讓出二會董缺改推吉建帮於是吉安帮（錢業居多）乃以同鄉關係懇求實業廳長設法禁止開會否則必以武力反對云云鄒爲主管長官對此違法之事自不願出而干涉惟恐鬧大風潮亦有不便遂呈請督長調停並公函商會暫緩改選南昌帮完全不允逕於是日開會吉建帮以權利所關不肯放鬆大費唇舌幾至用武幸省長派警備隊司令岳世傑·實業廳派科長龍志澤歐陽瀚存蒞會力勸息爭怱怱散會是晚商會根據法理呈省長辯訴龔士材又以會長名義將已投未開票匭及商會關防商團圖記於夜半十二時送往公署時楊在督署未回收發暫時收下及楊回署電請商會取回商會不允楊乃召鄒廳長至署談至夜半三時始散十九日鄒往謁龔盧兩會長龔等避匿不見乃覓羅朗山會董（中立派）出任調停下午羅與王綬之丁嘉祥張灼三諸會董接洽王等仍執前議鄒乃約羅及兩方會董在電燈公司開茶話會未知結果如何去年九江商會改選風潮迄未了結今南昌商會又步其後塵以貽搗亂之名無怪贛人一聞選舉二字便皺眉也 
地方通信 
[蘇州]  
　　工巡局改組先聲蘇州工巡捐局董事宋銘動錢鼎馮世德日前函請縣署將董事職務解除當經温知事一再挽留宋等辭意堅决頃已准其辭職所遺三董事缺聞暫不委人須俟定有改組辦法再行補充 
　　創設草織學校蘇城職業教育日漸發逹近又有陳奎觀君發起組織草織工業學校以普及草織工藝養成職業基礎爲宗旨業經擬定簡章着手籌備 
[南京]  
　　皖學潮案請移滬廳辦理旅寗安徽學界昨爲皖省學潮一案致北京司法部總檢察廳電云皖軍閥議員殺傷學生一案聞將移濟南地檢廳辦理查魯高審廳長官皖多年與倪馬關係甚深皖高審廳長係魯人與皖法官亦有關係請援朱家河高驤兩案前例移滬辦理以脫軍政範圍而伸冤獄 
[嘉興]  
　　省選多主緩辦嘉興省會初選因發現舞弊事實經初選監督汪瑩宣告無效現縣署又奉省令重辦省選故汪監督於二十五下午一時召集地方人士開會集議經多數主張緩辦重行切實調查後定期再選以重選政即選民會方面亦以重行調查剔除假冒爲是現該會已定二十六日先開幹事會議以便定期召集選民大會公决辦法 
[鎭江]  
　　取締小輪直駛入夏以來江潮盛漲瓜河一帶水勢浩大東西堤岸骯岌岌可危曾經鎭關稅務司通令清鎭揚各班小輪經過瓜河時一律停輪拉縴以免鼓浪種壞堤岸乃近日各小輪並不拉縴違章直駛昨經江都縣知事據情電請鎭江關監督賈君立咨稅司嚴令各小輪經過瓜圩實行背縴以保圩堤 
　　嚴禁米麥出口王省長以入夏以來蘇省各屬霪雨連綿田禾淹没米麥價格因之飛漲恐有奸商貪圖漁利私運米麥出口有碍民食昨特通令鎭屬各縣知事曁沿江下游各釐局關卡一體認眞查禁違即提案從重罰辦以維民食 
[揚州]  
　　國語講習所開學江都國語講習所業經縣署委定符墨林充任所長於二十五日在縣立一高自習室行開講禮式來賓到者甚衆所長報告畢由縣教育會長李伯樵等相繼演說乃摇鈴散會聞本届講員爲吳孝通·劉樂天·張綬圖等諸人 
　　縣署查禁賭博江都縣署近以揚城賭風甚熾殊與地方治安有礙除出示查禁外並通令各警察分駐所一體查照辦理 
專件 
[胡雨人答龐芝符（續）]  
　　（三）公等欲使全湖之水合出黄浦一途其始所據之理由一則曰泖底之高過澱底一丈泖阻一去水即順軌下行自公之測量告成已知泖實甚低於澱則浚泖之舉當然可取消矣再則曰務使上游高屋建瓴之水得敵下游奔騰萬馬之潮今旣確知吳淞口外海平僅低湖面二尺雖有巧匠不能建無屋之瓴則浚泖浚湖之種種規畫當然一并取消無待再計矣西泖底中最高之　僅與平均之澱底相等而入泖之水僅攔路練塘兩道合計其面窄處不足二十丈即使西泖一段淤成平陸而東泖五十餘丈之洩境寛大依然安有絲毫阻滯况乎其一并暢流也故謂泖湖淤阻明係公等往昔錯言安得將錯就錯以數千萬人之生命田產殉一已無由自信之錯言乎蓋自有人史以來泖湖固未嘗一日淤阻正惟水流過旺使浙西東部無他港可出之水爲所壅遏不得暢歸黄浦反致逆流倒灌則實有之故合流之决不可爲人道主義當如此也公前信明言開泖無大利不可行今又明言此策本甚紆然尚冀清流之力可以略强而未肯翻然變計者因不信此計果行之實有大害也湖源甚短公當確已信之東壩旣不可開舍下游各口悉數封塘之外尚有保策（若謂整理上游水行軌道即可使水位自高而下流之力較强此大誤也清水何來除山水外皆自用中流下戽出湖身愈大容量愈多水面愈淺江南湖蕩莫大於太湖自身使黄浦上游直築兩堤上通太湖不使下行之水旁溢則雨水稍大堤外諸小湖蕩高水流入堤中較難而上游太湖之水較低下行之力反弱故任用何法不能使上游清流稍强無疑也）封塘何事公亦贊金君之夢說乎往昔利害眞相未明故浙西東部數萬方里瀕歲受黄浦倒灌之災但怨天而不尤人今已確知澱泖奪流之爲害即確知北湖之水自行歸江釜底抽薪之爲利矣（仍未完） 
雜評一 
[洛陽要人之態度如何（默）]  
　　鄂戰事之擴大否不在湘趙對鄂之態度如何亦不在鄂王對湘之態度如何而當視洛陽要人之態度如何以爲斷蓋洛陽要人之助湘助鄂其地位實足以左右戰局也 
　　前此河南成愼之變外傳少陽要人與成有相助之約政府與奉張聞之而驚乃以此事責直曹直曹以此責洛陽要人洛陽要人乃不得不出兵攻成成敗而豫事即定人言息而洛陽要人之態度亦明此豫事之先例彰彰在自前也 
　　今湘軍攻鄂事外又傳湘與洛陽要人有關政府與奉張又聞之而驚且又以此責曹曹又以此責洛陽要人而洛陽要人亦已有出兵助鄂之言矣雖然僅有出兵助鄂之言而未有出兵助鄂之實事則人尚不能無疑於洛陽要人之態度即不能無疑於鄂局變化之所至是故在洛陽要人助湘助鄂之態度未大明以前終未敢援豫事之先例以測鄂事之結果 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新卷 
[銀行公會電請停發十年公債]  
　　上海銀行公會致北京電云北京分呈國務院財政部鑒自政府十年公債條例發佈羣情異常驚懼蓋舊債整理方始就緒人民痛苦尚未回復忽有十年公債之發行擔保旣不確實用途亦未宣布經公衆承認實與銀行公會歷次建議相背兹經公决凡公會從前議决方針必須貫澈對於十年公債絶端不能承認應請明令停止發行以維債信而保大局上海銀行公會叩有 
[陳炯明反對英日續盟通電]  
　　昨日本埠某機關接廣東陳炯明反對英日續盟通電一則照錄如下（銜略）林議長曁國會議員諸公爲預防英日續盟再有侵犯吾國主權之規定於有日通電促邦人急起力爭義正詞嚴無任欽佩吾國國家主權獨立及領土完全吾國民自有保持天職何煩他國代爲訂約保持前者英日聯盟條約涉及吾國主權領土吾國民早引爲深恥大辱而在彼蔑視民族自决之精神尤爲國際上一大汚點况保持其名掠奪其實徵諸一九○二年英日續盟之故智吾國民寗能忘情今者事機危急間不容髮所望諸公一致力爭表示吾國眞正民意求世界主持正義上之贊助如英日續盟再有侵犯吾國主權之規定吾國民誓不承認國家前途庶幾有豸陳炯明效印 
[北大旅滬同學會近聞]  
　　北京大學旅滬同學會於前月二十六日開會接洽北京各代表後曾發出電報數通請政府及調人從速解决學潮嗣該會書記狄君牙君接北京張一麐君復函宣布調人方面以回復教育原狀爲目的而不入政治與法律範圍請該同學會盡力援助於是該會又有私人函件往還請雙方讓步現政府已允每月由交通部撥二十二萬元由財交教三部訂明不移作别用且籌撥價值二百萬元之證劵存放銀行以爲擔保並派王芝祥在尚志學會向學界道歉是此次北京教職員罷課運動雖未能十分滿意解决但尚能爲京師教育謀數年之暫安而六三事件經慰問後亦可使政府覺悟幾分則此事現已算得解决該同學會原議在本月内召集各界及各地同學會開大會以處置北京政府者現可無需日昨浙江教職員聯合會派赴北京代表兼任北大旅杭同學會代表之喩哲文君（民國二年北大土木工程科畢業）過滬與該會同人商議僉謂赴京一節可以暫免惟善後問題誠不能不請調人及教職員學生注意者特會同發出快郵代電三通錄之如下 
　　致各調人電北京張仲仁范靜生汪伯唐張乾若傅沅叔諸先生天津蔡志賡先生鈞鑒京校罷教賴先生等大力得以經費有著且解决六三事件弦歌重復舉國欣望滬杭同學尤爲幸感獨是政府無信久已昭示吾民此次調停各欵能實行幾時甚難豫料惟先生等爲從中負責之人全國公民爲共見共聞之人教育非同兒戲國本不可斵喪今後設政府再有游移先生等宜首先向國内外宣布其事俾國民明了曲直圖根本之補救敝會等亦惟先生等之言是重一息尚存惟力是視萬不願調停一過即淡焉若忘將來仍啓紛爭使教職員再行罷教學生再爲失學先生等素著賢明必能崇篤斯意臨電迫切惟冀裁答北京大學旅杭同學會北京大學旅滬同學會同叩寢 
　　致北京教職員聯席會議諸先生電北京大學教職員會轉北京教職員聯席會議諸先生鑒譚副主席來函已悉京校危亟敝會等從旁呼援責所應當惜鮮效果方以爲愧不足云謝今調停就緒先生等艱苦卓絶爲北京教育謀數年之暫安用心至可欽佩且負傷者瘡痍未復奔走者喘息暫停轉瞬開學又將爲我數萬同學宏施教育育才成器是先生等之所長敝會等於空言慰藉之餘又有厚望側聞母校及高師諸先生又將捐罷課期内所得薪金之一部分以充圖書館經費切要之圖惠及後學總計此欵約有若干大約何日集成將來圖書館如何推廣便乞詳示敝會等亦擬俟大欵集成之際稍效绵薄以答提倡之盛意專慰敬頌公安北京大學旅杭同學會北京大學旅滬同學會同叩寢 
　　致各學生電北京大學學生會轉各校同學均鑒京校調停就緒今後經費有著教職員且擬捐欵入圖書館曷勝欣幸聞下學年擬改作四學期除星期日外不再休假及時力學是我同學之所長東隅旣失桑榆非晚今後安靜讀書蔚成碩學是敝會同人所竊禱設政府再有游移宜先責各調人將罪狀宣布天下以求根本解决萬不願我同學再行失學敝會等頃有電致張仲仁先生等至希察閱燕雲在望我勞如何轉瞬秋凉諸希努力北京大學旅杭同學會北京大學旅滬同學會同叩寢 
[第一商校更易校長之反響]  
　　省立第一商校此次更易校長該校教職員大不滿意昨特分電省長教育廳長請求收回成命一面具函挽留舊校長並致函新校長表示擋駕兹錄其原文如下 
　　致省長教育廳長電省長教育廳長鈞鑒商校更換校長鈞座自有權衡奚敢越俎惟黄校長任事有年畢業學生星布社會成績煥然有目共睹歷歲屢起學潮商校獨安然無事非校長辦事之周詳感情之融洽曷足臻此且省費遲滯薪金欠發同人等共體校長苦心不敢稍懈此次舉動事旣出於無因謀若掩其不備教育界太無保障能無人人自危人情公理兩失其平應請收回成命母任迫切待命之至蔣肇梁·孫汶濱·朱紹文·屈如幹·樊燧春·王績·盧效彭·黄誕文·兪希稷·沈珊若·何樂清·陳定評·李迪華·朱玉如·黄韶九·談叔琴·陸暢庵·葉玉甫·章仰之·陳震江·童禹君·蔣箴四·杜錦江·范澤培·葛能奇·高慕韓·徐牧湖·徐養渠叩 
　　致黄校長函揆百校長先生大鑒此次廳令毫無理由同人聞之殊深駭異日昨全體會議一致主張挽留請勿遽萌退志除電省請收回成命及函致高陽表示拒絶外特此奉聞（名同前） 
　　致新校長函踐中先生鑒近悉教育廳長委先生來長商校先生之學問能力同人中有略知者有不知者要之與個人均無關係惟黄君揆伯長商校五年畢業者二百餘輩皆代謀出路學生任職社會頗受歡迎近來商務維新羣以不得用商校生爲恨事商校之取得社會信用如此黄君之成績亦可知歷歲學潮商校獨安然無事省費欠發同人皆苦心孤詣不敢稍懈無非黄君感情所致今次省中舉動若有掩其無備之勢此中有無黑幕姑置不論論諸人情公理均失其平同人等已電請省長教育廳長收回成命矣先生之到任與事惟先生自諒之而自計之愼勿輕於嘗試致累盛名也（名同前） 
[航務消息零拾]  
　　昨日招商局之新昌號由香港裝來金洋一箱而怡和洋行之財生號本日出口裝至汕頭有現洋三箱計一萬五千元 
　　招商局本年新造之第二號長江輪船江順號現在設備已竣下月内即可加入滬漢航綫内實行開班矣 
　　招商局之天津出口貨近日異常擁擠因將新昌·新銘·新豐三輪同時均派駛天津班裝運大宗雜粳麵粉及茶葉等貨至該處起卸其中之新豐號一輪應上星期六即須出口當時因船身之發動機葉子忽然失落於浦江之内遂致船身不能行動刻已由瑞瑢廠重新裝配故遲緩四日出口云 
　　昨日福來洋行之西愛斯蘭普號開往舊金山在申裝去羊毛等四百噸又本月月底由北美來滬之西愛維斯號其進口貨有大批花旗木百萬餘尺另有雜貨九百零七噸 
　　藍烟囱公司之西克樂普斯號昨日進口由利物溥運來疋頭洋紗及綿織品七百件小五金件四百餘件引擎機器四架火龍一具毛綫軸十一箱硫酸石灰四百八十桶汽管十二件香烟七十箱烟葉二十三桶鑲玻璃瓦片二十五箱鐵瓦二百四十九箱圓輪屋頂蓋四十件抽汽油八桶滑車三架鐵串二件紙頭九十件絨線一百件餘爲雜貨 
[昨日車運進出之現洋與寶銀]  
　　昨日（二十六日）滬寗路大通運銀公司承運天津義成銀號寶銀二箱計重六千兩又由南京裝來現洋六箱計三萬元於昨晨到滬又承運本埠中國銀行寶銀五箱重一萬五千兩又交通四箱重一萬二千兩又大陸金城各一箱計重六千兩均裝至南京造幣廠又現洋七箱共三萬五千元裝至鎭江又一萬二千元裝至崑山又五千元至蘇州又同和公司承運現洋四萬元至杭州一萬元至嘉興五千元至松江 
[金價銀巿之近况]  
　　華商方面繼續吸收銀貨金價尚在看小 
　　數日以來標金巿面無大上落漲落常在三百四十八九兩之譜上星期五大條放長一辦士而金價亦未見變動考其原因完全由於金業同行投機之故星期一日因有出口船放洋先令見硬是以金價跌落二兩左右當時人心極軟以爲昨日金價必將大疲大條必將繼長先令或亦可放長一辦士乃昨日金巿大條近期二角五以致人心忽好上午巿面頗高較前日巿價反高一兩左右至後始漸漸回疲據謂先令結價至三先令九辦士餘金價當再看小邇來出口貨巿面活動而本埠銀根仍明寛暗緊是以金價必將疲軟倫敦方面華商仍有繼續辦進銀貨聞七月份兩星期中由英國輸出之銀貨共計二九三○○○鎊其中計印度一五八○○○鎊（六月同時計一五八○○○鎊）中國計一三五○○○鎊（上月計五七○○○鎊）於此足見中國方面近來吸收銀貨之增多矣 
[糖巿之昨訊]  
　　太古車糖各行家得外洋回電不允之後買辦許禮拜一開現貨至前日議價不合太古竟無現貨盤子勿開南巿行家亦一無巿面無貨無價三温半劃價十兩之外此價内地客人决不肯購均係烟台牛莊等帮辦去横濱廠現貨到過一千五百包四温劃出十兩二錢尚見俏巿故糖巿單之刋價惟空掛名目而已添貨者均不以價單爲準行家有貨者不如劃脫爲爽利也青赤各色之貨開價無不升加云 
[南北巿劃一斛費之解决]  
　　南巿米行公會前因廠家斛費南巿與北巿兩歧磋議兩月由仁榖公所開大會議决折衷辦法並規定數目兹南巿米行公會按照此項辦法函致北巿米行公會北巿米行公會亦已復函贊成錄其往來函如下 
　　南巿米行公會去函貴三先生大鑒敬啓者廠家斛費一節磋議兩月迄今仍未解决頃接廠公所來函規定辦法仍是向章未减相持日久終非事實現擬照仁榖堂五月十五日大會各董解勸折衷辦法南北一律每石照扣十二文兹經敝會議决遵照仁榖堂所勸辦理是以具函徵求意見如荷贊成一致辦法即請示復以便函復廠公所依照此數辦理兹錄費單附請貴會察照爲荷附抄單今將敝會規定各項錄請台鑒每石抬斛錢三文仁榖堂捐一文仁濟堂捐一文廠貨斛錢五文捧袋（指包米）三文（說明）仍由廠家擔任自付小工張袋三文廠家規定欲歸行家承認因同業貼費浩繁一致否認雙攙肩十文單攙肩五文據廠家來函規定惟攙肩一節前在貴公會議過廠家應備一人船家一人倘船家無暇赴廠僅擔任單攙肩一項若舟人至廠者無此名目以上由敝會議决不分機秈包米共扣十二文惟遇南帮米每石多扣三文 
　　北巿米行公會復函敬啟者接奉大函並斛米貼費規定單均已敬悉准照貴會議决辦法敝會極端贊成亦表同情惟北巿廠貨由汽車運者應照下船之例汽車上無人帮同攙肩則擔任軍攙肩之費務乞列入同行通過但復函一節先行致函仁榖堂待彼轉復廠公所母須直逹是否還祈採行 
[致遠號命案兇犯將執行死刑]  
　　英文滬報云前槍斃致遠店夥二人之兇手錫蘭人彼得定於下星期内執行死刑照例於一星期前通知人然後行刑今絞台已在英領署監獄區内豎起而執行之吏已由香港抵此聞兇手得此消息絶無畏懼云 
[顏外長赴杭說]  
　　昨日下午七時十分由滬開杭之夜快車經滬杭甬鐵路局特備花車一輛附掛於該列車赴杭傳聞係北京顏外交總長至杭與盧督有所接洽云 
[護軍使由杭返滬]  
　　松滬護軍使何豐林氏前因公赴杭與盧督面商現已公畢於昨日早晨七時由杭城站乘搭一百零三號之頭班車返滬由龍華站下車云 
[前晚滬杭夜快車逾時到杭]  
　　前晚（二十五）下午七時十分滬杭甬鐵路由滬開杭之一百十六號夜快車駛至斜橋車站時該列車之Ｋ字車頭内汽管忽然破裂機力全失不能前進當經該車頭之司機報告斜橋站長用急電請閘口機廠速派援機前來接拖迨援機到站連同損壞機車一併拖杭因此到杭時已深夜二時矣計逾規定時刻至三小時之久 
[近週中之紗花巿况]  
　　棉紗本星期來本埠棉紗巿况仍極高因大阪三品紗來電繼漲且各客帮辦貨仍旺故價格較上一星期又好起二三兩綜近一週中成交者不下七八千包客帮辦貨者仍以天津帮及北帮兩帮爲最多其他江西蕪湖汕頭野鷄等亦有動辦惟四川及漢口兩帮依舊不動苟該兩帮需要一起紗巿將更形堅俏各牌紗中二十支紗漲價最巨因缺貨之故計高二三兩十六支漲兩許其餘支紗均平平計二十支探花牌價漲至一百八十兩五錢五福牌一百七十四兩十六支文明一百四十九兩五錢交易所期貨價因三品來電繼長故價亦好起數兩三品最近價格計七月期二百六十二元四十仙八月期二百五十九元八十仙九月期二百五十六元十月期二百五十三元半十一月期二百四十八元九十仙十二月期二百四十六元惟星期一日交易所期貨價約疲三兩人心甚軟至昨稍見起色據云紗巿或再看好印紗更形堅俏因存底極缺之故邇來來貨絶少致供不應求巿形步步趨高英廠家如怡和上海等均有開出日紗水月雙虎等牌成交八九月份期貨甚多云 
　　棉花本埠棉巿上週來稍形疲軟通花價格跌至二十八兩半本週以來交易所價格仍在二十八兩之譜未如上週之好至於公會内之現貨交易已數日無巿矣此完全由於花客投機之故其前途如何須視新棉若何以爲定也美棉價頗多漲落近價十月期十二日元六角三現貨十三元三角四現貨稍漲期貨平平云 
[國内輪船運貨進出口之調查]  
　　進口貨（港粤）招商局之新昌輪船昨日由港粤來申裝來白糖七千二百零一包荔枝乾桂圓乾六百七十二箱洋布二十八件牛皮三十八件檯香蘇木六百七十五件綢緞十三件白米十包雜貨八十十件（長江）太古公司之武昌輪船昨由長江裝來白米二百零九包黄荳一千五百十九包菜子一百四十四包荳餅二千塊桐油二千五百六十八桶青蔴一千三百六十三件紙頭一百六十五件茶梗茶葉六十六箱瓷器五十五件黄絲十二件大布六件藥材一百零九件蓮心香菇木耳共九十六件雜貨十七件又招商局之江新輪船亦由長江裝來麫粉一千五百包小麥一千五百五十六包黄荳三千三百二十七包茶葉一千六百七十七箱毛茶三百四十七箱紙頭二千二百五十件桐油九百零四桶靛漿三百六十九桶機花一百件黄絲二十九件官布一百件皮油一百桶倍子一百十五件蔴油六十六箱綢緞二十四件尚有胡桃花果皮蛋牛皮蜡雜貨等共三百餘件又招商局之江孚輪船亦裝來黄荳一千四百十六包麥子三百包麵粉五百包菜子三百七十包蛋黄白三百八十六桶紙頭八百零七件桐油二百八十桶皮油九十桶瓷器五十七件黄絲七件雜貨二百八十二件（寗波）招商局之江天輪船昨由寗波裝來雙茶二千七百九十九箱方茶六百六十箱洋紗一百二十件及土酒竹器草帽鷄毛刷草蓆色綢等多件 
　　出口貨（烟津）太古公司之新銘輪船昨日由申裝往天津有麵粉一萬五千七百五十包白米一千四百七十四袋白糖一千三百六十八包靛青二百三十桶紙頭五百二十一件茶葉二百零六箱鐵三百二十四件雜貨一千三百十九件又轉口貨白糖一百四十九包又裝往烟台之貨有麵粉三百三十包洋布二百零四件白糖一百四十二件桐油五相桶雜貨一百五十四件（寗波）招商局之江天輪船昨日由申裝往寗寗有荳餅一千五百塊柚油二百桶洋布一百七十九件棉花一百四十包青蔴一百零六件白蠟五十五件皮油四十六桶雜貨一百七十三件（長江）太古公司之浙江輪船昨日由申裝往長江之貨有白糖二百八十包冰糖六十六包顏料六十三桶鐵絲五十件靛青二十桶肥皂二十箱藥材三十五件洋燭十七箱洋碱二十桶雜貨二百二十八件藤皮五件 
[友華銀行銀巿報告]  
　　中美新聞社譯友華銀行二十六日報告云昨日倫敦銀價近期高一便士之四分之三遠期高一便士之八分之七紐約銀價高一分之四分之一倫敦紐約間滙價跌至三五七半此間開盤金鎊不動金洋跌去一分之四分之一交易價金鎊現資與七月份價爲三先令十便士八月份爲三先令九便士又八分之五金洋七月份爲六八八月份爲六七半巿况晨間堅固午後寛鬆云 
[民生鐵工廠成立會紀]  
　　華僑黄君奕住丘君心榮葉君沅坪等發起民生鐵工廠股份有限公司（本名明成鐵工廠）在浦東設廠製造紡紗機等業於昨日下午三時假座大東旅社開股東成立大會通過章程并選舉黄奕住丘心榮葉沅平嚴直方凌道揚朱鐘宙傅煥功七君爲董事鄌富灼凌潛夫二君爲監察人聞該廠所出紡紗機係傳君煥功所發明最適於家庭手工工業之用所出之紗較手工可多七倍而每機之售價又甚廉實於中國今日之社會裨益非淺曾經呈請農商部專利五年該廠現正極力推廣於濟南南京上海四川等處均已設立傳習所將來并擬各省均設分所以期普及使一般貧民得易謀生云 
[總聯合會覆四馬路聯合會函]  
　　爲省選投票入場劵事 
　　逕覆者頃接來函具悉此次商會轉來入塲劵當即發給原報告各人因選舉名册並未派員向各路調查貴會亦未曾將調查名册送來無從代報相應函覆即希查照爲荷此致四馬路商界聯合會上海各路商界總聯合會啓七月二十四日（覆山西路聯合會函大致相同從畧） 
[各路商界聯席會委員會紀]  
　　選定代表發出通電 
　　山西路聯合會事務所前日下午八時開聯席會第一次委員會各路赴會者甚衆王少安因事告假公推趙南公主席林超　紀錄主席報告昨開聯席會情形畢提議各學事如下（一）查究名册（二）由各路推舉一人爲委員以專其責（三）通電否認省會選舉（四）由委員會再推三人爲代表向總聯合會調取選民名册（五）促刊各路聯席會圖章周伯堯謂童理璋詳悉選民情形請童君報告童理璋云該總副董吕君或悉此經過情形惟内容不知周伯堯謂副董雖悉此事仍應由總董陳君負責要求吕君並約同二十三路至該會查問嗣到會諸人相繼發言討論良外議决結果（一）各路互選委員一人皆有權負責（名單從略）委員中選出代表三人（二）山西路武昌路漢口路各一人（三）各路聯席會圖章即日照刻以昭信守（四）通電由起草員趙南公斟酌後即日發出均全體贊成時鐘鳴十下始散會通電附後北京大總統國務院内務部司法部選舉事務局南京選舉總監督均鑒竊以選舉爲國家大典行使選舉權爲國民應有之權利其間不容有私毫假借良以議員爲國民代表選舉手續一有不合即非眞正民意而國家社會必因之發現不良之反響也過去十年可爲股鑑乃不謂本届省選其作僞尤加甚者查此次省選其根本違法之點有三（一）調查初選監督並不依法委任調查員到公共租界按户調查乃以調查之權委之上海總商會再由總商會付之各路商界總聯合會此其手續不合造成舞弊之因者一（二）各路商界總聯合會受間接之委託以爲巿民可欺乃不經調查之手續徒依據納稅華人會調查名册添註塗改私行編造呈報此其愚弄各方造成舞弊之因者一（三）各路商界總聯合會收得各路眞假選民應得之投票入塲劵除漢口路得有一百零四張外其餘均上由張全即張茂増又名慕曾自行雇用轎夫輪流投遞（其事爲監察員姚明善查得逐出然已投入數千張有滬上各報爲證）此其包辦投票造成舞弊之車者一據以上三種非法行爲由本聯席會議之二十三路選民各以其選舉資格爲人刦奪又以其刦奪選民之機關爲各路商界聯合會所組成之各路商界總聯合會三五私人所包辦乃遷怒於各路商界聯合會紛來質問本聯席會議對於舞弊之點已澈查明白當於七月二十四日閱會議决共同宣佈此種根本違法舞弊選舉萬不能發生效力用特據實上陳務希俯賜鑒核依據上項所述理由將本届省會初選根本取消速飭初選監督另行派員切實調查以重選政而維人格無任盼切待命之至 
[纠毆溺斃之蒞驗]  
　　眞茹鎭開設蛋行之殷琴琴與該鎭農民沈阿濤前日兩造各糾合多人約在潭子灣地方鬭毆設中有項德寶者被人毆傷倒地又遭人抛入蘇州河内登時溺斃雙方知已肇禍紛紛四散項母鄧氏聞耗趕到央人設法打撈即將項屍撈起置放該處河灣該氏痛子情切撫屍大慟又投四區三分署喊寃立派長警前往將沈阿濤並股琴琴之妻陶氏等先後拘署收押一面函致上海地方檢察廳請爲相騐王廳長即委孫檢察官毛檢騐員等乘車下鄉相騐當據屍母項鄧氏投稱我子項德寶今年二十四歲向在上海爲蛋行生意氏祗此一子靠其過活今遭毆斃死得可慘請求伸雪孫君遂飭騐明項德寶身上雖有傷痕然非致命委係落河溺斃塡明屍格判令屍母自行棺殮孫君返廳後昨午據淞滬警察廳備文派警將沈阿濤殷陶氏解送到廳嗣奉孫君提案研訊之下判令收押候派警往查起釁實情並傳屍母項鄧氏到案再行訊究 
[國語專修學校署期講習科開學]  
　　國語專修學校所設署期講習科於前日行開學禮學員到者二百餘人由黎錦暈江範五陸費伯鴻陸衣言相繼演說祗開三班後到者一槪謝絶該校校長一職前由教育部統一國語籌備會公推該會幹事江範五擔任現因急於返京由黎錦暈繼任黎係黎錦熙之弟亦統一國語籌備會幹事研究國語學極有心得暑假後擬將課程再加改良云 
[人力車公會開會紀]  
　　日昨白克路華洋人力車公會開全體大會當由華洋會長代表劉繩武謝金鏞二君宣布開會宗旨畢所議各事如下（二）添設茶缸（一）報告本月份賬略（一）議下月份照會扣存公會繼由華會長代表劉繩武宣稱徐董永興來會報告擬在門首添設茶缸一節欵項究歸會中支付或自給請衆公决適由會董蔡慶堂包國香起立稱凡屬公曾在馬路旁添設茶亭應歸會内出資若各會員等於門前自設茶缸者當然歸個人出資衆韙其詞對君又稱前次修改章程會議時少數會員未到者除將修章印送外兹再宣明完全通過又張簫雲送會痧藥請轉發本月賬略無誤下月照會定十號繳會云 
[十人團聯合會常會紀]  
　　昨晚（二十五日）十人團聯合會開常會公推任衿蘋主席揚瑞葆記錄（一）主席報告美領事來函答謝本會祝賀七月四日獨立紀念當由余鵬君譯讀來函（二）會員耀季英等來函提議英日同盟關係甚大應開大會表示反對經朱昌利余鵬等互相討論結果以太平洋會議較英日同盟爲重而英日同盟問題可以歸納於太平洋會議故主張組織太平洋會議後援會以資對付當舉孫道勝余鵬翁國勛童理璋四君爲代表與各公團接洽聯絡進行（三）翁國勛君提議二十七號晚假本會所開夏令衛生演講會映演影燈凡會友及非會友均得到會聽講衆贊成時已十鐘遂散會 
[地審廳長有更動說]  
　　昨據本埠司法界消息前上海地檢廳長現任京師高審廳推事梅貽榖有調任上海地審廳長之說而現任上海地審廳長戚運機調任九江地審廳長現任九江地審廳長林炳勛則調任江寗地審廳長江寗地審廳鄒某則由江蘇省公署委任某要差云姑錄之以觀其後 
[行將開幕之兩碾米廠]  
　　鄭家木橋北首裕成碾米廠自七月一號米業休業風潮休業後因股東無心經營故未開巿兹已另換股東經理改牌號謂裕成米廠兼做門莊零糶向有碾機六部現又增添四部共計十部業已布置齊備定於本月二十八日正式開幕又南巿董家渡一帶現有米業王某等發起創設碾米廠一家現已籌足股本在三泰碼頭擇定廠屋頂備機器大約下月可以開幕 
[令催清潔舊認商繳欵]  
　　滬南工巡捐局姚局長現查得東南區清潔捐認商汪洽記尚欠公欵延不清繳現因該商辦理期滿結束在即是以知照本局稅務處提前催促令該認商迅將應繳稅欵從速措繳以便交卸職務 
[專治夏症之品吉露]  
　　英國岱爾醫士所製之品吉露專治各種夏症如痢疾霍亂及各種痧症等頗有效力該露服法簡便祗須數滴和水送下即可治病經售處上海廣東路十六號漢彌登英行零售每大瓶二角五分小 
 
 
 

Page 15

 
 
瓶一角躉購施送或批發尚可特别廉價外埠函購祗須附郵票二十五分即可購得一瓶云 
[華商電車增鋪雙軌之進行]  
　　華商電車公司將南半城一帶路線改設雙軌動工以來已將次第竣事現該公司急待進行故就薛家浜至舊滬軍營一叚常路單軌亦添加雙軌惟勘明路面放寛形勢因滬軍營舊扯沈姓房屋之墻　　所阻碍是以商請沈姓業主將墻角收進一二尺地位一俟規畫妥定即須繼續興工所有外洋運到之車底軍輛適因該廠原有之工匠不敷承做故已添招工匠多名日夜趕工裝配車身俾路而竣工後即可加添車輛以便乘客云 
[河南正劵開奬紀]  
　　昨爲第十八次河南救濟正劵開奬之期在南巿久大碼頭利濟總發行所内舉行自上午九時開始至午刻十一時半止兹將開出之五大奬號碼及經銷各票號錄下頭奘第二萬三千三百七十六號杭州義利源二獎第二萬零八百七十八號漢口義大利三獎第二萬二千五百二十三號本埠瑞源四獎第二萬三千七百六十六號漢口振華公司又四獎第五千四百五十五號本埠有利源五獎第一萬零一百十三號本埠天來福又五獎第二萬一千八百八十八號杭州義記 
[英美烟公司工人罷工七誌]  
　　浦東英美烟草公司工人罷工已六誌本報至昨日尚未解决現工人提出要求條件八欵聲言必先無條件的承認後五欵然後可雙方派代表磋商前三欵並稱如不逹目的寗肯餓死誓不上工兹錄其宣言中要求條件如下（一）現在普遍的增加工資（二）以後仍舊要按期加薪（三）撒換虐待工人的監工（四）罷工期内的工資無論如何要照發（五）以後不准虐待工人（六）星期六半天工及星期日的工錢無論如何要照發（七）凡年節假期的日期也要照平日一様發工錢（八）無論如何不准開除工人的代表其宣言之末謂解决的辦法第一步須要無條件的承認了我們第四第五第六第七第八五條要求並且不准再拿人去吃官司或是已經拿去吃官司的要廠裏即時保放出來再由東家派出代表來和我們新舊兩廠的全體工人的代表商量第一第二第三三條條件末後一句話我們希望東家不要故意與我們爲難從速解决以便雙方少受點損失這是我們全體工人靜候佳音的英美烟草公司新舊兩廠全體工人宣言 
[迷路男孩待領]  
　　男孩陸阿根身穿藍柳條布短衫袴赤脚和尚頭無帽日前在法新租界地方迷路啼哭爲捕查見帶入捕房昨送法公堂請示詰據陸阿根供年九歲餘不能答口音似寗波人官判送堂留養聽候家屬認領 
[昨日公共公廨訊案紀]  
　　昨日公共公廨兪襄讞於上午會同英包副領事升座民四庭訊理婦人王陳氏訴其夫王福根納妾將伊虐待請求離婚並追贍養費及奩資案經兩造律師辯論終結問官退入休息室詳核雙方人證口供畢復出升座由兪君商得包君同意宣佈根據大理院判决離婚案須具四種條件内任何一種方許離異本案所訴六欵無一可認爲足當離婚之證據故本案不能成立並命兩造至案先向王陳氏多方比喻勸與王福根同居繼諭王嗣後不得再有虐待該氏情事諭畢命兩造退去「結果」本案註銷 
　　下午仍由兪襄讞會同日田副領事訊理（一）吳長桂與吳俊生爭奪產業案「結果」改期十四天再訊（二）繼昌祥號呈訴汪仲賢等不理押欵案「結果」改期提前排訊（三）徐文晉訴馮子美積欠房租案「結果」改期由被告律師補具辯訴再訊（四）王雲錦訴顧福記欠案「結果」准予註銷 
[禮明律師被控案預審紀]  
　　文匯報略云本埠美人禮明律師被費信敦律師在美公堂控其毁壞名譽一案昨開預審其結果檢察官許理斷定被告犯譭謗罪送交公堂審判仍交美金千元保出被告禮明律師於開庭後曾請求更換審判區域此案不歸上海美公堂辦理禮明之陳請狀中有美按察使羅平吉·檢事官侯魯公·檢察官許理·費信敦律師·羅傑律師·朋比爲奸並與前在費信敦律師處之帮辦律師羅斯串同侵欵等指摘之詞在堂觀審者聞其言咸爲驚愕視爲上海各公堂所未有之離奇案件禮明律師之要求當由檢察官拒絶不理聞定星期四日開審又菲列濱銀行副總理康塞興氏亦提出控告禮明律師譭謗之訴狀故美公堂又出逮拘狀以拘禮明律師 
[和姦男女同意墮胎分别押儆]  
　　住居新閘白克路八百零六號半門牌之粤婦劉霍氏指控蜀人丁連生與其甥女何阿好私識懷孕後復令吞服墮胎藥墮胎以致腹痛不止有關生命等情由捕將女送請醫院醫治並將丁拘解公共公廨訊交一千元舖保無保收押在案昨山捕房將一干人證解廨質訊原告投訴前情即據見證杜老四供稱被告賃居原告家内與女有染至陰曆五月二十七日被告購得麝香末給何女吞服墮胎後腹痛諒係傷及内部故由原告報告捕房是實又據見證李國章投訴此事未發生前原告向被告索取洋七十元由我調停未及付欵遂發生此事云云訊之丁連生供前在　兩唐繼堯部下爲軍官於去冬解職來滬賃居原告家内致與何女交好懷孕迨至七月九號服藥墮胎後原告向我索洋八十允允候家中有欵滙滬付給後我遷居愛多亞路云云遂由兩遣代表律師向在案人證逐一盤詰之下復互相辯論良久請爲核斷經關讞員核供商之美約副領事會同簽判云此案原告證明被告確有犯罪行爲查墮胎罪三百三十二條哉婦女服藥或以他法墮胎應處以五等有期徒刑或拘役因判丁連生押西牢三月何阿好押女所二月分别示儆 
[無錫拐逃案之訊判]  
　　無錫人姚春寶前日投哈爾濱捕房報稱伊妻尤愛寶被同鄉張根寶引誘成姦於本月十二號拐帶來滬現匿東鴨綠路六百四十九號門牌婦人陳王氏家内請爲查緝等情捕頭立派包探葛祖元前往將張及氏拘獲押至昨晨解送公共公廨請究先由姚春寶上堂證明案情要求將尤氏給領質之尤氏供與姚並非正式婚姻亦係姘識惟先姚而後張此次因在籍遭姚毆打成傷咯血故隨張來滬醫治自與姚姘識後彼非但不顧贍養反迫我每月給伊洋八元試問婦人何來此欵故不願隨歸任憑堂上責罰等語該氏供畢包探葛祖元上堂稟稱此婦昨到捕房時即承認原告係伊正式丈夫並未言及姘識查此婦刁狡性成前在原籍已將與姚結婚之婚書竊去嗣訟於無錫縣知事署判姚勝訴姚今未將此項判牘帶來云云又由婦人陳王氏到案證明張帶尤氏至伊家云係來滬治病伊與尤氏素不相識一切情形不知等語而被告張根寶供係尤氏父母託伊將尤氏挈滬就醫實非拐逃云云李襄讞核供「商之美奥副領事以張根寶略誘行爲已經證實判押西牢一年尤愛寶着交其夫姚春寶領回管束尤氏聞斷抗不遵諭喧譁不已聲稱無論如何不顧隨姚回去問官惡其潑辣不馴改判發押女所兩月示儆 
[婦人扭控女子之訊供]  
　　常州婦人尤趙氏昨扭其義女愛弟至四區控稱婦人向在漢口爲人梳頭糊口因無兒女領謝姓女爲義女帶往漢口在茶棧揀茶葉詎被輪船茶房崇明人王老三拐逃來滬住共和路有餘里今日尋獲等情經顏署長質訊之下據愛弟供八歲時被尤趙氏拐往漢口現年十六歲被押入妓院賣娼因不願逃來上海云云奉判押候查明實情再行核辦 
[姦佔人妻之訊究]  
　　家住老北門馬弄之皮匠盛金桂其妻李氏今年三十歲於今年陰曆六月初八日背夫捲逃無蹤經盛各處偵查無着今始探悉爲張正福姦佔藏匿爰於昨午將張扭控二區一分署移送地方廳訊辦奉檢察官提訊之下判張收押限交盛李氏到案訊辦 
[姦拐幼女押一年]  
　　無賴王桂堂於本月十五號晚至法租界八仙橋地方誘拐夏金意家之十四歲女子夏招弟領至英界浙江路寓所内姦宿三宵後該女子逃回家中訴知乃父報告捕房飭探前往將王拘獲帶入捕房咋解法公堂請究先由夏招弟稱是晚王給我洋一　我至游戲塲游玩後即領至伊家中姦宿三夜女子見勢不佳乘隙逃逸今蒙拘案請求訊究詰之王桂堂供實該女子自願隨民人至家中餘供支吾中西讞員判以王姦拐女子罪已成立着押西牢一年以儆招弟交伊父領回管束 
[小火警兩起]  
　　昨日午後四時二十分南京路惠羅公司三層樓上機務總會所租屋内之電盤忽然失火頗有蔓延之象當由屋内人施救並由救火會曳上皮條助救始獲撲熄昨午十二時停泊美孚油行浦東碼頭之輪船闊箭號失愼公共租界救火會聞警赴救但救火會到浦東時該船員役已將火救熄損失甚微 
[常春恒被汽車碾傷]  
　　北京路貴州路口昨日下午四時半有天蟾舞臺伶人常春恒乘坐黄包車經過被某號汽車撞翻常春恒本武生急顯出身手滾出險境該汽車即疾駛逸去詎其時又適有五千一百二十號汽車駛來常照顧不及被碾傷頭臂等處然尚閃避得快否則立即斃命輪下亦云險矣嗣經老閘捕房五百五十三號印捕到來將常送往紅十字會醫院包裏傷處後帶同五千一百二十號汽車入捕房請示旋由捕頭派一千零十四號華捕帶常春恒往仁濟醫院醫治再核是晚常春恒本定在天蟾舞臺演三本鐵公鷄因之未能登臺云 
[兩汽車夫違章科罰]  
　　汽車夫陸惠山日前晚間駕車至法新租界霞飛路不點燈火又嚴阿大日前駕某號汽車至霞飛路不帶執照先後爲十五號西捕查見抄錄號碼回稟捕頭於昨日將陸等一併傳至法公堂請訊先由捕頭上堂稟明前情詰之陸嚴兩人供認違章以後不敢再犯判陸洋三十元嚴罰洋二十五元充公以儆 
[滬寧車碾斃老人]  
　　昨日（二十六日）滬寗路由滬開寗之三號快車駛至吕城車站相近被車頭碾斃一老人當由該站站長派警招尋其家屬備棺收殮 
[鮑實猶刑期届滿]  
　　鮑實猶前年在虹口方面私運違禁物品被捕解由公共公廨判處刑期兩年兹已届滿昨經華探目王四福持中西文案由單廨稟稱鮑被捕後曾與淞滬警察廳警探在華界起出槍彈等軍火故警廳之案現尚未結今鮑兩年刑期已滿應否將其轉解内地官廳請爲核示中西官得稟命將鮑之案由單帶去候商明再核 
[懲罰燕子窠主客併紀]  
　　廣東人蔡子餘在虹口崇明路二十九號屋内私售燈吃洋　又寗波人王阿章在西華德路二千六百五十五號屋内開設燕子窠均爲該管捕房中西兩副捕訪悉率同探捕往將蔡王二人及烟客李杏余王金寶任財德郁聚康路士蔡子生路雲甫苗光逹等拘獲連同烟具於昨解經公共公廨中西官訊實判蔡王二人各罰洋三十元餘人各罰洋三元一併充公烟具銷燬 
　　又浦東婦人王顧氏在浙江路五百九十一號屋内私設烟間前日被該管捕房破獲當將氏與烟客蘇東生陳富根李月記王子卿連同烟具一併帶入捕房奉飭五氏存洋一百元餘人各存洋二十元保出昨晨由廨傳案訊明以顧王氏故違禁令判押女所二禮拜王子卿李月記無干開釋蘇陳兩人各罰洋三元充公烟具銷燬 
[燕子窠主刑期改爲罰金]  
　　潮洲人張阿福前因在山西路一百零三號屋内開設私烟間由捕將張與烟客數人一併拘解公共公廨訊實判烟客各罰洋三元充公張押西牢一月在案兹因張之家屬不服判决延代表律師稟准公廨飭知捕房於昨將張帶案即據其代表律師聲稱被告在押已有半月尚有刑期請爲緩刑或改罰金云云經中西官核供判張阿福改罰洋十五元充公著令繳洋開釋 
[查獲兩燕子窠]  
　　培開面路五號門牌某小烟紙店主王子憲與其妻嚴氏在樓上私設燕子窠招引陸阿根等燈吸鴉片烟又張正咸在西華德路一千三百十三號屋内安置烟具容留王阿四朱同生徐桃之等開燈過癮均被匯山捕房華探目金福壽與包探錢連奎查悉稟明捕頭協同十六號西探亨格林往將以上各人連同烟具四副一併拘入捕房分别存洋交保收押候解公堂訊究 
[違犯烟禁之罰儆]  
　　某輪船茶房沈長根日前手携烟土十餘斤行經法租界黄浦灘適爲二百五十二號華捕查見上前查獲帶入捕房據供此土係朱阿香令我送至伊家等語故由捕頭飭探前往朱家詎朱已逃逸祇將朱妻馮氏拘獲並在家抄出烟土兩小包一併帶入捕房昨解法公堂請究先由二百五十二號華捕上堂稟明前情詰之沈供此土實係朱阿香之物朱馮氏供認此土係丈夫在外埠購來中西讞員判沈與馮氏兩人罰洋一百元充公以儆烟土没收 
[破獲花會機關]  
　　昨日南巿一區警察署據人密報該管境内設立花會賭博者多至數處請爲查禁等情王金山署長即派李劉兩巡官帶同長警在關橋南堍洞庭山碼頭弄内某號屋内查獲設聽筒之餘阿章同其姘婦任氏並王留根王金美等四人連同搜出之花會證據洋銀九元小洋十五角銅元三百餘枚一併帶署飭即申解警廳司法科訊究 
　　蔣徐山與王興在楊樹浦路二千六百七十六號屋内組織花會機關被楊樹浦捕房華探目楊阿泉包探張玉嶺偵知協同一百二十號西探　勃脫往將蔣王二人拘獲當場抄出字據銀錢連同器具一併帶入捕房押候解廨請究 
[花會航船罰十元]  
　　住居新唐家衖一百七十九號門牌之浦東婦人李張氏充當花會航船誘人賭博昨經該管捕房中西包探將氏連同抄獲之花會字據賭洋解由公共公廨中西官訊實判氏罰洋十元與賭洋一併充公賭具銷燬 
[竊賊當塲扭獲]  
　　昨日下午三時寗波路一百九十一號門牌某烟公司批發部有一紹興口音年約二十餘歲之男子混入屋内竊取夾衫一件單長衫二件自鳴鐘一只圖逸行至門口爲茶房撞見識破當即扭獲喚得老閘捕房九百四十號華捕到來連同贓證帶入捕房由捕頭略詰一過諭押候今日送廨請究 
[騙取金戒押一年]  
　　住居虹口西華德路三千二百六十三號門牌之婦人陳秦氏指控甬人王阿毛騙取值洋四十元之金戒付質等情昨山捕房將王拘解公共公廨經中西官訊實判王押西牢一年贓交原告領回 
[誌謝]  
　　昨承商務印書館直贈第三○三期「英語週刊」及第七卷第八號「婦女雜誌「各一册謝謝 
來件 
[對於設立茶業交易所之疑點胡紹濓]  
　　（一）茶業有無設立交易所之必要設立後利益如何有無害處按馬寅初先生說交易所負物價變動之責任大生意没有他就不能做年來華茶衰敗茶商連年虧耗做者日少是否因無交易所無人負物價變動之責任所致若設立之後是否可以挽救再現在洋莊生意價值上落其權操諸買客洋行之手成交後過磅無期收銀延滯任意吃磅（近年因爲吃磅事專設一路莊公磅處言明每箱吃兩磅半比方箱實重六十磅祇算五十七磅半公磅處每年開銷需數千金之鉅）總總吃虧難以盡述是否設立交易所後能使洋行至交易所購買權操自我不受上述種種痛苦　　（二）交易所交易之目的物須有替代性（甲）必須選定標準物品請問茶葉何法可以選定標準物品（乙）必須定一等級比價表請問茶葉如何可以定出等級比價表旣無標準物品又無等級比價表則交易所之買賣如何做法據某君說組織起來再想法子設使法子想不出來將如之何 
　　（三）交易所的交易全靠買賣的人多進出大則所得　錢多要想進出多必須外行人來做的多讓一步就算茶葉可以勉强選定一種標雀物品其交易所做起來預料外行來買賣的多麽一年到頭有生意做麽將來可以使得洋人亦到交易所來買麽否則若是專靠自已茶帮中幾個人在那裡賣空買空就使交易所發財亦不過多一投機賭博機關凡人心無二用或者將正業荒廢時存僥倖之心其害不可勝言增進同業利益云乎哉 
　　按茶葉並非絶對不能織交易所買賣以鄙人意見必須先行組織大公司分種植製造發賣三部創辦植茶場自行種植製法一律或用機器製造聘請茶司嚴分等級各定商標裝潢一式分量一律如此方能以之爲標準物品但是一層如果只有一家改良其他大多數仍守舊法則等級比價表仍無從訂定不過有一標準可資比較分别高下而已其替代性甚爲薄弱若能全國大多數改良則組織交易所誠屬必要一方負物價變動之責任一方負改良物品之責任而不冒危險互相　助交受利益茶業或有振興之希望自當急起直追豈可坐失時機惟此非一朝一夕之事若論現在情形以鄙人見解似無設立交易所之必要但鄙人對於交易所眞相尚未十分明了故未敢表示贊成亦未便極端反對深願虚心與發起諸君研究討論彼主張立即籌備組織者或有深知交易所眞相見解獨到之處祈不吝賜教我同業中抱懷疑如鄙人者尚不乏人誠所願聞也遂安德興和茶號胡紹濓啓寓北河南路景興里恒記茶棧七月二十五夜 
雜評二 
[皖教育會之選舉風潮（訥）]  
　　他武人之遺毒於一省不過及於物質而止而倪嗣冲之於皖則并遺毒於文化之精神故倪氏雖去而其所遺之毒至今不能剷除此則最可懼者也 
　　倪氏遺毒之根據在各地之公益維持會由公益維持會以流毒於省議會於是乃有今日戕殺學生之慘劇由公益維持會以流毒於教育會於是乃有今日選舉搗亂之怪劇省議會與教育會爲一省文化精神之所繫而皆中倪氏之毒今始食毒發之果後此或且流毒於自治焉吾不知其毒之輾轉流傳將至何年何月而始洗滌盡凈也可悲哉皖省之人民 
　　幸而中國僅有一倪嗣冲耳使中國之武人而盡如倪嗣冲者則國早已不國然而莫謂今日之武人無效法倪嗣冲之手段者也國人其善自爲防 
公布欄 
[江蘇高等審判廳]  
　　民庭判决余正泰等爲灘地涉訟聲訊一案（决定主文）本　聲　駁回侯風若爲房组涉訟抗告一案（决定主文）本件抗告駁回抗告費用歸抗告人負擔侯星若與侯受祐爲房租涉訟上告一案（判决主文）原判撤銷本案發還江寗地方審判廳迅予更爲審判郭孫氏與華得得根爲佃權涉訟上告一案（判决主文）原判撤銷本案發還江寗地方審判廳迅予更爲審判胡德望與汪昶等爲蕩地涉訟控訴一案（判决主文）原判關於令汪旭收回一半田畝之部分撤銷汪旭在第一審之請求駁回本案訟費由汪旭顧松桃分擔趙季蕃與趙吳氏爲田租涉訟控訴一案（判决主文）原判關於令趙季舊應償還二千六百元本案訟費由兩造平均負擔以上七月念六號 
[江蘇高等檢察廳]  
　　批示沈鍾培等狀悉查告發人無聲請移轉營轉之權所請礙　照准此批薛樹聲狀悉姑候調卷核辯此批　據張寅曉辦求保釋　情　遞一狀據趙杏仁補呈理由請求鑒核豁累等情呈遞一狀據朱潮生續陳不服理由并　潘承鍔湯應嵩辯護等情呈遞二狀以上四狀業維本廳查閱函送同級審判廳核辦仰即知照此示以上七月二十六號 
[上海地方審判廳]  
　　判决主文（民一庭）一件决定陳阿榮與朱錦堂爲求償墊　涉訟一案主文朱錦堂應償還陳阿榮洋六十五元三角本案訴訟費用歸朱錦堂負擔一件判决姜阿訓　姚金金等爲盤價及押洋涉訟一案主文原告人之請求駁回本案訴訟費用歸原告人負擔一件判决穆襄卿與置人傑爲債務涉訟一案主文黄人傑應償還穆襄卿元本九八規銀五千兩又利息九八規銀三百五十兩本年陰曆五月以後之利息仍以元本九八規銀五千兩每月一分四釐利率計算應付至執在終了之日爲止但利息不得超過元本本案訴訟費用歸被告人負擔一件决定鞏效奎與李喜堂等貨欵糾葛一案主文本案准予和解完案訟費兩造平均負擔一件判决孫氏與唐佐庭違約涉訟一案主文原告人之請求駁回訟費歸原皆人負擔（民二庭）一件决定王蔡氏爲房屋糾葛不服南滙縣知事公署查封召賣之處分抗告一案主文本件抗告駁回抗告訟費歸抗告人負擔一件判决田少忠與浦許氏爲保證債務糾葛控訴一案主文本件控訴駁回本審訟費歸控訴人負擔 
　　批示一件張雲傑爲唆圖祖產請求備案由據呈各節均屬空言所講備案應毋庸議此批一件朱啓榮　賦聲明由狀悉該行與英美烟公司無論是否毫無關係該行行主均應投案候訊或逕向公廨聲明毋得由爾飾詞規避仰即知照此批一件奚朱氏狀請給領保證金由狀悉着即來廳候諭此批一件姚公鶴狀請查封由狀悉着即墊交查封費洋五元以憑核辦此批一件莊永錫狀請銷案由狀悉准予銷案存案房票着即來　具　此批一件鄒洛書狀請暫緩執行由狀悉准予暫緩執行此批一件黄慶榮狀領保證金并票簿由准領此批一件黄毓麟狀交查封費由准交此批一件劉介眉狀請執行由狀悉業已　吏執行矣仰即知照此批一件高嘉林狀請發給管業證書由狀悉業已當庭諭知矣此批一件高嘉林狀交欵洋由准交此批以上七月二十五日 
　　批示唐陶氏狀悉候傳案核辦此批侯朱氏狀悉候送控訴審核辦此批周士高狀悉查陸氏已經到案仰即知照此批王繼良狀悉案已起訴仰候審判此批余徐氏狀悉仰即來廳候訊此批王道才狀悉仰邀任柏氏及孫氏等來廳候訊此批李孝莊狀悉候查明核辦此批趙象賢狀悉旣據聲明捨棄上訴本案即爲確定自應依法執行至徒刑請求易科罰金一層據係因時值農忙公務覇身之故核與律載窒礙情形不符未便照准仰即知照此批唐有寛兩狀均悉候依法訊辦可也此批張渭川查爾遺棄尊親屬罪已成立自應法辭毋庸多瀆此批楊倬靈狀悉案已起訴毋庸多瀆此批朱周氏查被告劉福昌業已宣告判决所請附帶私訴着另向同級廳具訴附信一件發還此批朱坤林狀悉已訊諭矣此批黄朱氏與附件均悉查此案係南匯縣函託協傳並非本廳受理仰即連將被傳人交警帶案以便函致該縣派警迎提至本案是何實情逕向該縣辯訴可也兩帶件發還此批以上七月二十六日 
[上海地方檢察廳]  
　　批示侯江氏狀悉查侯朱氏業經交保侯本案確定後再行核辦此批朱桂臣狀悉仰即　同層德喜等來廳候訊此批徐春華狀悉准予上訴候送江蘇高等檢察廳核辦此批張金鳳狀悉候送控訴審核辦此批丁家珠狀悉案已判决該氏請求私訴應另向同級審判廳具狀可也此批高　邦狀悉據訴各節并未見諸事實應毋庸繼所請備案於法不合未便照准此批朱張氏狀悉案已却下毋庸多瀆此批王德才狀悉爾妻旣係由爾處給伊母帶回勸導自不生誘拐問題至爾妻因此不肯回歸夫家係屬遠反同居義務與刑事無涉本廳礙難受理此批以上七月二十五日 
[上海縣公署]  
　　布告爲布告事案查押舖改與特定規條同業領證之後祇准閉歇不准添開並以原人開設爲限不准更換店主私行接替現據典業公所具稟仍有私開押舖情事實屬顯違禁令除令行典業董事及押業改典代表切實查明將私開押舖地址牌號分别開報聽候核辦外合亟出示布告仰諸色人等知悉凡有查悉私開押舖立即舉發倘互相徇隱或仍違章私開均干嚴究此布批示家庭工業社股份兩合公司代表陳栩　呈爲發明改良製品請予核轉斐勵由批呈件均悉該代表人發明改良實用製品振興國貨挽回利權深堪嘉訲送到說明書成績品候據情備文轉呈仰即知照此批彭慶棠等呈爲創設保嬰會請移撥蘆租藉充經費由批呈及粘章均悉該公民等創設保嬰會已經集有捐欵若干該鄉蘆課共有若干畝每年共收蘆租若干旣已核撥學校用途若從移撥保嬰會於學欵有無窒礙旣據聯名具呈姑候分令勸學所長塘灣鄉經董會查核　具復察奪仰即知照此批粘件存 
 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
閒話 
[還鄉日記（四）] [  禹鐘]  
　　明日初五辨色即起以歸日促宜早起遲息以永其晷刻也盥洗畢即出門造萬福茶樓韶聲佐梅臯師已先在遂瀹茗絮話爲意殊暢勞人草草之愁一澆於昨夜之酒再滌於今晨之茶盪然無餘漬矣至八時始各歸家就晨餐且約膳後在西園相見也余飯已閱玉谿生七言古體詩三首後與母弟作閒談頗見雍雍之象昔人云天倫之樂易得於貧家信哉已而赴西園朋輩咸集舍已於昨日相見者外則增一汝爲汝爲爲積仁從弟年少韶俊雅有才藻與余至相得余嘗贈詩稱以瑶華公子者是也茶堂中俊侣旣集雅談競作小譜出語最詼諧佐梅音吐洪震衆尤莫及積仁語婉而深息存摘頷下短髭湛然自得汝爲徘徊無定所有物外超然之槪十眉韶聲皆隅坐作醰思覓句狀十眉貌尤沈鬱余恒稱十眉曰失意詩人稱韶聲曰苦吟生證之行藏不旣當耶日午復飲於徐益大余盡壺二汝爲狂飲不已余駭顧語之曰别來曾幾不謂子飲量之擴乃至此也汝爲笑曰余前此逢樽不敢自縱故莫能測余量今兹特稍縱耳非量擴也余頷首默念天下懷才之人方其未展莫不以常人目之苟終身不得一日露其爽且長受俗人睚眦矣哀哉飲罷余與十眉韶聲汝爲散步南栅送茗飲於船埠之小茶肆中竹欄臨水凉風時至余顧謂三子曰年年此地人離别目送流水黯然魂斷亦猶解甲之戰士一旦故壘重經有不禁彷徨太息者矣三子無語是處近十眉居宅遂又造其探珠吟舍見案上有鉛筆畫一幅圖中一枯幹植瓦盆内分枝之處則截而不繪余奮筆題五絶一首曰「託根空有地承露竟無枝忍負春風意禪心一寸知」以示諸子咸作粲笑移時興辭而出西行詣西園息存佐梅等均在及晚飲於杏花村東望隱約見太湖諸峯對酒看山鯈然世外矣同飲者爲息存汝爲韶聲臯師煥成卓然及余凡七人積仁小譜佐梅後至至時余等已醉遂先行渠等則更張席留飲云 
筆記 
[鬧學記（六）] [  靈園]  
　　彼從講案下出巨口曲頸瓶甑皮管藥粉之屬先置案上復對課文略誦解然後呼二同學登壇盛水著火爲助實驗炭養氣之作用有數同學向視理化爲搬演魔術至有興味一時亦上前圍觀余匿坐最後垂首閱書書陳膝上長僅三寸談唐伯虎計騙華秋香之事津津入味前二行坐一黎邦傑不識何故而倦乏初曾頻頻點首忽而不動往遊臥鄉爲此温先生所見懾足至其旁猛擊一掌於腦後邦傑陡覺聞此温先生呵曰嚇爾佳也夜來何事在此晝寢腦後又受二掌呆坐不能答余得息已卸踏小書於足下懼爲奪去温先生卒提邦傑之耳命彼上壇面受教益余復乘間拾書幸以機敏又平素品德爲諸教師確信事終未敗露二十分鐘試驗畢廊下鈴聲黨郎起温教師臨退出題問欲余等來日作答覆余等唯唯以其事不難預備也退後余等亦排班出課室散而復聚在廊下笑邦傑之腦後被擊朱浚尤甚邦傑恚而遁去乃在隙地上共踢小皮球爲遣未幾鈴聲又作余等草草入課室余知駱先生將至與同級定一約駱先生好食色姓尤嚴厲勿樂曠課程今日至課室忽呈笑容方推思午中友人宴席中之肥鵝與油蹄味必可口喉頭數動似在先試咀嚼不期鞠躬禮過口呼一二命余等揭案板取硯盤余等皆如約重震案板碎硼之聲動窗壁駱先生出不意一時大驚慌顧知人心齊難制止祇能聽諸閙弄 
文苑 
[贈杜冠卿先生] [  巨摩]  
　　乙未夏冠卿先生隨兄左園先生來處郡應試時先生年十七余年十二雖童子無知然深儀其人别來倐忽將三十年矣辛酉夏先生自都南歸道過省垣句留旬日余乃過存丱角言歡忽驚老大回憶童年恍如昨日人事電謝有若夢寐别歸寓齋作四絶以紀之 
 
[不可勝計之鉅數]  
　　薛蘿墻外綰游驄相見始驚隔世容明月千山成獨笑萬桃花下一聲鐘 
　　傷時怕聽五絃秋夜半猿聲逐水流好烏不來春將去迥風且上讀書樓 
　　紫陌紅塵促歲華雲山深處處士家花開花落原無住且種南田二月瓜 
　　曾聞天漢託微波碩鼠嚴霜已渡河今日相逢當五濁哭聲似比笑聲多 
瑣錄 
[小智囊] [  夢樵]  
　　林烏勒（Ｌineolum）島中土人耳大而垂肩夏時如扇揮之生凉 
　　絲亞持爾人所製傘裏反向外 
　　美州威廉斯堡（Ｗilliamsber）大學二百年來皆係男校現亦破便男女同校該校第一女生係齊克禮女士 
　　世界長途電話應首推美古線（美京至古巴）首次傳話係兩國元首 
　　美洲新製一種琉璃其質之堅非繪彈或鐵鎚之力所能擊碎珠寶店及銀行多用作窗以免宵小之破碎而入云 
小說 
[社會小說衆醉獨醒（三九二）] [  瞻廬]  
　　第五十九回救紅妝秋水溯伊人繪黑版課堂留肖像 
　　兩個裏面有一個向他摇手道别呌喚你們要回去只跟着我們走相去没多路有船停泊你們上了船便没事快走快走說時兩個人便在前面引導翠娥攙着金兒緊步相隨隱隱見前面的一個彷彿戴着草帽服着西裝後面的一個便是方才向他摇手的卻也西裝打扮只不曾戴着草帽約莫走了百十步路引導的都已停步多分已到了河邊翠娥猛想到這個所在來時節曾經見過還記得蘆臣叢中隱隱有個白面少年在那裏窺望多分就是這兩位中間的一位但不識端的是那一位他們因甚來救我和我有甚麽關係可曉得我便是劉公館裏的眷屬翠娥肚裏打算兩隻眼睛不住的向他們注射只恨没有夜明眼瞧個徹底徹骨但見在前的少年立得較遠草帽簷壓得低低的休說在這大黑夜瞧不清切便是青天白日也難見他廬山眞面在後的少年立得較近正在那裏招呼船户攙扶這脫險的嫂叔上船翠娥道兩位義士救了我們的性命尚不曾請問高姓大名仙鄉何處那個立得較近的笑道邂逅相逢没有報告姓名籍貫的必要况且這地又不是講話之所快快下船莫待賊黨知曉追蹤前來再遭毒手我們就此告别翠娥在黑暗裏瞟了他幾眼（明珠投暗負此秋波）忙道先生不是這麽講自古道受恩不報非君子負義忘情爛小人（脫口而出無非盲詞腔調先生莫小覷了我柳翠娥受人搭救不思報答我柳翠娥不是小家之女等閑之輩郤是劉公館裏的眷屬公公劉邦平丈夫劉玉如我在六月十八日抱牌做親蘇州城裏赫赫有名誰不道我是九烈三貞便是這位弟弟非同小可是我公公的愛子百萬家私的繼續人兩位救了我們嫂叔倆的性命這一二千元的酬勞包在我柳翠娥身上儲欵以待决不食言兩位快把眞實姓名相告并且向船家借個燈火待我細細的認一認面貎免得這項酬金被人家冒名領去翠娥說到這裏旁立的少年連連催促道别多說罷你要生命快快下船我們没工夫和你談天那個戴草帽的少年雖不說甚麽却在那裏吃吃的好笑在這當兒蘆葦叢中透出一點燈火小舟靠攏近岸跳上一個船娘忙問那兩位要下船 
餘瀋[  靜淵]  
　　小院乘凉家人環坐譚諧博笑述異引歡身當是境覺亦無甚奇樂回憶作客思家正欲求斯樂耳於焉未取自忽 
　　逸興所之偶品絲竹自量氣力弱邇屏管樂弗究絲桐中尤好三絃月下調聲雖多靜聆者未悉知音伊誰 
 
 
 

Page 19

 
 
   
 
 

Page 20

 
 
常識 
常評 
[漁稅] [  覺]  
　　議决稅法約法規定爲立法院之職權吾不知今日之立法院何在而增稅之議竟及於艱難辛苦之漁民也 
　　曩者國民之反對所得稅非不知所得稅之實爲良稅也非不知用之於教育實業用途固甚正當也而以未合法定手續之故雖竭力提倡教育實業之人無一人敢與之表同情者則可見國民固不愧爲法治國之國民而政府實未足爲法治國之政府耳 
　　今所議增之漁稅其用途更非所得稅比矣而其違背約法則一江浙之漁民雖愚敢謂其竟無一人曾寓目於約法耶且漁業之能否發逹與海權大有關係今政府絶不注意於海權而惟垂涎於漁稅吾知愛惜國民之主權者必據約法以抗爭無知之漁民且將掛洋旗以圖逃稅稅未增而國權之無形喪失者又多矣嗚呼政府之目光 
道德叢話 
[希望今年各業革除打醮] [  清]  
　　光陰迅速夏季各業之打醮舉動又將近實行期矣不佞因感於此種舉動之無謂敢預告各業諸君實行革除革除之後若將此種費用改作他種公益事業則造福地方豈匪淺哉兹擬鄙意數則如左 
　　㈠此種經費皆由各業同人募集一店中雖司務學生亦皆贊成極爲熱心踴躍 
　　㈡其所集之費大者約可千元之外小者亦有數百元雖不能創立大業然時届夏令若公延二三醫生設立一臨時時疫醫院則同業中人或患疾病皆可入院治理矣 
　　㈢或設一同業友誼會經費由各業中人募集之遇同業有要事可借會集議討論使有聯絡之精神 
　　㈣或設同業俱樂部内置各種運動器書報等類若各店友公事旣畢則可至俱樂部練習運動修養身心得益多矣 
（乙種酬） 
[西方格方（一六八）] [  謝介子選譯]  
　　作事當全始終（奥一得）（Ovid） 
　　談長使日短（德意志諺） 
　　言少易修正（英吉利諺） 
　　味覺敗弱雖甘亦苦（西班牙諺） 
　　貧困生努力（英吉利諺） 
　　釜小易熱（荷蘭諺） 
　　小綿羊皆識其母（英吉利諺） 
　　多侍役轉不適（意大利諺） 
　　彼之履係圓轉之皮所製（英吉利諺） 
　　節制大德也（勃勞逹溪）（Plutarch） 
衛生 
[蠅之害及滅蠅法] [  汪金礪]  
　　上星期醫生某演講夏季衛生詞頗警惕其於滅蠅一事尤爲三致意聽者莫不毛髮聳然今特譯草其意以介紹於世人願閱者其母忽焉 
　　每至夏秋輒有傷寒Typhoid霍亂Ｃholera痢疾Ｄysentery以及其他疾疫之流行此人所習知者也然我人亦知傷寒之所自來乎霍亂之所自來乎痢疾之所自來乎以及其他疾疫之所自來乎一言以蔽之曰此皆蠅將軍介紹疾疫所致也何以知之醫者以顯微鏡窺蠅所舐之處每有各種毒菌此毒菌爲何即傷寒菌霍亂菌痢疾菌以及其他毒菌也此證明蠅能介紹疾疫之一美國紐約各街中之一街較他街之蠅爲多考查其死亡比較表此多蠅之街死於疾疫者恒較他街爲多此證明蠅能介紹疾疫之二試觀夏季之疾疫恒較他季爲多而多蠅處之疾疫流行愈速此證明蠅能介紹疾疫之三嗚呼蠅能介紹疾疫之證據歷歷可考是以稍有衛生常識者未有不視滅蠅如剿大敵者 
　　蠅何何能介紹疾疫如此其烈乎蓋蠅性汚穢如糞便及痰等物尤所歡迎然病人之痰及糞便皆含病菌蠅旣取食於此病菌遂附着於口部及足部猶復食人之食物又以所附之病菌黏於食物人誤食之輕者病重者死此蠅所以介紹疾病如此之烈也蠅食量頗宏每日所食物得比其體量之半然其腸細而短故即食即便各種毒菌分布至易此蠅所以介紹疾疫如此其烈也蠅繁殖極速每次瀉卵百餘由蛆化蛹由蛹成蠅爲時不過一旬迨其旣成爲蠅又即能繁殖故每一夏季蠅之繁殖逹十代其子孫不知幾千萬萬此無數之蠅皆能介紹疾疫者此蠅所以介紹疾疫如此其烈也我國人皆日蠅爲小動物而不加注意其在飯上也亦不以爲汚其在食品上也亦不以爲汚及至痢疾也傷寒也霍亂也以及其他疾疫也紛至沓乘亦不知其所自來亦不謀所以絶其源徒視死亡束手無策甚矣衛生常識之缺乏也今將滅蠅方法列於後願閱者其母忽焉 
　　一用硫酸鐵Sulpuhateoflion（藥房出售）一磅與一加倫（約三升餘）之水和合以灑於糞坑中則可殺其卵蛆蓋硫酸鐵具有殺蟲性故也此法余頗贊成何則蓋蠅飛於空中雖用各器終難捕滅若在幼蟲時能照此法行之則數千萬之幼蟲不難殺滅於一日且此藥品亦頗廉曷不試之二各種食物須蓋鐵絲罩又居室宜使清潔果皮等物勿隨地抛擲總之清潔二字爲衛生之基礎不拘何時何地皆宜奉之爲圭臬惟夏日更宜注意蓋蠅喜汚穢而惡清潔是故清潔者實爲驅蠅之根本法也 
　　三少數之蠅往往匿於門隙或其他適宜之處以圖過年惟此乃秋冬時有之但此少數之蠅即爲下年無數萬萬蠅之祖故於冬時能捕殺潛伏之蠅不啻滅無數萬蠅也此法雖行之較難然有時適爲我人所遇見則當捕殺無赦不可以一蠅而忽之也 
　　以上三者均爲滅蠅之根本方法且不費如何手續故特揭而出之願閱者其母忽焉他如用捕蠅籠捕蠅瓶捕蠅紙等方法散見於報紙雜誌中甚多類皆我人所熟知且亦無甚緊要者故兹不贅以上三法如能實行則蠅自絶滅更無待於他法矣（乙種酬） 
家庭常識 
[肥皂之化學作用] [  紹曾]  
　　普通製肥皂Soap之法係將一種油脂在鍋中加熱入以苛性鈉即得但其化學作用若何爲普通製肥皂者所不稱蓋油脂乃一種假鹽類Ester爲PalmitinC3H5（Ｃ。２C１５Ｈ３１）３ＳtearinC3H5（ＣＯ２Ｃ１７Ｈ３５）３及Ｏ１ 
einC3H5（ＣＯ２Ｃ１７Ｈ３３）３三者之混合物一如鹽類Ｓalt之能起複分解作用ＤoubleDecomposition者然故加一種鹽基類Ｂase物質如苛性鈉者於油脂則起下之作用 
　　Ｃ３Ｈ５（ＣＯ２Ｄ１７Ｈ３５）３＋３ＮaoＨ－Ｃ３Ｈ５（ＯＨ）３（）＋（）３Ｎa（Ｃo2C17H35）胰皂 
　　其他二種假鹽作用亦與此相同若加入食鹽少許則此三種有機酸之鈉鹽凝結而成胰皂 
　　至於胰皂滌垢之化學作用可分兩種㈠胰皂之法油膩因其能與油膩成一種乳漿Emulsion㈡胰皂之洗去汚濁之固體質點因其能將固體質點帶至液中成一種浮懸體Ｓuspension兹將此兩種作用更詳述之 
　　㈠試將油水相混以捧攪之置之不久則油與水仍劃然分開但加入少許之膠質浮懸體Ｃoiloidae攪之則水油相和久久不致分開成一種乳漿胰皂之液乃一種膠質浮懸體衣物之油接觸之一經搓擦遂成乳漿而洗去 
　　㈡以極細之炭屑加液體之含有膠狀物質ＣolloidalSubstance者則此膠狀物質爲炭屑之質點所吸收而附着其表面此種原理於糖之去色油之漂白固常應用之衣服上固體之汚點大槪爲炭質其質點極爲細小胰皂溶液乃膠質物體能使此極細之質點浮懸於液中因此衣上之垢爲其帶去 
　　昔人以爲胰皂之滌垢由於加水分解Hydrolysis能呈鹼性Ａlkaline作用之故此實謬誤蓋因其鹼性極淡實際上不足以起作用且同一濃度之純鹼性液其滌垢力遠不及同一濃度胰皂之液又皂莢Ｃ３２Ｈ５４Ｏ１８之溶液並無鹼性而能洗滌亦因其爲膠狀體Ｃolloid之故耳（乙種酬） 
經濟 
[我國交易所宜取干涉主義] [  抱月]  
　　交易所者以多量之商品作投機交易爲目的之常設巿塲也有證劵交易所與物產交易所之别前者以有價證劵或金銀等爲交易之目的後者以米棉糖鹽煤油肉類等爲交易之目的現今各國亦有合證劵物品而兼營者我國近年來商人投資爲交易所之營業者日見其多然因商業道德未能高尚以致流弊百出大受其害日前農部曾電蘇省（見本月十九日專電）令取締上海不合法之交易所將來能否實行與究竟如何取締雖不可知然我極願當軸者對於交易所之規定宜取干涉主義不宜取放任主義實事求是母托空文致蹈敷衍了事之惡習蓋交易所之交易大部分爲買空賣空實際授受物品者甚少故得以少數之資本爲萬元之交易貪利奸商見而垂涎投機之心一萌人人皆思嘗試之於是壟斷居奇弋取厚利其結果遂至物價之低昻亦操縱而播弄之社會受其影響經濟界生極大之變動暴富暴貧其害將至不可言狀我國商業尚在幼稚時代奸商巿儈正欲乘此攫得厚利若不嚴定法則實行取締使貪利之徒不得施其猶獪之技將何以促商業之振興保社會之安寗耶（乙種） 
商業常識 
[廢除賒賣制之意見] [  馮世範]  
　　賒賣制者交易時不即授現金之謂也其對於商店顧客社會三方面關係匪淺然以其利害比較之則害多利少不若廢除之爲愈今將其利弊述之於下以供研究之資料 
　　商店方面商店售貨與顧客倘準其記賬賒欠則現銀必有周轉不靈之虞雖爲推廣銷路招徠顧客起見不得已而勉强行之然以記賬之故難免無倒賬之發生爲先行塡補圖謀穩重起見物價不得不增高而於現金授受者不免讓價出售信用因之而减少顧客因之而裹足 
　　顧客方面於現銀缺乏時不無便利然往往易流於妄費奢侈之途難以償清其債務而缺少判斷力之人爲尤甚 
　　社會方面此制之通行金融似可活動現金可免授受之繁冗與磨損然其結果必致物價騰貴民生艱難倒欠關閉時有所聞恐慌因之而起矣 
　　由上觀察賒賣制害多利少其宜廢除不言可知即使有益於金融活動銷路推廣然當銀行制度廣告學術發逹時代亦無所用焉（乙種酬） 
問答 
[問幼桑施肥法] [  徐隱農]  
　　鄙人浙江紹縣籍現向近地購得山地數十畝欲試植湖桑未知湖桑可於紹地種植否山地能否種桑并桑秧未插及揷後第一二三年應施肥料以何種於桑樹滋養及經濟上最爲適宜統乞海内實業大家有以教我 
 
 
