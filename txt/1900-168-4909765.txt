# 1900 - 168 - 4909765

 

Page 1

 
 
[聲] [  申報館主人啓]  
　　前日本館執筆人接蕪湖來信内署　省含邑四民同仰略謂四月十六日由蕪湖森信局寄上告白一紙及洋銀十一圖　登報三日迄今一月餘尚未登出詢之局中人云貴館定要的名方可登報請赶將原件曁洋銀仍交原局帶回云云本館回有定章告白非執筆人所司因卽轉詢經理告白之友知並無此項告白洋銀收到欲待函覆而來信苦無住址姓名因之登報聲明請前途仍向受寄之局查究本館固毫不相干也 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下郡國利病書二林齋主人藏有精抄稿本倩本局用大號就字排　　延名宿悉心校讐二書業已告成用上等潔白連泗紙印釘裝成六十本外　椐木箱每部售洋十二元海内有志之士欲講求經濟學問　則此二書不可不備并請認明封面後有二林齋校本庶不悮購仍存上海文瑞　蘇州緑蔭堂蕪湖河南文苑山房　君就近選購可也此佈 
[紀客述京師亂耗]  
　　客有游於京師者前日附輪舟返滬舍館旣定乃訪執筆人於尊聞閣寓樓執筆人瞿然曰子自京師來乎敢問近日京師之安危若何拳匪之擾亂若何東西各國之舉動若何政府諸臣之籌議若何子必能知其詳請一一明以告我客曰吁殆哉險哉僕之由京南下而尚得安抵滬瀆與吾子晤言於一室之内眞可謂徼天之幸出九死而入一生者矣僕之出京師也在本月十七日由曩時車道乘小車至天津之老龍頭時爲十八日晚借宿客店翌日附火車抵唐沽將行李運至膠州輪船待至二十一日午後始得啓椗駛回上海故各國合攻大沽砲臺之事僕親遇之祗以膽怯未敢出觀不能知其詳細而十七日以前京假之亂耗則固歷歷在心目間請爲吾子詳哉言之可乎執筆人曰諾客曰先是京中傳言有義和拳匪在天津揭竿起事而京師則尚安然自初八日京津鐵路被毁信息遲延始稍稍震動然尚未見有拳匪横行也迨十五日日本使署書記生杉山彬被董軍門部下殺斃於永定門外而京中乃大震矣俄而喧傳永定門已閉　集而觀者數逾萬人後雖知其訛言而謡諑紛紜拳匪亦遂游行於街巿間無人禁止或十數人爲一隊或數十人爲一隊皆首裹紅巾腰繫紅帶手執利刃尋教民而殺之各國震恐紛紛調兵入京商民教土咸直本國使署暫避我國執政大臣知事已亟立卽派虎神營神機營各軍保護各國使署而董軍門所統之兵則以擅殺日本使署書記生恐其肇事由榮中堂檄駐南苑顧各國使署雖有虎神營神機營兵士駐守防衛然素知神機營皆係老弱疲卒本不足恃卽新募之虎神營兵亦多係幼童乞兒萬不能恃以無恐於是各國商民益倉皇失措啼哭頻聞此各國之所以紛紛調兵入京不敢稍緩也初各國使臣送一節略於總署内開京師有拳匪巢窟居干處請爲剿滅總署置之不答由是西人遂謂政府王大臣亦係拳匪實則王大臣斷無習拳之理而惑於拳匪之有神術足以禦外國則有之故一意不主剿而主撫兩江總督劉峴帥湖廣總督張香帥均有剿匪之　政府皆不報回憶中法中日兩役時政府王大臣不免有憂懼之色此次則甚鎭靜甚至有欣欣者滿大臣中惟榮中堂一人主剿曾在皇太后前奏請立剿拳匪不剿恐必致禍皇太后呵之其餘滿大臣無不以撫爲然者而以剛毅啓秀徐桐崇綺四人信拳匪爲尤甚後復益之以瑞郡王而大禍遂釀成矣拳匪無大妖異或有小法術足以煽動愚民農工商賈無不樂道其神異以爲是足以禦洋人所不解者京中士大夫亦皆信而不疑耳拳匪多山東直隷兩省人而直隷尤衆故内廷閹寺多有習拳者侍奉之暇或有陳說致皇太后中於先入誤爲義民若端王剛毅啓秀徐桐崇綺諸臣本皆昏庸廖妄之人其識見不在奴隷厮養上亦何怪其爲拳匪所煽惑哉自日本使署書記生被戕後風聲日亟僕不得已乃襥被出京時鐵路早已拆斷改由舊路乘車赴天津中途遇拳匪一小隊攔截不放向之再三婉告始得釋之而行十八晚至天津翌日至唐沽卽上膠州輪船時以釁端將啓阻不得行二十日晚各國合攻大沽砲臺砲聲隆隆震撼山岳砲子紛飛如雨時有墮落船旁者舟中人皆齒相擊股相慄僕亦蝟伏不敢動迨天大明砲聲絶知東沽砲臺火藥庫中藥彈轟發守臺弁兵潰敗各國遂樹幟佔據矣維時西沽砲臺尚屹然無恙也頃之各商輪船先後開駛出口某兵艦將水雷曳起護送出外二十四日駛抵　滬獲慶更生誠幸事也然僕在船中蓬首垢面者數日計四日僅食麫一次此實生平未經之苦迄今思之猶神魂惴惴焉執筆人聞客所言爲運歎憤者再驚危者再於其去也乃拉雜書之弁諸報首 
[補述大沽交戰情形]  
　　昨日怡和洋行連陞輪船由天津到滬載有避兵之中西男婦數百人詢之船中執事諸人僉云當大沽交戰時本船適泊馬頭之畔致藥彈蟻集於船之上下四圍馬頭旁所貯之煤中彈而飛紛若密　英艦某統領正欲猱升砲臺上忽一彈飛至以致殞命沙塲時日本某兵艦統領某君方揭國旗於砲臺之頂其險已間不容髮幸急閃避得免喪身英國水雷艇名華定者水鍋中一開花彈並未裂開是役也守臺各華軍類皆十分勇敢事後查得砲臺之内屍骸枕藉約計二千人血溢成渠深一尺許英艦捱及玲放出開花彈多至五百八十枚自夜頀十二點越三刻時戰至翌晨八點鐘始砲聲寂然華兵潰退 
[英國添兵]  
　　昨日倫敦來電云日來英政府又派巡洋快籃兩號飛速來華一爲道利斯一爲扶息斯刻已鼓輪就道拳匪雖悍當亦不敢跳刀拍張自取滅亡矣 
[美國添兵]  
　　昨日北方來電云刻接本月二十五日小吕宋電音知美國海軍大元帥已於昨日遣駐泊吕宋島之沙來斯兵艦載水師一百四十名往津沽陸軍副元帥李斯根氏則定於四日内遴派第九營步軍一千三百餘名往天津 
[有恃無恐]  
　　昨日北方來電云由天津至京城一帶拳匪充斥消息不通此固亂世之恒情無足驚駭者目下各國海陸諸軍奉檄赴津沽一帶者日有所增聞尚有數萬名續調來華務使中外諸人有恃無恐斷勿悮聽謡訯以致皇皇焉寢饋不安也 
 
 

Page 2

 
 
[預備調遣]  
　　香港循環日報云日内港中英國弁兵確已整備一切聽候調往北方靖亂其中行裝已備者計來也威路士槍兵三隊防營兵四隊砲兵一隊爲之統帶者砲兵守備麽理士君也 
[續調港兵]  
　　香港循環日報云此間英官一聞義和拳匪之警卽調遣弁兵馳赴北方悉心保護華歷本月十八日午後有輪船名顯生者又載英兵六百名離香港聞尚有英兵四百名擬於二十日午後或二十一日之晨乘他理布戰艦北上皆歸英員摩理士君統帶而以聖專君爲帮帶云 
[俄童遊歷]  
　　香港循環日報云俄國前在琿春設立學堂招集聰頴子弟學習各國語言文字兹復挑選若干名於五月中遊歷中國各埠併撥給國帑三百二十磅以備川資旅華各俄商亦皆願適館授餐以盡地主之誼 
[巡閱南甯]  
　　香港循環日報云英國淺水砲艇名新批罷者向來駐守西江本月某日由梧州展輪往南甯英領事列道氏乘之而往查看土産民情蓋因南甯不日　當闢作商埠也 
[認眞保護]  
　　香港循環日報云美國駐京使臣康格君電致美政府略謂自義和拳匪在北方滋事之後中國國家已明降諭旨令直隷山東兩省督撫將省内所有教堂認眞保護并由總理各國事務衙門王大臣電咨各省督撫無論何處再有閙教之案惟督撫是問諒此後當格外用心不再任匪人乘機作亂矣 
[卾中防務]  
　　武昌采訪友人云湖廣總督張香濤制軍近接總理衙門來電内開義和拳匪糾衆起事專與外人爲難聞各國有自行辦理之說恐不免因此起釁長江爲財賦要區應卽將江防事宜會同兩江總督妥爲布置以期周密等因因卽行知沿江各營一體遵照并咨商兩江總督劉峴莊制軍將江防隨時整頓東南半壁當可高枕無憂矣 
[吳中防務]  
　　蘇州訪事友人云江蘇巡撫鹿滋帥以邇來北省義和拳匪作亂深恐各處土匪乘間竊發因與藩臬兩司籌商防患未然之策聞中丞之意擬於城外横塘楓橋等處添築砲臺以資防堵并就城上築營調撥重兵駐守聶仲芳方伯陸春江廉訪以爲設兵城上恐人心愈覺驚惶請中丞先就城外添築砲臺刻已遴委幹員相度地勢不日卽當土木雲興矣 
[五茸防務]  
　　松江采訪友人云自近畿一帶拳匪事起風聲鶴唳到處震驚三巿六街謡言蜂起本月二十三日府署接上海道憲羽檄飭將境内各教堂加意保護傍晚江南提督兼自强軍統領李壽亭軍門與松江府張子虞太守華亭縣林霨生大令婁縣屈吉士大令籌商良久　旨不外乎嚴防土匪力保教士而已旋復傳正副兩營管帶張華垣叅戎楊克明遊戎進見諭以本軍門將馳往江陰部署一是若北地宼氛過惡一有警信卽須派兵防堵城並會縣嚴查匪類務使閭閻安堵貿易如常 
[四明防務]  
　　甯波采訪友人云拳匪作亂謡訯紛仍人心皇皇寢不安　或恐土匪滋擾或恐流氓乘機竊發與教士爲難因之城廂内外富紳有作遷地爲良之計者巿中銀拆日漸加昂米價亦每石驟漲洋銀數角夫憲關心時局飭將境内各教堂實心保護大門之外戈戟森嚴角聲嗚嗚達旦不息 
[密電述聞]  
　　姑蘇訪事友人云本月二十四日之夜三鼓後江蘇撫憲鹿滋帥接到京師輾轉發來密電立傳藩臬兩司面商機要臬憲陸春江廉訪回轅後卽於翌日黎明時傳蘇州府濮太守及長洲縣蘇大令元和縣王大令吳縣田大令來轅面授機宜至究因何事則關防嚴密非外人所得而知也 
[星軺就道]  
　　姑蘇訪事友人云本月二十一二等欽命巡閱長江水師大臣李鑑堂星使迭奉電傳上諭宣召進京正在部署行裝又於二十四日續奉電諭著火速登程爰於二十五日清晨由八旗會館行轅起節省垣文武各員齊集胥門外官馬頭叩送星使旣蒞接官廳撫憲鹿中丞率同文武各員詣香案前行三跪九叩首禮寄請聖安星使旋登官舫傳令解維水陸各營弁兵均列隊江干鳴槍志敬蘇州府濮太守總捕同知黄司馬長元和三縣主乘舟送出境外星使概行辭謝惟由徐千戎嘉林督帶飛槎輪船沿途護送聞星使先至江甯與兩江總督劉峴帥面商機要然後取道北上入覲天顔 
[軍麾就道]  
　　松江采訪友人云本月二十三日之晚江南提督兼自强軍統領李壽亭軍門疉接省垣信息知北省拳匪甚熾長江一帶恐有會匪土匪伺隙揭竿亟宜籌備防堵事宜以免若輩乘機竊發爰於是晚十一點時馳赴江陰料理自强軍營務兼往金陵謁見兩江督憲劉峴帥籌商一切事宜標下各弁兵均至南門外大漲涇恭送 
[委署風聞]  
　　杭州訪事友人云浙江藩憲惲崧耘方伯瓜期已届例應入都陛見所遺藩篆撫憲劉景韓大中丞擬委榮伯衡廉訪升署遞遺臬篆委世振之都轉升署遞遺運篆委候補道郭榖齋觀察式昌接署然尚未見明文也 
[杭垣火警]  
　　杭州訪事友人云本月十六日喧傳省垣宗陽宮前某　肆失火燬去房屋五間焚斃小孩一口兹悉火起於茶肆比鄰徐春源釘鞋　徐婦某氏正携子女觀元帥會室中烘烤尿布火力過猛延及蚊帳霎時冒穿屋頂茶肆中人方煮午餐聞警趨視油鍋忽然炸裂以致兩火並發勢燄薰天徐姓女孩生甫八月無人救出致罹是災吁慘哉 
[加患耆民]  
　　欽加同知銜特授上海縣正堂汪爲出示曉諭事照得本年恭逢皇上三旬萬壽奉　恩詔條欵内開軍民年八十以上者給予弲綿米肉九十以上者倍之等因奉經將謄黄發貼欽遵在案誠恐各鄉路途遠遥未能一律週知合行出示曉諭爲此示仰耆民人等知悉爾等如年届八十九十以上者准子個月内赶備禀結交付禮房經書一併呈候彚核轉詳逾限補報一概不准至開報年歲不得朦混虚揑察出究辦毋違切切特示 
[示靖人心]  
　　欽命二品頂戴江南分巡蘇松太兵備道兼海防營務處余爲出示曉諭事五月二十六日接英國駐滬霍總領事函送英國水師提督電開本水師提督等知會各省督撫及地方文武官員此次用兵專爲彈壓義和拳匪及攔阻我軍馳往救援各欽差官員商民人等起見並無他意各國水師提督在大沽會同議行等因到道准此除禀報督撫憲並移行營縣外合亟出示曉諭爲此示仰車民諸色人等一體知悉務各安分營生不得聽信謡言是爲至要切切特示 
[示禁浮言]  
　　日昨上海縣主汪瑶庭大令發出示諭一道其文曰爲切實磽諭事本年五月十八日奉本府憲排單札奉總督部堂劉排單札開照得北省現有拳匪滋事以致遊勇會匪混跡其中乘間肆擾並有燒燬電杆鐵路及戕殺武員情事且聞涿州深州安平等處賊勢尤甚猖獗業奉諭旨統兵大員及地方文武相機勦辦並飭凡有教堂教民地方實力保護等因欽此查此等拳匪無非奸宄之徒以邪術煽惑勾結爲患近來各處皆有游勇會匪江皖各屬民情又素稱强悍易於蠢動上年刀匪渦匪起事雖均隨時撲滅第伏莽未清時虞竊發現聞拳匪業經大軍開仗剿捕此等烏合之衆勢必潰敗誠恐南竄潜來勾結煽惑愚民致肇禍端亟宜預籌防堵以遏亂萌除分别咨行外合亟通飭札府立卽遵照密速飛飭所屬務卽妥籌布置嚴密預防倘有匪徒敗竄南來立卽實力堵剿如能拿獲該匪頭目或攻散大股賊衆應准一體　尤奬賞 
 
 

Page 3

 
 
一面仍實曉諭聞導地方愚民　束各營兵勇毋得妄聽浮言受愚肇事致罹法紀倘有奸宄潛匿暗中串誘勾結或造謡惑衆亦卽密　捕拿務獲嚴究懲辦凡有教堂教民之處各該地方文武尤宜妥爲認眞保護務期慎密安全固不容稍涉疎忽亦毋得任意張皇總在戢匪安民是爲至要仍將奉文遵辦情形通報查考毋違等因到府轉行到縣奉此除飭差密查外合行切實曉諭爲此示仰軍民人等知悉　等毋得妄聽浮言受愚肇禍致罹法紀倘有奸宄潛匿暗中串誘勾結或造謡惑衆情事一經拿獲定當嚴究懲辦决不稍寛其各凛遵毋違特小 
[禁止謡言]  
　　大法欽命駐劄上海管理各口本國通商事務白爲出示曉諭事照得近因北省京津等處拳匪竄擾作亂以致謡言四起人心驚惶不定已有各國兵輪船相約馳往藉以保衛各國官商查上海一埠各商雲集五方雜處最易造言生事現經中國官憲於租界外各要隘地方調撥勇丁嚴密巡防至於租界内亦經本總領事議由公董局准備妥貼認眞防護無庸過慮合行示諭爲此出示曉諭仰本租界商民諸色人等知悉自示之後務各照常安居樂業勿再爲謡言所惑自貽後悔其各凛遵毋違特示 
[會商防堵]  
　　前晚駐紥南巿之江蘇撫標滬軍營管帶龍葆珊游戎督標奇兵營管帶羅游戎砲隊營管帶張游戎各率哨弁至高昌廟巡防局會哨併籌商防堵事宜 
[請給軍火]  
　　上海縣汪瑶庭大令以縣署新募勇丁洋槍不敷所用特於昨日禀請道憲余晉珊觀察發給洋槍十桿火藥若干觀察禀允之立卽咨會江南製造局總辦藩芸笙觀察如數發給 
[丐黨行兇]  
　　浦東船户吳桂泉由某處載桐油至滬舟泊洋涇兵前晚九點鐘時上岸遊行忽遇惡丐鄭子明之羽黨某某等人拔刀相向戳傷三處登時血湧如泉昏暈倒地旋經其友某甲倩人送至仁濟醫館求治醫生騐得傷勢甚重恐不免有性命之憂甲遂投英界捕房據情伸訴想捕頭須派包探緝獲嚴懲也 
[上海巡局紀事]  
　　前日有張根福者驅豕數頭至祥記馬頭不知因何與路人陳餘建爭毆傷及陳額血流如注旋扭入十六鋪巡防北局控訴局員楊聘侯二尹研訊之下判笞張二百板著陳自行醫治○前日舟人楊和尚在老白渡某茶樓向同業楊小發商借洋銀致相口角適被巡勇所見拘至十六鋪巡防中局局員文斌臣二尹判令將楊和尚笞責五十板 
[法租界公堂瑣案]  
　　去年常熟人金大大偕伊妻某氏領伊媳周氏來滬托蟻媒鬻與鴇母張娘娘得身價洋銀一百八十圓繼而輾轉售入棋盤街杏桂堂爲妓本年三月甯波人康榮生以洋銀二百七十元納諸側室賃居法界恒平里邇來金知伊媳業已從良由原籍來滬尋至康處盤踞滋擾經巡街捕拘入捕房昨日解送公堂讞員朱森庭明府與陸繙譯會訊之下康遞禀聲訴前情並將金姓賣身契呈電金大大供小的家在常熟縣梅里鎭駕舟爲業四年前應某客之雇出門一月迨回家妻媳皆不知去向今知媳在康處求准領回周氏供稱小婦人年二十歲自幼父母俱亡過門童養十七歲時被翁姑領至上海押入陳姓野鷄娼院得洋銀三十元携回常熟作嫁女之資次年十一月翁姑丈夫同來　上轉賣與長順堂鴇母張娘娘得洋銀一百八十元後調至杏桂堂邇由狎客康姓出身價洋銀二百七十元買以爲妾翁冋訛詐被巡捕拘入捕房求鑒康榮生供向在英界五福弄鴇婦張娘娘處與周妓相識旋卽娶爲側室明府判將金大大押候補提張娘娘等到案復訊康與周氏仍交原保人保出候核○方家俊前探協順堂妓女馮文君卽陳洪玉圖賴所借洋銀三百元明府著將借據呈候復核昨日方將借票二紙呈電馮妓與龜　俞竹亭同供向借洋銀一百元屬實並未出立二百元之借票明府閱視花押不符顯見僞造將洪妓及俞龜仍交原保人保出限繳洋銀一百元僞票存候塗銷○三十號華　禀稱昨日小的巡至浦灘見小工團聚碼頭上前盤詰知許啓仁欲招伊等爲兵當將許與小工劉春山胡雲龍一併拘案請訊許供小的在吳淞後營當勇奉哨弁許學珍老爺之命來滬招勇數名劉胡同供許欲招小的等至吳淞當勇是以與之商酌明府飭將許啓仁押候查明復核劉胡當堂開釋○包探禀稱長江輪船積竊陳阿明李鴻山迭次犯案前日又來行竊是以拘案請辦明府判將陳枷號一個月責五百板李責二百板○開平礦務局茶房王衡山禀稱局中某司事雇坐施章記之東洋車至某處下車囑令稍待施見　上有皮袋一枚内儲洋銀十七元及鼻烟壺香烟嘴等物因卽挾之而遁旋被巡街捕拘獲現某司事已往天津令小的來案領贓并求究辦明府著其領狀施章記笞責二百板○包探禀稱積竊　阿三在虹口益利輪船竊取衣包一個内有藍紡綢長衫及官紗褲竹布長衫水烟袋等物復至江孚輪船圖竊拘獲請辦明府判責七百板贓存待失主具領 
[美租界捕房紀事]  
　　昨晨浦東賊犯張阿榮混入裏虹口胡家橋畔鄉民某姓家竊取衣服適爲包探朱阿高所見拘入捕房捕頭令押候解送公堂禀請讞員翁笠漁直刺訊辦○昨晨偷兒楊阿毛混入外虹口粤人某姓家竊取衣服携至某押鋪求質適爲某號巡街　所鑡拘入捕房捕頭令押候解送公堂禀請究辦○前晚某國水手醉態酕醄行至外虹口百老匯路手舞足蹈胡閙不休某號巡街印捕見之恐釀禍端因卽拘入捕房捕頭令押至酒醒時釋之使去 
[心誠保示]  
　　昨有不留姓名人致函本館云貴報館主稿先生台鑒敬啓者時事阽危内憂外患一時交作凡受拳匪擾害之區百姓流離傷心慘目所最堪憐者難民避亂每因小兒啼哭恐賊聞搜掠遂致輕棄其兒此等情狀慘不忍言擬懇大君子將惠直堂避難救兒方刊列報紙遍告士民並諄囑有力者刊刷無力者鈔寫徧貼通衢俾衆周知其方用棉花團一個不可過大大則塞口又不可太小小則恐咽下肚以綫紥緊或用綢裹蜜糖水煮透置兒口中得沾甜味再不啼哭仍以一綫牽住繫於鈕扣之上以便取出此法簡而易行鄙人知而不言恐天罪我如蒙俯允登報活人無算積德者昌理有固然鄙人感公高義定以一瓣心香祝告於皇天后土願公富貴壽考延綿於子子孫孫也伏乞崇鑒名心叩五月二十四日 
[解欵彚登]  
　　啓者則敬自光緒二十二年四月初一日起至本年四月底止經收振欸共計規元十二萬七千五百二十七兩七錢六分三釐銅洋一百七十七元一角業經分列清單七十一次鈔登申報除二十二年報解江西萍鄉順直營口等處振欵一萬二千七百三十五兩六錢九分一釐已鈔登二十三年三月二十三日年申報二十三年至二十五年五月報解湖北四川山東淮徐安東海沭贛榆河南印度等籌振元九萬七千四百七十一兩六錢八分已鈔登二十五年六月二十二日申報不再開列外兹又將二十五年七月至本年三月份止經解各欵彚總刊登藉資徵信計開二十五年七月初八日解嵊縣規元一于兩十月初七日解山東沂州府交唐桐卿先生英洋二千元合規元一千五百零二兩十二日解新嵊規元二千兩十一月初四日解諸曁規元二千兩十二月十七日解淮徐交丁小蘭兄庫紋五百兩計規元五百四十八兩二十六年正月十二日解諸曁規元二千零六十兩新會嵊規元二千零六十兩餘上規元二千零六十兩二月初二日解諸曁規元一千兩新會嵊規元一千兩餘上規元一千兩二月二十四日解印度規元五百兩三月初七日解山東交在京東紳查放濱州京平足銀三千兩合規元三千一百零八兩十八日解山東沂州府交唐桐卿先生規元一千二百八十八兩以上共解規元二萬一千一百二十六兩連前共計解過規元十三萬一千三百三十三兩三錢七分一釐除將收欵儘數解出外計墊規元三千八百零五兩六錢零八釐合併聲明上海北巿絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[浙臬禁賭]  
　　杭州訪事友人云浙江臬憲榮借衡　訪查悉　　賭風日熾牧猪　奴不免爲　　　爰　　　　　　　曰照得開塲聚賭例禁綦嚴而人多敢於于犯者皆爲食之一念所萌夫西民各有生業果能勤勉自持非無生財之道　　　　　法致罹罪戾本司下車後訪聞浙省賭風素熾而省城内外尤多明目張膽毫無忌憚之徒并有衣冠中人藉此歛錢曲爲包庇　　不嚴加禁止恐執迷不悟小則廢時失業大則蕩産傾家遂致衣食無資其弱者不免輕生强者流爲盜賊貽害無窮本司業經訪知著名賭棍多人本擬按名嚴拿重辦惟不忍不教而誅用特出示曉諭俾爾等知所愧悔痛改前非毋再重蹈故轍爲此諭　諸色人等一體知悉嗣後務宜勉爲善良勿再以逐賭爲事俾得各安正業以保身家倘或怙惡不悛一經訪拿到案定當盡法懲處卽在世家子弟亦不能爲爾等寛容也除飭地方官會同保甲局嚴拿密查外用特諄諄勸諭各宜凛遵毋違特示 
[上海縣署瑣案]  
　　湖南人藍恒安投縣禀稱故父曾爲副將後在臺灣陣亡某年携帶胞妹到申許字楊炳華未幾卽被楊搶去成親求提媒人李陳氏謝阿根究辦縣主汪瑶庭大令准之前日提案研訊謝阿根供藍　安自願將胞妹許字楊炳華議定後始央小的等爲媒已受財禮洋　四十餘元今忽欲帶往金陵伊妹恐懷歹意暗中知照楊炳華備轎迎娶至浦東行合之禮李陳氏所供亦相同藍恒安供楊炳華實非上等人前被媒人所悮將胞妹許字現故欲挈往金陵大令謂爾父旣係武職大員逝世後爾不扶柩回籍逗留滬江又將胞妹許字下流實屬無恥喝令笞責二百板掌頰五十下暫行收押著謝李兩媒人速邀楊炳華蒂同藍氏到案質明核奪○金阿海控陳阿水强奪洋銀兇毆受傷大令研訊之下金供小的係浦東金家橋人前日收得會項洋銀三十元央人估看被陳所見跟蹤至僻靜處猛毆一下搶奪而逃叩求騐傷究辦大令飭仵役騐得左肋略有拳傷諭令回去自行醫治候拘陳到案究辦○陸楚卿訴稱昨日小的女兒往茶肆買開水行經蔡姓豆腐店門外蔡將穢水潑身上小的往論不服反被率夥兇毆叩求騐傷提究大令飭仵役騐得胸前略有微傷諭候查明究辦 
[英美租界公廨會訊案]  
　　英商美查洋行與寳源祥基地糾葛一案迭經讞員翁笠漁直刺會同英正領事班德瑞君研訊並傳寳源祥主徐雨之觀察到案質証供仍各執因復訂於前日午後三點鐘覆訊屆時班君詣公廨偕直刺升座美查洋行延律師哈華托到案聲稱美查所租之地現倩大寫阿柏那經管阿柏那欲轉道契被寳源祥夥孫世馥藉端阻　致難如願當西歷一千八百四十八年本律師曾據情聲訴由前讞員張直刺會同薩副領事訊明有案可稽今孫已到案請爲訊斷　源祥所延律師担文仍倩帮辦費律師到案訴稱此案前經徐雨之觀察陳明田産進出帳目及一切完糧等情均倩司帳人經理今司帳人孫世馥及見証李長興已到案請查明核斷孫供稱光緒十年至寳源祥司理帳目經管房屋地基美查洋行所控之地實係徐雨記産業前向業户徐三樂堂買來當付銀一千兩有帳簿爲憑並未永遠租與美查執業歷年糧　并契據鑿鑿可証今閱美查所呈租契四至不符想係已故之潘源昌揑造叩求公斷李供小的向開石作此案如何糾葛並不知情惟光緒十九年向徐雨記租地設作塲歷年付租無誤求鑒訊至此已鐘鳴五下兩造律師聲稱爲時已晚請改期再訊直刺商之班君訂於下禮拜四覆訊核奪○德商　綸洋行主投本管領事署控應順記木作造車不堅勒索修費等情德領事照會直刺訂於昨日午前會訊華綸行主遣細崽某甲投　　稱主人倩應造車曾出洋銀四十六元議定包用二年不料甫閱一禮拜車已損壞囑其修理反索修費主人忿怒因另買一車欲將應車退回請追償原價應供此車早已修好洋人尚欠洋銀四元向之索取致被控案小的何敢另生枝節直刺商之佛君著將應交保出外將車變賣償還○德商砑布公司執事人喬念勳控鉅康洋行買辦袁明德與子阿狗卽袁則安吞用銀兩由德領事函致直刺昨日午前傳集兩造會訊喬延律師侯魯公到案聲稱本年三月喬接辦鐵路左近德商所開機器砑布公司車務與鉅康洋行訂立合同購定機器已付銀三千五百兩由袁出立收清據與鉅康洋人無涉旣而又索各項水脚費銀八百聲稱如不付銀當將機器扣留本公司無余如數照付不料機器仍未交來似此作難顯見有意吞没求恩究追袁明德延律師字勒到案訴稱此項機器正價業已付清惟砑布公司前由夏松雲符寳福經理喬接辦未久或者未悉前情商人前與夏往來帳上除去水脚費用尚欠銀三百零三兩　照袁核算並不欠銀請將合同上應得四股追還直刺商之佛君謂此案袁旣有欠帳爲憑是否由夏所欠應傳夏質證著袁抄呈細帳訂於下禮拜六復訊核奪 
[英美租界公堂瑣案]  
　　一百七十八號華捕解送東洋車夫古阿金到案禀稱此特某姓家車夫高惠昌扭住毆傷是以拘請究辦高投案訴稱當時小的因欲停車被古攔阻略與爭論致被兇毆叩求侒辦古供高先勳手叩求明察讞員翁笠漁直刺商之佛繙譯判責二百板○二百八十四號華捕解送金玉開陸章項到案稟稱伊等二人在途吵閙向之盤詰知金與人口角將陸誤毆是以　請訊究直刺判責金五十板陸無干省釋○一百七十八號華捕解送賭棍馮阿三到案禀稱此人設攤誘賭貽害鄉愚是以拘請究辦馮一味求恩直刺判責一百板枷號十日○包探陸阿九解送陳介堂到案禀稱此人屢次犯竊解經大老爺判令遞解回籍近復來滬行竊某西人家花瓶經小的拘獲請究陳俯首無詞直刺判責二百板發回捕房遞解鎭江原籍○成衣　楊瑞林被同居之康姚寳竊取衣服由包探　阿六緝獲並在身畔搜出衣料四件解案請究唐認竊不諱直刺判令掌頰一百下　給還失主○包探四春解送康根生到案禀稱此人沿途搶奪某甲所携牙骨摺扇一柄經小的拘獲請究直刺判押兩日扇發捕房充公○東洋車夫顧天祿控坐客唐小寳不給車資持刀欲刺唐不認行兇包探秦少卿禀稱小的在唐身畔搜出插子一柄呈案請騐直刺判責二百板遞回常州原籍○包探石金榮解送陸長生劉炳榮吳長生等到案禀稱伊等三人向顧阿三訛詐洋銀是以拘請訊究顧供是日小的在某處摇會得洋銀十元途　陸等勒借不遂糾衆行兇所携洋銀盡被搶去求恩究追陸劉吳同供顧在某酒館被陳和尚扭住小的等向之解勸並未訛詐求恩明鑒直刺判各責二百板洋銀給顧領去○包探顧阿六解送賊犯陳長生到案禀稱此人行竊某姓家茶壺水烟袋經小的拘獲請究陳認竊求恩直刺判責一百板贓發回捕房變價充公 
[局書恩波]  
　　作善降祥古人有訓自春徂夏昊帝無權以致當暑而寒疾病蜂起敝所除照章籌製各項藥丸廣行方便外復承松滬捐釐總局憲撥助純陽丸二十包大乙丹一百四十方通利散一筒紅靈月八十瓶止血丹一筒霍香丸二十　臥龍丹一白瓶飛龍丹十五瓶如意丹二百瓶時症藥四十塊對使拜嘉掣收註册感公盛德信録待刊相應録請刊登以頌仁德滬北樓流公所司董謹啓 
[錫爾純嘏]  
　　頃承莫釐澄心堂葉求令郎病愈助振洋五十元又河東五杏子因二少君大病許愿得蒙神佑轉危爲安完愿洋五十元胥江宏農兵振洋五十元又助敝堂醫藥費五十元余葆康善士求痰核速痊預助施粥費二十元分别祗領感篆殊深頒白鏹青蚨行仁有術勝服丹砂玉札疾能瘳德爲福基康彊逢吉無俟著龜矣上海六馬路仁濟善堂籌振公所施則敬等謹誌 
 
 

Page 10

 
 
[蘇州官報]  
　　五月二十四日請　靖江縣董觀瀛禀謝飭知准補知縣楊錦江辭赴下游釐局並銷撫署文案差又周清　亂回溧陽差次巡檢葉　福禀知交卸白　司　檢任事回省管帶留防太湖水師正前營補　叅　許國祥禀知巡河拿案回撫標右營守備丁魁榜禀知奉撫憲大閱案内奬賞存記遇缺酌拔管帶蘇防前營正任常州營右軍守備徐　檀由黎里查回郎辭赴溪荆溧陽一帶查哨欽憲李辭行由内河直甯 
 
 
 

Page 11

 
 
   
 
 

Page 12

 
 
   
 
