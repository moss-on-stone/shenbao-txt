# 1886 - 191 - 4904761

 

Page 1

 
 
[搜印大題文告曰] [  點石齋主人啟]  
　　朝廷以制藝取士士舍是靡由進身而所挾之技則録利可自主也刻本己汗牛充棟然皆習見不鮮本齋兹持欵　名才遴選入　文二莫　　　理法清具詞句雅正之文以作觀摩善本一切冷淡庸　難邀知遇及大題文彚文府凡己經右印者概不收列一篇惟是篇章　　　趙　　　　所見未廣尚希海内士林有藏先輩稿本書院課作近今窗課不吝金玉郵寄本齋卽付收條爲據或選入後酌送潤　或印出後酌酬　　　無不可其有名人鉅製多士傳抄一文而數處寄來本齋均以先到者選用至原稿之選與不選一概未能寄還特此預啓再惠寄　篇　逕寄　石　不必由申報舘轉交請鑒之 
[八十二號畫報出售] [  申報舘主人啓]  
　　美國某報舘人挾其私智煽誘各廠工人以作奸犯科聚衆至二萬人之多巡捕懼滋事前往彈壓而工人發槍砲以炬捕嗣　巡捕緝獲　首　該館中起出槍砲炸藥等件而其事遂平本齋按照西國畫報摹繪成圖以供衆覽淞隠漫録圖說一則仍附畫報之末准於十六日出售此佈 
[述豪傑故事續前稿]  
雍正元年勅建京師賢良祠祀國朝將相諸名臣德之大者以湯文正斌爲首功之大者以李文襄之芳爲首卽成周記宗工作元祀意也文襄字鄴園山東武定州人由進士爲縣令行取御史洊擢都察院左副都御史凡居臺中十一年務持大體彈劾不避權貴人咸長之康熈十二年以兵部侍郎總督浙江時滇藩己蠢動之芳密疏增設撫樗兵且請　試用火藥之禁盖逆知耿尚二藩相繼畔亂預有以制其命也比聞警卽統杭恊及撫標兵赴衢　咸謂會城爲根本重地不宜輕出之芳言賊勢所爭在衢上游一失江淮以南皆無安枕矣乃裏粮倍道行駐節三衢命副將王廷梅李承恩守仙霞關關爲閩浙交界地在嶺上級三百六十曲十有九里二十有八高揷漢旁麟絶壑與獨之歛閣相將　賊衆鴟張豕突冀出仙霞而三關盡爲我有賊進退無據十三年十月遂同康親王傑書入閩　賊將馬鵬素梟傑聚衆於常玉德興間窺伺江西浙江至是矺之康親王提師大進耿精忠遁逃無路詣大軍降獻俘京師之芳留軍中且戰且撫　二年始定夫以書生韎韋從戎大小一百四十餘戰未嘗敗衂解散脅從招集流亡動以數白萬計非奇男子而能若此哉方阬西之戰也先大閱將士於水亭門諭以朝廷威德咸感德願効死力乃率以攻賊戰方酣賊發砲擊鉛凡如兩下及李馬腹左右請少避則曰三軍司命在我一人稍退卽爲賊乘今日之事吾不知有身矣士卒殊死戰乃大破之　愼周詳謀定後動大溪灘之捷尤爲勢如破竹其功果在保全兩浙控制八閩而令江淮以南安於磐石且使吳尚二道失所憑依相與翦牙縮距卒殄鯨鯢則蕩平滇蜀交廣之功皆李之先聲有以致之耳旣班師拜兵部尚書晋又華殿大學士尋乞病歸門無雜賓架上唯經濟及理學書數種好與村農野叟課晴雨桑麻見者不知其爲宰輔也壽七十有一卒之日大星隕天鼓鳴識者謂騎箕之驗云劉向知崑南昌人少孤任俠好氣寗屢責之卒不悛母曰吾將逝吾不忍見吾子破吾家且吾死何以見亡者于地下崑聞之跪抱母膝而𣶺曰兒從此改行矣母曰果爾是吾志也自是崑折節讀書偉軀幹豐頣而髯洪聲重氣節成進士授束鹿縣有聲擢雲南同知莅任例　平西王吳三舛戯曰三　客來　及　南清苦客曰盍資於王崑曰無以償也隨出示數紙皆大僚賣身劵崑曰果善惜此身賣久矣客駕問則曰己亥傳　　賣於章皇帝也客愕謝去知三桂有異志見一吏屢變色疑其弄法給曰爾作如許大事謂吾不知耶吏恐叩頭乞屏左右白事云某有弟業鑄昨入平西第鑄印聞最大者爲天下兵馬大元帥崑卽召其弟鐍之室馳白臬司李興祚旋隨李白撫軍撫軍大驚曰爲之奈何崑曰速上聞請大兵駐常德賊不能出黔一步無能爲矣若少遲長江之險與國共之恐難撲滅也撫軍曰己聞而彼止奈何崑曰崑當其罪撫軍曰今日吾與若恐頭不在頸矣崑曰今日猶思頭在頸耶卽代草疏書訖請卽發撫軍猶豫稽數日未卽發及發未越境爲賊邏所得而平西以反聞矣殺撫軍等官械李及崑赴勘崑顧賊衆取肩輿來賊大驚叱之走崑曰彼以劉同知爲奇男子吾頭觸階死彼不得一活同知若等安所逃罪衆　從之僞官坐堂上問汝二人何言李反復數千言不屈崑以不作賊三字對僞官曰若非明人耶明且中興矣崑曰爾譫諸耶取永歴于緬甸者誰殺明宗室幾盡者誰今猶言明中興耶讞上三桂惜崑才與李戍騰越衛三桂死崑謂李曰三　猾賊恐成吾二人名故不殺今豈復能容李不肯尋爲賊所刺崑避寳臺山去後綏遠將軍蔡毓榮以二人孤臣抗　聞李贈卹崑加級授登州府同知轉常德府致仕世有疑崑爲賊殺者附見忠義傳中兹從張庚劉崑傳綴輯焉稿未完 
[逞兇白斃]  
　　有英國張麥里屋帆船由紐約開來船中有水手希臘人因不服管工人差遣遂懷恨來隙殺　工人己則手槍械而逃遍覓不得黑夜中更無尋處直至天明始見其匿於桅頂船主招之下不聽百計誘之卒不下　主　以槍擬之該水手横臥桅間竟不之動俄而聞桅上槍聲三響知其自盡急命兩水手豫桅而上見該水手胸中　槍尚未卽死猶欲開槍下擊來人兩水手飛步而上一人執住手槍一人開槍擊其首遂斃取其屍而下棄諸海中而　其事於行船簿上比抵滬呈簿於英領事緬述其事傳船上諸人曁搭客等詢之言皆合符勘得該水手殺人應抵旣己自戕卽無頭上一槍亦必斃命孽由自作應毋庸議云 
[日下談資]  
　　前報鑲藍旗弁兵爭辯餉銀放數不符一事兹聞護軍叅領己商定各營加放銀數分以免滋　而示公允○五月中京城内外各處吞烟自縊及死於非命者幾有百起故都下有正月善五月惡之諺近聞阜城門内厪甯伯街某甲之妻又因反目自刎經刑部司員詣騐委係自刎並無别傷而母家痛女情切又以身受重傷等詞控官恐難尅期斷結也○兵部行催侍衛處略謂前經本部咨取保送多羅貝勒載欽門上司儀長人員因所保人員不敷人選理宜再行咨催務於文到後作速擇保數員造册咨送本部立待辦理勿冉延宕○總管内務府大臣傳　北上門内　景山宫門各處工程早經修理現尚未竣卽着添撥工匠於本月初九日前赶緊修竣其神武門外兩旁河墻亦須一體修整以肅觀瞻○岐子惠軍帥元由川回京補穿母孝百日服滿於初七日具摺請安並荷召詢川省一切情形足見　聖眷優隆也○上駟院出有藍翎侍衛兼司鞍長一缺經欽派王大臣將擬正之委署司鞍長護軍善詳請 
 
 

Page 2

 
 
　旨補放○正藍旗護軍統領處爲咨行事據印房呈稱本旗接辦十處騐放官缺相應咨行景運門檔房轉行兩翼前鋒營七琪護軍營各將本旗現在有無己選未選官缺排數咨覆本處以總核辦○京師之東百五十里有丫髻山年例於夏初開廟半月富家豪族多往進香住持道士一一酬應所獲香資措成巨欵可供廟中數月齋糧此外更有香火地二百頃按季收租故北廟素稱殷富六月初間突有强盜數十各執洋　刀矛等械於白畫奪門而入直擣房中翻箱倒篋搜掠一空廟中人無敢與敵者幸住持己預將存欵安放他處所餘不過數十金雖被席　而去不至大有損傷住持富卽赴懷柔縣署報案尚未獲盜犯也○六月六日京師彰儀門内善果寺年例曝經作會男女畢集履　交錯諸大檀越布施金錢毫無吝色寺中香火於是日卜利巿也今年是日自晨至午隂雲密布午後細雨薄暮大雨如繩遊人雲散諸秃奴咸蹙額怨曰今而後不信我佛慈悲矣 
[尋陽官報]  
　　總辦九江厘局孫太守孚侃現奉憲札調辦湖口厘局其湖口厘局許太守善長則調辦九江厘局○洋關委員沈貳尹登瀛補授上猶縣縣丞擬卽挈眷赴任其洋關委員一差現經關道李觀察札委王貳尹懋漳接辦並辦理撫轅文報局差 
[劇盜遠颺]  
　　有船自無湖開行忽來健漢五人同時格船所帶箱簏甚多係茶商往漢口者適有某甲夫婦二人同舟共濟一路江風布帆無恙一日五人中有一人因貪杯中物無甲齟齬並謾駡云爾不識乃公手段耶或擒爾入水或飲我利刃固自易易爾婦則留與衆兄弟受用耳船中人見其聲勢洶洶竭力勸阻甲夫婦亦知若輩非善類時有戒心及至小池口地方卽以杖頭錢付榜人登岸而去未幾是船行至龍開河　關完稅小泊以待五人上皇同入烟館船主乘間將其箱簏開看則見白於雪而薄於紙者皆利刃也乃知五人皆係剥盜而注保　局禀報該盜得信不敢回船趁早逸去盜黨雖未就擒尚幸識破機關船中諸人不致遭其毒手也又初八日薄暮有一湖廣划船泊龍開河口該處砲船弁勇見船上諸人面貌獰猙似非良善上船盤詰愈滋疑惑卽令其在砲船旁停泊藉以覘其動靜盜黨知不能免各於夜深藥船而遁江湖盜賊之多至於如此在上者以弭盜爲心未諗有何良法美意以通關津而和商賈也 
[幹捕獲匪]  
　　有無錫快船一艘泊在嘉興府中街河沿中有五六人口操楚音艙中並有藍頂凉帽袍褂靴子等不知因何被秀水捕快看破機關遂約夥伴將人船一并拘獲當被脫逃兩名餘均解送秀水縣禀明收押前晚經朱邑尊提訊據供係作换包生意訊後仍飭收押究勵是盜是賊尚無確供 
[武生滋事]  
　　甯郡廿條橋張鴻成蓆店之弟張阿玉又名小鳳寳係武生與江北岸某妓館有隙張遂雇排席匠數十人前往摀毁妓舘以甬東司差役彈壓奈張毫不畏忌反敢喝令衆匠毆差差以寡不敵衆狼狽回署劉巡檢以張目無法紀往訴鄞縣朱邑尊立提到案本欲群革照地棍例重辦後經學師詣縣關說始准保釋 
[北通州近聞]  
　　五月二十七日倉憲提騐江蘇第四十起漕糧浙江第三十三起漕糧二十八日提騐江蘇第四十一起漕粮二十九日提騐江蘇第四十二起漕粮三十日提騐浙江第三十四起漕粮六月初一日提騐江蘇第四十三起漕粮初二日提驗浙江第三十五起第三十六起漕糧初三日提騐浙江第三十七起第三十八起漕糧浙江未騐漕粮只有三起約初十前卽可全數騐竣初四日提騐江蘇第四十四起漕糧○浙江督糧道廖觀察於五月二十九日買舟南下○江蘇督糧道韓觀察於六月初四日由津到通禀瓢倉憲○通壩自開騐以夾興游二倉憲率同坐糧廳每早五點鐘時出城午前回署卽遇隂雨仍復提驗足見倉憲之勤於王事也○漕米由通運京例歸裏河駕掌承運現漕米運過大半尚無偷盜情獘倉憲加恩札諭裏河稽查總司王祁長等凡運過載數除欠過五升以上概不賞給外其全足不欠者賞滿錢五百文欠在三升以内者　錢三百文欠在五升以内者賞錢二百文以示鼓勵○裏河各闌駕掌夫役一百二十五名例由通濟庫發給工食現署石壩頴别駕中倉庫領出實銀五百餘兩每名得銀四兩有奇己於上月當堂散給○署通州陳刺史出示曉諭定於六月初十日舉行縣試○郷人某甲負薪入城换取青銅欣然欲歸行至萬壽宫恒卉花局見門外古槐兩株濃隂蔽日卽將錢置袋中枕袋而臥忽有某乙贸然而來近前拜伏中駕起問訊乙以悞認對回　袋錢己不在矣始知乙是誑騙者追之不及甲懊恨萬端欲與河伯爲伍經人再三　導始止今歲麥秋尚稱豐稔巿價紅麥子每石跌至通錢六吊二三百文白麥子每石跌至通錢七吊一二百文因此收粮者此爭彼奪踴躍異常但買糧皆用現錢故銀價因之日落每兩通平松江銀只易通錢三吊零二十文日落一日尚未知伊於胡底也○初二日土壩李别駕督運白粮赴京交倉○江蘇江北河運業經渡黄月杪可以抵壩 
[八閩談屑]  
　　洋中亭路側前日有紙裏小腿一隻不知何人所棄刀斫處絶無血痕經海防　親來檢騐飭令瘞埋後亦無人出首控告或云西醫爲病人鋸下者也○正誼書院於初九日扄門課試楊石泉制軍委候補道胡日初同知鄒舒宇點名收卷凡春明下第者無不紛紛赴院投卷○北關外九峯郷何某者以耕種爲生族弟某乙不事生業巿上吹簫效伍大夫故事者己非一日上月乞食於某郷陳某家旋和斃命其有無爭毆殊未可知陳恐釀禍着丐首收埋何聞之以乙被陳毆斃等詞控縣經侯邑尊提訊詰駁再三以乙身死由丐首領埋自無毆斃情節何某顯係藉端索詐喝令重責以警刁風○黄岡里離城六七十里有唐某家頗小康素爲梁上君子所算欲擒之而未得也上月有素庭　　之　某贸然而來時己　暮唐門未扄陳竟濳身入齋驚爲賊遂　縳之舉平日所失贜物惟陳是關拳如雨下而陳若不甚痛楚也者唐益駭疑其有邪術遂　曠地一所以殘葉鋪其上舉火燃之將陳推跌其中任其亂滾閱二三日陳妻子聞知卽赴縣喊控侯邑尊立卽堂訊驗得陳身無完庸燒爛不下數十處赫然震怒立出火籖到郷拿辦嗣唐投案供稱寔係被竊拷打等語邑尊喝令重責拘押一面爲陳醫治現聞陳傷勢稍痊其家屬發次遞禀請將唐重辦云○有金某口操楚音曾有汗馬功邇來作客閩垣衣敝塵空毫無生邑家中有一未笄女郎始押於某姓家嗣又轉押元帥廟陳某家得錢八十千近不知爲何故金竟糾率同郷人如虎如貔闖入陳門搶女而去陳具禀控縣侯邑尊立卽籖差傳訊金自知理屈託人向陳調處以鞭爆服禮女則聽其取贖○縣尹斷獄非虚衷研鞫不足以得民情俟邑陳慶家明府每審一案無不反覆推間延擱多時站堂者役縱以爲苦而小民受賜多矣○日前侯邑尊升堂審案有快班陳姓者老而悖不履不衫私坐廊壋瞢　入夢適侯署近日禁止觀審人該役　明府警見喝令帶訊陳供稱充快役首數十年兹因快役葉茂患病特來相代明府怒其不循規矩笞責二百板將卯名斥革餘役單風莫不肅　生畏○新鑄制錢尚未發出現巿面只用如一時錢銀價日漸跌落唯貨價依舊不甚平减故街心檢换小錢多有爭口者薪米尤極昻　云 
[彛陵漁唱]  
　　滇蜀電線陸續裝運入川前以水急曾覆二船近又覆一裝載電線之船計線三百餘盤僅撈起一半其餘俱爲河伯所　由川入滇線路誠恐數安設聞大憲己電飭委員設法撈取如果不敷再行添購○現因水勢下流甚急輪船上駛多至五六日方能抵埠江　船初二日到官客貨極少○水勢漸漲在河干贸易者均遷至南關外或租房或自搭蓆屋街巿爲之一雙○初四日午後大風驟雨有小漁船兩艘行至虎牙灘以下轉灣處被風吹覆幸舟子皆諳水性立時泅起惟一婦女順流直下經别船救起灌救半日始甦可不謂死褁逃生哉 
[蕪湖雜事]  
　　各行店夥因赴新關報稅　遞報單久立於炎風酷日之下諸多不便禀請稅務司許瑪君仍歸原處出入許君俯順商 
 
 

Page 3

 
 
情准在門外建屋數椽並設板几數條於其中以便憇息○蕪湖縣楊明府前禁各粮食行礱坊用小斗斛售米近又委邵少尉查騐斗斛少尉卽在涇縣會館内設局示期於初十十一二日令各行店帶所用斗斛赴局較准烙印發還嗣後查出有私用小斗斛者定卽從嚴懲辦○有某甲少年好事遇不平事就覺怒眦欲裂一日赴水爐買水偶與某乙相觸某乙亦好勇鬥很者於是兩不相讓各逞威風甲大受損傷回家偃臥叶血數升而乙則畏罪遠颺兩家皆結草爲屋以糠代米者故皆視性命如鴻毛也○初六日相傳爲楊泗將軍誕辰以舟楫爲生涯者各出貲財在江口大關亭後搭臺演戲先後三日遠近之人爭來縱眺亦一年勝會也○江潮泛漲南岸地屬蕪湖堤内田疇可使無虞北地屬無爲州地本低洼水己浸入於田禾未免有損大抵今歲秋收山圩都好惟濱江稍歉○本洋價甚高英洋則賤而無人承受夏布尤賤以買者少也○新任關道雙錫五觀察行將涖止楊明府己在中江書院預備口轅關署吏役亦紛紛整備一切十一日憲旌果至城中各官城詣舟次詈謁觀察卽登岸晉省禀見撫憲惟履新之期尚待擇吉云○李與吾軍門於十一日自府第起程回太平府提署標下弁兵咸排隊升砲恭送 
[津沽談藪]  
　　靜海縣捕役某群推爲老斵輪手前曾屢破巨案盜黨皆談而色變四月間邑中出一盜案邑尊派任緝捕要犯早己就擒一日捕夥偶至某村見某船户形跡可疑擬捉將官裏去村中人惡其誣良爲盜羣起攻之捕夥以爲拒捕也索之愈急卒縳船户以去私行吊打五毒兼施又用絶命繩逼令成招然後解官請訊村中人怒甚約齊十三村紳士聨名赴訴黄堂府尊准詞提案究辦並飭縣務獲餘犯以憑　底根查○孫六在鼓樓西開設放帳局又曰轉子房貸金以權子母卽印子錢之類也其子某不務正業遊手好閒旣愛摴　又耽花柳年來家資耗旦大半孫遂不令經手銀錢而引類呼朋揮霍己慣以致逋負山積欠至津錢四萬餘千孫怒甚商諸妻孥意欲置之死地一日伊子又在俟家後嫖賭被人訛詐勒冩借劵二千千贸贸歸家閉闥就寢翌晨孫夫婦叩關而入揮媳使去隨將門反鐍挈大被蒙子面使氣不伸遂騰身坐其　逾時自氣絶身亡孫一面盛殮一面據實禀官說者謂去年陳序東直刺遇有重利盤刺之案一概吊劵塗銷不但本利不償且必治以應得之　今孫案苟能照此辦理則比户窮黎當無不歡忻鼓舞矣○海關道周玉山觀察辦理交涉事件日昃不遑日前政躬偶爾違和請假三日至初七銷假○武備學堂學生經總辦楊貽芳觀察會辦柯受丹太守考試並出榜日期經列前報現聞醇邸以津郡操防實較京營爲勝擬將該堂肆業期滿考列優等各生調往京都俾充各營教習此信果確俟傅相委員大考後當派令束裝從此日近長妥諸生當扶摇直上矣○上月三十晚侯家後蘆子坑被災焚去麗華洋貨鋪洋燈棧　一間鏡架作坊一間延及緊隣文華齋盡舖及戎宅後院麗華棧與該鏡架作坊僅隔一牆其起火或謂洋燈炸裂或謂該坊刨柴堆内遺火延燒是處地窄人稠火會實難爲力幸是夜無風未及蔓延然麗華棧除房屋燒去外貨物無一瓦全鋭架作坊只剩住眷後房一進至翌晨猶餘燼未熄云 
[鄮山樵語]  
　　甯波老城隍廟墻後某姓錫箔作爲戒香菴故址菴燬於兵燹承平後由菴主葺屋出租昔日精藍今成巿肆亦世界中一小滄桑也日前作主因埋打箔之石掘地至三尺許見土中平列四油罎蓋以石板啟視之則白鏹纍纍充牣其内不下萬餘金作主驟得巨富遂以若于分贈戚友其餘悉購出産云○天妃宫前森泰紙店失愼後居民屢見火光寢難安枕遂由好事者集貲建醮以期闔境平安 
[電學試期]  
　　中國電報業己碁在星羅幾遍寰宇實爲五千年來未有之偉觀現在雲貴川蜀電工亦經開辦所需值　學生尚恐不數分派本埠電報局己示期刊登本報告白定於十八日考騐洋文挑選入學認眞教習以期造就人才蔚爲大成想有志洋務者必當願著先鞭也 
[官場傳述]  
　　昨報載新任四川络督劉仲良制軍將由蘇垣起程來滬兹聞官塲中人傳述劉制軍由蘇乘民船由鎭江一路回皖省原藉然後由長江而赴巴蜀云 
[滬城紀事]  
　　汛兵徐榮堂誘匿南匯某甲之童養媳經甲尋見扭送巡防總局馮刺史將媳交甲先領徐押候懲辦此己列報前日刺史提徐再　供語遊移刺史着掌頰二百下再重笞八百板押候嚴究○四月間有流氓數十人在城内金家牌坊楊姓老虎灶肇事報由巡防總局勒令地甲緝拿該流氓延至本月初始經十二鋪地甲金文在英界新橋一帶拿獲李錦才一名收押候訊前日馮刺史提訊李不認肇事刺史善其狡猾喝重笞六百板押令交出餘黨○毆斃王阿安案内之曹錫榮以伊父曹泳淋年老有病禀請留養上憲以曹父應病未據核實　報因仰本縣查明莫邑尊奉文後差提曹泳淋到案曹泳淋遷延不到日前忽令伊妻曹胡氏呈請免騐莫邑尊不准所請仍着投案候騐○豐泰磚灰行夥陸厚卿將章士增毆傷一案己列前報章於前日倩人舁赴上海縣署請騐午後三點鐘時邑尊　堂傳訊章士增偕兄祥增新稱股開豐泰磚灰行用陸厚卿爲司帳初尚相安本年四月間查被陸向各尸私收錢一百餘千及算行中帳據亦被用空洋二十餘元不思料理反敢出外開店本月十一日向追前欵反被兇毆叩請騐傷提究莫邑尊騐得章士增受傷屬實着卽妥爲醫治候提行兇之陸厚卿等到案訊究 
[小童走失]  
　　昨接陳竹坪來信謂上海人李和尚之子名阿新年十六歲身矮面白左耳下有瘋疤向在城内塌水橋南華永盛壽　店學業於本月初六日走失身穿藍布短衫褲赤　雙梁鞋至今訪尋無着如有仁人看見通信送至三馬路與昌絲棧當謝洋十元等語夫陳君善人也亦信人也言出如山決無翻梅故樂得而照書之 
[會審公廨瑣案]  
　　昨公堂係英國佩副領事會審惟有鬥毆案二件一李雲泉係爲疑其行竊查開打傷包探夥朱阿金一張和尚據巡捕查因向賴伊妻朱氏貼錢度日　復索錢不遂致用小洋刀戳頭面手臂兩處當因此兩起受傷人均未到案而傷尚輕微遂各押俟受傷入投質冉斷餘惟途次小便者薄青開釋外並源盛押店夥江少華係有巡捕查緝美國人失竊金表往該押不容查檢帳簿起見訊之江少華則稱　無阻撓亦未收押惟原查巡捕未到日諭着毋庸置議云 
[法捕房瑣事]  
　　前報紀山東人李寳昌控金文斗誘賭騙洋一案昨據李寳昌投捕房訴稱金有眷屬在滬曾至捕房探望杜錦堂家中頗有錢財伊父及親戚現均到滬聽信翁太守詰李現在滬地或作生意或專爲訟事李稱錢財本是他人今被吞騙我何顔復生人世太守着擬在押之金杜二人研詰兩人仍照前供太守謂無洋繳案惟有嚴比着將金杜兩人各責八十板赴緊繳洋不然逢期再比如有人在外聽信亦　赶緊併湊不可意圖倖免總須追足銀洋方可了結着將兩人仍行管押○昨報吳周氏控被吳小寳搶去金押髮等一案昨復研闔吳小實稱到滬三十餘年並未犯事可請查訪翁太守謂當塲查獲何可抵賴着責一百板仍行管押逢期訊比 
[徴歸安任烈婦蔡孺人節烈詩文小引]  
　　謹啟者烈婦姓蔡氏名蕙浙江歸安人訓導召成女也幼時曾受詩禮女敎於同里黄氏節母年十五歸同邑乙酉拔貢任魯齋兄錫庸迄未朝考一病不起烈婦廼以三齡孤託夫弟撫之成立以慰姑心雖有父兄之勸解在所不順遂自經於床而視死如歸同郡姻又鄭侍御訓承列烈婦事奏上於光緒十一年九月十五日奉旨准其旌表如例炳藜歴觀顛末名垂千古可憫可嘉鈕岷江諸君臚述己列申報接誦蔡延青仁丈函稱倘荷文人學士不拘體裁以彰節烈請卽登列報牘倖得彚刻成編一一佈送死者有知當亦銜感九京焉[  丙戌六月十三日歸安趙炳藜謹誌]  
 
 

Page 4

 
 
[上海放牛局正月分起施藥捐數清單]  
　　張雪堂代募捐洋三十元萃昌順捐洋十五元沈福泰捐洋八元蒿泰莊葛幼溪咎捐洋十元徐柏生楊榮山各捐洋五元程菁士捐洋六元吟蘭書屋顧理各捐洋四元劉元氏隠名氏劉閔氏隠名各捐洋兩元黄珍泰孫菁士汪劍秋衛玉華各捐各捐洋一元袁貞祥捐錢二千文沈門陳氏捐錢六百文吳袁氏捐錢二百文桂記公記談輪香石省齋各捐洋五角趙雲橋范夢熊三槐書屋苑花主人各捐洋二角五分以上共收茶足捐洋一百十二元又錢二千八百文○又京江棧月捐錢二百文長泰號月捐錢一百文楊祥記月捐錢三百文乾豐莊月捐錢三百文程澹成堂助來太乙辟瘟丹一百服三妙膏一包 
[浙省撫轅抄]  
　　六月初九日候補府楊叔懌禀知奉　司委盤庫差新昌縣楊正暉專丁來省禀奉飭知實受禀謝候補從九品俞廣潤禀知臬司委曁印差叩謝○初十日候補縣賀允璠禀知提憲咨送回省禀到銷留營差遣張炤禀知奉署藩司委接辦清訟文案差禀見叩謝主簿潘志誠禀知署臨海縣丞期滿交缷回省禀到禀見興中錢慶禮禀　飭知咨署鎭海縣典史叩謝○十一日同知繆鈺自寗波專丁來省禀知厘捐局札調百官厘局差叩謝補用府經歴季敬莊禀知十一日到望汀門外分巡差縣丞黄樹桂禀奉委辦理文案差禀見叩謝 
[蘇省撫轅抄]  
　　十二日新任四川督憲劉由浙江來卽辭行赴任候補府嚴錫康由上海捐厘局來准補吳縣陳汝欽新選金匱縣吳灼均禀謝奉飭知赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會舘核獎籌賑公所施少欽經收山東賑捐六月初一二三日第一千零三十八九四十次清單]  
　　積誠子洋十五元寗波鄞縣顔咸觀求百病消除十元周林氏求肝氣痛速愈由蘇州張公舘寄全盛局來十元太原宋氏病愈還願求合家平安十元半根居士錢求合家平安十元又喬遷酒資移助二元誠求子求神佑繳愿由由姑蘇通順局來五元陳宗富爲病己愈酬願五元韋姓求合宅平安五元錢孫氏求病速愈五元陳陸不留名求保平安四元蔡門沈氏求病速愈四元無名氏二元幼童李星實義星爲母徐氏病久未痊日得點心資移助求速愈二元嚴麗生求病速愈二元周承梓求小姐病速愈二元古虞張鋆還家屬病愈願一元無名氏求病速愈一元不留名錢四百八十○吳姓五元沈姓五元二户由巨豐莊交來○陳姓求母月月平安十四元黎以炤黎以旺黎以銘黎以煇四户各半元共五户由陳善昌先生交來洋十六元○洞庭隠名氏求唱隨濕疾速愈四元朱徐氏求四季平安二元二户由鹽公堂來○漢慶雲銅伴一元爐胚洋四元衆友爐胚洋三元慈谿童寳麟氏爲先室費氏孺人求冥福爐胚洋二元三户由漢口森　届來○山東燕台毅軍轉運局鍾至善經募無名氏銀十兩安定氏五兩釣渭堂四兩庸庸子三兩七錢九分北野散人三兩七錢八分樂善氏三兩龍溪氏無名氏二户各二兩培初　履辦樂善氏魚竹軒天水氏朱琢章宋雲路包天明三奉堂劉少渠殿春生氏十户各一兩無名氏四户各一兩逍遥人興記賈天祥康覲文王云章韓俊卿思永堂募七户各五錢獨名氏　　州人二户各洋二元問梅氏一元共三十二户計汴平銀五十一兩零七分洋五元由招商局合來寳紋一只洋五元○羅店沈履安堂募九千六百三十號救災國同字一次　知非子珠門徐氏求病速愈二户各洋一元祈壽氏求孫氏二户各法元免晦氏保安氏二户各三角常康氏二角毛姓陳姓吳姓瑞草室四户各一角闔吉氏池記二户各　　一元永保平安錢五百武陵氏四百又募九千六百廿九號册慕善子洋一元求壽氏怡齡子懵康記三户各半元消災保安子小記二户各二角消災留耕堂一角求安氏　夾延壽委氏養正書屋三户各錢三百師虚子平原氏粹德氏沈叔高盛春記五户各二百正靜艾延記沈金錦雲書屋四户各一百以上兩册由正大局來洋十元四開二元錢一百○挾石募　號募二千五百三十八號昌册吕巷姚大興二元王幼庵姚棣華二户各一元不書名四開二元共四户由正源局來以上初一日○寗波陳祥照求合家平安生意照遂由衢界　　棧來洋廿元乘桴道人林借欵移助廿元揚州無名氏求生産平安八元耕心童子祈退熱病除由硤川鵑湖鈞叟寄全盛局來五元陳陸祈保平安二元無名氏節棄資求目　遼高二元毛培梁求病速愈二元楊瑞新病愈還願一元洗心子病愈還願由蘇州恊源局來一元馮錫邦求病愈一元屠有春一元吳道恆求腹痛速愈由杭州永泰置局來銅洋四元益記銅洋一元○南寄園求諸友康健五十元綺園求諸友康健五十元朱少稱求保平安五十元三户合來洋一百五十元○杭州吳寄老福潤局來二千七百廿七號昌　廳記求昌疾速愈洋廿元以上初二日○江西督銷鹽總局憲馬印先松以商紳邀飲固辭移賑由江孚船來洋一百元東遊子桃儀移助由南巿德興隆號來六十元周傳搸求合家平安五十元無錫唐時長因亡弟福培三七以懺資移助求超冥福由通裕局來三十元唐芝軒求父病速愈十元陳少巖還願五元廣東李郭氏求病速愈五元高陽　記求病速愈五元緑用所氏求父康健五元高慶大同人封齋酒席移助由蘇州通順局來六元二角隠名氏頣願四元鄭儉德堂三元萃昌順二元朱犀菴求喉症速愈並保室人産安二元○星抄尚　爲小兒十齡求延年卻病平沙銀三十兩星沙隠名氏廿兩二户其平沙　五十兩由元大亨庄來九八規銀五十二兩五錢○煙台將無同遇客經募一萬五千七百四十號昌籽　　恩堂四元廣齡軒德菴氏意園灌者樸拙老農三獨坐軒過客將無同六户各二元焦月山房餘香書屋白鹿洞主臥梅氏謝茹香齋五户各一元敬收堂錢六千傳倘　一千　乘　屋八百玉泉居士六百方知逸叟飛熊山人大鵬洞主康成玉四户各五百繡峰書屋謝恆德堂二户各四百遲仁昌隆源棧楊鳳吉永興和謝楂業堂張之瀚六户各三百徐容　　竹堂徐勝德堂公盛號李鳳崗同源棧劉延之孔雲溪徐松巖李德明徐步雲李潤生金華亭叚曰明邵錫爵劉和齋馬鏡玉張印綬謝珠軒孫紹琯吳小泉鄒本芳劉壽山榻玉山　錫章劉普珊榮樹林陳雲華王福堂邱元龍朱森積德堂謝裕德堂日新堂張于其志唐嘉清唐觀霖唐振鴻林彪三十九户各二百隠名氏三户各二百無名氏七户各二百　募三千二百廿六號救灾圖同字一次册盡我齋力不從心夑永安三户各一元以上兩册共八十三户合來洋四十五元由泰亨源號交來以上初三日 
 
 
 

Page 10

 
 
   
 
 

Page 11

 
 
[光緒十二年六月初七日京報全録]  
　　宫門抄○發抄旨四道○粤督張等奏爲查明稅項改章除弊以恤商民摺子○六月初七日兵部太常寺太僕寺廂藍旗值日無引見○溥徴謝授復州城守尉恩○豐公因伊弟授城守尉謝恩○知府胡礪峯嚴良勲各謝恩○倉塲奏漕船五日回空○吕鍾三陳維周各預備召見召見軍機胡礪峯嚴良勲○發抄劉秉璋奏温處道苑棻池赴任傅斯懌代理杭州守奉旨吏部知道欽此○又續完南糧之石門令劉濬等開復免議奉旨該部議奏欽此○又温州府惠陞嚴州府李士彬對調奉旨吏部議奏欽此○又浙省防營删改勇額新糧請飭部立案奉旨户部知道欽此○○兩廣總督臣張之洞廣東巡撫臣倪文蔚跪奏爲查明廣東肇慶潮州兩府徴收稅項尚無收規入私情事現擬將肇慶稅廠改章除弊以恤商民並令兩廠各解額外節省銀兩以充海防經費恭摺覆陳仰祈聖鑒事竊臣等承准軍機大臣字寄光緒十年七月二十六日奉上諭有人片奏肇慶府黄岡稅廠吏書巡役皆以厚資謀充該府收受規費等因欽此當經臣等行司逐一認眞查辦因防務倥急委員往查久無確切情節嚴令覆查並因案牽涉前任藩司添　肇陽羅道潘駿猷查覆又先後密委候補道李蕊奏留差遣河南候補道朱壽鏞山西偵探委員直隷州知州陳占鰲通判徐敦詒降補知縣楊光銓鹽大使周志端迭赴肇潮兩府分别密加訪查互相印証密札藩臬兩司查核議擬兹據署布政使蕭韶按察使于蔭霖署督糧道李蕊肇陽羅道潘駿猷河南候補道朱壽鏞會同禀覆前來臣等叅考覆核詳加酌定查原奏内稱肇慶黄罔稅廠每年收稅十餘萬兩報廨者祗三萬餘兩各節查黄岡稅廠卽黄江稅廠只徴西江下水貨物從前徴收稅餉遞年約　人九萬兩不等並無收至十餘萬兩之多而每年應解　稅銀一萬二千八百兩院司養廉三百八十餘兩羡餘銀一萬五千九百五十兩片奏加徴盈餘銀二萬兩橋羡銀一萬兩共銀五萬九千餘兩有閏之年加增羡餘銀一千七百餘兩共銀六萬九百餘兩卽從前加增盈餘橋羡兩項止解六成己不止報解一萬餘兩乙數且尚有該廠緝私勇餉簿夫工食賞犒平水火耗解費等項費用並有肇慶端溪書院經費肇慶緑營操演山梁費向厘卡巡丁口糧分攤科塲經費歲修景福圍帮費皆出自該廠稅餘此等多年舊案爲數實濟不資該府紹榮到後任嚴懲包攬募勇巡緝所有查廠之人復能誠實出力以故日有起色光緒十一年收至十萬餘兩原額内有片奏加徴盈餘銀二萬兩橋羡銀一萬兩係嘉慶年間增加自咸豐元年粤匪滋事正稅短絀加徴盈餘及橋羡銀兩　多不報解至四成同治八年加至六成光緒九年升任藩司剛毅飭令解足十成俟一年以後察看情形再行禀辦亦經該府遵辦是該府己將正餘解足並非止解三萬餘兩又原奏内稱若所謂黑錢辦用錢包攬錢乃額外尅剥商人者並有入櫃錢乃署役侵蝕正稅者尚不在内各節查黑錢一項係簽子手勾通商人少報貨稅所得名曰黑錢此無定欵亦無定數此項卽一名入櫃欵也包攬錢一項乃無業地棍熟識書役巡丁扛攬納稅名曰包攬係從中取利亦無定數此兩項本爲該府所力禁者甚不致任聽侵蝕正稅惟辦用錢一項實爲累通藥材雜貨按稅每兩收三四錢至五六錢不等木料茶葉每兩七錢柴炭每兩多至一兩四錢此廠書役所得者每年共約收銀九萬餘兩又有原奏未及之官厘頭一項按稅每兩抽三四厘至七八厘一分不等此官房幕友及總房散房家丁所得者每年共約銀五千餘兩又有原奏未及之船頭錢一項米船每隻一千三百文穀船六百墟艇錢一項分大中小號各數百不等此兩項係充官廠雜用者每年共約銀五六千兩又該廠徴稅係收洋銀内有彌補平餘火耗解費銀兩名曰三六平餘該廠書於應補平水各項之處有額外加平一錢四分至二錢六分三錢一分不等此廠書所得者亦原奏所未及每年共約銀一萬七八千兩以上各項痼弊相沿由來己久數目散碎難稽商賈亦不深明其故紹榮到任以來並無該廠徴收上控之案該府雖未能摘發杜絶尚不至有心疵護又原奏内稱黄江廠書史巡　皆費厚貲承充　府旣受多金不得不代爲庇護聞從前書役承充五年先納規禮銀五萬元前年冬間朱姓承充加至八萬五千元而每年節禮約四千兩廠費約五千兩尚不在内巡役則每名值千兩係私相授受官祗收堂禮百金各節查該廠善吏靡例五年充補一次現在書吏朱安係於光緒九年九月内奉札供役其　　人役六名箴子手額設四十名向來陋習書巡於承充之時有繳納規費之事其規費係台廠書　統核　湊合計充規並幕友家丁司道府縣房費及一切雜費共須六七八萬元不等並非廠書一人卽納此巨欵至節禮堂禮向來亦有此名目大率各項收受與否視乎官之貪廉並無一定又該廠向有簿規火燭兩項均由廠書按日供　非官所得合計通年所費甚鉅尚不止原　奏廠費之數原奏所謂廠費並無其名當係卽指此項肇慶府知府紹榮素行尚屬謹　查無收受各項規禮之事又原奏内稱該府每年解藩署陋規三千兩前藩司剛毅不肯收受飭令解足溢額銀一萬兩充公該府勉强試辦敷衍塞實各節查該府早年聞有每年解繳藩司季規銀三千六百兩近己停止多年若值承充之年尚有廠書繳納藩署規費三千兩之事收否亦無一定視乎藩司惟事須數年一遇升任藩司剛毅在粤日適值關書承充未收此項令該府將加徴　餘橋羡兩項照額完解其光緒九年分之項該府卽己遵解似無敷衍塞責情事龔易圖在藩司任内未值承充其並無規費自不待言　而論之貢江一廠在餘各項僅銀六萬兩左右該府照額完解外以之開支各項公用尚屬從容而書巡浮收勒索至逾正稅一倍實爲有累商民其中尤以充規爲百獘之根每遇廠書將滿之年各　吏胥商民集股謀充視如置産其爲朘商蠹稅勢有必至理有固然今欲兼收到國利民之益必宜斷以拔本塞源之計故欲去浮勒非盡革書巡之充規廠費各項規禮不可欲除規費非盡除廠書巡攔名目年限不可欲免謀充索費尤非改章另設委員承辦不可不然雖使裁規革費書吏必仍盤踞把持别立勒索名目甚至串攬漏稅該府必仍不免上司之誅求種種之浮費誠恐仍將襲舊收規聽其滋弊且該廠距府城三十里該府不能親往稽察但委之幕友家丁斷不能透悉商情抉發吏弊溯查同治五年前廣東撫　蔣益澧奏改太平關章程委員試辦革除書吏各項人役名目使費至今宿獘一清自應仿照辦理擬請將黄江稅廠以後改委府廳一員前往試辦駐廠稽徴將廠書簽子手名目裁除改用司事准募巡丁可以隨時更　責革不准幕友家丁于預稅務並不准有官房總房散房名目刊給三聨印票分别存發報查按月開報將所有出年商民之額外加平辦用錢宫厘頭船頭錢墟艇錢黑錢包攬錢共七項概行禁革至該廠向有花押小票錢每貨船一隻銀一錢卽梧關之紅單錢差艇看船錢每船一百文挂號錢每船一百文收旗錢每船三十文均係下水此數項略與梧關同爲數甚微以資散役差艇雜用應准均仍其舊敢有别立名目違章私收者從嚴懲辦其出自該廠書吏之充規一併概行禁革違者與受一律從嚴叅處並將裁革核定數目革桯榜示該廠十里内外勒石水陸通衢商民共見永遠遵行其所收稅項除原有之正稅羡餘片奏加徴盈餘橋羡四項務令照額　足外其餘悉數歸公儘數解省至該廠簿租簿夫司事巡丁薪工賞犒撥船陸勇口糧等項所需實繁擬按稅項之數酌提一成以爲廠用惟擬腿向有之端溪書院經費緑營　演山梁經費向厘卡巡兵口糧分攤科場經貲歲修景福圍帮費碍難删除且該府及肇暘羅道辦公無資亦應仿照太平關章程籌給公費均於向有之三六平餘項下分别撙節匀撥支給不得傷及稅欵通計此後商買過肇慶者每年可省銀十二萬餘兩除稅廠改歸委員試辦候旨遵行外現己先飭將各項浮收各種規費一律卽日裁除此案原查委員山西直隷州知州陳占鰲籍隷潮并府悉本省商情又無官塲惡習迭次委查諸弊均能自任勞怨得以纎悉無遺現卽委令前往暫行帮辦以免書吏把持違抗久　商民以後如委辦之員果能稽微有效較之舊額正稅羡餘加徴盈餘橋羡四項原數加至一倍擬卽奏懇恩施　異豈勞績給予獎勵此肇慶黄江稅廠遞年盈絀現在定章整飭積弊之實在情形也又原奏所稱張聨桂前在潮州府任内將東關視厘减輕以致洋紗烟絲悉由汕頭來往東關輸納一節查潮州府東關祗徴落地雜稅並不抽厘至洋紗販自外洋烟絲産自福建永定等縣汕頭未開口岸之先洋紗係由省城沂東江而上至惠州府龍川縣屬之老　司水陸並運分抵潮州府屬揭陽縣嘉應州　各縣銷世烟絲出産之處本與潮州府城一水相通從前商販或順流徑下過府關抵汕頭由海道分運各處或中途　折入嘉應升境沂　至長樂縣陸運越歧嶺以逹老隆司换船沿東江而下越省會其時東江之白沙地方尚未設有厘廠迨夫厘廠旣設汕頭口岸亦開摰洋贸遷四　八逹於洋紗之專銷於潮嘉兩　者烟絲之不專銷於廣東省城者大抵由汕頭口出入經過潮州東關同治九年潮州府知府何慶齡禀經前督臣瑞麟批准東關完稅照則稽徴[  此本未完]  
 
 

Page 12

 
 
[光緒十二年六月初八日京報全録]  
　　宫門抄○上諭二道録前○發抄旨二道○接續前稿○粤督張等奏爲學臣因病出缺請旨簡放摺○河督成奏爲胞兄成允新受東臬應否廻避片○楚督裕奏爲委署臬司片○鄂撫譚奏爲揀補同知片○卾臬武奏報到任日期摺○六月初八日刑部都察院大理寺八旗兩翼值日無引見○睿王等撥檢完竣覆命○祁世長假滿請安○紹祺謝加級恩○廣東學政汪囑鑾請訓○陜西臬司黄彭年請訓○吕鍾三陳維周仍預備召見○閻中堂奏請開缺○召見軍機吕鍾三陳迸周汪鳴鑾黄彭年○皇上明日卯正至奉先殿壽皇殿行豐○發抄慶裕等梅城縣屯居旗人蘇泳順等紏衆互鬥傷斃多命請將知縣摘　勒緝奉旨張瑞三着摘去　戴仍勒限嚴緝在逃各犯務獲解究倘限滿無獲卽行叅處該部知道欽此○劉銘傳奏請調分發補用直牧何嗣焜赴台差委奉旨知道了卽差該撫咨行江蘇巡撫轉飭何嗣焜馳赴台灣聽候委用該部知道欽此○○接續前犒蓋洋紗一項昔則東江有水陸並運之煩令則汕頭有一葦可杭之便烟絲一項昔則踰嶺入江而祗注粤省一處今則順流出口而分售沿海各區難易固殊趨避自審所有洋紗烟絲二項經由東關非因减輕稅項而然張聨桂前在潮州府任内委無减則徴收之事又原奏内稱東關餉有定　添收洋紗烟絲兩項則祗入私囊一節查潮州府徴收商稅每年應解正額銀六千九百四十二兩商稅羡餘銀一萬二千三百五十九兩商稅部飯銀二千七百八十四兩火耗銀二百零八兩加增盈餘銀二萬兩有閏之年加增稅羡銀一千三百七十九兩部費銀二百九十兩共銀四萬三千八百餘兩加以補足洋銀平水解費需銀五萬餘兩又該廠各卡勇粮工食紙　賞犒之費每年需銀一萬餘兩此外地方公用爲數甚多該府歴係遵則徴收照數完解查潮州東關收稅舊以茶葉曰麻魚紙爲大宗近十餘年來茶麻無復徴收魚紙日形短絀綢縀概行透漏各項廣貨報稅者亦甚稀少茶麻等項短收之稅專賴花紗銷路較廣以補之大率遞年徴收銀八九萬餘兩不等較之三年以前所增無多較之嘉慶道光年間沙船盛行厘金未設民豐稅旺之時則遠有不逮張聨桂去任後近年潮關情形大致相同至該廠向無朋充鉅規及辦用等項與肇慶不同應仍照舊章辦理此潮州府東關稅項本關互有盈絀無關獘賣之實在情形也臣等覆查肇慶　廠之田由於近年桂境商賈流通紹榮稽徴得法而然地方公用取給該廠稅餘者是多潮州稅廠之旺由於花紗烟絲乘輪改道所致又須抵補他項短收肇慶府年額解銀六萬兩潮州府年額解銀四萬三千餘兩其餘除彌補平水火耗項費外以解廠用及地方公用之需計肇廠於正額外己加羡餘又增加徴盈餘又加橋羡較之舊制己加解三次潮廠於正額外己加商稅羡餘又加盈餘較之舊制己加解兩次竊思關稅一項原有定額果其報解無虧卽使略有餘饒亦爲法之所不禁此等羡外之羡餘外之餘留爲地方及本屬辦公原可率循其舊第粤省現當庫儲匱乏防務孔艱將雜項公用逐一撙卽津補防需未始非以公濟公之法查肇慶府向解之加徴盈餘橋羡二項共三萬兩合計歴年實解大成尚短銀一萬二千兩自升任藩司剛毅任内始令全解然原詳僅令試解一年再行察看情形亦非定案今擬改章委員責令常年將此一萬二千兩解足其光緒十年十一年之加徴盈餘各二萬橋羡各一萬均己飭照數接續解足至原額正餘四項以外以有所餘悉數歸公此係將向來各項地方公用改支他欵並將該府用度極力裁省騰挪而出每年儘數解省約可於額外解銀三萬兩内外以充海防經費飭潮州府將該關一切公用自行設法撙節竭力稽徴自光緒十二年春季爲始每年于額外解銀二萬兩以充海防經費合計此兩頃共約銀五萬兩應併名爲額外節省防費每年按四季批解善後局專爲充支海防經費無論何事不得挪用定以十年爲限十年之内不得無故輙請减免十年之後如果商貨銷路實有變遷再當體察情形能否定額奏明辦理一面嚴飭肇慶府曁帮辦委員遵照裁定新章辦理盡革規費嚴懲　擾並飭潮州府不得因曾解卽省防費於例外多徴病商似此分别辦理兩廠增解之數固於防費可稍資貼補而肇慶改章永除苛歛顯以蘇息商賈卽隠以保全正項稅厘尤爲目前要務湖北荆宜施道前潮州府知府張聨桂查無減收入私情事應請毋庸置議肇慶府知府紹榮經徴黄江廠稅業己遵解足額查無收規庇護情事其於該廠書巡多取累商未能飭查禁絶本屬不合惟積弊相沿非止一任且現擬改　委員試辦應予從寛請　旨將該府紹榮革職仍留本任以觀後效肇陽羅道潘駿猷近在同城未能覺察亦有不合惟此次查出各獘係該道會同訪查禀聞尚與始終含糊者有　自應一併從寛請旨將潘駿猷交部察議仍責成該道以後將肇　稅廠實力督察力杜獘端所有查明肇潮二府稅項尚無收規入私情事現將肇慶稅廠改章恤商請將該府道分别儆處併令兩廠增解額外節省防費銀兩緣由謹合詞恭摺覆陳伏乞皇太后皇上聖鑿訓示再此兩　因屢次駁查派員密訪詳核章程是以覆奏較遲合併聲明謹奏軍國大臣奉旨覽奏均悉紹榮着革職仍留本任潘駿猷親交部察護該督等請將肇慶潮州兩廠添解額外節省銀兩及肇慶稅廠改章試辦各節均着照所請行仍着督飭該道府及委員等寔力經理毋任稍有獘混餘依議該部知道欽此○○兩廣總督臣張之洞廣東巡撫臣倪文尉跪奏爲學臣因病出缺請旨迅賜簡放恭摺馳陳仰祈聖鑒事竊據羅定直隷州知州杜庭璆禀稱廣東學政胡瑞瀾於本年四月初一日按試到州己患氣喘腹瀉照常校閱積患辛勞至是月十四日試竣十五日力疾就道赴連州詎料開船行未十里忽轉痰症醫藥無效卽於是日酉刻因病出缺據該學政家丁禀經該州會督同城文武將身後事宜妥爲照料委員將學政關防齎送赴省等因前來臣等伏查學臣胡瑞瀾前曾督學粤東清勤夙著上年銜命復莅此邦正承惠州一案物議紛紜之後先聲所至士氣己伸到粤後以沿途勞頓卽患氣喘按試肇慶　定兩棚關防嚴密考校公明塲内監試督祭必躬必親摘發搶替獘端評隲文字高下力疾從事不肯稍加休息眞才振奮衆論翕然實爲粤省士林之幸乃以抱疚勤勞遽至不起深堪惋惜應俟棺枢到省由地方宫接護送回湖北原籍所有廣東學政一缺相應請旨迅賜簡放以重學校查各省低政遇有事故例由督撫暫行署理又雍正十二年乾隆二十四年先後議准學政離任將印信交巡撫代理歴經辦有成案兹學臣胡瑞瀾出缺該衙門逐日均有應辦公事臣等公同商酌卽由臣文蔚循例暫行兼理至本年連州等處歲試尚未舉行應俟新任學臣到日再行補考除兼理接任日期由臣文蔚另疏題報並咨部外謹合詞由驛具陳伏乞皇太后皇上聖鑒訓示再學臣繕就遺摺一扣由該家丁齎交臣等代爲呈遞合併聲明謹奏奉旨己録○○成孚片再奴才胞兄覺羅成允仰承恩命補授山東按察使員缺荷天恩之高厚寔欽感之同深查定例外官有關係刑名錢穀考核者俱令官小者廻避等語復查河道總督一缺係專管豫東河務並無地方刑名錢穀考核之責其衙署駐札濟寗州雖屬山東同省而歴任均因黄河工程煩要常年駐豫督辦修守事宜似與同官一省者少有區别所有奴才胞兄應否廻避之處詳查定例旣無明文又無成案可循理合據寔附片陳明恭候諭旨遵行伏乞聖鑒訓示謹奏軍機大臣奉旨着毋庸廻避欽此○○裕禄片再湖北按察使黄　年欽奉　諭旨調補陜西接察使應卽交缷起程入都陛見該司因值赶辦本年秋審未便遽令交缷現在秋審己經辦竣應飭起程北上惟新授湖北按察使温忠翰尚未到鄂所遺臬司篆務自應委員接署以重職守查有漢黄德道武震亷明練逹辦事精詳堪以署理遞遺漢黄德道監督江漢關篆務查有候補道　昈器局端謹明幹有爲堪以接署除分檄遵照外謹合詞附片具陳伏乞聖鑒再臣譚釣培到任未及三月例不出考由臣器　塡註考語合併陳明謹奏軍機大奉旨知道了欽此○○譚鈞培片再荆州府理事同知耆恆在任病故所遺該同知員缺有旗民交涉事件應卽揀員往署以專責成查有施南府同知文聯堪以調署遞遺施南府同知印務查有利川縣徐嘉樂堪以就近代理據布政使删德標按察使黄彭年會詳請奏前來除檄飭遵照並將耆恆病故日期另行照例恭疏題報外謹會同署督臣裕禄附片具陳伏乞聖鑒再臣到任未及三月例不出考合併陳明謹奏軍機大臣奉旨吏部知道欽此○○調署湖北按察使漢黄德道臣武震跪奏爲恭報微臣　署臬篆日期叩謝天恩仰祈聖鑒事竊臣於光緒十二年四月十八日奉署督臣裕禄撫臣譚鈞培行知湖北按察使黄彭年調補陜西按察使所遺篆務委臣署理旋於五月初二日准調任臬司黄彭年將印信文卷移交前來遵卽恭設香案望闕叩頭謝恩祗領任事伏念臣賦　庸愚毫無知識監司外擢卽領鹺綱寵命榮頒旋調關道前此臬司權攝未報涓埃今兹鉅任重膺彌深祗畏查湖北踞水陸要衢臬司爲刑名總匯凡安民察吏禁暴詰奸在在均關緊要如臣檮味深懼弗勝惟有益矢愼勤倍加策勵隨時隨事禀承督撫臣悉心經理不敢以暫時署篆稍涉因循以期仰答高厚鴻慈於萬一所有微臣　署臬篆日期及感激下忱理合恭摺叩謝天恩伏乞皇太后　皇上聖鑒謹奏軍機大臣奉旨知道了欽此 
 
