# 1905 - 265 - 4911658

 

Page 1

 
 
   
 
 

Page 2

 
 
[電傳上諭]  
　　九月初一日奉 
上諭四川重慶鎭總兵員缺著張慶雲補授欽此 
[電傳宫門抄]  
　　九月初一日召見軍機楊士琦 
[論紳董對於地方自治之責任]  
　　五大　車站遇險不足爲新政之阻力而反促成立憲之基礎前論旣詳之矣乃昨接端午帥覆電有云炸藥爆發奸徒反對憲政意頗險惡然益徵立憲之不可緩記者私心欣幸以爲前說之切中事情此後改革政體實行立憲其時期當必不遠惟是立憲根基莫要於地方自治而自治機關莫要於責成紳董今試問各省紳董其能應議員之選者幾人能充議會之長者幾人能　鄕官之職與夫巿長之任者復有幾人苟上有立憲之政體而下無立憲之民質艮法美意决無効果然則今日責任之重莫紳董若而練習自治才具以准備異日之效用者爲今日萬不可緩之事矣顧默察吾國人民理想薄弱尚不知中國紳董具有東西洋議員巿長之資格其上者人格高尚視紳董爲極可厭之名詞而避之惟恐若凂其下者鑽營奔競視紳董爲可居之奇貨而爭之惟恐不及間有才望出衆被舉爲董者亦且格於社會之趨勢相與隨波逐流無所建白嗚呼舉國之屬望於地方紳董如此其切而紳董抱此舊思想不求新智識吾恐一旦立憲在下無自治之能力預爲設備則完全之憲法又將何所附麗耶 
其以爲可厭之名詞而避之若凂者彼固懵於時勢未知立憲國議員之價格也現今法治國之通例議員所握之權全爲重要其一立法權（見德聯邦憲法第五條普憲法第六十二條法美憲均第一條日本憲法第三十七條）其二監財權（見英約翰大憲章第十二條普憲法第六十二條德聯邦憲法第四條附屬美憲法第七節日本憲法第六十四條）夫法律財政爲國家最重大之事而其權乃在議院是則議員之所以爲議員其任亦綦重矣惟其任重故法治國皆知議員位置之尊與夫關係之鉅歐洲今日選舉競爭其得成代表治制而爲中央政府分治者職是之中我國民之鄙厭紳董者其見解之謬蓋與十四世紀之西人相髣髴聞歐洲國會未成之始國家之招集議員也王官每捉人以當之見家資及格者則捆載之以致議院日斯巴尼亞甚至巿井工商自定值歲周流之規以防避舉之弊然而輓近以來民智日開羣治演進知國會議員爲保持權利之要津於是向之逃避選舉者今乃歆羡祈請之矣我國民之見解何尚與　世紀之西人同類而共笑之乎 
其以爲可居之奇貨而爭之不及者彼其人必無自治體之人格也無自治體之人格者不能成個人又何能成團體假使當此之時令其參預地方政治必將假公濟私挾勢欺衆而爲社會之公敵旣曰公敵則不爲社會公認可知且國法者社會之法也社會發逹則法亦不得不隨之而發逹國法發逹凡選舉者與被選者必皆有年齡身品國籍産業之　格則此鑽營奔競素無公民之聲望者必不能躬被　選而况自治體制爲國法之一種其所議之事所行之政是否與國法不謬政府所發之命是否實行所收之稅所興之役是否於地方無礙政府官吏皆有監督之權力耶由是言之則此種人才亦易亦處置者也（未完） 
[中國不再反抗满洲撤兵事]  
　　上月三十日北京電云日俄和約未經批准施行之前中國於满洲撤兵事件不再向日俄兩國有反抗之舉　譯字林報 
[駐俄華使爲邊亂事致電華政府]  
　　上月三十日北京電云駐俄華使胡維德辦電致華政府聲稱俄國邊境穆蘭地方（附近　犂）近有亂事俄國將發派大兵前往彈壓而乘間窺伺伊犁望政府卽飭伊犁將軍及與伊犁接境各處加兵防衛以杜邊患譯字林報 
[禀請代奏自建山東鐵路籌欵辦法北京]  
　　山東同鄕京官翰林院撰文柯劭忞等二十一人公禀商部自辦山東鐵路請爲代奏其鐵路一爲三叚一北自濟南以至德州二百餘里與天津一道相接爲津濟鐵路一南自鄒縣以至嶧縣之韓莊二百餘里與鎭江一路相接爲兗鎮鐵路一中自濟南以至兗州與上下二叚相接鐵路其爲兗濟籌欵辦法則以土貨土稅鹽價貨票集股五項分别加抽承認未識商部　否核准代奏也（劍） 
[商部飭塡三江詳細礦表北京]  
　　江督自奏請開辦三江礦務公所經商部議覆後奉廷寄通飭各省將軍督撫按照江督原奏設法仿　日昨復經商部咨行江督請將該部前發之礦表仍行迅飭礦務局將各屬已開之礦詳細塡送到部以憑互相稽考（劍） 
[議加督撫叅政權續聞北京]  
　　政府擬加各督撫叅預政務大臣銜等情已誌前報兹聞樞府諸公以督撫之權至今已極重大若再加以叅預政務大臣之職恐不免滋生流弊倘行此議宜飭令各省凡撫藩臬三級皆准專摺奏事如督撫有不合之處藩臬亦准據實摺奏如果挾私誣奏加坐其罪大約議定卽當具奏（盈） 
[政府會議改定官制北京]  
　　聞政府會議改定官制一事擬外官改州縣爲四品或裁去知府缺或裁去道缺兩者留一以便統轄而免牽制京官則於各部添設叅議左右丞兩缺以爲本部郎中之升途而免外轉並擬將清簡衙署大加歸併現正集議斟酌妥法惟向未决定云（盈） 
[商部電留王參議無庸開缺香港　]  
　　商部王丹揆參議前因將次放洋考察商務不意胄疾復發折回香港就醫并電請商部邸堂派員接代旣又呈請開缺以資調治等情已紀前報兹聞已奉到該部復電擬留部當差毋庸再請開缺（夜） 
[吏部奏駁請補同知員缺京北]  
　　日昨吏部各堂核議覆奏略謂兩廣總督岑奏稱閩粤南澳同知劉鈺德病故請 
 
 

Page 3

 
 
以候補同知徐德葆補授臣等查粤省官册内有截取記名分發同知黄儒荃劉學洙二員該督並未聲叙是否人地相宜遽以别項人員請補與例不符應請飭令該督詳細聲明再行核議辦理云云聞已奉旨依議日内卽當咨覆岑督遵照矣（龍） 
[咨查中國運美貨物北京]  
　　中國運出外洋之貨雖不如進口貨之多每年亦復不少探聞日昨商部行咨駐美梁大臣請轉飭商務隨員將中國運往美國各埠之貨每年究有實數若干以何項貨物最多銷塲最盛詳加考察　部備核（劍） 
[咨請將自造生力機器呈候驗核北京]  
廣東商人范國樑自心裁創造生力機器禀　粤督咨行商部立案并請專利昨經該部咨復請飭傳該商將所造機器形模卽日寄京呈騐再行核辦（劍） 
[飭員考察松樹製綿法北京]  
　　雲貴總督丁制軍前因據某觀察報稱德國有一種松樹可用化學製爲細綿質極輕煖德人皆喜用之雲南松樹最富若得其法能製爲綿將來銷塲必廣且可爲木棉之助請行咨商部轉咨駐德大臣派員詳加考究用何法製造以便仿製云云聞日昨商部已據情咨行駐德欽使廕大臣請爲飭員考察矣（劍） 
[會議藏約改地北京]  
　　聞外部日前接得唐少川欽使來電云藏約事英政府有合駐北京薩欽使在京議商之說（月） 
[派員赴德國閱操北京]  
　　德國穆使照稱第二陸軍本年舉行秋操大典請選派武官四員往觀並稱水師人員亦可添派外務部准此咨行練兵處會同北洋大臣派定陸軍副將張永成游撃魏興武都司褚其祥海軍都司鄭祖彝四員前往觀操已聲覆外部轉逹德使矣（雲） 
[洋文護照不准闖關免稅北京]  
　　張家口稅務向由右翼監督經理月前有華人葛起順販馬進口並不納稅僅呈美國駐津領事護照指爲免稅遂即闖關經監督查知轉咨外務部查明條例凡各國採買馬匹跑賽及衛隊之用必由駐京大臣備函請給本部執照方准免稅放行葛　順本係華商又無本部執照自應照常徵稅因一面函復右翼一面即電逹駐津美領事究詰據美領事復稱執照實係沿途保護並非免稅於是右翼監督即發簡明告示以後如有華人及洋人執持洋文執照不得放行仍遵舊章完納稅課如違按律懲辦（雲） 
[會議裁厘北京]  
　　聞外部近日因各國請中國政府遵照通商條約裁撤釐局刻經會議惟一時尚無頭緖（月） 
[蘇撫飭蘇滬鎭三關道禁阻湘省銅元入口鎭江]  
　　護理湖南撫部院龎咨請蘇撫陸中丞飭屬通用湘省銅元以免阻碍　中丞大不謂然因查與財政處會同户部奏定各省銅元不得大宗販運出省之前程不符除咨復湘撫外仍飭蘇撫鎭三關道禁阻湘省銅元入口（止） 
[浙撫整頓銅圓積弊杭州]  
　　浙省銅元新舊兩廠晝夜赶造出數甚繁其成色輕重本有定制奈經理人員貪圖漁利專事尅扣現下　枚計重一錢八分有零聶中丞以外間銷塲近日較滯甚有折作九文者應宜竭力考求以維圜法務須每枚實重二錢故已派委向素信任之專員到局查騐矣（知） 
[户部止鑄當十錢北京]  
　　户部張大司農因近日銅元暢行錢弊將出奏請將從前京師所鑄當十錢一項卽行停止已於前日奉旨依議　（月） 
[蘇學務處諭戒教習學生鎭江]  
　　蘇學務處司道深恐所屬學堂各教習課程鐘點無多而學生則心志未定往往恃其才能干預外事甚或議論横生於國事亦多干預殊非愛人自愛之道且不免有碍課程爰特通飭州縣轉爲諭戒云（思） 
[蘇撫派員視察學堂詳情鎭江]  
　　蘇撫陸春帥前派江蘇督糧道陸申甫觀察鍾琦馳往常鎭二府所屬各學堂認眞稽查以分優劣觀察於八月二十五日抵鎭後親詣城内府縣中小蒙各學堂及旗營所設工藝所各學堂查察一周最劣者爲丹徒縣小學堂該堂於七月間因監督何恩浩盜權壓　激成散學郭子華大令初擬將何撤換後徇地方董事吳蘭賓夏頌平陳慶連等之請乃免撤差現所新班生僅有十五名半係何之親友觀察蒞堂時目睹腐敗情形兼之大令與何又未到堂伺候觀察心滋不悅已於二十七日返蘇禀覆矣（此） 
[王太史不願來鄂辦理學務武昌]  
　　湖北全省學務張宫保擬招王勝之太史同愈來鄂辦理已志前報兹聞王太史因梁鼎芬把持學界已久昔黄仲弢學生尙爲排擠故不願來鄂接替業已電陳張督婉言辭謝而梁則又將濡滯不行矣（字） 
[密議改定服制述聞北京]  
　　聞日前端午帥呈遞封奏一件係論改定服色之制頗詳惟政府對於此事極爲機密愼重恐未經議妥忽然洩漏不免摇惑人心故其中詳細情形不有確悉（盈） 
[營弁改裝先聲松江]  
　　水陸弁兵改裝服式久有所聞昨日營中始接到江督周玉帥札南洋督練處轉咨來郡内繪弁兵服式一例改從日本俟明歲起概行更換（白） 
[鄂督肝氣盛旺武昌]  
　　聞鄂督張宫保自患口瘡後肝氣盛旺幕僚近習時受呵斥故公牘往往積壓逾期非宫保自行思及垂問幕僚中從無敢提及者向來鄂省政體主專制文案委員僅供奔走是以一怒而噤若寒蟬矣（乃） 
[張彪抱病漢口]  
　　張彪近日忽染時症其勢甚危梁節庵觀察　張莫逆時造其門詢問病狀（周） 
[鄂藩乞休中止原因武昌]  
　　鄂藩李少東方伯並 
 
 

Page 4

 
 
未乞休已志前報兹探得方伯年逾七旬精神實已衰憊前因王仁和相國出軍機頗萌退志而其子孫輩則甚不樂老翁去位切託四川陳京卿時濟向方伯力言不可引退並有時艱乏才舍公莫濟之語而方伯亦慨然以天下爲已任故乞休之說遂中止云（文） 
[寳豐謀補施鶴道缺武昌]  
　　施鶴道趙渭卿觀察濱彦因端午帥密保擢授兩淮鹽運使所遺施鶴道缺例歸外補聞牙釐籖捐總辦寳豐鑽謀甚力期在必得候補道中如札勒哈哩之資格劉保林之班次均可望補然較之寳豐均自歎不如也（始） 
[江督及江北提督會奏創練一鎭籌措經費摺]  
　　奉奏爲酌撥江北練兵經費以資軍實恭摺仰祈聖鑒　竊臣永慶命署理江北提督並著將標防各營認眞整頓切實訓練按照練兵處章程先成一鎭俾衛地方等因欽此自應欽遵辦理到任後察看標防各營分防各縣專事緝捕彈壓於新操諸法多未講求而江北地方遼闊帮會梟匪時出滋事旣不便遽行裁併亦不便調集一處督率操練自應另添新軍認眞訓練預成勁旅一枝以爲各軍模範惟計創練一鎭開辦經費約需銀一百六七十兩常年經費亦須一百四十萬兩江南餉源已絀江北地方瘠苦更難籌措而練兵爲當務之急勢難停緩臣等往復電商實無籌餉善策因查徐州土藥近年每百斤徵收膏捐銀十二兩爲湊付賠欵之用本年春間臣馥札飭徐州道加捐五兩嗣因宜昌辦理八省統捐復飭一律加徵旋據徐州道以徐州界連齊豫處處坦途無隘可扼緝私爲難且徐土質味較遜商情疑阻不前勢難多加再三電商始認再加膏捐銀八兩連前加五兩共十三兩如果歲收豐稔每年可收銀十萬兩又杳淮南票鹽鄂湘西皖四岸現經臣馥另片奏明加增銷數歲以五十萬引爲比較所收課釐及加價等欵留歸本省者三之二解交鄂湘西皖等省者三之一向來銷數歲祇四十萬引上下光緖二十九三十兩年牽算銷數偶過五十萬引各省收欵較多本屬得之言外今江北練兵緊要責之江蘇一省則獨力難支分之於鄂湘西皖等省則衆擎易舉擬請將鄂湘西皖四岸所收課釐加價無閏之年以四十五萬引爲度有閏之年以四十八萬引爲度凡在此數之内仍照舊分解各省如逾此數則無論正課加課舊釐新釐以及産鹽銷鹽各省歴次奏加之價日光緖三十一年正月起一併另欵提存專充江北練兵經費各岸科則不同多寡拉算如能增銷一萬引約可得銀十二萬兩增銷五萬引卽得銀六十萬兩若更多銷則爲數益鉅在各省本屬出之贏餘在江北不啻視爲命脈臣馥當督飭運司等力任其難妥籌旺銷以期有盈無絀又淮安關近十年來稅收最旺之年歲不過五萬兩少則二三萬兩除去監督養廉經費及内務府參價等銀外解部者歲祇一二萬兩嗣改歸淮安府兼管後收數漸旺臣馥又奏明派員會同淮安府切實整頓稅收當更起色大約除去經費及參價等欵外歲約得銀十數萬兩擬請儘數截留以上三欵皆臣馥新籌之欵約共歲得銀八九十萬兩擬一併撥充江北新軍餉需以期早日徵練計一鎭兵餉所短尚鉅惟目前籌　實止此數此外如有可湊之欵容再竭力籌算陸續奏明辦理至江南練兵初擬練成二鎮旋因餉項不敷擬先練一鎭現查一鎮之餉仍虞不足容臣馥將辦法另行具奏以後如遇餉需告急仍當不分畛域通融匀撥以資周轉所有酌撥江北練兵經費緣由謹合詞恭摺具陳伏乞皇太后皇上聖鑒謹奏（榮） 
[議和日使定期回國]  
　　上月三十日東京電云日議和使臣小村男爵昨晨離紐約定於初四日由萬考佛起程回國 
[新簡駐日俄使]  
　　上月三十日倫敦電云倫　晨報載俄國卜兹墨斯議和參贊哥洛斯閣質夫君已簡駐日欽使 
[日報歡迎續約]  
　　上月三十日東京電云日本各報章對於英日聯盟之續約咸稱其能合於公益而英日兩國所擔之責任同一重輕尤足以增兩國之親愛每日新聞謂續約之修改實爲日俄戰爭所致此次續訂後兩國所擔之任愈益加重亦　形堅固自可深情其無少遣憾日本捷報謂聯盟續約不啻爲日俄和欵加一印信使此事愈顯愼重而加增軍事界之利益並可使英日兩　確受互相扶助之益而於政治界愈見其親密之邦交 
[列强對於續約之感情]  
　　上月三十日倫敦路透電云法國各報章接讀英日聯盟續約後異常歡悅謂其並不足以生發英俄之惡感情並謂印度支那之和平可由日英訂立之續約而　形堅固俄京聖彼得堡接續约後以第三欵（印度邊陲事）爲頗堪驚愕而大發論議德國少數之有勢力報章不以續約爲然餘皆異常驚恐而强迫德俄聯盟之從速議結以爲抵制因深信隈得君之游歷爲聯盟之先兆譯字林報 
[彚譯摩洛哥事]  
　　上月三十日倫敦電云德法國會議摩洛哥事之約章因有尚須修改之處猶未畫押傳聞德國已承認法國曾經爭執之特别權利譯字林報○上月三十日倫敦路透電云德法之摩洛哥約　已在巴黎畫押譯文匯報 
[英日郵船合資會社成立]  
　　上月三十日倫敦路透電云英日郵船合資會社現已成立資本英金五百萬磅辦公所設於倫敦及立佛坡兩處立佛坡之辦公處半由日人管理 
[德官場之於續約　　上月三十日柏林電云英日聯盟續約已於前數日由兩國遞至德京官塲並不驚愕 
[日本之政策]  
　　上月三十日柏林電云日使小村男爵於未離紐約之前曾自述其政策謂日本將從和約之成立而增進其和平之利益並欲益顯其已得之光榮則望亞洲各國能共享法律上之利益且聲明日本並不反對或妨碍各國在亞洲之政策 
[隈得業已回國]  
　　上月三十日柏林電云俄議和全權隈得已回抵聖彼得堡譯德文報 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[機軍處交傳满京帶引日期北京]  
　　前日軍機大臣諭飭頭班章京卽將此次考取之满章京三十六各開具清單呈閱並速片交各衙門轉傳各該員務於二十六日寅刻預備帶領引見以便將奉旨記名人員先行傳到派在額外行走以資任使其餘挨次傳補俾昭平允（火） 
[祖餞日領事赴滬漢口]  
　　日本駐漢正領事永瀧君已奉政府之命調陞上海總領事准於九月初二日榮任淮鹽局總辦袁清泉觀察與永瀧君訂文字交日昨特假漢陽伯牙臺餞行簉座者爲日本副領事德領事繙譯及汪惺齋諸君（商） 
[滬城官事]  
　　分省候補道周筱帆觀察候補道楊愼初觀察昨均因公到道轅拜會○前赴日本道學道經滬江之翰林院庶吉士馮越菴庶常昨日到道辭行並定今日乘東洋公司船啓程○候補縣丞曾煦齋二尹寳謙近奉撫憲札委淞滬貨捐局查騐差昨日到道禀知○天通菴巡防局員王坤元叅軍塘橋巡防局員任二尹昨日因公到縣拜會（近） 
[開徵例志]  
　　昨爲上海縣開徵下忙之期清晨縣尊汪大令升座大堂行啓徵禮畢旋傳各圖地保到縣諭話（近） 
[准給澄衷學堂體操槍械]  
　　道憲袁觀察准澄衷學校禀請撥給槍械一百六十支以便訓練兵式體操刻經查案照准札飭火藥局委員將前滬軍營交存舊槍編號烙印發給（近） 
[日人挖泥記略]  
　　邇有日本人數名在垃圾橋南沿岸支搭木架上刖轆轤盤以篾繩運動機器打入地中約二百尺挖取泥土裝置玻璃瓶内究不知其何用也又悉前數日外大橋公家花園前及白大橋堍等處亦曾如法挖取（見） 
[試騐新槍]  
　　南巿製造局總辦魏觀察前日特傳砲隊營帮帶張千戎提調陳明府到局諭飭將新造成之毛瑟快槍一百五十枝携赴西砲台試騐優劣（欣） 
[禀請開浚各護城河]  
　　南巿薛家浜河道開竣已由河工董事秦君禀請縣尊汪大令騐收惟護城一帶河道前定秋凉開濬現已届期是以秦董禀請大令轉商滬軍營管帶龍鎮軍及留防營隊官各派勇丁數十名卽日興工（欣） 
[北巿水爐輟業整規]  
　　滬北老虎灶同業胡寳成等日前具英美公廨欲　水爐公所並請给示諭禁討水曁定價一文一杓等情關司馬以胡等所請跡近假公抑　批飭不准已志二十七日報端乃若輩昨聞糾同同業輟業一天據云整規此後開水准售一文一杓云（見） 
[從良翻悔案訂期會訊]  
　　報紀李姓家丁徐升控妓女張菊仙從良翻悔復至妓　賣娼一案昨日呈堂捕房又將菊仙母女解案哈華托律師仍隨同上堂孫耳三明府以此案現欲詳加審訊原告刻不在申須俟三日後方回商之英繙譯寳君准將菊仙母女仍發西牢管押於禮拜三午後二點鐘會訊哈律師聲請將張交保明府謂如欲交保須將原告所控之洋三千元存貯捕房方可哈律師唯唯而去（見） 
[命案告發]  
　　馬夫王阿三與夏阿三算取帳起釁夏竟將王戳斃潛逃越時已久無人具控前日事爲王之妻父蕭子昌叔王振山偵知訴捕將夏獲住昨早解送公廨請究原告求請伸雪傳訊七百七十四號華捕供稱上月某日巡差至美租界嘉興路見王阿三倒臥在地視　刀傷因即雇車送入捕房奉飭送至醫院未幾卽死餘不知情訊之夏阿三供與王算帳曾吃講茶並未行兇詰其吃茶時尚有何人　助夏稱尚有某甲等四人中西官判夏　押捕房俟提甲等四人到案訊辦（見） 
[兇手就獲]  
　　英租界西大路沈伯卿鞋作夥高洪文被同業湯金根張二小扣予陳金錦標誘至八仙橋由湯用刀戳傷高之喉際身死經屍兄高洪春報縣相騐祇獲陳金標一人解縣訊辦迭紀上月初五六日本報日前大馬路捕房包探邊槐洲訪得湯金根逃回丹陽原籍因投公廨禀請讞員關司馬飭差協同該探移文至丹陽關提當於前日提回昨日解赴公堂請捕頭與邊探　訴前情襄讞孫明府商諸英繙譯寳君判候備文移縣辦理（見） 
[暫行交保]  
　　上海道與常鎭道憲札飭公共公廨讞員關司馬查辦黄子庭串同楊孫亭虧倒公私鉅欵著卽會同捕房將黄提案等情昨日捕房包探張全林協同八十一號西探提黄解案黄延　師穆安素投稱入籍日斯巴尼亞國公堂未便訊理明府問黄於何　入籍穆稱黄祖籍澳門惟文憑係本年八月所領明府姑判暫交穆律師保去候函詢日斯巴亞領事核奪（皖） 
[交保理處]  
　　劉少坤控裕昌羊毛號主殷正榮欠银不還因殷係比商用人由關司馬照會比國領事會訊各情迭詳本報前日午後比領事又蒞廨與關司馬覆訊劉供光緖二十九年起與殷往來被欠銀一千二百兩將牛油及保險單等作抵收付均有細帳請騐質之殷供所欠之銀還過五百係花旗票另有八百乃同和莊轉付訊之見証吳明章謝少卿同供須求細核帳目中西官因判殷交的保限一月内　原告理楚違干提究（見） 
[上海縣案]  
　　鄕人朱文元控堂弟朱恒山縱子拐媳一案汪令於前晚提訊文元供長子病故五載寡媳姜氏本無異志詎被恒山嗣子掌泉勾引成姦胆敢拐逸顯由其父縱容求究恒山供在　謀業掌泉係小的之姪有無拐逃姜　之事並不知悉大令判文元訪尋姜氏恒山限交掌泉到案訊奪○趙吳氏扭控吳和尚賴借逞兇亦奉大令提訊吳氏供夫名趙四榮今年五月摇得一會胞弟吳和尚商借去洋十元屢索游約近因夫病需用又向案取反遭毆辱爲此控追吳和尚供常州原籍有地一方賣與胞姊議定價洋五十元先收十元近忽悔議揑作借欵扭案朦控求察大令得供限吳五天還洋十元該地另覔售主完案（近） 
[局事記略]  
　　竹行碼頭附近仁豐木行順金木船舵工王某近因病故其妻陳氏來滬稱有股份在船與行主算帳至船盤踞由該行主訴請木業董事函致工程局總辦翁太守飭派水巡押逐○浦東保甲總巡謝兵松明府前日派差持函至二十三七鋪巡局禀請局員朱二尹飭派甲勇協提案犯黄順德及馮某之妻姚氏帶案訊究○報紀南巿元源莊轎夫季福壽與如意街洽大鹹貨店夥張鑑仁口角凶毆互扭至十六鋪中局請究一則昨由陳二尹提訊之下判張賠償季布衫一領一併斥退（欣） 
[公共公廨早堂案]  
　　葉陳氏控漆匠時連生毆傷伊子阿根越三日因病身死等情由探方長華解辦氏供本月二十五日連生向阿根借洋兇毆翼日出外工作自高墜下因卽得病不起質之見証陳壽桂供阿根確被連生毆打一次連生供雖曾扭毆小的並不還手求恩孫明府商之寳君判時出洋四十元給葉陳氏爲子棺殮喪葬之費了案○過犯徐伯林又竊舒席芝翁來茂家銀飾衣服等物由探趙銀河解辦判責五百板押西牢三年○濟良所女董送判押期满之違章拉客妓女王小寳至案供常州人夫名王福臨現在 
 
 

Page 10

 
 
自願回鄕又送甬人蔡珠鳳稱囚被夫凌虐投所請留明府略訊之下判王開釋蔡暫　所中俟傳伊夫到案再訊○流氓趙基良混名小寗波前日糾黨攫取姚竹應之英洋十四元併行兇毆傷由探解辦判責五百板枷二個月押西牢半年○華榮記控華寳榮口角刀傷由探解辦判俟原告傷痊再訊○陳阿芳賴阿存控小工翟阿大林希清霸阻停工持鐵器兇毆由探解辦判各枷三天○皖人金梅卿串同王小奎吳金生私刻　泰衣莊圖章至復記沈同昌兩綢莊騙取綢縀十疋由探解辦判金押捕房六月吳王從寛省釋○丁仁德深夜賣烟違章由捕拘辦辦罰洋五元充公○張阿福控韓金昌竊衣由探解辦判責三百板押捕房三月○傭婦張陳氏竊主人文筆之綢皮衣服由探解辦判戒責四百下○何阿榮徐安生赶猪違章由西捕解辦判各責二百板○陳安生在某小茶館聚賭違章由探解辦判罰洋十元○陸萬成竊禹大洋行綢十疋由探解辦判責四百板押捕房三月○三百六十五號捕禀在四馬路開炒　店之王友庭深夜賣酒前日請出傳單詎　藐抗今日倩夥到堂請示明府著王親自到案違干重究（見） 
[公共公廨紀事]  
　　本年正月二十七日通源錢莊夥朱子卿控朱仲箎積欠莊銀等情奉前任讞員提究判朱押候補提鄭姓到案再訊在案詎朱現在押所患病故由值役禀知司馬飭差暫送棲流所醫治俟就痊再行還押○寡婦徐王氏控　保許某串同地販馮振揚朦贖抵單售賣等情前日由上海縣飭差將馮押送至四馬路捕房捕頭飭探米順復送到廨司馬著押候集訊（見） 
[美租界捕房事]  
　　龔如得應惟寳在閔行路因事口角互毆失物各持西函報捕請究捕頭飭探劉阿炳將兩造帶入捕房詢無證據一併斥釋○陳阿財在靶子路突被流氓張小國等多　扭住硬借肆毆　陳報捕請緝捕頭允爲飭探查辦○周金堂雇坐某甲之東洋車至西華德路因給車咨口角將甲面部毆傷由一百八十九號印捕一併帶入捕房周願給甲傷費一元了事○東洋車夫胡阿二拖車至天潼路將陸姓小孩撞傷面部由孩父扭送捕房捕頭騐得受傷尚微從寛開釋（古） 
[極災籌欵]  
　　近十年來災况屢見崇寳沙一帶於前月初三夜風潮爲患沿海各處均成澤國傷失田處財産淹斃人命無數殘骸　藉目撃心傷承諸君子施棺收拾差幸免葬魚腹惟是生者凍餒交加而目前又屈深秋嚴寒不遠孫復瑞善士同其金蘭之友慨　規銀二千兩製成棉衣躬往　給惟地廣人衆慮　遍及所　樂善君子各存當仁不讓之心俾成集腋成裘之舉庶源源接濟不至有一夫不獲之憂是則敝堂同人代爲災黎尤頓首以者也　北天后宫前廣益善堂司　嚴信厚等謹啓 
[上海正心善堂收崇匯寳沙水災賑欵由屏號經收經放第五次清單又荷]  
　　諸位大善士憫念災重德厚堂捐規元二百兩施李氏號老太太捐洋四百元福餘號慶和號各捐洋一百元恆豐信捐洋五十元黄受百捐洋三十元黄馮氏朱子雍各捐洋二十元無名氏捐洋十五元恆豐仁吳鏞齋各捐洋十元無名氏捐洋五元以上共捐洋七百六十元規元二百兩又大有油廠助施衣花五大包計重六百二十五斤　 
[上寳義務善會經收崇寳山南沿海水災第五批清單]  
　　老誦芬恆盛米店以上各助洋五十元巴右箴凌鶴記無名氏以上各助洋廿元廣濟輪船培荆堂吳以上各助洋十元孫德盛助洋六元滬江寳生無名氏沈德記天豐泰周吉山以上各助洋五元吳子峯助洋二元鄒委榮助舊衣二件又德發洋行經收棉夾單舊衣十四件又自來水公司交來凌小寅翁大小舊衣不計件共兩包廿六日起三十日止共收英洋二百十三元棉夾單舊衣十六件又大小舊衣二包 
[德發洋行經收上寳義務善會捐欵第四次清單]  
　　三畏堂一百元源記廿元胡蔣振懦女士十元姚賢記二元又收錫金商會交來第四批大洋五十元小洋一百十角銜名列後成泰米行十元高源泰五元恆隆裕劉世恩各三元劉見遠恆義泰黄寳善　務本堂寳泰各二元萬昌米行恆隆提　恆生鴻泰潤通順公德潤愼康愼記南寳泰信泰北寳泰福泰信成華仲泉程恆裕得勝裕藹祥廉洪茂永茂德各一元祥豐潤泰祥各八角泰裕順泰時泰錫章曹會豐各六角　恆順仁號鑑新久和怡和協　南號　惟善協泰豐吳堃各五角朱萃泰三角樊錫卿殷清遠無名無名氏各二角無名氏朱各一角以上共收大洋一百八十二元小洋一百十角 
[德發洋行經收上寳義務善會捐欵第五次清單]  
　　洋廣海味南北貨商會洋二百元福州楊泉美洋十元福州燕貽堂洋二元畢醰甫洋二元九江舒先庚翁經募成記萬記各洋三十元元記洋廿元立記洋十元寳記志記各洋五元又蘇州震漳會舘經募醉墨樓主銅洋一元賴德興銅洋九元銅小洋一百四十一角萬和新銅小洋廿角永和會銅小洋二角錫金商會交來第五批温慶泰洋十元高頌箎震肅葉　各四元三泰洋三元無名氏虞愼康無名氏各洋二元裕泰盛嘉泰胡萬生德泰夏恆順西恆大東泰保仁昇泰任恆義各洋一元談朗秋居致和合助棉衣二百件以上共收洋三百五十五元銅洋十元銅小洋一百六十三角棉衣二百件 
[德發洋行經收上寳義務善會捐欵第六次清單]  
　　點春堂南北巿糖業洋一千元錫金商會交來第六批無名氏六元裕順四元　子坪周秋亭寗鈺亭沈剛伯錫豐棧瑞豐盛王雲軒各一元方叔元黄禮安樂懷先吕葆姜瑞泰慶大各半元王雲錦蔡壽山朱子佩丁翼臣王尊三合一元祝衡甫諸洽記恆益振永春潤久孚永茂德范述之丁子述徐禮廷許蔭庭惠俊卿徐敏記張蕙芬王學海各五角恆源滄得倌昌源長各二元江漢章周月亭各三角于學甫張梅坡張鳳山周西城孫伯萱錢少淵曹杏卿朱錫朋吳嘉生張仁甫楊金華陳湧泉單孟淵張壽禮嚴漢章蘇春山夏伯雲各二角以上共收大洋一千零廿七元小洋一百十角 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
