# 1911 - 171 - 4913786

 

Page 1

 
 
   
 
 

Page 2

 
 
上諭 
[五月二十八日内閣奉]  
　　上諭李家駒現補授内閣法制院院使學部右侍郎著于式枚補授欽此 
　　上諭内閣現在接收吏部事宜著派達壽帮同淸理歸併欽此 
　　上諭吳廷爕現署内閣法制院副使内閣法制院叅議著李景鉌暫行署理欽此 
　　上諭章宗祥現補授内閣法制院副使内城巡警總廳廳丞著王善荃調補吳錢孫著補授外城巡警總廳廳丞欽此 
　　上諭外務部右侍郎曹汝霖着賞給二等第一寳星外務部左丞高而謙左叅議曾述棨右參議陳懋鼎均着賞給二等第二寳星欽此監國攝政王鈐章奕劻那桐徐世昌 
宫門抄 
五月二十九日召見内閣總協理大臣王善葵吳籛孫 
譯論 
[日報評論中國政黨（選再續）]  
　　蓋中國本稱政黨淵藪。歐陽永叔朋黨論一篇。實爲之鐵證。堯時小人共工驩兜等四人爲一朋。君子八元八凱十六人亦爲一朋。至舜輔堯。退甲進乙。而天下大治。舜時臯夔稷契等二十二人。列朝互相推讓濟美而爲一朋。亦天下大治。周武王有臣三千作一大朋。周室以興。後漢獻帝時。盡收天下名士而囚禁之。目爲黨人。至黄巾賊起。漢室大亂。雖悔前舉。全釋黨禁。而已失機宜不可復救矣。唐末朋黨之爭尤劇。昭宗時盡囚在朝名士。或投之於黄河。乃謂此輩淸流。黨投濁流。而唐以亡矣。由是觀之。國家之興亡王室之隆替。惟視君子。朋與小人朋之消長爲斷。此理明顯。古今皆然。若夫公然組織政黨。仗其美善之宗旨希圖救國濟民。則豈非爲君子朋。而欲施諸實際者乎。所可異者。現在中國開設國會之。期已迫目睫而其政黨幼稚如是。夫政黨之所宜講求者。甚爲繁賾而今之中國。尤有各種資料。足資研究者極多。且可以作活動之目的物者更不可限量。當是之時。政黨渾沌如。曾無一大人物。出而爲之指導。更觀一方面則秘密黨人徧滿全國。到處暗設社會。蹤跡詭秘。行動陰險。致令中外人心常抱危懼。不能安堵者。全由此等秘密會黨。爲之厲孽。則豈非君子朋毫不 
發達。而小人朋獨見其成立之發達之繁昌之活動者乎。立憲政治。近將出現於中國。似可爲中國祝。惟政黨幼稚如是。國民無政治的訓練如是難哉收憲政之效果於平和間也。蓋中國立憲。出自朝廷非起於人民之要求。故一般風氣之不振作係屬應然之勢。雖然中國國民際此時局不 
 
 

Page 3

 
 
可不亟亟反省也。蓋在政府一方面觀之以政黨組織爲無用更願政黨不興。亦未可知。但政府如果抱此思想。尤屬蔑理。蓋中國政權。現方跨在滿首漢身之體上。正値統御節制不能如意之際。而可遏其進步者乎。去年冬間。王公大臣等。集議組織政府黨事。乃屬當然之舉。總而言之。吾人所熱望吾鄰友者。從速造就眞正政黨。其發達尤貴健全而有節。以期於憲政之運用上。博出藍之名譽是也。未知中國人果能副吾人所望否 
　　按此論雖未必盡切中國事理然亦足爲我政黨之一大針砭也。 
要件 
[度支部奏遵旨籌畫川粤漢幹路收回詳細辦法摺（續）]  
　　應即准如該御史所請准將粤川湘鄂四省所招所抽之公司股票盡數驗明收回擬由度支部郵傳部特出國家鐵路股票粤漢川漢仍分兩種照數更換仍照長年六釐支息倘欲抽還股本約以五年後分作十五年還本從前京奉鐵路所留商股不分餘利此次格外從寛如有餘利按股均分並准將此項股票向大淸銀行交通銀行按照行規抵押以便流通惟該公司願領此項國家保利之股票者則悉照歷年路工支出之欵除倒賬外毫無折扣倘或願領資本不願換領國家保利股票者必應分别辦理以昭平允一粤路全係商股已收之第一批每股一元第二批每股一元五角近年因路丅遲滯糜費過多票價每一元跌至二角刻因有人收買每一元漲至四五角現擬每股從優先行發還六成每二元五角先發現銀一元五角以路工及材料支欵一千四百七十餘萬按里攤算實不止袁樹勛所奏每里費銀五萬七千餘元之數虚糜已達極點其餘每股四成久在虧耗之列此皆任事人及股東查賬員應職其咎在出股者不無可原然所舉非人漫無覺察亦屬自失股東權利現擬格外從寛將四成一元之數另發國家無利股票俟路成獲利之日准在本路餘利項下分十年攤給以示禮恤一湘路所收五百數十萬内有米捐鹽捐租股房股各項四百餘萬兩商股約一百萬左右支欵内開修路購料約二百餘萬兩據余肇康電稱洙洲至長沙一百餘里已經完工開車碼頭各項均已齊備約計其數耗費無多擬定將實在商股一百萬兩照本發還其餘米捐鹽捐租股房股除美國贖約經費三百餘萬兩外准卽另發國家保利股票長年息六釐五年後分作十五年攤還以充本省實業公用一鄂路所收商股粤川兩項共一百十四萬五千餘元據湖廣總督上年冬季册開除已支用外尚存現銀三十二萬餘元向歸官局經理又該省上年所設公司共收新股九十七萬餘元續據湖廣總督單開現尚存銀九十一萬餘元其眞正商股應准湊足歸還現銀至川漢彩票股另發國家無利股票俟路成獲利之日准在本路餘利項下分十年攤還另有動用振糶捐除美國贖約經費不計外其餘如有實用者准照湖南米捐一律辦理一川路現存欵七百餘萬如願入股應准悉數更換國家保利股票五年後仍分作十五年還本亦准隨時抵押並可分得餘利除倒賬外其宜昌已用之款四百數十萬准給發國家保利股票一律辦理又宜昌開辦經費三十三萬及成渝各局用費若干則發國家無利股票與粤股一律悉歸本省興辦實業之用此外粤漢木贖之美比小票二十二萬二千二百金元在此次借欵内撥還前已奏明在案在所借贖約英款尚有本息五十七萬餘磅未還三省路工旣經收回官辦自應由郵傳部查照原約按期另行籌還以上所擬辦法臣等旴衡時局博采衆論似已仁至義盡大約以商股與公捐不同實用與虚糜又不同故不得不稍示區别或還現欵或給保利股票或給無利股票分作三項辦法而終不使其資本虧折絲毫仰副朝廷德意如蒙兪允應由臣部咨明各督撫臣並會商臣端万迅速派員分往各省按照章程妥籌辦理一面由臣端方收路開工至於趕辦工程之法必須多分段落庶可尅期告竣擬請以武昌至長沙爲一大段以長沙至郴州爲一大段以郴州至廣州爲一大段以廣水至宜昌爲一大段以宜昌至夔州爲一大段以夔州至成都爲一大段其武長一段長郴一段郴廣一段均限三年完工郴廣一段本擬責成詹天佑一手辦理必令長郴一段同時完工俾得接軌如粤商欠繳之二批未繳之三批股分如數照繳便可毋庸借欵成夔一段路綫甚長尚須另行籌欵限於夔宜一叚完工之時俾得接軌從前用點工自造之法未免擔擱此次各叚擬參用洋匠包工之法以求迅速惟各叚分局斷非一手一足之力所能兼籌並顧應由督辦大臣會同郵傳部悉心遴選廉明切實可靠之員奏明委派並於監工之外各派管理收支一員以資稽核借欵銀行雖派有查賬員如我得人不爲彼所輕視其中保守利權自必不少各員派定之後即飭各叚總辦分往各路接收工程截淸界限其商辦公司前此已用之款飭令督同趕造實報實收之賬册以憑核辦各路總辦之外并當由督辦大臣遴選正派幹練之紳士各省一人爲總紳遇有地方交涉事件應令認眞照料俾免隔閡以上辦法均經臣等細加籌酌並與總協理大臣妥商一切意見相同將來如有未盡事宜容臣等隨時會商請旨辦 
 
 

Page 4

 
 
理所有遵旨籌議各緣由理應合詞具奏伏乞皇上聖鑒訓示謹奏 
專電 
[電一（北京）]  
　　内閣會奏酌擬内閣屬官制大旨如左 
　　第一條閣丞廳長局長副廳長副局長均簡任僉事藝師均奏任藝士錄事均委任 
　　第二條　閣丞承總理大臣之命管理閣務督飭廳局進退各官 
　　第三條　廳長承總理大臣之命掌管機要事件督飭指揮各官 
　　第四條　廳長有事請假由副廳長代任 
　　第五條　局長承總理大臣之命管理局務督飭指揮各官 
　　第六條　局長有事請假由副局長代任 
　　第七條　承宣廳掌管事件頒布諭旨法典律令典守諭旨勅誥收發摺奏與閣議事件用寳用印收管内閣文牘及會計庶務編輯擋案管理圖籍 
　　第八條　制誥局撰擬徽號諡法廟號並收藏實錄 
　　第九條　叙官局掌理内外奏任簡任各官履歷及關於任用升轉俸給文官考試處分等事 
　　第十條　統計局統核各部統計及不属各部統計事件 
　　第十一條　印鑄局掌管官報法令編輯發行及鑄關防印信册寳等事 
　　第十二條　僉事承閣丞及各廳局長命分任事務藝師承局長命令辦理鑄印藝士承上官命令辦理鑄印錄册錄事繕文件辦庶務 
又内閣法制院官制八條附則一條院使直隷總理大臣僉事分三等 
[電二（北京）]  
　　内閣密交都察院聯合會續爭親貴内閣公呈及各省反抗收路涉及國政各呈均應嚴拒勿爲代奏以免淆惑 
[電三（北京）]  
　　各省諮議局聯電内閣抗爭片馬作永遠租借地貽害甚大各國援例何以應付務請力拒 
緊要新聞一 
[慶邸奏明不負行政責任]  
　　不肯負責慶親王自任内閣總理大臣以來遇有重要政事之時卽行請假規避署名已屢見不鮮茲據内廷人云所以監國向未責成該邸之原因係爲該邸數次請退均蒙慰留飭暫勉任艱鉅該邸曾經面請祗允贊襄籌畫内閣官制等項及協議統籌財政各事此外重要行政事件應由閣令施行者請由國務大臣分任辦理請旨遵行該邸不願負責當蒙監國俞允故遇有大事不妨任意請假諉卸責任云 
[慶内閣脫不了責任]  
　　偏要你負責各省諮議局聯合會以息借外債關係國家存亡大計請飭閣臣宣布借債政策以釋羣疑業已呈請都察院代奏茲悉上月二十一日都察院呈遞封奏一件即係此呈監國閱畢交下内閣慶邸盛宣懐澤公等以原呈根據上諭與欽定資政院章程語語切實無從駁詰連日又接各省諮議局來電催請朝廷對於此項政策明白宣布故愈覺爲難聞閣臣連日會議概係研究聯合會呈請外債民兵閣制等三大問題之答覆文法云 
[楊文鼎居心何在]  
　　何不焚書坑儒耶聞湘撫楊文鼎昨有密摺到京謂瀏陽亂事係當地留學生與學界中人煽動雖已將爲首匪魁正法民心猶不帖服密遣心腹訪查亂萌未絶之原因實係該地方留學生及學界中人居中操縱一切所致說者謂楊撫此舉意欲迎合政府意旨以期消釋前因路事得罪政府之愆尤云 
[郵傳大臣之壓制手段]  
　　端督辦不能出京徐協理尚知大體上月二十一日度支部會奏川粤漢路收回辦法一摺原交盛宣懐擬旨盛氏竟持極端專制主義稿中有如有不逞之徒仍藉路事爲名希圖煽惑滋生事端著該督撫一體嚴拿就地正法毋稍寛徇以保治安等語稿竣呈上監國請總協理署名徐世昌一見大不謂然謂若如此辦法風潮愈激愈烈民人挺而走險急不能擇勢必不可收拾且端方亦何能出京監國爲之動容諭令徐當面竄改遂改一體嚴拿就地正法八字爲嚴拿首要盡法懲辦云云觀此一 
 
 

Page 5

 
 
舉徐世昌尚知大體而郵傳部輕視民命假禍朝廷其心殊不可問云 
[郵傳大臣之寵絡手段]  
　　入彀中者非英雄也借欵收路政策國人憤激反對郵傳大臣盛官懐幾爲萬矢之的自王世琪逢迎意旨奏請停止湘路捐欵後盛等對於各省人民頗爲輕視遂决意將此手段繼續行之現聞特電召蘇鉅紳某遼名士某粤鄉宦某均許以路事重要之位置而尤有最得力堪爲王世琪第二者則爲川人某京卿蓋已令其電致該省鐵路公司先行停工并運動各股東領受國家鐵路股票云 
　　又聞郵部因粤人爭路激烈非壓制可平而將商股全行給還一時又無此鉅欵現已議定先籌欵退還粤段用去款項以安股東之心前日已電粤督張鳴岐令其照此辦法就近與粤路董事妥商矣 
　　又聞郵部已授意督辦鐵路大臣端方運動鄂公司公舉前粤西按察司劉心源收回粤漢商股將款改造陜西支路以期平息風潮不知能達目的否 
[鐵路包工竟起糾葛]  
　　此次鄭京卿孝胥入京係由盛端兩大臣電招而至鄭到京後連日在盛宣懐宅與端方等商議辦法鄭氏力主包工謂可以迅速告成且省濫用之費端盛以旣經包工則權操外人關於用人用欵等事恐不能自由因此甚形躊躇未能决定不料包工之風聲一出各國在京商人羣起運動尤以最善運動之某國人爲最勤日往盛府百端游說盛氏遂爲所動函商端氏并與該國人一椷介紹於端端氏碍難再違聞已許其承辦矣不料事機不密爲在華鐵路事業最多之某國商人所聞大有酷意急向端盛要求現端已出京仍向盛氏糾纒不放云 
　　另函云鄭蘇戡京卿於五月十七日到京下車後即詣盛宫保宅適張季直殿撰亦在座一見即昌言鐵路旣收歸官辦非用包工法不可盛言郵部爲全國交通計祗求速與省惟速與省乃可以執天下之口果能速能省則無論何法皆可採用鄭因言惟包工乃能速能省舍此别無妙法今世界各國鐵道工程無論詎細無不用包工者中國向來敷設鐵路皆係點工故人民至今不能信官辦之無弊若改用包工法則一切糾葛無自而生上年手訂錦愛鐵路包工合同四十二款平均每華里合銀一萬九千餘兩連山工橋丁車站道房車頭車身在内期限極速現中國鐵路有多至每里合銀五萬餘兩者皆點工之害也今國有之命甫下人民惶駭未已宜行锭包工宗旨宣示於國中使知自此以後可至速至省而得交通之益並速將包工合同訂妥公布以聽國人之研究使天下皆知包工之有利無害則人心大定矣鄭君之言甚長不能備錄盛深然之故翌日至署卽吊取錦愛包工合同案查核而會奏收回鐵路辦法之摺局亦極力主張包工云 
[軍諮府之海陸軍計劃]  
　　海軍三路陸軍五路上月二十一日軍諮府通電各省督撫略謂訌侮迭乘時艱日迫非擴張軍備不足圖存本府總握軍樞責無旁貸惟中關全局謀必僉同始能振軍威而收成效茲於海陸兩部會議擬將海軍分爲三路以北洋爲北路長江爲中路粤海爲南路其陸軍亦分爲五路以魯贛蘇浙爲東路直晋東省爲北路甘陜川新爲西路雲貴閩粤爲南路皖汴湘鄂爲中路深恐計畫未周或致貽誤應請貴督撫發展鴻猷指敎一切 
[各省學務腐敗之原因]  
　　有某君者係學部派至南方之視學員前日回京略陳攷查所得據云各省學務有名無實者居多而外州縣尤甚偶與一二略明白之州縣談及輙曰吾輩今日何暇辦事但須填表一層已大見困難即以學務而論已填表五分若督撫若藩司若提學司若道若府日夜爲之令人頭痛從前新政惟學務一種且殿最係焉故地方官尚有盡心力者今日新政名目旣多不止學務一種則惟有一槩置之而專於表面上做工夫學務日壤實由於此某君聞之甚爲嘆息 
　　某君又曰考舉貢一事與學務亦大有關係蓋近年有學問之留學生及本國高等畢業生大都出而爲官不屑在家鄉辦理無甚出色之事惟舊時舉貢科舉停後無他途可指望尚肯盡心辦學藉以自養且其人文理皆通順亦有略知學問者假使專力於此彼此觀摩或有成績可言不意忽有考試舉貢之事於是辦學諸人悉抛學務而爭於覔官主者無奈乃隨意覓人代之其留者亦心懐兩歧如是學務無可言矣 
　　某君又曰各州縣咸有初級小學堂高等小學堂無如此事並未曉喻民間於是學堂苦無學生而民間子弟又苦無就學之處間有誤送入簡字學堂讀書者其實其家中人本意非欲其學簡字云 
　　某君又曰各省學務欵項誠屬不敷然實有一半應歸學務之欵落於當地人手中而不以之入預算故學部亦未之知例如各州縣當科舉時代 
 
 

Page 6

 
 
皆有賓興學田等款此時無人問及僅一二紳士潛爲管理或略出少許辦學以爲搪塞之計此事自治局極應淸理以期擴充學務也 
[京師近事]  
　　内閣屬官制發表憲政編查館已在裁撤之列乃日前憲政編查館又從新調人不知何意有謂其爲内閣調用者然何以不用内閣之名義有謂其因内閣屬官制發表後所用人員須一律開去本衙門烏布作爲專差故憲政館人員皆不願到内閣恐將來人不敷用是以從新另調此說或者近是 
　　度支部擬將各司併爲五廳一切組織之法俱已擬妥本擬卽行改革旋又中止緣澤公謂内閣屬官制揭曉後各部官制亦將入奏不如俟奏定後再行更改爲一勞永逸之計免致現在多費一番周折云 
　　吾國現有軍艦隷海軍提督薩鎭冰麾下者計共巡洋艦六艘砲艦十六艘茲將海軍部預定駐在區域分錄於下芝罘海容（巡）楊子江遼威（砲）鏡淸（巡）並徵（砲）楚覲（砲）江亭（砲）江元（砲）江利（砲）保民（砲）南琛（巡旗艦）江貞（砲）楚同（砲）楚有（炮）楚材（砲）楚泰（砲）楚謙（砲）楚豫（砲）飛鷹（砲）豪山浦通（砲）新嘉坡海圻（巡現赴英賀冕）海琛（巡）海籌（巡） 
　　近日審判廳與大淸銀行爭論體制頗爲可笑謂大淸銀行對於審判廳應具禀呈自稱職商不得用照會而大淸銀行則謂我銀行監督係欽命之官秩同京堂朝廷頒有關防何得具禀稱職商且照此辦法則大學堂監督對於審判廳亦須具禀自稱職員耶兩方爭持頗堅故刻下尚未能决 
　　政府據駐墨調查損害委員報告被殺之中國人在墨國脫列厔市者殘忍已極以四肢縳於四馬上用鞭箠馬尸身分裂並以死尸斷割用繩束好掛於街頭爲向來未有之奇慘聞政府以墨人如此蠻毒太無人道向墨政府要求除謝罪外須償金一千萬弗郎 
　　美國駐京公使日前與政府當道商議請添派女生出洋游學以企中國女學之發達美公使可謂熱心敎育矣 
　　上海實業學堂現届畢業之期學部已派員前往考試現該堂監督唐文治侍郎要求按照去年京師高等實業學堂畢業奬勵給予舉人出身以州縣分省儘先補用部中以其太優尚未許可照准 
時評（東吳） 
[其一]  
　　慶内閣願充任總理。而聯合會偏不許其任總理。慶内閣不願負責任。而聯合會偏欲其負責任。夫旣不願負責任矣。又何必總理内閣爲。 
　　權利愈重義務愈輕。此爲中國自明以來特别之官制。今官制已改。人物猶是。宜乎其格不相入矣。 
[其二]  
　　對於有名人物則籠絡之。對於尋常股東則壓制之。其對付之手段。因人而殊郵傳部眞。狡猾矣哉。 
　　雖然。粤川湘鄂四省股東。有不受壓制而堅持反抗者。我今且觀佼佼有名之人物。其果肯受籠絡否也。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[贛省預算案裁减後之確定]  
　　此果盈虧之眞相乎贛省三年預算案入不敷出爲數甚鉅業經馮中丞於五月十五日在會議廳召集司道各官曁陸軍協統會議裁减行政費各欵大概已載前報惟裁欵手續極爲秘密現經馮撫通飭實行均以六月初一日爲始計裁撫院經費銀一萬五千餘兩九江道委員銀七百五十四兩南昌同知（王植忠）建昌同知（江朝榕）南昌通判（楊兆棟）撫州通判（李式典）廣信通判（譚從炳）南康通判（陳正笏）饒州通判（李兆麟）吉安通判（蕭渭）至布政提法兩司屬官全行裁缺惟各屬府經州判州同主簿驛丞除分防外全行裁缺各屬敎職全裁後所遺事務改歸地方官兼理所裁各缺歲可節欵三萬餘金其布政提學提法三司巡警勸業二道及兵備處各局所裁减名目繁多不及備載如綠營全裁新軍减薪及官銀總號預備歸併大淸銀行禁烟公所歸併警道種種裁减共得銀五十五萬一千四百九十九兩馮撫言非超過元年實支之數卽勢在應裁之欵均有確當理由况所减雖多比之資政院修定之數僅及十分之九比之預算不敷之數且不及十分之二茲將增减各總數附錄於下（計開）全省修正預算不敷銀八十九萬三千五百餘兩又地方行政費五十四萬六千九百餘兩又債欵一百三十五萬兩合共不敷銀二百七十九萬四百餘兩（尚有追加不在内）此次擬增（稅捐）歲入銀三十二萬二千餘兩又擬减歲出銀四十四萬九千六百八十九兩又擬减地方行政費銀七萬三千八百四十一兩合共擬增减銀八十四萬五千五百三十兩除全抵不敷外仍短銀一百九十四萬四千八百七十兩（尚有追加不在内）現聞馮撫會商司道預備借債惟裁缺各官則頗形慌恐云 
[嗚呼侵吞鉅欵之大員]  
　　豈獨一陳旋樞贛撫馮汝騤札藩司文云案查陳道旋樞前充測繪學堂總辦經手用欵數多浮冐卽經飭據吳道慶燾委員逐款查明呈摺計浮報銀一千二百五十二兩零又錢七千三百五十七千餘文又據吳道會同徐參謀官點收前購測繪學堂各儀器缺件甚多核計短價日幣一千餘元又該道與日商訂購測量司各種儀器事前並不將合同底稿照章禀請核辦擅自訂立合同種種荒謬業經先後批札司處移令將浮短各欵賠繳其宣統元年六月以前浮銷之欵由該司處核明一律照繳曁將所訂日商儀器一項責成該道自行淸理各在案查該道身爲監司大員於經理學堂用款及訂購器物宜如何仰體時艱核實撙節乃竟任意浮冒鉅欵損公肥已殊堪痛恨當此財政困難之際亟應就此整頓切實查追以重公款除札行外合行札飭札到該司立即查照前行批札事理速移陳道將經手浮短各欵於文到十日内如數措繳並將所訂日商儀器趕緊自行淸理如敢違抗定即參處不貸 
[湘提學不認諮議局公呈]  
　　取銷一律停課字樣湘學黄伯雨司使日昨函致諮議局云昨奉大函示以呈都察院代奏電文一紙接誦之下敬承一一電中事理姑不具論惟内有學堂一律停課一語按之事實殊有不然查湘省路議初起時刋布傳單者即有令學生罷學之說本司訪聞後立即剴切示諭嚴申禁令並責成各監督堂長諄諄勸誡仍各照常上課無異本月十一日復聞有人重提前議當經排印告示飛送各學堂重申誥誡十二日始聞有停課者十三日派員調查計分省城爲四區東南一區派沈科員錫疇往查共二十七堂上課者二十二停課者五東北一區派孔科長憲甲往查共十七堂上課者七停課者十西南兼嶽麓爲一區派王科員志藻往查共四堂上課者一停課者三西北一區派陳科員善蔭往查共十三堂上課者四停課者九以上四區均經調查委員查畢開摺呈閱統計尚有得半之數今貴局不知何據漫謂一律停課敝處據事實不能承認然此猶就事實言之至於理論更有可言貴局電稿旣經排印散布學生見之且將自以爲功驕氣潛滋流弊何堪設想弊一世變日亟層出不窮此次旣受迫脅將來何事不可干涉殊失貴局嚴重弊二貴局旣經發電無論是否入奏學生必日夕觀望雖經上課仍懐二三弊三凡此數端切宜研究鄙意路之是否當爭另是一個問題與此無涉究竟學生應否出而爭路實爲觀切問題若就此研究貴局對於學生固不患無詞卽不患無辦法何則省城學生全省之子弟也貴局爲全省人民代表即全省父兄輩行也以父兄輩行之尊對於子弟就事婉轉勸導可也據理嚴正訓斥亦無不可也俱不出此竊有未喻然此係理論上事又屬旣往亦可置之不論不議惟一律停課事屬攸關亟應聲明取銷幸埀察焉 
[浙江之茶花女]  
　　是亦一奇案吳丙修向杭州地方審判廳控告須小岩藏匿親女一案已經判决不料除何鍾祥外又有旁人劉有登者代爲不服向審判廳再控須小岩當奉廳長嚴詞批斥云據訴悉查閱該商等來呈分隷西安江山開化等縣與吳炳修僅有同府之觀念茶花果爲吳炳修親女與否何從知其眞僞且父子之間出於天性若爲吳炳修親女自非須小岩 
 
 

Page 11

 
 
所能强留若非吳炳修親女亦非吳炳修所能力爭此自個人關係該商等妄用各界名義出而干涉其爲無理取閙已可概見該商等指須小岩爲積慣訟棍包攬詞訟該商等事不干已扛帮插訟獨非包攬乎何明於責人而暗於責已也且本廳聽斷不論勢之强弱人之刁狡一以情理爲標凖今炳修雖愚而爲之敎唆者有吳林江復有該商等宜可以爲須小岩之敵手矣至指稱須小岩有五不諱之說更爲荒謬一謂其不媒苟合查陳竹卿旣爲自主之身儘可自由擇配現陳竹卿已成枯骨據法律不溯旣往之原則該商等詎能起死者於九原而問其婚姻之正當與否乎二謂竹卿將女在衢贖回之時宜以實告似該商等亦以遺言爲是而據須小岩所述陳竹卿實未道及吳姓其人亦無吳姓來往該商等亦能證明否也（未完） 
分類新聞政界 
[連方伯不愧楊震安徽]  
　　皖藩連方伯自蒞任以來頗能淸廉自守日前有隨帶人員知府班德昆因與方伯有舊面求東門渡釐差方伯以該卡尚未期滿况該卡員辦理甚善未便輕易詎該守望差心切即以數千兩銀條面呈思欲以利動之連方伯勃然大怒以該守不守官箴隨即上院面禀撫憲請從嚴查辦當經朱中丞立傳該守嚴加申斥并擬參辦云 
[籌畫新政經費安慶]  
　　旌德縣地方地瘠民貧所有一切新政以籌款維艱諸多從簡現經自治公所各員紳公同會議擬籌米麥豆糧各捐以助新政之需並擬條規三則禀由該縣令詳請撫憲示遵矣 
[鎭郡水患續志鎭江]  
　　鎭郡水患已紀報端茲悉東鄉大港姚家橋一帶圩田本來積水甚多足敷新秧之用近値夏潮驟漲江水泛溢所有低田已成澤國乃邇日疾風暴雨致農夫排水之忙幾有應接不暇之勢現在下游等處已漸次上水矣沿江太平新老各洲一帶地勢低窪夏令每多水患聞日昨大雨傾盆江潮暴漲水勢奔騰致將老洲圩隄冲潰隄内各村田畝均已淹没一片汪洋大有宛在水中之象鎭郡對岸沿江都天廟瓜洲六濠等處連年均遭水災居民已不堪其苦近日水勢大漲隄垸均有傾倒之勢兼之歷來受濕過重致發現一種濕毒病症死者不可勝數誠該邑之浩刧也常鎭道林梅楨觀察以連日大雨水勢增漲隄决堪虞已嚴飭沿江各屬防衛隄岸矣 
[鄂督又拿架子大王黨羽漢口]  
　　漢口著名匪棍綽號柴子大王之王順王福父子自被逮後已經鄂督特派委員提訊四次而遵招告示諭至轅控其父子惡跡者亦復絡繹不絶均經發交承審委員陳守樹屏等逐一研訊尚未定讞現聞鄂督昨核其供詞証之控狀查有同黨之祁太歲（即黑皮）龏蠟痢二名專在沿江碼頭欺壓良懦收買黑貨無惡不作特密札夏口廳王國鐸會同都司馬光啟將該二犯拿獲於二十四日解送督轅當奉諭發交首縣收禁模範内監與王順等併案提訊錄供詳辦聞有一單列王黨至二百餘名之多然若輩均早已遠颺現文武各署已續派警探捕快弁勇分赴沿江各埠訪拿矣 
外交 
[扣留私貨之交涉漢口]  
　　漢口英總領事葛福君昨照會湖北交涉司施炳爕大致以嘉利洋行由長沙運貨來漢被寳塔洲釐局扣留十日謂折表紙二百块船中自用並非夾帶私貨沿途有西人管理船户縱有意私帶其勢不能由長沙至漢該行每年增有商船六十隻今已四年從無一次扣留此次殊爲駭異寳塔州釐局只收銻砂釐金茲忽稱私帶折表紙二百块實係釐局之錯所有躭延十日吃虧之四百餘金應令釐局賠償云云施司使當卽據理駁復略謂該洋商在内港江内運貨折表紙竟帶至二百块之多謂係自用不能收釐不知該商所云載在何項條約及何項章程旣非局章應准之事縱然實係洋商自帶亦應照約完釐况業經船户在釐局自認帶運客貨今該洋商强爲包攬以冀藉口索賠實屬無理取閙至於該商旣在長沙關遵照專章領照運貨岳州關因何予以違章下駛應由給照之原關查辦若謂歷年運貨從無扣留此當視其船中有無帶私爲斷不能藉久未扣留爲詞如該洋商船户等皆恪守規矩毫不夾帶私貨無論歷年若干釐局决不憑空扣留帶有私貨雖祗一次旣經查出亦難邀免該船所帶折表紙旣未完納稅釐則所完自必折表紙之釐給予該洋商事由單内均經載明更何能事後牽扯總之該洋商所運猪油猪腸牛腸牛舌等件單貨相離已屬不合况折表紙係屬偷漏稅釐不予罰辦但令完釐已屬從寛縱有延時耗費亦係該洋商自悞若因單貨相離取單延時來帶私貨被局查出補釐卽須向局索賠實屬無此情理應請貴領事嚴飭該洋商以後毋再私帶致干罰辦未能一再仰邀寛待也 
[慶賀英皇加冕之盛况漢口]  
　　西六月二十二號　英皇加冕之期漢口英國官商舉行慶祝昨已在領署右首馬路上紥有牌樓一座兩頭作方柱形高約三丈左右周圍約四丈内用木柱外糊藍色紙頂上各紥大冕一困以橋聯之橋中亦紥冕一架將英皇御史之字母置於冕前慶賀諸賓均由橋下出入署左紥一彩亭正對橋之正中署内外及英界各洋行均滿裝電燈並懸各國旗幟聞武漢官塲除瑞督外司道以下各官均往慶賀 
軍界 
[常備軍目兵之淫凶長沙]  
　　湘省常備軍屢有酗酒鬧娼種種惡習日昨某隊目兵因與某婦有染往來甚密該婦之弟亦甚有姿色某目兵復欲雞奸其弟不從竟敢以小刀刺入胸部以致頃刻斃命當行刺時鄰右聞有聲息乃毁門而入該目兵見勢不佳乘鄰人擁入詢問時即行逃出各鄰人詢知其故遂協同團保報案詎該目兵復於次日紏集多人至左右各鄰居一律打毁隨卽散去各鄰人因該目兵等已將肩章摘去竟不知爲何隊何哨軍士云 
[三水令縱容不法勇弁廣東]  
　　上月十二日三水縣屬左田村有一少婦行經該村附近旦家婆凹地方突被駐紥南津口韶安水軍十三號扒船勇目彭玉堂攔腰截住欲行强姦該婦不從被其扼傷手足肆行姦汚而遁迨至十五日彭玉堂又到該村附近平地岡地方踽踽獨行適有該村農人在此播種將牛放草該勇乘其不覺將牛牽去失主尾追喊 
 
 

Page 12

 
 
捕直至杭岡村基圍竇口適有該村人在此取魚聞呌上前截獲連人並贓帶回該村宗祠該扒船聞知膽敢糾集多人乘夜直到該村宗祠要求將彭釋放村人守禦嚴密方免脫逃逮十六日該哨胡占廷運動駐紥木棉市扒船之吳哨文斌託其代爲緩頰吳文斌遂投函該村局紳謂軍人非凡人可比若不釋放恐牽連非小後患不堪設想且無論該勇是否牽牛與及持刀殺婦亦要該村備辦花紅砲竹將該勇送回船上了案云云及十七日將匪解局送縣署内收發員鍾璧與該匪有同鄉誼故十八日縣令提審祗草草訊問退堂後即聞收發員着人與匪易服當時民情已憤憤不平適是日被姦之馮楊氏投案請騐乃捕廳收呈並不提訊對質於是衆心愈憤齊集男女數百人大有拆衙之勢縣令不得已再行堂訊責犯數十板衆始悻悻而散 
學務 
[優級師範學堂之風潮長沙]  
　　湘省優級師範學堂監學楊某向有烟癖素不理於學生之口昨因某學生向之請假楊某以該學生屢次請假有曠功課不准學生謂因抱病請假並未出學堂一步且學堂章程亦無禁人請病假之理再四講說監學堅執不肯反謂該學生言語繁絮是即違犯學規學生謂請假即犯學規則在學堂吸食洋烟者又將如何監學老羞成怒隨即回明監督謂學生出言不遜目無師長請好開除以肅學規隨懸牌示將該生剔退不准逗留於是全堂學生大動公憤立即停課要求監督將監學斥退並取消開除學生牌示劉監督謂監學並無實在劣迹學生有應得之罪諸君何必出爲干涉各學生立至監學室搜出烟具送交監督騐看謂監督以監學無實在劣迹煙具何來監督見之瞠目無言隨至學署請將監學斥退並許將開除學生之牌示取消各學生始照常上課云 
[贛省軍學復開運動大會記江西]  
　　贛省陸軍小學堂復於五月二十三日開第二次運動大會各學堂田女學生均先後列隊赴會參觀並預備挨次運動以顯尚武精神馮中丞早晨戎服乘騎密派衛兵四名裝扮平民手携上子快鎗埀藏袖内暗護蒞會監閱（司道均未到）歷時雖久毫無倦容是日天氣晴爽到會之人較前尤多數在一萬餘人經會長張道季煜指揮會員維持秩序毫不紊亂惟新建縣石大令守謙所諭派之差役民壯在會塲門首帮同騐劵該民壯等竟敢將已收之女劵在外出賣當經該堂職員拿獲三名捆綁學堂門首俟閉會送縣懲辦該會運動順序（首）唱開會歌（二）唱運動歌（三）成隊敎練（四）警急集合（五）十字會競走（六）算學競走（七）平台（八）持蛋競走（九）雙槓（十）束囊競走（十一）奪旗（十二）重疉競走（十三）跳遠（十四）環球競走（十五）傳旗（十六）八百八十碼賽跑該堂各學生分門試演頗有精神鼓掌不絶休息二十分鐘各來賓男女學生分班運動均有可觀尤以兩等模範學生列梅花陣更具精神一時鼓掌如雷惟天氣太熱馮撫會商張道預備痧丸隨時取用演畢後馮撫分别給奬鳴鐘散會惟王提學以炎天舉行運動大會於衛生大有妨礙早經通諭女學不准旬隊赴會運動而一般女生欲藉以爭勝仍舊挨次運動聞王提學得信後以女生反抗命令頗滋不悅云 
雜記 
[請辦勾結劣董之巡警安徽]  
　　無爲州紳靈光祚等昨以該州鎭區巡警雖經設立祗以員弁不理職務腐敗不堪至地方鼠竊狗偷幾於無日不有而盗刧之案亦層見迭出即或報案警局亦從無過問者該巡警員弁祗知聯絡劣紳陳學萱張煥動等勾結州署侵蝕公款魚肉良善不但難保治安且爲民害等情具書報由諮議局呈請撫憲派員查辦 
[萬載縣鬧米風潮餘聞江西]  
　　萬載縣飢民風潮閉市旋卽安靜開市已錄前報茲聞當日有飢民數千請官將城内積穀盤查如有缺少責令經營買補開辦平糶又請查騐奸商米舖有廣濟生號囤米甚多宜罰米八百桶充公平糶旋由官塲飭令開倉减價平糶飢民乃安靜無事各舖亦遂開市如常 
小說 
[偵探奇案白梅花（希夷譯）]  
　　第一節公園突現艷婦法蘭西大革命起事之翌日巴黎貴人。逃避一空。麗斯之大公園中。陳屍遍地。愁雲四布萬籟　聲。忽有一身穿軍服之死屍躍起。手扶圍門外之鐵欄。張皇四顧。曰險哉。繼而俯視其足。血猶涔涔不止。於是復作呻吟聲曰不能步履奈何。言未已。突有一美麗之婦人自園之西偏。悄步而來。衣時樣之黑衣冠羅德夫人新式之花帽。斯帽爲羅德夫人所創而最行於時者。頸繫明珠一串。胸懸鑽石之球。身長腰細。顧盻多姿。眉黛間露憂色逐一辨視死屍之面长遥見呻吟之軍人即奔赴其前。時軍人適由俯而仰。婦人驟見其面駭然驚郤旋即强自鎭定。向前作笑容慰之曰。苦將軍矣。雖然。君貪此一萬磅之鉅金。賣我黨人上帝不汝宥也。傷足之軍人見婦人來。已駭極。聞言强顔辯曰我爲洛克賣耳。且言且以手摸索袋中。出手鎗急向婦人瞄擬。忽聞轟然一聲。而一人踣然倒矣。敢告讀者諸君此踣然猝倒於地者。非美麗之婦人。而傷足之軍人也。蓋軍人以手向袋中摸索時已爲婦人窺破其隱。故先發以制之耳。軍人旣倒。血自胸間續續湧出。面色漸白。猶連呼曰洛克賣我。洛克賣我。聲漸微而氣斷。矣婦人見其死驚魂稍定。私念彼所語爲洛克所賣者未知果眞確否。正沉思間。忽有一綫寳光觸於眼　急趨視之。則一短劍。其柄滿飾寳石熟審再三。則又大驚。默念此爲我弟之物。我弟方　浦洛斯奚爲而至此。於是復於其左方再四尋覓。又見赫然一死屍。俯臥於地面目糢糊。耳鼻不全。而衣褲則確係其弟物也於是伏地大慟。悲極而殭蓋一天然艷麗之婦人至此日如蹂躪梨花。哀淚被面不堪回顧矣。（未完） 
瀛談 
[機器造雨之新法]  
　　天氣陰雨。匝月不晴有礙禾麥。西人固有以砲轟開陰氣之法。若因亢旱過久。而欲得雨則未聞其研究有法也。兹見采南譯日本日新報機器造雨一則云。日本内地彰善會主寺野元正孝氏。發明人工降雨法。前在奈良縣隴傍山上。第一次試演。此次人在德島縣第二次試演。今就所聞錄之。前年該地方亢旱。人民望雨甚急。寺野悲天憫人。獨出救時手叚。自十一點鐘登麻植部飯尾村山間。先置機器一具。不住轉運。翌日上午九點鍾。恍惚烟霧冥濛。惟雨絲尚未續而下。乃添置機器一具。向空中送電氣。至次日午前四點鐘濃雲密布。天日無光。沛然下雨。横亙二里。此第一回降雨也。十一點鐘雨降於河波板野五郡。遍南北二里。此第二回降雨也二點鐘降雨於板野郡大山。此第三回降雨也。四點鐘雨降於飯尾村鴨島林。及其餘四五村落。此第四回降雨也。八點鐘自試驗地之中心點。降雨亙方四里。此第五回降雨也當雨之降也。點滴密而匀。人皆見之。其未雨之初烈日當空。寒暑針高至九十四　天無片雲往還。此具如他日遍及各國。則古人他從日龍主。爲霖潤衆生之語爲不虚矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[滬北華商團練公會遷移誌盛]  
　華商團練公會從前在三馬路寳安里今因地方狹窄不敷辦公假定靜安寺路斜橋萬國體育會西首餘屋佈置周到門外有草地一方周圍均有樹木與衛生尤極相宜 
　　是日三點鐘各會友戎服到齊内有軍樂一班塲内高懸各國旗幟屋内正中懸團龍一條兩爪持洋鎗兩桿左右二獅一睡一醒正中設層級檯一張排列銀杯銀爵均歷次賽鎗所得者 
　　來賓如萬國團練會總司令官彭司君以及各隊代表工部局首董地格來君又欽差大臣該會贊成會董伍秩庸侍郎滬道劉觀察陳何二譯員商務總會總協理陳潤夫貝潤生商董席子佩王西星諸君計共來賓二百人 
　五句三十分鐘首由伍大臣演說勉勵進行次由正會長虞洽卿君報告開會宗旨繼由副會長袁恒之君備述歡迎來賓情形以及從華商體操會起首二年併入萬國團練會四年此六年中會友均苦心孤誼發憤自强可謂不負發起諸君期望之心云云繼由中國隊官葛來雷君言新會所較前尤爲合式内中遊戲運動器具應有盡有如汽鎗靶子塲鐵桿網球草地屋内彈子檯酒間閱報房接待室辦事處均井井有條後面尚有餘屋數間以便失業會友僦住最難得者併入萬國團練會四年除患病有事告退外從無一人犯紀律被斥者亦可覘中國隊之程度矣今新會所籌備事宜係由總排長徐通浩君襄助會友妥爲佈置熱心義務殊令人稱道不置云云由會友張籋雲君譯以京話來賓均拍手稱贊說畢由伍大臣行開幕禮中西來賓隨同察視一周莫不稱頌用茶點後卽散會 
[救疫醫隊定期出發]  
　　華洋義振會以江皖大水之後必有大疫皖北懐靈蒙宿鳳壽諸邑已發現一種熱病傳染甚速爰倣行軍紅十字會辦法創設救疫醫隊聘定美醫比必君西醫徐生棠黄子靜三君及配藥師學生看護人等定初二日由滬起程茲將盛宫保及江督皖撫復電錄左 
　　盛宫保電徑電已悉皖北疫氣中藥不效藥不對症適以害人一語破的尊處擬派西法華醫兩隊帶看護藥料向懹蒙一帶試辦醫藥川資尊會擔任深爲感佩此次冒暑遄征傳染可虞一切奬勵均准禀由敝處核奏宣 
　　張制軍電皖北災後患疫日有死亡深堪矜憫貴會選醫購藥仿紅十字會辦法前往救治以拯民命而杜傳染仁心仁術嘉慰良深容會朱中丞通飭各屬保護至事竣後應如何奬勵醫士仍希貴會酌議見告以便核辦江督張 
　　朱中丞電徑電悉皖北大飢之後繼之以疫孑遺之民何以堪此雖屬天災流行究於人事未盡藐躬凉薄悚惻異常控接馮大臣復電已廣製各種丹丸運往救濟今復承貴會籌備鉅欵選派醫士及幹事學生看護人等廣備醫具藥料前往施治宅心至仁至義佩以弗諼在事醫生等備歷艱辛事竣後至當彚人賑案從優奏奬以資勸勵容即電飭各屬優禮接待加意保護此復寳 
[議員環控董事之禀稿]  
　　本邑西南鄉自治議員王臨照等控告某董吞没公欵曾由本縣田大令飭派聽事吏片邀禀中列名諸人到縣詢問虚實及有無被人揑冒情事經紀前報茲將原禀錄下具禀治下生員王臨　陳時夏楊心正梅萼黄熾張秀峰周鴻銘何煥其楊德圻等爲假學歛錢羣情忿恨環求澈究以維學務而弭隱患事竊自治之基首重敎育植材之地端在學堂借辦學之名肆貪婪之計魚肉鄉里藏納垢汚如囗囗學堂者誠足太息流涕者矣查囗囗之設學堂自光緒丙午年始初設於囗囗寺即與寺僧齟齬半途解散繼遷於囗宅至光緒三十四年復在本鎭建立校舍名曰囗溪小學主其事者前後俱囗董囗囗一人此外掛名而已初尚顧恤人言近因交結日廣恃有護符其欲漸肆陽爲辦學陰以斂錢指瑕索瘢無孔不入每遇鄉間事故輙不禀報官長擅自議罰下至孀婦再醮牛羊蹊田無不染指如光緒三十四年有二十九保頭圖民人張坤林買本圖汪仲舟田一畝該董以其不用官契罰充公款逕將是田自行轉售於人向爲機匠之李藹堂託該董在十九圖湯家弄宅前買田爲葬地因風水與宅人口角該董卽批王姓婦人之頰反被該婦咬傷一指卽拘該婦關閉學堂紛擾終夜向與該董莫逆之鄒醫生租借學堂偏廂居住三月下旬鄒託二十九保頭圖地保顧顯周媒納該圖龍船頭地方楊進卿之寡弟媳爲妻即在學堂交割該董吵閙新房幾與某敎員用武合鎭無不談笑二十九保東二圖趙顯堂因牛向鄰近金姓田内吃去草頭少許互相攻打金即奔訴學堂該董令趙罰洋二十元充費由地保陳伯安取出交付十七圖沈書卿姦拐二圖之寡婦兪氏爲妻託地保周書田向該董說項該董即暗囑頭圖地保蔣伯香硬斷身價洋一百二十元逼立婚據雖經該婦翁姑控告而迫於勢燄且身價祗收九十元餘亦不知所在而無可如何今春囗囗橋另設一校該董先囑渠族弟囗囗囗勾結該處土棍諸阿堂等邀集賭徒於二十二夜正在呼盧喝雉即通信該董率同敎員錢某李某及其兄囗囗等前往捉賭拘住賭徒八人在囗溪監禁一夜罰洋七十元始縱之去即作爲開辦經費類於此者不勝枚舉雖名爲學堂實則爲該董營私之窟噯噯昧昧之事無一不在學堂聚議比之公庭只少一公座而已無怪鄉人指學堂爲小衙門而目該董爲土知縣以化民之要務變而爲謀利之穢區循此不加整頓恐 
 
 

Page 19

 
 
學堂之人才未出而民間之膏血將枯至各項捐欵納於學堂者約每年有四五百金之鉅加之官契穀息學費以及大宗罰欵爲數更屬可觀而每年修膳一切不過四百金開辦以來一手覇持外人無從知其底藴况辦學將及五六年從未有一人卒業課程之草率可知而蕩此無數小民汗血之資吞聲飮恨而不敢言然積之愈深發之愈烈後患不可不防生等訓讀傳家素未干預外事且與該董向無嫌隙爲學務計并爲地方計安敢知而不言爲此不避嫌怨略舉數則冒昧上陳除禀憲外爲合環求公祖大人恩賜澈查以重學務而弭隱患實爲公便上呈 
[油豆米業商團開操]  
　　南市油豆米同業商團訂期昨晨開操經紀前報昨日届期因早晨天雨改至下午二時開操該會友等戎裝列隊導以軍樂至滬軍營操塲先由會友與會董會長行相見禮然後整步開操歷一時許始畢繼由各官紳致訓詞商團公會會長等亦偕各團體到塲參觀並進頌詞至四時以後事畢散隊 
[淸眞商團籌措經費]  
　　城内淸眞寺同人舉辦商團業經成立昨在該寺開會籌措經費到者二百餘人首由團長沙君報告開會宗旨次由團長伍馬諸人演說最後有底奇峯君登臺謂鄙人亦敎門一分子今日願解囊相助遂卽探懐出洋三元有奇捐入會中並脫下雪靑熟羅長衫一并變充經費一時捐資者甚衆共得洋二百餘元底君熱心公益誠近今不可多得者也 
[珠玉業商團之發軔]  
　　蘇帮珠玉業董事鄭云芳陳養泉等以上海各業開辦商團均已次第成立前日特在新公所邀集同業開會討論僉謂體育爲目今當務之急議决即日開辦招集同業中人以一百名爲額逐班敎練操衣等件由公家置備定名珠玉爛韞懐商團會當塲認定開辦經費二千餘元公舉鄭云芳爲會長鄭允担任正敎習之職另請商餘學學體育部畢業生尹春甫爲副敎習馮順生江子良爲帮辦一俟操衣等件備齊即須開操 
[玉業公所勸戒紙烟]  
　　今日午後二時老北門内侯家路玉業公所開勸戒紙烟大會請戒烟會正會長伍侍郎蒞會演說無論會友與非會友均可前往聽講云 
[渡船恃强婪索之惡習]  
　　滬南浦江渡船划船每向渡客婪索强横異常日前已由自治公所水巡隊報告警務長請爲查究詎昨日又有寗波木匠倪榮昌在浦東南馬頭乘八長渡渡船過浦因無銅元許其至馬頭兌洋付給旣由該船户派令甲乙兩夥隨至岸上强索渡資洋三角倪畏其凶横祗得照給旋卽報明警法常値處飭傳渡夫頭目到案查明懲辦 
[差役殆已得賄]  
　　水木業同人前至縣署禀控該業柱首陳仁甫托名公益禀准道憲發給示諭詎陳恃有告示妄作妄爲同業向之規勸動被呵斥求請詳報道憲弔銷示諭田大令以陳仁甫假公營私不孚衆望立即飭差持票前往陳處吊取告示詎該差舉票已久迄未遵辦昨由襄讞承明府飭傳該差到案喝令笞責五百板勒限速辦如違斥革嚴究 
[地保朦欺官長]  
　　虹鎭紳董王增禧等公禀滬道劉觀察謂有著名賭棍劉毛毛在自已地基上搭棚叙賭擾害地方曾奉觀察札飭上海縣將該地丈明充公田大令遵卽帶同亭耆前往丈勘詎該圖地保得賄朦指劉金福之地正在丈量被劉金福之妻窺見當塲聲訴大令返署後卽傳劉金福到案昨經帮審承明府升訊劉金福供與劉毛毛同族小的之田祗一分有零劉毛毛之田則有一畞有零此次毛毛與地保向小的商酌囑將小的之田充公許我重價小的不許是實判劉金福交差再着亭耆到彼指明丈勘禀候道憲核示 
[英法兩界接通電車之實行]  
　　英法兩界電車互相接通經兩公司各董事集議多次近始解決先將外洋涇橋橋面拆下豎立木樁以便改換堅固橋樑通行電車刻已從事矣 
[復旦公學舉行畢業]  
　　吳淞復旦公學定於初三日下午三時爲高等第一類行第四次畢業禮並爲中學文科行第一次畢業　昨已由校董馬湘伯君柬邀官紳學界届時前往觀禮并分贈淞滬鐵路特約來往車票便利來賓 
[起解盗匪之愼重]  
　　夥刧常熟縣南門外劉巷地方時嘉書家衣飾鉅贓之盗匪楊銀泉李明山朱阿三鄧阿桂徐根和夏金甫黄阿金左小弟並左之姘婦張楊氏黄之姘婦黄陳氏楊銀泉之子楊長根楊才寳等由飛划營五營哨弁王樹奎等協同包探緝獲解經公共公堂迭次研訊以楊銀泉適患疾病留候醫愈再核其餘各犯及槍械衣飾判交來弁一併帶回在案前日下午讞員寳大令特飭通班警役恊同捕房中西包探將李等男女大小各犯押送至新閘大王廟碼頭交由淺水小兵輪管帶一併載赴常熟歸案訊辦 
[小梁山黨匪就禽]  
　　本邑西鄉諸翟鎭附近小梁山黨匪徒倪阿連曹小弟曹阿根等擄人勒贖經張書生到縣告發派捕往拿曾將曹小弟拘獲解至中途被曹黨刧去由原差禀覆後大令即加派幹差添加夥役在婁縣境泗涇鎭拿獲曹小弟一名解至縣署經帮審承明府升訊曹供靑浦縣人耕種度日素不爲非與倪阿連曹阿根等爲友是實餘俱一味狡賴明府判將曹小弟收押候傳原告張書生到案訊明再核 
[蓬棚内之新活劇]  
　　江北女子蔣小桂蘭前晚被南馬頭求新機器廠小工管小蓮誘至廠旁蓬棚内苟合被人窺破密告七十七號巡士入内查看該女子未及穿衣踉蹌逃逸旋被追獲將男女拘至南區詰問女供年二十歳居住浦東今日傍晚在小東門典當内贖出短衫一件送交在該廠做丄之胞兄餘語支吾區長察得該女之短衫被管穿着身上情實可疑判一併拘留候解裁判所訊究 
城内 
[小孩起釁]  
　　染坊店主葉鑑和與對門紅木作主劉正桂因小孩互毆致起口角劉即紏合同業及夥計等二十餘人擁至該染坊内將葉揪住毆打並將凈桶内糞渣向所儲之布疋上亂潑致被損壞布疋二十餘疋葉亦受傷遂即到縣喊求驗究當奉襄讞承明府飭仵驗得葉略受微傷判自行醫治候查 
 
 

Page 20

 
 
明提究 
[一路巡局批詞]  
　　民婦毛陳氏禀批據禀胡昆五遷房留灶催拆遭毆等情是否屬實候飭傳案訊奪民人高鴻飛禀批據禀李春如欠還盤價向理圖賴是否屬實候飭傳案訊奪哈成信禀批該商前繳遷費洋二十六元已給吳地芳具領在案據禀前情准予銷案了也職商汪輔臣翁寅丞禀批准候吊還傳票如禀銷案可也 
[道轅紀事]  
　　候選通判何紹先昨至道署禀見分發雲南候補鹽大使方勳到道禀知由京領憑赴省 
南市 
[擇婿不佳]  
　　老白渡姚新　石作主姚松年前因伊婿鄭靜甫失業暫將其女及男女外孫等留養其家前日鄭向妻父索還其妻所携之金鍊金押髮金鐲各一姚不應允以致口角姚怒持鐵錘擊傷鄭之面部互扭裁判所控究訊得事屬家務各有不合申斥而退昨日又由姚妻蔡氏投稱婿仍踞擾不休今願酌給洋三十元求請斷令婿將妻子等領歸即經湯裁判　訊命氏先給洋十元着鄭出外謀事俟其領妻時再行找給具領 
[尋見逃妻]  
　　城内縣橋浜銅匠張伯生之妻顧氏於今春二月間被人誘逃出外找尋已久近在南馬頭荳腐店夥王福生處尋見該氏不肯隨夫歸家致被扭控南區移解裁判所訊究氏供年二十二歲生過一孩因丈夫不務正業將家内物件售賣一空是以出外另尋生路判氏戒責五十下交夫領回管束王不應奸佔有夫之婦飭責一百五十下押一月以儆 
閘北 
[幸未燎原]  
　　前晚十時半川虹路南林里某姓家不戒於火幸即撲滅未致成災 
[誑騙鑽戒]  
　　韓允生前至巡警總局控被住居順徵里之粤人徐子秋騙去鑽戒付下某銀行僞支票四紙計銀一千三百餘兩向收無着昨經司法課長聶司馬將徐提案質訊一過判徐交保限一月淸理 
[地保不法]  
　　閔行鎭四十四五圖地保吳少琴姦拐鄉人薛子堂之妻王氏並破價賣於北橋黄姓家由薛告發昨由該鎭巡局將吳解至總局押候究辦 
[贅婿情極]  
　　皮鞋匠鮑三子偕謀証戴金氏朱吳氏扭控妻母徐唐氏匿女賴婚昨經四路分局　區長集訊鮑供三月間由金氏吳氏作伐入贅徐唐氏家小的共耗聘金酒席等費洋六七十元不料妻父徐桂卿忽欲賴婚挈女潜逃求請追究質之徐唐氏供認不諱判交保限交其夫及女到案再核 
英租界 
[添設郵筒]  
　　大淸郵政滬局以英美租界内各段舊設郵箱無多投遞不便業已製就蟠龍鐵郵箱數十只添置各處俾寄信者就近投遞以資利便 
[飛彈何來]  
　　前日淸晨泥城外康腦脫路四十號門牌某洋人家玻璃窓被人用手鎗擊壞業已報請靜安寺捕房飭探嚴密查究 
[晨鐘報警]  
　　昨日黎明時老垃圾橋堍北浙江路阿拉白斯脫路轉角第七百四十四四十五號門牌同源南貨店後面忽然起火燬去樓面三間及四十三號王仁隆鞋店樓面一間事後由捕房派探查得同源保有火險銀二千兩王仁隆亦保火險銀七百兩業已據情回禀捕頭核示矣 
[懸賞緝賊]  
　　蔡漢卿昨至總巡捕房聲稱寓居山東路三百九十九號門牌於本月十九夜在湖州府屬雙林鎭地方失竊木質首飾箱一只内有値洋四千元之金珠飾物自愿酬洋五百元請爲派探偵緝捕頭准之 
[失竊銅牌]  
　　泥城外威海衛路四十一號及西摩路六號兩洋房門前所懸銅牌昨均被竊先後報告捕房飭探偵緝 
[撞壞汽車]  
　　某洋人昨駕二十九號汽車在黄浦灘被六十三號電車撞壞輪盤一個訴由站崗華捕回禀捕頭核示 
[追捕匪徒]  
　　匪徒魏杏生昨在法租界電車上攫取坐客物件由九十四號華捕查見追至英租界經總巡捕房一百九十四號西捕六百八十號華捕帮同拘獲帶入四馬路捕房禀明捕頭着交來捕帶回法捕房押候解廨訊辦 
[調戲婦女]  
　　楊竹玉昨在山東路某弄内調戲婦人何曹氏被六百七十六號華捕查見將楊拘入捕房收押乞丐所一小時斥釋 
[流氓攫物]  
　　流氓朱阿毛於前晚九句鐘時在東新橋搶取李氏婦人金環由二百另九號華捕查見往拿朱即抛贓河内逃逸旋仍被捕追獲帶入捕房由捕頭飭探曹錦珊查明屬實着將朱收年候究 
[賞罰分明]  
　　英美捕房華捕張正巡官查得一百九十二號二百四十號六百十號三華捕均在差獲賊有功着將該捕等下級升期提前三個月又六百七十二號八百七十八號五百四十五號三華捕因屢次在差瞌睡亦經張君查悉一併斥革以儆效尤 
[包探獲賊]  
　　陳阿根竊取南京路七號某洋人家火爐乂張才明在天津地方竊得狐皮女馬甲一件來滬昨日携贓至租界圖消被包探嚴阿慶顧阿根將兩人查獲拘入捕房押候解廨訊究 
美租界 
[因何動氣]  
　　吳慶福昨在西華得路將妻唐氏揪住肆毆七百六十二號捕回阻不聽拘禀捕頭押候解廨訊辦 
[夫兄無禮]  
　　章金生昨向住居西華得路之弟媳某氏硬借不遂行兇肆毆由捕拘送捕房押候核辦 
[尋釁吵閙]  
　　王阿四昨日不知因何至百老匯路陳嘉易兪阿桃家尋釁滋閙擊碎窓上玻璃致相衝突由捕併送捕房捕頭諭令兩造存洋釋出聽候查核 
[淫棍宜究]  
　　潘洪才住伯頓路四百四十三號昨扭吳鴻仁至捕房控被調戲其女金弟請辦捕頭飭各退去候查 
[毆打婦人]  
　　陸阿春昨在蓬路毆打粤婦王阿福由捕併送押房禀候核辦 
[欺虐苦力]  
　　張阿大許佛生二人昨雇王阿二等之人力車至百老匯路因王等爭索車資被張許揪毆由捕一併拘入捕房押候查辦 
法租界 
[客館開會]  
　　蜜采里西客館前日開股東會集議一切進行事宜由幹事員西人某君宣佈賬略謂此屈結帳照算本有盈餘因今年擴張門面及添設客座等項用费甚巨以致約少銀五千餘兩然此後營業之發達獲利仍可操劵云 
[驚散鴛鴦]  
　　某氏女年十八歲已許於曹家渡鄉人沈某爲繼室近在某絲廠工作爲管工司事某甲有染前日相約至法界鄭家木橋小客棧内姦宿被沈偵悉喚捕入棧捉獲拘解捕房押候解廨訊辦 
[巡捕獲賊]  
　　積竊陸阿德昨又竊得衣服兩件在押店求質被捕獲住送入捕房押候究辦 
海上閒談 
　　英皇英后加冕後。演劇也。讌會也。旅行也。皇輿所至。歡聲雷動不知吾中國深居簡出之君皇。亦有此樂否。 
　　英國在各埠之僑民。於英皇英后加冕日。舉行提燈會也。開慶祝會也。懸燈紥綵以表愛敬也。車馬如龍男女如雲極盡人間之樂事。吾不知中國在海外含辛茹苦之僑民。亦有一日有此樂否。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[皖撫朱家寳奏遵章裁撤洋務局歸併撫署辦理等摺]  
　　奏爲皖省遵章裁撤洋務局歸併撫署辦理酌留委員經費數目恭摺具陳仰祈聖鑒事竊查上年准外務部咨行奏定各省交涉使章程第二條安徽江西湖南廣西等省暫不專設交涉使所有各該省交涉事件除由本省巡撫督飭關道辦理外其應與兼轄總督會商者卽由該督所駐省分之交涉使禀承辦理第十七條各省俟交涉使到任後所有原設之洋務局即行裁撤各等語嗣據試署江蘇交涉使汪嘉棠申報到任日期當經札飭皖省洋務局遵章於上年十二月底實行裁撤惟皖省地處長江中權敎堂林立各國軍艦往來曁游歷人員絡繹於道全在隨時隨事相機因應而江蘇交涉使遠駐江寗卽蕪湖關道亦距省數百里之遥均難兼顧一切交涉事件不得不歸併臣署辦理業據該局將歷辦文卷曁木質關防申繳前來當就原有局員内酌留歷辦洋務熟悉約章之文案及招待繙譯數員分别派委以專責成並將舊有洋務局改爲招待所以備接待外賓之用應需員役薪食等項目宣統三年正月起核實撙節酌定經常費每月漕平銀四百兩遇閏照加計本年連閏應支漕平銀五千二百兩其接待贈答各項活支之用酌定臨時費全年漕平銀二千兩統共漕平銀七千二百兩合庫平銀七千零五十六兩均於原籌釐金項下動支仍分别造報以昭核實至皖省原定之交涉費前據洋務局預算宣统三年經常費庫平銀一萬四千二百十四兩一分三釐内第一欵洋務局經費銀一萬三千六百六十兩八錢八分二釐第二欵接待贈答各項銀五百四十七兩一錢三分一厘又臨時費庫平銀二千六百二十七兩係臨時接待贈答之用前經度支部於咨覆預算案内核减經常費第一款銀三千兩嗣經資政院又核减經常費第一欵銀一萬六百六十六兩八錢八分二釐是經常費第一款全裁其第二欵與臨時費均未删减臣於奏報預算不敷摺内誤將經常費第二欵數目併列資政院全裁又因接待費係活支之款預算數目已經資政院議准故僅將經常費數目彚報惟現在酌定臨時費之數較資政院核准之數又加核减合併聲明除將酌留委員銜名曁經常臨時兩項費用分咨查照外所有皖省裁撤洋務局歸併撫署辦理缘由理合會同兩江督臣張人駿恭摺具陳伏乞皇上聖鑒謹奏宣統三年五月十七日奉硃批該部知道片二件併發欽此 
[又奏遵部咨裁撤駐省等提塘經費片]  
　　再准度支部咨安徽省宣統三年預入不敷出爲數甚鉅查核該省所送預算表册内尚有可擬核减之軍政費第十三欵軍塘經費銀九百四十九兩二錢等因當即行司遵辦去後茲據布政使連甲詳稱遵查皖省提塘一差設立已久其向有駐省及駐鳳陽之濠梁提塘每年應需紙工等項歷係飭司動放惟查提塘之設原爲專司遞送文報近來郵電交通所有日行公件皆由郵電各局齎投此次部飭擬裁係爲撙節經費自應將皖省向有駐省及駐鳳陽之濠梁提塘一併裁撤至應領之紙工等項均截至本年三月底止以節經費等情詳請奏咨立案前來除分咨查照外理合附片具陳伏乞聖鑒敕部立案施行謹奏宣統三年五月十七日奉硃批覽欽此 
[又奏預借庫欵以備應解各項立案片]  
　　再據布政使連甲詳稱竊查皖省地方素稱瘠苦近年憲政進行出款倍增而入款祗有此數實已萬分拮据加以皖北歲事荒歉錢糧釐稅又因之短絀財力更爲艱迫故本年預算案内歲出不敷之欵但就司庫一部而論已近百萬上下查現存各項銀兩不滿十萬而核計五六兩月應解京恊餉項並洋欵與本省新軍防餉一切用項不下四五十萬所差甚鉅而需用各欵亦皆刻不容緩若不預先籌措必致臨時貽誤當經商准大淸銀行暫借庫平銀二十萬兩以資接濟每月行息八釐以蕪湖米釐作抵自本年五月初一借銀之日起至來年六月底止本息照數歸還即由司向銀行訂立合同呈請加蓋印信發給分執存查另鈔合同移會淸理財政局備核並照錄一分詳請奏咨立案等情前來臣覆查無異除照錄合同咨送度支部查照外理合附片具陳伏乞聖鑒敕部立案施行謹奏宣統三年五月十七日奉硃批覽欽此 
專件 
[天津維持會代表上鹽政大臣澤公禀]  
天津維持會代表劉孟揚李夢吉李家楨孫樹勳謹禀督辦鹽政大臣公爺殿下敬禀者竊查天津生產向稱魚鹽而實以鹽爲大宗土客店民挾有資者類皆承辦引岸其他各種商民亦多以資本物品勞力與鹽商交易藉分餘潤國家定鼎因明舊制設官督課卽所資以維持乃不幸庚子遭變鹽商元氣大傷益以近年銀價增長得利尤非昔比經前運司汪爲借外債四十萬兩各商按引借用按引償還事出無已辦法尚善至現任運司張屢發借款諭帖漫無限制遂至有八百餘萬兩之多今以洋人收欵遂惹起破產風潮在鹽商咎由自取追悔何及惟鹽務上關國課下繫民生該運司自應妥籌善策設法維持使大局勿因之敗壞乃五月初六日該運司諭飭通綱内稱無論何處引岸何人承辦每引攤交銀一兩五錢如有不願承認者即將該引岸收歸官辦各鹽商以保全目前勉强承認而該運司又擬出辦法先向大淸銀行借銀七百萬兩分十四年歸還將累商分爲三等其頭等累商所辦引岸收歸官辦二三兩等累商限至五月底還款逾限亦歸官辦而殷商仍令隨引攤交一兩五錢一時各處哄傳僉云如此辦法累商引岸旣已歸官而殷商引岸亦指日可待非特鹽商破產其他一切商民凡以資本物品勞力與鹽商交易者其生路一律斷絶人心惶惶大局岌岌代表等世居於此休戚相關對於鹽務商辦實均有得之則生弗得則死之隱財窮民困尤恐於國事有妨是以屢次面求運司設法而運司均不敢自主事急情急何能自已惟有匍匐陳情籲懇殿下統籌全局俯念民艱所有長蘆引岸恩准仍由商辦至歸還洋債之法或即以大淸銀行之七百萬兩抵償由全綱擔任分别按引攤交或逕向洋商商酌分年减息統希札行該運司妥爲籌畫俾保大局而安人心專此肅禀敬請崇安伏希埀察（此禀於五月十四日投呈澤公府） 
 
 

Page 27

 
 
小說 
[殖民小說華僑淚（五十二）]  
　　盧觀察聽了。知道他話中有刺。也只得老着面皮諾諾連聲的答應。范鳳洲等便拱手告辭。走了出去。又住了幾天。和侯觀察議定了起造公園的事情。又把捐欵先付了一半。范鳳洲便同着鄭國昌等七個人。到漢口去考查商務。張月華和幾個同志女士。也相偕同往。只有那位區輔華先生。同着盧觀察。早已一溜烟咆到上海。花天酒地。醉月酣雲。眞個快活得如登仙界。直到范鳳洲等從漢口考察商務回來。又到安慶蕪湖九江鎭江各埠去周流了一轉早已是節過天中。時當三伏。火雲匝地赤日行天風吹荷芰之香。月透梧桐之影。凉生輕扇汗透羅衣。范鳳洲等住在大同旅館旣苦天時燠熱。蒸鬱非常。更兼一天到晚。特來拜會的客人。絡絡繹繹的不絶。范鳳洲等便到杭州去。在西湖上借了一處絶大的庽屋。天天雇定游艇。往西湖上去納凉。輕風淡蕩。雲影霏微。水碧如羅。波平如鏡四圍山色平界遥天。十里湖光。遠含暮靄褒不盡許多淸景看不盡無限湖山范鳳洲等足足在杭州住了一個月。倏忽之間。又是微雨迎秋輕凉送節羅今夜薄。玉露宵寒金針寳合才過乞巧之期冰簟銀床又値中元之夜范鳳洲等從杭州同來先到上海禮查客店找這位區輔華先生。那裡知道一連等了兩天。區輔華竟没有回來。只有兩個家人。留在庽中看守行李。問那兩個家人時。只說主人有病。從五日之前同着姓盧的出去。到如今還没有回來。不知道是到什麽地方去的。范鳳洲聽了。心上甚是焦躁。又等了一天。區輔華還不回來。范鳳洲只得細細的寫了一封信。勸他不要這般嬉游無度。上海地方。不是可以久居的。把這封信。交給區輔華的兩個家人。范鳳洲等依舊回到南京來。這個時候那會場裡頭的公園。已經差不多將近完工。倒也造得亭臺高朗花木扶疎高閣連雲飛泉喷玉比起那歐美各國的公園來。也覺得没有什麽差池之處。 
來函 
[勸立紹興駐申商會]  
　　發起人徐官海　劉觀海二十世紀新學昌明團體二字人人印入腦筋智者利用之餘者亦莫不嘵嘵作口頭禪鄙人等近欲創立一社會事業先將團體二字闡發其意義申言其利益使人人知團體二字爲增進人民之幸福發達社會之機關堅諸君輩之熱心達鄙人等之目的果不河漢斯言鄙人幸甚國家幸甚集腋可以成裘團體也聚沙可以成塔團體也以多數之人民爲社會團體也以多數之社會爲國家團體也團體結則外侮難侵團體立則内事易立譬如一枝筋執而斷之甚易合多數之筋而斷之不能也又如一縷髮執而斷之尤易合多數之髮而斷之不能也鄙人等有鑑於此社會事業之思想油然發生所事維何即商會也卽紹興駐滬之商會也滬中商務爲我國之中心點各埠駐滬商會觸目皆是惟獨我紹缺如豈紹商無是資格程度耶不然何讓於人現在乃商戰時代趁此競爭或爲國家之一助亦商人應有之責務也查紹人商於滬者以家而論則以千計以人而論則以萬計曰酒業曰染坊曰燭淘曰錫箔餘如絲茶出於嵊縣柴炭出於新昌官紗以山山爲最佳醬油以蕭山爲最賤以上各業可謂紹人專門科學各埠亦自認勿如也天然人力無美不臻商會之立曷可緩哉蓋商會爲維持之樞紐創設端在得人商會乃發達之機關組織應先籌欵鄙人等學問未深見識有限特將傳單刋於報端幸同胞之埀鑒而發生也 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
