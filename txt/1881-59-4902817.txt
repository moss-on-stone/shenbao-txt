# 1881 - 59 - 4902817

 

Page 1

 
 
[點石齋印售書籍碑帖字幅價目] [  本齋主人啓]  
　本齋於去年在泰西購得新式石印機器照印各種字畫皆與元本不差累黍且神采更覺發松所印楹聯畫幅皆爲有目共賞之作年來售岀　已　不　　　　印成各種　價目　列於下如　　　請移玉至本舘申昌書畫室爲　 
　　對聯○毛憲香○朱岷○　逸卿○馮桂芬○伊　　○曾文正公○　中堂○倪元　○鄭板橋○何子貞○何凌漢○李文田北　○黄　　　　○王事　○勒少仲○吳　林○姚元之○　　庵○潘伯　○陸芝祥○祁　　○毛昶熙○沈經笙○胡公書○成梁王○薦　叟小　以下各對白紙每副洋二角色　二角五　裱者每副另加裱工洋二角○描金琴對未裱二角　裱三角○徐三　八分書外國　　　對三角裱成四角 
　　畫幅○琴　每堂一角五着色四角裱成另加三角五○　琴圖立軸六分着色一角四○　　圖立軸六分着色一角四○人物大屏條每　三角○四愛圖五尺　幅三角着色六角　管　圖堂幅二角着色五角○烟柯圖堂幅二角着色五角○劉海　堂軸二角着色三角五○麻姑　立　六分着色一角六○人物琴條每堂一角五着色四角裱成另加三角五○　　送子圖六軸六分着色一角八○山水琴條每堂一角五○劉海圖　　六分着色一角四　山水　五分○士女四尺條幅每堂二角着色五角○翎毛花卉四尺條幅每堂四角着色五角○和合堂　二角着色三角五○富貴　考圖六軸一角着色二角○　貴長春圖堂幅二角着色三角○任伯年騎驢圖立軸着色一角裱加二角五○惲　平　　竹菊琴條每堂一角裱加三角○翎毛花卉四尺屏條四張二角着色五角裱加四角五○花卉　獸五尺條幅四張本色三角着色六角裱加六角○任伯年山水總神圖本色五角着色一元裱加六角○任伯年着色秋景立軸二角裱加三角○又着色三陽開泰圖五尺堂幅三角五裱加三角五○牧牛圖八分○　　　山水四尺堂幅洋三角裱者　六角○周存伯　五尺墨水翎毛花卉條幅每堂實洋三角　又五尺着色翎毛花卉條幅每堂實洋六角其着色裱成者每堂實洋一元二　舒萍　畫五尺墨水人物條幅每堂實洋三角○又五尺着色人物條幅每堂實洋六角其着色裱成者每堂實洋　　　角 
　　地圖○皇朝直省地輿全圖七角○計里簡明圖七角五裱者一元二角○蘇　府廳州縣全圖二角五已裱四角○蘇州坊　圖二角五○嘉峪關外鎮廸伊州拓本合圖五分○着色亞細亞東部地圖一元二角五裱者一元七角○上海城府内外租界全圖三角五裱五角○代售着色西湖圖三角 
[書中美新約後]  
　　中國之地廣矣而民稠則地反覺其狹外洋之地隘矣而民少則地反見其多地多民少而欲使地無曠土也難矣故外洋之需用華人者不止一處而美國創業未久曠地更多招募華人力爲開墾不但使地土無荒蕪之慮而且使要荒有櫛比之居實與古時募民實塞下之舉無異特彼之所募爲本國之民而非他國之人爲少不同耳美國之招募華傭華傭亦既衆至如舊金山之地華傭反多於土人而該地之經華人開闢者不可勝計迄於近年土人反深惡華人必欲仇之怨之逐之殺之在土人以爲華人盡奪土人之利起而與華人爲難其情亦可原也而暌以先時招募之意不亦大相矛盾乎且不必以招募爲言中美約内本有兩國人民聽其亙相往來不與攔阻之說至今日而忽食前言其又何說之辭况美人之在中國者亦頗不少中國莫不以禮待之從未有一美人受中國之輕侮者中人之待美人也如彼美人之待中人也如此其更何說之辭然而美國固合衆之國不盡聽於其君而公聽於其民今中國而但質之於其君則君無與焉如中國而不質之於其君則民又孰主焉美廷深知華人之苦情與夫美人之强横乃奮然遣使至華重立新約其第一欵即言華人之將來往美者當予以限制而亟言現今在美之華傭不在此列且將來往美之華傭亦止准定其限額禁止續來不能一概禁絶並妄行虐待云云盖明知土人欲逐華人原非情理之正也夫舊金山本屬不毛之地雖有土人不知開墾自華人至彼爲之闢除而地利始岀嗣復華人之往者益多而土人乃亦知曠地可以墾闢漸欲均沾其利然土人究不及華人之勤而耐勞故富人之雇用華人多於土人於是乎漸恨華人且華人在彼工值頗賤土人工值較貴雇用傭人孰肯舍賤而取貴者於是土人益恨華人華人之往者愈多則土人之利權愈失於是恨之不已而建議驅逐之并甚而欲盡殺乃止嗚呼何其不情至此也華傭之在美不過欲得財耳既無家眷隨往但能積有贏餘則亦動張翰蓴鱸之志衣錦而歸而所墾成之地仍富歸之土人則是華人不啻爲土人作嫁也先時苦於荒野者得華人而竟成沃壤而又不能載歸中國俾土人可以坐享其成目前雖覺華人之可惡將來必以華人爲可感土人不知此種道理而美廷則久已知之故於華傭之現在美國者力爲保護聽其自便與本國商民一例看待蓋不特所以報中國優待美人之盛意而其所以自爲計者亦未始不深且遠也說者謂中美和約自咸豐八年同治七年兩次商定之後好合無間今乃因華傭一事美廷特派重臣至中國重加商酌量爲改易則是美廷亦與其民人同一意見而中國於已定之和約遽聽其改易似或示之以弱而不知美廷之所以請改中國之所以准改者正兩國之和好自此而益堅也美國既爲合衆之國則君民不應有所扞格美民以華傭爲害而美廷必不阻止華人則君民必全齟齬此不特美廷所不肯岀此即中國亦不樂美國之若此也今乃定以限制以免華人後來之苦力爲保護以免華人現在之害兩國之和氣既無所傷而兩國之利益有均無所損可謂斟酌盡善毫髮無憾者矣此次中美新定和約不止此一欵而此欵固爲立約之本意且華人聞與美更約之說意皆不能無所疑故本館既將所更定之和約欵目繙譯登報以釋羣疑而又贅此數語以見兩國之和好由此益固於戲盛哉 
[厦門雜述]  
　　厦門自入春以來風日晴和時復霧氣濃重惟雨澤稀少東作將興農人殊切甘霖之望也○去臘興泉水道憲岀示謂近日盜賊猖獗非辦團防無以安静地方保護閭閻着每户岀丁壯一名入道署訓練以資 
 
 

Page 2

 
 
防護又有稽查漁户告示令各船開列姓名聯行保甲不得招引生人及外國人入境致滋事端又移文照會各國領事凡外國船艘須　本國旂幟方准入口以杜意外云○新正二十三日福州船致局琛航輪船由香港行抵厦門暫泊載有新募兵勇二百餘名翌早即展輪前赴治灣蓋以備駐防之用也○該處傳聞上海與福州有人倡議合股湊資開設一大茶號先在英京倫敦立庄次及美都以廣營連而收利權聞已有成議不日將開辦矣厦門去歲存茶五萬箱每百斤價祇一十二元過而問者甚鮮茶市之減　可想按茶爲中國岀口鉅宗亟須設法整頓此舉若有成效則公私均益利賴無窮矣○又傳該處西偏某姓婦于前月十八日產一子方墮地即自言曰不可令外人知道了產婦與接生者驚駭失色再致詰問即不復言遠近問知咸　探問云按經傳所載如魯夫人唐叔虞季友生時皆有文在手已稱異事至謂佛祖初生即有上天下地惟我獨尊之語則已渺茫無憑今所傳實耶虛耶外人即欲知之而不得矣 
[西醫遇盜]  
　　香港西國醫生方德學于二十五日薄暮時岀郊散步行至薄葫嶺夕照沈山炊煙四起興盡而返將到石塘嘴地既荒僻天又晦暝獨行踽踽忽聞背後有人行聲漸疾心頗疑訝回視見一人似挑夫裝束手提竹棍趕來將圖不利倐已在數武内遽挺竹棍從腦後擊下方醫生急向路旁閃僻棍遂落空正擬致詰步聲又響則又一人手持利刃迎面而前勢更兇猛醫生倒退數步取勢舉手中所持之吕宋竿向其人盡力擊去正中其腕乃落于地彼此駐足醫生即欲向前格鬥而該二人見醫生之竿頗能禦敵轉生畏懼望望然踰短垣而遁醫生拾取其刀從捷徑速回途西差備告以故偕差重返尋覓二賊則蹤跡杳然矣歸家取刀諦視寒鋩四射鋒利異常若被戳傷害且不測今醫生與人談及此事岀刀相示勸人爲前車之鑒偶爾探幽尋勝慎勿在此等僻路獨自徜徉也按去歲有署政務司耶律路遇匪徒一事其情形彷彿相同均未受害抑亦幸耳衣裳濟楚者尚勿輕身涉險哉 
[春正雨雹]  
　　章門於正月念三日天色放晴連日南風氣候極暖恍如暮春影象迨念五日將近三更時忽聞有虎吼濤奔之勢洶洶湧湧屋瓦戞擊窗櫺動搖初幾疑爲地震俄而一聲霹靂發瞶振聾大雨隨來傾盆翻海始知風暴大至維時風勢無定雨從瓦縫吹入多有燈燭盡息滿屋皆水撤帳捲被不暇者狼狽情形殊堪矣笑自是陰雨連綿寒氣因之日甚矣又接皖友來信正月念五日下午三點鐘時亦陡起狂風同雲密布至初更後雷電交作大雨滂沱街上積水如波濤滚滚舖户居民均閉户不岀俄而霹靂驚人准雹隨下其大者有如蠶豆約一點鐘許城内外屋瓦半受雹傷北關外嶺頭帶倒茅屋數間城内後營帶倒茅屋三間或曰時有龍過然耶否耶 
[通飭防營兵勇示]  
　　欽命總統浙省防營水陸兵勇前浙江提督軍門强勇達春巴圖魯黄爲剴切曉諭事照得本總統所統兵勇駐防寧鎮一帶規制本極嚴明爾民共聞共見此次新募之勇新紳之兵恐有不諳營規業經飭令各營嚴加約束不准岀外滋事務使兵民相安每日入市購買柴米各物亦令手執號籤不得强賒硬買即有别項差遣亦須身穿號褂以備稽查除通飭營務處暨各營官派弁嚴查外合行岀示曉諭爲此示仰軍民人等知悉爾等兵勇務須恪遵營規不得强賒硬買以及滋慢閭閻如敢故違許即扭送本總統行轅以憑訊辦該居民舖户亦不得藉端裝砌情節誣陷無辜致干送縣併究其各懍遵毋違特示 
[紫陽甄别]  
　　月之初二日蘇撫吳中丞甄别紫陽書院應試諸生統計在院及投考者約有千二百名左右是日中丞因别有要公委藩憲譚伯方點名在院超特等均於中門點進一等分東西兩角門由府憲暨長洲縣點進此外投考各卷悉由書院經承於扃門後按名給發辰刻開點已初點竣各生皆雍容魚雅並無擁擠喧嘩各弊惟自甲至酉春雨淋漓適當紛紛交卷開門放牌時候諸生既鎮日搆思復又歸途冒雨未免倍形勞頓矣是日文題　詩云王赫斯怒　一節又郡中平江書院爲考校童生之所現由府憲岀示定於初十日扃門甄别云 
[養媳投繯]  
　　蘇城東白塔子巷某姓乾貨舖店主於去年爲其子領得養媳在家媳係陸墓人氏雖　村姑却自幼嬌養比至某處未免操作不慣遂於前月間潜逃回家母固溺愛異常意圖毁盟乃將其女藏匿轉向某姓索人某央媒妁密至陸莫女家尋覔領回店中方欲與其母理論詎女竟於是晚投繯自盡女母意欲搆訟嗣經地保調處以死由自縊並無威逼謀害事情雖經官相騐某店主亦無甚干係其母始允寢事然某店主所費已不貲矣 
[水蛆誌異]  
　　浦東有人來述及該處之泰日橋鎮有河曰運鹽河南北通流前月二十六夜聞春雨大沛天將曙雨止晨起見河面有蟲盈千累萬似蛇非蛇長三寸頭小尾銳中闊二分兩邊排列如足者無數另有鉗有鬚背色蒼後半紅絲一縷腹白居中有紅筋兩條蜿蜒向北行歴一點鐘之久始盡有人捕養椀内或截作兩叚則頭尾仍游行活潑經日不僵詢之網船漁户皆云不識且未見過據云彼處人多目覩者此果何物且何自而來姑錄之以質博物君子 
[冒雪丈地]  
　　同和行爲漲灘一事經道憲委陳寶渠太守謝湛卿刺史親詣丈量已列前報兹悉上禮拜六下午二點鐘兩委員帶同書差至該處親勘時適風雪交作太守換坐東洋車督視刺史則蹀　於泥淖中頗爲勞悴及丈量蔵事而究竟與道契畝數相符否一時間尚難核算如或有參差聞在後須重勘也 
[控追酒價]  
　　開萃源酒作之陳韶昌投法公堂控稱吉祥街葉同泰酒店欠酒價一百十餘千文並有酒墰一百个亦未交還請賜訊追朱明府准詞傳到葉同泰店主葉祝堂詰訊據葉供欠萃源酒價並酒墰未還屬實但去冬本欠陳韶昌錢一百六十千光景歲底曾付伊現洋二十元又虹口同行某店票一紙計錢三十千文期在正月二十五日詎陳韶昌於初十日即持票取錢致與該店齟齬及期陳又未往收取當携洋親到彼處交付而其票未經檢還除去付過錢洋尚欠彼錢一百零六千光景今欠項固應還彼惟去歲曾託彼代爲釀酒送去米十二石五斗約計可釀酒四千五百斤求判將此酒作價扣算明府詢陳以釀酒之事答稱有之但其米係我向認識之鋪買就而價洋葉尚未付明 
 
 

Page 3

 
 
府詢之葉某據稱所買米石計洋三十一元有零曾經付淸兩造各執明府詢可有發票旋據陳韶昌呈案明府見票上書交葉同泰即斷　所釀之酒既葉同泰請爲作價扣帳當如所請按市面約每斤值十八文今定以十五文一斤核計有六十餘千文所欠酒墰一百个作價二十千又代釀酒費二十千計其酒上尚多錢二十七千光景一切統算着葉祝堂備錢七十千文交還陳韶昌完結陳執稱吃虧不起難以遵照兩府勸諭再三仍執如前明府謂既不遵斷爾等可自行理處何必涉訟乎一併斥退不理 
[雪中五人詠]  
　　雪官人　巍然高立儘堪誇來自天衢帝子家就裏心腸多冷淡當塲面目總虛花却因捲地肥如此尚令成氷滑更加知否夏畦農事苦不分餘潤到桑麻○雪美人　氷心獨抱謝花鈿淡掃蛾眉態自妍怕向春風揎舞袖合從潭水當開奩邀來明月應呼姊飛入瑶台合是仙自古佳人稱北地長留形影在幽燕○雪高士　不因人熱自光明長向門庭冷處行特意論交抛白紵也能爲雨　蒼生化同丁令墳前鶴吹俟緱山頂上笙惟有梅花堪配偶素心相結歲寒盟○雪書生　衣襟蕭灑坐當風幻岀斯文術亦工冷落性情寒借大皓然鬚髮老冬烘春明有夢衷能熱僵默無言腹未通莫怪世間多白眼認人雙目本無瞳○雪羅漢　六根修到凈無埃冰作闌干玉作台偶向世間留色相果然天上雨花來情同逝水雲爲伴心似寒灰冷結胎何必靈山瞻列像白衣真蹟在庭隈 
[  龍眠方華喬稿]  
[偶見水中梅影率成二律]  
　　老梅花下一溪横疎影欹斜似寫生君子交情原淡泊女兒心地亦光明繁華到底歸空幻淸品何妨入鑑衡我欲烹茶籬畔坐暗香長向手中擎　根株相接似蟬聯疑是陽春别有天南國村前看姊妹水雲深處駐神仙分身豈必傳真術空色誰能解妙詮安得孤山三百樹一齊移種大堤邊 
[  龍眠方華喬稿]  
[乞丐行]  
　　咄咄世間真怪事造物生人無位置瘡痍委頓臥街頭面目支離如鬼魅哀呼慘呌乞粮糈往者來者皆不與我視此丐心悽然不覺絮絮與之語爾口欲食不力田爾身欲衣不植棉爾言曾讀書虎榜無名譽爾言曾殺賊　閣無銘勒爾猶人前自取侮爾詡先世好門户譬如朽敗樓中梯臥地遑論高與低爾若握符居要位豪門自有千金饋勵若衣錦乘高軒華堂自有千金筵　今乞食來廡下誰能憐爾稍寛假爾貌已瘠髓已枯爾猶不死胡爲者丐乃俯伏前致辭丐請一言君自思家有老母與妻子丐身欲死奚忍死妻子不足累老母胡可棄况有兩弟難自立解衣推食非所急毋謂舉世皆厭貧屠沽走卒中有人昨日街前一乞者日暮貸我錢一緡我思此言良不誣廢然三嘆心縈紆臨風涕淚青襟儒今有一語其從吾爾向街頭毋亂呼求人須求大丈夫吁嗟乎求人須求大丈夫 
[  龍眠方華喬甫稿]  
[贈蜚仲廉詞兄即題其見示澧溪懷古諸作詩稿後]  
　　余年二十七足跡未千里所交他鄉客落落盡奇士深鄙徵逐遊情致淡如水郵筒快吟詠句佳令君喜相逢倉猝間何幸見君子示我瑶章篇余歎觀止矣當代多詩人所愛惟君耳○閉門成小隱幸無塵俗繁索居正寡歡而君枉文軒敬君多古風文章至理存高談破塵氛删詩究根源吾人重實學不作世俗論詎敢曰唱酬且聽賤子言　題岀名手奚啻登龍門 
[  辛巳春日小香外史翊之弟張星學吟草]  
[雪後遣懷]  
　　十年書未讀小住托寒氈泥滑初晴雪烟凝欲暮天寒窗花影亂客館酒杯傳不覺春風入篝燈理舊編 
[  張星稿]  
[久不見月溪宗丈作詩寄懷]  
　　連朝春雨濕街頭路滑難從北里遊一别倐經將半月深情宛若隔三秋案頭思索償詩債燈下吟哦助客愁此後倘逢新霽日與君同上酒家樓 
[  張星翀如甫待删稿]  
[輓濟陽外姑程宜人]  
　　驚傳噩耗到柴門極目淞波淚暗吞斑管千秋珍畫稿桐棺三尺葢詩魂種來萱草空留母望斷悶芽未長孫相見練溪成永别舊游蹤跡怕重論　瑶琴遺響斷哀絃凄絶黄門感逝篇環珮幾曾歸夜月掌珠定許晤重泉　年紗幔分兒課百世貞珉頌母賢坦臥東床傷往事况承青眼玉臺前 
[  王安拜稿]  
[光緒七年正月十六十七日京報全錄]  
　　宫門抄○上諭一道錄前○直督李奏審明定擬摺子○又奏請免武員騎射片○又奏知府報丁並請簡放片○又奏請優䘏片○又奏委員找解參價銀兩片○將軍銘奏遵駁覆審仍照原擬議結摺○正月十六日○繼勳等東黄寺聽經覆命○召見軍機○正月十七日○惠王由西陵回京請安○徐桐前任西陵請訓○許景澄岀使外國請訓○佩公請假五日○廣順假滿請安○召見軍機許景澄○○大學士直隸總督一等伯臣李鴻章跪奏爲審明謀殺胞兄重犯按律定擬恭摺仰祈聖鑒事竊查吳橋縣後人張得子謀殺胞兄張錫山身死一案前經批飭速審擬解庭山前署臬司葉伯英勘轉值臣駐津飭委藩司任道鎔代審　異臣覆加查核緣張得子即張錫九籍隷吳橋縣與胞兄張錫山同居各爨張得子之胞叔張明智無子曾欲過繼張得子爲嗣並未議定張錫山意圖獨覇本支產業即爾張得子應行岀繼屢次令其搬岀另度不准使用公中器具由此弟兄不睦光緒六年三月二十七日張錫山遽將張得子屋内板卓携去並將卓上所放什物擲棄于地張得子仍欲携回張錫山未允逼令即行搬岀張得子分辯反被張錫山嚷罵是夜初更時分張錫山復嚷令張得子限明日搬岀不准再遲張得子愈思愈忿起意將張錫山殺死次日早晨乘張錫山未起即持鋤刀入室砍傷張錫山頷頦左相連腮脥項頸立時殞命張得子岀屋撞遇胞嫂張張氏又因張張氏帮同張錫山將伊攆逐復用鍘刀將張張氏頭顱左相連額角砍傷張錫山之子張六上前奪刀致劃傷其右手指時張得子之妻聞喊趨視隣佑人等　均前往詢明情由報縣詣騐訊詳批飭速審擬解據供前情不諱案無遁飾查律載謀殺死期親尊長已死者　遲處死此案張得子因期親胞兄張錫山覇產未令同居竟敢起意謀殺用鍘刀將張錫山砍傷身死並傷其嫂張張氏姪張六平復實屬兇惡不法自應按律問擬張得子即張錫九應依律凌遲處死仍梟首示衆以昭烱戒並先於左面刺兇犯二字犯妻張馮氏訊無知情同謀加功情事應毋庸議除備錄供招抄摺咨送刑部外理合恭摺具陳伏乞皇太后皇上聖鑒勅部迅速核覆 
 
 

Page 4

 
 
施行謹奏軍機大臣奏旨刑部速議具奏欽此○○李鴻章片再軍營打仗受傷人員不能練習弓馬例准免其騎射兹查記名提督江自康記名總兵宋冠車陳維熊張世璜前任長江提標中軍副將周國興兩江補用叅將王金海直隸補用叅將劉天興漕標儘先補用衛守備金壽洵等八員皆因從前打仗受傷深透筋骨委難練習弓馬由管呈請核奏前來臣查該員等歴勦髮捻各逆受傷屬實合無仰懇天恩俯准將江自康等八員均免騎射以示體恤除飭取履歴咨部外伏乞聖鑒訓示謹附片具奏軍機大臣奉旨着照所請兵部知道欽此○○李鴻章片再永平府知府桐澤係廂藍旂滿洲官學生該員繼母那拉氏迎　在任兹據報那拉氏於本年十一月二十六日病故該員例應丁憂由藩臬兩司具詳前來除飭司委員前往接署並取具親供分咨　旂外所遺永平府知府員缺緊要應請旨迅賜簡放以重職守理合附片具陳伏乞聖鑒謹奏軍機大臣奉旨知道了欽此○○李鴻章片再記名提督鄭海鰲安徽合肥縣人自咸豐三年在籍隨辦團防同治元年調赴上海恊勦粤逆轉戰數省歴著戰功洊保今戰詎因積勞過久血氣俱虧於本年十二月初二日在天津海防軍營病故合無仰懇天恩勅部照例從優議䘏並附祀淮軍各昭忠祠以慰幽魂其柩回原籍准予照例入城除咨明安徽撫臣查照外理合附片陳請伏乞聖鑒訓示謹奏軍機大臣奉旨鄭海鰲着交部照例從優議䘏欽此○○李鴻章片再前於道光二十四年内務府議奏停發粤海關變價參觔改發長蘆等處分領照例價售變計蘆商所領參觔應變價銀二萬一千七百六十兩已解内務府銀五千七百六十兩其銀三千八十三兩其餘不敷銀五萬餘未解銀一萬六千兩於道光二十八年淸查鹽務案内經王大臣奏明歸入積欠項下分年彌補在案又於道光五六七等年奉發參觔共應變價銀六萬一百八兩七錢五分因蘆商苦累勢難變銷經前任鹽政在京就近變價銀三千八十三兩又認交三千九百四十二兩七錢五分議自咸豐元年起每年由蘆商隨引捐銀二千兩俟捐足停止自咸豐二年解交元年銀兩起至光緒五年解交四萬兩止共解過銀五萬三千七百四十七兩九錢三分二厘均經内務府兌收尚欠銀一百九十四兩九錢一分八厘應即委員找解所有參價銀兩現已捐足此後無庸再捐緣由據鹽運使如山造册詳請奏咨前來除將淸册咨内務府查照外理合附片具陳伏乞聖鑒謹奏軍機大臣奉旨知道了欽此○○奴才銘安玉亮跪奏爲革員受贓貢還遵駁訊將要証仍照陳擬議結恭摺仰祈聖鑒事竊奴才等查有署户司關防恊領奎亮被長春廳農安商民李廷獻控告串通紳士馬景舜朦蔽詎贓等情一案當將該員奏參革審嗣經訊明該革員間控畏罪將贓銀如數首還因要証緝獲無期將該革員等擬以徒杖奏結奉旨刑部議　欽此部議案情未確應令再行提集犯証並嚴拿逃犯馬景舜等務獲質究明確妥議具奏等因光緒五年正月二十四日具奏奉旨依議欽此欽遵咨行前來當即通緝馬景舜戚洛建等並飭委局員提傳人証秉公嚴訊去後兹據局員等禀稱據報馬景舜無從跴跡現據戚洛建自行投案經該局員　傳集人証遵照部駁各節覆審明確仍照原擬辦結禀請核議具奏奴才等親提研鞫如部駁已革恊領奎亮署理户司關防於在逃之馬景舜央說農安商民托　代爲懇免廵役下鄉若能回明上憲張貼告示即將實銀二十錠酬謝該革員既知稅役下鄉係廵查偷漏何以復將贓銀收受即屬因事受財迨農安商人欲控雖將原銀退還馬景舜並向馬景舜追問已交戚洛建轉交該商等收訖惟該商等並未收到馬景舜戚洛建俱已在逃是該革員所供還銀係屬一面之詞難保非揑詞狡　雖商人李殿揚等供稱馬景舜曾言所花寶銀業已交戚洛建手亦恐有串揑情弊現　戚洛建供此項寶銀經馬景舜退回二十錠因尚欠寶銀兩錠數目不敷故未即交還衆商正屢向馬景舜追討適接家信因父病　急欲省視是以仍將原銀寄存萬和當舖原擬回時討齊再行交還衆商不意歸家後父母相繼病故喪事辦畢褒染患半身不遂之症未能旋回投案亦未能寫信通知衆商未收到原銀故不敢供岀實在下落現病痊投案已將此項銀兩由萬和當取岀交還衆商訊之該商李殿揚等供稱今夏戚洛建病痊回櫃後業由萬和當舖内取岀寶銀二十錠分還各舖大家照數收回並無串揑情弊當查萬和當存銀帳簿及訊據該舖經手人張玉所供核與戚洛建所稱交存銀兩原委均屬相符查該商等收回實銀係退還之贓例應追徵入官　據該商等盡數繳案是該革員所供並非揑詞狡卸商人李殿揚等前供馬景舜曾言銀兩業交戚洛建亦屬實情委非串揑又奉駁商人李殿揚等既係應繳稅課何能免納其廵役下鄉稽查偷漏亦何能禁止當馬景舜找向說合之時若非該商人等以財行求豈肯岀銀至一千餘兩之多謂係馬景舜廹令該商民等無奈措給尤難憑信一節訊據該商等供稱前經呈請張貼告示係爲禁止稅役下鄉額外滋擾起見並非欲禁止查稅所有稅課仍願照章分納不敢偷漏其所有匀攤寶銀一千餘兩委係廹於馬景舜威嚇所致該商懼于上控之咎不得已允諾並非甘心以財行求且銀係大家分湊鋪户衆多均攤爲數甚巨等語所供亦在情理之中案已訊明馬景舜弋獲無期到案犯証未便久覊拖累自應仍先擬結查律載宫吏受財計贓科斷有禄人不枉法贓一百二十兩以上絞監候又受人不枉法贓知人欲告首還者亦得減罪二等又不應爲而爲事理重者杖八十各等語此案已革恊領奎亮前於署户司關防時農安衆商呈懇岀示免派稅役下鄉滋擾經馬景舜代衆商向其賄求該革員並未立時拒絶輒允暫留寶銀二十錠自屬因事受財惟聞該商等欲控即將銀如數首還尚知畏法應請將該革員仍照原擬依受人不枉法贓一百二十兩以上絞罪上減二等杖一百徒三年律擬杖一百徒三年係職官應請旨發往軍台効力贖罪商人李殿揚等所攤銀兩委因前被馬景舜詐言威嚇該商等爲勢所廹恐受抛累雖非以財行求究屬不應應請仍照前擬不應重律各擬仗八十前已行杖俱毋　重責至戚洛建於收到馬景舜退還銀兩後即回家料理親喪復染患重症未能到案所欠寶銀二錠業據該商等僉稱業知戚洛建老成可靠毫無欺詐情事實被馬景舜從中詐使尚屬可信惟於接到銀兩並不即行交還以致激成訟端案懸莫結亦屬不合請照不應重律擬杖八十即予折責與該商等均行省釋繳到贓銀二十錠照例入官在案馬景舜仍飭各屬嚴緝獲日另結除將全案供招咨送兵刑二部查核外所有革員受贓　還覆審要証明確仍照原擬議結緣由是否有當理合恭摺覆奏伏乞皇太后皇上聖鑒節部核覆施行謹奏軍機大臣奉旨刑部議奏欽此 
 
 

Page 5

 
 
[浙省撫轅事宜]  
　　正月二十八日杭州府龔仁和縣趙署錢塘縣湯學轅文廵捕楊定孫俱禀安並禀知赴上馬頭錢江開船送學臺張登舟即回禀安　分發浙江試用道祁兆煃由京來省禀到並禀安　署嘉與府陳禀安叩辭　署　署台州府陳禀見叩辭赴任　正任海鹽縣司　先禀知赴　郡會算　内交代叩辭　補用縣董開汾交卸新　厘局回省禀到錯差並禀知　塘工局飭知准予　先拔署優缺一次叩謝敷文監院受業　紹舒禀安並請憲駕二月初二日按臨　院考試甄别生童朔課　○二十九日布理問杜飛恕　知奉糧道飭委收發滬津通各局　到省海運公文包　事件等差　准補　湖縣白沙廵檢曹之震禀知　藩司飭知　任叩謝　○二月初一日署金衛嚴道桑差人禀知接到陳守　　自哈密函寄奉左　相札知於西征　餉案内彚保加二品頂戴奉部覆　　核准禀謝　補用同知龔泰　津通局王啓甲常安知縣巢鳳儀薛受采均津局俱禀見叩謝赴海　差　蔣紹琓禀知奉糧道委管解津局經費銀兩禀見叩辭　通判湯世侗禀見叩辭仍回岱山　運副程汝鏡禀謝前　京餉蒙記大功三次 
[蘇省撫轅事宜]  
　　二月初三日牌示照得丹徒縣主簿熊　在任病故道缺查有試用縣丞姜敦　　以署理　通判陳容　　　津局差　知縣馬光勛辭赴鎮江分局又邢毓　禀知奉委會辦　伯廟祭品差　又沈志倚禀知奉飭換蘇差委　委署松川沙司獄沈志曾辭赴任　又太湖舟頭司廵檢張光謙禀知丁繼母憂　撫轅牌示一月初八日春祭　况公　十三日　韋白二公祠均委首府代詣　　分直隸即補州判汪介耆辭赴海運津局　○初四日直州洪鑌常照内河釐局來　府知事錢　　禀知換蘇差委　從九俞佳禄　知派蘇差委　撫憲吳明日衙期止轅　牌示照得陽湖縣知縣梁臨休致遺缺今查有　班遇缺補用知縣祁兆庚　以請補 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
