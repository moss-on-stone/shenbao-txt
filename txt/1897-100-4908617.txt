# 1934 - 100 - 4908617

 

Page 1

 
 
[新著中東戰紀本末續編每部七角○内有總署中堂督撫欽差統領籌商和戰密電七萬字] [  申報館啓]  
廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢説等類皆萬金不換之秘本百思不到之眞詮同在本館曁東西鄰申昌書畫室格致書室北京路美華書館四馬路大吉樓廟園五鳳樓出售書中於中國重大新敕東洋搆釁實蹟歐洲交涉近情盧列無遺今禮部議准鄉會試策問歲科試經古皆兼時務題目此二編與泰西新史攬要時事新論文學釁國策同爲考据所必需几連戰紀初續編文學策同購者每套二圓專購文學興國策二角時事新　六角 
[校正經餘必讀] [  圖書集成局代啓]  
　　經餘必讀一書爲雲間雷曉峯先生所輯搜先秦之秘籍採諸予之遺編抉擇甚精繁簡得當與百子金丹任氏述記同爲不可不讀之書近今風尚鄉會制藝均取陸離斑駁之文若非采摭古書剪裁面運化之則文氣不見濃厚而詞句亦不古雅能將是編時時檢閲撤取菁英下筆時自然鏗鈞彪炳語語驚人然則是書回海内有志之士所宜家置一編者也原板久已模糊本局爰用新字排印成書墨色精良紙張潔白校對精審無魯魚亥豕之訛每部實價洋六角欲購者請至上海四馬路古香閣書莊選取可也此佈 
[書大閙河工事]  
　　江蘇漕賦出自水田河道淤塞則灌漑無資禾苗不育故水治則田資其利不治則田被其害吳會情形大略如是大吏知水利之不可不興於是亟亟焉以疏鑿開濬爲事自前年以來江蘇各府州縣莫不從事畚鍤挑浚河身已不知有若干處試就松江一郡而論則於乙未冬間奉大憲命於各縣廣開水利而以蒲匯塘工程爲較鉅其地爲婁縣上海靑浦三縣連界各認地叚雇夫挑挖集資之法三邑不同大率皆取之於田以開河之利在田也當時辦理以上海爲最妥終其事無間言而靑浦則訐訟多時各董事大受窘迫然亦不過一再呈控由縣而府由府以及於三司已耳未聞有辱及官董之事也蓋爾時之嘵嘵不已者祗在各業户有近塘田畝派捐多寡不懌於心往反相商脣焦舌敝後得略占便宜遂默爾而息與河上各工人則固不相與也工旣成大憲又籌及於零星汊港使四鄉農田皆受灌漑之益靑浦則經此波折當事者不敢復言故雖有可開之處均不敢爲之倡而如上海之淡水溜河以及三林塘楊淄漊則皆次第興辦堵壩開挑淡水溜已將次竣工三林塘楊淄漊則自去年九月二十六日築壩十月初開工至歲杪工未及半本年春雨過多支河水溢雇工戽水費至千餘金而事尚未葳黃大令以時近農忙再不踴躍從公深恐有妨農事因禀請道憲派滬軍營哨弁督勇巡察不意各挑夫心滋不悦赴府控陳陳太守以河工各董不甚得力札令查明斥退目下不得彼處消息未知若何而各董之深負委任以及各挑夫之時於天良反認美意爲惡意皆出人意計之中不意天下事無獨有偶郡城方開濬北門外之通波塘各工人有因督責釀事與官董爲難者是則較上海鄉民以一紙呈詞控之府署尤爲頑劣不法矣事之緣起則因河工總董顧姚二人以是塘於正月杪開工今尚遲遲未竣爰禀請府憲陳太尊帝以督催之責委之華亭縣典史蔣少尹使不時加催以收速效少尹旣受憲委時往嚴催本月初九日晨復往勘視以蔬鑿不善將地保笞責數百板以致激怒衆人大加陵辱旋復毁其轎撕其衣狼狽情形幾令人不復知爲有一命之榮者太尊聞報立飭華亭縣趙大令婁縣夏大令至彼處彈壓顧董聞之亦卽馳至各工人向之索發米票紛擾不休且以土塊擲中顧之眼角而趙大令之跟丁亦以理勸不止被拖入河河差亦被毆傷勢甚沈重兩縣尊知不可以理諭回署後卽詣府轅禀知當提石匠莊某地保王某至案次日太尊率同華婁兩邑尊出城慰諭使赶緊畢工鄉民唯唯遵諭松友詳述其事函告本館爰卽登之十二日報章此則僅掇其大略惟是執筆人閲之喟然有歎焉考松郡開河卽近年以來亦已多次而每次必有事故曾憶有一埋名隱姓之紳因爲河工董事被鄉人所辱今此一役亦屬數見不鮮之事固未足以爲異也但念松郡民風澆薄者多蠻橫者少惟歇浦以東濵近海隅俗似稍悍然南方之强究不如北方風氣之剛勁故稱易治若離郡較近之處其民尤多陰柔之美動衆肇事非有大不得已之衷斷不敢出此也獨不解於開河一事每多肇釁何哉靜言思之要亦由於董事之不善經理耳卽如今春淫雨連緜自二月迄今殊少暢晴之日河堤工程不能尅日竣事實亦限之於天非盡各工人之不力塘工興辦之日已在新正之杪非若三林塘楊淄漊等處自去冬九十月興工遲之又久今已無可推諉也乃顧董等漫不加察率請督催而又授人以不發米票之口實其咎將奚辭哉嗟乎鄉愚無知恃衆犯上非法之爲誠不可恕而蔣二尹不知勸諭擅以鞭扑相加亦實有鹵莽之處未能爲之曲諱也然非董之禀請督催則不至有此事督催而果能一無所私則亦不至遷怒於董然則被此辱者其亦反已自思焉可矣不然何陳太尊慰諭之而鄉民俱唯唯遵諭豈不率教者而能若是乎吾是以知鄉民之釀事必有所以斷非猝然出此也 
[武備開堂]  
　　杭州訪事人函云浙省設立武備學堂去年招考生徒現已將教習葉君熙春楊君守源選取之三十名於本月初六日一律送入堂中肄業初八日開堂月給飯食等費洋五元一如求是書院之例至堂中總辦係候補府潘太守袓貽向太守人冠帮辦則府經歴楊叅軍仰暉也 
[日造兵艦]  
　　日本訪事譯寄長崎鎭西報云日廷近向英美兩國定造兵艦四艘驅逐水雷艇四艘其一鐵艦名曰敷島計一萬五千三十七墩在英國鐵母斯工廠定造其二巡洋艦名笠置計四千七百八十四墩在美國費府固辣布工廠定造其三巡洋艦名千歲計四千七百六十墩在美國桑港有義翁工廠定造其四巡洋艦名高砂計四千三百五十墩在英國阿姆斯脱郎工廠定造其水雷艇四隻均向英國定造每艇計二百五十墩聞此數船均約明治三十一年至三十二年間一律竣工駛回日本云 
[日船工竣]  
　　日本訪事譯寄長崎鎭西報云大阪商船會社前在英國所造之火船淡水丸業已竣工於四月一號駛至轉户以便來往臺灣等處查該船總墩數一千三百七十二墩馬力一千二百二十五長二百六十一尺五寸闊三十五尺吃水二十一尺每點鐘行十二海里上等客位十二人中等客位二十四人下等艙位三百餘人貨物能裝二千三百餘墩 
[神山仙蹟]  
　　日本訪事譯寄長崎鎭西報云東歴三月二十四夜臺北府東忽有土匪一百餘名明火執仗與鄉民角鬥槍砲之聲不絶於耳一時人心惶惶幸憲兵隊派兵前往土匪始逃避無蹝○四月八號東京來電云長崎縣知事太森氏鍾一調升兵庫縣知事其後任係靜岡縣知事小松厚氏英太郎爲長崎縣知事大森氏候小松厚氏到崎當卽交卸赴任 
 
 

Page 2

 
 
[楊柳靑採風記]  
　　天津訪事入云候補通判李德新前曾禀請招股鼓鑄銀元經督憲王夔帥批駁不准承辦批云查鼓鑄銀元與鼓鑄制錢同例應由官辦理不准商民呈請自鑄卽如廣東湖北兩省均係官局鑄造奸民私鑄拿獲正法有案本大臣前因天津巿面錢貴銀賤業經奏請由北洋機器局鑄造銀元流通行使以平巿價并剴切示諭遵照該職豈無見聞何得率請招股承辦實屬冐昧所禀應不准行倘敢藐法一經查出定卽從嚴懲辦决不寛貨凛之○女子易釵而弁從軍殺賊者如花木蘭秦良玉諸女以鸞閨秀質爲雁塞征人兒女英雄自古傳爲佳話不意有情深伉儷而爲東施之效顰者頃據某營赴津置辦軍衣之友詳述一事紀之頗足以資捧腹焉據云某營某哨某甲者火夫也入營旣久性甚和平不意月之初旬有同棚夥伴於夜間忽聞呱呱之聲大爲詫異卽秉燭尋聲往視則見某火夫血汚滿身竟産一男昏暈於地不省人事不勝駭然卽據情禀報管帶派人查問某稱同棚炎長夫係其　砧曾於數年前招募兵勇之時女扮男裝隨夫入營究問得實卽將該哨哨長棚頭一併棍責并將長夫火夫夫婦斥革吁軍營之丙從軍者雖有家室而調戍遠方往往歸期無定是以閨中少婦徒憶遼陽若某者改裝從夫得遂于飛之樂則悔教夫婿覔封侯之句不必爲若咏矣○宜興埠地方津北之巿鎭也前月杪有楊某者索債歸來乘車行至近村里許突來五人上前行刦楊見勢不妙暗將銀票等項藏於車墊之下匪等見無錢財僅將衣服剝去而銀票等則未搜着事後楊報案查緝尚未弋獲不料月之初六日有窰窪村民捆送刦匪五名到縣先是有某甲以小車推運白麫數袋陡來五人將麫車刼去因麪袋已破一孔沿路遺留麫跡某卽至村號召多人尋蹤往捕匪徒不知均被拿獲無一人得爲漏網之魚特未悉此五人者卽前行刼楊某之五人乎抑另爲五人乎噫光天化日之中竟敢於附郭之地聚衆刼掠尚復成何世界耶 
[滕王閣題壁記]  
　　江西訪事人函云江省各州縣人員凡有實缺者藩憲翁小山方伯皆飭其各赴新任間有一二必須　理代理者方伯懸牌必註明事由以示大公而除積習如前任永新縣羅明府大冕因案調省上年案淸調補建昌縣當時署理者爲楊明府長達瓜期未滿故羅明府未能赴任今春楊明府因病禀请回省就醫所遺篆務應以羅明府調補惟尚有應繳捐免處分銀兩未據呈解是以仍未能赴任祗得先委補用縣余明府官濬前往代理委牌明晰開示使人毫無疑義可謂弊絶風淸掃盡積習矣○新選袁州府曹頴枚太守志淸甲戌進士觀政部曹二十餘年勤能卓著舊冬選授斯缺時因封河未便首途開春始行南下日前到省禀見各大憲禮數有加適前署袁州府余太守因病請假回省就醫所遺府篆卽以曹太守署理想不日卽須赴袁履拳矣○前任上海道黃幼農觀察扶太夫人靈柩回吉安坷鄉花朝節後道經省城自德中丞以下文武百官皆親詣舟次祭奠太夫人年九十餘孫曾繞膝福壽全歸生榮死哀一時罕匹見者咸爲之感歎不置○白鹿洞書院爲宋時四大書院之一朱陸之教流澤孔長舊冬經撫憲德靜山中丞聘定前詹事府朱小唐宮詹琛爲掌教本年由南康府檀太守訂定二月某日開課恭請宮詹詣院日前宮詹因公來省拜會各當道盤桓數日仍回書院云德中丞之三公子延年觀察上年春間奏往南洋各島招商承辦鐵路備著賢勞帝心簡在冬間回華入京今二月二十八日欽奉恩命補授熱河總管喜電傳來各官均至中丞前禀賀車如流水馬如龍備極熱閙之至○南昌府照廳朱芝庭叅軍年富力强遇事幹練深爲上游器重兼派學院文巡捕新正月宗師科考南昌公事紛繁叅軍承上起下措置裕如試事將畢復派牙厘總局委員亦能勝其任克展所長洵佐貳中不可多得之人員也○充益堂爲救吞鴉片之所自己丑設立以來不取分文有事求之亦不延緩至今救活不下千人用西法西藥資本薪水不下三千金皆某大善士獨力承捐延請羅君沛霖經理其事可謂一大功德矣而某大善士匿姓隱名今已辦理八年人無知之者古云陰德猶耳鳴其某 
[焦仙廬採藥紀]  
　　鎭江訪事人函云府學教授汪和卿廣文之二公子前出使日本大臣芝房太史曾以丁艱回籍現在服闋卽須入都供職侍選承明月之初七日常鎭通海道呂鏡宇觀察特就署中設祖餞之筵延請太史讌飲金樽酒滿水陸紛陳直至日薄崦嵫始各盡歡而散○租界洋塲例禁跑馬初七日有旗營四少年意氣揚揚各乘五花馳騁爲樂揚鞭振轡直至洋街二馬路爲二號巡捕攔阻四人已逸其二　人復由原路駛回尚有一人因鞍韉已損從馬上跌下被捕將人馬一併拖住以其有違租界章程欲扭送巡捕房懲辦正在紛擾間適有八號巡捕到來詢以緣由知係旗人謂有旗員巡查局可送因遂交局員辦理聞已禀呈副都統吉統制委營總訊問按名懲責以警效尤○鎭江向多靑皮地棍遇事生風藉端索詐居民鋪户受害非輕自府憲出有簡明示諭張貼通衢復密諭水陸總巡及各叚保甲局員密察暗查緝拿甚緊聞風者始各遠颺而滋事者亦經拿獲多人嚴爲懲辦所有城内外大道通衢枷號示衆者不知凡幾業經多日尚未釋放似此雷厲風行地方尚稱安靖足徵爲民上者執法不可不嚴也○城内五條街本上通八達衝衢要道來往行人如梭不斷月之初九日有抬夫兩名抬得燒酒一罎送至該處公發油酒鋪離鋪不遠適有城守營兵某甲乘馬飛奔而來時行人擁擠避勒不及遂將抬酒夫撞倒在地酒罎跌破麴秀才滿地淋灕不堪收拾抬夫當將甲扭住索賠洋六元方敷酒價甲祗肯賠洋三元其餘三元欲令抬夫自認互相爭論擾嚷不休適丹徒縣王大令由此經過詢以何事抬夫卽將被馬衝倒情形禀陳明晰大令著甲賠洋四元又飭差著公發認賠洋二元其事始寢○江南提督譚靑崖宮保於月之初七日自滬起行乘坐江永輪船卽於次日傍晚行抵京口時鎭郡道府廳各官均在躉船恭迓迨旌麾蒞止各官先後登舟呈遞手版宮保接見之下各官興辭而出旋於是晚鼓輪上駛赴金陵謁見督憲劉峴帥面商要公臨行時新兵各營升旗放砲恭送行旌○某甲不知何許人張志和之流亞也烟波一舸泛宅浮家烟水生涯頗稱不惡其妻某氏雖韶華漸老已吹過廿四番風而楚楚丰姿頗不類小家碧玉對山掃黛臨水梳粧伉儷之情固有甚於畫眉者前日甲與友人沽飲過醉驚鴛打鴨脱輻遽占初猶口中喃喃效灌夫之駡繼則竟以五色棒從事不顧柳折花摧同業各船知其爲麴秀才所悞急卽解散將甲拉入别船意欲渡登彼岸乃甫開抵中流甲卽乘人不備竄入河中鳬登原處扭妻痛打較前更甚衆人恐其失手致命急將甲兩手綑縳推入船申安臥迨再視其妻則已緑慘紅愁祗剩奄奄一息矣有鄰嫗好行其德倩人扶歸家中灌以洋糖開水始得無恙 
[烟海蜃樓]  
　　烟臺訪事人函云烟臺山下新關碼頭左右夙名爲太平灣原爲杉板小船避風之所今於迤北海濵塡修碼頭二所一係本國新關增修之處一係俄國新修之處自上年興工動作今春告竣皆長數十丈深丈餘見者無不歎爲工程之大不知費却幾許金錢也○山南某甲膝下一子已及冠矣今春因病而夭原聘某乙之女接得訃音一痛而絶甲旣悲其子復感聘媳之烈性也因商諸乙備鼓樂將女尸舁歸而合厝焉生未同衾死却同穴小夫婦似可於地下得倡隨之樂矣然堂上者不得佳偶之承歐其將何以爲懷耶○某糧店於本月初六日夜被賊鑿壁而入竊去大錢四五千幸櫃夥知覺尚早否則所失當不止此數該鋪在通衢之中巡鑼徹夜而鼠竊者得肆其手叚其何以免虎兕出於柙龜玉毁於櫝中之誚耶○入春以來非風卽雨至月之初五六等日封家姨又復大肆其虐搖山撼岳鴛瓦都飛幸東鄙海隅花事較遲否則落紅捲翠滿地成茵香國中不免有飄零之感矣 
[花港觀魚]  
　　杭州訪事人函云浙省藩憲惲菘耘方伯上月二十八日接印後擇於本月初七日盤查庫款先期牌示並委候補府莊太守人寳會同杭府林太守監盤是日辰刻方伯駕臨兩太守及本司首領庫使等官均在官廳伺候迎請憲駕入内小憩庫書人等早已預備一切先請方伯行祭庫之禮然後升座各書吏將存儲庫銀逐一查點林莊二太守在旁紏察騐視無誤方伯起座復至官廳與各官略談片刻遂呵殿回轅各官亦均乘輿返署○浙省正任杭嘉湖道王心齋觀察前奉撫憲飭知仍回杭道本任現已交卸署理寍紹台道篆務於初七日起程回省 
 
 

Page 3

 
 
杭州道關兩署書吏先期赴甬接差憲節於初九日抵杭屬下印委各員均在馬頭恭迓脚鞾手版熱閙異常海防營勇站立兩旁施放鎗砲一排以表敬意觀察登岸後隨升輿回轅卽上院禀見中丞聞擇於十一日接印○浙省設立求是書院延請西文教習傳授化算諸學及外國語言文字選擇生徒住院肄習由首府林迪臣太守出示招考定於三月初五日以前報名造册聽候扃試已列前報兹悉書院卽設於菖浦巷洋務局旁報名者計有七十餘人其中能通西學者不過十之一二現將報考各人詳細造册由監院呈送府署再候示期考試所有院中需用牀榻桌椅等件業已雇工製辦齊全内外房屋俱已油漆一新極爲精潔○杭州天竺山法喜寺供奉觀音大士每届二月間上自寍紹下至嘉湖蘇松等處進香者絡繹於途今年天氣寒冷香客稀少赶趁巿面之店鋪及攤塲人等生意淸淡俱有虧折之虞至上月二十七日天始放晴驟覺和暖各路香客陸續來杭松木塲一帶帆檣林立停泊滿塘自初一起每日往三竺者不下千餘人非特香巿地面生意陡增數倍卽城中店鋪亦覺熱閙非常失之東隅者不可收之桑榆乎○杭州新設淸道局由林太守委管君爲總董經費一切雖捐自民間然俟一月後方可往收現當開辦之始置買各樣器具及夫役工食均須先行籌墊管君以獨力難支欲邀某某二君爲帮辦尚須妥議章程故近日暫行停止○卽用縣李大令棻前奉署藩憲丁方伯委署蕭山縣篆大令已於本月初四日交卸讞局差事禀辭赴蕭聞擇於初八日接印任事 
[析津冠蓋]  
　　天津鹽運使李觀察升授臬司所遺之缺以景觀察星補授因一時未能到任督憲札委方觀察恭釗暫行接著淸河道缺卽改委晏觀察振翮署理現署淸河道之衛觀察杰仍回保陽練軍轉運局差使候補縣韓大令奉津郡水利局憲委辦南運河堤工收發灰料事宜日内已赴差次晏誠齋觀察因委署淸河道之缺所遺籌賑局差使督憲札委任毓華觀察之驊總理所遺營務處一差卽委會辦吳贊臣廷斌總理天津支應局舊在運署東院近經李勉林都轉禀明督憲另籌鉅欵擬建新局於北門内沈家栅欄此地係購買湘軍轉運局之址一俟落成卽便移局津郡厘捐總局向侮派委候補府總辦局務自桂觀察過道班以後仍辦局務嗣後是差遂改委道員近奉督憲札諭局中增添會辦一員聞已遴委候補府吳太守家修爲局中會辦候補縣崧大令投効北洋近蒙督憲札委充軍械總局委員業經入局視事矣 
[皖江官話]  
　　長江水師提督黃芍巖軍門校閲上游各營春操於上月杪蒞皖已紀前報兹悉軍門到省後連日校閲各營水陸操演畢本月初三日撫憲鄧小赤中丞設宴招飲並請首道李觀察廷簫陪宴一時水陸紛陳主賓暢飲及至日薄虞淵軍門始興辭而出是夕湘中同鄉人員之在皖省聽鼓者又設公讌於七十二峯别墅聞主席係前署無爲州朱剌史式桯劉大令承祖前蕪湖縣李大令甘亭候補通判鄧别駕瑜等並招集梨園子弟恭請觀劇軍門情殷桑梓欣然命駕而來各員恭迎入座一時笙簫雜奏杯斝狂飛直至夜漏三商軍門始辭回舟次嗣於初四早晨赴各當道辭行隨卽回舟鼓輪是駛各官恭送如儀○探得安徽藩憲于方伯近日牌示補署各員開列於後太平縣黃家傑調補阜陽縣試用巡檢李丙枏委署婺源縣典史候補巡檢孫文海委署桐城縣北峽司試用典史顧熙委署寗國縣典史本任阜陽縣縣丞楊鈞飭回本任試用巡檢祝大經委署涇縣典史候補巡檢張景辰委署滁州吏目試用巡檢顧永泰委署建德縣典史候補巡檢金頤增委署六安州和尚灘司○本月初二日乃敬敷書院藩憲課期是日黎明于方伯親蒞考棚應課諸生携筐負笈羣聚聽點由府尊及監院官點名給卷隨卽扃門命題文題知恥近乎勇策題問自强宜以何者爲基本詩題賦得所願絃戨聞十室得聞字五言八韻同日孝廉課文題斯民也三代之所以直道而行也賦題陸機二十作文賦以題爲韻詩題賦得士先器識得先字五言八韻 
[委員巡路]  
　　十六鋪沿灘馬路自開辦以來迄今日久現在將次竣工所有往來彈壓之巡勇前任關道憲曾札飭卽於滬軍營中派出現聞新任道憲劉康侯觀察另委儘先補用副將陳都戎季同俟馬路工程告竣卽督帶勇丁常駐巡街云 
[循例追思]  
　　法總領事署繙譯官蘭萌君在署仙逝擇日太殮舉殯各情已兩誌前報昨日鐘鳴九下靈柩舁至新北門外大天主堂克總巡身穿金線號衣率領通班西捕排班鵠立總領事白藻泰君曁工部局諸董并寓滬西商等咸詣教堂同伸吊奠循例由本堂神甫率領牧師教士恭詣靈前誦經追思禮畢柩停堂内擇期載回本國查寓滬各西人歿於滬上皆寄厝八仙橋西首外國墳塋今蘭萌君身後將柩載回本國緣其夫人伉儷情深惟恐盟寒同穴故不惜重資爲趁輪一切費用聞須怫鄒克數千合中國銀三千餘兩之數白君等不忍重違其意定於法公司輪船起椗時請其夫人扶柩回國想届時必更有一番舉動也 
[馬車公司]  
　　現有西商欲設一公司用馬車往來載運代客裝送貨物該公司資本約計洋五萬元刻已招股未識有同志者襄助爲理否 
[戲園防患]  
　　某善堂董某某等具禀英公堂略謂迭閲各報章登有廣東寗波等處戲塲失火傷至數百人情形實爲慘酷近日英租界寳善街天儀茶園失火幸爲時已過一點鐘戲塲已散若在袍笏登塲當有不堪設想者職董等暌想情形實抱深慮英界戲園林立應請飭下各園主務于戲園週圍多開門户並設立自來水龍頭卽使偶有不虞取水較便而男女看客亦易于趨避矣屠别駕閲禀之下立卽飭差傳諭各戲園參酌辦理 
[石柱傷孩]  
　　浙江寗波府屬某邑人胡某素爲輪船水手賃得虹口百老匯路福和里第八百五十四號房屋以棲梅鶴子名樹髙年方八歲愛若掌珠前晚六點餘鐘偶在庭中閒玩不意庫門石柱忽然倒下孩適當其衝遽遭壓倒一時遍體受傷慘不忍覩胡見而大駭急爲扶起舁送同仁醫院求救詎甫入院門業已氣絶胡乃放聲慟哭無可如何祗得仍舁回家購棺盛殮按滬上近來匠工窳敗往往房屋倒塌壓斃人口若該孩者亦可慘己 
[傭工行竊]  
　　曹某家道小康卜居於本城喬家栅地方雇陳瑞福爲傭嗣因陳蠢然一物使喚不靈故卽辭歇不料陳心有不良竟于前晚更深人靜時以木作梯踰墻而入正在行竊適更夫巡邏至此見倚墻之木心知有異立卽叩門大聲呼喊曹從黑甜鄉中驚醒披衣而起燃燭尋之見黑暗中似有形跡出其不意趨往捕之陳一時無從逃逸致被當塲獲住曹見係陳傭不勝大怒遂捆送上海縣捕廳請爲訊究當由捕廳蔡少尉飭押候訊辦 
[英廨停訊]  
　　　昨日海關税務司肆筵設席敦請關道憲劉康侯觀察及英讞員屠興之别駕等赴宴故别駕飭將公堂各案停訊一天 
[英廨晚堂案]  
　　武弁蕭殿芬日前因與妾吳氏在途爭鬧由某號華捕拘解英公堂訊問曾紀前報前日午後屠别駕升座復行提訊蕭殿芬供湖北人係守備職銜向在臺灣當差納妾吳氏執有伊母賣契前經呈案此次職因謀差他往將吳氏托與周姓友人照管不料回滬到家吳氏已不知何往詢之同居人家據言已與周移居他處找尋無著後在途中相遇伊弟始知避匿某客棧中因向尋見氏竟如不相識因與爭論爲捕拘送所有職之衣物若干均被取去務求公斷吳氏供臺灣人年二十三歲嫁蕭二年因其兇蠻異常時時將小婦人毒打所以隨周逃避暫住棧中如今只求大老爺超拔别駕以吳氏係蕭之妾應准領回惟以後不得再有凌虐 
[法捕房瑣事]  
　　有著名流氓甲乙二人屢次肇禍迭經公堂懲辦前晚九點鐘時在小東門戲館街見某丙持金戒一枚向長生庫押錢甲乙誣指爲竊硬欲攫取希圖拆梢事爲巡街捕所聞拘入捕房押候堂期解訊○積竊某丁能操西語前晚招商局新豐輪船將次起椗混入船 
 
 

Page 4

 
 
王房内竊取絨毯一條爲茶房瞥見立卽拘獲人贓該竊見勢不佳將身畔所帶鑰匙一串抛入浦江旋將該竊送入捕房捕頭命押候堂期訊究○前晚有醉漢一名不知姓字闖入法領事公館花園内倒地而臥深入黑甜翌晨爲司閽人所見疑爲偷竊之徒送入捕房押候解堂訊究 
[美界捕房瑣事]  
　　狄思威路第一百九十九號門牌某姓家前晚偶失防閑突有挨門賊王毛頭潛身而入竊得報時鐘等物正欲持之而遁適某回家瞥見立時扭住鳴捕拘入捕房奉諭押候解廨究辦○百老匯路第二百四十五號洋房係某西人所居後闢花圃一方位置楚楚前晚忽有某小竊混入其中竊得木板等件捆負而出行甫數武爲三百七十五號華捕所見當卽連贓拘送捕房奉飭暫押候懲○某作塲小工錢阿七周阿雨昨午相約至漢璧禮路某茶寮啜茗一言不合遽起爭端互扭至捕房伸訴捕頭以兩造均屬非是申斥一番揮之使出○有流氓名癩頭阿六者昨與同類數人遨遊裏虹口一帶時適各絲廠放工之際花枝招展絡繹而來阿六高唱淫詞不堪入耳三百四十八號華捕見而惡之上前斥逐阿六恃强不服遂被拘入捕房捕頭以其作事不端飭押乞丐牢一宵以儆 
[樂善不倦]  
　　川鄂洊饑災黎徧野若不源源接濟何以免中澤之哀嗷本館協振所籌措多方深虞難續兹得善士炳方氏交來振洋五十元古歙靜怡子求保眼目光明闔家淸吉助洋十七元有心無力人移助壽筵洋十五元誠心濟世慨解囊金百福駢臻洵可操劵以待也聊布數言藉鳴謝悃 
[添設接嬰]  
　　啓者本堂於戊子年創辦留嬰以來歴蒙各當道曁諸紳商竭力佽助目下收養嬰孩至數百名之多頗著成效惟查滬北地方遼闊虹口至楊樹浦一帶鞭長莫及時有抛棄嬰孩等事見諸各日報者不一而足推原其故由該處地居鄉僻離仁濟嬰堂路途甚遠愚民無知或憚于跋涉或未及周知以致忍心抛棄深爲可憫今諸同志集議添設接嬰所一處在楊樹浦太平寺之西太平里經理各事雇用乳娘大　已爲粗備擇於本月十三日開辦此後如貧户生育嬰孩恐妨工作不願留養者儘可抱至接嬰所例給送力錢四百文一面著乳娘先爲哺乳　行送至本堂收册留養較爲妥便本堂集欵承辦並不用人在外勸募特先表白以杜撞騙除禀各憲立案示諭外合行登報奉聞伏乞公鑒 
上海六馬路仁濟育嬰堂司董等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　本匠朱雲卿前被倪阿炳戳傷身死倪混名槍花阿炳無賴也肇禍後由地保投縣禀明黃愛棠大令相騐之下飭將在案人証帶回訊問無奈兇手阿炳早已遠颺雖比捕嚴拿終未弋獲昨日捕役等正在各處訪尋行至老北門外突見帮兇之陳香榮迎面而來當卽拘獲送至縣署據情禀明黃大令奉飭押候訊核○婦人葉詹氏控夫弟葉榮吞沒家産前晚由黃愛棠大令倩將壽林剌史廾堂集訊葉詹氏供稱年四十有六安徽人丈夫因病物故遺有二子二女長子嗣與長房夫弟葉榮現在蘇州開設店鋪婦人則偕四夫弟葉樹同居嗣被葉榮將故夫遺下家産任意吞沒是以控諸案下求爲公斷訊之葉榮供稱文生年四十有二胞兄在日開設行號累年虧本故後無資抵償由文生等將各行號閉歇結欠虧本有四萬餘金之多無奈將遺下産業作抵淸理寡嫂反至案下控告吞産實非在理葉樹供亦是文生餘供與葉榮略同剌史訊得兩造供詞無據未便判斷著退候覆訊核奪○婦人汪李氏控汪徐氏背人逃逸亦由蔣剌史提案訊問汪李氏供年四十有八蘇州人啞兒世昌今年二十有七憑媒娶徐氏爲媳卜居山家園己有七年奈媳不守婦道娶後至今逃逸己有六次今又不知去向後被婦人訪悉匿跡在周浦鎭之王姓家中心有不甘是以控請訊究汪徐氏供年二十有八姑李氏在滬北淸和坊開設妓院伊女在本妓院爲娼名方金林婦人自嫁後屢次勒令接客不甘爲此無耻之事故至胞兄家中暫避剌史訊得徐氏所供無憑顯係飾卸喝令掌頰一百下始稱實嫌丈夫啞口一時私逃現求大老爺開一線之恩情願隨姑回去汪世昌雖亦在案係啞口無可取供剌史姑念苦求從寛免予深究着隨姑回去了案○潘華茂控夏申昌延玩工作前經蔣剌史訊問著夏申昌赶緊畢工在案前晚剌史升堂覆訊潘遣其司帳陳洪舟供稱前因夏申昌包攬造屋逾期不竣控案奉斷著夏赶緊完工詎夏仍抗違憲諭依舊玩延至今尚未竣工叩求恩斷夏申昌供因潘東不付銀兩致有此事否則早日工竣矣傅春山林隆茂同供實因潘華茂扣住銀兩以致工程未竟剌史訊得夏申昌有意延玩著重責二百板限本月内一律完工并飭該司帳在三天内將銀給發各具遵斷切結了案○晉成莊前控王松泉欠銀不還經蔣剌史訊供著將王松泉懲責比交在案業已逾期因又提案訊比王供實因身在押所無從設法尚求開恩剌史念其一再苦求從寛免責限半月將所斷銀兩如數繳案了事否則定行嚴比不貸 
[上海巡局紀事]  
　　有名外國二寳者不詳其里居姓氏蓋亦滬上之流氓也前日乘坐馬車至龍華游玩不知如何與寺中小和尚起釁將法聰頭做磬敲小和尚受傷哭泣長老聞之頓起三昧火令人報知該處巡防局將二寳及馬夫拘入局中詎二寳趾高氣揚佯稱現當繙譯局員聞言氣奪不暇辨其眞僞當卽釋出惟將馬夫某甲暫押不知若何了結也○瞿鳳兆徐德才金妹妹陳兆春等辦糧扛擡小工也前日偶因細故口角繼而互扭至十六鋪巡防局請爲訊斷當由局員騐得各有傷痕飭押候備函送請上海縣訊辦○沈某筆耕人也僑居南巿篾作街左近日來延請羽士在家諷誦經懴追薦祖先蓋循世俗相沿之習也前日之晚更魚四躍突有妙手空空兒撬門而入將鴻都客所設法器吊褂等類竊之而逃比及知覺四出追尋則該竊已如黃鶴之一去不復返矣廼飭傭人開明失單投十六鋪中局請爲查緝局員李蘭史二尹允之卽飭汛捕陳金督令地甲裘鎭往失竊所勘視情形然後派夥訪拿務獲究辦然未知能如藺大夫之完璧歸趙否○虹口夑昌自來火行左近有馬橋鎭陳桂春者向爲水菓生意年逾不惑家有一妻一子妻張氏齒亦相若子名紀林年甫成童氏淫蕩性成素與無賴江北高郵人張阿榮有染暗去明來匪伊朝夕邇因家中耳目衆多未得暢其所欲遂於日前與張串約潛至陳家浜某老嫗家賃屋同居不意事機不密爲子紀林跟蹤偵悉詳告其父陳聞而怒甚立卽紏約多人由子導至嫗家破門直入將淫婦奸夫雙雙拘獲當喚二圖地保徐士義到來連某老嫗一并拘送附近圓通寺巡防局請究局員王壽華二尹升座提訊張與氏惟俯首求恩嫗供借房是實實不知有串逃情事求鑒二尹以張瞻敢奸拐有夫之婦不法已極判重責二百板氏已年華老大猶敢背夫潛逃嫗利令智昏容留來歴不明男婦均屬無恥之尤飭各掌頰四十下氏卽交陳領回管束張與嫗各具切結交保 
[英廨紀事]  
　　昨有某客棧接客夥件諸阿榮王阿松傅阿餘等三人在蘇州河畔見有小輪傍岸爭攬住客以致互相爭閙繼竟扭作一圑後爲四百五十四號巡街華捕所見喝阻不依立卽拘入捕房捕頭飭轉送英公堂値日差詢明情節禀知屠别駕著一併暫押候訊○泥水匠秦桂榮曾爲俞阿大砌灶結欠工洋一元五角昨晨往索俞無以付以致互相爭毆由二百十八號華捕解适英公堂旋由俞之鄰居某甲出爲勸明著俞還洋一元五角秦亦不願多事爰卽具請求銷别駕着一併省釋○沈祥莊不知何許人向與後馬路大豐錢莊往來至去年結欠銀若干兩今忽避面不見昨由大豐執事王雪和在途邂逅相遇又向索討依舊支吾當卽扭至英公堂請追値日差據情禀知屠别駕著將沈暫押原告明白補詞再行訊奪○小孩王長生昨晨在英大馬路啼哭由四百七十六號華捕向詢據言年十歲獨自出外因忘却歸途情急啼哭問其家住何處則言語含糊不能指實因卽送至英公堂請爲安插别駕著暫留養候其家屬認領 
[江督轅抄]  
　　三月初五日狼山鎭曹　　到南河試用閘官劉夢周世職王傳業均奉示騐看内閣中書李英到安徽來進京正任巡道胡禀知赴石瀾山等處勘礦副將李祥椿謝奏調兩江差遺金陵營叅將楊福田禀知大閲操畢鈞和輪船徐長順到由滬解餉來卽辭赴湖北江防同知恩禀知蘇州回直隸州陳錫純禀知上江收兑潛糧回並謝甄别加考請補江安糧道庫大使陶增叩謝奉江藩司飭知轉奉憲臺攤憲批示會咨鹽知事陳元章到揚州來○初六日沙漫洲緝私候補道丁葆元到前代武威左軍右營遊擊陳煦亮甘肅來洋務局候補道徐赴滬卽辭○初七日總辦鐵路公司太常寺少卿盛宣懹到會候補道范德培到交卸江西督銷回軍械所差遺分省直隸州劉世芳奉委赴湖北抄取銀圓局章程卽辭鹽知事陳元章辭赴太平江南鹽巡道胡准於初八日午刻在署接篆○初八日署巡道唐禀知交卸内閣中書李英辭行進京城内保甲局候補道馬者府柯均禀知今日新供給所開工知縣朱湘到交卸署六合縣事回又黃樹琦泰委府發審卽到差請補碭山縣陳禀知奉府委赴句容復勘灘地常平輪船王國富丹徒接貢回列字漁雷艇船把總林占熊辭赴江陰運煤崇安輪船劉德輝請假修理機器○初九日藩臺松巡道胡鑄造銀圓制錢局候補道唐均見候補道承厚銷武穴掣騐卡乂志鈞由蘇回帮辦江西善後局候補道丁乃揚江西來總兵李日傾叩謝留兩江前代武威左軍右營遊擊陳熙亮見本任宿松縣張樹建禀知赴盱貽會淸灘務事回署盱貽縣左元齡到見江寗縣胡禀知赴大勝關勘蘆洲卽日回 
[蘇撫轅抄]  
　　三月初七日同知恆垣禀辭赴嘉定縣騐收積穀差通判　壽康禀辭解餉赴金陵知縣胡調元禀銷海運滬局差○初九日藩轅牌示照得署太倉州甘草司巡檢陳其瑞年滿撤回遺缺查有試用典　　錦章堪以委署調署江陰縣葛禀辭赴任同知周懋鎬由豐縣公幹回禀銷發審局差准補蘇粮道庫大使徐祖鑑禀謝奉飭赴任從九馬祥元昨日交卸署吳縣典史任事 
[江西官報]  
　　二月初六日縣丞周　　帮辦蠶桑局泰和訓導簽升泰和激諭萬立鑾騐看領憑從九孫壽齡接查廣内保内保甲吳貞　委查廣潤門鹽局松峻往金陵署會昌縣鄭同誥卸事淸理交代回雷樹人禀銷監修富有圩堤内河長龍哨官何　德護送冬貢九江回左營守備朱達璋代查章江門吳城鎭同知蔣啓昌期滿調省以試用通判杜曉徵署理又代理樂安縣向冠羣調省以正任斯缺夏宗　飭回本任署臨川縣　祖彭調省以現任高安縣准補臨川縣錢寳昌飭赴新任所遺高安縣印務以南昌通判閻賡良署理遞遺南昌通判印務以候補通判余本嶲署理○初八日候補縣應衷委解十三批漕折進京府經江福　委辦海防捐輸局陽恊呂起服來江雷熙賢往貴谿等縣催漕折委署上饒鄭家司陳寳增無力赴任繳委以候補從九賀鍾濟署理又吉水縣丞申羣英署期届滿以黃維楷署理○初十日署上猶縣崇泰禀感冒病煥禀謝拔委厘差一次行知布　錢林年委辨石鎭街卡安義指分福建分缺先縣丞魏墀騐看顧永誠往新城等縣催道欵 
[邗江官報]  
　　三月初二日席鹺尹信芳委西岸聽差宋鹺尹昭麟委儀棧駁船差朱鹺尹蘭陳鹺尹懷　均十二圩來北批騐吳鹺尹瞻廷禀到○初三日祝分轉傳望委解京　○初四日劉鹺尹廷錫張鹺尹文田等均委押運北鹽差 
[壽儀助賑第一次淸單]  
嚴筱舫觀察壽儀移助業經登報叢奉聞今收到第一次祝敬計天順祥陳潤夫翁洋十元葉澄衷洋二十元施紫卿子英子香合送洋二十元劉蘭階洋二元謝槐卿洋二元當此災區甚廣需欵正殷旣承觀察慨念時艱節虚文而溥實惠凡我同人旣盡友朋之誼復攄推解之忱誠一舉而兩善備也恐外埠諸君子尚未周知特贅數言藉爲喤引[  上海六馬路仁濟善堂司董等謹啓]  
 
 

Page 10

 
 
[申報館協賑所經收順直山東湖南山西川東鄂省賑捐○三月初一日至三月初十日止第七次清單]  
　　三月初一日揚州嘉植堂助川鄂洋二元周曉亭因小女出嫁承諸親友惠賜禮儀移助宜昌賑捐洋廿元李守和助川東洋五十元愧無力老人洋三十元○初二日無名氏二次還愿洋四元蘇州恊源局來邵有榮求暖病速愈洋二元無名氏洋四角○初三日隱名氏洋一元○初四日無名氏心愿洋一元無名氏銅洋一元張鵬飛洋十元銅洋三元○初五日無區氏洋十元銅洋一元寗波許明洲助鄂省洋十元張堰鎭汪恊源來金同姚介三洋六元康定才洋五元鎭泰號洋二元林元晉李帝星無名氏無名氏無名氏無名氏何世論瞿貴榮譚容溢王祖訓共計十户各助洋一元阮天倫無名氏二佛人合助洋一元五角高學明洋三角唐錫錫洋二角○初六日吳淞德和局來昨非子爲家慈感冐將醫藥資移助保家慈康德合家平安洋五元奚懶鶴母病速愈洋三元嘉興恊興昌來靑隱居士助四川洋三元朱壽祺洋十元○初七日無名氏銅洋二元○初八日無名氏洋廿元余姓洋三元溧陽退思齋主人助川東川宜洋二百元朱福生父病還愿洋二元蕪湖省過氏助湖南洋二元○初九日隱名氏求平安洋一元隱名氏洋四元○初十日周曉庭銅鐲一對兑洋一元有心無力山人今値五十母難承諸友厚儀移助賑捐洋十五元以上總共收洋四百三十四元四角銅洋七元 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
