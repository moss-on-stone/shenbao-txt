# 1895 - 170 - 4907964

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有天壤之殊是以海内風行幾至不脛礪走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[論日本勒停日報事]  
　　客有來自十洲三島間者言及日本政府忽下一令著國中各日報社暫停三十三日違者罰之旋有九十三定遵令停止餘則依舊洋洋灑灑大肆筆鋒執筆人聞而異之曰嘻日本朝廷豈竟欲箝民之口歟夫日報之設不自今日始矣其始剏自泰四各國凡議院中所議大小事件及各地所辦案牘分駐各國使臣所報工藝商務情形一一筆之報端以供衆覽民間樂於購取爭相傳閱作爲美談由是而日報之館漸多日報之體裁亦不一而足豐生則有醫報天文師則有天文報業農者則有農報業工者則有工報以及畫報小孩報或一日而一出或間日而一出或七日或期月而一出或一季或半年一年而一出文義雖或粗淺閱之類皆有益於人是以各國風行幾於無地蔑有近數年内如英國有報館二千一百八十餘處法國有報館一千二百三十餘處德國有報館二千三百五十餘處美國有報館一萬四千一百五十餘處俄國有報館四百餘處要皆日盛一日年盛一年日本自明治維新卽有某文士釧爲朝野新聞其文皆用倭字繼其後者爲每日新聞日日新聞時事新報郵便報知新聞是爲東京五大新聞社厥後國家設立内閣官報每七日出一卷而民間之爭相仿傚者多至三百七十餘家蓋幾於無地無新聞紙流行無人不購新聞紙觀覽矣去歲中日事起各新聞無不誇張炫耀信口雌黃華軍勝則諱莫如深絶口不道倭軍勝則鋪張揚厲大言不漸說者謂彼中執筆之徒未必有深謀遠識故惟是暴人之短侈已之長不求眞實情形徒務甘言以媚閱者焉顧新聞之設苟有眞才實學之士主持筆政實亦有裨於世道人心試舉數端其餘可概各省水旱災區方隅遠隔外省無從得知自報紙風傳而災民流離困苦之情可以家喻戶曉惻隱之士爭解腰纒豆區釜鍾源源施濟哀鴻嗷雁不愁中澤漂流矣其益一作奸犯科之輩平時惟恐人知及至新聞紙大書特書白其罪狀而官吏可按圖而索盡法嚴懲遠近聞知　照炯戒其益二國家政治雖當軸者善於措施而小民惟是守法奉公未易悉此中之妙用所謂民使由不使知也自新聞紙闡發詳盡奥妙畢宣而當軸者之苦心不難共白於天下其益三民間創一新物製一利器遠處不能傳播烏能使海内通行良工苦心每致埋没苟一登新聞紙則山陬海澨衆目昭然列之肆中羣焉購用其益四然此僅就承平時言之耳若夫干戈蜂起兩國交爭勝敗無常謡言四播戰而勝雖露布已經告捷小民尙將信將疑苟敗也更道路紛紛巿中有虎民心驚駭無殊鹿撞心頭此時全賴新聞紙探實情形筆之於簡汰其虚假不事矜張庶閱者胸次了然不爲謡言所惑是以各種新聞紙各國皆爭先閱之卽我中國亦從不禁人爲之奈何日本當有事之秋而忽頒禁令豈日本果有不堪告人之隱耶抑臺灣果被義民所挫恐人心易於摇惑故不許報館之宣揚耶我乃知日本之政治紊亂也日本於明治六年文部省准民間刊發新聞紙旣而遞信省亦允准郵費從廉海關更不收紙稅是新聞紙固國家所盡力維持者也乃旣已維持於前忽又禁阻於後朝令暮改大失政綱而尙欲自誇爲聲名文物之邦獨不顧旁人之齒冷乎或曰日本各新聞社皆自由黨中人開設其人大半充衆議院代議士每喜藉新聞紙以妄談國政譏切朝廷卽執筆之人亦大都略識之無無甚學識是非倒置玩弄從心自兩國開戰以來所紀軍情無一不模糊影響而秘密之事反有效寺人貂之漏師者以故國家惡之一律暫行申禁耳若然則咎由自取夫亦何尤乎國家 
[上諭恭錄]  
　　五月廿二日奉上諭倉塲侍郎麟等奏拿獲著名倉匪請交刑部審辦一摺倉匪劉六李一前經奏拿交部有案現復招集黨與赴倉攪擾生事殊屬不法著交刑部嚴行審訊照例治罪欽此 
[接川信述教堂被燬事]  
　　成都閙教一事本報已紀之矣昨接成都友人來信云干拿打教堂設在成都已歴數年今年四月間有某婦産後病危延請西醫診治未能見效遂殂焉其家人歸咎西醫從此漸有謡言匿名謗帖到處傳揚有謂洋人殺童男作藥者亦有謂烹食者教士曾報知地方官請爲出示諭禁未邀允准成都舊俗五月初五日好事之徒各携靑李至東較塲抛撒任人爭搶以游戲千百成羣異常熱閙時有教堂雇婦某氏率同義塾學生二三人在塲觀看其一李適中婦之面遂致口角婦携學生回教堂各匪追至見堂門已扃閉詭稱洋人將小孩數人關閉堂内應令交出一唱百和竟將大門打開一擁而進肆行搶刦迨地方官帶差馳至則醫院教堂已被焚燒矣初六初七連日滋閙耶穌堂福音堂等處次第打毁及與制軍衙門接近之天主堂亦被匪人放火焚燒雖省會地方兵差不少然皆虚與委蛇作壁上觀而已最異者各匪秆不知何處取來死人頭一個手二隻殘骨多件送縣請究謂係洋人殺害並在教堂粉壁上塗抺血痕以作証據實屬膽大妄爲至於各西人紛紛逃避男婦大小曾在城垣露宿一夜次日乃入華陽縣衙内暫住城中教堂業已打燬無遺聞附近之新金縣彭山縣亦相繼滋事下游一帶漸有謡言不知何以善其後也此皆來信語照錄之以覘其後 
[劍閣看雲]  
　　巴縣陳一山大令因事離任現委瀘州鹽務局員何大令咸德署理諏吉於五月十二日午時接印視事○淪城魯祖廟於五月初十日酬神演戲其兩旁望樓本不甚結實是日看戲人衆堆積如山壓力過重樓板忽焉下墜斷股折肱計傷二十餘人其一肚腹被壓次日卽斃諺云戲無益兹則不惟無益抑且有損○重慶府批永川縣紳董等嗣錄下據禀會匪百十成羣有搶刼擄搕之事實屬愍不畏法仰候札飭鄰境各州縣編聯保甲　捕至可否調兵駐劄候轉詳道憲核示可也此諭 
[海盜止法]  
　　五月二十四日寗波南門外法塲斬决海盜四名卽去年定海解到由道府勘審後　禁鄞縣獄中者也是日下午三點鐘時鄞縣楊大令會同城守營某叅戎提該四犯至大堂綑縛用無頂小轎擡往法塲前後均有營兵護衛號砲一聲四犯已身首異處矣 
[關道巡洋]  
　　寍波關道憲吳觀察近因洋面不靖於五月二十日乘元凱兵輪出洋巡邏順道至定海查問砲臺 
 
 

Page 2

 
 
[神山隨筆]  
　　前報載無湖新關稅務司班君謨請假三月駕言出遊代理關務者爲本關大寫西員葛君雲森兹接訪事人來函云班君定於五月二十日乘太古洋行某輪船啓行由范蠡山公館挈其梅鶴命駕登舟一路爆竹之聲乒乓不絶蓋本關水手藉以申敬忱也班君顧而樂之賞賚優加本關辦公之中西各人亦多有送至舟中握手爲禮者○署蕪湖縣李甘亭大令下車甫半月新政卽膾炙人口每日查閱接管卷凡未結之案卽傳集兩造爲之部分幾如萊陽鳳雛一日而理三月之事凡有以細故涉訟者從未嘗稽壓一卷管押一人因之頌起輿人驚爲得未曾有大令又訪悉靑皮惡少爲害最深乃親自微服出巡團扇輕衫使見者萬不意爲種花潘令見有窄袖寛辮足登繡花鞋舉止異於善良者卽拘而訊之當街笞責婦女之裝束妖艶似妓非妓倚門而賣風情者亦必量予掌頰因之娼寮賭館不逞之徒無不聞風股栗巿肆閭里寗靜無譁因漢天下頑民其初皆私於魚肉小民久則瞻日壯惡日張以致聚衆爲非積成巨患誠如大令者隨時痛加懲治不假須臾若輩非眞具有鐵骨銅筋又豈敢以身嘗試哉○邇來江口一帶時有匪徒布散謡言煽惑民聽杯弓蛇影以悮傳訛事經道憲訪聞特飭地方文武各官密爲掩捕並令保衛營晝夜巡哨保甲各員更每夜挨查烟館飯鋪及各客棧苟或有形跡可疑者卽究治甚嚴未雨綢繆不遺餘力矣○五月十八日下午江上有木牌一架順流而下行過大關卽緩緩駛進裏當將收泊臨江灘畔詎料溜勢過猛蔑纜忽迸斷數條餘纜力不能勝牌卽横衝直撞致將　關下所停估舶碰壞數艘内有一艘高懸五品銜方旗擠擱岸旁船底洞穿一穴向章凡有木牌過境木業董事預赴英領事署報知屆時就大旗上下懸挂小方旗新關河泊司見之卽盡驅挂洋旗之各船駛避遠浦苟或不遵此例一經碰壞與牌商事不相干至華商各船則不及一一遍告今受傷者皆因不知預避所致恐難責令牌戶賠償也○節將夏至二麥登塲黃雲覆隴之餘原可無需雨澤惟大田多稼正在蒔秧若非好雨知時難望生機蓬勃是以胼手胝足者晝夜以桔橰從事田歌四起枕上時聞至五月二十日傍晚時濃雲滿天急雨驟至豐隆列缺激盪空中以爲雨師將天沛甘霖可使四野旣沾旣足矣乃未交二鼓卽復雲收雨散月朗星稀蒼蒼者天何靳澤乃爾乎○近日盛行霍亂吐瀉等急症街頭巷尾比戶呻吟初發時必四肢厥冷六脉沈伏幸不半日卽轉危爲安一藥而愈是以叅三指禪者咸慶得心應手然尤願講衛生者食息起居略加之意也 
[媚神無益]  
　　江西省垣訪事人云四月初旬好事者傳爲諸神誕日往往集資演劇以志祝忱進賢門外黃司空廟向奉陳　法𣰰香火陳司徒廟則所祀者爲漢陳蕃又有温忠武廟原祀晉温嶠而世俗悮以爲司馬温公遂呼之曰司馬廟四月十八日各處皆演劇娱人玉笛一聲萬人空巷其熱閙可想而知矣城中各廟時有各家以所奉之神舁入謂之會廟至五月中始舁回謂之散廟旣會之後未散之先有所謂出方者舁各廟偶象數十尊遨遊街道各鋪戶皆點香燭放花爆以迎有費至數十金者迨收方亦如之或加甚焉端午日謂之蕩節以偶象置木馬上馬足裝輪曳之而出復擇寛敝之地支布爲棚置數偶象於中羅列佳肴美酒循環迭獻若勸酬者計城中四十八廟會事多至四十八起嗚呼盛已然而何益之有哉 
[神仙米]  
　　江省訪事人云德勝門外相傳元末陳友諒聚糧於此屢經兵燹湯然無存然每年五月五日午時有焚餘之黑米浮出沙面取而食之足消滯化氣遂以神仙米呼之嘻讕語無稽其足值通人一笑乎今年端午有人往此處覓得焦米數粒和神麯服之居然積滯俱消神志舒服以致譁傳遠近爭相詫以爲奇無業小民有煎取山查麥芽汁炒黑米出售自稱得自德勝門外沙中者不知神麯及山查麥芽本皆導滯之品煎汁服下原足令腸中食積全消豈神仙米之果有靈哉抑豈德勝門外之果有神仙米哉愚人之愚奈何竟至於此 
[武林官話]  
　　上年十一月間因海氛不靖省城地方恐有匪類匿跡因於宗陽宮設立巡防局由保甲局兼辦招勇二百名日夜巡緝現在和局已成所招之勇已於五月十五日遣散卽日撤局以節經費○錢塘縣所屬泗鄉地方於上月十五日有逼債釀命一事當由地保報知束季符明府卽帶同仵作刑書差役前往相騐至十六日始行回署○部選台州府經歴鍾叅軍九皋籍四川於十六日由京到省當至藩署呈繳文憑○嘉興府經歴缺奉藩憲飭令以准補是缺之江朝宗赴任海鹽典史缺以新海防遇缺先補用典史惠從龍請補宣平典史缺以新海防儘先補用未久流黃昌祺請補○連憲惠菱舫都轉前因政體違和請假調養刻下已占弗藥於十六日銷假○浙省續撥京餉銀二萬於十六日由藩庫兌出十七日釘鞘寄存外庫委候補縣李明府鍾祐管解○于守戎光武於初六日在江干校閱水師後　七日卽赴紹屬各口查河巡哨逐營操演其技藝之純熟與否分别存記至十一日始行回省銷差○吳大令士愷籍江蘇陽湖以戊辰進士攺用知縣分發浙江補授餘杭政聲卓著歴調繁缺無不措之裕如上年充當内簾後已由藩憲擬請調補海鹽現奉部覆已准調補履新之期大約總在閏月中旬也○乍浦理事同知佛司馬因該處駐防滿營未復舊規暫在杭城駐紥雖係有缺人員而公事毫無未免没其所長現由牙厘總局委辦乍浦厘務已於廿四日禀辭赴差○督辦江蘇鹽局萬觀察福康日前與統領浙西緝私鹽舅前海門鎭李總戎新燕偕來謁見廖穀帥坐談多時面禀要公聞爲整頓鹺務嚴緝私販另行妥議章程禀請中丞定奪也○藩轅牌示平陽縣丞缺以准補是缺之余文鉞赴任烏程典史缺以部選是缺之李守福赴任 
[膏火遲發]  
　　向例杭州三書院春季膏炎均於四月底邊給發本年因庫欵支絀至端節時尙未領出寒士藉此貼補者不無望眼將穿直待至五月二十日始行發給蓋從未有如是之遲者矣 
[翰苑耆英]  
　　本科會試欽賜翰林許太史鳴球籍天台現在由京同籍道出杭城寓居雄鎭樓日前往謁各憲先至撫署廖中丞以大史年高德劭急命巡捕官擋駕各憲亦然太史年九十餘身穿七品補服金頂朝珠鶴髮童顔精神矍鑠端坐轎中見者咸詫爲神仙中人無不嘖嘖稱羡并聞太史夫婦齊眉公子三人均已在庠曾孫十餘人入泮者五人洵可謂煕朝人瑞矣 
[責徒受罰]  
　　杭城祖廟巷口棉花店有有一學徒係紹興人性本頑劣其師某甲責之甚嚴上月廿二日命徒淘米悮將米傾翻中怒甚以靑柴棍痛打不已徒大呼救命鄰店某乙上前解勸甲遂遷怒於乙初則互相口角繼竟拳足相敵衆鄰咸抱不平一哄而入將甲扭住立喚地保欲送至保甲局後經地保再三調停同至聯橋茶店中說合令甲向各鄰點燭服禮并令在廣福廟罰神戲一臺甲自知理屈一一應允其事始寢然所費已廿餘千矣 
[搶匪被獲]  
　　李發年者杭之東鄉人也年近五旬家以養蠶爲業新絲上巿後日向城中售賣上月二十三日由城内售絲而回計得洋八十餘元并售剩絲二紥出艮山門行至姚店橋地方時已薄暮暫在茅菴前小憇突來匪徒二人一則持刃相向一則以鐵棍擊其身李猝不及防遽被打倒竟將絲洋全行搶去李狂呼救命鄉民聞聲代爲追赶兩匪分路而逃適防軍營卲守戎洪福率同勇丁在彼放馬當命各勇分路截住拿獲一匪所搶絲洋亦被奪回交還與李而李已受重傷不能行動卽派人舁之回家所獲之匪立卽派兵押送到縣究辦尙有一匪進由岔路脫逃然旣有所獲之犯想得供後不難追蹤弋獲也 
[整頓風俗示]  
　　寍波府正堂錢爲出示嚴禁事照得現經本府訪聞鄞縣各鄉有等不法賭徒藉廟會爲名明目張瞻枌演串客日夜糾衆聚賭花籠牌九哄騙多端愚民無知隱受其害郡城之内賭風亦熾而以寅卯柱爲尤甚似此干犯禁令敗壞風俗流毒何窮實堪痛恨除由府嚴密訪拿外合行出示嚴禁爲此示仰諸色人等知悉爾等須知開塲聚賭例禁綦嚴輕則枷杖重則遣戍法令煌煌不容違犯扮演串客更爲世 
 
 

Page 3

 
 
道人心之害獲案尤當重究自示之後務宜革面洗心各安正業倘或不知悛改仍復故違一經拿獲卽行盡法懲辦差保得規狥隱不報一併提案究治聚賭房屋封鎖入官本府言出法隨决不寛貸其各凛遵毋違特示 
[北固山訪碑記]  
　　鎭郡亢旱已久農民望雨情殷日前地方官擬欲設壇祈禱雨師善解人意果於上月二十日午刻稅駡初尙蕭蕭淅淅絲雨繽紛入夜更檐溜丁東驚殘好夢次日清晨晴光乍放煖氣薰人至廿二日倦羽知還濃雲似幕未幾封姨自東南來潬如百萬大軍撼動山岳旋卽大雨傾盆不啻銀河倒瀉一聲霹靂眞令大耳兒失箸事後傳聞城内紅旗口西首某瞽目旗人也年逾知命臥於牀上被雷攝至庭前霎時額爛頭焦返魂無術西人則曰此觸電也次日紅日韜光陰雨四合大雨隨之雜以冰雹大如郁李未逾片刻雲收雨止維時四野田疇正值揷秧之際此次蒼蒼者忽降以氷雹恐秧苗未免受損也○近日氣候驟寒驟熱城廂内外居人患霍亂等症者時有所聞一夕南門内某中在浴堂洗澡迨回家中忽呼腹痛繼而上吐下瀉汗如雨注延至三更後已命返泉臺其時惟長子在家見此情形痛哭不已次日買棺收殮至晚長子亦如父之症禾逾時而斃是可惡已○西門内越城一帶絲行林立每值新絲上巿各行熱閙異常幾如山陰道上應接不暇今歲天氣應時大江南北養蠶各家無不喜形於色現已紛紛入巿求善價而沽聞各行於日前定價開秤計上曰細絲每百兩售洋廿一元左右粗則十九元三四角 
[繼捐另委]  
　　南巿貨捐局總辦朱詵伯太守現奉蘇藩憲鄧小赤方伯札飭赴蘇另行差委所遺之差已委戴太守到局接差矣 
[脩理頭門]  
　　本城道轅頭門久失脩理日前風狂雨驟時格格有聲至前日忽倒數椽所停差轎均被壓碎現經道憲劉觀察飭令工匠赶緊修理大堂亦有朽損遂飭一併修固 
[飭禁淫戲]  
　　戲園所演各戲變本加厲近更將近事編作新戲以賺游人敗俗傷風爲害滋甚如丹桂茶園所演之三世奇寃一戲曾請法公堂移禁不料改名奇中奇及奇奇奇等名目又經法讞員鄭景溪在令查悉其名雖異其實則一故又移請英解重禁昨又由宋通剌飭差前往諭令禁止以後不得再演 
[收殮孩屍]  
　　黃浦路禮查西酒肆左近浦江中浮起男孩屍一其約一週歲許未知係何姓所棄巡街捕見而歸報捕頭捕頭令三圖地保韋全全爲之收殮 
[冐牌停售]  
　　禪臣洋行查得英界豫興東洋莊等家有售賣日本義彚廠所造之紅地灰象牌五色自來火禪臣以此牌影戤奥商牌號故投該管領事呈請禁止奥總領事西博德照會前來定於昨日早堂請德繙譯佛爾克代爲會訊宋通剌准詞飭差將豫興號執事吳竹崖傳案據供此項象牌自來火巿上賣者甚多均係日本貨亦不止豫興一家我等定買時不知禪臣洋行亦有此牌號况日本貨牌上俱有日本字樣一望而知安能混冐中西官互商之下謂以後爾等可不售此貨卽現存者可將牌號剝去另換一牌吳答稱號中雖存貨無多惟尙有定購未到者甚多安能改換况牌號一換卽難售賣勢必虧本况日本廠中尙有存銀勢難禁止如欲改牌須請領事商諸廠中始可否則我號不賣别號亦必售賣官謂卽他家之貨亦須查詢惟現在可將此項象牌自來火暫停不賣候商妥法再行核奪 
[安置朝人]  
　　前日准英公廨宋通剌片送朝鮮人金二南金心亭兩人到縣請訊黃大令卽晚升坐三堂訊問金供朝鮮人去年因中日有事由香港來申暫行寄跡住英界柔遠居與金心園本是同族弟兄所借之銀兩前在營口時匯銀一千六百兩到申折足一千兩業已照數償清金心園出有收清據呈電現在我欲回國金心園串同董事阻撓大令寮閱收清據諭曰金心園前在道轅控稱爾借欵之時言明欵項還清外生意如有盈餘彼此公分是爾親許之辭現係盈餘故欲與爾分派餘利金二南金心亭堅稱借錢照數償還豈有分派餘利之理我等並無此言係金心園節外生枝意在多事大令曰爾等供詞各執旣有收清據本縣亦不深求惟爾等不可再到英界與金心園會面未免又多周折今可暫住城中候便輪載爾回籍答稱在城居住諸多不便請准出城大令飭差同到柔遠居將行李點交明白另住别棧免與金心園口角卽行回籍不可久居生事兩金隨差而去 
[縣案彚誌]  
　　劉錫棋投上海縣控稱被英界棋盤街陸姓妓院内諸人打傷求請騐傷伸寃值日差詢明情由人禀黃大令於前晚升坐三堂提訊騐傷劉供江西萍薌縣人爲木匠寄住棋盤街四月間有打掃夫吳銀寳來喚小的到陸姓所開妓院内拆裝壁板言明工錢四百文及將壁板拆下據稱欲移裝别處應遲數日再裝俟裝竣付錢以後小的連去數次皆言再遲幾天及至本月廿四日小的又去催保又去須候至出月初二日再裝小的向說工資四百文屢次走來就教一味遲緩况壁板拆下其錢不付豈非與人爲難稍經理論陸等喝同院之男僕女傭一齊舉手兇毆小的受傷頗重不能起立昏暈兩日飲食不下是以投案伸訴求請提究大令飭仵詳騐腰背兩肩等處受傷屬實禀復後大令親視相同問曰照爾所供情節細微不致如此毆擊其中或有别情從速供明以憑核辦答稱俱是實情並無别故大令飭回自行醫治姑候提陸到案質明究辦○虹口流氓瞿慶祥前因行兇肇事經英公廨獲案後送縣究辦到縣後黃大令訊辦收押兹有地保林秀山具禀願保出外改過黃大令察核禀詞批飭當堂具保昨日倩帮審委員夏明府升坐花廳飭差從押所提瞿到案供稱小的向在祥生船廠爲小工不敢聚賭犯事今蒙大老爺懲辦收押施恩保釋嗣後更當痛改前非林供現充地保愿保瞿慶祥開釋在外安分如再犯案惟小的是問明府將瞿大加甲斥諭後有犯事加等辦理飭令具結林保亦具保狀如瞿犯事與該保併辦切結存案○滬南十姊妹黨之女棍楊吳氏卽大鶯啼淫蕩兇横勝於男子姘夫郁元桂故後現與楊永朝有染儼如夫婦有女棍十人自稱十姊妹人皆側目前日在大碼頭匯水樓茶館摇會不知如何與鄉人潘桂發口角大發雌威遂將桌上茶碗烟筒擲去潘急避之幸未擲傷雖經旁人竭力解勸兩造不肯干休奔至上海縣喊控由值日差入禀奉内諭隨堂候訊 
[英界公堂瑣案]  
　　中西書院學生趙仁昌因碍路與三百九十三號華捕爲難當被拘入捕房昨晨解案該捕禀稱趙在書院外檸檬水攤上借凳坐於當街喝阻不理反被扭入書院幸被院中西人知覺始得出外爲此解請訊究趙仁昌供在書院讀書並未扭捕宋通剌以趙不應拒捕本應重辦姑念讀書人判罰洋五元○四百六十三號華捕拘解王田英到案禀稱此人深夜在路行走窺其意似欲圖竊故特解案請究王田英供寳山縣高橋鎭人來滬尋生意因無資借住客棧故深夜在路行走通剌着押送寳山縣○四百六十一號華捕解送在路口角之王石林潘阿春徐元根到案請判通剌逐一訊問均無實供判各管押七天○薙髮匠陳啓道在四馬路與妓傭吳阿寳調戲經巡街捕瞥見拘入捕房昨晨解案吳阿寳申訴前情陳供急欲回店悮撞妓傭以致被拘通剌判管押五天○四百廿五號華捕禀稱李阿根强欲至張阿珠家住夜吵閙由張鳴捕送請訊究張供業已從良不料李强欲住夜吵閙不休不得已鳴捕請辦李供此婦實係野雞故往住夜不料竟被鳴捕送案通剌以李不應吵閙着管押三天○包探顧阿六禀沈阿昌竊取李國成家銅壺一把拘獲人贓送案請究李投案申訴求請領贓沈供以後不敢再犯矣通剌以沈行竊可惡判押十天○三百十五號捕解馬夫伍開娘至案禀稱伍專駕快馬車昨又與别車爭先送請訊判通剌照章判罰洋五元 
[美界捕房紀事]  
　　周阿根前在百老匯路第三十四號門牌某西人家充疱丁今春因事辭歇前晚溷至西人家竊取白絲巾三　　某細崽之紗馬夾等物持往某押店質錢經包探江阿三查獲人贓帶回捕房押候解送英公廨請辦○姜翠堂家於龍華鎭生有一女年十二歲上月二十四日挈至租界倩王張二蟻媒價賣與李尤氏爲媳得身價洋銀六十二圓李尤氏依北蘇州路第二十三號門牌某西人爲乳母稍有積 
 
 

Page 4

 
 
儲豈知未及一旬女卽被二蟻媒誘去臨行更竊取金約指銀臂釧等物氏忿甚投報捕房捕頭遣包探張阿五將二蟻媒及姜拿辦此前日事也昨日午後四點鐘時諸人已皆拿獲遂連原告解送英公堂○江北車夫周永年曾貸賃居鴻興里之同鄉人施春江靑蚨數百翼施屢索珠還周無以應日前遇諸北河南路施復申前說周被逼不堪棄車逸去施不復追赶將車拉回至前日下午周投捕房控失東洋車一輛并稱現已查悉被施竊去捕頭遣倪順泉竇如海二包探將施並車帶案向之詰問施歴訴前情並稱周車向無捐照假冐包車捕頭令將車充公周施不予深求一併開釋○前晚賭棍開花阿大及江北秀子相遇於漢璧禮路新虹橋畔分肥不匀以致互相格鬥旋復扭入捕房捕頭見二人鼻嘴各有傷痕知非善類再三詰問漸漸露出聚賭情由乃勃然大怒命押候解送英公堂請宋通剌從重究辦○昨晨甲乙丙三鋸匠在篷路互毆　某號巡街華捕拘送捕房捕頭令押候解送英公堂請辦 
[寫對助賑]  
　　三尺一角四尺兩角五尺三角花間楹帖加倍宣紙及夾貢因磨墨費事不書其餘各件仍照潤格不在斯例遠處信力自理凡索書者務將潤資先繳申報館或仁濟堂絲業會館三處掣取收票連對交不始可動筆無則不應倩二馬路古香室代收代付隔日准有自登報日始期月止[  免痴啓]  
[惠藥誌謝]  
　　啓者天氣鬱悶時症必多敝所正在照章製送各藥之時乃奉松滬捐厘總局憲撥助太乙丹一百四十塊純陽丸二十包三妙膏一百五十張如意丹二百瓶紅靈丹八十瓶時症茶四十塊臥龍丹一百瓶飛龍丹十五瓶感應丹十瓶白痧散十瓶通痢散一筒止血丹一筒又承全亨寳號助紅靈丹痧氣丸共一千二百瓶宏久銀爐寳號助神效止痢　一百四十四服均經如數收領代爲施送除分别掣奉收據外錄請登報以見善心此啓[  滬北棲流公所司董謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[復勘塘工]  
　　浙省沿海一帶新築石塘業已竣工先由塘工局提高李太守襄國騐勘工程回省禀請　　現在杭巡道王心齋觀察定於上月二十三日親臨勘工輕車减從僅帶海防營兵二十名武弁四名書役四名家丁二名李太守隨同前住　刻出轅由清泰門沿塘一路北行聞是日擬在海防公廨駐宿西防季司馬中防胡司馬東防高司馬均先期赴塘以便預備供張也 
[子債難償]  
　　鍾吾城内某甲素稱小康人亦誠實因所生之子不克象賢日事遊蕩烟霞花柳之資耗費殆盡而又積欠纍纍至端陽節各債戶皆接踵而來甲旣恨子之不肖又愁債之難還於是惘惘出門直奔河干欲與屈原爲伍正在濯足清流幸爲行路者所見極力拯救始免葬江魚之腹且雇車　歸向甲家人實告其故并囑務須加意提防切勿疏勿索欠之客見此情景皆紛紛逃竄不知以後甲能設法歸償否也 
[事關人命]  
　　昨日英公堂有張星閣扭丁福堂至案聲稱小的係浦東張江寨人與丁係屬親戚四月二十三日丁之胞弟被同　孫姓毆傷斃命曾在南匯　涉訟丁福堂係小的作保現在新任蔡大老爺欲提原被訊鞫丁延不到案縣差欲着小的交人今旣遇見故扭來案下求請將丁與小的移送南匯則感恩不淺矣丁供小的在江寗爲縫工涉訟後曾有人代爲經理通剌以事關人命理應歸案著將張星閣丁福堂一併押候送往南匯 
[英廨晚堂案]  
　　前有本邑人高松卿扭控海寗人蔣阿金誑騙錢店學徒小洋一案宋通剌庭訊之下判將蔣管押追繳而蔣在押已久置之不理前日宋通剌升座晚堂提蔣比追高投案供稱學生係小的所保被蔣騙去之洋小的已賠償清楚今蔣挺押不　六無人向小的調處今奉提追求請恩新蔣供小的歇業多年申地親戚甚少無從借貸實難措繳務求大老爺從寛恩宥以後决不敢再犯通剌謂高曰蔣阿金實一貧如洗諒難繳洋惟有懲辦而已高稱請斷通剌判蔣責一百板解回海寍原籍高叩謝而退○捕送口角打架之陳永春張王氏趙浦氏等到廨宋通　於前晚庭訊趙浦氏供蘇州人開設剃頭店餬口曾用陳爲夥今正向小婦人租餘屋半間搬進王氏居住據稱是女子小婦人始不介意至後知是姘識邇來永登與氏時常口角前日又因索錢起見互相打架小婦人解勸不依反敢爭吵故被捕拘案餘無别情陳供小的原籍穌州年廿三　向在原籍爲薙髮匠王氏在穌時與小的近鄰去年因伊貧苦延醫乏鈔小的常往看視醫藥迨愈後伊願隨小的度日現因小的停歇生理乏錢使用以致持　吵閙前日又向小的索錢爭執起見張王氏供丈夫故世多年家貧不能過活去年小婦人患病缺乏醫藥咨陳在近鄰常來顧　借給錢文後小婦人病愈願隨過度以報前情邇因伊不顧家用小婦人度日不週故向索錢口角被毆今奉提訊求請恩斷采别駕訊得兩造均屬無恥之尤各掌頰一百下趙浦氏不應容留來歴不明之人本當究辦今姑從寛赶令王氏搬出不得容留一併釋出 
[法界公堂瑣案]  
　　某號水巡顧偕水探唐寳榮禀稱糞頭朱全縱令船戶周計高等違章裝糞出入洋涇浜以致穢惡熏蒸殊多不便鄭大令訊供之下以此處别無出路諭令靜候勘明界址再行訊究此已紀諸報章矣昨日大令會同祁繙譯官升座捕禀訴前情朱供稱周因病不能到案遣其弟祥高在此　訊大令謂本分府業已會勘明確向章洋涇浜糞船不准出口只能繞道往西向别處轉運有違者罰洋銀五圓朱供稱求大老爺開一線之恩實在小的别無出路大令與祁君會商再四祁君謂向章如此不能更改朱供稱小的充當是役從未到過公堂受罰大令諭令退去候再酌奪○王金才呈遞憑票兩紙控錢金如欠銀二十餘兩延約不還錢供稱在彩章綢縀店爲夥每月辛工洋銀二圓求恩交保出外除續歸還大令商如何歸法供稱按月拔還二圓原告向來交好諒可原情况此項欠欵實因生意虧折所致大令著押候交人保出赶緊理楚憑票給王收領○袁福隆訴稱家中失去新舊長衫各一件及釘鞋襪套褲等九件知爲陸阿三所竊是以扭案請究陸供稱小的與袁索來相　衣服實被其友江灣人取去且由看門人親手交付大令著押候原告邀到看門人再行核斷○包探禀稱小竊侯豕千在某輪船上竊取某客之鞋一雙當塲拘獲已交失主收回兹將侯解案請訊侯供稱小的欲向此客借錢客不允給是以取鞋大令著押候掌頰五十下○周天順衣店主周硯奎訴稱代客製雪靑紡綢長衫一件計洋銀八圓甫完工置之櫃上用熨斗熨平痕蹟突被王阿發竊去業已吊到原贓將王解辦大令著將王押候笞責一百板贓給失主領去○包探禀稱積竊瞿阿東英界中竊案纍纍今又來本租界中行竊是以解案請辦瞿供稱小的之父在新關稅務司公館中當閽人之職小的前曾竊過稅務司之物二次以後則並未犯過有嫂嫂在治下麻皮飯店對門某姓家傭工大令問曰本分府當飭包探送爾至爾父處爾意如何瞿求送嫂嫂處大令著押候其嫂投案保出卽行回籍不准逗留○正元烟館主徐阿元訴稱金阿寳至小的處吸烟乘間竊去烟槍一枝經小的當塲拘獲人贓送請訊究金供稱小的由寗波附北京輪船來滬訪友初次犯竊尙乞恩寛大令著押候掌頰五十下贓給失主領去○月前楊金和押裝煤六包至某處巡捕見包内有泥不無疑竇因之拘入捕房大令兩次訊供著候店主來案質訊昨日　仁甫劉連寳投案同供稱煤向源生買來每擔錢三百二十文是日午後四點鐘時送至新開河五點鐘時轉送老閘大令謂巡捕目見爾店之　由金利源碼頭雇　裝來徐劉同供稱實在老虎灶店中裝出包探禀稱業已查明果有購煤發票帳亦合符大令與祁君會商已定然後著將　交保出候飭探看明形迹禀覆核奪○某麻袋店主楊容山偕俞揚茂施福生投案訴稱店夥朱阿榮犯案禁押捕房央人向小的懇求准交保出外情願將失物照償大令准之着交保出外理明禀覆完案○萬鳴皋僑寓老義　客棧失去碎銀數十兩以案豐衣莊夥范登林於某　　衣　棧曾坐箱上疑爲范登林所竊控諸公堂大令迭次訊供范矢口不承大呼寃枉大令以萬先已回去恐有不盡不實遂於昨日帶范至案略訊　言飭送上海縣請黃愛棠大令秉公辦理○源利太靛靑行主張靑元有案未結屢次抗傳不到大令着保人交案訊供之下押候嚴懲此已歴　前報昨日鈕有美持源泰保單投案求准將靑元保出靑元亦呈遞禀詞伸訴病狀大令將原禀擲還諭以姑念有病暫准交保惟保單上須寫　抗傳不到又敢行兇字樣一俟病痊卽由保人交案候訊○祁竇氏遞禀訴稱丈夫祁炳山被錢阿四以開水泡傷足背送醫院醫治現在病勢沈重錢朦保出外自在逍遥求大老爺提案究辦大令謂爾夫旣在醫院據醫生言須兩禮辦方可告痊屆期本分府自當著保人將錢交案訊核祁竇氏堅請提究大令謂爾夫若果患病沈重可投縣請黃大老爺察騐此間不必多瀆○勝春園茶肆主控吳竹山竊取水烟袋一枝月前周子 
榮竊取某公館木料大令均判禁　三天　已滿期著帶案一同開釋 
[上海六馬路濟善堂經收咸有一德施醫藥一文愿册捐四月初一至廿九日清單]  
　　南湖釣徒大善士助錢申洋三十四元六角劉仲衡恊鎭程福五大令經禹臣善士各助洋二十元存悔老人洋十三元孫藻卿爲子病求速愈陸培善信女漢口無名氏蕭山韓志嘉　芷汀五戶各洋十元徐肇溥洋八元嘉定戴鶴琴爲妻病愈愿十六元徐毓萱求母康健又助係消災降福章貽慶堂漢良氏省壽筵保妻病愈顧少龍隱名氏五戶各洋五元吳嚴氏五元一角高鈕氏求病愈徐肇英隱名氏三戶各洋四元　記　三元姜孝棟牙痛求愈力不足氏求病愈劉柏階次子璣求貨冥福平安氏周氏陳錦　朱頌椿陸益心八戶名洋二元王陶菴翁交來兩位月捐人三月份二元四月份二元應無力一元三角葛蕃甫大令香資移助謝陳氏求病愈沙　　　　徐無枝屬珊儲俊卿過鵬程彭彭順吳春庭歸永興卜友　陸何氏隱名氏隱名氏十四戶各洋一元無名氏洋五角劉刁氏無名氏各四角劉和尙　齡劉安齡區宅四戶各　角潘仁潘李吉祥曾韋義王正節姚正國李登衢曹回生彭蘭生鄧發祥無名氏十戶各洋一元同福號銅洋二元何月餓錢一千以上共收洋二百五十五元一　銅洋二元錢一千 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年五月二十一日京報全錄]  
　　宮門抄○諭旨一道錄前○東撫李奏審明重犯按律定擬摺○粤督李等奏報委署州縣各缺摺○又奏查明秋季分並無委署各缺摺○又奏甄别各員片○又奏查明秋季分並無入班委署各缺片○又奏聲明委署各員均不入班次緣由片○叉 
奏委署知府片○江撫德奏甄别知縣片○又奏冬季分委署知縣各缺片○五月二十一日理藩院鑾儀衛光祿寺八旗兩翼值日無引見○長萃假滿請安○浙江布政使胡聘之到京請安○召見軍機胡聘之○○降二級留任又降二級留任山東巡撫臣李秉衡跪奏爲審明逆倫重犯按律擬辦恭摺仰祈聖鑒事竊據前調署歴城縣知縣吳觀敬禀報莊民井落箸仔因瘋毆傷嗣母井周氏越日身死一案臣因案情重大批可轉飭濟南府德審該府魯琪光會督候補知府孫承鑑等審擬由司招解值臣因籌辦海防出省飭委藩司代勘兹據布政使湯聘珍審明錄供呈送前來臣詳加覆核緣井落箸仔籍歴城縣井周氏之父井波本係井落箸子胞叔因井波故後無子過繼井落箸仔爲嗣子業已十年井落箸仔平日事嗣母井周氏孝順並無觸犯有案井落箸子素患瘋迷病證時發時愈井周氏與井落法子本生胞兄井法仔因其並不滋事央允地保霍登貴鄰佑井恩濤井松年未經報官鎭錮光緒二十一年正月十七日井落箸子瘋病復發走並井周氏屋内井周氏在炕躺臥井落箸仔携取半截木扁擔連毆傷井周氏偏左並左胳膊左腰眼戳傷其額顱致令磕侈腦後井周氏聲喊經井恩濤聽聞趨至查看　井落箸仔執持半截木扁擔由屋内走出在院跳舞通知井法仔同往將井落箸仔發住奪落扁擔用繩綑縳向井周氏問明情由邀醫調治詎井周氏延至二十五日因傷殞命霍登貴井發仔報縣先經該前署縣吳觀敬訪聞差查親詣騐　提騐井落箸仔目瞪口呆語無倫次不聽取供飭醫診治六脉洪浮患瘋屬實監禁醫治禀經臣批飭提府審辦吳觀敬將犯醫痊訉供通詳親身押解犯卷　府司審擬　解委審供認前情不諱詰非裝瘋揑飭亦無起釁别故案無遁飭查律載子毆母殺者凌遲處死又例載子殺母之案無論是否因瘋悉照本律問擬如距省在三百里以内於審明後卽恭請王命委員會同該地方官押赴犯事地方卽行正法又瘋病之人其親屬隣佑人等容隱不報不行看守致殺人者照知人謀害他人不卽阻當首報律杖一百各等語此案井落箸子因瘋發無知輙用斗截木扁擔毆傷嗣母井周氏越日身死實屬罪大惡極形同梟獍查嗣母與親母無異自應按律問擬井落箸子合依子毆母殺賢凌遲處死律擬凌遲處死查歴城縣係省垣首邑臣於核明後當經飭委潘司湯聘珍臬司松林臣標中軍叅將劉雲會恭請王命督同該現署縣凌芬將該犯井落箸仔押赴犯事地方凌遲處死首級懸桿示衆以昭炯戒井法仔與地保霍登貴鄰佑井恩濤井松年旣知井落箸仔染患瘋病並不報官鎖錮又不小心看守致釀逆倫重案亦應按例問擬井法仔霍登貴井恩濤井松年均合依瘋病之人其親屬鄰佑人等容隱不報不行看守致殺人者照知人謀害他人不卽阻當首報律杖一百例各擬杖一百井松年年逾七十照例收贖追銀册報井法仔等折責發落霍登貴仍革役除將供招咨部外理合恭摺具奏伏乞皇上聖鑒訓示謹奏奉硃批刑部知道欽此○○太子少保頭品頂戴兩廣總督臣李瀚章頭品頂戴廣東巡撫臣馬丕瑶跪奏爲光緒二十年冬季分廣東省委署州縣各缺遵照章程恭摺具奏仰祈聖鑒事竊照各省州縣無論奏調委署代理欽奉上諭著每屆三个月彚奏一次等因欽此由部轉行欽遵在案兹據廣東布政使覺羅成允詳　光緒二十年冬季分有臨高縣知縣張延調署儋州知州所遺臨高縣知縣缺卽以現署儋州知州事候補知縣馮灼孝調署又合涌縣知縣馮瑩禀請開缺改就教職遺缺以教習知縣柴廷淦署理又署新寍縣知縣王鴻鈞撤任遺缺以候補知縣王壽民署理又署博羅縣知縣宗振調省差委遺缺以選授會同縣知縣陳志喆署理又代理樂會縣知縣黃贊勳因案撤任遺缺以候補知縣王春霖署理又翁源縣知縣缺先以候補知縣彭驄孫代理續經委令專署又河源縣知縣缺先以大挑知縣沈士菁代理續經委令專署又饒　縣知縣趙士　病故遺缺以河源縣知縣劉孚京調署又代理順德縣知縣唐鏡沅調省差委遺缺以分缺間用知縣朱懷新署理又曲江縣知縣缺先以翁源縣知縣劉秉奎代理續經委令專署又海康縣知縣王星齋病故遺缺以試用知縣呂椿培署理遵照定章詳請具奏前來臣等覆查無異理合會同恭摺具陳伏乞皇上聖鑒謹奏奉硃批吏部知道欽此○○太子少保頭品頂戴兩廣總督臣李瀚章頭品頂戴廣東巡撫臣馬丕瑶跪奏爲光緒二十年秋季分廣東省並無委署代理州縣之缺遵照章程恭摺具奏仰祈聖鑒事竊照各省州縣無論奏調委署代理欽奉上諭每屆三个月彚奏一次等因欽此由部轉行欽遵在案兹據廣東布政使覺羅成允詳稱光緒二十年秋季分粤東省並無委署代理州縣之缺遵照定章詳請具奏前來臣覆查無異理合會同恭摺具陳伏祈皇上聖鑒謹奏奉硃批吏部知道欽此鄻李瀚章等片再捐納候補試用同知通判知縣到省一年期滿例應分别考　面試甄别具奏歴經遵辦在案臣李瀚章查有新海防試用同知吳國章穩絲安詳籌餉試用通判晏星燦明曰吏事恩廕試用知縣劉曾枚年富才明新海防試用知縣張允武才具能幹新海防試用知縣譚其文爲人妥洽新海防試用知縣朱寳文通達吏治候補知縣艾淮聽斷精能候補知縣向式恭嫻習吏事新海防試用知縣魏紹唐差務勤愼均經詳加考察分别照章考試堪以各按本班序補據潘臬兩司會詳前來臣馬丕瑶到任未及三月例不加考除將各該員詳細履歴開單咨明吏部外臣等謹附片具陳伏祈聖鑒謹奏奉硃批吏部知道欽此○○李瀚章片再准部咨疏通正途案内嗣後各省州縣缺出令將輪委班次並出缺日期每屆三月奏報等因歴經遵照辦理兹光緒二十年秋季分粤東並無入班委署州縣之缺據廣東布政使覺羅成允查明詳請具奏前來除咨明吏部外臣等謹附片陳明伏乞聖鑒謹奏奉硃批吏部知道欽此○○李瀚章等片再准部咨疏通正途案内嗣後各屬州縣缺出令將輪委班次並出缺日期每屆三月奏報等因歴經遵照辦理兹光緖二十年冬季分有臨高縣知縣張延調署儋州知州所遺臨高縣知縣缺卽以現署儋州知州事候補知縣馮灼孝調署又合浦縣知縣馮瑩禀請開缺改就教職遺缺以教習知縣柴廷淦署理又署博羅縣知縣宗振調省差委遺缺以選授會同縣知縣陳志喆署理又代理樂會縣知縣黃贊勳因案撤任遺缺以候補知縣王春霖署理又翁源縣知縣缺先以候補知縣彭驄孫代理續經委令專署又饒平縣知縣趙士桐病故遺缺以河源縣知縣劉孚京調署又曲江縣知縣缺先以翁源縣知縣劉秉奎代理續經委令專署又海康縣知縣王星齋病故遺缺以試用知縣呂椿培署理以上各缺俱係挨委簡缺例應按班輪委因各該縣地方緊要酌委馮灼孝等署理均不入班次積缺計算據廣東布政使覺羅成允詳請具奏前來除咨吏部查照外臣等謹附片具陳伏祈聖鑒謹奏奉硃批吏部知道欽此○○李瀚章片再惠州府知府盧秉政調省察看所遺惠州府知府缺臣李瀚章查有高州府知府隆斌處事和平舉止安詳堪以調署遞遺高州府知府缺查有新授廣州府遺缺知府李士彬吏事明悉人亦老練堪以署理據藩臬兩司會詳前來臣馬丕瑶到任未及三月例不加考除檄飭遵照外臣等謹循例附片陳明伏祈聖鑒謹奏奉硃批吏部知道欽此○○德聲片再查前准部咨嗣後道府州縣等官　歸候補班人員應於到省一年期滿應行照章甄别據藩司方汝翼會同署臬司繆德棻詳請留省照例補用前來臣詳加察看勞績保舉歸候補班補用知縣王堂臣精明穩練堪以知縣留於江西補用相應請旨留省照例補用謹會同署兩江總督臣張之洞附片陳明伏乞聖鑒謹奏奉硃批吏部知道欽此○○德馨片再案准吏部咨欽奉上諭詞後各省州縣無論奏調委署代理著每屆三月彚奏一次等因欽此轉行欽遵在案兹據布政使方汝翼詳稱光緒二十年冬季分委署代理知縣印務所有試用知縣李光表委署南豐縣知縣准補龍泉縣知縣任國銓委署貴谿縣知縣補用通判首成塏委代長寍縣知縣卽用知縣胡毓麒委署瑞昌縣知縣試用同知鄭傍詔委代鄱陽縣知縣共計五員造册詳請具○奏前來臣覆查無異除清册咨　　　　合附片　伏乞聖鑒謹奏奉硃批吏部知道欽此 
 
