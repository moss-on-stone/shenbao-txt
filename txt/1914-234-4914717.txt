# 1914 - 234 - 4914717

 

Page 1

 
 
   
 
 

Page 2

 
 
時評 
[淮河流域之生靈（冷）]  
　　道淮之說發之於前清時代於今幾及數年然而其說雖久而其事未行者其最要之原因則以無款故也中國之財力固應付現用之不暇罔論是久遠之圖而外國之借款又非若鐵路礦産之足以展其國勢應之者亦鮮故其事雖爲至善至當之事而其欵則爲中外所難籌者也 
　　人人趨於急功近利之途誰肯任此眞實福民之事國國皆懷略地侵權之意誰肯投此半爲慈善之資國以内有張謇國以外有美國謂非今日豺狼蛇虎世界之鳳毛麟角不可得也今者張總長已與美國紅十會訂導淮借欵之草合同矣淮河流域之生靈其將有幸乎 
[命令]  
　　補一月二十五日大總統命令兼代陸軍總長周自齊呈請將傳人傑李正溶李治雲授爲陸軍步兵上校張福麟劉崢嶸徐世猷王治鍔加陸軍步兵上校銜李景韓加陸軍砲兵上校銜張定國授爲陸軍步兵中校王萬鵬李勝美許兆龍加陸軍步兵中校銜張文鼎杜瑞溶加陸軍砲兵中校銜劉鴻藻李秉三授爲陸軍步兵中校並加陸軍步兵上校銜劉激授爲陸軍輜重兵上尉並加陸軍輜重兵少校銜孫鳴鑾授爲陸軍步兵上尉費起勝授爲陸軍輜重兵中尉並加陸軍輜重兵上尉銜應照准此令 
　　又令兼代陸軍總長周自齊呈請將辛丞貴授爲陸軍步兵中校並加陸軍步兵上校銜劉玉金授爲陸軍步兵中校趙永恊授爲陸軍騎兵中校王景茀加陸軍步兵中校銜張振德授爲陸軍步兵少校雷長春授爲陸軍騎兵少校應照准此令 
　　又令兼代陸軍總長周自齊呈請將拿獲新省會匪出力之馬福明授爲陸軍步兵中校並加陸軍步兵上校銜多凌授爲陸軍步兵中校郝金章授爲陸軍步兵少校並加陸軍步兵中校銜應照准此令 
　　一月二十九日大總統命令茲制定約法會議議員選舉程序施行細則公布之此令 
　　又令徐廷榮給予二等嘉禾章此令 
　　又令田友望給予三等嘉禾章此令 
　　又令農商總長張謇呈請任命周家彦孟昭常劉馥雷奮爲參事夏敬觀惲棨森余光粹范罕爲秘書應照准此令 
　　又令兼代陸軍總長周自齊呈請授陳策爲陸軍步兵少校並 
加陸軍步兵中校銜李積善爲陸軍步兵上尉應照准此令 
　　又令兼代陸軍總長周自齊呈請授李夢庚爲陸軍騎兵上尉應照准此令 
　　又令兼代陸軍總長周自齊呈核覆正白旗满洲都統擬以柏順接襲世管佐領文貴鍾謙英榕春華捕驍騎校請准予分别襲補等語應照准此令 
　　又令兼代陸軍總長周自齊呈核覆熱河都統請將經棚等處戰役籌備後方勤務之王功攫田秉衡吳崇貴投爲陸軍步兵少校胡剛鋒授爲陸軍騎兵少校蘇輝輔授爲陸軍砲兵少校劉中桂朱秀麟授爲陸軍步兵中尉王開誠授爲陸軍二等軍需正常漢馮崑魏祥翰授爲陸軍三等軍需正應照准此令 
　　又令兼代陸軍總長周自齊呈核覆鑲紅旗满洲都統擬以文夥盤賢接襲世管佐領明鈺接襲族中襲替佐領請准予接襲等語應照准此令 
專電 
[北京電]  
　　昨日敎令頒布約法會議議員選舉施行細則政治會議議决祀天改爲通祭總統代表國民祭行政長官代表地方人民祭國民各聽其家自爲祭總統祭於天壇期定冬至日冠用冕祀用牲牢禮用跪拜以黄帝配祭祀孔卽於孔誕日禮節服制與祭天一律 
[北京電]  
　　農商部及水利局昨日與美紅十字會訂借美金二百萬元其草合同由農商長張美公使芮簽押正式合同俟駐外財政代表陳錦濤到美時簽字此欵專爲修濬淮河之用利息五釐濬淮總工程師將由紅十字會指派詹美生將爲顧問工程師 
[北京電]  
　　丁恩查鹽政回以其改良意見之行否定去留其意以鹽政確可望擴張足爲續抵五國團頗重視之 
[北京電]  
　　熊擬將借欵事宜宣布於國院編輯通信處譯登西報以示公正 
[北京電]  
　　熊總理請假二日確病 
[北京電]  
　　有謂趙秉鈞將督川者余前訪趙趙自稱願赴汴 
[北京電]  
　　另一財政次長缺擬畀蘇國税廳長張書齡趙從蕃仍回秘書任 
[北京電]  
　　京師將設衛戍總督聞以陸建章爲之 
[北京電]  
　　前代理駐京英使艾斯敦已回國法使康德偕參贊布爾些爾武官哥拉爾迭於昨旅行往沿江各省考察兩三星期後回京奥使伯爵德福爾轉任瑞典代理應節爾二月中可到駐寗英領杜爾來京帮同參贊巴散辦烟土事 
[北京電]  
　　張家口何都統電奉鈞令查德人何夫門被第三鎭兵鎗傷事該德人在托羅蓋附近之三根達賴德商馬羣牧馬二十六晩九鐘帶蒙人三名馬五匹槍一支由口外行至張家口元寳山第十團後路巡哨藍庚祥向之盤詰不理仍闖行該目攔阻及取騐護照後仍放行並無利刀擊傷情事現藍已拘留 
[張家口電]  
　　穆陵阿投誠何都統事機不密被蒙人倬爾吉喇嘛偵知於十九號將穆陵阿殺斃部下現巳四散 
[北京電]  
　　前湖南旅長趙恒愓湯都督以爲與黨人有關係捕拿解京請速訊明正法黎副總統謂其首先投誠功不可沒彼此各有証據各具理由大總統對於此案頗難解决已飭陸軍總長切實調查 
[西安電]  
　　荆紫關土匪王生岐等聚衆殺掠經張督派陳樹藩旅長平定斃匪五十餘名王生岐逃竄入川 
[蘭州電]  
　　川隴交界之玉樹土司情願歸甘肅都督管轄張督已呈准中央派馬麟李透棻兩統領派兵前往保護以玉樹地方時有藏番擾害人民故 
[雲南電]  
　　袁績臣實與楊春魁同惡相濟又係著名哥匪聞已爲謝汝翼設法殺死 
[貴陽電]  
　　城内破獲黨人機關並搜出証據甚多其重要人物李天裔許炳坤二人已聞風脱逃未能捕獲現正通飭協拿 
[打箭爐電]  
　　前尹鎭撫使辦公署用人極多用費極大計各員薪水每月有四萬元之鉅加以邊軍十一營陸軍十三營之兵餉每月在十四萬元以上無法開支張鎭守使接任後擬大加淘汰預計每月七萬元可以支持聞已將淘汰方法呈請中央核奪 
[南京電]  
　　蘇省三年度預算現經審計分處審查删减頗多 
[南京電]  
　　張勳前次所委釐員確有更動消息目下各釐員紛紛來甯 
[特約路透電]  
[北京電]  
　　一千九百十三年内凡以鹽税及海關入税作抵之各欵均已付清五國銀行團曾墊付洋二百萬元與中政府以抒年關之急内有一百萬元乃以鹽税作抵目下已有鹽税洋一千零五十萬元存於五國團銀行以抵三月間到期克利斯浦借欵每半年應解之欵洋一百二十五萬元及整頓庶政借欵洋六百二十五萬元據確實調查一千九百十四年鹽税一項可收洋三千五百萬元除付清各欵外尚可餘洋一百七十萬元抵付新借欵目下且望將改革鹽政應需經費取諸於此而弗動用整頓庶政借欵内規定之數 
[北京電]  
　　農商總長代表中政府與駐京美使代表美國紅十字會簽定草合同准該會得於十二個月内募債美金洋二千萬圓開濬淮河下游赴歐之陳錦濤君大約曾奉命商訂此舉之正合同現料美國之公司必有一得此讓與權照市價發行五釐息債票者其總工程司亦由紅十字會聘請近兩年内勘查淮河及其支流研究消弭水患方法之詹美生君巳任爲工程總顧問該借欵以開墾之荒地增收之地税及運河航税爲抵押品查此舉所及之境共約七千方英里頻年水患饑饉洊臻美國施助之賑欵爲數不貲此舉如成則低窪及荒土六百萬畝均可開墾歲穫兩熟且因而免播徙流離者可數百萬人詹美生君日内即將赴美 
[北京電]  
　　據英文北京日報載稱丹恩君回京後卽草擬改革鹽政計畫以期上諸中政府如不能邀准則卽决意告退鹽政顧問之任丹恩君主張就場徵税及分設庫局收存官欵政府之意就場徵税一節殊難實行 
[北京電]  
　　熊希齡通令商訂借欵之官員不得私受外國銀行家之回捉金違者懲辦 
[北京電]  
　　北京當道現正豫備選舉約法會議議員 
譯電 
[北京電]  
　　今日下午農商總長張謇代表政府簽定草合同准美國紅十字會於一年之内籌募借欵美金洋二千萬元實行開濬淮河計畫並准該會有聘用總工程司及指定承攬公司包辦工程之權該借欵以開墾之荒地增入之地税及運河之航行税爲抵押品其工程包括皖北及江北之各河道至特託美國紅十字會辦理者因該會歷年對於江皖饑荒頗爲關心捐助之欵爲數甚巨故也該合同簽定後詹美生博士即啓程赴美一俟財政事宜籌畫旣定詹必被舉辦理此項工程該借欵將照市價以五釐息發行就商業之見解而論殊不足以動人惟料輸捐辦理中國紅十字會事業之美國富翁必抱慈善主義踴躍購此債票云 
[北京電]  
　　中政府遵依粤漢鐵路借欵合同第十九欵與英德法美四國銀行團商定展長粤漢路線辦法議由夔州府起過重慶直達成都共長五百餘英里所需經費由四國均攤供給此項工程法最有益蓋粤漢鐵路借欵合同規定之工程法獨無份故也其詳則猶未商定惟聞不日卽將從事測量至此舉之條件各銀行自將援引九廣鐵路合同以本路爲抵押品至關於費用及會計事宜另具尋常之保證云 
[北京電]  
　　丹恩君查閱各省鹽場回京後謂鹽税入項足供第二次大借欵抵押品且謂如所上改革鹽政計畫不能邀准則决意告退顧問及鹽政總稽核員之任 
[北京電]  
　　國務總理熊希齡已呈請免除本官今料熊將改任行政最高裁判所所長 
[北京電]  
　　據亞西亞日報載稱外交部官員近數日内曾言中日兩國已訂定秘約一節此說殊屬可疑 
[北京電]  
　　政府已草定八旗生計條例擬募債英金五百萬磅安插旗民萬名於察哈爾綏遠满洲新疆等處該借欵分七年償還以每年應付旗民之九百萬圓爲擔保品 
[北京電]  
　　政府已命張勳助勦汴皖兩省之白匪 
[北京電]  
　　駐京德使哈豪森曾入呈德皇答覆袁總統就任照會之御書 
[倫敦電]  
　　明年四月間英皇英后或將赴法謁見卜横卡爾總統 
[巴黎電]  
　　巴黎時報載聖彼德堡訪電謂法國銀行已與俄國首相簽定發行俄國鐵路借欵英金二千四百萬磅第一批債票之合同該借欵乃於首相近赴巴黎時訂成 
[華盛頓電]  
　　美國海軍少將佛里蘭復在衆議院海軍股員會煽動排日聞該將主張將擬造之巨艦二艘改爲四艘因日本近有增造軍艦之說且謂美國之海軍工程一旦落於日本之後則移民問題必更棘手日本今又隨時佔據菲列濱羣島 
公電 
[國務院爲各省預算問題電]  
　　各都督民政長准財政部函開各省長官每因預算經費問題逕向本部商榷或呈請增加惟其事各有主管若本部代爲解决恐於主管政策不符若屢以函詢又覺往返需時轉多遲滯嗣後事省機關於經費問題應直接向各主管部陳請解决再由主管部通知本部惟最後通知期儘二月末日以前爲度以免遲誤等因合行通電希查照辦理國務院沁印 
[湯都督請贊成倪督政見電]  
　　各省都督民政長都統將軍辦事長官鈞鑒奉安慶倪都督敬電極佩宏恉目下現勢非我大總統親攬政權萬萬無以救國倪電所云誠爲探本之論除逕復倪都督請其領銜電呈外尤望諸公一致贊成俾早定大計爲盼薌銘叩沁 
[趙都督請緝剌應夔丞兇犯電]  
　　都督民政　長並轉護軍使鑒案准天津警察廳呈稱竊於本年一月二十 
 
 
 

Page 3

 
 
　　二日准天津地方檢察廳函稱准職廳電稱應夔丞在火車上被刺身死當經本廳檢察官詣驗委係被刃札傷身死並無别情卽飭該屍友吳虎臣具結棺殮候領在案惟已死應夔丞究係被何人刺死尚未查獲相應函請通飭所屬嚴密查緝凶犯務獲送廳訊辦等因准此呈請轉飭嚴緝並通電各省一體查拿前來除通飭軍警嚴緝外相應電請飭屬一體查緝實紉公誼秉鈞勘印 
[廬州電局報告六安被匪佔據電]  
　　北京交通部九江管理局旣各局鑒頃據探報六安於敬日確被匪佔電局已毁所有致六安官商各電暫請停收廬印 
要聞一 
[王廣圻案]  
　　駐京通信員（遠生） 
駐比公使王廣圻已奉令解任回國比者竟有查辦之風說其事頗與黨會風潮歐洲留學界及風紀官規大有關係茲彙記其事如下 
王江蘇松江人前清時以謀事來京投奔其時在外部有聲之雷補同（松江人）雷薦往某處充文案值陸徵祥爲荷蘭公使某處乃薦之陸隨往荷蘭充當書記其時荷蘭使署參贊爲錢念劬錢生性高慢喜怒駡人又遇事好持意見陸頗不悅之然陸不甚慣於中國文墨之事則往往任用最下級之王而不敢請敎於錢因是王亦與錢不合嗣陸轉海牙平和會公使錢卽就升爲荷蘭公使故王在勢不能不隨陸以就海牙專使中之一職務及海牙事務陸以病就醫瑞士王旣落落無所之故即隨往瑞士任看護之役故王之與陸乃成一患難之交關係已深及陸復任荷蘭公使即薦王爲參贊陸歸國爲民國總理卽以王爲國務院秘書長王廣圻三字始漸爲社會所認識矣 
　　王任秘書長時正國民黨赫赫一時之際故王亦不免爲名列國民黨籍之一人其於職務未聞有所表見然亦未聞有特種罪惡但頗聞王其時往來於黨會之間職司政府喉舌而議論頗袒黨人頗不爲鈞府所悅陸入閣以後屢受蹉跎位置岌岌陸旣重信王故亟謀所以位置之者乃以比使一缺與之其時王與國民黨關係旣密故亦得多數之贊成而通過矣 
　　其時國民黨旣赫赫故卽駐在外國公使中其不掛名黨籍者甚希卽胡惟德亦居然入國民黨乃至胡惟德之弟胡惟賢轉任爲某處總領事時亦不能不設法以掛名於國民黨籍此時國民黨之意蓋亦對於此種勢力具非常經營慘淡之苦心然公使中年少氣銳熱心爲黨盡力者則不能不推駐在荷蘭公使之魏宸組及此王公使至第二次革命最中時魏王皆電請總統退位蓋以王論之亦不過抄陸子欣氏之舊文章而殊不知其不對題也聞袁總統對此亦無介介惟因另有一種特别公案爲此次唯一原因者則爲歐洲學生之借欵事件 
　　自第一次革命之役歐洲學生學費中絶故一切皆恃外債言之雖足辱國乎蓋竟有以使館作抵而借得僅少之經費者以是比利時之留學界亦不能外此公例聞積欠蓋頗多其先駐比留學生監督爲高逸高與王甚稱莫逆故二人乃合謀籌畫學費之事先事王有電到部力稱欵絀及學生待欵債主催債之亟非借不可部中初尚力持不許旣王高屢電謂必須借新債以還舊債其時之敎育部代理總長董鴻褘乃覆電允許但愼重聲明須少借勿多借不料高王得此把柄後乃硬借一宗大欵二人卽以公使名義蓋印簽押簽押之後乃報部部中其時已莫可如何此欵細數雖尚未詳但綜之不特可還舊債並足支持此後數年間之留學經費故局外者頗疑高王將利用經濟之獨立勢力而别有所圖部中乃盛怒高逸撤其差使而另派一部員繼任往與算賬而高不肯與算王亦挾持其間遂令此部員無法可施部中乃電令高逸及此繼任之部員同時回國矣 
　　留學界之與監督及經理向爲一最麻煩之問題因有人建言於汪總長大爕謂現有之監督或經理可廢也其法卽以經費存貯外國銀行由外國銀行按時發放至查考學生成蹟亦不須有監督經理或公使但令學生自報現入何校習何科目有何心得而後以時由總長或部公函致各該外國學校校長請其查覆外國之爲校長者類多有名譽道德之人旣承中國政府之函問决不肯作謊語爲學生袒庇然後以該校長所報者與該學生自報者比較而釐定查自報中之虚罔之尤者加以懲罰則其成蹟必遠過於派遣經理或監督之上而學生亦漸養成自治之習慣無意識之風潮亦可永絶於留學界矣汪總長大然其說已經著手試辦並擬先自西洋留學界始而後漸及於東洋其說已行之兩月有餘頗有成效也高逸回國旣無事頗思恢復舊有位置於此記者須補叙一事卽讀者諸君當知袁大總統有數公子留學英國由嚴修君伴往者也而現忽有某秘書爲汪總長言可以高逸仍爲駐歐監督又有人　袁大總統言可以高逸爲外國公使大總統詫謂高逸何人有何經歷可爲公使而汪總長亦謂我現在辦法甚好何有恢復舊制之理任是何人來說皆不中用即大總統自向我說我拚其辭職亦决不允許嗣大總統亦微聞有人爲高逸言駐歐監督事亦頗震怒謂人云呌伯唐千萬不可答應因有種種蛛絲馬跡遂有疑高逸以别徑運動者蓋有人爲高逸言公使事遠總統問高某有何功勞此人答稱渠頗爲留學之公子輩盡力袁總統怫然謂我幾箇小孩子讀書用得什麽人盡力蓋總統固極不願人奔走鑽營而尤不喜人之以别徑運動也故因高逸而遂不能不牽及於王廣圻先是袁大公子克定自德國回亦頗爲大總統言王廣圻等借公器以發達黨勢之事故因此案而爆發益烈因此乃有查辦之風說也聞某總長頗欲保全王特令人函叫囑王一時不可回國云 
　　大總統因此事頗曾語人謂我决不恨彼等之執持黨見勸我退位等事但昔日則如彼之奔走於國民黨至於今日又復奔走運動反覆無常此等最爲可恨若不整頓如風紀官規何故風勢乃甚嚴厲也 
　　余往者於陸子欣宅中曾一見王廣圻陸旣恂恂下人出辭吐氣如不能出口者王亦若恂恂如不能出口者余私心竊笑謂王廣圻之適合於爲陸子欣之秘書乃猶一極合頭寸之帽子恰合脚寸之靴鞋若使王之素性本是如此恂恂而今有此不飭之事可謂謹厚者亦復爲之也 
雜評一（無名） 
[監税]  
　　鹽税之盈餘據顧問丹氏之調查謂可以擔保第二次之大借欵斯言在今日國人聞之而以爲幸矣若在以前則固以爲大不可也若在以後至第二次大借欵而復擲於虚牝則其幸亦無幾時耳嗚呼政府其善爲用之 
[交涉]  
　　革命亘二年間而不聞啓外人之交涉於是中國人排外之名因而一雪不謂内亂漸平而爲一二匪徒之故致傷法國敎士而口外又有德人受傷之責問南京日僑之外屢屢以聞矣政府欲保持外交上之信用不可不重加之意 
 [Ｇ> 
[南洋路礦學校招插班生]  
本校招考鐵路專科一年級插班生考試科目中文英文幾何代數預科報名時隨時略考程度作爲取入待開學時按程度分别插班學費專科每學期四十元預科三十四元寄宿加膳宿費三十八元另運動費一元以上各費湏入學時繳清然後上課報名隨時至本校或滬寗鐵路各火車站站長處須付證金五元寄宿十元不取退還（專科考期）自陽曆正月十四號起每禮拜三禮拜六上午十時開學陽歷正月十七號隂歷二月十四日校址上海北四川（函索章程）校長林路近靶子場（付郵三分）兆禧白 
[南洋路礦學校附屬高等小學招插班生]  
宗旨意在培植淺易實業科學能直接本校預科一年級者中文清順英文已讀過或未讀過皆取無庸考試年齡不拘每星期英文念三句鐘國文十句鐘納費每學期三十五元寄宿者加三十八元定額三十名報名至本校開學陽曆正月十七號　　校長林兆禧白 
永壽藥房專賣下身藥天下馳名第一家立好白濁丸滋隂補身丸珠黄掃毒丸珠黄化毒丸珠黄下疳散癩疥瘡毒藥洋一元 
[汪製生精丹保精止濁之聖藥]  
本醫生秘製救命妙藥靈若仙丹之奇功此丹耑治精關一門屢試屢騐百發百中凡患遺精之症皆由腎水虧耗相火妄動或思慮太甚酒色過度以致心腎不交成有夢或無夢均是精關不固之故有夢者爲之遺精無夢者爲之滑精甚且見色即流日久面黄肌瘦腰痠腿軟四肢無力一交冬令瑟縮畏寒手足如冰兼之頭眩目花夜不安枕虚損勞傷由此而起若不早爲醫治將來根深蒂固恐成癱瘓之症後患無窮望愈甚難但滬上治藥雖多對症者實少惟本藥房汪家田醫生悉心研究其中原委煞費苦心十餘年始得此良方直至去年秋季出而問世凡患此症者服之無不立見神效故題名曰生精丹此丹功能固精益髓滋隂補腎輕者一二盒重者三四盒包可除根永不再發若能常服大補血氣諸病不侵精神百倍殆後一舉成孕湯餅之喜筵預設而可待但此丹純用和平王道正藥修合成丸不用輕粉倒提之類如用輕粉等天誅地滅神人共鑒如若不靈原洋奉還計價每盒洋一元每打洋十元外埠信購郵政妥速或託在申便友代購亦妥發行所上海三馬路小花園對門永壽大藥房啓 
[遷移]  
本藥房今遷移法界天主堂街（大馬路角南二家）卅二號門牌如蒙　各寳號與　貴客光顧請移玉該處 
是當歡迎無誤再有蒙 
各寳號匯寄銀洋郵票等情亦請送至該處爲禱 
清快丸總經理處日信大藥房告白 
德律風三千五百七十號 
[參茸珠术海狗腎汁壯陽廣嗣金丹]  
本發行所竭盡心血秘製壯陽種子廣嗣金丹方用大山吉林人參血片鹿茸虎筋海狗腎汁等品先將老年陽痿少年精竭之人一一試騐無不回天再造乃敢出而問世蓋本廬之名譽關係甚大不得不愼重至再也此丹專治老年陽痿少年隂虚以及精竅不固見色流精未交先洩旣交不久舉而不堅洩而不射或少年誤犯手淫或後天戕伐太過以致腰酸腿軟耳目昏眩神思恍惚等症服之壯陽暖腎固精補隂益命門之眞火療氣血之虚寒腎經旣足諸恙自平冬不畏冷夏不畏熱鬚髮轉黑視暗若明雖夜御數女精神不倦神勇奮發曲盡歡娱夫婦愛情從此倍篤且儘可保險身體轉弱爲强各省治愈謝函一百餘件皆有民局郵局圖章爲證以表神騐鐵據更有比衆不同者如服無功效情願原銀奉璧每兩二元每料一斤收工本洋念八元老年陽痿鹿茸用法不同另製雙料廣嗣金丹每盒五元如欲試用每服一元　上海盆湯弄絲業會館後寗波路口五開間門面崔氏瓣香廬藥室啟本廬分設杭州陳列所○南京花牌樓○天津北門獅子胡同忠成棧内 
永壽大藥房專賣下身藥天下馳名第一家立好白濁丸滋隂補身丸止濁保精生精丹癩疥瘡藥神效濕癬藥珠黄十寳丹珠黄化毒丸珠黄下疳散小便出血丸萬應痔瘡丸横痃收口丸立止遺精膏婦女調經丸小腸疝氣丸壯陽種子丸小便退腫散每盒各一元 
[春氣大動積毒必發速服汪家田大醫士秘製珠黄掃毒丸]  
此丸服下功能解毒去濕可將男女大小久年老毒積濕一掃而盡其濕毒均從小便而出包可除根永無後患專治白濁横痃下疳魚口便毒楊梅瘋痛痔瘡癩疥濕癬等患一經試服其病立除是丸均用犀黄珠粉琥珀等貴品之藥修合成丸並無輕粉倒提之藥如用倒提之藥雷殛火焚每盒兩元最奇者如諸君冶遊花界先將此丸預先服下四分之一包可不染淫毒倘交歡之後服丸半盒可保永無染毒之患靈效如神百發百中眞可稱天下獨一掃毒之靈丸也立消横痃膏楊梅瘋痛水内外痔瘡藥癩疥濕癬藥立斃角虱藥婦女白帶丸小兒胎毒藥水每盒各一元餘則名目繁多不及細載外埠函購郵政妥速信力自給郵票不收　發行所上海三馬路小花園斜對門永壽大藥房啓 
[源大盛申莊聲告]  
兹因常州源大盛布行事繁仍請李恆孚君回常襄理布行事務自甲寅年正月起所有申莊紗布銀錢進出等事概歸吳慶濤君經理與李恆孚君不涉恐未週知特此聲告 
[湖北大冶水泥厰債權人高素恆宋雪琴等聲明債權之廣告]  
湖北大冶水泥廠於清宣統二年十一月初三日禀准鄂督曁農工商部承任已倒信義銀行債款銀十五萬六千兩至宣統三年四月初一日由該廠將承任債款數目分塡憑單點交債權人收執在法律上該水泥廠爲承任債務人與原債務人負同等之責任去年該廠與日商三菱公司爲借款糾葛涉訟致承任信義之債款兩期支付業經盤人等屢次催告並聲訴鄂都督黎鄂省長夏在案聞該廠與天津寳商銀行訂立借債還債辦法及將廠讓歸寳商銀行收管等語而承任信義之債款究竟列入與否抑如何還法均未登報佈告令人駭異除專函質問程君聽彝外並專函告知寳商銀行說明吾等債權之原委曁該廠承任之責任外將來毋論何人接辦湖北大冶水泥廠必須先將該廠承任信義銀行債款銀十五萬六千兩如數清還方無糾葛否則債權人自有法律上進行之手續幸勿見怪 
[購辦西文書籍諸君鑒]  
本館專運歐美最新最善西文書籍來華以供　各界購辦且兼爲歐美九大圖書公司駐華總經理常存新書三千餘種其最通行之本每種均存至數千餘部之多無論大小學校教員學員適用之教科參考書籍無美不備藏書豐富定價低廉辦事週到寄運妥速久爲　各界稱譽故各省大小學校與及書莊多樂向本館購辦凡經交易過者皆稱满意各恨知名之晚有意購辦西文書籍諸君卽請移駕惠臨賜顧外埠函購電辦原班回件無論零售躉批均極克已務副購者雅意本館編有西文書籍目錄奉贈以便諸君選擇函索卽寄不取分文目錄後并詳載各種購書章程及滙寄欵項法閱者注意　上海北四川路伊文思書館啟　分售處　北京廣學會天津大公報 
[尢震揚針灸來滬]  
先生去夏來滬戒烟同人力勸行道嗣因戰事避歸鄕里但各病家未了之症皆在此等候故特再三催請業已來申仍寓敝棧如患瘋濕癱瘓四肢痠痛麻木不仁肝胃之氣胸满腹脹痰厥痴呆哮喘咳嗆三隂間瘧婦女經帶等症請來針治　　天津路福興棧帳房啓 
[盛綢春盤加價]  
去年蠶桑歉收繭行廣收乾繭致用絲缺乏因而綢貨繼漲增高去秋雖已加增然不敷成本尚遠兹經同業公議定隂歷元旦爲始各貨實價一分鈿勉符成本之不足尚乞各貴客體念時艱曲加原諒再高麗帮向辦各種花紗顔色不一惟京醬因經紆均湏染色且染價獨貴萬不得已議定四八紗每疋加銀一錢三丈加銀二錢四丈加銀三錢五丈加銀四錢另刻色單分送務祈　各寳號照例叨加是所至禱此佈　　上海盛涇綢業公所啓 
[清人說薈出版廣告]  
是書爲雲間顚公所輯仿唐人說薈之例搜採有清一代名人所著說部書計得數十種其間如曹千里之說夢蒼弇山樵之吳逆取亡錄等多種皆世無刊本尤可寳貴此外長安宫詞（紀光緖帝西巡事）都門紀變（紀庚子拳亂事等）雖曾刊行然當時祇投贈親友並非賣品故流傳無多其餘或紀逸聞或述艶迹皆足廣見聞資掌故亦有清一代之野史也（每部精裝一函定價一元二角）總發行處　上海棋盤街五百十三號掃葉山房 
 
 

Page 4

 
 
   
 
 

Page 5

 
 
   
 
 

Page 6

 
 
[政府注意内債之一斑]  
　　八釐公債票付息辦法前年南京政府時代因軍需急迫曾發行八釐軍需公債共計六百三十五萬八千五百十元在當時任意發行多額而在今日實爲一極感苦痛之事現　第四次付息之期財政部巳擬定辦法八條刋登公報一此項公債付息機關除别有指定者外均由中國銀行轉飭滬漢各分行經理支付二此次第四期付息之債票皆經本部核准在先曾將號碼登載政府公報已付過第一或第二第三各期息銀者其未經本部核准之票仍須將債票號碼報部核准登報公布後始准照付三軍需公債章程第十八條凡到期各項息票須於到期後六個月内換現過期作廢現在第三期付息應六個月巳满凡續經今部核准之債票亦祗能照付第四期息銀所有第一第二第三各期息票期限已過照章已爲無效不補付四第四期應付銀之債票本部除將各經售機關以及債票張數收入債額并此次應付息額編一總表外再將第一付息期起至第四付息期止所有先後核准之債票數目號碼另編一表一併登入政府公報俾經理付息機關得參照此表付息銀以免舛誤而昭核實五各埠華僑所購遂停止收買故日來國庫劵復呈供過於求之現象債以日落昨又據報告財政部及中國銀行日來對於國庫券購售情形甚爲注意并定關於轉售之嚴密手續略取干涉主義持有國庫券者目此爲財政部到期不付欵之先聲則實皆揣測之辭也 
[修正聲中之法制銓叙兩局]  
　　法制銓叙兩局向來直隸於國務院此次修正各部官制時未暇議及近日熊總理將國務院官制重加釐訂聞此兩局官制亦由國務院提議重加修正不日當可發表至其修正之内容則如左 
[法制局]  
　　法制局直隸於國務總理其官制之内容可分兩項說明之（一）權限（甲）承國務總理之命擬定法律命令案（乙）對於法律命令有應制定廢止或改正者得具案呈報國務總理（丙）審定各部擬訂之法律命令案（丁）關於法律命令正本之保存事項（戊）關於禮制之擬訂及審定事項（二）職務與職員（甲）局長設局長一人總理局務監督所屬職員局長有事故時得令首席參事代理其職務（乙）參事參事定額十二人承局長之命掌擬訂及審議法律命令案事務（丙）秘書秘書定額一人承局長之命掌理機要事務（丁）僉事僉事定額四人承局長之命掌理文書會計及庶務（戊）編譯員編譯員定額六人承局長之命掌理編譯事務（己）主事主事定額六人承長官之命補助僉事分理事務（庚）調查員法制局因事務之必要得聘任調查員無定額（辛）雇員法制局爲繕寫文件及其他庶務得酌用雇員無定額 
[銓敍局]  
　　銓敍局直隸於國務總理其官制之内容亦分兩項說明之（一）權限（甲）關於文官任免事項（乙）關於文官陞轉事項（丙）關於文官考試事項（丁）關於勳績考核事項（戊）關於恩給及撫恤事項（己）關於榮典授與事項（庚）關於外國懇奉受領及佩帶事項（二）職務與職員（甲）局長局長一人總理局務監督所屬職員（乙）秘書秘書定額一人承局長之命掌理機要事務（丙）僉事僉事定額六人承局長之命掌理前項自（甲）至（庚）所列事項並文書會計及庶務（丁）主事主事定額十二人承長官之命補助僉事分理事務（戊）雇員銓敍局爲繕寫文件及其他庶務得酌用雇員又稽勳局因復議案件繁多預算須至本年八月方能告竣一節已經該局長許寳衡遞呈政府聲明此事刻聞政府以此項機關本係臨時辦事之組織萬難過事拖延前本决定二月内卽行裁撤現在旣屬一時不能解散特擬變通辦法將該局暫行歸併銓敍局改名爲稽勳科隷屬該局以資清理舊案並定仍以許寳蘅兼充該科科長云 
[是亦籌邊政策之一種]  
　　尹昌衡組織西方佛敎集成會 
　　前川邊經略使尹昌衡爲推廣佛敎起見日來與梅光羲孫少侯及京中各大寺方丈商議擬設一種團體以便辦事卽名中華民國佛敎集成總會公推會長一人呈請大總統加以集成佛名號其佈敎之僧侣如有成績分三等九級賜以名號俾資鼓勵探悉一等一級名覺世一等二級名覺敎一等三級名覺宗二等四級名悟敎二等五級名悟道二道六級名悟性三等七級名格四三等八級名格統三等九級名格初聞已呈奉大總統批交國務務内務部查核辦理茲將内務部致國務院函錄後查該會創辦之理由原呈已詳言之其中歴稱邊藏地勢奇難氣候惡劣貨物匱少人情隔　種種困苦不利行師非似武侯攻心之略投其所好移其心理雖孫吳復起亦無以善其後而邊民心理迷信藏敎崇拜達賴膠漆黏固不可脱離其所以然者實因達賴手握敎權順其俗習以施其煽惑而腹省文化遂遭排斥而不之及至其敎權之根本寄附尤在大小招及温讀等考試以及各種敎職之升轉如中國從前之科舉及其他清班名器有以牢籠上流社會之人而奔走之並深咎夫此種敎權在前清時一概放棄委之達賴其結果乃有科舉尊孔而忠君喇嘛尊佛而忠達賴之别至於今日不可收拾其制度之流弊有以使然也今欲撫綏邊民不能不移轉敎權以改變其心理之趨向欲轉移敎權尤不可不從其愛慕之考試與敎職兩項着手故其會章雖有六十餘條其實則以第四章第二節所稱之會考大考與第五章所稱之奬則爲主題其他前後各條皆因此主題而發生者也惟所以欲移轉敎權者實欲藉敎權以伸張政權耳則握此敎權者卽不得不歸之政治機關此該章程所以有第五第十四第十七及第五十九等條之規定然則該會雖名爲一種敎會其實則國家政策上對於邊民所採用之一種特别制度亦爲該主管大吏對於邊民所施用之一種覊縻手叚與普通敎會逈然有别蓋普通敎會其目的在推廣宗敎範圍該會目的在移轉敎權以伸張政權普通敎會以各會自身爲主體該會則以國家自身爲主體故其精神形式皆不受普通集會結社律之縛束而其章程亦多溢於普通制度範圍之外夫旣爲國家所採用之一種特制而不受普通法令之縛束則其緩急先後取舍從違均屬政策上之討論本部以爲該經略使所呈請創辦西方佛敎集成會一事應行交蒙藏局審查是否可行卽由貴院主持提出會議决定是否採用此項政策以爲籌邊之計畫再交由該經略使妥愼籌辦庶與普通敎會截然不同而視爲國家政策上之一種特别辦法云云 
[粤借欵忽又中變之恐慌]  
　　廣州特别通信 
　　粤省紙幣低折恐慌巳極自有借欵消息社會爲之一慰又得報界爲之虚張聲勢言舊曆臘底提得三百萬粤人信以爲眞於是年關幸而得過其實借款經許多周折其間已有中變矣借欵之事經由財政部核准其電文已登前報然詳細考之粤省磋商借欵之事計分兩次第一次向滙豐銀行代表熈禮爾磋商因無切實抵押事已不諧此爲第一次借欵中變故日前華國報登載借欵中變之事卽指此也第二次借欵乃向英商卑路基礦商借額一千萬元聲明贊助粤政府開辦銀行維持紙幣其交欵九折於債務人頗爲受虧惟粤政府苦於紙幣無法維持不得不勉從其議業於一月十五夜在都督府訂立草約並許將借欵分期撥交矣其第一期借欵當交三百萬或二百萬財政司長嚴家熾因於十六日乘江大兵輪下港商議提取（故當時省中各報皆言已收到借欵三百萬而紙幣因之稍爲升高）詎知到港而後該借欵人不能交出嚴司長遂嗒然而返據省中銀行中人云（即滙豐台灣兩銀行中辦事人）訂約之商人在外國無甚名譽亦無甚魄力此一千萬借額擬俟訂約而後然後在外洋逐漸募集現在歐洲正在金融恐慌該商又非銀團中人必無效力故研究其内容第二次借欵恐又中變其情形宛如去年胡漢民爲粤督時與美裔磋議借欵草約雖訂其後在外洋無法募集卒至中變而後已此消息傳出商民又非常震動商場各行紛紛集議均以紙幣漲落無常於商市結賬受損極大擬於陰曆正月起以規毫爲本位不信用紙幣卽報界主持主論向來不以抵折紙幣爲然故收入皆用紙幣無如一至年結受非常之損失故今歲亦有議主收現毫者此中苦况難以言喻現政界無法維持祇有一方面出示禁止一方面函致總商會請其勸導而已茲將李省長示文錄後 
[其一]  
　　爲佈告事照得粤省商場貿易一律限以紙幣爲本位銀毫爲輔助節經通飭遵照在案茲訪聞各行商連日紛紛集議擬陰曆正月卽以現毫爲本位如果屬實殊屬弁髦法令破壞幣政亟應嚴行禁止以維大局除函總商會邀集勸導外合就布告仰各行商一體知悉須知各國紙幣價格均時有漲落粤省貿易向以紙幣爲本位久已相安此時何得任意更張牽動大局自通告後如敢故違定卽嚴行查究其各遵照母違一月二十日 
[其二]  
　　爲佈告事照得粤省紙幣低折市面恐慌前經本都督民政長電准財政部借債開辦銀行節經佈告知照在案現復接奉國務院寒電開已切電商會維持并飭商承妥辦矣希查照等因奉此具徵中央軫念粤局體恤商艱之至意除遵電飭司與總商會從速妥商合力維持外合亟佈告各商民人等一體知悉須知粤省紙幣現已亟籌辦汉力予維持不慮無現金收回之一日嗣後商場一切貿易務須抬高價格行用不可仍前低折致受損失是爲至要一月二十一日 
川議會之末路 
[職員]  
　　朱議長以現值閉會期間各議員一律休假所有各項職員已無辦事必要且當實行减政之際故特將各股職員人數暫行裁减茲將應留各科職員姓名錄下秘書長聶丕成文牘科李叙也曹子宅譚作霖熊偉臣戴錫珊閔仲寅聶海秋陳梓香夏敬常吳仲良李渭卿吳漢勛楊俊峯周仲雲戴晉承吳政周羅志芸鍾晴谷何奎垣徐澤沅鍾黑清杜崇舉趙京輔楊霞軒王惇五古治廷會計科張澤涵陳俊武楊煥廷徐仲初庶務科蘭孟儒唐可權馬士盡曾成璋高啓後連澤之 
[議員]  
　　　　近日援引中央命令請取消國民黨議員者日有所聞昨又有曹登五等以省議會議員楊重岳曾順熈均係國民黨籍并曾任該黨幹事特呈請省公署查照取消刻聞民政長巳令飭軍事巡警廳查覆矣又聞川省被取消之國會議員張知競程瑩度昨致函四川公立法校校長語意蒼凉大有進退維谷之勢所幸知事試騐及司法人員甄拔兩事足以動人興味二君前在該校充當敎習曾參預編訂政治學刑法一部特囑該校長將一分寄京以爲呈請與考之資亦可見其無聊矣 
地方通信 
[松江]  
　　商家之年興舊俗以新正初五爲財神日市慶中人例於初四夜盛設香花果品爲接財神之舉爭妍鬭麗挨戶如是本年商家興會更較去年十倍士女入市遊觀雲屯霧沛以松江銀行及通惠綢莊爲最爆竹鑼鼓之聲銜接一片雖曰習慣難改然亦一好氣象云 
　　增徵逾冬糧價前清末季民間應完漕糧有冬價春價之分如冬間每石應繳五元者春間需加錢五百文故除夕一日夜徵糧吏役有應接不暇之勢民國揭幕此習蠲除詎去臘底又奉省長電令過冬糧價每石需加徵半元華亭周知事以歳序巳闌不及通告四鄉因電禀省長准予展限十日 
　　瘋姑戕媳案泗涇左近鄉民周和尚娶妻某氏相安無事詎其母周鍾氏染有瘋疾時發時愈客臘二十七日夜半疾發持刀將媳猛斫奄奄一息始棄刀圖逃經鄰衆追獲併其子解由警局轉送來城即解檢察廳訊辦翌日其媳卽傷重身故 
[揚州]  
　　火警類誌前晩徐凝門街戴以文私宅因不戒於火致將餘存之火藥爆發焚小孩一口今晩（二十九）都天廟側李姓又以搶接財神以致花爆墮落柴堆頓時火發幸施救靈速未致延燒云 
　　總董抗傳受拘仙女鎭總董史恩官因受該鎭公民鄭相控其藉題歛捐經地方檢察廳朱廳長傳訊詎史抗傳不到祗以董會公函搪塞朱廳長特着該廳法警改用拘票將史及會中庶務姜樂之拘提來城聽候質訊現史已託縣議會正議長凌仁山副議長蕭味之雙方關說未卜能無事否也 
[杭州]  
　　修正抵補金税率屈民政長致財政部電云北京財政部鑒養電悉查浙漕以前清近五年折價平均實係每斗四角七分餘今大部擬修正抵補金辦法大綱定爲每斗征銀五角五分此數超過舊率現詢商國税廳胡處長據稱以每斗征銀五角爲適當映光意亦相同敬祈核奪浙江民政長屈映光叩 
　　都督府之會議三十日午前都督在本府召集各軍官開軍事會議約歷二小時之久聞係因奉到大總統電令各省伏莽潛滋應責成各都督嚴加防範之事又聞此會乃對於白狼及黨人方面與二十七日治盜命令均有關係云 
[安慶]  
　　拿辦棄城知事皖北六安州地方日前有土匪肇亂知事殷寳森棄城逃走經都督派馬聨甲往剿已誌前報聞該土匪見馬統領大兵馳至卽已聞風四竄該縣城内依舊安謐現聞倪督以該知事殷寳森棄城逃走致使居民受此蹂躪巳電飭一體嚴拿究辦矣 
　　放爆竹打手心皖垣俗例當舊曆除夕元旦民間多喜燃放鞭爆警察朱廳長以現值多事之秋燃放爆竹恐居民誤作鎗聲特行照會商會印散傳單一面出示禁止無如習慣難改當除夕之夜仍多爆竹之聲時朱廳長親率巡士多人梭巡凡遇民家燃放者卽以違抗警令論責打手心數十下不等被責者咸咡苦不置 
[四川]  
　　鐵路公司交涉川省鐵路原係股本一千五百餘萬不數年虚耗一千一百餘萬一無成效去歲經股東會議决改歸國有部派交涉員到川住公司八九月今已交涉完竣除倒欵存欵外國家擔任一千五百萬許擬發國債票分期攤還云 
 
 
 

Page 7

 
 
[對禁醒羣報]  
　　一月十號省城軍事　警廳令云案奉四川省　政公署訓令開内務司案呈奉内務部令開前據人呈送該省六七月間發行之酲羣報數抵宗旨不純正茲復由本部查閱該報十一月六日仍復語多　惑亟應依法辦理爲此令行該民政長迅卽嚴辦并希具覆等因奉此除遵令查辦呈覆外應卽將該報社封禁發行爲此諭仰居民人等一體知照 
要件 
[甄拔司法人員會通告]  
　　甄拔方法施行規則（第一章總綱）第一條因實施甄拔方法對於外部應調取關係文件時以會長之名義行之但會長得將特種之發信事務移請司法部爲之第二條調取關係文件得因簡捷以電報或言詞爲之第三條受甄拔人員依甄拔司法人員凖則第九條規定提出之憑件會長認爲未完備時得指定件類及期間命其補呈第四條審議員於調查中認爲證件猶未完備時得隨時報告於會長如會長認爲正當亦爲前條之處　第五條接收證件由會長督令事務員爲之但得將特　之收件事務移請司法部爲之第二章證明資格　件）第六條　　文　　由受　　　　　　出　得於心要情形徑向學校或敎育部或其他適當之官署查取證實覆文第七條提出顯然不合格之憑件報由會長隨時却回之（第三章學校講義考試答案及考列等次之關係文件）第八條第五條之規定於調取學校講義考試答案原案及分數並考列等次准用之對於同一内容之講義毋庸調取第九條外國學校之講義考試答案原案及分數耒經受甄拔人員本人提出而不能設法調取者得命本人提出詳細理由書講義之種類敎師學年及畢業考試所列等次應記明於理由書（第四章履歴及證明事務成績之關係文件）第十條畢業後或入學前之經歴除依受甄拔人員本人提出之履歴外得於必要情形徑向所執務之處所查取證實覆文第十一條調取所辦事務之成績得徑向原管監督員或其他適當之處所查詢實情並徵取其證明成績之憑件第十二條關於修學上之著述論說除由受甄拔人員本人提出外得徑向適當處所調取之一（第五章證明品行性格才能體質之關係文件）第十三條第十一條之規定於調取品行性格才能及體質之考核資料准用之第十四條審檢衙門人員受甄拔者應由各該監督長官將該員品行性格才能體質據實開呈報告書於會長第十五條律師受甄拔者各該監督長官得不待行查即將其品行性格及曾否受有懲戒情事據實開呈理由書於會長第十六條調查受甄拔人員之體質有必要時得命取具合格醫書證明書或指定醫師命察騐後提出證明書 
[審議員審議規則（第一章總綱）]  
　　第一條會長就受甄拔人員計算各審議員應分擔調查之員數會長隨時將所擔任調查各員關係文件分配於審議員審議員對於曾評閱其考卷之員不再擔任審議第二條審議員由會長配受員數後卽從事調查自關係文件分配最後之日至應提出報告書之期間爲一個月伹依第五條提出報告書者應於配受員數及其關係文件後十五日内爲之前項期間會長因必要情形得縮短或延長之第三條前條第二項期間之起算及第三項期間之縮短或延長均由會長命事務員發送通知書於審議員第四條審議員調查之結果及調查情形於審議員會議决前對於外部應嚴守秘密（第二章資格之調查）第五條審議員應先就受甄拔人員之資格調查之若認爲與甄拔司法人員准則第一條之規定不合者卽依定式提出報告書於會長第六條會長得將前條調查事務歸特定之審議員專任之第七條會長於第二條第二項但書期間終了後先就資格不合人員開審議會議决之前項議决書及報告書由會長報達於司法總長第八條審議員調查資格時如發見畢業文憑講義原稿或受任命之文據有疑義者應卽提出特别報告書於會長會長　　　　書後得隨時開審議員會議决相當之處置　條第二項規定於本條情形准用之（第三章學績之調查）第九條關於學校講義及考試答案之調查應就其内容測定其學業之程度第十條學校講義之内容如係全然同一者得省略調查但其種類及程度仍應於報告書内記明之第十一條關於學年及畢業時之成績除就答案調查内容外並應注意於考試分數及所列等次第十二條以曾充敎授爲受甄拔資格之員除考核其學校種類及程度外應就其歴年授生之講義調查之第九條之規定於前項情形准用之（第四章經歷及事務成績之調查）第十三條關於經歷之調查應就其履歴書及調集之關係文件核對之第十四條關於事務成績及其運用學問能力之調查應就其所處理事務内容之全部或一部考核之前項規定於受甄拔人員得有該管長官相當考語查仍得適用之第十五條關於學問之修習如有著述論說及其他之資料足供參考者應就其内容考核之前項考核之結果並記明於報告書（第五章品行性格才能及體質之調查）第十六條關於品行性格才能及體質之調查應就其關係文件考核第十七條顯著之事績經考核後得爲品評之依據第十八條品行如有惡劣之確據者得停止調查其他事項但應將詳細情由記明於報告書第五條第七條之規定於前項情形准用之（第六章甄拔考騐成績之調查）第十九條以有甄拔司法人員准則第十條所舉法律之著述　其他顯著之學績爲理由提議免考者應就其著述呈證明學績之憑據爲詳細之說明顯著之學績以書據或顯著之事實證明之顯著之學績以有關於甄拔司法人員准則第十條所舉之法律者爲准第二十條考騐之成績依典試員作製之成績表及其定有分數之考卷認定之第二十一條第十八條之規定於考驗成績五科目平均不及六十分或各科目之一不及四十分者准用之第二十二條調查考騐成績有必要時得就原卷重爲審查但應將其必要理由及審查之結果記明於報告書對於考卷分數之變更應經審議員會之議决 
雜評二（默） 
[西方佛敎集成會]  
　　丹宗敎之目的有二其一欲本我之敎義化人爲善良以逐漸擴張宗敎之範圍此等敎會以敎會自身爲主體所謂普通之敎會也其二欲以我之敎權爲伸張政權之先導敎權日益推廣則政權日益擴張此等敎會以國家自身爲主體所謂特别之敎會也若尹經略組織之佛敎集成會欲以移轉藏人之敎權者進而移轉其政權爲籌邊政策之一種故其制分三等九級其法用考試奬則以投藏人之所好可謂特别制度之又持别矣 
　　雖然民國之於藏人屢封佛號待遇優厚可謂得武侯攻心之法矣而藏人頑梗如故蓋敎育不足以成化其身心文化不足以改變其習俗而欲遷就其所好徒藉佛敎以牢籠則　　攻心者所攻亦微矣哉 
　　　借欵忽又中變蘇蜀借欵之所以不成者以財政部未核准也粤省之借欵財政部已核准草約已簽定嚴司長巳赴港提欵矣而忽又中變且粤借欵之中變非一次借債何其難也借債不成則粤人又起恐慌紙幣非特低折且將不用官廳之文告無效豈非危之又危耶 
　　雖然猶幸有前次借欵成立提欵將到之虚聲得以稍定人心而偷度年關不然此年關中已不知將現若何景象矣粤人亦可憐矣哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商餘學會案之結束]  
　　上海鎭守使鄭汝成君昨日訓令滬南警察分廳長崔君略云案據探報青蓮菴商餘學會有私藏鎗械及秘書開會情事當經派員往查果在該會事務室内起出步槍十五枝子彈八十餘粒軍帽軍衣背包彈匣等軍器甚夥提訊該學會茶房朱阿新供稱學會係由何曰琰主持鎗枝由何交令收藏近來每夜會員到會不知所議何事旋飭縣知事抄錄該學會呈繳鎗枝共一百三十七枝子彈六千五百六十五顆均巳悉數收繳並聲稱並無拾獲潰兵抛棄鎗彈等情呈復前來當以該會原有鎗子前旣一律呈繳則前項槍子從何而來且稱有秘密開會情事自不得不切實根究迭次飭傳何曰琰始於昨日投稱此項鎗子係由會員前在火車站保護寗滬亂時在荒地拾獲未登簿記以致前次漏繳致奉搜獲實難辭咎近日開會實因會員沈文賓因公傷亡一事在會提議撫卹實無秘謀不法情事刻巳解散如再查出商學會名目願甘罰辦等語察核輿情尚符暫照新刑律二百零五條未受公署之命令而製造收藏軍用鎗炮等物者處四等以下有期徒刑拘役或二百以下罰金着罰一百元以示薄懲茶房朱阿新無干開釋惟查上海尚在戒嚴期内又爲各省亂黨逋逃之處每多藉端結社密謀若不查禁不足以保治安除自治團體及奉令設立公益社會准其照舊設立外其餘一切不正當之社會及如有團體未繳鎗子應令一律解散呈繳云云 
[外日暉橋駐紥軍隊]  
駐紥製造局第七　旅長臧和齋君以製造局迤西至龍華相距十餘里現值謡言蜂起之時晩間雖有巡邏軍隊恐尚難期周密爰於前日會商龍華補充兵第六團龔團長請派兵士二連駐紥外日暉橋以便遇有警信易於接應刻龔團長已准予派兵前往塡駐矣 
[西婦被害三誌]  
　　公共租界禮查路十四號德商南門牛肉莊主婦密雪司南門被人殺斃並盜去值洋三萬五千元之鑽石金珠飾物及鈔票金洋等物業經捕房將該婦之馬夫王阿四西崽朱小毛出店張連生潘阿四一併拘解公共公堂請爲訊究因其事涉嫌疑判均押候查核在案昨又由捕房將王等解案卽由關讞員會同德領裴君研訊據美捕房八十四號西探訴稱此案發現後旅滬西商大爲震動捕房查辦手續亦頗嚴密曾據西崽朱小毛在捕房供稱於是晩十一時出外至馬夫王阿四家内晩膳而朱走出後卽發生此事至張潘兩出店所供是晩均在江灣現查二人是晩亦在馬夫家内晩膳其言不實然查與此案無甚關係惟朱小毛係最要之案証請爲訊核訊之朱供是晩十一時與同行西崽數人一同出外至馬夫家内晩膳此事毫不知情質之王張潘三人亦供不知關讞員諭曰此案關係重大爾等均須實供或有知情不妨實說倘虚言隱飾日後查出須加等治罪朱等同供實無虚飾關讞員又曰現據西探禀稱爾等與此案並無關係本可一併交保惟朱小毛須留爲案証諭畢卽商之裴君判王張潘三人交保開釋朱暫留捕房候核 
[根查失票之來歷]  
滬南警察分廳長崔鳳舞君通令各獲署云案奉督辦訓令内開案准江蘇民政長韓函開昨在滬上承交第○○一九○號江蘇公債票百元票一紙旋省後卽調卷查核知此票原存寗省司庫未經發售復查歴次登報號數均無此票號碼係前次寗亂被亂黨搶失之票茲將原票寄繳察收卽祈迅飭追查前途係由何人經售存有債票若干藏匿何處飭警緝拿懲辦以儆歎冐而杜後患深紉公誼等因並附來洋一百元債票一紙准此查核該公債票係該分廳長前在第四區署長任内交來茲准前因合行將公債票發還仰該分廳長遵照迅速嚴密辦理並將辦理情形呈報轉復爲要等因奉此除分行外合亟訓令該署長卽便遵照嚴密查拿務獲解究 
[再紀兌換國庫證劵之周折]  
　　盧金鎧（即盧少棠）因執有國庫證券洋一萬三千一百二十五元屆期向由政府指定之中國銀行兌現並換半數新券該銀行忽稱此券已經人函知中有糾葛不允兌換故延安德臣律師於二十九號上午投廨聲請諭知該銀行照兌中西官因非本公堂權限所及諭候再核在案嗣經安律師將華洋文禀詞送交駐廨檢察處復於午後投案聲請給諭並據檢察處查得此事曾據羅禮士律師函請從緩禀奉中西官訂期前日午後由羅律師到堂再核至前日午後羅禮士律師並不投案將函請展緩給諭之理由聲明而安德臣律師復偕盧投案候示聶襄讞商之奥領克若以羅禮士律師旣不到堂聲明遂准如原告所請給諭持赴中國銀行照兌 
[緝獲黨人之請奬]  
　　閘北警察分廳長徐國樑呈薩督辦文云爲呈請事竊奉督辦批分廳長呈爲緝獲亂黨沈中和一名送解鎭守使府訊辦由奉批呈悉該分廳長督飭警探查緝亂黨沈中和一名辦理迅速殊堪嘉尚出力人等照章請給賞銀仍隨時防範查緝以保治安此批等因奉此分廳長盜查是案先由軍事偵探李振球報告繼由副探李鴻强訪悉該黨住址軍事偵探陳公俠指引假意入黨後李鴻强又偕同偵探翟世清副探楊保廷蔡少亭並李振球等在車站守候捕獲所有以上出力各探除李鴻强一名已由分廳長提升第四區偵探外餘應如何給賞以示奬勵之處理合具文呈請督辦鑒核示遵 
[商務印書館特别股東會紀事]  
　　昨日午後商務印書館因收回日本股分事召集特别股東會會場設於愛而近路紗業公所計到會股東二百數十人股分數目在一萬股以外三點半鐘開會由股東推舉鄭蘇愈先先爲臨時議長旋由董事會報告收回日本股分始未及去年營業大概情形遂提議處置所收回之日本股分辦法各股東或主分售學界或主自留嗣經議决股數有限股東分配不均現在出售股份由董事會决辦不以股東爲限又有股東提議去年營業比元年增加百餘萬應增股本以爲推廣之計多數贊成議由董事會先具計畫草案再行决定最後提議修改公司章程逐一通過並由議長介紹新總理印錫璋君與衆股東相見满場鼓掌歡迎印君起立致謝並述　辭遂散會 
[信局夥途遇暴客]  
　　昨日上燈時全盛信局夥手持羅店銀洋包封行經英租界漢口路外國墳山相近突來匪徒六七人上前攔刧該夥大聲呼救祗被攫去現洋十六元迨巡街捕到來各匪已杳如黄鶴矣 
[領事請緝贓盜]  
　　滬南警察分廳長崔君昨接租界某領事公館電話知照北河南 
路某西人家於前晩（三十號）被盜十餘人强刧拒殺事主携贓向華界寳山路逃逸請爲恊輯等語崔君接電後即飭所屬各區署一體嚴密查緝 
[地保藐視命案]  
　　舊曆去歲除夕七點餘鐘滬寗火車由南京來滬行經閘北　子灣附近忽有一人黑暗中在軌道行走致被火車撞倒碰傷頭顱而死公司中人卽托該處地保名福生者前往調查具復酌奪詎福生並不詳查卽以蒲包一只將尸裝入私埋於附近荒田中該公司以連日未見地保報告函致第四區第四分署立將福生拘署詢知前情當於前日解送第二初級廳轉告地方檢察廳於昨日委派檢察官等前往起尸相騐核辦 
[正當防衞之减罪]  
　　浦東洋涇鎭南姚家宅鄉民張金咸於舊曆去年十一月間因有朱虎林迭次强姦伊妻張陸氏又携取菜刀行兇致張忿極用砍柴斧將朱砍斃當經該處警局將張金咸張陸氏拘送地方檢察廳騐訊时確起訴審判廳辯論終結聽候宣布判决在案陰曆十二月二十七日下午復由刑庭庭長楊樹猷會同推事官端木棻及起訴之田檢察官特開法庭命提張金咸張陸氏研訊之下以朱虎林一再强姦有夫之婦又敢持刀前往行兇孼由自作惟已死勿論張金咸張陸氏亦有不合本應重懲姑念當時急迫作正當防衞論從寛减罪三等科以四等有期徒刑張金咸張陸氏各監禁一年一個月判　送監執行 
[學校祀孔問題]  
　　法文報云學校祀孔議案聞總統府巳交政治會議核議大約陰曆初十日即能决議施行但此項問題宗敎家萬不能承認緣宗敎學校子弟按各該敎規例不能於木偶前行拜跪之禮耳刻在華各宗敎家又將聨袂而起反對該項問題矣昨松江天主敎進行會首先抗議拍電到京請願原電云北京大總統國務院政治會議鈞鑒學校祀孔其如宗敎子弟何清勿規定於江天主敎進行會徐養田黄幼亭張次泉顧廉卿金韻初等全體叩印 
[滬局退還電稿之原因]  
　　法文報云本月十六日本報曾登滬局拒収電報一則按該電係松江天主敎進行會全體會員拍發到京呈請大總統國務院曁政治會議勿遽規定孔敎爲國敎問題刻接該會交來滬電政局長袁長坤君函一道亟譯之以明其事之原委而知該局長之大公無私焉來函云逕啓者閱一月十七日本埠申報第十版内登有滬局拒收貴會電報一則鄙人忝係一局之長毋任愧歉當卽查明是日尊電於上年十二月二十九日午後一時送局敝局收報司事陳端勛因此電關係重要爰請報房總管蔣覲侯檢查其時該總管適值鐵路事忙未時上下文聨綴繹祗以五族共和破裂堪處等字樣未免觸目囑令發報人改換數字再來發寄而該司事遂卽據以回覆並將電稿退還大約送報人傳述未清致生誤會查敝局定章收發各報如有語意激烈關碍治安之電部令不准接收檢查甚嚴倘有疑義准予該司事呈請鄙　察閱現查尊電全文宗旨正大語句警　實在准收　列（中略）合亟函達一切並道歉忱至希曲予鑒涵爲荷 
[再誌舊官僚與妓女之齟齬]  
　　前清道員紹興人徐顯民前納妓女張颺爲妾嗣張不安於室意圖背逃徐遂將所有飾物措留不給幾致興訟經人調停和息兩愿分離惟不准張妓重入青樓互相立約今張妓仍在福致里懸牌賣娼故徐以張違背前約控經公廨傳案於前晩集訊先由原告律師聲稱原告因事回籍委託敝律師代表應請准予陳說案情請究即據被告代表辯稱此案原告實無起訴之理由今又臨訊不到顯係有意規避應請將案註銷孫襄讞判張交原保候改期再訊 
[妓女陳述苦况]  
英租界三馬路公陽里妓女花寳玉因被鴇母虐待於昨晩八時許乘間逃至城内由警察第二區第一分署崗巡查見帶署經署員孟荃蓀胸據該妓訴稱原名王桂寳幼失怙恃於十八歲時被姑母陳王氏從安徽原籍誘騙來申賣入方小惠家爲娼得身價洋三白元墜入烟花於今四載每欲　良被鴇母百般留難受虐不堪請求發堂等語旋在該妓身上檢出金飾數件署員卽飭送至南市警廳發堂留養擇配 
[祛除警界之汚點]  
　　滬南警察分廳　崔君昨令所屬第一二五三區署長云照得警察官吏負　保護公安維持秩序之責舉凡民間婚喪各事不論貧富理宜隨時照料庶幾一視同仁盡我天職近查各屬巡警地方有請求保護者派駐其家不獨收取勞資抑且坐　暢飲此　　習若不從事革除殊爲警察之汚點爲此訓令該署長卽便遵照以後對於婚喪喜事請求彈　者只准加派巡選附近照料母許移駐其家門首站立並不准稍受酬勞即延請飲宴者亦當一概謝絶以勵廉潔而保名譽 
[繳送廢舊軍用品]  
　　南市第一區警署署長劉文軒君查得前署長龔君移交時存有廢舊鎗械子彈剌刀等件業已開明實數彙送警察分廳請崔廳長點明轉送鎭守使署存留 
[巡士看守押所之規則]  
　　滬南警察分廳長崔君因押所爲拘留人犯重地特訂看守巡士服務規則八條訓令警察隊長轉飭各看守巡士一體遵守規則錄後一押所爲拘留人犯重地除看守巡士外無論何人一概不准擅入一看守巡士對於拘留男女人犯均當持重不得與之言談戲笑一拘留人犯如有親友家屬前來看視或送衣服食物者須憑司法科允准條方能接見送入一非看守巡士如有擅行闖入拘留所或　遞物件食品者看守巡士應行報告如有隱徇不報一經覺察定將　看守巡士嚴加處分一拘留人犯於入所時由看守巡士逐細檢查如在該犯身上查出物件無論大小均送司法科收存俟案結時發還一在押人犯如有疾病等事由看守巡士立時據實報吉司法科核辦一拘留所人犯進出均以提簽收簽爲憑如無提簽收簽看守巡士不得擅收遭提一每届月終由看守巡士將提簽收簽彙繳司法科察核一看守巡士如有不遵守前項規則查出後予以相當之處分 
[警廳分發解案單片]  
　　北市　察分廳徐廳長昨日通令三四六各區警署及各分署署長署員云爲令飭事案查各署分署解送案件前淞滬警察廳有解案單片分别塡註本有一定程式茲本分廳成立以來各屬解送案件或用呈片或用呈文類皆參差不齊未能一律合將刋就軍片隨令附發令到該署分署卽便遵照嗣後解送案件一律改用單片以昭劃一而便稽考至解送時間凡尋常案件每日自上午九時起至下午五時止其關係緊要之案仍隨時迅解本廳辦理 
[姚巡官去志已决]  
　　第一區警察署内勤巡官姚明燦近因辦事棘手懇求該署長劉君傳禀崔分廳　辭職劉君未允所請惟姚去志已决昨又向劉署長懇求務達目的云 
[調查戶口之催促]  
　　上海市政廳前因辦理清鄉分飭各圖地保各舖地甲調查戶口原限十五日報到現巳逾限多日報告者甚爲寥寥業於昨日發出諭單催促造報矣 
[菜市不准行車]  
　　滬南警察分廳長崔　舞君據　民顧桂等函稱外郎家橋及外倉橋之早市居民買菜人多擁擠車行不便懇請再申前令禁止車輛每晨十鐘以　不得行經該處賞爲德便等情崔君查得該兩處地點係歸第一區警署及第一分署管轄當卽命令各該署長署員轉飭各長警一體禁阻 
[嚴禁華人冒掛洋旗]  
　　英國海軍炮艇司奈泊號於陽曆一月中開赴鎭江路經儀徵見一民船冒掛英國海軍旗司奈　號　主見之大駭親登該民船將旗扯下旋即禀報駐京公使照會外交部轉移交通部諭飭實業可傳諭禁止嗣後華人不得再有冐掛各國商旗及海軍旗如敢故違一經發覺准該國官商將犯罪人拘送當地有司衙門懲辦該司奉文後查得華人冐用外人旗號巳於民國二年十月間示禁在案茲各省仍有違犯情事實屬不知自愛因卽咨請江蘇都督民政長轉飭各縣一體查禁昨上海縣洪知事已出示諭禁矣 
[沙船聚賭拒捕]  
　　滬南浦中泊有青口沙船一只連日糾人在船賭博事爲水逕隊長潘恒吉查悉特於前晩飭派巡長趙美勝帶同水巡汪拘詎各賭徒卽持木棍出而拒捕致將趙巡長及該隊水手周錫年凶毆受傷旋仍由該水巡竭力拘拿獲住賭徒李振祥陸四寳費雲春丁阿春陸長發孫義五傅丙宣傳純餘莊禮紅李長元等十名並抄獲行凶木棍六根解送司法科略加詰間以趙巡長受傷較重先送上海醫院醫治李振祥等連同周錫年並木棍解送地方廳訊辦昨經檢察官騐得周傷雙目尚無緊要諭令自行醫治李等收押候控 
[捉賭抄出兇器]  
　　公共租界武昌路同德里醫生蕭蓮芳家樓上設有總會一所該總會聞係十六舖恊豐水菓行樓上所設之聨興號主張烔裳等合股開設每日糾人開場賭博抽頭漁利茲爲捕房查愁飭派探捕前往拿獲與賭之粤人嚴　鄭彬曾修黄吉雲柯進成等五名並在柯身畔抄出刀一把刀頭有雙尖名曰雙插子一并解送公堂訊究問官以爲首者逃匿内地乃於昨午備文將嚴等連同雙插子送至地方檢察廳收押候究 
[巡士不受賭規]  
　　閘北虬江橋江北人朱載高所開之小茶館前晩聚衆賭博正在興高采烈之際被巡士翁有山所見囑其停止朱即行賄洋六元翁不收受回至三區第一分署報告經署員吳燕山君飭派長警前往干涉各賭徒仍不停止當將朱等拘署照章懲問並聞吳署員以翁巡士潔身守法大加奬許云 
[總算多輸五元]  
　　美捕房包探余炳炎控賭徒沈關生范慶餘張阿龍以僞賭騙取伊妻余葉氏現洋四十餘元及金飾各物昨由捕房將沈等三人一併拘解公共公堂請究據余探禀稱沈等誘令伊妻前往賭博曾經阻止昨因值日致被沈等誘至其家騙去金飾現洋請爲訊究訊之被告延律師上堂辯護中西官會商之下以余葉氏亦有不合着與范張二人各罰洋五元並令具結以後不准再賭沈關生不應爲首誘賭着罰洋十元充公賭具銷燬 
[高昌廟警區請添長警]  
　　淞滬警察第二區第三分署張署員以高昌廟警區所轄地多荒僻原有長警僅二十名祗能防護製造局四圍要道其餘滬杭車站迤東由陳家橋以達滬軍營基址一帶馬路均無崗位　致該處居民時常失竊行旅亦多被搶且查該處爲電車火車聚集之地往來人衆　應添設崗位以資查緝故於前日呈請滬南警察分廳崔廳長添撥長警一排（連巡長共十一名赶緊來區以便分派站崗 
[土人糾衆惡鬥]  
　　本邑西鄉漕河涇南周家宅地方昨有胡丁二姓開喪詎有土人陳雨香陳阿苗父子前往訛詐致與馬慶和衝突彼此各糾多人决一勝負事爲該處地方巡警得悉恐肇巨禍派警前往將陳父子並馬一併拘解到區又獲凶器兩件但兩造已各受傷旋卽解由事務所轉送地方　經田檢察官騐得陳父子傷在肩臂雙手馬傷在左足均無大碍判令收押候偵查起釁情形再行訊辦 
[新老閘米業之調查]  
　　上年新老閘各米行因時事多艱銀根奇緊頗難獲利聞新閘錢恆泰恒德豐源順同興及老閘恒隆恒豐等行尚有餘利其餘恊義恒德泰昌長豐義洪大等行僅得官利而瑞昌德豐豫兩家則均因虧折尚未開市至碾米廠鎭昌源昌通商恒德洪盛恆豐宏昌裕中裕通源順恒昌等聞均稍有盈餘其餘潤興元康中和等廠則均平平 
[南市參業之盈餘]  
　　南市各參行上年雖遭亂事冬季生意尚稱發達聞阜昌葆大均多萬餘金其餘久康同昌元昌德潤恒大阜成同昌祥德昌等亦均有盈餘一二千至五六千不等 
[洗清池之風波]  
　　二馬路洗清池浴堂經理經潤山控夥羅金福唆衆罷工等情昨由捕房將羅拘解公堂經聶襄讞會同德領衛君訊據被告供稱因該浴堂令初歇夥友即日離開所致判羅交保開釋 
[婦女深夜唱曲]  
　　婦人王阿姐錢張氏楊愛寳朱妙雲　深夜在途唱曲被捕頭查見以其違章一併拘送公共公廨昨由官媒將該婦等解案訊實判各罰洋一元充公以儆 
[烟妓不受敲詐]  
　　烟妓陳桂彩至法公廨控被曹阿標百般胡閙無奈報捕拘入捕房捕頭着罰若干元釋出詎曹復紏　楊小楊到來將女子軋入茶肆稱被捕房罰洋十元須令女子償還不遂所欲即動手行兇故又鳴捕拘　求辦　之曹供認崇洋行兇不諱楊供確曾在場惟不　幇　求宥判曹罰洋五元楊無力認罰改押五天 
[寶善街火警]  
　　昨日黎明埘英租界廣東路（卽寳善街）第五百五十一號門牌某纮前店起火延及左隣廣恒烟膏店復成電燈店華新鞋店及樓上六野匯館共燬樓房六幢事後捕房恐有縱火圖賠情事卽飭中西包探往查起火緣由禀候核奪 
[糖食店失火即熄]  
　　閘北光復路西順康糖食店於昨晨一點餘鐘不戒於火當由崗巡報警救火會立驅皮帶車到場救熄焚燬棉被等件事後經四區解署長轉飭偵探查明起火情形禀復核辦 
[洋貨號失火受罰]  
　　舊曆去臘二十六晩法租界吉祥街臨平里十號門牌德祥洋貨號起火昨由捕房傳到該號經理等解送法公堂請訊據經理刁爕堂供保有火險銀四千五百兩是晩商人有事出外不知如何起火號夥徐德棠陳炳初戚永元沈生元等同供係號夥朱六文房中起火質之朱六文供商人睡在樓上下樓後房中忽然有火不知原委又訊同居之裕和公報關行學徒施根堂供是晩泡水回行見德祥樓上起火當即喊同德祥號中各人施救詎已不及是實聶讞員判該洋貨號罰銀四百五十兩朱六文亦罰洋十元一併公公 
[法文書院定期開課]  
　　法租界八仙橋堍法文書院肄業各生於上年舊曆年終放假十天現由監院巴神父傳知各生定於本月二號卽舊曆正月初八日照常開課 
[暫緩闕席判斷]  
　　棻美甫與徐采巨股欵紏葛控經公共公廨於前晩傳訊因徐臨訊不到由原告聲請缺席判決中西官判展期七天再訊如被告再不到案即照原告所控缺席判决連同堂費一併追繳 
[臨訊不到之罰欵]  
　　新瑞和收租人前至法公堂探房客戴尤氏欠租四個月向收延約等情　氏交保限七天交洋在案迄未保出昨又提訊氏供無人作保可否釋出於一個月後交清判氏還押候收租人到案再訊至該收租人傳訊不到殊違定章着罰洋一元充公 
[工夫隊召領小孩]  
　　前晩七時許有一小孩誤入製造局内向西碼頭一帶行走當爲鎭守使署工兵賈德華所見帶回隊内經隊長傳嵩銶詢據該孩聲稱年七歲名喚小狗家住洪興里父母俱有隊長立即派兵往查並無失孩之家現巳出示召領矣 
[連長緝獲竊賊]  
　　浦東高　鎭北行孫承熹家曾於舊臘被竊失物甚巨茲由駐紥該鎭南行之第一營第二連連長汪占林於前日緝獲陶洪吉金阿仁二名訊係勾通錢仁林金勝先等行竊得贜汪連長以浦東地方近來迭出竊案若不嚴辦難期安靜除督兵通宵嚴緝外昨將陶洪吉金阿仁二名解由廖營長轉送警區嚴辦 
[汽車傷人]  
　　北四川路横浜橋地方開設水菓店之范金堂於舊曆正月初三傍晩在該店附近被某西醫之汽車駛過撞倒跌傷頭顱由某號華捕雇車載入捕房轉送同仁醫院療治無效延至昨日因傷身死捕房飭將屍體車送斐倫路騐屍所候請公廨中西官蒞所騐明再核 
[公共公堂瑣案]  
 
 
 

Page 11

 
 
　　劉陳氏控穆桂寳穆洪如吳傳氏陳張氏串拐伊家六歲女孩來賣一案昨由捕房將被告男女四人一併解案復訊明白判穆桂寳吳傳氏分别各押九月穆洪如陳張氏均交保開釋 
　　南　路一百二十四號住戶周來根　證傅三寳控倪子芳私收服洋三十一元昨由捕房將倪解案訊明因倪無力　繳判押兩月以儆 
　　雲南路王恒記鞋作控殷　禎朱和尚於舊曆年終串殤緞桂八十八雙昨由捕房將兩人解案訊實判各押西牢四月 
　　龍飛馬房用人侯永建控朱長福竊洋廿七元昨由捕房將朱拘解公堂訊係原告付給馬料價洋　錯惟被告不應貪小者押三禮拜以儆 
　　巳革三百七十三號華捕朱錦堂前夜與竊賊撬開阿拉白斯脱路二百十七號門莊店内圖竊被夜差巡捕拘獲昨日傳同事主張全生到廨質訊屬實判朱押西牢半年示儆 
　　德商美勒控胡增福欠銀一案因延不清理昨由捕房將胡之保人喬鴻牛傅案交保候核 
[美捕房瑣案]  
　　粤婦某某二氏昨在武昌略爭風口角互相兇毆扭控捕房當由捕頭　得均肥無恥斥釋不　 
　　張順才昨與胡阿林在西華得路某茶肆内索討借洋口角爭　由捕查見一併拘入捕房捕頭以案　債務飭赴公廨起訴 
[謝券]  
　　張園桐古齋金石書畫會於舊曆正月初四日起舉行梅花水仙會昨承惠贈展覽券十紙書此誌謝 
[正誤]  
　　昨載錢盈餘單因來稿字跡潦草致有錯誤今校正如下兆豐二萬五千昨誤兆安永豐六萬昨誤承豐永餘一萬六千昨誤承餘合豐六千昨誤合安 
雜評三（訥） 
[天與神]  
　　天之所以可尊敬者理　巳矣天即理之說書所服膚者也而世人之不信天者則稱爲彼蒼蒼者一無知之物耳其信天者則以天爲神中國　家稱爲上帝釋家稱爲佛國道家稱爲玉皇日本稱爲神樣希臘古神話則稱風神火神兩神及種種之神悉由天派是故言天者無不含有神之意義有神以爲天之主宰於是乎敬天者必拜之祭之矣天只一天而神有種種之神世俗本分爲兩物然敬神者必敬天敬天者必敬神又二而一者也今日之北京方閙祭天案而上海之商界則紛紛祭財神祭財神者人多笑爲迷信祭天則名儒碩彦皆主張之此又何解乎如不以天爲神則天不靈而不享祭之又何說乎 
 
 
 

Page 12

 
 
   
 
 

Page 13

 
 
自由談 
游戲文章 
[游戲房記仿桃花源記] [  鈍根]  
　　夜十一時鈍根人與友丁悚信步行忘路之遠近忽逢新民社電燈數百盞男女雜坐戲劇鮮美觀者繽紛二人甚樂之復内行欲尋其伶伶居内台相隔一關關有小門彷彿若有光便推門携手入室極闊容多人長短數十輩奇形怪狀戲箱满地桌椅紛然有草棚紙壁棺材之屬珠鑽交瑩脂粉相聞其中往來做作男女衣著悉如外人白髮雙雲（朱雙雲）方摇頭自樂見兩人乃大聲問何不來笑謝之便坐談天化佛石癡小雅室中其他諸人咸來問訊據云今年遷至石路求往時諸人來此看戲不易得焉遂換一班主客問此是何故蓋不宜深妙但求諧謔吾人乃故爲隨口打　皆拍手二人歎息深服其言皆出閱歷坐片刻辭去此中人語云不足爲外人道也（吳諺謂不可告人者曰戲房裏攀談）旣出思其狀頗饒趣味援筆誌之不圖戲房之樂有如此各人互爲夫妻父子促膝閒話親密有如眷屬南洋吳采人莽漢也聞之欣然親往不幸入厠所婦女所問津者 
海外奇談 
[一勺微涔（續）] [  警衆]  
　　日本文學博士黑版勝美君述美英法德四國報紙與國民性云美國報紙於旅客之送迎訪問等事頗爲注意更細别之遺精確而求機敏以致記事謬誤在所不免又美國視勞働爲神聖（黄金時間）之觀念最强除星期日外工作繁冗不暇閱報故星期日報紙之銷數恒視平日增二倍至十倍之多又云英國泰晤士報及毛寧蒲斯德世界第一報紙也議論正大讀者歡迎由論說而電報而雜報秩序井然視日本報紙須三面讀者奚啻霄壤所用紙質亦極精美一見而知其品格之高尚矣著述論說有指導輿論之勢力惟英人富於自治獨立之精神故倫敦之輿論非必支配地方之輿論而地方之輿論恒有壓抑中央輿論之事又云法國雖爲共和政治而國民之首領猶是寡頭政治及富豪政治巴黎市街中央道路修築完善而與中心街道距離遠者卽行粗劣凡與論之支配力亦集諸中央報紙至地方報紙則不振也又云德國雖爲聨邦政體其國權以各地方之輿論爲中心與英國同夫柏林非無種種有力之報紙但勢不大比之英國甚相剌謬惟是等各國之三面記事决不顯露主人公之姓名時或露之亦不過舉其姓耳蓋全人名譽爲報界之進步者新聞記者盍其鑒諸 
　　西人之謀報紙便利者無所不至西班牙嘗出一種報紙係以麵粉作成貧民與小兒閱畢即可食去又有一種報紙係以燐質作成者夜問無燈燐質自能發光令閱報者不至爲難美國亦出一種無紙無字之報紙尤爲奇絶其法係在購報者與報館之室各安一電話機每早八時購報者坐於電話房卽聞報館讀報聲琅琅然約二十分鐘報即讀盡閱報本以目而今又代以耳報紙之變幻眞無奇不有哉 
　　世界書籍之最輕者莫如英國拉德公司近日新發行之查爾斯外傳頁數二百餘用極薄紙印成凡三十餘萬言而長不過一寸五分寛一寸二分重凡十二克冷最重者古巴比倫刻書於甎一甎當一頁莎公皇帝法典四十餘卷凡載之二十四車重十九噸餘眞世界最重之書籍也 
　　世界最大之書籍莫如英國博物院所庋藏之古代和蘭地圖其書本須賴三人之力始能舉之計厚七英尺重八百磅以皮革爲書面裝飾甚爲華麗綴以純銀所製之鑌（書中所用之釘此書係千六六○年時由荷蘭贈與英皇查理斯第二者又有一小書如指甲然乃十七世紀製成之其内容即新約全書之全卷一字不訛一句不漏眞世界最小之書籍也 
　　英國之第一印本時在千四七七年由英人名佛良考司登在佛得明城印成係一理科書較中國馮道創行板籍時實後五百年第一次印卽石印也 
　　茂根到辣者奥國之格致家也嘗因擺鉛字之法每日每人不過二三千之數嫌其太遲不足以供世用於是研究數年得一用機器擺字之法此機略似打字機指按某字則某字出排成一行則鎔鉛鑄成之而其字復散卽蜿蜒而去仍返各字之原處且擺字亦甚速也 
　　佛經以貝葉爲文羅馬亦然羅馬最古書籍皆芭蕉葉也埃及古書亦此物産非洲尼羅江中其後乃用羊皮之紙以煤爲墨以蘆爲筆無裝訂之書籍皆用軸卷之中國所謂手卷者也軸端極雕飾之工價亦甚昻富家尚有藏者 
藏書最多以法京巴黎皇家書樓爲最計藏二百零七萬八千卷如果將書架接長可長至八十英里每年有三四萬人入樓觀書羅馬斯導勞幾宫殿内所藏大理石之書籍其頁極薄不知以何法製成 
　　英國博物院中收藏中國古畫甚多最精者爲仙居圖圖中所繪之仙爲吕洞賓李鐵拐漢鍾離三人作環坐狀默坐焚香神氣生動流傅已數百年之久而墨色猶新又有兩軸皆李鐵拐像一坐一立不甚佳妙另有畫册一本宋物也中有一雙鵝圖乃十一世紀無名氏作水草數筆鵝立其上頗極天然之趣餘則明季美術品如鷹如虎如美人也其美人圖係獨坐觀書意有所得之狀所設之色極其鮮明作者姓名已剥落殊可惜也 
西人昔至中國者研究磁器而巳繼則漸及銅器今復喜購中國書畫矣英國倫敦孛登史屈重街博物院中收集中國名畫大抵山水居多頗有佳搆有一洗象圖（第二十七號）爲宋代李公陵之筆墨有跋語云此圖初展時以西人眼光觀之本亦視爲清趣有味而已然細按之氣象生動爲西畫名家蒙德奈所不及華人殆明獸性者又有一神駿圖骨格神奇氣象萬狀作者趙子昻生元太祖成吉思汗時代其人工山水尤善畫馬其卷册存英國倫敦博物院中甚夥此外另有明人所畫小馬兩匹　氣雖佳頗似野獸若在西人必以此種筆仗畫虎矣（三） 
自由談話會 
　　孔子曰禮與其奢也事儉又曰奢則不遜儉則固與其不遜也寧固是則儉之時義大矣哉今自由談發起儉德會力袪奢侈藉以挽回風俗鄙人至表同情當極力贊助[  眞州趙二]  
有欲入儉德會者來詢余曰五條規則一不狎邪二不賭博三不必以酒肉宴客四不必華服五不輕寒素之士倘有人欲我至妓院會話倘又麻雀者囑我暫爲一代倘親戚中歲首往來之留膳倘慶弔赴會之須章身者倘寒士之果極襤褸不近人情者將如何處置爲之則犯戒律不爲則因細故拂人情余曰此言君亦太拘矣儉德會之宗旨注重精神如君以上所言是權也規則是經也如古聖人言嫂叔不親授嫂溺則援之以手是也且細繹儉德會之深意在於戒人作無謂之周旋虚糜資財歲月不輕視貧寒者流不但陋好爲炫耀者且可免却諂富驕貧之嫌隙移風易俗之嘉猷莫善乎此夫人不事虚文必多實際辛勤所得初雖祗足贍家久則必能富國然不可假省儉之名行慳吝之貫斯得儉德之精神矣諺云祇能做家不可做路做家者儉也做路者吝也此卽辨儉與吝之法也[  愛樓]  
　　君子之交淡如水小人之交甘如醴有酒肉便春風满面稱朋友一遇挫頓卽翻眼不相識如同陌路甚且推井下石又或幸災樂禍交道之衰於今爲至嗚呼人情冷暖世熊炎凉古人巳先我言之矣何嘵嘵爲今儉德會有不必以酒肉宴客一則養成高尚之交情隱化貧富之階級先得我心可喜可喜[  步微波]  
　　或謂儉德會規則第四條不必華服行之甚難蓋不華服人必輕我也余謂不然子路衣敝緼袍與狐貉者立而不恥吾人詎不能學之耶且有第五條不輕寒素之士與之相輔而行尤足微華服之不必也[  安素]  
儉德會規則一不狎邪二不賭博三不必以酒肉宴客四不必華服五不輕寒素 
入會者張瀛張賢淀吳興黄頌美江蘇李雲程吳縣葛病夫眞州趙二步微波 
小說 
[玉女魂（十）（英國羅生女士著）] [  中華雪英譯]  
　　第十章 
　　惠德培富家之獨生女也以父母之嬌養傭婢之趨承任性逞欲靡所不至其一身之原質實爲嬌奢淫佚四字併合而成猂氣哮聲往往使姊妹行聞風而靡腦靈所感不外諂風媚雨然稍有不適卽立變愉色爲怒容而鞭笞隨之矣然而姿首稱極地貲産鎭邦人平時數與太　北　遇領慕其丰采謂得若人而爲夫乃稱大願又計己之姿容財産求之無不諧故囑父　太姆北爾達誠童太姆北爾之父襲罔替之侯封家業雖落猶見稱於鄉里而性更富於犰艶自得惠德培家攀附之誠意乃大悅若謂子得富婦於己亦榮故力唆其子辭貧就富實則與太　北　見地大歧大姆北爾以爲縱得多金不得若羅仙者其温　於心終不適若乃父所言以黄金故勉娶情性不相浹洽之女爲妾又不能無　於己之所傾慕逍恨將無　思度旣至立却惠德培之求轉頌心於羅仙卽以此意覆其父父怒其悖忤斥逐之且誓不復相見大姆北爾知父盛怒水竟其辭掬躬退即趣燕爾立奇售所遭且陳己之眞　彼老侯者爲子拒婚失巨資忿恨無極終以黄金故頓作新臺之想乃自煤於以　求鳳之惠　培兾償大願詎惠德培自以姿首雄財冠蓋於世自傾心太姆北爾以來儼若彼翩翩之佳公子者巳爲己之禁　故自遣父納誠之後但聽佳音及子拒父納之風至推胸頓足蠻詈號啕甚欲携資入脩道院長齋禮佛以終羞與鐵石人重謀面女之父深於犢愛而好高務遠人也平時素仰太姆北爾之門風謂失於子者不妨償於父以女之資財再加命婦之榮尤足發皇其生趣乃力聳其女曲爲將就惠德培歆於父言且喜易婦爲娘此中大可報復遂亦弗拒自是而爵夫人之稱又喧　於耳矣 
　　太姆北爾以必欲得羅仙見屏於父旋聞父娶惠德培大駭異知嗣此父子之樂不復能尋餘望亦必不可得然以羅仙與己本無奢望年支三百磅自可得少佳趣典期届者度支外尚有豐盈人間樂趣不過爾爾故於父之勒資不稍措意謂羅仙曰吾欲治居於曠遠之鄉與子奉父肥遯避却濁世浮華侈糜蓄牛數頭奉爾爲牛乳棚之王后清晨吾致力於圍圃爾提筐糝飼雞翁老翁據花榭口烟斗視汝笑顔補此生未竟之樂鬱愁可以遣消矣羅仙笑諾旋卜得適意之地而居之三人於是休隱矣數年之間不擾不驚自且究家庭風紀外絶不豫聞人間煩俗有經制有豐裕乞者伺於門施與弗稍替笑顔承面樂趣塡胸融融然泄泄然是二人者不足爲自由結婚之極則倡隨之令範乎是蓋卽邱洛德之父母也邱洛德以獨生女父母鍾愛之幼承母敎聰慧温婉故屬望甚切旣因瓜葛某某慫恿肄業於彭脱女學校讀吾書者當猶憶前章所述也 
　　一日羅仙按手於其丈夫之臂緩步入園曰吾歡下星期之第三日爲邱洛德生辰吾欲作小佈置得渠一日之歡君謂可者届時簡校師爲渠請假太姆北爾持其手示許可意羅仙又曰園末之小榭邱洛德所深愛吾將飾此爲欵賓室盡招彼姊妹行備糖果茶點及各式女兒輩快意之品且盛設樂器會終串合舞蹈作餘興邱洛德爲是會主人應接來賓於是必大樂太姆北曰大佳大佳君可謂雅人深致吾無能間然此非愛女之眞母乃近於姑意開務外之端乎羅仙曰爾我祗有是兒寗不予彼之樂藉博爾我之歡者言時慈母恩情盎現於面又脈脈凝視其夫不輟太姆北爾不忍過拂勉允其請曰然是兒固佳雅宜此舉届時一如夫人之言可也羅仙忻然曰眞是佳兒得親順親終不失爲爾我福果太姆北爾曰然苟不爾者縱有賢母之令儀恩意亦無濟羅仙蒙奬謙若不敢承而一種歡愉之情不期露諸顔色蓋人之歡愉無若有情者加以應得之　譽也 
　　著者曰羅仙事父孝事夫順蓋天下難得之賢女子也至爲愛女故設會招賓愛逾其分過譽矣奢糜爲衆惡之門小兒女心性未堅蹈之而入於邪者衆矣善敎育者以淡定爲基必不以所欲爲奬借後生之具防微杜漸方寸不可不嚴也（二） 
 
 
 

Page 14

 
 
   
 
