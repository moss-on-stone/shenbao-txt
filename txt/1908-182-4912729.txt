# 1908 - 182 - 4912729

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
上諭 
六月初十日奉 
上諭陜西巡警道員缺著張藻補授欽此 
宫門抄○六月初十日召見軍機樊增祥 
[公司組織法中外之比較]  
我國商人之營業也。古時無公司之名目。恒恃個人之資本。獨力經營。千辛萬艱。僅獲蝇頭之微利。苟有能傳得千金贏餘者。己足稱雄於商界。至合二三人之資本。創一業設一肆。以赴共同謀生之目的者。固亦有之。然而。無秩序。無法律合則聚。否則散初無維持不敝之道。其卒也非獲利則。爭。即虧本。則諉。侵吞隠匿百弊叢出。其結果必至分崩離析同歸於盡而後己。我國。商業之所以不發。逹而不能執戈拔幟以厠足於商戰之塲者。此亦其一大原因也。自中外互巿以後。我國商人。驚駭泰西商務之發逹。自愧商業之凋敝形見勢絀。乃亦力袪從前渙散之弊。而亟亟焉謀設公司不可謂非商界之第一進步也。夫公司爲近世商業界交易之原動力。各國類皆全力經營之。顧其時中國公司初設。商人不諳商學。不明商法。組織不能完善。間亦有一二奸商持爲欺人之具。信用全失。故公司雖設立漸多然而旋起旋仆卒無一極大之公司。根深柢固足與外人對敵箸近數年來。商人之智識日進團體日堅。而公司之組織法。亦稍有頭緒。朝廷復頒公司律以維持之。不可謂非商界之第一進步也然試。遠攷。東西各國公司之組織法。與其法質。及種類。復還而按諸中國今日所設公司之狀况。猶覺立法簡單。章程粗率。無足稱道較之各國。蓋瞠乎其後矣。公司云者。聚合資本以營共同事業之謂。因其事業之性質。視其出資之種類。或取家族團體而爲少數人之組織。或取社會團體而爲多數人之組織。組織旣異。名目亦復不。同查中國商律。内之公司律大别有四。一曰合資公司。係二人或二人以上出資經營者。一曰合資有。限公司。聲明以所集資本爲限者。一曰股分公司。係七人或七人以上集資創辦者。一曰股分有限公司。係聲明以若干資本爲限者。統此四者而混言之。則中國公司之種類。表面上頗。與大陸主義相同然細究其組織法。則仍判然大異近人所譏爲似是而非之制度。立法甚爲拙劣者此也若晰此四者而分言之。則所謂合資公司者。與日本商法合名會社相似者也。所謂合資有限公司者。其例不見於他國。惟日本舊商法有僅以有限責任社員組織之合資會社。略相彷彿者也。所謂股分公司者。以日本言之。即無限責任之株式會社。與英國之無限責任會社相近者也。所謂股分有限公司者。即倣各國。株式會社之制度者也。觀此四者之中。合資有限公司旣爲我國之創例行此法者將來必至弊竇百出。固不待論。此外三類其體段雖有所本。然攷其内容之組織旣一切陋略而不完備所頒之公司律。又皆。簡率而不足遵守。如此而欲兾公司之發逹。無虧折無衝突。與各國競立於商塲之上詎非戞戞乎難之哉。倘組織苟能合法。則此三者之中。自以股分者限公司。爲最便於商業上之發展。蓋股分有限公司之制。與日本株式會社之制相合。日本公司之種類雖多。而羣以株式會社之制。爲最足以施展自如興大規模而。絕無滯礙。揆之中國情形。則股分有限公司之組織。誠最利於吸收資本。而興創大業者也。惟搆造之法。頗爲複雜。稍有錯誤。弊且立至。我國而果欲振興商業者。於一切公司之組織法。宜益求精密。於商法上更宜將股東經理辦事人等。應守之責任。應擔之義務。一切嚴加規定。流弊絕而後大利興。不易之公理也。謂予不信。請將東西各國公司之組織法條舉於左。以資參考。（未完） 
專電 
[電一（北京）]  
 
 
 

Page 5

 
 
開設國會年限樞府議將光緒四十年開設之說咨詢各督撫倘一律賛成即行宣布 
[電二（北京）]  
世中堂請諭各省督撫將軍將安置旂丁一事迅速妥籌辦法 
[電三（北京）]  
今日（初十日）召見樊增祥慈宫詢問貽榖參案及舉辦公債票利弊樊奏對良久始行退出 
[電四（北京）]  
趙爾豐電覆政府卽赴西藏 
[公電（九江）]  
各報館鑒旅潯粤人械斃學生經潯守德化令立時獲出口供傷格確鑿可証粤人知罪無可逃揑誣學界希圖抵賴求外埠粤人恊助藐視王法歛費運動遮天蔽日乞各館顧公理伸公憤九江中小師範鐵路學堂叩緊要新聞 
[中法議訂越界捕匪大綱雲南]  
　　外部前與駐京法使開議華官入越協捕餘匪聞己議定大綱此後遇有滇桂粤黔餘匪竄入越南境内如被法官查悉當即扣留致電華官接收懲辦如有緊要匪犯亦可由法官自行解交華官其一切解交電報各費悉由中國承認倘有中國派探入越偵探匪蹤應先報明法領事給與執照偵訪確實法官亦可協同緝獲云云頃己由外部據情電知滇督轉飭各營遵辦 
[中俄交涉兩誌]  
滿洲里剿匪約章東三省行營翼長張少軒軍門剿匪一案有俄人出而干預遂起爭端幾成交涉兹聞東督己訂定滿洲里剿匪約章兩相遵守使外人不得越爼過問而我國亦不失主權現己編成草案不日當奏咨立案分速施行 
黑龍江行船界綫黑龍江俄人行船交涉久未解决昨撫署接准外務部咨文稱黑龍江俄人行船章程　與該國公使議定特爲咨行前來以便兩相遵守其行船之起止則以阿爾古納河至烏里河爲界綫 
[蘇路公司咨復郵傳部文]  
（其一）聘用洋工程司爲咨復事接奉照會内開路政司案呈查各處興辦鐵路需才孔亟而熟諳路工人員中國尚少專家不敷分布時須借才異國此誠權宜之策惟是訂用之初總須遴選眞才更宜嚴定權限是以商部奏定路務議員章程第九條即經載明各路雇用洋員應將未簽字之合同先行呈部核奪等因通行在案本部現查各路因時興工雇用洋員不少而所訂合同有業經簽字始行報部者有尚未報部者以致本部無從稽核間或濫竽充數路欵旣多虚糜設若太阿倒持事權更　旁落且勿論官辦商辦均屬中國鐵路萬一一路所訂合同偶有吃虧之處則他日各路聘用洋員彼將援以爲例諸多要挾其影響及於全國路務者甚大即如山西同蒲公司雇用洋員以誤訂合同致生轇轕該洋員呈由本部判斷是本部對於各路所訂洋員合同應擔負稽核之責任嗣後事路如有雇用洋員務須將洋員姓名國籍薪俸職掌及未簽字之華洋文合同先行呈部俟部核准後方能簽字以昭愼重而期畫一至於從前己雇用之洋員有業經簽字未行報部者亦須將姓名國籍薪俸職掌并華洋文合同尅日鈔錄呈部存案藉便稽查除分行外相應照會貴公司查照辦理可也等因到本公司承准此查本公司於光緒三十二年閏四月奏准商辦當時蘇省紳民鑒於滬寗覆轍於垂失利權力圖挽救一切工程材料苟可取之吾國者即不復借这異域是年總埋尚在京供職函商公司辦一只訂請詹道天佑爲顧問總工程司徐生文泂爲領袖工程司其分叚工程司即由領袖分别委派而秉承於顧問總工程司現在蘇路南線自上海至松江計六十里開車搭客業己數月自松江至楓涇土方己齊橋丄將竣計年底年初亦可開車是蘇路南線己將次告竣本無所用其洋工程司惟滬杭甬合同蒙大部會同外務部奏准又大部存欵章程第　二條載明江浙兩公司選派滬杭甬路局總辦秉承兩公司總協理命令選用英總工程司一名等語並聲明滬杭甬鐵路建造工程及管理一切之權全歸江浙兩公司是此項洋工程司應俟兩公司恊議妥洽選派總辦後再如何選用洋工程司另行合詞呈報大部察核以重主權而維路政理合呈復大部鑒核施行須至咨呈者 
（其二）查禁吸煙員役接　照會内開路政司呈（中略）現值嚴諭重申并經禁烟大臣奏定章程頒發京外本部當即援照訂立章程互保結式總結式曁六項員數總表札飭各局遵守其餘各路旣經迭奉詔旨自必恪遵功令早有禁烟辦法但事關奉旨嚴禁之件不奛求詳亟應抄錄此交所訂草程互保結式總結式曁六項員數總表並原發官辦各路局札文知照各路局公司以資研究究竟各路員司工役有無吸食鴉片之人現在能否斟酌情形遵照部章辦理抑己另有詳細辦法即迅速参酌籌議切實辦理相應照會貴公司查照並希見復等因承准此查本公司成立以來辦事規條首嚴不得沾染嗜好並須有確鑿保證取具證 
 
 

Page 6

 
 
書其隨時察出戒烟未净者即照章辭退誠以商辦公司股東耳目衆多在在處受監督之地位今旣以禁烟一條列入證書則在保證者亦必自愛其名譽鄭重其介紹之資格此本公司從前查禁吸烟之實在情形也近者激於外界潮流異口同聲以借欵爲毒藥夫借欵之毒猶曰自外鑠我也若洋藥之毒眞我自取之不能自去其毒更何以謝外來之毒本公司惕於民生之日蹙國計之寢微乘此時機富普告股東非股東先去目前現有之毒不特如上諭所云明目張膽而吸食如故者不足以上對聖明即癮己沈痼而巧爲掩飾者亦能無下慚清議聖明不敢欺清議則尤可畏除再隨時告誡員司工役仍取具保證不得吸烟並擬設法廣勸外相應呈復大部鑒核施行須至咨呈者 
今日因告白過多尚有緊要新聞接入第二張 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[湖廣水災近情]  
　　初四日據江夏縣報告該縣南鄕李家集地方出蛟該附近三閧橋被衝娘子湖沉沒兩村莊溺斃人民七十有零牲畜則不計其數五里界一帶亦皆一片汪洋 
又湖南來信五月二十八日大雨時洞庭湖王爺廟前打沈小撥船三十一隻淹斃人口數十名 
頃得黄岡來函稱敝處水災較之道光戊申己酉同治己巳庚午及光緒己丑丙午尤過幾倍河西自柳港以至辛冲四十八圍全行崩潰新冲以西各圍尚不在内鄕間坍屋倒墻以及救堤搬家斃命者均不計其數有張程灣地方程雙賜者一家男女共二十人因搬家溺斃净盡饒蔡灣汪套里灣淹死人數不少又聞陶家河錢家寨吳太上下幾灣地田均壓沙極深敝街北街口墻屋坍倒壓斃多命中和橋正街水深一丈幾尺 
初六日漢口函云漢口各銜巷積水淹沒者甚多如吳家巷鳴蛋巷永寗巷紹興會館旌德會館嶺南會館等處地方因多寳林古塘橋眼中閘口水路近被淤泥壅塞積水無從消洩以致一片汪洋居民遭厄刻下因積水己久居民多傳染疫癘警察有衛生之責不知對此作何感情也 
初四日黄陂縣災民扶老携幼六十餘人來漢避難暫在堤上塔蓬啼哭之聲慘不忍聞 
[西報譯要]  
○滿洲商業衰落字林西報載初九日東京電云大連電稱滿洲各處之商業無不衰滯大連地方之各商店全行關閉或另營别業 
○法人己允會查誤斃法官案字林西報北京訪函云中國嚴詞拒絕歐洲强國之要求自有外交歷史以來實以法國爲第一次外務部覆駐京法使照會有謂敝國對於此事雖不無抱歉然亦斷不能允認貴國之要求並請貴政府簡派專員數人會同錫良所派專員至肇事之處詳細查勘究竟是否華兵所爲抑由土匪或法兵擔其責任查實之後始能辦理云云現聞法政府己允此請京津各報近日評論此事頗爲激昻而於撤退滇督及延長正太路綫兩欵尤爲注意謂以敗匪優爲之事而乃藉端要索法之野心甚難測度云 
○西報評論新法鐵路問題文匯報初九日倫敦電云英國維斯脫明斯脫報評議新法鐵路問題並附圖說謂日本阻築此路之隠衷欲攘奪中國之利益而壟斷滿洲鐵路及商業各政策並欲發逹其租借地與南滿鐵路之利益惟竊有所不解者蓋此事關於各國人民之利益各國人民擲資於滿洲商業及中國事業者爲數甚巨日本爲商業起見亦應謹愼從事以得各國信任設交涉此事全根基於商業則不難和衷議定互爲滿意云英國日報載稱日本若非遵照和平條約所載辦理則此後將更生枝節斯丹逹報載稱外務部現正在討議對付此事之公文 
巴黎馬丁報載稱日本經營之界限專注於中國國昭然無疑彼葢欲成爲亞東第一强邦故經營各事不遣餘力以冀逹其目的倘果成其志則俄國將仍爲絕大之勁敵云 
分類新聞 
政界 
[粤省開辦印花稅先聲廣東]  
　　粤省舉辦印花稅前經胡藩司詳請粤督擬先以簡易試辦併請附設厘局内不另設局所其應辦事宜統歸該局委員兼顧以省糜費等情現聞張安帥批准如詳辦理昨特札飭司局遵辦併據情咨逹大部請爲察核 
[新定吸烟木牌式樣廣東]  
　　廣東巡警局議定發給吸烟人牌照己移請藩司核定兹將式樣尺寸照錄如左 
烟牌正面式廣東藩提臬學司爲換給烟牌事兹有姓名年□歲□省□府□州□縣人住□街營□業每日吸烟□兩□錢□分認限□年戒斷曾於□年□月□日在□分局領過□號□牌經呈查驗應准換給新牌凡領此牌吸烟者務須遵守後開章程倘敢有違除追繳外并拘案照章處罰不貸切切毋違購烟店□字號住□街巷門牌牌右吸烟人□收執准此印光緒三十四年月日給 
烟牌背而式領牌吸烟者應守章程如左計開（）凡吸烟者向購某店之烟須於領牌時呈報註明牌内以便　核如并無熟店則於所居本街或附近膏店任指一間亦可惟旣註明之後不得再向别街膏店歷買違者照私買减半處罰（一）凡吸烟者遠適他處須將牌照隨身携帶抵埠後將牌照呈報該處分局或地方官驗明加蓋鈐記或印信方可購烟如不禀明呈驗照私買例减半處罰如無警局或地方官之處則呈營汛厘廠或戒烟分會或鄕間公所耆老查驗亦可（一）凡吃烟之人不領牌而私吃者如查得其吃烟公量照善後局懲罰私買定章處罰如不查得實在吃烟之量議以不應輕律笞四十按照三十一年新例折贖銀二兩如不遵繳罰作工八日無論罰銀罰工仍勒令入所戒烟（一）凡領牌吃烟者非越國過都不得携帶烟牌往各親友家搭燈吃烟違者照私吸例减半處罰（一）凡領牌吸烟者每年換牌一次每次換牌須照原量减少十分之二其自顧多减及未至換牌時再减者均聽其便但减少時仍須赴局報明另換牌照（一）此牌遺失不得補領用者幸勿自誤如假借與人查出除追繳外罰銀十圓（一）領牌吸烟者每日止准按照吸烟之量購買一次如或多買一經查出訊明多買分量按照善後局無牌購烟例處罰 
烟牌尺寸牌長六寸闊四寸五分用紙刷印再蓋關防分兩面粘木板上用明油抹過外屬將紙牌發下令照式製木牌粘貼甲號乙號交印兩種 
[婺源縣令吸煙被撤安慶]  
　　撫憲馮中丞查悉婺源縣魏令馴吸烟屬實當即札行司道迅飭改委接署略謂婺源縣魏令馴素有嗜好迄今仍未戒斷由此類推則各州縣中所稱己經戒斷之員亦難取信亟宜 
 
 

Page 11

 
 
重申禁令嗣後各州縣凡有嗜好迄未戒斷者一經查出除治以應得之咎外並記該管府州大過一次每次罰鍰五十兩積至三次即予以撤参重咎爲失察徇隠者戒 
[設立地方自治講習會寗波]  
　　甬郡敎育會内同人擬組織一地方自治講習會宗旨在研究憲政等學定於暑假期内開辦 
[整頓警務規則長沙]  
　　湘撫岑堯帥以湘省現設巡警道所有警察規章應如何整頓擴充及一切改良之處自應歸該道專其責成爰於日前札飭該道賴子佩觀察内開規則十數條如左一清查戸口二改良文告三懲戒警兵四打掃街道五多設路燈六疏通道路七講求衛生八維持風化九破除迷信十查拿棍徒十一安置流丐務須遵照辦理以期漸臻完善現觀察遵即撰就淺俚文告到處張貼俾小民易於通曉 
[飭議規復磚瓦捐漢口]  
　　漢口磚瓦捐局從前所抽捐欵原撥爲巡緝營經費嗣前督張中堂以磚捐收數有限會飭撤局豁免在案刻馮巡道以警察經費支絀詳請鄂督擬仍規復磚瓦捐己奉批飭藩司善後局轉飭漢陽府查酌情形議復核辦 
軍界 
[徴兵緩辦原因杭州]  
　　浙江新軍决議添徴二營以足混成一協迭經馮中丞嚴飭督練公所會同楊協統妥速籌議開徴等情兩記前報嗣經楊協統督同兩標統遴派開徴考驗將校原定本月初十日一律出發現聞督練公所兵備處總辦湯仰暉以新舊帥節將次交替籌欵不易選員尤難一俟增中丞任事後再行提議 
[設立將校團先聲浙江]  
　　本届北洋大操浙省派一二兩標將校四人前往叅觀回省後公擬改良浙軍規制上條呈於撫憲兹聞其内容首列要求先設將校團大略以現有兩標除第二標及一標三營爲徴兵其餘均由防營改編將校中間有綠營官弁籍貫不同土著者少平日問聞不通情誼隔膜最爲近今軍界通弊擬請迅設將校團一以聯絡全軍感情一以研究軍事敎育 
[常備軍招補缺額蘇州]  
　　本年秋操江蘇應派一標馳往會操惟該軍馬砲二隊現尚缺額三百人伯帥因飭發給該軍統領銀一千兩遴派幹員赴淮徐海一帶豎旗招補 
[派船保獲續瘕夏繭蘇州]  
　　錫金兩縣禀撫藩及牙厘局憲電云頃據繭業公所紳董函稱春繭收數不足各商擬續收夏繭約本月初六七日　秤請飛禀准撥砲船八號以資保護等情查本届夏繭較多各商旣擬續收保護未便稍疏爲時已迫乞迅賜飭撥藉資鎭攝各憲得電當即飛飭飛划中營幫帶蔣福棟帶領砲艇八號馳往彈壓矣 
[陸軍步隊暫緩對調南京]  
　　陸軍步隊第三十四標與步隊第三十五標對調駐紥曾經江督檄飭遵照辦理在案惟秋操伊邇所有敎練内務正宜加緊整頓若一經遷移勢必多費時日殊於敎練有碍應即從緩開拔俾得專一聞端午帥己飭陸軍第九鎭轉飭辦理 
學務 
[禀請優奬助捐學費安慶]  
　　廣德州有州同銜監生李尚濃捐助該邑學堂及巡警經費三千金業經皖撫奬給見義勇爲匾額兹該州牧以李尚濃現己病故其子廩生李樹森尤能勉遵父命如數繳清實屬嘉惠桑梓昨復禀請皖撫咨部優予奬叙俾示鼓勵 
[呈驗勸學所簡章湖南]  
　　湘省各屬自經吳學司通飭遵照部章創設勸學所後大半相斷設立湘鄕縣亦於去歲經邑紳提議舉辦並奉吳學司札委程紳希洛充該所總董兼視學員旋以事在創始籌辦維艱迄久尚未成立現始由程紳會商各紳董極力組織已有端倪昨將所擬簡章禀呈吳學司請予核奪施行矣 
[高等小學堂第二次畢業給奬浙江]  
　　海寗州逹材高等小學堂於上年十二月舉行第二次畢業考試後經余竹舫剌史將畢業生孫鳳儀等六人一再詳請支提學核給奬勵奉批謂現在學生業已四散分入各校請准予變通免再調集覆驗所詳諒係實情呈送各卷成蹟尚可姑准如詳彚案咨部核奬等因余剌史自奉文後即照會該學堂轉飭知照惟内有考列最優等之徐光漢卷其倫理學說一篇語近悖謬經提學司復飭將該生修身科分數扣除降列中等以示薄懲計准奬最優等孫鳳儀作爲廩生優等賈祖琳王仁李周峻馮貽箴均作爲增生中等徐光漢爲附生云 
[提學示禁匿名禀帖蘇州]  
　　毛提學懸示云本司衙門爲學務總匯之區定例每逢三八告期收呈并經本司派員在本署官缺親收禀詞面詢一切冀以宣通民隠其郵遞禀件往往揑造姓名假公濟私意圖誣衊但求逞忿於己不計有損於人居心險惡實堪痛恨若不嚴行禁止何以息刁風而正人心嗣後投遞禀詞務各遵照三八告期來署親投由委接收倘再由郵局投遞以一紙空函告言人罪者槪不准理 
[學堂表册新舊並用浙江]  
　　金衢嚴省視學徐敎諭光烈以將來調查學堂可否仍隨帶舊表册等情禀奉支提學批云該敎諭往返嚴郡各縣詳細調查察閱所呈各表猶能不辭勞瘁細意鈎稽至請分急查詳查兩類新舊表册並有一節查部頒一覽表係專爲統計而設原非平時調查亦可藉此以圖省便但於部表若過求明晰又於辦理統表大有妨碍欲出兩全殆非如該敎諭所陳不可該敎諭所陳非深知學堂情弊研究有得者不能言批候通飭視學各員嗣後均即仿照辦理以期學務日有裨益 
實業 
[西路礦務駐省處之遷移長沙]  
　　湘省西路礦務總公司原設辰州郡城凡在省應辦之事即於省垣南門外設立西路礦務駐省處近因該公司總理黄澤生鎭軍因公在外一切事務即由其弟誠齋觀察代理刻下觀察遷居城内即將西路礦務駐省處一併遷移以便隨時就近交接 
[禀辦官弊分銷局湖北]  
　　鄂屬沔陽州新堤鎭商務頗稱繁盛現有職商李逢春鄭純青等糾集股本銀一萬兩擬在該處開設官幣分銷 
 
 

Page 12

 
 
局專兌換湖北官錢局各種鈔票銀洋以維持巿面刻己禀請官錢局立案請示保護 
[創設農林有限公司安徽]  
　　涇縣闔邑田地共三千三百六十四頃七十六畝除熟田一千九百零九頃九十二畝外其餘一千四百五十四頃八十三畝均未開墾兹由該邑紳士集合股本妥訂章程創設農林有限公司業己禀請縣令詳報皖撫查核立案矣 
[派員赴北洋攷察習藝所蘇州]  
　　蘇臬左廉訪以蘇省習藝所業經迭次通飭各屬仿照天津辦法分别籌欵建造蘇城習藝所亦己動工惟恐一切内容情形未能合式特札蘇省巡警局提調同知王圻俊赴北洋考察習藝所一切情形詳細禀復核奪並令將北洋警察事宜一併攷察辦法具復王司馬已於日昨禀辭就道矣 
雜記 
[天雨黑豆之奇形河南]  
　　上月三十日下午五點鐘協司令部二等書記官黎接信陽家電云洪電二兄鑒邇時信陽羅山一帶疊見天雨黑豆樹結人獸鳥刀等形皆弟目賭未知主何災異特報弟英叩 
[知縣挺撞藩台四誌蘇州]  
　　前署長洲縣委署嘉定縣宗加彌大令挺撞藩憲發縣管押等情己三誌前報兹悉當時臬憲左廉訪由方伯用電話請至藩署告以宗令無病請假及挺撞等情擬即詳請參辦廉訪再四緩頰始准寛限三日將交代事宜悉數算結暫時飭府發押長洲縣署旋經長洲縣趙豹文大令面求方伯以新舊任體面攸關請改押元和縣署方伯准之宗令遂由公館乘輿隨差勇人等至元和署由魏大令延入書廳居住現聞宗令於長洲任内虧空除正項外尚有雜項銀兩爲數不貲故一時尚難悉數算結也 
[嚴辦挾私破壞學務刁徒浙江]  
　　寗紹台省視學蔡紳煥文查復徐九哲控魯美堂一案禀由支提學批示云魯美堂辦理西湖學堂并無一定經費歷年借欵墊用己逾三千元之多尚屬熱心學務惟學級分正甲附甲正乙附乙四班該縣非通商口岸初等小學亦課授英文敎課多未合法應即查照部章妥爲更正至開墾湖田一節西湖淤地雖曾禁止私墾而今昔滄桑不同闢高成田與民田旣無妨碍何必任其荒廢且各屬公欵支絀故學堂未能遍設魯美堂等旣能自集鉅資開墾即以所得租息充作學費化無用爲有用自與藉學漁利者有别據稱訪諸輿論魯美堂趨向端正辦事切實無營私情弊徐九哲等挾私破壞旣不投案備質乃敢迭次來轅妄瀆殊屬異常刁狡仰紹興府尅日勒提歸案訊究斷結具報母任寛縱滋事致碍學務 
[請查周正鑑等犯案確據浙江]  
　　全浙師範學堂監督王君孚川以江山縣訟棍周渠清之子周正鑑及其徒周浹究竟本身有無犯案確據未可以好弄刀筆四字空文故入人罪若以父而及其子以師而及其徒不但文明法律之所無抑亦本朝法典所未有應請提學司分别詳咨札飭查明兩人犯案確據另案詳辦若本身並無犯案確據特以周渠清之故而牽涉其子弟恐方正學十族之禍不酷於此若查無確據應請將江山縣按照故入人罪例詳請議處並將周正鑑周浹兩生聲明取消以後不得援爲案據若江山縣任情羅織不顧是非又不蒙上憲之昭雪使兩生沈寃莫白則是一令之喜怒爲重而國家之法律爲輕人民手足旣無所措凡對于此案有不平者不難以朋友義分爲之復仇斷不容酷吏土豪斵喪國家之元氣咨呈提學司分别詳移札飭辦理 
[道員錢債糾葛案漢口]  
　　湖北候補道劉觀察秉彝因欠漢口聚和福商號銀七千餘兩涉訟不休昨聚和福管事裴璞臣又在督轅禀控奉陳小帥批云劉道若果欠銀多年該職商何以並不追討直至持摺取欵始謂尚有前欠語涉含混不無可疑旣經在夏口廳質訊孰虚孰實諒有端倪仰江漢關道轉飭夏口廳迅即傳集該商與劉懋勛覆訊究明斷結具報 
[膏捐董事管押巳釋蘇州]  
　　包辦膏捐之土商郭廷積因五月分捐錢四千數百千文未繳經禁烟局督辦左廉訪飭發元和縣管押等情曾志前報兹悉郭己央某當道說項准將各戸所欠八百餘千之捐票繳局免賠外併先繳錢二千千文尚有二千一百餘千限本月内一律繳清己於初八夜開釋回家矣 
清談 
[上海拆城問題]  
上海各團體代表議决拆城意見書。將于六月底截止。記者訪之滬友。徴之輿論。則主張不拆城者。竟居多數。叩其主張不拆城之理由。不曰防内匪之擾亂。卽曰限洋人之越界斯二說者。爲近今反對拆城派之前提矣 
雖然。上海人而果其多數嘛塞。反對拆城也。 
猶有兩叚近事。堪以證佐不拆城之說。 
（其一爲山東濰縣之祈雨。）濰縣苦旱。五月初八日曹大令至東嶽廟祈雨。飭令封閉南門。以取水升火降之義。此一事也。 
（其一爲湖北黄陂縣之禦水。）黄陂縣境　洪水暴發。十八垸槪行崩潰。縣令飭閉築城門。防遏水患。此又一事也。 
夫一城也。而可以救旱災。可以救水災。正不僅如上海人之所稱防匪對外云云也。城之爲用大矣哉。 
雜著 
[面具暢銷。]  
面具之製。不知昉於何代。周禮夏官。載方相氐掌蒙熊皮。黄金四目等語。即論語所謂鄕人儺之儺也。似即面具之濫觴。樂府雜錄驅儺者五百小兒爲之。衣朱褶青襦。戴面具。以晦日於紫宸殿前驅儺。可爲用面具之確証。 
又史家稱宋狄青每臨陣。每帶面具。面具之用於軍事始此。然此皆借面具以行其威嚇主意者也。故其面具悉繪成詭怪奇異之貌。使見者疑爲天神。純爲神道設敎之一端。至老學庵筆記所載政和中太儺。下桂府進大儺。比進到稱一副。初訝其少。乃是以八百枚爲一副。老少妍陋。無一相似者云云。即已開今日優伶　文面之作用。而漸失古人驅疫之本旨矣。泰西各國近世紀中。　造此物。尤爲美備掛於面部。令人對之久而不知其僞。不但可以老少變容。妍　。改形。即男女亦能易貌。所以近來。偵探家恒恃爲必要品。近來中國人。漸知外國面具有廣義之作用。所以販運者頗多。工商羡其獲利豐厚。亦間模倣　造。但終不及外國之渾然無形。當事者用之。每爲相手方識破非盧山面。因此外國面具入口者紛紛擁擠。比到各埠。數日即盡行出售。據販運人云。買此物者。一人至少必買兩枚。大率一諂一驕。或一怒一笑。間亦有一男一女者。而以官場中購買者爲尤多云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[社會小說稽生（五）]  
看官。這與知縣同來的是什麽人。原來是風馬無關的學老師。這位老師人頗忠厚。所以縣裡一請。便肯隨從。在知縣心中。以爲他是我的該管上司。總可約束得住。其實我並不在意。當下他們來後。頓時人海人山。觀者如堵。我自有一番迎接禮儀。不必細表。我對知縣道。勞公祖的駕。當眞作竊案辦了。可是近來竊案出得多我們同學中。有竊取春秋之義的有竊取程子之意的因此老師也來干預麽。這幾句話說得學師無可置詞。知縣立起身來。問我賊洞在那裡。我就領至圍墻邊。學師也同夫觀看。我笑。問學師道。這個也好算文明賊麽。他至此。惟有忍氣吞聲。知縣立命地保。把壁洞砌好。又叫上捕快來。著他追緝贓物。一會兒。他們都上轎回去。我送至門前。各勉强應酬一揖。這件事。就此冰擱一邊。但是這位學師。於我頗有懹恨。差幸其時科舉已停。學師如失晨之雞。做聲不得。我想從今以後。我也不向他講贄儀。他也。不用我張乂袋。落得盡量侮弄。一日。遂到儒學衙門求見。學師問我。來做甚麽。我道。算帳。學師大驚道咦咦咦我從沒有借過你的錢。算什麽帳呢。我道。老師還說不借門生的錢麽。學師更加叱異道。你不要做了夢罷。借錢總有字據爲憑。怎好瞎說瞎閙。我道老帥却未出過借據。門生己得了眞正借據。我此時假着一本學政全書。懷之而去。慢慢的展開。指給他看。只見上面載明。每學置田若干畝。爲貧生津貼膏火之用。他看了。不禁臉上一呆。我又說道咳。可憐我們寒士。名爲受國家培養之恩。實則全被老師一人吞沒。目今科舉己停。這筆帳。應得算結明白。否則皇上家看起來。倒像養了許多廢物。如育嬰堂孤老院一般。豈不是辜負朝廷德澤麽。所以門生特地前來請示。老師如果不允。只得拿這個苗而不繳。還老師好了學師於是駡道。混帳混帳。我道。門生來算帳。老師不肯算帳。眞是混帳。說罷。揚長而去。學師由此積恨益深。幾欲把我報劣無奈拿不着我的差處。只好睡面自乾。那時地方上紳士。正在興辦學堂。我有一個朋友。姓王表字衡甫。本是富家翁。也有創建學堂之意。我聞得此信。便去招尋。謀個敎習做做。王衡甫說要請一位監督。必須資格名望。件件相當。想來想去。惟有這位學師。可以聘得。我就再三摇手。說道。壞了。壞了。衡翁。你出了資本創辦一所學堂。是何學新事業。偏偏請一個極陳腐的學師。做了監督。你也知道學師自科舉停止以來。少去一票贄敬。都想於學堂中取償。將來把幾張卒業文憑。强賣出來。不是有礙學堂名譽麽。王衡甫聽我一說。便道那麽費心你想。想看（未完） 
本埠新聞 
[禀報滬關起存軍火情形]  
　　新關稅司日前函復滬道稱本關凡遇各項軍火進口照章炸藥一項起存馬路橋新建之炸藥棧其尋常火藥起存東溝舊設之火藥棧此外一切官用軍械及各洋商之打獵防身鎗彈並各洋行之樣鎗等件均存浦東關棧非由該管領事函由道署允准决不輕予出棧等語蔡觀察即據情禀報督撫請爲查核兹奉江督批示云據詳己悉仰即會同稅務司督飭巡扦人等隨時認眞嚴查夾帶並飭屬一體查拿防範務期有犯必獲勿稍疏漏仍候撫部院批示 
[民政部嚴飭重造戸口清册]  
　　民政部以各州縣所送戸口清册均未切實調查爰特咨行各督撫責成各地方官派員詳細稽查務將境内男女大小戸口及各學堂學生共有若干遵照部頒表式據實塡送兹江督端午帥己轉飭各司道分行各屬遵辦矣 
[不准開設游戲玩藝會]  
　　日斯巴尼亞商人對利門擬在滬寗鐵路車站附近支搭廠棚開設游戲玩藝會禀由該管領事函請滬道給發執照蔡觀察以該處係屬内地照章不准洋商前往貿易且所設游戲會本係無益之舉所請給照未便准行遂即具函駁復 
[續訂華捕試行章程]  
　　英美工部局巡捕房新訂華捕試行章程十四條己誌前報兹又續訂九條並附章四條照錄如左 
十五包探本捕房華探均由巡捕選充每名月給薪資自洋銀十五元至二十五元不等三道頭華探每月可遞加至三十元華探升級按功拔升不拘年期 
十六門差照例几華捕能通英語者即可選充門差除三道頭到差後月給津貼洋一元十七英語津貼几華捕能通英語者如考選合格月給津貼洋一元此條另有簡章不日卽可頒發 
十八撫恤几華捕在差病故者經本捕房查明當差已滿五年者按年核算每年賞給洋銀四元一年有零即算兩年未滿五年者賞給薪資一個月由死者家屬收領 
十九犒賞凡年老衰弱以及有病經本捕房開除當差已滿五年者或可按年計算每年賞給洋銀四元一年有零卽算二年未滿五年者賞給薪資一個月惟受花柳毒症及自不經心者不在此例 
二十醫病凡有疾病可赴工部局醫官處看病不須另給醫費醫官驗過有病即在單上載明應入醫院或在家中養病該病人薪資减半發給如受花柳毒病每日僅發洋一角 
二十一告假凡行爲端正之人有時經各該管捕頭保舉即可轉請准給假期 
二十二辭差几平時欲辭退差使者可隨時於一個月以前禀准方可辭退惟有時欲辭差工部局意爲有碍界内治安者一槪不准 
二十三站街口几站街口立角子之華捕有數人每月另加津貼洋一元 
二十四敎操凡敎操之華捕有數人每月另加給津貼洋二元半 
華捕試行附章 
一懲罰凡各捕犯頭等過至少罰操十天至多罰操十四天另外或降級六個月犯二等遇至少罰操五天至十四天犯三等過至少罰操一天至四天几各捕已受罰操接連再有犯過罰操均以十四天爲度如過十四天每天扣發薪資洋两角 
二火警几遇火警各捕無名應罰操三天此係自然之理 
三上差遲到凡各捕上差遲到不過十分鐘罰操一天不過二十分鐘罰操二天不過三 
 
 

Page 19

 
 
十分鐘罰操三天此係自然之理 
四上差無名凡各捕上差之時每日無名理應不得薪資（其餘續出再錄） 
[查辦違禁烟館]  
　　日暉港高昌廟一帶各小烟館前因違禁私售經滬道札行高昌廟巡防局員禁閉在案兹蔡觀察訪悉該煙館等仍有暗設密室售賣燈吃情事爰又札飭上海縣查拿懲辦 
[城内]  
縣署披屋坍塌○縣署大厨房東首披屋三間於昨日午後陡然坍倒幸屋内向不住人惟所畜之鷄鴨四五頭均被壓斃 
捉賭彚誌○縣橋南首李莫林家前日紏集方金生俞阿二朱錫生等抺牌爲巡長袁慕禹查見將李拘入一路一區警局判李罰洋八角餘各罰四角具改過切結斥釋又縣東趙阿林家孫家弄胡社順家亦均紏賭由袁巡長拘局判各罰洋一元斥釋 
五月份房捐洋價○蘇省房捐總局核定五月份洋價每洋作錢一千文昨已由本縣李大令傳知收捐櫃書遵照辦理 
道批○商民李文元禀批有本三萬兩是該商自已呈明乃並不遵照前批辦理輒以支離之詞來轅混瀆顯有擬竇仍不准行官事○江寗候補道郭本謀昨由湖南來滬京口駐防馬隊督隊官致先總工程局裁判員孫鼎浙江候補知府曾廣鐘 
滬寗鐵路巡警總巡張毓麟補用巡檢熊兆梅候選縣丞羅鵬年昨均到道拜會謁見稽查漁鹽委員應寳琮禀知由吕泗等場查驗漁船回委辦一路三區副巡官縣丞傳干　禀呈履歷候補知縣汪紫瀾禀謝委辦上海鐵路厘捐總局差並呈履歷 
候補知州王斯沅禀銷公共公廨襄讞差 
候補同知李修梅禀知卽日到公共公廨襄讞差試用縣丞胡銓奉兩江督練公所曁徐淮巡防營札委採辦軍裝佩刀到道禀知 
[南巿]  
移屍罰洋○鹽城人陳園兒在高巷頭施少樓老虎灶爲夥前晚因病身死施恐被累將尸舁置倉橋浜北王姓墻下昨晨被南區巡士查見飭甲查明死者有外甥張子林族人陳錦福在滬傳至南區着即収殮施間洋兩元了事 
扭控逆子○丁周氏扭伊子阿根至工程局稱阿根不務正業時常滋擾請爲究辦判發往戒烟局限令戒烟又陳王氏扭控伊子汝聲竊洋一百零四元出外揮霍判令自行戒責交氏領回管束 
跑街舞弊○愼和錢莊執事蕭邦華扭跑街袁廷汝至工程避控被侵吞賬銀一千零五十兩判押候覓保理處 
限令遷居○德記花行主程實發前控張孝思將房屋八間出賣後延不遷出昨由工程局傳張之姑母錢張氏朱張氏訊知張欠欵未償判還錢氏洋五十元朱氏七十元分别具領限令遷出 
[閘北]  
供認串拐○殷阿標拐騙陳老五家小孩被陳扭獲控奉巡警總局提訊殷供與徐三串拐判押改過局一年補提徐三到案訊辦不認串拐○閘北十一圖地保夥徐子卿陸阿四串拐浦雲卿之養媳由巡警分局將陸拿獲送至總局訊究陸供不承認判押候傳集人証再訊 
[英租界]  
毆斃同事續誌○廣東路正和飯館夥朱阿德毆斃同店夥朱咸元一案昨由捕房將朱阿德解廨請究阿德供與朱咸元爭食飯菜口角互扭小的祇打一下伊即倒地實係悮傷見証楊桂生王和尚張炳元供詞相同判見証三人一併交保朱阿德還押候上海縣將驗屍情形移廨再訊 
復訊不付險銀○鼎昌等三號控滙孚保險行夥張國林不付險銀一案昨由公堂復訊原告延博文律師投案求追張延開逹律師投稱己閉滙孚險行係由洋人開設所保鼎昌等三號險銀由辦買陳某經手與張不涉請爲銷案判張押滿六禮拜開釋 
探夥索詐○朱阿壽借見証周戴氐控王巧生與探夥掌掌拆梢洋三十元一案昨由公堂復訊朱供前與鄰人打架被押捕房由王阿巧與探夥掌掌僞爲保出詐去洋三十元求追王巧生供洋由掌掌取去二十九夜被採夥曹五金將掌掌及小的軋至吉祥樓茶會掌掌仍被縱脫僅將小的拘案求宥訊之曹五金供並非探夥王巧生實由探夥惠郎拘拿判王曹二人還押候傳惠郎再訊 
不認誘匿○陳仁金偕見証顧和尚控施孔氏誘匿伊妻昨由公堂復訊孔氐供時見陳妻至某包探處賭博婦人並不誘匿判氏交保候查明再訊 
撇開洋人○奥商敦和洋行延逹商律師控陶柳江短交地畝昨由公堂會訊逹律師稱原告前向陶買地十畝由買辦馮正揚經手除收到外尚短交一畝有零陶延高易幇辦律師投稱此　己涉訟四載原告洋人並無一次到堂查單上係陶賣與馮正揚與洋人毫不干涉應照華案辦理所控短交一節自有方單可以查核判两造各退候一禮拜宣佈堂諭 
限期交人○英商敦和洋行控大隆號主陳厚齋不出定貨昨日由廨會訊原告延愛理司律師聲稱陳向原告購定各貨逾期不出請爲究追被告倩保人趙仁齋投案禀稱陳因事往寗波未回求請寛限料理判限趙一禮拜交陳到案再核 
[美租界]  
俄人搶洋○前晚有一俄人在北京路某米店搶洋七元逃入美界百老滙路俄國飯店内由西探拘獲送至該管領事署請究 
兠售女孩○蔣松林在蘇州誘拐某姓女孩來滬兠售由探查知拘入捕房押候交出女孩再核 
電車撞壞汽車○三十九號電車昨在靶子路撞壞七十七號汽車當由電車上西人給予憑條候代爲修理 
日人擊壞脚踏車○李阿榮扭日本人某甲至　房控被擊壞脚踏車捕頭訊明姓氐令赴該管領事署具控 
[法租界]  
詳誌合做買辦之紏葛○昨報紀合做買辦紏葛一則兹悉原告顧季和李君培因被孫銘山吕尚鈞及前爲立豐輪船買辦之陳瑞華串騙銀七百两洋五十元是以由博仕律師於初八日投廨聲稱顧李二人曾向法商借欵謀充立興洋行之立豐輪船買辦與孫吕陳三人商妥付去銀七百两洋一百五十元詎孫等收欵後並不將該船買辦缺讓歸顧李且托言買辦已由公司派人李向陳索還銀洋陳即先還一百元尚有銀七百两洋五十元屢索不還今法商韓林倩本律師代追借欵請飭孫等三人繳出以清紏葛會審官以孫吕陳三人收銀屬實判交保限兩禮拜理清 
會洋被竊○城内水菓店主唐金福昨投公堂控稱日前摇得會洋一百廿八元被在店躭擱之王炳銓覬覦私邀伊友尤紹香同來借宿將洋悉數竊去後在碼頭尋見當場搜出贓洋廿元正欲送捕被王弟炳生將尤縱脫故將炳銓送捕解案請究判押候提到炳生訊核 
失火罰鍰○吉祥街臨平里燧泰洋貨棧上月失火後經捕房查悉該棧保有火險銀二萬五千兩于昨日將保出之經理人孫紹其出店夏大安傳至公堂請爲復訊景明府以該棧不知謹愼判罰銀二千五百两充公虧欠房租○諸胡氏潘王氐欠瑞福洋行房金由收租人報知捕房拘解公堂候追 
房東留難○周連生前將餘屋租於陳培生開設烟間後因　欠房租九拾九元控由公堂判陳交保先還洋四拾元在案昨陳投案禀稱原告不肯啓封送去之洋亦不收受判候派探查詢再核 
司機違章○電車司機人劉金標前日駕車至十字街口並不照章鳴鈴站崗巡捕舉手令停亦置之不理迨巡捕上前詰問號數又不肯明告當由該捕禀明捕頭將劉傳至公堂判罰洋五元充公 
拐匪解無○嚴靜山誘拐蘇婦朱秦氐爲氐之家屬控奉吳縣飭差來申報知捕房將嚴拘獲解廨諭盆該差帶回歸案審究 
 
 

Page 20

 
 
國外新聞 
[日皇與伊籐商議國事]  
　　初九日東京電云今夜日皇下詔書至漢城與統監大臣伊籐王商議日本政界衝突問題 
[巴黎比賽空中飛行器]  
　　初九日倫敦電云法曼君與勃萊立奥脫滬在巴黎比賽空中飛行器以三十分鐘爲率勝者獲法郎一萬枚法曼君二十分鐘内飛行十一英里遂獲勝馬 
[英國海軍之齟齬]  
　　初九日倫敦電云英國海姆泊歇保守黨議員奥塞利君近致書泰晤十報論國家之隠患謂設英倫海峽艦隊司令官果與其屬下巡洋艦隊司令官及海軍總長不相和洽不知海軍部將何以止息誹謗而重軍政同日又電云據下議院休息廳傳說海軍大將貝斯福與其屬卜不和一節現海軍部巳在討議辦法以上譯字林報 
[獨立日死傷之多]  
　　初九日紐約電云初六日美國獨立之期是日各處遇災而死者共有七十三人傷者共二千七百人 
[美國酷熱]  
　　初九日紐約電云美國近日天氣酷熱紐約一埠前三日内熱斃者有三十五人之多以上譯泰晤十報 
[蘇島亂黨降服]  
　　初九日栢靈電云蘇門答臘島西海岸革命黨首領現己鎭服目下該處己較前平靖 
[俄帝將與法總統會晤]  
　　初九日柏林電云俄皇擬於本月二十八日赴里凡爾法總統翌日亦可抵該處 
[德將簡派摩國公使]  
　　初九日柏林電云駐墨西哥德國公使黄干海姆男爵將改簡摩洛哥公使 
[巴拉圭選舉新總統]  
　　初十日倫敦電云藍維洛己舉爲巴拉圭總統現己實握巴國全權此次革命原因及其詳情皆含糊莫明 
[英政府詰責波斯]  
　　初十日倫敦電云泰晤士報德黑蘭訪事電稱英政府因波斯辱蔑英國使館特向波廷要求賠償俄政府亦頗贊助此舉波王行將向英國誠意謝罪英外務部大臣葛雷君近在下議院答曼約省國民黨議員狄洛君之問謂英政府巳向波廷抗議不應以兵隊圍繞德黑蘭英國使館此事不日可如願了結惟目下交涉猶未就緒 
[英報評論海軍職員不和]  
　　初十日倫敦電云英國海軍不和一事現爲各報討論之大問題惟評議紛紜莫衷一是有謂宜速設法阻止貝斯福君辭職者有謂此係海軍中小職員因與貝君有讎故出此陰謀以圖洩其私恨者 
[伊籐定期回國]  
　　初九日東京電云日皇己有詔書至漢城咨詢統監大臣伊籐王對付内閣辭職之意見伊籐王須於二十二日始能自漢城啓程南滿洲鐵路總裁後籐男爵現因内閣出有此舉故赴華之期業己展緩以上譯文匯報 
來函 
[滬城九畝地藥庫之危險]  
　　城内九畝地有硝磺局一所據監守者云存儲甚夥尚有藥庫在其近西從前居民甚少近則土木大興曠野之區漸成繁盛而吾國人向不知重生命往往以此等異常危險之事付諸天命殊屬可笑而又可憫南京等處其己事也言之實堪驚悸益以連日雷雨萬一電光偶觸池魚之殃萬不能免又豈但城内一隅而已哉且届夏令熱氣重蒸尤易釀禍此事關係甚大敢乞貴報登入來函一門以告當道務須硝磺火藥一併移至南城外偏僻之處然後該處居民可以安枕而保全實多至該處垃圾山積厠水横流有碍衛生乃係清道局之責猶其餘事也城内上元馬庽謹拜上 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
選稿 
[譯日本美濃部氏論憲法之立法事項及4]  
[其範圍弁言（錄第一號學海）]  
立法綦難。歐美諸先進國皆然遑論日本。我中國正值政府改定法規（ 
如商律刑法及訴訟法等。現方改定者是也。）國民豫備立憲之際。使竟無一人焉究心立法。而唯是取資外籍。假手外人。致與攫人衣食。同類共譏。則固譯者所深懼也。用敢不揣檮昧。勉譯美濃部氏此著。盖甚願我政府國民。讀此有悟。爭於未雨之先。綢繆萬一。母俟漂摇己及。始悔嘵音瘏口之徒勞。此又譯者所私心竊冀。期與邦人諸友。防患未然之微意爾。（按美濃部在日本以學閥論。輩行尚後。實爲穗積八束一木喜德郎弟子。今觀篇中所獻疑義。頗多糾正穗積一木之詞。殆以事體重大。影響全國。不能不盡無隠之誼耶。抑亦爲世界潮流所鼓盪。民間輿論所慫恿。事雖類於操戈入室亦有勿暇顧恤者在也。愚讀氏近著日本國法學。中多獨抒心得之論如云凡法學家創一學說。必與黨時之國勢民情。互爲反映。旨哉言乎。是又爲吾儕所宜服膺。因附註焉。） 
日本國法學家之解釋憲法也。常以徑由君主發布命令。不經議會之協贊者。爲大權事項。又以關涉臣民權利義務。必經議會之協贊者。爲立法事項。大權事項之範圍。以憲法第一章爲限。國法學家所公認也。至如立法事項。其詳雖見憲法第二章。然欲知其範圍。則非統觀憲法全體不可。此其範圍之所以不同。而美濃部氏。獨斤斤於立法事項之由來也。或曰。大權之與立法。其事項至易混也。而大權中之命令權。尤易侵蝕之法權之範圍也。制定憲法者知之。故除委任命令而外。他若緊急勅令。則謂必得議會之承諾。執行命令獨立命令。則謂不得以之變更法律。皆顯然以法律限制命令。俾命令不得與法委抗衡。何也。盖深慮命令權侵蝕立法權。以致其事項之範圍。未由分界故也。雖然。以此爲防。而臣民應享之權利。尚不免爲獨立命令所限制。是固實際之慣例己。其爲違背憲法。又奚待言。乃不憲普通學說。不惟不以實例爲不然且從而掩飾焉。彌縫焉。模稜而兩可焉。推其意。似止知巧肆其簧鼓。而不顧持論之矛盾者噫。異矣。著者美濃部氏。恫夫獨立命令之侵蝕。無有己時。令明載憲法之立法權。不能自保。顯與取爲模範之普比憲法相悖也。又憾夫普通學說之曲學阿世。輕蔑臣民權利。尋其流弊之所極。將有財力窮盡。民不堪命之一日也。於是勿恤背師之誚。不避挑戰之嫌。奮草本篇。爲全國告。諺有之。志士多苦心。美濃部氏之心何其苦耶。嗚呼。均是人也。均是心也。與其嘵瘏于事後。曷若綢繆于事前。豫備立憲者其審諸。有改定法規之責者。其益審諸。（按大權與立法二者。事項旣多。範圍亦廣。故于叢談中别著一篇。藉資辨証。至本篇詳論之獨立命令。有爲君主親發者。亦有命其屬官代發者。藉保持安寧爲口實。竊增進幸福之美名。以擴張其警察權力。而限制其臣民權利。於是立法事。項遂漸受大權事項之侵蝕矣。且尋獨立命令之沿革實純出日本人杜撰。歐美各先進國。憲法上皆無明文。吾國于制定憲法時。似宜擯棄勿庸。免滋流弊。或曰信如子言。然則警察可廢乎。應之。曰否。吾爲此言非欲廢警察也。乃欲易命令爲法律。易大權事項中之警察命令。爲立法事項中之警察法耳。何也。立法。周折多。多則難成。下令周折少少則易發。以易發制難成。雖復嚴爲之防（如稱不得以令變法之類）終成虚語故也。此則不侫之微志。願與究心立法者。共爲商榷者。己。 
振務 
[寓滬粤商勸捐廣東水災籌賬所第二次報告]  
廣安堂捐洋五百元廣生利陳廣昌每捐洋二百元利源通 
廣益號協泰和鴻發號以上每捐洋一百五十元存德莊再捐洋一百元關灼棠正元莊元吉號全利成永生利逢泰號利眞號永益號廣章號廣榮泰廣成合梁裕積堂廣泰記盈泰祥蔡叔縵正大莊信大莊廣誠信普源公以上每捐洋一百元廣新泰一家春嶺南樓悅生棧以上每捐洋七十元 
永安號捐洋六十元鄧耀昌堂永增祥洗雲生鉅興號鴻興號生泰號廣同昌廣興祥同芳居天泰成寳順莊源安公司源盛公司遠昌隆傳綉綸黄式如正棧號綸盛祥 
怡和長集昌成泰隆號永昌泰致寳長永興隆均益號 
李亦箴方培之李星衢全信質仙壽窩泰潤行長豐行 
恒大行長義行永昌元義大行元吉泰永愼和愼餘協 
裕豐行何覲林廣裕源廣怡昌合記號源和莊公昌和以 
上每捐洋五十元 
第二次共捐得洋六千一百四十元 
連第一次共捐得洋一萬七千五百元 
捐欵請敎利百川安和祥利興同永泰同泰號廣發源 
穗生源有隆茂和興廣永盛 
 
 

Page 27

 
 
   
 
 

Page 28

 
 
   
 
