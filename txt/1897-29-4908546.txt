# 1934 - 29 - 4908546

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十元○欽定四史書實洋四元二角○隨園三十六種實洋五元○刑案匯覽洋七元○景岳全書碼洋三元○沈氏　生碼洋三元二角○資治新書碼洋一元五角○　願福事豐朝東華錄實洋一元三角○王益吾咸豐朝東華續錄實洋二元五角○左文襄公愛疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一无五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳　碼洋一元二角○中東覇紀本末洋一元五角　君欲購者請移玉至三馬路申昌書畫室或申報館帳房可也此佈 
[論停分發]  
　　溯我朝龍興遼瀋奄有華夏統二十一行省之版圖一因前明舊制郡之縣之夫固軼皇往帝諦面莫吳比倫矣獨是胥天下而受治於明堂王會所呈非聖天子一人之耳目所能周也於是設官分職使之各司其事如虞書之所謂　四門明四目逹四聰者無非賴四岳九官十二牧以互相維繫之也故雖官有大小位有尊卑而大臣法小臣廉安上全下有條不紊迄今猶可想見中天之郅治焉自後世捐例大開被褐懷玉不啻日中爲市上以是求下以是　不問流品卽販夫走卒亦可博一命再命之榮以爲宗族交游之光寵其黠者轉不惜家産括囊所有以求得附名於搢紳之列乃忽焉果得一缺矣於是取償於旦夕日計不足月計有餘不數年較量所入視曩之所出者居然什伯倍蓰以取盈矣所操者狹所望者奢此人情之大較也至是而猶曰鑽營可恥奔競宜絶是何異執南轅者而使之北轍也耶夫習俗移人賢者不免嘗見鄉黨自好之士當其讀孔孟書時見禹稷之人溺已溺人飢已飢大有先天下而憂後天下而樂之意以爲他日斧柯或假吾將袵席之也則思所以出之水火者吾將仁壽之也則思所以忘其耕鑿者抵掌而談可失天日斯時見之者固望其爲好官也聞之者亦信其爲好官也卽其人撫躬自問非爲好官不足以顯其經猷償其抱負乃未幾世故深矣身家重矣幸而得志不暇顧初念之依違不暇問民生之休戚已先揣度其缺分之肥瘠隱然自念之日是將任吾一年也吾當何以席豐而履厚也又幡然而計之曰是苟不止任吾一年也吾又當何以求田而問舍也貧者士之常故仰事俯育或如子路之負米或如　憲之决踵則安命樂天十恒八九倘一旦撩貧有術則鮮有不利令志昏者且從此食祿有方更未有不窮奢極欲以爲吾始願所不及此必使十萬一紫標千萬一黄標乃可以爲吾揚眉而社氣鳴呼士大夫一行作吏固如是耶詩日夙夜匪懈以事一人求之晚近能有幾人無怪其官愈多而愈滯捐愈開而愈濫也客曰近日各省請停分發之奏見諸報牘者不一而足朝廷率皆一如所請多則三四年少則一二年一若不知分發之多由於捐納之不停也者夫捐納爲司農智窮力竭之舉題之以巧宦之目猶恐近者未必熱中遠者未必踴躍今不招之以弓而乃遺之以矢其如得尺則尺得寸則寸之補苴不足何况國用如是其艱帑藏如是其乏東瀛償欵如是其大且急增厘裁餉加税變章部議一再施行疆吏無不爲之持籌握算以期涓滴歸公蓋同一仰屋興嗟之苦衷也然則與其停分發而碍捐例莫如嚴考核而聽分發則應之曰子之言是已向來候補人員到省例由督撫於一年期滿甄别賢否以定去留各省皆然近今督撫政事日繁司道每日禀商地方事件已屬不勝煩瑣候補之中有差使者尙可隨時接見其餘則旅進旅退每歲不過一二次每班則必十數人序坐甫定主人已舉茶送客雖有明敏之才兼人之具不能一望而知其爲保障之良繭絲之選平時姓名且不能邀其一問何况入諸夾袋之中期以百里故欲澄叙官方則由司而道而府皆督撫之耳目也互相舉察譬如錐處囊中其末立見且近今仕途之所以壅滯者又不盡在捐納卽如此次回疆肅清保舉一案多至數千人部中於此等彈冠于于之人將來儘可另立章程使知绾符紆綬其事與長槍短戟不可同年而語豈不於各省尋常分發之外又可少此一項勞績人員乎哉客又謂宦海向隅亦視其人之通塞第就江蘇而論竟有咸豐年間同治初年到省而卒未補一缺卽捧檄亦不易易者此豈盡由後來之居上耶是又在當軸者因人器使之權衡矣歲事將闌遠遠聞爆竹聲斗室中非燭不見客知主人欠伸乃起去余方驅車南旋就事之次其問答以弁簡 
[論旨恭錄]  
　　十二月初四日奉旨安徽夥縣知縣著周憲章補授湖北建始縣知縣著張文林補授陜西洋縣知縣著沈俊補授江蘇泰興縣知縣著韓愔補授俸滿教職蕭澤春屠麟之俱以教職用都察院筆帖式著英秀補授户科筆帖式著宗彦補授翰林院筆帖式者鍾福補授翰林院筆帖式著定常補授廕生續麟著以文職用譚從榮傅文通胡鴻業王炘瑩藍長竝張景山李森供著外用詹事府右中允著希廉補授湖廣道監察御史著載麟補授江南道　察御史著徐道焜補授截取兵部郎中陳昌言著照例用明保刑部候補員外郎那福著交軍機處存記湖南候補知府裕慶著仍交軍機處存記保舉直隸候補道王仁寳山東候補知縣周忠清俱照例用俸滿江蘇松江府知府恩興湖北宜昌府知府存厚俱著回任南城兵馬司副指揮王桂芬著照例升用卓異奉天金州廳同知馬宗武著准其卓異加一級仍註册回任候升擬補國子監學錄韓杜著准其補授盛京將軍衙門筆帖式紹海吉林將軍衙門理刑筆帖式慶明俱准其補授吏部文選司員外郎著富綸補授所遺主事著書年補授欽此同日太常寺題十二月二十九日前期告祭太廟奉旨朕親詣行禮東廡遺銘勛西廡遣英俊中分獻後殿遣隆懃行禮中殿遣溥靜行禮欽此又題十二月二十九日歲暮祭太歲壇奉旨遣魁斌行禮欽此○初五日奉上諭順天府奏西城資善堂煖廠收養貧民衆多援案續請加賞米石一摺本年資善堂煖廠貧民就食較多所有前次賞給小米三百石不敷散放著再加恩賞給秈米四百石以資接濟該衙門知道欽此○初六日奉上諭巡視北城御史文博等奏拿獲夥搶婦女並放槍拒捕之匪犯請交部訊辦一摺所有拿獲之陳小秃卽陳得山薛人卽薛兆祥著交刑部提同前獲之張起　等嚴行審訊按律定擬未獲之孫二小田孫山東靴子趙閠寳臣等仍著勒限嚴緝務獲究辦至拿獲此案匪犯之出力員弁著俟刑部定案時聲明請旨該衙門知道欽此○初七日奉上諭御史華煇奏順天及各省鄉試放榜日期請援照江南鄉試成案酌議展期等語著禮部議奏欽此○初八日奉上諭步軍統領衙門奏遵保獲盜尤爲出力員弁懇恩奬勵一摺著兵部議奏欽此同日奉上諭給事中丁立瀛奏獲咎人員督撫奏請開復並率行奏留原差請飭申明定例酌定處分等語著 
 
 

Page 2

 
 
該部議奏欽此同日奉上諭步軍統領衙門奏拿獲鎔化大錢改鑄私錢人犯請交刑部審辦一摺所有拿獲之曹二安大畢大卽畢官海張大卽張紅柱李二卽李觀雲馬二王三宋寳田等八名著交刑部嚴行審訊按律懲辦至原拿此案之出力員弁著俟刑部定案時聲明請旨餘著照所議辦理該部知道欽此同日奉上諭步軍統領衙門奏拿獲結夥偷竊園庭陳設賊犯請交部審辦一摺所有拿獲之閆拴兒卽小到田二卽田五兒李四卽李茂高四胡二套金五王三陳三張佩臣常二等十名著交刑部嚴行審辦餘依議該部知道欽此同日奉上諭步軍統領衙門奏拿獲迭次路刦搶劫鄰境盜犯請交部審辦一摺所有拿獲之田二格之田小漋等二十名口著交刑部嚴行審訊按律懲辦未獲之馬七程二仍著嚴拿務獲毋任漏網原拿此案員弁著俟刑部定案時聲明請旨另片奏拿獲白晝搶刦盜犯請交部審辦等語所有拿獲之李伏起卽山東李李惠卽小李郝言卽郝羊仔張雲卽張六頭等四名著一併交部審辦餘依議該部知道欽此○初九日奉旨巡視中城事務著慶綿去欽此同日奉旨巡視北城事務著文博去欽此同日奉旨巡視東城事務著王培佑去欽此○初十日奉旨溥元著加恩賞給頭等侍衞在大門上行走欽此○十一日奉旨詹事府左庶子員缺照例將熙元轉補所遺右庶子員缺著慶頣補授分發直隸補用道李葆恂奉天同知馬俊顯直隸同知馬復賁安徽同知劉耀曾北河同知周炳蔚陸榮棨直隸同知勝岱東河同知李荆石湖北同知馮啓鈞湖北直隸州知州吳本義直隸直隸州知州翁之繕甘肅直隸州知州王學伊四川直隸州知州李紹鈞雲南知州張德熙陜西知州辛景舒吉林通判杜玉衡四川通判朱炳册雲南通判郭殿藩兩淮鹽運判王鵬豫直隸直隸州州同黄祖戴奉天知縣孫長青直隸知縣費邦屏朱貞保沈其康馬毓藻項明鑑河南知縣屠兆鴻陜西知縣王炳垣湖南知縣胡日升楊永芬直隸知縣何泰晉安徽知縣伍芳榛陜西知縣黄錫齡福建知縣李廷璜湖南知縣龔開晉傅紹衡雲南知縣趙文哲鄭玉麟廣西布庫大使周德崇雲南鹽大使陳霖俱照例發往明保吉林候補道長春府知府謝汝欽著交軍機處存記保舉奉天候補知府馬宗文吉林補用主事慶明俱照例用擬補黑龍江銀庫主事德祥著准其補授吉林伯都訥倉官員缺著擬正之海清補授擬陪之富凌阿著記名卓異山東蘭山縣知縣陳公亮著准其卓異加一級仍註册回任候升吏部員外郎員缺著鐵良補授慕陵禮部員外郎員缺著崇山補授惠陵禮部員外郎員缺著瑞琛補授東陵工部員外郎員缺著清海補授盛京工部主事二缺著聯奎崇華補授泰陵承辦事務衙門主事員缺著英照補授昌陵工部主事員缺著斌英補授理藩院員外郎員缺著繼普補授户部員外郎員缺著岳斌補授欽此 
[西報閒評]  
　　叻報譯英京某日報云目下英國有鐵甲戰艦七十五艘俄法德奥諸國鐵艦統共一百三十四艘英巡船一百廿六艘俄法德奥諸國巡船計共一百十三艘英駐守海岸保護兵船五十三艘俄法德奥諸國保護船計有四十八艘英水雷戰艦二百九十一艘俄法德奥等國水雷艦計共七百七十四艘外人以爲我英國戰艦較諸國未必加多今須增置庶一旦有事足以制敵噫斯言過矣前數年間我國每自言若我戰艦可敵歐洲兩國已足爲用今者又欲增製與歐洲等國爭多恐此欵甚難籌措且我能增艦各國寍不能增乎以一國之力而欲多於各國當於甚難以愚之見我國所最重者增製船械而德國所重者講究商務貨物銷流日形暢旺我國商務利權被其所奪者不少觀此則我國當節省軍費將兵餉之欵建立學堂教民學習製造令商務大興我民日臻富厚豈不妙哉我國又有當今急務不可視爲緩圖者我英民未解外國語言何能赴各商埠查究商務詢其習俗所宜而造以往售爲今之計更宜設一學堂教民學習外國語言以便考察商情視再造戰艦十二艘不尤策之上乎西報所言如此誠識時務之俊傑也但未知英國家能采及鄒蕘否耳 
[人材難得]  
　　江南陸師學堂總辦錢琴齋觀察德培自綜理學堂事務以來於學生功課非常認眞前所聘請之洋教習現在尙未到館因先延北洋武備學堂中著名人員充副教習每晨副教習領帶學生下操塲講究列陣步伐演習洋槍諸藝每次計時有四點鐘之久諸學生得其指授亦卽坐作進退仰聽指麾無不婉轉如意操畢仍入塾分班肄習漢文漢文功課以講解戰國策左傳及孫子十三篇諸葛武侯兵法等書爲正宗所延漢教習數員俱係時下名流非如吕蒙之出自行間者可比每值禮拜六日期由教習按切時務命題作論一篇課卷在本堂領取納卷後聽憑總辦披閲評定甲乙有逃課一次者卽在該生名下記過如已記過三次卽行開除每月月終又由總辦命題面試試之日有委員三四輩在堂稽查以防捉刀舞弊名曰堂課課程較民間學塾尤爲嚴緊以故期望子弟讀書成名之家無不嘖嘖稱羡以爲難得似此培植人材樂地第内中有一種得題鎭日竟不能成一字而曳白交卷者居其大半一時受卷委員大爲駭異叩其何以始終不符若是皆不肯吐實窮詰至再廼知滿館皆羊公鶴也云由前此招考時人人皆以爲進身之階夤緣干進以期濫竽其無援引者類由人爲之搶替不盡眞姓實名刻下經此一番面試所有弊端盡行水落石出觀察於是痛加澄汰凡有年貌不符與文字不通者一律開除計從前早報額滿之一百二十名現已革退八九十人留堂者僅二三十名然猶大半終日握管城子不能揮洒自如操縱由我説者謂人家好子弟卽能文理明順其父兄必不肯付之堂中或者開年再招未必有如是之踴躍矣 
[鄉民毁屋]  
　　嘉興采訪友人云客有來自湖州府治者言及本月十七日傍晚歸安縣境衆鄉民突將縣署總役王坤家房屋拆毁一空家具亦搗毁盡净詢其所以致此之故據云縣役向有收取各鄉殷户陋規之例鄉民之稍有積蓄者必索數圓或數十圓上年經孝廉數人禀請大憲革除其弊大憲批示准行札府移縣示禁府縣奉文後卽缮成示諭發貼禁除豈知王竟敢將示收藏仍照舊章收取事經衆孝廉所悉向之查問王答以並未奉示衆孝廉乃拜會府縣詢明出示緣由而王已婪收過半矣迨今冬仍按户向收鄉民乃乘來城納糧擁至王家拆屋毁物並預期立約不准取物傷人當拆毁時巡防局勇丁聞警而來覩此情形不敢禁阻直待駐防親兵湖協汛弁管帶各官馳至鄉民乃始散歸當塲只拘獲數人由地方官帶回訊究 
[同安火警]  
　　福建泉州同安縣大西門外西安橋畔超祥巷於上月二十二日之晚忽兆焚如是時北風甚緊風乘火勢火借風威房屋又無火牆以故轉瞬之間兩面延燒幾與火燄山無異雖有滿城文武官彈壓無如此處並無水龍會中人爲之灌救惟有任其自燒自滅而已事後查悉焚去綢縀店絲線店共十四家冥紙店五家雜貨店二十餘家打金店四家藥店三家計自某冥紙店起直延至松柏林止其中皆係鉅商大賈是亦一浩劫也 
[火未成災]  
　　金陵城南倉門口地方李姓家雇一傭媼老態龍鍾當此夜寒衾冷私以火爐烘煖逾時睡熟失於檢點其衣拖在爐内一時被褥相因燃著火卽熊熊颺起勢已炎上幾致冐穿屋頂媼因炙膚痛甚急從睡夢中驚喊不已大衆起視見火共爲吸水灌救得以息滅然已飽受虚驚矣 
[香會志聞]  
　　天津訪事人手畢云月之初八爲臘八日河北大悲院例於是日大闢寺門因是遠近善男信女均收拾一瓣心香向蓮花座下合十稽首相沿已久故一時之不信佛亦不闢佛調停於二者之間者卽藉此競向寺中隨喜蓋以此時之爲二十三叅者多燕趙佳人平時重簾密室無緣得飽眼福至是大會無遮不妨偷片刻閒作劉楨之平視故是日香車寳馬絡繹山門而一種揷足塵中昻頭天外之輕薄子弟更屬實繁有徒此處新浮橋爲往來必經之路今歲天時過燠冰凍不堅此日河上雖冰瑩如鏡而橋旁仍復一水漣漪人多嘴雜不由分説每當香客爭先恐後橋夫曾經上前攔　然查無仍有被擠而問諸水濱者雖經橋夫挽之出水得慶更生然渾身著水水經風緊亦卽成冰狼狽不堪言 
 
 

Page 3

 
 
狀聞竟有因此而死於半途者豈我佛慈悲不知此中有幸有不幸耶 
[嶺南餞歲]  
　　廣州采訪友人云臺砲經費釐捐遵奉憲諭加抽七成由廣濟醫院紳董協辦至本月初七日止此後各行一律照加所有紙料一業向由本立堂商人童遠厚等承辦某日忽有華章堂等商人赴釐務總局禀陳自願於七成之外另加二成報効局憲卽行批准本立堂商人心有不甘赴局歴訴一切未悉局憲如何核奪也○鉛務臺砲經費曾由商人彰義堂禀請加餉接辦日前又有職商潘某赴局呈稱願遵諭加餉接承局憲批云承辦廣東黑白鉛務職商潘誦棠等禀批鉛務經費昨據彰義堂原商禀請加餉接辦兹據禀該商潘誦棠等係屬鉛務本行前辦臺砲經費因爲外人所承諸多挾制現請遵諭加餉復承等情究竟該商是否鉛務本行有無爲外人攙奪候諭廣濟醫院刻日查明禀復核辦○花縣土匪已經解散日前官兵擒獲匪首多名解回省垣營務處審辦刻下尙有鯉魚仔一名未獲然魂遊釜底諒不致顯戮久稽也又聞有逸出之匪首多名留屯番禺縣屬石湖鄉蔡遊戎遂督帶安勇前往圍剿○本月十三日傍晚五點鐘時有二匪持信入打銅街某銀鋪意爲代人投遞也者適鋪内人稀桌上有銀二三百兩二匪遂乘間攫之而遁及夥伴出門追逐二匪已逃至太平門幸經一行人緊緊抱住將銀奪回旣而練勇又拿獲一匪帶歸大廟訊辦搜其身上並無刀槍○本月十三日之晚十點鐘時十八鋪萬年青藥丸店房客某姓家夜膳已畢突來盜匪多人一擁入内掣手槍指嚇令家中人蜷伏室隅然後搜括一空揚長而去相離六七户有安勇一營駐紥聞呼救聲相率出管搜截而盜匪已蹤影查然矣 
[閩事摭餘]  
　　福州采訪友人云趙若仙搶奪已故前臺灣宜蘭縣楊大令之次女一案現經臬司周子迪廉訪將趙訊責後站立木籠示衆其媒婦之夫人八荷枷在旁一面親製牌額以旌其女文曰以禮自守并委員用鼓吹一路喧闐送至其家時遠近往觀者不下數千人臬署轅門前後異常擁擠現趙犯站示多日業已收監○塢尾同昌船頭行主人潘姓素擁鉅貲前被鮮魚牙店東小蘭先後借去銀錢七十元到期抗匿不還向索反爲恃蠻毆辱潘不得已乃控告地方有司請乞追辦 
[厦門臘鼓]  
　　訪事人函云武營因保甲查夜認眞深恐練軍營勇有半夜越牆出外滋事者特派總查武員捧大令帶十餘人夤夜梭巡凡遇演夜戲之處尤須前往彈壓十一月二十三夜三十六崎頂地方演戲總查戾止臺上竟未鼓吹迎送又未跳加官總查以爲侮已大發雷霆飭勇將掌班帶回媽祖宫公寓升堂笞責掌班求饒再四始今罰戯三本完事據班中人云凡遇官長到塲後臺皆要鼓吹迎送以示恭敬此次罰戲亦咎由自取○合虎藥者乃衙門搭臺害人之别名也厦門衙者書隸慣串訟棍唆令慣訟之徒出名擇肥懦之民藉端勾通勒詐害人匪淺每年三節將近若輩卽恃此爲生財之道卽有明愼官長恐鄉民訟累不卽批提祗批差查而堂上一點硃民間千點血一票到手利息百倍官亦墮其術中矣近届年終此等控案尤多不知吾民之安分者將何以了此殘冬也噫○窩娼聚賭已干例禁况變本加厲更演花鼓淫戲豈不益傷風化哉小走馬路有番客鳩貲開設賭塲並租隔壁别宅借寓流娼侍賭侑酒裝鴉片烟悉聽客便前經周子迪觀察訪知嚴辦始稍歛跡孰料觀察升署臬司若輩又重黏告白擇期開張始則邀請武營差弁以嘗試繼又婉請將官招花入座演唱官音大班戲劇兹又添出江西流娼登擡演花鼓戲男女合串描摹醜態不堪入目徹夜通宵雖各叚有查夜委員長夜梭巡究不敢在小馬路街巡查一過也○西商跑馬定例每於西歴正月初旬本年十二月初四日卽西一千八百九十七年正月初七日也正當旅厦西人賽馬之期是日循例邀請提臺道臺厦防分府中軍叅府各官觀適此項經理西人於華語不大熟習又不善於虚應故事致將華官意旨不能領會因之初四日各官往閲一次初五初六則皆辭以有事不到塲其實恐兩情不喻相對一如木偶無佳趣耳○保甲查夜如此認眞竟仍有土棍於初六晚在小走馬路撞開某姓宅門入内搬搶箱物情事眞令人莫解者也適是時巡查本叚委員經過其門睹此情形當飭捉獲一人送交巡檢司署請其訊供究辦想不至於輕縱也 
[吳山暮景]  
　　浙江訪事人云藩憲丁方伯牌示會稽縣訓導缺委試用訓導洪曦署理龍潛縣缺以新海防遇缺先補用知縣戴洪禧請補運憲牌示金山塲大使缺現飭准補是缺之邊保樞赴任○臨平汛千總缺由撫標中軍趙叅戎詳請以候補千總陸鼎夔署理已奉批准陸千總卽擇於十七日接鈐任事○浙省候補副將蔡協戎福謙奉撫憲札委管帶護軍　旗十八日到營接統軍務○武林善堂紳董丁松生司馬之文孫與樊介軒太史之姪媛締姻有年兹擇於本月十九日迎娶先期發籨器具一切斑剥陸離備極精巧皮箱八座大廚二架錦枕綢被鮮豓奪目途人爲之駐足迎娶綵輿係頭等全紅新式洋臺四圍人物花鳥栩栩欲活前導銜牌之外五綵繡花燈玻璃花籃燈時式燈牌各一堂綵紥和合亭二座馬導清音各一班一路觀者無不稱羡是日乾坤二宅賀客盈門輿馬往來不絶於道○浙省前奉部文於光緒二十二年十一月廿一日午時封印光緒二十三年正月十九日午時開印届期各衙署俱預備一切府廳以下各官及武職人員先時在撫轅伺候比届午刻廖中丞出堂先行謝恩禮次行拜印禮隨升座行封印禮巡捕官捧印匣監印官請撫鹽二印當堂蓋用安放入匣加封於上文武各官及書吏人等逐班叩賀營兵放鎗伸敬及中丞退堂後現任府廳州縣佐貳雜職俱赴司道各衙門伺候然後回署各自封印緣向例封印自上封下開印由下開上故是日官愈小者封愈後也○上年浙省奏准修築海鹽石塘工竣後兩届秋汛均穩固如常所有在事出力人員例由巡道會同藩司詳請奬叙現在得奬各員已奉准部復銜名列後塘工提調候補知府李太守襄國補缺後以道員用東防同知高司馬煐俟開缺歸道員後加二品頂戴監工委員候補同知馬司馬秉鈞俟歸知府班後加三品銜候補按經歴程叅軍國謨以通利補用府照磨周叅軍濂馨以縣丞補用至正任杭嘉湖道王心齋觀察應得奬叙之處須候旨定奪也 
[禾中近事]  
　　嘉興采訪友人云福潤等三信局各雇划船於本月十九日黎明時開赴滬上行至離泗涇十餘里之山香港時已將晚突遇盜船攔截前後兩船幸飛駛得脱惟在中間者脱身無計祗得將物抛棄河中其有未及抛者悉被刦之而去聞已投該管地方官署控請緝查矣○郡城文武大小各衙門奉文於本月二十一日午時封印○邇日魚肉及南北雜貨油米柴菜價漸增加而洋銀價值反短綿不堪小民餬口維艱其苦幾不堪言喻矣 
[歸櫬有期]  
　　前任蘇松太兵備道黄幼農觀察祖絡之太夫人在署仙逝擇於明年正月十七十八等日開吊後卽　　由長江泝流而上回江西原籍守制想届時素車白馬必異常熱閙也 
[扣錢被擾]  
　　虹口揚家灣瑞綸剿絲廠歲暮停工後定期昨日分給工錢不料廠中早已外强中乾司事者除將十二月辛工扣留外尙須於十一月辛工内每人扣去洋蚨二翼各女工人失所望忿怒難平約集二百餘人蜂擁至帳房中與執事人姚大泉滋擾姚見來勢洶湧不敢措詞一時燕語鶯聲紛擾不已將姚所究狐皮袍褂撕破復以麻姑仙掌贈之姚不得已倩人投報捕房捕頭立派中西捕役多名前往彈壓各女工見巡捕馳至一擁入捕房捕頭遣包探竇如海送往英界公堂禀請讞員核斷值日差禀明屠别駕别駕以人衆頗難理諭因飭差役協同竇探至該絲廠令其照發工貲諸女工始散 
[虧欠脱逃]  
　　浙江杭州府屬某邑人陳幼海在英租界石路中賃屋開設錦記衣莊酒地花天任情揮霍以致囊金耗盡漸漸外强中乾結欠莊欵及皮貨綢縀各莊往來約共六千餘金之譜私將店貨運也避往杭州各欠户聞信之餘紛紛前往至則惟其母一人在店以致紛擾不 
 
 

Page 4

 
 
休恐將來不免一番轇轕也 
[西醫將返]  
　　前報曾紀西國眼科醫干賴失羅航海來申僑寓禮查客館兹閲本報後幅所登告白悉賴君將於新正初三日之後襥被成行客有欲刮以金　者尙其及早往求幸毋失之交臂也 
[上海縣署瑣案]  
　　陳祖鳴在上海縣控陳祖瑞冒牌一案由蔣剌史升堂提訊據供廣東潮陽縣人祖瑞是胞弟前因永隆土店牌號涉訟蒙斷令在永字旁加三點爲泳小的遵諭將永隆改爲泳隆不料弟於七月間糾合多人前來將牌字鑿去當卽訴知同鄉公正人一面投案請斷陳祖瑞供泳隆土店本於分産時言明弟兄各開一店後因改爲老泳隆以致涉訟况泳隆牌號是小的出資買下剌史訊得供詞各執斷令老泳隆仍然老泳隆新泳隆改新昶隆仍邀公正人調勸禀覆銷案○乾和莊執事丁方瑞控嚴蘭田欠銀不還亦由蔣剌史提訊丁供寗波人爲乾和莊執事嚴蘭田曾欠莊銀七千兩之多前蒙斷令繳還豈知分文不繳後經周子青出爲理勸令蘭田歸還五千兩俟其將某處地基賣後方繳不料地基已賣仍然不還求追比嚴供稱職員欠丁方瑞銀七千兩因無抵償故英周姓出爲理勸歸還銀五千兩許售地基後繳清後此地只賣三千八百兩現存二千二百兩在周姓處又前曾劃過一千兩現下繳案者祗有票銀四百兩求恩斷剌史得供判將所繳四百兩給丁方瑞具領姑念嚴無從措交著共繳銀四千兩計現繳到四百兩尙有周子青處二千二百兩又劃過一千兩共合銀三千六百兩尙少四百兩限在明年四月中繳案了事嚴叩謝而去○前有直隸人瞿聚川在縣控告被朱維新吞没欵洋經蔣剌史訊得朱係文生故當將朱發學看管一面補提戚連華到案訊斷連華聞風逃逸無蹤原差逐將其兄戚炳華解案前晚剌史升堂提訊炳華供浙江餘姚縣人連華是胞弟所有進出銀錢係胞弟經手監生不知底細現胞弟逃匿監生亦不知其所在求釋歸後赶緊找尋到案剌史著交保出外限一月中將連華追尋到案以便訊究○本邑紳士李蘭墅太史家失竊前經黄大令將竊犯窩主訊供曾紀本報前晚大令命提覆訊先據沈得興供稱新陽縣小西門外人來滬住法租界某小客寓中本月初八日偕王桂生在吉祥街吸烟説及天氣嚴寒無資度日遂商同偷竊桂生命小的往某處小的擬在城内行事桂生説竊物可藏友人胡渭元家後初十進城聞李宦家屋内有洋錢聲當時小的觀好進身地步遂同桂生到胡處許胡瓜分因就晚膳囑胡買毛竹以作扶梯至十二日晚十二下鐘時偕桂生至九畝地小的遂扒入李宦後墻桂生在坑厠外等候接贓先在門房中竊洋五元然後入内推開長竊竊得大小寳銀十錠朝珠一串並皮棉單夾衣服共數十件小的携贓交桂生接去同往寄藏胡渭元家其時天已將明卽至胡家將贓分派小的得洋二百元寳銀大小六錠桂生得洋一百元寳銀四錠渭元得洋七元當將衣服當在廣大同昌晉泰諸鋪小的旋至滬北寳和里野雞妓女蘭卿處玩耍用洋四十元大令問别處爾竊過否答稱在常州竊過一次目下之贓已吊齊王桂生供前屢犯竊遞解回籍此次因年底無資過度故商令沈得興行竊小的接贓後藏於胡渭元處大家分派餘供與沈同質之窩贓之胡渭元供稱小的實係一時貪小窩藏贓物該死李宦家丁朱貴投案禀稱家主聞將原贓吊齊請准給領大令飭將失單檢點給該家丁具領喝令將沈得興王桂生胡渭元各責六百板復將胡渭元釘鐐收禁聽候詳辦 
[上海巡局瑣案]  
　　浦東人唐阿鑑來申販賣荸薺路經小南門外示神閣被乞丐江榮春將荸薺盡行搶去唐卽將江扭送二十三七鋪局中姚殿卿二尹略訊數語判責江四百板並掌頰一百下責令丐頭阿狥償唐錢三千八百九十文一面鎖江發水神閣示衆五天○洪昇碼頭永成和豆麥行昨日雇駁船數艘裝豆油一百餘簍往法界金利源碼頭缷貨被舟子串同挑夫偷取油五簍仍裝回南市賣於某油行内現永成和行主已經查知將船主送十六鋪中局請究李蘭史二尹審訊再　因未得確供尙未了案○南市汛捕榮春昨日路遇遊方僧名福生者手持衣包一個神色可疑立卽拿送二十三七鋪局審辦姚殿卿二尹訊確後飭傳失主葉吳氏到局認領重責該僧二百板驅逐出境 
[英界公堂瑣案]  
　　包探竇如海禀稱日前顧生全向其嫂其氏誑取金臂釧一雙押錢使用氏夫顧兆祥據情投報捕房捕頭令小的將生全緝獲送請大老爺究追兆祥投案訴稱生全係小的之從弟某日乘小的出外向妻子花言巧語將金臂釧騙去今旣獲案叩乞究追生全供稱兆祥與小的素有往來求爲鑒核屠别駕據情商諸衞繙譯官然後諭令留候過堂覆訊○五百零三號二百九十九號兩華捕解吳阿爽莊高紅莊詠春至案同禀稱昨晚一兩點鐘時吳及二莊携手游行小的等知係流氓向之盤詰伊等不服一擁而上將小的等兇毆後經他捕到來始得拘獲吳供稱小的係浙江寗波府屬某邑人前雖犯事業已改過自新不敢肆毆叩求恩典二莊同供稱小的等並不毆捕實係從中解勸别駕判令將吳笞責二百板管押兩月期滿之後遞解回籍二莊各笞責一百板○倪順泉洪阿寳兩包探同禀稱昨日賊犯俞阿八竊取華順馬頭所儲碎銅售與王百川兹經小的等查知吊出原贓連王解案俞供稱小的係江北某邑人行竊該死求大老爺姑念初犯筆下超生王供稱小的在治下開設銅器店並不知是賊贓故敢收受别駕判令將俞笞責五十板王管押一日○包探沈金隆禀稱流氓王阿松前因案發解請大老爺懲辦今仍逗留租界中西宿東餐並無一定故小的拘請訊懲王供稱小的係本邑人向來安分營生不敢犯法目下雖無生意然明年卽可進某洋貨店惟乞施恩别駕著交的實人　　如無人來保則管押三禮拜逐出租界之外○包探韋阿友禀稱竊犯顧春元前經犯案解請大老爺懲辦多次近又在租界中連竊梁子林及陳氏兩家綢布衣服水烟袋等物報捕之後捕頭遣小的緝獲吊出原贓兹特送案請究梁及陳氏男女兩失主投案請領失贓顧供稱小的係鎭江府屬丹徒縣人自知身犯不韙尙求曲子矜全别駕判令笞責二百板管押半年然後遞解回籍○包探趙銀河禀稱賊犯陶榮明竊取王念觀家布衣數件報捕後捕頭令小的緝獲人贓送案請究王投案領贓陶供稱小的失業無聊不得已而行竊别駕判令笞責五十板○包探顧阿六禀稱張信法陳阿生二流氓均曾犯案經大老爺遞解回籍今又來滬適由小的緝獲是以送請究懲張供稱小的係本邑人雖曾游手好閒並不與流氓爲伍陳供稱小的係浙江寗波府屬某邑人不敢犯事叩乞施恩别駕判令各笞責五十板張逐出租界之外陳遞解回籍○包探孔阿才禀稱竊犯吳二寳前因犯案被拘經大老爺判令遞解回籍今又私來滬上竊取王福生家布衣兩件報捕之後捕頭令小的緝獲人贓送請究辦王投案領贓吳供稱小的係鎭江府屬某邑人不敢竊物實被包探所誣别駕判令笞責一百板遞回鎭江原籍 
[法廨停訊]  
　　昨日禮拜四爲法公廨訊案之期讞員鄭大令以時將歲暮例得停公面諭包探及辦差人等所有應訊各案統歸明年正月定期到堂集訊 
[法界捕房瑣事]  
　　著名水販李德富在淮安府屬鹽城一帶販得良家婦女來滬分售各花烟館爲娼已非一次前者因案禁押英界公廨供認另有一妓賣與小東門外小脚雙林花烟間内須函請法界捕房移提到廨然後歸案訊辦○小船帮流氓阿桂前晚偕人德生烟間主婦某氏及鄰婦二人同至法大馬路鴻興館飯店夜膳適有車夫十餘人在隔桌果腹屢以謔語相投三婦置之不理阿桂忿甚立出剌刀將車夫某甲猛剌一下登時痛極倒地當經飯店王將三婦及阿桂一并拘送捕房捕頭騐明傷痕飭送仁濟醫館療治三婦暫准交保出外行兇人阿桂押候解送公堂請問官訊究 
[美界捕房紀事]  
　　前晚積竊陳阿喜由元芳路第八十號門牌徐姓屋内竊得衣服一包携之而出途經某包探解入捕房捕頭令押候解送公堂禀請訊究○蔡榮榮賃居北河南　向在某洋行當車夫某日購得素寍綢衣料倩近處成衣匠姚阿金縫製皮袍詎料姚　貧不聊生 
 
 

Page 5

 
 
者私將衣料及皮付諸長生庫夤夜脱逃昨日蔡察悉情形投捕房聲訴捕頭令包探竇如海將姚拘押候解送公廨禀請訊追○方壽榮徐阿宏二人同籍寗波居然素不相能昨日午後遇諸中虹橋索取所欠洋銀一百圓數語未終卽互相毆擊經巡街捕一併拘送捕房○昨日上午甲乙丙三女郎由某處繅絲廠支取辛工携之回去行經裏虹口合興街左近不知如何互相爭論　女情急喚三百七十三號華捕至將乙丙二女拘送捕房捕頭立令人送往英界公堂禀請訊核 
[敬謝嘉貺]  
　　九九圖中梅含細橤鶯啼燕語轉瞬新年滬上各西商例得印成中西合璧月分牌以贈惠顧諸友連日承屈臣氏大藥房華英大藥房瑞記保險行中和保險行已勒保險行各以一幅見遺天吳紫鳳異彩鮮妍懸之座隅足令輝生逢蓽眞雅貺也謹綴數語以逹謝忱 
[施及其時]  
　　彤雲密布關心釀霋之時孤露凄凉拍手啼飢之候况復歲蘭在卽貧黎呼號聲倍悽慘敝堂粥廠食粥者二千有奇現在施粥兼給米票俾資卒歲惟是今歲米珠薪桂經費浩繁殊難支持乃蒙朱胡氏求子病愈助洋五十元王氏病愈還愿洋一百元張氏求家室平安洋五十元九霞銀樓瑞泰米號合洋一百元隱名氏米票千張計米二十石以資接濟正乃施及其時其間種德毋待贅言惟有謹代貧黎叩祝福壽無量[  上海六馬路仁濟善堂董事嚴信厚葉成忠楊廷臬黄宗憲謹誌]  
﻿ 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十二年十二月初四日京報全錄]  
　　宫門抄○諭旨三道錄前○蘇撫趙奏叅革舉人審辦片○皖撫福奏報交缷日期摺○新任皖撫登奏報接篆日期摺○　　鍾等奏開支伊犁防堵各兵糧餉並一律遣撤日期摺○大臣濟奏請飭查禁奸商積弊片○十二月初四日理藩院鑾儀衞光祿寺正白旗值日兵部引見七十名廂黄蒙一名○綿宜假滿請安○曾廣漢謝署府丞恩○瑞洵謝授侍講學士　恩○江西叅將松山謝恩○光公請假十日○椿壽請假五日○召見軍機曾廣漢綿宜皇上明日卯正二刻至奉先殿壽皇殿行禮畢還海○○趙舒翹片再據兼署江蘇按察使陸元鼎詳據上海縣知縣黄承暄詳稱該縣舉人童迴卽附生童汝福光緒六年歲試入學因任性滋事經教諭宣敬熙詳准註劣童汝福改名童迴朦捐監生於二十年甲午科江南鄉試中式第三名舉人素不安分因挾教諭註劣之嫌屢次砌欵揑告恃符逞刁亟應革審懲辦由司詳請奏革前來臣查舉人童迥朦混倖中已干功令其平日聲名惡劣不齒士林現又挾嫌誣告學官實屬行同無賴相應請旨將童迥舉人斥革飭府提審究辦以端士習而儆效尤謹會同兩江督臣劉坤一附片具陳伏乞聖鑒訓示謹奏奉硃批著照所請該部知道欽此○○尙書銜開缺安徽巡撫奴才福潤跪奏爲恭報奴才交缷撫篆日期仰祈聖鑒事竊奴才前因患病假滿未痊奏蒙　諭旨允准開缺回旗調理業經具摺謝　恩在案　新任撫臣鄧華熙到皖奴才於十月二十九日謹將安徽巡撫兼提督銜關防蕪湖關監督關防各一顆曁王命旗牌文卷等件飭　安慶府知府楊宗清撫標中軍叅將齊金鰲齎送接收任事奴才卽於是日交缷任内一切經手事件料理清楚逐一移交時舉嚴冬奴才病軀未愈侍奉八十八歲老親衝寒北上諸不相宜定於十一月初七日自皖起程暫赴江蘇省就醫一俟來歲春融卽行遄反京旗靜心調治以冀沈疴之可起皆由聖德之矜全除恭疏題報外所有奴才交缷撫篆日期謹繕摺具陳伏乞皇上聖鑒再此摺仍用安徽巡撫關防拜發合併陳明謹奏奉硃批知道了欽此○○頭品頂戴安徽巡撫臣鄧華熙跪奏爲恭報微臣到皖接蒙日期叩謝天恩仰祈聖鑒事竊臣在江蘇布政使任内恭承簡命補授安徽巡撫於九月間遵旨到京仰蒙召見二次訓誨周詳莫名欽感陛辭後起程出京取道天津航海南下兹海十月二十八日行抵安徽省城二十九日准前任撫臣福潤將安徽巡撫兼提督銜關防蕪湖關監督關防各一顆曁王命旂牌文卷等件派委署安慶府知府楊宗清撫標中軍叅將齊金鰲齎送前來臣常卽恭設香案望闕叩頭謝恩祗領任事伏查皖省控江淮千里之要衝巡撫乃文武百僚之表率責成綦重時事方艱安民惟在於用人練兵莫先于選將治理視寛嚴之互用軍儲宜緩急之熟權以及交涉機宜自强要策均係當今之急務皆應實力以講求臣一人輇材懼難勝任惟有懍遵聖訓殫竭愚誠事遇會商督臣認眞經理以期仲答高厚鴻慈於萬一除恭疏題報外所有微臣到　接篆日期並感激下忱謹繕摺叩謝天恩伏乞皇上聖鑒再臣經過直隸江蘇安徽一帶雨暘應候二麥發生地方民情安謐合併陳明謹奏奉硃批知道了欽此○○奴才長庚鍾亮跪奏爲伊犁籌辦防堵添募蒙漢馬隊增補軍台官兵應支月餉鹽菜口糧銀兩照章飭給現因軍務肅清業已一律遣撤以節餉需恭摺仰祈聖鑒事竊奴才前因甘肅逆回由西寍竄至柴逹木虜其取道羅布淖爾擾及珠勒都斯地方不得不先事籌防業將照會土爾扈特漢等挑練精壯蒙兵一千二百名並擬派員在於伊犁招募漢　隊二百五十名馳往督同蒙兵協力防堵以期得力於伊犁額魯特及珠勒都期土爾扈特游牧境内安設軍台接遞文報請在伊塔　庫存儲銀兩内撥發銀五萬兩以備軍需之用等情於三月二十一日電請總理各國事務衙門代奏在案三月二十七日准總理各國事務衙門電開奉旨長庚電悉賊窺珠勒都斯伊防甚亟著饒應祺由伊塔道庫内撥銀五萬迅解供犁毋誤欽此奴才當卽欽遵照會土爾扈特南部落署盟長單哩先圖漢布彦蒙庫之母福晉色里特博勒噶丹及東部落畢錫呼勒圖郡王巴雅爾各挑選精壯　古兵五百名又照會和碩特阿穆爾哈貴貝子棍布扎普赶緊挑練精將蒙兵二百名並派委記名提督劉文和充當營官招募漢馬隊二百五十名去後旋准土爾扈特署盟長福晉色里特博勒噶丹咨呈挑選有搶馬蒙古兵五百名於四月二十日挑齊派員勒恭噶那木札勒爲統帶每百名派叅領一員爲營總每營分左右兩隊每隊派帶隊章京一員隊官一員由該旗佐領驍騎校内派充並派閒散四等台吉林津隨同貝勒恭噶那木札勒辦理營務又准和碩特貝子棍布札普咨呈該盟三旗共挑選有槍馬蒙古兵二百名於四月二十日挑齊派札薩克一等台吉貢噶那木札勒爲統帶每百名派叅領一員爲營總每營分左右兩隊每隊派帶隊章京一員隊官一員由該旗佐領驍騎校内派充又據營官劉文和呈報該營馬隊二百五十騎於四月二十四日招募成營當派劉文和暫駐珠勒都斯毗連之那喇特山口以固伊犂東西門户又准額魯特領隊大臣英裕咨呈自阿拉他普起至與珠勒都斯接界之奔博塔拉蓋止安説軍台八處每處派官一員兵五名又准土爾扈特南部落署盟長福晉色里特捕勒噶丹咨呈自與額魯特奪博塔拉蓋接界之逹噶特逹巴罕起至喀喇沙爾止安設軍台六處每處派官一員兵五名均於四月初一日設齊業將大槪情形於四月二十四日電請總理各國事務衙門代奏在案當挑選蒙古官兵之際奴才等已派委員分省補用知縣張炳華馳赴珠勒都斯察看形勢繪圖具説以備防勦並派守備王文治馳赴羅布淖爾一帶偵探賊蹤迨蒙古官兵挑選成營復派張炳噶丹分派叅領奔津帶領官兵一百四員名駐紥哈布齊海山口以扼珠勒都斯東境要衝叅領額勒恩森帶領官兵一百四員名駐紥哈哈爾逹巴罕以振通喀喇沙爾捷徑叅領阿拉什領官兵一百四員名駐紥逹蘭逹巴罕以扼通庫爾勒捷徑叅領多普吉棍奇克二員帶領官兵二百八員名隨同貝勒恭噶那木札勒駐紥該游牧適中之巴音布拉克地方以備某路有警卽赴某路接候并照會和碩特貝子派札薩克一等台吉貢噶那木札勒帶領官兵二百十員名駐紥都木逹塔什哈地方博斯騰淖爾通候布淖爾之捷徑所有該官兵等應需用餉查劉文和管帶漢馬隊一營駐紥伊犁境内應發該營官弁勇夫口糧馬朝擬請仿照新疆坐糧章程開支其上爾爾扈特和碩特所初蒙古官兵七百三十八員名駐紥送行解地方操練照防較經月遠差倍形艱苦擬請照軍需則例支發鹽菜口糧其騎操馬四係該蒙古官兵自行牧放勿庸給子乾糧軍台十四處計設官四員兵七十名擬照伊犂現設軍台章程支給鹽菜銀兩正具奏適接新疆撫臣饒應祺等來電逆首劉四伏已經擒獲冶八個子王黑姓均已收隆是東路軍務業就肅清除照會郡王　雅爾將該部落所挑蒙兵停止調派外其駐紥珠勒都斯等處各防所官兵當卽照會土爾扈特南部落署盟長福晉色里特博勒噶丹拜和碩特貝子棍布札普等曁額魯特領隊大臣將在防各蒙古官及兵新設軍台一律裁撤札調漢馬隊旋回伊遣散現均截至八月十五日止停支口糧鹽菜以節餉需已於七月二十四日電奏在案所有新疆蒙漢馬隊增設軍台官兵開支月餉鹽菜口糧銀兩數目及遣散日期緣由除飭糧餉處造具實用單册容由如才等奏咨請銷外謹分繕清單恭呈御覽伏乞皇上聖鑒勅部立案施行謹奏奉硃批該部知道單三件片一件併發欽此○○濟澂片再京城錢店大半資本無多所存之錢不敵所出之帖加以奸民造言煽惑以致此晚尙安然照常生理次早已歇業閉門並有請該司坊封條將門封閉人則擕資遠颺故作經官情狀近日東城之天義西城之悦來亨南城之順天昌各錢店十日之間已三鋪歇業遂便錢價抵昻無定物價逐漸加增且以銀易錢又有老票現錢條原串之名每兩銀若易老票只在十千以内現錢票則十二千有零原串可至十四五千以此市物則視錢之高下購物之多寡此皆奸商巧立名目法外牟利實屬有干例禁現在天氣嚴寒兵民貧苦難堪誠恐别生事端於軍餉民生大有關繫應請飭下步軍統領順天府五城御史一體出示查禁倘該地面官知情故縱卽從嚴叅辦以重圜法而恤時艱謹附片具陳伏乞聖鑒奏 
 
 

Page 10

 
 
[一光緒二十二年十二月初五日京報全錄]  
　　宫門抄○諭旨二道錄前○吏部徐等　奏請　旨摺○直督王奏北洋辦理善後各事動用新餉經費各欵摺○又奏壽辦磁州煤礦情形片○又奏北洋留用兵輪經費請歸海防案内支領片○浙撫廖奏查明九月分海塘沙水情形摺○杭州將軍吉奏　浦副都統印務請旨派員署理摺○江督劉等　奏請　旌表片○十二月初五日吏部翰林院正紅旗值日無引　見慶公因伊弟以文職用謝恩○江蘇知府恩興謝　恩○湖北知府存厚謝恩○直隸道王仁寳謝恩○陳昌言預　召見○熙貝勒請假五日○壽昌續假五日○彭壽續假十日○順天府奏京師得雪五寸有餘○召見軍機恩興存厚陳昌言　○○大學士管理吏部事務臣徐桐等謹奏爲奏明請旨事准正黄旗滿洲都統咨稱前任廣東臨運司運同瑞誥丁母憂回旗百日孝滿由本旗於光緒二十二年九月初四日帶領引見奉旨著交吏部照例辦理欽此咨行吏部查辦等因前來查定例滿洲蒙古現任運使道府丞倅州縣丁憂回旗俟該員百日孝滿由該旗帶領引　見奉　旨著在原衙門行走除本有原衙門者卽令其行走外其由科道升補之道府並科甲出身捐納卽補之道府以下等官並無原衙門可以行走及原衙門無相當之缺令其掣簽分派各部院衙門行走俱於每年十月查辦引見除奉旨部名外用者但令其行走當差服滿後專子外用不必再佔京缺若奉旨内用者其未經服滿之前遇有相當缺出聽該堂官隨時奏署毋庸定以班次運使道員以郎中奏署知府以員外郎奏署服闋之日移咨吏部實授如業經服滿尙未奏署得缺者俟該衙門遇有相當缺出令該堂先儘奏補亦毋庸再歸部選至現任滿洲蒙古佐雜等官丁憂回旗百日孝滿照漢軍人員丁憂回旗之例該旂毋庸帶領引見亦毋庸歸於十月查辦俟二十七個月服滿由該旗咨報起復以原官歸於應補班内照例選用等語查瑞誥係正黄旗人由監生遵例報捐鹽運同分缺先選用授廣東鹽運司運同光緒十八年七月初二日到任二十二年三月十七日在任丁生母憂扶柩回旗百日孝滿該旗於本年九月初四日帶領引見奉旨著交吏部照例辦理欽此欽遵知照到部臣等查滿洲蒙古現任鹽運司運同丁憂回旗百日孝滿應各歸入十月查辦人員帶領引見例内並無明文亦無辦過似此成案惟查品級考内載各省鹽運司運同係從四品核與各省知府品級相同查滿洲蒙古現任知府丁憂回旗百日孝滿如經該旗帶領引見奉旨交部照例辦理臣部查明該員是否本有原衙門之員如有原衙門可以行走者應回原衙門令其在員外郎上行走如無原衙門或原衙門無相當之缺者應由臣部簽掣各部院衙門行走仍歸十月查辦人員丙一體帶領引見請旨分别内骼外用今前任廣東鹽運司運同瑞誥丁憂回旗旣經該旗帶領引見奉旨著交吏部照例辦理臣等公同商酌擬請將該員比照知府丁憂回旗之例辦理應令其在員外郎上行走查瑞誥原係捐納鹽運同由部選授得缺並無原衙門可以行走之員應否比照知府丁憂回旗之例由臣部簽掣各部院衙門在員外郎上行走並歸入本年十月查辦帶領引見請旨分别錄用抑或俟該員服滿該旂咨報起復後仍以原官歸於應補往内照例選用臣等未敢擅便相應奏明請旨恭候欽定俟命下之日臣部遵照辦理謹將臣等查明緣由繕摺具奏伏乞皇上聖鑒訓示遵行謹奏奉旨已錄○○降三級留任北洋大臣直隸總督臣王文韶跪奏爲北洋辦理善後新增獵艇練船學堂船隖修理槍廠及各船附練教習學生練勇新餉公費等項用欵繕單恭摺具陳仰祈聖鑒事竊臣統籌北洋海防摺内奏請照原定章程大加收束購配機件量設工役派員經理軍械局醫院濬澳船隻指泊員役等項勢所必需亦應酌量舉辦並整理各學堂簡選練習以儲將才嚴飭各練船認眞操巡以澖兵備械器之應添購修理者督飭隋時籌辦等因欽奉諭旨轉行遵照在案兹據海防支應局司道詳稱旅順船隖業經開辦應需修整各工程運缷各船隻均應次第經理調遣供差其飛霆飛應兩船餉費係由糧台移交該局接支建靖一船改名通濟亦經告成並照案添設練勇學堂由局起支新餉天津奏設俄文館以習俄文軍械局增設修槍廠以修槍械種種用欵均遵照奏案將應需各額薪餉數目撙節酌擬禀奉核准分别日期起支於北洋海防經費内動撥年終彚案造銷此外未盡事宜容再隨時核擬詳辦開單造册詳請奏咨立案前來臣覆核無異除清册分送户兵工部查核外理合謹繕清單恭摺具陳伏乞皇上聖鑒敕部立案謹奏奉硃批該衙門知道單併發欽此○○王文韶片再直隸磁州煤礦前經御史陳其璋奏奉諭旨飭臣揀派熟悉礦務辦事實心之員認眞履勘擬定辦法據實具奏等因欽遵在案查磁州之西五十里彭城鎭右太行山麓與山西潞安府河南彰德府毗連素産煤鐵居民以士法開投不能深取往往時興時廢其中吳家窪之煤最爲著名名爲大紅炭可備鎔鍊鋼鐵及輪舟火車各項機器之用舊有煤井十二座停止年久積水甚深經臣飭委候補知縣葉溶光前往履勒擬就舊井先購機器汲水試行開採挖煤皆用人工俾本地窮民得有生計所出之煤以供本地磁窰灰窰等用銷路亦暢該處爲蘆漢鐵路必經之地將來鐵路告成卽可資其煤以爲用而該處煤鐵各礦亦可逐漸擴充目前實爲發軔之始臣復飭候補知府陳忠儼會同葉溶光將招股購器諸事認眞妥籌辦理兹據酌擬章程禀請奏明試辦前來臣查直省可開之礦如臨榆撫寍平泉建昌朝陽赤峯等處皆經臣先後委派道員徐潤同知錢鑅等分投查勘次第經營而　州煤礦尤係奉旨飭辦之件該員等所擬辦法均尙妥協自應准其試辦除批飭認眞經理外理合附片覆陳伏乞聖鑒謹奏奉硃批知道了欽此○○王文韶片再查閩省福靖兵輪上年冬間與南洋寰泰等四船奉旨調防月餉由北洋支撥經臣奏准部撥銀七萬兩以供該五船本年二三四五等月之餉六月後仍令南下回防各食原餉惟福靖一船續議仍留北洋酌改練船未經回閩六月以後餉費均由北洋海防支應局墊發並未奏咨請撥該兵輪旣經北洋暫行留用所有歲餉並煤修經費約需銀三四萬兩自應飭局併入來年北洋海防經費内核估請領以資支放除分咨户兵部船政大臣查照外理合附片陳明伏乞聖鑒敕部立案謹奏奉硃批該衙門知道欽此○○頭品頂戴浙江巡撫臣寥壽豐跪奏爲查明本年九月分海塘沙水情形恭摺具奏仰祈聖鑒事竊查浙江省仁和海寍二州縣海塘沙水情形向係按月繪圖具奏兹據布政使聶緝槼署杭嘉湖道鄒仁溥會稟稱九月朔望兩汛時届季秋潮勢旺盛查勘得東塘尖山護壩并西塘范公塘兩處沙塗及南岸各山之外新舊漲沙誌椿丈尺曁東塘念　二汛海中新漲隂沙逐細查量均無升刷與上月相同等情禀報前來臣復查無異謹繕單繪圖恭摺具奏伏乞皇上聖鑒謹奏奉硃批工部知道單圖併發欽此○○杭州將軍奴才吉和跪奏爲乍浦都統二次任滿進京陛見請一旨派員署理印務恭摺具陳仰祈聖鑒事竊奴才於十月初三日接准乍浦副都統忠瑞咨稱二次任滿遵旨入都陛見應卽束裝北上謹將副都統印信移交暫收前來竊思奴才曾因病勢增劇三次陳請籲懇開缺仰蒙天恩准其開缺回旗調理並奉二諭旨杭州將軍著濟祿補授欽此現悉新任將軍奴才濟祿業已出京將次來浙所有乍浦副都統印務是否俟奴才濟祿到任後移交兼署抑或卽交杭州副都統奴才常恩暫行署理之處出自聖裁所有乍浦副都統印務請旨派員署理緣由理合恭摺具奏伏乞　皇上聖鑒謹奏請旨奉硃批俟濟祿到任後交該將軍兼署欽此○○劉坤一等片再據江蘇候補道曾内熙等禀稱湖南新寗縣節婦陳曹氏係曹德攀之女生於道光十年于歸同邑陳祥瀅爲室孝事翁姑克全婦道僅生一子甫數日祥瀅卽從戎湖北於咸豐六年在通城縣打仗陣亡時該氏年甫二十五歲一聞噩耗痛不欲生絶而復甦者數次嗣因遺孤無託含辛茹苦撫子成立該氏現年六十七歲計守節四十二年其子江蘇試用縣主簿陳啓元現在需次江寍原籍無人呈報該道等以誼關桑梓確有見聞核與年例相符不忍聘其湮没造具事實册結禀請具奏前臣來覆核無異合無仰懇天恩俯准將節婦陳曹氏勅部照例旌表以彰至行出自　恩施除將事實册結分咨部科查照外理合附片陳請伏乞聖鑒訓示謹奏奉硃批禮部議奏欽此 
 
 

Page 11

 
 
[光緒二十二年十二月初六日京報全錄]  
　　宫門抄○諭旨一道錄前○兵部尙書徐等奏遵旨議處摺○御史孫奏請嚴防鄉會試割卷易名之弊片○又奏武塲考試技勇仍請變通　制摺○粤督譚奏總兵因病出缺請旨簡放摺○又奏委署鎭篆片○又奏飭總兵先行赴任暫緩陛見緣由片○御史　奏請飭整頓捕務片○御史孫奏查辦人員不宜仍在黑龍江幕府片○十二月初六日户部通政司詹事府廂　旗值日無引○克○桂公克公各假滿請安○湖南知府裕慶謝恩○橚員子請假十日○遷公續假十日○福森布請假五日○　衞處奏派口外賜奠派出松壽○掌儀司奏十一日十二日祭奉先殿端王瀅貝勒行禮○召見軍機張蔭桓陳學棻○○經筵講官太子少保兵部尙書臣徐郙等謹奏爲遵旨議處事丙閣抄出光緒二十二年十一月十一日奏　上諭前據御史孫賦謙奏叅密雲副都統謙光貪劣各欵當派榮祿許應騤前往查辦兹據查明覆奏謙光於營員補缺兵丁挑甲支放兵米各節均無受賄確據惟任令業經驅逐之妾弟劉子榮仍出入衙署致招物議家丁薛雲橋卽薛啓泰蔣載芝雖據該副都統聲稱並無分肥情事並不防範任其辭去遠颺殊屬不合謙光著交部議處至密雲縣知縣殷謙承放兵米攙雜潮濕前經該副都統奏叅已照部議降調卽著毋庸置議餘著照所議辦理欽此欽遵抄出到部查定例官員犯不應重筆杖八十私罪降三級調用等語此案密雲副都統謙光貪劣各欵經查辦大臣查明均無確據任令業經驅逐之妾弟劉子榮仍出入衙署致招物議家丁薛雲橋卽薛啓泰蔣載芝等雖據稱無分肥情事乃並不防範任其辭去遠颺殊屬不合欽奉諭旨謙光著交部議處查臣部則例並無恰合專條自應比例議處應請將密雲副都統謙光比照官員犯不應重律杖八十私罪降三級調用例議以降三級調用係屬私罪毋庸查級議抵所有遵旨議處緣由是否有當伏乞聖鑒訓示遵行再協辦大學士尙書榮祿係原查大臣例應廻遟未經列銜合併聲明謹奏請旨奉旨已錄○○孫賦謙片再臣聞鄉會試文塲有割卷易名之弊人不及察迨揭曉後闈墨發出文已入選而榜上非本人姓名其弊始顯蓋中式在前列者本人見自己文章乃知有此弊也至中式後其文不入闈墨之選者更無人知覺之矣雖係輾轉傳聞今已莫辨其誰何而其弊則確有之查鄉會卷面塡寫本人姓名履歴於頭幅其右邊卽係草稿起首繳卷以後由受卷所交彌封所將姓名履歴及草稿數幅全行彌封其割卷易名之弊必在卷面之左摺邊處將眞革一齊割去而另黏他人卷面互換姓名此受卷彌封兩處書吏爲之官不細心核對故無從知之也欲防其弊須在卷面之左摺邊處上下蓋斜印二顆倘再割換則印文難於湊合此弊庶可防範也夫士子寒　攻苦矮屋辛勤幸而文章可中乃被他人竊易其姓名及回籍落榜縱知其卷被割亦憚於來京告發以興此大獄而僥倖者遂逃於法網得意自鳴揆諸情理實有難於姑容者應請旨飭下禮部核議照臣所擬用印防範之法列入章程倘受卷彌封待官失察此弊嚴加處分則割換者技無所施矣謹附片具陳伏乞聖鑒謹奏奉旨已錄○○山東道監察御史臣孫賦謙跪奏爲武塲考試技勇仍請變通舊制以急先務而濟時艱恭摺仰祈聖鑒事竊維道與時爲轉移政隨時爲改革自古聖人御世未有蹈常襲故而不因時以制宜者也矧當外患迭乘前車可鑒應可拘於　例不急思禦敵之方乎臣於去年九月二十八日具摺請停試刀石而改槍砲以儲將才奉旨交兵部議奏嗣經兵部奏駁引嚴禁　藏火藥之例謂如改試槍砲是火器爲士子演習所必需官不能禁其私藏倘藉睚眥小怨滋生事端恐啓紛爭之釁所奏著勿庸議惟令營用武進士落第武舉之發標者在營練習洋槍洋砲等因奉旨依議欽此在部臣恪遵定例遏患未萌誠屬杜漸防微之意然臣竊謂部臣所見猶未卽天下大局而統籌之也昔人云兩利相形取其重兩害相形取其輕今以槍砲論之弛其禁而紛爭恐傷人命嚴其禁而考試不得將才人命之傷所傷者數人卽至多亦數十百人然將才不得則敵以巧利相攻我以笨拙致敗其被傷者雖千萬億兆而不止一則下爲閭閣之患一則上貽社稷之憂此其害果孰輕孰重乎夫人苟有仇讐必期致之死地卽刀劍亦足逞兇不禁刀劍而禁槍砲遂能防其滋事耶再如各省大盜皆執洋槍以行劫而良民拘於例章反不能執槍以禦之故明火截路之案傷亡者因以遂多也况近日洋槍盛行民間處處皆有名雖禁實不能禁地方官史安得比户而稽之風聞廣東械　不但羣放火槍而且環列大礮官吏又烏能禁之乎刻下吏治廢弛患在粉飾具文而不實事坟是耳若事事認眞自强亦何難之有方今外洋諸或皆由武備學堂拔取將士以期精益求精而我但令營用進士落第武舉練習槍礮是以中下之材敵上駟欲並駕齊驅而不能尙安望其捷足先登也哉然則爲我國家計與其嚴槍礮之禁博虚名而受實禍何如弛槍礮之禁選將材以練兵戎時務之急大局攸關其考試之法臣前摺已略言之應請宸衷獨斷熟權利害明降諭旨俾各督撫學政出示通行自明年歲考爲始凡武試諸塲皆停刀石而習洋槍礮則以之禦敵無難矣臣爲時宜起見故再瀆陳伏乞皇上聖鑒訓示施行謹奏奉旨已錄○○太子少保頭品頂戴兩廣總督臣譯鍾麟跪奏爲總兵因病出缺請旨簡放恭摺由驛馳陳仰祈聖鑒事竊據代辦廣東南韶連鎭名軍遊擊署右營都司常林呈報廣東南韶連鎭總兵任祖文由安徽壽春鎭總兵調補今職本年七月間到任因感冒風寒轉成泄瀉服藥罔效於光緒二十二年十月十九日在任病故據家屬禀報轉呈前來臣查任祖文由行伍從軍有年戰功卓著歴保總兵曾任湖南永州鎭安徽壽春鎭本年赴南韶連鎭調任不數月遽至不起殊堪憫惜所遺南韶連鎭總兵員缺緊要相應請旨迅賜簡放以重職守所有總兵因病出缺緣由謹循例恭摺馳陳伏乞皇上聖鑒謹奏奉硃批另有旨欽此○○譚鍾麟片再南韶連鎭界連郴州等處水陸交衝爲鹽梟土匪出没之區防範最關緊要非幹練勤明之員不足以資鎭懾查有記名提督曾維成從戎三十餘年閲歴較深本年五月入部引見奉旨發往廣東差委人極穩愼營務熟悉現委署理南韶連鎭篆必能得力除檄委分咨外謹附片具陳伏乞聖鑒謹奏奉硃批知道了欽此○○譚鍾麟片再廣東北海地方時有大夥洋盜登岸行劫此拿彼竄貽害無窮現值冬防更關緊要非責成專閫大員不足以資整頓查新授北海鎭總兵劉邦盛在惠州協任内帶勇剿匪素稱得力應飭交缷惠州恊副將先赴北海鎭總兵新任督率弁兵嚴加捕治務期匪戢良安一俟辦有就緒卽行遵旨入都陛見所遺惠州協篆務應飭補授是缺副將朱榮春卽赴新任除分檄飭遵外謹附片具陳伏乞聖鑒謹奏奉硃批知道了欽此○○陳秉知片再刻下盜賊横行白晝肆刦搶掠衙署之案層見迭出更有按户强劫擄人勒贖稍有家資者皆臥不安枕捕務廢弛至今已極其故何也由於大吏徇庇州縣也向例州縣遇有刦案逾限不能獲盜卽行叅撤今則刦案纍纍安然無事矣其州縣官爲大吏私人賄賂請託不便叅撤者無論矣卽或督責綦嚴頻加申飭姑念盜賊充斥到處皆然若認眞叅撤州縣不堪其多盜之區更視爲畏途只此一念姑息諸弊卽因之而生其稍知奮勉者尙講求捕務而偷惰者卽置若罔聞其尤貪婪者至於鬻捕總受規費役卽盜魁官卽盜藪百姓報刦皆逼令改竊柔懦良民反誣之爲盜以致良善含寃奸宄肆志竊恐日甚一日滋蔓難圖患有不可勝言者矣擬請旨飭下各省督撫凡劫案限滿不破者照例叅撤其匿盜豢盜者卽行叅革不准徇庇若有能捕盜者加以奬勵升擢庶州縣官知所懲勸而捕務必有起色矣臣爲整頓捕務起見是否有當謹附片具陳伏乞聖鑒謹奏奉旨已錄○○孫賦謙片再臣恭閲邸抄御史文郁奏叅黑龍江將軍恩澤一摺内稱恩澤信用私人指明培源鄭維周程國鈞等人皆稱爲五鬼將軍倚爲腹心而延茂覆奏明云現經查明均無確據將培源鄭維周程國鈞三員請飭令恩澤留心察看等因殊爲不解夫培源等旣以恩澤爲護符恩澤又倚爲腹心因滋物議似不宜仍在黑龍江幕府盤踞以避嫌疑而免招聲氣况培源係恩澤次婿更不宜近在臥榻應請旨飭下黑龍江將軍勒令培源鄭維周程國鈞各回旂籍抑或另投荆省庶足以釋羣疑矣謹附片具陳伏乞聖鑒謹奏奉旨已錄 
 
 

Page 12

 
 
[光緒二十二年十二月初七日京報全錄]  
　　宫門抄○諭旨一道錄前○浙撫廖奏委解第四批籌備餉需摺○又奏委解第二批地丁東北邊防經費摺○又奏委解第三批釐金東北邊防經費片○侍讀陳奏請停止捐納道府州縣實官摺○江督劉奏請勅部籌撥製造局經費片○又奏酌定新餉章程片○又奏恊撥西川快砲緣由片○十二月初七日禮部宗人府欽天監廂紅旗值日無引見○潤貝勒假滿請安○李紱藻授少詹事恩○祥普請假十日○明惠續假十日○召見軍機懷塔布張英麟○○頭品頂戴浙江巡撫世廖壽豐跪奏爲委解本年第四批籌備餉需恭摺仰祈聖鑒事竊承准軍機大臣字寄光緒二十一年十月二十八日奉上諭户部奏豫撥籌備餉需一摺據稱丙申年籌備餉需共指撥銀二百萬兩請飭依限管解等語此項餉銀關係緊要著該將軍督撫監督等按照指撥銀數於來年四月前解到一半十月丙全數解清等因欽此計單開丙申年籌備餉需指撥浙江銀四十萬兩業經第三批解過銀十五萬兩奏咨在案兹據署布政使聶緝槼詳稱在於司庫正雜項下動支銀五萬兩委候補知縣曹部南管解至滬航海運津解京赴部投納作爲浙江省籌解光緒二十二年第四批籌備餉需之欵等情詳請奏咨前來臣復核無異除分咨者照撥護外理合恭摺具呈伏乞皇上聖鑒謹奏奉硃批户部知道欽此○○頭品頂戴浙江巡撫臣廖壽豐跪奏爲浙江省委解本年第二批地丁東北邊防經費銀兩恭摺仰祈聖鑒事竊承准軍機大臣字寄欽遵上諭月部總理衙門奏撥光緒二十二年東北邊　經費案照指撥浙江地丁銀八萬兩著該督撫等按照指撥銀數於五月前批解一半年内全數解清毋稍遲逾等因欽此並抄錄原奏咨行到浙業經籌解過第一批銀三萬兩奏咨在案兹據署布政使聶緝槼詳稱在於光緒二十二年地丁項下動支第二批銀五萬兩查有准補景寗縣知縣李文慧堪以委令管解至滬由滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合恭摺具奏伏乞皇上聖鑒謹奏奉硃批該衙門知道欽此○○廖壽豐片再准部咨奏撥光緒二十二年東北邊防經費一摺光緒二十一年十一月初三日具奏奉上諭光緒二十二年東北邊防經費照案指撥浙江厘金銀八萬兩著該撫按照指撥銀數於來年五月前批解一半年内全數解清毋稍遲逾等因欽此並欽錄原奏咨行到浙業經籌解過第二批銀三萬兩奏咨在案兹據署布政使聶緝槼詳稱移准厘捐總局在於厘金項下籌動第三批銀五萬兩解司查有候補知縣盛鼎彝堪以委令管解至滬附搭輪船運津解京交納等情詳請奏咨前來臣覆覈無異除分咨查照撥護並取起程日期咨報外理合附片具奏伏乞聖鑒謹奏奉硃批該衙門知道欽此○○日篝起居注官翰林院侍讀學士臣陳兆文跪奏爲請停止捐納道府州小實官以挽積弊而正吏治恭摺仰祈聖鑒事竊維國家設牧令以撫字斯民設道府以考核州縣法至良任至重也自捐例開而流品日雜吏治日壞其弊有不可勝言者敢爲我皇上敬陳之州縣爲親民之官卽讀書數十年尙恐不能周知民隱今則持銀數千兩不數月卽可履實任而謂其能勝任愉快臣不信也道府有表率之責卽如部院人員歴練數十年尙有才力竭蹶者今則持銀數千兩遂能委差署缺而謂其能無慚厥職臣不信也臣亦非謂捐納中無人才也但其途太廣其效甚捷草茅之士被以章服之榮其始尙覬慕虚名其繼秘因緣爲利而市井紈袴之輩或鬻賣田産或借貸親友家非素封人思躁進一旦得志無不肆其掊克之謀以爲取償之計卽一二自好之士亦移於習俗迫於時勢而漸失其操身家之念重廉恥之道衰吏治尙可問哉且近年以來捐項繁多除新海防捐外如鹽捐當捐房捐殷富捐息借民欵皆進奬叙實官並許移奬親族而各捐户私自减成或六七折或四五折其價愈廉趨之若騖故各省候補人員道府多至千餘人督撫以人浮於事遂紛紛請停分發不知此省旣停則改指他省又捐離捐指任意更張不過以鄰爲壑况停止期滿捐生紛至麕集前者旣未疏通後者更形壅滯安見其能澄清仕途耶不僅此也捐輸原爲籌餉計若今日之捐輸非惟無補於軍糈實則暗虧夫國帑何以言之國家所賴惟正供之錢糧其次則取之厘税以錢糧而論大縣五六萬兩小縣亦萬餘兩不等彼以官爲貿易者往往因本求利每署一缺補一官只計出産之肥瘠而地方之利病生民之休戚不遑顧問故錢糧所入略一侵吞已逾原捐之數卽令嚴察重究而所侵之欵已歸無著至名省厘卡林立屢奉諭旨裁撤督撫總以减無可减爲言實則因此盈千累百之員坐淹歲月衣食無資藉此卡局以爲調　究之得差者不過十之二三於是鑽營奔競無所不至到局後百計搜括榷算錙銖民脂民膏半歸中飽病商虐民莫此爲甚卽此二端通艦籌算是得於捐輸者甚微而失於帑項者至鉅卽爲籌餉計究亦何所裨益乎臣愚以爲捐例一日不减則吏治一日不振冗員不日不汰則民困一日不蘇惟有籲懇皇上飭部將捐納道府州縣四項實官有民社之責者亟行停止其餘各項不妨暫留庶仕路可冀澄清人才可期振奮臣亦知部庫支絀籌欵維艱何敢以迂腐之論冐瀆聖聰實因此四項大有關於吏治而部庫所入捐欵爲數無幾徒盈外省之漏巵無補軍國之實用所得者小所失者大不得不披瀝直陳愚昧之見是否有當伏乞皇上聖鑒訓示謹奏奉硃批另有旨欽此○○劉坤一片再前准户部議覆江南機器局購機建廠創造快槍快砲製藥鍊銅請添撥常年經費銀二十萬　　俟將加造槍砲火藥細數統盤核明奏明指撥行令遵照等因兹據總辦局員江蘇候補道劉麒祥等禀稱每年加撥常費銀二十　兩現在統盤合計鍊鋼廠每年可出快砲管快槍筒及槍砲機件砲架器具等鋼料二千餘墩栗色藥廠每年可出栗色火藥二千餘萬磅無烟藥廠每年可出無烟火藥六萬餘磅以上三大宗卽係常年製造之外所創新廠各項加造之數其快槍快砲子砲彈均已一律改造新式無從分别常造加造併二計之快利新槍每年可出一千五百桿一百磅子快砲可成六尊四十磅子快砲每年可成十二尊快利槍子每年可出一百二三十萬顆快砲銅彈每年可成一千五百餘顆大小鐵强每年可成一萬餘顆此係併計加造改造之數禀請照發接濟前來臣查該局常年所領二成洋税除分撥金陵機器局及養船經費外爲數本屬無多祗能供原設各機廠之用機廠旣增工料自倍蓋栗色藥無烟藥及鍊鋼三廠均係新創本無常費有廠無費仍與無廠相等新式之快砲槍以及子彈等項製作旣精工費亦鉅亦斷非額領經費所能敷用前署督臣張之洞請加撥常費委屬必不可少之需合無仰懇天恩俯准敕部照案指撥俾濟要需除分咨督辦軍務處及户部兵部工部查照外理合附片具陳伏乞聖鑒訓示謹奏奉硃批著照所請該部知道欽此○○劉坤一等片再江南沿江濱海各處砲臺前經署督臣張之洞分爲吳淞江隂鎭江金陵四路一律改編專勇遴派華洋員弁教習訓練每臺弁勇薪糧等項卽以裁汰防營月餉抵支於上年冬間先後奏明並將餉册咨部查照在案查江南砲臺編立專勇事屬創辦臣回任後詳加體察尙有應行變通之處與司道等悉心斟酌量加損益將前定章程復加厘訂飭自本年三月初一日起查照現定新章辦理數月以來諸尙妥協江南大小各砲臺改設專勇每月需銀二萬六千餘兩改章之後總計各項用欵每月共需銀二萬五百餘兩較之前定餉數每月可减支銀五千餘兩每歲可節省銀六萬餘兩此項章程照此核定實與操防餉需兩有裨益所有各臺勇餉仍歸金陵支應局在於裁營月餉内按月抵支其華洋員弁司事工匠擦洗砲費等項暫由江南籌防局核撥一俟支應餉局餉力稍裕再行撥還歸墊以清欵目除將酌定新章餉册分咨户部兵部工部查核外謹附片陳明伏乞聖鑒謹奏奉硃批該部知道欽此○○劉坤一等片再臣接准四川督臣鹿傳霖來電請恊撥新式快砲十尊等因臣查四川需用砲位江南現旣查有存件自應不分畛域恊撥濟用當飭金陵軍械所撥給阿摩土莊七磅車砲五尊子彈三千四百顆哈汽開司一磅快砲五尊子彈三千顆交由四川候補知縣顔守彝領運回省應用據軍械所呈請具奏前來臣復核無異除咨部查照外謹附片陳明伏乞聖鑒謹奏奉硃批知道了欽此 
 
