# 1898 - 43 - 4908920

 

Page 1

 
 
[蘇州當日派報幷赶遞蘇國各大埠] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨無阻　當日卽　派送以饜先覩爲快者之心至蘇州隣近日里之遙就近購取亦較前早到一日想諸君子酒後茶餘當必爭先披閱也現在請及人在蘇經理批發閱報諸君及欲承辦代售者祈移玉蘇城包衙前鳳凰衖申昌分店購取不悞謹此布陳諸維鑒及 
[添印白紙玉堂字彚出售] [  圖書集成局啓]  
　　本局向印玉堂字彙久巳風行海内惟所印均係竹帶現在添印白紙紙張格外潔白裝訂亦極精工每部計二本碼洋三角竹忝者仍碼洋二角欲購者請至三馬路申報館及申昌書畫室購取可也此佈 
[重印四史出售] [  圖書集成局啓]  
　　本局所印史記前後漢三國志四史最爲應用之書購者愈多銷售愈廣兹復重印出售每部實價洋四元五角欲購者請至三馬路申報館及申昌書畫室購取司也 
[論報紀火藥肇禍事]  
　　事非典禮之所繫物非日用之所需而習俗相沿漠不加察以致變每生於意外禍易肇夫非常者莫如中國各處市肆所儲之火藥火藥行軍之要物也至民間所用火藥則惟鞭爆作坊以之製造爆竹與夫花筒烟火諸玩具此外又有民間婚嫁喪葬所用之銃由藥人砲手承辦而其來源則皆謀諸顔料店中卽蘇松等處所呼釘鐵麻油店是也此種店家有兼售鞭爆者有不售鞭爆而專售火藥者偶一不愼卽致巨禍故歴來闤闠中以火藥肇禍者惟鞭爆作與顔料店爲多其實爆竹花筒烟火玩物耳卽民間婚嫁喪葬所用之銃雖不干禁亦非一定之禮查大淸會典所載自品官以至士庶婚嫁喪葬各節祗有鼓樂並無火銃明文與軍營操演之必賴號砲以發令文武官員之出入必放砲以示威天明定更二更之交必有砲以警衆耳者判然不同然則民間所用火藥皆非必需而市肆所儲實爲禍變之階地方官狃於積習曾不懸爲厲禁抑何弗思之甚耶卽如本月廿一日本報所紀火藥肇禍一則事緣金陵城内鏇子巷中有王萬順鞭爆作坊焉立春前一日坊中主夥有事他出惟留老幼兩人看守門戶忽聞巷口喧闐知係江寗府劉太守率同僚屬命駕東郊迎春禮成返駕經此春牛芒神相率過市傾城士女夾道聚觀幼者聞之童心未已亟欲出觀其勝老者未許正推挽間誤將手爐墜地火星落火藥包上登時烈焰飛騰聲震屋瓦自大街上遙而望之第見黑烟一縷直上雲霄巷中老少男女多人狂奔而出幸水龍會近在咫尺立卽馳往竭力救援不致成燎原之勢惟焚燬瓦屋兩椽而老幼二人皆已焦頭爛額其幼者受傷尤重恐不免有性命之憂云噫火藥何等物也而乃收藏不愼致釀火災在此店主夥人等誠屬咎無可辭然而火藥之爲民生患也此其小焉者耳慨自殺運方興人心日險軍火之利西國勝中國遠甚中國取而師之已數十年槍砲之製日新月異精益求精卽火藥一物有所謂栗色者有所謂無烟者有所謂棉花者竭中外之心思財力以精究夫殺人之具試思疆塲之上兩軍相見霆飛雷震肉薄血飛雖百千萬人可頃刻化爲灰燼例以孟子所云作俑無後之說矢人惟恐不傷人之論令人歎大地殺機不知何時止也然被此禍者猶得曰各爲其主雖死不失爲忠臣烈士也下此萑苻之儔睚眦之怨倂命於彈丸之一震者舉地球以上每歲又不知若干人夫軍火例有嚴禁民間不容私販固中西各國之所同也顧乃人非營伍物從何來得毋典守者不得辭其責乎各省火藥局之失愼傷人以千百計震地至十數里外報端屢有所紀執筆人亦論之屢矣第思此等禍患如果有監守自盜之弊揆其主名厥惟市肆非監守者之盜賣則市肆無從得利非市肆之轉販則匪徒何從而有軍火由此思之此等市肆本當禁售硝磺火藥以淸盜源况以此等引火毒物藏於五都之市禍患之來尤有不可設想者乎本報日前曾論火油宜禁一事夫火油之在民間猶曰家家所必需也若火藥則固非必需之物試觀上海租界例禁爆竹及民居婚嫁喪葬不得用銃卒無有以火藥肇禍者良法具在中國官長曷弗取而師之 
[德藩將到]  
　　德國派親王亨利統帶戰艦東來訐本月二十六日可抵新加坡二月上旬卽可行至香港矣說見香港循環日報又聞之仕途中人云亨利意以爲派衍銀潢中朝理應遺親王或封疆大臣接待是以日前省垣有江蘇巡撫奎大中丞來申之說按中丞封圻坐鎭威望夙昭果爾則樽爼折衝必有以尊國體而禦外侮也 
[商請通商]  
　　本月二十四日倫敦來電云目下英國使臣在京師與中國總署商議請准英船行駛内地江河幷開湖南省爲商口岸又云中朝已允英人將緬甸鐵路通至雲南 
[法願已償]  
　　法人要挾已志報端昨日倫敦來電云所有法人之在東京被華人縶去者中朝已允准償銀矣 
[教婦被擊]  
　　温州西友來函言西婦士鐸氏中國内地傳教會中人也旬日前偶動訪友之興踽踽出門行至教堂附近某巷見某甲席地而坐諸童圍繞以觀不知何所事事忽有一物飛來若從腦後痛不針砭視之石也驚懼之餘知爲人所算卽以大衣自護疾趨未幾又有兩石相繼至中厥頭顱正危急間適有奉教之土人某乙趨前將甲獲住乙妻聞信亦偕各教婦來援扶之入屋不料甲竟乘隙兎脫直奔某村落毆傷多人始知其患瘋顚現經地方官拘拿管押騐明確患失心瘋待其親屬到來始准保釋說見香港循環日報 
[理事行旌]  
　　香港循環日報云南洋星架坡等處總理事張弼士觀察振勳爲潮州府屬大捕人近由盛京卿電促至滬商辦銀行鐵路事宜隨卽束裝回粤本月十二日行抵省垣以河南龍尾爲公館本欲勾留數日言返珂里一省松楸乃日前復接京卿由上海來電催促起程觀察遂於十八日附招商局安平輪船赴申江 
[古巴亂耗]  
　　南洋新加坡叻報云近接英京來電言古巴所屬夏灣拿居民揭竿爲亂街市中被亂民所擾者已三日何民情之未肯帖然乎 
[疫症流行]  
　　緬甸潞江西報言雲南省迤東時疫流行死亡甚慘距雲南府城之東約兩日程爲某州所轄疫癘尤盛何昊天之不弔斯民也 
[招募西勇]  
　　香港循環日報云聞劉淵亭軍門奉督憲譚宮保札諭派弁遄回粤西招募勇丁五百名想黑旗舊部已有髀肉復生之感一聞此耗必當投袂而起慷慨從戎也 
 
 

Page 2

 
 
[給諫奏牘]  
　　兵科掌印給事中臣高燮曾跪奏爲議設武備特科敬陳管見仰祈聖鑒事竊臣恭讀光緒二十三年十二月二十六日上諭榮祿奏請設武備特科參酌中外兵制造就人才等語著軍機大臣會同兵部議奏欽此仰見皇上整軍經武發憤爲雄至意臣不諳軍旅然蒿目時艱竊欲貢一得之愚以備芻蕘之採朝廷准設特科自與尋常武備迥異若但較量技勇卽成就可觀不過得一兵之用而止擬請飭下軍機大臣等詳議章程始也求之有道寛其途嚴其格不拘文武不拘已仕未仕總以能勝將帥之任爲指歸令内外三品以上大員各舉所知懸五事以爲之的一嫻韜略兼貫中法西法二熟輿地工測繕三練身體善擊刺四習洋槍洋砲及中國擅長火器此四者闕一不可五精製造創新械此則於四者之外别爲一格或專長或兼長皆可保薦其有名實相符者詳具姓名以聞至京考校合格者分别給予職官俾爲武備學堂教習教有成效准予超擢由是而教之方可言矣京師設武備學堂徧及於各行省亦教以上所陳五事外省兩年報滿拔其尤入京師武備學堂仍令肄習一年三年學成請欽派王大臣一體考校分别等第以備任使或充各營教習或充哨官營官其頴異者令充出使大臣隨員以廣聞見卓著勳勤乃升統帶似此條理略具但使王大臣各疆吏勤勤懇懇實事求是勿徇情面勿尙酬應日漸月摩必有名將出乎其間臣管窺所及是否有當伏乞皇上聖鑒謹奏奉旨欽此 
[刼盜橫行]  
　　京師訪事友來函云宣武門外方壼齋本係幽僻隘巷去臘二十八日初鼓後某烟錢店學徒手提布袋内儲銀三十餘兩行經此巷突遇强人手持器械將銀袋硬行奪去同日相距不遠之北極菴小巷中有某飯鋪索取節帳之某叟亦被强人刦去銀錢約計十餘金均經報官尙未獲犯二十九日夜半前門外羅興泰烟店夥某自内城索債歸行經前門内東城下忽來强徒五六人各執洋槍利刃圍住逼索銀錢夥四顧無人戰栗不敢呼號將所收銀三百餘兩掃數奉上狼狽逃歸鋪主立赴官廳禀控此處與客歲被刦之合興錢店相隔不遠地方官弁懼被處分央請鋪主緩爲呈報以是遲延至今又前門外燕家胡同某妓院亦於二十九日之夜突來匪徒多人刼去被襦五分銅錫器皿數件所値不過白金十兩左右輦轂之下刼盜如此橫行誠從來罕見事也 
[沔陽命案]  
　　客有自沔陽至漢皋者語諸本館采訪友人云沔邑東鄕有農民某甲因賽龍燈與地棍某乙起釁某乙立呼黨羽多人將甲毆傷斃命行兇諸人見勢不佳各鳥獸散刻下甲家已經赴縣報案一俟拘獲兇徒當卽照例懲辦也 
[下關命案]  
　　金陵下關爲往來要道渡江者至此必須暫時停泊日前大路之旁忽有一無名男屍渾身血汚不知爲何人所害地保聞信卽赴江寍縣禀報趙小帆大令率帶刑仵人等前往相騐死者上下身有刀傷數處顯係被害身死惟旣無籍貫姓名又無屍親認領其中情節茫無端倪騐畢諭令地保備棺收殮並飭差跴緝凶身 
[入都利便]  
　　京師訪事友來函云永定門外鐵路自新正起添置小火輪車數輛專載行人由永定門橋下達馬家堡五里之遙頃刻卽至每人車價僅費京制錢四十八文可稍便捷之至矣聞將來尙須添設東洋車庶幾彼此往來益刑利便云 
[武林試期]  
　　杭州訪事人云浙省學憲陳大宗師行文杭州府屬定於二月十七日縣試三月十二日府試商籍亦同日考試林太守奉札後卽備文行知各州縣及儒學一面出示曉諭運憲亦轉飭二分司傳諭甲商塡册送考幷聞陳宗師於二月初四日由杭起程按臨甬江舉行歲試 
[京師錢價]  
　　都中訪事友來函云近日京師錢價昻貴異常去歲臘杪每銀一兩只易當十京錢十千有零市面交易暗中折耗不可勝計各小錢店兌換銀兩今日收銀明日已受虧折因是多不能支持計去臘倒閉錢店三家一係東直門順利號一係崇文門外德盛成一係前門外同和義幸新正初四日銀行開市周轉尙靈市面得以稍定 
[温郡市情]  
　　温州訪事友人來函云客歲温郡收成歉薄不特薪桂米珠卽各物亦皆昻貴榖價每百斤漲至洋銀一元七角有奇數米而炊者無不眉尖雙鎖迨至冬間市廛中銀根缺乏生意寂寥以致倒閉之家幾如銅山西傾洛鐘東應如大南門之德豐典城西之慶號趙學源雨提莊大街之新道甡漆店樊善美布店東門之倪振豐雙門之益順行均於客臘先後倒閉以致各錢莊被累不淺市面如此亦可謂江河日下矣 
[古潞火警]  
　　北通州訪事人云去冬十二月二十六日西門外于莊某姓家遺火積薪遂致失愼延燒草房三間幸水會中人齊至撲救得卽烟消火滅然左右居鄰已受驚不淺矣 
[杭垣火警]  
　　杭州采訪友人云本月二十一日酉刻警鑼亂鳴羣呼火起詢之途人知被災者爲前四條巷王姓家少焉藩署洋龍首先馳往各義龍繼之噴薄移時火卽告熄僅焚去房屋二楹 
[松郡火警]  
　　松江訪事友人來函云西門外吊橋堍連順酒館自遷地以來沽客雲集生涯頗不寂寞屋後茅屋數椽向豢剛鬣柔毛各數頭以供老饕者流過門大嚼本月二十一日傍晚不知如何遺火其中烈燄上騰濃烟四塞幸取水旣便人手亦多爭先灌救僅將茅屋焚燬外面店樓得免池魚殃及渭水臺茶肆與失事處僅隔一衣帶水當火起時盧仝陸羽之流正在品茗淸譚其樂無極忽聞人聲嘈雜火星亂飛急卽走避一空博士檢點茶資一文無可奈何只得連呼晦氣而已 
[北通州官塲紀事]  
　　北通州訪事人云去冬十二月十四日通永道沈子枚觀察因公進京二十日黎明卽返緣是日須封篆也二十三日往各當道及紳士處謝壽二十四日進京翌日仍復遄回道署○前署通州嚴紫垣刺史於去年十二月二十三日移居道署附近宋姓宅新任通州許東藩刺史卽於翌日遷入署中○十二月二十六日倉憲札委坐糧廳開通濟庫放年終賞犒等欵亦循例之舉也○元旦黎明合城文武各官齊至鼓樓後大關帝廟内萬壽牌前行朝賀禮○通永道沈子枚觀察於正月初四日進京叩賀尹憲新禧幷祝李傅相壽誕十一日回轅○天津工部關委員范久也大令偕各分局委員於正月初三日至通賀歲初四日卽回○天津工部關總辦黃君於正月十一日至通叩賀道憲年禧十二日回津○滿坐糧廳寳湘石部郎漢坐糧廳李馥亭部郎於正月初六初八兩日先後進京公幹○學憲行知順屬有五月内府考之說此信若確則荷花香裏文宗卽可按臨矣○永平府昌黎縣富大令於正月十三日至通晉謁道憲循例賀歲 
[甌郡官塲紀事]  
　　温州訪事人來函云新任永嘉縣周竹卿大令炳麟於正月十八日坐招商局普濟輪船來甌先在行臺暫駐筮吉十九日卯時接印任事按大令籍隷廣東南海縣由丙子舉人大挑知縣歴任安吉孝豐餘姚等縣兹膺是缺定有一番新政矣○土藥局總辦李榖宜觀察六旬大慶正在元宵之後二日公館中懸燈結綵慶祝良辰文武各官均往祝賀○初七日爲駐甌英領事官愛士端君六秩壽辰道鎭府縣均先後詣江心寺領事署祝賀○二十日爲温州府王雪樓太尊懸弧令旦屬下印委各員均往祝賀○前鹽厘總辦沈子榖司馬交卸局務已於二十一日帶同瀛眷附招商局普濟輪船由滬赴省銷差矣○玉環叅將王雨亭叅戎於二十一日附輪船赴甬恭賀陳軍門新禧並由寗赴省賀年 
[南菁書院甄别題]  
　　經學題極其數遂定天下之象衍義水火金木土榖唯修修之實政若何混夷駾矣維其喙矣解春秋吳 
 
 

Page 3

 
 
楚用舟師攷幷圖說地形絘布總布質布罰布廛布入于泉府訓釋並條其利弊神氣風霆說說經之失如班氏所譏碎義逃難便辭巧說破壞形體數者實古今之通弊將欲通經以求致用宜何所從事焉○古學題擬開經濟特科謝恩表中國外如赤縣神州者九賦以中國名曰赤縣神州爲韻聞膠州近事書感七古或七律六國謀弱秦論張江陵爲救時之相論理財去中飽策另有算學電學輿地諸題未詳 
[定期放告]  
　　上海縣主黃愛棠大令於昨日發出牌示定於本月二十八日放告 
[無從核領]  
　　前年春間怡和洋行之安和輪船駛至吳淞口張華浜浦面遭太古洋行之牛莊輪船撞沈溺弊搭客三百餘人當經前任蘇松太道黃幼農觀察延請英國律師担文據情控追得有撫卹銀數萬兩由觀察出示曉諭經各屍屬先後到道具領早經了結迄今事隔多時忽有職員歐陽兆雲者以胞弟亦在安和輪船中被難繕詞投呈道轅請領卹銀道憲蔡和甫觀察得禀之下遂批示云查前年安和輪船失事溺斃搭客多人經黃前道延請英國律師控追卹欵並先出示曉諭限令各難屬呈候彚核辦理被告所償卹銀卽按禀准有案者酌量匀給迄今事隔年餘該職員始以胞弟同時被難禀請卹欵不特逾限已久與案不符且此案早經了結卹銀亦經前道給領無存所請無從核辦不准違式特飭 
[嚴緝逃探]  
　　包探韋阿友懼罪遁逃已誌前報兹悉美界藍副捕頭除出賞格通緝外復飭前日管解之包探王阿虎往吳淞等處嚴行訪緝務在弋獲王探緝查數日蹤影毫無前晚細將原委回禀捕頭捕頭以其辦公疎忽飭暫行收禁聽候解送英界公堂禀請讞員張賡三直刺嚴究 
[道示照登]  
　　欽命二品頂戴監督江南海關分巡蘇松太兵備道兼管銅務加十級紀錄十次蔡爲出示曉諭事案准駐滬日本領事小田切照會内開現奉外務大臣札據農商務衙門商品陳列館長禀稱本館於明治三十年奉命於東京開辦採集所有内外貨樣陳列館内商民均得來館縱覽以擴見聞各國商民如願寄送貨樣應一倂收列兹將章程送呈卽飭領事照知各國勸諭商民寄貨陳列等因本署總領事查農商務衙門開館本爲互換利益起見想中國所産商貨甚多所製各色珍奇亦極精緻商民如有情願寄送貨樣或自逕行寄交或來署商議送寄陳列館中以資賞識實與兩國商務有益將該館章程照請出示勸諭等因到道准此查各國開設賽奇公會歴經奉行示諭如有商民寄送赴會物件報關照章辦理有案兹准前因除分别移行外合將送到英文章程譯漢示諭爲此示仰各項商民人等一體知悉爾等如有情願寄送貨樣赴館陳列者立卽開報到關聽候照章辦理毋違特示計抄章程日本東京通商博物院章程博物院擺設商貨章程農務部所設通商博物院章程第一條以下所開通商貨物樣式應入博物院擺設縱觀第一項内地出産一出口大宗諸貨二將來能運出口諸貨三能與運來進口貨物相賽諸貨四製造所用生料第二項外國出産一内地可仿製造諸貨之樣二凡在外國市面現與日本出産爭賽諸貨三將來恐與日本出口貨物爭勝諸貨四由日本以外所見他邦運入外國市面售賣最多而爲日本原能製造一切貨物五進口大宗諸貨六將來可運進口諸貨七製造所用生料第二條除上條逐一言明貨物之外凡由日本專賣特許局寄送領照准造貨件式樣曁准註册一切圖象商貨碼號均應入院擺看第三條掌院官員遵照特定章程如無可不遵章特出緣故應照第一條所列貨色可由日本人並由外國人收受借擺贈擺諸物分别内地出産特留地方擺此陳看諸物且應特定擺示物件章程第四條一切易炸易燒以及易於致傷諸物祗可將其包皮擺示第五條所有擺示諸物分隷六門曰内地出産曰外國出産曰新到擺示諸物曰比較内地外國出産曰指示導引曰領照獨製第六條貨件官單隨時刊發舉凡注意此事之人皆准請領而分給之第七條遊院之人欲於擺示貨物請給解說者應准所請向之解明第八條掌院官員應與國内國外各處通商製造教習博物院學堂等處彼此通信並將所印文件以及擺示貨物均應互相換給第九條不論何人欲買擺示之物一經請問卽將其人引見出擺貨件之人如是辦理則共事人等如有意見不合掌院官員無所可認責成第十條擺示之貨如欲問其市價若干運費若干關稅若干發賣之價若干現有貨物若干押貨能借錢文若干等事妥查之後照問告知如遇等出之事代爲查詢須用使費此項使費應由原問之人付之第十一條遇有新製之貨有人請代確查可銷若干並請薦至或可買貨之人一經妥查之後應卽依允惟請代問事之人須出查詢應需使費並付運用等費第十二條博物院應行刊發官報詳載内地外國往來信件關繫外國商務者並載傳報等文關繫外國商務者第十三條凡願求得官報者須將姓名住址報値等項送至印報之局如遇等出事故可贈官報不取報費第十四條博物院内設立書房凡製造通商報單計數地圖水圖考證書籍政事官報照准獨造物件圖象通商碼號新聞紙新聞書等項均須存於書房之内以供遊院人等所用第十五條凡出物擺示之人如請禁擺翻印草畫細畫照像以及仿造諸物應准所請勒禁第十六係遊院之人應准入院而不取費第十七條遊院之人均應恪守博物院例章第十八條除第十九條所列日期之外每日按照下文所列時刻開院供衆觀看惟有特閉時刻亦有更改時刻均在當除列自陽歴正月初八日起至二月二十八日止又自十一月初一日起至十二月二十四日止自上午十點鐘起開院至下午三點鐘止自陽歴三月初一日起至十月三十一日止自上午九點鐘起開院至下午三點鐘止第十九條凡遇下開日期應閉院門如禮拜日通國休息諸日陽歴正月初一日起至初七日止陽歴十二月二十五日起至三十一日止博物院擺陳商貨章程第一條凡有欲於博物院内擺陳貨物之人須禀博物院官員應照後列格式以日本文或以英德法文將每物件詳細叙明開列淸單隨禀附呈每一寄擺之人送擺幾物如不同類應先妥分門類然後寄送到院第二條院官妥查之後寄擺物件宜擺與否將其所見通知禀請擺貨之人第三條一經通知允准之後卽將貨物牢固裝箱從照寄院每　之上註以通商貨樣等字書寫寄至日本東京農商部通商博物院並將送擺之人姓名住址一倂附書第四條包内所裝貨物名目號數如與第二條所允准者一槪相符而與第二條所准不符諸貨或貨到院時查明已受傷損應不陳外每包貨内應由寄擺之人開具一單寫明地方博物院騐明發出收條給與寄擺之人收執第五條寄擺之人不論何時可請准換所擺某物或請領回博物院亦可隨時告知寄擺之人撤回所擺某物或換所擺某物第六條所擺某物如經認明實係秘要之物或特於人有益院官可得買之第七條隨同寄擺之件可將出貨售貨年表及其通商碼號曁當用包貨之包皮等一倂附送第八條寄擺之物應選何處擺陳院官獨操其權第九條擺陳貨件所有一切事可由院官經理如寄擺之人能由居住東京橫濵神戶三城之人延請代辦一切細事亦可由此代辦經理此等代辦姓名應於寄擺貨時一倂禀聞院官第十條寄擺之人如蒙院官允准亦可自行安排所擺之件儻須院官指示院官亦可傳知寄擺之人遵照辦理第十一條寄擺之人祗准包貨費用並出運貨至院由院運回等項運費至安排擺貨應需諸費應由院欵撥付遇有特出事故亦可提用院欵以付運資第十二條擺陳特値多錢之物院官查明在所當行可付租價若干第十三條寄擺人等如蒙院官允准可於所擺貨件周圍加以裝飾或將貨物置於裝飾套内其費全由寄擺人等出之第十四條如非遵照第一條特定章程凡未豫付運費之包概不收受送此包人如不知其爲誰院官應有權柄酌量處置此項包件第十五條院官豫設妥法保全寄擺諸物如被水火傷損染汚或被盜刼遺或因他項難免事故傷損染汚遺失者均不得以院官是問第十六條求地擺貨之人如果太多或因别項不得已緣故院官暫可辭收安擺寄來之 
 
 

Page 4

 
 
物第十七條如遇寄擺機器現在准照擺陳小件第十八條博物院章程第一條所定禀請准擺貨件之事應准院章第一第九第十第十二第十四第十五等條章程飭令准行補錄禀請格式年月日上呈農商部通商博物院鑒某某等禀請准將附呈單内所列借擺或贈擺諸物收院擺陳並照院章派委姓名住址作爲代辦具禀人押住址開單格式一貨件名目與數目多寡二貨物本性成色尺寸大小三形像顔色花樣四價値一零賣之價二在出貨之處發賣之價三旣到日本上岸以後發賣之價五擺陳期限六擺陳限滿如何處置寄擺物件或退還原主或賣與本院或賣與别處通商博物院細說格式一出貨地方二出貨之人姓名製貨之人姓名或作廠名三製造所用材料及出料各處地方四作廠每年出貨若干五每年售賣若干六發賣之價如有折扣係何成數七商行所在地方總行或分行或代辦行八每貨能銷各處地方九大宗買主係何項人十何月需貨最多何月出貨最多十一每墩包裝價値十二自出貨地方運至橫濵或至神戶每墩運費若干十三轉運期限十四出口之稅别項使用十五國家津貼若干别項協欵十六别項有用細情每張細說旣與所指物件一齊擺示凡寄貨者不願人人皆知之項必須註明此項不令人人皆知細說單内卽將此項册而不錄 
[棺殮溺斃]  
　　前日楊樹浦大純紡紗廠東首半淞園相近浮來無名男屍一具年約二十左右經人瞥見告知此處二十三保十圖地保徐良圃遂投引翔港鎭厚仁善堂請爲給棺收殮暫厝義塚 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漏捐擬罰]  
　　日前南市籌餉貨捐局勇丁查知船戶張殿華購得草紙二十捆並未報捐因卽禀知總辦戴太守太守飭提盤問供稱購於城内二十鋪虹橋南首潤和紙店内太守發押十六鋪地甲處候照章罰辦嗣由店中人赴局懇情太守飭卽將張開釋 
[移縣究辦]  
　　前者王錫卿陳朝宗在英界公堂互控吞没所寄物件經讞員張賡三直刺提案訊供陳竟在公堂上大肆咆哮出言不遜直刺大怒　於昨日備文將陳解送上海縣請爲訊究黃愛棠大令命收管候訊 
[訊鞫工頭]  
　　瑞記紡紗廠買辦蔣挹之投英界公廨控機器工頭傅洪生糾衆停工損壞機器昨日午前十點鐘時德繙譯法君偕張賡三直刺會同訊問瑞記洋人禮門同買辦蔣挹之訴稱機器工頭傅洪生現欲接做協隆生意有意將機器損壞以致不能動工請爲究辦傅洪生堅不肯認一再研詰矢口不移直刺令還押候邀見證人到案覆訊午後二點鐘黎副捕頭將機器小工陳四祥王阿福方阿昌等解案幷將所壞機器上洋鐵皮呈請檢閱陳等均稱不知大令乃令交捕帶回再核 
[嚴究盧妓]  
　　法界蘭芳里龜子李炳恒與烟鴇金珠凌虐烟妓裴金寳爲巡街捕拘送捕房解經鄭大令訊供責懲飭將　身契交案並補提烟技李愛卿李二寳二口昨日堂期包探將李妓拘案禀稱尙有一妓被鴇藏匿無蹤李愛卿供揚州人年二十歲由丈夫押入花烟館内爲娼業已二年時遭龜鴇凌虐受苦不堪丈夫在原籍以裝水烟度日現小婦人押期已滿正欲領回大令問二寳何在答稱不知　著押候李炳恒交到身契再核袭金寳一幷還押 
[會訊包房屋案]  
　　法界工部局收捐西人柏禮才投該管領事署控木作頭沈德太卽沈瑞明包造房屋不照合同請傳案究罰白總領事卽照會讞員鄭大令提沈到案昨日禮拜二與何繙譯會訊柏禮才投案呈遞合同沈德太供稱包造柏禮才房屋於去年十二月廿七日完工本年正月初五日與柏禮才會過一次嗣因患病回家大令謂因何不將帳目結算沈供此屋先由他人經濾小的於去年　月接手言定六月内完工嗣因春雨連綿不能工作展限一月曾與柏禮才言明大令謂合同上寫定遲一禮拜罰銀十五兩現已逾限十月應罰銀六百兩且所造馬房尙嫌狹窄不照合同亦應議罰沈供圖樣現在家中工程並無倫减大令謂現在尙有未完工程著卽赶緊竣工沈供當時言明另換承攬因小的不諳西語由程福田轉達大令謂合同上爾曾簽押尙有何說沈供求准交保照樣再造惟溢出工資亦當補給柏禮才請照合同議罰另換他人接造大令著將沈押候交保再核 
[上海巡局紀事]  
　　浙江寗波府屬某邑人陳桂芳曾在南市裏鹹瓜街董天頤藥鋪當庖丁日前由曬臺至比鄰火腿公所中竊取所曬皮袍一件携赴某押店質錢失主報捕後查緝多時全無蹤影前日陳又手持竹竿由曬臺上挑取所曬之天靑縀皮掛公所中人見之拘解十六鋪巡防北局局員楊聘侯二尹研訊之下飭捕役在身畔搜獲質劵數紙内一紙卽皮袍也遂判令從重笞責一百板移送保甲總巡局請懲總巡鍾受百明府判令枷號一月交十六鋪地甲帶往犯事地方示衆期滿責釋○前日午後有張阿元者至大東門外龍德橋南首恊愼錩烟館過癮乘人不備竊取烟槍袖之而出幸卽追獲扭解十六鋪巡防中局局員潘仲泉二尹升堂提訊喝令笞責一百板驅逐出境値堂人馮阿生投案領　二尹准之○江南機器製造局前馬路之旁緑楊夾道正當春風似剪細葉裁成不虞前日究被顧金桂伐去數株卡弁見之飭勇拘解至高昌廟巡防局局員魯介朋二尹提案研鞫顧哀求赦宥事爲製造局總辦蔣觀察所知飭二尹罰顧補栽二百株顧稱小的無力二尹著鎖錮三日期滿罰令補種一百株○廣東人陸生在江南機器製造局鍋爐廠工作前日竊取廠中鐵十四斤携之而出行經網大橋不隄防與捕役遇見急抛入河中經捕役拘至廠中禀訴提調某君飭送高昌廟巡防局訊究局員魯介朋二尹正在提案研訊工頭楊桂生聞之向提調叩求寛免提調允之遂赴局具保二尹判令罰去數日工資充作善舉○前日湖南某邑人龍順興偕王福順至江南製造局工程廠竊取松板三方廠中司事見之拘解高昌廟巡防局局員魯二尹判令將龍笞責二百板王交人保出贓由廠中人具領○前日本報所紀老北門内炒貨店主某甲捉獲其妻與歇夥通姦送局候訊前日之晚巡防北局委員李二尹升堂提訊所云某甲者係袁其姓伯康其名訴稱小的現在治下老北門内開設錦泰炒貨店妻子駱氏不守婦道暗與歇夥李鶴雲通姦小的偵知入房捉獲叩求訊辦詢之李鶴雲及袁妻駱氏均無一語俯首求恩二尹遂判將李笞責三百板具結交保駱氏暫交其父帶回候悔悟後准其夫具領○前日新閘巡防局委員張杏農二尹備函解送賭徒十一名至總巡局請辦鍾受百明府查點賭犯祇有六名尙少五名深爲詫異因飭地保查明禀覆○浦東爛泥渡南首華通洋棧係某英商所開近日英商赴香港連日晚間諸夥在棧開塲聚賭賭棍周阿三與金阿虎相爭將碗擲去擊傷周之額角周心不甘服扭控爛泥渡巡防局劉二尹以兩造均非善類命移送總巡局訊辦前晚鍾明府提訊之下周金一味舍糊請免深究明府遂判將金阿虎笞責六十下具結了案至昨日明府訪悉此案實係因賭肇釁遂派差前往仍將周阿三金阿虎獲解到局聽候澈底根究 
[英界晚堂瑣案]  
　　袁江氏偕其子蘭福扭控江淦泉匿媳不放前晚襄理讞政之卲虎伯大令提案訊問袁江氏供江北人由王東林爲媒將江淦泉之女許嫁與小婦人爲媳先後付過茶禮洋二十八元詎料過門三日卽被江淦泉領匿無蹤婚帖亦被竊去是以扭案求追蘭福供詞略同江淦泉供小的之女許嫁蘭福雖有其事實未收過茶禮洋銀亦未寫過婚帖現以小的妻子有病將女兒接回侍奉並非藏匿大令判令袁江氏再出茶禮洋十元給與江淦泉將女交案給袁江氏具領○馬許氏以楊朝宗吞没物件扭控公廨前晚襄理讞政之卲虎伯大令提案訊問馬許氏供蘇州人生有女兒前爲娼妓曾向楊朝宗借洋二百元將物件抵押去年二月還洋一百五十元尙有五十元約今年正月二十六日歸楚刻下小婦人欲贖回物件詎料被楊抵出是以情急扭案求追楊朝宗供馬許氏前將物件抵押與小的處除收同洋一百五十元尙欠洋五十元延不付淸小的適有急用故將物件轉抵與别處現在情願贖還邵大令以楊朝宗旣願贖還判令馬許氏還洋六十五元 
[英界公堂瑣案]  
　　昨爲美繙譯會審之期午後二點鐘與帮審委員鄭瀚生大令升座包探趙銀河禀稱小工葉阿龍向工頭徐阿狗尋釁請爲究辦葉供因徐不准小的做工是以與之爭論鄭大令以事屬細微一倂斥釋○洪包探解行竊棉被之張寳林至案張堅不認竊大令判令交保查吊原贓冉爲核辦○寗波某縣生員林惠安禀稱昨日擬回原籍歲考忽有素不認識之周阿二　三人至輪船上硬將行李搬往四馬路第一樓茶館冐爯係陳阿九之探夥因此鳴捕送究周供向業成衣林有姪向小的定做　　衣一件計洋十七元由林作保故向理索陳包探供周與小的同居並未用伊爲夥大令命押侯過堂復訊○黎副捕頭禀小烟館主張阿盈誘令小孩開燈吸烟違章請究大令判罰洋銀二元○金包探禀程大隆於上年十一月内失竊棉花四包查係船戶周銀和所竊請究周供此係船戶毛毛所竊與小的無涉大令著押候查明再核 
 
 

Page 10

 
 
[法界公堂瑣案]  
　　張王氏尤雲福控流氓陳金狗搶奪會洋十六元讞員鄭景溪大令著補提楊才寳阿四等到案嚴訊阿四聞風避逸　楊才寳一名昨日堂期傳同原告解案楊才寳供並不在塲大令謂陳金狗親口供出何得抵賴陳至此忽又翻供大令著押候嚴比○包探　偷兒趙金元顧阿五王阿三在北京輪船竊取搭客洋肥皂牙刷等物當塲拿獲解案請辦趙等認竊不諱大令判將趙責二百板顧王各責　板○金進三禀稱在新街設攤售食物被流丐張阿金王阿六王和尙三人搶去錢七百文拘案請辦張等供各分錢五十八文並無七百之大令著將張王各枷二個月責三百板王和尙責手心二百下另候發落○包探禀稱積竊王阿金屢次犯案甫經釋出卽至俞錫生家騙取錢　至北京輪船行竊故特拘案請辦大令著押候伽號一個月責四百板○陳文林禀稱在洋涇浜石作内工作被偷兒竊去大小鐵錘八个報　查知係宋阿小所竊由捕拘獲連原贓解案請訊宋認竊不諱大令著押候笞責一百板贓還失主○包探禀稱竊賊張旺行屢次犯案兹不　在何處竊取元縐棉袍一件拘獲解案請訊大令判責四百板贓存待領○湖北人盧敬臣於光緒廿一年代白鳳祥擔保向周天誠等借銀　三百餘兩嗣白挈家逃遁債主將盧敬臣扭控湖北漢陽縣署禁押經年始准保出前日盧附船來滬寓萬安樓客棧翌日至虹口將白鳳祥　同回棧内擬卽回漢白賄通流氓劉寳源等十餘人蜂擁到棧擬將白鳳祥刦出茶房見此情形立卽鳴捕將一干人送入捕房昨日解至公　訊盧敬臣偕張春林投案遞禀伸訴前情求請派差押解回漢張春林供與白鳳祥同鄕白在原籍開設妓館請小的擔保借銀一百五十兩　波累白鳳祥供欠銀屬實惟數目不符前日在虹口遇見同回萬安樓客棧並無流氓刦奪之事大令著將白押候飭探查明萬安樓有無其禀覆核奪 
[美界捕房紀事]  
　　楊樹浦老公茂紡紗廠内前日傍晚女工周阿大乘間竊取黃銅兩塊正欲潛遁出外爲管門印人查見向其盤詰言支吾遂將人贓一倂解送楊樹浦捕房押候解公堂核辦○寗波人康來生近在禮查路一號房屋某洋人處當細崽本月二十一日乘間竊得人之衣服子等件携之而逃昨日午後爲包探洪阿寳查見遂卽拘送捕房候查到原贓再行訊究○積竊孫阿山江北人前日至廷德路孫源木作塲内竊得木十餘株負之而逃適爲四百三十七號華捕所見立卽拘入捕房押候解堂究辦 
[金陵官報]  
　　正月十六日知府襲盛際禀謝委辦江蘇淮徐海賑捐局差吳錫官禀知奉府委赴當塗絲丈勘普育堂州地差候補道劉式通同知周澄淸署鹽城縣王恩　赴蘇州見擬憲辦　興釐捐同知愃齡泰興釐捐通判許炳常吳淞騐補兼辦建木釐局知縣王世楨鎭江木釐分局知縣丁楨砲臺提調候選同知郭勳主簿馮國士禀知奉製　局調差遣　　署徽州叅將熊上賓福妥輪船　友勝禀知解砲臺餉赴上海禀辭留淮差遣知縣秦献祥江西知縣毛文源卽辭禀到帶江西　勁營劉宇世到辦湖北督銷候　道劉寗國府桂英洪湖　司劉東林到見淦　砲臺官劉　元見辦石港騐補知縣陳周愼到水雷輪船馬超羣蘇州回○十七日巡道胡皖南鎭李總統南洋兵輪蘇松鎭陳旭　名提督李新燕安徽僕補道席匯湘分省知府黃家瑋中書科中書郭慶護均見辦　北督銷兼鎭陽關鹽釐候補道沈辦湖北督銷候補道劉辦沙漫洲緝私候補道章蔭赴蘇　回卡會辦上海機器局候補道林志道自强軍營務　總兵張騰蛟辭江蘇督糧關道陸元鼎揚州府沈錫晋辦蘇鋪貨厘捐通判劉人僑吳淞江釐捐知縣謝謙禀謝緝捕盜匪　力免補知縣以直隷川用皖岸三河分銷知縣陳其璟到見奏調山西委用道賀元彬海門釐捐知府周光榮山陽縣余貞祥禀到署　采　將張本生禀辭知縣童寳善專丁禀　江都縣任内父代　淸　正雜各欵一律解淸楚辭回蘇崇安輪船劉德　辭赴　平接提合海門恊副將丁華容辭督轅牌示金山營中軍守備戴洪春病葢遺缺本部堂騐看　兩江儘先都司譚致廣借補藩轅牌示六合縣知縣嚴　像丁憂遺缺查有截取知縣楊覲圭堪以　理又安東絲知縣員缺前經請以卽用知縣李翰故補授已奉部文覆准自　　赴新任○十八日江蘇糧道陸候補道何煥　　委金陵書局並　會辦同江營務處差統領親軍等　劉蕪米營參將土鳳祥徽州營參將吳五崑均叩謝飭知辭帶江西新　營遊擊劉字世直隷州傳昀章　　　瑞知州李孟康委辦南岸緝私總巡分省補用縣鄧錫齡正任淮揚道謝元福淸江來太湖恊余萬興宣城分銷知縣高振聲長洲縣舉人　孔章蕪湖掣　卡　丞鄧琳雙甸騐補　　主　陳啓元均見海門　捐知府周光榮到 
[蘇省官報]  
　　正月十九日江蘇候補道許鑒　南人由寗來儀棧提調隨辦江防營務處兼總辦　　總局兩淮候補運判許星璧由揚州來加臯縣軍　紳禀到知縣宗　述知奉委赴靑　公幹卽辭從九陳其瑞禀謝委署昭文縣　茅司巡檢事統帶浙西江海緝私師船浙江提標補用都司張有基到卽辭○二十日督辦松滬釐局候補道福由　來知府沈鳳韶禀辭回松滬局澟陽縣劉禀到陽湖縣高如臯縣軍均禀辭回知查　　請期服假准補奉賢縣縣縣丞徐耀賡委署白茅司巡其瑞均梁辭赴任○二十一日興　縣謝元洪禀到知縣施沛霖請感冐假　澤司巡檢林韶貽專丁來省禀謝奉飭調署寳山縣主簿專應照磨梁鼎元禀知到閶門旱關差巡檢舒兆縉禀銷閶門旱關差撫憲奎　明日　點鐘赴滬勘河工○二十二日候補道劉式通由寗來辦理上海紡紗局候選道唐亷由滬來卽辭同知愃齡由樊興釐局來江陰縣葛溧陽縣劉均禀辭知縣李玉方禀　回鎭江下游釐局又易子亨由江北公幹回五品銜江蘇候補縣丞唐庚英專差禀知由兩淮鹽捐案内過班知縣仍留原省補用准補無錫縣縣丞湯毓　禀知交缷蘇州府照　任事並謝奉飭赴任蘇州府照磨姚定信禀知接印任事○二十三日督辦松滬厘局候補道楊辭行回滬 
[閩省官報]  
　　正月十八日本任光澤縣李子茂禀明平和縣任兩徴存正雜各欵掃數解淸知縣侯樹棠禀明奉委城内淸道局　州向邱　章禀謝咨補永春州州回飭　縣丞唐人寅缷辦　上稅　局縣丞顔士昶奉　　候官縣駐鄕稅契差巡檢柯作幹缷永福縣典史事浙江嘉興恊中軍都司葉有生禀辭進京引見○十九日督憲出赴大　官兵站圍拜印開印用印畢退堂各官禀賀陸路提督程拜會委署南澳鎭萬起順缷督署中恊副將兼署督右恊叅將事並缷帶全福左旗練兵事兼署督中恊副將署福恊副　本任督左恊叅將廉凱章任事禀接帶全福左旗練兵事委署督右恊叅將朱有元禀任事禀缺署督左恊叅將事督轅　示捕得　寗鎭桐山營游擊篆務以該營中軍守備陳　藩暫行兼護特示○二十日蚶江通判夔仁壽沙縣李開勳俱禀辭委署大田縣凌汝曾禀謝委藩轅　示照得南靖縣永豐巡檢阮世棠患病請假　缺以試用巡撿朱福麟酌　署理特示○二十一日福寗　嚴良勳禀到丁憂縣吉海昭禀回籍守恫未入流黃鎏禀丁優 
 
 
 

Page 11

 
 
   
 
 

Page 12

 
 
   
 
