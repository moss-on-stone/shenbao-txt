# 1906 - 288 - 4912038

 

Page 1

 
 
   
 
 

Page 2

 
 
[宫門抄]  
　　九月初五日召見軍機桂春劉永亨 
[解鈴談蘇州來稿]  
　　雷弱不好弄。壯不如人。槍榆燕雀。遇風而退飛。偃蹇虬松。吊影於窮。谷俯仰身世之感。放浪江湖之間。遂遁而入於芙蓉之城。蓋忽忽者。四閱寒暑矣。並因是多病。食飲亦漸減。今年二月。就醫於何蓮君醫士醫士拒烟社社員也。以救世之婆心。爲良藥之苦口。諄諄以講求衛生爲勸。雷感其誠。乃服其藥。約四十日而癮除。得第二之生命。還我身之目由。觥觥大德。莫敢惑忘。然亦不知所以報之者。因就身受。之惠。作爲勸告之文。使有同嗜者皆脫苦海而登彼岸。以成醫士壽世壽人之大願。則區區之心已。 
　　雷於五年以前。深染科舉之毒。未嘗有一定之執業。故其身恒空閒而無事。夫人至過於無事之時。則必思得一怡情悅性之事。以自消。遣。此固情理之常第消遣者。質而言之。乃消磨歲月以待死期之至。耳。旣待死矣。則惟其心之所好。舉一切性命名譽皆可以徇之。又何。論乎鴉片之毒人。然鴉片之毒。初亦頗不能耐。有時昏昏然若墜五里之務。有時張口欲吐。終宵反側不能睡。或曰先生其不可以已乎。余怫然曰能忍此則可以遂吾怡情悅性之希望也。嗟夫有此堅忍。强毅之性質。亦復何事不可爲。何謀不可成。而乃　磨於鬼鐙燐火。之旁。日復一日。忍之又忍。一切苦惱。皆漸消滅。欣然以爲希望之得。遂矣。豈知事冗而失時。則涕流被其面。疾病而偃臥。則神倦若欲僵。厥狀有不可形容者。余心始稍悔。思决絶之。而已有欲罷不能之勢。於斯時也。吾以鴉片爲消遣。直鴉片以吾之一身。爲其消遣物矣。夫堂堂七尺至爲草木所驅使。豈不可痛。故當年少氣盛之時。感慨。時事。發爲文章每大聲疾呼曰。母爲印度。母爲印度。至今思之。眞可。慚汗。彼印度區區之草木。已足制吾之生命。則有欲爲印度而不得。焉耳。有同嗜之諸君盍勉之。其願不爲印度。抑願不能爲印度。惟自。擇焉。 
　　或曰戒烟有所苦乎。曰有。此毋庸諱言者也。惟視初食之時爲梢減。當其初昏欲吐。夜不寗睡。苦乎不苦乎。於初食之時則忍之。而於戒。烟之時則憚之。此可謂之通論乎。况夫涕流被面。神倦若僵。其平時。未嘗不苦也。而今之所謂苦者。僅四五日之神疲力乏與不能安息。耳。以此之暫。易彼之常。固何憚而不爲。且目是以。後軀幹之健碩。行動之自　。前後殆若両人焉。吾願有同嗜者苦盡而甘來也。 
　　不寗惟是。凡在除癮之初。必有靜養之說此大謬不然者也。余於初戒之時。親戚朋友。亦屢以爲言。乃愈靜養而鴉片之思想愈蟠結於。腦中。余知其非計。乃自定辦事時到。不使其多得暇逸。而精神反日益活潑。若行所無事者然。此可見鴉片之害。半關於毒半發於心。不可不以勤事爲洗心滌慮之方法也。余向者恒羡歐美諸國。人人皆。事事。人人有精神。故其民日益富。而國日益强。今有同嗜之諸君。果能洗除其舊染。刷厲其精神。又誰謂吾國之不能富强乎。諸君外察世變。内願身命。豈有不明鴉片之害者。祗以市上流行戒烟藥。多攙嗎啡。以致相率觀望。未敢嘗試。今余以繫鈴之入。作解鈴之談。因經。驗之有得。較親切而有味知諸。君必有投袂興起。擇善而從者矣。丙午九月元和孫春雷自述 
[秋操行軍總方畧]  
　　初四日彰德府來電云秋操閱兵大臣袁世凱鐵良於昨晚抵彰德行軍總方略擬定南軍拔隊北上向北京進發守軍將會聚於此以截阻之譯文匯報 
[中國派員游歷澳洲之傳]  
　　初三日倫敦電云中國將派員至澳大利亞洲游歷澳洲聯邦首相狄鏡宣言中國派員游澳其宗旨欲　派中國領事駐紥澳洲各境譯字林報 
[俄政府准日本武員前往北滿洲]  
　　初四日東京電云俄國政府已諭飭北滿洲俄員撤銷不准日本武員入北滿洲之禁令譯字林報 
[中日會議交還營口事]  
　　初四日東京電云傳聞日本所擬交還口辦法中國已一一照允惟交還日期已改爲西十二月三十一號譯字林報 
[日使要求交還營口後之權利京師]  
　　聞外部近與日使磋商交還營口一事大致已將就緖惟日使之意以日本占領營口後經營一切費用頗巨今旣交還中國必須易以相當之權利故此事尙在恊議（吕） 
[商准添設西貢領事北京]  
　　據外務部人云旅居西貢華商甚多前經電請本部　設領事曾與法政府商允近日各堂官擬卽遴選幹員禀請派往矣（以） 
[請飭日領調回日本礦師南京]  
　　江督周玉帥近准贛撫來電略謂有日本礦師石井八萬　郎帶同日商松田武一郎等持有滬關所給游歷護照潛赴南昌府屬豐城私勘礦產請飭滬關道照請日領將該礦師等一併調回並禁私勘以符約章而全睦誼（斯） 
[禀覆建昌敎堂被毁情形江西]  
　　贛省洋務總 
 
 
 

Page 3

 
 
　局司道前據法總司鐸樊體愛函稱建昌縣石頭嶺劉姓日前演戲聚賭有廖良玉等因與王水容挾嫌串同縣丁張少翰架詞揑控該縣汪令偏聽一面之詞卽派差役多名連夜往拿經楊和鳴理勸給錢八十餘串遣同次日王水容遣婦呈報反被責押該差役又誣陷楊和鳴毆差奪脫賭犯汪令遂飭再往連楊和鳴一併拿案該差等聲勢愈盛竟至堂中到處搜查將祭台桌椅器具搗毁伊往詢汪令稱因公晉省嘱候回署商辦請委員查明等情旋又據署建昌縣汪令禀以縣屬德一鄉有王水容等演戲聚賭經該鄉廩生廖師韓等禀請拿禁當經會營僉派兵役前往拿獲賭具一副賭犯二名詎敎民楊和鳴帶同多人奪脫賭犯正在查辦又據敎民戴正心武生郝愉來縣面稱城内西堡地方天主敎堂不知被何人毁壞木器用物數件經縣會營前往查勘傳訊地鄰簽供事在深夜不知被何人所毁外間輿論咸謂係敎民楊和鳴自行毁壞以圖抵制奪犯之案現已先將該敎堂毁壞物件照其原樣墊欵修整該堂樊敎士日前來郡並無異議惟欲將王水容等從輕了結代遞訴禀三紙當答以必須到案質訊方能了結婉爲拒復等情洋務局以彼此所稱各節大相懸殊卽派委候補知縣吳貞若詳細往查再行核奪一面已詳知贛撫矣（百） 
[飭查常德商號虧欠洋行債款湖南]  
　　前任岳常灃關道韓古農觀察於月前接准駐漢法領事代管葡萄牙領事喇總領事來文内開常德伍啟順泰順祥虧欠漢口法商泰康洋行分設之裕厚祥洋油二千箱銀貨兩懸請爲追繳並希見覆等情觀察未及核辦卽已交卸道篆現由新任周鏡如觀察札飭武陵縣查訊縣主廖子才大令檢閱卷宗此案業經前縣陳斷結復飭傳伍等到案質訊據伍啟順號東稱本號向無購買該行洋油之事願具甘結以示絶無虚僞至泰順祥號東石照甫去臘因負累過多在漢潛逃常號受虧甚鉅卽號夥伍成章亦因此牽連家產已經傾蕩凈盡所稱洋油二千箱前案亦無此項情事大令因暫將伍成章發房看管候據情詳禀道憲照覆喇領事轉飭該洋商知照（輕） 
[日藩定期回國京師]  
　　中外各大員宴請日藩情形已紀昨報九月朔日下午日藩自爲主人設席六國飯店邀請中國王大臣公宴總稅務司赫德君副稅務司布列敦君日本駐屯軍司令官紳尾小將日本使館陸海武員叅贊官等均陪席日藩自晋京後卽覲見兩宫以通使命又每日與中外王公大員應酬北京外交界一時頗形熱閙茲因使事已畢擬於初二日出京中國各大員之贈物志别者計醇親王贈磁瓶一對書一卷振貝子王文韶戴尙書贈拄瓶磁瓶各一對雷補同鄒家來二參議陳璧顧肇新二侍郎那京卿晋孫中堂家鼐奎尙書均贈緞一板字畫一卷（閏） 
[紀新任江督端午帥出京情形京師]  
　　兩江總督端午帥於上月二十九日上午十點鐘乘專車出京隨車送者户部尙書戴鴻慈前考察政治大臣尙其亨三品京堂劉若曾翰林院編修鄧邦述工部郎中趙從蕃外城巡警總廳總辦朱桂辛鐵路巡警總局總辦王景福等東車站一時頗形擁擠至十二點五十八分鐘到津是時天津鎭徐邦傑天津海關道梁敦彥天津府凌福彭天津縣章師程分　阮國楨南叚巡警總辦叚芝貴北段總辦劉金標探訪局總辦楊以德鐵路總辦周長齡會辦吳家修並同印委各員齊赴新車站迎接午師換乘馬車前往中州會館行轅駐節聞抵津後擬先回豐潤原籍再行赴任（閏） 
[湘省鐵路總理擬請開缺專任路事長沙]  
　　湘省鐵路公司總理袁海觀大京兆於八月初六日由鄂抵湘已誌前報茲聞湖南商務總會於二十四日特開歡迎會是日本省士紳及商董到者百餘人京兆於午後四時駕臨旋於席問宣言極稱鐵路關係緊要因决計擬請開云順天府尹缺以便專任路事聞者莫不鼓舞（濟） 
[公定浙路購地價值杭州]  
　　浙省鐵路開辦在卽已委黃陳土三大令及孫羅等紳襄辦購地事宜當由各官紳公定地價分等核計如左田地蕩每畆上上六十元上中五十元中中四十元中下三十元下下二十元樓房拆造費每椽上等十元中等八元下等六元瓦平房上等六元中等四元下等二元草房每間照平房椽數計算石墳上等一百五十元中等一百元下等五十元土墳磚墳每個二十元小墳堆十元浮厝每棺五元骨壜每個二元義塚由堂董購地遷葬照償費用（市） 
[關道以一千元爲小輪遲期開班之津貼鎭江]  
　　招商大東戴生昌三公司小輪船定期九月朔日開班往來淸鎭而世俗相傳九月初三日江潮必漲行輪適當其衝必致冲波激浪有礙堤岸緣是關道榮觀察特商令遲至初四日開班乃各公司以不堪坐耗爲辭觀察祗得捐廉一千元飭由洋務局分給三公司爲遲期三日之津貼期於民情商務兼籌并顧云（皆） 
[商部咨查設立商船分會處所蘇州]  
　　蘇撫接商部咨文略云近據鎭江商船公會總理禀稱該會開辦以來各幇航路入會頗形踴躍現有航商楊長標等復稱商船旣領旗牌航路所經亟需設立分會以資保護南河如常州蘇州杭州上海北河如揚州興化淸江磘灣江寗毫州六安共十一處應請開辦分會等情請爲核辦前來查該總理等所請開辦分會十一處是否航路扼要於地方有無窒碍所舉員董是否衆情允洽相應抄錄原禀淸單咨請飭屬查明迅卽聲復本部以憑核辦（甲） 
[鎭江官紳協議抵制拆城築路事鎭江]  
　　鎭郡富潤商埠公司其擬築之荷花塢馬路通至北門將另開城門以冀城内外銜接一氣同鄉京官與在籍紳士均不以此舉爲然公議京中則由吳佑之侍御奏請查辦本地由鮑上傳封翁具禀府憲轉詳督撫陳說種種窒碍云（並） 
[誌蘇省征兵與日人衝突詳情蘇州]  
　　初三夜九點鐘時有三盛大藥房甲乙丙三日人自元妙觀至養育巷行 
 
 

Page 4

 
 
經谷樹橋遇丁戊已三征兵迎面而來丁與甲碰撞甲謂之曰汝撞我身無所損益若撞損皮袋内之物不肯干休丁卽請以皮袋啟視損壞何物甲等不與計較舍之而走丁等登時追赶將甲扭住甲舉手一揮三征兵皆跌出數武之外由是徵兵連吹號叫聚集多人與甲等爲難旋互扭至養育巷一徵兵將甲用力按倒取牛肉攤之檯脚極力兇毆一時聲勢汹汹幾釀巨禍旋經徵兵敎習某日人聞知立用電話告知督練公所及吳縣署西路警局經公所總辦隊官及張文二大令各帶率勇飛至彈壓始得漸漸勸散蘇撫陳中丞現已飭將受傷一日人請該國領事延醫調治俟其傷勢若何再行核辦（且） 
[湘垣學界又起衝突長沙]  
　　八月二十六日有游學豫備科某學生至駐省之南路公學訪一友人因門丁不與通報卽與日角繼至鬨閙公學中人卽將該學生押向游學豫備科請由監督羅紳永紹立時開缺以示懲儆羅紳不允所請僅予記大過一次以冀和平了結公學中人猶復堅請開除時有陸軍小學堂繙譯員某君在側因與該學生係屬戚誼聞之代爲不平遂云學堂會客亦屬通例該門丁不予通報雖略爲斥責亦非過情即謂彼此鬨閙其咎亦不在學生人茲旣允記大過一次已屬過甚安有必予開除之理公學中人見其出言切直令人難堪卽向前與之爭辦並揮之以拳該繙譯恐力不能敵隨即退出轉回學堂次日即發公啟編告南路各學堂必欲與之辦論斷不肯遷就了結云（濟） 
[常德防軍因事平撤回湖南]  
　　常德府前因米荒由官紳籌辦平糶痞徒聚衆閙局四鄉搶刦榖米之事時有所聞曾經電禀省憲飭調鎭筸鎭防營二隊飛馳到常分紥各市區以資彈壓現幸秋收豐稔米價已平民心頗稱安靜防軍自應撤回聞該營馬管帶玉樹已於八月十二日拔隊回鎭矣（事） 
[請禁鑣客闖卡抗捐安徽]  
　　北地鑣局向祗代人保護銀錢並無包攬貨物之事乃近來鑣客動輙强硬把持不與關卡查驗日前六安州卡員喩兆圓查騐張奚兩姓裝運茶葉船隻被鑣手石于等攔住艙門不容查看向之理論竟各出利刃情勢汹汹旋又將艙内銀包九件擲至岸上意圖訛詐後經州牧熊祖詒新詣開導始將銀包領回現該卡員已禀請淮北厘局轉詳皖撫嚴行示禁並咨請商部轉飭京都曁各省鑣局嗣後包送銀兩須由局塡給憑照以便查騐而别眞僞云（正） 
[淸查膏捐積弊杭州]  
　　浙省前因籌集攤認庚子大賠欵議抽膏捐每兩收錢二十文數載以來雖尙踴躍奈各膏鋪烟館認定之數較諸實銷之數幾未及半反得從中漁利或有鄉鎭等處由巡檢汛弁地甲收解者更多弊混茲奉釐餉局司道派員分赴各屬淸查核實加捐茲照錄札稿於後照得膏捐一項係專爲籌解新約賠欵要需業將開辦時各州縣原報每日所銷燈膏數目曁各省歲收捐項若干詳奏部中有案可稽不容稍有短缺乃邇來各屬解到捐欵日漸減少大率敷衍了事假手書差聽其朦蔽實屬不成事體現在未煎成膏之土藥稅已另設土藥統捐局派員專辦外其熬熟之烟膏專供零星售買反就燈吸食者應收捐數係奏抵新約賠欵之需與土藥統稅决難牽混亟應切實整頓分别淸查以袪積弊而裕餉源云云（市） 
[常德大溶湖風災湖南]  
　　常德府武陵龍陽接壤之大溶湖夙稱巨浸每遇大風波濤洶湧時有覆舟之事八月某日該處忽起狂飇湖中所有行船盡行傾覆溺斃人數至一百三十餘人之多亦浩劫也（時） 
[江督撥款接辦冬賑南京]  
　　蘇省派往江北查放急賑委員現已陸續到彼查辦茲江督周玉帥以亟應續籌冬賑卽責成各該管道員辦理所需欵項由藩司酌定照撥云（仙） 
[古巴暴風爲災]  
　　初三日倫敦電云古巴哈佛那京城暴風爲灾外國僑民死者十六人土人死者九十四人財物之　損失者計値美金洋二百萬元初四日倫敦電云古巴哈佛那京城暴風之烈實爲人所未經一小時吹至十英里之遙有浮艇三十五艘爲海浪捲入海中港口内附近之房屋皆震動一若遇地震也者火車亦皆脫軌聖薩斐多瓜弟瑪拉宏圖拉斯各處沿海岸皆遭波及聖薩斐多境风自經暴風後地面物質皆爲之變換聖薩斐多國並失兵艦一艘 
[俄皇予臣以自之權利]  
　　初四日倫敦電云俄皇降旨准各項俄人皆得服官從政惟俄國境内之西比利亞人亞西亞人不在其列並撤銷不便於農民之律法准法民以後任便擇地以居請領護照不拘年限 
[英美日三國之金融市價]  
　　初三日倫敦電云英國金融市價現漲六厘由于有英金九十萬磅運往埃及且尙有大宗輸出之故初四日東京電云英國金融價漲紐約市面頗爲鬆動美國財政大臣沙君與著名財政家商議平定市面之策日本銀錢仍甚鬆動股票價値亦頗活潑 
[英國銀行倒閉]  
　　初四日倫敦電云英國麥克斐因銀行停止付款 
[意寺刘歡迎德外務部]  
　　初三日柏林電云德國外務部大臣司初斯基行抵意京後國歡迎之頗盡睦誼 
[駐德意公使更調消息]  
　　初三日柏林電云駐德意公使百司克自一千八百九十二年起供職至今現已决計告退繼其任者常爲爵員班薩自一千八百九十五年起至一千九百零一年彼曾任駐土耳其公使一職 
[西班牙頒反對敎會之文告]  
　　初三日倫敦電云西班牙新頒反對敎會之文告其嚴厲之處與法國分離政敎之法律大致相同禁止敎會不得辦理敎育事宜並將敎會所管各學校裁撤改歸國家管理 
[法國内閣辭職]  
　　初三日倫敦電云法國内閣人員相率辭職 
[美總統擬在勘巴拿瑪運河]  
　　初三日柏林電云美國總統羅斯福擬俟秋間各省選舉之事定局前往巴拿瑪察看開濬運河究以何策爲最善 
[法國沉艦撈救不易]  
　　初三日柏林電云法國潛水魚雷艇羅丁號在比塞太海口附近沈沒現已發見然該艇不易撈起 
[法國將立新内閣]  
　　初三柏林電云法國内閣齟齬後恐不能望其再合法總統法理亞現令内部大臣克　明索祖織一新内閣抄照此等情形則外部大臣蒲榖亦將告退譯字林報 
[志謝良藥]  
　　英國倫敦寳柔士氏威來金氏公司所製良藥銷行寰宇久已婦稚咸知茲又製就麥精魚肝油及嗄士蓮雪花漿二種魚肝油可以順氣補肺强壯體幹雪花漿可以滋養色澤潤膚榮顔内外並用能使精神煥發膚革充盈此二藥滬上各大藥房均有寄售昨承中英藥房代贈若干瓶特書數言以鳴謝忱（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電知調查軍政人員到京蘇州]  
　　蘇撫昨接北京來電云派赴北洋及練兵處調查軍政之袁世輔曁隨員等於上月杪抵京卽往練兵處考查一切（甲） 
[奉省提學使定期蒞任奉天]  
　　奉省張小圃提學日前電致該省略謂由滬赴津後即改坐火車約重陽節前必可蒞任云（丙） 
[擬定休息日期奉天]  
　　財政總局前奉軍督札飭擬定辦公晷刻禀候核奪茲該局復稱上年開辦時擬定辦事晷刻每日午前九點至十二點鐘督會辦及總文案核閱稿件午後一點至二點會議事件其餘各員大半更番休憩開辦一年勞逸尙屬相均公事亦無貽誤請仍照舊無庸更張至休息日期擬於星期午後半日如遇要公仍隨到隨辦以免延誤云云（丙） 
[新任宿遷縣黄在福上各憲禀（爲籌辦賑濟擬呈條陳請示事）]  
　　（前略）本年夏秋連遭霪雨粮價驟昻人心惶惶不靖莠民因之蠢動搶奪頻仍知縣先由淸江馳赴徐州邑境目擊被水情形因請道憲發給護照以備四出購糧及抵宿遷詢諸前任萬倅並接見紳商士庶所言大略相同高阜雖屬有秋而低窪平原被淹歉薄地段較廣豐嗇斷難挹注將來麥粮食盡行見缺乏難支知縣身任地方責無旁貸但有所見自應竭盡心力以求見諸實行茲擬先將存典積榖錢文槪行提取分發城鄉各董分道採購米糧連同所有倉儲辦理平糶井經連日傳集城鄉各董勸諭各鄉自集股本無論多寡分頭購粮赶速運回各自平買平賣不准高抬圖利亦不便與平糶並論由官示定價値使有虧耗轉致後來退縮不前如其自願減價出售准由知縣禀請嘉奬總期川流周轉源源接濟似此辦理究祇於中下之户有裨其於極貧飢黎仍無補救（中畧）不揣冒昧妄議次第辦理條陳四端縷晰禀呈爲民請命伏乞察核准如所請批示祇遵並祈轉商上海向辦義賑善士查照光緖二十四年分成案廣爲籌措預備冬撫春賑以重民命地方幸甚（未完） 
[八旗學堂經費之艱窘鎭江]  
　　京口八旗中小學堂向恃每月蘇省津貼經費二千兩近則銅元停鑄藩庫久空所有津貼無從着落當暑假時即擬停止經都統奎統制再四相商撫藩兩憲始允年内仍勉籌接濟至來年則决難賡續是以八旗學界中人甚覺爲難云（並） 
[陸軍小學投考之多長沙]  
　　湘省陸軍小學堂現値第二期招考原定額缺二百七十名分三年招足此次僅招九十名限於八月十六日起至二十六日止赴小吳門外該學堂報名詎十六日甫經開辦報名投考者已至一萬餘人之多擁擠喧嘩不能按次註册遂於次日改由左近之校閱坪分設報名所十二處令其分投具報故以後人數雖多不至如從前之紛擾不堪云（刻） 
[上海官事]  
　　江蘇候補知府陳綸北市馬路工巡局科長李承淵南洋官報主筆高淳縣訓導茅謙由南京來委充北市馬路工巡局監工藍挺英本縣王少谷大令等昨均到道禀謁○本城提右營參將周明淸昨至道轅謝步○新　浦東三林塘保甲局員唐正祥到道禀謝○西門城門委員李朝植飭丁禀請感冒假五天（宜） 
[臬示舉辦鄉團]  
　　上海縣抄奉江蘇臬司朱廉訪六言告示飭差發貼通衢示云蘇省大江南北地方遼濶而長會匪鹽梟充斥乘機出沒無常到處肆行搶刧民間寢饋驚惶雖有營兵防汛無如防不勝防本司爲民籌備亟宜練勇於鄉轉諭軍民人等除暴乃能安良從此編團簡練齊心保衛村莊設有匪徒肆刦捕拿無任逃颺近日海州獲匪曾經報案通詳州縣隨案聲叙從優給奬相當不論生擒格斃便可除害一方團勇賞銀百兩功牌更許名揚奬賞用昭激勸聞風其各籌商現在預備憲政斯爲自治津梁各有身家性命務當踴躍圖强愼勿妄拿無辜誣陷自罹刑章（宜） 
[安徽旅滬學會大會紀事]  
　　初四日午後二時安徽旅滬學會假尙志學校舉行秋季大會到會者近二百人開會報告後由李蠡純侍郎李伯行京卿王少谷大令及會員等次第演說决定添舉各府代表爲本會評議員及收特别捐費創辦旅學等事并定於十八日下午再開職員會提議歡迎沈提學使事尋於五句鐘茶點散會（顚） 
[紀崇實商學會紀念會]  
　　昨日下午三時崇實商學會舉行設立週年紀念會來賓有二百餘人首唱歌次佈告次演說頗極一時之盛茲將吕鏡宇尙書頌詞及該會答詞錄下 
　　今日爲崇實商學會設立周年之期本大臣承貴會董東邀來會不勝欣慶竊維環球競言商戰優勝劣敗機括所在亟應切究而詳察之方今商部體朝廷振興實業之心令各行省徧設商會簿海之内咸相歡忭從前疲弱爲之一振而一二有志之士猶復極力組織以爲聲應氣求之助其用意誠可嘉許今觀貴會職合同人寳事求是研究名理啓鑰新知商界受益洵非淺鮮計自開創以來倏而一載而貴會董之誘掖奬勸無微不至其所以體恤而裁成者固已耳目昭彰矣惟願貴會不域故步蒸蒸日上使　起　彥有所禀承日新月異與東西洋爭勝商塲不獨爲上海商界生色且將爲各省商會之冠將來轉益多師各省咸來取法則商業日進盛隆我國家日臻於當庶可由此卜之日底於盛强亦由此基之謹具數語爲貴會賀并爲發起諸君賀 
　　附答詞○今日爲敝會設立周年之期同人特開紀念會仰蒙大人先生惠然涖止并賜敎言敝會光寵多矣從此益加勉　藉以慰朝廷興商之木旨長者提倡之熱心用是代表同會敬謝厚意（助） 
[滬道擬設電燈]  
　　本埠城内各街道雖有路燈往往時明時滅道憲瑞觀察爰擬添設電燈以便行人刻已派人測量地段插立標杆矣（宜） 
[改造南區辦公處]  
　　總工程局董前議將小普陀禪院改建南區辦公處茲聞此項工程已歸業盛公　經理將門户改爲向北後面建造民房出租收利云（尺） 
[批查猪酒船隻總數]  
　　淮揚幇猪酒船只停泊滬南久被埠頭需索前日由石錦章具禀總工程局請議舉包　發爲領袖保護一切旋奉批示以所禀尙多棹糊此項猪酒船只大者　何小者幾何未據聲叙明白　所舉包順發爲領袖其人是否足能勝任仰　詳細禀復察奪（尺） 
[醫會調查書籍]  
　　上海總醫會前晚常會時會董顧賓秋佈 
 
 

Page 10

 
 
告凡在會者須將自已所著醫書開目錄一紙盖印圖章於一星期内送到會中以資研究否則不認爲會員該會現添演講八員講生理物理外兼講中國醫理聞下期李董平書擬親自到僵演講（南） 
[匪徒白晝横行]  
　　文匯報云昨　九句鐘有中國人二名在英界長浜路行走有匪徒數人尾隨於後向之强索銀錢不允匪徒卽開槍轟擊旋向法界逸去受傷之人已送往山東歸同仁醫院診治矣 
[拐犯宜懲]  
　　已革工程局包探黄量海通同藍念伯沈阿四等拐得男孩孫阿四孫阿勉孫阿關三人繼又誘拐殷卡氏之女孩來英擬附輪往福建厦門價賣因來英在輪啼哭法界巡捕將四孩及伴送拐婦沈小妹陸張氏一併拘捕至法界公解廨鞫訊沈陸同供係黄量海沈藍所拐陳明府判來英給其母領回餘三孩留捕房二拐婦管押候提到黄匪等再行究辦（深） 
[巡捕强佔婦女]  
　　捕房解譚阿二朱阿根譚子加等至公共公廨據章雙全供　前冂譚阿二等糾同三十餘人擁入小的家中將小的蜂毆情急鳴捕訊之譚阿二供章係一百五十一號華捕本年六月念三日將小的妻子領去恃勢覇佔向之理論章託七百六十二號捕相勸償還小的洋六十元了結小的未允現在妻子亦在堂上求鑒司馬商之巴君此案須澈究判兩造一併退去訂於禮拜五著兩造投候質訊核辦（力） 
[小小風潮]  
　　前日東北風大起至昨日午後風力更甚英租界福州路老巡捕房前竟潮水瀰漫幾及階沿此外各馬路兩傍亦均水流汨汨行路艱難直至薄暮時始得漸退云（力） 
[狎妓被罰]  
　　法新租界寳昌路盛大毛妻李氏因木生育被盛斥逐李氏卽流爲雉妓前日招得狎客許少堂到家住宿盛忽貿然前往將許髮辫剪去報捕解主公共公廨許供開石灰行李氏在全安茶館將小的招往信宿二夜忽有自稱李氏丈夫之盛大毛洶洶然來將小的髮辮剪去求究盛供妻子被許少堂姦佔求察訊之氏供年念四歲六年前嫁盛爲妻因嫌婦人不育另娶石港人某姓女兒將婦人逐出母家亦不允收留無奈作此賣笑生涯以延殘喘讞員關司馬商之英巴副領事以盛不愿具領判具離異結李氏發棲流所擇配狎客許少堂罰洋十元充公（力） 
[俄人醉毆粤妓]  
　　前晚有某俄人乘醉至斐倫路陳阿王黄阿福粤妓院胡閙除毁物件外並將並陳土二妓兇毆當經該妓等鳴捕拘入捕房奉飭押候送辦（似） 
[俄人兇毆苦力]  
　　李順元在百老匯路某俄人家爲苦力不知如何遽被俄人扭毆事後由李投報捕房捕頭詢悉情由著自投俄署禀控（似） 
[戲傷小孩陰莖]  
　　昨由年約十齡之男孩至比鄒二百念五號小烟間游玩被烟客周阿大用洋刀戲傷小孩陽物當經孩父鳴到三百五十一號捕將一干人帶入捕房奉飭孩送醫求治周本應押辦姑從寛先出養傷費洋四元（似） 
[上海縣案]  
　　大刀關勝即徐關勝獲案後于戳斃辛囝囝一家堅不承　茲提徐金南到案前晚提訊金南　辛囝囝在小的豆腐店爲　前年三月　　　　陳錫杯拖出被十餘人圍戳斃命質之關勝仍不承認喝令鞭背一百六十下又訊糾挖爛眼海松眼目一案供海松两目由陳金山蔡慶林糾挖陳蔡均收押西牢小的與蔡有隙妄攀大令判還禁再行嚴審○許東林扭控段明耕案昨又訊究許供句容人本姓松十歲時過寄開皮坊之許張氏爲子後因張氏生女招　小的爲壻已生兩子岳父死後坊務由小的經管前年岳母用傅兆根爲夥即挑唆岳母與小的不合竟被逐出妻子仍遭霸留段明根帮傅挑唆且欠小的洋元向案被　求究段供前在　張氏坊内爲夥今年歇出並不帮傅挑唆又無借洋之事大令　段交保再訊施可郎在海門廳控告伊子被拐一案該廳移請本縣飭提王蘭谷到案訊究王俱前在粤人王阿五烟間爲夥今年五月閉歇阿五串賣小孩有之惟不知　於何處大合判交差候查（宜） 
[總工程局記事]  
　　永祥泰荳行夥　秋廷控掦　亭欠貨銀一百四十饖兩孫明府提訊判楊今年年底還一百兩明年端節還消○南　來油麻店控沙船户陳逸齋欠賑銀一百十五兩零訊判限月抄減還洋一百元）徐薜氏控同居王炯生滋擾一案昨日提訊氏供被王向氏嫂取去方單一紙抵押不還且又滋擾明府判限七天遷出○殷德勝控張王氏誘女來英圖逃幸在輪船碼頭追獲已控法捕房將女存留求追明府判氏發　暫管候函提該女到案再訊○瑞記洋貨店前日失竊銀　一只内有大洋六十六元小洋八百八十鏾洋布疋頭衣服等等茲由西區控獲解張阿牛到案供稱由夥高阿茂起意糾人同竊即提高質訊判成責五十下押候補提同夥訊究○吳永淸在集水街獲取小孩銀鐲由駐防所拘解到案訊判戒責一百下贓給失主○江阿二前控王阿利盤開烟館欠價一案當經訊判王先交洋十元昨又復訊判再繳十元飭江一併具領將門牌給王領去（尺） 
[公共公廨早堂案]  
　　日日昇　店夥莘蘭亭雇坐金善全之東洋車至義界垃圾橋畔將車翻倒莘從車中跌出拆斷骽骨又碰倒戴步雲之脚踏車戴亦受傷經一百九十五號印捕將莘金等帶入匯四捕房捕　　送同仁醫院療治莘不肯留院卽由家屬抬回昨由捕將金送廨請究莘用木板抬赴公　戴亦投質讞員　司馬以金善全御車下橋時順勢翻車致拆莘之足骨碰壞戴之脚車實　疎忽判發押擔房一個月○洋人古那湯力二人前日投美捕房控稱北蘇州路機器店買辦吳惟聰即吳偉仲用空賑洋一千零六十七元請究捕頭飭探劉阿炳將吳帶入捕房昨日解廨請究原告二洋人亦投案申訴吳盡用花翎上堂司馬謂巴君曰捕房　控拘吳並未至公廨請出牌票實屬違章隨諭吳交保開釋再行核辦○北京路寶記烟館主席寳順前因烟妓舉流氓韓土生楊桂堂王金山顧如泉等糾葛韓等糾同黨羽至席處尋仇將席戳傷六處韓乘間逸去只拘獲楊王顧等三人送廨判揚等發押西牢在案昨由包探王長桂恊同七十二號西探將韓土生拘獲昨早解送公堂請　司馬以此案向歸德國領事會審判將韓土生帶回捕房管押候禮拜六解案會訊核辦○張福壽控兒子阿六毆打母親求爲嚴辦張阿六供不敢忤逆求恩判管押捕房兩月○周恊昌洋貨店控店夥王祖淸串同吳瑞記　開　房洋鎖竊去元色呢二疋分　　　順康二質鋪押洋三十九元八角報探陸恊庭將王吳拘獲並吊到原贓呈案求　　頭票此項原疋呢料該質鋪不問來歷收押請傳該經理到案候訊司馬准之　判王吳發押捕房各二月失主所繳之當本洋三十九元八角着充幼女所經費再包探向王吳盤　時有陸忠高出爲阻止傳陸到案司馬判罰洋拾元如無洋可繳改押拾四天○張陳氏之夫張紀根竊取洋東什物逃逸報捕解究司馬判交官媒押限一禮拜交夫再核○過犯陳阿明串同王阿四又竊取黄惠堂等家衣物報捕解究司馬以帖惡不悛判押西牢一年王押三個月○馬夫陸阿榮前日被車夫顧文法李香裕毆打解散旋陸糾邀馬夫帮蔣阿桂張阿珠阿增等人手携手槍乘馬車奔至顧李處　　血流滿面各車夫齊出救援阿增突放手槍兩曫將人刦去報探李　福將陸蔣張拿獲解究司馬以該馬夫等不法已極判押候拿齊人證再訊（蟻媒沈張氏　陳陸氏串拐陳得法妻子薛氏一案昨解復訊珦氏仍供祗得川　洋八元並無收徐銀郎身價九拾六元之事求察訊之徐供有婚帖呈電質之陳供薛氏被沈陳販賣務求追交司馬判還押再展限七天交人徐交原保赶將外甥王五郎交案候訊○王張氏與曹 
 
 

Page 11

 
 
家奎同居樓面前晚吵閙由二房東報捕解究司馬判曹交保赶緊搬遷如違未便○朱永泉前晚掩入婦人未顧氏家圖姦不允相打由捕解究司馬判朱押兩禮拜○孩子王阿金前犯竊案今又獲取王家小孩銀鎖由捕解辦判押改良所一年○無錫婦人張過氏在新閘梅園里趙錦泉家傭工已五十餘天不給工資欲圖價　逃來公堂求恩超豁等情司馬判押候遞解○婦人蔡李氏因丈夫欲圖販賣不允用刀行兇奔入公堂求救等情司馬判交官媒補禀候究（力） 
[法租界公堂案]  
　　大豐米店夥龔道生控店東楊經餘誣良爲竊昨晨解訊龔供六月間至該店爲夥至七月底司賑連根裕結賑據云虧折銀一百兩楊經餘使包探軋往茶會畏嚇請究楊供小的是股東並無誣竊亦無威嚇陳明府判楊交保着連根裕到案再訊○前報紀升和里西國成衣店主顧日江失火未成一案捕房昨將　及抄出之浸火油竹花一筐解案請訊顧供是日店中乏入學徒煮炊時因狸猫　翻火油燈致肇此禂呈案之竹花係揩抺機車所用以致占有火油實無放火情事問官判顧罰銀五十兩人銀兼保○海門人陸芝郎扭控妻子施氏至案稱去秋用洋五十元娶施爲妻由本夫陸子軒出據未幾逃回情同放鴿請究氏供因芝郎無力　瞻故逸官判氏押候將本夫交案訊核○王趙氏與小孩江連卿在途爭奪金戒由　拘案旋由江姊兪江氏投稱爭奪戒指之由實係王趙氏胃認詰之趙氏供戒指在裘天寶銀樓兌來計重二錢餘爲江所檢是實官判各退法俟往銀樓証明再核○烏利文行東控鮑渭記不付鑽戒銀鮑遣夥陳金生到案官判陳押候交保將鮑交案（臨） 
[美租界捕房事]  
　　陳連生昨投捕房報稱被繼祖母將金飾銀洋衣箱捲逃爲數甚鉅請予飭查捕頭准之○袁長林住居華特路昨與同居人細故起釁被刀傷頭額由鄉人將袁載送捕房奉飭送醫求治再核○王阿毛陳阿載吳阿寶三人昨在海寗路將楊祥福攅毆由探楊掌生借送捕房捕頭以楊不欲多事飭將王等三人各押丐牢一天以儆（似） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
