# 1910 - 267 - 4913526

 

Page 1

 
 
   
 
 

Page 2

 
 
本日資政院開院宣逹輿情規劃憲政盡監督之責任樹國會之先聲敬以此爲資政院議員祝　本館同人献言 
[宫門抄]  
　　八月二十九日召見軍機連甲林景賢 
論說 
　　借債築路解决之問題（江陰毛鳳和來稿） 
　　自錫瑞二督借債築路之說起。舉國上下。注目甚切。誠關。係中國存亡之一大問題也。錫瑞二督入京。以借債十萬萬築路之說。陳於攝政王前攝政王韙其議而不能决令電詢各省督撫徵求意見。可謂愼重之至者矣。然電詢各督撫而各督撫之意見。亦不能决。又必詢諸資政院各議員。逐層解剖可謂愼重中之愼重者矣試問資政院果可解决乎。夫資政。院非國會性質。則此議。仍不能决。必當求之國會。今日國會未開。使資政院各議員。以此議歸之於必。開國會而後議。則請願國會之進行。庶可逹其目的。嗚呼。此種階。級皆從輿論中研究而出者也。輿論之可實貴。不其然歟。世界上立一。事建。一議。不患無贊成者。而患無反對者。蓋無反對。則贊成者等諸無足重輕之列。以水濟水。以火濟火。庸有濟乎。錫瑞二督主張借債之說。謂之提議可。謂之不應提議不可。謂之未開國會不應提議尤不可。中國處此荆天棘地之時。國會未開之日。謂凡事不宜提議。則將舉禁烟禁彩票剪髮易服興辦海陸軍各要論。其已實行與未實行者。皆當噤若寒蟬不敢置喙。不幾成爲閉塞之時代乎。天下事有提議。即有贊成。有贊成。即有反對。有反對。即有中立。且非有絶對的贊成。不能明其。利之所在。亦非有極端的反對。不能窮其害之所。盡尤非有中立者不。能就。其利害之參半。而推求之以歸於至當不易。錫瑞二督之提是議。徵諸輿論。大率贊成者居其多數。反對者居其少數。若贊成若不贊成。若反對若不反對者。居其得半之數。輿論之不能統一有如此者。今讀江督蘇撫對於錫瑞二督借債築路之電。反覆申明。利害昭著。東南之輿論。似可爲之稍平矣。第不知他省各督撫。對於錫瑞二督之電。當如保籌畫。如何對付。無論其爲賛成爲反對。此時亦不能取决。必取决於資政院。而資政院。中請願國會各議員。亦當乘此時機。以請速開國會爲唯一之要素。至國會。一開。而生而别出。則賛成與反對之爲有效。爲無效皆於多數决之。夫然後錫瑞二督借債築路之問題。於以解决。此可大略言之也。至於訂條約立合同。監督財政。用人辦法諸細則。則又問題解决後之進行。所當設備完全者也。總之有國者。以不借債爲上策。借債出於萬不得已之策。此固不待智者而後知。然而。就現在之國勢以。觀東南一部分。尚可從。容坐論。而西北一部分。則急。若燃眉。强鄰壓境。殘虐横行。滿洲蒙古東。三省。西藏各。要害異常危險。倘使俄日。於此。竟逞其野蠻之。手叚而將滿洲東三省之。地伸手攫取之。我東南各省其將高枕無憂乎。吾知牽一髮而全體。動矣。凡事貴防患於未然。平時不預防之。必待臨渴而後掘井。其果及泉乎哉。錫瑞二督之提借債築路之議。殆所謂防患於未然者。歟讀錫瑞二督之議有云先發制人者强。此語誠古今之確論。特是中國此時無先發制人之權。然要不可　先發制人之想錫瑞二督。謀國之心。可　忠矣。加以咎省督撫。才識宏通謀畧深遠。統籌全局。一一面爲之剖别之解釋之。必期折。 
 
 
 

Page 3

 
 
衷至於純正而後已。幸勿拘於成見。好其所惡。惡其所好。致使大局敗壞。不可收拾。俟資政院開。然後彚集各督撫之意見。通過各議員。發揮其題旨。此時各議員解决乎。否决乎。抑待開國會而後决乎。均有所不知。要之錫瑞二督借債築路之說。此時姑勿論其是非。作爲在未開國會之先第一宗議案之預備可也。至因提議而能開國會與不能開國會。非錫瑞二督之所計及。亦非各省督撫之所計及。尤非薄海人民之所計及。此其權獨操之資政院各議員。幸勿放而棄之。致隳前功。長使人民處於專制之下。無復有伸張權勢之一日。如是則借債築路之問題。可立時解决。今雖國會未開。而縮短年限。當在意計之中。錫瑞二督借債築路之議。成與不成。亦可拭目以待。特是東亞之風雲。變幻日亟。有心國事者。將用何策以爲目前之抵禦哉。 
　　按借欵問題。爲吾國存亡之關鍵。事端重大。討論不厭求詳。著者之意。似偏於主借一方。其立說果有當與否。一時固難下確定之判斷。惟存一說以供社會之研求。而藉以發明眞理之所在。亦言論機關所不可少也。編者附誌 
[專電> 
　　電一（北京） 
　　樞府昨交資政院議案多件農部所訂保險規則運輸規則憲政館覆核報律學部所訂地方學務章程民部所訂著作權律均已列入 
　　電二（北京） 
　　桂撫張鳴岐奏籌備憲政須從根本上着手條陳現應亟辦者三事一責任内閣二國會三司法獨立奉旨交憲政館政務處議奏 
　　電三（北京） 
　　晋撫丁寳銓奏陳憲政三要端一尚儉二尚簡三尚勞力闢各督撫請先立責任内閣之說 
　　電四（北京） 
　　樞府電詢東督錫良吉撫擬借外債究竟與貴督前次所陳是否一事仍希會商覆奏 
緊要新聞一 
[濤貝勒堅請更易京外大員北京]  
　　濤貝勒回京後曾在攝政王前力請更動京外不明憲政及辦事敷衍各大員詎延緩至今未見有何動作兹聞濤貝勒對於此事極爲焦灼日來連次赴内廷與樞臣催議此事謂值兹外患日迫非將庶政大加振興難資挽救而現在京外各大員多不可靠惟有迅即更易等情並聞濤貝勒已連次密奏攝政王請速定辦法云 
[澤公提議收兌舊幣之爲難北京]  
　　二十二日爲政務處王大臣集議之期是日澤公與某軍機提議現在部定兌收舊幣專章及新國幣實行辦法已定於二十五日午刻加班一次邀同帮辦幣制大臣盛侍郎與議惟統核舊鑄銀銅元之總額其銷流各省者共有大圓四十餘兆小銀元一千四百餘兆銅元值銀一百兆兩有奇如須悉數收回此項巨欵一時何從籌撥而現在新發行之銀元尚不在内無米爲炊鄙人實難當此重任云 
[樞臣對付魯撫之躊躇北京]  
　　王寳田侍御及山東旅京同鄉公呈參揭魯撫縱屬殃民各節迄今尚未核定辦法聞樞垣人云此事在朗貝勒意見擬請將孫撫更調或即開缺並嚴懲激變官紳以紓民怨那相國亦有同意惟某大老仍不以爲然以此事已經查明辦結詎可再行覆查且民氣囂張萬不可長將來各省若再有與督撫不合之處勢必紛紛援照禀請將何以應朝廷用人大權斷難輕於下移故現尚未决定辦法惟確聞有調該撫晋京之意 
　　另一訪函云政府諸當道因山東官商日前呈請都察院代奏謂魯撫孫寳琦辦理地方不善以致輿論不洽等語故各當道現議將孫撫調京内用以慰輿情惟所遺巡撫一缺一時尚無相當之人可以補授并聞政府以山東輿論沸騰恐滋他變故日前復奉交旨飭山西巡撫丁寳銓帮同直督將魯紳呈控孫撫各節認眞查辦勿得瞻徇 
[滇督電爭恊欵練兵北京]  
　　滇督李仲帥向度支部請欵練兵一節曾誌前報兹開仲帥以度支部未經覆允昨日又有長電一道致度支部略謂雲南向係協濟省分所有從前綠營兵餉皆由各省擔任歷經辦理有案現滇省外患逼迫日甚非練重兵不足以保邊陲原有餉項祇可改練一鎭恐尚有不敷之處何况區區一鎭猶不足恃耶貴部如欲保全滇土非統籌全局不可明年即需銀六百餘萬請速指定籌撥 
[蔭尚書整頓軍務種種北京]  
　　陸軍部蔭尚書以全國軍政應歸一律而現在之武衛舊軍不諳新法别爲一枝於軍政統一上殊多窒碍現已與濤貝勒商定將總統姜桂題撤去即將該軍簡人另行編練聞王英楷張勳二人均有直隸提督兼統武衛軍之望日内當見明文 
 
 
] 

Page 4

 
 
又聞蔭尚書擬將兵學館改爲陸軍大學凡本部各司員無畢業文憑者均須一律入堂肄業並將南北苑各鎭官員認眞甄别如有不合格者即行撤差亦歸入該堂肄業俟畢業後再行按級派差以除濫竽之弊 
　　蔭尚書奉簡兼充督練大臣後二十二日下午四鐘前往督練公所任事即先詢問參議人員若干當據帮辦大臣何炳瑩聲稱共有十二名計正參議官容觀察賢葉觀察崇質何大令心誠蔡剌史成勛徐觀察世光副參議官盧舉人靜遠徐太守致善江觀察朝宗參議上行走葉太守崇矩沈觀察琬慶羅參領澤暐熙觀察臣等十二員蔭尚書因查定章只有總叅議官一員正參議官四員其餘皆係前督練大臣鳳山隨便委派故擬將容賢葉崇質何心誠蔡成勛江朝宗等五員酌留外所有副參議官及參議上行走一律裁撤以符名實 
　　廕尚書日前曾與軍機軍諮各大臣提議謂滿蒙及陜甘新伊等處地居邊要况日俄恊約已成其所注意者尤在西北一帶則軍務邊防兩問題實爲目前切要之圖亟宜奏請增設東三省蒙古陜甘新伊練兵邊防大臣三缺專司籌畫邊防事宜惟各大臣以事體重大一時未能决議 
[外人承辦水電之後言北京]  
　　京師未有水電之時有奥人某擬出資組織公司不知如何邀結某京官等代爲出頭禀請農工商部立案其内中領袖聞即爲高爾嘉嗣風聲外播當時農部亦知此項利權不可操之外人於是建自行創辦之議將其原呈批駁未幾高爾嘉等或出京或回籍而農部水電公司已成立外人始知運動無效要求與中國合辦不許要求附股於官辦公司又不許尋原來擔任運動諸人亦毫無著落刻聞外人擬與高爾嘉等提起訴訟已有文到外部大約此中尚有意外之情節故外人不肯與該京官等干休云 
[承修崇陵工程續派人員北京]  
　　承修崇陵工程大臣鹿中堂薨逝後當奉簡派内務府大臣奎俊前往繼任兹據奎大臣片奏原任大學士鹿傳霖前以郵傳部左丞李焜瀛吏部右參議吳敬修派充工程處監督兹據該員等呈稱李焜瀛現因部務較繁並須分往各處巡查路事吳敬修被選爲資政院議員開會在邇亟須預備均以工程重要恐難兼顧懇請辭差前來查該員等現因要差未能兼顧係屬實在情形擬即照准所遺監督差缺查有本工奏派監修署農工商部左參議内務府郎中誠璋農工商部員外郎田步蟾工程均稱熟悉堪以升補又奏承修崇陵四叚工程所有隨同監工各員責成綦重必平日深知其人庶足以資臂助兹查有内務府員外郎增煦農工商部員外郎立鈞吏部主事吳燕紹民政部主事穆霑度支部主事瑞沅直隸候補道許貞幹等六員堪以派充監修其前承修大臣鹿傳霖奏派之陸軍部郎中陳文會學部員外郎張志潛直隸候補道祁頌威江蘇試用道楊懿年等四員並擬照舊留差均於八月初四日奉旨照准又奏溥倫前派本工監修記名副都統銓林當差已歷年餘尚稱謹愼惟該員係臣奎俊長子現在應否令其迴避理合請旨遵行同日奉旨着母庸迥避 
[變通孝廉方正錄用辦法入奏北京]  
　　吏部片奏歷届考試孝廉方正每次不過三四十人向不分别等第一體帶領引見近因縮短年限本月報考者已有六百餘名之多似宜畧予變通以歸簡易擬請由欽派閱卷大臣擇其學有根柢通曉時務者列爲一等舉人五貢及底官應陞知縣者以知縣用廪增附監及畢業各生以直隸州州判州判鹽運司經歷用次者列爲二等舉人以六品之直隸州州同布政司經歷布政司理問五貢以七品之直隸州州判州判鹽運司經歷用廪增附監及畢業各生以八品之府經歷縣丞九品之州吏目縣主簿道庫大使巡檢用均俟引見後恭候欽定分别錄用此外未經錄取之員無庸帶領引見照例給予六品頂戴作爲正途出身 
[吏部司員作弊擬罪情形北京]  
　　法部尚書廷杰民政部右侍郎林紹年奏稱五月十九日奉上諭有人奏吏部挖改檔册聽人賄買難廕冒名承襲請飭查辦一摺著廷杰林紹年確切查明據實具奏等因臣等遵即派員調查案卷並由民政部步軍統領衙門飭廳飭營先後緝傳各人證到案親提審訊緣已革湖南試用巡檢黄啓捷藉隸廣西馬平縣已革布政司經歷黄德琨原籍浙江在京開設三益興金店已革筆帖式瑞至奎徵解任筆帖式隆惠文海已革員外郎王憲章均在吏部文選司派充雙月議選處投供處總核管股各差宣統元年七月間黄啓捷來京向黄德琨商辦移奬黄德琨隨稱已故族人黄祖詒係難廕知縣領有廕照尚未註册投供現欲出賣如買得此照可向吏部設法辦改選班知縣籍貫亦可通融黄啓捷願買當先交銀一千六百八十八兩旋即冋湘措資本年二月間復行來京先後兌到三益興金店銀三千四百兩除代人辦佐雜捐免騐看用銀五百八十八兩外其餘四千五百兩均交黄德琨包辦指省改選等事黄啓捷自是遂冒名黄祖詒經黄德琨及其店夥王祿昌託素識之已裁工部書吏李廷楷即李春泉向部商辦李廷楷與瑞至奎徵隆惠素識找向關說許酬謝銀一千五百兩瑞至等以此事須將議選處難廕册投供處投供卷添入黄祖詒之名並改冩籍貫方妥惟本處好辦投供處非找文海不可欲找文海非多出謝銀不可瑞至等遂向文海告知前情許分給謝銀文海允從由署將投供卷帶赴瑞至家瑞至眼同文海將卷内原註難廕知縣恩志一行用紙黏貼將恩志及黄祖詒之名在一行内夾冩又揑冩黄祖詒廣西人原籍浙江並於卷内揑註期滿投文到部月日及互結官張炳文等字樣以備黄祖詒呈請 
 
 

Page 5

 
 
分發時各科處付查即照卷查覆四月初間瑞至令奎徵信知李廷楷說事已辦妥謝銀須加至二千兩李廷楷轉向黄德琨等商允並言定過付人謝銀五百兩在外均俟五月二十一日黄祖詒領出到省照時付銀瑞至奎徵隆惠文海亦自行言明俟兌銀到手公分四月初十日瑞至請假十日手冩一紙曰黄祖詒廣西人原籍浙江交隆惠帶與奎徵令添入難廕册奎徵等因册係每半頁四行遂將知縣一項末頁下半篇裁去另接半頁將原註之王震南錢祖壽二名照舊謄冩張樹銘一名移第四行並令繕冩筆帖式寳慶將黄祖詒添冩於第三行以免看出添冩形迹瑞至等許給寳慶提升烏布並未許分謝銀瑞至等復向李廷楷索取黄祖詒廕照將照中籍貫貼改四月十七日度支部據黄祖詒報捐指省行查吏部議選處投供處卽據揑改卷册往返查付由奎徵具稿以查案相符片覆度支部十九日文選司掌印毓麒病未到司遂由總核隋勤禮掌印劉華閱畫呈堂堂司均未調查卷册照尋常堂行片稿畫行繕發二十日瑞至銷假到署復令奎徵補查驗封司自站脚步奎徵隠去籍貫及期滿文書不提專查黄祖詒襲廕成案驗封司不知其中弊竇亦不提及籍貫照案查覆黄祖詒報捐指省後自赴吏部呈請分發求賢科接到原呈又付查投供處相符遂於二十四日騐到當各科處付查投供處時均係管股文海一人辦理總核王憲章在陵工差次迨二十二日回京查出投供卷有黏改情形向文海詰問文海告知實情央求隠諱許分給謝銀王憲章索要謝銀憑據於騐看期前交付文海告知瑞至令奎徵找李廷楷開三益興零散期票銀一千兩以便與王憲章磋减數目奎徵找李廷楷說知二十七日李廷楷赴三益興開出五月二十一日期票二千兩交給瑞至奎徵一千兩計票十五張另期票一張銀一千兩議定暫存李廷楷手俟事成取用瑞至隨在期票内檢出五百兩交文海轉付王憲章餘票五百兩瑞至奎徵隆惠眼同鎖存櫃屜文海找遇王憲章交給期票銀四百兩王憲章說次日帶騐看班不誤餘票銀一百兩存在文海處與瑞至等言明俟到期取銀再分黄祖詒遂於二十八日上班驗看王憲章將所得期票交天豐金店吳書田暫存五月初十日黄祖詒照例騐放十二日瑞至因伊父病重需錢而應分贜銀爲日尚遠向李廷楷另借銀六百兩李廷楷轉向三益興借銀五百兩又取伊原存銀一百兩併交瑞至收用十三日廣西出結官謝宗清等到部呈稱黄祖詒有待查未完事件請扣到省照十九日又呈黄祖詒係黄啓捷冒名請銷原結瑞至奎徵隆惠李廷楷聞知恐調騐廕照查出情弊在隆惠家將照燒毁適二十日臣等派員赴吏部查提案卷瑞至等知事發覺吳書田亦聞知黄德琨被拿將期票四張退還王憲章王憲章文海各將期票交與瑞至并取出鎖櫃期票一併著隆惠交李廷楷設法還主詎李廷楷逃避不見隆惠將期票交伊妻子氏連同李廷楷暫存之期票一千兩均於到案後當堂呈繳瑞至所借李楷廷之銀已花用五百兩事發後另湊集三益興銀票五百兩連餘銀一百兩一併呈案各等情供認不諱（未完） 
[京師近事]  
　　蒙古科爾沁親王阿穆爾靈圭發起創辦蒙古實業公司已記前報兹悉隨同發起者尚有喀爾喀親王那産圖阿拉善親王塔旺布理甲拉喀爾沁郡王貢桑諾爾布奈最郡王蘇珠克圖巴圖爾　土爾　特郡王帕勒塔科爾沁輔國公博迪蘇賛成人則爲郡王術多羅貝勒載濤多羅貝勒毓朗東三省總督錫良湖廣總督瑞澂郵傳部右侍郎盛宣懷前農工商部左侍郎唐文治庫倫辦事大臣三多 
　　學部唐尚書以部中欵項支絀擬於明年大加裁節惟或裁薪或裁冗員則尚未定其圖書局恐亦在停辦之列局中總校陳君毅已於前日撤差調查局徐君仁鏡亦於前日自請銷差矣 
　　聞外務部鄒紫東尚書擬令各省交涉使嗣後咨調他省官員及繙繹人員一律先行知照本部俟部中允准咨覆到省再行委差否則部中概不加札昨已禀請慶邸那相國允准實行 
　　商船旗牌及船會章程兩事疊經農工商部與郵傳部會商辦法昨聞此項辦法業已商妥其商船旗牌因郵部有船政司應歸郵部發給至船會章程則由兩部會同核定再行發表 
　　憲政編查館覆核民政部所擬修正報律並附加按語各條已經脫稿日内即將入奏惟聞該館覆核各條較之原訂報律各條又加嚴厲現聞民政部肅邸曾與各堂核議以立法貴乎能行該館覆核若有仍難實行之處本部必當奏明不能擔任實行之責以免訂律虚設之誚云 
　　資政院於二十二日咨行各部院衙門云九月初一日爲本院開院之期查照章程應備參考書一項爲議員討論之資凡關於奏咨各案及一切規則律例章程應請分别彚送到院並以二十五日爲限 
　　憲政編查館會議政務處諸王大臣會辦新官制事屢記本報兹聞各王大臣於二十二日會議時復提議第三次詳訂之辦法聞有改訂都察院制之議探其大綱係改復國朝舊制增設僉都御史各缺擬先咨行内閣軍機處恭查乾隆初年閣議裁撤此缺之案稿再行詳議 
　　前日政務處加班會議新刑律其决議之法係採折衷主義不偏新舊兩派人之意見聞此次議决後即將具奏施行雖舊派人尚欲陰圖破壞 
 
 

Page 6

 
 
亦將無效 
　　新簡湖北巡警道全興自到省以來一切措施均爲瑞制軍所輕視至其爲瑞制軍所最不滿意者則進謁時手持八行是也因此瑞制軍不令到任改委署理鹽道民政部各司員聞之引爲大辱以爲由部奏保欽簡人員就令其果不稱職亦當先試以事果有劣跡可尋不妨登諸白簡今無端如此凌辱是瑞制軍有意與民政部開釁因此全部人員主張開特别會議商旦對付方法以爲保全民政部體面之計 
[时評]  
　　其一 
　　或曰變法之初。無論東西各國。新舊兩派。皆有不能融洽之勢。朝政之出入也。學說之紛歧也。往往各立黨派以相爭。觀於中國朝野上下之情形。亦可窥豹一斑矣。 
　　記者曰。是不可以衡今日之軍界。不然。蘇州新軍。何以有合同防營。夥刧銀樓之事。 
　　其二 
　　敗家之子。因受父母家長之管束。無所得錢。乃勾結盜賊以刧取之。而人之得者七八。已之得者十一。此非至愚極蠢之人。不肯爲也。 
　　雖然。中國今日。若商界若官界。如此類者。觸目皆是矣。人且艷之。羨之。崇拜之。效法之。而若商。若官。亦侈侈然借他人之。艷羨崇拜效法以自尊。則又何說歟。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙撫奏覆行政經費不宜裁節杭州]  
　　浙江巡撫增韞奏覆略云六月初二日欽奉諭旨湖北布政使王乃徵奏籌備憲政酌分緩急一摺著歸併御史趙炳麟條陳一併詳議具奏等因繹趙炳麟摺中之意重在籌的欵以辦新政王乃徵摺中之意重在就現有之欵辦應辦之事立論不同用意則一臣在浙言浙謹就現辦情形縷晰陳之查籌備單開各項自以趙炳麟原奏所稱需欵較繁者亟應分年籌定一曰巡警浙江巡警經費自宣統二年至一律完備之年每廳州縣城鎭鄉長警額數平均二百名合官長巡士薪餉及一切費用年需銀一百五十五萬五千餘兩較之趙炳麟原定巡士五百名之數尚未及半所費僅及三分之一惟此項經費驟視似駭聽聞其實警額以逐漸增加欵項以次第籌畫今年已定之欵來年無俟另籌而城鎭鄉開辦又不同時現在已經籌定者計將新約賠欵内提出房捐費十一萬一千餘兩又撤裁弓兵等費一萬餘兩仁錢巡警費七萬三千三百餘兩各廳州縣自籌之欵十九萬四千餘兩此後按年加籌不至茫無把握且巡警之設在精不在多長警二百名操練得宜確足敷用原奏謂非五百人不敷分布殆不盡然一曰審判查憲政編查館奏定法院編制法并司法區域分劃暫行章程有地方審判廳府直隸州各設一所初級審判廳廳州縣各設一所之規定而高等分廳以下各級廳數皆可大减廳數旣减法官隨之原奏所指廳數及至小省分應設法官一千五百餘員未免過多浙省今年設高等廳一地方廳三初級廳五宣統五年應設地方廳八初級廳七十四宣統七年應設鄉鎭初級廳二十三加之每三州縣設一地方分廳應設地方分廳二十三再於距省僻遠處酌設高等分廳一預計至宣統八年全省審判廳一律成立年需銀一百二十五萬兩原奏謂需百萬以外確有相近之估算然各級廳成立以後亦確有正當之收入相爲對待如訴訟狀紙費登記事宜費减輕實刑推廣罰金等以極少之數假定之年可得銀四五十萬兩再加入預算案已有三十四萬兩已得全數之半况此項支出臨時仍可核減頃准度支部議定宣統三年暫按六成給發將來即按八成計算所不敷者僅二三十萬耳一曰敎育籌備單開宣統八年國民識字義者須得二十分之一此指簡易識字學塾而言浙省人民據通行之世界年鑑所載約一千一百萬人識字者二十分之一須得五十五萬人據光緒三十四年敎育統計學生已逹六萬餘人較三十三年增加二萬餘今以每年遞加二萬預算至宣統八年可逹二十二萬人而原有識字者尚不在内簡易學塾合二年畢業及一年畢業者平均預計至宣統八年可畢業四次每次八萬二千五百人四次即三十三萬人現開辦不過半載而各塾詳報成立者已七百餘所合特設附設改設各塾平均計算連開辦費每所需銀七十兩計全省應設二千餘所僅需經費十四萬兩即籌敎育普及逐年擴充加至一倍亦不過二十八萬兩原奏謂欲得識字義者二十分之一每省應籌百餘萬之敎育經費殆未深考至此項經費上年業有批定議案各屬由賽會演戲儒田賢租賓興公欵等項下籌措現又清查公欵公産無虞不敷卽有時必須國庫補助爲數亦微一曰自治自治經費本由各屬自籌無待國家補助浙省籌辦之始由司庫撥給九萬餘兩設立各廳州縣自治研究所及籌辦城鎭鄉自治事務所至自治會成立以後業有上年批定議案先行清查公欵公産爲開辦之基礎亦確有預備届時必能一律成立其將來用欵多寡當由自治會就地籌措原奏謂自治範圍廣大需欵尤繁殊不知自治事業與他項行政不同但使一律成立則地方財政可聽自謀發逹此時不必代爲限定也至王乃徵原奏各節大率根源財政以民心國本爲斤斤誠不爲無見其深痛之語則曰以搜括之財行敷衍之策其扼要辦法則曰就欵辦事曰裁減海陸軍費夫搜括與敷衍其說無範圍無從置議惟就欵辦事實趨於消極主義揆諸現今情勢殆有不合以吾國歲入一省千萬計耗於賠欵及籌還外債居其大半軍備所需又去其二計本省行政費纔十之二三耳即此二三百萬之欵而舊有之支出絲毫不可减所餘幾何以之舉辦新政非挂一而漏萬即因陋而就簡今年以無欵而不辦事來年又以無事而不籌欵因果相生長此終古勢不將已辦之事全行墮壞不止此可長太息也方今海陸大通所恃以立國者惟海陸軍耳我國徵兵制度尚未完全海軍亦在籌辦今即急起直追事事已落人後原奏謂宜以次酌减軍費此專就財政以立言世變紛紜如是岌岌謂宜俟充裕時次第興辦不知十年二十年間能逹比希望否也天下事當權其大著遠者而操縱之無益之費不急之需雖錙銖亦當撙節若大局所繫卽傾國以經營之豈復有所恡惜伏乞宸衷獨斷力破羣疑毅然决然期以必赴財政縱極艱窘凡有可以稍裁節者悉數移作籌辦憲政之用並懇簡派度支部大臣出洋二察各國財政事官俾回國整頓益有把握曷勝大願八月二十一日奉硃批該衙門知道 
[粤路公司歡迎新總理電文廣州]  
　　北京郵傳部列憲鈞鑒江電敬悉詹京卿已允担任粤路同深欣戴富即轉致各善堂衆股東於約法三章一體决議現接愛育廣仁惠行等堂及股東蕭禮堂郭道三張少棠李石朋等數十人函覆認可詹京卿才大望重歷着勳猷全羣歡迎求速奏派蒞粤總理期共利濟爲叩合肅禀　伏乞埀鑒羅光廷等禀銑 
 
 

Page 11

 
 
分類新聞　政界 
[丹陽自治董事會成立鎭江]  
　　鎭屬丹陽城廂董事會於八月二十六日在城内本公所開成立大會是日總董及各董事均於上午九時齊集議事蒞會觀禮者八人當時研究議案三條一從前廂董擬改爲區董支給薪水分區辦事一改良厠所擬就地窖着手一清道路燈由董事會與區董按圖籌辦昨已印發議稿交各議員研究矣 
[浙紳呈請選舉會議廳審查科議員情形杭州]  
　　浙省諮議局日前由本省士紳選定撫署會議廳審查科議員金泯瀾盛炳緯邵章潘鴻許企謙湯在容周慶雲湯爾和等八人以現距常會期近呈請浙撫復選增帥閱後立予批答畧謂來呈閱悉會議廳應設審查科現准憲政編查館電開會議廳規則十六日具奏奉旨依議即行通咨並刊登官報到時均希查照特先電聞等因准此其選派組織之法究應如何辦理當候館咨到日再行查照遵辦另箚行知此復嗣聞增帥近已酌定審查科總額三十六人司道府廳州縣及通曉法律人員各得三分之一本省士紳得十二人當於日前箚行諮議局照章加倍公推呈請復選派充矣 
[鄂省電諮速訂緩辦新政條件湖北]  
　　湘撫楊俊帥前因該省災匪交作財力奇困一切新政恐難依期舉辦曾咨請督院會銜奏准酌予展緩在案兹瑞莘帥以前奏並未聲叙何緩何急深恐僚屬誤會執一概行展緩大碍憲政昨特專電湘撫通盤籌畫何者能按期舉辦何者應緩期籌辦速卽分别訂定條件咨復查核會銜奏咨立案免致遺誤 
[贛藩定期實行分科辦事江西]  
　　江西藩司劉方伯近以各署均已陸續裁撤改科辦事未便再延所有現在本署辦理各項委員以及各科書吏之薪食决定九月初一日起實行停止以便斟酌裁汰分科别職又該署建造財政公所以及兩廊各科辦公之所尚祇大半落成昨經劉方伯諭催該工程委員迅即督匠赶造限期八月底竣工以便早日改辦未便再誤期限有碍憲政 
[巡警道考試巡警學生江西]  
　　江西巡警道陸孟孚觀察於廿一日在南昌縣考棚考試投考高等巡警學堂學生頭塲考騐文理點名給加之後派委該堂提調秦鏡中文案張治禮會計葉文蔚警務公所司法科正長汪念祖副長王壽摶行政科長黄綬到塲監視一切頗爲認眞 
交涉 
[日商小輪撞沉鐵軌船交涉續誌鎭江]  
　　日商戴生昌新鴻小輪船於土月間經過揚州之瓦窰鋪地方該處鄉民因防護堤岸起見用磚石擊破該輪篷窗等件致該輪誤將鐵路材料船撞沉一節屢紀本報嗣由鎭關道劉襄孫觀察札飭甘泉縣萬大令會同揚鎭小輪委員切實調查並飭差雇工打撈鐵路材料在案兹聞該輪局已經禀請日本領事函請常鎭道轉飭甘泉縣嚴拿爲首滋事之人到案懲辦並勒賠該輪損失單開約三百餘兩未知觀察能否准如所請也 
軍界 
[札飭右路統領移駐廣豐江西]  
　　贛撫馮中丞現以廣豐縣地方毗連浙江匪蹤飄忽防範宜嚴雖有巡防隊第十五營右哨分紥惟管帶原駐郡城相距大遠遇事諸多未便查藃信府城既有右路統領駐紥所有第十五營管帶特飭移駐廣豐以資督率巡防其該營所轄之中哨照舊仍駐府城母庸更調 
[襄提飭設陸軍警察司令處湖北]  
　　張虎臣軍門以陸軍警察一項關係於軍事及一般社會者最大（陸軍警察平時有逮捕軍人犯罪之責亂時有迫促軍人折衝之任至對於社會則須盡保護安寗之義務）若不設置一總機關地方號令必難期統一日昨特飭該營管帶鮑佑卿遊戎選擇妥善之地以作陸軍警察司令處云 
[札知二鎭秋操地點保定]  
　　駐保陸軍第二鎭統制刻奉直督札開昨准軍諮處來電本年各鎭協曾否准備舉行秋操其用何軍隊及擇定地點與演習日期希卽電復等因當經本大臣覆電云北京軍諮處鈞鑒辰密歌電敬悉本年九月下旬二四兩鎭舉辦自行演習其擇定地點二鎭駐保軍隊在涿州一帶步三恊馬二標在永平撫寗之間第四鎭在興濟滄州一帶特此電覆除飭四鎭統制遵照外理合札知該鎭統制立即查照預爲布置以便届時前往舉行秋操大典以重軍政 
學務 
[敎育會呈請維持經費安徽]  
　　壽州敎育會自開辦以來所有在事員董經理學務一切事宜認眞規畫竭力圖維頗足維持敎育惟該會近因經費不敷又無别欵可撥實有無米爲炊之虞刻經該會籌議擬抽收銀糧串票陋規作爲經費惟不得加之民間等情頃已上禀撫台請示祇遵矣 
[鄂督諭司减提鹽釐學欵湖北]  
　　鄂省鹽斤加價稅欵每年可得四十二萬兩向歸本省學務經費日前度支部清理鹽政提去四分之三故學欵無着曾蒙莘亿電部力爭未准旋因入覲赴部面商業已議决减提每年解銀十萬兩無論盈絀餘均留作本省學欵昨由莘帥諭知學憲妥爲撙節尚可支持不日卽由部奏明立案咨行來鄂矣 
[學堂家庭聨絡之計畫河南]  
　　河南自興學以來往往良家子弟一入學堂放僻邪侈無所不爲因之學堂遂爲世人所詬病兹該省客籍高等學堂總辦江觀察監督陳直剌加意整頓創立通告表式將學生每日請假時刻及記過記功月考分數逐項註冩逢星期派堂夫分送各生家屬力袪隔閡之弊且功過詳列表中父兄一目了然可以勉勵其子弟於各生品行學業前途大有裨益至學生家屬有不在省城者則按月通告一次以資考核 
實業 
[青陽縣請懲私行運繭出口安徽]  
　　青陽縣新鮮昌繭行近日私行運繭出口實屬有心破壞絲業其平日不顧公益惟利是圖於此亦可概見刻經該縣紳董孫厥謀等據情上禀撫台懇予飭縣查封該行以維絲業 
[鎭埠巿面之悲觀鎭江]  
　　鎭郡巿面有江河日下之勢自上月間 
 
 

Page 12

 
 
馬振記鎭源祥瑞和等號倒閉後銀根異常緊急及至元康榨油廠倒虧巨欵巿面尤大受影響以故中秋節後永源永隆復昌等錢莊均不上巿咸欲清理帳目追收放出之欵暫行停歇嗣聞資本素足之某糖行亦因此擱淺巿面之敗壞實近年來所未有也 
[美國實業團過蕪誌盛蕪湖]  
　　美國實業團來華考察商務於二十五日上午十句鐘乘招商江新專輪到蕪關道李梅坡觀察先期委派洋務局牛谷臣大令李仲良參軍在招商躉船布置一新並懸掛中美兩國交歡國旗是時關道及蕪釆營李參戎巡警總辦丁太守蕪邑何大令新關稅務司梅爾思君弋磯山美醫院赫懷仁醫士英領事根卓之君均到一一握手致敬暢談多時各述歡誠頗爲一時之盛該實業團全體極道熱悃并贈送蕪湖商會食物品十三件書二十五本移時握手言别該團謝歡迎盛意鼓掌如雷至十二句鐘遂鼓輪上駛云 
[勸業道定期赴寗展覽江西]  
　　江西勸業道傳苕生觀察於實業學問素有心得現因南洋勸業會所陳各種物品衆多亟宜考究以瞻優美現已回明馮中丞准定八月底起行赴寗游覽會塲研求實業 
雜記 
[潘劣紳公然挾嫌毁壩安慶]  
　　蕪湖竹墩港圩年久失修歷年以來壩内田畝盡成澤國客歲蕪邑士紳胡某等招集農民籌欵修築以保田廬業奉蕪湖縣曁太平府皖南道各憲批准給示在案不料大工告竣之時有繁昌劣紳潘某因與胡挾嫌在諮議局提議以此圩告成將與繁堤有碍呈請撫憲批飭將竹墩港壩拆毁現聞皖撫照准蕪民聞之含冤載道業於前月赴京叩閽經農工商部咨行皖撫轉飭勸業道派員查勘務權利害輕重以維大局 
[黄革道竟得暫准保釋湖北]  
　　莘帥履任之初查知黄厚存觀察辦理針釘廠虧空甚鉅卽將該道交武昌府看管除革職繳欵外仍着賠銀三萬二千兩該革道在押已閱數月呼籲不靈故難歸欵本月初經同鄉官李端榮宋紹錫二令具保暫行釋放限五十日内照數措繳求首府趙太守轉禀瑞制軍允准所請取具二令互保切結暫行釋放如逾限不能繳訖即惟該令等是問 
[馬献廷尚復何術自免江西]  
　　江西省城自治議員梁際昇孔憲章熊翼吳盛麟劉步瀛公同建議云公欵公産原屬自治範圍以内之事今查得高等學堂圍墻外空出公地甚廣有人在公地上建造洋式樓房一所夏間聞人傳說係工程委員馬令献廷所造初不甚介意後又有友人據官界中人報告謂馬令献廷承辦江西各處工程侵吞公欵不下十餘萬今又在貢院舊址上建築洋房可謂胆大已極好在江西人並不過問否則亦難高枕而臥云云鄙等聞此以爲出於官塲媢嫉之私亦未十分留意近閱滬上某報載有馬令献廷倒運先聲一條據云馬令献廷在貢院前私造洋房一所送與某道以爲獻媚之舉統觀贛滬兩處傳聞皆謂侵佔公地係馬献廷之所爲夫全省公地豈有聽人侵佔絶不過問之理惟究竟是何人在公地上營造房屋尚希公同派員切實調查以便公議辦法又現在高等學堂係將舊有貢院拆卸從新建築當時由公家撥欵十萬交馬令献廷監造今學堂落成未久即迭次震裂勢將傾覆其中弊混甚多不言可知惟貢院原有磚瓦木石及各處一切材料堆積如山所值不下鉅萬均歸馬令献廷收管地方公團向未過問現值自治經費奇絀之時有此大宗公欵而不清查未免放棄責任應請公議設立清查公欵公産事務所另聘品行端正熟悉地方情形之人常川駐所調集馬令報銷清册及一切帳簿文件詳細查核庶不難水落石出也 
[王耀庭或者可望昭雪廣東]  
　　王耀庭控蘇倅毓麟昧良賴婚一案經督院行司札委褚守光宗會同廣府覆訊明確具報核奪在案兹已覆訊明確當奉督院批云案必反覆推鞫而後無佚罰無遁情於人無尤於我無憾王耀庭之誣指賴婚本署督部堂初次批示即已明晰經此次會訊案情益明惟托氏控告霸産佔妻旣無實據不得謂蘇倅言出有因即行解鄂所尤者在此所憾者亦在此王耀庭意在訛索刁風自不可長未便容留滋事蘇褚比之匪人亦難辭咎仰東臬司分别秉公核辦 
[清談]  
　　資政院今日慶開幕矣 
資政院今日慶開幕矣。是日也。龍旗飛揚樂歌趨蹌。監國莅院。觀禮。億兆望闕觀成。熙熙皡皡酌文明之瀝液。掃專制之餘燄。合貴族世爵碩學通儒。巨商大買官選民選諸代表於一堂。各抒偉論。共濟時。艱實行先后先帝庶政公諸輿論之明。諭以代表我四萬萬人監督政府之機關。皇皇乎國會之雛型。爲我中國四千年來未有之一日。也 
　　雖然記者於此。竊不禁有無涯之感矣。吾儕小民。蜷伏於專制政府之下。泯泯紛紛。四千餘年。一旦而改易。故常尊崇輿論。雖不敢與東西立憲國。並駕齊驅。然飢者易食。渴者。易飮。亞東之黑闇。一躍而有與聞國政。之機緣。驩虞之小補。未始不足以挽回未國勢。特恐四千年來未有之創舉。舉國夢夢。茫無依據。論一事。議一政。各生意見。不曰踰越範圍。即曰强加。限制。卒之所謂限制者何在。所謂範圍者又何在路　不。作孟德期鳩不生。雖起古今。聖哲而問之。恐未必有一定之界說也。所願我資政院諸議員。闇誾侃侃。力持大體。無與行政長。官互爭意氣。無與貴族世臣。亙相扦格。以立他年國會之基礎。而樹純全四萬萬人意思代表之機關。愼毋使佔畢之言。或不幸而中也。 
　　抑又竊聞之。治國之道。不患貧而患不均。不患寡而患不安。今日者内外上下。權力之不均。未有。甚于此時者。也民之杌揑于虐政。未有甚于此日者也。我資政院諸議員。其亦有以均之安之。而鞏國家億萬年靈長之國祚乎。此則記者。所不得。不喜極而悲喁喁致望者矣。 
[雜著]  
　　優語錄（四） 
　　羅衣輕不知其鄉里滑稽通變。一時諧謔。多所規諷。興宗敗於李元昊也。單騎突出幾不得脫。先是元吳獲遼人。輒劓其算有奔北者。惟恐追及。故羅衣輕止之曰。且觀算在否上怒。以毳索繫帳後將殺之。太子笑曰。打渾底不是黄幡綽。羅衣輕應聲曰。用兵底亦不是唐太宗。上聞而釋之。上嘗與太弟重元狎呢。宴酣。許以千秋萬歲後傳位重元喜甚。驕縱不法又因　陸。賭以居民城邑。帝屢不競前後已償數城。重元旣恃梁孝王之寵。又多鄭叔段之過。朝臣無敢言者。道路以目。一日復賭。羅衣輕指。其局曰雙陸林癡。和你都輸去。也帝始悟。不復戲。清寗間以疾卒。（遼史伶官傳） 
　　熙寗初王丞相介甫旣當輈處中。而神廟方赫然。一切委聽。號令驟出。但於人情適有所離合於是故臣名士。力爭其不可且多被黜降。後來者乃寖結其舌矣。當是時。以君相之威權。而不能有所帖服。者獨一敎坊使丁仙現耳。丁仙現人但呼之曰丁使。丁使遇介甫法制適行。必因燕設。於戲塲中。迺更作爲嘲諢。肆其誚難。輒爲人笑傳。介甫不堪。然無如何也。因觸王怒。必欲斬之。神宗乃密詔二王取丁仙現匿諸王所。二王者神廟之兩愛弟也。故一時諺語。有臺官不如伶官。（蔡條鐵圍山叢談） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
神户丸　又　下午一點鐘開往大連灣等埠　郵船會社 
 
 

Page 17

 
 
   
 
 

Page 18

 
 
要摺 
[直督陳夔龍奏臚陳第四届籌備憲政情形摺（續）]  
　　一爲覆查歲出入總數查宣統元年全省歲出人總數業由清理財政局按季彚編報告詳咨在案嗣准部咨尚須按照預算册式分類分欵詳晰塡註並經飭局查照上年各季報告册實收實云之數彚訂全省歲出入總册於本月初四日咨部此籌備覆查歲出入之情形也一爲試辦預算决算查前准部咨預算册表各式當以部式僅能爲全省總册總表之模範飭由清理財政局按照上兩年報册大略情形酌分種類擬定表式七十一種凡例二十四條通行各處遵照編造惟事屬創舉直隸署關局堂營所欵目繁多期限迫促迭經　札交催並將延誤各官分别記過始據先後送齊由局覆核究竟某欵應按定額收支某欵應照上兩年之數平均計算逐一斟酌詳細勾稽彚編全省預算册表業據造送咨部並經臣具摺奏報在案此籌備試辦預算之情形也一爲省城及商埠等處各級審判廳限年内成立查省城高等地方兩廳曁看守所業於本年四月開工現正督催趕造尅期告竣另擇合宜空閑官　酌加修改爲城治初級審判廳設置之區其天津各廳創辦最早名稱職務與新章不無異同已於三月間妥議改良一以法院編制法爲準酌定員額就廳中原有人員分别汰留並飭天津府縣母庸再兼廳長以免行政與司法混淆藉清權限至張家口地方近來交通便利漸成繁盛商埠亦應酌設廳署已委員前往會同地方官勘估建築期與省廳均於年内成立所有省城及商埠應設廳數員數均經按切事勢詳加核定咨部在案所需各項經費事關司法目應竭力籌撥以濟要需此籌備省城及商埠各級審判廳之情形也一爲推廣廳州縣簡易識字學塾查直隸此項學塾截至六月底止報到者甫經及半共已設立一　四百六十一處學生二萬八千六百一十六名向學之情尚稱發逹仍飭由提學司督同地方官紳寛籌的欵實力擴充以期普及此籌備廳州縣簡易識字學塾之情形也一爲廳州縣巡警限年内一律完備查直隸廳州縣巡警籌辦在先本已大致成立從前保定有警務處天津巡警復分南北叚兩局事權不一本年請設巡警道缺卽將處局歸併分科治事以專責成惟整頓各屬巡警以敎育爲入手要端上届各屬敎練　僅設七十七處近復飭道嚴催已據報陸續遵設至辦理警務人員責任不可不專復飭遵照部章試設警務長俾資整頓就現在廳州縣巡警情形而論殆已一律完備仍當督飭巡警道認眞考核總期力求精進無令稍有懈弛此籌備廳州縣巡警之情形也以上各項或籌措業經完竣或經營已具規模現在籌備已届第三年此後期限愈迫事理愈繁精神苟不徹以初終規畫即難期夫切實臣惟有督飭所司認眞籌辦其已行者固當時時考察以賡續勿廢爲功其未辦者尤宜刻刻圖維以逐漸擴充爲務總期直追急赴訃日程功冀仰副朝廷宵旰憂勞愼重憲政之至意所有依限奏報第四届籌備憲政緣由除分咨外謹恭摺具陳伏乞皇上聖鑒謹奏宣統二年八月十九日奉硃批該衙門知道欽此 
本埠新聞 
[通示各屬籌設禁烟公所]  
　　蘇省禁烟公所司道日昨札發告示若干通到縣略謂照得禁煙要政關係自强必須官紳合力方能事半功倍現在本公所改良辦法加嚴進行詳准兩院憲通飭各屬遍設禁烟公所同城之縣准其合設一處即由各該地方官會同紳士組織開辦每所額定總理一員或二員即以各該廳州縣兼任正副董事各一員選舉有名譽財産無嗜好之紳士充之其書記員調查員二員或四員庶務會計醫士各一員以及應用司役人等統由正副董事延請雇用業經刊印章程規則札發各廳州縣一體遵辦限期成立在案查禁烟爲滌除痼疾分所爲進行機關地方紳士表率一方應各速遵定章會同地方官上緊籌辦實力查禁以期烟害早除實收效果云云田大令遵照另札業己飭役徧貼通衢矣 
[棲流所經費請改由道庫支放]  
　　滬北棲流公所經費前由本邑淞滬釐捐局月助捐欵四十千文經公共公廨陳前讞員禀准上台立案歷來由廨請領轉給現釐捐局已裁併於蘇藩司署該項月捐亦遂無着刻下該所各董以城内清節普育兩善堂已禀准就近在道庫内撥給棲流所事同一律自應援照辦理已由所董陸文麓等函請寳讞員禀詳滬道轉移蘇藩司請爲援照清節普育兩堂一律辦理 
[巡防局移提案犯之糾葛]  
　　許陳氏與沈學安因地皮紏葛在滬西梵航渡巡防局涉訟由局訊將沈交地保看管詎沈忽脫逃匿居租界由局移請公共公廨協提在案前日沈在南京路湖北路轉角華商小憇社茶館内啜茗經該局派來守提之地保夥馮阿美撞見遽將沈扭入總巡捕房經捕頭查悉此案牌票尚在值年領事署簽字未發以馮有違定章飭與沈一併押候解廨訊核 
[游巡官所謂毖後懲前之文告]  
　　浦東總巡局游巡官昨出牌示略謂查本局差夥金海因飭送蘇州巡　道憲衙門緊要公函由門役交給傳遞竟爾遺誤被門役直禀諭令轉斥出局詎該金海不自知悔悟遷怒門役擅冩匿名信函由郵投遞反噬門役誣其索賄核對字跡見該金海面冩局憲大人等字樣與匿名信函局憲大人等字畫絲毫無異查近日風氣競尚詆毁降至奴隸下人亦所不免若不從嚴并禁稍示懲儆將長官爲屬吏所誣同列爲奸人所算家主爲傭僕所噬必至無奇不有世道益不堪設想該金海着送押改過局三個月俟其改過自新冉子開釋以後本局及本路各巡警區如有革黜長警斥出執役人等膽敢在外揑造謠言揑名妄控一經查出立即拿送本局從重治罪其平日匿名禀信一遵名憲示諭辦理凡由郵緘遞者概行燒燬如遣人報送者即由門崗扣留訊明核辦决不姑寛 
[示禁馳馬]  
　　一路巡局德正巡官昨出示諭云准城自治公所函 
 
 

Page 19

 
 
開本届秋季議事會議决請禁城内馳馬案一件由董事會轉諸城内警局查禁等因乘馬疾馳本爲警章所不容近來城内有等少年子弟第於旁晚騎乘馬匹不問道路闊狹任意奔馳深恐碰撞傷人滋生事端應請出示曉諭並分知各區副巡官飭巡　時禁止等因到局准此查在路乘馬疾馳並干拘罰載在警章無非爲預防危害起見况城内道路狹隘近又通行車輛若任意馳驟尤易碰撞傷人滋生事端迭經局區遵章查禁在案兹准前因除會同各區巡官嚴飭長士隨時查禁外合亟出示諭禁 
[滬紳集議續闢城門]  
　　本邑小東門城門興工擴張以來刻將工竣現由地方自治研究會各董集議擬再續闢新東門昨已邀請各業商董及十六舖各叚董定於九月初一日午後假邑廟豫園萃秀堂會議籌欵辦法 
[派員接辦郵政]  
　　北京郵政處近以上海郵政局西員李君請假回國昨特選派西員多君來滬接辦 
[内城犯賭洋人押解來滬]  
　　羅馬尼亞國人舒鮑詞因在京師犯賭經内城巡警廳獲案訊實查係無約國人照章可由我國驅逐當即禀明民政部咨請北洋大臣陳筱帥轉飭津海關道派警押解來滬並經陳督電飭滬道預派偵探守候俟該犯抵滬着即押令回國在案現該犯已於昨晨抵埠當經滬道諭飭上海縣田大令派差押送至公共公廨留候俟有便輸即行知照捕房飭令中西探捕妥爲照料押令遣回本國寳讞員業已遵飭照會麥代總巡查照矣 
[浙江旅滬學會開週年大會]  
　　昨日下午一時浙江旅滬學會開第三届週年大會先由會長孫問清君宣布開會秩序次由職員楊振驤君報告本會週年收支各欵孫藹人君報告浙江維持會先由本會會員發起自初七日開成立大會後已成獨立機關惟事務所暫附本會胡叔田君報告浙江旅滬公學週年收支各欵並會員經伯滌君昆季仰承先志將父遺高昌廟左近桂墅里前則田十畝八分捐助本會作爲旅滬公學校基全體稱謝次提議公學校舍建築費辦法王亦梅君謂簡捷方法以本會會員每人擔認百元爲起點或自捐或轉募均可力能多助者尤爲歡迎此事當於此次舉定職員召集會議後即可實行衆贊成次改選職員當選定（會長）孫問清（副會長）張讓三龐清臣（會董）李雲書湯蟄仙陳介石陶惺存虞洽卿周金箴孫宷丞姚慕蓮嚴子均徐冠南王一亭田澍霖沈潤青方樵苓王亦梅姚雨人陳屺懷劉澂如朱葆三徐申如（常務員）杜亞泉沈迪民胡叔田壽孝天宋伯寅顧麟如楊振驤陳伯剛孫藹人毛安甫王清夫魏衡甫湯子枚李韻標趙望杏陳仲眉盛丕華江覺齋孫梅堂嚴濬宣旋卽鳴鈴散會 
城内 
[圖奪田單]  
　　鄉婦談盛氏在縣喊控寡嫂姘夫張芝山私將抵出之田單串通抵主王廷甫圖奪向論逞兇前晚經帮審承明府提訊判候吊單提究 
[限期理楚]  
　　顧志清向縣署投控顧瑞珍借洋不還昨經承明府訊究顧志清供前憑中人劉炳榮借給顧瑞珍洋三百五十元至今本利無着　討不還一味持蠻叩請追究顧瑞清供所借之洋係代王仁祿料理喪事應由王歸還明府判限五天理還交保無保押追 
[訟由合店]  
　　周尚甫在縣禀控吳海泉騙去值洋三百餘元之鞋子四百零四雙昨由承明府訊據吳供與周合開福陞昌鞋子店被隣縱火致延焚　後得受保險銀三千兩係周吞用明府　限十天理清 
[召認小孩]  
　　一路巡警分局昨出牌示云本月二十八日本分局查見迷路小孩金阿毛一名據供年九歲詢其住址未能指實節經派人徧覓家屬無着除送堂寄養外合行牌示仰該孩家屬來局認領毋得自誤 
[押犯猝斃]  
　　拐犯陳茗香前由上海縣飭提到案訊責收押候辦在案詎該犯於前晚忽患急病卽經所役禀明俟天明送往善堂　治不及而死當將該尸身昇在縣署頭門外白虎殿内昨經田大令傳齊刑仵人等到場相驗命將尸身布堂棺殮標封發壇厝埋 
[縣令勘工]  
　　上海縣署内外監獄前奉上峯諭　改良翻造早已動丄曾經蘇臬派委到滬會同上海　及紳董等履勘將常平倉基地東首一半劃作新造監獄基址其西面建造新式房屋以便巡警分局遷入辦公昨日午後田大令又命駕至工程處詳細察閱一週並諭匠頭等謹愼工作 
[失火旋熄]  
　　昨晚八時十分鐘城内太平街崇賢里余香記墨作内煤爐灶因火力太猛溢燃什　堆一時濃烟四佈幾成燎原之勢幸經左右鄰居竭力帮同救熄事後由警局傳該墨作主到局詢問起火情由從寛罰洋了事 
[臬委回省]  
　　蘇臬司札委來申審訊西門外牛皮坊盜案之陳記堂明府連日到縣審訊略有頭緒昨日因有要公已遄回蘇垣矣 
[道批四則]  
　　殷子青禀批此案前據廨員來　照會租界領袖總領事飭將王阿三送縣訊辦矣着即知照吳王氏禀批此案前奉憲札提訊追緝經行廨遵辦在案現據該氏具禀前情究竟訊辦情形如何仰會審官寳令卽日詳復察奪張國棟禀批此案先據夏木魁等來道具禀當以案經由縣催提質訊批飭靜候訊辦在案着即知照龎元徵禀批此案現奉撫憲電諭已電請寗紹台道飭提李燧生解滬訊辦並將擅准保釋之孫令記過示懲矣仰即遵照 
南巿 
[控追墊欵]  
　　前在滬北古董洋行爲買辦之沈龔生即永生結欠馬幹臣處代墊中西報告白費及　用等洋一百六十七元五角有奇約至八月十六日歸還詎沈至期不付前日經馬扭控南區解由工程局訊供屬實官判沈交保折還洋一百二十元着即措繳毋延 
[竊船賠洋]  
　　船户曹炳發曹金生去年將自置之駁船央中曹蘭英即范高頭之妻說合抵與陳妙海得洋六十二元近被曹炳發盜賣與馮星衢日前裝白菜來滬被陳認獲將船夥邱阿炳計全生扭控水巡解送工程局訊供在案昨又提曹炳發及馮弟阿二復訊曹供該船議價一百二十元先收四十元餘約九月付清官判曹交保先繳洋六十二元給陳具領倘要領船應再繳洋四十元該船暫行扣留 
[清查户口]  
　　本邑自治公所警務處近查警務定章每年應將地方户口清查一次日昨特由　務長派落差巡士數名持舊有册籍往該轄各户逐一查對如有增添及遷移户口應即添註備考 
[奴制流毒]  
　　西門内某公館婢女翠蘭年十三歲因不堪家主虐待私行逃出前晚在十六舖大逹馬頭徘徊啼哭由道署探夥瞥見帶至工程局奉飭拘留候查詢明白解請裁判員訊奪 
[移吊賊贓]  
　　昨日法捕房捕頭派探帶同小竊徐阿四至工程局禀請派探至境内亨泰信成錦裕等押店查吊原贓局中准予飭探同往分别吊獲交給來探帶回 
閘北 
[糞難私挑]  
　　承辦閘北清潔所之陳咸卿投禀四路分局控鄉民譚林和等六人私向鋪户挑糞阻止不服反敢逞兇恃蠻昨奉黄正巡官飭派地　提到陳紀元王梅生朱金海陸生林歸妙根楊阿大楊和尚等七名訊 
 
 

Page 20

 
 
判陳王朱三人著交保開釋陸等四人解送總局聽候核辦 
[女未拐去]  
　　沈惟明前日扭徐家寛至四路一區控女兒七多被渠拐逃請爲根究當奉黄巡官訊供不認候查覆訊在案詎該女昨忽自行投案訴稱在絲廠做工並非與徐偕逃巡官念其年輕無知從寛判　其父領回管束再犯嚴辦不貸徐交妥保開釋 
[行竊銅元]  
　　住居華興坊之婦人王薛氏黄薛氏李王氏等三人扭袁春榮至四路分局控被行竊銅元請究昨經黄正巡官集訊袁堅不承認　判暫押候查 
[拖欠車租]  
　　李談氏投四路分局控沙阿大拖欠車租向討無着昨奉提訊沙供被氏扣留車照官判兩造出自理處 
英租界 
[拉客被拘]  
　　雉妓張方氏張王氏王小寳前晚因在南京路拉客　章由捕查見一併拘入捕房奉飭轉送公廨押候訊究 
[解究竊馬]  
　　趙杏生因與吳明春等　竊顧桂等馬匹吳等已由廨訊辦昨日趙在湖北路行走被老閘捕房包探蔣文彬遇見即拘入捕房查得趙前曾竊取北京路七百四十四號居人衣物禀明捕頭奉飭押侯解究 
[報緝失物]  
　　南京路逢吉里三百四十號門牌席姓同店人被俯婦黄氏竊去金珠飾物昨日報請老閘捕房派探張全林查緝 
[摸竊銀表]  
　　丁德喜昨在三馬路摸竊湯阿桐之銀表當被包探馮二寳查獲拘入捕房押候解究 
[失後注意]  
　　九歲男孩俞阿華八歲女孩黄旦弟均因不辨路徑在　路徘徊由捕查見帶入捕房奉飭轉送公廨留　訊核 
[包探更調]  
　　靜安寺捕房包探陳永康昨奉麥代總巡諭調至戈合路捕房當差　哈爾濱捕房包探周耀庭亦奉麥君諭調至東虹口捕房辦公 
[捕頭回國]  
　　福州路總巡捕房副捕頭馬立請假九個月回國省親禀奉麥代總巡允准已於昨日乘公司輪船回國矣 
[漆匠跌斃]  
　　漆匠陳永卿前日在廣東路永年人壽公司内三層樓上揩抹油漆偶一不愼失足墜於馬路跌傷腦部立時斃命由捕報知捕房飭探將屍車送驗屍所一面報請上海縣田大會蒞所驗明跌碎後腦骨身死當由屍屬投求免封大令准飭自行棺殮 
[容留幼女]  
　　英租界天津路五十三號門牌雉妓院鴇婦車黄氏因容留幼女巧仙小寳被老閘捕房捕頭查悉昨飭探張全林往查屬實當將車鴇與兩女一併拘入捕房禀奉捕頭飭將兩女送留濟良所候核車鴇卽派九百三十四號華捕送至公廨押候解究 
美租界 
[毆媳肇事]  
　　塘山路尚賢里一百六十號銅匠任運來之妻曹氏身懷六甲日前被姑某氏毆打由樓梯上墜卜跌傷頭面習日因傷小産生下一子延至前日身死昨日爲氏母家聞知前往理論口角相毆由捕報舌捕房將任母子拘人收押屍體車送驗屍所報縣請驗 
[小工暴斃]  
　　小工朱阿大無錫人前晚投宿頭埧路五十五號小客棧内昨晨忽患急病猝然斃命被捕房訪悉飭送驗屍所着地保報縣請驗 
[畜妾眞難]  
　　程鶴年昨投捕房報稱伊妾王氏被馬夫韓某由蘇鄉拐逃來滬捲取衣飾約值數千元請爲查緝捕頭准之 
[押店贓]  
　　天潼路三百四十號全興押店日前收押竊　銀器等物昨被八十四號西探查悉禀明捕頭請廨傳究 
[疾駛之過]  
　　汽車夫王春山昨日駕車至百老匯路將坐包車之畢沈氏撞翻跌傷並傷車夫徐海堂由捕拘王至捕房押候解堂訊究 
[孩子迷途]  
　　昨有男孩王阿有女孩張招弟二名口均在西華得路迷途先後由捕帶入捕房送廨安插 
[傳詢失火]  
　　東鴨綠路三百零七號裕豐樟腦廠於昨晨四時半失火焚去廠屋四間捕房查得保有火險一萬兩飭傳廠主詢明核奪 
法租界 
[造就西捕]  
　　捕房總巡以昨今兩年曾將能識中國文字之華捕三十餘名送入法文書館敎授法國語言文字將來習有成效辦公更形便利惟各西捕中多有不通中英語言者於辦理交涉各差殊多隔閡特傳諭各西捕如有願習中英兩國文字語言或專習一國均可報請送往該館就　刻下已有西捕若干名自願投學禀請總巡送往肄業業已一律上課 
[小工竊檀]  
　　小工陳義生前日在浦灘扛物乘間竊取檀香數株爲巡丁瞥見獲住拘送捕房奉飭押候解請公堂訊究 
[案官駕遊]  
　　法領事署副案官兼代理會審員李具利君前日乘公務餘暇偕仝正案官搿欲君雇坐西式游船赴鳳凰山等處游歷聞不日即可回滬 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[温都統宗堯咨送英國藍皮書譯稿]  
　　一千九百零三年二月四號即光緒二十九年正月初七日英國印度部大臣致印度總督電文 
　　外部准俄國使署照稱俄政府接到可靠消息謂英兵取道春丕向北前進已至康巴阿華力克地方等語此　有無根據希電復俄使照内又云俄政府因注重於不使中國有肇亂之機故視英國此舉爲有礙大局或須設法以保護在藏之俄國權利云云 
　　一千九百零三年二月六號卽光緒二十九年正月初九日印度總省復英國印度部大臣電文 
　　俄使所稱藏事可靠消息　係毫無根據不必置辯現我欲急辦者即正月八號文内所載之事也何光錫現已忽　亞東約請維德（英員名）在彼處與之相見以便和平商議界務等事現我一面籌備進兵一面答復駐藏大臣謂我甚願和平商議云 
　　一千九百零三年二月十一號即光緒二十九年正月十四日印度總督致英國印度部大臣電文 
　　此間現接駐紥北京本國代辦公使寄到光緒二十八年十一月初六日中國外務部論藏事之照會其第三節語意含糊我須注意又以有大臣進藏一事而論據該照會已令其即速前往則西歷二月底儘可行抵拉薩惟稱西歷七月方到該處此實爲中國有意延遲之證據鄙見以爲大局已急宜及早行事故欲再向政府提及使其留意也 
　　一千九百零三年二月十一號卽光緒二十九年正月十四日英外部大臣藍致駐俄英使公文 
　　俄使今日來署見我與我談論本月二號其參贊璞君留在本署函内所指之事我告俄使謂該函之詞意離奇且近於恫嚇查西藏爲密邇印度之國俄使函内所稱俄政府因英在西藏行事或須設法以保護在西藏之權利一節尤不可解我告俄使曰俄國對於英國分内應行之事屢次興訟自我觀之實屬無謂又曰凡有關於英俄兩國之事俄欲向我詢問我必樂於奉告但俄之言詞若無責備英國之形迹則我之答復更易於著手云云俄使勸我於俄國此次函内之措詞不必介意太甚該函不得視爲正式公文不過就俄使署所接之電文載錄其大概而已等語我於是告俄使曰俄政府所稱得有可靠消息一節業已查明毫無根據照内所載康巴阿華力克一處亦經查明無此地名至於春丕係一山谷與印境毗連爲印藏往來常用之商道哲孟雄與西藏交界之處因立界柱致生齟齬我國出於無可奈何派員前赴該處要索藏人將界柱重立俄使答曰此項荒謬之謠言係他人故意散佈欲令英俄兩國不和我兩國須不遺餘力設法以弭之我實不見有何等緣因可令我兩國因西藏之故而生出齟齬之事俄國對於西藏並無政治上之陰謀鄙意以爲英國亦無政治上之陰謀也云云我答之曰汝若問英國有霸佔西藏土地之意否我必能答曰無之至若籠統宣布我英國將來何以對待西藏一節我之言論卽應出於謹愼以免日後授人以詰責之柄夫印度政府欲在西藏興商務一節係順理成章之事故凡有益於興商務之策莫不籌之云云 
　　一千九百零三年二月十八號即光緒二十九年正月二十一日英外部大臣侯爵藍致駐俄英使公文 
　　今日面晤俄使與之重談本月十一號所論之西藏問題我告俄使曰前次談論之後業以此事向印度部詢問印政府於本月二號俄使署致英外部之公文甚爲詫異謂印度在西藏之利益係具有特别之性質云云我復就中亞細亞之地圖指告俄使曰拉薩甚近印度之北界惟距俄國在亞洲之屬地其最近者亦在一千米之外（每米合中國三里三）俄國若在英國屬土毗連之國有所舉動不能不令英國屬土之人民生疑以爲英之權勢日退而俄之權勢則速進於嚮者所視爲在俄國勢力範圍之外之地也 
　　我又告俄使曰英之於西藏其關係之密切遠過於俄俄若在西藏有所舉動則英之舉動不特不讓於俄之舉動抑且過之俄若派兵進藏英必效之且所派之兵其力必厚於俄之兵力也 
　　我又告俄使曰以目前而論我英不過欲令西藏之官員遵辦光緒十六年約内所載之界務及商務兩事而已英國因見中國政府一則用延宕之手叚一則對於西藏只有微弱之權力與之交涉徒勞無益而此項界務商務問題又不得不急於解决以令我滿意故我不能不陸續自爲籌策以逹此目的也 
　　一千九百零三年四月八號即光緒二十九年三月十一日英外部大臣侯爵藍致駐俄英使公文 
　　俄使今日告我曰俄政府對於西藏雖無所圖但西藏之局面若大有更改則不能緘默蓋西藏之局一旦大有更改則俄國或須設法以保全其在亞洲之權利惟西藏雖有大更改俄國仍然不干預藏事因俄國無論如何總以不干預藏事爲政策也但俄國或爲勢所逼須在别處另籌對待之策耳俄國注意於保全中國全國之土地而視西藏爲中國之一部分俄國盼望英國對於西藏之所爲不致生出如此之問題云云我答俄使曰英國無佔據西藏土地之意但西藏與印度毗連英與西藏訂有約章凡便於商務之事我英應得享受藏人若阻我享受此項權利又不遵守約章我英維持權利係勢所必然之事也云云俄使然之我又言於俄使曰凡敎化未開之國與敎化已開之屬土毗連敎化已開之國應得操執地方之上權若干今英之對待西藏亦應操執此項上權也惟不能由此而疑英國之對待西藏居心叵測也 
　　以上各件載於英國藍皮書第一千九百二十號俄國對於西藏之政策即寓於此於我國極有關係故擇譯之（未完） 
小說 
[奇情小說鸚鵡禪（三十八）]  
 
 

Page 27

 
 
　　言已。四座無聲。各用心於目的所在之地。久之。來珠兒復問曰。買主爲誰。請告我者。柯利機曰。買主爲倫敦人住於城中者也。來珠兒曰。敬如尊命。斐德蘭。曰吾不願迫子爲此。卿可於二十四句鐘中。熟籌再答也。來珠兒曰吾籌之熟矣。曰令堂或不慊者。將奈何。曰吾將往告之。 
　　言已。從睡椅中起立。移步欲行。柯利機曰。密司得來得加乎。吾其可以無留於此矣。尊意若何者。可託斐德蘭君告我也。來珠兒頷首允之。姗姗然去。去後。斐德蘭曰。詐僞者實不能成事。吾思以此事實告彼矣柯利機曰愚哉汝也。汝將以何事實告彼乎。曰開煤礦耳。柯利機曰此惡乎可。開礦之事。尚未實行。今遽告彼者。彼得萬磅之外。將干預吾事。他日利益均霑。於吾儕殊不利。雖然。君之爲是言也。我知之矣。 
　　曰何爲。曰吾未見來珠兒時。吾亦絶無此想。一見之後。乃立觸動吾感情。蓋彼美固鍾情於君。而君復鰥居。正可遂其雙棲之願。早結良緣。嗟乎斐君。時不可失。苟足下而得彼爲妻。則一轉瞬間。固富家翁也。礦事之成。更易易矣。語已。出囊中時計閱之。謂赴倫敦之火車將開。不及久待。乃匆匆去。 
　　於時清風拂檻。旭日亭午。斐德蘭遲來珠兒未出。獨立凝思。謂柯利機之言。亦非無理。然以來珠兒與琴宜較。殊有鴉鳳之别。若貪戀其財。而輕棄。故人則天下後世。將貽爲口實。非世界之罪人而何。再三思維。因起一圓。滿之。幻想。謂最。妙已與柯利機謀合。資事成。立見有黄白物。源源而來。即以此所獲多金。筵張華宴。曲奏和鸞。擁琴宜入吾室。早遂于飛之樂。如是豈不大快。又念已嘗於來布西都。覩一廢園。雖金碧飄零。而觚稜無恙。尚足以貯。我玉人。當爲琴宜購之。記其地馬房花室。粲然畢具。園中草塲一。廣可。畝餘。裙腰鬭碧。一綠如洗。琴宜歸我後。梅性易胎。桐花早子。他日吾左挈嬌兒。右弄幼女。鬢髮如。雲散於兩肩。秋水雙。瞳顧我而笑。琴宜則緩歲於此草塲之上。相與歌聖斯來碧天不。老之曲。夏之夕。秋之朝。雜坐花陰深處。飮咖啡。讀小說。秋冬則或至。倫敦。或至巴黎。圍爐煮酒。醉墨。題花。一家團聚。以爲快樂。思至此。恍已親歷其境。謂樂哉樂哉。眞可終老是鄉矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
