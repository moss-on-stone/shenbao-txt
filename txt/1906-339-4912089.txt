# 1906 - 339 - 4912089

 

Page 1

 
 
   
 
 

Page 2

 
 
[電傳諭旨]  
　　十月二十七日奉旨著派阿霖進稽　三海値班官兵大臣欽此 
電傳宮門抄二十七日召見軍機戴鴻慈紹昌張仁黼 
[論新民詞輸入與民德墮落之關係（漢）]  
　　嗚呼。中國民德之墮落。未有甚于今日者也。當數年以前。人民雖無。新智識。然是非善惡。尙有公評。自新名詞輸人中國。學者不明其界。說。僅據其名詞之外延不。復察其名詞之内容。由是爲惡爲非者。均恃新名詞爲護身之貝。用以護過飾。非而民德之壞。遂有不可勝窮。者矣。如先國後家。美名也。今之學者遂援家族革命之名。富者自縱。其身。欲拒家庭之干涉。以自便具私貧者自惰其身。欲脫室家之累。以泯其謪言。而先家後國之美名。遂爲淫民惰民　假託矣。又如地方分權美政也。今之奸紳劣董。遂援地方自治之名。十以絶官吏之約束。下以　人民之歡迎。因以横行鄉曲。把持公務。以自植　權。而地方分權之美政。遂爲奸民蠧民所假託矣（如近日寗國之有呂） 
志元是呂之爲人惟知利已其于地方設自治局意非不美然其人則非其心則私也）又如抵力壓力之名詞。爲物理學之恒　乃今之爲學生者。習焉不察。于學校實行規則者。稱爲壓力。于生徒破壞。校規。抗辱師長者。稱爲抵力。而學界之風潮日以多。守舊維新之名。詞。爲報章巾之慣語。今之自命新黨者。空疏不學。不欲施徵實之功。而又欲自文其陋。于是以。滅古爲趨　。以讀書爲無用。而中國之國粹日以亡。（昔之空疏不學者尙自知自愧是爲自棄今則以悅學） 
爲非是爲自暴）不惟此也。如合羣爲强國之基。而今之所謂合羣。則朋比爲奸。乃　人所謂阿比也。自由爲天賦之權。而今之所謂自。由。則肆無忌憚。乃古人所謂放縱也。且也有平等之說出而後狂妄。之民。以之助自傲自驕之習。然於在上者則欲其降尊於在下者則。欲其服從。有共產之說出。而後無賴之民。恃爲欺詐銀財之用然人。有財則欲其共于已。已有財則不欲共于人。有外交手段之說出。而後奸險之民。恃爲對付同胞之用。以險詐可以得利。遂誚誠實者爲受欺。有運動官場之說出。而後貪鄙之夫。行其逐臭趨炎之技以。枉道呆以進身。遂誚潔身者爲愚拙甚至托競爭權利之說。以侵犯他人之自由。託高尙之名。以放棄已身之。義務是新名詞未入之前。中國民德。尙未消亡。旣有新名詞之輸入。而後宗敎不足畏。格言不足。守。刑章不足懾。淸議不足憑。勢必率天下之民。盡爲作奸之舉而蕩。檢踰閑之行。不復自引爲可羞。殆荀子所謂盜名者歟。推其極弊。實爲亡國之階。今也欲救其失。其惟定新名詞之界說。而别創新宗敎乎。 
[度支部接収財政處北京]  
　　財政處事宜將歸併度支部所有一切文牘案件已由財政處移交度支部接收管理並咨送辦事供事十二名到部各事暫歸北檔房辦理惟供事如何安置尙未定議（日） 
[議飭各省攺審判法北京]  
　　十六日政府土大臣議擬電飭各省督撫詳核攺訂州縣審判章程仿照日本裁判辦法斟酌損益務期妥善以便從速奏請實行俾免再爲延宕而裨治理（上） 
[稅務處擬歸併度支部京師]  
　　近日各部堂官會同軍機大臣商議凡有兼差者各擬具摺請開而稅務大臣鐵唐兩公擬請將稅務處歸并度支部管理以一　權慶邸以此舉雖可入奏未　能邀两宮兪允云（上） 
[奏明兩口監督無滿漢北京]  
　　張家口沙虎口兩處監督左使向係請派宗人府宗室及各衙門滿洲司員前往原屬調劑滿員之意署理度支部鐵尙書以各口監督一差關擊國課責任匪輕現當攺良政治破除滿漢畛域亟宜變通辦理以免盈餘虧額日前與各堂憲議定具摺奏明嗣後張家沙虎兩口監督任滿時即由度支部開列木部滿漢司員名單請旨點派無分滿漢並請勿庸開列各衙門司員銜名以資　頓而重稅課業已奉旨允准矣（甘） 
[議定預儲海部人材之計畫京師]  
　　日前陸軍部各堂憲籌議海軍部辦法並與各司員討論多數以籌欵先在京師設立海軍學堂招考王大臣子弟以及士紳人堂肄業並擇其尤爲聰頴者揀派出洋學習海軍以爲儲備海部人材之地步各堂憲意見相同已擬妥籌的欵决計於明春奏請實行（和） 
[度支部電查停鑄銅元北京]  
　　度支部近日電咨停鑄銅元各省略云貴省銅元局廠經財政處會同本部奏明裁併應早停鑄其前後購員銅觔及已經定購尙未運到者現存若干並將原購價値查明分晰速復（明） 
[議擬捐途補繳扣 
　　日前政府諸大老會議籌欵舉辦一切新政慶邸議擬奏請飭下京外大員查明近十年捐途出身之實缺候補官員按照原捐扣成上兌數目一律補足十成銀兩湊集亦成鉅欵惟捐官後曾經出洋遊歷者槪免補繳以示區别等　某大軍機以此舉恐滋擾累未便實行是以尙未議决（上） 
　　按此議聞係金某所創而慶邸頗信其言 
[電請禁阻偷挖礦砂北京]  
　　日前庫倫辦事大臣電致外務部請速照會俄使轉禁俄人在庫屬偷挖礦砂以免與土民齟齬致生交涉（日） 
 
 
] 

Page 3

 
 
[袁督將校之失意]  
　　大阪朝日新聞云袁慰帥自解去北洋兵權後其所部將校兵士聞信大爲恐慌有失意之狀云 
[達侍郎電陳蒙古情形北京]  
　　學部右侍郎達芝　前經奉旨派往西部蒙古查辦昨據達侍郎電奏謂查蒙古邊界向多貧瘠蒙民　弱亟宜振興商務開辦礦產非擴充利源不足充實其民現擬設法籌欵先飭練軍興學然後再行舉辦一切云云（下） 
[萍醴亂事日亟]  
　　德文報云萍鄉亂事近益戒嚴蔓延及於湘省之醴陵縣境湘江口即長沙以南之湘潭縣亦岌岌可危官兵恐不勝其重任長沙至萍鄉之電信業已阻隔探聞盛宮保將於二十七晚起程前往萍鄉譯文匯報 
[江督電飭截留飢民揚州]  
　　徐海災民紛紛外出現在淸江已留養三十餘萬人揚鎭兩處亦約有三四萬人常州宜荆等屬近來亦有闌人江督端午帥現已　飭運司趙都轉淮揚道楊觀察責成赶辦就地留養妥籌賑撫勿使南下云（甲） 
[杭州火藥箱炸裂浙江]  
　　杭省迤南十餘里之白塔山下大田屯前向有營房槪均草舍於二十四日下午突然兆焚以致火藥箱牽引炸裂當將錢江水師營哨弁兵丁各一名立時炸斃手足飛至半里外尙有弁兵數名受傷輕重不一舁至城内大英醫院求治身命恐難保全或謂該營房之左鄰民人李姓家午炊失愼波延俟探悉再誌（陳） 
[京漢鐵路進出款之調查]  
　　據最近調查京漢鐵路客貨進欵西九月份共收五十六萬七千二百餘元又查自西正月至西七月進欵共洋三百九十八萬八千一百餘元用欵共洋一百十五萬九千五百餘元餘利共洋二百八十二萬八千六百餘元算至西十二月共約餘利四百五十一萬元照此則比國之借欵十年可以還淸矣錄津報 
[滬寗鐵路開辦巡警蘇州]  
　　滬寗鐵路總管理處司道現擬定鐵路開辦巡警章程及辦事規條禀蒙督辦唐大臣批准照辦自吳淞至無錫已行車各處所有工程彈壓委員卽將勇丁酌裁攺爲鐵路巡警其尙未完工之區仍酌留彈壓弁勇以資梭巡選派候選同知邱炳鎔充第一段二等巡官江蘇候補知縣張毓麟充第二叚二等巡官其餘分叚佈置辦事權限悉照批准章程規條辦理日昨駐鎭鐵路第八叚委員陳明府已接到此札矣（稽） 
[長崎華商爭還家屋稅]  
　　華商僑居日本長崎者自明治三十二年起均納家屋稅至今七年歡美諸國人民因昔日亦納此稅致與日政府涉訟在荷蘭海牙裁判所得直前納之稅統由日本歸還已於上月二號由日本一律淸還惟華人之家屋稅未還且欲徵収而楊使復不力爭故本月二十四日長崎衆商在商會集議並電致農工商部請其向日政府理論云今將電文錄左貝子爺大人鈞鑒奉鈞札敬承攺約事已蒙外務部咨照日使同聲感戴茲懇者日本内國人有家屋稅外國人已納七年旣納地租若再納此稅是過於其國民曾由英法代表援約結訟於荷蘭海牙裁判　直日本現已將各國所納家屋稅核算本利淸還惟華商　還且擬續徵商民受困不了懇大部咨商外務部與日使理論迫切待命長崎商會民同叩敬（外） 
[長崎華商請攺中日條約及稅則]  
　　中日和約於本年六月初十日滿期經長崎商會會議一面電致東京楊星垣星使請其攺約攺稅則辦理一面電致北京商外兩部請咨照日本政府及駐華日使商會前接商部回文云已經辦理在案而星使致函商會則謂祇宜攺稅則不擬攺約蓋楊星使畏日本外部林董之爭持無意辯駁故商會於十九日又上楊星使一禀求其挽回大局云（禀文明日續登）（外） 
[　　營口一埠雖設有八釐捐局因該埠政治權在外人掌握故洋藥及菸酒加價等稅從未抽收現旣全埠交還財政總局以洋藥烟酒爲稅項大宗不可置爲緩圖日前已札飭營口稅捐局總辦忠藎卿太守迅速議辦以挽利權（丙） 
[擬飭設立醫藥研究所北京]  
　　民政部堂憲日前會商民政以衛生爲先查醫藥一項不僅關乎生命於一國文明程度亦有重要關係近年市肆售藥多有以僞亂眞者實於衛生諸多妨碍應飭内外城廳員聨合紳商擇其精通醫術者設立醫藥研究所叅酌中西醫理研究製造藥材以裨衛生而重人命（和） 
[江督預備閱看操放魚雷南京]  
　　江南水師學堂總辦蔣守戎日昨謁見端午帥面禀該堂魚雷須赶緊整頓午帥謂須俟察看後再定行止守戎回堂當卽飭知魚雷各執事赶緊操演以備閱看按南洋魚雷營向歸水師學堂兼辦自光緖二十年起按期操放練習有年近數年來所有該營舊有執事或裁撤或就别差現在在營者大抵徒擁虚名數載未曾操放此次不知如何敷衍塞責也（豈） 
[再紀漢江日報之風潮漢口]  
　　漢江日報風潮已紀前報茲聞經理李伯進到案後訊押七日卽經人保釋惟馮司馬仍令其限五日内將汪康平李枚卜交案如違期限當干重究或謂此次風潮乃馮司馬因該報前紀油幫佔塘一案故施此强硬手叚云（亦） 
[林軍機乘輪抵漢漢口]  
　　林贊虞軍機刻已交卸廣西巡撫篆務當由桂林起節十六日到湘乘坐大阪公司源江輪順道來漢假迎賓館爲行轅大約小駐數日即趁火車起京矣（亦） 
[台防統領曹世華上浙撫禀（續）（爲兩敎衝突事）]  
　　標下於解散兩造後因思兩堂緊要遂與吳鎭會商彼往英敎堂防守查看標下親詣法敎堂保護該敎司事阮振鐸長兄阮瑞銘等因挾奪鎗之嫌遂啓架誣之心嗾令黨 
 
 
] 

Page 4

 
 
衆數百人持鎗執　團團圍住百般恫喝硬誣黃繼忠槍傷其人夥搶其店堅欲具結畫押傷則醫斃則償奪鎗繳還兇横之狀不堪言訴標下鑒南昌覆轍於婉爲剖辦虚與委蛇之中半以理諭半以威嚇適海標中營張游擊立成到堂飛知吳鎭赶到遂與一同出堂否則不知所紿矣回營後聞臨海蕭令府委史令均已到椒又與會同商請吳鎭趕派營船送英敎郭司事携眷進府北岸之人遣回不料郭司事去而復返又率黨數十人來關有紅令旗二而槍　號令俱全吳鎭力阻不許登岸該黨以保護該敎五六百户爲名堅不肯去二十五日上午吳鎭親同潘令强使郭司事赴府暫避北岸各人勒令遣回蕭令勸法敎黨衆勿再麕聚遣令散歸並將法敎傷斃之人及英法兩敎受傷各人英敎被毁店屋一律勘驗現今市面生理如常人心均安此連日兩敎糾黨開槍滋閙之實在情形也英敎郭司事於二十五日上午赴府後該敎堂僅留兩人看守英敎並無有人復來海門之事且其墻又已硬自築完而阮振鐸等思啓趙主敎之怒與他方文武爲難始於二十五日電謂英敎堂土匪仍舊麕聚未散初一日又電謂郭悮事率黨復來海門恐再衝突請其設法保護等云可知此次事未至極不肯甘心均經標下會鎭先後電復力任保護之責近始無可揑造也第此次兩敎械鬥在塲彈壓不僅標下營兵弁亦非標下一人吳鎭游擊標練弁兵畢集其間各弁兵手執竹片馬捧並無洋槍人人共見而阮振鐸阮瑞銘兄弟不自反其招聚匪黨以細故輕開釁端之非輙因奪槍挾嫌於靑天白日之中衆目昭彰之地鎭台游擊標練兵弁共事之塲架陷營弁種種之誣至二十六日尤敢明目張胆假揑在角未返之李思聰名目其緘列單呈送鎭府縣委及標下各等處内開鎗　前後膛小六門小五門洋鎗一百餘桿洋銀衣物甚夥可見其平日之魚肉鄉民爲所欲爲擢髮難數所由台郡各屬民敎之仇固給難解（未完） 
[稅務大臣奏駁湖北機製蔴貨免稅摺]  
奏爲核覆湖北機製蔴貨請免稅釐應仍查照向章辦理以重稅項恭摺仰祈聖鑒事内閣抄出湖廣總督張之洞奏湖北機器製蔴局製造有效援案請暫免稅釐一摺光緖三十二年七月二十日奉硃批該部知道欽此據原奏内稱蔴之爲物中國各省皆有之惟種類畧有區别而製法粗疏未盡其用臣到鄂以來思爲製蔴之策考求多年籌撥外銷公欵配合機器建造廠屋漸次試辦至光緖二十八年招商承租仍委監司大員督飭製造循序講求日有進境近該局所織緞紗並各色蔴布均係質地白細染色鮮明擬援照上海阜豐麵粉公司一案所有機器製造麵粉各廠一律准其暫免稅釐之例請將該局運銷蔴貨暫免完納稅釐以紓商力而廣銷路等語查蔴製各貨爲民生日用大宗該督臣於湖北招商興辦於漚浸洗練之法繅絲染色之宜逐加考究現在之貨據稱已著成效洵足振興大利杜塞漏巵惟原奏擬請援照阜豐麵粉公司成案暫免稅釐一節查阜豐公司一案前外務部以各國麵粉進口免稅載在稅則而華商所製麵粉轉不能免似華商未免向隅是以於該公司機器製麵粉核准免稅在案至蔴類進口向係納稅與各國麵粉進口之槪准免稅者不同此項機製蔴貨未便援阜豐麵粉公司辦法以爲比例且湖北織布等局亦經奏明遵章納稅製麻與織布情事相等自應一律辦理所有該省機製蔴貨應請飭下該督臣轉飭該局仍照向章機器製造各貨辦法於運銷出口時完納正稅一道後沿途槪免重征以重　稅而昭畵一至該督臣原奏内請飭各省酌仿湖北辦法再行考究東西洋新式設立局廠廣爲製造自係爲便民興利起見應俟奉旨後由臣等咨行商部通咨各省遵照辦理所有核覆湖北機器製蔴局請免稅釐緣由謹恭摺具陳伏乞皇太后皇上聖鑒謹奏 
[湖南學務處告示]  
　　爲查禁會議保釋要犯禹之謨事日前本報紀湖南學界中人開會演說擬將禹之謨保釋現此事已爲學務處訪聞乂特出示嚴禁茲將示文照錄如下爲出示嚴禁事照得開會演說顯違欽章迭經本處出示嚴禁在案不啻三令五申昨訪聞乂有留學生及民辦學堂中之不肖辦事人在天心閣開會演說大衆聲言禹之謨被寃情由並刻有書本逢人輒　意在曲求開釋查該犯爲暢遠鹽行訟案率衆滋閙挾制官長塞署鬨堂之犯前在省城屢次聚衆開會演說語多不經意在破壞學界煽惑人心實屬不法已極業經訊辦永禁在案是該犯咎由自取情眞罪當毫無疑義茲該生等未悉底藴輒敢恃衆演說實屬胆大妄爲木處不忍不敎而誅除咨警務局嚴密查拿外合將禹之謨罪狀明白宣示爲此示仰各學堂學生一體知悉自示之後當各安本分母得聽人煽惑如再有前項情事則是怙惡不悛自甘比匪本處决難　谷自當嚴密查拿盡法懲治爲學界除害其各懔遵切切特示（時）按該學務處始則查拿德育會繼又干涉保釋禹之謨若惟恐湖南民氣發舒有大不利者嗚呼湖南之士民嗚呼學務處 
[俄報議論日俄約事]  
　　二十六日東京電云俄國斯洛夫報論及白俄議約一事謂俄國之政策莫善於承認日本遠東之勢力扶列姆雅報則謂白俄兩國意見不合即係漁業關稅兩事並盼日本開列要索之款能稍和平云 
[運船失事傷人]  
　　二十六日東京電云禮拜日有運船一艘載送水兵一百十五號至千歲艦中途逃沒統計得慶更生者僅四十人 
[伊籐侯入覲日本天皇]  
　　二十六日東京電示今日伊籐侯爵帶　高麗葉企巖（人名譯音）提督人覲日本天皇葉提督當代奏韓皇感謝日本天皇之　禮成葉提督復蒙日皇在宮内賜宴 
[俄國新舊之交鬨]  
　　二十六日倫敦電云俄京開反對革命會到者有數千人克倫斯得脫海口敎會主敎約翰贊頌俄國民人聨合會而菲薄已經解散之代民院 
[美總統保持世界之和局]  
　　二十七日倫敦電云瑙威國議院以尊貴和平奬賞贈給美總統羅斯福同日倫敦電云駐紮瑙威國美公使代美總統向瑙威議院致謝聲言受賞者擬將此欵設立工藝和平會於華盛頓因工藝和平與　際一關繫緊要也譯字林報 
[日本親王定期赴英]  
　　廿六日東京電云日本伏見宮親王奉命充專使赴英定於明年西歷二月二十號起程並順道至法國游歷 
[法西兩國艦隊抵摩洛哥]  
　　法報云法國海軍大將統率之法與西　 
[俄國派員調查戰時之損失]  
　　廿六日柏林電云日俄戰時民人行棧皆遭損失曾向俄政府索取賠款俄政府特派員調查 
[摩洛哥亂酋聚兵反抗]  
　　廿六日柏林電云摩洛哥國亂酋賴蘇列在摩洛哥西北境招集亂兵以期抵抗法與西班牙兩國之軍隊使之不得登岸 
[法國政府極力反對敎會]  
　　二十七日倫敦電法京敎皇代表之居室爲法政府查抄代表人已被捕將解往邊境昨日下午各部院大臣會議已决定立即請查敎堂之產業並傳令召集羅馬敎士五千五百人服從軍役 
[德國核算度支]  
　　二十七日倫敦電云德國議院所派核算財政之委員駁斥預算德屬戴瑪蘭殖民地之經費計英金一百五十萬磅政府建造鐵路之欵亦在其内 
[美國討論剛果國問題]  
　　二十六日柏林電云美國上議院對於剛果國問題皆贊助美總統言應保護黑人 
[波斯國皇病重]  
　　二十六日柏林電云波斯國皇病危垂斃譯交匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂臬起程赴都漢口]  
　　湖北臬司梁星海廉訪現奉諭旨赴京陛見已於二十一日交卸臬篆二十三日淸晨乘輪到漢轉趁火車北上漢上文員武弁均往大智門外恭送如儀（千） 
[九江官事]  
　　署九江道汪頡荀觀察二十日因公晋省○調辦九江電報局莊迪先觀察二十日接辦局務○署理瑞昌縣黃梅伯明府二十二日接印任事（昆） 
[皖藩牌示]  
　　新選頴州府同知淸樸飭赴新任徽州府同知丁繼瑞撤任察看遺缺委試用同知奎朱署理署泗州直隷州知州白曾焯期滿遺缺委另補直隷州知州王懋勳署理委署休寗縣汰厦巡檢王勳因辦賑務未能赴任檄遺缺委試用州吏目福蔭署理（士） 
[兼署縣篆紹興]  
　　桐盧縣胡裔麟茲已被叅革職調署是篆之何士循現尙未到爰奉上憲札委分水縣陳金聲暫行兼署以重職守（早） 
[統稅委員被參漢口]  
　　御史王誠羲奏參前辦老河口厘局代理光化縣黃索嵐大令仁炎曾因草菅人命之事業由軍機將摺抄交鄂督查明奏復張宮保當已札委候補知府程稻村太守前往查辦矣（亦） 
[陜西派員購辦軍裝漢口]  
　　陜撫派委候補知縣吳陳兩大令來漢向一馬頭華勝公司訂購軍用一切物件刻已辦妥請領執照分别起運矣（千） 
[傳諭各官補足捐銀江西]  
　　贛撫吳仲帥日前接准部電謂近五年捐納實官職銜均係減成上兌現經奏准均須補足十成捐銀方准差委請即照辦云云仲帥因傳諭到省大小人員一體照納 
[錢糧减價蕪湖]  
　　南陵馬大令現値開之期深恤民艱出示曉諭銀上四以上照收本洋四錢以下仍收制錢並照市價寛放百餘文開徵第一日一律照收銅元制錢統以一千四百文照算六鄉農民咸頌德不置云（九） 
[整頓稅契九江]  
　　江西稅契總局詳請整飭稅契現奉撫憲批示略謂此次整頓稅契重在剔除積弊體恤民艱近來敎堂置產往往有被重迭盜賣受人所愚而外國商人亦有在内地私置產業明知違約故意隱匿洋商字樣託名華人朦混納稅投印地方官怠於視事率予蓋印及出　控爭則以地方官給有印契爲據旣據該司局仿照湖南等省辦法刋發官契紙并分刋敎堂公產官契紙以免朦混所擬章程亦臻妥恊均准如詳辦理仰卽遴派委員迅赴各屬開辦并移會洋務局將敎堂公產官契紙式抄錄照會各國領事轉飭各敎會知照并於照會内聲明如有各國商人違約在内地私置產業用中國名字不寫明某國洋商朦混納稅投印及冒領華民官契紙者查出均應註銷作爲廢紙云云（昆） 
[預備考試優貢漢口]  
　　夏口廳馮韻軒司馬現奉藩台李少東方伯之諭略謂本屇因値考優之年即應遵照禮部奏定新章會同學官遴選合格生員送省等因當卽遵照出示曉諭闔屬文生知悉矣（書） 
[法政學堂攺期考試安慶]  
　　皖省法政學堂本定於二十二日傳考定額六十名嗣因考期已届報名者僅有州縣三員佐貳二十餘員因攺期十一月初二日考試若再觀望擬照章一律停差云 
[敎育會職員各任義務松江]  
　　本月十六七八等日郡紳齊集明倫堂議辦敎育會事務公舉陳君菊生楊君至文謝君宰平爲正副會長復公舉職員分任要務現所舉各員量材分職計調查員爲吳君伯庚蔡君季平譚君靜園夏君俠三評議員爲沈君仲起姜君揆勛顧君立人宋君艾生葉君愼春程君汝良理財員則以經理學欵之舊董當之然尙需擇員臂助也（夕） 
[禀請設立勸學所寗波]  
　　象山縣前由各紳設立勸學所因經費支絀不能開辦日前有陳漢章等呈請道憲撥欵以資津　　道喻庶三觀察批令寗波府札飭象山縣會同當地紳士妥速籌議具復察奪（易） 
[諭禁阻撓學捐寗波]  
　　甬江北鹽倉門珂亭學堂擬令渡船加收搭客錢文以充經費已詳前報茲悉船户謝東昇等屢次阻撓因由該處紳董禀請縣高大令飭提謝等到案諭令一律照加如再把持定予嚴辦云（易） 
[委查漁團蕪湖]  
　　蕪湖關道馮星岩觀察前日奉到江督札文略謂現有沿江漁户禀請創辦漁團互相保衛究竟有無流弊著卽派員查勘禀覆核辦馮觀察當卽札委縣丞吳國典等分赴懷寗桐城望江和州無爲建德東流貴池靑陽銅陵當塗蕪湖繁昌各處會同地方官切實查明禀候詳覆（九） 
[設立植茶公所南京]  
　　江南商礦務局前經測得鍾山地土沃饒堪植茶樹禀准先於山中設一植茶公所以資研究現在公所業已成立該局總辦王觀察特於本月二十一日上院禀知親往勘驗以昭鄭重云（豈） 
[工商研究所紀聞直隷]  
　　十九日爲木工與鞋行研究之期仍在東馬路工商研究總所是晚七鐘開會首由民立第一小學堂敎員韓石甫君講演格物質類之定流質氣質三大綱次由張少蘭君講演幾何學之三角勾股兩種又次由鞋行王子良提議近來靴鞋等件硝皮多由外洋購入擬組織硝皮公司以保利權又由鴻升齋馮鑄提議製蔴繩等手搖機兩種擬另繪細圖與鐵工廠訂兩架試用至十點鐘散會（金） 
[繁昌農商會成立蕪湖]  
　　太平府屬繁昌縣該處山林叢雜荒山荒地頗多利有該處紳士多人組織農商會提倡開墾以興地利特於本月十六日在城内舊有商業公建鹽旂公所攺爲農商會集四鄉八鎭紳民公議一切並慶祝立憲是日十句鐘行慶祝禮禮畢請晉康煤礦經理姜少廷君登台演說至二小時之久大旨以興農莫如墾辟興商草如振工間者咸拍掌稱善雷至二句始散是日該縣楊苞生大令捕廳董吉臣少尉均到聞該會章程已經禀請立案矣（禹） 
 
 

Page 10

 
 
來函 
[宿遷災册經收處收到諸善士助欵第一起詳登]  
　　升泰莊洋四十五元高子安洋十元丁少伯洋十元魏政卿洋十元管雲卿洋五元黃晴嵐洋八嚴振聲洋二元胡晉侯洋五元李筱泉洋五元德本洋三十元甡和洋三十元無名氏洋三十元和泰豐洋二十元元昌無名氏合洋十元恆心堂洋十元審心堂洋十元存心堂洋十元泰豐莊洋二元李協臣洋二元陳簡靑洋十元殷仲喬洋二元劉沛民洋二元姚筱村錢二千朱榴軒洋四元魏松孫洋四元杞縣正堂姚洋二十元杞縣城守營王一千杞縣捕廳厲錢一千杞縣瑞昌鹽店洋四元杞縣咸茂常典洋四元杞縣恆春堂洋二元杞縣刑錢唐洋四元杞縣帳房胡洋二元高德啓洋一元魏志儒洋一元婁甸章洋一　花寳齋洋一元長山縣正堂劉子林銀四兩長山縣敎諭楊應乾銀二兩呂竹君錢一千王址齋錢一千張星源錢一千文質川錢一千馬頭源興號銀一兩張殿卿一千五百文庸敬堂成一千文同聚泰一千文三興成五百文守恕堂朱銀一兩無名氏一千文鳴鶴堂一千文三合永五百文東盛永五百文王子卿一千文無名氏一千文無名氏樊五百文無名氏五百文李京一壹千文大德通銀二两大德恆銀二两聚元祥銀一兩恆信永銀一丙世德堂劉銀一丙天成亨銀二丙新泰厚銀二兩三晉源銀二兩永泰生銀一兩麗泉長銀一兩錦全昌銀二兩福盛公銀一兩仝祥泰銀一兩同盛昌銀一兩悅來瑞銀一兩志成信銀一兩新和厚銀一兩同泰裕銀一兩恊成乾銀二兩廣泰永銀二兩永德堂安銀二兩肆好堂一千五百文無名氏五千文留耕堂五千文王鴻昌二千文王信昌二千文甡泰永一千五百文席珠舫五千文張烺庭二千文陳泰和二千文呂瑞圃四千文永和二千文三和厚三千文張成章二千文阮天成三千文鎭源洋一元公順昌洋五角無名氏洋五角同泰洋五角沈學文洋一元曹星五洋一元星記先生洋一元鄭長有先生洋五角張道生先生洋一元無名氏洋五角恆豐王洋一元無名氏洋一元無名氏洋一元元和莊洋一元昇昌莊洋一元張少林洋一元吳述周洋一元　和豫洋一元殷渭仙洋一元謙裕恆洋一元不得名洋一元林豐公司洋一元經手王洋五角吳廣興洋五元無名氏洋一元尤德隆洋五元盧鼎泰洋一元孫同和洋二元無名氏洋二元無名氏洋二元杜愼源洋二元刁裕大洋二元夏同興小洋五元徐恆大洋五元甡記小洋三元福記小洋一元徐祥興洋四元高月記洋二元義順洋一元春記洋一元立大洋二元元和洋二元以上共計銀三十八兩正洋三百八十六元正内小洋十元錢五十七千正 
[捐欵更正]  
　　啓者本年八月初九日承潤昌棧錢君交到石埭縣桂老太太樂助徐海水災捐欵洋二百元施當其厄感佩同深當經掣具收照交由錢君轉寄一面彙總抄登申報業蒙申報館登載九月十八日正張惟原捐二百元報上誤登一百元殊深歉悵謹再登報更正以昭核實而揚仁風並爲徐海災黎九叩以謝此啓上海絲業會館籌賑公所施則敬謹識 
[今日尙有本埠及各省新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[贛撫批准資革職員南昌]  
　　贛省學界巨案提省訊辦迭誌前報茲悉此案已由臬司札委南昌府發審局研訊數次以職員胡毓供詞狡展遂先行詳請斥革再行審辦略云新喻縣廩生周秀松上控職員胡毓挾嫌毆搶一案並查明該職員叧有劣迹多端經卑府提集人證質訊數次堅不承認顯係恃符狡抗查該職員胡毓係新喻縣學廩生在江两籌餉捐案内報捐知縣指分湖南省試用尙未注册自應詳請咨革以便審辦等語贛撫吳仲帥已如詳准予咨革矣（丹） 
[贛撫批示准弛米禁原因江西]  
　　德化縣紳士王晉三等以湖口統稅分局朦請弛禁以致米榖昻貴人心惶惶禀請贛撫嚴行查辦當奉批示云查此次米榖弛禁係據劣城各大紳公禀請開並非因湖口統稅分局總辦楊道所禀而准是以飭司會紳公議加抽十三分仍係庽禁於征之意至九江食米原准免予加征十三分由饒九道發給護照惟須嚴籌防範以免奸商記名九江食米希圖免加偷漏出口應由德化縣查明九江一隅每月實需食米若干照此酌定限制每月領照運米卽可照此限數騐放有逾限數仍卽扣留並按本年禁米出口之時該道共給發米照若干石核計若干月日即可知其每月約需食米若干亦經批行稅務總局移會湖口統稅分局饒　道遵照各在案至鐵路局議加二角亦係因出口而加以盡衆商合羣之誼以助全省要政之需况復給股分紅非如他項抽捐可比昨據撫郡商會紳職公禀甫經詳晰批示仰稅務總局會同兩司及農上商礦局鐵路局諭飭遵照（丹） 
[批飭講求民團緝匪辦法紹興]  
　　紹屬匪徒夜行兵迭經餘姚慈谿兩縣查拿懲辦已誌前報茲浙撫又札府密查弁員通縱釋等情當由貴太守據實禀復旋奉批示略云該匪黨羽甚衆亟須設法剪除以蘇民害仰按察司速飭餘姚縣密會本境隣境營縣水陸防軍　地方團練嚴拿匪首羅三元胡如廉羅小阿傳胡良方宋立章等嚴審禀辦立置重典哨官王坤山旣據查明緝捕得力並無劣迹應免置議　該縣匪衆兵單旣已欵絀不能如禀沿海駐紥重兵則當實行以民淸匪之法從來官之不肯假民以便宜者誠慮其妄殺滋事流弊實不可不防然苟有賢有司經權得宜亦自行之有效應令該縣會商各鄉紳董講求淸鄉緝匪辦法果能拿獲眞正匪徒送縣懲辦優給奬賞如不能生擒許其格殺勿論其有挾仇報復妄殺無辜者亦必照例治罪務由該縣立定章程曉諭鄉民切實照辦勿以具文從事並行該府飭遵（早） 
[俱樂部成立松江]  
　　郡中姚君詠華夏君俠三等爲發起人擬邀學界同志創設俱樂部以東嶽廟内農工商小學堂爲會址准星期休沐之日會員咸集或研究學術或演習雜技各從其便同志皆賛成二十四日爲社會成立之期會員齊集頗饒興會（夕） 
[學堂衝突合肥]  
　　合肥通正學堂係當地紳商組織成立由張厚齋李濅甫两君承辦敎科完備規則謹嚴爲廬屬學堂之冠乃日前有中史敎習夏印龍因事與學生大起衝突致學生全體停課現經張厚齋王兼之李濅甫三君出爲轉圜木卜能了結否（泰） 
[請飭輪船賠償修費寗波]  
　　日前立大輪船由申來甬偶將某駁船撞壞當由船主具禀寗道請移稅務司飭令該輪賠償修費洋數百元現在尙未定議（易） 
[小輪淺阻揚州]  
　　昨淮運司趙都轉出示謂前接張季直殿撰移文以現在冬令水涸所有大達公司行駛泰州等處小輪節節阻滯加之南鹽屯船借口水淺連檣停泊河心輪船尤難行駛爲此移請轉飭由泰至仙鎭沿途鹽船催其趕速前進不得停泊河心有碍行輪（悚） 
[查拿帮匪聚賭鎭江]  
　　鎭郡之西句容上村地極幽僻近有痞棍糾同幫匪聚賭甚至通宵達日支搭草棚毫無顧忌常備軍王哨弁訪聞因於二十三日率帶小隊馳往掩捕各匪已四散奔竄槪未就獲遂將草棚焚燬再行會縣跴緝（拜） 
[信船被刦重慶]  
　　渝城信局曾森昌日前收有蔚泰厚銀二千兩興隆一千兩裕泰禮五百元怡和代元記二千兩由渝寄至萬縣舟經涪州黃楊嶺地方突被匪徒搶刦一空事後卽報縣勘驗派差嚴緝（古） 
[鎭火警]  
　　二十二日夜間西門街支家巷後某姓家不戒於火延燒隣居草屋瓦屋五十餘家並焚斃幼孩両口計燒三點餘鐘始能救熄（任） 
[船户索詐嘉定]  
　　楊木麟於日前由嘉定乘嘉太航船至太倉被該船户楊益甫串同沈福祥將楊所携洋二元竊去楊向之理論反被詐去洋四元船户如此可惡不法已極矣（璆） 
[上海官事]  
　　卸任江西瑞州府知府奏調農工商部差遣趙椿年寳　縣知縣王得庚藍翎五品頂戴劉智權昨日均至道轅拜謁捕盜局總辦候補知府朱寳瑩昨日到道禀知由金陵回本縣王念祖昨亦到道禀知由蘇回（宜） 
[催繳忙銀]  
　　上海縣下忙地丁自開征以來刻已滿限而各户完繳者欠缺尙鉅昨日王大令諭飭粮差分赴下鄉傳諭各圖地保速即催令各户繳楚聽候給賞如再逾延提比不貸云（宜） 
[定期勘丈車站地畆]  
　　本邑西南鄉應圈鐵路車站地畝已由王大令定期二十九日傳同地保人等前往勘丈知縣購地董事分别給價（尺） 
[開會集議禁烟辦法]  
　　印度好義之士曾經設立勸政府免售鴉片與中國會開　迄今已約二十年會中各員每於各議院中提議此事現已經各議院認可並云祇須中國政府實行禁烟彼國即不令民間種植鴉片茲議會書記員亞歷山德君特行來華將廣游南北各省報告會中二十年來之辦法業已到滬定於今晚八點鐘在靜安寺路張園内徧邀本埠紳商集議辦法（南） 
[預備立憲公會定期開會]  
　　預備立憲公會係由陳伯潜鄭蘇龕張季直湯蟄仙土丹揆伍昭扆等諸君發起業已定於下月初 
 
 

Page 18

 
 
一日成立假座愚園開正式會（宮） 
[尙賢堂第九次演講]  
　　新法界石牌樓後尙賢堂自秋季開學後每逢禮拜六敦請中西名人演講敎育問題茲於本月三十日即禮拜六下午四時又敦請前任山東學使姚菊坡太史蒞堂演說題爲學者講求新學必以中學爲本任人往聽無須人場劵云（也） 
[道批照錄]  
　　王譽淸禀批此案前據商務總會來函業經分行縣委傳諭各飯鋪平價出售據禀前情仰上海縣公共租界及法租界會審委員查酌市情切實辦理具復察奪粘抄並發（宜） 
[查勘佔地]  
　　英商瑪禮遜前控美界密勒路周娘娘佔地一案迭經中西官傳訊周亦呈圖禀稱實未佔地因此未了昨日午後三點鐘關讞員會同英副領事至周氏住宅履勘一週而返（似） 
[英界火警]  
　　前晚七點餘鐘西藏路地火行因煤屑落於柏油内立時起火經救火會西人赶往澆滅正在回車旋聞警鐘亂鳴知爲新閘白格路三百八十七號房屋電氣行洋人住宅失火當又驅車往救即熄○昨晚八點餘鐘英租新山東路即乾記弄口某號失愼即經救火會西人馳車救熄燬屋若干探明續錄（力） 
[會訊不交銻砂案]  
　　比商建源洋行洋東叭某控李翰甫陳錦成不交銻砂一案前日午後關讞員會同比領事薜福德君提訊李等延來滿律師代表原告洋人供與李等立合同購賣銻砂恐有不妥將銀二千兩交華比銀行買辦胡季梅轉交迄未交貨請追訊之李供三月十四日在滬與叭甘立據言定三百墩每墩價銀八十二兩迨至湖南發電來問並無回音是以不交且祇收洋六百元是實關讞員得供商之薜君判李陳交妥保俟補提人証再訊（力） 
[總工程局記事]  
　　譚雨亭在某押鋪求質手槍被巡士查見拘解到案譚供在潘公館爲家丁槍係小主人囑往估價孫明府判派控帶往查問手槍存案○浦東人倪迪生控曹少春欠找花子價洋一百七十餘元提案訊判時有朱雲軒投稱少解花子八百担求追孫明府判候移交花業董事理處○徐楚坤前控寗波毛囝朱阿春詐去金戒銀洋一案判限三日交還茲已逾期提案復訊判各戒責一百五十下先將衣服變抵餘著三日内繳案○孫榮堂控曹二寶乘火搬去衣服尙少馬褂一件訊判戒責二百下押七天○王阿有扭控金東才竊取水烟袋一只訊判戒責一百下逐出（寸） 
[公共公廨早堂案]  
　　鄉人吳小丫頭與妻朱氏控嫂吳姚氏吞沒地價向論由姪婿曹毛毛出霸復赴捕房誣控行兇汅辱等情昨經包探陳云忠將吳等解訊吳姚氏供稱地價洋七千元已付夫弟洋二千元餘洋尙未交他詎竟行兇求究曹毛毛稱係吳姚氏女婿作爲半子之靠等語訊之吳小丫頭供此項地價被姪婿曹毛毛從中刁唆以致未府求恩追究襄讞孫耳三明府以曹强行干涉本應究辦姑寛斥釋所有吳姚氏應分小丫頭洋元著出外照付如有别情准再禀控○虹口朱和茂米店主朱誦芬圖賴保銀被洋人控告各情已詳本報嗣朱誣控胡文卿勒索賄洋八十四元訊供向王耀庭陸姓等所借昨又復訊王紹康供此洋是小的所借因與朱有師生之情特投案作証求察明府以該見証前後所供大相逕庭且名字又不相符姑寛免其所坐判吳開釋完案○游勇謝正云張德勝蕭根和前夜身藏尖刀在美界游行圖竊爲捕拿究判各押捕房三個月逐出租界○萬康才承保趙金桂租用印人車子欠租洋四十餘元不還昨由廨差將萬趙解訊官判押追○拐匪徐順林在川沙誘拐李金才兒子來滬價賣被捕解訊判押候李到案再辦各情已詳本報昨解請訊判徐押西牢兩年孩給李領○顧　六用刀挖開順昌祥棧房竊取衣物由捕解辦判押六月○上海縣移提之鴇婦蔣姜氏昨日解訊供稱在迎春坊開妓院狎客汪挺俊如何身死兇手現在何處均不知悉　當堂交縣差陳景帶去歸案訊辦○傭人王阿保聽咸衣匠查阿四葛阿根　唆竊取　人羅克正家金飾翡翠各物報捕拿獲解究判分别還押候禮拜五訊奪○美界裏虹橋德潤質鋪攺少質出資本希圖减捐爲工部局管理捐務洋人禀控昨日提訊鋪夥玉雲生供　因司賬回家此三月賬簿係學徒所結現已知錯求宥明府商之英副領事判罰洋一百元並追取短交捐洋三十九元七角王即當堂繳洋完案○朦請保釋之流氓葛性卿爲包探竇如海拿獲昨晨解究葛供上年送縣後因在押患病交保出外現在南京銅元局生意因嬸母患病回申前日出外延醫破拘到案求宥開釋明府判飭交捕房帶回候禮拜五訊奪○水巡捕房解楊阿如葉阿春至案原告浦利公司鄧錦堂供稱夥友楊阿如私造收條冐收賑洋十五元請究楊供此項收條係賬房所出原告稱收下之洋何在楊語塞明府判管押一個月賠洋十五元葉阿春從寛開釋○工部局管画洋人控李阿二烟館逾時售賣飭探倪仁全將李傳案判罰洋二十元將照會吊銷勒令閉歇○前者捕房控世和洋行馬夫王阿三以病馬駕車判罰英洋一百元王供此事係頭目崔大喜子作主明府遂傳崔訊問據云洋東有諭貼於行中如馬夫擅以病馬駕車爲捕房拘罰與洋東無涉求鑒明府以王阿三有意推委判攺押捕房一月以儆（力） 
[公共公廨晚堂案]  
　　鍾愛保控莊逸如等圖賴岳母朱沈氏借洋一案訊供傳王金盛到案復訊各情已詳本報前晚提訊鍾供莊王合開米店後來虧本將方單由王向岳母朱沈氏處借去洋二百元向索王即轉追莊逸如竟圖坻賴求追訊之王供洋係莊用小的亦有憑據在朱處求察莊供並不欠洋因取方單被王閉禁空屋勒令書寫實欠他洋一百元襄讞孫明府以莊旣認賠還姑著將王莊押候各追繳洋一百元給鍾具領完案○吳瑞生前控王蘭臣吞沒貨洋二百七十餘元一案訊供押繳已見本報前晚提訊王供實情在烟台海面遭風駁船傾覆所辦各衣盡被淹沒後來由乾記號沙釣船老大嚴姓救起不難訪察求恩明府判還押候函詢釣船局是否有嚴姓其人復到再訊（力） 
[法租界公堂案]  
　　小東震昌祥洋廣貨店開設兩月餘計欠各行號往來銀四千餘兩前日忽然倒閉經手人呂祥記亦即逃避詎該店跑街呂祥華私往搬運洋貨兩箱値銀八百餘兩經人訪知立將祥華拘入捕房昨晨解訊被欠之四達瑞新大周豐太源和祥亨達利等號咸派人投案請追官命祥華押追經手股東到案再核一面飭探將店發封○汪德順投廨訴稱八月初七日鄰居失愼有大皮箱兩口小皮箱一口寄與張趙氏家至十六日往取約翌晨送來後忽稱箱被偷兒竊去茲見原贓夏布絨布燭台等物借與張劉氏質錢顯係吞沒求追劉氏供確是趙氏借當官以贓証鑿鑿判趙氏押償劉氏交保○名利棧五十五號庽客陳炳榮失去洋廿七元報捕派探往勘查見地板確有人脚痕跡遂將茶房李生榮戴有義夏廷順提訊官以該茶房雖無行竊之事究屬失察判經理人王仲卿限三天調處明白李戴夏三人交保○八仙橋萬源押店被游民搶去珠寳籠一案昨將拘獲之許開解訊不認官問捕房搜出身畔之銅香爐及銅小洋狗一隻何來又不承認判帶回與在押之另案盜犯辨認是否同黨再核○葉順發與哈友生爲造屋糾葛涉訟經年昨又集訊官斷葉所有剩下之印架石灰等餘料作銀四百兩令接造之新作頭曹秀山償還以資貼償了案所控吃虧一千六百餘兩因工程未完未便追究○某鞋店學徒周福根夤夜至張克喬家越牆而入爲巡捕看見拘入捕房周稱並不竊物因與張女有私欲往取鞋致爲拘案捕頭命探帶往詢問詎張將周連探扭住毆打因將周張一併拘訊官判周押一月張罰洋五元（深） 
[美租界捕房事]  
　　榻車夫楊寶寶昨日車至百老匯路將某西人汽車撞損由三百三十九號捕拘入捕房旋以原告不來將揚開釋○周阿妙周長生曾荐金秋廷至輪船局爲夥昨二周向金硬借洋元不遂互毆由三百九十三號捕一併拘入捕頭將二周申飭一番逐出○工部局管理垃圾西人查得西華得路張順瑞趙三元魯子高等五户傾倒垃圾有違定章咨照捕房請公廨訊罰○郁江甫東洋車昨經北河南路被胡阿大馬車撞損郁亦畧受微傷由二百五十六號捕將郁送入捕房奉飭自向該馬夫索償○包車夫張阿三哈經崑山路該處正在修路二百七十七號捕向之喝阻張即棄車而逸該捕將車送入捕房旋有投函將車領回了事（似） 
 
 

Page 19

 
 
所給予此工捐用欵之實在情形也現遵部文開具四柱淸單詳請奏咨前來臣覆查册　收支各欵均屬相符除將淸單送部查照外謹繕簡明淸單恭摺具陳伏乞皇太后皇上聖鑒敕部核銷施行謹奏奉硃批户部知道單併發欽此宮門抄八月二十四日工部鴻臚寺正藍旂値日無引見溥倬假滿請安陳名侃因伊子補員外郎謝恩召見軍機 
大臣達奏爲遵旨查明打牲烏拉總管翼領各員缺妥擬裁併摺 
奴才達桂跪奏爲遵旨查明打牲烏拉總管翼領各員缺妥擬裁併恭摺覆陳仰祈聖鑒事竊光緖三十二年六月十六日承准軍機大臣字寄光緖三十二年六月初四日奉上諭逢桂奏打牲烏拉總管出缺循例請簡一摺又片奏是缺每遇揀補不無遷就現擬妥籌裁併等語出語兩歧究竟此項員缺應如何整頓之處著該署將軍妥擬具奏欽此遵旨寄信前來仰見聖主以義制事燭照無遺曷勝欽佩伏查打牲烏拉管理採補之員國初僅設六品翼領二人順治十八年設立正五品總管一員康熙三十七年定總管爲正三品翼領爲正五品乾隆五十六年五品翼領攺爲四品增設五品虚銜委署翼領二人嘉慶四年由總管奏准該處驍騎校九人内增設五品虚銜委署翼領二人於是四品左右翼領二員五品左右翼領四員遂爲定制以下如驍騎校十五員七品驍騎校七員筆帖式七員七品章京四員辦自康熙三十八年後陸續添設而倉官委章京委官等均不其列此打牲烏拉設官之畧也當時總管一缺專隸於内務府自乾隆十三年兼轄於吉林將軍以地與省垣相近旗民交涉事繁所管採捕山塲河口旣多且廣使之會同將軍辦理無非謂事雖各有專司情須聨爲一體立法伊始原有深意存乎其間無如歷時旣久奉行不善法旣敝而弊自生近年以來官員雖由將軍揀選而任事之賢否未能深知貢品雖由將軍查驗而土產之盈虚無從預計然此猶其小也該處珠軒頭目採捕壯丁每多欺壓鄉愚一經被告在地方官之移提固可置若岡聞即將軍之照會奏亦多托詞避匿甚至貢山之棵松不准偷砍而自行私賣河口之東珠不准私採而未嘗嚴查其餘如圈佔荒山私墾邊地種種情弊難以盡言凡此皆緣總管品級較崇遇事並與將軍抗衡而爲總管者又係循資擢補率多老邁一任其所屬之顚倒欺朦習焉不察是總管一缺於省中則成尾大不掉之形於屬下則有太阿倒持之患所謂旣不能令又不受命者也以目下情形而論實在可裁之列明知朝廷任土作貢典禮攸關責成綦重不容輕事更張然此缺不裁所有該處採捕事宜終無整頓之一日近來貢品減少東珠歷年停採前奏業已聲明値茲百度維新一省之大小各官均須結成團體一氣貫輸庶於政事可無隔膜奴才再四籌思惟有查照國初舊制略事變通擬請將打牲烏拉總管一缺裁去並將四品左右翼領二員内裁去一員五品左右翼領四員内裁去二員以資整飭其驍騎校以下等官暫仍其舊如蒙兪允所有已裁之四五品翼領遇有通省佐領防禦相當缺出一體補用其現留之四品翼領一員所有該處應管事宜責成認眞經理仍歸將軍節制將來任滿果能稱職奏請揀補各該協領俾有陞途至該處領催珠軒達鋪副弓鐵仵作共二百七十九名打牲丁三千九百九十三名應否與驍騎校以下各官稍事删減再有奴才調齊案卷通盤籌畫妥擬章程奏明辦理所有遵旨請裁烏拉總管並裁併翼領員缺緣由是否有當理合恭摺覆陳伏乞皇太后皇上聖鑒訓示謹奏奉硃批該衙門議奏欽此 
刑部奏爲遵旨議奏事摺 
刑部謹奏爲遵旨議奏事内閣抄出河南巡撫張人駿奏審辦命案照章彙奏一摺光緖世二年五月初三日奉硃批刑部議奏單併發欽此臣等查原奏並咨到供勘内稱新安縣客民杜社私扒伊父杜全富紅芋致令追毆失跌身死一案將杜社比例擬絞等因又湯陰縣唐民幅存等共毆唐靈毓身死一案將唐幅存依律擬絞等因又永城縣民訾懷仁等共毆陳品章身死一案將訾懷仁依律擬絞等因又林縣民焦毛仔毆傷張起鸞身死一案將焦毛仔依律擬絞等因又陜州民劉科照踼傷劉玉漟身死一案將劉科照依律擬絞等因又靈寶縣民亢正扎傷李樂身死一案依律擬絞等因又淇縣民李季冬扎傷李學祿身死一案將李季冬依律擬絞等因又魯山縣民張茞砍傷張柱身死一案將張茞依律擬絞等因又河内縣民靳新合扎傷李保但身死一案將革新合依律擬絞因又内黃縣民王汶得扎傷王貴良身死一案將王汶得依律擬絞等因彙案具奏前來查例載子不孝致父自盡之案本無觸忤情節但其行爲違犯敎令致抱忿輕生自盡者絞監候又律載斷罪無正條援引他例比附定擬又同姓服盡親屬相毆致死以凡論又共毆人毆死下手致命傷重者絞監候又鬭毆殺人者不問手足他物金刃並絞監候各等語茲據該撫彙奏各案該犯杜社因迭次私扒伊父杜全富地内紅芋致杜全富查知訓斥追毆自行失跌受傷身死遍查律例並無恰合專條惟查杜社初次私扒紅芋經父訓斥不悛復蹈故轍雖迫於貧餓究屬違犯敎令自應比例問擬該犯唐幅存因唐靈毓向伊族嫂馬氏借房住宿斥　不知避嫌口角爭毆與馮得富共毆唐靈毓身死唐幅存下手致命傷重該犯訾懷仁因陳品章不允吳添保賒肉口角爭毆該犯攔勸被駡吳　保共毆陳品章身死係訾懷仁下手致命傷重均應擬抵該犯焦毛仔劉科照亢正李季冬張茞靳新合　汶得或因拾糞買煤起釁或尋常口角或索欠爭閙各自將張起鸞劉玉堂李樂李學祿張柱李保但王貴良致傷身死均係鬭殺李樂右胯一傷深已抵骨且死在十日以内仍應依律擬抵劉玉堂與劉科照李季冬與李學祿張臣與張柱王汶得與王貴良俱同族無服應同凡請該撫將各犯等擬以絞監候情罪均屬相符應如所奏杜社應比依子不孝致父自盡之案並無觸忤情節但其行爲違犯敎令以致抱忿輕生自盡者絞例擬絞監候唐幅存訾懷仁均合依共毆人致死下手致命傷重者絞律各擬絞監候焦毛仔劉科照亢正李季冬張茞靳新合王汶得均依鬭毆殺人者不問手足他物金刃並絞律各擬絞監候王汶得恭逢光内三十年正月十五日恩詔事犯在正月初一日以前侮鬭殺擬絞惟刃傷要害奇重應不准援免照新章酌人緩决辦理杜社唐幅存訾懷仁焦毛仔劉科照亢正李季冬張臣靳新合俱秋後處决訾懷仁據供母老丁單應俟秋審時照章核辦該撫原勘内稱唐幅存案内馮得富用刀札 
 
 

Page 20

 
 
傷唐靈毓左腿等處訾懷仁案内吳添保除共毆傷人輕罪不議外均合依刃傷人杖八十徒二年律各 
杖收習藝所餘均如所議辦理等因奉旨依議欽此 
宮門抄八月二十六日理藩院光祿寺八旗兩翼値日無引見召見軍機 
雲貴總督丁奏爲審明因姦謀勒本夫身死重案按律定擬摺 
雲貴總督丁　鐸跪奏爲審明因姦謀勒本夫身死重案按律定擬恭摺仰祈聖鑒事竊據署雲南會澤縣知縣藍榮疇詳報民婦高張氏因與夫堂弟高有柱通姦聽從謀勒本夫高定有身死獲犯訊供一案當經批飭審解去後茲據審擬由府解經雲南按察使陳燦覆審招解前來臣提犯親訊緣高張氏高有柱均籍隸該縣已死高定有係高有柱共曾祖堂兄幼娶張氏爲妻光緒三十一年八月高有柱與張氏調　成姦高定有先不知情九月不記　期高有柱走進張氏房内並坐調笑高定有撞見高有柱跑避高定有盤悉姦情當將張氏　打立誓攺悔十二月二十九日高定有外出高有柱棄間復與張氏續舊並起意將高定有謀死以便長久姦好潛向張氏商謀張氏亦因戀姦情密允從約定是夜下手鷄鳴時分張氏查看高定有睡熟潜起開門高有柱走人解下腰繫布帶套在高定有項頸結成活扣用手收勒高定有驚醒掙札高有柱翻身騎壓身上用膝跪壓兩手並令張氏按　两脚緊　帶頭高定有氣閉登時殞命　棄布帶揑稱急病身死買棺裝殮經隣居旗人高正興查見勒痕再三盤詰張氏不能隱瞞　出實情高有柱逃逸當將張氏送縣詣騐差緝高有柱到案訊供通詳審擬解由府司覆　招解到臣親提研鞫據供前情不諱詰無起釁别故亦無另有知情同謀加功之人查律載妻因姦同謀殺死親夫者凌遲處死又例載親屬相姦罪止杖徒如姦夫將本夫商通謀死者擬斬立决各等語此案高張氏因與高有柱通姦聽從謀勒本夫高定有身死自應　律問擬高張氏除與夫小功堂弟通姦輕罪不議外應如該司　所擬合依妻因姦同謀殺死親　者凌遲處死律遵章攺擬斬立决該犯婦身懷有孕應俟產後百日行刑高有柱起意謀殺實屬淫惡滅倫查已死高定有係該犯共曾祖小功堂兄按照姦緦麻以上親之妻本律罪應杖徒起意謀殺本夫與謀殺綢麻以上尊長　應斬立决二罪相等從一科斷高有柱亦應如所擬依親屬相姦罪止擬徒如姦夫將本夫商通謀死　斬立决例照章攺擬絞立决免其刺字無干省釋屍棺飭埋布帶供棄免起除供招咨部外謹恭摺具陳伏乞皇太后皇上聖鑒敕部核覆施行謹奏奉硃批刑部議奏欽此 
河南巡撫張奏爲懇恩俯准將在籍翰林院編修王安潤仍留豫省充膺高等學堂監督援例免扣資俸片 
張人駿　再豫省高等學堂監督歷年均係遴選候補人員委充該員等雖職務克勤惟因補署到班卽須更替不若攺派紳士辦理庶足以資久任而專責成且紳士與學生情誼聨洽以之管理一切較稱得力茲查有在籍紳士翰林院編修王安潤品端學粹衆望允孚現　懷慶中學堂措置裕如堪以調充高　學堂監督於學界　有裨益查京員調留外省本籍辦理學堂充當總理監督總分敎習者照章俱各充扣資俸近年如直隸　甯江蘇　省留籍襄辦學務各員均係免予扣資先後奉准有案該員車同一律合無仰懇天恩俯准將在籍翰林院編修王安瀾仍留豫省充膺高等學堂監督援例免扣資俸出自鴻施除分咨外理合附片具陳伏乞聖鑒訓示謹奏奉硃批該部知道欽此 
宮門抄八月二十七日外務部欽天監侍衛處値日無引見道府黃仁濟等謝恩那王續假十日桂伯請假十五日 
召見軍機 
湖廣總督張奏爲湖北創設機器製麻局製造已有成效援案請暫免稅釐以惠農工而廣土　摺 
太子少保湖廣總督兼管湖北巡撫事臣張之洞跪奏爲湖北創設機器製麻局製造已有成效援案請暫免稅釐以惠農工而廣土貨恭摺仰祈聖鑒事竊惟富民以農業爲主興農業以精工藝爲主查枲麻之爲物三代兩漢以前布皆以麻爲之天下人人皆用此爲衣服經典具有明文自南北朝木棉入中國始盡用棉布爲衣而麻之利遂減特其質粗易生故中國各省皆有之南至吳楚閩廣澤國西至黔蜀之山鄉北至燕趙之平陸處處皆宜惟種類略有區别而大致皆爲下品良由製法粗疏未盡其用細者製爲夏布粗者作爲麻袋麻繩惟行銷頗廣而其用甚輕故其値甚賤　外國　種洋織錦緞大半皆叅用枲麻至各種綢料亦雜麻紗以成之柔軟潔白與羅絹無異其實中國宋　以來古錦以及乾隆以前美錦亦皆攙麻爲之總由農夫織婦鈍絀鹵莾但以取供粗材坐棄大利實爲可惜臣愚爲紡紗織布繅絲三事　利農塞漏之大端惟蠶桑不能各省皆宜　上等長絨棉花能紡四五十號細紗者中國只有两三處南通州第一南潯次之直隸深州又次之湖北孝感又次之故細布不能多織故到鄂以來夙夜焦思憂憤思爲製麻之策考求多年乃敢創議興辦于其漚浸洗練之法抽繅染色之宜考究詳明乃籌撥外銷公欵配合機器建造廠屋漸次試辦至光緖二十八年招商承租仍由臣委監司大員督飭製造先粗後精循序講求日有進境近日該局所織出有中西時花各樣緞匹芝麻實地各紗並細紋斜紋各色麻布杮色軍衣麻布新式各花大小麻織台布及粗細各號麻紗等件今日成效已彰嗣後更求精進尙易爲力茲據該職商鄧奇勳禀稱織出貨料均係質地白細染色鮮明擬援照商部外務部核准上海阜豐麫粉公司一案所有機器製造麫粉各廠一律准其暫免稅厘之例請將該司運銷麻貨奏請暫免完納稅厘以紓商力　廣銷路等情由該局總辦候補道劉保林轉禀前來臣伏查該局所出麻製各貨實爲民生服用大宗旣　係用機器織成洵足杜塞漏巵與麫粉公司事同一律自應准其暫行免納稅釐以冀各省聞風仿造嘉惠農　　有運單格式由臣分咨各省督撫轉飭稅關厘卡以憑查照驗放特是微臣志在惠民非圖　利旣已成效昭著即當力圖擴充並請旨敕下各省酌仿湖北辦法再行考究東西洋新式設立局廠廣爲製造在臣創始則稍難在各省踵事則較易所冀南北各省麻局林立化粗爲精化賤爲貴利源日多漏巵日少其于農工生計裨益實非俴鮮理合恭摺具陳伏乞皇太后皇上聖鑒謹奏奉硃批該部知道欽此 
 
