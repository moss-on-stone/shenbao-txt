# 1934 - 210 - 4908727

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新臬　駕有續集之刻近年上海葛君子源又以饒氏之書祗采自道光以迄同治雖名臣奏疏私家著述已有美必收而於海防礦務諸學尚付闕如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近時名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學測繪議院史學官制兵政諸門多至四十八卷分門别類詳愼校讐附于經世文續編之後倩本局印以新鑄鉛字現已裝釘成書價目格外從亷計皇朝經世文編廿四本洋四元續編卅本四元三編八本一元六角并購者碼洋九元六角在上海三馬路申報館申昌蘇申南北掃葉山房發兌 
[論茶務]  
　　中外通商以後出口之貨以絲茶爲大宗誠以外邦地土不及中國之相宜故中國之絲中國之茶西人所不能少者也邇來洋貨銷塲日旺出口之貨不及進口之多利權逐漸外溢西人以機器繅絲僅收中國之繭中國之絲銷塲遂滯然猶謂有繭可抵也現在西人養蠶種桑之法反較華人爲精可以人力奪造化之巧挽地利之宜於是華人亦相率而仿西法徧設繅絲廠廣種蠶桑以期相敵近年來雖未必得利而絲價日貴可知出口之貨尚多絲之利未必遂爲外人所奪若茶務一項從前較絲爲佳自印度種茶而後各國接踵而起西人旣自出茶雖不能不買中國之茶而已不能居爲奇貨以致上巿之時貨則由彼提高價則由彼殺低近年以來各處茶客之虧折者無不盈千累萬説者謂價由西人所定而貨固我之貨也不售由我西人雖欲殺低而斷不能不辦此貨則何妨稍緩何必急於賤售以致虧累不知西人如急於購辦此貨并此貨之果然高妙西人亦斷不肯錯過皆因現在印度出數旣多製法亦妙而各國亦皆種植不僅藉銷中國之貨故西人有意爲難使居奇不售不但折本恐更失機茶非絲比絲不卽售棧中爲日過多尚恐有朽壞之貨一時更難脱手若茶則色香味三者缺一不可今年之茶只能今年所用過時則色香味雖未必皆變而總不如新出之妙故茶客急於脱手而西人樂於殺價也且且人並非專因茶客之急於脱手而爲難大半皆因挑剔現在西人製茶愈製愈精中國之貨未必皆能劃一故不能盡信耳蒙意現在中國出口之貨惟藉絲茶二種絲則仿照西法可望起色而茶則仍循舊製終難望其暢銷西人旣以機器製者爲佳華商當購取西人茶樣置辦機器仿照製法若果能盡如西人之意吾知非但貨能暢銷且價亦可以昻貴不觀西人之以洋貨運來中國其初不過以西人自用之物華人以爲罕見之物而購之究竟未必盡合華人之用盡如華人之意也後來西人在華旅居日久華之風土人情喜怒愛惡均爲所悉故所造之物皆揣摩華人之意而爲之每來一物華人無不爭買竟有日用之物習爲故常非此不可者西人商務又何怪其日興耶華人無製造之物足以動西人之目合西人之用謀西人之利惟此茶之一項本爲華人自然之利且爲西人所必不可少之物苟能日盛一日雖不能盡抵來貨尚可以保去利之少而乃不自整頓徒令西人藉品不亦甚可惜耶乃觀初二日報紀振興茶務一則不禁心竊喜之可見風氣將開而中國茶務之衰其可望轉機矣紀云泰西所造製茶機器福州茶商已購而用之兹聞各商欲聨爲振興茶務公司漸漸購機製造已有將茶運往英國獲利而歸者觀此情形他日閩省之茶不難與印度西崙媲美矣邇者泰西又新出西樂果焙茶機器聞漢口茶商購以試用卽因雨沾濕之茶亦可製以出售不特色香味並美而且其價可較人工所製者加昻用此機以烘焙其妙已如此若采摘搓製皆用此機則其茶當更出色泰西各國嗜茶者莫不娓娓稱述本年漢口俄商所購之茶少於往歲因多購自西崙也印度之茶如此之旺無他有機器以爲之也中國之茶如此之衰亦無他無機器以爲之也現在閩商已聨爲一氣有成效可覩中國産茶之地何勿各立公司購機製造大抵機器所出之貨惟速惟匀茶葉貴乎速者也速則色香味不足匀更不必言矣并出貨可多人工亦省風氣漸開不禁爲荼商欣喜可知中國之利權雖失於前自不難挽回於將來西人之有益於吾中國也豈淺鮮哉未完 
[英國海防]  
　　西字報載英京電信云英國衆議院第二次會議海防工事籌增修築獨烏矮港之費計英金三百五十萬磅香港增築船塢費若干更貸與誇洛痕薄新築船塢費一半 
[朝鮮得雨]  
　　有客自三韓致書本館云朝鮮各道雨澤久稀田中未稻乾枯民憂饑饉幸六七日内元山平壤仁川公州各處均得甘霖於是四野人民歡聲雷動 
[日本造船]  
　　日本報云日本朝廷倩英國餓辣司岳埠苦辣以獨街拔痕苦銀行在託磨沙痕造船廠定造容積一萬一千順之鐵甲主戰艦一號另倩薄捕辣埠耶之洛造船廠定造三十一節之水雷艇四號 
[日本水災續志]  
　　日本報云北海道新潟縣境阿賀野川邊中蒲原郡巢本村北蒲原郡　　村赤阪村中蒲原郡鳥屋野沼洪水驟至堤防皆損壞不堪保倉川橋梁被水衝壞溺死行人三名中頸城郡平川村人民五十二名因排决潴水致將北越鐵道八所衝毁崎玉縣境權現堂川水漲至一丈二尺幸堤防尚未破壞福島縣境會津各郡水源大漲溺死二人地方官急派警部長及技師前往救護富山縣境早月川堤防破壞四處長約三百四十間福井縣境諸川並漲由武生以達福井之官設鐵道一律損傷火車暫停二日石川縣境手取川水泛因之由福井以達小松由小松以達金澤之鐵道破損良多神奈川縣橘樹郡高津村多摩川漲溢水較平時增高六尺二寸刻尚有增無减也 
[日本患疫續志]  
　　日本報云東京下谷區徒士町三町目三十二番地木村克以諾京橋區本港町一町目六番地石井龍竹二氏皆患似虎列拉之病地方官聞之立送避病院治療東歴七月十三四兩日東京民人之惠各種傳染病者多至三十三人皆移至避病院療之目下醫官急行消毒衛生諸術因之毒氣不致蔓延居民得以高枕而臥 
[鄉民蠻横]  
　　寗波采訪友人云郡東有山曰銀岡爲奉化象山及台之寍海四邑交界地周圍廣六十餘里山深林密人跡稀逢近有人測得山礦産銀因向龍樹菴僧人購買僧以此山有關四邑風水不敢擅專告知里紳鄭某等人禀請道憲派員往勘鄉民不知底藴羣起阻之里紳不依致犯衆怒號召山下十八廟境各村民紛紛滋擾奉化洞蛟棲鳳寍海黄巖等處不約而至者多至千餘人各帶軍裝勢將抗拒里紳畏其兇横躱避不遑衆村民擁至沙孝廉家操刃將孝廉戳兩下幸未致命然已痛極昏沈旋被擁至大嵩塲交某大使收管復執工人十餘輩交奉化縣署蠻横如此不知當道　將何以處之也 
 
 

Page 2

 
 
[爐工鬨署]  
　　姑蘇采訪友人云本月初三日午後總捕同知劉少峯司馬拜客而回道經崇眞宮橋忽有不倫不類之某甲横衝直撞故意將肩輿用力擠住輿夫麾令避讓甲厲聲謾駡司馬大怒喝令拘拿甲竟向差役用武其力如牛旋經捕勇奮力拘至輿前司馬訊其名姓居址及作何生業甲怒目圓睜一言不答司馬喝令掌頰二十下甲不服咆哮如雷司馬飭笞臀二十板然後麾之使去及回署適太倉州莊羹臣直　體梅投剌拜會司馬延入花廳正在啜茗清談忽聞喧嚷聲直達内署司馬異之偕直剌出視但見大堂上人山人海洶湧異常細視之皆寳蘇局鼓鑄銅錢之爐工也蓋適間途中肇事之某甲卽爐工吳某當受責後回至局中訴諸工頭陳某陳振臂一呼糾集在局工人三百餘名各執器械擁至大堂欲與司馬爲難司馬與直刺退入内室緊閉宅門一面飛報蘇州府桐太守及長元吳三縣主太守恐釀成巨禍立請中軍曾參戎帶兵若干名到塲彈壓王李賴三縣主亦皆呵殿而來查知一切旋由賴大令赴寳蘇局請委員吳保之明府兆楣將爲首之陳吳二人交出以便帶回訊辦餘人始紛紛散歸 
[示安民教]  
　　江西采訪友人云南昌縣孟子卿明府新建縣文芝塢明府嚴禁閙教早經三令五申某日復出示剴切曉諭略曰案奉饒九道憲諭以接准法國高領事函囑轉飭速張告示不准毆搶天主教人飭卽出示曉諭嚴禁民教滋事等因奉此查無知鄉愚動與天主教人爲難藉端毆搶滋事殊堪痛恨奉諭前因合亟剴切示禁爲此示仰合邑軍民諸色人等知悉天主教流入中華由來已久准其設堂傳教載在條約奉旨允行教堂之設無非勸人爲善習教與否悉聽自便並不相强爾等居鄉共安耕鑿以無事爲福宜如何仰體國家柔遠之懷共敦和輯至於習教之人同爲中國子民歴奉諭旨有不得因其習教而有所歧視等諭爾等尤不得稍存畛域意氣相爭自示之後務各父誡其子兄勉其弟恪遵約章永敦和好毋得尋釁毆搶滋生事端倘敢玩違一經訪間或被告發定卽拘案訊明究辦决不稍寛其各凛遵毋違特示 
[西湖采蓴曲]  
　　杭州訪事友人來函云調補杭州府錢塘縣吳大令德渭暫假羊巿街某姓屋爲公館上月二十三日發下紅諭擇於二十六日辰時接印先日仁邑尊蕭大令將印信以綵亭鼓吹送往吳大令收受後隨由書吏備辦接篆事宜屆時陰陽生呈報吉時大令更換朝服詣香案前行三跪九叩首禮隨更衣升座書吏預備紅箋上書吉語蓋用印信畢旋奉藩憲飭知命大令會同蕭大令總理科塲事宜大令卽命駕出轅赴各衙門禀知任事并謝飭知○徐大宗師行文各府凡正途責監由廪增附捐納者須將貢監照呈縣然後准其起文考試之日當堂收騐無照者不准報名投考杭州府林太守奉札後卽轉行各屬出示曉諭○現屆夏令天時乾燥江干水軍各師船均須修葺刻由統領江防水師鮑副戎友章飭勇將各船輪流起岸修整於上月廿五日開工○玉環直同知缺前經藩憲詳請以嚴州府同知吳司馬調補現已奉准部覆由司札飭司馬接札後卽赴各衙門叩謝○錢江水師營哨長陳君鍾烈奉杭恊飭委兼署河莊司千總於上月二十六日接印○海潮寺有掛單僧在後園池内沈物失足落水身死比人知覺則已無可救援矣卽由住持備龕收殮舁至塔院焚化 
[繡州延秋記]  
　　嘉興采訪友人云某日福建正副主考秉節過境文武員弁皆出郭恭迎遥見憲舟乘風破浪而來卽以次第投遞手版二主試不欲重煩供張遂令舟子鼓棹由麗橋河進發各官仍恭送如儀○調署嘉興鹽釐局總辦劉玉延太守至喜於五月初一日交卸湖州總局差科理起程聞定期十一日接辦○連日天氣清凉雷雨時作巿中米價每石貶去二百文二蠶收成頗佳價較頭蠶絲不相上下 
[蜃江逭暑錄]  
　　温州采訪友人云上月二十八日平陽古鰲頭厘局委員蔣月生大令汝翼附招商局普濟輪船來甌禀見道府及總局憲隨於二十九日赴局筮吉七月初一日任事○上月二十八日小南門茶捐局委員歐陽竹銘少尉鼎彝附招商局普濟輪船來甌禀見道府及厘金總局憲然後入局視事○温處道宗湘文觀察之冡媳仙逝後筮期六月十七日召集緇流在九山禪寺唪經一晝夜二十日發引由北門外官馬頭登招商局普濟輪船遄回珂里○某日温標左營遊擊羅東生遊戎祥麟帶勇會哨猝患暴病歾於北門外舟次夫人聞訃之餘卽携帶衾棺前往收殮○温郡練軍向由右營遊擊秦景濤遊戎龍標兼帶四月杪温州鎭總兵劉吉園鎭軍委令廖碧堂司馬接統前者道路傳言咸謂閩浙總督邊潤民制軍得禀之下以爲不然擬仍著遊戎管帶然日内尚未接奉明文也 
[上海官塲紀事]  
　　上海縣署帮審委員蔣壽林剌史之瀛眷由蘇州省垣來滬前日刺史飭家丁迎至公館同寅皆衣冠往賀幾於車馬塡門○新任湖南鹽法道黄公度觀察因公來滬駐節潮州會館昨日命駕入城至江海關道署投刺俄復赴上海縣署拜會黄大令迎入花廳設筵欵待迨二點二刻時始興辭而别 
[二十訊租船案]  
　　昨爲第二十次會訊租船案之期午前十點鐘時蔡和甫觀察偕英總領事韓能君英副領事薩允格君蒞廣肇公所升座支應局律師担文問合股洋人保扯曰爾與白納處合股專司何事答稱船事悉由商人管理問電報與信可是爾屬稿答稱是問爾向在上海否答稱向在上海問八月五號之信白納處簽字後交與徐委員尚記得否答稱記得問八月五號爾在上海否答稱在上海問是日爾在旁否答稱在旁問爾與徐委員見面時可將此信交閲答稱與彼閲過問此信在何時繕寫答稱在訂議時繕寫問如何寫法答稱記不清楚矣問信内之言有何人知曉答稱大衆咸知問爾可曾請徐委員簽字答稱伊云無須答字担律師曰此係合同並非信函爾應允交管此船時徐委員曾交銀否答稱其時徐委員知上憲有不洽之處是以商人欲立此據問爾知徐委員應允否客稱應允問已應允故無須簽字乎答稱是問爾可知徐委員有權與爾立此合同否答稱伊雖有權然須請曾道臺示下問曾道臺允否答稱允問八月六號信隆洋行曾函致江海關税務司否答稱有担律師卽將白納處所繕之信朗誦一遍問信内各言有否答稱有許多不妥處問爾等自已繕寫之信何以竟不作准答稱因五號之信與六號之信兩歧是以更正徐委員會言上憲意見不合不能作准問爾稱六號之信與五號之信兩歧爲何不將眞情告知江海關税務司答稱徐委員囑商人不可告知問爾六號信内第一節出自何人之意答稱徐委員之意問爾稱徐委員之意究竟是否答稱伊囑商人如此部究竟何人之竟答稱實是徐委員之意問徐委員囑爾之言爾允否答稱允問八月五號致信後又接過别信否答稱無問爾六號與五號之信曾道臺允否答稱允問爾旣知曾道臺與徐委員已允此事何以不將眞情寫出答稱因徐委員暫住數天故不寫出問八月八號爾有信與曾道臺是信隆出面否答稱有問是日是爾行内初次與曾道臺通信否答稱是問何以八號之信言曾道臺籌欵情形與前者致税務司之信兩歧答稱兩信情形不同問此信確實否答稱的係眞情問六號致信税務司後又接到别信否答稱八月六號起至八號徐委員允借銀一千六百兩問憑據上墨水及鉛筆所簽之字是爾親筆否答稱是親筆問六七兩號爾是否向徐委員借銀一千六百兩答稱是問二十八號存堂之筆據由何人簽字答稱由白納處與商人簽字問七號之事可是與五號一式辦理答稱是問爾八號之信曾提及五號之信已與徐委員説明否答稱此語已見於致南洋大臣電報内問七號借銀後是否至九號發電與南洋大臣答稱是問八號何以並不提及此事答稱徐委員言曾道臺甚有爲難之處問可是口説抑致信答稱是口説問徐委員説有爲難之處事在何時答稱事在發電報起過時因此改過問後來可是曾道臺不允照辦答稱聞徐委員處不肯照辦問八號南洋大臣可曾提及五號之事答稱並不提及問電報可是徐委員閲過後始發答稱是問八號電報内是否有一面修理等事答稱是問徐委員囑爾如此發電否答稱此電因商人起稿問徐委員可知五號曾道臺不允之事答稱祗怪徐委員一人問徐委員與爾見面時可曾告知曾道臺處之事答稱並未告知上憲責備之事問七八號清晨徐委員可有爲難之事通知爾答稱並不説及問九號之信爾目見途委員 
 
 

Page 3

 
 
寫否答稱未見問爲何八號靈報内不提及徐委員五號所定之事答稱電報之事徐委員俱不肯明言問五號之事爾均不知否答稱是問電報末條見過否答稱見過問何以此事與五號各事皆相反答稱商人不甚清楚問爾稱五號徐委員已許借銀墊欵確否答稱五號之事種種不符訊至此韓能君謂觀察云今觀口供足見伊等自相矛盾担律師問八號電報起稿後與徐委員閲過否答稱閲過問南洋大臣先致曾道臺電信抑先致信函答稱先致電信後致信函間是信何以稱徐委員不知答稱諒後來徐委員必知道問八號信致曾道臺何以不提及五號之事答稱因五號所議之事皆不照辦故未提及問五號所議之事曾道臺見否答稱事已不成問此可是爾之主意答稱是問八號旣發電報可卽了結否答稱八號商人已知此事不成問何以不提答稱諒必南洋大臣飭令赶辦問其時爾擬照辦否答稱俟接復電定奪問是否欲見復電後照辦答稱是問隔若干時始接南洋大臣覆電答稱隔二日復發電催問問後來未接南洋復電否答稱未接問後隔若干日始知答稱一日後問八月七號爾向徐委員借銀一千六百兩欲付船上薪工約兩月内歸還是何意見答稱先欲借銀一千兩尚有六百兩可以緩付徐稱公欵不要緊問船上水手各人議妥否答稱爲此向徐委員借欵付薪工問一千六月兩之欵是否八月十二號付薪工答稱是訊至此已鐘鳴一下中西官相約退堂訂於翼晨再訊 
[捉獲犯妻]  
　　浦左新木橋地方鄉人秦小狗被俞桂生挾仇糾同痴子勝銓馬寄園等誣竊刃斃經屍叔秦仁咸報由上海縣黄大令詣騐屬實飭緝在案昨日由差捕等購線在浦東爛泥渡地方拘獲范勝銓之妻某氏當卽解回縣署禀明黄大令奉諭發官媒嚴管候訊 
[搶匪送汛]  
　　前日虹口北河南路北首姚家宅鄉民姚永泉之妻某氏在田中刈草時已金烏西墜將次回家匪人某中突然而至四顧無人出麻繩套其項從後拉仆將所帶簪珥盡行攫去旋因繩索略鬆氏得極聲呼救村人聞聲畢集竭力追獲喚令頭圖地保嚴利官送交江灣汛看管諒須解往寳山縣究辦也有識者謂此匪卽龍華人李木南素行無賴嘗與流氓爲伍未知確否 
[捉狗續聞]  
　　本埠法界捉狗一事因恐界内無主之犬易致瘋邪偶一傷人卽傳染瘟疫是以法總領事諭令捉獲以安民人其意與英美租界相同並非爲狺狺之聲擾人清夢也 
[失愼卽滅]  
　　前晚九點鐘虹口漢璧禮路永祥北里後面寍波人某姓樓上不知如何失火烟霧迷漫火光射出窓外隣人瞥見赶急呼救旋卽帮同撲滅事後查知僅燬紡綢女衫一件餘均無恙 
[反目吞烟]  
　　江北人魏正文做小工餬口携妻某氏住裏虹口文昌閣後面夫婦不甚和諧時聞詬詈前晚又因細故口角魏妻大振雌威魏不能敵潛購紫霞膏吞服偃臥待斃其妻聞呻吟之聲察視有異急倩人送往同仁醫院求救得以轉危爲安 
[上海縣署瑣案]  
　　周張氏控兒子園泉違訓忤逆等情前日黄大令倩蔣刺史升堂提訊周張氏訴稱丈夫已故生有一子娶媳陳氏今已生孫不料邇年兒子不務正業專事遊蕩姘識某蕩婦已九載於兹偶一歸家每將媳婦衣服携去某日又攫取田單三紙小婦人聞而往斥竟被辱　叩求大老爺將田單追回並提蕩婦嚴辦周陳氏訴稱丈夫久出不歸園泉供稱小的年三十有六幼無恒業當二十八歲時曾拜中雲封爲師學習内外科醫術所姘婦名阿大現已知過求賜恩寛所取田單均在藥籠内刺史令向其母叩頭服禮復諭以爾母控爾違訓本應重辦姑念從直供明從寛免究隨取戒方責手心一百下限次日將單繳案並帶同姘婦候訊○前者王玉成控朱維新圖吞股銀黄大令迭倩蔣刺史訊追昨日又訊朱供稱生員與朱榮堂等股開仁和米行生員得二股計銀一千兩另有一千五百兩由生員出立憑據現已與各股東商懇將房屋變賣抵債此屋田單曾抵與親戚某　處可否寛限十日贖出繳呈或作價歸并瞿聚川亦可瞿訴稱王是居停未曾來案朱榮堂供稱職員與維新及桑芬等股開仁和米行共計大股職員得一股維新得二股桑得二股後因執事人不妥以致虧倒共欠銀三百餘兩其時職員未曾掣得退股據　在祗憑各股東核算職員應　若干儘可承認徐升禀稱家主姓桑有事未到故令小的來案備質刺史以維新自願售屋料理限十日内將田單繳桑候再訊奪○英界公堂讞員翁笠漁大令移送包探緝獲竊取江海關道署水烟袋之賊犯王德桂至縣前日黄大令升堂提訊王供稱小的係江寗府屬某邑人年一十有八前在北巿某酒肆爲酒保後蒙道憲大人喚令當庖丁三月二十日之晚一點鐘時偵知太太曰安睡因從窗隙伸手而入竊得水烟袋一枝藏於已之臥牀下至四月初旬某日將水烟匣質於老北門恒德典得洋銀二圓未幾復將烟袋殻質得洋銀三圓末乃將烟袋質得洋銀三圓六月二十日又濳赴上房竊取報時鐘一架質得洋銀二圓質劵均已撕毁大令判令掌頰一百下飭捕役帶赴該典吊贓再訊 
[上海巡局瑣案]  
　　有周五者不知向操何業近忽冐稱江北通瀛公所司事在南巿浦江一帶江北鴨船上婪索陋規事經章定勳查知乘輿至二十三七鋪巡防局拜會局員姚殿卿二尹聲請飭勇拘拿二尹立卽傳到地甲錢昇諭令協同巡勇將周拘獲升座研訊周供稱小的在各船上收取貼費並不冐通瀛公所之名二尹飭地甲帶往各鴨船查明禀覆訊核○唐老安張大全范阿桂諸流氓在西南鄉漕河藉端滋詐由龍華巡防局員訪聞飭勇拘拿未獲前日之晚又約同黨類十餘人蜂擁至王山所開烟館内吸烟滋閙并向某鄉人借事訛錢經王投訴巡防局局員立飭勇丁拘押以便訊懲○前日之晚南巿王家碼頭挑糞夫張長明在門外納凉黑暗中不及隄防致被屠夫包進生所撞張怒斥之包不自引咎以致互相口角張父阿三聞聲而出向之排解包不服與張扭毆敢衂而遁旋糾同羽翼多人前來報復將阿三肆意毆擊遍體鱗傷張遂奔赴十六鋪巡防南局控訴局員鍾偉臣二尹查知阿三傷勢甚重諭令舁送縣署請騐○前日下午鄉民楊生生投楊樹浦巡防局訴稱家居二十三保十二圖地方務農爲業向來安分刻被住居附近之土痞楊茂郎搶去洋銀十二元求提究辦李葆初二尹謂搶刼乃劇盜之所爲未可輕控亦未便輕准爾須實供尚可俯允倘若誣控一旦查明罪當反坐生生復供洋銀十二元雖非楊茂郎所搶然洋儲囊中因被打時失落故向茂郎索取耳二尹令暫退候飭差拘拿楊茂郎到案訊核○鄉人顧阿囡娶虹口青雲里唐公館婢女路經楊樹浦被流氓周祖生攔路攫去新人頭上金簪一枝控經巡防局員李葆初二尹嚴比地保周子琴屢次未獲前晚周保訪知周福生避匿華順東里某茶肆内因卽　獲然當晚尚未解局也 
[法界捕房紀事]  
　　昨禮拜一鄭大令蒞捕房發落各案山東餅攤夥楊四行兇毆辱攤主張二控經大令訊供著照原斷笞責一百板還押覓保○流氓朱長生方阿毛在城河浜萬聚樓茶館冋吳阿煥薛阿海等訛詐褫衣質洋分用經大令訊供著照原斷各枷號二月期滿各笞二百板送改過所監禁○車夫袁阿四以未納捐之東洋車混入租界巡街捕查問反與爲難經大令訊供著先行枷號半月發犯事地方示衆期滿責放○偷兒顧渭金周阿二沈二著照原斷各責一百板一并從寛釋出○湖北人楊華生竊取印花布數十疋向西門西來質肆質錢先當去十二疋其餘負至租界擬再質錢爲包探拘獲解經鄭大令訊供旋經失主德大印花作主投案領贓大令以該竊供詞不實著押候嚴比昨日命帶案復訊楊供被同伴陳桂廷當去十二疋大令命重笞一百板還押再核○枷犯陳阿生卽銅匠小生枷期已滿大令命帶案開枷照原斷笞責二百板勒令回籍○偷兒徐阿三周正甫竊取金利源棧房檀香若干經大令訊供各枷號十日昨日期滿命帶案開枷照原斷各笞二百板勒令回籍○流氓殷三友當租界懸燈時抛擲磗塊爲巡捕拘獲解經大令訊供枷號半月昨已滿期命帶案開枷笞責二百板還押具改過切結覓保開 
 
 

Page 4

 
 
釋○蘇婦王愛寳爲陸吳氏誘來滬上擬送花烟館烟賣娼爲捕頭訪拿解經大令訊供昨日命提到案著將陸吳氏鞭背一百下陳陸氏從寛免責與王愛寳一併還押覓保開釋○李阿水控周炳茂誘拐伊妹傅李氏來滬同住德順里及解公堂原告未到因著押候再核昨日周妻黄氏遞禀求准交保大令准之交張潮生保出同押之傅李氏亦准交保○乾生祥洋貨店因私販軍裝店主婦張徐氏爲捕頭訪拿到案解經大令訊供責懲押候嚴辦兹張徐氏在押所患病送仁濟醫館醫治未見奏效昨日龔大鵬投案呈具里鄰連環保狀求准交保出外療治大令准之○浦兆榮之女爲張榮堂誘至浦東連宵奸宿經巡防局訪拿到案移送公廨大令訊供之下交浦領回昨日劉四林投案遞禀聲稱浦氏係小的原配求請領回大令謂爾娶婦亦須根究來歴著將原禀擲還斥退 
[鉅欵助賑]  
　　啓者敝所昨由樂善堂善士交來川賑規元一萬兩當兹川災緊急嚴佑翁善士慷慨赴賑各處籌撥待欵正殷得兹鉅欵遥頒以資彚解不獨百萬災民咸慶來蘇而敝所承乏籌捐亦拜接濟之德福緣善慶功德無量除彚入川賑第六次清單登報外乞登報章用揚盛德[  上海陳家木橋電報總局内籌賑公所謹啓]  
惜分陰齋主人何種　余忘年友也性本慈祥人多欽仰曩年値各省偏災屢解善囊親製棉衣四方施送以已飢已溺之心爲利國利人之事受惠者不可以數計都人士迄今猶傳頌之辛卯冬余重印先大父手著陰隲文諸箋事延數月何君　旁贊成之力居多每年印送數千本至今不懈昨又蒙贈家藏陰隲文圖證一書乃偕嚴筱舫施子英兩觀察集資石印　行陰隲者善氣迎人現於紙上噫人之好醫誰不如我行見家置一編俾人觀感從此皆將樂行陰隲之事然則三君子之功何其偉哉是烏可以不　　　　　光緒丁酉孟秋新安江干獨釣客孫瑞鏡湖甫謹識　　 
 
 

Page 5

 
 
用足料上等麝香痧氣丸人馬平安散○每洋七十五瓶又每洋一百廿瓶○八寳紅靈丹萬應臥龍丹○每洋五十瓶又每洋一百瓶○諸葛行軍散時症白痧散每洋五十瓶純陽正氣丹每洋八十包○萬應午時茶每洋八盒○消署甘露茶每洋百廿包○藿香正氣丸萬應保和丸太乙菩提丸應騐霍亂丸俱每洋五十丸○八寳萬靈丹紫金錠辟瘟丹梅花點舌丹○靈寳如意丹止痛救苦丹飛龍奪命丹吹喉散含化上淸丸追風萬應丸六合定中丸追風蘇合丸神粬茶等已上諸藥乃夏天必需之品小號特揀選上等藥料精工督製以期藥到回春沉疴立起○貴紳商賜顧請認明高大洋房兼細察藥味便知效騐○外有小兒回春丹婦科白鳳丸四鞭壯陽丸參茸戒烟丸舒筋活絡丸人參再造丸金衣至寳丸等○分鋪蘇州閶門普太和○紹興城內普太和○京都前門普太和○江西洗馬池普太和○汴梁北土街普太和○分寄蕪湖一德堂○揚州威建藥房○杭州寳太和○常州華英藥房○烟台利珍○金陵廣來居等○上海棋盆街北首朝西門面廣東普太和啓 
 
 

Page 6

 
 
   
 
 

Page 7

 
 
自運五彩蘭珠洋金銀線時式碎花朶批發格外克已船牌洋燭每包一角三分每洋八包每箱三洋諸尊光顧請至四馬路中市　 
 
 

Page 8

 
 
本號專辦香楠陰沉婺源獨幅上品壽器如蒙賜顧仍在三馬路石路西德潤里便是 
 
 

Page 9

 
 
[英界公堂瑣案]  
　　包探秦少卿禀稱浙江寗波府屬某邑人王及蘇州府屬某邑人李金和均迭次犯案經前任大老爺遞解　　今又潛來滬上依然不改前非適經小的所見因特拘入捕房捕頭今送案請究王供稱小的係寗波府屬奉化縣人李供稱小的係蘇州府屬英縣人翁明府判令押候分别遞解回籍○包探張阿五禀稱日前陳仰芝黄春山周芝生三賭棍相約至虹口公興機器廠冐稱湖北　道憲之公子向廠主徐仁元騙去洋銀四千五百餘圓綢洋傘一百三十二頂金對時表一枚及木質報時鐘金約指之類事後徐投報捕房捕頭令小的查獲陳黄周三人詰知尚有同黨汪姓不知何往今特解請大老爺訊究徐投案訴稱與陳素識日前陳偕黄周至廠定造小火輪船據　自稱湖北某道憲之公子致被騙洋銀貨物後察知其僞故卽報知捕頭陳供稱小的係浙江寗波府屬某邑人實不知黄之底藴到受其欺黄供稱小的係湖北某邑人實欲定購小輪船並非行騙周供稱小的係蘇州府屬某邑人明府著押候查明閲兩禮拜再訊○包探倪順泉禀稱昨日福建福州府屬某邑人蘇阿康手持利刃至徐友記家恣行恐嚇經徐投報捕房捕頭令小的拘蘇送究徐投案訴稱小的不堪其擾務乞重懲蘇供　小的以後不敢如是矣明府著押送回籍○包探趙銀河禀稱賊犯王阿全案積如山曾經前任大老爺懲辦昨日又在招商局行駛長江一帶之江寛輪船上竊取搭客所携綢布衣服經小的拘獲帶入捕房捕頭令送請究辦王供稱小的係鎭江府屬丹徒縣人明府判令笞責二者板遞解回籍○包探黄四福解賊犯張阿祥至案禀稱昨日此人竊取南京路黄阿仁所開客棧内夾被三條經小的拘獲人贓帶入捕房捕頭令送請究辦王投案領贓張供認行竊叩首求恩明府判令笞責一百板押送回籍 
[美界捕房紀事]  
　　昨日上午鎭江府屬某邑人張繡梅闖入乍浦路新關總會内爲某西人所獲喚交三百六十七號華捕拘入捕房捕頭詰其闖入總會意欲何爲張稱崇信天主教因文理不明偶見總會二字誤爲教會因欲入内瞻禮别無他意捕頭恐其所供不實飭卽解送英界公堂請讞員訊理○江北小工毛阿蘭昨在順泰碼頭搬運白米乘間竊取米一石經失主當塲扭獲交九十六號印捕拘送捕房捕頭命押候送廨訊究○小竊沈阿福昨晨由法界竊得錫燭臺一對持至虹口求質爲包探洪阿寳緝獲拘解捕房押候送廨訊辦○周捕路第五十四號門牌某茶葉棧於昨日間巿貴興財寳阿根吳阿金小寗波等流氓多人入内吵閙攫取茶葉抛棄雜物棧中粤人莊祥亨投控捕房諸流氓始一鬨而去 
　　　　 
 
 

Page 10

 
 
茲接長崎本公司來電知英七月份票頭彩第一萬三千五百洋十五號二彩第一千九百另八號三彩第二萬九千八百卅六號此佈　普惠利啓 
 
 

Page 11

 
 
   
 
 

Page 12

 
 
   
 
