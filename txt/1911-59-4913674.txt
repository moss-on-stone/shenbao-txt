# 1911 - 59 - 4913674

 

Page 1

 
 
大清宣統三年辛亥二月初五日共二張 
[本館定報價目]  
○每份售大洋二分○ 
中國境内　全年逐日寄大洋九元六角　半年四元八角　日本全年九元六角　半年四元八角外國　全年十四元四角　半年七元二角報資先惠　郵票不收 
[告白刊例]  
論前二行起碼每行以第一版爲準第一日每行八角半第二日起每行六角半多則按行照算後幅長行三行起碼短行五十字起碼多則以十字遞加第一日每字五釐第二日至第七日每字三釐第八日以後每字二釐半 
西歷千九百十一年三月六號禮拜一 
本館開設上海望平街第一百六十三號 
第一萬三千六百七十四號 
電話第九十五號 
[鉛版大字二十四史特别廉價二百部廣告]  
本公司鉛版大字二十四史書本寛大字跡清朗爲海内獨一無二之本久邀藏書家公鑒歷年預約銷行不下一萬餘部茲因各省各府廳州縣遵章設立圖書館以是書關係列朝掌故在所必備紛紛函詢並商請按照定價特别廉讓等情本公司以圖書館事屬公衆敎育理應勉盡義務業已通融惟刻下存書無多紙墨工本加昂不得不略示恨制因定自登報日起以二百部爲限凡來購者照定價洋埂元减收洋三十元立取全書二百部外則仍照原價出售概不折扣如此旣省一再取書之煩又享特别廉價之益誠屬購二十四史者難得之機會尙望政界紳商學界速臨訂購毋使額滿見遺仍抱向隅之憾也特此廣告伏乞　垂鑒外埠郵費火車已通之處每部五元○未通之處每部七元○陜甘雲貴川五省每部十元木箱另加　上海棋盤街集成圖書公司發行所啓 
[温特握斯小代數教科書出版廣告黄道開譯定價洋一元五角]  
温特握斯爲美國數學界泰斗生平著述甚富無一不風行各國而尤以小代數敎科一書爲傑作錦水黄君長於西文研精算術因有見於近今各中學堂高等學堂無適用之課本特譯是書以餉學界内容豐富推闡盡理每類之後列有問題於敎師講授學生自習均極便利且黄君直譯西籍與向東文重譯轉輾失眞者價値道别也書印無多欲購者尙祈從速爲幸　發行處上海棋盤街集成圖書公司 
[裕瑞豐洋布抄莊添加興記聲明]  
本莊開設在英大馬路浙江路轉角即五龍日升樓樓下現向裕瑞豐老東柳姓將招俾生財存貨統行盤歸交接清楚添加興記精選各貨擇吉重新開張所有裕瑞豐名下欠人人欠各欵仍歸老東柳姓自理與裕瑞豐興記無涉恐未週知特登申新兩報聲明 
[哈同洋行經理保險廣告]  
英美保險公司設立在倫敦已數十餘年規模宏大資本充足專保房産廠棧店鋪貨物居家衣服生財均由本行獨權經理保費格外克已賠欵異常迅速如蒙惠顧請至英大馬路鴻仁里對面三十六號洋房便是或與三馬路保泰綢莊陳保欽接洽亦可　經理袁祖懷謹啓 
[華通保險公司賠欵迅速]  
十二月廿三日小號被鄰延燒幸向華通公司保有生財衣服火險銀兩早蒙該公司照數賠償足見誠信可靠爲特登報鳴謝 
　　寗波東門内大街　隆泰帽店　萬昇絲線店　同啓 
[舉殯布告]  
誥授朝議大夫徐公仁生初三日寅時疾終擇於初六日已刻發引暫厝延緒山莊恐　友誼報喪不週特此奉告此佈　五馬路徐潤記帳房謹啓 
[掃葉山房廣告新出石印　湯海秋浮邱子一元五角　陳康祺郎潛紀聞全筆二元五角]  
本號開設○上海城内彩衣街○上海北市棋盤街○蘇州閶門内中市 
[招請管事]  
今有西人欲用中國管事一名其人須精幹敏捷能於極短時内配辦巨筵者始爲合格投函之人務須呈出近時之頭等保證書以便詳加察騐此席出息頗豐且係常事願獲此席者望寫英函交申報館轉遞西諾塞姆君收啓可也 
[俞佑喬醫寓遷移廣告]  
在老垃圾橋南洪德里内門診六角過午不候出診二元半過橋加五角車資號金不取 
[漢口裕號綢莊聲明]  
本莊在申蘇杭等處辦貨數十餘年與各莊往來貨帳按年清結毫無蒂欠亦無銀錢票據在外恐未週知特此聲明 
[可貴輪船二月初一日起兼走短班每逢]  
禮拜三短班由上海開往穿山定海 
禮拜四由定海開回穿山上海 
禮拜五長班由上海開往穿山定海石浦海門 
禮拜日由海門開回石浦定海穿山上海　錦章號啓 
[上洋新開眞不二價元昌成洋貨抄莊]  
擇二月十二日開張 
本號開設英大馬路望平街口自運泰西紗羅綢緞鏡面貴企畢嘰羽毛海虎絲絨異樣錦緞呢絨奇種花素羅緞羽綢絲光洋紗督染精工廣竹各色咈布特别花色廣採博取定價從廉藉圖推廣零躉批發一律克已凡蒙○紳商學界光顧者請認明本號招牌庶不致誤特此佈告 
[中國圖書公司股東會改期廣告]  
朱君志堯李君平書均因事入京李君瀕行以報告事託沈君信卿祁君冕庭並屬賢爲主席頃得南京諮議局電以初一開臨時會而議員到者不及半數照例不能開會因此賢不能不即日束裝往寗沈君又以會議廳事赴寗而此間會期不得已須改于三月初五日仍于南門外本公司印刷所開會務乞諸位股東原鑒是幸　狄葆賢啓 
[奉贈學部審定書目提要第二期圖書彙報]  
學部審定各書計初等小學高等小學女學　中學　師範學堂　補習學堂　高等學堂　實業學堂及宣購用書共一百十餘種○均將學部評語摘要刋登圖書彙報專載本館編輯譯印各圖書共計一千餘種隨時披露以上二書欲閲者請即函索自當寄贈不取分文上海商務印書館謹啓 
 
 

Page 2

 
 
[宮門抄]  
　　二月初五日召見軍機楊士琦 
[論說]  
　　新官制篇（寒）（續正月初九日） 
[（二）法制局]  
　　法制局之組織。各國多附設於内閣。故其權限。皆自内閣官制定之。可徵之各國制度而知也。夫法制局爲政府之立法者。搜集立法之資料。訂國家之制作。其於國民之休戚。關係甚大。不可不一言也。 
法制局之發生。各國之源流不。一我國論者。多以憲政編查館當之。然此實不類。法制局受他人之委任而制法。非代表國家之意思而立法也。故與憲政館之權限。不無異同。今憲政館行將裁撤。則所以代之而起者。必有如各國法制局之組織。記者將徧徵各國法制。而爲之比較評論焉。 
環球各國之間。其法制局之最可注意者。莫如英國。英國此制。於千八百六十九年。爲上院貴族議員所主倡。初以其職制加於官制之上而發生者也。攷之往時。英國政府。其於法律案如何編制。則由各部大臣任之。而爲該各部大臣分内之權。無統一編製起草之官廳。其來也遠矣。以故各部所纂之法律。各從其大臣之所欲而編製之。文章體例。錯雜不可究詰。試一檢英國之法規類纂。其情殆如見也。此蓋由於法律案之起草。全任。之各部大臣。無着眼於法律全體。釐整文體。使之統一之機關。是以致此。其後漸覺不便。議者日多。而講求其所以然之故。於斯時也。適志林格氏。（其時尙爲平民後以動勞而叙爲貴族）以省政府之煩費。爲經濟上之問題。謀法律案起草之一定。爲法律上之問。題因創制定法制局之議。而提出於政府。此英國沿革之大略也。 
 
 
 

Page 3

 
 
法制局英語謂之派理耶美他黎楷恩西路奥夫斯。而附屬於大藏省。（當我國度支部）考其原因。一以英國之總理大臣。本屬大藏大臣兼爲一以此局之制定。初因關於經濟上之問題而起。且英國總理大臣之官房。即内閣之官廳。無有别設之者。蓋在英國。無論爲總理大臣。爲大藏大臣。均在大藏省辦理事務。以爲通例。則此局於大藏省。雖與各國異致。而按之英國歷史。固無足怪者。 
由其組織言之。其職員長官一人次官一人。書記官三人。與各國無異。其異焉者。即設有聘任臨時囑託之法律家。以各從事其職務。其制蓋可得而言也。 
　　英國法制局。如何而起草法律案。此可略述之。蓋當各部之大臣。欲出某種法律案時。先以其方案提出於内閣會議。以爲常例。其方案。但不過具有將欲施行之法律案之精神。不另爲逐條按項之法文體例。其形式上頗可稱爲法律案要領書。然必待主務大臣。以之經閣議之决定。以爲法律案而提出。於是法律案起草之事始起。起草之案。大臣祗示其意。其餘盡委之法制局長官爲之。至法制局長官承法律之意。貫徹其精神。而着手起草。則其起草之事。悉在其分内。自不待言。卽參照各種法律。劃一文體。以增减其條項。亦均在意中。逮起草既竟。先奉呈於主任之大臣。而徵其意見。大臣毫無異見。始以之爲議案。而提出於議會。此其編制法律之手續也。（未完） 
譯論 
[變相侵略論]  
　　法國大學公法總敎習具林述甘著駐和一等書記官陳廣平筆述（二）（十）（續） 
第十二節租借與保護之比例 
　　租借以達佔據目的。與保護以達佔據目的。有以異乎。曰無。異是皆變相之侵略。平和之手段。而以殖民地政策。擴充勢力範圍於一國之境内者也。奥之佔據坡士尼赫士戈維納。卽是此例蓋儼然在歐洲中心點開拓一殖与地焉。奥非海軍國。不能遠征經營。故僅注意東侵。冀擴充本國門户。時德相俾士麥克知奥宗旨力爲贊成。其意欲聨奥以制俄耳一千八百七十九年奥土訂約。於是土之坡赫两省遂入於奥。至一千九百零八年奥始宣告各國收入版圖。人咸謂奥新得两省。其實奥巳早得是地。遲遲發表者。不過求其名實相符而巳。奥政府此舉於實際上並無利益。且傷土人感情。而惹各國之評論。塞爾維亞通國大譁。羣起而攻之。與奥國幾釀戰釁。 
此歐洲近事也。至若在斐洲。在中國。我歐洲各國人紛紛前往競爭勢力範圍。亦無一非行拓殖主議者也。而中國富饒之行省。尤爲視線所集。惟欲逐漸侵入内地。必先占其緊要海口。並驅策本國之大資本家。向中國要求路礦郵電等各項利權。非是則無以制其命脉也。 
租借與保護實有區别保護尙有公共治理之名。租借則不免喧賓奪主。如坡士尼希伯島中國等各口岸皆是也。向來中國與土耳其决不甘自居被保護地位。而服從他國之命令。故寗可訂租借條約放棄主權。在租地國視之。計亦良得。遂在租地内龐然以主人翁自居。而任所欲爲。一可聚精會神發達其一部分之地。二可避保護與被保護之衝。突好在方里不大。居民不多。又毋須仗本國主權以壓制之。如法國租廣州灣。卽借本地紳士代彼治理。此法施之於蕞爾一小邑。沿海一口岸。最爲妥洽。若對付極大省分。則非用保護辦法不可。因其地過大。一時不能遽吞。居民又甚多。一時不能服從故也。然保護辦法尙未可一概而論。倘歐洲中一國欲將中國全境作爲保護之國。無論兵力如何强大。亦恐鞭長莫。及卽如英之對於印度。係得步進步。漸行侵入内地。迨各士酋以次降服。於是將地方分派各土司治理。固不遽用其保護之法也。目下摩洛哥之事法國屢遭失敗。此卽用保護政策一口吞盡之悞。且於外交上與德亦多衝突。保護政策。與現在均平勢力宗旨。正成一反比。例夫以土耳其波斯中國幅員廣大之國。而欲以一國獨。占保護權。固勢之所不能也。各國均欲嘗鼎一臠。勢必合而保護。而肥大之塊。又爲大衆所共爭。恐國際衝。突殆無。巳時。如此則合而保護。勢仍不可行。往者薩摩哈島。英德美三國。固嘗聨合以保護之矣。未及數年。釁端紛起於是劃界瓜分。其爭始息。此明徵。也幅員廣大之國。一國保護。固力有不逮。公同保護。又勢所難行。技窮矣。其將用何策以侵吞之乎。 
　　此惟有仍用租借之策乎。租借之策。隨時勢以轉移儻主國漸臻强盛。欲恢復巳讓之租地。或所租之地。物産不饒。入不敷出。均可借交還名目。以便退出。而於國威固無損也。德國向中國租借膠。州即隱寓此意。經營膠州如無效果。德祗得交還該地。另借他地以抵償之。彼國外交家深謀遠慮如此。奥國占坡士尼及赫士戈維納。用極大欵項。發達地方。至今巳久假不歸。英占希伯島。糜費無算。整頓内治。英亦詎肯舍而他去。各國在斐洲之租地。早巳據爲巳有。亦不必論。至若中國租借與各國之地。倘中國一旦猛省。更革其數百年之積弊。取法日本。勵精圖治。渙然一新。其巳失之地。或可恢復。然非兵力從事。恐亦不能達其目的。如猶故步自封。或舉辦新政徒具形式。則久踞中國之歐洲人。不特永無返地之一日。且其勢力將日增一日。不至囊括中國全部而不止。 
 
 

Page 4

 
 
專電 
[電一北京]  
　　滇督李經羲電奏揣英國之意如將貢山拉大山劃去其一即可和平了結請飭外部勿稍遷就 
[電二北京]  
　　黑撫電奏請撥銀五百萬安插由俄回華僑民並爲防疫經費度支部以欵項奇絀難以應付 
[電三北京]  
　　各樞臣面奏奉省事務甚繁自應仍設巡撫攝政王因同城巡撫早巳撤除免多掣肘未允 
[電四北京]  
　　憲政館擬進新内閣官制計分八級（一）總副大臣（二）各部大臣（三）閣侍（四）丞（五）書記長（六）書記（七）主事（八）錄事 
[電五松江]  
　　松江府戚守接川沙鄉民暴動警報於今日（初五）帶兵下鄉彈壓 
緊要新聞一 
[狠哉俄人蓋意在新疆也北京]  
　　今日俄國以强硬手段對待我國其目的即在伸權於新疆而據我西北門户也查一千八百八十一年之約大旨約分三類（一）境界（二）通商（三）道路斯三者多與伊犁東土爾吉斯坦（卽新疆）蒙古有關係同治十年俄兵佔據伊犁府設官行政至於十年之久後於一千八百八十一年立約歸還此項和約第十欵云俄國照舊約在伊犁塔爾巴哈台喀什噶爾庫倫設立領事官外亦准在肅州（即嘉峪關）及吐魯番两城設立領事其餘如科布多烏里雅蘇台哈密烏魯木齊古城五處俟商務興旺如由两國陸續商議添設云云今俄人之意擬於以上所指五處齊行設立領事其用心之狠可知矣蓋此五城者皆爲南北之孔道凡由中國本部前往新疆必自肅州出長城經玉門安西（皆甘肅境）北經哈密（新疆境）吐魯番由吐魯番分二支一向西北經烏魯木齊由烏魯木齊復分爲二（甲）向北至古城（乙）向西北經古昌綏來金屯台至綏定二向西南經喀喇沙爾庫車拜城阿克蘇喀什噶爾折而南經英吉沙爾葉爾羗至和閴設俄人果於以上五處設立領事則新疆之地非復吾有矣 
[韓交涉使之對俄意見北京]  
　　中俄交涉甫有成議然修攺商約爲今年不可緩之事我國外務部業巳屢飭東省交涉司及交涉局就近體察情形切實報告以備參考現聞韓司使巳會同吉林郭司使及黑龍交涉局商酌辦法由韓司使編具意見書呈報到部計分五大綱（一）宜確定對外政策（二）宜預防第三國援例（三）宜主張對等權利（四）宜攺訂完全商約（五）宜解决各種懸案並謂願大部鑒於巳往之失敗毋再爲其續云云 
[禮部人員亦有商訂民法之學識乎北京]  
　　法律館修訂民法商法草案本定去年十二月進呈嗣因禮部突上一摺謂民法與禮敎攸關必須會同本部逐條商榷方可具奏奉諭旨依議法律館因此遂將民法商法巳定之草案暫行擱起未能進呈惟法律館皆新學之士禮部多係舊學甚難融洽其會同商訂一節不知若何結果也 
[廕大臣整頓軍政之根本計畫北京]  
　　陸軍部廕大臣以中國向來只知添練新軍不知籌備軍械所有各處軍隊應用之鎗砲子彈多半購自外洋不惟利權外溢且所購者多係外人棄而不用窳敗巳極之物不能適用實於軍國大計大有妨害且與副大臣核計全國軍械鎗彈子藥遇有戰事平均分配每鎗僅能連放三分鐘之久每砲僅能連放一分鐘之久且又鎗式參差不齊軍力單弱殊難立國擬將各處製造分廠裁歸部辦設立南北洋两大製造廠以全國之力經營之庶於軍事上可以改觀並擬檢軍中得力快鎗作爲定式以期劃一云 
[洵貝勒組織臨時防疫所北京]  
　　海軍部大臣洵貝勒聨合同志組織防疫所其分佈公啓云查鼠疫一症自上年哈爾濱發生以後日見蔓延朝廷痌癏在抱特頒國帑飭令及早撲滅以期淨絶根株薄海臣民同深感戴並將京奉鐵路禁止交通防範周密本不虞其傳入京師惟自打磨廠三星店客棧有奉省客人染疫身故後疑似鼠疫之症時有所聞難保疫種不濳滋於輦轂之下自應防患未然以仰副深宮軫念民生之至意洵首先捐廉提倡約同軍諮處陸軍部各派醫官組織臨時防疫所以圖補救并承民政部允飭所屬令與該所醫官互相聨絡俾臻完善而同志諸公一經呼將亦無不立解善囊傾助經費該所得以觀成深爲欽佩抑洵更有請者凡屬善舉胥賴衆擎海内仁人君子倘荷嘉許贊助捐欵勿論多寡統交北京儲蓄銀行代收先掣回收據陸續 
 
 

Page 5

 
 
登報以彰　德　冀移艾徙薪綢繆未雨扶危濟困消患無形是則與諸同志所厚望者也區區微忱尙祈亮鑒 
[外人又欲攘奪處分内地財産權矣杭州]  
　　浙省諮議局以昨接函信一件外開美商包英緘字據内稱英在永年人壽公司職司經理歷有年矣公司設立在貴省杭城馬市街於光緒三十四年間租賃大英醫士梅先生所買馬市街洋房两所中國房两所簽明租約以五年爲限於今尙未滿期去年由梅醫士將此項房屋轉售於英向英國受買並不向中國人置買也且受買之時由英美两領事簽字許可任憑受買人管業現在貴省紳民擬收回土地所有權是亦泰西國之通例如官紳將此項基屋贖回英亦不便掯贖如果贖回公司另遷他處惟敝公司生財等物不無損失查此項房屋契價洋三萬三千元連生財一併在内請貴省紳民照價回贖亦無不右除面商交涉司並另函知照外爲此先行謹告又云昨與交涉司面商英擬將此屋轉售他國人交涉司說此屋不可轉售然照我國領事之言以外國人之族轉售於外國人是賣買之通例現與交涉司說明此事以本月初四日爲限必須理清否則另售他國人矣等語並附包英各片一個當卽呈請浙撫文云竊按浙省交涉事務業經設有專司該美商函中亦明言昨與交涉司面商是辦理交涉自有應負其責之人且此項贖回永年公司房屋事件本局並未提議曾見報載有聞一交涉司擬備價贖回云云未經交涉司宣布亦不知果否有此事該美商率爾投函深爲不合本局儘可置之不理惟閱據該函所叙事實顯有破壞條約侵奪主權之處事關重要不能不呈請撫部院飭司核辦查他國人不准在内地置産詳載條約惟敎堂可置公産係爲例外特别優待之處同治四年總署咨文謂内地建堂由來巳久但傳敎士究係外國之人如買地爲建堂之用其賣契内祇可載明賣作本處天主敎堂公産字樣若係洋人在内地置買私産與條約不合仍應禁止此後如有敎士在内地買地建作敎堂公産卽照咨内事理妥細查明辦理勿任混淆觀此則敎堂可以置公産而敎士仍不得營私産明矣蓋以公産云者明非外人之産業乃敎堂之産業且明非在外國敎堂之産業乃在中國本處敎堂之産業也泰西定例敎堂爲勸善之地准置公産亦不得過多以過多則蹈惟利是視行同市儈之嫌也今該函謂該美商於光緒三十四年租賃英醫士梅先生所買馬市街洋房两所中國房屋两所又謂去年由梅醫士將此項房屋轉售於英又有英擬將此屋轉售他國人等語不獨轉輾相售迹近販賣漁利而最初之時即爲梅醫士私人所購絶非敎堂公産可知又該函内謂是英向英國受買並不向中國人置産且受買之時由英美两領事簽字許可任憑受買人管業又謂照我國領事之言以外國人之産轉售於外國人是賣買之通例等語查光緒二十一年總署咨文雖有嗣後各敎堂置買産業卽不必先行報明地方官之語然其所謂不必先行報明者係專指購地之初防爲地方官或有故意妨碍等情而設若旣經購定則過户稅契自係地域以内主權必經之手續今該函竟謂由英美两領事簽字許可並謂英係向英國受買及照我國領事之言云云措辭荒謬殊堪駭異夫他國人卽有在内地置買産業其土地固仍在我國區域之内不能移而屬之他國主權之下例如敎堂公産承糧等事必須仍向地方州縣完納主權所係移轉許可何獨不然按領事專責各國通例本僅管理商務而在吾國旣多一裁判權今若又並處分内地財産之權而予之則幾與内地官吏無異流弊何堪設想茲將該美商原函一併附呈卽乞撫部院迅飭交涉司查明永年人壽公司房屋是否確係梅醫士私置産業及有無轉賣情事按照條約辦理以保主權而杜後患 
[京師近事]  
　　山東巡撫孫寶琦日昨電致軍機處略謂資政院議决核减河工經費實於魯省黄河工程妨碍最大請將魯省河工經費暫行緩减云云聞軍機王大臣閱舉後飭方略館漢領班三品楊章京抄錄移送政務處核議矣 
　　内外城防疫經費不敷由民政部奏准令度支部撥給庫帑十萬两以憑接續辦理等情聞澤公是日即面謁各樞臣謂現在庫儲支絀防疫巳有成効應即節省辦理各樞臣甚然其說 
　　内外城巡警衞生防疫隊均係由各廳區巡警内撥派刻因此項各隊不敷分布昨招考巡警四百名交敎練所肄業定爲四十天畢業名曰速成科俟畢業後專派辦理内外成衞生警察隊之差巳由民政部飭令警廳遵照開學矣 
　　東交民巷一帶儼然外國租界邇以鼠疫故斷絶交通界内巡警狐假虎威江南某名士偶過其地思欲一覘使館門前冷落之情形該巡警竟横加攔阻名士始則理喻繼以謾罵巡警老羞成怒幾爲所窘適某侍郎因事前來停車查詢獲悉之下深怒巡士無禮立飭親隨持片至領袖公使處詰責當經該公使將巡士斥革是雖細故亦足見該處巡警恃勢蠻横之一班矣 
　　郵傅部盛尙書照會日本政府畧謂我國政府規畫交通行政之統一自本年起派遺學生赴各國調查交通機關擬於日間特派學生三四名 
 
 

Page 6

 
 
前來貴國研究以增進識力幸爲一體接待云 
　　郵部盛尙書以葫蘆島連山寨一帶鐵路工程關係重擬請設鐵路工程局並特派在奉鄭孝胥京卿爲該局局長以專責成除繕夾片附入正摺具奏外並巳電知東督錫制軍令該京卿迅速到局任事矣 
　　鹿傅霖紹英查辦貽榖一案原參謂有贓欵二百餘萬之多經法部辦理此案三年之久四易尙書信勒到任專事調查二年費盡心血極力羅致法部昨巳奏結完案聞其内容貽榖不唯欵項未嘗承認而於丹丕爾一案亦未供認司法大臣以案懸日久僅以數萬之多敷衍了局其斌宜景褆二員按照原參亦定罪發往新疆法部查無貪贓不法情事准其援免縱觀此案全係敷衍了局云 
　　綏遠城將軍瑞良丁憂樞府以繼任之人甚艱其選由某邸奏保桂侍郎在倉塲數年剔除積弊整頓倉榖頗有能聲獨當一面必能大有展施故有派桂前往之諭至繼桂後者諸大老僉以瑞侍郎豐户部司官起家在部多年總辦造幣廠銀行等事亦能漯巳奉公堪以繼桂云 
　　翰林院學士向爲翰林全班領袖自許澤新升任内閣學士後所遺翰林學士一缺資格本應周克寛簡授惟惲毓鼎手叚通天以雖清苦閒曹爲侍郎閣學必由之階故不得不拚命以競爭之然昨日發表惲氏運動巳歸失敗矣 
　　安徽監理財政官鄂芳日昨電禀度支部謂安徽財政辦理甚爲棘手力辭正監理官之任並保舉副監理官熊正琦堪繼其任澤尙書當卽批飭該員將棘手一切情形迅速詳報由部設法疏通該員所辭正監理官一節著不准行 
　　川路自總理喬樹枬撤銷後四川京官意見紛如或主永遠取銷駐京總理或主仍用駐京總理主用駐京總理者或主奏派或主公舉各施鑽營之術嫌怨滋生互相水火不問倒欵如何追究存欵若何處置不足之欵若何招集詎鷸蚌相持漁人得利而總理用外省人之說隱隱傅播於中央政府之口聞旗人某大老極力運動不久將見正式公文矣 
[時評]  
　　其一 
報紙論事。宜發之於機先。不宜和之於事後。外交則警之以預防。政務則示之以改革。學說則導之以先河。此報館之天職也若夫其機巳兆其時巳迫。始力攻當事之因循。追咎旣往之失著。事巳遲矣。噬臍無及矣此記者不能不自責其程度之幼稚者。也 
　　顧記者程度誠幼稚。而一般閱報者之程度。亦尙不及。苟於事機未露之先。稍作危苦之語。則政府怒以爲不祥。社會驚以爲險怪。且有不免受人嫉忌者矣。 
　　大抵我國上下。皆悞於和平保守四字。無如今日之世界。我欲和。平而人不容我和平我欲保守。而人不許我保守。日變日亟。大禍將來。此則記者與閱報者。皆宜速速省勉者也。 
　　其二 
行動安有不自由者欲東則東。欲西則西。任我所之耳。第於他人範圍之内。而亦行其自由之權。則自今日列强侵掠人國始我聞西哲有言。天賦人民自由之權。以不侵害他人之自由爲界限。夫個人之自由。尙不能無所限制。而國權之自由。反可以任所欲爲。誰生厲階。使此等違背公理損害人道之名詞。竟發見於國際上也。 
　　記者曰。世界强權耳。安有所謂。公理安有所謂人道。者哉 
叢談 
[賞心樂事之外國君主（譯德文新報）（翰）]  
　　德國性喜華靡之罷伊愛爾痕國王。路特維歇二世。其君主之威光。與古紳號日王之路特維歇十四世。獨居靜坐猶被服華衣者相類。至今其宮殿建築之地。一切奇離鬼怪之幻象猶印人之腦。當王之建築行宮興修石路也。炎夏則碧天如洗。恍惚夢境寒夜則田舍草池冰彩圍繞王乃長揚散步其中。意若甚得。種種布景。乃罷衣愛爾痕國民作爲新樣之花圈。貢獻於可。愛之王者。若夫神靈擁護。華飾之車。美麗之橇。（滑冰車）則駕以六龍。巡游山徑。或來氷上。或入隧道。徬徨於暮色蒼茫萬山世界中而不能去。 
　　尤可觀者。謬痕歇邑王居之温室。各圍之内。　帶萬花。羅列圍繞椰子樹枝葉。臨風摇曳。金色之外國鳥。飛鳴自得。若解人意。湖邊則淺草平鋪。輕舟蕩水。王或武裝乘舟。則音樂之聲。自遠而至。或見深黑石洞環其行宮。則矍然而驚。或流連於極亮之琉璃長廊而後去。王之食物。用一小桌。儼若用幻術由地下上升者。此等華美珍異之物。均足爲其君權之表示云。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[吏治澆風固無可挽救矣蘇州]  
　　蘇撫程中丞舉劾屬員業巳奉諭茲覓到原摺摘要錄下臣到任以來業將被控有案之印官廢弛營伍之武弁與睦辦釐不實嗜好未斷等劣員先後奏參原冀一時澆風從此有所挽救孰意積習甚深巳成痼疾泄沓如故毫無振作者仍復不少若再事優容將何以明勸懲而端治本茲查有松江府知府戚揚盡心民事卓有政聲其懲治梟匪銷毁淫祠頗具古循吏風範太倉直隷州知州姚炳熊心精力果饒有吏才凡地方應辦事宜均能認眞興舉不遺餘力華亭縣調署長洲縣知縣張鵬翔勤求庶務條理井然奮勉圖功不事泥守以上三員均係蘇屬傑出之材應懇傅旨嘉奬又查有補用道陳光淞縱容丁役内行有虧候補知府胡玉瀛貌似有才舞弊最工屢經訓誡罔知悛攺陽湖縣知縣伊立勳玩視民命私用門丁浙江試用縣丞劉承業緝獲灑賣徇情枉縱署馬蹟司巡檢葉日蔭擅受刑責釀成人命新陽縣典史殷敏看管案犯收受銀錢己撤巡艦代統江南水師學堂畢業生封爕臣玩忽戎機匿贓不報福山鎭左營中哨四隊外委歐忠彪查米出洋任聽賄放以上各員應即行革職封爕臣歐忠彪仍分别歸案從嚴訊辦並將封爕臣文憑勒追註銷此外各員如另有劣迹應俟考察得實續行奏劾再所遺各缺蘇省均有應補人員應請扣留外補 
[卡員之病商如此江西]  
　　九江祥昌輪船公司禀復潯道文云竊内港（南潯）行輪裝貨巳定專章攺辦統捐免予煩苛嚴切週密商民理合遵守不料去冬敝公司祥雲輪船由南昌領裝芝蔴各貨均由首卡完足統稅查驗放行又經吳城中卡盤查蓋戳行至姑塘被該卡扣留强勒苛補又不允給發補票總以比較不敷爲詞再四理論阻難四點鐘之久始准放行該卡隨即以祥雲輪船不服盤查等詞移會九江洋關當經稅務司諭知敝公司照章詳細禀復在案該卡自知違章勒補惱羞成怒適敝公司順泰輪船拖帶米船五隻經過姑塘照章停輪投卡查騐該輪解拖下錨未妥該卡司巡如虎如狼來船取票該船管帶戴善生因船未歇定匆匆不及應對两相口角卽將戴善生扭对該卡用繩捆吊飽以老拳戴善生恐慌畏懼不知所犯何罪船中搭客解勸不允衆客請先將米船查明果若貨票不符理當重辦該司巡始將米船查驗並無偷漏情事當巳蓋戳猶不放行該卡員因戴善生擅敢與司巡口角竟藉此罰錢三十千文並勒令戴寫犯字一紙始准釋放衆搭客因躭擱過久人心不耐幾欲與該卡爲難戴善生祗得遵罰了事該卡竟朦禀省憲云敝公司輪船受罰該卡員似此欺凌實屬居心狡詐况朝廷愛民恤商之諭諄諄告誡凡稍有天良之父母尤宜以體恤商民之疾苦爲懷現在敝公司除將順泰祥雲两輪管帶更換外並嚴餾各管帶遵守定章以紓憲厪並求紥飭各釐卡勿得苛索留難以恤商民云 
[順直議局臨時會業巳開議天津]  
　　順直議局於上月二十四日下午二鐘開臨時會是日藩司凌方伯勸業道孫觀察天津道洪觀察天津府嚴太守天津縣姒大令直隸自治總局督理林觀察督轅幕府汪士元李士偉諸君振鈴開會衆議員向地方長官行俯首禮首由藩司代直督演說謂今日爲諮議局臨時會開會之日回憶上年通常會後接開臨時會两月有餘諸君巳極勤瘁今復以覆議預算重集津沽諸君　心桑梓至可嘉佩上年議决各案業經分别劄復施行此次雖爲覆議豫算開會而關於地方利弊諸大端苟有所見亦不妨披瀝直陳以輔本大臣之所不及云云次由讓長閻鳳閣演說略謂此次臨時會有重大案件待議以便行政官施行然值此時疫流行各學堂皆停課防疫議員諸君反冒險來津爲全省同胞盡地方義務本議員敬佩曷似此次會期僅二十日所有公債預算各案均關重要望諸君殫竭思慮妥洽籌議俾得於官有宜於民有利於吾國危局有所補救是爲本議員切望於諸君者再次由副議長王振堯演說略謂近來我國上下一切知識非常進步如今日之時疫官民嚴防非常得力先則僅知個人衞生近則知公共衞生且官家發欵停車政治上巳有衞生行政將來本省地方自治機關組織完全衞生在自治範圍之内進步之速當更不可限量然諮議局爲本省自治最高機關閉會後切望諸君回鄉於衞生事極力提倡云云演說畢閉會茶話時由正議長閻君向大衆云天津臨時防疫會委託鄙人代求諸君倘異日該會進行實有困難之處望諸君協議贊助大衆認可通過散會聞此次諮議局以刻下時疫流行議塲萃集多人實有非常危險當經該局協議此次開會暫不設旁聽席以防傅染而重衞生日前巳廣行佈告俾衆週知矣 
分類新聞政界 
[新橋自治局被毁餘波松江]  
　　新十車梵自治所被毁後全體職紳赴蘇詣籌辦處禀明一切情形懇請維持時新鎭商界亦禀明被逼罷市細情華亭沈大令日前諭傅新橋各肉店及淺蒲涇主煽釀禍肉店主胡仁傑之子小相馬海桃一併到案升座集訊各肉店同供罷市非出本願實由淺蒲涇人强賒勒逼所致胡馬則一味抵賴判將两人發交捕廳管押各肉店具結省釋此外尙有附和閙事匪徒著地保開具姓名提案訊辦至自治所職紳繳存鈐記二方仍飭發還該紳執存照常辦事惟現 
 
 

Page 11

 
 
在該處各學堂一律停課勸學員亦辭職該鎭烟賭日内均無人過問以致勢燄復熾云 
[會議廳反對由紳代收錢糧辦法廣東]  
　　粤諮議局攺良征收錢糧辦法一案業經粤督發交審查科員公同審查僉以錢糧爲國家正供征收乃地方行政官吏之責現在新官制尙未頒行自治機關尙未一律完備未便輕議更張轉滋騷擾意見書内所陳由紳等代收代完各辦法應請毋庸置議至請嚴禁征收浮濫一節均屬切要之論應請行司飭屬分别查禁以資整頓而恤民艱日前巳由粤督劄覆諮議局知照矣 
[湘省試辦模範市菜塲長沙]  
　　湘省巡警道桂夢九觀察以湘省開辦市菜塲係諮議局議决呈由撫院核准公布施行之件亟應早爲開設以符議案而便交通爰擇定羊風拐角及如意街二處爲模範市菜塲凡賣菜者均須挑往陳列並不收取分文如有從中訛詐准卽扭禀各該管巡警區叚從嚴懲辦以儆刁頑又恐小民不知開設菜塲之利益致生阻碍乃撰擬白話示諭多張分貼城廂内外俾衆周知 
[梅廳丞不异整躬率屬武昌]  
　　卾省高等審判廳廳丞兼署法司梅光羲日前傅集審檢两廳人員自廳長以至錄事面加勸誡略謂現在時事多艱官塲習於奢移用費浩大殊爲可歎而司法所屬人員月薪甚微優者年不過千餘金少者僅二三百金若效府廳州縣各官出必高車駟馬八則錦繡膏粱專閙闊派不异物力則有限之薪俸斷難敷步均無於用度諸君務須力矯此弊以後到廳切勿拘於官塲體態或坐車或徒損於身價云云各員皆唯唯而退現梅廳丞因恐各員不願服從特身先作則每日蒞廳辦公皆微服步行祗携一僕爲提皮包至法司衙門亦如之惟遇赴各署局拜客時則仍乘轎刻官塲中人無不盛稱其儉德云 
[黔江匪亂肅清大開保案武昌]  
　　四川黔江匪亂經咱卾湘三省防軍協勦平定各情迭詳本報現護川督干方伯人文電致卾督以黔匪倡亂幸賴卾軍不分畛域赴援迅速得以卽時撲滅地方未至糜爛川疆受福實多所有在事出力人員奉旨准共擇尤保奬等因欽此現在地方餘孼業巳據報肅清應請尊處查明各軍戰績並前後辦理情形曁在事尤爲出力人員分别異常尋常咨川彚案會銜奏奬以資鼓勵現瑞制軍巳轉咨提台並札藩司查取在事文武出力人員職銜矣 
[贛撫預防鼠疫之規畫南昌]  
　　贛撫馮汝騤近以北方鼠疫流行南境京漢鐵道南下者沿途均設防疫騐疫局所以重生命其漢臯檢驗極稱嚴密而九江華洋雜處行旅繁盛潯漢直接尤屬密邇鼠疫傅染最所屬一體預防矣 
外交 
[德領事侵礙電力公司權利廣東]  
　　德國領事昨照會大吏以據本國商人保庇洋行禀稱同慶戲院在行購買生電機裝設院内爲電力公司禁阻指稱妨礙該公司營業經本領事照請勸業道轉知電力公司勿得干預旋准移稱同慶戲院違背電力公司定章本屬不合公司保守權利自有阻止之權等語勸業道解釋之意殊屬錯誤因電力公司祗有專賣電燈之權利如有人在廣州設立電燈局廠該公司自可照章禁阻倘有　自備機器生電自用並非售賣卽不能干預應請查明核辦免礙商務等由大吏據此巳行交涉司查明分别辦理以便照復 
[法領又干涉隄岸工程藃東]  
　　廣州口法國領事昨備文照會粤督略謂粤省興築隄岸第七段之工程有與本國政府産業接近之處應請設法免令此項産業致受損礙或遇損礙之處則宜設法賠補此事應預先由貴部堂與本領事商妥等語聞粤督接文後巳札行交涉司會同隄工局查明情形分别籌商妥爲辦理矣 
軍界 
[陸軍警察兼管防營之規定廣東]  
　　粤省督練公所札飭陸軍警察營云治軍之道紀律最貴嚴明東西各國於軍隊駐紥處所皆設有軍事警察予以紏察軍人之權凡屬軍人悉歸監視是以軍人出外咸知檢束旣可保全個人之名譽亦即振刷軍隊之精神意善法良允堪效法粤省自興練新軍以來經于光緒三十四年編入陸軍警察第一隊宣統二年陸軍警察學習所第二班學兵畢業續編第二隊遂於是年五月成營所有該營隊章程曁服務條例經前督部堂分别奏咨並分行出示曉諭各在案該營成立以來分派目兵出外巡查干標營之軍紀風紀深賴維持不無効果惟開辦伊始先從新軍標營入手此外水陸防營以及各項隊伍尙未歸陸軍警察稽察自係爲循序漸進審愼辦理起見現當整飭戎備統一軍政之時倘仍前故步自封各分畛域則精神散漫整飭愈難欲求統一軍政之方更恐無從措手應自二月初一日所有水陸防營各衙門衞隊以及各項軍隊官兵胥歸陸軍警察稽察遇有違犯軍紀等事該目兵等可直接干涉報知該管官長分别辦理仍將每日發覺事件報告本公所察核該警察目兵職任旣繁辦事自宜彌加勤愼各水陸官兵人等身爲軍人亦應恪守軍紀倘有不服陸軍警察稽察致釀事端一經查明定卽從嚴懲辦决不姑寛并巳移請督院查照轉飭遵照矣 
學務 
[方言學堂停辦可惜武昌]  
　　湖北因學欵遽短三十餘萬學務公所預算不敷太鉅經前學司高凌霨於去秋詳准卾督將方言學堂新舊班諸生於客冬一律卒業即行停辦年約省欵三萬餘金嗣諮議局常會以湖北交涉極繁該校造就譯材不能輕議停辦呈院力爭竟無效果故客臘湖北京官盧靜遠等具奏請仍將該校接續辦理並縷陳敎成之人材成效當奉旨飭學部議奏部議亦以此校關係頗大應照常辦理無如卾省自鹽斤要政加價被部撥充賠欵後省中各專門學堂皆有束手待斃之勢現擬裁者濺不僅方言一校如謀保存須另籌欵際茲公私交困籌欵殊不易易故由卾督電致學部力陳艱窘情形請復奏勿言續辦昨聞復電巳照允矣 
[平江中學合併之實行湖南]  
　　岳常灃道卓觀察孝復前辦諭飭岳州府魏太守景熊以巴陵平江臨湘華容等縣民立中學宜合併官立中學一案太守當卽邀集本處各士紳在岳城民立中學堂會議辦法並諭各屬官紳參酌情形確切議覆以便轉詳旋據平江縣議决奉覆所有該縣官立民立中學堂應即合併爲一以節縻費 
[中路師範遲遲開學之原因長沙]  
　　湘省中路師範學堂現因監督王君冕南因事辭職經學司吳子修學使派委京師優級師範畢業生王君翰屏接充現正辦理移交頗形忙碌加以該堂學生尙未到齊現在各學堂均巳開學故該堂獨遲遲未定云 
 
 

Page 12

 
 
實業 
[鎭郡組織農會之内容鎭江]  
　　鎭江農業向不講求以致一遇水旱每失利益且各省多巳設立農會惟鎭江尙未設立實爲缺點郡人李君有成素於農林研究有素擬組織農會一所研究農業攺良方法繪具圖說呈請勸業道轉飭各屬一體遵行以期振興農業而收效果茲將内容大綱錄左一播種收穫土地等之攺良法二各種農具改良法 
三植物培養法灌漑法排水法四肥料調製貯藏法五動物廏欄攺良裝置及飼養法 
[常德組織商錢局之會議湖南]  
　　常德商務總會理李君宇田等前以該處錢業近年以來異常凋落若不設法維持則商務前途何堪設想爰邀集各紳商擬就府城組織商錢局一所共招集股本銀四十萬两以資周轉並擬定招股簡章徧行發布而迄今日久除李君及蔣君佑林等各認巨股外其他之紳商入股者尙屬寥寥爰於日昨就該總會開特别大會分擔招股事宜如本處難以招齊再向外埠添招務期成立 
[廣益洋泥公司業巳開辦長沙]  
　　湘省近有王李二君以紅毛洋泥質最堅固爲建築必要之需且現在徧設電桿需用尤夥亟應創設公司如法製造以塞漏巵爰糾集股本若干就省城南門外創設廣益洋泥公司以興實業而挽利權現巳組織就緒規模頗稱宏大云 
雜記 
[浙巡警捉賭肇禍杭州]  
　　杭垣四牌樓著名土娼陳文宗阿奶家自新年來聚集官警两界晝夜狂賭事爲中丞所聞大發雷霆特札警道 
科員帶同偵探多人在清河坊仙樂茶園聚議深恐官警同人在局先派探夥張章两人揚爲通風密赴陳家窺探僅有該娼夫妻及親串一人在坐還告諸官長羣入查拿倒篋翻箱覓得麻雀牌一付作爲證據當將三人捉將官裡去在途時某偵探代爲劃策謂汝必再供一家或可稍輕汝咎該娼謂前數日白衙巷朱公館亦有挑塲等語陳劉两警長聞言大喜立帶警兵多人馳赴該處拿捕詎朱家是日因租屋成契羣聚晚餐尙未入局及巡警擁入租主虞某方在吸烟巡警扭其髮辫虞某譁辯謂不但我非賭客且亦並未聚賭巡警怒其反搞拳足交下如捕巨盜並將指上金戒一枚强行勒去致傷手背同時被逮者七名均衣冠中人先至分局两警長勒迫認供虞某反搞如前劉警長宗濂謂汝旣不賭我知汝愛嫖何妨認嫖並在七人姓名之下各加考語虞係素名浪嫖且嗜洋烟八字當即解赴總局拘留三日夜至初二晚八時不得巳移送地方審判廳廳長詢悉原委立命省釋歸家諭令闪日到廳候示翌晨七人同時禀到當卽移送初級審判廳訊得虞某確未同賭誤拿遂立刻釋出者三人餘四人罰鍰銷案現聞虞某以無端慘遭毆辱囚禁三天憤懣塡膺决擬具呈起訴要求查辦矣 
[卾法司留用魯員武昌]  
　　山東撫署會議廳參事兼法政學堂監督審判籌辦處會辦雷部郎光宇卾人也現請假回籍省墓道經武昌與署法司梅擷雲司使相談甚歡刻梅司使堅留其在卾充本署總務科長雷君桑梓情殷不便推辭業巳俯允到署辦事昨梅司使特爲詳請卾督電致魯撫懇予借助以免魯省懸缺久待矣 
[楊侍郎過漢晋京漢口]  
　　南洋勸業會審查總長楊侍郎士琦刻因會事巳竣由滬乘坐招商局江新輪船於上月二十九日抵漢當由總商會總理蔡文會君交通銀行總辦盧鴻滄君率同各界在碼頭歡迎並敦請讌飲以盡東道之誼聞侍郎於次日卽附火車北上覆命武漢官塲均在車站恭送如儀 
[贛銅元運皖放賑九江]  
　　贛省九江地方逼近皖境前因皖北水災巳成澤國災黎衆多待賑孔殷業經各善士會籌鉅欵辦理賑務現皖撫又派委員携帶護照到潯採辦銅元四十餘萬串連日資雇鹽船數艘用小輪拖運災區一帶地方以濟賑需致近日市面銅鈔甚爲缺乏云 
時乘 
[滇緬劃界小史（三）]  
　　曾使回華後是年六月總署遂與英使歐格訥議約五條。其第三條文云。中緬邊界。應由中英两國派員勘定此約成立後。英人。旣未嘗催問。我國大小臣工亦暫置不。理荏苒六七。年迄未。派勘。無錫薛督耘星使奉命駐英查閱使署接管卷内。有曾大臣諸存節略遂遺參贊馬格里赴英。外部重申前說。詎英外部以西洋公法。議在立約之後不可不遵議在立約以前不能其守爲辭。堅不承認而曾使之節略。遂付。之電光泡影矣。 
　　按各國之於邊界。類皆重約章。愼勘劃此寸彼尺。持之甚堅。從未有艸約定後。荏苒六。七年。利於。他人之未嘗催問。而遂大小臣工暫置之不理者。不知彼方利於我之不理。而養精蓄銳勘定土宼。於境外附近稍稍。用兵威脅。收其全土時復密派幹員馳往。滇緬交。界查看形勢。當光緒十二年冬。爲英得緬之第二年。見吾國未與議辦邊事。派兵二千名。分爲四路。由印度緬甸分道北行。約期會哨藉察看野人山爲名。默探滇中動靜。互相對向闢。徑而行。入山耀武。两閱月而返乃我滇中大吏猶如醉如夢。慒然未覺也。迨十六年之冬又見我國於滇緬界務仍無開辦之議。遂分派二大員。各帶護兵五六十。名一由阿瓦東北轉八潞江下游歷九龍江而西。至孟遮南坎。（與滇屬孟卯連壞）一由新街　查巨石萬仞關外及大金沙江上游此路未及三月。即爲野人所阻。全隊折回。其東南。一路。經行夷境。逐叚測算。河山。圖繪。險阻。考察丁口田糧及物産民風沿革建置。等必詳。必盡。於我滇省出入各路。尤爲留。心所過野寨。皆以好主撫慰。并施烟酒銀錢。以結野人之心。而我朝野上下。濺曰彼固米　與我議界。何必汲汲以自。尋煩惱孰知彼邦當事諸。臣擘畫未。雨先事防維此猶未覺。而彼巳藏事哉。两两相較。一愚。昧一狡猾一則因循。而不。即舉辦。一則。籌辦而不。動聲色迨其磐石。之形巳成。籓籬之勢亦固。而我乃始。藉口曾使以重申前說也謂其。事尙可倖成乎哉。 
[諧文（續）]  
　　戲擬廉州府請准臥治禀詞卑府抱病雖不能躬親理事。猶可以隱儿與聞。决斷。之權。不假。手於幕友。則弊端無自而生。此臥治之利益三也。凡人辦事。非惟靜者心妙。亦且旁觀乃清。卑府。以局内之人。而處局外之地。是非。曲直。尤易。瞭然。此臥治之利益四也。凡百官吏。固有。置職守於不問。而冒稱臥者。或則一睡五日或則積案如山。此但。臥眠。無裨治理。不知臥而能治。於臥何傷。故卑。府抱。此宗。旨有頺然高臥之心。無不能治事之咎。何致尸位。以損官聲。此臥治之利益五也。卑職自問。信能行此五者。是以未登。仕版。曾守臥碑。及履官階。不離臥榻。終日懨懨思睡。通宵寂寂高眠。本存臥薪之心。非涉臥遊之想。敢援臥治前案。懇恩准予赴任。則闔家高枕而臥。俱出自高厚鴻慈矣。不勝床席待命之至。伏乞察核施行。實惟公便。（完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[法部奏釐定汉院書記官承發吏考試任用章程摺併單（再）（續）]  
　　第二十條學習書記官應按照錄取名次分派不得以取列在後者陵躐派往第二十一條學習書記官由各該廳長官及該長官派令指導職務之推事檢察官監督之二十二條學習書記官如有怠於職務或不合身分之行爲監督官應隨時諭告第二十三條學習書記官經諭告後不知振作攺悔者監督官應申報法部或提法司隨時罷免第二十四條學習書記官學習職務期滿監督官應將成績酌定分數等第並其品行性格詳具切實考語京師分别咨呈法部各省送由提法司轉呈法部如有曾經諭告之行爲併呈候覈第二十五條學習書記官期滿呈由法部覈定後一律作爲候補書記官先補妆級審判檢察廳錄事但開辦之熑在地方以上審判檢察廳學習者得補地方以上審判檢察廳錄事其學習成績最優及未經監督官諭告者並准分别委署地方以上審判檢察廳奏補官第二十六條凡在中國及外國法政學堂三年以上得有畢業文憑願充法院書記官者以考試合格論俟學習六個月後作爲候補照前條分别任用第二十七條大理院任用書記各官應奏補者咨由法部辦理其咨補委署者亦應分别咨部 
第二十八條京師各級審判檢察廳奏補咨補書記官統由高等審判檢察廳呈明法部辦理第二十九條各省各級審判檢察廳奏補咨補書記官統由提法司申報法部辦理第三十條本章程奏定頒行後由施行法院編制法地方均應一體施行 
　　謹將酌擬承發吏考試任用章程繕具清單恭呈御覽計開第一條凡承　吏非照本章程考試學習不得派充第二條考試承發吏京師由法部派委高等審判廳廳丞外省由提法使照會高等審判廳廳丞行之其在交通不便地方則由提法使酌委該地方審判廳廳長照章辦理第三條考試承發吏日期及塲所應由主試官廳先期指定出示曉諭並登報廣告第四條考試承發吏試官由高等審判廳廳丞或地方審判廳廳長就所屬各推事中選擇派充第五條試官員數臨時酌定惟不得逾五員第六條承發吏非本籍人不得與考且須具有左之資格一年在二十五歲以上五十歲以下二身體健全三品行端謹四家計殷實五文理通順第七條凡有左列情事之一者不得應承發吏考試一有心疾者及瘋癲者 
二曾爲不正當之營業者三曾任職役被斥革者四有法院編制法第一百十五條三項之一者第八條願應承發吏考試者須具願書保結並四寸像片呈騐[  （未完）]  
本埠新聞 
[節錄滬道禀江督文（爲禁米出洋事）]  
據上海米業職董張嘉年奚元良禀稱上海户口除四鄉不計外城廂及南北市約計有八十餘萬口之多以每日每口食米一升計算共需八十餘担而居户尤貧多富少全賴鄰省産米各鄉源源輸入平價售銷以供民食前年偶有奸商販運出口報經仁憲禁止米市遂得平靜今春米價有增無减初疑爲青黄不接之故詎新榖登塲産米豐富之地如蕪湖等埠向來輸運來滬而滬埠賴以接濟者近亦無船到埠以致米價較青黄不接之際尤形增貴照此情形貧苦之民將何以爲生滬埠人口如此繁多商家又無囤積一日不濟大局卽不堪設想况江浙两省有本年應解及補解漕米共需百數十萬石如何籌辦較之金融之恐慌尤爲可憂查各處産米之鄉雖不無晚稻歉收之處而豐登者仍居多數推原其故實由於蕪湖一埠秋初復開禁出口以及浙省之硤石本省太屬之石洞口江陰等處偷運出口之故竊思江蘇食米全賴蕪湖秞米接濟蕪湖多一擔出口卽江蘇少一擔食米查自秋至今蕪湖出口之米巳有三百餘萬石之多况今年安徽各屬亦不少偏荒之處尤受惠良多職等素營米業洞悉時艱敢不竭盡綢繆以維市面謹特披瀝詳陳禀求俯恤民生恩賜設法維持將運米出口各岸迅即派員查禁一面咨請安徽浙江各撫憲曁札行太倉州飭屬一體嚴禁以塞漏巵（下畧） 
[江督批詞]  
　　查禁米出洋迭經頒示曉諭通飭遵照不啻三令五申去年蘇屬晚稻尙屬豐收何以上海米價日漲是否各埠仍有奸商私運出洋情事該董所稱蕪湖米船近不到滬果否亦係出海所致除咨請安徽撫院轉飭關道並行蘇藩司飭各屬示諭稽查務令專濟内地民食嚴申出洋之禁外仰該道轉飭各海口委員認眞查察倘有偷運出洋立即嚴緝務獲照章究懲以杜漏巵 
[上海高等審判廳不能成立]  
　　南市豐記碼頭之江蘇海運局曾由滬上官紳禀請蘇撫程中丞奏攺上海高等審判廳經紀前報茲悉滬道劉觀察業巳接奉中丞來文以此事業經奏奉諭旨交部議復法部以上海雖爲華洋聚集之區然外人果能受我裁判亦斷不宜用此名稱且一省之中祗能設一高等審判廳不能再多該撫所請之處應毋庸議等語昨觀察道卽札縣謂上海居民八十萬餘平日司法裁判甚爲複雜各官紳欲置高等審判廳原爲收回租界裁判起見惟憲政定章不能違背現在地方裁判廳將次成立是當早日議妥趕速進行 
[萬國防疫大會之預備]  
　　奉天不久將開萬國防疫大會歐美日本均派著　醫士紛紛來華預議上海英工部局巳派史丹來醫官赴瀋大清紅十字會中國公立醫院沈觀察擬派醫博士王培元前往代表該會係研究肺瘟鼠疫治法藥品等事各國極爲注重且聞發明防疫苗卽預防槳之赫甫金氏亦己抵瀋 
[再誌川南鄉民反對自治之暴動]  
　　南匯川沙鄉民反對籌辦地方自治聚衆暴動業巳两誌前報茲據另一訪員報告 
 
 

Page 19

 
 
云川沙長人鄉自治所佔公餘廟房屋被鄉人聚衆搗毁波及學堂二十餘處廳尊成司馬馳往彈壓亦被毁輿毆差司馬避人小船得以免窘旋卽電禀督撫道府請示核辦松府戚太守初三日接奉滬道電飭立派飛划快艇六號馳往鎭懾滬道亦派洪太守督同滬軍營王管帶前往該處嚴查防範聞當日各鄉民尙屠猪二十頭聚吃齊心酒希圖抵搞云 
[滬南輿論折衷社致城自治公所函]  
　　一爲内地電燈廠事一爲邑廟湖心亭事 
　　其一竊查電燈公司爲内地公共之營業而紫霞殿爲本邑古寺之遺基乃新正以來人言藉藉謂該公司於去歲底將廠屋機器抵押於匯豐銀行計洋十萬元股東未及知地方官未加准而經借洋欵者但知得九五扣而不能顧大局調查至再確係不虚夫内地電燈公司係地方上公共之營　豈容私押於外人十年江督借外欵以維持市面寗蘇諮議局巳駁詰矣湘撫借洋債以辦新政資政院且劾奏矣今該公司押借洋欵竟無一人起而爭持不特無以對股東無以對地方抑且何以對江督敝社旣以輿論名勢不能自同寒蟬噤而不語查是舉也該公司之貽禍有三一以洋債貽股東一以後患貽地方一以交涉貽政府爲此函請貴公所破除情面毅然主持勒令卽日收回以保主權内地幸甚大局幸甚設以股分不足之故致有此舉然股不足可再招招不足可停歇萬不可以内地之廠屋機器抵押洋商也此事是非盡人能知敝社不言則負此社敝社言之而貴公所模棱之則諸總董爲負公所矣專此公布即候賜覆 
　　其二日前敝社開常會有宋君堤議中區坐辦毛君子堅在邑廟湖心亭推廣水閣佔及湖面適湖心亭對面之萃秀堂方以佔地交涉令其拆讓毛君似不漲躬自蹈之云云曾爲各報所登載旋經毛君登報自爲辯護昨敝社特開臨時會即就毛君自辯各節逐條簽復（駁議載今日本報來件欄）茲特另缮清摺送呈台覽敝社於此事空空洞洞實無絲毫成見於毛君亦無幾微嫌隙所以如此其不憚煩者深慮他人有所藉口相率效尤則貴公所造屋收地章程盡成廢棄况毛君在中區坐辦之列且值萃秀堂佔地未了之時極應顧恤人言以保歷年巳行之成法不應恣睢自放以壞上下共守之良規用敢敦請貴公所主持公道迅賜解决否則法之不行自上壞这爲自治前途惜並爲毛君惜也 
[張哨官果有毁屍滅跡之事乎]  
　　南洋淞滬巡防隊統領函送到縣之童恒豐前晚由襄讞承明府提案研訊童供湖南人小的之堂兄童旭初被該隊左哨哨官張福生誣指行竊私刑打斃屍身亦無着落小的前往理論反被送案求恩伸寃明府問曰爾如何知悉童稱係有人說與我聽明府曰可將其人交案否答稱無從交出明府以童捕風捉影無非圖詐判收押候究 
[縣署押犯多病]  
　　洪阿福袁新寶孫阿木均因盜賣煤炭由巡警總局發縣收押在案茲洪忽患急痧在押斃命卽由看役禀明田大令請爲核示又盜犯鄧漢秋患病發堂醫治無效亦巳斃命業由善堂董事函請田大令騐明收殮又官醫沈功勳之夥馬某因至押所醫治病犯亦竟傅染斃命故沈不敢到所託詞請假田大令以沈旣爲官醫自應親自到所妥爲醫治現在所中計有患病押犯數十人發堂者亦有數十人著卽銷假毋許規避 
[關太守清理錢莊倒欠案之豫備]  
　　滬道劉觀察以正元兆康謙餘三錢莊同時倒閉一案雖經札廨將各莊股東經理提案押追並委通判王崧生到廨清理無如頭緒紛繁尙無眉目而華洋各原告則迭次禀催亟應料理爰復札委浚浦局提調關絅之太守蒞廨理追太守於前日到差後除飭承檢齊全案卷宗送閱外並飭承辦某案差役赶將案内人証以及交保在押各人分别開單呈候察奪 
[自治公所預備開會]  
　　城自治公所董事會定於本月十三日起開春季議事會刻由各議員將應請交議各案彚呈議長聽候集議並經函知各議員届時一體蒞曾每日自午後两時起到七時止開議 
[小工趁風打刦]  
　　前日有裝運浙省漕米之两船共裝漕米數百石在浦東楊家渡馬頭停泊候騐詎被某輪船一併撞漏船即進水正在設法施救突被該處小工糾集多人搬去糙米六十餘石該两船衣因卽報明該處巡警分局立派長警拿獲陳德元即大六子一名餘均逸去嗣經汪副巡官訊供不諱並在陳之住處搜出米二十石判令笞責二百下押交餘贓並緝拿同黨小春子大明子王三等到案訊究一面由解米丁胥報明海運滬局一體查緝 
[入一糧船被撞]  
　　前日有一蘇省運糧船隻載米二百餘石來滬在浦東楊家渡附近停泊被某局商輪經過撞翻所運米石悉數漂没業巳雇人打撈恐不免賠累矣 
　内 
[研訊盜案]  
　　搶刦純華絲廠經絲案内之首犯董道如即董維邦由蘇解滬巳紀前報前晚經縣署帮審承明府審訊董供崇明人向撑糞船去年十一月十三日天將黎明在黄渡龍皇渡東紀王廟天稍灣江邊由夥計陸阿榮馮阿弟張寳興等三人在灘撈獲經絲五大捆共計五十六包陸等將經絲搬至小的家内當拾獲此項經絲之時尙有搭客王阿和目見王係有錢之人故並不索分其時小的因事往章練塘不在船上及至回家方知此事明府問何以不禀官長董供本欲報官小的一時模湖至此項經絲巳托黄文奎代爲銷去三大捆計三十小包每包售洋二十四元除用用錢共得洋七百元明府問得價幾股分派董供四分均派明府曰爾既到案可將當時搶刦實情供明本委尙可設法施恩董供實係拾來不敢搶刦且小的現在患病甚重求宥判還押再訊 
[匪徒心押]  
　　公共公堂解送王阿寳等到縣前晚由襄讞承明府審訊王供前晚在法租界馬路行走途遇小孩周雨林在途啼哭小的向之詢問雨林云在英租界石路采鳳齋帽子　爲學徒小的即將雨林誘至英租界新順發小客棧内希圖鷄姦未成被探查悉拘送公堂轉解至案求恩寛有徐松林李才生郭阿夫張仁林同供與王阿寳素不認識因同寓棧或致被誤拘判王押攺過局一年徐李郭張四人各押三個月以儆 
南市 
 
 

Page 20

 
 
[幸未燎原]  
　　南區七十號巡士前晚在積榖倉馬頭查見永康烟紙店内濃烟密佈恐肇火災立即呌開店門帮同救滅僅燬零星紙貨未致成災旋將該店執專夏祥林帶至南區詰明無心失火從寛　洋四元充公 
[認獲原贓]  
　　向在某洋行執業之顧學信於上月間在五馬路失去值洋九十餘元之橡皮包車一輛前日在西門外顧順與修車作内認見原贓巳被攺換失少車蓬當向作主顧川奇返問時適竊車之蔡阿根到來取車遂即扭控西區解至裁判所訊據顧川奇供由蔡託修換裝車蓬議定價洋十二元詰之蔡一味抵賴判戒責一百五十下押候派探查明再究並限交橡皮車輪 
[催收房捐]  
　　巡　總局總辦汪觀察近將宣統二年十二月分捐票移交房捐局承領昨該局巳飭傅各圖地保到局給領着速收齊捐欵彚繳轉解以便續收本年正月分捐欵 
閘北 
[惡姑便宜]  
　　侯小毛之妻金氏去年因背夫私逃經四路分局黄正巡官發押棲流所三月期滿交氏姑侯談氏領囘後即串同蟻媒陳談氏將該氏賣於某姓嗣被氏母金潘氏偵知控奉上海縣田大令移歸四路分局昨經黄正巡官提訊金氏供稱被姑投案領回後即將婦人交於該蟻媒送至吳松林家復由吳夫婦帶往杭州賣與某姓是實質之侯談氏不認價賣判金氏掌類二百下戒責一百下仍給侯談氏具領並飭其母潘氏具不再干預結開釋一面仍候補提該蟻媒陳談氏到案嚴辦 
[串通一氣]  
　　住居永順里之蔡天才周朱氏前日同扭鄰居彭恆其及拐匪宋二至四路分局控稱日前各被拐失男孩一名後由彭來家通信據稱係宋所拐索酬洋三十元代爲尋還詎昨向詢問彭忽抵賴不認因此一併扭案當經黄正巡官質訊一過判押候查辦 
[尙有同黨]  
　　江北人羅金寳之子前日在天保里口被匪徒俞有福搶去項圈由崗巡追獲拘八四路二區移解一區經黄正巡官訊判還押候候提同黨再行究辦 
[笞責竊賊]  
袁慶棠昨將潘元生扭至四路分局控被行竊棉花一包經黄正巡官訊明判潘笞責在百板逐出 
英租界 
[西人賽馬]  
　　滬上跑馬塲每届春季賽馬之前例有外洋香港等處賽馬會中人來滬與旅滬西商先行舉賽一次（名曰公司跑馬）今屈於上星期六舉賽自午後一時起至傍晚止共計賽跑六次跳浜一次聞是日有一馬跌斷前蹄即由其主某西人自用汽鎗將馬　斃 
[一往一來]  
　　總巡捕房十四號副捕頭凌處日前請假三禮拜赴内地游歷茲巳游倦返滬昨至捕房照常辦事又管理英美租界内傅提事宜之一百五十一號西探坎前日請假赴蘇杭等處游歷業奉卜總巡允准即於昨日乘坐游船啓行遣差由七十九號西探暫行庖 
[攝影紀念]  
　　英美總巡捕房捕頭麥突生君供差期滿將次回國該捕房副捕頭戤畢生君以麥捕頭辦事至公待人和平爰於前日傅齊中西包探及西華印各捕共一百餘人合攝一影以留留念 
[探捕上差]  
　　虹口捕房一百零一號捕西捕柯克馨前曾請假回國茲於前日來滬禀奉卜總巡諭留總巡捕房聽候差遣又八十八號西探勃羅司昨奉卜君諭赴老　捕房當差 
[包探升級]  
　　英美捕房三等包偵張全林蔣榮生及試用包探曹錦珊周阿金均因辦公得力昨奉卜總巡諭各拔升一級以示奬勵 
[自殘同類]  
　　匪徒陳長順之同黨甲乙两人前日在江灣鎭竊得洋九十餘元來滬被陳知悉向之分肥不允反被甲乙用刀戳傷左臂逃逸陳倒地呼救由包探周小北訽悉前情帶入捕房轉送仁濟醫院醫治並飭緝兇解辦 
[水手逞兇]  
　　某輪船水手謝才福楊阿福唐阿根前日在英公館門首將陳阿松任廷香兇毆被捕查見將謝等三人一併拘入捕房押候查究 
[包探獲賊]  
　　張小扣子黄小青子串竊廣西路一百六十號烟紙店内銅元及香烟等物逃至法租界被探查獲送入總巡捕房轉送老閘捕房收押並飭包探沈阿岳吊贓解究 
[又獲两賊]  
　　陳仲祥（即小滑祥）與張阿毛串同徐光生等竊取西棋盤街龜奴王阿二家衣物徐等巳由公廨押辦前日又經包探在江西路及法租界等處將陳張二人查獲拘押捕房候究 
[出店遇賊]  
　　南亦路瑞生洋行出店鄥阿木昨在波彌文洋行内收得貨洋一百四十元行經廣東路四川路附近被賊悉數竊去鄔即報請捕房派探殷玉鼎查緝 
[偷竊玻璃]  
　　王桂子竊取北京路利興洋行内玻璃二百餘塊昨日被探查獲拘押捕房候辦 
[查獲賊贓]  
　　九江路永泰豐信局被竊拷綢三疋報經捕房昨派包探李阿三在寳善街和成押店内查獲原贓吊存捕房候領 
美租界 
[姦拐婦女]  
　　住居華記路九十五號之費阿金昨投捕房報稱其妻陳氏被流氓張某誘姦拐逃請爲查辦旋經包探將張逮案押候解廨訊究 
[駁船沉没]  
　　昨有運煤駁船一艘駛經蘇州河乍浦路橋船忽沉没由捕報告捕房捕頭諭飭該船户赶緊將船撈起免碍交通 
[索債衝突]  
　　余阿生莊阿生昨日在途索債互相扭毆由捕併送捕房押候查辦 
[病夫倒臥]  
　　顧阿三因病倒臥於西華得路由印捕車八捕房轉送同仁醫院療治法租界 
[拐案定斷]  
　　車夫顧福才于四年前串同某嫗誘拐車庽主陳和尙之男孩小丫頭售於蟻媒水陳氏一案茲由捕房將孩解廨質訊氏仍堅稱由伊母在崇明買來爲子訊之顧共當時同某嫗親送小丫頭至氏家得洋廿元是實判顧具一切結書明拐孩售於陳氏並押捕房三年陳氏押六個月孩給陳具領 
[是否訛詐]  
　　粤人王阿英昨將車夫　阿三扭至公廨控稱該車夫因爭論車資强將携帶之縫衣機器奪去擲壞求請償質之應供王少給車資十文向之理論並不擲壞機件實被誣告聶司馬以王所控無惡姑候查明再核 
[小孩肇事]  
　　前日有小孩多人在某西人家門前玩要内有一孩拾取磚石抛入該洋房内即經西人函致捕房飭探拘獲小孩朱阿連及粤婦梁陸　等解廨訊究據稱此事不知何孩所爲以後定當約來不敢再犯中西官從寛使去愼加管束 
[口角用武]  
　　陳慶林在途與陳炳順口角用武致將炳順打傷送院療治昨解公堂請爲訊辦判押候受傷人醫愈再究 
[海上閒談]  
　　去年橡皮股價盛漲之時。咸謂世界橡皮。需用日廣。故橡漿價格日高。而股票之價值。亦將有漲無落。 
　　今橡票股票步跌矣。豈今年此物之銷塲。反見退步乎。抑銷數雖多。出數更多。故股價因之跌落乎。此中消息。令人索解不得奈何上年經營此事而失敗者。猶疾望股價之復漲。以恢復其故業耶。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法政科進士劉冕執上度支部整理大清銀行推行幣制條陳詳註]  
　　爲擬請整理大清銀行以便發行新幣調和金融上裕國儲下紆民困條陳管見伏乞鈞鑒事竊惟今日大患首在憂貧救貧之法在利國而兼利民若利其一方而遺其他方非計之得者也蓋扼其綱要則披瑕導竅事易而功偉失其綱要則補苴罅漏民病而國疲大清銀行乃幣制整理之機關抑亦財政整理之樞紐也何以言之幣制與中央銀行相輔而行缺一不可例如整理銀行而不整理幣制則銀行自相束縛同一銀行所出鈔票總行者不能通行於分行分行者不能通行於總行分行與分行間者亦不能通行通行則銀行立被損害此整理銀行必整理幣制之明證也 
　　按上海通用鷹洋上海大清分銀行鈔票必兌鷹洋北京通用龍洋北京大清總銀行鈔票當兌龍洋鷹洋龍洋價有軒輊若總行分行之鈔票許其通行兌換則錢業者持北京總行龍洋鈔票向上海分行兌出鷹洋仍買北京總行龍洋以轉運而收其利故銀行立被損害其餘各省通用龍洋之分行與上海通用鷹洋分行間之鈔票例亦如之 
至整理幣制尤必整理銀行其理亦有可述今以吾國之大流通貨幣之額之多悉行攺鑄過速則周轉不及過遲則新舊雜糅欲救其弊非整理大清銀笔以資周轉不可 
　　按攺革幣制須將全國各種銀两銀圓概行攺鑄新幣以昭畫一而我國地大物博銀两銀元爲數甚多若鑄之時 
手足不及即及矣而貨幣須留在社會上使用不能一時全然中止以待攺鑄此一定之理也如是則攺鑄之時間宜長以小部分收歸造幣廠攺鑄以大部分留在社會上使用庶其可乎然攺鑄之時間太長則每年所出新幣寥寥無幾不免新舊雜用則新幣舊幣之間價值必有高低而難收整理幣制之效於此宜有一紆轉之機關以一面使舊幣全數收歸造幣廠攺鑄一面使社會上仍得全數貨幣之使用不至停滯則雖以吾國之大流通貨幣之額之多可以限期爲新舊貨幣之兌換期間令全國發行新幣此紆轉之機關即大清銀行是也發行新幣時民間持生銀舊幣向大清銀行兌換新幣大清銀行收其生銀舊幣令暫時使用鈔票俟造出後兌換新幣（持少數舊幣必欲兌換新現幣者仍宜竞付新現幣）政府先頒法令令各處通用大清銀行鈔票無阻而又如下文所陳整理大清銀行辦法則持生銀幣兌換者斷無不允使用大清銀行鈔票之理 
　　惟大清銀行之宜整理論者皆知之矣其整理之方法如何竊謂宜令大清銀行首將現貨及發出鈔票借貸出入平均數目每週據實報告若現存貨幣不足當發出鈔票三分之二則設法漸收現貨俟足額時行每週刋登官報法必使信用日足根本日固 
　　按各國中央銀行每週將發行鈔票平均額表及營業情形布告日本之日本銀行每禮拜三日將前禮拜發行鈔票平均額表及營業情形報告刮載官報廣告欄内茲譯之於左以備參考 
　　明治四十三年九月二十五日至本年十月一日一週間鈔票發行平均額表 
　　鈔票發行額三億二千四百三十五萬八十二百八十九圓 
　　現金貨及金塊準備額二億二千八百七十六萬二千三百四圓 
　　保證準備額九千五百十九萬五千九百八十五圓 
　　内計 
　　國債四千四百二十七萬四千九百六十六圓 
　　大藏省證券六百七十六萬七百四十三圓 
　　政府證券二千二百萬圓 
　　證券二千五十二萬三千六百四十六圓 
　　商業票據二百三萬六千六百三十圓 
　　明治四十三年十月四日日本銀行報告 
　　明治四十三年十月一日營業情形 
　　一次（負債部） 
　　資本金六千萬元 
　　公債金及股東存欵二千九百七十九萬四千四百九十六元六十錢　　八釐 
　　鈔票發行額三億三千六百八十九萬七千九百四十二圓 
　　政府存欵二億四千一百四十一萬一千一百二十一元九十八錢八　　釐 
　　準備償還國債本利基本金一億七千九百九十二萬四千四百十元　　九十三錢四釐 
　　存欵二千二百十一萬八千一百六十九圓四十六錢八釐他行號借　　欵一萬五千九百十四圓十二錢 
　　總計八億八千一百八十一萬四千三十八圓四十二錢三釐 
　　一存（資産部） 
　　繳納未完資本金二千二百五十萬圓 
　　拆兌票據二千四十三萬六千二百三十圓五十二錢 
　　收買外國票據五百四十萬八千八百十一圓三十四錢 
　　政府法定貸金二千二百萬圓 
　　政府暫時貸欵八百七十五萬圓 
　　暫時代繳部欵一千八十三萬七千九百三十七圓六十錢四釐 
　　放欵三千四百九十五萬八千五百四十一圓七錢五釐 
　　代理店及派出所存欵四億二千七百四十四萬九千四百五十六圓　　四十一錢八釐 
　　他行號放欵十六萬九千六百五十四圓二十錢 
　　總分行號未結清欵項二千九百五十七萬六千四百七十一圓六十　　二錢五釐 
　　國債五千五百三十一萬一千四百九十圓八十七錢 
　　所有物二百二十七萬二千九百五十五圓四十五錢四釐 
 
 

Page 27

 
 
通貨及生金銀二億三千二百十四萬二千四百八十九圓三十錢七釐 
　　總計八億七千一百八十一萬四千三十八圓四十二錢三釐 
　　明治四十三年十月日本銀行廣告 
　　伏讀奏定兌換紙幣則例第九條云大清銀行每星期六日將流通紙幣總數及準備金數目刋登官報法令煌煌甚堪欽佩但玩其全文意在行於幣制畫一以後而不行於幣制未畫一以前未免稍失機宜蓋刋登報告之理由在昭著信用俾外間知其内容而銀行信用之宜昭著非幣制畫一後始貴有之幣制未畫一前可不有之也雖幣制未畫一前計算稍涉因難亦宜勉强爲之因信用之關係甚重信用足則民間樂於使用鈔票不必使用現銀鈔票之流通愈廣則現銀之吸收愈多現銀之吸收愈多則國家之利益愈大觀下文自明（未完） 
來件 
[滬南輿論折衷社議駁毛紳子堅佔地議案]  
　　毛紳原函第一條稱湖心亭名下承糧一畝零去歲修理後放出四尺共佔地三分餘 
　　議洵如來函則湖心亭佔地毛君巳承認至地少糧多所在皆是不獨毛姓一家湖心亭一處何得擅自侵佔有妨河面雖所佔僅有四尺然本社所論者但在地之佔與不佔不在佔之或多或少况沿河沿居民承糧每至半河爲止徒以格于自治公所造屋收地章程不能塡出今毛君卽阻止萃秀堂佔地之人一方面阻他人佔地一方面躬目犯之可乎 
　　原函第二條稱該處係不通船隻之河道 
　　議玩其語氣似不通船隻之河道可以塡佔則環河人家各佔四尺河可立涸 
　　原函第三條稱曾面告自治公所總董以該處旣非通衢要道又非官河承糧一畝零得地不過三分之一主權所在似無不可 
議自治公所總董係地方之表率諒無允許毛君塡佔湖面之理况僅稱面告並無正式書函即總董亦决不以面告之言定面許之案至該處旣非通衢又非官河則通衢造屋要收進非通衢造屋可放出官河不塡非官河儘可佔中區區董之言名譽董事之語載之各報傅諸闔邑凡在齊民皆可援以爲例矣 
　　原函第四條稱歷年修理橋欄石條其數頗鉅今歲可望盈餘故擬助入自治公所轉撥救火聨合會併立約以後不得再行放出以保全園景 
　　議所稱立約不知所立者何約與彼立約者何人全湖之地豈毛君一人所能擅立約契至以後不得再行放出一語未免童駿之氣太重使全湖人家全邑居民均援例各放一次亦均彼此立約以後不得再放可乎 
小說 
[言情小說投海孤兒（六）]  
克來斯明知其女之意。則絶口不道此弗倫富士之姓氏歷時旣久。薏麥玲懸念弗倫富士之心。亦遂漸漸澌滅。歸於無有。迨與福德結婚。則又於心坎之中。力闢一地。以置福　。心中目中。亦僅有福德一人絶無幾微念及弗倫富士之意。至福德罹疾驟隕。薏麥玲哀慟無倫。亦絶無再醮之思想。心房　寂。直同古井之水。凝然弗動。無復有漣漪蕩漾之觀。至足稱也顧至是一見弗倫富士之名刺。陡憶其幼時嬉戲之情事。直印一弗倫富士小影於腦筋之中。舊時情感。潮上心頭。乃不期而遽頳其頰。紀酣照眼。直同玫瑰之盛開矣。天下之人。身在萬靜之中。靜極乃不期思動。矧以薏麥玲妙年殊色。於孀居　寂之頃。忽遇此童年之老友。安能不念舊時情誼。而遽擯之勿見耶。 
　　弗倫富士立於客室之中。舉目四矚。見陳設至精。爲值且鉅。知此孀雌必擁巨産。則竊竊然喜。力籌籠絡之術。巳而門開。薏麥玲翩然入矣御玉色之衣裙。縞素照眼。乃愈顯其丰姿之美。一見弗倫富士。卽含笑出其如玉之手。與之把握。且曰。吾久不見兄。今日幸兄惠顧。弗倫富士聞薏麥玲出此親摯之語大喜。力握薏麥玲之手曰。吾自至澳洲。無一日不念妹氏。今幸得相見。於心滋懌。語次。薏麥玲則肅客入座。彼此絮絮談别後之事實語及夫亡子幼。兄姊牴牾則。涙墮如貫珠。且曰。妹今爲畸零之人矣。世界之上。乃無一人足以助我。弗倫富士。以懇切之語慰之曰。妹勿如是。密司脫福德討克。盛年不祿。事固可悲。然死者巳矣。生者不能不力紓其慟。至於妹自謂爲畸零之人。吾敢誓言苟弗倫富士一日在者。必竭力保護吾之從妹。至死無憚。薏麥玲驟聞此語。紅漲於頤。俯首嘿然。不能作一語。 
前此白白雷姆長曰處學校之中。乃不知弗倫富士之屢到至母許。至年假散學。而白雷姆見此弗倫富士矣。白雷姆自外還家。乃見一男子與母對坐。絮語不巳。狀似至稔。白雷姆一見。即識爲前日握拳怒視欲毆巳之人。則愯然而驚。謂其母曰。媽媽。此爲何人。乃與媽媽對坐。此人前日幾欲毆我。非善人。今日何故來此。薏麥玲訶之曰。孺子敢爾。此汝舅氏也白。雷姆注目視弗倫富士久。乃曰。詎此先生。乃爲兒之舅氏耶。兒甚不欲呼彼爲舅氏。亦不欲其常蒞吾家。弗倫富士聞之。紅見於面。狀似至怒。然立時矯爲和悅之容。以面薏麥玲。亳麥玲見白雷姆。力詆來客。則愧不可耐。力推白雷姆之背曰汝速出此室。後此更敢如是者。必抶汝勿貸。白雷姆被斥。尙夷猶不卽去。 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
