# 1916 - 268 - 4915673

 

Page 1

 
 
   
 
 

Page 2

 
 
時評 
[憲法與孔敎] [  ]  
　　以我孔子爲數千年來文化道德之所繫而中國流俗之人心又如是其不古則欲謀所以維繫而挽囘之者孔敎固爲最有力之一說也惟吾以爲宗敎云者要由國民自覺心而定非可以國力强定者也政治可以力服人而宗敎之精義則全在以德服人從前專制時代政敎不分其君主挾無上之威權不妨以其左右政治之力移用於扶植宗敎然而各國之敎爭即亦由此而起若夫共和之國政敎旣分則斷無再强制人民以服從之理故今日而欲提倡孔敎宜於社會各方面着意以唤起國人之信仰而初無藉乎政治之力當世明白人皆明此理無待記者敷陳者也 
　　憲法中列入孔子之道爲修身大本一語雖不明言孔敎而人已疑其與信敎自由相反夫事旣非强制所收能效而又徒啓人之疑則亦何必多此一舉哉 
[專電]  
　　北京電制錢换約議員一部分亦反對㈠借欵實收僅四百六十萬而銷毁制錢六萬　可得餘利一千二百萬元平分之可得六百萬酬報過重㈡制錢今尙流行於内地盡吸收之將變更其生計程度引起物價勝貴等 
　　北京電制錢事當局又將否認之 
　　北京電聞日人對於借欵改約甚不滿足談判停頓 
　　北京電攻繫唐少川之電張勳首署馮次署惟唐與馮曾面相接洽唐到津亦曾與某君談次頗贊許馮該電恐係張勳背列馮名 
　　北京電張勳馮國璋等三十三人有電反對唐紹儀甚力文尾有務請大總統令勿就職倘竟不察使長外交必至僉壬誤國華夏蒙羞勳等於唐署名簽押之件一律不敢與聞除公舉代表與唐清算比欵外合詞電呈云云 
　　北京電唐决不就職陸徴祥甚顧上台惟恐國會不通過已秘密疎通 
　　北京電丁黎范許回京報告唐意已决無右挽留惟顧願駐津暫不回滬 
　　北京電馮來電力任消解徐州事擬派李經羲赴徐 
　　北京電近有某某督軍與中央意左元首擬派徐世昌李經羲錢能訓阮中樞分往疏通 
　　北京電閣員中意見多不融洽如陳谷孫張等近皆有意見此内閣不久之說所以日盛 
　　北京電岑西林將授大勳位雙十節前發表聞同膺榮典者有十數人 
　　北京電陳錦濤力辭兼職將以陸徴祥長外交一說孫寳琦有望 
　　北京電俞鳳韶已就中行副裁之職輿論頗以内務部用人不當爲言孫擬加以審查並日内將各員資格宣布 
　　北京電薩鎭氷電告粤局大定現正布置善後 
　　北京電財政部擬訂遺產稅法案已由委員會提出討論 
　　北京電國議擬明令私種烟苗功令加重行政處分 
　　北京電憲法審議會點半開會到五百四十餘王正廷主席接議十九條二項孔敎問題（國民敎育以孔子之道爲修身大本）張魯泉何雯張伯烈凌文淵吳宗慈林伯和反對湯松年蔣羲明陳銘鑑章兆鴻贊成各極端主張爭議頗烈劉　訓提起討論終局吳文瀚主用投票表决多數贊同延長一鐘及開票贊成短十票反對尤不足法定三分二時已六點宣告延會 
[譯電]  
　　北京電此間中國政界之意唐紹儀入京晋謁黎總統後卽將回滬外交一席温宗堯有望温如辭命則將邀陸徴祥出任（二十七日） 
　　北京電昨日國務會議後敎育總長范源　交通總長許世英赴津勸唐紹儀勿决計辭職黎總統亦派秘書長往津傳述總統慰留之意昨晚總統府接張勳與長江以北諸省及贛閩兩省各督軍聨名一電要求罷斥唐紹儀英文京報評論此事謂蜀黔　湘桂粤浙諸省皆不聨合反動省大可注意云（二十七日） 
　　成都電蜀人昨開大會反對戴戡爲省决議拒絶雖用武力亦所不恤聞盜匪一羣攻繫琪縣後被繫退盜死八人（二十七日） 
　北京電署理川督軍羅偑金巳上書辭職（二十七日）廣州電龍濟光仍逗留廣州粤人預科陸榮廷即將來省惠州附近數縣民軍不以現在辦法爲滿意致與軍隊衝突廣州中國支銀行有下月一日復開之說（二十七日） 
　　東京電横濱德華銀行爲日本官場封閉因其有擾治安之故（二十七日） 
　　以上路透電 
東方通信社電 
[日本有組織]  
　　南京電據馮督軍派赴徐州之代表何副官報告謂張倪等之轝動不似世間喧傳之風說所傳反對政府企圖暴舉等說斷不能認其形跡惟徐州會議議案對李烈鈞及張耀曾反感問題極其熱烈又張勳下動員令之說亦不遇一種謠言實則俟會議之終結改　軍制準備移駐政府指定駐　之地云云　測者以此皆由馮督軍尊重大義名分不肯贊同張勳等之輕率打　泰然不動故有此結果云（二十八日） 
　　漢口電　移北京交涉之德國租界警察權擴張問題傳聞有由德使暫時撤回之說（二十八日） 
　　奉天電監視中蒙兩軍行　之佐藤混成支隊已將其司令部退至懹來縣俟其秩序全然恢復後於來月十日全部退回參加公主嶺駐屯軍機動演習（二十八日） 
　　奉天電中村關東都督鑒於滿洲各地匪氛之盛决定今後嚴重處置此等破法害民匪徒特於十六日布告此後如有匪徒逃入日本租借地内及附屬地者立卽捕逮加以嚴罰此結果於中國官討平賊匪大爲便利故中國官甚表感謝之意（二十八日） 
　　東京電由長春至第二松花江東清鐵道讓與問題已於七月間由日俄兩國之間調印後由東清鐵道會社與南滿鐵道會社兩者之間交涉移交日期各節今其交涉已得圓滿進行大約以十月三十一日截止十一月一日移交南滿鐵道會社之手（二十八日） 
戰事 
[其一] [  英人路透電]  
　　巴黎電聨軍在松末河陣線大勝敵軍極關重要法國軍事專家謂公白萊德防兵被圍時抵禦甚猛直至餘剩百人始屈服百人中傷者過半英法軍陣線現成凸圓形自錫泊伐爾起至公白萊止並無凸角公白萊之陷落　有價値蓋此爲聨軍取攻勢來第一次克復之郡府因以得自由者四十區德軍現被制於廣特柯爾與巴波末之間其地殊適於攻繫（二十七日） 
　　倫敦電今晚海格將軍報稱英軍及英軍右翼之法軍旣得佛里桀柯爾與摩伐爾二村後卽會同佔據公白萊村敵軍在摩伐爾與萊斯波曷夫二村猛力回攻負創甚重中央英軍佔據廣特柯爾村德軍紛亂退走左翼 
英軍佔據錫泊伐爾村及村東之山脊查倫砲壨亦在内該山脊防務鞏固德軍以死力守之此次英法軍大戰兩日所獲效果至關重要（二十六日） 
　　彼得格勒電公報云俄軍逼令哈瑪丹之土軍向西退走俘敵獲軍械及駱駝運送隊並毁敵軍電線甚　里加南鐵魯爾澤地有斥堠隊戰事（二十七日） 
　　蕯洛尼加電希屬柯夫島已宣布自治（二十七日） 
　　雅典電美智利島已加入維里齊洛斯氏之國防運動（二十七日） 
[其二] 德人德文報專電 
　　柏林電海軍部宣稱二十四日夜間齊泊林飛船數隊攻繫倫敦及亨白河與英倫腹地各郡之軍要地點洛汀漢姆與希菲爾特兩處亦在内擲下炸彈甚多所獲效果顯然可覩蓋地面曾起大火直至攻繫事過猶未息也飛船一艘將抵巨倫海濱猶未越過時曾爲巡　艦所轟進攻之際復爲排砲以引火砲彈注繫諸飛船擲下之炸彈甚有準力曾使數處排砲寂無聲響是役僅有在倫敦天空之飛船兩艘中彈墜落餘均安然飛回（二十五日） 
　　柏林電海軍部宣稱二十六日夜問德飛船一部分以爆裂性及引火炸彈擲繫英國樸資茅軍港並太姆士河口設防之諸鎭及英倫腹地圖於軍事之實業與鐵路各處所獲有顯明之效果諸飛船雖受抵制飛機砲猛轟但均安然飛回（二十七日） 
公電 
　　江陰縣議會致北京電北京分呈大總統國務院内務部參衆兩院鈞鑒回復縣會萬唤千呼未見明令羣情渴盼乞乞速施行以慰民望至不宜援用前清章制已於江電陳明矣江陰縣議會叩宥 
要聞一 
[北京特别通信（十五）萍]  
　　　約修改之磋商 
　　各辦銅業之定議 
　　制錢之價値如何 
　　　約廢約之聲方自湘皖傳來各處　應日繫吾人之耳鼓而政府當局已以改約效果鳴於大衆之前從來吾國政治上之習慣口說十分做到五分便算圓滿已極此次廢約之聲之下當局能以改約報命在當局自思亦已仁至義盡大可以對國民初不問其條件之較前優劣失利之較前多寡似吾人皆不應再有反對之餘地也 
　　原來五百萬借欵未定以前與日人商議酬報之品實爲收買制錢後一易而爲兩鑛今兩鑛反對者多又一易而爲收買制錢日人固無可無不可者蓋區區五百萬之短期借款無論爲錢爲鑛所入皆不徴前本希望制錢未逹而得兩鑛今因兩鑛反對之故乃逹本來希望又博寛大之名日人又何樂而不爲耶 
　　改約結果吾旣電述之矣㈠前次合同關於兩礦之規定完全撤銷㈡五百萬爲單獨實業借欵一年半　還利息與前同㈢因欲與日商以特别利益中日兩國人合　一買收制錢練銅處資本兩方支出若干以中國人爲總辦所得利益兩方平分收買總額以一百六十萬磅爲限其先當局本主張分配利益我得七成日人得三成交涉不得要領經國務會議議决允兩方平分其半而契約中最要之點則須經國會議决乃生效力云云 
　　此事　表以後輿論又多數反對之蓋兩礦爲兩省之利而制錢則全國之利且與國家體面人民生計皆有重大之關係也（以羊易牛彼惡知之）當局之視吾民殆有此種心理故敢毅然爲之而不順　 
　　吾今且勿表示反對之言先以見聞所及一言制錢在我國經濟社會中之價値某君之言曰制錢係屬我國現金原非貨物可比即據某外人四十萬萬串之調查每百串可獲利六十元計之可得二十萬萬元（每百串獲利六十元猶係某日人對我當道之言惟據某商家言其實每百串直右獲利百元則四十萬萬串直可獲利四十萬萬元）直可還清國債整理幣制興辦海陸軍今以區區五百萬元之小借欵而輕輕送與外人其損害實較拱讓幾處礦山爲尤鉅即以限制收買額爲救濟然去年曾經政府通飭厲禁收買而日人收買如故并由外交部照會日本駐北京公使禁止日人私運出口日本公使亦深以爲然曾轉飭日商遵照而日人收買之後即在天津大連等處設爐銷燬鍊成銅塊而出口如故大利所在人必趨之謂以若干萬磅限制之即足弭其流弊談何容易云云 
　　又據某商等呈財政部文有云近聞外商所言自去年七月至十二月底凡日本操此銅錢買賣之總商店結算凈利已獲一千六百餘萬之巨額其他在中國支店之賺利與經紀雜費運脚尙不在内合而計之當在數千萬元以上於此可知中國出口之銅錢不啻萬萬數矣聞之令人汗下觀大阪每日新聞記事名天籟生者調查靑島一隅出口之銅錢至去年十二月止已滿九千餘噸如此類推凡沿海沿江各商埠如廣州潮汕澳門福州厦門三都澳寗波上海烟台九江蕪湖武漢宜昌沙市天津營口大連等處統計之則有數十萬噸矣其出口之多獲利之厚實由供給協約國之要需與我國改作銅幣之用項不同於是東西外商認爲奇貨大小商人咸傾資聨袂而來深入内地矣最近調查天津一埠作此生意之洋行與公司七十餘家而小營者數千人北京洋行與公司六七家面小營者數百人加以中國經紀之數千人風動村市凡直隸之永平廣平宣化保定正大名順德各屬以及京兆各縣恣其運行儘可派員就近調查即　台車站一處每日上車者在八萬斤上下此有站費可 
 
 
 

Page 3

 
 
　者也他如山西之太原大同石家莊等處河南沿鐵路之村鎭熱河之赤峰等埠（外人并注重蒙古一帶之靑錢以銅質好故也）湖南至於長沙四川逹於　渝均徧設機關鈎同收買此可知沿海各省之入内地者當亦與此同也合全國計之外商數十萬人擁資數千萬金其勢力可謂雄矣彼有政府爲之援助各埠領事爲之保護獎勵繼以銀行之接濟兵輪之運送我國關卡無法阻止人民樂供需要大部若不急定收拾之法數月後國内銅錢必被搜括淨盡而小錢錙銖核計之生活受此影　剝奪無餘馴至物價騰貴釀成社會無限恐慌貽害國家良非淺鮮又云聞之歐美經濟家及鑛務家之偉談謂歐洲經此次戰爭銅價之昂十年不能平減查我歷朝制錢本爲國家賠錢政策專提庫欵爲之原以供社會之需用然以數千年國家賠累漸集之銅錢一旦盡燬於外人之手原氣一傷恐難補救（下略） 
　　上之所述皆足以證明外人所注重制錢之獲利而我國人不知自辦拱手讓人尤足愧也今復以此權奉諸日人於財政於經濟於主權於外交有無妨害與否固大有研究之餘地矣 
[英報論收買制錢問題]  
　　二十六日英文京報云中政府擬許日人收買制錢出口藉以收回礦權縱卽限定若干省分然華人對此問題已有不美滿之批評蓋以此舉足以震動内地多數人民生存所寄之根基也或以收買制錢僅限於北五省範圍尙小事屬可行要知利之所在人必趨之苟有利可圖則鄰省制錢難保不私運出境况日商一得收買制錢之權卽可　以重利而誘惟利是圖者作違法之舉動乎推其所極受累者必不僅北五省而已也今京津等處民間通用錢幣中已不復有制錢之蹤跡貿易出入已不以制錢爲本位然此僅在鐵路中心點及通商口岸爲然耳若距鐵路稍遠之地雖在北五省民間生活猶以制錢爲本位焉他母具論姑就距京師二三十里之地方而言麵也餅也買賣之　　猶言每斤幾文每兩幾文雖以制錢交易者以下級社會爲多惟全國人民其大多數則爲下級社會苟制錢現額因出口而減小則立受其害者即爲此不能再加困難之窮苦小民耳政府苟不願見全國之擾亂其於此加之意哉 
　　允許日人收買制錢之說其有害於貧民生計旣如上述而以商業眼光察之亦屬大愚猶憶兩年前總統府某顧問亦曾有上條陳當時日本某資本家且聲稱如中政府允其收受制錢享利兩年願報劾八百萬元北方諸省通用之制錢按其平均得量計其實在之價値較諸銅元面價約有五與一之比例换言之卽以値銀洋一元之銅元可以購得値銀洋五元之制錢除去熔化與輸運費外可得淨利三四倍之多查直魯滿洲内蒙古制錢約有三千萬吊姑從最抵額估計之定爲二千萬吊照市價收買約値一百五十萬元若中政府因五百萬元之借欵而許日人在直魯滿蒙收買制錢則日人如於一年之内僅收買全數三分之二卽可獲利不下三百萬元中政府以五百萬之墊欵而予以三百萬元之酬勞豈不愚乎兩年前日人收買制錢之議曾交財政部核議梁士詒雖於他事辦理不善然對於此議則期期以爲不可彼主張縱須收亦當由中政府自爲之不可假手外人政府從其議遂在天津鑄幣局設立專司收買制錢改鑄銅元政府因以獲利頗鉅鑄幣局賬册具在可以覆按奈何今政府竟欲奪國有鑄幣局所已有利源而奉送與口人耶 
　　不僅此也此事又有刑事問題之關係華人私燬制錢者在法當誅律有專條由來已久民國成立以來對於此種案件雖未嚴厲懲辦然禁止私　制錢之令亦嘗屢次頒行今日人即得收買制錢之權利然不由華人經手彼將無從收買故刑事問題必隨之而起試問中國人民收買大宗制錢而轉賣之或銷燬之果爲合法乎若地方官而知嚴守國法也則將何以處置以日人爲護符之罪犯若地方官而廢弛禁令也則歐戰苟再延久不獨制錢絶跡即銅元亦將不見中政府雖已收羅制錢而熔化之然出以愼重且考視地方情形而爲之操縱之權握於政府之手故無事變之足慮若一旦以此權利授與日人則不可相提並論矣 
[衆院借欵質問之秘會]  
　　興亞借欵廢約事件上次衆議院方面本限期一星期報告或將合同交議昨已届期陳財政總長谷農商總長相將到院出席衆議院即於一時四十五分開秘密會聞會中情形先由陳總長報告謂政府與興亞公司九月五日所訂五百萬元之借約因國會以爲不妥經屢次與日人磋商之結果現已承諾取消但現擬與日人久原另訂六百萬元之借款以收買鑄煉制錢利益爲擔保合將合同兩件報告議員因陳總長聲音不甚洪大請湯議長代讀讀畢質問蜂起議長令發言者依報號次序發言大都謂此項事業大利所在本國商人有意舉辦者甚多不能輕許外人又謂内地民間現尙通用制錢經此一番收買民間輔幣缺少不免擾亂金融財政當局何以處之陳總長答覆則以爲許與收買之量旣有噸數限制又有期間限制當可無慮且收買之後制錢之價逐漸騰貴事實上必有不能收買之一日况收買之人必持銀元銅元而去内地金融無　損害至此項事業雖屬大利所在然歐戰一旦停止歐洲無需如許銅料利益亦無如是之鉅云云議員多人與之辨駁不得要領有人詰以此項借欵名爲實業借欵其實另有用途此爲紊亂財政之原因大家不可忽視應令財政總長負其責任陳亦無辭自解有人間收買之區域有無範圍陳答富以山東山西陜西河南吉林五省爲限反對者尤多爭辨歷二時之久呂復忽大聲提起臨時動議意欲縱陳下台衆因對於呂氏特别注意譁然阻之謂質問時不許提動議又相持刻許　呂情不自禁躍登演台興陳總長並立高呼本員有動議其時凌文淵正在質問亦一躍登臺高呼不許提勵議呂凌二人夾陳總長左右而立狀甚怪特呂究自　遂逡巡退去陳亦還至國務員席上衆又詰問谷總長一番最後仍要求當局速將合同交議彼時再來討論此會方得結朿日交通總長許世英亦曾出席蓋上會王　　次長到院答復關於交通銀行兌現事宜各路搭收現金事宜之質問議員認爲不得要領故要求其親自出席也詎許氏在國務員席坐待至三時半借欵質問尙無頭緖許於四時又有重要公務必須親往遂經由議長求得議員同意退席而去質問之事又須留待下會矣 
[磋議中之制錢借欵合同]  
　　興亞借約議准取消另向日人久原提議六百萬元之借欵以合辦收鍊制錢事業爲酬外間已早有所聞茲從某方面探得此項合同分爲兩件一爲實業借欵合同訂明借欵五百萬元爲收買鑄鍊制錢之用利息六釐實收九四償還期一年本息由收鍊制錢利益項下償還不足則由中政府另籌償還之法並聲明本合同應由國會通過方生效力一爲鑄鍊制錢合同訂明於六個月内建造工廠在工廠未成之前得利用在日本之久原鑄煉所先行從事鑄煉此項工廠設於天津總辦及其他吏員均由中政府選任收買制錢事務由中政府任之收買方法與久原協定之又定明收買以六萬噸爲限期間以一年半爲限此爲最重要之點久原尙未承諾須再磋商末言本合同成立後則興亞公司借欵合同及其附帶合同一律作廢 
[統一國庫與取締兌换券]  
　　國會議員楊繩祖昨提出統一國庫建議案其文曰國庫職權按照各國通例均委托於國家銀行俾慶支有所總滙出納不致紛歧我國旣以中國銀行爲國家銀行則國庫職權當然按照金庫條例完全屬於該行經理方收統一之效不謂袁政府時代爲便私　起見　於中國銀行以外别行委托交通銀行兼有代理職權國庫機關不能統一其結果遂致財政紊亂收支　濫歲出歲入無可考核而銀行亦受其影響金融竭　紙幣不换公私俱窮商民交病演成今日之現象何莫非國庫不統一之害於此而覓補救之計亟宜乘此時期將交通銀行則例取消所有委托代理國庫職權完全劃歸中國銀行經理至慮該行則例取消紙幣價格抵落應由政府頒發明令凡該行前此已發行之紙幣完全由政府擔保此後即不得再行續發以清界限並一面迅派專員認眞清理將該行所有債權債務詳細查明另議改組辦法或卽仿照實業銀行則例辦兩全之計無善於此至中國銀行旣受政府委托經理國庫當另訂國庫條例完全管理此後不獨交通銀行理國庫之權當行取消卽各省地方銀行及其他官銀錢號亦不得代管國庫之收支致妨統一之效力財政根本大計實在於斯是否有當仍乞公决提出者楊繩祖連署者蕭文彬襲玉崑蔡國忱李文治高陰藻姚翰卿辛漢王洪身趙學臣李伯荊　鴻高仲和劉正堃趙世　李述　楊福洲 
　　財政部已訂定一種發行兌换劵法以後祇有中國銀行得操發行之特權其他已經發行之兌换劵所有取締方法得分爲二一以現額爲準不得添發二分期收清已發之劵嗣後不得再行續發除中央銀行外如有官私各銀行欲侃换劵者須有五成以上之準備金向中央銀行照一定之擔保及手續方可聲請發行此項法律　足維持現在金融之紛擾及銀行之信用惟尙須俟國務院及立法機關議决後方能公布 
[徐州會議之内幕]  
　　此次會議之八條已經各報宣布母待再述吾人今日所尤注意者厥惟攻繫唐少川之電文此議發起於倪嗣冲先曾電商馮華甫馮婉辭却之倪知馮不允則又電馮稱聨合電文如馮不署名則效力頓失馮尙未電復而倪已將攻繫唐氏之議案提出於徐州會議矣 
　　此次舉動表面似全操諸徐州會議其暗中發蹤指示者尙大有人彼等决心已定乃令倪员冲首先發難倪欣然上台其電文則爲沈雲沛手筆有千餘字之長徐徐出諸袖中迫令各省區代表簽字江贛鄂三省代表以茲事體大不允簽字謂須請示本省督軍倪一躍而起曰唐　不日就職尙焉有暇商量爾等不敢代表馮李王簽字我倪丹忱獨不能代表之耶遂由倪擅代三人簽字拍發而一面則以一電敷衍江贛鄂三督軍其電賂云南京　督軍武昌王督軍南昌李督軍均鑒華密連日開會公議彈劾唐紹儀一節業經擬稿全體聨名拍發并由嗣冲代署台銜文曰······云云先此電聞佇候明示又公致唐紹儀一電文曰······等語特此電聞勳嗣冲有印 
　　攻繫唐氏之電於二十五日到京其結末之數語詞極狂妄其意言中央如不將唐龍斥則以後凡唐所署名之件一律不敢聞命又言如唐能將比欵報銷清訖或有商量餘地云云中央接得此電後唐氏之辭職電亦至黎總統即命丁世嶧往津誠意挽留段總理亦派范許兩總長往勸然唐志已决恐難挽回矣 
[唐紹儀辭職與徐州會議]  
　　英文京報云聞昨日黎大總統曾得接各省重要軍官聨名長電反對外交總長唐紹儀氏到京就職一事其中除浙江廣東廣西湖南四川雲南貴州等七省未加入外即江蘇督軍馮國璋等亦均署名至其電文内容如何尙未得知但唐氏今已自行辭職想不致再有何等問題發生也昨日下午特因此事曾開國務會議議决之結果由國院派出交通總長許世英敎育總長范源濂並由黎大總統派出秘書長丁世嶧及其姪黎澍等昨日下午四時半同往天津面會唐氏力加慰留惟據唐之親信人所云此次唐君本無意來京嗣因大總統敦促與段總理七次電滬殷殷勸駕不得已始行并上近因北方輿論攻訐甚力又鑒於徐州會議之蠻横無狀已灰心政治故去志堅决無可挽回云云又聞張勳之反對唐紹儀已見於徐州會議之議案近復通電大總統謂將派代表因人來京質問唐總長及與之清算比欵末復　此事實非反對唐紹儀不過爲維持唐總長之名譽信用起見不得不使其水落石出云云 
　　又一消息江西某議員與張勳氏爲同鄕感情素洽自謂可以盡忠言於張近特赴徐興張勳相見勸其安分守己勿出風頭以招物議恐一旦發生事變牽動大局則後患甚爲可慮何不善自爲謀張答以爲此舉原非出自個人本意奈大家相嬲無可如何云云某議員則謂此事儘可聽人爲之在已何妨從速表示正當態度跳出是非漩渦張頗爲之動容但事勢愈逼愈眞恐張善善而不能從也 
[徐州特别快信]  
　　康南海於今日（二十七）黎明五時由濟南乘車來徐張勳預派綠呢大轎並出全隊歡迎入城禮遇極隆聞南海此次係由曲阜歸滬道經徐州特下車有事興張接洽 
　　萬繩栻連日患瘧疾甚劇不能出席故議場大爲減色 
　　鄂督軍王占元前派　議　長劉應奎來徐代表參與會議昨王又加派警備隊司令蔣某爲常川駐徐代表 
　　昨日報紙揭登之省區聨合議宣言書係油印發生一種對外之宣言書其内部盟誓約條文極爲嚴厲 
　　各省區派來之代表今日已有五人離徐明日確可散會 
　　聞會議解散國會一條已改爲除去暴烈份子連日會議内部極不一致 
　　倪嗣冲因不能貫澈主張已遄回蚌埠 
　　上海楊護軍使之代表今日（二十七）亦已離徐 
[杭州快信]  
　　省議員王廉質問呂省長略謂本年抵補金徴册編造在卽若不迅速飭令遵照法案編造將來或有違法徴收之舉人民據法案起而爲正當之抗拒萬一發生有妨治安之事貴省長能否負此責任云云 
　　江南造幣廠因趨造新幣機器不敷昨特咨商呂省長請將浙省銅元局存貯各項機器暫行借用 
　　民政　長派程鐘裕等分往各縣察視敎育狀况 
　　金鐵軍以前衆議員姚勇忱歲被朱瑞鎗斃遺骸未安擬請求省議會提議將姚安葬西湖與諸先烈同享湖山爼豆之盛 
　　呂督軍委任混成旅參謀陳最爲軍學補習所隊長 
　　省議會因審查案件過多昨日休息一天 
[南京快信]  
　　二十六日東電所述徐州會議議决之四項並非結果係倪嗣冲段芝貴提出之交議案連日經多數反對故此四項尙無結果 
　　鄂督軍王占元之參謀長何偑鎔昨乘輪來寗今日午車赴徐 
　　浙江財政莫廳長昨日晚車來寗准今日午車北上今日（二十八）爲關岳戊祭之期海陸軍學校放假一日齊往致祭 
　　中央特别軍事會有　内召集消息 
　　財廳委羅鴻賓充海門稅務所長 
　　省警廳長一職近傳確有更换消息 
　　上海稅務所長吳靜山迭被人在省公署及財政廳控告舞弊營私茲聞有撤换消息 
　　江蘇省議會定十月一日開第二届常年會即於是日上午午十時行開會禮式現已布告各處并發旁聽劵矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[紀二十五日之憲法審議會]  
　　昨日（二十五）午後憲法會議審議會　續審議第四章國民一章之大體對於第十四條中華民國人民依法律有請願及陳訴之權一條頗起爭論一部分議員主張行政裁判應另設機關不歸普通司法管　欲於此處明白規定陳訴之官署如第十三條旣規定訴訟於法院本條即應規定陳訴於平政院是　有人以爲此非本章大體應待審議第八章法院時討論隨又討論第七條中華民國人民依法律有納租稅之義務第十八條中華民國人民依法律有服兵役之義務有人發言以爲依法律三字均須删除而於其下加非依法律不得免除一語其言殊無可採之　　衆亦置之不論隨討論第十九條第一項中華民國人民依法律有受初等敎育之義務居然有一人提起反對意見謂敎育程度隨時而異以初等敎育爲國民敎育將來於立國上或有不足之感則訂諸憲法極爲不便不如不加規定之爲愈主席問再有人對於本項發言否再有人反對定之項原文否全場無應者主席接言本條第二項國民敎育以孔子之道爲修身大本報號發言者甚多應請登台發言有人高呼修身主旨不過初等敎育中之一項節目亦不得謂爲大體應待二讀會討論全場竟無異議彼通告發言之人亦皆嘿然不語此實多數議員心知孔子之道爲憲法中一大爭點一或不愼且足激起外界風潮故以目前暫不討論捱一天算一天此等苟且偷安之心理實實可醜不足爲外人道也於是主席宣告審議第四章國會一章之大體忽有人起問前章各條旣經討論何以不付表决有此一問凡頃間曾經發言而未得結果之人其一肚皮悶氣一觸俱發羣焉集矢於審議長而適有人高呼旣届休息時間還是休息若干分鐘待大家頭腦清清再來討論遂宣告休息二十分鐘休息後續開會審議長復令　於第十四條欲發言者登台發言起草委員會長先登台說明第十三條　謂訴訟於法院云者　包恬行政訴訟在内因本草案對於行政訴訟不另設裁判　關第八十六條已明　規定法院依法律受理民事刑事行政信其他一切訴訟矣故第十四條所謂陳訴乃　民對於行政官署之　訴耳經此說明於是討論之點乃由陳訴而移於訴訟即由十四條而更返於十三條林長民一度登台發言主張行政訴訟另設機關裁判繼是又有發言者忽有人請問審議長旣宣告審議第四章矣何以回上去討論第十三條此唱彼和請難不已紛擾逹一時許有人提起動議又經兩次修正謂以後如有人對於某條提出反對竟見應不用討論即爲是否大體之表决於是將此動議付之表决得過半數之贊成從此遂有解决方法先以第十三條中是否應作大體在此時討論付表决贊成作爲大體者少數繼以第十九條是否應作大體在此時討論付表决贊成作爲大體者多數於是孔子之道一大問題應即時付之討論一班預備發言之人贊成反對各各磨拳擦掌準備交鋒不意鐘聲鏜然正交五點已届散會時刻審議長遂請議長復席宣告延會想星期三之審議會對於孔子之道　一大問題必有一番激爭也 
[唐紹儀辭職電已逹府院]  
　　唐少川决計辭職各節已　見昨報茲聞唐君辭職電文係於前晚六時半發出昨日午後已逹府院其文云北京大總統鈞　國務院段總理鑒紹儀不敏辱一日之知遇羣賢之責望畀以重任外審時會内撫藐躬固無日不悚然而危自知其未易負荷也用　明命至於再三耿耿孤誠諒蒙亮察數被淵摯大義相督强起北來幸隨從有期備指撝　盡之之司引領而觀盛德與天下集矣適爲風寒所中始以喘咳繼以痰血留滯津沽咫尺京門不獲趨貢狂　第　盱衡時局有難緘嘿自安者聞之安民可以行義而危民易以爲非所以求治之道貴得人而維國之謀在守法前此　雄柄國顚倒輿論仇視賢良功罪錯亂黜陟舛迕甚至驕兵悍將嗾使干政内外相結上下交征遺毒無窮於爲烈近如張勳盤據徐州形同割據弁髦中央令官吏由其任免賦稅由其徴收近且搜集逋逃號召徒黨以背謬不法之言論干犯國會尊嚴以無稽之談肆詆司法總長勒令解職此種行爲有開必先搖動國本甚非國家之福又如龍濟光督粤三年縱兵殃民姦淫搶掠甚於盜賊以爲政府曾獎以有世界眼光故雖奉明令解官而延不交代肆爲無理之要求近雖交印而仍跕據孤山勒索巨欵以備獨覇瓊島之需儀粤人也南望故鄕切　深痛崇恥厲辱己種於前遺患方長奚堪設想欲哭無淚從政何裨更就粤事而論如李烈鈞以肇造共和矢忠民國之人滇南起義投袂而興收集徒伍勵義鼓勇間關萬里轉戰名城共和恢復功幾徴管乃其結果不及一殘暴寃酷之龍濟光烈士灰心端人解體嗟我邦族何辜於天人窮則呼形神交瘁雖大總統總理有若賈生所稱皆明知而忠信寛厚而愛人尊賢而重士其如天下之未治未安何也紹儀疾痛慘怛智嗣氣眊雖有　盧驟難言治以不健全之體爲至重要之司個人之職牲有限其叢脞必矣敢以最肫誠懇篤之詞萬乞大總統俯准解外交總長本職外交重要緊急應乞迅簡賢員接替民國幸甚唐紹儀叩敬印 
[熊希齡等請取消興亞合同]  
　　自興亞借欵合同許日人合辦湘鑛後湘人函電交馳誓死力爭其詳情已曆誌前報茲聞熊希齡劉揆一徐　蘇陳嘉言鄭沅等又爲此事特遞公呈於政府當軸者其文云竊自日本興亞公司借欵問題發生民論蜂起而關於湘皖兩省鑛產合同條件尤滋兩省人民之反抗敝省水口出鉛　積年　利湘中恃爲命脈其歴史更興他省不同希齡等屢將萬難合辦之理由披瀝詳陳各院部在案茲値京湘同鄕紳商各界開會數次反對風潮日益劇烈深恐嚴成巨患反碍邦交大之國家治亂小之　梓安危皆有岌岌情形希齡等有不得不再凟鈞聽者查水口山鉛鑛自前清光緖二十三年開採出砂甚旺當時曾有鑛務委員歐陽東平運砂赴　銷售卽私與法商訂立合同大損湘省主權人民出而反對當經前清巡撫陳　箴札飭上海道將歐陽東平懲辦監禁一面與法商商議廢約幾經周折乃得撤消合同該礦仍爲湘有歷年獲利至數百餘萬兩之巨迄英迄今地方財政恃爲基礎詎料此次中央各院部以借欵問題竟未電商湖南省長卽將水口山　產列於合辦條件任中央爲財政時勢所迫未嘗不具有苦衷而湘省性命血脈所關抑豈能甘心割讓蓋以未經開掘及掘無成效之　與人合辦尙在情理之中若將積年獲利之公產一旦爲人攫取無異己之鮮衣美食被　於人而令己受凍苦恐古今中外各國之公私產業亦必無此辦法刻聞五國銀團以大借欵宗旨注重稽核用途而興亞公司合同中所載之五百萬墊欵將來由大借欵提還實與該團稽核章程不合已起而質問財部又據順天時報載稱此次興亞公司借欵純出商人私結契約日本政府及駐華公使均未與聞等語竊以爲政府向來與外國商人締結合同簽字後必須經由外交部照會日本公使立案合同方能發生效力今日本公使旣未與　又以妨碍銀團章程必不肯允與立案則該興亞公司合同當然無效乃一定不易之理希齡等擬懇趁此機會請求鈞座迅速與該公司磋商廢約取消湘鑛合辦以保湘利而慰民望湖南幸甚大局幸甚謹呈 
[湖南人之湘京兩保礦會]  
　　近因京政府借欵之事湘中人士以此舉關係全省人民生命因羣起力爭昨午后二時省議員蕭翼鯤特在省敎育會開籌備湖南公民保礦會因日前開國民大會時曾議决設立此會以期共謀抵制　君謂祇要我輩羣策羣力自能逹到廢約目的云云後魏振邦徐光模先後演說意氣激昂並推定臨時駐會幹事徐光模彭關和魏振邦余鏖何炳麟等十人暫以省敎育會爲會址其务團體機關所舉之幹事規定毎日午后二時一律到會磋商進行至會中經費由礦局負擔於是保鑛會遂成立矣 
　　湖南公民保礦會正在成立之際而旅京湘人又在京組設保礦聨合會兩相對峙茲將旅京保礦聨合會致譚省長及各界電文錄下譚省長省議會商敎育會各報館鑒旅京同鄕開全體大會組織保礦聨合會設在湖南會館已於二十日成立公舉郭人漳爲正會長何海鳴爲副會長以後凡關於保鑛函電請寄本會爲要旅京保鑛聨合會叩馬 
[興亞借欵之案外波澜]  
　　日前湘省議會議員因據在京郭議員等來電報告段總理言此次押借水口山業得湘代表張其鍠代省政府承認並牽及熊希齡殊爲可異特向譚公提出質問書蕬茲將譚之覆函及關於此事交涉之電文錄左 
　　譚省長覆省議會公函敬覆者頃接貴會函開頃接郭議員人漳電稱議員公舉代表謁段總理據水口山事有熊希齡長函條陳張其鍠代表湘政府贊成等語函亞張其鍠是否由湘政府委托參與其事請明白答覆等因查張其鍠此次入京係由　以私人名義委托與湘政府無關前據湘議員團來電稱謁段總理時有熊乘三及張其鍠皆曾接洽等語當以水口山鑛合辦一事此間因得熊秉三電告始行電爭並無委張其鍠代表承認之事電復在案旋電詢張據覆政府欲諉卸於熊及鍠已向議員聲明合觀前後來電張其鍠並無代表承認之事當可槪見至何國璽一員頃據其兄國琦面稱現尙留滯省垣尤與此案無涉專此逕覆卽煩查照此致湖南省議會 
　　北京同鄕會來電督軍省長軍事會各報館正誼社轉各界鑒水口山事實係政府違法莫不憤激旅京回鄕因於本月二十日組織公民保鑛聨合會一致進行地點設在湖南會館公舉代表向政府力陳此鑛關係湘省存亡無諭如何不能與外人合辦不逹廢約目的不止惟張其鍠冒充代表招搖賣礦罪不容誅同人憤極敬懇省長頒發明令不准該賊再回湘省以清奸細而保安全旅京湖南同鄕公會公叩馬 
　　熊希齡致段總理等電北京國務　叚總理財政部陳總長警察廳吳總監長沙譚督軍省議會均鑒頃見湖南大公報載國會議員郭人漳等於本月十五日電致長沙省議會其文曰（原文見前故略）等語查　省水口山礦關係省有公產碍難與外人合辦致起人民反抗屢經希齡函　函陳總理總長在案忽於十六號接京反函稱湘議員團謂　舉郭等見總理云水口山事熊某贊成於是衆論紛紜迨齡到京躬謁總理並語同鄕義員詢及始知總理僅云秉三張止武均　此商量等語並無贊成等字茲據湖南大公報所載郭人漳等電文謂希齡列席簽字前後參　互證足見其有心揑造誣人名節不知中央政府與外國公司締結合同萬無以一無責任之人列席簽字之理郭人漳曾任監司周震霖黎尙霎亦係留學畢墨業且自命爲監督政府之議員今並此締結合同形式上之常識亦尙茫然不知豈非爲萬國所騰笑惟旣聨名公電事關名譽希齡理應澈查郭等所謂列席簽字有何憑據派人赴湘連動係屬何人均須一一指出實證以期水落石出應懇吳總監譚督軍派員赴京湘電局將郭人漳等删電底碼查明抄送敝處以便與郭等爲法律上之交涉或於世　人心有所裨益謹候電復熊　齡叩敬 
　　長沙省議會復熊布齡電探送熊秉三先生鑒號皓兩電均悉水口山事昨得郭人漳等電稱公從中主張敝會迫於湘人激昂電公質問今讀兩電知公多方抵制實具苦心足見關懹桑梓感偑之至前電急不擇言賢者當能見諒事關全湘利害務懇仍出力維持湘議會禡 
[徐州會議之京省間影響]  
　　政府消息前晚（二十四）政府先　接　川滇黔湘浙羅唐劉譚呂五　來電電内所陳於目前大局極　關係　係對於此次徐州會議之内幕及事實之宗旨有所質問并有是否中央對諸該該會議有所准備與對待均請覆示等語末言咸以時局阽危允宜和衷共濟得免同室操戈即國家前途之福云云段總理接電後已呈大總統鑒閱聞此項電報　京之消息傳出後外間謠傳武人干政之說愈播愈甚政府當軸爲防患未然計特於星期六密派某君出京南下調查徐州會議之眞相一面通電未加入該會議之各省軍民長官令其儘力保守秩序安靖地方勿信無　稽　軼出恒軌並云國會與内閣相互提携議訂憲法整理國務正在進行之中各長官等深明大義愛國　殷必能鑑中央之苦衷而扶助一切云云衆議院議員李君變陽者對於張勳盤踞徐州反抗中央干涉國會破壤共和種種不穩舉動曾草一質問書擬提交政府惟連署人不足法定人數遂不獲逹其提出之目的或云有人不欲以此難題煩惱政府故此案　以無形打消　又據某方面消息謂接天津電話徐州會議業經破裂探其原因實由某某省督軍之代表見勢不佳均不辭而去其餘各代表徬徨不前不惟不贊成此舉且有反對之表示張勳無法維持因之破裂云云但此事究竟如何尙未證實也 
[譚延闓主張裁道尹]  
　　道尹一職介乎長與縣知事之間本馬贅旒政局更新以來與論對於地方官制雖有趨重二級制之勢但一時維持　狀未及更張最近聞湖南省長譚延闓已來電請裁道尹此事自須各　一律恐一時不易决定也其原電云大總統國務院鈞鑒道尹一職原爲監督各屬知事　設唯就理論上事實上各方面觀　道尹實無存在之必要省制爲我國所獨有各屬知事隸屬省長之下不能直接受中央之監督指揮内外情形已嫌隔閡再以道尹横梗其間階級過多轉使中央對於地方情形倍形遠絶此應裁撤者一各縣職務以財政司法爲兩大宗財政廳高等廳爲主管官署已交負續極監禁之責此外行政事務由省長直接督辦聲氣較爲靈通手續尤爲　便若必分權於道尹旣不免命令歧出之弊且徒滋文牘承轉之繁爲知事者日以應付長官爲能勢必至庶政叢睉再蹈清末覆轍此應裁撤者二　家因事設官宜求實際此項道尹延闓詳加考查除承轉少數文件曁辦理特别委任事務外實屬無所事事在國家不免虚糜薪金在本官幾同投置閑散此應裁撤者三現値財政奇絀應付之欵尙苦無法籌措所有京内外閒職冗員自應分别裁汰藉資振刷擬將裁撤道尹一層即提出國務會議議决施行以仰副大總統實事求是之至意是否有當伏候鈞裁 
[湖北近聞紀要]  
　　烈祠紀功碑之被炸武漢近來曾兩見炸彈案一在省垣中和門正街李姓門前一在漢 
口日本租界某雜貨店前者屬於誤拾不知爲危險物後者則不知是何原因茲於二十三日傍晚省垣烈士祠前所　起義先烈紀功之豐碑忽有人抛擲炸彈炸爲粉　未知是何用意聞碑旁乃省垣著名之紫陽橋行人煕來攘往絡繹不絶橋右有警察崗棚一座斯時已薄暮大槪炸彈即從橋上擲放警察受此猛烈震驚未能立時追捕致被乘機逸去該處附近有北洋第二師長王金鏡及鄂軍第一旅長朱兆熊公館故事後即有荷鎗實彈全副武裝之軍隊數百人馳往會同警察游巡隊偵查將紫陽橋一帶居民逐一調查盤詰稍有可疑卽入室搜索至爲嚴重聞朱兆熊出防在外公館並無多人王金鏡則每於傍晚由兩湖書院司令部回私邸必須經過此　放炸彈者或係國狙繫王氏因久候不至改向烈祠抛繫亦未可知然毁壤者爲烈士紀功碑則又似宗社黨痛心皇殿改毁者之所爲究未知孰是 
　　國慶紀念會之籌備十月十日爲武漢起義國慶紀念大典去歲此日正袁氏帝夢正酣之時各省之國慶紀念會不過勉强敷衍商民知官場厭葉共和亦不敢鋪張慶祝今者共和再造日月重光中央對於本届國慶紀念特别注意昨鄂省長准國務公函應即照章準備届時督率文武百官及商民一體懸旗結彩舉行慶祝當經指令副官長張厚德庶務官魏龍翔爲籌備員軍政警學各界就督軍公署商民方面就省議會各紥彩懸燈陳設花亭彩案届時行禮其熱閙當不減於元年也現省議會因開幕鋪張之燈彩距國慶祇十日已議定俟慶典後再撤免費一番手續又元年黎公在鄂開放都督府縱人游覧不知此次王氏能倣行否 
　　華景街交涉之近聞漢口華景街警權交涉經全鄂人士竭力爭執僅得緩議現紳商各界尙不肯含糊擱置前日又促請交涉員吳仲覧與德領談判廢約一次吳雖謂德領願力議步然未逹到廢去前約目的各團體特再呈請外交部速與德使交涉務期正式宣布將原案完全打消外交部已俯允其請來文調取從前與德人爭界各卷牘蓋交涉員前次送京者祗此回交涉之文卷於前清光宣間第一二次交涉民國三年第三次交涉各案槪漏未檢送也聞三年時之交涉係因歐戰自行中止此次交涉其提出時雖在漢口暴動以後其時前交涉員丁士源尙未交卸丁以行將去仟故不宣布擱置以待吳氏主持現旅京湖北同鄕於上大總統彈參吳仲賢書内並牽涉及丁丁聞之持函詰湯濟武孫堯清諸君以伊在任兩載於交涉不敢言功差幸無過卽華景街一案屢提屢銷迄未遷就誣以禍始貜不承認云云旅京同鄕會現已函請漢口公益會調敢丁士源歷次照會德領文稿以爲對付之資料至吳仲覧之辭職呈到京後聞代理總長陳錦濤本擬照准已保羅麟閣盧本權堪以承乏嗣因有人言須留俟唐總長主持遂暫作罷 
[唐繼堯請嚴限鏟烟]  
 
 
 

Page 7

 
 
　　雲南唐繼堯致北京電云國務院内務部鈞鑒送迭來明令禁種烟苗滇爲著名產烟之區亦爲禁烟最難之地改革以遠禁令文告積牘盈尺上年春間復經前巡按使任嚴定處分辦法督飭道縣電　風行實力查鏟已據報一律肅清電請會勘乃因道路　遠文電遲延部議以業過會勘時期决定推至五年實行及上年冬舉義與師軍務倥　他之際邊遠各　難免不乘𨻶疏縱大局定後整理内政與任省長等籌商辦法復　兼權民政之命每念鴉片爲禍之烈及中英烟約關係之重期限之迫不勝焦灼視事之初誓以全力專注此事現已另定施禁辦法疎縱處分督飭各地方官上緊　庽查禁若有寸莖出現立即鏟除其民俗强悍　鏟　著之區遴派軍隊分馳前往補助倘人民抗鏟惟其便宜從事務儘本年内一律肅清至秋末冬初先行由省委查倘查有寸根在土即將該管道尹從重記過罰俸知事行政分治員撤任留鏟紳董團警士司頭人分别懲罰本省查畢再電請院　照會英使派員會勘彼時若仍有烟苗存在道尹撤任請付懲戒知事以下一律以軍法從事土司革職子姪不准承襲若年内鏟盡查明屬實亦照例請奬進級用示鼓勵滇省鏟烟非常困難情形與各省不同不得不因地變通嚴刑以警伏望准予照辦俾竟全功　　辦理情形另文續報外謹祈鈞院轉呈大總統鑒核訓示祇　　督軍兼省長唐　堯叩養印 
[龍濟光赴瓊時瓊崖改省議]  
　　近日粤垣盛傳瓊崖改省之議聞此議稱係由旅省港瓊人發起已聨名拍電中央請即改任某爲督軍並由中央簡任省長其電文中要語略謂某某財力確厚正事藉爲開拓之資瓊州荒地甚多亦更可對冗兵編爲民籍云云現聞已派有代表楊某赴京陳請議院通過政府進行矣按粤人此議爲瓊崖人民計乎抑爲龍濟光計乎如爲瓊崖計何以不先不後於龍氏定期赴瓊之際而發生此議也 
[撫順又有匪警]  
　　奉天撫順櫛比租界運接東山素爲盜匪淵藪不料二十一日早突有大帮胡匪襲繫警察署當經警察猛力繫退該匪等旣不得志於西北又向租界勾結土匪擬突出掩襲張督軍接到電告後因該處長官有在省者當卽面授機宜並派騎兵一營（二十二日出發）前往助剿一面與町野顧問商榷該匪等如有依庇租界情事請卽關照外國官憲驅逐引渡以保治安昨軍署復得該處報告謂匪襲警署雖有多然多係烏合之衆現經軍警痛剿已紛紛敗竄督軍乃令其盡力追剿勿留餘孽並密令駐省軍警愼防竄入另一消息云此次匪首金蝴蝶在千金寨聨絡胡匪五百餘名預備佔據該地而該處警團早聞　聲防範甚嚴以故不得下手日前二十一日午後二時　匪四五人僞裝拜竭朋友入警務院内即在柴草垛放火經　警暼見立即查拿院外匪人一擁而入是時保衛團聞警協力抵抗計軍警傷亡三人斃匪七名現下地面肅清警務長江益衡已於二十三日來奉面竭張軍長報告一切並商請當道設法交涉將胡匪逐出租界以便剿捕 
地方通信 
[北京]  
　　龍泉孤兒院九週紀念會南下窪龍泉孤兒院本月二十四號開九週紀念會男女來賓到者三千餘人捐洋千元上直開會後首由院長道與報告本届支銷繼請王與楫先生演說孤兒院成續優美並謂鄙人近在院中主講佛法得悉該院敎養並進有完全獨立之精神卽如一面講授科學佛學又一面設立印刷染織縫紉各科以爲謀生之具故吾國工廠學校無不仰給他人惟孤兒院不待外綠吾國社會敎養俱不堪問世家故族又多有養無敎吾顧在座諸君子本敎養並進宗旨提倡家庭敎育社會事業云云次全體孤兒體操游戲如中隊敎練二人三足種種技　又如春秋刀七路拳等數十種均極手舞足蹈之妙四時閉會 
[蘇州]  
　　吳縣趕征上忙吳縣公署接財政廳通令以省庫支絀需欵浩繁所有應征本年上忙速卽開征以裕餉源等情孫少川知事奉令後即擇定陽曆十月一號開征上忙其折價悉照上年每銀一兩折收銀元兩元一角帶征水利經費兩角又每洋一元征費三分五釐已出示曉諭並諭飭征糧員薛小泉轉諭各圖經造傳知各業户届期從速完納以裕國庫云 
　　肉業改用官秤蘇垣肉業同人以各肉舗向來用秤皆凖十六兩而購肉者帶來之秤或二十四兩十八兩不等往往因此爭諭殊非所宜業經肉業公所開會公同議定由公所釘定凖十六兩秤一百五十桿請縣署派員較凖後分發各肉舗領用並請縣署出示曉諭俾衆周知陰曆九月初一城廂内外各肉舗一律停止營業一天咸赴公所請領新秤卽於初二日起一律開用云 
　　盜犯上訴減刑蘇垣盤門外邱家橋童冠卿家被次搶劫一案前經警廳偵探隊在案拿獲吳江阿大胡春林許柏官高雙喜辣小狗五名又在滬拿獲項祥官一名引渡來蘇經吳縣知事署承　員審明吳江阿大起意　同項祥官等搶劫得贓不　當時項胡二犯希　　　處斷遂由項祥官缴洋一百五十元胡春林繳洋一百元均經事主具領後經判决吳江阿大處無期徒刑胡項許高揀等五犯均處一等有期徒刑十二年宣告後吳江阿大項祥官吳春林三犯不服提起控告狀於高等檢察廳核准由高等審判廳刑庭提集犯卷開庭審理日昨宣告判决改判吳江阿大處一等有期徒刑十二年胡春林改判二等有期徒刑三年六個月項祥官改判二等有期徒刑五年六個月其許柏官高雙喜辣小狗三犯仍照原判辦理俟經過上訴期間執行 
[無錫]  
　　新劇家趣史新秋聲新劇社因演新殺子報缺少角色特請上海新劇團中著名潑旦姚也民來錫奏技不料姚到社未久即與在八士橋等鄕間演新劇之女子文明新劇團團員名素馨者結不解綠前日素馨來城卽寓漢昌路無錫旅館内與姚也民歡聚詎事機不密爲女子新團團長俞文天所知遂卽來城至該旅館與姚交涉一言不合竟爾用武幸有和事老極力勸說令姚詞酒兩桌暫准留錫四日期滿限食離錫 
　　淫婦謀死親夫胡捸鋪楊巷上有楊三官者夙有瘋癱之病其妻某氏性甚淫蕩與近村某甲結識已久前日楊在鎭上購買食物返家進門後忽見某甲正在其妻房内一時憤火中燒致起　毆詎其妻竟用力扼住楊之喉間不許聲揚遂致氣結身死該婦知事不了卽挽同族某甲出向親隣緩頰令某氏穿孝遊圖以示薄懲聞親族人等以謀死親夫案情重大决計欲爲死者伸雪云 
[揚州]  
　　處决兇盜江都縣境邵伯鎭張家橋刀傷失主之盜匪陶小同子經該處地保呂慶富場拘捕詎反爲盜鎗斃該盜旋復在該處被逮由縣知事訊明錄供詳由省長批准歸入軍事範園於日昨按律鎗斃 
　　飭催屯田繳價江都官產局前經併入縣公署辦理後鎭揚兩衛屯田業户迄未遵照措繳現縣署迭經省垣來文飭催不能延緩昨特轉飭各屯業一體知照矣 
[南昌]  
　　周師長請假回里第六師長周文炳日前因病禀准李督軍請假一月赴滬就醫當經李督軍核准委第十二旅旅長　變元代理已於二十四日上午八時接事周則於是日起程回里養病各軍隊均至滕王　河干送行 
　　緝獲大批會匪贛屬新淦峽江三湖一帶會匪經省派警隊往捕　入豐城縣境該縣知事聞報深以爲盧日前縣知事因事晋省匪黨疑係請兵卽　聚於西岸意　負嵎抗拒迨知事回縣未見兵到匪膽愈大不意省會警　已人警隊在彼駐防並有偵探深入匪穴業將匪情盡行偵知本月十六七等日警察隊往西岸地方捕拿正値夜半匪在樹林内派有小匪暗傳口號早爲偵探所知行至該地陸呼隨應得以深入匪穴迨匪等察覺卽已　逃不及遂將會匪儾獲十餘名次日押解縣署收禁不日報省請示辦理 
　　省議員遷入議場贛省省議會自設報到處以來各屬議員陸續報到者已逹百餘名准於十月一號正式開幕所有前議會地點已修竣十分之六各議員住室亦修完七十餘間昨經正議長任壽祺副議長顔丙臨歐陽莘與各議員商定本月二十六七等日先行遷入以便預備開幕一切事宜云 
[安徽]  
　　皖省議會近訊皖紳商各界前以議會開會期迫於旅滬議員及倪省長兩方面均電促其速回昨倪省長已電致各界准於二十六日由蚌啓行二十七日抵省故二十六日政界已預備在迎賓館迎迓至旅滬議員方面則公舉程鳴鑾何練霞爲代表赴滬歡迎諸議員回省特於二十五日在商會開會公餞該代表倘此次滬議員仍堅不回省則省城方面僅就報到議負於十月一號先行正式開幕云 
　　刑事犯尙難開釋宣城縣人董自由向在蕪湖和縣創設醫局行醫上年因誣控案得反坐罪判决四年有期徒刑監禁在案現伊母援大總統釋放政治犯明令禀由該縣金知事詳請省長轉請督軍核辦現聞張督軍以該犯非政治犯可比惟情罪尙輕俟監滿兩年後再行核奪 
　　飭屬精選茶種徽州祁門縣素爲產茶之區曾由農商部擇定該縣地點設立模範種茶場以資提倡而與樂利并於上年九月咨行產茶各省徴集茶種發交該場試種以爲模範惟以裝置多未合法以致可種者甚少日昨又有部咨到皖謂現又届採收茶種時期請飭屬照辦以利進行　已由倪省長飭令皖南北產茶各屬精選茶種逕　祁門模範茶場試種 
[山東]  
　　康南海到魯後之所聞康南海到魯情形已紀昨報茲悉康於二十二號搭津浦車赴京道經徐州張勳親往迎迓軍隊皆排列站外鵠立致敬在徐勾留一日翌晨卽赴兗州張先已電施鎭守使及蔣知事至站歡迎南海到後即遄往曲阜紳商學界在道歡迎者絡繹不絶二十七日早致祭聖廟午後三鐘孔敎開歡迎大會晚七鐘衍聖公邀往宴會次日搭車再回兗州膷即赴京晋謁大總統云 
雜評一 
[時局譚其一] [  一子]  
　　今日徐州會議祇有以不對付爲對付之一法政府與議會各本其良心守其法律以行使其應行之職務弗有絲毫違反民意之行爲以授人間𨻶爲第一義此外可不問也若重視其事或憤激而提質問議護法以勇示人是挑之也或憤激而提辭職主消極以弱示人是讓之也是故激進與憤退二者皆中彼預定之計　當局者盍深思我言 
[其二]  
　　南北統一後之内閣六七易忽唐忽熊忽陸忽趙忽徐忽段人所以稱爲短命内閣也然雖短命而第一任之唐内閣尙有數閱月之支撑乃民國復活後第一任内閣甫經成立而卽已紛傳改組使果成爲事實也則今日之内閣非特短命直胎折耳 
　　嗚呼中國之政局 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[尅日回復各級自治機關之請議]  
江蘇縣議員合會昨致省議會函云省議 
會議長曁全體議員諸公公鑒敬啓者竊維共和精神首重法治國會省會先後召集而縣會及市鄕自治猶遲不回復羣情渴望莫知所由查吾省縣制及市鄕制迭經貴會議决修正由前都督程公布江蘇暫縣制及市鄕制修正條文施行有案慨自停止之時吾省自治施行有年並無不合法軌致遭摘責今於非法解散之後得覩共和回復之期議員等依法請求情何能已現當貴會開議之期議員等之希望益殷情形益迫推舉代表方家珍邵治衡晋謁台堦請求議席將回復縣會及市鄕各級自治緊急動議遵照江蘇暫行縣制及市鄕制辦理咨請省長令行各縣尅日回復除呈請省長外合行請願不勝急迫待命之至 
[李周二人與私運雲土案之關係]  
　　私販大宗雲南烟土案内之關係人王竹村王德山等前經公共公堂訊實判押西牢九個月共前充光復軍統領之李徴五則判罰洋一千元在案但此案尙牽涉行政司法人員數人雲南議員袁嘉糓亦爲案中主腦曾經中央政府通飭協緝並着上海地方檢察廳長林君澈底根究林君奉諭後已將調查情形行行　復請示茲又由林君查得李徴五亦爲案中緊要之人乃於昨午備齊正式公文飭派法警赴公共公堂投遞禀請着保將李交案由廳再行訊問 
　　又聞卸任滬海道尹周晋鑣對於此案本有自行檢舉之意近更因有票傳風說特於昨晨（卽二十八號）親赴地方檢察廳檢舉並携有關於此案之文電節略等件維時檢廳長適赴關帝廟與祭關岳周君在廳稍待廳長回廳接見後告以如人證齊全准於十月三號開庭預審周君乃乘馬車回孟德蘭路頣廬庽所 
[檢查私土之衝突]  
　　住居東老百滙路發慶里之甬人董海章又名大如曾爲木工現在洋藥公所調查員處帮查私土前晚二句鐘時聞有大帮洋人運土登岸預約同伴多人在公平路碼頭守候旋見有俄人七名雇坐舢板船至該碼頭停泊該俄我等正欲上岸董等一擁上前施行搜檢該俄人不服與董等互相扭毆有失足墮水者中有一俄人取出手鎗向董開放當被繫傷頭　流血倒地旋有一百十六號華捕到來先將開　俄人拘住後又有中西巡捕聲趕來將各俄人及董一併拘入捕房捕頭以查土一層旣無贓證未便追究着將開鎗俄人暫行收押董送同仁醫院療治其餘俄人六名諭令退去 
[英副領事證明汽車肇禍情形]  
　　住居新閘派克路五百九十五號門牌向在西洋商人某甲處爲汽車夫之上海人陳春發於本月二十一號午後六句半　駕駛一千零三十二號汽車行至南京路山東路附近突將行人周榮榮（即周榮寶）撞倒碾傷腦部適英副領事康斯定君乘坐人力車經過是處目覩其事立卽下車唤到三百九十號印捕將陳拘入捕房周送醫院醫治無效旋即殞命飭探將尸舁入驗尸所報請公共公廨中西官　　驗明判陳押候研訊在案前日午後由捕將陳解廨請究干肇之襄　會同西班牙副領事衛君升座先由捕房刑事科代表牛門律師上堂譯訴一切次由英副領事康君上堂譯稱敝領事於二十一號下午六句三十分鐘乘坐東洋車經過南京路行至山東路附近突聞後面似有人之頭顱磕地其聲甚嚮我即回顧見一中國男子被汽車撞倒於地横臥在南面電車軌道上耳目口鼻莫不流血並並汽車停在北首離開此人有七八碼因即下車鳴捕將陳拘入總巡捕房管押云云至此康君卽將所繪　禍地點之圖呈案指明當由王襄讞起立向康君致謝曰貴領事今天到堂證明案情帮助公堂訊理此案本副會審官甚爲感激後由三百九十號印捕祁文生上堂訴明拘獲被告情形質之理春發俯首無詞中西官會商之下以汽車司機人往往視人命如草芥屢肇禍端實屬可惡判陳禁銦西牢半年以儆 
[公廨第八次研訊日人被害案]  
　　中洋刷所主日人池原與夥鴨井被人謀斃後由捕將與該日人訂定僞造湖南湖北官錢局鈔票之湖南人胡儒珍（卽李正華）及高志盛冠文等拘解公共公堂迭次研訊均紀前報昨日午後由廨續訊被告胡儒珍之代表斐斯律師向原告見證郭汝高（郭之供詞已錄昨報）盤詰良久即由捕房代表村上律師將郭在捕房盤問之供單給郭閱看並問單上之字是否爾簽郭答是村上律師乃將供單呈案是的斐斯律師起而聲稱此案關重大應請堂上飭令原告見證槪行廻避堂上卽命站堂華捕將各見證帶至公堂外候再傳訊復由村上律師詰據見證韓籐供稱六月初由日本來滬先在鴨井家躭擱至六月八號至中洋印刷所學習工作呈案之湖北鈔票我在亂紙堆中見過惟不知何時所印湖南鈔票係六月中旬印就主人囑我逐張分開包裹約計二三萬張分作六包由我交於胡姓主人站在旁邊旋裝小車車去花邊鈔票亦係胡姓定印惟未完工尙有一種反面圖形紅印之鈔票並未代印胡來印鈔票之前在印刷所及鴨并家見過二三次是以認議高盛兩人並未見過七月二十七號以後　與主人及鴨并未見一面三十號我與車夫郭汝高往尋胡儒珍詢問主人下落時見胡正欲乘車向小菜場方面而去我等即將他拖住令彼至印刷所詎胡不願故同至伊家樓上叙談多時祇允同往鴨井家中詎行未數武忽又不見我因見他有圖遁之意故在途託日人至店通信始由則商大藏等聞信趕來胡將鈔票洋二十元行賄車夫係在途中我目覩胡在衣袋内摸出云云供畢由被告律師駁詰一過卽向堂上聲稱見證韓籐與車夫之供詞均不符合應請注意訊至此時已夕陽西墜讞員與日副領事加籐君宣諭退庭判被告等還押候明日午後再訊 
[漆匠風潮十七誌]  
　　本埠南北兩市各漆匠因要求加給工資不遂同盟罷工相持多日業由漆業公所司董杜悅來等邀　同業在公所議决每工加錢三十文禀復縣公署在案茲悉是日議决之時由該司董等一再開導各咎主始勉强允諾南帮工人均已允許惟北帮汪根生等因未滿所欲仍不退讓以致南帮工人與汪衝突順因受傷除報告警廳外又至地方檢察廳被徐順榮凶敺等情業經檢察官提案驗訊諭候查明核辦昨日漆業公所各司董亦同投檢廳聨名具禀聲明此案始末情由並請將汪澈究一面再行訂期開會籌議善後方法云 
[鎗决傷害巡官巡士之匪徒]  
　　淞滬警察二區三分駐所巡官韓恩貴巡士李步德等被匪拒捕開鎗繫傷先後殞命一案前經該廳緝獲案犯高芝餘郭井四陳開舉等呈解松滬護軍使署訊辦已誌前報茲悉楊護軍使自據徐廳長將犯解署後當發軍法課提案研訊據該犯高芝餘等供認聽糾圖刦某姓家未行因被巡警盤詰開鎗拒捕致韓巡官李巡士等受傷越日身死等情不　一再究詰矢口不移楊君以該犯等聚衆持槍圖刦未行膽敢拒捕鎗斃官警實屬究兇暴不法當即援照懲治盜匪法各判死刑電咨馮督軍核辦旋接覆電照擬執行爰於昨日午後將該犯高芝餘郭井四陳　三名提出營倉驗明無誤派委吳副官帶同軍隊押赴林家弄游街示衆後押至城内淞滬警察廳點驗一過加派督察長曾永奎偵緝隊長翟世清等協同將犯雇坐黄包車押赴西砲台分别愴斃以昭儆戒 
[公廨訊究殺人越貨案彙錄]  
　　陽曆八月六日曾有大帮匪徒在本邑西鄕林家弄地方持械圖刦被四區四分署巡官韓恩桂查覓率同巡士李步德等上前拘拿該匪等即開鎗拒捕韓李二人均被繫傷先後殞命業經滬　察廳緝獲陳開舉郭井四等供出同黨劉再輔（即劉恩元又名劉錫元）匿居新閘南成都路六百十四號半門牌成衣店樓上於前日派警持文報告新閘捕房立派通班中西包探協同前往將劉與同伴黄長友朱得勝三人拿獲搜出手鎗兩支子彈四十三粒一併帶入捕房押候解訊在案昨由捕房將劉等三人解送公共公廨請究先由九號西探目斐司戤潑華探目陳雲忠相繼上堂禀稱昨日上午據淞滬警察廳偵探報告有開槍拒捕繫斃巡官巡士案内之匪黨數人匿居南成都路某成衣店樓上協往拿獲劉再輔朱得勝黄長友等三人搜獲手鎗子彈查得黄係過犯請爲訊究並將手鎗子彈呈案請察繼由來警楊保庭投案訴明前情訊之劉再輔據供原名劉恩元係山東鄰縣人向在原籍軍警兩界辦事初次革命時因李徴五在滬招兵來滬投軍後至四區四分署爲巡長約有二與同事各人感情甚洽惟巡官韓恩桂與我反對屢進讒言指我爲黨人曾由廳長傳局訊問無憑仍令回局當差嗣韓復命我謀刺民黨要人我因此事不易下手故即抛差至法租界内閑居月餘彼處皆爲民黨中人並無忌避我聞黨人欲攻北新涇警局令人前往通信反遭誣指（記者按爲人如此雖誣不寃）不得已投入鈕鐵生部下辦事至韓巡官等被繫身死之事與我毫不相干求察訊之朱得勝供稱山東人处三十五歲向爲厨役又據黄長友供稱年三十三歲山東人向爲小工均不認爲匪會審員王肇之君商之美沙副領事判劉等三人均押候備文解送淞滬警廳如訊無確證仍請送回本廨訊辦手槍子彈一併送去 
　　新閘捕房中西包探協同法捕房探捕在江租界打鐵浜十一號門牌十五號門牌兩處屋内拘獲盜匪黄枝增夏德高戴長生戴龍章張輔臣陳鑄久李德良朱振五楊永明譚小鶭金秀山並婦人陳許氏金張氏等男女十三名口抄出手鎗一支子彈五粒一併解送公共公廨訊供分别收押在案茲　捕房查得該盜等曾於本月八號夜持械搶刦重慶路六百四十八號門牌嚴姓家値洋一千二百元之金飾各物昨日傳同事主將該盜等併解公廨質究中西包探訴稱查得該盜等曾與現押護軍使署之盜匪陳開炬及盜婦劉大娘等夥刦嚴姓贓物陳等已在該署供認惟黄等均在捕房認爲民黨不認爲盜故辦理此案頗爲棘手可否請將黄等解送檢察廳訊問如無爲盜情事仍請送回訊辦又據淞滬警廳來警投案證明該盜等係由陳開炬等供出應請給予帶回歸案訊究中西官以此案人證甚多應俟　請淞滬警察廳將陳開炬等供單送廨研究遂判被告一併還押候再訊核 
　　厦門路衍慶里二百六十六號門牌益泰花廠經理薛焕章家於本月十四號夜七時被盜匪五人持械入室刦去値洋八百元之金飾各物業經老閘捕房中西包　先後緝獲盜菲劉威林尹康衡胡明生朱樹生謝海亭案證邵慶山黄包車夫莊四友並奪獲劉盜所持之手鎗一支一併解送公共公廨訊供押候補提同黨併究在案茲悉前日又經老閘捕房包探王寳生續獲同黨谷慶生一名咋晨押解公共公廨請究經中西包略訊一過以此案係由德領陪審判各還押候禮拜六將劉等　盜一併解請德領審 
　　盜匪李德才劉增祥（卽劉裕軒）曾與同黨王子紹劉文曹亞血等先後搶刦芝罘路一百四十九五十號門牌王元惲烟紙店及廣東路雲南路轉角葉大昌烟紙店現洋鈔票業經捕房將李等各盜一併查獲解送公共公廨訊明判均解送護軍使署懲辦在案茲捕房以王家各盜已　軍署分别　辦惟李德才劉增祥（即劉裕軒）二盜轉解檢察廳收押尙未判决故由捕房代表牛門律師於昨晨投廨聲稱李劉兩盜犯罪確實自解護軍使署後並未按例處刑應請函致車署仍將該兩盜發回訊辦王襄　商之美博　領事判候函請軍署發回訊明判斷 
[调查龖光私購軍械]  
　　卸任粤省督軍龍濟光部下原有編成之振武軍二師其步馬　工輜及　關鎗連等官佐士兵約其二萬餘人曾經提議解散因無經費是以暫由龍氏率帶離　開往瓊州駐紥茲爲中央訪悉龍氏因部下軍隊原有之步鎗殘缺不齊業已派人赴滬擬購德國式七密立口徑步鎗數千桿隨配子彈百粒需價四十五兩有奇惟滬地有無此項鎗械究竟已未成交尙未深悉聞已派員來滬調查矣 
[碭山土靛擴充銷路]  
　　碭山縣商會農會致上海總商會函云歐戰未已洋靛缺少購用土購者日增月盛碭本產靛之區今春經縣署出示勸導所以種靛者多而收數較往年爲勝至其顏色之佳價値之廉（每斤洋四角）尤爲染料中罕見之品現在隴海路　運輸便利　應擴充銷路以濟時需爲特馳函貴會希卽廣爲傳布俾各染商偕來購用帶　暢銷是荷 
[製造局總辦被探近聞]  
　　制造局總辦李鍾岳被人呈控徇用私人購料舞弊等情已誌前　茲悉陸軍部現又派委前漢陽軍廠總辦劉某於前日來滬按　所控各欵詳細密查着即據實復训核奪云 
 
 
 

Page 11

 
 
控告靑浦縣知事揑改案卷續誌 
　　靑浦縣公民葉世苹呈控該縣知事高繼宗違法判决卷上送請求省長道尹派委澈查其理由已載本月二十一日本報茲悉滬海道尹公署昨已發出批示原文錄下呈粘均悉案經高等審判廳駁回控告爾即知悉該縣有揑改上送卷宗等情應仍向法庭提起訴訟所請派委澈查本署礙難照准此批粘存 
　　又一函云靑浦公民葉世苹因被該縣高知事揑改俞富山凶毆受傷案卷送省除遞呈道署控訴外復於本月二十四日赴寗二十五日十時至省公署遞送呈詞據收狀處云時刻已過不及投遞又於二十六八時走送經收呈委員謝某傳見囑將禀稿更易方可送進葉世苹旋即回滬繕具詳函連同擲還之正副禀稿等件一併固封交郵局雙掛號送逹省署並悉葉世苹在寗時聞高知事亦曾到省云 
[工人焦頭爛額]  
　　某洋行昨雇江北小工王四瞿有寛等多人在楊樹浦碼頭起運貨物王瞿二人所扛之木桶内藏有爆發物忽然炸裂以致二人面部均被轟傷焦黑耳目口鼻無從辨認當由該洋行派人舁送同仁　院求治不議能保全性命否 
[鄂督軍電告資遣黨人之大概]  
　　松滬楊護軍使接湖北王督軍來電云銖電悉敝省資遣黨人係委託杜鎭使會同商會辦理其黨派有中華革命黨亦有自稱少年黨者名目各殊人自爲派黨首之姓名則有白逾桓田桐周震東邱鴻鈞楊時傑　龍蕭展舒季雨霖胡祖舜朱獄堯元震王灝盧慶墀等盡出名領欵轉給解散特復占元號印 
[請釋判處徒刑之黨人]  
　　黨人陸承機爲前蘇州武備學堂畢業生在袁氏未死以前受民義社委任組織機關積極進行維時因經費困難與友人高松甫張梅生等借貸不料高張賣友約至城内邑廟茶樓交付暗中報告前軍署眼線以致被拘不數日袁氏逝世陸則在押未知迭次研訊不認黨人軍署無法即將其解送地檢廳發落因其不認黨人卽以欺詐取財判令刑期五個月執行在案現陸由其同志卓武初王樹糓及其父陸伯康於昨日同赴軍署及善後事務所具呈略云伯康長子承機年三十二歲係前清蘇州武備學堂畢業辛亥武昌起義隨同周德厚組織魯軍委充第二師砲營副官今春由民義社發給滬字第五千四百二十號證書及民字二百十九號委任狀在法界寶善里十二號組織機關糾合同志共策進行嗣因經費支絀函商素有往來之友人高松甫張梅生借貸接　不料高張賣友反串同軍署眼線程錫生江雨峯等於本年陰曆端節誘承機進城取欵拘入警署連夜解送軍署鞠訊承機因一經承認黨人必遭鎗斃雖受盡熬煎未敢以有用之身作鎗下之鬼是以堅不承認及至項城去世承機在押未知即轉送地檢廳判處有期徒刑五個月（按承機初五被捕袁氏初七去世）政局一變口供未遺問官遂易政治爲刑事當時官廳對於此等案件無從發落未可厚非及今共和再造大總統明令省釋政治嫌疑爲國者尙且諭功行賞獨承機奔走多年費盡資財吃盡痛苦現在仍繫囹圄諸公爲國宣勞未暇及此用敢一陳應請援案火速轉請省釋以服人心而全黨義云云 
[江蘇各縣現存議員（八續）]  
　　丹陽縣原額三十一人除有事及病故四人外現存二十七人　國襄夏朝鼎張永眭元吉袁中　世芬王樹森朿丹桂貢焕貢銓貢自柬徐汝舟陳玉山蔡焕章丁繩祖孫肇榮朱淵吳良毛鳳翔馬共需唐晋荊鼎芝景文白徐偑路朱思海陸肇祥 
　　贛榆縣原額二十五人病故二人選入參事會四　現存十九人徐加礽王海邦朱世潢劉善修李廣政孟廣鴻虞本瑤高錫純張白崑李獻珍孟　林喬加萊閻坤仁仲兆封韋子明柏秀林臧甲吉仲兆醒 
[華僑與道尹炎談話]  
　　昨日南洋華僑鄧鑑堂鄧克辛鄧宛熙與中華工商研究會代表謝復初徐　華晋見滬海道尹徐君元誥詳述華僑聨合會改組情形及中華工商研究會組　現狀並磋商辦理實業及開關南洋航線等計畫徐君素重民生主義接談之際詞頗懇挚略謂實學爲國家命脉工商研究會爲實業界之先覺望諸君對於工商學識盡力啓發銳意進行使工商兩界得有揚眉吐氣之日本道尹苟可襄　之處無不竭誠輸忠以副諸君之雅意云云叙談良久鄧君等始與辭而退 
[提倡保壽公益]  
　　人壽保險利權外人占其多數揭滬上中國金星保壽公司純係華股創辦以來頗爲發逹該公司總司理魏小輔君近爲雲南唐督軍招請赴滇提倡想魏君經驗素深定能將保壽公効普及邊徼爲我國内地樹厥先聲聞明日即擬首途赴滇云 
[華人發明之魔術]  
　　上海著作家錢香如君於魔術一道素有心得曾撰（魔術講義）（游戲　學）等書行銷極廣社會譽之自與莫悟奇錢化佛等創設魔術研究曾以來探奇索　富有發明外洋魔術如尼古拉戈爾登天勝娘諸氏之一現於滬濱者錢君亦無所不能且有過之無不及茲定於陰曆本月初四初五初六三夜在靜安寺路夏令配克戲院奏技聞其魔術有大變活蛇火燒美人空中飛水鐐拷自脫吞炭吐火等驚人絶技吾國人士之傾倒西洋魔術者不可不一看吾華人新發明魔術也 
[調查柏油白蠟菸葉之近狀]  
　　柏油每年新貨到滬必在陰曆十月間現値新陳代謝之時來貨甚缺惟此油爲澆燭製皂之原料値此深秋凉爽燭皂兩項澆製正盛故近來銷路殊爲暢旺物希爲貴市價日増核與中秋節前每擔之價已漲起二三兩不等現惟荊台兩州尙有存貨荊油售銀十八兩台油十六兩一錢其他各路之貨則均寂然無聞云 
　　白蠟本年春夏之交因滇軍侵入川省來貨斷絶價曾大漲嗣因戰事告終漸有來貨價乃日趨和平惟該省秩序雖復而土匪徧地搶刦頻仍行旅視爲畏途業此者不敢在彼設莊採辦以致來源未能充裕滬地市價總難恢復原狀現在洋莊銷路頗有交易惜乎近日到貨旣　存者亦少價亦比前漲起五六兩現市統占每擔售銀七十一兩提尖及米心均七十五兩 
　　菸葉現在陳貨將　新貨未來津莊亦無交易市價平定據聞本年各產地因捐稅繁重運　銷售頗不俣算相率減種比諸往年減少十成之四將來價格昂貴可以預料現鄂省黄岡新貨已到五百餘件尙未售出開價每擔十五兩一錢較之陳貨約增一二兩之　至各路到齊須至重陽節後彼時津莊發動生意當有起色也 
[舉行合祀關岳典禮]  
　　昨日爲秋戊合祀關岳之期其一萷禮節旣由上海縣知事督飭公欵公產經理處經理丁　堯遵照内務部通行規則謹敬預備並委定各項執事清晨九時文武各官齊集西門内關帝廟除松滬護軍使楊善德滬海道尹徐元誥上海地方檢察廳長林仲立地方警察所警佐領袖景毓華均因事未到外第十九旅旅長王如見十五團團長　筱舟十六團團長王鴻列三十七團團長陳兆春三十八團團長馬鴻烈松滬護軍使署參謀長趙聨璜淞滬警察廳長徐國樑上海縣知事沈寶昌地方審判廳長袁鍾祥等皆預焉門前由警廳派有保安隊在彼彈壓應用軍警亦係該廳所派主祭者爲王旅長陪祀者爲沈知事袁審廳長　廡分獻爲陳團長徐警長糾義爲王馬兩團長通贊爲曹浩正引爲曹堅讀祝爲賈豐芸司帛爵受胙　執事則爲王樹功王枚功毛恒遇李宗　錢允中沈宏鼎葛尙杞丁烈朱　徐顯庭瞿耀彝徐昌炳曹　曾鈞姚明善李然昌金潤章林曾裕 
[限期遷移墳墓]  
　　大南門外直逹尙文門接通王家闕路及南馬頭舊滬軍營後面一帶由工巡捐局勘定興築馬路曾經工程部規盡路線所有界内民間之墳墓阻碍路線者已飭十二圖地保傳諭　該墳主迅行遷移以　開工築路昨日又由朱局長發出布告云照得本局規定西至車站東至滬軍營路線一叚即日開工建築關於該項路線内應遷墳墓限於日内一律遷讓並須預期報明極數若干俟本局派員查勘照給遷費母毌得違延特此布告 
[油豆米業認派公債]  
　　民國五年公債由南商會轉請各業領袖設法勸募屢紀前報茲聞南北市油荳米業共一百零三家昨由該業商董張樂君等邀齊各行執事等在公所商　每家認派十元共可得洋一千餘元如於九月内如期籌繳則照定章繳足九一云 
[歇夥挾嫌告密]  
　　南市十六舗泉漳會館前介順　貨蛋行領帖營業已歷數十年近被歇夥挾嫌赴縣告密指其販運鮮蛋並無行帖漏繳登錄稅等情上海縣沈知事以如果屬實殊於稅務大有影　已飭第二科科員查明事實以便傳到行主訊問矣 
[假託慈善之欺騙]  
　　米業董事張樂君查悉近有冒用該董名義託稱米業舊友王槐卿年邁病故身後蕭條向同行各家代募棺殮　資受騙者已頗不乏人呼特函請第一區署派警查　冒名欺騙之人務獲懲辦 
[沙船失去貨物之眞相]  
　　南市新記公司之新增盛沙船　於陰曆七月紗據嘗民舵工等報告該船由滬裝運沙布千餘件及南貨等各種貨物開往牛莊甫至崇明黄沙洋面遭風失畢幸遇江北崇明等船經過救援得生後被該處江北船户乘機上船搶去布疋等情旋由公司内派人往查眞相知被耆民等起意盜賣客貨任意揑報綜計損失有數萬金之鉅立即函請南商會轉致崇明縣呂泗商會追回姚裕順船上經運之布四十包並將一干人證查拿追究一面將該船耆民扭至上海警廳請究矣 
[揑詞報告之自害]  
　　匪徒江阿四串通伊妻袁氏並　婦祝楊氏等誘拐小孩四海業經上海一方檢察廳將江拘案訊押復派法警丁玉生往西門附近查提江袁氏祝　氏等到案併究不料袁氏見丁警到家即唆使鞋于店主姚德成同夥王阿六就近報告　警孟紀水揑稱丁警在家與祝楊氏同楊吸烟等語孟警信以爲眞卽將丁警與祝楊氏一併拘入二區警局管押一宵翌　　余警正解送警察廳請爲發落事爲　檢察長訪悉除將丁警索回外旋復派員調查明白於昨日午後傳到一干人證由端木　推事官與賀檢察官公開辯論先由孟紀水上堂訴稱在二區充當四等巡警是日奉派站岗據鞋店中之姚德成王阿六主夥二人前來報告謂有人在祝楊氏處吃烟等語巡警當即前去見丁玉生站在客堂中其臥房内　　祝楊氏一人吸食洋烟質之姚王二人初甚支吾及駁詰至再始供認受王袁氏之唆便向巡警揑詞報告復詰江袁氏仍推諉不認問官廉得其情遂判江袁氏監禁一年三個月姚德成監禁九個月王阿六監禁五個月以儆 
[禁止假冒字號之手續]  
　　滬海道尹據商德記店東徐圭呈被人假冒字號請給示嚴禁等情當於昨日發出批示云據呈已悉查商人通例第十九條第二十等條不得仿用同一城鎭鄕内他人業　註册之商號以營同一之商業及如有他人冒用業經註册之商號爲不睚當之競爭該號得呈請禁止具有規定而要以業經註册之商號爲斷又查商業註册規則及施行細則頒行已久該商曾否註册未據聲叙無從核辦如果該商尙未註册應先遵照前項註册規則及施行細則呈由該管縣核明註册並公告後再行檢同被人假冒字號證據明白呈候核辦可也仰卽知照此批 
[誘拐兩婦之追究]  
　　武　縣棲　鄕民陳秀林之妻任氏及其弟媳石氏上月被吳　生誘拐來滬前日秀林偕族長陳金書等追蹤到來在閘北陸家莊吳葉氏所開之小飯店内將和生尋　惟任氏石氏不知去向報經四區一分所拘解司法科質訊一過押候武進縣移提歸案究辦 
[有女同車之疑惑]  
　　海寗人沈和卿前日帶同其妻張氏及内姪女張阿五内姪婿劉春生等雇坐小車經遇眞茹鎭四區三分所崗警見其形迹　疑帶回該所訊據沈供欲往劉行鄕劉春生家並無别情當經藍署員諭將沈及二婦暫行看管着劉出外覓保詎劉一去不回昨將沈等解送司法科經嚴科員質訊男媂三人供詞相符判沈交保暫釋限尋劉春生到案再行核奪 
[婢女捲逃]  
　　沈潘氏住東有恒路一千七百三十一號門牌昨至哈爾賓路捕房報稱家有婢女名東喜年二十一歲前晚捲取値洋三百餘元之金飾衣物而逃請爲查緝捕頭准之 
[女子不守閨箴]  
　　住居愛而近路四百八十號門牌之婦人王朱氏控其十五歲女兒阿毛竊取同居人陳載陽衣　等情昨由捕房將女拘解公共公廨請究據氏投訴伊女不守閨箴曾於七月初三日私自出外被住居康里演唱新戲之劉三賓誘人伊家受沔旋復潛向已請醫生驗明詎今又竊取同居人衣物　逃請爲將女發堂等訊之阿毛供詞支吾中西官判女暫劉濟良所候下禮拜二西女董到堂詢明顧否收留冉行核奪 
[串拐女子之懲治]  
　　孫張氏控江北人張　庭與陸張代串拐伊之養女小丫頭等情由探將被告男女二人拘解公共公廨訊供分别收押在案昨晨復將被告二人解請中西官研訊明晰判張與氏分别各押三月以儆 
[婦人拐匿女子]  
　　陳張氏在浙江泗安南門高頭地方串拐潘得正之女小女小毛來滬匿居三泰路三百八十八號門牌　寶銀家希圖價賣當被捕房查悉昨派包探將王與潘女一併拘解公共公廨經中西官研訊一遇判王與女分别押候補提人證並函請湖州檢察廳移傳女父來案再核 
[筆店控告冒牌續誌]  
　　周虎臣筆店主傳錦雲前至法公堂控周念屺將低次筆料冒牌出售迨經飭探往拘人已逃逸祇將筆料　案判决充公昨原告又請補提報告聶　鳥判候出票補緝周念屺到案訊辦 
[拐逃無窩贓屬實]  
　　陳遠吉前至法公堂控續娶陳沈氏與二房客韓阿七先行通姦後被捲去金飾衣服値洋四百八十元業已由探將沈氏拘獲請求補緝阿七追贓等情昨由包探將阿七拘解到廨弔出金戒皮衣呈案請察沈氏供困被丈夫責打坆出外暫避將衣飾寄於　七之母故在阿七家中吊出並非被阿七拐逃亦無先行通姦情事訊之阿七供詞相同中西官以韓拐逃無據惟窩贓屬實判罰洋十五充公沈氏營押兩月期滿交本夫領回管束 
氣候報告 
[上海徐家滙文]  
　　已過者之報告九月二十七日本區天氣甚佳中國北方反旋風仍存留南海中之颶風仍在巴拉率　與越南海濱之問九州之颶風化生二中心一往耶霸之東一向呂宋東北二十八日天氣甚佳北凉風頗爽二十八日下午四時前二十四小時内上海氣候温度至高七八至低六一·九去年同日至高七八至低五四二 
　　未來者之惟測二十八日下午四時三十分豫測天氣沉　揚子江流域恐有雨安南海濱及呂宋東而天氣惡劣 
來函 
[日人村井熊之輔來函]  
　　敬啓者本月二十等日貴　所載謀斃日人案内之野材井恐係野村之誤按野村爲虹　乍浦　石版印刷所之主野材其姓重雄其名初非野材井而調查日人名册亦無野材井其人今貴報誤爲野材井致與鄙人之姓相似事關名譽希乞迅賜更正以免混淆無任感盼村井熊之轉謹啓 
[仁記興業公司來函]  
　　頃　報載仁記興業公司控保合泰公司陶滇泉不賠愼失一案與實在情形不符用將實情奉告敝公司控保合泰係因押欵過期不贖登報聲請逾限仍不取贖不僅爲賠償損失一　黄天昌供詞祇云雨造訂立合同銀契互交然後簽字并未說議單及此事並未成交等語登載不符故特奉函卽請更正是盼庽後馬路乾記里東大陸公司仁記與業公司謹啓 
[同康錢莊來函]  
　　逕啓者今閱報載有陳愛寳在英廨呈控同康錢莊經理陳松　不付存欵涉及敝莊一案殊堪詫異惟敝莊向無陳松齡經理之人實係傳聞失實希請更正爲感　九月初二日同康莊具 
[陳康生來函]  
　　頃閱　載南通新聞　内墾牲牧鄕警區報告有匪三四十人携帶快鎗勾通鄙人羽黨騒擾等情然鄙人由滇黔舉義後在滬與趙壁建設革命事宜未嘗涉及分外有二三同志均具政治患思思現皆旅滬靜候　後每事無不以國體爲重今報載情形令人駭異其爲訪事員之誤耶抑另有人仇揑耶幸祈登入來函　内爲盼 
[嘯琴居士來函]  
　　茲有胡記主人承包工部局洋人之飯添加資本開設大　館其飲　之美烹調之精純係西洋做法與滬上華人所開之大荣過乎不同敬懇貴報爲之譽揚以廣招徠無任　荷嘯琴居士代啓 
雜評二 
[制錢] [  訥]  
　　金銀銅三者爲我國人貧富之代表最富者數金以對其次數銀以對又其次數銅元以對最貧者則數制錢以對可知制錢關係貧民之切也况今日制錢尙流通於民間而一旦銷燬則其影響於物價與生計之巨爲何如耶 
　　當局祇知改約百不問所改者之利害何如然吾以爲國體开 
縱可弗　　利縱可弗計其他一切流弊縱可弗論而此關係全國貧民切　之事爲國本安危所繫則不可不稍爲注意論者以此次改約比之以羊易牛　　牛者尙不滿意　呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[張别古先生編輯新書出版廣告] [  劍秋]  
　　本局開張於上海靜安寺路張園隔壁所出各書久已風行海内茲又聘請張别古先生爲主任編輯新字典及新尙友錄兩書搜羅宏富考據詳明實足補原書之所未備出版有日先行摘要奉　 
　　新字典　弓部 
　　張　（新說文）弓長曰張 
　　譸張　（書無逸篇）譸張爲幻（尙書别解）譸語助辭幻與患通言有一姓張之人手握重兵盤踞要地而將爲國家之大患也鴟張（書呂刑篇）寇賊鴟義（鄭注）以鴟張䟦扈爲義（尙書别解）宼賊鴟義謂此姓張之人飛揚䟦扈行同寇賊正如鴟鳥之張牙舞爪也 
新尙友錄七陽 
　　張角　漢末黄巾賊也桓靈失政天下大亂張角乃號召死黨密謀起事自稱天公將軍賊黨皆以盟主推之事敗伏誅是爲姓張者第一作亂之人 
　　張順　江西人渾名浪裹白跳梁山泊大盜也晁盍旣死宋公明坐頭把交椅張順不服曾聨絡矮脚虎王英黑旋風李逵反其弟船火兒張横等十三人密謀反抗卒爲金毛犬叚景住鎭服之 
　　張獻忠　明末之混世魔王也性嗜殺人所統之野　兵奸淫擄掠無惡不作當是時天下大亂李自成羅汝才等紛紛起事而以獻忠爲巨擘執各路反王之牛耳獻忠嘗與文昌帝君爲通家兄弟故其裔孫某亦請恢復張天師之封號焉 
麈餘觚剩 
[春天軒見聞錄] [  野鶴]  
　　易長雄 
　　長雄易氏字劍横豫州人好言拳繫善運氣兩臂及股若神鋼遇者輒辟易顧劍横未嘗以此自多也少時本　弱若勿勝維綺長而技成體仍瘦削貌若恒人以是人驟接之者類易之勿以禮長雄亦囅然而已一日者里中來一老叟鬚鬢班然貌特頽唐不自振自言能技繫且謂藐茲閭里苟有能者均非其敵翌日設帳於市隅專願與健兒角豫有楊某平生特自負每與人縱談詞鋒衡恣若無旁人至是聞叟言大憤立馳與之角叟覩之　然曰若孺子乃來與老人競耶曷不返家灑洒若庭宇去何爲爲此勿自衡量楊憲立拳老人老人徐徐起以指指楊腕楊腕驟痛骨幾斷失聲而號叟笑撫之則立止楊悚服以爲叟果非常人也更明日劍横遂出願與叟角叟初見更易之劍横無語徐運其氣然後解衣袓其胸謂叟者願袒吾胸恣老丈拳叟曰果不幸者母我怨劍横曰是理之然母庸語叟遂以拳進僕然一聲胸突而拳莫進若是者數十下拳酸楚已勿能勝而胸固依然也劍横徐起曰請更以吾拳進言旣而拳下著老人腹噭然聲起而老人盡矣劍横遂以拳　豫 
　　野鶴曰睹泰岱而知高觀滄海而知深卑　斥　不踰紉牆而未遇　翼亦以高飛自雄矣天下會囿於習者恒自滿縱目四攢然後知向者之不足楊某亦其類也至若劍横則荊瑛歛華豐　抑采平日縱不能雄聞而一旦事至則其光煜然其聲　然矣有諸内者名不勞而獲無諸内者縱萬求而終失蕭艾其實而欲蘭芷其名我未見非妄也 
海外摭奇 
[俾宰相之滑稽譯北美拍克笑報] [  愼夫]  
　　俾士麥獲知遇於威廉一世以隻手造德意志聨邦及二世即位爲忌者所　倚任稍衰鬱鬱不平恒露其牢騒之氣一日遇内相亨伯詢之曰皇患目疾耶（EyeDiseasg）亨伯曰非所聞俾士麥曰觀其色似患此亨伯曰君望其色而預知其病敢問何故俾士麥曰皇之色昂然若不可即睥睨一世惟彼獨尊故吾謂其患目中無人之疾也（"T"Disessg）（英語EyeDisgase）（目疾）與"T"Disease（有已無人）（音相似） 
[萊侯爵之妒忌]  
　　初英國女皇依列散伯信步出游至某處泥淖滿焉女皇　躇不前華爾說適經其地見其狀即解所御之天鵝絨外掛舗之地上女皇因得足不沾泥服其量龍錫眷遇廷臣多嫉之萊希脫　其一也一日侯在邸抑不歡朋　生見之審其情問曰曰侯何怏怏乃爾得母以華爾脫一時竉遇而介然於心耶侯曰不然予所不釋然者華爾脫以予之外掛投之泥中耳設該衣爲華氏所自有恐無此大量彼蓋慷他人之慨也朋茄生哂这 
小說 
[斷雁哀絃記] [  鵷雛]  
　　第三章（續） 
　　逾少時筵已備飲食之器咸以金銀光照眼乃與諸賓之盛飾同其陸離球利亞勃來瑟自據主席而命馬利與之並坐坐時乃流盼坐人形其得色以己尊貴之身紓降而耦此貧女則惠澤之偏足以騖駴世俗矣諸賓亦咸體夫人之知則爭來問訊此貧女加以欣幸之辭此時馬利之身乃如電風之扇其初寂然弗動亦無人埀注及之迨一經電力扇乃大搖而人人屬目幾同珍玩羹湯旣進衆咸大悅獨有一客仰其面以背就椅交手於胸狀似弗懌夫人唶曰密司忒泰倫司胡作此狀泰倫司者夫人之猶子行身亦爵士擁資尤富爲人　瘠而意態至健修眉時蹙似深鎖其憂患於眉峯之交時時乃欲跳盪而出故成此狀好作褰颯之語尤似貧士不得志之所爲於其身世乃至弗稱獨夫人與之善時稱泰倫司爲能繩其祖武然泰倫司則致弗自滿此時聞夫人語乃仍其故態顰蹙而語曰我無所苦特不欲進食耳馬利傍坐則見而大託以在夫人之前弗論何人不敢作此驕蹇之態其人如是則其膽量可爲無匹夫人又笑曰泰倫司汝今夕能否聽琴或作菓子之戲苟其能之則我當爲若介紹於馬利女士女士爲我邸新延政之賓其琴聲乃無匹也泰倫司聞語微以目睨馬利仍蹙其眉曰甚願馬利則但有絳頰而低首然亦以目睨泰倫司思其人風采良美然時時如有深憂何耶 
 
 
 

Page 15

 
 
   
 
 

Page 16

 
 
   
 
 

Page 17

 
 
來件 
[防染癆病之要法] [  生育聨合會譯]  
　　癆病傳染之利害 
　　一各國人自十五歲至六十歲十人中有三人爲癆病死者中國人患癆病而死者每年約數十萬人較之時疫天災其害尤遠過之 
　　一癆病之傳染由有癆病者隨處吐痰一見空氣太陽痰即乾而吹入肺中又癆病人噴嚏之時或唾沬咳出亂濺四處吸入他人肺内亦有徴生物伏於痰内染成癆症 
　　一牛奶飲食之内亦時有此種汚穢之傳入或由蒼蠅帶毒以爲害 
　　一同住一處或用其器其及衣服等物亦有染病之患 
　　防免癆病之先事 
　　一禁無病人與癆病者同臥一室 
　　一凡潔凈之人無隨地吐痰等事不至於傳染肺癆故宜戒沔　爲要 
　　一痰及鼻涕勿得亂唾亂揮於地上 
　　一火車月臺曁車房内地板及公衆聚會往來之處均不宜有痰唾沔穢 
　　一肉奶宜取其熱者爲要 
　　一飲食衣服皆當精潔以保衛身體身不發熱之時尤宜研　體操 
　　一屋裹憲户　常開以得空氣而接近太愓之光睡時更當在空嚝之處 
　　一吐痰或在孟内或在杯碗内吐時宜放紙於杯碗之上吐後即燒其紙並將器具用沸水洗淨 
　　一患癆病者不宜嘔氣務令心寛宣逹其氣 
　　一吐痰者用紙以揩抹嘴鼻後卽焚凈以消其迹 
　　一移住新至之内若曾經患肺癆所居即用藥薰蒸各處以杜絶此症之根 
[穆湘玥上農商總長書]  
　　（爲植棉試驗　事） 
　　農商總長鈞　謹啓者接　貴部第三號訓令埀詢華棉種　及　徴優劣等情具見貴部對於棉業改良業已着手進行無任欽偑棉業大槪前已奉復外尙有未盡之處再約略陳之中國幅員　關宜棉區域中部如江蘇陜西浙江兩湖河南安　等處南部如福　兩廣雲貴等處氣候温和栽種棉花定能發逹年來國人鑒於洋紗進口額之巨大内國紗業之糼稚紛紛開設紗廠以期杜　漏巵而華棉消路亦較前驟增查全中國現有紡紗廠以期百十三萬二千三百十六枚内英商在枚我國境内設廠製紗者占去椗子數三十一萬零零七十二枚日商之在我國境内設廠製紗者占去椗子數十四萬六千三百七十二枚其完全爲我華人所有之紡紗椗子僅六十七萬五千八百七十二枚合我國境内華商及英商　商所有椗子總數言之亦僅占日本國境内椗子數三分之一蓋日本在一九一四年底已有椗子三百萬零零五千九百四十枚我國紡紗椗數旣較日本少三分之二而我國人口反較日本多八分之七是增殖棉產改良棉質推廣紗業衣被吾民試屬刻不容緩之舉欲改良棉質非舉辦植棉　驗場不可總場之設　於棉業有絶大關係我國所產棉花以陜西洋種及江蘇之通花爲最優然陜省僻在西陲通州　背負江干　陸此水交通均不甚利便總場之設不宜於陜與通也可知求其水陸交通而爲全中國中心點又爲中國第一等流域之揚子江中心點其惟漢口平植棉總場故以設於漢口爲最相宜側聞政府已聘請美國植棉專家喬勃生君似應將喬君派往總場主任其事並招致留學生中農學畢業者五六人撥入總場實地練習一二年後可調至分場主任其事其植棉分場　設置地點如江蘇之通州陜西之同朝湖南之彰德湖南之長沙以及揚子江下流各口岸等挑選幹練農業生孜孜講　農場管理並處處顧惜農業經濟庶不致以益國之事轉而病華設立農場除得人外尙有二大要項不可或缺者附陳如下甲務專一現吾國已有試驗場若干處惟種類繁多如荣圃如花園　其眞正裨益大局則未之前聞若植棉試驗關係國家榮瘁者至遠大亦至切近尤不可以尋常種植等量　觀况乎僅僅棉作試驗範圍甚廣按科學上程序求之此中徑途至繁趣味深長專力壹志以求究竟猶恐不逮何得旁騖以阻進取乙宜持久改良棉質比之改變人類性情爲難非經過多年準確試驗不爲功農場主任不入政界旋渦方能久於其位　收實效否則此遷彼　如奕　然　就今　如逆旅然後日棉產改良之希望今茲當道提倡之盛心不將悉付東流哉且我國言振興實業已逾二十年矣然迄今尙未具　形雖曰稅則不良及一般人民短少實業知識有以致之而實業不進步之大原因在乎但有理想但有言論但有遲疑觀望獨缺少一力行工夫自今以往苟能從專精恒久上實心實力辦去實業前途必有可觀我公負海内人望具振興實業之大顧握左右實業之大權提桐絜領首在紗業棉產中積極進　以慰吾民雲霓之望河海之廣不擯細流敬　　　以　清聽瀝誠馳奉祇頌政安留美農學碩士私立上海第一第二植棉試驗場主任德大紗廠經理穆湘玥謹上 
 
 
 

Page 18

 
 
   
 
