# 1919 - 76 - 4916556

 

Page 1

 
 
   
 
 

Page 2

 
 
時評 
[反唇相譏] （冷） 
　　默觀近時潮流往往有一事發生必有同類之一事與之相應雖其間或爲實事或爲虚言而其取義則一其取義非他蓋欲取之以爲反唇相譏之資也中國國内如是而國際間亦多如是 
　　其所以致此之由乃爲歐戰結果以後世界羣尊眞義公理之談國中之人亦爲大勢所持不能獨反故苟有所短而爲人所揭與其正面迎敵以辨己之非不若反面進攻亦揭人之短以相抵制此其情狀苟能潛心審察者自能共喻之 
專電 
　　北京電本日公使團又開會議 
　　（二十四日下午四鐘） 
　　北京電蒙事迭開緊急會議决派兵增防並遣員撫慰 
　　北京電呼倫勝福謀蒙旗獨立經黑督派員勸導據榮帮辦電稱决不受人煽惑（二十三日下午十鐘） 
　　北京電張瑞璣二十二始抵西安二十三赴三原詳細報告由余詒帶京（二十四日下午三鐘） 
　　北京電延吉韓民和附獨立經孟團長彈壓韓民遷怒時有衝突（二十天日下午十鐘） 
　　北京電陸部電飭設法制止韓僑如有妄動卽以違警律辦理 
　　（二十四日下午三鐘） 
　　北京電海參崴總商會電院部大烏里站俄兵扣留華商貨物值價二百六十餘萬盧布請嚴重交涉照數賠償（二十四日上午十鐘） 
　　北京電府議設邊防委員會擬聘那王爲委員長（二十四日上午十鐘） 
　　北京電蒙事益亟陳毅恩華再電請兵赴庫鎭壓（二十四日下午三鐘） 
　　北京電滬朱電錢軍政府必欲罷陳樹藩在野民黨又欲懲段及解散參戰軍應付極難開議無期請示辦法（二十四日下午三鐘） 
　　北京電顧王電告陸回出席和會辭意完全打消（二十四日下午三鐘） 
　　北京電陸使電告和會設經濟股分四科我與各國均有專員被選（二十四日下午三鐘） 
　　北京電中外友誼會省敎商二聯合會又電各專使聲告已電和平議會要求直接交還青島并廢除一九一五年中日條約及一九一八年鐵路密約務乞諸公力圖之誓不逹到此種要求不回中國（二十四日上午十鐘） 
　　北京電奉省會電中交兩行在長春發小洋票流入奉境請飭悉數收回（二十四日下午四鐘） 
　　北京電許寳蘅昨晚回京本日就職（二十四日下午四鐘） 
　　北京電李純養電接莫榮新巧電粤旅長杜信忠越界籌欵殊屬非是已飭查禁（二十四日下午四鐘） 
　　北京電鄂王督據張使電王安瀾在鎭平兩竹一帶騷擾電唐黎詰問據黎天才稱果有騷擾無論何軍理應剿辦飭張使嚴防外請電詰南方（二十三日下午十鐘） 
　　北京電陜督以敵軍乘晉軍由澄退邰率衆反攻電請詰責 
　　北京電甘督電鳳翔滇陜各敵擾甘境永壽等處業經擊退自 
 
 
 

Page 3

 
 
停戰後攻擾甘境已五次雖經擊退敵人野心不死謀攻仍急請嚴詰彼方速令退出 
　　北京電劉存厚電停戰後嚴飭各軍遵守未越界一步熊克武所言非事實（二十四日下午三鐘） 
　　北京電閩李厚基電據厦門臧司令電轉據卜營長報告篠晨有營長謝某帶兵一營向前線增加已到南美與職營約距二三里並聞尙有續到之隊刻正勒令該處居民限三日内一律遷讓又據謝營長報告該營前方七八百米逹處見敵人增百餘名施行工作又據探報江東橋東尾等處敵人均有增加並運子彈草鞋不絕或卽備戰思逞等語查停戰期内彼方肆意行動旣佔仁壽又逼我軍破壞和議毫無疑義務懇向南方電詰令速制止免致牽動大局厚基爲尊重停戰命令起見仍當督飭軍隊嚴守防線萬一彼軍實行進攻發生戰事則咎在彼方不能諉過於人聞院已轉滬朱嚴切責問（二十三日上午十一鐘） 
　　北京電駐日公使由章密保江庸繼任（二十四日下午三鐘） 
　　北京電龔財自豫回益消極聞辭呈已繕就卽上（二十四日下午三鐘） 
各通信社電 
　　北京電徐世昌兩電馮國璋請電唐紹儀疏通意見（二十四日） 
　　北京電二次勸告决由四國於敬日（二十四）或有日（二十五）提出 
　　北京電徐世昌（二十二）召徐樹錚入府面囑率兩旅赴蒙徐樹錚仍未允諾 
　　北京電公使團否認不願令北軍赴蒙之說 
　　北京電朱啓鈐電擬俟續開議時提出兩層意見一歐洲媾和前參戰事暫歸陸軍部管理媾和後列入裁兵案内（以上二十二日） 
　　廣東電南代表第二次宣言傳播後各界人士均痛憤北方主戰派黷武殃民軍界亦頗憤激惟軍政府仍持鎭靜熊度 
　　廣東電此間兵工廠督辦鈕愓生由粤督委任爲海軍陸戰隊總指揮遺缺由馬濟接充 
　　廣東電本日衆議院開常會到者二百七十餘人不足法定人數宣言延會（以上二十一日） 
　　以上平和通信社電 
　　北京電湘省賑欵總統允捐三萬元閣員認捐代募議决即日下令 
　　北京電贛省長電請追加司法經費 
　　北京電唐少川電東海謂張衡玉證明陜東路已停戰惟西南北各部未詳不能定期開會 
　　北京電長江三督電謂已電唐證明陜戰確停純等願爲完全保障請迅開議 
　　北京電參戰借欵用途政府擬定節略交朱答復 
　　北京電湘公民通電張督經紀水口山鑛並將鑛押欵乞堅持勿許 
　　北京電粤省長來電民食維艱部雖允購米然蘇省拒絕甚力乞維持（以上二十四日） 
　　以上中華通信社電 
　　北京電張瑞璣二次來電報告渭南一帶業已停戰院急轉知各省并電朱啓鈐催速開議張瑞璣電已由西安函于右任商訂劃防日期及辦法 
　　北京電總統召貢桑諾爾布進府問對蒙辦法貢云外蒙鑒於朝鮮獨立亡國之慘痛决不致受煽變叛請政府速派熟悉蒙情大員前往宣慰 
　　北京電參陸處將開邊防會議三特别區新黑兩督曁駐庫大員辦事處邊防籌備處均派員列席 
　　北京電政府迭接蘇省指訐沿滬寗路各稅所包運私米節次發覺省署知而不究之禀詞將由財部派委密查（以上二十三日） 
　　北京電徐擬任段爲邊防督辦授以全權將參軍邊防軍悉數開赴内外蒙駐紥聞將於邊防會議席上提議辦法 
　　北京電青海蒙古亦有受拉番煽惑信息當局令甘肅張督嚴防蒙回藏勾結 
　　北京電政府以准粤運米知會皖蘇兩省覆謂同屬國内如無别項情節當與接濟 
　　奉天電張巡閱使以韓蒙不靖奉勢吃緊陜閩奉軍又難即回昨集高級軍官會商省防辦法（以上二十四日）以上中孚通訊社電 
　　北京電政府依二十二日内閣會議之决議於本日將取消中國與德奥兩國所締結之條約協約商（譯音）的及收回德奥在中國之治外法權事通電巴黎中國媾和委員及駐在各國之中國公使 
　　北京電徐樹錚現正起草西北邊防計劃案如該計劃而被採用徐將爲邊防軍總司令（二十四日） 
　　北京電美國已决定擴充所設之摩托車公司於庫倫烏里雅蘇台之間及恰克圖伊爾庫斯克之間開始運輸事業（二十四日）以上東方通信社電 
路透電 
　　十七日巴黎電威爾遜總統與意首相歐蘭都氏會商良久關於意國與巨哥斯拉夫間之爭端似有美滿解决之氣象十代表議會討論審查會之報告該報告言波蘭之土地要求與德國新疆界有關事波蘭欲得通海之區域視此爲波蘭新國經濟前途之要圖衆料此項解决將引起德國之大反對但協約國政府已允以通海出路給予波蘭若丹齊河得爲波蘭所分有則將立有經濟之大發展也衆意美國將接受委任而爲阿米尼亞之保護人並爲阿米尼亞新共和國之顧問法國與羅馬敎廷之交誼似呈一種新氣象此乃大主敎佩斯於將赴羅馬時往晤法總理克勒滿沙氏之結果 
　　二十一日倫敦電公報云現因埃及時局嚴重且無高等委員故政府簡任愛倫貝將軍爲埃及與蘇丹之特别高等委員凡軍民事宜得執行最高職權無可施行其認爲必要之各種計畫以恢復境内之法律與治安凡各種事件爲維持美國施於埃及之保護權所必要者均得支配之 
　　二十日倫敦電波拉勞氏今日在下院略述煤事委員會三種報告（一）鑛工與勞働界代表所繕具之報告書主張依允鑛工之各項要求及鑛產收爲國有之議（二）鑛主代表所繕具之報告書主張立即增給每日工資一先令六便士並將工作時間由八小時減至七小時（三）桑基氏及與煤業無直接關係之人所繕具之報告書主張立卽增給工資二先令（即鑛工所要求者三分之二）並於七月中旬起將工作時間减至七小時兩年後減至六小時惟須酌視一九二○年年底煤業之經濟現狀而定桑基氏指明工資之增加可使鑛工多得英金三千萬鎊但不致增起煤價並說明煤業管理之現有制度殊可指摘應改歸國有或由國家收賣或官商合辦以期統一第三種報告書主張此後鑛工對於鑛產支配事宜應得有效力之發言權並指斥某某鑛區之居住情形謂爲文明之污點又建議出煤每噸應收費一便尼集爲成數用以改良居住統計此欵每年可得英金一百萬鎊波拉勞氏在下院宣稱政府已接受桑基氏之報告書該報告書聲明擬於五月二十日前後繕具關於煤鑛收爲國有之報告並擬使委員會繼續開議發表關於改良事件之具體報告政府已允按照桑基氏報告書中所擬辦法立即施行波拉勞氏又謂此舉將使政府繼續管理煤業再經兩年之久估計其所擬辦法約需經費四千三百萬鎊若限制鑛主利益鑛煤每噸不得逾一先令二便士則可籌獲三千萬鎊其餘不足之數一千三百萬鎊則於各種撙節項下籌之波拉勞氏一再說明政府盡其能力所能及避免罷工風潮並願用國家所有之力從速解决此事云 
公電 
　　郴州程潛通電各報館均鑒頃讀蓂公元電略謂據旅滬湘人朱樹藩等請以譚君組安督湘列入議和條件繼堯深表贊同云云潛之迂拙於組公應否督湘不敢妄贊一詞惟是以人的位置問題嵌入議和條件則期期以爲不可何則此次議和之執行卽繼續護法之意義也而所要求之最後目的則今後國家永久之和平也故每一條件之提出其中有必備之二要素即適於法理與埀諸永久是也失此要素非特不足以保障永久之和平甚且爲破壞和平之導線大凡民族相聚而結爲契約其根本觀念必以該民族前途之幸福爲前提而終不能指一某特殊之個人以爲其全體造幸福者何也卽民約爲必然的普遍的而個人則爲偶然的部分的其性質絕不相容强爲同之則後患必至不可思議故美國十三州相集而議制不能爲華盛頓定特殊之位置又其後北南戰爭之結果人不能爲林背議特殊之條件者卽美國民主政治之所以盛也法蘭西中業改造憲法有拿破侖終身總統之規定而法遂以大亂此其殷鑒也故在民主國家之下苟聚平民而爲契約無論爲根本法律爲和平條件的絕對無牽入個人問題之餘地以其根本上原乎普遍必然之原理也又依近世哲學原理之準則則吾國未來之憲法爲吾民建國之最大法則應使之爲抽象的普遍必然此次之和平條件爲吾民建國之最大方便應使之爲具體的普遍必然所謂推之四海傳之萬紀而皆準者也夫如是乃可語乎適於法理垂之永久也議和條件具此價值乃得稱爲吾民之誠意議和若不幸而騖於感情牽入個人問題是欲以部分代表普遍以偶然代表必然其結果必遭窮窘無路之逆境其理由之最顯著者卽個人變化即條件不能因而變化個人死亡條件不能隨之死亡至此而欲求推行無阻必須修改條件欲求修改條件必再破壞和平天下甯有此不祥之契約乎更從其小者言之卽世界法治政治無論逹於何度黜陟人才融和政見終不能不予行政首長與選民以伸縮之餘地今一一議和條件固定之不特行委任制長官失去取之權能即用選舉制而選民亦無操縱之餘地恐古今萬國無此政體矣潛之所見如此諸公高明必有遠過者請軫念此次和議關係之重輕與條件推行之利鈍是非得失爲盡量之討論故敢獻蒭蕘以備參考雖予駁斥與有榮焉潛愛組公尤愛眞理心有所見不敢苟同惟諸公一垂聽之再者潛前呈由軍府提出條件六欵如湘境不駐北軍及湖南善後各問題皆係概括的從未一言及於個人亦卽此次通電之意合并聲明程潛叩個印 
　　湘西地方參事會來電戰事禍湘於今三載脂膏垂盡險象早成欲圖補救首在整頓金融乃頃閱勳公致各縣寒電稱發行貨幣爲國家特權人民不得擅發嗣後各地除口國及商務印書館所印兩種票幣及裕湘銀行所發銀元銅元票幣准其流通市面完釐納稅外其餘無論何種票幣未發行者限電到之日一槪不准再發並禁止使用已發行者仍照前電一月限滿務各禁絕等語查湖南銀行爲湖南政府所設其資本爲全省人民所公有其性質與國家銀行相同所發各幣徧及全省政府人民資其利用今僅規定兩種而兩種以外流行民間數千萬之各種紙幣舉不承認破產之禍貽害全省况票幣均係湘省長官呈准政府發行在法律上並無可行不可行之區别今承認其一二種而否認其多種湘民何辜受此巨禍不能不向我諸公一痛陳之湖南銀行紙幣在此次軍事發生以前與現洋現錢不過數十文或百文之差率即勳公到湘以後價格雖減尙能使用如恒自將湖南銀行改爲清理處另立裕湘銀行銅元又裝運漢口湖南銀行票價一落千丈近且不能流通所有鉅賈富紳積票甚多者不轉瞬間資金竭盡而小商及貧苦百姓或以票幣停廢交易斷絕或以銀元缺乏鹽米莫購奔走號哭慘不忍聞應痛陳者一裕湘銀行票幣本爲勳公收集現金計而長沙造幣分廠每日所鑄銅元皆陸續運往漢口改換中交兩行幣洋到湘使用商民窺知裕湘兌現不能久持故其流通有限近聞省城市面又不使用商民困難萬分查銀行發行票幣至少須有半數之資金存項方能保全信用現在商民鑒於湖南銀行票幣之害以致裕湘票幣亦難流通哀我小民何以爲生應痛陳者二湖南銀行自民國元年成立以來已逾七載除勳公上年新發幣錢五千萬串外從前票幣雖云過多然信用亦頗昭著流通全省及漢口毫無扞格如將省城本行依舊設立由當道設法維持自能流通如前稍蘇民困裕湘雖由勳公熱心組設然當湘省未統一時使用旣限於地域便利僅及於私人傳聞曹君典球與二三入股紳商皆主張裕湘行事似皆於維持社會經濟政策未曾注意而人民之慨痛已至不堪設想應痛陳者三中交兩行洋幣漢口雖云鬻現然庫帑空虚外債不可長恃此次戰事恐用北政府爲接濟餉糈起見濫發該兩銀行票幣無算能否久有信用尙不可知勳公以湘省所鑄銅元悉運漢口兌換票洋來湘誠恐爲數過多勢將使商民再受不兌換紙幣之禍害嗷嗷災黎將淪萬刧應痛陳者四積此四種理由應請諸公俯念湘人艱苦萬狀一致主張將湖南銀行即日恢復原狀迅速維持票幣價格務留本省所鑄銅元暫爲限制之兌換如有奸商私運銅元出境者應由各當道查拿並究在官廳不過一紙文書在吾湘可免全省浩刼即勳公之惠我湘人者亦當感激不忘事關民命迫切電陳伏乞鑒諒湘西地方參事會叩馬印 
要聞一 
[歐和會内之中國不祥消息]  
　　二十日英文華北明星報略云昨晚本報接華盛頓電稱巴黎親日派華人之舉動使中國代表在和會中關於處置山東德人利益問題目前正在進行之外交戰爭上大受製肘該電引述紐約希魯報巴黎訪員之報告謂日本在巴黎和會對中國之外交戰爭現得勝利其一部原因以親日派之中國人破壤顧王兩使之計畫所致也又據昨晚所接路透電稱處置山東德人權利問題目前正向巴黎各國大會提出中日雙方皆承認全部公文證據均已提交會議該會不久即將判决山東境内德人原有利權之處置問題矣竊恐天津前德奥租界之處置亦將藉此决定電文中雖未云然但以事勢所趨恐必如是蓋以此項問題亦屬德人在華之一部分權利也值此時機中國友人正望中國所提之議案早得各國之聽從不料來此不幸之消息日本對華外交戰爭至少已得一部分勝利良可浩歎也此輩賣國徒之姓名電中雖未提出但用電信調查亦屬易得查明以後並宜儘力利用種種壓力杜絕彼等在國内所有之無論何種關係藉使彼等亦知犯罪惡之深而後可目前爲中國千載一時之機會而巴黎爲中國取得機會之地中國向來未曾得相似之機會他日欲再得一機會又不知遠在何年夫顧王施及其他議和代表已能利用此機會昭昭無可置疑當會議初開討論世界大問題埘三使設法使和會垂聽中國之主張告厥成功其提出主張之敏明手腕令其友人大爲欣慰在巴黎和會中以山東問題與其他重要問題相較自僅屬輕末問題苟藉中國人之賣國者暗中相助日本在和會中得取外交之勝利其勝利之代價即爲數萬萬中國人民之惡感結果較之繼承德人在山東之權利殊屬得不償失中國之内爭雖不能迅速解决然南北對於和會中本國權利之保護確係一致行動中國權利面有喪失南北代表不任其咎也 
[政府對付蒙事之迫急]  
　　自謝米諾夫受某國運動勾煽蒙匪冀圖獨立蒙邊風雲由此日漸危急據在京俄人方面消息謂此次某國之利用謝氏實爲侵佔西比利亞及蒙新一帶之入手辦法謝氏不察故受其愚某國近並與謝氏協定每月協助其軍費俄幣五百萬盧布但一切機密須由某國人主持蒙人富陞阿之活動某國亦許月費用若干此事在外交當局已偵得其詳即如此次赤塔之會議某國確曾派人密預其間前日黑督報告當局稱赤塔會議已議决獨立推活佛爲大總統并設立財政陸軍内務外交四部招蒙匪六萬並將通電巴黎和會查謝米諾夫聯絡富陞阿在赤塔開會勾煽内外蒙旗圖謀獨立黑省隣近蒙疆防務綦要乞迅籌防禦之策等語聞當局鑒此情形除分電各蒙旗嚴密防範外並電鮑督令其設法勸導電文大意係謂謝米諾夫唆使富陞阿擾亂正值俄疆多事致我國邊防日形吃緊查富陞阿與黑省之駱參謀感情契洽希即日密電駱參謀向富陞阿開誠布告以期弭亂於無形云云又聞昨日鮑督續來急電稱蒙受煽惑已先發動據泰來縣查知事巧日電稱杜旗團兵包蘭亭等相繼聚衆起事幸發覺尙早已率兵撲滅仍請加派重兵嚴防等語統上以觀則外蒙形勢殊難樂觀也 
　　自蒙亂發生後當局忙於應付昨日閣議對於此事亦有討論前日府院原各開一次特别會議商議維持辦法昨日之閣議即據前日府院商定情形再加以詳細研究前昨兩日政府關於此事已連發數電拍致東三省督軍省長及内外蒙各旗長官令其加意防維一面並商定尅日由奉吉兩省派兵若干先行分駐東蒙一帶防堵一面再由中央設法抽調軍隊出防藉固邊圉連日政府商議東北西北邊防問題除設總司令一事外並有設置西北邊防處消息據某方面云現在已擬組織章程起草官制並擬添練邊防軍兩混成旅共成五混成旅惟此項設施是否由參戰國防軍改組抑由參戰國防軍蛻化目下尙未大定 
[中東路之善後問題]  
　　派兵之希望路費之分任 
　　中東鐵路現經决定在俄亂終止以前暫由列國共同管理我國最初主張業已完全失敗當局現所力爭者即在該路應由我國派兵保護問題聞此項提議業已提出尙未得列國同意該提案約分四項（一）中國政府欲置一混成旅於黑龍江（二）中政府又欲在吉林置一混成旅以保護由長春至哈爾濱及哈爾濱至烏城之鐵路（三）此等軍隊統歸中東鐵路督辦指揮（四）該兩旅之職務在保衛駐紥沿途之鐵路及軍事運輸列車 
　　中東路旣歸列國共同管理則所有費用當然暫由各國分攤聞日昨政府接到駐威高等委員劉鏡人來電一道略謂據司梯温斯（技術部長）電稱中東鐵路費用須美金二千萬元請各政府分擔籌措等情應請政府承認攤籌俾免有失平權云云政府接電之後當即覆去一電略謂該路費用我國有鐵路關係自應承認分攤應如何辦理之處俟交由交通財政兩部議覆後再行電知 
[華工傳佈過激主義之防範]  
　　俄過激派政府近圖傳播其主義增長勢力起見紛紛招募華工給以鉅欵遣其回華分往各地煽惑此事關係國家及社會自屬重要當局迭據邊員報告及駐京某外使通知爲思患預防計於日前迭電通飭各省嚴密防範聞連日已得黑督鮑貴卿鄂督王占元吉省長郭宗熙覆電均謂已飭屬遵辦而奉督張作霖電則更籌有辦法該電略謂該華工等自俄回國必經西伯利亞鐵路海拉爾以入我國邊境最大最要之車站卽擬於該處設一總檢查所遴派幹練專員督率軍警每於車到站時遇有上下車華人均詳細查詢其來蹤去路工人等若携有金資並詳詰其欵項來歷如確係此項華工立卽分别填給執照遣令回籍及咨明原籍地方官取保釋放嚴行監視似此辦法尙屬扼要惟俄車到站開行停止時間均有預定檢查人員恐不能自由上站擬請先與俄日兩使交涉妥協方能着手辦理云云 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[正金第三次墊欵合同發表]  
　　二十二日下午外交部宣布日幣一千萬元第三次墊欵合同如次中華民國七年一月六日即大正七年一月六日中華民國政府與横濱正金銀行訂立第二次墊欵合同附有雙方交換公函茲根據該公函中華民國政府願借欵日幣一千萬元作爲擬與四國銀行團商借善後續借欵之第三次墊欵議由日本銀行團承辦因此財政總長代表中華民國政府（以一簡稱曰中國政府）横濱正金銀行（以下簡稱曰銀行）代表日本銀行團在北京訂立本合同所有條欵如左 
　　第一欵銀行承認於訂本合同日起十天以内承辦墊欵日幣一千萬元應照本合同第四欵所開辦法交付中國政府中國政府允銀行於訂本合同日起十天以内在日本發行中國政府國庫劵總數日幣一千萬元將此發行之進欵作爲本墊欵之用本國庫券日期即爲發行國庫券之日命名爲中華民國政府民國七年（即日本大正七年）甲號國庫券第二欵本國庫券償還期限自從發行日起定爲一年在其償還之期前十天由中國政府將日幣實數一千萬元交付銀行作爲還債之用中國政府應按在日本國應付之日幣一千萬元籌備足敷該欵之規銀及或國幣交付在上海銀行其匯償應同日與銀行商定或可於六個月前以内無論何時隨便訂定如或中國政府在日本實在存有日本金幣果係並非專爲付還本國庫券起見匯去者則於期前十天可用此項存欵付還唯須於期前兩個月通知銀行第三欵本國庫劵自從在日本發行日起即按照週年百分之七行息發行庫劵之日先將該利息扣除即照券面虚數每一百元實收九十三元 
　　第四欵第三欵所開發行本國庫劵之實收進欵由銀行扣除銀行用費一釐即照劵面虚數每一百元付給一元及在日本印造國庫劵費用約須日幣三千元外其餘全數即於其發行後第三日歸入在横濱之銀行中國政府存欵項下應聽候財政總長提用此項存欵銀行應按週年百分之三行息前項所開存欵應由銀行匯寄來華每星期匯欵之數與銀行商定多寡但每一個星期不得逾日幣二百萬元　第五欵本國庫劵進欵專供中國政府撥還中國銀行前此墊借與中國政府之欵以資中國銀行恢復該行鈔票價格之用其撥還墊欵之細目另行開單函逹銀行作爲本合同之附件　第六欵本國庫劵除中國鹽務收入業已指定從前借欵債務之擔保未經清還者外即以中國鹽務收入之全數作爲擔保　第七欵財政總長提用本國庫劵進欵所有一切手續條件均照中華民國二年簽定善後借欵合同第十四欵所開辦法辦理　第八欵財政總長代表中國政府應於照本合同第一欵在日本發行本國庫劵之日暫發中國政府日幣一千萬元國庫大券一張交存在北京之銀行做據此項國庫大券定於次項所開國庫券全數印造完成日應由銀行繳還財政部註銷在日本發行之本國庫券式樣文字每張券面之金數應由銀行參酌外國在日本發行國庫券之例與中國在東京之公使商定本國庫券須將財政總長曁中國在東京之公使所簽姓名及其印信摹印於劵上以爲中國政府認可發行本國庫券並擔任本國庫劵債務之證據銀行督辦亦須在券上加簽用印以證其爲經理人中國政府應在訂本合同日電令中國在東京之公使照本條所開辦理　第九欵本國庫券期限將滿時倘中國政府願展本墊欵期限須在期滿之前兩個月通知銀行銀行應允承辦發行第二次一年期限國庫券以新換舊所有關於發行方法及條件開列於左（一）第二次國庫券須在本國庫券期滿之前三天發行所有應扣除利率及應給銀行用費若干應照其時市面情形在其發行之前一個月另行商定（二）中國政府須在本國庫券期滿之前十天核算償還本國庫券日幣一千萬元與發行第二次國庫券進凈欵之差若干照數籌備足敷該欵之規銀或及國幣交付在上海銀行匯寄日本其匯價應同日與銀行商定（三）中國政府允自從發行第二次國庫券之日起定由鹽務收入按期陸續撥交在上海銀行若干作爲償還該國庫券之基金該基金須由銀行按照週年百分之五付息其撥付日期及每冋應交之數應於發行該國庫券之前一個月預與銀行商定（四）除前開三項外其餘一切手續及條件應照本合同規定辦理　第十欵本國庫券一經善後續借欵成立應由該借欵進欵首先償還　第十一欵本合同之條欵須由外交部以正式公文照會日本駐北京之公使　第十二欵本合同共備中日兩文各四份中國政府執收各二份銀行執收各二份如文義有疑難之處以日文爲準　中華民國七年七月五日財政總長日本大正七年七月五日横濱正金銀行代表副總支配人（附件續錄） 
[朝鮮女學生之呼籲]  
　　字林報云北京訪員接朝鮮女學生致威爾遜總統與和會諸人之函稿一份譯成英文今重譯其詞如下 
　　巴黎和會諸公今旣垂念正誼與人權余輩朝鮮弱女子敬於上帝之前哀懇諸公有以拯救之吾女子横受慘待備嘗奇辱向誰呼寃何從乞助臨風長號哀我其誰茲聞各方人民籲請自由吾輩韓人男女老弱亦出而佈告其所受之壓制呼求朝鮮之獨立第公理不伸人道無存吾輩因此反遭毆打身陷囹圄白刃相加槍刺相觸握髮拖曳室家被毁每值星期不許集禱苟答詰問告以基督信徒則拳棍交下多被擊斃但吾輩僅舉空拳向天呼號爲國家爲自由爲公理耳諸君其哀憐吾輩而承認朝鮮之獨立乎其阻止此慘刑與日本不公允之待遇乎此函或未能直逹和會嗚呼其亦有人讀之傷吾輩之痛苦而轉告和會者乎余等幼稚此函措詞容有差誤尙希鑒原吾輩旣無權力且告訴無門惟信託上帝當可感動諸公垂聽吾輩之言此則吾輩所禱祝者也尤有進者吾輩有未能始終堅拒日本之威脅者被逼署名於請求韓日合併之文此非出於眞忱但係日本狡計大美利堅總統威爾遜君乎吾輩視君恍若慈父其垂聽吾輩獨立之宣言而轉告世界是所禱也一九一九年三月十日朝鮮女學生上書 
[二十二日之新國會]  
　　新參院昨日（二十二日）下午一時開會李盛鐸主席議員陸續出席因不足法數主席宣告延長時間三十分届時已足法定人數主席宣告開議由秘書長報告文件畢陳煥章提起臨時緊急動議請變更議事日程將第一案議畢即議伊所提之咨請政府向外交團聲明不承認廣東省電話電車借欵作爲無效案主席以陳動議付表决贊成者多數於是先議第一案請政府拒絕國際統一鐵路提議速謀根本辦法以維路權而重國體建議案（何焱提出）審查報告由審查長陳懋鼎登台說明審查結果對於原案大體一致可决說明畢無討論主席以不適用讀會手續卽日咨逹政府付表决贊成者多數遂議陳煥章提出否認廣東電話借欵案主席云陳君此議適才提出事亦緊急尙未付油印故未能分配先由秘書長朗讀全案文畢主席復請陳煥章說明理由議員王某更請省略讀會手續即日咨逹多數附議主席以贊成咨請政府向外交團聲明不承認廣東電話電車借欵者請舉手付表决舉手贊成者多數於是續議選舉各股（計十三股爲内務外交軍事財政交通敎育實業預算决算懲戒院内審計等是）常任委員主席宣告用記名連記投票法命秘書散票計在場議員八十九人並由主席指定檢票員爲陳介劉星楠周秀文林炳章等八人先行投票各議員繼續投票畢封匭某議員動議請即散會下次再行報告陳介等主張一面開匭檢票一面散會時四點十分 
　　新衆院　二十二日下午一時振鈴王揖唐主席議員出席者爲數寥寥延長時間二十分至一時五十分始足法定計出席者二百零六人先由秘書長報告文件次由主席報告新到院議員二人指定審查資格證書特别委員乃照議事日程開議第一案所得稅法案由政府委員說明理由略謂中國財政日益困難收支不相適合所差甚巨不得不别籌補救之法查所得稅法爲東西各國先進國家實行有效之良法吾國故應仿行以符量出爲入之原則云云委員說明畢主席付討論解樹强主張俟各股常任委員選出組織委員會再行交付法典委員會審查適起反對之聲浪謂在預算案尙未交議議决成立時不應提出此等法案且不應成立也解樹强云此案能否成立尙未可知不過政府旣將此案提出當然先行交付審查乃爲當然的法律手續故本席主張交付審查主席以交審查付表决贊成者多數繼議第二案僑務局官制案（初讀）由政府委員說明理由畢向乃祺主張付法典實業兩股審查克希克圖反對之主張付法典一股審查主席以付法股審查付表决贊成者多數又議三案王葆鋆等提出對於歐洲和議應恢復要求之權利提倡之事件及應取之外交政策建議案由提議人說明理由後向乃祺謂現在歐洲和平會議已開此案應速咨交政府且應省略審查手續卽日議决咨逹政府克希克圖反對之主張應交全院委員會詳細討論再咨政府主席以付全院委員付表决贊成者多數又議王訥等提出推廣中華新武術建議案經提案人說明理由畢克希克圖主張省略讀會等手續即日咨逹政府吳文瀚定一等以此案雖不關要然就中詳查與敎育課程牴觸之處甚多即應交審查以資改正主席以付審查付表决贊成者多數又議五案選舉本院各股常任委員主席宣告用無記連記法投票照原額以三分之一爲限並指定吳會清劉兆麟王葆鋆翁恩裕等八人爲檢票員先行投票各議員相繼投票畢封匭開匭檢票因人數已不足俟下次開會再行報告結果散會時三點四十分 
[京華短簡]  
　　昨日（二十二日）星期六國務例會交通曹海軍劉因事未到其他閣員均出席討論邊防問題外首議收回上海會審公堂案討論結果照司法部所提辦法通過交由外交部先向駐京英公使磋議次爲種烟犯治罪案係熱河姜桂題呈請嗣後如有犯種烟者立予槍斃討論之下司法部仍以流弊甚多且刑律上原有規定不便再開此例結果即决定仍依刑律辦理又湘中賑務政府下令特派專員辦賑並通電各省募集捐欵惟張督迭電呈報湘中災情甚廣仍請政府撥欵提倡故又議决由總統捐資二萬元卽日將以明令發表并令各省捐欵又綏遠蔡成勳電呈綏遠財政廳長楊鴻壽因病辭職請以張秉彝繼任亦議决照准即日發表此外尙有任命官吏案數件 
　　公使團將提出二次勸告之說業誌昨報據昨日所聞此事主動於領袖公使朱爾典美法等和之已經過數次之討論前日（二十一）公使團尙開會議各國皆贊同勸告之提出惟何時提出及提出時用何種措辭各公使以各該國訓令意義之不同尙未完全解决惟公使團旣多數主張提出則勸告一節恐不能免耳 
　　參戰軍問題迄無一解决辦法昨日朱總代自上海來電條陳此項問題原電内容略謂南代表對於參戰軍仍堅持原議擬於會議續開之時由鈐提出變通辦法兩端（一）歐戰未終了以前參戰軍名義暫行存在應歸陸軍部管轄（一）歐戰終了以後參戰軍裁撤與否應入裁兵案内辦理中央意見如何懇速决定示復 
　　據新國會方面消息某派議員已集合多人對於財政總長龔心湛提出彈劾案雖有人代爲疏通不日仍將實現實最近政潮中可注意之一事也 
　　各國公使關於八年公債問題開會討論以鹽欵旣爲大借欵之擔保不能承認再爲八年内債之擔保品擬即提出抗議茲聞財政部方面對於是事亦已有所準備如各國抗議時則答以八年公債所指之擔保品係專指中國可以提用之鹽稅餘欵並不侵害大借欵之擔保惟各國對此答復能滿意與否頗屬疑問耳 
　　北京中交票價甫致七五近忽驟降至六折一般商民莫不同感痛楚新參院議員蔡漢卿蕭延平於昨日常會時特提出質問書内中扼要之語有票價無故低落政府漠視不理是何居心等語聞即日便可咨逹 
　　國務院昨有一電致巴黎陸專使略謂英法義比葡俄六使請將應付德奥貨債各欵扣充協約國公共損失擔保此事旣係協商各國公其辦法自可照允惟應先儘扣作本國損失之擔保品所餘數目方宜視作協商國賠償部位擬即照此意復允特電接洽 
　　荷蘭政府新任命之駐華公使刻已由歐啓程來華日内即可到滬下月初問當可抵京又駐京丹麥公使前曾向其本國政府請假回國刻巳邀准聞該使偕其夫人定於明日（二十四）首途 
　　茶業爲我國出口大宗政府早擬設立專局以資保護改良近以葉恭綽自美來電報告美國禁酒華茶需要大增政府乃决意即設茶業局昨日已提交閣議聞其内容與棉業局相似 
　　北京清華學校於去年五月曾開每週紀念成績展覽會一次除敎育成績品分門羅列外又有各項學藝表演同時延請各科學專門學者與校中各科敎師開敎授會議晚間並有種種餘興如電影化裝游戲軍樂等等本届聞將於五月三日舉行其順序略仍舊貫惟將請美國公使及外交長官中外名人參與該校新建之羅斯福體育館紀念碑撤幕式届時京綏鐵路將特開專車並由校中指定摩托車數十輛便來賓往來使用 
[奉訊中之俄激黨近狀]  
　　日軍在布西安杜利夫與過激派開戰擊斃過激派二百餘名日軍死傷四五十名聞步兵少佐堀八郎少尉大谷均在杜陣亡日人現在布追悼陣殁士卒並由司令部派出大隊往杜痛擊 
　　佈拉戈月申斯克各處之過激派已經俄捷日各軍由佈進攻巴司令英額電報鮑督軍業於璦琿庫瑪連奎漠河奇克特烏雲遜河寳興太平溝蘿北各縣宣布戒嚴暫令各軍嚴守國境 
　　佈拉戈月申斯克近被過激派襲取已與日俄軍開戰五次日俄軍死者數百人沿邊華僑損害甚衆我國警備司令巴英額近在黑河派兵六營晝夜防範一面與何道尹守仁向俄舊黨提起嚴重交涉 
　　近據依爾古次克日軍報告俄過激派在米哈依洛夫起有大隊約三千餘名駐依日軍前往禦防乘夜進攻敵人不備大敗於依里普擊斃過激派五十餘名日軍又乘機進攻又敗過激派於安德也地夫又擊斃過激派三百六十餘人日軍損失無幾 
　　本月十四日黑河函稱逼近佈拉戈月申斯克各地過激黨人到處蜂起尤以黄河金廠一帶爲最甚按黄河金廠距黑河約一千餘里山嶺重疊居民極少從前本屬荒凉寂寞之區近因該金廠產出金砂頗富商務漸形發逹附近居民亦較前爲多去冬聯軍克復佈埠佔據佈埠之亂黨無所托足遂順流而上竄入黄河將該金廠及附近商民搶掠一空搶畢逃入山中與俄匪爲伍於是此千有餘里之土地竟變成羣匪之逋逃藪現黨人與匪勾通一氣乘機四起恣意蹂躪所有居民愈不聊生紛紛逃入黑河近數日間由俄境被黨匪逐來之難民日必十數起人心慌恐遂發生某日攻黑之謠駐海參崴第九師之軍隊有移駐黑河消息政府特派第九師師長魏宗瀚赴海參崴調查情形然後分别開拔聞魏師長已於十四日出京 
[松黑航業之好現象]  
　　松黑兩江俄人組織之航業機關有三（一）中東輪船公司（二）黑龍江汽船公司（三）黑龍江商輪公司三公司之船舶輪船拖船合計不下千艘每當開江之後上自吉林下至黑河伯力廟兒街諸埠帆影往來汽秃嗚嗚幾無一非三色旗焉自俄國政體改革黨亂大熾如黑河對岸之佈拉戈月申斯克伯力牛古來斯等埠皆被黨人佔據凡停泊於各該埠之船舶亦皆被黨人扣留旅居哈埠俄人不敢航行俄境去年夏間由哈至黑河之航路始有華輪自由航行但俄人在松黑兩江之航業雖呈衰敗之象而某國則思取而代之去夏巳經暗地購買俄輪十餘艘仍懸俄旗駛行於沿江一帶我國資本家覩此遂經官商合股組成戊通輪船公司共集資本大洋二百萬元已購妥俄輪三十五艘拖船五十六艘開江之後便可一律開駛惟司機等人異常缺乏日前經各董事議决籌設航業學校一所延聘白向臣君擔任敎務現經各商家保薦人員共已有六十餘人先行入校三個月畢業後再分派各船執行職務該校已於昨日開學矣 
[哈長兩埠之防疫消息]  
　　哈埠消息云貝加爾烏蘇里兩線去年以來均有瘟症窒扶斯傳染病計全年死二百餘人今年一個半月死一百五十餘人因此哈埠防疫說甚熾中東鐵路公司已開議兩次華人方面亦將着手防範崴埠中外已均準備其中似以滿洲里爲較多焉 
長春消息云日來本埠發現一種春瘟染是症者先頭痛繼而腹痛並週身全部乍寒乍暖如調治失當則轉爲傷寒症雖日日服藥亦不能奏效據云此症發現之原因由於客冬及今春雪稀雨少天氣乾燥倘一不愼即易感染是症云 
[廣東舊兩院聯合會紀]  
　　選派赴比議員 
　　十八日兩院爲遣派議員赴比首都萬國議員會事特開聯合會吳景濂主席二時開會首由林森發言據個人意思擬就近派王君正廷赴會其理由以旣可免參院别選手續之繁又可迅速報名赴會可以占北京先著繼報告政府外交當局巳向國際間聲明僞國會無派遣代表之權參議院已於前日致電王正廷調查會議組織情形一面先與各國交涉矣次王葆眞言先派王正廷赴會固所贊同惟此次會議内容究爲何事不可不先行調查加以充分研究然後再派赴會之人次白逾桓言此次會議甚關重要赴會之人旣須精通語言尤須於國際間有一種相當之聲望始爲有益今日衆議員中固不乏西洋畢業學生精通外國語言文字者然覺於國際聲望資格上不無少遜據個人意見現在有一最相宜之人即前參議院長張繼君惟現在已無議員資格查廣東衆議員王鴻猷君早經出缺瓊州一區尙無適當候補之人若令瓊州補行選舉張君能當選固佳否則能得同式合格之人亦甚好次尹承福言現衆議員謝英伯君伯美國哥崙比亞五年政治科畢業生且爲萬國工黨會員及社會黨會員資格極合故主張衆院赴歐與會之人謝君甚屬相宜張知競贊成尹之主張寇遐贊成林森之主張次吳宗慈言參院赴會之人自以王正廷爲最宜至衆院赴會之人以爲尙須斟酌不妨稍緩數日俟王正廷復電察悉此次萬國代議士究爲如何内容據吾推測或與國際同盟有關或與工黨社會黨有關然究係一種推測難以徵實不如俟王君復電到後再斟酌派遣之人謝英伯資格甚好固同人樂于贊成白君主張亦可採用惟與其由瓊州補行選舉似不如即在廣州組織蒙藏選舉會因蒙藏議員缺額甚多尤較瓊州之選舉易於着手也至將來究採用何種主張不妨少緩數日再由衆院同人開一談會磋商相繼發言解决甚不難也次鄒魯李含芳秦廣禮劉彥大致均贊同吳說議長遂宣告討論終局先以參院派王正廷赴會付表决大多數贊成次以吳宗慈主張衆院之人俟得王復電後再開會磋商派遣付表决大多數贊成當第二次付表决時尹君張君頗有爭議以提出謝英伯之主張付表决乃誤會當時諸人主張從緩之意所以主張從緩者因謝英伯係新補議員雖學問資格甚好然同人頗多未接洽者不甚知其底藴恐驟然表决不得多數贊同衆院中如謝君資格者并無幾人故爲愼重起見少緩數日留疏通之餘地并非反對也嗣尹張二氏已領悟同人之意即贊同吳之主張矣此案議畢議長宣告參議員童杭時等提議反對北京發行八年公債案諮詢大衆是否贊同衆無異議主張即由院秘書廳起草以省手續時已六鐘遂散會 
[唐繼堯贊成譚延闓督湘電]  
　　雲南唐督軍致軍政府電云旅滬湘人朱樹藩等陽電計逹湘省自舉張後肆行暴虐民不聊生兵燹迭經受禍尤烈今張敬堯旣被彈劾復有北方某武人運動接任湘督之說湘省凋敝之餘何堪再遭茶毒組庵督軍前任湘督羣情翕服軍民共深愛戴現在和議初開首宜順從民意况湘中元氣大傷尤非得組公治理不足以資休息朱君等通電所請以組公督湘列入議和條件繼堯極表贊同即祈諸公一致主張期底於成以奠湘局而洽民心不勝盼禱繼堯元印 
[廣東通緝留學生吳茞湘]  
　　粤警廳昨有緊要令文分飭各區署云現奉督軍署省長公署訓令第壃二四九號開案據財政廳長楊永泰呈稱竊查近日發見印刷品一種係東洋留學生吳茞湘公函措詞狂謬妄造謠言同時省城安雅總商會振東三報均代爲登載查該函内云某洋行串通交涉員勞勉與該廳長秘密商訂用中國商人名義承辦廣東全省電話電車兩公司由該公司於承辦時准承辦人按揭外債電話公司成立即送該廳公禮五百萬元電車公司成立即送該廳公禮二千萬元經手人及出名人酬報不在其内由該行擬定條欵借債契約交勞勉密送該廳長磋商業於七年八月雙方商妥并僞造該廳長與日本三并洋行秘商文件（一）承辦廣東電話條欵（二）廣東電話局借債契約（三）承辦廣東電車公司條欵（四）廣東電車公司借債契約其餘狂僞誣衊之語不可勝舉姑勿論所稱全非事實即就該僞條欵所載電話局承辦費僅五十萬元乃云送公禮五百萬元電車公司承辦費僅一百萬元乃云送公禮二千萬元實出情理之外且拆城築路現方着手電車敷設尙未有期數月以來三井洋行又向未有來商條約等事吳茞湘乃僞造條欵借約肆口誣揑實犯刑律僞造文書損害名譽之罪省城各報均未有刋載而安雅總商會振東三報不問事實遽行刋登淆惑觀聽自應由該報等負責且該公函内屢屢牽涉督軍省長省議會問題無中生有巧爲搆煽當此護法時期豈容奸徒任意挑撥應請鈞座將吳茞湘一名飭屬通緝歸案訊辦至登載此項新聞之報館并請按照法令嚴加懲處以儆澆風實爲德便等情據此當經指令呈悉呈及印刷品均悉吳茞湘僞造條款借約肆口誣揑殊屬荒謬應准飭警查拿究辦至安雅總商會振東各報館不問事實遽行登載亦屬非是惟究竟有無串同造謠搆煽情事候行警廳一併查明呈核此令等由除印發外爲此令仰該廳長即便遵照辦理具報此令等因計抄發原呈印刷品一份到廳奉此除分飭各該區查明安雅等報有無串同造謠搆煽情事報候呈復外合亟令仰各該區署分署遵照飭警查拿吳茞湘歸案訊辦勿違此令 
[旅京粤人爲本省乞糶]  
　　粤省要求在蘇皖兩省購運糶米迭經齊省長及省議會復電拒絕茲聞李督又接梁士詒等來函云秀山仁兄督軍惠鑒敬啓者現接廣東自治社易學清楊樞梁慶桂盧乃潼等蒸電開吾粤米荒百年未覩現南洋烟草公司簡少南昆仲滙豐陳廉伯集資五十餘萬剏立救濟糧食會與平糶公所合辦熱誠可佩惟米源缺乏前粤政府疊電部處擬赴蘇皖採辦五十萬石蘇尙未允吾粤地廣人繁杯薪無補來日方長懇顧念維桑轉求國務院再准鎭江蕪湖運米五十萬令免關稅如承俯允當商省長給照護行聯懇盼復等由士詒等展閱之下粤省米荒情形尙未稍减焦灼萬分簡陳兩君商界鉅子集資合辦平糶熱誠可欽日前請赴蘇皖運米聞貴省尙未照行茲接來電知輸入外糧勢難再緩除函國務院財政部外擬請俯賜照准運米五十萬石出口並准免納關稅則粤省民食受益良多感頌當無涯旣矣梁士詒江天鐸馮耿光黄錫銓謹啓 
[朱恩紱辭湘賑會辦電]  
　　湘紳朱恩紱此次奉令任湖南賑務會辦頃已有電辭職特將原電錄下北京大總統國務院總理鈞鑒頃見明令任紱會辦湘賑聞命惶悚萬難勝任紱養疴漢上數月未痊每一過勞則徹夜失眠心神慌悸祇以張督再四敦促扶病回湘自愧材輇鮮所匡救明知桑梓公益何敢畏難但平時對於慈善事宜祇求其心之所安盡其力所能至若必加以寵命俾專責成上無以副循名責實之殷懷下無以慰援溺救焚之衆望俯仰竭蹶轉覺不安故名義斷不敢居義務分所當盡去春曹宣撫使張督軍擬會銜請簡督湘賑紱卽疊次力辭而於賑務籌措進行始終不遺餘力惟災廣欵絀深覺疚懷無補瘡痍徒深憂憫今幸簡命熊希齡爲督辦必能籌畫巨欵普濟遺黎紱願以衰病之軀贊襄其後至於會辦一職籲懇收回成命另簡賢能區區愚忱伏惟諒察朱恩紱叩皓 
[湘城短信]  
　　南北和議刻下雖已停頓然各方面則正力謀維持和平期成聯合會熊秉三氏以湖南事項爲將來和議席上一大問題必須詳細調查以備根據因特派該會幹事梁家義回湘查訪兼徵集湘人士意見昨梁已抵省當即與各界士紳會晤聞所議已略有眉目大約再勾 
 
 
 

Page 7

 
 
留數日即可返滬 
　　駐在武岡之湘軍司令周偉業已佔領灘頭經長寶鎭守使田樹勛電由張督轉電中央報告一切旋經各方决定令該處南北兩軍劃界防守又田周互爭事中央電令吳佩孚監視劃界並令將現時情形詳細電告頃聞此事已有頭緒兩方均已妥協並經吳電告中央矣湖南省議會前以湘省種種問題均須請求和會提議解决因公推議長彭兆璜代表赴滬呈遞請願書於南北代表現該會以彭氏忽將請願書變更内容且以議會代表名義參預某某兩事各議員恐因此發生他項障礙多不贊成已於日昨去電阻止請即將變更之請願書撤回補遞原文 
　　湘西各界人士以湘西各種善後事項多須須與和平期成會聯合進行特公推洪本枬爲代表與湘省和平期成分會接洽一切昨洪氏已抵省城並已由該會請求張督分飭所屬隨時保護 
[牯嶺俄敎士擊斃華人五誌]  
　　江西九江廬山牯嶺俄敎士伊沃那擊斃華人鄭更喜一案業經駐漢俄領事貝勒成闊將該犯帶漢訊辦湖北同鄉會請願鄂省會要求政府嚴重交涉地方紳商學界一千五百餘人復於十九號在助理員辦公處開會拍發電報兩道一致北京外交部一致南昌省長略謂廬山俄敎士擊斃華人鄭更喜一案旣經英醫士證明確實復經俄領事承認故殺國權民命關係匪輕應請嚴重交涉以爲死者昭雪云云今日（二十一）復派代表赴監督公所調查辦理該案文卷茲節要錄下 
　　本月十三日九江地方檢察廳檢察官杜捷三赴山就伊沃那住所訊問槍斃鄭更喜大槪情形問伊沃那你放槍是那一天爲何將鄭更喜打死答禮拜三因有六個砍柴的人站在高上我在底下端槍約三尺五寸長想往叢林中放不料被石子一絆跌跪在地我身離地尙有三尺多高以致放時槍子誤中在這個年輕過路的少年身上打了一個洞當時聽見該少年喊了一聲倒在地下又問伊沃那你放槍是甚麽時候子彈是臨時裝的或預先裝的答我没帶錶不知時候大約午後兩三點鐘光景放的槍子何時裝的我亦不記得云云十五日上午十時俄領事與九江關監督公所交涉科長余九江縣知事袁廬山警所長文蒞場復騐由英國醫士仲恩二證明確被槍斃俄領事亦騐明屬實遂將該犯帶回漢口候辦昨日陳督戚省長電傅道尹云傳道尹鑒寒電慰悉廳縣元電及函均到俄領旣來潯應由關備文將伊沃那交其帶回照約懲辦並從優撫䘏屍屬東敎堂應屬其另派人鄭案議有頭緒可再提議界址案（按廬山蘆林中俄界址向未分晰）仍轉知關監督並將辦理情形隨時具報又巧日快郵代電云傅道尹鑒元郵電及十四日函均悉此案昨據執事寒電即於昨日明晰電復照辦並電逹外交部在案茲據函稱辦法良慰希即會同監督督率廳縣與該領嚴重交涉必以辦到卹償及將該兇犯帶回懲辦另易敎士爲目的勿稍鬆懈仍將辦理情形隨時具報致外交部電抄發閱看仍轉知景監督又省長指令關監督云據呈及抄電均悉此案昨據潯陽道尹寒電犯已緝獲俄領來潯即經本省長會同督軍於昨日電復應由該監督備文將伊沃那交俄領帶回照約懲辦從優撫卹屍身昨電會同傅道尹向俄領嚴重交涉勿稍鬆動並將檢騐證據照送俄領餘詳致傅道尹快郵代電抄電存此令聞俄領曾言此案必須詳細研訊再行核辦本領事不能擅自主張應候呈請駐華俄使轉呈敝國政府後方能按約懲辦敝國法律與貴國亦有不同查中俄條約應將該犯解歸按照本國法律治罪云云說者謂將來辦理此案要在外交部飭中國駐在領事特别注意並聞監督公署已呈請省長派員前往觀審矣 
[贛省會力爭城門鐵礦案]  
　　江西省議會日昨開特别委員會審查九江城門山鐵鑛案議定一面由該會公函省長調取該鑛新舊案卷一面通電中央否認李等開採並訂今日（十九）續開審查會修改電文以便送交大會表决今日上午十一時該股委員先後戾止由理事鄒恩沛譚振等將昨晚擬就電稿交衆傳觀顏丙臨以時間有限主張將電稿書諸黑板以便大家斟酌遂由股長葛第春逐一抄登黑版請衆修改黄人庸對致北京及上海兩電謂此案要點固在表示抵死不能承提惟李盛鐸現充新國會議長與當局接近若僅空空洞洞拍一電報仍恐於事無補鄙人主張除拍電外再由本會向參衆兩院請願查辦李盛鐸私賣公物以杜奸謀多數贊成顏丙臨主張電文中須加叙安福部主戰要人串賣該礦密押鉅欵以爲作戰之需一層又主張致旅京同鄉電由張紹軒氏轉送以期羣策羣力逹到目的次盧常謝鴻藻陳鏡第三人研究此案内容謂純係實業廳長夏同和從中舞弊主張開大會用省會名義要求夏氏出席質問其徇私偏袒串賣贛礦之理由夏若能一一答出同人固無事苛求否則彙集夏氏種種罪狀由本會提出彈劾案依法查辦語至此全場均歡呼贊成次黄爲柏以電文直稱李盛鐸似覺不妥主張改稱李木老陳祖怡陳鏡第巢廣源反對其說謂李盛鐸串賣我土地尙有甚麽客氣若李氏知悔自請撤消則罪尙可逭次盧常廖光墀劉子貞等又痛詈夏同和違法殃民實爲江西之害此害不去贛人必將受其茶毒全場鼓掌至三句半鐘始將審查報告擬就並將拍致各處電文修正交發印刷茲彙錄各電如下　上海唐朱總代表曁各代表均鑒江西省有城門鐵礦某國垂涎已久近有主戰要人串通李盛鐸等朦准農部立案開採密押外欵贛民受禍大局堪虞應請力電取銷以杜隠　患北京大總統國務院鈞鑒九江城門山鐵鑛前江西實業司購爲省有撥欵開採歷經列入預算詎李盛鐸等組織仙居公司朦准立案密押外欵斷送鑛權貽禍無窮贛民抵死不能承認合亟籲懇鈞座迅飭農部撤消此案以杜隠患　北京參衆兩院鑒九江城門山鐵鑛前江西實業司購爲省有撥欵開採歷經列入預算詎李盛鐸等組織仙居公司朦准農部立案密押外欵斷送鑛權貽禍無窮贛民抵死不能承認除電大總統國務院飭部撤消外并懇貴院力爭以杜隠患　北京江西會館張紹軒先生曁同鄉諸先生鑒九江城門山鐵鑛經前實業司購爲省有撥欵開採歷經列入預算詎李盛鐸等組織仙居公司朦准農部立案密押外欵斷送鑛權遺禍無窮萬難承認降電請政府撤消外並懇鼎力協爭以杜隠患　廣州軍政府李參謀總長曁同鄉諸先生均鑒九江城門鐵鑛我公督贛時購歸省有撥欵開採歷經列入預算詎主戰要人串通李盛鐸等組織仙居公司朦准農部立案密押外欵斷送鑛權貽禍贛民影響大局除電北京政府上海和平會議代表外特懇協電力爭以杜隠患贛省議會 
[皖議會議加鹽價案續聞]  
　　皖鹽附加案業由議會審查討論通過詳情已紀前報茲聞該會已備文咨行省署請查照施行究竟將來能實行與否現姑弗論惟問吕省長對於此案是否贊同是否與龔前省長同一熊度如若不然則必仍堅持前旨以逹最終目的則此案雖議决通過猶如曇花幻影仍難做到也兹將咨覆省署文錄下　本會審查得現准省公署所咨三案其一五加征原定三年國家信用所關且負擔亦不平均若任延長此後民間納稅將無所取信應由本會另案向國會請願取消其警備隊經費案本會原擬俟時局稍平即行停辦現已由本會議員提案另議應候議决施行惟鹽斤附加捐案前由本會議决并經咨逹省公署在案龔前省長於本會瞬將閉會之時特咨請延長會期提交是案前省長曾任財政次長並兼任鹽務署署長所有關於鹽務條文自當夙有研究果與命令有所抵觸何至貿然提案且原案咨交後閱時甚久施行果有不便應於五日内申明理由咨交覆議否則即係承認龔前省長旣爲提交原案之人又爲承認原案之人突於升任財政總長後另用說帖將此案提交國務會議前後儼出兩人實堪駭詫查國家地方兩稅畫若鴻溝而地方自籌欵項自辦實業係屬公股性質尤與國稅毫無牽掣列入國務會議名實已淆所引二年七年敎令純粹係國家稅性質其陜粤兩省成案旣指明軍費亦全涉國家方面與本會公股之案事出兩歧何能引以爲據本會原案雖亦有咨請省公署轉咨鹽務署之文但係因鹽稅與外欵有關恐外人不知或生節外疑問故不得不轉咨備案非必得中央許可始能執行在龔財長豈不以中央命令有規定者省議會本無議决之權不知法律賦予之權欲以命令打消之當然從嚴格的審定况此命令繹其原意係專指國稅而言對於本會原案絕對不能發生效力北美各省各有憲法我國暫時雖無此種規定然本省暫行法即爲一種省約法雖有與國家約法有廣狹之不同其效力亦同相等今以附會牽扯之命令欲打消正確之法律本會實所難解據上述理由本會一面照暫行法第三十八條行政長官於本會議决之案旣未於五日内申明理由咨交覆議此案實已完全成立應即咨催省公署從速執行將屬於國稅性質之命令不能打消法律本會未便承認之處備文咨請省公署轉咨國務院查核以重法律 
[杭州快信]  
　　京電二師張載陽師長已定日内起程回浙本月内約可抵杭 
　　各縣辦理七年度命盜各案成績奬懲昨巳一律發表以前吳興知事强運開最劣記過至七次之多 
　　齊省長委吳國蕃充本署財政諮議并令常駐天津調查直省財政實業礦產各事隨時報告 
　　寗屬定海各港島海盜充斥甚且戕害楊有祖一家六命軍民兩長巳令行外海水警廳督飭區隊趕速設法捕拿務絕根株 
　　金華縣屬新擬開放綱地蔣運使已飭屬詳細調查妥訂辦法呈候核奪 
　　高審廳委趙宗藴充鄞縣地方廳書記官 
楊督今日上午十時派參謀長范毓靈齊省長派政務廳長馮學書在奉直會館清華旅館代表致祭吳紳士鑑太夫人靈櫬 
[南京快信]  
　　李督昨據本署特派查騐禁米委員方頤檖報告頗爲震怒以上海無錫下關各稅所長竟有勾結米商私與日人訂約偷運米石出境之說如果屬實應卽嚴微已通知齊省長省議會亦提出質問書咨省長矣 
　　軍民兩暑嚴厲禁運米糧出境之通令公布未久而滬寗津浦兩路連續盤獲無照之白米十萬餘擔茲經調查始悉内幕係某某三稅務所長私與外人訂議包運六十萬擔初擬由滬放洋因恐江海關盤查乃改由無錫鎭江等處運至下關轉津浦路運至膠濟路交付接收運往青島大連除一切運費外聞許每擔酬勞費洋二元前已陸續運去十餘萬擔嗣經魯督張樹元據探告轉電李督齊省長派員在滬甯津浦兩路偵查連日盤獲後批十萬餘擔齊省長前日派省警廳長王桂林金陵關監督曹豫謙赴下關查騐盤獲之米之包數矣蘇議員徐瀛等致北京電云大總統總統總理鈞鑒報傳中央代表王克敏吳鼎昌等近與三井洋行勾結運米赴日每石約得利六七元轉運之法由陸部給與運米至天津護照到津後再轉運至大連直逹日本現時運津之軍米多係販賣至日本等語查蘇米禁止出口業經省議會議决公布在案今王吳二人以堂堂中央代表而爲此不正當之勾結實屬不顧大局騰笑四方污我國譽應請鈞座勿予姑息撤付懲戒以謝國人不勝盼禱切迫之至江蘇省議員徐瀛等三十二人公叩漾 
　　省議會多數議員提議反對八年度公債擬卽電京請免攤派 
　　彰德會議之說李督代表秦洸齊省長代表李明遠均無報告電 
　　張敬堯派蒯季剛參觀和議昨日晚車赴滬 
　　王家襄昨晨抵寗李督在署公宴卽乘晚車赴滬 
　　周學熙過寗轉車赴滬 
　　國民制憲倡導會郭人漳景耀月潘鼎新尹劍白周澤春張一鶴郭引源王在明聯袂來寗李督拒未接見 
　　前報載唐總代表派郭人漳來寗與李督有所接洽一事茲據署中人言並無其事當係傳聞之誤 
地方通信 
[蘇州]  
　　犯罪律師聲辯無效律師趙仲忭因案被押後具狀聲辯請歸民庭審理茲經縣批云該民收受原告押租洋七百元匿據吞没前經開庭審訊該民供稱押租僅有一百元業已算清租契租摺一律批銷交還迨經當庭急速處分調出契摺無可狡辯始據實供認狀稱事出隔手無非爲卸罪地步查該民在租摺未調出之前對於本案之抗辯極盡防禦之能事一則曰押租僅有一百元業已算清再則曰租契租摺一律批銷交還旣無退脫訴訟之聲明尤非事出隔手者可比至於飭調契摺係本署以職權行使之急速處分並非出於該民之請求來狀顚倒事實殊屬刁狡總核全案情節該民旣有侵佔行爲復有誣告情事當然屬於刑事範圍所有改歸民事辦理之處碍難照准 
　　令水警保護燒香船現届春令蘇屬各縣鄉人均紛紛雇船至杭州天竺靈隠等處進香故高插朝山進香旗幟之船絡繹於途水警二廳趙雲生廳長以邇來時局多故盜匪充斥深恐有搶刦之事特通令所屬於往來蘇浙各要道嚴密梭巡遇有形跡可疑船隻即予盤查俾安行旅 
　　取締攬種牛痘警察廳崔怡庭廳長因據公立醫藥局報告近查有不明醫理之人隨帶牛苗向居戸兜攬種痘等事婦孺無知受其所愚殊與嬰孩生命攸關崔廳長據報後己通令各區署一體查禁矣 
　　部委來查電燈公司蘇州市公益事務所前以振興電燈公司種種設施有違取締章程電呈交通部請求派員調查業奉指令照准茲悉該部已派技士夏某於昨日來蘇假寓閒門外鐵路飯店日内即須着手調查矣 
　　調查私接電燈之衝突間門高橋塊德新昌烟錢店爲商團四部司令洪文卿所開設二十二晚十點餘鐘突來振興公司之調查員三人一擁而入詢以何事答稱調查私燈闖進内室（洪媳房内）該店主出而攔阻致起衡突行人駐足觀者愈聚愈衆且有好事之徒高聲喝打該店將調查員留在店中適有四部某團員走出衆誤爲電燈公司中人致被毆打受傷并打毁生財雜物多件該管警區第三分所得悉後立派長警前往彈壓當塲拘獲行凶之某甲一人及該店主曁調查員等一切解區轉送警廳訊辦金閒市民公社因此事於二十三日下午三時開會集議以振興公司違背警章擅於深夜闖入人家内室滋生事端議决對付辦法三條（一）本範圍内各店戸准於即日起至本月底止一律剪線（二）剪線後各店戸應用燈火原有洋油燈者請即燃點或欲用新式汽油燈而未能自辦者可報明盞數由本社代辦或買或賃均無不可（三）剪線諸戸由公社備具公函送各店戸閱看蓋章簽名送逹該公司證明剪線之公意如公司遲延不肯實行剪線仍以本月底爲限該公司逾限不剪由各點戸自行剪斷以示堅决 
　　成衣業尙未帖服蘇城成衣業自經警廳取締後城内各戸己紛紛赴廳請領執照而城外各戸尙未一律允洽昨日（二十三）下午有趙恩奎孔萬年陳元記等率領同業百餘人擁至九勝巷該業公所交涉當經崗警回區報告劉巡官立即督同長警馳往好言安慰勸令爲首之人將衆解散謂規則如有不適宜之處自有相當辦法及衆人漸漸散去後即將趙恩奎等數人拘區略訊隨即解署送廳懲辦 
[無錫]  
　　請願查辦稅所違法新安鄉地濱太湖與吳縣接壤該鄉農民託居湖畔農事之餘兼釀燒酒向來運赴蘇城求售均由牡丹港龍潭港進口到蘇垣楓橋虎邱等處稅務分所照章納稅近有屬於無錫管轄之望亭稅分所主任黄文清徵收員司鄭昌弟等乘座巡船挈帶護卡兵丁每每闖至吳縣界内之牡丹港等處攔阻酒船指爲繞越偷漏任意苛罰新安鄉董事陸閣臣己將黄文清帶兵敲詐騷擾鄉民等情繕具議案經錫籍省議員錢鼎奎薛學潛周承基三人之介紹請省議會提議 
　　勒停私塾景雲市私塾充斥該市學務委員袁詠裳特呈請縣署勒令閉歇縣署據呈後即將該市俞錫祺朱杏元顧恒元華麟祥等所設之私塾諭飭各該圖董保勒令閉歇尙有朱耀明顧過玉珍蔣渭榮闞仁觀等數塾師將原呈送交警察所迅派幹警前往辦理並指令該學務委員知照 
　　僧庵改作貧民學校南外門之瑞雲庵自被僧人復堂出賣後經山主華氏出而爭執經訟年餘旋由縣署司法處將該庵判歸僧人收管不准再有出賣情事復堂接管後仍將該庵房屋出租南門公民江耀衢周士模鄧以植倪誦青張德馨華賡颺等呈請縣署擬將此庵改作貧民學校校舍之用楊知事業已批示准許 
[鎭江]  
　　部令禁運制錢丹徒縣奉財政廳令奸商私運制錢出境販賣鎔燬仍時有所聞嗣後商民人等如有携帶制錢過二十串以上者一經查出全數扣留轉令所屬一體遵照辦理 
　　屠稅呈縣整頓屠稅微收員呈縣請照部章凡漏稅猪按二十倍議罰頒發罰金證通令警區一體遵辦即經核准通令各區照辦 
[揚州]  
　　金珠業之市况揚州金珠業因連歳豐稔加以金價甚廉故各號交易均形暢旺如寳慶寳盛等刻下每日均做八九百元之交易獲利頗厚現寳盛更以鉅金自建洋樓於多子街以期擴充云 
[嘉興]  
　　商業最近情形嘉興米市自蘇省嚴申禁令後價格低落之最昻時己減去四五角近日各囤戸急求脫貨而各米行銷路鈍滯據該業人云日内尙須看賤至於油市現届新陳交界之際本應有漲無跌今歲因洋莊不動致油類擁擠旬日間價格大跌較之去冬每擔已滅去二元左右即門莊另售菜荳等油每斤僅售一百六十四文此外占燭南北等貨亦因進價稍賤價碼亦多减折北門外文明劇園前月計售四千餘元本月僅一千餘元云 
　　敎育行政會議本縣勸學所呈准縣署通令各教育機關於四月一日起舉行敎育行政會議所有議案應於二十以前送逹勸學所彙排議事日程在案現悉第一區敎育會已於日昨將六議案提出送所（一）劃一本縣國民敎育辦法案（二）縣稅補助區費規程施行辦法案（三）補助區敎育會經費案（四）創辦本縣童子軍案（五）學務委員分設案（六）劃分學區案縣敎育會亦於同日將兩議案送所（一）請開辦公衆運動塲並附設通俗圖書館案（二）聯合各區小學舉行會課案 
[杭州]  
　　禁止軍人强裝重物楊督軍於昨日（二十三）訓令各師長云案據雲祥人力車公司等呈稱人力汽車爲行人代表僅可乘客不能裝運重量物件去冬承省會警察廳行禁在案現在車站一帶仍有軍人攬偏車輛裝運米物軍用鐵器壓力甚重車夫一與較辯即受拳足任其自由拉載不顧車之容量若何以致損壞日多耗費工料不可數計商等微末資本難以支 
運米鐵重量物件感德無涯仰祈察核示遵等情查人力車載重不多嗣後駐省各軍隊裝運重量物件不得再僱此項車輛除批准予飭屬不得裝運重量物件並分行外合行令仰該師長轉飭所屬一體遵照 
　　籌銷華茶之通飭齊省長昨訓令各道道尹云案准農商部咨開據赴歐考察各國交通狀况前交通次長葉恭綽電稱美國實行禁酒華茶可暢銷但印日均爭須多方設法乞飭官商合力速籌良策等語查華茶出曰逐年銳減推厥原因固由於國内種製之未盡合宜要亦國外無直接運銷機關有以致之現值歐戰告終美國全體禁酒華茶正直趁此時機竭力改良起造並設法在海外籌設售茶機關以廣消路而挽利權除分行外相應咨行主持轉飭各茶商遵照切實辦理爲要等因准此除分行外合亟令仰該道轉令所屬各知事轉知商會協同勸導各茶商遵照部咨切實辦理 
[安慶]  
　　委員查禁烟苗吕省長頃派本省候補人員分往各縣查禁烟苗所委各員月支夫馬費八十元限兩月竣事（第一區）懷潛太宿望廖昌彝（第二區）桐無方以南（第三區）合肥柳汝霍（第四區）舒廬巢楊忠嗣（第五區）英六霍蔡必飛（第六區）和滁含來全于芝壽（第七區）歙休績婺祁夥聶烈光（第八區）宣南寗涇旌太趙桂芬（第九區）貴青銅石秋東周仁撰（第十區）廣郎當蕪繁景亮鈞（十一區）鳳懷定宿靈壽鳳滕績烈（十二區）阜頴霍太高　祥（十三區）毫施典常（十四區）渦蒙湯肇曾（十五區）泗旴天五鄭德謙 
雜評一 
[邊防大會] （默） 
　　此次蒙事當局將以何法應付之乎如用武力歟則參戰軍旣不能往奉吉兩省又多意見武力已知其無把握矣如用疏解方法歟則派一宣慰使遣一調查員空言覊縻之無效由來已久疏解亦可决其徒勞矣若更如外報所傳暗中有人鼓煽則由蒙事而牽及外交對付更爲困難凡此種種當局果有一定辦法否乎無一定辦法則所謂國防大會者將以何爲標準以何爲手段吾知此極重大之會議結果亦必議如不議而已矣 
　　雖然中國大會之議如不議者豈僅此邊防一問題然哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[和議停頓中之消息] （二）（十）（四） 
　　平和通信社消息北代表汪有齡王克敏兩君今特往訪唐總代表磋商續開會議事終因陜戰無確實停止證明討論許久仍無結果而散 
　　聯合通信社消息昨二十四日爲南代表發布二次宣言後之第八日消息沉寂如故愚園所接一二文電大都無闇宏旨至下午五時頃尙無陜西張（瑞璣）于（右任）來電陜戰確停與否仍無法可以證明然會外所以促進和議者方竭其全力以與主戰派相抗就中如上海五十三團體所組織之商業公團聯合會因南北代表對於催促開議之覆函不得要領北代表尤爲囫圇吞棗不肯與國人以眞誠相見故於昨日下午四時開幹事會議議决對外宣言用中日英三國文字同時發表宣言大旨約分四段第一段述明世界民族現方從事於世界和平之大組織我東方民族有加入該組織之必要但内爭不停則内外均蒙其影響對於世界和平負責尤重故就在上海之五十三團體組織本會以爲要求和平之機關第二段申述和平會議開幕逾旬因北政府不制止陜西戰事不停止作戰準備以致和議停頓工商事業立時受其影響第三段說明吾人以租稅供給政府原冀其保商惠工乃政府反以槍彈相報此實吾人所至不堪忍受者今决然採力所能及之處置停止納稅停止裝運以促主戰政府之反省第四段要求各友邦之好意的援助請求於南北和議未成立以前勿以餉械接濟任何一方之政府苟有私相授受者吾工商界必與該國絕斷商務關係云云現原本尙在英日文翻譯中又聞商業公團聯合會因昨接唐總代表復函對於北方不能實行和會所議之事論列甚多昨日午後三時特開幹事會議後公决將唐總代表來函抄送朱總代表請其詳切答覆原函錄后敬啓者昨奉惠復誦悉一是具見希望和平同此心理敝會同人無任佩仰旋奉唐總代表復函備述經過情形不勝憂念所舉各節如果屬實關係於和平前途至爲重大合亟錄函送呈尊覽切盼圓滿答復實紉公誼云　旅滬國會議員對於陸武鳴最近熊度曾推舉代表向桂籍和議代表曾彥君有所詢問巳誌前報昨午十二時曾君柬邀旅滬兩院議員四十餘人在一枝香宴集席間曾君將前述各節當衆複述一過衆院副議長褚慧僧君起作答詞對於曾君陳述表示滿意議員丁象謙王乃昌牟琳三君相繼發言均露希望武鳴自行通電之意曾君仍以武鳴素重力行不尙空言等語簡單答復并允當以衆意電告武鳴詞畢賓主盡歡而散 
　　國民通信社消息今日（二十四號）愚園南代表仍照常開會唐總代表病已全愈休養三四日即可外出陜西戰事據日昨張瑞璣來電似可證明局部停戰而今日李代表述膺接于右任十四日急函云岐山確已失守情形危急萬分南代表全體因至德華銀行質問北方朱總代表就中李代表發言極多與朱逐層駁詰并將于函與朱閱看朱云無論如何第一步停戰總可辦到並約即電致北政府云云　又據北方南來某要人言外交團對南代表第二次宣言極爲注重前星期五日曾開特别會議關於吾國和議事件有所協議首由某公使發言謂北方對於陜西一面言戰一面言和其咎實在北不在南且北政府對於南方要求撤換陳樹藩一層毫不容納殊爲過當某公使則曰撤換陳樹藩與陳樹藩是否應撤此乃中國内政問題他國似不應干涉云云因是他國公使亦無詞以難之又前日某公使約往我國外交部詢問滬上和議情形因中有某國公使不至以故對於撤換陳樹藩一層亦未詢及外交團爲滬上和議在吾國外交部談話情形首由某公使詢參戰軍究竟如何辦理外部答須俟歐洲和會簽字方能作罷某公使又詢參戰借欵是否提用外部答用途甚多難遽停止云云談畢聞外交團對於此種答復甚懷疑慮聞日内確將提出正式勸告云 
　　戊午編譯社消息廣州急電箇日政務會議開會陜西代表趙世鈺提議和議旣經停頓應電南代表向北方要求非辦至罷免陳劉撤退陜境北軍恢復去年十一月十六日以前原防不能再開和議否則和議决裂應由北方負責并請通告中外以明是非當經决議電知唐總代表及各代表照辦云 
　　陜西省議員致南北代表書唐朱總代表曁各代表諸公均鑒民國肇興於今八載内爭四起陜西亦三與其役至戰事之烈時期之久地方受禍之大且深要以此次爲尤甚全省區域到處皆然而關中道區最爲糜爛去歲撤防令下旣以藉辭剿匪延長戰禍至三閱月及覃電宣布之五條辦法出又復拖延兩旬迄未實行最近乃以和議瀕危始有江日之停戰明令陳氏空言搪塞太背事實無論已北京政府方且欲據此爲停戰之證以轉相欺誣然陳樹藩之圍乾縣許蘭洲管金聚劉鎭華之圍岐鳳劉世瓏之圍興市姜鴻謨之攻關山張藩之攻紅崖渡日日激戰事實昭然豈一手所能掩盡耶夫陜西之在中國亦省區也陜人亦中國人民也其平時對於中央凡所應盡之義務何所不盡而必於和議進行之日使此一隅獨蒙戰禍停戰之令屢下猶復文電掩飾不即實行今學校荒廢市廛蕭條農氓失耕工匠輟業人民無終日之計婦女失貞固之操供億不勝其頻繁徭役不堪其滋擾假令今後戰事仍不卽止地方糜爛其禍益甚舉八百萬人民之生命財產以供驕將悍卒之屠戮是則名爲剿匪實以剿民不知北京政府對於陜西有何不能甘心之處而必殘殺其民人糜爛其地方使水深火熱之陜人不得與全國人民同享和平之福中央如此對待地方無惑乎地方人民出死力以抵抗之也廷芝等謹代表人民以最眞誠之辭請求於我南北總代表及代表諸公現在扼要辦法非陜西停戰則無以奠和局而蘇民困非立即撤免違抗停戰命令破壞全國和局之陳樹藩劉鎭華及退出停戰令下後入關之北軍無以保障和平而平陜民以誠意否則戰不能停和不能議使兵刦殘餘之陜民完全斷送於議和之制陜民雖死不瞑目矣維諸公垂察之此肅即頌議安陜西省議員紴廷芝張志昇柏堃折克家楊介程運鵬韓春第安慶雲劉于俊李玉文馬騏李駿材羅保鴒趙毓璽盧士珍寇之蘇張維翰王樹楷張嘏仁劉祉潤劉肇豐羅守仁馬名牗袁寳善馬嗣援容儒楊直等啓 
　　盛京來電探投朱桂莘唐少川曁諸代表先先生均鑒劇戰頻年痛深水火舉國人民靡不頌公引領想望和平詎和會開幕於根本大計未及置議即因陜戰未停横生枝節使垂成之局勢遽停頓於中途遠道聆聞曷勝駭異方今國力内竭外患頻仍即使亟圖挽救猶有不及之虞何能徒爲鶔蚌之爭坐貽漁人之利况際茲歐戰告終公理昌明之日巴黎會議吾國幸得列席凡前此國際間所受痛苦均待申訴以冀湔除大好機宜良不易得倘因南北爭持戰端再啓是已先失其立國資格不惟和議發言權難收折衝樽俎之功竊恐中國前途亦將釀瓜分之禍如此則皮之不存毛將焉附豈尙有南北爭持之餘地乎瞻念前途益覺不寒而慄伏祈兩方政府曁代表諸公察輿情之趨勢以國家爲前提捐棄猜嫌降心讓步務使和議早成大局底定以延垂絕之緒用解倒懸之危國家幸甚人民幸甚臨電雪涕不知所云奉議會農工商敎育會同叩漾 
　　成都來通電（銜略）前奉吳褚兩公支電藉悉協公因病辭職當於文日去電勸阴頃誦林程陳方王諸公挽留之電情詞懇摯適獲我心目下和局停頓來日大難吾人所望於協公至深且鉅以協公平昔自任之重每赴國難不辭勞瘁今茲事變尤急寗忍恝然置之務祈俯順羣情勉抑退志從容坐鎭共濟時艱仍請諸公極力誀勸以維大局不勝至禱熊克武叩號 
　　安東來電唐少川先生曁同鄉諸公鈞鑒聞粤當局將電車電話抵押日人并許接買民產隨地安置軍警顯係引狼入室事關桑梓安危乞諸公力爭是叩旅元山廣東同鄉會 
[三和平會之最近兩電]  
　　中華國民策進永久和平會世界和平共進會廣東策進永久和平會昨發兩電照錄如下 
　　致五國公使團電一敝國和議停頓有日詳細原因曾經電逹當承貴公使面勸北京政府速去和平障碍逖聽之下敝國國民同深感謝無如北政府陽和暗戰不惟不撤破壞和平之陳樹藩且取用友邦勸告勿提之參戰借欵私發南北代表所否决之八年公債近又力謀以鳳凰山鐵鑛作抵向日本借欵萬萬元移作軍費冀逹其武力政策是不惟毒害人民亦且欺騙友邦敝國人民憤激萬狀上海商帮且有停止運貨之宣言全國人民亦有停止納稅以爲最後抵制之說行見貴國商務亦將受極大之影響推其極或將釀成東亞之紛擾有妨世界之和平務望貴公使再行正式勸告徐氏尊重南北和會議决之條件並取消參戰軍及其武力政策以就法軌敝國幸甚世界幸甚 
　　致各省電國人不幸以千迥百折而成之南北和會忽因北軍攻陜由停頓而瀕破裂國家之危險人民之怨痛孰有甚於此者乎夫撤除退兵取消參戰軍及參戰借欵數項豈獨爲南代表之正當要求全國人民諒亦必同心竭力共促其成以期永久和平之實現不謂北政府别具肺腑不但撤陳退兵置諸不理再令停戰未見實行近且增運奉軍二營槍彈三十萬砲彈若干至三月一號邵瑞錦運陜之槍彈六十萬砲彈數百發無論矣况友邦屢勸勿提之參戰借欵現仍提用如故友邦勸歐戰終了應速取消之參戰軍現仍募編如故甚至錢能訓之麻電甘犯天下之大不韓堅持歐洲和議尙未成功參戰軍不應取消力爲段派作辯護恰與近日宣布之中日軍事協定中段派與日本於三月一號所訂歐戰終期之旨若合符節今新聞界又以北政府力謀以鳳凰山鐵鑛作抵向日本借欵萬萬元消息見告矣探其内容名爲實業借欵而開宗明義即云先交三千萬元不限用途是明明欲移此欵以作軍費又南北代表公議否决之八年内債亦正急圖發行並擬以該内債向日本押借若干萬綜觀以上事實北政府之縱容段派陽和暗戰以逹其武力征服全國之詭謀實已無可諱飾夫段派之勾結日本軍閥扶植私權固已淪陷國家於危亡爲人民所切齒所望者惟徐氏能開誠佈公與南方速成和議俾協力對外以保國命耳今徐氏不惟對於段派未嘗制止其賣國之行爲甚且推波助瀾攻陜借欵並進無懈若謂段派所刦持則身爲北方武力之領袖豈不可表明心跡於中國人無北無南孰無良心而謂必不能爲之後援乎方今德國武力打破各友邦力謀人道和平一經同情扶助誰敢出爲世界之敵再以欵械接濟段派乎顧徐氏不此之圖宣言停戰而戰實末停標榜陜將令而令實未嘗一顧和議瀕危進退失據徐氏一身不足惜其如國亡民喪何近日滬上商民已有停止運貨之宣言國人欲爲最後自衛計亦惟有反對窮兵黷武之政府停納租稅以免破壞和議者之殘民以逞軍人則棄甲抛戈以免爲爭私利者所用自屠同胞至於鳳凰山鐵鑛借欵及八年内債害不勝言國人萬萬不能承認庶使破壞和議者無可挾持否則徒責和會續開而於根本大計不一詳加顧慮是徒粉飾太平而使國内旋和旋裂陷人民於水深火熱之中致國家於危亡之道也誰無身家誰甘亡國急起直追時不可再臨電悲鳴惟希鑒納 
[和平聯合會又催速開和議]  
　　全國和平聯合會昨致南北代表函云少川桂莘總代表鈞鑒和議停頓瞬逾兩旬大局之危迫愈甚外人之干涉漸來本會蒿目時艱倍切憂慮一再呼籲爲民請命乃事與願違絲毫莫補今張君瑞璣計已到陜劃界而陜西停戰公電近亦各報喧傳陜局似略有轉機和議應繼續促進昨日滬上商人之激昻應爲前途所注意在商人救死救國熱誠原屬可嘉若杲各地方聞風而起激於孤憤有抗租罷課諸舉動或挺而走險釀成如德人罷工之要求日人米糧之行動殊非國家之福此不可不預防也務懇貴總代表委曲求全從中斡旋苟可遷就不妨犧牲一切速開會議兩害相權之問卽可以互有轉圜之地否則南北當局旣各趨於極端全國人民已瀕於死我公身任艱難倘不能力挽狂瀾吾民何所希望耶反諸我公初衷當亦惻然不忍者用特函懇貫總代表急圖挽救速開和議以安人民之心將來和局告成俾吾民脫離兵禍不特四萬萬九死一生之同胞稽首拜我公之賜即吾輩歷史上再延國命之光榮我公亦獨有千秋矣危迫陳詞無任盼禱除電請南北政府外肅此奉懇順頌公綏 
[旅滬舊國會議員陸續返粤]  
　　舊國會兩院議員自和議在滬開會或由代表團羅致或因地方事件先後來滬者計十七餘人以致在粤議員因不足法定人數迭電催促返粤旅滬國會議員通訊處接受前電曾經開會集議决定除確有要公一時暫難離滬者外餘均陸續返粤俾得開會議事并將制憲事業早日完成本星期三四出口之廣利福建丸兩船均有多數議員豫定艙位衆院副議長褚慧僧君即乘廣利輪船起行云 
[基督敎徒舉定赴歐代表]  
　　前年代長北京法部去年任廣東司法總長兼代南政府總裁之徐季龍君（謙）曾於清季偕許世英輩四大員漫游歐美膺調查法律之任茲聞全國基督敎徒公舉徐君爲歐洲和會赴會代表將於下月五號乘南京輪船渡美爲第二次之漫游徐君於赴法外並擬在英美兩國小駐其預定行程約有半年之久同行者有余日章係專程往美赴青年會年會者先是北京基督敎六公會及廣東基督敎聯合會原舉徐季龍陳靜怡二君爲赴歐代表上海基督會原舉徐季龍余日章二君爲代表嗣余君以美國青年會爲期頗長議事程序早定不克抽身赴歐陳君亦以他事固辭全國各大敎會遂改舉徐季龍王正廷二君爲代表其向和會請願主旨聞係根據威爾遜總統宣言期我中國實行完全之信敎自由而不復有國敎之印象隠伏其間也又以南政府方面論徐君此行係以私人資格前往視察其廣東司法總長等缺仍由同部次長代理云 
[關於遣送敵僑之消息]  
　　租界敵僑之報到昨爲租界敵僑至待船所之第一日據捕房送來租界敵僑名册共四百十三人擬分作兩天到所每日自上午八時起至下午四時止昨日報到者計一百三十八人均由汽車載送到所隨帶行李逐一簽名其應居房間均已預先派定故秩序甚爲嚴整沈知事於上午八時親自蒞所照料一切茲將派定該所各執事姓名錄下總務黄輯虞姚鑫之管理第一臥室朱彭甫　第二室陸謖庵張性初全志襄第三室唐飛熊蔡劍青許伯農管理飯廳浴室董振千管理行李葉蔚文葉惠之王農生打字楊維清蔡劍青出入證潘敏之徐頌之張性初朱彭甫病室全志襄陸謖庵曹飛熊清潔冷子薌楊書康庶務董振吉楊書康方楚材朱孔眞消防冷子薌收發文件朱小芸翁寶之文牘陳薇生名册潘敏之支配臥室潘敏之 
　　津甯敵僑之續來遣送敵僑事務局昨接天津警察廳署禡電略謂現由山海關捕獲敵僑約共八十餘名茲派官警二十員名護送來津定於本月二十六日上午由津乘坐火車起程南下大小行李計四百餘件約二十九日可抵上海届時請爲照料等因當由該局立飭南北駐站軍警於該敵僑到站時妥爲照料迅送待船所安置以便於第二批内遣送回國　又江蘇特派交涉公署昨接南京軍民兩長電云茲有德僑斐野士由寗到滬除派員護送外希卽派員接護云云楊交涉員業派李秉璋到站迎護矣 
　　患病敵僑之證明遣送敵僑事務局昨據江醫生報告證明德僑吳爾好木患腹症須施手術一時難以行動須在院調養三四禮拜始克成行云 
[海關人員要求之照准]  
　　文滙報云中國海關人員增加薪水之請求業已照准聞所加之數自十兩起至百兩不等並准服役七年後給予長假期 
[亞細亞皇后號之出發期]  
　　昌興輪船公司之亞細亞皇后號定於三月三十一號（卽星期一）由吳淞出發過日本至美國温哥武埠 
[劉公治喪事務所電電]  
　　天津黎宋卿先生北京馮華甫先生各省督軍省長省議會敎育會商會各機關各團體各報館公鑒前湖南督軍兼省長劉瀏陽先生諱人熙字艮生痛於三月六號即夏正二月初五日酉刻壽終滬上法界貝勒路義和里十四號寓館享壽七十有六歲老成凋謝舉國震感先生幼而孤苦篤學砥行長掇科名文實并楙厤官京外風節卓著上下愛重謳思在民官中州數十年琴鶴蕭然載道口碑久而彌篤其精勤吏治體察輿情抑暴禁姦務民之義所謂性之者也學本紫陽一以躬行爲主中更世變深撢國故默契天心豁然於民物之責非從事於根本改革不可迺專治衡陽船山王子之學本以造士敎涠所被自湖湘子弟外江右粤西蔚然成風乃至齊年僚友執贄問經豫章千尋之材桂林一枝之秀春風桃李有過於澧蘭沅芷者戊戌清廷政變先生弟子譚嗣同實主其事庚子之唐才常辛亥之焦逹峯陳作新皆瀏人也而先生實爲之先河國之人曰衡陽之學實在瀏陽有自來巳當辛刻鼎革之交武漢建義湘省應之不旬日而焦陳兩督同日被狙方是時清廷有詔割湘南六府桂撫節制武漢危甚蓋是時無桂則無湘無湘是無鄂也先生起手電桂撫以下諭同友正王芝祥實篆桂藩兼統新舊水陸各軍防營芝祥者先生弟子也陸武鳴時在南寗夙敬先生得電亦欣然起應而民國之基以定湘人士推先生長民政未幾辭去勛在國家功成身退有足矜式者洪憲帝制之機動全國風靡先生於甲寅之春創設船山學社躬主講席懇懇於民主共和之義而歸本於六經丙辰軍興先生諷湘督起應滇桂而手書疊布密約湘桂聯軍合力北伐項城旋殂湘督湯未久去職先生遂爲湘人士所推戴中央有令權湖南督軍兼省長大兵之後經營百度民懷吏畏湖湘晏然自以年高志在敎化辭職書十上而后得請迺超然旋渦之外觀政燕都著民國五六之交兩大妖方之不祥一書南旋不數月督軍團起國會解散竟有復辟之師展轉回旋國局如棊戰爭起伏瀕今三年鋒鏑瘡痍未知所届而先生亦以鄉關燹燬避地僑申和議開幕殷殷以策進永久平和爲蘄望屬以陜局糾紛和議停頓悲憤異常易簣之際語不及私國是茫茫而先生遽以此永歸道山嗚呼哀已平生清風亮節家無餘財不矜功不近名不慕權勢不立崖岸不樹朋黨不輕然諾不苟取與是又足以靖近習之浮氛而師表人倫者也旅滬湘人全體公設劉公治喪事務所擇期追悼以崇賢哲當代大君子表揚耆獻諒有同情紹儀等舉國步之艱難悼耆碩之凋落感傷逝者用愓來茲全國人士有同感焉謹揮涙合辭以告唐紹儀徐紹楨朱啓鈐褚輔成張紹曾孫洪伊張繼莊藴寬胡漢民馮自由王芝祥凌鉞焦易堂楊銘源丁象謙張秋白熊希齡譚人鳳周震鱗郭人漳陳炳煥劉永滇曾繼吾馬鄰冀彭兆璜胡元倓石廣權蕭度陳家鼎雷鑄寰陳九韶袁家普陳家鼐羅上霓張聲煥羅良幹吳燦煌蕭驤等叩漾 
[江寬案今日續訊]  
　　江寬輪船被楚材軍艦撞沉一案經海軍部特别法庭審訊已有十九次本定上星期四六繼續審理嗣因原告律師馬斯德等患病聲請展期茲聞馬律師病體已痊函請開審故由法庭訂定本星期二（即今日）下午二時接續審理已由審判處通知兩造人證及律師等届時到庭候訊矣 
[財廳催募八年公債]  
　　上海縣沈知事曾奉財政廳胡廳長令飭籌募八年公倆應照上届成案辦理當經函請各市鄉董曁商會會長轉知各紳商代爲勸募在案昨又接胡廳長令催略謂三月底本應繳欵彙解時期已迫萬難再延宜速設法籌措報解以重公需等因沈知事奉今後立即面商縣商會正副會長務將自認及經募各商認定欵數若干從速函報到縣以便於月終時知照各該商將認定公債照額繳納云但不知各商家願認此項公債否也 
[前日警廳之會議]  
　　淞滬警察廳長徐輔洲前日（星期日）午後兩時在廳召集所屬各外區署長署員隊長等來廳開常會提議一切進行事宜聞徐廳長以現當第二批遣送敵僑之際應在各管署所境内查明有無敵僑遷移居住以及前次未及應遣之各僑民如期呈報到廳以便列入遣送並以和議停頓外間謠諑繁興亟應嚴禁造謠並隨時嚴密防護以保安寗會議良久各卝始各返署以故各該署所自即日起傳諭各崗警注意禁止謠言云 
[省委調查烟苗員之行蹤]  
　　江蘇省長齊耀琳近以時届春令恐所屬各縣仍有烟苗下種情事特委科員沈愼榮分赴各地調查沈委員業已到申先赴江北崇海各縣繼以松江青浦等處已於昨日乘大逹公司朝陽輪船起行矣 
[部員到滬清理殖邊事務說]  
　　北京財政部昨派部員魏業路徐季文來滬聞係清理殖邊銀行事務云 
[南滙公團之注意浦東電車]  
　　南匯縣敎育會商會昨日會呈交通部電云浦東敷設電車事去秋報紙早已喧傳初因語類無稽都不注意至本年則竟有人沿欽塘一帶實地測勘詢悉確爲此事消息互傳羣情惶急查交通原冀其便利惟此事聞實有程姓爲虎作倀其費均任自某國以爲將來得隴望蜀地步桑梓之邦關係密切不容緘默究竟曾否赴部立案敬乞即行明白宣示以釋羣疑不勝迫切待命之至 
[教育家之行蹤]  
　　省敎育會會長黄任之此次赴南洋考察敎育啓行業已匝月昨得黄君旅次來函謂已由香港海防西貢新加坡經馬來半島而抵檳榔嶼將來尙須往緬甸蘇門答臘爪哇等地攷察歸期約在四五月間云 
[江浙水利聯合會開會紀]  
　　江浙水利聯合會自上兩次開會規定會章選舉會長後推定宋承家赴崇歡迎王丹揆（清穆）會長於二十三號到會通知各會員於前日下午開第三次會議到會者王會長及會員黄以霖潘承鑑宗嘉祿季通錢宗翰董永成李開福鄭立三葉理封陳其禾金鴻修宋承家龐樹典盛邦采徐允一朱景章蔣玉麟徐士燾葉向陽又特别會員朱紹文等三十餘人經王會長主席宣布本日開會主旨並謂本會關係兩省組合會務重大非先將各項規則按章議定呈報中央及兩省行政長官核定再行定期開會討論水利議案不可遂由臨時秘書將會内議事細則職員辦事細則又經常及臨時預算草案逐條朗讀互有討論依次表决至五時散會即晚公讌於一枝香餐館盡歡而散昨日下午各職員到會組織會務開始辦公 
[會樂里搶案續誌] 己獲盜匪三名 
　　公共租界雲南路會樂里妓院前晚被盜搶刦已略誌昨報茲悉是晚八時有盜匪五人突至會樂里二弄第三百九十七號門牌鴇婦周姚氏所設之雉妓院内三盜把守前後門戸兩盜闖入内室各出手槍恐嚇將周鴇與傭婦陳王氏攔入一隅當被搜刦去值洋六百餘元之金飾現洋鈔票吵嘯而去迨周鴇報請老閘捕房立飭中西探捕馳往兜拿該盜等已早携贓遠遁旋經特别機關華探目李星福陳雲忠鍾星南張芝卿包探張炳成王長根等偵悉贓盜匿跡附近天津廟衖五百十九號屋内即協同一百零一號西探目壳羅香密往該處拿獲海門人陳楚卿（卽仁甫）張慶郎袁大等三名搜出新式手槍兩枝槍珠三十九粒並原贓現洋鈔票曰絲巾等物一併帶入捕房押至昨晨解送公共公廨請究卽據中西探目帶同事主周姚氏見證陳王氏相繼上堂禀明前情要求展期調查有無别案及緝提在逃同黨併究關讞員得禀商之英卓副領事判被告等仍帶回捕房候展期兩禮拜開審 
[寓客帶械被拘]  
　　派駐老閘捕房專查特别事件之華探目陳雲忠包探張炳成王長根偵悉同寓於公共租界廣東路（即正豐街）第四百八十六號門牌五洲旅館内之徐州人楊祿財楊德勝（即裕標又名老大）天津人張桐生（卽張三）吳阿裕等四人行踪詭秘頗有可疑於前日下午禀明捕頭協同西探目壳羅香往將楊等四人拿獲搜出假手槍一支刺刀一柄帶入捕房昨解公共公廨經該探目等上堂禀明前情要求展期候調查楊等曾否在公共租界内犯案再行解訊中西官得禀判被告等還押諭令捕房切實查明聽候訊核 
[又獲廈門路刦案之關係人]  
　　公共租界廈門路順康里四十三號門牌葉菊人家於上月十三號夜被盜刦去值洋一千七百餘元之金珠 
 
 
 

Page 11

 
 
飾物現洋報經捕房業由特别機關中西探目前往海門地方拿獲與是案有關之郁阿四倪阿大朱阿慶朱三等四人解經公共公廨訊諭押候調查證據解究在案昨由捕房將郁之同黨倪阿福（即子卿）一名續獲連同郁等併解公堂請究據中西包探上堂禀明被告與本案均有關係請爲潵究關讞員得禀商之英卓副領事以此案係由美領陪審判被告等仍一併帶回捕房候美領堂期解訊 
[刦案牽涉婦人]  
　　盜匪盛江郎王阿三李岐福等因持械夥刦山海關路一百零九號門牌秦通理等各家衣飾現洋經特别機關中西包探將盛等一併拿解公共公廨訊明判决詳解護軍使署按律懲辦在案茲經華探目張芝卿查得李盜曾於去年十二月三十一號分給其姘婦朱小四子現洋五十元及皮袍一件朱婦逃匿海門因特禀請公廨備文前往海門協同縣公署法警將朱婦緝獲於前日移提來滬押至昨晨解送公共公堂請究經中西官略訊一過判朱婦發交官媒看管候訊 
[包探偵獲曾犯刦案之車夫]  
　　黄包車夫江北人吳榮法王守章朱書淦顧四明陳德裕李小二仔戴小四仔喬小五仔等被匯司捕房包探陸連奎奚德安偵悉曾於本月二十一號擁至公共且界北山西路某姓家刦取金戒現洋帽子等物爰禀明捕頭協同四十號西探目潘林士（譯音）往將吳等八人拘押捕房昨晨解送公共公堂卽由該中西包探分别上堂禀明前情要求展期以便查明證據再行請究關讞員核禀商之英卓副領事判吳等均帶回捕房押 
候查明於下禮拜一解訊 
[寳山自治經費之一再借撥]  
　　寳山縣知事張允高呈財政廳文云竊查寳邑奉令劃存自治經費一欵上年經全邑經董聯合會谥通籌地方預算案内議决呈明帶征一次原定劃存銀四千元嗣因舉辦國省會選舉經費不敷别難設措經該會議就該欵撥用復核轉呈兩項併計先後借撥銀二千二百八十八元有奇欵關奉令劃存自應照數籌還以資有備知事先見及此曾經令行該聯合會籌議歸補旋據復稱以爲數頗巨籌補爲難寳邑旣無餘欵留存復鮮大宗收入祇得暫從緩議他日自治機關恢復有期當再另行設法等語具復前來知事復加籌核所稱擬俟自治回復有期再行設法似亦爲權衡緩急暫舒目前財力之道而自治一經需用自可責令即籌察核情形所議似爲可恃理合具文呈報仰祈鑒察云云又此項自治費因七年度地方預算不敷復經該聯合會議决再暫行借撥銀一千一百元將俟自治回復一併籌還合併聲明 
[通緝汴省賄案逸犯]  
　　北京司法部查悉河南省罪犯馬雲驥過濟川二名於犯案收禁後由顏桂芳以銀洋七千餘元運動河南高等檢廳長准其託病出獄事關行賄司法官員亟應查明究辦除分别懲戒外恐顏桂芳等潛逃赴滬故於日前咨請松滬護軍使通令所屬軍警一體協緝 
[興發榮機器廠風潮近訊]  
　　滬南外日暉橋興發榮機器廠罷工風潮已兩誌前報茲悉此事已由工頭張某勸導各工人照常入廠工作並聲明拘留之張錫祺等五人可請求釋放茲因該五人已由警所轉解地方廳判决各予拘留四星期故各工人咸與工頭爲難要求代爲設法請釋而在押之家屬亦以生計所關均與該工頭糾葛云 
[四誌滬杭路開夜車之預備]  
　　滬杭甬鐵路添開夜車一事屢誌前報日來除各站人員分别調升或添補預備爲夜班之用外所有下級工役最關緊要者惟鈎夫與分路夫兩項非經訓練純熟易致危險昨（二十二日）經該路車務總管選派工役十餘名由該路醫生騐明體格派往上海南站嘉興杭州閘口各大站實地練習一俟嫻熟即行派充各站夜班之用至於軌道枕木各站分路义道等均無添改云 
[軍用牲口亦收半價運費]  
　　滬寗杭甬兩路凡有軍隊人員往來乘車及裝運軍需品等均有陸軍部頒發護照及半價劵騐明放行惟軍用牲口馬匹向無半價運費現交通部准陸軍部咨請嗣後遇有軍用牲口馬匹亦按半價收費並由本部備有半價劵執運騐明放行云云此項辦法昨該路已按部令當飭車務總管分飭兩路各站遵照 
[龍華安插放寬馬路之界條]  
　　龍華馬路現須放寬路面已將面積應佔之兩旁民田一律插標以便於築造時按標建築惟所插之標均係木質深恐日久拔除無從區别故特改用石條上鐫馬路界三字業已購就昨經派員將石條分别在所定路線兩旁田内安挿矣 
[派兵接築馬路]  
　　楊樹浦依周塘馬路已築至張華浜可通車馬惟張華浜淞滬鐵路軌道北起以逹藴藻浜大橋一段馬路尙未築成去冬曾經盧護軍使派令補充兵第一團抽調兵士二百名前往接築去後嗣因舊臘天時寒冷泥土凝凍將兵調回暫停工作茲盧使以春令天暖應將接築之路趕緊完工故於前日又派該補充兵二百名迅往築造矣 
[花園弄火警續誌]  
　　前日南市大東門外花園弄火警焚燬裕源藥材棧等房屋五六問當經第一區警署趙署長因該棧保有火險傳到執事于炳章並近鄰周姓之庖丁殷家生一併申解警廳司法科訊究已紀昨報茲悉被累隣居數家因貨物均受水漬損失不貲相約具呈警廳陳明該棧保火險銀若干兩此次無端肇灵應請調查起火眞相並追賠損失等情劉科長預審時于殷二人仍各推諉因飭暫留候查明核辦 
[吳淞救火會選舉職員]  
　　吳淞救火會於前日（星期日）午后一時假第一國民學校開選舉會到者五十餘人經全體會員舉定（會長）謝瑶軒（副會長）張玉墀繆同甫（評議員）夏同慶朱水臣周彩生張麗雲顧丹巢董魯卿印湘蓀楊泳滄俞葆蒓等九人（會計員）張磐石（捐務員）李承鈞（幹事員）朱滄宏董驚人蔣金發蔡禮豐（糾察員）楊元康顧丕模（文牘員）劉友桐（書記員）朱頌千等並聞該會將選定職員照章吾縣備案所有救火隊員一俟服裝完全即行開始操演云 
[學校設立銀行]  
　　尙文門外中華職業學校課外作業除自治會（内分衛生部消防部裁判部等七部）販賣店外又設職業儲蓄銀行專做往來存欵定期存欵活期儲蓄保證借欵抵押借欵等校中職員學生工人均可存入或借用近來營業日見發逹若他處學校辦儲蓄部者亦可往來活期利息按月至少五釐聞縣立第二高小及市立養正學校均已願與往來互相聯絡互相提倡至其實施方法及應用表簿該校及務本女校均有發售云 
[滬海道屬知事之調動]  
　　滬海王道尹昨奉省令略謂署理寶山縣知事張允高着調署崇明遺缺即以川沙縣知事章同調署所有川沙縣知事遺缺以崇明縣知事賴來熙調署在未到任以前查有任用知事趙殿英（趙現爲淞滬警察廳總務科長）堪以暫代除分别行知外仰即知照云 
[復智學校學生旅行南翔紀]  
　　昨日憶定盤路私立復智學校校長教員率領乙種商科學生五十人乘滬寗特别快車遠足南翔并與南翔嘉定縣立第二高等小學校球部比賽足球假南翔保衛團操場擊行午後二時雙方球員整隊蒞塲比賽半小時各無勝負迨下半小時復智進三球南翔進一球故其結果爲三與一之比較旣而由南翔高小敎員邱瓊蓀陶世俊導復智遠足隊游覽古漪葛氏二園回滬時己萬家燈火矣 
[少年宣講團近事]  
　　歡迎講演團該團於前晚（二十二日）在辦事處開會歡 
迎江蘇省巡迥講演團陳石琴承志新二君該團員到者甚多由陳承二君演說頗久都關講演上進行方法至十一時方散 
　　報告新團員三次徵求報告如下（一）黑隊沈文奎黄明炎張芝瑜梁汝熾顧惠連繆蘇駿包健甫沈糶綸宋國樞李文衡金煥章温慕筠吳絔臣薛煜庭楊振文張叔懷劉瑞宇嚴美孫須養粹王慶奎姚頌馨陸瑞麟潘卓吾等二十三人（二）紅隊田樸存徐劍青何致遠陳仙影盧雯叔等五人（三）黄隊施文明陸錫榮許鴻康陳賢賡徐雨春等五人（四）藍隊丁玉函董儒官程育明葉瑞生湯文法等五人（五）白隊倪上仁陳蜎隠李士泉等三人上星期中共計四十一人云 
[巡迴團講演紀]  
　　江蘇省巡迴講演團講員陳石琴承志新昨日假大東門内火神廟開講演會講烟賭之害及敎育之緊要聽者數百人末由少年宣講團諸團員李謀邦等相繼演講至薄暮始散上海縣敎育科長李頌唐視學朱伯華均到會 
[紹興同鄉會歡迎新會員]  
　　紹屬七邑同鄉會自去年大舉微集會員後新會員入會者三千六百人二十三日下午二時在城内浙紹公所開歡迎會新舊會員畢集幾無傛足地首由魏清濤致歡迎詞次紹興旅滬公學學生唱歡迎歌次由魏子翔報告該會經過情形繼由曹慕管演說并延中國救濟婦孺會童女跳舞隊八人佐以鋼琴唱歡迎歌又有韓秉謙演各種幻術以助餘興散會己六鐘矣 
[己未同樂會消息]  
　　商務印書館寄宿所同人所組織之己未同樂會於十九日晚八時半開第一次演講會到者六七十人先由會長陳謙夫宣布開會宗旨繼請田耀華演講經商之目的田君詳述個人經商之原由及入館以來之經騐最後勗勉同人應具高尙之理想遠大之目光惟當循序漸進不可急圖速效云云散會時已鐘鳴十下矣聞該會定二十六日晚開第一次遊藝會由劉廷枚布置一切以娛同人云 
[　　前日（二十三號）下午海鹽旅滬同鄉爲籌設同鄉會假城内醬業公所開會到者五十餘人公推周辛伯爲臨時主席述開會緣起次朱仲鈞演說略謂吾邑旅滬同人年來逐漸增加統計人數不下二三千人借如散沙一般鄉情無從結合此次同鄉會之發起原所以固結團體聯絡鄉誼所望同志諸君合力進行始終勿懈云云旋公推周辛伯爲籌備主任朱斐章張桐生爲副主任並推定幹事十二人擔任勸捐時己五時遂散會 
[整頓路燈之警察廳令]  
　　淞滬警察廳昨發訓令云案查前因各街道路燈不明迭經令飭整頓在案乃近查各街道路燈仍有昏暗不明及虚設燈座並不燃點之處揆厥原因皆由路燈夫役懶惰不將燈罩勤擦甚致有偷減燈油情事查路燈之設原爲便利行人若黑暗不明則與無路燈何異亟應認眞整頓方免怠惰偷减之弊除分行外爲此訓令該署所遵照仰即轉飭清道員自後務各督率路燈夫役勤愼從事務使燈光明亮不得再有懶惰及偷減燈油情事該管官長亦當同負督察責任本廳並不時派員稽查如查有上項情事發生除將路燈夫役立時責革外定惟該管官長並清道員是問其各實力奉行母得視爲具文是爲至要 
[賽會聲中之恐嚇信]  
　　浦東社莊廟等各廟定期舉行賽會迭經官廳傳諭禁止而社莊廟各會首必欲逹到出賽目的經三區二分所警署王警佐飭將廟柱首丁某等傳案諭令阻止詎丁稱此次賽會人衆勢大民人力薄無法阻止情願收押等語王警佐遂判將丁收押　示不料前日該警署忽接匿名恐嚇信一件内稱官塲如要禁阻賽會恐蹈前次某廟之覆轍云云王警佐即據情禀明三區警正曾永奎昨午轉呈警廳徐廳長請示施行 
[校長注意保存古蹟]  
　　浦束奉賢縣城内言子祠向有田租一百五十餘畝爲設立義塾修葺房屋之費自改設第一國民學校後所有田租充作城區學欵校中全年收入不敷支出雖欲將校舍修理而經費無着因之年久失修後進三間現已向東傾欹牆壁走動茲由該校朱校長醒華爲保存古蹟起見己呈請縣署撥欵牮正矣 
[冒車木料之敗露]  
　　甬人陳長桂前日與在逃之某甲向租界祥記塌車行雇車一輛至閘北光復路新大橋塊天祥木行冒車木料該行經理魏德年夥錢楚泉向陳等詰問何人所使陳等相率潛逃惟將塌車夫王長發邵仁發沈鳥發三人鳴警拘入四區二分所經倪署員研訊王供陳等來雇車輛時身畔取出天祥木行發票一紙據云買定木頭六根喚往載運至某處交卸餘不知情倪署員遂派警將王等三車夫轉解司法科押送至中途適遇陳長桂當由巡警上前拘獲搜其衣袋内僞造之發票尙在遂一併解科押候補提在逃之某甲再行核辦 
[希圖賴婚之控訴]  
　　鹽城人吳鶴如之子桂清自幼由吳鶴臯王對如爲媒聘定住居閘北恒豐路懷遠里同鄉婦人陳顧氏之女名寳貝子爲妻民國四年桂清由原籍來滬即萬岳家每日出外拉黄包車所得車資均交與妻母如是三年去年央原媒提議完姻不料陳願氏厭婚貧窮蓄意賴婚將桂清逐出日前由吳具呈四區二分所經倪警佐傳集媒證質訊陳顧氏不認許婚倪警佐命解警廳司法科訊辦 
[老人扭控姪孫媳]  
　　江北人姜延年己七旬去年率其十七歲之女逃荒來滬住居閘北恒豐路姪孫姜義貴家由義貴爲媒將女許字夏家弄某成衣店主得洋七十元除化用外餘洋四十元託義貴存放取息詎至今本利無着姜延屢向索討義貴忽然避匿前日姜延將姪孫婦吳氏扭控四區二分所經倪署員質訊該氏供認此洋借與同鄉某甲刻不知何往云云倪署員命解司法科訊辦 
[梅家弄發現男屍]  
　　西鄉梅家弄車站對面墳墓前晚（二十三）忽發現男屍一日年約三十餘歲項有繩痕似係匪徒以繩套項背斃命屍身祗剩短衫蔴各一件昨由該處地保投請上海地方檢察廳蒞騐 
[徐警廳長擬留趙科長]  
　　淞滬警察廳總務科長趙殿英現奉江蘇齊省長牌示委任代理川沙縣知事並飭速行赴任而徐國樑廳長以趙科長在事多年現當辦理遣送敵僑等要務深資臂助未便遽易生手是以擬電呈齊省長陳明一切並請另委他員接代云 
[虧欠房租案三則]  
　　泰安祥席店主張寅生前至法公堂控三房客劉子榮虧欠租洋一百五十元請追劉供此房由宋姓轉租與商人虧欠租洋並無此數有租摺可憑着將租摺呈案察閱再核在案昨又傳訊被告聲稱租摺係在原告處須着原告交出原告稱租扭係重要之物豈有由商人收管之理實由被告收藏不肯交出仍請嚴追中西官以被告旣不能將租摺交出應照原告所控之數限三天交清又新瑞和收租人至法公堂控房客胡佩榮虧欠租洋三十九元忽於日前私行逃逸棄下零星物件報經捕房前往檢點所值無幾請求核示判將生財作抵欠租又德和洋行收租人控房客陳姓虧欠租洋若干元請求訊追陳供祗措得兩個月租洋呈案餘欠請求寬限交付中西官判交案之洋給領外餘欠限一月還清 
[虧欠貨欵案被告不到]  
　　張少園前至法公堂控范正元虧欠貨欵銀洋若干元請求提案訊追經中西官核准飭傳去後范避匿不到昨日由捕頭稟明公堂請核原告稟稱被告有意避匿不面請求嚴提到案訊追中西官判三個月内如遇見被告准予隨時扭案訊追 
[竊鐵判押十四天]  
　　法商電車公司大班昨至法公堂控稱公司中揩車人楊阿泉日前乘隙竊取生鐵兩大地被管門人查悉將楊人贓並獲喚捕拘案請求訊究楊供民人實情貧苦無奈犯此不法行爲以後不敢再犯求宥中西官以楊姑念初犯判押十四天以儆 
[小販投繯殞命]  
　　住居法新租界巨籟逹路二百七十號門牌之湖北人李太興向爲小本生意前晚不知因何忽萌短見取繩自縊身死迨至昨晨由二房東某甲察悉報告盧家灣捕房將尸身車送同仁輔元堂騐尸所午刻報由法公堂聶讞員會同法副領事蒞堂相騐得李委係自縊身死查得滬上並無家屬由堂棺殮厝壇召領 
[索取開店陋規之押儆]  
　　侯茂年因先後向楊樹浦路六百八十號六百六十一號門牌兩家新開兩店舖索取陋規被九百九十一號華捕查見將侯連同嫌疑人陳家榮一併拘入捕房押至昨晨傳同該兩店舖主陸金桂范品祥見證朱言者范小品將侯等兩人解送公共公堂請究先由陸范兩原告上堂訴明被告侯茂年見伊等新開飯店强行索去聘規洋六元零四分是實繼據朱范兩見證分别投案證明被告每乘店舖新開即往拆梢偶不如意輒肆兇横云云詰據侯供稱因事口角並未拆梢陳供稱因見伊等爭吵向詢何事實被悮拘求宥中西官得供磋商之下會判侯茂年發押西牢六月以儆陳家榮無干開釋 
[小工傷勢加重之禀訴]  
　　昨午有彭和尙至地方檢察廳遞稟聲稱向在浦東華通棧碼頭爲本帮小工頭目已歷十餘年邇有湖北帮小工數十人以趙麻子李老黑等爲首於前日到來爭奪生意持械秀武將民人之夥孫阿大擊破頭顱受傷由警到來拘獲行兇之王明海一名解送到廳奉訊將王收押孫阿大回去自行醫治候查拿羽黨再核在案日來孫阿大傷勢日見加重勢頗危險民人恐有不測爲特來案稟陳請求核示林檢察長諭候批示辦理 
[塌車夫毆傷車主]  
　　塌車夫揚州人倪榮才向車主邵裕生借洋不還經邵索討反行兇毆傷邵頭面被控滙司捕房派探奚德安將倪拘獲昨解公共公堂請究先由原告邵裕生投稱在虹口克能海路三百五十九號門牌開設塌車行被告前託我代借洋五元言明按日拔還今已多日未付向索反將我毆打並將行内之玻璃窗擊毁云云並據倪供稱原告駡我是以毆他等語中西官核供以被告倪榮才不應行兇判罰洋五元充公以儆 
[串竊各押九月]  
　　寗波人王阿懷鄔世德串黨竊取虹口吳淞路九百七十七號門牌居婦王張氏家值洋一百餘元之金銀飾物銅錫器具携贓而遁後由包探周小弟將王烏二人查獲吊出原贓解經公共公堂訊押在案昨由捕房傳同原告將王等解廨復訊先由王張氏投訴該兩被告當時串同在逃之人扒牆入内擊破玻璃窗竊物情形詰據王等俯首無詞中西官核供判王鄔兩人各押西牢九月以儆贓給原告領去 
[虹口捕房瑣事四則]  
　　鎭江人周阿毛因串同甬人王阿銀等在虹口伯頓路七百九十三號門牌某茶館内向王阿榮拆梢洋三元經王偕同見證應阿六陸阿連張金海等控由閔行路捕房捕頭飭探譚鳳池與九十八號西探往將周與王阿銀一併拘入捕房押候查明解究　 
　　天津人張玉山竊取蓬路二百五十號門牌某日本人家值洋十八元之自來墨水筆三支被探沈阿炳與日探中川偵知將張拘入捕房押候查明解廨請究　 
　　韜朋路一千一百零一號門牌炒麫店主甬人王阿水因深夜賣酒被六百二十八號華捕查見以其違章稟明捕頭請廨出單將王傳案訊究 
　　通州劣孩孫洪子陸續行竊華特路許桂生愛而拷克路季林氏西華德路王楊山舟山路六十六號孫陳氏等各戸衣飾銷臧於楊樹浦路一千四百六十五號門牌王阿二被探陳金楊查悉將孫孩與張一併拘獲起出原贓帶入捕房押候解究 
[淞滬警察廳批示五則]  
　　楊新記批據呈己悉查本案前經庭訊本廳對於此案爲息事寗人之旨諭令出外自行理處該民已購木料着原估價買回己屬格外體恤致於拆房損失事爲該民自取其咎在原告殊無應行償還之義務爲該民人計尤應心地明白早日求了方可免予罪戾乃茲竟開具工賬以延不理結等詞到廳呈訴誠不知意欲何爲旣經荒躍於前現又如此籲澦於後適足爲該民人自不利益仰即遵照批示謹遂庭諭尅日由原告購回木料完結如再延宕定行傳案解辦不貸 
　　陸邁生批呈悉查該民因朱永林騙用報開費銀一案到廳質證係奉有本管稅司之命該朱永林之弟朱老四即藉此糾人滋詐殊屬妨害安寗該民爲預防後患起鑡儘可於滋擾之時報告崗警所請飭區拘辦之處應母庸議 
　　施文德批呈悉查小工徐桂違背廠規事爲買辦所知辭歇不用此係自取其咎事與該民無關今乃遷怒於人糾人滋擾賠書恫嚇如果所呈屬實殊干法紀之嚴准即隨時報警拘究初無備案之必要仰即知照 
　　曹榮錦批呈悉查該商於租房之時旣將頂首洋交與蔣沈氏收執則酌理衡情自應着落收欵人歸還至房東因爭產糾葛當然爲另一問題乃該商不向收欵人收回押租輒來廳呈訴意欲何爲如果收欵人不將原洋退還則此等民事關係儘可呈訴上海地方審判廳請追仰即知照 
　　陳趙氏批呈悉查爾媳李氏於夫死之後時常不告而出殊屬非是該氏分居親長儘可隨時訓誡俾漸受感化事關家庭且亦並無實跡初無備案之必要仰即知照 
[誌謝]  
　　昨承商務印書館贈第一百八十二期英語週刊一册謹謝 
雜評二 
[挪移專欵] （庸） 
　　移甲補乙爲財政上最大弊竇蓋不特欵目不清且易啓侵漁之漸也 
　　寳山上年議决之一次帶征案旣爲劃存自治經費起見則循名課實自應專欵存儲無論國省兩會選舉屬於國家行政縣無擔負選舉費用之義務就令省欵不敷不得不由縣籌墊亦無挪及專欵致令帶征收入仍歸無着之理該縣謂不敷之欵舍此别難設措試問苟無上年之帶征以供騰挪則寶山選舉是否將以費絀而不辦此等紊亂財政之行動卽令事後及早籌補已不可爲訓何况任意拖延諉諸自治回復有期之後是直抹煞帶征目的爲無期延期之歸墊而已 
　　自自治停辦以來各縣帶征之案接踵而起創辦之始何嘗不指定用途號曰專欵而究其實際亦不過供官僚與三數紳董挪移之便利豈特寳山一縣爲然哉 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（五十）] [  一之]  
　　我國旅美僑民往往閭里相屬自成一區而唐人街之號遂騰布於衆口說者每以華僑成羣聚處不能如日本人之各地散居引爲大憾此片面之論所謂知其一不知其二也記者默察華僑聚而不分之原因實以懼人凌侮嘗恐勢孤而力不勝耳苟非然者何以日本人到金山亦須如華僑之鄰里相望而不相阻絕歟蓋金山在西美種族之見較深尋常自遠東方面渡美者不易與彼美民於居處上相接近也 
　　紐約貧民窟若意大利人若希臘人若猶太人固莫不有其一定之街道爲範團即進之而爲俄人德人及其他各大國之僑民凡其經濟上不充裕者亦常見如金山之日僑住宅各以類聚而儼然成爲一種之特别地域此又以財力上限制而有此守望相助之現狀也 
　　綜述唐人街發生之由實不外乎上述兩種原因但在他國僑民亦有不能脫離此兩原因之圈限者何以美國各大城不聞有意大利希臘街不聞有日本街俄羅斯街而獨聞有Ｃhinatown（一作唐人街）種種之嘲謔乎比其理至易明也我中國之政府數十年來向置僑民於度外其行赴美利堅之專使者雖其中不乏雋才亦每爲資力權力所限不能有所施展致此己留美境之僑民絕鮮敎育上之溥化與營業上之津助焉其幸而不趨於至貧至弱或其堅忍心冒險性有以致之而决非外來之能力有以益之也在他國則不然以最切近之日本爲喻政府對於僑民之設施己無往而不堪驚異矣日本僑民中除有常駐美國之新聞記者及演說家外尙有臨時赴美之碩學名流此輩均以實心實力訪察民隠爲前提而尢以闡揭國光融洽日美感情爲務故日僑中即有令人不滿之處亦可於無形中一一潛加掩飾云我國苟能以日本爲法對於僑胞已可造福於無窮而我榮辱與休咎與此相關者尤深且切也 
老申報 
[媒人倒貼] （見光都元年十二月初二日） 
　　男媒曰媒女媒曰灼是固列於周官三百六十職之内所以合兩姓之好重乎其人也降至後世媒則惟利是視他非所計故儘有顚倒是厞祗圖成就以冀新婚三日後登門來謝己耳顧祗聞媒人許媒金從未聞媒人貼媒金也乃昨聞吳友所述兩事則凡爲媒者苦矣據述有一開米店者定親於某氏臨娶之日女家索開門包洋七十元缺一不可兩媒往返數次而男宅止肯出五十六元幾至好事多磨佳期錯過不得已兩媒各出七元票據一紙權爲調處始得大門洞啓扶入青廬然不過執柯者權宜之計爲兩家之落場勢耳豈知過門後男宅固不歸償而女家亦即以此兩票付酒館賬矣是則紅螞蟻可輕爲乎又一某姓迎娶日亦以開門包不敷致媒人脕去皮服質錢方得妥貼迨至回九之期新郎方端坐席間與衆親友拇戰而媒即袖出質劵拱奉呈閱衆於是各有愧色立遣使贖出交還媒即披之而去是眞可謂惡作劇也 
新拾遺 
[世界女傑略傳（二）] [  天醒]  
　　麗賽施麗賽施者法蘭西無政府黨之女將軍也花容用貌一弱不禁風之美女子生於洛列司之一破屋其母方在結婚之始而麗賽施忽產人皆目之爲私生兒與祖父母同居於一破屋之内貓狗馬牛豚羊兔鼠等日日相伴夕陽西下饑蝠盤空殘月東升怪鴞嘯樹荒凉之景一至於此然麗氏居此了無憂色其祖父夙爲崇拜共和之政治當北風鳴鳴時常拾荒郊之蘆萃而熾之稚女章孫　繞滕下即製首日革命時代之遺事娓娓而道之麗氏腦海中早浸淫此說故其及長也醇然而唱共和之論迨拿破崙三世即位英法聯合軍並起時麗氏方爲小學校助敎師聞之突入巴黎共和思想有觸即發義憤塡膺積不能堪遂有暗殺拿破崙三世之念卒不果而心益憤旣而法俄交惡戰雲復起法敗乞降人心惶恐麗氏自服兵服肩鋶佩劍終始防戰一息不懈無何巴黎黨與政府黨大戰之間麗氏於重闈之中能救其母後雖擊獄出獄慷慨激昻其一種挫强扶弱之精神不可一世年逾七旬而意氣仍豪嗟乎鬚眉男子躬負社會之重任若麗氏者寗數數覯哉 
　　鐵爾亞娘鐵爾亞娘法國之農家女資性銳敏勤學能文凡洞悉再建法國之事蹟者類能道之當英法衝突時英軍如茶如火直逼而來鐵氏時年十七男裝跨馬鬢影鞭絲翩翩年少迷離撲朔莫辨雄雌大軍一出勇氣百倍英人大敗沙利市中遂絕敵兵之跡時法國再造鐵氏之素願己償意欲退隠爲奉天城内天后宫（古蹟圖四十一） 
　　法王所挽留無何英軍復入盛兵以待鐵氏單身前進力竭馬斃遂爲所擒而身以殉然熟使法國再振越年而英人再敗不敢窺邊試一溯鐵氏之首功咸爲之榮幸宜乎國家特建華麗宏壯之紀念碑以表其偉大之功國人崇拜至今不衰云 
常識 
[便秘之危險及其治療法（上）] [  俊時]  
　　（譯美國體育雜誌） 
　　便秘之症人常患之類皆習不經心以爲微恙不知危險之病皆從極小之疾而起便夂之害雖不立時著顯然設患之而不以爲意浸假而成他疾其危險有不可思議者故醫家謂之康健之敵百病之母誠非過言也 
　　便秘最顯明之害人所共知者即其傳毒腸胃是也醫學博士美克你角甫氏Ｍetchnikoff嘗潛心研究腸胃衛生甚有所得曾謂人生衰老之由大半爲腸胃受毒不可究治之故並以戒人曰人之衰老雖不可免而人至何歲老弱乃人力能及之事盡心衛生血脈流通排洩靈便則腸胃所受之毒得以清解而病不易生矣 
　　夫人身猶機器也一旦機器不能循常軌而行動必其有一部或多部之損壞也修機者必搜尋損壤之處而修理之人身之病亦然病之起决非無因能得能病囚然後對症用樂則未有不得效騐者是則便秘之原因何在當爲讀者所須知者矣便秘不原因甚多如運動太少水分不足食物過量等是也 
　　運動之益人所共知强筋骨活血脈增精神助消化不運動則反是體弱而病易侵便秘其一也然則運動何若余之所謂運動者非所習聞之跑跳劇烈之運動不能得益而極危險之類也乃一種温柔不劇人人能作之運動例如步行拍網球登山騎馬游泳等以平均體質言則長路之步行爲最有益深呼吸亦屬極佳之運動惟此則獨行不甚有效宜同五分鐘之柔軟體操參雜行之運動之時間自以清晨爲宜故如患便秘多運動體操治療法之最靈騐者也 
　　運動之前如能先飲沸水二杯而後體操則治便秘莫善於此若再不愈則必有他病雜於中非此所能治除求醫外别無良計矣 
小說 
[子錢家遇害] [  雄倡]  
　　柏累堪曰汝乃忘外間霧氣瀰漫乎噫彼至矣言時己聞樓下有門動聲須臾侍者己引客至啓室門曰此爲密昔司Ａrnold亞那言後復闔其扉而退聽來客自進柏累堪引目見一瘦小怯弱之婦衣純黑之衣至整潔面羃已濕羃下隠一慘白顦顇之而容縐紋都滿柏累堪停睇不瞬似力自追憶其舊事者乃引一从榻近燈下延坐因曰密昔司亞那晚來佳乎夫人其行長道矣非至自鳳克師廳橋乎今日下午吾自彼承辦此案之巡長得夫人書後曾微加探訪乃得夫人所居地言時仍審諦此婦婦亦引目視柏累堪眼光中似含光懼且含涙低聲對曰謝君不棄噫密司忒柏累堪聽之吾見維弗蘭實未爲是也柏累堪顰蹙作煩惑狀曰下走前在何許曾晤夫人者噫今憶之矣尊夫爲威爾遜得十二年監禁之罪以句噫幸自力持語後即躍至對座扶起此婦於坐榻中呼曰白德世爾趣爲我取凉水至彼婦暈逝矣可憐哉若人也遂引起其面羃摩撫其面部復灌以凉水唇青者乃徐徐轉色眼圈黑而眼力疲乃微張其睫柏累堪旣示意白德世令更以凉水至灌之遂自趨室隅啓一匱翻檢旣得楮一小束標題曰威爾遜乃曰得之矣檢閱一過觀其訊鞫之時日而屈指計之遂復歸火次視婦曰己略愈未婦起坐四顧徐徐言曰唯愈多矣謝君灌救語時尙微呻復哽咽曰吾夫事吾年來秘不示人乃不意君固已悉吾陡觸其悲因而立暈柏累堪安然曰約當此時尊夫期滿可出獄矣婦徐徐點首曰數日前吾得彼自獄中來書言不日期滿於是吾乃盡宣期隠告吾兒維弗蘭吾兒者前此但知父己逝世身爲际孽旣聞父事則悲愕萬狀爲父部署將待其出獄送之直赴坎拿大今日遂至獄中面父挈之同赴利物浦送之登舟吾母子則將於數禮拜後隨往故吾子今晨實未近其治事之所固灼然可見復安能謀殺其主人密司忒馬丁士者今若是則吾家醜又將外揚矣報中且歷歷追紀吾家舊事此辱復胡堪者吾夫昔年亦以謀殺案被逮本將論抵乃以當時忽發狂易議得從末减定爲禁錮之罪倖逃顯戮今吾兄苟爲人知其有是父則將於前程有礙吾兒爲父購得二等船票此錢又似闇昧實則吾兒年得俸九十鎊吾母子賴以存活者十稔於茲此船票即出其餘積以購取者也今事勢至此己無可自救柏累堪默然有頃乃曰公子將以何時歸自利物浦答曰明日耳設非見報中載此案而暫自避匿者則明晨歸矣 
[自由談之自由談] [  不冷]  
　　大凡欲求人之隙以爲已利者必先自身無隙之可乘否則我求人之隙人亦將求我之隙苟兩皆得勝則即兩敗俱傷此即所謂害人自害者也故與其求人之隙何如求己之長 
 
 
 

Page 15

 
 
   
 
 

Page 16

 
 
   
 
