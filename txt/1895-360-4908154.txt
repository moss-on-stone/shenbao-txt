# 1895 - 360 - 4908154

 

Page 1

 
 
[重印解酲語告成] [  申報館主人啓]  
　　解酲語一書雖類小說家言而事蹟新奇文詞頴秀前經蘭月樓主序以行世未及數載挿架已空兹復重付手民工料益爲精美毎部仍碼洋一角八分世有欲步武劉伶者取而讀之當不必取資于五斗也售處在申報館帳房三馬路申昌書畫室及各外埠申昌或經售申報人處 
[續印王肯堂六科準繩出售] [  圖書集成局啓]  
　　六科準繩一書醫科之大成係金壇王肯堂先生所輯其中論症無微不燭有美畢臻本局前出之書蒙識者爭購幾同帋貴洛陽今仍以新鑄鉛字續印行列井然紙色潔凈盛以錦套毎部四十本仍售實洋五元五角卽日出書有欲探索枕秘者請移玉至三馬路申報舘帳房及申昌書室各　坊外埠則向申昌書室售報處購取爲盼 
[重印四百號全部畫報出售] [  點石齋主人啓]  
　　本齋畫報自創始迄今已歴十餘年四海風行早已不脛而走惟其間一再重印多寡不均不免有守缺抱殘之憾前年因徇諸君子之請曾將元號至三百號配齊百部荷蒙雅賞不久卽已銷罄迄今又益三年閱時旣久缺數更多卽歴年賜顧諸君有意珍藏亦往往有誰此失彼之慮欲義全　盖戞戞乎其難之本齋志在玉成是用不惜工本再將元號起至四百號止細查缺漏逐一補齋其中如淞隠漫錄功臣圖風箏誤閨媛叢錄等有　皆臻無圖不備裝潢精雅釘成全套定價洋二十元正海内賞鑒家知必有以全璧爲幸者近來官塲不乏同好如購以持贈自必相宜仍由本埠分局及各省分局出售先來預定者價當格外克已此佈 
[久任論]  
　　恭讀十一月初三日上諭御史陳其璋奏現任官員調署别缺旣多情弊亦碍考成請飭各督撫力矯時弊等語實缺人員必久於其任始能周知地方利弊若紛紛晚調在該員旣不免存五日京兆之見且難保無徇私調劑之弊嗣後名督撫於實缺人員不得任意更調以杜流弊欽此聖訓煌煌仰見從諫如流而各督撫旣奉明諭自當力加整頓一清從前之積弊夤緣鑽刺之流無所肆其技則賢者自可以久任而得展其長激濁揚清之道不外是而他求矣竊以爲聖人久於其道而天下化成宜久任者尤莫如州縣一官蓋燮理隂陽宰相之事不親細務大臣之體位高望重勢隔情暌或不能一一深察民隠隨時興革故自秦漢以來親民之官莫若州縣宣教化布政令詰奸禁暴移風易俗亦莫若州縣是州縣者權輕而責重位卑而任大者也旣宜愼選其人更宜任之專久使之得行其志得盡其才然後可　以爲治之效毎觀今日牧令但知飽私槖肥身家而不以國計民生爲事卽偶有賢長官留意庶政關心民瘼亦終不見化行俗美之治是豈循吏之難爲而人才之不易得哉良由國家任之不能專久三年瓜代輕於更調立制有未盡善無從責以爲治之效耳夫一縣有一縣之風俗一縣有一縣之利弊利何以興弊何以革風俗何以整頓設施有緩急措置有先後斷非一朝一夕之間所能程功而奏效也必也久於其職使民與官相安官與民相習而後令有所必行民有所不欺吏治可望其蒸蒸日上今也限以年數三年任滿卽加更調賢者勵精圖治三年之中於風俗則又必諮詢博訪别費一番擘畫旣得其要領之所在不久而又遷之於他縣有能者不克見其能懷才者不克盡其方此豈用人之道哉至若代理署理少則數月多則一年大抵視其官若傳舍以五日京兆自居其不肯以實心行實改更無論矣夫三載考績黜陟幽明由來已久然堯舜之時其所黜者則聞之矣四凶是也所謂陟者特加以爵命祿賜而已耳試觀臯陶稷契皆終身一官何嘗輕於遷徙於此可見古帝王之任官爲專而且久後世反之亦味於古矣且吾不知國家於州縣屢加更調果何所取義而然也若云恐其得民心乎則州縣承上宣化正賴其得民心始能令行禁止有以成其爲治之務否則民情不附官民必多隔閡下情壅於上聞亦何賴有此州縣哉若云恐其積久而舞弊乎則必州縣不舞弊而後可否則不舞弊於此縣卽舞弊於他縣耳調之亦奚益哉由是觀之三年一任大抵爲官階升轉地步然當今各州縣中亦有任滿而不調者特調者十恒七八而不調者十止二三且今時之得免於調者大抵優缺爲多下以利藪而求之上以情面而留之未必能久於其任克稱厥職斯又大失久任之本意矣今陳侍御有現任官員不宜輕調之奏雖未明指州縣而州縣一官要無不包括乎其中竊意凡各省州縣宜一概要以久遠程期以責其效三年任滿不必更調其循聲卓著之員或保舉卓異或在任候升苟有出類拔萃者准由督撫專摺奏保厚加錫賚以示優異其庸劣不職貪婪妄爲各員從嚴叅劾重予處分以肅官方而懲效尤賞從其厚罰從其嚴賞罰明而天下不勸者未之或有也吾知此法旣行彼偷惰苟且之輩雖欲取容於一時而顧僇辱在其後知不勝任之罪不可以倖而免則不敢不勉爲賢良之吏而智能才力之員旣得盡其才智以赴功名不患其事之不終功之不就必益濯磨奮發砥礪有爲人才出而吏治興自可操劵以待道久化成利用恒龔黄之治何難復見於今日哉 
[本館接奉電音] 　　 
　　昨日午刻京師飛電傅來上諭二道敬謹譯登○十一月十三日奉上諭王文韶奏查明籌辦晉邊振捐及查明放振出力員紳酌擬奬勵開單呈覽一摺分省補用道黄遵憲福建試用道何成戸部郎中李士銘山東平度州知州潘民表勸捐查振勞怨不辭均著傅旨嘉奬餘著交部議奏單併發欽此同日奉上諭劉樹堂奏前任學政因病懇請開缺據情代奏一摺翰林院侍讀高釗中著准其開缺欽此 
[日員過漢]  
　　漢口采訪友人云駐滬日本總領事珍田氏捨已於華歴本月初四日由上海附長安輪船赴沙市重慶兩處與華官酌議闢埠通商諸事宜初七日清晨道經漢口寄寓洋街小波樓及午刻赴監督江漢關署拜謁瞿賡甫觀察旋詣駐漢英俄諸領事館投刺隨有日日新聞社執筆員川村氏及繙譯官楢原氏想不日卽當上駛矣 
[謳思弗替]  
　　鎭江采訪友人云馮萃亭宫保子材於今歲三月統領萃字軍行抵鎭江分佈各要隘日前鎭江各業紳董製就長生祿位牌擇吉初六日午刻恭送先二日地方官諭飭地保肩荷高脚牌清理街道届期宫保飭萃軍各營勇在招隠寺前排齊隊伍鵠列道旁迨辰刻各紳董由銀山門排齊全副執事前導有鑾駕十餘對頂馬四匹對子馬十六匹鼓樂一班繼以新兵前營城守營勇數百名五色大旗十六對殿以銜牌數對有頭品頂戴廣西提督雲南　督督辦鎭江軍務督辦越南軍務督辦欽州防務督辦江南防務欽加尙書銜太子少保賞戴雙眼花翎紫　城騎馬世襲三等輕車都尉御賜福壽字御賜牙刀御賜珍物御賜荷包手帕御賜内藏書籍色爾固　　圖魯等字樣末後提爐八對長生祿位牌置大轎中用八人舁之後擁者爲馬上坐纛新兵營小隊數十名由銀山門過 
 
 

Page 2

 
 
尢街迤邐入城至堰頭街道經四牌樓向南至五條街出南門直抵招隠寺安設萃軍營務處蔡太守以及各營官鎭江關道吕觀察鎭江府彦太守叅將鄭叅戎丹徒縣宗大令先後戾止冠裳薈萃翎頂輝煌吉時已届各官各紳董排班行禮各營勇槍砲齊鳴隆隆不絶位前懸匾額曰威　中外兩旁楹聨云艱難時局我公聿展經猷前平逆宼後靖戎氛聲名馳譯寄而遥允矣中興福將矍鑠是翁吾郡常叨蔭庇昔保危疆今資重　蔽遮台江淮以上偉哉萬里長城至鐘鳴一點宫保在聽鸝山房肆筵設席邀各官及各紳耆讌飲山珍海錯雜陳於前盃酒傾談異常歡洽席散後各紳董復詣行轅禀賀宫保分班接見慰勞彌殷 
[西學將興]  
　　杭州采訪友人云錢塘汪穰卿太史康年前在梓鄉與同志者議就因案發封之普慈寺建設中西學塾嗣因南洋大臣張香帥電招前往事遂中止刻下陸孝廉懋勛高孝廉爾羲丁孝廉立中及時下各名流復賃屋某處公請教習某君授以歐西諸學特不知果有人焉願入塾肄習否也 
[信船被刦]  
　　蒲肇河爲由申往松要道業經奉憲開濬築鎭興工所有來往船隻均須繞道何家村一帶方可運抵本埠本月初八夜當有某信局船兩艘行經是處詎被匪舟攔截將行駛在前之一船肆行刦掠聞共失去大土二十個小土三十包並零星物件約值六百元之譜在後一艘見勢不佳幸卽逃脫艙中洋銀四五千得保無恙翌晨由局主開單呈報婁縣公署林明府随於是晚帶同捕役人等乘舟前往履勘後卽嚴飭壯捕勒限跴緝冥冥鴻飛未卜能尅期弋獲否 
[漢口火災]  
　　漢口采訪友人云本月初七日之夜十點鐘時鎭上大通巷後堤街某姓絲線作坊不戒於火以致紅燄蒸霄幾訝霞光萬道左鄰茅屋十五椽盡付楚人一炬延及對街土庫一座平屋三椽某姓老嫗猝不及逃葬身火宅又一某姓八齡幼孩亦被吳回氏挈之而去吁慘哉 
[預防火患]  
　　杭州采訪友人云久旱不雨易肇火災保甲局員飭各叚委員稽查民間所設太平水缸乏則立時注滿凡支塔篾篷以蔽風雨者責令拆卸無存各巡員奉諭之餘會同各董諄諄勸諭并責成地保隨時查察總局提調復出簡明四言告示遍貼通衢亦思患預防之道也 
[委缺彚誌]  
　　前報紀兩淮通泰海三屬各塲員中有歴俸届滿應行送部引見等情兹聞運憲江都轉已將擬委接替各銜名詳請督鹽憲批示旋奉回批均蒙照准都轉卽於月之初十日分别下委一面牌示轅門南批騐廳委知事方秉鈞北批騐廳委知事吳瞻廷通屬　茶塲委大使陳憲金沙塲委知事高崧泰屬梁垜塲委大使吳家駒海屬中正塲委大使彭家騏臨興塲委知事唐祁均署理各員奉檄隨於翌晨詣轅謝委一面料理行裝前往履任聞均擬於月内接印以便正任各鹺尹交卸來揚領咨北上也 
[百世流芳]  
　　揚城崇節堂劉養節烈婦女歲有所增毎届年終由地方官詳請大憲彚奏請旌一次兹悉光緒十九年分奏請旌表一案業已奉旨允准該堂董卽於秋間鳩工庀料起建總坊刻已竣事擇本月十七日未時上匾特刊發傳單傳知附名各家屬届時衣冠至堂以便公同行禮從此青年矢志茹雪含冰者一經天語褒揚百世流芳名垂不朽矣 
[工賑續誌]  
　　今夏湖北天門潛江京山鍾祥等縣被襄水冲裂隄防漂没田廬已奉上憲籌欵准其以工代賑各節備登前報兹悉總理工賑事務者係本任天門縣邵明府世恩餘則帮辦曁督工人員均已次第到工開局興辦并派某營勇丁前往彈壓並照料一切事宜工上許甫之聲已聞遠近矣 
[備賞緝賊]  
　　邗上某紳家於上月被竊金珠首飾爲數甚鉅迄今贓賊未獲兹該紳願自備賞封送儲邑署商請甘邑宰方大令懸格勒緝大令亦以爲然隨出賞偹一通想指日間定可將冥冥者爲之弋獲也 
[珠海霜濤]  
　　署藩憲張方伯臬憲魁廉訪糧憲閻觀察均擇於初八日接篆届時各憲朝衣朝冠望闕謝恩拜印視事屬員之往賀喜者脚靴手版忙碌異常大有如在山隂道上應接不暇之勢云○督憲譚文帥據官塲傳說被人奏叅有開缺回籍之信至所叅何事外人不得而知或謂係因劉紳學詢一案所牽涉者傳聞如是然未見明文究不知確否也○中流砥柱砲臺爲屏蔽險要現因年久失修基址頽壞遂由守臺將弁禀請大憲撥欵修理業蒙大憲批准鳩工庀材大興土木聞涓吉於初八日破土興工然大憲整頓海防不遺餘力觀此亦可見一斑矣○前月大憲曾札諭城廂内外及河南等處居民舉辦圑練以資守禦現居民等各遵奉憲諭一律成圑無事則各守各界有事則齊出救援衆志成城守望相助入冬以來地方賴以安靜刼案亦少未始非圑練之力也聞大憲擬俟歲晚務閒時調集民圑簡閱一次酌給賞賚以示鼓勵云○禮部右侍郎李若農少宗伯在京寓仙逝其家人接到訃音後卽在西關多寶坊探花第設靈開喪親友門生皆往吊唁素車白馬絡繹於途生榮死哀眞可當之無愧矣○前日有某甲手携衣服一包行至歸德門口猝被匪徒强搶而去該匪疾走如飛轉瞬之間已失所在甲追捕不及無可奈何垂頭喪氣而歸○前鑑街有甲乙兩人積有怨嫌時相爭論前日甲糾率多人向乙尋釁乙寡不敵衆身被毆傷鮮血淋漓奄奄待斃旁觀者代抱不平欲扭甲送官以儆兇暴甲始畏懼凂人調處願以番佛十尊爲乙養傷之費始免涉訟云 
[潯陽愛日]  
　　九江爲華洋碼頭五方雜處又係上下各省通衢宵小易於混跡加之近來天乾物燥種火情事尤不少見地方官可不加意防範哉○安徽皖南總鎭李壽廷軍門占椿上年以遼東吃緊奉命督率兵勇助勦榆關迤北一路現在和局已成關内外防兵全撤軍門亦奉飭回任現擬先回興國原籍省親道出潯陽拜謁各當道後坐官舫用紫電官輪拖帶晉省鎭標各營列隊恭送禮也○道憲關心民瘼不啻加傷現在冬令嚴寒由署内發出棉衣五百餘件交保甲分局委員嚴鴻波少尹及胡裕成錢莊代爲查騐實在貧民按名發給○招商局爲中外觀瞻所係未便簡陋現當西律履端在邇總辦黄梅西太守史錫之司馬飭令工匠將局前牌樓修整煥然一新卽局内辦公各屋亦已次第整理明窓凈　洵不愧爲壯觀矣 
[白門官話]  
　　金陵訪事友人云督轅牌示江蘇新到省人員准於本月初二日一體騐看届時新到各員齊趨督署轅門手版足靴逾當歴碌計是日共十三員姓名列後縣丞李廷銓李國華張羣成施維明主簿吳本鏞巡檢鄧炘典史凌啓敬從九程瑞鍾鹽巡檢沈繩武鹽知事凌沅王紹求盧祖培府經歴戴邦彦○候補知縣王明府以寀經督憲照例給咨赴部引見並奉兩淮運司委解京餉差明府卽詣轅禀知叩謝○儘先副將朱恊戎復奉督憲札委充當先鋒官恊戎接札詣署謝委○駕時輪船管駕錢永銖因有要公由湖北來寍耽延有日刻下張制軍移　金陵防營又裁撤勇丁若干人因查該勇等半係隷籍鄂省爰飭該船赴鄂時一併裝解回籍聞於初三日已禀辭就道矣○候補知縣盧明府忠麒向係補用巡檢在省聽候差委近捐升過班奉部覆仍留原省補用明府卽趨督署禀知○江順輪船管駕吳建寅奉憲委裝軍械併解散勇赴漢口亦於初三日禀知起行○十一月初三日江寍藩司牌示轅門署甘泉縣方臻峻調省另有差委遺缺查有正任碭山縣現請調補甘泉縣　守最堪以先委署理又署碭山縣高笏承病故遺缺查有現在代理斯缺之候補縣朱學煌堪以飭委接署○郭軍門寶昌在省面謁香帥辭赴任所已登前報刻下軍門節麾已蒞清江所乘壹壺輪船送至該埠俟軍門改駕就道管駕周國祥卽辭回省○委辦姜泰釐捐同知周司馬澄清六 
 
 

Page 3

 
 
合釐捐直隷州裕直刺恒孔家涵釐捐知縣俞大令明謙曁錢副戎永林余參戎思敏帶鐵字後營漢陽中軍遊擊章遊戎文彬均同日傳見香帥在花廳内叙坐茗談歴三點鐘之久陸續興辭而出○候選知縣王明府友桂奉藩憲札委漢西門粥廠差又縣丞蕭二尹仁馥派往儀鳳門劉　尹壽蘭派往通濟門充當粥廠隨員明府等同時詣轅叩謝禀知到差 
[蘇垣卽事]  
　　前報紀蘇鄉高頭地方官鹽船被某輪船撞損船頭並溺斃水手某甲報縣請騐一則兹悉是日官鹽船開駛來蘇方行至　門外車坊鎭相近之高店地方猝遇某輪船迎面而來略一碰撞船頭已被撞脫水手申乙兩人見船勢將沈溺一時情急躍上輪船與之理論詎該輪船恐欲索賠順手將甲乙推入河中鼓輪飛駛霎時間已杳不知所之矣該處河闊而深水流且急最深之處有名鍋底潭者亦在附近舟子至此毎兢兢然咸有戒心而河底又常下滾鈎漁人藉以捕魚據爲淵藪也甲乙墮入水中載沈載浮苦不得誕登彼岸幸有漁舟欵乃而來　見卽行援救以滾鈎將甲乙滾起而甲已溺斃乙亦氣息奄奄雖經漁翁多方救治得慶更生然已被魚鈎滾起遍體鱗傷於是告知地甲初八日到蘇禀控元和縣葉大令於初九日晨帶同仵作書吏人等在胥門外大碼頭乘坐官舫並以小輪赶緊拖往詣騐屬實飭將甲屍先行安殮乙　延醫調治該輪船之殘忍性成深堪痛恨當卽飭捕查緝重懲遂於是晚歸署傳諭差捕勒限躧緝矣再前報地名高店書作高頭係傳聞之誤也○閶門外滸墅關爲長洲縣鄉之首鎭也地當衝要河中船隻往來絡繹不絶某處宵小甚多向有鑽艙排擋不一其名故過客無不惕焉戒之惟近今則較爲安靜矣不意初七日有乾麫船從無錫駛至該鎭時已抵暮不及到蘇暫行停泊擬俟翌日開行迨至夜半竟被匪類暗將該船排出竊去英洋一百數十元又衣物乾麫等約值數十元當時船中人正在睡鄉並未知覺後東方旣白意欲開船方同驚悉遂喚知地方來蘇偕赴員洲縣據情禀報王雲莊大令卽於初九日出閶門乘坐官舫前往履勘嗣於日暮回署卽飭捕役迅速查緝○沈阿四者向在長洲縣署當差卽韓兆之副役也其子雲生年將而立遊蕩性成素非安分秋間進署當差依然怙惡不悛於前月下旬將胥門内老土地堂弄顔姓孫女誘逃至滬潛往其母處商通藏匿以其母本慣作蟻媒現在妓家帮傭滬上又素稱熟悉謀望必成方以爲寂無人聞從此暗設香巢此間樂不思歸矣無如　姓之女上有祖母在堂并有胞叔自失此女後尋覓無蹤旋探聽在滬其祖母卽囑次子金壽作抱投赴長洲縣署瀝情控告王雲莊大令准詞之下飭差楊定等三人到滬關提本月初三日由英公堂飭差拘獲屠别駕略爲訊問卽將雲生曁顔姓女發交楊定等帶歸遂趁錢帮船由輪船拖帶來蘇不意初五黄昏時船方行至崑山附近之陸家浜地方雲生與顔姓女忽躍入河中欲尋短見楊定驚慌無策幸素諳水性卽鳬水援救船卽停輪洋人麥君亦同撈救當時救起女已溺斃雲生與楊定亦俱目瞪口呆麥君又爲救治始獲安痊迨到蘇楊定等銷差禀報大令飭將雲生先行收押聽候核辦至顔姓祖母得悉孫女溺斃爲之大哭卽往閶門外舟次自行收殮並投長署具結略云孫女溺斃情願自往安殮求免詣騐惟沈雲生則須求重辦云云現聞雲生大令擬辦以站籠以爲誘逃婦女者戒未知確否也○葑門内蕉家浜徐海珊前將基地賣於美教士爲子喜事應用旋擇於上月廿六日次三兩子同日完姻而三之坤宅係蘇鄉閭口鎭陳姓之女未及娶歸卽於十九日被執柯之俞允仁誘逃等事俱已詳誌前報茲悉陳姓只有孀嬸卽於是月下旬來蘇據情禀請長洲縣飭緝王雲莊大令准詞立飭差提究辦現尙杳無蹤影徐亦於本月初三日投縣控告或謂俞自誘女潛逃後行蹤靡定毎以船爲家前日有停泊葑門外王兎橋之說未知確否想天網恢恢自必疎而不漏俞旣身蹈刑章諒難倖免也 
[五茸問俗]  
　　葉謝在黄浦之南係華亭縣轄境該莊十四圖某姓婦孀居有年貧無聊賴膝下所生一女三五年華盈盈弱質鄰村某甲見其荏弱可欺突於本月初旬某夜糾集多人逕往婦家負女而去旣至則紅氍啓處便貿貿然行合巹禮婦以掌中珠遽爲甲所奪怨忿交併寢食俱忘欲待控追惟恐力有未逮莊董某君以强搶閨女此風斷不可長當爲鳴諸琴堂以爲懲一儆百之計葛江邨明府廉得其詳准如所請立籖飭幹差務獲究辦想一經逮案定必照例嚴懲也○茸城西關外程某年近古稀家資中稔膝下一子早入黄泉幸賴文孫二人以娛桑榆晚　長孫已於前年成婚次孫則年僅志學聘定葉謝鎭壽某之女爲室程自念年老力衰不久人世當央冰上人關說妥洽筮吉上月下浣某日行合巹禮一切行聘銀兩及三犒等約費五六百金亦可謂禮從其厚矣顧壽某見利忘義猶復故事苛求親迎之日新郎月老並帳席人等權假壽　對面某宅聊作枝棲諸人方圍坐午餐酒未數巡壽之同族惡少阿狗等均緣不滿所欲各拾犬豕糞向席間抛擲不啻麻姑撒米新郎等見勢不佳大有進退維谷之勢而阿狗輩猶爲未足甚欲褫剥執柯者之袍套旋經壽弟假意調停袖出英蚨百翼轉貸於乾宅開銷一是始得舁新嫁　而去程某以坤宅似此無禮取鬧實爲近今所罕有懊惱頻增釀成疾病延至本月初旬竟爾不起紅鸞甫照白虎便臨果誰階之厲耶至阿狗輩以污穢亂投眞犬豕之不若風俗日偷尙可問乎本館按此事離奇實甚其中定别有曲折特訪事者故作疑圑耳是耶非耶請還問之當局者○松屬各縣向章以一六年期凡民間房屋田畝賣作絶業者務必投稅而一種刁頑之徒希圖偷漏多方取巧華邑浦南袁家莊廿五圖金某家饒於資擁田數百一妻一妾正不難駕齊人而上之無如鄙吝性成罔知利害今届應完本圖稅契銀百兩戸書某甲催索再三金恃有護身符置之不睬甲不得已禀陳縣主葛明府飭差拘提到案緩言開導依然倔强喝令笞責金始慚赧唯唯聽從如數繳納亦可謂咎由自取者矣 
[遵札出示]  
　　署兩江總督張香帥前總制湖廣時曾就鄂省設局鼓鑄大小銀圓業已分咨各省一律行用日來轉運至滬滬之操業者不肯行使意圖抑勒居奇江海關道黄觀察聞而惡之札飭英讞員屠興别駕出示諭禁别駕遂飭吏繕成告示張掛通衢 
[出殯盛儀]  
　　周鐵珊太史官河南陜州知州殁於任所公子輩扶柩回籍遵例入城昨日亭午出殯由大南門内俞家弄府第發引前導有衝風灣號銜牌數對萬民傘德政牌繼之馬執事對馬頂馬香亭容亭誥命亭雜以清音一班調絲弄竹音韵悠楊孝子在素幃中匐匍而行柩用紅縀繡金材罩獨龍槓以十六人舁之執紼相送者衣冠濟楚遊行三牌樓縣署迤南出南門至西鄉龍華塋墓安葬沿途觀者皆以爲榮也 
[禀緝私販]  
　　本埠北市及下海浦楊樹浦一帶毎有市儈奸徒不知利害膽敢私販硝磺冀圖漁利海關巡查皆被瞞過且爲數甚鉅現有某官鋪等聨名赴道轅將各私販姓名開呈指禀聞黄觀察據禀之下函致稅務司嚴密查察一面通知捕房探捕留心緝拿務獲究辦 
[枷責縣差]  
　　本縣差役嚴桂干預閒事不安本分有丁姓婦人賃居某姓之屋聽嚴唆使不肯搬遷房主控於巡防東局委員王二尹飭十鋪地甲押令遷移嚴桂出頭霸阻事聞於王二尹函請總巡局提辦曹荃生明府立飭勇甲將嚴桂拘獲解局訊據供稱小的實姓任名仲康丁姓房屋之事祗有招人住斷無逐出屋此係地甲多事餘供含糊且有挺撞之語明府大怒喝笞五百板枷號示衆片刻之間任竟棄枷逍遥自在不服總局管束出言不遜勇甲禀知曹明府明府怒不可遏立飭勇甲查緝當卽拿獲復解請訊明府升座喝令再笞八百板枷號三月發十鋪示衆 
[縣案照登]  
　　趙莊氏報稱後夫趙華華被胞弟莊谷卿砍傷身死一案王大令騐屍後飭地保赶緝逃兇莊谷卿張火金兩人解訊在案俱詳前報前日張火金帶同趙莊氏之親子張咸松在縣署前閒望被地保瞥見拖住盤詰聲稱是我所殺投案訴明當經差役禀解請訊前晚幫審委員曹明府升坐花廳提訊張火金供年三十歲在城内小南門做籮間生意家住引翔港八圖地方本月初十夜回家因趙莊氏是小的堂嫂堂兄張笏卿死有四年生有一女名佳寶今年十八歳一子名咸松今年十五歲其夜咸松來到小的處泣訴被趙華華毆打逐出小的聞而生忿 
 
 

Page 4

 
 
卽同咸松奔去喊門其時有三更光景趙莊氏開門小的責他不應任趙華華毆打咸松趙聞而走出聲稱咸松不肯以父呼我地以責駕小的忿甚兩下相爭趙持木凳擲來小的接往還擊趙倒跌兩足撞在鐵銼頭上受傷小的經伊同居唐永寶夫婦勸散明府曰爾有若干人司黨行兇何人持刀答小的一人又曰旣是爾一人所砍幾刀答未砍並無兇刀明府曰訪明此案多人何得爾一人混認旣招認又不供明行兇情形一味含混甚是可惡喝鞭藤條二百下供有莊金寶同去餘供仍舊支吾明府飭收自新所候再核訊○前准英公堂移送販賣私鹽之潘金林到縣黄大令飭差看管候訊在案前晚經曹明府提訊供稱小的本地人種田度日某日在新衙門小菜塲買得食鹽三包毎包一百五十文不過十二斤左右因買回家醃菜之用並非販售求明鑒明府曰查得爾賣私鹽已非一次喝令拉下笞臀泣稱臀間有瘡不能受責求恩典明府遂判枷號頭門示衆一月 
[英界公堂瑣案]  
　　顧陳氏扭龜奴陳雙慶至公堂訴稱女兒阿二前曾押與陳龜處賣倡言明六年爲期今已期滿向索不放藏匿他方追問之餘陳龜亦乘間逃避昨在中途相遇是以扭案請追陳稱阿二早已賣絶兹實被誣屠别駕著將兩造分别押候訊奪○尤李氏扭姘夫尤雲福至公堂訴稱雲福負義忘恩另姘他婦將奴置之腦後不復如前之痛癢相關向論被毆請爲訊究别駕著留候核奪○曹阿三與宋陳氏宋丁氏林雲等人在路互毆勸之不釋適四百六十一號華捕巡街至此向詢緣由諸人皆言願入捕房聲訴捕遂一併帶去捕頭略加詰問卽派人轉送公堂别駕著分别押候研訊○縫工居阿紀扭同業任寶生至公堂訴稱被任積欠貨價洋銀向索圖賴别駕著靜候核示 
[法界捕房紀事]  
　　寗波人陳萬興農家子也幼時文定某氏女名阿愛者爲妻旋被蟻媒誘之來滬質諸小東門外戲館街第十七號門牌鴇婦阿香處當烟倡其胞兄在自來水公司當挑水夫上月某日途遇阿愛詢明住址投報捕房捕頭以事無証據置之不理阿香聞而恐懼喚蟻媒至將阿愛送返寍波前日陳央人輾轉訴知祁繙譯官祁君轉達讞員鄭大令并咨照捕頭派包深將阿香拘押候堂期解請究懲○大通輪船某客被賊竊去對時表練四十九包毎包十二條共值洋銀百餘圓及船抵埠投報捕房昨日包探緝獲甲乙丙三賊捕頭詰之認竊不諱並供出此練由乙售與掮客某丁得洋銀八圓數角乙分用五角遂押候解送公堂并提丁嚴究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[雇車宜愼]  
　　揚州訪事友人云邗上推薄笨車者大都來自清淮一帶其間安分營生者固不乏人而不知法紀者當亦不少地方官　此等侉漢本不准入城兠攬生意及運載重物壓損街道嗣見其貧苦堪憐姑准在城内推載客人俾資餬口乃昨有一事實足令人髮指緣某　行經皮市街見迎面一車一邊載箱籠等物一邊坐一四五歲女孩飛駛而至孩則啼哭不已甲心頗爲異卽前細視孩則似曾相識而一時記　不起因喝問曰爾將此孩推送何處御者曰吹縐一池萍水干卿何事甲愈疑堅持小車不放時觀者愈聚愈多正在相持不解有一中年婦沿　哭泣踉蹌而至見車在婦卽收涙向御者詈駡不休甲至此始憶婦爲昔日居鄰因向問原委婦曰吾今早歸寍喚彼車推送行至某處伊云此　街狹人擠汝可步行至前途再坐不料我甫下車轉瞬間伊卽乘間逸去我跟蹤不及設非沿途詢問尙尋不至此也甲始恍然並告以擋阻等　衆聞之羣起公憤定不干体嗣經甲與婦將御者扭之而去不知所終噫城内人烟輻輳小家碧玉往往令彼等載物推行若如斯人之存心不可欺其珊珊來遲則單身婦女尙敢令彼推送耶無怪見者之羣興公憤也 
[美捕房紀事]  
　　浦東人姚茂姜縫工餬口賃届美界北四川路第四百八十一號屋内開設成衣店有女七歲名芍齡前日下午姚遺　泡水中途遇逃馬車一輛將女撞仆復碾傷要害迨姚聞信赶上馬車已不知所蹤矣遂將女舁至捕房控訴捕頭詢問之下令舁回自行延醫　治延至晚間女因傷勢沈重魂遊地府姚復告知捕房捕頭立命各包探嚴查該馬車下落○挑糞夫李永春日前向住居篷路之張雨生處勒　青蚨若干張堅不肯與李遂不肯爲張挑糞張因恨李之奸猾於昨晨奔告捕房捕頭飭四百六十七號華捕將李拿解捕房押候送廨訊究○三百五十四號華捕昨晨巡至密勒路見有鄉人某甲在路旁小遺捕上前拘拿甲倔强不服互扭之際突有江北人劉義德助甲毆捕甲乘間逸　捕因將劉扭送捕房捕頭著押候解送英公堂究辦○下海浦梅家巷地方有挑泥小工以台州帮爲主此輩異常兇悍動輙打架昨晨帮中數十人聚集其處互相格鬥經三百十九號華捕赶往彈壓衆始哄散當將受傷之王康泰施子英王心發三人并兇手俞阿三載和尙共五人一併拘解捕房捕頭令將受傷者送往同仁醫院療治俞戴二人押候解請英讞員訊辦○某老嫗住篷路祗生一女愛若掌珠年十四歲矣今冬招某甲入贅爲婿欲倚以養老焉因女年尙穉暫緩成婚豈甲欲强與女合女疾聲呼喊嫗聞而怒甚因卽扭甲至捕房據情控訴捕頭謂此非捕房所能判斷卽派四百六十一號華捕將嫗甲併送英廨請問官訊斷○積竊楊樹林吳淞産也前日下午在新閘附近經包探石金榮查獲拘入捕房捕頭詰問之下楊直認曾竊三家園地方杜彚彬家紅呢被女服數十件令押候送廨訊究○同仁醫院内陸續失竊衣服數十件此衣係住院病人之替換衣服總儲一室之内院主文西醫函告捕房前晚經包探倪順泉將該偷兒胡小毛查獲詰問之下胡直認不諱覊押捕房候吊贓送辦 
[邗江官報]  
　　十一月初八日管分轉貽芬辭赴淮北騐收壩工某科翰林龔太史心釗過揚○初九日鹽捕營趙都戎由下河巡哨回分發經歴谷鹺尹應祥禀到○初十日吕四場黄鹺尹禀辭回署分發巡檢周鹺尉均李鹺尉沛霖均禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
