# 1889 - 154 - 4905796

 

Page 1

 
 
[重印外科證治全生集出售] [  申報館主人啓]  
　　是書爲林屋王洪緒先生所箸先生生於雍乾之間承其曾祖若谷公之傳醫法精良肱稱三折而於外科一道尤能着手成春暇時箸爲是書以道生平所心得首論症緣次治法　制　後乃以醫案殿之要皆闡發精深動中綮　不特　醫者當奉爲枕中鴻寶卽我人案置一册亦可供流鑒之資本舘昔年得其源刻曾用鉛板仿印流傳近巳售罄多時而問價者仍接踵而至因爲之細加校勘重付手民鉛字一律從新裝釘亦較前精雅刻巳工竣每部分釘二本價洋一角二分諸君子請移玉至本埠申昌書畫室及各外埠申昌或經理申報人皆可購取此啓 
[石印四書古註羣義彚解出書啓] [  點石齋主人啓]  
　　是書計九種一皇侃論語義疏一李又貞公大學古本說中庸韋叚中庸餘　一毛次可四書攺錯一劉楚楨　語止義一焦里堂孟子正義一宋　山論語札記孟子札記盖皆博考羣言闡明古義於章句註疏說文之學融曾貫通積當不易較之尋常味　錄　旨合講諸書九覺原原本本斷制詳明習舉業者果能家置一編臨文時自必别有慧心獨具隻眼惟是書見於業書者多向無軍　本可購兹特以家數九種彚爲一册　借重抄圈點仍　託點石齋石印字跡固然明顯校對亦復精詳每都裝釘十六本外加紅木夾板二副現巳成言從亷目價每部洋八元自處同上海北中昌點石齋帳房外埠京都琉璃廠本局粤省雙門底本局漢口黄陂街本局閩省皷省皷樓前本局湘省府正街本局均可購取此佈 
[點石齋售書啓略]  
　　經策通纂○是書蒐羅宏富取用不窮購此應試可咄嗟辦然門徑非由素熟臨事猶易張皇預置案頭隨翻隨讀則臨用之獲益更多而人勞我逸矣今定碼洋卅五元○大題觀海初二集○實文三萬六千篇本届各省鄉試題十得八九謂予不信可復按也今定碼洋廿五元○五經文準○　文一萬五千首其中向無陳作而特搆者不下萬首新類美而無踰於此碼洋八元○五鳳樓試帖○得詩一萬二千首塵　土飯概不闌人碼洋二元○御纂七經先印五經○直行宋字精校精印碼洋八元○廣治平略○采輯史事有體有用洵經世必讀之書碼洋一元其除種類繁多不能盡載本埠外埠俱有分鋪士商就近購取可也此佈 
[新設點石齋分局四月十六日開張] [  點石齋代啓]  
　　分本局專辦一切石印經史子集兼售各局諸書以及中外輿圖西文書籍名人碑帖畫譜楹聯册頁花色齊全價目克巳紳商賜顧請認抛瑟塲南首三層樓紅洋房可也此佈 
[吳俗奉祀神農生日考]  
　　中國醫學失傳久矣而於醫道之源流亦不復講况乎門户之紛爭哉儒之門户分於宋醫之門户分於金元河間之學異易水之學爭丹溪之學與宣和局方之學爭近欲一以貫之難矣然靈樞素問傳至於今推爲最古或謂始目黄帝　必有因則黄帝固醫家之祖也具次則爲秦越人扁鵲亦　醫術之宗後世所著醫書類皆託名於黄帝如内經明堂十三卷十二經脈明堂五臓圖一卷十二經明堂偃側人圖十二卷明堂類成十三卷皆冠以黄帝名似黄帝所自作然　亡佚惟中乙經尚存蓋鍼炙之法流傳最先逮後金匱玉函以次俱出醫家奉爲圭杲與素問難經並重得其一知半解可以起死回生世傳伏羲始畫八卦講烹調神農嘗百草治民疾至黄帝而醫經乃備故今醫學並祀三皇惟是相沿至今世俗群奉神農或稱爲藥王或稱爲醫王其名未有一定立廟塑像香火殊盛而黄帝之名反晦著書立說之功泯矣是巳昧其本來又何有於岐黄之正傳和扁之嫡嗣哉說者謂神農撰有本草辨論百藥使後人知所以用法功在不朽世人每值神農生日輙演戲劇設音樂製爲迎神送神之曲鏗鏘鼓舞以侑之幾於舉國若狂焉今吳俗以四月二十八日爲藥王生日是日凡祈禱籤卜者絡繹奔走於道醫士備分燒香駢集於洙泗巷之三皇廟卽醫學也郡縣醫學官爲之司香火藥巿中人擊牲設醴以祝蝦或集衆焉會有爲首者掌之醵金　劇謂之藥士會案蘇州府志洙泗巷清真觀醫學有醫王廟舊稱三皇廟在流化坊祀伏羲神農黄帝康熙二十八年攺建今所並祀夏禹三十年知府盧騰龍請以歧伯高鬼臾區少命少師雷公攺配攺名醫士廟是則神農祗稱醫土而不稱藥土吳人以藥王之誕移祀醫王遂指爲神農誕日其誤不知何由而始顧稱神農爲藥王亦有所本考徐崧張大純百城烟水雲藥王廟在盧家巷康熙庚申藥巿中　金建并載程瑞鄒溶兩人之詩诗中皆專指神農而言今廟中亦塑神農像是神農之稱藥王由來久矣而推其原世之稱爲藥土者有三皆非指神農也沈汾續神仙傳藥王名古道號　藏西域天竺人開元二十五年入京師紗巾毳袍杖履而行腰繫葫蘆數十廣施藥餌療人多效帝召入宫圖其形賜號藥土此一藥土也韓无咎桐隂舊話引例仙傳唐武后朝韋善俊京兆人長齋奉道常携黑犬名烏龍世俗謂之藥王此又一藥王也高士奇扈從西　日錄云藥土廟專祀扁鵲四月二十八日賀藥王生日一統志藥王廟在任邱縣鄭州城東北祀扁鵲吳梅村過鄭州詩有香火年年賽藥王之句此更又一藥王也由此觀之世俗所傳二十八日藥王生辰乃扁鵲誕降之日耳吳人不察相沿以爲神農生日不亦謬歟於是承訛襲罔幾遍天下至載之於時憲書中亦可謂習焉而不知其非矣然則神農生日果可考歟則將應之曰卽有可考亦屬郢書燕說不足爲據神農生當上古誕日之傳十何記之晉志炎帝分八節以始農功其定月授時迎日測候必大異於後世可知也烏得執四月二十八日確指爲神農生日也哉然則今醫師之祀神農嘗如之何曰神農生日旣不能强定則當仍以春秋二時行之仲春二月仲秋八月定以上旬擇日敬行祭禮若以四月二十八日爲列於祀典是爲祝藥王扁鵲而與神農無預也夫吳俗奉祀神農爲醫師之祖猶可言也近日醫師群祀吕仙以四月十五日誕日奉拜尤虔是亦不可以巳乎 
[諭旨恭錄]  
　　五月初三日奉旨刑部安徽司主事着楊恩桓補授浙江温州府知府着德克吉訥補授浙江台州府知府着文英補授四川簡州知州着易家霖補授貴州廣順州知州着龔家同補授四川慶符縣知縣着唐柏森補授四川隆昌縣知縣着樂順補授直隷廣宗縣知縣着劉榮達補授山東篷萊縣知縣着胡煒補授湖北蒲圻縣知縣着文達補授湖南清泉縣知縣着顧汝熊補授甘肅階州直隷州州判着屈延壬補授俸滿教職李坤着以知縣用費舜琴着以教職用都察院筆帖式着桂斌補授光祿寺筆帖式着仲鎧補授兵科筆帖式着存義補授吏部筆帖式着榮肇補授太常寺筆帖式着壽康補授太常寺筆帖式着崇籍補授光祿寺筆帖式着玉祿補授光祿寺筆帖式着孝順補授廕生恒昌着以文職用山東道監察御史着孟繼壎補授國子監助教文鼐着准其補授俸滿筆帖式嵩恒着發任原省 
 
 

Page 2

 
 
照例用貴州普定縣知縣劉齊賢着准其升補保舉知縣王曾俊潘映彬俱照例用卓異知縣馬家鼎着回任准其卓異加一級仍注册候　閱復知縣石成之余琪樹俱准其開復原官仍發原省照例用欽此奉旨廣東連陽營遊擊着王德　補授欽此奉旨巡視東城事務着托佛觀去巡視北城事務着隆恩燕起烈去都察院滿洲筆帖式員缺着瑞璋補授欽此 
[本館接奉電音]  
　　昨接在東友人發來電音有本月初九日上諭二道敬謹譯登○五月初九日奉上諭湖南布政使着高萬鵬補授欽此同日奉上諭陳彝着補授順天府府尹未到任以前仍着高萬鵬署理欽此 
[新貴覲光]  
　　翰林院爲傳知事所有本所巳丑科新進士帶領引見現奉諭旨自五月初七日起分作四日帶領引見欽此欽遵爲此示傳該進士等知悉初七日帶領一甲宗室滿洲蒙古漢軍直隷奉天江蘇安徽等省初八日帶領山西山東河南陜西甘肅等省初九日帶領江西浙西福建湖北湖南等省初十日帶領四川廣東廣西雲南貴州等省該各進士均穿吉服備帶元青褂佩帶荷包手巾各按日期於五鼓前赴西苑門以備點名入排帶領引見再傳於初六日進院演禮勿違 
[釋菜上儀]  
　　禮部示期五月初一日新狀元率諸進士詣太學行釋菜禮是日清晨諸進士齊至集賢門外下馬步詣致齋所用贊引官導入東角門入詣階下通贊贊排班班齊贊就位行謁見禮贊跪叩興三跪九叩畢通贊官贊行釋菜禮先師孔子及顔曾思孟四配位前均由殿撰張建勳主獻東西十哲位由榜眼李盛鐸探花劉世安分獻東廡係二甲第一名杜本崇分獻西廡係三中第一名張孝謙分獻其餘諸進士曁宗室進士俱隨班行禮禮畢出西角門詣致齋所神庫前釋褐少選王大司成文錦及崇土兩少司成朝服升堂諸進士由太學左門入至階下序至曾入監者升露臺四拜起立臺西未入監者在露臺下兩拜大司成等俱坐受拜禮畢狀元榜眼探花由堂東門入執事者設食案於座前大少司成等下卒南面立狀元榜眼探花面北立執事官簪花斟酒狀元榜眼探花向上揖各飲酒三爵畢出大少司成等送至堂門内宗室進士傳臚以次諸進士俱由堂四門入本監屬員接待簪花斟酒悉如狀元榜眼探花儀飲畢送出堂檐下各散歸本第 
[朶殿掄才]  
　　四月二十八日新進士在保和殿朝考清晨新進士分集大内中左中右二門由稽察桂尚兩統領按十人一次放入旣入卽由監試王大臣自寳座上恭請試題令狀元另紙抄謄貼於殿左楹然後將題匣齎回寳座洎諸進士交齊試卷由監試王大臣捆束黄簽送入書房以備欽派閱卷大臣評列進呈是日欽命題爲戒俗吏矯飾論勞民勸農疏賦得柳邊人歇待船歸得歸字五言八韻 
[襄垣會景]  
　　五月初一日爲蕪湖城隍神出巡之期適值天氣晴明賽會者觀會者無不興高采烈會中執事鑾駕旂幟傘扇午前俱齊集廟前未刻舁神出巡前導有扮土地五猲裝十破者舞鋼叉者扮無常鬼及燒肉香者較往届尤多男的女的老的少的村的俏的枌囚犯者則又何止恒河沙數光怪陸離眩人心目其中有扮婦女者明眸皓齒蓮步姗姗輕薄子弟從而品頭評足並有戲園中扮成八件衣隂陽報一齣在會中游行觀者皆喝采神像坐緑呢轎中以八人舁之遍遊東南二門至金馬門城外行宫駐駕一個月再行回廟待會賽畢日巳西沈城廂内外之赶會塲者肩擊毂摩幾於萬人空巷矣 
[鳩水官塲紀事]  
　　新任蕪湖營謝遊戎之瀛眷自湖口乘官舫沿江而下於上月晦日抵蕪隨卽乘輿人署文武官員及屬下弁勇紛紛投剌道賀○蕪湖關道向設發審局由官銀號李鼎臣二尹主持日前孫樹人觀察以讞局一差責任綦重非曾經握篆熟悉刑名者不足以勝任愉快因檄委前署蕪湖縣事嚴笠椎明府專理局務 
[風火爲災]  
　　清江來信云四月二十五日午後風伯逞威飛砂走石鎮署旗杆折斷横壓某姓住房○廿七日午刻西壩某姓家猝遭火厄　時烟燄蔽天以致滋蔓難圖延燒百數十户内有錢店鹽棧各數家餘俱零星鋪户 
[西浙巿情]  
　　嘉興東栅口各絲行定期本月初十日開秤巿價每兩估洋銀二角二三分並悉新塍王店王江涇硤石各鎮亦巳開巿價在二角三四分之謂至新菜没每担六元七八角然新菜子每石售至二元角油價若此勢難免於虧折也 
[無端自縊]  
　　嘉興北門外塘灣街口陞祿茶食店夥某甲年二十六歲屠甸寺人家中尚有老母及祖母某日忽自縊於店樓上同事見而解救則巳氣絶身亡無奈飛報伊母及祖母到來許以從豐收殮并贈銀若干其母允之遂免報官請騐 
[慈谿鹽案續聞]  
　　寗波慈谿縣人打毁鹽局省憲派員查辦調兵彈壓各情巳將大概登諸報章兹聞慈谿鎮海一帶販户販私鹽食户食私鹽向本習爲故常幾不知私鹽之犯禁經官憲屢次籌設鹽局該地方人羣起阻撓以致久未開設當時官紳不知如何商議約定不開鹽局而將慈谿縣錢漕折價議照他縣增價徵收故該縣櫃折銀價每兩需折錢三千數百文漕米折價亦比照他縣爲大其中底細外人不得而知嗣經官紳商定復允鹽局開設以官允鹽局定價飭照私鹽價目故民間謂官私價旣相仿則每觔僅需錢四五六文於民無所不便何必販私犯禁遂共任鹽局之開並不起與爲難乃官局徧設後鹽價竟逐漸增加每觔至需錢二十八文上年歴次齟齬均幸設法彌縫得免釀成他患旋經大憲定以每觔價錢十二文通行迄今亦頗相安上月初十日不知因何起釁有衆數百人首先打毁慈谿城内鹽局時秦邑尊甫經莅任聞報馳至若輩並不退避尚敢毁拆房屋城守營汛帶兵續到亦無可如何幸城中紳士出塲竭力勸散止在商辦間忽報洪家蕩頭鹽店又被打毁秦邑尊命駕往勘又報打毁長石橋鹽店忽又報樟橋之店亦被打毁若輩東聚西散緝拿甚非易易且旣與官爲難差拿自必抗拒故必臨以兵威方可查辦想楊太尊到慈後恩威並用寛猛兼施當可尅日結案且必有善且之方使官民相安於長久者請拭目以竣之至於案中情事以及錢漕折價本館第據所聞錄諸報端其是其非還以質諸知其事者 
[端陽競渡]  
　　揚城每届天中節好事者卽先期醵金招僱小板船一二隻略施彩畫安置龍頭龍尾作競渡之戲本届一紅一黄龍身較上届稍巨箇中人采烈興高更添置鞦韆船一艘遴選小兒女之美貌者四人裝扮水漫金山戲劇分坐於鞦韆架上隨機旋轉艙内設有清音一堂絲竹管絃更番迭奏　漾中流别饒風趣旣而大鑼大鼓鏜鏜鼕鼕之聲大作則龍舟並駕齊驅如飛駛至盤旋夭矯若離若合上下隨波非常靈活河内停泊各船卽燃邊炮迎接並取活鴨及猪尿脬等物擲標爲樂龍舟上見之卽有一衣黑油衣者驀然躍入水中於水面上翻觔斗雙手奪標而出由鈔關河内起迄五臺山而止兩岸人山人海幾至空巷來觀間有蘭閨佳麗繡户嬌娃不欲徵逐於稠人廣衆之中相約登城憑女墻而遠眺亦有乘坐畫舫隨秋千龍舟放乎中流者誠一時勝會也 
[會訊失銀]  
　　開老椿記客棧之劉瀛洲投巡捕房報有客人佘光斗鄭鵬飛失竊元寳一隻銀錠二十餘兩索賠等情捕頭飭包探唐清山亷阿順等前往查看並無外賊入房行竊情形先傳佘至捕房問明情節鄭投會審公堂禀控請傳棧主到案嚴追蔡太守立刻飭差往傳棧主捕房連鄭鵬飛一併解送到案麥總巡捕頭申訴失竊可疑情形並稱鄭身邊有提貨單兩紙問其付過水脚若干則不能答殊不可解劉瀛洲供開老椿記客棧原籍四川佘鄭兩客及尚有巳動身赴津之二人均由接客之夥王才喜在漢口接來據說帶有川土等貨自稱都是武舉人本月初八夜十一點餘鐘佘鄭二人忽稱箱内失竊元寳銀錠然房門衣箱重重關銷並無損　形迹且寓客如有銀洋應得交明帳房櫃上否則與棧 
 
 

Page 3

 
 
無涉况此銀小的並未看見茫無頭緒奈伊等堅要索賠祗得報捕請緝鄭等是小的同鄉惟棧内曾請各同鄉飲酒一次未請佘鄭二人成者因此見怪至巡捕房如何將其留住小的未能作主鄭鵬飛供是四川華陽縣乙酉科武舉北上會試順道來滬躭擱老椿記棧帶有黄連貝母現巳裝運赴津另有貨物同鄉商人陳有含曾來看貨代售其時元寳一只陳曾看見擺在桌上放入箱内另有同桡作寓之僧人某亦看見乃初八夜忽然失竊棧主劉瀛洲反說揑報失竊由捕房將我覊留務請究辦據經紀卽俗名掮客陳有含供佘鄭元寳一只擺在桌上小的確曾眼見惟不知有無失竊僧人則稱同時在塲並未留神太守問佘鄭二人北上會試有　盗文答稱巳由胞兄先帶利部投送並請速卽將諸人懲辦且各出言無狀又挺身扒至公案取筆聲言出具切結同卜油鍋等語德繙譯官及麥總巡捕頭均謂伊等旣係有功名人不應在公堂之上如此放肆應請詳辦麥捕頭又稱唐清山如果有錯係由我吩咐而行與伊不涉太守又婉諭鄭佘勿得吵閙靜候核斷劉廳洲旣爲棧主　　派人涉心照應各客雖銀洋未交櫃上一時不便斷賠然帮同查緝究竟如何失竊亦屬分内之呈不得一味推諉以便復訊斷結鄭佘等又欲劉卽刻具　並不聽問官諭話甚至走來踱去大聲爭吵堅求將唐清山立刻懲辦太守又諭曰爾不聞捕頭巳聲明唐祗奉令承教之人伊如有過儘可控告捕頭或本分府禀請道憲示下鄭佘等昻然而去大約此案必欲上控方能了結也 
[上海縣署瑣案]  
　　船户陶　通因孫利生一案經裴中邓尊着交人保出將　取九華堂物件洋銀繳案前日以陶避匿抗延飭差拘訊陶稱小的無力繳銀因往各處借貸迄今尚分文無着並非避匿抗延邑尊謂爾案積如山可見平日不安本分本縣當查中前案從事責懲隨喝令笞責八十板交自新所管押侯示○張阿二扭妻父胡金寳至案控其藏匿髮妻向追不理裴邑　升堂訊究張稱小的向操鹹貨業前憑媒妁娶胡氏爲妻巳生子矣本月初四日妻忽出外不歸小的訪知匿在母家因向妻父根究妻父一味推諉不肯送歸是以叩求究辦胡稱女兒並不回來邑尊判胡柳號限交女兒前晚胡將女交案邑尊覆加詰訊胡氏稱丈夫失業無聊致小婦人不能度日是以出外傭　並無則故邑尊飭將胡枷開去胡氏暫交官媒看管候過當懲儆沈茂堂上控施張氏匿子索詐一案巳列報章昨晨裴邑尊訊案之時沈呈遞禀詷張氏訴稱此案巳蒙大老爺恩斷措繳洋銀不料沈於案結後又赴上憲衙門控告小婦人被累不堪叩求鑒宥施桂華供稱小的因被師父沈茂堂嚴責是以奔逃母親實不知情並非索詐張曜卿孫晋同稱此事小的等確曾經勸前蒙黄子明等湊出洋銀給沈了案詎沈又纒訟不休小的實巳深被其累邑尊飭將張氏交官媒看管施還押沈一再纒訟殊爲多事且所控情由頗多失實着管押候示○施茂春有地一區絶質與周姓造屋後因涉訟經裴邑尊委員文勘見畝數與田單不符因禀明道憲於昨日傅施訊究施稱所有地基一分係巳故梱董奚洪銓之産歸保安堂管業前年辦理團防時小的曾捐洋銀一百元是以地歸小的經管至去年一併賣與周姓邑尊着明白具詞候核 
[英界公堂瑣案]  
　　包探王阿二江阿三唐青山等稱武昌路第四百五十一號房屋粤人徐阿牛開設水手客庽内有人聚賭當時西包探前往拿獲徐阿牛及其子阿雲并區阿根等起出賭具銀洋一併送案徐阿牛供偶打天九不敢聚賭其子阿雲供與同區阿根王阿虎陳阿德温阿德梁阿戴梁阿九陳阿全葉龍喜等均不認諸錢蔡太守再四究詰堅執如故太守喝將徐阿雲笞責徐阿雲稱情願供明區阿根王阿虎陳阿德三人賭博餘人並不干涉太守判笞徐阿牛二百板與子阿雲遞解回籍區阿根王阿虎陳阿德等三人各罰洋五元如無洋各押一月温阿德等從寛交保賭具銀洋交捕房帶回○方寳記稱開雞毛棧常失雞毛共有五百斤值洋六十元報由捕房包探唐寳榮獲到竊賊二名尚未起贓請追包探唐寳榮禀趙雙喜同陸金泉串竊鷄毛賣在西門外尚常吊贓趙雙喜供浙江嘉善縣人年二十四歲連次同陸金泉串竊雞毛裝在鹽包内取出時被他人取去一包餘則賣在西門外寍波會館附近在路收買雞毛之連阿和得錢一千六百餘文與陸分用陸金泉供浦東人年二十六歲與趙挖洞行竊餘供與趙同蔡太守飭將趙陸神候函致西門外巡防局查吊失贓再行　辦○賣魚人施氏名香園訴稱粤人周阿琪向我買魚論價口角致被打傷胸前由捕拘案周阿琪供爲廚司買魚論價被辱致與口角不敢行兇蔡太守飭將周阿琪暫押飭差送醫院騐明傷瘼冉行核辦○茅立齋稱胞弟茅建生向親戚賈十四索欠口欠被毆受傷由捕送在醫院不能投質彼此均係親戚不應如此賈十四供紹興人與茅原是親戚不敢行兇蔡太守飭將賈十四暫押飭差到醫院問受傷人傷勢如何再行核斷○周張氏稱在大馬路開簾子店我女阿五常出外泡水路經沈姓所開萬盛銀匠店沈妾常將我女羞辱前去理論沈妾不問情中將我扭打由捕拘案其女阿五供與同李沈氏供紹興人我子年祗十四歲走過該店門口被其辱駡與論爭閙蔡太守以兩造均是隣居釁起細微毋庸擾訟一併斥退 
[法界公堂瑣案]  
　　袁某於前期投法公堂訴稱光緒十三年十二月間與某等合股向石倉書局定印大題文府三千部立有合同各執一紙其書歸某一手經理得價均匀分派去年八月石倉倒閉某巳取書一千五百部銷售得價理宜分派某意圖吞没向論置之不理請爲傳案葛同轉詰問之後着法包探往傳昨日堂期包探巳將某傳到據稱石倉倒閉後大題文府之事巳與袁結清况袁有案在新衙門葛同轉謂袁曰爾旣在英公堂備案爲何又來歧控袁稱備案係爲石倉之事非合股之事也同轉謂現在爾等各挽人調處明白卽來禀覆理算不清當送英公堂歸案辦理旋有人投案保某葛同轉着具保單來保○東洋車夫王阿掌訴稱本推日班生意昨日因乏力將車轉租與老表日班在三點鐘卽須交班過時不見老表出外找尋遇見素不相識之朱桂卿同之問訊朱竟謾駡答以人皆有父母伊卽將凳從内擲出右額下受傷鳴捕送案朱桂卿供伊來尋人答以不知伊卽詈駡陳通事稱早問捕頭着朱出錢二百文償王伊不願因之解案葛同轉謂推車之人豈能遷延時日着罰朱桂卿錢四百文以儆○法捕房巡捕在八仙橋地方拘到犯賭之沈洪林請訊沈供崇明人在浦東做扛煤小工並不犯賭葛同轉謂不賭何以拘來着責二百板荷校兩個月示衆○前報列楊錦之送縣遞籍一節嗣楊一再苦求免其送縣着覓保到案保其自行回籍不再逗留連日並無的實保人昨又將楊解案旋有王秋堂投案稱開蘭芳閣茶館葛同轉見非可靠之人着另覓妥保楊錦之在押剥人衣服勒索洋元殊屬可恶着再責二百板○劉春海訴稱家主周姓住萬安樓客館初八晚間開飯時房中失去衣物着棧中報捕伊等延捺不報爲此請追當經法包探傳到該棧管房之李幹臣茶房周阿銀顧阿和等葛同轉謂尚有汪啓桂爲何不到李供伊是擋手有事出外周大人處自晨至晚進出人多實　照顧不到同轉謂晚間無人進出此事愯爾等是問着將李幹臣管押周顧兩茶房暫釋寄信與汪着其投案○虹口某店學徒携洋十二元送往小東門外某處路經新開河被匪人搶去曾報捕房今由捕探人等拘到慣做掉包情事之陳彩弟因陳前次犯案中有陸桂華因亦拘到昨日解　包探郁廷湘禀稱陸從英界拘到時倔强不行後向英捕房借得手銬伊始帖耳聽命伊在路云此事未有失主到案葛同轉詰之陸桂華據供穩辦爲業不做銀匠前次釋放後便做小工同轉問其新開河之事陸不認同轉着將陸暫押候核○昨報列新街孫家弄某花烟館中有流氓吸白烟肇事一節捕房昨將湖南人俞大法鎮江人戴英寳顧成林三人解案花烟館龜鴇未曾投質包探將打架之短棍一根呈案葛同轉詰之三人據供前去　烟並未閙事花烟館老鴇嫌我等坐久將棍戮來同轉以原告未到無從質對着帶回暫押○川沙人王錫榮因川沙廳署曾　滋事一案未結土亦在内逃出外前日經包探獲到昨日解　據供住居川沙西門外賣鷄爲生此事被人誣扳刻巳了結拘進之人皆巳放出葛同轉問爾來滬何事答稱欲習泥水匠同轉謂如今川沙專待爾　卽可結案着將王暫押○前報列法包探李雲發在小東門外見押店中有一人携 
 
 

Page 4

 
 
皮棉衣服八件向該店押錢一百文押店門外觀看者有十數人情跡可疑因之拘押昨日解案據朱阿林供衣包係范姓令我携之回南因欲啜茶歇力是以押錢旋有范錦堂者投案訴稱家住南巿荷花池地方在竹行碼頭東來衣莊取衣販賣早間往北晚間回南朱阿林係鄰人囑其携包葛同轉　旣携回南巿爲何又去押錢幸遇包探不然恐生事矣着覓保單到案領衣○捕房昨解江北人錢禮羣請訊花烟館鴇婦徐土坻訴稱小姐有扇一把被人取去小姐係借房間者前日錢携扇在門首走過認是巳物適巡捕走過將伊送案葛同轉詰之錢禮羣據供在二洋涇橋堍廣妓阿彩姑娘察爲出店扇子是友人到花烟館中取得託我前去交通豈料被伊鳴捕葛同轉謂爾等總不安分姑念事甚細微從寛番放同轉又謂徐王氏爾等亦多事動輒鳴捕下次再犯富重辦着退去○匿名揭帖一案捕房昨將陳永義强元炳解案陳永義呈所具切結葛同轉閱畢着陳當堂蓋指印同轉謂此次從寛辦理着爾覓的實保人到來保出後不准再至上海從此攺過自新去做生意與爾亦甚有益將來東海阿福等一班人可不與爾尋仇陳永義叩謝葛同轉又謂强元兩爾今日可以直說强仍不認同轉謂還想到鄭家木橋去擺測字攤恐不能矣爾卽不認陳永義巳具結在此强供初四日到今未曾說過我寫葛同轉謂爾如供認卽從寛典强供本不是我寫現在卽算我寫同轉謂是爾寫　巳供認何得謂卽算着將强元炳交捕帶回嚴辦○前報列法包探獲到積竊李桂榮供出彭福生日間在新街上擺舊貨攤晚間在浦灌偷輪船物件等情昨日捕房將李彭兩人解案法包探將搜到之當押票五十五張呈案禀稱王三王四孫三等人未曾獲住葛同轉詰彭何來如許當押票爾究竟至碼頭偷過幾次彭供當押票内有幾張是巳物餘是收下之票王四在輪船偷過三次係烟袋鞋子馬褂零星物件在江裕江孚及太古之安慶等船偷來我買過洋布褲子做小生意貪小利偷竊實不與聞同轉詰其爾當日隨戴紅頂子者此人是何名字彭含糊回答同轉着將李彭兩人押候再訊○積竊趙林命江西人久不到滬前日在法租界遊行不知是何居心法包探李雲發郁廷湘等以日來報失者多瞥見趙林金因卽扭住　問趙不認竊拘進捕房昨日解案據供在七八年前懲辦後早巳攺過自新本月初七日獨自到滬並無别人葛同轉着將趙林金管押候比○賊扣尚張成華自四月廿三日懲辦釋放後前晚忽携新考籃一隻徘徊西馬路被包探所見拘押捕房昨日解案包探將搜出押票十數張呈案據供放出後本欲回法華觀音寺恐其不肯收留卽到嘉壽地方任在西福寺中乘間竊得當家修元和尚水烟袋拆去棉花之夾被及衣服等至楓經洙涇而到松江由松江至泗涇從奇土廟一帶回滬現想買些物件往南翔去做客帥葛同轉謂爾屢次犯竊實屬可恶俗家還有何人答稱有兄嫂兩人父母去世時年祗十一歲被人賣與觀音寺師父印江處師父死後觀音寺由法華寺僧代管將我驅逐同轉謂前次打過二百今又敢再來着責四百下押票俟吊贓看是何物再核 
[官醫開局]  
　　時當梅夏疾疫易生江海關道龔觀察胞與爲懷設局滬城藥皇廟自五月初一日起延内外針諸科醫生程靄如高遜齋翟璧軒楊心蘭周菊如胡五峯施診給藥又于城外龍土廟延醫生王仿臣分診分文不取蓋亦好行其德之一端也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[聽鶯]  
　　二月江南路鶯聲斷復連杏花春雨後楊柳曉風前乍覺音囀頻驚綺語圓留人無限意啼破一溪烟○迎燕預把湘捲慇懃望幾回紅絲原有約玉剪又從來恍若經年别還憐隔户猜雕梁無恙在莫徘徊[  東閣隱士雍浮生草]  
[上海虹口元濟曩堂經收捐欵四月廿四日起至五月初六日止第六次清單]  
　　劉東峰翁交來烟臺余玉先先生經募譚存德堂助洋十五元余崇德堂十六元五角余玉行廿元德聚成公和成正祥號萬順承五户各五元無名譚六皆二户各十元東大成四元順泰號梁業耕洗禮業堂豐同預四户各三元福順泰和城泰和祥陳景文四人各二元無名胡氏陸庽薄謝利如陳氏五人各一元黄氏五角唐氏一元烟臺陳敬亭翁募怡盛號十元陳植桂堂五元范傑臣無名二人各四元李崇喜堂二元盧仲明乙元粱護卿募裕和昌梁讓卿永茂昌各五元永和昌怡昌泰二人各四元福記三圓幼記帮二元世藩一元怡順泰五元增益豐三元關聘農履泰謙裕盛棧源作廷四人各二元李雲樞恆澤義二人各一元陳春瀾翁經募徐生葆二元義和仁陳行卿王文軒三人每一元丁贊甫翁捐元懋庄三元源昌絲莊二人每二元怡怡軒盛記莊萃康莊森盛紅坊森茂坊萬盛天成大昌泰和源泰正和錢冬東十二人每地元錦茂鶴記五角同昌利募昇茂載孫春巖廿元全盛信局來蘇州鄭祥泰募蛟川徐氏無名二人每二元李韶階翁捐鮑達庭同泰兩人每一元思誠堂安仁堂兩人每四角遺安室佛然氏子安氏懷隂使者不名楊張兩氏六人每兩角利源長廿洋寶裕隆泰昌裕和恆厚康莊蔚泰裕泰莊合泰和保泰隆同發源太古全十人每十洋無名蕭東昇同泰莊萬順源怡和祥廣昌號六人每五洋招商局張蘭生二人每四元萬泰和三元鄭義源劉廷甫義順源義源太四人每兩洋恊源來丹陽縣署深柳讀書堂十洋三義齋三洋留耕堂姚海昌四樂堂存養堂注禮堂玉樹堂世德室不名八人每一洋正源局來恆昌募無名高益之樂善佩蘭室汪寄有倪澄本陳竹君汪毛三張李氏九人合四元全盛局朱經大成典不書名二人合四元廣興祥募存義室本立室平安室三人各一洋祥元恊記局來棉力軒一元玉行翁募海珊陸元唐之田鄭厚初兩翁每五元鏡河葉典三子臨三翁每四元子豐譚官森陳明於吳乃固四人每兩元陳子云余芝笙唐發譚謂堂陳旭初王靜臣陸人每一元同暢利募篤慶堂元十兩全太盛募聚星堂花鶴室清白堂深柳堂四箴室周愛軒蔣樂安四畏山人芍隣氏十户合紋良二兩八錢伸規元二兩八錢九分八厘○政大信局來九江龍西郭紋銀四兩延陵堂呈徵祥氏士德堂三廫各五角鈺川氏元春氏金筋堂三人各一元義臣氏劉蔡氏二户各二角無名氏一角全盛局帶來盛川不留名二元○太古晉記帶來完垣江馥募心菴居士思貽老人二户各一元永義昌信局來江隂華巿鎮張炳榮三元○福源盛慶德永大慶玉錦泉美寳興順永衆源三合棧三合盛復興隆復興厚十户合規元四兩五錢六分四厘○枝金式培德堂二户合十元慶餘堂三元平陽溥氏三盛堂麥林氏味蘭子始平子鄒金釗護紅生古篆子惜隂居士許慶餘堂丁彚坤不留名十二户各二元清河季氏謝感應還願四元汝明亮薛品三龍西子天壽室劉弼臣易松生楊退庵丁德韾黄告氏丁秉彝文庚恆吳青蓮丁棣生杏花山舘江啓源無力自悔子江右楊子先無名氏隱濟道人祈壽堂無名氏念一人各一元方人也薛補記主頁馬韻氏湘氏五人合錢五百二十五文杏堂吕景福吳興姚名德堂連水蔣炳午三槐王陳占梅閻學文九人合一元溥記子記石記襄記克記畫痴無名氏七人合兩元姚韻庭無名氏修山房羅瑞記永瑞耕草居士周金奎無名氏八人合一元六角王開壽郭茂源兩人合一元方重富思氏兩人合四角無名氏隱名氏兩人合一元趙午橋不留名兩人一元陳惠孫德恆姚氏子三人花洋兩元西樓房内餘尾帳房餘尾記竹君三人一元○以上共收紋銀四兩規元十六兩四錢六分二厘英洋五百七十九元五角花洋兩元錢五百二十五文 
[上海四馬路文報局内恊賑公所經收山東奉天賑捐四月下旬清單]  
　　廿一日本埠益順盛號内寓錦豐益號趙郁堂先生交來山東黄縣人悅生堂丁助東賑規元一千兩本埠怡順昌號交來黄邑丁怡善堂助東賑規元四百兩朝鮮仁川電報局程募同順泰譚以瑞德興號怡泰棧何怡安雙盛泰陳銘三瑞盛春宋桂村永來盛王間齋廣德號裕增祥十三户各十元四永山房三十元王勲房十九元六角鄭渭生義生盛麗興號公源興湧順福晉陽子六户各五元黄華芳吳炳臣鮑文昭東瑞源劉吉士吉盛號石德行七户各四元何理堂三元俞傑亭周鶴雲怡往號怡順泰謙益棧李瑞亭慶海樓王春亭耀記張鏡湖知不足齋湯程九包振瑞孫茂盛尹孝才不書名買雲山人十七户各二元鄭以中黄富和陳斯動周鳳岐陳文錫廣敬符秦壽彭馮橋生李四雙知順春記德興順和成東吉成和陳桃生周其蘭王文衡肝揚齋主人丁梅生鄭永昆黄欣然壽春書屋無名氏韓世昌無名氏嚴刻巳羅修身陳祿卿王濟川陳金龍徐起鳳三十一户各一元劉奇譚以莊鄭元輝徐保臣黄敬周献陳如三鄭譪臣周玉芝鄧乾義昌福利關錦廣長梁旺廣盛隆新倫記同意樓鄺敬王裕卿徐厚生康生茂何老榮夏正順祿加林張元作添順興王金元王生才史者生王才貴力長春李仁秀鮑忠林柯忠法徐銀仁三十六户各五角許榮土江啓發孫良才劉桂林胡阿明王順生陸玉林繆萬清王芳義何安懷王金得史有位李甫定陵金富汪連孝王甫生十六户各三角許希榮王阿才趙得順張才揚陳春甫五户各二角鄭仲生胡春林周邦智汪榮生四户各四角關鴻居一元五角無名氏陸元以上共實收原平銀一百五十兩申合規元一百陸十四兩三錢七分七厘英洋五十三元日本洋陸十一元銅洋一元無錫知仁莊募克記栽五十元本埠椿元莊來虞仲平二十元本埠太昌隆號來香港太暢隆號募隱名氏求安氏兩人各五元積善上四元求志氏一元嘉興同潤園募富臻富同富宜三名各四元惜隂書房韞記二元施少欽翁送蔣挹之翁文郎匠儀移賑三元胡梓卿王松年徐致成經蓮珊四君公送挹之翁郎匠儀移賑各兩元沈锭廷程儀泉謝槐卿三君送蔣挹之翁郎芹儀移賑各一圓嚴鳳鳴程在東貝鹿岩三君合送蔣挹之翁郎芹儀移賑一元鎮江程永清翁交來有心無力人一元同裕號三元宗川時戎交來求保得四助四元朱涇吕樹勳翁募吕壽記銅洋一元畢潤卿四百五十吕祿記蕭養夫湯承志吕甫記四人各錢二百不留名徐漢卿黄保滋孔浩然邱永承湯甫順曹子琴七户各一百文隱名氏一百五十文以上實收英洋二元銅洋一元○同里豐泰豫號募無名氏六百四十文吳也記張穉記錢東記曉記壽記五户各二百文福記四百文以上寔收英洋二元○蕭吳氏求保病愈二元南尋鎮陳與昌號陳桂題善士立願節省烟資祈求父親身安增壽五元○○五日共收規收一千五百六十四兩三錢七分七厘英洋一百八十六元日本洋十一元銅洋二元合併聲明 
 
 
 

Page 12

 
 
[光緒十五年五月初二日京報全錄]  
　　宫門抄○發抄硃批五道○新撫劉奏因姦拒捕殺死本夫姦婦在塲分别定擬摺○大臣志奏叅行宫總管摺○都統謙奏歴任承德府短徵斗稅銀兩分限追賠摺○又奏司員期滿援案保獎摺○五月初二日兵部太常寺太僕寺正白旗值日吏部引見三十五名兵部二十三名都察院七名侍衛處四名正藍漢四名○黄永安志銳各假滿請安○義州城守尉義秀謝恩○錫珍請假五日○崇光續假五日○裕祥請假一月○倉塲奏漕船五日回空○宗人府奏派允族長派出榮毓○召見軍機崑岡曾紀澤義秀○發抄剛毅奏交卸撫篆起程日期奉硃批知道了欽此○又巳故岢嵐州馮壽頤完欵開復奉○硃批着照所請該部知道欽此○又上年經徵地丁錢糧未完一分以上職名奉硃批户部議奏單併發欽此○又奉撥科布多官兵經費奉 
硃批户部知道欽此○又辦理押荒升科出力之試用令王文玉等請獎奉硃批吏部議奏欽此○○尚書銜甘肅新疆巡撫二等男臣劉錦棠跪奏爲因姦拒捕殺死本夫姦婦在塲分别定擬恭摺具陳仰祈聖鋻事竊葉城縣纏民買賣熱亦木與麥黑牙斯之妻蘇唐比比通姦本夫往捕買賣熱亦本拒捕斧傷本夫麥黑牙斯身死姦婦蘇唐比比在塲並未喊救事後又未首告一案據署葉城縣知縣周發鏞騐訊通報未及招解周發鏞病故經代理葉城縣知縣陳啓豐議凝解由莎車直隷州知州劉嘉德轉解喀什噶爾道袁垚齡審明咨鎮迪道兼按察使銜恩綸核轉前來臣覆加查核緣纏民買賣熱亦木籍隷葉城縣與巳死麥黑牙斯素識往來麥黑牙斯之妻蘇唐比比習見不避光緒十二年四月不記日期買賣熱亦木乘蘇唐比比在家獨坐調戱成姦以後遇便姦宿並未給過錢物本夫及娘家父母均不知情十三年四月初九日買賣熱亦木商約蘇唐比比在娘家旁屋姦宿麥黑牙斯因妻未歸卽往娘家捉捕瞥見旁屋門扇虚掩推門查看蘇唐比比聽門響卽拾木棍下炕撐門黑暗中乍見人影疑是竊賊順舉木棍向毆不期毆傷麥黑牙斯腦後麥黑牙斯聲喊蘇唐比比聽是本夫聲音當卽住手買賣熱亦木聞知本夫捉姦隨卽逃跑被麥黑牙斯扭住買賣熱亦木情急圖脫起意拒捕恰值脚絆地下鐵斧順卽拾斧連毆兩下致傷太陽等處鬆手倒地蘇唐比比之母沙泥比比聞閙執燈趨視麥黑牙斯業巳身死卽向蘇唐比比盤悉前情抱怨殺人屋内必受拖累買賣熱亦木起意移屍遂將麥黑牙斯屍身背置路旁次早屍文彼斯哈路過瞥見投約報騐獲犯訊供由縣議擬招解莎車直隷州知州詳喀什噶爾道審明咨鎮迪道兼按察使銜核明轉詳臣覆核無異查律載罪人拒捕殺傷所捕人者斬又例載姦夫並無謀殺本夫之心因本夫捉姦姦夫拒捕殺死本夫姦婦在塲並不喊阻救護而事後又不首告者應照姦夫自殺其夫姦婦雖不知情律擬絞監候各等語此案買賣熱亦木與蘇唐比比通姦經本夫捕獲輒敢用斧拒傷本夫麥黑牙斯登時殞命自應按律問擬姦夫買賣熱亦木除犯姦及移屍輕罪不議外合依罪人拒捕殺所捕人者斬律擬斬監候秋後處决照例先行刺字姦婦蘇唐比比先用木棍毆傷本夫腦後訊係疑賊誤傷犯由不知惟買賣熱亦木拒捕之時該犯婦在塲並不喊阻救護事後又不首告亦應按律問擬蘇唐比比除犯姦及悮傷本夫輕罪不議外合依姦夫並無殺死本夫之心因本夫捉姦姦夫拒捕殺死本夫姦婦在塲並不喊阻救護事後亦不首告照姦夫自殺其夫姦婦雖不知情擬絞律擬絞監候秋後處决沙泥比比抱怨殺人屋内致買賣熱亦木起意移屍亦有不合應照不應重律擬杖八十係婦女照例收贖無干省釋屍棺飭埋兇器鐵斧案結銷燬是否允協除全案供招咨送刑部外合將姦夫拒捕殺死本夫姦婦在塲分别定擬緣由恭摺具奏伏乞皇上聖鑒飭部核議施行謹奏奉硃批刑部議奏欽此○○奴才宗室志元跪奏爲行宫總管擅離職守難資營務據實叅奏恭摺仰祈聖鑒事竊查黄新莊半壁店秋瀾村梁格莊四處行宫係總管清桂專司經理所存器皿字畫等項奴才到任後遵照向章惟查梁格莊一處其黄新莊半壁店秋瀾村揀派内務府尚膳正羣豐逐處認真詳查去後旋據禀稱三處行宫各項物件按册點查均屬相符惟半壁店行宫之内字畫多有爆裂雨漬痕跡並被風刮倒松樹一株壓壞游廊二間風損玻璃兩塊圍墻坍塌數段各等情稟覆前來奴才隨將該處千總張玉林委署李嵩玉傳來問據云去歲六月二十八日夜間風雨所致巳於七月初一日禀知總管印總管並未前來騐看查内務府卷案亦無報過明文是總管清桂怠玩性成不以公事爲重巳可概見且問明該總管係京中居住並不常川在黄新莊公所實屬擅離職守似此之員難期振作應如何懲辦之處相應請旨遵行爲此恭摺具奏伏乞皇上聖鍳訓示謹奏奉硃批另有旨欽此○○奴才宗室謙禧跪奏爲歴任承德府短徵五行斗稅銀兩照例分限追賠恭摺具陳仰祈聖鍳事竊查前准户部咨追光緒十二年以前歴任承德府短徵五行斗稅銀兩令卽賠繳等因當經奴才查明短徴各員及應賠數目開單報部除故革各員另行查辦一面將前任承德府現任奉天府府尹裕長前任承德府現任大名府知府國鈞前護理承德府留熱補用知州文卜年前護理承德府俸滿撤回内地補用知府張繼良均屬有官之員勒限催賠旋准裕長將伊短徵稅銀遵照三海認工章程赴内務府知數交清與户部先後行知其國鈞文卜年張繼良均因限期緊追未據完繳分厘熱河道德克精額查明實係措辦不及情形詳咨奉部覆准再予展限經奴才查照京外各關短徵稅銀之例按數定限國鈞應賠短徵稅銀一萬八千四百餘兩勒限三年文卜年應賠短徵稅銀八百餘兩張繼良應賠短徵稅銀四百餘兩各勒限一年照數賠解咨經户部核與定例追賠年限相符覆准行令專摺奏明辦理以昭慎重等因檄飭遵照兹據熱河道德克精額詳請具奏前來奴才覆查前府國鈞及前護府文卜年張繼良等三員短徵五行斗稅銀兩前因限期太迫措辦不及未能依限賠繳此次攺照例限追賠若不明定起限日期誠恐日後有所藉口徒事叅追之繁而無清完之實似於庫欵仍無裨益現在此案旣須奏明勒限追賠應請自奉旨之日起限俾可依限掃數全完如逾限不完或完不足數再行從嚴叅辦除將現任承德府廷杰應賠光緒十三年短徵稅銀売繳並分檄飭遵外所有歴任承德府應賠短徵稅銀緣由理合恭摺具陳伏乞皇上聖鑒勅部核覆施行謹奏奉硃批户部議奏欽此○○奴才宗室謙禧跪奏爲司員三年期滿援案保獎恭摺具陳仰祈聖鑒事竊查奴才衙門前因旂民案件均得審理經前任都統英和奏請添設候補主事一員隨同辦事欽奉諭旨飭令熟悉刑名者前往帮辦不可以無能者充數如果始終奮勉三年期滿由該都統出具切實考語送部引見等因欽此歴經遵辦在案兹查辦事司員刑部候補主事蔡揆忠現年三十七歲係鄺西永康州人原籍廣東順德縣中式同治癸酉科廣西本省鄉試舉人光緒庚辰科大挑二等以教職選用是年中式庚辰科進士奉旨分部學習簽分刑部光緒六年五月到部七月告假七年十月銷假連閏扣至十年七月學習三年期滿奏留十二年由部揀選咨送熱河理刑司辦事於是年五月初十日到任恭逢十三年正月十五日恩詔給予加一級十四年因彚保拿獲馬賊土匪出力案内奏請賞加五品銜經吏部議准於是年八月十九日具奏奉旨依議欽此計自光緒十二年五月初十日到任之日起連閏扣至十五年四月初十日三年期滿據該司員先期呈報前來奴才查該司員蔡揆忠才長識卓品學兼優熟悉刑名例案隨同奴才辦理一切奏咨案件悉臻詳慎審理京控剿辦馬賊重案及旂民命盜案件均能虚衷判斷情法持平在任三年毫無貽誤實屬始終勤奮辦理妥協之員自應據實保奏送部引見候旨飭部照例給予獎敘出自天恩其所遺差缺請旨飭下刑部揀派正途出身熟悉刑名候補主事一員來熱河接辦以重公務一俟接替有人卽行給咨該員赴部引見所有司員三年期滿援案保獎緣由理　恭摺具陳伏乞皇上聖鑒訓示謹奏奉硃批該部知道欽此 
 
