# 1881 - 64 - 4902822

 

Page 1

 
 
[新印各種書籍出售價目] [  本舘發售]  
　　啓者本　所徘印書籍俱各精雅可喜餘在上海發售外其餘各外埠卽由賣申報人經手如蒙諸君子欲購閱者祈惠顧可也所有售外埠之書價與在上海一律如經手人或有私自加價等情祈買客信知本舘以便查究玆特將　書　價附列如左 
[論招商保險之利]  
　　中國未設招商局以前利源皆歸西人自開創招商局以後華人乃漸得自擅其利然在開創之初猶恐有其利者心有其書不得不兢兢業業一以小心行之蓋肩此任者固非可輕易也近年以來根基漸固獲利較豐觀於每年所繕之淸單登諸本館告白者頗有蒸蒸日上之象焉卽如仁和保險公司由輪船招商局兼辦昨觀其光緒六年分綵結一紙有不禁令人眉飛色舞者蓋自中國開創以來其利益之顯可見者胥當以是爲嚆矢已仁和保險公司計　本銀三十五萬兩其逐年餘利則定章除按年給息一分五厘外餘俱存爲公積本擬俟積至七十萬或一百萬然後再議另派餘利本届以生意平順獲利較豐卽開拓新加坡舊金山等處保險生意亦旣利益漸多故復公同商議除照本給息之外另派餘利一分五厘而經理者亦照章提二成以爲酬勞查自光緒元年十二月起至六年年底止已共給息二十五萬三千餘兩而本屆所派之餘息尙不在此數内由此觀之其獲利亦可謂厚矣夫中國自通泰西以來凡有可以獲利之事往往皆爲西人所占中國雖明知之而不能與之爭何則無膽無力無才無識則亦徒喚奈何耳凡人欲建非常之功膽力才識四字缺一不可顧或四字皆全矣而時有未至機有難乘設或開創之初事多生手而偶然或有耗折之處從此因噎廢食而半途輒止者有之矣西人之舉一事製一器也殫其心力竭其資財專心志而爲之有至二世三世而不已者而人亦絶不從旁笑之且君民有通財之道已貲旣竭可以假之於君　或告助於友君若友又莫不樂爲佽助以期聿觀厥成故西人之舉其成也易中國則不然創一自來未見之事旁人己竊竊焉視之一有不成則莫不笑而訕之當其將成又或且妬而忌之至於財則無可通力則無可假卽使功成九仞偶虧一簣竟有袖手冷眼坐觀其敗於垂成者此中國人情之大較也故中國人之舉事視西人爲難而乃仁和保險公司不畏其難以克底有成其效己彰彰可據若此不但收中國之利用以奪西人之眞利雖曰由於衆股分之合力贊成而經理其事者則亦可謂膽力兼全才識俱備矣他如香港之泰安保險公司開設數年繼復添設常安公司亦俱無行不利現又議設萬安公司指日可成保險之利其可見者如此則輪船招商之益不可自此而推哉夫輪船與保險事屬兩歧而實則歸於一本有如許保險生意則必有如許輪船生意第輪船所獲者爲水脚與保險之所發不同耳近年招商局之輪船愈行愈遠和衆一船曾有米利堅之行海琛一船又有倫敦之行將來愈推愈廣凡泰西各國輪船所到之處中國輪船將無不可到西人所取於中國者中國卽可取之於西人且西人之所取於中國者各國分而有之中國所取於西人者一國之所獨得則其獲益有不倍于西人者哉天下之事創始則難守成則易中國之有輪船招商於今若干年固非創始可比以駟馬駕輕車就熟路此其時矣但得遵守成法無紊舊章而因時以制宜化裁以盡利吾知梯山航海廣開利源所以富國者在此所以富民者在此西人正不得專矣於前耳吾因閱保險仁和公司本屆派分綵結而縱論及此正所以爲中國幸尢願當其事者愼終如始知人而善任量人以爲出已成之效精益求精未竟之功廣而又廣是則末議妄叅者所彌殷望幸者爾 
 
 

Page 2

 
 
[英京電音]  
　　英三月初九日倫敦電音云好望角之亂黨前欲與英議和英員限以八日内定計决和云刻下英兵之在該處者糧餉頗足當亦足以壯軍聲而戢亂萌矣 
[日本戎備]  
　　字林報載有日本來信言江哥干兵輪船於本月初三日已抵長崎宍戶大臣囘國一節有賽摩利人聞之皆投袂而起戰興勃勃而各官意中則以日本近來餉項未能裕如不敢輕易言戰然日本水師刻亦汲汲准備戎事其兵船之出駛隣近地方者均已召回往外洋定辦軍械惟日不足而日本之重臣大員等則皆以日廷所爲爲非故宍戶此次回國之後如日廷决計搆兵恐不免蕭墻禍起也又日本之法字新聞帋言日本欲可薩家地方之水師製造局近皆認眞趕造砲船共九艘一名富山干一名希夷干一名阿蘇美干一名喀蘇該干一名忙蘇干一名大一行干一名西克干一名密興干一名作果倍干均飭速爲修理又有新製之砲船兩艘一名登里華干一名開馬干亦飭飛速趕造復向英國購得水雷船三艘今已駛到停泊口岸已可施放開納該懷地方之砲臺亦以新式大砲移置其上云日本之　置戎備如此恐未始非中國之憂也 
[俄約述略]  
　　西報載有俄京電音云曾侯刻與俄國言及在俄京所定條約中國業經允准惟俟中朝盖用御寳卽可成和云云其所有條約今姑錄其大略云俄國須將　犂全境交還惟留西北一隅僅得伊犁二十分之一以畀俄該地並非要隘不能用武以伊犂另有一黨不願歸中而願屬俄國故以此地處之至應償兵費因並未交戰故中國不以償還俄人亦旣從之兹所給與俄人者卽前崇星使所允之五百萬羅卜此外再酌加若干而已由是觀之中俄和議大槪已可想見故曾俟卽在俄皇前謝其釋怨尋好之意云 
[議增領事]  
　　華商名曾保者居于美國屯負城機得舊金山中國領事來信言該商人欲請於屯負城設立領事一節已禀請轉奏並荐該商爲該處領事云按曾保本係華人中之才幹者於英美語言情形均能熟悉其居屯負城已歴有年所故克膺此任也信中又言前有美國土人在該處肆虐於華人幷毁壞房屋器物一切情形刻已禀請駐美京之中國欽使轉達美廷照和約而論則所毁之屋宇器物及所傷之華人苟理均當令其償抵也西報錄其信中大略如此爰照譯之 
[島王抵日]  
　　前報列火奴魯魯島主遊歴一節兹閱西報知該島主巳於西二月二十八日坐美公司船抵日本之橫濵聞已在東京觀劇見者有言其人極瑰偉年約四十歲光景今旣動周行天下之興想欲步美前總統格　脫之後塵也 
[交還火船]  
　　福州報稱前經中國官扣留之英國小火船兩艘刻聞均已交還該西人想前報所言涉訟一簡當亦自兹銷家矣 
[停船被刦]  
　　前月念八夜聞有客船一艘由上海至湖州行至舊關地方時將昏黑知不及赶到城内因卽停泊市中詎二更時被盜數名拉船排出廟前曠野之處隨將船内各物搶刼一空聽盜之口音似是湖南與江北人按舊關亦係鎭市兼有砲船巡防宜無意外之慮乃亦遭此失則凡往來行客到此處其愼之哉 
[書院甄别]  
　　杭垣三大書院鼎立曰敷文曰崇文曰紫陽每歲甄别由三大憲示期扃試敷文係中丞主之崇文則方伯主之紫陽則廉訪主之向例如此未嘗改也本月初二日爲三院甄别之期各憲皆親臨點名給巷發題而回三院人數皆有千二三百名光景　所繳生童各卷以崇文爲最多敷文紫陽則不相上下云兹將三書院詩文題附錄于後敷文生題子曰不在其位 [X>至得春字得和字至得寒字得耕字[閩垣近事]  
　　閩督何小宋之夫人於今正初四日疾終督轅内寢此已列報兹聞正月十七八兩日開弔此二日内衣冠濟楚幛軸繽紛其熱閙情形眞非尋常孝堂可比其靈柩聞俟暮春時返粤彼時設路祭者又不知　幾矣兹悉制軍自製輓聨云勤儉示家風曾刲臂肉燎姑愚孝回天吾不及傷心思往事縱有俸錢營奠衰年喪偶淚難收 
[監造鐵艦]  
　　前報駐劄德國李丹崖星使咨請福州船政大臣黎星使派人前赴德國監造鐵甲船兹據循環日報稱聞福州大憲特派人員帶同工匠十餘名前赴德國監造鐵甲戰艦每艘可勝千墩之載船中合安三十五墩大炮三尊二十三墩炮十二尊上層置炮十尊則自六墩至八墩者所以備海防需用也該價共銀一百五十萬兩訂明以二年蕆事當製造時　從中國泒員監督或遴選學徒入廠練習其法云聞所派之監督乃陸雲山粤人也韋季渚閩人也又有寧波人一名閩人一名粤人七名凡繪圖管車諸役均有人爲之俾各司一職　以留心講貫行見精益求精能盡外洋製造駕駛之妙而備國家緩急之用矣並悉以上派定之人於華正月二十四日由閩到香港本月内當卽揚帆出洋也 
[福州時令]  
　　閩省自立春以來晴暖日多元宵後愈覺暄燠迨正月二十六日二點鐘時狂風忽發震撼瓦屋是夜凉氣襲人居者精神爲之爽健本月初一起連日陰雨淋漓初五日風雨交作不特今春所僅見卽去冬亦未遇此嚴寒也傳得連江縣北亭鄕凍斃耕牛數頭又營前地方凍斃雞鴨無算物猶如此人何以堪 
[丁祭遇雨]  
　　蘇郡府縣三處學宮每逢丁祭前一日先由各學教官傳齊各學生員預於明倫堂演習禮儀樂舞自朝至募演習兩次演畢分派執事雍雍肅肅濟濟蹌蹌俟至黎明各由主祭官陪祭官分别行禮皆各司各事從無隕　本月初五日爲釋菜之期適初四日春風料峭陰雨淋漓學中諸生大半都由雨阻未能一例齊集是日撫憲主祭蘇州府學其長元學及吳縣學由本縣邑尊主祭執事者雖不如往年之盛而禮制尙無缺失云 
 
 

Page 3

 
 
[祭壇遇雪]  
　　蘇郡山川社稷壇一在盤門外一在閶門外每於丁祭後一日由撫藩分道致祭初六日撫憲吳中丞　祭社壇有　憲及府憲長元兩邑尊陪祭藩憲祭山川壇以吳縣邑尊陪佘是日黎明開祭至晨刻祭畢漫天飛雪頓成玉砌乾坤銀鋪世界尤可觀者撫憲出郊有城守全營兵弁各排隊伍冒雪伺候恍如雪山圍獵一幅書圖云 
[蘇城濬井]  
　　蘇城去冬患旱河涸井枯雖有數次雨雪尙不足以濟事居民取水維艱如購用城外河水旣價昻而費事而井中水類皆穢濁不堪飲之易於病人以致正月中疫氣彌盛且逢烽烟之警起水亦殊不便兹由郡中太湖救生局舉辦濬井事宜將城中各處官井一律濬深井畔陰溝亦皆開通已於前月興工自此不惟居民飲水利賴卽偶有火灾亦有恃而無恐是誠便民之功德也 
[送燈致禍]  
　　揚城風俗每年二月初二日謂爲土地神誕辰各土地祠皆懸有小紫篾燈多至百數居民每搶取其燈鼓樂花紅送於親友家之少婦爲生子兆如生子次年二月二日卽照樣製燈數十盞香花鼓吹送還祠中以爲燈花甫報蘭夢旋徴實由神佑也故年年各土地祠之燈皆有增無减其燈送入人家　懸挂臥牀帳幔之　主人邀客宴飲盡歡乃散今年是日居民照例而行不意因燈致火者城廂内外一夜間竟有七家最慘者天凝門外某姓房屋俱投一燼幷燒死三人喜慶未邀奇禍先至亦愚而可哀矣今聞郡中紳士公禀地方官請頒示禁此習俗誠省費免禍之意也 
[火藥可疑]  
　　有西人賃居本埠南京路者於前夜聞人報稱有若干火藥存於該洋人買辦屋内及詢諸買辦則答稱不知從何而來故該洋人報捕卽由捕將火藥起往捕房計共四十三箱每箱計重五十磅云按如許火藥在於該買辦房内起出而竟云不知是可異已 
[黑雨紀異]  
　　陰雨旬餘春寒特甚街談巷語嘖有煩言本埠人謂月之初八日三四點鐘時見天浇黑雨盛之盎中色如淡墨先則疑旱亁已久瓦楞内容積有塵埃隨之而下故其色黝黑嗣將白磁缸移置中庭而仍見如是内咸以爲異云 
[關提竊黨]  
　　招商局江天輪船失竊銀洋報由捕房拘提該船之副買辦謝福田及經手裝銀之胡三等送英公堂訊究旋在寧郡鄞縣地方破案拿獲竊犯周三和起到原贓祇少元寳二隻洋三百餘元周經遞解來滬歸英公堂辦理各情均列前報昨該船買辦邵純馨投案請追短少之銀洋副買辦謝福田仍供如前胡三仍堅稱實不知情現在患病乞施恩典該犯周三和仍供與胡及顧阿毛通同行竊陳太守謂謝福田旣當副買辦經管銀艙鎖匙兹致鉅欵被竊其失察之咎殊屬難辭着歸招商局自行理處　胡三騐得患病沉重姑從寛交保候示周三和先行送縣顧阿毛俟關提到案核辦 
[交保候訊]  
　　駱張控案莫邑尊恐上憲行將傳提故屢着抱告家丁王桂將其家主交出詎案延多日駱則仍未到堂故初十晚間特派原差恊同捕役在駱之公舘門前守候並移知英會審委員照會英捕房一體　查該差等守候半夜未見進出兼之終宵猛雨衣履沾濡是以十一日面禀陳太守請簽差恊拿太守又派差兩名並傳到該處地保至英捕房會同西捕赴公舘搜尋仍未見面回署禀覆在案下午時本城傅守戎到縣拜會正在請見之時而駱亦報名投到邑尊未便傳見着暫覔的保候傳云 
[查弊案結]  
　　前報本埠德國領事衙門奉查德國魯意斯兵船經手糧食之員弁與當日交易食用物件之各舖戶有無得受餽扣情弊一案現在已經會審公堂陳太守先後查吊交易最多之廣祥合鋪原帳與兵船抄譯細帳逐細核對明白會同領事官查訊兩次交易約有一萬元之數經陳太守連日通盤核對數目適相符合並再細查先後銀錢流水亦無餽送相似之出帳因知確無通同情獘復經廣祥合聲明兵船到境必先佈列新聞由各舖戶開送貨價何家最爲便宜始得交易而送貨到船又須過磅並須騐無宿壞方給收條歴來取利旣薄從無扣頭餽送規矩問官亦素知廣祥合爲數十年著名大舖向與各國兵船商船交易　無悞事是故莫不深信尙有另行交易之銅匠篷帆兩家則皆不過數十元之生意帳亦相符領事官遂以因公煩累等語温諭廣祥合等舖給還帳簿完結 
[竊銅斷結]  
　　昨報列失銅起到一案兹悉其中略有誤處失銅實係四百餘　舊貨鋪主朱怡桂収銅後旋有所覺深恐波累故卽報知英捕房又將銅送進法捕房候查非由捕房起到也昨英公堂由捕房解到竊犯鄭金蘭李阿保並裝銅之杉板船戶王銀桂及爲訨之王雲龍據包探康阿順禀稱招商局機房所失機器銅件有銅匠王雲龍告我係其同業人鄭金蘭配匙同李阿保至棧房捵鎖行竊鄭卽借住伊處其銅雇王銀桂之舢板船裝運至法租界碼頭交與永安街地方朱怡桂店内朱恐干咎故特前來聲報當卽往拘鄭李王三人並赴法租界朱處吊贓而朱已將銅送交法捕房解法公堂訊供由法公堂將朱與贓物一倂移送歸案云王雲龍供詞相同又據陳友軒投案稱係招商局管棧人前夜失銅乃被賊配匙捵鎖所竊現已人贓並獲求爲究辦給領竊犯鄭金蘭供行竊該死只求施恩李阿保供鄭竊銅件令我接手是實王銀桂供前夜三點鐘時鄭來雇我船隻裝銅實不知是竊贓朱怡桂供鄭送銅到店先借去洋四元旋察其來歴不明故將銅送交法捕房賈副領事謂機器銅件値價甚鉅請判正犯鄭金蘭拘押一年陳太守如言判斷李阿保减判四个月均發捕房收管至船戶王銀桂雖云不知竊贓然深夜裝銅情殊不合朱怡桂明知破案　將贓銅交法捕房希圖脫累亦屬狡猾兩人均判押一個月贓交陳友軒收領 
[衣判押]  
　　王庭遠投英公堂稟稱被竊單夾綢縐等衣二十三件報由捕房緝獲竊賊鄭阿五起到贓衣十一件尙少十二件已被典錢質票亦經搜出請爲訊辦給領鄭供與王爲朋友向索欠洋二元適伊不在家實因需用甚急以致誤犯行竊尙求恩寛王禀與伊素不相識如何欠伊洋蚨陳太守判押鄭三个月贓及質票交王領去 
[春雪]  
　　雨雪阻春遊雲低壓小樓釀花疑撒地飛絮訝當頭剪細因風舞萍飄逐水流麥田根壞否對酒且消愁有約踏靑遊偏教雪一樓風欹漁父笠花撲　人頭春鎖梅爭冷波添絮共流携樽邀客醉相對不知愁踏雪擬郊　相邀賣酒樓柳斜靑展眼花撲白蒙頭春 
 
 

Page 4

 
 
冷煙疑凍波寒水慢流歸來明月共得句正消愁最愛滬江遊笙歌送玉樓春初囘地脈雪已滿街頭冷積靑山失寒遲緑水流何當明月上好境樂無愁春日戒閒遊風吹雪半樓高吟淸入骨勤讀映理頭影沍晨烟濕光搖夕照流天寒遲百卉風雨爲花愁[  廉讓居士甫稿]  
[步廉讓居士春雪原韻]  
　　著屐有誰游携樽雪滿樓膏融凝草脚花冷逼詹頭舞絮輕偏亂吟梅韻欲流舉杯拚一醉莫解古今愁久雨滯村遊孤鐙聽小樓雪飛封石齒絮舞鎖枝頭春冷花遲放江凝水不流明朝天震後買酒共消愁[  小洲氏稿]  
[步廉讓居士春雪原韻]  
　　冒雪快遨遊携樽上小樓梅香爭屋角絮撲壓溪頭皓月光同照寒波凍不流東風料峭甚聨句遺春愁有約續前遊朝來雪滿樓凍痕舖陌上春意鎖枝頭雲密先花釀波寒湧月流香街方掃盡買醉莫相愁[  朗月仙子草]  
[步廉讓居士春雪原韻]  
　　久雨擬晴遊偏教雪滿樓撒成千片玉開徧百花頭似妬春梅放固遲㶚岸流何當風解凍田麥慰農愁雨歇訂同遊誰知雪擁樓烟迷花影裏絮撲柳梢頭凍不東風解寒遲北固流田疇農父祝日暖共消愁踏雪續前遊高登百尺樓陽春遮日脚陰雨鎖雲頭梅渡江偏冷冰凝水不流釣鰲滄海客一醉解千愁[  郇雨詞人草]  
[步廉讓居士春雪原韻]  
　　踏翠擬春游偏驚雪壓樓梅花迎屋角柳絮舞簷頭玉幻天公戯膏融地脉流豐年看兆瑞麥秀慰豐愁○倒步元韻煖酒擬消愁旋驚雪片流梅香春有脚柳展絮當頭碎玉堆花塢飛瓊撒竹樓新晴如可待踏翠快同遊[  江上一翁甫稿]  
[光緒七年正月二十日京報全錄]  
　　宮門抄○諭旨兩道錄前○大臣景奏爲循例奏聞摺○又奏爲奏聞片○總管巴奏查騐各項緣由片○又奏一年用過經費銀兩數目摺○又奏熱河會計司現存銀兩提撥緣由摺○又奏經費生息出人銀兩數目摺○正月二十日吏部翰林院侍衛處値日侍衛處引見三名○松溎假滿請安○山西學政王仁堪請訓○索布多爾扎布請假十日○瑞公續假下五日○戶部奏派管理三庫派出全中堂○召見軍機○皇上明日夘正二刻至大高殿拈香○○奴才景瑞跪奏爲淸理河道完竣循例奏聞仰祈聖鑒事案查前任總兵慶錫於咸豐十二年五月内具奏修理河道完竣應申明舊例嗣後每年秋末冬初淸理一次於年終具奏等因一摺欽奉上諭慶錫奏恭挑東陵河道工程完竣請申明舊例等語陵寢河道風水攸關理宜疏暢現據奏稱遠近河道業經一律挑挖衆水暢流嗣後仍應遵照舊例辦理陵寢遠近各河道着責令内務府禮部並鎭標弁兵於每年秋末冬初敬謹淸理仍着該總兵於年終奏報一次並着自本年爲始准其在於樽節歸公銀兩項下由永濟庫動支銀二百兩分賞出力兵役以示體恤至　陵寢羅圈墻外東西馬槽溝及三路五孔橋下推積穢土現已全行除凈倘八旂値班官兵並内務府茶膳房禮部員役不知愼重卽着從嚴叅辦欽此欽遵在案兹屆光緒六年應行淸理河道之時奴才隨卽分飭該管司員將弁遵照舊例認眞辦理去後現據内務府呈報各陵宮門以内大小水道俱已打掃潔淨禮部呈報各陵宮門以外馬槽溝五孔橋以内河道俱已打掃淸理並無堆積穢土鎭標將弁呈報各陵五孔橋以外河道並東西涵洞内外河道均按原挑長寛深淺丈尺逐處淸理柴草一律芟割雨後淤沙亦均起除通暢等情呈報前來奴才親往查騐均屬相符尙無草率情形兹値年終理合循例恭摺其陳伏乞皇太后皇上聖鑒謹奏軍機大臣奉旨知道了欽此○○景瑞片再察今年夏秋之間雨水較少風水界内海地松樹間有生虫食傷松鍼樹身亦有脫解回乾者奴才前於恭察火道就便察看曾經隨摺奏明擬逐一詳察將回乾之樹選擇伐除稀疏空曠之處照案　栽等因在案當飭該營路詳察去後據左右兩營禀報昌瑞山迤後至馬蘭關一帶虫傷已就回乾松樹七百餘棵情形尙輕西峯口迤内北至西便門東至八道洞坎御路兩旁約長七里又自西便門迤内北至蟠龍嶺御路兩旁圍圓約寛八里又據曹家路都句稟報該路所屬紅樁邊界自黑峪關迤内西南至文柏峪各山溝斜長約十六里寛七八里不等松樹多有生虫情形較重樹皮有脫解回乾者伏查此等樹虫於冬季雖已伏蟄多在枝梢樹皮之間如經大雪覆壓卽可消滅倘値雪少來春或尙萌動現已受傷松樹多未全行回乾未便率伐除將昌瑞山後並馬蘭關等處已就回乾大小松樹七百五十六棵隨年例應伐乾樹一倂伐除其餘各處並曹家路察報受傷松樹擬俟明年春深察看如虫孽不生尙能發　仍可休養蕃茂倘有交春後回亁之樹卽照章　記俟明年秋冬選擇伐除其伐除空　並原舊闕樹之處先行補栽小樹二千四百五十一棵其餘應補之樹擬於明年冬間再行察看補栽此項補栽小樹均係就近挪移卽由緑營承辦兩處萬年吉地種樹各員匀欵辦理毋庸另請開銷至於已伐虫傷之樹長大堪用者無幾發交該營支搭橋梁修補堆撥之用下餘細小不成材之樹作爲更柴謹附片奏聞軍機大臣奉旨知道了欽此○○巴克坦布等片再奴才世序抵任後履查圍内外廟等陳設鋪墊供器及倉庫銀米數目相符緣由前經奏蒙聖鑒在案兹奴才於十月二十一日由熱河起程赴北路中關至張三營等四處　宮將所存舖墊木器按册詳查俱屬相符當飭各該管千總等敬　妥收看守不准稍懈奴才遂卽旋署後仍會同正總管奴才巴克坦布不時進園稽查所有查騐北路收存舖墊等項各緣由理合附片奏聞　奏軍機大臣奉旨知道了欽此[  此本未完]  
[蘇省轅事宜]  
　　二月初九日牌示照得常州府訓導張雲鵬因病繳札改委查有候用敎職汪鶴衢又靖江縣訓導蔣淸泰大計叅劾遺缺查有　貢敎職顧承　又嘉定縣敎諭蔣廷鈞病故遺缺查有試用訓導祝譽彬均　署理廿四日前四川臬憲沈官太太嚴氏廿七日候補道　儒之老太太王氏均壽辰從九董本忠禀知奉飭換蘇差委○初八日知縣鮑敷佑高彦冲俞德炤均辭赴津局差府經朱煌謝委署吳江縣主簿事從九葉洵又萬福泰均辭赴津局差閶門内巡查補用遊　陳壽元胥門外巡查李培　均禀知到差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
