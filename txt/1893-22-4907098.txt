# 1893 - 22 - 4907098

 

Page 1

 
 
[九朝東華錄减價出售] [  圖書集成避啓]  
　　本局所印九朝東華錄一書紙墨精良校讐詳細分裝六十四本外加紅木夾板六副可謂盡善盡美髮憾毫無矣三載以來購各甚衆所有工本早已收回目下餘剩無多是以貶價出售每部核定實洋五元諸君子有欲悉本朝掌故者請臨申報舘帳房購取庶一經披閲如瞻列聖　謨乎 
[奇寒勸振續說]  
　　余昨呵凍作奇寒勸振之說固知天下不乏好善之士推己及人當可以一動其聽雖有誚我爲發棠之請者吾不辭也顧所言勸振者側重在災黎一邊則自知識之不廣矣夫奇寒中人徧於中國各處電報所傳同時得雪者　其同時遭此奇冷者也雖地氣或有不同然如福建廣東素來炎熱之區而亦得雪至五六寸尺餘不等則地氣亦將與天行爲轉移往年之薄棉可以禦寒者今年恐不得不重裘也江蘇地處東南較之順直山東其地氣温煖不啻倍之而且奇寒如此則彼北地苦寒有不比曩年爲尤甚者乎首念及之蓋由於此然而遠者不可忘近者亦不可遺遠處之遭奇寒者不可不思有以拯之近地之遭奇寒者尤不可不亟以援之援之於近受惠者雖不多而眼前功德則又有比遠處而更可顯見者矣譚君麗生爲余言近日天氣嚴寒冰天雪地繪纊無温爲數十年來所未有之奇冷滬上人烟稠密義堂林立而凍死者時有所聞僕所目覩者南馬頭周姓向以賣菜爲生二十六日其妻分娩適值二十七日大冷逼人至二十八日而母子皆凍死大南門外有乞丐三人同時凍斃中有一丐尚有一縷氣息手中持錢百文然多方爲之　救亦已無及以僕一人所見尚且如此此外當不知凡幾僕勸敝友某善士出錢五十千於滬南一帶散放并分送棉衣數百件著人確查散給雖屬杯水車薪然亦不無小補猶憶光緒三年之冬極寒之時寒暑表尚有十七八度僕曾勸某善堂　人挑送棉衣往街頭擇尤貧之人而給之今年寒暑表極低至八九度若能求各處大善士及時行此大方便種此大功德無論一絲一粟但得實惠及人救一命卽造一福或施棉衣或施錢米最妙者賠中查訪過極貧之户卽量給之所謝一人爲善善勇有限人人爲善善願無窮先生何不作大聲之呼或者文字有靈功德無量矣余曰善哉吾子眞可謂及時行善者哉滬上善堂林立或送米票或送衣票未嘗不有爲善之人乃善堂中司理之人往往不以爲事其米票衣票大都並不查確其人果係赤貧者多或并不自散放但託親友輩爲之分送而親友輩則又各以分贈其親友　　在貧苦者反不得一紙而鄉間多有著施衣吃施米者此則所謂有善念而無善法有治法而無放人　者爲　之名曾無行善之實者也吾子謂最好暗中察訪遇有極貧者給之此法固爲最善顧在我則實心爲善而一人之耳同前及鄉何各　堂以耳目寄之於人而人偏不爲效耳目之力則是以多人行善反不如以一人行善之爲眞善也故吾謂人之欲善誰不如我我但爲大聲以呼之其有聞而感動者亦不必邀集同志亦無須設立善堂亦無須廣集經費但人人自爲施與不假手於他人而受其實惠者多矣余嘗與友人言及挑粥施送之法極爲美善其法如街頭賣糖粥之担勿使之冷挑送之人亦與賣糖粥者無異然必擇實心行善之人而後使之隨地挑行見有凍餓之人或極貧之户隨便施與此法較施衣爲妙夫冷則需衣固屬常理然苟腹中得一勺熱粥則可令徧體生温能兼施衣固妙卽專施粥亦可以救死於一時也資多者多分幾担而自則不時邏察之其挑送之人每日必易其處以米隨行隨時可以燒煮路遠者酌增其數此法蘇城潘東園先生曾行之際兹奇冷吾子旣有此善心曷不仿其法而行之一人倡行衆人則效不數日而天心亦將爲之感格萬象回春而此數日中所救活者其數不知凡幾矣我輩槖筆謀生無力行善惟有代爲呼籲天下不少樂善好義者尚無失此機緣而汲汲焉廣種福田也可 
[神京語錄]  
　　現值年終應行點騐禁城内外圍京城内外各門各廳各堆撥以及八旗各營圓明園外火器營健銳營軍裝器械經兵部開單請派王大臣點騐十一月初九日具奏奉硃筆圈出和碩怡親王溥靜多羅貝勒載濂協辦大學士麟書禮部尚書崑岡正白旗領侍衛内大臣容貴署正白漢都統果勒敏廂紅蒙都統文秀廂藍蒙都統恩佑欽此得旨後卽由兵部司員禀請訂期分往點騐經怡邸等商訂於十一月十二點騐紫禁城内各門各朱車軍器十三日點騐紫禁城外圍各栅欄各朱車以及前朝各門軍器十四日在東安門内正白旗侍衞教塲點騐京城内外各門各廳各堆撥軍器十五日仍在教塲點騐左翼各旗營軍器十六日點騐右翼各旗營軍器十七日在西直門外蘇州街點騐外火器營健銳營軍器並在海淀燈籠庫點騐圓明園八旗官兵處内務府鳥槍精捷等營軍器由兵部開列點騐日期清單分咨各該衙門案照預備○神機營爲咨調事本營差委需員查有禮部郎中齡昌堪以調營差委相應咨行禮部卽飭該員來營認差○吏部示傳勞績保舉直隷候補同知潘廷誥保舉福建候補知縣馮樹勳二員本部於十一月十四日帶領引見相應示傳該二員於十三日晚在地内左近住宿十四日丑刻穿于青褂備帶補褂元青褂佩帶對子荷包手巾赴本部朝房書到伺候排班帶領引見先於十二日午刻衣冠赴部演習口奏履歴再該二員是否原任現任一二品大員子孫抑或現任一二品大員兄弟卽行赴部呈明毋悞特示○侍衛處爲知照事十二日奉旨朕於明日辦事後乘轎出順貞門神武門進北上門由西山道至壽皇殿行禮内廷行走王等隨同行禮畢仍由西山道出北上門進神武門順貞門還宫用膳召見大臣夘正二刻預備欽此○沈鹿苹正郎恩嘉現升授内閣侍讀學士所遺兵部武庫司漢掌印一缺經堂憲諭令起復到部應補郎中曾樹椿充補至所出職方司郎中一缺堂諭以本部候補郎中胡發源請補是缺已行查吏部俟核覆到後卽行帶領引見○南苑演放砲位曾綴前報兹聞初八日演放時有武城永固大砲一尊將子藥裝畢向火門燃火逾時未發砲手某赶至火門一繫忽聞轟然一聲砲卽炸裂砲手立時殞命經該管官報知都統優予卹賞○左翼前鋒統領巴爲咨行事照得禁廷重地理宜潔凈方昭嚴肅所有内廷值班官兵各項蘇拉茶役人等各於所司之地務須打掃乾凈不得任意堆積爐灰穢土裁種花木並於墻壁肆行塗抹種種情事均有干於功令本統領奉命值年蒞事伊始自應禁令重申嚴行誥誡相應咨行景運門轉行右翼前鋒營八旗護軍營飭知内廷各項值班官兵於附近地叚芟除乾凈以昭嚴肅除派委章京不時巡察外倘再有前項情事或經該章京禀知抑或被本統領覺察定將該值班官兵從重叅懲决不稍事姑容 
 
 

Page 2

 
 
[軍艦抵甌]  
　　北洋水師提督丁禹亭軍門汝昌因赴南洋巡緝乘坐威遠兵輪於十一月廿一日未刻駛抵甌江黄華關閲視龍灣等處砲臺卽在狀元橋下椗微服入郡採訪風俗官塲初未聞知以故文武員弁均未恭迎憲節迨砲兵哨探得實禀報鎭轅周靜山鎭軍立卽率同將弁等於二十一日申刻齊赴狀元橋恭迓邵邑尊亦輕輿前往手版脚靴殊形忙碌廿二日清晨丁軍門帶練軍親兵八名登岸乘緑呢大轎進城拜會趙觀察周鎭軍德太尊彭太守胡中軍曁統領防營黄綺亭鎭戎統帶砲船劉聘三遊戎旋於廿二日申牌展輪出口四營弁兵齊集江干站隊恭送鎗砲之聲隆隆然震耳大將威嚴固令人望而生畏也 
[東甌雪景]  
　　温州地處東南天氣和暖雖在隆冬從未滴水成冰上月廿七日隂雲乍合朔風怒號大有釀雪之意入夜雪珠亂落鴛鴦瓦上滴瀝有聲雖高擁重衾尚有冰簟銀床夢不成之致迨廿八早銀裝玉琢居然世界翻新寒威料峭爲十餘年來所未有無衣無褐者值此隆冬不免號寒之苦彼黨太尉安坐銷金帳裏飽啖羊羔美酒何嘗識此種况味耶 
[鳩江雪景]  
　　此次蕪湖見雪已將電音登諸報牘兹接訪事人信云蕪湖雖已見雪兩次不過因風柳絮似有如無至十一月廿四日始見百萬玉龍長空塵戰敗鱗殘甲飛舞滿天一連四日繽紛不絶操寸鐡試之平地約積四五寸瓊瑤世界觸目光明近水遠山俱含畫意惟氣候奇冷廿八日銅鉦高挂簷牙冰筯倒垂尺許璀璨有光蝻孽藴伏在野徑此一翻凍壓明年多黍多稌自可預卜也 
[查究水手]  
　　前報紀西國兵輪停泊蕪湖水手上岸閒游在雞窩强奸婦女未成而逸兹悉當日共有水手六名二名先掖該婦入室按於榻上四名在外守候適本夫某甲自外歸來見此情形不覺怒髮衝冠且喊且鬥致被水手用小洋刀劃傷頭面鄰近聞聲齊集該水手等始奪路奔逃衆人奮步窮追至江濵見已躍上小划船飛駛而去同上江心停泊之兵輪衆人遂舁甲挈婦至洋務局喴寃吳太守訊明情形星夜備文照會英領事福格林君次日接得回函内稱該兵輪係德國水師本領事無權管轄且查悉已於今早開行上駛容代函知該兵輪管帶並照會上海德國總領事查明辦理云云按此等事件領事向惟以不歸管轄答覆兵輪游蹤無定華官無從捉摸被擾民人惟有飲恨吞聲今福領事與吳太守和衷商辦畛域無分亦可見中英輯睦之情矣 
[厦客述新]  
　　厦門爲通商口岸輪舟往來絡繹如梭各番客皆於此停留以待附之他適日前有汛弁張某訪得三仙館庽客某甲在某姓家挾妓飲酒遂前往拘拿甲幕友也恃與官塲熟悉禀請道憲轉請提憲諭令中軍某叅戎飭查將汛弁暫行撤任送交厦防廳訊究○奉直大津山東水災疉告大憲籌辦賑捐厦門道署接奉省憲札飭開辦許觀察卽遴委紳商協同厦防分府設法捐募援照十六年賑捐定額事僅數日卽已募齊亦可見厦人士之急公好義矣○上月下旬有無名男屍一具浮至沙灘地保查知報請善堂派人棺殮掩埋事經旬日忽有楚南營勇某甲自認屍親赴地方衙門呈控稱死者被人毆傷而斃抛入海中厦防分府向不辦理命盜重案此事應由同安縣詣騐遂破墳開棺檢騐棺蓋墳墓均不符原式想爲民父母者自能秉公讞定以期無枉無縱也 
[江右近聞]  
　　江西訪事人云上月以來天氣晴和頗似三春景象至二十五日寒威驟至風利於刀二十六日冰雪交加平地約厚寸許嚴凝之氣砭入肌膚二十七日重隂未開冱寒特甚祥霙復降積至二寸有奇檐牙氷箸垂垂長至尺許鄉人曰是爲豐年之兆○米榖日見加昻而生意益形淡泊刻下省垣米價每升錢三十四文視夏間加至十文數米而炊者惟有雙眉深鎖而已 
[敉匪餘談]  
　　本年七月僞平南王鄧海山等在江西萍鄉倡亂大兵未到全賴各處團練協力籌防使匪黨贍破心驚不致蔓延無際海兵旣到後各團練又協力攻剿使匪黨授首其功亦不可没也先是匪中五牌頭目李保山潛伏鄰縣宜春百計煽誘鄉愚爲僞平南王奥援經團練擒獲送縣解省而逆謀遂阻有僞先鋒劉岐山者匿迹宜春南鄉爲外合裏應之計復經團紳擒送縣署禀請就地正法此皆團練之實效也事後追思似不可没因表而出之不書團紳姓者避標榜之習也○江右會匪餘黨多而且狡不但下等人善造謠言卽通邑人亦多造言狂悖忌憚全無大致以通商傳教番邦中華爲兩大題目如曾文正公功在竹帛名在旗常而近忽有人揑稱本年已奉旨改謚文政因准天津通商傳教之故又文武童生應縣府試有取名紹明復得興宋嗣宋繼唐續唐興漢復漢者均經縣府出示嚴禁犯者隨時更正跡其訛言之始皆出自烟館中諺有三個烟客成一孔明之語官斯土者不可不思患豫防也 
[瘋婦凍斃]  
　　金陵門東一瘋婦年約四十餘生子二已成立日以賣糕爲餬口計婦獨居一室屢次遺火延燒床帳廬舍幾爲所燬鄰里懲前毖後遂下逐客令其子不得已另覓荒地支搭蓆棚奉母安居旋將舊屋賃與他姓取其租值以供朝夕之需塊然一身轉寄宿於戚友家日前大雪氣候寒冷滴水成氷瘋婦爲風雪所困卽於上月廿八日凍斃屍旁有一男丐殭臥不起莫測其所由來旣而思之或者丐於前一夕經此處聊假蓆棚以蔽寒威不料其同歸於盡也嗚呼慘已瘋婦之子各出貲少許市柳木棺以成殮而置丐屍於旁有好善士憐之施以薄槥舁往荒郊亦可謂好行其德矣 
[捕蝗壞墓]  
　　金陵未經街雪之先經地方官諭飭鄉人搜捕蝻子每斤五十餘文設局收買此固思患預防之計也蝻子非鋤地尺餘不可得奸猾之徒遂假公濟私擇平日之有隙者穴其墓道或二三處五六處不等看墳人與之理論則以奉憲示捕蝗對昻昻然不暇他顧强者雖怒之以言究亦無術可以止之弱者怒之以色而彼若弗見也夫捕蝗善政也乃竟波及枯骨安得有賢父母拘奸猾之徒懲責一二使不敢逞其凶暴哉 
[被騙輕生]  
　　　金陵有某甲設肉肆於新橋比年以來獲利倍蓗性甚慳吝最喜占便宜錙銖必較日前踏雪閒行見老翁拾紙包一束視之皆質票也顏色甚新夾有錢票數張翁睇視良久一若目不識丁者前後却顧似欲倩人代閲數目甲心動呼曰翁來此纍纍者何物盍給我一觀翁故作遲疑狀不卽交出旣而雙手奉上甲檢視係質票八紙計本廿五千印票十紙計錢十千良久詭辭以告曰質票皆布衣約本七八串錢票係五百一張共錢五千蓋隱其數以欺之也徐謂翁曰爾操别處口音且有寒乞相質票諒無力贖出卽往取錢票亦恐人疑爲鼠竊也僕代爾籌思持此廢紙何益翁有懼色甲又曰何不以此貽我我以番餅四枚爲酬翁初不允繼又增一枚始首肯洋票兩交翁遂去甲喜極當卽持銀往贖恐稍緩失主追蹤至便諧諧矣及至典鋪騐之乃係贋鼎典夥疑其自造執交捕署甲力辯其由來復懇有力者具保始釋歸又被差役詐去洋二元次日持錢票取錢亦復爾爾幸在相識處未遭意外之禍甲憤不可遏旣歸又被床頭人揶揄數語自念本欲騙人今反爲人所騙何面目復生人世遂取阿芙蓉膏一小盞吞下其妻知之亟灌以糞汁大吐而愈而今而後如仍不改故吾設計誑騙試一回念飽啖木犀香味時當有猛然醒悟者 
[蘇省官報]  
　　廿四日浙江督審委員教習知縣張縉雲辭回浙江道庫大使龍韜禀辭赴寍見制憲府照磨王恩霈禀知奉委赴常昭二縣催兌差卽辭典史王在瀛禀知分常差遣卽辭十二月初二日前河南學憲俞初十日蘇州府魁老太太十一日漕督憲松官太太均壽辰廿五日同知吳其昌禀知奉飭派蘇差委知縣馮璋禀辭赴海運滬局差姚詩聲禀知奉委發審局差卽辭赴常熟審案龍贊新禀辭赴江震等縣催兌 
 
 

Page 3

 
 
差許之祜由同里厘局解餉來陳叔謙由木瀆厘局來項兆驤禀辭赴寍見制憲元和縣主簿趙光瑜禀謝飭知十四年分海運蒙保以縣丞在任前先補用從九戴昌年禀銷閔行厘局司員差縣丞沈善發禀謝飭知十四年分海運蒙保補缺後以知縣用知州楊鳳儀禀知奉委赴川沙青浦等廳縣催兌差卽辭廿七日署督標城守協鎭李占春由寗來同知孫鳳鈞銷絲捐差回省吳其昌辭赴滬局長洲縣王得知府後以道員用元和縣李以直隷州在任候補二位謝十四年海運案内蒙保舉知縣陳焴禀知委解淮餉府經葉紫綬謝十四年海運蒙保離府經歴後以同知直隷州用縣丞龔世棟禀銷中一叚編查差主簿吳德培銷太倉塘工差辭赴松滬貨局查騐差廿八日卽補道李振玉辭行回滬知縣王國振謝飭知上年冬防記功三次張沐慶謝十四年分海運蒙保補缺後以知縣用從九張開溥銷昭文塘工差並奉委津局差楊建珍禀知留蘇差委廿九日帥遠煒銷解京餉差回又章鴻森由上海來傳離祚銷假並辭赴崑山會審案件陳叔謙謝十四年海運蒙保補缺後以直隷州補用並辭回木瀆厘局三十日縣丞楊挽瀾銷閶門外上叚編查差藩轅牌示卽傳巡檢文裕於初四日清晨來轅新章考試 
[嶺南冬旭]  
　　廣州訪事人云某日有河南水口堡鄉婦某氏肩挑鷄數十翼至省垣求售行至中途突遇匪徒二人見其女流荏弱可欺遂僞爲購買也者與之論價隨引至僻靜處將繩綑縛繫於大樹下奪其雞而去後有某甲者行經是處聞婦呼救聲爲之解下詢問情由婦備述之後放聲大哭欲投水自盡甲富紳也惻然於心不忍坐視探囊出番佛二餅給婦婦轉悲爲喜叩謝不已如甲者好行其德亦晚近中所不可多見者哉○城西十二鋪三界神廟建自前明嘉靖時迄我朝廟貎猶存惟久　風霜棟宇半爲頽廢去歲好事者擬鳭工庀料爲之興修然土木浩繁非三萬金不可議仿照吕宋票程式設爲鋪票以所獲之利補之南海縣聞之出示禁止略謂修葺神廟聞會招投此與闈票何異殊屬有干法禁等語董其事者不敢違抗遂停止不敢開收○省垣好善士籌集鉅資創設廣濟善堂施醫贈藥恤寡憐貧次第舉行以濟窮民之無告刻已購得油欄門外公棧行一所一俟修竣卽須筮日開堂矣 
[閩事雜紀]  
　　鴨姆洲陳姓以造船爲生理擁資巨萬前因不戒於火禍延一鄉遂爲鄉人所飲恨未幾陳在瓦礫塲經營建造欲復舊觀旋被鄉人拆毁將土挖深數尺至今遂成廢址現聞陳將此地助入鳳池書院竪立界石蓋自知爲衆怨之所歸故有此舉也○鴨姆洲四面皆水汪洋無際潮退時有路可通塢尾一帶據水亭各局卡之上游易於走漏稅厘有某甲者慣以漏私爲事上月初因有藥材多件被局哨丁所見阻住盤詰甲肆行毆打迨哨丁回局喚人甲已乘間逃逸矣旋經哨丁查出甲等姓名據情禀明局員以備嚴拿究辦○閩俗呼肩挑之徒爲甲其頭目則呼爲甲首洲邊有甲首某與某乙有仇將乙掳至鄉中勒索資財現經乙之親屬赴南臺保甲局禀控局員准詞將某等拘至局中秉公訊辦聞者快之○南臺庶敘樓酒館坐式清雅烹調亦極得法有老饕之癖者咸樂就之邇來市景不佳生意因之中落主人竭力支持招股以實之新股某甲得隴望蜀欲將店業據爲已有主人畏其勢焰挽人理論未知能免鼠雀之爭否 
[蜃海寒濤]  
　　温州訪事人云諸葛壽珍收拾枯骸致被地方送案請懲前報已綴其略兹聞劉龔氏控壽珍將伊翁停柩刨開有屍無頭現因認獲骷髅赴案呈報邵大令訊供之下卽飭值差將所認屍首押往該處查騐據禀劉龔氏之夫翁甫於十月間逝世尚未腐變棺蓋已啓屍身完好而獨喪其元現將骷髅比對宛然脗合大令於十八日提壽珍覆訊笞責七百板釘鐐收禁○府前永義昶信局上次輪船信包被局夥阿世私下開視竊取洋銀一百二十元局主初不知也迨廿六日輪船到埠查知底藴甲尚未遠颺永義昶向原薦人追究赶至甲家尚存洋銀七十元其餘已歸烏有遂將阿世送官究辦○樂清縣東鄉吳朝俊之父被徐洪光毆斃一案嗣由吳赴京控告指張聨輝謀殺旋奉發交温處道審擬上月二十日午後趙觀察親坐堂皇提集一干人研訊斷結著張聨輝立限廿九日將監照及鹽坦照帖一併檢呈兩造均遵斷具結而退○温衞門丁兼充樂清縣庫書徐震山因虧空公欵逃避他方邇來忽作歸計於十三日自赴道署趙觀察卽發縣署管押聞徐被蔡松泉控告案尚未了不第虧欠官項也 
[温郡官塲紀事]  
　　新任海門鎭陳鈺卿軍門永春海門左營遊繫許子雲遊戎恆龍調署海門右營遊擊劉炳文遊戎振元均於十一月十八日已刻行抵甌城拜會趙展如觀察周靜山鎭軍小作勾留卽於十九申刻揚帆赴任○新任處州鎭楊雪門軍門美勝於十一月十八日清晨抵甌命駕入城拜會文武各官周鎭軍大張筵宴於十九日午刻請楊陳兩軍門赴席旨酒嘉肴主賓酬酢直至斜日啣山始興盡而散楊軍門旋於廿一日由西關太史馬街乘坐官舫往括蒼履新○温處道趙展如觀察廉介精明一塵不染每逢三八告期收受呈詞隨手批答絶無留滯終日危坐堂皇禁止門丁不得越雷池一步凡有書辦呈送公事俱令當堂面禀不准與門政交頭接耳一切規費槪行裁减眞覺弊絶風清民間受益不淺吏瘠則民肥觀察可謂深知政體矣○温州鎭周靜山鎭軍於上月廿五日騐散兵餉擇於廿七日出洋會哨○新任英領事官譚君得樂在江心寺領事署辦公絶不輕出應酬過江之時甚少惟上月望前趙觀察由省回轅領事曾來郡拜會 
[鎭江火警]  
　　十一月三十日三更時鎭江大夫橋南南首小巷内某姓草房不戒於火轟轟烈烈幾等拉朽摧枯室中僅有十二齡男孩從睡夢中驚醒啓户而出大聲呼救鄰人聞聲齊集欲在水缸取水無如堅冰疑結急切不能挹注幸屋上積雪頗厚見火消融稍殺赤熛之勢警鑼響處各水龍又紛紛馳至在近處井中汲水灌救得以應手而滅僅燬去窄巷中房屋兩家云 
[滬濱瑣語]  
　　沈寳林者本邑人也卜居西鄉北新涇地方設帳授徒其門如市今夏以來家中屢次失物緝訪無蹤近有人向沈言所失之贓在鄉人談小阿木家沈往認屬實卽欲取回談不允沈遂於前日赴縣禀控○野鷄挑夫某甲昨晨在大東門外與江北小車夫某乙爭奪生意互相毆擊旁有代爲解勸仍不肯散甲將扁擔向乙頭上猛擊一下以致頭破血流立時倒地昏迷不醒甲見勢不佳乘間逸去旋由乙之同鄉友人經過將乙扶送回家未知能保全性命否○某甲家住小南門外前日夜半時被竊賊混入家中翻箱倒篋竊去綢布衣服約值錢數十千昨晨開明失單報捕請緝○本邑人某甲向在城中某銀匠店營生近日賦閒在家一晚赴友人處飲宴譙鼓二下始行回家行至西門相近忽有一匪迎面而來將甲所戴皮帽攫去推甲倒地飛步而逃及甲挣扎而起匪已去如黄鶴矣城闉之内匪徒猖獗如此豈地方之福哉 
[火災餘話]  
　　本月初二日報載法大馬路王恆豐水烟袋店被災時其夥携出烟袋兩枝經捕房拘押云云兹悉烟袋係近鄰楊姓家物與王恆豐毫不相干合亟聲明以昭核實 
[自請銷案]  
　　王松濤之妻顧氏卽蘭英背夫逃逸王以妻弟顧富春妻叔顧福生串通顧阿翠等誘拐赴縣控告一再硏訊顧等堅不承認遂令分别管押着王出外自行緝訪此已屢記前報兹悉顧蘭英尚未尋獲以致此案延宕迄今前晚黄大令升堂提訊王供係川沙人向爲銅匠妻自逃逸後卽在案下涉訟至今尚未尋獲現在情願將案求銷往蘇州等處緝訪妻氏下落如能尋獲再送憲案請辦顧福生顧富春顧貴生顧阿翠同供均不知蘭英下落自涉訟以來受累不淺求恩超豁大令以王自願將案求銷准其所請顧富春福生貴生及阿翠一併交保出外帮同王松濤尋緝 
[順供候解]  
　　英租界後馬路某公館家丁周丁貴將孟洪貴刺斃當經三圖地保報縣請騐由前任上海縣袁海觀大令詣騐屬實將周 
 
 

Page 4

 
 
帶回訊實釘鐐收禁此已列報前晚經黄愛棠大令提周至案順供周供稱係天津人在公館服役素來安分今年四月間小的忽患瘋病不省人事致將孟刺斃實出無心大令卽著畫供還禁聽候備文起解 
[英界公堂瑣案]  
　　包探張九意禀稱耶松船廠銅匠吳永發李阿泉行竊鐡鐘水烟袋等物查獲人贓送案請辦耶松船廠西人訴稱吳永發等均爲銅匠在廠作工每月工洋十二元按月照付伊等出入自如管門人向不搜檢不料伊竟不顧體面竊物運出今旣查獲惟請懲辦吳永發李阿泉同供貪小取物尚求施恩蔡太守訊明李阿泉竊鐘吳永發竊水烟袋判將李管押一月吳管押七日贓給失主領去○包探何瑞福禀稱妓女吳佩蘭因患疾病邀趙阿寳作伴趙乘間行竊金表一枚質錢七千五百及該妓查究趙將質票交還當卽報捕將趙拘獲趙前曾犯事送案懲辦趙阿寳供因欲娶妻需錢應用向吳佩蘭借物質錢不敢行竊蔡太守謂趙阿寳不應乘伴病之時犯行竊之事判笞一百板管押一月著吳佩蘭繳償質本一半始准領贓○包探黄四福禀稱陳阿發被沈桂榮行竊棉被一條查獲人贓送案沈桂榮認竊求恩包探稱沈桂榮犯竊已非一次蔡太守判將沈管押一月贓存捕房待失主認領 
[法界公堂瑣案]  
　　黄麗生訴稱有素相識面之王永良卽王省齋負恩誣控并被兇毆小的受屈含寃求恩昭雪葛同轉謂王爾因何負黄之恩須直陳其故答稱王欲從師習醫於本年六月央小的推薦允酬洋銀三十元拜浦東官醫王仿臣門下習至三閲月卽擅自開方治病其師恐悞投藥餌害人性命屢向阻止並索取欠找之酬金二十元王不允從反敢一味恃强毆辱師長其師本欲赴縣呈控王屢次哀懇由小的經勸約日照繳洋銀及至届期依然不付且復行兇當經其師扭送十六鋪保甲局局員判令找繳洋銀再加罰二十元其時王並無洋銀可繳仍由小的担保下來昨日届期約至英界青蓮閣照付未過洋涇浜王竟欺小的愚懦在途中肆毆幸有巡捕到來將伊獲送同轉訊問之餘王供稱自幼從顧芷卿夫子習醫出診已有年矣上月間有馬姓者請往醫病小的診治之下知其病無藥可醫囑伊另請高明以至上月廿九日馬病死有自稱官醫之王仿臣因同行嫉妬將原方上所開麻黄柴胡各五分改作五錢持以索詐小的已被伊等詐去洋銀廿八元尚不滿意以致口角同轉謂行醫者乃衣冠中人不應無理如此途中扭毆實屬不成事體著一併管押候交保出外自行理處○匯德豐錢莊主柴桂林控夥計茅佑之龔渭心互相串合透用洋銀七十四元逃往崇明秋間追獲來滬送請押追一切情形已登前報昨晨捕頭令將茅龔解案柴亦投案請追葛同轉研訊之下茅供稱洋銀由柴囑購小錢途中被人搶去此事與龔本無干涉柴稱茅用去洋銀後逃往崇明經小的追獲後由顧徐川等理勸立有票據一紙務請檢察同轉閲得票據祗寫欠洋銀二十四元著柴將茅龔帶去自行理處○海南輪船船主處細崽陳臣水竊取西人六門手槍檯氈檯布等物曾經包探查明將陳拘獲吊到原贓葛同轉向之訊問陳供詞牽涉大副同轉著卽管押候船到時再訊昨晨船主三姆華虚投案認領各物聲稱其時共失手槍三枝雖經吊到其一尚少兩枝陳供稱大副持手槍欲擊小的小的向之奪得問大副因何將槍擊爾供稱西節日大副請客經小的訴知船主船主將大副辱駡以致抱恨小的用槍轟繫謂爾奪槍之後應告知船主供船主上岸無處可尋至六點鐘時大副不許小的下船逐登岸上本欲赴茄們公館具控謂旣欲具控爲何又竊檯氈并將手槍押去供稱因無錢倩人繕禀故將槍典押至檯氈由大副之細崽阿桂借與小的典錢使用繙譯魯鼐安君將以上一切言語操英語轉告船主船主聞言卽令偕來之西婦立刻邀之副到案質訊據云手槍乃船主房内所藏我無從取出且請客之事亦屬子虚陳稱船主房門上鎖匙由大副執管所以容易取槍魯繙譯訊問大副據稱鎖匙有時在我袋中同轉謂陳曰大副將槍擊爾爾應早投該管領事署控告不應將檯氈手槍典押目下贓已吊出押本洋銀四元八角須爾繳呈供稱小的並無餘錢船主尚欠半月工貲計洋銀四元船主稱因陳自已逃去故半月工資不願付伊同轉判令船主給洋銀兩元四角抵償押本一半船主遵斷領物而去○匯德豐錢莊柴桂林控天地一家春黄福寳悔議不允租屋一案其詳已列報端昨日黄投案遞呈添和銀樓保單一紙並各項帳簿中人胡光榮亦投案候質葛同轉閲得保單上寫明由顧雅山郭少白承租以七年爲期其屋共七間每月租貲洋銀四十九元謂爾租下每幢按月七元柴向爾轉租樓底半間照價合算祗三元五角目下伊肯出六元何以尚不遂意供稱租屋時言明樓底半間每月須洋銀十元業經成訟以上數月小的卽遵照判斷惟以後之租小的亦是股東不得專主同轉謂柴以前爲爾出力向有恒洋行承租舊屋翻造並代爾轉請添和銀樓作保殊非易易爾今已立定脚跟自行覓到保人將柴一番美意全行抹却有是理乎現在本委斷定柴每月出洋銀六元不准時時變動諭畢復飭胡邀柴到案當堂諭知○捕頭令將已責之竊賊鄭興華李華山解案葛同轉著將鄭送縣遞解回籍李函送信字營收營若營中無人留宿則送西門外巡卡收留 
[飢寒戴德]  
　　伍胥瀬水每啣感於壺漿文叔滹沱常愴懷於麥飯邇際寒威凛凛凍斃堪憐敝堂粥廠衣米需款浩大正值經費孔殷之時幸蒙安省李郊雲大善士經募洋五十元杭省姚承熙大善士經募洋五十元漢口周蓉舫大善士助洋十五元皖桐何苹波大善士助洋二十元甬江乾和鐡行助洋十元王筱琴翁交來補不足毫助洋十元廣東金陵會館來免力子洋十四元南匯縣署吳大善士助洋十元潘二江翁交來沈際虞大善士助洋十元揚州林裕隆經募洋十三元杭州洪生莊滸浦泰甡行二户各洋五元南京李香海善士李潤田善士温州謝益齋善士仙鎭王陶菴善士李北記陳英記東台劉茂亭鎭江趙佑純八户各助洋四元清江德生莊助洋十元杭州五章號助洋五元新市西卡募王辛原八元德記洋二元揚州劉麗生助洋二元又合家平安洋五元光福方祥園募助洋七元廣東章子良善士募于伯麟拙眞子不留名梁六明軒趙少蒓五户各洋二元松鶴居士荷花城主名心氏三户各洋一元樂善堂洋五角嘉善源通典來不留名洋四元隱名氏助銅洋三元本埠輪船滬局帳房振昌成號老慶雲銀樓楊涵齋善士四户各助洋十元姜忠堂善士洋五元同善會無名氏二户各洋四元招商北棧洋三元華彰號耕記號汪恆春大藥房孫廣興號四户各助洋二元蘇州愛蓮室善士樂助英洋二元九經堂羅助白米五石陬長福助白米一石以上共收英洋三伯七十四元五角銅洋三元米六石仰見諸大善士義粟遥頒仁漿遍賜福田廣種食報無涯敝同人謹代千百貧黎不勝鳴謝之至請登貴報以昭衆覽[  上海泰安里同仁永善堂司董謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　十一月廿六日轅下武巡捕陳麟書叩謝漕運案内蒙保遊擊用通判王彥澂專丁禀報聞訃丁父憂安徽直隷州余適中禀到候選同知張通典謝委帮辦洋務局藩轅牌示准補海門同知王賓應卽飭赴新任其現署斯缺之劉文澈卽回北捕通判本任現署邳州楊激雲調省另有差委遺缺查有正任江都縣林芝衡又現署安東縣陸釗調省另有差委遺缺查有試用知縣李前泮均署理又豐縣王乃霖應卽飭回本任又准補沭陽縣王之全應卽飭赴新任廿七日翰林院趙國泰内閣中書湯原鏡均到親拜由京來新選鹽城縣劉崇照到由京來知縣但祖翼奉委接解京木赴滬鹽經歴成邦藩辭廿八日准補碭山縣陳禀知赴六合公幹知縣唐如楨奉揚州府委赴泰州公幹金陵營叅將謝詩才禀知巡江並赴蕪湖接黄軍門知州吳式晸禀知健木統捐議成自吳淞厘局來准補碭山縣陳請補陳臺縣湯正任桃源縣汪知縣葛神熊戴輔道典煊黄廷琛楊鳳池左斌鄒秉綬州同朝瀛各位禀知在督署閲卷畢吳淞沙釣船捐局竇鎭山到督轅牌示嘉平月初一日應行拈香之期文廟委藩臺武廟委糧道文昌廟委巡道均分别拈香 
[邗江官報]  
　　十一月二十七日許鹺尹誦敦調委丁溪閘差二十八日葉鹺尹康安禀銷鹽廳帮辦差二十九日東臺縣王大令豫熙由省回署過揚三十日角斜塲陳鹺尹到揚公幹 
[老北門内火災振欵收付清單]  
　　啓者本月十七夜本城老北門内馬家荒場破屋失愼受災者類多貧户某等居當鄰近不忍膜視特爲代募賑欵幸承樂善好施諸大君子慷慨解囊五六日間集捐洋三百數十元票米四石遂　二十五日柬請北局藍委亷及葉董等分别熱貧次貧重災輕災大小丁口與保甲底册核　匀數代發今將收付清單開列於後以昭微信伏乞公鑒○收欵十一月二十日潘記英洋一元○二十一日楊佩甫小洋五角○二十二日北局藍洋一元沈蓮初鼎泰昌各二元資筆翁來無名氏五元又有心無力宏農氏又保安會撥助各一元又　槑二元又膏獎四角又壽椿兩角朱子琴錢四百文楊天祥載盛祥盛源安和土棧夏夑卿無名氏六户各一元衆監名二户各十角○二十三日知止軒經勸洋二十元茂記洋二十元有益募交到四友堂洋十五元張福旺洋一百角顧騐名洋十元書香草廬保太會四知堂三户各五元百忍齋三元養拙　昌泰質蔣　　堂聚　仁常生祥忠順仁同生合蒲國嘵六鹺柯子覺述道人十户各二元昌泰諸友襄助二十角無力子梅花琴舘衡香館黄益三黄泰隆義生厚同盛和屏記宏義義記大　　宅萬通陳福棠陳衡平不留名鏡海書樓同泰號養眞氏隱名氏謙益號啓承堂榮陽氏古梅仙館未田人姚生記明德子二十七户各洋一元隱名氏十有善居餘蔭居二户各對開一元陳延生心助百勉氏勉力子三户各二角隱名氏錢二百文○二十四日羅竹翁勸助吳元甫洋三元五角王松丞一元鄭逹生五角誠泰一元五角四户合洋六元二角共交來誠泰二升米票一百張隱名氏洋二十元同仁公助洋十九元鋤雲草堂主人洋十元耕心堂郭六元夏江記三升二升米票八十張合米二石頴南氏全盛氏二户各洋五元李公舘四元正和衆司友二元三角產玉山房當湖汾陽氏葉誠濟不書名還讀廬趙雲芳氏六户各洋二元馬實記洋二十角同仁王竹亭汪廷相黄公館浴佛子求病速愈無名氏尚古堂嚴七户各洋一元隱名氏求保祖母病愈林書記陳公舘周公舘四户各十角豐樂氏六角祥豐號隱名氏二户各五角惠龍合四角○二十五日大善士洋五十元天南遯叟洋六元無名氏三元蔣培元堂老源太張沛記二户各二元餘慶堂黄嘉祿堂張葉隱名氏聊盡吾心雨記四户各一元像本堂三角○總兵收洋三百零八元對開洋二元小洋二百五十三角錢六百文米票二百八十張計四石○付欵王桂生戴正太馬良臣何國卿沙起亨高丞信馬正啓貝萬清王正寳九户各英洋十元王周氏張氏榮生招弟秀金極合二十元又小洋三十角戴倪氏阿大靈芝合十二元二十角馬李氏李氏汝林合十二元二十角何馬氏德順馬氏富壽松壽合十六元三十角　徐氏孝仁孝義明珠合十四元二十角高戚氏六金合十元二十角馬馮氏馬氏端龍端雲端信端善端祥阿秀阿鳳阿月又軋傷致死老人合二十六元三十角貝萬榮奚氏馬氏合十元三十角　氏將產付十元王正寳加四元三角丁萬貞二元三角錢二百文王阿金項氏福生福保合一元二百文以上五十丁口各加付二升米票二張計米二石王阿貞管阿宅王包氏甫五福張兆陶馮姚氏周阿木周阿金八户各洋五元王小金加四元十角管奚氏安林長福阿新阿二桂貞合十一元十角王包氏加四元十角張兆陶三元馮姚氏加四元十角周阿木加三元周阿金加二元對開二元劉雲亭三元管氏二元王方氏一元以上十八丁口各付二升米票二張計米七斗二升各貧户來乞賑餘共三升米票四張計米一石二斗八升又推睦鄰之誼撥九畝地被災一户徐勝全洋五元○總共付英洋三百零五元對開二元小洋二百五十三角錢四百文米與四石○淨洋三元錢二百文除撥入申報舘賑所洋一元外餘由敝處湊洋四元零購米二石年終分給貧民○經辦馬家荒場火災賑欵處十二鋪董事蔡爾康等敬代災鄰叩謝并識十一月二十八日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年十一月十七日京報全錄]  
　　宫門抄○諭旨兩道錄前○發抄硃批四道○接續前稿○滇撫譚奏調補要缺知縣摺○蘇撫奎奏蘇城河道挑濬工竣片○將軍長奏留希林布辦理家務片○滇撫譚奏麗江縣被雹成災緣由片○又奏甄别知縣　○皖撫沈奏挅異額解白麻動用正耗銀欵摺○十一月十七日兵部太常寺太僕寺廂白旗值日無引見○翁同龢等同鄉官謝恩○清安謝賞假一個月恩○會章謝授詹事府少詹事恩○瓜州鎭總兵謝濬畲到京請安○成公續假十日○希隆阿續假五日○安興阿請假十日○提督衙門奏拿獲偷拆木植賊犯劉雄兒等六名又交拿人犯馬三一名均請交刑部○召見軍機洪鈞謝濬畲○發抄福潤奏裁汰登榮兩營水師挑留練軍奉硃批該部知道欽此○又漕豆漕麥仍請改徵粟米奉硃批户部知道欽此○又擬保知縣候選縣丞吕來昌在營病故請優卹奉硃批着照所請該部知道欽此○又補用副將馮明山在營病故請優卹奉硃批着照所請該部知道欽此○接續前稿且就該氏所供而論其入文動之門也頭梳𩫶髫身穿紫袄始則任人接看繼則任人命名輾轉價買歴時已久該氏之决非貞婦可想而知固不必待其供認賣姦而後謂之失節也查給事中洪良品指駁各節係據刑部招册内所敘永氏供詞疑永氏尚屬貞婦所奏不爲無因今經臣等究出永氏甘心被賣情形是原奏所謂居然貞婦不忘其夫等語及可疑四端均已不辨自明要之該氏之罪以誣告其夫爲重餘皆在輕罪不議之列永氏應仍照刑部原擬合依妻告夫但誣告者絞律擬絞立决惟究係懷疑牽控與有心誣告其夫者有間業經欽奉恩旨由絞立决改爲絞監候將來刑部呈進黄册時仍應照章聲敘至葆環誑賣永氏以葆環所供情節斷之永氏之就葆環係爲度日起見而葆環之誑永氏係爲得財起見是葆環有意誑拐永氏於事前並不知情固已毫無疑義刑部將葆環依誘拐婦女被誘之人不知情例擬以絞監候係屬照例辦理第該犯誘賣永氏究因永氏屬到其家從而起意與憑空誘騙者有間其情尚有可原亦應由刑部於呈進黄册時聲明請旨其餘案内各犯證除宗室文勳那永氏喜兒均無不合無庸置議外所有李孫氏劉高氏德明單洪祥等應得罪名業經刑部議結此次應卽取保釋放劉四小林旣據供認將永氏送往娼寮亦應酌量間擬劉四小林均擬杖九十折責發落文奎同謀得贓本有應得之罪業經病故應與開設娼寮昔存今故之馬子千均毋庸議榮林劉海獲日另結刑部承審司員於此案一切人證未能傳齊緊要情節及詳細供詞亦多漏敘應請旨交部查取職名照例議處直隷樂亭縣知縣於在配徒犯未能看管致令脫逃現經直隷總督勒限嚴緝如限滿無獲應由省照例叅處以儆玩泄恭候命下卽由臣等分别行知欽遵辦理仍將調到刑部步軍統領衙門各案件送還備案所有覆審永氏一案仍照刑部原擬定案緣由是否有當伏乞皇上聖鑒訓示遵行謹奏請旨奉旨已錄○○頭品頂戴雲南巡撫臣譚鈞培跪奏爲調補省會要缺知縣以資治理恭摺仰祈聖鑒事竊查奉准吏部覆雲南昆明縣知縣陳守淑准其升補普洱府思茅同知所遺昆明縣知縣要缺應令另行揀選坐十八年五月二十一日等因按照部中行文照限减半計算應以閏六月十五接到部文之日作爲開缺日期歸於十八年閏六月底截缺係衝繁疲難兼四要缺毋庸掣簽例應在外揀選調補查定例各省首府縣缺出於通省正途人員内揀選調補如實無合例堪調或人地不宜始准於摺内詳細聲明以各項出身人員内遴員調補等語查昆明縣知縣爲附省首邑事務殷煩且時有發審案件非精明幹練之員不足以資治理臣督同司道於通省現任正途應調人員内逐加遴選均與此缺人地不甚相宜惟查有祿豐縣知縣許台身年四十七歲係浙江仁和縣人因故父山東掖縣知縣許乃恩守城積勞病故照軍營病故例議卹癊一子讀書六月期滿以縣丞歸部銓選遵例改捐鹽大使指分兩淮試用經欽派王大臣騐放領照到淮於江北河運案内出力保俟補鹽大使後以知縣前先補用丁嫡母憂回籍守制服滿起復回淮於金陵賑捐局加足知縣三班復經欽派王大臣騐放領照到省試用期滿甄别留省補用丁生母憂回籍守制服滿起復在廣東捐局加捐海防先歸部銓選光緒十四年九月簽掣雲南祿豐縣知縣十月初四日引見初五日奉旨雲南祿豐縣知縣員缺着許台身補授欽此領憑到滇光緒十五年八月二十九日到任調署恩安縣知縣十七年十一月二十四日到任十八年閏六月二十九日歴俸已滿三年業已報銷試俸在案臣查該員許台身才識明練爲守兼優任内並無三叅限滿已届四叅之案以之調補昆明縣知縣實屬人地相宜與例亦符據藩司史念祖臬司岑毓寳會詳前來合無仰懇天恩俯念要缺需員准以祿豐縣知縣許台身調補昆明縣知縣實於地方有裨如蒙俞允該員係現任知縣請調知縣銜缺相當毋庸送部引見所遺祿豐縣知縣選缺滇省現有應補人員應請留外俟部覆准日另行遴員請補所有揀員調補省會要缺知縣緣由謹會同雲貴總督臣王文韶恭摺具奏伏乞皇上聖鑒勅部議覆施行再此案應以閏六月二十九截缺之日起限扣至九月二十九日限滿今調補係在限内合併陳明謹奏奉硃批吏部議奏欽此○○奎俊片再蘇州省城河道兵燹後雖經節次撈擢從未大加疏濬以致處處淤塞舟楫難通抑且積穢日久仍復易滋疫癘商賈行運貨物亦多艱阻據紳士潘祖同等呈請撥欵興挑當經前撫臣剛毅飭司派委熟悉水利工程之候補知府周蓮會督各員逐叚確勘估期工長六千六百五十餘丈連築壩戽水局用經費等項約共需銀一萬三千七百餘兩於光緒十八年正月二十二日築壩興工並循案抽撥防營勇丁協同民夫合力挑辦春間隂雨節節停工至六月二十二日全工告竣據蘇州藩司鄧華煕親往河干按叚測量騐收所挑工程一律如式深通毫無草率偷减當卽啓壩放水舟楫通行居民歡忭所用銀兩於庫存賑餘項下如數撥用均係核實支銷並無浮冐由該藩司會同水利局司道詳請附奏前來臣覆核無異除飭將收支各欵核實造報外理合附片具奏乞聖鑒訓示謹奏奉硃批該部知道欽此○○長順片再奴才長順之子希林布本年四月蒙恩賞給四等侍衛復經黑龍江將軍依克唐阿奏請留營差遣硃批希林布著卽回京當差所請留營差遣著毋庸議欽此欽遵行知在案兹據希林布將經手　　　代清　離營回至吉林來署省視正值奴才擬赴三姓校閲滿軍使務　人　營合　　　　天恩將准將奴才子希林布營留數月　理　務明春再令回京當差之處出自鴻慈　　片　明　　　　　　　　奏奉硃批知道　　欽此○○譚均培片再本年被水州縣委勘賑　　　　　先後馳陳在案　　　　　　　　　　　　人月二十二日　降冰雹將上清和良馬橋道師三村已熟之榖全行損壞顆粒無存災民一百二十二户請委員見會勘賑撫等臣據報當經行司會局籌欵委員馳往會同該地方官逐一查勘妥爲賑撫造册詳辦在案兹據由政使史念祖糧儲道英奎會同善後局司道會詳請奏前來臣覆核無異除咨部查照外所有麗江縣被雹成災緣由謹會同雲貴督臣王文韶附片具陳伏乞聖鑒謹奏奉硃批知道了卽著飭屬妥爲撫恤毋任失所欽此○○譚均培片再道府州縣等官到省試用一年期滿例應由督撫察看出具切實考語奏明甄别以肅官方兹查有分發雲南大挑試用知縣鄭崇敬試用一年期滿例應甄别據藩臬兩司會詳前來臣查該員鄭崇敬樸實穏練堪以本班留省補用除將履歴清册咨部查照外謹會同雲貴總督臣王文韶附片具陳伏乞聖鑒謹奏奉硃批吏部知道欽此○○頭品頂戴安徽巡撫臣沈秉成跪奏爲採買光緒十七年分額解白麻動用正耗銀欵恭摺仰祈聖鑒事竊安徽省每年額解採辦白麻例動司庫欵項由出產之霍山縣領價採辦歴經遵照辦理在案所有光緒十七年額辦麻斤據署布政使嵩崑詳請先行發價飭縣買購以免延誤計是年分額解白麻三萬四千一百五十八斤每斤正價銀三分需銀一千二十四兩七錢四分在於地丁銀内動給外仍需協貼不敷價銀八百二兩三錢七分一厘解員長途水脚銀八百八十八兩八厘户部飯銀一千兩江南司飯銀一百四十兩共需銀二千八百三十兩四錢七分九厘應在耗羡銀内動給分别造報一俟收買齊全另行委解詳請奏咨等情前來臣覆核無異除咨户查照一面飭催赶緊採買委解外理合恭摺具陳伏乞皇上聖鑒謹奏奉硃批户部知道欽此 
 
