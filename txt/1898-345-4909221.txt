# 1898 - 345 - 4909221

 

Page 1

 
 
[添印白紙玉堂字彚出售] [  圖書集成局啓]  
　　本局向印玉堂字彙久已風行海内惟所印均係竹帋現在添印白紙紙張格外潔白裝訂亦極精工每部訂二本碼洋三角竹　者仍碼洋二角欲購者請至二馬路申報館及申昌書畫室購取可也此佈 
[廣學會譯著新學彚編中國度考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學　諸君洞燭外情周知華故著書十載信足端風敎而杜窕吉天下大同此其左劵合插宏旨藉貽通才○新學彚編四卷哀西瀛旅客名篇開東土導師先路理明法備言簡意賅八角○中國度支考二卷詳稽奏報臚舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書處亦可向購圓書集成局啓 
[論近來盜案之多]  
　　孟子言人性皆善荀子言人性皆惡後之懦者皆以孟子之言爲正而以荀子之言爲非夫人生之初不知不識湛然無滓安有惡念　生及其閱歴世途待人接物聰明漸闢機警日生於是習於善則善習於惡則惡而舜之徒遂與蹠之徒劃然分而爲二人第見爲善者之少而爲惡者之多遂疑爲人　本惡然吾觀於毁一物焉無論其爲良爲楛於心未有不惜之者殺一命焉無論其爲大爲小於心未有不憐之者其憐之惜之之心卽其本善之性也尙安得謂人性之惡哉顧執是以論則宜乎世皆君子而無復有小人乃竟有殺人越　視性命若鴻毛者何哉曰是又不獨習於惡之謂也或迫於飢或逼於寒但爲目前温飽之圖遂不及計後日刑誅之慘加之軍興以後遣散之勇流爲會匪光蛋鹽梟皆係此中人物况又近數年來海疆有事師徒潰敗游勇如麻訓練新軍則又忽招忽撤其人旣性情之强悍而又生計之毫無欲爲農夫耒耜旣非所習欲爲商賈籌算亦未能知不得已遂流爲匪人惟以刼奪貨財爲事非眞若輩之甘心爲盜也或曰盜黨之不靖余旣知其所由來矣然國家治盜律法甚嚴駢首之誅人誰不惜乃觀於近日盜案何以層見疉出竟有如許之多者如上月二十七日報紀盜刦錢鋪則係鎭江魚巷口森和錢鋪於十月二十之晚被盜多人持　直入搶去洋銀百餘元之事也二十八日又紀盜案類誌則皆安徽訪事人所報一係貴池縣界徽人汪某被盜攔截去路刦去洋銀六十元之事也一係十月十九日土客陳某由武穴販運新土而回宿於離省四五十里之分路嶺李姓飯店内突被匪徒闖入刼去洋銀票物及烟土三擔并被拒傷夥伴三人之事也至二十九日則又紀盜刦僧寺盜刼尼庵盜案類誌盜刼僧寺則爲湖北之事所刼者係鄂省東門外洪山上某寺也盜刦尼庵則爲寗波之事所刼者積係寗郡東鄉善庵也盜案類誌則爲嘉興之事所刼者一係董姓航船一係温州客民鮑姓家也以上諸事或截奪於途水或刦　於或在窮谷深山或在通衢要道或係旅客或係居民或僅奪得貨財或并傷及事主祗此三日報紙中有所紀盜案已六七起豈其人皆愍不畏法歟何以刦物爲尋常而視殺人若兒戲也則應之曰强盜得財不分首從皆斬　歴代相仍者爲律令之語我朝緩刑尙德故於雍正年間將法所難宥及情有可原者分别正法發遣乾隆八年遂纂入律例迨後奉行日久姑息因循盜賊日多養癰遺患以致道咸年間遂有粤捻之亂當事者知寛以治民其流弊不可設想因　仍歸定律凡一經審明上盜無不立予駢誅此固古時辟以止辟之意立法正不得不嚴今者朝廷行寛大之政以爲盜案首從雖同一犯法而究有區分略施法外之仁宜開一面之網恩綸特　令擬妥章臣下敬體聖慈議除現有軍務省分及各省實係土匪馬賊會匪游勇抗拒官兵形同叛逆者暫准就地正法外其餘尋常盜案一律規復舊制辦理不得仍援舊章就地正法朝廷惠澤所加凡彼莠民固應知所感激但因此而革面洗心者有之以政令之寛未必遽膺殊死之罪而反逞其兇惡者亦有之然則近日盜案之多或者亦有所致乎語曰治亂國用重典予謂國卽非亂而用典亦不妨重觀於國僑寛猛之語其亦可憬然悟矣 
[本館接奉電音]  
　　昨日下午京師飛電傳來上諭二道敬謹譯登○十月二十九日奉上諭禮部左侍郎著溥𨘀補授欽此○十一月初一日奉硃筆惲毓鼎　授翰林院侍讀劉永亨補授翰林院侍講欽此 
[記俄人派駐東三省兵數]  
　　天津國聞報云現在俄國派駐海參威汲錫葉特灣及旅順之兵計共一十二萬五千名其中快砲隊及馬隊並不全聚阿摩河一帶而散佈兩國邊陲及東三省各處至通京師之大路三條均歸俄軍扼守由愛春至墨爾根有俄兵三隊由墨爾根至齊齊哈爾有俄兵三隊可殺克兵二隊由伯都訥至齊齊哈爾有俄兵三隊可殺克兵三隊吉林各地及省城有俄兵五隊可殺克遊擊之師一旅吉林寍古塔琿春有步兵五千名分散各要隘琿春對面有兵五千名並砲隊甚多呼蘭有兵一隊三姓有兵二隊會同可殺克兵二隊防守松噶里江由吉林至盛京有兵五隊糧餉行李亦皆具備目下除舊路正在修補外又另修新路數處以便行軍復將由琿春至吉林道路開闊俾砲車可以馳行由伯都訥至盛京之路亦悉心測量誠足見其用心之叵測也 
[俄籌武備]  
　　天津國聞報譯俄報云昔年西伯利亞地甚苦寒人烟稀少故敵人不生覬觎之心今黑龍江一帶生齒日繁鐵軌縱橫與中華接壤以致歐洲之英吉利亞洲之日本無不垂涎是則我俄籌餉操兵烏容已乎竊謂編伍成軍有不宜緩者三衣馬也兵械也糧餉也而尤要者則在愼選通逹武備之大將蓋國家征戰旣賴武官則武官之俸宜豐乃陸軍武官每年經費祗需四十五兆在管理度支者已嫌需欵浩大而武官尙覺用度不敷卽使再加一成在國家已若失鉅欵而武官仍未必足用由是思之朝廷財政又不可不講求也議者曰今將武官一途開寛俾不至擁擠庶足以鼓舞人才或又謂軍營積弊往往因統帥多而權勢分與其加增大將曷若多用官位較卑者俾承平之日令其充當教習訓練兵丁有事時授以營哨之職統歸將帥節制較爲妥協然國家之强弱本不在乎武官之多寡果能於前數年令其練習各項公事以代文官并厚其俸祿豈非一舉而數善備乎 
[暹羅商况]  
　　有人致書越南海防郡法字報館略謂旅暹華商近來生意更旺於西人攷暹國每歲入口貨約値洋銀二千四百萬元内祗四五百萬元匯交西商行號餘則槪係華商及暹羅政府至銀元之運交銀行者尙不在此數内至於濵角市上華商生意亦居其大半然每倩法人爲之保護目下華商所開行店約三十餘處其貨多由新嘉坡香港運至而究其貨　自出多係德奥法三國所產　載自英船故稅關册籍每註爲英國貨英人亦怡然自得以爲在 
 
 

Page 2

 
 
暹商務英國堪稱巨擘實則暹境所銷者以法人之貨爲最多也觀目下情形法人不日卽可據海南一帶爲已有如此則法人在東方之權力更大旅暹華人必多有願隸法國圖籍者蓋濵角華人之充工役者現已欲赴法領事署註册入籍因入籍後所享利益可與主人視同一轍故莫不心焉向往也法人倘能在中國南邊日有進境濵角華人又盡歸法籍則法人可不勞一兵不折一矢唾手而得暹羅緣暹羅境内華民之寄寓者居多土人頗爲寥寥但政令仍由暹國君臣主持故不致反客爲主然濵角一城不已多半歸於華人爲華人之物業歟 
[司農奏牘]  
　　户部奏爲遵旨議奏事光緖二十四年九月二十六日軍機大臣面奉諭旨中允黃思永奏米貴民困請飭嚴禁遏糴速籌接濟曁請禁燒鍋各摺片著户部議奏欽此欽遵由軍機處抄交到部據原摺内稱東南產米各省不肖富商私販出洋以圖漁利則禁止出洋誠是矣乃因此而禁米出境不能有無相通遂成遏糴貽誤匪小近來京師食米奇貴聞因上海不准包米北來是以出洋誤作出口自扼其吭查去秋白米一石價在四兩有奇自今春逐漸漲至六七兩滿擬秋收後卽可漸落不意仍舊六兩數錢此時輪船可通尙且如此指日海口封凍停船數月非特市價必增更恐源絶食艱民不聊生在在可慮擬請飭查南洋大臣何以包米不准北來出口出洋應有區别嗣後輪船來津儘數裝米他貨祗准搭運並請特諭直隷敊臣迅速設法招商給予護照乘未封河以前三四旬内赶緊赴滬運米來津以資接濟又原片内稱雜糧爲小民日需尤關緊要近畿秋收頗　而糧價之昻雖以十六年大災未嘗若此今年山東請禁燒鍋見諸邸抄順直全境燒鍋不下三千家每年造酒用糧不下千萬石於民食大有妨碍現在山東平糶在直隷採買紅糧不少應否將順直所有燒鍋一律暫爲停燒俟糧價大减再行弛禁等語臣等查京師萬方輻湊户口殷繁日用所需以米石爲最要本年近畿秋收尙稱中稔乃雜糧無不昻貴而米價翔踊竟至六兩有奇推厥由來固因銀價日落米價是以日漲亦由南中產米各省禁米出洋故凡商輪載米出口者不得不設法查騐因之北來米商較少京師米價愈益加增今中允黃思永奏請飭查南洋大臣何以包米不准北來出口出洋應有區别並請特諭直隷督臣設法招商給予護照等因自爲米石短缺亟圖接濟起見當經臣部以米石出洋自應嚴禁如販運至津通銷售是否一律查禁抑如何分别辦理各節電查南洋大臣去後旋據南洋大臣電復運米赴津通並未一律禁止惟直隸等處採運兵米昨已咨請直督由院發給護照並隨時咨會令在滬關呈騐開數報查兵米尙須以院照爲憑商運之米自應一律飭令請領本省院照隨時咨會以憑查騐等因是招商採買給予護照自屬稽查之一法惟商人承領護照以後或購米出洋行銷可將護照繳回又或日久運米進口始將護照呈繳此等情弊亦不可不預之防應請旨飭下北洋大臣一面招集米商發給護照一面咨會南洋大臣隨時查騐放行仍於給照发前諭知各商或出具行棧切結或取有殷實鋪保務令該商旣在天津承領護照卽將購齊米石報明進口運至津通銷售不得私往别處販賣亦不得日久始將護照繳銷以　杜絶流弊至另片請禁燒鍋一節查銷耗雜糧燒鍋最甚如歲收歉薄自宜暫行停燒惟州縣查禁燒鍋有名無實糧價未必輕减徒開吏役需索之門不獨燒鍋稅驟形短少已也應並請旨飭下直隸總督順天府府尹按照本年秋收成數察看地方實在情形將順直各屬燒鍋可否暫停之處斟酌妥協會同奏明辦理所有遵議緣由理合恭摺具陳伏乞○皇太后皇上聖鑒謹奏 
[吳中盜案]  
　　姑蘇采訪友人云吳縣所轄木瀆鎭南街有衛姓者半耕半讀稍有積儲十月二十日之夜二鼓後突來緑林豪客二十餘人桀石毁門蜂擁入内傭人某甲奮勇與之格鬥致被刃傷二處主人欲出外呼救盜猛掣刀背擊之傷重踣於地於是家中人皆蝟縮不敢聲張一任若輩恣意窮搜飽其欲壑而後去事後查悉被刦皮箱十二口内贮綢縐衣服及金銀珠翠首飾約値數千金正欲開單報官而外間喧傳當盜黨來時先將比鄰巡防局勇四名一一縶其手足故得從容行刦顧忌全無迨賴大令聞報卽於二十八日午後親臨踏勘許爲赶緊緝拿特不知果能令出惟行不使若輩終於漏網否也 
[盜風日熾]  
　　安慶訪事友人云皖人汪某年逾弱冠在潛山縣屬某鋪營生歴有年所積得洋蚨六十翼近以離家已久遂整歸鞭上月十六日由省城渡江約行四五十里突遇盜匪四人攔截去路盡刧其銀瓜分而散甲孤掌難鳴不得已仍返省垣假寓徽州會館以被刦處在貴池縣境十字街擬卽具禀請緝○高河埠輿夫某甲往來徽屬每以所得之資隨地購帶土產以博蠅頭之利上月某日又至某處以錢三千餘文購運白梨而返行至中途突遇暴客奪梨欲逸甲自恃膂力奮勇與鬥無奈衆寡不敵致被刃斃嗣經人告知家屬前往收殮惟未知是處歸何縣管轄想當查明報案也 
[望澤孔殷]  
　　漢口訪事人云鄂省自交冬令天氣亢旱和暖如春因之萬物絶少生機且居民易成疾病地方官深以爲憂禁屠三天設壇祈雨想誠可感天必將疉沛甘霖以慰蒼生之望也 
[鄂省官塲紀事]  
　　武昌訪事友云蘆漢鐵路開辦伊邇督辦鐵路大臣盛查蓀京卿於上月某日來鄂拜晤張香帥詳加商榷並委候補通判恩别駕玉沿途彈壓以免滋生事端諒不日卽可鳩工興作矣○上月二十二日爲署布政司瞿賡甫方伯壽辰文武各員咸往拜祝馬龍車水絡繹於途○總辦淮鹽督銷局劉怡亭觀察近接家報知金昆在粤謝世因赴督轅請期服假二十一日官場多有往唁者○張香帥整頓厘金不遺餘力凡收數短絀者立將委員撤差張家灣厘局現委鄭大令詩鎭接辦湖口厘局委戴少尉慶霖接辦黃陵禨厘局委徐少尉傅棠接辦均已分檄飭遵矣○開設牙行例須領帖納稅鄂中各行户多以舊帖混充或並未領帖歴年雖由司道府縣委員淸查皆視爲調劑例差惟向行户收取陋規敷衍了事而已督憲張香濤制軍以牙稅爲國課所關豈容絲毫含混特遴派親信委員十餘人分赴各屬澈底查察如有朦混承充者立卽從嚴懲辦似此實心整頓想牙稅可期起色矣 
[神山麗日]  
　　日本訪事人云日皇太子於東歴上月二十六號駕臨新橋驛乘火車至橫須賀軍港巡閱海軍隨從者爲黑田武官長中山大夫高辻侍從長村田武官稻葉大迫兩侍從三島侍講以下供奉内官抵湛時所泊之八島嚴島鎭遠松島萩津洲浪速高砂富士等八兵船咸升砲以迎旋由海軍大臣及海軍司令官導登富士兵艦駛出口外操畢乘火車還東京○俄國在長崎港寄泊之某兵輪船於上月三十號駛往哇臺子篩甫至户町浦適有一運煤船衝波激浪而來不及避讓以致撞沈所裝之煤三十噸均塡海底船中人幸未占滅頂之凶○俄政府派義勇艦隊載陸兵二萬五千名往旅順大連灣牛莊等處據云用以保護鐵道大約來春卽可到彼處也○十二月三號日本議會開院日皇親自臨幸發有詔敇略謂朕今告貴族院及衆議院各員等凡締約諸國交際須益加親厚卽所有攺正之條約實施之各政務宜上下相孚是所厚望再財賦爲鞏固基業之要政當國大臣務將明年各案盡心計畫和平會議○上月二十夜三下鐘時居人方深入黑甜鄉忽覺四壁震動隱隱有聲知爲地震少時復由西北震至東南幸逾刻卽息尙無大損 
[黃陵廟题壁]  
　　宜昌訪事人云十月十一日爲簡閱團丁操演之期十二團團丁均往教塲排列隊伍靜候校閱午後東湖縣縣主及防營管帶王千戎先後戻止挨次閱畢子字團丁首先整隊而回丑寅卯辰已午未申酉戌亥各團丁亦卽尾隨歸伍都計人數約二千餘名乘興往觀者絡釋於途眞有萬人空巷之勢○河下花船每易滋事歴經縣主驅逐出境乃龜奴鴇婦恃符遷延仍復停泊河下上月某日之夜某輪船水 
 
 

Page 3

 
 
手偶往問津受人辱詈旋卽邀衆至花船尋釁兩不相下以致毆傷數人後經巡查某武弁前往彈壓始得散歸未識有地方之責者何竟置若罔聞耶 
[上海官塲紀事]  
　　新任松江府濮太守子潼由吳門領憑赴任昨日道經上海暫駐行旌命駕入城遍赴各衙門拜謁至縣署王大令適往西門外勘竊案由家丁擋駕○昨日前定海營叅將周玉泉叅戎友勝狼山鎭總兵曹藎臣鎭軍雙旌同蒞命駕進城分赴文武各衙門投刺○前任上海縣黃愛棠大令命駕入城往各衙門拜會聞因交代事宜尙須赴蘇面謁各大憲也 
[粤撫蒞申]  
　　新任廣東巡撫鹿芝泉大中丞陛辭出京由天津乘招商局新濟輪船南下昨日午前十點鐘時抵埠命駕赴廣肇公所暫駐行旌本邑印委各員恭迓如禮 
[西員謁客]  
　　昨日三點鐘後和國總領事汪禮君偕繙譯官楊君至上海縣署拜會王欣甫大令大令延入花廳欵以茗點暢談良久而别 
[緝獲兇手]  
　　前者英界望平街有無名男屍一具地保見其身有傷痕報請上海縣王欣甫大令詣騐情形曾紀前報事後風傳死者實被流氓某甲挾伉戳傷奔至是處傷重倒斃當經捕頭派各包探嚴緝兇手現已在龍華鎭上拿獲不日卽當歸案訊懲天網恢恢疎而不漏此之謂歟 
[公館被竊]  
　　西門外萬生橋泰恒里電報局帮辦候補道董觀察公館在焉前晚被梁上君子所算失去洋銀三百元及金飾衣物事後開單報縣請飭捕緝贓王欣甫大令遂於昨日午前帶同捕役履勘屬實立卽飭捕跴緝務獲究追 
[跡近搶火]  
　　昨報紀英界福建路寗波人邵阿奎所開同信烟館火災標其目曰咎有應得兹悉同時比鄰同興烟店亦不戒於火一時人心皇皇爭移貨物雖僅燬屋檐並無大損而救火會中人已皆到塲施救捕房中巡捕包探亦齊集彈壓近處寳樹衚衕妓女謝素蘭謝桂寳各携首飾小匣倉皇奔出匪徒周阿大見其懦弱可欺向之攫取飛步奔逃報捕後由包探趙銀河將周查獲起出原贓匣中滿儲珠翠金飾價頗不資昨晨解送公堂請訊周供與二妓之母謝王氏熟識故代携取並非搶刼署理讞員鄭瀚生大令與巴繙譯官會商之下著押候查明實在情形再行覆訊 
[日官會訊]  
　　日商順泰洋行主人投日本總領事署控同茂昌主魏寳賢欠債不還前日午後一點鐘時日本總領事小田切君委副領事松村君蒞英界公廨會訊原告遣跑街夥嚴二梅到堂供稱順泰洋行與法界同茂昌煤炭店有往來至今夏四月底止被欠銀九百餘兩向之索取付下正大莊五月二十四日期支票銀二百九十兩一錢一分當時照對無訛至期往收延約不付而同茂昌旋已關閉是以控案求追魏賢供紹興餘姚縣人確欠順泰行往來銀九百數十兩惟小的曾與鼎元祥和二家交易亦被掮客毛堯慶欠銀不少今毛姓已避匿無蹤叩求寛限當卽措繳鄭大令與松村君會商之下著將魏押候追繳限年内一律淸楚○日本水手七名在美界南潯路義豐南貨店沽飮肇事由店主葉炳章鳴捕拘押日本總領事署前日下午日副領事松村君與鄭大令會訊原告投案供稱寍波人在虹口十四號門牌開設南貨店上月二十六日之夜十點鐘後有日本水手七人醉態瞢騰闖入店中堅欲沽酒小的見其已醉婉辭却之旋有一人攘臂直入任意小遺小的向之攔阻在外之六人突取櫃上所置之雞蛋抛擲馬路中復將酒壜奮力擊毁正在吵閙時有華捕到來見其人衆卽吹號呌旋經西捕協拿日本水手見之有六人奔回船上惟一人不及奔避得卽擒獲事後查檢所損各物約値洋銀四十元帳箱内亦失去洋銀九十元叩求追究大令商之松村君著葉先行回去候訂期覆訊核辦 
[控欠移縣]  
　　義豐錢莊夥戴茂庭投英界公堂控勞安三欠債不還讞員鄭瀚生大令提訊之下戴供徽州人在義豐莊爲夥勞結欠往來銀五千兩去年屢向索取陸續收過銀五百餘兩後遂避匿不見莊主陳姓疑被小的吞用曾赴上海縣控告正苦無從辯白前日適在途中遇見是以扭案求追勞供寍波人在益記洋貨號執事所欠義豐莊往來銀兩並無如許之多待小的將帳核淸自當照數歸楚大令以縣中旣已有案著將勞移送縣署歸案訊斷并諭令戴自行投案候質 
[旡妄之災]  
　　昨日上午有某姓小孩手提酒榼人肆行沽行至南市董家渡裹街某銀樓前適牌門被風吹落擊中頭顱血流如注後經恒豫酒店中人代爲醫治未知能無恙否是眞可謂無妄之災矣 
[上海縣署瑣案]  
　　戴安久赴府署上控妹丈曹維賢棄妻重娶等情府尊發回上海縣審問前晚王大令提案研訊戴供本邑人胞妹嫁與甬人曹維賢爲室成婚未久曹卽將胞妹挈回寗波事經三載音信杳然上年母親身故去年曹母亦在滬寓病終二次喪務胞妹均未回來向曹問之含糊答應兹悉曹於四月某日央媒重娶某蠟燭店主王惠亭之女爲正室不知置胞妹於何地洎情急赴府呈控曹始將妹招致來滬而曹之胞姊及後娶之王氏視妹如仇時加凌虐并被逐回小的家中求恩公斷曹戴氏供丈夫曹維賢婚娶後卽被挈回寗波歴三載之久母屬未見一面母死姑亡皆未得悉後丈夫在申復娶王氏爲妻胞兄投案控告後旋招小婦人回申王氏恃寵欺凌夫姊吳曹氏更助之爲虐竟將小婦人臥房佔去使與婢女同宿丈夫意存捐棄又使伊姊及王氏驅逐小婦人回家一年有餘置之不顧小婦人心不甘服求兄上控今蒙大老爺訊斷求恩發入淸節堂俾延殘喘曹裕仁供在仁泰木行執事胞姪維賢於上年四月間納王氏爲妾由伊母專主至六月伊母去世胞姪未將正室追至情有不合職員分屬族長調處數次不料戴以驅逐凌虐等詞赴府上控因此難以調停惟求察斷曹維賢供向開恒泰木行戴氏成婚之後不能孝事其姑是以小的將伊安置原籍旣而母親以抱孫情切於上年四月間爲小的納王氏爲妾未及兩月母親病故小的悞未招妻回申致妻兄藉詞誣控其實小的與王氏及胞姊並無凌虐驅逐情事王惠亭　家况拮据故將長女嫁與曹維賢作妾嚴貴森供曹維賢納王氏爲妾兩家先自議妥然後央小的爲媒大令逐一研詰各供如前遂婉諭戴氏謂各人均已在案供明王氏自甘爲妾不與爾爭正庶名分何懼凌虐爲戴氏泣訴夫姊與王氏凶狠異常小婦人雖願隨夫回去恐凌虐更甚於前言次淚如波湧悲愴不勝大令卽將曹維賢大加申斥謂其欺妻竉妾以致夫婦涉訟公庭且敢營求請託不顧體面殊屬可惡斥畢判曰戴氏王氏正庶攸關已據衆供確鑿毋庸過慮惟戴氏隨夫回家後如何安置著曹裕仁妥爲調停禀復核奪○金陵人柏士錄因竊伊母衣服質錢花用違忤挺撞由母扭控高昌廟巡防局轉送縣署經王大令訊明飭送攺過局收押俟其悔悟然後開釋 
[美界捕房紀事]  
　　昨晨跑灘賊陳阿四在公和祥碼頭竊取羽綢一疋携經西華德路爲試用包探陸阿九所見盤詰支吾遂將人贓送入捕房押候轉解英界公堂請究○賭徒施阿虎專在北河南路天后宮前設攤誘賭昨爲巡街捕所見立卽擒獲連賭具送入捕房押候　贓送堂禀請究辦○前晚吳淞路望月樓茶肆門外有一乞丐倒斃街頭昨爲某號巡街捕所見投報捕房捕頭令地保查明有無屍屬然後報請善堂給棺收殮 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[童媳發堂]  
　　鄉女吳阿英在徐家匯某姓家爲童養媳日前被姑凌虐逃至滬上尋父不遇沿啼泣由法界巡街　帶至捕房解送公堂讞員朱森庭明府諭候家屬投案認領迄今多日無人來認昨日明府　發交某善堂妥爲留　 
[馬路工程局瑣案]  
　　前報紀張福齋以搶親之故被捕拘拿解案朱森庭明府責令邀媒妁到案覆訊前日張邀　　人張連記候質張供張陸二姓自行說合然後倩陳生記爲媒陳復腈小的爲媒當時先付聘禮二十元言明四月間行納幣禮論定前後共送財禮洋銀一百元維時張已允從嗣至秋間由金陵回來陸邀陳知照小的催令婚娶張以刻無生意一時無力爲辭陸不　謂今年不娶定將聘禮乾沒另字他人張情急故往搶親然並未知照小的陳生記供與略同張供稱岳父索財禮太奢小的力有不逮故往搶親陸壽山供詞含糊明府諭曰户婚田土非本委所當理惟婚姻大事可了則了著恊同地保自行調處否則送縣訊斷○前者南市裘乾豐烟店雇陳禮生顔阿來之船裝運烟葉至滬短少若干向論推諉店主裘景恂遂控之馬路工程局朱森庭明府提訊之下陳益三供在裘處執事前日陳顔裝運烟葉回來報稱船被碰撞以致失去貨物小的卽往查見剩貨四十件並無被水痕跡船亦無損顯係有心吞沒請爲追究陳記生供年二十有五寗波鎭海縣人十月初六日從古窰浦海口裝載烟葉一百三十五件十二夜三更時行至距南匯十餘里之黃沙口被寗波花屁股船撞沈小的急呼救命由鄰船救起得保無恙剩貨四十餘件已交陳益三其餘均漂沒海中矣求恩明察顔阿來供與相同明府謂剩貨四十餘件並未浸水顯見其中不實不盡著移縣訊究○小孩　福良年甫十餘前日在南市蕭家廠法界工部局自來水工程處行竊竹籮當塲拘獲交捕勇解送焉路工程局朱明府訊問之下判責二十板 
[南市捕房紀事]  
　　前日沈正卿自滬北虹口雇小車裝載行李至十六鋪橋換裝計金福之小車行至中途檢點各物忽失去縀鞋一雙釘鞋一雙向之理論計言語支吾遂喚三十七號巡街捕勇拘解捕房捕頭王榮　詰知情節令賠洋銀一　計以貧苦無力對遂令賠小洋二角並管押二點鐘以儆疏忽○前日午後挑夫馬阿高肩挑各物行至新　路與張松順互撞將張　中瓜子盡數傾翻於地張扭住索賠正在爭閙間適四十二號巡街捕勇至一併拘解捕房捕頭請張小本營生受虧不起令馬賠錢二百文○前晚董家渡松泰花衣行被顧阿濤乘人不備闖然直入竊去鋪蓋等物而逃行中人急追上由四號巡街捕勇帮同拘獲解送捕房押候究辦○前晚黃昏時有年約十齡之小孩在董家渡相近迷失歸途且行且泣六號巡街捕勇見之帶入捕房捕頭詢問之下孩稱姓沈名阿美家住浦東三林塘因事來此不識歸途捕頭遂於昨日浼二十三鋪地甲帶交三十一圖地保領至鄉間查問如無下落仍帶回捕房 
[英界公堂瑣案]  
　　流氓李少卿張阿二向本邑人張掌掌勒索洋銀四元張被索後心不能甘赴捕房聲訴捕頭令包探拘獲李張送案請究掌掌投案訴稱小的向以販賣羊肉爲生前日與素不相識之李少卿張阿二相遇强欲借洋四元不　已如數付之後卽投訴捕房今已獲案叩求究辦李張同供小的等安分營生不敢訛詐叩求恩鑒署理讞員鄭瀚生大令判令各責二百板管押一月○四百六十九號華捕拘解朱小金到案禀稱此人行竊陸阿狗家棉被一條經小的拘獲送案請究陸投案請領失贓朱供　窮苦無聊不得已而出此下策後當痛攺前非大令判責一百板贓給還失主○周善　竊取曹德裕家銀鑲烟槍一枝正欲質錢　包探顧阿六查獲人贓送案請辦曹投案請領失贓周供詞支吾大令判責二百板○小竊葉杏書掩入鐵路公司圖竊煤斤如取如携肆無忌憚適爲包探倪順泉查見盤詰支吾因卽扭獲送案請訊葉不認行竊大令著　號三日發犯事處示衆○小竊陸栢高計仁義鄔大寳李和海等四人串竊怡和公司存在馬頭之舊鐵一百餘磅失主報捕後由包探費阿銀緝獲人贓送案請究怡和公司執事洋人投案申訴情由並請嚴辦陸等供稱充當小工偶犯不端尙求寛宥大令判各責二百板以儆 
[法界公堂瑣案]  
　　法商利喴洋行控維勒公司買辦蘇寳生承接定銀一百七十五兩退租後不肯交還求提追給朱森庭明府提案訊問蘇供稱房屋由粤人劉玉生租開杏林軒丸藥店並未租與洋人嗣以杏林軒屢催不至故另租與法商烏利文明府飭邀劉玉生到案再核昨日會同代理繙譯軋君升座利喴洋行主人偕劉玉生投案蘇寳生供八月間屢次登報並無回音照例應將定銀罰去劉供當時曾付銀一百七十五兩明府謂爾應聲明洋人所租何得含混以致興訟洋人稱蘇不照圖樣造屋是以退去理應將定銀收回蘇稱洋人因繪圖不合照樣攺建職員已虧耗銀五六百兩軋君謂爾將定銀如數歸還再控造屋之事蘇操西語辯論移時稱攺換圖樣後屢次催立合同一味延約待至一月之後始租與烏利文如欲還定銀請先定則例否則因租涉訟勢必糾葛不淸且當時與劉同來者有天生紙店主人目擊其事明府與軋君互商之下飭蘇於下期邀同天生紙店主來案候核○楊桂榮禀稱原籍常熟妻子蔣氏忽然逃出在小東門外花烟館内賣倡經小的尋獲再三詰問言被其兄蔣瑞送來實則並無其事請爲訊辦明府謂蔣氏甘爲下賤猶敢誣指其兄實屬可惡著押候掌頰一百下交楊領回蔣瑞無干當堂省釋招商局金利源司事楊靜軒禀稱前日安平輪船開往廣東汕頭等虎瀕行時被賊周月卿竊取衣服當塲拿獲送案請懲明府判責一百○板楊靜軒禀稱一百零八個黨兇棍陳阿三竊取烟煤賣與城内李玉堂所開老虎灶經包探查獲吊到原贓送案請辦明府謂李不應收買竊贓著罰洋銀四元陳阿三押候補提同黨再核○毛敬明禀稱在菜市街開小烟館被夥侯敬堂竊取烟槍及衣服等物當卽開單投報捕房旋由南市十六鋪巡防局勇將侯拘獲送案請究尙少各贓邀同薦保人蘇心園來案求追明府判令將侯責一百板所失各贓著薦保人出外淸理○龍星馬醫生偕出店人徐金海禀稱木匠蔡日生索取工資未卽付給竟敢肆行兇橫將喉义住令人難堪是以送案請辦蔡供向索工資並未逞兇明府著押候笞責二百板所欠工資令龍星如數給還○楊三喜禀稱張起發高茂春馬家寳三人合欠會項洋三百六十七元屢索不歸今特扭案叩求追繳明府著交保出外限十日内理楚延干押追○韓國恒前投道轅控大興茶食店主馬廷柱等圖賴借欵五百七十元蔡觀察批仰法會審委員秉公研訊具報明府奉文後飭提　廷柱研訊馬稱此欵係袁濟堂所欠明府命提袁到案昨日傳同原告質訊韓呈遞借票馬俊之供票由　姓出立並非韓欵明府謂旣有借票理應歸還惟韓貿然上控亦有不合申斥再三限馬俊之等於五天内理楚延干押追袁暫行管押○小東門外大有等各水果行主訴稱易文波欠洋一千零五十元延宕不還當時由億興銅店出立憑據因卽呈案謂追明府著億興店主　小山出外帮同淸理易暫行管押○史久盈禀稱店主在日與陸乾大往來結欠應找銀四十餘兩迨店主故後店卽閉歇因將所收　銀付還陸乾大應找出銀一百零四兩有奇彼店執事人卞廷增託詞推諉因特扭案請追明府判令人銀並保限十日内如數歸還延干押追○陳阿生控小東門外　館街花烟館龜奴應天生爲張松茂作保借洋一百元意圖賴去明府著押候人銀並保限十日内理楚 
 
 

Page 10

 
 
[金陵官報]  
　　十月二十四日先鋒官遊擊潘志誠又宋桂　王俊德曾玉策均見調　孔家涵厘捐通判姚壽椿禀知銷下關厘捐差委辦丁　厘捐知縣劉佐成均辭知縣黃在福禀知蘇州運米委員袁守第二批賑米收倉畢江西知縣朱延鈕江鴻均到由江西解餉來候選知州婁國華禀知會辦燕子機船　差江寗府檢校馮驥禀知送寳華山神龍回銷差 
　　 
[皖省官報]  
　　十月十九日湖口鎭許雲發到按照磨兪光烈知奉臬委帮辦保甲文案發　總巡陳守先昨日悞書保甲差使直隷州判謝必逹奉臬委查大小南門冬防總巡府照磨沈念曾到催賑捐銀縣丞李步嵩辭赴皖北措資○二十日缷署阜陽縣王樹鼎到交代淸楚委署東流吉陽司江士美辭通判陸承鎬許濟均知奉委解振銀赴鳳陽並委赴宿州　審案件縣丞　孝銘辭解水師月餉赴金陵○二十一日籖分安徽卽用知縣　鳳　到直隸人號桐山已丑科舉人戊戌進士候補直隸州判謝必逹知接查南門外冬防總巡差府經袁汝梅面試巡檢朱秉　到赴合肥查保甲回○二十二日三品銜委辦牙厘局提　知府祺厚到府經劉秉　辭赴皖　差　典史潘毓芬辭赴壽州措資○二十四日　署廬州府通判善錫到葉大炬請廻避程德全知接辦銀圓局銀庫差同知吳道灼桐潛直隸州陳寳柱合繁知縣榮寛舒　鄧之望廣貴太龔樹棠和州陳守先無亳直隸州判丁何裔當蕪巡檢劉天峰建平從九黃壽昌天長均知奉委提漕折卽用知縣周捷三阜陽候補直隸州鄧兆南盱䀫縣丞繼格建東程眞品靑銅朱興郯滁五巡檢劉加言建平典史陳壽昌建靑徐祖昶祁績均知奉臬委提　糧范守正蕪巢府經陳滭蒙渦巡檢余家瑞泗天邵丞褘亳霍章復祖歙祁吏目福蔭無廬汪一鵠太全均知奉臬台委查　管○二十五日攺分安徽候補知縣松雲到旗人號鶴田銅陵縣劉佐宸辭指分安徽試用府經顧松巡檢楊懋蔭典史孫良輔均到江蘇人劉籌奉撫憲委辦皖南土藥局兼商務局均提調直隸州英華知奉委辦吉水溝分卡陳寳柱合繁同知范啓璞望江知縣孫頤年寗旌胡登崧宿州縣丞程眞品靑銅均知辭奉委提漕折巡檢張煥文阜陽張正聲定鳳章復祖歙祁均知辭奉臬台委查班管差 
[邗江官報]  
　　十月十九日葉鹺尹祖泰由南京回銷解餉差○二十日路分轉孝篤由泰屬差次來揚分發大使莫鹺尹如滋浙江人禀到○二十一日監掣寳司馬由淮北來揚公幹韓鹺尹燾銷三汊河卡劉鹺尹保　德省回何鹺尹乃升王鹺尹與晉均由十二圩抵揚○二十二日三江營張守戎文傑抵揚公幹卽辭回營 
[湯餅助賑]  
　　啓者後馬路通源申莊王似山善士過從談及伊於八月間得弄璋之喜承親友盛情餽遺宜備湯餅以酬隆誼茲因徐海山東各處被災未已待賑綦殷特節筵宴之資爲親友邀福云云送來英洋二百元已彚人賑欵撥解災區俾沾實惠合卽登報章以揚善德[  上海源通官銀號籌賑公所嚴信厚謹啓]  
 
 
 

Page 11

 
 
   
 
 

Page 12

 
 
   
 
