# 1909 - 160 - 4913062

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章四月二十九日奉]  
　　上諭克勤郡王崧杰屢次請假着開去差使停止威祿俟病愈以後再行銷假當奏欽此 
　　上諭前據御史張世培奏叅前署慶遠府候補知府志觀等昏謬貪殘各節當經諭令張人駿張鳴歧確切嚴查兹據查明覆奏阮志觀兼統慶軍縱容勇丁滋擾釀事蒼次縣知縣蔣炎屏委員翁璜收受賭商謝銀明知不究並招用革股承充船行前署陽朔縣候補知縣錢振榮於書差兵役人等弊混不法情事毫無覺查前署融縣正任思恩縣知縣趙邦澤縱容哨弁在署開賭鬱林直隷州州判吳炳榮代訊匪供用刑嚴酷以上五員均差交部議處已革廣東試用縣丞翁璜著歸案　追究辦前鬱林直隷州知州彭治河業經病故前署北流縣歸順直隷州知州高廷梅前署長安司巡檢准補忻城土縣典史王州和均查無實據已革平南縣知縣吳寶書業經因案革職均著母庸置議該部知道欽此軍機大臣署名奕劻世續張之洞鹿傳霖那桐假 
　　宫門抄四月二十九日召見軍機王玉麐謙順奎隆閔荷生李毓芬銓秀董王卿 
論說 
[勸振甘肅荒災說（東）（吳）]  
　　近十年來。中國之民。亦至可哀矣。閩粤災於水。淮徐災於霖。直魯晉豫災於旱。皖浙滇桂災於兵。蝻蝗在野。魚鼈在水。蟲沙夕化。饑鴻旦號。嗟民力之幾何。胡昊天之不恤。東南之元氣未復。西北之饑饉又聞。圓臚方趾。孰非一氣之同胞。絶寒窮鄉。况有示亡之寃。魄我今疊觀甘肅旱荒之報告。不覺惻然動念。切願東南慈善家。其速有以拯救之矣。 
　　甘肅地處邊瘠。生產本不饒裕。童山彌望。又乏水泉。農民恒俟春季雪水融消。或雨候應期而降。則始播榖下種。以爲終歲仰食之資。故在平時。收成亦甚歉薄。僅足敷衍度日而止。不幸前歲忽遭旱荒。去秋益甚。今年雨雪又愆期。於是荒象遂不可收拾。計自甘凉迄於秦鞏。灾區有十數州縣之廣。南北及三四千里之遠。灾民共一百餘萬之多。其中又以蘭州府屬曁凉州平番鞏昌安定等縣會寗碾伯各土司。被災爲尤重。草根樹皮。搜掘無餘。焦土彌野。人且相食。蓋其災荒已歷三年。富者轉爲貧。貧者轉溝壑。宜乎岌岌焉有不可終日之勢。非我東南慈善家。速起而拯救之。甘省同胞。其尚有噍類乎。 
　　且夫甘肅之情形。與他省不同。甘肅之待振。視他省尤急。盖甘省災情。縱不必較他省爲重。而籌振則較他省爲難。甘省地勢。雖不必視他省爲優。而關繫則較他省爲鉅。請分别言之。他省民力本厚。偶遇災荒。猶不至於大困。甘民素乏蓋藏。無可騰挪一也。他省多有富户。猶可出其錢米。以救貧乏。甘省地瘠民貧。自顧不暇。二也。他省府庫較充。萬不得已。可挪官欵接濟。甘省庫空如洗。三也。他省鄰近各地。必多富原。可以近呼將伯。甘肅鄰省如陜黔等處。同一困難。四也。他省工商業較爲發逹。卽遇天災。猶有工商二界。可以補救。甘肅民智閉塞。大半務農。無所接濟。五也。他省地土膏膄。偶遇荒歉。元氣易復。甘民年顧一年。猶虞弗給。斷不能以他年之餘。補其不足六也他省交通便利一經告急各處錢米可由水陸兩道源源轉運而來。甘肅地處極邊。山林阻塞。赤地千里。荒無人烟。轉輸又極困難七也他省一遇荒年本地官紳無不飛電告灾設法協濟甘肅被灾首尾三年。官猶匿荒不報。紳猶畏威不言。及至縻爛不可收拾。始爲請欵請振。情形更覺困難八也。此八者。皆甘省籌振之獨難者也。至於甘肅一省。回民十匪。雜糅共處。而邊省官吏。又好妄用威權。民間積憤。業非一日。設當民不聊生之際。桀驁不逞之徒。乘機煽惑。爲鋋而走險之謀。禍機一發。收拾爲難。則内亂可憂也。俄人東下之志。自爲日本所挫。無日不覬覦西北。以冀桑榆之收。設因災荒而釀成内亂。因内亂而惹起交涉。西北藩籬。萬一。蹉跌燕雲雪嶺。覆轍堪虞。則外患宜防也。此二者。又甘省關繫。之獨鉅者也。夫籌振旣如是之難。則非多集欵項速辦急振不可。關繫旣若是之鉅。則非舉行以工代振不可。速辦急振者。救其目前也。以工代振者。謀其將來也。目前西北之人民安。則我東南之人心亦安。將來西北之大局安。則我東南之大局亦安。此其利害。今日開通之士。想必有能言者焉。 
　　何以必欲多集欵項。曰甘肅道路窵遠。若載米而往。則途中運費不貲。若携銀而往。則鄰近麥價又貴。（報載甘省麥價每石銀四十餘兩較往常貴七八倍較東南貴二十餘倍矣）他。省籌銀一兩可得一兩之用者。在甘省不及其半。非有巨欵源源接濟。涸轍之鮒。獲勺水而已僵。無米之炊。雖巧婦而亦拙。相其情勢。固有至危極迫者也。何以必行以工代振。曰是有三說。西潼洛潼等路。部限甚迫。集欵甚艱。而其地皆與甘省相連。苟能多集欵項。廣招饑民前往興築。則費用省而程功速。而甘民又可得食一利也。甘肅荒歉。由於天灾者半。由於人事不修者亦半。今若相其土宜設法廣興種種實業。更聯接邊境鐵路以利其交通。則目前之困迫旣紓。將來民力日裕。荒象或可稍殺二利也。甘肅雖非農工商業重要之地。而於軍事上卻佔重要位置。如能興築各處鐵路。則無事旣裨於商業。有事又。 
 
 
 

Page 4

 
 
便於徵調三利也。凡斯三利爲甘肅計。實爲全局計也。且不止爲。甘肅貧民計。亦爲今之投。貲者計也。夫勸振一事。今日已成弩末。良由投貲者除奬敍以外。其欵無所取償。而值巿面蕭瑟之餘。各省災歉頻聞。應付常苦不給。故巨富及好善之士。猶肯勉力爲之。尋常紳民。往往袖手不問。今旣集欵開築。鐵路興辦實業。則目前旣可以救他人之危。他日又可以獲贏餘之利。一舉而兩。善備固無有。逾於此者也。鳴呼。窮邊無際。可憐待盡之民。來日方長。孰解倒懸之厄。凡我同胞。其亦惻然憫之歟。 
專電 
[電一（北京）]  
　　吏部議覆革員赴都察院呈控後應由院咨部查明原案再定准駁如案情重大請旨大理院訊辦倘係朦混嘗試加等處治如原係革職者加永不叙用等字様挾嫌誣控者仍治罪又永不叙用人員軍務省分始准調用五年後准其請銷永不叙用字様再越三年准請開復後有贜私原保大臣照濫舉匪人議處 
[電一（北京）]  
　　江督端奏各國賽會品物無徵稅例今稅務大臣不准免稅恐商賈裏足全局渙散會欵難收功廢半途賽會之功效全視徵免爲轉移深爲可惜 
[電三（北京）]  
　　蘇撫陳奏喘逆痰多旦夕不保故未假滿即瀆請開缺硃批賞假一月安心調養母庸開缺 
[電四（北京）]  
　近來樞垣辦事異常秘密常不經章京手樞堂自辦 
[公電（常州）]  
　　各報館覽鑒本日（二十九日）常州議設物彥會勸業會及各縣皆派代表到會者千人常州商會 
緊要新聞 
[信勤查覆貽榖参案北京]  
　　貽榖之案自法部奏請交信勤查覆之後兩經寄諭催詢法部亦曾電催速行查明咨覆以便核辦此事原係咨案蓋法部原奏言明查明咨部辦理乃信勤忽然先行奏覆已矋大略登載本報專電兹摘錄原摺云前承准軍機大臣字寄奉上諭飭查貽榖原案旋准軍機處曁法部電催兹將已經查明確實者先行奏陳查辦大臣原奏及貽榖親供均注重公司而公司是否巧設以墾務是否必須設公司爲斷欵項之有無侵吞以公司各股是否全係官商各股爲斷查貽榖親供謂設公司爲除弊起見事或有之然承辦公司者均係舊日墾局之員豈在局不能除弊改公司即能除弊乎公司中如所撥官欵並未動用遑論股欵若桐生記梧生記等股均係督辦大臣之託名囗囗記等均係局員之股且係將花江餘利等塡給股票者利則歸已公中安得有餘利他如不費一錢得地六百餘頃實有其事此查明設東西公司之大略情形也局員等冐銷種種弊端尚有不止如原參所云者墾局積數年之久乘數十百員彌縫之後大半已調換當日原經手之員或已發遣或已赴部審訊查察實難奴才設局已數月遲延之咎自知難辭然使有一事稍未確查明晣而加以臆度之詞即被罪者須受一分冤抑并無以折服其心故必須事事查確方能奏覆現當督飭局員迅速確查一俟查明再行奏陳丹丕爾案亦當另案奏明奉硃批法部知道欽此當日即抄交到部並與貽榖閱過貽榖仍是不服法部尚侍之意俟信勤詳覆到日即行按律擬定罪名請旨施行而貽榖則謂如云公司確係巧設我終不能甘心故貽榖仍不畫供尚擬呈訴寃抑請另派重臣再查大約此案非一二年内所能完結 
[奏設幣制調查局并請暫鑄通用銀幣北京]  
　　度支部奏云本年正月十四日臣部具奏幣制重要宜策萬全一摺當以新定銀幣成色分量於鑄造推行畫一三端尚多窒礙奏請飭下會議政務處再行妥議兹據該處議覆以幣制深奥請由臣部設局調查奏蒙允准臣部遵即設立幣制調查局遴派人員妥籌開辦其各省調查即由清理財政正副監理官諔近詳悉查考報部備核竊維制幣一端關繫至鉅學理旣極精深事實又多繁賾此次設局調查凡於國家財政之情形民間生計之程度各省巿面之習慣世界金融之消息均須逐一研求悉心體察即各國現行幣制及其改革成法亦必詳稽博考以便取資其最要者尤在妥籌畫一辦法臣等自應督飭局員將如何預備如何推行一切方法詳細籌擬另行奏明切實辦理惟是開局伊始幣制尚待調查而民生日用所需不可一日無易中之品光緒三十三年三月臣部奏請試鑄通用銀幣原以銅幣充斥必須有銀幣以相權因勢利導取便流通兹於調查幣制之　爲暫濟民用之計可否仍照前奏試鑄通用銀幣成色分量一如其舊作爲暫時通用之幣如蒙兪允臣部即將此項通用銀幣飭廠鑄造俾官民一律行用四月初六日奉旨已錄 
[外部爲交涉局員破壞礦務事致豫撫電北京]  
　　河南巡撫吳鑒十四日電計逹本日奉旨都察院代奏據河南紳士翰林　編修杜嚴等呈稱交涉局員破壞礦務違章擅訂續約貽誤大局等語著外務部河南巡撫便商妥籌辦理欽此查此事英　索償每口一千 
 
 

Page 5

 
 
可不再與本部提議我若一味堅持不特不能就範且恐變本加厲不及挽回如此銀欵將何處取償豫省所爭者祗是保全土窰生計現籌擬兩全之策或官商合股立一總公司專購福公司煤炭免彼意爲低昻或與土窰出煤减輕稅釐貨捐京漢運脚俾亦得出口銷售惟專購一層恐難全包英使亦未必能允保全圭窰似以第二層辦法爲宜此事關係貴治利害現奉諭旨妥籌本部已計窮力竭應由尊處熟權得失輕重妥籌了事辦法電復幸勿協力堅持 
[寗蘇紳士合開諮議局研究大會紀事（續）]  
昨紀江蘇諮議局研究會事篇幅過長至會員意見書分類表之半兹續錄如下 
[丙類]  
　　（一）　集地方自治經費 
　　（甲）留房捐爲地方稅（王）（乙）以積榖帶徵之五成歸地方自治公所（沈）（丙）清查各地方公欵公產正名爲地方自治經費（沈）（丁）地方官辦公費本係地方公益附捐性質應酌撥爲地方自治經費（沈） 
　　（二）劃定本省教育經費（孟錢） 
[丁類]  
　　（一變通稅契辦法蔣名近坦）（二）防官紙專賣重稅之弊（張） 
[第二本省應興事宜]  
　　（一）江北水利 
　　（甲）導淮入海（沈孟錢（（乙）多開水井田畔溝（蔣君近垣）（内）疏導運河（夏）（鮑君銓生） 
　　（二）徐海墾荒（孟許君家恒） 
　　（三）實行普及教育（錢徐君子山顧君花岩鮑君銓生） 
　　（甲）設簡易識字學塾（伊君亮卿夏君藹如）附（乙）設簡易鄉學（賈君雪堂）（丙）私塾改良普設宣講（鮑） 
[第三關於實業者]  
　　（一）提倡農會（楊君翼之）（二）整頓商會（楊）（三）設工場（許君子常）（四）整興工藝（吳）（五）籌辦地方銀行（賈）（六）推廣蠶桑（賈） 
[第四關於行於者甲類]  
　　（一）徵兵 
　　（甲）豫防改徵爲募之害（顧）（乙）使徵兵之退者墾荒於江北（吳） 
　　（二）巡警　 
　　（甲）調查經費（錢）（乙）改良辦法（徐）（三）調查户籍（徐） 
[乙類]  
　　（一）禁煙（二）禁賭（三）禁私娼（四）禁淫祀 
[丙類]  
　　（一）治幫匪梟匪（二）整頓書役 
[第五關於諮議局内部事宜]  
　　（一）議事細則（孟錢）（二）旁聽規則（孟）（三）辦事細則（孟）（四）選舉議長副議長及常駐議員之方法（錢） 
　　次由會計員報告通属已繳會捐一百元元寗兩縣已繳會搰一百元今日會長知會通属加一百元元寗兩縣加一百元應請各属會員商定會捐數目何日繳欵蘇属各縣認五月十五日繳鎭属各縣認五月十五日繳武陽錫金認五月十五繳如泰兩縣認昭中縣例捐五月十五日繳華婁兩縣認照中縣例上南兩縣認照大縣捐五月十五日繳江浦照小縣捐認繳海州照大縣例贛沭兩縣照小縣例六月十五日繳海門廳認照中縣例六月十五日繳清河認五月十五日繳數目隨後决定淮屬餘五縣陸續報告六合認五月十五日繳阜寗認照中縣例五月杪繳（其餘未經認定各縣議儘兩星期内報告到會） 
　　次提議會鄪會長宣言每人出會費數旣有限而會員之來已認義務爲調查編輯等事又欲責以納費亦屬不允倘改爲特捐則各量力輸捐較爲得體又認數可以稍多也衆皆贊成 
　　其時即由狄楚青君倡首特捐一百元周鏡溪君特别捐二十元張季直仇淶之兩君各認捐洋一百元鄒文雄君認特别捐五十元（五月十五日繳）潘毅遠君認特别捐五十元丁祖蔭君認特别捐五十元（五月初三日繳）方爕尹君認特别捐百元（本年飭繳）沈信卿楊翼之方惟一三君認常年捐各十元松府全體會員認常年捐二百元陳善餘認特别捐百元（五月内繳）寶應農商兩會認五十元（五月初五日繳）沈幼瑜君認特别捐十元張瑞臣君認特别捐五十元方秉璋君認常年捐十元徐子山君認特别捐二十元（六月初十日繳）任筱漁君認常年捐十元（六月初十繳）沙健庵金蘅意二君各捐五十元楊振聲吳佐卿認常年捐十元王子周君認常年捐十元劉紹祖朱房山成曉湘三君共三十元（五月二十五日繳）鮑執生君認十元（交期同上）李補均汪子驊張芳遠各認行别捐十元顧國恩君認常年捐十元（七月繳）馬俊卿周榖人二君合捐一百元（明日即繳）茅子員陳宣甫各認常年捐十元夏藹如陶席三各認常年捐十元趙浣生認特别捐十元宗受子認特别捐五十元陸同一君認特别捐十元（五月二十日繳）夏虎臣認特别捐廿元顧花岩君認特别捐二十元（七月半前繳）劉師培君認特别捐四十元（六月繳）朱仲脩君認特别捐十元趙介石君認特别捐二十元（五月十五日繳）姜鐵生君特别捐二十元陳傳君認常年捐十元（五月二十日繳）柳翼謀君特别捐二十元趙叔琴君特别捐十元凌鴻壽梁慕韓君認特别捐五十元（六月中繳）凌植支君認常年捐十元（六月繳）毛元徵羣認常年捐十元蔣韶九君認特别捐十元（即日繳）孫疊波君認特别捐五十元（五月繳）張樹屏沙士慶二君合認特别捐三十元（五月繳）張星源君認特别捐五十元（五月繳）汪彝伯認特别捐五十元楊謙春認特别捐五十元蔡望之認常年捐十元（七日繳）周塵佛認特别捐二十元（明日繳）謝湘舟儲鑄農二君各認常年捐十元朱伊三君認特别捐十元錢琳叔孟蒓孫于謹懷屠元愽朱樨竹各認常年捐十元 
　　是日認捐諸君異常踴躍假定會計處塡寫捐簿幾於應接不暇及散會時已過决定時間猶有以未及認捐爲憾者遂摇鈴散會凡關於調查各事再由各府日相召集開會分認著手調查云（完） 
　　正誤　昨報將研究會編輯員誤爲調查主任調查主任誤爲編輯員更正於此 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[梁尚書清查界線之政見北京]  
　　外務部梁尚書近以澳門界務交涉歷久未能解决因與各堂計議欲覓一減少困難之方法大旨以中國租界國界毗連之處甚多界限未能劃清主權因以損失例如吉林與俄勘界誤以烏蘇里江與圖們江爲界遂失沿路數千里又如黑龍江與俄立愛琿界約及尼布楚界約遂失西北與迤北一帶之地如蒙古新疆與俄訂恰克圖界約及塔爾巴哈台界約遂失迤北一帶并齋桑汨一帶地光緒八年勘界又失伊犁河以南諸地如雲南自庚千勘界誤以姊妹山與大盈江爲界滇灘關外漢龍鐵壁諸關棄於英者數百餘里至於畫地爲租界之處尤屬繁多自滬上推廣租界之議開而蕪湖亦要求遷徙木帮以謀擴充之地若不先將其四至界線詳細查明繪圖列說必至横生交涉界務益形棘手聞不日卽擬分咨各省督撫速將界線及關于邊地之歷史詳細查明列表報部以憑考核而保主權 
[京師近事]  
　　外務部各堂憲以各省通商口岸交涉繁多治派員曾審不得其人動輙損失國體近來通商各埠往往會訊要案一經外人駁詰即便緘默無詞似此情形妨礙國家主權實大以後遇有交涉案件派員會審必須富於學識而有經騐之人不第熟悉語言文字且應諳習各國法律約章現已咨行各省督撫一律查照 
　　變通旗削處現在議定方年辦理次第第一年至第三至清理旗地第四年至第六年籌備八旗生計第七年先將各旗裁撤十分之三第八年裁撤十分之七第九年裁盡第十年旗民平民均歸一律 
　　禁烟公所大臣恭邸之屢次咨催各省屬員呈具不食洋烟甘結惟遺漏繁多催不勝催因即詳定新章以後凡補署實缺及接充長差人員無論曾經取結與否均須另具向不吸食洋烟或實已戒凈甘結呈送本公所以備查核如不具結者即行扣留不准任差 
　　整頓電政前經由部分咨查報籌議辦法在案現在已决意實行經特派人員一體詳查由部通盤酌核擬將應行大修應行移設各線先行妥辦以除窒碍再謀推廣計共需欵約五六十萬惟是應移應修之線均甚繁多自應由各督撫體察情形分别緩急先後切實興辦以利交通已咨行各省查照辦理 
　　大學堂預科畢業生曹元江禀呈學部云查生履歴分數與奏案部章均屬相符而僅得中等奬勵可否懇恩改給優奬之處轉候批示 
　　籌辦海軍王大臣已將設立該部之制及暫設海軍籌辦處之規模會擬訂妥其暫設籌辦之制分爲四科十六股俟立專部時再行升科爲司其提調以下科股人員除調用海陸軍官學員外餘皆遴派京部司員兼充因事属籌辦費用務從撙節故暫定此規模 
分類新聞政界 
[請懲抗驗人員浙江]  
　　浙省禁烟公所以第八期調驗人員曁現在辦理情形並有抗傳不到有意規避之知縣林祖賢林華從九周李均等三員請予懲儆等情通詳各憲奉增中丞批云察閱清摺内開有調驗無故不到之知縣林祖賢等三員是其有癮抗驗情迹顯然仰即查明屢傳不到各員職名送候核奪嗣後凡傳驗無故不到者即作規避論詳請奏咨暫行革職以示懲儆 
[申斥烏程縣解捐取巧浙江]  
　　湖屬烏程縣王令家驥報解舊秋房捐搭用角洋當奉撫憲批云查此項捐欵前經信前升司詳定每錢一千折合大洋一元折解通飭一律遵辦在案（按信藩司詳定時洋價僅錢一千零五六十文）原所以杜州縣之取巧而免公家之虧耗據詳報解上年七八九月捐欵開支一成經費外實繳大洋一百五十四元三角五分而角洋多至二萬五千五十八角三分實於公家虧耗不少若非書吏侵蝕即屬主薄取巧現當清釐財政之際欵關要需豈容稍事朦混仰布政司查明歷次所解角洋虧耗數目嚴飭該縣如數追出補解如敢藉詞延宕即著該縣照數賠繳並由司將解到洋元飭庫兌收具報至房捐功過章程應按月批解該縣捐欵竟積壓至三月之久始行批解而上年十月直至今年三月止尚延不解實屬玩違應即由司嚴行申斥照章分别記過查辦具報 
[通飭舉送自治研究所學員江西]  
　　贛省地方自治研究所由諮議局籌辦處兼理其事原定學員額數按每廳州縣分派多則四名省則二名由各屬會同地方公正明逹紳士開會公舉並由各該地方官加結申送統限七月二十日到齊定於八月初一日開辦現經籌辦處通飭各屬一體照章舉定如期送省以便開辦 
[財政局移請歸墊公欵蘇州]  
　　江南財政局司道昨移蘇藩司文云據提調案呈光緒三十四年九月二十二日奉督憲端批本局詳報續撥孫道合伴送醫員赴京川資及駐京費用不敷湘平銀七千七百四十六兩四錢五分除由寗省應攤認一半銀三千八百七十三兩二錢二分五釐所有蘇省應攤認一半湘平銀三千八百七十三兩二錢二分五釐請核示轉咨歸墊一案奉批據詳已悉仰候咨明撫憲飭撥歸墊等因查前項不敷銀業由財政局先行動撥湘平銀七千七百四十六兩四錢五分交由孫道合兌收歸墊在案所有蘇省應攤一半湘平銀爲時已久未 
 
 

Page 11

 
 
准移還本局現值庫儲奇絀之時待欵甚急應請貴司核明如數撥還俾清墊欵具紉公誼相應備文咨請察核 
[江督批斥玩視民瘼之縣令南京]  
　　泗州民人許立英以奶侄產妹久霸穢凟天倫等情禀求江督提案當奉端午帥批云此案前據該民來轅續禀當以此等户婚田土案件該縣旣經准理差傳何難隨時訊結乃任意延遷迨經本部堂批飭集訊仍復束置高閣不爲訊詳實堪痛恨批司申斥並飭赶緊提訊斷結具報在案計批發至今又一年有餘矣兹據禀疊次報到差役得賄延不提訊等語如果屬實該州玩視民瘼實可槪見除逕行該州外仰安臬司飛飭泗州嚴比玩役勒限文到半月内遵照先今各批迅速集證訊明秉公斷結詳復察奪 
軍界 
[派員分赴各屬募兵補額武昌]  
　　鄂省陸軍徵兵制度前經張中堂督鄂時奏定嗣後如遇缺額即按定各屬區劃派員徵補以期全省人均有軍籍兹張統制查有步隊二十九標三營兵缺額七十一各遵章應在郥陽府屬及荆州駐防旗籍内徵補又三十一標缺額七十三名遵章應在漢陽府屬徵補又三十二標缺額六十九名遵章應在黄州府屬徵補故於日昨會同兵備教練二處遴委軍官八員分往徵募並詳請鄂督飭各該牧令遵章照料 
[輜重轉運改用馬駄南昌]  
　　贛撫馮中丞前准陸軍部咨查輜重科轉運軍需南省改用小車馱馬運船可者利便等情飭據兵備處議復到院當經馮中丞批其牘尾云查北方大車每輛可載重一千數百觔今用馬馱每匹大約不過能負百觸若照輜重營定制核計每營車七十二輛便須用馬七八百匹亦恐不無窒碍惟舍此更無他策仰候據情咨請陸軍部核明辦理 
[仙居縣禀報會剿匪黨情形浙江]  
　　仙居縣知縣楊清綬禀各憲文云敬禀者竊照仙邑地方民情獷猂夙稱匪類出没之區閏月初旬奉本府飭知以温州黄山地方匪黨黄飛龍於初十日已與梅督帶占魁接仗兵弁受傷飭即妥爲防捕並派二十一隊管帶劉玉山下縣當經知縣查明黄山地方雖爲温屬管轄係與仙居交界之處僅隔二十里隨即會商劉管帶設法進剿於十三日劉管帶率隊駐紥永仙交界之道赭崗相機剿捕即於是夜五更出隊十四日早辰直搗黄山巢穴匪已聞風早遁僅獲匪遺號牌一捆適常督帶所部之黄管帶亦率隊馳抵相約會抄劉管帶旋即折回上張駐紥旋聞該匪竄入馬上坪地主潜匿據險負隅又經劉管帶擊散並會同知縣將徐山等處匪巢乘勢平燬絶其匪蹤並督飭紳保查辦清鄉現在地方均臻安謐業由知縣將辦理情形先後禀陳本府在案惟該匪行蹤甚爲詭秘來往靡常且地處萬山之中峯巒重疊在在可以藏奸兵役追緝殊厞易易仰懇憲恩札飭温州之梅督帶台州之常督帶等合力嚴拿務使該匪尅日就擒以消隱患 
學務 
[鎭海公舉勸學總董寧波]  
　　鎭海縣勸學所現經官紳組織成立日前在教育會公舉方紳積琳爲總董由胡大令當塲宣布衆皆認可查方紳望當學優久爲鄉里所尊此次舉爲總董紳學兩界一無間言刻已由縣禀府轉請學司札派以專責成 
[工業教員講習所招考武昌]  
　　鄂省學司前詳准大吏在省垣創辦農工商三教嗣講習所現農商兩所已招生開學工業亦亟應組成以期造成實業師資業已勘定曇華林停辦之支郡師範學堂爲校舍出示招生額定六十人資格須在簡易師範預備中學高等小學畢業者方准報考以三年畢業限五月初十日截止報名 
[議抽猪捐補助學費江西]  
　　江西銅山縣優廪生崔思敬等以仿抽屠捐補助學費等情具禀學轅現奉林貽書學使批云所請仿照福建奉天等省捐猪興學辦法以助該鎭獅江兩等學堂經費自屬爲維持公益起見惟豢屠之户貧民爲多究竟有無窒碍候仰銅山縣查明具復再行核奪再獅江兩等學堂於開辦後未據專案禀報並即由縣轉飭該生朱芾等迅將設立該學堂章程呈縣轉報查考 
[籌撥盱眙高等小學經費安徽]  
　　盱眙縣高等小學堂常年經費開辦時曾由官紳等議將該縣書院經費撥充該堂以及辦理他項學務之需嗣因所有該縣擴充小學及籌撥遊學經費均在該欵内提撥以致該堂經費甚爲不敷現經該邑廪生林益卿糾約同志籌議擬將裁缺訓導田租以及捕廳所抽漁船稽查費每年共約得數百千文儘數提撥專爲高等小學經費業已禀奉皖撫批飭提學司妥爲核議詳覆察奪矣 
實業 
[電燈公司力求進步蘇州]  
　　蘇城閶門外振興電燈公司現因燈數旣多電力不足另購電箱在城隍廟前造屋安置俾燈光一律明亮兹因電箱尚未到蘇擬自五月朔起所有東中巿都停橋至觀前等處各舖所裝電燈暫行停燃一月其自臯橋以西至城外馬路一帶仍照常燃點 
[禀請改勘路綫長沙]  
　　湘省長昭洙昭兩叚路綫早經勘定立標昨有職員程蔚麓等以改白馬壠路線仍用前勘綫道免妨水利等情具禀湘路總公司當奉批示云本公司勘路凡關係地方水利之處可以繞避者無不令勘路員紳設法繞避加意保全其實在不能繞避者各業户自應查照割讓顧全公益據稱由壠口石壩繞羊山嘴循塘左岸此係初勘時尚未定准之處未足爲據上年經華洋工程師再四加勘測定白馬壠一叚綫道前據該處紳董及各户等請仍照前勘定綫本公司查閱圖說並詢勘路曁購地各員紳據稱兩工程師測定路線經過白馬塘均稱與該處田畆蔭注實無妨碍等語據呈前情候交湘潭購地公所會同勘路員紳再行詳細查勘速復以憑核辦該塘旣係數千畆水源事關大利本公司必期酌核妥善母令兩妨公益也　 
[贛路需欵之恐慌江西]  
　　贛省南潯鐵路現在大工興築日用浩大而各屬派股定欵一時難尚收齊惟公司存欵不多約計用至七月間即將告罄前借大清銀行之欵又未定局當事誠恐難於接濟預備籌欵頗形恐慌云 
 
 

Page 12

 
 
雜記 
[新議員未免失色蘇州]  
　　崇明縣舉人林可培諮議局議員嚴師孟等以黄煥昇等前控袁梓臣把持總書缺分盜賣義渡公田一案日昨特歷叙案由呈請藩憲察核當奉左方伯批云查袁梓臣頂賣公田把持總書缺底指証確鑿已據供認不諱是特一舞文玩法之胥吏該紳等或係總董或係議員清濁旣與異流不宜插身干預况複選當選之議員程度較高尤宜愛惜名譽乃地方應興應革事宜未聞有所建白而先有此等舉動殊無足取仰太倉州速遵前詳批未先查袁梓臣入學年分通詳咨革一面仍從嚴擬議專案詳請核奪勿稍寛縱 
[沙地糾葛之藩批蘇州]  
　　蘇藩左方伯據崇明縣業户施守義等禀稱隣沙改向糾葛纒訟謹陳管見叩求委員履勘等情當即批示云惠安永興沙圈則紊亂節節舛錯致各業户聚訟紛紜案懸莫結則糧書袁士林之移坵換叚胆大妄爲固已咎無可辭此時澈底清釐應檢查丈案圖册一一更正分别劃訂管業庶幾永自爭端來禀云云意在沿訛襲謬斷斷無此辦法昨據龔積善等來省續禀已由司批檄飭遵仰崇明縣遵照指飭迅速辦理具詳勿再含混拖宕 
[武漢米價之增漲湖北]  
　　漢口近日開湘米出口之禁故米榖輪運往下游口岸者絡繹又因天久未雨奸商囤糧居奇以致米價連日飛漲昨陳小帥特論飭武夏漢一廳兩縣傳諭米行幫董不得任意居奇如違罰辦 
[士商開會伸雪教諭被誣浙江]  
　　嘉興石門縣紳商學界爲邑人開化縣教諭汪寶良被人民吳善貴控伊子生員吳錫光被誣自盡牽涉教官受賄一案現經派人調查得汪君寶良確係寃抑故於二十三日午後借邑廟開特别大會籌議對付方法爲汪君訟寃到會者除各團體外約有來賓百餘人皆異常憤激散會時已薄暮 
[西江潦水暴漲之警電廣東]  
　　十八日粤督接廣西蒼梧縣楊令要電禀稱連日大雨梧河水陡漲約二丈乞飭下游各地方戒備同日又接德慶州張牧電禀連日大雨水漲丈餘乞飭下游各地方戒備云云張督據此已即行飛電肇慶道府一體防護矣 
[梟妻解回原籍南京]  
　　巨梟夏竹林之妻夏李氏去年在寗判定永遠監禁之罪飭發上元縣監禁乃上元縣以女監内收有革命黨匪徒女犯未能收入即將夏李氏移送江寗縣監禁日前督憲端午帥親臨監所查察監獄情形時夏季氏即面求遞回原籍監禁午帥准之已由江寗縣趙大令將該犯婦夏李氏移解原籍華亭縣監禁 
[廣寗匪風之猖獗廣東]  
　　粤省羅定廣寗匪黨迭經痛勦後均麕集於廣寗苟宿山該縣張令正擬會營搜剿詎彼等復糾集竄往接星洞連刦四十餘家該縣即會營督同周楊兩弁馳往緝辦察勘各家房屋均被破壞立派楊弁赴木革周弁赴佛塘分緝并據情電陳大吏察核矣 
[南海監犯之强横廣東]  
　　粤省順德監犯於十六日越獄後十八日南海縣監犯又起一極大惡鬥是日下午四點鐘南北兩倉互相鬭殺刃傷周炳鄧杯虎鄧祥興韋生陸賢李翰孔疇鄭保人犯剌斃梁洪標一犯全監如遭大變兹查起釁緣由先有南倉犯人梁江標持刀剌傷陸賢渾身血湔北倉犯人之與陸賢相聯結者見之大憤即各持利器撲入南倉尋鬥而南倉犯人之與梁洪標相聯結者亦各執利噐與之相拒監内巡勇不能禁阻一時血肉横飛傷者枕藉而畏禍之犯皆匿避不敢出南令捕廳聞警督帶縣勇並發電話致巡警局廣州協西鬭汛各派弁兵馳至彈壓始行解散隨又電城内赤十字會醫生伍漢持馬逹臣何兆熙楊嘉何族武等帶同醫員十餘人入監醫救除梁洪標一犯登即斃命外其餘八犯均遍體鱗傷又多中及要害醫治旣畢張令即擇其爲首滋事犯人孔西潮馮亞永陳亞添楊亞佈等四名上堂審訊各犯均狡不承認亦不將逞兇傷人之犯供出訊畢仍押諸獄再究其捕廳郭春熙當奉督札撤任隨札委現充番禺收發委員關鴻署理又聞已死之梁洪標一名係初開辦巡警時之巡兵因在朝觀街用毛瑟鎗誤斃人命之犯 
清談 
[議員與非議員]  
　　集議諮議局建築問題。而議員與非議員混合。開諮議局研究會。而議員與非議員又混合。夫集諸建築。關係全省經費。故議員與非議員混合其說近似有理。然議員者。全省之代表。代表旣經選定。猶復混合集議。其理已不足據。 
　　若研究會之牲質。全係預備議案起見。於此而猶混合。則前日之紛紛擾擾。曰初選舉曰複選舉。胥爲多事。 
　　如以此會爲輔助機關。則應純在非議員組織。以督促諮議局之進行。亦何不可。而必牽拉議員在内。則有何說。 
文苑 
[臨清州莊牧爲義丐武訓事原禀]  
　　敬禀者。竊查　邑縣人武訓者。無家無業。孑然一身。晝行丐。夜績麻。得一錢存之。漸積至萬餘串。先在堂邑柳林。集捐置地畝。設立義塾。次至館陶。因見僧人了証。在楊二莊設塾。喜其同志。資助三百千。以贊其成。已而至臨清。立塾於史巷。光緒二十二年四月。病殁於臨。年五十有九。前堂邑縣郭令春煦於十四年。禀蒙前憲台張奏准建坊。並請採入通志。前館陶縣彭令元照。據所屬生監泉請立碑。惟臨缺如。卑職洪烈由浙改官山左。即聞堂邑乞人積錢設學之事。去歲　篆臨清。奉旨改制建學。卑職洪烈履行。各塾。城西南有武訓義塾者。即乞人所建。而州人以其名名之者也。壁有盡軸。則武訊遺像存焉。訪諸者老。僉云武訓行乞三十餘年。從不費一錢。甘一飯。積銖累寸。得資巨萬。設學三州縣。宅舍經費惟備。即倩首事督理。武訓絶不過問。惟師生有情者。則長跪其前。　不敬憚。成就日多。言之嘖嘖。稱道弗襄。伏思武訓無訓士之責。無教民之權。乃苦行三十餘年。一乞人而教行三州縣。方今憲台仰承諭旨。殷殷興學。若得千百武訓起而輔之。則學校之興。可翹足而待矣。卑職等往返函查得實。心竊慕之。而滋愧焉。卑職洪烈手撰　像記。　將遺像及案内文牘經費款目。彚列成册。付諸石印。以垂久遠。惟事隷三州縣。款逾一萬串。若不奏咨立案。竊恐苦操奇行。湮没弗彰。理合彚造該塾經費清册。會禀大帥查核。俯賜會同奏請立案。並請由京師大學堂。通行各省學堂查照。以資表揚而昭徼勸。。實爲公便 
　　按此禀則莊直剌履任之時即見武訓義塾江生鍾秀白話傳　係莊直剌爲改名武訓亦非實也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[初選舉開票]  
　　山東　　山東籌辦處據各屬續報當選人照登於後 
　　歷城縣二次當選人九名　王景波　汪懋琨　張延芳　徐金銘　張丕基　李丕恩　李振唐　唐捷南　劉策　候補當選人七名　張清溪　李晉　曲長增　張秉坤　田珠泉　田西畬　秦秉鈞 
　　鄒平縣當選人六名　王維棠　李樹墀　劉鵬齡　陳化棠　苗衍田　趙仁山 
　　新城縣初次當選人一名　李廷殿　二次當選人八名　高鴻文　畢翰先　李興三　耿懋褑　胡寶笈　周鏡若　畢登先　鄭龍祥　 
　　平原縣當選人四名　潘曉林　崔錫三　顏振興　張振海　二次當選人五名　張慶溥　任傳棟　于甲午楊秀嶺　張連清　候補當選人二名　張清連　張懷仁 
　　冠縣當選人九名　銷陽山　李式佶　杜克成　李子純　張寅堂常成哮　劉汝琳　霍風朝　植陽堯　又候補當選人十八名 
　　惠民縣初次當選人三名　張振源　董廷棨　王棣　二次當選人五名　李心恕　王榮卿　盧本漢　高應安　任相芳 
　　青城縣當選人四名　李安全　董曰棠　路煥章　韓文詒 
　　滕縣初次當選人一名　葉敬銓 
　　榮城縣當巽空三名　梁得讓　曲璜　李景沅 
　　高苑縣當選人三名　田錫嘏　張忠勣　張溜　候補當選人一名張恭垣 
　　高密縣二次當選人七名　王玉鯤　徐源湘　李衍晉　尚鵬展　張作雯　張步雲　趙宗讓 
　　德州駐防當選人十名　雲祥　賀爾縉　保平陞　成祿　平賚　國祥　奎恩　文敬　恩慶　常全　候補當選人一名　恩昌 
　　堂邑縣初次當選人二名　孫郛五　丁吟閣　二次當選人三名　郭星樞　王翰卿　王興泰　候補當選人二名　念槐蔭　宋良顯 
　　平陰縣當選人十四名　張志濯　尹序誥　邱嶧山　丁輝崙　張永誠　張永嚴　張清源　趙均題　叢子廉　孫懋銓　丁士林　山學鄒　張啓活　何傳佑 
初選舉重開票 
[浙江（紹興上虞餘姚）]  
　　上虞第一次當選四人已錄前報兹悉第二次投票人共五百八十三人以二十一票爲當選二十四日開票當選十人　胡舜陛　黄士龍　金鼎　金葆穉　袁際雲　徐謙　管職勳　兪士麐　顧陛雲　曹秉濬　候補當選人四人　夏崇德　曹振采　曹毓瀾　兪黼治 
　　餘姚第二次投票人共九百四十六人以二十票爲當選二十四日開票當選十七人　張寶琛　黄雲飛　鄭學康　葉琨瑶　沈福清　勞爾逌　馬宗周　邵鴻磬　劉師寵　謝維鏞　朱九疇　李作霖　阮性存　毛恭壽　盧國珍　羅世珍　馮景周　候補當選七人　蔣懷清　余壽藻　毛雲祥　黄彬杰　袁宗峻　孫麗章　戚以藩 
瑣聞 
[浙江（紹興蕭山）]  
　　蕭山東二區第一次初選投票票數與所到人數不符聞爲監察員某舞弊所致已經旁人覺察恐不免起選舉之訴訟矣 
本埠新聞 
[銅官山代表要電]  
　　銅官山代表任太守廷枚（督撫會派）方太史履中等致旅滬路礦會曁各省共濟會電云函悉義憤極感此事關全國利害皖人已盡力協爭得貴會合力護持必可逹其目的現邸相均注重輿論主張與皖紳妥商枚等惟到底堅持勉副公誼枚中峯綺等叩感 
[江督致滬鎭兩關道電（爲信義銀行倒閉事）]  
　　上海蔡道台鎭江劉道台准鄂督陳小帥宥電開查尹克昌產業多在鎭江現上海信義銀行倒閉虧欠十七八萬旣經尊處飭常鎭道清理其漢口銀行約虧欠七侂萬應請電飭該道一併清理按數匀攤以免偏畸等因希查酌辦理並電復方沁印 
[唐專使將次抵滬]  
　　赴美專使唐紹怡侍郎現乘德國郵船約克號回國約星期六日可以抵滬 
[查勘開闢城門地址]  
　　前日午後本縣田大令查勘開闢城門地址先至一粟菴南首地名王家圈在西城南首名曰小西門旣至西城北大境地方城外係四明公所後門之小街名曰小北門再至福佑路丹鳳樓城外係新開河浜名曰新東門共計三處其原有之小東門另爲拆造加高放闊是日城内各紳董及提右營楊叅戎徐守戎城汛周千戎均同往察勘大令察得内外城脚營地建屋不少約計每月租金可得巨欵詢之叅戎答稱本營每年祇收租地錢一千一百餘元大令之意擬將各地悉數收回籌撥公欵建造房屋出租歸勸學所商務總會經理所收租金除照常撥還營租外其餘悉充地主公益及學務經費當塲即與各紳董及右營各官商酌擬禀詳上憲請示辦理 
又聞城内各紳董擬俟新闢之小西門工竣後請派巡警駐防專司啓閉業已禀奉警察總辦汪觀察允准札知城内一路一區巡警分局俟小西門開闢竣工即由該分區派撥巡警前任駐紥並請提右營楊叅戎無庸 
 
 

Page 19

 
 
派弁而楊叅戎以守城弁兵向由營中派撥現闢之門仍應由營飭派以歸一律至應委盤查委員仍請滬道札委昨已移請滬道照章辦理未知蔡觀察作何辦理也 
[奥領事勸募海軍捐]  
　　奥政府决意擴充海軍以固國防駐滬奥國總領事日來已遍發傳單能知寓滬奥人請輸捐欵以助政府增造新艦之用 
[巡士需索陋規]  
　　城内太平街源盛彩票店主連生之妻某氏於本月初被站崗巡士誘拐濳逃後由連生投控一區巡局詎該區巡長須先送伊小費方允查緝連生即送洋四元乃事已多日示見動靜向之查詢仍令自行尋覔兹爲滬道蔡觀察查知以事關巡士需索陋規亟應澈查究辦爰於前日札行上海縣田大令迅即密查從嚴懲辦 
[滬南公餘學社第二期暑假補習科簡章]  
　　（宗旨）藉公共之餘暇補學業之未逮（社所）假大東門外中篾作街本社事務所（開課）六月初一日（科目）中英兼重如志願補習一種者亦可（學費）報名時預交補習費洋三角正（課時）分上午下午二班每班二小時星期不假（年齡）自十二歲至二十歲品行端正者（報名處）本社事務所 
[城内]  
　　禁止賽船○本縣田大令出示云照得競渡龍舟本屬無益之舉不但居民廢時失業抑且易滋事端爲害非淺查前奉府憲轉奉督憲批江都縣禀戲耍龍舟民人爭上課船觀看覆溺致斃四十餘人一案大略情形由奉批查戲耍龍舟屢屢失事該令等旣已示禁乃復故違仍舊戲耍以致溺斃多命實屬玩違可惡仰蘇臬司即飭勒拿爲首之人從重究辦以示懲戒將來並候撫部院批示繳等因由司札府飭屬嚴禁等因轉飭到縣迭經移請總工程局新閘理船廳浦東總巡局新閘巡警總局查明嚴禁不准舉賽在案現届端陽誠恐民間舉賽滋事自應先事諭禁除示禁分移外全行諭飭諭到立即查禁不准戲耍倘有抗違不遵准即據實指名禀候提究母稍徇隱又發出四言韵未云戲耍龍舟無益有損各處賽會動輙釀命上憲通飭久縣厲禁况值時艱民窮財盡現届端陽重申禁令諸色人等各宜諦聽倘敢故違立提懲儆 
　　勒拆草房○地保程子文傅逹二包子文串通某甲在浦東新築馬路搭盖艸房阻撓路工經紳士禀縣提案審訊程供該處有已轉道契之地出售時小的曾往盖戳大令斥其藉戳漁利喝責五百下訊之傅包二人供小的圖内阻硬路工之艸房已令拆去若干餘仍催促判程收押查辦包責二百板與傳交差帶往諭催各户赶緊將艸房拆盡 
　　祇認解勸○成寶生紏黨向唐月山拆梢不遂用刀連戳三下一案成已斷令監禁二十年陶松林孫柏生收押改過局在案北又由巡警總局將其黨湖北天毛解縣據供姓萬向未與成寶生爲伍是日供等向唐索詐小的從旁解勸是實判發押改過局 
　　熬刑不吐○戳斃蔡福生之張毛毛經連日刑訊後裝病避審昨奉田大令提案驗明並無疾病向之開導再三仍不供招大令喝令與盜犯沈得標各跪鐵鏈時許踏扛兩次狡賴如前判仍還禁 
　　道批五則○金寶福禀批仰法租界會審官聶丞速予着保理追給領具報該廨因何屢禀不批并即查明聲復董杰等禀批候據情函致法總領事照案飭遵復到各行飭知此批徐福禀批仰公共公廨會審官查封信義簿據彚案追理可也朱直夫禀批旣據禀明公廨仰公共公廨會審官查對信義薄據彚案追理可也抄黏並發薄德明等禀批此案前准租界領袖總領事以現在各人均願將此事了結不致再有滋擾請勸公所同業不再爭阻収領地價前來又經切實駁復在案兹據禀請仍由官作主不愚赴領署控告所說固是惟案懸已久如祇憑本道行文辯論究恐辦結需時該董等旣願由官作主自應靜候照會領袖領事轉飭工部局照前斷辦理不准别生枝節亦母庸再三曉曉好在案如鐵鑄遲早均能逹其目的也 
[南巿]  
　　無計彌補○英租界利源通洋貨號執事吳伯塘廣東新會縣人庽居美租界北四川路日前被其同鄉葉某等三人串騙鉅欵逃逸吳因此項銀兩係正金銀行匯欵無計彌補亦於四月二十七日挾資捲逃虧空洋五萬八千元業由該號主投報捕房昨日由卜總巡特派華探持吳照片至總工程局聲明懸賞情形並請一體協緝 
　　難逃衆目○崇明婦人倪王氏前日背天私逃來滬適被同鄉人在輪查獲送至工程局留候函知其夫來案候示 
　　捉住掮客○南泰順米行夥張順來扭掮客尹祥發至南區控被欠貨洋六十一元七角五分自去秋逃避不面求追當即再解工程局訊供判交張帶出限五月望日先還其零頭餘限按月文付 
　　以假換眞○益昌典夥黄宗緯扭婦人張彭氏至工程局控被將銅質手鐲一副混當訊實判戒責一百下拍照逐出銅鐲毁去 
　　碾傷脚趾○東洋車夫楊煥之誤將同業錢和羣之姪碾傷脚趾被錢皮頰互相爭鬧由巡士拘至南區判楊押三小時放出昨晨其妻李氏舁楊至南區控究再解工程局訊得傷微判着自詣縣控驗 
　　未分勝負○童永魁在南區控陸家浜地方豢猪户胡大老虎昆季二人積欠地租錢三十六千文延不理楚解由工程局以訊供各執判交二十七舖地甲帶去理處 
[閘北]  
　　巡士刁狡○四路二區門番巡士顧誥因案受賄由蕭巡官查實飭令拘留任案兹悉該巡士在　故意不食詐稱患病欲圖避罪復經蕭巡官察破以顧屬被告發聲名狼藉此次所犯証據確鑿斷難容其狡避昨特將該巡士解送總局並將查明得賄劣跡禀陳總辦按律嚴辦 
　　押限折遷○塡泥工頭徐順記雇用印人蒲及項生馬拉生以致釀成輪姦鄉女一案出事之後經四路三區畢副巡官將該工頭解送總局判令將印人所居之木屋及該處所堆之泥土一律折遷在案詎該工頭遷日久延抗不遵遷昨經汪裁判飭提到案押候遷除始准開釋 
　　搶奪鉛桶○清潔局黄金成昨投三路一區分局控告三楊保之子紏黨搶去鉛桶一對由德正巡官提案訊明判楊賠償洋三元具結丁案 
　　不認詐擾○吳震甫控暗探孫萬有藉案詐擾一案昨經警局汪裁判傳吳質訊孫狡賴水認判押候傳集人証覆訊 
　　盜黨承認○巡警總局偵探隊隊官前日率領探弁孫駿發等至虹口捕房請派探捕協同緝獲盜黨李漢卿一名解入總局經在裁判提訊初尚抵賴飭令鞭背三百下始認夥刦浦東姚小和家得贓分派判還押候辦 
[英租界]  
　　不認違章○鴇婦沈李氏即阿四大在廣東路百花里三百三十五號門牌開設妓院因令幼妓李寶寶懸牌懸客由探將李妓拘送濟良所昨晨傳同沈鴇一併解廨請究先據中西包探禀稱該妓年及未笄懸牌賣娼實屬違章况往查時該鴇令年長之妓頂替朦混應請澈究沈鴇延律師辯稱李寶寶係沈王氏親女年已十七歲並不違章判沈鴇收押女所李妓暫留濟良所候查明實情於禮拜五訊核 
　　無庸干涉○王得勝之養媳朱雙喜被公陽里鴇婦譚戲子即喜子姐霸留改名花琴仙爲娼經女父朱步雲控奉公廨飭探將譚鴇提案訊究該鴇延律師到堂辯護襄讞謝明府以此案係華人控告娼婦母庸律師于 
 
 

Page 20

 
 
預遂會英佛繙譯官判譚鴇交官媒看管候晚堂訊究 
　　姦拐婦女○徐掌生控王長發即王小和子姦拐伊妻談氏等情昨晨由探將王與徐妻一併解廨徐偕伊母陳氏投案求究質之王供不承認中西官以徐前在浦東警局控告有案判王與談氏分别押候函致浦東警局查明俟復到再核 
　　賣良爲娼○王德意控陸德發戴金標串拐表妹謝玉蘭賣於香粉衖鴇婦錢沈氏家爲娼一案昨由公堂復訊王借女母謝朱氏投訴前情訊之陸供詞吞吐中西官以錢鴇不應買良爲娼判罰洋五十元充公玉蘭交其母領回陸押候補提人誕再訊 
　　仍求展限○大觀戲園主趙曉雲欠繳工部局捐欵洋一百九十二元控奉公廨判將趙子交保限繳在案昨日復訊趙子仍供伊父在京未回乞恩寛限判仍押候傳該園賬房李子昌到廨訊核 
　　頑童强搶○頑童陳良桂王福桂周長福吳毛囡搶取胡陳氏金環由探一併拿獲昨解公堂訊明屬實判陳王兩孩發押改良所各三個月周押三天吳交保具安分結開釋　　小孩迷路○迷路小孩陳和尚由捕解廨據供年十二歲家居張港栅在老閘成衣店爲學徒被師逐出有表兄陳阿木在滬等語判陸留廨候傳陳阿木來案領回 
　　違章　洋○陳三元在虹口帶刀行走由探查見拘入捕房昨解公堂請究據供小的之妻錢香蓮被流氓漆匠阿榮霸佔賃居嘉興路長安里三衖小的往領反被持刀赫走是以帶刀防身中西官以違犯定章判罰洋一元至所禀各節着投該處捕房控請派探措提 
　　唆使行竊○李阿大控王曹氏林陳氏及女子吳林弟串竊金飾一案昨經公堂復訊據女供係王曹氏之子馬夫阿四唆使竊取贜被阿四取去訊之王曹氏等供詞推卸判仍一併押候補提人証再訊 
　　小孩串竊○孫寶馥控小孩孫利壽與王阿福王張氏串竊飾物一案昨經公堂訊明判孫孩押改良所半年王與張氏交保 
　　幫同料理○三星公司控天順誠號主周慶林担保吳談如欠銀不理一案前晚由廨提訊判周交保幫同料理並着交吳質訊 
　　應憑帳據○董炳水控兪蘭運不還借洋二百三十元前晚由廨提訊原被供詞各報主判候派差將兩造賬目對明再核 
　　限期清理○胡友記控麥添和不還油漆工料銀一千二百餘兩前晚由廨提訊判麥交保限一月清理 
[美租界]  
　　因傷身死○寗波人張大英在朱姓木作爲廚司日前隨司帳徐瑞卿至嘉興路楊潤之處索討造屋價銀被楊之馬夫華清生殿打受傷延至昨晨在同仁醫院因傷斃命當由捕雇飭保報知上海縣田大令親蒞驗屍所相驗捕房將華解案先由二百零二號華捕禀稱是日親見華以木棍擊張倒地質之華供認推跌旋據件作喝報死者被毆傷及肉絡委因傷發身死大令親視無誤飭書塡明屍格由屍屬投案求免發封自行棺殮大令准之華仍帶回捕房押候移提訊辦 
　　分設銀行○虹口百老匯路西華得路轉角處由匯豐銀行建造三層洋房一所開設分行刻已落成一俟裝修完竣即行開辦 
　　開釋洋人○美國人福羅斯去年犯竊禁錮西牢一年昨已期滿解回美臬署略訊一過即予開釋 
　　法人行兇○洗衣作主陳春記昨投捕房控被昆明路三十一號某法人誣指損壞其衣擊破頭顱請究捕頭飭查該法人姓名着陳投法領事署控告 
[法租界]  
　　惡丐收押○惡丐揚文卿係著名匪棍鄭子明之羽黨近來屢向各店鋪硬索錢文稍拂其意肆口辱罵兹經受累各店報知捕房飭捕拘入押候從嚴處治 
　　毆傷車夫○昨有蔡卜榮者在英界雇坐某甲之人力車至法界停車給予車資甲以所給不多與之爭加蔡堅執不允致相口角繼而用武遽將甲之頭部擊傷血流不止經巡街捕一併拘入捕房將甲遂至醫院蔡押候解廨訊核 
　　機軸變賣○帶狗橋堍電燈　汽廠自併入羅家灣電車公司新廠後所行原處之電燈機軸四架尚未搬遷兹聞已售於蘇省某紳計銀一萬兩運往省城亦爲電燈廠所用　　竊案彚誌○積賊陳銀松在江永長江輪船上竊得搭客拷籃等物携贜圖逃由捕拘入捕房押候究辦沈瑞祥行竊某姓家綢軟衣服在途銷贓亦由巡捕拘入押辦林阿寶王正品偷竊某姓自鳴鐘布衣銅錫器具俱被探捕先後緝獲押候解廨訊究 
　　來函更正○利源通號來函云報載本號被騙後由正金銀行派人守候匯欵等語實無其事正金銀行亦未派人到來守候請即更正爲幸 
小說 
[俠情小說縵卿小傳（一名像片案）虞叜著（二十七）]  
　　第十六章風雪夜 
　　臘祭之月。北風凛冽。痴雲沍沈。街衢磚石。盡作無情慘白之色。鎭江商塲。行人以袖籠口。而縮頸俯首奔走往來者。較平日尤夥。殆以歲聿云暮。工商界中。異常忙碌。故冐寒而出者。較尋常有加。盖已届中旬矣。 
　　漫眞是日出城赴友人之約事已。過大夫橋。訪縵卿未值。乃與小唐遇。相約赴酒家薄飲。轉至萬家巷。忽一人迎謂曰。鬍公何多日未見也。漫視之。見一本城小紳士。名老耿者。携一小妓而來。即問曰。耿君何往耶。耿曰。天寒無賴。赴張素雲家小酌耳。鬍公有興曷同往一聚。唐曰。我等頃有瑣事。治理未竣。漫曰。耿君可先赴會。或覓君一叙。耳耿曰如約。敬需公矣。。一俯而别 
　　漫與唐旣之酒家。呼酒治饌。兩人相與對飲。殊乏興趣。章草食迄。即出門而散。漫覺倀倀何之。出時計視之。則僅七時有半。而雪花飄舞。撲面森寒計此時入城尚早。或在何處小作句留。未始非得。忽憶老耿之約。此時當仍未散。曷往一坐。乃冐雪復至張家。老耿正在樓下雛妓金保室中。與所携小妓及素雲家養女數人。鬨飲示畢。見漫至。大聲呼鬍公來矣。眞信人也。即謂金保曰。（添酒迴燈重　宴。）汝速命人重治具也。漫急止之。曰母需爾。我剛食罷。此來一叙談。耳耿曰。否旣來無虚坐理。漫曰無已。則碧綠（酒名）一壺。肥雞百錢足矣。耿曰善。如令。 
　　縵卿適在樓上應客。知漫至。亦下樓來伴。於時杯盤雜錯。談笑風生。漫眞不覺飲興頓豪。坐中諸人復極意勸酬。壺酒旣罄。傭保復以一壺進。如是者五度。而漫眞不覺沈沈酣醉矣。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江西諮議局籌辦處詳辦地方自治文（續）]  
　　一曰辦事人員也查現在籌辦諮議局有總辦會辦名目分設選舉文牘庶務三科經奉簡章遵辦在案兹兼理地方自治所有總會辦及科長擬請照山東現案由憲台分别加札照會派充兼理以示責成其各科科員由本處酌視事之繁簡分别加派添派届時呈報以期無冗員亦無廢事惟選舉一科應加法制字様以别之而文牘庶務二科自可通用無容更改一曰自治研究也查賀紳原呈開辦自治研究所有擇處所籌經費定額數各條奉憲台飭處核議尊於本月初六日會議請憲台親臨决議以書院街舊設高等學堂爲研侒所校舍學員額數則定每廳州縣多則四名少則二名由處通飭各屬會集士紳公舉責令地方官加結保送以期收得人之效至經費一節亦經决議所内經費如聘講員購置書籍器具及各項雜用歸官籌撥其學員川資膳費則由各該地方公欵項下籌備另訂自治研究所簡章呈核一曰省城自治也查城鎭鄉地方自治籌辦順序應以城爲先鎭次之鄉又次之而省城尤爲城中之要擬請以南新兩縣所轄之鎭鄉自治飭由該兩縣次第開辦與省城以外辦理城鎭鄉同而省城自治則以南昌府爲監督以南新兩縣爲提調以本城紳界已經呈請設立自治研究會補且之名爲江西省城地方自治事務所另訂簡章呈核一曰通飭籌辦也奉憲台批示凡各屬先已禀報設立自治會及研究會者即遵照部章一律改良准其先行舉辦并通飭推廣等因應即遵照辦理惟各屬尚無規定章程辦理不免歧異擬請由處擬定城鎭鄉地方自治事務所簡章以資開辦仍准各屬隨時呈處詳請改良一曰開辦期限也查期限本以促進爲宜自應尊照憲台批示赶緊催辦惟此次所籌辦法以先行研究次言實行爲宗旨本年九月以前各屬正辦諮議局選舉責令兼籌調查人口各事誠恐力難并顧前經决議研究所開辦日期以五月二十日取齊六月初一日開辦以六個月爲畢業期期滿再行派令回籍辦理自治事宜庶幾治事有人不至茫無頭緒惟省城自治爲外屬觀瞻所繫亟應首先開辦以爲模範南新兩縣鎭鄉亦擬飭令及早辦理不得延至六月以後以上各節不過大略其餘應行編訂各件容當督率科員依次辦理陸續呈核是否有當理合備文檢同江西自治研究所簡章江西省城地方自治事務所簡章江西城鎭鄉地方自治事務所簡章詳請憲台俯賜察核批示祇遵爲此備由呈乞照詳施行 
附江西自治研究所簡章 
[第一章宗旨]  
　　第一條本所遵章附設於全省自治籌辦處以講授法政大意自治制度養成實行江西地方自治之人才爲宗旨 
[第二章學員]  
　　第二條學員額數按每廳州縣分派多則四名少則二名由籌辦處通飭各屬會同地方公正明逹紳士開會公舉並由各該地方官加結申送入所 
　　第三條凡申送之學員須開具履歷書呈籌辦處查核 
　　第四條學員須具有左列資格一年滿二十五歲以上者二文理清通身體健全品行端正者三不吸鴉片烟者四未犯國家之刑罰者 
　　第五條學員入所後須守本所學員規則 
[第三章學期]  
　　第六條本所研究時間以八個月爲學期期滿畢業 
[第四章學科]  
　　第七條本所規定學科如左一奏定憲法綱要二法學通論三現行法制大意四諮議局及選舉章程五城鎭鄉地方自治章和六調查户口章程七其他奏定有關自治及選舉各項法律章程八自治籌辦處所定各項籌辦方法 
[第五章考試]  
　　第八條本所規定考試如左一臨時考試無定期由所長講員核定二畢業考試於八閱月舉行合　者派回本籍充自治研究所講員或辦理自治事務 
[第六章職員]  
　　第九條本所規定職員員額職掌如左一所長一員總理全所研究事務二講員若干員三庶務一員專理全所庶務四學監兼舍監二員五文案一員六會計一員 
[第七章經費]  
　　第十條本所經費由自治籌辦處撥用其選送學員赴省川資由該地方官籌給 
國外新聞 
[日本使署書記更調消息]  
　　二十八日東京電云日本駐京使署頭等秘書官阿部君將次更調遺差聞以本田君補充 
[日本織工不肯賽會]  
　　二十八日東京電云日本織工現仍相約不入英日博覧大會藉以抵制棉紗織品抽稅一事惟業出口貿易者現均竭力預備賽會各事 
[土爾其之强項]  
　　二十八日倫敦電云有人在栢靈謁見土使杜菲克元帥談及居留島問題據稱如有議及使土國棄去該島者則戰禍終不能免云 
[德國海軍之勢力]  
　　二十八日倫敦電云德國海罼大會在撲孜丹開會集議海軍部大臣柯斯脫宣言德國海軍勢力之强盛實占歐洲第二位海軍爲發逹祖國必要之利器國民誠宜力保其位勿使墮落 
[巴西總統逝世]  
　　廿八日紐約電云巴西總统班拉君業已逝世 
[菲列濱警察作亂]  
　　二十八日紐約電云菲列濱大伏地方警察作亂官軍與戰亂徒陣亡數人 
[菲島稅則議案被駁]  
　　二十八日紐約電云美國上議院議員鈕倫斯君近在上議院痛詆菲列濱稅則議案之失宜鈕君演說之際謂此案若竟批准則東亞之爭恐將接踵而起 
 
 

Page 27

 
 
   
 
 

Page 28

 
 
   
 
