# 1887 - 293 - 4905221

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將即竣工瑞擬錢　二十四史　九通　資治通鑑　五種紀事本末　東華錄　紙張則務取　白墨則悉用上等與石印之墨一類視現印之圖書集成同一光亮字樣又新而且大校對當格外精細務使一字　訛此種書印出行見士林中同聲礸歎視同拱壁至每書價値自當格外從廉且俟陸續出書時再行酌定藏書家如欲購求狀況本願少緩須臾必當有以報命也用特預爲布知[  圖書集成印書局啓]  
[中西紀事出售] [  報館代啓]  
　　是書爲江上蹇叟所著皆叙中西交涉事宜溯自道光季年西人取道東來初則脅以兵威繼則敦夫和好歴數十年之久始得中外爲一家誠千古以來未有之創局也蹇叟身居戎幕目擊情形因一一筆之於書以成信史知足阡主人得其原本託本舘印以聚珍板以公同好諸君其書分訂八本每部價洋六角本埠外埠概由申昌書畫室經理惟是所印無多諸君子先覩爲快請就近速購可也 
[新印縮本淞隱漫錄圖說十二卷售告白] [  點石齊主人啓]  
　　淞隱漫錄一書係本齊出重金敦請天南遯叟據所見聞演說增圖附釘畫報後幅按期以分送者迄今已輯有十二卷裏然成帙因出舊稿復加修整縮成小冊益覺錦簇花圑世之好爲影射者恐未能仿彿其萬一也分裝四本外加　函價洋一元　售面議准於十五日發售南北申昌及各書坊首可購取此佈 
[恭讀九月初七日電傳　上諭謹注]  
　　甚矣　朝廷之子惠元元　恩波洋溢爲千古所未有也自河南鄭州黃河決口大溜下注殃及皖蘇各省小民蕩析離居哀鴻遍野此固所謂天災流行非人力所能預防也乃一經奏報立沛　因綸前奉　皇太后懿旨發內帑銀十萬兩以資賑恤此項帑銀皆從　深宮節儉所積聞此　恩詔已莫不感激涕零雖在災祲之中均沾雨露之澤　仁恩　聖德中外同欽矣乃昨日恭讀電傳九月初七日　上諭河南鄭州決口下游被水成災業經欽奉　懿旨特撥內帑銀十萬兩並准倪文蔚所請截留漕銀三十萬兩俾資賑撫惟念疵次黃水橫流災區甚鉅飢民待哺嗷嗷尚恐不敷散放加恩著將光緒十四年分江北江蘇應行河運京倉米石並水腳運費等項一併全數截留即有曾國荃盧士杰崧駭陳　倪文蔚遴派妥幹委員查明河南被灾處所分投運解核實散放務使窮黎均沾實惠毋任官吏稍有弊混用副朝廷軫念災民有加無已至意一面將籌辦情形先行馳奏欽此伏讀之餘不禁爲災民以手加額頌　皇恩之汪濊感　帝澤之龐洪嗚呼　朝廷之待吾民真可謂　恩同覆幬有加無已中外人民其有不羣焉欽仰者哉夫以　朝廷之待吾民如此其厚則吾民之所以報　朝廷者又將何如吾知讀此　恩詔雖有齊匪會黨鼠竊狗偷鴟張狼跋之輩亦將不期解散而自然解散蓋　仁恩之覆被者深　聲教之覃敷者廣則不特赤縣之內神州之中莫非王土莫非王臣固生其感即薄海以外荒徼而遙亦且望風欽服潛移默感於不及覺　聖人舉動固有非草茅下士所能窺測者惟是江北以及江蘇河運漕米之舉廢之已久去年始奏請舉辦試運一次並無貽誤今年正待援案再辦而忽有全數截笛之　命其數殊爲不少既輕截留則水腳之資所節省者亦鉅經費一切俱可從省以此貼補賑欵其所以惠及災黎者不可謂不多矣所慮者漕米雖經截留而各省大員不能躬自散放勢不得不遴派委員會同地方官核實散賑而委員之中以及地方諸官設不仰體　朝廷軫念災民之意或有徇私舞弊等事則大負　朝廷之仁德者直隸之灾聞有兩委員舞弊經大憲奏明正法聞者咸爲之股栗或者有此前車可鑒間有不肖之員亦不敢以身試法然其中弊責固不可不先爲之防也漕米運至京倉憲必逐船騐視其有潮濕等弊或飾或扇必其幹圓潔淨者而後收今一截留則必不復騐視恐有潮濕寧爛之米攙雜其中此其弊一也水腳所需未必全係實數其間虛報者亦所不免一經截留則不能虛報絲毫皆須核實恐不免有減成事減一成水腳則不等流生成災民此其弊二也一切經費皆歸領運諸員今既截留則領運諸員一無所獲其心必不能甘或將設法稍請給領運員多領一成經費即災民少沾一分實惠此其弊三也以上三弊其可知者也此外尚有不及周知者正不知凡幾即奉　命各上憲皆以實事救世主是爲念難保奉令承教者皆能仰體上意故竊以爲辦賑不難難在得人前者與嚴佑之先先生談及所慮亦在乎此然南中諳善士所用諸人多係親自遴選見聞較確故選擇皆公若官塲則情面也鑽營也無所不至彼實心散賑以期他項日優獎者尚係好官不過熱中之心勝耳尤甚者則於中取利無論其實放實報確有可稽而報銷之時不能保其無參差此中情弊惟有身親其事者知之外人不能預料也欲杜其弊非慎於擇人不可夫此次決口災出非常　朝廷加格外之恩各憲亦必出非常之力具遴選妥幹委員核實散放必能凛遵　諭旨認真奉行或者無一不肖之員濫竽其間而弊絕風清中澤哀鴻無不均沾實惠則固災民之大幸然綢繆於未雨防患於未然亦不得謂之以小人之腹度君也民願辦賑各員皆能以　朝廷之心爲心則所以培　國家之元氣者在此所以貽子孫以德澤者亦在此不禁又爲災民延頸望之 
[諭旨恭錄] 　○九月初三日奉　旨戶部江西司主事員缺着司以培補授湖南辰州府通判員缺着高士龍補授廣東南雄直隸州州同員缺着王兆莊補授陝西宜川縣知縣員缺着張世恩補授山東海豐縣知縣員缺着廉存補授河南臨漳縣知縣員缺着張修補授翰林院筆帖式員缺着文啓補授刑部筆帖式员缺着同海補授太常寺筆帖式员缺着全安補授吏科筆帖式員缺着榮光補授詹事府左庶子員缺着長萃補授山西道監察御史員缺着麟趾補授金壽松着照例用熊汝梅着免其坐補原缺欽此同日奉　旨這所叅疏防監犯越獄之管獄員直隸大城縣典史李毓林着即革職拿問交李鴻章提同刑禁人等嚴審確情按律懲辦有獄官署大城縣知縣何其翔據報公出惟未能先事預防亦難　咎着交部議處仍勒限嚴緝逸犯王鐵樑等務獲究辦餘着照所議辦理該部知道欽此同日奉　上諭步軍統領衙門巡視北城御史恩燾等各奏拿獲匪犯一摺匪犯狗頭金五楊結實即穆七巴李鳳山許三夏二張大紀三李瑞壽沈大王勝兒馬茂等平日糾聚爲匪聞拿復敢拒捕實屬藐法已極均着交刑部嚴行審訊盡法憋治以儆凶頭在逃各犯仍着按名嚴拿務獲究辦緝獲此案人犯出力各員弁著刑部於定案時聲明請旨該犯等均在興平倉內拿 
 
 

Page 2

 
 
獲前據查倉給事中桂年奏請將失察之監督查議等語興平倉監督文明張碩士均着交部先行察議欽此 
[本館接奉電音] 　○昨接京友發來電音有本月十一日　諭旨二道敬謹譯登○九月十一日奉　旨前山西布政使紹諴降調浙江按察使陳　箴前山東按察使潘駿文均着發往河南隨同成孚倪文蔚辦理河工事宜即着廂黃旗滿洲都統兩廣總督山東巡撫飭令該員迅速赴工毋稍遲誤欽此同日奉　上諭成孚倪文蔚奏會勘堵築事宜一摺據稱鄭州下汛十堡漫口督飭工員竭力堵築已將東西壩裏頭護埽三十餘叚搶辦完竣現在盤築壩基購料興工惟需疑甚鉅請籌撥等語鄭州決口後水勢直趨下游該处河工關係數省性命若不亟稽堵合爲害伊於胡底成孚倪文蔚當乘此霜清水落之時赶辦廣集料物將壩基盤築堅穩節節進占務期及早合龍不得遷延遲悮所需疑項着先　部庫提撥銀二百萬兩尅日解往未到以前准其由司庫提疑應用仍着戶部陸續　撥的疑源接濟以期無誤要需朝廷不惜帑金爲民捍患該督等務當數飭工員實心實力妥速辦理員弁中有始終勤奮異常出力者准其從優保獎破格施恩倘敢草率偷減藉端弁利即着分別嚴行叅奏按照軍法從事勿稍寬貸成孚疏防於前厥咎甚重倘不知愧奮糜帑無功定即重治其罪決不姑容倪交蔚身任地方亦屬責無旁貸前因甫經至任從寬免其議處該撫當激發天良同心協力速蕆要工慎勿諉卸干咎懍之該部知道欽此 
[湖督行程] 　○曾沅圃爵帥回兩江本任及裕壽山制軍交卸署任情形已列前報茲聞裕壽帥自金陵起節乘測海兵輪於本月初十日清晨八點鐘馳抵蕪湖水陸防營俱排隊迎接張良臣軍門雙錫五觀察等俱投刺請安制軍接見後旋即乘　入城拜客少頃回船命隨　之小火輪官航先送官眷入楚于日一點鐘時開行裕即暫住兵輪聞須俟皖撫陳六舟中丞旌即　臨面商根事然後啓行也又傳得壽師擬於十三日接印視事云 
[京邸琅函] 　○今春有關東貂皮商販焦姓李姓董姓三人在戶部遞呈控告三河縣南門稅局私行徴稅強押貨車一節曾錄前報當時戶部曾咨請李傳相委員訪察嗣准傳相覆稱該稅局爲天津關分卡凡貨物經過天津地面例由該稅局徴稅至強押貨車一節據委員查明並無實據等語刻　戶部以咨覆情形尚未確復實復與傳相咨文內稱嗣後凡由山海關已微稅銀之貨經過天津運至京師者惟准查騐憑單立即放　慨不准重徴及勒索飯錢等事倘有前項情弊從重究辦已於九月初間飛咨傳相速即轉飭該關道一體遵照又聞戶部將此章程出一告示黏貼署門令關東商販咸得知悉云○前報黑龍江將軍將進　貢貂皮二十箱委員解至喜峯口奏請點派部員查騐一節八月二十間經戶部堂官點派員外郞桂英馳驛前往聞桂君已於九月朔日帶同書役人等起程矣○通州署有捕役某日素喜養狗八月中旬有一狗忽患瘋疾將中噬傷中愛如拱璧不肯置狗於死地遂令其予携往京師覓有名獸醫爲狗療治甲子至京寓於前門外觀首寺連日延醫以視狗病百無一效狗又將甲子上體噬傷經店主人勸甲子速將此狗杖死甲子不忍違父命乃於次早携狗回通州後有人自通州至京言甲父子及一及笄女因被此狗噬傷相繼而亡使人聞之毛髪悚然嗚呼棄人用犬雖猛何爲况甲僅以愛狗之故而不能保其身幷不能保其子女其愚也孰甚○有綽號棍徒近來日見其多有吃倉者有訛庫者有設賭者有與妓館執事者分門別類不一而足聞有言官因目下盜案紛紛頗疑諸棍所爲乃將諸棍名姓綽號密奏於是步軍統領衙門順天府五城均奉　廷寄飭拿有綽號棍徒計三百餘名近日各衙門官役晝夜於各街巷子尋該想網羅主張若輩必不能涼颺矣 
[減收捐稅] 　○洋藥捐稅攺歸各洋關帶徴後道憲禀請就營口關前添設緝私局以查偷漏又念奉屬所產土藥較洋藥更多而報捐者寥寥無幾因札委海防廳章幼樵司馬海關委員孫芝齊太守會同設法以廣招徠二公屢次熟商似非减輕捐數不可乃禀准道憲在洋藥捐局舊基開設土藥捐局刻已出示嗣後土藥减收六成捐稅云 
[津門雜紀] 　○北洋水師統領丁禹廷軍門因病請假所遺差缺業已委員署理月初威遠定遠楊威超勇四兵輪由旅順駛往大連灣迎接統領回津約重陽前後抵埠○鎮遠濟遠兩兵輪於月初至津停泊大沽界外兩船管駕官同到大沽砲臺試騐火藥○鎮海兵輪由旅順送劉薌林觀察於月初到津該兵輪於初六日開行統領護軍正副兩煢張德三都戎即附輪仍回旅順防次○署湖南提督駐紮小站總統盛字馬步全軍周海舲軍門於前三年丁艱時海防孔亟傳相奏請絰從戎軍門移孝作忠整頓操防不遺餘力現經服滿禀明傳相奏請起服於初三夜接　電　諭補授湖南提督軍門當設香案望　闕謝　恩麾下弁兵同深歡拆○署理安肅縣題　天津縣知縣孫筱坪大令於前月抄到津月初禀辭回任一俟後到部覆即當交卸安肅署篆擇吉履新○胡三太爺者塗山氏之苗裔也向居節署後摟髪逆之亂三太爺禦恩捍災奏封通孚真人於署後圍墻外建廟三楹塑像供奉津人祀之惟謹香火鼎盛廟祝因以獲利河東大廈佛寺某僧工心計有口才詭言夢中見三太爺言欲遷居該寺附會其說從恿會首人等塑像於初五日香花皷吹恭迎入寺該寺本香火寥寥自有三太爺一時瓣香而膜拜者遂紛然如蟻而院署後之三太爺香火爲之頓衰廟祝知被某僧所賺因爲出爾反爾之計宣言曾禱於三太爺蒙允按月輪流駐紮兩廟週周則復如由是愚夫愚婦信之不疑兩處香金更番迭盛而自有識者聞之則不値一噱焉 
[皖撫閱兵] 　○皖南總鎮所轄徽寍池太廣五營將領及馬步練軍接奉安徽巡撫陳六舟中丞排單定期校閱遂先期拔隊馳抵寍國府城恭候憲即中丞于初一日由蕪湖沿江下駛即日抵太平府暫泊一查翌日解維帶同府縣官由內河沿途察閱決口堤工及被災各處初五日始抵寍郡鎮標所屬各營早已列隊北門外旌旗蔽野戈戟連雲鎗礮之聲隆隆若雷中丞接見各言後即進察院　臺初六日天甫黎明蒞校塲閱凜除翟松圃鎮軍免操外其餘各營將領均騎射放鎗弁兵俱肅然鵠立迨號令一發則布城排陣各極其妙方圓離合變化多方繼更放鎗打靶滚籐舞刀叉及各種雜技五花八門目爲之眩中丞顧而色喜優加賞賚閱畢回轅已下午矣旋於初七日行香放告初八日閱城拜客初九日起馬回省 
[烟臺寒雁] 　○雨澤愆期二麥難以播種盛觀察憂之筮期本月初一日躬率所屬設壇祈禱是夜即甘霖普濩遠近霑需四民欣欣然咸謂大憲至誠所格○霍亂之症刻尚未已商民咸有戒心公議初一日重復過年以爲禳解上月三十夜鞭爆之聲不絕於耳曉起而桃符高掛栢子濃熏居民相遇於途咸一揖道恭喜誠可笑也○盧邑尊蒞任以來善政多踹尤以保全商務爲首要當卸署時　縣商民公同祖錢攀轅臥轍頗覺依依○初三日登榮水師統領唐協戎由登來烟臺拜會道憲蓋有要公商辦也○海防營號令官王千戎　秀染疫病故子息幼弱宦况萧然茲當靈舉旋裏時同官及舖商共襄奠儀三百餘金非平昔之信義及人鳥能致此○法領事法君交卸回國所有一切事宜移交後任衛君接管○西土走私伎倆百出緝私巡役亦往往挾怨栽臧某縣有客載土至烟過某局詢巡丁曰須納稅否巡丁以勿庸答之離卡甫數武追蹤而至誣其走私也議罰充公又一客帶土數包至某客店借宿中夜將印花揭去翌晨披衣而起委土於店走不知所之隨有巡丁來店緝私勒令重罰始知客係若輩所使云 
[鎮海盜案] 　○本月初六夜有盜闖入鎮海南門外益興綢縀布莊肆行搶劫街隣鳴鑼號救吳吉人叅戎聞警出城督兵追緝盜遂渡江 
 
 

Page 3

 
 
而逃叅戎追至寍波江東附近某鄉村盜已倏忽不見叅戎無奈帶隊而回至被刦何物爲數多寡若何刻尚未得其詳也 
[麋臺凉梦] 　○姑蘇來信云江蘇撫標陸兵有中左右正副前正後六營平時訓練精勤無稍弛懈刻正秋高艸淺菘中丞因定於本月十三日在大教塲閱操惟副前正後兩營在外防哨一時恐難調集云○今歲爲軍政之期蘇撫標左右兩營各員例應由該管上司校閱弓馬分別優劣彚案題報崧中丞定期本月十三日在大教塲閱操畢後接看各員弁軍政弓馬○三多巷木作主某甲撫某氏女爲童養媳女洞庭西山人小家碧玉年甫　笄前月杪某日之晚焂不見邇始訪問被同居某姓醫生之僕誘匿他方乃具詞控諸縣庭邑尊以該僕必有荐保人諭飭交案研訊然左月羿妻仍無蹤跡也 
[鹽城刦案] 　○有客自淮安鹽城縣役函本報云八月初三將晚王點鐘時突有匪徒十二三人以白布繞頭持刀闖入西門聲言欲與夸子打杖各　戶　律閉門無須驚駭人家知其非善類咸狙伏不敢聲張匪徒旋擁入震泰錢莊刼去寶銀十八錠鷹銀七百元碎銀數十兩黃金八兩幷刃傷莊夥四人對門銀飾鋪夥開門窺探盜對之施放洋鎗登時擊斃又途過操小貿易者亦燃鎗斃之隨挾贓出城鎗傷守門弁然後由陸路遁去每過一橋即時拆毀蓋防追者躡其後也迨九點鐘時陳遊戎聞報鳴笳傳令整隊赶追則盜已遠去數十里矣 
[賽船誌略] 　○秋日多佳空江如畫寓滬西人於是有賽船之興循曩例也昨爲第一日於午刻賽起第一次賽杉板船二艘每船八人係阿化威洋行之德國人勝第二次賽小船二隻每船四人係法蘭西兵船之杉板勝第三次舟數人數與第二次所賽同係美最時洋行之德國人勝第四次賽五船每船五人係英國兵船上人勝第五次賽二船每船僅一人划雙槳係長利洋行之英國人勝斯時　浪花濺而濕衣池荇牽而礙槳岸曲之游人不斷柳邊之骢馬驕斯未始不足以洗俗眼滌塵襟欲續勝游請俟今日 
[嚴辦棍徒] 　○馮鳴皐潘四發粱金春在法界蘭芳里酒店聚眾打架在馮身上搜獲軟鐵鞭訊押各各情曾記昨報昨晨王司馬蒞捕房命提馮鳴皐至案詰其前夜究爲何事聚眾打架據供爲有湖北人在酒店打架小的在彼既被伊等吵攏來將小的酒檯上幾百錢打失小的係解勸者詰其到過上每否共帶若干盤川既從蘇州來在何處上岸潘四發是否朋友供稱初次到滬祗帶盤川洋一元錢二百文在新閘上岸兌洋用剩錢七百餘文到蘭芳里酒　司馬謂爾祗帶一元餘盤川用剩七百不尋住處又無熟人反至酒店飲酒鬧事既與潘四發不認識伊等打架與爾何干要園解勸供稱欲至吳淞尋見馮鳴學司馬謂爾昨日供稱在吳淞之兄名馮鳴榮芝在蘇州之兄名鳴學現在所說不符顯見狡展着責四十板研詰再四依然狡展命再責四十板諭以租界地方極大爾又初到何處不可飲酒如何便知到蘭方里與人打架答稱聞得大自鳴鐘因之前去司馬謂一派故言命再責四十板着提潘四發至案詰其爾與馮認識否爾尚有別姓名曾經犯案人所共知從直供來潘供實是真名姓做雨傘生意並未犯案小的係安徽旌德縣人司馬謂爾之口音不似旌德姑不深究前夜究爲何事打架鐵鞭是否爾物供稱湖北幫人在酒館打架小的生彼飲酒伊等將小的酒拍翻吵鬧起來馮與小的解勸幷不認識鐵鞭不知何人之物小的自幼在蘇州學雨傘生意倘能說蘇州說司馬謂爾與馮鳴皐既不認識如何共在一起打架被拘顯係狡展命先責一百板司馬見其臀上有舊板花痕詰其是犯何案懲責供稱居家時爲田產里在祠堂內受打司馬以其狡猾命再責六十板提梁金春至案詰其究爲何事前晚在酒店打架鐵鞭究是誰物答稱小的一概不知司馬謂爾既不知如何同在一起打架爾當時出外喊巡捕今賴得如此乾淨實屬可惡命責八十板再責一百廿板問備總巡捕房有三連枷否通事禀祗有雙連枷司馬命將馮潘梁三人分別枷號發往鬧事處示衆馮等一叩求司馬謂爾等皆是著名棍徒本分府將爾等枷示出去如有的實何人到堂具保始可從寬交保不然定須嚴辦租界中棍徒最多王司馬於此案辦理獨嚴亦治亂人用車典之意也 
[定期集訊] 　○公平洋行東投英領事署稱開繅絲虧本在股各人間有應找虧價者均未繳銀開單呈請按戶提訊由英領事照會蔡太守飭差提人會訊尚未定斷各情已列前報昨又提到顧某等三人公平洋行東又投案賈副領事商請太守再訂於下禮拜一集訊察斷 
[鄰封騐屍] 　○前報列踢斃南誠信烟館堂倌陶金梅案內之兇手賈八病斃局中由許少尉禀知裴大令請松江府札委隣封相騐一節茲悉恩詩農太守札飭婁縣張明府帶同刑仵人等于昨晨莅滬乘輿詣縣署經許少尉迎入明府升座原差將凜卷閱明府閱竟先訊刑禁官醫人等即據稟稱賈患痢疾醫治無效而死明府即飭仵作檢騐旋據喝報委係病斃並無別故明府離座親騐無誤隨飭棺殮明府又與裴浩亭大令相見茗話片刻辭出復詣道力量謁見龔察即日須回茸城也 
[縣署瑣誌] 　○上海縣裴浩亭大令所取之代書陸宏亮因日前傳喚不到於昨日拆革○前日裴大令傳齊浦江內這各船管幫人諭以勤慎辦公毋肇嚴端各管幫人遵諭而退 
[英界公堂瑣案] 　○包探秦少鄉稱有開宜豐西國裁縫店之西人扭送周銀桂至捕房據西人言用周爲夥被竊綢料不少巡捕頭命我盤詰周銀桂認竊賣與馬協全李阿三等及傳馬李均　向周買料今一併送案該西人申訴前情幷稱陸續被周衣料　多容再細查數目周銀桂供甯波人實因急需取料交與馬李等馬協全供開裁縫店周銀桂曾在我處爲夥歇出時尚被透用工洋向索伊衣料抵作洋八元找還伊三元實未知其竊來李阿三供變開成衣店同業人周銀桂曾將衣料交我言價洋十元不知其在洋東處取來蔡太守飭該包探將周銀桂等帶回捕房俟下禮拜再行覆訊○包探唐青山稱查得龔勝榮馬阿春行竊道士之懴處於全副賣與和尚復順因拘龔馬二人又至憎處吊贓　併送案容傳失主到案認領龔勝榮供有道士在鄉間人家做道塲因竊伊懴牌馬阿春供龔將懴處於托我賣與復順復順供龔馬等將懴處於交我借洋七元尚未言價忽有包探來吊贓始知其竊來蔡太守隨飭該包探將人贓带回捕房候失主到案再訊復顺斥退○唐紹林稱開烟館現已閉歇欲盤頂與人尚未成議詎被顧茂生行竊天平及鋪蓋等件典押報捕拘顧祇起至天平一架顧茂生供叔父顧桐生曾向唐紹林盤頂烟館命我照料因無飯食暫將天平典押唐又稱雖有顧桐生議船之說尚未言定價目又未收過定洋如何可稱伊叔之店蔡太守謂戾顧茂生所供如果屬實係監守自盜亦有應得之咎今先判押二十一天贓交唐紹林領去俟期滿再着顧茂生知照顧桐生到案再訊 
[法捕房瑣事] 　○沈永增控源利大靛行主張清元欠銀嗣經訊押此追交到現銀一百兩各情屢詳前報昨晨據沈投案聲稱現據石邱二人出塲調處願再先還現銀二百兩係九月底再還二百兩十月底還一百兩尚有二百五十兩歸明年端午中秋二節還清均寫票我已應允詎料調處之人言張在押忽然翻悔事遂中變但我之銀均是代伊賠墊務求訊追王司馬命提張至案謂爾挺押捕房既不交保又不料理刁滑已極所以不比爾者全爾生意人顏面今乃如此不知自受實屬混帳張清元供我曾託人調處目下先還　銀二百兩十月十一月分還二百兩其餘每節八十兩於明年三節拔清均寫期票司馬謂爾既肯如此沈永增待爾甚好未必不肯深稱期票上要石邱二人担保不然無處收銀司馬謂張曰現在沈永增已允著爾寄信出外寫就期票措劉現銀於明日呈堂察核設再變卦下期定行嚴比著將張清元還押○鍾宋氏在周慶廷估衣店中購衣口角一案王司馬因原被各有不是着一併管押二天曾列昨報昨晨據周之母某氏及其妻孫氏投案一再苦求司馬謂生意中人總須和氣何必與買客爭吵姑念爾求恩至再從寬將鍾宋氏周慶廷提案申斥使去 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[光緒十三年九月初三日京報全錄]  
　　宮門抄○諭旨七道錄前○發抄　旨五道○大臣載等　奏爲緊要急修各工摺○蘇撫松　奏爲孝女割臂療親籲懇　旌表摺順天府尹畢　奏爲循案懇　恩賞給米石摺○倉督興等　奏江蘇漕糧收完竣摺○又　奏爲援案請撥粥廠賑米摺○順天府尹畢　奏爲懇　恩賞給米石摺○都統托　奏爲軍台廢員由配脫逃請　旨飭緝摺○九月初三日禮部宗人府欽天監八旗兩翼値日無引　見○立侯服滿請　安○世春謝授浙江督緝道　恩○王景賢謝授廣東高廉道　恩○恩公繼昌各續假十日○畢道遠奏請開缺○召見軍機　童華王文錦世春王景賢　發抄　揚昌濬奏請以蔣賢選升補浙江玉環左營都司奉　硃批兵部議奏欽此○又請以貝珊泉補浙江乍浦協副將奉　硃批兵部議奏欽此○又李祥膀補浙江據中軍叅將奉　硃批兵部議奏欽此○又解京制錢儘鑄儘解奉　硃批戶部知道欽此○又徴　冊　限造報奉　硃批戶部知道欽此　○○奴才載遷榮顯英廉硊　奏爲緊要急修各工專　具奏仰祈　聖鑒事竊奴才等據內磁防禮部司員等禀稱恭查　孝陵　榮親要園憲饗堂一座後坡被樹匣碎　片二十八隴後檐並東北角樑糟朽沉垂大脊閃裂木値傷朽天花板吊落實椅敬卸均有兩跡油飾全行爆裂又　孝陵禮部　龍亭庫太堂五間前坡滲漏後坡坍塌椽望　木門扇檻框木値多日　朽墻垣磚塊酥鹻山墻歪閃地面月臺磗酥鹻前後檐堦條石並月臺踏跺石亦多傷折走錯屏風捐壤　飾漕舊又　定陵禮部　東樓一座計三間頭停全行滲漏瓦片脫落木値　朽大脊被風刮落兩山墻劈倒踏板橫樑木値　被砸傷多有　朽堦條石走錯情形實係較重萬難停緩各等情禀報前來奴才等親詣　孝陵　榮親王園寢　饗堂禮部　龍亭庫大堂　廷陵禮部　果陵等處詳細查看與所報情形俱屬相符以上各項均係　陵寢要工實難再緩且本年方向相宜若再停緩情形愈增不足以昭慎重謹此專摺　奏聞應俟　欽深大臣查騐後可否屬入本年承修另案大臣一併修理之處奴才等未敏擅便謹恭摺具奏伏乞　皇太后　皇上聖鑒謹　奏奉　硃批工部議奏欽此　○○江蘇巡撫奴才崧駿跪　奏爲孝女割臂療親籲懇　旌表恭摺仰祈　聖鑒事竊據翰林院檢討陸懋宗等呈稱同里孝女蔡德係常熟縣光祿寺言正銜蔡鍾瑋　長女　字同邑交生徐世勳爲妻　未過門女幼知孝行能博親歡先因母周氏病危女割臂和藥母疾頓瘳里黨交穩光結盟十三年正月鍾瑋居母喪哀毀致疾日就危殆女侍奉藥焚香籲天願以身代復潛割臂肉和藥以　固創亦病詎鍾瑋病勢已深於閏四月十一日身故女強起視殮號泣絕粒至是月二十一日亦即身故時年二十二歲當其割股療母沉疴立起已屬至誠感格孝行可嘉迨父病而復竭愚忱　克挽救致因創亦殞洵爲閨中奇孝職等與同鄉里見聞真確不忍聽其煙沒造具事實冊結呈送報學加結詳咨外公呈懇請　旌表等情前來奴才伏查定例割股傷生不准　旌表如有奏請交部議者其入祠建坊之處請　旨遵行等語近年以來具奏咸案均蒙　恩旨予旌茲該孝女蔡德輝生有　性克孝於親揆其兩次割臂之心惟知所生爲重真誠本乎天秉純孝洵屬可風合無仰懇　天恩俯准　旌表以彰孝行而維風化除俟常熟縣冊結送到另行咨部查核外謹會同兩江總督臣曾國基江蘇學政臣王先謙恭摺具陳伏乞　皇太后　皇上聖鑒訓示謹　奏奉　硃批着照　　禮部知道欽此　○○臣畢道遠臣高萬　跪　奏爲循案懇　恩賞給米石以惠窮黎恭摺具陳仰祈　聖鑒事竊照廣安門普濟堂收養貧民向於十月十五日開堂起至次年清明工放堂止每年蒙　恩賞小米三百石同治五年七月臣衙門以收養人數眾多米不敷用會同五城御史奏請每年加賞小米五百石奉　旨允准欽遵具領並分給功德林米一百五十石施放在案臣等伏查當此連年災歉貧民生計益艱來廠就食者仍未減少所有普濟堂功德林　處粥廠應仍援照八年以前各屆成案提前一個月自九月十五日開放起至來年清明後再行展放一個月而止核與歷屆成案展限兩月之期符仍察看開廠以後或就食人數過多不敷支放及來春展限滿足後應否績行展限屆期會同監放御史隨時奏　聞應請將每年　恩賞小米三百石並奏請　加賞米五百石一併仰懇　天恩照案賞給俟　命下之日臣等仍循舊章於普濟堂功　林等　按數分派委員陸續關領認真散放俾窮氓早資果腹以廣　恩施是否有當理全恭摺具陳伏乞　皇 
　　京報　第二千四百七十七號　丁亥九月十三日申報附張不取分文 
　　太后　皇上聖鑒再兼尹臣畢道遠現在假尚未滿合併聲明謹　奏奉　旨已錄　○○臣興廉臣游百川跪　奏爲江蘇河運漕糧騐收完竣謹將督運糧道總辦委員籲請獎勵恭摺仰祈　聖鑒事竊查江蘇本年起運漕糧經該省督撫臣奏明提撥十萬石辦理河運飭糧道成桂赴滬查騐海運米石　馳往清江督催放閘仍由陸路赴津通辦理交兌事宜並委候補知府潘學祖催僣北上等因奉　旨允准遵行茲據該道將河運八起漕船督運抵通騐收完竣米色純鹼潔均無短欠今屆河運米數較上屆倍加渡黃入運節節阻滯督催不易挽過天津關又値河水漲發縴挽維艱經該道督飭總辦委員設法前進妥速抵壩該道總理河海運務督率有方諸臻妥善總辦委員催佳偶認不辭勞瘁溯查同治五年江北試辦河運抵通全完經前任倉塲侍郎奏請給予糧道總運委員獎勵欽奉　諭旨允准此次江蘇河運事同一律合無仰懇　天恩俯准將三品銜江辦督糧道成桂　賞加二品頂戴總辦委員道用江蘇候補知府由學祖擬請　旨交該部從優義叙可否　天恩同資教養由臣等及直隸總督隨時稽查除由經辦各紳照料稽查外並酌派臣衙門經歴於文光同稽出納以期周密今屆計自上年奏請　恩賞米石已周一年擬請照案抑懇　天恩賞給小米三百石　濟堂中按口授食之需俟奉　旨後即照成案咨部具領所有京師廣仁堂請發米石緣由理合恭摺其陳伏乞皇太后　皇上聖鑒訓示遵行再兼尹臣畢道遠現在假尚示滿合合併聲明謹　奏奉　旨已錄○○臣興廉臣游百川臣高萬鵬跪　奏爲援案請撥粥廠賑米以恤貧民恭摺仰祈　聖鑒事竊查通州地方每年冬間王恕園等處設廠放粥歴蒙　恩賞賑米八百石設遇灾歉每有加增欽遵辦理各在案茲據通州知州張兆豐詳以本年平家瞳決口東路所屬州縣多有被水成灾飢民較衆若不設法給食灾民難免流離失所擬請　奏撥賑米三千石分撥各廠提前兩月早爲煮放所有薪柴人夫經費照案每石六錢由順天府籌給此次仍請照數撥發以資煮放之用等情前來伏查通州爲水陸衝衢貧民本衆經此水灾失業尤多該州所禀委係在情形合無仰懇　天恩賞給粟米三千石即由通倉支給應飭該州分撥各石煮粥施放以廣　皇仁至應需柴薪人工等項除由各廠紳董按照向年捐辦外所有臣等援案請撥賑米緣由謹合詞恭摺具奏伏乞　皇太后　皇上聖鑒再臣畢道遠現在請假未經列銜合併陳明謹奏奉　旨已錄　○○臣畢道遠臣高萬鵬跪　奏爲城內新建廣仁堂收養童幼婦女照案籲懇　恩賞米石以濟窮黎恭　仰祈　聖鑒事竊臣衙門前於光緒七年據紳士翰林院編修袁善朱百遂刑部即中馮光勳兵部員外郎季邦楨等呈請仿照天津廣仁堂辦法在廣安門內爛麪胡同購屋建立廣仁堂一所收養無依童幼分設義舉延師譯讀其資惷愚者另教工藝之備日久資生其衣履等事由堂供給又京師舊有敬節會於婦女青年守節查明按月給費其翁姑子女亦各照加分數　堂量撥經大學士直隸總督李鴻章籌貼點價並前兼管府尹臣童華前府尹臣游百川援案籲懇　天恩每年　賞給小米三百石以濟貧困而埀久遠仰蒙　愈允照撥又於光緒八年復經臣等推廣辦理於順天各屬分設義塾及工藝紡織等所以直隸總督京撥寍河四厘善捐專作京師廣仁堂中支用尚恐不繼復　增撥船捐以資各屬分設義塾等因奉　旨依議欽此凡茲窮黎莫不仰沐　自行籌辦以濟窮黎理合附片具陳伏乞　聖鑒謹　奏奉　旨已錄　○○奴才托倫布永德跪　奏爲軍臺廢員由配脫逃請　旨飭緝究辦　摺奏祈　聖鑒事竊據張家口管站部員詳稱查得第六臺廢員張陞楷並未在台當差飭役各處訪查遍覓無蹤實係潛逃等情呈報前來奴才等即復派員分赴張家口內外以及各該臺所附近一帶地主認真嚴查未獲卷查凡遇廢員逃走均經奏請通緝有案查廢員張陞楷係湖南善化縣人已革副將因於馬江失事案內臨事行走藉人扶掖所部營勇亦有惟怯通潰各情應請發往軍臺效力贖罪於光緒十二年五月十六日至臺派在第大臺當差現在由配逃走自應照案辦理除將該廢員張陞楷年貌籍貫開單飛咨鄰境直隸總督山西巡撫熱河都統轉飭所應並奴才衙門所屬各地方一體緝拿仍先行咨報兵部刑部外相應請　旨飭下湖南巡撫順天府五城御史一體嚴拿務獲究辦所有軍臺廢員由配脫逃請　旨飭緝究辦緣由理合恭摺具奏伏乞　皇上聖鑒訓示施行謹奏奉　旨已錄 
 
 

Page 12

 
 
   
 
