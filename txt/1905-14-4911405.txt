# 1905 - 14 - 4911405

 

Page 1

 
 
[欽差大臣鐵寶臣星使奏遵查江蘇省司庫局所進出欵項情形摺]  
　　奏爲遵旨查明江蘇省司庫局所進出欵項情形恭摺具陳仰祈聖鑒事竊奴才恭奉恩命前往江南等省查辦一切當於七月初八日跪請聖訓後取道天津乘輪南下先抵上海旋卽由蘇而寗業將行抵各該處日期先後電請軍機處代奏在案查江蘇爲東南財賦之區地大物博奴才前經咨行江蘇撫臣札飭司道及經管局所各員將每年進出各欵開具清單備文申送嗣據各員陸續呈送前來奴才逐加詳核復隨時傳集該管各員面詢一切内如洋務學務農務水利軍裝警察清訟改過督審工藝清道官醫官電等局以及學古堂課吏館官書坊待質公所流氓公所等處皆止撥給經費派員承辦其事並非經收銀錢不煩稽核當經查明原委飭令該員等各就所司力籌整頓並由蘇撫臣體察情形核實歸併以節糜費其總理財政者自以藩庫爲大宗餘如糧道庫牙釐局松滬釐捐局善後局沙州公所及近年所設之蘇州關與膏捐房捐寳蘇銅圓裕蘇商務等局亦皆爲銀錢出入所繫查藩庫欵項向係逐年併算並未截清年分每逢三八堂期僅將收放各數登載簿籍續有收放列作滾存致前後套搭諸多糾葛且其中名目繁雜猝加檢閱散漫難稽當飭該司分年開報於正雜各項及報部留司之欵分别門類俾各項子目以類相附藉清眉目奴才復督飭隨带司員等逐欵鈎稽詳細考核尚無弊混糧道庫經管各項有報部者有由倉塲奏銷者内如交釆經費及籌備米價等需不無過費已飭於運費結數後將用剩餘銀繳收歸庫蘇州關因該處普非通商口岸且有滬關繳收進口稅釐又土貨均有釐卡收捐故稅源未甚暢旺釐捐各局近年收數均較舊定比額有盈無絀而二十七年分所收尤旺核其征解各數均尚相符惟蘇屬襟江带湖地多汊港其中有無繞赿偷漏情事是在各局員認眞稽察非倉猝所得周知善後局之欵計分三端由軍需由雜支由附儲雜支一項每年以收抵放略有不足餘則出入相較均尚有餘沙洲田灘自二十五年清丈以來民間應繳之價現尚欠銀二十二萬餘兩已飭該司上緊催齊以重正欵膏捐局當開辦之始卽核定收數永以爲額歴年所收尚屬不甚懸殊房捐一項近因市面清淡鋪户開閉無常故比較收數本年不及上年之旺寶蘇局係鑄造制錢今夏以改作磨光之錢工料有加致數月來頗多虧折銅圓局爲近時興利大源蘇省甫於今春試辦四月間購機始全每月造出銅圓一千萬枚僅得盈餘二萬八九千兩現在正擬擴充鑄造但能核實辦理將來盈餘自有可觀裕蘇局由官刷印銀圓制錢錢票發給民間行用以補現錢不足惟辦法不甚妥善迄未暢銷商務局經理商借諸欵普兼轄馬路工程自上年商人某姓於絲纱兩廠虧欠多欵後改招新商另辦尚無延欠以後如果經理得法則公欵商本不難漸次拔清以上各項謹將上年全年分支本年正月起至行查之前一月底止均分别開具管收除在八核實數綴以說略其無收支數目可列者亦撮舉其簡明辦法彙繕清單恭呈御覧此外江海鎮江兩關收支各欵現尚有應行察核之處除俟開造齊全連同江寍司庫局所等項陸續奏報外所有奴才查明江蘇省司庫局所進出欵項情形謹恭摺具陳伏乞皇太后皇上聖鑒謹奏奉硃批户部知道單併發欽此 
[諭旨恭錄]  
　　十一月廿一日奉旨廕生黄兆騏著内用黄兆蘭著外用葛紹勛著内用趙慶堂著内用黄熾祥著外用陸大湘著内用張允愷著外用鐵珊著内用吳曾志著外用葉璂著外用袁觀瀾著内用傳修著外用賀廷棟著内用鄭廼鑑著内用劉敦吉著内用截取吏部郎中張檢著照例用唐古忒學筆帖式著桂璋補授黑龍江通肯倉官著維清補授黑龍江通肯新設屯官著增慶補授擬補長蘆濟民塲鹽大使趙壽臣著照例用分發浙江知縣虞廷銓江西知縣余繩金劉芳沈廷焯湖北知縣許　林長炘包樹龢汪文鈞李文鑰魏寛龔而安湖南知縣陶延譽四川知縣孫兆麟張廣枬張諴唐嗣祿袁家聲廣東知縣富謙鍾玉田廣西知縣龔其菶雲南知縣路承熙浙江布政司庫大使李燿奎四川鹽大使唐嗣壽俱照例發往保舉山東候補知縣劉國藻湖北候補知縣酏道謙俱照例用開復前山西補用直隷州知州李益智著准其開復原官照例用開復前山西補用知縣趙爾頤著准其開復原官仍發原省照例用欽此 
[電傳宮門抄]  
　　昨晚八點鐘京師友人專電告知本館云十二月初八日皇上召見軍機大臣及蒙古王公是日並無明降上諭 
[論功行賞]  
　　華歴十二月初七日日本東京來電云旅順之役奏報到京其中約有海軍員弁六百人戰功卓著已蒙日皇優詔分别擢升矣 
[俄艦過河]  
　　華歴十二月初七日英京倫敦來電云俄國波羅的海第三艦隊以巴多羅泊司基爲總統刻已 
鼓浪東行駛入蘇彝士河内矣 
[俄籌攻日]  
　　英京倫敦來電云日前俄皇方臨幸南疆簡閱陸營兵士自得旅順降服日人之信立卽傳諭回鑾隨於西歴正月五號午後召集各部院大臣籌議一切决定蒐乘補卒以攻日本大將大山巖所部之兵 
[日艦行蹤]  
　　日本大阪某日報云頃得東歴正月四日拔逹比耶所發電報略謂刻由哈拔來電知昨日有一荷蘭國商船見日本軍艦四艘行抵司麻他拉島方在島外海洋中往來巡視 
[沙河軍報]  
　　遼陽來電云俄帥苦洛拔托金刻方在奉天大營自聞旅順降服日人卽於西歴正月四號午後召集部下員弁密籌一切事機蓋以其時前敵諸軍尚未得旅順之信也目下俄兵之驰赴沙河援應者約有五萬人携带砲六十餘尊 
[日人大獲]  
　　日本東京來電云旅順日軍於華歴十二月初五日傳電報稱此間所獲敵人之軍寳業已檢點清楚計砲臺五十九座大砲五百四十六尊開花彈八萬二千六百七十枚水雷六十具地雷一千五百八十八具洋槍 
 
 

Page 2

 
 
三萬五千二百五十二枝手槍五百七十九枝戰艦四號快艦二號砲艦及滅水雷艦十有四號輪船十號小輪船八號大小各式輪十有二號另有殘破小輪船三十五號尚可修整戰馬一千九百二十匹 
[俄艦損傷]  
　　日本東京來電日前傳聞俄國波羅的海艦隊中海軍提督洛習司脫烏因司基所乘之岳尼是司滑洛夫戰艦已在途中沈沒未幾忽又稱此說確係謠傳實則副將夫啞路帖殺磨所統之巡洋艦二艘大遭損壞必鳩工修缮然後鼓浪東來矣或曰日來俄廷有將波羅的海艦隊撤回之意 
[處置俄艦]  
　　日本東京某日報云東歴正月六日午前大本營得旅順第三艦隊統領片岡氏電音悉五日午後二下鐘時千代田艦歸自膠州灣報稱四日清晨鐘鳴六下德人傳令俄國滅水雷艦之遁至膠州灣口外者如不駛去則當嚴行監守併將軍械卸除至俄艦之逃赴烟臺者已决計卸下軍裝歸華官保護矣 
[日官迭更]  
　　日本東京某日報云旅順俄人乞降之後日廷特簡吳鎭守府統將柴山氏總理旅順軍務所遺吳統領一缺以船政局總辦有馬氏代之而令海軍副將齋藤氏兼辦船政局務至旅順海軍參贊則以參將玉利親賢充當 
[日礦飛灾]  
　　日本大阪某日報云東歴正月六日午前九下鐘時夕張煤礦中註夕張地名第二層斜坡煤氣漲裂土石亂飛以致擊傷礦工二十六名死十有一名另有二十七名不知下落時值猛火猝發恐已葬身灰燼之中矣� 
[日人辯惑]  
　　華歴十二月初七日英京倫敦來電云某法報登有西歴一千九百零二年日本男爵兒玉氏所著論說大旨謂日人欲攘奪赿之東京云云以致巴黎人心大爲震動駐法日使聞之急聲言此事絶無影　然法人仍懷疑於心 
[俄人抵烟]  
　　烟臺來信云俄人之寄居旅順與戰事無干者約共一千名口經日本受降委員派船送還故國已於西歴正月六號行抵烟臺矣 
[美爭路約]  
　　華歴十二月初七日英京倫敦來電云美廷移書華政府略謂貴國欲廢粤漢鐵路之約我美萬有依從凡在美商所得路權我美朝廷自應盡力保護 
[香江火刧]  
　　華歴十二月初七日香港來電云頃者港中忽發大火焚斃甲乙丙丁四人捕頭恐有人種火貽害刻已拿獲形跡可疑之丁戊已三人矣 
[湘撫起節]  
　　姑蘇訪事人云正任江蘇巡撫簡任湖南巡撫端午橋大中丞筮吉十二月初一日由蘇啓節赴湘中履新是日午後中丞排導出轅至胥門外官馬頭登舟時本任江蘇藩司護理巡撫效述堂中丞正任督糧道署理江蘇藩司陸申甫方伯署理臬司朱竹石廉訪蘇州府知府許子原及守署總捕同知李司馬長元吳三首縣蘇郭李三大令以及在省文武印委官紳咸集馬頭恭送中丞旣登舟卽令舟子啓碇順道至靑陽地閱看絲紗兩廠旋在廠中晚餐席散與各官揖别登舟用小輪船拖带鼓輪進發效中丞偕方伯廉氓乘舟送至寳带橋始握别而返府縣各官均送至境外始叩别言旋回城時已更魚三躍矣 
[匯豐帳略]  
　　前日本邑匯豐銀行總理人得香港來電略謂行中帳籍甫經核定應分派各股主利息計每股先令三十枚另分餘利每股二下先令歸入公積欵内洋銀一百萬元歸入本年帳内約一百五十萬元房屋折减二十萬元 
[軍火抵潯]  
　　九江訪事人云前署江西撫憲夏菽軒中丞因省中軍械砲彈不敷分撥札委候補通判張别駕乘龍驤兵船赴滬採辦日前别駕已運到砲彈一千箱洋槍四十箱抵潯後換裝民船導以小輪船省交納 
[假官被獲]  
　　蘇州訪事人云蜀人某甲冒充新科翰林某太史假庽蘇城道前街日昇客棧向大小官塲赠對索酬任湖南巡撫端午橋中丞亦被騙去洋銀數十元其餘印委各官亦皆受其愚本月初六日乘绿呢大轎詣藩轅謁見藩司陸申甫方伯自稱與公子同年商假洋銀一百元方伯應以四十元甲猶不足時適公子在署方伯喚出陪客相見之下不勝疑詫當向再三盤詰甲竟露出破綻遂由方伯飭發理問廳署看管候懲 
[鄉人獲盜]  
　　姑蘇訪事人云本月初一夜有盜匪十六人駕船三艘駛至蘇鄉元和縣境車坊鎮擁入某姓家行刦當經家人鳴鑼號召鄉人併力兜拿當塲獲住盜匪十名盜船二艘尚有一艘及盜犯六名均被乘間兎脫翼日午後四下鐘時押解至元和縣署縣主郭大令立卽升堂提十盜研訊之下以受傷之甲乙二盜暫發飯歇派官醫調治其餘八盜均著釘鐐收禁有甲乙丙三鄉人身受重傷大令飭舁送至天師莊請西醫柏樂文君敷治飭某長隨取出洋銀一百元給諸鄉民爲犒賞資諸鄉民領賞叩謝而退 
[鄂省官塲紀事]  
武昌訪事人云唐省川京卿紹儀奉命查辦西藏交涉事宜由京來鄂小作勾留旋於月初某日乘某輪船東下聞須往金陵與南洋大臣周玉帥唔商然後取道蜀中之打箭爐入藏（）新簡出使朝鮮大臣曾經詒京卿廣銓於日前到鄂率同隨員謁見鄂督張香濤宫保次晨卽附某輪舟赴滬 
[贛省官塲紀事]  
　　江西訪事人云豫章鐵路前由督辦大臣委前江寗布政使李薌垣方伯爲總辦其下會辦六人一一爲黄太史大壎一爲劉主政景熙一爲陳主政三立一爲程部郎志和一爲陶主政福祖一爲梅部郎子肇○前署江西巡撫夏菽軒中丞欽奉上諭自本年爲始届年終將各州縣臚列銜名年歳籍貫註明何年月日補缺到任經征錢糧完欠分數有無命盜各案詞訟已結未結各若干起監禁覊押各若干人任内創興學堂幾所種植工藝警察諸要政是否舉辦分别開列簡明事實不准出籠統寛泛考語奏交政務處詳加查核分起具奏請旨勸懲等因邇值歲殘應卽恪遵辦理爰定一簡明表札發各府州縣飭令照塡○署江西巡撫夏菽軒中丞自奉補授陜西巡撫之命卽於十一月十六日交缷篆務二十日秉節赴秦幕府中王壬秋孝廉本欲同行因生平著作方付官書同刊印尚未告成大約本月初旬方能就道也 
[潯郡官塲紀事]  
　　九江訪事人云候補知府金太守士彥近奉上憲委辦湖口進口統稅分局事務現已到差矣○贛省銅圓局近以大加推廣由滬添購鑄造之機器一部日前運抵潯陽由駐潯轉運局委員洪懋卿少尹電禀局憲請派人前來押解晉省○二套口釐卡委員王直旃别駕現届期滿所遺卡務經牙釐總局憲札委候補知縣吳大令大墇接辦○駐潯龍驤兵船管带陳蘭溪遊戎經前署江蘇巡撫簡任湖 
 
 

Page 3

 
 
南巡撫端午橋中丞調赴蘇省委令管带飛划左營旋又奉委兼带駐　策電兵艦所遺龍驤事務則委黄遊戎炳全接管 
[蘇松太道致外務部電]  
　　北京外務部憲臺鈞鑒周生有一案疊經職道照會俄領事另開特别公堂禀請南洋派員會訊昨得俄領照覆不惟不允照辦且遽定明日卽在該署特開公堂訊判請派員觀訊職道當經嚴詞駁復適奉虞電方謂事有轉機俄領當可就範乃頃又接俄領照復仍堅持前說並告譯員如職道不允派員觀訊卽當獨斷似此情形實不可以理喻俄海部究竟有無電飭尚不可知今事機急迫除已將海部電飭交兇訊辦一節備文照覆並電南洋大臣外勢成騎虎實逼處此應請將俄艦之在滬者申明不復保護限期出口以申公憤而全中立是否有當伏候鈞裁十二月初七日亥刻發 
[蘇松太道上兩江總督電]  
　　南京督憲鈞鑒外務虞電計邀鈞鑒頃奉外務虞電頃准驻俄胡大臣電稱甬人姓案切催外部已由海部飭交兇審辦等語此事旣經海部電飭俄領事不能不遵該道卽切速催交秉公會審並轉告紳董勸解甬人靜候妥辦方謂事有轉機俄領事當可就範乃頃又接俄領事照覆仍堅持前說並告譯員如職道不允派員觀審卽當獨斷似此情形實不可以理喻俄海部究竟有無電飭尚不可知今事機急迫除己將海部電飭交兇訊辦一節備文照復並電外務部外勢成騎虎實逼至此應請將俄艦之在滬者申明不復保護限期出口以申公憤而全中立是否有當伏候鈞裁十二月初七日亥刻發 
[蘇松太道袁觀察致俄總領事照會]  
　　爲照復事頃接來文以周生有一案貫國政府因該犯未能按約送回本國已定將此案在上海審判仍請本道派員觀審設有不測　由中立國地方官擔任一切等因不勝詫異坦該犯旣未能按約送回本國治罪在上海審判是貴國政府亦已知該犯所犯爲特别之罪不能按照條約辦理明矣旣不能照條約辦理則所定辦法必須彼此商定後始足滿中外大衆之意方爲公允蓋該犯爲中立國容留之水手死者乃中立保護國之商人也前議另設持别公堂禀請南洋大臣派員會審實係正辦乃該水手犯特别之罪貴總領事率請派員觀審是反不如條約之會同辦理矣中外有是理乎無論交兇會審本道屢奉外務部明文萬無派員觀審之理且恐在滬甬人數十萬均怪本道徇貴總領事一人之私情不顧我國中立之大局公憤迫切一倡百和激成意外之變衆怒難犯地方官實有不能彈壓之勢所請派員觀審一節斷難照允卽使貴總領事及貴國带兵官遽行訊辦獨斷獨行未能滿衆人之心則本道萬不能承認此案仍不得視爲了結惟有仍請照本道所議特别公堂會同訊辦始足以嚴大衆之心而伸死者之寃本道與貴總領事平日極相契合今不憚煩一再函商實屬顧全睦誼如執水提督之見則本道不能認保護之責合亟備文照覆貴總領事請煩查照施行十二月初八日○爲照會事照得斧斃周生有之俄水手應開特别公堂會同審理萬難派員觀審情形業經另文照復在案頃奉外務部電諭准駐紥貴國胡大臣電稱周生有一案已由貴國海部電飭交凶審辦等語飭卽切速催交秉公斷審並轉告紳董勸解甬人靜候妥辦等因奉此是較本道辦法更爲嚴切亟應遵照除告知紳董傳諭甬人遵照外合再備文照會爲此照會貴總領事請煩查照轉飭交凶以便秉公審斷望速施行十二月初八日 
[組俄總領事署自開特别公堂讞詞]  
　　俄國阿斯柯爾逃艦水兵斧斃甬人周生有一案昨日十點半鐘俄總領事署開特别公堂傳同證人及水兵五人兇犯卽雜在其内以便證人指認兇斧置諸案上阿斯柯爾艦統带爲承審官另有俄弁四員俄書記官一員爲陪審官均照俄例戎服而坐英界捕房捕頭及繙譯官亦在坐英捕數名均伫立聽審先傳中西各證將前譯成俄文之口供由承審官朗誦一遍隨令各證逐一設誓所供是否確實有無改變並擇要摘詰數語各證人稱前供均係確情亦無更變即在各水兵中指實行兇之犯並稱案上之斧卽係當時兇器當問時俄官以俄語詰問兇犯並各水兵等亦各以俄語答之午後三下鐘時問畢各官退堂入别室商議至六點餘鐘重復升堂出所定之堂判由承審官讀一過令繙譯譯成英語此案據各證等口供參觀當時情形兇手非有意持斧殺人接俄海軍律罰作苦工八年圖八年二字聽未明晰至同伴之拒捕水兵照例罰鍰宣畢退堂時已七下鐘矣是日中西人士聽審者甚多本館記者雖亦隨衆而往以此特别公堂非但無華官會審華官亦不允俄領事祇許華官聽審之語無一往者僅由俄官自審自斷未足爲定兼之問官及俄兵證人等又雜用俄語未能悉解且情節紛繁一時亦不暇紀載容俟明日詳述報端 
[嚴防俄艦]  
　　前者兩江總督兼南洋通商大臣周玉山制軍派撥南琛兵艦來滬駐防俄艦以免艦上兵士滋生事端近日復行知蘇松太兵備道袁海觀察加意防維觀察乃諭令浦東保甲總巡謝岳松明府就近嚴防明府已遵照辦理矣 
[會訊倒帳]  
　　鎮江乾源裕油坊虧外聚源祥等各莊銀十六萬兩將存貨生財搬運一空由各債主控經商務局鐵路大臣盛杏蓀宮保雨致上海縣提究縣主汪瑶庭大令派差移文丹徒縣關提油坊司帳張武臣到案盛宮保札委曹太守及魏蒓塢明府於前日下午蒞縣會同汪大令升堂研訊張供乾源豫油坊係尹姓所開延蔣子生爲經理聚源祥錢莊尹姓亦有股分故與本坊往來小的在坊司帳憑數收付亦未用虧至本坊所欠錢莊等巨欵小的亦不知底藴本年七月坊主尹姓病故將坊倒閉小的卽歸存貨生財不知被何人運去求鑒太守明府大令會商後飭張武臣發捕廳管押限半月内查明存貨生財究竟何人所運禀覆察核 
[展築馬路]  
　　裹虹口斐倫路對河向無馬路可通近由工部局招工在河沿建設木椿塡築馬路一條南至裹虹橋爲止北至有恒路橋爲止大約年底卽當竣工矣 
[准求免騐]  
　　本邑人主某在小東門鼎豐洋貨店爲經理結欠客欵二千餘兩無可歸償於前日呑鴉片烟在家畢命其妻沈氏以夫被逼自盡短見等詞投縣署報驗縣主汪瑤庭大令於昨午带同仵作前赴屍場相騐沈氏又禀稱刻憑親友理勸求請免驗請卽銷案大令節卽具結領屍棺殮隨卽回署 
[上海官場紀事]  
　　前出使奥國大臣現奉督憲奏留南洋專辦洋務事宜吳煥其星使德章昨日來滬假大方棧爲行轅午前遣丁持名片投道縣各署投刺○寗滬鐵路委員翁笠漁明府昨日詣縣署拜會縣主汪瑤庭大令延入花廳商談良久始别○金匱縣學敎諭顧喆生廣文係上海人現欲赴任昨日至道縣各署辭行○寗滬鐵路總辦林訪西觀察昨日久城赴道轅拜會蘇松太兵備道袁海觀觀察繼至縣署大令延入花廳茗談良外始别○黄浦司巡檢計　清二尹昨由閔行差次來滬詣縣署謁見汪大令面禀冬防事宜○新任松海防同知沈逋梅司馬籌防局委員魏蒓塢明府昨日詣縣署謁見汪大令晤商片刻而别○江蘇候補知府趙韓卿太守昨日至縣署拜會汪大令茗譚良久而别○十六鋪巡防中局委員陳玉良二尹昨日詣縣署拜會汪大令 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四紀嚴究騙人謀殺案讞詞]  
　　英界第五十四號西探頭目馬克濤带同華探李星福至南市拘獲惡棍范高頭之戚串沈根福與林　全解經英美等國租界公廨讞員黄耀宿司馬會同英副領事德爲門君訊究三次迭登報章昨日午前十點鐘時司馬與德君升堂復訊原被告所延律師畢集先由司馬諭之曰此案沈根福將陳阿妙騙出謀斃一節查無實在憑據自應將案註銷惟尚有牽涉之案現須研訊穆安素律師起而言曰敝律師承辦此案一時未能核定緣急欲回國祗爲此案拖遲愛禮司律帥爲王幼庭所延可請將王幼庭牽涉之案先行訊結再訊沈根福之案司馬商之德君准如所請於是西探頭目馬克濤將華探李星福傳案細鞫李探供十月三十號小的奉頭目之命恊同原差至通州一带查拿范高頭不意到通後范已聞風先逃遂將其所乘小輪船一艘带回當大船上搜出帳簿一本信札甚多船夥二名供至此愛律師曰請堂上諭令李探如别案之事不必牽入緣今日專訊行賄一層司馬與德君許之馬克濤問李曰昨日沈陶氏所供質得洋銀一百五十元赠爾之事果有之乎李稱並無其事况沈與范高頭往來簿上有洋銀二千數百元存於沈處何至乏銀卽此可見誣妄愛律師謂馬克濤所問殊不合例緣此等供詞須李自供不能問伊故也李探又供捕頭令照范簿所載之人按名拘拿因於上月十七日將沈拘至南市馬路工程局是日十一點鐘時捕頭令至公廨禀明黄大老爺出票遂在科房中靜候繕給閱一點鐘時王幼庭亦至喚我出去聲稱尋爾已久此沈根福係我之夥何人囑爾拘拿當答以彼係范黨捕頭欲拿並不受人指使王卽出示沈根福是伊夥之憑據問可代設法將牌票註銷否我答以捕頭業已簽字不能註銷現在卽欲至工程局將沈拘回王云務請帮忙語畢同入科房守候至十分鐘之久同出新署王約我同乘馬車我答以有包車在因各分散至三點鐘時偕五十九號西探至工程局恐有疎忽同乘馬車而去投函後卽將沈带回捕房管押二十四號早九點鐘時解犯至公堂王先在見面後又托帮忙又稱沈根福是我之夥總有人倩爾拘拿要知南市義記報關行是我所開目今尚在裝修我答以此是捕房之事西歴十二月二十六號續獲林慶全亦在南市寄押工程局後訴知捕頭出票提回此日係西國節期捕頭休沐不辦事十點鐘已將林拘獲迨請牌票提回已赿五點鐘事畢復因另案吊贜至六點鐘到怡園茶館有友人陳瑞福者與我言及有王姓者曾來尋過問其人是何模樣陳稱其人西裝無辮問後卽去次日早十將林慶全解送公堂及至新署又見王云林慶全亦是我夥小的答以此是范之羽黨王又喚小的出去堅囑帮忙謂大老爺處已託許姓說妥領事處亦已說妥只要爾不指實卽可無事我答以捕頭要辦非關我事伊稱曉得我總須酬謝再來奉候小的於公堂訊案畢卽將此事告知捕頭聲明沈林是王幼庭之夥因拘伊夥頗有懷恨之意捕頭言爾不必與較伊要害爾我自曉得二十八號早解犯至公堂王已在彼問我究辦沈林何事我送爾洋銀一百元請代爲帮忙我俟公堂事畢回至捕房卽將以上情節告知西探頭目西探頭目謂如有洋銀送爾爾可取來卽出捕房至三萬昌茶館剃髮時約十二點鐘穆律師問李曰爾將此事告訴西探頭目有人見否答稱有寫字人松潯中旁親見至十二點鐘後有原告二人亦來三萬昌卽陳阿妙之妻倪氏跪求带進捕房控告時王幼庭亦至亦知是陳阿妙之妻并亦知阿妙爲范高頭刃破肚腹我問王爾如何得知伊稱倪氏曾控知上海縣并謂上綀爾總可以帮忙此原告婦人爾不可带至捕房我答伊我不同去他自已亦要去告王言畢卽去二點鐘王又來在身畔取出洋銀二捲計九十五元又鈔票五元共一百元送我我不受王囑我不要領婦人至捕房且我所送爾之洋别人亦不曉得然茶館中人均見此事王將洋置諸桌上而去我告訴原告謂此洋卽爲爾等之事送我當王臨去時又稱原告之事我於四點半鐘再來相勸了結王去後我即带同原告携取洋元同至捕房交與捕頭並聲明王幼庭呌我不要带進原告但原告自已尋到茶館跪求禀已寫好捕頭卽將洋元送至大巡捕頭處捕頭卽問原告口供至此李探之供已畢西探頭目問李曰昨日沈根福之妻陶氏所供爾知否答知之問爾爲包探幾年答三年問爾知得賄要辦否答知之問爾敢當衆受人賄賂否答不敢訊至此穆律師與西探頭目互相爭辯司馬問所爭何事繙譯禀日捕房以昨日沈陶氏供詞係被告律師所教謂李得賄一百五十元云云但被告律師辦事一秉大公安有教唆串供之理愛禮司律師起問李探曰爾在捕房當差幾年李稱一十六載問此十六年中曾犯事否答稱無間五年前辭差因何事答稱因有家事停歇九月後仍行當差捕房有例如遇犯事停歇不能再用我係有事告辭故仍能辦公問每月洋銀若千用夥幾人答稱每月二十元夥友本非常用遇有事故隨時添用問夥友工資若干答稱不給工資如遇失主賞賚送至捕房捕頭给我我卽分給問大約每月若干答稱並無一定譬如現在要拿范高頭道憲懸賞五百元新署大老爺懸賞五百元如能拿獲卽分派夥友所以多寡不一問如此何處有錢使用答稱如遇公事可向工部局開支懸賞之欵問如辦范之報關行可有賞銀否答稱無間南市義記報關行爾知之否答稱不知愛律師又將李自二十三號起供詞逐層復訊一遍時已過午隨相約退堂訂於午後三點鐘再訊屇時重提王幼庭至案愛禮司律師傳包探李星福訊問李供稱西歴十二月二十七號晨十一點鐘我訴知五十四號捕頭王意欲行賄蓋以從前所辦公事悉遵捕頭之命也王自稱新署老爺處已央許姓關說領事前亦懇人說妥欲小的不禀明沈林是范之羽黨沈林平日行爲王亦盡知近日爲王雇用故有賄囑情事但王因我拘獲沈林必有怨意及欲行賄小的只得禀訴捕頭早堂上曾經供及如果小的收王之賄而不訴知捕頭王必積怨圖害此層小的早經慮及捕頭囑小的以王定欲行賄可收取交來此語早堂亦已供明至二十八號之午前王賄我一百元因沈林是小的所拘理應至堂禀訴况簿上書范羽黨小的亦知但小的有拘獲之權無見證之理卽捕頭命小的拘案究犯何罪亦不明悉且未向王說及賄洋若干能代設法故禀訴時亦未說明實數此等言語與早堂所供意蓋一百元之數未卽禀明者因未收著無實在憑據也王但說賄洋銀百元交付時或多或少尚未可知小的意中亦無嫌少之理亦未明許王以定能關切之語二十八號午刻十二點鐘小的至茶館啜茗王不約自至因頟稱於每晨公堂畢必至茶館啜茗此人人皆知小的如果有心約王則斷無轉禀捕頭之理其時同室者有原告兩人及值堂茶客等原告先小的係至及小的至時便向小的長跪泣訴沈根福之事此時王亦未來原告言及其夫被害并言各報所登沈林是李探拘住故來會面手中持有禀帖欲小的带至捕房旣而王來詢原告何在小的答以另桌啜茗王又語能否阻止原告不往捕房是日兩下鐘小的卽同原告至捕房早堂所供王將洋銀兩捲取出現洋九十五元鈔票五元小的初猶推却繼思捕頭命收取交進故取洋時囑王不必多慮時洋放桌上王卽辭别至小的索王三百元實無此語當付洋時有值堂人及嚴姓徐姓兩人目擊現均在堂請向訊供隨傳嚴姓係茶客徐姓向爲米業西探頭目問被告見證何在穆律師稱是值堂人初次曾至敝律師寫字房問李未知今日要訊未經知照恐不到堂西探頭目又問此見證姓名穆律師謂不必說明愛律師又問王取洋銀置諸桌上有瞞人之意否李供并無瞞人之意愛律師又問爾向原告說此洋爲爾等之事此是何意李稱因伊等親見送洋故此通知并無别意愛問王去時謂四點半鐘再來何事季稱取洋來與原告相勸囑其不必至捕房控告愛問爾先供王上午囑爾不要指實下午又改變囑爾不要带進原告此是何意答稱不知愛律師將李供問畢時已四點三刻鐘中西官相約退堂沈林 
 
 

Page 10

 
 
等仍交捕房带回再行訂期研訊 
[浦左近事]  
　　日前上海水利廳差役查知浦左爛泥渡陳來福烟館自推廣後不肯加繳烟膏捐禀知廳尊孫立幹少尹傳陳到案押令加捐浦東保甲總巡謝岳松明府以時届冬令火患宜防而近日鎮上有茶館數家往往深夜聚賭若不嚴行查禁後患正復堪虞爰飭地保傳諭各店主不奉再犯一面出示曉諭諸人等一體凛遵 
[滬南瑣聞]  
　　本邑籌餉貨捐局自經上憲札委親兵管管带鐵松巖太守兼辦以來所有局中委員司事等人並不更動惟諭令勸愼辦 
[理不得稍涉因循憲章]  
　　前晚南市二十三七鋪保甲巡防局員姚谷蓀二尹督率魚丁巡至水神閣前聞萬昌隆烟館正在聚衆賭愽立卽飭勇查拿奈各賭徒早已逃逸遂將店主婦某氏带回局中訊究 
[英美等國租界公廨晚堂瑣案]  
　　前者徐王氏控陳長奎串通地保許靄卿冐取田單盜賣地畝等情前晚讞員黄耀宿司馬升堂覆訊徐王氏供稱丈夫徐浩元卽阿桂於光緒十七年正月病故小婦人料理喪務畢卽回蘇州原籍時滬上有蘆田若干畝因光緒十五六兩年開濬官河上積汚泥不便耕種故薛姓來租種時議明三年之後再行起租及氏赴蘇後均托陳長奎經理田單本存美領事署不料陳竟串出地保許姓及馮振揚等向領事署中贖出盜賣及氏回申向陳理論置若罔聞今將光緒十六年此田涉訟時堂諭一并抄黏呈請察核陳供稱此田並不盜賣許靄卿之子朗生供小的之父前爲地保當光緒八年鄉人某甲將地賣於浩元至十一年由浩元轉賣與西人四道而司餘事小的未知馮供無據可查且未經手此事司馬著許陳交原保馮徐一併退去俟覆訊再核○前者唐榮華控錢阿四欠銀等情經司馬訊供著錢缴洋銀一百元完案嗣以唐不敷用度仍請究追前晚司馬覆訊唐供稱小的奉諭之後回思年内債欵甚多無可爲計是以仍請將另票之二百元追還錢供小的只借一百元早經繳案另票之欵是王春浦江恒茂兩人所欠小的並未分用今王江亦不在滬求鑒司馬著一併退去候尋原中到案再行訊核 
[英美等國租界公堂瑣案]  
　　楊樹浦居民朱松文以陸裕開串同丁開松顧阿根等於本月初一晚排闥入室用麻繩將伊及婦朱王氏綑縳搶去箱内洋銀衣物報由包探劉森堂拘獲解案請懲襄　委員孫耳三明府會同英繙譯官海格司君研訊之下著押候查明再核○靶子路某小飯館主曹金生因被同業王阿林串令乞丐王阿生李阿五裘岳岳王阿三蔡行生王阿根六名日往滋擾報經佨探將丐及王扭入捕房昨日解案請訊明府判王具改過甘結從寛開釋六丐各責三十板○沈阿寶私收舊鐵携至錢阿美所開鐵店求售被探夥朱桂生察出報由包探倪順全獲案請訊明府判沈押兩禮拜錢罰洋銀五十元○七百三十一六百五十四兩號華捕解沿途拉客之流妓王二寶劉寶玉及傭婦王朱氏王張氏至案請究明府判各罰洋銀十元○積竊徐生咸竊得陳慶堂等十五家洋銀衣物被包探趙銀河拘獲吊到原贓解案請訊明府判責二百板管押一年贓給各失主具領○包探錢少蘭解鎭江人李阿三張德生至案禀稱此二人在新閘路陳少卿俞雲才余玉瑞大慶樓四家竊得衣服象箸錫盆等物詰知尚有餘贓寄在董盛林所開同永昌客棧内人亦寄宿彼處是以一併送案請究明府著押候再訊 
[法租界公堂瑣案]  
　　費榮生禀稱被曹子哲陸續欠去銀三千八百餘兩爲特拘案請追曹供此項欠欵照算祗有六七百兩有人出爲調處勸還銀一千兩彼此均未應允是以延宕至今求請明察大令著交的保限五日内將帳目理清禀候核辦○外國漆匠陸振榮代人修理房屋致將某西人所設電線割斷當卽報由捕房飭探將陸傳到禁押捕房昨日解到請訊陸供此事與小的無干請向木匠張姓詰問大令著交保出外邀同張姓木匠下期來案候核○陳芳雲王少山張阿六行竊麻袋三十餘只報捕查獲供出同黨許阿小許阿順窩藏陸張氏家當往起出皮箱二只衣服數件供認麻袋賣與毛阿來處得洋銀一元三角當將一千人一并解案請訊許阿小認竊衣服三件皮箱及鞋藍爲鄰居婦人所寄大令判陳王張三人各枷半個月責二百板許阿小枷號一月責四百板陸張氏責手心五十下毛阿來罰洋銀二元許阿順從寛開釋○婦人顏虞氏禀稱與張阿連葉俞氏同居前日張等竊取家内衣物匿跡某處爲小婦人尋獲報知捕房吊至原贓今旣解案請卽領回張供業裁衣與葉俞氏私識同居一處此事係時翁氏所爲小的實出不知大令判張責二百板葉俞氏責手心二百下再掌頰一百下贜交失主領回○本月初二夜義順米店不戒於火延燒左右鄰居事後查得該店保有火殮銀一千兩將店主姚翰伯解奉大令訊供判罰洋銀一百元嗣後被災之鄰居泰康京貨店及麵店等各家又遞禀求給撫卹昨日大令命提到案判姚再將所領保險銀兩著分出洋銀一百元爲撫卹之費○潮州人蕭阿炳以帋浸透火油抛入鄰居某粥店内爲粥店主及薙髮店主知悉扭案請究奉大令訊供押候嚴辦前日寓滬同鄉十餘家呈遞公禀代求從寛發落昨日大令命提復訊粥店主曹順生等仍執前供大令著押候查明復核○永安街同安里泰和糖行前晚不戒於火焚去樓房二幢捕房查得該行已三次火患精有可疑昨日傳同鄰居怡和泰福裕安等將該行主陳順隆解案請判大令著罰洋銀五十元以示薄儆○車夫賈小馬禀稱前日由西新橋代客裝運行李至新北門交納途中遺下衣包一个爲車夫孫廣太拾獲带回車寓瓜分及至寓内翻悔不認當卽將孫扭至捕房解案請懲大令以兩造各有不合著押候查明核辦 
[美租界捕房紀事]  
　　昨晨偷兒王阿二掩入唐家弄某姓家行竊布衣等物携之而出爲某號巡捕所見連贓拘入捕房捕頭令押候轉解公堂禀請讞員黄耀宿司馬懲辦○昨日江北小工甲乙丙三人在裹虹口某茶肆中因分工資不匀起釁互相兇毆甲力不能敵被乙等擊傷頭面遂扭入捕房伸訴情由捕頭以甲之受傷甚輕申斥數語一併揮出○昨日鄉民朱阿法投捕房控稱行經化河南路突遇流氓數人在是處設有賭攤竟欲强曳入局小的不允致遭兇毆請爲查究捕頭允之 
[績錄江甯彙解紅十字會捐欵第二批清單]  
　　千把外委共捐洋二十三元孟河營遊擊都守千把外委共捐洋二十三元以上共捐洋一百五十三元五角○巴河營遊擊曾紀　洋八元巴河營左哨都司楊正興洋二元巴河營右哨都司鄭林益洋二元巴河營前哨守備李守湘洋一元巴河營千總章正興鍾楚良王德運何其瀚洋五角巴河營把總韓定帮　得勝黄又新劉德策杜有華王德勝各捐洋五角巴河營外委羅紀網文國亮劉建勳李海清梅嵩慶胡正亮張秀安張春福徐玉宗戴家　各捐洋五角共洋二十三元○統領新湘五旂徐萬福洋四十元管带新湘前旂李懋祺洋二十元管带新湘左旂劉錫章管新湘右旂武條第管带新湘後旂謝復勝洋各二十元帮带新湘中旂彭庚午洋四元中旂左哨哨官蕭星臣洋二元哨長王明楊洋一元中旂右哨哨官陳致中洋二元哨長李俊　一元前旂左哨哨官陳翼愼洋二元哨長嚴桂清洋一元前旂右哨哨官　福勝洋二元哨長楊耀南洋一元左旂左哨哨官羅連陞洋二元哨長周楚南洋一元左旂右哨哨官賀　發洋二元哨長李春山洋一元右旂右哨哨官榻廷榮洋二元哨長吳合　洋一元右旂左哨哨官歐陽復春洋二元哨長顏定安洋一元後旂左哨哨官同鳴盛洋二元張玉坤洋一元後旂右哨哨官沈桂齊洋二元哨長曾瑞堂洋一元共洋一百五十四元○頭品頂戴長江水師湖南岳州鎭總兵記名提督額　琿巴圖　魯洪逹洋四十元調署長江水師湖南岳州鎭標　州營　將記名提督赳勇巴圖魯謝詩才洋十五元 
 
 

Page 11

 
 
升補長江水師湖南岳州鎭標浣江督參將王昌齡洋十元恊鎭銜補用參將長江提標蕪湖營遊擊調署岳　鎭標中營遊　周德全洋八元　先補　參將長江水師湖南岳州鎭標陸溪營遊擊吳家位洋八元計四營都司八員各捐洋二元守備八員各捐洋一元千把總外委一百十六弁洋各五角共洋一百六十三元○長江溪陽　　　陽中　　　丁得貴洋八元左哨都司蕭全友有哨都司萬時雨洋各二元前哨守備許玉堂後哨守備易傳榮洋各一元肆哨千總鄧其昌李銀生　啓亮任清　　福　　　　陳桂　李士曜洋各五角擊哨把總賴有培察雲峯劉禹聲王煥文王家泰魯毓材鄔錫光沈得　許恩泰洋各五角肆哨外委黎炳文李士廷姚占魁　贊元盛　榮譚占魁王漢源萬才忠譚有桂方漢廷王殿華和祥麟洋各五角共洋廿八元五角○統領南洋常備右軍陳煦亮　八十元中營幫带洪連勝洋四元哨官耿文選金德俊劉　儉唐正禧洋各二元哨長周松林喻炳仁邱國臣田得勝洋各一元副中營工程隊營官張家駿捐洋四十元幫带陳法清洋四元哨官魏鳳儀李廷梯史錫銘賀禎祥洋各二元哨長張漢岐黄得勝劉　清洋各一元前營砲隊營官葉天　洋四拾元哨官陳名揚向玉和謝漢陞洋各二元哨長李文壯阮忠海向椿林萬鏡雲洋各一元　長龍漢則余得海趙迎春彭士杰劉勝貴各捐洋一元哨長揚雲階余紫震劉友臣蕭杏薗洋各一元左營營官蕭共勝洋四十元帮带江漢溪洋四元哨官袁貴和劉長勝李佩玉夏梅勳洋各二元哨長李林縣楊藩榮鄒龍泉戴菊和洋各一元右營營官余忠勝洋四十元帮带賀應春洋四元哨官周曉春張光宗張勝歐陽厚禁洋各二元哨長周喬松李福昇戴鴻勳余海鰲洋各一元後營營官戴建寅洋四十元帮带唐梯雲洋四元哨官成希華康增箕傳致和吳榮和洋各二元哨長成德鳳朱賢爵谷定鴻李昭清洋一元馬隊營官任廷琇洋二十元哨官劉連陞李向琨洋各一元共洋四百元○署江南福山鎭總兵益　老湘合字金軍丁洋一百元福山鎭標吳淞營洋三十元福山鎭標川沙洋三十元福山鎭標左營洋三十元福山鎭標右營洋二十元者湘合字軍營官四員洋各五十元合字帮带宫五員洋各四元合字軍哨官二十弁洋各三元合字軍哨長二十弁洋各二元江陰炮臺總臺官一員洋五十元砲台專台官五員洋各六元砲台　習二弁洋各三元砲台司事二員洋各二元共洋六百廿元○統領南洋續備南字　營陳東　洋一百元管带南洋續備南字左營黄修發又管带南洋續備南字右營袁庭華洋各五十元幫带南洋續備南字中營徐耀南幫带南洋續備南字左營周萬勝幫带南洋續備南字右營金桂榮洋各四元南洋續備南字中營前哨哨官廖得仲左哨哨官袁雄斌後哨哨官朱光明右哨哨官劉仁芳洋各三元前哨哨長鄧藻林左哨哨長劉少卿右哨哨長張國忠後哨哨長袁松廷洋各二元南洋續備南字左營前哨哨官周友才左哨哨官呂定璣右哨哨官黄華才後哨哨官叚受清洋各三元前哨哨長陳光裕左哨哨長許正秋右哨哨長謝世申後哨哨長李宗成洋各二元南洋續備南字右營前哨官劉泰春左哨哨官易定陞右哨哨官張嘉雲後哨哨官陳永綏洋各三元前哨哨長陳萱廷左哨哨長湯代鑫右哨哨長李福勝後哨哨長鄧頴襄洋各二元共捐洋二百七十二元[  上海萬國紅十字會同人謹啓]  
 
 
 

Page 12

 
 
   
 
