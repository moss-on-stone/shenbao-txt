# 1905 - 16 - 4911407

 

Page 1

 
 
[新出海國春秋]  
　　西法五彩衆神全圖本局不惜工資聘名家繪加市精裱每軸實洋三元　申昌書室啓是書亦小說類也都凡四十卷意創而語新情奇而理實文人遇士大可藉此消閒　　題　　之尋常說都一覧卽索然意盡者有霄壤之别今已卽成定價七角又○大字鉛印三十二本御批通鑑輯覧三元二角○明季稗史　　七角○刑案匯覧連箱八元○刑案彚編一元五我○西　幣　十六種三元○通商始末紀四角○四國志略一角半○日本新改考四角○華英四書一元六角○華英字典五角○英語撮要五角○英語條四角○英了入門二角○徐靈胎十三種一元六角○歷世烟緣一元四角○給芳绿一元二角○紅樓夢補六角○閱薇草堂五角○　後永慶昇平七角○燕山外史二角○隨園尺順二角○華英通用要晤一角○欲購者請至上洋三馬路申報館間壁申昌書室及各畫坊選取可也 
[黄侍御昌年密陳挽回路政摺]  
　　巡視南城掌山西道監察御史臣黄昌年跪奏爲挽回路政府順與情責任樞臣暗培國脈恭摺密陳仰祈聖鑒事竊維時勢積弱歐美列强涎及路礦始則由於主謀之輕忽近則誤於當事之驚惶錦繡河山岌岌難保臣嘗檢尋編訂商約諸書輙爲外人舞弄文字預留擴張地步而復有乘時利便之奸人心醉於海外之大公司家深相倚結以操縱天下財政臣請以粤漢鐵路情形敬爲我皇太后皇上擇要言之查美人已時與盛宣懷伍廷芳兩次訂議始日合同縱曰續約始曰華美合興公司繼直單舉美國其訂定年月兩次估價及合同續約之諸條欵不符現有刊本可憑無庸縷述至於暗受虧耗不得不詳論之以爲後來訂立商約者之前鑒卽如抵押之金圓小票九折實兌五釐行息已非尋常借債之法又預算餘利按鐵路價值五分之一先給憑票是續估四千萬美金又添八百萬矣地價股票本初約所無雖云不得過二百萬美金是又在四千八百萬外矣以中國規銀申算已逾七千萬兩且云中國總公司所置及買大宗地畝槪不在内又展造枝路及添置養路一切之利益有可由美公司籌墊一節是鐵路未成而中國小票之抵押無已時何巧拙智愚相懸若是其尤奇者以中國小票爲美國楮鈔虚占九扣五釐之利而以小票售之於人人貪餘利行銷必遠以粤漢鐵路五十年餘利五分之一當數十倍其本雖准隨時贖還憑票尙須清償應分未分之利是美公司竟可不出一錢坐享大利何也蓋卹以中國小票及餘利　票爲鐵路股票之實據也是不獨算計中國並算計外國購票之人且票息五釐地股六釐如美公司酬勞之百五卽以借本按期分付不論路工之緩急又或迫又贖取餘利憑票以九扣借本按期分付計之所剩幾何勢又必另籌巨欵究其續約之所歸則曰中國如不能清償本利則照美國鐵路通例辦理言外之意可以想見而猶曰聲明此路實係中國産業將雖欺乎然此皆已經訂議未足據以挽回者也查續約之訂已定五年築造遲延迥非情理其故實因原辦美商已死他國欲攫之因以比人爲傀儡暗買股分已占三分之二所以然者美政府原不干預公司比人買票之時又以美人倍次爲虎　伍廷芳在美時深知底細曾電告盛宣懷顧不卽行阻止遲至一年始行覆電殊不可解查合同第十四欵有云不得允准外人行侵壞之事比來粤東築路實係比董兼有槍斃人命奸淫婦女種種侵害之憑證又查續約訂議五年路成已加入展造之路應以明年六月期满只剩七月耳雖有變故展限一層庚子以來南方如常安靖且展限亦當聲明若干時日就以一年計之而十九個月之内何能竣工又續約第四條載明核准後十二個月不興工築造則全約作廢而美公司實於十七個月後始行築造又合同第十欵以十萬美金作爲信據如六個月所用不及此數卽作爲罰項由中國使臣收取乃續約復行索還無詞解說卽已違背合同其餘似此者不止一端故湘粤官紳在上海與盛宣懷極力爭辯咸云盛宣懷心中不利廢約口中每言廢約故電逹朝官亦以廢約爲詞且謂不敢畏難夫盛宣懷果不畏難則此約欲廢便廢矣乃近日倍次來京大有舉動是何爲者臣聞福開森爲盛宣懷最信任之人卽謂倍次並非殷實美律師雷满亦謂倍次所持以美接美之說美人殊不謂然美國報章多以比股不易收回每議作廢美領事馬墩之告張之洞古衲之告鄧華熙王之春意亦相同是廢約一層似可著手臣謂宜山皇太后皇上密諭樞臣商部責成盛宣懷伍廷芳力辯廢此合同之事廢合同與廢約異并與外交無涉彼旣逾期背約辦理不善而比人錫度將總理鐵路處章程更改尤爲他國人干預之明證廢之何患無詞但使盛宣懷公爾忘私斷無不能辦到之理且中美素敦睦誼此約雖廢於美無毫末損而於中國有一髮干鈞之力惟以定見乃能有成如慮美人缺望或慮人國乘隙爭辦則不妨仍借美欵更換同合由湘粤鄂三省公舉辦事之人聘用外國高等工程師而管理之權必操之在我如此庶無流弊臣聞日本鐵路平均計算每一中里合中國庫平銀一萬兩有奇以粤漢實在里數計之至多亦只三千萬兩將來一半息借於美一半由湘粤鄂自行籌措而購地則全歸士紳保路政而闢利源此微臣苦心所禱祀求之者也近日議論譁然至謂盛宣懷伍廷芳以貪利護約因有倍次以美接美之浮詞該大臣身受厚實之洪恩諒不至是時際危迫外患紛來東南一線生機轉移端在於是再臣此摺意主責成樞臣商部諭旨未便明發恐傷大體故用密函臣愚區區是否有當伏乞皇太后皇上聖鑒謹奏奉上諭御史黄昌年奏　挽回路政一摺粤漢鐵路關繋緊要現在合興公司正議廢約應卽另籌接辦著張之洞悉心核議妥籌辦理以挽利權原摺著抄給閱看欽此 
[本館接奉電音]  
　　昨晚八點半鐘時京師友人飛電傳來上諭二道敬謹譯登○十二月初十日内閣抄奉上諭光祿寺奏請簡署卿一摺光祿寺少鄉著楊壽樞署理欽此同日奉上諭山西平陽府知府員缺著楊燮補授欽此 
[電傳宫間抄]  
　　昨晚八點半鐘京師友人專電告知本館云十二月初十日皇上召見軍機大臣及隆斌 
 
 

Page 2

 
 
[一日偵俄艦]  
　　俄京聖到得羅堡來電云日人逆料我俄波羅的海艦隊必道出錫蘭島外海洋因先密遣諜人分布於科隆坡及印度各島中偵察我軍舉動至於日本所派巡洋艦旣在新加坡附近司馬他拉希耶及薄路内哇二島之間戒嚴以待并於厦門口外駐二艦香港附近駐二艦非迎戰也實欲窺伺我軍行止并緝捕我軍艦所購之煤耳 
[論俄國波羅的海軍艦進止之難]  
　　日本東京某日報登某處來電云俄國波羅的海諸軍艦列隊東行其已過蘇彝士河者一名啞司拉比耶刻方紆廻於亞非利加洲近岸海中一名矮列幾森逹第三則在馬逹加斯加諸港口容與逍遥其意蓋欲在新脫馬利島海濱約期齊集采購煤火及種種軍中必需之品並將艦底黏積之物逐一掃除然後俟添遣諸艦到來禀受朝廷命令究竟何時東下刻尚未能豫期也顧頃得柏林電報則謂馬逹加斯加島天時地氣類皆惡劣非常疫癘蔓延聞於各國試問俄人曾講求衞生之術否深恐此項艦隊或將奉召回國未必果能聨合東行此後數旬中當有確實消息矣 
[紀旅順俄人降後情形]  
　　日本大阪某日報云頃有人漫游旅順而還述及港内僅有小輪船十有七艘繕完無缺此外運船運艦一無所存蓋俄人於乞降之前已用機括水雷及魚雷自行炸毁也岸上砲臺及軍械所糧食棧舉凡重要之處破壞殆盡幾若人之體無完膚有戰艦名息拔司脫撲利者入水甚深似有炸沈之勢意者敵人僅存火藥一袋以故炸之不甚得力歟 
[譚日報論旅順俘虜]  
　　日本大阪某日報云旅順降後我軍俘獲俄人三萬二千名合臥病負傷者計之約近五萬人之譜攷之近世諸大戰如師丹一役法國被俘八萬二千人米芝一役法國被俘一十七萬人蒲列烏拿一役土耳其國被俘四萬三千餘人互相比較尙有不如惟敵人所有戰艦巡洋艦若干艘當要　未陷之前先被我軍掃除淨盡此則前古所未有者耳 
[譯英報太晤士論俄日戰事]  
　　英京倫敦來電云此間太晤士曰報發爲議論大旨謂日本大將乃木希典苟能一舉成功撃破俄之波羅的海艦隊則此後日軍必在沙河登岸然俄將苦洛拔托金刻尙徬徨無策如墮於五里霧中也以鄙意論之日本海陸軍旣非俄人所敵旅順一地俄人旣已疎防自此海上之權盡入日人掌握商船來往可保萬全矣 
[記荷蘭派艦保守中立海島事]  
　　英京倫敦來電云荷蘭國境司馬脫臘地方有島名殺朋者前已派出戰艦二艘鐵甲巡洋艦二艘砲艦一艘滅水雷艦四艘駐泊其間兹又添備戰艦三艘并由本國調遣甲乙兩軍艦鼓輪前往以壯軍威蓋荷廷當俄日有事時實欲何守局外中立之例也 
[記日民爭獻軍費情形]  
　　日本大阪某日報云近日大藏省查得開戰迄今全國民人獻金以充軍費者多至日銀二百零七萬八千二百三十六圓已用去一百六十七萬六千五百一十四圓另有一百六十四萬零四百六十七圓暫歸國庫存贮 
[日艦告成]  
　　日本東京某日報云我日横須賀船塢中近已製成滅水雷艦二艘一名有明一名舞鶴定於正月三十日孝明天皇祭期舉行試水典禮 
[譯字林西報論俄水手在浦灘殺人案]  
　　禮拜日德文報論審辦俄水手在浦灘撃斃華人一案謂此係華俄兩國交涉之事各國領事並未與聞其說似與前次謂租界領袖克總領事從中調停並竭力勸慰華人之語不符克君係各國領事之領袖雖未握有特權然代各領事立言甚屬明理目下上海居民已因此事大爲震動各國領事不能謂非切已之事置若罔聞假使寗波人中無明白謹愼之官紳如沈仲禮觀察其人者居間調停則上海何堪設想設租界擾亂之後欲再使之平安工部局固首任其責各領事亦不能置身事外由此觀之租界平安與各國領事蹤不相干然亦輾轉關涉現在審斷之事甚爲遲緩然卽使稍遲較俄艦不將犯人送交俄領事署與道憲委員會審稍勝一籌且會審之舉不獨可满人意亦與中俄約章相合蓋中俄天津和約第七條内載華俄人民在通商口岸及城廂有交涉之事須由華官會同俄領事或俄國派充駐札該處之員辦理又中俄北京和約載兩國人民犯罪雖可各照其本國例律辦理第須兩國會審云云今粤司克艦水手係歸中國管束之犯人雖只稍享自由之利益然與俄永手在香港經英國政府送往威海衛全歸英官約束情形已覺不同現在辦理此事似應使華人满意因犯人在艦中歸水師官員審辦並無華官會審華人無以知其公道與否是以余等甚望此事日有進境可使租界危而復安第照現下辦理情形甬人是否满意尙難預料聞道憲不願觀審已禀外部請示一面仍索兇犯先是禮拜一在曾俄署審鞫並未派陪審官到場是日堂上之意與是案眞情不甚符合若非道憲會審或派員會審總難免甬人驚擾假使甬人在俄署騷擾尙有巡捕圑練以及救火兵可以彈壓若並不騷境俄署惟是自行擾亂必致累及各項商務思之可危然此等無理取閙甚屬無謂因一人肇禍累及無數無辜之人而累及之人並非皆有傷害華人之心且反有安慰華人之意夫周生友固不境會逢其適耳假使是日有高貴洋人在彼與周生友易地而處恐亦不免喪身若是日俄官一聞此信卽將兇犯按照俄例盡法懲治以謝華人則華人明理者多或不至如此擾攘乃計不出此捱延至今致使華人以俄人撃斃華人與華人撃斃俄人辦法不同愈加忿怒溯肇事至今已三禮拜不過略爲小審豈以俄國兵弁水手逃避在滬或有數年躭擱故此事不妨遷延時日乎然公道一日不行民人必因疑生忿租界總難免危危機也以上論說甫經脫稿聞中國派有人員辦理是案至所派之人是答有權審斷抑仍係陪審則非本館所知也 
[蘇松太兵備道袁禀外務部及南洋大臣電文]  
　　鈞部憲臺鈞鑒佳電敬悉昨今各電計邀憲覧俄領獨斷萬難承認在滬華人亦决不甘服職道之爭執另設公堂會訊與請聲明不任保護限令在滬俄艦出口之辦法並非徇商民之意乃冒昧之舉也俄艦旣卸軍火具不干預戰事切結則不得以軍事犯論該艦旣歸我保護該水師提督與水手同在保護之列則已失其約束管理之權該艦旣下國旗俄領不能自任保護則俄領已失其約束管理之權該水手在中立國保護之下犯故殺中立國保護之人之囬卽勒令指交華官懲辦亦不爲過另設特别公堂原係格外通融豈可再事遷就乃俄領始終固執該艦不肯認中立國之保護中立國亦安能更爲之保護中立國不能自保護其人民何能保護該艦此案雖無關中立而實有因中立而始有該艦之容留非我不守中立實因彼不遵中立國之約束歸我保護者慘殺我人民我不能力爭則不歸我保護者其藐視虐待勢必更甚職道屢次照會俄領置若罔聞設遽與敷衍了結日後交涉其何能辦以外交之通例論固應如此以人心之公理論亦應如此此職道所爲日夜焦思於俄署開堂之議未敢輕諾不得已而有此不揣孟浪之請也事已匝月不能稍有挽公憤洶洶日甚一日今日各帮開商會聞四明公所明日亦有開議之說雖經職道與各紳董竭力開導然只能勸解不能遏抑只能暫阻不能終禁總之此案非辦到 
 
 

Page 3

 
 
特設公堂不能會訊非辦到會訊不能服衆然竊窺俄領亦有騎虎難下之勢伏祈鈞部憲臺迅電外部一面嚴詞照會俄使一面電胡大臣轉請俄政府飭俄領遵照并將如不照允若有不測不能保護預爲聲明鈞部憲臺力持於上庶凡商民可靖於下不然夜長夢多職道一身不足負此責也不勝急切待命之至十二月初九日戌刻 
[電飭防俄]  
　　寗波訪事人云本月初六日浙江提督吕道生軍門寗紹台兵備道高嶼觀察鎭海營統領吳吉人軍門同時接奉閩浙總督魏午莊制軍浙江巡撫聶仲芳中丞電札内開邇日有俄國兵艦數艘開駛來華鎭海口岸及定海三門海等處宜嚴加防守等因遵即通飭各營實力巡防毋稍蔬懈 
[湘撫過潤]  
　　鎭江訪事人云前署江蘇巡撫簡任湖南巡撫端午橋中氶由蘇過滬小　勾留卽乘江寛輪船溯江上駛本月初五日之晚十二點鐘時行抵京江　城文武各官咸登舟求見中丞一一傳進茗談良久然後興辭有頃卽鼓輪西上取道漢皋換乘小輪船赴湘履任 
[制軍察吏]  
　　金陵訪事人云署理兩江總督南洋大臣周玉山制軍下車以來勵精圖治而於攷察屬吏用意尤殷江寗課吏館候補人員冬季大考早經前督憲舉行制軍因欲一覘此間吏治情形因復示期覆試題爲問南洋以何政爲最要令各員條舉以對迨榜發傳見前列各員詢事考言以備他日分别任用是誠察吏之要圖也 
[丹徒决盜]  
　　鎭江訪事人云本月初四日丹徒縣署接到上憲公文飭將今夏行劫馬家山某姓家之盜犯某某二名就地正法等因　縣主張星五大令赴蘇公幹由常鎭通海道郭月樓觀察委糧捕同知饒子敬司馬代行司馬奉札後立卽乘輿至縣署升坐大堂飭將二犯由獄提出騐明正身喝令如法綑綁會同城守營守備王守戎帶兵二哨押赴北門外明正典刑 
[力爭會審]  
　　阿思哥爾俄逃艦水手兵斧斃甬人周生友一案自經俄領事特開公堂判兇手以監禁四年之罪卽將讞詞送至上海道署道憲袁觀察以並未會審所定之案不能承認因親至俄領事署拜會闊君謂此案關係甚大如不與華官會判上海各帮華商行將與貴國在滬商家停止貿易深恐率動大局釀成事端俄領事乃允將現在情形及所索辦法電告本國外部請示機宜 
[甬人聚衆]  
　　昨日上午法租界四明公所前忽聚有數千人蓋因先一日有好事者遍發傳單約各甬人在四明公所開議俄水手斧斃周生友一案也滬上各董事聞之深恐釀成事端急遣人前往分投勸諭令勿妄動道憲袁觀察飛輿至商會由德律風傳道轅譯員萬司馬詣法捕房及法領事署請派巡捕向各甬人好言安慰設法遣散公所中人則聲言此事已電禀商部外部及南洋大臣設法力爭俄領事亦已電告本國外部請示辦理爾等切不可輕舉妥授動人口實各人始漸漸散去 
[上海官場紀事]  
　　前日城内也是園崇正書院董事某君以院中已擇定十二月十二日散學禀請上海縣主汪瑤庭大令親臨考試大令允之○前日江蘇海運滬局委員樊少異明府炳煦綢捐南卡委員潘贊衡明府升嶽先後至上海縣署拜會縣主汪大令○前日天通菴保甲巡防局委員王坤元參軍乘輿至縣署謁見縣主汪大令○江蘇海運局委員王瀛洲明府改過局委員姚殿卿二尹寗滬鐵路局委員應振伯明府江蘇海運局總辦沈沂伯太守江蘇海運局委員姚伯由明府江南機器製造局提調李平書明府同於昨日詣縣署拜會縣主汪瑤庭大令○英美等國租界公廨讞員黄耀宿卸署松海防同知黄小霽兩司馬均於昨午赴縣署拜會汪大令○昨日江蘇海運委員戴勤生剌史由蘇來滬僑寓英界吉升棧隨詣蘇松太兵備道轅謁見道憲袁海觀觀察繼至縣署投剌縣主汪大令飭丁擋駕○某局委員温儀廷二尹於昨日詣縣署拜會縣主汪大令在令飭丁擋駕 
[電查欵項]  
　　日前蘇松太兵備道袁海觀觀察奉户部電查各項洋欵當卽查得共收關平銀一千七百十九萬兩除帶還三年欠息九百萬並溱補原派賠欵不敷十六萬兩外尙存八百六十三萬及二成常税四十五萬九千洋税五百四十六萬一千共五百九十二萬另有歷年墊還續借英德及俄法等欵曁匯豐金銀價缺少五百四十八萬有奇實存銀四十四萬兩仍照案備墊各項洋欵不敷之用業已開單禀覆户部察核矣 
[籌儲炸藥]  
　　本邑浦東二十二保二十九圖高橋附近有一曠地前護理浙撫余晉珊中丞備兵海上時曾派員勘丈擬建炸藥棧房嗣因京津拳匪亂興事遂中止昨日蘇松太兵備道袁海觀觀察忽奉兩江總督兼南洋通商大臣周玉山制軍札委查案辦理遵卽轉飭浦東保甲總巡謝岳松明府會同江海關税務司好博遜君勘明禀復明府隨傳諭董保議定地價不意業户朱琪林不顧大局妄圖霸阻明府查悉立卽備文移請上海縣主汪瑤庭大令飭提訊供一面據情申復觀察 
[司馬受篆]  
　　新任松海防同知沈逋梅司馬涓吉十二月初十日辰時接篆昨晨八下鐘時乘輿詣海防廳署恭行典禮然後趨詣道轅謁見蘇松太兵備道袁海觀觀察繼又至上海縣署及各同寅處以次投剌拜會禮也 
[海運開局]  
　　昨日爲江蘇海運滬局開辦之期先由會辦沈明府泗孫馬明府瑞熙率同委員司馬等人部署一切至亭午時總辦吳太守由錢江會館命駕赴局受各屬解米丁胥禀見一 
[尙賢堂年終大考案]  
　　本邑尙賢堂肄業生年終大考已經竣事兹定於十二月十二日午後四點半鐘舉行散學之典豫由總辦美進士李佳白先生柬請中西官紳到堂觀禮届時欽差商約大臣吕鏡宇尙書前出使日本大臣李伯行京卿發給各生奬物杭州洋務局總辦許觀察登臺宣講並有高材生胡君文耀沙君慶嚴君善坊秦君百里蕭君定安胡君博源誦背所著華英論說中西祝詞兹將肄業生年終大考案錄左品行吳桂堂陳梅奎陸仁齋萬國史記胡文耀沙慶東方史記陳梅奎吳桂堂頭等算法胡文耀劉季康二等算法嚴慈孫吳立鰲文法特班沙慶胡文耀頭班劉慈孫陳梅奎二班周雲章吳立鰲三班徐志薌許卓然地理胡文耀劉季康英文第六本胡文耀劉季康第五本吳桂堂陳梅奎第三本徐志薌許卓然第二本吳良楚英文論說胡文耀沙慶劉季康繙譯科沙慶嚴善坊 
[來信照登]  
　　啓者今晨見貴報所登小東門鼎豐洋貨店王某本店並無其事想貴報訪事人之悮被此有關聲明務祈更正乃禱此請貴帳房呈主筆先生台鑒小東門鼎豐洋貨號抄十二月初九日午前 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[總税務司函呈外務部詳論禁止長江輪船拖帶華船事]  
　　敬啓者長江一帶延及六七省凡各要港均立有税關釐卡稽征商貨其辦理章程原與各省收支欵項有關是以各官憲均不願輪船拖帶華船以免闖關越卡之弊始終厯辦在案光緒二十四年七月修改華洋輪船駛赴内港章程第七條内載此項輪船若拖帶船隻被拖之船應於何處釐卡候騐則該輪亦應於該處停泊該輪所裝之貨並被拖之船所載之貨俱照各該卡章程辦理惟洋商應遵之章須與條約相符仍由海關一體頒佈長江輪船若無海關特照一槪不准拖貨船註此條係將以前多年之辦法改爲定章又英國續議通商行船條約附件内續議内港行輪修改章程第九條内載無論各船或貨船均准輪船拖帶凡被拖之船隻其船户水手人等均應歸華民充當並不拘船東爲何人均須掛號方准由口岸行駛内港註閱此條係明准輪船拖帶各項船隻又第十條内載現在所定以上各章係補續光緒二十四年五月七月前後所訂内港行輪章程其未經此次所訂更改者則仍舊照行註解此語意他處可　第九條任便拖帶長江一帶仍須照前　明之章辦理各等語兹准德國大臣函稱德國政府講解約章長江一帶輪船均可任便拖帶各項船隻並無限制請爲照辦等語前來當經復以早有不准拖帶之辦法嗣於二十四年有如何卽准如何不准拖帶之明章復故有十八年之續議商約明言未經此次所訂更改者則仍舊照行如此雖有無論各船或貨船均准拖帶之語仍無將長江專意作廢之明文仍二應照長江專章辦理所請照他章辦理一節實不敢擅允若由貴大臣向外務部商訂一面由長江各督撫允辦方能照行等語復訖因思該大臣必將向貴部及各督撫申請此事故將約章各情備函佈逹一順勛安 
[輪船防患]  
　　鎭江訪事人云邇來行駛内河之各小輪船往往貪載多人以致驚濤駭浪之中時或失事淹斃常鎭通海兵備道郭月樓觀察有鑒於此特與鎭江關税務司雷樂石君商訂章程限以額數本月初三日復由雷君出示曉諭略謂前經酌定小輪船曁拖船載客額數免險試辦章程現奉總税務司札開奉外務部核准札行查照轉飭各關税務司遵照辦理等因奉此應卽照辦合行出示曉諭爲此仰華洋各小輪商知悉爾等務當一體遵照不可稍忽其由該輪船拖帶之客船祇有已赴本關掛號之船隻方准拖帶該輪船曁掛號之拖船酌定載客之數塡明專照不得逾額多載倘載客逾額卽將該輪船曁拖船罰辦仍將專照撤銷决不寛貸其各凛遵毋違特示 
[吳中人語]  
　　姑蘇訪事人云日前道前街日昇客棧忽來一人自稱新科翰林院庶吉士行装旣卸卽詣文武各署投剌拜謁并餽送硃卷對聨旋經藩憲陸申甫方伯之公子覷出破綻禀經方伯拿交理問廳看管旋訊知其人籍隷陜西姓鄭所冒者爲藍庶常文錦方伯見其書法尙佳姑從寛典飭理問廳某參軍笞責數百下驅逐出境不復科以罪名○前者閭門外某圖地保章和尙串通流氓某甲等人向粤人藍某藉端索詐致藍投河自盡報經長洲縣蘇静菴大令詣驗提訊擬將章科以軍罪充往甘肅其夥某乙科以徒罪甲則永遠監禁已於本月初五日解經臬憲朱竹石廉訪過堂提勘不日卽當起解登程矣 
[鄉人毆勇]  
　　日前本邑浦左人沈阿土爲故父營葬被旋兄沈杏園攔阻以致互起爭端旣而杏園好投保甲總巡局控告總巡謝岳松明府飭提阿土管押諭令調處妥洽阿土家屬杭不遵諭杏園亦聲請明府派勇彈壓洎勇丁張某奉令前往不知因何被旁人所毆明府聞之勃然大怒立將阿土移送上海縣署請縣主汪瑶庭大令訊懲並限交唆使之孫聚華到案 
[譌傳姓氏]  
　　前日報登鼎豐洋貨店執事人王某吞烟自盡投報上海縣署後叩求免驗等情兹悉自盡者實係福和洋貨店執事人孫壽山前報所紀蓋悮傳也 
[太守修橋]  
　　本城老北門新北門大南門三處吊橋均因年久失修漸次朽壞刻已經馬路工程局總辦翁子文太守飭匠一律興修以免行人繭足矣 
[法舉總董]  
　　本邑法界公董局首董歷年更易須由各董公舉本月某日寓滬法　官商齊集大自鳴鐘下議事廳羣推東方匯理銀行總理人某君業已互相畫諾矣 
[上海縣署瑣案]  
　　朱禮誠控李寳康吞没生財租價等情前晚縣主汪瑶庭大令升堂訊究朱供小的向在香花橋開設萬春和油酒店後因虧本閉歇光緒二十八年十一月李與劉進升范王書租賃生財合股開店當收頂首洋銀二十六元每月租價六元小的祇收一個月卽出外貿易近日歸家始知去年五月李等已將生財運往别處被欠兩年租價向索圖吞爲特扭求訊追相契呈電李供開有乾順寶和兩燭店雇劉經理寳和虧空不少去年二月欲往查帳劉卽逃逸范子耕成在小的處學業於今春正月辭歇至劉范於光緒二十八年冬租朱生財開店小的並未與聞大令飭交人保出聽候查明復訊察斷○浦東保甲總巡謝岳松明府函解沈阿土强葬父棺毆撃局勇一案到縣大令研訊之下原告沈文彬供小的有地九分已葬祖父兩代棺木堂弟阿土近將伊父之柩强葬其地向阻不服求卽究懲阿土供小的故父棺木無地營葬因與文彬同祖故欲棺附葬祖墳文彬率同局勇阻攔致妹夫孫瑞華與勇互扭小的並未逞兇局勇劉海春禀文彬到局控告阿土强葬父棺局員謝大老爺命小的前往彈壓反被兇毆大令姑念阿土貧苦令向文彬叩頭求准附葬其父棺木毆勇毁衣等情另行察辦○上月南匯魯家匯航船主桂惠卿投縣控楊阿木糾同張阿順在途攫取洋銀等情近始將楊獲案研訊之下楊供桂欠小的修船工錢一千三百文上月在途相遇向之索取桂命小的隨到航船錢雖照付突被批頰小的並未較量實無糾同張阿順攫伊洋銀之事大令飭押候傳桂到案質明核奪 
[英美等國租界公廨紀事]  
　　某號華捕送迷路女郎鄭翠珍至廨讞員黄耀宿司馬著留候出示招人認領○前日包探竇如海送流皮黄鳳珠卽徐三寶及傭婦徐丁氏至廨聲稱此妓不願爲娼請爲安插司馬著留候發棲流女所妥愼擇配徐丁氏釋回昨又奉諭改發濟良所蓋防龜奴鴇子朦混領回也○二百三十九號二百四十二號二華捕送在沿拉客之流妓洪愛寶及傭婦魏萬氏至廨司馬著交官媒看管候訊○二百六十號三百四十號二華捕解送病氏　季芳到廨禀請妥爲安插司馬著送棲流交棲所醫養 
[英租界捕房紀事]  
　　昨報紀中國通商銀行執事人某甲著傭人陳榮興送銀禀三千兩至花旗銀行被陳携之而逸報經捕頭嚴行跴緝前晚包探李星福獲諸美界錫金公所左近帶入捕房捕頭著押候解送公堂禀請讞員黄耀宿司馬訊辦○前日傍晚六點鐘時英租界大馬路山西路卽興讓街口五百零六號門牌源和祥洋貨店樓上忽然火發店中人喚同　印各捕汲水救熄事後捕頭派包探劉銘芝陳金標往查見板壁等處均已焦灼不堪詰其起火情由不能指實惟稱曾保火險銀三萬餘兩所備各貨似不甚多因將店主樓聽卿解送公堂禀請訊究○ 
 
 

Page 10

 
 
陳永祥手携衣服三件行經松江路帶鉤橋畔被歹人陳蘭根攫之而逸適爲包探何阿春所見帮同追獲帶入捕房捕頭著押候解送公堂禀請訊辦○妙手空空兒陳銘福不知在何處竊得衣物携赴某押店求質適爲包探陳金標所見拘入捕房捕頭著押候解送公堂禀請訊辦○馬夫方阿友驅車至北京路被陸和桂所拉載貨車撞壞車門致相爭執經一百九十四號巡街捕一件拘入捕房捕頭著陸賠洋銀五元爲修整之費○雲南路一百零一號門牌某姓家被賊竊去衣物報由包探石金榮將賊拿獲起到原贓押候轉送公堂禀請訊究 
[法租界捕房紀事]  
　　前年甬人張某曾往南洋新加坡開墾薄有積蓄近日回滬賃居首安里前晚其妻胡氏將所藏洋銀二百一十元席捲而遁隨查知與某洋行小工某甲有染實由鄰居某某二婦勾引所致因將二婦扭入捕房捕頭命押候交到張妻以便解送公堂禀請讞員陳楚生大令訊究○前晚積竊王阿四掩入北京輪船上行竊某客所携衣物適被包探查獲送入捕房捕頭令押候解送公堂禀請訊究○扒手某甲竊得某甲所佩銀質對時表携至某押店求質經包探拘獲送入捕房捕頭著押候解送公堂禀請訊究 
[美租界捕房紀事]  
　　前晚十點鐘時東洋車夫劉阿榮載法國水手某甲至虹口司各脫路某粤妓家門前忽稱被劉攫去對時表一枚互相爭閙適爲四百零九號巡捕所見一併帶入捕房捕頭詰知憑證全無釋之使出○昨日第二十三號東洋車夫某甲曳車至乍浦路不知缘何被西人某乙踢壞其輪因喚令五百二十四號巡捕將乙拘入捕房捕頭詰間之餘乙願償修費若干因卽釋出○昨晨偷兒周光生掩入有恒路第八十二號門牌某姓家行竊被窩等物携之而出適爲包探顧福其所見帶入捕房捕頭令押候解送公堂禀請讞責耀宿司馬懲辦○昨日小竊王金生掩入西華德路老街某車寓内乘間行竊小車一輛後經某包探查獲送入捕房捕頭著押候解送公堂禀請訊辦○昨日甲乙二西人不知何事經六十六號西包探獲諸斐倫路某客棧帶入捕房捕頭著押候解送本管領事署禀請訊究 
 
 
 

Page 11

 
 
   
 
 

Page 12

 
 
 [P暫署兩江總督端等奏爲江西省紳籌辦全省鐵路擬將引鹽加價撥充經費摺廿四日> 
　　頭品頂戴暫署兩江總督調署江蘇巡撫湖北巡撫臣端方頭品頂戴署理江西巡撫陜西布政使臣夏旹跪奏爲江西省紳籌辦全省鐵路擬將引鹽加價發充經費恭摺仰祈聖鑒事竊據江西省紳士前署山東鹽運使候補道梅啓熙江蘇候補道歐陽霖工部虞衡司員外鄖程志和户部主事鄧福初刑部郎中伍兆鰲户部主事陶福祖前吏部主事陳三立翰林院編修黄大壎禮部主事劉景熙等呈稱近年各省鐵路利權列强皆思覬觎是宜　自籌謀預爲地步現擬将江西省鐵路統歸本省紳商通力合作自行承辦惟事體重大必須巨紳主持擬卽公舉在籍紳士前江寗布政使李有棻爲全省鐵路督辦懇請會奏等因又據前江寗布政使李有棻曁該紳等呈稱開辦江西鐵路首以南昌九江爲權輿以次擴充需費甚鉅除設法招股外必先籌常年專欵方可及早開辦以冀揀成兹杳有食鹽一項爲全省人民日用所必需若援案加價每斤定以四文則每年可得二十餘萬所取無幾不至病民通省照辦亦無偏私之弊且現在各州縣興辦小學堂需欵甚急若以所銷引數以加價多少作爲各州縣公股每年所獲股息卽由各州縣承領以充學堂經費及地方善舉之用是取於民者仍還之於民尤爲一舉兩得公請會奏立案並將開辦章程議定呈請核辦前來臣等杳今日各省路權關係兵政財政命脈果有地方紳士公司認辦則權力不爲外人所侵利益卽爲中國所擅亟應維持保護以　其成該紳等公舉李有棻爲督辦前准商部咨稱業經江西全省京官在京遞具公呈由部奏請奏旨允准在案此次所定章程亦尙周妥惟是事體重大必須先有常年專欵方能陸續舉辦該紳等雖經手任股本而工費繁鉅事當圖始未必能十分踴躍又非有大宗的欵不能立基礎所請援案加價自係萬不得已之舉臣等查江西引鹽前因籌墊賠欵業經先後加價十文深恐私充官滯有礙引商疉經電商兩淮鹽運司及江西督銷局體察情形互相斟酌兹據該司局覆稱雖同有滯銷之慮而以全省路權所在不得不勉從其請惟請於緝私一層力加整頓俾圖挽回臣等再四籌思竊以鹽爲小民日食所需不以價之貴賤而增減卽岸引亦不因此而暢滯贑紳以本省願出之錢辦本省應辦之事似不能多存顧慮致遏衆心况各省加價不止一次亦不聞稍有阻礙卽或偶形滯銷將來鐵路告成貨物流轉其利益亦必十倍於此仍可徐圖抵補應請淮於江西引鹽每斤加價四文另欵提存悉數撥充鐵路經費俾得無誤要工早圖實效以仰副朝廷振興商務收回利權之至意至該紳等聲請所銷引數留作各州縣公費辦法是否可行業經飭由藩司核議詳覆另行酌辦除開辦章程分咨外務部商部户部查照外所有江西省紳籌辦鐵路擬將引鹽加價撥充經費各緣由謹合詞恭摺具陳伏乞皇太后皇上聖鑒訓示謹奏奉硃批著照所請該部知道欽此 
[湖廣總督張]  
　　奏爲湖南調防武員畏葸乖謬擅自離營遠颺擬請旨先行革職查傳究追摺廿四日太子少保湖廣總督臣張之洞跪奏爲湖南調防武員畏葸乖謬擅自離營遠颺擬請旨先行革職查傳究追恭摺仰祈聖鑒事竊照本年五六月間因桂匪竄擾湘邊戒嚴迭經會商籌撥防軍當據鎭算總兵周瑞龍辰永沅靖道莊賡良禀派署鎮中軍遊撃熊泰榮率隊赴靖州一帶相機防勦時値匪擾黔境氷從縣之大年河貫峒等處經莊賡良派隊馳援鎭道各標員弁同時奮勇進攻獨該署遊撃熊泰榮駐紥長春堡延不前進及各該援軍得手攻克貫峒熊泰榮反揑禀冒功適周瑞龍親至靖州查悉情形飭令速回鎮　一面具禀到臣正在查叅核辦間又據周瑞龍呈稱該鎭抵署後查知熊泰榮自防所撤回並不回營聽候查辦業已私自速颺僅據該家屬呈繳中軍遊撃關防曁熊泰榮所留印禀一件内稱感患疫病進省親醫等語所有任内經管錢糧欵目均未交代清楚誠恐尙有虧短如該員由湘到鄂請就近扣留飭卽回營清理等情前來臣查該署遊撃熊泰榮於調派防剿之時並不能親臨前敵迅速赴援已屬畏葸無勇迨經撤回本營又不静候交替輒敢擅離職守至今尙無下落舉動尤爲乖謬當兹整頓營防之際未便稍事姑容相應請旨飭署湖南鎭筆鎮中軍遊撃留湘補用叅將熊泰榮卽行革職以肅戎政而飭官常除另委接署並通行湖南湖北兩省查明熊泰榮現在逗留處所立卽押令回營清理交代如有虧侵餉項情弊另再從嚴究追外謹會同署湖南巡撫臣陸无鼎恭摺具奏伏乞皇太后皇上聖鑒謹奏奉硃批著照所請該部知道欽此 
[暫署兩江總督端奏爲查明浙江秀水縣叅案據實覆陳摺廿四日]  
　　頂品頂戴暫署兩江總督調署江蘇巡撫奴才端方跪奏爲查明浙江秀水縣叅案據實覆陳仰祈聖鑒事竊查接管卷内承准軍機大臣字寄光緒三十年七月十三日奉上諭有人奏浙江秀水縣城内白畫搶劫戕殺事主該縣並不上緊緝捕勒令改爲被竊希圖規避處分等語著李興銳確查具奏毋稍徇隠原片著鈔給閱看將此諭令知之欽此遵旨寄信前來經前署督臣李興銳札　江西候選知府曹樹藩前往確查奴才到任後又經委令江蘇候補道俞明震親赴浙省按欵查訪確情去後兹據禀覆前來奴才覆杳原叅所指秀水縣城内酒仙廟前白晝搶　戕殺事主該縣並不擒拿反責事主勒令改爲被竊一事案查本年六月初四日有王店鎮航船幫夥張阿大携帶信洋往各家分送行至酒仙廟被人謀財殺死該縣壽椿於初次勘驗後欵爲暫殺曾因事主杭辯暫行看管檢查全卷該縣通禀稿内叙述此案情形於盜殺暫殺語多含糊又有事主之弟及王店鎮紳朱主等控府禀詞三詞均有該縣欲諱盜爲讐逼令事主縣結並將事主覊押扣留航船等語嗣後各失主赴縣呈報失單銀洋至三百餘元之多該縣自知辦理錯誤又經塡發賞格會營通緝尙與有心諱盜始終隠飾者有間原叅謂責打事主勒令改爲被竊並不會營緝捕未免言之過甚此等白晝通衢劫殺重案當時萬喧傳斷設詞隠諱該縣雖愚豈能以威脅從事嘉興府知府惠格於此案上控禀中未能嚴切批示且於該縣管押事主扣留航船種種謬誤之處嚴加駁斥是以當時輿論不免譁然至浙江撫臣辦理此案批詞至爲嚴厲並經發電斥青派員會審一切極眞實不至如原叅所云去省雖近幾同聾瞆者也現在府縣均經調任此案亦已獲犯惟供詞狡展尙難定爲　盜秀水縣知縣壽椿於城内白晝盜劫重案不能細心審勘轉將事主看管辦理實屬顢頇應請旨交部議處以示懲儆嘉興府知府惠格疎於考核並請交部察議至所獲之犯是否眞盜應由浙江撫臣嚴飭該地方官上緊審訊分别辦理所有查明秀水縣戴内盜案並擬議緣由謹恭摺繕陳伏乞皇太后皇上聖鑒訓示謹奏奉硃批著照所請該部知道欽此 
 
