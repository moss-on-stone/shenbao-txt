# 1919 - 310 - 4916790

 

Page 1

 
 
   
 
 

Page 2

 
 
   
 
 

Page 3

 
 
時評 
[厭惡（冷）]  
　　凡一人或一黨平日所行之事雖不當事事迎合人意然亦不可事事令人厭惡也蓋事事迎合人意者未必即善而事事令人厭惡者則其不善無疑也 
夫安福部之至於今日幾於盡人所棄且爲北方各派所不容者其至要之端即其平日舉動多爲人厭惡故也 
[命令]  
　　十一月十二日大總統令據兼署内務總長朱深呈請於京師及各省區地方籌建功德祠將前代及民國之有功於民與夫行誼民資矜式者通令合祀等語崇德報功古有明訓緣情制禮代設專司民國肇興未遑制作除春秋丁戊之祭國晵忠烈之祭業經分别舉行外其他禮典猶付闕如旣無以闡往哲之幽光更無以示羣倫之觀感允宜虔通肸蠻合薦苾芬舉凡捍患禦菑勤副定國與夫鄉閭獨行往代名賢但足爲百代之模刑均應享千秋之俎豆著即由該部旁稽載籍博考成規將此項合祀事宜詳加審訂呈候施行以隆報饗而垂久遠此令 
[專電]  
　　北京電組閣民題表面似付停頓實際仍分任接洽聞靳晤李劉兩議長對新國會安福部有可予維持之表示張志潭周自齊亦向各派親自疏通再經一二度卽可圓滿解决 
（十三日下午三鐘） 
北京電又有靳兼財政田調陸軍説但府院均否認 
北京電頃劉輭格謁段詢周任財政是否段意段令傅良佐代見（十三日下午三鐘） 
北京電徐樹錚處分蒙事暫不回京昨來兩電一復安系對閣員不主堅持一上政府報告詳情於陳毅主張撤換 
北京電王揖唐電安福部速結預算卽行閉會（十三日下午三鐘） 
北京電陸徵祥復電力辭外長靳去電勸駕詞極懇切 
（十三日下午三鐘） 
北京電裁兵草案要點（一）特設委員會未成立前由參陸處暫代（二）被裁軍官士卒經予雙餉作爲退伍軍械應全繳還其上中級軍官有特殊功績者另行任用（三）湘贛前線暫維現狀（四）專員赴各省調查謀軍政統一（十三日下午三鐘） 
北京電某要人談裁兵委員會案尙未擬定王士珍來京須稍緩（十三日下午三鐘） 
北京電裁兵委員會由張志潭擔任籌備設在公府内不與參陸處混合（十二日下午十鐘） 
北京電舊交系組中央銀行預備代國庫已秘密進行 
北京電吉會路約將簽字先交三百萬（十三日下午三鐘） 
北京電解除德奥人民禁令辦法已由部分别决定 
（十三日下午三鐘） 
北京電靳派宋振綱等爲裁兵問題分赴甘肅山西歸綏一帶陳説利害（十二日下午十鐘） 
北京電義使因長途飛行擬在番禺縣某地設站陸部電粤酌辦（十三日下午三鐘） 
北京電留日學生電控江庸請罷斥（十三日下午三鐘） 
香港電昨光復廣東紀念各界公祭黄花岡烈士巡行極盛 
（十三日下午二鐘） 
香港電譚浩明陽電反對軍府改組（十三日下午二鐘） 
香港電陳炯明方聲濤水火甚深恐起衝突（十三日下午二鐘） 
香港電國民報記者五人因公司風潮被警捕去大同報亦被搜（十三日下午二鐘） 
[世界路透電]  
　　華盛頓電（無日期）美國大西洋艦隊定期一月間在南部洋面舉行冬操操畢將取道巴拿馬運河赴南美各口岸 
紐約電（無日期）七日匯兑率如下大條銀每盎司美金洋一元二角三分又八分之五墨洋每元合美金洋九角七分又八分之一 
亞拉波里斯電（無日期）美國地方審判所於七日下諭令美國礦工取銷罷工命令蓋本月一日有煤礦工人一萬四千人運依命令罷工也 
華盛頓電（無日期）檢事長宣稱司法部决議放逐在美營業之外人（此條有疑點）星期五六兩日警察在各城鎭從事搜查拘獲不正當之外人二百餘名以奥人居多 
紐約電（無日期）美國海軍顧問部中之斯泊里氏發明一迴轉機羅盤針可使航行家隨時知眞正之北方不若今之羅盤針常受船上所載金屬之牽制 
七日倫敦電湯末斯氏宣稱路工大會頃已告畢確實表明路工幹事會必須立卽設法解决工資問題現已與首相喬治氏於星期四日會商 
七日倫敦電據官中查稱各行政部職員自十月一日起裁减八千人目下共有四十萬人 
六日華盛頓電國際勞工大會議决以工作鐘點問題移交特别委員會核奪 
七日柏林電近在國會前被擊之獨立社會黨員哈斯氏今日因傷逝世按氏當日赴國會乃擬發表德俄關係之秘密情形 
七日華盛頓電煤務幹事會下令後有外船多艘覊留不能開行當局現先顧陸地運輸卽美船亦置於後紐約受影響之船共有二百十艘其中英船多艘現信將赴海里波克斯裝煤 
六日開羅電政府下諭禁止示威運動 
七日巴黎電據布京蘇菲亞電稱前首相賴杜斯拉伏夫氏黨二百人關於戰爭責任事被逮前賴氏之内閣人員多在其内不日將開始談判引渡前布皇飛迪南前陸軍統帥傑柯夫將軍及賴氏三人 
八日巴黎電法國飛行家波萊氏已抵波斯布希爾 
八日巴黎電西班牙皇昨游凡爾塞及和約簽字處之鏡宫 
九日巴黎電明年十月巴黎將開治癆大會凡在國際聯盟會之各國中治癆會均得派代表與會 
七日倫敦電商部十月份報告是月出口貿易共英金七十九兆鎊入口貿易共一百十五兆五十萬鎊較之上年同月一多三十六兆二十五萬鎊一多三十六兆鎊 
九日倫敦電英相喬治在市尹大讌會時演説謂常識好竟已使吾人獲勝於戰爭更可使吾人造成和平事業今困難問題尙待解决第一爲愛德里亞海問題余信當可得一解决方法而無礙於意國之利益與榮譽意國於戰爭危迫之秋出場相助且與英國人民感情素佳但奥國内釋放之民族亦必獲享公道第二爲土國問題土國在和平時較在戰爭時尤爲擾人協約國現已議决對土之根本上解决辦法不使希臘人阿剌伯人與阿米尼亞人所居之地再見土國不良治權至於黑海門户業已議定公諸各國而其守護權亦不復託諸違背信約之一國俄國事態頗不爲佳一星期前曾有早日結束之氣象但在今日爭端似將愈爲延長矣彼得格勒之陷落今已無望台尼金將軍之進窺莫斯科亦暫停頓而沃木斯克之最近消息亦不令人安慰但俄國爲事常幻變之國若謂過激軍可征服全俄則殊非是蓋俄國農人心中固靨惡過激主義也余曾預言過激主義非槍砲所能剷除當用他法制之余深願此言不中高等議會曾擬解决俄事余望列强能再設法得收解决之實效恐寒冬届時俄國　黨當可有所省悟果爾則列强有促成俄國和平機會矣 
[太平洋路透電]  
　　十二日張家口電呼圖克圖鑒於中國對取消外蒙自治事之活動故已將此問題商諸刻在庫倫之各旗王公大員喇嘛等蒙古政府各員皆贊成取消而喇嘛等則反對之今順有反對政府之氣象但因華兵在此得免暴動據蒙古内務總長意見蒙古國務總理與外交總長簽字後即可取消自治無須呼圖克圖與喇嘛之同意 
十三日北京電聞中國與南美波里維亞國已由駐東京之兩國代表締結通商條約中國不以治外法權給與波里維亞國 
 
 
 

Page 4

 
 
G> 
[唯一毒門陳伯威醫士]  
六馬路電車轉角處後面東首第五石庫門左 
[懷安施醫局]  
花柳一症首在愼醫陳君伯威懸壺海上越念餘年凡經治愈指不勝屈近更參用注射血清新法見效益臻妥速世有患者幸注意焉 
[贊成人]  
朱葆三沈聨芳楊少川周金箴虞洽卿顧馨一王一亭傅小庵謝仲笙謝蘅牕梁炳垣吳蔭庭姚紫若錢達三聞蘭亭項如松 
[寳和洋行禮拜四五拍賣上等住宅]  
准於念一念二兩日上午十點鐘及下午二點半鐘在新閘路三十七號内拍賣客廳書樓彈子間大菜間房間浴間大洋琴乾隆年代楠木大座椅茶几織羢天津地毯織羢緞面椅子色紅木方檯德國彈子檯高柱全銅床留聲機器紅木榻床來路銀箱落地大鐘白石鐘嵌鑲屏風揷鏡掛屏柚木火爐鏡金邊大油畫水畫畫鏡色拉門火爐古銅大鐘中國古董古銅花瓶磁器磁三星柚木山扒酒架柚木古董櫉書櫉大寫字檯信箱車料器銀器刀又窗廉檯布搽布打球器具花架猿猴二只四只汽缸機器脚踏車一部六人座位汽車一部高板雙輪馬車一部外國大馬一匹並一切上等木器及什物不計於十九二十兩日可請先看此佈寳和洋行啓 
[瑞和洋行禮拜五拍賣]  
准於念二日兩點半鐘在本棧拍賣華記順風車鮮花童鐘牌元羽綢三磅半至四磅半鴕鳥紅標雙得利漂布怡和獅馬紅冲毛呢裕昌色元斜地羽綢公平六子高升元冲西緞另行色絲絨稍漬十支愛國牌本廠棉紗十支牛耕田印度棉紗餘貨不計此佈瑞和洋行啓 
[禮拜五拍賣]  
書籍古畫郵票魯意師摩洋行始創自同治十三年即英一千八百七十四年准於念二日下午二點半在本行拍賣著名書籍法文詩詞上等古畫如阿軋而倍氏欽差初次到京等圖并古舊各國郵票花名繁多不計此佈魯意師摩洋行啓 
[禮拜五拍賣]  
板木壳件洋行始創自同治九年即英一千八百七十年准於九月念二日下午三點鐘在虹口東百老匯路鄧脱路口百滙木廠内拍賣花旗洋松亞克等以及他種板木十七萬數千尺分小莊拍賣欲拍者隨時先可至該處觀看惟拍後當付現銀限三天出清此佈壳件洋行 
[瑞和洋行禮拜五拍賣]  
念二日十點鐘在本行拍賣中國繡花衣服扇袋等又打字機器皮鞋銀器刀叉地毯電燈電火爐各種外國木器另物等不計此佈瑞和洋行啓 
[華商拍賣每逢禮拜六]  
下午二句鐘排呌花素羅緞夕法線呢各色花標及呢絨等届時請早降面拍可也本公司啓 
[禮拜二拍賣]  
洋酒食物魯意師摩洋行始創自同治十三年即英一千八百七十四年准於念六日十點鐘在本行拍賣爲司格窩而湯陳酒法蘭西意大利萬滿舍利巴德温白蘭地羅姆薄荷酒一切雜物以及杏仁晒定鷄絲牛油橄欖番茄汁蜊蚟波羅蜜牛尾湯牛奶一應吃食不計禮拜一可看此佈魯意師摩洋行啓 
[寳和洋行禮拜一拍賣不限價]  
北京聚興成送來大宗各色珍貴細毛皮衣皮統 
准於念五日上午十點鐘接下午二點鐘在本行不限價拍賣銀針紫貂元狐海騾白狐銀鎗貂膆火狐葡萄嵌青種羊玉帶嵌紅順腿眞銀鼠灰背灰鼠羚羊灘皮大虎皮豹皮狼皮毯及女裝狐皮領袖頂上好絨羊皮等花色繁多不及細載於念二三四等日可請先看此佈寳和洋行啓 
[禮拜一拍賣]  
貴重地産魯意師摩洋行始創自同治十三年即英一千八百七十四年准於二十五日下午四時在本行拍賣貴重地皮一塊照道契最見十一畝二分五厘六毫掛第四五三五並五九八八號坐落善鐘路之西離徐家滙路約二百碼霞飛路五百碼宜造時式住宅等用又一塊照道契量有一畝六分○六毫英册第七九三一號坐落蘇州河灘上卽蘇州路十四十五十六號上連住宅三坐每年可收房租銀一萬四千四百六十兩該房租契於一兩年即行滿期届時再訂租約房租定可稍漲欲知詳細請詢問本行可也此佈魯意師摩洋行啓 
[瑞和洋行禮拜二拍賣]  
貴重地産洋房准於陰曆九月念六日下午四點鐘在本行樓上拍賣上等産業一方該産坐落海能路底英册第四六三三號工部册北第九七八號又美册寳山第三八號二塊相連按道契共計地五畝九分四厘五毫上造有二層樓洋房八宅即海能路第十四十五號及界路弄第一至六號以上房産現在每月收租金三百念五兩又三層樓寛大洋房一宅（即界路弄第七號）内有大小房間十餘間冷熱水管子電線以及一切裝璜均極完備精美並有極大花園約佔地三畝花棚馬棚俱全該産四週甚爲熱閙如嫌現在収入不佳儘可改造各客欲知詳細及觀看者請駕小行面詢可也此佈瑞和洋行啓 
[瑞和洋行禮拜二拍賣地皮]  
准於念六日下午四點一刻鐘在本行樓上拍賣地皮一方坐落徐家匯路即福開森路底英册第七六○一號計地二畝一分四厘五毫該産如造住宅最爲合宜各客欲看圖樣及知詳細者請至本行面詢可也此佈瑞和洋行啓 
[遺失莊票]  
昨在途遺失由顔寳記轉付與陳勝記付來協裕莊票第六千四百五十五號一紙計洋二百元本月廿二日期該票已向協裕莊止付作廢各界切勿受愚收用特登申新兩報聲明蔡全昌號啓 
[遺失輪船招商局老股票]  
啓者温兆基名下附入輪船招商局股份第九千一百八十四號至八十八號共五股執有股票一張息摺一扣茲爲曩在厦門被竊遺失該股票曾向地方官禀失在案並向招商局掛失作廢並補給新股票特此廣告江金杓披露 
[成單作廢]  
啓者本號於舊歷七月廿五日購定源順號南市花衣五百包價卅兩正議定陽十十一十二月送日華紗廠交貨詎該號因虧倒閉已久此項定貨以致到期無交茲本號已於本月十八日重向别號購進南市花衣五百包議價卅兩零五錢所有從前購定源順之貨當然作爲無效恐未週知特登申新兩報聲明作廢上海恒記花號啓 
[聲明本號支票作廢]  
茲由義大染坊領布本號染布歷有年所素無虧缺乃於八月間該坊主王信松卽王麻子來本號聲稱染布統已染就意欲先支期票洋二百元本號因已領布旣可出坊卽付伊期票九月念五期一百十九號洋一百元又念九日期一百念號五十元一百念一號一百元不意票將到期布未染出始由昨晚該坊染司來稱王信松由十六日遠颺遍覓無踪故此將該期票止付特登申新兩報聲明作廢此佈隆仁昌衣莊謹啓 
[支票作廢]  
前有丙康顔料號張汝霖兄在敝處借去源大支鎰康莊第六號六月初八期元三十兩又第七號六月十八期元八十兩啓昌支老久大鼎記莊第五號閏七月初十期元四百兩又第六號閏七月十五期元四百九十兩潘佐方借支裕源十一號八月十八洋七十五元以上各票因到期均未有銀欵付來解根故早已關照莊上作廢惟廢票屢索迄未收回茲恐遺落在外日後或有枝節發生特登申報聲明作廢徐樹棠謹白 
[遺失派司]  
今遺失陽歷十月七號江天輪進口八十次由甬三萬五千一百五十一號派司二號ＹＳ麥棉花卅包派司一紙曾於陽歷十月廿三號報臺東九出口念包尚餘十包在關遺失今向海關聲明另補新派司嗣後無論中外人等拾得作廢恐未週知特此登報聲明源豐謹啓 
[遺失棧單]  
茲於九月十九日遺失恒豐廠雙美粗布棧單念疋一包一千八百○四號如有人拾得作廢特登申新兩報聲明此佈鼎豐號謹啓 
[方單被竊]  
茲竊失吳淞鄉騰四十圖北民圩二十六號四坵曹阿四户田八分八厘四毫方單一紙特此聲明作廢曹趙氏白 
[取銷廢憑]  
茲因敝由元隆莊滙兌八月底規元一萬兩正曾經該莊書出敝抬頭憑信八封計四千兩二封一千兩六封向申吳南浦兌此元業經本號期前聲明將該憑取消倘有中外人等拾得槪作廢紙無用恐未週知特此聲明湖南省興盛隆告白 
[遺失莊票]  
今遺失益豐莊第二萬零二百七十六號票一紙計九月念一日期元三百念兩○五錢一分業已向該莊掛失倘有發現作爲廢紙特登申新兩報聲明德順仁啓 
Private　Fnglish　lessons　given　by　an　expericnced　American　teacher　at　cheap　rates　Write　to　Room　9,3　Young　Allen　Ter　race,　near　Quinsan　Garden,Shanghai,or　call　there　between　7　and　8　P.M. 
BACK　TO　THE　FARM:Every　where　men　of　the　city　are　being　attracted　by　big　possibilities　in　scientific　farining.Provides　heal　thful,interesting　and　profltable　vocation　with　prospects　of　early　financial　independence.　The,LC.S.teaches　Soil　Improvement,　Farm　Crops,Livestock,Dairying,Fruit　Crowing,Vegetable　Grow　ing,Poultry　Farming　etc,　etc.Request　interesting　caralog.Office　16A,International　Correspondencc　Schoots,Llc　Nanking　Road,　Shanghai.（２０） 
[受盤聲明]  
東方洗衣作已盤與東方桂記爲業所有前東往來賬欵等情均歸前東自理與桂記無涉特登申新兩報聲明法界巨賴達路二八三號東方桂記啓 
[楊樹浦地皮注意]  
茲有人欲買地數畝在揚州路平涼路華盛路左近價在一千四五百兩以内者請函致申報館第十一號信箱交楊樹浦先生収 
[召租]  
今有四川路一百卅四號洋房二三兩層樓出租出入方便爲寫字間及住宅均甚相宜如有合意者請隨時來看及接洽可也 
肝胃氣痛專科徐隠樵診所老垃圾橋北首和濟里一家 
[九團世醫秦詠花傷科專家]  
專治跌打損傷接骨入骱統治新傷宿傷等症並精理内科女科大方脈庽六馬路路口安樂里四號上午門診下午出診 
[尋人賞格]  
寗波人陳信初年十四歲在棋盤街滙康呢羢號爲學徒於八月二十日出外四處投尋無着仁人君子知其下落通信者謝洋十元送到者謝洋廿元决不食言滙康號啓 
[招添女工]  
茲啓者本廠現爲赶造香烟起見欲招添夜班女工五百名專做錫包如合意者向本廠面仝接洽可也浦東英國烟公司啓 
[欲爲會計者鑒]  
本會爲造成會計人材特設珠算夜科函授科教授各種算法及簿記等三月畢業由本會介紹職業有志者函索章程附郵一分愷自邇路中華學界聨合會啓 
[教授英文算學]  
茲有西洋留學生願於暇時教授英文算學有志者面議鐘點可也住址閘北寳山路鴻興坊西五弄一一七號 
[協懋洋行遷移廣告]  
本行於西歷十一月十五日由二馬路遷入大馬路十二號二層樓卽别發洋行樓上推廣營業如蒙惠顧格外歡迎恐未週知特登報布聞電話中央八三一 
[瞎眼醫亮]  
内人在前月初兩目患星翳遮瞎紅赤腫痛難忍徧求中西醫士皆無效騐疼痛沉重今蒙法界東新橋南首餘順里隔壁永明眼藥房内程少卿先生診治外搽眞八寳眼藥内服湯藥丸藥一禮拜内立見明亮眞世之聖藥也特此登報揚名○先生秘製出售眞八寳眼藥明目退翳丸大瓶一元小瓶半元海寗路天保里蔣少蘭謝 
[特别便宜皮貨]  
親自採辦灰鼠羊皮門莊零售特别便宜貨價不合包退還洋大帮批發格外廉價英大馬路盆湯弄西永和里底新康號啟 
[見煙自厭目的]  
非找槍上戒法不可請認囬春葯局不誤醫生樓品芳研究穏妥槍上戒烟無論烟癮大小身體虧弱或病仍癮均可自由槍上戒除保險斷癮向在寗紹台温設局戒除烟癮不計其數現因煙土將絶有志請速包戒免失自由戒法機會也○戒者請吞戒烟丸依舊照常吸烟七八天老癮十餘天自然見烟自厭再服消癮藥水數天烟漬從大便而出照常辦事安然斷癮永無後患○外埠函購槍上尅烟丸每百粒五元○消癮藥水分甲乙丙三種甲種大瓶九元○乙種六元○丙種三元詳章函索附郵三分英界勞合路北口長吉里回春醫藥局號房謹啓 
[唯我秘製祗此一家筋骨痛瘋丸]  
痛瘋一症風濕頑痰入於筋骨肩背手臂足膝作痛麻木其病之原因皆是痰血阻滯使筋骨血絡不能運動本醫生研究此丸消除風濕頑痰服之令人行脈活動治血先治血血風風自減輕者一盒痊愈重者二盒斷根每盒洋一元雙料二元外埠函購郵寄妥速寄費加一○上海浙江路三馬路口時芳照相館隔壁德法製藥公司程鳳生醫生啓 
[英語捷徑]  
增進商業之機緣造就新頴之知識則在學習英文萬國函授學校之依迪生學習英語留聲機及其特編之英文課本最爲得用簡明面省費蓋其悉心教授應用之語言實含有入門之導線無須惱悶之思索也一經學習便得確切之讀音可以供求無窮而反覆誦之又可使英語純粹條理井然思想充允焉上海南京路Ｃ字十一號萬國函授學校Ａ字十六號事務室備有精詳之學習英文彚報函索即送（一） 
[警狗出售]  
茲有優等德國種警狗數只産生祗七星期如有購者請向麥根路三十四號接洽 
[沈製生髮膠]  
不論男女老幼髮黄髮白病後産後脱髮等患均可秃髮重生係生毛髮唯一之良品烏髮出髮靈效非常自本醫藥室行銷以來治好已不勝計不靈包可退回售價每瓶大洋五角每料六瓶二元五角○又有一種咬髮癬藥靈效異常每瓶大洋四角每洋三瓶上海盆湯弄集益里對門人壽醫藥室 
[汽車出售]  
茲有利泡勃ＲＥＰＵＢＬＴＣ牌號運貨汽車一部可裝重一噸願廉價出售有意購買者請至四川路青年會對面毛全泰號接洽可也電話中央二千一百號 
[雙龍洋行廣告]  
本行今由瑞士新近運到大批金銀手鐲表金銀皮帶手表式樣玲瓏機器堅固格外克已廉價出售以副惠顧諸君之雅意請駕臨南京路四十四號面觀方知小行實事求是言之不虚也雙龍洋行廣告 
[三日愈癩疥瘡藥]  
每盒二角不效還洋上海棋盤街三茅閣橋堍門牌念二號廣東保太和啓 
[蔡遜忱醫生應診時間]  
上午八時至十二時在英大馬路新鳳祥銀樓背後永吉里壽世製藥公司午後二時止及早晚仍在北公益里本宅 
[取消婚約聲明]  
啓者長子在前年憑媒張雲山曹祥生聘定曹祥俊之女現尚未過門因意見不合是以兩造自願邀同原媒在坤宅立取消婚姻契據各執一紙由徐仰三代筆及邢志剛在旁見證以後另娶别嫁各不干涉特此聲明劉炳章啓 
[聲明抱歉]  
逕啓者茲於閏七月初九日登申新兩報爲張堰豐秦成協大成兩行股東嚴君肖峰去世後由介紹人偕嚴肖峰郎公將股本折出股本洋早已交付股單因嚴君之子在外帮營業尚未交還是以今秋各股東囑鄙人登載申新兩報將該股單作廢字樣詎料嚴君之子在外經營閲見申新兩報卽速將股單交還足見嚴君之子誠實有方以致鄙人邀同各股東集議從覆申新兩報更正道歉 
[東棋盤街長沙合記湘益公啟事]  
啓者本記現因各股東另有他就業將本號棧牌號以及棧中生財器具等件全行出頂與同記接受已於本年舊歷九月十九日開始營業所有十九日以前銀錢往來各事槪由本記清理十九日以後槪由同記負責特此聲明 
[東棋盤街長沙同記湘益公啟事]  
啓者本記承頂長沙合記湘益公於本年舊歷九月十九日更記開張所有十九日以前銀錢票據及擔保蓋印各事槪歸合記湘益公負責以後銀錢往來各事除蓋同記湘益公圖記外尤須經理人加蓋私章方能生效特此聲明 
[推盤聲明]  
溧陽寳成福記銀樓各股東近因無意營業願將本店招牌聖堂生財店基應有一切等情憑中出盤與行遠堂爲業以陰曆九月十四日爲止十五日交起是盤之後任憑行遠堂改牌立記開張營業無阻寳成福記名下倘有人欠欠人及諸般轇轕等情統歸福記股東自行理直不涉得業人之事恐未週知特登申新兩報聲明　寳成福記銀樓股東徐欽記陸寳記公啓 
[受盤聲明]  
茲有溧陽寳成福記銀樓前各股東徐欽記陸寳記等近因無意營業於陰曆九月十五日將招牌聖堂店基裝葺生財應有一切等情憑中統盤與行遠堂接受是盤之後任憑改牌開張營業所有寳成福記名下担保往來人欠欠人及諸般轇轕等情槪歸福記前股東自行理直與行遠堂無涉恐未週知特登申新兩報聲明行遠堂特白 
[桂芳閣推盤聲明]  
啓者所有遺授之桂芳閣茶社現因余别營他就將全付生財及另件一切等央證出盤與韋姓營業聽憑改牌加記與王姓永無干涉茲特先行登報聲明並定於九月二十七日立據交盤將該店售價如數收清以後該店營業盈虧槪與王姓無涉所有以前往來賬欵等亦由王姓自行理清與得主無涉　桂芳閣王誠政等同啓聲明 
[鎮江焦東鄉曹邦偉廣告]  
先嚴秩之府君諱鈞前在蚌埠交通銀行經理行務置有鐫名小圓牙章一顆凡有筆據信件均蓋此章現忽遍尋不見顯係近時退出之父妾朱素珍私匿圖害除由母仿摹章式呈縣備案外誠恐落在他人之手詐僞欺騙特登申新兩報聲明作廢幸勿受愚 
[寳山玻璃股份有限公司]  
本公司專造一切玻璃器具不夜回光燈炮電燈各色荷葉燈罩大門燈炮汽油燈炮輪船火車燈炮花揷花瓶料瓶儀器玻璃器具一切料器來樣均可定製如蒙賜顧無任歡迎電話接通北三二一七上海閘北寳山路顧家灣 
[哮喘氣急仙丹]  
哮喘一症皆由肺系受尅氣不暢所致通初則咳嗽漸至喘急如不從速醫治淹延時日愈久愈深本廬虔修哮喘氣急仙丹有起死回生之功發行以來口碑載道無論男女老幼内傷外感新起久患種種哮喘氣急服之靡不霍然惟市井惡習假冒甚多藥之眞僞有關生命賜顧者務格外審愼庶免受欺附價每盒一元每料六盒五元試服三角上海盆湯弄口寗波路崔氏瓣香廬總發行所啓分設北京青雲閣樓下天津鍋店街通衢馬路南京下關大馬路奉天金銀庫胡同安慶軍署西長沙糧道街福建總督署口杭州上保佑坊之江報館對門開封北書店街無錫北門江陰巷 
[上海老北門口有利源再中苐十二期慈善劵頭彩聲明]  
第十二期慈善劵九月初十日開出頭彩第六千四百念九號本號售與英界馬立師馬德里一弄陳醉萼由君虹口滙山碼頭晉陽里林雲卿君合得全張洋五萬元正其彩銀當已如數兌訖特此聲明小號之大彩常臨非誇言也雖諸君之財星高照而小號實與榮矣有意發財盍興乎來現售浙江票念六開奬湖北票念九開奬副劵十月初十開奬安徽票初三開奬副劵十八開奬慈善劵初九開奬欲奪錦標務必請早外埠函購郵費貴客自理郵票九五代價 
[照相乾片白金紙放大紙廉價批發]  
本藥房新到大宗照相乾片白金紙放大紙以及一切照相應用材料定價格外從廉如蒙惠顧無任歡迎上海三馬路中法藥房啟 
[本館啟事]  
凡本館附送傳單必在報面登有附送廣告如賣報人私自夾送傳單不論何種均與本館無關特此聲明以免悞會 
本報始創自同治十一年即西曆一八七二年 
[工部局佈告]  
本局現欲招人自西曆一九二○年一月一號起用船挑撤界内糞穢欲承辦此事者須寫信開明每月願繳本局之價銀數目及信在面寫明承辦挑運糞穢等字樣於一九一九年十二月一號下午四時或以前送至本局總辦處擇定之後承辦者應將兩個月之包銀存在本局先訂合同一年如承辦者所辦之事合本局之意而承辦者亦願續辦此事則此合同可續訂二年惟所訂之合同應由承辦者自行收執不得轉售他人其詳細情形及合同條欵可赴本局衛生處詢問閲看是也特此佈告西歷一九一九年十一月十一號第二六六一號 
[賞捉逃夥楊文榮]  
今陰曆九月十二日鄙人荐保楊文榮在莊鼎興米號爲夥至十七日清晨天未明亮楊文榮盜取店存鈔票洋七百六十五元有小洋一千三百七十五角盜取奔逃鄙悉情急心驚報捕緝查今無音影該逃夥年廿五歲嘉定縣南門外楊家村人雙目不正中形身材如有仁人將該逃夥人洋並獲送到賞謝洋一百元知情報信引耳捉獲賞洋三十元俟洋候報决不悔言通訊處美界鳥愼路福德里三弄念五號門牌王菊生住宅海寗路同昌里口莊鼎與米號 
中國郵政局特准掛號　爲新聞氣類 
[上海小東門口新開大昌綢緞皮貨呢絨局廣告]  
本號爲增進地方便利振興市場起見特在小東門口民國路轉角自建三層樓洋房發行各省綢緞顧綉鐵機絲鎗閃緞各種紗羅華絲葛縐自辦粗細各口皮貨紫貂玄狐青羊海虎獺羢等類並運歐美絲毛織品呢絨洋貨以及閨閣用品類皆花色新頴選擇精良搜羅宏富有美必備一俟新屋落成定期開幕務請　紳商各界閨閣名媛惠臨賜顧本號竭誠歡迎特此先行露佈電話南市二百八十號北市中央一二七三號乙 
[川省經銷無敵牌牙粉者鑒]  
本牌牙粉質良效廣久蒙社會信用歡迎行銷已徧全國乃有一般奸徒專收舊袋以僞品混銷於市購者不察貪其價廉往往受其實於國貨信譽有關竊謂凡百經營定價克價克已以廣招徠固所宜然但如不顧成本自甘虧蝕貶價出售則又斷鎭其爲此特將總社所定在川批發零售價目開列於左並與分支各社及經理處約不得擅自增減如有貶價兜銷之人决係僞品無疑得向就近支分社報告以便查明交涉而保國貨信用幸垂鑒焉 
（計開）紙袋牙粉上海定價零售每袋三分川省應加寄費二成現定售價以銅元七枚爲限批發每一千袋上海定價十五元裝發川省每三百包一箱外加郵費每箱一元八角保險一角鐵箱四角關税四角共三百包批發定價七元二角每一千包二十四元○右之價目係由上海總社規定不論分社支社均屬一律如願批發經銷可向就近分支各社或向上海總社接洽均可○家庭工業社上海總社啓（設西門靜修路）川省分社（設在成都大十字口）成都支社（設在成都總府街） 
願愛國諸君態度鎭靜 
[農商財政部批准謝霖會計師事務所廣告]  
本所承辦事務如下一檢查賬目並出証明書二清算賬目並製報告表三規定會計章程及賬簿組織四編製統計報告五答復關於會計之諮詢如有以上列各事委託代辦者請駕臨本所接洽或先通信商辦爲盼事務所設北京前王公廠西口外知義伯大院電話西局一千七百六十八號 
[銀行週報第一百二十四號已於本月十一日出版内容如下]  
上海金融○上海商情○各埠金融及商况○國庫證券之本質及其與銀行之關係○開戰以來英美之匯兌市價○存欵之研究○論英國之外國滙兌○記上海金業○美國銀行信用調查之實務○墨西哥幣制沿革及現行制度○本年上半期之倫敦金融界○六月份東京金融○日美兩國通貨之比較○雜纂○統計表○定價每年大洋四元半年大洋二元每册大洋一角零售處北京商務印書館漢口商務印書館上海商務印書館時事新報館亞東圖書館泰東圖書館文明書局羣益書局上海香港路四號銀行週報社啓 
勸營商諸君提銷國貨 
 
 

Page 5

 
 
   
 
 

Page 6

 
 
[各通信社電]  
　　北京電王揖唐來電請將閣員迅速妥定用固中樞俾促和局 
北京電當軸發出兩電一致調人請另謀議和手續一致西南首領請其犧牲前提條件擔保北方必能退讓 
北京電奉督規定日商購米須由中國官廳持平釐訂價格不准商人自由競爭並電呈中央備案 
北京電吳光新由衡來電謂裁兵減費吳佩孚極贊成和議諸事亦允協商湘南防務吳氏力任維持毫無意外事發生 
北京電政府復徐固卿電對於謀和誠意頗爲嘉奬並請竭力疏通使西南消除意見 
北京電中央分電西南有實力者請各派代表來京接洽和議（以上十三日）以上中華通訊社電 
北京電各督紛電保薦次長議員亦有一部分要求以次長爲通過之交換條件靳意一槪拒却仍自由支配（十二日） 
北京電張國淦説田就内務以農席讓張志潭已無問題惟財長仍在互爭安系梁鴻志王印川任疏解北京電有人勸周自齊以公府財委長資格左右財政但得靳閣融洽足以有爲不須定長財部若勉强入閣將來必多掣肘周頗以爲然 
北京電王懷慶將調熱河裁步軍統領歸併警廳將成事實 
北京電將設海疆巡閲使位置劉冠雄劉不願就聞交缷後即離京 
北京電靳擬簡夏繼泉任魯鹽運使已授意王鴻陸辭職 
北京電兼松滬護軍使盧永祥電告已偕何豐林抵滬候令下卽交代 
北京電裁兵明令俟閣定後即下聞擬由各省區酌量情形切實裁減不加限制 
北京電政府據入藏調查員報告藏中舊派人物仍擁戴中央惟少數新派人别懷異志刻下欲圖團圜尙易爲力 
北京電京商會宣言菸酒美借欵可不反對但反對菸酒要職僱用美員之條件 
北京電甘督張廣建有急電致政府聞因陳遐齡受逼乞援請示應付（以上十三日） 
南昌電張調辰抵此與陳督接洽僅留二日昨已旋寗（十三日） 
以上中孚通訊社電 
國内要聞 
[閣員問題已告接近]  
　　安福派態度漸軟化相持不下之閣員問題至得日（十一）形勢安福方面始漸有軟化之象緣曹錕倪嗣冲來電贊成之後長亦已來一電於靳氏所羅致各人備極恭維至比諸夔龍稷契（張電原文如下國務院靳總理鈞鑒陽電敬悉國事蜩螗千鈞一髮我公出膺艱鉅定能利國福民承示各部總長賢才碩彦獨出冠時爲國得人共圖匡濟逖聽之下極表贊同際會風雲夔龍並駕慶明良之遇合欣契稷之同登負下起元在此一舉我公潤色鴻業旋乾轉坤有何宏猷務祈隨時賜示無不藉盡棉薄勉效駑駘以圖贊襄於萬一謹馳電奉復張作霖青）安福部外旣喪所憑依（曹張倪）内又失其主腦徐王旣去曾毓雋又自保地位不敢有所主張於是該部中人曾致電庫倫上海徵求徐王意見聞前昨兩日徐王已有回電绵主張暫時屈服以待時機對於閣員姑全體予以通過俟副總統憲法問題發生再行拚力云云兩首領旣如是主張該部議員自不能不俯首聽命此所以組閣形勢到昨日已有一帆風順之觀也 
安福部能度旣趨於柔順周自齊更不能不努力聞已有孟憲彝等爲之疏通直隸議員甚有成效魯籍議員則以與周有同鄉關係亦均贊成故周財政之形勢已不若從前險惡惟安福系雖認周之財總已不易排斥但對次長兩席仍要求須由該系推薦或須得該系之同意聞周亦已有允諾之説財政難關旣過其餘各部自可迎刃而解故閣員同意咨文已定本日（十二）提出靳氏昨遣郭秘書長先向兩院通知擬定各員無論如何不能更動態度異常堅决郭氏於昨日下午分訪李盛鐸劉恩格説明此意一面由國院分電在巴黎陸徵祥在福建薩鎭冰促行一面將咨文送府蓋印準今日提出衆院特不知臨時又有變動否 
[徐恩元與中美銀行]  
　　徐恩元前此奉命赴美訂立烟酒借欵外間早已詳悉聞徐氏在美之活動除辦理借欵外又聯絡美人創辦懋業銀行並在美京紐約籌設分行其股東股本基金諸大端已次第籌劃就緒不日抵京面謁當道報告後即準備進行正式開幕該銀行最重要業務即爲中國對美借欵便於包辦一切緣新交系匯業銀行即爲包辦對日借欵而設舊交系乃使徐赴美運動設此懋業銀行以爲抵制之計一面並倚之爲本系活動之新財源該銀行能速成立則明年中美間借欵自必易於措手也 
又據中美通訊社消息徐恩元於上月與美國芝加哥大陸商業銀行簽定二千五百萬元烟酒借欵後將於本月十七號由高麗取道奉天回京同來者有紐約加西國家銀行衞金氏及海登司通洋行波斯頓銀行司通氏來此組織一千萬元之中美銀行愼昌洋行馬也爾氏及太平洋開拓公司白羅斯氏俱同來亦略有關係至關於烟酒借欵則徐恩元本受政府之訓令赴美接續磋議一九一六年至一九一七年因内亂中止之烟酒借欵一九一六年十一月五百萬元之借欵約定美國大陸商業銀行得擔任各種借欵以烟酒税爲抵押並規定以後可另訂二千五百萬元之二次借欵故徐氏所訂之借欵不過履行舊約云 
[俄兵慘殺華商之交涉]  
　　俄馬兵在伊犂刦殺華商十一命慘酷凶殘自來所無俄領尙多方辯解至今延不解决昨楊增新又來電力爭其文如次竊查俄舊黨馬兵劫殺伊犂中民十一人一案已於歌支兩電懇請鈞部與俄使交涉在案兹於十一月五日據伊犂道尹許國楨電稱日昨俄吕領來署聲稱奉其政府命令將刦殺華商十一命案内之俄隊長被别拉夫斯先解俄境審判特來請求同意等語道尹當以此案前已商定提前賠償損失並調軍事裁判員來伊今忽中途改變碍難贊成等語駁復彼云前准貴外交特派員之請本領事允爲轉電駐北京公使至於允否權在政府我亦無可如何等語是俄人對於此案旣不肯提前賠償損失亦不肯在華境審判罪犯何以慰服民心擬請特電外部及駐俄范總領事一致嚴重交涉庶乎有濟等情據此查該俄舊黨馬兵戕殺中民十一人並刦去銀貨六萬餘兩案情極重業與俄吕領交涉允爲先賠貨欵一面懲辦兇犯維時已久該俄領任意混謂旣不赔償損失復不懲辦正兇反要求將俄隊官解歸俄境審判致令死者含寃生者呼籲揆諸天理公法豈得謂平應請鈞部迅與俄使交涉並一面特電駐鄂范領向俄政府嚴重交涉要索先行賠償損失再懲辦俄犯以安民心面　邊局新疆省長兼督軍楊增新魚印 
[華兵在歐洲之戰績]  
　　中美通訊社云據倫敦九月十九日消息稱本星期有華兵二百五十名行抵此間不日取道美國遣送回華該華兵等曾在亞貞哲爾偕同英軍作戰近始由該地來英平日戰績甚著英軍將領皆盛稱之按歐戰初開之時中國徇俄國前政府之請曾派遣華工二萬名至俄國在戰線後工作其後俄國革命起過激黨將各華工之糧道斷絶並佈告稱該華工等倘不聽新政府之號令即不與衣食因此一部分被迫加入激黨軍隊中有八千人則逃往他處其中一部分即逃至亞貞哲爾協助英軍從事於各種工作有入伍當兵者有操他項工作者均平等待遇之前次駐英華使曾擬設法將此等華工遣送回國然未辦到因英國伴虜留俄不能歸者尙不少也目下戰地之華工已開始遣送回國英國擬將此等華工全數送回中國惟遣送之遲速當視船舶之多少爲斷耳 
[西報論列强今後對華方鍼]  
　　華北明星報載華人唐某評論云今日爲歐戰停戰之日協商各國舉行慶祝大典何等興高彩烈惟獨吾懠華人大相反是何則蓋歐戰停止干戈之日卽華人對於歐戰之結果大失所望之開始時期不甯惟是而反受種種之恫嚇幾乎不可終日之勢竊維歐洲之德國經此次戰敗之後大傷元氣固不足爲中國直接之憂讵知尙有亞洲之德國崛起逞强思侵中國之主權其恫嚇手段可謂無微不至我輩華人對此時局能不惄焉憂之豈得與列强同慶停戰之懽乎迴憶歐載終局我輩華人之心中祇惟希望取决山東問題而已不料卽此一端貽害中國殊非淺鮮去年之今日華人對於巴黎召集和會誠懷無窮之希望當時又迭經英美法義各友邦告以該會當能解决中國對外各問題以免備受强鄰之束縛孰知該會所議之結果大失中國之願望竟將山東一省完全讓送日人掌握之中使遠東時局因此益覺紛擾不特無解决遠東問題之實力且使世界和平益瀕於危險之機此等事實與戰事時代歐洲各政治家所宣布之口頭禪大相逕庭丁斯時也和會之内幕旣露則歐美人士對此甚抱不平之鳴由是列强輿論始有力贊爲中國維持公道之議日昨有自歐洲歸客談及歐美各政治家參預巴黎和會者因鑒於各本國輿論界對於和會所議對華問題未得憑公斷决物議沸騰殊滋悵悵目下亟擬以其他事項協助中國藉補前過該歸客復謂各該國現確籌畫種種善策用以輔助中國工商實業力求經濟之發展以補中國之不足兹觀協商各國現今對華之親善態度如退回庚子賠欵曁日前上海英國商會開特别會議規勸各國取消在華之領事裁判權各節卽此可見一斑矣是以華人亟望其他各國若能均步上海英商之後塵實力協助中國作利益均沾之舉亦足以補巴黎和會對華判决之不公議案竊觀近日通達世界大勢之華人其心目中亦祗以此等問題爲論調記者（明星報）切願所有駐華各本國公使曁領事等似應以中國時局之趨勢分向各國政府詳細聲明力促維持公理以補巴黎和會之前愆果爾則中國外交雖敗於巴黎和會然東隅旣失尙可收之桑榆吾信中國當局對其各友邦之秉政諸公其感激當何如耶　 
[京華短簡]  
　　昨日（十一）閣議對於上海和議及李純電告西南情狀有極長討論結果覆李督仍按局部接洽辦法進行次議王占元請簡何佩瑢爲實授湖北省長案通過即日頒令又議盧永祥來電上海護軍使繼任問題仍未决定此外尙有兩案一任錢能訓爲治湖督辦通過一京畿建築功德祠案决交内務部辦理 
山東問題中日直接交涉説傳播後國人羣深疑駭日前鄂督王占元亦來電質問此事聞靳内閣已電覆王督有所聲明電文如下魚電悉我公關懷桑梓情見乎辭弟亦魯人束省外交决無坐視前山東省議會來電呼籲當電屈省長切實勸導亦請我公轉電東省會萬勿輕舉以滋束手政府自有相當辦法也特達 
議員杜惟儉質問政府自六年九月至七年九月息借外債究竟歸何用途其質問書云查八年度債欵歲出專表第一欵第一項洋欵爲數甚鉅除第一目至第九目外餘皆係民國六年九月至七年九月所息借一年之内竟借日金一萬三千萬元細閲表中説明並未言撥何項只多數載明財政部挪用而已究竟第十目至第十二目中央政府二次善後借欵三批墊欵共日金三千萬元辦理善後何事第十三目至第十六目各鐵路電信借欵共日金七千萬元爲何均由財政部挪用第十七目金礦林林借欵日金三千萬元興辦何處實業（下略） 
外交團前次向政府抗議檢查郵電之不當政府當以朱深之説帖謂防止過激潮流不能撤銷答復前日英使又提出二次抗議措詞更爲堅决因之政府交於關係各部核議昨由交通部提出變通辦法將德奥俄除外其餘各國一律免予檢查當即决定日内可以通告各使矣 
海軍總長劉冠雄行將下野連日正在預備結束部務以便交代靳氏特約其到私邸極力安慰俟新閣員發表後擬予劉氏以新位置據最近消息政府擬畀以海疆巡閲使但劉氏願否擔任尙無表示 
此次取中之高等文官計四百八十名業已揭曉聞此項文官將於日内由靳氏在院代見内用者（限定一百名）分文京内各部署學習俟學習期滿再行任用以外用者（限定三百八十名）卽以知事資格交各省區任委各文官對於内用外用運動甚忙在京原有差缺者則不願外用 
行聖公孔令賠本月八日卒於太僕寺街京寓其繼承問題在京孔族昨日在衍聖公府會議一次以孔令貽雖無子嗣其妾有一遺腹俟分娩後如爲男則當然由其繼承如爲女乃再商繼承問題聞已照此决議將此問題暫行擱起 
[中美新聞社京訊]  
　　中美新聞社十日北京通訊云中國報紙及一般輿論現對於美國三千萬元之烟酒税借欵似漸有贊成之傾向徐恩元不日可到京徐一到後借欵詳情可以宣布有美國大陸商業銀行之美人二名偕徐同來將贊助關於借欵及烟酒公賣局一切事務 
華北美國大學同學會定於十一月二十二日晚在代理美使私邸開年會由會長丹尼斯君主席選舉來年職員並請美代使丁家立博士杜威博士王寵惠博士等演説凡肄業美大學这人及其眷屬均得赴會更請美國大學女學生及其夫壻蒞會入場劵一元以備會場開支會費一元去年到會有四百人可稱一時之盛今年想更發達届時必有一番熱閙也 
華字各報對於山東問題現將活動今日各報均載有日本政府預備與中政府直接談判之説衆料日本此舉蓋因美參院已通過魯案條件認爲美國默認日本與中國直接談判大約本月内即須實行有許多報紙及政界信靳雲鵬贊成直接談判報端並載有靳氏之言謂開議時中國將要求日本將膠州租借區域立卽歸還中國云云但通消息之方面均不信此説以爲中國之惟一希望係將魯案提交國際同盟公判若與日本直接商議不獨表示默認日本在山東享有某種權利且對於主權之收回必致失敗最後中國仍不能不訴諸國際同盟而彼時之請求公斷又不能如目下情形之理直氣壯也又據益世報載新任駐日公使劉鏡人之談話云政府鑒於山東問題之重大非俟陸專使回國後將不决定處置之法俟陸回國然後詳細討論依國民公意加以解决至外間所傳中國已决與日本直接談判之説乃毫無根據云 
劉鏡人昨赴公府長談甚久聞劉報告西比利亞大局對於沃木斯克政府頗抱悲觀 
裁兵委員會已在參陸處正式成立靳總理爲會長蘇皖奉陜川熱河等處代表已到其他亦不日可到本月中旬可開第一次會議 
新疆督軍電告俄國白衣軍與紅衣兵在華界附近劇戰白軍大敗圖逃入華境彼已派大軍至邊界防堵但軍隊不敷調遣請派兵來援云云政府復以現在無兵可派望其相機分配 
聞交通部擬在蒙古築數鐵路俾中蒙問益加接近北京可與西比利亞鐵路直接交通現正在籌畫經費其路綫亦在討論中大约數綫合計共長二千英里之譜其起迄之地點如下一由張家口至滿洲里一由歸化至綏遠經庫倫至恰克圖一由薩拉蘇經烏里鴉蘇台及科布多至烏爾泰 
[劉陳齟齬中之邊藏問題]  
　　字林報十八日打箭爐通訊略云川督代表孫兆鑾（譯音）現已離滬返省據所得之消息察之彼與鎭守使陳遐齡會商似未有結果蓋鎭守使仍不願依從劉司令成勛之要求而許其率兵人建昌也鎭守使堅稱川邊軍隊全賴外援故按月接濟實不可少苟無切實擔保供給不斷則建昌門户必不放棄聞鎭守使要求川督給與九萬元以應付過去三個月之餉需並墊付十五萬元以備此後五個月之費用並須撥付大宗軍米彈藥以補空乏孫代表允將邊事之困難亟迫情形轉達督軍請其協助但據識者云孫縱有此言然仍未可視爲有美滿解决之希望也熊督軍與劉司令是否將實行佔據建昌今尙未悉近數日來傳言紛至謂蜀省軍隊續將召集以驅逐滇桂軍出境果爾則此間局勢將可鬆動矣北京於會商中藏事件後曾以重劃邊界等事微集鎭守使意見聞鎭守使已有不贊成之覆電嗣慮北京擅自决定故會同督軍通電各省請北京特派委員前來邊地調查事狀徵詢民情然後再定解决之策云察此問官場意見以爲中央政府宜保存東藏全境稽諸歷史其地向爲酋長管轄中國以武力得之遂爲中國所有西藏政府何得埀涎今邊軍力薄西藏遂能逞志但此事勢暫而不常若解决邊界問題而將前爲酋長管轄之土地全部或一部割歸西藏則川邊官場决不奉命據其見解及其辦法則直欲令藏軍退出達爾幾察木多等境然西藏政府决不願依此辦理且有同一重大之要求雙方相持如何調處是誠中英藏執政者所當躊躇討論之難題也去年休戰之約今已逾期難保不開戰端故英領事金氏已赴甘孜相機疏通矣 
[關於藏事之院電]  
　　李督齊省長昨接國務院外交部陽日通電云案准奉天吉林省議會先後電稱川省議會感日通電及雲南督軍皓電詳述藏案交涉情形失地主權乞據理力爭各等語查藏事自清末英兵入藏致有光緒三十二年條約之訂政府懲前　後因經略川邊及派兵入藏之事布置未定又經鼎革之變藏人驅逐漢官藏事遂完全爲人操縱民國以來迭經磋議均因界務問題彼此主張懸殊未能結束近年又值川滇政爭邊備空虚致使藏人乘機深侵藏局益難收拾本年因英使催促甚急政府以邊藏停戰條件瞬即期滿不得不根據成案略與接洽免開邊釁英使因提出兩項辦法均在磋商之中並未定案所有經過詳細情形業經本部撰具紀略郵寄尊處務請詳察至於界務各節政府於三方提議之時即已根據新舊志乘提出種種證據堅持以江達爲界彼時三十九族類烏齊等處均在邊軍掌握尙未能强英藏就我範圍現在川邊除要相繼淪陷藏番勢力直逼巴裏徒恃口舌之爭恐更難收挽回之效現在邊藏停戰合同業已届滿藏人難免藉端内侵目前第一要着即在會合川滇新甘四省不分畛域協力設防並由川省就近陸續接濟邊軍械餉即使康地不能尅期完全規復亦應固守現駐地點勿使藏番再行深入致川邊受彼糜爛前據川邊陳使來電似川省及川邊意見仍未能融洽是則賴國民方面力爭促進儻能使南北和議早日告成合力對外又爲萬幸即使一時不能就緒亦應彼此化除意見協力籌策一致進行庶符兄弟閲牆外禦其侮之義務望復電川滇將此意痛切申明務期中央對於藏事苦衷得邀諒解藏局前途庶幾有豸至外交方面政府必當尊重全國意見决不倉卒議結致違衆望尊處倘有意見尙望隨時電部以匡不逮特電接洽院外陽印 
[張煊希望自動之自治]  
　　江蘇武進縣公民北京大學文學士張煊快郵代電云上海申報轉各省縣敎育會商會農會青年會各界聯合會公鑒民主之國首重民治自治之基實在初級我國各初級自治機關如縣議會市鄉議會等被袁皇帝解散後至今未能恢復雖號謂民主國而民治精神絶無所表現無怪外人有華人缺乏自治能力之譏也我國民之意中殆謂初級自治機關政府未允恢復故雖有恢復之意而莫肯發不知所謂自治者當出於吾民之自動若待總統命令發布各省長官代爲籌備而後設自治機關則仍屬官治而非民治矣在民主共和國中政府决無反對人民組織自治機關之理由亦可不必負代爲籌備之責任人民不宜以恢復自治機關望諸官吏亦不能令官吏效庖人之越俎代爲籌備貴會等皆人民自治機關之一部當然負有提倡民治精神之責請速聯合籌備按照民國元年自治章程請國民選舉縣鄉議會議員自由恢復自治機關以監督政府所委任之官吏倘官吏中有不明道理者出而阻遏是彼不自認爲民國之官吏也旣非民國官吏當然無向吾民收税之權吾民惟有不向彼納賦税以待其覺悟此舉實吾民所當爲幸母令歐美人永遠以無自治能力笑吾儕此請公安 
[粤政局之波瀾]  
　　關係楊委兩廳長據粤報消息云前星期五日參議院開常會其議事日程將查辦揚永泰案列入第三條大爲政學會人所不悦先期政學系人石行會館俱樂部主任韓玉宸（湖南人）特遍發傳單通知本系議員大意謂查是日參議院議事日程所列提議事項皆無關重要可無庸赴會而是日又適值本黨集議關於一切重要黨務進行務請早臨勿延云云以致是日參議院開會不足法定人數不能開議事爲别系議員所聞大動公憤特搜集得此項文件證據由參議院秘書廳向檢察廳提起公訴以該系主任人韓玉宸有意破壞議場請治以應得之罪云云未知將來如何結果也 
參議院議員陳宏棟提出查辦財政廳長楊永泰案日昨已由該院常會以多數通過查衆議院方面亦有此案提出其提議人爲孔昭晟因該案尙未列入議事日程故仍未議及據聞該案大約日内亦可提出會議以情形測之該院雖有政學會系數十人然全院人數計到粤者凡四百餘人除政學會一系外其餘對於楊氏皆深惡痛絶逆科將來必可以大多數通過該案與參院取同一的狀態也 
廣東省議員岑濤由警廳釋出後以被魏邦平無辜拘辱日昨已繕具呈詞赴法庭提起公訴其訴詞大意以魏邦平濫用職權私擅逮捕監禁且被拘傳時係認日前通電中金錢武力一語謂爲有意侮辱而釋出時乃認爲違警律罪請解釋違警律罪與侮辱罪是否相同并傳魏到廳質訊問此事係由廣居議員所主張云兹錄岑濤告議會同人書如下竊自廣州市批辦電車路案發生濤即以在香港政府註册爲喪權辱國力持反對誠以旣屬人民代表則對於貽害地方之舉自不能緘默無言况電車路案事關國權迭經省議會質問而堅不交議且未經交通部核准而擅簽合同濤不能不期望於最高護法機關是以電請參衆兩院提案查辦以圖救濟不意魏邦平謬挑電内貴議院爲護法砥柱當不爲楊魏之金錢武力所劫持一語竟羅織文字之獄於十月二十九日下午四時飭第六區分署長帶有武裝警察數人到濤寓所冒稱德昌公司夥伴詎及見面則稱奉魏廳長命特傳過廳訊話濤當時不知係緣何事未允遽行該署長再電魏廳長請示辦法旋即覆稱再奉廳長電示岑某不到可即拘來等語濤不得已遂同到廳由陳秘書恭受聲稱係奉楊魏兩廳長命令傳訊電文中不爲楊魏金錢武力所刦持一語作何解釋云云濤以爲該電所謂不爲金錢武力所刦持若非目不識丁斷無不知是爲朂勉同人之意義故認爲無正式答覆之必要乃陳恭受竟稱奉魏廳長命將濤押留翌日濤即將被逮拘押情形曁金錢武力四字解釋通電各處請求公評各情已詳艶電三十夜各同事來言此事經聯謁省長承省長面允電廳提放濤以爲案情從此大白三十一日晨即有人向看管警察謂現岑議員已無事可請出去濤乃出廳後據敝戚衞某述知始悉魏邦平係以違警律塞責也查魏邦平飭警拘濤到廳時係以電文中不爲楊魏金錢武力所刦持一語認爲侮辱故押令解釋耳與所謂違警律者初不相涉迨事後以濤通電辯明自知私擅逮捕監禁自己反陷於濫用職權地位於是强判爲違警律以冀掩其違法之痕迹而所謂違警律者何所根據至今亦未有宣佈也不幸之身累諸公清厪者有日矣歉仄奚似嗟嗟指蟄龍爲非聖詩摘東坡以維止爲無君獄興雍正古來文字賈禍都在專制之主與昏亂之朝不虞共和之世護法之省竟羅此刦誹謗者族偶語棄市祖龍苛法在昔讀史感慨係之此次潮流濤不幸適當其衝耳一開其端後曷有極言念及此又烏能已於言耶然職責攸關公論自在苟一息尙存斷不因而自餒此心此志願與諸公共勉焉 
[湘省金融之救濟談]  
　　湘省金融之枯竭情狀數誌前報吾湘金融素以山西帮之匯票行及江西帮之錢號爲最有勢力民國成立以後匯票業已無形取消山西帮之勢力遂亦歸於消滅惟江西帮之錢商佔最大勢力近年以時局屢次變遷商界大受影響江西帮所受損失約千萬有奇於是江西錢商勢力亦逐漸縮小迨此次滬會開幕江西帮以南北可望和平曾放欵數十萬擬擴充營業爲日旣久和議不惟不能成功且愈議愈遠該帮又將欵完全提去以免損失於是湘省金融之緊迫拆息之高昻遂 
 
 
 

Page 7

 
 
爲從來所未有及夏曆本年六七月間鄂省商人以湘省利率高過他省者敷倍又有多人携現欵二百餘萬來湘國此重利祇以貨物有入無出現金有出無入金融日竭利息愈高雖至八分十分而需要者並不嫌貴鄂商對此大爲駭異而此際忽又發生一種謡言謂湘省商人已預備破産等語鄂商方在預備收回而謡言又忽大起鄂中所傳湘局消息尤爲險惡故鄂商乃實行提欵追呼迫索緊急異常現在業經提去者已及五十餘萬因之湘中金融益形恐慌一般錢商派人日向外行坐取每日買進若干卽收去若干有生意不佳無法應付者則或特别減價以廣招徠或以貨物作抵出重利向人押借緊迫情形爲從來所未有商會恐因此發生危險關係地方治安因有平息辦法六條之議决（條件已見前報）現下此項辦法已經各方面　過於日昨具呈省長請卽日批准布告商民從夏曆九月中比起一律遵照實行如有故意違反此種辦法者一經查出或被告發卽予從重罰辦予受同科並以當此時期若不禁止現金出口則以有限之來源供無窮之輸出往而不返必至日見其枯於年息前途妨礙甚大查現金出口湘省歷經示禁有案爰援照舊章具呈省長請頒發布告限制現金出口額數並令行各關卡嚴密稽查庶湘省金融無虞外溢而市面自可日臻活潑省署對此當必能核准照辦也 
[山西政聞紀]  
　　知事注重注音字母學生注重愛羣事業昨日（七號）閻督在講堂接見各知事人員上午八點廳道長官以下各員均齊集軍署東偏講堂首田趙旅長出席分贈李二曲先生學髓圖説各一册繼謂近日來窺察造化之秘形形色色無非一成一毁吾人要想擺脱一切並拿出一種獨立不懼精神來作副總非要了解自己一身及自己以外之形形色色不可試看李二曲先生所説人生本原都具著一個靈明赤條條一身來到世上及至死時靈明走了仍然是赤條條一身而去所以人在世上最要去的就是一個貪字不貪纔能不愛錢而有信用做官的能將不愛錢三字做的透徹就没有辦不了之事再貪字非僅指貪財而言就是貪名譽貪道德亦足爲一身之累今日所貢獻於大家的就是　去這一個貪字次由朱廳長講自動的政治徐道尹講知事如何可以長久自動斯時閻督蒞席首囑徐道尹傳諭新自内務部分發來省人員及由外縣回省者學習注音字母並囑令陽曲縣孫知事設法普行注音字母於各村以爲普及敎育始基次謂現在山西所行的政治是以民爲政從人心上做起我以爲無有失敗之虞而現在所感的困難是看政治的中心點能否將所用的人所籌的錢運用起來如能運用則可收速成猛進之效中心點何在全在縣知事自身之心力不夠不是行政知識不足我昔與學生們説過人心萬能亦只在人羣生存安寗活潑上用著他試看數千年歷史統是有心人做下的横看世界上潮流都是有心人發展出去的然要用不在正經地方人心萬能即變爲人心萬惡希望大家的就是要在心上用功夫排除心上障碍方能駕馭著别人去做事刻下平心而論各縣知事總算是統同動了不過有能駕馭著旁人去動的有僅是自己一人稍微動點的云云講畢時已不早遂散 
至注音字母學習程序早經頒布實行而新到省之各知事業經陸續學習兹聞冀寗徐道尹奉兼省長諭令開辦第三班注音字母傳習所令近日新到省之知事及委任各職入所學習昨特通告云奉兼座諭新到省各知事均宜學習注音字母現已議定在冀甯道署開設第三班注音字母傳習所於本月十一日上午十鐘開學凡新到省各員以及前次未曾學習之各知事均望先期至道署收簽處報名再委任各職如願意學習倘人數不多座有餘席亦可附入特此通告 
閻兼省長前以社會間最堪矜憫而亟宜設法救濟者無過於窮無所依之貧民而以中國人愛羣心薄弱故慈善事業甚不發達流氓乞丐遍地皆有誠屬社會上一大憾事故自去年卽已籌設貧民學校多處近復草擬諭令印給各校學去對於此等事業留心研求並責成校長敎員切實爲之講解以期救貧事業逐漸發達其文略云我國古昔之政治與學問對於救貧事業原極注重而在今日歐美諸文明國視救貧事業尤爲扼要其救貧制度規定極詳救貧經費負擔亦至钜是不唯人道主義所應有抑亦平民精神所由寄查英國救貧行政歲耗庫金一萬七千餘萬元平均每人負擔救貧費歲額約四元法德諸國亦大略相同以丹麥蕞爾之小國其人口僅二百四十餘萬而每歲救貧費用且需四百餘萬金用能使丹麥全境無一乞丐游民足跡良以人苟貧而無業必將侵奪他人財産以資其生甚至無所不爲重爲社會人羣之累故其國之人視救貧爲應盡職責雖重其負擔亦所樂從平民幸福日臻隆盛而我國今日對於此等事業不特不能追踵歐美即與古昔相較亦弗逮遠甚是實我國人愛羣心之不發達有以使之然也諸生正在求學時期務於此等處留心研求必有以藴蓄於平日斯有以效用於將來羣德攸關其各勉之云云並責成各校長及敎員爲之切實講解 
[江西之米與債]  
　　米商運動開禁臨川滸灣等處米商運動開禁並不因南昌總商會已開會反對而稍懈其進行除已推人赴京運動提出閣議外復由各該處商會爲之函致總商會請勿反對一面並由福聚等號具呈財政廳非達開禁目的不止惟總商會以此案旣經特别會大多數票决反對已無再議之必要故對於該兩處商會來函及財廳轉來之函件均將置之不理兹節錄財廳原函於下亦以見米商等祗知一己之利而於小民生計並不顧及也（財政廳函）案據米商福聚福隆福豐祥晋豐源盛乾泰等禀稱商等販米營生歷有年所不料事因上年風潮波及鈞署一時未明眞相禁令特頒商等私衷竊計以爲停滯於一時猶望運行於異日是以將販運之米約計五六萬石暫囤潯江以待後命乃久而寂然勢難束手持斃敢將利害情形向我鈞長泣訴之查商等販運之米一旦阻滯商等固受累不堪而税額因此而減市息亦因此而增值此銀根奇緊商務蕭條欲求濟急之方舍開禁别無長策一經開禁則數萬之積米卽變爲數億之現洋市面流通折息自減此有益於地方際此税征短絀度支維艱米爲出口之大宗一經開禁則税收大爲起色度支亦必裕如此有益於國庫我省秋收豐稔大有同歌農民供家納課全賴榖價以營生一經開禁則踴躍出售家室騰樂歲之歡　課獲早完之益此有益於農民實一舉而三善備焉倘不予開禁則地方國家農民三者實受無形之影響商等之囤米勢必日見其紅朽數十萬之血本化於無何有之鄉商等身家性命攸關眞有不堪設想者矣用敢縷陳事實泣叩鈞長台前俯賜察核撤銷禁令等情到廳查此案前據滸灣臨川兩商會電請速弛米禁並據電奉省長令廳均經敝廳函達貴商會籌議具復兹據前情合再函達貴商會請煩查照併案籌議函復以憑核辦 
議員反對公債省議會議員曹俊等以此次財政廳勸集短期公債事先未宣示用途係屬違法之舉特聯名通函地方各公團迅電省長先將用途宣布然後應募耳原文如下頃閲報載本省政府開辦第二次短期公債派由各縣募集聞其總額爲一百二十萬元此事關係地方利害甚大政府旣不使地方知其内容而貿然通令募集則爲保全地方起見自不得不亟謀對付方法兹經同人討論所及略陳於左（一）政府向人民募集公債回爲各國常有之事然未有不明示其用途者今政府果爲何事募債未經明白宣布即莫知其用途何在旣無一定用途仍可自由募債則應募者將難爲繼（二）募集公債原有法定手續使其爲中央募債則依臨時約法第十九條第四欵之規定應由國會議决若爲地方募債則依省議會暫行法第十六條第四欵之規定應由省議會議决今未經國會省會之議决面貿然由財廳發行依法應不生効力（三）去年冬間募債三十萬元本年春間募債八十萬元到期皆未兑現已不免有傷信用今復向各縣募集且增其額爲一百二十萬元祇圖借債到手並不預計日後如何償還將來債本損失自在意中近聞各縣有以公欵應募者則其影響於地方公益事件更爲寒心同人等忝屬代表對於此種關係地方利害最大之事焉能緘默爲此通告即希迅電省長要求宣布用途指明保證並經過法定手續方能應募否則即認該項違法之命令爲無效置之不理不勝翹企待命之至江西省議會議員曹俊龍起鳳趙可劉瓊琳鄧朝貴李壽韶石廷柱余嗣駿曾振五鍾繼善涂先定胡元軾何昌榮劉彭齡尹瑞鉁陳祖怡周益嚴士良賀調元陳鏡第鄒祖詳毛大鵬黄人庸彭育才洪彝黄法乾張仲西余彰美朱修均黄兆乾李潔鄒恩沛章紱何開芳劉子貞姜伯彰周孚先張華國李正誼朱暉祥李中正江瀚黄肇良黄曜東盧常陶緒泰王鎭寰易振芬歐陽煒陳作材蔡方璿謝鴻藻楊翹新歐陽暄曾轅林中桂何鳴鹿巢廣源李霓裳羅奇德吳國士周九齡盧夢奎蕭治品余師尹姚禹山王匡國黄用中王積厚鄭可希啓 
[皖省近事]  
　　皖敎育廳昨召集各校校長敎職員在署内開敎育行政會議並商組織童子軍團及訓練方法 
省敎育廳以本届檢定小學敎員其關於檢定各項手續如檢定試騐規程各縣承辦檢定小學敎員事務要則及調查資格辦法現已令行各縣知事遵照辦理 
省議會審查九年度預算案已完竣下星期一付二讀會表决又六年度地方决算案已審查數次迄無頭緒昨議咨請省署將收支細帳交會參考俾便審查 
公益維持會第三届常會已訂二十五日開幕現各縣代表到者約三十餘人該會以大漢賓館協和棧瓊林賓館大旅館爲招待所 
皖屬懷潛太各縣河流淤塞年久每值春夏之交山洪暴發即遭水患前吕省長特委員估勘河工繪具圖説呈請政府撥欵開濬兹准部覆暫在本年代墊中央撥付賑欵項下截留一萬元先行修濬 
皖南鎭守使馬聯甲昨已由蕪來省 
[關於大陸公司之要電]  
　　舊國會贛議員賀贊元致張季直電南通張季直先生鑒頃閲陽電叙述大陸公司情形甚詳惟贛人反對之原因及大陸公司在贛辦理錯誤按諸法律多有不合之點敢還質之台端上月間聞有大陸公司勾引外資赴贛採鑛當卽函詢實業廳長旋據覆稱大陸公司來省設立事務所曾奉省長訓令取銷嗣因熊正瑗由京電託保護遂暫准設立惟該公司并未在贛省請領鑛區云云此函係十月十六日發同時接永新士紳函稱有大陸公司辦事人在縣設局開採烏石山鐵鑛又旅京同鄉函告熊正瑗以鑛照向某公司抵借巨欵意圖包辦全省鐵鑛而先從烏石山入手省議會鑛業維持會彚收各處函電鑒於城門山之前車開會討論向官廳查取案卷據實業廳抄送呈文三宗而第一呈乃有英商大陸公司字樣尊電臚舉公司合辦人力辯無外股外資即贊元亦以公生平行事諒不致有外股外資但不解實業廳何以有英商大陸公司之呈文贛官廳之准大陸公司設事務所緣於熊正瑗電託而旅京同鄉適於其時喧傳熊正瑗抵借外資事本離奇安得不公同反對至從法律上研究大陸公司在部立案旣以製鐵爲業則純係工廠性質與開鑛顯屬兩事不能以部准製鐵遂可任意採鑛十月十六日以前大陸公司旣未向官廳請領鑛區何以先赴永新從事開採不合者一禀辦烏石山鑛者爲尾冠鑛權移轉必有法定手續尊電云大陸公司與屠商尙無關係旣無關係果以何種手續而逕行採鑛不合者二按照部章請領鑛地應查明有無糾葛烏石山爲千數百家公山鐵礦綿亘數里尙牽連數姓數族其地上權决非一二人所能私賣私租屠冠請領鑛區乃以詐欺手段暗中勾結一二人出賣一旦發覺該地方勢必禁阻屠冠旣朦禀官廳而官廳實未履行審查手續以致錯誤核准依法應行取銷大陸公司何能以代辦之名冒昧開採况代辦字樣於法律亦無根據不合者三尊電對於烏石山礦僅云派礦師前往調查研究是不承認有開採事實矣然大陸公司辦事人業已招工實行開採豈辦事人不以實告耶抑公認調查研究即有開採之必要耶夫調查研究祇須礦學家實地測勘即可知礦脈深淺取礦砂化騐即可知礦質成分旣無招工開採之必要亦何至如尊電所謂須研究一二年方知眞相今大陸公司已從事開採矣若必待公研究一二年則此礦亦必試採一二年不審大陸公司究依何種法規而取得此一二年之試採權不合者四至烏石山礦鄉人開採已數十年前清光緒三十二年贊元糾合製鐵各商組織保富鐵礦公司以開採烏石礦自製自運呈由官廳咨部核准次年在部註册開採至今贛省運銷之鐵歲納税額甚巨胥烏石産也數年以來屢思擴充因大局紛擾未遑從事今大陸公司因靜龍山鐵礦失敗之故改而辦烏石山礦而不知此礦早已有公司禀辦於前是又疏於調查矣公爲實業先河海内共仰今風氣已開稍有知識者皆知製鐵等業關係國家生存若以振興鐵業爲名而不依法規不審事實任意佔領礦産度亦爲公所共斥也烏石山礦公旣派礦師查勘取礦砂數噸足供化騐如研究有得合於製鐵之用届時儘可與永新士紳及保富公司籌商辦法所有大陸公司辦事人赴永新開採旣爲公所未悉請即飭令停工免滋事端屠冠一案永新士紳及保富公司當與之訴訟該商與公旣無關諒不至借公司名義爲庇護之資再公司營業必有定址大陸公司呈部之時所指地址雖不得而知顧以今年在贛設事務所之事實證之則原定地址當非在贛大陸公司乃按照原定地址爲製鐵之營業純集商股積極進行我贛人士亦當共祝發達何至爲無理之反對乎覼縷佈聞諸希垂察賀贊元叩文 
[南京快信]  
　　徐紹積魚日由滬致電李督痛言不和之害要旨在不必擇人速謀開會似爲王揖唐出力者李擱置未復宿遷縣知事伍支濤電軍民兩署稱淮北鹽商因鹽河水小運河雙金閘下擱築壩阻塞交通請飭上游隄工局速即啓放李督齊省長以此案前准財政部並淮北運副來電請將雙金閘暫行堵閉以七日爲限當經令行淮揚道尹轉據上游堤工坐辦呈復以七日之期不遠尙無窒碍又經令准照辦在案據電前情除再令道轉飭迅予啓放外仰卽函轉該商會等知照 
灌雲公興太經理許兆鰲以没收米石一案呈請平反李督齊省長以此案前據白鎭守使查明呈請將由船缷裝之米十四囤一併没收充公當經令准照辦在案來呈藉口米已在囤不言由船缷裝一層實屬有意刁瀆不准特斥 
省議員王鴻藻提議江北各縣署需索積弊請咨省長通令嚴革案蔡鈞樞提議籌辦江北省立第三第四女子師範學校案胡允恭提議修正議事時間藉除積習以利進行案即列入議事日程付大會討論又孔昭晋提出江南水利局收存欵項及購機禁墾等辦理情形質問書王鴻藻提出高郵前任知事郭曾基虧欠交代各欵並不依例辦理質問書昨已由會咨請省署限日答復 
南京學生聯合會代表劉英士已由京釋出今日可抵寗故聯合會會員均於左午渡江赴浦口車站迎迓並擬明日在高等師範開慰勞會 
齊省長改委劉鍾璘充本署諮議 
財廳委候補知事陳時泌赴太倉守提旬報 
[杭州快信]  
　　留美學生請願省議會提議暫時空額學費作爲自費生臨時津貼現經財政股審查結果認本案爲奬勵勤學拯濟寒畯起見事屬可行可望即日通過 
省立甲種工業學校售賣機器事項一案經省議會提起質問後由省長咨請敎育部核示現已得復查該校銅元舊機係國有學務官産之一部與省地方財産無涉母庸再編入省地方預算已咨復該會查照矣 
浙江田賦甲於他省清季帶徵陳欠僅追科至二年以上近查各縣徵收員役甚有將民國元年至五年滯納地丁抵浦各金四出追呼者現已由省議員凌福鏡建議免除提付大會公决 
前嘉興因利局長姚在忠侵蝕公帑經縣判處徒刑六年不服上告高等廳延律師辯護昨已宣告無罪 
黄嚴縣知事張蘭陔蔡承審員因案受賄經公民羅賢控發已由省長令行會稽道尹飛速派員查覆 
地方通信 
[南滙]  
　　敎育會近事南滙縣敎育會於十一月九日開第二次職員會陸會長未到由金副會長主席議題七件照錄於後（一）發起江蘇縣敎育會聯合會案（一）建議省敎育會轉請省署通令各縣注意輪船火車通俗宣講案（一）組織本邑縣市鄉敎育會聯合會（一）本會八年度預算呈請縣署交議案（一）重組通俗宣講團案（一）組織學生演説競進會案並聞該邑西聯鄉敎育會於前日辦理改選已舉陳墨屏爲會長孫祖　爲副會長業經陸前會長呈請縣署備案矣 
[蘇州]  
　　呈薦地方審檢廳長之傳説吳縣地方審檢兩慶將於九年一月一日實行開辦聞江蘇高等審檢廳林王兩廳長對於該兩廳人員已經遴人呈請司法部薦請任命計地審廳長由林廳長特保民一庭庭長蕭銘及前充吳縣上海地檢廳廳長現爲高等廳民庭推事劉祖望地檢廳長由王廳長特保本廳首席檢察官江忠章傳聞是否屬實姑預誌之以待續聞 
會議清查户口辦法吳縣温楝甫知事上月晋省奉齊省長面交清查户口簡童六條囑即舉辦回署後當擬具辦法呈奉省長指令務於兩月内辦竣聽候派員覆查故已飭科將門牌等式分别擬就漏夜繕送省署核示并訂期本月十日邀集各市鄉警察分所長在本署開會討論一切 
切麵工人罷工續聞城廂内外麵館切麵工人罷工并搗毁東中市虹橋塊錦和麵館風潮略誌昨報現聞獲案之二十四工人由沙警佐詳加研訊後先將二十一人交保開釋諭令不准集衆多事爲首三人則備文派警押解警廳訊辦並聞該工人等並不過分要求僅求每人每工酌加二十文現在大行行頭已有允加十文之説不識能就此解决否 
科發藥房在蘇設支店上海南京路科發藥房爲擴充營業起見組設分店於蘇州觀前街東洙泗巷口現正修葺房屋籌備一切所售藥品器械化娤品等來路及自製各貨均研究精良素爲蘇人士所歡迎將來業務喪達可操左劵也 
[無錫]  
　　水警區長會哨無錫水警區長師蘭亭昨奉廳令飭於本月十八日與浙江水警在蘇屬平望舉行會哨云云師區長聞命後當飭駐湖第八隊俞隊長駐宜第九隊殷隊長各率巡船十艘先期開赴平望布置一切並於十六日親乘保蘇兵艦率帶第一分隊長常鐘鳴并巡船八艘前赴該鎭會哨署内一切公務已囑督察員仲紓暫代 
[鎭江]  
　　鎭郡金融現况鎭郡邇來銀根奇緊現洋大缺銀拆開到五錢洋釐亦提至七錢一分以外操其原因近星期中各花莊紛赴南通收買新花需用現洋甚鉅加以蘇滬等處滙欵到鎭大事收羅故鎭江一地每日捆載現洋出口數頗不貲致市面有此嚴重之現象也 
電飭開放雙金閘壩江北雙金閘業已築壩蓄水運鹽以致運河水勢日涸有碍交通鎭郡各商在江北各處採辦之芝蔴花生雜糧金針菜各種土貨爲數甚夥均由民船裝運南下無水可行停滯中途而由南運北之大宗洋貨亦不能直達清江各項商務大受影響現聞省長已電飭運河上遊堤工局將壩啓放以維商業而利交通 
省視察員蒞鎭省長現委敎育行政視察員周君赴鎭考查整頓敎育行政事宜兹周君業於十二日蒞止矣 
[揚州]  
　　電話局進貨糾葛揚州電話局日前由申運來某國電線二千紥抵埠後抬運進城適爲檢查所學生查獲認爲違章私進立予扣留以待商界同意後付之焚燬而歐陽局長則謂此貨係未抵制以前在滬訂購者否認私進雙方爭執不下現　由各界要人出而排解發還原貨以冀和平了解矣 
積榖倉副董辭職揚州積榖倉董事前任爲徐理庵繼任爲城廂慈善總董魏仲蕃嗣縣署據公民呈請添加副董委陳繩之擔任兹陳以積榖責任綦重恐誤公務函請縣署辭縣矣 
[杭州]  
　　水警徐廳長出巡浙江内河水上警察廳長徐允中業於十二日上午八時帶同隨員乘共和兵艦由省起程沿途視察塘棲崇德桐鄉各分隊約十五日可抵嘉興所遣廳長職務由第一科長陳士龍代拆代行 
長城山發現古甎永康離城十里之長城山背係方岩進香大路日前該山背忽有農民掘出古甎數塊計長約尺餘厚數寸面皆有太康九年字樣經博古家研究謂此係二千年前之物頗見珍貴且原質堅細可以造硯聞者遂紛紛往採該山業主林姓遂以保存古蹟爲名出而封禁云 
呈請褒揚貞女杭縣士紳丁文炳等呈調杭縣公署略謂調露鄉故紳吳曉初長女大姑生平事實與現行褒揚條例第一條第一欵與第七欵相符紳等居同里開爲特備具大姑事實册遵照條例聯名呈請鈞鑒考核准予加具證明書轉呈省署咨行内務部請予褒揚云云聞吳大姑生於道光二十二年五月十七日殁於民國六年十二月初八日壽七十六歲及笄許字沈雲未嫁夫死守貞六十年如一日曾割股療父疾以忠實廉讓訓弟姪會經清浙江採訪局查報巡撫聶題請旌表禮部核議奏准旌表建坊入祠致祭民國四年東海任國務卿時親書貞孝可風區由其姪吳錫璋祗領懸掛 
[嘉興]  
　　電話營業之擴張嘉興通利電話公司成立以來頗形發達現有裝户已達二百餘號各商家傳遞消息咸稱便利現該公司已將電話擴充至王店新塍王江涇南滙餘賢曹莊鳳喈橋　篁各鎭雖在五六十里以外談話如在一室各鎭商號以交通利便均已相率裝置矣 
委定冬期校長嘉興餘賢鄉農會會長柏鋭之創辦冬期學校業已呈准官廳並經縣署委任浙省第一中校畢業生丁玉麒爲校長另聘孫少安爲敎員現該校已佈置就緒定夏曆十月初一日正式上課 
商店商要求賠償損失北大街香花橋附近恒豐泰糕餅店沈茂興皮鞋店及間壁粥店酒飯店等後埭房屋因年久失修於日前黄昏時坍倒壓傷店夥甚重當房屋坍倒時各店貨物均未搬出損失甚鉅聞有一二商號以此次突遭意外損失應由各房主負責故已向之要求賠償矣 
[武昌]  
　　鄂人反對美借欵近日鄂中各界反對美借欵似頗劇烈據某外報云徐恩元氏與美國締結烟酒税借欵之條約武漢總商會省議會及武漢烟酒業者皆猛烈反對致電中央要求取消此事湖北督軍王占元氏亦於六日致電中央政府略謂裁兵經費應由各省自行籌備不得濫借外債以重人民之擔負方爲得策並陳述意見請速將該借欵電命取消又云昨日（七日）烟酒業商人在漢口總商會内又開聯合協議會討論反對運動方法飛檄全國烟酒帮聯絡一致電請政府取消該借欵又電全國總會請新參衆兩院發起取消該借欵之運動 
[濟南]  
　　華僑採辦國貨專員抵濟南洋日里棉蘭各華僑所組南强國貨公司特派專員梁君業已抵濟與濟垣各商接洽後擬赴濰縣昌邑等處採購繭綢花邊繡花等貨並考查各實業工廠種種出品携赴南洋以便推銷云 
來函 
[張我華來函]  
　　敬啓者十月二十二日貴報登載平和通信社二十一日廣州電（王揖唐派來之孫鐘劉雲昭張我華等與李耀漢豢養之唐寳鍔孔昭晟及孫洪伊之張知本萬鴻圖等乘換李茂之風潮已開始活動）（下略）按貴報爲上海最公正之報紙毫無黨派之關係以故凡涉於含有黨派攻訐誣謗之新聞貴報多不登載正所以昭示貴報之不偏不黨也平和通信社爲政學會機關當早在諸公洞見之中無庸鄙人贅述惟該社電稱鄙人爲王揖唐所派來實屬憑空造謡有意傾陷鄙人自國會遭非法解散之時即追隨孫中山先生曁兩院周人來粤護法列席非常會議以至於今議員爲我現職何得誣爲王氏派來窺其用心無非恨鄙人贊成張議員知本所提出不信任岑春煊之議案遂出此卑劣手段流言誣毁以期鉗制反對岑氏者之口而達到該會傀儡岑氏把持軍府包辦議和之目的耳夫鄙人本以護法爲前提毫無個人之恩怨愛　於其間岑氏而果盡力護法者鄙人方將敬仰之不暇何至贊成多數不信任之提議今該會不此自省徒欲利用新聞政策爲刼持異己之計在稍明時局者視之亦唯笑其度量之狹手段之劣於政黨歷史上多增該會一種不道德之罪狀而已故鄙人對於該社之電誣以爲無辯白之價值惟就貴報向來不偏不黨之精神與至公至正之聲譽言之是以不得不請求更正擬懇主筆諸公將蕪函賜登報末藉資更正不勝感荷之至張我華謹啓十一月三日 
雜評一 
[功德祠（默）]  
　　自來大有爲之人能以一身建樹功德使人民崇拜仰望而謳歌不忘者上也雖不能由我立大功建大德而能由我收拾殘局奠定民生然後興仁講讓借崇報前人之功德以興起後人之觀感者次也若國旣未能由我治人民倒懸未能由我解紛爭擾攘不稍寗息而急急焉敷飾文治遽興千秋制作之感想則國民於困苦顚連之餘救亡不遑何能對之而有動於中乎 
然則今日與其隆崇報之空文以勸民母寗建立一二切實救民之事業爲愈乎功德祠之設似尙可稍緩者也 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（二十一）低地受災狀（一） 
　　　　　薄　和媾　　南逍　村　少穆　此村已陷此乃村中　　房屋水海至此 
此安稍低村落已　全淹入水中 
本届鄂災奇重由湖北義賑會敦請專員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[電拒烟酒借欵之覆音]  
　　昨聞駐京美國代理　使丁家立氏得本埠九團體抗拒烟酒借欵電後當時覆一電致駐滬美領事内容微聞此次美國借欵於南北未統一以前並不交付且此借欵可以保證與中國有利而無弊且毫無政　性質之附帶條件中美邦交夙稱親善美政府之政策久爲中華人民所深諒敢言必受華人之歡迎云云 
[公廨收回與租推廣問題]  
　　中美新聞社譯密勒評論報云中政府與外交團關於收回上海會審公廨及推廣租界兩問題之談判現已停頓中政府必欲公廨主權完全無條件收回而閘北地方一部分劃入租界亦不承認故此兩問題去解决之期尙遠同時又發生一種枝節即上海中國商民要求租界内參政權是也彼等前派代表來京向外部陳述意見請政府子以贊助不達目的不止否則將拒絶納税現此等代表甫返上海又據滬電稱租界商民擬乘朱爾典公使蒞滬之機會公推代表謁朱陳述一切俾朱表示同情使上海地産章程得以改革假使外交團允許上海華人得於工部局參與政治則公廨租界兩問題或得早日解决未可知也記者請乘此機會略述會審公廨之歷史或爲讀者所樂聞乎查公廨之設立發起於哈雷巴克斯爵士時在一千八百六十四年公廨原設在英領事署内前清時正會審官向由中國政府委任審理一切華人民事案件其牽涉洋商之案則由該管領事派員會審其刑事案件關涉利益者亦由洋員會審先是一千八百六十八年訂定洋涇浜會審章程規定租界内一切法律事件之辦法另有關於訴訟手續之章程十條惟施行旣久漸失原旨一九○四年北京外交團領袖奥國公使提議修改亦無結果一九一一年革命事起全國騷亂上海外人之意以會審公廨新舊當局均不措意恐機關停頓領事團遂以維持現狀爲名宣言暫將公廨接管隨又委任華人讞員修改洋涇浜章程改組公廨内容凡華人案件華人外人混合案件不論民事刑事均由讞員與譯員會審會判判决之後不能上訴前中國銀行洋員巴西利一案即因華員與意國陪審員竟見不協至今尙未解决也自領事團接管公廨後中國外部即令駐滬交涉員提出抗議領事團以民國尙未經列强正式承認未便與華官交涉爲詞拒絶不理迨一九一三年冬間民國政府經各國承認外交部即與駐京公使領袖朱爾典開議同時上海交涉員亦與領事團開談判朱使允爲盡力並議先派員至派調查一九一四年六月朱使以外交團領袖名義致照會於外部略謂彼之同僚願以公廨主權交還中國但須中政府允許保留一九一一年後領事團所行公廨一切改良方法並以正式公文表示此意至所謂改良方法之要點如下（一）讞員四人由中政府任命但必先經領事團同意正會審官之職位等於高等法庭之裁判長凡屬純粹華人民事案件亦須許洋員會審（二）一切刑事案件公廨得判决監禁五年以上之罰並有權判决死罪死刑執行地設在租界之外由華官監視行刑并由讞員與會審洋員協同騐屍（三）公廨所有監獄及拘留所均歸巡捕房管理公廨發出命令傳票及牌票等由婦捕執行關於舊時差役之章程一槪廢止（四）華洋混合案件向道尹及領事上訴之舊規應仍保留倘道尹與領事意見不協則仍照公廨原判執行（五）公廨行政及經濟事務應歸外國監查員及其書記員管理公廨所有職員均歸外國監查員節制並監督財政事務監查員及其書記員由領事團指定歸中政府任命之關於以上五條件討論甚久外交部以其不僅與舊章不合且妨礙中國主權故不能承認提議仍用洋涇浜會審章程而於公廨收回後逐件加以修改外交團則謂公廨一切手續旣經改良舊章不能仍視爲有效朱使并告中政府謂他國公使所擬辦法較彼所擬之五條尤於中國主權有損云外部旋於一九一四年十月修改上述五條答復如下（一）公廨讞員當然由中政府任命任命之後祇以其姓名通告領事團正會審官由外交司法兩部合薦請總統任命其職位等於高等法庭之裁判長公廨一切職員均歸正會審官節制純粹華人案件審問時無須洋員陪審且須依中國法律判斷（二）一切刑事案件以至判五年以上監禁之案可由公廨處斷惟依中國法律及洋涇浜章程監禁十年以上之刑或死刑應呈請司法部核准倘司法部不同意應説明理由交公廨重審第二次之判决仍呈報司法部核准凡經司法部核准應處死刑之罪犯應解交華官執行死刑由讞員及陪審洋員會同騐屍（三）照辦（四）對於道尹及領事上訴之舊章仍行保存倘道尹與領事意見不協應會同請一第三國之領事與彼等協同審訊而公判之（五）公廨中之總務及會計應歸秘書及其書記員管理秘書對於節制其用人及監理財政應有全權秘書及其書記員由中政府指任之外交團於是年十二月二十八日答復謂第一條讞員姓名僅僅通告領事團一層不能同意至於第四條請第三國領事公判一層與條約規定不符又第五條中應用（外國書記）字樣至於洋涇浜章程朱使謂彼前次復文中並未提及該章程係當時英公使草擬祗試用一年目下公廨一切辦法旣早已與舊章不符無庸再提並謂提及洋涇浜章程無異重提一九一一年以前之公廨情形云中政府於一九一五年八月答復朱使允於書記之上加外國字樣惟關於上訴一問題不能同意謂道尹與領事不同意時仍執行公堂原判則不足保護案内中外人之利益而與上訴原則不合惟中政府爲調和起見將第四條修正如下（未完） 
[松黑江防艦被擊後之近訊]  
　　海軍部派往松黑兩江駐防之軍艦利捷等六艘駛至崴埠上游之廟街被俄國沃木斯克政府抗阻進行致各該艦滯留廟街不得前進經駐崴外交委員劉鏡人等向俄政府商允擬假道哈爾濱繞往黑省實行駐防詎各艦行抵哈巴羅夫斯克被俄艦突然砲擊傷斃水兵數名各艦退回原處海軍總司令藍建樞以天將嚴寒江水凍結各艦不能行動各艦需用水菓等軍用品採辦不易深爲可慮現藍總司令已電請海軍部速向俄使嚴重交涉以使早日解决開駛赴防云 
[沈知事迎送軍官之筵宴]  
　　上海縣知事沈寳昌昨爲何豐林等洗塵曁爲此次入浙各軍官餞送特假南市半淞園江上草堂設筵柬請盧浙督何豐林第四師師長陳樂山代理護軍使王如見軍署參謀長馬懋勛副官長孫占元第十師參謀長李景秘新任寗台戒嚴司令陳照春三十九團團長張慕韓新任上海防守司令榮道一松江防守司令王精甫淞滬警廳長徐國樑滬海道尹王賡廷滬南工巡捐局長姚石蓀交涉公署譯員陳震束商會會長顧馨一朱葆三　均於上午十一時先後蒞園筵畢在湖心亭攝影至下午三時分道而散 
[交涉員宴請日本德川公爵]  
　　江蘇特派交涉員楊小川因日本公爵德川家正到滬於昨特備柬帖請於十四日正午蒞宴其陪宴者爲馬參謀王道尹沈知事陳震東楊小堂等 
[洋釐價勢難鬆動]  
　　本埠洋釐現已漲至七錢五分以外尙難有鬆動之希望緣哈爾濱等處不用羗帖均改用我國銀幣於是由滬上各銀行裝往者每星期有一百餘萬元之多南京造幣廠日夜趕鑄最多三十萬元不敷用途尙距雖經本埠南北市錢業董事請北京財政部設法多開造幣廠尙無把握乃昨日又有上海商業銀行購進現洋十餘萬元裝赴東三省匯豐銀行亦買進現洋二十餘萬元裝往天津故目下洋釐一時不易回小也 
[菲律賓派員來華調查木市]  
　　我國森林一項素不研究以致應用木植百分之七十仰求於國外每年營業日本一國進我口者不下四百萬金自本年五四以來木業董事田樹霖查得菲律濱板木所出頗旺當經函致該處森林公司請其裝貨來華應銷惟該處森林公司未諳滬地營業情形特派員來申調查木市狀况現該員業已到滬俟其調查後返國商妥方有木植到華云 
[塊煤減價之佈告]  
　　英文滬報云今日開灤煤礦公司布告家用塊煤每噸僅售洋十三元查目前市價每噸須售洋十九元或二十元今公司旣聲明貶價想各煤商當不致再昻其價矣 
[滬南工巡捐局開特别會議]  
　　法商電車電燈公司欲在南市滬軍營舊址迤西一帶埋設電綫竪立電桿一事曾經滬南工巡捐局開董事會提議以此事關係主權非開特别會議不可故經姚局長與各董事定期今日（十四）午後兩時在局開特别會議預請各董將意見書塡送列入議案俾於會議時公同决定辦法 
[全國各界聯合會評議會紀]  
　　昨日全國各界聯合會評議部開第一次會議到二十八人推張敬之主席施洋馬少奎紀錄由主席報告（一）青州各界聯合會已派代表劉晋卿張永和郎益祜三君到會（二）處州代表函推陳焯爲評議員（三）南京各界聯合會籌備會派朱進之鍾可託二君爲代表（四）韓致祥由香山來函報告僑民狀况（五）韓致祥由粤來函報告當地各界聯合會成立將派代表來申（六）陳墓鎭各界聯合來函請加入並索閲章程（七）上海民醒報開交誼會來函請派人預會（八）廣東俱樂部來函聲明本會開成立會日並未派代表預會當卽查來賓簽名簿確有自簽爲廣東俱樂部譚海秋字樣决復函請其自行查究次討論會場規則復選舉正副評議長施洋以十九票當選爲評議長張敬之以十四票當選爲副議長繼又編定席次末推舉議事細則起草員四人推定施洋李亞夫鍾可託馬少奎畢散會 
[上海各界聯合會職員會紀]  
　　昨日（十三）上海各界聯合會開職員會到會者三十餘人公推劉振羣主席議事情形如下（一）報告上海請願代表顧張二君由津來電囑速濟欵回滬討論結果由上海各界聯合會即函天津各界聯合會於上海代表中有缺川費不能回滬者每人墊給大洋三十元隨由上海各界聯合會匯還（二）報告加入本會團體及職員姓名（三）討論會務進行事宜衆主張近日抵制劣貨外間已漸放鬆甚有明目張膽甘與公意爲敵者本會爲上海各界之總匯進行職務雖不止此一端而對此扼要之圖則不可不繼竭心力以免功虧一簣致貽五分鐘之誚當議决一面派員勸告一面籌定切實辦法積極進行議畢散會 
[上海學生聯合會消息]  
　　上海學生聯合會通告各分會云逕啓者上星期日本會有數分會會員在城内邑廟演講與小販　生衝突當時情形已見各　次日本會交際科調查科及當日演講之分會代表凡十三人齊赴警廳見徐國樑廳長徐氏避不見聲言外出由張督察長及孔科長接見代表等此即提出要求二條一學生本於愛國熱誠得自由演講二學生演講時如有反抗警察須維持秩序張孔兩君與各代表討論良久結果俟徐廳長歸後允否由其决定明日回信代表等遂散十一日張孔二君遂來本會由會長程君接見渠謂徐廳長對於第二條完全贊同第一條則須有時間及地點之限制請本　擇定數地點並規定上午或下午前往演講程君以此事殊多困難堅持不允磋商一小時渠始辭歸謂報告廳長後再來回復十二日張君復來本會言廳長對於第一條亦已完全應允時間地點均不加限制是本會已爭得自由演講之權尙希各分會會員努力進行母始勤而終懈恐不明日來交涉之眞相特此通告 
上海學生聯合會交際科爲維持抵制事徵求各界意見書云藍聞物先腐而後蟲生之用遠譬近可以明矣夫五匹運動我各界義憤塡胸聯袂齊起空前啓後震旦鷄聲固大足以令東鄰聞之而却步矣乃數月以來國則猶是人則猶是而當時一番救國之精神熱血已將漸漸烟消雲滅即如抵制一事賣者自賣購者自購公然堂然初無顧忌風湧雲躍應接不暇若欲補其數月前抵制之損失者嗟乎早知如此何必當初奈何沉淟迷惑而終不悟耶豈中國不亡身家不能安耶抑無彼貨貿易吾人即將飢寒凍餓以死耶嗟乎吾人中國人也己之不修人又何怨素知諸君熱誠愛國不易初衷對此風雲能無痛哭况諸君中不乏英明果毅富於猷謀之人際此千鈞一髮存亡危急之秋必能急起直追共籌良策以圖維持永久抵制盡其自有之責任引起商界之决心維持之堅持之庶幾終古不渝得達初心也同人等目擊耳聞痛心疾首特草此書徵集各界維持抵制意見共圖良策敬佈明達稽錫南針無任企盼中國前途實繫於此順頌公綏 
牙籖工場籌備會通告云本會常會准於今日（星期五）下午四時半在事務所舉行届時務望各委員到會列席爲盼 
[福建路商界聯合會成立紀]  
　　福建路商界聯合會於昨日午後二時假四川路青年會開成立大會會員曁來賓與會者有三百餘人公推余華龍爲臨時主席朱賡石爲速記會員來賓就座後奏樂片時主席報告開會宗旨及組織之經過畢即請正會長王宗藩副會長胡汝鼎鄔志豪登臺致送當選證書當由正會長王君發表就職宣言略謂辱承本會諸同志不以宗藩爲不肖謬舉斯職自當勉盡棉薄隨諸君後求所有利吾會及利吾國並望諸君時加督責以匡不逮云云次請全國各界聯合會代表蔣介民山東路商界聯合會代表鄭鷓鴣等先後演説大致均係希望與朂勉語嗣由主席致謝來賓並欵以茶點奏樂散會 
[閘北商業公會成立會續紀]  
　　閘北商業公會開成立大會選舉正副會長略誌昨報是日到會者共數百人由正會長沈聯芳主席宣佈開會宗旨並云自前清光緒二十五年間外人欲在閘北推廣租界鄙人爲保全主權起見在新大橋北創辦絲廠振興商市歷年以來吾商界諸君急起直追又得錢貴三君振興米市時至今日幾與繁盛租界並駕齊驅實非始願所料今蒙在會諸君選舉鄙人爲正會長自顧才菲力弱且俗務紛紜猶恐無暇兼顧致曠會務云云當經衆會員堅請沈君就任嗣由來賓顧霖周楊伯芳蔣介民等相繼演説大致勉勵會衆堅固團體等語遂由副會長王彬彦致謝詞慈善團音樂隊奏樂攝影並以茶點欵待會員來賓而散 
[調查楊樹段價格之廳令]  
　　工蘇財政廳訓令各徵收機關云本年十一月十日奉財政部訓令案准農商部第二四二○號咨開通燧火柴軸木公司續請從輕核定楊樹段原料税率一案前准咨據江蘇財政廳議復按照雜樹雜柴原率折衷規定每百斤税銀二分應准照辦等因業經准咨批示該公司遵照在案兹復據該公司呈稱江北一帶所産楊樹質甚鬆柔水分極多南省從未聞以之製造器件其炊燃之力遠不及松柴雜柴是以價格亦遠遜本公司創用此樹製造火柴軸木即取其質他鬆柔易於導火堪以抵制洋貨且有合於廢物利用之原則此項楊樹段卽係楊柴初非二物現在平均價格每百斤約銀元二角六七分兹江蘇財政廳擬令每擔税銀元二分是值百抽收七八之巨按照估本徵税辦法未免反爲加重考江蘇現行貨物税税率樹木門内載之雜樹名目係指可供建築及製造器具之木料而言其品質價格較之松柴雜柴尤爲超絶而楊柴較之松柴雜柴尙屬低次似母庸以優劣懸殊之物品爲折衷訂税之標準伏念本公司發明此項原料製造火柴軸木目前甫在萌芽設有不勝負擔之危即無按期發育之望擬懇察照前呈情形再行咨商俯准比照江海關木柴每千斤卽每十擔税銀二分之例特予核定通飭各常關税所一律遵照其非本公司運購爲火柴軸木原料之用者不得援以爲例以示限制而紓商力再前呈所請每百石完銀二角即係援照江海關每千斤完銀二分之例呈内業已聲叙惟擔字誤繕石字合併聲明等情查原呈稱楊樹段即係楊柴所請援照江海關木柴每千斤税銀二分之例可否酌予通融應請核辦見覆等因到部查此案前據該廳議復此項楊樹段税率按照雜樹雜柴原率折衷規定每百觔税銀元二分當經本部指令照准轉行遵照在案兹復准農商部咨轉該公司呈稱此項楊樹段卽係楊柴初非二物現在平均價格每百斤约銀元二角六七分每擔税銀二分是值百抽收七八之巨按照估本徵税辦法未免反爲加重等語究竟此項楊樹段現在價格若何如果確係每百觔約銀二角六七分似應將原定税率酌量核減以示體恤合行令仰該廳長再行查明核議具復以憑辦理等因到廳奉此查現行税率雜樹每百斤税銀元三分雜柴松柴每百斤各税銀元一分其楊樹段楊柴均未規定前經本廳核定按照雜樹雜柴原率折衷計算每百斤税銀元二分本極公平今該公司請援江海關木柴每斤斤税銀二分則每百斤祗徵二釐相去懸殊海關税則本與貨物税率不同原難仿照惟所稱楊樹段即係楊柴每百斤僅值銀元二角六七分徵銀二分合值百抽七八之多究竟價格若干旣又奉部令復議亟應調查明確以憑核辦合就令行該所長遵照查明據實具復勿延此令 
[最近進口日貨表]  
　　（學生聯合會調查科稿） 
　　買號船名來埠物名件數值價乾元泰八幡丸大阪光棉紗三件四百四十元又又又皂紙二件一百二十元震泰築後丸東京毛絨七擔五十斤三千四百元五洲藥房又又醫藥具二十件一千五百四十五元鼎記近江丸大阪蝦米七擔八十斤二百九十元又又又剌黑參九擔三百九十元又又又脊翅三擔七十二斤五百十元前日在浦東張家浜停泊某日船載來鹹魚一萬餘擔值洋五千餘元 
[質問廢止專利之呈文]  
　　本埠工商各團體對於農商部宣布廢止專利條例異常憤激中華工商研究會特開會議討論其結果公决具呈農商部質問廢止專利之理由俟其批覆再行討論其原呈云爲籲懇詳爲解釋廢止工業專利條例免滋誤會而定人心事竊據本年九月十五日報載大部廢止專利條例一節略謂吾國工業製品前因未甚發達是以各項工廠禀請專辦年限區域者特酌核情形量予批准原爲提倡實業一時權宜之計惟個人雖享有特權而同業多蒙其影響本係保護維持之意適以啓專擅壟斷之端兹經本部决定嗣後所有特别專利區域年限之條例應一律廢止除分行外相應令仰遵照等因本埠各工廠聞之異常惶駭羣以值此工業萌芽時代政府方應設法奬進之不暇所云特别專利區域年限條例不知究指何項工業專利未經詳爲解釋自難臆斷惟無論何項工業專利此時殊不應有阻遏進行之舉且循是以往凡在發明家疇復能敝精疲神出而研究物品以貢獻我國人乎所關前途至鉅據經各該工廠紛紛來會詢商敝會爲工商研究機關利害切己爲特敬謹據情上達可否乞求鈞部俯念工業家以專利爲命脈所係政府所恃以振興實業奬勸工廠力求進步者亦即在此而將廢止專利一條迅賜解釋俾免疑慮而定人心實爲德便 
[西菸來貨被阻之呼籲]  
　　本埠集益西菸公會邇因陜西來貨被軍隊留難阻止故邀集同業於昨日下午二時在民國路公會開會僉謂目下正值新貨上市之際迭被陜軍騷擾勒捐以致夏季裝滬之貨迄未到滬况滬地存貨已將售罄宜如何設法補救經衆商議後公决由同業全體名義致函南北兩軍請飭所屬於經過之貨切弗再行留難以維商業旋又議現招商局棧房同業之存貨祇一千餘箱對於各路購辦若何應付由衆議决此後各官同業購貨多至一二箱因恐一時來貨未能即到也衆皆贊成議畢已五時矣 
[殖邊債權人之焦急]  
　　上海殖邊銀行閉歇後執有該銀行鈔票與存欵之各債權入即組織殖邊銀行商困事務所於滬城西姚家弄思敬學堂内迭次函電往北京與該銀行總管理處交涉迄今二年有餘尙無圓滿答復各債權人中婦女居多全視此項鈔票與存項銀兩爲將來養命之資自該銀行擱淺後各債權人呼籲無門困苦萬狀現悉滬北已閉銀行機關業將拍賣解除即使已拍之銀於各債權人亦無分毫希望故各債權婦女等於昨午齊集該事務所要求該所張主任速開緊急會議電達總管理處早爲解决不知該主任若何措置也 
[做燈籠工人要求加價]  
　　南北市燈籠店各工人昨日發出傳單云我做燈籠工人工資甚微所進不敷所出故要求加增工資實出於不得已况近來各業工人薪資均已增加獨我燈籠工人尙未踵行是以請求各店主體恤苦衷增加工資限於五天内解决否則一律罷工云云 
[破獲閘北輪盤賭窟]  
　　閘北寳山路二十四號外人所開之輪盤賭窟去年經盧護軍使會同淞滬警廳查拿封閉至今年夏間始啓封發還近日又有人在附近二十八號内開設此種賭局業經盧護軍使令行警廳查禁在案前日下午四時徐廳長會同軍署人員突入該號屋内搜獲輪盤骰子等賭具因其時祇有傭工華人在内看門故將抄獲之器物派警看守一面據情呈報盧護軍使請示核辦　又函云松滬護軍使署訪悉閘北寳山路二十八號洋房係屬洋人聚賭之處昨日令飭京師憲兵第三營營長張捷三親率憲兵第十連連長朱玉軫曁排長二員憲兵二十名並會同淞滬警察第五區署長玉金山督帶巡士二十名前往寳山路該洋房内檢查時該房屋内祇有華人廚役二名及門役等人並無洋人在内惟有洋式機器賭具二架（每架约值洋二千五百元）分設於樓之上下另有圓形之洋式籌碼數千條曁銀箱數隻惟因無鎖匙致難揭開查畢卽派憲兵在屋内看守門外則由警察駐守所有該屋裝置之租界電話當將電線割斷防其傳達消息張營長於查確後立卽回禀盧護軍使昨先繕給封條令將該洋房封閉一面公函交涉公署迅即照會租界領袖詢查此種賭具及開賭者究爲何人以憑核辦　 
[恐嚇案嫌疑人展期再訊]  
　　虹口乍浦路四十九號門牌紅帮裁縫曹鶴庭之成衣店内於上月十八九號經人先後送到恐嚇信炸彈由曹將信彈持報該管捕房聲稱有本邑人吳少亭欠債不還控由上海地方審判廳缺席判决吳故投危險物品威迫前去消案等情業由中西包探將吳拘解公共公堂訊供諭交五百元人洋並保詳情已四誌本報昨晨張襄讞與美副領事約君升座飭將被告提案續訊因捕房律師及吳之律師均另有要公故堂上諭另仍交原保展期於下禮拜四再訊 
 
 
 

Page 11

 
 
[湖北義賑會董事會紀事]  
　　湖北義振會日昨開董事會以該會董事簡照南捐助鉅欵由該會電請鄂省軍民兩長咨准中央特授二等大綬嘉禾章齊集會所公賀到會者爲楊小川宋漢章王一亭唐露園盛竹書錢新之杜梅叔敖雲亭姚文敷陳炳謙許劍青田資民路錫三許　雲徐誦先嚴俊督陸維　勞伯善勞澤生又該會會長沈伸禮朱葆三勞敬修適簡照南因事赴美即派其弟簡玉階代表到會茶點後首由沈仲禮讀賀詞歷叙簡君贊助災振之殷今日得激異奘同人欣快等語次山許奏雲代簡玉階讀答詞中有宗兄素抱社會主義嘗以人生利益得之社會仍當報之社會等語嗣由楊小川演説謂今日公賀簡照南先生得授二等大綬嘉禾勛章同人等非祗賀簡君實賀本會蓋本會能得如此大慈善家作董事則一切會務胥得其贊助之力而易於進行故須爲本會賀也且鄙人對於簡君答詞中有利益得之社會應當還之社會　語并有特别的感觸特别的佩服試問社會之人有以己得之利益而願公之社會者能有幾人簡君斯語何等關達甸等慷慨歷來簡君所辦之善舉不下數十餘起十年來孳孳不倦其所救之人蓋亦不更僕數所謂還之社會者非如是乎而吾所愈覺感觸者以近來世界文明善業發達將來熱心慈善者不止簡君一人吾同人當一面作慈善事業一面護持作慈善事業之人并願得各省各處同人之同意而共喻斯旨云繼由沈仲禮言簡君以實業起家爲善十年進行不怠而實業之日有進境與爲善之程度相同因果雖無確憑爲善自然獲福即如上海一隅只見到各省去放賑從未到他省募捐中間雖有天災但無十分慘酷亦以滬人士好善之心較爲優美故尼以感召天和而無奇災浩劫也復由許奏雲略謂國家之發達應先視其慈善事業如何善業發達其國家亦因之發達滬上爲慈善淵藪本會會長及各董事又皆爲開辦善業之人試問各省水旱偏災何一年不在上海募捐而募捐辦振之人又皆不出於沈朱諸公今日鄙人得逢斯會甚爲愉快顧鄙人以振災事業應分治標治本兩種治標不過散放各振治本則非提倡工業不可即如簡氏昆玉辦理烟草公司只滬港兩廠容納不下萬餘工人若能各處設立工廠則貧民生計自裕雖遇偏災亦無大害尙希特别汴意末由勞敬修云鄙人不善言詞不敢多説致悮實貴時光請以單簡數語爲諸君告前日湖北水災由鄂省兩長派鄙人與徐誦先君在滬籌振首由簡氏昆玉倡墊洋萬元散放急賑於是會務日行發展又以辦理善舉須有經騐之人維持其間乃電由鄂省兩長敦請沈朱兩君主持會務復得簡氏昆玉將墊洋萬元改爲捐助又承諸公多方募集業經請人到鄂放賑惟來日方長冬春兩賑均須籌備尙望諸公盡力贊助等語演説畢并由王一亭每人散給流民圖一帙云 
[浦東電氣公司開工備案]  
　　浦東電氣公司擬在浦東張家浜口建築廠屋詳繪圖樣連日在該公司事務所招工投標等情已紀前報兹悉開工之前該公司總經理兼主任技術員童世亨曾將各項工程辦法機械器具程式説明書及章程等件呈請江蘇省長咨送交通部備案現已由交通部咨復江蘇省長准予備案並將呈騐卒業證書及請領執照規則發交上海縣知事轉行發還兹錄上海縣知事訓令如下案奉道尹公署第九七○號訓令開案奉省長公署第四五一四號訓令内開准交通部咨開惟咨送浦東電氣股份有限公司總經理兼主任技術員童世亨呈報履歷卒業證書各項工程辦法機械器具程式説明書及章程等件到部查該商所報各節尙無不合應即准予備案惟應仍令該商於工竣時呈報本部派員檢查並按電氣事業執照規則呈請發給執照以憑營業相應檢同執照規則一份咨請轉飭該商遵照具報並將原送卒業證書發還該商收執等因並附證書執照准此合行令發該道尹轉給收執並即遵照具報此令計發還卒業證書並執照等因奉此合行令發該知事轉給收執並即遵照具報此令等因計發卒業證書及執照各一紙到縣奉此合亟令仰該商即使來縣請領證書及執照規則呈候轉報此令 
[青年會丙組養成團成立]  
　　中華基督敎青年會丙組商界會員童子養成團於上星期三晚正式成立是晚除童星門君演講童子養成法宗旨及要義外並有少年宣講團通俗游藝部全體來會奏樂兹將該團簡章及各部職員列下 
簡章（一）宗旨栽培德智體羣四育並養成服務品性爲宗旨（二）名稱上海青年會童子部丙組養成團（部名俟各部組織後再定）（三）部色未定（四）資格凡本會童子商界會員品行端正能恪守本團章程而富有合羣思想者爲合格（五）職員各部得舉部長副部長書記司庫及幹員一人（指童子部幹事）（六）義務（一）襄助部務進行（二）納費（三）抵任服務（七）權利亨本團一切權利（八）會期（一）常會每星期一次（二）特别會須有部員三分之一同意方得由部長召集（三）部長議事會每星期一次（四）特别委辦臨時召集（五）職員聯合會每學期二次（九）經濟各部常期經費由各部員擔任數目之多寡各部自議定特别費臨時再議（十）改章本章程如有未盡善處每學期得修改一次但須開戰員聯合會時得全體三分之二同意方可實行 
職員（書部）部長陳德明副部長田樹州司庫方善衡顧問陳已生（棋部）部長李佩華副部長吳礪吾書記余鵬司庫伍慶祥顧問顧光祖（琴部）部長樂祖毅副部長俞斌祺書記田雲光司庫孫可畏顧問鮑九思 
[王景春博士將在寰球學生會演説]  
　　寰球中國學生會定於本禮拜六（十五日）請張君謀博士演説已誌昨報兹悉同時并請王景春博士演説（歐戰後之感想）王君爲美國耶路大學士木工程博士意理拿愛大學經濟學博士曾任美國意理拿愛大學歷史商業敎授南京臨時政府外交部參事并歷任京奉鐵路京漢鐵路會辦交通部參事京奉鐵路局長等職又爲美國大學同學會及歐美同學會會長中國計會政治學雜誌編輯著作頗多其學問經騐均極豐寓且新從歐洲回國必有新思想新論調以供吾人之研究願聽二博士之高論者須先取入塲劵云 
[勵志團邑廟宣講紀]  
　　派克路百合里勵志愛國宣講團宣講員於星期三（十二號）下午二時至城内邑廟東轅門内裱畫店門前空場宣講先山石汝舟講愛國與救國之異點吳堯階講中國歷來之國恥顧泉生講欲國貨發達必須研究改良奚成良講提倡國貨杜塞漏巵徐惠施講不打破虚榮心不犧牲愛國血何來平等聽者擁擠繞場若堵並經陸萬里姚德芳戚世法王光仁在旁照料秩序頗肅至天已皆暮聽者猶圍集不散乃繼之以燭迨講畢已七時有半矣 
[富利林礦公司之聲明]  
　　富利林礦公司主任人徐卓堯等近因詢問交股者日多特發通啓云敬啓者本公司自繼續籌辦以來本擬林礦並舉嗣以資本過鉅且東蒙礦産之佳中外垂涎若不積極進行誠慮窺探者多設被覬觎悔將莫及且原發起人關君等購山領照以及定機試煉煞費苦心徒以礦境寫遠資本鉅大以致延未開辦卓堯等痛前功之未竟悲時局之逾艱不憚鑿險綈幽力圖補救爰在南京路三百九十三號設立事務所廣集名流俾衆擎而易舉一面由同志數人奔馳中外以期集腋惟是詢謀僉同當未成立之初次不預收股欵免蹈虚車之誚惟是函索章程詢問交股何處者日不暇給爲此聲明本公司事務所非牟私利實籌公益然未開辦時决不先收零星小股一俟辦理稍有眉目首先設立銀行然後廣收附股此爲維持信用起見理合聲明 
[松江婚嫁改良會函請演説員]  
　　松江婚嫁改良會定於本月十六號即隂曆二十四日在嶽廟大虚亭開秋季常會昨由會長唐志臯函請本埠穆杼齋倪菊裳等赴會演議並聞大團盛氏婚嫁改良會亦派代表與會云 
[經濟調查員逗遛在京之原因]  
　　國務院特派駐滬經濟調查員吳仲謀自進京以來已逾一月刻由總統聘爲顧問並題給延陵世閥匾額一方因有關於財政上諮詢之事故尙未回滬聞吳委員業與靳總理商定調查事務員四人隨同來滬以資辦事云 
[垃圾碼頭泊船越界之磋商]  
　　滬南十六舖寗紹碼頭旁新建之垃圾碼頭於營造工竣後已由淞滬警察廳長徐國樑飭令各區署所清道員將城廂内外掃集之垃圾一律車運至該處碼頭以待駁船按時駁運惟該處碼頭祗有泊垃圾船一艘之地位若排泊兩艘必致佔及法租界河浜界限徐廳長以裝運垃圾必須多備船隻方可運駁若碼頭畔僅備一船地位更替候裝必致需時至多排船隻恐佔法租界河下地位之處擬先備函知會法公董局華董請轉知法總巡查照以便停船候潮駁運不致稽延時刻云云一面諭令承運之船夫頭通知各船户於裝運垃圾時不得任意狼籍河下如進察出究罰 
[路警脚夫救火出力之嘉奬]  
　　滬杭甬鐵路上海南車站貨棧内於本月六號晚間八時許因缷下之器具内夾有火星延燒木椅什物及貨棧公事房板壁當經該站長派夫役人等救息一面電致車務總管報告情形經車務總管於習日親往察勘已誌昨報事後該路總管召集在事人員詢問據檢貨員聲稱當時該項器具缷入貨棧房後曾親自檢點件數是時並無破綻句窺不知此火究從何來訊之缷貨脚夫當時曾否吸烟亦均堅不承認現該總管以各員役均無疏忽左證故無從處分至該貨棧内脚夫馮某臨入棧房救火之時能從容不迫不許閒雜人等隨入而路警亦協同出力均堪嘉奬除内脚夫馮某按月增工資一元以示鼓勵外路警方面則申車務處咨請駐滬王巡官分别給奬一面諭飭各員役嗣後夜間加　貨棧時務各格外檢視週到以昭鄭重 
[英美烟公司男工增加工資]  
　　浦東陸家騎英美烟公司老廠菓子問男工約四百餘人近因米珠薪桂所得工資不敷餬口要求該公司增加乃於前日起相率同盟罷工當經該廠買辦向衆開導並商請大班將原有老工人每日工資酌加三分至五分不等所有新添工人仍照舊章辦理如工作滿三月後再行酌加以示公允昨日該工人等已照常入廠工作矣 
[請復姜家渡碼頭]  
　　滬南沿浦八長渡渡船於南碼頭方面設有姜家渡碼頭以便渡客上落歷來已久自前年浚浦局浚浦時將沿浦各石條碼頭一律拆除該渡口碼頭亦被拆去迨浚浦完工後是處猪行家爲便於貨色上落起見在彼集資自建運猪碼頭現姜家渡渡船夫頭以渡船無專泊之所渡客上下支搭跳板不免危險且常於猪雙上下彼此碰撞傾跌嗣後天寒水涸甚爲不便是以環稟滬南工巡捐局長請即轉知猪業商董將運猪地位另行遷禳以期回復姜家渡渡口碼頭原狀而便公益云 
[汽車撞斃行人]  
　　公共租界南京路抛球塲附近昨日上午有一不識姓名男子道經馬路中適有某號汽車疾駛而來不及避讓爲汽車撞仆受傷甚重當經總巡捕房三百三十二號印捕瞥見前來抄錄汽車號數另雇車送該受傷男子往醫院醫治及抵院已氣　身死由印捕據情歸稟捕頭請示奉諭着捕將屍車送騐屍所候今日報請會審公堂派員相騐 
[白爾路之火警]  
　　法新租界白爾路四百三十五三十七號門牌沈某所開之鼎康糟坊與烟紙店於昨日下午一點時樓上不戒於火冒穿屋頂山瞭望台瞥見鳴鐘告警經救火會中西各員立驅皮帶車到塲灌救得熄僅延燒貼鄰剪髮店計焚燬樓面三間事後捕房飭探許福慶李友生前往查得該店保有火險銀兩當將店主婦及夥友等一併帶入捕房諭候查明起火情形再行解送公堂訊辦 
[救濟會探員查獲被拐少婦]  
　　中國救濟婦孺會調查員趙再青前日午後三時在虹口悟和碼頭華利輪查見拐婦張王氏（年五十四歲江西人）拐帶南京二十歲少婦王許氏一口搭該輪來申船抵碼頭即被該員查獲據王許氏言係在南京拾柴火與丈夫吵閙出外在路中碰見此婦帶我至上海帮備一時受愚隨伊來滬云云當經該員一併送請水巡轉送檢廳由檢察官研訊一過命張王氏收押王許氏發交該會留養候調查家屬來滬認領 
[尋獲三年前之失孩]  
　　住居公共租界成都路地方之某甲有八歲男孩於三年前至親戚家吃喜酒在途失散旋由住居法租界八仙橋之某乙領回撫養至今甲於前晚至法大馬路某洋貨店購買洋布後歸家行經八仙橋適該孩在門前遊玩父子重見甲喜出望外將孩懷抱乙覩此情形向之理論以致口角後山巡捕到來一併帶入捕房捕頭詰悉前情甲情願和平解决貼償乙撫養費十元了事將孩領回完聚 
[原媒交出逃婦]  
　　浦東三林塘農民朱樹生前因髮妻病故憑顧富生龔順生胡全亭等爲媒出洋一百五十元聚三十一歲婦人俞吳氏爲繼室於今年三月二十六日過門旋於七月十九日逃逸朱四處找尋無着當將顧富生扭控三林塘地方警察第五分所申送上海縣警察事務所經警佐領袖王敬常發交司法科員陸雲來訊供之下令將顧收押限交各人到案再訊前日顧富生央人在外將襲順生尋獲送案奉諭限交該氏到案昨晨該被告將該氏扭送到所即由該所備文於昨日午後將顧龔二人與該氏一併移送上海地方廳即經檢察官提安研訊朱樹生亦投案伸訴前情要求嚴懲質之該氏並顧龔二人供詞互相推諉問官諭令一併收押候查明核辦朱退去候示 
[四誌娶親無着之奇聞]  
　　浦東吳家廳婦人張章氏爲其子張揚貴完婚女家租賃洋涇鎭東栅口張榮華家房屋佈置禮堂詎彩輿臨門新娘不知去向迎親者將媒人孫阿上孫陳氏及新娘之寄父姚阿銀扭控地方檢察廳預審後奉飭將孩等收押旋由婦人家族前往崇明尋獲新娘是眞與否尙未證實張姓不肯收領亦並未送往檢廳至今不知寄居何處至迎新之彩與停置坤宅已逾旬日張姓以彩與及一切應用器物多係租來延擱一日即須一日租金損失日益加重故於昨日央求該處董保着令張榮華將該項迎新器物衣飾等一併交還一面投案訴追損失並請嚴懲詐騙諸人以伸法紀而整風化 
[續誌非禮待遇女孩之控究]  
　　山東人吕竹坡因將十一歲女孩三媛誘至公共租界福建路六百六十五號門牌通利公客錢内强行非禮致女下體受傷經女母得悉報捕將吕拘押候西醫騐明再行解究等情已誌昨報昨晨由廨提訊據華探姚錫卿西探鼐鐵上堂稟明前情並將西醫騐單呈案請究據女孩三媛供稱十七日午後四時至通利公客棧内探望姊姊偶至被告所庽之十六號房間内被告遂將房門關閉將女抱至床上月手帕紥住女口兩手故不能　强聲張當被用蠻受傷直至天晚由母來棧喊呌始行將女放出歸家臥後血跡汚及被褥被母觀見詢問據情訴知母親即報告捕房請究是實又據女母係陳氏投訴伊之大女嫁與庽居通利公十四號房間與被告同鄉人爲妻次女三媛至該棧探望大女被吕誘至房内强行非禮致下體爲傷因之報捕請究云云訊之吕竹坡供詞推賴俞襄讞核供商之美丁副領事以被告供雖推整照現行刑律憑被害人及案證口供可以核辦惟事關强姦幼女受傷案情重大判被告吕竹坡仍帶回捕房候詳細調查實在展期一禮拜馬訊核辦 
[汪忠培逐出租界]  
　　蘇州婦人黄小白（即汪萬氏）在公共公廨刑事科呈訴其去爲理髮匠之常熟人汪忠培（即汪老大）强逼爲娼等情由廨准飭捕房將汪拘解公共公堂押候訊究在案昨晨由廨提訊原告偕證魏周氏及所延之代表律師上堂訴明前情並稱被告係青帮匪徒時至妓院内索洋如其無着任意行兇請求斷離以便回鄉耕田等語訊之被告否認逼娼因囑原告回家反被兇毆云云中西官核供以被告汪忠培實非良善判即逐出租界 
[調查未捐執照之雉妓院]  
　　法租界工部局前因界内各雉妓院均未捐照故於前月起飭令按户每月捐銀十兩在案兹悉工部局總董以新租界八仙橋（即敏體尼蔭路）及愛來格路一帶妓院甚多今所捐之數忽較前減少恐各頑户有陽奉隂違情事故於前日咨照中央捕房捕頭脱雷沙克君請爲查察經該捕頭諭飭包探前往各該處按户詳查如查得有私行開設不捐執照者提案重罰云 
[叔嫂因欵項涉訟]  
　　寡婦張金氏在他方審判廳訴閘北長安路恒大米行主張蘭泉久欵數萬元經該廳飭吏傳訊張已避匿等情已誌前報兹悉原告張金氏乃被告張蘭泉之嫂該氏之夫向在北京爲五金生理今春患病甚劇彌留時電招蘭泉北上將歷年餘蓄之資付託其弟管理此次不知因何釀成叔嫂涉訟現聞蘭泉匿居公共租界張家浜地方已由原告請求官廳備文移提歸案訊究矣 
[同和押店已願遷移]  
　　閘北同和三等公典與同業鼎豐互控一案前經省公署訓令滬海道尹上海縣公署會同警廳長將同和執行勒閉旋經縣商會爲顧全商業起見函請警廳暫緩執行以待解决方法議妥後再行呈復在案現聞同和已願遷移即赴縣商會陳明種種意見請爲轉呈各官廳察奪施行 
[馬車撞壞包車之罰賠]  
　　馬夫奚小連子昨晨七時半在愛多亞路拉韁不愼將胡象美所坐之包車撞壞致胡跌地扯破衣服經胡喚捕將奚拘入總巡捕房旋解公共公堂請究經中西官訊明判奚罰洋十元充公並賠胡修車費洋五元如無力繳洋改押西牢兩禮拜示儆 
[包探破獲燕子窠]  
　　通州人張松茂在提藍橋華記路四十四號門牌屋内私設燕子窠容留徐通鶴方金生顧昌海等開燈吸食鴉片被滙山捕房六十二號西探目柏生與華探張林泰查見當將張等四人連同烟具帶入捕房稟明捕頭押候解廨訊究 
[私設烟楊罰三十元]  
　　過犯陳阿弟在救虹口街二十三號門牌屋内私設烟　前日被哈爾濱捕房捕頭麥搿利搿訪悉帶同四百六十二號二百九十號華捕前往將陳拘住抄出烟具帶回捕房押至昨晨解請公共公廨中西官質訊屬實判被告罰洋三十元無力改押西牢一月烟具銷燬 
[水巡捕查獲帶土人]  
　　劉刁根私帶烟土二十四兩乘神丸輪船於昨午抵申正擬携土登岸爲水巡捕房探捕將人證并獲押解捕房梅捕頭諭將烟土送往海關候燬劉押送地方檢察廳訊究 
[兩小工行兇各押兩月]  
　　小工周貴福卞新華糾黨於前日將英商祥泰木行内西人某兇毆被控山捕房派探蔣阿二於昨傳同原告及見證史順林吳蓮生鮑阿二將周卞二入拘解公共公堂經中西官質訊屬賞判兩被告各押西牢二月示儆 
[過狂攫鐲押兩年]  
　　匪人祁杏生前日午後與在逃同黨在北海路攫取張王氏值洋三十元之金鐲圖逃當被探夥趙喜子所見帮同追獲人贓喚捕帶入捕房押至昨晨解送公共公廨請究經中西官研訊祁供認搶鐲不諱當以祁係過犯判押西牢二年期滿逐出租界並飭補提在逃同黨解究贓交原告領回 
[過犯禁押年半]  
　　杜有根前日下午在西藏路與王桂生互相扭毆經老閘捕房九百四十七號華捕查見以其在途打架違章一併拘入捕房經捕頭查悉兩人均係過犯着一併收押昨解公共公堂請究先由九百四十七號華捕上堂稟明前情訊之王桂生供稱杜有根亦是竊犯屢經公堂訊辦有案現在某包探處爲夥彼指我爲過犯向我拆梢無着在途扭毆是實並據某包探投訴昨因跑馬該處竊賊甚多因之囑令杜有根帮同查緝云云訊之杜有根亦承認前曾犯案中西官核供判王桂生押西牢年半期滿仍逐出租界杜有根姑念有包探知照帮同照料從寛免究開釋 
[過犯行竊押一年]  
　　過犯寗波人余阿生兩次行竊北四川路二十號崑山路十四號兩處屋内西人之金表大衣各物逃逸前日被包探蔣阿林查獲吊出原贓昨解公共公堂請究經中西官訊明屬實判余押西牢一年贓交兩失王領回 
[淞滬警察廳批示八則]  
　　永和泰批據呈迭次被竊樟腦等情已悉查警察員緝捕責成對於緝竊追贓不容稍懈准即戲令該管一區警署及偵緝隊認眞查拿並通令所屬一體協緝可也 
殷長源批呈悉查殷長美與爾爲嫡堂兄弟有無相商亦手足應盡之情誼惟借貨不已復有糾衆嚇詐行爲所呈回果非虚則殷長美殊屬違背警章不盡悌道准於發生事實之時報警拘究所請傳案之處暫母庸議 
張蓮生批呈悉查潘春生失業寄居乘問竊取票洋潛逃情殊可恨准即備案仍仰隨時扭報崗警解究可也 
張玉潔批呈悉仰即來廳候示可也 
又續呈批前呈業已批示仰速投認指領可也 
李海榮批仰即來廳認領可也 
婦人華湯氏批據呈已悉准予保釋 
張妙生批呈悉准即來廳具領 
[誌謝]  
　　昨承商務印書館贈第五卷第十一號婦女雜誌一　謹謝 
[來函]  
　　滬寧滬杭甬兩路華員來函敬啓者滬寗滬杭甬兩路職員因年來生活程度日高所支月薪不足以資事畜爰於本月六日共同請求加給薪水並非因華洋職員月薪相差太甚之故兹因貴報本月九日所載於事實不符特此函請更正以昭核實爲荷滬寗滬杭甬兩路車務機務工程帳房材料等處華員啟十一月十三日 
雜評二 
[陜軍扣留西菸（庸）]  
　　去年福建之箓笋被李厚基軍隊扣留迭經笋業呼籲迄無結果今陜西之菸葉又爲當地軍隊勒捐掯阻致夏季裝運之貨尙未到滬西菸公會雖函致南北兩軍請勿留難然果能邀陜軍之一顧而停止其騷擾商貨行動以愈於福建所爲是亦未可知耳 
嗚呼福建之李陜西之陳北方武人中之最暴横者也戰事雖停陳李猶在陜閩人之受軍隊蹂躪安望寗息箓笋之吞没菸葉之留阻特其擾害之一端而已 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
自由談三字皆用當代名人字跡每星期調換一次今日係吳景蘧先生手書 
新談 
[游戲運動史談（一）] [  秦之銜譯述]  
　　ＪＲＨＩＬＤＥＤＲＡＮＤ原著見美國ＮＡＴＩＯＮＡＬＧＥＯＧＭＰＨＩＣＡＬＭＡＧＡＺＩＮＥ世界一大游戲塲也芸芸衆生無一非游戲分子也一舉一板皆運動也即至血肉相搏之戰爭亦無莫非人類最高最大之游戲競爭而已 
英入輒喜消磨歲月於球拍馬背之上賽球網球射獵諸戲越數世紀而不衰故其民精神强固國家亦於以歷幾多艱險而不躓美人亦耽游戲清晨薄暮無不從事於户外活動者上自足球下至檯球皆有極有興趣之組織其他族類無論爲黄種黑種棕色種見堅忍之英人活潑之美人所爲相繼則效各以其法傳入本國而法人之所戲尤恰合於其國民性德人披其鏗鏘之甲揮其脱鞘之刀奮勇作戰不可一世而卒不免於敗者則以藐視游戲行動頑鈍軍隊多鉅大之損失頭腦單簡外交多拙劣之手段耳 
游戲於歷史地理於其他表示人類如何生活如何工作如何思想之科學不啻爲一種奇幻之試金石故科學者每從游戲玩具上考知古昔之氣候物産風俗人情近人發見缅甸有一種骰子哥侖布未發見美洲前之墨西哥人亦好玩之可知東西兩半球人民間有同嗜又考知古代波斯有一種法律規定凡兒童必敎以騎術射藝誠語三端當時文化能有一線曙光未始不由於此楷塞奇ＧＡＲＴＨＡＧ花你休ＴＰＨＥＮＩＣＩＡ人均以航海著蓋以其民嗜游泳乘風破浪不以爲畏途英國婦女平素好爲户外運動故精神活潑發爲參政運動風靡一世綜上述諸端觀之民族游戲之盛衰亦國家興亡之所由繫也吾人讀薛廬史ＣＹＲＵＳ詩史見波斯人對於畋獵之奮勇可知其軍隊之所以所向無敵又李充瞿ＬＹＣＵＲＧＵＳ定尙武規律故斯巴達ＳＰＮＲＴ城莫之能克又馬其頓ＭＡＣＣＤＯＬＩＡＩ人受亞力山大ＡＬＥＸＡＮＤＥＲ敎從事於競爭敎練故其族獨强於時又羅馬人以健身　訓育少年養成其長行習慣負重能力故其文明得以綿延不絶而及其一一忽視之也遂相繼幾於淪亡矣 
沿海之地其民好駕駛赤帶諸島其民最嗜游泳蓋置身清澈之水可以避免酷日之激剌也此二者皆信而有徵南亞細亞人喜紙牌等戲然人鮮知之不知此皆氣候所山致也蓋地理與游戲有相互之關繫如荷蘭地方多洪水與凝冰區域故其人善乘泥撬與雪車而泥撬與雪車遂爲荷蘭之特别交通器具捺墨ＮＡＭＵＲ總督嘗以妙語語奥太子阿而白鐵ＡＬＬＲＥＲＩ曰此間有戰士其爭旣不以步亦不以騎太子可以一觀之太子見壯士立高撬而戰神勇異常如履平夷大爲贊歎遂永免其地之皮酒税鄒威嘗練雪車軍一隊荷蘭就凝氷之上敎其兵士皆其地勢有以造成之 
實談 
[英國之肉食問題（一）] [  蔣夢芸]  
　　（原名ＯＵＲＭＥＡＴＳＵＰＰＬＹ） 
英人酷嗜肉食諸若牛肉羊肉等各項肉類咸爲其主要食品雖有一部份衞生學家競倡（肉食有害衞生）説主食植物廢止肉食然從者寥寥其影響至微據物産會之調查全國每年需要肉食至少二千萬衡以上云云（每衡合一百十二磅）其消費額之巨推爲各國之冠雖然英國牧畜業初未臻若何之發達牛羊豚類之産額遠不足供國内之需要此固吾人所稔知者也是故大量之生畜全由外國供給之一九一○年各項肉類由外國輪入者計牛肉七百萬衡羊肉五百萬衡其他雜畜不計如此巨額之生畜輸入品各國外國貿易册中得未曾有於是有人謂英人需要肉食固巨然其來源竟足以相抵英人亦可以自豪矣特此説殊不盡然蓋英國肉食消費額如此之巨而三分之二又完全仰給於外國使此大量之來源而能永久維持尙不至有若何問題發生設或一旦來源驟改或竟斷絶則其將呈若何之恐慌抑以何術以救濟之乎此則亟應研究者也矧吾人觀察過去之歷史知英國將來必有此一日此種恐慌實爲不可免之事實此非吾人故作過慮之論一考過去之現狀固盡人而知其然也試追述其旣往二十年間供給額消長之狀態 
 
[新大陸美景三十九　春魂半殢（野景四之一）（蒼）]  
北美天氣酷寒早春四五月博士敦ＢＯＡＴＯＮ附近之原野林端無片葉蒼然一色與天地同其岑寂必迨五月中旬乃得漸呈生氣故早春與暮春逈不相侔也是圖爲麻省沽綠墩ＧＲＯＴＯＮ美術工校寄宿舍外林塲片影右立者中國留學女生王茂漪中立者同校舍監左立者副校長[  一之]  
劇談 
[東籬軒雜綴] [  柳遺]  
　　慶奎有弟曰高榮林初習鬚生時名高小奎藝亦不弱倒嗓後改習故琴師事名票友陳十二爺（彦衡）性慧善悟不數年而 
藝大進今爲慶奎托弦極有水乳交融之妙説者謂一拉一唱眞是難兄難弟四寳得此雙珠宜其晚境獨佳也按業丑角者景况均不甚好且亦不爲人所憐惜科白以尖刻爲貴口孽必多故以王長林之藝能兩鬢斑白如雪而猶日走數家藉得戲份以資餬口其地則又何説四寳材本中駟素無驚人之句若狀一糊塗蟲或龍鍾老極能酷肖最足令人解頣今則面團團儼然作富家翁不復粉墨登塲矣諺曰庸人自有庸人福其高四寳之謂歟 
京友函云王蕙芳已應漢口某舞台之聘業已赴漢王瑶卿亦與上海丹桂第一台訂妥合同有不日南下之説二王之藝余固素所服膺者也蕙芳與蘭芳爲一時瑜亮而瑶卿實蘭蕙之所自出其做派其唱念均足自成一家近雖嗓音中榻而清澈之聲益復宛轉動聽惟大塊唱工戲如玉堂春落花園宇宙鋒等劇氣分不足已不能嘗試矣瑶卿以兒女英雄傳爲平生最得意之作其狀十三妹之義俠神情色藝四字無一不藝寫盡情身負雕弓研究至於累月滬人士想望其丰采已非一日今毅然應第一台聘其將以平生傑作饗滬人士也必矣余則尤望其一演女俠紅蝴蝶俾僥倖得名濫竿充數者知所愧慚而女俠斯得見重於世矣 
詩錄 
[趙李家有所謂菊花山者花事甚盛車騎如雲] [  蔚心] 　　夜半笙歌碧玉甌芙蓉巷底月如油鈿車來自鳴騶路笑語都成澈骨憂一擲綺筵秋影瘦六么絃索女兒愁　屏紺幄千四醉慘澹銀筝出鳳樓 
[哭何恩魯] [  前人]  
能行古道我何言短鍤長鑱孰訟寃露肘陽狂都可念蓋棺一蹶了無痕此人倔强邀天怒四海蒼茫感没存微命祗憐孤注擲霑襟招汝未歸魂 
[己未夏京奉道中懷人詩二首] [  一之]  
　　輪車向曉走轔轔雷動雲飛跡已陳艶説畿南花事好臨風閒煞市花人 
右豐台站紗窗外聞賣花 
　　新綠摇風傍月臺道旁無復見庭槐兼旬旅夢來今雨難得花間共舉杯（八月二日來今雨軒古槐下夜讌爲旅京時第一樂境） 
右泊頭鎭月臺前見美蔭 
小説 
[無上之夜（一）] [  鳳生譯]  
　　予與秀納巴娜同讀書於女校嘗與之戲爲婚姻之狀有時予赴其家其母輒撫愛予呼予二人坐其旁指而言曰此佳耦也　時予年穉顧予已會其意此種思想遂深根固蒂於心而予對於秀兒乃有殊特灌利他人不能比也有時予斥責之磨折之秀兒從無怨言秀兒苟有勞我者予亦甘之如飴村人咸譽秀兒之美然年少野蠻之人如我者心目中殊不以美爲榮予知秀兒生其父家受我覊勒因是不重其人 
予父爲高德厚利斯之經管地産人高氏者蔡珉大斯族也予旣善書故予父之意必造就予成爲經管地産之材然後於他處爲我覔一收租金人之位置此種辦法予心殊不喜之吾村之李爾訥譚已赴加爾各達習英文嗣後遂爲縣府之地保監督予生之意亦在此故予决意縱不能爲官府之（那西）（即地保監督）亦必爲法庭之記室長吾嘗見吾父對於一切法官頗多敬禮吾自幼年即審彼等於魚蔬之贈禮及金錢頗相投合職是之故予心中之下僚末屬以及地保都視之位置甚高此等人在孟加拉地方人士視之皆尊爲神故印度萬神廟中至有三萬三千萬小神像之多國民之奉之者乃至多於（干賴希）（干賴希）者成功之施與人也故今日國民所獻長官之物一一皆（干賴希）之債耳 
予覩李爾訥譚之行心爲之動乃亦乘機奔赴加爾各達止於村中戚友家復於吾父處索欵以爲我敎育之用予於是始得讀書有恒讀書之外予又入政治會及慈善會知其必有以吾生供助吾國之利益也惜無人示我以途徑耳雖然予之熱忱終不因之少减蓋吾人皆村童從未習嘲諷之方非如加爾各達年齡成熟之少男故吾輩之忠信乃至堅固吾會中之領首常有演講吾輩皆出門踵而求聽曝行午日中不破齋禁或立於路旁分散傳單或於演講廳中整理椅凳脱有人喃喃反對吾會之領袖者吾輩必舉之戰故城中男兒皆笑我輩爲鄉曲下民 
[自由談之自由談] [  不冷]  
　　軟化凡堅性之物或經水而軟化或經火而軟化其軟化必有因也人之軟化亦然以金錢運動而軟化則如經水以勢力壓迫而軟化則如經火今安系之軟化其殆兼此二者歟 
 
 
 

Page 15

 
 
   
 
 

Page 16

 
 
   
 
