# 1908 - 10 - 4912557

 

Page 1

 
 
   
 
 

Page 2

 
 
上諭 
[十二月初六日奉]  
　　上諭雲南鶴麗鎭總兵員缺着周彪補授欽此 
　上諭此項驗看進士館游學畢業學員所有考列最優等之編修楊兆麟朱汝珍均着記名遇缺題奏考列優等之編修商衍鎏檢討范柱鄂均着賞給侍講銜考列最優等之庶吉士徐潞林志煊胡駿錢淦均差授職編修並記名遇缺題奏考列優等之庶吉士華焯楊毓泗陳國祥顧視高谷芝瑞陳啓輝均着授職編修並賞給侍講銜邢端著授職檢討並賞給侍講銜考列中等之庶吉士李慶萊朱元樹閻修張啓後杭宗伊唐尚光邵焞吴焜衷冀保景潤徐鐘恂杜爰高振霄陳敬第金兆豐莊陔蘭李翹燊富爾遜均着授職編修梁善濟雲書解榮輅楊思張書雲王愼賢畢太昌高桂韾區大原均著授職檢討考列最優等之法部主事陳宗蕃俞澍棣均着准其留部以原官遇缺即補考列優等之禮部主事張智遠度支部主事薛登道均著准其留部以原官儘先補用考列中等之度支部主事袁永廉法部主事陳正學原工部主事姚華法部主事李維鈺戴寛煇吏部主事荆肴瓊原工部主事官和清法部主事朱大璵均着准其留部考列優等之内閣中書張孝慈王丕煦謝桓武均著以原官本班儘先補用考列中等之内閣中書顧顯曾著以原官留原衙門補用度支部主事高嘉仁法部主事梁成哲内閣中書閻廷獻徐培朱寳璇均著以知縣歸部即選欽此 
　　上諭徐世昌朱家寳奏舉劾屬等語吉林署農安縣知縣李澍恩既據臚陳事跡着傳旨嘉獎候補知府王開智奔競鑽營不知自愛磐矴縣知縣李洞心地糊塗難期振作敦化縣知縣秋福豫嗜好甚深丁役用事阿勒楚喀餉捐局委員候選知縣胡祖壽才質庫懦宏守平常均著革職大通縣知縣張熙性質粗暴難膺民社著以府經歷縣丞歸部銓選該部知道欽此 
宫門抄 
　　十二月初六日　召見軍機溥良 
論説 
[論改良食料以救米貴之辦法（譯東洋經濟新報）原題爲米價騰貴之眞相（植松考昭箸）]  
　　研究米價騰貴之眞相及其原因。前數章己詳言之。矣我輩觀於食料騰貴之困難。而因以究察國民的問題則國民之恒食永永依賴米糧之習慣。果於國家有利益否。亦一大疑問而應提出研究者也。然此問題最終之解决則在一旦决然舍棄其食米之舊習慣以後。而於國民廉價的食物。果能發逹與否。爲最要之點。故本論對於米價騰貴問題而以改良食料爲最後之結宿也。 
　　改良食料之目的。在於選擇米穀以外適當之食物。足以代米食而無損害者爲要。然此研究之範圍。非常廣汛。必須積多年之經驗。各方面之叅攷。且用何法足以養成實際上之習慣。詳細解説。方可爲滿足之解釋。决 
 
 
 

Page 3

 
 
第一張第三版 
非一朝一夕之機上論所能成。故兹之所論。僅藉一二之攷案。以開今後研究之端緒。并略示該問題歸宿之方向而己。 
　　價值低廉而又易於繁植之食物。足爲食米之代者。第一在需用小麥。前號己論及一斑。 
　　其次則需用之馬鈴薯是也。馬鈴薯爲最低廉食物之一。歐洲最下等人民所常食。（愛蘭人其著例也）故我輩以馬鈴薯勸人爲食米之替。國民或至誤解。以爲强驅我優等食米之國民。而食賤民羣所食之馬鈴薯。則我輩决無此意想。蓋馬鈴薯之爲物。雖於物價上極其低廉而於物質上最爲優美。物理學家謂爲良分子所搆成。我輩所以希望此物需用之發逹。其主要蓋在於是。如必疑馬鈴薯爲惡劣之品。則何以西式之筵宴上馬鈴薯得占其位置於器皿之間。而吾人每每遇之耶。由是思之。則其物斷非最下等之食品可知矣。 
　　馬鈴薯與甘藷里芋等相類。我國農家。每以烹調甘藷里芋之法烹調馬鈴薯爰是失其優等食物之資格。然非其性質之惡也。不得其利用之法也。使調理得其方。且佐以他種之食品。配合得宜。則馬鈴薯者。實爲最有風味之佳品。其滋養亦不减於他種最優等之食膳。蓋國民生活程度之高下。與食品之優劣頗有關係試於歐。洲生活程度日高之國入其庖廚而檢其食品。斷未有以最劣等之品物廁其中者。今讀最近世界年鑑。對於世界主要國之人口。而一攷馬鈴薯之消費量英國每人三百八十封度。美國每人一百七十封度。法國每人五百七十封度。和蘭每人八百二十封度。德國每人一千零二十封度。白耳義每人一千零五十封度。乃返觀日本。馬鈴薯之需用。近年雖日見增加。然據昨歲三十八年之産額。亦祇一億一千七百九十七萬貫。即九億八千三百萬封度。以四千八百萬之人口計之。每人僅得二十封有差。之英美法德諸國。相去甚遠。故我國人於馬鈴薯。苟能改變其烹調之法。則嗜好必日見發逹需用必日益增進。以之代米不無小補。是亦改良食料之一大要素也此點類與世人供究之。（未完） 
專電 
[電一（北京）]  
　　路事無眉目現暫停議京師各會社停止集股勢甚渙散 
[電二（北京）]  
　　某大員近忽主張官借官辦代表大憤 
[電三（奉天）]  
　　俆督電致政府密陳黑龍江交涉情形並籌防政策 
[電四（奉天）]  
　　徐督電奏延吉韓民薙髮歸化應保護天寳山墾務亟宜興辦遲恐外人干預 
[電五（北京）]  
　　徐督又奏派署司道各缺奉旨照准 
[電六（北京）]  
　　江督蘇撫奏請展緩舊漕經度支部議准覆奏奉旨依議 
[電七（北京）]  
　　巡視南洋大臣楊士琦電告准初六日遵旨内渡 
[電八（北京）]  
　　粤督張奏分設水陸兩提督軍機處己議准 
[電九（杭州）]  
　　海甯農民因迫於年荒嗚鑼聚衆至慶雲橋伊橋斜橋等七鎭搗毁學堂及官紳公館住宅全震州動禍懸眉睫 
[電十（杭州）]  
　　屠甸莠民嗚鑼聚衆肇亂沿途打刧擊毁石涇學堂 
[電十一（杭州）]  
　　海寕民變初四日擾及硤石鎭焚毁教堂搗毁學堂暨警釐郵路各局擄刧紳商合鎭罷市同時屠甸亦毁刧百家按以上三電可與緊要新聞欄參觀 
路欵要聞 
[蘇浙公司合開股東大會]  
　　蘇浙兩公司因代表楊翼之 
 
 

Page 4

 
 
第一張第四版 
君自京回南初八日准可到滬特定初十日下午一時在西門外永錫堂開兩公司股東特别大會布告在京情形並妥商一切辦法 
[旅滇浙人致浙公司電]  
　　浙路總公司鑒旅愼浙人雖少聞路權將失頗激實力抵制莫如集股昨己設立勸股會先集五千七百三十五零股祈將股票章程速寄如果借欵辦路股份概不認繳祈總恊理始終堅持雲南登亨街浙路勸股會公叩冬 
[湘垣學界争認路股]  
　　湘省官私各學堂近日認股者更爲踴躍中路師範學堂由各縣分認合計長沙岳州寳慶三府所屬之州縣共認股洋五萬零八百四十元其餘各學堂則多寡不等要皆集有成數惟蒙養院學生均以年幼不能自主己由該堂監督將認股章程分給各學生帶歸由各該父兄認定以便彚齊轉寄云 
[甬上集股處致上海甬屬集股處電]  
　　今日開第一次會實集股欵六十萬元魚 
緊要新聞 
[法律大臣封奏刑律分則草案告成北京]  
　　修訂法律大臣沈家本於八月間進呈刑律草案總則清單曾附片陳明分則續行呈進在案現分則草案告成沈侍郎於日昨具奏略謂查刑律總則爲全編之綱領分則爲各項之事例夷考中國刑書之目次以李悝法經爲最古所謂盜賊囚捕雜具六篇是也漢蕭何益爲九章叔孫通益爲十八章復得馬融鄭康成諸儒爲之章句資於誦習功侔六經雖其書散亡而分晰之源流具詳晉書刑法志即漢律之佚文賸義猶散見經疏史注尚可褒集成秩歷魏晉以迄南北朝世有增損唐貞觀時詔長孫無忌等循武德之舊撰唐律分名例衛禁職制户婚廏庫擅興賊盜鬭訟詐譌雜律捕亡斷獄爲十二篇文例加密其後大中統類宋之建隆刑統元之聖政典章明之明律及問刑條例等卒莫能軼其繩墨之外此古今之大較也竊維法律之損益隨乎世運之遞遷往昔律書體裁雖專屬刑事而軍事民事商事以及訴訟等項錯綜其間現在兵制既改則軍律己屬陸軍部之專責民商及訴訟等律欽遵明諭特别編纂則刑律之大凡自應專注於刑事之一部推諸窮通久變之理實今昔之不宜於襲也是編折衷各國大同之良規兼採近世最新之學説而仍不戾於我國歷世祖沿之禮教民情集類爲章略分序次春秋之義首重尊王故以關於帝室之罪弁冕簡端内政外交爲國家治安之基本而選舉尤立憲國之通例也故以内亂國交外患洩漏機務瀆職妨害公務選舉次之爲維持社會之交際宜注重於公益故以騷擾囚捕僞証誣告水火危險物品交通秩序貨幣官私文書度量衡祀典鴉片又次之文明進步端於風俗驗於生計故次以賭博姦罪水源衛生而國民之私益應沐法律保護者莫如生命邊體財産故以殺傷墜胎遺葉逮捕監禁略誘和誘名譽信用安全秘密竊盜强盗詐欵侵占贓物毁棄損壞綴其後焉事增於前文省於舊合諸總則凡五十三章三百八十七條顧或有以國民與審判官之程度未足者竊以爲顓蒙之品彚不齊而作育大權實操自上化從之效如草偃風陶鑄之功猶泉受笵奚得執一時之風習而制限將來之塗轍此不足慮者一各省法政學堂依次推廣審判人才漸己儲備即使驟乏良選正可因試行新法之故而盡力於培養之方不宜懲羹止沸遂咎新法之難期實行此不足慮者又一况列强競峙非藉法律保障不足以均一權勢而杜覬觎本年荷蘭海牙保和會提議公斷員一事經外務部暨專使陸增祥等往復抗辨懸而未决然來届會期爲時甚速雖貽亡羊之悔宜爲蓄艾之謀此尤臣所鰓鰓過計者也編輯既竣仍依總則體例分沿革理由注意三項逐條詮識敬謹繕具清單恭呈御覽伏乞飭下憲政編查館歸入前案一律照章考核請旨施行十一月二十六日奉旨憲政編查　　道 
[不准顔鍾驥暫留陜西北京]  
　　二十七日陜撫恩壽致軍機處請代奏電云陜省理財行政需賢孔殷藩司顔鍾驥明體逹用考覈精詳現又值辦大計未便又易生手再請展限可否仰懇天恩暫留顔鍾驥三月一俟大計辦畢再令交卸如奉俞允即循例具摺奏留可否酌允代奏請示遵行二十八日奉旨恩壽電奏悉浙江地方緊要所請將顔鍾驥暫留陜西之處著無庸議欽此（望） 
[陳御醫請展病假北京]  
　　江督電致軍機處略謂據王事陳秉鈞函稱此次給假南旋本以兩月爲限無如途間感受風寒致患咳欬兩腿疲弱且發浮腫現值天氣嚴寒一時難以就道假期將滿懇爲咨請展緩等情乞據情代奏（商） 
[皖省路礦近聞安慶]  
　　旅保安徽路礦恊會致皖撫電安慶馮大中丞鈞鑒浦信銅官路礦草章逾限不辦草合同例應作廢乞分主持闔省頂祝旅保安徽路礦恊會公叩宥電 
 
 

Page 5

 
 
　　皖撫復電保定安徽路礦恊會諸君台鑒宥電悉路礦關　保重大力所能到不敢不勉沁印（政） 
[再紀青縣境兵匪開仗情形松江]  
　　初三日青浦縣境兵匪開仗略情己誌昨報兹悉青浦縣趙豹文大令禀報松提略謂淞南營孔子元遊戎鹽捕中營管帶張普沾遊戎奉札督帶水師沿途捕梟初三日在朱家角之西與大帮皖梟相遇互相鏖戰至七句鐘之久梟始退去是役張遊戎之弟中鎗受傷主梟匪有無傷亡尚未調查得實云又另一訪函云上月二十九日孔張兩遊戎離朱家角七里河頭村地方駐泊忽到皖梟驟與接仗梟黨敗退遺下皮袍一襲洋鎗兩桿詎因此大觸梟怒糾合三四帮匪船七十餘號專與官軍挑釁初三日在三家灣相遇自晨七點鐘至下午八點鐘相持一日之久鏖戰不歇官軍藥彈告罄陣亡右領哨一員（即張遊戎之姪）官軍退守朱家角鎭該匪聲稱將至 
七間村擄捉圑董王某勢甚洶洶時青邑趙大令得耗遂馳報府尊戚太守立即謁禀提憲劉軍門先派中營帮帶張玉德率陸勇八十名馳往當夜復委前營余道生左營劉銀田兩遊戎飛調各口水師二百名迅速馳往援助詎初四初五兩日連接趙大令專足警報復由劉軍門電致蘇撫陳伯帥請飛派水師恊剿按昨電擊斃年領哨年係張字之誤） 
[梟匪擄刦圑董電文嘉興]  
　　上月二十九日官軍在海鹽縣通元鎭與匪接仗匪改竄入乍浦己誌昨報兹平湖友人又　抄示電文分録如下 
　　乍浦圑防局禀各憲電杭州撫藩憲均鑒乍浦平湖交界廟橋鎭圑董盛光中被梟匪擄去軍火鎗械刧掠殆盡民心驚惶迅乞救援乍浦東鄉民圑羅鼎熙張德元急叩（初二日） 
　　平湖縣紳商致嘉興雷統領電嘉防營雷統領鑒今午有大帮梟匪由海鹽竄至本邑廟橋鎭聲勢洶湧擄去圑董盛光中匪衆圑單勢不能敵懇請派兵防剿以安民心懷信叩（初二日） 
[旅滬海甯紳商電請派兵勦匪海甯]  
　　海甯州屬硤石等鎭爲梟帮等匪勾結土棍擾亂各情迭紀前報兹悉初六日下午一句鐘旅滬海甯同鄉在新閘北海昌公所集議大約以嘉屬土匪係由桐鄉鬧漕而起今則與梟結合專與局所爲難硤石鎭之郵局警局鐵路購地局工程局均被搗毁若再蔓延後患不堪設想爰擬公電浙江馮星帥派兵救援電文列左 
　　杭州馮撫憲鈞鑒海甯州屬因年成暗荒梟帮土匪勾合窮民於初一二三四五等日　路仲伊橋斜橋硤石各鎭嘯聚至數千人搗毁營汛學堂及釐警　　郵等局並及未成教堂各鎭一律罷市全州危急州城尤甚環求憲鑒星夜派兵下州彈壓以遏亂萌同深盼禱旅滬海昌公所職董叩魚 
 
 
 

Page 6

 
 
   
 
 

Page 7

 
 
   
 
 

Page 8

 
 
[遺失支票]  
　　今遺失第十七號十二月初八期支寶德莊元念五兩七錢四代發已向該莊說明作廢望寶莊號切弗收用為要 
　　潤泰啓 
[日本郵船會社]  
　　啓者本公司博愛丸輪船準於本月初八日即禮拜六天明時四點鐘開往長崎神戶橫濱等埠小包收到禮拜五午刻客票賣到禮拜五五句鐘止倘蒙各寶號如欲裝貨搭輪者務祈早臨為幸 
　　郵船株式會社啓 
[十二月初六日進口輪船禮拜四]  
　　立大輪船由寗波立興洋行 
　　江天又由寗波招商總局 
　　廣大又由香港招商總局 
　　江孚又由長江招商總局 
　　大吉丸又由長江日清公司 
　　隆和又由長江怡和洋行 
　　漳州丸又由福州郵船會社 
　　德生又由膠州怡和洋行 
[十二月初七日出口輪船禮拜五]  
　　卜馬里輪船開往海參威義勇艦隊公司 
　　隆和又晚往長江怡和洋行 
　　恆生又晚往汕頭香港東廣怡和洋行 
　　德生又晚往膠州怡和洋行 
　　愛仁又開往汕冰廈門招商總局 
　　新康又開往香港省城招商總局 
　　華利丸又開往長江等埠日清公司 
　　漳州丸又開往福州廈門香港大阪公司 
　　捷陞又晚往膠州怡和洋行 
　　北京又晚往寗波太古公司 
　　天津又晚往廈門汕頭太古公司 
[十二月初八日出口輪船禮拜六]  
　　大吉丸輪船晚往長江日清公司 
　　博愛丸又天時四點鐘開往長崎神戶債濱等埠郵船社會 
　　金陵又晚往長江太古公司 
　　普濟又開往煙臺招商總局 
　　塘沽又晚往膠州美最時行 
　　美大又開往長江美最時行 
[十二月十二日出口輪船禮拜三]  
　　可貴輪船開往穿山舟山石浦海門老公茂行 
　　安徽又晚往長崎神戶橫濱太古公司 
 
 

Page 9

 
 
   
 
 

Page 10

 
 
第二張第二版 
畫史 
要摺 
[度支部議覆雲南提督夏辛酉奏辦江防請撥的款摺]  
　　准軍機處交出提督夏辛酉籌奏辦江防事宜請撥的欵摺單一件光緒三十三年十月二十八日奉旨著度支部籌撥速議具奏其屯紥巡防各事宜仍著會同沿江各督撫妥籌辦理欽此又奏請撥口粮軍裝等欵銀兩片單一件奉旨著度支部照數籌撥欽此欽遵抄交前來據原奏内稱軍機大臣字寄光緒三十三年八月十二日奉上諭現在長江一帶盜賊充斥會黨繁多亟宜嚴加防範免致滋生事端著雲南提督夏辛酉迅即統帶所部酌量添募營隊前往長江一帶扼要屯紥專作爲長江游擊之師並會商沿江各督撫籌辦江防事宜無論何處小有蠢動一聞警報該提督即帶得力營隊迅赴事機立即撲滅勿任蔓延平時仍須加意巡防母稍鬆懈沿江各督撫等尤當恊力維持認眞籌畫以期銷患未萌共保治安將此各諭令知之欽此遵旨寄信前來查長江除上游四川三峽不計外自湖南岳州湖北漢口迤邐江西安徽至江蘇上海縣入海計綿亘數千餘里之遥地連五省非少數營隊所能兼顧但值庫欵支絀又未敢遽請添練多營擬就原統之隊酌量添募以足五千人之數照陸軍部奏定各省巡防隊暫行章程辦理惟探訪一營則較别營稍優緣沿江商民輻輳港汊紛歧期於消息靈通預防先事則探訪尤爲重要組織此項弁兵似不能不稍優廪給示期得力統計馬步探訪共十七營官弁兵夫五千零八十四員名每月約需正雜各欵銀五萬兩有奇奴才原統之營每月計支銀一萬七千餘兩之譜係屬北洋之餉仍照舊支領其下餘不敷之數擬請飭下陸軍度支二部指撥的欵按年支領用過奏銷等語又附片内稱編練長江游擊營隊添募隊伍應需小口糧置辦軍裝號色鑼鍋帳棚器械皮帶刀插手鎗各零件暨開赴長江沿途轉運輜重到防修蓋營房購備運船等費共需欵十萬零七千兩此欵擬請先行由部撥發領用以期迅速辦理各等語臣等伏查近年長江一帶會匪麕集誠恐日久滋蔓猝發難端頃奉明詔令該提督統帶所部添募營隊扼要屯紥四面策應誠屬建威銷萌之至計今據該提督將籌辦營隊事宜請由部指撥的欵並請領添募小口粮軍裝各欵銀兩等因具奏查清單内開按照巡防隊暫行章程編步隊十四營馬隊二營探訪營二營正雜各欵每年共需銀六十二萬五千六百三十一兩零添招隊伍小口粮軍裝器械轉運建造各欵共需銀十萬零七千兩等語所有營制餉章開支各欵應由臣部詳細核覆咨行該提督查照辦理其應行籌撥之欵自 
宜先爲籌定以濟要需除十萬七千兩一欵即欽遵諭旨先由臣部庫存練兵經費内照數撥給外其常年應支正雜各欵原有的餉計共銀二十萬四千餘兩不敷之欵約在四十二萬兩之譜臣等公同商酌擬在江蘇等省各海關酌量撥給江海關撥銀十六萬兩鎭江關撥銀六萬兩蕪湖關撥銀六萬兩九江關撥銀四萬兩江漢關撥銀四萬兩宜昌關撥銀三萬兩金陵關撥銀一萬兩蘇州關撥銀一萬兩長沙關撥銀一萬兩以上共銀四十二萬兩均係有著的欵如蒙俞允即由臣部行知各督撫轉飭各關監督於常洋兩税項下迅即籌撥逕解該提督撙節動支按季咨報臣部備查以重帑項所有遵旨籌撥各欵緣由理合恭摺具陳伏乞皇太后皇上聖鑒謹奏十一月初四日奉旨依議 
分類新聞 
[政界]  
[擬飭各省條陳交接公欵辦法北京]  
　　會議政務處王大臣以各省督撫交卸各處公欵虧空甚鉅以致新任難以接手擬咨行各省督撫設法整頓並飭隨時條陳辦法迅即詳報以便核辦（如） 
 
 

Page 11

 
 
第二張第三版 
[詳准奏請賑捐展限南京]  
　　贛省南昌府各屬上年自被水災後經前撫吴中丞奏准仍辦賑捐一年現己届滿民情之困苦依然業由各司局詳請贛撫准予具奏展限一年藉資補助（吴） 
[不准苛派警察捐重慶P ] 
　　滁州李直牧會棻現擬開辦東關及大柳鎭兩處警察以衛地方所需經費擬抽牛馬捐並勸各鋪户酌量認捐藉資補助特將籌辦情形禀詳皖撫查核當奉馮中丞批示云察閲所禀辦法均極苛絀煩擾且此項貨捐己大半包舉於前議之中今又捐上加捐小民不堪其苦飭將苛細雜捐一律停止另籌大宗貨物抽捐之法不得藉口停辦警察是爲至要（孔） 
[台紳電請庫欵拯飢浙江]  
　　台州紳民電禀藩憲文云府轉冬電敬悉本應静候奈米價奇貴仙邑匪風未靖民情岌岌坐視既不認勸振又欵短期長可否由憲庫暫借撥洋五萬元以便年内設法購運救濟撫憲乞代逹立候電府轉知給事中楊晨進士金文田舉人黃蒸雲主事余光啓公叩（若） 
交涉 
[日人競争航運業]  
　　初五日東京電云聞南滿鐵路將延長路缐自牛家屯至西牛莊與奉新鐵路銜接并擬開旅順口以振興船隻運輸事業并備置輪船數艘往來行駛於大連旅順芝罘牛莊等處以招徠山東之搭客及其貨物譯字林報 
[中日最近之交涉]  
　　初五日東京電云中日前議礦山漁鹽各間題均未結議兹東督徐世昌己於本日與駐奉日領事重行開議矣又云日本官府一再聲説中國欲建造新民屯至法庫門與齊齊哈爾之鐵路日本决不承認係因不合中日鐵路條約之故譯字林報 
[東督對於鐵路交涉之辦法奉天]  
　　東三省總督徐菊帥近電軍機處擬將黑龍江鐵路交涉局併歸海關道辦理略謂此舉有便外交且可撙節糜費可否入奏請貴處核奪辦理祇候電覆云云（爲） 
軍界 
[會議裁撤總兵北京]  
　　聞政務處王大臣會議以現在陸軍部用欵浩大所有指撥各欵均不敷用擬請將各省所設之總兵一律裁撤其欵即歸該部需用惟以事關係重大須俟各軍機大臣議妥入奏後（火） 
[新軍定期旅行鎭江]  
　　駐鎭南洋三十六標第一營管帶俞紹瀛定期初六日率領所部弁兵旅行至丹陽一帶以資游歷現該營各兵正在預備一切（御） 
[不開軍官差缺之原因武昌]  
　　鄂督趙次帥派吴標統蕭楊二管帶前往桂省贊襄軍務己紀本報兹聞吴標統等此行並不久留故其原差亦不開去責令該標各軍官暫行代理（生） 
[湘省新軍標統辭差武昌]  
　　湖南新軍步隊一標標統吴紹璘司馬歷充鄂省督練公所參謀及各學堂兵學科教員於軍學兩界感情甚深日前辭差回鄂謁見次帥（生） 
[黔省議設兵備處貴州]  
　　聞貴州巡撫龐鴻書以全省陸軍應編鎭數限年編足非有總滙之處不能挈領提網擬歸併設一兵備處委松堮嚴雋熙爲總辦劉澤沛爲帮辦倪惟欽爲提調並酌議文案專員業己咨部矣（爲） 
[考查標營領件辦法蕪湖]  
　　皖省督辦處文案吴煥章隨員胡維楝等禀請各標營隊分别發簿一本囑令將前領軍用各件按月依次登簿加蓋該標營隊關防戳記送處備查嗣後請領各件除備具印領存案外仍派員來處領收即用此簿自行登記加章爲憑如此辦理則調查各營己領數目不煩行文隨時可以檢閲云云己由馮中丞如詳批准（美） 
學務 
[批駁滁州牧禀辦鄉學安慶]  
　　滁州李直牧會棻日前將三六都保設立初等小學惰形禀奉皖撫馮中丞批示云該州於北鄉三都六保之迥龍菴設立初等小學堂於十月初一日開辦自應准予立案惟察核來禀簡略不備大都籠統其詞所稱該堂常年經費在於本保原有菴産項下儘數撥用究竟菴産每年共有若干學堂經費每年共需若干不一提及一若欵項之盈絀學校之興廢皆無預於該牧者然試問有此辦法否新建設之學校如此則該州城鄉之舊有八校概可知矣辦理學堂應守定章初等科目凡八若闕略不備是爲簡易今該堂學科不全該牧曾未覆視遽行禀報亦屬疏忽鄉僻風氣未開原不妨量從簡畧庶查照簡易科定章切實辦理至體操一科必應補入以符三育之旨該牧務當振勵精神勉率乃屬以期無負委託之至意（孔） 
[　　本月初二日由宜興縣頼大令豐熙荆溪縣嚴大令庚辛邀集城鄉紳商學界組織宜荆教育分會是日到會者三百餘人公推任君錫汾爲止會長朱君方來潘君鍾瑾爲副會長蔣君道先爲駐辦員現己詳請學憲頒發圖記以備蓋用矣（來） 
[華婁小學招考新生松江]  
　　華婁高等小學四年級生業己全班升送中學明年添収正額新生四十名另取本籍及客籍附額生定於本月初八十六兩日招生考驗（此） 
[飭議請給游學費福州]  
　　福州高等學堂畢業諸生聨名具禀閩督請給半費出洋游學當奉松鶴帥批示云據禀各情志趣甚屬可嘉候飭提學司妥議詳覆再行核奪（涯） 
[抽収磺捐助學杭州]  
　　慶元縣王令禀陳浙撫略謂慶元農家每於秋間將硫磺研粉培禾既用以殺蟲并助其生長卑職屢欲禁止各農民咸謂於民食有關爲秧田斷不可少之物料刻己議定辦法於每年小滿芒種前後兩月爲限准其出售每磺一斤抽捐錢三十文以十文作緝私造票之費以二十文提充縣中官立小學經費公私兩益理合禀請批示等語現己奉浙撫批司核復矣（遠） 
[批飭追繳鋪捐助學安慶]  
　　安徽繁昌縣籲俊學堂係紳士李梯雲等所創設教員管理均盡義務所需經費議定由該鎭鋪户量力捐助近有吴守端等出爲阻撓借商會擬辦葆善學堂之名擅奪鋪捐以爲抵掯之計業由李紳等控奉皖撫批飭繁昌縣飭將各鋪户所認捐欵如數 
 
 
] ] 

Page 12

 
 
第二張第四版 
　　照繳以重學務政 
[高等小學考試畢業浙江]  
　　浙省高等學堂附屬之高等小學甲乙兩班生二十九人己届畢業之期爰於本月初三日起分門考試由高先等學堂吴監督咨請支學使派員蒞堂考試兹將各生姓名列下 
　　（錢塘）袁華錢福謙陶鎔汪福良汪模張霽芳張瑞麟（仁和）劉霞 
金致仁俞壽生施宏漢張基傅振緒湯兆頤孔繁俊韓永華文臣晉韓鼐翁乃其施王林陳耀曾（海甯）陳祖浩周有先（富陽）陸春榮（秀水）吴六笙朱鍾秀（蕭山）陳選恆韓韶舞（德清）蔡結（白） 
實業 
[駐俄欽使咨送農品子種南京]  
　　駐俄胡欽使咨文江督略云案照貴部堂咨開江南實業學堂開辦農業試驗塲請代購各項子種以資試驗等因兹飭隨員恒晉悉心採訪計購到農品子種三百四十六種備文咨送貴部堂查收所有代購子種價值計俄幣二百八十八盧布應請撥滙歸墊又運費計一磅十七先零十五辨士應俟寄到後照付（渠） 
[咨駁米商請免米捐北京]  
　　郵傳部咨復安徽馮撫文云前據蕪湖礱坊職商邵振邦等禀路礦米捐累及坐賈請分别捐免等情前來本部以路礦爲便利交通挽回利權要政米捐奏辦己久於該商所取甚微於路政所關甚鉅將來安徽鐵路告成蕪湖米市定益形暢旺行商坐賈利益同霑不得藉口名目不同致生歧異所請免捐之處應無庸議除批示外相應咨行貴撫查照飭遵可也（如） 
[督批飭籌粤鐵路股欵武昌]  
　　湖北官錢局總辦高佑諸觀察會同鐵路局總會辦具禀鄂督趙次帥略謂粤漢路股現己勉認四百萬元川漢實難兼顧等語當奉批示云官錢局既認粤股四百萬元曷勝欣慰現在應先造粤漢武岳一路購料一層應俟工程估單購地一層祇須路綫簡圖即可先辦己另札飭知照惟官錢局所認之欵亦係公欵將來俟鐵路支用若干即照數塡給股票若干與商股一同起息以便路成後同享商股之利而公欵亦不至因挪移鐵路之用致有懸架不清之弊至商股招徠之法高道於商界名譽極好信實過人仍應設法招徠以輔官力之不足如應參用公司律例亦可斟酌條陳總之既認開工則股欵不得不設法預備將來工料開標各事官商道情形熟悉務須會同路局總會辦切實料理其川路股欵亦應從速招募本部堂有厚望焉（生） 
[批斥擅設礦産試探局杭州]  
　　浙省台州府屬現有郎學動金瑞芝兩君設立各礦試探局當道以該局未經禀准嚴飭查辦嗣由臨海縣將設局情形詳請商礦局給予執照當即批示云據詳郎學勳探採東腋山礦産金瑞芝等探採下遼菴礦産並擅自設立福台試探局分投探採種種情形實屬大違定章前由本總局札飭查禁在案仰台州府速勘臨海縣將福台試探局立飭撤銷一面查明郎學勳金瑞芝等如果確係人品公正身家殷實亦廳分案遵章禀辦斷不能一禀牽涉兩事此次所呈圖説既無畝分亦無四至模糊草率從何核辦應即傅知各該商等分别呈驗契串延精於西法測量之人另繪詳圖將礦山平視眞形遠近若干舟綫面積若干平方步折算計若何畝山頂高度幾何四至以何處爲界山地坐落是何字號完粮是何户名一一貼説仍由縣履勘明確查册相符再行取具章程保單圖結議據抄契照費銀兩詳候核奪（白） 
雜記 
[禀控舉人辱罵官長蘇州]  
　　溧水縣訓導朱帮傑禀各憲文略云 
到任後聞知溧學舉人竇恩榮性情暴戾失館家寒求請前縣陳令収充學堂教員月給薪水上月初五日突然跨越學堂之外至訓導署講堂大聲砲哮破口辱罵訓導隨即移請本縣訊究詳辦訓導因學租難收面請本縣飭黃捕廳氏追竇恩榮又於上月二十三日向黃捕麋辱詈聲言不應追租黃捕廳隨即面禀本縣現捕廳畏學堂勢强置言惟恐壞其前程伏思竇係出溧水教官門下教官是其師長何派門生罵師教官係朝廷命官毁辱教官即藐視朝廷現届學堂風氣强悍之時何能容囂陵自由開革命黨風氣爲此呈乞憲鑒親提訊明例究辦（禾） 
　　按此事情節支離恐不實盡且閲其禀詞一則曰藐視朝廷命官再則日恐開革命風氣煆練周納余甚疑之誌之以觀其後 
[寳山縣查丈沙灌紀聞太倉]  
　　長興沙民與學界互争沙灘一案昨寳山縣胡大令帶領書役前往查丈各沙民誤爲縣官與學界各紳同往查丈豎立石界故闔沙八九百户同時罷工預備與學界中人爲難後經大令示明原委始各散去計共丈見二十九頃左右照業生所報三十五頃尚少六頃云（草） 
[請釋主筆張漢傑武昌]  
　　前漢口楚報主筆張漢傑君去歲因事經前鄂督照會駐漢英領事勒令停止出版并將張君逮案判定監禁十年現張之親友特聨名具禀趙次帥懇求開釋並援中華報杭君辛齋爲比例經次帥批飭臬司録案詳復再行核辦生 
[緝獲巨匪之妻子江西]  
　　樂平縣匪首夏病意曾經營縣會拿格斃惟尚有遺孽一妻兩子逋逃未獲近由樂平縣會同營汎購獲匪妻詹氏匪子夏大會夏細會一併解赴饒州府歸案審辦（兵） 
[府訊争蕩京控案松江]  
　　奉賢南匯交界之南北沙圖蕩田由陳祥麟赴京至農工商部控被塲書陶蘭齋父子串賣漲田四百畝奉批飭府親提訊究初三日戚太守提集人証升座研訊陳供場書陶蘭齋及子陶餘張關慶串同夏品三等爲中價賣蕩田於張端張錫全黃桂華狄丫頭等四人而張等稱所買係南沙圖田均有執照等爲憑陳所指者係北沙圖田各小相涉太守以陶蘭齋父子身爲塲書而與張關慶夏品三等或作代筆或作中証必有舞弊情事爰判將陶父子鞭背各五百下張判笞責三百下與夏品三鈥丫頭分别管押華撥兩縣以待復訊（此） 
[電請驗放携帶鎗彈學生湖蕪]  
　　礦科畢業生劉蘇桂因公赴川 
隨帶長短洋鎗各二桿子各六百顆又榮華洋行有樣鎗二枝子四百顆運贛均經蕪湖由滬道電禀皖撫乞飭知當經馮中丞電飭蕪湖文道即查驗放行云（周） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
小説 
[時事小説人面獸（三十二）]  
　　那奸賊。却説道你們這條鐵路造不成。倒不如。借洋債。路權送給鷹國人他在那暗地裏。發些横財佔些回扣銀全不想這鐵路原是江浙兩省總命根。路權去。江浙亡。連他祖宗骨肉墳墓之地。全要送給外國人。 
　　我們江浙人得了這個信。息大家憤憤不平却出了兩位烈士。一位姓伍。一位姓唐。嘔血絶粒。頓時身死。 
　　伍烈士。唐烈士得著消息心不平。霎時間。嘔血絶粒爲了鐵路把自己生命做犧牲。江浙人因此上心愈堅力愈猛。纔把這條鐵路拚命争。 
　　今日裏銅像巍巍。萬人景仰你。道是怎樣來頭。也是一斗血一身肉換來的噓。 
　　到今朝。路己成。烈士奸臣流芳遺臭兩頭分。 
　　咳那一一班奸賊呵。叱之污吾口。辱之污吾手。幸有那天壤間的公理。來處置他們。總跑不過這人獸關頭的一條要路。 
　　你看他變醜態。千年伏在草地上你看他儘人家踢打罵不敢半聲響。當年心計有何用。媚外手段枉逞强。到頭來高官厚禄别人饗黃金還在他人掌。勸世人。做了官把他覆轍細細想切不可。昏懂懂睡在鼓上熟黃梁。 
　　那老先生唱到這裏把那小鑼用力一擊一脱手飛了出去。恰恰的不歪不邪打在小子頭上小子没有防備。嚇得。直立起來。把手一扯那曉得扯著了一個小枕頭。原來是南梧一夢。殘燈未滅明月滿窻。正是 
　　五更清夢。不知是假是眞。 
　　一局殘棋。且觀孰勝孰敗。（己完） 
國外新聞 
[　　初五日東京電云美國限制日人入境要求日政府須有一定之總數而日本因近今實己限制出口人數是以不允所清日本官員因近今出口人數益增甚爲駭異漢城各報近攻訐美人管理之漢城電車公司謂其不應增加車價頗有和同一致之勢且此舉更足生高麗人反對美人之觀念云又倫敦電云駐日美公使亞字連論及日本移民問題謂限制日人入境之舉其不能収効之故由官員不能嚴行定例云 
[英國貿易額大增]  
　　初五日倫敦電云一千九百零七年英國貿易報告所載入口項下共計英金六百四十五兆九十萬四千一百七十六磅出口項下共計英金四百二十六兆二十萬四千五百九十六磅較之一千九百零六年入口項下共值六百零七兆八十八萬零五百磅出口項下共值三百七十五兆五十七萬五千三百三十八磅按此足以見英國貿易之進步矣 
[法報論越南之民情]  
　　初五日倫敦電云巴黎來電謂法國某報載有文一首論越南不靖謂與印度情形相似殊可危慮以爲此乃設立地方議事會之結果并謂土人咸懷一種意想以爲法國己准許予以半議院之利權可無懼于日本云 
[經濟恐慌之補救策]  
　　初五日倫敦電云得華盛頓來電謂美議院財政部議長提議創行臨時貨幣專以濟財政之困難者議以美洋二百五十兆元爲額取税則至多值百抽六此項貨幣一俟財政寛裕即行收回其所獲利益則歸爲省郡市村經官認可之公債劵以上譯字林報 
[德使因老辭職]  
　　初五日栢林電云西班牙馬屈立京城德國公使拉挑衛芝蒞任以來己十有六年兹因年老撥於今歲六月間辭職 
[無線電之進步]  
　　初五日栢林電云德京栢林與丹内立法城己設立無線電局兩所相距有三千七百磅羅密逹之遠電信往來並無差誤云 
[法國大臣行抵西京]  
　　初五日栢林電云法國外務大臣璧康欲與西班牙外務大臣晤商要事己行抵西京馬屈立該處報章頗極歡迎 
[駐意英使之言]  
　　初五日栢林電云羅馬屈立蒲那報載稱羅馬美公使格立斯康曾語其門客謂美政府對于日本對付移民入境問題之態度甚爲滿意兩國之邦交仍甚和好云以上譯文匯報 
本埠新聞 
[札飭滬軍營往領鎗枝]  
　　淞南松北太湖提右各營邇因剿辦梟匪軍械不敷應用由江督准撥曼經後膛等鎗四百枝着赴金陵軍械局核給在案近劉軍門札飭各該營前往具領現滬軍營己遵札派弁赴甯矣（軌） 
[訪查葉雨田産業之爲難]  
　　營口東盛和等五號倒閉虧欠由直督札飭滬道派員密訪葉産封抵等情屢誌前報兹悉公廨讞員寳子觀大令飭據差役逐日詳密訪查並赴商務總會諮詢僉以葉道廣即葉雨田在滬向開廣德泰字號業己倒閉計欠本埠莊欵鉅亨等莊共十六家該莊等亦在訪查尚無實在可指無如該商倒閉時所有帳簿一切捲携殆盡兼之租界鉅商産業往往托洋商出面掛號轉換道契是以一時無從查悉並查得該號己有鉅亨等莊早經派人看守等語昨己據情禀復滬道核示矣（企） 
 
 
] 

Page 19

 
 
第三張第三版 
[糧櫃增加洋價]  
　　本縣李紫璈大令昨懸硃諭云照得本届徵收冬漕現奉憲札每石折價錢六千二百文另加公費錢一千文遲至年外加收錢五百文又無分年内外每石隨收脚費錢五十二文飭即赶徵運解等因兹於本月初三日設櫃啓徵所有折收洋價現本縣格外體卹自本月初三日起至二十日止照牌價每洋一元加錢四十文其完繳三成銅元者加錢二十文合洋該粮户務各仰體時艱踴躍輸將提前完繳以副運解母稍遷延觀望切切特諭（泳） 
　　按松屬各縣粮櫃洋價近來華婁金山三縣加出三十文上海縣加出四十文其他各縣仍有以一千零二十文作價者弊在總書乎抑在帳房乎吾烏乎知之 
[華工被虐逃回]  
　　昨日午後形如小工者四十餘人投赴道署聲稱均係奉天直隸等縣人民本年二月間在上海被人騙赴美國作工詎料輪船將抵美境即有美人將彼等所穿衣服盡行焚燬每人各給外國衣一套登岸後飭令工作該美人百般虐待到月領取薪工亦延不給發身等實屬受苦難堪以以八月間約齊逃回兹甫到申無資回籍求恩成全等語當奉梁觀察飭送至上海縣安插候示（車） 
[滬道定期宴客]  
　　滬道梁觀察定於初九日午後在洋務局設席請海防廳秦司馬上海縣李大令英法兩公廨寳聶二明府等飲宴（哲） 
[毛提學維持競存公學]  
　　江蘇毛提學司近飭崇明縣籌欵補助競存公學並慰問故校長之父黃劍侯君亦見毛學司之熱心矣（川） 
[總工程局定期開會]  
　　總工程局各董定於初八日開特别大會集議明年應行列改局中規制（夏） 
[地方公益會開職員會]  
　　昨日下午七時城内地方公益研究會開新職員會會長蔡山泉副會長曹潤甫議員郭聘之周菊屏葉醴雯郁屏翰陸崧侯郁誦芬范麟書趙芹波吳芹甫書記員金蘭蓀幹事員沈步瀛曹頌孚劉中孚蔡養平等均先後到會公同修改會章並議於十九日下午七時邀集全體會員通告决議云（軌） 
[研究喉痧]  
　　醫學研究所定於初十晚七句鐘邀集會員在寳安里會所研究喉痧症或呈意見書或互相辨諭並由唐乃安君參攷西法以資研究云（敬） 
[十一月分房捐洋價]  
　　本縣李大令昨接蘇省房捐總局札文十一月份房洋價每元仍作一千文（馬） 
[追究逃逸徵兵]  
　　江甯督練公所徵兵王仁蔡植二人現因携取軍褂等件逃逸經督練公所查悉王蔡二人曾由成衣匠張楚南具保現張住居上海特於前日札行上海縣傳提該保張楚南到案着令帮尋解甯訊究（軌） 
[封閉鐵路]  
　　美最時洋人投該管領事署禀控英租界蘇州路泰順鐵行定貨不出向催逃逸請爲發封備抵經該領事照會公共公廨准即簽差協探於昨日封閉（戎） 
[誤收帳欵之糾葛]  
　　英界鴻昌莊司帳王仲華七月間悮將往來之北市恒泰絲線店付來支票兩帋計銀七百三十九兩九錢收入南市恒泰板木行帳内後向該行述明不認昨由王禀請總工程局將該行執事任里榮傳案孫裁判以各執一詞判移商會理處（夏） 
[巡警教員閉門毆人]  
　　城内巡警學堂趙王二教員前向道前街某木器店賖取大床檯凳店主迭次往索價銀無着昨日傍晚時又往索討稍與争論即被關閉大門肆行兇毆另一巡士將其拖倒在地猛踢一下頓時眼珠迸出鮮血直流該校員知己肇禍急命扶入轎中倩人舁回然己受傷甚重恐難免性命之憂矣警察衛民之原理果如是耶 
[公廨押犯吵閙]  
　　公共公廨所押人犯約有二百名内有長押至今己歷一二年者昨忽在押所大罵謂我等何罪竟處以長監絶不提訊當爲襄讞王肇之明府聞知諭以日内須清理積案各犯始不作聲（衣） 
[馬車肇禍]  
　　昨日午前有年約三四十歲之某甲行經英租界盆湯弄被某姓馬車撞倒跌斃當經巡街捕報明捕房飭傅該圖地保查明屍親收殮（衣） 
[醉漢溺斃]  
　　前晚有向爲烟間堂倌之某甲因飲酒過醉行至小東門内長生橋地方墮河溺斃昨由屍母到塲収殮（疏） 
[火警彚誌]  
　　英租界廣東路和大洋行石庫門内於前夜三點餘鐘失愼共焚燬樓房三幢○又福州路後面至誠書局亦於前晚帮點餘鐘失愼延及一新書局及江西路轉角處之鑫興飯店仿眞照像店共燬去市樓房屋五六幢○美租界百老滙路百福里某粤人家昨日失愼並殃及比鄰某棧房等房屋四間○南市生義馬頭亮泰耀烟店機房於前夜一點餘鐘潑翻火油燈起火延燒鄰居顧祥興皮鞋店某船局及南面新泰木行住宅等樓房四五幢當火起時有從樓窗跳出者跌傷三人現送仁濟醫院醫治未知有能保性命否（合） 
[宫事]  
　　湖北武備學堂將弁生張樹本北洋大學堂學生何恩明製造局繙譯書記官羅箴善前辦用南望棚委員劉光明滬軍營管帶矣保恕等昨均到道禀見新委棉花驗水局委員洪長褘出口局委員吴鏡沆等均禀請病假三天山東候補知縣顧庭懋禀知請假回蘇（泳） 
[謝贈]  
　　頃承頼天生德廠惠贈丹鳳商標皮絲一匣計八包裝錦鮮明書此道謝 
 [L訟案> 
[公共公廨會訊案兩則]  
　　英商志大洋人延律師侯魯公控鮑貴生定貨不出昨由帮讞王明府與英巴副領事復訊律師稱查所訂之貨至今未出將來售去約須虧損銀二千五百兩應請公斷鮑供因來貨與樣不合且市價又跌求恩成全判銀一月將貨出清並交二千五百兩人銀並保候示○通裕紗廠朱稚年控同茂號股東李馥甫等吞没帳銀一案昨由讞員寳明府與德師副領事提訊原告費烈律師聲請究追並稱帳薄今未帶呈請鑒李延禮明律師申辯良久判一併退去候下禮拜一各呈帳簿再行復訊（業） 
[總工程局紀事]  
　　謝金喜控妻周氏逃出四年今在朱德標處尋獲由西區提氏及朱母石氏解案經孫明府訊判氏戒責一百下交夫領回石氏交保限交伊子到案究辦○鄉婦顧李氏控浙江海運局庖丁朱阿全誘匿伊媳徐氏判押限交出○銅工張大德大銅店 
 
 

Page 20

 
 
借欵洋十餘元昨因送貨扣帳與店主杜瑞山口角扭案判張戒責一百下○陳阿四在陸家石橋摸竊林阿太林阿桂洋銀當塲追獲扭案經陳叅軍訊判戒責一百下押一月（夏） 
巡警局紀事 
　　總局張伍氏走失童養媳巧英疑由駱合恆誘拐扭控到局巡官因訊無証據一併斥退○天寳里居民吴元全前日失愼昨傅吴到局著罰造巡士崗亭一座○恆生大所住房屋前因縱火未成經警局發封在案昨由房主求請啓封以便將生財抬賣抵租局員准之○孫金林控陸五福破壞伊妻王氏名譽經局員提訊判責手心四十下斥釋 
　　城内第一路五區吳阿祥與朱來喜在廟園内因争奪籠起釁扭打經巡士拘局申斥逐出 
　　浦東第二路分局花業商會送竊花船户費小弟一名到局判責三百板枷七三○美最時機工人胡老四王鳳其等口角毆打由巡士一併局送縣究　（戎） 
[公共公廨早堂案]  
　　利記醫生前控陳連堂陳桂生等抵單不贖一案昨由中西包探將兩陳提竊帮讞楊燕貽明府商之美白副領事判押候訂訊○過犯徐愛卿圖竊判押兩月逐出租界○丐婦陸李氏沿途討錢由捕解究判押送棲流所安插○流氓施永興强搶姚楊氏金挖耳判押兩月○陳阿四攫取劉三時表判押兩月○妓女陳三保胡小妹違章拉客各罰五元○流氓陳保生在馬路强搶對時表由捕解究旋有俞廷生投稱在寳和里與某姓婦人談話陸竟不問情由將小的扭毆並搶去時表求究訊之陸供實係争風起釁並不搶表判押候查明於禮拜四再訊○徐三吾家失竊小兒金鎖片等飾疑爲傭婦張秦氏所竊報捕解究判押候查明再奪○郁玉金積欠電電公事銀六十九兩九錢押候下禮拜四再訊○胡阿炳竊陸延林綢衣等物判押六禮拜○嚴阿大與陳小六由竊源豐祥鞋子押候弔贓再訊○梁湘亭戚子文欠某銀行銀兩控奉解究押候過堂再訊○積竊朱有星竊取副捕頭古玩各物昨解請究判枷七天期滿押西牢一年逐出租界○朱林江竊九成號皮袍等物控奉交保賠洋四十元在案昨解請究判押候禮拜二再訊○任阿四深夜賣烟判罰五元○費竹林劉阿保因被控欠銀傅案判押候過堂再訊○劉春山彭雨道即厲雨道與吴正元争奪妻子胡氏由捕解訊判過堂訊斷○陸順和被梁徐氏疑拐小孩報捕解究判交保候查○王阿才竊嚴正元家衣物判押三月○陳仁卿王永卿胡錦裕等先後向俞金生方鎭記等家拐騙貨物判陸王各押西牢一年胡押西牢兩年仍候補提人証到案并究（業） 
[公共公廨晚堂案]  
　　成衣匠羅聚法撥田正清吞没店某前晚奉王襄讞提訊羅供田於三月間來店借住與妻私通後來妻病回里託其在店照料迨小的返申竟田覇阻求究訊之田供此店憑中人張鶴元出洋十五元盤頂是實判各邀公正人理楚○姚華卿控邢明生掯贖方單亦奉提訊姚供前挽錢顯中將寳山縣九一圖方單向邢抵押洋六百元迨九月間向贖他己轉押求追錢供爲中是寳曾經向贖一味支吾質之邢供他佯爲取贖其實並無洋元判交人洋並保限十四天理楚○胡施氏控贅婿曹東才不務正業是以女兒回家度日今被糾人强搶求究曹供不承認王襄讞隨將原被甲斥欵語斥退○邵厚村控莊方保經手代陳其方借銀一千九百兩向索圖頼訊之莊供陳己到案求究陳供銀己用去求恩寛限判莊陳交保限十四天清理○趙朱氏控姚大坤串同趙漢賓趙楊氏吞没方單盜賣抽基訊之姚供趙楊氏己將單轉抵得洋五百元是實趙供單由小的交於楊氏求察楊氏供求恩寛限推資取贖判姚交保具以後不准再干預切結送查所有田單赶緊贖回售賣還債（衣） 
[法租界公堂案]  
　　陳文藻余德榮串將張聖賢之道契託嚴桂基轉向高易抵欵糾葛一案前日復訊聶司馬判張貼還洋一百元限禮拜五交案陳賠銀一百兩限下禮拜交尚少八百餘元限余於兩禮拜内繳清一併人銀並保理楚○宋肇雲宋尚軒争奪宋公祠店産判將店歸　雲開設貼償尚軒洋四百元在案兹尚軒以肇榮抗不遵斷投請追究司馬飭候將該店發封再行訊辦○楊伯英陳云叔將躉田一方央中唐生榮售於沙發洋行由梁沈氏禀控案懸兩載尚未訊結兹聶司馬查明沙發呈案之欵除己給領外尚有銀四百餘兩即着梁沈氏具領結案○張祖良控木噐店主袁仁生圖蔚欠欵一案前日復訊判年内先交洋五百元交保限繳餘洋匪明年續交如違押追（舟） 
[美租界房事]  
　　元芳路蔣阿才所開之客機内排有無業二西人口角扭毆由捕將一併拘入將西人斥出並飭蔣以後不准再留違則送辦○包車夫施才富在漢蘇禮路將小孩任扣子撞跌毆傷頭顱由孩父任某將施拘送捕房押候核辦○唐阿榮昨早在某西人門首竊得地毡由探查獲拘入押候查明失主送究○孔阿郎投稱在西華得路被流氓仁德糾人肆毆捕頭允飭包探查明核辦○孫成順在蓬路竊取某錢莊銅元由捕拘入押候究辦（西） 
來作 
[總工程辦事各部及西南兩區分辦處報告事件（）續]  
　　一警務處丙午年十二月東區分巡處巡長蔣宗魯辭退以警務處書記李鴻勳調補所遺書記一缺調東區總局巡記張明淵接辦丁未年五月撤東區分巡處將該處巡長程乃衡李鴻勳及西區巡長金大均南區巡長王崇善等四人調併東區總局而以總局巡長變祖培張興元調往南區以南區巡長汪志逹調往西區六月初一日穆君抒齋交卸警務由邵君馥初接辦八月警務處書記張明淵辭選以總局巡長李鴻勳兼書記九月總局巡長金大均辭退所有東西南三區巡士自上年十月份起至本年九月份止計共斥革送辦者十六人斥革追學費者二十七人斥革者二十二人斥退者三十人病故者十二人現計三區正副巡長七人巡目巡士在三百七十三人 
　　一路政處自上年十月份起至本年九月份止計共發造屋執照六百二張修屋執照五百十三張搭棚通溝築駁打笆執照三百八十張 
　　一路燈處東區除電燈外原有及添設路燈共二百七拾一盞燈夫八名南區添設路燈共二百八拾一盞燈夫八名西區原有及添路燈一百八拾八盞燈夫五名 
　　一清道處東區清道夫頭三名挑夫四十名清潔夫二名常工四名南區挑夫十六名清潔夫一名常工四名西區清道夫十名頭目一名 
　　一工程處自上年十月分起至本年九月分止城内工程塡築黑橋浜運粮河浜侯家浜經理翻砌虹橋南首及果子巷大東門北城根等處街道城外工程修理裏外馬路沿清木駁外馬路各橋小閘橋本局房屋東區分巡處房屋翻砌董家渡自天主堂起至外馬路止自小南門吊橋起至天主堂止馬路及南倉街沙塲街大南門吊橋南首大佛廠東首佛閣南首泉漳會館東首各街道翻建本局門面洋房西門外井亭橋西門外城根塡土義樹校塲塡潭由東西南三區各處添建修理小便處通溝換石撈陰井掃溝泥外馬路澆水馬料馬夫工食自來水費統共支銀二萬四千七百七十八兩五錢七分一厘 
通信 
[小輪貪利]  
甯波走餘姚小輪向蒙道憲批飭搭客每隻以百四五十人爲限現届冬 
令往返商民絡繹不絶每日開駛向有兩隻者近來間日只開一隻遇一隻之日行商擁擠甚至乘趁三四百人之多可惡該輪局希圖貪利不顧生命以多多益善爲宗旨猶恐違背前諭一俟輪將到埠防北門洋人查究頂派民船接出若干餘仍由碼頭上岸刁計叢生掩飾耳目此等朦蔽將來半途禍生不測復蹈昔年鎭海小輪之覆轍慘何堪言前車之鑒可不戒哉乞貴報照登來函一門以期警惕曷勝拜禱四明張承績上 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
