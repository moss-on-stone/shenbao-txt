# 1912 - 35 - 4914000

 

Page 1

 
 
   
 
 

Page 2

 
 
[評論]  
[對於財政上之新貢獻（秋）]  
　　國勢日靡民生日蹙財政困難已達極點自武昌起義戰雲横飛財政上影響尤爲顯著今幸和議將成新政府成立掃除積弊咸與維新財政之機關尤爲一國之關鍵記者不敏敢貢芻言以備操財政者之採擇 
（甲）改革積弊清廷財政之敗壞弊在中飽者一弊在雜糅者一弊在苛細者一飲鴆止渴開捐納貪土稅醖釀種種之禍胎者又一加以民政不舉旣疲於賑撫軍釁屢開又困於外債宫室服御更爲竭澤之漁浚萬民之膏血以奉養一人天地生財祇有此數甲朘其一乙朘其一丙丁戊又各朘其一洇髓竭精奄奄垂斃夫復何言故欲整理今日之財政若者宜定爲國稅若者宜定爲地方稅若者宜用比例稅若者宜用累進稅以及預算之規定决算之認可財政總長與叅議院所當規畫全局務持大體爲之一一釐正俾前清時代之百孔千瘡一掃而空而後新民國之財政乃有着手整頓之處 
（乙）簡約手續手續繁多弊竇斯作故欲定完全無弊綜核精密之規約必先自簡約辦理財政之手續始簡約之策維何曰請變通昔日所嗤爲最苛細最煩瑣之印花稅法以改良之俾整齊嚴密之效果即可收效指顧之間一宜規定精密之稅則稅章頒布全國一宜制定各種精緻印花由中央銀行曁各分行擔任發賣使納稅者照章粘貼使用一宜各地設檢查稅務專員專任檢查稅務并優給廩俸嚴定規約仕之遵守事不煩民不擾而全國之財政舉矣（丙）浚滌財源量入爲出者理財之第一要義量出爲入者亦理財之第一精言蓋爲保持計不可不視一時之盈虧爲伸縮爲開拓計不可不舉千載之建樹爲規畫若農漁若畜牧若交通若礦冶羣宜實力振作勉爲經營財有所不逮智有所不能不妨聨合羣力以圖之寳藏旣發豐裕自著如此則凍餒之憂攘奪之風自可消弭而不作矣 
嗟夫財政之關係於國計民生猶之血液榮養乎四肢百骸機關健全活潑自著昔日嗤爲老大爲病夫今且將受全球之崇拜仰爲俊偉英雋之新少年中國此其機括亦在一轉移間耳管窺蠡測敢告司財 
專電 
[五日下午開内閣會議到會者孫大總]  
　　統蔡元培呂志伊居正于左任魏宸組及海軍部代表共七人提議事略如下（一）清帝年俸前議三百萬因滿親貴要求至少須四百萬在會諸君似有允意但須參議院通過方能定奪（二）清帝遜位問題於舊曆二十五日發表遜位後住居北京或熱河均聽便（三）清帝遜位書發表後參議院始舉袁世凱爲大總統但須蒞任南京（四）郵政印花第一次紀念品四圍新花中印孫大總統肖像（五）各部總次長常有他項要公不能均在署中啓用關防往往未曾接洽議决總長如在中啟用關防時次長須另用小戳 
[五日大總統特派胡漢民等赴參議]  
　　院與伍廷芳唐紹儀會議袁世凱蒞總統任各項條件及清帝遜位事宜 
[南京外國銀行代表與新政府協議]  
　　允擔任公債一百萬元 
駐寗光復軍李變和司令又接烟台告急電報准於初九日由上海逕赴戰地已電滬都督預備兵輪兩艘運兵前往（以上南京） 
趙爾巽接滿親貴囑其組織内閣之命以東三省事急爲言覆電婉辭趙爾巽勸告齊齊哈爾及吉林等處民人謂須矢忠清廷否則將有日俄分佔滿洲之禍 
　　庫倫近思僭號蒙古皇帝之某活佛業己逝世（以上奉天） 
　　袁世凱今日（初五日電告伍代表議將停戰期限續展一星期尙未接覆 
　　民國政府聞己電允停戰 
　　清外務部及直隸總督兩處現怀預備南方代表住處大致國會地點袁仍主張北方 
　　聞清隆裕太后并不自行宣布遜位將由袁世凱承清后之意布各人民清帝不復參與政務 
　　叚祺瑞已抵北京（以上北京） 
　　山西中央之大孤山（以上北京） 
　　有民軍與清軍開戰清軍大敗死亡逃散者甚衆 
　　駐紥廣水之第四鎭清軍全部變亂聲言欲殺叚祺瑞後經段將該軍調至信陽州風潮始靖 
　　信陽州現有大軍一萬名豫備遣調（以上漢口） 
公電 
南京黄總長電武昌黎副總統安慶孫都督皖軍各司令浦口柏軍長臨淮關柏師長姚司令懷志柏協統清江浦蔣都督孫司令揚州徐司令並各省都督軍政分府鑒頃接伍代表轉來袁内閣電再請停戰一星期以便協商當經電覆如下上海伍代表鑒電悉現在南北各軍同贊共和原無再起戰爭之理惟清帝尙未退位袁内閣主張共和爲二三頑迷者所箝制是以民軍急圖北上速定大局清廷意欲停戰惟有早日退位否則遷延不决徒滋禍害惹起種種難題民軍豈能終止進行頃已通電張勳倪嗣冲朱家寳升允徵求意見如果贊成共和從此均作友軍自應聯兵北上共逼清廷退位早圖底定若以言論表贊成而於事實爲抵抗無論是否悮會民軍宗旨而在民軍方面不能不認爲反對共和之仇敵將與天下共誅之質而言之時局到此巳非停戰問題乃在南北合力一致直入北京以實力定大局不合此宗旨者卽爲共和障碍物民軍不能不竭力排除之旣非挑戰即無所謂停戰也叚軍統與黎副總統所訂條件最合此旨袁内閣來電似與今日時局不符應無庸議至優禮條件袁内閣旣稱有權商酌可按照禡電所開條件協商辦理其山西陜西各軍及升允等屢次違約進攻應請袁内閣嚴飭該軍立即停止戰事退還新佔各地共同聯師北上以彰大義若東南言聨合西北主抵抗此與張倪輩之反覆無異則民軍自當一致運動寗爲碎玉决不能反受人紿致貽中外之笑也希以此意電逹袁内閣爲禱孫文黄興叩支等語希查照黄興叩歌 
　　南京内務部電上海陳都督鑒前發保護人民財產令遺民財二字第四條現雖爲清政府官吏誤作官產合併更正内務部叩微 
　　江北各團體曁參事會電申報館轉各報館均鑒正月三十日某某等報載揚州公電一則閱之深爲詫異所稱淮揚徐通海士民公啟是否五屬全體士民抑係一二妄人冀圖謀食江南者爲此忍心不顧桑梓利害之語否則何以并不具名其謂江北二字發生於江北提督而江北提督全權不出清江一城之外又謂嗣後江北都督府參事會請勿援各屬爲轄境試問據何種法律何種事實現在淮揚徐海通海六屬各派正式代表來浦組織參事會到浦者十有五處是己逾二分之一皆持各縣民政長及團體公文來浦投到較量報載無名之電未知其價值果孰輕而孰重也夫以江北幅𢄙千餘里戸口千餘萬設置督撫者數百年最後改江北提督亦兼治民事故淮揚海道即兼提法使坐銜從前蘇州巡撫實際上并不問江北事惟三五優缺州縣由江寗藩司委任其餘牧令大半皆淮徐道府指名保薦是平日江北情形巳非江南人所深悉此通州張季直先民所以有江淮分省之議也現當改革之初宜論形勢以定分部區域若蘇州都督兼轄江北而都督又住蘇州視江北爲無足重輕之地不啻視南京政府之門戸爲無足重輕也非照張君前議劃分江淮行省則江北軍事民事皆爲江南牽掣旣誤地方又誤大局現在江北殘破而又饑民徧地過此者無不痛哭傷心而江南祇知攫取江北之權利不顧江北之民生至江北人自謀保全之法江南人双百端破壞一若江北人民應居化外而無同享共和權利之資格者其居心殊難逆料亟應懇求大總統按照全省輿圖參酌現在形勢江北之與蘇州孰爲重要迅予裁奪早定分省之議目下軍情不靖江北若無大員籌畫坐鎭前途實不堪設想刻由淮揚徐海通海各縣代表中公推代表赴寗請謁大總統面陳一切外合亟電請貴館祈登入貴報以聽各省人士之公論可也江北各團體曁叅事會公電支 
　　財政部總長電各省都督曁財政長鑒近聞各省以借欵事派人到滬分頭與洋商交涉以内情而論似有各自爲謀之譏以外觀而論易啓外人紛歧之慮且同一人而向借者十餘宗同一欵而攬借者十餘起勢必高抬利息疑竇滋生轉於各省借欵効用叢生窒礙現在本部成立在滬暫設辦事處以便與洋商交涉如各省有與洋商借欵之舉請飭其先到本處報告晤商辦法庶幾一致進行而事乃獲濟伏希查照轉飭施行財政部總長錦濤印　　南京參謀部電各都督各軍政分府各司令長各報館公鑒叅謀部現已成立奉大總統頒到印信一顆文曰中華民國參謀部之印合行布告總長黄興次長鈕永建魚 
　　江寗難民局電各報館均鑒蔣星階善士捐助寗垣急振洋四百二十元又代募楊隠名君助洋一千元己購米三百五十二石湊放四城急振特道感謝江寗難民局二月六日 
　　浙江旅滬學會去電南京大總統鈞鑒財玫部借債千萬以招商總局作抵現己成議浙省軍需萬急商民羅掘俱窮應 
 
 

Page 3

 
 
　　請飭部分撥浙軍若干藉通緩急迫切待命浙江旅滬學會朱福跣等叩 
譯電 
　　中國民軍在揚子江起義後日本即宣言擬以南滿洲作爲中立地關東都督亦有照會勸告民軍今因民軍仍在滿洲登岸東京聞之大起抗論各報紙皆提述英德運兵赴華及俄國在北滿戒備之用意東京人士僉謂日政府亦應有相當之舉動以保護滿洲日人之權利惟政府尙未宣布一定辦法（東京） 
　　每日郵報載北京訪事電稱清政府托瑞記洋行經手籌借英金三百萬磅以六釐起息奥大利亞斯考達及闢爾桑兩廠將於此五年之内承辦軍火以滿借欵之數爲止（倫敦） 
　　據柏林電稱瑞記洋行謂每日郵報北京訪事所稱之借款僅係英金三十萬磅且清政府息借此欵係爲解救北京市面困難之用（倫敦） 
　　原按瑞記洋行絕不承認此說惟謂天津諮議局曾向該行商借極寡之借欵然該行從未與清政府簽訂供給軍火之合同云 
　　達賴喇嘛不日將由喀爾喀脱赴加利邦陽曆三月有間可抵西藏（倫敦） 
　　長沙民軍近有暴動消息因漢口派往之兵要求發餉一個月經上官許可後復行要求加發一个月且見他兵懸有奬牌亦欲得之上官未允乃開槍轟擊其爲首者業己斬翟成中仍甚安靜（漢口） 
漢旨 
　　舊曆十二月十八日北京内閣奉清旨内閣代遞周樹模電奏因病懇恩開缺並請簡員接任等語周樹模著賞假三個月安心調理朱小濃著署理黑龍江巡撫 
要聞 
[清政府自定之優待條件]  
　　（一）大清皇帝世世相承推出政權俾　　漢滿蒙回藏組織共和政府以期與國民共謀幸福非前代遜讓可比國民幸勿悮會 
　　（二）宗廟陵寢照常奉祀 
　　（三）皇室經費從優供給 
　　（四）德宗陵工未完者如制修成 
　　（五）皇室私產擔任保護 
　　（六）宫内官缺以及護軍各營一切照舊 
　　（七）宫内太監一切照舊以後不再增添查有過苦者酌量加給津貼以不致失所爲度 
　　（八）王公世爵一切照舊襲封仍用皇帝册寶 
　　（九）府邸私產擔任保護 
　　（十）王公中查有過苦者應設法於官產中分别撥給作爲世產以保光榮 
　　（十一）八旗官兵一律照舊如將來改定官制時總以不使一人失所爲度 
　　（十二）滿蒙回藏文武官爵海陸營制一律照舊 
　　　（十古）漢旗蒙回藏民人一律同等享受共和國民之利益 
[磋商遜位條件之要點]  
　　據南京特别訪事電稱初五日内閣會議伍廷芳代表及唐紹怡君均經電招與會實爲討論袁世凱來電一事聞袁電頗爲奇特長篇文字之中竟未露出遜位二字茲將民政认對於袁電最爲反對之要點撮紀如下 
　　（一）皇帝尊號相承不替 
　　（二）旗兵不裁由清帝留以保護禁城其兵餉則歸民國政府撥付 
　　（三）王公爵號照舊襲封且清帝有增封新爵之權 
　　（四）每年清帝受赡養金四百萬兩其民國政府提出處置清帝之條欵與前相仿述要如下 
　　（一）清帝遜位後准其仍用虚號並將以欵待外國君主應有之禮待之 
　　（二）每年受赡養金四百萬圓惟不得用之以行反對民國政府之舉動 
　　（三）目下暫准居北京宫内日後則須移居頣和園而由衛隊保護之 
　　（四）宗廟陵寢將由民國政府妥爲保 
護 
　　（五）清德宗皇帝之陵寢將工作以成之其經費由民國政府擔任 
　　（六）宫内僕侍照舊不裁惟太監閹割惡習必消滅之 
　　（七）皇帝之私產當由民國政府特别保護 
　　其優待清皇族及滿蒙回藏民衆之辦法如下 
　　關於清皇族者 
　　（一）王公尊號照舊不更 
　　（二）清皇族公私一切權利與民國　　人民相同 
　　（三）清皇族之私產民國妥爲保護 
　　（四）清皇族免充軍役 
　　關於滿蒙回藏者 
　　（一）滿蒙回藏人民均與漢人一視同仁 
　　（二）所有私產均受保護 
　　（三）一切名號照舊不更 
　　（四）民國政府將設法補助貧乏之王公 
　　（五）民國政府將設法以籌八旗人民生計其未籌定以前照常給發口糧 
　　（六）所有從前沿用之經商移居等一切禁例悉行廢止並准各旗人民在各縣各府註册入籍 
　　（七）所奉宗教悉聽自由 
　　西報紀磋商遜位問題 
　　字林報去昨日下午接南京確實消息謂伍廷芳代表唐紹怡君外務部長王竉惠君與孫總統會商封付滿人最後之條欵爲時甚久現已有電答覆北京大致將來仍必有所更改也 
　　聞電覆北京之内容大致如下（一）宣統帝在世之日准其留用尊號惟下代不得襲用且清帝遜位後不得參與政務 
　　（二）歲給赡養金四百萬兩（三）准其住於北京宫内 
　　又聞北方各軍將領曾致電南京政府請與清廷充分之優待因遜位一舉可以保全治安及免糜費無數金錢也 
　　據昨日南京電稱停戰期限已議展長一星期現料此次停戰期滿之前遜位之舉必將確實宣布且聞伍唐二君此次前往南京因有袁世凱代表四員已抵南京將與會商一切此言亦殊可信 
　　又初四日南京訪員函云函贪今日晉謁孫總統孫言一俟袁世凱宣布共和卽將辭任且將呈請南京參議院選袁爲總統惟清帝遜位之後尙須設立臨時政府一年此一年中蓋專爲選舉國會代表並組織永久之新政府云 
　　孫總統又謂袁世凱提議再將停戰期限展長七日此舉似可不必蓋關於停戰問題之一切計畫早與清軍從戰之各將領議定也 
　　袁世凱今有全權承認民軍之條欵觀於今日彼之來電可以知之至將來都城設於何處南京北皆甚合家宜惟總統之意以爲全國大槪皆贊成設於南京云 
　　大陸報云清帝遜位條欵擬定後聞將呈交南京參議院核議方可作准 
　　袁世凱對於清帝遜位一事實握全權其目下所商者僅爲遜位後之詳細條欵耳 
　　停戰期限復行展長一星期足爲此一星期内可望解决之證否則民軍必不輕詢其請也 
　　又初四日北京電云清廷頒密諭命袁世凱與南方民軍組織共和政體惟遜位一舉尙未令民間知之京中當不致有變動　　又初五日北京電云此間聞袁世凱提出遜位之條欵民軍政府殊不滿意故現正在計議此事然提出各欵僅屬開議之初步非爲最後之辦法與和平解决之説當不致違碍也 
　　文匯報云伍唐二君已於初六日晨間由寗返滬二公昨日（初五）與孫總統會商時内閣國務卿亦均列席遜位問題似已解决現僅磋商尋常諸事大約需時數日即可宣布此事 
　　文匯報代表於初六日午後往訪唐君據稱各事進行頗爲順手不日可逹最後之解决　　初六日上午該代表復往謁伍廷芳君以與孫總統會晤之結果伍未肯多言僅謂内閣曾經會議此事然此係國家大事當守秘密也 
　　伍又謂遜位一舉現已確定内閣討論者不過關於此事之條件耳 
　　軍隊請願共和之效力 
　　自北方軍隊請願共和電奏來京後共和黨中人士均起而組織共和團體而最奇者前此之君主立憲黨及反對共和之滿蒙人　　士見大勢所趨亦紛紛組織共和會以自明其無反對之意葢皆懾於軍隊之武力也據日間所聞有所謂共和促進會教會共和弭兵會蒙古共和進行會八旗共和會共和保國會共和期成會等名目會員約有數萬人入會者尙絡繹不絶此皆就已立者而言其餘猶在組織進行中也 
　　軍隊請願共和電奏姜桂題張勳亦均列名其中而滿親貴爭謂姜張并未預聞此事且謂昨日姜桂題曾往溥偉處申明辯誣云云其實姜桂題因與各軍將領聯合一氣者前日清太后召見時清后詢之曰軍隊電奏汝亦列名究竟是否汝之本意仰係受人運動姜答曰臣于此事初不甚知後始明晰措詞極妙謂其主動固不可謂其被動亦不甚當言贊成固亦非是言反對亦不可見其用心之一斑矣 
　　軍隊電奏進呈後據重要人言一二日内即有佳音而至今寂然但見加增兵隊來京足以爲催促遜位之朕兆耳頃經秘密探訪實行之期實已不遠惟辦法尙不能直截解决擬日内先頒一詔信言清帝辭讓政事如所謂虚君共和制然倘民國尙不滿意然後再議遜位之策又有一說則謂袁世凱以北方人心尙未能决爲一致若遽然遜位恐好事破壞之人假借勤王之名擾害地方故徐徐進行俟清帝旣已辭政則遜位之舉無無何時均易實行矣二說均有理由姑並誌之 
　　又聞北方各將領以電奏呈進數日尙無消息各路軍心皆生疑慮近兩日中己有兩電催索回覆惟袁世凱以凱法尙未議妥均未答覆但軍心必須維持聞曰内擬先略示以大槪以安衆心云 
 [P滿親貴尙思以爵賞餌人耶> 
　　滿親貴某某兩人十一日又致徐州張勳密電一通探得内容略謂馮國璋奪回漢陽朝廷曾加寵錫今議和無效戰事將開徐州地方重要公如能力守此孔道使北伐民軍不 
得進佔寸土引兵北上則論其功勳當在馮軍之上朝廷錫爵亦當較馮國璋爲優豈惟子男直宜侯伯世襲罔替世代承恩務望勉力圖維母易初志則列聖在天之靈莫不愛戴等語 
[中國新借款彙紀]  
　　字林報云民軍擬以招商局輪船公司抵押之借欵目下正由南京政府磋商尚未議定此債聞與前述捷成公司之借欵相同其所爭之點爲抵押物蓋南京政府之意不欲將輪船包含在内云 
同時民軍當局並欲以粤漢鐵路抵押借欵其詳情未經宣布惟聞將借銀一千萬兩以上昨日本埠盛傳此事係由美孚火汕公司經手後經探問始知不確 
　　漢冶萍煤鐵礦廠借欵日洋一千五百萬圓業已議定聞數日之内可以交欵日本除借此項新債外尚承借漢陽鐵廠一處債欵銀五百萬兩其合同内訂明以該廠每年所出之鐵條抵付若干萬兩德國公司聞亦承借銀一百萬兩惟該廠停工之後所有德人悉已辭去今聞一月之後可以續行開工矣 
小說 
[俄王之偵探（一）（無名）]  
　　余時在意大利賴方地方代理領事適在夏季一日早起到署意人書記員客起杜報告道今日有一英國小輪船在外麥那里海口觸岸余聞這話心中想道這禮拜内爲何格外事多决　的己有兩件酒醉鬧事的己有八件游周人到此鬧事的又有一件如今又有這小輪觸岸的事了郤是事繁客起杜報告畢便退了下去且說這客起杜原是意大利人雖在我們英領館中做了書記另外還開着水手的小客棧爲人甚是誠懇在這領事館中己有二十多年了領事己換過六人他郤不曾出去過領事署中大半事情都在他手的客起杜剛出去後忽又回了進來又報告道烏林特船主又送了一個船上發瘋的水手來了余便回他送至醫院裏去醫治客起杜退後余一人獨在領事案旁又想起這賴方是個月僻之所英人在此者如何這幾日來知道我代理格外生出些奇怪事來麽原來這賴方地方不是個大口岸没有英國的總領事只有一個副領事那副領事黑汲生告假回英去了請了一個代理領事開文迭許那開文迭許又因受了　氣出外養病去了在意大处的總領因又命我代理時正西曆七月中旬天氣炎熱日光照在地中海邊十分昭耀領事館内門首有黄色旗章對面有一禮拜堂從那禮拜堂上看下可見領事館的走廊未完 
清談（東）（吳） 
　　袁世凱以清帝遜位之優待條件電商南京政府而洋洋大篇竟未顯出遜位二字豈掩耳盜鈴耶抑眞不忍出諸其口耶（昔袁曾有此語） 
　　或曰否袁蓋明知此項條件必不能使民國政府滿意故不如不落言詮也記者曰然則袁世凱猶刧於滿親貴專制之餘威而行動尙不能自由耶我姑俟之以親其後 
 
 

Page 4

 
 
   
 
 

Page 5

 
 
   
 
 

Page 6

 
 
接要聞 
[清軍疊被轟炸之慘聞]  
　　清軍於舊曆本月十日内在京漢路線内遇炸兩次一在定州一在湖北王慶甸約共炸斃千餘人此雖敵軍亦我同胞也爰錄之以誌悲慘 
　　舊曆十二月初一日由漢口調回之清軍一千名乘火車至定州附近觸動路旁所埋之地雷霎時炸裂全軍粉碎 
　　元月有二十八號（初十）清軍由漢口乘坐火車北上於午後九鐘十五分時行至花園地方迤南十五里處鐵軌下炸藥轟爆炸毁一車幸未傷人該統領卽下車搜查在鐵軌内尋得鐵匣二具並未貯有炸藥不知作何使用旋卽開車至夜半一鐘十四分時行至王慶甸迤南十二里鐵軌之下炸藥又復轟爆火車即停此時第二次火車亦將開至軍隊見後車將至乃下車高呼後車停駛無如後車速力太猛不能停止遂與前車相撞第一次末後數車及第二次前五車均被撞碎傷斃軍士二百五十餘人現在京漢鐵路總稽查布雷岱氏率領工人馳往該處修理鐵軌以便開車信陽州之工程師亦至該處協助鐵路站長均革職聽候查辦事後清湖廣總督叚祺瑞亦乘坐火車親赴該處查看一切云 
[天津第二次炸彈案供辭]  
　　舊曆十二月十一日夜間天津警務公所拿獲放火人犯（按卽擲炸彈者）崔文藻等四名搜出鎗枝子彈洋油棉花藥水等件訊供照錄 
　　崔文藻供學生現年二十五歲係雲南蒙華縣人自去年在陸軍醫學堂當學生昨天學生向同學徐姓借錢伊給學生寫信轉向吳友石借貸當經吳友石借給三十元因此與吳友石認識今晚十點多鐘在囗囗囗報館内與吳友石見面並有六七人在座當由吳友石給學生手槍一枝子彈一把白布條一捆說是業已布置好了呌我出來觀看動靜他人如何呌學生亦如何這白布捆法亦呌學生與人仿照學生走至東馬路地方見有不識之劉姓爲首被翻因此將學生獲案那吳姓同夥我不知道蒙堂訊所供是實 
　　劉應福供學生現年二十八歲係四川華陽縣人以先在保定師範學堂當學生昨天由保定來津有學生叔叔劉任初向隨謝崇基觀察當刑名現已辭差擬要回南與學生約定到津在長發棧寄住今學生先到長發棧尋找叔叔尙且未到对晚十點半鐘又復往找仍是未來學生卽由長發棧雇車擬赴軍醫學堂尋找朋友孟春泉走至東馬路遂被搜翻適有這不識之崔姓携有子彈亦來因此一同被獲送案其實學生身上並無手槍子彈布條等物實不與崔姓同夥 
　　李中財供小的係四川人出門十幾年現由北京來津二十天想要謀事現在小的主人囗囗報館主筆汪姓當廚子在法界居住今晚小的與李得勝同被史姓各發給洋槍一枝子彈一盒呌小的出來說是他已安置好了呌小的們見十二點中國地火起即眷前往以便差遣並令白布　腰以作暗記小的即同李得勝由官銀號一帶河沿來到道署門口遂被獲案他們其中人數小的不知道茲蒙堂訊所供是實 
　　李得勝供小的是四川人於二十七年跟鄉親到京給人當差現因鄉親丁憂在京貧窮無歸由火車來津擬欲投奔杜如舟老爺代謀事情路遇厨子劉薪林說是伊在法界法國坆地對遇馬路天增里西面隔一皮匠舖地方充當廚房將小的邀至彼處見有一樓一底内住二三十人遂留小的暫住帮廚一天給小的二毛飯　現將兩三天今天樓上史老　由小黄箱子内拿洋槍一子彈兩錢盒給了小的呌小的至十二點見有中國地火起即赴起火地方以使差遣遂給白布一傳呌小的捆上以作　記小的即同這李中財由四面鐘繞至道署門口遂被獲案那施姓同夥　說得有千人要佔天津内有　姓四川人德姓通州人苟姓也京人那施姓他是重慶人其餘聽說均住長發棧不知確數他那花費聽說由黎元洪處兌來的茲蒙堂訊所供是實 
[山東都督更替紀]  
　　杜都督解任代理山東都督杜潛自蒞煙以來應辦事宜漸次就緒而於禁煙一事尤爲嚴厲日前暗派兵役將煙台合埠土莊悉行查獲以該土莊前曾出示禁止仍敢故意抗違也旋各土莊赴公所集議公舉商董譚虚谷吳敬之二人代表面謁杜都督會商辦法後經都督諭罰該莊等繳欵銀二萬兩原土卽行發還次日復向該莊等索欵三十六萬兩組織銀行使各莊認爲股東該莊等因財力支絀堅不認可復擬索欵十萬兩始終未能解决以致市面驚惶失措幾至罷市而紳商軍警各界亦大不謂然遂聯絡團體於本月十二日晚間齊集該府决議不承認杜爲都督維時杜都督早己潛逃嗣又將巡警局總辦杜芝庭服制扣留亦不承認遂行撤差當經各界另行公舉東山警衛軍統帶虞君克昌暫行代理都督任復公舉巡警局總務股員林君充任該局總辦市面秩序始稍安堵至前代理山東都督杜潛於交卸後卽於十四日午後五鐘偕登州軍政府劉藝舟司令並率前由滬來烟之粤東十字軍二十名車子砲兩尊登舞鳳兵艦開駛登郡惟時虞都督與商會諸董事及警衛軍隊樂隊均至開平局碼頭恭送 
　　虞都督蒞新警衛軍統帶代理山東都督虞爲爲諭事照得煙台自光復以來各界治理均極完整近都督府成立一切治人治法未能悉順輿情以致商民警慌謠言蠭起闔埠商賈幾至閉歇所幸商會維持得力尙未擾亂大局若長此人心惶惑自心貽害地方茲經本埠紳商各界聯合團體於昨夜齊集都督府開會决議杜都督當塲辭職所有都督府以次職員當經酌量去留公舉克昌暫時代理山東都督事宜自愧才輕膺此艱鉅深懼弗克勝任但旣爲各團體推誠公舉權且承認以顧全局必期興我民國慰我同胞保衛治安共謀幸福凡我商民亟應各安生業竊勿輕聽謠傳以固人心而維秩序除即電禀孫大總統外合行出示曉諭爲此示仰闔埠各界人等知悉中華民國元年元月三十一日 
[成渝統一之先聲]  
　　四川一省分成都重慶兩都督府於行政上諸多窒礙現經兩都督府派出全權大使合籌統一辦法不日即將實行茲將通電錄左 
　　孫大總統曁黎副總統各都督各報館各軍政分府鈞鑒敝省前此因爭路發難川西南各處同胞遭罹趙賊爾豐斬割荼毒之禍慘狀非萬千語言所能詳盡及武漢事起天下響應吾蜀以發難最早之省收光復之效乃在各省之後者正以趙賊爾豐一人爲之横梗蜀人士爲其箝制不克展布重慶同人遠觀各省之恢復近念同胞之塗炭乃决計剪除趙賊與各省共慶獨立聯爲一氣極力經營插軍發難爰於舊曆十月初二日宣布獨立自是川南成都先後光復川南地非衝要兵力單薄成都續遭防軍之變元氣大傷各處土匪乘間蜂起幸尹羅兩都督涕泣誓師力持危局未致傾覆及成都誅趙賊以謝天下擒獲傅華峰重慶又獲田徵葵梟首示衆以快人心則川亂敉平民志大定惟四川版圖迤闊道路崎嶇加以鄙陋無識之輩心懷權利不顧大局或誤會獨立不就範圍致使政令紛歧頭緒繁多難招民信又未便加以威力蹈同胞相殺之機爰派支隊遣使分道曉諭安撫現川南川北各都督均己辭職隸屬重慶各屬州縣皆就範圍成都又派致祥重慶亦派之洪同爲成渝聯合大使商議成渝合併統一辦法業已簽訂草約决議以成都爲全川統一機關正名曰中華民國蜀軍政府都督駐節成都就成渝兩處正都督投票選舉以定正副而免彼此謙讓正副都督退讓公舉任以鎭撫使樞密院長之職重設鎭撫使一人藉資控制業將草約分送成都一俟成渝都督調印後卽爲實行之日再用蜀軍政府名義正式公布成渝旣經合併事權自歸統一惟有協力禦外並聯合滇黔援陜北伐早定大局不特四川之幸謹電奉聞四川軍政府特派全權聯合成渝大使張致祥蜀軍政府特派聯合成渝全權大使朱之洪同叩 
[晋軍政府失敗原因]  
　　晋軍都督閻錫山由天津轉各都督電云錫山督師無狀兵敗娘關放獸太原罪尤萬死敢將致敗原由及敗後情形并遵電派遣國民會議代表先行布告憶自十月初九日南軍停戰清兵即連日遣使來晉議和其時清兵精銳旣逼東南北方巡防旗兵又皆負固不服節節進佔岌岌可危竊計與其三面受敵兵單力弱不如暫從和議廓清内亂然後聯合南軍徐圖進攻不意清兵明爲議和暗事進攻此致敗之一因也迨食卒接戰敵砲猛烈前線之兵半係新練且以寡敵衆力遂不支而總司令官姚以价遽撤預備隊及該司令部人員彈藥粮食等項乘車遁回太原自棄藩籬敵猶進攻不己此又致敗之一因也錫山覩此情狀無可如何一面分遣何參謀緒甫率領奇兵五百繞道逆襲以圖截敵後路一面至太原再爲捲土重來之計不意甫抵省城而諮議局長梁善濟邀集一般私人准備歡迎薪撫軍府局而全行改換逼其出城刻不容緩其時錫山手無一兵欲爭不得又恐清兵逼城生靈塗炭仍偕二三同志狼狽北奔此又致敗之一因也山西大局從此敗壞推原其咎何敢怨人每一念及痛不欲生獲罪國民何顏相對山川阻深郵電隔絕滿腔心血無可告語惟以共和未成徒死無益乃與副都督温壽泉分投南北相約太原以北錫山任之由是赴雁門臨保德集合朔方諸軍共計八千人由府谷渡河取道歸綏並約秦蜀兩軍同踐舊約會師北伐自爲秦晉蜀北伐先鋒隊總司令官期與南方北伐隊互爲聲援幸大軍所至包頭薩拉齊之清軍望風自潰歸綏行將欲下突有南來偵兵傳到代表伍翁蒸眞兩電殊屬進退維谷進則恐違臨時政府之命令退則恐蹈太原議和故轍加以太原諮議局純係梁善濟之私人不足爲全晋人民之代表若一誤再誤山西一隅不足惜其如大局何用特不揣早昧遣員赴譤電懇仍認本軍政府前派到漢劉訓李素劉懋賞三人爲山西國民會議代表所有太原諮議局及所派代表全晉人民决不公認錫山不日返斾太原用待後命倘蒙不棄尙祈時賜針砭爲幸 
[鄂屬一律改縣之通飭]  
　　鄂軍都督黎副總統以各府廳州現已改稱爲縣特札飭各部遵照云各府廳州縣知事關係重要前經各部處議决任用知事章程第一條除首府武昌府外一律改稱爲縣所有規定擬改之黄州府仍稱黄岡縣興國州改稱興國縣沔陽州改稱沔陽縣夏口廳改稱夏口縣安陸府仍稱鍾祥縣蘄州改稱蘄春縣均州改稱均縣荆門州改稱荆門縣鶴峯廳改稱鶴峰縣隨州改稱隨縣荆州府仍稱江陵縣宜昌府改稱宜昌縣漢陽府仍稱漢陽縣歸州改稱秭歸縣施南府仍稱恩施縣德安府仍稱安陸縣襄陽府仍稱襄陽縣鄖陽府改稱鄖陽縣亟須公布施行以期劃一而重職守合行札飭札到該部卽便轉飭遵照 
[桂省北伐軍要電]  
　　桂省北伐軍已由王副都督芝祥親率六大隊啟行由湘赴鄂茲將其連日致湘都督電錄左 
　　陸都督電一（上略）敝省第三起北伐隊業由王副都督親統出發刻日到鄂以爲議和之後盾謹聞 
　　陸教督電二禡電敬悉鐵老急切北伐促廷來省個日抵桂鐵老即於是日起程材輕任重深慮不勝辱荷奬飾益增慙汗望時賜敎言以匡不逮司令司條例請卽照辦欵由王鐵老照撥 
　　王副都督電一祥己率領所部六大隊出發乞電沿途各地方官知照敝軍紀律颇嚴停止之處除派人購買食物外並不准出營滋擾敬聞 
　　王副都督電二祥部開拔甚急各隊戰時服裝尙未改製均係黄色聞聯軍通用青黄兩色自應改歸一律卽請代飭赶製三千四百二十套計桂軍第一至第六及機關槍各大隊每隊四百六十套親兵隊二百套顏色記章均請仿照貴省定式並祈代備行軍帳棚數目請照人數計算土木工器具携帶無多並請備土木器具二千分木工器具二百分以資應用需價卽請墊發容祥到照還 
　　王副都督電三急長沙譚都督衡州胡觀察永州黄大令全州陳牧均鑒並丁管帶曜機關槍隊成管帶居敬同覽迭飭該統帶管帶等嚴爲約束兵丁乃途中竟聞一隊有滋擾情事殊堪髮指嗣後所至地方除派定購買糧食勇丁外不准擅自登岸倘敢不守紀律定以軍法從事該統帶管帶各哨官長愼勿疏縱獲咎凛之切切並請胡觀察黄大令隨時派人密查有聞乞告是禱 
　　王副都督電四祥兼程來湘帶有行軍電報不時拍發祈卽飭長沙衡永各電局隨時接收不必由桂林轉遞以期軍情靈便無任感禱明日到全并聞 
[浙省軍事記要]  
　　北伐大軍之出發浙軍北伐隊除南京朱統制所部早己出發臨淮外現因陸軍總長疊電催徵又經蔣都督挑選精銳陸續開拔茲聞張君伯琪所統先鋒隊全營原定二月一號開差因財政部備欵尙不足一月恩餉另籌爲難因之遲遲未發現蔣都督極力張羅己一律發放雙餉備足軍需定期明日（六日）會同新軍第五標飭由交通科特備專車開赴南京伴應總事令之調遣云 
　遂昌匪勢之猖獗處屬土匪蔓延向號難治近有遂昌匪首王章發因巡警捕斬黨羽之仇竟敢勾結多人攻破縣城防營巡警相繼潰匿如入無人之境警署長陳某畏其報復願爲鄉導所有衙門局所紳商團體殷富居民刦掠一空該匪大索三日居然出示安民四成遍樹旗幟自稱都督揚言即日拔隊攻取鄰封因之毗連各縣同時戒嚴 
[蘇都督指令彙錄]  
　　關於租糧並收之指令蘇州公民申璋等以租糧並收與省議會議案不合請予核示奉指令來禀閱悉該公民等以租糧並收　　過之慮並以駁復松江帶收餉捐爲比例未嘗不持之有故言之成理要知蘇州租糧並收係出自多數田業之所愿在該公民等亦謂並無抵觸議案之處與松江帶收餉捐之非由業主自愿者絕不相侔况局章十條並有不願入局之業主聽其自由減成收租納賦佃欠仍准請追之本非强迫並無歧視該公民等所見不同儘可自行收租納賦仰蘇州民政長傳諭遵照 
　　關於防範匪徒之指令蘇城東路巷團董事汪鳳　等以東城一帶匪徒縱火巷團力薄請加派兵警巡邏以保治安奉指令呈悉據稱東城一帶迭有匪徒縱火圖刦情事殊堪痛恨警局有保衛治安專責際此匪徒充斥亟應加派巡邏協同各巷團員嚴密梭巡遇有冒充兵警形迹可疑之人切宜加意盤詰以杜好宄其縱火匪徒必須合力兜拿從嚴懲辦以昭炯戒候行巡警局查照辦理可也 
　　關於私運出洋之指令靖江縣商民嚴守益等以誣陷私運米糧瀝陳細情請飭將米糧給還奉指令云查私運米糧出洋有碍民食情節較重自應充公若祇意圖漏稅則酌予科罰已足蔽辜此案前據江陰縣民政長呈報一則曰關員查得米船玫隻希圖私運出口再則曰希圖脫稅查照嚴禁私運成案將米變價充公無論以截然兩事併爲一談無此辦法且出口脫稅均曰希圖則尙無實據可知惟江靖相隔一江不能飛渡黄山港以下又爲出洋要道該船戸未領靖江護照渡江運米一經出港便無可稽攷亦難保其無出洋情事仰江陰民政長移會靖江民政長規定運米護照以免影射此次扣留之米姑免充公應如何酌予薄罰即持平核辦復奪至常關裁撤已經省議會議决公布在案並即查照議案辦理切切 
　　關於海門商會之指令海門商號慶和等以商會總理劉燮鈞營私違章禀請核奪奉指令云據禀商會總理劉燮鈞種種不合定章情形仰候查明辦理 
[揚州出師紀]  
　　揚州軍政分府徐司令長聞張勳將分三路南侵一正隊攻清江淮巡一左支隊攻桃源安東一右支隊攻鹽城阜寗故於元月三十一號飭敢死隊管帶周成邦開往臨淮關駐紮二月一號飭新軍二營管帶劉淦臣開出三成兵士至清江抵禦二號飭十三協砲隊管帶沈標本開往寗省以備支配各軍三號又有廣軍三千人由黎君天才率領全隊溯揚過淮而上而四號又由徐君飭民軍四營管帶馬玉仁開三成兵士往鹽阜等處并聞徐司令長將於七號親率各軍全隊出發至清江駐紮躬與張勳决戰云 
[松江又倒一錢莊]  
　　松江西外裕泰莊因存戸逼迫欠戸觀望於十二月十八日懸貼暫停清賬字條所幸該莊設立未久出入尙微較易清理目下西外七大錢莊祇存甡源允康兩家矣甡源爲數十年老店允康則東人富厚故皆尙能支持現松郡人士擬於明年另組銀行云 
 
 

Page 7

 
 
各省通信 
[寶應通信]  
　　剪辮風潮江北寳應縣地偏一隅風氣閉塞自光復後雖奉剪髮之令終不肯去此豚尾陰曆十六日有客軍過境手持剪刀在各街巷强剪行人髮辮紛紛擾擾秩序大亂午後復闖入店舖拖人强剪居民敬惶無措或乘間脫逃或閉門躱避統計是日剪去有七八百人之多並有因剪受傷情事該邑保衞局出隊彈壓人心始定惟各鄉民從此不敢進城商市大受影響現由民政長出示曉諭務各父誡其子兄勉其弟速將髮辮剪除幸勿觀望一面並嚴禁兵士母得强迫從事 
[蘇州通信]  
　　保障財產蘇州民政長宗君日昨出示曉諭云正月十八日奉都督府令民政司吾人民財產之保障莫要於契約現當光復伊始國體縱有變更私權仍應承認凡從前在滿清時代執有各項單據契約一律作爲有效應由民政長出示曉諭俾衆周知以免狡黠之徒妄生事端等因合行示諭人民一體遵照 
　　白晝搶刧蘇城舊臬署西首趙家弄内湯錦山家於二月五日早晨有形似軍人者之盜匪十六七人均穿呢大衣各持小刀闖入内室示威禁嚇遂分投各房搜取皮棉衣服等約值百元并裝入箱從容肩負而走湯姓家人遠遠尾隨見該盜匪各支家巷剪金橋巷至班蓮巷西首曠地逸去因訴知商團三部會同巡警前往查看見草屋内有老嫗一人盤詰至再言語支吾現已拘送警局訊究矣 
本埠新聞 
[唐蔚芝爲民請命]  
　　唐蔚芝先生致江蘇莊都督書云自武漢起義後吾省銀根奇緊加以本年災荒小民蓋藏孑然敷衍至今日聞蘇州等處有因飢餓而闔室自經者有全家無米爲炊煎火柴湯而自毒死者有哺乳之婦絕食經旬子方索乳而母已絕命者有候補客死在外全家一無衣食而蹈河以死者至於賣子女爲人奴婢而尙無人收買者此情此境慘不忍聞弟久思創立一救濟會而同志均係新學界人以爲若輩本在天演淘汰之列遂無有應者不知以社會學言之慈善事業最爲大綱孟子言老弱轉乎溝壑老弱非應淘汰者也文王發政施仁必先窮民無告窮民百應淘汰者也矧以同胞同鄉至親近之人而聽其餓且死且聽盈千累萬人之餓且死坐視之而不救嗚呼吾證諸西洋哲學家固無是理也然而文治亦窮人也呼號而無所助不得己哀鳴於大君子之前可否爲籌撥公欵一二萬金或商之馮夢華先生籌撥賑欵數萬金於蘇省設救濟總會並應廣募米綿速電飭各處民政長查明極貧之戸迅速申報一面速於各縣分設粥廠綿衣先賑之令其不死然後分設習藝所再籌春賑以爲持久之計伏望我公爲生民立命迅賜施行凡我同鄉人咸感戴實無旣極臨池不勝瞻望翹企之至 
　　按本年各省本係歉收加以大兵之後商務損失工業墜落前因和議未成無暇籌慮及此今幸民國基礎定南北行將統一同胞赤子重瞻天日竊謂仁政之施莫先於此如一任其顚連無告而不爲之計將强者挺而走險弱者坐以待斃道殣相望土匪四起患有不可勝言者矣各省都督皆識時務之俊傑倘能以唐先生所言上陳之孫大總統於舊曆告終之日爲饑民大發其慈悲登高而呼較易爲力敢爲我億萬同胞九頓首以請 
[招商局議事機關之鬆懈]  
　　招商局辦事總董唐德熙陳猷施亦爵等致董事會議事董函云近日以來得悉諸公均投函及登報告退致令會議機關不能成立旣無議决何從執行敝同人等實覺皇皇失措斷難承認現自本局股東於十四日在張園開會之後己接南京政府孫大總統來電奬答並囑迅即派員赴寗與政府接洽一切事可速成等因此中機括及其他各種條件千端萬緒最關緊要究應如何兼顧要求新政府擔保權利及保全衆股東資本且使我國海權不失華商航業永存而本局仍爲華股公司管理仍屬華人職權略無更變以上各方法均須切實研究共同商榷乃可爲臨時對付選舉人員赴寗直接之預備敝同人等爲權限劃清無所秉成用特公函敦請台駕於二月五日（即舊曆十二月十八日（下午兩點鐘准臨本局董事會决議不勝急切盼禱候玉之至 
　　又該局董事會致各議董函云本會成立爲監督機關實亦爲扶助機關敝同人等受股東委託爲代表由正式選舉而任董事公益所在即義務所在素仰熱心毅力共同維持原期爲公司謀進步爲本會圖永久不特可對全體股東卽敝同人等亦堪共明此志者也時局變遷公司困難正宜羣策羣力終始不渝未可因難而退以知幾爲先又未可引嫌不出以潔身自好要知利害相關責任共負凡巳受託於先者必當善全於後諒諸君子旣以道義相交决不致中途遐棄乃近日多有投函本會取銷告退等情致使團體不堅機關不整甚非計矣竊以爲諸公皆由股東選舉而來未届期滿與非有特别事故告退者宜正式宣告於股東會塲未便以一函投會即認爲告退及取銷之憑證敝同人等公同商榷嗣後應仍請諸公按期蒞會如無暇即託代表到議以期廣益集思折哀有賴否則若以少數人之議决或有不能悉恊機宜甚且失敗之處仍當由多數人一律負此責任蓋在本會旣未承認退職即在股東一方亦未見有宣告得其認可當然仍以現任議董相待如遇會期或不列席其己成立之議案均作爲默許敝同人等非敢以義務强迫亦爲法理所在則然不敢不盡言以各尙祈垂諒是幸 
[滬軍第一師之内容]  
　　滬軍第一師師長吳紹璘副長王鳳丹所部者計有步兵二旅共十二營内有機關槍四隊每隊四行每行四伍（即四棚）每伍兵士十四名並有騎兵一團内分三中隊機關槍一隊又有野戰砲兵一團内有野砲一營山砲一營每營三隊每隊三行每行三伍每伍兵士十四名又工程兵一營亦分三中隊又輺重兵一營亦分三中隊又護衞步兵一營内分四中隊惟另有交通兵一營尙在籌備餘均編制成軍各兵士應用槍械除由製造局撥給外不敷若干由該師長出資購備亦均發給 
[請兵駐防外沙]  
　　崇明縣屬之外沙民風强暴素稱難治邇來更有外來匪徒時出時没地方因此不靖故由該縣民政長王紹曾君諭令外沙董事張飛熊持函來滬商請滬軍營王統領飭派弁兵三十名駛赴該沙駐防藉資保衛昨王統領己准飭中營楊錦堂管帶趕緊選派矣 
[炸彈隊之成績]  
　　滬軍炸彈隊本擬於上月底開差赴寗嗣因軍械未齊未經出發茲悉該隊長羅君以所部各兵雖己操練純熟而眞炸彈則尙未演放故於二月三日率領全隊赴龍華隙地試擲其手法頗爲嫻熟 
[開口跳究不雅觀]  
　　福字犧牲隊制服原擬頭戴尖雀白絨球軟帽身穿密捫扭扣短衣一如戲班内之開口跳裝束茲劉司令長以此種軍服究屬不甚雅觀故己改換普通軍服以歸一律並聞練成之後卽擬出發北伐云 
[茶館無須捐餉]  
　　滬軍都督照會協濟會文云案奉貴總會咨稱水業公所董事俞俊臣等禀稱每茶一碗抽錢一文以作公所各項義舉及小學公費外願提一半撥助軍餉轉請察核給示等情並附該公所規則前來准此查各業經營公益理應維持但經董之人是否同業善舉學校能否實行餉頃雖絀亦應斟酌何忍羅掘纖瑣致病小民且所捐究有幾何能否實充軍餉按其實際必致兩無所益應飭毋庸捐餉所請給示之處不必准行專此備文照覆貴總會請煩查照轉飭施行 
[陳都督禁用毒刑]  
　　滬軍都督陳英士君昨日諭飭本府執法科長蔡君行文福字敢死隊劉隊官云現聞該營軍士每犯過失有治以割耳插耳箭等毒刑情事查此種軍律乃從前之惡習刻正改良新法不宜襲用嗣後各軍隊均應按照現行新律不得擅用舊律仰即遵照母違切切 
[姚局長批示之無效]  
　　閘北民政總局批甡和公司商人蔡錦章禀云禀悉該商所呈各節前經批駁在案茲稱各報登有江蘇都督批諭凡民間持有前清單契抵據一切作爲有效該商據以藉詞查該宰牲廠由前警局收歸官辦己歷時日此次光復後官辦一切事宜凡與姚馬私相授受等事槪歸無效各地皆然更聞該廠經前警局姚局長收歸官辦爲日巳久忽而將房屋劃歸該商其中顯屬私人糾葛該商所抄批紙並非實在憑據本局無案可稽與民間單契抵據未可一律而論况該廠地租年需多金該廠房租所收無幾尙屬入不敷出地租旣由本局承認則房租自應本局收取另將房屋劃歸該商收租無此辦法亦無此公理所請之處碍難照准 
[商團請撥房屋之絕望]  
　　市政廳批水菓業商團代表徐昌賢禀云稟悉查舊電燈廠房屋基地係前清道抵還電燈經費之欵與别項公產不同現應作爲地方公產以貼補電燈經費且該處係在熱閙之區非建造市房不足冀地面之興盛該業救火商團會友及永安救火社請撥該屋爲辦公之所自難照允此案曾奉滬都督兩次據禀照會核辦業己先後呈復應毋庸議 
[滬軍游擊隊往寗]  
駐紥南馬頭及荷花池浙寗會館之滬軍游擊隊第一恊第一師團各營兵士共計六百名現擬啟行北伐己由隊長潘君呈請滬軍都督給發軍械及蓬帳鍋子皮衣等件昨日復奉大總統電諭飭即拔隊赴寗是以即乘火車先赴鎭江然後開往金陵聽命出發 
[仁源典失愼後之手續]  
　　公共租界泥城外大沽路仁源典當於上月間失火後卽經公廨五襄讞會同西官前往勘明當經傳諭該興主妥商典業董事酌賠在案昨由該典主繕一字條黏貼門首略謂查本邑同業裕泰當於被灾後三月開賠恒豐被灾後亦於兩月後始行酌賠本當實因頭緒紛煩一時萬難清理現己趕造底册須於本月二十日前造竣後分别呈報民政長會審公廨巡捕房應俟奉批並領到保險銀兩後即當登報廣告定期開賠放贖年内惟恐不及尙希各質戸曲爲原諒爲幸 
[中國學生會定期演講]  
　　寰球中國學生會定十二月二十一日晚八時開演說大會請尙賢堂協辦梅殿華君演講題爲（西方之實行與東方之理想（梅君在華有年深知東方情形届時定有一番偉論也 
[玩弄手槍之禍胎]  
　　江灣鄉民劉毛毛前日在家玩弄手槍悮觸機關擊中其妻沈氏之腹該氏己懷孕九月由劉車送同仁醫院經醫生將胎孩取出尙無妨碍惟氏因傷重於昨日斃命飭傳屍屬收殮 
瑣聞 
[城内]  
　　搶匪宜懲○滬軍都督批閘北地方自治公所總董錢允利等呈云呈悉搶米犯周阿根等六名旣獲交閘北總局訊究仰候札飭局長訊明懲辦以安商業此批 
　　無可再寬○滬軍都督府執法科長批婁樂羣呈云呈悉軍士逃亡本干律令已由本科從寬判决所請未便照准此斥 
　　供詞不符○陳芝雲扭控顧景清盜賣田畝等情前經司法署訊斷未結陳復具控地方審判廳昨經彙訊陳芝雲供有田三畝零被顧景清盜賣與高柏堂家業已向高姓抄得契上所載價目並陳月祥作中字樣其所填朱仲云名字實係顧景清揑寫叩求究追訊之顧景清陳月祥陳子莊均互相推議裁判員謂顧曰爾等供詞前後不符着交保限三星期將　　　　原契一併交出再行訊核　 
　　民政長批示○廖佑艶禀批日前傳爾換照爾自已回明瞽廢艱於貿易情愿將照繳銷當卽照准諭令閉歇欠繳舊曆十一月分捐錢格外體卹從寬免追在案今忽具禀請補認銷三兩執照前後如出兩人不獨有違定章無此辦法顯有朋比取巧情弊尤不准行爾如愿照常營業先將十一月捐錢如數呈繳清楚來案請換新照否則立刻閉歇倘敢取巧希　隠戤一經察出定干發封提辦非可輕以嘗試澟之切切丁順卿稟批兩承充捆保負有催糧之責零星小戸不能令其早完實屬無能據禀玩戸計金全計阿如計福泉等所欠錢糧爲數無多何以抗不交完一經飭提來城欠完糧賦固不容絲毫短繳該民等已受追呼之累鄉愚不明事理言之可恨姑先嚴行批斥着爾持批向收如再不遵是有心抗糧定即提案押追究辦催徵吏倪少峯禀批本邑膏捐一項遵照省議會議决辦法由本民政署發照征收早經公布前經閘北民政局照會劃歸該局收取查與議案不符當即照復仍請由本民政署一律辦理未便獨遺一處免致兩歧在案着即抄批一紙交給該店主閱看飭令遵章完繳母得藉延致干未便收照二紙仍發 
[南市]  
　　水上火燒○萬聚碼頭江北船婦郭周氏昨午出外留一小孩在船看守旋由隣人東洋車夫朱二借灶煮飯遺火成災頃刻將船燒燬後由崗巡將氏與朱二拘至裁判所訊究判交管帮保出候查 
　　查究起火○久大碼頭大甡祥水　店起火未成由隣居藍義記等十六家公禀起火可疑請爲查究昨由陳裁判餾傳執事李　如到案研訊供認保險銀二千兩奉判交保候飭探查明復訊保險單　存 
　　移提要証○公共公廨昨派中西探持粟至裁判所禀稱出　房獲到拐犯周曹金一名供將漢口女子小桂香賣在大東門王奶奶處請爲移提王奶奶同子王子雲歸案訊究當卽派探拘獲王奶奶小桂香審訊判留候公堂來函提回辦理 
　　偵獲盜匪○盜匪高美郎犯案纍纍屢捕未獲前日被浦東一區偵探沈坤在爛泥渡偵知蹤跡禀明姚裁判前往拘獲當即押解至城内一區請穆警務長預審擬究 
[閘北]  
　　欺侮小孩○前日下午一區崗巡在烏鎭路查見迷路小孩一口帶入局中據供姓朱名　　年五歲父爲買辦因出外游玩被流氓剥去皮襖一件奉諭留養候領 
[英租界]  
　　縱妾虐妻○河南路某船局主沈阿榮（混名倫　阿榮）縱令其妾戕妻曹氏任意虐待前日竟將　水澆于曹氏身上　害嗣由曹氏報知捕房於昨日派探將沈拘解公堂經王襄讞會同美强副領事訊明以曹氏並未受傷從寛判沈交保每月貼氏養赡費洋二十元以後不准虐待如違提究 
　　拐　婢女○王桂林王陳氏串拐肇勤路一千另六十一號門牌朱厚裕家十七歲婢女朱玉林圖賣于城内被探查獲昨將各人併解公堂研訊明晰判王押西牢九月陳氏押女所半年女發棲流所留養 
　　串拐養媳○王沈氏控馮作雅陳王氏李王氏張劉氏串拐十五歲養媳小巧子一案昨經公堂訊供明白判馮與三氏分别各押三月小巧子交其始領回完案 
　　蕩媂捲逃○蕩婦沈根弟（即林弟）前因倫竊金押髮被控由廨訊實判押女所九月期滿逐出租界詎甫經釋出即托同慶里傅姓妓院内龜奴傅阿水王阿大妓傭趙王氏陳周氏張秦氏等爲媒得洋二百元嫁與趙金溪爲妾未及旬日忽又捲逃昨日由趙控請捕房派探將傅王兩龜奴並妓傭三人一併查獲解至公堂訊供明晰判傅王兩人與秦周兩氏分别各押半年趙王氏押三月仍飭緝拿沈根弟到案訊究 
　　情虚不到○張嘉瑞前晚至四馬路二百二十號雉妓院内尋歡不知何故將房中什物搗毁被搗婦金陳氏扭控捕房存洋三十元保出昨經公堂傳訊不到判將保洋充公内提十八元賠償原告損失 
　　流氓淫惡○陳章氏控流氓王阿四調戲不遂在途行兇昨由捕房將王拘解公堂訊明判罰洋五元充公並賠原告失物洋兩元着卽繳洋然後開釋 
　　以原就被○住居公共租界内之地保楊鶴亭因私填河道經司法署查悉於昨日移請公廨將楊傳案判令交保照以原就被之例函致司法署飭令原告到廨質訊 
　　男孩迷路○昨有年約四五歲身穿楊妃色洋布棉襖花布褲子之男孩一口在西藏路啼哭由捕查見帶入捕房轉送公堂訊問該孩不能言語判暫留本廨候懸牌招領 
　　女孩待領○女孩周妹妹因不辨路徑由捕轉送公廨昨由官媒解案請示女供年九歲漢口人近同父母來滬在途失散判暫留幼女所候領 
　　小孩迷路○男孩沈金狗在路啼哭由捕帶入捕房昨送公堂請示據供年十一歲住居浦東父名沈瑞甫向爲地保判送浦東巡警局就近傳其家屬認領 
　　帶刀行走○胡萬泰蕭如春均因帶刀在租界内行走被捕查獲帶入捕房暫時保釋昨經公堂傳訊蕭不到巡判將刀械充公胡罰洋三元刀發還 
　　鎗彈充公○民國軍人王則前日携帶手鎗三支鎗珠一百二十六粒經過租界被探查獲帶入捕房卽將鎗械留存保出昨經公堂傳訊王不到案關讞員商之美海副領事判將鎗彈均充公　　懲辦賭棍○陸仲英徐阿狗王才寳均因犯賭違章由探一併拘獲昨解公堂訊明判王押一月陸徐各罰洋十元充公如無力認罰改押十天 
　　誣指訛索○楊品三控倪協卿圖賴欠洋反誣拆梢等情昨由捕房將倪拘解公堂訊供一過判押候查明於禮拜四訊辦 
　　行兇受罰○張榮生因將顧金生之左腿砍傷被控昨由捕房將張拘解公堂訊明判罰洋十元充公 
　　押犯自盡○總巡捕房押犯林裕堂前晚在牢自縊身死昨由看牢巡捕查見禀明捕頭轉禀公廨關讞員前往蒞驗 
　　竊取元寳○李松山竊取山西路三十號門牌蔡星齋家寳銀九只被探查獲昨解公堂訊實判李押西牢二年 
　　禁錮竊賊○張兆華倫竊田鴻華家衣物销臟於陳桂生又王桂生在電車上摸竊宋杏林值洋二百五十元之珍珠均經包探查獲昨將各人併解公堂分别訊明中西官以張係過犯判押西牢三年王押二年半期滿均逐出租界陳桂生押兩月 
[美租界]  
　　洋人逞兇○前晚有二日本人雇坐人力車不綸車費反　車夫兇毆又美國水手三人至吳淞路龍顧館吃麯不名一　反將洋瓶擲傷店主婦周葉氏頭面先後被捕拘送捕房分别核辦 
　　印捕淫惡○看守北四川路新記子場之某印捕前晚拖住人力車夫龔阿大欲圖鷄姦龔飛奔逃逸報告捕房捕頭允爲查辦 
　　不安於室○張發桂昨報捕房云妻子某氏私逃出外與無賴妍識匿居西華得路請爲查辦捕頭允之 
　　收殮 
[法租界]  
　　頻頻推托○祝張氏甘李氏胡何氏等控福昇洋貨號主　　蘭　還存欵曾經公堂傳訊由沈子沈富代爲到案供稱存銀由費鴻生親手交來因費另有經手欠欵未了是以扣抵該婦人等係由費串出到案朦控當奉聶裁判諭令交保着將乃父及賬簿交案再行訊理昨日復訊沈又遣其侄沈榮投案供稱叔父有事往甬約歲底可回聶讞員以沈屢訊未到未便再懸限至禮拜五再不到案卽行定斷嚴追 
　　追繳房租○季善善王長春周鑑泉等俱因虧欠房金由收租人徐若式禀請公堂一併傳案訊追季等同供因生意清淡無力彌補須求寛宥判各交保限七天還洋 
　　設攤誘賭○王　三以擺設水菓攤爲由誘人擲骰博賭昨爲捕房查知飭探拘廨訊究判押捕房七天 
來件 
[對於江蘇新頒各學校學年學期令之研究]  
　　（江蘇敎育總會） 
　　凡用陽曆以一學年分三學期爲最便何也自暑假後至陽曆年假約十五週此爲天然畫分無從伸縮而此十五週咯占全學年三之一則與其二除之而窒碍殊甚何如三除之而長短較匀故對於一學年分三學期之令吾人樂從之 
　　旣分三學期而以自暑假後至陽曆年假爲一學期矣則取自陽曆年假後至明年暑假前而中分之自必在四月間無疑由是以定學年開始與其定在暑假後或陽曆年假後均不便於冬季議事會議决預算案後之規畫布置自不如定在四月之爲便且察江蘇情形各地方或以軍事未已或以財政困難未能準向例於舊曆正月中旬卽新曆三月間開學者所在多有苟予以從容恢復之餘地於事實亦殊便利故對於以四月一日爲學年開始之令吾人亦樂從之 
　　或謂定四月初一日爲學年開始則凡可於舊曆正月中旬即新曆三月安旬開學之校亦必延至新曆四月無論抛此二十日光陰殊屬可惜不知力能開學儘可提前行之此一二十天功課或令預備或令複習均屬有益且此種情形祇本届初改曆有之後此無有也 
　　前此通行之敎科書大率一學年分兩册標明上下學期用此實無大關系分三學期後非必定分三册苟敎授時間無大增損敎科書課數亦無增損暫時仍可適用祇以後上下學期之標題宜改耳 
　　學年開始旣改敎科書所列敎材凡關於時令者按之實際不無參差之憾此後編輯新書自必根據此令應時取材其對於舊行本亦必須一一修正方能適用而爲目前急需計不妨略變敎科書所定授課次序譬如理科學年開始不妨改從桃杏等課授起以應陽曆四月間之物候而以前諸課其物候已屬過去苟有不可不授者付之補習否則竟舍之在提前開學之校儘可照常授課並無此參差之慮矣 
　　或疑改三學期後有考試大繁之弊竊謂不然往　各校分考試爲畢業考試學年考試學期考試臨時考試而所謂臨時考試者猶是定期考試也耗青年無數之腦力用力於分數等第誠爲可惜其實但當有每年末一學期之學期考試耳安有學年考試但當有末學年末學期之考試耳安有畢業考試質言之止有學期考試與臨時考試兩種而所謂臨時考不必預定試期敎員但於每學期之中就課程可作結束處酌命問題或令口答或令筆答其方法一聽敎員之自由不必爲生徒預備地若第三學期較短並可不行臨時考試如是則改三學期後有形之考試止三回耳較前所减已多而於生徒精神上課業上當有大益考各國學年開始各級學校不一其期類如中學校與小學校不同與大學又不同若夫學期大都由各地方自爲規定今吾國改曆伊始由省敎育行政機關畫一規定免致一時間靡所適從於事實亦自便利惟假期之短長則以各種學校性質之不同都市與鄉村情形之逈别斟酌而伸縮之亦事實上所必有而當爲行政官所許可者也 
 
 

Page 8

 
 
游戲文章 
[續新樂府　紀鄂亂也] [  良常醉六]  
　　放火五 
　　模範監獄多徒隸破扉而出欣然喜興高彩烈火光起（十九四鼓監獄罪人乘機出獄火益大起不可收拾）整桶煤油向屋澆火龍萬片盤空燒豈惟局署多殃及亦有民房半被折創辦巡警十餘春此時警崗無一人救火仍需革命軍（十九夜半起火二十燒一天一夜將及予庽二十一上午革軍救火乃獲免） 
　　逃難六 
　　平時官吏多於鯽此時銷聲盡匿跡可憐顯宦裝窮人衣不蔽身身蒙塵藩交學司聯袂走馬不進也乃敢後（馬臬司最後走二十五日始出城）男男女女爭出城風風雨雨時有聲前擠後擁不得行一家分作兩三隊老弱添來丁壯累衰翁擠死城根睡骨肉和泥踐踏碎城外土人半帶刀狹路相逢無處逃（城外乘風搶刧） 
　　發財七 
　　金銀委棄堆塵埃雞鳴狗盜多發財寓公逃難回鄉里留存物件知有幾（各公館多逃難他徙留僕從守門旋即被搶）破扉直入恣窮搜强辭咄咄多無理（市井無賴乘機搶刦）市并無賴遇順風昨宵光蛋今富翁一兩黄金四兩福（吳楚俗語）嗟爾車夫命太薄（一車夫拾金器互爭巡街者見之令歸公而去）惟有輪船賬房運氣高價增十倍殺人不用刀（下水船增價十倍） 
　　巡夜八 
　　兇徒放火能爲害奉文結個保安會當門處處掛一燈巡夜家家派一丁我是窮途一覊客比鄰小戸來恐嚇利我移家好刦奪一燈初掛輒被竊敲門責我燈已熄統計前後十八天夜夜驚心不得眠友人大半回桑梓我亦出城從此逝 
　　寳應竹枝詞（石小仙錄寄） 
　　臘月初三日貴報載寳應何巡檢運秀作賊一節鄙人異之因思何巡檢於十月初一夜間被擊後未及數日城中遍貼竹枝詞十首發明顚末人皆知運秀受寃而死茲特錄呈電鑒可否登入報端藉以更正前報 
　　輪船拖帶砲舟來入署先將隊伍排迫脅槐樓同赴寳裕寗查賬禍之胎（瓜舟弁哨吳德銘至汜）兩條舢板兩棚兵整隊歸舟未受驚汜水團丁眞倒運一槍未放盡遭擒 
　　戎首端推吳德銘牌坊匿跡夜三更來曾如虎去如鼠探到無人便跳城 
　　十團排長最多情哀乞能敎死易生莫把廩生倚阿父同堂遠不逮同營（徵兵退伍芮石先隨何到城） 
　　運秀孤身陷網羅也緣秉性少謙和暗中謀算眞難測電報紛馳誤會多 
　　何君可惜被旁牽殺氣難防酒席前（何在縣署吃酒遂被縛）偏袒叔平（叔平卽新任槐樓王賓之號曾爲鮑往安徽與家庭爭訟）原鮑四（即鮑殖之現操寶應一切主權）催他　交卸入黄泉 
　　保衞團局用關防三品權衡自主張喝令一聲槍下斃槐樓活見五閻王 
　　槐樓槍斃對奎樓血水長依泮水流若把此間當菜市宫墻我替聖人愁（軍政長王殺人處） 
　　罪人巳得又何求質訊紳商嚇煞否堪笑小官眞納粟二千石米葬槐樓（林都督送吳德銘至寶欲與紳商對質因以官米二千石平和了結） 
裕寗錢局久無錢帳目難交衆目前八萬官虧能漏網（裕寗司事吳仲虧八萬）多虧賄囑調查員（揚郡軍政府派來調查員張維周） 
海外奇談 
[强迫結婚] [  頌斌]  
　　近十年來德國男女之不愿婚嫁者日多或進敎修學或潔身奉佛或入幼稚園養老院看護老幼以終身此風日盛故戸口日减而在柏林地方之孤男寡女尤多德皇憂之特於今年正月中旬開一公園於柏林名之曰結婚園招集未婚男女入園遊玩以觸發其愛情使之自由結婚並頒强迫結婚律其文曰凡精神體質完全發育年在二十五歲以上四十歲以下之未婚男女於此律頒行後限三月内一律結婚如違酌量其情節輕重處以三十元以上三百元以下之罰金罰金後得有交憑方可自由不結婚但此等男女竟有願出罰金三百元而不願結婚者殊爲可異 
[冰雪救火] [  縻霖]  
　　闊痕昔地方某居民家於某夜遭回禄是晚天氣嚴寒又下大雪河水就結堅不可開水龍無從取水苦難施救乃有一人思得一法令人自各處敲取冰塊及積雪堆於火之左右及冰雪被熱氣融化爲水火卽不能蔓延須臾自滅是亦救火之别開生面者也 
尊聞閣詞選 
[豪家郎] [  通州澹廬]  
　　石脾非異質入水不濕出水濕獨活非奇種有風不動無風動一濕一動反其常眼前躍躍誰家郎顏色嬌紅年慘綠坐承先業饒且沃千金百排買歡娛惟日不足繼以燭東隣嫠婦苦啼饑西隣稚子寒無衣掉頭出遊不之顧郎衫鮮艶郎馬肥吁嗟乎名言可鑑明於鏡爲富不仁貧非病奈何用之如泥沙有時重之如生命古訓今歌兩不聞乃知各有一天性 
[次韻楊鐵崖香奩八詠]  
　　金盆沐髮 
　　侍兒花下挹紅泉手握青絲散未編膏可爲容雲委地水方在手月當天鐘中着意調蘇合枕畔敎郎覔翠細時樣梳妝儂不慣盤龍高綰玉臺前 
　　月奩匀面 
　　咫尺眞疑接廣寒綠窻斜倚笑紅鸞芙蓉向鑑奩初啓玳　抽簪髻乍盤一點低含櫻顆潤雙彎淡掃黛烟乾只緣愛好天然性掩却菱花又取看 
　　玉頰啼痕 
　　每因春盡惜年華方麯難將玉箸遮慘緑當風怨班生愁紅帶雨泣桃花低垂不語較珠落淺印常疑獺　加襄向冰　誰記得可憐愁絕宋東家 
[黛眉顰色]  
　　春愁不散鬱金堂恨入眉心蹙不揚八字淺分新月淡雙尖低鎖遠山蒼閑臨鏡檻慵添黛悶倚熏籠懶卸妝誰道小姑甘獨處年年辛苦織流黄 
遺聞軼事 
[劉賸菴先生傳] [  立三]  
　　先生名永錫字欽爾浙之魏縣人崇禎丙子舉人授長洲敎諭署崇明縣事庭無留獄鼎革後隠居相城有清吏造其廬强之出先生拂袖起曰我中州男子年二十渡河登大丕躍馬鳴鞘兩河豪傑誰不知我今相逼若是豈謂我畏死耶取壁上劍欲自刎門人抱持之得解尋移居陽城湖之濱率妻女織度以食累日不舉火有遺之者非其人不受一日有家奴自魏縣來勸之歸曰故廬仍在也先生曰吾非不俗歸第奉君命來此君亡義不可歸耳乃命其子偕家奴歸時舉歲荒度日愈艱雜糠籺作食妻病不能下咽竟餓死一女許字同邑某氏子某氏宦於粤音問阻絕十餘年至是請於父曰兒不辰遭家國變翁家存亡未可知留此身以累大人無爲也乃自經而死公子歸中途亦死於盜先生旣無家乃買片舟往來江湖間時與諸逸士遊嘗泛舟中流酌酒狂歌風水蕩激歌聲凄楚聞者涙下錢牧齋念其貧招之卒不往後數年竟以窮餓死友人爲營葬於虎邱之山塘先生之志如此先生之是同此嗚呼傷巳 
心直口快 
[不可解] [  蘇臺（饒舌）投稿]  
　　北伐隊即日出發遜位詔即日宣布此日日所傳言而未見實行者或曰北伐須俟遜位與否之解决然而東南各省俱困矣不可解 
　　助餉奬勵券忽奉兩省都督禁止勿奉黄總長電許淞軍分府發行於是營業者之商標都督之文告并列通衢統一政治之新民國有此現象不可解 
　　民以養兵兵以衛民盡人知之矣蘇城兵與兵鬨罷市閉城已非一次固無可諱幸均卽時解散未至釀成巨禍然結隊遊行調笑婦女如故也祗聞交鬨時有將領之調停不聞交鬨後有取締之軍律不可解 
　　光復之初閱報者靡不爭購申報以其也而有徵也乃自受横逆之加遂守三緘之誡以致邇來耳目閉塞雖申報之價值不因此而少减獨不思所以慰天下人之跂仰而保言論之自由乎不可解 
小說 
[短篇小說雪美人] [  嘉定二我]  
　　殘冬晷短街頭積雪映斜晷皜光奪目 
　　天眞爛漫嫵媚絕倫短髮革履之小女子弄雪於塲上 
　　以雪製美人用筆畫面目形容態度畢肖生人雪美人之裝束亦學近世時髦裝眼金絲鏡髮飛雲髻領白絲巾丰采秀逸東方美人憐卿憐我遠望之婀娜其質濱紛其華　光鬢影灼灼鑑人翩翩玉貌顧影自憐二三少年來觀之 
　　甲曰惜哉祗現半面粧下體悉隠 
　　乙曰俗哉美人而欲露其下體 
　　丙曰愚哉此乃模造之美人受日光卽融化萬種情根霎時間同歸於盡耳 
　　未幾日光烈春雪融美人轉眼空花 
　　二我曰美人而曰雪眞耶贋耶 
　　鈍根曰世界美人皆作如是觀 
[短篇小說醫國手] [  凰]  
　　神皋沃壤之區有巨人焉枕首崑崙濯足東海其軀幹之偉大不知其幾萬圍也 
　　不知其爲何許人亦不詳其姓氏其年壽之多不可紀極就其可紀者言之則四千六百有餘歲云其少壯也頗勤苦耐勞奮發有爲今老矣習於懶惰耽於逸樂遇事退縮苟且無振作氣晏安鴆毒甘之如貽焉 
　　環其旁多野獸鷙鳥虎視鷹瞵知其畏葸也相與嘬之吮之噬之嚙之侵侮之恫喝之而巨人懶不欲動任所爲不與較因是血枯精喪日見癯瘠非徒外感也又苦内病以少運動懶作業故五臟六腑皆萎縮敗壞日甚一日 
　　病入膏盲不可收藥一息奄奄旦暮間人耳庸醫皆束手無策將視其死 
　　有孫君者廣東之香山人幼讀於香港精西醫有生死肉骨之能實國手也見之驚曰疾深矣非去子之舊習導子之新機剜其腐敗振其萎疲則恐無救即或得暫時之瘳亦恐難以持久此事手續綦煩然吾不忍坐視子之亡也於是乃爲之施藥石鍼錮疾凡三閱月而蕆事 
　　事旣　巨人霍然愈欣然起肅然謝曰先生乃國 
手也公實生我我實更生請去從前之年歲而自今以後另紀一歲二歲萬歲以至無極以明先生之賜 
 
