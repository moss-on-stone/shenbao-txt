# 1911 - 118 - 4913733

 

Page 1

 
 
   
 
 

Page 2

 
 
上諭 
[監國攝政王鈐章四月初六日内閣奉]  
上諭近來國家財政竭蹶由於幣制不一民生困苦由於實業不　興朝廷洞鑒於此不得已飭部特借英美德法四國銀行　千萬磅日本横濱銀行一千萬元專備改定幣制振興實　業以及推廣鐵路之用該和衙門自應竭力愼節不得　移作别用並著隨時造具表册呈覽以副朝廷實事求　是之意欽此 
上諭游擊銜都司陸軍第一鎭步三標統帶官蕭良臣著充暫編陸軍　第二十五協統領官並賞給陸軍協都統銜欽此 
上諭此次驗看之學部考騐游學畢業生鍾世銘著賞給法政科　進士汪爔芝李慶芳張恩綬陳模馬先驄均著賞給法政科舉人余煥　東李景鎬徐家瑞唐文晋均著賞給工科舉人欽此軍機大臣署名　奕劻毓朗那桐徐世昌 
宫門抄四月初六日召見軍機依淩阿 
交旨 
[三月二十八日軍機大臣欽奉]  
諭旨盛宣懷奏各省官紳報効災賑鉅款龥請准予優奬一摺所有報効鉅欵之楊　寶瑛等二十三員均著照所請奬　該部知道又片奏士民捐助賑欵請予建坊等　語著依議欽此又奉　 
諭旨郵傳部奏張綏鐵路續辦情形兹派員督理一摺着依議欽此 
　三月二十九日軍機大臣欽奉 
諭旨憲政編查館奏議覆錫良奏解釋法令議論紛歧一摺又奏劃分行政審判曁 
 
 
 

Page 3

 
 
　司法審判權限暫行辦法一片均着依議又奏擬楊度等充考核科總辦等　差一片又奏續調科員唐寶鍔等一片均知道了欽此又奉　 
諭旨憲政編查館會奏核議順天府奏各級審判制度曁現行清訟辦法一摺又奏　劃分地方審判廳管轄區域範圍及暫管上訴事宜一片均着依議又奏司法　行政分權遇有疑義咨詢館部核定一片知道了欽此 
論說 
[普魯士地方官廳職務處理法槪論（轉）（錄）]  
普國地方行政區域。上溯州縣。下逮町村。指臂相聯。其行政官廳職務規畫。尤極爲詳備。故措施敏活。有統一之效。無隔閡之弊。請備陳之。以供參考。 
縣知事掌理一縣事務。署内劃分三部第一部掌一般行政事務。如署務警保町村監督及土木衞生等項。第二部掌敎育宗敎。第三部掌財政山林。皆界域分明。制度并然。其處理方法。第一部爲獨裁體。知事一人。專任其責。遇事有專决之權。至第二第三兩部。則採用合議制度。知事任議長席。整頓議事秩序。遇事唯唯可否。同數得加一權。而各部部長爲之輔。知事有事。部長代總其成。又因特别事件。亦間有聯合三部。以開總會者。毎一縣署内。并有書記學務醫務技師等專缺。分隷各部。凡此皆設試補額。爲整理事務之基礎。屬官除記錄課繕寫課以外。各部皆不置課。以高等官分司其事。故署内絶無冗曹閒缺。以侵蠧公欵。其行政費之節省可知也。 
事務處理順序。雖各署稍有異。同而大致則一署内收受公文。先交知事書記啓封。通常書類。呈記錄課簽號爲記。由課長加以關係文件分遞主任各局各高等主任官。鑒别事務緩急。逕自立案。或責成屬官立案。至重要書式。則直以收受原書立案之後署屬官姓名於左端。爲清理之方法。其收受文書時。官吏槕傍備小棚。一棚之製作極簡單。而新受閱畢及立案各文件。皆區劃瞭然。一覽無餘。凡文書整理畢後。歷二三小時。復轉致記錄課。記錄課登入往復書件名簿。卽折回知事。知事復交繕寫課。繕錄校正之後署校正者之姓氏於右端下部。以重責任而防謬誤。其署内辦。事之詳審周密。於此可見一斑 
縣廳事務。除第一部外。皆經多數議决。然第一部事務。雖在知事權限内而至緊急有疑議者。知事仍周諮博訪開諮問會以决之。會議分部會總會爲二種。三部聯合者爲總會。各部專開者爲部會。聞某縣開議。有外人列席傍聽歸。曾述其略。謂議塲中央有杌一。面積甚寛。作橢圓形。其中央之一面。爲知事席。各高等官分列左右以次降。知事先向列席各員依次就各員主任事件。詢會議事件之有無陳述意見。見凡主任者陳述意見。議長與各員皆無異譏。卽付表决。而各主任事件。亦必一件議决後。始及其次。先後不相侵越。其議塲之靜肅。不以題外之言論。嘵嘵置辯。尤非各國所及。 
要之普國地方官廳。其職務處理規則。以專責守整秩序爲第一義。故遇事無。推諉淆亂之弊。吾國官衙職務。散漫龐雜。莫出其右。盍一取普國官廳職務處理法而研究之。 
要件 
[中日借欵合同全文（續）（譯字林報）]  
第九欵此借欵全數准該銀行印發債票債票式様由該銀行商同中　國駐日公使酌定債票或用華日兩國文字或用華日英三國文字刊　雕均隨其便除以該部尙書簽字之名及其關防摹刻基上並須由中　國駐日公使逐張蓋印及以簽字之名摹仿於上以示中國國家允准　及承認發售此項債票該銀行日本之代表亦須在債票上簽押作爲　發售債票經理人　 
第十欵倘此借欵發出之債票或遺失或被竊或經焚燬該銀行隨卽　知會該部及中國駐日公使由該部及該公使飭知該銀行在新聞紙　上刊登告白聲明已失之票不能憑以取銀併設法按該國向章辦理　所有一切費用均由銀行自備 
第十一欵所有此借欵之債票息票以及收付各欵在借欵期内不得　完納中國各様稅厘　 
第十二欵所有借欵招貼以及付利還本一切詳細辦法未經本合同　詳載者由該銀行會商中國駐日公使酌定俟此合同簽字後卽准該　銀行出此借欵招貼中國國家務知照駐日公使如此借欵招貼必須　簽字則即照辦並遇有應會同辦理之事亦須與該銀行協同酌辦　第十三欵俟此合同簽字後即由該銀行陸續出售債票其售出後之　進項應由該銀行收存知照該部歸入該部項下聽候提用并可由該　部隨時令該銀行匯至中國或其他各國或暫存日本生息一切均由　該銀行經手辦理 
第十四欵該銀行允於此合同簽字後一個月内先付該部日洋至多　二百萬元之數按年利息六厘由付欵之日起算此欵本利在出售債　票第一次進項内全數撥還所有匯存及處置該欵一切事宜應照此　合同第十二欵第二節辦理 
第十五欵本合同由郵傳部尙書遵宣統三年二月二十三日即明治　四十四年三月二十三日上諭簽定已由外務部用公文照會日本駐 
 
 

Page 4

 
 
京公使 
第十六欵本合同繕寫英華日文五中國國家存三分該銀行存二　分如有繙文字可疑之處以英文爲准宣統三年二月二十四日　即明治四十四年三月二十四日在北京簽押（完） 
專電 
 
粤京官電詢本籍亂狀得覆電謂省城已平靜惟謡言仍盛他州縣及各鄉村有革黨濳伏擾亂之說 
[電二（北京）]  
外務部奏請派員赴滇勘查界務 
[電三（北京）]  
皇太后以時局阽危匪警頻聞决計緩幸頤和園 
[電四（北京）]  
諮議局議員因正副議長常駐員全體辭職大半主張盡行解散並電赴京聯合會代表無須列席 
[公電（南京）]  
各報館鑒今收到上江公學職敎員减薪助振洋公（公字疑是六字或入字之誤）十三元三角又學生减膳洋五十四元二角并學生公四（公四兩字疑必有一誤）洋四十元另四角請代登報以揚仁風查振大臣魚 
緊要新聞一 
[政府敢派軍隊駐滇耶]  
　　安得一身都是胆 
自片馬案發生以來滇督初意卽有請派軍隊赴滇之電樞府以事關重要恐啓意外釁端轉惹外人口舌遂遲遲不發近聞連日與英使磋商勘界一事已稍有頭緖且日前連接滇督來電謂川滇邊界本多匪徒現欲逞中英交涉吃緊之時乘機煽動請速派軍隊來滇以防意外等語各樞臣擬於日内商諸軍諮處陸軍部决計選派得力軍隊趕赴雲南分駐川滇要隘冀攝匪胆而作堵禦不識此事果能實行否 
[新内閣之人物與發表期]  
　　姑妄言之姑妄聽之新内閣暫行章程已於上月二十八日由政務處會議决定兹得内廷消息此項暫行章程屢經修改較之樞府所擬原稿已大有變動現定四月初二日特呌大起所有政務處王大臣皆須在監國前面陳意見以昭詢謀僉同之實然則新内閣發表之期當不出初十以外云 
另函云新内閣制前經進呈蒙監國改正數條並諭令政務處如果不合儘可再改兹聞上月二十八日政務處開加班會議時慶邸並未出席會議之結果樞臣欲將各部所爭奏事權取銷某貝勒頗贊同此議故現定四月内發表又添設叅事大臣一節本爲安置舊人而設屢次會議均以爲紛擾而無益於事故已於是日議决作罷　 
新内閣諸大臣之位置早經傳言以慶那徐三人充總副理大臣而以宗人府宗令禮親王世鐸充弼德院總裁嗣又有人言禮邸雖舊充軍機大臣然時異勢殊恐不宜於今日慶邸又以年力就衰不欲肩此重任而自願居弼德院監國不允强而後可後以暫行閣制爲衆論所不容故又萌去志二十八日之會於草案雖經决定而於人物之配置則又是一問題仍未解决惟監國急欲成立發表之期决不能遠弼德院官制亦必同時發表故刻下正在遴選人物云 
[開徐路又收歸部辦矣]  
　　豫紳無股本郵部有外債開徐鐵路前經議定由豫紳與郵傳部合辦現因豫省集款無著郵傳部以該路綫關係係綦理不宜延擱擬卽收歸部辦由大清交通兩銀行撥欵一百五十萬元以便從速開工查由開封至徐州間路缐共四百三十里沿路雖無重山高岳之險然江北地方河水縈帶橋工甚多需費稍鉅現已由部派員查勘沿線各段情形矣 
又聞徐海路線非海州築港後不能收完全効果然築港費款甚鉅一時難以開工故郵傳部特定先築開徐一線以開發皖豫之富源藉資振興實業上之交通云 
[京師大索匪犯案四紀]  
　　說不盡的蹊蹺描不出的形相民政部提督衙門大索伶人田際雲等一案已三紀前報兹聞自該案發見後尙有種種怪現象彚錄如左以供一粲 
（一）法部之不平外廳拿獲之鮑老皮卽鮑濚本係法部員外郎年近古稀老奸巨猾十餘年前該犯承辦漢口自來水招摇誑騙經張文襄嚴密查拿遂潛遁入京固屬罪無可　而外廳六品警官馬榮亦此案最關緊要之人該廳僅飭令呈遞親供聽候傳質法部三堂以鮑馬均保職官與他犯員 
 
 

Page 5

 
 
情事相同而對待如此差異大抱不平有具摺奏叅之說（二）汪鴻漢之違法李雲階被拿後經内廳司法處訊供被科員汪鴻漢杖責二百李并不申辯及解到檢察廳李從容問堂上今年三月某日是否有停止刑訊之上諭某推事答曰有之該犯隨將中衣退下請騐果然兩股均受重傷該廳向與警廳感情極惡遂據情責問其詞甚嚴内廳知事已辦錯一面申報民政部一面將科員汪鴻漢撤差然猶派在總務處行走詎該處科長亦不相容謂汪旣不勝司法之任本處事務較繁尤非該員所能辦理因此與廳丞又起衝突 
（三）推事之推諉　檢察廳接收人犯之次日即派定王基磐吳洪椿陳惠愷劉厚之等四員辦理是案該員等以此案内容複雜關係重大將來訊出實情必爲衆怨所歸議將全案轉送大理院審辦惟廳丞以此乃奏交之案指明檢察廳審訊係遵照法院編制法辦理萬不可以推諉旋議定定讞後再送大理院覆判 
（四）誤拿之笑話提督衙門訪拿之蕭德林先已誤拿一人當卽取保放出此次旣獲蕭卽奏交檢察廳審訊不料二十五日外城總廳又拿獲蕭德森李錦甫二名孰是孰非甚難解决聞廷寄原奏均係鈔交或者供事繕寫之悞亦未可知現正向軍機處查閱原摺云 
（五）田瑞之定罪伶人田際雲等聞已訊問數次田際雲瑞星橋有定爲永遠監禁之說其餘諸人尙未擬定未知確否姑誌之以觀其後 
[兩貝勒公保錫督]  
　　出一難題目他做做 
聞最確消息上月二十七日朗洵兩貝勒公同在攝政王前力陳旗制處種種繁難而該處大臣皆有重要差缺實有兼顧不及之勢現東督錫良旣蒙開缺向旗擬請授以總理旗制處大臣之任該督向來辦事認眞且於旗務亦甚熟習必能實力企畫漸著成效云云監國深以爲然有俟該督到京後酌定之語然則清帥乞休之志願恐未能償云 
[大清銀行參案近狀]  
　　一把亂頭髮 
大清銀行參案外間傳聞異辭兹聞丁大京兆駱治中業將羅飴顧愷王錫五徐寳棠等各員密訊多次現僅羅飴出私産約可估抵十餘萬金丁大京兆已咨詢大清銀行是否准其作抵其顧王所虧之欵至今毫無著落故前日特行奏參嚴追續函云大清銀行虧欵由駱治中屢次訊追頗費週折日前鞫訊時各員意仍狡展當欲將彼等上鎖入獄各員始懼認定繳銀數目連日以來羅王兩人聞已交出二十餘萬兩之譜惟顧愷一人虧欠太鉅無力賠繳故駱治中禀明丁大京兆限於四月初四日前各將虧欵一律交齊否則嚴辦不貸 
又函云顧愷等現仍在順天府密訊未奏交大理院訊辦惟聞羅王徐等現已認繳銀六十萬兩或可釋放而顧則自承厚德銀行之虧空實被和大錢號所牽累現有和大字據爲證順天府尹丁仍揚曾將此事回明澤公澤公因和大爲已故蔡滬道所開不欲深究謂此不過廢紙故丁乃揚甚費躊躇云 
大清銀行被參原因至爲複雜尤以用人一節爲最重查該行委用之人以南京廣東兩省人爲多遂分兩派南京派以周慶孺爲領袖廣東派以陳漢波爲領袖因是互相競爭互相排擠反視職務爲兒戲而周之權力尤大故南京派獨占勢力肆行其狡猾手段任意放款從中取利以致被虧甚鉅計大清銀行出入共有七千餘萬之譜現澤尙以外間人言嘖嘖擬再認眞澈查追繳雖親貴及京官一切個人債欵亦須按數收回云 
[大清銀行上次股東提議事件之結果]  
　　好一副官派 
一第四次股東會股東鄭果橋提議各行放借大宗欵項宜請命於總行等語本行上年呈定整頓放欵章程内第三條載明放欵至五萬以上須先電告總辦事處得有回電方准撥欵 
又股東鄭果橋提議宜於總行設調查處等語本行已於上年九月設立派定專分别調查 
又股東鄭果橋提議宜於總行設總帳房各行帳目俱報於此毎日流水帳亦宜抄出一日一報等語本行總辦事處内原有稽核處專核各行帳目各行俱按月結報現自上年七月初一日起各行流水帳用洋墨水繕寫照原本印出按五日一寄稽核 
 
 

Page 6

 
 
處彚核 
又股東楊嵐亭金宣伯金公魯提議改辦統賬等語本行已經擬訂統賬章程定於本年實行 
又股東趙春亭提議内地分行可一省一處等語本行分行同在一省界内者惟北京之與天津張家口奉天之與營口上海與江寗現因京張路通已將張家口改爲分號歸北京管轄其天津上海營口三處皆係通商大埠交際最多非專設分行不可其餘各省無不以一分行爲準 
又股東賀雪航唐敬安陳文泉提議推設國外銀行等語本行已請理事關國榮先往調查再議組織 
又各股東提議不宜另招新股一節上年已經照章將三四期股本收齊並未另招新股似毋庸議 
又提議總辦經協理權限一節原定章程本極分明似毋庸議 
又提議設總經理一節本行定章總分各行自總辦經協以次全體皆須聽監督之命令若另總經理徒多窒礙而涉歧亦毋庸議 
又提議理監事權限一節本行章程原已規定亦毋庸議 
[京師近事]  
内廷消息上月三十日太后特召慶親王詳詢昔年孝欽顯皇后駐蹕頤和園時經費若干經慶邸一一奏明并謂現時諸物昻貴一切需用更鉅於前恐須增加云云聞太后以國家經濟空虚不願耗此鉅欵持諭核减并聞從前頤和園用欵毎日一萬係歸慶邸包辦云 
監國近日對於滿洲各事極爲注意曾博採京外臣工條陳治滿各摺奏擇善從長親撰治滿方略八條據理酌情備極詳密此次次帥督東擬即將此項方略發交趙督飭其參照施行 
趙次帥前日謝恩時曾以痔疾復發面請賞假兩日兹聞病體已漸平愈連日與樞府會商治東要政擬於初十左右請訓出都赴津小駐數日與直督陳小帥晤商一切然後由津赴奉履新接任之期大約在二十日左右 
聞樞垣前日辦事後有致吉林黑龍江巡撫電一件大致謂東三省時事阽危内政外交均屬棘手俟趙督抵奉後所有一切緊要事宜務須和衷商辦方與大局有裨毋萌退志致存意見 
貽穀業於上月十九日出京前赴軍所近聞該犯因案中别有轇轕繳贓未清昨由法部電飭暫緩前行聽候後命現該犯尙滯留距京六十里之良鄉驛 
山西巡撫丁中丞寶銓以病體未痊請假回籍調理略云歷年來時有頭痛耳鳴目眩心悸等症現因舊病復作匪特僚屬不能接見卽近日往來公文未能一閱深恐貽悮要公特請假一月回南就醫俾得息心調理俟病體稍愈卽行力疾銷假等語聞軍機處已電告准假一月並囑其在任調理無須回籍云 
禁烟大臣陸中堂唐尙書辦理禁烟頗爲嚴切現以各省大吏恐其嗜好未除亦擬調騐數員聞滇督李經羲贛撫馮汝騤秦撫恩壽黔撫龐鴻書均在應行調騐之列 
時評 
[其一]  
人非迫不得已。必不肯用消極之手叚。今江蘇諮議局正副議長常駐員。全體辭職。誰實使之而至於是耶。 
按照章程議長常駐員辭職。官廳可飭議員補選之。使各議員而表同情於官廳。也則運動者仍運動。嬉笑者仍嬉笑。姑無論諮議局之前途如何。而不數日間仍可成一人才濟。濟之諮議局。使各議員而亦稍諒正副議長常駐員之苦心者。則諮議局之現角將如何。嗚呼。我不忍言之矣。 
[其二]  
向者以爲時至今日。險象迭出其中惟一綫足。恃者。外債尙未蝟集耳。而今也何如。賠欵有債。造路有債。甚至改革幣制有債振興實業有債。因他部需欵付還國家鐵路借項。則亦有債。中國之政府。其誠恃外債爲生命哉。 
向者以爲吾國地大物博。頗得與國之信仰。故舉債之日尙無極端危礙之條文。而今又何如。不日倘過相當公道時日之後。仍不足數。則應交與中國海關辦理。即日倘若本利欠付。中國國家須命管理官員。將此項進欵。交該銀行管理。是明明留一監督財政之地步。而預計其他日還欵之不敷矣。 
然而政府諸公則猶日此乃訂約之例語耳。何得妄施其猜疑爲。雖然。吾國設果届其付不足數。則何如。設因付不足數。而果實行此項條約。則又何如 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[蘇諮議局之大紀念日誰執其咎]  
江蘇諮議局本届臨時會係爲覆議寗屬預算而起乃議决呈報後督院仍不謂然延不公布經該局呈催隨奉江督剳覆謂其徒恃理想無憑裁奪應送資政院辦理等語正副議長及常駐員等以預算旣不成立實無以對全省父老爰於初三日開恊議會公决全體辭職即日出局兹將辭職書通告書彚錄於下此乃官紳激戰之起我蘇諮議局之大紀念也 
辭職書江蘇諮議局議長張謇副議長蔣炳章仇繼恒常駐議員孫啓椿王乃屏善潤譚慶藻汪秉忠張鶴第王錫爵張延壽葉蔚高梅仙沈慽臧壽施雲鷺丁祖蔭金祖澤劉永昌金詠榴張開圻黄端履謝保稀衡朱漙恩屠寛蘇高鼎陳義陸祖韾錢淦爲呈報全體辭職事上月三十日奉到督院剳文内開據江蘇諮議局呈請此次復議預算案呈報後距法定答復之限逾時已久迅將前項復議預算案刻日核准公布施行箚知本局再上年議决宣統三年寗屬預算内凡未奉督院說明原委事由交令復議者自早在核准之列應請一律公布施行俾預算案不至消滅於若無若有之中庶重憲政等由據此查諮議局本届臨時會復議宣統三年試辦預算案其中增减數目於各學堂經費有以百分裁去四十餘分者有裁去百分之數分者有同等學堂用數本多而减數甚微者有用數本少而减數甚鉅者實無畫一辦法上江公學之欵迭據安徽諮局及安徽全省敎育會具呈爭執自非核定標準實無憑裁奪施行查各省預算案亦尙多未成立誠以初次試辦不能不審愼於始未便徒恃理想轉忽事實以致舛錯窒礙其預算案未經成立之先自應暫照上年之案辦理此届預算諮議局於臨時會時函請呈飭各學堂堅督等前往討論比經蒞會各議員又不令入席協商仍多執前議本督院祗能核照諮議局章二十四條二十九條送資政院辦理合就劄復諮議局查照等因奉此查各學堂經費其爲核實與否何嘗有劃二之成分卽安得有劃一之辦法謂核减必計分數未知據何典要上江公學挪用江安兩省合設之南洋大學經費本局仍請照删爲本省即爲皖省該省諮議局敎育會之仍請撥欵係指該省協解南洋之欵正多其旅學應得補助自爲國家行政經費問題所執極爲正當督院應從國家行政經費項下撥欵補助與本局所議地方行政費何關即與此項預算案何涉至督院所示核定標準之旨何以未蒙核定於交議之先并未蒙核定於交覆議之日本局調查事實以定議何嘗徒恃理想各學堂監督本由本局呈請督院劄派到會討論蒙督院劄稱已札令會同提學使來局陳述本局以各監督及提學使間有未如督院剳又本意者以致未能入席要之本局議决之權限不因各監督入席與否而加損也此事原委謹就本局會期日刊將當日呈剳各文及速記錄分别簽呈備咨資政院時印証各省豫算一案凡議員之稍有信用者必蒙各省督撫顧念憲政俯釆芻蕘即本省蘇屬預算亦早荷撫院照議施行業　議停議辦各事宜並添撥預算不敷之欵列表印發通行指定放欵之司關道局照辦惟寗屬預算不蒙督院照察縱交覆議者仍有不以爲然則不交覆議者何以并遭壓閣議停者坐視其縻費一年議辦者坐視其不舉一事爲立憲國民敎育前途計豈堪遭此遷延督院爲國家重臣南洋係行省領袖老成碩畵必不獨後於各疆臣自緣謇等材輕任重信望不孚以致上不見諒於長官下不見容於父老謇等不足惜其如國家憲政何其如本省行政何爲此公同協議引咎辭職以避賢路謹於本日出局合并聲明除呈資政院曁撫院外理合呈報爲此備文檢同本局會期日刊五張分别簽明呈請督院鑒核須至呈者 
通告書（其一）啓者本局覆議寗屬預算案所奉督院復文前已函陳並聲明俟初三日協議後再將辦法通告等情想蒙察及一昨恊議僉以覆議預算得此結果實無以對全省父老公决議長副議長常駐議員全體引咎辭職卽日出局除呈報資政院督撫院外合亟奉聞卽希鑒察此佈張謇敬啓（其二）敬啓者寗屬預算一案本局議員竭數十日審查之力經兩度之會議僅克成之何圖上不見信于長官藉送資政院核辦之文俾本年寗屬預算隠爲消滅三年之預算如此吾黨亦何顔隠忍苟且更議四年之預算乎謇等承諸君之舉常川駐局接觸尤近謹於本月初三日臨時恊議會公决全體引咎先辭職除由局通知外特再合詞報告即希亮察爲荷議長副議長常駐議員全體敬啓 
 
 

Page 11

 
 
分類新聞政界 
[嚴防私運米糧出口辦法鎭江]  
　　鎭關道林梅楨觀察頃奉江督張制軍札開略謂本部堂劄復諮議局呈請奸商私運米穀影射出洋改由商會發給護照以便呈騐俾知本地之米售與何地之商其他私販無從朦混一案兹經與司道妥議由勸業道發給空白護照交各處商會收存如有商民來領者必須指明在某處購買米糧若干担運往某處災區平糶由沿途關卡加蓋戳記運到後呈請平糴地方之商會或自治公所註明數目移繳經發之商會備查倘有脫漏即由該管衙門飭查究辦似屬周密急應通飭照辦已經咨行江蘇撫院並各商會遵照倘再有偷運影射出洋之弊一經拿獲卽擬以絞監候罪名 
[高等檢察長交替手續蘇州]  
　　江蘇高等檢察長陸勉儕觀察禀請出洋游學奉程中丞批云該道以法學今昔異宜欲再研求有志出洋游學自備資斧懇請開去署缺給咨前往據禀具見嚮學情殷造就遠大將來爲國家效用正未可限量良深嘉慰應卽准如所請查有由京回省候補知府江紹杰堪以暫委署理候奏明請旨遵行該道擬請假兩月回籍省墓再行放洋並准照行除札委江守暫署並行提法司外仰卽知照 
[閩省整頓歲入之大集議福建]  
　　閩省司道昨在清理財政局會議整頓歲入辦法業已議定擬於日内呈部核辦錄要如下（一）征收稅契擬仿照四川辦法在省城設立經征局專司其事各府州縣均派委員督收按月報解並嚴隠匿罰章劃一折合價目革除胥役積弊其征收局費卽在所收契稅銀水平餘内提用不必另籌（二）整頓五項捐擬仿照各省辦理以舖捐改爲房捐民間住宅一律收捐酒捐亦擬酌加責成各屬認眞稽核以二項所增之數抵爲膏捐之缺如有增出額欵悉充地方行政補助經費（三）清查錢糧擬先清查登記由省派員會同自治會紳董按鄉清查另編確切清册分縣辦理以除各州縣魚鱗册倘恍難憑之弊（四）徵收牙帖捐擬仿照湖北辦法將各行戶分别繁盛偏僻上中下三項明定數目責令領帖繳捐 
[分期禁絶鴉片之反動力杭州]  
　　浙省諮議局决議分期禁絶鴉片一案呈送撫院發交會議廳審查後聞將卽日公布施行續於初二日設立國民禁烟分會以資進行全省土膏商人得悉此項議案後恐慌萬狀又因洋商於數月前倡言北京外務部允　加稅革除牌照捐及一切禁令此項營業仍可照常自由並云何時簽約何時實行致土膏商爲其所愚紛紛定貨計二三兩月訂定出貨繳欵者約在四十餘萬兩本省私漿（按台紹温處各府種漿各屬土商均於上年十二月内付欵訂定包運到地僅杭紹二府十餘縣付出定欵約十二萬有零）及川雲等土定入者數亦相等萬一功令森嚴如期勒閉則資本膏血槪付流水聞各同行於初二日以後特開秘密會議恊商善後辦法擬先將種種爲難商情惶惑各情形詳細禀求督撫環求體恤展限一面選派代表赴申要求洋商准予退貨尙不知如何結果云 
[嘉興西塘風潮業已漸定浙江]  
　　嘉屬西塘因迎神賽會滋事致擾及求益平川兩學堂及自治公所情形迭誌本報兹悉楊次典太守據袁寅舫大令面禀情形後卽協同吳統領到着彈壓聞該鎭育嬰堂亦已被毁尙有崇鎭小學及女學亦勢已岌岌吳統領得悉即到塲保護而鄉民雖見官兵已來漸形退却然人多勢衆頗覺擾攘當經吳統領拿獲爲首滋事之談大觀沈桂福馮金奎三名擬即從嚴懲辦現已收押目下風聲漸覺平靜楊太守已於初二日下午回禾矣 
[杜絶各卡代收路礦米捐之流弊安徽]  
　　皖省礦務總理方紳履中以皖省路礦加抽内河米捐錢文向歸各釐卡代收兹恐日久弊生特具函呈請皖撫轉飭改由買商代扣代繳以專責成月與路礦兩有裨益聞朱中丞查閱後卽飭藩司核明詳覆矣 
[漢關道添委整頓商捐漢口]  
　　漢口九九商捐係釐金外之一種特捐性質略近銷塲稅（蓋毎買賣千金係完捐銀十兩也）以漢口商務之大照章收稅常年何止百萬無如各商帮以此捐爲各省埠所未有咸不願繳乃毎年議由各帮公攤認銀約二十萬兩繳於公家故漢關道雖有督辦商捐之名其實一事不問也近因巿面太壞各帮捐欵疲玩不繳而清理財政局又因預算不敷欲於此中增銀二十萬爰商之漢關道齊觀察添委夏口廳丞王國鐸爲商捐總辦候補知縣李承雲爲坐辦租房設立專局從新整頓以裕度支但查前督趙次帥督鄂之時曾因設局整頓商捐各行商均罷巿以資抵抗兹值商業困極之際復言整頓加捐竊恐其必將激成大風潮也 
軍界 
[混成協成鎭之困難湖北]  
　　陸軍二十一混成協現因陸軍部蔭尙書屢次催編成鎭擴張軍備兹經調查該協成鎭尙須補添步隊六營馬砲隊各二營及輜工各三隊其餘電信軍樂氣球各隊皆需增練方組能織成鎭惟此項經費現在尙未籌有的欵難以實行云 
[綠營裁撤變産之不易江西]  
　　袁州協呈懇變售衆兵公産賞還裁兵頂脚一案當奉馮撫批由陸軍財政局會同兵備處核明飭縣勘估辦理昨已查明申復呈請核辦又奉中丞批云據申已悉現准陸軍部電開各處綠營所屬田地産業及各項基址分别變價以擴充新軍不得挪作他用等語當經行處查照在案所有該袁州恊擬變産業如在所屬範圍以内卽應遵照部電辦理仰卽分别移行遵照查明具復核奪 
[法員來贛參觀軍隊之預備江西]  
　　法國隨員高賚德請赴贛省參觀陸軍軍諮處業經照准日昨特電達贛撫請届時妥爲接待酌令參觀贛撫接電後當覆北京軍諮處云沁電敬悉法員高賚德赴贛參觀陸軍已分飭恊標遵照届時妥爲接待酌令參觀謹聞汝騤儉印並一面電達九江保觀察馬標統等以接軍諮處沁電法國武隨員高賚德擬赴贛參觀陸軍業經照准等語希届時妥爲接待酌令參觀云 
[陸軍醫藥局奉文裁撤蘇州]  
　　蘇省新軍向設陸軍醫藥局一所凡陸軍中官弁兵丁有患病者即赴該局診治隨時照方給藥以示便利兹經督練公所總辦以經費不敷特飭將該局裁撤以期節省經費該局委員凌寶澄司馬奉文後已於日昨據報撤局矣 
學務 
[部視學考察閩學次第福建]  
　　學部此次派定視學員學部郎中後煥主事董鴻祥（俱浙人）主事林錫光（本省人）等三員分付各省視 
 
 

Page 12

 
 
學刻於念五日到厦聞先往漳泉興三府視察後方始來省云 
[皖省陸軍小學堂風潮平息安徽]  
　　皖省陸軍小學堂總堂總辦提調互控以致學生停課一事日前撫憲委派督練公所總辦唐道啓垚暫行兼理該堂事務並派講武堂敎練官江煌接充提調風波始平各學生已一律於本月初三日照常上課惟汪瑩與李德瑚雖已銷差聽候下文而朱中丞尙未發表究不知將來如何了結此椿公案也 
[留學生不補官費缺額杭州]  
　　提學司袁文宗近日會吳方伯因留學英國學生補額官費事具詳撫院增中丞略謂留英學生包光鏞第七名所需經費係在藩庫動支原可作正開銷如果庫儲充裕遇有缺額自應以自費生程度最高者頂補官費以廣造就惟歷年以來學費收不敷支東挪西湊統計虧短幾及數十萬元之鉅迄今無欵籌還若再以現有人數作爲定額勢必愈墊愈多積虧更甚揆諸浙省財力委實難以應付所有留英學生官費擬請缺額不補以省庫欵彌補前虧理合會同詳復仰祈憲台察核咨復學部查照辦理矣 
實業 
[瓜清鐵路議案之解决南京]  
　　江蘇諮議局日前議决建築瓜清鐵路一案有東堤西堤兩種辦法呈請督院核奪後兹已由督署會議廳通過聞係决走東堤因用費較省且於水利亦無妨害云 
[質舖有復活之希望杭州]  
　　勸業道董季友觀察現以禁止質舖一案續據泰來等號呈奉撫憲批示以因利局尙未成立貧苦小民苦貸無門零星雜物能否令各典當酌量收受或由本道别籌辦法妥議詳報在案刻悉觀察正擬取締辦法詳請憲示忽又奉憲諭將禁止告示暫從緩發現在除存擋外已由觀察錄案咨送藩司吳方伯查照核復兹據方伯咨後道署略謂查開設當舖請領部帖有規定捐項此外常年有捐架本有捐此次變通質舖除加息四釐之外是否與典當一律辦理如果蠲免一切捐欵各典當能否不致藉口至該商所呈簡章如何措詞未准抄送無從察核事關營業應請貴道主政察辦 
[勸業道派員查勘各属礦産湖北]  
　　勸業道高觀察以鄂省礦産素稱富饒而開採仍屬寥寥固係迷信風水之害亦由提倡不力所致查日前禀開各礦有未經委勘而卽行批駁者有批准委勘因費難籌遂爾中止者有因糾葛太多未經開採者似此情形不但不能提倡且反多生阻碍殊失調查之本意特飭礦業科委員迅將已辦各礦查明並派員分赴各屬妥勘演說礦務之利益務期破除迷信爭先開採以興地利 
[籌撥茶務講習所經費安徽]  
　　皖屬六安茶務講習所自上年開辦以來經常費用月須八十千文向來僅由皖南茶稅局每月撥銀三十兩實屬不敷甚鉅現查蒙城縣聚泰永成兩錢莊倒閉後尙欠皖北土藥局存欵一萬二千餘兩判定分十五年還清計每年應繳銀八百兩有奇擬請撥充該所經費具禀勸業道當由童觀察據情詳請撫院核示矣 
[同裕煤礦禀請坐收出井煤稅安徽]  
　　同裕煤礦公司職商李南軒等以皖屬廣德州大牛頭山寗村堡煤礦自開挖以來出并之煤日出甚鉅所有應定煤稅尙無定章故特禀請皖撫飭由勸業道派委坐收此項出井煤礦稅釐以裕餉源當經費次珊觀察卽派委廣德州牧兼收該堡煤稅并即出示妥爲保護以免滋生事端 
雜記 
[自治議員之男裝女束杭州]  
　　杭屬自治議員錢某早隸黑籍遐邇聞名上年報考自治講習所畢業時被人指摘照例請醫生檢騐竟被當塲朦過本届被選自治議員意甚自得日前代人作伐翎頂朝珠不知如何綴用五品女補褂以致盈庭賀客無不掩口葫蘆而錢某尙洋洋自得旁若無人最後適伊蒙師某君踵　覩其補服當語之曰翎頂珠補均爲朝廷名器汝充自治員當知自愛何得易弁而笄妄以宜人品服貽羞鄉黨也錢某愧汗淫淫不終席而遁 
[調騐烟員之酸風苦雨蘇州]  
　　蘇省禁烟公所第六十次調騐烟員候補知縣施衍慶昭文縣典史楊爵修新軍協都司令官孫濟川三員派科長謝恭寛科員劉澍監騐於初一日進所等情已登前報兹經上憲於初四日加派禁制科科員通判李文玉進所監同查騐以昭鄭重 
[瑞洪狂風之翻舟壞屋江西]  
　　贛省瑞洪地方於三月二十五日申刻忽然狂風驟起雷雨下雹一時屋宇震動瓦石騰飛大木斯拔經駐紥該處内河水師巡警右軍統領周游戎分派哨勇駕弄巡划沿河查察查得河上停泊廣信舠子紙船一艘被風浪打沉又小舠子船打壞六艘餘干草船打沉五艘鴉尾羅潭等船共壞四艘均未傷人當經彈壓分將所壞各船貨物及風篷器用行李等件一併撈起其距瑞洪三里許魚划一艘被風打沉淹斃婦人小孩各一口該船漁戶幸未斃命至瑞洪上中下三灣鋪店民屋土庫廟宇均被龍風吹倒六十餘所並被土墻打傷二人惟中灣河邊駁墈下魚划一艘被風揭起飛集於舖後屋椽之上往來觀看者無不慘鼻酸辛云 
文苑 
[雨中送春]  
綠慘紅愁鎭日寒。春殘漸覺雨聲酸涕零。柳頰乾猶易。滴入蕉心。展却難。三月旅魂空黯澹。一年花事又闌珊碧城十二今誰主。惆悵西樓獨倚欄。 
瀟潇苦雨不開門。寂寂閒庭印屐痕。餞别天。敎花。濺淚感時人。伴蝶銷魂。東君遺恨紅賬血。南國相思綠蟻樽。桃李無言惟有怨酒闌上 
香燼又黄昏。 
連朝零雨暮江潯。悵惘韶華感不禁。南浦誰知。流水意東皇廳諒惜花心。殘紅狼紅藉香猶膩。新綠葱龍色漸深。一曲　歌無限恨。小樓旅夜漏沉沉。 
悽悽風雨滿。春城斷送韶光最不情。渭北數行楊柳色江南三月鷓鴣聲鶯愁蝶怨成終古。絮老花殘又一生。剪燭西。窓還惜别。茫茫塵夢幾回驚。 
瀛談 
[羅斯福之趣史（續）]  
羅氏在大學肄業時常。與人拳鬥其。同學之友。至今猶樂道之。羅氏平時。最長於穿手套之拳鬥（拳鬥之一種）雖其軀幹輕小。目又短視。然猶往往。制勝蓋拳。鬥之事。最不利於短視。者以鬥時必罩以。眼鏡。萬一不勝而中敵之拳。則其鏡碎裂。將傷目而盲。也其危險如是。而羅氏。不之顧。一日。羅與人拳。鬭方酣審判員忽然呼。止羅即垂腕聽命。敵猶不止猛揮鐵拳擊中羅氏。鼻中鮮血并出偏染。其面。觀者咸憤。敵之無狀羅反止之日彼適。未聞審判員。之命毋怪也。言訖。更與敵握手其襟。度之宏遠。尤不可及也。 
羅氏爲大總統時。加奥罅度省古李利埠。有製糖廠之化學師。名安尼斯文活者告人曰。我當親抉羅斯福總統之臀蓋羅氏十西歲時。詣德國度利士典埠肄習德文。寄居安氏之。家一日　氏。戲以皮袋擊安氏日此吾美國打人之法。安氏年齡。長於羅氏數歲乃執羅氏。横之股上。亂扑其臀。曰此吾德國打人之法也。及羅爲總統安往自宫謁之。彼此縱　此事。相與狂笑不。已此又可想見羅氏之風趣也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[波斯國會通過借欵]  
　　初五日倫敦電云據德黑蘭電稱波斯國會已將設立國家銀行借欵議案議决通過當時討論此事極爲激烈　按前星期政府曾請國會從速通過此案旋爲國會駁絶又接該借欵係由英國承借計英金一百二十五萬磅以波斯灣稅關入項作保　　 
[俄波商築鐵路]  
　　初五日倫敦電云聞俄國現正與波斯討論由巨爾法至台白里築造鐵路事宜 
[英國下議院討論議案]  
　　初五日倫敦電云否决權議案第三四五六四欵業已通過按以上四欵爲議長照律所發之証狀不得在法廷受詰下議院之權利應仍照舊國會期限由七年改爲五年初六日倫敦電云下議院討論否决權案序言允於將來改革上議院工黨議員巴恩斯君提議删去序言因上議院未見証明其爲正當之故該議反對者二百十八人贊成者四十七人統一黨並不投票卒由該院將序文同情通過 
[比國君后由英回國]  
　　初六日倫敦電云比利時君后已由倫敦回國 
[土耳其定造軍艦]  
　　初五日柏林電云土耳其政府已向英國定造軍艦兩艘並與克虜伯礮廠商購該艦所用之大砲及一切軍械不日卽將成議足見德國之大砲爲各國樂用云 
[墨西哥派兵保護外人]  
　　初五日栢林電云墨西哥克拉伐卡地方頗形阽危已由駐墨美國大使及德國代理大使請墨政府派兵前往該處保護美德僑民 
[德皇將赴英國]  
　　初五日日栢林電云德皇已由考甫回抵京城將於明日起程赴英 
[德國在華發售股票]  
　　初五日柏林電云德國聯邦議會已將膠州及中國德領事區域内發售小股票議案通過 
[西維亞國君將游巴黎]  
　　初五日栢林電云西維亞國君將於西五月二十一號往游巴黎 
[日本派艦前赴南清]  
　　初五日東京電云日本南清艦隊中之軍艦數艘已奉命開往南清藉詞該地有革黨起事之故 
[日員尙欲探南極]  
　　初五日東京電云日本南極探險隊長電告大隈伯爵决意俟得糧食各物後再由雪黎起程赴南極一行並請續行資助（以上譯文匯報） 
[英國海軍部有志未成]  
　　初二日倫敦電云據各報載稱海軍部前擬在格里姆斯拜愛招漁人三百名練成水軍一隊專備搜捕水雷之用此計業已失敗因招募至今報名者僅有十一人也（以上譯字林報）本埠新聞 
[義善源全體債主之詰責]  
　　咄咄商會直是道署之帳房 
已閉義善源票號全體債主公呈商務總會略謂竊商等前奉貴會傳知道憲發出義善源帳簿五十五本並開列辦法三條移請查照辦理等因商等曾蒙邀集酌議當以歷次所辦商號倒欠案件向係官商華洋一律辦理公欵旣入巿拆放取息繳部與商民放欵營利相同則有利同享自應有害同當斷不能平時則與民爭利有事則貽害於民况義善源虧欠道欵祗二萬兩若改變歷辦成案責令代償豐裕六十餘萬之官欵設使有人藉爲口實執義善源本票援案爭先商等欠欵勢必無着實因義善源純係商業性質所出莊票匯票關係商界信用而商等往來存欵均爲營業血本身家性命攸關一旦喪資失業卽公家釐餉稅課何所取盈是商欵之重實與公欵無異至於豐裕爲海關官銀號凡有收付均屬稅項自必非常愼重所領存之六十餘萬定必有帳可查案欵催收於公家似無所損故商等祗籲求道憲分清界限將提存之義善源契據期票股票等項一併發貴會派人清理歸還義善源實欠官商各欵如有餘數繳呈道憲撥還他號商等斷不敢有分外之要求若不將契劵等一併發出而令貴會迫收商欵以償官欵則商等斷難承認開閱帳簿致受衆謗此意已一再上達乃昨日又接貴會傳示道文仍以豐裕爲義善源號商承充總理丁价侯又即義善源經理所有豐裕倒欠公欵自應責成義善源清理而以前訂辦法三條爲不易之宗旨並援源豐潤源通辦法爲比例並奉批示前因商等披誦之下不勝驚駭伏查源豐潤源通確係嚴故紳信厚一人之業祖慶係其譜名筱舫爲其别篆故可併同清算至於義善源爲李幼三與席紳所開豐裕爲李九臯所承充保切各結載明德成典商李九臯字様與李幼三確分兩人實與源豐潤源通爲嚴紳一人獨開者大有區别是以商等但求以豐裕外欠收償豐裕公欵而以義善源外欠收歸義善源欠項俾商等血本有着而公家毫無所損與道憲上顧公欵下顧商情之旨亦無悖謬總之此事若不分 
 
 

Page 19

 
 
清界限各還各欠商等斷不能認此爭利害商之辦法如必欲以源豐潤爲例則該號虧歇後嚴紳即自出面破産料理今義源號主尙未出理雖貴會疊次電催速來仍無確實行期如果貴會權力不足應卽移請道憲執法從事勒令該號刻日來滬理處務將官商欵項一律理楚免干嚴譴否則所援源豐潤與源通成案旣無公私之條理適成治絲而棼之態度商等萬難翕服昨閱報載揚州商會呈江寗商務總會牒以德成典商李紳培楨虧欠上海道署官欵奉札查封等因可知豐裕爲德成典商李九臯承充係道憲所深悉商等前禀並非虚語務祈貴會移懇道憲將提存之義善源一切契據准予發出以便檢閱帳簿案欵催收歸償義善源名下官商各欠其豐裕欠欵另憑豐裕帳册催收歸付庶不致因公欵而貽累商本若照道憲所訂辦法大綱是以義善源所欠之商欵收還豐裕之官欠并令收到之欵悉存大清銀行聽候提撥是直視貴會爲道署之帳房且即藉商人所組織者以壓抑商界如貴會果照實行不獨上無以副朝廷設會保商之盛德亦下無以慰衆商汗血擔任之初心尤非商等所敢仰望於貴會者也（按此公呈列名者甚多依次列後） 
賈文富　倪鏡人　劉雲齋　張闌亭　劉家藩　駱義波　劉欣韓　陳佩霖　程晉銘裕生莊　王裕記　方永成　裕大莊　唐懋和　陳子餘　尤森庭　夏玉峯　施錦章夏文思　崔同豫　范仙岩　張衡甫　朱幼新　田月波　錢子俊　孔朗仙　薛聘如欒春如　王鶴記　楊伯衡　牛敬廷　陳生和　薛幼瑞　張秉清　王鏡仁　葉潤生其昌祥　崔靄堂　劉子文　孔雲海　方思元　郭丙秋　萬　生　萬　隆　長　記廣東官銀號 
[江督蘇撫致軍機處電]  
　　爲蔡乃煌事 
北京軍機處鈞鑒洪已革蘇松太道蔡乃煌經手滬關款項節經遵旨電檄嚴催並失飭接任滬道劉燕翼確查具報在案兹　劉道電禀准蔡前道復稱滬關欵目紛繁鈎稽不易竭力清釐已將各項册稿辦就現正赶繕公繕齊即彚送至正雜各款實應交庫平銀六百二十五萬餘兩除將存庫現銀曁陸續提回存放莊號之欵先後移交銀一百三十八萬九千餘兩並移送江北災賑南洋奏案借欵等項領摺作抵銀一百十七萬餘尙短三百七十餘萬兩雖經嚴切追提值此金融恐慌各埠巿面艱難致源豐潤等押産一時遽難盡售關欵生息奏准在前尙非侵挪去歲各莊倒倒閉放欵維持出於萬不得已現商業迄未回復巿面仍前艱窘旣奉旨飭催惟有嚴催各押戶設法措繳一面將抵存各件於日内送請核詳等語伏查蔡前道經手各欵名目繁多除統算應存銀數曁已交未交之數均與蔡前道所稱相符惟短交之三百七十萬係以押件作抵體察巿情急切誠難變價擬俟移送押件到日先將坐落滬埠之産札派縣廨傳同原押戶切實查估其坐落天津廣東寗波河南各處房地鹽産等項遠在隔省無從懸揣電請會奏等情前來查蔡乃煌經手滬關公欵無論其爲奏准生息爲維持巿面但經手在先卽應遵旨責成清理其坐落滬埠之産如何變價自應准其作抵如懸而無着斷不能列抵庫欵其坐落外省之産有無糾葛無從懸擬現已分咨直隷廣東浙江河南各督撫飭速先爲保存備抵倘查明並非可靠卽責成蔡乃煌清償仍不准列作抵數除俟交册詳報到日再行會核奏咨並電飭認眞清理外合將大略情形先行電陳乞代奏人駿德全 
[提台爭奪城濠之誤解]  
　　小浜内將欲駐屯艦隊耶 
提標右營參將與本邑紳董爭奪城濠公地管理權一案迄已多年未經解决兹悉城自治公所因奉江督檄縣轉飭籌議特于前日開會討論各議員僉以松江提台咨覆江督一則日軍用地再則日國有産其實普天之下莫非王土安在非國有産若軍用地係指軍港而言立憲國有軍隊以禦外有警察以治内滬城内外警察遍佈何待綠營之補助則城濠之非軍港可比固已盡人皆知矣今提台旣不明立憲之原理又不明新軍之作用第藉口軍用地爲保全租息規費之計恐其改良整頓之說亦徒托空言耳各議員集議後卽由總董李鍾珏將提台假飾之詞自治團體實難承認緣由呈請滬道劉觀察通詳立案刻奉觀察批復云所呈各節均已閱悉候詳請督撫憲批示遵行可也 
[上海准設高等審判分廳]  
　　蘇撫程中丞前擬將滬南江蘇海運局改設高等審判廳奏奉諭旨交部駁復曾紀前報兹悉中丞以上海華洋雜處訟案較多實非初級審判廳所能理處復於上月中旬專摺奏請業已奉諭准於上海設一高等審判分廳所有總機關仍在省中滬地亦分派廳丞專理審判事宜 
[蘇撫不允商購贛米]  
　　蘇撫程中丞爲上海米商採購食米事電致江督云據滬道詳接上海商務分會王震呈稱米商自備資本分赴四川江西蕪湖湖南等處共辦食米二十萬石轉運來滬接濟民食一案知已呈達冰案查江西米價並不甚平兹以鎭江蘇省兩處米缺電商贛撫先後共允四萬石仍請切勿同地同時往購自未便再行電商又查諮議局仍請我公 
 
 

Page 20

 
 
電商贛撫採購三十萬石如何電復未准咨會滬巿人多米少自應籌備其川皖湘三　是否可以採購請挈名電商爲荷 
[匪徒搶刼香作]  
　　初四晚十二時鐵路北首朱家廟地方崔六齋香作突被匪徒六七人搶去現洋十餘元事後由作主崔松鄉投報四路四區張副巡官即率長警分投兜拿該匪等已早逃逸昨特禀報總局分局一體協緝務獲究辦 
[誰敎爾延不納稅]  
　　本邑二十九保五圖鄉民張杏樓控被嚴春泉於田内硬葬棺木昨經縣署帮審承明府提訊張供昔年出資價買嚴姓田地四畆去年十一月初八日嚴不問情由硬將伊祖父母父母棺木四具葬於小的田内與之理論竟置不睬求請押遷訊之嚴供實因無地可葬求恩斷贖承明府察閱賣絶嘆各契俱全惟張姓得産至今尙未納稅判令張杏樓在田旁劃出四分另出洋二十元一併給予嚴春泉將棺遷葬於劃出之地上地保顧顯舟中人王古香退去並着張杏樓從速補稅兩造遵斷而退 
[嫌疑犯又釋一人]  
　　榮記報關行主金琴孫被人暗殺案内之嫌疑犯馬阿毛由公共公廨解至縣署訊無實據押候核示在案昨奉本縣田大令提案復訊一過判令交差覔保省釋 
[冒名訛詐之結果]  
　　自稱閘北巡警總局暗探之謝洪標日前至南巿新春發棧内誣指湖南寓客張晋泰張福生等販賣人口敲詐不遂送至裁判所訊據張福生供明來滬謀事未成川資告竭是以將未婚妻歡喜暫行抵錢事未議定卽被拘案奉判分别暫留候再查核在案兹由巡警局偵捕隊長汪禺臣函復裁判所謂敝局並無暗探名目顯係冒充訛詐且此事無人控告應請切實重懲等語陳裁判接函後立即提謝復訊謝供小的自知不是求恩寛宥判戒責二百下管押三月以示懲儆　 
[地保積欠經收房捐]  
　　浦東東溝灣二十二保五十二圖地保莊蓮堂洋涇鎭二十四保四十八圖地保潘偉卿經收房捐均已積至三個月延不繳納屢次飭傳又違抗不到昨由房捐局委員函請浦東總巡一併拘獲送至南巿裁判所請爲訊究判令收押限期繳清如違送縣嚴辦 
[究竟是否刑事]  
　　甬人程雨珍近與日本人某甲在江西路八號門牌虚設瑞吉洋行向同鄉人蔡蓮棠以倩爲買辦爲由騙洋一百七十元被控公廨押候查辦在案昨晨復奉寳讞員會同美仇副領事研訊蔡投訴前情訊之程延律師聖文辯稱此係錢債糾葛原告不應照刑事控告如照刑事應先控告日本人中西官會商之下判程還押候下禮拜二、 
再訊 
[城内]  
悍婦　堂○莊文生前同其毋陸氏至道縣二署禀控其妻顧氏不安於室恃蠻兇横由田大令判將顧氏交差候移提從中播弄之川沙廳劣差姚步洲到案訊奪在案昨經襄讞承明府諭飭原差將顧氏交案略詰數語判氏暫行發堂留養再核 
仍難抵賴○姚顧氏控張寳生丁張氏借洋一百元向索圖賴昨經本縣田大令提訊張供借洋是實無力措還氏供婦人曾爲中証並非自借判氏交保張收押限繳 
有無公費○陸春芳控朱國才周竹亭等吞没公欵前晚經本縣襄讞員承明府提訊陸供在浦東二十四保十二圖充當捆保該處有冰廠數家因至浦口起運冰塊毎年提出修路費洋四百元自光緒三十一年至今已有六年共計洋二千四百餘元現破同圖之捆保朱國才聽埠頭周竹亭唆使將欵吞没求請追究詰之朱周同供小的等均是冰廠股東向無修路公欵實被挾嫌誣控判原被一併收押候函詢該冰廠俟復到再核 
誣攀受累○新北門内福佑路五鳳池浴堂司帳田竹堂值堂王雙喜將浴客張永祥毆傷由局送縣驗明着將受傷人送往醫院田王二人押候補提另一堂倌小才子質訊在案昨由原差將小才子解案經承襄讞提同在押之田王二人質訊小才子供原名束水子前在滬北小本經營去年秋間托友荐至五鳳池浴堂爲堂倌於上月底辭歇此次肇事小的並不干預實被誣攀訊之田王二人供稱張永祥實被小才子毆傷判小才子收押候張永祥傷痊再行核示田開釋五交保 
[南巿]  
祇能送縣○寡婦朱王氏前在裁判所控告董家渡協泰絲線分店内執事陳金章營私舞弊用空洋四百餘元並代借洋一百五十元所出之票到期不付反在該店附近自開豐源絲線店攬奪生意等情經裁判員訊不承認交保料理在案旋因無人具保挺押不理聞裁判員昨已飭將此案移送上海縣訊究矣 
馬夫受罰○公共租界貴記馬車行馬夫俞正廷日前駕車載客至同益里清公館行知新舞臺附近馬忽驚躍撞傷行人大生紗廠司帳周玉笥及五十六號巡士李洪瑞一案昨經裁判所復訊着俞罰洋四元半充公用半給巡士傷費並賠　損壞物件 
悔賴定貨○新閘萬和槽坊主徐琢章昨至裁判所控稱今正在南巿恆義燒酒行内定購燒酒三十担毎担洋六元八角曾付定洋一百元約期三月底交貨執有成票爲憑現已逾期悔賴諉爲行夥舞弊求請追理等情即由湯裁判傳到該行執事朱鴻溪研究朱供實被歇夥束和元私出成票現束往鎭江未返求察判朱交保限半月將束交案以憑訊斷 
[閘北]  
索租衝突○住居天保里之蔡克裕欠高桂松房和洋十元向討口角互扭至四路二區控訴昨移分局暫押候訊 
移提拐匪○巡警總局偵捕隊在長江輪船上查獲大帮拐匪胡張氏胡順昌李陳氏沈歐氏及男女小孩七口已詳前報兹悉此案已由湖北漢陽縣於前日派差來滬將一干人証提回訊辦矣 
[英租界]  
並不賣娼○湖州人凌連卿之十六歲領女桂香於去年九月十三日被人誘拐來滬賣於雲南路鴇婦金方氏所開之雉妓院内化名張阿寳爲娼兹經凌偵悉於前日來滬適在馬路遇見將女扭住由探將凌與女並金鴇一併拘入捕房分别收押昨解公堂請究凌供女已許字沈姓去年被拐後被沈具控烏程縣迄未了案訊之金鴇供稱女由蘇州阿松無錫阿二與女母大阿姐領來價買爲女並不爲娼女供父名謝雙喜在烏程縣署當差母親張氏在湖州西門外開設妓院女子由母賣於金方氏爲女實不賣娼寳讞員商之美仇副領事判凌開釋金鴇交保女暫留濟良所候函請烏程縣查明俟復到再核 
庽客自盡○蘇州人陳桂林寓居蕪湖路源泰小客棧内不知何故於前日吞烟斃命旋經棧主姜永興查悉報請老閘捕房派探將屍舁入虹口斐倫路驗屍所飭保報縣　驗 
追繳訟費○任和生因欠美國律師凱弟士律師費被控公廨昨率中西官傳案訊明判任交保限兩禮拜清理 
乘間攫物○過犯王桂生前日與葉振揚冒充包探至海寗路二百六十三號門牌虞 
 
 

Page 21

 
 
朱氏家以抄對門牌爲由闖入内室乘間攫取氏之金鐲而去氏即報知捕房昨晨派探將二人查獲解送公堂請究葉供在京漢鐵路公司爲繙譯因至氏家問信口角並無攫取金飾之事詰之王供亦相同中西官以王係過犯判押二月示儆葉押候查明於下禮拜四再訊 
追還身價○楊順發與蟻媒趙袁氏（即張王氏）及陶鳳氏等將姘婦桂寳申賣於浦東人周炳昌爲妻得洋一百二十元桂寳在鄉數日旋即逃回由周報知匯四捕房派探將一千人証查獲昨解公堂研訊明晣中西官以陶鳳氏無干省釋餘人分别押限兩禮拜繳出身價再核 
曾否行竊○日本人周協控周阿桂竊取衣物等情昨由捕房將周拘解公堂訊供不認判押候查明於下禮拜二再訊 
私遞食物○自來火公司控用人滕子康私收客帳洋四百餘元昨由捕房將滕拘解公堂請究詎有滕雙全私遞食物當被西捕查獲即將兩滕併解公堂訊得滕雙全違章屬實着押滿三天滕子康押候英領堂期解訊 
串竊洋酒○百老匯路某貨棧代表蔡順安控夥張言慶蔡星堂串竊洋酒六箱消贓於北四川路裕昌外國酒店主邢幹臣昨由捕房將三人一併查獲解至公堂訊明判張賠洋五十元蔡賠洋三十五元並着各押滿兩禮拜邢罰洋三十元充公如張蔡無力賠洋着各改押三月 
同居失和○新閘成都路住戶沈張氏沈巧生母女控被同居人王金福婦人張福英即王傅氏毆失值洋一百餘元之金珠首飾等情昨由捕房將王男女併解公堂訊係索還舊籃起釁惟王等不應行兇判先各罰洋五元充公並着分别交保候查明失物再核過犯復來○過犯夏雲祥即夏雪生復來租界被探查獲昨解公堂復訊　實判押西牢一年期滿再逐出境 
偷竊包車○何阿坤因竊張寳康值洋一百元之橡皮包車一輛被探周志仁查獲昨解公堂請究張偕見証趙金生投案請追訊之何供認不諱　押三月示儆 
[美租界]  
縣令驗屍○住居七浦路之陸桂初自縊報驗已記昨報前日下午田大令蒞所相驗委係自盡由屍屬具結棺殮 
總會無照○屈連甫在密勒路四號屋内私設總會未領執照昨由捕房查悉禀請公廨傳案訊罰 
少婦私奔○住居兆豐路三號之陳阿林昨報捕房云髮妻劉氏年廿二歲於前日私逃偵知匿居浦東請爲提究捕頭諭陳自赴該處巡警局控告 
不認私姘○毛阿桂昨投捕房報稱妻子與杜阿寳私姘匿居楊樹浦路經捕頭飭探一併逮案毛妻供在某紗廠做工與杜同居並非姘識捕頭因事無見証飭毛領回 
[法租界]  
限期拍賣○立興洋行西人前控洪佩卿不贖抵押房産嗣因洪爲另案收押英廨故由法廨於昨日將洪移提鞫訊先據原告投稱洪於西歷一千九百零八年四月二十四號將坐落新閘之房屋地産抵去銀十萬兩約今年西歷四月贖還現已逾期屢催不贖應請堂上將該産拍賣抵償訊之洪供所欠之銀曾由　兄錫卿擔保商人因禁押英廨無力料理並非有意延宕聶司馬商之顧副領事判限兩禮拜將産拍賣理償欠欵　 
飯館欠租○福興飯館虧欠愛爾德洋行房租洋五十元控經公堂飭傳館主顧友卿到案判令交保限七天理楚 
祇能收押○劉王氏張朱氏由高郵誘拐王趙氏來申賣娼趙氏不願報捕送廨判令暫寄劉張兩蟻媒之二房東王周氏處留候備文　傳其夫具領在案後趙氏私行走失即由王周氏投訴公堂兹又尋獲送案請示聶司馬以趙氏之夫尚未來案判將氏與劉張兩婦押候送往事郵就近訊辦 
促此無着○馬小文控王阿銀經放東洋車虧欠租洋四十元經公堂訊押月餘仍未料理兹又解訊據稱實被各車夫零星欠去難以收回聶司馬商諸原告以王旣已無力還洋着再押兩禮拜以不懲儆 
幸免殞命○鄭家木橋南　菜巿街口德和小烟紙店主婦前晚因事出外僅由其夫在店看守詎有流氓馬夫小桂林及混名小荳腐兩人入内將店主頸項用繩縳緊搜索錢洋無着遂將手指所套之金　捋去逃逸後由其妻回店始得將繩索解脫報知捕房立即派探將桂林緝獲押候解　嚴究 
海上閒談 
義善源全體債主。今又公呈商人組織而。非官爲組織之商務　總會矣。我不知表表諸公。果能爲之爭辯否如其不能。則非特人視商會爲官署之賬房。諸公亦自視官署爲商會之東家矣非特人欲藉商人所組織者。以壓抑商界。諸公亦自欲以商人所公舉者。期凌商界矣。然而諸公雖與官接近。實則仍是商人也我思之。我重思之。敢决其必不若是。（健） 
靜觀昨日偶至鄉間忽聞多數鄉人羣起呐喊曰捉馬。捉馬。　：不一時見有鄉人數十名。圍住一馬若欲置之死地者然。靜觀疑而問之。鄉之憤懣而答曰。此鄰村所豢之老馬也。我鄉人以其平日能作驚人之鳴。素以良騎目之。孰意此畜竟將吾輩養命之根苗。蹂躪殆盡。故欲食其肉而寢其皮也。後經好生者勸之。將馬牽去。得免於難。維時各鄉人悻悻之色。猶見於其面靜觀歸。隨筆記之蓋以戒衆怒之難犯耳。（靜觀投稿） 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法部編訂提法司辦事畫一章程（續）]  
第三章　刑民科第四十七條刑民科職掌事宜按照提法使官制第四條辦理第四十八條於刑律民律商律訴訟律等及其他關於司法之各項法律遇各廳有疑義不能决定者由該科詳擬解釋呈由提法使詳請大理院核示第四十九條登記及其他非訟事件等一切關於司法行政之法令遇有疑義須待解釋者呈由提法使詳請法部核示第五十條各廳之設置除遵照籌備年限酌量設立外如因情勢改易或其他未便事宜應須廢止或添設及其管轄區域之宜變更者即詳細體察妥爲改定第五十一條各廳工程營繕應先繪具圖式呈提法使審定並送付總務科備查第五十二條各廳開廳時刻及開庭日期由該科擬呈提法使酌定一律遵行第五十三條各部院之通行通飭關於刑民事項應轉行各屬者由該科辦理應印刷頒發者定稿判行後送總務科印刷頒行第五十四條編纂刑事民事及註册等項事宜得參照第三十八條至四十條辦理第五十五條各級檢察廳檢察事務由該科隨時稽核並得呈由提法使發布命令統一全省檢察事宜第五十六條凡部頒檢察廳調度司法警察執照由該科塡核轉發仍知照總務科備查第五十七條凡司法警察事務有應由提法使與巡警道會同恊商之件先由本科酌擬辦法呈由提法使酌核商辦第五十八條凡秋審恩赦減等及留養事宜均遵現行法令辦理分别報部核辦第五十九條高等地方檢察各廳呈報審判廳判决死罪案件到司應卽備繕全案供勘申報法部分别核辦第六十條高等地方檢察各廳呈報審判廳判决遣流案件到司應備繕全案供勘分别按月彚報法部存案第六十一條高等地方檢察各廳呈報審判廳判决徒罪案件到司應摘叙簡明案由分别按季彚報法部存案第六十二條各初級檢察廳呈報審判廳判决刑事案件到司分别於年終彚報法部存案第六十三條各級審判廳所定刑事案件判決確定後如查有引律錯誤或事實上極端錯誤者得呈由提法使核定行令該管檢察廳分别提起非常上告或再審第六十四條 
未設審判廳地方一應專奏彚奏死罪案件應備繕全案供勘詳由各督撫奏交大理院覆判俟奉部覆分别辦理第六十五條未設審判廳地方所有遣流以下案件例應咨部候覆者應詳由各督撫照例咨報大理院核定俟奉部覆遵照施行其例歸外結之案無論罪名輕重一併分别彚報第六十六條未設審判廳地方問擬徒流以上刑事案件經覆審無異詳請核辦到司儻有鳴寃翻異及案情實有可疑者得呈由提法使核定行令高等檢察廳分别提省移送高籌審判廳辦理第六十七條無論已未設立審判廳地方毎月現審案件均應詳核分别已未判决編造司法彚報以驗成績並爲年終辦理統計之用 
第四章典獄科第六十八條典獄科職掌事宜按照提法使官制第五條辦理第六十九條改良舊有及新設之監獄當監獄法　頒布以前由該科擬訂暫行規則呈由提法使核行第七十條關於監獄工程應先繪具圖式呈提法使核定並送付總務科備查第七十一條習藝所附設於監獄或另設之應分别擬訂規則並籌推廣之法 
第七十二條推廣習藝所有應與行政衙門協商者由該科酌擬辦法呈由提法使酌核商辦第七十三條調查監獄習藝所之管理方法賞罰制度有不合法者呈請提法使飭令改良第七十四條關於監獄習藝所考績事宜由該科隨時送付總務科查核辦理第七十五條監獄習藝所罪犯姓名年歲犯罪案由作工期限按月調查編製表册如有釋放或病故等事應付送刑民科備查第七十六條監獄習藝所之工作成績報告有不確實或不合法者得核明呈請提法使查辦第七十七條監獄習藝所經費及工業成本應會商總務科詳確核定呈提法使編入豫算並酌量籌給第七十八條罪犯工品販賣所得之欵項報告應詳爲稽核第七十九條各審判廳附設之看守所及未設審判廳各屬之候審待質等所均由該科稽查如押犯月報有不確實及其他情弊者得呈提法使派員巡視第八十條調查各屬看押人犯有延不訊結者得知照刑民科呈請提法使札催第八十一條看守人等選用及服務章程未頒布前由該科擬訂暫行規則呈由提法使核行第八十二條編纂監獄統計得參照第三十八條至四十條辦理第八十三條各部院之通行通飭關於獄務事宜者得參照第五十三條分别辦理 
第五章附則第八十四條未設審判廳地方事宜除本章程規定外得參照按察使舊制分隷各科但奉文劃歸别衙門管理者不在此限第八十五條本章程奏准頒布自文到之日實行各省提法使得於本章程範圍内酌定辦事細則仍須報部查核 
[江蘇提法司爲商事訴訟事移蘇州上海商會文]  
爲移會事案奉欽差大臣兩江督院張劄開宣統三年二月十六日准農工商部咨案據山東勸業道電稱省城烟埠所設審判廳正月成立商事訴訟自應一槪歸併惟各府州廳尙未遍設遇有債務訟案是否槪不收理抑或暫仍舊貫乞電示遵等情當卽咨行法部核復去後兹准復稱司法獨立民刑分庭凡屬債務訟案均爲民事裁判所範圍其已設審判廳地方之商事訴訟自應如原咨所稱一槪歸併其未設審判廳地方之債務訟案若令遠訴於省城商埠之審判廳不免重滋煩擾應暫仍舊貫由府州縣受理以示便利而洽商情惟四級三審成規備在已設審判廳地方商事訴訟得以按級上訴未設審判廳地方債務案件之欲行上訴者不予以遵循之準轉恐無呼籲之門大凡從前不服府州縣判决而上訴之債務訟案毎歸勸業道復訊此項案件旣可遠赴省城上訴於勸業道即可轉而上訴於高等審判廳嗣後不服府州縣判决而上訴之債務訟案應槪歸高等審判廳復審勸業道毋庸受理等因到部查商事訴訟旣未别設審判廳自應歸併民事辦理嗣後遇有商人爭訟凡省城商埠應赴審判廳呈訴未設審判廳地方應仍赴府州縣呈訴上控案件本部及 
 
 

Page 27

 
 
勸業道槪不受理庶司法行政機關不致混淆惟以前未結之商事訟案自　到後限三個月仍由勸業道轉飭各府州縣從速訊結報部核銷以清積案母得再行延緩相應咨行貴督查照札飭司道轉飭所屬並飭勸業道移知各商會一體遵照辦理可也等因到本大臣准此合行札飭札司即便轉飭遵照辦理母違此札等因奉此除分别移行外合亟移會爲此合移貴會請煩查照希即轉飭分會一體遵照辦理施行須移 
小說 
[言情小說投海孤兒（六十五）]  
亞孟者。雖爲敎士。靡惡不爲。迭克司爲盜之時。亞孟即爲黨人之一。數年之頃。迭克司棄盜爲商。而亞孟亦挾多貲。往往力輔迭克司。肆行不義。無所顧忌。人見其衣敎士之衣高冠峨然。口中嘗引聖經中語。則皆以爲敎中之聞人。詎知此亞孟愛林登者。力矯爲敎士之容。藉以行其奸貪無義之会倆。人受其害者不一而足。則萬萬非人意料之所及矣。後此敎會中人。亦微聞亞孟之惡。力屏諸敎門之外。亞孟遂挾其同黨麥克及亨雷二人往依迭克司。迭克司處心積慮。欲圖馬利亞爲婦。乃不能得。遂與此敎七商略其事。正於此時。弗倫富士偕馬利亞同往美洲。所乘者。又適爲迦麥斯東輪船。敎士遂爲迭克司决策。欲於舟中要刦馬利亞。與之成婚而特邀敎士同行。備爲結婚時之証人。羅網嚴密。馬利亞非死者。决不能免迨行至中途忽有愛力森之事。局勢變矣。前此敎士與迭克司之交涉。愛力森輩固不之知。敎士遂定策先面愛力森。僞欲誨勸迭克司逆料愛力森决無勿諾之理。旣見迭克司。遂以不意擒縛愛力森及沙遜。而事局又變亞孟平日爲惡。初無省省自咎之心。嘗謂即使地獄之門開而延我。亦爲旣死以後之事。此時未死之前恣吾爲惡。又何懾者。顧今日聞此女郎之語。寥寥數言。直似最後之裁判。悚然而懼。如犯隆寒。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
