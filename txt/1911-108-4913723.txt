# 1911 - 108 - 4913723

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月二十五日内閣奉 
上諭本日引見陸軍貴胄學堂畢業考列上等之二品廕生熙昌著以陸　　軍正軍校用欽此軍機大臣署名奕劻假毓朗那桐徐世昌 
　　監國攝政王鈐章三月二十六日内閣奉 
旨錫良等電奏陳明三省疫己肅清並擬宣布中外周知等語知　　道了欽此軍機大臣署名奕劻毓朗那桐徐世昌 
宫門抄三月二十五日召見軍機汪大爕 
交旨 
　　三月十八日軍機大臣欽奉 
諭旨農工商部會奏議覆吳宗濂奏　專興日用工藝實業一摺著依議欽此又奉諭旨郵傳部奏擬設商船學校大槪情形一摺著依議又片奏通合公司産業購爲學堂公産等語知道了欽此 
　　三月二十日軍機大臣欽奉 
諭旨内閣奏代遞候補中書陳震福條陳管見呈一件著會議政務處知道欽此 
論說 
[國債盤利說（轉錄）]  
　　國債非可懼。不明國債之性質。與其作用。而擅起國債。乃大可懼。今世界各國。幾無不有國債。然或以之興業而富國。或以之破産而亡國。起債同而所受之利害不同。則全在當局者。明乎國債之性質作用與否。而遂異其結果也。今吾國財政屈而衆費殷。吾人旣不能咎政府之借債。然使當局者終莫明國債之性質與作用。則國債將爲平和亡國之根。吾人不獨傷心。亦且負責也。公債學理。本有專書。吾人未遑遍引。姑即吾人私意所測。簡淺爲言。庶幾與有心研究者。一時共了也。 
國債之性質與作用。義重辭繁。若簡括言之。亦惟從俗稱曰。盤利而已。故國債一項。不僅在財政學科範圍中。亦可兼入經濟學科之範圍。而適用其原。則何以言之。卽投出比較少額之資本。而贏得比較多額之收獲之謂也。此亦純屬盤利之作用。不過普通盤利。資本直接自我投出。收獲亦直接自我贏得。而國債之盤利。則起首多一重反對的現象。即表面上之投出。似變爲收入。而其收獲。又似變爲投出。所以粗心者輒易淆亂其觀念。錯謬其計較。遂悮視國債爲受虧之具。不得巳而用之。而不知以國債爲盤利之端。善自爲謀。隨時皆可運用也。蓋反對現象者。不過一時作用之經過。而其結果。則仍與經濟上盤利原則無異也。 
兹試取普通盤利。與國債盤利二者。各演例於次。 
依普通盤利投出百元取獲百十元卽贏利十元 
依國債盤利第一重（應募者）投出百元五分利五元收獲百零五元即贏利五元第二重（受債者）并本利投出百零五元收獲百十元即贏利五元 
由上觀之。二者不同之點。普通盤利。則自身獨得其利。國債盤利。則應募者與受債者。分得其利而已。若必謂國債不適用盤利之原則。無是理也。特應募者所分之利有限。而受債者所分之利可以無限。於是應募者則但求其利之稳固。而受債者則但求其利之盈多。二者之意旨不同。此所以必有借債條件之計議也。應募者一面。且置勿論。第就受債者。（亦可云起債者）一面立論。則盤利之著手。即首在訂定借債條件之時。如利息之輕重。扣頭之多少。償還年限之遠近。是皆當先就得債後之用途。及起債時當塲金融之景况。細加籌度。而後可具成爲借債條件者。（其實祗宜謂之募債兹姑從吾國近狀稱爲借債耳）故財政學者有云。有利公債與無利公債之。分不僅謂公債募集後。投之有利事業者爲有利。投之無利事業者爲無利。即起債之當時。其借債條件。規訂比較爲有利者。亦可謂之有利公債。此之云云。蓋以國債性質。原係受債者與應募者分得其利。若能於應募者减一分利。即不啻於受債者增一分利也。此國債之可以盤利。尤顯然易明者也。（未完） 
要件 
[天津國民求廢烟約代表上外務部書]  
竊維鴉片流毒中國久矣。蕩析我家産。殘殺我生命。損失我道德。孱弱我種族。其蹙國敗家種種之慘烈。罄竹難書。五十年來。鴉片之歷史。一中國 
 
 
 

Page 4

 
 
痛心剌骨之歷史也。先皇帝洞燭斯弊。毅然以斷絕烟害。爲保國救民唯一之要政。我皇上御極以來。敬承先志。烟禁加嚴。雷厲風行。成效昭著。此中外人士額手相慶者也。查禁烟之政策有三。曰禁烟。曰禁吸。曰禁運。斯三者。皆必要也。惟是今日各省地方官對於禁種禁吸兩問題。未嘗不實力奉行。而於禁烟前途。終多滯碍難行者。何也。則以無禁烟自由之主權故也。欲得禁烟自由之主權。非力爭廢鴉片之舊約不可。此代表等呼籲請求。以期實收禁烟之成效者。惟此而己。伏查中英天津條約第二十七欵。有每週十年有六個月可以改約之期限。今自昨年西歷十月二十四號至本年四月二十四號。即中歷三月二十六日。爲第五期六個月改約之機會。祗此十餘日之光陰。至難得而可貴。此代表等所視爲一刻千金。而不敢自甘暴棄者也且。非惟代表等爲然也。英國人民。對於此次改約期内。急起直追。以廢棄天津舊約。讓還中國禁烟自由主權爲目的。公舉代表。要求其政府者。幾於日不絕書。惟英政府得所借口。而不能相應如響者。一則曰中國官府。實未有正式廢約之公文。再則曰中國官府。並不欲實行禁烟。有此若嘲若諷之二語。致使他邦義士仁人。愛莫能助。代表等冒念及此。未嘗不慙憾交集。汗發背而霑衣也。此國民求撥烟約會。由是而組織。爰於月之初十日開會。以徴國民之意見。是日風斜雨横。然赴會者工商自治各界。不下百數十人。上賓及領事蒞會賛成者。若美若奥若俄。登台演說。語頗沉痛。苦再失機會。不求廢約。不惟吾民永淪苦海。且無顔對外人矣。故當塲公舉五人爲代表。匍匐來京。叩祈鈞部堂憲大人。出正式廢約之公文。上慰先皇在天之靈。俯從中外士民呼籲之請。其於國際前途。關係匪細。至於事之成敗利鈍。非所能知。所有代表等請求鈞部出正式公文。以廢鴉片舊約。而恢復禁煙目由之主權。實出士民同一之至誠。是以不憚披瀝言之。無任悚惶待命之至。 
專電 
[電一（北京）]  
滇督李經羲加急電奏英兵因瘴撤退非其本意瘴輕必復進兵吾如遷延退讓法國必乘機進取羲何忍坐視請准開缺另簡賢員接替 
[電二（北京）]  
度支部議准蘇撫奏請緩運漕米二十萬石俟秋後補運己經奏覆奉旨依議 
[電三（北京）]  
有旨電寄蘇撫裕蘇官錢局坐辦知府李厚礽卽著革職監追 
[電四（北京）]  
順天府尹奏請將大清銀行案内之顧愷等革職勒限追欵奉旨依議 
[電五（北京）]  
海陸軍大臣擬進草案帥服軍服及王公貝勒戎服分十二級 
[電六（北京）]  
禮部議請將漢儒趙岐元儒劉因從祀孔廟奉旨依議 
[電七（北京）]  
學部奏旅日商辦大同學校成效大著請奬奉旨著賞給御書區額 
[電八（北京）]  
甘督長庚電奏張掖縣鄕民聚衆要求種烟請將周秉鈞王九卿等分别監禁正法 
[電九温州]  
瑞安鄕民誤認禁烟官聚衆殺斃項委並兵差七人緊要新聞一 
[伊犁將軍與伊犁獨使聖明憂社稷]  
日前調任伊犁將軍志留守呈遞封奏二件探聞其一係密陳治伊政策並要求改訂舊章四大端又懇朝廷假以特權一切用人行政准其便宜行事嗣後應商各政逕與樞府直接以免各部掣肘故其摺由有邊防垂危財政困難責任雖專事權不屬等語末謂臣自問並無他長不過凡事均求實在云云旋奉硃批伊犁地方重要著志銳到任後認眞籌辦隨時奏聞 
又片奏交涉辨法云再臣前次奉旨令與外務部諸臣接洽已與尚書鄒嘉來面晤二次並將近日俄國交涉各照會函電均經抄錄交臣閱看細譯其大意不外因換約之年作先發制人之計而其瑣碎條例大半以外交官不懂外交拘執成見諸事推宕所致且照會有時措詞不明外間又不能詳細咨逹外務部部臣僅揣摩臆度答其准駁此外交所以日形棘手也查洋人辦事均願直截痛快若一涉含糊模棱 
 
 

Page 5

 
 
兩可彼不以爲欺飾卽以爲玩弄每每因此致多誤會遂使各項交涉生出諸多困難嗣後應責成外省遇有交涉須按照條例擬辦則應准應駁外務部始能臨時决定不必往復函商至關於伊犁一切交涉事宜總俟到任後面查清晰再行請旨辦理 
又聞志將軍爲伊犁財政困難諸事皆形棘手特面奏監國請飭度支部酌撥恊欵銀三百萬俾資接濟並謂伊犁與俄接壤交涉繁多欵項如此支絀要政何從舉辦務請特恩允准云云 
日昨樞府發出廷寄兩道一寄新疆巡撫袁大化略謂伊犁重地實爲西北門戸所有一切要政著與志銳和衷商辦切勿互存意見致誤大局其有實在碍難之處准隨時電聞請旨辦理其一係交度支部謂據志銳奏伊犁錢票日壞須籌鉅欵設法收回并奏陳恊餉積欠多至一百餘萬及一切應辦要政均屬需欵甚殷請撥三百萬着度支部按照所奏名節妥速核議具奏 
志留守蒙特恩賞加尚書銜一時詫爲異數兹聞其原因實有四端令誌如下一現在中俄交涉雖經解决而俄人對於西北一帶仍着着進行伊犁實首當其衝故特予崇銜以重威望二伊犂爲西北重鎭伊犂將軍有統籌全局之責非他路將軍辦事大臣可比故特予京銜使直接禀商樞府以免咨會轉折之煩三伊犁地方寛廣一俟稍有成效卽須分設行省各省督撫例兼京銜故亦加部尚銜以爲分設省治之基四現在外官制行將釐訂各省督撫皆受成於中央負連帶之責任伊犂事同一律故亦予以京銜使與各督撫立於同等之地位同受中央節制 
另一訪函云樞府昨接伊犁將軍廣留守加急要電一道畧謂近日俄人疊次增兵進行益急岌岌不可終日晝夜防維心力俱瘁加以各省恊餉未到積欠太多伊軍不日恐有譁潰之虞請飭部速撥鉅欵以安軍心而維大局并飭新任志將軍趕赴新任云云樞府接電後已據情代奏矣 
又聞志留守初到京時願望甚奢并有隨帶軍隊赴伊之請乃磋商多時尚未如願近來又屢接廣留守來電詳陳邊防吃緊經濟困難催促速赴新任而政府諸公於留守所商之件仍多依違其間深恐到伊後事權不屬掣肘堪虞衷懷異常鬱鬱大有具摺乞退之意 
[片馬界務之近狀]  
　　滇督急外部懶英人猛 
滇督日前爲片馬事電致外務云前准鈞電詢查木刻按夷俗以木板深刻記事謂之木刻野夷無文字每一事卽横刻一痕剖而爲二彼此各執無論年月久暫持木刻比對誓不翻異即古結䋲合符之意現存各木刻由漢官詢明夷目書寨名人名事由於木上令其自行刻劃分執爲信英使屢言小江以南各夷寨不承認屬我土司因前烈領在界曾傳向派賴寨頭目據稱向未歸撫夷管轄遂照會石華道藉爲口實現由迤西道將該夷目伊總等調至騰城供認世爲明光隘左撫夷所管其祖湯明聰於光緒二年前騰越謝鎭給有六品功牌又同治十二年左撫夷發有該寨執照呈騐原件關防鈐記朱色朗然此皆在緬未入英以前可爲鐵據足見烈領所聲明爲不確其登埂土司亦呈出道光年間萮付而片馬壩地河各夷目潛出求援聲淚俱下土民多遷入華境可見堅心内向我若置不聞問恐失邊心英兵自脅服片馬各寨後已移營退紥小江他戞殆以轉運爲艱爲就食計聞亦多病者另分一隊略浪𤢂地北去恐其經營𤞰夷復占先著尤注意修路日役千餘人通雪山之路己直上八九日程必爲自由收界之準備目的有在特以和商誑我現我證據確鑿正可執與英使駁論乞併初四電核辦又外部致滇督電云片馬事疊次來電分南北再截辦法注重派員往查並預備公斷藎籌極佩本部現照會英使略謂土司各部本歸中國管轄必仍屬中國免另覓土地換讓致生轇轕所謂分水嶺者官指高良工山一帶毫無疑義貴國必欲堅持異議惟仍請先將兵隊撤退彼此各派大員就地將兩國所主形勢詳細攷查具備說帖報明兩國政府核定界線根據以期兩無委曲其向北未勘之地即於此地一併查明以爲將來勘劃地步至界務照此辦法總能妥善解决如猶慮兩國意見終難一致尚有公斷一途爲最後之結果云 
 
 

Page 6

 
 
政府日昨又接滇督李仲帥來電略謂英兵因瘴癘傳染死者甚多暫時退出若不嚴辦交涉無異當門踞虎遷延時日更難了結並謂近來觸動舊疾坐臥不安懇請開缺免致貽誤大局聞監國已諭樞臣寄諭慰留矣 
[伶人被捕之八面觀]  
　　安得秦宫照妖鏡 
十九日晚伶人田際雲等被捕一案事出倉猝外間莫明眞相有謂與黨人有運者有謂係貽榖案牽涉者紛紛傳說莫衷一是兹將各處函述情形彚錄於下聊備參究 
京友通函云十九日御史瑞賢呈遞封奏一件揭參京津保各處匪徒招摇棍編擾害治安請旨嚴拿懲辦以維社會之秩序嘗即奉旨著民政部内外城警廳步軍統領衙門一體嚴拿是晚十一鐘卽有兵警八百餘人分途拿獲屈臣氏藥房業西醫之知縣瑞星樵公益銀行總理顧太史瓊之公子顧八爺天樂茶園主人田際雲外城堂子胡同知縣劉樹楠等八十餘名内有推事三員員外郎一員未獲者尚有五十餘人其在津保兩處人犯中亦有爲候補道者二十日巳電飭各該處官廳協拿并由京派員前往矣此案現在異常秘密故詳情無從探悉但據外間傳說謂與革黨有連云 
又函云伶人田際雲前晚忽爲步軍統領衙門所逮其事甚怪兹探得其情節係在長巷頭條胡同該伶自已寓内拘去是時田正與諸同業籌議興辦學堂事忽見僕人進來回稱有客田云請東屋坐僕出語客已復回述客言曰不必讓坐請到門口打話便得及至門則兵士甚衆但云有公事請即上車遂簇擁而去直送至左翼管押田問何事則皆曰不知奉鳥大人交諭故如此辦耳至究竟何事訊供如何容俟探明續誌或曰與貽榖案有連情節甚複雜云 
又有一函則謂此次封奏係趙侍御炳麟所遞特參京師地面土棍横行請旨嚴拿以靖地方内中指名土棍共計二十餘名並有婦女二名當奉廷寄交民政部步軍統領衙門按名嚴拿務獲并聞趙侍御所參最重要人物爲名伶想九霄即田際雲共計伶界中四人其二人皆田之羽翼此外十餘人有鮑某係官界中人亦一併被獲 
又有一函則謂此事確爲貽榖而起蓋貽榖歷年行賄數十萬始得脫缷罪名乃事結後忽將賄託李氏（即外稱李三太太者或云係前法部尚書廷杰之妾）之酬金圖賴不給李氏憤甚託伶人田際雲向審判廳告密貽姪鍾岳恐事發覺必至不了乃泣求某樞相密飭步軍統領民政部拿辦該伶爲先發制人之計云 
時評 
其一。 
立國之道多矣。或農或工或商。其道皆足以富强。而獨不聞以借債。立國者。 
中國文明最先。開五大洲未有之創局。今日一萬萬。明日五千萬。其意未嘗不欲借此以爲生利之用。而立國家富强之基。顧中國經營生。利之事多矣。鐵路礦産。權不我操。種種虧耗罄筆難盡。靡論本金無清還之望。而應付子息。尚須陸續添借。以補不足。虧愈甚而債愈多。循是不變。勢非宣告破産不止。 
上年本埠正元等莊。即坐濫支濫借之弊。其初非不曰所營事業。一日獲利。即清償借項而有餘。不意事機不順。虧耗不資。虧耗愈多。債累愈重。而於是破産之期至矣。我是以謂借債之害。不必遠鑒埃及波斯。而但取鑒於上年本埠三莊之危象可己。其二。 
嗚呼某公使之密商。眞耶幻耶。使其眞也。則我政府諸老。果將如何籌對待方法者。使其幻也。則外人果於我何仇。亦何必故爲危詞以聳吾人之聽覩者。 
然而自我國民思之。則雖幻亦眞。處列强耽逐之交。際國勢凌夷之會。以夢夢之政府。處天演之競爭。覺今日雖未必其爲眞。然日復一日。安必無弄幻成眞之一日也。哀哀國民。亦何術以挽此浩刧耶。 
然而自我政府觀之。則雖眞亦幻。外交可以口舌爭。而不可以武力競。國民可以智術馭。而不可以誠意孚。縱使事機萬急。實有其事。而政府亦必瑼言以申明之曰無信讕言。毌惑謡言。子曰民可使由之。不可使知之。我政府其三復斯言矣。 
記者曰。天下事亦何眞之非幻。何幻之非眞也。願我政府。我國民。日夕淬厲其精神。討論而申儆之。斯可矣。 
 
 

Page 7

 
 
   
 
 

Page 8

 
 
   
 
 

Page 9

 
 
[新開恆豐裕洋貨抄莊擇於三月廿六日先行交易]  
本號開設上海英大馬路聚寳坊東香粉衖口洋房門面自運泰西綢緞紗羅呢絨洋廣雜貨軍裝操衣皮件無美不備花色繁多不及細載各界　諸君賜顧格外克已特此廣告　　恆豐裕洋貨號啓 
[誦清堂治毒門逢春不發果然斷根]  
治毒不難難在乎愈後逢春不發予患下疳梅瘡至去夏已經八載幾乎無年不發蓋因徵毒散布週身經絡之間如油入麵不能頃刻拔盡自想已是終身受累矣乃去秋因赴津過滬與友人談及病原彼云○二馬路石路西鏡中天照相館隔壁○誦清堂醫藥室○胡蒓香先生凡治一切毒門頗著奇效竟能着手成春予即請其診視言明來春不發當登報鳴謝兹届三月回滬果然諸瘡不發用踐前言以伸謝悃　蘇城大石頭巷王愚卿謹謝 
[患耳聾者看]  
余年近花甲身體素强惟兩耳聾閉己歷多年遇事輙形隔膜極爲不便親友問子姪應對訪有時雖大聲疾呼亦難明晰心甚苦之求醫多年均謝不敏余以行將就木亦姑聽之然老妻每求治聾諸藥試之無一效者去冬表弟許君壽生自申反漢惠賜上海抛球塲南廣東彭壽堂異法即愈耳聾丸五大盒並稱非常靈效必有轉聾爲聰之功余亦久聞該堂各藥精良詁得投機欣然就服約二日後與人交談略加清楚又越數日聽人言語仿彿如聽電話十句中不過一二模糊耳由是日服數次至五盒告罄雖附耳低言亦能絲毫分明前後判若二人見者無不詫異妙在自服此丸之後夜不起溺醫者曰腎氣充足之故嗚呼此種妙藥誠能返老爲童敬告同病急試爲幸漢陽蕭浩然拜上 
[奏辦龍章機器造紙有限公司發給官息並招補新股廣告]  
本公司於二月廿七日開股東會報告上年營業情形定於三月初五日起發給官利八厘請各股東携帶息單至法租界永安街太安里龍章批發處支取再本届除官利外尚盈餘元四萬餘兩本可酌派紅利惟因新股招未足額外欵息重公議在盈餘内提存廠房機器折舊元二萬七千五百兩又提公積元一萬兩其餘三千餘兩滾入下届再核查本公司前歳添招新股二十萬兩僅及其半現在銷路愈廣成效昭彰設使新股足額自可分派餘利復經各股東議决今歳如數招補新股每股仍收規元五十兩期以年底截止如有附股者請至龍章批發處認購並取閱上年賬畧當即塡給股票可也合併附告 
[口臭仙丹]  
凡人痰火内熱胃經虚火上升口臭之氣令人生厭或飲酒吃烟或喜嗜牛羊魚腥韭蒜葱薑食後津液膠膩積汚齒黑口必臭而難聞本主人新發明口臭立愈沁香片採取新鮮藥二十一味用化學法提精去渣製鍊美備味甜而清香男女相宜能滋眞隂以行水降虚火去胃熱胃火熄則煩燥自除津液清則兩頰生香誠是固齒衛生之金丹矣每大箱一元每打十元小箱减半批發有特别利益遠埠郵政局妥上海山西路即盆湯衖大街人壽醫藥室主人餘年氏督造 
[牙科苐一]  
處世界競爭之大舞臺無論何業若無學問閱歷斷不能占優勝牙科亦然考牙科一道泰西各國視爲醫學一専門設大學堂以敎導之而其技獨精故業此者設不從泰西大學堂畢業必無學問無閱歷而終爲天演所淘汰上海治牙科不下數十家而能無媿此語者斷推徐景明　徐景文兩先生先生長游美州畢業返國考列最優等以進士觀察顯其業於時内而王公貝子尚侍如肅王朗貝勒倫貝子振貝子鹿相國陳尚書外而督撫將軍司道如增將軍端制軍張制軍袁制軍恩中丞聶中丞莫不請先生醫治鑲補到手輙效賜額登報交口贊揚各省紳富閨秀凡有牙患者均詣先生求治踵趾相接門限爲穿洵不媿牙科聖手苟設無學問閱歷曷能臻此至洋房均係西式佈置陳設雅麗治牙器具亦以數萬金購自泰西極其精良迥非别家所及僕素有牙患迭請泰西著名牙科而皆罔效後得先生治愈鑲補食物較前有力如天衣無縫誠道中巨擘也謹綴數言俾世之患牙者知所問津焉　浙江鄞縣吳隂庭謹啓 
[御纂繪图詩義折中書版廣告]  
是書○○高宗純皇帝御纂武英殿校刋書頒行各省官書局書坊均刻木板行旅携帶不便近年北京自强書局仿武英殿板石印成書久蒙學校　諸君稱便本書屋由去冬研究採訪群書之圖及應測圖之處均繪在其内書寫繪圖俱佳實於學界中應讀之書本書屋不惜重資抄錄石印紙工精美如蒙惠顧者望爭先覩爲快共成一函每部定價大洋六角批價格外克已從廉仍交北京自强書局總發行所特約發行所上海棋盤街集成公司掃葉山房及各省大書坊均有代售　　小安樂書屋主人謹啓 
 
 

Page 10

 
 
緊要新聞二 
[外人爭奪川省礦産實業權]  
　　我主人翁如何據倫敦支那報載稱麥毒克君近爲四川礦産實業事宜與東方開拓公司（譯義）搆訟兹將案情載錄於下皇家律師陸未君謂麥毒克君代表本人並公司其餘各股東請下諭阻止該公司及被告四人（公司之董事）訂立合同組織一新萬國公司經營中政府在四川省之礦産實業讓與權該讓與權係於一八九九年正月間由中國政府許與英人馬干君（被告之一）旋有人於是年十月十二號組織公司向馬干君接受該讓與權之利益以便實行開採礦産及經營實業等事該讓與權價值絕大質言之外人歷來所得中國之讓與權均無此貴重該讓與權於一八九九年八月三十號始得最後認可蓋即於是月經皇上批准也原告爲公司中最大之股東該公司共集資本金三十萬磅公司成立未久原告即赴中國調查一切備歷艱辛始得中政府正當之保護乃未幾而拳匪起事該省之事因之停止進行拳亂旣平困難仍紛起不己公司竭精殫慮以求得直屢次無效不得已乃將此事移請英政府辦理外務部於一九零六年接辦此事後與中政府交涉多時仍不能有所滿意旋由外務部大臣提議該公司應向中政府正式要求賠償損失故外務部現正代表該公司向中政府提出要求而各股東所繳股票之巨欵以此久未付還一九十年十月間該公司印發小册原告雖爲公司中之大股東並不能得公司之信任預聞此事故原告頗爲不平據小册觀之該公司董事現擬組織所謂萬國公司經營四川省礦産實業并議招他人他國之人入股而不復追求中政府賠償损失且此舉似巳稍有頭緒不久可以得欵退還各股東所繳之金照被告所議之辦法該公司所得之讓與權不復爲該公司專有之利益將與他人及他國之人公同分之以故原告提議阻止該公司及其董事越權實行其計畫原告且願知各董事計畵之實情（未完） 
三岩野番自請設官管理 
川滇邊務大臣趙爾豐奏稱去年冬間三岩野番迭次出巢殺擄商民刧我台兵巡勇當委分省補用知府傳嵩炑督兵五路進攻查該野番所恃者山隘險峻有一夫當關萬夫莫入之勢數百年無人敢至其境以故并娃夏蟲夜郎自大此次兵分五路並進該匪於各隘口分途迎拒憑高下擊我軍仰攻殊未得勢傳嵩炑激勵將士猛攻直上前者雖仆後者繼登苦戰三晝夜奪其要隘十數處惟山巒重疊該匪亦處處設卡雖屢敗奔而仍敢退守阻抗不肯投誠蓋意在死拒也適新軍統領副將鳳山由雲南拿獲判首張占標押解到轅立卽率隊由小路逕進賊雖有備我兵皆並力擊退轉戰而前各路將士亦皆疊與鏖戰士卒雖有傷亡而皆能奮勇克捷乃得與傅嵩會合分督各軍炑盡力合攻匪勞不支同時潰逃追北三百餘里匪皆竄入深山密林之中留之不來且仍伺隙出擊我兵進攻則彼藉大樹自蔽施放暗槍傷我兵勇衛隊帶齊得勝令我軍皆作散隊人各爲戰蛇行而進但聞槍聲所在即向該處猛撲迅擊斃匪甚多傳嵩炑知匪計已窮並探知各匪家屬皆藏於山洞因預飭各軍不許戮死婦女不准强奪財物乃出示招撫使通事曉諭漸有來者悉以善言開導頗知感激又見其家人無恙財物無傷互相傳告始紛紛來投全岩一律肅清并據投誠百姓來轅面訴從前無官管理故屢有犯法之事而不自知此後請設官管束敎導納之於禮法之中庶再無悖謬之舉其量稅一切願照關外各處章程完納臣查該百姓等所言均出於誠心亦屬至理自應照巴塘等處一體改設流官俾番民等得沾王化同慶生成 
[庫倫通信]  
庫倫爲蒙藩重鎭又爲黄敎之中心點現全蒙喇嘛敎徒所尊仰爲活佛者卽庫倫哲布尊丹巴呼圖克圖所傳第八代呼弼勒罕其人也此第八代呼弼勒罕同治九年生於西藏逹賴喇嘛近侍之一官吏家其父奉逹賴喇嘛之宫殿會計職家頗富有會喀爾喀使節至逹賴喇嘛告以此呼圖克圖之轉生囑其前往拜叩計將迎入庫倫當是時喀嘛喀被車干人來襲縱兵判掠家畜斃死災厄相踵喀爾喀人爲從事防務蹙蹙靡聘致呼圖克圖未得速入庫倫巨三年之久至同治十三年十月間始到庫倫於是昇法座朝廷復賜錫其父公爵銜以榮寵之時呼弼勒罕尚在幼年居父母監督之下受喇嘛敎育光緒八年春呼弼勒罕父死於是呼弼勒罕之幼年家庭生活爲之一變漸漸放肆重以俄國領事館常以玩好之物誘之於是便宜自由大感於心日集少壯血氣之人酒色賭博以爲嬉戲白晝公然巿中驅馬蹴死行人並縱狗嚙人 
 
 

Page 11

 
 
不以爲異後有某公爺挈眷拜佛其妻頗有姿色爲呼弼勒罕所戀某公爺以爲上感佛心榮幸無極卽將其妻留於宫内託名女徒弟以博呼弼勒罕歡心呼弼勒罕自得此女徒弟後稍知歛跡不敢放肆而此女徒弟聰明敏决侍其左右頗能制過至今喇嘛生徒稱之謂女菩薩呼弼勒罕宫殿在庫倫辦事大臣行轅西北一千餘米逹係一極大毳幕四圍俱塗以金光耀奪目其夏殿在圖拉河右岸布置建築參以洋式更饒精緻呼弼勒罕現年四十一歲狀貌魁梧面赤無鬚云 
分類新聞 
政界 
[湘米禁止鄂之先聲武昌]  
　　湖北産米向來不敷食全恃湘米接濟云秋因湘省收成歉薄由湘撫限定運鄂之米以三百萬石爲度如在限内而湘省米價漲至每石錢六千文以外亦可限禁下運兹湘紳因刻下米價飛漲已公禀湘撫請卽禁關業經批司議准於十一日上詳不日即公布實行惟鄂省前因備荒起見曾由工振局委派楊令宗鈺等赴湘購定積榖九萬石現僅先後裝運四批計一萬二千餘石卽趕緊報運亦非月餘不能竣事湘省阻禁在卽中途尚慮扣留昨楊令等己禀由鄂督電商湘撫以鄂省採辦榖石本係訂購在前且積榖備荒與商販購運有别務祈照案飭關查騐放行以備救荒 
[行政營業劃歸地方經費杭州]  
　　浙省官辦之官報印刷等局爲官有營業自應列入地方行政部頒册式性質未符迭經臨時要求更正增撫卽于念三日電請大部核示文云浙省官報官紙書局前遵館咨歸并改爲官報兼印刷局除發行官報外兼辦各官廳印刷事宜上年試辦三年預算以官報係政治發表機關印刷物品亦官廳取用故列入國家行政官業支出項下現值諮議局開臨時會交議地方行政經費預算據該局陳稱鈞部所頒册式地方行政經費官業支出第二欵有造紙印刷等局此項官報兼印刷等局似應劃歸地方行政等語究竟應否劃出交議敢電復增嘯印昨奉復電洪嘯電悉官報印刷局本可列地方經費内試辦三年預算旣列在國家預算巳經資政院議定未便更動應俟編製四年預算時改作地方歲出度支部馬印 
[札司通飭各釐卡嚴禁司巡勒取貨物杭州]  
　　嵊縣商會總理周頌南前因嵊邑城鎭各舖由甬江運嵊洋糖屢被經過厘卡巡丁藉口籤樣任意强取具禀浙撫叩請嚴飭卞員禁止等情兹奉中丞批謂洋糖旣已繳捐司巡人等何得任意勒取此等弊端恐不獨寗紹各卞爲然即受害者亦不獨洋糖一項亟應一律嚴禁以維商業仰布政司通飭各局卡委員出示曉諭嚴禁嚴加督率各司巡人等仍有前項情弊立即撤換從重究辦並由司轉行該會知照矣 
[電告洋藥牌照捐之假定數杭州]  
　　浙撫增中丞以度部電查洋藥牌照捐年收數目當卽遵查電復文云前奉電查浙省洋藥牌照捐每年可收銀右干查明電復以便商議加稅事宜等因迭經轉飭藩司禁烟公所會同詳細確查具復兹據復稱各屬牌照捐有係上年春間開辦者有係復秋間開辦者其僻遠地方表册又未送齊欲求全年實收確數一時實難核計查洋藥牌照捐係每兩收捐四分姑就杭寗甌三關宣統二年洋藥入口之數計之共洋土八百十六箱每箱百斤全年約可收洋五萬二千二百二十餘元惟此係假定之數將來各屬全年收數確有若干仍應俟截數後據實開報此外尚有膏捐現章係每兩捐洋一角一分各屬報捐向不分别洋土膏與本土膏洋膏究收若干司局實無從查悉現計上年全數共收膏捐洋五萬六千三百餘元所有各屬扣支各項經費一切在内至十藥牌照捐一項仍俟上年收數截清後飭司曁禁烟公所另行詳報先此電復 
軍界 
[乍浦請練民團之規畫杭州]  
　　乍浦士紳汪蓉第孝廉等以近來外患日亟邊報頻警擬請組織鄕團捍衛海疆等情形條陳各憲已紀昨報專電兹悉原文略稱乍浦南臨大海東北接金山而逹吳淞西南由海寗至省撫錢塘之背通吳越之肘前明築沿海七十二城堡以年浦爲中樞設兵置戍我朝兼營滿漢特派大員節鎭自兵燹後駐防移置省城然海疆戒嚴時烽堠營寨星羅旗布羽檄紛馳尤屹然重鎭也此年海宇义安防營盡撤前年夏竹林諸匪之擾不敢一窺乍浦者賴有水師嗣經官安聯合沿海居民組織鄕團匪勢因之日蹙惟沿海民風强悍鹽臬帮匪勾結爲患出設各坊堡伺隙蠢動近來强隣窺伺警報重疊設遇海疆有事恐内憂外患相迫並進更非徒手挺刀能勝堅甲利兵也治標急策惟有規復民團速成敎練設遇宼警則守望助尚能敵同仇云 
[鄂省自製飛行機出現武昌]  
　　第八鎭工程營管帶官王永泉前曾派往上海參觀法國博士華輪在江灣試演之飛行機船當帶同工學畢業生前往詳細研究繪具圖式回鄂日前呈進鄂督查核時蒙傳王管帶入見再三詢問並令其照式修造以顯鄂軍之技能而彰軍工之名譽刻王管帶己督率畢業生等晝夜從事先修造一模型呈騐聞業於日昨竣工與外人所造者絲毫無異惟飛翔不高不能冲至天空耳 
[電飭鎭關密拿革黨鎭江]  
　　鎭關道林梅楨觀察頃奉江督張制軍電開連接政府密電有革黨在某國私購軍火藥彈多箱不日卽將偷運進口又有革黨數名約於日内來蘇密商要事然後乘火車到滬等語爰即飛電滬鎭各關道嚴密查緝等因觀察奉電當即分飭駐鎭水陸各防營一體嚴加防範毌任該匪黨乘間煽亂致碍治安 
[北洋陸軍糧餉委員之不法直隸]  
　　陸軍糧餉局收發員縣丞吕某對於公事積壓遺失各弊俱全經書記官楊某查覺禀明總辦撤差後乃該員不知自梅竟於某夜三更後到局將司餉官房鎖聳開偷挖銀櫃意欲竊取銀聯單銀簿適茶房走出撞見因喝令茶房開收發房門將公事亂行塗抹茶房見事機不妙急奔對門於委員家告訴於委員聞之短衣趨局適逢吕某竊取要卷兩束走出於委員扭住其辮責令釋卷始行放走次日總辦陶觀察聞之大怒擬專案詳辦并手諭局員從總辦起輪流值宿派司事生書記生各一名陪值以昭重愼 
學務 
[公立法政學堂講義糾葛湖北]  
　　公立法政學堂講義向由學務 
 
 

Page 12

 
 
公所每月補銀十兩津貼今歲添班學生多至四五百餘名講義費日形支絀故劉監督日前提議每學生按月收講義費七百文該學生等聞知大爲不服要求仍歸公所津貼監學阮君持辯力爭現聞各生擬欲上書諮議局請其判决云 
[憲羣學堂開學誌盛貴州]  
　　憲羣學堂原定二月下旬開學繼因租借竹筒井民房爲校舍修理困難改至日前始行開學式學生二百餘人先時到堂届時監督錢青甫與敎職各員率學生謁聖次學生謁見監督敎員次學生謁見職員次學生相見次監督訓詞次敎員任志清演說歷陳人民無法律知識政治能力之害末復勉學生以始終堅定勿蹈行百里半九十之誚次監督率學生撮影次職員敎員撮影遂摇鈴散會 
實業 
[機戸同盟罷工紀聞鎭江]  
　　鎭郡居民織機爲業者不下二三萬人近年荒歉頻仍物價騰貴所得工貲恒不敷日食而各綢號則種種苛刻不稍加體恤故罷工風潮時常迭起去年尤爲劇烈至今年巿面愈壞物價較去年又加昻貴顧各綢莊仍不加體察致各機戸於日昨一律同盟罷工以爲要挾地步不知將來若何轉圜也 
[查估醬園之小風潮松江]  
　　松地義順醬園與角里義盛同爲義善源推抵官欵前郵部派鄒主政來松會同商會及地方官籌商接管之法嗣以該園貨物不多而欠本地莊欵私欵數逹四萬金之巨驟出官中接管存戸以血本所在必致肇事爰由商會勸存戸措繳部欵二萬金將兩園暫頂議巳垂成阮部郎到後大不謂然昨日親入該園查檢貨物詎爲各存戸所聞蠭擁前來面向部郎索提存欵存戸半係婦稚口不擇言部郎大爲所窘倉皇遁去 
[江西南洋勸業會之尾聲南昌]  
　　南洋勸業會江西出品頗得優勝評奬會塲江西館照料一切以主任員程宗洛庶務員程鵬萬兩君爲最得力現查由江寗運回出品尚有各處出品多件除留存陳列所陳列外凡件數較多逐欵送還各處留者另給陳列所收條逐一清理羅羅清疏擬俟唐主政逹劉中翰樹棠到省即禀請勸業道詳請撫憲傳知各府屬出品恊會代表擇日在百花洲陳列所内舉行授奬會以資觀感 
[樟腦廠未便遽准試辦杭州]  
　　職商吳簏生禀奉勸業道批云禀悉該商等擬於嚴州府屬地方集股設廠試辦樟腦係挽回利權權起見自無不可惟前經本道擬就浙江專賣樟腦總局試辦章程詳奉撫憲提作議案事同一律當經詳請撫憲咨查江省本案如何辦法應俟江省咨復奉飭後再行交議自未便遽准商人設廠試辦致與議案宗旨相背惟本案章程規定許民報認股份該商等有心興辦將來如果本案議决施行儘可附股利益均沾届時另行牌示飭遵可也仰即知照 
雜記 
[官塲小艱窘武昌]  
　　湖北各州縣瘠苦之缺甚多官斯土者賠累不堪前督張又襄特在籤捐彩票盈餘項下年撥八萬元分給各瘠缺津貼於吏治裨益匪淺前資政院核議國家行政預算案誤以此項津貼爲調劑之資於　定時卽一律裁去惟此項津貼全恃簽捐盈餘爲主體刻下籤捐票減額盈餘遽少强半當此庫儲支絀之時碍難籌資抵補聞此欵勢欲遵照裁减無可翻異又鄂省候候袜貧員向有津貼一項以班次之大小定錢數之多寡由武昌府經管支發州縣月給十串佐雜月給四串兹此欵亦經資政院核裁由鄂督行令藩司照辦但鄂藩以此項津貼實貧苦人員賴以資生若一旦裁去在公家所省每年僅千餘金而貧員則有生計頓絕之勢情殊可憫擬禀鄂督奏咨免裁並聞此議係余方伯封翁暗中主動蓋封翁從前宫湖北孔隴鎭巡檢以前在省候補境况極難亦曾領此津貼救濟也 
親權小榜樣山東 
　　惠民縣城南大王家莊崔克泰有子毓福年十八甚聰明好讀書請于乃父欲投考第二公學伊父怒嚴禁錮之毓福向學情切勢不能己隨私斷䋲索奔逃及入塲發榜正取十三名伊父知之多方虐待誓不准其入學親友多爲調說兄嫂終日跪懇均不應現聞該生每天赴其生母塋前痛哭不已云 
[禁烟小口舌貴州]  
　　湄潭縣禁烟委員李某日前至抄紙僅地方傳團首安幹廷至庽所謂其境内尚未剗盡罰金若干安不允遂令同行人等拖翻在地笞責數百帶至該縣管押聞安本秀才被責後團民大爲不平將羣起與該委員交涉云 
巵言 
[說疫]  
周官方相氏有逐疫之文。而論語亦云鄕人儺。古人注重疫証如此。乃秦漢以還。歷史言疫癘者甚鮮。西漢絲象之學大興。即螟蟊水旱。悉納之殃祥休咎。亦未見當時廷臣言災異之封奏。偶涉乎此。至瘟疫發生。作何狀態。更。無紀載。祇隋書岷俗畏疫。一人病。闔家皆避病者多死。剌史辛公義令病人輿置州署。與共寢處遂變簿俗云云。所記頗類。現今疫。症其時民人。　巳知。避疫。能預防傳染。矣至涑水通鑑載唐時事。如關隴河北民遭大祲或大兵之後輙。有疫死民人若干疫癘大盛等語。似此禍逮隋唐以來始駸駸轉劇者。而惜。乎吾國。社會史。未能健全。成立偶有一二。第附屬正史之末。今欲攷其傳播之勢毒。禍之源。將安所得爲。依據乎。西人治。黴菡學者。恒言疫毒最易藏伏。而隠見不常。然則吾國此禍流衍。詎亦有蹤迹可尋。而古今載籍殘缺。遂少見及耶。史遷傳記下逮方技雜家。獨發攄推闡當日社會情狀。其識力學術。洵倜乎遠矣。 
雜錄 
[武風子傳]  
武風子者滇南之武定州人也。名恬。先世以軍功官子衛恬以胄子。少學書。巳棄弗學。性好閒不謀榮利。嗜酒。推謀醉。簞瓢屢空。晏如也。凡遊。藝雜技。過目即知之。滇多産細竹。堅實可爲箸武生以水繪其上作禽魚花鳥。山水人物。城門樓閣。精奪鬼工。人奇之每得其雙籌。爭購錢數百。於是武生之交　貧者因以爲利生顧未嘗售也。頗自矜重。一箸。成輒把玩不釋。保護如頭目。或醉後痛哭。悉焚之。醒復悔。悔面復。作然靳。不輕。與人。好事者每。瞯其謀醉時。置酒招之。造必盡。懽酒酣。以火與箸。雜陳。於前面不言。生攘臂起。頃刻完數十。籌揮手不顧。也或於酒中以箸　相屬。則怒拂衣出。終身不與之見。或遇貧士及釋道者。流告以困窮。輙忻然爲之。雖累百。不倦。於是滇之士夫。或相饋遺。以武生箸爲重。王公大人遊於滇者。不得武生箸即不光生固落落儒生耳。未嘗以風子名流賊從蜀敗奔假號於滇。滇士民慴於威。波靡以從生獨匿深菁中不出。賊於民間見其箸異之遍召不得。因懸賞索之。或告曰。曷出以圖富貴。生大笑曰。我豈作奇技淫。巧以悅。賊者耶。偵者聞於賊。繫拘以來至則白眼仰天。暗暗無一語。賊命作箸。列金帛於前。設醇醪於右以誘之。不應。陳刀鋸以恐之。亦不應。賊怒。揮斬之。縛至巿曹。而神色自如。終無一語。（未完） 
[]  
[]  
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
國外新聞 
[美國下議院通過議案]  
　　二十四日倫敦電云據華盛頓電稱美國下議院巳將加拿大交換利益議案投票通過贊成者二百六十四人反對者八十九人 
[美艦隊出游消息]  
　　二十四日柏林電云美國大西洋艦隊枝隊擬於西六月間出游波羅的海並擬順游俄國口岸數處 
[摩洛哥都城被破之風說]  
　　二十四日倫敦電云法國輿情要求政府以嚴厲手叚對付摩洛哥亂事巴黎時報謂政府當毅然以欲爲之事通告列强法國當負大國應有之責任斷不能任令摩國亂民戕害法國之英雄以自貽其羞云又據西班牙京城電稱兹聞特圖安土人謡傳謂摩國亂民襲攻番士都城盡殲摩洛哥戍兵摩王末萊哈菲時已避入法國領事署據巴黎電稱法政府並未接番士都城消息現有英國女敎士四人及番士郵政局長夫人均已移居領事署 
二十五日倫敦電云據巴黎電稱特圖安之消息尚未有確實之証據 
二十四日柏林電云摩洛哥亂事所傳之消息殊相矛盾據西四月十六號内地消息謂摩王大軍頗占優勝又據謡言謂亂民已占據番士都城惟其說不甚可信（以上譯字林報）二十五日柏林電云聞法國軍隊旦夕將占據番士東面之塔薩鎭二十六日倫敦電云英國各報對於法國在摩洛哥所遭之困難均竭力慰之並謂番士都城各國人民之生命現均瀕於危境法國如派兵前往該處當無一國出而反對云 
[墨西哥革黨休戰]  
　　二十五日倫敦電云據華盛頓電稱墨西哥革黨首領馬特洛將軍提議休戰以期議和聞墨西哥總統狄愛士將允准此議云二十六日倫敦電云據鈕約電稱革黨首領馬特洛將軍聲稱我並不主張須使狄愛士總統告退以爲簽定和約之初步二十五日栢林電云墨西哥革黨已與政府商定息戰 
[羅斯佛不欲再任總統]  
　　二十五日柏林電云羅斯佛君宣稱我不願再爲選總統員（以上譯文匯報） 
本埠新聞 
[廣利撞沉美富之警報]  
　　海上慘劇 
二十六日文匯報載稱招商局美富輪船（船主拂洛堡）昨日晚間避霧於愛爾桀島（譯音）附近被該局廣利輪船（船主林肯）撞沉罹災者四十餘人今日本埠聞此消息大爲震動此信於今日下午廣利輪船由肇災之區駛抵上海升挂暗號始得知悉當廣利輪船在金利源碼頭下椗之時本報代表卽登船探問消息知美富輪船於星期四日晚間由厦門啓椗赴流船中滿載搭客及各種貨物當日天氣睛朗至星期五日夜半海上忽起濃務該船戒備一切後仍不停泊至星期六晨六點鐘時迷霧益濃不得已乃下椗洞庭附近之某處星期日霧仍密布傍晚始稍稍减輕該船乃復行啓椗意欲開離新梯浦島峽（譯音）旣而濃霧又起乃下椗於愛爾栽島附近（該島在上海以南九十英里）竭九戒備以保該船之安寗星期日下午五點三十分鐘時突見廣利輪船出現於濃霧之中正欲設法避之詎部署未已來船已撞入船之中央穿一大洞即於四分鐘内沉沒當時兩船之人異常騷亂兩船職員機器司均竭力設法以救生命惟因被撞與沉沒之間爲時甚短故倉卒間難以爲力僅能放落救生艇一隻該船遂沉至九十英尺之深計落海而死者共有四十餘人惟船中之西人均經救出然已盡失所有廣利船之搭客職員機器司及水手人等當時均竭力援救美富船上遭難之人當美富被撞之際大副斯密司君與一管籌人擬往下取救生圈以給搭客不意梯忽缷落海中不能如願管籌人并被浪衝激落海竟至殞命斯密司君由美富互二機器司派麥君冒險救出時有救生艇一艘碎落海中爲舵手及水手一人所據緊攀艇底忽見船主拂洛堡君浮身水中勢正危急彼等乃設法拖之以登該艇龍骨浮蕩水中約一時許始經人救起維時廣利船己將救生艇放下四面覔救遇難之人旋有多人因此得救聞此次遇難兩船中之中國水手均能奮不顧身竭力援救殊足表揚并聞廣利輪船僅於船首稍受損傷云 
[信義儲蓄戸之請求]  
　　提回馬湘伯找給儲蓄欵信義銀行於前年四月間倒閉後疊經儲蓄存戸等分投禀控請向在押之總理尹克昌訊追給領直至前冬除夕始由蔡前道提欵先發六成嗣尹又與鎭江紙廠股東糾葛解省發回而該行總董馬湘伯被各債戸扭送縣署後亦己保出該行儲蓄全體爰於昨日具禀上海縣再請找給儲欵四成兹將禀詞錄下爲儲蓄未清禍首又釋叩求破除情以面定人心而免訟累事竊商等禍遭已倒信義總董馬湘伯總理尹克昌局騙七十餘戸現欵五千餘元借儲蓄之美名爲歛財之妙計嗣經商等疊次將軋帳查出現洋等欵足彀先發儲蓄之理由禀求列憲曁都察院商部咨行江督蘇撫憲查是照辦與在案始獲於前年除夕在縣署先領六成其餘四成面奉縣諭定當補發决不扣折等語彼時商等無不私相慶賀咸以爲利雖無著本則清償此皆仰蒙我賢父母匡掖之功始得令儲民離水火而登袵席者也乃不謂息壤之誓言猶在耳騙案延宕忽之經年迄今四成找發渺無定期惟前日當罪魁尹克昌由省解回之日正該銀行禍首馬湘伯就擒之時凡我儲蓄兼彼有戸莫不欣欣然以爲此案罪人斯得任彼刁狡似可就我範圍矣乃更不謂竭衆 
 
 

Page 19

 
 
債戸三年心力獲之而不足竟由憲台片時釋之而有餘則此後商等及各方面債欵無著千古之下必有定評矣因是連日人心惶惶台水被激僉云馬湘伯錢可通神勢能壓官雖道路傳聞不足憑信難保不因不平等之裁判而起意外之恐慌將來憲台必恐有代人受過之一日也爲此披瀝下情伏乞憲恩始終成全破除情面一面將馬湘伯提回與尹克昌公平訊究一面將儲蓄四成定期發給以息浮言而安生業 
[信義存戸不忘馬湘伯]  
　　且看兩三天内之牌示 
前日午後信義銀行存戸數十人至縣質問開釋馬湘伯之理由已紀昨報昨又紛紛到縣聲言田縣憲將馬先生送回吾等欵項全無著落定欲與田大令結算大令諭曰爾等在此無益馬湘伯係奉道憲傳論發放並非出自本縣之意各存戸遂復擁至道署詰問理由當奉劉觀察傳諭二三天内必有牌示掛出各宜靜候衆始散去 
[鄕民反對築路之舉動]  
　　閘北巡警總局近在江灣火車站至萬國商團體操塲止約長二里有餘闢築馬路一條己塡煤屑未舖砂石詎該處鄕民以警局築路圈用民地均不給價突於前日聚集數百人各携畚鍤將所塡煤屑一律鏟去當由三路五區巡士歸局報告該區副巡官見鄕民人衆勢盛不敢貿然阻止隨卽禀報分局黄正巡官禀詳總局請示核奪 
[鐵路招工之託詞]  
　　吾欲食曾翁二人之肉 
安徽撫台電致滬道劉觀察略謂訪聞近有某國須招華工密令奸商粤人曾某翁某兩人在滬賃屋門懸鐵路公司牌號並由該奸商至被災各屬私招灾民佯爲鐵路招工飢民不察墮其術中務請尊處飭知各屬嚴密拿辦並函請稅司遇有華工出洋隨時禁阻爲盻 
[崴埠禁阻華人入口]  
　　瘟疫之害人 
駐海參崴總領事桂君照會滬道文云案准崴埠俄鈔關總辦照稱奉巡撫論近因中國瘟疫流行延及内地凡來崴輪船搭載華人除頭等客外餘均禁止入口等語並續准照稱查烟台疫症已現凡該處華工槪行嚴禁來崴等因先後准此除就近傳諭各華商輪船公司駐崴帳房遵照並分行外相應備文照會貴道請煩查照轉飭施行須至照會者 
[游歷洋人失竊之疑問]  
　　震澤縣怕事 
江蘇交涉使汪司使移滬道文云據震澤縣禀稱本年三月初六日有西人名麥非恩來署聲稱游歷過境在途被竊行李物件堅請嚴緝賠償語多恫嚇詢其有無護照何國人民何地被竊則多支吾但稱現在居住旅店等候緝賊賠償等語知縣查本地居民言語不通設有事故恐釀交涉是以酌給川資派差護送出境等因前來查洋人未領護照擅入内地本爲約章所禁爲此移請貴道照會領袖總領事轉知各國領事傳諭各洋人嗣後未有護照毌得擅入内地以免交涉而符定章 
[正元莊生財首先拍賣]  
　　去年滬上倒帳風潮大局幾爲牽動幸經中西官紳協力維持得以鎭定惟雖經滬道札飭公共公廨將首先聯倒之正元謙餘兆康等莊股東經理提案押追迄無頭緒兹悉寳讞員與專理倒莊案之關烱之太守以案懸日久亟須擇要歸束特於前日先將正元莊生財各物派差協探一併檢交寳和洋行給諭拍賣共得價銀一千六百五十四兩業己呈磅公廨彚存候核 
[飛行艇飛至租界]  
　　法國技師環落氏本擬於二十五日由江灣萬國賽馬塲駕駛飛行艇飛至租界因事未果改於二十六日舉行至是日下午六點一刻鐘時租界居民望見飛艇由東而西而南旋又往東回北環繞一週約歷二十餘分鐘一時街頭巷口及空曠之處莫不人山人海引領而望爲之贊嘆不置 
[滬城體操會續招會員]  
　　滬城體操會第四届招收會員簡章業已擬定照錄如下一命名本會以保護商業全恃商家團練因聯合滬城團體習練操法之畢業後請道憲給憑送入商團公會第一屆第二届第三届巳辦有成效本會爲商團之一部故名滬城體操會二宗旨奮發精神健康身體養成軍人資格冀爲滬城防禦保衛閭閻三操塲以沉香閣内外二操塲爲小操塲以九畝地爲大操塲四辦法先習普通操法後練兵式畢業後爲地方出力由官長給奬五資格年在十六歲以上有職業安本分品行端正素無嗜好而識文字者爲合格六會費入會時先收入會費洋一元七會員以百人爲限八職員本會公舉地方紳董爲會長舉定正會長一人副會長二人會董數人由商團公曾考取隊長二人帮敎二人幹事八人書記一人會計一人庶務一人調查二人九期限速成科以半年畢業十時間每日清晨操練二時以日晷之短長定時刻之早晚總以無碍操員之職業爲度十一入會須由商家介紹取具保證書或會員介紹十二服色操衣自備（須照本會向章一例）十三會所在新北門内舊校塲九十二號爲休息處十四報名限至四月底截止 
[紗廠女工吵閙之結局]  
　　楊樹浦又新紗廠司事孫岳瑞控女工 
 
 

Page 20

 
 
葛李氏錢徐氏丁錢氏王錢氏等聚衆罷工並到廠吵閙行兇等情昨由捕房將該氏等併解公共公堂請究孫投訴前情訊之氏等供稱因向索工資無著與之口角並不聚衆罷工亦未吵閙寳讞員商之英康副領事以該氏等不應聚衆滋閙著各押女所十天所有工資著孫送廨以便於卽日午後一律照給孫唯唯而退 
[地保賄縱逃婦續誌]  
　　榮惠春在滬南自治公所控告滬西金司徒廟附近地保徐連生得賄縱放逃妻黄氏等情業由裁判所派差恊同包探陳永康將徐提押靜安寺捕房昨晨解送公共公堂經寳讞員會同英副領事康君訊悉前情判交來差帶回歸案訊辦又一訪函云向操洋貨業之無錫人榮惠春之妻黄氏僑居洪生馬頭今春被無賴朱金華誘逃無蹤旋於二月杪在西鄕法華鎭尋見將欲扭控該處捕房適於中途遇見二十七保地保徐蘭堂佯爲解勸賄縱脫逃榮卽控由裁判所飭探至靜安寺捕房恊提該保之夥徐連生解由陳裁判研訊榮供朱之住處與該地保住宅相近是以被縱求請究追徐連生供被該保之妻縱去與小的無干求宥判押候一星期交到朱金華及黄氏候再訊核 
[戚太守就商要事]  
　　松江府戚升淮太守日前由南邑順道蒞滬禀謁滬道面陳要公旋以川沙自治風潮爲首滋閙及附和作亂之人大半竄匿他處曾經分飭所屬設法訪拿己由南匯縣先後捕獲數十名研詰不認迨經太守親訊亦無實供聞内有牽累者數人曾經上台飭知浦東同人會各紳查明申覆迄未定奪昨日太守特至自治公所與總董李平書面商此事未識有無頭緒 
[船戸盜賣漕米續紀]  
　　滬南振新米棧執事瞿慶善將承運浙江桐鄕縣漕米之船戸陳竹卿及駁米船戸張和尚扭至裁判所控被中途舞弊將米一百餘石賣於閔行川沙及上海協和槽坊福興米店請爲究追曾經裁判員集訊確實判陳同夥邱在金董開生等收押候補提收贓人再行訊究兹由桐鄕縣禀奉浙江海運滬局總辦函請上海縣飭提懲辦昨日田大令己飭差持票至裁判所請爲移提歸案訊理裁判員諭候飭傳原告至案質明定奪 
[學生熱心救災]  
　　郵傳部高等實業學堂鑒於江皖飢民慘狀日前己减膳三天　得洋二百餘元作爲振濟現各學生以災區浩大籌振愈多則活人愈衆續請减膳一星期以襄義舉噫若該校者誠學校中之有慈善心者矣 
[兩案嫌疑盡釋]  
　　金琴孫遇仇被害案内之嫌疑犯王三業巳訊明准其釋放嗣因與怡和洋行控告黑炭六子等串竊德和輪船上值洋六千除元之大小土及羽綢各物一案亦有關繫未經釋出昨由捕房將王解至公共公廨經孫襄讞會同英翰副領事訊明王與此案並不相干遂判當堂開釋 
[緝獲嘉興逃犯續紀]  
　　法捕房包探在新租界緝獲嘉興縣逃犯已紀前報昨由捕房將該犯夏忠標張老方項阿多周昌法李忠發等六人解至公堂請究旋由該縣來差呈交賞給包探洋一千七百元由公堂轉存捕房聽候賞給旋據張供小的起意圖逃是實惟求寛宥夏陳同供俱爲盜案監禁與張同逃項供在嘉善縣境犯有盜案寄禁嘉興縣監周供在海鹽爲鹽梟案發被禁聶司馬得供即將該犯等併交來差帶回歸案訊究 
[紹介新著]  
　　心理學一書于各科學中至爲沈悶然爲敎育者之必要所以助敎師之啓發引學子之憤悱其功用諒非淺鮮蘇州汪君炳台近以問答之體裁說明心理學之槪要昨承惠贈一册簡明淺顯洵足益人神智用誌數言以誌欽佩 
[城内]  
扭控賊黨○陳義芳同七舖地甲扭送竊賊石金生至一路巡局供稱本月十九夜被賊撬開門戸竊去蠟燭台一對計重十五斤銅元二百枚制錢千文洋夾一只今始查悉係石金生之同黨朱阿福龔阿六二人所竊請爲究辦判石收押候緝提朱龔二人到案核辦所有贓物據稱質在某典着失主自行贖出再核 
細故衝突○莊家弄站崗巡士周梓雲在途爭毆之姚耀春帶至一路分局姚供在大東門外火腿店爲夥停歇後托殷金龍代找生意旣已成就因小的有事遲延數日未去今在途遇見殷竟不問情由辱罵揪扭將小的手指咬傷當有柯姓爲証德巡官以事甚細微均有不合如再爭毆扭局究辦 
道批三則○申蘇錢業志慶莊等禀批候咨請浙江藩司轉飭烏程縣查封備抵候復到飭知蘇守亷禀批據呈滑稽畫報樣張略閱一過欲以之開通民智裨益社會尚須再求進步應將該報改良後並遵照報律第十四條聲名不得揭載詆毁宫廷之語淆亂政體之語擾害治安之語敗壞風俗之語另行呈請核辦所請暫毋庸議安和祥等禀批此案現經本道呈奉農工商部抵示應准如呈辦理等因候照案行廨責成茂和興等照數兌付可也着即知照 
道轅記事○升署提右營守備王春福 
署提右營城汛張煥文昨均到道禀知即日接任江北淮揚公所副董鄧梯雲到道禀見鈞和兵輪管帶馬廷樹禀知赴崇寳沙照料奉天運來難民換輪回鄂道轅譯員陳世光奉論飭赴崇寳沙彈壓奉天運來難民轉送回鄂前常鎭道署帮辦刑名洋務幕友屠居義到道禀見 
[南巿]  
推出不管○法租界輪飛車業公司經理人馬福祺因司帳周鶴生至裁判所控告西門外寵興茶肆主宋慶咸担保王培德承租包車二十部被欠租洋三千四百餘角延宕圖賴並吞沒包車五部另物多件求請究追昨經陳裁判傳到宋王二人研訊王供並未欠租裁判官以兩造各執一詞且除保人之外原被俱住法租界因着馬將二人帶出自赴法公堂控追 
船戸負欠○源豐洋貨店執事單霖偕保昌煤油棧夥朱金山扭南匯六團灣航船戸吳尚舟至南區控被虧欠貨洋六十餘元將船扣住仍不料理當由該區解至裁判所由陳裁判訊問吳供認欠洋囑實判交保先繳洋二十元餘限端陽節中秋節分期料理 
何能减少○永泰米行夥唐咸寳在裁判所控告吳淞吉盛米店主周紹甫執事陸潤卿於去年欠去洋二百六十四元刻因閉店置欠不理等情業奉派差至該處警局移提到案由湯裁判研訊周等承認欠洋惟求酌减判一併交保先繳洋一百元餘限四月底還清 
[閘北]  
男孩待領○男孩馮永林年十三歲係洞庭東山人前被匪徒拐來在滬寗火車站被捕查見帶入捕房解送公廨判　四路分局留養在案迄已半月無人認領昨奉蕭正巡官諭送棲流所留養待領 
形跡可疑○陸阿通前晚手携銅水烟袋兩只行經閘北巡士見其形跡可疑拘入四路分局昨經蕭正巡官提訊據供因欠揚阿興借洋一元無力歸還故向陸阿寳借得烟 
 
 

Page 21

 
 
袋兩只意欲質錢是實判還押候查再核 
崗巡獲賊○吳阿金　晚在某姓門前行竊東洋車上鐵器被崗　查見拘入四分路局經蕭正巡官訊實判押一天 
[英租界]  
禁錮拐匪○徐萬甫拐匿楊月高之三歲男孩海順由揚報告捕房昨將徐異同居人蘇學四一併拘解公堂訊明判徐押西牢半年蘇押三天 
是否盜黨○吳毛毛身帶利刃及警笛等物深夜在馬路行走被捕查獲昨解公堂請究據包探禀稱吳係行刦震澤縣境某姓家之盜黨判押候查明再行訊核 
官媒疏忽○江北男孩戴和尚年六歲在途徘徊不辨路徑由捕送請公廨發交官媒看管在案昨晨解訊時該孩忽然逃出當由官媒將情禀明中西官姑寛免究 
雉妓拉客○雉妓陳桂喜周月紅在途拉客昨由包探將兩妓併解公堂訊明判各押女所二禮拜示儆 
瘋子胡閙○楊義昌報關行夥奚阿金因患神經病在馬路上胡閙由捕帶入捕房昨解公堂請示旋由楊惠記禀請送往棲流所醫治愿貼醫衆中西官准之 
枝枝節節○江連棠控馮子安吞沒米洋一百四十元等情昨經公堂訊明另有欠欵紏葛着馮先還原告洋九十元餘着邀同公正人清理如理處不明　行控請傳訊 
分肥結果○李阿金日前拾獲西人遣失之鈔票洋三百元被其戚王貴先知悉向李分肥洋十元業經捕房查悉將李拘解公堂判將所拾鈔票洋給還原告李於釋出後心不能甘控請捕房於昨日將王解廨訊究判押十天示儆 
違禁受罰○嚴有源劉阿寳均住虹口東有恒路因私設烟榻售烟被捕房查獲於昨日將兩人併解公堂訊　判歲劉各罰洋十元充公如無力繳洋改押一禮拜 
偷竊耕牛○陳雲生昨晨在江灣附江竊得鄕人汪宣邦之耕牛一頭牽過租界被捕查獲昨解公堂訊明以事出界外　將人贓併送寳山縣訊辦 
容留幼女○虹口粤妓院　婦劉阿瑞因容留幼女王阿鳳昨由包探將該鴇與女併解公堂請究判女暫留濟良所劉鴇押候查明於禮拜三訊核 
違背堂諭○王金榮控沈炳臣騙銀等情昨由捕房將沈拘解公堂經中西官查察案卷以前已諭令交保限繳不應違背堂諭着沈交差候晚堂訊核 
洋員回國○英美工部局副總辦麻經醲君請假半年回國約期西歷十月間旋滬所有日行公事業經董會議暫倩總巡捕房内辦公之茅鼎君代庖 
行兇罰洋○匯山捕房四百七十一號落差華捕童餘三控張阿榮與妻王氏無端行兇昨經公廨中西官訊係口角起　惟張夫婦不應行兇着罰洋二元充公 
[法租界]  
庖代有人○大自鳴鐘總巡捕房副捕頭馬來克請假回國曾誌前報兹悉所遺之差由麥總巡遴委曁管安南巡捕之捕頭記利西庖代 
馬夫倔强○馬夫劉九培停車浦灘由西捕喝阻不服且無車照因即扭入捕房解送公堂請究判罰洋十元充公 
料理房租○新興客棧主張耀良因欠新瑞和房金四月經公堂傳到張子押交伊父料理如違將棧發封在案昨張父投稱已與收租人商妥先交二月租金餘再限期料理聶司馬以原告未到判張子開釋張亦交保釋放候再查核 
[美租界]  
自不經心○鄭渭蜸和乘脚踏車至乍浦路與某西人馬車互撞致損脚踏事輪旋即同赴捕房捕頭以鄭自不經心斥退不理 
洋人胡閙○　有無業洋人甲乙兩人以呢大衣一件向西華得路錦興押店硬押洋十元與店夥胡閙不休由捕併送捕房經捕頭申斥數語從寛開釋 
因何不放○住居西華得路二千二百二號之董阿生昨至捕房報告其妻及二歲女孩前日被妻母領去往領不放請爲查核捕頭准之 
借貸衝突○趙阿　陶　桂昨在茂海路因借貸起釁口角相毆由捕併送捕房經捕頭詢明情由從寛斥釋 
吞沒存欵○粤婦梁陳氏昨扭花寳玉至捕房控被吞沒存欵捕頭以　關錢債飭赴公廨禀控 
海上閒談 
英租界四馬路。游人薈萃之處也。而入夜則尤盛。一般人力車夫。爲兠攬生意計。宜無不聚集於此。然而非租界章程所許也。旣不許矣。則在差各巡捕。自宜隨時干涉。勿使麕聚。乃始則熟視無睹。及至愈聚愈多。見有數十乘或百餘乘矣。始出其不意。持棍追逐。亂敲亂擊。以各車夫之挽車奔逃。此衝彼撞。前仆後躓。爲快心悅目之事。然而行者旣有碰撞之虞。居者亦受喧擾之累矣。况夜必四五起。聲如鼎沸。勢如潮湧。苟非雨夜。未嘗有所。間斷。詎不有碍公安乎。吾願操巿政者有以善其後。 
 
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[海軍部會奏遵擬海軍部暫行官制摺]  
奏爲遵擬海軍部暫行官制謹列表繕單恭摺會陳仰祈聖鑒事竊前籌辦海軍事務處會奏釐訂海軍部暫行官制大綱一摺内稱呼司科處科員以次各員額曁一切詳細章程應由新授海軍大臣等會商憲政編查館另案奏明請旨辦理等語宣統二年十一月初三日奉上諭立國之要海陸兩軍並重前因釐訂官制欽奉先朝諭旨海軍部未設以前暫歸陸軍部辦理嗣有旨派載洵薩鎭沐充壽辦海軍事務大臣復派載洵等前赴各國考察一切籌辦漸有端緒兹據載洵等會同憲政編查館王大臣奏擬訂海軍部暫行官制大綱列表呈覽一摺詳加披閱尚屬周妥自應設立專部以重責成所有籌辦海軍事務處著改爲海軍部設立海軍大臣一員副大臣一員該大臣等務當悉心規畫實力經營以副朝廷整軍經武之至意至應設之海軍司令部事宜著暫歸海軍部兼辦餘著照所議辦理等因欽此臣等跪聆之下欽服莫名自奉命以來卽就前籌辦海軍事務處原摺表按照目前海軍部辦事情形並參考外國海軍軍令部規制詳加擘書總期因時變通以盡推行之利統籌兼顧以規進步之程查原表所列軍防司分設偵測銓衡兩科其銓衡一科掌管各省水師人員補缺事項與原表軍制司考核科所掌水師人員考績事項實屬相承今擬將銓衡科改隸軍制司以歸簡括所餘偵測一科查其掌管事項與外國之水路部大致相同外國水路部係獨立機關惟現時中國海軍規模尚待推廣自不必仿其獨立之制致涉鋪張然測海製圖實爲海軍重要事件亦不可不預立基礎以圖擴充今擬將該科改隸軍學司所有一切偵測事宜照舊責令經管並隨時察看情形添置測量海道器具印刷圖籍機件以期逐漸推廣俟規模粗有端倪再行另案奏明請旨設立局所專司偵測事宜銓衡偵測兩科旣分隸軍制軍學兩司則原設之軍防司自應裁撤又原表軍學司調查科其所管事項多與謀略科相承今擬將調查科裁撤所有原管事項歸併謀略科辦理又原表軍制司器械科其所管事項多與製造有關係今擬將該科改隸軍政司此外各司處旣分科任事復設司長計長等員以總其成則原表所列司副副計長等員亦擬一併裁撤以一事權至海軍司令部查係掌管國防用兵等事務責任綦重臣載洵等自當懍遵諭旨督飭所屬人員認眞籌畫切實經營以仰副朝廷整軍經武鞏固海疆之至意兹謹將各司長以次職員應以何項官階補充及其職掌事項分别擬表繕單進呈御覽如蒙俞允即由臣載洵等欽遵辦理再此次所擬員額職掌係按目前情形暫行擬訂如將來尚有應行斟酌損益及按照各部官制通則應歸一律之處由憲政編查館會同海軍部請旨遵行所有遵擬海軍部暫行官制緣由是否有當謹恭摺具陳伏乞皇上聖鑒訓示謹奏宣統三年二月初九日奉上諭已錄（表　續錄） 
[學部會奏議覆法律大臣奏法律學堂乙班學員改官辦法摺]  
奏爲遵旨議覆恭摺會陳仰祈聖鑒事上年十二月二十四日准軍機處片交欽奉諭旨管理法律學堂事務大臣沈家本奏法律學堂乙班學員畢業酌擬改官辦法一摺著該部議奏欽此原奏内稱法律學堂乙班學員改官辦法前經憲政編查館法部具奏均奉旨依議欽此兩奏所稱免第一次考試较法大致相同惟憲政編查館原奏於八品以下及未有官職者則曰學習於原官在七品以上者則曰改用因文見義改用二字似是就併免第二次考試而言　所謂法部查照學部原奏以相當司法官改用與甲班一律辦理查學部奏給甲班學員奬勵本係按照原官請奬是以法部酌擬甲班改用辦法卽由各員旣得之奬勵從而改用相當之法官至於嗣後畢業學員學部已聲明不再照原官請奬則對於乙班所謂以相當司法官改用者自係就其原有底官而言甲有陞階乙無陞階此中己相逕庭而於八品以下及未有官職者業許其免應第一次考試驟陞爲七品實官是曾無按官給奬之明文而巳受奬予陞階之實惠若七品以上人員但就原官改用是即較諸同班亦枯各異查憲政編查館奏請頒布法院編制法以此項畢業學員爲司法官之正格我國風氣願爲行政官者多願爲司法官者少使非於已成之才多方誘掖恐司法前途終無發逹之可期擬請將乙班畢業考試及格各員除給予副貢出身外其原有官職在七品以上考列最優等優等者各就原官應陞之品級專以相當之司法官改用考列中等者按照原官改用甲班改用法官並免第二次考試乙班事同一律擬請並免第二次考試仍按各員畢業考試等第分别奬以應陞之品級查照法部酌擬甲班改用辦法循案辦理等語臣等查憲政編查館議覆御史石鏡潢摺内開將來各項考試任用章程實行之後凡屬官吏必經考試而後任用新章一行舊制立廢從未聞有以格於新章未獲舊日之優奬致歎向隅者該御史所請該學堂乙班畢業比照甲班請奬應毌庸議至法官考試實行伊始合格者少未足以應急需而京師法律學堂畢業所試科目較之法官考試爲多則及格人員凡八品以下及未有官職者均可免應第一次考試由法部分發各廳學習其原有官職在七品以上者仍由法部查照學部原奏以相當之司法官改用與甲班畢業生一律辦理等語是法律學堂乙班畢業不得再行比照甲班辦理憲政編查館原奏中早已切實聲明（未完） 
來件 
[浦東同人會公推姚文枬等調查川沙閙事情形報告書（續）]  
調查員在龔鎭茶館有人論述某日官下鄕轎夫跑得叫苦連天某書辦謂之曰現在官亦弄得無法汝等只好熬熬苦再不要想草鞋錢酒飯錢云云怨毒之深頗可想見故苛捐之謡諑非有烟賭竊窩等一船宵小爲之鼓吹不能如是之散佈周遍非有女巫素黨爲之傳染不能如是之浸灌深入非有書差保甲等人爲之搆造不能如是之附會巧妙蓋議案必呈報官署而若輩消息靈通巧於附會故因禁羊踐踏青苗而爲羊捐之說因捐乳牛案而爲耕牛統捐之說因禁止碍路刷布案而爲機布捐之 
 
 

Page 27

 
 
說因查禁大護塘南北浮厝案而造爲停棺一具要捐若干之說因調查學齡兒童及戸籍法須報生死而造爲生下嬰孩也要出捐之說諸如此數不一而足甚且實行之期限議决呈報之月日不難一一言之非但愚民易信且使略有知識略能考察者亦覺非盡無因而無一不捐四字又足使良民人人恐慌人人有仇自治之心其處心可謂至毒者矣調查員到唐墓橋時暫憩天主堂堂僕爲述俞公廟肇事後有廳書到廟集衆演說謂廳官舉辦新政實非出於本意因被紳董逼迫不得不然爾等但拆毁此處公所仍屬無用必須將城内至元堂總根掘起方能全數剷除浄盡云云此爲禍亂旣發以後公然布告之言而禍亂未發以前之秘密散謡亦卽不難想見此皆調查員對於苛捐一節仿求所得之眞相也至於沿路口碑雖則詬病苛捐而並無指明名某議員某董佐而詬病者惟俞公廟中人言語中指怨吳鄕董青敦茶館中人言指　徐鄕董王鄕董然但怨其苛捐而毫無一語說其有何劣跡小灣茶館有爲奚念修稱怨者謂此人向來出門敎書去秋回里專辦學堂實係本分好人合慶茶館多數人爲顧董事稱寃謂爲再好不有的人但因其店司禁阻敲鑼致觸睚眦之怒云云又謂此處開辦學堂極感楊公恩德他日勿論先是窮人家進去讀書不取分文倘若進私塾每兒讀三四年非十餘元不可今被拆毁實屬害人不淺云云此外毫無所聞可見各議員董佐外面毫無不好的聲名此因調查而附述所聞者也竊思川沙自治成立最早辦事亦最認眞爲吾會所公認此次禍變卒發舉數年來之經營一旦蕩盡實爲吾會中最可痛之事竊意禍變如此劇烈必有一二不肖議員董佐隠爲釀成乃事後澈查癥結盡見而各議會之所論列各董佐之所報行無一不可質天日殊非初念所及料且從前之辦事實心更因之而大白此又爲吾會中至可喜之事辦事人才亦經數年以來練習組合而成一旦受非常摧折心志易灰團體易渙附近一帶亦必受此影響此又吾會中最可憂之事經一番磨練增一番閱歷此後自治操心慮患賡續進行必能較前更有起色成爲最完備之自治爲他處模範此又爲吾會至可希望之事因其所可喜防其所可憂以求逹其所希望而恢復其所喪失此則吾會同人所共有責焉者也是以調查員之意謂宜開一特别大會發布調查情形詢謀全體會員確定統一之輿論以明是非確定善後之方針以决進行互相勸勉互相淬厲凡川境議員董佐經此奇變正當因此加愼不當因此灰心正可因此作新不可因此却步此外同人除各自盡力於本鄕土自治外更當念患難同舟之義協力贊助同心共濟實爲目前最要之事至川境之艮民飽受蠱惑應如何盪滌清楚開導明白其莠民旣屬不少應如何設法安插箝束感化卽於大會研究討論求一諦當辦法此又事不宜遲者也若夫苛捐結怨倒果爲因之誤應否辨明重懲首要從速結案之策應否陳請此皆本會對於官長之事應由會長酌定或交職員會公决調查員初無定之意見謹此報告（完） 
小說 
[言情小說投海孤兒（五十六）]  
斯時水手輩聲復微縱。而較前已大異。不復囂喊。馬利亞欵欵言曰。諸公頃巳語我。苟今日有人拯我者。必爲諸公所稱許。蓋此密司脫愛力森者。旣爲拯我之人。而又絕無一毫之私意。誠爲不可多得之英雄諸君苟欲力格愛力森之行事諸公無寗死我。且吾尚有一言。欲問諸公吾購得紐約之船劵。而此迦麥斯東乃載我往墨西哥。在例應載我往紐約乎。往墨西哥乎。此言乍出。卽有一人答曰。當以載往紐約爲是。此人語己。復有數人和之曰。汝言當也。馬利亞曰。聽諸君直道之言。似乎密司脫愛力森非叛人矣。密司脫愛力森之意。亦第欲載我往紐約。安有他意。諸公果能聽我之言。吾必於舟抵紐約之日。以微資酬答諸公。每人百鎊。諸公固不貪此。而吾亦無敢爽諾。語旣倩笑美人雙頰之上。暈以旋渦。爲狀逾形其媚。目光閃霍。有同黑夜之行星。烟視曼睩。美乃無藝。夫以絕代之麗人。出其姿態。一噸一笑。直可以驅駕天下之英雄。矧此水手輩强半皆縱酒冒色之徒。見此清華妍妙之風標。安能漠焉無動。人人皆引。目張口。如中電氣。目光之視線。直趣於馬利亞之一身。不期而生其敬慕之念。即使馬利亞出言謬。也衆人亦將以温婉之語答之。决不肯拂此美人之意。而馬利。亞植立。稠人中。發言侃侃。詞直而理壯。亦至爲衆人所心折。且名爲水手决無不嗜金錢之人。彼之所以棄妻子。任航務。冒險而行海者。亦正爲金錢主義。而來。聞馬利亞將於舟至紐約之後。大賚舟人。每人百。鎊夫以百鎊之金。安云非巨。此輩水手。非恃無金。且有終其一生。未見百鎊之金者。一聞馬利亞之言。人人眼中。似見金錢羅列。燦燦作黄色。狀至可愛。又耳中似。聞金錢之聲。鏘然。作响於是貪心大熾。人人爭面馬利亞曰。今吾輩必送密司至於紐約無復疑義。馬利亞大悅。鞠躬謝曰。謹謝諸公諸公果善人也。迭克。司聞之。垂首微。嘆知結婚之局已矣。 
來函 
[常州北門外旅滬同人來函]  
敬啓者二十日貫報登有南巿振巿公司（即新舞臺）經理人徐芝庭遣丁孫阿大扭木工陳福堂至工程局裁判所控稱去年憑陳介紹出洋一百元娶常州女子孫氏爲妾一節此事業由孫氏母兄來滬具禀申訴蓋徐芝庭原籍宜興家中舊有妻妾二人自數年前虧倒常州義源木行洋四千元暗地挾貲來滬投入新舞臺充當經理不知因何又復昧良突於去冬勾通常州木工連福堂（即陳福南）以妻亡乏嗣待續向常州北門外望族孫姓家用三代庚帖串聘孫女爲妻（其中串騙詳　具見孫氏禀中不贅）當時孫姓以齊大非耦爲疑徐復偕陳親至鄕間自稱現充新舞台總辦與總理沈縵雲爲換帖弟兄財勢非常等語而孫氏又以陳福堂誼關戚串人復者成乃允其請迄去冬十二月初送女至滬涓吉交拜成禮機關仍未識破忽於今正其妻妾問信先後來滬此事始一一敗露今孫女以家世清白無端受騙作妾且受其妻妾種種凌虐死不甘心而徐芝庭亦自知罪犯重婚串良作妾兩罪合併無可諱飾不得巳扭陳控案以百元價買爲先發制人之計其實庚帖具在圖賴無從刻已經官一經對質自不難按律定罪以警淫兇惟新舞台名實俱隆竟有此等敗類混入假借名義哄嚇鄕子（自此事敗露後孫氏母子向伊理論伊復假沈總理之名作種種之威嚇刻亦由同鄕等將此事訴知沈總理縵雲始知徐之言悉屬假借）此則我旅滬常州北門外同鄕所不能不代爲申剖者也因見報載有美實之處除由同鄕而訴裁判所請爲提案澈究當蒙允許外爲再撮叙大略至祈貴報登入來函一門以昭核實而援良懦至紉公道 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
