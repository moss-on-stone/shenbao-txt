# 1903 - 159 - 4910830

 

Page 1

 
 
[新出歴代史事政治論] [  點石齋啓]  
　　科舉攺鄕會試首塲試以中國史論是非胸羅全史學識閎通决不能於塲屋中拔幟制勝然不博觀古今名人論史之作則識見或不能恢擴而思議筆力恐亦不能縱橫馳驟卓然成家是編係江陰南菁學堂松江融齋精舍諸高材生分輯依涑水通鑑始於三家分音下迄有明上而朝綱國政下而吏治民生凡經名儒碩學抒爲偉論者無不刺取編錄梟書數百種得文數萬篇搜羅宏富抉精嚴誡乙部之鉅觀非徒科塲之槖鑰已也付之石印現已出書　訂二十八本定價洋銀四元八角總經售處申報館及申昌書室愼記書莊其餘各書坊均有寄售 
[重印雙璞齋四書五經義大全第二批出書廣告] [  圖書集成局白]  
　　　八股攺試經義承學之士驟遇更張輒以師承無自爲慮此次各省榜發所刊第三塲闈作頗因　　有乘致爲有　者所訾議况現在各省歲科試經義　爲首塲苟非出色當行尤未易破壁飛去雙璞齋主人嘗謂作經義之法疏解　經當用說義正義之例徵引史鑑兼及時事當用衍義講義之例爰取古今名懦碩彥經義諸作彚而選之題有未備則敦請通材博雅分任操觚搜採富而抉擇精迥非巿上所售者可比現由本局用新鑄鉛字排印成書都計五十六卷爲文三千篇流布藝林爭相購取所印首批業已售罄現印第二批裝訂十六厚本價洋兩元八角欲購者請速臨申報館購取可也 
[美儒李佳白先生講義]  
　　溯自希利尼意大利二國開　以來已歴二千載有餘矣其地彼此相毗連其國皆依近海岸惟意大利爲歐洲六大國之一希利尼僅區區彈丸之小邦今試言其政治之異同以與學者參考焉一曰地土人數希利尼地土僅得意大利五分之一意大利人數多於希利尼十有五倍此二國地土人數之異也二曰前代史記古者希利尼原爲民主之邦其後爲墨士登大羅馬土耳其等國相繼統轄者凡二千一百餘年其立爲自主之國僅距今七十五年耳其京都名曰雅典實文人學士所薈萃若意大利之先卽羅馬其京都卽羅馬城數百年之間羅馬與意大利各處皆爲民主之邦　一千九百二十五年羅馬爲一大帝國前一千六百餘年羅馬分爲東西二國旣而西羅馬國爲歐北夷人所滅又降而至前一千四百餘年以至前九百餘年其地分數小國各自轄治無何國權漸替又屬他邦於是有屬土耳其與日耳曼者有屬西班牙與奥大利者直至前此三十年始自立聨邦之意大利國　羅馬城以爲都威聲遠震此二國前代史記之略同也三曰近代人情希利尼學問道德迥不如前意大利人亦不逮古羅馬國今雖有權而較遜於英法等國此二國近代人情之略同也四曰國主希利尼有王意大利亦有王惟希王係丹王之親子意王卽意人所承襲　意王之權力大於希王意王之爲人勵精圖治此二國國主之異也五曰議院希利尼自七十五年以來意大利自三十餘年以來皆有上下議院論其國政然二千年前希利尼與羅馬二國早有議院之制惟古未盡良善而今則瑧美備耳此二國議院之同也六曰民權古者希利尼羅馬二國民權甚小今則希民可自舉人以辦其事其權之大可知意大利民亦然惟意民識字者少其才學不及希人故其民權亦不及希人此二國民權之略異也七曰自主之情前一千餘年希利尼羅馬二國皆無自主之權而數十年前忽起而立爲自主之國與各大國會盟立約此二國自主之略同也八曰聨邦之情向者希利尼原分數城一城卽謂之一國今則合而爲一建都於雅典矣意大利原分十數邦各邦悉有邦主今則合而爲一獨立於歐西矣其分也國爲之敗其合也國爲之興此二國聯邦之略同也九曰債累希利尼於七十五年間國用浩大借貸洋欵不少故英法派人至其國掌度支意大利於三十年間國帑用罄多借英法德欵無計償還歲納利息厚稅其民此三國債累之略同也十曰教務希利尼自一千六百年來有東天主教意大利自一千六百年來有西天主教惟意大利雖以天主教爲國教而意王　教皇頗不相能兩不謀面此二國教務之異也總之之二國者政治雖有異同而皆能於沈淪顚沛之中崛起而爲自主之國其毅然自立之槪誠有不可及者抑意大利氣象鼎新國景繁勝中國有志之士盍一游歴以增識見而拓胸襟乎 
[本館接奉電音]  
　　昨日午前京師飛電傳來上諭二道敬謹譯登○五月十八日内閣抄奉上諭京師雨澤稀少前經設壇祈禱尙未渥沛甘霖寔深焦盼允宜再申籲禱本月二十三日朕親詣大高殿拈香覺生寺著派禮親王世鐸時應宫著派順承郡王納勒赫昭顯廟著派貝勒載瀛宣仁廟著派貝勒載濤凝和廟著派貝子溥倫同於是日分詣拈香並派恭親王溥偉詣黑龍潭拈香派睿親王迥斌詣白龍潭拈香欽此同日奉上諭河南補用道趙爲豐著發住四川以道員卽補欽此 
[宫門抄]  
　　五月初七日户部正藍旗値日無引見安徽巡撫誠勳到京請安松公假滿請安吳筠孫增厚預備召見慶王續假五日裕德請假五日召見軍機及吳筠孫增厚誠勳○初八日禮部宗人府欽天監廂藍旗値日内閣引見二員正黃漢十二員正白滿九員健銳營二十六員惲毓鼎楊捷三由河南回京請 
安興伯假滿請安鐵良誠勳英麟延曾預備召見肅王請假五日堃公續假十日禮部奏派稽查中左門 
派出伊立布召見軍機及鐵良誠勳英麟延曾初九日兵部太常寺太僕寺八旗兩翼値日無引見河南道曹福元謝恩兠欽稽查中左門覆命太常寺奏派視看牲隻派出莊王崇勳上虞備用處奏派　選官缺派出孚琦壽耆召見軍機派出繙譯閱卷景灃清銳○初十日刑部都察院大理寺侍衛處値日無引見志公假滿請安振貝子那桐由日本回京請安陳璧前赴　　縣迎請鐵牌請訓振貝子謝授領侍衛因大臣恩那桐謝授户部尙書恩持　愼謝署户部右侍郎恩張之洞盛桂崇啓預備召見承 
 
 

Page 2

 
 
燕請假二十日景恩請假五日鐵良謝會同京旗練兵事宜恩召見軍機及張之洞振貝子等 
[電傳宫門抄]  
　　昨日午前京師友人專電告知本館云五月十八日皇上召見軍機大臣及錫良英麟濮子潼 
[譯美報論俄約事]  
　　美國地列賓日報云俄國迫令中國批准約章八欵大旨將使中國無治理滿洲之權别國亦失滿洲之利駐京俄使向慶王稱此約一日不畫押則滿洲一日不退兵慶王力拒之而俄人反喜蓋八欵皆存有深意無論中國允與不允滿洲終非復中國所有也且除八欵之外其中詳細義理亦未向中國解明政府諸人雖甚焦灼而力弱不敢置辯日本伊藤侯曾與秉國諸巨公密議其詞旨外人　得而知然通國　章極形憤激今海軍雖已籌備而政府之意尙未明宣華盛頓某報言滿洲之地只因商務利益遂使英美日互相牽涉俄人撤退滿洲之兵期在本年九月雖俄使加思尼屢云滿洲易於生亂意欲先行布置以免復見一千九百年之禍又言此事於美國利益無　然有商務交涉之各邦現皆極爲注意惟法人則别有主見曾於四月二十四號得巴黎來信云頃因外務部大臣地里家思不在本國是以俄國退兵滿洲之約暫置未議然俄法兩國交際甚深我法理應助俄否亦緘口不置可否且今日俄之於滿洲與法之於東京雖南北不同其勢則一如有匪人擾亂東京境界法必調兵靖亂俄於滿洲亦何獨不然然則俄法之經營中華理應互相聯絡揆現時大局俄法自應更爲要結中國之事其小焉者也同日英京倫敦某報云細心籌度俄人欲削中國治理滿洲之權不得不與美日抗拒如中國許之則是封閉滿洲關隘不與各國通商矣凡辦理此等事件英美無不互相聯合華盛頓城中諸人想亦同此意見總之俄人並無交還滿洲信息不過望與中華更立一約耳現在英皇將往法京游覽法國深袒俄國故今日議論東方之事者其主見皆蓄而不宣云 
[護理晉撫吳大中丞奏報山西遵設警務學堂摺]  
　　頭品頂戴護理山西巡撫布政使臣吳廷斌跪奏爲晉省遵設警務學堂酌擬試辦章程繕單具奏恭摺仰祈聖鑒事竊照前於光緖二十八年九月十六日欽奉上諭前據袁世凱奏定警務章程於保衛地方一切甚屬妥善著各直省督撫仿照直隷章程奏明辦理不准視爲緩圖因循不辦將此通諭知之等因欽此業經升任護撫臣趙爾巽將晉省辦理巡警情形奏明在案兹於二十九年二月復准政務處咨議覆四川督臣岑春煊奏設立警務學堂一摺内聲明請飭令各省未辦者迅速籌辦奉旨依議欽此恭錄飛咨行令遵照前來當行布政使按察使巡警局體察晉省情形參酌直隷四川巡警學堂章程妥爲籌議去後查警務之設本仿於周官禁暴漢典游徼舉凡盜賊疾疫土匪未萌爭訟毆奪之將發以及惠恤商旅疏治橋道一切保民養民諸要政皆圖之詳虞之備使内治外交無扞格齟齬　患者皆警務之效也是以東西各國均特立專部廣建學堂於一方之人心風俗百姓之日用飲食一一爲之制防爲之化導利日以興害日以去此各國所以强盛亦卽三代兩漢整飭氓庶之良規保衛地方之本計也現復疉奉諭旨飭令速辦仰見朝廷制治保邦子惠黎元之至意凡在臣庶欽佩同深晉省自丁戊大祲而後庚子拳變以來水旱頻遭土客錯處純厚之習已殊於前近歲命盜煩多獄訟滋熾微嫌細故動致傷生佃户傭工亦勾匪類臣每閱禀牘深慨觸憲之無狀伏法之堪憐多張告示苦爲勸誡總期　狠之案日少保全民命日多推廣聖朝好生之德假如警務能密則先事禁戢命盜之端卽可預杜又橋道不治水泉不潔灰沙廣積汚穢盈塗夏暑薰蒸易生疾疫上年秋瘟特甚有以一邑而被病萬人者有以一鄕一村而頓仆數百人數十人者施藥求醫皆有不及元氣彫耗莫甚於斯如果警務認眞預爲補救則疫癘縱興何致慘酷若此惟晉省地居偏僻風氣初開驟欲責以警察規爲與其功效旣爲官紳所未習自非旦夕所能期臣籌思再四自以先於省城設立警務學堂以造就警察兵及養成警察官吏之才爲宗旨參酌直隷四川辦法詳審晉省情形斟酌　益擬定暫行試辦章程大要在聲明職制訂立學期釐核課程嚴定獎罰擬考取合格學生一百名内官學生三十名就本省候補佐職曁都守以下各弁中招考先習中等學卒業後再升高等又兵學生七十名就前募巡警兵内挑選不敷另招先習初等學卒業後擇資性敏異者以次遞升中等高等聘用日本洋教習及漢文教習以資訓迪所有考取學生皆入學堂分途肄習初等學期以六個月爲限中等一年高等一年零六個月現擬學期略寛係察酌晉省學生情形酌定恐致責功太速或蹈欲速不達之弊[  此摺未畢容再續登]  
[示赴美會]  
　　杭州訪事友人云日前浙江大憲接奉商務大臣咨文以本年美國設立博覽會各國商富均運貨赴賽著即飭知遵照等因隨由農工疝礦局督辦司道出示曉諭大致謂本届美國賽會各國商民均准備辦貨物入彼爭賽中國富商如有願集資本運貨赴會者應准酌免稅釐給予憑照以便出口但須預先報明核定貨物若干件數若干應占英尺若干俾可預留地步裝載輪舟惟不准藉此影射希圖半途販售致干查究至運載水脚棧租川資均由該商自理此外倘有備帶貨樣至該處擴充商務者亦許前往惟每貨祗准携帶一件以歸簡約爲　仰浙省華商一體遵照毋違特示又　云前聞海參崴埠俄國槪免華商稅釐嗣又攺章凡由海入口者仍照　例納稅惟由東三省陸路繞道前往者仍免稅釐該商集資赴會者毋得以驟時攺　誤會中止以致阻礙商務等情切切特示　 
[跡近窩匪]  
　　武昌訪事人云兼署湖廣總督湖北巡撫端午橋中丞前接駐日大臣蔡和甫星使來電知留學日本之不法諸生藉拒俄爲名私集黨徒心懷叵測當卽密飭文武員弁一體嚴防嗣據警察局員何大令禀稱省垣龍神祠某姓宅寓有多人蹤迹詭秘且有作日本裝束者來往其間疑爲匪人窩頓之所遂飭警察局弁勇將宅主拘送武昌府署府尊梁集菴太守訊鞫之下供稱奉委開辦孝感縣煤礦延日本礦師襄同辦理並無窩匪情事大令復親率弁勇將宅内箱篋行李逐一搜查似無實據然現仍將宅主交府經歴某參軍看管大約尙須詳細稽　也 
[誅斬賊盜] 　 
　　甯波訪事人云寍之奉化與紹之新嵊交界左溪坑處有地名時有盜匪出沒其間爲害居民自經浙江提督吕道生軍門特派弁兵嚴密搜捕陸續拘獲匪首王得榮等訊明正法後若輩始有戒心近日練軍中營又將在逃之匪首傅潮清拿獲禀知軍門發交鄞縣周少軒大令訊明發出令箭諭令梟首示衆從此彼處商旅當可高枕無憂矣○前者鄞西十字港裕昇當鋪被盜報經縣署捕役拘獲各犯訊悉内有夥盜某甲者係某營已革勇丁案發脫逃日久未獲近以風聲已息復來甬上匿　道署左近蕩婦某氏家因卽獲解提轅軍門略鞫口供隨恭請王命鄒赴南門外處斬將首級懸竿示衆以伸國法而整營規 
[防患未然]  
　　京師訪事友人云日本人某甲在前門外王廣福斜　擺設轉輪賭攤劉盤龍一流人趨之若鶩四月二十五日有一美國人三戰三北囊槖頓空心不能甘乘間攫取洋銀而去日人追之不及出槍猛擊傷及頭顱幸巡街勇丁竭力解勸而寢五城察院聞此恐肇禍端立卽會銜申請外務部王大臣照會日本使臣查明嚴禁嗣以大觀樓賓宴樓曁琉璃廠土地祠每有華人勾結洋人設立此種賭局遂皆張貼告示厲禁嚴申亦防患未然之道也 
 
 

Page 3

 
 
[粤督過潤]  
　　鎮江訪事人云調任兩廣總督岑雲帥自交卸川督篆務後卽起程赴任本月十四日道出京口道府縣各官以及水陸各營員弁均詣舟次恭迎　而升任廣東按察司兩淮運憲程雨亭廉訪由揚來鎭投刺謁見禀商要公密語移時始興辭登岸鐘鳴二下雲帥傳諭鼓輪東下由滬赴粤履新瀕行常備續備各營勇丁均列隧江干鳴槍叩送 
[鄂省官塲紀事]  
　　漢口訪事人云日前簡授荆州將軍綽勝亭留守由滬江駛抵漢皋小駐行旌卽於本月初八日乘某輪船赴荆履新○此間傳聞上憲檄委　召南觀察仍辦督銷鄂岸淮鹽總局事務然尙未見明文也○簡授武昌鹽法道繼蓮溪觀察已於本月初六日接受關防歪煥新猷當有一番展佈矣○本任四川總督調署兩廣總督岑雲卿制軍由川蒞鄂後慨念夫人及長公子同於去秋在武昌客次病歿靈櫬暫厝長春觀中尙未遂返珂鄕卜地安葬因在觀中小駐數日藉展哀思文武寅僚咸往弔奠素車白馬絡繹於途○本任湖北安襄鄖荆道械簡升　建按察使朱少桐廉訪由襄陽道署交卸來鄂小駐征驂一面請旨入覲現已奉到批摺飭令來京陛見遂於本月初十日朿裝首途○湖北武昌鹽法道繼蓮溪觀察履新伊始講求吏治惟日孜孜連日傳見府廳州縣各官備詢民風土俗聞各佐雜亦擬次第傳見云 
[四明山色]  
　　寗波訪事人云鄞邑天童三塘頭寳憧奉邑棠裏以及甬江北岸各處今歲茶捐自四月初一日起已由職商施宸英禀准釐捐總局加額承認並在各處設立公所一律抽捐日前寗釐局給示曉諭嗣後各處茶捐統由該職商所設公所按件報　收納如有偷　影射等弊許卽禀局究罰○鎭海縣北鄕十六房地方盜匪蜂起數日内連刼數家村中居民夜難安枕現經鄕耆興辦民團以資捍衛日前聯各具禀縣署請領洋槍藥彈各若干○鄞邑陡　地方向多賭徒開設花會迭經當道嚴拿懲辦始稍稍歛跡現因日久玩生復由紳耆聨名赴縣具呈禀請給示永禁邑尊周少軒大令准之　 
[雙旌同蒞]  
　　江西候補道王逸軒觀察廣東候補道王賡雲觀察均於昨日來滬先後命駕入城赴縣署拜會縣主汪瑤庭大令飭家丁擋駕 
[會辦有人]  
　　兩江總督兼南洋通商大臣魏午莊制軍札委江蘇候補知府唐太守會辦江南機器製造局務前日局中已接到電音大　不日太守卽須蒞避視事矣 
[卡員到差] 　 
　　本邑閔行釐卡委員奇司馬近奉淞滬釐捐總局督辦朱詵伯觀察撤回遺差以海運騐兌委員袁濳之刺史接辦昨日刺史乘輿赴總局謝委隨謁見蘇松太兵備道袁海觀觀察拜會上海縣知縣汪瑤庭大令然後赴閔行視　 
[監犯發回]  
　　太倉州人劉　卿因張道如家毆斃竊賊朱某雇伊舁屍掩埋事發經州尊謝柱卿直剌拘獲訊實連張下之獄中旣而張已在獄瘐斃劉則擬定流罪日前解送道轅蘇松太兵備道袁海觀觀察委馬路工程局總辦翁子文太守訊鞫口供與原詳無異遂發交上海縣監禁旋於昨日飭吏繕就文書發回太倉覊禁候核 
[研訊盜案] 　　 
　　本月十五日之夜本邑浦東二十二保二十四圖陸家石橋左近曹永盛油坊被盜行劫翌日事主曹金生曹松林同投縣署禀報前晚縣主汪瑤庭大令升堂訊究金生松林同供永盛油坊係伯母曹黃氏所開倩小的等人經理坊中事業本月十五夜三更時忽有盜匪三十餘人從側門闌入恣行劫掠小的等急起呼捕被盜砍傷事後檢查一切計被劫去洋銀一百五十元連衣飾物件約値千餘金請卽飭捕緝查以安商業　兆郎徐貴生同供小的等人在永盛爲夥當盜匪劫掠時小的等已經塾睡及聞聲驚起主婦命出門追捕致被砍傷大令飭仵役騐得金生砍傷頭顱並劈去右耳之半其勢最重松林砍傷面部其勢稍輕陸徐均砍傷其臂幸不甚深遂諭令回去赶緊延醫治療一面嚴飭捕役限日破獲不得玩延 
[英美租界公廨會訊案]  
　　英商祥記洋行執事人投本管總領事署控華人蔣載之以茶葉抵去銀兩歴久不還請即照會公廨提案訊追等情總領事准之隨據情照會讞員孫建臣直剌直剌立卽飭差將蔣提到訂於前日午後會同迪繙譯官訊詰祥記洋人倩律師哈華托主控蔣延律師畢道立聲辯先由哈律師聲稱祥記雇蔣專販烟土蔣於西歴一千九百九十七年將緑茶三百七十箱向行中抵去銀四千兩言明由行中寄往孟買銷售取有蔣收銀單爲據不料茶旣運往適彼處時疫大作不能暢銷遂轉運至俄羅斯所屬某處售去核計虧銀五千九百餘兩應由蔣歸還乃屢向追索一味延約因特控請提追收銀據呈案畢律師略爲分辯旣而蔣投案供稱原籍上海光緖二十五年將緑茶三百七十箱倩行主運售外洋當卽如數交與買辦查騐明白然後付銀四千兩及裝往孟買之後音信杳無屢向行主言及如得善價卽可售去不料彼處患　死亡相繼萬不能銷詢之行主則云俄羅斯所屬白通地方茶巿大好已轉運彼處曾否售去不得而知至上年九月忽喚至行中寫字房言茶雖由道勝銀行代銷然受虧頗甚但道勝並不操爲人銷貨之業茶旣售去旣不報明彼處行情又不交出清單帪目豈能憑原告所繕之帪控案請追現有上海極體面之西商亦以原告爲曲尙求察核直剌與迪君會商之下以此案供詞各執碍難判斷著將蔣交原保人保出候示一面由迪君據情禀請總領事核　飭遵 
[英美租界晚堂案]  
　　皖婦曹葉氏控夏程氏逼媳爲娼等情讞員孫建臣直剌庭訊之下限夏和氏於本月二十日將其子成山交案　日午後升堂發落時夏和氏携子遞禀直剌諭令氏退去向成山研詰供稱小的年二十有一在蕪湖嚴宦處當文案當十二歲時由汪姓爲媒　定曹葉氏之女滿珠過門童養近接母親手諭駭悉岳母忽逼令滿珠賣娼是以投案控告直剌謂爾年尙幼穉不可悞信旁人之言成山堅稱所控如有不實甘受重懲直剌飭將滿珠發濟良所留養擇配曹葉氏聲請攺發棲流女所直剌准之 
[來信照登]  
　　筱舫子萱子佩漢溪潤夫子英樂山諸位善長大人閣下前奉電示第四批匯到規元四千兩仰見利濟爲懷有加無已下風引領感佩同深現查得五萬七千四百餘户大小二十一萬餘口西北鄕一路災情亦重刻已開查以廣仁惠已查之處災黎迫不及待遂於初七日本局曁縣署分　　先放極貧每大口五百文次貧每大口三百文小口均减半本洋銅元搭放兩廠每日放四千餘户尙叨芘安靜惟連日大雨蛟水陡發東北兩門水與檐齊牆倒壁穿岌岌可危圩鄕水深數尺秧不能下民心殊爲惶惑以後如能暢晴災黎幸甚大局幸甚否則不堪設想聶伸帥於前月回任振欵中又可撥墊一萬金此欵由縣先墊得此鉅欵凡災重之處可以推廣一二矣手此肅　敬請善安劉芬頓首上海仁濟善堂籌振公所謹錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局紀事]  
　　有曹松林者在南巿小普陀橋左近合興槽坊夥也　　人黃阿福素有彌子瑕公行前晚借宿坊中欲與曹效　被焚香故事曹怒口角之下互相扭毆旋於昨日控諸二十三七鋪巡防局局員黃仲甫二尹研訊之下判令笞責一百板然後交人保去 
[馬路工程局紀事]  
　　烏山船夥徐倉林扭船主竺永元至捕房訴稱被欠工資洋銀五元捕頭轉解馬路工程局總辦翁子文太守倩裏讞委員黃衡堂二尹研訊口供令管帮人鄭九妥爲調處○王年年被張松濤借端訛詐扭入捕房捕頭轉解工程局黃二尹研訊之下王供小的係引翔港人因事來滬與張相遇突被索詐請卽訊懲張供小的係浦東人箍桶爲業王借宿萬泰烟館乘機竊物烟館主查知令小的將伊扭住不料伊反指小的索詐二尹判令掌頰四十下王押候查明核辦 
[南巿捕房紀事]  
　　前日包探黃量海巡行馬路中見積竊白小五子混入長春醬園圖竊因卽拘入捕户捕頭令押候轉解馬路工程局禀請總辦翁子文太守訊究 
[英美租界公廨紀事]  
　　昨日英美租界公廨讞員孫建臣直刺接准上海縣移文内開據蕭陸氏控夏俊甫娶姪女德昭爲室被大婦凌虐在松江婁縣身死禀請移提爲媒之趙菊如王孫氏訊究等情遂飭差協探拘入捕房請捕頭押候解堂訊奪 
[英租界捕房紀事]  
　　王阿炳羅阿慶等十六人在寳和里某號門牌屋内聚賭被包探竇如海訪聞不動聲色拘入捕房捕頭令押候解送公堂禀請讞員孫建臣进剌訊究○日昨有居梅根者私携彩票若干張在租界中求售被包探竇如海拘入捕房捕頭令押候解送公堂禀請訊究○流娼王彩福在雲南路中强曳行客被巡街捕拘入捕房捕頭令包探張寶成解送公堂禀請押候訊罰○同慶里鴇婦吳張氏前曾購得山東女子名月娥者教成歌舞近令作買笑生涯前日之夜月娥忽將房中細軟席捲而逃吳鴇爰於昨日將其父扭入捕房捕頭斥不准理 
[法租界捕房紀事]  
　　昨日車夫某甲失去東洋車投報捕房請爲查緝旋經包探在某乙處將車查獲見車後除租界捐照外另有一銅板上鐫生泰二字因將乙解入捕房捕頭詰知此車租自英界車夫某丙著押候提丙送案禀請讞員魏蒓塢大令訊明核辦○丁戊二積竊屢次訊懲驅逐出境前日又至租界中圖竊被包探拘入捕房捕頭令押候解送公堂禀請訊辦 
[美租界捕房紀事]  
　　昨晨甬人周阿多之妻金氏以其夫橫被百老匯路興泰洋貨店夥高興山毆傷斃命糾同周阿來周張氏至興泰將高扭住痛毆包探朱桂生見之一倂拘入捕房捕頭令押候解送公堂禀請讞員孫建臣直刺訊辦○車寓主范鍾氏私仿工部局火烙印烙於東洋車上意圖朦混事爲捕頭訪悉因於昨日令某包探將氏拘入捕房押候解送公堂禀請懲辦 
[金陵官報]  
　　五月初二日江南提臺李占椿到會内閣中書饒智元會河南知縣王繼庠到河南來特譌員外郎籖分刑部江蘇司行走劉本鐸到由京來　初三日藩轅牌示邳州孔祥霦丁憂遺缺查有卓異應升現任銅山縣陶臣銘升補高郵州訓導沈應星因病請假遺缺查有謝導胡深　理委辦山海關外鐵路直隸候補道林志道辭赴天津遊擊馬升王才民都司蔣順發周有明孫得泰王有章蘇雲祥均騐看知府吳炳仁禀知奉委揚州認捐差　判丁大櫞禀知由江北公幹回並禀知奉平糶義捐局李觀察委吳淞米局差卽辭知縣鄧簡圭劉懋均俱奉示察看鹽知事劉榮勛均奉示繕寫履歴丁憂直隸州左承伯到新任英國駐甯領事嘉祿福會初四日特用員外郎刑部江南司行　劉木鐸會統領安徽省　練軍定安續備馬步各營韓大武滁來全緝私叅將潘守謙均見淮北督銷候補道方碩輔叩謝明保飭知直隸州陳錫純自蘇來知縣監采錦專　禀謝奉蘇藩憲牌示請補無錫縣甘肅同知龍惠昌巡檢朱霖均湖南來德國領事盖薩特繙譯訥　特均會　初五日候補道黃承雲陳善均由蘇回知府朱其昌禀知由高　督審盜案回初六日候補道王爕到自京引見回首府羅督粮同知敖兩首縣陳　盧知縣趙興英游師程均禀知開辦供給所　初七日分省同知張聲仁湖南來甘肅同知龍惠昌前陜平利縣馮學成浙江來同知吕學正禀知奉巡道保甲局委帶兵勇赴羅獅橋搜查私銷私鑄案件並緝私銷私鑄各犯卽辭前東海營都司陳吉順交缷回請假回藉修墓 
初八日統領安徽武衞楚軍副五營李定明到見金陵營叅將劉炳庭太平回淞南營遊擊周廣才遊擊吳開甲由皖來九江鹽棧通判姚壽春試用知縣潘陞由京來到省初九日特授常鎭通　道郭專差來禀謝飭知補授本缺知縣黃在福到禀知交缷代理淮安府軍捕通判回巡檢吳新棨禀知到省按經歴夏敬鑑奉委赴揚　公幹初十日督轅牌示署廣信營叅將李天元因案撤參所遺參將篆務本部堂查有記名提督武交清委署藩轅牌示睢甯縣典史郭際唐已奉部覆核准自應飭赴新任新任江南織造存恒到會迴避安徽候補道陳兆璜陜西來知府舒紹基禀知辭赴蘇見撫憲江　龍專丁來禀知交缷署徐州府知縣鮑孝先禀知奉常鎭道調委發審差卽辭謝商衡奉示察看巡檢張兆熊叩謝奉派辦處委普育堂清查差同知沈文孫禀知專差禀知奉電政大臣委派電局隨員十一日督轅牌示壽春鎭總兵宋朝儒因病出缺所遺總兵篆務本部堂查有現署　　鎭總兵王幼山調署遞遺福山鎭總兵查　現署督標中軍副將丁華容調署遺出中軍副將員缺查有前陜西延榆綏鎭蔣雲龍堪　署理軍械所候補道周請假赴蘇見撫憲候補道兪啓元謝委湖北督銷惠郁華謝委會辦上海機器局隨辦商約候選道高蔚光由滬來中協丁謝委署福山鎭揚州認捐局知府吳炳仁辭赴差廣西知府曾廣鈞到湖南來正任桃源縣武麟辭赴蘇知縣趙宗献禀知奉張觀察道委勸辦山東賑捐差 
[江西官報]  
　　候補府劉世芳呈繳關防並機器　物廠房移交清楚縣丞黃康委警察局文敎習布理薜蔚回租籍候補府陳萃禮禀謝提前委署本班一次行知通判史鼎纀維俱謝委搭解北經費銀劉子雲毛宗澄劉會書涂家鼐張奇成俱入課吏館肄業王衍曾接大學堂副監督饒宗義由京起服來江樟樹通判龔宗海謝咨進京赴引吳鳴麒王　錕唐兆萼李國韶俱開辦警察東西南北分局周贊元萬際猷許聯桂俱開辦城外警察分局署弋陽縣丞建昌典史五德明飭回本任弋陽縣丞事以胡祖沛署理試用　丞章庚陽禀到兩江候補總兵劉　桂副將羿大　俱往吉安户部主事曾傳一由湖南來江袁勵楨查勘城　馮瑞耆委辦自新所　藝院王祖琛調辦大學堂文案姚捷動調辦支應局蕭于葵徐麟俱順外分巡周應福符銘鼎俱德外分巡 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年五月初七日京報全錄]  
　　宫門抄諭旨均錄正張○陜甘總督崧奏爲請旨簡放邊要道缺摺○又奏知縣虧短地丁久不清完請旨監返片○護贑撫柯奏知縣呈請開缺回籍修墓摺○雲督丁等奏爲道員廻避姻親援案請旨定奪摺○直督袁奏爲鹽官短交課釐請旨勒追片○將軍薩奏俄國醫官有功於民請旨核給寶星片○署粤督德奏遴員署理糧道片 
頭品頂戴陜甘總督奴才崧蕃跪奏爲邊要道缺揀調乏員籲懇天恩開單請旨簡放以裨地方恭摺仰祈聖鹽事竊甘肅西寗道英林於光緖二十九年二月初九日在任病故應以本日作爲開缺日期業經奏報聲明揀員調補在案查西寍地處極邊界連青海爲漢番蒙回雜處之區近來洋行林立交涉煩難尤非昔比非精明幹練熟習邊防洋務之員弗克勝任查向章多以平凉道調補現任平凉道常祥歴俸未滿且於西寗烟瘴頗不相宜洋務亦非素習此外皆係要缺例不合調奴才督同藩臬兩司在於候補道及歴俸較深實缺知府中詳加遴選查有甘肅蘭州府知府在任候補道胡孚駿年六十一歲湖北江夏縣副貢由松滋縣教諭加捐同知分發江西保升知府光緖九年攺留甘肅歴署寗夏蘭州平涼鞏昌等府關内戌防案内保加鹽運使銜十四年二月請補平凉府知府拿辦平涇會匪出力保以道員在任候選十九年調補蘭州府保洊卓異嗣於秦晉振捐案内保以道員在任候補該員前署府篆兩任實缺知府一十六年才優識練望重資深於邊防交涉事宜尤爲熟悉所至清廉率屬講求吏治漢回愛戴又遇缺前先題奏道胡宗溎年六十二歲安徽桐城縣文童由軍功歴保甘肅遇缺題奏知府光緖二十一年於收還伊犁剿辦竄匪案内保升道員仍留原省遇缺前先題奏並加按察使銜十八年十月引見十九年正月初九日到省甄别留用歴署寍夏蘭州各道缺均無遺誤又甘肅候補道江聨葑年三十八歲安徽旌德縣廪生光緖二十四年三月由刑部郎中移獎道員選用是月經會典館保以道員補用指省湖北十二月引見二十五年到部年滿甄别留用二十七年奴才奏調來甘嗣經奏留甘肅補用該員等均屬人地相宜堪勝邊要之任謹繕清單恭呈御覽合無仰懇天恩俯念邊要需員今昔情形不同准予簡員補放俾要缺得人而理邊防洋務番務吏治民生均有裨益所有邊要揀調乏員開單請旨簡放緣由理合恭摺具陳伏乞皇太后皇上聖鑒訓示謹奏奉 
硃批另有旨欽此 
崧蕃片再據藩司何福堃詳稱已故前署正寗縣知縣王開甲在任虧空地丁正雜庫平銀一千六百六十七兩四錢四釐又虧挪常平巿斗小麥四十一石二斗一升七合七勺前因逾限未繳業經前督臣先後奏叅革職造册詳咨並疉次咨傕湖北撫臣轉飭該故員原籍武昌縣嚴密查抄在案迄今數年之久已否勒追清楚尙未咨覆到甘庫欵關重未便久懸相應請旨將已故前署正寍縣知縣王開甲家產照例查抄監追以重公欵等情詳請附奏前來奴才覆核無異除咨部並咨催湖北撫臣轉飭查辦外理合附片具陳伏乞聖鑒訓示謹奏奉硃批著照所請該部知道欽此 
護理江西巡撫布政使臣柯逢時跪奏爲知縣呈請開缺回籍修墓恭摺具陳仰祈聖鑒事竊臣據署布政　陳慶滋詳據准補宜春縣知縣張詧禀稱現年五十三歲係江蘇通州人由監生捐縣丞指分江西試用投効淮軍保請免補本班以知縣仍留原省前先補用並賞給五品銜領照一省丁憂起復回江奏補宜春縣知縣奉准部覆尙未到任二十七年在江西籌餉新捐案内捐升道員分發試用在江並無經手未完事件近接家書得悉原籍祖塋年久失修勢將傾圮禀請轉詳開缺給假回籍修理等情由司詳請具奏開缺前來臣覆查無異應准其開缺回籍修墓除咨江蘇撫臣查取原籍族鄰各結送部並將抄摺及供結先行咨部開缺外理合恭摺具陳伏乞皇太后皇上聖鑒勅部核覆施行至所遺宜春縣知縣係稍衝不兼簡缺應請歸部銓選合倂陳明謹奏奉硃批吏部知道欽此 
署埋雲貴總督臣丁振鐸頭品頂戴雲南巡撫臣林紹年跪奏爲道員廻避姻親援案請旨定奪恭摺仰祈聖鑒事竊雲南糧儲道陳燦與現委迤南兵備道本任雲南府知府胡泰福係兒女姻親該道陳燦前由開缺俸滿迤南道署理雲南臬司篆務時値該府胡泰福由蒙自　送法領事方蘇雅至省當飭該府先赴雲南府本任藉資聯絡經臣振鐸前於巡撫任内將該員應否廻避具奏請旨光緖二十七年五月初三奉硃批毋庸廻避欽此欽遵在案兹該道陳燦奉旨補授雲南糧儲道業於光緖二十八年十二月十九日到任據該道與現委迤南道本任雲南府知府胡泰福遵例於限内呈請廻避前來臣等查姻親例應迴避惟胡泰福在滇年久熟諳邊事洞悉民情尤嫻交涉此邊疆多事相需甚殷適據電報迤南道陳宗海因病出缺該道地居邊要界連緬越一切通商交涉以及邊務營務均關緊要非精明强幹練達邊情洋務之員不足以資委任是缺旣非糧道所轄彼此無糾核考叅之責且曾經奉旨毋庸廻避有案是以檄委該府胡泰福署理迤　道事俾　邊防而重外交惟該員與陳燦究屬姻親可否仰懇天恩俯念滇省邊務交涉需員免予迥避抑仍照例迥避之處相應據實聲明援案請 
旨定奪除將迤南道出缺日期及委員署理各緣由另案奏咨曁咨吏部查照外謹合詞恭摺具陳伏乞皇太后皇上聖鑒訓示謹奏奉硃批著毋庸廻避欽此 
袁世凱片再據長蘆鹽運使汪瑞高詳稱鹽官交代向照州縣交代例限辦理今查前署石碑塲大使候補巡檢蔣煥文交代案内征起光緖二十八年灶課銀八百四十四兩八錢五分一釐平餘銀四十八兩三錢九分七釐曰鹽折色銀二十九兩五錢六分七釐部飯銀四兩屢催未交　叅例限已逾現任不克造册結報實屬任意遲延詳請叅追聲明該員有應領津貼銀二百兩業已扣抵等情前來相應請旨將前署石碑塲大使候補鹽巡檢蔣煥文暫行革職勒限兩月如數清交倘届限不完或完不足數再行從嚴叅辦以重庫欵理合附片具陳伏乞聖鑒訓示謹奏奉硃批著照所請該部知道欽此 
薩保片再駐省俄醫院官視中國六品官員意萬闊撇此克及阿列克森德爾夸哈諾夫司基二員醫學湛深宅心仁厚在省二年有餘凡華人受病者或赴院求醫或延往施診該醫官等靡不躬親砭治奏效如神非特不受醫金抑且慨贈藥物其不分畛　一視同仁之量求諸近日華醫中實難其選况江省僻在邊隅醫藥之劣尤爲别省所無近年疫癘盛行華醫束手幸賴該醫官等悉心究治全活無算兹該醫官等差滿回國其功德及民有不得不亟爲表揚以爲在華俄官勸勉者　該醫院前醫官羅德業夫曾因治病有功經奴才於光緖二十八年五月十五日奏請賞給寶星在案今該二醫官意萬闊撇此克及阿列森德爾夸哈　夫司基事同一例合無仰懇天恩飭下外務部核給對品寶星以示懷柔出自鴻施是否有當謹附片具陳伏乞聖鑒訓示謹奏奉硃批著照所請外務部知道欽此 
德壽片再廣東督糧道周開銘現經奏委調署兩廣鹽運使所遺督糧道篆務查有補用道姚文倬通經致用精卓耐苦堪以署理除檄飭遵照外臣等謹附片具陳伏乞　鑒謹奏奉硃批吏部知道欽此 
 
