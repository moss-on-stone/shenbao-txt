# 1920 - 241 - 4917078

 

Page 1

 
 
   
 
 

Page 2

 
 
   
 
 

Page 3

 
 
時評 
［Ｐ>省長問題（冷）　　省長問題爲今後人民與督軍間一爭執之問題也若蘇若鄂今已見其端矣督軍而苟不即廢者他日之相爭者决不止蘇鄂而已也 
　　蓋以前之省長幾爲督軍之私物非督軍自兼者即爲督軍之私人然而省長爲民政之官自與人民有密切之關係人民又烏肯默視故如督軍願則於人民有不利如人民願則於督軍又感不便此所以將來必成爲兩方爭執之點也 
　　雖然以今日言則尙語不及此就以蘇事論蘇民之所爭者不過不願以素不愛惜聲名之人長蘇耳未嘗有其他奢願也獨惜爲之督軍者何以必反民意若斯也 
［Ｐ>命令九月二日大總統令兼署陸軍總長靳雲鵬呈司長翁之麟因病懇請辭職翁之麟准免本職此令 
　　又令任命于化龍爲陸軍部司長此令 
　　又令任命倪文翰爲陸軍部司長此令 
　　又令調任凌士鈞署直隷高等審判廳長此令 
　　又令調任廉隅署河南高等審判廳長此令 
　　又令署司法總長董康呈河南高等檢察廳檢察長吳家駒請予免職另候任用吳家駒准免本職此令 
　　又令調任王淮琛署河南高等檢察廳警察長此令 
　　又令任命張仁普暫署湖北高等警察廳檢察長此令 
　　又令署敎育總長范源廉呈山東敎育廳廳長袁榮　請免本職袁榮　准免本職此令 
　　又令調任覃壽堃爲山東敎育廳廳長此令 
　　又令任命岳兆麟爲贛東鎭守使此令 
　　又令任命郝國璽爲暫編江陸軍第一師步兵第一旅旅長姚琮爲步兵第二圑圑長徐震方爲砲兵第一圑圑長此令 
　　又令兼署陸軍總長靳雲鵬呈請任命徐卓爲暫編浙江陸軍第一師第二圑中校圑附朱化龍爲第三營營長李文滙爲步兵第三圑第二營營長胡永勝爲第三營營長朱紱爲步兵第四圑第二營營長吳光爲騎兵第一營營長陳兆麟爲輜重兵第一營營長均照准此令 
　　又令袁世傳給予四等嘉禾章此令 
　　九月三日大總統令署財政總長兼鹽務署督辦周自齊呈西岸榷運局局長王治訓調京任用請免本職應照准此令 
　　又令署財政總長兼鹽務署督辦周自齊呈請任命沈翊清爲西岸榷運局局長應照准此令 
［Ｐ>專電　　北京電曹錕張作霖均於今日出京（四日下午九鐘） 
　　天津電張作霖今日下午八點抵津仍寓河北恒記德軍衣莊又安係議員九十餘人今日下午來津未悉有何擧動（四日下午十一鐘） 
　　北京電曹張明日赴津行文定禮後聞不日仍回京（三日下午五鐘） 
　　北京電曹張現專候財部撥欵出京（三日上午九鐘） 
　　北京電張作霖要求梁士詒代借欵二百萬分三期還清梁因之不敢來京（三日上午九鐘） 
　　北京電蘇省長李純力保王克敏已提閣議因有人謂其狂嫖濫賭不適合遂改王瑚王瑚亦李保 
（三日上午九鐘） 
　　北京電王克敏長蘇說起後王之賭友李律閣已以財政廳長自命今聞閣議取消王之長蘇頗懊喪（三日下午九鐘） 
　　北京電蘇同鄉分途反對王克敏長蘇甚力東海亦謂不甚相宜靳今已電李勸勿堅持（三日下午五鐘） 
　　北京電靳雲鵬二電唐繼堯請交換意見均不得覆（三日上午九鐘） 
　　北京電王占元冬（二日）日疊來三電報告鄂西緊急（三日上午九鐘） 
　　北京電政府因鄂防吃緊設施宜蒲通兩鎭使缺不日發表武昌鎭使則改爲漢黄移駐武穴（三日上午九鐘） 
　　北京電蘇李電張文生請調陳德修軍回徐准否示遵（三日下午五鐘） 
　　北京電奉直力爭陜西地盤靳因電陳樹藩勿爲摇惑示不更動（三日下午五鐘） 
　　北京電吉鮑電謝與新黨議和願自取消東政府（三日下午五鐘） 
　　漢口電張宗昌江（三日）晚到漢聞卽北上（四日下午三鐘） 
　　漢口電旅京鄂同鄉會分電省會王督反對孫振家長鄂並電阻孫到任（四日下午三鐘） 
　　漢口電荆南道尹已委漢陽知事葉錫年署理（四日下午三鐘） 
　　香港電劉志陸卓貴廷關澄芳已降桂軍益無鬭志粤軍已抵汕尾桂軍無抵拒（四日下午六鐘） 
　　香港電順德增城鶴山民軍紛起江門亦戒嚴（四日下午六鐘） 
［Ｐ>公電　　紐約中華愛國會電上海民心週報社轉陳總司令炯明曁廣東父老鑒岑陸欲和請拒絶非掃滅不休僑民誓作後盾美國紐約中華愛國會叩 
　　陜將領聲明胡司令堅决討陳電上海李龍門先生轉滬各報館鑒密段氏禍國國人共棄但元惡雖去餘孽猶存陳樹藩督陜數年私借日僨迫種鴉片毁法縱匪附逆罪狀罄竹難書曩者胡立生司令被挾入省拘囚三載陳近以冰山巳倒變其故智誘以利權志在保全生命財産遂於七月二十七日送胡司令歸原而我胡司令則堅持初衷前之不爲威孱者今亦不爲利誘現擬秣馬厲兵大張撻伐誓師河上作長驅直入之圖直搗長安爲掃穴犁庭之計乃邇閱報端竟有竊名僞電倡陜人自决之讕言以誣我胡司令者並誣及我全軍此種鬼蜮伎倆不值識者一噱誠恐遠道傳聞失實致淆觀聽特此辯明藉釋羣疑謹佈區區伏維諒察陜西靖國軍第四路司令岳維峻率全體軍官同叩宥印 
 
 
 

Page 4

 
 
   
 
 

Page 5

 
 
   
 
 

Page 6

 
 
世界路透電 
［Ｐ>俄波戰事牽及立陶宛　　三日巴黎電九月一日波蘭公報云波蘭軍入蘇瓦爾基鎭大受居民歡迎 
　　二日倫敦電波蘭藉口清除過激軍殘兵侵入立陶宛境據立陶宛京城柯夫諾電稱波蘭軍若再前進戰事將不可免波蘭軍與立陶宛軍互起衝突雙方大受損失兩國間久蓄之惡感因是復見增深立陶宛原爲古波蘭國之一部分波蘭此次迫不得已始承認立陶宛獨立格羅特諾與維爾拉二鎭久爲互爭之地波蘭迄未放棄其對維爾拉之要求和會則已以該地切實割予立陶宛 
　　一日倫敦電倫敦立陶宛政界得八月三十一日柯夫諾電稱波蘭軍在哇格斯土伏運河附近攻擊立陶宛軍死傷頗衆占據蘇瓦爾基現向索克萊進發 
　　二日倫敦電波蘭代表圑駐明斯克時過激黨非遣兵士護衞不許諸代表離其駐所諸代表所居之室殊爲垢小所携女秘書一員因無餘室不得已亦與男子同一寢室 
［Ｐ>俄國與烏克蘭　　三日倫敦電九月一日波蘭方面電稱烏克蘭農民因勞農政府下動員令羣起叛變組織隊伍攻擊過激軍司令部所在之各鎭聞加爾柯夫·克森·基夫·愛加特里諾斯拉夫諸省均已發生内戰現且延及伏爾希尼亞與波杜里亞又聞俄迭薩附近亦有同類之行動 
［Ｐ>德外長之對外演說　　二日柏林電外交總長西門士氏在國會外交股員會演說謂有人固勸其與過激黨聨合以抗西歐列强解除凡爾塞和約之束縛彼熟思之後拒絶此議因德爲無防之國苟如是必使德國即成戰地也或有建議與西歐列强協力抗俄者此亦不成事實各國欲爲勞農制之俄羅斯宣戰不必倚賴德國之助力至於外間所傳德國與俄國或謂與波蘭締結密約之說皆屬不確德國曾與波蘭公開談判解决邊界問題卒無效果兩國間巳因以發生惡感矣 
　　三日巴黎電外交總長接柏林照會謂德政府已承認法國關於白萊斯洛案提出之要求 
［Ｐ>英國罷工問題　　一日倫敦電晚報載稱礦工已拒絶調停路工與運輸工今日决議如礦工宣布罷工則即加附和云云但按諸運輸工聨合會與政工聨合會章增不能即令會員罷工運輸工聨合會以船港工人居多彼等反對趨入極端罷工之前必舉行大會投票表决路工亦須以該問題移交代表大會此項手續至少須費十日政界則以爲目下之情勢尙不必使首相縮短休假日期 
［Ｐ>各國近事記　　一日比京電法比軍事新約已由兩國政府贊成數日内卽將調印新約並不侵犯兩國國會之特權惟預防德國之攻擊耳 
　　二十九日美國亞克朗電據此間航空專家聲稱德國現爲美人興造前所未有之絶大徐伯林飛船兩艘以供在柏林舊金山間載運貨物旅客之用 
太平洋路透電 
［Ｐ>日本近事記　　四日東京電海軍省宣稱日本掃雷艦在外國海面掃除之水雷共千餘具掃雷之際溺斃水夫數人掃雷艦不日卽將回國 
　　四日東京電日本新造之無畏式戰艦永藤號已在吳軍港告竣該艦有排水量三萬三千八百噸每小時能駛二十三海里將裝十六时口徑之砲八尊 
　　四日東京電一般經濟墜落使國家鐵路運貨之收入大受影響東京有貨車一萬一千輛他埠亦有此同樣情形 
　　四日東京電横須賀海軍港今日拘獲携有炸藥之日人二名據捕者供稱將往南海捕魚 
　　四日東京電神户三菱船廠現在建造之潛艇今日因煤洩漏致被火燒重傷六人輕傷四十五人火經撲滅　　四日東京電前農省大臣犬塜騰太郎將爲參與國際工圑大會日本代表圑領袖 
　　三日東京電美議員圑今日由日本國會議員在帝國旅社開會正式歡迎兩院議長均發演說首相舉杯祝威爾遜總統壽參議員哈里斯氏與斯茅爾氏之答詞表示美國對日之友誼斯茅爾氏謂美國共有四十八州其對外態度不能由一州控制今夜美使署將開宴歡迎議員圑 
［Ｐ>曹張出京返任　　北京電今日午後二時曹錕由京回保定二時三十分張作霖亦起程回奉曹張昨夜宴待閣員允於此後遵守中央命令以爲各督倡並力助恢復南北和局濟南第二邊防師全行遣散所欠月餉均補發但未給恩餉魯省現編第七混成旅以代邊防師直魯豫副巡閱使之辦公處擬設洛陽該地將成重要地點傳良佐曲同豐不日將移京審訊 
［Ｐ>廣東之政局　　三日廣州電温宗堯宣稱京粤雙方大約可於本月内宣布和平新舊國會均將解散粤省暫時承認北京之當局粤督禁止香港華字報入省因信各報受陳炯明黨運動登載不利於軍政府及桂軍之消息 
［Ｐ>香港大學之報告　　四日香港電調查香港大學狀槪之委員會六月三十日曾發第一次報告茲由香港政府發表關於此次報告之文略謂至一九二○年八月底止大學一年辦事經費經委員會查明約少十四萬五千元委員會主張大學現有醫學工學藝術三科仍照舊辦理且須力求進步如欲大學達到可爲香港與英帝國生色之地位而保持之並在中國發達之中占一適當之部分則當維持大學程度使之繼長增高現尤亟需者醫科之醫院設備宜加擴張工科之工廠宜即改良委員會又建議敎育與商學兩班之種種改革方法總督與議會人員對於以上之意見皆表同情政府將行文英國殖民地大臣商酌籌集必要經費之方法 
國内要聞 
［Ｐ>北京通信（牟）　　通縣兵變後之形勢 
　　自皖系傾以來人人心目中僉有直奉兩系能否並容之一謎在神經過敏者遇事驚奇早有旦晚决裂之推測我人固不樂聞此不祥之言而一觀張曹之表面亦决無驟至失歡之徵兆故甯取樂觀的態度不欲爲駭人聽聞之宣傳雖然自北通兵變以來此種態度殆令我不復能持續不得不撮其略以告國人抑亦非僅張曹兩面而已也 
　　通縣之兵變以記者所聞則八里橋宋旅之一部實爲之倡而騎兵二十圑之一部與毅軍之一部從而和之所謂宋旅者卽曩在廊坊楊村間壓迫遭鍈軍之宋子揚一旅即所謂西北邊防軍者也西北邊防軍原係奉軍補充旅爲小徐當奉軍副司令時所招募小徐旣敗而宋旅本未敗潰不肯遽降張使以其與奉軍有淵源也收爲己用未嘗繳械遣散也故移駐通南之八里橋直軍謂奉軍優其敵心頗勿懌此次變作宋子揚報告張使謂由於直軍之煽誘張固以擴張兵力爲懷者對於宋旅意主保全乃靳囑張景惠勒兵往查張景惠遽承靳恉立命繳械解散遂有二十八晚張幾一怒而去之事（見本報專電）今雖解釋誤會矣而宋旅之軍械仍爲奉軍所有蓋此固奉軍所極重視者也騎兵二十圑者爲奉軍二十師之一部抽調編入入關軍隊者也奉軍之由來人莫不知此次由瀋出發之際據某敎士云軍士各於軍衣裏面預製極大之揷手袋其來意可知然則二十七八師之大隊先已返奉殆有如入寳山之遺憾宋旅旣變二十圑目覩其予取予求見獵之喜殆不足責乃張使方面則爲二十圑絶對否認幾將爲之索損害名譽之賠償說者謂張使治軍甚嚴酷犯者必死無倖免法雖數十百人同犯亦然故其部將蒙蔽之惟恐不力張遂爲若輩所愚觀於在瀋奉軍紀律之嚴此語固亦有可信者毅軍者姜桂題由熱河調來之十營也直皖事起姜老將軍狃於民國元年維持秩序之成績遽調所部南來然直奉視之殊以爲眼中之刺故張曹入京之先巳揮諸大門之外在通一掠百喙莫解老將軍督皖之希望亦已於是犧牲而張使猶以爲未足欲將奉軍名譽之損失取償於毅軍之生命謂毅軍與亂者自連長以下必希無赦東海顧全老友堅持不令難堪二十八晚張使之一怒此亦其重要原因也總之各軍隊積不相容之形勢至通縣一變而彰大禍方來爲期不遠雖然此病之徵候非病之原因也自直奉軍入都而屹然相持隨處發見不相下之態度奉没收邊防軍之軍械直攫取陸軍部之軍實庫奉收宋子揚及南口之西北軍直收洛陽之宋張兩旅（亦西北軍）直索兵費二千四百萬奉亦索二千萬財政部無以應也則皆留京而坐索之謂非得半數以上不能出京現直已得二百萬奉亦得百數十萬矣惟爲留京坐索故直佔安福大本營之太平湖俱樂部（醇親王禍堂）奉佔西北軍總司令部（順成郡王府）蓋不惟體面上不相讓而已儲兵械備糧餉各欲以不可勝者保持武裝的和平謂能保持至何等期限殊覺儳焉不終日也而所不可測者尤在吳子玉之態度吳之左右嘗昌言於廣衆曰倒段之舉曹初不贊成王承斌聳吳刧持之曹不得已而後諾此外若張若李若徐若靳無一足與有爲今者衆望所歸非吳莫屬而王承斌馮玉祥李硅元之力儘足負之而趨故吳對於徐靳張曹儘守其服從命令之本分要其個人志趣自别有在無論何人不得加以拘束云云記者對於此言固有不能不表同情者然須知正當之理論在事實上每苦其太高不管其太高與否而逕行之事實上必遭阻閼欲決破此阻閼則必引起事實上之大紛擾我人果不恤紛擾以求局面之大變化則已否則不能以此求息事寗人也閱者疑我爲空論乎否否此間所聞謂國民大會云者固爲製造革命機會之一種手段不在會之能成與否亦决不望大會之解决一切蓋明知大會未成之前或已成之後必有强有力者起而摧抑之斯可以激全國之憤慨而熟革命之時機云爾此說之是否可信要在閱者之自斷據所聞以告閱者固記者之天職也（九月一日上午） 
［Ｐ>北京通信（折矩）　　和局之最近觀 
　　進行中之南北統一問題在北方戰事初了時曹張李頗持南北各省聨名通電之辦法李純且曾以此議誠電廣東而當局之靳雲鵬亦中於此說然彼輩所主張者爲南岑陸北遭張李五人連名而南方以其無結束時局之辦法不合於護法本旨且軍政府之地位與北京政府對等又不願以總裁下儕督軍一面直電李純表示不可一面又由與北京政府接洽之代表向靳陳說而岑陸致南京北京之電皆曰「法律爲先事實爲後」又曰「但求國會問題憲法問題得有着落其他一切全無問題」此文羣到京以前之經過而和局之進行遂以和會再開及法律兩問題爲雙方磋商之點矣 
　　法律問題絶對恢復舊國會之說爲唐朱議和時八條之一者久不爲人所重視當　南未分裂前李純提出五條而章士釗等進以恢復六年憲曾之說然自舊國會分子以經濟調查局及王揖唐兩次收買於是一般輿論亦集矢於舊國會分子之身恢復問題愈趨愈遠此次接洽軍政府所提出者只身李純詰問對國會憲法究竟如何而未明定辦法然有力之吴佩孚旣主國會兩消之論各省各界各圑體之通電亦復云然故純粹法律上之討論一轉而兼及事實現在最有力之說即爲兩國會任期均滿當重新召集而由新舊兩會存廢問題一轉而爲新舊兩法適用問題矣北京方面尙有一種議論不主張再用舊法研究系以外有力之某系亦頗主之因之靳雲鵬有採取舊法精神之說其内容卽將新選舉法再修改一次也然南京接洽之結果則趨於舊法新會二十七日瀛台會議王克敏由南京來即陳述其理由與會之南方代表谷鍾秀文羣亦不爭執恢復舊會或六年憲會之說個中人所述是日會議各方之趨向爲依舊國會兩法重新選舉並由新選之國會完成六年未了之憲法而所謂事實問題者絶未提及且有交將來之統一政府辦理之說故與會之政府要人頗爲樂觀以爲統一之期旦夕可待但所未定者即此事須由雙方簽字發表而李純在辭職中無人簽字而已 
二十七日之瀛台會議爲假定之條件李純於其内容雖已贊成而總代表尙未承認然李雖堅辭總代表之名義仍自任爲負責之調人對王克敏文羣等皆曾言之故假定條件會議之由來卽因聨名通電一層當南方反對以後北方之靳亦主張假借和會之機關以發表議定之條件而先由南北及李純三方非正式接洽商定内容然後簽字宣佈王克敏赴寗文羣過寗以及瀛台之會皆依此手續以進行者然李純之肯簽字與否則迄今尙未表示政府已去電商榷迄今尙盼望復音也 
雖然文章中有波瀾事實上亦有曲折當瀛台會議甫散之時有閣員中之一人往見靳雲鵬（靳是日未列席）仍持反對舊選舉法之說靳頗爲所動然張志潭固方主舊法新會者次晨晤靳詳細解釋歷一小時之久靳乃恍然自是至今舊法新會之說已可算確定今日晤政界某要人據謂此議將始終不變矣此爲法律問題之一段落然和議之進行則尙有波折也 
自陳炯明攻粤入潮汕桂軍與之相持於惠州而政府有力之某一派人士乃謂此時與軍府决定和局而軍府在粤之地位業已有動摇之慮如一旦廣州入陳炯明之手則和議之定豈不等於徒勞加以川鄂方面警耗迭來謂王文華進兵夔州謂李烈鈞糾合黎天才王天縱之衆將攻鄂西上海探報又謂孫唐伍秘密赴渝又有謂兩粤縱已告和而滇黔方面必仍有異議者羣進言於徐靳主張暫不與軍府答定和議以觀其變此一種說法在靳側日聒不已雖以愚所聞靳氏方力謀和議之速成吳佩孚亦主速决然此輩實占有力量且以鄉里關係於陳炯明亦不無相涉之處則此而小致停頓亦意中事也至於李純旣不肯任總代表電保唐在禮爲副以代其勞而唐亦未允公府方面又有以此一席付之梁士詒之意梁新自香港歸外間所傳彼亦頗躍躍欲試而自張厚榖管押以後奉派與交系則似有意見之未融遂又不敢於遽諾總代之是否更易尙在醖釀中而和局進行又因此生一波折故夜長夢多瞬息變幻又和局問題最近之可慮者矣（九月一日） 
［Ｐ>宋旅遣散之經過　　張作霖對於此次通州軍變疑某方面挑撥故主張嚴辦並謂凡變兵之連排長哨官長等均應以軍法從事始得力矯此風殺以止殺刑期無刑應當如此今通縣兵變若不嚴辦則勢必蔓延於北京宋旅毅軍兵變若不嚴辦勢將蔓延於他軍可爲前途擔憂因之决計回奉以示不管意嗣經靳雲鵬·張志潭·葉恭綽·王迺斌·王懷慶等先後往勸其色稍霽嗣曹錕亦往力勸始允將整裝待發之部署一律解除曹氏直至天明四時方始歸轅故張氏出京之期尙須有待也聞政府經此小小風波决定將通州軍隊凡附和譁變者一律重辦其西北軍宋旅則給資遣散但軍械則須交與奉軍至毅軍之兩營亦照此辦理而譁變之直接指揮官業交軍法會議矣又一消息張作霖關於通州兵變除命第二十七師入關外又命衞隊旅及工程營入關其工程營之第二第三兩連定於日内由奉出發衞隊旅亦將不日出發又一消息日前通縣兵變除宋子揚少數軍隊之外確有毅軍是以張作霖主張亦應將謀變之毅軍完全遣散乃姜桂題對此有决意辭職之表示嗣經靳雲鵬從中調停將毅軍兩營送至河南歸趙周人節制其他三營因未有謀變嫌疑令其因熱河原防聞該項軍隊亦已分别離通矣又一消息北通變兵業已實行遣散送回直魯星期一靳氏通電沿途所屬長官妥爲照料原電如下保定曹天津曹濟南田鑒前有遣散之通州軍隊卽晚專車遣送回籍經過各站希飭妥爲照料免生誤會院三十（按此則錄自北京益世報可與本報北京通信參觀之） 
［Ｐ>京聞拾零　　公府之臨時會議聞東海近以國内種種緊要問題自軍事收束後迄無若何進步殊形焦急特於三十一日招張作霖巡閱使曹錕巡閱使及各國務員全體關於時局再開會議探其内容係討論南北統一方針撤廢皖閩兩督軍及軍事善後費與最關重要之國民大會問題結果如何因關防甚密未得詳悉 
　　提交國際聨盟之預備國際聨盟會開幕在即我國應提出議案刻正從事預備茲據外交確訊我國當道注意之案除山東等問題外尙有二事亦擬一併提出（一）廟街交涉（一）滿韓交涉 
　　中央最近之收入近據財政界確訊中央最近據　處報解欵項數目爰特彙紀於次（甲）報收之欵一江漢關七月份稅欵二十四萬八千兩一蕪湖關十二萬元一渾延兩關三千兩一津浦商貨統捐局七萬元一奉天印花稅　二萬元一金陵關八月上旬七千八百元一新堤關六月下旬九千兩（乙）報解之欵一津海關雜稅印花稅四千元一江海關印花稅二百三十元一蘇州印花稅六十元一臨清關稅欵六千元一甌海關一千三百元一閩海關六千六百元一厦門關三千元一多倫關四千八百元一京師稅關印花欵七千元一奉天印花處一千八百元一柳江煤礦公司統稅三千七百五十元 
　　裁員聲中之財政周自齊到部一面裁員一面又以該部總司國計經緯萬端須博采羣言爲詞現特函聘前江蘇烟酒公賣局局長殷錚等十一員充任名譽諮議以裨治理又該部組設金融討論會一事業經院議决定聞已由該部秘書廳將簡章擬定業於前日以部令公布矣 
王迺斌整頓實業之計劃農商總長王迺斌近將個人整頓實業之意見詳細說明呈請中央採擇施行内容約分數項（一）調查各省土産與製造由政府提倡改良（二）開闢各省商埠以資提倡商業（三）减輕土貨出口稅以奬國外貿易（四）規定工業奬以資提倡 
　　華交長之與電業交通部葉總長爲增進電業技術起見約集中外電術家定於九月五號起在新華門路南鐵路協會内開電業競進會一星期普請各界蒞位參觀 
［Ｐ>關於引渡禍首之外論北京中美通信社譯英文導報社論云日使小幡氏答復外交部八月二十二日關於禍首之照會聲稱查本使前因貴國政府對於徐樹錚等旣已依據政治上之理由下令通緝故卽認其係爲政治犯加以保護茲不問其是否爲普通刑事上之犯罪决不能依從貴國之要求而予引渡云云今小幡氏竟公然預先聲明不肯遵守通行之國際憤例矣夫一國政府向友邦要求引渡刑事罪犯爲通行之國際慣例小幡氏自不能否認苟今日徐樹錚等之刑事罪狀能確鑿證明當然可要求引渡當日通緝該犯等之命令其措辭或使之得所藉口認爲政治犯取得　國際上之保護於一時然斷不能旣有此項命令即永不能對之起訴證其爲刑事犯而依法要求引渡也今日使之出此其眞因當不難推測夫日使署之不能永遠收容該犯等彰彰明甚旣不能永遠收容惟有將來乘相當之機會聽其逃逸耳換言之卽小幡氏欲持之爲恫嚇中國政府之具使中國當道者能滿足日本之欲望彼則當拘留此輩不令出柙苟稍示不肯屈服之態度彼卽縱此輩出而肆擾或資助之建設獨立政府於滿蒙或聽其散布於中國内部或遣之赴日再整旗鼓爲捲土重來之計現蒙古巳蠢蠢欲動日人久有圖蒙之意若助小徐等建設政府於蒙古當爲日人圖蒙無上之良策現時中央府政值風雨飄摇之際若縱該犯等於國内作亂加以日人財力及他項協助爲害正亦非淺鮮雖然此種審慮猶小焉者也此中特著之點即小幡氏公然預先聲稱不肯遵守通行之國際慣例卽使中國證明徐等爲刑事罪犯要求引渡彼亦不予引渡是也　竊以爲任何日本公使或大使對於各國受其遵敬之政府斷不能以此等同樣之公文致之今小幡氏竟以此項公文致中國直侮辱中國耳中政府當據此要求日政府將該使立卽撤回可也 
［Ｐ>天津特約通信（若冰）天津有官賣鴉片以救饑荒說 
直隷荒旱赤地千里糧米價昂爲百年來所罕聞十室九空有朝不保夕之勢哀鳴恐將盡塡溝壑戲縣廣宗刑台等處則有人食樹皮之苦涿州滄州琉璃河德州一帶即以妙齡兒女僅售十元之慘事言念及此不禁悵然故天津有災民救濟會之設名則美矣至於災民能否占獲實惠尙在不可思議之中一般官紳於此人將相食時發捐啓拍通電勸捐募賑非不忙碌然亦不過官樣文章而已今更有可駭者卽有將官賣鴉片之消息是也緣某當局擬將天津警察廳歷年搜獲烟土變賣現欵以作賑濟災民之資所報烟土之重量爲八萬兩能變現四十萬官場多贊成其說并由某議長代籌轉圜辦法將鴉片售於製藥公司然後販於民間并由災民救濟會名義函請天津拒毒會核議照准（此函巳於上月三十一日發出）然後即可實行某議長之爲一方計固善矣而陷人民於死境若起外交則不稍顧及耶竊以鴉片之毒害我國婦孺皆知歷年以來各省嚴禁不無微效東海就任伊始即毅然有焚燬之令實欲將毒種剷除凈盡爲吾民造永久之幸福也而今竟有議及官賣之事實屬駭人聽聞倘果成事實此禁一開猶之病人勢將埀危復從而益之尙有一線之生機耶而贊成其說者則必曰以此濟災民不無稍補是何不一權其利害之輕重也歷來地方饑饉國家籌備賑濟具有成法端在竭力從有利無害方面謀補救使災黎無饑殍之憂設必曰藉烟土以惠災民是無異左手救人右手殺人也爰記如此質諸關心國事之公判 
［Ｐ>鄂垣要訊鄂議員挽留何佩鎔吳光新開審情形 
鄂省長何佩鎔調京及孫振家繼任省長同於三十日命令發表此項明令到鄂後政界中人各具特殊之感想有恐位置不穩形神沮喪者亦有驚喜過望以謀攀龍附鳳者惟鄂人大多數意見以何氏任省長一年零四月雖無特殊政績然以鄂人治鄂究於地方治安多所裨補今遽遷調而後任之能否造福於吾鄂尙無充分之把握故於何氏之去深抱眷眷之意省議會特於三十日晚通知各議員於翌日開茶話會討論挽留方法到者五十餘人僉謂何氏長鄂不獨輿情大洽且以桑梓觀念逈異他人忽焉更動實非所宜我輩代表人民亟應電達政府挽留當經全體通過立即擬稿電京文云北京大總統國務院鈞鑒頃閱京報載有更易湖北省長之說不勝驚異現任省長何佩鎔治鄂兩載極洽 
 
 
 

Page 7

 
 
　　輿情與王督軍尤爲相得歷次襄辦軍務收束潰兵地方治安深賴維持現值大局未定人心浮動遽易省長實非所宜務懇俯從民望免予更易臨電無任迫切待命之至湖北省議會叩說者謂議會素無毅力此舉亦不過敷衍何氏一人之面子無他效力之可言也又一消息新任省長孫振家自荆南來電准定三日到省接篆何氏亦求去心急自奉免職院電後即面諭各科人員趕緊收束擋案以便交代至交代後擬暫緩入京略事休息云 
　　吳光新覊禁督署已逾兩月王督欲保全其性命故迭次與中央電商始有三十日就鄂審訊之明令王督奉電後曾與各要人密議組織軍法會審各手續取參酌審訊張敬湯時之情形而加以愼重命軍署軍事諮議陸軍少將喻鴻啓爲主審漢口鎭守使杜錫鈞高等審判廳長范之杰二十一混成旅長孫傳芳水警廳長何錫蕃等爲會審因吳氏犯罪證據皆由憲兵營長賈起鵬調查所得故命爲會審檢舉員就軍署大花廳組織會審法庭於一日開審除孫傳芳因事未到派圑長宋大霈代表出席外其餘各承審員皆着制服八時齊集軍署與王督密談約一小時九時始升座承審等座次排列爲一字形下設一座坐吳光新軍犯本無座位所以另設一座者蓋王督憫吳病初愈未能久立就質也兩旁設旁聽廿餘座皆屬圑長以上之軍官四周滿佈衞兵與憲兵並頒臨時特别徽章非佩徽章雖要人莫能闌入因今日係預審故中央特派員黄君亦未列席承審等就座後由副官長李鵬揚衞兵營長武殿奎至花園優待室吳到庭吳面色蒼白形容怙槁初猶趦趄不前繼見警衞森嚴只得勉强上前一鞠躬而坐喻主審宣讀三十日明令令吳正立恭聽讀畢吳又一鞠躬始就座斯時鴉雀無聲首由喻主審訊問謂我等奉令依法會審汝身綰軍符職司警備責任何等重要乃平時縱兵殃民吞没軍餉近復擅調軍隊强據鐵路煽動軍官勾結匪類圖在鄂謀亂所有各項證據業已分别搜獲確鑿汝若從實供出尙可禀請督軍格外成全吳供謂我之軍隊係受之於段督辦調動軍隊乃承段之意思軍人以服從命令爲天職何罪之可言杜使問湖北爲王督所轄區域汝調動軍隊何以事前不商得王督同意吳供曾經商過因難得王督許可故只能遵守中央命令至其他各項非虛　妄杜又謂汝云虛妄何以有許多證據在此隨命賈起鵬上前一一指實吳始不言只摇首示意直至十一時乃宣告退庭吳仍還押喻杜等隨入見王督報告一切並密議許久聞王督决免吳一死結果或將處以二十年以上之監禁也 
［Ｐ>湖南槍决劉振玉等詳紀　　湘省近因安化藍田各處災民紛紛來省請將軍犯劉振玉王記三等正法以伸寃憤並聲言如不得請不僅巳來者决不回里且將有二批三批之請願難民續至譚延闓氏遂於三十日將劉振玉等五犯提出一律槍斃亟將詳情紀錄如下譚氏旣决將劉等槍斃遂預先準備一切於三十日早四時許卽派總部副官黄開隆等率領武裝兵士十餘人至北門外藥院子將劉犯提出又派差遣王康年至長沙縣署提李玉文陳金樸藍潤盛三犯王犯則押在總部衞隊室亦命衞隊長提至原定五句鐘開庭以劉犯須飽食阿芙蓉以是遲緩至七時許軍法會審始行開庭田審判長及廖劉趙各審判官俱列席首提劉振玉王記三至二犯至庭見軍士服裝不同且俱背負斗笠即愕然失色由審判官令强之跪然後由審判長宣佈罪狀喝令綁起劉俯首無語五尙欲嘵嘵置辨審判官禁止令母多言旋命劉犯上跪將罪案詳細致詰廖趙各審判官復慰之曰此非我等必欲殺汝乃汝自罹於罪藍田難民遠來請願爲法律計爲治安計均無可如何你爲軍官應當有磊落態度張敬湯在湖北尙不能保何况父等劉聞此頗自愧恨王犯此時仍欲發言復經制止其餘三犯均剥去上衣綑綁庭下大雨淋漓周身盡濕有一犯僅隻眼面甚兇惡時時仰天大笑歷二時始赴刑場王犯臨去時似有所言審判官知其狡猾均不之理卽令拍照一影將其推出此時劉王兩犯尙着竹布長衫兩手背縛李陳藍三犯則手足緊縛由衞兵將其牽入總部所備之廠頂肩輿中押赴小吳門外處决沿途觀者如堵無不拍掌稱快劉閉目無語李聞稱快之聲尙痛詈不已刑場中立木樁五劉王兩犯居中餘三犯分局左右上綁以後同時放一排槍劉先死李陳藍亦隨即氣絶王則以第一槍僅擊中其左膊未能即死再補一槍始行擊斃五犯旣死復拍一影然後裝殮至後再拍一影始入棺材聞棺木裝殮甚豐厚蓋總部所預備也五犯槍决後當日即由總司令部宣佈其罪狀云「案據甯鄉新化等縣災民代表文經酉易鳳祺蘇鵬等二百餘人迭次呈請張敬堯所部第二混成旅旅長劉振玉援寳副司令王記三等縱兵燒殺姦淫擄掠慘無人道懇予究辦等情到部當經本總司令委員按照陸軍審判條例組織高等軍法會審依法審判茲據該會審審判長田應詔審判官劉德裕等呈復並判决書原文稱職等奉令審訊劉振玉等縱兵燒殺淫掠一案遵於七月二十九日曁八月十二日先後兩次預審復於同月十五日公開庭訊據新化代表晏孝型等指控劉振玉王記三等於四月二十日率兵入新化城縱軍士六七人爲一隊分途搶刦燒殺毫無忌憚又據安化代表梁鑄球等指控四月二十二日巳刻劉振玉王記三等三路會兵藍田比發令以機關槍堵截街口燒殺淫掠無所不至該市舖屋被燒者二千餘家無辜被殺者七百餘人王記三等不徒不加制止反從而指揮之其狠毒險惡以連長李玉文排長陳金樸藍潤盛等爲最甚各等語當質之劉振玉王記三李玉文陳金樸藍潤盛等皆俯首無詞是該劉振玉等心虛情虧莫可飾辯查劉振玉等縱兵殃民姦搶燒殺實觸犯陸軍刑事條例第七十四條第七十六條曁刑律第一百八十六條第一欵第三百十一條之罪並依同律第二十三條第一欵第二十九條之規定劉振玉王記三李玉文陳金樸藍潤盛等五名一並處以死刑以昭炯戒而平寃憤等情前來本總司令察核實屬情眞罪當除將判决書批准宣告并提堂騐明該犯劉振玉王記三李玉文陳金樸藍潤盛正身押赴刑場執行槍决外合行宣佈罪狀仰各界人等一體知悉此布」昨日藍田難民聞劉王諸犯正法以沉寃旣雪公憤少年午後由代表率至督署謝恩督軍命副官慰之尋命副官各發川資三元爲僱船費難民甚爲感激准今日起程並聞啓程之前督軍囑攝一影將寃單槪行拍照以誌慘狀 
［Ｐ>湘省之自治熱將由議論而進於實行　　自此次湘軍攻克長岳後一般政客盛倡自治之議贊成者甚多精於法學者流且亟亟焉從事於省自治草案及省長民選草案之編製於是帽影鞭絲遂紛集於麓山深處譚組厂對於省自治議本亦贊成於是先有禡電之發表禡電發出後首先響應者爲熊秉三氏此外南北各要人如吳子玉輩均紛紛覆電力表贊同湘省之自治聲浪遂震憾一時 
熊秉三來電略謂組公禡電爲根本之言非此不足以救國救湘並救吳子玉之國民大會因與同鄉諸君詳加研究皆以爲地方制度本於湘民自决之精神必須參照美國各省憲法及法國聨邦新憲法由省會敎育會商會聨合動議集多數人聨署舉出代表草定自治根本法再照各國成例交由全省人民總投票决定不仰給於國會而後自治法之根本基礎可以鞏固云云熊氏又與京津同鄉擬有湖南省自治法根本條件及自治大綱說明書兩種均係採用現世界最新之聨邦憲法於日昨分寄譚氏及省議會以備採擇 
熊氏除電覆譚氏外並致省敎育會陳會長函主張於南北未統一以前省自治事宜即須辦妥且須經過全省人民總投票以期基礎之穩固並謂湘省能行各省自可響應然後聨省立國可以刷新旣不致爲中央權奸所把持湘省自可免南北之戰禍成敗利鈍在此一舉望即聨合同志鼎力促成云云聞陳氏業已集合敎育界優有分子詳加討論不日即將正式開會表决具體辦法譚氏以所發禡電贊成者旣日見其多則省自治之實行巳如箭在弦上惟以發動機關尙待研究故一時尙難决定聞譚氏之意原擬由政府委員籌備繼以此種辦示尙屬不妥應由各法圑自行發動建議政府始爲合宜總之無論由何機關發動雖待考慮而自治案之勢在必行則已可斷言矣 
［Ｐ>河南旱荒中之籌賑聲　　河南去歲二麥歉收人民即有艱食之嘆然去歲之尙可支持者因人民生活程度尙低平日均薄有積蓄麥季尙有兩三分收成也其最甚者僅南陽一帶内鄉鎭平等八九縣耳自去夏以來亢啺爲虐河北彰衞懷等處絶無秋禾豫東豫西亦祗有二分收成以故今春糧價騰貴流民日多麥苗秋禾均已枯槁武安涉縣内黄安暘湯陰等縣去歲刈罷之麥根尙存田隴間其他可想而知刻下各處已成巨災饑民相聚搶掠凡稍有積蓄之家均被瓜分糧坊囤户搜括無餘日前張鳳台赴任至安陽新鄉各站親見饑民千萬成羣在各車站糧坊搶米附近各縣知事來站迎謁無法禁止張對之亦欷歔再四而已蓋若輩爲饑腸所迫不持寸鐵純爲求活起見别無用意雖長官亦莫能如何也據災民口述春夏之交生麥一斤約值八十文柴草一斤價二十文現麥巳漲至每斤二百文柴草巳漲至每斤六十餘文樹葉草根均已羅掘凈盡因各處搶糧之風盛行米商相率裹足益覺困難賣妻鬻子者極多年十四五歲之女郎價值不過三四元尙無人過問或云售婦女以斤計每斤制錢百文未知確有其事否昨有友人搭京漢車至許昌車站見一座客購一丫頭年約十五歲上下但以小米五十斤易得然在河北人視之猶覺價值甚昂也大河以南災象較輕但兵燹之後土匪四起焚燒蹂躪幾無一片乾凈土秋禾盡焦人心惶惑俱有朝不保夕之慮近來京漢車上災民附乘貨車南下者日以萬計然不盡爲豫人直隷之州順德保陽涿州等處饑民來者亦頗多張鳳台到豫後好注重賑務防務二十四日在省署開一政務會議專商此事聞已擬定辦法三條（一）由財政廳撥欵十萬元分配各區開辦平糶（二）幾令各當不准拒絶貧民往典衣物（三）令各縣籌設典當所謀貧民經濟之活動又與趙督聨名發起兵荒籌賑會於二十八日假省議會召集各界討論辦法結果以該會附設省署遴委妥員經理槪不支薪聞主任辦理日擬定閻權臣說籌賑辦法計分五項（甲）抽所得捐凡軍政每長官及供差各人員月薪在五十元以上者槪抽十分之一助賑（乙）抽富户捐省内富户如袁少明。魏聨芳等勸令捐助巨欵（丙）各縣分募議定大縣二千元中縣一千五元下縣一千元先行墊交分五年攤還（丁）募外省捐（戊）籌辦平糶不日將次第施行唯災區廣袤饑民嗷嗷將來能否使轉徙流離者實受其惠殊不敢必也 
［Ｐ>桂滇間要訊陸唐之和議意見滇軍對於粤桂之態度 
廣西通信云陸榮廷日前在靖西與唐蓂賡代表會晤時曾談及桂粤與滇黔兩方面之和議意見唐代表繼禹即謂滇省各軍均主張從護法宗旨上解决一切南方和議代表應发唐省川爲正當陸果贊同上列主張應宣言否認文羣·谷鍾秀·黄自希等在京之行動方可意見一致粤省方面以陸氏肯負責任始能進行并謂旣言和議桂粤兩軍應即停戰聽候滇桂黔川各督之調停否則認桂省方面爲無誠意陸氏則以唐代表所言多與本人意見相齟齬且謂軍政府旣爲中外所承認滇黔方面不應另行組織别項機關謀奪川省地盤彼此爭辯各有主張唐氏遂毅然辭别陸亦轉回龍州恪桂省和議分代表曾其衡力勸陸氏不可與滇黔二省搆結惡感陸亦以桂省孤立無援現已改變其主張將命曾氏往滇聨絡唐督再修舊好但桂滇二省對於和議之意見旣互相攻擊則南北統一之說殊不易實現也 
　　駐紥百色某軍官日昨由色回邕謁見桂督譚浩明時曾詳述滇黔二軍之態度據其所談謂滇省確巳令李祥天統率三梯圑分紥桂省邊界但觀其行動滇軍所携帶之輜重甚少所駐紥之處亦不掘設壕溝建築軍路對於桂省來往商人均極優待黔軍之態度亦然據此情形若用軍事上眼光觀察之滇黔二軍必無襲擊桂省邊境之準備滇軍某軍官亦謂昔日粤省二李（李烈鈞李根源）之爭滇軍曾囑粤軍陳競存回粤響應陳氏不肯發動故此次之事滇軍亦多主張守中立態度或將即行回滇轉入川邊向鄂西進發云云惟桂省方面則以黔滇二軍現已開來邊境必有意作單故竭力防禦邕垣所泊之巡艦均調至百色聽候差遣陸軍第一師所部各砲兵紛紛向滇邊進發頗形忙碌 
［Ｐ>皖國民協進會紀聞發表宣言推定幹事 
　　皖省各界組織國民大會協進會昨已電呈中央報告成立現正積極進行該會宣言云「中華民國者中華國民之國也苟無民何有國譬之居室民主人也官吏公僕也自三數武人政客主人各義盜其寳藏鬻其田廬倒行逆施至於此極此正主人覺悟之日卽吾民自决之時現各省已紛紛籌設國民大會矣吾皖據江淮之中剛健毅勇夙爲海内所稱積健爲雄仍本其剛健毅勇實行主人翁天職此安徽國民大會協進會之所由起也吾伯叔兄弟困苦顚連而無告者從此得與海内同胞一商解救之法亡羊補牢未爲晚也吾國民其興起乎」昨日開會時公推姜冕江若山爲交際幹事張嘯岑楊仲明爲調查幹事潘怡然爲會計幹事陳宅明爲文牘幹事擬於日内正式開會討論進行事宜 
［Ｐ>杭州快信　　贛議會函浙議會謂議員觀光圑准日内來杭參觀展辦塘工奬券案浙東西各議員函電交馳各執一見聞沈省長據嘉湖各屬士紳吳兆澂呈請續辦二　期擬呈中央核辦又杭垣三堂總董程良馭士紳高雲麟亦呈請省長續辦塘工奬券四期現已奉批准將情形分咨内財兩部備案 
丁祭祀孔沈省長委錢塘道尹張鼎銘代 
沈省長今午請各當道在本署會讌盧督亦蒞座 
［Ｐ>南京快信　　省議員要求召集臨時會到省議員已有四十餘人又有王瑚長蘇說聞已提付閣議昨有電徵李督同意院派關榕祚赴桂謁陸榮廷昨過寗赴滬 
津浦路下午三點二十分特别車定六日照常開行 
劉恩源曹元森今（二十二）日早車返京 
齊耀琳昨（二十一）日下午四時赴軍署慰問李督病由齊帮辦代見一說齊係辭行不日離蘇 
李督假期將滿病有未愈昨電京續假兩星期 
徐州防務緊要張文生電調陳德修所部新安武軍六營開拔赴徐助防 
李督懸賞通緝王鼎王昨派妹壻姚堯携親筆信來寗求謁李督聲辯並未受王揖唐委任在蘇謀亂如不見信卽携眷來甯願受監視 
張宗昌今晨抵寗即轉津浦車北上 
顧鰲即省釋由王桂林派員護送赴津 
［Ｐ>地方通信［Ｐ>灌雲　　板浦匪耗之報告申報館轉灌雲東海旅京旅滬旅寗旅揚同鄉諸公鑒八月二十四日黎明板浦城外（即灌雲）十二里之西茆莊忽來籌耗有土匪金螃蟹等二百餘名槍械旗幟馬匹俱備沿莊焚掠城内商民大恐幸賴緝私營張營長督隊親往迎擊商圑保安隊亦派四十人　往會剿不料行至附近高粱密處遇匪埋伏兵士　槍被害八人二十五日緝私營派重兵曁鎭守使署備補陸軍·東海灌雲兩縣警備隊·東海民圑四面圍攻因高粱遍野妨碍實多未克立時撲滅二十六日又經各軍日夜奮勇進攻砲火交加至晚匪力不支沿莊縱火火光燭天於夜間向東南方面敗竄各軍追擊十餘里因夜深暫退二十七日終日街市謡言四起人心皇皇軍警戒備甚嚴並未發生何種事故二十八日下午得縣署警備隊第二連長李如標探告匪確由貧莊敗竄至海屬三合莊佔據一天復經陸軍及民圑擊退現已敗竄至沭陽縣境之大竹園地方三十日白師長已山沭陽率全部回海痛剿此後東灌當可無虞矣張福森許鴻文王鴻藻等叩八月三十一日 
［Ｐ>青浦　　七寳鄉盜案續聞青浦縣七寳鄉孟姓家上月十五日（即七月初二日）被盜事已誌前報茲探悉該盜匪實自水路而來有鄉人某於是日薄暮時親見距孟家半里許之蟠　塘巷口泊有私鹽船兩艘棚船一艘及出事後船不復見　係鹽梟行刦同夜距孟家二里許之陸姓亦被搶去錢物約三百餘元迨至十九日縣委二等警佐高東藩始往勘視按孟姓已曾被盜三次從未破獲茲聞新任蕭知事對於懲治盜匪頗能認眞當能迅速破獲也 
［Ｐ>鎭江　　熒昌支店呈請註册之核准鎭埠熒昌火柴公司董事戴登川爲分設支店呈徒縣請求註册核准一案茲奉縣署批示如呈備案附呈各件及註册銀元均存再此件應如來呈所稱照章彙呈但所附各件以及註册銀元各僅一份不敷轉送仰再照章添造分别補送以憑核轉母違切切此批 
［Ｐ>南京　　省議員重申拒絶借漕電申報轉江蘇六十縣農商敎育會公鑒報載江都佟知事巳借解冬漕五千元查此次拒絶借漕係因齊氏違反法令紊亂本省吏治財政現俞雖辭齊仍戀棧强行搜括本會正復咨請依法速召臨時會籌議對付方法務懇一致主張齊氏在蘇一日所有借欵槪不承認省議員張宏業董仙衢叩江 
［Ｐ>嘉興　　南鄉又告蟲災南鄉勝安浜萬興橋一帶田禾近日正在放花結實之際怱發現螟蟲竟將稻心養分吸盡致稻梗槁枯白穗遍野據農人調查蟲災最劇處周圍巳達四五里現受災農民業已稟請官廳察核其未受災之　刻正設法防堵藉免蔓延 
［Ｐ>九江　　請傳德婦償欵廬山電車公司前被工程師德人葛諾騙去銀二萬餘元業向九江地審廳起訴將葛諾押繳在案乃葛諾怱於前日病故聞尙有遺欵十萬元存放某外國銀行歸其妻承受其妻尙在牯嶺現該公司股東張謀知等又呈訴法庭請將其妻票傳到案勒令清還騙欵並有某外人願到庭證明其夫存欵云 
　　潯商會消弭工潮之會議潯埠工人因抬貨爭價時有滋閙情事雖經警廳屢加干涉卒難遏止領事圑嚴辭質問數次並有華官不設法制止則租界爲自衞計惟有設立統一工人機關以杜後患等語因此有人組織運輸所警廳已批准照辦嗣因章程未妥致未實行現在工人因事齟齬層見迭出潯商會特訂二日召集官商會議妥籌弭患方法云 
雜評一 
［Ｐ>湖南之自治（默）　　湖南之自治將由議論而進於實行矣不知各省人士對此之感情將何如也夫自治爲立國之根本前此自治之舊萌芽何爲而被人摧折耶自治之新制度又何爲而終於不成耶往者不論今後將如何督促之也督促云者非仰望於人之謂也國民之自治國民應自任之第一當先研究自治制度之如何而能完善辦法之如何而能周密如何而能不爲官治之附屬品如何而能免於紳治之弊害皆爲於事前有詳確之研究若事先不研究而臨時各出主張譁然以爭其爲害將何如耶今日各省縱不能與湖南同時並進然亦當亟起預備湖南所擬之草案所定之大綱其爲巳盡善歟抑有未盡善者歟正可共同研究以爲將來施行之準備故吾謂今日湖南之自治各省人士不宜認視之也 
 
 
 

Page 8

 
 
   
 
 

Page 9

 
 
   
 
 

Page 10

 
 
［Ｐ>本埠新聞［Ｐ>法國前總理班樂衞氏抵滬紀　　法前總理班樂衞氏及隨員二人由寗同乘A.I花車於昨日（四日晨七時十分鐘抵上海北站松滬護軍使代表孫梓琴副官滬交涉員許沅交際員陳震東上海縣知事沈寳昌曁陸軍二排淞滬警察廳軍樂隊游巡隊及路警法總領事法捕房西探長石維也均至四號月台歡迎滙司捕房亦派中西探員各一名照料班氏下車與歡迎諸人一一握手軍樂大作由法總領事陪同出站同乘第一千四百號汽車至法總領事署聞班氏下榻於中法實業銀行大班里容君之住宅内 
北京大學理科博士法國班樂衞氏以一八六三年生於巴黎一八八三年入高等師範學校專習理科其時年方二十越三年畢業被派游學德國一年返國經巴黎大學理科博士學位之試騐時一八八七年也班氏新得學位資格雖淺而學術精深已爲前輩所欽佩當年受里爾LILIO理科大學之聘任理論機械科敎授五年一八九二年國受巴黎大學之聘歷任數學會會長三年敎授二年一八九七年爲高等師範學校敎授其後爲專門技術學校敎授又爲保存技術工程會會長一八九○年法國儒學院授以數學專家之名譽證越十四年儒學院舉爲院長自是領袖全國士林焉氏著作等身大都爲數學電學之專著均歸法國科學儒學院及數學會兩處發行其他關於哲學·軍事學·史學之著作亦極豐富至其政治上之事跡則一九○九年當選巴黎第五區之國會議員其後歷任敎育總長國防技術總長（一九一六）陸軍總長（一九一七）一九一七年九月爲國務總理兼陸軍總長 
英文滬報云法國前總理班樂衞四日晨七時抵滬中法官紳在站歡迎十二時一刻法人齊集法總領署開歡迎會班氏致詞道謝五日午前法人俱樂部亦將開會招待時間自十一時十二時班氏暫寓徐家滙路一百二十七號法人里容住宅與之同來者爲戴方丹少佐云 
［Ｐ>滬濱大風紀　　輪船停行前日午後滬上忽發狂風各輪船公司自前日得天文臺鳴砲警告後船隻多有未開太古洋行之寗波班輪新北京號及寧紹公司之新寧紹兩船原係星期五班期因風大之故初則改遲一日擬於昨日開甬旋以風勢仍未稍殺故仍不敢開出現已决停一班至明日（禮拜一）開駛矣又招商局之江天號原於昨日從甯波開來亦因大風停止在寗波未曾開行亦停行一班又怡扣洋行之景星輸船本於昨晨開往烟津現亦停泊碼頭他若日本郵船會社之筑後丸（開日本）太古公司之鎭安（往香港廣東者）奉天（天津烟台）及藍烟囱公司之阿巧利司（開倫敦）咸被風阻止均擬如本日風小卽當開行惟昨日入晚風勢更大至深夜時仍未稍減則今日恐尙不能開行也 
浦江情形前日大風起後浦江内潮水驟漲離岸僅及尺計各種船户咸早爲防備將錨抛定纜繩亦繫束牢固並經浦江巡隊潘隊長派撥巡船小輪杉板令各隊士分赴各浦面按段巡邏傳知各小船划船等暫歇小港内以避風災至晚風勢又劇輪船俱暫停駛出口至昨晨潮水雖平而風勢仍急加以暴雨相間而下故航千仍難開班内地各小輪亦相繼停班浦江各長渡渡船略有往來開駛者惟搭客甚少至下午均各停渡沿浦各處房屋尙無塌倒之事惟居家及最高屋宇之玻璃窗遭風擊碎者不計其數幸此次風勢由漸面來人俱早有準備故水陸兩途尙無巨大之損失 
貨船損失前日下午二時許風雨驟起黄浦港　各船攏岸椗泊者得免危險然中途及不諳情形者仍有遭險之事有鄔山船鄔義生鄔六生弟兄兩船在浙江之杭州裝載柴炭等貨來滬駛至南黄浦龍華灣地方浦江該處潮急風旺不及藏躱致鄔六生之船傾覆義生之船欲圖援救亦遭浪激貨被打失舟子落水者幸義生船帮同救起未遭滅頂又出門船户金和尙前日裝麵粉九百包至嘉興交卸昨日由滬起椗駛在杜家巷口因避風不及打失麵粉四百餘包其餘亦遭水漬昨日金和尙來滬報告劉姓客人一面雇划船往前打撈麵粉又項如生之船承裝陳姓客之車糖三百五十包至嘉善平湖交卸駛至閔行相近遭風失事船夥楊三寳落水直至昨日屍身尙未撈獲失落車糖一百三十餘包船之艙面一切器具悉遭吹失昨日因風雨之故滬南浦江中及閘北米船到者甚少蓋因各船皆須避風阻碍航行之故有李雲生趙三大王隆生三米船由蘇同一帶裝載白米來滬被風浪濕水勉力支撑出險抵申後貨已不能售賣矣 
坍牆傷人浦東陸家渡太古公司之華通棧牆壁昨日上午遭風吹坍適有划船夫某甲經過被壓受傷頭面等處血流如注當經該棧買辦得悉備函飭令送往仁濟醫院醫治 
西報紀載英文滬報云連日盛傳之大風今已過滬而他去其所留下者則稍凉之氣候也就事實言遠東海面之大大風並未吹到上海雖船主愼重將事昨日（三日）未開船出口但向上海開來之船則多數繼續行駛四日晨有數船入口日船居多據云並無事故雖海風不小然非特殊性質福州至上海之途中數日來波濤頗大但亦無足爲慮云上海江潮漲起三四兩日黄浦灘江岸低處水高幾及馬路相差僅數寸但此與大風無關聞諸河泊司江中僅貨船一艘傾覆並未傷人江邊有樹數株爲風吹倒 
［Ｐ>再誌花米與大風之關係　　本埠前日午後起忽烈風猛雨田中花稻稻正值收穫之際影響所及前日紗花之價已見漲起業誌昨報茲據棉業中之有經驗者言通州花本年收成已得三分之一早花結鈴每莖有十七八鈴之多往年祇每莖五六鈴故卽稍遭吹折尙無大害晚花尙未及時並無關係故昨日價雖稍堅預售期貨者十分踴躍賣出頗富惟浦東各地前曾發現害蟲較爲減成然此次風潮如不過陰曆二十六卽放晴昵則花稻均不致有所損害也云云 
［Ｐ>風潮發生後之紗市　　滬上棉紗營業自上年五四後各客帮購辦本廠紗熱度最高當時十六支本紗曾漲至二百三十兩左右間有一二祗圖私利者將某國紗改頭換面運往混充然尙屬少數乃後來國人熱度漸退某紗又漸次暢達故刻下本紗已跌至一百五六十兩計每包已跌去六十餘兩之多聞其原因厥有兩端一係某紗復活一係客帮手中存貨尙多各紗廠尙無損失而紗號則大受影響且苛國紗每逢時機卽大批開出以抑本紗市價如此次風潮發生紗價稍爲轉機而某國紗廠等兩日内開出七千餘包華商之向購者爭先恐後殊爲可歎惟有四川帮則始終一包未購云 
［Ｐ>昨日滬寗車遲到原因　　昨日（四日）滬甯路之十號快車及十四號特别快車因被狂風所阻每車到滬均逾時一點餘鐘 
　　昨日（四日）滬寗路南京上午八點開行之三四等車將至龍潭車站時車頭機器忽然損壞由司機人派火夫步行至龍潭車站報告站長發電致滬總局一面將貨物車頭拖三四等車故車到滬時已遲二點餘鐘矣 
［Ｐ>浙省長出巡之先聲　　浙江省長沈金鑑現因出巡各縣於昨日（四日）由滬杭路局特派花車一輛掛在夜班快車至杭以備沈省長今日（五日）由杭乘花車至長安車站云 
［Ｐ>滬寗車載送華工回籍滬寗路局昨接駐滬法總領事函云有留法華工四百五十名由滬寗路車轉搭津浦路車北上遣散回籍請備三等車分批載送云云故滬寗路今日（五日）夜車加掛三等車二輛以便載送第一批華工一百餘人赴寧 
［Ｐ>納稅華人會籌備處函稿Ｐ］ 
　　（一）致各路商界分會函逕啓者前由各路商界總聨合會頒發華人納稅資格調查表式請貴會接路調查並由總會疊次函催現查此項表冊或已查竣送齊或送而未齊或全未送來敝籌備處自成立後着着進行對於調查納稅人資格一項最關重要不能再延務請照前表即爲調查以便彙齊有所稽攷此項權利爲商界同人犧牲許多金錢精神而始獲得者請轉市民幸勿自甘放棄不勝盼荷此頌公祺 
（二）致紹興同鄉會函敬啓者調查市民選舉資格一事爲敝處進行之第一步現在籌備伊始除各路商店業經各路商界聨合會分别擔任調查粗具端倪外所有旅居公共租界各省士民擬請各同鄉會推派一二人實地調查以期迅速貴同鄉旅滬人數不少可否望貴會推派代表一二人調查同鄉中有選舉及被選舉資格者報告敝處以便彙集成冊至紉公誼 
［Ｐ>商界總聨合會開會紀　　上海各路商界總聨合會前晚（三日）開三十七次董事會議到者二十三人當由副總董金馥生主席公推宋誠彰記錄主席報告福建路來函提議爲國際聨盟會開會在即顧維鈞君來函催促政府迅派代表出席而北庭至今猶未派定至對於國際聨盟之提案更不見有如何預備實爲可憂當議决電致政府趕速派定代表至國附聨盟之提案亦應悉心研究預備一切一方更由本會逕電顧使表示民意至山東問題之根本端在二十一條其他一切換文協定均由此起故二十一條不根本打消即一切問題難以解决又我中國凡受國際不平等之待遇者亦請一併提出主席付表决通過公推趙南公包世傑俞國珍鄔志豪爲起草員又西華德路來函提議謂廢娼案早經成立今有新開妓院應卽請工部局取締張鱣堂云應先派調查員至該處調查確實再行進行當公推李澤源張鱣堂爲調查員又提議西華德路鄰近天潼路福德路等處屢有八竊等害應函請該處管轄捕房多派探捕嚴查捕緝使良民安居樂業主席付表决一致通過又宋誠彰提議爲加入上海各界聨合會發起國民大會籌備會事議决仍勸告各分會自由加入通過又上海學生會來函爲前游藝會捐項如何平糶方法請本總會派員集議當公推陸祺生鄔志豪吕靜齋顔芹香童理彰五君至學生會與議竩散會 
［Ｐ>國民大會策進會消息　　昨日（四日）爲國民大會策進會評議部當會到者卅六人以不足法定人數延長半小時仍不足乃改談話會推曹慕管主席趙南公紀錄主席報告來函後復宣讀包飯作聨合會提出國民大會組織法意見書留作參考林吳夫言應搜集各報關於國民大會之意見以作將來參考周劍雲提議應通知已加入各圑體速舉評議到會以免時常不足法定人數致碍會務進行張鱣堂言昨日係特會今日又開常會常有一人身入數會實際上或來不及應先加以勸告不必以强硬手段取消之主席謂照章係先勸告盧煒昌提出幹部交議案多數以談話不能議留待下次常會討論張鱣堂復謂常會旣每星期兩次會期已屬不少可不必再開緊急會議張振遠謂今日或係因雨多數不能到會周劍雲謂國民大會非常重要不能因雨放棄且幹部執行事務根據於評議會議如本會常開會不成幹部如何執行故對於各圑體應當加以勸告唐豪反對張鱣堂謂議事細則已載明特會此刻不能删去鄭正秋謂沈卓吾向來未到會應函勸告其一次不出席者似乎不必多費一番手續周劍雲謂本席主張致函各圑體應尊重策進會意思速派代表庶免會務停止當時討論稍有誤會鄭正秋謂應當尊重本會不要發生意見主席乃提出周劍雲主張函致各圑體尊重本會速推評議加入本會付表决多數通過時已六時半主席復檢點人數仍不足遂摇鈴散會又評議會委員會推定分任事務如下（一）編發議事日程周劍雲鄭王秋（二）編配一切提案建議案包世傑唐豪（三）審查加入圑體應季審馮溢源（四）監察幹事部執行事務江湘浦沈卓吾（五）保存一切文件趙南公盧煒昌曹慕管又委員會辦事規則（一）委員每日午後五時到會辦事但届開會日期須於四時到會（二）辦事時間除文件主任外每日至少須一小時（三）文件主任對於保存文件負責任其餘按照評議議事細則應辦一切事件須共同負責（四）審查事件有過半數到會之决議得提出評議會未到者不得發生異議（五）委員如有事故須先告假否則以缺席論其處分適用評議之規定（六）文件主任有事故時須將文件點交其他保存文件委員責免致誤事（七）本規則可隨時修改之 
又聞該會文書股現定於陽曆本月六號即星期二上午八時開文書股幹事談話會討論本股内一切進行事件業已通告該股各幹事准時到會云 
國民大會策進會各圑加入者已有一百數十圑體近日除外埠來函表示同情外本埠紹興同鄉會推代表曹慕管裴雲卿袁近初儉德儲蓄會推代表徐芹香繆鏞樓蔡秉九山東會館推代表王　坡趙聘三原福堂泉漳會館推代表曾少坡等紛紛加入并悉該會近日各股幹事辦事時間因時務日繁均已延長云 
［Ｐ>省長召集省議會常會之函知　　上海縣署昨致在籍省議員函云逕啓者本年九月一日奉省長齊卅一代電開各縣知事茲依省議會暫行法第二十二條之規定於九年十月十日召集江蘇省議會常會除公布並分别咨行外仰即通知在籍議員如欺到會等因奉此用特函達即希查照届期蒞會爲荷［Ｐ>法飛行家將由滬駕機北上　　法飛行家李谷氏前由閩粤駕駛飛機來滬因機件急需揩擦當請求新廠承辦等情曾誌前報蒻陰該飛行家李谷氏將由滬駕駛飛機往京業已函請法領轉函交涉公署請卽咨行沿途軍警各機關一體保護云 
［Ｐ>德僑否認售賣九江花園　　江蘇特派交涉公署接江西九江縣警察廳函以德僑巴爾（即白理和）將永順久已抵押公欵之寳記花園私自以華妻名義賣與天主堂一案現奉省令追辦惟查該德僑於上年十月赴滬寓麥根路三十二號請飭尅日回潯俾便依法追辦等因現經許交涉員飭傳該僑到署詢據稱該地産非彼所有亦未賣與天主堂此事全不知悉等語聞許交涉員即據情函覆九江縣曁警廳查照矣 
［Ｐ>紀歐美各輪船行期　　福來洋行之東方商人號從新金山來申巳於八月五號開發取道日本到滬之期當在本月十五號該行之西希瑪拉耶號從美國之西雅圖來滬巳於昨日進口停泊於公和祥碼頭裝來進口貨大批爲建築材料之鋼條分粗細兩宗並原桶洋釘等大約二十號由申回國中國郵船公司之中國號輪船上月二十八日離開檀香山取道日本來滬進口期當在本月十五號當即須赴香港昌興公司之亞細亞皇后號業於八月二十六日從温温哥武開行來華大約十號可以抵滬新其昌洋行之雪黎泰克皇子號Celtic　Prince於六月二十六號離美國之紐約來華因沿途裝貨稽遲故稍緩日期大約十號左右可至上海十五號卽將回美提督輪船公司之開批曼號Cape　May下星期可以抵申該公司已定八號將該輪開還美國之波士頓紐約云 
英火輪公司經理英印公司之丹達號由喀爾喀特來滬上星期五（卽三號）離開香港後日清晨（禮拜二）可到上海又馬得里司號Madras自上月十一號從印度開發預定本星期四可以進口怡和經理之坎沙號亦將於是日從英倫開抵滬上云法國郵船公司之孟尼拉號將於九月五號（星期日）下午離香港開赴上海十號（星期五）上午可到 
［Ｐ>紀昨日長江各輪之進口貨　　太古公司之盛京輪船昨由長江各埠回滬裝來進口貨一萬二千四百零三件有白米·小麥·黄荳·等五千八百二十四包麫粉四千四百八十包皮油一百十件白苧蔴一千九百四十一件桐油八十桶牛皮二十三件鷄子二十件瓷器二十一件茶葉十五件雜貨一百八十件又招商局江新·江孚·兩輪船亦均於昨日回滬江新輪裝來進口貨計一萬二千四百七十九件中有小麥一千三百四十包黄荳八百九十包白荳二百零九包機花九十四件蓮子一百二十三件水烟三百五十四箱黄白絲六十八件銅元七十件毛茶八百四十二件餘爲土酒·木耳·鷄蛋等各種雜貨江孚輪裝來進口貨計五千九百七十餘件係白米·毛茶·小麥·小捆紙·白苧蔴·靛青等該輪昨日所裝出口貨有黄白糖六百餘包檀香四百餘件 
［Ｐ>南市請接北市電話之近訊　　特派江蘇交涉員許秋颿前接交通部公函以濬浦局與上海南市居户亟欲接裝租界電話一案鈔錄來往文件飭與洋公司迅商見復嗣又奉公函并抄發電政督辦復洋公司函飭與華工程司蔭薇接洽交涉各等因并准電話局囑令華工程司前來商辦爲即派交涉公署科員楊念祖會同華工程司　與租界德律風公司總理柯爾商辦法後昨據該總理柯爾復稱非將前次伊立生所擬合同同時解决全案刻下不願有所進行並稱該項合同業經呈報交通部五年未奉答復等語許交涉員接函後昨已據情呈請交通部核辦矣 
［Ｐ>函催繳銷運米護照　　上海縣沈知事前於本埠米荒時曾准米商請求分赴無錫常熟各産區採辦食米運滬接濟令縣商會塡給護照憑照採運在案茲聞此項運米護照稽核實數共發出十七萬石左右現秋收成熟各處新米次第登場故此項護照停給已十餘天沈知事以現當結束查得該業所繳銷之護照僅及十萬石尙有未繳者頗多爰特函令縣商會轉知米業仁榖公所董事趕催各米商從速運竣務於陰曆七月杪如期繳銷到會呈縣彙集詳報省署母稍違延云 
［Ｐ>美國木價再跌　　中美新聞社云上海木價大跌昨已報告前途市况如何雖不可知而因本埠存貨過多交易上大見軟弱上星期由美國運到木料一大批約五百萬英尺以致存貨大增市價亦大跌每千之價竟照六十五兩驟跌至五十兩現據木業中人觀察木價恐須再跌十日或兩星期内須將再跌五兩而本月底之前每千之價或須跌至四十兩云 
［Ｐ>公共租界重定地價表（東段）（八續）地籍號數每畝地價地籍號數每畝地價地籍號數每畝地價 
五三○○五三六○六○○五三六五七○○ 
五三六六六五○五三七○一·七○○五四○○八○○ 
五四一七七○○五四二○七○○五四二一八○○ 
五四二四九○○五四二五九○○五四二七九○○ 
五四二○七○○五四三五七○○五四四○四五○ 
五四四四四五○五四七○六○○五五○○七○○ 
五五○二七五○五五一九七五○五五二○七五○ 
五一二三七五○五五二四七五○五五四二七○○ 
五五四三六○○五五四四五○○五五四六七○○ 
五五四七一·五○○五五四八五○○五五五五一·五○○ 
五五六○七○○五五八○五○○五五八一五○○ 
五六一五五○○五六八○四五○五六八五六○○ 
五六九○七○○五六九六七○○五六四○五○○ 
五七三一六○○五七三三五五對五一三四六○○ 
五七三五七○○五七三八七○○五七四○六○○ 
五七四三五五○五七四五八○○五七四九五五○ 
五七五○四五○五七五一四五○五七六○一·一○○ 
五七七五五○○五七八○五○○五七八一·六○○ 
五九○○四○○五九一○五○○五九四○四○○ 
五九四五五○○五九五○四○○五九九九四○○ 
六○○○六·○○○六○○一五·五○○六○○二二·七○○六○○三五·五○○六○○四二·四○○六○一二五·○○○六○一三五·○○○六○一五四·五○○六○二○四·○○○六○二二四·○○○六○二三四·○○○六○二四四·○○○六○二五四·○○○六○二六四·○○○六○二七四·○○○六○三七四·○○○六○四三三·五○○六○四四四·○○○六○五四四·○○○六○五八三·五○○六○六○三·○○八 
六○六三八○○六○六五三·五○○六○六六三·○○○六○六七二·五○○六○六八二·○○○六○七○七○○六○七九二○○六○八○一·五○○六○八一一·八○○六○八三一·六○○六○八六二○○六一一二六○○（未完） 
［Ｐ>一週間之金融調查　　進出口銀數調查上月三十日至昨日止此一星期間對國外並無金銀進口祗有南京造幣廠來國幣八十三萬元裝去寳銀五十四萬兩又國幣裝赴通崇海（新棉花之用）計五十五萬元元又長春去現洋二十萬元廈門來小洋一百萬角天津烟台等埠均無來往銀洋惟自國外銀價頻貴以來各國滙率之變遷無常今將逐日進出口細數列下「三十日」交通銀行由南京來新幣六萬元又中國銀行九萬元又大陸銀行二萬元又裝去銀二萬兩中交兩行各裝去銀四萬兩中國銀行裝南通州去洋五萬元又大陸及各花商亦去洋十萬元「三十一日」中交兩行各從南京來新幣六萬元厦門來小洋一百萬角交通銀行裝長春去洋二十萬元中交兩行各託南京去銀四萬兩「九月一日」中國銀行從南京來洋七萬元交通銀行來六萬元大陸銀行二萬元中交兩行各裝去銀四萬兩大陸亦去銀二萬兩「二日」中交兩行山南京各來新幣六萬元又大陸銀行亦來洋二萬元中交兩行各裝去銀四萬兩「三日」中交兩行由南京各來洋六萬元又各裝去銀四萬兩交通銀行裝南通州去洋二十萬元「四日」中交兩銀行又由南京各來洋六萬元又大陸銀行一萬元中交兩行各裝去銀四萬兩各錢莊與某銀行裝南通州去洋二十萬元 
洋釐邇來蘇松太各屬之棉花及禾稻次第登場現洋用途漸廣各錢莊存底祗有一百八十萬於是三十日之後洋釐略爲增高三日上午之前尙在七錢二分八九釐間迨下午有大陸等收買數十萬元致昨日（四日）下午盤漲至七錢三分零七毫半目下銀拆步高各造幣廠之出數不多故日後洋釐有步高之勢銀拆近兩星期來銀拆因國外大條無來源且各銀行所存大條銀亦已鎔完南京造幣廠日需現銀十餘萬兩以是常在二錢之外國内各業生意尙未發展而出口貨少進口貨多所以銀根有緊無鬆也 
國外滙兌鎊價三十日爲六先令至九月二日縮至五先令九辦士是日大條銀近期改爲五十七辦士六二五遠期五十七辦士二五紐約由一百零七元二角五分改爲一百零二元五角新加坡四十兩馬克三十五至三十四元東滙四錢九分半三日以來鎊價改爲五先令十辦士近期大條五十八辦士半遠期五十八辦士一二五至昨日除東滙加二五馬克縮至三千個之外咸無更動據云國外銀價尙有續高消息緣供過於求之故况華商向英美等國所定之機器疋頭呢絨至九十月間將有大宗到滬而出口貨廠絲被某國之絲直裝法國廉價售去華絲大受影響茶則仍係少數銀根有限雜糧皮毛與雜貨皆係零星小數業出口貨者頗爲憂慮也 
現金目今存金不多且恒孚泰亨源曁大同行等均組織支店各進四五千兩至萬餘兩及某銀行收買標金數萬是以烚赤市價較期金價（每條十兩）相差銀七兩左右而國外金洋來滬之期約在本月中旬故大條雖長東滙反高因此金價在堅固地位云查倉數昨日（星期六）調查中外各銀行存銀三千五百六十六萬兩洋二千二百六十六萬元押欵銀三百九十萬兩其中華商錢莊與中交通商大陸等銀行共存銀七百五十二萬兩又洋一千二百四十八萬元（惟聚興誠浙江四明中孚永亨中國實業新華等銀行之存銀存洋均不在内）茲將各銀行細數列下嘉利存銀一百七十萬洋一百二十三萬滙豐存銀一千零七十五萬洋二百二十二萬押欵銀八十萬兩道勝存銀一百七十七萬洋四十萬東方存銀二百八十五萬洋四十二萬花旗存銀一百十五萬洋一百三十五萬押欵銀八十萬華比存銀六十六萬洋　十五萬荷囒存銀四十二萬洋八十四萬中法存銀八十四萬洋一百十八萬通商存銀五十萬洋七十萬中國存銀一百五十五萬洋五百八十五萬押欵銀二百三十萬各錢莊存銀四百二十五禹洋 
 
 
 

Page 11

 
 
　　一百八十萬交通存銀一百二十萬洋四百十萬有利存銀四十五萬洋三十五萬菲律濱存銀二十七萬洋六萬友華存銀四十萬洋四十萬匯興存銀四十萬洋十八萬大陸存銀二萬洋六萬尙有某國銀行存銀洋細數一槪不錄 
［Ｐ>總商會前會長與浙督往來函　　本年滬浙寗蘇内地各總分商會以商會法第二十四條發生困難公函上海總商會徵集意見并條陳各該管當道浙江盧督軍亦曾一度與農商部電商意見上海總商會前會長上海商埠與内地情形不同且早經改選交替盧督一電反令人滋其疑竇無以自明當經去函詢問茲錄往來公函如下 
前會長去函謹啓者上海總商會爲全國首先創辦近十年來承各省總商會遇事諮詢視爲表率殊覺凛凛於懷即如商會法第二十四條會長副會長及會董任期滿後再被選者得連任但以一次爲限等語在滬埠地廣人稠似尙無可等窒礙而於内地各縣商會確有困難之處本年接准淮陰宿遷如臯淮安等數十商會連署來函囑爲領銜轉呈農商部請求變更旋提交常會多次僉以本會會長會董擔任義務多年正在無可脫卸旣有法定章程自應遵照辦理惟各商會旣經請求轉達不能不拋以直陳但不可因各商會之請求稍變初志因是先定議案無論如何本會則依法辦理旋於分送選舉通告書内附有現任會長會董二十四人名單一紙聲明單内二十四人均已兩任期滿不再預選此查照現行商會法并本會議案辦理選舉之實在情形也迨至八月八日初選舉開匭新職員當選者三十五人業經成立復於八月二十五日複選正副會長亦經舉定此前任會長會董正可表明遵從法定條例之心跡也不料八月二十八日某報載鈞座曁農商部往來兩電深爲詫異未審此項去電何日所發是否出於督師本意抑係不知大局者慫恿鉝聽故意搆成此舉令前任會長會董無以自明竊思此届選舉本應扣至本年十一月間期滿公决提早三月并將現任會長會董二十四人通告不再預選節經登列各報實巳毫無意見豈知又有他言謹一併呈鑒伏祈祥細賜復俾可曉然共白李直凟陳統惟鑒諒 
浙督軍來函頃奉大函并報紙一則均悉此事前曾致電農商部本係略述意見以備商榷且係依據各處普通而言并非專指上海在大部旣未經因此而有修正之條文在敝處亦未便侵越滬事之權限商會如保辦理自有定章可循亦無所用其疑誤至於某報所載未明眞相不免誤會無足置意也 
［Ｐ>漢璧禮路聨合會開會記　　昨日午後漢璧禮路商界聨合會開職員會到者四十人公推支金石爲主席首由主席報告經過情形并報告國民大會策進會派代表三人次由總幹事討論義努夜校招生開校事次評議部吳康華毛豫茂等提議本會熱心辦事之職員葛克鑑君向在老泰山堂經理多年因藥業友誼會加薪問題公舉爲代表急公受累身遭縷絏實被舒高舜王曉田等違抗官廳命令揑情誣陷現雖省釋出外又敢控葛君爲匪徒無據之言本無討論之必要雖傷及葛君個人名譽實破壞本會同人之名譽應討論相當對待辦法衆皆各抒意見議畢遂散會 
附該會代藥業友誼會發布通函如下敬啓者藥業友誼會加薪一項前曾禀請上海縣知事批准在案茲爲慳吝店東抗違諭令不肯加薪是以激動公憤推舉代表兼調查員葛克鑑君前往理論被違背人道之王金美嘵田等向租界公廨揑情誣控致葛君身陷囹圄各界已咸抱不平現葛君已出罪在外而顔品三王曉田等百計傾陷僞造恐嚇信件朦稟警廳希圖葛君再受刑事處分破壞友誼會名舉可謂奸險無恥已極查藥業夥友須通文義明製合其資格本高於他業而新水反比他業爲微薄此已失其 
山堂經理多年其爲本會幹事又能熱心辦事今爲公益遭此不白之寃在葛君雖内省不疚而同人等實不能不代爲表白且藥業夥友難難者多徒有加薪之名而無津補之助處境殊堪憐憫爲此并代藥業夥友呼籲於公衆尙祈各界仁人君子主持公道照上海縣諭令一律照加而各夥友得沾加薪實惡則感激固不僅啣結已也 
［Ｐ>救國十人圑聨合會宴會紀　　中華救國十人圑聨合會因徵求會員大會甫經成立擬徵三千分每分一元以本月（九月）底爲止特於昨晚七時假東亞酒樓宴叙來賓及會員共約二百人任矜蘋主席致詞朱容豐邱稼禾君等相繼報告一切鄭正秋·包世傑·周劍雲·邵力子·鄭鷓鴣·沈卓吾等均有演說約十時始盡歡而散 
［Ｐ>青年會同樂大會紀　　四川路青年會昨晚八時續開秋季第二次會員家屬同樂大會到者約二百餘人所演之電影片名「難中福」戲情爲一少年善　仕女栩栩欲活人爭求之然頗自珍不肯輕售致貧不能自給嗣因跑舞遇一女郎願嫁之少年苦貧乏貸於人弗應女之姑母勢利人也復從中阻撓之人又揶揄之少年四面受敵幾至生死兩難後獲其嗣母之遺産有情人終成眷屬其情節之曲折境况之離奇誠影戲中之妙選也後又電映滑稽影片二套令人笑不可仰約十一時始散 
［Ｐ>追悼劉仲文大會紀　　武昌首義之劉仲文上將今殁於滬寓昨日下午二時各界假四川路青年會殉道堂開追悼大會男女來賓到者千餘人廳堂内外滿懸聨幛中懸遺像並懸孫中山所題之「功在民國」四字旁懸黎葉陂之「張國竟成吳彌志毁家爭道子文賢」輓聨午後三時先由家族致祭行三鞠躬禮次由其胞弟讀祭文畢然後奏樂閉會當時居覺生主席報告追悼緣起次由全體起立三鞠　躬次讀祭詞其餘致祭者尙有鐵華義務學校·海寗路商界聨合會·湖北同志田桐等八人及勤業女師範等次孫中山代表胡漢民演說略謂人之不朽全在其生平行事能留影像於人人心中仲文先生毁家造國淡於榮利憂傷勞瘁以死實爲社會惜此人才吾人之所以致敬於仲文者因其有三種精神（一）非卑劣的（二）非僞善的（三）非個人享樂的次徐季龍演說發表行述中劉公在武昌起義時力辭都督之事實又謂功成不居雖爲謙讓小節然即此一端已足見劉先生之爲人今人多謂革命黨爭權奪利現在請看劉先生果何如以新思潮論固不必有崇拜英雄之迷信然對於改造社會之先進者亦必有相當之敬意目下國民大會呼聲甚高然欲得眞正之國民大會殆不可能吾人今日追悼革命巨子尤當奮發勉勵認明革命之眞精神云云次邵藻青女士演說勉人勿慕名利須實事求是效法劉先生之精神次民國女子工藝學校及勤業女師範學生唱追悼歌次家族答謝攝影後奏樂散會 
［Ｐ>浦東人會職員會紀事　　浦東同人會昨日午後四時開職員會首由倪菊裳報告夜校業巳開辦及宣講情形並述企業儲蓄圑來函自請加入者已有三百餘份等語次討論預選省議員辦法議决由本會發選舉票與會員不分縣界各以良心選出之人宣佈大衆以資選擇次討論監視圑進行方法議决取穩健手續嚴密監視次討論出版會員錄銀質昌議决於秋季大會前備好次討論企業儲蓄圑進行辦法議决當場推舉董事五人監察二人卽日函請承認再行擇日開董事會議决開收日期旋由虹口第二夜校主任顧文生龔匯百報告夜校情形而散 
［Ｐ>日本騙子之供詞　　英文滬報云梧州路某日人以僞支票向九江路日人某銀行騙得三千七百元一案三日在日領署開審此日人前曾在東京某寺爲僧年已七十三當堂自供毫無懼色據稱騙致三千七百元後即以千元給與其妻餘則携回日本購辦電燈泡等物來滬以期售舉華人又稱從其嬸母之言休棄前妻另娶一婦云 
［Ｐ>高等廳又令緝拿程冠吾　　地檢廳賄縱監犯案中之主要犯程冠吾緝拿迄今未獲茲聞江蘇高等廳復行文到滬仰現任代理檢廳江廳長設法懸賞購緝程冠吾到案訊明嚴懲以伸國法云 
［Ｐ>法庭判禁碾斃婦人之汽車夫刑期一年 
　　汽車夫張六明駕車不愼碾斃婦人王潘氏由地保報請地方檢廳派員騐明並由警廳將張解送檢廳預審起訴審廳請爲公判在案昨午地方廳沈刑庭長會同郭檢察官開庭審理屍表弟施雲程偕屍女賈王氏投案訴稱死者王潘氏年近半百尙每日往工廠做女工所以家境極苦是日在他處乞得羹飯而歸詎至半途竟被張之汽車碾斃請求究辦質之張六明供稱是日我駕五千一百四十四號汽車送貨卸去而回甫過新大橋由南往北起初仰面不見人影而後忽見該氏由横路冲出我即急撳喇叭該氏聞聲並不退避我遂急急停車雖已不及然車已損壞求鑒問官得供諭辯論終結判張還押施等退去候示至午後復開庭飭提張六明上庭略詰一過當庭宣判張六明玩忽業務之所爲處四等有期徒刑着監禁一年以儆 
［Ｐ>楊樹浦麥田内發現男屍四誌張文照交保開釋 
　　楊樹浦華特路北七十五號洋房後面麥田内發現被人謀斃之無名男屍一具後有人投函包探特别機關謂住居梧州路四百六十七號門牌本地人張文照（又名阿毛）與此案有關故由特别中西探目將張拘解公共公廨俞押候詳細查明再訊等情迭詳本報昨經陸襄讞會同日領林出君升座提審即由中西探目上堂禀明調查至今尙未尋出何種證據足以證實被告有關請示而張亦延許理律師代表出庭辯護結果着張交一百元人洋並保開釋以後捕房如有詢問應隨傳隨到 
［Ｐ>香工要求加薪之昨訊　　本城内外香業本帮工人前因百物昂貴度莊維艱要求店主加增工資每日一百五十文合成四百二十文各店主以要求過奢堅不贊同於是本帮工人分發傳單全體罷工迄今旬餘尙未解决惟香業本以八月中秋製銷香斗爲大宗營業每逢五六七等月爲各工人出貨最要之時今該工人要求加薪不遂相率罷工香店只得另籌對付之法本帮工人得此信息昨日午後又召集全體工帮在滬城虹橋某茶肆會議最後辦法聞要求加一百五十文者現已退讓半數要求每日加八十文共給三百五十文云 
［Ｐ>大圑鎭巡警强賒毁店　　浦東大圑鎭中市裕記南貨店前日有警局巡警某甲往賒貨物不遂致觸其怒即搗毁該店電燈泡等物件該店報告警局朱區員置諸不理該店即閉門停止營業於是全鎭各商店羣抱不平開會集議討論要求辦法三條（一）懲辦肇事巡警（二）撤換區員（三）不達目的房捐等項一律停繳事後即由地方紳董從中調停尙未解决［Ｐ>青年會今晚之演說保定陸軍軍官學校廖登衢君富於軍事學識歷任重要軍職近應馮玉祥旅長聘往擔任創辦該旅陸軍青年會道經滬上本埠青年會特定於九月五號星期晚八時請廖君到會演說「中國軍人根本改革之要素」欲聆宏論届時均可往聽 
［Ｐ>閘北二段救火會之選舉會　　閘北第二段救火會日前在該會事務所開第九次選舉大會由會長謝蘅牕袁履登賓耀庭及各董事到場監視開匭正副會長被選連任並選定陳維翰斡爲查帳董事尹村夫爲文牘董事徐乾麟爲議長陳炳謙朱榜生陳文鑑陶子敢姬覺彌虞洽卿俞宗周薛文泰張延鍾爲議董 
［Ｐ>漆匠擬創公會本埠南北各帮漆匠工人自要求店主加給工資四角後均願提扣一分存於首事處擬擇地創立公會並將所餘之欵充作將來同伴失業·或年老無靠患病身死衣棺等費用現已邀請各道領討論其事不日發表 
［Ｐ>熊檢察官辭職後之繼任人　　上海地方廳檢察官熊元楷因事呈請辭職業奉上台核准昨代理地方廳江檢察長接司法部來文略謂熊元楷辭職後所遺之缺委張坪南下來滬接任云云江廳長已遵照辦理矣 
［Ｐ>松江縣江警移拿盜案犯有眼線某甲偵知住居唐家弄之朱和卿係松江縣曹家宅居民曹象高家本年七月十五號被刦財物案内之盜匪因報告該縣知事備就移文派警來滬投請　司捕房協提前日由捕頭飭探施金生會同來警眼線前往將朱指出拿獲帶回收押昨解公共公廨稟明指拿被告情形并由松江縣法警陳和尙投案呈文請求照章引渡經陸襄讞向朱質訊一過商之日副領事林出賢次郎以案出内地預審旣明應予引渡判朱准交來警帶去歸案訊辦 
[吞煙救兩則]  
　　三馬路曲江里甬江旅館三十號房間寓客蘇州人陳眷生昨午忽萌短見吞服生烟輕生置絶命書一於房中桌上内稱因旅費告警無顔人世云云旋由茶房察覺亟報知其在滬親戚送入醫院救治得慶更生又晝錦里維新旅館王姓傭婦昨日下午三時許不知何故吞服生烟圖盡由人察悉送往醫院救治亦得無恙 
[汽車撞傷行人]  
　　公共租界湖北路昨日上午十一時許有鎭江人李蘭寳在路行走遇有某號汽車駛來不及避讓遭擴倒地受傷由老閘捕房八百八十八號華捕瞥見前來抄錄汽車號碼另雇車送受傷人往仁濟醫院醫治一面歸稟捕頭請究 
[電車撞傷銅匠藝徒]  
　　新閘路某銅匠作藝徒史宏發昨日下午三時許行經虹口西華德路被某號電車撞倒跌破頭部血流被面由閔行路捕房七百八十四號華捕到來抄錄電車號碼另雇車送史投同仁醫院醫治 
[汽車夫違章肇禍之懲儆]  
　　汽車夫彭連生二日晚間在滬西虹橋路開駛五百八十九號汽車由西往東開足快車有二十至七十餘哩之速率追越前行之汽車致坐車之人由車内跌出受傷被某西人所見鳴捕抄明該車號碼回訴捕房請廨出單昨收彭傳至公共公廨即據見證西人上堂證明彭開車不愼情形據捕房稟稱受傷人尙未到堂中西官得稟即訊據彭供是日經過虹橋路適有黄包車横路致肇斯禍求鑒堂上以彭實屬開車疎忽判押西牢三月另罰洋一百元示儆再由捕房停革照會一年 
[串同誘拐女子押儆]  
　　拐匪張炳榮張華氏夫歸日前　同張雪生金阿根等誘拐住居法租界左和尙之媳左鈴弟希圖帶至外埠販賣事爲法捕房包探梁大寳張惠泉曹福昌等偵悉前往將以上四人及左鈴弟一併拘獲帶入捕房昨解法公堂請究先由原告左和尙投訴被拐情形求究繼據左鈴弟稱日前由婦人張華氏先來女子門前誘我至伊家中後即交交周張等挈我至虹口同乘輪船致被包探拘案是實詰之張等四人供認誘拐不諱中西讞員以張等誘拐婦女罪已成立判張華氏押女所兩年張等三人各押西牢一年半以儆左鈴弟交原告領去 
[押儆惡鴇]  
　　老閘無華探陳桂卿西探搿勃脫昨晨解送揚州人陳趙氏至公共公廨稟稱該婦在公共租界福建路一百零一號門牌開設雉妓院收買良女徐金寳爲娼並將該女凌虐致女染有瘡毒現經女之親屬查悉延律師至捕報告故將該氏與女一併送案請示即據徐女上堂由其親屬之代表律師詰據女供年十八歲原籍宜興去秋被同鄉人誘拐來滬押入陳趙氏家賣娼日遭陳鴇凌虐且患有瘡毒該鴇仍迫令應客不堪其苦務求超豁等語訊之陳鴇供稱該女係出洋受押經張襄讞核供商之義副領事羅君以陳鴇不應買良爲娼判押女所一年示儆徐女暫留濟良所候其父母來案再核 
[串拐妓女禁押一年]  
　　無賴謝金桂串同在逃之方小章誘拐法租界寳裕里一百十八號門牌李王氏所開花烟間内之妓女小金紅而逸由原告報告捕房飭探將謝拘解法公堂判押候提方等到案再核在案昨日將謝提解法公堂先由捕頭上堂稟稱奉詮緝拿方等迄今尙未拘獲請爲核示中西官會商之下以謝串拐妓女罪已成立着押西牢一年再行補緝方小章小金紅等到案訊辦 
[昨日公共公堂訊理民事案紀]  
　　昨晨公共公廨民四庭由李襄讞及英包副領事會審之民事訟案彙紀於下（一）「協昌號經理解梅生訴股東俞騰夫孫貽榖沈永渠不理拖欠各行號貨欵案」俞臨訊不到而孫沈兩人同延律師到堂否認係協昌股東旋由原告之律師起稱協昌欠人之欵查債權中已有一英商洋行在公堂起訴本案原告者各被告雖欲否認股東但有賬簿可稽言畢將賬簿八本呈察「結果」派本廨理賬員查明協昌賬目並查明各被告是否有股東關係報告公堂再核簿據附卷（二）「徐桂廷訴姚祥堂朱金根不贖地皮方單押欵案」被告不到延律師到案請求减輕交保而原告之律師反對之「結果」被告律師請求減輕交保之處應着被告到案再核（三）「何錦豐洋貨號請求派員清理永豐長洋貨號倒欠各欵案」據請求人之律師稱永豐長欠人共人廿八户何錦豐亦係債權者之一惟查其他債權人中之華豐業已到案起訴爲保護各債權人之利益計特請派員將該號賬目清理並予清理員以變賣貨物登報通告等權庶辦事免爲人製肘云云「結果」候函致洋貨公會遴員清理該號賬目並有權變資貨物登報通告華豐號控案應俟歸審理（四）「沈九記訴姜禮不理欠欵案」前經判决姜禮還洋無力押追茲姜因在押已久稟請開釋出外料理「結果」著被告具結開釋（五）蔡榮卿胡根桃胡耀祥姜文斌等互控股本糾葛案」前經派員爲之查明賬目判决姜胡等應還胡根桃洋一百餘元茲根桃至今欵仍未得故投案請追而應出欵者祇胡耀祥一人到案請求展限餘皆不到「結果」胡耀祥交五十元舖保限一禮拜照前斷還洋餘人候飭提到案訊追 
[李壽生准予緩刑]  
　　寳昌祥煤號夥李壽生前被日商同春福棧房經理林阿慶控其在福州路青蓮閣茶館内冐探訴梢銀一百兩被捕解由公共公廨訊判李押西牢六月已紀本報茲悉了在押染病其家屬憂慮非常特乘昨晨原審官陸襄讞與日副領事林出君堂期延一律師投廨請求緩刑據該律師稱被告一家數口全恃彼爲生活而彼秦來體弱故現已有病查新刑律第六十三條規定如被告係初次犯案而向有住址執業者得請求緩刑故敝律師今爲援例請求堂上將敝當事人交其親屬領去隨時管束否則亦有店舖多家願爲蓋章具保雖承辦此案之西探目壳羅香今將到堂反對但此係一種應有之手續云云即據壳羅香上堂聲稱奉總巡命到堂反對被告律師之請求問官磋商之下援筆諭曰李壽生交一千元人洋舖保二年内不得再犯刑事准予緩刑 
[康葆卿易科罰金]  
　　公共租界福州路和大號股東兼經理康葆卿因收受東洋公司棧房内失竊所存德昌等顔料被失主查出控出捕房將康拘解公共公廨訊實判押西牢四月經誌本報茲悉康之家屬恐康不能久嘗鐵窗風味特於昨晨乘原審此案之中日官堂期延律師到堂請求易科罰金贖罪當奉核准判康改科罰洋一百二十元充公并着交四百元人洋舖保兩年内不准再犯刑事 
[拘獲花會航船]  
　　花會賭棍梁虹范阿根等近在法租界組織花會大廠雇令無賴朱瑞林（即徐瑞林）·朱阿喬·蕩婦李王氏等至虹口斐倫路一帶私設航船機關誘人往博事爲包探侯松由薛正昌沈阿炳等偵知稟明捕頭協同一百十三號西探目使密司於昨午後往將徐瑞林等男女三人一併拘獲搜出花會字據及賭洋等件帶入捕房分别收押候解公堂請究 
[水手私帶波斯土]  
　　某公司輪船水手魯人高大近在外洋販得禁止進口之波斯土數磅夾帶來滬欲至某機關兜售途經百老滙路被三百九十三號一千四百二十二號一千三百六十一號等華印各捕查見當將人土一併拘拘入捕房稟明捕頭押候解廨訊究 
[違犯烟禁案兩起]  
　　崇明人汪瑞根邇因法租界後新街某弄内私設烟榻容人在内過癮爲捕頭阿而風西偵悉前晚帶同包探等前往抄出烟槍烟具等物帶入捕房又張瑞發前日身藏烟土數磅行經法租界菜市待爲捕查見將張拘解捕房諭各交保候究在案昨將兩被告傳至法公堂請究先由捕頭上堂稟明前情詰之汪供認私賣燈吃不諱張供此項烟土實係朋友托帶餘供支吾中西官判汪罰洋三十元張罰洋一百元充公烟具烟土一併没收 
[車夫串竊皮夾]  
　　浙江人王均寛日前因事來於欲搭輪赴北京謀事暫寓南市新春福旅館内昨倩旅館夥姚阿根代寫船票後由姚雇就人力車兩輛伴送上輪比至十六舖橋姚所乘之車車夫曾才寳怱呼腹痛歇下另再轉雇他車運送行李至太古碼頭當時王亦下車照料被多數車夫乘機兜攬拖拉致峰畔所藏小皮篋一隻内有鈔票三十元不翼而飛事後覺察追問曾才寳允爲代尋後忽諉託不知始知勾串當即扭交崗警拘入一區署申解警廳司法科訊究 
[專件]  
[草擬湖南省自治法大綱（再）（續）]  
（十五）省政府由省長任命各廳政務員組織之 
（十六）政務員對於省議員負責任省議會對於政務員全體或一員得爲不信任投票（理由）省政府應對於省議會負責之理由無待詳述但不必連帶負責因非政黨政治無連帶之必要也不信任投票之結果如何不必規定因事實上總應出於引責辭職或省長下令免職之爾途若省長及其僚屬與議會堅持尙可彈劾省長面最後之曲直則公民總投票自能判决也 
（十七）除海關稅鹽稅烟酒稅印花稅外其他各項租稅悉由本省以法律之形式由省議會定微收之（理由）現在中央對於各省之收入原只此四項故此種規定並未稍侵中央權限租稅案必用法律形式昭愼重也 
（十八）省政府以增進全省幸福之目的得募集省公債但須用法律之形式由省議會議定募集之（理由）公債自當有但防濫發故規定其目的且須用法律形式通過 
（十九）省政府須於會計年度前三個月將來年度之預算提交省議會議决（理由）易明 
（二十）省政府於會計年度終了後須將前年度之决算提交省議會審查（理由）易明 
（二十一）省議會對於預算案不得爲增加歲出或增加新項目之修正（理由）易明 
（二十一）省政府得受中央政府之委託代徵中央所屬之租稅其徵收費中央任之（理由）易明 
（二十三）省政府歲出入皆須送審計署察核審計署之組織以法律定之（理由）省財政旣已獨立故有設審計署之必要（以上財政）（仍未完） 
[雜評二]  
[大風（訥）]  
今年北方各省皆有大荒之象而江蘇之農民則皆欣欣然有喜色以爲可望豐稔而不料大風突起花稻之收成不免又將減色矣夫中國之民年年感受政治風潮之苦痛而蒼蒼者天亦若挾其大風之威以與欣風作浪之有力者競其勝負天時人事相逼而來我民何不幸之甚也 
據西報謂連日盛傳之大風已經過去所留者不過稍凉之氣候而已然大風雖過去而其餘威之震撼猶足令人生怖誠無異於政局上之風潮雖平而有力者之餘威尙令人惴惴不安也歟 
[公布欄]  
[上海地方審判廳]  
判决主文（民一庭）一休判决周瑞生等訴吳紹美押櫃糾葛一案主文本件窒碍駁回訟費歸被告人負擔一件判决陳朝桂與陸坤林等因債務糾葛一案主文陸坤林應償還陳朝桂本洋五十元利息洋五十四元如陸坤林不能償還應由趙全發代償訟費歸坤林趙全發負擔一件决定張安仁與張彬生因田産糾葛不服松江縣知事事公署第一審判决聲明控訴一案主文本件控訴狀准予註銷被控訴人之反訴不合法駁回本審訟費兩造各自負擔（民二庭）一件判决張根奎等與阮餘生因債務糾葛控訴一案主文原判變更張根奎應償還阮餘生本洋十四元又自民國七年陰暦正月二十日起至同年四月底止以本洋二十元計算按月二分之利息及自民國七年陰曆五月一日起至執行終了日止以本洋十四元計算按月二分除去巳收二元之利息如張根奎不能償還應由沈毛毛代償阮餘生在第一審其餘之請求駁回本案訟費張根奎負擔十分之六阮餘生負擔十分之四 
批示一件施佩生狀請查封由狀悉該民究係請封順昌木行房屋抑係請封該行内所有生財動産着即來廳叙明以憑核辦此批一件施佩生狀交查封費由准交此批一件孫夢賢狀領契摺由准領此批一件　伯生狀請銷案由狀悉准予銷案此批一件寳耀庭狀請給領由狀悉着即來案候諭此批一件徐時宕狀請移廨協助由狀悉准予函請法租界會審公廨協助執行此批一件洪星培狀請執行由狀悉查本案尙未確定所請應從緩議此批一件朱翼東狀領欵洋由准領此批一件沈瑞源狀請銷案由狀悉着即來廳候諭此批一件鄭　氏狀請執行由狀悉着即來廳候諭此批一件邢貴福狀請函縣協助由狀悉准予函催海門縣知事恊助執行此批一件李慶鍔狀請執行由狀悉查本案卷宗尙未奉江蘇高等寄判廳發回所請應從緩議此批 
佈告執字第一八一號爲佈告得標事照得　吳氏狀請執行裘石年抵欵糾葛一案業經本廳將該裘石年所有之高樓房五幢平房二間隨屋基地四分坐　大東門外高巷頭自一百二十九號起至一百三十三號止佈告買在案茲於九月四日當開標查嚴春記所投之標價計洋二千七百元正較之原定最低價額超過應認定認嚴春記爲得標人除通天嚴春記遵繳標銀外仰居民人等一體知悉特此佈告廳長張允同 
公示送達執字第一八三號爲公示送達事照案據葉樹華與徐慶文等因貨欵糾葛一案業經本廳判决在案查被告人褚裕祥住址不明無從送達何將該被入判决書依法公示送達仰即知照此諭廳長張允同（以上九月四日） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[滬濱隨感錄] [  張舍我]  
　　中國戲曲不能表揚國性佔文學上位置已爲今日文化運動先導者所宣認然斥之爲誨淫誨盜則亦過甚不過下之者足供婦孺嬉笑上之者徒爲少數人悮樂之專利品耳近來新劇廢唱而重說白表情固不能不認爲一種進步然其劇本之構造與立意與有文學價值的戲曲相去尙極遠其病在於缺乏紹介西法戲曲之構造法令吾國人能自製適合之劇本以爲嘗試事雖不易要非不能爲也而欲使國人觀有文學價值的劇曲首在養成其藝術觀念而此種觀念養成之極難破壞之至易不謂今日社會勢將國人之藝術觀念儘情破壞之而不遺餘力他處吾不知上海人喜熱閙「糊閙」離奇怪異但求笑樂於一時於是主持劇場者乃日以變戲法的機關佈景的「戲劇」號召社會社會亦唯此種戲劇是求劇場乃一變而爲大戲法場與影戲塲觀劇者亦一變而爲觀戲法影戲者旣不喜觀純粹之歌劇又鄙棄目下之新劇（予謂現在有少數之新劇亦可以逐漸引導觀者生藝術的觀念而能接受有文學價值的戲曲之興味）則藝術觀念消滅盡矣於是雖有戲曲大家雖有眞白話新劇由有學識之劇員演之吾謂社會上一般人必無有欲觀之者矣有之其在二十年後乎噫彼以營業爲目的者吾自無深責吾第願有文化運動之責者其速起編製良善之劇本並合力組織「市民劇塲」以試之以涵養國民之藝術思想而與惡勢力相抵抗則戲劇前途庶有望乎 
筆剳 
[漢水記] [  鴛雛]  
　　風過處一園林色葱翠如濺也埀晚陰重森然不復辨林中之道林背方亭幾如深藏壑底受園外江光自晦暗中生其幽致餘無所見惟林濤四鳴而已吾以筆尖細求之始於亭裏得一人女也來此幾二三時矣境逾靜而其心逾　至於不知所可似懇於天曰願延留殘光卒待彼至其實所謂彼者不啻新授之死神一來爾命危矣然爾寗能覺者歐文有言云戰場有生趣情場動蹴殺機以少女處沉陰之林壑本不至若是其可危當念天下最險惡之境地惟人心耳此時有革履破空而至步音整而有力迨身爲女見則錯亂而緩前女亟出於亭上神氣反寗顴紅欲滴目光直籠來者全身不復他瞬似聽最後之命令者來者男也反身四顧作喘聲曰聨畹吾愛但汝一人耶聨畹曰安有人哉懷良吾愛獨不知吾孤待之苦耶言時疾步近前兩人已對影暮色沈沈欲　惟懷良涙容猶得爲聨畹所見正欲得其報言懷良㗋塞若不能吐旋曰吾罪重吾苦君寗止君之孤待而止嗟夫吾焉能以言出自吾口而入君耳哉女大震軀一側半倚於懷良之肩吐氣適入彼脣涙亦染頰曰吾得君書即知此會無幸然而不能不使吾聞而忍君獨當其苦速言之懷良本有備則累墜曰吾愛吾父此次自京還檢得爾我之締姻係先相契者恚甚斥爲無恥此老頑固乃提起解除婚約而以吾别婚京宦吾愛試思吾非禽獸詎能從者然不從亦至無幸吾父之頑世所希有可殺此事如何了者聨畹神經受刺如將宰之小羔但嚶嚶出聲曰盡如君意君棄吾而順父吾亦甘也懷良奮然曰無他法吾但死耳言次如發狂易疾馳出園 
劇談 
[歌壞賸語] [  民哀]  
　　童伶劉天紅確係前清江督劉峴莊之裔孫父某爲振聲社票友貌旣不揚嗓音病啞民國二年秋振聲社在味蒓園堂會全體社員公議因劉公藝不見佳不振戲碼愛劉個人即所以保全一社之名譽也而劉不見諒必欲加入演串後由李乃文陪其串演一齣烏龍院始已此公戲癮之大於此可見因其如此其妻許鐵華其子天紅皆走入此道許鐵華曾在共舞毫客串過天紅則居然懸牌鬻技余於五年來之童伶若普佑安唐韻笙等皆鮮首可獨天紅面目俊秀畢竟宦浚之視令亦猶今之視昔 
胄富有文墨氣余頗愛之惜所唱之調全以伶隱之法爲範爲余生平最反對者是眞美中不足天下事無十八者矣一笑 
雜錄 
[海天雋語] [  劉鳳]  
（一）服飾（二）摩托車（三）餐館（四）劇場此四者爲女子生活中之要素 
另子恒有喜遲婚者女子恒願其速 
今有一女子曰此好男子也吾理想中之夫婿如是如是汝苟不識其人必以間接之法與之相稔旣稔之後不妨逕向其人求婚彼必應汝之請 
女子有不必貴男子之眞愛情者金錢已足令其五體投地道德純美之女子須於鄉村間求之 
天下惟愛情不雜以肉慾之念者然後婚姻永無痛苦 
女子有金錢有勢力有驕心三者已足使其道德掃地 
玫瑰之床非不温黁靡曼然而刺能傷人母寗弗寢之爲佳勇女子所樂道者涒無肉體上之勇汝必求精神上之勇方愜女子之一 
新聞拾遺 
[酒徒渡重洋] [  廣曉]  
　　美國自禁酒以來酒徒多遠涉重洋往古巴飲酒船上小酒家遂有應接不暇之勢最近一星期間自紐約起程至古巴者竟有一萬四千人之多英國某號渡船報告謂渡海一次酒賬約有一千金鎊據船户傳說往時旅客飲酒一次者近必飲至三四次不止云不受酬 
[財虜殉平米] [  醉痴生]  
昨有友自蘇來述及觀前有某翁年已五十餘家頗殷實且富有田産　性極吝嗇平日一錢如命復工心計前日翁携籃至附近食米平糶局糴取平米因人多擁擠致被軋倒地當卽爲衆踏斃旋由家屬得悉舁回志殮一時聞者咸謂翁貪小之報云 
[瞎子哭活寳] [  丹隱]  
城内湯家弄有半瞽錢某以命相爲生每日必至城隍廟擺設小攤身帶小龜一隻能銜牌指卜非常靈騐因是生意甚旺數口之家惟龜是賴闔家稱龜爲活寳日前不知因何爲同道竊去錢明訪暗查蹤跡毫無不覺傷心痛哭而妻子輩亦痛哭不輟蓋此物一去將絶生機云 
小說 
[社會小說衆醉獨醒（一四二）] [  瞻廬]  
第二十四回做活計補充學費理亂絲賠貼功夫 
　　善珍善寳正待趕快回家踅入巷巷裏離着自己門前不遠偏偏被人喚住了那人是誰便是勉齋娘子携的小孩便是小狗子娘兒倆一路走來娘子眼快遠遠的見了這一雙姊妹便高喚道珍小姐寳小姐一雙好小姐（朱註云總結上文兩小姐之意）你們從那裏來我正待到你家去你們請停步我有話要動問姊妹倆没奈何只得停了脚步娘子是裹脚婦人移步向前只是走不快（此之謂裹足不前）小狗子走路没規則不是直線進行郤是螺旋進行上街走到下街只管繞遠道兒郤把一雙姊妹等得心焦别事不打緊手裏十緺妃色經準備今天完工怎敢俄延片刻比及娘子約莫走到巷口鏜鏜的幾聲小鑼一副賣糖擔挑將過來小狗子釘住了脚又不肯走善珍低語善寳道妹妹你且先回家我在這裏候徐伯母談話善寳點了一點頭携着妃色經飛步回家善珍又等了一會子娘子才携了小狗子走到身邊善珍只道娘子有甚麽要話動問誰料娘子道三不着兩只是滿口敷衍先問善珍從那兒來善珍回說從絲帳房取經回來娘子說取來的經誰掉的善珍回說我們姊妹倆掉的娘子說你們是洋學堂裏的洋學生怎有功夫在家裏掉絲善珍回說趁着禮拜日没事做些活計娘子大笑道好小姐你旣做了洋學生怎麽不懂洋學生的規矩逢着禮拜日誰不嘻嘻哈哈快快活活不是在姊妹家裏打牌定是逛花園坐馬車吃大餐看夜戲再不然也要換了時式新衣服在元妙觀裏打幾個轉觀前街上出一回風頭没的做了洋學生依舊骨碌骨碌做那掉絲的勾當你旣耍讀書掉什麽絲你旣要掉絲讀什麽書好小姐你枉自進了洋學堂却不懂得做洋學生的規矩（偏是你懂得做洋學生的規矩） 
[自由談之自由談] [  鵑]  
　　秋風秋雨中沈沈不樂若有愁絲絡於心坎亦不自知愁之何由來也夜聞風雨聲如人嗚咽孤燈煑夢夢乃無成誦秋風秋雨愁煞人之句眞不能無愁矣 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  通一]  
　　俄波問題俄波戰况波蘭假法人之助於旬日之問得大敗紅軍而肅清全境已見上期本刋據本週問所接電訊過激軍仍屢戰屢北節節退守喪亡極巨近除萊姆堡Lemberg（在波蘭東南屬Galicia州現亦歸入波蘭版圖）境有劇單外波地陣線已無戰事雙方軍隊刻正從事整理以待或戰或和之新發展惟以大勢而論俄經此次大創當知波雖不足平法實不可犯且舊黨猖獗非無内顧之憂英意首揆巳向法政府提議由協約國共同行動使波蘭得按凡爾塞條約享應享之權利則對於全歐列强傾向和平之殷情勢亦不可違故俄而即有餘勇亦不可貿然而賈也據此推測則驚震全球之第二大戰避似有重露和平曙光之希望矣 
今戰局旣已告一段落和議睚當重行提議然明克斯談判業已中止波蘭代表之在明者以受勞農政府嚴密之防範頗感不安現已赴白萊斯里土夫斯克BrestLitovsk勞農代表則已往莫斯科波蘭政府徇其代表之請向勞農政府要求更易議和地點並提議以里加Riga（新建里特倫Livonia國之首都在里加海灣之東南岸）爲會議之地勞農政府已允其請俟得里特倫政府之許可即可開議矣 
愛爾蘭問題愛爾蘭之事變已屢見本刋以無重大發展故每略而不述實則殺戮暴重日有所聞也近以柯克市尹等被囚該市尹前傚法此被囚者之故智寗絶食死於獄中而不顧見愛之受制於英愛人獨立運動之狂熱因之驟見淜漲其騷動之劇烈爲前此所未見上月二十四日愛爾蘭全境穩健分子在杜白林開會討論英政府之愛爾蘭政策並研究可以容納之解决辦法與會者都爲愛地重　人物是會之决案一爲要求政府釋放柯克市尹等一爲要求愛爾蘭得完全自治享有行政上度支上財政上之完全自由以維持愛爾蘭之安全至東北烏现特斯Ulster當享特殊待遇與自由立變之權利一爲要求政府立即取銷高壓政策苟該會人員果能貫澈其主張而調和新芬與政府之爭點則愛爾蘭問題或可迎刃而解矣惟觀政府方面之態度仍甚强硬對於釋放市尹等之要求毅然拒絶愛爾蘭其無甯日矣乎 
海外通訊 
[南洋聞見錄] [  陳時梁紹文通信]  
第一新嘉坡（續前期） 
　　（五）敎育採自由制度經費一部份由玉補助此地居留的英國人都是已受敎育而來或回國受敎育而返的對於土人并不注意發達他的敎育到了去年禮佛的百年紀念才發起籌辦一個禮佛大學經費向本埠人募捐中國人出欵最多現在已有的學校官立男校四所女校二所私立男校十一所女校四所男學生有八○二九人女學生有二二四一人五十年來華僑感英國敎育對於我國國民所施的國民敎育没有十分裨益於是捐經費自立學校十年以來有突飛的進步著明的效騐所以華僑把敎育問題看得狠是重要一切組織和敎科都同國内學校一樣敎員一大半是從國内來的小學方面有道南養正啓發端蒙愛同學校女學方面有南洋華僑南華學校都是華僑照籍貫的區分自己經合出資辦的此外私塾式的學校亦不少去年發起一所華僑中學經費極爲充足近年華橋對於國内的敎育捐資帮助尙數亦不少并有一位陳嘉庚先生將家産捐出一半回國辦一所厦門大學陳先生是一位華僑成功家熱心公益平時以競爭義務自任不遺資産於子孫前年捐欵十萬給美國人辦的英華學校約定此欵專設華文科爲交換條件這種胸襟是國内的富人應該效法的華僑敎育近年比較的進步能夠供外人有注意的價值「五四」運動以來學生界的新覺悟亦不少所以今年議政局常會就提出一九二○年敎育條例這是英政府殖民政治的行爲與我們原無干涉但是細玩内容干涉的部分多提倡的部分少這是此間一般的輿論現在把他的條例摘錄數條（一）十人以上同在一處受敎育的即爲學校（二）除陸軍學校及憲報刋出各學校外皆受條例支配（即注冊受考查等）（二）不注冊的學校即爲不法做不法學校經理人的要科五百元以下的罰金（四）查出不法行爲的證據就要查封（五）不注冊給照者不得爲敎員（六）學校對於地方上公衆上或學生的利益有防礙的即爲不法學校敎員有此情形即註消憑照（七）認爲不法的學校其財産歸破産事務四足樹 
　　美國曼薩區賽司州某屋之前有白榆樹一株有四足迷信者名之曰立志樹人若具一志願繞往於此樹之四足間出後斯志必能有成云 
局處分就各條觀察華僑所認爲不便的如下（一）憲報公布的範圍太泛權力太大（二）已成立學校容易取消新學校不容易成立（三）敎員有相當證書不能作證反要憑照未免蔑視人權聽說現在新嘉坡檳榔嶼麻刺甲三州府華僑（此三處是直接受支配的）聨合自决作取消的請願英政府也有採納輿論的傾向將來必有一種公理結果聽說此次主張取消最力者就是莊君希泉 
新聞發行的數目英文除官廳公布機關的憲報外尙有三種中國四種（國民·總滙·　·振南）達米爾文一種馬來文一種日本文三種 
（六）實業新嘉坡是英屬商業的中心輸入輸出都不課稅多爲一種通過的貿易主要的輸出品錫糖·胡椒·肉·荳蔲·米·牛皮·牛角·籐·咖啡·橡樹膠·染料·烟草等輸入品米·錫米·乾椰子·巴勒橡樹膠·鹹魚·煤·糖等 
華僑商業近四年間甚獲利前年的統計由此輸入中國的貨物價值爲一二·一三七·七七九弗輸出的爲二·四三三·六一○弗新加坡無可注目的工業旣非物資的原産地又非消費地廣袤不過三百方哩的一小島人口不滿三十五萬其與現在貿易額相當的生産消費的實力就輸出而論其額雖有七億弗其實乃貨物之過儎場可知不是一個工業地但是因特殊情形於工業或製造業上有不要缺的如船舶的修理舶用機關的製造等工業因爲本港有各國船舶停泊的資格所以不能不有一種經營 
（一）躉船碼頭和船塢的設備新加坡要算東洋第一初爲私立公司經營到一九○八年政府用二千八百萬弗收買近來更改良添造防波堤募集七百八百萬磅的公債工事已成功了最大碼頭可以同時容大船幾只又有能容五萬噸的藏煤棚另外有二個大船塢一是維多利亞（Victoria）一是阿兒拔（Albert）前者四百五十呎長六十五呎寛後者四百八十五呎長六十呎寛又有濕船塢名龍舟濕船塢（Lag　Wet　Deck）有廿四英畝半面積三十呎深東邊盡頭有一新大船塢名英皇船塢八百九十四呎長一百呎寛三十四呎深這是蘇伊士河以東的大船塢照一九一四年報告此港總費用一·五四五·○○○磅商船的入口噸數總計一六·○一九·一五○噸私人所營的造船廠和鐵工廠有黎里海格廉商會專做船體汽管和船用的機關又有華絲亞氏金商會專做鐵器建築材料 
（二）華僑經營的有一汎都拉機關工廠除製造小輪船外又有新嘉坡製油工廠原是德國人創造的從婆羅洲爪哇馬來半島沿岸地方輸入椰子製造椰油附設有製罐所其廠内産出額一日有三四十噸又有油糟及木蠟是他的副産物現在主其事者是林君秉祥招牌名和豐 
（三）木材工場中國人經營的以新嘉坡蒸氣鋸木工廠最大莊俄斯曼是印度人經營的 
（四）波羅密罐頭工廠三處都是中國人經營的 
（五）巴丹紅磚廠是臘加利經營的此外有麥仲堯的洋火廠林秉祥的水泥廠英國花梨沙早柯布商會製造飲料都是狠著名的 
（六）中國開礦事業成功的前有陸祐現在有余東旋林推遷林君經營的是瑞豐盛鵭礦成效甚大人亦熱心公益農産物以橡林爲主橡是哥林斯（Jaines　Collins）從美洲移植到星洲經列理的鼓勵才有現在的發達中國人種橡者甚多但像園的整理比較上不及英人完備中國人以新法開設工廠製橡者有張永福陳嘉庚兩家都能做鞋底和車輛張永福并能改良工廠的管理出品亦漸發達其次的農産物爲椰子咖啡兩大宗 
（七）貨幣度量衡銀行一八九五年二月二日英政府詔令以墨西哥銀弗（四一七格蘭）七四重量純分○·九○二七爲本位貨幣英國銀及香港銀重量四一六格蘭純分○·九○○的亦可以全法使用流通上最低的重量四一一格蘭輔幣有五十仙二十仙十仙五仙四種銅幣有一仙半仙四分之一仙三種 
殖民地度量衡尺度用英國碼測地用英國依角（Ego）但至今仍有用土人舊制的商業上的權衡比較如左 
殖民地英國 
一斤即十六兩一磅三分之一 
一担即百斤一三三磅三分之一 
一匡即四十担五·三三三磅三分之一 
一磅三分之一就是中國的一斤馬來的一斤合西班牙二十四弗英國九格蘭九八四相等照此合算一擔就是一二四磅六二八一匡就是五七五○磅一四三普通的斗量用「桿坦」即英國的「加倫」（Gallon）合中國四·三八八升及「球巴克」即英國的「　」（Ouart）合中國一·○九六九六升 
在新加坡各國的銀行如下 
（一）屬於中國的 
銀行名資本額 
交通銀行五·○○○·○○○兩 
華商銀行有限公司一·○○○·○○○弗 
華僑銀行一○·○○○·○○○弗 
四海通銀行一·○○○·○○○弗 
和豐銀行　八·○○○·○○○弗 
利華銀行　三·○○○·○○○弗 
四海通成立最久利華是新組織的 
（二）屬於外國的 
銀行名資本額 
滙豐銀行（又名香上）一五·○○○·○○○弗 
渣打銀行一·二○○·○○○鎊 
萬國銀行三·二五○·○○○美弗 
印度商業銀行五六二○九○○鎊 
荷蘭印度貿易銀行三○·○○○·○○○盾 
印度支那銀行二四·○○○·○○○佛郎 
荷蘭貿易銀行一五·○○○·○○○盾 
獨亞銀行七·五○○·○○○兩 
横濱正金銀行三○·○○○·○○○圓 
台灣銀行一五·○○○·○○○圓 
銀行公會其目的是協定關於銀行業務必要事項而組織的加入的有渣打匯豐荷蘭貿易與荷蘭印度貿易萬國台灣正金八行本地未設紙幣交換所此等公會的銀行每日業務終了後將賬簿上借貸關係精密計算一次華僑雖有銀行六家旣未加入公會又不自行組織公會所以金融流通的主權還是握在外人手裏純仰匯豐的鼻息政府發行紙幣外有銀行發行的一覽券亦是普通纸幣之一種照銀行條例要有一定準備金對於發行額繳三分之一的保證金於政府現在認可發行的祗滙豐渣打兩行替政府存放公欵的銀行祗渣打印度商業兩家代政府兌換紙幣的就是渣打銀行各銀行辦公的鐘點除公共休息日及土曜下午停止辦公外每日自上午十鐘至下午三鐘爲辦公時間 
譯錄 
[北滿之最近形勢] [  中政府洋顧問專門委員會辛博遜等視察滿洲之報告] 　　 
第二件邊界問題 
本委員會之行程未達赤塔故未與鮑爾雪維克政制相接觸然本委會之會員曾與派駐遠東共和國之勞農政府代表費倫斯基氏Vilensky接見晤談其所陳之觀察亦頗不少 
費倫斯基者新式之共産黨人物也渠謂李寗始建勞農政制時所發現之根本學說與實踐政治之經驗爭持數年後今已大加變更李寗所主張之「勞農主宰一切」之學說Dictatorshid　of　the　Proletariat今雖猶未棄置而在實際上則所謂新式之共産黨對於非過激黨之態度較之曩昔已大爲和緩而深願容許新階級享有解放之幸福矣在經濟方面勞農政府本不以錢幣爲度量物價之具視金錢若大仇今之制度仍未稍更故其糧食不以幣計而以每日糧食票計將來亦比利亞物價之變更卽不易爲正確之審斷吾人祗可言烏拉嶺貝加爾湖間零星　居之人民祗依純粹之農業基礎而組成而已 
費倫斯基氏又謂勞農政府在西比利亞之外交政策其影響所及將使内國制度大形變更對於異派人之態度巳大加和緩對於中國則曾宣稱中俄兩國之友誼永遠存在蓋中國非徒排斥日本之野心而巳抑其人民亦好民治政制也過激黨之領袖皆稱遠東俄羅斯當恃中國爲其糧食之源今在西北利亞東部中國錢幣流行無阻赤塔附近地方市面流通之華銀達一百萬元之鉅西自伊庫次克東徂於海華商足跡所至之地華銀之流通力實至良佳此種事實深耐尋味矣 
反革命派之在西比利亞勢力極微凡其殘餘今皆依附於謝米諾夫一人之下而謝米諾夫自身之所以能倖存於今日赤亦賴日本扶助之力耳即謝米諾夫黨徒亦復分歧爲二蓋謝氏部下兵士與其裨將恩糾氏Ungern之部下意見常相衝突也猶有往日沃本斯克政府之殘部曰加貝爾Ka　ppel之軍隊者今亦動摇不可恃一旦日本不復扶助則其大部將投入紅軍矣 
日本决定退出薩拜喀勒省（卽外貝加爾）之前已與謝米諾夫訂定種種契約攫得開礦權通商權則無疑義者也日本在七月之第一星期發表退出外貝加爾地方之决議謝米諾夫即遷其妻子移帶盧布三百萬遄赴日本即此一舉可以證明日本確欲實施前訂契約并保護謝氏也 
　　本委員會對於日俄間之密約實毫無所聞然據熟悉西比利亞情形人士之意見皆謂俄柯爾恰克敗亡以後勞農軍即停止前進日俄間發生建設緩衝國之議此可以證明日俄間之必有約言在先也至兩方所約定者必謂如日本而能减弱該緩衝國中反革命派之勢力使之不能對於貝加爾湖以面之過激黨施行政擊則俄國自可承認日本在該緩衝國之主宰權本委員會雖不能搜得確鑿證據證明此說然觀乎莫斯科勞農政府對於四月四五日海參威事變以後之日本種種行動正工未提抗議則此說亦非無根也日本又利用種種機會訂結臨時契約多種以謀自固然皆未得國附上之批准本委員會所確知之密約僅爲四年前所訂之一種該密約訂定中東鐵路在長春與松花江濱老夏口（譯音）之一段歸日本主管是約先與前俄帝國政府簽訂革命後又與克倫斯基政府續訂然中國毫不預聞且被屏除瞞蔽故爲然不生效力 
當本委員會視察之時日本在西比利亞遠東共和國所包五省境内之實在地位可以分述如下 
在薩拜喀勒省内（即外貝加爾）軍事統治權之中心點駐於赤塔以西一百俄里之莫格重斯城Mogzons向此沿阿穆爾鐵道一帶直至斯脫雷丁斯克Stretensk軍營密布故薩拜喀勒全省地方三分之一皆歸日軍統治將來日軍撤退以後則此管轄權始可終止云 
在阿穆爾省内除尼港（卽廟街）及黑龍江口利用海道以扼守形勢外並無他種勢力 
在東海濱省内用軍力佔據烏蘇里鐵路及沿線之海參崴尼柯爾斯克Ni　Kolsk伯利（即哈巴）羅夫llaturovsk）三重鎭尼柯爾斯克以北之鐵道完全爲日人管理以是而海參　臨時政府之爲之無盤旋之餘地經濟地位　之大受損害至其執漁業之集中權及嚴厲干涉黑龍江口之鮭魚漁業足使當地土民將有饑饉之虞矣 
在堪察加省境則派艦隊巡邏守禦以施行其管轄權 
在北庫頁島佔據重要城鎭海港多處 
除此而外又有貝西海港Ｐessict　Bay者（在朝鮮　綫圖們江口東北海參崴西）亦爲日人佔據不許他國船隻出入其北之加斯脫雷灣Ｃastries　Bay（在黑龍江口附近）則爲日人管轄守衞 
其他本委員會所得之報告皆與前述事實牴觸準確與否不得而知故本委員會除上述大綱數端外實未能多置一詞惟其爲負責任人物宣稱確實無疑者始敢加入在一般人士之擬議謂日本在東部西比利亞之地位不過以軍力佔據敵國領土而巳又謂日軍之撤退不過結束從前恊約國合力保障捷克撤兵之行動而將日軍集中於東部沿海一帶易於治理之地方而已四月四五日海參崴之事變爲之解釋者曰此乃日軍集中於沿海地方之新政策之結果也日軍總司令大井之言曰日軍惟取自衞之手段以預防黨亂而遏制孤獨日軍支隊之或被屠殺也然海參崴臨時政府對本委員會中某顧問之解釋則曰日本之新政策實對於遠東共和國之臨時政府而發其目的則欲使臨時政府服從日本之意志也有勢力之俄人曾屢語本委員會謂四月之役實自某日本旅館中對海參崴臨時政府集會之房屋以巨砲機關槍發射彈火其時尼柯爾斯克城方召集臨時議會東海濱省各地來集之代表五百人然亦以軍事行動而完全解散是故關於緩衝國之設立無論日俄兩國先巳有若何默認之契約而俄國共産主義日本軍國主義之始終不相容則已昭然若揭矣 
旣有上述諸因故西比利亞之俄籍人民無論男女少壯其對日之感情皆不勝其切齒之憤據本委員會之觀測在下届冬季必不免發生全人種對日之戰爭在現在日軍所處之地位無論在道德上或實體上皆似困於圍城之中實爲至不幸之結局西比利亞氣候嚴寒日軍困苦異常每三十分鐘則哨兵必更休凍殭或罹肺病而死者其數至夥故日軍損失之大實數倍於青島之役也負責任之日軍官謂軍士繼續呈請立卽撤退即可以見日本之在東部西比利亞確已處於艱難之地位非經鉅大之忍耐不能遽見恢復也（第二件完） 
 
[柏林某商所用之單輪自由車]  
實業 
[造紙業之根本問題造紙技師] [  王百雷]  
（續五十一期） 
歐美之利用廢材製造紙料 
　　意大利盛産麻共國中麻製物工業甚發達每年用麻之數甚巨凡收麻之時須刮去其表皮所去表皮之數亦甚可觀初以爲無用而棄之後即用此廢棄之物以之造紙於是昔所委棄者遂一變而爲大宗之造紙原料矣又如美國産玉蜀黍甚多用製各種食品其梗向無他種用途僅以供柴薪之用詎知此尋常之物尙有一極有價值之特别用途其用 
 
 
 

Page 19

 
 
爲何即以之製爲紙料是也製造是項紙料者現爲美國霍而司頓之美國電術公司American　Electric　ProcessCo,Holllston　Mass專用玉蜀黍之梗製造紙料行銷國内以其價廉故極受造紙家之歡迎其製法以專利權之關係現尙無他公司仿製將來專利期滿皆將利用玉蜀黍之梗製造紙料敢可斷言也由前二事實觀之可知造紙原料信非眼於現的用之幾種凡物料之可以造紙而爲吾人所未知利用者當不知凡幾故因地之生産物搜求宜於造紙之原料以代木質紙料誠今日造紙家之重要職務也况中國幅員廣闊土壤膏腴物産饒富麻與玉蜀黍隨處有之而麻與玉蜀黍之外尙有高粱一種其梗與玉蜀黍之性質相同可以造紙且産額甚多茲以麻與玉蜀黍高粱每年收穫之數列表如左 
類别每年收穫量 
玉蜀黍四四·七○一·一九四石高粱一○○·八五六·六四九石大麻一·○四二·六五三·七六二斤 
苧麻三三三·一二六·二四四斤亞麻三八·四五二·九四二斤蕁麻二八·六九六·五五二斤由前表觀之每年麻類産額之多不言可知而不知玉蜀黍與高粱之梗之産額遠過於麻蓋表中所記玉蜀黍與高粱之數爲其種子梗之數當視此增數十餘倍其産額之巨有如是者今不過取以作柴薪甚若委棄郊外聽其廢腐深可惜也麻類除表皮之外皆不能入於織物之選今其殘絲斷縷亦大都廢棄爲數甚巨今中國正乏造紙原料苟用此二物以製紙料不獨化無用爲有用并可開發利源抵制外貨况此二物俱係年生植物每年産額又多舊去新來永無匱乏誠造紙原料之無盡藏也中國地大物博生産之富甲於全球植物中之可以製造紙料者必尙不少祇在人之有意於搜求耳 
[開濬長江之大計劃] [  通一]  
　　長江横貫中國中部沿江各省皆爲富饒區域與中國未來經濟上之發展關係綦重惟上游急流險惡下游沙灘日高汽輪往還頗感不便商業亦因之不克盡量擴張去年十一月上旬駐華英國商會在上海開會曾議及開濬大江之計劃著名河海工程師之屬意於斯問題者已有數年今英商會有此决案祇足爲其容納若曹意見之表示耳 
長江之浩蕩固罕有能與之京者然開濬長江之工程其龐大當與長江之自身無甚軒輊長江開濬後之利益人人盡可想像而得之所雖得者惟人工耳偌大工程斷非可輕易着手事前當有極詳確之考慮人員金錢器械三者籌備完善方可開始進行 
上年十一月間英商會未開會之前對於漢口下遊淡水輪船失事之種種情形曾有一度詳確之調查悉其遭難之故與水流極有關係江流挾沙而下遇阻而堆積成灘及急流又至即又被衝去此種忽現忽隱之沙灘大足爲航行之患故不得不終年僱用人員巡察其起滅之狀以資防禦且江水之深淺隨時季而變更山峽湍流因地勢而殊異開濬長江者對於此等問題須加以嚴密之考慮妥籌解决之法也爲工程上便利起見全江可分爲三段自重慶至宜昌爲第一段自宜昌至漢口爲第二段自漢口至吳淞爲第三段開濬長江諸問題中最足惹人注意而能令其忘却一切艱難毅然爲之者以其能便利航道也航道便利後所費於開濬工程之金錢即可恢復四川者中國最富饒之省也今重慶宜昌間灘峽頻繁交通艱險以致與沿江各省通商非常困難苟能除此天險而使蜀道若坦途以川省富源輸行各地則所費於開濬者雖大碘取償於開濬者亦匪鮮淺故以利害言重宜間之長江自以開濬爲宜所難籌者工程上之問題耳此項和程之浩大爲河海工程中所罕見者江流湍急大可借其力以發動機械然危險極大面所費當不貲着手時祗可從小處做起先將江中礁石移去俾航行者得稍享安全之水程同時可籌備大規模之開濬以目下情形而論重宜間之航路一時恐不能卽行根本改良也 
宜昌漢口　之工程較易着手且汽輪可自由駛行危險亦較較惟不爲則巳爲則須圖一勞永逸之計祗顧目前之苟安實爲極不經濟之辦法也 
漢口之爲將來極大之鐵道中心點固無疑義然其以後之發達須憑藉於大江者亦大就現在形勢而論漢口因大江淺涸而所蒙之困苦亦匪鮮淺冬令爲江水最低之時輪船之欲達漢口者須取道於中多障碍之支渠此等支渠吃水祇深八尺開濬極易惟所費亦屬不資漢口本埠及其鄰近各地自當力任此欵以利工程而爲其本鄉造福也 
鎭江一埠自江水低淺後市面一落千丈圖所以救濟之者乃鎭人之責斷難旁貸補救之方自工程上言之惟使江流恢復其昔年狀况耳使昔日江灘復得依江而居或將現在沿江之地隨時挖深俾江水通逼近船埠而使船隻可泊近鎭埠是爲要務除漢口鎭江兩處外其餘下游沿江各埠輪船皆可直達無阻目前尙無開濬之必要 
　　上海爲揚子江流域最重要之商埠然常被困於大江入海處神出鬼没之沙灘現在濬浦工程局正將此問題詳加研究對於補救之方針已有詳確之報告關於改良上海航務之種種施設上海一埠諒能獨任其艱而不必有求於外人吾人深信與上海之興替有密切關係者自願力任斯艱而爲全埠造福也 
就長江全局而論即不立行開濬而最先之要務亦當爲製成一最詳確之河流圖將長江主流及其支河以最新之測繪法畫一地圖以資留心本問題者之研究中國海關人員已見及於此而着手測量江口聞近已僱定測繪專家各項籌備巳佈置就緒若能有經常費用不難竟此鉅功也 
開濬長江之重在及其工程之艱鉅已如上述故吾人不得不嚴重聲明茲事體大萬不可草率從事籌欵用人須極審愼長江流域爲中國最富饒之區域中國人民愛護之極爲深切若輕舉妄動而成功不見則所失當匪淺而遺憾亦靡窮也吾人當行得最富於河海工程學之專家之指導而後遵其意旨以行之置辦器械亦須審愼周詳當先察其是否能勝此艱鉅之工程而無缺憾也 
詳確之河流全國製成之後凡有關係之人員當先集會討論其進行方法須開濬者爲何處營業之與長江有關係者爲何可藉之以籌欵者爲何至於設立機關釐訂規程立預算估工程則爲第二步上述二端籌備妥洽則開濬長江之機關可謂正式成立矣 
鎭江衰象二十年來中外商人輪船公司海關職員等見鎭江市面驟形衰落莫不惄焉憂之一九○六年以來歷任鎭江稅務司者無不力謀維持鎭江固有之地位使中外江輪及平常貨船仍以土貨先經該埠而運至各大口岸洋貨先集中於鎭江而分輸於内地各埠各稅務司及其所咨商之商業專家未嘗不竭盡智能以謀之然阻難叢生而收效極微苟此種熱誠全出諸自私自行之念而祗以發報當地爲務苟昔年經過鎭江之物品今可假他道以輸轉而費省時減則吾人對於鎭江一埠人民之呼號告援可以充耳不聞而聽鎭江天然淘汰可也然自經濟上言之鎭江未可遽使之淪於衰敗也鄰近鎭埠大江南北各區物産皆極饒往昔常以鎭江爲輸出中心點近年以來因水利日窳頗受紆道輸出之損失今若恢復長江之舊狀鎭江四週河道之與長江通聨者加之以疏濬則非獨爲鎭江一埠之便亦凡大江南北各地之依鎭江爲商業中心者之利也鎭江附近諸河可通江蘇北境魯皖南境及蘇杭各地若能使此各支流通達無阻則鎭江之形勢將一變而與鎭江有關係之各地亦將受其惠矣 
鐵路能發達市面者也而於鎭江則否未有鐵道之前無論水道若何涸淺不便内地土貨若欲外輸必假道於各河而集中於鎭江二十年來滬寗津浦膠濟及隴海之一段（自京漢路之鄭州至徐州府）相繼造成後昔日鎭江之貿易被創頗巨蓋内地各貨可直接運至上海浦口青島天津漢口各埠而不必集中於鎭江矣隴海全道通後鎭江商業當受更大之打擊沿津浦路之蚌埠昔惟淮河上之一小邨落耳數年以來其商務蒸蒸日上宛似當年之鎭江矣自鐵道通而昔日以鎭江爲貿易中心之各地其範圍日見擴大可知鐵道之造福於吾人者匪淺然按事實而論若將運河及其他河渠開濬而利導之俾近鎭各地復得取道於鎭江而與沿江各埠相貿易則其便利實較紆道由鐵道輸出爲多也 
吾人若觀十五年來歷届鎭江稅務司之報告卽知運淮諸河日漸淤狹且水患頻見損及於農事交通者頗巨凡關心於鎭江商業之興替者莫不憂之近年以來鎭埠沿江之淤灘日見漲大秦仁（譯音）一洲不啻一活動之浮土一九○七年該洲在租界之西與長江南岸隔一小河其時此洲西北部正被河流蝕毁而其東部於二年間漲出有五千英尺之多其後十二年間每年海關報告詳述該洲消漲之形勢迨至今日巳將運河南口封閉不通矣 
一九一四年一九一五年間鎭江商業所受損失有二·○○○·○○○之鉅一九一五年終貿易統計之總值祇及一九○六年之百分之五十四然昔年以鎭江爲貿易中心點之各地其土貨之産額洋貨之銷數較前增多數倍鎭江之失此發展機會實大江南北之運河之壅塞各小支渠旱汜無常鎭江沿灘輪船起卸之不便及秦仁洲之日漸擴大有以致之也苟無此種種困難則商人萬不願就運費昂貴之鐵道而棄此便利之天然交通道途於不顧也 
一九○六年來之海關報告歷述鎭江商人之困難各稅務司未嘗不知其困難之根源而思補救之方然與有經驗之商人及工程司諮商後往往意見分歧難籌一定補救之法有謂非俟長江開濬後鎭江市面無復有挽回之望若使長江之流漸偏於南而縮於北則鎭江一埠定將與商路日漸隔離終至不相連續而夷爲荒地也稅務司之抱樂觀主義者亦頗不乏人一九一八年美亞司氏T.G,Maren嘗謂秦仁洲日就長大實爲可慮然自工程上言之除去此洲非難事謂其不易舉者良因預算之經費過鉅耳苟以發達鎭江之商業爲前提則當積極進行不可見難而自沮也 
開濬上游之施設上游工程最爲艱鉅江流目西徂東成倒瀉之勢其間巨灘險峽逆流經過而水勢益急上海著名工程司波韋爾氏Sidney　J.Powell曾調查此段江流狀况其報告書爲河工上有價值之著作凡關心開濬長江而欲使之爲交通利器者不可不閱也 
波氏謂重慶宜昌間之河流共長四百英里共有江流湍急之處三十五宜昌巫山間兩岸山聞瀑流挾石屑以下積而成灘最足爲航行之患當江水高漲時石灘淹入水面之下船隻每易觸石而沈没然若流急而江面廣闊則尙不足爲大患今灘峽間水流旣急江面又狹至狹處祇闊五十英尺而其水流盤旋彎曲不可名狀於是航行者自視若畏途矣否則苟江水遼闊急流之速度雖至每句鐘三十英里猶可夷然過之也 
據準確之統計謂往還上游間之民船其百分之十一往往受損於灘峽而竟至沉没若將急流處廣而深之彎曲盤旋處導直之則此等損失卽可免除矣江流之漲亦極速重慶方面可漲至一百十七英尺一日間能驟漲至四十英尺其高漲之時令自陽曆二月始七八月間爲鼎盛時期蓋重慶上游之江水及嘉陵江之急流會集於重慶而頓形汜濫焉重慶高出於海平線六百十尺宜昌一百三十四尺兩地高度之相差爲四百七十六尺以其間全程計爲每四四五○尺斜低一尺其倒瀉之勢實一般河流所僅有者也 
波氏又謂江流之深度隨地而懸殊極甚其底有似連貫之袋最深者二百尺袋口之邊爲險崖峻嶺其淺狹處爲深袋之水汜溢以後剥蝕山峽而成者川省平原之水以宜昌之峽口爲外洩之惟一道途波氏謂太古時川省本爲一河後其水由湖北西北部鄖陽府南之各低山中外洩而成陸地水力之利用波氏謂在重慶方面低流時之水力爲每秒鐘七五·○○○立方尺平流時爲每秒鐘七七四·○○○立方尺高流時爲每秒鐘一·○六五·○○○立方尺若以馬力計低流時爲四三○·○○○或三一九·七八○基羅瓦德平流時爲四·四○○·○○○馬力或三·二八二·四○○基羅瓦德則平流時之水力實較美洲尼亞加拉瀑布者多百分之三十偌大水力大可爲發動電機之用也波氏於利用水力以開濬大江之計劃已有具體辦法彼謂宜昌巫山間共有險灘九改良之法可在水淺至十五尺流緩至九百尺時以勞勃尼司Eodihitz碎石機或同樣之碎石機除去石灘之三分之二餘者自易爲力矣盤克脫起重機之每句鐘能任五百噸者可用以起石塊及渣屑過深之處可用所得之石塡補之波氏又謂巫山重慶間江水湍急開浚時須築成高出平流五十尺之壩多處壩上置可啓閉之活塞以電機撥動之每水閘長二百五十英尺寛五十英尺巫山重慶間當有水閘二十一巫山夔州府安平各地之閘當長三千英尺各閘上皆用水力發電機然波氏之意以爲巫山地方置閘一具巳足應用 
波氏又謂巫山鄖陽府間當築二百英里長之鐵道俾長江上游與漢水可相聨絡而助川省之發達渠亦主張開浚自巫山至鄖陽府漢水之一段以利交通 
工程費用之預算據波氏之計算謂上游工程上須除去石塊二·○○○·○○○立方碼砂子石屑六○○○·○○○立方碼約需英金四五○·○○○鎊購置機械僱用人工之費亦巳計入此數碎石機當用每星期能去石九百立方碼者起重機當用每句鐘能起五百噸者則全段工程可於四年内告竣水閘水壩連浮橋等日約需英金八·四二○·○○○鎊購買水動電機及其他裝配費用約需英金一·四四○·○○○鎊漢水工程約需英金八二五·○○○鎊統合之總費爲英金一○·五二五·○○○鎊 
 
[興龍灘之急流]  
 
 
 

Page 20

 
 
   
 
