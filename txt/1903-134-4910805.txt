# 1903 - 134 - 4910805

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷蟟然舊章新政依類比附西改西藝經奏定通行者亦　陳終始備舉靡遺方今崇尚實學朝野上下咸究心經世之務官書卷　繁重購寘匪易私集事言龐雜抉摘尤難是編總裦諸書采緝精要而芟煩冗每條注明原書出處無敢增易一字讀者執偏見全引端振緒不啻舉八百餘書之菁英彙爲一編書凡五百卷千餘萬言可謂體大思博政典之淵海矣兹用本局大號鉛字鑄印装訂一百厚本分三月五月出書俟全書告成後當敬謹進呈御覽原擬每部洋銀二十八元兹徇同人之請酌設　票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之　略　外埠各坊均有出售此啓 
[浦左梟鬨記]  
　　梟匪俗呼爲光蛋蓋卽光單之轉音義取光棍及單身漢也其爲人也大抵向隷管伍中時值承平軍籍旣　則散而之江之滸海之陬興販私鹽或糾羣不逞之徒以六子博采南匯居歇浦之左面浦枕海素號産鹽之區高原則廣藝木桶歲穫幾不可以億萬計鄉之人苟非闒茸甚無賴類無不富有腰纒於是若輩嘯聚其間日支篷爲陸博塲並露刃販私以逐什一之利營汛瞠目不敢發一語地方官更無可如何梟中有鄧海青者於同治季年蟠踞上南交界之龍王廟招各路遊勇爲羽翼爲人護送私鹽長江大河之中往往舳艫銜尾緝私弁勇有與之有連者歴三十餘年從未一遭機治邇則膽愈大心愈雄自稱北至浦濱南迄青村港皆伊所轄之境販私船户但以銀圓數十餅購伊一紙路票雖不護送人亦無有睨其旁者而其人亦年已七十餘矣下砂爲南邑適中地近忽有土著惡棍曰王升奎者恃其樂詰以賭爲生手下黨羽數千人跳刀拍張時或白晝殺人于市苕人李秀卿更從而附之又得隱梟林得勝陰相庇護如鄧之以販私獲利日思有以攘之李係湖州富家子自幼輕裘肥馬意氣自豪後以飲博傾其家被父母屏逐林則名爲緝私砲艇管帶實則仍與錦帆響馬爲儔以致南邑各鎭集如新塲如舫頭如六竈如鱬家匯如沈荘如周浦如召稼樓如杜家行無一不被若輩所擾擄人勒贖習以爲常偶有睚毗則殺而膊之于市去歲王率黨至某處突與鄧黨遇戰而不勝被鄧黨矅其雙目由是兩黨之仇益深今春鄧黨有至新塲者王聞之急呼嘯而來殺一人矐一人之目以報旣而懼鄧黨之仇視也羣聚下砂築砲臺修土圍私儲火藥彈九槍砲戈矛之類嚴陣以待夜不解甲者幾兩月四月上浣擇吉行祭砲祭旗禮王李皆服五品官服冠後　花翎　　列隊兩旁呼哨聲關　里外時嚴家橋北蔡諸處鄧黨亦持刃游弋相　於途一日獲王黨之作綫人者殺於嚴家橋釐卡畔王亦獲鄧所遣課者一人鄧奮然曰是可忍孰不可忍老夫　矣然半生出入於槍林砲雨中視飛丸如撒豆區區小醜曾何足介意於其間哉遂遣人下戰書約於月之十八日兩軍相見於周浦沈荘之間三板石橋一帶是日上午鄧黨自北蔡進王黨自下砂進旣交綏王黨槍子如密霰鄧黨則狙伏荒塜長林之畔不發一槍蓋一以試敵人槍彈之遠近如何一以知敵人烏合無謀誘之使彈藥胥罄識者於是知鄧之果能軍非故爲大言以炫耀焉迨曰暮鳴金而返王黨斃一人鄧黨則一人以槍炸而斃蓋王黨發槍數百出於敵固無損秋毫也先是鄧之取道周浦也見莠民踞地賭錢者皆揮刃傷之烟寮茶肆中有隱匿王黨者摔其物而擄其人見有惡少之寛辫髮覆額者以刀背擊之一時鼠輩之横行市中者皆伏匿不敢出以暴易暴此之謂歟十九日清晨王黨由下砂振旅北行途遇四匄殺其一云示威也及至周浦而鄧黨寂無聲息所駕八槳砲艇亦遁不知所之或曰方羣聚北蔡然王黨不敢前進惟有稍稍羅唣吹角回舊巢而已周浦爲南邑巨鎭百貨雲集生涯之盛冠於浦東此二日中相約閉門停貿易路上亦舟車絶跡人之有事滬上者或繞出三林塘山周家渡渡浦或改道胡家行以抵南馬頭蓋懼鄧黨之據櫌北蔡逢人必搜索行装也至由周浦赴新塲則中隔下砂道梗不通者已匝月二十日漸有出門偵探者或曰見鄧出有僞示黏諸油車弄中歴數王之惡蹟聲罪致討抉摘無遺或曰鎭之東八竈王黨安置車砲二直對市心或曰鄧仍遣　者往來市中見相識者必陰探王黨蹤蹟僕則作客其地驀罹此厄惟有閉户作黑甜游而已矣嗟乎自來宼盜之興未有不由土痞勾結所致者今者梟匪所至雕青惡少爭先投入黨中聞周浦多至八十餘人新塲多至三十餘人下砂則擾擾紛紛尤非僂指所可盡外此若召稼樓若杜家行若北蔡若沈荘若六竈若航頭若魯家匯亦挜一不有望風乞降者要而言之土痞藉梟爲護符梟藉土痞爲鄉導而奉邑南橋鎭之所謂三刀一篙子者兇惡更甚於老梟談者每歸咎於地方官之不興師誅鋤余謂及此而始興師爲時已晚况地方官素無軍符在握安能呼應靈通其弊在於平時姑息養奸不先将土痞盡法以懲使與梟黨聨爲一氣今則欲懲不得惟有充耳若不聞已耳然則養癰成患之譏南面者安得曲爲解免哉抑聞土痞之投入其黨者必拜一老梟爲師旣拜則授以梟規責令遵守遇梟與梟戰則迫令首先衝鋒陷陣一回顧刃卽隨之夜更四出巡行至天曉不得息務使備嘗艱險萬死一生然則彼土痞亦何樂乎爲梟實梟之不能不有賴乎土痞耳嗟乎嗟乎目今我兩江總督魏午帥方巡視申江巡撫提督将軍如星之聚浦左祗隔一衣帶水而猶　不畏法恣意驛騷其惡膽誠包天其逆蹟更遍地矣在地方官不足責其如我輩小民之不克安居樂業何因泚筆記此使爲民上者見之思有以懲創焉 
[本館接奉電音]  
　　昨日午前京飛電傳來上諭一道敬謹譯登○四月二十三日内閣抄奉上諭湖廣總督張之洞加恩著在紫禁城内騎馬欽此 
[電傳宫門抄]  
　　昨日午前京師友人專電告知本館云四月二十三日皇上召見軍機大臣及張之洞聨壽白曾煜齋普松武 
 
 

Page 2

 
 
[俄製兵船]  
　　日本大阪報云傳聞俄政府倩某名廠定製鐵甲戰船六艘每艘册載一萬六千墩一俟大工告成卽須派往遠東游弋海面 
[印茶計數]  
　　香港循環日報云自西歴去年四月一號至本年三月三十一號印度茶之運往泰西各國者合英金一百七十三兆九十八萬八千四百四十四磅其數較上年不相上下其中運往英國者得一百四十五兆五十五萬二千九百三十一磅運往美洲者得八百二十四萬四千零三磅 
[欽廉匪信]  
　　廣州訪事友人云廉州會匪四出騷擾經靈山縣主朱大令會同某營管帶宋協戎督率勇丁前往剿辦由檀墟至泥橋賓屋山薄竹塘嫦娥塘等處查悉有大股賊匪千餘名麕集折鳩村林深箐密築壘甚堅因於某日開砲轟擊相持至半日之久始攻破匪巢陣斬匪徒十餘名生擒五名奪獲火槍數桿勇丁亦傷斃數名翌日復整隊而往匪黨知勢不能敵抱頭鼠竄當塲擒獲數名行抵大塘村木棍山各勇分路搜捕匪衆奮勇拒敵勢甚猖獗自辰至午勝負未分幸附近各營聞警前來策應匪始敗北擒斬各一名勇丁亦斃其一傷數名旣而協戎陸續搜獲散匪十二名交大令訊辦至欽州一帶匪徒大都身穿定字營號衣某日由山直下勇丁要截擊之轟斃匪首黄亞五及餘匪數名時新屋村突出匪黨數十名自後夾攻弁勇腹背受敵王祥宋有林揚三人殲焉幸前哨陳君友忠急往救援匪遂退去然若輩聲勢尚大毫不畏懼官軍一日悍匪數百攻撲駐紥大直街天后宫文武廟西栅等處之楊都戎部下勇丁都戎督隊迎擊戰至日暮會前營左哨李君兆文督帶勇隊赴大直街行至美竹岡被匪衝分三隊一隊退入美竹岡村一隊退回那天獨李君所帶之隊與匪互鬥閲良久槍彈已盡計無所施退至那馬胎村得鄉圑接應折回復戰匪始星散至都戎所部弁勇以寡不敵衆被匪槍斃七名劫去槍若干枝匪燄披猖至於此極恐一時未易盪平也 
[九續四川總督岑制軍奏設成都勸工局章程]  
　　三總數成績者乃本廠資本本廠工匠製成之物每一批成督工官送呈總辦提調分别檢驗可用者則分别標記其名目件數及製成月日交儲貨所存儲四弗論零數總數每月必以所有成績彚列一表並檢各成品之一呈報總督查驗十四列貨所規則一列貨所者乃以表明本局成績之地其列貨應分工藝廠之貨副廠之貨遷善所之貨三種二列貨所司事必将所列各物以製造之地分爲三處陳列每處之中又各以其物質及造法之近似者類列每物之下皆記其製造人姓名製成時日用法如何價值若干便人觀覽三列貨所必爲日表記每日各處交來陳列物品種類四列貨所必以整齊修潔爲要精品必以玻璃護之放列櫃臺間觀者非有領人不聽入内指取某物者則取而使之觀五列貨所不售貨有願買者可告以代售之地六列貨所每日午前八下鐘啓門午後四下鐘閉門休息日亦閉門十五售貨規則一售貨者凡工藝廠副廠遷善所製成之貨皆出售二售貨分爲二一本局定地出售二發商轉售三本局定地出售者俟製成品已多之日擇定地方開鋪派人零星出售四發商轉售者以本局所製物稍廉於本值十分之二發商總買轉售五每一貨成總辦督同支發官督工官詳細核其原料之費時日消耗之費斟酌銷路酌加十分之三以内之利息定價出售六本局定地出售每處派二人經理每日以所賣物口及售得價值報銷本局别立二表一發來貨物種類件數時日價值表一售出貨物種類开數時日價值表七製成物有應分提紅息奬酬教師及工匠者並於售後由支發處照各奬章提給十六觀廠規則一本廠人人可以來觀惟必守以下規則一必先在稽出入處報名給予觀廠憑票然後由監廠官帶領入廠三入廠不得與工人交譚不得嬉笑不得撫動器物不得隨地咳睡出廠繳票四來觀者先示以右列之規則第四章副廠規則副廠規則應分十二類一招雇教師二收入學徒碱分職四權責五卒業六奬罰七工棚八寢室浴所盥所便所九食堂十休息及請假十一領貨發貨十二成績一招雇教師規則一本廠之宗旨旣以教養無業之窮民游民但學尋常可以存活之工藝則招雇教師之界限止須本地尋常教師二本廠期於多教無業之民故必更番速成則卒業期限至多不過三月招雇教師卽由監廠官與訂合同合同期限以兩次卒業爲止在期限内可以長支一月薪水如有借故辭退不及期限者應酌罰一月以内薪水所教不勤本廠可以隨時辭退二收入學徒規則一由本廠之宗旨則學徒不必有藝之人但必年在十五歲以上四十歲以下身體尚好不吸洋烟者有鋪保一人由監廠官騐合格卽可收入無保人者可自行投入但非卒業之後雖休息日亦不能自行出廠二本廠學徒旣係窮民游民自宜稍加體恤於眠時二人共給棕薦一牀怠惰不受教者一經斥退並向保人追繳廠費三本廠卒業之人必在本廠効力三月就其所學製物發售所得之值除扣還官息及其在廠費用外應得之息官爲存留俟其出廠日發予以爲自營生業資本[  章程未畢容再續登]  
[鄂興醫學]  
　　武昌采訪友人云湖北巡撫端午橋中丞偶患外症延英國醫士某君診治應手而效爰擬於鄂省創設醫學遴選聰頴子弟肄業其中併倩某某禮延泰西名醫充當教習所需經費由善後局籌撥從此醫學振興民無夭札亦仁政之一端也 
[方伯鶯遷]  
　　姑蘇采訪友人云本月二十日江蘇藩司陸春江方伯接奉電傳上諭著徣署漕運總督當在薇垣恭設香案望闕謝恩一時在省寅僚無不衣冠往賀戟轅之外車騎如雲 
[軍麾過潤]  
　　鎭江訪事人云前者長江水師提督程從周軍門命駕赴江陰吳淞姑蘇上海等處校閲水師事畢於月之二十日乘官舫過京口小泊官馬頭水陸各營勇丁列隊江干鳴槍敬迓作而鎭城文武各官咸赴馬頭迎謁有頃軍門卽傳令解維上駛遄回安徽太平府節轅 
[南令撤任]  
　　浦左爲産鹽之區時有私梟出没其間爲閭閻害邑令汪蘅舫明府前已奉憲摘去頂戴以示薄懲兹得姑蘇采訪友人手書悉本月二十一日藩司陸春江方伯牌示轅門南匯縣汪令以誠著卽交卸來省聽候察看遺缺以戴令運寅署理等因我知鶴窠村畔放鷼亭邊竹馬兒童自必驩迎恐後特未識百里小諸侯果能使萑苻輯影否也 
[杭郡官塲紀事]  
　　杭州訪事人云浙江寗波府學教授仲苑亭廣文素擅歧黄術前撫憲廖榖似中丞委辦省城官醫局已歴多年邇因赴任在卽力辭是差所遺醫局事宜由撫憲札委候選縣丞胡二尹連玉接辦○嘉興縣學訓導王　辅廣文於去年因案撤任由藩憲札委陳廣文接署現屆期滿改委卸署寗波府學教授正任麗水縣學教諭朱廣文丙炎調署○撫轅收呈委員彭大令現届期滿撫憲改委前湻安縣開缺另補知縣王斗槎大令接充○浙省設局製造軍火需用硝磺全賴他省接齊刻因待用甚殷由防軍局憲札委准補麗水縣李石朋大令前往直隷醒探價值以便備欵採購 
[漢口夕陽]  
　　漢口訪事友人云著名地棍劉開斌案積如山屢被倖逃法網兹因又犯重案經保甲局聶福田明府設法擒獲立卽函請 
 
 

Page 3

 
 
夏口廳馮少竹司馬照例重辦○武昌府試急待舉行而府尊梁集庵太守近攝鹽法道篆事務紛紜勢難兼顧爰於前日一再電傕繼觀察火速蒞鄂履新俾得早日交卸專辦府試事宜○前督憲張香濤宫保由金陵蒞鄂時曾帶來陸師學堂學生十餘名用備湖北武備各學堂教習之選湘撫趙大中丞知之卽電逹鄂垣商借學生二三人以備在湘襄理學務未識鄂中大憲能否准如所請也 
[蒙王謁客]  
　　前日蒙古喀拉沁親王由杭州游歴而回仍假北洋務局爲行邸昨日午後命駕赴道轅拜會蘇松太兵備道袁海觀觀察適觀察因倊詣美總領事署由家丁出而擋駕 
[制府啓行]  
　　前日兩江總督兼南洋通商大臣魏午荘制軍在泥城外北洋務局宴客席旣散卽秉節回江南機器製造局行轅鐘鳴五下道經小東門外法界捕頭督率西捕擎槍鵠列以迎旋将沿浦馬路履勘一周至六點鐘時始返局當制軍赴西門外湖南會館宴飲時詢悉會館中經費支絀慨然助銀六萬兩至晚局中委員司事之被裁者執香詣行轅籲求錄用制軍命提調慰以好言始各散去至昨日清曉六點鐘時蘇松太兵備道袁海觀觀察上海縣知縣汪瑶庭大令江南提督李壽亭軍門以及在滬文武各官均赴行轅禀安旣而南洋續備右旗管帶羅楚材游戎撫標滬軍續備右旗管帶龍葆珊遊戎道署親兵營管帶沈賡虞太守江南機器製造局砲隊營管帶馮遊戎各率勇丁在局前伺候迨七點一刻鐘時制軍就局前馬頭登招商局普渡輪船駛至吳淞口乘鏡清兵艦回金陵觀察及大令送至吳淞始返 
[撫軍回省]  
　　江蘇巡撫恩藝棠大中丞於昨晨送别兩江總督魏午帥後卽命駕詣新閘大王廟乘官舫返蘇垣本邑印委各員咸至江干叩送 
[飭查劫案]  
　　前晚有羣不逞之徒擁至本邑西南鄉引翔港鎭連刦店鋪數家縣主汪瑶庭大令聞報卽於昨晨嚴飭捕役前往查明據情禀覆 
[驅逐鹽梟]  
　　本邑浦東裕伯題橋左近近有大帮梟匪高駕槍船分投停泊掳人攫物習以爲常附近紳商請三林塘巡局委員孫星垣二尹飛禀上海縣署縣主汪瑶庭大令得悉立卽禀知蘇松太兵備道憲袁海觀觀察觀察諭令派差驅逐大充送飭差頭全順薛貴帶領通班夥役於昨日午刻前往諭令開駛出境不准逗留 
[驅逐難民]  
　　日前本邑北橷涇到有客民百餘人自稱避難來此初就道旁吸食洋烟旋向各鋪户强强索錢文不予則逞其兇强恣行攫物吳淞司巡檢沈少尹聞之飭派弓兵地保會同彈壓若輩恃强不服遂飛禀上海縣署縣主汪瑶庭大令立飭捕役徐文曹勝多帶夥役前往驅逐出境不准逗留 
[調差誤傳]  
　　昨報紀本邑江南機器製造局總辦趙渭卿觀察徑兩江總督魏午帥撤去差使改委陶槼林觀察庖代并以王觀察世綬爲提調兹聞官塲中人云日來局中並無此事合卽聲明以照核實 
[巡宰履新]  
　　本邑黄浦司巡檢王蔭亭少尹刻已俸滿江蘇藩司陸春江方伯札委候補巡檢徐少尹兆雲接署昨日奉委來申趨詣道轅禀見松蘇太兵備道憲袁海觀觀察並赴上海縣署拜謁縣主汪瑶庭大令隨赴閔行履新 
[快聆清論]  
　　尚賢堂總辦李佳白先生屢在六馬路格致書院講論列國政治中外士人欽佩同深本月二十五日卽禮拜四之晚八點鐘時先生仍在院中講論中國與土耳其兩國政治之異同 
[永年保壽公司帳略]  
　　永年保壽公司開設迄今瞬經五載兹将出入帳欵列爲清單大約謂本公司盡力經營其進甚鋭回溯第一年祇保壽險銀五十七萬三千兩第二年卽保至一百萬兩第三年将及二百萬兩第四年則驟增至三百二十五萬兩洎乎第五年居然保至六百九十六萬兩之譜先是一年之中除去開銷所餘不及六萬兩今則所餘竟有六十四萬零八百兩此外公積銀當發軔之初僅七千八百餘兩今則積至四十五萬八千五百七十四兩去歲人之倩公司中保壽險者多至五百二十六萬零四百九十六兩其中實保四百三十四萬零五百六十兩收得保費六十二萬三千三百四十二兩謂非營運得法者哉本館按永年公司創於上海並非由外洋分設而能蒸蒸日上如此亦足見滬上漸開風氣而保壽之大有益於人矣譯竟不禁爲公司中人額手以賀 
[上海官塲紀事]  
　　昨日湖南候補道錢晉甫觀察因事來申拜會蘇松太兵備道袁海觀觀察旋復至上海縣署投剌縣主汪瑶庭大令飭丁擋駕○昨日蘇省牙釐局提調江蘇候補知府莫太守枚因公來申赴上海縣署拜會縣主汪大令延入花廳茗談片刻而别○本邑南市籌餉貨捐局會辦盧崙三明府近經江蘇巡撫恩藝棠大中丞撤去差使所遺局務委前辦瀏河釐卡之朱根丹明府接辦 
[西學關鍵跋]  
　　同里李君問漁邃於格致之學舉凡天文地輿聲光化電罔不殫精竭慮極深研幾近懼初學之無以發其扃而探其奥也箸爲西學關鍵一書由淺及深因端竟委更逐條設爲問答語俾層層推闡粲著靡遺而又皆從實歴得來不似空言炫世今蘇松太兵備道海觀袁公讀而善之亟勸石印行世蓋欲使學者由此開關拔鍵以馴至入室升堂焉印旣成辱承見貺一編爰綴數言以志鯫生景仰之意云爾時光緒二十九年首夏下浣後學黄協　夢畹生跋 
[普通學百科全書跋]  
　　泰西爲學由博而精日人師之遂有普通專門之别百科全書彼國普通課本中之最著者也頃者中國興賢育才詔開學校欲求西法先肄東文虞山范君枕石因将是書譯述印行義取明通不以艱澀文淺陋學求淹貫不以畛域囿見聞分釘白編以符標目頃已印成三分之一蒙付置郵使者寄贈鯫生披閲之餘謹書此以表欽佩 
[申報館協賑所經收山東四川合肥賑捐四月初一日至初十日十一日至二十止第八九兩次清單]  
　　四月初一日無名氏銅洋六元銅小洋五元四角○初三日消災子洋一元葉姓銅洋一元乾元荘元大亨嘉泰荘銅洋二元○初六日金裕記求孫兒病愈洋十元銅洋六元浙甯公車洋念元紋銀九兩四錢申三錢五分合元九兩九錢四分九釐兑洋十三元三角戈善慶堂洋二元銅洋二元孫仲梅爲妻求産後平安洋十元京口合記洋一元○初七日無名氏悔禍求福洋一百元○初八日延源荘交來不孝子求生母冥福龍洋一百元○初九日知足居洋二元○十二日古夥桃源氏洋十元益順　洋十元銅小洋一百五十角○十三日寳善堂洋十元○十五日隴西隱名氏洋念元無名氏洋十元雙輝堂闈姓中彩洋十元○十七日吳馥堂啞洋十元同春堂洋一元老林大成衆友洋三元無名氏洋二元無名氏洋二元周昌記顧銅洋一元○十八日榮和昌龍洋一元銅洋一元免過子公愼記何醉夢軒無名氏江南無名氏小洋念角銅洋二角叔步氏洋一元純一氏洋五元○十九日平陽叔子龍洋一元無名氏維明綿力子沂記任記少記勤逹偉恆洋十四元銅洋六元十二户洋三元五角鄺庽洋一元景慶益銅洋十一元隱名氏洋十元張甲記洋一元銅洋一元鴻寳齋無名氏洋一元隱名氏洋二元○廿日無名氏銅洋一元天一居士爲大兒喉痛求速愈洋念元泰源永葉燕庭各友洋四元以上總共收洋四百十三元八角銅洋五十八元六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[温州試事]  
　　温州訪事人云浙江提督學政張燮鈞大宗師按試温郡於上月二十九日謁聖講書本月初一日開考闔屬生員策論西學題爲朔日辛卯解考工與西藝多合説恒南郡自謂宣帝劉琨之儔論王荆公邊功論蘆關爲關中北面之險論鎭西八關九隘建置得失論問印希古教以輕俠樂戰爲宗旨於中國何家爲近問埃及文明最早而哲學獨無所發明其故何歟問伯靈約後突人始悟英之友不如俄之仇豈大夢初覺邪試求其故問俄國村兵之制善否與德國民兵異同若何問西巴多卜區三砲臺何以英國竟突起傾國之師　上将曠時日僅而克之豈地形有可恃抑守之得其道歟試詳論之問法人欲自北境開新河逹拿邦江令太西洋與地中海一線相通而已掌其筦鑰此策果行其足以奪直布羅陀之險否泰西以禁金出口病民論英名臣抗拒遏糴社論問英國行政官不得任議員軍人不得任議員而普得任之其相反之故安在問英律異装行竊者辟麻欽吐詩仍不改其意何居紀限儀例弊分釋汽機均力簡明求法四元玉鏡前序有月自天地平界上升其視徑每杪時增二萬一千六曰之四百五十四當視徑爲五十七分二杪時其視平面之變比例若干在天地平界之蒙氣差爲三十四分四十杪簡浙江城於榖雨日太陽因此差宜早出幾多時初二日補考生員題爲文武之道未墜於地義秦人伐晉義襄公十一年初三日考童主策論西學題未詳初四日考貢監生題爲今吾於人也二句義邵榮論考優生題爲問侯景數請兵縛黑獺擒吳老么使果用之遂能成功否初五日考闔屬生員通塲四書題爲取於民有制羲府學經題爲楚子伐陸陣之戎義爲永嘉爲晉師烕赤狄潞氏義樂安爲吳滅州來義瑞安爲楚人秦人巴人滅庸義平陽爲齊侯滅萊義泰順爲吳滅巢義玉環爲虞師晉師滅下陽義初六日覆試生員策論西學題爲虞書五服廣輪考春秋不書河决論浩汾皇帝無婦家力微皇帝無舅家辨誣宋人祭西海於河中北海於盂州駁議初七日考樂瑞泰童生樂安四書題爲審法度義經題爲樂先王以作禦崇德殷薦之上帝以配祖考義瑞安四書題先王以至日閉關商旅不行后不省方義泰順爲君子以除戎器戒不虞義初九日考永平童生題未詳 
[訪拿賭棍]  
　　蘇州訪事人云蘇垣著名賭棍曹松海專以黄局誘人聚賭受其害者不可僂指計迭經長元吳三縣主訪拿曹恃錢神爲護符以致歴年漏網去歲復經長洲縣蘇靜菴大令籖票拘提曹乃星夜逃往上海杭州等處施其馬扁之技囊槖旣牣遂於上月某日潛回偕同類在元妙觀前大張旗鼓事爲大令訪悉立卽飭差嚴密訪拿 
[匪徒劫犯]  
　　著名蟻媒翁正菊案積如山捕頭令包探竇如海禀請英美租界公廨讞員張柄樞司馬移請上海縣知縣汪瑶庭大令派役前往浦東洋涇鎭緝拿前日将翁拿獲押至中途驀被羽黨奪去竇探受有微傷回告捕頭捕頭令延醫敷治 
[押犯瘐斃]  
　　浦東招商局管理棧務之汴人袁月樵前因串同小工行竊麫粉若干包解經英美租界公廨讞員張柄樞司馬訊明判押捕房一年前日忽在押所患病捕頭遂送至虹口司各脱路工部局醫院療治舞奈膏肓深入藥石無靈延至前晚六點鐘時溘然長逝捕頭聞報令傳家屬到來備棺收殮 
[英租界捕房紀事]  
　　烟鴇許陳氏在鷄鴨弄開設花烟館生有一女年及破瓜小流氓向之調戯者屢矣前日又有甲乙兩流氓捺肚捉胸猥褻備至鴇怒而斥之衆流氓等隨卽兇毆鴇投訴捕房捕頭令包探王長桂扶送仁濟醫館醫治一面緝拿送究○某西人家細崽陳金法昨在黄家庫與某女郎調笑被丙丁兩流氓毆傷當卽投報捕房捕頭令包探陳雲忠前往查明以便禀請讞員核辦 
[法租界捕房紀事]  
　　某絲線店夥某甲某乙串竊店中絲線一包乘機逃逸店主報捕後昨爲某包探拘獲送入捕房捕頭命押候交出原贓然後解送以堂禀請訊究○流氓陳阿三手持磚屑抛擲某氏婦之首事爲巡街捕所見拘入捕房捕頭令的候解送公堂禀請訊辦一面某氏婦投案備質○丙丁二積竊在某碼頭上貨棧中竊得白米一石沿途求售適爲某包探所見拘送捕房捕頭命押候堂期解請訊辦 
[美租界捕房紀事]  
　　昨晨梁上君子蔡阿順掩入寄居天潼路之粤人某姓家行竊衣服携之而出適爲六百九十八號巡街捕所見連贓帶入捕房捕頭令押候解送公堂禀請訊辦○昨晨妙手空空兒李阿榮潛入寄居狄思威路之甬人某姓家竊取衣被等物携至西華德路某押鋪質錢經包探劉阿炳所見拘送入捕房捕頭令押候解送公堂禀請懲辦○昨日午前跑灘賊張阿二混入公和祥碼頭貨棧中行竊舊鐵携之而出適爲六百九十三號巡街捕所見帶入捕房捕頭令押候解送公堂禀請訊究 
[上海六馬路仁濟善堂籌振公所施子英經收各處水災賬捐三月初一至廿九日第一百三次清單]  
　　初一日願學堂善士洋二十元○初三日樹德堂洋卅元汪鴻生求資母冥福洋念元○初四日湖州適安居士洋四十元○初六日五福堂洋一百元藝海後裔洋卅元汪維秋妾病祈愈無名氏求病愈李涵記徐永清四户各洋十元潘子吳淞顧隱名求消災乳核速愈各二元恆孚銀樓桶内銅洋一元○初八日皖江女士章蘭完愿汪柏如祈合家平安各洋十元吳淞隱名氏求合家無災病洋五角○初十日錢塘刦餘子郭亮甫洋四十元沈氏保合家平安十元○十二日慶記銅洋四元祥泰號銅洋二元○十五日沈少琴洋五十元安壽堂沈尚晉各洋十元求孫女病愈人洋五元三　堂四元○十六日錫堂洋念元○十八日倪頤吉洋五十元胡有輝洋十元銅洋四元○十九日陸氏洋五十元無名氏十元隱名氏洋一元銅洋四元四角寳敕樓裔求弟病愈五元○廿二日東吳後裔洋二十元鑑記洋十元顧隱名求消災乳核速愈二元○廿四日有心無力子求妻病速愈洋五元○廿六日怡樂居洋一百元○廿八日胡易庵銀六百四十兩周雨亭任献徐信臣三户各五百兩管小崖三百兩鄭楚卿二百兩童水薌洋四十元楊德生求母病愈洋廿元欽聖瑞遵父遺命節省懴寳求冥福二元○廿九日　兩子免災易类人洋十元迮養甫洋三元銅洋二元免罪子洋二元○三月分共收元二千六百四十兩又洋七百九十三元五角扯七五申元五百九十五兩一錢二分半以上共收元三千二百卅五兩一錢二分半銅洋十七元四角連前共收元十四萬六千另九十一兩六錢九分二釐除解各處振欵外不敷銀淨墊解元六十三兩九錢一分二釐存銅洋四十四元二角 
[上海虹口元濟善堂經收三月分送堂一文愿並施醫藥捐清單]  
　　安雅堂五愿全年錢一千八百文伸洋二元錢四十文吳翠山安豐塲署愼德堂李細地山左劉山　揚衛臣何宅同善會隱名氏徐宅十户各一元余聲遠舒錫春汪汝平邵學敖朱佩之葉厚生汪慶甫邵玉堂八户共計十二愿全年連閏錢四千六百八伸洋五元錢三十六文玉樹廬王五元振昌成沈樂生郁少卿吳連生鄭峻卿朱錦宇俞秋亭胡錦棠杜承源無名氏丁少亭十一户共小洋念角建昌號二元李潤生無名氏侯石齋同志仁隨緣中彩曾子麟關定章陳建人王永康不留名馬南冠性良王财璋董蘭芳李桂生徐芝蘭何煥章董克榮朱子景倪柏年嚴秉章陳建卿葉梅生無名氏陳　氏鄭再無名氏施義明傅鼎梅　名桂氏江海關同人三十二户共十六元張輯五愿病愈三元延公館三角常德義源泰常平銀十兩正無名氏銅洋十元建昌號銅四元三合號銅一元廣成合銅五元共收愿洋四十五元六角常平銀十兩正銅洋廿元錢五十六文○揚三多堂醫葉廿元鄭寳生揚雪松聚星堂三户各十元李瑞如陳槐亭各十元林幹山李崇　各五元李文藻林發　各三元陳弼亷四元甘　初二元譚裕實林煥重林元晉各一元十一户共四十五元陳紹周王潤珍各四元消災子八元共醫藥洋一百十一元 
[各洋貨號春季捐清單]  
　　大豐恆興二户各錢二千四百怡豐錢一千五百海昶愼錢八百敦泰增泰源成德豐恆豐瑞怡盛五户各錢一千二百日　盛泰記屏記恆　盛共四户各錢九百天益錦豐鼎豐協豐登豐慶豐義泰四逹瑞恆豐信正昌順鼎裕元生日新增振豐恆同順祥通裕恊康元興公傎新泰恆啓泰恆裕豐盛　記福和天　共廿五户各錢六百以上共收錢丗一千七百[  滬北天后宫前廣益堂司董嚴信厚心銘施則敬朱佩珍唐藥俊葉貽釗等謹誌]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
