# 1922 - 56 - 4917609

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[山東之善後（老圃）]  
　　山東問題之結束尚未慊國民之意固也然此後之成敗仍取决於國人之詣力與國人之自覺心無詣力則虎頭而蛇尾無自覺心則前車覆而後車繼雖已得之權猶不能保也所謂山東之善後皆不在空言而在經濟問題故善後之法當取眞實不欺之營業主義主其事者第一當專心致志不可務廣而荒有類於濌伯之所爲亦無取宣傳主義以政治家之手腕施之於實業更不容參以市道如今日之投機家專以虚誕爲事試舉一例言之如國民集金但當指定銀行收得一錢出一錢之收條不必以空認之額登之報端亦不必廣設事務所位置人員此即所謂營業主義亦即所謂眞實不欺主義也民國以來之事業固多敗壞於政府亦未嘗不能敗壞於人民甚望山東之事有以雪其恥而矯其弊全其初而愼其終此詣力問題也但經濟之事業不能不受政治之影響若政爭不己重以干戈相見則商民投資者旣裹足而不前而倒行逆施之餘必無力實行其贖回權或仍落於外人之手或并擴張其範圍亦在不可知之數果爾駡人爲賣國者適足以阻止人之愛國此自覺心問題也 
[命令]  
　　三月三日大總統令全國水利局總裁李國珍呈請任命王季緒爲技正應照准此令 
　　又令沈學范晋給三等文虎章此令 
三月二日大總統令王善荀晋給二等大綬嘉禾章高炳麟晋給二等嘉禾章陳鼎給予四等寳光嘉禾章趙權晋給四等嘉禾章此令 
　　又令宋文林王茲棟章啓槐均晉給三等嘉禾章秦樹藩給予四等嘉禾章此令 
　　又令交通總長葉恭綽呈僉事程源深另有差委請免本職應照准此令 
　　又令交通總長葉恭綽呈請任命巢功贊爲僉事應照准此令 
　　又令署司法總長董康呈署奉天洮南地方審判廳廳長王錫九因病懇請辭職應照准此令 
[國内專電]  
　　北京電張作霖訓令關内奉軍四月一日以前一律開拔出關第一批第九混旅王部第二批第六混旅鮑部第三批第二混旅鄭部第四批暫編第一師張部（四日下午二鐘） 
　　北京電張弧以九六公債難以實行預備辭職前昨兩日已不到部財次盧學溥亦已提出辭呈赴津庫藏司沈鴻昭亦規避不到部財部已無形解散昨日各機關曁各省派員赴部坐索公債有數十人之多復被王懷慶派兵驅散有說部政大樓自今日起關鎖張弧先提九六公債八百萬存某銀行各機關因之催索尤急 
　　北京電敎育索薪團三日第三組到財部爲備飯榻經朱會辦哀懇四日午後必有辦法（四日下午二鐘） 
　　北京電遠東代表函謂烟臺俄義勇艦隊船羅撲爾號交涉署出租華商遣散船員請收回成命 
　　北京電英政府派艾斯頓爲上海修改中國税則領袖委員英并請日本亦派大員參與（四日下午二鐘） 
　　北京電英使艾斯頓照會外部英政府根據脱城和約將前英匃間各項條約布告復活（四日下午二鐘） 
　　北京電美使休門照會外部芝加高大陸銀行烟酒借欵又到期中政府何時可以還本請示日期 
　　北京電日使小幡照會外部中政府請派員參與上海税則委員會本國政府正在物色相當人員俟决定卽照覆（四日下午二鐘） 
　　北京電外部咨農部修改通商進口税則會議遴派人員銜名請先知照（四日下午二鐘） 
　　北京電綏遠公團請將第一師第二旅調回京畿以杜後患 
 
 

Page 5

 
 
   
 
 

Page 6

 
 
[國内專電二]  
　　北京電閣議修正中行章程可决金兆蕃爲財部司長董錫成爲贛財廳長劉印昌署廬陵道均决郭則澐請辦僑業銀行董康請將九六公債如數交中交兩行保存不得移作他用蔭昌請在津寗兩地建周馥專祠均准（四日下午八鐘） 
　　北京電豫商李鴻賓請組開封濟源汽車公司直商張景橋請組滄石汽車公司部飭查核（四日下午八鐘） 
　　北京電國際救災會請追蔚豐銀行詐騙賑欵交内部查辦 
　　北京電二日哈埠華兵誤擊意商屈辱意領案使團於六日共商應付辦法外人咸謂華官吏袒護舊黨之報（四日下午八鐘） 
　　北京電財部允發新債劵三百四十萬元分交警廳提署備發近畿軍警餉（四日下午二鐘） 
　　北京電美商運通銀行運空白鈔票四十箱至廣州部令江海關放行（四日下午二鐘） 
　　北京電袁思永兼寗波交涉員卽頒令（四日下午二鐘） 
　　北京電豫省城一日商會與軍警小有齟齬趙督被剌不確 
　　北京電豫省垣覆院趙督安然無恙（四日下午二鐘） 
　　北京電黑吳電據范領報永健軍艦案已與崴政府交涉妥協遣送在黑收容之俄黨所定條件崴政府亦均承認需費四千元請速撥 
　　北京電孫烈臣催辦部留延吉林區作爲部省合辦需資本百二十萬京吉各認半數（四日下午二鐘） 
　　天津電津團體反對電車借欵因比約屆满贖回欵祗七十萬 
　　天津電李奎元拍賣京宅八千元爲發給十一師解散官長川資 
　　天津電支（四日）英界黎元洪開跳舞合霞飛返京訂歌（五日）休息麻（六日）赴法國追悼陣亡將士會陽（七日）乘車赴滬（以上四日下午十一鐘） 
　　漢口電吳前電財廳令籌欵五十萬元刻又令加籌數十萬元財廳以煙酒印花兩税向商會商借無結果蕭劉已會電吳僅認籌五十萬元 
　　漢口電蕭劉准吳電江（三日）會委熊祥生暫代財廳長熊支（四日）晨十時到廳祝事聞熊爲過渡仍定鄭焯繼任 
　　漢口電劉聘魏聨棻爲省署財政顧問魏有應吳電召赴洛消息 
　　漢口電蕭劉江午邀傅增湘在省署開賑務會議决將傅携來捐票二十萬元由商會慈善會籌墊現欵指定烟酒附捐償還 
　　漢口電江午敎職員在黄鶴樓開會决定驅逐錢敎廳長並要求增加敎育費 
　　漢口電杜錫鈞代表鄂軍界江晩北上祝奉張壽（以上四日下午六鐘） 
　　香港電船東開會舉定委員會授以全權與海員代表解决罷工事海員代表今夜可抵英文各報館之華工今夜罷工明日各報均將出報一小張廣州李交涉員現已抵港（三日） 
　　香港電海員代表四人昨晩由廣州乘火車抵港偕行者有副交涉員及廣州商會代表六人記者往謁時諸代表稱海員今仍堅持要求九條將否讓步須視船東之態度爲决諸代表今日在市政廳與船東開秘密會議刻仍未散聞第一步各點尚未解决（四日下午五鐘） 
　　香港電今日市政廳之會議結果已悉各問題全已解决惟餘恢復海員公會問題須待今夜與華民司討論航行太平洋歐洲澳洲各船將增薪百分之十中國内海各船增薪百分之二十廣州香港之華船增薪百分之三十外船則增百分之二十罷工時之薪水減半發給 
　　香港電英文各報稱罷工人二千名徒步離港行抵涉田（譯音）時警察囑令折回衆不服警察開槍死三人傷八人 
　　香港電顧品珍與唐繼堯之軍二十七日在廣元鏖戰 
　　香港電唐繼堯之軍已抵廣南 
　　香港電林俊廷逃往貴州盧福章被殺 
　　香港電非常國會通電全國反對九六借欵（以上四日下午六鐘） 
特約路透電 
[香港罷工解决]  
　　四日香港電罷工業已解决（千後四時二十分發） 
　　四日香港電香港代表多人今日十時陸續抵市政廳守候華代表内有八人於十一時零八分到會諸代表於是乃於午前十一時十二分開秘密會議（午前十一時四十分發） 
　　四日香港電諸代表會議三小時之久於午後二時零三分休息雙方均具讓取之精神迄今所討論者僅爲預備事務據所得之消息觀之雙方對於工資事已得共同之基礎午後二時三十分復開會議諸代表均未進茶點現會塲仍閉門諸代表無一外出（午後三時零五分發） 
　　四日香港電會議於午後四時十二分散會船東委員會主任蘇塞倫氏語路透訪員曰「營業上之各點雙方均有讓步總領事哲美森氏及廣州華人商會此次居聞斡旋極爲出力」關於政府規則之各點將於今晩討論之如能商妥則海員代表船東委員會主任哲美森愽士所簽定之臨時契約即將實行豫料海員將於星期三日上工（午後四時三十五分發） 
　　三日香港電副華民司胡德氏已往會晤海員代表 
　　四日香港電廣州代表昨晩抵此廣州英總領事哲美森氏及華民司在車站迎之今晨諸代表將與船東開會士官學生隊及童子隊隊員均應請在各公署及醫院等處服務昨晩香港華人主要代表應民政司之請在其公署集議哲美森氏向衆宣言謂今日會議必有佳果並勸各代表竭力安慰華人切勿輕信謡言海電各公司所用華人宣告罷工現由歐人遞送電報今晨各公司發出通告限制發電電話局所用華男子接線人亦罷工（午前四時發） 
　　三日香港電聖保魯醫院各華僕均離職以孤兒院之女童代之協同看護婦照常進行各務特别警士現偕警察至各旅館及海員寄宿舍查視所覓見之華人囑令工作否則卽與同至警署廣州英總領事昨日抵港 
　　三日香港電滙豐銀行之華僕均加入罷工各報館及印刷所排字華工等亦均於午後罷工今日有華人數百名希圖越過九龍新地而赴廣州爲警察及携械之特别警士所阻以火車載回香港今晨另有華人一隊在沙田（譯音）附近與警察衝突死三人傷八人 
　三日香港電現有武裝兵士乘載重摩托車巡行商市各街道政府印刷局所用華人排字工與印刷工已知照局長定明日停工 
[霞飛將軍抵津記]  
　　四日天津電霞飛上將今晨十時行抵東車站中外官員及各團體代表歡迎者甚衆霞飛上將即乘摩托車經過英法租界沿途觀者如堵各商行均懸掛旗綵旋駐車於體育場英國從軍人俱樂部凡前曾從軍之人均在該處戎裝行軍禮致警並呈遞證書請上將爲該俱樂部永遠名譽會員上將簽名於來賓簿後卽校閱法兵安南兵及華兵日兵美兵校閱畢乃赴法公園行戰勝紀念啤安置基石禮正午法領事及法僑在法俱樂部開歡迎會並邀協約國僑民與會英法領事各發演說上將答謝如儀且與各人握手上將後赴省長宴會午後閱觀法兵工廠所至之處輒受熱切之歡迎今晩將遄回北京 
[駐華美使嫁女]  
　　四日馬尼剌電駐華美使許門博士已偕其女公子抵此女公子今日在此間與北京美使署陸軍副參贊美格魯特少佐行結婚禮 
[英公主之奩資]  
　　三日倫敦電全國嶒送英公主之奩資共逾一萬九千鎊内有印度所贈二百零八鎊錫蘭七十一鎊香港二十三鎊 
[英太子游程]  
　　二日英太子行宫電英太子今晨抵薩華里原擬往游傑墨但因其地小有疫癘故未果現英太子暫住距傑墨七里之處與當地王公等周旋如禮英太子以果品分給學童並以財物散與貧民歡聲愈起午後太子球戲晩間赴大宴會宴畢開跳舞會及提燈會 
　　三日海牙電據可恃荷蘭人消息荷蘭政府前聞英太子擬游印度遠東時曾諭駐英荷使向英太于表示如游荷屬印度定當歡迎之意後得覆音謂英太子游程已定莫可變更故英太子未能接受往游荷屬印度之請惟荷蘭盛意英太子實深感紉云 
[俄政府之日諾瓦會議觀]  
　　三日里伐爾電俄勞農政府特羅資基氏因日諾瓦會議展緩召集故發表通告文分致紅黨陸海軍内稱與中級社會政府談判恢復和平事業之希望已爲協約國政府所破壞又稱春煖爲白軍活動之期現有敵衆入境轟毁武庫之消息末稱勞農外交在謀日諾瓦會議之實現云云又每日新聞之里虚訪電稱避居里虚之俄人在軍役年齡内者現正從事註册積極進行蓋欲召集成軍歸藍格爾將軍統帶也藍格爾現在塞國京城 
[阜姆之政變]  
　　四日羅馬電阜姆近數日内發生嚴重風潮地方兵士與政府警察互起衝突清晨地方兵圍攻官署炸彈機關槍轟放數小時雙方皆有死傷圍攻者要求知事柴尼拉解除警察武裝並要求政府辭職午後柴尼拉發出一文聲稱不得不從革命軍之要求故已將權交與國民國防會此會即激成政變之機關也聞柴尼拉旣已出境臨時政府業已組織 
[美政府取締銀行借欵]  
　　三日華盛頓電國務院通告各銀行謂各銀行以債欵借與外國政府或市政局須於立約以前將詳細内容通知美政府雖銀往出　債欵在法律上無事前通知之需要然事關國家利益政府應有核准或不准任何特殊偕欵之機會云 
[英國之政潮]  
　　四日倫敦電張伯倫今日在牛津演說謂首相喬治之意爲加統一黨認爲有益於國則渠自願辭職但仍扶助政府以續行其未完之政綱惟内閣中統一黨員不允喬治辭職蓋以混合爲必要不獨爲英國計且爲歐洲計也閣員故擬以旣有公共政績復有公共政策之政府資格訴諸國民云 
[海參崴之政局]  
　　四日海參崴電總統末庫洛夫氏因病辭職市長愛里美夫氏已被舉爲臨時總統大局殊爲沈寂海軍不甚活動白軍軍於比金站 
[愛爾蘭盜斃獄長]  
　　三日倫敦電愛爾蘭獄囚事務局主任格林氏今日在杜白林遇盜刼中槍殞命緣恩俸部二員由銀行取五百鎊返部途遇三少年各挾手槍奪資而逃愛爾蘭共和兵與警士乘汽車追之互發手槍格林氏遂遭擊斃尚有一人受傷盜二人已被捕獲贓亦追回 
[美商務之樂觀]  
　　三日紐約電聨邦儲備局評論商務狀况謂三月較有樂觀惟爲紡織業之勞動等風潮所掩鋼廠漸呈活動象二月份躉零交易皆减失業狀况無甚更變絲市不佳因日本市塲絲價抬高之故 
[海外之中國消息]  
　　三日儲紐約消息太平洋拓殖公司因中政府之請求已將三月一日到期五百五十萬元之借欵展至六月一日中政府允撥鹽税付還本利 
　　三日倫敦電英國實業公會之敎育股董事已决計勸各會員儘力扶助上海中華職業學校以此爲使華人熟諳英人方法及物品之最好機會 
[英倫泰晤士報減價]  
　　三日倫敦電泰晤士報自一九一八年起每份售價三便士現布告减價定購照前减半零購則須二便士每日電聞與晨郵報每份現皆兩便士其餘各報皆一便尼 
[英報評論美船輔助費]  
　　三日倫敦電勞合輪船公司之出版物言及美國航業津貼事謂此種保護政策必有反響及於美國商業殊非助成日前華會所唱國際和諧之道航業公會會長稱如一國之貨物有外船裝運其費較本國船隻爲賤則以外船裝貨未始非該國商人與出産人之利益 
[各國近事記]  
　　三日希爾新福電英國與芬蘭間之商約現已開議　　三日倫敦電據亞姆斯特丹電稱六釐息政府公債七千五百萬盾將於三月六日發行九六實收 
　　三日倫敦電愛爾蘭新芬黨國會延會六星期 
　　三日維也納電奧總理今日宣稱英法意及捷克斯拉四國所允供給或已繳出之英金四百五十萬鎊政府卽用此欵之一部分鞏固外國市塲之克郎匯兌率 
　　三日紐約電此間舉行宴會以慶祝外國新聞公會五週紀念與宴者有中英法意之領事哈定總統函致該會稱其在華會集議時之成績 
　　四日華盛頓電美國統一輪船公司已退出北大西洋運費會議航務局將設法阻遏互减運費之競爭 
　　四日倫敦電巴黎電稱參議院已以二百十五票對十四票通過中法實業銀行案 
　　三日倫敦電貝爾福賜勳爵佩帶一等勳章 
[公電]  
　　浙江法校學生來電申報新聞報轉各界公鑒今晨六時敝校同學王朝和許載等四十餘人搗毁校舍勒迫罷踝請主持公論浙江法校學生公叩支 
國外要聞 
[倫敦通信（紀鴻）一月十六日]  
　　留歐學生監督處之破産 
　　川湘閩粤留學費之拖欠 
　　留歐官費生之官費情形記者已於去年十一月内函中述之矣茲再補述目前情形並各省存欠留學費之數目俾閱者得更明此間實况 
　　留歐學生監處對於欠欵省分留學生之學費數年來皆未能根本解决而祇有維持現狀之一法卽一方面借欵墊發一方面即將不欠欵省分之存欵移用對於敎育部與交通部之留學生經費（敎交兩部所派送之學生）亦同樣處置以是無論原派機關或存或欠通盤籌挪結果存者無現欠者累鉅借貸又無確實之抵押因此相率窮困而監督處遂亦處於不能周轉之一境 
　　留學生監督爲吾國特有之外官而實際上監督之職能惟分發留學生之經費一事故監督職位對外信用至微弱除内存省部經費外當然不能在職外有經濟活動之能力經費窮則監督處勢必至於破産官費生在困迫之中尤多望此無能力之機關早閉蓋以監督若早離去職位自然有各使館就地維持機關較大職能亦較大而責任又分小一時周轉難關比較可能但有監督之鞠躬盡瘁在各公使（指駐歐中國公使）自然觀望而不肯急切維持此官費生所以困於萬難而尤抱怨留學生監督也 
　　後來留歐各國官費生因官費積欠至四月不發生活日困一日不能不就地請使館維持各使館亦不得不擔負維持之責任惟維持之手續各異實際則大概相同皆爲暫救燃眉之計監督旣力不能支持此時困難而事實上監督之責任又已分之於各使館此高代監督所以不能不離去職位而回國也（高代監督去年十二月六日回國）高代監督回國後以監督處經理書記兩人代理文件事務實際上不啻僅留爲結束監督處事務以待移交及報銷也頃則經理書記兩人亦已相繼辭職則監督處之機關殆完全破産矣 
　　雖然吾人對於此事不能完全責備監督處根本問題乃在國内遣送留學生之機關常常積欠故無論任何機關亦不能維持也茲將欠欵省分所欠數目列表如下（據監督處之報告） 
　　省名欠欵（英金） 
　　四川一萬七千一百二十鎊 
　　湖南九千六百三十鎊 
　　廣東三千二百四十鎊 
　　福建三千零七十鎊 
　　江蘇一千二百一十鎊 
　　直隸一千二百五十鎊 
　　河南一千四百四十鎊 
　　陜西七百九十鎊 
　　奉天一百九十鎊 
　　總計三萬七千九百四十鎊 
　　又敎育部去歲欠欵二千七百六十鎊但聞與敎育部年前代監督處借濟留歐學生之數目適相抵除欠欵省分以四川爲數最鉅幾占總欠欵之半並非留學生之名額以四川特多乃因五六年來積累過鉅總計四川欠欵約略當華幣十四萬餘元在監督處固不堪負重但在一省政府財政之下且又按年分配之則爲數亦覺甚微（平均每年兩萬餘元）無論成都政府處任保政府之下當亦不難籌此兩萬餘元以充留學經費此亦足見四川政府當局之昧於遠圖也 
 
 

Page 7

 
 
記者甚望四川當局迅速償還此項墊欵并按年照數接濟免連累經費有着之别省學生且四川再不解欵恐四川之官費生經費終至不能維持蓋官費之分發目前已準備分别來源不解欵之省分未可以「大樹下遮蔭」觀望置之當局諸公於努力造亂之餘若保留此一線育才之機會將來或可資破壞後建設之小補也記者川人因記此用特再申一言以警吾川當軸 
　　至於他省政府亦有按期滙寄留學經費而目前尚有存欵者可知其當局對於留學經費之不苟且茲並附記各省目前存數如左 
省名存欵（英金） 
湖北二千一百五十鎊 
浙江一千四百四十鎊 
山東九百三十鎊 
吉林八百六十鎊 
廣西七百五十鎊 
山西七百三十鎊 
江西五百五十鎊 
雲南三百六十鎊 
安徽三百三十鎊 
[華會宣佈密約决議案之經過（續）]  
　　（乙）我國方面之提議一月十九日遠東委員會上第一次議及「各種成約在法律上地位」時我國顧代表發言提議三項（一）即要求所有中國與各國或各國與各國有關中國之一切條約概行宣佈庶免秘密結約之種種弊端（二）宣佈之後審查其有效與否蓋因許多口頭條約均由外國人民與内地官廳糾纏之結果一言允諾即據爲旣得之權利要求履行亦有書面要求地方官廳以其不近情理置不答覆外國人民即指爲默認者如此種種不乏實例此所以必須審定其效力如何也（三）有效與否旣經决定然後再視其有效各條約有互相衝突之處各國在華之權利務使互相適協而移除其抵觸之點此即含有修改或撤廢各成約之用意凡各國條約有排除他國人民同樣權利之性質或違反開放門戶之原則均應加以糾正此皆在顧使第三項提議之中惟各國以此損及旣得權利過大且足引起後來極大之爭議終鮮肯承一月二十二日遠東委員會之議决遂僅有宣佈一切密約之效力至宣佈後之立法若何則任之臨時决定焉 
　　（丙）决議中應注意之點决議之中有應注意之點數端（一）應宣佈之條約以時間言爲包括過去與將來以空間言則包括中國與各國間各國與各國間各國國民與中國政府及地方官廳間如羅特提議之附加條文則又爲各國國民與國民間所謂各國國民與中國政府訂立條約者如日本三井洋行與中國政府訂立之無線電臺合同是羅特所以附加一條者蓋因各國政府之不得在華取得勢力範圍已一再宣言惟嗣後各國大資本之貿易公司或銀行團體在華互訂疆域以爲投資範圍其弊與政府同故亦應附帶聲明國民之壟斷亦在禁止之列（二）條文中最緊要者爲「認爲有效或將依據之者」應與宣佈云云可知反面之推斷若不宣佈即難認爲有效或作爲根據此爲該决議之制裁力（三）各國國民與中國政府或地方官廳間之合同宣佈之責亦在政府此爲日本代表所引爲極力反對之口實謂國民對外締結之契約等政府何從一一得知即無自負宣佈之責任當時休士卽與反駁謂條文中第一條與第二條原有不同第一條關於政府間之條約各國負宣佈之義務爲絶對的第二條關於國民一方面之條約各國政府就其所知之範圍以爲宣佈故第二條中有愈完全愈佳之語惟各國政府能知之範圍若何則又在以各國之信義爲保障而無從釐劃規定也（四）中國政府亦爲條約當事者之一同負宣佈之義務各國政府若有諉爲國民契約無從知悉而不宣佈中國政府苟非宅心誤國欺世欺民則宣佈之責當重在我他國政府之宣佈與否可在有無之列然政府官廳苟結秘密之合同其不欲宣佈之心正與他國政府同此又在我國民常施以嚴密之注意與監督然則第二條之運用不在他國而在我國不在我國之政府而在我國之國民矣 
國内要聞 
[北京通信（樸）]  
　　五里霧中之閣訊 
　　所謂時避漸見緩和之說只是洛瀋兩方短時間内不易接觸邨人向兩方剌探得一對彼地位並無問題之回復而自梁氏請假後之内閣問題如何辦法至今尚無着落且愈弄愈糟也 
　　第一鮑貴卿組閣之說自近一星期言之邨人方面業算内定其所以擇用識字無多之鮑氏者以其與直方無惡感於奉方爲親家可以有緩衝之作用也據府要人語人謂奉天當無問題其關係仍在直隸然聞張學良之於鮑平時即不甚謂然且鮑之久久不肯應命者實亦抱李九第二之懼徐之託王士珍向鮑勸駕以鮑爲王氏之得意人爲含求直方同意之作用其令鮑出關一行亦令鮑自覘張意又求奉方同意之作用也此間政界所傳昨日鮑氏旣肯出關則此事已有一半俟鮑返斾看其結果如何即可全定然邨人以鮑組閣之由來實以奉張表示繼閣由總統主持爲一大根據邨人有電所謂希望有强固内閣者即用鮑之見端而奉張感電再申陷東兩電之解意又不似所謂請由總統主持者邨人之主張能否得達是一疑問也 
　　第二梁士詒之三次假期距假满不足十日此後梁氏是否辭職頗難說定鮑閣說初起葉恭綽即有奉天之行今返津不過一二日計奉張感電發出之日葉正在奉前此陷東兩電爲葉在奉時所發說者謂葉所捉刀以今視昔抑何相類有從天津來者謂葉由津返自言結果頗佳夫梁之去就視奉之態度以爲衡已成一般之定論且每届彼系地位危險時葉氏赴奉一次輙得好結果而返故旣有奉張之感電則梁氏假满辭職之說恐未必然某方所得消息且謂梁擬假满以後即行銷假視事果如此則必梁葉於奉已有若干把握而時局上之大風潮必不能免但鮑氏前爲勸梁去職之人此番赴奉在津先訪梁氏談話如何現雖未悉而此行固亦有關係矣 
　　第三張弧之九六公債大受攻擊在四面楚歌之中張之發行九六債並非專爲償還銀行債務其偷天換日之手段仍在先行騰挪抵押自董康以委員長資格定封存之議欲俟審查完竣方准發行即發行額數亦必視還債所需以爲定於是張氏挪用之計將窮即其徑自撥放之債券如某行四百萬某行六百萬者亦受還債委員會議决之影響不能在市面流動目前封存與發行之爭甚爲劇烈而銀界方面窺見其隱亦頗懷疑張固打定主意非此公債實行决不言退者然内部之風潮如此外間則吳佩孚方面迭次疏通迄無結果二十六日之電且請邨人將張免職交付法庭直系各督紛紛響應吳氏通電攻擊體無完膚逆料張之地位除非梁竟銷假與洛陽爲强硬之相持必無自存之道邨人固主總理以外一切不動者恐對於張氏亦無能爲役也（三月二日） 
[北京通信（公御）]  
　　記短債委員會與九六公債之近聞 
　　九六公債之問題近日受制於短債委員會已不能獨立解决會長董法長迭受集靈囿中之暗示態度異常堅决加以高内長齊農長力主排張擁鍾以達北人清一色内閣之目的暗中進行迄今未已而張弧設立委員會之作用與發行公債之政策結果乃適得其反且牽及本身之地位問題及個人營業之某金融機關矣記者前此通信謂其命運不能過兩三星期蓋確已見到此種趨勞也 
　　聞前日審查會第三次開會時雖預備新聞記者旁聽席然業此者多以此種問題之關鍵均須在會外求之會中恐無所得且銀行界代表關係自身問題亦復意見不齊正可利用此種弱點以偵剌其内幕故當日僅到新聞記者兩人而外間傳聞謂限制報界甚嚴則并非事實也 
　　聞張弧是日到會忽披露一種驚人消息明謂九六公債之債票上次本决定全數封存交由中交兩行保管但財政部因應付各項要費迫不得已已用去七百餘萬作爲借欵之抵押品所以現在封存實數止有八千八百餘萬矣此時辦法擬請中交兩行姑承認實收九千六百萬之全數代表保管一俟將來由財政部將押去之七百餘萬贖出後再行交付兩行足成九六實數云云但當時中交兩行出席者不敢作主皆謂此事關係太大應各報告董事會决定再行答覆辦理此第一要重事件也次由張嘉璈周作民兩君代表銀行界提議謂此次審查借欵性質是否應俟審查完畢一齊發行債票抑或先就審查已畢者隨時發行因銀行借欵現在旣發生正當與不正當之疑問則不正當之銀行取得債票稍遲尚無損失若正當之銀地則受累不淺矣當傷頗有爭執卒有某某兩法官起而發揮其法律知識之理論謂此次發行公債應取極端公平主義不應分别先後并主張債務旣有内外之分此次審查應先行着手外債再行着手内債云云此第二重要問題也 
　　然風聲傳說社會乃謡繁諑興咸謂公債效力尚未確定而上海方面已有踪跡北京城内更有人以之兜攬押欵認爲前途危險已極故張氏親信徐某手持票面三十萬之公債奔走終日擬抵押借欵五萬而不可得而張氏極有關係之某銀行貲本僅十六萬元乃擔任財部借欵二百萬去年舊曆年底臨時代部中所開支條零星凑集亦在一百萬以上率恃公債發行爲希望故今日遂支付無着致取欵者日向部員搗亂大有潘復時代空頭支票之現象以致該銀行不免發生恐慌此均關於財部用去公債七百餘萬之消息也至關於第二問題則連同委員會財政部一律表示失望謂大會業開三次均因不相干之問題咬文嚼字剌剌不休結果乃一閧而散卽此輩法官高唱依法解决恐亦非施到三四個月不能有一結朿因所有借欵合同爲數已在幾百件而後件之内總有許多附屬之重要文件現在一星期僅開會三次每會又多無結果萬一在三兩個月之内政治上起有風潮則此會性質與作用均將根本推翻而財政公開四個字乃從此寃沉海底矣（三月二日） 
[張弧又因公倆辭職]  
　　自鹽餘公債通過閣議以後各方面反對之電旣纍纍如貫珠而爲此事開會者尤日有所聞其進行之不利已可概見而據昨日政界所傳此次張弧發行公債事先與直曹會有所接洽故張自覺有恃無恐但曹氏現在態度已變昨特致電政府略謂迭據海軍司令電述海軍欠餉財部迄未决定辦法各官兵惶恐窮蹙岌岌可危實屬無法支持務請俯念該軍困苦勿使其枵腹從公迅速决定切實辦法指撥餉欵按月發給勿令缺欠以固軍心而維大局立盼電覆等語此電之用意蓋因財政部前在鹽餘項下擔任撥發海軍餉項五十萬若鹽餘公債發行則海軍餉項又無著落文中雖未明白反對公債然弦外之音已可領會在張弧視之自然是一大打擊此外陳光遠昨亦有電到京分陳府院請將該債取銷大意謂財部擬發行九千六百萬鹽餘債劵光遠等以爲值此潮流宜視民意爲行止採納疆吏之條陳袪當局之愚蔽另圖良策勿行此滅亡之舉云云又聞審計院院長莊藴寛亦大不以張氏此舉爲然近對某要人云他們這樣行動把我置之何地莊曾商之公府加派本院審計官錢懋勛陳世第周承裕汪玉年等四人爲償還内外短債委員會審查員復派帮辦吳明煌袁玘二人以實行其監督之責惟該會係於上月二十五日成立審計院各員於二十七日始行到會而鹽餘公債則已經發行審計院所派各員均大爲憤慨誓不承認現已將此項情形繕摺呈報莊氏核辦張弧見四周空氣愈逼愈緊一身已成衆矢之的而鹽餘公債又陷於絶境態度頗爲消極遂於前晩留第二次辭呈翩然赴津行時並言不願再回部視事以示堅决至能否再如前度之入都與反對方面重行周旋者就其態度言之或不易覯矣 
[短期借欵中之黑幕]  
　　中央財政之困難至於今日已可謂達於極點考其困難之原因雖不能不謂爲複雜然在此種種原因中實推濫借債欵爲第一所謂借欵有長期短期之分長期借欵之利率勢不能高於短期故都中借欵於政府之銀行爲盤剥高利無不以短期爲條件而承認借欵在財政當局又爲借欵一次即可能一次之回扣與報効故亦以短期爲得計貸借雙方皆以短期爲利故年來短期借欵之多實有難言者甲短期借欵到期債權者當然極力催討債務者無法對付且亦以借欵之可以利於己也故不問條件之若何又成立乙短期借欵乙短期借欵到期又謀丙短期借欵以搪塞如是輾轉借貸政府之虧累日重小民之負擔日增而財政當局之私囊日飽銀行業之利益日厚此都中銀行業者之所以有加無已者也然此不足爲奇也昨聞之瞭然都中經濟界之内幕者云前此財部借欵於某銀行也某銀行本中國之銀行照理而言自應以國幣爲出入然其借欵並不以銀元計算而以佛郎計算蓋借以佛郎之匯兌而多其折扣也且雙方約定將來償還期届設佛郎價落則照借欵時之市價合爲銀元償還設佛郎價高則以佛郎償還此等條件苟貸者稍有天良而借者稍存忠厚斷無成立之理然雙方均置國家之虧累及小民之負擔於度外故竟成立此非借欵中之怪聞乎此外又有某次之短期借欵總數共計四十萬而財政部之所得則僅六萬蓋借欵成立之先即以三十萬歸於若何之用途而存於借欵之銀行爲條件故只發餘額十萬在此十萬之中除去回扣及預付之利息且託名須由滬兌來之故並扣去匯水若干故僅交六萬比年以來中央財政日愈艱緊國民負擔日愈不堪而銀行業者固無一不發財財政當局固無一不暴富此中弊竇恐或有甚於此者不知此次之償債委員會能一秉大公爲之揭穿否也 
[梁士詒反稽吳佩孚賣國]  
　　實行對駡政策 
　　吳佩孚迭電痛詆梁士詒梁氏初持疏解主義尚未報以惡聲近見吳氏態度堅决雖竭盡疏通之術終無轉圜希望乃亦反唇相稽實行對駡政策觀此可知交系已對吳氏决心宣戰矣今錄梁氏原電如下洛陽吳巡閱使鑒迭承明敎愛國熱忱溢於言表迴環持誦欽佩良深惟以借欵贖路爲賣國實未之敢承無論借欵之說全然其據卽云有之目的仍在贖路收回主權亦不得謂之賣國苟不問目的若何但有借欵卽曰賣國則今之借日欵者多矣試問是否皆賣國耶且鄭州洛陽距離咫尺豫省以鄭州商埠作抵向東亞拓殖公司借日金二百五十萬期限二十年商埠歸日人監管條件之酷爲從來所未有確與賣國無别想不至毫無聞見何以年餘以來竟默不發一言道路相傳頗有分贓六十萬議公者其說果確是公早實行賣國也其說若虚公應先驅賣國之趙督方得謂平乃竟見遠而不見近攻此而不攻彼是非别有作用卽係柔茹剛吐非鄙人所望於公也屬在不棄敢以還質臨楮悚惶佇候明敎梁士詒叩 
[京中一片索薪聲]  
　　敎育部陸軍部内務部八校敎職員 
　　敎育部司科處前日六十二代表赴財部催索七個月四十二萬欠薪財部總次長均未到以致毫無結果前晩即在該部臥索昨日敎部人員以財部對於敎部經費置之不理因於昨日（二日）在敎部大堂召集會議商議嚴厲對付方法上午各項人員均到當卽議决三項（一）聨合各欠薪機關共同赴財政部索薪（二）改坐索爲强索並請索欠各員携帶鋪蓋在財政部寄宿（三）增加人數每次五百人至遲下星一實行聞昨日敎部之索薪會議參謀部陸軍部及某官署亦派員參預對於議决各項亦表贊成决定聨合各員加入 
　　陸軍部差遣員迭次開會索薪仍未得有良果現擬今日（三日）卽在陸部接待室集合會商繼續交涉並定六號下午二時仍在隆福寺開聨合大會討論全體進行辦法大有非達目的不止之勢 
　　内務部全體部員因薪俸四個月未發生計異常困難日昨特齊聚該部會計科向會計科長質問究竟有無發薪布望會計科長謂財政部不發錢我無辦法請諸君原諒部衆謂去年年底財政部所發之大中銀行三萬元存單今已到期亦可領出暫發三四成薪俸以救眉急會計科長謂迭與大中銀行嚴重交涉該行均以財政部無存欵搪塞故至今此欵尚未領到諸君如不信可隨同前往該行質問云云聞全處部員已擬公舉代表數十人隨同會計科長前往又該部警衞隊因欠餉無着亦擬前往大中銀行質問眞相 
　　昨日（二日）下午二時國立八校敎職員代表在美術學校開緊急會議首由主席報告前赴交敎兩部索欠情形畢各代表咸謂八校經費至今又積欠三個月同人生活勢難維持財部方面常常以維持敎育爲方而對於去年七月份之半個月欠薪迄今不發實足令人憤慨當議决一面函致交通部催發欠薪一面赴敎育部詢問陳次長與財部接洽各情形至四時散會其致交次鄭鴻年函云韶覺次長先生鈞鑒上月二十五日同人等爲國立八校經費事曾趨謁台端當承面見於該月底凖撥一個月零一成同人等聞命之餘無任感慰不意二月已過消息尚無先生維持敎育素具熱忱斷無食言之理惟同人等枵腹從公將及三月再難從容久待個中苦况前已面陳還懇先生力踐前言不勝翹盼 
[旅京皖人反對史久紹]  
　　皖省財政廳長一席張許交爭甚烈初許世英電政府謂孔憲芳無力整理財政請開去署缺以柳汝礪繼任張文生得此消息即電京反對柳氏並保史久紹接充此職而許又電財政部請以王源瀚充任雙方爭持政潮屢起旅京皖人江朝宗張廣建李國筠等對於此事曾經開會討論結果議决函達國務院以安徽財政廳長職務重要殊非劣跡昭著之史久紹所可膳任特請以王源瀚接充茲錄原函於下竊維財政廳長一職直接爲一省財政中樞間接爲國家富源所寄責繁任重自應愼重選擇前署安徽財政廳長孔憲芳　冗無能本月寒日曾由安徽省長許世英電請開缺以財部僉事柳汝礪簡任嗣因安徽督軍張文生一再反對而柳僉事亦一再辭職敝會深恐以該廳問題發生軍民兩長之爭執致生意見曾電許省長另簡賢能稍示讓步本月養日又由許省長電請財政部以第一届國會議員王源瀚簡任查王源瀚在前清曾任度支部郎中東三省大清銀行經理現充中國銀行監事大宛農工銀行董事於財政上研究旣富經驗尤深以之長皖財廳必能勝任愉快而省長對於督軍旣不固執成見自能融洽感情亦可謂一舉兩得者矣乃張文生竟於反對柳僉事後電保史久紹爲財政廳長史久紹者前署安徽靈璧縣知事捲逃公欵通緝在案又在湖南政務廳長迭犯贓案經督軍張敬堯通緝在案劣跡昭著與王源瀚固無相提並論之價值且督軍與財政廳長如風馬牛之不相及張文生不知職守所在擅以軍長干預民政前次强委史久紹爲皖省烟酒局長羣情已憤不可遏今設以之管理財政恐人民怨激愈深將有逾越範圍之舉動皖省財政紊亂已極爲此公請鈞院爲地方計爲國家財政與中央威信計俯允以王源瀚簡任庶武人稍戢覬覦之野心而皖省政治將有澄清之希望　　　　　　　　　　　　 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[參謀部之掘窖熱]  
　　尚無銀鑼發見 
　　參謀部因據立山舊僕報告謂馬號院内埋有大宗銀鏹日昨已實行喚工開掘由該部後院東牆根挖起向北發掘約有數丈深二尺有餘藏鏹尚無蹤影藏鏹尚無蹤影一時議論又復繁興有謂仍行加深或云地位不對又或云據故老相傳一百數十年前地爲尤姓家宅尤姓賣與誰氏不可深攷據此則立山故宅一說不啻根本推翻而藏銀一層更提不在話下矣惟現仍繼續進行以期達到目的好在掘土得財終勝於乔地皮也又據另一消息參謀部地基確係立山所有但參謀部之大樓地基係從前立山四兒媳婦所居之房在立山住宅之西院立山在世時家中並無多存蓄其原因係立山酷好賞古所在盡以購買古玩又因立山恐存銀過多於名聲有礙故其家中實無許多現欵四兒婦係貢王寺家之女貢王寺雖極有積蓄但其出嫁至楊家時奩送者皆衣服房摺舖底等類之財産由上二項言之則參謀部大樓後身無論何處均無銀窖即有銀窖亦不在四媳住房左右此次張總長訂約挖銀實屬緣木求魚至立山眞正存欵據聞在東交民巷某洋行立山死後立山之兒連四爺將憑摺遺失此欵至今遂落於外人之手聞知其事者謂立山所存東交民巷之現銀全數約達一千萬兩由後一說證之則參謀部挖銀雖掘地及泉恐亦難有所得矣 
[青島商會條陳接收意見]  
　　臚列辦法五項將推代表入京 
　　接收青島一事刻政府正在進行之中青島商民以利害切己日昨有沁電到京向府院各方表示關於接收之意見其電文云青島交還在卽中日委員會將次開幕商民等事關切己已迭經討論具有意見謹先撮要電陳（一）請准予由旅島商民選派代表加入此次委員會以備參議（一）青島現旣闢爲商埠萬國雜居自無設防之必要應請决定不駐軍隊專辦警察以維治安（一）吾國實行自治迭奉命令現在青島收回自應實行籌備應請按照自治章程將青島定爲特别市依法辦理以重民治（一）青島應設長官擬請依准由商民公選數人呈請揀擇委任以順輿情（一）青島現在行政經費全恃從前德日原案撥歸政費之二成關税及鹽捐爲大宗日署預算尚有不敷收還以後應請仍撥用以重市政其餘如司法敎育航政路政在在均關緊要應請政府特别主持力謀完善除由商民公推代表備具意見書赴京赴濟面呈外謹先電禀伏維採擇施行青島總商會謹呈沁印 
[山東各界歡迎代表會]  
　　唐蜀眉連日演說之摘要 
　　二十七日南基督敎青年會開歡迎唐徐兩代表大會到者甚衆唐蜀眉君演說魯案交涉經過頗詳茲節錄其未段云山東問題自經學生舉行游行示威運動後十六日中日代表會梧日代表主張車務總理總工程師總會計用日人將贖路欵作成一種借欵期限四十五年三代表否認國民代表則請用現欵贖路十七日中日代表又談判三代表提出九月期限現欵贖回不用日本一人日代表亦不贊成延至十八日日代表退讓借欵期間爲二十年二十日三代表則提出十年期間三年後得一次償清總工程師用日本人於是期間靳閣遂倒二十一日爲山東問題之第十八次談判雙方堅持遂擱淺一月三日梁閣遂電知代表主張借欵此爲山東問題不能完全勝利之最大弱點十二日恩良等又見王代表伊言解决鐵路問題有兩辦法一不借日欵而用日人一借日欵而不用日人再問究用何種辦法伊言將取决國民採取民意也其實此兩種辦法皆有危險而爲國民所不贊成十三日英美代表出而調停二十八日始得解决全題其内容各報已登載不必再贅又吾國認英美爲調停者而英美兩國不願與人國家事則認爲英美兩代表之個人行動觀察點不同此所以日人之宣傳者謂爲直接交涉而中國宣傳者則謂爲非直接交涉也其效力不能不因之有限又美國參院主張解决遠東問題否則不批准四國協定吾國冥冥中實受其賜不然恐猶辦不到現時之結果云云二十八日各界在敎育會開聨席歡迎會周郎山君主席報告開會宗旨畢并請唐君演說唐君先謙遜一番後遂簡單報告謂華會我國稱之爲太平洋會英美稱之爲裁减軍備遠東問題大會此次魯案交涉可分爲四時期自十一月十二日至十二月一日爲魯案醖釀時期國民主張提出大會代表仍存觀望日人運動直接交涉英美從事調停自十二月二日至十二月二十一日爲交涉時期國民代表及國内運動甚烈自二十一日起爲停頓時期一月十二日爲英美調停時期談判續開至最後乃議定今日之結果吾人亟應着手者一爲目下之贖路集金問題二爲接管問題所望大家努力云云朱薇生君起致答詞茶點閉會唐君即時又赴商會之集金贖路會之歡迎會唐君演說同前最後對贖路問題亦有詳細之研究 
[北伐聲中之湘人和平運動]  
　　但求免戰不知其他 
　　湘省去年大旱廣袤六十餘縣現在甫過初春即是荒象中南兩路雖米價勝貴然尚有米石可買若西路米糧則早已有錢無市麻陽等屬多以棕樹紅蛇藥石粉楷杷樹等作爲食料其因此得種種疾病或並此而不可得致饑餓而死者已不知凡幾延至秋收更將不知何似饑荒旣甚匪氛愈烈不但西南各屬業已遍地萑苻即逼近省會之湘潭亦幾至遍處皆匪凡稍有長物者鄉間即難安居若中人之家更無論矣饑饉薦至匪患日深湘省情形已屬日趨危險而南方北伐之師取道湘中又漸成事實刻下粤桂之軍雖尚未移動而黔軍則已由晃縣一帶入駐芷江孫氏對湘亦已愈逼愈緊前派吕超等來省尚不過勸誘湘趙使之向南至吕氏游說久未成功則又派廖炳熊段超等入湘催促近以趙氏仍無確切之表示又擬不問趙之能否南向决計出兵昨已密電吕超令其即回桂林不必久候弦外餘音蓋可想見當此饑荒匪患交迫而來再加以南北戰爭湘人寗有噍類危機四伏魚爛堪虞現在長沙各公團已紛謀挽救胥以饑匪兩宗尚可徐徐設法若南北兵禍則已在引满待發之時遂不約而同羣事於和平運動省敎育會則已定於二十六日下午開評議幹事兩部聨席會議討論劉揆一所提之「湖南人民當請開和會於湖南」一案湘社則以欲阻北伐軍之假道湘省必先求直軍之退出岳州業已急電各公團請聨銜電吳或逕公推代表前往保定洛陽武岳各處嚴重交涉務使直軍退出湖南弭兵會則已直接電孫謂全國苦兵湖南尤甚民窮食盡旅省外人尚極力爲我籌振何堪再罹兵禍致令靡有孑遺若謂執政不良民心早已痛恤孰有愛民衞國銷除私戰之意天下無不景從請卽宣布全國息戰裁兵是爲第一勝算萬不可使湖南首當其禍致負先生素日愛民本意云云至此種運動之能否成功則全視湘人之命運如何也 
　　另一消息南軍北伐之聲浪近已較前益高粤桂大軍已至黄沙河一帶（黄沙河在零陵邊境）李烈鈞已派籌餉員多人入湘分向湘南各屬籌餉衡陽地方頗受勒索之苦商民以饑饉薦至籌措無方屢次哀求蠲免絶無效力祇得相率罷市結果如何尚無消息又據外間傳說吳子玉已在漢口一帶招幕輸卒二千爲入湘凖備且謂吳氏已密令沈鴻英所部整備一切先入長沙業已發給軍餉二萬元爲沈軍開拔費等語在此風聲緊急之頃又忽來倒趙之謡謂趙氏以斬决勞工首領黄愛龐人銓等二名致激起工界之激烈反對遂到處運動不得志於湘粤之舊日各軍官從事倒趙並謂省城各軍隊亦多爲所運動云云數日之前總部槍决一王良操旋出罪狀謂係受匪首王茂泉委任運動運隊圖謀不軌等語而所謂王茂泉者果爲與工界有關係之人一般商民以謡風之信而有徵揣想之談更復變本加厲甚至有預備寄頓貨物以避戰禍者因此湘政府發行之省庫券價亦驟低前此每百元可值現金三十元者茲則僅值二十三四元湘中之慌亂情形可以想見至政府方面則尚鎭靜日前華洋籌振會開會趙氏且曾親往主席其餘各重要人物亦無異動惟以謡風愈熾影響治安昨特出示布告嚴禁造謡原文如下訪聞返日奸徒專事造謡惑衆或謂南軍入永或謂北軍移動商民輾轉流傳關係治安甚重此等無稽謡言純屬宵小播弄已飭軍警查拿嚴懲决不寛縱爲此告爾居民其各安業無恐 
[陳樹藩最近之活動]  
　　有聨合川軍進窺漢中說 
　　陳樹藩自劉湘允爲援助後月前又率武裝完備之軍隊約有一族由川邊直赴保寗府保寗本川軍鄧錫侯衞戍區域鄧氏當即逕電劉湘請示處置辦法劉氏覆電令對陳軍孕爲接待以表聨歡之意陳至保寗後即同鄧田等諸將領晤面并計議規復漢南策劃會商數次最後仍由鄧氏詳電劉氏報告一切聞其内容目下但從事擾陜俟北伐實現後即聨合川省軍隊大舉攻入漢南吳佩孚得此消息以陳樹藩自得川省援助後又有死灰復燃之勢對於鄂北陜邊派隊出没騷動不但足爲直軍心腹之患而此後對南形勢又漸趨嚴重非根本先將陳氏驅滅不可因採陜鄂首尾包剿之法除已飛電吳心田率隊從南鄭出防進駐城口鎭平利等區以截其後外又電襄陽張聨陞派隊分略陜南左近之白河洵陽等處藉便迎頭痛擊此即鄂陜聨防所從來也又據西安消息近日川軍鄧錫侯田頌堯與陳軍會合由寗羗·南江·朱倉·各地沿僊台山·黄宫嶺·向漢邊直軍駐防地直進人數約有四旅之衆刻已與吳新田部之顧旅接觸鏖戰兩畫夜吳部竟爲退却川陳聨軍復於陷日攻入漢中因防直軍大隊來援復分兵向城固·俱留壩·出發抄直軍後方以成犄角之勢現雙方激戰頗烈馮玉祥已有急電報告吳氏云云惟詢諸洛陽軍事機關尚極端否認大約日内或有較詳之訊息也 
[汴督長催闢鄭州商埠]  
　　鄭州爲京漢隴海兩路交貫之處四通八達物産豐富處此經濟競爭日烈時代闢爲商埠經營得宜實爲開黄河流域富源紧適宜之地鄭州開埠之事提倡已久迄未實現自去歲經河南實業廳長張之鋭竭力主張並擬定開埠計劃商請趙督軍張省長一致贊成於去年八月間經張鳳台咨請北京主管各部會核轉呈當時即盛傳開埠督辦以陳善同爲最有希望迄今半載杳無音信上月軍民兩長會銜電催略謂豫省踞天下之中而鄭縣尤扼豫省之要京漢隴海各路縱横交錯百貨駢臻相度形勢實爲汴洛間一大都會現列强以商戰相競多一商埠即多一財源商埠早開一日即財源早裕一日非特便國貨之流通且以杜外人之覬覦需欵較微受益實多所條擬土地所有權章程考騐文契清丈地畝細則先後分咨照准應需開辦常年各費並列入十年度預算經省議會議决公布飭由實業廳切實辦理在案唯商埠局章程圖說理由書當於上年八月間分咨會核轉呈迄今時逾半載尚未奉到大咨進行不無窒碍茲事體大固應愼厥初基羣商競爭尤當力爭先着此次籌開商埠係上益國計下利民生想我公關懷時局注重商業無不樂予贊成也應請飭查前案迅予會核轉呈大總統明令照准俾得以握商權而慰民望此電去後直至日前始接到外部復電略云鄭州開埠一案已由内務部主稿呈准後再行電達查照趙張得外部復電後日昨又會電内務部略謂開闢鄭縣商埠原爲提倡華商企業之圖應需臨時常年各費曾經列入預算章程理由書早經分咨查核時逾半載未准咨復並於銑日分文電催在案頃准外交部來電已請由貴部主稿會辦務請俯賜飭查迅速會呈以期早見明令而慰民望現紳商紛紛來署請求懸案日久應付維艱已先行刧實籌辦即希貴部查照備案至紉公誼云云以開埠要事准與不准應有明白表示乃一味延擱不咽不吐可見政府辦事之糊塗唯開埠一事近已積極進行因督辦一席逐鹿者多有人獻策令張省長自兼但以張之精神兼此要職恐未免大權旁落也 
[皖財廳爭潮之内幕]  
　　國聞通信社安慶通信云許世英以皖人治皖到任以來因過於欲見好各方態度圓滑卒至處處開罪前政務廳長王淮琛人尚精明爲許氏最得力之帮手顧以許氏人太圓滑逆知共不能得良好結果决然貽書辭職許派人送至蕪湖願以顧問相畀王力却之淮琛去後政務廳長一席遂爲王源瀚所得閱時未久又有財政廳長更迭之議王源瀚又適當其選而政海波瀾於是躍起矣先是許氏以署財政廳長孔憲芳闒茸無能曾於上月十四日電京請將孔開缺密保鹽務署僉事柳汝礪繼任嗣柳堅不同意由財政部轉電於許請另選人其實柳之堅辭不就並非出於本心乃因皖督張文生一再反對不敢就也而旅京安徽同鄉會深芃怪該廳長問題又發生軍民兩長之爭執致生意外曾電許氏另簡賢能稍示讓步故許又於二十二日電京密保以王源瀚簡署乃張文生竟於反對柳僉事後復又電保史久紹爲財政廳長是張對於此項問題實未放鬆一步聞旅京皖人咸以史久紹前於皖省靈璧縣任内捲逃公欵通緝有案又在湖南政務廳長任内迭犯贓案經前湘督張敬堯通緝在案劣蹟昭著人所共知張文生不知職守所在擅干民政前次强委史久紹爲皖劣烟酒局長羣情已憤不呆遏今設以史綰理財政恐人民怨激愈深將有逾越範圍之舉動皖省財政紊亂已極急待得人而理中央任免大權尚未旁落已一面具呈政府請迅簡王源瀚接任以戢武人凱覦之野心一面函電到省請各界一致主張在此雙方相持之際現任廳長孔憲芳之態度最可注意孔自許氏第一次電保柳汝礪後即頗憤懑自茲而後乃絶跡不履省長公署許氏有時因有要公請孔面商孔亦辭而不往有人詢孔意見孔則謂我係上峯揭參人員惟有靜候中央免職明令新者來而舊者去耳若因恫嚇而自行辭職决不爲也又據熟悉孔事者云孔處挾有許氏信函多封皆係有所囑托請其位置私人而未能如願者孔現將此種信函一齊檢出預備與許氏不翻臉則已苟一翻臉則將此多封函件用珂羅版印出廣爲散佈令人明許氏去己之眞相此種消息雖未敢必正確否而省中傳說則似甚鑿鑿至許氏一面仍抱去孔之决心且王源瀚兩月以來未離省署一步許氏電保其繼任財廳事前當已得其同意王若果任財廳所遺政務廳長一席房秩五最有望 
[全港工團之調停罷工大會]  
　　最有力之調停大會但轉圜尚無希望 
　　望日（二十四）下午七點半鐘華人機器總會以機器會之名義號召本港各工團到會開大會議磋商調停海員罷工辦法本港現時共有工團一百二十四團體是晩到會代表一百十三團體連機器會職員達四五百人各簽名入座後秩序井然議事程序（甲）華人機器會主席宣佈開會理由（乙）集合全港工團討論船東船員雙方調停罷工事宜當由衆舉出華人機器會主席游秩卿君爲臨時主席洋務總工會代表洪濤飛君爲副主席衆大鼓掌贊成主席游君對衆言曰本會今晩召集本港各工團到會叨蒙諸君過愛惠然肯來敝會不勝榮幸今晩之會原欲爲調停罷工分三方面進行一面往船東處磋商一面去省城與海員調停一面往華民政務司署與政府商榷茶居總工會文棠君起問主席曰請問主席今晩之調停會是否加入從前東華醫院等爲調停抑或另行組織主席答曰君不見黑板上所書之字乎本會乃召集全港工團而設者於是公定該會爲「全港工團調停罷工會」主席遂向衆宣佈辦法（一）聨請政府表示海員工會之招牌如何解决（二）聨請船東加薪至何種程度爲止（三）船員讓步至如何程度文棠起言曰今晩辦法未嘗不善惟聞海員代表言今早接到省城罷工總辦事處來電要求港政府於二十四點鐘内答覆恢復海員工會與加增薪金問題之妥恊否則促各代表返省據海代表言此電報已於今日下午三點鐘呈上華民政務司則明日三點已到期故吾人今晩辦事要急速進行從速派代表先與海員代表磋商方能有濟培道聨愛會鄧協池起言曰各位貴工團代表旣有一定見解自應着進行不容或緩主席游君曰今日海員與政府所爭者只恢復工會與開工之先後一點耳工人方面或恐政府之恢復工會係口頭上之應允故聲聲皆以恢復工會爲前提吾人一明此點則解决自易吾人今日進行惟有向三方面疏通以全港工團爲擔保政府對於海員復職後將原有招牌回復或者海員亦念各工團一片誠心未始無轉圜餘地如果海員旣開工而政府不將原有工會恢復是不特欺海員是欺本港全數之工團矣本會亦密願將華人機器總會之招牌一併送返華民政務司連此招牌亦棄而不要（衆大鼓掌）至是各工團代表皆有發揮歷一點餘鐘後舉出代表二十人係專向政府船東船員三方面進行調停者茲誌如下華人機器總會劉伯恭華人機器會鄭龍培道聨愛會鄧協池織造工會王棠織造工會吳東啓茶居總工會文棠酒樓行總工會莫慶雲洋務總工會鄭慰武煥然工社徐公俠銅鐵工藝社梁麗堂車衣公會胡蔭鐵業工會劉尹光電車工會簡州泉方言工會鄒德存同樂别墅劉雨泉花卉工會翁三茶居工會胡澤泉協進公會陸嵩景源社勞榮光打包平和工社潘通甫選舉旣畢全座歡呼贊成卽晩由此二十代表舉出數人前往見海員代表請其稍留地步然後解釋是晩闔港工團之叙會情形茶會畢至十點三刻鐘方散會此次華人機器總會以最有力之大團體毅然出而爲最後之調停不知有完满之結果否也又聞此次全港工團調停罷工會之組織查係由七家社會所發起其當日發出請各工團赴會之信如下貴會社主任先生大鑒敬啓者溯自海員罷工經已月餘調停旣久未聞效果似此遷延時日殊非各界之福若不亟於調停實不頟伊於胡底敝會等有見及此故不揣冒昧欲盡社會一分之義務設法疏通以冀雙方就緒固知學淺才庸排難非易成敗不敢逆料聊盡棉力而已特於二月二十四號晩七點鐘假座華人機器總會開闔港工團叙會敢盼貴會派員蒞臨藉聆偉論共籌排解善法俾得早日和平解决則吾儕工界幸甚旅港數十萬華僑幸甚民國十一年二月二十四號華人機器會修造鐵輪船研究工會沙模工業維新社電器工會鐵業工會機器科木樣研究工社華人輪船船主司機總會 
　　此次各工團之調停雖甚出力但聞工人方面仍執定原主張絶不稍讓海員代表自於二十二日第三次赴港磋商條件後至二十三日晩海員工會又拍急電致四代表謂限期兩日内完满解决逾期不决即速返省不必爲長期之磋商所謂完满解决者則以先恢復工會原狀及加薪條件以海員提出者爲满意是也一說謂海員方面有擬將從别方面討生活且求得一速成之事業者故必不肯遷就云云又據港報載稱粤中機器團體爲海員謀接濟方法向粤漢廣三廣九寧陽四大鐵路要求加收車脚加三收費後廣九路於未提出要求之前已有帮助該會費用此次對於此種要求經已婉却廣三路則已復函贊助惟未言及是否照其辦法粤漢路則對此事尚在會議中仍未答覆寗陽路則謂各地如何便如何云云另一消息四大鐵路除先函該機器團體婉詞答覆外並以加收車脚之困難呈請省長力爲調處經省長於昨日召集機器團體與鐵路代表到署磋商再三將加收車費之議取銷而每員糧食接濟問題由四鐵路一次各補助數千元 
　　土蔑西報昨載云華民政務司今日下午與海員代表再次會議討論解决方法而船東方面亦於下午五時集議木報訪員昨探聞船東方面欲亟求達到解决至對於恢復工會然後開工之目的余等未悉政府之最後意見余等今日下午探聞東華醫院值理已接到海員之函一面謝其調停之功一面謂不願再與伊等談話因海員等欲經由華民政務司夏君面與政府磋商云云昨日下午兩點鐘酒樓東家行各同人假座西環陶園酒樓開大會議因近日柴薪來源甚少加以謡言紛紛忽說猪肉行罷工忽又說鷄鴨行罷工現在各酒樓所存鷄鴨只得三四籠只敷三兩天之用故决議稟請政府維持如果各物來源太少不敷日用只得要求暫停營業故一般人希望風潮之速平也 
　　星報四日香港電云今晨距香港六哩之沙田（譯音）地方有華人三名死於非命另有八名受傷蓋有罷工華人一大隊不從港政府命令離開香港因九廣鐵路已受港政府命令非經特許不准搭載故圖步行至廣州當至邊境沙田時爲印兵所阻前行數人乃闖過印兵哨線印兵向地開槍致爲流彈所中現傷者已送至九龍醫院有無性命之憂尚未可知工人代表及船東將於今晩十一時會議今頗有解决希望廣州代表本定今日午車來港後未成行繼接廣州消息將趁夜車來港故此間卽籌備晩間十一時開議兵警今日查抄一華人客寓阻止表同情於罷工者在内會議拘獲侍役及廚司四十名搜出來福槍六桿各業罷工者日增汽車夫亦均於晨間罷工港地商業全行停頓華人皆已離職人力車夫及轎夫尚未加入罷工汽車則均已停駛各國外人投効充特别警察者甚爲踴躍各報紙因排字華人罷工改用西人排字今日皆出一頁亞細亞皇后號尚未照預定計劃駛入船塢仍泊港内靜待發展 
[梁玉堂被暗殺案]  
　　兇手亦姓梁尚未有口供 
　　香港消息海旁三十號至三十一號寳泰公司辦館署任司理人梁玉堂君於昨日（二十四）上午十一點三十五分鐘乘私家人力車到太古洋行辦理某項公事畢及出乘手車返寳泰公司當車行至附近皇后像（即現在建築一軒昂之絶大木屋爲歡迎英皇太子到港之地點）對面數尺處突有一身穿鼻烟色絨短衫褲之人見梁由太古行出即追隨其車後猛發手槍向梁背後轟擊槍彈正中其背之右便洞穿肺部其碼子尚在胸内未出梁遂倒地車夫急將車放下狀極慌張兇手一擊旣中旋將手槍抛擲而遁直向皇后像方面走適有水師救火小輪之逼舵工兩名由皇后像前登岸經過目擊情形乃馳往追逐時適有一西人（聞係園林官署中人）與被逐者相碰該被逐者遂仆倒而兩舵工已追至卒將其人捕獲又在附近拾得短槍一枝一併解返中環警署一面由電話召卑力醫生到步將傷者騐過其傷口在背上肺穴右便彈已深入但未洞穿前胸傷勢極重問之已口不能言迨帆布車到時將梁舁上車中手足僅略能顫動至半途已氣絶矣當槍響時聞聲往觀者極多及將梁屍舁去改用黑箱舁入殮房人始漸散警察司以此爲重要之案立派出大隊中西差前往四處偵緝而事後京警司亦乘手車到步後又獲嫌疑犯三名但帶回差館略問一遍即盡行省釋只將救火華人舵工所捕獲之一人扣留於覊留所内由加蘭帮辦偕同偵探通事伍冰壼君詳問一切當盤問時聞其人自認名梁和係岡州輪船之廚子又在警署騐明執獲之手槍已空一碼尚存四碼未放又查得死者梁玉堂年三十九歲番禺人係寳泰辦館署任司理之一被殺原因言人人殊待他日公堂審訊時必能水落石出矣聞死者之胞兄昨乘自由車到殮房認屍情極悽楚又據港報載稱梁玉堂遺有子女七人（男三女四）年來生意異常發達聞其生前於此三兩月間在兩家人壽保險公司購買人命保險一萬五千元（一家八千一家七千）現准二十六 
 
 

Page 11

 
 
號在東華醫院出殯梁有好友甚多交游極廣聞彼凶訊皆爲之悼惜不置友人拈孖治君亦到塲帮其家人辦理喪事昨禮拜六上午副警察司巴調與加蘭帮辦將捕獲之梁和提出以一隊人排列於中環警署貨倉前召集事主長班車夫及各證人到塲辨認旣畢即由四十八號英探帮辦等將該人解往裁判司署查梁和年二十四歲順德陳村人氏現在康樂道中一百六十號港梧輪船工會居住乃岡州火船廚子爲罷工海員之一身穿泰西緞小花綑身衫烏布褲足穿上海精武鞋查此人於前於天每日多到司署聽審各案者故巡理府之人皆謂其面目甚善昨早解案控其於二十四號正午在中環海旁近皇后像有意剌殺梁玉堂之罪由連司提審太古洋行延盧義士律師到堂爲太古行觀審加蘭帮辦暫到堂主被控告一方面尚未有律師到堂代表然聞已延定律師或於開審時到堂亦未可知也 
[蕪湖快信]  
　　馬聨足定二日由蚌埠回蕪 
　　許省長刻派省公署財政委員會委員馮汝簡於二日來蕪密查某長官被控案 
　　大通榷運局長錢文選到差未及兩月財部刻又改委王一峰現已由京南下 
　　駐大通第一旅二團三營某某連長發生衝突該團長張世賢於一日由蕪馳往大通查辦 
　　敎育廳楊廳長日前召集全省中學校長在省開敎育會議曾議决中等以上學校均須組織學校市俾學生卒業後服務社會爲將來改良市制之模範此間第五中學已着手組織 
　　蕪湖縣敎育會於一日下午二時開全體大會議决兩事（一）贊成蕪湖舉辦市政（二）反對新安武軍軍餉 
　　省垣水災急振會理事盧恩澤息借商欵二萬元派員來蕪湖南陵兩處辦米三千石運往皖北鳳台五河懷遠等縣散放 
　　蕪湖美以美會弋磯山醫院現重行建築工程等費須二十萬元已在美國籌得十八萬元蕪湖各界捐助二萬元出月開工約計兩年告竣 
[杭州法校學生之請願]  
　　中立派舉動 
　　公立法校風潮至今未息法庭傷案昨傳王拯到庭略訊一過檢廳决主調和却下不理今日（四日）該校中立派學生丁日昇王永華等二百餘人手執白旗赴各署請願主張不挽留周亦拒絶另聘賢能長校由同人等選出若干人請求官廳擇一聘任俾便早日解决並發出宣言書文云本校自校長問題發生以來同學友朋忽成仇敵此迎彼拒極口相詆同人等深爲疚病匪伊朝夕乃情勢所趨愈演愈烈前日會議甫開干戈突起風擾雲攘洶洶不休嗟乎痛哉誰謂吾神聖之學校竟有此激烈之舉動風聲所播遺憾何窮同人等誼屬同窗休戚與共坐視糜爛心誠何安竊念此次紛爭實有甚長之歷史各具一端之理由張固有疵周豈無瑕苟有一人之戀棧必致兩敗而俱傷同人等贍前顧後憂懼茲深以爲欲返衆矢必去其的欲治痼疾必求良醫天下不乏我師何必周張爲幻爰集同人出面解决本排難解紛之義爲釜底抽薪之舉當内勸台諸二派共息紛爭外請官廳另簡賢能誠能消禍於無形卽屬浙江之幸福想以張周二公之高尚同學諸君之明達寗忍以個人之位置爲我校之亂原同人等但知愛校不知其他正義所在决不却顧區區苦衷幸垂鑒焉（列名丁日升王永華等二百餘人以姓氏筆畫多少爲序） 
[杭州快信]  
　　余日章博士今午由滬抵杭各團體詣站歡迎晩間公讌於杭州青年會討論膠濟贖路問題並柬請督軍省長陪座 
　　熊希齡昨日抵杭庽新市塲清華旅館 
　　運使蔣邦彦昨午車起程北上 
　　省敎育會以新學制系統草案業經討論完竣擬致全國敎育會聨合會之意見書應行審查定明日（五日）開評議會共同討論 
　　浙江書局一號開幕後陳設精緻現定六日七日分請官紳商學各界參觀並備茶點欵待 
　　浙江民報因揭載某校風潮今日奉諭停版暫不發行 
[南京快信]  
　　軍民兩署昨接外部電告法國霞飛元帥准八日下午一時抵寗不入城卽渡江轉滬寗車赴滬 
　　敎育部電王省長請就蘇省敎育情形條陳進行計劃王省長交敎廳呈復 
　　北京開監獄出品展覽會（四月一日）寗地方廳昨奉蘇高檢廳令飭將出品擇尤送京陳列藉供參考 
　　省署昨日牌示試署太倉縣知事張銘勳因病請假 
遺缺以分蘇任用縣知事季明善署理 
　　陸軍少將徐世法昨由京奉派來寗公幹 
　　齊督昨委胡迺楨充軍署諮議 
　　上海縣知事沈寳昌呈請將獲匪楊蘭田案内出力警官佐熊烈等專案保奬齊督批現在保奬之案限制甚嚴且熊烈原係少校實官請奬薦任文職尤與定章不符碍難專案保請所有該員應准給予本公署一等金色功績奬章以彰勞勳 
地方通信 
[蘇州]  
　　各團代表訪問日領蘇城各團體因王某串同日人木田等在　　閶門開設正大日報館及精養軒旅館懸掛日牌除呈請交涉員正式交涉外特於昨日（三日）下午三時推舉代表多人先赴盤門日領事署爲友誼的磋商首由某君陳述來意並報告王某平素行爲繼由日領將准許設立報館及旅館緣由詳細說明隨後研究取締辦法彼此意見極爲融洽各代表態度頓爲和緩鐘鳴六下始興辭而返 
　　吳縣規復地廳先聲江高等審檢兩廳長迭奉司法部電催籌設各縣審檢廳或縣司法公署爲收回領事裁判權之預備兩廳長奉電後業與嚴財廳長磋商妥洽先行設立吳縣地方廳遲至七月一日成立所有經費列入十一年度預算廳署地點聞仍在桃花塢地廳原址 
　　小令查辦靖江知事蘇常王道尹昨奉省令略謂據靖江地方自治協進會會長季兆陵等呈控該縣金知事有僞造團體名義誣陷賢良情事事關揑誣虚實均應撤究仰即派員秉公查辦呈復核奪王道尹奉令後昨已派委本署某科長前往密查矣 
　　蘇州銀行董事易人觀前街蘇州儲蓄銀行由洪少圃鮑星槎等創辦開幕以來營業甚爲發達該行董事長一職前推定北京滙豐銀行買辦鄧君翔至本年已届任满日前該銀行開股東大會改選董事結果以旅滬巨商楊叔英得票最多當即選爲董事長昨己函請楊氏來蘇就職 
[無錫]  
　　縣商會常會紀本月三日爲縣商會常會之期上午十時振鈴開會會員共到華叔琴陳湛如等五十餘人由正會長王克循報告上年度會務經過情形並提議南延市蕩口鎭及景雲市東亭鎭因商務繁盛請設設商務分所議决得依法組織每鎭添設會董一人繼由會董華堂（叔琴）提議裁撤分卡以恤商困當即議决辦法兩條（一）由米業向税所請願並由地方各團體呈請省廳准予裁撤分卡一面再向省議會請願（二）先由米行堆棧兩業組織監視團實行監視其一切用欵由該兩業擔任並議决自實行後如查得税所確有舞弊由商會報告財廳撤換當即以電話通知税所請所長出席旋由該所總務科長鄭友漁到會代表出席由華叔琴將會議情形簡略說明請其轉陳所長並於黄埠墩進口税一道要求轉詳財政廳即予取銷鄭鄭長當亦無所表示即行離席至下午一時餘振鈴散會 
[鎭江]  
　　麵粉市價看高鎭江一帶連日雨雪交降北風甚烈當此二麥發榮之時經此挫折受損頗巨農家莫不憂形於色麵粉市價因而驟漲兩日之間每袋提高二角有奇貽成大豐復興各廠頭牌貨開三元四角次貨三元二角近日蘇滬錫等處仍有十餘人來鎭搜羅目下各廠所存之粉共計不過十餘萬袋預料數日内粉價每袋看漲至三元六角尚有缺貨之虞惟麥價刻亦漲至七元四角此數日間河下無麥船停泊來源頓絶加之囤戶壟斷居奇市價仍有續漲之勢 
　　旱烟公議漲價此間烟業以近來捐税繁重烟葉飛漲百物昻貴同業成本實難支持公議於舊歷二月初五日起旱烟每兩加價十文藉維血本 
[揚州]  
　　咨查變更運道兩淮丁運使近據皖岸運商德裕厚禀稱宣城分岸需銷孔亟加以運道艱難緩不濟念擬逕訂濟南塲鹽　輪直接運輪請予核准當以事關變更定章昨特咨請皖岸榷運局查復核辦 
　　揚城增設錢莊曾充永昌盛錢莊經理之劉明現糾合同志集股兩萬元開設信和錢莊訂於本月十日借該業會館上市一俟覔妥房屋再行遷地 
[南京]  
　　義敦明期成會近訊一江蘇養務敎育期成會　二十七　　午四時間第十七次職員會由會長袁觀瀾主席首報告事件（一）調查員章伯寅交到金山南滙兩縣義務敎充調查表（二）江陰縣支會函告成立並附送簡則職員表到會次提議事件（一）「提議請講演團諸君兼任本會講演員案」議查照省講演團開送名單分别函聘並推孫閬仙編白話淺說以便團員分散（二）「泰縣勸學所交到施行義務敎育計畫案」議函復畝捐係通令試辦可由本縣直接呈請（三）「南匯縣支會交到義務敎育計畫案」議交出版部擇要刊載（四）「江陰縣支會及地方各團體函告籌辦畝捐情形請本會呈省飭縣將已經議决之畝捐案迅速呈報以利進行案」議函請江陰縣知事將已經議决之畝捐案迅速呈報一面函復江陰縣支會（五）「常熟縣支會交到推行義務敎育計畫案」議交出版部擇要刊載（六）「章伯寅陸規亮提議關於義務敎育調查事項案」（甲）議將各縣視學及其他各調查員並各縣支會會長姓名列表印送省視學以便接洽（乙）議由幹事員檢閱原定表式如認爲有修改之處加具說明彙交核定（七）「整理本届大會議决案」議由會長查照議决案辦理惟會員王鍾麟等提議之奬懲學董案應俟下届開幹事員會時再行議訂奬懲辦法 
[紹興]  
　　芷湘醫院落成嵊邑芷湘醫院係邑紳王邈達曉籟兄弟私資所建計建築開辦經常等費共約二十萬金規模宏大院址在鹿昭山麓洋房百數十間今已完竣層樓雲精背山面水風景頗佳一切設備亦均完善聞該院去年開辦伊始已診治八千餘號日後發達可想見也 
來函 
[松屬鹽民來函]  
　　敬啓者松鹽開辦之初每斤給錢六文嗣因出數漸旺改爲每斤四文爾時物價低廉較之現在僅及五分之一食米每石二千餘文約計售鹽五百餘斤即可換米一石自是以後物價漸貴鹽價亦逐漸增加至民國元年改爲每斤十文迄今十載凡百物價無不與時俱增而鹽價尚仍舊貫查元年分食米每石六元洋價一千二百五十文今米價已至十元以外洋價已至一千五百餘文在元年分售鹽七百五十斤可換米一石今需一千五百餘斤方可換米一石民國九年秋間因米價奇昂每斤津貼一文五釐旋即停止十年夏間又因洋價暴漲每斤加給錢二文旋亦於十一月底停止迭經地方人士呼籲改爲洋碼未蒙採納近聞鹽商万面亦以米價步昂銅元步跌較之從前大覺懸殊擬仍照十年分辦法每斤加價二文以資補救而改用洋碼一層則藉口於松鹽收數零畸計算容易滋事爲由不允照辦竊查近年來洋價步漲出人意外凡以銅元爲本位者無不暗中虧耗是以凡百商業以及公私機關均巳一律改爲洋碼以期公允即典當一業計算本息至爲複雜至爲零畸亦且改爲洋碼不聞有滋生事端等情發現又如公堂售鹽類係零星小數亦不聞有爭執畸零因此滋事大抵公平交易坦白無私即有零崎小數决無滋生事端况松鹽辦法向與餘岱一律今餘岱兩處旣早改爲洋碼而松鹽獨否是明明歧視我松屬鹽民不以平等待遇總之商家於捆鹽售鹽均用洋碼而收鹽則用錢碼鹽民於購米購物均用洋碼而繳鹽則用錢碼事理固有所不平羣情無怪其憤激又况近日洋價日有增加較之上年春間每元又增加一百七八十文將來增至若干尚難逆料是名義上雖爲增價二文實際上與不增無異在商家利用時機坐收漁利盤剥之計可云得矣抑知鹽民亦係人類不能吸露充飢苟至不能得食勢必鋌而走險迭經具呈各機關呼籲聲嘶力竭終是充耳不聞用特函請登載報末以供衆覽松屬鹽民代表張佐劉謹上 
雜評一 
[搜括軍餉（默）]  
　　今日之所謂南北奉直尚在備戰之時期而此備戰之時期中第一事即爲搜括軍餉悉索敝賦急急不遑故在此混沌時局尚未判明之中人民已受直接之苦痛此已有事實可證者也 
　　夫師出有名則搜括軍餉亦尚有名人民縱不慷慨樂輸亦尚不致怨及骨髓若興師旣屬無名而搜括急如星火爲彼少數人爭攘權利而戰而敲吸多數人民之膏血人民雖愚當不至樂輸此還以自害之軍餉也說者謂處彼武人權力之下雖欲不樂輸而不能挾權力以强迫借債則不能不借挾權力以勒收捐税則不能不捐税挾權力以發行紙幣則不能不承受此紙幣嗚呼人民果無抵抗力如是尚何言摧翻軍閥更何言自决自動乎 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[總商會談話會紀]  
　　報告會務開辦商業補習夜校議决三案上海總商會報告會務修改會章等事本定於昨日下午三時開全體會員大會届期會員赴會者祗三十一人乃照章延會昨會即改爲談話會由會長聶雲臺君主席副會長秦潤卿君亦列席會壇上（一）主席述本日到會人數應照章延會改談話會繼致謙詞謂承公推爲會長以來旣感盛意復愧無所建樹有負重任對於會務一切務希共惠敎言實所感禱云云（二）秦副會長亦起致謙詞繼乃報告會務甲·「辛酉七月初一日至壬戌六月底之豫計大略表」（附後）乙·「月報部報告」（附後）丙·分爲兩項其一「商品陳列所之經過及預計」該所創議於朱沈嚴三君數年擘劃規模始具洎十年三月常會推田時霖·沈潤挹·葉惠鈞·孫梅堂·鄢挺生·趙晋卿·謝薇牕·徐乾麟·諸君與已故之吕耀庭君爲委員···· 
並公推田時霖君爲委員長兼所長分别議定規章呈請農商部及江蘇省長備案嗣籌備處成立乃開始徵集商品並代徵江蘇地方物品展覽會出品六月間呈請農商部援照成案頒發免税運單又考取事務員二十人計自六月六日至十月三十日止先後共徵得商品三萬四千四百餘件按照定程分出品爲十二部至十一月一日開幕洛界到所觀禮者約五百餘人參觀者三千四百餘人又自二號起舉行第一次展覽會會期一月統計參觀者約共六萬一千餘人並編製紀念册及特刋又開各部陳列物品研究會十二月一日即開始審查其審查員延聘海内學識兼優之專門名家分别擔任又公推朱葆三君爲審查長徐靜仁郭秉文兩君爲審查幹事凡本會長以至各職員均一體迴避概不參與現在各部物品優劣已由審查員逐一評定一俟完全交到經審查長核定後即行公布又上年新曆十二月發還江蘇地方展覽會各商家出品又本月代收各商赴新加坡展覽會物品現已裝箱報關轉運陳列所迭開職員會議共訂辦事細則經委員會察閱近爲促進工商各業日益發展起見凡各處原有出品尤貴推陳出新方足引起觀覽者之注意故近日已將路線佈置重新規劃復改印出品人須知及說明書願書徵集規則曁出品分類目錄等件分送各界徵求新品約於夏曆二月間定日開放任衆入覽陳列所一切經過詳細情形現正編輯報告俟出版後即送呈全體會員等也其二「商業補習夜校」因爲商品陳列所事務員練習生等（概不收費）及工商各界店員增進商業上應用技能起見經由委員會議定特在會内附設商業補習夜校已商同商科大學校長郭秉文君與商業補習敎育會幹事劉樹梅君釐定簡章並延聘國内外大學名流擔任高中初各級敎師高級入學資格須已在中學畢業者其學程二年悉用英文原本授以陳列·廣告·運輸·簿記·商業管理法等科中級三年初級二年均授以中西文算術及各種基本學術開辦費用由聶雲台會長與鄙人捐助舊曆本月十五日擬即開課務希會員諸公惠敎一切云云（三）主席謂會董方椒伯君具有修改本會章程之意見書（已見三月一日本報）今日爲談話會照章不能討論究應如何辦法經衆研究結果俟下届召集大會再議（四）共議「貨物税展收附加賑捐案」議决應先要求税所將散收貨税即日停收一面由各商自由捐募多多益善由上海總商會與縣商會登報通告（見今日「五日」本報封面廣告欄）（五）共議「萬國義勇軍中華隊請募基金案」議决由總商會函請全體會員踴躍捐助（六）共議「朝鮮元山中華商會國民財政自救策案」秦副會長先宣讀該會來函經衆議决俟國内籌欵贖膠濟鐵路事辦妥後再爲議及至是已近六時乃散茲將該會豫計大略表及月報啊報告分列於左 
　　豫計大略表辛酉七月初一日起至壬戌六月底止連閏計十三個月（一）「收入項下」經費銀三萬三千兩借地費六百兩華契註册費二百兩公證註册費二百五十兩印花税五釐公費一百五十兩莊息五百兩正副會長二十四個月不領夫馬費四千八百兩（自庚申年起計兩年）共計收銀三萬九千五百兩（二）「開支項下」正副會長夫馬每月各一百兩共銀二千六百兩公斷處處長夫馬每月五十兩共六百五十兩書記長夫馬每月五十兩津貼每月一百兩共一千九百五十兩辦事員薪水八千兩（另有細賬茲從略）辛工夫役十八人每月一百八十二元共一千八百兩福食每月二百四十元共二千三百兩補助商團公會經費五百兩補助商業敎育會經費七百五十兩募金團開募繳用二千一百兩法律研究會薪水洋四百五十元共三百三十兩研究舶來品原色布樣一百二十兩交際二千六百兩川資議董代表本會來往川旅等二百兩律師費二百五十兩保險費四百兩電燈費一千二百兩電話費五百兩自來火冬季火爐一百五十兩自來水二百兩告白費七百五十兩電報費五百兩印刷費八百兩閱報費二百兩筆墨紙張七百五十兩烟茶酒點三百兩煤炭油燭二百兩郵費二百兩雜項車力四百兩添置物件五百兩修理房屋五百兩補助月報遵照委員會預算六千兩建築議事廳及募金團製銅板碑記一千二百兩預備費六百兩共計開支銀三萬九千五百兩以上收支相平惟陳列所圖書館經常各費不在此列并以聲明月報部報告發行月報之始按本會委員會組織大綱第二條丁節之規定推選湯節之盛丕華錢新之方椒伯沈九成孫景西徐寄頋王顯華諸先生爲出版委員會以督促進行而以方椒伯先生爲之長主月報筆政者其初本爲張志武君未幾因事辭職改聘陳逸凡君接充本年一月繕校聶元聲君辭職由聶德聲君繼之廣告員本由道契處范清如君兼任及去年十月中分設營業部後始移交陸謖庵君負責營業主任由本會英文書記兼充其初任是職者爲趙師復君後趙君經敎育廳任爲省立第一商業學校校長遺職由曹伯權君接充營業主任即由曹君暫兼月報部職員屬於編輯部者總編輯一人月薪二百元編輯一人一百元繕校一人三十元屬於營業部者主任一人不支薪廣告兼文牘員一人七十元因主任係兼職部中事務須該員共同負責故支薪較多收欵兼庶務員一人三十元另設收發一職由英文書記部助員范伯森君兼充月支津貼十元較十一月十四日議决案每歲約省千元營業部之未成也每月銷數不過五六十册自十一月分設以來逐漸增加已達二百餘册廣告亦自十餘戶而增至三十餘戶惟與十一月十四日議决案尚不免略有出入創辦之初但有支出營業部成立伊始先從事於具體之計畫單式之規定至十月以後始稍有收入茲將七月至十二月出入欵項擇要節錄如下收報費郵費洋四百五十一元五角三分收廣告費洋六百七十二元七角五分共收洋一千一百二十四元二角八分付薪水銀三百兩付薪水洋一千四百六十元付印刷費三千零六十五元付郵費洋二百八十五元八角八分付告白費洋一百九十一元二角付譯費洋三百元付書報費洋一百四十六元五角七分付雜費洋一百五十二元共付洋五千六百元零六角五分又銀三百兩由上表觀之一若預算規定七千七百元之補助不敷尚鉅實則發行伊始需費較多苟能開源節流當不致溢出預算最近月報之支配每月印二千本分送會董會員者約四百份本埠外埠之定購者約三百份託中華商務代售者五百份送閱及交換者約四百份餘剩以備補購者約四百份計每册成本在二角一分之譜平均售價約一角六分 
[國是會議第三次談話會紀]  
　　舉定組織大綱起草員三人 
　　昨日下午四時各省區與僑埠團體代表在總商會常會室開籌備國是會議之第三次談話會舉定上海律師公會楊春綠·江蘇省敎育會沈信卿·山東省農會崔菴·三君爲組織大綱起草員茲將談話會情形·與遞來之函件分紀於左 
　　談話會情形四時開會列席者如南京總商會蘇民生江蘇省敎育會黄任之·沈信卿·張仲仁·暹邏京城中華總商會蔡俊卿·上海律師公公楊春綠·杭縣律師公會查誦堅·山東省農會崔菴·長沙律師公會何積煌·四川重慶總商會江湘浦·鄞縣律師公會何飛·巴達維亞中華敎育會陳柏鵬君等（一）沈信卿君經衆推爲主席（二）幹事孫籌成君報告各處來函及報到代表（三）主席謂上届談話會有三項留待本日討論甲表决權問題乙名稱問題丙組織大綱問題即請共同討論蘇民生君主張先議名稱楊春綠君謂甲乙兩項包括於丙項之内故可早推起草員草擬組織大綱何飛君主張先定名稱主席謂可仍用國是會議四字蘇民生君亦主張不改崔蘧菴君謂可各擬名稱以便商决遂擬出數名稱並由擬者說明理由其後多數主張先推起草員草擬組織大綱主席謂宜先商推舉之方法楊春綠君主張本日到會者每團體推一人黄任之君謂如此則人數太多意思易紛繁可否即推舉楊春綠沈信卿兩君爲起草員衆贊成楊春綠謂可否推舉三人黄君即再推崔蘧菴君爲起草員主席詢衆意均贊成黄任之君謂凡有意見書可送與三位起草員起草員所擬之組織大綱下届星期二談話會或星期四談話會中可共議之俟通過後即可作爲正式之草案將來大會中即行提出再議（四）共議表决權江湘浦君之主張如下「表决權每省拾權特别區每區五權銀行公會律師公會報界聨合會各五權各華僑商會等共五權」黄任之君之主張如下「每省區内每種一團體各三權此爲投票時所適用若平時用起立表决則依人數之多少如有合於規定人數之提出異議用投票表决」結果均寫存起草員處以備參考（五）黄任之君謂商敎聨合會駐滬代表所推請調查九六鹽餘公債代表范靜生·穆抒齋·龍荃蓀江湘浦四君定明日（六日）星期一上午九點半乘特别快車赴京本埠各界人士以此爲國民監督財政之第一聲多擬推舉代表届時歡送以示鄭重請諸君同往一送何如衆贊成（六）張仲仁君繕意見書如下「本會代表人數不多論者多謂爲缺點本席以爲人數雖少而團體已有二十一省區之多凡來會代表以本團之意思爲意思不以個人之意思爲意思從前國會代表·省會代表價值之減實坐忘其所代表之團體·而以個人利益爲前提近日民主國憲法最新主張皆有團體撤回議員之文湘浙省憲已採用之此次組織法中應將各代表得由團體全體會員開會决議撤回一層放入以防外人目爲少數人意思之謡諑此致起草員張一麐」至此已六時半乃散 
　　遞到之函件（一）「南昌律師公會函」全國商敎聨合會駐滬辦事處覽宥電敬悉敝會於二月二十六日開會推舉敝會會長徐履仁君代表蒞會准於三月六日以前到滬先此奉聞南昌律師公會叩感（二）「甘肅代表孫炳元函」敬啓者炳元已受甘肅省議會及省敎育會電託代表參與貴會嗣因友約暫來綏遠倘届必需之時即祈飛速示知炳元當與綏區代表一同前來藉與盛會也先此佈達敬頌公綏孫炳元鞠躬三月一日（三）「湖南省敎育會電」上海商務印書館轉全國商敎聨合會駐滬辦事處鑒本會推舉李石岑·范靜生·蔣國輔爲國是會議代表湖南省敎育會 
[外人之奉道開戰觀察]  
　　謂奉軍必敗 
　　國聞通信社譯日文上海日日新聞云北京美國公使館員某氏現批評奉直問題謂奉奉如果開戰則奉軍必敗蓋其敗徵如左（一）奉軍向未經過戰陣上自將校下迄兵士均無戰事經驗前者直皖之戰首鼠兩端嗣因直軍勝故附於直系若皖軍勝則必附於皖系矣（二）去歲雖曾受北京政府訓令出兵外蒙但結果乃僅騙取五百萬開拔費而並未出一兵（三）此次南苑奉軍一聞出動命令即相繼逃亡不止且奉軍平時毫無訓練毫無敎育以如此之軍隊焉能從事戰爭又奉軍將校與兵士之間其感情極不圓满融洽一月下旬兵士因向長官要求發餉問題大起衝突幾至譁變兵士對於長官非惟無良好感情且後恨之入骨謂長官僅知尅餉自肥不顧兵士疾苦此外近畿一帶人民對於奉軍变視若蛇蠍見之側目如此情形當斷斷無戰勝之理此固不待智者而知也若直軍雖亦不無短處但長官與兵士之間感情極好欠餉至五月之久而兵士對之曾無怨言即此可見直軍將官之能駕馭兵士遠非奉軍可比云云以上觀察對於直軍雖似不無偏向但其所言則確有至理云云 
[歡迎霞飛將軍彙報]  
　　法國霞飛將軍來滬各方準備歡迎等情已迭誌本報昨日又得各方面消息分錄如下 
　　華官盡地主之誼松滬何護軍使以歡迎法國陸軍上將歐戰聨軍總司令霞飛元帥業經訂期本月十日假座公共租界勞合路寗波同鄉會爲宴會地點准於是日上午十一時設筵欵待惟是日宴會禮節關係至爲重要故於前日（即二日）由何護軍使及交涉使等陪座各官長假座一品香西菜館將宴會時之程序及酒菜等一併擬定所用酒菜悉皆中國物産僅仿西式陳設每色各自一道並定是日再由軍署飭派軍樂隊一大隊届時在塲奏樂至臨時照料之軍隊亦已議定僅派憲兵二十名佩帶軍刀在塲照料彈壓惟軍官士兵携械經過租界須先知照捕房方能通過昨由何使已將定於十日上午派憲兵二十名連長一員排長二員佩刀經過租界歡迎霞飛元帥情形照會租界領袖飭令租房知照矣 
　商聨會之復函法工部局爲歡迎霞飛將軍事曾函法租界商業聨合會茲悉該會覆法工部局公函云敬復者昨接來函領悉今獲世界重覩和平全賴霞飛將軍戰勝之功敝國亦沾幸福今蒙游歷來滬理應竭誠歡迎藉伸愛戴敝聨合會已承總巡捕房咨照對於提燈等事正在籌備一切茲又荷飭知遵即通告本租界衆商舖届時懸旗掛燈九日當挈領會員共詣貴工部局加入提燈共襄盛舉此復云云又發通告云敬啓者本月八日（即初十日）爲法國霞飛上將來滬刻承法工部局曁總巡咨照請轉知界内各商號届期懸旗掛燈九日晩間出提燈會以表歡迎爰特通知初十十一日懸旗掛燈並請於九日下午六時派員來會聚集同至法工部局加入提燈共襄盛舉千萬勿却云云 
　　二十二社團之社交函聨合通信社云工商學界各團體早由江蘇自治期成會發起歡迎曾於上月中旬邀集代表在三益里學生會開過一次會議推舉喻育之李鎧兩人爲籌備主任簽名入會者爲江蘇自治期成會全國各界聨合會改造湖北同志會留日學生救國團浙江天職同志社江蘇勞工儉德會履業工會改造江蘇同志會駐滬參戰華工會江西各縣旅滬同鄉聨合會蘇皖同志進德會安徽自治促進會徐海民生協濟會中華民國學生聨合會總會上海學生聨合會法租界商業聨合會江淮民治促進會合肥旅滬勞工同鄉會理敎研究會江蘇各屬自治聨合會江蘇自治期成會泰興第一分會武進第二分會等二十二團體當時致函法租界總巡捕房詢問將軍到滬日期以便各派代表至車站歡迎以免臨時倉卒嗣接覆信俟接確實消息再行通知云云現霞飛將軍到滬有期各團體籌備歡迎手續異常忙碌並議决加入提燈會以表國民外交之誠意云周頌西之意見國聞通信社云霞飛將軍不日到滬本埠各團體業經籌備歡迎茲有公民周頌西發表對於菀霞飛之意見以爲利用國民外交之時機其意見大致謂現在大家要歡迎霞飛將軍了這是一個利用國民外交同時努力於國事的絶好機會現在把我的意見和辦法寫在下面請各團體和各路的代表即日開一個會執行（一）公請將軍轉請法政府承認西南政府爲全中國惟一的合法政府用法文寫一公信公舉一個精於法文的熱心人去面交（二）全上海馬路大小各店各住戶各懸國旗並懸與國旗大小相同的白布一方用法文寫「歡迎霞飛將軍並請轉請法政府承認西南政府」等字這是民氣普遍的表示一定不可以少的（三）全上海的學生借一適宜地方請將軍演說同時由代表告以中國的民意並把請願書面交（四）通知將軍所要到的各地方照行使他受一種很深的印象以上辦法若是能夠實行影響一定是很大的 
　　鐵華學校加入歡迎法租界巨籟達路鐵華商業公學聞法國霞飛上將不日蒞滬亦擬加入歡迎以敦睦誼現正竭力籌備惟新班學生雖爲趕製操衣深恐届時不克列入云 
[罷工中之航業消息]  
　　香港積貨問題之種種 
　　昨據某英輪公司云香港自一月十二號起海運停頓以後日用之食料品日益缺乏出口貨之囤積者現據香港各輪公司及貨棧中人言均已堆满亟待輸出而從英國及歐洲各處之運港貨均散起於小吕宋·星加坡·上海各地僅上海一隅在罷工期内代存港貨迄今已達數萬噸矣茲將以後兩星期内由歐來華之船載有香港貨者查報於下從利物溥開來者有配羅司（昨日到）·伯瑞·銘托（十日到滬）·恩巧雪司·律蘇斯·（十七日進口）由倫敦馬賽來者有曼那姆·熱田丸·格林阿俚夫（今明來申）·亞姆巴西·那佛立·（十一日進口）由德荷來者有蘇覇里亞（今日進口）·亞拉司加丸·立斯奔丸（十日進口）由奧丹那瑞各國來者有東京·彭那·（約八日到）又麥里那·廣東兩輪將在本月中旬進口以上十七輪中每船平均以港貨六百噸計已達萬噸以上又怡泰洋行之格林阿俚夫一輪應在十日進口者今以香港大批貨不能起岸業已提前於昨日到申矣其他各輪中之貨件現均將運至上海代卸况由太平洋美國來此者尚有大宗港貨如風潮久延不决則滬上貨满之事亦不難實况也 
　　天祥洋行之腦佛律號輪不日可抵上海從紐約裝來有香港一千二百箱烟葉二百桶紗頭二百件洋釘五千桶大白鐵屋蓋八百件電汽料五百件另有香港貨一千數百噸該行原擬赴港起卸今爲形勢所逼未敢輕易開往故刻下尚在觀望中萬一仍無動靜則决將此貨提存上海又有該行新添經理之澳洲班輪亞麥號現巳接到電訊該輪將不往香港停泊直接逕自開申因船中有大批澳洲麥粉三萬餘包（約二千多噸）及檀香等運來又本埠美商茂生洋行又有大宗中國棉花衣共有一千數百噸急待運美茲天祥洋行將俟罷路頓炮台號輪船到滬時卽專裝此貨赴紐約但香港亦有貨物運載故必經香港從蘇彝士河回美現在情勢緊逼届時或將不運港貨云 
　　英國公司經理之東澳輪船東方號現自東洋回航時發來電報謂於門司便直赴小吕宋將於星期一至該處前次上海運往澳洲及新金由之貨物存起於香港者刻仍不能上船暫時由他處轉輸又有印席鴨家公司之芝鴨家號本日已由星加坡開出在星期四亦可抵滬届時如風潮未决貨物亦將帶滬矣 
　　法郵路亞爾忙佩克號昨日由滬還法此間裝往馬賽有湖絲二十三件絲頭二百六十三件又里昻有湖絲六十包野絲十件裝至聖來瑪德有湖絲二十三件云大英公司新造六千五百噸貨輪密爾瑞坡號Mirzapore甫經出廠卽由該公司派入孟買東亞班内輸運印度花紗出口自二月十九日開出刻尚在途又英印公司亦有貢第亞Gondia號一輪自上月十五日新派孟買東亞班内行駛又有西雪里亞號昨日已過哥倫布將於二十一日至申云 
[納捐人會開會彙紀]  
　　執行委員會之常會西區分會之代表會　 
　　昨日午後二時上海市納捐人會開第二次執行委員會常會到者凌伯華楊東山賈叔香黄任之沈信卿賈季英吳叔田等七人當經上次大會推定之起草員提出請交還自治權文稿及納捐人調查表付會討論旋卽修改通過另有公决事件茲特開列於後（一）卽行繕就請交還自治權文陳達當道（二）上海市納捐人調查表卽行印送以便納捐人塡寫報告（三）定三月十九日午後二時開上海市納捐人代表大會報告前次大會委託執行事件及提議事件（四）各路納捐人分會未成立者展限至三月十二日以前成立分會舉出代表（五）關納捐人代表大會時敦名人蒞會演說地方自治（六）通告納捐人代表於大會前三日前提出意見書俾大會時付議（七）致函工巡捐局名譽董事會請宣布納捐人數及納捐之數會畢已三時半矣 
　　又上海市納捐人會西區分會於前晩在西門外衷社開第一次代表會議各路之代表到會者二十餘人公推諸文騎爲主席提議内部種種組織各案當由主席逐條宣付討論議决各案如下議决分會設立執行部由各路代表推出七人擔任各職計推定穆蔚良擔任會計俞閬　馬崇淦擔任文牘諸文綺江政卿擔任調查陸星莊凌建南擔任交際全體贊成主席又提議分會經費應否籌經常費議决由到會各人隨意捐輸江政卿提議聨絡會員案議决由各路代表分别接洽主席又以個人名義發表敎育上意見擬在西區辦一職業學校及幼稚舍基本金已由鄙人籌得若干將來開辦須請各界贊助全體贊成又中華路代表潘劍秋聲請辭職由江政卿挽留潘君堅辭主席謂今日尚有余魯卿顧松泉吳飲之等辭職案應如何解决議决由會致函挽留俞閬曦提議鼓吹自治創辦公報案許錦芳附議由宣講勸導入手其費由西區各大廠公共擔任議决宣講印刷品勸導公報四項於下次常會時再討論至八時散 
[青年會徵求大會閉幕紀]  
　　共徵得六七八二四分 
　　青年會徵求會三次成績已詳本報昨日爲該會最終結束閉幕之期自朝至暮各隊員分投介紹更形忙碌各幹事收費發證亦有應接不暇之勢入晩八時在殉道常開會雖小雨濛濛而到會參觀者較前更形擁擠後至者幾無容足之地先由惠兒院西樂隊奏樂開會次該會總幹事曹雪賡主席報告并申感謝之意次少年宣講團楊德齡之三絃拉戲次邱鑫奎邱寳奎之武術次演長片影戲五大本末由該會會員科主任湯仁熙將十二隊總數及各隊第四期分數順次報告並用影燈逐隊映出照錄如下第一建設隊總分一○三四七分（内第四期五五七五分加奬一○○分列第一）第二自由隊總分八八八八分（内第四期三四七○分加奬五○分）列第三）第三奮鬭隊總分七四六○分（内第四期三九二九分加奬七五分列第二）第四和平隊總分七五五○分（内第四期一二六八分列第八）第五博愛隊總分六○九六分（内第四期二一六二分列第四）第六正義隊總分五六六二分（内第四期一九八一分列第五）第七解放隊總分五二三一分（内第四期三四八分列第十二）第八互助隊總分四五二四分（内第四期一○分○分列第九）第九服務隊總分三六八一分（内第三期一五三四分列第六）第十犧牲隊總分三五○九分（内第四期一四七○分列第七）第十一平等隊總分二九三六分（内第四期九一○分列第十）第十二人道隊總分二四四○分（内第四期六三○分列第十一）總計六萬七千八百二十四分（内第四期二萬四千五百四十二分每分銀一元）超出目的六萬元之外該會徵求諸君之魄力雄厚於此可見 
[糧食維持會調查長江米市]  
　　聨合通信社云淞滬糧食維持會因近來米價將超過上海縣署所定十一元限價日前開會議决派員赴長江一帶調查米市情形當經函請江海關監督發給護照兩張前昨兩日該調查員戴福慶等已次第出發實地調查 
 
 

Page 15

 
 
[蘇社常年會預誌]  
　　臨時特刊「省憲」將出版蘇社爲江蘇各紳士組織之有力社團對於地方事務非常注意本年常年大會定於三月十一十二兩日（卽陰曆二月十三十四兩日）在上海開會曾紀前報茲悉該社此次會場已向中華職業敎育館哈同花園分别接洽晩中宴會第一晩在大東酒樓第二晩在寗波同鄉會據聞此次大會除改選職員討議各事外並有餘興云又該社出版部近編臨時特刋「省憲」以爲省自治之贊助聞材料豐富體例精當首列張一　黄炎培兩氏之導言次論說次研究及附錄所採資料或爲各省已定之省憲或爲草擬關於憲之法規其於各省紀事亦擇極有價值極有趣味而足資辦理省自治者之參考日内出版雖屬非賣品而於本社社員及有關係之各官廳公團均須至送云 
[俄災振濟會今日職員會]  
　　聨合通信社云俄災振濟會上海部昨日派代表赴各學校學生會等請其於星期六舉行籌振任災之大游行以期喚醒國人並定於星期日將已印就之廣告分貼各馬路各商號大書「請振濟不要求鉅欵歸還我的中東鐵路之俄國災民」·「請振無條件取消中俄種種不平等條約之俄國災民」·等字樣以及俄國災區圖畫以期我國人知而救之該會定於今日下午二埘開職員會並擬於下星期一邀請各校校長各學生會主任開會討論以上之事該會昨晩又函請俄文生活日報請其將俄國災童慘狀圖四十餘幅速行寄下以便分貼而利進行 
[德祥里房客之公函]  
　　房主收租與票面不符 
　　法租界商業聨合會昨接西門唐家灣新建德祥里各房客函云逕啓者德祥里房屋共五十餘幢租金爲十八元小租照加二三月不等所費房地各價共約八萬餘元全年可收房金一萬一千元扯利一分四厘所開房票係照工部局估價明寫十二元暗收十八元查上海房租通例大都係遵照工部局估價開寫房票票面若干照付若干從未聞有票開十二元竟浮收至十八元者萬一被工部局查出或經人告發或因租價發生糾葛不知該房東將何法對付也夙仰貴會主持公道致乞函勸該房東德厚祥胡君照章收租毋作欺人自欺之事則本里同人斷不苛求焉 
[龍華竊賊傷人案續誌]  
　　前晩（二日）龍華鎭發生竊賊圖竊持刀戳傷事主及龍華車站汪王二站長與分道夫等情形略誌昨報茲悉該竊賊於是晩二時三十分後曾至該站西面居民國堂家行竊適計國堂在外义麻雀歸家見後門大開情知有賊立卽入門掩捕詎知該賊預伏門後乘計國堂不備拔刀衝出計國堂略與抵抗被刀砍傷肩背三處賊乃奪門而逸急奔至龍華車站站長王禮君臥房牀下躱避是時爲夜間三時三十分貨車過站後夜班站長汪萼生事畢回房見王站長臥室門未關乃即揚聲詢問王禮君驚醒即披衣下牀執燈檢視瞥見牀下蜷伏一人短衣赤足狀極兇頑於是大呼捉賊維時站警業已散　　站憲兵亦已離站僅有分路夫王金官脚夫葉鳳其二人聞聲前來閉門捉拿經王金官奮勇上前將賊扭撲在地餘人正擬上前帮捉之際不料該賊拔出利刃竭力抵抗站長諸人赤手空拳無能爲力以致各被刃傷賊乃突圍逸去四人中以分路夫王金官傷勢最重刀鋒由下頦上通鼻際脚夫葉鳳其腿際被傷兩刀站長王禮君右臂刀傷一處站長汪萼生僅傷右手指一處事後由汪站長立電上峯請示辦法一面趕將被傷之王金官葉鳳其二人車送龍華軍醫院急以手術施治次日該管鐵路局長任小山得報立飭警探前往將王葉二人轉送南市上海醫院診治昨日已經該院醫生張紹修將王金官傷口縫合可無性命之虞惟飲食仍不便葉鳳其之傷亦可無礙王汪兩站長傷勢較微未入醫院昨日任局長復派巡官楊景華前赴龍華站調查情形大致符合並在該站拾獲皮製刀壳一件菜青單呢銅盆帽一頂電筒一枚緞鞋一隻歸報局長核奪由任局長移文上海縣公署飭知警探人等從嚴協緝一面將詳情稟報何護軍使核奪昨日（四號）上海縣知事及護軍使署皆派警前赴龍華調查以憑核辦並聞計國堂當夜受傷後即經龍華軍醫施治次日亦由家屬車送上海醫院診治幸傷非致命可保無虞云 
[閩學生傳案預審]  
　　暗殺福建陳鳴岐父子及謝翔高等身死案内牽涉之閩學生陳國瑞等九人在上海逮捕由地檢廳訊供除王希昻一生病死許世雄一生因病送院醫治外其餘陳國瑞劉開祥劉友賢林佑民陳晋昌林壽昌江秀清等七學生諭令交保出外候示在案茲悉此案業奉檢廳起訴審判廳請爲公判梅審廳長派員偵查畢已諭飭原保人將陳國瑞等七學生一併交案由刑庭長田毓靈傳案特開刑庭預審云 
[南洋公司資送留美學生近訊]  
　　南洋兄弟烟草公司曁簡照南資送赴美留學生前經赴美分投各校肄業現該公司及簡君接駐美紐約該分公司報告本學期各學生肄業校名分錄如下嵇儲英哈佛大學商業程志頤冶金工程及工廠管理容啓業華登商業專門學校銀行科陳文燦海德園高等學校大學預科張學文哈佛商科大學銀行經濟張潤田高納大學士木工程周鳳圖華登商業專校經濟商業周厚樞路省省立大學制糖工程周日華海德園高等學校大學預科韓繡章可倫比亞大學商業劉繼祖高納大學農業李安可倫比亞大學商業馬景行西北大學商業及商法倪尚達麻省工程大學電機工程潘序倫哈佛大學商業祝隆惠麻省工業學校土木工程王家驤哈佛大學商業陳其鹿哈佛大學商業傅耀誠哈佛大學商業唐啓宇喬治省立大學種棉種烟及鄉村敎育又龍純如一名係由歐轉美入高納大學習電機工程 
[烟兌同業之團結]  
　　衆和社敦勸同業入社四路烟兌同業會成立 
　　衆和社烟兌同業會自恢復以來對於同業利益力求保全如劃一價目攷究貨品等等均有詳密之規劃茲聞該會職員部昨又發出勸告文云竊思吾業各號合全埠共有三千餘家之多而營業上日見衰弊攷其原因實缺乏團結力有以致之要知向有之衆和社停頓以來我同業無統系無領袖故往往但圖目前不顧成本價額爛跌近以銅元充斥洋價達一千六百以上加以房金聚昻而各種開支亦因以日增幾有不堪支持之勢長此以往不僅賣買間無利可圖勢必同歸於盡同人等有鑒於斯爰特恢復本會專以整頓營業共謀同業利益爲此敢邀各寳號迅速加入羣策羣力共挽頽風俾貨物價目有所依歸而使吾同業咸獲利益云又西華德路百老匯路元芳路等四路烟兌同業亦鑒於邇來市上銅元之充斥同業受損殊多亟應先行團結加入衆和社共圖補救方法當由沈佩蘭等發起烟兌同業會到者有德和豐乾元新兆永豐德太興等七十餘家公推沈佩蘭主席首由主席說明開會宗旨繼請來賓孫友善瞿瑞書杜椿蓀等演說並舉定沈佩蘭范永華爲幹事部正副主任華元芳翁祥宏沈永卿蔣耀志宓配祝韓貴生等爲幹事决定一同加入衆和社烟兌同業會云 
[一週間之金融調查]  
　　國幣自星期一洋釐收盤爲七錢二分五釐七五之後長江一帶及内地各處之現洋日有三四十萬元到滬所以洋釐步步軟弱最小星期四上午跌至七錢二分一釐七毫半嗣因裝往天津厦門等處共有七八十萬元故昨日復高至七錢二分四釐然中外各銀行庫存有三千數百萬元之多且杭州南京等造幣廠紛紛開爐觀此情形夏歷三月之前釐價尚須回小因此三月底期洋較現洋祇高一釐半上下云 
　　銀拆自交易所爲交割本所老股起風潮之後適陽曆月杪所以星期二到過一錢八分以後日見鬆動蓋聞交易所交割之事業已和解了結故昨午銀拆已小至三分並悉各外國銀號大條銀尚有大宗到滬今後之銀根頗爲樂觀也 
　　各國滙兌先令此一星期又縮去二辨士左右美滙等亦然於是標金價最高漲至三百四十八兩之外昨日銀行方面結價忽升忽平以故金價回小至三百三十六兩有零矣 
[一週間進出口銀洋之調查]  
　　自星期一（二十七號）至昨日（四號）止一週間滬上銀幣市價略小一釐半由七錢二分五釐半至昨午後小至七錢二分四釐滬上用途不多進口雖亦有限而裝去别埠者更少銀拆因物品交易所風潮之後最高至一錢八分茲亦回落仍至三四分各銀行大條由英公司裝到者計二千七百九十四條又九江來洋二十萬元又嘉興來洋九萬元又杭州來洋二十萬元南通來洋五萬元寗波來洋七萬元蕪湖來洋五萬元南京來洋三萬元温州來洋六萬元交通裝南京去現銀五萬兩中國裝厦門去洋十萬元又各莊及花旗中南裝天津去五十萬兩正金裝孟買去大條六百三十四條廣帮裝香港去大條一百五十條茲將進出口細數調查錄下「星期一」中國銀行由九江來洋二十萬元又嘉興來洋九萬元又杭州來洋二十萬元又通州來洋五萬元又寗波來洋五萬元交通裝南京去元五萬兩正金裝孟買去大條六百三十四條「星期二」交通由蕪湖運來洋五萬元中國由南京運來洋三萬元又温州運來洋六萬元「星期三」太平洋公司船運來大通大條八百四十七條匯豐大條一千一百七十七條華比大條一百四十三條友華大條四十四條廣帮裝香港去大條一百五十條「星期四」中國由寗波運來洋二萬元裝厦門去洋十萬元各莊運天津去元二十萬兩「星期五」花旗裝天津去元二十萬兩中南裝天津去元十萬兩「星期六」華義由英公司輪船裝來大條一百九十八條麥加利來大條一百三十三條滙豐來大條二百五十二條 
[一週間各銀行交易之調查]  
　　本星期一以來先令共縮去一辦士外大條近遠期均長一二五美滙縮一元數角東滙大一二錢其中有時升降標金最高至三百四十八兩五錢昨日金價收盤又回至三百三十六兩三錢因銀行結價略有漲落之故絲交易總計成交一百十五包共值元十一萬八千一百二十兩絲市尚佳成交最高廠經扯一千四百零一兩惟交易不旺出口各貨亦平常茲將本週間銀行交易紀錄於下 
　　（星期一）道勝結出五月份先令七千五百鎊價三先令一辦士半安達結出三月份先令一萬五千鎊價三先令一辦士六二五至三先令一辦士五大通結出四月命先令五千鎊價三先令一辦士三七五台灣結出現大連匯票六十萬元價六錢八分滙興結出四月分先令五千鎊價三先令一辦士八七五又結出三月份美匯五萬元價六十九元六二五又二月份價六十九元八七五華比結出四月份美滙五萬元價六十九元五角麥加利結出三月份先令五千鎊價三先令一辦士七五友華結出四月份先令五千鎊價三先令一辦士六二五又五千鎊價三先令一辦士五又五千鎊價三先令一辦士七五（星期二）華比結出四月份先令五千鎊價三先令一辦士三七五麥加利結進三月份先令五千鎊價三先令一辦士五又結出四月份先令一萬鎊價三先令一辦士一二五大通結出四月份先令二萬五千鎊價三先令一辦士一八七五（星期三）正金結進大連匯票三十萬元價六錢九分五安達結出四月份先令一萬鎊價三先令零二五台灣結進三月份大連滙票十五萬元價六錢九分六二五絲交易五十包扯價一千四百零一兩住友結出三月份大連滙票四十萬元價六錢九分五華比結出四月份先令五千鎊價三先令零二五大通結進三月份東滙三十萬元價六錢九分七五至六錢九分八七五滙豐結進三月份大連洋十萬元價六錢九分二五上海結出四月份先令一萬鎊價三先令零二五（星期四）道勝結進四月份先令一萬鎊價三先令零八七五友華結出四月份先令一萬五千鎊價三先令一辦士匯興結進三月份先令五千鎊價三先令一辦士一二五麥加利結進三月份先令二萬七千五百鎊價三先令一辦士二五至三先令一辦士三七五絲交易五十五包扯價六百五十四兩大通銀行結出五月份先令五千鎊價三先令零八七五華比結進四月份先令五千鎊價三先令零七五（星期五）華比結進現標金一百五十四條價三百四十兩零五錢麥加利結進三月份先令一萬五千鎊價三先令一辦士一二王友華結進四月份先令二萬五千鎊價三先令一辦士七五至八七五又結出四月份先令五萬鎊價三先令一辦士至三先令一辦士半安達結出四月份先令五千鎊價三先令一辦士七五中國結進現標金二百十條價三百四十三兩又結進一百零五條價三百四十二兩（星期六）絲交易十包扯價一千二百十兩朝鮮結出三月份大連匯票二十萬價六錢八分二五三井結進大連滙票五萬元價同上又結進三月份束滙三萬元價六錢八分二五大通結進三月份東滙五萬元價六錢八分四三七五安達結出四月份先令一萬鎊價三先令一辦士半 
[米廠與米行同時擱淺]  
　　原因由股東私運米糧敗露之 
　　新閘某米廠與垃圾橋之某米行於昨日忽然擱淺該米行開設已三十餘年爲北市米業中創設最先資本亦豐厚該米廠亦開有二十餘年股東皆係在滬有名紳商生意頗大上年因有股東黄某之介紹陸續承做私運出口售與日商白米爲數有二十餘萬石嗣因在浦口被關卡扣阻米糧充公致不能達到交貨目的地大受損失現該日商具呈該國領事以該行廠等當時訂有條約包辦護照完全負責應請向索賠償等詞現已由該領事轉請公堂辦理故該廠聞信昨已停止營業下午各夥友已將舖和行李搬取一空聞某米行共計虧二十餘萬内有存項十三四萬已由各存戶至行提去故該行昨日未曾開斛營業該米廠亦虧空十餘萬之多云 
[友華銀行銀市報告]  
　　昨日友華銀行匯兌市况報告云三月倫敦大條銀價近期長七五遠期長一便士紐約銀價漲至六四二五倫敦紐約間之滙兌率落至四三九今晨各國滙價掛牌英鎊長至三先令二便士美金六九七五餘亦稍有更變惟照此價無售者故英鎊旋縮至三先令一便士半美金六八七五佛郎七七五價變後市面平穩本月及下月份照掛牌可結旣而步硬收盤頗堅英鎊三月份售三先令一便士八七五四月份三先令一便士七五五月份三先令一便士六二五美金三月份售六九半四月份六九二五五月份六九但交易不多印度中國昨均在倫敦購銀惟印度中國目下存銀頗豐倫敦銀價暫時似不致再漲紐約銀市平靜賣遠期者頗多 
[參觀水面滑艇紀]  
　　昨日午後二時英浦灘四號法商元利洋行仝支生君·具柬邀請報界人士參觀該行經理之水面滑艇仝君招待觀客均由五馬路外灘隆茂洋行小輪渡江至存放滑艇之棧房碼頭用舢板渡登滑艇艇名「飛龍」即吳佩孚所指爲軍用品扣留在滬不許放行者艇身長二丈餘寛約九尺前方尖銳中部置凳位兩排每排可坐五人凳位後有鐵製圓亭上置籐椅爲機師坐位艇身舵輪由此轉動亭後置高約五尺之鐵架發動機安置架上機器全身顯露並無蓬蓋機後置兩葉木輪爲開車時鼓動空氣推艇前行之用此輪名爲風輪與房屋内裝用之兩葉電扇相仿惟輪葉堅牢輪幅寛大與電扇不同耳輪後置大小二舵小舵安放於接水處名爲水舵供低速度艇身汲水數寸時轉移方向之用大舵接於小舵之上高與輪機相埒名爲風舵艇行速度較高時艇身全浮水面各舵全無所用則由風舵藉空氣之力轉移方面乘客 
乘艇後駕西人摇動機輪風輪即鼓動空氣作響與飛機之響聲無二開行之先艇身尚有數寸汲水浪花有由艇首濺入艇中者速度旣大則艇身全浮水面僅艇之低部有水花飛濺艇觸浪時艇身小的震動與汽車在馬路中偶觸石子相似其平穩實較汽車過之惟仝支生君之「飛龍艇」所裝客位凳位旣高且無告背長時之乘坐極不安適其困頓恐將等於騎馬此應加改良者也飛龍開行後沿浦江至高昌廟往返纔十分鐘速度之大亦較汽車過無不及全艇造價不過一萬元若僅由法國輪入機器自行裝置艇殻需價不過六七千元亦與通常汽車價值相等誠交通上之利器也川商定購此項滑艇係完全營業性質與川省任何軍人皆無關係且艇身裝置僅有禦水之力絶無防禦鎗彈及安置武裝之設備今指爲軍用而加以扣留一般希望交通便捷之川人因此非常怨望云 
[交大滬校消息]  
　　學生會會長辭職交通大學上海學校學生會本届正副會長早已舉出楊立惠爲正會長陳體榮副之茲楊陳兩君以功課繁重且於各會社已有專任恐不能兼顧故特向全體同學辭職騎術股之練習昨日（四日）南洋學會騎術股股長王守恒於下午率領股員二十餘人往北火車站北寳山路作第一次練習所有租馬等一切事宜現暫由王君管理俟各小組組長舉出後由各該組長管理 
　　南洋同學會之懇親會南洋同學會本定於前星期日在半淞園開懇親會惟因天雨不克舉行故延期定本星期日今日天氣如能快爽則必有一番盛觀也 
　　籃球部消息該校籃球各級正式比賽已於昨日開始昨日下午七時一刻中一與中三比上半時爲四與五之比下半時爲四與十四之比結果爲八與十九之比中三勝十一八時起爲中二與本二比其結果爲四與九之比中二勝五分是日賽球地址在該校雨操塲公正人爲申國權君 
[小學敎育研究會明日開委員會]  
　　上海小學敎育研究會昨致公立各高等小學校公函云敬啓者本會於去年十一月二十七日開國語作法研究會時討論檢閱國語作法成績規定標準辦法當經議决先行組織委員會研究檢閱方法推定委員十人請縣一務本梅溪養正萬竹旦華倉基隆德東明和安等十校各推出委員一人旋即於十二月五日開委員會經議定向各方面搜求批評成績方法至寒假聞學後再行開會討論茲定於三月初七日（星期一）午後四時開委員會務希貴校推舉委員一人蒞會討論爲荷 
[華僑聨合會開會記]  
　　國聞通信社云本埠華僑聨合會於三號下午四時開會董事李登輝吳應培謝復初許冀公邱心容曹讓之文牘謝碧田交際胡道南均到會直至六時始散茲將議决各事項如下（一）本會所募之建築經費自陽曆四月一號開收限至五月一號止概存中南銀行由認捐諸君自行送交該銀行存貯除建築房屋外不得取用（二）舉定簡照南爲基金會計陳炳謙爲候補基金會計如取用中南銀行存欵時須由董事會通過經奉金會計及會長簽名蓋印始得支出（三）南洋坤甸中華總商會來電請本會推舉一人代表該商會出席國是會議一席本會爲愼重觀察該國是會議起見暫緩推舉代表出席免致有損華僑團體名譽（四）北京外交部新定發給出洋護照章程華僑方面殊覺不便即函請江蘇交涉員轉員外交部修改舉曹讓之前往接洽（五）林鼎華由北京來函報告事項請本會答覆一節查該報告大致係表揚僑務局長郭局長歷史毫無關係實無答復之必要 
[廣東俱樂部選舉董事]  
　　前月杪寗波路廣東俱樂部選舉本年董事計被選者共二十一人姓名列下唐耐修霍守華張閣初胡耀廷陳澤民黄鴻鈞陳朝勛馮少山陳公哲譚仲良卓紹秋盧煒昌淂節之李次圖譚海秋鄧文海馮溢源吳冕伯温欽甫郭標談炳麟 
[日本駐滬商務官]  
　　上海日報三日東京特電云商務官横竹平太郎已定駐於上海 
　　尚有本埠新聞等轉入後頁 
雜評二 
[歡迎霞飛（旡用）]  
　　霞飛爲法蘭西名將霞飛爲一代偉人我國官民歡迎之以公誼言爲國際敬禮以私情言爲崇拜英雄國際敬禮酬酢之形式其一也重要人物促膝與談必以至極眞切而適合分際之辭使聽者不知不覺而感乎亞歐兩共和國如兄弟之親如手足之切形神一貫跡象全消中法國交緣茲益敦崇拜英雄禱頌之電文其次也公團代表一本友誼之摯情表示敬佩之誠意不爲顯著之要求聊舉隱微之希望例諸友朋尋常叙晤不必爲嚴重的事件之商榷以卽或商榷亦未必能立决曾不若淡寫輕描不離乎酬應之主旨吾爲此言吾甚篝視霞飛之此行必使安受相當之敬禮相當之崇拜而怦然動於其中盤桓滬瀆之頃默察中法兩國官民情况而意有所感心有所屬返斾歐陸徐謀中法所以益輯邦交之道张之人憶世界和平而景仰霞飛者更憶中法邦交而稱道霞飛弗衰此吾之歡迎霞飛之主張也 
 
 

Page 16

 
 
本埠新聞二 
[紗布交易所經紀人公會春宴記]  
　　昨日（四日）紗布交易所經紀人公會假座大觀樓宴請該所理事監察科長曁該會全體會員計共一百餘人席間觥籌交錯賓主歡叙頗極一時之盛云 
[江淮同鄉會職員會記]  
　　江淮旅滬同鄉會於前日下午二時開職員會議到者三十餘人公推劉錦山主席報告開會宗旨云前據姜春樂姜春霆等到會報告阜寗丹溝鄉保衞團總高作人庇匪殃民無惡不作曾經公决函請王省長盧知事查辦在案茲接高作人來函辯誣是否予以答復請公决經衆人討論僉謂該團總劣跡昭彰由該縣被害之人赴省公署曁高等分廳控訴已不一其人且該團總來函又未加蓋本人圖章實無答復之必要查此案已奉省署令行阜寗縣知事查辦多日應再由本會函催盧知事從速查復以昭公允全體通過繼由卞海程君提議舊年江北水災鹽阜貧民來申覓食者不下數千人由本會函懇慈善　救濟蒙該團王主任籌放施粥以救災黎理合申函代災黎致謝衆贊成遂推姚畏青君起草散會時已六時矣 
[南市商家之奬勵巡警]  
　　購麵粉猪肉贈送 
　　淞滬警察各區署所對於冬防事宜已經結束所有加班巡邏及臨時崗位等現亦一併撤銷故南市各商業如典商錢舖等查照向例以第一區總署及一分駐所於去冬爲始各該巡邏長警俱能隨時巡察認眞保護地方得以安謐應贈送麵粉若干包猪肉若干觔以爲出力者之奬勵現正聨絡提議集資購備定期贈送云 
[旅滬浙人請撤夏敎廳長]  
　　爲公立法政校長問題 
　　本埠浙江旅滬學會因公立法政校長更動風潮特電省議會請撤換該省敎育廳長夏敬觀電云浙江敎育廳長夏敬觀自到任即創校長迴避本籍之奇例一年以來全省學潮踵接頃又擅以廳令更換浙江公立法政專門學校校長激動惡潮毆傷學生若不亟予撤換浙中子弟求學無門除電敎育部省長外貴會代表人民應請提出查辦以維敎育云 
[楚有艦入塢興修]  
　　海軍第二艦隊所轄之楚有軍艦年久未修機件損壞經該艦艦長許鳳藻呈請第二艦隊杜司令轉呈海軍總司令請爲撥欵興修已奉核准故該艦於昨日由寗開駛到滬蔣總司令當命椗泊高昌廟江邊碼頭聽候函請江南造船所派員勘估以便入塢修葺 
[工巡捐局籌設公坑]  
　　滬南工巡捐局長姚石蓀前據本邑地方紳士及公民等先後函稱自城内外各處街巷舊有之坑厠拆除後爲便民起見本有建築公坑之議乃日久未經成立以致街坊隙地並沿浜塡塞處所俱有人民在彼溲溺穢氣四佈妨害衞生莫此爲尤故對於公坑之建設最爲要舉未可再緩應請籌撥公欸就相當之隙地從事興建以免作殘地方而重公衆衞生等情當經籌議飭知工程科派員在境内查勘公地之相宜地點迅行繪圖估計工料價值數目以便積極進行 
[小工互鬥釀成命案]  
　　内外紗廠义袋角第五廠三日前有小工數人與同類某甲因爭奪皮帶互相鬥毆昨日上午某甲家屬（江北人）投戈登路捕房訴稱某甲被毆後即在家臥床不起今已垂危云當由捕頭派捕將行凶人拘到押候訊究一面飭一千三百六十一號華捕車送某甲赴仁濟醫院騐看所傷及抵院某甲已死於途由捕稟明捕頭將屍轉送騐屍所候稟請中西官相騐 
[汽車碾傷行人]  
　　某號汽車於昨下午駛經南京路撞倒丹陽人王富仁碾傷足部當由四百零九號華捕到來抄錄汽車號碼另雇車送受傷人投仁濟醫院醫治旋即持傷狀單呈報捕頭候示 
[兩貨船互撞]  
　　盛怡良之碼頭船承　記號之雇往閔行裝載花衣二百包開行來滬昨日在南碼頭外浦江中往北開駛之際突有鴻大行所雇之毛和生船裝載麵粉六百包順潮往南來勢猛烈不及避讓致兩船碰撞盛之船頭及右舷受傷甚重花衣失落五六十包船夥馮三三落水當由鳳翔小輪救起略爲受傷投紅十字會醫院醫治毛船頭亦撞壞同赴貨主處論理議償至暮尚未了結 
[輪船上查獲拐案四起]  
　　被拐男女孩六口男女拐匪六人 
　　嘉禾輪船係往來厦門上海等處前晩該輪在滬將啓椗之時經救濟婦孺會偵探虞占順余長林等到輪調查見江西人袁雄傑與婦人袁謝氏等所帶小孩三口形跡可疑且該孩等哭泣不止該偵探向該孩等詢問一年五歲名大毛一年三歲名小毛一年四歲不知名均稱與袁等並不相識等語該探等知係誘拐因即一併拘獲旋又在該輪房艙内查獲拐匪章文明及被拐十二歲女孩書香一口又拐匪陳良古拐得十歲女孩金蓮一口又拐匪鐃春桂串通拐婦葉饒氏（即饒福姣）拐得五歲女孩胡阿毛等乃一併拘送水巡捕房昨送地檢廳下午經郭檢察官提案研訊之下判將男女小孩六口一律拍照在案各孩發送救濟會留養候查傳家屬認領袁雄傑章文明陳良古饒春桂袁謝氏葉饒氏等判令分别收押候辦 
[俄人控妻犯姦]  
　　俄國人特司派倫四開在公共公廨刑事科狀訴其妻搿林帛與俄人惠立特犯姦一案昨經張襄讞會同領袖領事特派俄員儀君升座提審原告代表律師聲稱被告與人犯姦並行兇將原告頭面用刀戳傷兩處惟姦夫尚未拿到此案請爲展期即由惠立特之律師聲稱敝當事人因病不能到案展期一禮拜敝律師當可將其帶案云云而被告俄婦之代表許理律師則否認原告所控案情畧辯之下問官諭該俄婦具結出外展期七天候提到刑事第二被告再訊 
[剃髮匠拐逃鞋店夥妻]  
　　南翔人吳和尚在閘北大統路徐永興鞋店爲夥其妻顧氏日前被鄰居剃髮匠朱小二拐逃昨由吳尋獲一併扭控四區經顔署長訊明屬實判解司法科轉送地檢廳訊辦 
[夫婦行兇之科罰]  
　　蚌由小兒相打而起 
　　周浦氏昨投法公堂控稱婦人與被告胡源發胡丁氏夫婦住居近鄰前日婦人四歲兒子與被告九歲男孩游玩因胡源發之兒子無故將婦人之子毆打婦人至胡家中理論詎被告夫婦不問情由將婦人扭住兇毆並由王連生在塲帮兇幸有巡捕到來將胡等拘案當有人目覩可證請求訊究見證錢小妹沈嚴氏聲稱是日婦人等經過該處目見胡等將原告毆打是實胡源發供妻子與原告爭鬥民人上前勸解不敢帮兇質之王連生不承認行兇中西讞員判胡丁氏罰洋十元胡源發罰洋五元充公王連生無關開釋 
[槍擊吳阿福案内之王根生]  
　　禁押五年 
　　王根生（綽號癩坤生）因與吳阿福於去年在福州路倚虹樓菜館門首被人開槍擊傷一案有關經特别中西包探拿獲解由公共公廨押候訊究昨晨張襄讞會同日副領事田中氏升座提審即由吳阿福上堂證明去年八月二十六號夜伊與兄吳順泉（即小炳泉）從倚虹樓步出被人開槍謀害伊兄未成將伊手指彈去業由公堂將當時獲案之陳萬生程阿四徐永興（即柴爿阿毛）等懲辦王根生亦係帮兇應請嚴懲云云質之王根生供我於去年七月初十即往漢口此案發生並不在滬直至今年正月十九始回阿福與我隣居等語問官訊畢以原告證明目覩王根生在塲帮兇而王所供則無證佐證實此案發生時確已離滬此項供詞不生效力判押西牢五年期满逐出租界 
[尼姑私訂租地契約案]  
　　案情甚爲複雜 
　　英商克明在公廨呈訴馮泰興營造處不將租地交還案情形極爲複雜緣昔年粤中僑滬人士以同鄉中不免有客死異地旅櫬難回者故捐資購地建築粤東駐滬同善堂堂之四週有餘地略近七畝原爲義塚以地屬租界近年來已不埋棺此項地皮係由英商克明掛號轉換英册道契租與馮泰興去年期满該堂尼姑阿冬等未得克明同意與憑續訂長期租約克明對於該堂因有關係以此種續租契約有損利益是以延哈華托律師起訴阿冬等則延牛門馮泰興延甘維露兩律師爲辯護人迭經公廨傳訊人證口供昨始終結由律師辯論阿冬等之律師以阿冬等 
係承前尼衣缽是項地皮向由前尼主持旣經證明阿冬等爲前尼之徒則應執有管理此産之權爲辯護之理由拒却他人干預而原告之律師辯稱此項地皮係同善堂所有而非該尼等個人之産該尼等繼承衣缽爲一事堂産爲一事不能因此將公産化爲私産且尼姑住所大都以菴名今其所住之處係稱同善堂則當初建築之意並不作爲尼菴於名稱上已經顯然至該堂之有尼姑則自吳三妹始三妹初祗茹素諷經並未薙度故當時發起諸人未加過問嗣後堂内乃供神像現在之阿冬阿桂二尼一係三妹之婢一爲傭婦此輩本無知識以爲旣屬三妹之徒當可繼承堂産殊不知此項餘地原屬用作義塚以處於租界現在不能埋棺但估其價可值七萬金該尼等貪得區區之地租而與馮訂立十五年之租約若將該地另行處置則每年利益當較此種租金爲多以之添辦善舉豈不更善於豢養無識尼姑原告之母昔亦捐助多資故原告對於該堂關係尤切據馮泰興供詞其續訂租約大有勉强之意堂上若將此約判决取消馮泰興當可服從云云李襄讞商之英包副領事判候會商堂諭宣佈 
[偷運紙菸貪小失大]  
　　全國紙菸捐務局開辦已有數月各通商口岸車站輪埠均經設有杳騐處所藉免漏税昨有商販阜寗人王國豐在法租界宰牛公司范慶記紙菸店購買麻雀牌紙菸六大箱未貼印花即行雇車運往車站行至閘北新民路適被總局稽查查獲立即恊同四區警察分署將菸全數扣留一面報告總局聽候罰辦聞總局得報後以紙菸征收捐章早經公佈商販豈有毫無聞見之理其爲積慣漏税毫無疑義已將紙菸全數充公變價給賞以儆效尤是可謂貪小失大矣 
[盜犯李奎元引渡]  
　　江北人李奎元（即吕金川）前在内地犯案禁錮漕河涇第二監獄後越獄脱逃又於本年一月十三號糾黨夥刦閘北寳通路趙師復家財物得贓逃逸日彰李在卡德路被特别機關中西探目拿獲解奉公廨諭着押候訊究在案昨晨復由捕房解廨即據華　目王松濤包探白忠麒西探長壳羅香相繼上堂稟明前情並由淞滬警察廳派偵探張福投文聲請引渡經陸襄讞得稟並察閱來文一過商之義副領事費君判李奎元准交來探帶回歸案訊辦 
[兩客棧違犯烟賭禁]  
　　漢口路（即三馬路）連元客棧主董董祥生因容留寓客聚賭又蕪湖路元泰客棧主張寳根因備設烟具容留寓客吃食鴉片烟被老閘捕房西副捕頭與包探榮錦林沈阿岳協往查獲以其均屬違章請廨出單於昨由捕將董張二人併傳至公共公廨經中西官分别　明判各罰洋二十元充公烟賭具併燬 
[男女俄賊分别押儆]  
　　俄國婦人根來考奧克亞與其姘夫畢克昂被吳淞路八百九十四號門牌日本商店主撤克基指控於上月二十五號串竊綢緞兩疋等情前日經西探目康仇在崑山路六號屋内將兩被告拘獲並查得該兩人曾於上月二十號同至交涉使公署之俄僑事務局冒稱夫婦請發同居執照捕房昨將該兩俄人解送公共公廨請究時交署亦派陳科員到堂證明當時兩俄人前來領照係由第一被告認第二被告爲妻因事手續不合故未發給云云旋由原告日人上堂證明案情質之兩被告承認同去領照之事而否認串竊張襄讞核供商之日副領事田中氏以該俄婦係過犯判押女所三月畢克昂押西牢一月期满均着逐出租界 
[竊物與收贓並儆]  
　　法大馬路李金州所開之京貨店日前雇用木匠周瑞富李持卿周阿玉等三人裝修店面被周等乘隙竊取手巾鏡子洋襪等物甚夥後將贓寄至嚴長生家並將家襪鏡子等物銷售與王小加得洋化用現爲包探潘瑞福偵悉將以上各人一併帶入捕房昨解法公堂請究先由原告投訴被竊情形詰之周等供認行竊王供認收贓中西讞員判周等三人各押西牢三個月嚴押一個月王罰洋二十五元充公贓給原告領去 
[公共公廨訊案彙錄]  
　　　昨日公共公廨民四庭由李襄讞會同英包副領事訊理（一）華孚銀行訴謝蘅牕不還欠銀案結果原告請求註銷應照准（二）婦人陸葛氏聲請給諭執管陸犀臺遺産案結果准登申新兩報兩星期如無人反對再行給諭（三）德國人牛門訴亞勒拉司不付支票銀案結果被告因病不能到案委託代表到庭承認欠欵但一時無力償還等語應令被告每月拔還銀五十兩 
[誌謝]  
「上海總商會月報」第二卷第二號現已出版昨承該會惠贈一册又上海郵務管理局惠贈「中華郵政全圖」一幅又中華書局惠贈第一四七期「英文週報」一册又大東書局惠贈第一期之「星期一册該週刊係包大笑君主任第一期内並有馮叔鸞畢倚虹江紅蕉君等之著述極饒佳趣誌此併謝 
公布欄 
[江蘇高等審判廳]  
　　民庭判决徐綬若爲廠欵紏葛聲請救助一案（决定主文）本件聲請駁回錢獻鄉與錢光炯爲承繼涉訟上告一案（决定主文）本案上告不合法駁回奚阿彌與侯嘉善爲房租涉訟抗告一案（决定主文）本件抗告駁回抗告費用發還楊金川等與楊鎬等爲公産涉訟上告一案（判决主文）本案上告駁回本審訟費由上告人等共同負擔錢朱氏爲基地紏葛聲請更正一案（决定主文）本廳十一年一月二十五日之决定應予更正本廳十年十一月十七日徐惠章等與錢少泉基地糾葛一案判决内所列錢鶴鶴均應更正爲錢朱氏其第三頁陰面第十行錢鶴鶴故父五字應改爲錢朱氏之子字樣楊幼庭爲債務涉訟聲請再審一案（决定主文）本件聲請駁回聲請費用由聲請人負擔（以上三月四號） 
[江蘇高等檢察廳]  
　　批示姜本竹等狀悉候調卷核辦此批陳卓華對於李朝相案據實申明請求查卷核辦呈遞一狀楊錫奎請求補傳人證到庭質訊以明眞相呈遞一狀吕盤洪聲請延期審理呈遞一狀周順林委莊曾笏代理私訴呈遞一狀以上四狀業經本廳查閱函送　　書判廳核辦仰即知照此示（以上三月四號） 
[上海地方審判廳]  
　　判决主文（民一庭）一件决定密生生與余全生借欵糾葛一案主文本件訴狀准予註銷訟費歸原告人負擔一件决定王耕華與王南華抵欵葛糾控訴聲請受理一案主文本件聲請照准 
　　判决主文（民一庭）一件劉桂福等與劉胡氏因離異涉訟一案主文劉士銷應一次給付劉胡氏養生費洋一百元後准劉士錡與劉胡氏離異劉士錡之請求駁回本案訴訟費歸劉士錡劉胡氏平均負擔 
[上海地方檢察廳]  
　　布告（第二號）爲布告事案查周秦氏狀訴何培卿誣告不服本廳批示聲明再議一案茲奉江蘇高等檢察廳令開查誣告案件除有虚僞之告訴告發報告及他人可受刑事或懲戒處分外尤以有無故意爲犯罪成立與否之要件本案何培卿確有被詐情事周秦氏旣與周俊員同住不能遽認爲毫無犯罪嫌疑不過因證據不充分經預審决定將該氏免訴則何培鄉之告訴旣非虚誣事實又非故意行爲核與誣告之要件不合應將原卷發還仰該應轉行知照毋滋訟累此令等因奉此合行布告仰該聲請人知照此布檢察長黄用中以上三月二日 
 
 

Page 17

 
 
自由談　　家庭週刋第二十七期 
[殘撥子女子之敎育] [  烟橋]  
　　家長敎育子女須因材設施因時制宜不可拘泥者也而於殘廢子女尤當審愼出之蓋子女一攖殘疾若不施以適當之敎育則必至仰給於餘蔭全失其生産能力矣 
盲·盲目者心靜而細故普通咸令習星卜之業此雖亦能利用本能然星卜非正當職業在中産以上之家庭斷斷不宜令子女之事此也故盲目者最好授以「音樂」之技旣養成其美感又足以精研其藝術使之光輝西方之音樂家其藝術上之價值與文學無殊異要在神而明之耳 
啞·啞者之擇業須注意及乎手足之利用是則圖畫實最爲切合况今之世廣告之用大增而畫像飾壁亦日見精進故圖畫之業其生産且突過一切技能也惟世界潮流萬變不可泥古不化必吸受新思想融會中外古今以另闢蹊徑爲上 
殘疾·若踧跛足若折臂若駝背皆殘疾也殘疾之人不能操作合度宜令爲手藝如柳條·籐竹·金屬線·紙·等細工旣不必勞動大力而出品得值亦不弱於尋常工作也 
　　其他若書法若鐵筆若紙紥皆爲文靜之職業可以隨其所好察其所能以爲之選擇而授之 
　　惟在擇業之前須予以普通之學識故各地於特殊敎育不可稍忽者也蓋若盲啞院殘廢院等實爲至大至廣之福星也 
　　今人有子女殘廢者輒視爲不可救藥而不施以敎育此大謬也三字經云「人遺子金满　我敎子維一經」固名言也然在昔科舉時代自以經爲無上之敎本若在今日當易爲「我敎子惟技能」耳 
[結婚與新家庭] [  何心冷]  
　　吾國舊時之大家庭組織實足以養成一般人依賴旦爲家主者終日劬勞以其辛苦所得作仰事俯畜之資亦未免勞逸不均綜其弊害指不勝屈自新家庭之說與於是乃有主張以一夫一妻及未成年兒童另造一家庭者行之者頗不乏人夫此種家庭之組織實不能仗遺産之繼承以爲一家之經濟男女兩方俱須以自力謀之秉互助之精神共謀家庭之幸福由此以觀則新家庭豈易言哉 
　　設我人於家庭組織之始未能審度周詳則對於前途殊無樂觀之可言也家庭之組織肇端乎夫婦欲求家庭之美满不得不於婚姻三注意也明矣 
　　世之少年惑於自由戀愛之說徒以感情之深摯遂失判擇之能力相交未久遽訂白首之約其結果則中道離異不歡而散在男子方面遭此挫折遂至心灰意懶動辄俱非無可消遣則以歌台舞榭秦樓楚館爲尋歡之地然一入其中此生即已絶望女子方面以所遇非人深滋邑鬱苟不願再嫁於人則一生幸福犧牲無餘否則潦倒以終循至不可收拾凡此種種伊誰之過我不能不咎婚姻之不良也 
　　故欲造良好之新家庭必於未締婚前加意審度其最要者列之於右 
　　Ａ性情天賦之性男剛女柔然過剛則流於燥急過柔又偏於無用若夫狂僻之性則尤易僨事故爲家庭謀長久計不得不擇其適中者則和衷共濟又何愁家庭之不興哉 
　　Ｂ學業男女兩方之學業不宜相去過甚則感情尤易融洽然擇選之際於女子方面尤宜注意則「對於家庭敎育是否素有研究」則將來敎育子女也得良子之結果 
　　Ｃ感情夫婦之結合非同泛泛者可比故感情之融洽與否實於前途有莫大之關係然吾人常有受一時之剌激而動其感情者此種感情殊不可靠蓋得之易失之亦易也兩方必於平時常聚會及通信以聨絡之經此長時間之觀察而定其去取自較貿然訂婚卒遺後悔者爲佳也 
　　若夫容貌則不必求其美如天人良以夫婦爲維持家庭計固不必於美色上求之也至於新家庭中應注意者甚多不佞曾於去年家庭週刋中論之新女子與新家庭茲不復贅世人願組織新家庭者幸勿以予言爲不足觀也 
[歸家雜憶（上）] [  范存忠]  
　　余以一月十八日返棹附商輪出浦江向崇明島而駛寒雪乍霽江雲已夕日脚自雲罅中穿漏直射兩岸載雪之篱合絳縞駮色蔚爲奇觀念頻年滯跡他鄉幾以家庭爲傳舍久缺甘旨之將不能稍寛老人之懷可愧也茲歸當略承色笑矣不禁忻喜是時有巨浪掠舷而過　船左右側　飛沬及吻味之略醝人皆謂此行殊惡余以涉想及彼乃不之覺此則心理作用使然也昏酉抵埠易小舟至渡口則已有僕夫在候蓋家中知余歸特遣來迎也相將步行穿柳隄跨流水顧而含笑居城市者樂田園厭珍饈者喜蔬菘游子歸鄉無不樂此亦心理使然也須臾入門拜見二老望見皺顔中露笑容酷似雲罅漏日影也吾父銀髮播然星星如屋頂殘雪也惟除此星星而外精神矍鑠絶無龍鍾態目耿耿有光濃睫幾翳其眼似爲勞瘁憂鬱之徵脣吻緊合儀表嚴毅可敬母氏早年辛勤老來疲憊髮童然秃且盡呼兒絮絮道清瘦余乃不敢嘆風塵之勞同居諸兄弟知吾歸咸來問訊寒暄一二不復與吾二老作詪詪態可哂亦可嘆也自茲日起余深居簡出爲家庭之生活晨夕恃二老白髮玄鬢相映中惟少一朱顔人耳久之覺亦無甚奇樂然念頻年客中背人含涙所思而不得者正爲此耳於焉未敢自忽焉 
[續家庭瑣聞] [  金嘯梅]  
　　我做這家庭的瑣聞去年祗說到左邊的第六家因爲在下生起病來了所以没有續下去但左邊的已經說完以下都是些店家了没有什麽可記的事如今我再拿右邊住戶的家庭趣事細細地寫在下面博閱者諸君的一笑 
　　右邊的第一家是徽州籍一家共有四人父子倆在小東門外開了一家徽州館子聽說生涯倒很不錯但是父子倆却住在館裏的時候多所以家裏祗剩婆媳兩個飯哩菜哩一切的飲食都是館裏送來的家裏一年到尾終不開火倉的婆媳倆可不能相安一天到晩不是相打便是相駡而且鄰舍不好去勸不然一古腦兒都吃那惡婆駡在裏面哩因爲惡婆很是迷信的前年館裏遭過一次回祿當祝融駕臨的那天正是他兒子定親的吉期便怪那媳婦没有順流等待迎娶進門的第五天上婆媳倆便爭閙起來這惡婆施展辣手心裏想打他一個下馬威的不料那位媳婦却是本地一個聲名赫奕某巨紳的女兒平時很有點勢力的當時吃了惡婆的虧那裏肯干休便趕回家去哭訴他的老子立刻派了幾個門下的走狗把那惡婆吊了起來一頓竹片打得皮開肉綻惡婆受了這塲挫折便上吊哩吞鴉片哩演了許多的笑話出來某紳雖然有勢力倒底也怕釀出人命來從此便不敢來干預了惡婆便益發膽大婆媳倆不時相打拍桌摔碗没有一天不是如此這惡婆而且唆着兒子不要進房說媳婦在娘家的時候一定有噯昧的行爲不然紳士的小姐怎肯嫁於我們小本營生的人家呢他兒子是個没知識的人聽了這惡婆的話信以爲眞因此終住宿在館裏就日間回來也不和他妻子應對了這一來婆媳的惡感益深最好笑的舊年除夕的那天館裏着人送一桌過年酒菜來他們婆媳正在揪着厮打送菜的人上去相勸吃婆媳倆扭住也瞎打了一陣又把送來的酒席一碗碗的都丢在街上這時看的人擁满了一街却害得幾個乞丐爲攘奪小菜也打起來了但是惡婆的兒子小夫妻倆還算和睦的可憐吃這惡婆一頓的鬼話使夫妻活活的離開了像這樣的惡家庭社會上恐怕很多哩唉可嘆 
　　第二家是紹興人姓謝綽號呌做戇大是個紈袴子弟夫妻倆年紀都不過二十多歲還有一個傭婦和兩個車夫這戇大的老子前清做過知府死後也有十多萬的遺産所以戇大吃飽了飯只學學唱戲四處請了著名敎師敎授奈他的天姿很笨化去了一萬多錢終學不成腔調戇大學得不耐煩了就天天去到戲館裏去看戲竟變成一個戲迷了但夫妻倆極没經緯每日要睡到四點多鐘才得起身梳洗好了各人坐着包車望蕃菜館裏去等待回來已十二句鐘了戇大還要拉着京和唱戲破竹般的喉嚨非常的難聽幾個依賴戇大爲生的無聊朋友在旁邊喝采譁知左右鄰人都吃他們閙得睡示安穩呌他們不要噪他們益發唱得響索性三四人合唱起來了倘然駡了幾句他們也一齊閧着謾駡鄰人弄得没法祇好由他們去閧有人說這種紈袴子弟只要他他老子的造孽錢化完自然安靜了話雖不錯然而世界　能夠做事業的人却愁没有錢有錢的人呢非但不會做事業而且不肯去做哩社會惡習慣往往如此的中國還想强盛嗎 
[小兒之爪垢] [  朱思忠]  
　　指甲過長非特不便動作抑且有礙衞生蓋爪中積垢含有毒菌最足以害人生命而以葡匐時之小兒爲尤險而可畏爲父母者不可不加意及之焉 
　　小兒未能步履時往往匍匐於床榻間榻中塵垢挾入爪内若輩知識未開不能區别潔穢且其天性恒喜舐手爲樂或拾不潔之物必納諸口詎不知此種塵穢中含有結核之毒菌最足以阻碍其發育也爪中積垢旣有結核之毒菌則小兒舐手時設不愼而下嚥最爲可慮乃今之父母對於赤子莫不愛若珍寳獨於爪垢一事則漠焉不關或且不忍剪除以致養成習慣爲害孰甚久之小兒頸項間發生生瘰癧等症卽結核徽菌之集於頸中之淋巴線故也 
　　由是以觀可知爪垢與瘰癧有密切之關係則小兒指甲必當剪除盡净非特塵穢無可存留且握之可柔軟如綿無剌掌之患尚何樂而不爲耶及其旣長自成習慣雖不剪而自剪反覺厭其生長之速是于衞生上大有裨益也 
[你喜歡結婚麽] [  張凰]  
你喜歡結婚麽 
　　好如此你就東移西挪也應先行凑足一兩千塊錢的婚費起來區區小塲面總要維持的 
你還該從你所得俸金中抽出十分之九來作你未婚妻的衣飾儲金按月連付銀行十年再談結婚的手續不遲伊一身袗裙上的花邊至少也需十多塊錢呢一筆小家庭的籌備費是免不掉的你也早些想法罷不然你願意做薄情郎呢還願做不肖子 
　　保身體的健康想必早已抵樁犧牲了但你更該預打着一封請求改遲辦事鐘點的信稿等到婚後就繕呈給你公司中的經理免得到了那時每晨躭誤辦公時間至於信用墮失 
　　你將如何表示你對於你夫人的愛情又如何賺得伊的愛情呢你將你勞心勞力挽得的代價供給伊算得甚麽一回事呢最要緊的條件是將你的自由權交託給伊伊敎你在家你就在家敎你出去你就出去要你長你就長要你短你就短這是做丈夫的分内事你可違背麽噲··你究竟喜歡結婚麽 
[談屑] [  醉痴生]  
　　女子有兩大可憐事一遇人不淑二青年守寡或謂由前之說可以離婚由後之說可以再醮然沉沉女界或爲環境所逼處或爲舊禮敎所覊絆眞能脱離苦海而登袵席者有幾人哉噫 
 
 

Page 18

 
 
   
 
 

Page 19

 
 
申報星期增刋 
[國内一週大事紀略] [  旡用]  
　　本星期中國内情形悲觀多而樂觀少且統上星期所舉内閣財政直奉北伐贖路國是各問題而論之有下述之變化如（一）内閣問題梁固不能復位焉初府院即以陸長鮑貴卿繼總理之說鮑本人始終拒絶託稱多病而實則不願投此漩渦然各方審量以鮑係北洋舊派兼與奉張有婣婭誼借鮑以緩衝直奉之爭是或一道東海亦認此爲無上上著故蔣雁行赴保即與洛吳接洽至現閣分子顔固不願兼代辭意已决絶梁去葉自不得不隨之俱去財長張弧本非梁之嫡派第九六公債受攻至烈連日各軍官之詰責雖自認手腕靈敏之張弧實覺無術别呼外國救兵以自援怱怱去津留函請假梁閣之一交一財至是如深秋叢林飄忽以散梁旣不辭惟有免職不得已時恐亦難顧無謂之面子副署之國務員究非重大問題焉（二）財政問題初無進步但聞反對九六公債之聲而已（三）直奉問題記者上次所測當不至於决烈顧邇傳粤奉携手頗極密切夫以根本懸殊之粤奉而謂可以聨合一氣天下似無此理然今日之軍閥惟私利是圖惟意氣是用奉之銜直剌骨粤假以利用亦事之恒見者一部分人直欲拉開曹而專挫吳之鋒結果難測消息不佳·噫直奉鬭潮殆將爲北伐化矣（四）北伐問題中山已呼號有日所以遲遲未進者亦以實力有限釁端未便輕啓　今適直奉勢不兩立乘機北進奏效不難據報雖有中山北伐對湘爲表對贛爲裏之說第湘趙之關係當然不能漠視初則湘趙聲明宣布中立繼則提出條件内有祗得假道不干湘政等語是其態度已表允諾之意而中山於粤軍第七旅出發時行誓師禮詞曰「民國存亡同胞禍福革命成敗自身憂樂在此一舉萬衆一心有進無退」云云而紐約華僑商組織國民建設會支部籌欵以供廣州政府北伐之用是此一星期中北伐之勢視前爲壯矣（五）贖路問題各督軍因忙於九六公債之攻擊對此已不似前二三星期中之熱閙雖王正廷督辦魯案善後事宜田中玉兼會辦魯案善後事宜之令下而膠濟路主辦人員或須另行委派此時尚未正式表示上海方面已舉余日章爲籌欵主任蓋此路之結果須視將來所定辦法良否而斷也（六）國是會議現開談話會幾次因奉吉黑熱綏察等之表示不加入神經敏捷者不能無爲此會前途抱憂慮實則此會之成敗全視國民之實力蓋商敎聨合會倡議之國是會議純以國民與腐敗横暴之政府軍閥戰也此外猶有一事可爲讀者告者即海員罷工是也此事發生有月香港爲中心點然波動四周引起一部人之恐慌有人居中調停似可抱樂觀設此問題不即解决輟業之工人難保窮極無聊而資本家之所損决不在要加工資下所望當局務其大者遠者而各順應世界之潮流以進也可 
[世界一週大事紀略] [  旡用]  
　　上星期中爲世人所耳而目之者爲目諾瓦會議自英法兩總揆會晤後此重大之日諾瓦會議幾將如暮春煖鑪深秋紈扇擱置一邊之概是以本星期中關於日諾瓦會議事雖有可爲一二談論之資第不覺其重要此爲記者應於叙述之初爲我讀者聲明者然世界一大舞臺耳一幕甫閉一幕又開造物有靈若故此作五花八門之新劇以飽吾人之眼福也者此一星期中之新劇維何主要者二一爲罷工潮一爲印度夢是也試分述之 
　　（一）日諾瓦會議自二月二十五日英相喬治與法總理普恩賚會談後據稱英相認此會議計畫之特點爲全歐休養十年各國應正式承允在此十年中彼此尊重界線而不從事各項侵迫用其全力以鞏固財政商務實業並一律裁减陸地軍備而波洛業消息謂此會議展緩至四月十日英法兩總揆對於英法協約之各要綱完全同意一俟約文擬妥日内即行簽字惟解除軍備是否在此會議討論之問題則未經言及云云 
　　（二）罷工罷工二字今日已成爲習見之名詞蓋由於「不得其平則鳴」之原理中來也此一星期中據各方報告罷工之消息（一）日本則有横濱造船公司之工人四千名（二）美國則有機器業之工潮由廠主方面主張停工爲爭論關於逾時工作管理之自由也受影響者達五十萬人（三）美國則有紐約報界職員聨合會之宣告罷工旋卽取銷（四）印度則有鐵路工人之罷工二月二十五日東印度工人已陸續上工惟亞山索爾與西太蘭泊間有人以鐵軌横置鐵路上並有人以石擲擊火車者里夫一帶據二十七日約翰業斯堡之消息罷工情勢更形嚴重維特班電氣廠附近發見炸彈甚多當道直調警察二千至里夫以資鎭懾蓋實業發達工人衆多稍有不平便爾哄動今後罷工情事原恒見而不足爲異惟在處理之得其道耳 
　　（三）印度政局印度多故不可謂非南非之不幸印度拉賀爾原爲目前騷擾之集中地然英太子二月二十五日抵該地時仍得極好之歡迎全印大會委員會討論甘地之提議案旋經通過甘地氏中止實行羣衆非武力抗拒之决議案云云 
　　此外則如日本之普通選舉案已於二月二十六日經衆議院以二四三對四七票之否决英國之愛爾蘭大局殊有希望意大利之前財政大臣法克太已受命組織新内閣名單内有民主黨八天主敎黨三農黨社會改革黨自由黨各一已奉意皇贊成法自兼内務埃及之薩華特内閣亦已組成此内閣之成立爲英國宣布對埃政策發生良好影響之明證現内閣擬草訂憲法定新選舉法及内閣之責任云 
 
[梅泰]  
[印度之自治運動] [  通一]  
　　印度梅泰ＶＢＭetta原著 
　　梅泰畢業於英國劍橋大學得有律師證書平生富著作於文學美術極有研究熟悉東方歷史論時事之文每傳誦一時「國民敎育」及「太子其醒」兩書爲其傑作茲篇述印人所受之種種苦難及其自治運動之原因 
　　印度自治運動普通稱之爲無組合運動NonCooperationMovemento其領袖爲江特喜君MrGandhi政治家而主張根本改革者也江君德行甚高人咸目之爲賢聖識見極透澈而復能實行其所主張者其與世界各地之領袖較實難分軒輊然時亦思想太高主張過於激烈若英之羅司根及俄之托爾司太印人愛戴江君情誼之隆恐自印度受制於英後之政治領袖恐不無有能與之京者印度較老之政治家若曼太SirPMMehto喬克海爾君MrGokhale等自小受英國敎育不能操印度故演說時祗受過英人敎育之印人可聆其偉論彼等思想情感服式狀態皆爲西方式的極難感化印度之羣衆人民至若江君所穿者乃印人極簡鄙之衣服所言者乃印人極並通之土語其言論皆可適合印人數千年來相遺傳之思想均能爲其國人所了解而可博其極誠懇之贊同者江君從不以英人之約翰密爾或麥可萊之學說議論介紹於印人其所爲印人訓者皆其古代浮達司Vedas愛比克司Epics等哲人之道德靈性政治學理凡其所言皆印人之心窩中語不以知識爲貴而以德行尚者也 
　　江君之創抗英運動非對於大不烈顚之個人有所惡怨也其所恨者乃英人在印所設祇愛護英人而藐視印人權利抗議與感情之政府也自四十餘年前英國東印度公司立定脚根以來英國政府未嘗不一日竭力保護或增進英人在印之工業業而阻遏或剷除印人之工商業也此四十餘年中亦有仗義勇爲之英人憫印人受難之劇而詆其政府行爲之不當也然言者諄諄而聽者藐藐蓋自私之心常能勝道德原理也於是印度著名學者若納羅傑博士DrNaoroji杜德君MrDutt及賴納特君MrＲanade輩皆著書立說明示英人對印政策之若何不公若何不合於不烈顚主義以鼓勵印人購用土貨而抵制外貨抵制風潮發生於一九○六年迨至一九○二年竟波及於全印矣英人　事改革以平其氣然此種改革純爲敷衍政策印人之厄運固未嘗稍除也二年前復有蒙德古却姆福之改革MantaguCheomsfordＲeforms法其所施設雖較二十年前之政策大爲寛博仍不足饜多數印人之欲蓋印人仍不能管理其財政自訂其法律而使在印英國官員對於印度公衆負切實之責任也 
　　反抗之原因 
　　印人創無組合運動之遠因近因固何在乎第一爲數年前旁遮Punjab之變此事祗爲局部之小騷動州長呱特韋SirMichnelODwyer氏不加之察以其爲印人反抗英政府大規模密謀之爆發竟用牛刀以殺雞假設當時有施用武力之必要當以亂平爲止無須大施殺戮妄事株連也然將軍台亞氏GeneralDyer迭下嚴令追罰與事諸人蔑視印人人格莫此爲甚印人自將對英人疾首痛心矣敎唆屠殺之米却爾SirMichael氏竟安然去位而不受罰殘忍不仁之台亞仍得怡然以救國衞民之英雄自鳴印人大受剌激而江特喜及其黨徒遂力爭嚴辦台米兩人矣 
　　旁遮變後復有加利福脱之騷動DhalifateAgitation當大戰中英政府欲印兵（大半爲回敎徒）爲其戰在米索波達米亞及耶魯薩冷之士兵時允許戰終後協約國不將分裂土耳其之土地然循食其諾英據米索波達米亞及耶魯萨冷而有之法則取西利亞 
　　或將問曰土耳其被裂與印度回敎徒有何關係我今試答之土皇之權勢是雙重的對土耳其全境爲其人民之主對全世界之回敎徒則爲其宗教之首領凡在土耳其·埃及·西利亞·亞拉伯印度之回敎徒皆當尊敬之在宗敎上不曰皇而稱加利福土皇而兼加利福自十六世紀西利姆第一始SelimIo自是以還土皇皆兼是職爲加利福須有兩項必要之資格（一）彼須爲亞拉伯及一大部米索波達米亞確切無疑之首領（二）彼須爲曼加Mecca及米特那Meding二聖城之保護者若英國取米索波達米亞而派一英人督駐其地使亞拉伯獨立而與土皇脱離關係則土皇加利福之名號將歸消滅印度之回敎人民將無所依仰矣此所以印之回民要求以米索波達米亞及亞拉伯仍歸於土地彼等聲明謂關於該兩地之行政土皇可按照條件聽有幹材而宅心高尚之歐美人民顧問然仍須保持其獨立地位而不受制於歐美各國之政府現印度普通人民憫土國之被裂極表同情於回民與之相合以反抗英國是則印人之抗英非僅爲宗敎問題受適來司條約TreatyofSerres之剌激而有民族相憐之情感作用矣 
　　財政上之不自由 
　　一國之財政苟受人節制則其民已失獨立主權凡握其財政機樞者即爲其主宰而自則爲奴隸英之領土若加拿大澳大利亞南非洲其民皆得自管其財政而印人獨無是權彼等近嘗力爭之而終歸失望印度素貧乏不能輸資財以助大不烈顚窮兵黷武開托其勢於世界各地若英練印兵以防衞印度印人未嘗不願竭其力以供養之然印兵每遠戍異邦若埃及南非中國等地爲大不烈顚政府効力其供養之資皆仰給於印人律諸公道烏得謂平印兵旣爲英國用英政府至少應擔負其一部份之費用換言之今在波斯米索波達米亞兩地之大隊印兵費用之一部當由英政府擔負之者也 
　　印人不僅爲英國養兵也凡在印英國退職或休假官員之卹金或薪資都於印政府收入項下開支其年俸皆較大部份印度職官爲高今印人雖亦能佔印政府之數種要職位然仍無利於印人對於公家財政之地位也今印人所欲得者爲財政自主權冀能以取諸印人之財用於其最殷急而需要之途也 
　　敎育制度之缺點 
　　敎育自主權亦爲印人所願得者也今所施行之敎育制度乃前麥可萊爵士所創者麥氏於印人之性格習慣皆茫然不知故其敎育制度極不利於印民今凡畢業於大小官立學校之印人類皆爲廣式的英吉利人而非純良之印度國民也於印度文學之根底極淺薄而其畢生精力都消磨於研究外國文字印度青年咸能熟讀沙士比亞及湯納生而能了解印度大文家學家開利達司Dalidas及皮亞Kabir之著作者蓋幾希矣英人不使其以印人世代相遺之腦筋研究印度之歷史先爲之練成英國式的腦筋而后使之讀印度歷史自將味同嚼腦矣歷史爲文藝之一種極有化人之能力操縱後人心理思想者實爲史家蓋同一往事之陳績其對後人思想行動之影響可遂編史家之腕而變遷故一民族之歷史苟由外人編訂讀史者自將不知祖國光榮有何物欲其激發有爲更不可能今印度之敎育制非但滅絶印人愛國自尊之念並其自動功能獨立思想亦幾被殘無遺矣此江特喜氏所以竭力反對之也江氏年來所創之大小學堂幾遍全印其組織雖不能盡臻完善然解放印人之望其在斯乎 
　　苟一國不能自訂法律則其民永不能享安樂印人於此亦感困苦焉大戰期中英人盛稱印人之能推許極隆惟恐其或有叛離之念英人謂微印兵之助英人不能在法蘭西米索波達米亞耶魯薩冷埃及東非各地得已得之成績然戰事告終之後出版法案加厲施行現印度言論家不能盡其願言之懷以維護其邦人之利益卽宅心廣寛之英國記者亦不能暢所欲言近來印度日報主筆因細故而被政府處罰者實繁有徒大戰中有少數印人蓄陰謀以反抗英政府固爲不可掩飾之事實然因有此少數人之暴動而謂多數印人不忠於英則不可也英政府不加之察貿然通過勞賴脱議案Ｒowlattact使政府得用任何高强手段以處置印人於是各界印人憤懑塡膺金起而事反抗矣若印人能自由立法或祇有拒絶不公暴横律令通過之權則此等法案將永不能成立矣 
　　江特喜之思想 
　　江君潛心於美育而不喜談社會經濟瞻念往古景慕彌深對於今世之物質文明則極藐視之彼以近代機械爲覇困人羣之利器嘗謂其徒曰「吾願衣手織之布而享古代農家之樂」此等思想非不高尚奈不適於現代何今國家不能若十六世紀中者閉關自守無所有求於人自汽力電力發明以來國際間之關係較前加密觀大戰及其結果吾人於以智國與國實互相依助若世界各國咸向工業道途上前趨印度安可反退而作古代之農業生活苟印度逆世界潮流而試爲之則無異於自殺矣蓋手工或簡單機械所製之物品必較近代假汽力電而成之者爲貴棄賤者而用貴者勢有所不能貪賤而不用國産則民將貧矣 
　　現江君蝕有規模之手工紡織廠頗足差强人意若印人盡能衣其手製之布則每年亦可少四·○○○·○○○·○○○元之外溢於英然布疋祗爲人生日用必需品之一不用現代機器安能得鋼鐵顔料化學品等以供人民日需之物品印度工業尚在萌芽時代若江君昧然摧殘之遺患於後代者將不堪設想也 
　　印度若得解放 
　　無論友愛或仇視印度之人嘗問余曰印度敬得脱離英國覊絆則將若何此問極難置答抱悲觀者謂不無内亂卽有外侵日俄乘機以入其遇印人恐將較英人爲尤苛樂觀派則謂印人將不返而爲十八世紀之人民而有内亂迭興之患蓋時異勢遷彼等之思想已與世界同流而俱進矣按諸事實印人之愛國心固已較前大增苟得解放定可同心恊力以禦外侮至於内亂似可避免容或稍有紛爭可不爲印度文化發展之梗觀夫已往歷史上之成績我可斷其能於美術哲學文學科學上大有作爲也印度社會之組織以階級爲基歴故卽有紛擾其大半優秀人民自不捲入漩渦而仍將運用其玄妙之思力察内外文化消長之狀態以自遺或致力於工商業爲民衆造福也歐洲各强經此届大戰後其組織靡不瓦解瓜分而印度雖歷蒙戰禍而仍不失其恒態者以此也雖然我所謂解放非排棄英人在印治權之謂也卽江君之所以抗英者亦志不在斯彼並無與英脱離政治關係之奢望所期者祗願英政府變更其治印之政策耳江君　曰盡余所知之印人未嘗有推倒英治之念印若得自治仍當尊視維護一切歐人在印之利權云 
 
[江特喜]  
[各國勞働組合聨合團體之國際運動] [  旡用譯]  
　　（一）戰前之勞働組合國際會議 
　　社會主義者及奉社會主義之勞働者共知爲最初國際的團體之國際勞働者聨合會（InterrnationalWorkingmcnsAssoceation）即普通第一蔭他納馨納兒之名第一次總會在瑞士之日内瓦舉行時一八六六年也普法戰爭後兩國社會主義者遂疎隔故於一八七二年就和蘭之磐谷開第五次總會而實質已瓦解矣後經十七年國際社會主義者及勞働會議（InternationalsocialistandabourCongress）卽現存之第二蔭他納馨納兒最初之會集在巴黎爲一八八九年也然與右之社會主義者之蔭他納馨納兒相離别爲勞働運動之國際的勞働組合會議第一次總會在瑞士之麴育黎舉行時爲一八九七年視社會主義運動之最初國際會議約遲三十年此勞働組合之國際的聨合作用所以比社會主義者緩慢其理由有二舉如下其（一）關於勞働組合之各國法制並組合發達之經路相差已甚各國之勞働組合派遣代表於他國使應國際的交涉其機關之編成不能均等發育其（二）有力的各國勞働組合幹部中類爲社會主義者而參加於國際運動之人要不知定勞働組合之根基重視國際運動之必要然第一蔭他納馨納兒瓦解而至第二蔭他納馨納兒成立中經十數年曾三試之社會主義者及勞働組合員合同之國際會議漸感此兩者之運動有引離之必要矣一八八三年十一月法蘭西社會主義者右翼社會勞働黨與英國勞働組合在巴黎開會法蘭西方面極力主張政治的社會改革論英國方面不外爲勞働組合而提倡經濟運動卒之須爲折衷的决議案矣一八八六年八月之巴黎會議英法而外有德意志·奧大利·匈牙利·比利埘·瑞典·那威諸國之社會主義者及勞働組合員共一百七十名之參集然此會議則社會主義與勞働組合主義之態度殊異益明瞭已德意志之社會黨代表痛詈英國之勞働組合代表在反動的勢力之下彼等果眞有代表全英無産階級之資格與否不能無疑英國參列員答之曰英國之勞働組合指摘現勞働階級地位向上之事業嘲笑大陸社會民主主義運動徒託空言不能見諸行事然英國代表見爲衆寡不敵乃僅加於工塲法之討議不復待會議終結即行告退矣 
　　翌年沙斯惠爾斯之施横西舉行英國之勞働會議定一八八八年在倫敦開除社會主義者之勞働組合代表之國際會議决議通過德奧之社會民主黨對之勸告各本國勞働組合不派遣代表故此兩國無一人參與此會議於一八八八年十一月在倫敦舉行計到代表英七十九法十八和十三比十丹麥二意一英國之勞働組合代表中僅十五人爲社會主義者而其他各國大都爲社會主義者議題專爲關於勞働組合運動之事法某代表提出八時間勞働强要手段爲總同盟罷業案因不得多數而即葬去 
　　此倫敦會議形式雖視爲最初之勞働組合國際會議而實際仍爲社會主義者與勞働組合員之聨合會議也然一八九三年四月瑞士國内之勞働組合會議討議關於勞働立法問題有將歐洲各國勞働組合代表會議於自國内各自舉行之機一八九七年八月下旬於膠利希開第一次國際勞働組合會議此會議之目的主要在促進勞働者保護立法稱之爲「保護勞働者之國際會議」（TheinternationalCongrseefortheprotectionofLabour）參與該會議者主要人物雖爲勞働者所組團體之代表而關於勞働之公共團體代表不問是否由勞働者組織即學者專門家亦多招聘之故此不得謂之爲純粹之勞働組合會議其出席者總數第三百九十一人就其國别大要如左 
　　英吉利一○法蘭西六德意志六六 
　　奥大利一二匈牙利三意大利九 
　　瑞士二四五比利時一六俄羅斯四 
　　西班牙一瑞典一和蘭 
　　波蘭五盧森堡二美利堅一 
共計三九一 
 
 

Page 20

 
 
此會議决議之事項（一）日曜休日（二）對於女子土曜半休（三）年未满十五歲者禁止勞働（四）八時間勞働（五）女子一星期四十四時間勞働（六）工業上有害之原料制限使用（七）除特别之時外禁止夜業（八）禁止家庭工業（九）分娩前休業八星期並支給同時期之扶助料（十）男女同一作業支給同一賃率此外有未决議而經討論之事項（一）使有女子之工場須設女監督（二）承認勞慟組合之幹部爲法律上之組合代表者（三）認不問男女種類勞働者之團結權違者處罰（四）採用平等直接無記名之普通選舉法（五）以言論文字等手段行上記勞働者保護立法之速成運動 
　　勞働組合國際會議第二次自一九○○年九月十七日至十九日在巴黎開會主宰者爲ＣＧＴ參列者爲法·英·意·比·瑞典·那威·及瑞士之勞働組合代表惟德意志之勞働組合亦於是月二十三日至二十七日在巴黎開第二蔭他納馨納兒第五次總會與之相離者則謂勞働組合會議旣經開會無庸重複開會故不應其招集此會議所討論之最重要者爲謀此會議將來繼續開會華會四國協約代表所畫押號摄影 
便宜起見總括其事務而設國際的事務所之問題欲保留之於次回决定卒不成立又以此會議爲對議之問題即爲鬭爭手段而總問盟罷業之是非是也法·比·意·三國之代表贊成之瑞士之代表則爲反對英國代表以此問題無暇考慮而避發表意見然結果仍以多數通過勞動時間縮短之必要满塲一致可决並是認每年五月一日爲國際的勞動日惟消費組合之價值則意見不同未能一致耳 
　　第三勞動組合國際會議一九○一年在丹麥之古本赫艾舉行參與者除斯干基那皮亞諸國外有英·德·比·及芬蘭之勞農組合代表此會議確定前次未經解决之設置國際事務局事件遂於柏林設立各國勞動組織中央團體國際事務局InternationalSecretariatoftheNntionalTradeUnionCeters舉德意志自由組合會長高萊銀爲國際主事其任務爲保國際勞動團體間之聨絡召集國際會議編制各種勞動之統計由加入團體支付經費定爲各團體員一千人每年僅五千弗尼後增加爲一馬克半 
勞慟組合之國際的聨合運動自此古夲赫艾會議後始有一定之組織邇來形式的會議推此爲嚆矢而從實質的順序則第四次會議於一九○二年在德意志之施茲茲加爾舉行所討議事項甚爲嚴格即以關於勞働組合運動之各問題爲限絶不談及政治問題加盟此會之勞働團體决定原則每國限一團第五次會議一九○三年開於愛爾蘭之泰满林議定每年一次將各國之勞働運現勢通報於國際事務局該局彙總刷印報告於各加入之團體第六次一九○五年在和蘭之亞摩斯敦舉行並無特别問題第七次一九○七年在那威之枯列斯基阿尼亞舉行從大同團結之一般原則且願於傭主聨合團體急速增加之現狀而各國之勞働組合先在本國加盟於同種組合之聨合會更依相同之理由而加入該國之勞働組合總聨合團體更進而勸告爲促進勞働階級之國際的友愛與團結而組織各國勞働組合之總聨盟第八次一九○九年會議巴黎議定本會議今後每隔一年開一次本會議之目的爲鞏固各國勞働組合之結合整備關於勞働組合之各統計爲經濟的鬭爭而促進相互之協力並討論勞働組合運動直接有關係之諸問題然涉於某一國内勞働組合運動之傾向及方略而爲理論的問題本會議概不討論 
　　第九次會議一九一一年在匈牙加之满泰培斯舉行此會議决議之事件視前此爲重要其第一向來之本會議謹山各國勞働組合中心團體之代表者時時薈萃一堂交換智識而止至各國之勞働團體並無相互組織永續團體之事而此次會議初則於不侵害各國勞働組合運動自主權之範圍内擁護培進各國之賃金勞働者之權利利益且勸告以助長相互之友愛與團結爲目的而組織勞働組合之國際的聨合團體爲各國之勞働組合中心團體其第二認傭主方面之運動日益强固故勞働運動之共同一致益覺必要而緊迫以防衞蒲魯來他利亞爲使命之勞働組合爲防主主面勞働組合破壞運動而悉力以從達以目的之手段在階級爭鬭之經濟的分野而應抱擁所有種類之賃金勞働者不可不圖組合組織之促進而可决法蘭西之ＧＧＴ之提案其第三次會議議决現存之國際事務局加盟於本會議之團體以外故加盟團體無論得何安全危害特質之報告時即時通知其團體最後則凡加盟於本會之各國勞働團體有重大的同盟罷業勃發而罷業資金缺乏時應將其事報告國際事務局事務局即通知於各國之加盟團體互爲力所能及之財政的援助 
　　右决議中第一組織聨合各國勞働組合之國際的一團體案爲一九一三年瑞士膠利希第十次會議之具體化翌年即組現在之勞働組合國際聨合會（InternationaiFederationofTradeUnions）而美國勞働聨合會（AmericanFedrationorLabor）亦經加入而爲國際主事之德國高萊館仍被選爲聨合會長本部仍照曩例設置於柏林 
　　戰前加盟於此勞働組合國際合會之各國勞働團體之組合員數如左（一九一二年） 
英吉利八七四·二八一法蘭西三八七·○○○德意志二·五五三·一六二奧大利四二八·三六三意大利三二○·九一二匈牙利一一一·九六六比利時一一六·○八二和蘭六一·五三五丹麥一○七·○六七瑞典八五·五二二那威六○·九七五芬蘭二○·九八九瑞士八六·三一三西班牙一○○·○○○塞爾維亞五·○○○羅馬尼亞九·七○八哥羅基亞五·五三八波斯五·五二二美利堅二·○五四·五二六合計七·三九四·四六一右加入總數七百三十九萬餘人比一九一二年之世界各國勞働組合員總數約千六百萬人僅約四成六弱而本會加入者以各國勞働組合之聨合團體中唯一個爲限·美·法·德·等亦有最大最有力之團體加盟然英國不使代表勞働組合全體之孔古賚士加盟而使行罷業資金保險之新設的勞働組合一般聨合會（此名稱並不副實故有種種誤解）加盟一九一二年孔古賚士總會員約二百餘萬人而加入本會者僅八十七萬餘人英國此種變態讓諸次節說明（未完） 
[鋼鐵之勢力] [  通一]  
（美國FloydWParsons原著） 
　　鋼鐵之勢力日申 
　　世界之儲蓄 
　　與國運之關係 
　　爲世界商業之風雨表 
　　鋼鐵爲促進世界文化之健將濟貧扶弱之義士在昇平之世有致富之功在戰爭之時有勝敵之能凡一國在國際間所佔地位之高下可以其鋼鐵産額而斷未來商業消長之勢可不以龜卜而以鋼鐵衡夫鋼鐵之爲物旣若是其重要於此大戰甫終百業蕭索之時安可不亟加以研究哉 
　　近代工業以鋼鐵爲根本而國勢之伸張厥恃夫工業之發展鐵之爲物須歷千萬年而始成形不若農産品之新陳代謝用之不竭者也故工業發達之國莫不開闢礦區以維持其盛况而擴張其勢力戰前之德所以如彼其强者以擁有亞爾薩斯羅蘭礦也今該兩地復爲法國所有法其將大有作爲乎統觀世界其他各國凡能於商業上佔重地位者皆擁有鐵礦者也日本之圖據中國與英國之謀開托其商業勢力於巴西者亦惟以該兩國富有鐵礦耳 
　　英吉利之稱壩於海上自其能善造鐵甲船始美國近今嶄然露頭角者因其鐵産驟增製鋼業日進於精也此後世界各國盛衰消長之勢亦可以鋼鐵爲衡斷然欲測將來必先察現在今試論之 
　　二十五年美國之某工業家嘗曰美國鋼鐵業之連瞬將告終然以現狀論之世界鐵苗殊無窮竭之期據地質學家言地球之六分之一爲鐵質天文家謂地球重量較吾人目所可見之地面不智重若干倍地球之中部藏有礦質甚富而此礦質大半爲鐵地面之水亦含鐵質甚多水時或不適用於吾人日用者以含有鐵質過多也吾人或居於城或居於鄉觸目皆可見鐵磚石油漆衣服之帶紅色者皆有鐵質藏於其中少年男女兩頻不假脂粉而有紅色爲血中含有鐵質之明徵蘋菓之皮紅亦以含有鐵質也故植物家謂此後之關菓園者將先攷察土中所含鐵質之多寡矣 
　　地面之百分之四爲鐵然結合而成苗者爲量極微以此 
 
 

Page 21

 
 
 
供世界工業之求不敷尚鉅吾人知徽　之害人軀體已有年共能侵吮巖石則科學家所知尚尠據調查所得謂鐵黴菌已在世界多處礦地中大施活動以分解鐵質是則地球中所藴鐵質雖多照現在採掘之法以應工業界日增月累之需求實不能謂無窮竭之期也 
　　現在發現之鐵礦可用若干時期 
　　據近今礦學界之調查謂現在發現之鐵礦可供二世紀之用歐洲及南北美洲藴有鐵苗三一·八○○·○○○·○○（）噸提鍊之可得鐵一四·三一○·○○○·○○○噸若每年可鍊鐵七○·○○○·○○○噸則此三洲之鐵苗已足供二百年之用矣然近世銷鐵之量與年俱增若以其累增之量而推算之則再歷百年而可告罄惟鋼鐵之量逐年見增鍊鐵之法亦可日見改良今以爲無採取提鍊價值之鐵苗若干年後得有新法可大爲吾利用亦决料中事且南非澳淵印度中國高麗日本各境藴鐵甚富吾雖不能謂其無窮竭之期於千百年内定可無憂告罄也 
　　世界最佳之鐵苗藏於巴西者最富現在發現少憐之鐵苗除巴西外統計之祇一·七四○·○○○·○○○噸在歐洲爲量少開闢早行將告罄英以善製鋼聞於世今此種鐵苗來源漸少恐慌特甚故現注其全力於巴西以圖奪其佳苗 
　　鐵苗之價值不祇以其所含鐵質成分多者爲貴苗之含百分之二十五之鐵質者苟有偉大之鎔解力則實貴於含鐵百分之四十不易鎔解之苗鑚亦爲鐵苗之要素蓋鑽酸能增高鎔解之熱度錳能銷硫磺故含有少許錳質者亦爲佳苗易於碎裂之苗於提練時極難結合爲類最劣含鐵過富之苗亦不適於練鋼之用故曰苗之佳否當以其質論而不可以含鐵多寡爲斷也 
　　鐵業中之領袖國 
　　世界之重要鋼鐵國可以其産量之多寡分先後而列舉之如次曰美·曰德·曰法·曰英·曰比一九二○年英國所出之生鐵較德爲多然據最近調查德人復已超過英法旣收回亞爾薩斯羅蘭此後可望凌駕乎德之上德經大戰失其鐵礦之三分二美於一九一三年所出生鐵店五國總量之百分之四六·三至一九二○年增至百分之六七戰前美祇出五國總量之小半迨至前年幾佔其三分之二矣一九一七年間美共採鐵苗七五·○○○·○○○噸其六三·○○○·○○○噸得諸湖畔各州七·○○○·○○○噸得自亞拉培買州一九二○年共採鐵苗六七·七七三·○○○噸取諸湖畔各州者爲百分八六美國所藴鐵苗之約數爲四·七○○·○○○·○○○噸法國二·九○○·○○○·○○○大不烈顚一·三○○·○○○·○○○德九○○·○○○·○○○○六三·○○○·○○○上述各數祇指現在可以賣買之苗而言故較普通礦學家數舉者爲小據近今某家之報告謂美國除大湖區域稍次之苗不計外實有七·○○○·○○○·○○○噸之多云由是觀之鐵業各領袖國所藏尚富於近時期内當無絶原之虞也今試述世界其他各地 
　　亞洲之鐵 
　　遠東之鋼鐵業猶未發軔其此後之趨勢極耐人思索近今印度闢有重要鐵礦多處其一約藏有鐵苗一○○·○○○·○○○噸含鐵百分之六十錳十分之八硫礦百分之一鑚百分之九鐵多鑽少之苗散見於印度各部印度將來定可於世界鐵業中佔一席據著名礦工程師彭氏ＨFcsterBain之調查謂中國現在已採掘之鐵礦約共有苗四○○·○○○·○○○噸日本約擁有鐵苗六○·○○○·○○○噸現其鋼鐵廠所用之鐵大半取自高麗及中國然時亦購生鐵於英屬印度 
　　南北美洲之鐵（美國除外） 
　　美爲富於鐵礦之國然除美國外南北美洲所　之鐵爲量亦極鉅紐芬蘭島蓄有三·五○○·○○○·○○○噸爲世界最大鐵苗儲藏所之一惟悉在海下採時須用潛艇採掘且含有燐質甚多故非至他地之苗告罄時恐無人將顧間之也其他位則其便利蓋與歐洲各商埠皆甚接近也加拿大之鐵苗現爲世人所知者祗一五○·○○○·○○○噸大半在得轍達Texada及温哥華島苗都富於鐵質而少燐質加拿大北部皆爲山地其間必有鐵礦特未爲人所發見耳古巴亦以富於鐵著其質 
[俄國最近之擴充電業計畫]  
　　近日瑞典新聞界盛傳俄國新政府改造派穩健份子Ｃrastil敎授親至瑞典向各大廠定購推平數十座以備在俄設立大電廠之用敎授圖整頓或擴充之廠共有十六馬力總數在一百萬匹以上所辦水力推平擬以八座（每座平均約有一萬馬力）置於烏爾州Wolchowo一萬五千馬力者十一座及一萬馬力者十二座置於司威爾Swir境各廠所定蒸推平則散置於全俄各部此項大計劃可於一九三○年告竣其所購英希平JMWTnrbine推平已在中國享有盛名云 
　　圖爲装置瑞典製造之十六萬匹馬力水力推平電氣廠内容 
　甚佳最合於鍊鋼軌及嚴達車機器之用其總數約爲二·五○○○·○○○·○○○噸墨西哥之六州亦有重要鐵礦數皆與焦煤礦相鄰而處其總數約爲一千餘兆噸南美之之智利約有礦苗一四○·○○○·○○○噸其三分之一爲德人之産三分之一爲美人之産其餘則屬智利與英人 
　　全世界藏鐵最富之國爲美之巴西礦區見方一百英里幾全未發掘中央鐵道横貫全區運輸之便於此可見巴西鋼鐵事業不發屣之大原因爲無煤礦現因運費昂貴故祇能採最佳之苗以供各國之用據美國礦師之調查謂巴西共有鐵苗七·五○○·○○○·○○○噸所含之鐵在百分之六十以上而憐則極少此其所以爲貴也歷年來爲美英法德及巴西人所發掘之總數爲五○○·○○○·○○○噸巴西擁有如許富源苟强不足自衞後恐將惹起國際問爭奪之大問題也 
　　鐵之眞價值 
　　直能知鋼鐵在世界工業所佔地位之重要者中人恐不能得一焉然若以一國各項統計臚列於前而比較之即可知其重要無能出其右者世界最大之鋼鐵國現爲美其一年所出之數足抵全世界各國所出之總量一九二○年自美輸出之鋼鐵共值美金一·一○○·○○○·○○○元美國現有産鐵之區二十八州可知美於世界鋼鐵界中所佔之領袖地位於近時期内恐無國能推倒之也一九六五年全世用鐵之量爲一八·○○○·○○○噸迨至一九○三年增至一○○·○○○·○○○噸若此後銷鐵之量依二三十年來之速度而累增則一九三五年至一九三九年五年中所銷之鐵可抵一八八○年一九○○年二十年之總數目下大戰甫終工凿尚在蕭索期中而二三年來銷鐵之量竟日見加增若工商恢復原狀其銷路必更擴大也各鋼鐵國當及時籌備以應付未來之需求也 
　　新法 
　　美國鋼鐵業邇來有驚人之進步者實科學家及工程師之功也百的前自苗中練出一噸之生鐵須費煤八噸或十噸今則祗用一噸矣能省煤之最要原因爲鎔鑪之大見改良現一鑪於二十四小時能練鐵四五百噸或謂世界上最善生利者爲練鐵鑪誠非虚語也 
　　美國多處現有用電鑪以練鐵者成効極佳所出之鐵其質較用平常鎔鑪所練者爲優然鐵質之改良獨恃鎔鑪亦不爲功蓋亦賴夫練師之技矣練鐵之技於不知不覺中常隨鎔鑪之改良而增進世人不察遂以爲電鑪可改良鐵質而不知技師亦與有功也 
　　在美苗出自礦中以至於造成鐵條鐵片鐵絲鐵軌之時可絶不假人工北方湖畔各州一○·一二噸之苗可於三十九分鐘内裝船外運旣到目的地後可於四五句鐘内每噸祗費美金四五分盡行起卸機械之力可爲神矣美國所以能廉其值以與各國鋼鐵在世界商塲競爭而操勝算者蓋亦恃其機械之精也 
　　鋼鐵廠之位置 
　　今人常謂鐵苗常向産煤之區而流本雪維尼州爲煤産暢旺故亦卽出鐵最盛之區自美之上湖LakeSuperior至畢志PittSburgh自古巴至伯司爾漢姆Bethilhem自西班牙至瑞典而英國其間煤産暢旺之區卽爲鋼鐵業集中之地凖是以論則此鋼鐵發達之中心必在燃料富足之地矣然按諸事實不盡然也美畢志伯之所以爲鋼鐵業集中點者不僅以其富於煤亦賴其地位之優越焉畢州河流縱横廣貫極大之農業區域農業需鐵甚多便利之交通亦有俾於鐵業之發展且畢志伯境鋼鐵廠之興設遠在於上湖鐵苗採掘之前故鐵隨煤流之說實不足憑然則今後之趨勢似爲鐵業苟有便利之交通將彙集於苗旺之境乎是又不然今在美煤鐵二物每有經數百哩或數千哩之運輸而始達目的地者蓋工業規模較前增大倍蓰一區之煤每或不能供工業需求運自遠地勢所難免鋼鐵物品須脱售於市塲長途輸送亦屬常事故今後鋼鐵業之集中點其將在工商業彙萃之區乎 
　　鐵爲工商業之風雨表 
　　凡百工業莫不假手於鐵以成是則鐵業之盛衰與普通一般工商之消長有極密切之關係可無疑也故百物之價上升之時鐵價亦必隨之以增近今商人每有以鐵價上落以測一般物品價格消長之勢者蓋鐵價驟漲則竭其力以收購物品以待善價之臨若鐵價退落方求售以免損失云 
 
 

Page 22

 
 
   
 
