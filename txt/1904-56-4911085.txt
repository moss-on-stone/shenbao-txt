# 1904 - 56 - 4911085

 

Page 1

 
 
[石印明通鑑出售] [  點石齋啓]  
　　論世之書莫善於通鑑顧自司馬温公正集而後至我朝畢秋帆尙書作續集又祗及宋元明代尙付闕如讀史者每以爲憾當塗夏明府　變有見於此爰將有明三百餘年之事跡本之正史參之稗野以至諸家紀述凡可以訂典故之得失證史傳之是非者遠紹旁搜折衷至當踵成明通鑑一書非惟讀正續二鑑者所當蟬聯而下卽彼究心明史者亦不可不以此爲考鏡之資也茲由本齋用潔白連史紙石印告成每部裝釘十二本定價洋兩元卽日出售此佈 
[戰事閒評]  
俄日之戰創格也曷謂之曰創格曰大凡國與國開釁或甲國成師而出攻入乙國封疆或乙國賈勇而來奪據甲國險要必至勝負旣判始復立約言和此全毬所同然實萬國之通例也獨俄之與日不戰於本國境上而反戰於局外中立之鄰封日以水師游弋仁川仁川實高麗之海港俄以陸軍蟠踞旅順旅順實中國之版圖而中朝旣不拒絶其屯兵韓廷亦復任聽其開戰是豈中韓之欲見好於俄日哉夫亦勢非其敵故祗能聽客之所爲耳兹者戰事興矣兩國之兵早以戎衣相見矣日後若何結局雖明者亦難逆料於事前特兩國皆有不利於禍結兵連者則以俄之所缺者在　糧而日之所短者在軍費也何則俄自西伯利亞鐵路告竣火車往返其疾如飛遣將調兵朝發夕至特以數十號之兵艦五十萬之陸軍日需芻秣糗糧幾不可以數計而本國地多沙漠平時産米無多全賴購自鄰邦以免軍民乏食自各國皆守局外中立之例軍糧與軍火相等皆不能應戰國之購求日人尙可取給於高麗俄則計無所施歴久必坐以待斃縱旅順所積號稱足支一年然此外如琿春如海參威如靑泥窪如大連灣如哈爾賓其能免於呼癸呼庚得收士飽馬騰之效乎日本盈盈帶水一葦可航挽粟飛芻易於反掌然自戰勝中國之後備兵購艦羅掘艱辛兹者甫一交兵卽有稱貸公債之舉雖在廷諸元老通國各銀行爭獻巨金以充軍實而車薪杯水無補時艱日皇至以宮中所蓄古金銀發交日本銀行兌換左支右絀不言可知假令俄人起其傾國之師曠日持久悉索敝賦其何以堪况日人素號窶貧此次因戰事而地稅加至一倍有半一旦民人以飢餓之故脫巾譁騷外患未平内憂又作自貽伊戚其謂之何我故謂兩國皆不利於兵連禍結也然則此中缺憾俄日兩國試間將何以敉之曰以僕管窥惟有速戰速和之一法耳俄欲取勝於日乘此兵精糧足之際易守爲攻陸師則馳抵三韓長驅直入瞰日不備擣其中堅海軍則多遣兵船環攻海岸日本一海東島國四圍依傍俱空苟擇要害擊之未有不全國震動者而謂日人有不心驚瞻裂俯首求成者乎若日欲取勝於俄則趁目下俄國海軍失利之時五十萬陸軍尙未調集一面以快艦駛赴旅順誘之出戰一面擇守備空虚之處濳師登岸拊背扼吭然後毁其鐵軌鐵橋使火車無從轉運如是則毁一艦卽少一艦殪一兵卽少一兵不待糧絶矢窮而俄入已窘迫不能言狀矣若必以堂堂之陣正正之旗互約師期沙場𣈽血則俄敗而益逞其驍悍之性日敗而愈鼓其勇往之心必致累月窮年老師糜饢不特當局者筋疲力竭卽局外諸大國亦以海波不靜因之而被累無窮矣奚其可者抑又聞之西人之善諧謔者謂　猶獵犬俄猶水牛蓋以俄人雖魄力沈雄悍暴素著而運籌帷幄不甚玲瓏不若日人之詭譎靈奇短小精悍專慣伺人之隙抵人之瑕也曰允若兹歐美諸友邦曷爲而竟袖手旁觀絶不一爲之排解曰排解豈易事必至或彼或此勝敗顯分而後敗者固低首下心勝者亦志足意滿一經剖斷不難使之修好棄仇兹則俄旣欲掃凈敵氛日更思滅此朝食如火方熾詎能以水滅之且子將以何國作調人乎使責之弭兵會中人則會雖設在荷蘭實由俄皇創其議爲之勸解日必不從將欲望之中朝戰事旣起於遼東中朝地主情深極合竭誠調處然必有勢力以相壓服而後兩國皆尊重其言試問中朝之勢力何如乎而謂能使俄日惟命是聽也將欲使英法諸大國從中轉圜則英與日同盟俄必以仇日者仇英而英之言無從入法與俄聯約日必以拒俄者拒法而法之䇿不得成僕意中朝旣允美在奉天安東開埠通商則俄日一日不休兵美卽一日不得於此經營商埠矧美夙以息事寍人爲宗旨今卽退居局外誠能浼美曲爲介紹則俄日之釁庶可弭而中國亦不至介乎兩大左右爲難否則兵禍一開靡有甯宇中國固因之不利卽俄日兩大國敗者旣一蹶不振勝者亦元氣大傷矣奈何以交涉微嫌竟開此戰事之創格哉 
[本館接奉電音]  
　　昨日午後二下鐘越三十五分時京師飛電傳來上諭二道謹敬譯登○正月十二日内閣抄奉上諭周馥奏考核屬員分别舉劾一摺靑州府知府曹允源諸城縣知縣莊洪烈范縣知縣李光華鄒縣知縣宋朝楨茌平縣知縣豫咸蓬萊縣知縣李朝鍇准補長山縣知縣余則達署費縣平邑集巡檢試用典史梁鯤均著傳旨嘉奬黃縣知縣康鴻進聽斷不明捕務廢弛霑化縣知縣丁熙庸弱無能難膺民社卽墨縣知縣李恒貿因循疲軟操守平常禹城縣知縣許源清縱容書差不恤民隱臨淄縣知縣恒豫公事廢弛操守難信前署昌邑縣知縣候補知縣王家驤相騐草率遇事敷衍試用同知張榮實招摇撞騙來歴不明試用府經歴王以濟借端訛索掖縣縣丞孔昭震貪猾狡詐候補府經歴張士清拖欵累民抗傳不到靑州府訓導于蓮品學有玷蓬萊縣教諭田方嶠聲名甚劣卽墨縣拷栳島巡檢劉潤行止不謹前署滕縣典史試用巡檢倪鎬假公訛索平陽縣典史劉實鐄辦事乖方均著卽行革職安邱縣知縣柳思勳登州府經歴周廷勳濮州州判疏暹武定府教授劉錫萊臨清州學正孫士林費縣教諭劉寳鼎昌樂縣教諭史延祐萊陽縣教諭趙思沅單縣訓導鄭振趾招遠縣訓導彭福源濵州訓導傅桂生寗海州吏目于潤朝城縣典史李培之霑化縣典史王寳人均屬年力就衰均著勒令休致登州府同知吉慶才欠識拘難膺煩劇汶上縣知縣錫元始勤終怠緝捕不力博興縣知縣梁錫祜聽斷疎忽馭下太寛齊河縣知縣王敬勳頗有才具性近疎懶陽信縣知縣譚士绂捕務廢弛人地不宜均著開缺另補餘著照所議辦理欽此同日奉上諭雲南提督著夏辛酉補授暫緩赴任 
 
 

Page 2

 
 
欽此 
[電傳宮門抄]  
　　昨日午後二下鐘越三十五分時京師友人專電告知本館云正月十二日皇上召見軍機大臣 
[俄國亞東軍艦表]  
　　昨閱日本大阪某日報登有俄國近日亞東軍艦表中分三項一爲轟沈覆没及無力戰鬥破壞已甚者計戰艦秃烏伊騰一萬二千九百六墩戰艦之賢殺立伊之氣一萬二千九百一十五墩戰艦息拔司秃蒲利一萬九百六十墩戰艦撲鐵洛拔烏洛夫　苦一萬九百六十墩巡艦滑利耶苦六千五百墩巡艦拔路拉達六千七百三十一墩巡艦矮司誇洛毒九千九百五墩巡艦諾烏伊之苦三千八十墩巡艦拔耶利痕三千二百墩砲艦誇立之一千二百一十三墩以上十艦都七萬四千三百七十墩二爲破壞須修治者戰艦薄路他滑一萬九百六十墩巡艦笛伊耶那六千七百三十一墩以上二艦都一萬七千六百九十墩另有水雷工程船愛尼息伊自行爆裂計二千五百九十墩三爲完好無恙者戰艦撲立司烏伊之秃一萬一千六百七十四墩戰艦薄培達一萬二千六百七十四墩鐵甲巡艦拔耶痕七千七百二十六墩以上現泊旅順口鐵甲巡艦洛其耶一萬二千一百九十五墩鐵甲巡艦利賢利之苦一萬九百三十六墩巡艦薄卡氣路六千六百七十五墩以上現泊海參威都七艦得七萬五千三百三十九墩日報旣列此表復從而論之曰觀俄人目下海軍軍備祗此區區七萬數千墩矣卽使破損之艦重修完固充其量亦不過十萬墩而止矧其中尙不乏受彈而傷者又聞邇有戰艦名啞司拉皮耶者重一萬二千六百七十四墩鐵甲巡艦名毒米秃利騰司苦伊者重五千八百墩巡艦名啞洛拉者重六千七百三十一墩巡艦名矮洛馬司者重三千二百八十五墩準備鼓浪東來在海中大戰然刻尙留滯阿非利加州法人所屬海上不知能否駛行無阻就使果來東亞而以我艦隊之逸抵彼長途跋涉之勞我知甫一交绥必將復蹈旅順口外之覆轍矣 
[俄設水雷]  
　　日本舞鶴來電云俄人自與日本開戰以來就各處海中安設水雷以備敵船攻襲東歴二月二十東歴二月二十五日註卽華歴正月初十日靑泥窪口外已由雷工程艦如法妥置波心矣 
[日人好義]  
　　日本東京來信云自俄日開戰日廷募貸公債以來達官顯宦之好義急分者無不爭先輸納計古河潤吉願獻日銀一百萬圓井上馨桂太郎各二萬圓田中光顯二萬五千圓土方久元渡邊千秋各一萬五千圓花房義質香川敬三各一萬圓加外各銀行之應募者住友五百萬圓鴻池三百萬圓三十四二百萬圓山口浪速大阪贮蓄北濱各二百萬圓日本貯金二百萬圓加藤七十萬圓近江藤本各五十萬圓三商木原五十八各二十萬圓虎屋十五萬圓積善同盟寔業尾州工商櫻井各十萬圓川上五萬圓川滿西六虎友古巿富岡各二萬圓葛城一萬圓 
[美護日民]  
　　日本大阪某日報登中國天津來電云日本官民之僑寄奉天遼陽營口大石橋諸處者約共百餘員名西歴二月十六號註卽華歴正月朔日突被俄官所拘幸經美領事某君齗齗與爭始得平安無事刻已避至山海關矣 
[德人行善]  
　　德京柏林來電云日本橫濵及中國靑島皆由德人創設海軍病院自俄日開戰兩國兵士滿目瘡痍刻經德皇明降綸音許一律收人入院中療治 
[補譯俄皇宣戰詔書]  
　　昨見日本報登有俄皇宣戰詔旨一通言得自簡駐德國使臣井上氏譯其文義曰朕將以下事務宣告我忠實臣民朕以維持時局和平爲宗旨極思出其全力俾亞東靜謐得以鞏固邦交邇以事涉高麗改訂兩國朝廷現行之約商之日本政府謂爲意見相同初不料協議未終朕方與政府諸臣擬定若何覆答而外交遽絶無可轉圜夫外交斷絶之初卽軍事肇興之日乃日本政府未經豫告濳以水雷艇襲擊旅順口砲臺并突然攻毁朕之兵艦朕得此軍報遂决意稱戈撟甲以應日本之師兹朕誠求上天默佑朕之臣民咸奮勇以保宗社夫子朂哉毋負朕命朕更當虔祈上帝俾朕之令譽遍傳揚于水陸軍中焉按此係旬日以前之事然譯登于報亦足見外邦詔令與中國迥乎不同閱者其毋以明日黃花相誚乎 
[英美俄日出納表]  
　　英國公報登有去年英美俄日四國出納比較表計英國歲入一億五千一百五十五萬六百九十八磅支出海軍費三千四百九十九萬四千五百五十四磅美國歲入一億四千二百五十六萬八千磅支出海軍費一千六百二十萬三千九百十六磅俄國歲入二億二千五百萬磅支出海軍費一千四十四萬六千三百九十二磅日本歲入二千八百六十三萬六千磅支出海軍費二百八十九萬九千四百一十五磅 
[韓開商埠]  
　　高麗漢京來電云韓廷决計將義州闢作萬國通商公巿龍巖浦闢作萬國通商公港近日已傳電各與國將此事巓末備細告知矣 
[委探戰務]  
　　江西訪事人云贛撫夏菽軒中丞自聞俄日開戰之事關懐時局寢饋難安持委候補知縣揚大令馳往遼東確探軍情隨時由電飛報 
[新軍赴粤]  
　　安慶訪事人云去冬粤省大憲委員至皖北招募武匡軍三千名現已足額新正初六七日由圖南公平兩輪船先後載之登程駛赴粤省 
[清鄉有效]  
　　廣州訪事人云粤東惠州府屬盜匪猖獗民不聊生大憲籌議防維爰有興辦清鄉之舉然經理其事者漫不措意非濫刑枉殺卽縱匪殃民以致所屬人民怨聲載道迨吳軍門祥達奉檄戾止拿獲戴梅香陳馬王海諸匪首東江一帶始得高枕無憂旣而軍門辦理馬安平潭白芒花等處善後事宜每至一鄉必再三開導男婦老少環而觀者若堵牆所獲之犯情罪較輕者卽行開釋子以自新以故惠民畏之若神明愛之如父母焉 
[矜式庶僚]  
　　廣州訪事人云自督憲岑雲帥下車後通飭所屬除去門丁改用候補人員襄理公務一時屬下諸吏莫不凛然遵行然所除者猶祇門籖兩項其餘值堂錢糧等人尙仍舊貫臬司程雨亭廉訪思有以矯之爰將值堂傳帖及外班家人一律裁去值堂則用内班傳帖　令號房出門則隨一小童署中則用婢僕似此清風儉德亦可矜式庶僚矣 
[蘇試有期]  
　　姑蘇訪事人云日前江蘇提督學政唐春卿大宗師行文蘇州府署著於二月初六日取齊歲試等因府尊許子原太守　卽札飭所屬一體遵照 
 
 

Page 3

 
 
[洋城春燕]  
　　廣州訪事人云粤東在籍奸紳李世桂因科場舞弊案株連人皆代爲危心李獨處之泰然毫無憂慮先是在省城素波巷建一廣厦閎麗異常中有園池廣植花木及工竣已被覊官署仍飭其僕雇花傭四名布置一切右鄰有一舊屋李喜其基址寛闊議價購歸未及成交忽罹此變兹仍照常立契神通廣大可想而知矣○去年粤東製造局造成槍藥約共七萬四千磅所需煤炭購自福興洋行每月約一百五十墩○前者粤省海宴公司職商譚有成張永安司徒翱措繳洋銀四萬元禀請承辦全省船捐已蒙上憲批准照辦矣迨後不知何故忽然中止旋經善後局詳奉督憲今雲帥批飭將所繳洋銀如數發還將案註銷以昭公允 
[南臺春眺]  
　　福州訪事人云省城向有致用正誼鰲峯鳳池越山五書院爲閩人士肄業之所寒畯之士每藉膏火以贍身家歴久相沿遵行弗改云冬忽喧傳上峯欲改爲校士館以各種新學課諸生一時儒冠儒服之流齊集明倫堂商議轉圜之策旋聯名具禀將軍學憲及可道府縣各署並向各山長一再陳情隨由軍學二憲向督憲李勉帥一再婉商始得悉仍其舊○水亭釐局自李仲昌司馬接辦以來查悉從前每年可徵釐金十萬有奇邇來時有猾賈奸商倩洋人出而求免而尤以籍臺灣之日商爲最多以致去歲釐金驟短七萬若不亟圖挽救恐不免有江河日下之憂爰禀明藩憲周子迪方伯特派熟悉商情之司事數人設立公所俾與各華商互相聯絡曉以大義勸令踴躍輸將○福建銅圓鑄造之初每洋銀一圓可易九十四枚嗣以奸商紛紛販運出境以致本省反形缺乏巿價因之日昂近經上憲查悉情形出示嚴禁并釐定章程每洋銀一圓准易銅圓八十五枚於是巿儈不敢居奇小民受惠不淺矣 
[虎阜踏靑]  
　　姑蘇訪事人云上海某輪船局小輪船於正月初九日載客來蘇行至葑門外燒香橋忽然傾覆報經元和縣金苕靑大令臨塲勘騐飭將舵工某甲拘回押候訊究一面由局中雇人撈獲屍身二十一具聞共載五十三人有婦女四十人向在上海某繅絲廠做工兹應蘇經廠之雇相約來蘇雖非盡附是船而慘遭水劫者實居大半吁可傷哉○正月初六日之夜忽有盜匪擁入胥門外棗巿橋附近某姓家肆行搶刼經衆鄉人禽獲其一解送吳縣主李紫璈大令訊供確實申詳撫轅旋奉撫憲恩藝棠中丞批飭站籠處死大令遂於初十日飭差裝入籠中舁置胥門外萬年橋限一畫夜站斃 
[上海官塲紀事]  
　　安徽候補道蕪湖洋務局總辦許九香觀察江蘇飛划營游擊王耀卿游戎江蘇候補縣傅竹泉明府前上海貨捐局會辦盧崙三明府均於昨日至上海縣署拜會縣主汪瑶庭大令○江蘇海運局會辦沈沂伯太守昨有要分乘輿至縣署拜會適縣主汪大令因公出外由家丁擋駕○前任湖南學政柯文宗劭忞任滿回京昨日道經滬上午後命駕赴松太兵備道轅拜會道憲袁海觀觀察茗談良久然後興辭隨又至縣署投剌縣主汪大令飭丁擋駕聞文宗小作勾留卽須入都覆命也 
[解犯過站]  
　　南匯縣民人丁洪生前與孀婦王周氏犯姦氏姑唐氏見而扭住丁竭力格拒以致唐氏跌个受傷及抓起竭力窮追失足墮河淹斃事後丁被獲到縣由前任知縣汪蘅芳大令訊明擬定軍罪發往甘肅涇州配所昨日署理南匯縣事張玉泉大令派差押解來申過站縣主汪瑶庭大令接閱來文飭將丁暫行寄禁獄中聽候加備公文轉解嘉定下站 
[局員會哨]  
　　前晚輪應南巿十六鋪巡防南局會哨之期届時局員賈礎玉參軍預備茗點以待俄而二十三七鋪十六鋪中北兩局員相繼戾止參軍延入客廳各道寒暄良外始分道至各叚巡察一周而返 
[羣囚感德]  
　　邇日江界讞員魏蒓塢大令將赴金陵叩賀上憲年禧查得捕房所押各犯愈積愈多因商同捕頭擇無關緊要之人先行開釋十餘名餘仍押候堂期發落 
[公所落成]  
　　滬北東魯公所邇已落成正殿供奉大成至聖先師牌位前日清晨欽命商約大臣呂鏡宇尙書電政會辦大臣吳仲懌侍郎上海縣知縣汪瑶庭大令以及在滬同鄉各官商咸往叩拜并慶落成 
[斃於轅下]  
　　甬人某甲向住浦東邇爲病魔所崇偕其妻來滬雇車至西門外某醫院求治不意行至雷祖殿左近自車中顚下撫之無絲已絶由伊妻雇人舁回棺殮 
[虹橋春色]  
　　前晚北蘇州路第五號門牌裕興地貨行不知緣何失火竭力施救得免成災祇焚去積薪一垛○昨日裏虹口橋畔有一無名男子不知因何倒斃後經家屬前往認明備棺收殮吁亦可憐矣 
[上海縣署瑣案]  
　　北新涇巡防局員某君移送竊賊陳阿元到縣前晚縣主汪瑶庭大令升堂研訊陳供小的前雖犯案近已痛改前非某姓家所失洋紗標布實係顧皮匠所竊與小的無干叩求明察大令飭收押所中聽候補拿顧皮匠質訊○浦東保甲總巡謝岳松大令移送流氓范阿忠到縣大令向之訊究范供小的駕船爲業新正初五日有陳和尙者在某茶肆賭博被人攫去洋銀三十餘元以致互相兇毆小的雖亦與賭此又並不相干不料被局差拘入局中奉總巡謝大老爺訊責四百板移送案下叩乞施恩大令判發改過局收押三月○去秋南北兩帮梟匪在浦東互鬥時南匯縣人吳小五投南帮梟首林得勝爲　囉嗣被某局巡勇訪知獲諸三林塘鎭某茶肆在身畔搜出火藥一包林匪名片一紙當卽解入巡防局轉解縣署前晚大令飭提復訊吳供小的駕舟度日並不投爲非前因有事來滬途中拾得零物一小包携至茶肆中開視方知其爲火藥名片突被局勇所見拘解至案叩乞施恩大令問可有人保爾否答稱小的無人肯保人大令遂交差看管聽候解往南匯請縣主張大令嚴行管束 
[英美租界公堂會訊案]  
　　德商海利洋行主人投本管總領事署控華商吳意仙黃震之取去對時表一箱不付價值等情德總領事准之據情照會公廨前日清晨讞員關絅之司馬飭差傳到吳黃午刻會同德繙譯官麥令豪君升堂質訊海利行主延律師瓊師主控吳延律師丹威生黃延律師担文之夥某君辯詰先由瓊律師聲稱此案海利控吳黃股開恒昌字號取去海利洋行對時表一箱共欠洋銀九千餘元然吳黃亦有下情請准歴訴黃供恒昌號與劉瀛州陸竹良等五人合股開設海利所控對時表一箱實係在逃之洪芝祥抵押欠銀担律師之夥某君稱此案海利已將陸竹良控請押追今復控及吳黃未免山重水複向使陸如數照繳而吳黃又奉訊追是一欵而欲迭次收銀有是理乎司馬以吳黃尙未具訴商之麥君訂期復訊 
[聲明案由]  
　　昨報記日商都甲勘彌控傅樵舟一案兹悉事因傅弟寳龍在日本大阪爲日商渡瀨龜之助與赤松小四交易擔保元豐順票銀五百元迨赤松小四收銀無著故倩經理人都甲勘彌禀控實非欠銀且亦與樵舟不涉也 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　光緒二十九年十二月二十四日禮王等謝賞福壽字恩崑中堂專摺謝賞福壽字恩李坦預備召見侍衛處奏派後黃寺聽經派出慶公德公太常寺奏派視看牲隻派出恭王李紱藻召見軍機大臣及李坦○二十五日恩存請假兩個月修墓翰林院奏派經筵講官派出榮慶溥良領閣事派出王中堂裕中堂直閣事派出文海熙瑛掌儀司奏明歲正月初三初七日祭奉先殿濤貝勒振貝子行禮關防衙門奏明歲正月初九日大高殿拜表瀛貝勒行禮召見軍機大臣○二十六日善豫善旌各假滿請安殺虎口監督恒廉到京請安王中堂裕中堂謝充領閣事恩榮慶漙良謝充經筵講官恩文海熙瑛謝充直閣事恩内閣呈進賀表侍衛處奏派入座次序派出奎俊在溥良之次色楞額在芬車之次繼祿在色楞額之次恩濤在秀吉之次榮慶在世續之次恩佑在松溎之次伊立布在恩佑之次召見軍機大臣及沈瑜慶○二十七日希璋服滿請安榮慶等謝入座次序恩全福毓秀各請假十日英侯請假十五日内務府奏派遞酒派出贊巴勒諾爾布召見軍機大臣皇上於明日卯初二刻升中和殿看版已正至中正殿看跳步札○二十八日恩公請假五日並謝入座次序恩那桐謝授步軍统領恩陸寳忠謝賞荷包恩陳璧謝會辦五城事務恩内務府奏派分賞麅鹿派出世續增崇召見軍機大臣皇上於明日寅正至太廟行禮畢還宮辦事召見大臣○二十九日延侯假滿請安順天府奏京師得雪一寸有餘召見軍機大臣皇上於明日卯正升何和殿筵宴蒙古王公 
[會啓耆英]  
　　江西訪事人云去臘二十六日爲南昌在籍紳士梅筱巖太史八旬華誕自撫憲夏菽軒中丞以下各官咸往慶祝太史就江南會館盛設采觴欵之濟濟衣冠座爲之滿 
[馬路工程局批示彚登]  
　　上海縣署差役薛貴在南巿萬裕馬頭裏馬路左近開設滬濱第一樓以烟茶餉客近因生涯寥落擬復開演向所奉禁之影戱日昨具禀馬路工程局總辦翁子文太守批示曰茶樓開演影戲易於滋事前經諭禁在案所請著毋庸議○前日南巿恊興昌等信局遞禀馬路工程局聲稱被划船夥莊成林將各客所寄銀信私行開拆向論恃蠻請爲備案等情總辦翁子文太守批示曰莊成林私拆洋信已屬不合何致復恃蠻生事如果實有其事儘可隨時禀控不必先行報案 
[英美租界晚堂瑣案]  
　　前有馬姓者控傭婦王李氏騙取珠花抵押洋銀等情解經前任讞員某君訊明發交官媒處管押一年旣又有李姓者以被氏欠去洋銀一百八十四元黏據控請究追前晚讞員關絅之司馬升堂研訊李遣家丁李升投案禀稱王李氏前向小的家主借去洋銀一百八十四元立有期票由所私江阿大介紹請爲訊核氏供小婦人祇欠李洋銀八十四元容卽出外措繳司馬以李升期票未呈殊屬疏忽姑著將氏還押聽候核追○童子徐福其迷失歸途由巡街捕送請安插前晚司馬升堂研訊徐供小人由崇明某教堂來滬實因人地生疎不知歸路姊丈陳巧生在高昌廟江南機器製造局洋槍樓上做工公差禀稱小的已往洋槍樓查問並無其人徐又稱小人崇奉天主教可否飭送教堂轉送回家俾免漂流異地司馬充之立卽派差押送某教堂請司鐸收領仍取收條存案備查 
[英租界捕房紀事]  
　　偷兒楊子謙掩入雲南路妓女陳金寳家行竊皮襖等件報由包探張寳成緝獲連贓帶入捕房捕頭令押候解送公堂禀請讞員關絅之司馬訊核○羅阿梅王毛囡向王金彩購物不知因何口角遽爾逞兇某號巡街捕見之一併拘入捕房捕頭略詰數言令押候解送公堂禀請究辦○前日午後第二千四百三十一號五千八百九十一號兩東洋車夫停車泥城外一百三十八號洋房門首拾得嵌寳金釧臂一枚送存捕房以待失主認領捕頭允之 
[法租界捕房紀事]  
　　前日首安里某姓婦自縊身死由同居人朱阿富吳杏春投報捕房捕頭令包探恊同地保禀報上海縣署縣主汪瑶庭大令以朱吳並無十涉飭探帶回捕房昨日捕頭略問情由命即開釋○烟袋作夥某甲私將水烟袋五十枝質錢使用作主查悉扭控公堂前日讞員魏蒓塢大令訊悉口供薄懲開釋○前日偷兒張某行竊某姓家衣服數件被包探查獲解送捕房捕頭令押候堂期解請訊辦 
[美租界捕房紀事]  
　　昨日美界捕房所押兇犯張才法許仁順將新押犯人金鐵根肆意兇毆事經捕頭查悉令將張許解送公堂禀請讞員關絅之司馬懲辦○昨日美界六百三十二號巡捕見某西人高駕四輸馬車加鞭飛駛撞折崑山路電桿二株因據情投報捕房捕頭令前往查明號數○昨日有尙未彌月之嬰孩一口不知被何人棄於斐倫路中美國某兵船上水手見而憐之抱送捕房捕頭令某包探倩人爲之撫養○前日傍晚時馬夫陸阿三駕車至黃浦路兠攬坐客適爲一百八十五號巡捕所見拘入捕房捕頭令留存洋銀十元照章釋歸自投公堂候訊○前晚梁上君子張阿桂潛入海寗路第一千六百二十八號門牌某姓家竊取衣服適爲包探劉阿炳所見連贓帶入捕房捕頭令押候解送公堂禀請訊究○前晚某國捕船水手某甲醉態酕醄在斐倫路恣意行兇被一百六十號印捕拘入捕房捕頭令押候至酒醒時釋出○昨日車夫張道生曳車至西華德路中虹橋左近偶不留意撞壞某丙所駕馬車六百一十八號巡捕見之將張拘入捕房捕頭詰知所損甚微從寛釋出○昨日靶子路工部局醫院附近有衆小工方用三合土鋪地任意呌囂二百一十二號巡捕喝阻不依報知捕房捕頭令某包探查明工頭姓名以便禀請司馬出單傳　○昨日森大馬車行馬夫張阿定駕空車至白老匯路任意飛馳致將何昌興門外所停東洋車撞壞六百六十九號巡捕見之將張冋入捕房捕頭令償洋銀若干爲修車之費從寛釋出不復深求 
[金陵官報]  
　　光緒三十年正月元旦日將軍永都統奎織造存均會鳳頴道張成勳到見卽辭知府王嘉奉撫憲行知秦晋振捐核奬俟補缺後以道員用同知呂孝正叩謝上年　𡱆運河春修防汛案内出力給予儘先超委優缺一次直隸州姚炳熊叩謝關勞績班委署一次初二日候補道陳時政奉委太平門稽查差分省同知石同同發湖南來通判李慶元辭赴鎭江漢廣輪船楊景唐辭赴太平初三日藩憲黃准補淮揚道總統傷炮台官王世綬同知龍惠昌知縣岱英均見廣東知縣閻慶霖到初四日候補道李有槼謝委會辦厘捐木釐局蕭仁暉謝委會辦營務處英國領事祁德雅德國領事盖薩特美國領事馬敦兵輪管帶胡德日本商務總辦天野恭太郎金陵關稅務司義理邇繙繹納雨特廖欽元均會委署桃源縣閻懋曾辭赴任知縣陳應綬奉委赴句容公幹卽辭平鏡輪船朱榮梧江西回初五日藩轅牌示准補句容縣龍耀樞准補鹽城縣張祖綸均飭赴新任甯滬鐵路潘學祖南洋副律法官羅貞意代武威新軍副中營李雙慶由湖南招募回叩謝點名提督彭福田均到見候補道左念貽謝委會辦軍械所上海法租界會審知縣魏詩銓到知縣蔣師程叩謝供給勞績酌委州縣初六日江南提台李軍門到會營務處夏辭赴吳淞江陰一帶公幹知縣彭炳溰倪濮耿曹志均奉示寫履歴護軍後營余炳游擊宋桂林直隸州李傳蔭由京解餉回准補鹽城縣張祖綸叩謝飭知縣丞莫長枚奉示寫履歴初七日藩台黃准補淮揚道楊洋務局汪狼山鎭李定明遊兵營遊擊到光啓均到分省縣丞惠占鰲由京來機器局吳候補道林賀峒曾廣祚均禀知今日開工 
 
 

Page 10

 
 
[院省官報]  
　　去臘十二月二十六日舒城縣錢人龍到候補知府何彬衡知奉委赴寗國訊案同知袁家　到由江西採辦書籍回知縣崔鶴赴廣東公幹周炳煃調課吏館考取超等一名從九文兆蘭謝行知註册二十七日鳳頴道張成勳委辦運漕釐卡知府王詠霓鳳臺縣陳諤均到調署當塗縣凌謙辭缷署亳州劉昌彝到缷署英山縣劉家序到交代清楚回並謝記大功二次缷代理南陵縣林東雲到候補知縣魏馴知奉委赴當塗提丁漕徐景鴻辭赴油江勸捐　二十八日二十九日暑署壽州王懋勳到委辦倒湖釐卡知州譚祖綸到府經祝崧年謝課吏考取一等三名皖岸甯太緝私水陸總巡丁艱知縣鄭壽彝到缷代理南陵縣林東雲知交代清楚候補知縣胡汝霖知奉委銅元局帳務　三十日至光緒三十年正月初五日鳳頴道張成勳辭行華陽釐卡知府諴到中梅河釐卡知縣平成專丁來省謝超委一次皖岸甯太緝私水陸總巡丁艱知縣鄭壽彝辭　祁門縣恩楓到卽辭署旌德典史祖廷恩辭侯補知府何彬衡辭赴寗國訊案巡檢馮崇厚奉淮北牙釐局咨調差遣　初六日委辦倒湖釐卡知州譚祖給辭代理望江縣鄭學嶟東流縣晉綸均到候補同知李永鎭到由皖北公幹回初七日石埭縣林煒琨到候補知縣胡汝霖知接辦銅元局帳務署桐城敎諭黃綬到請發新印 
 
 
 

Page 11

 
 
堪以繁缺補用現在並無經手未完事件懇請關去漢中府知府員缺以道員給咨赴部引見等情據藩臬兩司會詳前來奴才查該員楊崇伊以道員在任候補試看期滿加以甄别復經奴才保奏各在案該員明察果决有猷有爲任内並無叅罰之案及經手未完事件旣據懇請開缺赴引歸道員補用自應准如所請除委員接署外所有漢中府知府係衝繁疲難要缺相應請旨迅賜簡放以資治理而重地方謹會同陜甘總督臣崧蕃恭摺具陳伏乞皇太后皇上聖鑒謹奏奉硃批另有旨欽此　　　出使大臣許奏隨使韓國人員三年屆滿遵章保奬摺十二日 
四品卿銜道員用出使韓國大臣臣許台身跪奏爲隨使韓國人員三年屆滿遵章懇恩奬叙並請留韓差遣恭摺仰祈 
聖鑒事竊查隨使出洋各員三年屇滿向章准照異常勞績請奬歴經遵辦在案兹有派駐韓國釜山正領事署繙譯官四品銜江蘇補用知州黎子祥於光緒二十六年十一月初一日到差扣至二十九年十月三十日三年届滿又派駐韓國仁川正領事署員分省試用縣丞徐志澄於光緒二十六年十月十一日到差派充使署供事二十七年八月撥充仁川領署隨員扣至二十九年十月初十日三年届滿臣查該二員經前任使臣徐壽朋先後調韓隨同各該埠領事辦理会事三年以來勤愼當差始終無誤不無微勞足錄且於交涉商務一切尙稱諳練均堪留用自應遵照定章奏請奬叙並仍留韓當差以期得力合無仰懇天恩俯准將四品銜江蘇補用知州黎子祥免補本班以直州知州仍留原省補用並加二級分省試用縣丞徐志澄免補本班以知縣仍分發省分補用並加同知銜以示鼓勵仍令留韓當差俾資熟手出自高厚鴻慈除將該二員履歴咨部外所有遵章請奬年滿人員緣由理合恭摺具奏伏乞皇太后皇上聖鑒訓示謹奏奉硃批著照所請該部知道欽此 
　　　出使大臣孫奏擬請保奬同文館學生摺十三日 
二品頂戴三品卿銜出使大臣候補四五品京堂臣孫寳琦跪奏爲擬請保奬同文館學生恭摺仰祈聖鑒事竊臣於本年五月間因前同文館所派法文學生四名來法肄業已滿三年應如何照章請奬咨請部示在案旋准外務部復稱自同文館歸併大學堂後情形卽有區别辦理亦宜變通此次學生在洋三年如有成效使臣知之最眞應由使臣具考請奬六年畢業續奬一次等因查法文學生文惠唐在復戴陳霖貴和等四名於光緒二十五年十月二十二日到法當經送入普通學堂肄業臣到任後面加考試查其所造俱有進益當卽商明法學部大臣送入政學院派文惠唐在復習外交戴陳霖習法律貴和習理財科類旣分專精較易見其俱能循序漸進日起有功連閏計至二十八年九月二十二日均已在洋三年期滿該生等遠來游學咸知奮勉學旣以專門用堪期諸異日自應遵照部文由臣按照異常勞績請奬所有六品銜八品繙譯官文惠擬請以主事選用並加四品銜候選司務唐在復擬請以同知選用並加四品銜學生戴陳霖擬請以縣丞選用並加五品銜監生貴和擬請以内務府筆帖式遇缺卽補並加委護軍叅領銜以上法文學生四名合無仰懇天恩俯准所請奬勵出自鴻慈除取具履歴咨送外務部吏部查核外謹恭摺具陳伏乞皇太后皇上聖鑒謹奏奉硃批著照所請該部知道欽此 
　　　綏遠城將軍貽奏籌贖賠教地畝情形摺十三日 
督辦懇務理藩院尙書銜綏遠城將軍奴才貽穀跪奏爲籌贖達拉特旗賠教地畝陸續放墾謹將先後辦理並酌擬征租升科情形恭摺仰祈鑒事竊查達闰拉特旗議賠教案一欵爲數甚鉅該旗幾次籌償至上年尙欠尾銀十七萬兩零無力措交議以蒙地備抵其時該教士欲得現銀不願得地經前任將軍信恪升任山西撫臣岑春煊商由奴才設法籌贖此項地畝爲西墾入手之基當於墾務設立公司官商各出股本銀六萬兩共奏集銀十二萬兩備贖達地其不敷之數仍由山西籌撥應用此係濟蒙旗之急而遂教士之心惟是地價尙須商定該旗始尙居奇幾經派員與該蒙員往復確商嗣遂據該旗指報瀕臨黃河四成地生熟地一叚允交地二千頃抵銀十四萬兩計每畝該銀七錢明知地薄價昻不能不顧全大局力飭該公司各議認辦司明先代付教堂半欵其餘一半俟收地後分限付清本年二月間奴才派員赴四成地分行勘丈除應扣河渠召廟牛具柳林及沙鹻不堪耕種之地外儘數丈收實僅收凈地一千二百三十五頃而丈量之際該旗不認扣除種種爭執幸賴在事各員經權互用未爲所愚不至竟收廢地以原定交地二千頃之數核計該旗尚欠地七百餘頃當飭補交續據又欠未定議現始據該旗旨將前項報墾之長勝渠渠口荒地内劃補交收查此西荒地上脈磽瘠必藉河流灌溉方能從事鋤耰若核價仍照四成地每畝七錢必致領墾無人商情觀阻將來開渠引水仍須公司籌欵成本愈重出放愈難若第恤蒙艱而不顧商累亦非事理之平是以飭令將地加增非爲開渠工費該旗允補凈地一千三百頃爲止現以該旗應行續償教欵十四萬兩之外尙有尾零令再多補地百頃仍代該旗清還雖經議允尙未丈撥交收其收地之難如此該旗擬補之長勝渠地勘丈尙需時日除俟辦理就緒另行陳招外查四成地地畝奴才于收地後卽飭公司早爲領放嗣據禀稱該公司五月内遵卽前往招商放墾適值黃河漫漲濱河之地多被沖刷淤塡變腴爲磽辦理遂形疲滯又兼地址與土默特六成地界毗連從前該地放墾章程每地一頃僅收押荒銀十兩有差民間習故狃常動援爲例此項地畝係以重價贖回該公司籌墊鉅欵縱不能梢資生息亦何可任其過于受虧不得已雙通招致寛以限期僅飭原佃新認各民戶先後領價十分之一其餘應交地價緩至明年春秋兩限一律總齊將地則分别等差按照原贖之價上下牽算俾擇肥就瘠任聽其便近始陸續招領將竣其放地之難又如此查此項地畝割於蒙而後歸於晉係公司備價籌贖所有轉放地價仍應歸還公司墊欵雖寛恤民力稍遲以時於公帑　無所出入惟地已分别放墾未請部照之前先給局廳印據其租銀升科亦當及時議定查前次辦放與四成地連界之六成地畝租銀分爲兩項凡上地中地每畝每年均照豐甯章程交銀一分四釐下等地畝則核减一釐又每正銀一兩加耗銀五分遇閏每兩加增銀三分無論何等地畝統行照章核收此項四成地自應一律辦理擬卽以光緒三十年爲始升科啓徵從緩收地價於公司可早入歲租於該部變通盡利惟期有裨國家至其地逼近黃河以後如遇水旱偏災應准隨時呈報勘騐照例分别蠲免並水　 
 
 

Page 12

 
 
沖沙壓亦應准其報豁以期核實而免逃租所有籌贖達拉特旗賠教地畝陸續放墾並酌擬徵租升科情形各緣由謹會同山西巡撫臣張曾敭恭摺具陳伏乞皇太后皇上聖鑒訓示謹奏奉硃批戶部知道欽此 
　　　綏遠城將軍貽奏報豐寗墾務局收過押荒熟地並升科情形摺十四日 
督辦墾務理藩院尙書銜綏遠城將軍奴才貽穀跪奏爲豐寗墾務兩局光緒二十八年收過押荒熟地應照章自本年升科謹將升科地畝數目先行分别彚報恭摺仰祈聖鑒事竊奴才於光緒二十八年六月面奏陳察哈爾右翼墾務辦法曾經聲明升科年限分别已墾未墾其已經墾熟之地於收缴押荒之次年卽行升科一律完納官私租銀未經墾熟之地統行試墾照章三年後升科業經奉旨允行並卽札飭豐鎮寗遠兩局遵照奏定章程分别辦理在案兹據豐寗鎭墾務局詳稱該局自光緒二十八年五月初一日開辦起所有接收前局移交已繳押荒各戶及該局截至二十九年閏五月止續收舊欠押荒各戶早經墾熟之地例應於二十九年一併升科造具民戶地畝花名數目清册詳請查核等情查豐鎭局收過押荒熟地應歸入本年升科起徵共計二千九百八十九頃七十畝每畝應徵正課銀一分四釐共銀四千一百八十五兩五錢八分每正銀一兩隨徵耗銀五錢共銀二百零九兩二錢七分九釐遇閏每正銀一兩加徵銀三分共銀一百二十五兩五錢六分七釐四毫每兩隨徵耗銀五分共銀六兩二錢七分八釐三毫七絲又每畝加徵另租銀四釐共銀一千一百九十五兩八錢八分照例不加閏耗以上應徵各項銀兩均經由豐鎭廳自二十九年起照章擬收又據甯遠墾務局詳稱該局自光緒二十八年五月初一日起截至年底止所捐早經墾熟之地均已繳納押荒亦應自二十九年起分别照章升科造具民戶地畝花名數目清册一併詳請查核前來查寗遠局收過押荒熟地應歸入本年升科起繳者共計三百零七頓五十五畝七分每畝應繳正課銀一分四釐共銀四百三十兩零五錢七分九釐八毫每正銀一兩隨徵耗銀五分共銀二十一兩五錢二分八釐九毫九絲遇閏每正銀一兩加徵銀三分共銀一十二兩九錢一分七釐三毫九絲　忽每兩隨繳耗銀五分共銀六錢四分五釐八毫六絲九忽七微每畝加繳另租銀四釐共銀一百二十三兩零二分二釐八毫照例不加閏耗以上應繳各項銀兩均經交由寗遠廳自光緒二十九年起照章繳收惟查豐局所報二十九年升科之地内有截至本年閏五月止者係收繳舊久押荒熟地仍歸入二十八年辦理是以一併於本年升科除將各該局造報民戶地畝花名數目清册發交山西藩司轉飭繳收並咨送戶部查核立案外所有彚報豐寗墾務兩局光緒二十八年繳收押荒熟地照章自本年先行分别升科各緣由謹會同山西巡撫臣張曾敭恭摺具陳伏乞皇太后皇上聖鑒謹奏奉硃批戶部知道欽此 
　　　綏遠城將軍貽奏請頒發空白執照片十四日 
貽穀片再查上屇辦放六成地曾經奏請頒發部照二千張塡給墾戶以昭信守此次四成地招民認墾地入晉疆仍應援案辦理惟該處領地者皆係零星散戶應用部照當視往昔加多且續補之長勝渠口荒地將來亦須一律開放所需之數尤夥相應請 
旨飭部頒發空白執照三千張到墾由奴才轉發塡用除咨部查照外理合附片具陳伏乞聖鑒訓示謹奏奉硃批戶部知道欽此 
　　　陜甘總督崧新疆巡無潘奏部駁邊防保案懇恩改奬摺十五日　　 
頭品頂戴陜甘總督臣崧蕃甘肅新疆巡撫西林巴圖魯臣潘效蘇跪奏爲新疆文職邊防保案吏部分别准駁所有飭取捐照及補送歴册並懇請改奬各員先後禀復齎呈前來謹依限繕具清單籲懇天恩飭部核明給奬以昭激勸恭摺仰祈聖鑒事竊新疆七載邊防照章應保在事出力文武員弁經臣崧蕃與前任新疆撫臣饒應祺會銜具奏奉到硃批該部議奏單併發欽此欽遵通行遵照在案旋於光緒二十九年正月准吏部咨按照保奬成案分别准駁其應取原捐執照送部查騐以及未送履歴清册或履歴所叙不明或重複列保或呈請改奬各員應令查明復奏再行核辦敬繕清單於二十八年十二月初八日具奏奉旨依議欽此咨行到新當經欽遵咨行遵照去後旋據各員先後禀覆及呈齎原捐執照並懇請改奬者共三十二員其未據呈復尙有三十四員查吏部奏定章程保案奉查以一年爲限逾限卽行撤銷等語兹將各員呈到原捐執照及禀復各節先行開單敬呈 
御覽伏懇天恩俯念該員等奔馳沙漠久役邊陲微勞足錄飭部核准給奬以示鼓勵而免向隅其未呈復各員或已離新疆或因事遠出或行知轉遞過年接到甚遲應併仰懇天恩准子展限俟各該員呈復至日再由臣等奏咨核奬出自鴻施逾格除將已復各員捐照歴册咨部及誤繕不符字樣一併覆部查覈辦理外謹合詞恭摺覆陳伏乞皇太后皇上聖鑒訓示再此摺係臣效蘇主稿合併聲明謹奏奉硃批該部議奏單併發欽此謹將新疆七載防戍案同部議另核請奬及飭取捐照並重複撤銷改保各員繕具清單恭呈御覽計開在任候補直州知州准補于闐縣知縣韓瑶光原請加知府銜部議該員因防勦西寗竄匪關外肅清案内保加知府銜於光緒二十四年二月二十二日奉旨依議欽此所請係屬重複應令另核奏明請奬等因擬改請俟補直州缺後以知府補用同知銜補用同知候補知縣英惠聲叙因關外肅清案民於光緒二十四年二月二十二日彚保俟補知縣後以同知仍留原省補用此次所請係屬重複應令另核奏明請奬等因擬改請俟補缺離任歸同知班後加四品銜補用主簿不論雙單月選用從九品楊敦濬原請選缺後以主簿用部議查該員履歴册内聲叙由選用從九品因防勦西寗竄匪關外肅清經新疆巡撫饒應祺奏保選缺後以縣丞補用經部照章改俟選缺後以縣主簿用於光緒二十四年二月二十二日奉旨依議欽此所請係屬重複應令另核奏明請奬等因擬請 
廷原請補本班後以直州知州用部議查該員由保舉選用主簿於同治十三年報捐縣丞不論雙單月分省試用之案片查戶部覆稱并無案據礙難核議應令將原捐縣丞孰照送部再行核辦等因查該員於同治十三年在陜西西征糧台遵籌餉例加捐縣丞分省試用祗領實收遲至光緒二十四年六月二十日由戶部換發執照内載以縣丞指分新疆試用並發給捐免逾限執照且該 
 
