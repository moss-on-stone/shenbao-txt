# 1904 - 156 - 4911185

 

Page 1

 
 
[發售新科會墨] [  圖書集成局啓]  
　　蕊榜旣開海内俊彦咸思一覩新科闈藝藉度金針本館已覓得文明堂原板會墨從速付排印以潔曰之紙卽曰裴釘成書每册價洋一角欲購者請卽臨申報館及各書坊選取可也此佈 
[周唐外重内輕秦魏外輕内重各有得失論] [  會元譚廷闓]  
　　自封建之天下一變而爲郡縣之天下而天下卒不蒙郡縣之利者秦爲之也由秦而上以封建之法治封建之世故有失　而無失制而周特持共終由秦而下以封建之法治郡縣之世故有失制而更有失政而魏與唐交承其敝夫封建之法安可以治郡縣之世哉而厯千餘年無有非之者則以内重外輕之　深便其私也不然生民之初各爲部族始以酋長繼進而封建再進而郡縣世日進則治日進此宇内之所同而獨秦以來補偏救弊不暇視封建時轉若不及何哉此不得不劇論秦也故夫内重外輕者封建之制　爾也外重内輕者又封建之勢所必至也周之初興衆建子弟大者百里小或數十而上畿十倍之夫非强幹弱枝之意歟曾不數傳已成守府時至勢會而一統於秦三代之封更置殆盡天特開大公之世以畀之秦此治亂之樞紐也秦人不察徒橋周之弊重内以自封固率封建之法以畛域郡縣之民卒用敗亡魏承漢後一循秦法剝奪宗支斂兵爲固司馬取之若拾　陵夷至於有唐府兵八百强半居闕下内非不重也天寶而後沚戍頻仍京邑空虚藩鎭跋扈轉以内輕蹈周之覆轍此二代者其自謀非不善而所患每出於所　無治郡縣之法而循秦之舊致使然也夫郡縣之天下安有所輕重於内外哉標舉其所都挾重兵以自固外視諸夏防之若宼　以矜其居中馭外之畧此誠封建之餘習意量福隘不足與於治天下之道治天下豈有他哉舉郡縣之法以治郡縣而已蓋封建之勢天子與諸侯並治治主分分故爭爭故睽郡縣之世天子與庶民共治治主合合故通通故親夫至於親而天下固已大治矣合天下之民同風俗一禮敎均政刑人安其業物得共所其尊君也若聖神愛之若赤子之戀慈母衛之若手足之捍頭目夫如是奠於苞桑固於磐石烏覩所謂强藩權臣之患哉惜乎秦之不知而乃以自私者自　也世之　者不審秦之謬與所以爲治之非斷斷以復古爲斷舉秦魏之末祚與周較短長若羡夫唐藩鎭之爲者嗟乎彼烏知乎秦者固天所以界古今也是故周制得失參半者也秦有失無得者也魏與唐無得失之可言者也有國者必欲有百得而無一失其在以郡縣之法治郡縣哉 
[泰西外交政策往往藉保全士地之而收之盍縷舉近年歴以証策] [  會元譚廷闓]  
　　西儒有曰兩平等相遇公法卽權力兩不平等相遇權力即公法吾每誦其言而悲之公法誠不可恃恃公法乃適爲强大者之藉口也近百年來泰西諸國勢均力敵蓋無可以瘠人以自肥者而保全土地之名以起猝然聞之若有所甚不得已甚且勞師糜餉不惜天下皆從而諒之或且頌禱之以爲於大義然於公法亦然也究其實罔不以義始而以利終彼其爲人乃其所自爲也外交政策之巧有如是哉昔拿坡崙之欲襲英也英人以自衛故奪丹麥之海軍又以保全西葡駐兵干涉其内政當時無非之者以合於公法也及其終而英遂握海上之全權而無與抗此一事也維也納之會議也所以保全歐州之局也舉拿坡崙所破壞一一建設之名非不正也而其旣也俄奥普遂分波蘭索遜割地於普荷蘭得來因河之上流英專地中海之在勢此又一事也且夫克利米亞之役世所稱義戰也遏俄人之南下存土祚於將危一舉二善而英法若無所利焉迨巴黎約成英遂　印度之防法　路易拿坡崙遂一蹴而登皇位矣意奥之爭法起而援之保同種也而雪霍二州分而屬於奥德希土之單俄出而預保同敎也而里海之條約遂廢此四事者原因不一成效不齊要之所保全者率不利利獨歸唱保全者之人此共故可深長思也有保全土下其之名而英得以據沙衣白納有保全古巴之名而美可以縣非列賓握蘇彝士之航路有法不能爭者保全埃及之說爲之也開泥加拉之運河而哥崙比亞不能問者保全巴拏馬之說爲之也又其甚乾朝言保全夕已奪之英之印度緬甸法之越南柬蒲塞是已嗚呼保全土地者公法之精理也而徒爲人攫利之資此公法所不料也以彼强大國之鋒雖以無道行之固無敢誰何者况持之有故言之成理哉朝鮮之降爲半主也旅順大連灣之暫租也初非無保全土地之說也今者紛紛又見告矣遠探厯史之成蹟近攬列强之深謀危乎卹乎毋爲外交政策所籠而不自悟也　　　　　　　　　　 
　傳宫門抄○昨晚十一點鐘時京師友人專電告知本館云四月二十四日皇上召見軍機大臣及陳邦瑞本日無閣抄 
[日搜海面]  
　　昨日午後二下鐘時本館得日本東京來電云華歴四月二十三日之晚九下二刻鐘時我日海軍第三艦隊統領片岡氏電達大本營内開華歴四月二十一日派出軍艦一隊搜查海面直達北三山島及大窰口然後轉舵而回兹據報稱北三山島並無居民亦未見有敵軍駐守大窰口鄉村之内敵人曾設機通電傳遞軍情詢之土著人民僉謂十數日前敵人已携取電機而去臨行抛置毒物水中刻下尚未查知此說之信而有徵否也 
[日尋水路]  
　　昨日午後二下鐘時本館得日本東京來電云頃由我日海軍總統東鄉氏電致大本營禀報搜海時一切情形略稱華歴四月二十日派令所部艦隊駛赴大連灣一帶不憚風波險惡務將海面搜尋至二十三日午　二下鐘時搜獲敵人所沈機括水雷其數多至四十有一乃悉數炸而毁之旋又覓得曾充敵軍嚮導之人尋獲一極佳水路凡船舶之入水稍淺者皆得來往自如當搜海時我艦隊中人毫不不捐傷刻仍從事偵探 
[俄艦轟沈譯電]  
　　　晚十點鐘時接日本東京來電云西歴六月初七日　卽華歴四月二十四日据東鄉司令長官報稱本日我第四驅逐隊　戰地而回述及西歴六月初四日下午七點鐘四十分時有俄國砲艦忽石旅順港 
 
 

Page 2

 
 
外爆沈當時我驅逐隊正在鮮生角左近監視敵艦俄砲台連開十餘砲猛力攻擊我艇隊向南少避俄艦開砲追擊迨駛至尚頭山南約一英里之處俄艦忽然轟沈另有砲艦一艘同時在彼處失其蹤跡其餘敵軍船艦之在尚頭山及老鐵山下者見砲艦已沈皆倉皇逃入港内日軍則一無捐傷 
[日毁俄雷]  
　　昨承日本駐滬總領事官小田切君函示華歴四月二十四日午後一下鐘越二刻時東京所發官電云頃由海軍統領東鄉氏電告政府内開華歴四月二十三日在大連灣内查得俄人所沈水雷四十一具立皆發電炸毁從前俄人雇爲嚮道之華民刻由我日雇定令其導引偵探兵某日探得一河凡入水甚淺之船亦可在此行駛 
[俄敗日軍]  
　　華歴四月二十三日英京倫敦來電云某日俄將殺戞洛夫電奏朝廷略稱華歴四月十七日我俄可殺克兵開至分水嶺驀遇日本陸軍鏖戰之餘日兵敗退是日可殺兵之死傷者計二十名 
[日簡總督]  
　　昨有僑　日本東京友人寄書本館云日皇以征戰俄之役迭經獲勝戰地日斷擴張因擬簡擇海陸軍中大有名望之員拜爲大總督以便居中調度因應咸宜日前已明降綸音將侯爵山縣友屬擢升大元帥著于東歴六月中旬秉節就道一俟攻陷旅順卽於適地建設總督行轅 
[用鴿傳書]  
　　華歴四月二十三日英京倫敦來電云俄人在旅順口内用鴿傳遞軍書至外大約謂此間海陸防務仍甚完備較之從前形勢略不變更 
[俄瞰元山]  
　　華歴四月二十三日英京倫敦來電云俄人刻欲揮兵入高麗國境攻取元山僑居元山埠之各國婦女幼孩皆已豫備登山避亂矣 
[俄懼華兵]  
　　華歴四月二十三日英京倫敦來電云刻下俄京聖彼得羅堡人心甚爲不定因滿州交界處華兵似有變動之意深恐總統馬軍門或難力爲鎭壓也 
[俄國軍容]  
　　日本大阪某日報云頃得確實最可憑之消息謂刻下俄帥若洛拔托金氏部下軍士之雲集滿洲者合計步隊砲隊馬隊工程隊得三十一萬五千人分爲三軍無論敵人何時進攻先已豫備抵禦之法且悉歸苦洛拔托金氏節制遇事咸聽其指揮英人則謂目下屯駐哈爾賓之俄軍按照火車轉運成規由西伯利亞載赴滿洲者日有二千六百名左右俄國軍機處曾悉心計籌遲至俄歴七月下浣苦洛拔托氏麾下當增至兵士六十餘萬人 
[俄入咸興]  
　　日本東京某日報登高麗元山來電云東歴五月三十日驀有俄國馬軍約二十騎馳至咸興迤北約二日里旋令舌人入咸興城謁見高麗觀察使某君令準備犒師糧食旣而俄人又以兵士一隊由咸興進抵甲原其地駐有韓之平壤鎭衛兵一見俄人卽相率望元山而遁 
[烟旅通電]  
　　日本東京某日報登中國烟臺來電云聞之僑寓此間之西人謂俄國駐烟領事官密於夜間裝設無綫電機與旅順俄官互通電信 
[艦隊東行]  
　　日本大阪某日報云俄皇期以西歴六月中旬傳令拔路氣之苦艦隊鼓浪東行日前已面諭海軍省人員令先備大號運船三十艘滿載煤火淡水以供拔路氣之苦艦隊途中所需 
[記俄人南山敗後情形]  
　　日本東京某日報登中國烟臺來電云某日有一華船由靑泥窪南方老虎灘來烟報稱日軍自南關嶺戰勝之後卽分兵西攻雙臺溝東攻石廟子俄軍勢力不敵望旅順迤北十華里之營房退回西歴五月二十六日午後三下鐘時有俄國水雷艇二艘改充軍艦之商輪船若干艘出自靑泥窪直抵沙河口外海洋偵尋日本海軍意欲决一死戰 
[記日人攻占靑泥窪事]  
　　日本大阪某日報云頃得華歴四月十六日中國烟臺所發電報知十二日之晚争雨狂飛無異銀河倒挽忽有日本兵士伺隙登希油希山註希油希山從和文譯出未識華人以何名之隨於翌日天未黎明發砲轟擊先是駐靑泥窪俄人得旅順俄官電令嚴飭豫爲用意儲備煤油設不幸而值事急之時當將瞭臺官署及屯煤之棧縱大以焚并於車站之旁密埋無數地雷安設引信是時倉卒中發電爆炸誤傷俄人數名餘遂望旅順退去二十八日日兵向靑泥窪進發高懸中日兩國國旗然後迤邐趨金州灣擇要駐守是日有客來自大連灣述及二十七日日兵已將大連灣攻陷遙望靑泥窪帶墨烟羃　上徹重霄 
[厚待日俘]  
　　英京倫熟路透電報云俄人擄獲日本弁兵二百六十八員各解赴磨司科安頓其人大都於堵塞旅順口門時獲自所沈各輪船詰之大半從事海軍者因以禮欵之館以軒屋宇其中武弁後員月給盧布五十圓多至七十五員士卒每人日給銅幣一十六枚日本大阪某日報譯登其事復書其後曰所謂大半獲自堵塞旅順之各輪船恐是傳聞之誤以意度之或者金州丸被擊而沈時船中所載軍人皆被俄人縶之以去乎 
[甲辰恩科會試官板題名錄]  
譚廷闓湖南茶陵　李景綱直隸棗强　甄志烜福建閩縣　張啓後安徽泗州　陳　震福建閩縣　賽沙吞山東駐防　錢崇威江蘇震澤　陳　毅湖南湘鄉　張文景浙江平湖　宋名璋江西奉新　張朝輔江蘇江都　夏道煇湖北江夏　許　堯安徽歙縣　白葆端直隸新城　范家駒廣東潮陽　陳迪吉江西新建　劉春霖直隸寧縣　唐桂韾貴州銅仁　徐　潞江蘇上元　邱景章安徽全椒　王志祥安徽合肥　邵孔亮安徽懷寗　仲　延山東寗陽　張稱達湖南永綏　章祖申浙江烏程　孔　殷廣東南海　覃壽堃湖北蒲圻　謝桓武河南唐縣　葉光圻江西萍鄉　林振先福建閩縣　喬海峯山西趙城　岑光樾廣東順德　胡家鈺直隸承德　張則川湖北黄陂　張思壽江蘇丹徒　王言綍河南息縣　楊源懋河南偃師　鄭猷宣福建長樂　翁兆麟浙江錢塘　陳繼舜湖南長沙　王景崧湖南益陽　郭廷鈺江西吉水　陳宗藩福建侯官　姜廼升直隸朝陽　果　晨江寗駐防　李景濓直隸邯鄲　朱大璵江蘇吳縣　饒孟任江西南昌　關賡麟廣東南海　王宏兟福建閩縣　沈君儒浙江吉水　劉其瑞江蘇寶應　程眞瀛湖北黄岡　陳喜朝河南獲嘉　張　賢陜西澄城　陳之南廣東番禺　張茂炯江蘇吳縣　錢　全江蘇寶山　陳　慶雲南廣西　黄瑞琪湖南善化　楊巨川甘肅合水　王　枚直隸河間　蘇当奎四川華陽　陳兆槐湖南寗化　施堯章雲南昆明　章錫光浙江會稽　彭守正湖北漢陽　傅增俊四川江安　包家賓江西南城　郭福唐陜西渭南　 
 
 

Page 3

 
 
莊阿蘭山東莒州　唐尚光廣西全縣　史之選江蘇　　　邢　端貴州貴陽　張廷棟江蘇山陽　董　永直隸安肅　蒲殿俊四川瀘安　陳其會廣東新會　沈丙乾江蘇泰州　祁良杰甘肅隴西　戴保會貴州貴筑　王　烜甘肅皋蘭　陳兆生山東濰縣　聶傳曾江西清江　景　潤河南駐防　張其黄廣西林桂　張介孚山東安求　李翹燊廣東新會　李熙仁雲南昆明　鄭　言四川華陽　朱振盈江蘇宜興　楊齊時湖南祁陽　程宗伊浙江海鹽　曲卓心山東寗海　叚國垣山西稷山　徐全銘山東歴城　梁善濟山西崞縣　何玉　陜西石泉　張學寛安徽含山　朱文劭浙江黄巖　趙錄績山東安邱　王　珍陜西雒南　朱點一安徽和州　何景崧直隸寶坻　朱汝珍廣東清遠　周安康廣西臨桂　蘇元全甘肅會寗　楊光贊四川隆昌　楊顯生奉天吉林　龔福壽湖南善化　任加我直隸寗河　朱贊年廣東新會　陳正常四川奉節　舒嘉猷雲南河西　增　春杭州駐防　黄爲吉江西德化　李爲漢四川叙永　龍建章廣東順德　陳枚功廣西臨桂　袁永廷貴州貴筑　麥紅君廣東三水　鄭元禎福建南平　李廷楨湖北麻城　李應壽山東棲霞　葉大化福建閩縣　郭中美安徽合肥　潘明球江蘇陽湖　陳煥章廣東高要　商言劉廣州駐防　王季烈江蘇長洲　吳晉魁浙江鎮海　余爲漢湖南平江　方　眞河南商城　劉中俊貴州修文　江紹杰安徽旌德　佟西燾湖南寗鄉　劉遠騶湖北　　　李　榘直隸束鹿　韋延秋山東曹縣　舒元章安徽夥縣　張　誥直隸宇安　方当鰲福建閩縣　隋勤格江蘇江甯　顔　楷四川陽縣　劉紹曾直隸安縣　李　凝江西新建　馮巽占浙江錢塘　顧顯曾河南祥符　劉緜訓山西猗氏　崔炳炎直隸鹽山　陳賡虞直隸安縣　梁禹甸福建閩縣　謝鑾坡廣東番禺　林翀鶴福建到江　鄧　隆甘肅河縣　樓思誥浙江錢塘　周之楨湖北漢陽　賀維翰四川彭縣　李景名福建閩縣　張俊英直隸束鹿　吳　琨雲南昆明　陽化龍湖北蘄水　馮汝騏湖南湘鄉　李壽琪廣西北流　彭運斌河南鄧州　王寶英湖北江夏　田明理陜西城固　邵從煾四川靑神　官炳炎山東寗海　張　琴福建莆田　舒偉俊江西豐城　李盛和湖北蘄水　何震彝江蘇海門　陳國華四川温江　陸光熙浙江蕭山　金　梁　　駐防　王元璐山東濟寗　畢大呂河南羅山　藩　浩江蘇宜興　蔣尊褘浙江海寗　蘇　輿湖南平江　忻江明浙江鄞縣　王愼賢江蘇吳縣　湯曾佑雲南鄧州　王文煥河南長葛　章　梫浙江甯海　李德監安徽太湖　張　紅江蘇常熟　張履謙直隸順德　林　密福建晉江　歐陽鼐廣東順德　莫以曾雲南呈良　張成棟奉天鐵嶺　雷　恒江西新建　吳　增福建南安　宋育德江西奉新　葉大章福建閩縣　謝啓中廣西臨桂　榮　濬　　駐防　李維第直隸汲縣　張成修河南固始　熊　坤江西高安　葉　湘江西新建　王　佐浙江山陰　雷延壽山西渭南　李龍圖江蘇鹽城　張肇銓山東章邱　孫家玉河南固始　熊繼先貴州貴陽　賈景德山西沁水　劉　孫安徽廬江　楊毓泗山東濟寗　鍾剛中廣西宣化　雲　書京口駐防　林基逵山東文登　李鳳書山東莒縣　卞和清河南光山　徐鍾恂江蘇山陽　黄繩壽安徽宣城　朱元樹浙江餘姚　高振霄浙江鄞縣　李言靄山東安邱　孫　鸞貴州貴筑　竺麐祥浙江奉化　吳兆梅廣西興安　閔　道雲南蒙自　閻士璘甘肅隴西　姚　華貴州貴筑　章圭瑑江蘇嘉定　鄒　鵠江西盧陵　謝　霈河南商邱　雷多壽陜西渭南　張國溶湖北蒲圻　茹欲可陜西三原　歐陽紹祁江西分宜閻祖訓江西德化　張肇基雲南寶甯　吳德鎭直隸新城　欒守綱山東歴城　梁成哲山西徐溝　王樹忠廣東東莞　高步靑山西代縣　程叔林湖北黄岡　孟應奚福建閩縣　張世奇江西德化　馬步瀛陜西大荔　杜　嚴河南河内　陳世昌山東濰縣　曹元鼎浙江歸安　許樹生雲南昆明　張名振西川長壽　王琴堂直隸邯鄲　馮蔭榮山東荏平　王慶林貴州貴筑　程天錫甘肅文縣　王慧瀾河南内鄉　唐百齡陜西岐山　濮文坡安徽五河　周觀濤江西德化　徐　培廣西臨桂　陳金華廣西永福　楊大芳山西平定　劉光篔四川富順　楊靖恭河南祥符　李湛田直隸寶坻　許業笏江西彭澤　尚崇基山東利津　林　蒼福建閩縣　王炳宸山西冀城　汪士元安徽盱胎　劉敦謹浙江山陰　林世燾廣西賀縣　谷芝瑞直隸臨榆　田昀德陜西城固　萬寶成甘肅會寧　陳正猷貴州遵義 
[上海官場紀事]  
　　太湖水師營管帶劉季安遊戎江蘇候補道張黄樓觀察江蘇海滬局總辦孫述庭太守於均昨日詣縣署拜會縣主汪瑤庭大令茗談良久而别○淞滬釐捐總局督辦朱詵伯觀察交卸後昨詣各署辭行旋乘舟赴蘇省禀見各大憲銷差 
[飭追欠欵]  
　　日前商業會議公所總董嚴筱舫周金箴二觀察以江寗人蔣石卿蔣子衢蔣嘉淦在滬上所開福懋祥號虧倒滬漢各錢莊票號鉅欵等情禀請商部立案本月十六日奉商部批示據禀西帮票商協同慶等禀稱被福懋祥號倒騙實銀四十三萬餘兩該號東蔣姓兄弟朋謀串匿貽害大局亟應從嚴懲治除准予立案外並候咨行兩江總督江蘇巡撫務將蔣姓兄弟緝獲按律嚴追以杜效尤而紓商困該商會有維持調護之青仰將此案情形隨時禀報本部是爲切要繳 
[私販宜懲]  
　　奸商販米出口任情漁利爲患民生前經大憲出示嚴禁無如若輩巧于嘗試仍不免陽奉陰違近日天津米客賈某由蕪湖販運籼米數千石來滬倩法界永安街開平昌報關行主鄧某更換派司隨將常熟白米一千三百句裝廣平輪船出口經江海關舊驗西人察知照章扣留拍賣聞此後運米來滬意圖出口者爲數尚多果能逐起嚴查悉數充公庶足奪若輩之魄乎 
[潔清道途]  
　　本邑城廂内外清道局員陳召亭明府到差之後卽查取章程出示曉諭諸色人等凡欲傾倒垃圾須在十點鐘以前以便派令夫役掃除如逾此時查出究罰 
[約束流丐]  
　　本邑南市各叚街道每遇深夜之後行人隻身經過輒被惡丐攫去所持衣物事爲保甲總巡朱森庭明府訪悉特飭各分局員傳諭丐頭從嚴約束 
[南市火警續聞]  
　　本邑南市十六鋪迤南裏馬路肇嘉浜橋　合泰酒店被火情形略志昨報兹悉是晚之火因在樓上煮膳灼及積薪所致除合泰房屋悉付一炬外延及比鄰稻香村茶食店後鄰恊順昌烟館樓面其餘均免池魚之殃亦云幸矣 
[偉論宜聆]  
　　美國進士李佳白先生定於本月二十六日之晚八點鐘時在六馬路格致書院宣講外人旅居中國緣何不歸中國官長轄治之由逐層辯論洞見癥結頗能發人忠憤之心凡我同人盍共聽之 
[六秩筵資移助紅十字會善舉]  
　　啓者本會昨承蘇州陳芝山善士來條並洋一百元云本月爲鄙人六十初度蒙諸親友惠　隆儀理應設筵欵待藉答盛　念中國紅十字會創辦伊始爰將筵資洋一百元移助善舉爲諸親友祝福等語略稱觴讌客之文爲救災紓難之舉仁風翔洽正華堂花甲初週德曜綿長願大衆林壬並集引詹萊彩曷罄芬鋪請登報章用誌盛誼上海萬國紅十字會同人謹啓　　　　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蠡城語小]  
　　紹興訪事人云此間綠營制兵分駐城鎮各處類皆缺額甚多且不勤加訓練如值軍政大黄輙臨時雇人彌補隨衆進退紀律全無平日則專慣聚賭窩娼打降訛詐邇經提憲呂道生軍門訪悉商諸撫憲聶仲芳中丞扎行各屬嚴行整頓紹協萬雅伯副戎奉到飭知卽將所部兵士花名造册詳報聽候量予沙汰酌留幾成隊責令學習洋操惟餉項無多殊不足以自瞻大約尚須另立新章也○嵊縣蠶繭現曰開秤各蠶户因今歲桑葉甚貴均求善價而沽詎料頂高之繭每斤僅值洋銀四角五分育蠶之家大失所望甚有悲泣輕生者○上虞縣儲仰璋大令奉蕃憲翁筱山方伯撤回另委候補縣何大令金魁來越接署業於月之初八日履新矣○越郡每届絲茶二汛銀拆甚昻兹因俄日搆兵而情衰敗殷實商户積銀其多拆息反因之日貶是亦出於意外者也○越郡各寺院類皆規模宏敞田産甚豐近日士紳紛紛禀請改爲學堂住持僧危懼異常有欲改從西教者有議以田産二成抽助學費者雖有紳富護法仍恐難於久持也 
[上海縣署瑣案]  
　　前日錢順泰偕其子治慶投案控稱無端被親家王子山毆傷等情至晚縣主汪瑤庭大令升堂訊詰錢供小的係寗波人兒子治慶在滬上電報局謀生娶王姓女爲妻於光緒二十三年成親未幾媳婦卽回母家時越四載兒子親往領回嗣後時來時往至本年三月十三日伊姨母來言媳母患病囑媳婦回家侍奉待至前日不歸小的前往查問親家言女兒並未回來反向小的索人口角之餘毆傷頭額治慶供亦相同大令諭候飭差查明再核○陸李氏控其翁陵慶和凌虐圖賣等情大令研訊之下陸李氏供光緒二十六年小婦人嫁與陸慶和之子陸阿四爲妻嗣後翁竟不容小婦人安居時常滋閙由丈夫挈來滬賃居唐家弄前年九月丈夫忽出外不歸小婦人遂於去年三月遷至南門十一月初八日與翁想遇於途强逼回家肆行凌虐今又欲覓主出賣是以投案求斷前年三月陸李氏作事疲懶略予訓斥卽唆使其夫遷至滬上去年十一月初八日在滬尋獲勸令回家未久復逃出今日遇見扭乞究懲兒子不知現在何處大令飭陸李氏隨翁歸家不得出外○韓陳氏控其翁韓桂和串同地保韓咸明逼醮等情大令訊究之下氏供小婦人年三十有九丈夫故已十一年生有二子長年十歲聘某姓女爲童養媳近來翁忽時將小婦人凌虐逼令再醮小婦人不能安居是以投案喊控韓桂和供寡媳韓陳氏於今春三月初回母家勾留十餘日始歸來近日不知何故時常滋閙據云次子亦須聘一童養媳小的答以刻下無錢祇得從緩詎媳竟因此誣稱逼醮大令飭氏當堂向翁叩頭服禮而退 
[上海保甲巡防局紀事]  
　　前晩南市二十三七鋪巡防局員李伯屏二尹督率勇役密往各叚巡否並諭令各處栅夫每晚二鼓時一律下鑰不准私開如違重究○前日南市二十三七鋪巡防局員李二尹接奉保甲總巡朱森庭明府移文令查明境内有無梟匪滋擾等因當卽傳知地甲捕役四處偵查 
[英美等國租界公廨晚堂瑣案]  
　　裘長生控談文林與其妻丁氏通姦等情前經襄讞委員王松丞刺史略訊口供暫行管押前晚讞員黄耀宿司馬升堂研訊裘投案訴稱小的係揚州府屬某邑人僑居虹口楊家灣左近向在某輪船執業前日船中執事人命赴某處提貨小的順道回家更換衣服驀見妻子丁氏與談同牀而臥不禁怒從心起將氏痛毆隨喚到巡街捕連談解入捕房及檢查物件則歴年所置衣飾均已不翼而飛爲此抄單叩求追究丁氏泣稱小婦人年三十有一嫁已十年生育四子夭亡其三安有與談姦宿之理當晚丈夫不知在何處飲酒過醉聽人唆使甫入門卽將小婦人扭毆時談方綣伏桌上有同居之蔣裕慶周榮壽目見叩請傳案質訊談供小的自去年七月起與裘同居裘前向小的借去洋銀八元向索圖吞反以奸情誣控司馬著將丁氏與談分别押候傳蔣周訊核○盧樹春控其子求貴不務正業任意違忤等情前晚司馬升堂研訊樹春供小的生有二子長已逃逸無蹤次卽求貴年二十有六上年娶某氏女爲室甫彌月卽携婦至岳家寄居嗣經親反勸其每月貼小的洋銀四元求貴不允並欲將小的扭毆小的年將花甲日事磨剪刀所得蠅頭不能自瞻司馬問求貴所操何業供稱小的卽習父業詰其完烟甫逾一月何得携妻另住答被小的實被後母驅逐當時小的不忍遠離膝下後母欲喚巡捕偪迫始懼而出門司馬問樹春曰爾後妻何時所娶答稱進門時求貴祇七歲司馬謂求貴曰爾後母來時爾尚幼穉當知撫育深恩何得任情違忤諺云天下無不是之父母爾豈不知首隨判責三百板發改過局收押半年○管少南控陳亨剛恃强釘門等情司馬研訊之下管供上年七月起小的向陳租得棋盤街第七十八號房屋開設致祥小錢莊每月房租洋銀三十五元近因訟事牽累覊押署中陳卽乘間將門封釘意圖另賃與人弋獲厚利及小的向之理論陳妄登某報告白謂由捕頭囑令釘門鮑總捕頭見之曾將陳及小的傳去質對尚須究其誣登告白之咎小的所欠房租只及一月且存伊處洋銀五十元如卽扣算所餘尚多屋内生財亦值洋銀七八百元之譜陳供此處房屋每月應收租值四十五元已欠三月有餘以故將門封閉司馬著交人保出聽候覆訊核奪 
[英美等國租界公堂瑣案]  
　　前者妓女祝彩寶投奔公廨籲求超豁讞員黄耀宿司馬令傳其母來案具領旣而有龜子王薇者投案供稱彩寶之父病故時因無棺殮貲陸續向小的借去洋銀一百五十元爲日未久卽生歹心明係有人唆使廨差高祥夥役寶生同禀稱祝妓來案鳴寃時有王金榮及混名小花瓶者在門前探望司馬諭俟提到二人詰訊昨日包探竇如海解胡王氏卽小花瓶至案襄讞委員王松丞刺史詰以何來此種綽號供當曰父親曾開玉器店碾製玉花瓶故故有此號詰其王金榮現匿何處供稱不知刺史飭押候提王訊明核奉○包探張天林解送徐桂祥至案刺史研訊之下徐來法訴稱桂祥曾欠小的工料銀三百五十七兩有零屢索不付求恩訊斷刺史飭押候俟晚堂訊核○老閘橋北匯四捕房第一百二十六號華捕巡行至錫金公所旁顧金氏家見揚州人魏汝楫以朝珠及翡翠簪等十餘盒託胡炳生求售因一併帶入捕房昨晨捕頭令句探顧阿六送案刺史會同美總領事署繙譯官白保羅君檢點各物計朝珠上翡翠佛頭記念三盒翡翠旂方簪二枝翡翠如意簪二枝翡翠鼻烟壺一枚悲翠挖耳簪六枝翡翠扣帶一圍翡翠灣簪一枝共十六匣詰以此物從何而來魏供小的於三月二十二日由揚州來此僑寓寄母顧金氏家父親魏文華號蘭生前年在揚州開設玉器鋪現已閉歇故携各物來此托胡求售刺史詰以家在揚州何處答稱父親向在轅門橋多子街開設漢章齋玉器鋪家住埂子街達士巷刺史著將顧魏胡分别交差看管俟函致揚州傳文華來案候訊○二百零八號印捕解馬夫馮阿坤至案禀稱此人以病馬駕車求卽訊罰刺史飭將馬送入放生局留養罰馮洋銀十元○劉仁法在德總會服役向與同業王仁生有嫌前日遇諸法租界東新橋王卽糾同黨羽與之爲難劉因寡不敵衆致被兇毆事後投訴法界捕房法捕頭派令包探將王拘獲送至英界捕房昨日解案請懲劉投案伸訴前由總會洋人某甲投案聲稱王不應在租界行兇顯違定章務求重辦刺史判責二百板枷示一禮拜○　百八十八號華捕在山東路拿獲誘人賭博之趙阿福連賭具解案刺史判責二百板荷校十天賭具銷毁 
 
 

Page 10

 
 
[法租界捕房瑣案]  
　　某洋人家所雇細崽江金渭前因行竊同事某甲之棉衣一件控經讞員陳楚生大令訊明交人保出迄今日久無人來保昨日提案研訊江供小的于本租界中實無相識之人求恩寛免大令著卽開釋○車夫張寶昌前將所租東洋車私行售去控經大令訊供押追昨日提案復訊張供此車停在路旁實被歹人竊去並非小的所賣大令著押候嚴比○張譚氏以其子阿二在土松林所開鞋作習　被作夥許銀和誘出不知所之控經大令提許訊責堅不吐實因著氏邀見証人到案備質昨日氏投案譤稱小婦人尋至浦東奉賢縣境南橋鎮　升和　店店主言及前年許領阿二前來嗣仍由許領去求向許嚴比大令著候復訊核辦○偷兒王阿三行竊某姓家衣服烟槍等物報捕查獲解奉大令訊明著重責三百板○偷兒宋富全行竊新拓租界中某姓家衣服經句探查獲解奉大令訊明著重責二百板 
[美租界捕房紀事]  
　　昨日有漆工宋海松在篷路菜市中高支木架髹漆房屋偶不留心從高堕下傷及頭顱胸際由四百二十二號巡捕送入捕房捕頭令轉送同仁醫院醫治○昨日東洋車夫錢文標拽車至南潯路突有某西人以酒瓶從樓窓擲下適中腿際皮破血流冋論不理因卽投訴捕房捕頭令自投該管領事署禀控○昨日亭午時甬人施寶生手持衣服一包在百老匯路狂奔被六百九十三號巡捕拘入捕房捕頭詰間之餘施解在恒生輪船上爲水手開船在卽是以急行捕頭察係情眞卽行釋出○昨日馬夫孫慶堂駕車至黄浦路兠攬坐客適爲三百二十六號巡捕所見拘入捕房捕頭令押候解送公堂禀請讞員黄耀宿司馬訊究○昨日甬人蔡根滎吳桂章同乘脚踏車並無工部局捐照被六百零二號巡捕捕房捕頭令各罰洋銀一八以儆 
[邗江官報]  
　　四月初一日程分轉謙辭赴泰興　銷差分發大使郭鹺尹集琪湖北人禀到王鹺尹壽　李鹺尹世傑吳鹺尹增順均甄别許轉念　辭赴高溧句差初二日徐分轉衝辭赴奏　總巡差調署金沙塲邊鹺尹承榮到揚初三日泰興營守備張守戎鳳梧　揚公幹初四日朱鹺尹占春禀知赴省陳分轉方　辭　都初五日運憲公座掣　汪鹺尹聲濟委南掣查空唐鹺尹啓泰辭回寶坊寺卡趙鹺尹毓勳辭赴如臯南閘差譚鹺尹道淵委南京餉差初六日周觀察學海抵揚項鹺尹　溎委　局　照差方鹺尹期由中富局來揚初七日張鹺尉元淦辭赴通泰查水勢譚鹺尹解南京餉起程陳觀察際唐公幹過揚初八日賀鹺尹鼎清辭赴黄橋卡十二日　鹺尹庭　辭解京餉起程辦理淮北四岸陳觀察桂森公幹過揚代理府學楊廣文崇本禀知任事十三日方鮮尹期辭回中富局張　尉鴻緒銷北鹽差方分轉在瀛委本暑差　十四日　别駕筱光委本暑發審差係　尹務本銷北鹽甘分轉樹勳辭回高寶差十五日項鹺尹毓溎到總局發照差田鹺尹振圻委大伊山卡徐鹺尹家駿起程回淮刑部員外　吳副郎鍾嶽到楊十六日張鹺尹元淦到通泰水勢差方鹺尹效忠辭運北鹽十七日朱鹺尹占春由省囘呂鹺尹　瑞委泰霸監籌羅鹺愼尹脩由十二圩來黄大令國　　辭回省 
[皖省官]  
　　四月十三日桐城縣陳正源署桐城縣敎諭黄輿綬　到本任准補宿州吏目何學銘由宣城保甲囘卽用知縣馬育麟候補知縣萬雲松朱膺爵均奉府委閱卷謝欽由江西探礦價囘縣丞周繆知奉委辦續備軍文案兼營務處程廷琛赴皖南　　回吏目李登洲辭委解秋審發囘人犯赴廣德知府李輔　面試廬江縣典史薛燦辭十四十五日花　同知銜指分安徽試用知縣楊雨霖由京引見囘委辦中梅河釐卡知縣平成到　游緝私江蘇候補府經王元鵬知到差候補知州婁國華知奉委辦磁土公司知縣蕭翰臣由江蘇探礦價囘縣丞陶忠沆辭赴阜陽閱卷典史餘廣度謝酌委一次十六日簽分安徽試用通判章文光到桐城縣陳正源辭署太湖　沙司稽鴻到卽用知縣陳　三辭赴鳳台閱卷縣丞唐恩齊到皖南措資囘典史毛宗儀從九陶邦榖均知赴皖北措資十七日淮北　銷江蘇候補道王鈺孫到直隸州白曾焯知奉臬台改委警竊局發審知縣劉啓文知奉臬台委警察局文案按司獄聶祖武解秋審人犯赴貴池囘吏目邱虎臣起服來省典史徐廣度知赴皖北措資 
 
 
 

Page 11

 
 
   
 
 

Page 12

 
 
災大田無穫吉林又素鮮蓋藏乃預行挪借公欵並就地籌捐於豐收地方購糧備振次年沿江一帶饑民賴以全活者數十萬衆吉林現錢奇絀市面所出錢帖悉屬空紙謂之撥兌鄉民持帖奔走终日不獲一錢購物用帖餘錢則記帳浮存實作俑於無本之奸商而積久沿爲風俗雖富商大賈亦藏錢出帖以牟利店鋪一經荒閉無從追賠官民受累已久長順下車伊始查知其弊又不敢驟然禁絶乃出示子限半年概行收廢一面添鑪鼓鑄並由滬購辦制錢發商行使當時巨紳富户恫喝阻撓不爲所勤卒便百年積弊一旦祛除民間稱快吉林旗務廢弛皆由於協左防校俸銀不足養瞻甲兵僅支半餉救死不暇安能責以操演長順奏撥隨缺地十數萬晌而各旗困累爲之一紓吉林釐捐歴來留支俸餉按每鋪之賣價徵收歲入不過市錢十數萬千蓋向章粗笨瑣屑之物銀捐貴重細軟者無捐長順以爲按價抽釐則過重舍貴徵賤則過偏適奉諭旨整頓於是奏請無論貴賤貨物統按置本抽收凡小本經營者悉從寛免其時奸商相約阻抗長春一城甚以罷市挾制懲之以法而議始息自光緒十八年整頓後釐較昔年輕而歲增收較逐年有加無損於商號有裨於國計至今商賈感悟皆謂愛我以德而非朘我以生吉林自同治初年馬賊肆擾後伏莽未靖蓋深山密林皆逋逃藪也長順以練軍多係馬隊不宜於山林奏請半改步隊又抽調邊軍分布腹地於操練之餘兼司捕務盜氛爲之頓熄嘗言事治不飭則民困不蘇良民之失業者亦必去而爲匪於是黜貪劣任賢能官方爲之一肅其餘如清保甲籌積榖振恤貧民籌畫邊備徵諸卷宗歴歴可稽蒞任六年地方太治二十二年因病奏請准開缺回旗就醫嗣因病痊銷假奉旨仍挑乾清門管理神機營事務二十五年奉命前往吉林稽查練兵事宜旋補授吉林將軍到任　旗民額抃如嬰兒之得慈母自庚子亂後而餉源斷絶不得已就地籌捐下令未終輸將恐後今曰於七釐四釐以外所謂九釐捐　皆商人自立名目以爲報効另添鹽捐車捐等項事近搜括而衆無怨言當地方凋敝之餘歲增入欵數十萬金非平日德惠所感曷克臻此該將軍兩任吉林内政外交之事實也至其持躬不苟以誠待人終其身如一日任偏裨時與士卒共甘苦人所同而處處護民則所獨勝仗所獲財物雖戎馬　　必設　　諸民間再以所餘分賞部卒絶不自私故治軍數十年兵畏其威民戴其德卽鎭守吉林先後共四十年節儉一如寒素絶苞苴杜請許廉明之稱遍於遐邇雖外人之勢力亦不敢干以私祗以近來時事棘手憂憤之餘　夜興歎病而不起實時勢有以致之當此大局未定正賴該故將軍補救維持不圖天不假年中外之人同爲歎惜奴才富順述其生平梗概如此而歴艱險處敎疑情形有非筆墨所盡達者悉從簡略謹就見聞所及據實具陳相應請旨宣付史館以備採擇現據吉林闔省紳士峻昌等公懇奏　於吉林省城捐建專祠藉伸報享等情奴才　已另片陳明但該故將軍立功省分尚多可否一併建祠以彰忠藎之處出自　厚鴻施所有查明前將軍戰功政績緣由理合恭摺具陳伏乞皇太后皇上聖鑒訓　謹奏奉硃批著照所請該衙門知道片併發欽此 
河南巡撫陳奏爲欽奉寄諭飭將所屬優缺優差酌提歸公欵項當經欽遵勉籌辦法摺初五日 
　夔龍片再臣上年欽奉寄諭飭將所屬優缺優差酌提歸公欵項當經欽遵勉籌辦法恭摺具奏在案竊維練兵處經營倡始力爲其難需餉之殷刻不容緩當此度支奇絀宵旰焦勞凡屬臣工無不在高厚生成之内允宜各竭棉薄佐濟時艱除本省缺分較懮各州縣巳每年派提平餘銀五萬兩上現由臣率同藩臬兩司曁各道府等公同報効銀五萬兩藉助經費稍盡微　已飭藩司發交商號領解定限四月中旬匯至户部衙門兌收轉交練兵處應用除分咨查照外理合附片具陳伏乞聖鑒謹奏奉硃批户部知道欽此 
河南巡撫陳奏懇恩准將原任津海關道劉汝冀命婦劉胡氏二品封典王敬照在原籍自行建坊賞給扁額片陳夔龍片再據河南布政使端良會同高等學堂詳稱陳州府創建該府中學堂並附淮甯縣小學堂購地興工以及常年開支各項經費需欵浩繁籌措極難雖將舊有書院現欵酌量歸併下餘不敷仍鉅當經知府劉更壽剴切勸辦府屬各官紳商量力捐助該府並遵其故本生父一品封興原任直隸津海關道劉汝冀本生母一品封典劉胡氏遺命湊集節年廉俸所遺銀三千兩捐作學堂經費各官紳商捐銀不及一千兩者不計外署大康縣知縣王恩紱遵其親父二品封典王敬照之命捐銀一千兩得以鳩工庀材克集厥事計修建學舍九十餘間常年出入各欵均已有著擬請奬勵等情臣等維興學實切要之圖而籌欵有　据之勢該劉守更壽獨能遵其故父母遺命首先捐銀三千兩以爲各屬之倡洵屬好義急公克承先志應與王令恩紱之父一併照例請奬查定例士民捐助地方善舉銀至一千兩以上者均請旨建坊給予樂善好施字樣相應籲懇天恩俯准將原任津海關道劉汝冀命婦劉胡氏二品封典王敬照在於原籍自行建坊賞給樂善好施字樣以示鼓勵而資觀感出自鴻施除咨部外謹會同河南學政臣王　附片具奏伏乞聖鑒訓示謹奏奉硃批著照所請禮部知道欽此 
河南巡撫陳奏爲審明挾嫌謀殺胞叔未成誤殺胞嬸及大功弟妹四名重犯按律定擬摺初五日 
河南巡撫兼管河工事務臣陳夔龍跪奏爲審明挾嫌謀殺胞叔未成誤殺胞嬸及大功弟妹四名重犯按律定擬恭摺仰祈　鑒事竊臨漳縣知縣周秉彝詳報縣民王聚仔挾嫌謀殺胞叔未成誤殺胞嬸王張氏及大功弟王喜仔堂妹王雪蘭王寶蘭四命一案因案情重大批飭該縣押解犯卷至省發委開封府審　兹據開封府知府石庚督同局員候補　判陳毓藻等審明擬議由按察使覺羅鍾培覆審解　前來臣親提研鞫緣王聚仔籍隸臨漳縣與胞叔王金合分炊各度已死王張氏係王聚仔期服胸嬸土喜仔王雪關王寶蘭係王聚仔大功弟妹光緒二十八年正月及二十九年二月間王金合因與王聚仔之父王金榜爭用公置車輛口角王聚仔出頭相帮王金合先後將王聚仔揑控初由族親調處不遵繼經該縣傳訊斷結王聚仔因此懷恨至七月間王聚仔在王金合園内打棗被王張氏瞥見不依扭毆王聚仔將王張氏推跌倒地並未成傷王金合查知聲言又欲控究經人調處未允王聚仔慮及到官受責又思屢被其叔欺壓愈加忿恨起意謀害洩忿因前在不識姓名攤上買得信石一包預備種地毒蟲未成卽可乘便 
 
