# 1909 - 98 - 4913000

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　閏二月二十四日召見軍機章宗祥 
[交旨]  
　　十八日軍機大臣欽奉 
　　諭旨農工商部奏釐訂籌備事宜分年列表呈覽一摺着憲政編查館知道欽此又欽奉 
　　諭旨郵傳部奏　將應辦要政分别按年籌備開單呈覽一摺憲政編查館知道又片奏洛潼西潼等路籌擬辦法等語著依議欽此又欽奉 
　　諭旨李殿林奏查勘度支部内倉並唐古忒學等項工程估計錢糧數目一摺又片奏内倉第十一厫亦應修葺估計工料數目等語均著依議欽此 
　　十九日軍機大臣欽奉 
　　諭旨員勒載洵等奏恭修崇陵工程遵吉開工一摺又片奏金龍峪吉地金星實蓋誌椿交西陵承辦事務衙門敬謹取存等語均敬悉欽此 
　　二十日軍機大臣欽奉 
　　諭旨署理外務部會辦大學士世續著賞給一等第三寳星欽此又欽奉 
　　諭旨李經羲奏滇省財政極困新舊軍需無出懇請飭部合籌的欵一摺雲南防務重要新軍經費爲不可緩之需著度支部陸軍部合力妥籌迅予照數分撥的款以資接濟而固邊疆欽此 
代論 
[南洋勸業會經營之大槪（續）（陳琪）]  
　　（上海勸業恊贊會席上之演説） 
　　中國無勸業會之害。與外國有勸業會之利。琪旣言之矣。若夫南洋勸業會之計畫。及其性質更有可述者。庶政爲圖强之本。理財爲庶政之本。賽會爲理財之本。不植其本。則爬羅剔抉。無與大原。將來庶政。必有歇寂之一日。以預備立憲之中國。百廢待舉。而每歲收入三萬萬。非施生計上根 
 
 
 

Page 4

 
 
本之救治。何以圖存。此性質之屬於政治者一。觀世界賽會之决算其。大多數無不獲利。而損失僅居少。數賽會於中國爲創舉。環球遊旅。雲集輻輳。滬寗鐵路寗省鐵路。直達會場之内部。交通便利。市面繁興則其餘利似覺有盈無絀。至於官商合股可以通感情。袪隔閡猶在其次。此性質之屬於管業者二。去夏　帥發起斯會首得上海紳商之贊同今年奏准後遂設勸業會事務所於南京。董事會於上海。而以琪之薄學淺識。乃爲匋帥與滬上紳商界諸先生長者所縶維。使執鞭挾策爲國人先驅。琪寗不量其所荷之重。怵於心而餒於氣。顧猶曉曉焉。傾其垂竭之詞。若有恃而無。恐者以逆揣恊贊會會員諸君。子惠然。肯來之盛心。豈不曰南洋勸業會者中國之勸業會。而非南洋之勸業會。更非南洋大臣與董事會少數董事之勸業會。其利益爲吾之父老子弟姻婭儔類所均被。不啻爲吾曹個已之身所均被。故吾曹之對於勸業會而負同一之責任也。不當曰對於中國而負責任。亦不當曰對於南洋而負責任。更不當曰對於南洋大臣與少數董事而負責任。直當謂之曰對於吾之父老子弟姻婭儔類乃至個已之身而負責任已耳。琪以是知諸君子之於南洋勸業會也。必將悉其孔武之力。以爲諸君子之父老子弟姻婭儔類盡。且將轉引諸君子之父老子弟姻婭儔類。以爲南洋勸業會盡。於是斯會不期舉而自舉。而不才如琪。亦得附諸君子與諸君子之父老子弟姻婭儔類之驥尾。而觀其成焉。豈非大局之幸哉。 
　　今琪更有所貢於諸君子者。恊贊會之性質與其事務是已。各國凡舉行勸業會皆别有勸業會之恊賛會。勸業會。爲執行機。關恊贊曾爲輔助機關。勸業會之地點有定而單一。恊贊會之地點。無定而衆多。勸業會以有限之職員及董事組織之。恊贊會以無限之會員組織之攷之。各國成例其事務之主要者五。籌備出品一也。招致商人添設游戲館院二也。招待外賓。三也。爲觀覽人謀利便。四也。點綴會塲。益求生色五也。五者具備。則南洋。勸業會之根本固。毛羽豐。揚子江岸行。將砉然闢一新世界。由是而進於内國勸業博覽會。而進於萬國博覽會。發神州天府數千年之扃鐍以震熠高怶隆鼻者之耳目。使中國屹立於二十世紀生計競爭之旋渦中。於農爲農國。於工爲工國於商爲商國他日中國勸業會發達史出現於世界。與各國記載相掩映。惟恊贊會會員諸君子之賜。 
專電 
[電一（北京）]  
　　東督徐吉撫陳奏吉省財政因難每歳不敷三百七十餘萬今年所入亦慬得此數設不籌欵接濟前功盡棄即治臣等以溺職之罪大局已誤餘如整頓邊防振興實業等事約需八九百萬毫無著落請照南北洋例飭各省恊濟奉硃批著度支部詳愼議覆 
[電二（北京）]  
　　攝政王諭詢樞臣博學鴻詞應於何時召試張中堂對各省奏保者現尚寥寥擬再咨催 
[電三（北京）]  
　　直隷正監理官劉世珩定下月初請訓出京 
[電四（北京）]  
　　贛撫馮汝騤被某言官奏叅多欵措詞頗厲 
緊要新聞 
[憲政館奏訂貴胄法政學堂章程北京]  
　　憲政編查館奏稱光緒三十三年八月初一日升任内閣學士宗室寳熙奏請設立貴胄法政學堂一摺奏旨憲政編查舘知道臣等伏查虞廷教胄用睦九族之親唐館崇文並重四門之學自來宗潢世胄爲國翹材莫不諳習典章儲爲大用故周官師氏掌國中失之事以教國子弟註謂中中禮者失失禮者教之使識舊事可爲胄學獨重政事之證我朝宗學官學之制教養宗室八旗至爲周備而歷時旣久積弊滋深近改設宗室覺羅八旗高等以下各學堂並另設陸軍貴胄學堂已謀普徧教育之方尚少專治國聞之地况自預備立憲以來歷經欽奉諭旨頒布各省諮議局章程並開辦資政院以爲上下議院之基礎夫上議院或稱貴族院日本皇族至二十歲公侯至二十五歲例爲貴族院議員任期終身我國貴族一階本居少數凡宗室蒙古王公滿漢世爵將來皆可膺上議院議員之選若上議院議員懵於學識與下議院人才相去過遠則非齟齬失當必且附利取容是雖酌採兩院之制而有偏重一院之弊政本所關殊非淺　原奏所稱擬仿日本學習院之意而變通其制應請准如所奏設立貴胄法政學堂一所凡宗室蒙古王公滿漢世爵及其子弟曾習漢文者皆令人學閑散宗室覺羅及滿漢二品以上大員子弟亦准考取肄業分爲正簡兩科正科以四年畢業簡易科以二年畢業皆先習普通而後專授法政其有業經從仕貴胄及滿漢四品以上官員另設聽講科一班以一年半畢業專授法政大義惟立學以廣陶成而行法必嚴懲勸宗室王公子弟爲滿漢世臣之表率如有及歲未能入學及半途退學等情若不稍加儆戒必致競習宴安查從前兩翼宗學考課本有分等教戒撤退章程考試應封宗室又有分等罰俸停封之例自列二等者罰俸一年至不列等者停封五次寛嚴互用實於篤厚宗親之内寓激勵才俊之心臣等謹援成例明列條文共爲貴胄法政學堂章程九章三十九條並豫算經費數目 
 
 

Page 5

 
 
開列上陳繕具清單恭呈御覽如蒙俞允擬請特派通達時務夙有學望之王公一員二三品大臣一員分任該學堂總　監督之職以昭鄭重嗣後如有增訂學課變通章程之處應由總理會商學部後奏明辦理抑臣等尤有進者時勢所趨新學日出當此憲政創行之始雖其理爲中學所固有而其法實前古所未聞苟於學説少一研求即於推行多一疑阻近年中外臣工屢經條奏請敕派親貴出洋游學在西學固貴明通而中學尤爲根抵甘和白采本末相資誠於法政學堂畢業之後再加游歷則由門徑以窺堂奥自然深造有得而大用可期異日蔚起人才將益收親賢夾輔之功弼成景祚無疆之治磐石苞桑實基於此十八日奉上諭已錄 
[擬辦貴胄法政學堂章程]  
　　第一章總綱 
　　第一條本學堂以造就貴胄法政通才爲宗旨分設正簡兩科 
　　第二條正科四年畢業前一年習普通學後三年習法正專科簡易科二年畢業前半年習普通學校後一年半習法政要義 
　　第三條本學堂附設聽講員一班爲年逾三十歲業經從仕貴胄各員及滿漢四品以上官員補習法政之地祇須講授大義以一年半爲畢業期限 
　　第二章課程 
　　第四條正科所授普通各學科及每星期授業時刻列表如左（學科）每星期鐘點倫理學三國文六經學（講授周禮大義左傳要略）六中外歷史四中外地理四算學三理化二法學理論二體操二合計三十二 
　　第五條正科所授法政專科各學科及每星期授業時刻列表如左（第一學年）學科每星期鐘點倫理學一國文四國朝掌故四本國刑律三憲法三國家學二論理學二政治學三政治史三行政法二理財學三體操二合計三十二（第二學年）學科每星期鐘點國文二國朝掌故四本國刑律二比較憲法三國際公法三國際私法三民法四刑法四商法二財政學三體操二合計二十二（第三學年）學科每星期鐘點國文二國際公法二國際私法二外交史四民法三刑法三商法三財政學二民事訴訟法二事訴訟法二裁判所搆成法二統計學二體操三合計三十二 
　　第六條簡易科所授普通各學科及每星期授業時刻列表如左學科每星期鐘點倫理學三國文六經學（講授周禮大義左傳要略）六中外歷史四中外地理四算學四理化三體操二合計三十二 
　　第七條簡易科所授法政各學科分三學期計算其每星期授業時刻列表如左（第一學期）學科每星期鐘點倫理學二國文二國朝掌故四本國刑律四憲法三法制大意四論理學二政治學三行政法三理財學三體操二合計三十二（第二學期學科每星期鐘點國文二國朝掌故四憲法三國際公法二國際私法二民法三刑法三商法二財政學三政治史三外交史三體操二合計三十二（第三學期）學科每星期鐘點國文二國朝掌故四國際公法三國際私法二民法五刑法三商法二政學二民事訴訟法二刑事訴訟法二統計學三體操二合計三十二（未完） 
[浙蘇閩三省鐵路請展免税年限杭州]  
　　浙撫增會同蘇撫聞督奏稱竊案據浙江鐵路公司呈稱上年農工商部郵傳部奏准各省商辦鐵路所用材料一律暫行免税税務大臣會議奏稿未蒙行知據津海關道所稱江蘇等省鐵路材料奏准予限三年暫准免税前農工商部郵傳部爲江浙福建等省鐵路奏請材料免税之案係光緒三十三年三月十八日奉旨允准現已將及兩年如照奏准之日起瞬即届限杭甬浙贛等幹枝路綫工程浩大即窮日力以趣畚鍤亦非旦夕所能竣購料方殷商情惶迫懇請電商蘇閩各督撫據情具奏優展年限俾紓商力而維路政等語當經奴才據情電商閩蘇督撫臣旋准閩浙督臣松壽咨請會銜奏請籲懇展限以紓商力又准江蘇撫臣陳啟泰咨開蘇省鐵路公司呈稱蘇路購用材料正多工程浩大與浙情事相同懇請展限等情前來相應轉咨會奏施行等因伏查江蘇五省鐵路機器材料擬定免税三年奏奉俞允在案奴才竊以税課爲帑項大宗方今財政困難各省商路如永遠免税自必收項短絀税務處奏請暫免三年原係愼重國帑起見惟現在浙省路工如杭甬浙贛幹枝等綫工繁費鉅非窮年累月無以告厥成功目前購料正殷而三年免税之期轉瞬即届萬一力薄難支轉牛疑阻於鐵路之前途有碍即國家之大體攸關合無仰懇天恩俯念路事重大商力艱難將浙江鐵路公司請展免税期限一節准予寛展江蘇福建兩省鐵路事同一律應請並准展限以恤商艱而維路股奉硃批該衙門議奏 
[各省關攤提崇陵工費數目北京]  
　　度支部致各省督撫電云今日本部具奏部墊崇陵工程銀兩擬由各關攤還計撥粤海關洋税項下提銀十萬兩江海關常洋兩税項下提銀十萬兩蘇州關洋税項下提銀十萬兩鎭江關洋税項下提銀十萬兩杭州關洋税項下提銀十萬兩重慶關洋税項下提銀五萬兩蕪湖關藥釐項下提銀五萬 
 
 

Page 6

 
 
兩金陵關藥釐項下提銀五萬兩江漢關洋税藥釐項下提銀五萬兩膠海關洋税項下提銀二十五萬兩揚州關常税項下提銀五萬兩希轉飭遵照解部先電知餘文詳 
[政務處會議皇室經費北京]  
　　政務處日前會議以現在舉辦清理全國財政外而名省督撫司道州縣内而京師大小衙門悉將各項經費查明咨報度支部而内務府爲皇室供用之署不在度支部財政清查範圍以内應另行辦理惟近年内務府財政與度支部財政多有混淆之處當速劃定界限擬由内務府度支部兩署將國朝所定則例供用皇室經費係出何欵詳細查明以憑核議奏明請旨以爲辦理預算之基礎 
[電商外官制實行期限北京]  
　　政府近已議定外官制實行限期其大要凡各省已裁之湖北巡撫廣東巡撫雲南巡撫永遠不得再行復設各督撫應設之左右參賛如在直隷兩江甘肅四川湖北雲南福建廣東省分均須於二年内一律設置其汴魯陜贛皖湘黔桂各省則於五年内籌設至糧道一缺及無糧運地方統歸度支司兼辦鹽道一缺其非産鹽省份亦全行裁併現已電咨各省商酌辦理矣 
[憲政館注重選舉憑照名册北京]  
　　憲政編查館現因各省籌辦諮議局於選舉一事時迫事繁而尤以名册憑照二者爲最要昨特致電各省請飭各屬將選舉名册一律於六月以前備齊以免迫促至初選舉憑照註册務遵六十二條複選舉憑照註册務遵七十七條切實辦理并將籌議事宜具復核奪以昭審愼 
[唐專使之行蹤]  
　　文匯報載二十四日倫敦電云中國專使唐紹怡現已行抵俄京聖彼德堡 
[京師近事]  
　　政務處憲政館會編爵秩彚考全書現擬會同外務部將出使考察各大臣奏報各國官制統核及各國官制沿革權限爵秩職任恭參會典所載國朝爵秩並將現時各官制參酌彚訂以便進呈藉作新官制之考証或云該兩署前查國務大臣職任即緣是事 
又聞現訂之彚攷與上年政務處編訂官制彚者不同前次所編聞係自國朝定鼎頒定爵秩及歷朝更訂各官制備爲參考新官制之用今編之書係參以各國制度比照編訂凡關憲法之官制彚錄無遺 
　　前紀學部榮尚書猝患痰症茲聞連日延請中西醫士極力調治刻已微能言語惟須靜養數月方可勞心辦事故於十八日又經奏請賞假一月并懇將各缺派員署理 
　　軍機處前有招考廩增附之説乃近聞前往該處報名者已不下千餘人實則准考與否尚在未定之局云 
　　學部堂憲以各省設立存古學堂原爲保存經學國粹起見惟恐持之過當以致沾染迂陋腐敗之習於新學隠相反對殊爲學務前途之障碍現議由部擬定完善章程頒行各省以便遵照 
　　郵傳部尚書李殿林現以京張鐵路總辦詹天佑禀報該路工綫現經敷設已達至懷來縣地方本年七月間可以由京開車抵張家口故於日昨札諭該路詹總辦略云所有該路工程務當恐心修築以期堅固勿得任工人有偷减工料之弊以防夏秋雨水冲坍之患並飭於七月以前將路工一律告竣勿誤期限 
　　籌備海軍大臣因前奉内閣抄交某御史條奏興復海軍請飭各省彊吏節省縻費設法籌捐一摺曾經傳知各行省並促其速行聲覆在案現已逾兩閲月各省聲報擬定辦法者尚屬寥寥當此海軍急於成立之際查報豈容再緩故　親王等昨復發電各省飭將如何節省之法及每年果能節省若干詳細報告以便奏請提撥 
　　農工商部溥尚書咨各省督撫文云各省前設商務礦政等局管轄該省商務農務工礦等事宜惟現已設立勸業道應將所有事宜歸該道管理交代以後一切案卷部中無從查悉誠恐日久生弊故議定凡各省勸業道接管或離任時須將各項事宜彚造成册送部存案其有各省現未設立勸業道者應勿庸議俟添設後飭各該局仍照部定以前辦法報部　　編訂商律一事修律沈大臣昨與農工商部溥尚書會議辦法已决定編輯宗旨凡四端曰提倡曰維持曰保護曰防閑已飭各司員本此宗旨起草矣 
 
 
 

Page 7

 
 
魯意師摩洋行　始創自同治十三年即　英一千八百七十四年 
准於念五日十點鐘在本行拍賣外國一應女衣服帽鞋領巾衫褲一切軟貨不計禮拜日禮拜一並禮拜三觀看此佈魯意師摩洋行啓 
[吉生船水漬貨　禮拜四拍賣　壳件洋行]  
准於本月念五日下午二點鐘在浦東怡和碼頭東棧内拍賣水漬蔴袋蔴布及什物不計届期一點半鐘往美最時碼頭同趁小輪至該棧面拍此佈 
[禮拜四下午拍賣]  
魯意師摩洋行　始創自同治十三年即　英一千八百七十四年 
於念五日二點半鐘在圓明園路一號本棧拍賣公信十三磅十四磅十五磅彩狗花蝴蝶市布泰培雙錢市布茂生花旗大　牛粗布飛馬斜紋十磅彩鷄市布不限價羣宴元羽綢黃金台色素羽綢茂生三星圖蟾宮月桂花羽綢人打虎素羽綢泰西寗綢花童元羽綢救主圖金銀花羽綢色門帘布卍字羽綢地亞士船牌元泰西緞月華圖花羽綢沈香亭美人元羽綢五美圖花泰西緞美最時洋縐紗增裕萬年靑色素羽綢元靑素寗綢雙鳳花羽綢豐泰花羽綢花泰西緞水漬十支彩洋房劉海四童人印度棉紗茂生粗布等貨此佈　　魯意師摩洋行啓 
[印度花衣]  
禮拜四拍賣　壳件洋行 
准於本月念五日下午二點鐘在浦東怡和碼頭東棧内拍賣印度花衣三百餘包届期一點半鐘務請駕臨美最時碼頭趁小輪前往面拍可也此佈 
[禮拜四拍賣　摩利遜洋行]  
准於念五日上午十點鐘在本行拍賣大小蕩磁花面盆洋錢夾象皮燭檯黑白骨鈕扣大小各色線襪外國銅鎖紅花糖盅水占戒子絨鞋絨拖鞋酒釧機器人坐檯石鐘洋燭燈洋毯眼鏡皮鞋法蘭板地毡鋼絲東洋車東洋竹椅以及風廚冰箱上等木器一應俱全另星什物不計此佈摩利遜洋行啓 
[元芳洋行]  
　　每禮拜四不限價拍賣疋頭 
本行創設在上海已四十餘年專運英國名廠各種疋頭來華按期於每禮拜四上午十點鐘在本行不限價拍賣後列着名本牌各貨歷來悉遵舊章永無更改接期刻有貨目簿諸貨皆列明簿内遠近貴客欲拍買並須看小様者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽紬各磅洋紅標市布原布洋標細布細斜紋白竹布漂標漂布等 
　　上海英商元芳洋行謹白 
[禮拜四拍賣　回祿貨　　瑞和洋行] 　 
准于念五日十點鐘在本行拍賣由非輪路壹號弍號即德發飯店内搬來去年被　稍漬鐵床大廚鏡檯五斗廚面湯檯火爐鏡山扒檯酒架大菜檯椅子畫鏡刀叉磁器料器黑籐椅電氣風扇洋酒地吃食等不計又於午時拍賣大號彈子檯一只象皮東洋車二部黑棗十餘箱各客欲拍光至本行取信至非輪路一號二號看明再至本行面拍可也此佈 
[瑞和洋行]  
禮拜四拍賣怡和絲頭廠 
准於三月初三日下午二點半鐘在楊樹浦第六十二號即怡和吐絲頭廠内拍賣大小機器紗車線車引擎爐子水管等盡是車上應用之物各式全備花名甚多不及細載以上均歸一莊拍賣倘無受主立時分莊再拍各客欲知詳細者請至本行面詢至該處面拍可也此佈 
[禮拜五拍賣　回祿貨　瑞和洋行]  
准於念六日上午十點半鐘在打狗橋堍　豐烟紙店内拍賣雪茄烟香烟洋燭洋皂火柴等不計此佈 
[壳件洋行　禮拜五拍賣　稍漬疋頭]  
准於念六日下午二點半鐘在本行拍賣祥泰六磅八盜御馬原布十餘包每包七拾疋届期請　駕臨小行面拍可也此佈 
[禮拜五拍賣]  
上等古董玩器　溢記洋行 
准於本月念六日上午十點鐘下午二點鐘在本行拍賣古磁古銅玩器古字古畫全係唐宋元明康熙雍正乾隆年間極品之物　貴客欲拍届期請惠臨三馬路東九號洋房内本行面拍可也　溢記洋行啓 
[禮拜五拍賣　各色食物　壳件洋行]  
准于本月念六日下午二點半鐘在本行拍賣梢漬汀頭食物數十箱及什物不計届期務請駕臨小行面拍特此佈聞 
[禮拜六拍賣　軟貨並生財]  
魯意師摩洋行　始創自同治十三年即　英一千八百七十四年 
准於廿七日十點鐘在虹口百老匯路第一千一百卅一號拍賣外國呢絨衣料鞋襪汗衫褲領巾衣服帽子一應軟貨全店貨物並生財廚窻木器不計此佈魯意師摩洋行啓 
[禮拜六拍賣]  
啓者禮拜六即二十七日十點鐘在本棧不限價拍賣各色海馬牛牌鵝牌無牌黃褂等呢大紅加官嗶嘰各種旗女福壽繡女八仙母子利市洋紅標織女漂布美人燈芯絨等貨此佈　義記洋行 
[禮拜一拍賣　地産房屋　瑞和洋行]  
准於念九日下午四點半鐘在本行樓上拍賣由押欵人來委拍地皮一塊上連房屋坐落在把子路及黑獅克路轉角第六十九號七十號門牌計地八分九釐五毫上連二層樓洋房英署掛號第一千九百六十九號各客欲知詳細者請至本行面詢可也此佈 
[禮拜一拍賣]  
啓者於念九日十一點鐘在本棧房拍賣三磅半至六磅軟硬漿彩美人財星照雙美人富貴千年綠美人各種洋紅布東吳接駕趙云圖萬年如意平安富貴四美圖五美人舌戰羣儒怡紅院得利圖俠女圖大美人八仙壽絲光元羽綢五金奎金獅劉海快得利雙美人色泰西緞藍金狗市漂布　單人魚標布等餘貨不計此佈以上各種元羽綢限二禮拜出清　老公茂行洋啓 
[失票聲明]  
今遺失會餘莊第五千零六十七號念八期元三百八十四兩九錢九分又衍大莊第四千零七十一號念七期元五十九兩零八分七釐已向前途說明作爲廢紙望各寳行號切勿收用　石梅記頓 
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[禮部奏覆晉撫請添優拔貢名額山西]  
　　山西巡撫寳棻片奏太原綏遠右衞駐防另設優拔貢保送舉貢各額口外十二廳添設拔貢名額等情刻已由禮部覆奏略云該撫請以太原綏遠右衛駐防設拔貢四名優貢二名舉貢考職保送各二名口外十一廳添設拔貢六名自係爲疏通舊學因時制宜起見惟查該省存部學册太原綏遠右衛駐防在學生員僅有四十餘名請添拔貢四名口外十二廳在學生員僅有一百餘名請添拔貢六名未免過優臣等公同商酌所有山西太原綏遠右衛各駐防准其合設拔貢額一名歸入山西附考口外十二廳准其合設拔貢額二名至生員考職原請歸入本省額内不必另定名額之處應如所奏辦理又請添駐防優貢二名查與政務處奏定每六十名准取優一名章程不符應母庸議又駐防保送舉貢應遵照臣部奏定章程仍由該將軍等備文分送在京各旗由值年旗大臣考選俾與各省駐防一律至駐防生員考職仍查照臣部奏准章程辦理 
[記蘇路在清江浦開會集股事清江]  
　　蘇路公司於本年二月開辦清徐路綫張許二恊理曁工程司先後蒞止規定路綫及籌備工程材料自清江至楊莊諸事就理乃於閏二月初八日邀集紳商學界開會勸股當場到者二百餘人自下午三句鐘起至四句鐘散會先由張恊理演説入股之利益略謂蘇省公司發起實受滬寗之激刺借欵鑄錯萬牛莫挽於是憤然組織以公司名義包舉全省路政除滬寗外奏奉部准槪歸商辦顧南路幹綫滬寗已矣北路則分海清瓜清清徐三線皆以清江爲中心點綿亘千里商辦主權猶完全無缺則當公司成立後冋不急急興辦猶待今日耶此等苦衷諸君或有一二不能盡知查當時滬寗而外尚有滬杭甬一線與英人訂立借欵草約在先千氣萬力爭回自辦不得不先行赶築故北綫遲遲至今始舉耳諸君亦知今日北綫有不能不辦之勢乎清徐部案限我四年渝欺則收回官辦諸君思之官辦果有錢乎到底必仍借外欵滬寗往事可痛可悲忍令吾北綫仍蹈覆轍耶吾北綫主權今日在我忍放棄耶諸君獨不欲稍投資本赶緊　成耶日日逝矣計自去年定案後忽忽不知已十四月矣其去四年之期祇餘三十六月諸君亦知珍重寳貴此三十六月毅然合羣策力以急圖之耶少一濡滯郵部收回諸君此時欲再出幾文錢求其在我容可得耶諸君與其貽後日之悲痛何如今日熬辛煎苦各出錢若干以底於成耶而猶望他人之助我耶諸君縱不爲義務計爲利權計不見北綫之利益耶土産繁夥魚鑒菽麥及各種雜糧甲於他省千里轉運卒困於航路商人受耗鐵路通則皆捆載而來運費必多諸君亦知清餘一綫三年通車後贏利數倍耶多集股欵早日告成蘇路之幸清江人之利也言已復報告籌備工程大略次由許恊理演説大旨江北鐵路吾江北人斷不能辭其責任總理王丹翁曁諸董事江南人居多猶拳拳北路諸君皆本籍鄉土觀念度必深表同情凡集股不必執定一數多寡大小不等多勸後人即多人幾股各省譏江蘇人好大話諸君諸君幸一雪此言言已議山商學界分任招股目行分别開會議至此時已四鐘遂摇鈴散會 
分類新聞 
[政界]  
[蘇藩再請開缺蘇州]  
　　蘇藩瑞方伯政躬不豫禀請開缺已紀前報茲奉蘇撫伯帥批云該司病未全瘳自宜節勞靜攝現經西醫診治略見輕可必能日起有功茲值朝廷舉行新政九年立憲明詔迭頒其清理財政一端業經本部院札飭設局委該司總辦局務正賴主持其間以兾棼絲就理此外分年籌備各事亦賴贊助所請代奏開缺碍難准行本部院衰病侵尋久抱引年之志徒以時事艱難不敢萌退閒之念力疾從公願與該司共勉之瑞方伯奉批後續又具禀云藩司籲懇開缺仰蒙憲台温詞勸勉知遇之感實無比倫但朝廷百度維新立憲理財均極繁重决非病軀所能勝任重以本任應辦之事甚多鹽捕營之關緊亦重伏念藩司自禁烟會議歸來不瞻憲容不會同寅不見僚屬已目餘矣縱憲台寛以禮數同寅諒其病軀而緊要事件究非面商不可至僚屬久不接見其人才具心術考察未眞委用之時暗中摸索必致用人不當凡事叢脞此藩司爲全省吏治計不敢不亟請開缺者也夫仕途之進退必須外觀大局内度精神當進而不進者非當退而不退者亦非每見各省寅僚其年力富强富於國家思想勇往進行者藩司敬之佩之惟有才不勝任病難治事旣值應退之時而無毅然之見欲去不去隕越貽羞者不知凡幾藩司恆引爲大戒此藩司爲一身我譽計不得不亟請開缺者也惟有仍乞憲恩始終矜恤准予據情奏請開缺並　商浙撫憲遴員接充鹽捕等營俾得專心調攝一俟沈疴克起定當再効馳驅以報憲恩於萬一 
[武漢開辦審判廳之規畫湖北]  
　　鄂臬楊俊卿廉訪以迭奉部催飭就省城商埠籌辦各級審判廳昨特會同武漢兩府夏口廳江夏縣籌商此時新官制未定司法行政尚難分清遵章擬先於武昌省城設初級審判廳二所地方審判廳一所暫設縣署以江夏縣爲廳長高等審判廳一所暫設府署以武昌府爲廳丞漢口設初級審判廳四所地方審判廳一所暫設廳署以夏口廳爲廳長高等審判廳一所暫設府署以漢陽府爲廳丞所有檢察廳均附設於審判廳按照巡警區域分别酌定應需廳署或借公所或賃民房飭令酌量佈置擬定開辦章程尅日具復酌核詳奏所需開辦經費約銀八千兩已由廉訪商允藩台暫在藩庫動發雜欵銀五千兩濟用餘欵責成應縣自籌 
 
 

Page 11

 
 
交涉 
[東省烟草税交涉奉天]  
　　奉省英美烟草公司自去年開辦以來所有進口烟草因無專條未曾徴收税項刻經奉天交涉司使調查上海天津烟草進口納税章程擬即仿辦另訂納税專條以清界限業已訂定納税章程照會英總領事援照申津成案每百斤納税四錢五分轉飭該洋商遵照辦理長春税局抽收營業捐以七四釐定額屬於地方税一類原爲辦理本地公益之舉且係按華商資本徴收並非對於貨物從價從量之税則按商約抽取中嗣駐長日領事忽出而干涉謂該國烟草華商販買不得抽收七四釐捐歷經吉撫陳簡帥與鄧交涉使商槯力爭辯駁在案近該日領事又來照會謂欲移交駐奉日總領事向徐菊帥直接交涉 
[批飭保護教士遊歷安徽]  
　　蕪湖關道郭子華觀察前日准鎭江關道移文内開有英教士李墩一名擬由鎭江赴江蘇安徽湖北江西等省游歷請飭所屬如遇該教士持照到境須一體照約保護等因到道關道已札皖南所屬遵照辦理矣 
軍界 
[裁撤冗隊之督批揚州]  
　　淮北六岸局委員金焕章以裁减緝私營勇一排自閏月停發薪餉等情禀請江督經午帥批云查該局引地綿長駐防營隊非逼近塲灶即走私要隘本未便多所裁節該直牧以經費收數短絀請將總届駐防隊内裁去一排計每月節省錢六十餘千具見辦事核實深堪嘉許應即如禀照准仰淮運司轉飭知照 
[講武堂改章之督批南京]  
　　江南陸軍講武堂詳應時修改章程請撥經費並請分咨蘇四兩省選派軍官來寗肄業奉午帥批詳核修改章程規時定制體大用宏將東西洋各國各種專門學堂分科列校薈萃一堂用欵並不過多而衆長實已具備足見規模閎大籌畫精詳殊深欽佩所請加撥經費之　候飭財政局在於停辦陸師學堂經費項下按月如數給領應用皖省新軍將校前經本部堂允准來寗留學江蘇江西事同一律各該省未設專門學堂　可仿皖省之例將兵官送寗肆業仰候據詳分咨查照辦理 
學務 
[誣控捐學十萬元之撫批浙江]  
　　嘉興新篁鎭職貢生監朱鴻逵等　鄭德清父子藉學圖奬一案當奉增中丞批云查此案紛紛訐控無非以鄭氏父子藉學營私爲藉口殊不知鄭德清父子果能獨捐十萬元之鉅欵分助義莊學堂洵屬　心公益見義勇爲此等人格無論其如何起家乃有心圖奬與否均屬善善從長優予奬勵以照激勸惟立義莊係行家族之仁慈設學堂爲盡地方之義務其作用自有區别不容混淆義莊許其照例請旌另案辦理學堂爲教育所關必先遵詳定章程以圖發達而垂久遠且義莊歲提三分之一學堂歲提三分之二鄭德清原禀聲叙本自界限分明所稱以義莊隷人校内於義無取應着將所捐學堂財産分别悉數交出仿照上海楊斯盛浦東學堂辦法另舉學董數人輪流經管並由地方公正士紳秉公核計開具清單禀縣具詳彚案奏獎免滋物議其外收學生額數亦須量爲推廣至鄭氏本族子弟永遠限定三十名不得再加旣不失飲水思源之義仍以照大公無我之懷將來教育普及學校爲林人之欲着誰不如我鄭氏之子孫何必定人鄭氏之校乎總之自有此舉而鄭氏父子不朽矣鄭德清父子必當仰體此意求實前言勿慷於先而吝於後庶以愧彼旣不興學又不圖獎之人該生所　各情是否挾嫌妄控候分札提學司嘉興府遴委妥員確切查明禀司轉詳查奪母稍違延含混本部院爲提倡學務起見不厭反覆推求固不容作僞者或售其欺亦斷不使破壞善舉之人無端興謗也著即知照 
[蘭陵學界之暗潮常州]  
　　武陽勸學所總董徐果人君現因肝胃舊疾時發禀辭勸學所總董與視學員之職其經濟紳董惲北生君以經濟困難支持不易昨日假武陽鄉董公所開臨時會請兩邑尊及各學堂堂長蒞會宣告辭職並具禀兩縣請其轉詳各學堂長再三挽留堅辭不允當由陽湖張大令諭云諸君旣欲挽留不如具禀前來一併轉詳提學使靜候批示再定去留各學堂堂長遂當塲簽字以便具禀挽留而武進視學員自屠元博君辭職後由提學使札派徐果人君兼充日昨忽有巢孟之諸人聯名具禀學憲謂屠君辭職後武進視學無人公舉劉敬熙君翼昌承乏求學憲委派陽湖惲次遠侍郎則以常州士氣囂張斯又將喪擬將延陵書院舊址建造存古學社所需欵項即將書院舊有存欵作爲開辦費現正聯名具禀俟奉批後即行開辦聞内容仍照書院舊章僅有月課甄别而已 
實業 
[籌防滬寗鐵路辦法南京]  
　　洋務局温道鎭江關劉道會禀遵查新豐各處火車滋閙各案並擬籌防辦法當奉江督批云滬寗鐵路自開車以來疉飭出示曉諭附近居民不許在軌道線内行走不啻三令五甲乃近來仍有碾斃人命聚衆滋閙之事頑梗不化殊堪痛恨現據温道摺呈查有孫正大綽號蠻牛向不安分曾經鳴鑼聚衆與火車爲難又訪聞文生孫修德向來好訟前此滋閙均由該生暗中唆使以上兩人均住龍潭東北數里之孫家埸應飭句容縣按名傳提到案分别訊究其新豐塲滋事之案昨已批令查明爲首之人勒限拿辦應仍遵照前批嚴飭丹徒縣王令責成董保依限指交訊明重懲倘届限不獲即由道詳請懲處其以後防範之法應如該道等所擬責成沿路各縣將火車行駛猛速不能避讓以及撞斃人命車不任咎各緣由撰刻簡明告示廣爲張貼月换一次並令地保各在所管村鎭掮牌鳴鑼不時切實傳諭務使家喻户曉勿再冒險進軌遊行聚觀並責成鄉董隨時導解設有　傷等事應禀官查辦不許聚衆逞蠻違即嚴拿重咎該　董保等導解得力准由地方官禀明酌獎倘不得力即分别换革以示勸懲該路軌道綿長應飭江寗鎭揚江常三處巡防統領各按所管地叚派兵實力防護不准稍涉疏懈倘再失事定惟該駐防營隊是問至請按軌道每十里設卡房一所駐兵十名一節查滬寗鐵路合同該總管理處本　練養華捕一隊雖已議定章程 
 
 

Page 12

 
 
專任界内着守但現在軌缐以内旣屢出事端非增兵駐防不足以資鎭懾而江南巡防營隊只有此數且各有防地若令沿軌設卡按卡駐兵實屬不敷分布際茲庫藏支絀增練爲難能否飭由路局酌籌經費按月撥解由官添練巡防隊一二營專爲巡護軌道之用候即咨商郵傳部核示遵辦又該路所用站長以及各項工役應由黃道愼加選擇隨時認眞查察嚴行約束勿任倚勢欺壓致激衆怒 
[批令私礦充公安徽]  
　　客民王樹榮在繁昌縣南鄉十八都丁家澇開挖私礦經稽查礦務委員金人令查知出煤甚巨比即會縣將已出之煤萬餘石封存一面禀請上憲發落現奉勸業道批令充公並嚴懲私挖以維礦政 
[新安煤礦招股河南]  
　　新安縣煤礦素稱富饒匡瀾鎭尤爲特色該鎭舊有煤廠用土法採掘出煤極旺刻擬厚集股本用機開採改爲有限公司並定招股簡章七條以五十兩爲一股另設公所專司經理已將章程刷印分佈 
雜記 
[放鴨客民聚衆報之釀湖州]  
　　湖州東門外三里橋地方士客民因放鴨爭門各情歷誌前報茲悉該處鄉民特於十七日在八里田地方結約演劇禁阻放鴨客民聞之遘怨愈深十九日各村鄉民均赴鄰近看會　客民集衆二百餘人各持鎗械闖入三里橋之各村莊報仇逢人便打并擄　鄉民數人又瓜村度看會客二人打毁鄉民房屋多間毆傷凌金生之子一名又有陳龍生者因逃落水溺斃鄉民乃鳴鑼聚衆共集七處村莊約一千餘人客民見衆寡不敵當即逃遁鄉民追趕至皮山脚地方兩坦鬥毆互　重傷搶回鄉人二名奪獲洋鎗一桿拿獲客民三人即時捆解到城行至東門外將次進城遇見統領率兵出城略問情由即將客民索去一人當時釋放鄉民因而愈怒將在後捆送之客民二人用划船飛駛進城連同鎗械一併喊寃禀明王令詎王令初允重辦旋亦將客民釋放由是鄉民咆哮个休仍將客民奪回　塞宅門不散幸收發員再三勸解允　　客　發押鄉人始肯退出王令旋即上府衆鄉民又隨官轎擁至府署後經府尊飭　勸諭適天已晚衆始漸散 
[開缺鄂臬之抑鬰武昌]  
　　開缺鄂臬梁節菴廉訪自去臘晋京未得要缺展其所長意頗鬱鬱特於上月携眷返番禺珂里置産以養餘年日昨湖北巡警道馮觀察兩湖　範學堂劉監督接其自粤來電大旨以清明日率兒女上墳　焚歷年奏疏告先父母自已丑清明上墳至今二十年一事不成兩弟都逝悚懼悲涕成禮請告同學同鄉爲幸 
[學生扣留官眷衝突湖北]  
　　鄂屬蒲圻縣典史程　現值卸篆因經　學欵賬目不清經高等小學全堂學生將其眷屬扣留不准旋省以致官學大起衝突由蒲圻縣　令進修電禀學司刻已委馮别駕汝簡繆視學綸藻尅日馳往澈底根查覆奪 
[五茸火警松江]  
　　二十二夜四鼓時松江西門外秀野橋西楊和尚家失愼（所賃房客因在樓上煮小點心遺火爐外）計毁吳森泰嫁粧店卜利昇山貨店曹聚生弦線店及彭庚生家共毁卜岸門面四間上岸門面兩間幸塔橋及米業公所兩洋龍首先馳到得即救息府尊戚太守華婁張劉兩大令及中營城守李曾兩遊　均到　彈壓 
清談 
[各省奏報籌備憲政]  
　　答省籌備憲政。第一届已由督撫紛紛奏報矣。除山東直　江南切實辦理詳細奏報外。其除如陜撫之奏報陜西成績。豫撫之奏報河南成績。東　黑撫之奏報黑龍江成績。湘撫奏報湖南之成績。桂撫奏報廣西之成績。微特於第二年各項之籌備。未定確實辦法。即第一年應行籌備之諮議局。亦尚有毫無把握者。 
　　雖然。陜豫黑湘桂五省猶有一紙空文之奏報。此外各省則並此一紙空文而無之。嗚呼。何其　視憲政之　耶。 
　　籌備憲政之責成各省督撫。煌煌聖諭猶在。而攝政王之注重立憲。近且　見於硃批諭旨中。各督撫豈竟一無所見。而顧遷延若是其將上何以　聖明之厪念。下何以慰人民之渴望歟。 
　　　　　梁君書感言 
　　裘君謂如天之福。使各郡額定議員。悉以鄉董充之。其收效必較專舉學識爲尤大。又謂彼空談學識之人。與鄉董比權量力。不可同年而語。將　紳一筆抺煞。議論　不免過激雖然。竊觀此次初選舉當選人中。或犯消極資格者或武　營私者。或　冗不明事　者。指不勝屈。若以此等人格與鄉董校。記者亦。不敢決其孰　而孰絀矣。 
小説 
[初選舉之醜歷史]  
　　名哭松江 
　　用强　　叔蕙重選及格。 
　　結則體白慧　兩次　場。 
　　神行太保王洪勝道。先生不必過慮。我們諸人。必定舉你。已有多票。那有不能當選之理。叔蕙道。王兄差了。小弟雖蒙諸位見。愛投票舉我。然僅十餘票。倘不　事。洞　赤連蛇高九餘在旁冷笑一聲不　。矮脚虎老二趙季望道。高兄你爲何冷笑。今日叔蕙哥邀集諸位　議當選方法。高兄素稱才　。應當出一計策。不應在旁冷笑。赤連蛇道。我非笑别的。我笑諸位都是飯桶。平日大言炎炎。好自誇口。遇著了這些事情。就没有了主張。鼓上　。姚企南不服　起身來道。高兄　有妙法。何不早説。我們本没有什麽本事。洞　赤連蛇不慌不忙説道。姚兄休得見氣。都是小弟失言之咎。小弟　有一言相問。諸位所説初選舉事情。不知有了幾票可以常選。獨眼龍秀才道。約三四十票。可以當　。洞裡赤　蛇又冷冷的問道。今日趙兄有幾位朋友在坐。鼓上早把眼睛四面一兜。説道。不過十餘位。洞裡赤連蛇道。旣有十餘人爲何還不當選。智多星道。僅有十餘人如何當選。洞裡赤連蛇道。諸位更無一個親戚一個朋友麽。洞裡赤連蛇還没説完。智多星拍手道。　了　了。赤連蛇道。你慢説懂了。還有不懂的　化。倘然我有親戚。親戚還有　個親戚。我有朋友。朋友還有别個朋友。我們運動不到如何。智多星　他一問。呆了良久。不敢做聲。神機軍師道到底如何。赤連蛇　。投票的日子。投票所豈非有幾個監察員麽。諸人同聲道不差不差。赤連蛇　。這幾個監　　。有根識的。運動這個。狠爲容易。鼓上早道。容易是容易的。但運動　了。有什麽用　。赤連蛇道。這個用處甚多。現在投票的人。可以　强硬手叚合他投的。計有三種一種懦弱易欺的。一種不知選舉爲重要的。一種　中本没主意的。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行重選舉開票]  
　　江蘇寗屬（淮安清河） 
　　清河縣屬重選舉已於二十日開票以八十票爲當選計得合格者七人照錄於下陳官彦二百四十五票韓道立二百四十五票張坦二百三十二票李豫成二百票張品金一百九十二票朱立仁一百八十六票朱湛霖一百八十六票合之初次當選七名止足十四人之額又候補當選五人錄下丁啓棠一百六十五票杜俊彦一百四十八票朱瑞梧一百四十二票程人鵠一百二十六票吳鍾驥一百三票 
[舉行第三次初選舉開票]  
　　江蘇蘇屬（太倉嘉定） 
　　嘉邑初選當選人前已足額嗣因當選人中戴厯恭葛以浩二君辭不應選錢江陳乃鈞二君因係辦學教員奉籌辦處札應停被選舉權故缺額四名於二十二日仍就各區行第三次選舉二十三日午後一點開票計實到投票人二百七十一名以三十四票當選茲將姓名錄下童以謙六十九票周傳詔五十二票錢履奎四十二票徐曰珍三十五票 
[舉行第五次初選舉開票]  
　　江蘇蘇屬（常州金匱） 
　　無錫初選舉早已足額金匱於二十一日行第五次重選當選一人（華文匯）亦已足額無錫當選人中除賈桐珪等三人因犯烟癖自行告退外金匱犯者甚多只陳國興一人於首次開票後即呈明自退餘均悍然不顧縣尊稔知其隠恐不免爲人控告即飭自行告退以全體面詎仍置之不理現縣尊已禀諸蘇省籌辦處奉批着複選監督審判聞共有七八人均係鄉董云 
[瑣聞]  
　　山東（黃縣申文之可笑） 
　　署黃縣武大令近有申調查局文一則玩其語意似融合選舉調查與調查局之調查爲一事者官吏糊塗如此頗堪發噱特照錄於下爲申明事查知縣於上年十二月十五日到任正值初選舉調查期限緊迫不容稍緩前署縣於一切新政漫無佈置即初選舉一案雖經派員赴府聽講要皆濫竿充數及知縣接見各調查員扣以所聽調查辦法含糊答應者有之甚有茫然不知者及今正登州府司選員薛本然來縣催辦正知縣奉本府札委兼理棲霞縣公出黃縣義務調查員詢以辦法亦不能道其究竟但以照章程本辦理一言回覆及該宣講員遄往棲霞知縣面詢亦復如此竊思茲事體大萬不敢稍有貽誤而原定期限亦已到届纔細閲章程指授各調查員辦法始克如期告竣加以下車伊始詞訟又復紛至查來知縣以一人之身當此新政繁多實屬日無暇晷迨調閲一切卷宗於憲局調查統計各案十無一辦現正逐件分别調查統計一俟調查完竣當陸續報告擬合先行申明伏乞憲鑒右申總辦山東全省調查局憲政編查諮議員前廣東候補道周 
[專件]  
　　福建諮議局議案預備會啓 
　　（上略）各國地方議會一議案必經無數大政治之研究討論集議至再至三然後發表於衆吾國諮議局初立議員自不能無所資以爲貢獻則議案之研究尤必有賴於多數之人民况吾閩負山環海地較僻左人民狃於近習而忽於遠圖利於保守而怠於進取其議案之當先爲預備蓋有較之他省尤爲必要者謹陳其理由如左 
　　一因於財政之困難也財政困難各省通病然各省財政難於節流而吾閩則難於開源農工商業無一振興釐税雜捐日加繁密民窮則羅掘無得源涸則挹注無從如學校如警察其他公益事件同一事也各省經營之費或累鉅萬而吾閩不及十之三四甚者不及十之一二故數年以來規模粗具而美備難期諮議局成立之後人民對於議員最大責備者何曰惟財政官吏對於議員最大希望者何曰惟財政夫諮議局議員之職任權限首在議决本省應興應革事件然不能整理財政則所謂興革者亦徒虚語耳議員提議興革事件其經費必一一假之官吏則其能興革者幾何不假官吏而自籌之以今日吾國之程度人民尚未知納税義務爲何物聞有議籌欵者則以爲不利於已而相率反抗此亦各省之通病而閩其尤甚者也諮議局成立吾閩之所以興革者旣不甘居人後則必思所以籌欵籌欵而不籌一適當可行之法吾恐此數十議員者將爲全省人民之怨府而代表國民之資格恐徒有其名而不能行其實也夫至於議員不能代表民意其籌欵仍不能不假手官吏之强制力是地方上不見受諮議局之益而反多與官吏以推諉藉口之地也此吾閩議案之必當預備者一也（未完） 
[來函]  
　　報告閩侯選舉情形 
　　我閩初選舉業於初七日開票矣所有當選人素孚物望者十僅二三其餘皆不甚表　者省會爲人文薈萃之區閩侯兩縣如此其餘各縣可知大抵公正之人不屑營求請託其應得之票每被無恥者運動而　故被舉者居最少數由此推之則閩候此次當選人可直斷其無一非自運動而得者奇奇怪怪之醜態不可勝紀亦不敢奉聞噫朝廷設立諮議局若何愼重不料初選之現象竟至如此以如是庸庸碌碌之當選人而謂其他日複撰能舉出公正有學識之議員吾不信也現無他法惟有盼望有心人提倡教育開通智識敦崇品行以培養人格爲急務人格漸高斯風 
 
 

Page 19

 
 
自息説者謂美國之人格高矣何以運動之風若是之甚不知美國之所謂運動者以政黨我國人之所運動者其目的安在乎今我閩選舉人之運動者恒以美人爲解殊可笑也 
本埠新聞 
[流氓勒斃鄉女駭聞]  
　　浦東北蔡鎭流氓李野驢向與賊黨交通專在鄉間串竊窩贓近已稍有資本喊賣蘆蓆本月十八日見該處某姓鄉女阿惠年僅十七歲稍有姿色在門前喊賣草頭李即誘令人内圖姦未遂即持棉絮塞住女口用繩勒斃取其銀臂釧銀簪金線圈等物一併收藏旋將屍身懸諸後屋壁上外用蘆蓆罩住事後女母以伊女久不歸家出外遍訪始知被李誘進遂雇人入内搜尋始則不見直至第三次始將女屍搜出立唤地保鄰衆將李獲住解送南匯縣署請爲究辦次日王少谷大令到楊相驗委係謀害致斃即飭尸屬先行棺殮　將凶手帶回再行嚴鞫茲該鎭商民已將平日被累情形公禀聲訴連日經王大令嚴刑審訊均已供認候通詳上憲請示嚴辦 
[續誌南北警界之衝突]  
　　閘北巡警局巡邏隊官陳翰卿偵探胡熙初因盤詰盜匪被南區探夥巡士毆傷一案昨晨由巡警總局汪總辦飭派偵探隊周隊官帶領偵探孫駿發同至總工程局請將盜犯成長生及其同當戴漢廷帶回訊辦孫裁判准即飭交該隊官帶回一面將訊辦及起釁情由禀陳滬道請爲查該並聞南區正副兩區長自此案發現後以孫裁判訊辦太嚴擬冋局董辭退云 
[駁船同業請給賠欵]  
　　利泰昌報關行駁船夥唐永生於二月三十日在永豐棧裝運鐵板三百三十担駛至自來水橋左近被戴生昌之芥航小輪撞沉唐亦溺斃現駁船同業已報告商會移請滬道照曾日本領事迅飭該小輪公司秉公議賠免多口實 
[移請驗放緝私鎗彈]  
　　奏辦上海租界浙鹽事務所禀准領用緝私鎗彈已紀前報茲悉此項鎗彈日内即可　滬昨該所已移請滬道轉致新關税司准予進口以免留難 
[查提元源莊主之私産]  
　　蘇撫陳伯帥查悉元源莊主沈上之趙松坪曾在上海股開益昌恒大泰昌等典並在南匯周浦等處置有田房札飭滬道一併查封經紀前報茲蔡觀察業已移請商會轉諭益昌等典如有沈趙股本即行扣留提還公欵其周浦鎭之趙松坪田房亦已札行南匯縣查封備抵矣 
[蘇路公司專車紀事]  
　　昨日蘇路公司特開專車前往楓涇計發出專車劵三百數十紙適因天雨來者僅二百餘人車中備有茶點水菓駛至斜塘圓洩涇等大橋皆暫行停車以便乘客下車詳細察視見者嘆爲工程完善實自造鐵路第一次好成績并云歸告股東必能滿意云 
[龍華寺僧請禁收捐]  
　　龍華寺住持僧以該寺香市現將届期游人甚爲𤍽閙所有廟塲餘地近被附近鄉民搭蓋草房開設番菜館酒館� 
等店擅佔廟産已難緘默且有董事唐王兩人藉抽學費爲名擬收攤捐尤恐擾事爰特商由佛教公會僧會長具禀滬道請爲禁阻現蔡觀察已飭上海縣查禁矣 
[研訊私取道契情形]  
　　滬道蔡觀察前晚飭將私取道契之趙樹臣閻焕章二人發交縣署經李司馬在花廳提訊趙供向在天津爲綢緞莊生意友人王均臣謂數年　由曾侯爺付下上海租界道契一紙押去銀十萬兩王托商人到申查詢故邀友人閻焕章一同來申寓居長春客棧曾託某洋行孟姓買辦查訪據孟姓回復謂此單於三年前尚有用處現已作廢求鑒閻供在天律爲洋貨生意因與趙樹臣交好故伴同到申今旣託孟姓查明本欲乘輪回　不知何故忽被拘案司馬得供判趙發押水利廳閻發押捕廳候禀請　台核示 
城内 
[棍徒熬刑]  
　　川沙人吳少卿因　孀逼　醮索詐　愚被督憲訪聞飭縣拿　收押在　案昨日復訊吳仍刁賴喝責藤條二百下跪　　挺棍二水時之久仍不供招　還禁再訊 
[荷枷漕]  
　　浦東二十四保正十五圖地保戴　山積欠漕粮公款錢四百二十千屢次催比分文不繳昨又由縣提訊判　枷號發該圖示衆按户催收 
[誣控姪婿]  
　　北橋巡局函解倪雲齋壽根等到縣經李馬提訊倪供有姪女嫁於張姓爲　後因夫婦不睦姪女至磗橋朱姓家　傭常至桂生所開之飯店收取房租致被店夥薛壽根引誘成姦於前月十三日尋獲求究薛供年二十四歲二月初三由倪雲齋之子倪百順及錢秀堂爲媒云雲齋之姪女與張姓姪壻不睦情願分離出立婚據由雲齋主婚當付茶禮洋一百元張姓已出立退婚據雲齋亦具婚帖交執呈案請鑒小的此次被控實因雲齋父子另向小的索討媒金洋三十元小的無力致被扭局司馬以倪雲齋旣立婚據不應誣控一併斥　不理 
[道批二則]  
　　楊　顯禀批案經由縣飭由原理人妥理完結如果不能理明即應勒吊帳據秉公核斷未便憑曹奚氏一面之詞以帳簿遺迭任意折償現該匠旣以原理之朱介堂勒收覇賴來轅上控似非飭理所能了事仰代理上海縣李丞迅子吊　訊斷具報母任訟延抄黏並發錢　祥禀批此項地價别户　已照領何以該民等　未　到究竟單據是否確鑿有何别項紏葛仰上海縣吊驗單據查明具復再行　　抄黏並發 
[官事]  
　　雲南候補州判張桐浙西鹽捕營收支委員候補縣丞伊華昨均到道禀見出口局委員知縣許寳綬禀请功服假十四天總工程局副裁判宫候　府照磨陳仁琅禀知由奉天賑捐案内捐升知縣　丈灘地局委員縣丞譚定　請展病假五天 
南市 
[巡長權利]  
　　總工程局　務處昨出條諭云仰巡目巡士知悉所有分别選派二三級巡長於三月初一日爲始務各遵照新定勤務規則辦理勿稍鬆懈茲議定月薪合行榜示計二級巡長每月銀十四元三級巡長每月銀十二元即自三月份起照章發給其三級巡長内有月薪已經加多者仍照原餉發給姑不　减以示體恤 
[留人吸烟]  
　　住居南碼頭平安街之湖南婦人黃龍氏近因留人吸烟被南區巡員查獲將氏及烟具解區移送總工程局判氏戒責二百下交保房　發封烟具銷燬 
[賭徒鬥毆]  
　　荷花池地方經租人王增傑前在比鄰王和尚車寓内與顧和庚施祖常因賭互毆昨由總工程局陳裁判訊明判王增傑罰洋五元王和尚　兩元餘各罰一元 
閘北 
 
 

Page 20

 
 
[是否盜犯]  
　　偵探隊周隊官緝獲盜犯楊廣明已紀昨報前日下午由總局警法科長聶司馬提訊楊供向在浦東販賣私鹽司馬詰以搶刦陶囡囡家及戳斃沈春榮二案該犯堅不承認喝責二百板鞭背一百下仍無確供判仍還押候再覆訊 
[拐賣婦女]  
　　常熟婦人楊倪氏前被倪貴庭誘拐來申由衛阿金顧與興等賣人小東門外花烟館内嗣因氏不願爲娼領至石路祺升棧暫時借住前日適被該氏同鄉金錦章之妻陳氏遇見領至家中衞顧二人遂至金陳氏家尋釁當由金錦章扭至四路二區移送一區訊明前情判倪氏暫送棲流所衞顧金三人一併拘留候倪氏家屬到案覆訊核斷 
[撞傷女子]  
　　周林森昨乘脚踏車行至新大橋北揥倒羅恒記之女壓斷足骨被巡士拘送四路分局判周罰洋十元受傷人送入醫院醫治所費藥資着周繳案轉給 
新租界 
[戲嬉喪命]  
　　新閘路市浜橋任張氏之七歲男孩名有根前日隨同鄰近小孩至廣東會館廢址上之池河内游水戲嬉致被淹斃由捕報知捕頭飭將該屍車送驗屍所飭保報縣請驗旋由屍母投縣免驗自行收殮 
英租界 
[西牢苦况]  
　　西牢逃犯朱阿四陳阿榮周桂生先後被獲均誌前報昨晨解廨訊究朱等供奉判發押西牢後每日由印捕督做苦工時被毒打且所給飯食不能充饖夜間亦不能安睡是以鉡斷鐵練偕同逃逸今旣被獲情願立時正法或倩洋人用手鎗擊斃不願再入西牢判朱陳兩犯各照原斷加押一年周加押四年 
[包探獲盜]  
　　盜犯蘇叙金於本月十四夜紏黨十三人至無錫南門外離城二十餘里之棉花莊搶刦分贓潛逃來滬前日下午蘇在海寗路行走被包探陸恊庭查獲並在閘北藥水廠附近盜船上抄獲王槍腰刀等物一併解入捕房昨解公堂請究蘇不承認判押候查明再訊 
[查取供詞]  
　　羅華善因在天津出售冐牌英美紙烟公司香烟由天津審判廳解滬訊辦屢紀前報昨由捕房將羅解請公堂復　判押候禀請道憲將天津審判廳訊供情形抄錄到廨於禮拜五再訊 
[查獲拐婦]  
　　粤婦王德氏即鄭歐陽　因串買丹徒婦人葛吳氏等之小孩經該氏控奉丹徒縣移廨查究前日由探將王德氏提獲解　判押限兩禮拜交孩到案再核 
[拐匪收禁]  
　　鎭江人王朝志控張在元誘拐伊妻何氏來滬押於小東門外夏陳氏花烟間爲娼旋由夏鴇轉押於南香粉弄王陳氏花烟間等情茲由包探一併查獲昨解公堂訊明屬實判張押西牢二年夏陳氏押女所一年王陳氏斥釋何氏交其夫領回管束 
[姦拐婦人]  
　　羅鉅標控鄭少芬姦拐伊妻王氏昨經公堂訊明屬實判鄭押一月王氏交其夫領回管束 
[電車傷人]  
　　陸老泉年六十八歳昨日行經廣東路被四十七號電車撞倒碾傷由捕車至捕房飭送仁濟醫院醫治 
[撞壞馬車]  
　　愛禮司律師控六十三號電車司機人苗炳南駛車不愼在黃浦路撞壞馬車昨經公堂訊明屬實判苗罰十元了事 
[仍未定斷]  
　　任阿四楊鑫甫李靜香陳阿發因在虹口私鑄銅元由探一併查獲解奉公堂判押在案昨由捕房將任等四人解廨復訊判仍還押候禮拜五訊奪 
[失火罰洋]  
　　宋王氏家遺火積薪幾兆焚如昨由捕房將氏傳至公廨判罰洋十五元充公 
[更正]  
　　本館　接郝門律師來函知二月二十二日報載倚仗洋勢一則事屬不確因有關泰利洋東名譽用特更正以誌歉忱 
美租界 
[狎客猝斃]  
　　某甲前晚至蓬路四百六十八號粤妓張阿桂家住宿昨晨忽然患病由該妓投報捕房飭探車送醫院不及醫治　即身死旋將屍送入驗屍所飭保報縣請驗 
[急痧身死]  
　　田寳册昨至捕房報稱狄思成路鴻泉樓茶館内剃髮匠陳老五因患痧症身死捕頭命將屍身車送驗屍所先由西　察驗並飭地保報縣請驗 
法租界 
[懲辦馬夫]  
　　馬夫顧阿六陳桂生駕馳無照馬車圖逃將一百二十三號巡捕打傷手足撕破警衣已紀前報昨由捕房將顧陳二人及車主王阿三解廨訊究一百二十三號巡捕訴稱小的在三洋涇橋站崗見該車逃來上前拖住顧即加鞭疾馳小的遂扳住後面之車蓬又被陳奮力毆擊小的忍痛不釋直拖至英大馬路口始由英界巡捕帮同獲住移解案下所有撕毁之號衣快靴呈案請驗王供因無法界捐照屢囑顧等不可入境詎竟違章求恩寛有判顧枷號一月押捕房三月陳押一月王從寛開釋 
[積竊就獲]  
　　朱朝明本四寳前至某輪船圖竊　搭客某甲將衣包墊坐身下未能肆竊朱等即别生一計强指衣包係是彼等失贓硬欲取去某甲不允朱等即唤捕將甲拘入捕房捕頭詰明實情一併斥退詎朱丁二人前日又竊某輪船棉被各物爲探拘獲解廨判各枷押一月候再查究 
[恃蠻行兇]  
　　已革巡捕孫錫榮即沈阿永在宰牲公司充當小工因蠻橫行兇送廨請究已紀昨報昨日提究該公司西人同譯人胡芳林投稱沈嫌工資微薄紏衆罷工是以辭歇今又屢來滋擾恃蠻行兇因此送案訊之沈供詞支吾判枷號七天再押捕房一月 
國外新聞 
[日本糖公司控案續聞]  
　　二十三日東京電云日本糖業公司因舞弊被控經當道將案内有關之人按户搜查前總理兩名及會計員一名均逮諸獄外間喧傳此事之發係由駐日英使竇樂爾行文日相所致實屬無根之詞聞係股東聨名控告故有此舉 
[新加坡帆船被刦]  
　　二十三日倫敦電云倫敦泰晤士報駐新加坡訪事電稱茄化爾海濱以外有帆船一艘爲海盜攔刦斃船員七人並將船長拷問使示船上貴物所在 
[歐洲航業之衰落]  
　　二十三日倫敦電云克拉特航務公司近刋發報告謂一千九百零八年贏利僅有英金三千五百八十二磅按一千九百零七年贏利　英金十萬零九千八百八十二磅故本年停發股利蓋是年乘該公司郵船赴西方之二等搭客少七十八萬一千名有奇 
[近東大變局百二十六誌]  
　　二十四日倫敦電云土爾其京城君士坦丁忽起軍變之禍二十三日黎明有步兵兩大隊圍繞國會要求將内閣總理大臣議院議長及兵部大臣解職近數星期内因聯合黨進步黨自由黨水火頗甚大局異常摇動二十三日栢靈電云土京君士坦丁駐軍近因事互於　衢戰鬭 
[駐英日使宣言辨]  
　　二十四日倫敦電云日本駐英大使加籐男爵宣言謂德奥兩國報章所載日本因英國親聯俄美　與英國注銷聯盟之約其説全屬子虚 
[日本閉院宫親王抵俄]  
　　二十四日倫敦電云日本閉院宫親王業已行抵俄京聖彼得堡 
[俄炮艇駛抵波斯]  
　　二十三日柏靈電云波斯之安西里港近抵有俄國砲艇多艘 
[英將擘畫改良海軍]  
　　二十二日倫敦電云據傳英相愛斯奎士已接海軍大將貝萊斯福君之報告具陳海軍之缺點並擘畫改良之策 
 
 

Page 21

 
 
   
 
 

Page 22

 
 
　　　　　　　　　　　　　　　　　　　　　　　　　　　　　　　　　　　　　　杭州太平坊大街雙石庫門舒蓮記扇莊謹告 
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[和蘭匯票律譯稿（照商律第六節第一百條起至二百零七條止）（續）]  
　　第一百三十八條添註字據中不得將日期提前塡寫違者受賠償之罰且干追究第一百三十九條票之已過期限或未列收欵人姓名者不得於票後添註其票欵應按照民法另用更换專據方可交付 
　　第五節出票與收票人執票與收票人執票與添註人之義務第一百四十條匯票係出票人發出之憑証收票人應於該票到期日憑此以滿執票人之意第一百四十一條設票欵由另一人　則惟此人與收票人直接第一百四十二條出票人應及早將憑票　欵一　通知付欵人設其遺忘致付欵人有不出允付字據或旣允不付等情則出票人應受賠償之罰第一百四十三條設票上或通知信内未曾註明領欵人姓名則此欵即作出票人自領觀第一百四十四條允付字據予領欵人勒令具允人付欵之權第一百四十五條設允付字據查係僞造則各執票人皆得向出票及添註人追問第一百四十六條凡於票上或畫押或具允或添註諸人對於執票人有合羣擔保之責第一百四十七條凡代出票執票添註人居間者其責任與收票人同惟一百零九條所載不在此例第一百四十八條旣允不付則執票人應將原票收回一面用訴訟法逼其擔保已收之欵并合賠償以罰其允不照付之過第六節票期及付欵第一百四十九條期票應於到期日付第一百五十條現交票應見票即付第一百五十一條票中所載或後一日或後數日或後一月或後三十日等期限係從出具允據或不允則訂立公證書之次日起算第一百五十二條不論期票現交票其所訂日期一遵現行歷凡在和蘭境内付欵之票苟非現交則所謂三十日之期限應從出票之次日起算第一百五十三條凡在市塲照付之票應於場畢前一日付欵若集市祇一日則於本日付欵第一百五十四條設有一期限長短之票到期日適遇星期日或合律之休息日則應於到期之次日付欵然所謂次日者必非星期日或合律之休息日方可茲將一歲中合律休息日載明如下歲朝（一天）基督復活（一天）基督託生（一天）基督誕降（兩天）基督升天（一天）君主壽辰（一天）第一百五十五條設付欵人虧倒則原票即作過期論得聽執票人選擇用公証法以證期不付之過此時出票人或票後添註人如見執票人遵一百七十七條規則央妥人擔保則可照原票所載日期如數付訖第一百五十六條付欵應用票中所載之幣設此幣在和國境内并無合律市價票中又未註明市價則付欵時即照交付日及交付處之和幣市價設該日該處竟無市價則照付欵處最近之商埠市價第一百五十七條當票之周轉時設所載之幣其價值有漲落不齊之變動則付欵時及不付向出票或添註人追究時應照民法第一七九三及一七九四兩條辦理至付欵前有此種漲落出票人未及知悉其辦法亦如此第一百五十八條票期前之或付或劃經手人應擔任完全付欵之責第一百五十九條執票人不得於票期未到前逼令付欵第一百六十條凡憑第二三四等號副票付欵者應於付欵票上註明一經照付餘票作廢等字樣則付欵方可作數第一百六十一條凡憑第二三四等號副票付欵而未將出具允據之票收回者則付欵人對於執據人不得弛責惟向不應給付之人追問則在所不禁第一百六十二條設付欵人於一二三等號票上均具有允付字據到期日各執票人俱來領欵則具允人不得不付惟向正副各票并用之人追問則在所不禁第一百六十三條具允人於已失之票非索付人有切實證據聲明以後决無取索情事并另有要人擔保者則票欵可以不付（未完） 
小説 
[譏彈小説滑稽魂（四十四）]  
　　第八回假殷勤小竊騙烟鎗眞俏皮堂倌欺幕府 
　　包松濤跟著。一班人都走上扶梯包松濤剛剛上得樓梯。就聽得一聲怪叫。包松濤不懂叫的什麽。脚步停了一停。却被蕭雲峰催着。道上去上去。大家一鬨到陸佩芳房中坐下。陸佩芳正在梳頭望見他們來了便對施雨田笑道。耐今朝同仔包大人來哉。總算勿曾放倪格生。説著便立起來拿了一盤瓜子。一個個的敬過來。包松濤見了覺得甚是詫異陸佩芳又敬到包松濤面前。包松濤滿臉上做出那怪異的樣兒來縮著一雙手。不肯來接。連連的摇着頭道。你弄錯了。取笑不是這樣闹法的。陸佩芳見他不接。又説了這兩句話兒。不懂什麽原故。心上便也有些不高興。勉强笑着道。倽　弄錯勿弄錯。倪請耐吃瓜子嘸啥弄錯畹説着。把手中一個玻璃盤子。望桌子上一放道包大人勿肯賞光。也叫嘸法。施雨田和周蕭二人看了他這般舉動。也摸不著門路。一齊都問他爲什麽。包松濤得意揚揚的道。你們衆位上了他的當了。兄弟雖然外行這點兒道理却還懂得。施雨田聽了越發不懂他説的什麽話兒。陸佩芳更是心中奇怪。只見包松濤又道。兄弟那一年跟著中丞在廣東的時候。也吃過幾回花酒。客人們叫的姑娘來了。客人都要遞個瓜子碟兒給他。如今他遞起瓜子碟兒來。不是有心取笑我們麽。施雨田聽。了方才明。白大笑道原來廣東那邉有這個規矩。但是上海地方。照例是倌人敬瓜子給客人的。佩芳敬你的瓜子。是照例的應酬。並不是取笑你。你不要多心。陸佩芳聽了。也笑道倪原説倽格包大人今朝頭一轉來。就是實梗動氣勿壳張是實梗一個道理。説著又對包松濤道。包大人。耐今朝講請俚篤幾位。擺個雙檯阿好。包松濤不倽什麽呌做雙檯。施雨田和他説了。包松濤便點一點頭不知後事如何。且聽下回交代。 
 
 

Page 27

 
 
   
 
 

Page 28

 
 
   
 
