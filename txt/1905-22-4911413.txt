# 1905 - 22 - 4911413

 

Page 1

 
 
[九通目錄出書啓] [  圖書集成局白]  
　　九通一書卷帙浩繁海内劬學之士每以不便檢閲爲憾本局不惜重貲禮延通才博學將是書條分仵繋編成目錄四十卷已讀九通者得此槖鑰固屬便於檢查卽目未覩九通全書亦可藉此以上窺數千年之典章文物全柣關鍵其在是乎現在書已告成每部裝釘十二本無論曾購本局九通股票與否一律售洋銀二元有志經世學者請速臨申報館申昌書室及各書坊購取可也 
 [P新印大字遼金元三史出版>[  點石齋啓]  
　　遼金元三史爲近時極要之書大小試塲命題皆兼及三史局刻繁重價値又昂海内寒儒每苦力難購置且三史中地名人名之類率　　牙佶屈記憶難淸臨時若不檢查卽素經流覽者亦往往有差舛之虞貽悞匪淺此書最宜付之石印以便取携而竟無人計及於此今始由本　用影石決縮印選取頂上紙墨故能字跡明顯朗若列眉平日用功旣屬不費目力而携帶則尤極相宜裝訂廿八册價極克己祇收回工本洋銀四元八角欲購者請臨英大馬路本齋三馬路申報館申昌及各書坊購取 
[楊君度復伍侍郎廷芳書]  
　　近者度自上海返東京又出外旅行逾旬昨歸始得見由楊公使交來尊函並見内地各報所登函稿承以前致瞿張兩尚書電中所指三十萬金之説見詢証人憑據并云平生不取不義之財具識高誼不勝欽佩惟度平生亦以忠恕爲心豈肯以無徵之言厚誣君子當度至滬之初滬上輿論皆訾倍次美國來信亦復同詞又知倍次接辦之議乃由執事力言其可用特囑湘紳發端而執事爲之主持輿論謂此以比接比借愚國人證之執事與盛從前往來之電似一切皆彼此相知其議執事等黨於盛公度疑執事何爲而黨於盛則又聞執事與盛同得該公司贈金之説度尙不知其説所自起也及見王芍帥則王亦以此相告度問何人所言則與合興公司有密切關係之美人○○○面告於王者其數則執事三十萬美金盛數年中每月三千一右百美金并有與王同聞於○○○之人所述亦同其時王於華美合辦尙未發表於以美接美則不贊成其拒倍次與度同見故每事猶相知照度於其時發一電與瞿張兩尙書專説以美接美而未及華美合辦電文乃度擬稿請王代發者越日度至王處王取原稿相還則已代爲删改原云名爲以美接美實則以比接比王改云名爲接美實則接比原云美人言訂合興合同時伍得三十萬美金盛每月得三千一百美金已數年王改云美人言初訂合興合同時伍得三十萬美金○○○查載簿據王原改○○○查出帳簿又繼改如此盛每月得薪金三千一百已數年度問○○○查載簿據確乎王云○○○親向子言焉得不確度云公於伍盛二人之間添此一語豈○○○所言僅有伍乎王云二人皆同雖然君何必攻成過力主用倍次者實伍一人耳我將成得美金改爲薪金字樣較輕矣度問此電已發否王云未發旋云已發王恐度不以其删改爲然也故曰未發又恐度疑其袒盛而不發也故曰已發度究未知此電果已發否卽已發亦不知在何日且不知與度所擬王所改之稿更有無異同故度後於自發之虞電兼詢以美接美及華美合辦者其前半與前稿大致略同今尊示云兩接電函則前電當已由王芍帥代發矣惟度於執事與盛得金一事係據王芍帥所言從未嘗親聞於○○○故前電原稿與後電皆無其名而王芍帥於前電增之其親筆所改之原稿尙存度處卽此可證度於此事確聞於王并非憑空造言如來示所云任意誣衊信口污人者也度現已將尊示鈔寄王芍帥使共知尊意惟此事緣由實因倍次問題而起今舉國洶洶觀此事之結局近聞執事有將拒絶倍次之説未知確否使眞若此則執事所自謙爲毫無建樹者此亦莫大之建樹其爲讀書明理之君子愼重名節當爲海内所共信則得金一事巳不辨而自白此乃度及三省紳商國中人士所共禱祝者也 
[本館接奉電音]  
　　昨日午前京師友人飛電傳來上諭五道敬謹譯登○十二月十五日内閣抄奉上諭蘇州織造著崇啓去欽此同日奉上諭湖北荆宜施道員缺著毛慶蕃補授欽此同日奉上諭明年正月初八日裕祭祈穀璮朕親詣行禮欽此同日奉上諭明年正月初九日孟春時享太廟朕新詣行禮後殿派訥勒赫行禮兩廡派立山黄永安各分獻欽此○十六日奉上諭太常侍奏請簡署卿缺一摺太常侍卿著台布署理欽此 
[電傳宮門抄]  
　　昨日午前京師友人專電告知本館云十二月十五日皇上召見軍機大臣及溥良 
[日將將行]  
　　昨日十二點鐘日本東京來電云日本聯合艦隊司令官東鄉海軍大將第二艦隊司令官上村海軍中將聯合艦隊參謀長加藤海軍少將等率其幕僚定於華歴十二月十八日由東京啓程再赴戰地 
[俄民要索]  
　　華歴十二月十五日英京倫敦路透來電局來電云俄京聖彼得堡各工廠同盟罷工之事察其情形并非關於商務實爲政治起見伊等要求卽一復百姓之各項權利二舒百姓貧困三去資本家之壓制此外尙有數大要求爲萬民同仰之教育自由報紙言論自由信教自由聚會自由及設立代議政體刻下他項商務亦聯絡工人一律輟業矣又電云現在俄國罷工之事仍陸續廣布各工人已在俄京聖彼得堡開一大會當卽决議上項要索各款决不更廢也 
[俄京險事]  
　　華歴十二月十五日英京倫敦路透電局來電云官報紀俄艦乃滑竣工時行軍中祝禮後當卽照例升放空砲以致敬惟方燃放時有砲一門屬包斯地方附近之某砲臺者忽發開花彈一枚飛入冬宮中撃碎窓牗四扇幸俄皇離宮較遠未受夷傷據别信則謂有一馬兵砲隊并在俄國軍隊中最爲有勢力者於禮拜二日照常操畢偶不經心將留彈一枚遺入砲中遂遇此險惟當時仍行按次將禮行畢并未中止但外間已　　紛紛俱　此事仍軍務中人設此奸計故各項人等在此砲臺中者俱己被捕矣 
[俄報責英]  
　　華歴十二月十五日日本大阪來電云頃接由英京倫敦發來之電信一通據謂俄報瑙乎勿倫 
 
 

Page 2

 
 
耶因日本海軍常得電信致俄國海軍提督洛司狄斯脱文司基所統之艦隊其舉動毎被日軍深悉故特著爲論説且責問英國須仿班美戰役時生田瓜及　美卡兩處傳遞信息一事之例停止發遞電信傳告波羅的艦隊之行止 
[戰事前途]  
　　華歴十二月十四日日本東京來電云頃得確實消息謂各外交家據目下情形觀之仍未能逆料將來戰事之結局但旅順要隘一節必不能使大局情形有所更動現在日軍仍堅持原定之策無所損益而各國對日本之同情則已日增故日本須急行設法以達其目的俄國詭秘政策固無庸顧慮也更有可喜者日本所募之外債日來異常起色是以東京之人咸謂藉此足以見日本之日見國勢能取信於外人矣 
[保全中國]  
　　華歴十二月十五日英京倫敦路透電局來電云美國海君已發布傳單一紙送往列國蓋卽宣告待戰局畢後保全中國一事也旋得各國回書均允如所請惟俄國所答海君回信中則又重復控訴中國違背中立一事 
[討論罪案]  
　　華歴十二月十四日日本大阪來電云刻下俄國人民皆竊議和事而各報帋亦在討論旅順失陷爲何人之罪案中有一領袖報紙名聖彼得堡日報者及其他數報均稱此次之咎不應全歸諸政府衆人試一設想政府已傾其全力以軍火等供給旅順而仍至失陷者及各種敗績者此後當有水落石出之日方知誰任其責也卽海軍覆没之故亦因各海軍提督等粗心所致豈有他哉至瑙平勿倫耶報則始終堅持主戰之説謂此事均須百姓自行决斷合力爲之詎可漫不經心耶 
[違律罰鍰]  
　　華歴十二月十四日香港來電云呂琴斯分司曼公司違律起卸軍裝一案今已復審當卽斷定罰洋銀五千元 
[巴國勢危]  
　　華歴十二月十四日德京柏林來電云巴耳干國因與倍而加立痕所派之委員有隙故其情形日來益加岌岌俄國報紙所紀因此亦頗心驚 
[會勦有由]  
　　廣州友人來函云廣西餘匪竄擾黔邊已奉廷寄著兩廣滇黔督撫合力痛剿勿使滋蔓等因蓋由廣西巡撫李仲帥電稱桂匪旋滅旋熾今四十八峒匪雖有肅清之望而匪勢又似趨向貴州實堪焦念故特沛此綸音也 
[桂匪近信]  
　　廣州訪事人云數日前接得南寗友人來信述及右江鎭黄鎭軍此次圍攻油麻峒斃匪四五百名餘黨紛紛竄往遷江目下廣西提督丁衡三軍門統帶貴宇營衡字營分駐彼處每日見有匪黨三四十名或五六十名經過立卽擒獲蓋匪衆於大敗後早已膽戰心寒故連日得獲百餘名皆於訊明後卽行正法其四十八峒之匪自經龍濟光王芝祥兩觀察痛剿後尙有數千人深匿不出是處一帶毗連數十里箐深林密官軍不敢前進祇在各峒前派勇防守倘能將此股及早殲滅西省卽可報肅淸矣 
[粤督岑雲帥電奏勦辦竄入黔邊土匪情形]  
　　十四日欽奉電旨曹鴻勳電奏滇匪　聚粤邊約三四千人均帶有快槍傳言紏合大股分路入黔著嚴飭各軍合力防勦趕緊撲滅等因欽此又准黔撫電稱據報匪三四千人於十二日攻入都匀府屬之四寨關口管帶儲王貴劉永鳳督勇力戰匪來愈多數以萬計並稱元電奏係稱遊匪並非滇匪已奏請更正各等語查廣西慶遠府屬接壞黔邊時有遊土各匪往來出没九月間柳州叛匪禇大歐四等股由羅城撃敗後竄入慶遠府屬之思恩紏合五十二峒及河池南丹各土匪圖竄泗色經龍濟光會同張得貴陸榮廷各軍於十月二十六七等日在廣南官橋一帶扼剿連戰七晝夜據報殲擒甚衆飭查斃悍匪二三千人前報撃斃之禇大業據起獲屍身割取首級解赴柳州示衆毆四亦在思恩生擒現派勇前往驗訊懲辦餘黨潰竄復經各軍分投堵撃昨據龍濟光電禀匪由南丹上竄巴平茫塲隅上稿里一帶與黔邊茘波獨山毘連已飭陸榮廷跟蹤追撃並知會黔省邊軍堵剿等語黔撫所稱竄人黔邊當卽此股敗匪惟查歐禇各股由羅城敗竄入慶迭經剿撃老匪已不滿千嗣在慶屬紏合新股據報又有數千復於廣恊宗橋一役痛加殲撃餘匪斷無萬衆之多或係黔邊土匪裹脅響應煊奉旨後已飭陸榮廷親率兩營馳往茘波獨山一帶會合黔軍不分畛域迅速嚴剿並另派張得貴由思恩邊界前口堵撃一面飭龍濟光確查匪情另行奏報再達字後營叛勇經在懷遠融縣一帶先後撃滅莊德炳一營早飭回滇並無留思恩剿匪之事究竟該營已否離粤並飭龍濟光查復合併陳明謹請代奏煊叩 
[鐵路述聞]  
　　漢口訪事人云漢口鐵路章程極不美備沿途司役往往倚仗官勢侮辱客商怨咨之聲徧傳遠近不解局憲何竟充耳不聞耶 
[蘇垣祈雪]  
　　蘇州訪事人云蘇垣自入冬以來居民疾病叢生以喉症爲尤甚惟原其故由於天氣和暖雨雪愆期蘇州府知府許子原太守因於本月初三日起率同長元吳三縣宰詣郡城隍廟拈香求雪不識蒼蒼者能鑒此誠意一霈祥霙否 
[航船傾覆]  
　　蘇州訪事人云上月下旬某日有某鄉航船一艘滿載坐客開行來蘇駛至七子山下忽遇狂風船遽傾覆坐客十七人均占滅頂之凶幸經旁船瞥見併力施救得慶更生然所失已不貲矣 
[南臺雪雁]  
　　福州訪事人云福州工藝局所織布疋及製造肥皂均極精美成效昭彰惟局設開元寺舊基地甚偏僻往來貿易不便良多爰在南街宮巷口開設分售處以廣招徠○斗中街聚順蘇廣貨棧近因冐充洋商偷漏關税經水亭釐局總辦李仲昌司馬查悉會同閩縣知縣王進之大令前往拿獲搜出帳簿信稿均有確據遂將店主之子董慶餘慶忠拘押訊辦禀知福州府程曉彝太守飭讞局委員訊明判將漏報銀二千四百餘兩補繳外再罰一千元俟繳淸方准保釋想經此懲創若輩或不敢故智復萌矣 
[烟海濤聲]  
　　烟臺訪事人云廣仁堂總董林君敬生近以回籍自行辭退所遺事務由登萊靑兵備道何秋輦觀察檄委稽查局候補巡檢王子文二尹接辦○當周玉帥巡撫山東之日曾委候補道蕭觀察至烟地考試毓材學堂肆業生事畢復赴登州考試中學堂然後回省銷差○前者招工局工人紏衆與日本人毆撃經日領事官水野幸吉君照會登萊靑兵備道何秋輦觀察札飭地方官將滋事之工人五名拘案訊明笞責之下各荷重枷游街示衆○某西人至法國飯店購得燒酒一箱雇甲乙二人舁送至船中途忽被携酒而逃杳無蹤跡眞狡矣哉 
[潯陽問俗]  
　　九江訪事人云此間紳士前因中學堂經費不足無可籌措擬就各漁販載魚出口每擔抽錢二百文以資鬼注每歲可獲四百千左右迄已數年然各販戸狡獪多端每將報捐時所給印花初黏簍外者至裝輪時潛行揭去可爲後來嘗試之計不意日前某輪船上有魚數十簍局中人見無印花指爲漏捐互相齟齬旋經辦捐之某紳罰令繳錢二十千始得了事於是各漁販不服邀集同業改掛德商華記洋旗照常載運而捐局亦不敢阻止殊可歎也○潯上渡船往來江上始則貪載多人繼則任情需索致遇風雨時有失事之虞商旅苦之江北紳士余 
 
 

Page 3

 
 
古泉孝廉等有見於此擬就彼處各行賣買米糧黄豆棉花等貨内每串抽錢二文以備設立義渡船數艘藉濟行人誠無量功德也○九江與小池口一江遙隔行人來往均藉渡船渡夫貪利多載陡遇風浪每有不測之虞某紳目撃心傷具禀道轅請每船限定額數已由廣韶九南兵備道瑞莘儒觀察批准立案每大划船載十二人小划八人不准逾額南岸派警察軍嚴密梭巡北岸則飭小池司巡檢某少尹派役查察如有違者立卽解案訊懲是誠防患未然加惠商旅之道也 
[皖垣瑣志]  
　　安慶訪事友人云皖中巿面雖小宗貨物亦均有作僞者卽如皮油一項暗中每雜以泥水惡習相沿由來巳久前月西門外某雜貨店據情禀陳商務局當經批准嚴禁其批云經商貴乎誠實况當講求商務之際乎如所禀皮油和泥攙水僞詐百端洵爲商務之害應卽准如所請出示嚴禁其行戸扶隱把持情形尤屬可惡並由同業邀請商會妥議查禁規條禀局立案遵守以清弊源可也○安省警察總局設於臬署外其餘各叚分局均係在公所祠堂廟宇中日前南門岳王廟二叚巡警局某僧失去衣有數件咸以警察所在諒無歹人殊可詫異失主急赴就近某典查失眞贓盡在乃向該典央保贖回越日有某甲者持票往典贖取物件典夥答以此件已掛失票某甲倔强與之理論典夥卽知會失主將甲扭至局中訊問之下得悉係楚人某乙於某日下午將衣藏好尾隨委員出廟以故人均不疑乃將乙重笞數百板枷號數日始行釋出 
[上海官塲紀事]  
　　江蘇候補知縣周振公明府因公來滬昨日命駕至道轅謁見道憲袁海觀觀察繼至縣署拜會縣主汪瑤庭大令延入花廳茗談良久而别○昨晨松海防同知沈逋梅司馬命駕至南洋民立中學堂考試各生功課以歲暮散學故也○上海縣縣丞現由水利廳孫立幹少尹兼署近日江蘇藩司陸方伯已委沈二尹恩湛來申接任昨日楊二尹來滬詣道縣兩署謁見旋定於十七日接鈐視事 
[滬上聞霜]  
　　邇來滬上天氣和暖冬令將盡未見六出花飛居民咸以冬不藏陽深慮叢生疾病不意前晚九點餘鐘忽聞雷聲隆隆繼以電光閃爍俄而雨師風伯相約而來久之始止質諸占候家將何以解之 
[推廣警察]  
　　本邑城廂等處前經上憲議興警察定於明年正月一律開辦惟浦東各叚尙未議妥蘇松太兵備道袁海觀觀察擬一體仿照已申禀上憲核示施行矣 
[自縊請騐]  
　　昨日報紀天津路久源錢莊夥金翼臣盜取本莊銀一萬四千六百五十八兩濳逃至江西省經包探王長桂緝獲帶回滬上詰知事由徐岳清起意連徐解經英美等國租界公廨讞員黄耀宿司馬會同英副領事德爲門君訊得徐供稱尙有向寶成銀樓所兑條金寄存三井洋行棉紗買辦許洪之處著將金徐帶回捕房管押候吊齊各物再行覆訊詎料徐忽於前晚十點餘鐘時自縊於押所纎欄上迨人知覺急爲解救業已氣絶當卽告知捕頭循照新章將屍送至虹口斐倫路工部局所設驗屍房安置一面傳三圖地保投上海縣禀報三圖地保以屍身已送虹口應由虹口地保承辦捕頭以徐死在四馬路捕房責成三圖地保承辦三圖地保不允捕頭遂至公堂請示襄讞委員孫耳三明府著値日差傳諭三圖地保與虹口地保辦理午後縣主汪瑤庭大令先命刑仵書役人等前往伺候至三點半鐘時大令乘馬車而往升座後包探李星福禀訴前情大令隨飭仵作如法相驗旋報騐得死者委係自縊並無别情大令離坐親視無悞因無屍親到案卽飭三圖地保將屍收殮大令仍乘馬車而回 
[嚴懲巨騙]  
　　昨日包探李星福邵仁初同解山東人田慶雲至英美等國租界公堂禀稱此人僞造銀票持至大馬路時新號恊泰祥二家騙購貨物報經小的等查出僞圖章五方票根簿一本一併解請訊究王紀興供稱山東某邑人向在上海貿易本月某日田慶雲携信前來自稱係山東富室田金賡之子此次携銀來滬辦貨囑爲照顧并稱有銀一萬兩存於道勝銀行商人與田金賡素識自苦目不識丁將信倩恊泰祥鞋店主某甲閲　知田慶雲携得吉林哈爾濱裕成泰號匯票來購各貨商人與甲因此深信不疑遂在恊泰祥定購鞋子一萬餘雙當付哈爾濵裕盛泰向申恊泰永匯銀一萬二千兩之票是本月十三日期及至期至莊照對方知是僞求鑒時新號主陳蘭泉稱田來購買牛奶二百箱大呢二箱共計洋銀二千七百三十四元二角六分此貨已裝運出口將至海參威交卸因有匯票一萬二千兩存於恊泰祥故不疑其有他此外除陸續借用洋銀一百六十餘元外又續購貨物洋銀二千餘元幸今尙未裝出務求究追王雙來供商人在時新號爲夥前在海參威與王紀興相識此次由王介紹薦田購物被騙洋銀若干均是田置買衣服所用襄讞委員孫耳三明府問田慶雲曰爾有同黨幾人何人起意從實供明田供並無同黨實係貧迫所致尙乞恩寛明府著陳蘭泉速電致海參威將貨扣住陳稱幸提貨單尙未取去借欵與裝船水脚一切費用已需銀四百數十兩恊泰祥店主某甲供所定之鞋幸未裝出惟被借去洋銀九十餘元明府商之德總領事署繙譯官麥令豪君以田騙銀三萬餘兩未便姑容判押西獄二年陳又稱耗去四百餘兩又被田取去洋銀均係置買衣物請將田之衣物箱交商人作抵以資彌補明府准之 
[災戸陳情]  
　　上月初旬本城魚行橋萬年靑藥店失火殃及左右鄰事後被災各戸查悉萬年靑保有火險銀若干兩聯名投上海縣控請酌量斷賠當經縣主汪瑤庭大令斷令就保險欵内提出銀八百兩分派各戸各戸以爲數太少不願具領昨日復投道轅禀請袁海觀觀察核示 
[莊夥滋訟]  
　　香港義善源分莊執事楊鐵山舞弊虧欠計共有洋銀九千餘元之多經上海義善源莊主控知公共租界會審公堂提楊訊問詎楊竟延律師侯魯公代爲聲辯索閲帳簿義善源主以此頂帳薄在香港分莊一時未能取到故須從緩集訊也 
[法廨停訊]  
　　昨日爲法界捕房發落之期讞員陳楚生大令查知案犯寥寥飭丁咨照捕房暫停讞政一日 
[滬江零墨]  
　　本邑大小東門外附郭一帶曠地前經警察總巡朱森庭明府議令將各叚垃圾暫行堆積按定日期雇船駁運至他處再行傾棄昨日明府飭知船牙備就大號駁船十餘艘駛至護城河畔遂於午後親往押挑凈盡○警察總巡朱森庭明府訪悉城外附郭一帶每有匪徒黑夜狙伏俟行人經過刼奪財物情事因嚴飭汛捕地甲輪流巡察務將匪人查獲解局究辦並派勇丁在巿間各叚往來巡查 
[萬國紅十字會來函]  
　　啓者本會昨承河南開歸陳許道曹觀察諸公來函云本年臘月旣望係胡雲楣少司宼六旬晉儿之辰汴上遙傳認爲公之正慶凡與公之哲嗣海颿觀察同官汴者因醵爲屏以申賀而海颿觀察恪秉嚴訓辭不敢受而屏已加墨又不能以退却海颿觀察因仿在京通俗屏價慨由自備始將此屏收去而我同仁之屏價亦不能以沿門分退也爰將此二六汴平銀四十六兩悉捐與紅十字會爲胡公祝福等語祇領之下仁風惠　具見諸公樂善好施之雅曷勝欽佩除掣收條外謹乞登報鳴謝伏維公鑒上海萬國紅十字會同人謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　十二月初二日商部鑾儀衛廂黄旗値日提督衙門引見三十一員正黄滿八員正紅漢三員廂藍蒙二員莊山希朗阿各假滿請安内務府奏派雍和宮熬粥派出裕中堂掌儀司奏初六日祭奏奉先殿醇王行禮皇上召見軍機大臣及趙爾巽○初三日吏部翰林院正黄旗値日侍衛處引見二員宗人府五員吏部三十九員國子監一員欽天監二員正白滿八員廂白滿五員兩翼十七員湖北差遣委用道史念祖謝恩倫貝子請假十日皇上召見軍機大臣及章嘉呼圖克圖皇太后皇上於明日辦事後還宮覲見畢還海○初四日戸部宗人府正白旗値日無引見張英麟謝賞廕生恩榮慶請假五日興伯續假十日皇上召見軍機大臣皇上於明日卯初二刻至奉先殿壽皇殿行禮畢還宮至聖容前行禮畢還海辦事召見大臣本日已刻皇太后皇上升皇極殿和國使臣希特斯義國使臣巴樂禮大西洋國署使臣阿梅達等覲見呈遞恭賀皇太后萬壽國書○初五日禮部太常寺正紅旗値日無引見植公假滿請安候補道府袁照藜長泰謝恩溥良因伊子補員外郎謝恩連璋謝授蒙古奏事官恩肅王續假五日孫中堂續假十日掌儀司奏十一十二日祭奉先殿瀛貝勒洵具勒行禮 
皇上召見軍機大臣 
[邗江紀事]  
　　揚州訪事人云舊城地方遼闊現値冬防吃緊之際江甘兩邑宰恐圑練巡勇不敷分布禀准上憲添募巡勇三棚以資震懾兹已招齊分别派往南北等門輪班巡緝運憲恩都轉札委陳分轉廷輝會同地方官逐叚梭巡按期會哨上月杪飭傳各處地保更夫等至局諭以小心巡查如至各坊傳喚不到及貪安懶惰等情定行責革不貸似此認眞巡緝小民皆可高枕而臥矣○本年皇太后七旬萬壽大小臣工以及耆年黎庶均蒙恩澤揚郡各善堂留養鰥寡孤獨曁各堂嫠婦等己由地方官頒發恩賞恤欵交由董事分别給領 
[寒寺孤鐘]  
　　蘇州訪事人云上月下旬某日蘇城白峴橋附近陳姓家因有喜慶事鄰右有小經紀某甲混名阿敢者隨衆往觀適陳姓家奴某乙揮衆出甲舉手悞觸乙面乙大怒號召諸長隨將甲圍住攅毆直至身受重傷奄奄一息恐釀巨禍因誣爲竊禀知主人將甲交地甲收管地甲百般嚇詐甲懼壽以洋銀七元地甲未滿所欲仍不肯釋時甲以傷勢甚重勢將垂斃地甲始有懼意舁送回家甫入門卽已氣絶事後經人調處令陳出洋銀一百元爲棺殮費地甲僅以三十枚給甲母某氏其餘悉數鯨呑噫光天化日之中劣甲惡奴膽敢横行如此不知愛民如子之賢父母亦有所聞否○前者宜興縣民人郭義才被同鄉人趙連渭紏衆毆斃經屍母郭徐氏投縣控告前縣主善大令履騐屬實拘趙訊明口供解省復勘詎料趙抵省後供詞翻異以致案懸迄今上月下旬某日氏復來省投控臬轅臬憲朱竹石廉訪飭發審委員提趙訊究務得確供以憑按律嚴懲○元和縣郭大令訪悉土棍某某等在某鄉開塲聚賭因於本月某日帶同差勇馳往掩捕拿獲賭徒甲乙丙丁戊五人帶回縣署研訊之下飭將甲乙丙三人釘鐐收禁丁戊二人從寛管押刑房候查明再行核辦○蘇人某甲年逾而立眇一目皆以小瞎子呼之本月初五日在閶門外馬路不知因何與擔糞人某乙口角突以老拳奉敬將乙按倒旁人上前撫視業已體冷如冰當經是處地甲將甲扭至元和縣署禀控縣主郭大令帶同刑仵書差臨塲相驗旋仵作唱報騐得死者小腹有致命傷委係因此斃命大令離座親視無悞飭吏塡明屍格請某善堂備棺收殮候家屬認領將甲帶回研訊喝笞一千板收禁外監聽候復訊擬辦 
[上海縣署案]  
　　林阿弟控徐巧升欠銀行兇等情前晚縣主汪瑤庭大令升堂提訊林供小的係本邑楊思橋人耕田度日妻業織布被徐賖去布二十餘疋共計洋銀十四元已閲一年餘回索不還反被兇毆叩求究追徐供前由林爲其戚介紹紏合一會計共繳會欵洋銀二十元今春將會散去分文無著向林追索置之不理反向小的索取布價故與口角並未行兇大令飭仵役驗得林額上稍有傷痕令回去自行醫治欵項著各劃清由徐再還洋銀二元了案 
[浦東保甲總巡局紀事]  
　　前者船戸陳夢生行至浦東二十二圖沈家弄突被匪人攔住凶毆攫去衣服洋銀經保甲總巡謝岳松明府訪悉限令地保查拿迄未弋獲前日除將汛捕地保比責外復嚴諭上海縣署捕役陳金迅卽查獲解案訊懲○本邑浦東各馬頭渡船多至數十號咸在沿浦一帶載客往來向歸義渡局委員稽查約朿近因各船戸人類雜沓稽察難周且往往違章多載以致時有失事之虞浦東保甲總巡謝明府查悉情形禀知蘇松太兵備道袁海觀觀察請仿照沿浦駁船章程每船給旗一面插諸船尾標立名姓俾人一望而知便於查究觀察准如所請現已次第製旗分給諭令遵行矣 
[英美等國租界公堂瑣案]  
　　某洋人以細崽林信昌乘間行竊大毛手巾一條哮啡茶一聽送案求辦襄獻委員孫耳三明府商之德總領事署繙譯官麥令豪君判責二百板○某西婦控東洋車夫王阿三攔路行凶等情由包探張全林拘案請究王阿三供此婦乘小的所拉之車越時三點半鐘之久祗給車資洋銀二角五分帮向索增並無行凶之事明府判責二百板○包探竇如海拘獲得竊某輪船上女皮襖之賊犯張金奎吊到原贓解案請究明府判責一百板押三月贓存捕房候失主認領○偷兒吳阿根行竊周根生家棉袍布衣等物由包探王寶生拘案請辦明府判責二百板贓交還失主 
[法租界捕房紀事]  
　　謝洪生虧欠某木行貨銀數百兩歴久不還日前行主王某呈控法租界公堂經中西官准詞於昨日將謝提案管押捕房俟堂期解訊○歹人某甲在某碼頭上竊取煤數十斤爲包探查見拘入捕房捕頭令押候解送公堂禀請訊究○昨有甲乙二人手持外國沙鯉魚四十餘叮包探見其形狀慌張立卽拘住解入捕房訴稱係購自某店捕頭令押候訪探核辦 
[美租界捕房紀事]  
　　邇來提籃橋麥克路及新碼頭一帶時有歹人成羣結隊於夜深人靜之時狙伏路旁乘間攫取行人所帶貲財受其害者指不勝屈昨日天未黎明時東洋車夫王小奎周阿大欲歸車寓道經彼處被若輩扭住攫其所得車資始一哄而散事後王周心不能甘投訴捕房捕頭派包探前往查明務獲懲辦○前晚甬人李仁元在西華德路向同鄉人張阿福勒借洋銀不遂所求卽肆兇毆事爲六百二十一號巡捕所見一併拘入捕房捕頭詰知事起細微令將李押至天明從寛釋出○昨晨茂海路第二百二十二號門牌屋内有一西裝華婦忽然斃命捕頭聞之派人查得并無屍屬飭傳地保投報某善堂備棺收殮舁赴義塚瘞埋○昨晨竊賊張阿大在篷路菜巿左近摸竊某甲身畔所帶洋銀數元適爲包探陳三林所見拘入捕房捕頭令押候解送公堂禀請訊辦 
[十月十一月份經收月捐淸單]  
　　道署洋四十元隱名氏洋廿元祝萌舫翁洋十二元陳善亭翁洋十元李雪巖翁九十十一月洋九元泰昌洋八元怡倩軒十月戴季蔬翁韓潤生翁貿孚綸華韓山曦翁九十十一月周湘雲翁七八九月老順記九十十一月八戸各洋六元朱葆三翁徐貫雲翁譚幹臣翁南順記戴生昌祝源昌萃豐七戸各洋四元 
 
 

Page 10

 
 
源豐潤洋三元六角莊源大洋三元二角新順記天餘七八九月義昌成七八九月瑞昌順元昌聚昌源昌玉隄生翁華與俞　利葉天德十一月　洋三元箴遵來翁汪萃利滬江第一樓何　棠翁九十月蘇寶森翁者悦生大觀樓錦章愼餘堂順卷九十月復泰九十月道信九址朋申茂江南遇雨樓陳志雲翁八九月怡泰昌十六戸各洋二元湯蓮笙翁洋一元五角中和洋一元三角久成九章北天成永裕成泳記九十月五戸各洋一元二角存濟堂十月徐俊良翁九月信昌隆十月燮昌九月可　九十月可　順九十月萬　全李琱記九十月龐竹卿翁思補齋梁煥南翁隆升九十月義森昌七八九月宏源胡綏之翁十月十五戸各洋一元施德豐洋九角一新園泳　杭恆富三戸各洋八角共萃樓春園徵昌怡昌熾大晉昌恆茂曹德大八戸各洋产角益昌九月洋五角靑蓮閣義盛一壺春三戸各洋四角咸章十月洋三角源通官銀號錢三千六百文豐裕官銀號錢二千文嘉綸介福和康壽康晉和愼餘餘大元甡元茂衍大恆益永豐存德協舁宏大宏元源吉寶和　順承裕正大升大彚康崇餘永康瑞大晉大延源義善源福康兆豐恆德仁大源利森康厚大源餘瑞元鈞康壽豐鎭昌鉅豐志大鉅元怡豐鼎康永大同餘久源同和同福鉅亨元益瑞裕五十四戸各錢一千二百文萬康錢八百文張家鶴元成大章九和宏章泰周耕記七八九月六戸各錢六百文怡大五雲日昇樓怡大三戸各錢四百文協成祥永愼鉅康九十月三戸各錢二百文萬興十月錢一百文芙法美三界一文願大小洋念四元六角錢四千四百三十二文以上總共收大小洋三百另五元三角錢八址一千一百三十二文滬北天后宮前廣益善堂司董嚴信嘬龔心銘施則敬本佩珍祝大棒葉貽　周鴻孫等謹　 
 
 
