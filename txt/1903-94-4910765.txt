# 1903 - 94 - 4910765

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件繋編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
是書纂錄皇朝政治典章及奏議集部都八百三十二種其大恉育開國以迄嘉慶二十四年以會典事例皇朝三通六部則例彚案爲主而叅之聖訓　諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尙書學朝野上下　究心經世之務官書卷帙繁重購寘匪易私集事言龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有　例總目一卷及編目二卷引用書目一卷有欲先覩爲快者請至申報館索閱樣本可知全書之奎略矣外埠各坊均有出售此啓 
[論示禁燒香事]  
滬西之有龍華寺古刹也當上海未通商以前古佛斜陽香火亦殊冷落迨局成互市洋塲十里日益繁華於是每歲暮春和宕和樣之流大啓山門延接四方香客始而靑樓蕩婦金谷妖姬咸駕言出遊一覩莊嚴法相未幾而良家婦女亦相率濃妝淡抺逐隊而嬉終日車水馬龍大有舉國若狂之意寺僧香貲旣旺益增飾垣墉添塑佛像其間更有密房曲室灑掃淸潔爲各婦女住宿之區因之穢迹彰聞遠近咸爲切齒曩歲前蘇松太道余晉珊觀察以其敗俗傷風曾成飭上海縣並龍華巡防局出示嚴禁婦女入廟燒香如有違犯罪坐夫男並將寺僧從重懲辦文告所布可謂義正詞嚴矣然禁者自禁犯者自犯歴年以來當鶯飛草長之時依然有女如雲任情遊　兹者上海縣汪瑤庭大令重復出示嚴禁略謂奉道憲札開杏婦女入廟燒香有干側禁本道訪聞上海龍華寺每於春三月間有等無知婦女前往燒香甚至住宿廟中實屬有傷風化札飭查禁等因歴經前縣示禁在案現届香市之際除飭差查禁外合行查案示禁爲此仰諸色人等知悉爾等須知婦女入廟燒香例禁甚嚴自示之後務宜恪守婦道不准輕入寺門燒香宿廟倘敢故違定提該夫男到案究辦並將該寺僧一併嚴懲不貸旣引森嚴之舊例復增整頓之新章讀其示文亦頗風行雷厲然試安步當車出西郭門而間眺見夫寳馬香車馳逐於緑楊紅杏間者非皆婦女之赴龍華者耶　妝麗服喚姊呼姨一　心香深深膜拜者非皆婦女之燒香者耶燭影衝霄烟痕匝地禪房曲折笑語喧譁者非皆燒香婦女之留連於廟中者耶昭昭情形在人耳目何飭查之差役皆耳無聞目無見耶噫異矣夫縱婦女入廟燒香任與人耳鬢厮磨謔浪競作甚或詩歌信宿竟夕流連其夫男之　茸無能固已不足深責獨地方官煌煌示諭懸諸國門若輩竟弁髦視之曾不知稍有顧忌揆其　不畏法之情形雖日出一示亦將視爲具文斷不能稍生警畏彼在上者亦何必多費精神爲此掩耳盜鈴之事哉然則爲之奈何曰惟有絶其根株而已絶其根株之法宜將寺屋一律拆毁攺造民房土偶則投之深淵田產則充作公欵滌瑕蕩垢一律廓淸庶不致留此萌芽再爲作奸犯科之地至寺中僧人則宜一一拘繋罰作苦工蓋以若輩平日不耕而食不織而衣起居則奢侈無方行爲則荒淫無度揆諸天理本屬難容今不追究其旣往之愆罰令充當苦工已爲若輩幸事若僅予以驅逐散之四方以彼詭詐多端出外豈能安分故在上者而不欲整齊風化也則已苟欲整齊風化未有不效昌黎氏人其人廬其居而可以根株盡絶者此寺如此他寺亦然一縣如此他縣亦然持之以堅心行之以辣手普天下而果無僧寺尼庵之蹤跡乎絶惡俗而閉民心或亦可庶乎近之矣 
[硃筆恭錄]  
　　三月初三日奉硃筆圈出富亮稽察宗人府銀庫事務欽此 
[本館接奉電音]  
　　昨日午前九下鐘越二刻時京師飛電傳來行在上諭一道敬謹譯登○三月十二日行在内閣抄奉上諭兵部左侍郎著增宗署理欽此洎午後三下鐘時又續傳行在懿旨一道云十三日欽奉慈禧端佑康頤昭預莊誠壽恭欽獻崇熙皇太后懿旨載濤載瀛均著賞帶三眼花翎宗祐著賞帶藍翎欽此 
[電傳行在宮門抄]  
　　昨日午前九下鐘越二刻時京師友人專電告知本館云三月十二日皇上在行宮召見隨扈之軍機大臣及汪瑞高洎午後三下鐘時又得電音譯悉十三日皇上在行宮召見隨扈之軍機大臣及李樹棠郭殿邦 
[電傳癸卯恩正併科會試首塲題]  
　　本年恩正併科會試奉旨暫就河南試院舉行前晚本邑官塲友人接得汴中電音譯之係首塲題目五道因於昨晨錄示本館照列報端首題管子作内政寄軍令論二題漢文帝賜南粤王趙佗書論三題威之以法則知恩寵之以爵則知榮論四題劉光祖言定國是論五題陳思謙言銓衡之弊論 
[記中俄議訂西藏開礦條約事]  
　　日本某日報云頃得中國京師來信悉近日駐藏帮辦大臣得星使琨在拉薩城與俄國特派人員誇洛夫迭次會議得將藏中開礦事宜訂成條約隨於華歴二月之朔卽西歴二月二十七號互相畫諾準備切實施行先是有俄人磨辣撲司幾者帶同伴侶四人護以中國官軍由伊犁入甘肅在蘭州小住數日迨 
 
 

Page 2

 
 
西歴二月二十七號取道赴拉蕯城大約卽關涉此事也兹從中國外務部錄得此約原文譯其要領如下一此約係中俄兩國特訂之約並無第三國干涉其間如有不便之處當互相宣明再行酌攺二所有勘礦開礦經費由中俄銀行出支三各礦所產金銀銅及各貨照挖出之數計之每値銀一百兩須向中國政府納稅十兩四不論礦主係華人抑俄人所采礦產每年不得逾二十萬金五新礦旣發露卽須將地叚劃定界限以免他人與礦主紛爭六開礦時所用器物經俄國屬地運入一律豁免關稅七嚴禁中俄兩國民人私探礦胍竊挖礦產有犯此者科以嚴刑八俄人如已探得礦苗鳩工開采須禀請駐華使臣照會中國外務部如有異議則駐藏帮辦大臣有稽查調處之責觀此是此約尙非全文不過撮其大要日報旣以華文譯作和文兹更就和文還譯華文雖意義不致兩歧而字句容有不符之處閱者以意會之可也 
[英國度支]  
　　英京倫敦來電云西歴一千九百零二年四月至一千九百零三年英國所收各項賦稅共一億五千一百五十萬一千六百九十八金磅較上年增八百五十五萬三千六百九十九磅然視出納部尙書皮沙苦司皮氣六所算尙少六十三萬三千三百零二磅 
[俄兵可疑]  
　　奉天來信云遼陽所駐俄兵計馬步砲及工程隊約共三千餘名西歴三月十五十六兩號遣人赴近鄉雇集馬車五百餘輛裝運槍砲藥彈糧食至鳳皇城曁義州又聞近日俄人頻頻在寛城子及吉林省城糶其兵力以致牛家屯大石橋一帶居民昕夕戒嚴說者謂奉天撤兵爲期已近而俄兵之分駐各處者舉動若此令人不能無疑也 
[幸破逆謀]  
　　新加坡叻報云某日美國紐約克拘獲無君黨一名訊之供稱此行欲往法京巴黎司糾集黨中人行弑泰西各國君主說者謂以彼逆黨其誠謀狡矣其心誠堅矣而卒之多在美國破獲者則以美總統昔曾被弑以故跴緝較嚴耳 
[緬路將通]  
　　香港循環日報云由緬甸巴蕪城築至中國邊界之鐵路業已將次告成華官允由界邊接至定榆緬政府特撥工程師一名襄助其事按此路之築實爲貨車往還起見工竣之後中緬生意定必日有所增也 
[日本兵艦表]  
　　日本某日報云我日大小各兵艦當中日交戰之頃僅二十八艘而洎明治三十三年日皇親臨大閱已增至四十二艘兹更締構經營日新月盛連將成未成之水雷艇居然有八十九艘之多宜乎虎視於洪濤巨浪中人皆稱爲亞東强國也試列表計之一等戰艦六艘曰朝日重一萬五千四百四十三墩曰三笠重一萬五千三百六十二墩曰敷島重一萬五千零八十八墩曰初瀨重一萬五千二百四十墩曰富士重一萬二千六百四十九墩曰八島重一萬二千五百一十七墩二等戰艦二艘曰鎭遠重七千三百三十三墩曰扶桑重三千七百七十七墩一等巡艦六艘曰磐手重七千九百零六墩曰淺間重九千八百五十五墩曰出雲重九千九百零六墩曰常磐重九千八百五十五墩曰八雲重九千八百墩曰吾妻重九千四百五十六墩二等巡艦九艘曰笠置重四千九百七十八墩曰千歲重四千八百三十六墩曰高砂重四千二百二十七墩曰吉野重四千二百二十五墩曰松島重四千二百七十八墩曰嚴島重四千二百七十八墩曰浪速重三千七百零九墩曰高千穗重三千七百零九墩三等巡艦五艘曰和泉重二千九百六十七墩曰明石重二千八百墩曰千代田重二千四百三十九墩曰萩津洲重三千一百七十二墩曰須磨重二千七百墩海防艦十艘曰高雄重一千七百七十八墩曰武藏重一千五百零二墩曰筑波重一千九百七十八墩曰天龍重一千五百四十七墩曰大和重一千五百零三墩曰濟遠重二千二右八十是墩曰平遠重二千一百八十五墩砲艦十五艘曰筑紫重一千三百七十二墩曰天城重九百二十六墩曰愛宕重六百二十二墩曰操江重六百一十墩曰赤城重六百二十二墩曰磐城重六百六十七墩曰大島重六百四十墩曰摩耶重六百二十三墩曰鎭東重四百四十七墩曰鎭西重四百四十七墩曰鎭南重四百四十七墩曰鎮北重四百四十七墩曰鎭邊重四百四十七墩遞信艦四艘曰八重山重一千六百零九墩曰宮古重一千八百墩曰千早重一千二百五十墩曰龍田重八百六十四墩水雷母艦一艘曰豐橋重四千一百二十墩此外尙有每一小時能行三十海里以上之逐水雷艇一十五艘曰雷重三百一十一墩曰電重三百一十一墩曰曙重三百一十一墩曰漣重三百一十一墩曰朧重三百一十一墩曰曉重三百五十五墩曰叢重二百七十九墩曰東雲重二百七十九墩曰夕霧重二百七十九墩曰不知火重二百七十九墩曰陽炎重二百七十九墩曰薄雲重二百七十九墩曰白靈重三百七十三墩曰朝潮重三百一十一墩叧有三等巡艦二艘一爲對馬一爲新高二等砲艦一艘名宇治及逐水雷艇數艘水雷艇數艘刻方鳩工　材尙未告竣也 
[四續太子少保頭品頂戴署理兩江總督湖廣總督湖廣總督張香濤宮保覆陳閩浙總督許筠菴制軍被叅各欵摺]  
　　一原奏所稱坐賈抽捐事非得已本年四月仙遊滋事該邑地方本小署任王士駿勾結紳士設局勒派民不堪命致將經手辦捐之紳董書差房屋拆毁王士駿以民變通禀該督不問原由輒派候補道柯欣榮會同與化府玉貴帶開花砲隊馳往剿滅無數鄉村戮及無辜婦孺乃揑報拒捕格殺二千餘人完案尤可怪者責令鄉民攤撥兵費一萬八千餘金一節查此案情節重大派員密訪查行閩省派償洋欵經司局議辦隨糧捐房捐鋪捐三項内鋪捐仿照坐賈辦理又謂之坐賈捐按照貨物價値每銀一兩抽捐三分每錢一吊抽捐三十文署仙遊縣知縣王土駿慮及捐數不足商之紳董鄭元凱黃紀通紀有堂吳仁英等該紳董迎合縣意設法搜羅凡土產之貨不由鋪户買賣者一律起捐甚至加倍在縣城郭家店開局抽收民間嘖有煩言縣南傳圍鄉民情素悍糾約鄰鄉二三千人於五月初六日進城向縣署喧閙王士駿諭禁不止因言加捐之事紳董所爲並開姓名單付之鄉民一擁出署奔至紳董鄭黃紀吳四家及庫書林允升家將房屋並捐局全行拆毁初七日又復進城閙滋適莆田縣聞警派勇踵至鄉民畏懼逃出西門拆毁糧書劉保房屋而散王士駿通禀請兵該督臣飭派候補道柯欣榮叅將江全帶兵數百名馳抵仙遊時興化府知府玉貴未到王士駿與柯欣榮等連日遣人下鄉探路實欲各鄉轉圜不意其人均被窘辱而回二十九日柯欣榮在城未出營縣分帶兵役突至白塔霞苑兩村拿獲數十人折至傳圍村鄉民鳴槍執械扼要拒守乃令開砲轟撃致斃鄉民十餘名殺死四名震死女孩四口衆民紛紛逃避兵隊乘勢搜捕焚燒民房九十餘家傳如璋所開聚成典鋪及紳房住房悉歸一炬鄉民傳棕轟斃倒地認係爲首之人將其頭割下帶城示衆又有鄰鄉愚民陳玉鄭泳陳起春張堂四名跟定王士駿之轎喧閙狀類瘋狂帶回縣署處以斬决知府玉貴事後始到誤傳鄉民將圖報復城廂畏累罷布玉貴躬自勸導始貿易如常至攤賠各費皆出自曾隨傳圍鄉進城閙事之鄉村聞半山村出洋六千元靑山村出洋四千元白塔霞苑等村出洋多少不一皆散給被拆房屋各紳吏之家調查案據該督臣原奏與所訪情形不盡相同如滋事實由派捐而原奏謂匪徒以祈雨爲名無故焚燬釐卡鹽館至撃斃人數亦不相符其縣城斬决四名係王士駿審明滋事抗捐之犯由該督臣批令就地正法又該督臣原奏稱王士駿本係閩省老吏夙著賢能此次變起倉猝竭力防禦捐輸亦係照章並無不合等語查王士駿素負能名辦事切實上年賠欵派捐各省同時齊辦卽謂閩省民風强悍藉以 
 
 

Page 3

 
 
滋事止有仙遊一縣且該縣鋪捐旣照坐賈章程何以土産之貨不由鋪户買賣者亦牽連收捐是滋事實該縣所致迨百姓入署喧閙該縣又諉諸紳董嫁禍於人拆毁捐局紳屋之後不思設法解散輒行電禀請兵以致各鄉民挺而走險砲斃二十餘名之多當時撃斃之人或猶可誘之曰拒捕格殺至跟轎喧閙之愚民旣經帶回城内卽使果係隨同抗捐之人亦不宜概加重典何至復戮四人并焚燬鄉村汕坊九十餘家事後又派償紳董房屋費各數千元仙遊民生之困民氣之傷已甚矣[  此摺仍未登畢尙須排日續登]  
[皖省程材]  
　　安慶訪事友人云邇者省垣大學堂總辦查得肄業生尙缺額二十名因之招人投考迨屇本月初八日考期報名應考者共三百餘名題爲問西漢循吏六人而宣帝時居其五何人才萃於一時也及觀班固贊曰信賞必罰綜核名實可謂馭得其道齊杜弼言政事之要莫過賞罰高澄以言雖不多于理甚要試推其意問中國各口租界外國人處其中多不逾千少不及百其制度釐然隠若敵國吾閩廣民走南洋美洲者所在以萬計終不免爲人奴隷被人驅策其得失之原安在試縱論之安徽大學堂上樑文秦人以急農兼天下漢武以屯田定西域論 
[浙省官塲紀事]  
　　杭州訪事友人云浙省應辦貢木前由藩司翁方伯飭商採購兹札委候補知州蘇麗生剌史隨時騐收以便紥排運申押解北上○浙省冬防保甲回例二月中旬撤去本年天氣寒以沍故各員遲至本月朔日始銷差○本月初三日糧道陸吾山觀察親詣撫轅禀辭次日辰刻排道至下馬頭乘舟往申府縣以下各官均往江干恭送 
[鎭郡官塲紀事]  
　　鎭江訪事人云前者南洋常備左軍總統正任雲南提督張蘭陔軍門由袁公浦赴金陵謁賀新任兩江總督兼南洋通商大臣魏午莊制軍任禧刻已事畢於月之初三日乘舟東下道出京口拜會道府各官習日淸晨卽揚帆北渡○月之初二日有美國捕艦二艘由上海駛抵京口下椗江心管帶官某某二君隨相約登岸至鳥洲山及租界各處遊行常鎭通海道長久山觀察聞之特飭租界總巡周錦堂恊戎親帶差役勇丁妥爲保護○淮揚鎭總兵潘鎭軍萬才赴金陵公畢於月之初二日乘某輪船過鎭江拜會各當道習晨卽攺乘民船遄回淸江鎭署 
[望月]  
　　蕪湖訪事友人云此間賭風素熾牧猪奴一流人物往麕集三街各娼寮喝雉呼盧夜以繼日巡警局總辦呂韻生觀察訪悉飭總巡周大令嚴密查拿本月初三日之夜更魚二躍大令微服往妓女小蓮仙家門外遣人叩扉隨率同巡警兵一擁而入見與賭者類皆米業中人龜鴇長跪乞哀各賭徒亦籲求恩典大令飭罰洋銀二十五元從寛釋去○花朝節後終日陰雲四合大雨傾盆直至三月初旬碧翁翁始晴光大放未知麥苗有損否也○此間開辦巡警事宜雇某西人充當捕頭月給薪水一百六十金○陡門巷一帶爲巡警局委員蓉少茵二尹所轄本月某日忽有匪人擁至大生祥恣情行劫二尹聞警急督勇風馳而至擒獲盜首一名送局懲辦 
[致祭海神]  
　　昨日爲致祭海神之期淸晨九點鐘時江蘇督糧道羅少耕觀察上海縣知縣汪瑤庭大令松海防同知劉乙笙司馬次第命駕至南市海神廟步入官廳小坐俄而禮生贊請行禮觀察以下各官趨詣丹墀三跪九叩首禮成折至江蘇運局　息片迨分道而回時已槐蔭轉午矣 
[邑宰騐屍]  
　　浦東二十四保二十四圖地保嚴曉峯偕客民尤阿大投上海縣署報請騐屍已登昨報昨日午後縣主汪瑤庭大令帶同刑仵人等渡浦而東旣蒞屍塲嚴保卽投案伺候王阿大供小的係山東某邑人與已死之王國寳爲親串行國寳與同鄉洪老三同居不知因何爭鬥被洪戳斃脫逃叩求將屍騐明緝兇伸雪大令飭仵役騐得死者左太陽穴刀痕甚深血液淋漓委係致命遂飭吏塡明屍格阿大稱小的願備棺成殮請免發封大令准之限差保於三日内緝洪解案以便訊懲 
[續獲匪人]  
　　本月初六日浦東張家樓教堂被莠民撃毁門窓上海縣主汪瑤庭大令業將爲首之諸增桂尤丙昌拘拿訊辦昨日縣差又拘到會首秦銀狗一名收押候訊 
[法界停訊]  
　　昨日禮拜五爲法界捕房發落之期適逢耶穌遇難之是照章停辦公事法總領署費繙譯官因咨照讞員孫建臣大令暫停讞務 
[美租界捕房紀事]  
　　裏虹口老街恒來酒店夥徐銀泉屢將店中貨物盜賣昨經店主某甲查悉投報捕房捕頭令包探倪順泉顧福其將徐拘押聽候解送公堂禀請讞員張柄樞司馬訊辦○昨晨江北小竊陳金美潛入裏虹口某作塲竊取木板荷之而出適爲二百二十三號巡街捕所見連贓帶入捕房捕頭令押候轉解公堂禀請懲辦○昨日午後衆流氓在篷路菜市左近采鳳茶樓因賭起釁互相兇毆旋各扭赴捕房伸訴捕頭以若輩均非善類申斥一番從寛釋出 
[分發人員騐看名單]  
　　新海防例掣簽分發郎中周錫璋江西楊奎儒江蘇主事袁藝林直隷劉應彤直隸劉應霖直隷何雲黼安徽叚世徽江西董迪光江蘇王德鍾浙江王　湖南○都察院經歴沈嘉焯浙江太常寺博士謝燏浙江内閣中書沈輝曾直隷國子監典簿蘇藴忠順天部寺司務伊光文福建巡檢張式九山西○新海防例指省分發道馬賡元直隸江蘇吳鈁安徽直隷劉安濤浙江江蘇陳瑜貴州江蘇花翎三品銜周聨慶江西湖南知府瞿鴻錫湖南貴州直隷州知州寗存校直隷山西李益智順天山西知州王發源山西河南通判杜澍貴州雲南張祖培山西河南湯纘湖南廣東王其鑫山東北河知縣史沅順天陜西張嵩齡直隷廣東張世瑩直隷河南杜靑緋直隷山東林志恂福建雲南傳士修江西湖北方乾武安徽廣東倉祐河南山東孫記桂浙江湖北儀定基山西河南王錫晉湖南河南劉澤靑湖北江蘇梁廷相山西直隸熊辰昶順天雲南李勳浙江雲南李國柱江蘇湖北江兼乾四川湖北李桂芳陜西四川嚴葆鍈浙江江西鹽大使王璠浙江福建陳友瑛浙江長蘆布政司經歴蔣尙益安徽河南直隷州州判李鼎元廣西雲南江自强浙江江西州判姚毅陜西直隷府經歴張尙讀直隷河南解永嘉雲南貴州王瑾安徽直隷朱言鑑江蘇四川王廷瓚江蘇山東董受愷江蘇山東李肇稱河南甘肅徐嵩齡浙江四川周桂毓浙江廣東周聲揚河南山東兪繼忠山東山西張道坦湖北江西縣丞李日華廣東廣西楊學成直隷山東孟昭麟順天河南龔肇淮江蘇湖北趙鼎奎江蘇直隷王濬川安徽北河徐明德江蘇甘肅余繩　安徽湖北卲振丙江蘇四川顧孟養江蘇北河文化岐陜西甘肅王學純河南陜西朱承祖浙福建楊芳山西直隸李英湖南湖北王堯勳湖南廣西此單未華明日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　浦東爛泥渡巡防局員某君函送楊大及其妻陳氏等人到縣前晚縣主汪瑤庭大令升堂研詰陳氏供去歲小婦人在蘇州被丈夫楊大賣與陳扣仔得身價洋銀八十元迄今已歴數月楊竟糾同袁慶等七八人强劫來滬藏匿浦東致被巡防局差拘局送案楊供小的妻子陳氏實被陳扣仔誘佔故往劫回並未價賣袁供小的向在蘇州與楊同居今來治下傭工楊妻陳氏實被陳誘拐是以小的助楊劫回大令謂楊曰爾妻旣被陳所誘儘可向之理追何必夜半往劫楊俯首不答大令遂飭將楊袁交人保出陳氏發交某善堂留養候拘陳到案訊核○前有潘元直者投縣控李三誘佔伊妻陳氏等情大令訊供之下因李未到著潘先將妻領回潘心不能甘投臬轅上控臬司效述堂廉訪准詞發回大令遂提齊案中人於前晚升堂研訊潘供小的係蘇州人在法界公館馬路新恊　烟館値堂妻子陳氏被李霸匿無奈上控臬轅陳氏供小婦人在某繅絲廠做工並無被李誘拐情事丈夫素與小婦人不睦是以砌詞妄控李供小的自有妻室並未誘佔潘妻大令飭將陳氏發普育堂留養一年著潘每月貼飯食洋銀兩元李責二百板交人保出○顧同和控吳粹卿欠銀一案前奉大令訊明著吳與其姪玉林各繳　銀五百元時閱二載吳僅繳二百五十元玉林繳三百元前晚大令提案研詰粹卿又繳五十元玉林叩求寛限大令限玉林於五日内粹卿於二十日内各自繳淸 
[浦東總巡局瑣案]  
　　工人陸雙全扭工頭姚榮根朱阿妹至保甲總巡局控稱被賴工資洋銀若干總巡謝岳松明府研訊之下斷令姚朱將所欠工資如數給還具結呈案○潘朱氏投保甲總巡局控租户何阿坤積欠房租錢十餘千文總巡謝明府研訊之下將何交人保出赶緊理償一 
[南市捕房紀事]  
　　昨日小車夫裘仁記承裝法界裘姓家器物至南市忽被王雙林將車照竊去向論被毆遂將王扭至捕房聲訊捕頭令押候解送馬路工程局禀請總辦翁子文太守訊究○昨日水利局家丁鉽貴見五十九號巡街捕白純財將東洋車夫某甲恣情毆撃爲之緩頰亦被兇毆因投捕房禀訴捕頭立將白拘押以便解送工程局禀請訊懲　　 
[英美租界晚堂案]  
　　前日鮑萬興鮑朱氏鮑才郎黃慶福張寳新丁阿榮在途爭閙經某號巡街捕拘入捕房轉送公廨當晚讞員張柄樞司馬升堂研訊鮑萬興供小的係崇明縣人鮑朱氏爲小的媳婦才郎爲小的孫女兒子出外謀食歹人黃慶福將媳誘姦唆令逃至上海幸由丁阿榮報信小的得在治下馬路中相遇叩乞究懲鮑朱氏供小婦人因丈夫不顧家用與丁私姘繼又偕黃同居丁挾嫌向翁唆弄致有此事現願隨翁回家丁供鮑倩小的尋媳用特通知黃供小的與鮑朱氏同居並無姦情尙求鑒宥司馬判責黃三百板取具攺過切結然後開釋鮑朱氏交鮑領回嚴加管束丁無干省釋 
[英美租界公廨紀事]  
　　英商萬隆洋行主投本管總領事署控德商禪臣洋行買辦徐督屏不交股分銀由英總領事照會公廨讞員張柄樞司馬准卽簽差恊同西包探將徐提到俄由屠姓投案具保司馬准之○吳通文　扇店近忽失去貨物報由包探李星福查得店中學徒屠阿慶曾竊衣服十餘件摺扇十餘柄因卽帶入捕房捕頭著押候吊齊各贓然後解送公堂禀請讞員張柄樞司馬訊辦 
[法租界捕房紀事]  
　　前晚甲乙丙丁戊五人在途互毆經巡街捕一併拘入捕房捕頭詰問之下知爲索欠起釁一併　之使出○前晚已庚二積竊在某處竊得衣服及零星物件被包探偵獲拘入捕房捕頭令押候解送公堂禀請讞員孫建臣大令訊究 
[上海虹口元濟善堂經收二月分送堂二文愿並施醫藥捐淸單]  
　　李立本堂洋一百員無名氏古　居士中都無名氏三户各十元運道堂樂記山西無名氏無名氏李細地謝阮氏敬善堂鄺宅義和分典九记各二元陳棣生五元陸連生衞昌泉二户各一元劉德才周靜安卲錦軒與全昌李雲山隱名氏王榮慶鄭傳珊八户各五角無名氏四角錢培之四角錢念四文六宜居士四　室主二户各二元太原少有居三角李門吳氏不書名二户各一元　陳氏正二月二元延公館正二月六角朱沈氏六角金留仙宋瑞仙各二角無名氏四角陳庭梧一元惟心氏二元無名氏六角湧興祫無名氏梁氏杏花樓四户各二元李冠英十二元李　氏四元公記號一元蔭記號五角李吉人五元陽揖三容灼然鄧鶴年三户各二元徐光秋三元盧義本鄭錫圻黃澤經鄭維岳徐揚氏徐廉毓徐阿桐鄭老大八户各一元易隱名氏五角陳志全劉　泉車光和洪樹　洪賢炳洪賢　徐漁津方韻笙八户各一愿徐曼雲五愿共九户全年連閩錢五千七十文伸洋五元八角金治臣一元李同泰銅洋四元范姓銅洋七元泰昌號　泉水許錫章楊梅生四户共銅洋十八元無名氏同豐號無名氏三户銅洋各一元共收愿洋二百十九員五角錢念四文銅洋三十二元○麥貽　堂施醫藥規銀五十兩正麥貽榖堂施棺材規銀五十兩 
[二月份經收各善士寳號月捐淸單]  
　　道署正二月洋四十元隱名氏洋十元怡情軒正月唐傑臣翁二户各洋六元泰昌號洋四元戴季蒓翁李霉嚴翁韓撋生翁貿　號兪順利號半年五户各洋三元豐泰賬房正月朱葆三翁徐貫雲翁譚幹臣翁韓山嚷翁老順記南　紀戴生昌祝源昌順泰正二月復泰正二月汪萃利正二月十二户各洋兩元源豐潤洋一元八角莊源大洋一元六角戴運來翁滬江第一樓存濟堂何瑞棠翁蘇　森翁老悅生新順記大觀樓錦章愼餘堂信昌隆天餘老德記道信瑞昌順　昌江南烟雨樓可熾可熾順金松泉翁正二月廿户各洋一元中和賬房洋六角五分久盛九章北天成永裕成泳記五户各洋六角萬有全益昌李珊記龐竹卿翁思補　梁煥南翁隆昇　　笙翁章佩華翁通濟十户各洋五角恆升怡園萬椿正二月祥順正二月四户各洋四角其萃樓春園尹梅生翁恆泰施德豐徵昌怡昌熾大晉昌恆　允章咸章復記十三户各洋三角靑蓮閣義盛一壺春曹德大四户各洋兩角源通官銀號錢一千八百文嘉綸和康壽康晉和愼餘餘大元　元　衍大恆益永豐存德恊昇宏大宏元源吉　和　　承裕正大升大彚康崇餘永康瑞太晉大延源　善源福康兆豐恆德仁大久大源利森康厚大源餘瑞元鈞康壽豐鎭昌鴻餘鉅豐志大鉅元怡豐　康永大同餘四十九户各錢六百文張家鶴翁元成義森昌錦章大章九和宏章泰七户各錢三百文怡大金合順五雲日昇樓怡大四户錢二百文恊盛祥永愼萬興鉅康四户各錢　百文英法美三界一文愿捐大洋兩元小洋四十四角錢一千七百七十文以上總共收大小洋一百四十九元七角五分錢三十六千二百七十七文滬北天后宮前廣益善堂董　嚴　厚　心銘施則敬朱佩珍唐榮俊葉貽釗等謹誌 
　　 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緖二十九年三月初一日京報全錄]  
　　門宮抄諭旨均錄正張○署江督張護贛撫柯奏知縣辦理鑛路被叅誤會據實陳請開復摺○署江督張奏特叅兩淮鹽務貪劣各員摺○又奏爲整頓鹾員均歸運司節制片○粤督德奏道員丁憂遴員接署請旨簡放片 
太子少保頭品頂戴署理兩江總督湖廣總督臣張之洞護理江西巡撫江西布政使臣柯逢時跪奏爲知縣籌辦境内鑛路久著成效現在因案被劾係出誤會據寳奏請開復以照公允而惜有才恭摺會陳仰祈聖鑒事竊臣等准督辦鐵路總公司大臣盛宣懷咨稱三品銜指分河南試用知府前代理江西萍鄉縣事調補淸江縣知縣顧家相以境内出有采生折割之案經前江西巡撫李興銳奏叅革職勒緝該員顧家相上年暫行代理萍鄉縣事到任未久適有匪徒采生折割之案旋經拿獲正法民間疑爲鑛局指使牽涉洋人勢甚可危時顧家相已將交缺鑛局委員電請轉電江西巡撫仍留該員一年辦結該員防護彈壓得保無事而李興銳以電報中有新舊交替五日京兆事更棘手之語疑爲顧家相緝浦不力附片奏叅革職查前次勘辦萍鄉煤鑛及建造鑛路鐵軌輿情疑懼梗阻賴顧家相在萍鄉本任開導鄉民多方調護始議就緖成效昭然今反因此獲咎殊堪憫惜可否奏請開復原泰處分等情咨商前來堂查接管卷内前江西撫臣李興銳以萍鄉縣境有何鄧二姓童子補匪采生切割旋拿獲匪犯洪信誠訊明正法境内謠傳指爲鑛局官錢號所爲並疑及洋人事機萬分危急該縣顧家相疏於防範辦理又多未善現已委　接署應請將顧家相革職仍勒令留縣恊緝等情會同前督臣劉坤一奏叅在案臣等密加查訪緣江西萍鄉僻處腹地接壤湖南風氣未開臣之洞前在湖廣總督任内迭次委員協同洋鑛師往勘該縣鑛務民間初甚驚疑無從著手經該縣顧家相設法勸諭彈壓始得勘辦開廠及盛宣懷接辦以後派洋鑛師常川駐縣由鑛所興造水口鐵路又由萍鄉接修至　陵縣該處紳民詫爲創見迭起阻撓均經顧家相會同委員委曲調　剛柔並用始得設局購地造路等事次第告成輿論亦皆翕服是以前撫臣　壽特以該員才堪治劇調補淸江縣要缺並經鄰境之湖南撫臣　廉三保薦人才奉旨交吏部帶領引見知其平日之才具可以概見此次該員業已交卸萍鄉縣事請咨赴部因本任知縣出缺後任未到復令前任暫行代理到任未久適遇采生折割之案旋將匪犯洪信誠拿獲正法當時謠言　起人心浮動該令交卸在卽猶能極力鎭懾消弭無　祗以盛宣懷電咨前江西撫臣有五曰京兆事更棘手之語詞意未能明晣致李興銳疑其不能得力又以事關鑛務語涉洋人當外患内訌之時恐致别生枝節思有以鎭定人心遂將該員叅劾亦出於一時權宜之計此該員顧家相前辦鑛路確著成效及因案誤會被害之實在情形也伏查近年因案叅劾州縣續經查明被叅寃抑才有可用均卽立子開復如山西知縣恩順孔繁潔江西知縣應衷等有案可援仰見朝廷愛惜人才不存成見今該員顧家相官聲政績屢邀保薦辦理鑛路尤資得力反以影響之訛言牽涉鑛局被劾其才誠屬可惜此次暫准代理甫經到任未屇初叅之限處分本應從輕且匪犯業已拿辦事後維持并無貽誤卽有潛逃解犯例歸後任接緝其情尤屬可原允准盛宣懷咨商奏請開復自係深悔當曰致函急率措詞未酌之誤自應爲之申雪以昭公允臣等往返電商意見相同合無仰懇天恩准將三品銜指分河南試用知府前代理江西萍鄉縣事調補淸江縣知縣顧家相開復原官升階原銜免其留緝仍遵旨送部引見出自逾格鴻慈臣等謹合詞恭摺具奏伏祈皇太后皇上聖謹奏奉硃批著照所請該部知道欽此 
太子少保署理兩江總督兼管兩淮鹽政湖廣總督臣張之洞跪奏爲特叅兩淮鹽務貪劣各員以維鹾政而肅官方恭摺仰祈聖鑒事竊查兩淮鹽務風氣敝懷已極凡塲官及鹽務各差大率專以無弊　私勒索商人爲事非隨時嚴加懲儆不足以挽救頽綱兹據兩淮鹽運使程儀洛禀稱前署兩淮海州分司裁缺淮北監掣同知繆延恩信用劣幕朋比管私物議沸騰居心狡詐兩淮候補鹽巡檢高壽曾代人販私膽大妄爲兩淮候補鹽巡檢阮本焌假公濟私巧于謀利本任通州分司運判凌樹模愜鄙性成商情不愜豐利塲大使陳家惠貎似有才利心太重性情偏執興論未符等情並詳開各員劣跡禀請分别核叅前來臣覆覆無異相應請　　旨將裁缺淮北監掣同知繆延恩即行革職兩淮候補鹽巡檢高壽曾兩淮候補鹽巡檢阮本焌革職永不叙用本任通州分司運判凌樹模開缺另補豐利塲大使陳家惠開缺察看以維鹾政而肅官方理合恭摺具陳伏乞皇太后皇上聖鑒謹奏奉硃批叧有旨欽此 
張之洞片再臣上年十二月間以淮鹽疲弊關繫餉欸大宗必宜急籌整頓擬設緝私輪帆各船裁撤大通武穴湖口掣驗之卡曁沙漫州緝私道員久任總辦儀棧之員以期恤商除弊扼要緝私業經分籌辦法且奏奉硃批著照所請督飭運司認眞整頓以除積弊而裕餉源欽此當經恭錄分行欽遵在案查淮鹽釐課每年六百數十萬新案賠欵及　案洋償京甘各要餉皆取給於此近來鹽務各員大率皆營私害公賢者十不獲一貪風日著鉅數日虧私梟日熾商人日困淮綱大局殆壯不支自運司程儀洛到任後廉介率厲竭力整頓不避前怨各員稍有忌憚現正　辦大舉緝私除弊恤商諸事該運司事事專顧公家破除情面實爲冠絶一時該運司現升授廣東臬司於淮綱盈絀關繋極鉅幸蒙天恩將程儀洛暫行留署運司一年仰見聖明鑒照整頓淮綱此後自當益加責成該運司認眞整頓以期宿弊空維　餉欵惟查運司爲榷　之總匯寳爲各員之綱領必須凡辦鹽務者之賢否皆歸其稽查考核認　舉劾庶各員知有畏憚其賢者得益勉爲其難中材以下亦不敢公然作弊鹽務方能振興查向來各岸督銷鹽釐掣騐各局卡從前督臣曾國藩沈葆楨在任時所委不拘官階道府同通州縣皆有近十數年來專委道　其官階與運司相等不相統攝委辦各員旣以得鹽務差使爲調劑更視一年期滿如傳舍任意舞弊肥私以去其中飽私囊之證實屬　人　　歴來運司因無糾察之責誰復肯爲開罪同僚之舉鹾綱之壞實由於此今幸運司程儀洛廉潔有爲持正不阿不肯徇情見好然使事權不　爲人牽制則鹽務仍日就隳壞而不可救現在力籌整頓之　似宣重運司以考察之權查候補道員到省年滿甄别　由藩臬兩司出具考語至三年大計實在道員藩臬兩司亦均加考是實缺道員旣可由兩司考核則候補道員亦卽可由運司考核情事正同矧各道係協助運司辦理鹽務其事仍爲運司之事其爲有之優劣公事之功過斷無使運司不得預聞之理擬請嗣後季辦鄂湘西皖四岸督銷局正陽督銷局淮北四食岸督銷局五河鹽釐局儀徵淮鹽總棧下兹掣騐卡以上十差各道員均由運司隨時認眞稽察每年出具切實考語分别優劣據實詳報由督臣覆加查考其賢而有效者或予留差或奏請優奬無效者輕則停季記過重則奏叅如運司舉劾不實並將運司叅處如此辦理雖畀運司以事權實更重其考成以後各局道員有不發覺之弊端運司不得辭徇庇之咎庶在事各員懍然知勉鹽務得有起色矣理合附片具陳伏乞聖鑒謹奏奉硃批著照所請該部知道欽此 
德　等片再惠潮嘉道丁寳銓據報現丁母憂遺缺亟應委員接署查有軍機處存記廣東儘先補用道秦炳直廉毅質實深明大要堪以署理該道未到任以前卽委潮州府知府惠昌暫行兼護除分檄飭遵外所遺惠潮嘉道員缺相應請旨迅賜簡放以重職守臣等謹合詞附片具奏伏乞聖鑒訓　謹奏奉硃批另有旨欽此 
 
