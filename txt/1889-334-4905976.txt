# 1889 - 334 - 4905976

 

Page 1

 
 
[賑物求售] [  申報館協振所謹啓]  
　　本舘自籌辦賑捐以來屢承諸大善士以書籍珍奇助賑亷泉分惠感泐五中現計積有初印藝文備覽全部剡原文鈔十部白玉烟壺瑪瑙烟壺墨珀烟壺翡翠笛頭白玉笛頭漢玉手釧白玉如意頭白玉長方掛各一件小方勒兩對伏望諸君子慷慨解囊速臨購取庶幾楊枝一滴得以灑遍蒼生乎 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[勸賑芻言]  
　　自八月下澣本館開辦江浙賑務以來統核九次清單約有七千餘金之譜其間數十金數百金彚成鉅款屬解災區者寥寥焉可報而數也自一角二角以至一圓者接幅連篇不知凡幾或問如此瑣碎得毋厭其煩而憚其勞乎余曰否否猶不獨無厭無憚已也從來賑欵中不難於數之多而難於數之寡殷富世家縉紳鉅族家居日用綽乎有餘節浮費以活災黎省餘貲以全生命雖爲人情之所難而猶非難之至焉者也若夫一介貧民家無擔石僅能度日四壁蕭然雖欲稍分資斧藉報涓埃而不可得而其肫然之心惻然之念有不能已於中者於是節其所不能節省其所不能省拮据措辦黽勉捐輸竭力盡心聊以自慰此種賑欵爲數無多而予聞其事而度其情輒爲之咨嗟太息而敬之重之焉試舉一事以爲類是事類是人者勸前日有傭婦朱馮氏交來鷹洋一圓書柬一函以充江浙賑欵夫滬上之爲傭婦者至不齊矣本領有大小心計有闊狹而傭資之厚薄由是分焉區區一圓之數又奚足爲朱馮氏異所異者朱馮氏本非傭婦其夫爲食力之輩僅足以贍其身家朱馮氏發願捐賑志向極堅無如節之無可節省之無可省萬不得已輾轉思紺因其家居與榮昌自來火作相近遂自願爲傭每日僅博傭錢三十餘文積一月之久換一洋之數以捐賑焉閱此信而不爲之咨嗟太息而敬之重之者必非人情嗚呼凡牛長於滬上者與江浙兩省之飢民誰非鄉隣誰非親友周給之安全之皆人生本分内事卽僑寓於滬上者雖與江浙兩省如風馬牛之不相及亦且有目擊耳聞不忍膜視者獨至守財之虜田舍之翁飽食安居不問外事以爲事不干已自顧不周有向之勸募者則搖手掩耳若惟恐牽連拖累者然甚至嘖有煩言從旁疵議謂助賑爲大愚謂辦賑爲多事若而人者吾眞不知其何肺肝矣聞朱馮氏之風其亦清夜目思慙汗浹背也乎顧或謂捐賑之人大都自述景况之艱難極言飢民之困苦以見其處心之忠厚立志之肫誠使有聞而哀之者表而出之於報章其實爲沽名釣譽誠不能謂兵必無是事必無是人而獨不可以概朱馮氏盖本館所經收之賑欵無論其數之爲多爲寡每至五日彚登清單間有大書特書表而出之於報章者非喜鉅資之頒賜所裨良多卽嘉其借欵之挪移其來有自若朱馮氏者初不得表而出之於報章也而余獨論及之者盖有所棖觸感激而然也又何嘗計及於朱馮氏之名與譽而朱馮氏亦豈有計及於沽與釣也哉倘他日有慕朱馮氏者踵事增華變本加厲余又何能爲之再三表揚雷同重複也哉沽名釣譽之說抑亦可無慮也已講學家責人無已三代下孰爲完人余亦不願聞此苛論作此刻責也且余之論朱馮氏也自抒胸臆本無成心其所以必欲論及之者蓋將以爲類是事類是人者勸也雖一勺之波所益於滄海者無多而滄海之波何嘗非一勺之所積雖一簣之土所助於泰山者有限而泰山之王何嘗非一簣之所成左氏曰人之好善誰不如我以朱馮氏爲矜式不獨鄉愚無知婦人孺子皆將聞風興起步其後塵而江浙兩省之殷富世家縉紳鉅族家居日用綽乎有餘亦且節浮費以活災黎省餘貲以全生命不待勸不待募而樂善好施孜孜不倦焉則所以振興賑務者意在斯乎意在斯乎愼毋效守財虜田舍翁之清夜自思慙汗浹背也可 
[本館接奉電音]  
　　昨由京友電傳　上諭一道敬謹譯登○十一月十二日奉　上諭詹事府左庶子恩普奏滿洲科道請飭部疎通正途一摺着吏部議奏欽此 
[京中近事]  
　　前報紀黑龍江將軍將光緒十五年應進貂皮委員解至鼙峯口旋田户部派員前往查騐云云兹聞十月二十左右經司員恊同委員將皮運入京師分報户部曁内務府内務府堂官卽會同户部堂官定於十月二十八日黎明時在大内騐收計索倫達呼貂皮二千四百零二張食錢糧鄂倫春貂皮一百十一張新設興安城鄂倫春貂皮九百八十二張統其三千九百九十五張○十月中旬兩江總督曾九帥奏稱現向日本商人定買猪腰銅二百萬斤其運脚及委員川資擬請就江海關洋樂稅厘項下作正開銷奉　旨交户部核議欽此○户部堂官擇於十一日初三日在本署大堂考試願送漢侍御之郎中員外郎到者共二十三員○前報紀漢京員本年秋季俸米經户部劄飭祿米倉發放云云兹聞所有四品以上漢京員劄飭通州中西兩倉發放其五品以下劄飭富新倉發放以十月二十日開斛至十一月二十九日爲止云○十月中旬山東巡撫張朗齋中丞奏稱臣查得臨清州衞河現有糧船來往大半皆販往直隸河南等省出售者擬請將由該河路過運入他省者一律征稅可否之處請　旨飭下户部核議刻已經該部議准矣○前報紀伶人汪桂芬由滬入都被前春臺班主控其虧欠包銀屢經好事者爲之調停迄未妥洽十月二十四日　署據實詳諸城憲城憲訊斷之下春臺班主供稱汪當未赴上海時曾欠包銀若干兩小洪奎班主供稱汪回京後小的已付過包銀若干兩詰以有無契券何人作中兩班主皆語塞汪供稱實因兩班主爭邀小的演唱小的並未欠銀但小的此次入京並不唱戲實欲省親修墓不久仍須至上海於是城憲大怒將兩班主各笞二十下交坊管束○上月二十左右　部接奉軍機處　廷寄因詹事府志少詹密陳六部正滿書史甲乙二人在京逗留招搖生事請　旨嚴究該部遂會回他部協帶營官各處查緝内中一徐姓者已遠颺矣○户部捐納房於十月下旬將新擬海防捐章刷印若干行文各省督撫照此章程飭令藩司開辦 
 
 

Page 2

 
 
[開單請奬]  
　　江西雞公船帮與下府人械鬥駸駸乎聚匪作亂經閩浙總督卞制軍召兵勦辦已就撲滅其詳已見前報現間制軍將在事文武出力各員開單請奬合爲照錄如左副將銜邵武營叅將錢尙文擊散江匪兼獲首犯何青連擬請交部從優議叙管帶恪靖威營提督劉端冕擊散江匪迭獲要犯吳富明等多名擬請開復疎防處分管帶恪靖　中營提督王紫田督勇剿匪擊獲要犯李文彬等擬請交部議叙署順昌副將朱長陞督兵剿匪拿獲匪首楊斑虎等擬請開復疎防處分五品車功儘先把總鄧才喜拿獲首犯何青連擬請以把總儘先留於福建歸標補用邵武左營把總朱振彪右營把總周贊虞督兵剿匪并搜捕逸犯均擬請以千總補用并加五品銜花翎守備蔡遠鑑督兵剿匪燒毁船隻擬請免補守備以都司儘先補用藍翎把總姜德元打仗奮勇擒獲要犯請免補把總以千總儘先拔補并賞亦五品銜外委李松標軍功記名外委葉天厓殷佑保范步升鍾逢祺危文和唐棣蕭施放火彈燒毁船隻與匪接仗傷斃多名均請免補外委以把總儘先拔補併賞戴藍翎六品軍功謝土林張得勝首先鳬水過河攻毁匪船甚多均擬賞戴藍翎 
[榕鄉清話]  
　　閩垣西關外八九十里竹崎鄉有大王廟背山臨江頗擅形勢前月榕岸鄉某甲購地山麓將以葬其先人骸骨以此廟當其衝信青鳥家言設缸以禳之竹崎鄉人以甲築墳設缸除斷龍脉大不利於一鄉遂羣起而與甲爲難甲置之不理鄉民愈忿糾率多人持械相鬥主客異形勞逸異勢甲之族人皆棄械遁走某丙身受重傷奄奄一息侯官縣盧杏樵大令聞報立卽帶同刑仵到鄉相騐未知將來作何辦理也○某鹽倉前月因與鄉戾齟齬被將倉屋拆毁一空當經禀報地方官請飭會營拿辦盧大令業已帶同營勇親詣該鄉彈壓矣○初九日爲卞頌臣制車誕辰城避文武各官及長門統領各營官均於初八晚趨轅叩祝制軍一概擋駕官紳饋送禮儀悉行璧謝亮節清風一時無兩○福州保甲廢弛巳久自孫蘭江觀察接辦以來認眞整頓花會賭博一律禁絶觀察每當夜闌親自帶勇巡查各段文武委員亦皆黽勉趨公三更出巡達且始返觀察現飭各段委員查明各鋪有無栅門造册詳報以便添補另招更夫把守從此防閑愈密盜賊不敢生心矣 
[宜昌零語]  
　　前東湖縣斯養之明府於本年鄉試調廉後委署施南府宣　縣事所遺東湖縣一缺卽由代理之秦兆明大令之璡署任云○宜昌府屬歲試於十月二十八日告竣十一月初二日己接辦科考矣○鹽局總辦蔣觀察銘勲經新任兩廣總督李筱筌制軍咨調廣東委用不日當卽成行接辦斯局者爲陳觀察錫蕃云○湖北學政趙文宗之夫人乘小輪船至宜昌入蜀爲其公子完烟○近日天氣晴和米價日漸從廉作小贸易者莫不便於覓食惟煤炭則日貴一日緣其貨多由歸州巴東縣運來是處坍塌煤洞兩處出貨無多故也○某客販運洋布土布入川行至歸山船忽翻覆幸貨物皆得救起人亦無恙現已雇人曬晾矣 
[鳩江紀事]  
　　衍聖公委員至江西採買磁器以備祭祀所用共裝兩船行抵鳩江泊於大關傍聽候查騐次日掛帆不駛聞由清江繞道運至闕里云○某布號夥某甲少年狂放顚倒花叢月前店東出白金三百兩令其至某處結帳甲携至青樓任情揮霍不旬餘已罄大半自知無面目見江東父老潛携其妻買舟遠颺其妻年少貌美行不數里被青皮黨瞥見疑爲范大夫載西施故事向之訛索甲不允遂被扭至城内某縣差處私押甲至此幾不能白明幸有中表親某乙致仕回里甲密令人報信乙遂詣縣面禀王明府立飭差將青皮獲到三名當堂各笞一千板收禁至甲所用之銀乙亦只得代向店東前認賠了事○太平府春笑山太守因公晉省乘舟過蕪蕪湖縣王明府等均在江干迎送如禮○某錢莊開設有年與各埠匯票往來生意甚巨前晚店中裝白鏹一千兩將寄某處合學徒送至招商局掣取提單該徒待從人去後轉身調局中云此銀今晚不寄將提單繳銷局中信之該徒遂另雇划船中人將銀領去私自逃遁及店中知悉四出追尋已不知去向矣因卽告知其家不知何以了結說者謂該徒年尙幼穉不知何以胆大如此諒有人與之勾串然乎否乎不敢臆測○江干各划船專恃輪船抵埠接客爲生其人類皆梗頑不馴每有將客渡至江心任意婪索者此等惡習由來巳久自前任錢大令明定章程以後價有一定莫敢多索兹以日久玩生復萌故智經王明府訪聞立提懲處並出告示黏貼江干限定每客只准取錢二十四文倘敢額外多索許該客扭交保甲局送縣懲辦賢有司一紙高張行人　受惠不淺矣 
[竊案已破]  
　　蕪湖訪事人信云時屆嚴冬竊案疉出本月初五日長街元隆布號被賊掘洞而進竊去洋布四十餘寂井綢縐等約値數百金同日招商局亦被掘墻至外帳房竊去元寶二錠及零星衣物等次晨各開失單報縣王宇春明府立提捕役當堂比追一面諭飭各團總嚴密梭巡加意防範初八日薄暮在内河拿獲一船並積年竊犯四名井在船内起出贓物甚夥邵少尉立時研訊該犯堅不　實各笞一千板收禁候再嚴訊 
[驅逐游勇]  
　　調署温州府永嘉縣正堂正任台州府仙居縣事寍爲出示曉諭事照得現屆冬令宵小易生自應嚴加防範以安閭閻本縣訪聞城廂内外有等外來遊勇逗遛在境若不嚴行查禁難保不滋生事端除密訪拿辦外合行出示曉諭爲此示仰游勇及諸色人等知悉自示之後凡爾先曾充當營勇現以撤散或已汰革者卽應極早回籍概不准逗遛在温致被拿辦至烟館飯鋪以及奄堂寺觀如敢容遛住宿一經察出卽當嚴提到案從重究辦地保隣佑知情不報亦卽一體治罪本縣明訪暗察耳目甚近有犯必懲勿謂言之不早其各毋違光緒十五年十月二十五日 
[霜天鴈信]  
　　金陵官塲以中小班爲最苦終年聽鼓别無調劑之方自許方伯創爲外縣冬防一差雖薪水僅三十二金而貧員得此一家十數口卽可免啼飢號凍今歲已委到八九十員視上屇已惟信矣詎向隅者仍復不少内中更有率偏師以攻五字長城者方伯不得已乃將不合例者五人之斜角封繳回而另委五人者以代之此五人者非負雲梯仰攻之健兒也攻者愧已爲子公之不得食黿又不敢染指於鼎以償必嘗異味之願乃遷怒於以五十步笑百步者昨聞已有人投禀吏治局攻不合例者數人請考官宜罷其考考官頷之初六日正補考見一人舉手賀其友曰足下不死孤不得安有識者謂此友卽同僚中之申包胥也○中正街有王姓肉店店主晘其目皤其腹暴戾異常所雇屠豕兒亦年少平時睚眦之怨便磨刀霍霍恨不爲屠牛坦之目無全牛立操刀批却導窽而後快前日兩婦女來巿肉誤攖其鋒互相口角婦故淮城人籍浣衣爲業亦司空見慣之操剌手也彼此不肯稍讓旁一解事者欲平其忿　兇不知其亦淮陰人漫駡曰淮城人都是沾人袴底餘瀝而生者無一好種於是聞者皆動氣次早大興問罪之師屠東見勢不佳早從後踰垣而遁其夥猶恃一夫當關萬人莫開倚門相敵纔交手已被一拳一脚打翻在地地甲恐出命案立將爲首之好漢扭住久之夥始甦乃一并送詣上元縣禀官駭傷官逐一研詰知屠者先曲後直打者先直後曲遂將行兇之一二人各責二百板枷在頭門外示衆案遂結 
[邗上官塲紀要]  
　　十一月初七日總局林分轉由六閘勘估縴道工程回揚朱鹺尹愷委辦四浦掣騐差初八日朱分轉昭林委赴運轅承審案件初九日新任江寍鹽巡道馮觀察應壽過揚履新委署北掣沈分轉元龍禀銷發審差 
[龜亦耽詩]  
　　日本人性多好古舉凡夏鼎商彝唐詩晋帖苟獲淇一無不什襲珍藏偶遇良朋必檢出以示求人題詠如獲奇珍長崎丸山町風月塲也有花月樓者艷幟高張履綦滿座主人喜書畵往往擇花晨月夕約風流韵士聚集樓中或書或畫或吟詩或作對任客所之供使 
 
 

Page 3

 
 
令者則均箇中人殊得捧硯司香之趣本月中旬主人開餞菊宴觴諸客於此出一枕求詞據稱其枕係明皇宫中故物由麻姑仙所贈本有一對今則僅存其一流入東瀛者已二百餘年矣前人題詠不少另載一手卷内尤以華人爲重前則有林雲逵馮鏡如二君今則有南梁望月生及潯陽山人等大都語含感慨寓意無窮細觀枕長二尺許形似鶴日人卽以鶴枕名之周圍雕琢極精無異神工鬼斧上下有細孔按之能鳴重按則聲大輕按則聲細大約使諸音律者按之亦可得宫商角徵羽之别云嘻一龜也而亦欲藉詩以附庸風雅無怪當今之世詩人竟多若鯽魚也 
[星軺紀事]  
　　前記出使英法意比大臣薛叔耘星使由蘇蒞滬等因兹悉日來隨員幕友俱已齊集行轅至星使則約於今日可到云 
[並非低銀]  
　　小康門外福昌庄夥王銀全英界山東路順源庄夥張正之福源庄夥孫金堂福州路恒康庄夥汪仲清控沈三興楊善品將低銀混兌洋元由包探何瑞福拘獲沈楊及同伴陳庭林送案蔡太守訊供之下飭押候麥捕頭將低銀交藥水廠鎔化再行核辦此已詳登前報者也昨日該包探復將沈等送案捕頭稱此項銀兩已經鎔見的係好銀惟稍青飛灰耳各庄夥均投案訴稱曾倩公估局估得實係低銀且福昌庄收下之四十餘兩鎔見祗有六層公估局估銀向無錯誤現已由經兌之夥認賠矣沈供稱小的祗兌去銀一兩有奇卽被扭交包探其餘係楊交下陳係小的之友楊供稱銀係陸續用下祗兌過二兩有餘陳供稱小的在妓院爲傭見沈被拘向之詢問致被一併拘來該包探禀稱當時楊先至德康庄以銀二兩數錢兌洋三元數角旋又由沈至該庄以銀一兩餘向兌據云由楊交下然楊旣先以銀兌洋何必再令沈往兌太守謂旣己鎔見好銀不知該庄等如何指爲低銀現在情願領回抑持向公估局履估各庄夥皆願領回不再興訟太守謂嗣後務須謹愼小心不得任意控人各庄夥同稱此銀皆憑公估局估定且將塊銀鑽眼騐之的係次色太守謂捕房現交藥水廠鎔見好銀理合將沈等開釋各庄夥仍稱情願領去原銀太守謂楊旣先以銀兌洋又令沈往兌令人不無可疑今姑槩予開釋所有銀兩分别給還 
[流氓送縣]  
　　江北人朱阿金至小南門外張松林麫館吃素麫一碗昻然而出不名一文張尙之索錢朱曰爾前在某處賭塲借我洋銀三元迄今不還豈區區者而尙向我索耶張駭然曰我與爾素昧平生何有瓜葛爾莫非誤認他人乎朱執定前言彼此爭閙遂互扭至廿三七鋪巡防局控訴情由局員以朱平空滋詐喝令笞責二百板送縣究辦 
[上海縣署瑣案]  
　　安徽人錢子庭卽錢隸高因向寺院誆錢逮案訊押前晚裴邑尊升堂覆訊錢供稱小的實因流落異鄉飢寒交迫是以作此不端之事邑尊飭押候交妥人保釋○粤人鄭阿忠温阿林張阿高張阿生張阿天郭永成陳阿才鄭阿榮陳阿其陳阿發李玉池包錦華魏阿耀等私販洋鎗一案迭紀報章前晚裴邑尊升堂訊究阿忠供稱小的開設同利水菓行並不敢販賣軍器阿榮等每人出洋三十元販賣軍火此次有意寄存以圖陷害阿榮供稱小的自蒙懲釋業已悔過自新阿忠係小的抱弟素來人面獸心置老母贍養不顧尙欲貽累小的李供稱小的在機器廠當工當日偶全同利玩耍誤被拘拿包供稱小的開設魚生粥店與阿忠兄弟爲友此次實伊兄弟尋仇並無販賣情事張等均供做工度日並無販賣軍裝情事邑尊以阿忠阿榮手足相殘至於如此實屬喪心病狂飭各掌頰四十下諭以嗣後務須和睦若再如此定當嚴辦包笞責六十板與陳張郭李等一併交保阿榮阿耀還禁候示阿忠阿林還押自新所再行訊辦○張玉標等盜犯八名因夥刼周邱記布米莊案訊明解府翻供發回已紀昨報前晚裴邑尊嚴訊之下張等悉如前供認邑尊飭仍還禁以候備文再解 
[英界公堂瑣案]  
　　包探顧阿六禀稱山西路高義豐顧繡鋪執事人楊蘭坡投捕房訴稱夥友金和孫陸續運出各貨共値洋銀千餘元捕頭命小的拘金送案楊訴稱金私運各種顧繡出售洋干餘元開設豐茂生記西國木器鋪今特開帳呈電金供稱　曾開設豐茂生記至取到之貨僅値洋銀二百餘元楊亦知道言明二八折瓜分楊稱金一味胡言蔡太守飭將金押候查吊豐茂生記存本帳到案再行核辦○三十號西包探瓊禀稱查得孫洪卿小錢庄專門經兌銅洋因往搜出銅洋三十四元將孫拘案孫供稱確開小錢庄並無經兌銅洋之事因有李錦堂者來兌對折銅洋一百元對以本庄並無銅洋李定欲兌取當付定洋三元甫收到三十四元卽被西包探到來搜去蔡太守商之易副領事判罰孫洋一百元俟繳到開釋銅洋存候鎔毁○巡捕解見曹阿毛丁德隆在茶館爭毆因之解案請訊茶館主凌阿春訴稱曹丁二人不知因何到來毆扭曹丁同洪偶因細故爭報叩求免究蔡太守判各罰洋半元違則各押一日○包探顧阿六禀稱姑蘇婦人某氏報失金釧及銀飾若干旋查知被某甲行竊甲知不能隱將贓交出隨卽遁逃某氏呈洋十元請賞包探蔡太守飭該氏當堂檢點收領洋銀交黎捕頭轉給該包探 
[法界公堂瑣案]  
　　錢桂山控蔡張氏誘匿女兒經曷同轉訊押核辦一案前已屢列報章矣昨晨葛同轉命提錢等至案先詰蔡張氏曰爾供此事與爾無干可將高錢氏帶何物至爾家從直供出答稱高錢氏來家並不帶物惟言託小婦人薦田傭工同轉命錢將情由再供一遍錢供稱女兒於夫死後由親族送還小的家本月初四日係夫之週忌小的曾寄洋銀六元託寍波親族代爲設祭婁梅郎向在陳金記處爲泥水匠與小的家相離不遠因之相識小的因事出門令婁將女婿棺木葬埋别無他事隨詰高錢氏曰此事本分府早經訪悉爾究竟思若何料理答稱倘父親欲將小婦人配與婁姓小婦人萬死不從錢稱求大老爺將女兒發堂守節可也同轉謂爾觀爾女行爲可能苦守否轉詰婁曰爾言與高錢氏已經　過可有人爲見証否答稱有繼父馬士春爲見証同轉着錢交保出外尋馬來案再行核辦○福昌洋行西人偕管　華人趙某控稱文渭江承充買辦每月辛工銀二十兩願墊洋二百元爲保限禮拜四往漢口經辦棉花茶葉立有筆據不料屆期不往墊銀至今無着請爲提究文偕父瑞福投案訴稱由禮拜日該洋行西人欲小的當買辦墊洋二百元往漢口坐庄辦貨升令親簽名字小的言明出門之事須要禀明堂上然後答應洋人當經允從小的卽回家將情禀知父親父親不許遂於禮拜一偕友沈姓至該洋行回覆豈知洋人陡將小的等關閉大菜房内云若欲辭去生意須罰洋二百元如不認罰不能出外小的無奈寫就兩紙每紙洋一百元回家與父親商量父不肯付銀因此仝至案下瑞　訴稱兒子年幼不能出門洋人罰洋二百元實在無力同轉商之祁繙譯官謂文不願充該行買辦洋人何至勒索筆據罰洋二百元豈非出於情理之外祁繙譯問該洋人爲何索洋洋人稱文巳寫定合同言明禮拜四啓行今日屆期不去自願寫票洋二百元償還經費同轉令該洋人至英公廨請該國領事官訊問文則備函送至英公廨○包探王榮培禀稱前夜十一下鐘時小的在太古碼頭緝獲竊賊王春由身畔搜出外國皮靴一雙當票三紙詰問之下認竊不諱今特送案請辦王供稱湖北人向當兵丁現由臺灣附飛捷兵艦來滬因無川資不得回里偶全洋船探友貪小竊得皮靴同轉姑念初犯判押捕房七天○包探禀稱小的在小東門外緝獲積竊高阿仁查得前曾竊過江天船鐵斧送案懲辦今在身畔搜出當票皆由航船上竊來同轉查無原告到案判令笞責一百板枷號一月○費一昌訴稱車夫顧阿林盜賣東洋車一輛求卽比追顧供稱小的向費租得東洋車一輛適在吉祥街吸烟過癮有拉垃圾馬車上人嗾令盜賣其人卽取去洋四元五角僅給小的錢五百文葛同轉着包探押往查問垃圾車夫獲案再核○包探禀稱重慶輪船火夫某甲請假冋寗波囑挑夫三人挑行李三担過船旋查知葛大梁担内失去衣服一包因之送案請辦至原告己回寍波不及來案矣當經研訊葛抵賴不知同轉着帶回捕房掌頰四十下再訊○掮客忻某以弟忻自興屢次硬借送案請究葛同轉判押捕房五天○孫嘉臣控房客唐大成洋鐵店欠洋八十三圓七角吳坤榮欠洋五十元陳奎章煤炭店欠洋十圓葛同轉傳集訊供陳當堂繳洋十元唐吳求恩寛限同轉着將陳開釋唐吳交人保出限二十日繳清如延提究孫稱陳店内所造曬臺有礙隣居請飭遷移别處同轉着 
 
 

Page 4

 
 
包採查明是否有礙隣屋禀覆候核 
[設廠施粥]  
　　敬啓者敝堂仍在虹口設廠施粥經於月之初十日開辦每日自兩點鐘至四點鐘止照章散給惟今秋霪雨爲災頓成荒歉禾棉傷損附近皆然因而就食之人竟至繁於往歲是則所需經費計多於前時用敢仰懇仁人善士憫彼哀鴻義粟頻輸源源資助則施當其厄功德靡涯矣[  虹口寳順里元濟善堂同人公啓]  
[上海文報局浙振收解處會同各公所起解第五批振欵啓]  
　　敬啓者敝處自初六日解出浙振棉衣後近接德清桐鄉海鹽等邑查振諸君來函僉謂户口繁多較北省奚啻倍蓰將來需款甚巨務祈竭力速籌等云兹起解第五批賑欵規銀四萬六千兩於十一日彚解杭州同善堂兌收轉撥各路災區散放此批内計絲業公所規銀一萬三千兩仁濟堂公所規銀二千兩申報館公所規銀二千兩文報局公所規銀二萬九千兩理合聲明查浙災地廣欵絀伏望海内仁人善長及兩浙官商迅賜解囊慷慨捐助俾得救人救澈無任禱切待命之至 
[得慶來蘇]  
　　兹接楊樂庭何雨生兩翁由汴來電蒙匯下賑捐曹平銀五百六十二兩一錢二分敝所拜領之餘申得規銀六百零四兩五錢六分已彚批解往災區矣又承託元豐玖票號寄到幕府婁壽之先生經募不邀奬氏善士捐助東賑曹平銀一百兩除匯費欠平凈合規銀一百零六兩一錢五分亦經祗收容當解放兩翁屢集鉅貲俾蘇民困惻怚慈祥誠不愧爲萬家生佛矣用請登報謹達謝忱上海文報局山東江浙協賑同人謹誌 
[徐郎介玉爲余家喜事來滬天志丹桂兩處爭聘之輙以蓬萊茶園有約在先辭不受聘勾留數日昨晚旋蘇賦慶春宫一闋送之]  
卿戀枌揄儂懷梅柳兩情畢竟從同念念無忘心心互印何須朝夕相逢此番重晤算眞個來從破空三杯同飮一曲聯歌樂意無窮何堪别又怱怱十日平原雅韻將終曰雪陽春曲高誰和霓裳怎繼唐宫别不足惜所惜者滬上崑戲除天仙部而外將成絶響正樂云亡不免惆悵耳與卿私約可能够重回化工緑章新奏同爇心香祝向東風[  高昌寒食生倚聲]  
[余因近一心緒勾留滬北者已五日矣昨讀報章承申左夢畹生以詩相贈拜讀之餘輙和元韻率成一律潦草戚詩諒知已者不嗤其句之拙也]  
　　蒙　贈佳句令我减新愁恨被庸流誤難將素志酬身閒欣把臂心事訴從頭感慨審庭事非關放浪遊葭月十三浮槎仙吏草於滬北不得已寓齋 
[送邵筱村中丞赴河南巡撫任]  
　　理學家聲紹大儒經献經濟一身俱化行蠻貊眞誠格澤溥遐荒至道腴開府旌旗來洛下特恩雨露沛雲衢三吳舊治留棠蔭况我當年荷寵殊[  海鹽徐圓成古春拜草]  
[送沈仲復中丞由粤撫調任安撫]  
　　量移玉節作甘霖簡在須知本帝心蠻粤己經時雨化皖江何幸福星臨界速荆楚流恩遠壤接家邦待澤深宇下昔依蒙越蔭酬恩無地發謳吟[  海鹽古春徐圓成拜稿]  
[江督轅門抄]  
　　十月二十九日知州楊增芳委河運差知縣葛玫奉糧道委押運差○三十日興史方大猷奉委豐縣冬防亂○十一月初一日知州十一月初一日知州李支瑞知縣葛玫奉糧道委河運差周玉鴻奉厘捐局委解續京餉赴蘇卽辭汪鵬翥奉糧道委襄辦江北河運差知州錢錫麟委解鄭工捐欵赴山東 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[小詩一律奉贈小樓主人錄乞正和卽呈夢畹生付刊]  
　　鴻名　耳　騷璮渴想風幾幾暑寒覓句樓頭詩瞻壯銜杯月下酒腸寛君刊有小樓吟飮圖詩集瞻韓有願韋縈夢訪戴何時一訂歡逸少才華人共仰飮吟許否我憑欄鶴沙浮槎仙吏張文彬郁周草於斗酒聽鸝軒 
[晚霞生由暹羅過叻小作勾留怱怱返粤卽欲回滬賦詩知寄卽次其留别申江韻錄請天南遯叟倉山舊霧看花客均正]  
　　鄉雲過處凈蠻烟一歎相逢敞綺筵蓋世難銷才子氣畢生祗受美人憐襟懷浩盪匪横海花月留連忍惜錢話到前塵重回首舞衫歌扇證因緣君亦留遊日本叙述墜　以行篋中衫扇檢視頗有追昔之感○劇談時事感知新抵掌軒渠好買春持論不嫌流俗詫締交尤見性情眞詞塲跌宕推三影君尤　塡詞筆下縱横抵十人贈别未曾歌折柳將詩迢遞寄嘉賓[  常熟衞鑄生初稿]  
[吾友申左夢畹生鴻十博學藉藉於海内外兼工漢隷知交者得其尺幅寸箋莫不珍如拱璧惟平時不輕爲人染翰以是世亦未之知也近見江浙災重惄焉傷之特書七言楹聯廿副交協賑所售因是求墨寳者紛至杳來所得之資悉數賑世有書畫家藉助賑以充已槖者對此比能無愧歟爰作里言錄呈郢正]  
　　聞道先生結善痌瘝在抱憫顚連如椽大筆憑揮灑涸轍波回仗硯　哀鴻無計救沈浮特捨囊金借箸籌此是儒生施濟志監門猶祗繪民流漫云杯水救車薪惻隱全憑一念仁寄語揮金如土者捐輸及早救饑民鶴沙浮槎仙史郁周張文彬草於愈讀室 
[仲冬三日秋山儉爲弟招同蒲君作英與予觀東瀛松旭齋天一搬演各種戲術巧妙獨絶率成七古一首卽諸吟壇郢政]  
　　壺嶠從來聚仙族誕生人物迥凡俗偶然遊戲示神奇變幻迷離眩心目仲冬天氣猶春温廉纎細雨霏黄昏　遇不淑意緒惡杜門擬廣絶交論秋山襲尉東國彦問字曾乱同席硯殷勤相勸蠟屐行駕言聊　愁懷遣乃有技師松旭齋虬髯燕領辭詼諧自云遍歴歐墨亞演弄巧妙無匹儕旋出娉婷向人揖玉容花貌衣如雪當塲跌坐喋咒頻韞櫝函藏加縈結一人戎裝執利兵四面穿鑿透縱横燈光忽慘座客駭隱聞嚶嚶啜泣聲抽刀　縛啓匣親赫然狼籍可憐豸謂無異草使長生幸有靈丹能起死携將一器水淋漓高廣盈尺圓如規蒼茫遺該已殮入須臾形跡濳消彌旣而豔粧自外至疑是天仙披雲墜對客襝袵笑凝眸無限嬌柔生百媚其神妙不勝書略舉一隅以概餘記此願詔好奇者盍往觀乎毋忽諸海隅蒼生求删稿 
[重陽後二日雨霽天晴同人招飲吳山阮公祠席罷偶成兩律錄呈桂里先生大人誨政]  
　　重陽節過暢晴光高會吳山共舉觴行樂不妨開笑口　今何苦索枯腸六橋風景如秋瘦萬努潮聲入暮狂漫說流連歸去晚題詩獨倚小廻廊江上烟波似畫圖晚來倦眼望模糊曾無好句工吟鞠那有閑情補插萸山瞑讌游佳日盡祠崇歌遏暮雲伹自憐搖落同秋葉誰識今吾卽故吾泉唐私淑弟子王金傳第香氏求定草 
[奉和松堂司馬自壽原韻]  
　　與君同甲我先生余與君同庚而先君百三十四日而生自壽壽君合舉　可惜者番難附尾名山祝嘏未同行君與諸同人往天童祝葉君壽同人并爲君壽余未得同　○高朋勝地兩相期暢飮宜斟酒滿巵一曲笙歌同奏處杯盤狼藉想當時[  介壽林兆松初稿]  
[已丑小春上浣董君鶴田招飮得晤松堂先生賭酒論詩豪氣逼人不勝傾今日晉謁謹贈詩韵蘭花扇面并小詩兩章卽請哂正]  
前宵杯酒得歡欣今日登樓細續文　戰漫誇無敵丰騷壇酒國合推君青燈紅燭偶追從得難良朋邂逅逢寫贈幽蘭詩韻扇助君椽筆健如龍[  冶悔王寅未草]  
[贈李小蘭]  
　　良宵倚月畫樓東倩影娉婷繪未工素靨嬌羞花綽約芳心巧比藕玲瓏黛微點處眉横翠酒半醺時頰暈紅是否瑤臺仙下謪隔廉現出影驚鴻[  惜紅生初稿]  
[上海北巿絲業會舘籌賑公所施少欽經收山東賑捐八月十五六七日第二千二百另二三四次清單]  
　　錫邑薛子豐手無名氏洋三十元許謙谷許靜眞無名氏三户各洋五十元項培德堂求家宅平安洋四十元三餘氏由朱大全號來洋廿元青浦縣帳房同人下忙開征及中秋酒席移賑廿元潮州海邑張世鎔十元蘇省厚生莊保合宅平安十元惠泰莊衆友節省十元硤石恆康典諸友中秋席費賑六元舜手代募五元益記省酒席賑洋五元武林陶諸氏求夫病愈由蘇州王東文寄三元徐昭敏求父病速愈二元無名氏二元昌記衆友節省月餅費兩洋蘇州夏公舘留餘堂願平安二元魏孫氏保産平安一洋無名氏折月餅資一元尙古堂積香斗資一元無名氏求母病愈一元無名氏五角無名氏銅洋三元大豐洋布號諸友節月餅助湖州錢二千二百文耕餘二百廬江七歲叟紫香英洋三元又募松紹堂四元本洋五角吳子衡本洋三十元盧養源盧有志廣大和永則堂竟成永大榮茂王致誠八户各二元董存德堂全發忠記廣大四户各一元慮先玉永昌榮興三户各五角共十八户台本洋五十二元内銅洋一元英洋七○梅里書院武夫子聖誕餘賑錢四千六伯十四文俟國武夫子聖誕餘賑四千四百六十八文共二户合洋八元錢七百六十二文以上十五日○泰州營章百川叅戎來洋一百元金陵崇仁堂募第十次汪馬翁募隨安草堂洋五十元衆善堂五千元二户由潤昌棧王豫卿翁來袁浦汪維亮翁募務滋堂汪求子續助由蔚豐厚號來六十元慈谿宏度子五十元華婁公堂芝嶺山人爲猶子立森求塲事平安順利三十元杭垣楊廉伯翁募錢唐安齋堂求保朱慶安外症速愈再助廿元楊文秀求病全愈十元慈溪何鞠如求病速愈由餘大莊來十元杭垣折香舘主人九元銅洋一元湖南武陵莫高謙貳尹告假回粤樂助規元八兩五錢五分姚臨山爲兒病全完愿五元乍浦朱永年温山同募桶捐四元銅山黄源一元聚王氏求速去病身健三元蘇州羅姓醫牛痘菲敬移助三元無名氏一元朱吉甫一元章練塘陳直慶募谷病子延年生各一元寗莊通元　有心無力一元源豐潤來京都于樹源京平松銀九兩洋十元寶署樓洋三元京平松銀十一兩寶署齋一兩寶善堂七兩寶樹堂廿三兩洋二元寳署光京平松銀四兩共六户合規元五十五兩洋十五元福州顧子誠募鑑三堂吉番一元永言堂婁同善堂竇厚德堂吳王繼高四户各重番一元顧子誠金榮麒麟趙氏一元顧金兒節點心錢求腰痛速愈足洋一元顧麒兒麟兒均拜見錢各半元署閩安分司願賢堂鄭錢一千張祥廷蔡梓敬各五百致遠堂施鄭記各四百文杜有輝臺彰詹朝光詹景星余子謙四户各二百文共十八户合爛板大洋十元對開角二元以上十六日○劉捧瑞恆瑞船求路途平安八十元江陰營王子霞蓉城捕過軒合廿元加陵主人爲子錫善保身壯健并求合家平安月願十元無名氏由奉化潘鑑湖寄來五元求子氏續助三元隱名士無名人各五角福建九彩園吳蘭方募廿户爛板本洋廿元羅欽之求佑長子家福病全重番四元安孚莊來蘭江達觀氏祈合家清吉四元又募古染安程瑞孫奉母命求免災十元嚴淳黄登元六元項友榮祈康吉齋各四元邵培桂雷礪山盧　雲程本泰三益軒求清吉安是福棧同人僕照熊求安七户各二元共十二户合洋四十二元以上十七日 
 
 
 
 
 
 
 
 
 
 
 
 
 [ 
 
 
