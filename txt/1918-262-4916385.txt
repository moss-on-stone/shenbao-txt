# 1918 - 262 - 4916385

 

Page 1

 
 
   
 
 

Page 2

 
 
時評 
　　 
[○就職不就職] （冷）　西南勸徐不就職。而徐定十　就職。巳無疑　義。然則總統之就職不就職。今後又將成一　問題矣。　就職不就職。成一問題。於是議和不議和。又　將多一波折矣。蓋北方之意。以爲就職而後。　可以接受政權。接受政權。而後可以使主戰　者去位。主戰者去位。而後可以議和。南方之　意。以爲就職旣認新國會爲有效。認新國會　爲有效。卽與護法之義抵觸。而卽不能議和。　此乃兩方意思之根本相反者也。　故曰就職不就職。與議和不議和。將來又有　一番爭論矣。　　 
[命令]  
九月二十四日大總統令　九月二十八日舉行關岳秋戊祀典派內務總長錢能訓恭代行禮由內務部敬謹頂備此令又令　兼署奉天省長張作霖電呈本年夏秋以來霪雨連綿省城及遼陽海城等處河流陡漲衝沒城垣房屋田畝甚多淹斃人民牲畜災情綦重其餘營口等十餘縣亦均先後被水成災請予撥欵賑恤等語着財政部撥銀一萬元尅日滙交該兼省長遴派妥員前赴災區核實散放以惠窮黎此令又令　兼署財政總長曹汝霖呈濱江關監督侯延爽另有差委請免本職侯延爽准免本職此令又令　任命毛祖模爲濱江關監督此令又令　內務總長錢能訓呈准湖南省長張敬堯咨請任命沈光融爲湖南湘潭警察廳廳長李鵬試署常德警察廳廳長均照准此令又令　司法總長朱深呈請任命岳秀華爲江西高等審判廳監督推事朱逢恩爲江西高等審判分廳推事郭慶福爲南昌地方審判廳推事均照准此令又令　司法總長朱深呈請任命金殿選署奉天遼陽地方審判廳長何得亮署海龍地方審判廳長郝延鍾署復縣地方審判廳長刁天培署安徽懷寗地方審判廳推事王敬信署蕪湖地方審判廳推事張聲樹署福建思明地方檢察廳檢察長于景文署綏遠都統署審判處審理員均照准此令又令　陸軍總長段芝貴呈請將陸軍騎兵第四團團附王克儉免去本職應照准此令又令　陸軍總長段芝貴呈請任命魏鎭興爲陸軍騎兵第四團團附應照准此令又令　陸軍總長段芝貴呈請任命寧潛梁爲吉林陸軍第五混成旅少校副官應照准此令又令　沈祖憲王壽彭馬吉樟均給予二等寶光嘉禾章閔爾昌王振　吳　生均給予二等大綬嘉禾章武其誥給予三等嘉禾章此令又令　余紹宋晉給二等嘉禾章凌士鈞晉給三等嘉禾章何基鴻晉給四等嘉禾章此令又令　陳毅給予二等文虎章李垣給予三等文虎章此令　　 
[專電]  
○北京電　徐雙十節就任已無問　題一面暗與西南謀和一面仍　維持現狀雖望和平仍不肯屈　就西南以免北派反對　　　　　　　（二十五日下午四鐘）○北京電　吳佩孚轉岑伍覆東海　歌電勿聽非法國會愚弄堅持　不就職之旨（二十五日下午四鐘）○北京電　駐美顧使轉達美政府　意歡迎徐爲第二屆總統惟希　望時局速決（二十五日下午四鐘）○北京電　徐望副座早日舉出梁　王兩議長擬在十月五日前舉　行聞段已佔多數（二十五日下午四鐘）○北京電　徐致唐少川電勸速回　粵主持和議（二十五日下午四鐘）○北京電　昨電令吳佩孚堅守前　線謂不久大局有相當辦法　　　　　　　　　　（二十五日下午四鐘）○北京電　甘省派吳攀桂爲援川　總司令擬會同劉存厚一由碧　口一由劍閣前進吳軍到碧聞　陝省大變不敢前進並聞川軍　援藏之彭陳二統領退至松潘　與碧相近更不敢遠離目下仍　駐碧口（二十五日下午四鐘）○北京電　日軍佔阿穆爾俄民及　新黨渡河入境者甚夥我軍會　同日軍查驗不准攔入　　　　　　　（二十五日下午四鐘）○北京電　各報主任供詞皆言據　通信社稿且第二日否認之新　聞亦會登載可見非有意揑造　大約對各報將從輕發落而新　聞交通社之何辛勇一時尚難　釋放　（二十五日下午十四鐘）○北京電　除新聞交通社外餘報　館主任昨晚均保釋其審問情　形聞案發動於參戰處文內有　引起交涉擾害治安顚覆政府　顯係有人指使等語函達警備　司令部該部函警廳則言違反　戒嚴令妨害事機而警廳則謂　停止營業咎有應得除令停版　外傳主任人審問云云　　　　　　　　（二十五日下午四鐘）○香港電　廣州當道封閉報館二　家因登載程潛鎗斃財政廳長　更動及質問頒佈戒嚴令事　　　　　　　　（二十六日下午二鐘）　　 
[外電]  
○北京電　美國致牒中國略謂中國近核准收買中國境內若　干存土並定銷土之辦法其手續與中美所批准海牙條約之　精神相反美政府聞之頗爲扼腕此舉足破壞從前中國境內　禁烟之一切善果美政府深望上述之鴉片交易不致實行並　望中國能設法取銷與上海土商所立之契約云云上海建設　會所通過之議案已在北京引起甚有價值之印象而萬國禁　烟會則因教士團體不可解之冷淡態度迄未行充分之計畫　以代表人民之公憤也（二十五日）○北京電　俄法兩公使巳代表其政府贊成中國禁銀出口之　議今尚未表示同意者惟日本耳　（二十五日）○北京電　哈爾濱稅務司因愛琿事向日本領事提出搞議聲　言如海關職員不得保護以免外來干涉則海關不再放行日　貨（二十四日）○北京電　衆議院蒙古某議員動議舉出特別委員調查中交　兩銀行賬目剔究弊端議員多數贊成之當卽通過二三讀特　別委員會查賬之期以一星期爲度　（二十四日）○北京電　西比利亞政府總理伏洛戈資基與霍爾瓦特將軍　已協定統一軍隊之辦法　（二十四日）○北京電　西比利亞鳥發會議之決斷與海參威政府之自行　解散及霍爾瓦特將軍之協定已使俄國全境有中央集權機　關之成立鳥發會議決定以最上職權授與五人此五人對於　全俄合法國會負責明年一月一日此國會將開幕所舉定五　人爲前臨時政府內務總長亞夫克森第夫氏西比利亞政府　總理伏洛戈資基氏北俄政府領袖查柯夫斯基氏俄軍第八　軍司令波爾伏里夫氏前莫斯科市長河斯脫維夫氏　　　　（二十五日）　　　　　　　　　　以上路透電○北京電　十八日有汽船兩艘由海蘭砲駛至黑河載降兵六　百人由兵押送旣抵黑河海關人員循例登船檢視乃似無上　官管束之日兵施用鎗柄將關員逐走副稅務司英人滿斯菲　爾脫氏親來察視亦被毆辱未幾有俄國小汽船多艘亦相率　駛抵黑河各船皆掛日旗顯爲日人所奪留者日人此舉顯係　故意欲破壞中國海關之權力範圍俾可自立巡江辦法而伸　其勢力深入於黑龍江區域也（二十六日）　　　　　　　　　英文滬報○廣東電　前日國會開會討論總統任期延期問題因討論之　結果分爲二說難以決定致不得結果而散會其一說主張延　期九十日即袁世凱爲洪憲皇帝之八十三日加復辟之七日　一說主張延期五個月零六日即從袁氏逞其暴威幽閉黎副　總統於瀛台使民國失共和之實之時算起今日衆議院開會　復議此案大概將以延期九十日之說通過（二十六日）○廣東電　外交次長伍朝樞論目下時局之談話云妥協說之　喧傳已一閱月矣北方聲稱會由南方一二要人提出妥協之　條件實則此項條件係由北方送致南方一二要人者意在離　間南方實顯而易見旋因某要人將此條件向各方面發表後　而拒絕之於是北方之計劃終於失敗蓋軍政府爲護法團體　之合議體斷不能以一二要人之意響左右之對於議和南方　所希望者極爲簡單即唯一之目的在恢復舊國會擁護舊約　法北方果急欲議和祇須承認此條件足矣至關於外交方面　自軍政府之組織漸次完備即蒙聯合國表示厚意不勝銘感　之至惟關於承認交戰團體問題一分部之外人以爲若承認　南方恐南北交戰期將因此延長其實不然目下北方已悟始　終不能征服南方如再遷延時日則陝西福建之戰局益將陷　於不利勢必至於暴露其實力之失墜使中外咸知近日之汲　汲於謀妥協者因此故也當此之時他國果承認南方則可使　勢力平均令北方愈覺悟壓迫南方之不利遂拋卻其向來所　用之陰謀手段一以誠意謀和平而戰期得以因此縮短此不　獨中國之幸即聯合國之政治軍事商業上亦得受極大之好　影響吾人甚希望聯合國洞察此中消息再進一步而承認交　戰團體也　（二十六日）　廣東電　廣東陸軍系團體廣東同胞社（譯音）於二十五日　下午開會議出席者社長李福林副社長魏邦平及各會代表　四名討論之結果決議軍政府在法律上無任免省長權但相　約不得因此而起騷擾（此處電文不明）遂散會　　　　（二十六日）○廣東電　國會議員葉夏聲廣東出身國會議員及民友系議　員五十餘人向軍政府提出抗議聲稱除大綱所規定者外軍　政府無督軍省長鎭守使任免權而廣東省議會亦主張省長　民選會允就任之翟汪及古日光因此已請軍政府取消任命　　　　（二十六日）○奉天電　東三省巡閱使之下設左右參贊政府擬將巡閱使　署置長春左參贊置奉天右參贊置黑龍江而張作霖欲置巡　閱使署於奉天置左右參贊於黑吉兩省目下正在商議之中　　　　（二十五日）○奉天電　今晨奉天北陵附近之南滿鐵道線路上有中國之　兵置石於軌被線路工夫察見相爭論間鐵道監視兵四名通　過出而制止之詎知約有五十餘名之中國兵由附近兵營來　援竟敢無法開砲相擊該處日本守備隊急派步兵一小隊前　往彈壓中國兵見之始各漸漸退回則因此事件或釀成重大　糾紛該處之中國兵係最近招募之馬賊此間一般中國人亦　頗以危險視之（二十五日）○奉天電　周肇祥傳良佐相繼來奉有任命兩氏爲此間巡閱　使署左右參贊之說（二十五日）○東京電　內閣組織之大命決定降下原敬氏原氏擬於二十　六日入覲云（二十五日）○東京電　西園寺侯今日上午訪山縣公觀測者謂西侯述拜　辭大命外無別法之理由且云明日入觀拜辭之奉答　　　　（二十四日）○東京電　致友會今日上午在原總裁邸開急遽之幹部會與　議者爲高橋元田中橋岡崎野田五總務及橫田幹事長諸氏　橫田幹事長語人曰關於內容不能發表且引用總裁之報告　云則似西園寺侯無繼任內閣之意確信山縣公等一二日中　或可出他之態度云云（二十四日）○東京電　領事森田寬藏本日奉命赴吉林服務　　　　（二十五日）○東京電　和田豐治因視察紡績事業定於二十六日啓程赴　中國（二十五日）　　　　　以上東方通信社電○北京電　西南粵派反對東海和平無望合肥自願辭閣督師　　　　　（二十五日）○北京電　參戰處擬組織鐵道隊徐樹錚函陸部調用陸軍鐵　道研究所畢業學員○北京電　張元奇長奉天說呼聲甚高（二十六日）○北京電　吳炳湘第一次辭呈馮叚皆未准已儗上二次辭呈　意甚決並面諭所屬處科辦理交代（二十六日）　　　　　　　　以上中孚通信社電○東京電　東京各主要報紙於我社所巳電報者更加證實由　山縣公所托組織之原平田聯立內閣勸告會已成立　　　　（二十五日）○東京電　西園寺侯今日訪山縣松方兩元老告以決意拜辭　組閣之詔命明日將入朝拜辭其理由爲軀體不健難勝大任　及其存中將推舉後進（此內數字電文不明）且雖辭詔亦仍　能致力國事之三端也云而此後山縣公其將以種種手叚強　西園寺侯之出山乎抑將推薦原敬氏歟此乃政局之歧點也　　　　（二十五日）○東京電　廣東軍政府特使章士賢（譯音）之赴東日政府已　定優待以國使之禮與所待唐紹儀者同（二十五日）○東京電　林公使之歸任遠無有期（二十五日）○東京電　西園寺侯於昨二十五日訪山縣公告以決意拜辭　詔命山縣公立往會松方侯協議（二十五日）○東京電　西園寺侯旣於今朝入朝拜辭詔命此後或將由山　縣松方西園寺之三元老選定後繼者（二十五日）○東京電　退出俄國之日本熊崎總領事上田書記官一行已　抵倫敦　（二十五日）○東京電　日政府對於軍需品欵項之持有俄國債權者發行　臨時國庫債券三千六百七十五萬元以券面金額兌換　　　　（二十五日）　　　　　　　　以上共同通信社電　　 
[戰電]  
○倫敦電　今晚海格上將報稱今晨英軍會同法軍戰勝於聖　康丹境英軍於拂曉時在由哇米尼哇河附近向南廣四英里　之陣線進攻於全陣線得有美滿之進步俘虜八百人英軍會　於數地點遇劇烈之抗拒戰事進行未已　愛泊希境有戰事　該地東北之英軍陣地益見鞏固　晚間天氣轉佳惟敵飛機　殊欠活動英飛機擊落敵飛機八架又逐走三架射空砲亦擊　落敵飛機兩架英飛機失蹤者四架（二十四日）○倫敦電　路透電社得悉英軍在聖康丹北面與西北得進步　志在伸直照登堡防務前之陣線（二十四日）○倫敦電　法軍大本營路透訪員昨晚電稱法軍佔據距聖康　丹二英里之達倫與佛蘭細萊二村今巳逼及保衛聖康丹之　高地兩翼距聖康丹鎭益近　特白尼將軍之軍現於松末河　西岸甚險之地進攻　（二十五日）　倫敦電　約爾丹東面之土軍現正向安滿沿漢志鐵路退走　其交通已在特拉被斷阿刺伯人已佔據瑪安土軍地位甚爲　阽危漢志鐵路一帶尤甚（二十四日）○倫敦電　路透電社得悉愛蘭貝將軍擊敗德將桑特斯所統　之土國三軍共十萬人今已殲滅其二軍　土軍能否扼守漢　志全視能否維持目下之地位爲決若再失敗則亞西爾與伊　門之土軍將與歐洲隔斷英軍於此處須需阿刺伯兵之助阿　刺伯兵今已於特拉上下截斷土軍與北方之交通　德將桑　特斯來自韃靼海峽僅以身免若遲走六小時則將爲俘囚矣　　英軍於近十二個月內共俘土兵五萬人　此次英軍獲勝　印兵至爲出力（二十三日）○倫敦電　康特白里大教長因聖域已脫離土耳其之衡軛致　書英倫及韋爾斯各教長建議同於星期日行感謝上蒼禮　　　　（二十四日）○倫敦電　塞軍所俘布兵已逾一萬二千人並獲砲一百四十　尊（二十四日）○倫敦電　薩洛尼加英軍大本營公報云我軍仍在摩拉斯蒂 
 
 
 

Page 3

 
 
　爾杜伊蘭陣張追擊敵軍英希軍巳抵巴柴爾里·費加·斯　米克維加·菲勒陣線與法希軍相接　英騎隊現向斯特魯　尼柴前進　英軍獲六寸口徑之砲三尊過山砲一排野戰砲　數尊（二十四日）○倫敦電　薩洛尼加英軍陣線前移七英里巴抵杜伊蘭湖北　岸（二十四日)○巴黎電　東境法軍大本營公報云法騎　已入泊里列浦鎭　該鎭完然無損希軍委棄戰品無算均爲法軍所獲　按泊里　列浦爲布軍根據地　（二十四日）○亞姆斯特丹電　莫斯科電稱近復有人謀刺勞兵會人員俄　政府將施報復舉動（二十三日）○亞姆斯特丹電　土耳其內閣總理在君士坦丁德土協會演　說謂中歐諸國元首與人民均志在和平中歐諸國乃爲諸小　國與世界之自由而戰今軍事雖暫失利國民仍當堅持云　　　　（二十四日）○羅馬電　意國輿情極爲鄙視奧國之媾和運動奧國且於中　立國與協約國散播意奧現正談判單獨媾和之謠言奧國慣　以協約國自相携離之說愚弄其民其實協約國團體甚堅近　今一致拒絕奧國和議可見一斑也（二十三日）○亞姆斯特丹電　布京電稱布國對於奧國媾和通牒極爲滿　意謂布國之目的與威爾遲總統關於依據民族範圍解決巴　爾幹爭端之意見不相牴觸云（二十三日）○亞姆斯特丹電　柏林消息紀奧國外交大臣布里安伯爵極　長之談片論及協約國受接奧國媾和通牒之態度預料中歐　諸國不日續將有運動媾和之舉且謂奧之通牒已成一旁枝　之目的蓋因此已發見敵國意見之不一威爾遜總統令迅速　答覆尤爲特徵云　（二十三日）○倫敦電　德國各報仍注重政治風潮中央黨與國民自由黨　似已決議贊助赫特林伯爵各報並謂若無中央黨則不能組　成左大團　北德意志報發表政府對於國會系內閣之意見　謂今日決無改變現制之理由多數主義之政府將有害於德　國之現狀云（二十四日）○亞姆斯特丹電　德國經濟部大臣史丹氏在白里門商會演　說以德國目下之困難及前途之否境歸咎於英國謂英國會　鼓吹經濟戰爭戰後如以經濟戰爭施於德國則德國人民必　須竭力抵制之云（二十四日）○倫敦電　英首相喬治君現養疴鄉間預料下星期復可從政　　　　（二十四日）○倫敦電　泰晤士報桑塞伐斯興訪員十九日消息謂德政府　巳允以覊留西班牙之商船七艘賠償西班牙政府並允不再　轟擊懸持西班牙國旗專營西班牙留易之船舶此事由後母　親自居間所致　（二十四日）○舊金山電　西特爾某員聲稱現已邀集三千餘人於二十九　日開大會討論巨哥斯拉夫人投効塞軍或美軍之辦法　　　　（二十四日）○華盛頓電　比國賑濟會主任胡佛君宣稱德軍所佔法境之　居民一千萬人後十二個月內須由美國供給糧食計需費美　金二千零八百萬元　（二十四日）○華盛頓電　衆院已贊成自一九一九年七月一日起全國禁　酒計畫參院則已早通過衆院駁絕准酒品入口至明年五月　一日止之修正文故該議案經威爾遜總統批准後即將禁酒　入口（二十四日）　　 
[公電]  
　江蘇全體軍官致李督軍電　督帥鈞鑒竊自去秋以來南北　稱兵迄無寗日生民塗炭國事凌夷我帥體大總統受民救國　之心爲息事寗人之舉首倡和議力主調停遠識苦心萬流欽　仰徒以中多阻碍事與心違痛刼運之方殷慨橫流於何極近　幸前敵將領鑒於外患之紛乘閱牆之非計聯電　懇停戰議　和足徵人心厭亂公理猶存伏望我帥趁此時機重申前議出　任調人即行呈請大總統依據約法頒佈停戰明令速議和平　解決之法庶國脈留一線之延萬姓解倒懸之厄臨電待命無　任悚惶江蘇水警第二廳廳長趙會鵬海州鎭守使新編備補　陸軍司令白寶山通海鎭守使七十六旅旅長張仁奎蘇常鎭　守使江蘇第二師師長朱熙第十九師師長楊春普淮揚鎭守　使江蘇第一混成旅旅長馬玉仁第七十四混成旅旅長陳調　元叩要聞一 
　　 
[○徐東海之就職聲] 　不居三海徐東海於雙十節就職巳確定不移現在東海邸中辦公處因　備就職事務異常繁劇新府改用國務院房屋原巳決定聞昨日復商決於十月一日先將徐宅中辦公處移入四照堂至關於就職之準備內務部定明日（二十五）開一會議籌定禮節一切儀式係調查法美兩國成例加以斟酌對於舊總統之交代亦有一番隆重之待遇現在公府衛隊馮總統擬改編爲一旅將來仍駐南京歸李蘇督節制即以何紹賢爲旅長昨因交卸期日近已命府中衛隊準備不日先行開赴西苑駐紥待核定編制後再行開拔赴寗新總統府擬遷國務院巳如上述聞國務院亦已決定遷入現在之總統府唯僅占南海一部分其中海地點則留以接待外賓前此本有新總統府移入陸軍部之說後以府院相距過遠殊感不便故此說遂以打消至新總統府決定遷移之內幕則以東海方面有風鑑家力言三海非吉地自前清慈禧光緒住此卽屢遭國難項城帝制不成黎馮府院相惡皆於地點之風水上不無關係又東海前爲國務卿時居於國務院中清風徐來之吉宅頗覺入傑地靈是以此次就任總統即舍三海而卜吉國務院外間謂東海不忘清室不忍以舊臣而入居昔日宮關禁地似非眞相惟此說喧傳甚熾昨有李斯年者（東海爲國務卿時會充政事堂主事）特投函報界論列略謂自東海當選總統後遂有遷移公府於國務院之消息其言曰三海本爲帝王之居以充總統府不甚相宜此實冥頑不靈者矣如以三海爲帝王之居則中華自昔爲帝王之國以改建共和政體亦不相宜若然者又何怪乎張勳之復辟而張勳又何負乎中華哉宮也殿也府也邸也其初並無帝王不帝王之別華盛頓所居曰白宮然則華盛頓非總統乎旣爲總統而我人稱其居曰白宮不曰白府又何說乎三海固爲帝王之居在今日論宇內尚有皇帝在乎難然東海之意以爲總統者民之首宜清廉自守不可縱逸三海有宮室之觀亭臺之美不敢一日居則新華門之內留爲何用乎抑闢爲囿與民共樂乎以天下之公理評天下之是非總統府非在天安門內不可總統之眷屬非住乾清宮內不可國務院非設在三海內不可清室之徽號非削除不可房屋非遷移不可若任清室出入北上門其爲禍當未艾也今日清室閉乾清門立小朝廷蒙古進貢方物絡繹於道而對於世界公認之民國元首漠然視之其故可思矣今日之官吏不學無術未習說文焉知字義未讀爾雅焉知訓詁一見皇帝宮殿等字遂避之不暇又大可笑也中國文字其須改良宜矣一經改良則宮殿之舊說破東海曉於大義亦可不讓移三海且得入居乾清宮矣然後正名定位復辟之禍永無復萌此皆國會議員所當提議者也云云吾不知東海見之果以爲何如也　　 
[○南北妥洽說之現狀]  
徐東海允就總統後屢與各界要人接洽業將大體上解除爭議辦法議有端倪聞昨日又飭某秘書擬定兩種具體收束亂局意見內容係就任後實行減少軍隊並加整理以謀統一而財政問題則更主張以減薪辦法收縮一切又聞東海日內決意再拍出要電數件一致岑西林陸武鳴懇將西南希望目的以私交名義賜覆以資參考一致湖南督軍張勳臣駐衡援粵副司令吳子玉諮詢湘防現狀以便維護要區一致駐外某某公使探詢國際上各國對我最近趨勢此外尚有致上海在野各政客以及張雨亭倪丹忱等要電多件內關何事均未探悉昨據東海方面某要人言南北調解問題迭於東海邸中會議其結果須先擇定調人以負疏通雙方意見之責然此項人物一時確不易覓聞東海之意仍以長江三督較爲相宜刻巳密派專員馳往長江分別面商三督並携去東海親擬各項意見令三督遵照進行又聞連日東海方面收到湘鄂蘇贛各省省議會及各公民團體之賀電極多其中措詞均希望早日解決大局以息內爭東海巳令臨時秘書廳一一照覆表明愛重和平爲年來素志決定登台以後即本此志進行惟願在野羣彥共同協助以蘇民生而回國運據公府消息馮河間因交卸在即公府內各機關除辦移交外一切公事極形停頓聞馮意將於日內召集府中重要人物爲一最後之會議其會議內容大約關於南北和解問題力助東海早告成功并議擬一長電將其就任一年以來所有經過事實一概羅列作爲下野時之一種宣言其中關於外交方面尤擬詳述又聞內閣改組問題東海與河間會派員往返討論對於段合肥仍擬慰留閣員中亦擬除去志過堅者外餘仍繼任但合肥未必竟允繼任將來改組時擬無論南北趨勢如何決不羅致武人以杜南方口實惟實現之期至早須在十月二十前後昨得某方消息謂滇督唐繼堯近由某君與中央接洽提出和議條件五條○以舊法改選國會○懲辦劉存厚并以熊克武爲川督○索交上年反對帝制中居認給之軍費七百五十萬除交過四十萬外尚欠七百十萬○此次用兵軍費概由中央認還○要求以後常駐滇軍兩師黔軍一師於川省中部餉由中央認給至於首座副座屬於何人唐氏似不論及惟此種消息據政府中謂并無所聞大約未必實在　　 
[○雙十節前之副座形勢]  
據政府方面消息副總統在雙十節前選舉旣爲各方面所主張新任大總統擬俟副總統選出後卽宣布於雙十節一同就職之意以便同一就職較爲整齊至關於副座之選舉目下議會方面已力擬趨於一致除一部分尚須疏通外選舉之期想亦不遠又一消息副總統選舉問題自兩院會合會決定於雙十節前選出以來頓有一種擱諸腦後之氣象光陰如駛距雙十節僅有半月功夫不啻即在眼前數日來聞議員方面頗有各自分途研討者就京內言舉某則某不放手就近幾言舉某則某又不放手各有一相抗之對偶在物理學上言相抗卽相消然除卻此兩種對偶之人欲另行舉出一人亦大不易其困難情形仍不減於當日於是道路傳聞謂某已出票價萬元某巳出票價至十萬元將來受錢不受錢自當由議員自主然究竟如何恐亦非議員所能作主至若於副總統有望之某某雖各昌言不願爭此虛位然各有部下各爲其主各有磨礪以須之氣概加以分屬之某部某派從中帮助奔走十色五光可想得惟開贛省某議員因斷絃之故欲趁車南下亦以此項選舉在即被其留駕可見此種悶葫蘆不久當可明白矣另一消息云前次兩院聯合會關於副總統之選舉已決定於新大總統就任以前擇適當之機會舉行之現在爲期憶日迫一日兩院議員等雖日日從事於副總統選舉之運動而遍覓堪爲副座之人物尚未得其人惟多數議員以爲必須具有一種條件然所謂條件者非必在經驗聲望與兵力也唯在能出多數金錢購買議員之高價票而巳蓋若輩當選議員之際所糜運動費爲額甚巨關於大總統正副議長之選舉並未偶獲一文大失所望損害旣巨故不能不另圖補救方法於是收回資金之希望遂金移於副座選舉故安福俱樂部之預選會明知段祺瑞之不願就副座之職而多數議員仍投段氏之票現下此輩欲賣票之議員巳公然語人副總統不問爲段祺瑞爲馮國璋爲曹錕或爲張作霖至少非出數千元購一票者則決不投票故叚雖希望曹爲副座而曹氏則聲稱不能出運動費揆厥原因實恐縱出運動費得爲副總統而現上廣東國會祇有自行選舉徐世昌爲總統之說斷無推舉曹氏副座之望如副座問題將來加入調停條件之中則所蒙損害爲數不資段固希望曹爲副座但無支給運動費之能力副總統選舉之難實不外此一點也　　 
[○參戰處今後之發展]  
　　　　　　　　　　　官制擴張　借欵成立參戰督辦處之設立本在上次段閣下台之後及段閣復興參戰處遂呈衰落之象茲聞連日以來該處參謀長徐樹錚忽有改訂官制之計劃其範圍較舊制爲廣組織大約如左○參謀處甲籌備區乙作戰區丙交通區丁情報區戊圖盡區○外事處甲交涉區乙繙譯區丙調查區○軍備處甲人事區乙兵器區丙經理區丁醫務區戊執法區○機要處甲文牘區乙譯電區丙繕寫區丁公文電報收發區戊編纂區○副官處聞此項官制目下正在起草之中不日可交國務會議通過通過後即爲段閣辭職之時亦未可料又該處近因太平公司借欵成立巳着手進行凡募集軍隊及軍隊編制諸大端均有籌議其入手辦法先注意於調用人才至關於軍械借欵一項關係用參戰教導團名義與日本泰平組公司訂定合同總額爲兩千萬元利率八釐兩年付清其軍械數目計有步鎗二萬五千支馬鎗三千支山砲野砲管退砲一百六十二門均帶有子彈約合三師之用其餘馬鞍車輛工器革件等爲數亦甚夥計鎗每千支連彈及運費約十萬零六千元砲每六門連彈及運費約一萬八千元（山砲）乃至六萬元（野砲）分四批交付至該項合同並無條件外傳中國軍隊聘用日軍官爲教師一節係屬另案且亦限於教導團由中政府酌量雇聘不受何等條約上之拘束據某方消息前日京奉路晚車巳運來快鎗四百五十箱外有鎗械等物八十箱由參戰處委員邱林押來以備參戰軍之用政界消息參戰段督辦前日交諭參戰處議定籌備對外作戰方法聞討論結果擬由緩性變爲急性其要點約有數端（甲）關於國防問題○加添國防軍以樹赴歐基礎○加添國防經費須要求政府另改預算○添設東西北三處國防司令以總其成（乙）關於赴歐問題○由國防軍以及南北息戰撤下軍隊實行赴法助戰○段合肥擬即籌備帶兵赴歐○添設五個參戰軍之師長以期協約各國滿意又該處昨奉合肥交諭特發要電數通調查兩種要務（甲）關於陸軍者○全國現在軍隊確數（西南亦在暗查之列）○所有軍械軍需（乙）關於海軍者○各艦名色及良窳○所有海軍軍官士卒之資格以上均限兩星期電覆其事專爲預備參戰云參戰處近因西比利亞過激派已紛紛敗退現籌商變更國防計畫分別駐兵地點爲十處據聞巳大體決定如下○黑龍江口沿鳥蘇里至興凱湖○吉林之琿春至寗古塔間○新疆之鳥魯木齊巴里坤間○帕米爾○喀什喀爾○伊犁至準哥爾關○阿爾泰至索果克○唐努鳥　海○鳥爾稽至恰克圖○塔爾巴哈台之西北境共十處　　 
[○大借欵消息之消息]  
自新聞交通社傳佈一萬萬元之大借欵消息後京中各方面頗爲注意有謂絕對不確者有謂事出有因者茲將二十三四兩日京報中所傳消息彙誌如下不確說　中華通信社云自報載有一萬萬新大借欵說出現後當局均否認此事不知因何而有此種傳說昨有人訪交通當局某君並詢以昨日某通信社所云最近東京有　關於借欵之電來京內容極簡云云是否即爲此事據答日前因長會借欵合同中有應往復磋商之件確會有電來京（某通信社所云曹總長會與葉次長商量一次者當即此電）然此是一種舊借欵此外並未見有何新借欵若果有新借欵發生如報上所傳欵額之鉅不應未有人知云云此一說也有因說　中華新報云前報所記之一萬萬大借欵消息連口探查仍難悉眞相惟有一端業巳證實卽順濟高徐鎭路借欵確在交涉中日來政府與章公使之間電報往還甚多而　日東京電稱章使訪大藏大臣協議借欵尤足證明確有一筆大借欵正在交涉中也此項　路借欵之總額言　　一有云　千　　有云三千萬者此外軍械借欵於十七號簽字巳爲人人周知之事惟此略與尋常借欵不同蓋未必能得現欵也烟酒借欵據云似無其事此外又有兩說一謂報載之大借欵消息雖屬有因然決不至如所傳之甚皆有成案根據條件亦比較的有利且聞當局之意如果成立亦決不移用於他途（此說政府派報多載之）一則謂大借欵之說不爲無因惟並非以一種名義進行係以某某三種擔保品商議因條件上有相違之點改爲延期一星期續議今彼方面以政變爲辭請再展緩商議大約在無期展緩之列（此說託於外人消息）綜以上諸說似一萬萬元之大借欵其消息本在疑似之間其內幕中眞相如何殊難明瞭惟據天津益世報所載大借欵醖釀巳久中秋前一日某總長得東京電報謂大借欵須以順濟高徐等鐵道爲酬欵額自三千萬至五千萬蓋仍以實業借欵爲名所謂政費借欵者誣也某總長因其抵押品以鐵道爲大宗乃持電往商某次長某次長嘗從事南潯鐵道借欵爲某總長等所梗且洩其秘密卒以無成恨之欲圖報復而未得其問至是各通訊社於是各得絕好之匿名投稿除發布借欵內容攻擊某總長等外故甚其辭此即新聞交通社據以傳播者也翌日各報大書特書對某總長加以嚴厲之掊擊某總長即以報紙示段總理曰報館中人何以機敏乃爾昨電惟某與次長知之耳內容旣先暴露成功不易言矣合肥震怒欲嚴究之證以陸宗與氏之談話（略見昨報）似此說成不無可信也　　 
[○京中對日內閣更迭之觀察]  
　　　　　　　　　　　　注意對華方針日本內閣更迭已成事實據最近消息後繼內閣西園寺巳不允擔作然昨日以前之形勢則西園寺之就否尚未判明也京中輿論對日內閣之更迭極爲注意今後日新閣之對華方針政府黨非政府黨之觀察各有不同茲撮紀如左非政府派報紙云日本寺內內閣總辭職後西園寺侯爵遂膺組閣之命西園寺侯是否遂允擔任昨日尚無確信特以立憲國家內閣更迭之常例推之當已先得西園寺侯之同意日本各界固多希望其出山卽我國外交界人士亦以此爲中日國交改善之機蓋鉅額借欵中日密約均爲寺內內閣時所成立今西園寺侯爵旣非軍人臘筯當然明晰此次繼任當能一變從前之政策使中日邦交益行增進西園寺會爲政友會總裁則此次組閣必以政友會爲中心該會總裁原敬氏或將入爲閣員之一據政友會出身之日神某君謂政友會對華方針仍以中日親善爲前提惟對於南北兩方務取平允並不偏重極希望南北速歸和好將來本此宗旨取何手叚現尚未能預言政府派報紙云政府接駐日章公使來電言西園寺接奉大命後並不堅辭即將著手組閣大約一星期內外可望組成而他方面所得消息謂西園寺似尚無意出山未必遂允組閣此席終將屬諸政友會首領原敬氏按此次組閣無論爲西園寺侯爵或爲原敬氏要皆以政友會爲中心其對華方針頗堪注目據一般人之觀察以爲新內閣恐不能繼續前內閣之外交政策但據深知日本政情者則謂新閣未完全組成此時固尚無何等表示而其外交政策可以推知毫無變改蓋其內閣改組解決之後日本政界內潮並不能因此而少息萬一此時稍變前內閣策略必致招他方面之反響不如暫時以蕭規曹隨維持其內外交現狀之爲愈面者日本今次出兵北滿仍須與中國現內閣彼此實行提携方爲有益倘遽變前內閣方針中日親善上必致又發生　響實爲日本方面之不利　此兩因可以推知新內閣政策當然繼續前內閣之政策又云今日之中日親善雖山自寺內正毅而政友會實贊成之政友在今屆國會佔　員之大多數若繼　內閣違反其外交方針豈不招其反對今西園寺雖拜命組　其根基尚未穩固自當蕭規曹隨以維政局現狀且林公使爲主張　日親善最有力之人今林於內閣改組之後即有回任之說其行程業已確定如果西園寺改變對華方針則當不令林公使返任好西園寺以視事伊始不便易人林氏亦當知其心理而改綬舊里今旣首　來華則日本對華方針當可斷其不致變更也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
　　 
[○邊事一束]  
　段總理近鑒邊事日緊前在國防會議時會提出給予內外蒙各王公邊防官職以固疆圉當由院中飭由參戰處備文函咨蒙藏院令其速將內外蒙古王公履歷開具清冊以便彙案呈院視其爵秩尊卑分別給予邊防官職立候查覆蒙藏院自接此函刻正趕造各蒙古王公履歷清冊不日卽將由參戰處轉呈到院明令頒發　關於庫恰方面俄黨投降事宜庫倫陳都護使刻已有電報告據稱俄黨投降巳令繳械關於收容事項正着着籌備即請迅撥現欵若干以爲收容經費段總理閱電以後即批交財政部參戰處會核辦理　檢查外人護照規則已經國務會議通過因之內務部提議實行設立檢查護照局應設地點需用經費各節均列有詳表俟再提出國務會議通過以後即行設立　赤哈軍總司令蓋達擅設法庭侵我主權迭經孟吉督電告政府飭部交步茲聞孟督軍又有號電到京續報最近交涉情形謂現在日美領事等對於蓋達此舉殊爲不服亦已提出抗議並迭與法使交涉務必勒令取消前議以重公法現除仍令哈埠總司令部嚴行取締使其消弭無形力保主權外謹聞　政府近兩日研究維持北鄙方法確欲在滂江或鳥德及伊犂等處設立國防司令部並聞此三司令中東北任鮑貴卿極北任蔣雁行或何宗蓮西北任楊飛霞以上均暫添國防軍五千名俾維國境　鮑黑督前電報告日軍方面因籌備軍事交通起見請在齊齊哈爾我國電杆上安設電報電話線可否允准請示辦法此電到後經參戰處核議根據共同出兵條件無可拒絕應卽允准惟附條件三則（一）電杆新加雙線負擔力重損傷自易所有修補費須由日軍承認俟戰事終了我國以無償收回（二）雖經許可日本架設新線不得妨害我國原有交通（三）所許安設該線限於軍事範圍之用日本方面不得收受軍事以外之電但我國關於軍事之電仍得利用此線業經據此議案電復鮑督　中日共同防敵協約迄未公布近巳屆實行之期聞參陸辦公處特電吉林黑龍江兩省督軍切實籌備以便實行聞黑龍江特添設國防籌備處並將原有之警備司令部另行改組國防籌備處以車慶雲爲處長警備司令部則以張煥相爲司令鮑黑督已有個電到京呈報所有前設籌備委員會亦歸併該處請即備案　吉督孟恩遠昨有電來謂據海參威邵領事報告各國已承認捷克軍爲盟軍近各派員接洽預備積極進行吾國兵力過單必須設法擴充實行參戰方免孤立當局已批交參陸辦公處核議　吉省自邊事緊急以來會請准中央添練陸軍一旅其後又擬將該省各地保衛民國改編成師此事尚在請求核辦間應用軍餉仍由原有經費中劃歸備用昨聞孟督軍以省兵調赴防邊地廣兵單深虞不足更擬添練陸軍一師餉械諸項仍由地方另籌不須中央支撥巳將此意呈請備案　政府接齊齊哈爾鮑督軍電云頃據滿站司令部哿電稱滿站日軍每日照常演習軍紀秩然昨日由哈開到赤哈軍三列車均已北上並由齊都開到一列車內有華俄商人約七十餘人詢及前方情形咸謂平靖齊都及依里庫斯克業已照常開車此爲齊滿通車之始等語事關國境情報謹電陳明　　 
[○姜桂題要求軍飽發現]  
　　　　　　　　　　　　　喫盡紙幣苦熱河都統姜翰卿對於毅軍軍餉前者迭電要求改現中央以財政困難迄未照准祇於每月軍餉中搭發現欵幾成以示特別體卹日前姜都統來京之後又向政府要求九月份毅軍全餉即須發現並有公文分致院部其理由大旨謂目下票價低落不時誠恐打破五折毅軍軍餉向不通發現洋軍人以生命捍衛國家非行政官可比且優待軍人各國認爲通例我國他種軍隊餉需發現比比皆是毅軍亦軍人一份似不應有所歧視中央早應一視同仁本都統尊重服從從前票價尚可維持向未援例要索刻票價已到五折將來猶恐低落變爲廢紙亦在意中本都統愛國心殷固可毀家紓難但餐彈膏原之軍人實難受此剝膚之損失九月二十二萬之軍餉務祈一體發給現洋以後注爲定例勿再照前搭放如能照准金軍定將感戴極力捍衛國家設中央無此現金莫如將全軍下令解散中央旣可每月少支出此項毫無價值之票洋毅軍亦可另謀生活而免時發有名無實之浩歎云云聞政府對此甚爲躊躇而姜都統方面則大有不達目的不止之勢　　 
[○吳炳湘有辭職說]  
京師警察廳吳總監於星期六晚問突然提出辭呈其表面理由雖云不克勵行職務但究其實際原因據某日報言吳總監從來爲贊助段總理對南作戰之一人而近頃政府方針一變至講和政策於是對於素來之言行負責而出於辭職惟有謂吳總監若隨政府方針變化而負責則值帝制及復辟等政變均不可不提出辭呈第警察官責任在維持地方治安於政變無關係更就彼時均無變動觀之則不能不謂今之主戰政府特爲昨用吳總監者又有謂京中此次發現暗殺團吳氏自知無處分實力故不得已而提出辭呈者總之吳總監之提出辭呈決非毫無意味之舉動也　　 
[○倪嗣沖之辭職說]  
皖督倪嗣沖將就農長之說外間謠傳已久然倪實未有確實之表示昨據軍署消息云倪會於十六日上辭職書詞頗肫切第倪辭職原因頗不明瞭說者謂安徽爲倪氏根據地復坐擁重兵地位本極鞏固所以忽有此辭職之舉者當有兩種作用存焉一因徐旣上臺政局必有變動設使和議能成倪之去就或竟列爲條件亦未可知故先行辭職爲以退爲進之計且料徐必挽留故不妨爲此表面文章以預站腳步也一對於段內閣方面倪素爲主戰之人今長江三督主和之聲勢日盛倪未便反其初衷故藉辭職以表示春狀態且段已有下野之言則在一系中當然共表同情外間之所揣測如此有當情實與否固不可知惟聞東海果已來電慰留段閣亦巳派王郅隆蒞蚌慰留抵蚌後與倪接談一書夜而後北返此外更有大出風頭之新省議員亦相約往蚌挽留並將有一篇洋洋大文章籲請中央爲攀轅臥轍之表示逆料倪督去皖一說斷難成爲事實惟恐南北議和告成時或乘機入閣爲退身計則未可知耳　　 
[○福建之借欵說]  
福建軍事吃緊李童兩司令請餉請械之電似雪片飛來中央窮於應付不得已乃由某要人與某公司訂結福建四百萬元借欵以福建全省鑛產爲抵押內容均已協定妥當不日即行簽約聞政府與李閩督已有所接洽近薩黃兩將軍受督辦清鄉之命將次就道所請二十萬之欵政府允於借欵項下撥付蓋即指此四百萬元另一消息最近政府因福建軍餉無着以該省煤鐵兩鑛向日本借欵四百萬經辦者係滙業銀行此項借欵合同業經雙方簽字其煤鑛範圍係指定安溪龍嚴等處其條件則煤鐵兩鑛名義爲中日合辦而鑛砂則須儘日本先買聞欵已大部分支付而福建旅京同鄉近始起而反對又據亞東通信社云此項借欵前日某督辦赴津時卽有一度之交涉嗣因閩省旅京同鄉反對頗烈即薩黃兩氏雖待欵孔亟亦以爲借欵非不可辦但以全省礦產作抵則殊不宜且適値日本方面內閣更迭故此事之進行不免稍有停頓昨外間傳說政府會向滙業銀行商籌墊欵茲詢諸該行中人云借欵能成自然可墊若其無望似未便負此重任故墊欵問題須視借欵之成否以爲斷目下殊難望其交付也　　 
[○京訊所傳閩局項狀]  
關於閩局消息京中近來傳說紛歧大約政府方面謂巳轉機而他方面則頗傳其危急茲將各方所傳消息撮錄如左新民通信社消息云昨日福建方面情勢似漸有轉機閩督李厚基於本月二十日離廈門確向福州省城進發外傳其私逃赴滬並非事實臧致平先日來電乞退並請撤退所部回北嗣經當局去電切勸巳不復再申前請昨日來電報告號日（二十）將灌口縣完全克復定敬日（二十四）進攻漳州請速飭發軍費及服裝新聞交通社消息云臧致平個日來電（二十一）略稱自克復同安後即以劉支隊長率步兵六營山砲二尊進攻灌口王支隊長率步兵三營山砲二尊扼守通長泰之要道並爲劉軍之後援與敵血戰六書夜白刃相接數次我軍冒雨進攻奮不顧身幸於號日將灌口完全克復本擬進攻漳州奈欵已告盡軍士只有隨身單衣其餘悉在漳州因右路倉卒失敗一切蕩然無存現天氣漸寒所需秋冬軍服務懇迅速設法以濟急用該社又云李厚基此次由廈回省半因延平被圍省防告急半因距水口五十里之珠船坂駐有軍隊一營突然譁變該處距省城甚近且恐省垣所駐軍隊被其煽動故即親率六營回省鎭攝外間有謂係因厦門失守逃回甚至竟謂李督巳逃至上海者證諸政府連日所得閩省官電可信均非確實又李督昨日來電中央但能迅濟欵彈事尚可爲故當局已飭財部就福建借欵一事提前辦理並恐合同簽字有需時日商諸中華滙業銀行先行籌墊若干萬尅日滙閩借款成立再爲如數扣還中華通信社消息臧致平鎭守使昨有個電（二十一）到京陳報閩省軍事現狀謂李總司令現決計親赴延平督師職軍於號日（二十）已將灌口克復擬即乘銳前進定敬日（二十四）實行反攻漳州惟餉需告匱軍士等仍皆身被單衣伏懇迅予滙撥餉項而利戎機又聞港探昨有電呈參陸處謂粵軍近又由崎祿及南澳汕頭海防區域每一區抽艦一艘計鏡清長清東雄三艦於十九日駛赴閩海助攻北京通信社消息云福建莆田縣自仙遊陷一本不虞南軍之來攻一切防守稍事放任不意土匪聚衆數千前往搶掠昨據旅京莆田人接私人來電謂縣城現巳被匪圍攻至昨日巳及十日城內外不通聲氣城內絕糧已有五六日城內有官軍兩營約一千人死守待斃救軍不至縣城日內恐不免陷落又聞陳烔明已進攻延平逼近福建省城姚建屏已下戒嚴令聞此次陳烔明攻陷延平各縣係趨重閩垣之背以牽扯厦門之軍隊新任閩省清鄉督會辦薩鎭冰黃培松前因空手入閩無從着手特呈國務院請籌撥經費三十萬元並商請海軍劉總長設法昨聞劉總長巳與國務院方秘書長商決先由海軍部及閩省公欵項下籌撥二十萬元俟財部核准撥給閩省清鄉用欵時再行歸墊　　 
[○龍軍擾亂後之京訊]  
　剿匪與津浦路之狀況　振武新軍開赴浦口中途發生變亂情形迭見本報現在晏城一帶均已平靜津浦路亦經通車昨聞張懷芝總司令及張樹元代督續有養電到京報告戡平亂事詳情略云振武新軍顧得林營長係屬桿首所率步隊五百名尚未成軍先由塘沽開拔馳往浦口不意行至晏城北境禹城縣地方勒令停車持械譁變肆行搶掠勢甚兇惡樹元於巧日聞警馳往鎭壓未至該境時續又開到三營糾合暴動即時損燬鐵道作壘頑抗樹元以爲國軍猶以軍紀曉諭勒令繳械豈料該叛等匪性蠻橫非特不服試合膽敢開鎗抵拒迫不得已遂即飭隊痛剿對峙四小時擊斃五六百名叛勢不支紛紛四散現仍飛飭各路駐軍嚴密兜剿以除餘孽昨日張代督又電云秩序巳經平復樹元即行返濟恐遠道傳聞失實特此電陳大名王懷慶帮辦亦有電呈報已派隊前往相機協同防勦但自津浦路線斷絕交通後消息極不一致某交通方面接得津浦路局來電略云迭據劉邱兩段長於二十一晚先後電稱魯軍與振武新軍在桑梓店車站以北接戰距站絕二三里德州軍隊亦已前往協剿現戰事未已二十二日恐仍難通車等語除飭該段長等察看情形或於濟南浦口間先行開車外謹聞據此電告可知該路並示通車第昨日外人方面所接濟南日領署來電則謂津浦路巳於二十二日下午四時通車等語是否指全路而言抑僅濟南浦口間則不可知也昨政府又接曹省長養電謂接張總司令電稱平原以北鐵路俱爲振武新軍破壞已飭該軍團長商令全隊解除武裝倘不服從即以武力剿除請電德州商旅長迅派隊伍迫近該軍駐紥以資兜剿等因當經轉電商旅據覆業已派隊前往謹聞　龍軍方面之辯疏　昨有振武新軍要人某君談及匪變事據云現在振武新軍業已編成七團除第一團已開赴浦口外其餘各團分駐小站塘沽從事訓練總司令龍運乾復督飭將領嚴加約束軍民頗能相安至山東滋擾之軍隊係屬甫經招撫尚未正式編列成軍當然不能與振武新軍併爲一談此事振武新軍以名譽攸關已向各報更正云云按旣經龍濟光招撫將編爲正式軍隊且以振武軍名義開往浦口則當然爲振武軍所屬之軍隊而暴動責任當然爲龍濟光所負此等辯解初無完全之理由也　議員提案查辦龍濟光　龍濟光所招匪軍在魯省晏城暴動情形已經魯護督報告參陸處會議人言鑿鑿無可諱飾聞參議院議員某某以龍軍之不法行爲匪特魯省人民直接受害而津浦鐵路斷絕交通數日間接受其害者亦復不少民生商業兩受影響且恐惹起外交團之質問設非從嚴懲戒何以警招匪者之效尤故定於日內提出查辦龍濟光案連署者已有數十人矣　參陸會議辦法　新振武軍在魯境晏城桑梓店等處不守軍規迭經直魯兩省軍民長官據情電達政府在案茲聞星期六（即前日二十一）參陸辦公處對於此事特開會議討論善後辦法段陸軍總長主張如該軍再有違抗情事即令魯督以武力解散並謂此種烏合土匪斷難應敵開入前線徒滋貽誤會議結果先由陸次長錦馳往實地調查以便與直畳兩省長官及龍運乾司令會商辦法一說則云是日參陸處會議結果決定兩事○李厚基離厦後延平厦門之軍事仍去電責令童副司令臧鎭守使竭力維持○對於擾魯之龍軍決責成龍濟光妥辦善後並電張樹元曹銳令設法防止蔓延又電吳長植令抽派軍隊移駐禹鄣各縣協力剿辦　李督預防浦口　振武新軍之巳開抵浦口尚未有船轉運者尚有統領鄭英啓所部之兩營李蘇督因津浦路中最近發生變故該軍逗留浦口人心恐惶昨電政府擬請轉商龍使將該軍先行撇回原駐地點一說謂李督來電堅請政府速飭龍濟光將現駐浦口之新振武軍於五日內調回原駐地點以免不虞　限制招兵辦法將提議　昨日院中消息云政府近因龍軍滋事問題對於各省招兵擬提出一種嚴格的限制辦法不日即將限制招兵條例提出討論聞其限制之主旨約有二端○非經訓練成就不得開往前敵○不准招兵再有混入土匪情事　　 
[○山東顧匪擊散之近訊]  
龍濟光所招顧匪護變詳情迭紀前報茲聞譁變之故因招匪司令李德厚欲令顧匪開拔赴小站顧匪不從因而起事李德厚立即電達督署張護督連夜（十四早二時）馳往剿辦遇匪於晏城之北開始攻擊匪稍潰退追至腰站張督下令攻擊每兵一名加洋一元戰一夜之久匪仍不散且分出一隊擾桑梓店鐵路並將鐵路毀斷一叚現尚在戰鬬中張自新營長駐紥腰站介紹係顧匪受撫之人顧匪旣變圍攻張之營垣張不支敗退兵士傷亡過半退人北方又聞顧匪在禹城迤北刦奪南來列車馳往迎戰不利乃退歸高唐夏津與該處之匪連絡一氣聲勢復振揚言攻破省城而後已於三黑亦與之聯絡其桑梓店之戰鬬乃北海竄來之別股現正分隊抵禦十八日早張護督出發各處軍隊陸續開拔北去戌衛團亦開出多連十九日午後一時張護督回省二十日早四時又專車北上二十二日張參謀長及某團長回濟並帶回馬衛隊及戌衛團兵士若干自二十日早起崗警一律武裝各門加緊戒嚴凡偏僻地方嚴加搜查妓寮旅館均極注意而對於商民之秩序則仍鎭靜至鐵道陷入戰線交通當然停止今日聞匪已擊散津浦車即可開行矣另一報告云本月十八日顧匪猖獗於禹城桑梓店問山東張護督樹元躬親出剿十九日忽有振武新招之兵二列車入境頗形騷擾張護督知該新兵等與肇事之匪相通聯當即下令繳械投誠新兵不服卽將所備武裝實彈蜂擁下車於桑梓店遂與魯軍接戰相持三日之久直至昨日（二十二日）魯軍方面憤恨異常於二十一日夜問又復開戰匪等力不能支退入桑梓店北三里許之張左兩村魯軍用大砲機關鎗追擊昨日（二十二日）始將該匪斃五日餘人當即梟示匪燄方息軍隊已返省防鐵路當夜（二十二夜）修復今日（二十三日）天津浦口間各快慢客車均已通行恢復原狀惟旅客過多今晨十點半加開浦口通車一次以便旅行該路徐局長亦隨車前往肇事處查勘一切並往濟南面謁張護督籌商防路辦法以備無患又據某方面傳說此次在晏暴動之匪軍營長顧德林業已拿獲正法於車站附近惟另一說則謂前日車站確有鎗斃匪首一人但是否顧匪正身現尚未辨明姑誌之以待證實　　 
[○熊克武赴渝與川局]  
大陸報六日成都通訊云熊克武已赴重慶與滇督唐繼堯相晤所談何事今尚未知但無非南北關係與總統問題而巳熊見外人報章載行熊以成都電廠權利讓與日人之說當即否認此事成都官場今方解散兵士數營兩日前有已經領餉之裁兵若干羣集於北城意在作亂幸統兵者頗有膽識開鎗遂之死傷二十人擒獲四十人餘皆奔散灌縣鴉片風潮今巳平息當地人士終爲成都軍隊所壓服想此後收烟捐者爲軍人而不爲當地紳士但不知如此力爭之烟欵究有幾何耳聞山地種烟頗多幫收入捐稅當必不少蜀省秋季稻收極好爲民國成立以來所未有蜀入今所需者惟力能平亂之政府而巳江州西南兵匪交戰今尚未止入間大帮盜匪膽敢在山坡起築貨倉四出滋擾官場不得巳始派兵往剿巳殺死匪首二人毀去貨倉一所燒毀賊巢多處尚望軍隊能奮力進行肅清地方也　　 
[○舊國會之院內問題]  
廣東通信云衆議院議員昨日（十七）下午一時開會選舉副議長出席議員三百零四人褚輔成以一百七十四票當選已紀前報惟關於此次選舉詳情尚有足紀述者先日各黨預選雖已選定葉夏聲唐寶鍔褚輔成呂復張伯烈吳宗慈六人然當去年張勳進逼北京時正議長湯化龍副議長陳國祥均同時辭職當時已舉吳景濂爲正議長而副議長一席則均屬意於張伯烈後因陳國祥爲衆人挽留故副議長未經改選今此次選舉甲派仍主張選舉張伯烈乙派則以此次議員來粵集會各事多藉粵省之力故此次所舉副議長當舉粵籍議員不特藉以報酧而此後辦事亦易於疏通聯絡丙派則以從前非常會議係因人數不足法定所致此次得褚君駐滬擔任通信招待極力設法向各省招徠因得正式開會故副方長一席當舉褚君以酧其勞因此各派意見頗不一致故初六日十三日兩次開會選舉均以未足法定人數未能將副議長選出但衆議院副議長原充憲法審議會主席若副議長一日未能選出則憲法審議會不有開會於憲法前途大爲障礙長此遷延終非得計故張伯烈特避往香港以示退讓葉夏聲亦登報表示讓步之意於是一日之間各方面意見遂得融洽一致而副議長亦遂得依法選出矣衆議院副議長雖巳選出而參議院正議長王家襄旣不來粵副讓長王正廷又已離去此時參議院已無議長院中各事暫由委員長趙世鈺維持是參議院之亟須改選議長當較衆議院爲尤要關於此項問題前經討論數次尚未解決因歡迎王家襄與反對王家襄者意見旣不一致而林森派與趙世鈺派亦未接洽故昨開第二次談話會調查人數與法定人數尚相差甚遠因之正式大會未能定期開會而議長之選舉亦遂遙遙無期聞因有某派議員相約不出席爲此消極抵制之法云現在兩院已擬定一種懲戒章程如非奉公外出及准予請假或請假逾期者缺席一次則扣歲費若干而且所領歲費必須本人親自到會計處蓋章簽名方能領取不能以他人代領此項章程兩院均已表決通過於上星期一日實行但不知以後議員諸公尚有任意缺席否也　　 
[○湘局不定中之政聞]  
　省會改選之困難　此次省會改選巳由張兼省長通令各屬知事籌備初選近據各初選監省呈報其初選事務所已多成立但湘省各屬尚大半爲南軍所有現被南軍佔領各地方旣不能就當地辦理又不能使之從緩舉行擬照前次辦理新國會選舉辦法由各鄰縣代辦初選則又以反對者多不能過於操切張氏對此殊無確實辦法各屬公民之條陳雖絡繹而至然亦尠妥善之方昨巳由張氏逕電中央請求核示矣　學校開學之期限　自南軍退出長沙而後湘省各公立學校以經費無着一體停辦張督蒞湘雖屢經提議限期開學然終以無欵可支屢議屢寢茲因暑假已過勢難再延昨已由張督訓令財政廳將所需教育經費妥爲籌撥一面通令各校務速召集各班學生於九月內一體開課　政治研究所恢復　張兼省長以束頓吏治端在培養人材查湘省原設有政治研究所爲全省候補人員研究政治之地旋以屢經變故遂至停止茲特委任張榮楣爲該所總辦林樹藩爲該所會辦飭即從速妥籌恢復俾各候補人員入所肄習　財政廳長巳易人　湖南財政廳長嚴家熾以受皖人排擠憤而辭職雖未經張督允許然巳請假離湘嚴之決不再來湘人已早料及因其在任時皖人對之實有令其難堪之處也現在張督巳保薦唐人寅繼任廳長在唐氏未到任以前請山交涉員劉淇兼代　已併由財政部覆電允許劉氏並已於十六日接印視事查唐氏會以湖南銀行監理官兼代財政廳長一次其人無他長惟善搜括茲旣以之長湘省財政則湘民之脂膏將益盡矣　　 
[○贛會議長逐鹿之情勢]  
第二屆省議會經戚省長令以本月二十一日爲省會召集期而各　之富選新議員亦巳到有百二十餘名巳達法定人數三分之二自應如期舉行開幕式於是由第一屆議長任壽　於二十日發出知單召集合羣讜言兩社新選議員開談話會員省議會爲臨時會址籌議選舉第二屆省會議長到會議員百餘人當推舉六十餘歲甯都縣屬之老議員楊遇泰爲臨時主席討論開會及選舉議長問題有主張先行開會式而後選議長者有主張先選議長再行開會式者議論紛紛草衷一是時有胡廷鑾岩起立演說詳述第一屆省會開幕理由及選舉議長經過之手　鐃止音謂兩議長問題各系內部組織尚無若何結果若以召集日爲選舉議長之期竊恐勢難辦到其說多數贊成乃一致主　先選議長復行開會式遂定期於二十三日先舉議長俟議長選　　行開會式觀察日下兩黨議長之角逐頗爲劇烈讜言社羣擁饒正音爲正議長胡廷校李澤蘭副之議長票每票規定千　　聲言當局已津貼數萬元於二十日預選投票社員六十四人內有收買他黨者二十餘人合羣社君擁龍欽海爲議長曹佼顏內臨副之共合基金七萬四千元居正者出資三萬四千元副者　山資二萬元亦於二十日開預選會限定二日內先繳足三萬四千元者爲議長該社議員已過半數佔有九十六人乃暗中慫恿二十餘人買身於讜言社吸收讜言社金錢爲木社之補助蓋讜言社與本省當局融洽所有組織議長之經濟均有所補助合羣社助私人措資之三人公司也但外間輿論均不以讜言社組織議長爲然將來議長逐鹿之弄幕兩方奮勇劇鬬必大有可觀者　　 
[○杭州快信]  
閩商消息浙軍現集中厦門休息將前在溫台招募之輸送卒一律編充一團軍士日在該處砲兵營附近操場從事教練軍界消息閩粵兩軍現相距於漳州附近之江東橋各守防線無 
 
 

Page 7

 
 
甚衝突援粵浙軍兵站主任劉端（湖南人）不候交代清楚潛行離防經童師長派員追捕聞已在閩省就獲二師第八團連長虞言等八員成績甚劣奉令一律撇差交涉　署第一科長汪培生昨奉軍民兩長會委戰時德奧事務處辦事員德清知事吳翯皇之公債舞弊案經邑紳施滄舲控部核准後高審廳巳定今日（二十七）開庭訊理被傳人證有二十餘名之多蘭谿盛知事呈請以農會會長趙錘麟充該縣第六國民學校校長業奉照准　　 
[○南京快信]  
徐州鎭守使張文生昨有急電來省李督即於今日飛派第六師一團由津浦車開赴徐州助防魯省軍事緊急王巡閱副使昨渡江與李督商津浦路線防禦方略連日調動軍隊異常忙碌龍軍在魯潰變軍隊有一部分已被張樹元擊散惟近有多數變兵巳竄入蘇境之報連日省防加緊戒嚴齊鎭守使王警廳長晚間加派馬隊騎巡隊巡邏以固省防駐浦龍軍兩營李督擬給資遣散昨電龍濟光商求同意徐州陳旅長電省報告匪首顧德麟率衆三千人與龍濟光部下變兵聯合聲勢猛烈沿途刧掠乞示機宜張樹元通電晏城由官兵奪回變兵潰散已派隊截剿參陸處因龍濟光部下新軍譁變昨通電各省以後招兵勿濫招土匪以防生變津浦路昨日午班快車已通聞路軌尚未全行修復貨車停開閩省各公團來電請李督阻龍軍入閩閩李厚基續電報告祃日回福州省城前敵軍事由童葆暄臧致平擔任李督向某公司訂購之鎗械巳運寗派軍械局長王金海驗收吳佩孚昨又有電致李督謂前敵將領主張一致請協力進行俾糾紛早釋以安大局浙督楊善德因嫌本省兵力單薄派郭參謀周副官赴皖蒙招募新兵昨過寗轉車赴蚌徐佛蘇啣某要人命昨由漢乘輪抵寗轉車赴滬公府守衛司令何紹賢昨日晚車赴蘇長江巡閱副使王廷楨因東海商改編衛隊事擬口內北上南昌電贛南安武軍有巳與南軍開戰之報駐碭山第一百四十七團馮團長電省報告即日拔隊開回徐防財政胡廳長因省庫奇絀昨派委多人分赴各縣守提解欵以濟急需李督連日因批閱各處賀壽電文及答復謝電頗形忙碌下午拒不見客　　　　　　　　　　　　（以上二十五日）津浦路昨日又不通車聞因某段路軌復被拆毀變兵聲勢洗大官兵剿未得手此間連日運兵開赴徐州極形忙碌聞魯省軍事異常吃緊寗省火車裝兵出城日夜不息由小輪載送渡江即轉津浦車運徐謠言甚識人心頗抱不安魯代督張樹元通電匪首顧德麟巳使獲正法聞李督擬俟徐東海就任時入京覲見商決時局寗商會日前聯合滬漢南昌商會致電東海請息爭議和以禦外侮徐復電和平爲余素志決本此進行慰羣望公府衛隊改編混成旅何紹賢任混成旅長調蘇駐防聞有人以副座弭李督勸勿主和新省議員夏嵩又被阜寗初選當選人王某在高等分廳起訴水利協會前開研究會關於全省水利咨請省長執行者共十五件行縣者八件請省議會議決者三件俟省長核覆省會義決即開秋季研究會省公署奉部令省會瞬將開幕凡各縣選舉訴訟統限開會前判決母得延緩已通飭各縣遵照（以上二十六日）地方通信 
　　 
[蘇州]  
　勒閉肉店　閶門　橋堍杜五房肉店前因違章開設由警廳飭令北區署長關人文派警押閉嗣屆中秋該店復藉口結束賬欵擅自開張並有延長之意當經第三分所龔巡官前往勸令停業該店竟置之不理關署長以其故違法令將情面禀崔怡庭廳長於二十五日晨率同長警多名前往帮同部署一切勒令閉歇　盜墳賊之判決　蘇城保墓會會長吳蔭培前以江北人王雙喜在鄉鎭盜賣墳石呈請警廳將王拘案移送縣署辦理迭經開庭訊問均供認不諱已於本月二十三號宣告判決王雙喜處三等有期徒刑四年六個月併科罰金八十元並褫奪公權全部二十年　　 
[無錫]  
　募建高小校舍　無錫周新鎭廷弼學堂舊址前被縣立第三高等小學校暫時借用近悉廷弼學堂仍須繼續辦理所有第三高等小學校由紳董呈准縣署由揚名開化新安三鄉重行集欵建築當經周紳舜鄉捐助洋五千元張紳頌南捐助洋四千元其餘則由開化鄉董事朱建安新安鄉董事倪翔青揚名鄉董事錢君直等擔任分赴蘇申向各同鄉勸募云　　 
[鎭江]  
　小學聯合運動會　鎭屬小學聯合運動會事務所早經組織成立現通函各小學校定雙十節在城南校場舉行運動並印附隨合運動會歌令各校教員學生預習云　聯防會議之預聞　鎭屬揚中縣地境遼闊港议紛歧盜匪出沒無常刦盜時聞近悉本縣軍警長官以冬防轉瞬將屆與鄰縣聯防方法自應照例早爲籌備俾維治安宋知事業巳函約徒陽壇溧各縣知事曁本區各處水警分隊長來縣協議聯防辦法云　六濠江岸之坍陷　二十三四兩日江潮盛漲勢甚洶湧沿江各洲圩低地均遭水浸聞此次大潮較平時高出三英尺以外二十四日午後對江六濠江岸忽然下陷約坍去十餘丈之長幸在白盡未傷人口云　　 
[揚州]  
　委員稽查郵局　寧垣郵政總局所轄淮揚兩屬支分局不下數十處現由郵務管理員遴委郵員吳肅祺常川駐揚專事稽查淮揚屬郵務云　沙田滯納金之暫緩　駐提沙田局總辦馬錫彤現奉省垣官產處來電謂揚鎭屯衛田前遵部定價格分三限繳納現屆第二限各戶多未照繳本應照第二限加收滯納金十分之一姑再展期兩月仰即知照速繳以示寬容云云馬部辦奉此會銜趙知事出示佈告矣　查復鹽船失事案　揚稽核造報分所協理高洲太助氏前因草埝場大豐號運鹽船在邵伯鎭六閘地方失事派員沈榖成會同運委何介三前往失事地點查勘茲據呈報屬實特分別呈報總所及鹽署備查矣　　 
[清江浦]  
　工業補習開幕　學務委員范奉怡前會以一百千文懸爲獎勵金以予省視學所首獎者一市第八小學校得獎但其校長祭某業已奉撤離校乃商諸勸學所長改以此欵辦一工業補習科每月經常費十三千文以獎欵五十千爲開辦費已於二十三日開學各機關人員到者甚多云　募金開會誌聞　中華職業教育社現辦一職業學校擬募集經費五萬元此間各團體機關均皆接有募啓六師校長徐公美於二十三日下午召集全體教員開會當場勸募不一時共募三百數十元業已滙申　　 
[江西]  
　陳督軍避壽賞桂　陳光遠督軍於本月二十一日爲四十六歲初度所有軍政警法紳商各界咸備壽屏對聯壽帳各種禮物紛紛送往軍署陳督槪行謝絕各鎭守使各道尹各師旅團代表均已蒞省四省經略使曹仲珊代表張馭龍攻粵總司令張懷芝代表李式訓蘇軍第十九師楊春普代表楊與齡皖督軍倪丹忱代表陳慶均已蒞省迨至二十一日早間六時陳督軍隨帶衛隊副官長逕往進外距城二十里之青雲譜地方藉賞桂遊玩以避喧囂傍晚始返　　 
[安慶]  
　皖軍移駐贛邊　安武軍前敵總指揮馬鎭守使聯甲近統大軍駐紥贛南久未移動現閩省吃緊地方與該省瑞金縣毗連防務尤爲重要江西陳督軍商之馬聯甲選調十營前赴贛閩交界地方屯紥昨聞馬聯甲已電倪督請示矣　　 
[寗波]  
　承買砲臺基之爭執　台籍人包作雲前向寗台官營產事務所報買鄞縣鹽梅鄉梅墟砲臺廢基二方業經繳價掣取收據候呈部領照在案嗣以鄞縣自治員蔡陳諸人向所質問謂此台係道咸間中英之役民人在此築台禦侮台爲民地並非官產當卽交閱拆卸台石移築公塘經上憲批准之案據所員以該地屬於地方公產確有憑證飭包作雲呈出可靠之據禀復酌核云云包又禀覆該所略謂土地不動產茍無糧號印串契據以爲所有權之憑據而事實上又非實力占有即本屬民有者亦當歸諸國有該廢基明明爲該自治咒所承認爲舊築砲臺之地雲祇知該地舊屬砲臺砲臺向歸國有別無各種證據請求貴所長察奪施行云云未知該所長如何核辦也　魯山島雙遭盜刦　定海魚山爲縣轄北懸海一小島居民約四百餘戶大率以耕漁爲業間有小康之家上月間有匪船數艘駛傍該山港口率隊登岸至某姓家強索酒飯並聲言山上各漁戶須措備現洋三千元限十日內集足由某等來取等語該山民聞信後正切恐慌詎各該盜匪果如約前來向某姓家索取不得遂大肆刦掠盤踞日餘無家不遭其毒甚有輕年妻女被其污辱現各被害人已將被刦情形禀訴縣公署請求緝拿云 
　　 
[杭州]  
　省監越獄之蹤迹　第一監獄東監要犯駱阿巧等六名挖洞脫逃案經地檢廳會同該管二區五駐所警佐季子英率同巡官前往查勘勘得該地洞由獄署大門之左首圍牆下穿出洞口離牆一尺餘牆內即係囚室該犯等將其囚室之地板撬起匿身地板之下離地三尺餘中有磚牆隔開僅可容一人挖穿地洞計深三尺餘由牆下穿出四週察看並在小車橋旁拾得鐵腳鐐一付破衣五件褲六條襪六雙毯帽一頂業將查勘情形分別呈報　實業廳派出席委員　實業廳長呈省署云本省第二屆第一次省議會業經定於十月二十日召集各廳處應行交議案件亟應各就主管事項分別籌備並即指派政務委員屆期出席除將應行交議案件遵令籌備另文呈請核交外茲特指派職廳第一科科長錢寶鈞第三科科長唐寶鎬爲政務委員以備屆期出席　　 
[濟南]  
　晏城剿匪之終結　河北桑梓店兵匪激戰自二十一日過午開戰直至二十二號午間匪人因子彈告竭方闖圍潰竄軍隊四出追擊至二十四日早由該處開車先後回濟皆係軍隊中間兩車滿載生擒之匪人約一百餘名均用繩綑縛至濟南解交軍署聞此番劇戰雖斃匪甚衆而桑梓店金鎭房屋均被大砲擊壞人民被害之慘不可言狀各當道不如何以善其後也　　 
[天津]  
　扣留棉紗案續聞　天津總商會呈直隸省長云洋布棉紗商隆聚等二十一家均係市面巨商同以營運棉紗爲業今新關遽爲扣留二千餘包之多價在四十萬兩之鉅市面經濟益形危迫棉紗旣非禁物何以強制扣留除急電國務院農商部稅務處察鑒准予速爲放行外理合呈請省長察核分別轉咨飭卽放行云云稅務處覆電云天津津海關監督呈電均悉搜檢紗包內危險物如查有形跡可疑者自應嚴爲抽驗倘無可疑之處即仍照向來關員查驗手續辦理除令總稅務司電令津關稅務司遵辦並令行仰即遵照云云津海關監督巳電知總商會轉函津埠各棉紗商人知照矣　飭查各縣鎗械　曹省長以直隸各縣自前清季年民間舉行團體由省領取鎗枝逮至民國又復迭次購領雖定有烙印編號禁止私賣私借嚴令而近日盜匪　起俱挾利器各縣民鄉之貪圖小利將所領鎗枝售賣匪人者在所不免特通令各縣將自前清至現時該縣共領鎗枝若干實存若干及有無遺失等情詳細調查明白呈覆以資考查雜評一 
　　 
[○南北之報館] （默）　　　　　　　　　　　八家與兩家　北京報館。因登載一萬萬大借欵事。而停版者八家。廣東報　館。因登載鎗斃程潛及財廳更動事。而封閉者兩家。今日之　報界。何多故也。　清之末葉。摧殘輿論。而報館屢受其阨。自入民國以來。宜可　以享言論自由之樂矣。乃又以政變迭興之故。言論亦因而　受拘束。勒停封禁之事。時有所聞。然未有若今之大批停閉　者也。是故今日者。其又報館阨運之時代歟。南北之爭衡未　定。而南北報館這阨運。亦相隨不已歟。　雖然。今之遭阨運者。奚獨報館。 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
　　 
[○奉軍南下之反對]  
前日下午本埠商界得有津浦鐵路中斷消息即將由滬運往南京轉裝津浦火車之貨停止出發一時風聲所播咸相驚訝旋經探得實因閩省李督軍急電乞援中央派令奉軍三營星夜起程南下事爲某軍長聞悉以龍軍在魯暴動風潮始息而此項奉軍假道寗蘇浙各地恐滋事端將花旗營奉站軌道拆斷阻止進行至昨日尚未通車又一說謂閩蘇兩省在京各議員反對奉軍到閩力爭無效故商由某軍長設法阻止云　　 
[○究竟是否潰兵]  
松滬護軍使盧子嘉君近接浙江楊督軍來電略謂前因閩省潰軍紛紛逃滬會經貴處派員押送至　轉送徐州交該管地方官勒令歸農在案茲據探報謂江浙交界之海邊等處近有形似潰軍三五成羣滋擾鄉里恐其謀爲不軌或有刦掠情事請爲咨會蘇省會剿等情除飭屬嚴剿外希卽飭令所部駐軍合力會剿以維治安　　 
[○援閩浙軍請發寒衣]  
浙江第一師師長童保暄前奉楊督軍令帶隊援閩業已數月現因時交秋令前敵軍士所穿夏季衣褲均不合用特委軍需官阮某赴杭向督軍署請領棉衣褲若干件刻經楊督軍核准先撥二千餘套交該軍需官於前日由杭裝運火車來滬候裝招商局輪船運送赴閩　　 
[○日本派兵來滬]  
二十六日上海日報云日本六師奉命派兵前往中國中部於第三十六旅之步兵第四十五六十四兩聯隊（國）內抽兩中隊（連）又於十一旅之步兵第十三二十三兩聯隊內抽兩中隊加以新編成之機關鎗隊以大隊長（營長）野上榮太郎少佐（少校）統率之於二十二日由門司乘色丹丸輪船來滬預計二十六日午後可到其軍官銜名如下　大隊長本部　大隊長步兵少佐野上榮太郎副官步兵少佐有馬秀一等軍醫川松信賢二等軍醫橋本次郎第一中隊（十三聯隊）中隊長大尉（上尉）渡邊勉第二中隊（二十三聯隊）中隊長大尉笠繁善第三中隊（四十五聯隊）中隊長大尉謙田休五郎第四中隊（六十四聯隊）中隊長大尉柳十郎　機關鎗隊　隊長大尉澁江三一　　 
[○取引所行將開幕]  
日人在滬創辦之取引所業已擇定四馬路平和洋行隔壁洋房爲所址一切設置大致妥貼擬於下月一日實行開幕所中設有賬檯二十餘隻所雇日本各業掮客共有三四十人日來已向各方面兜攬交易據稱該所對於滬上繁品均須貿易買賣茲照大市彼則收取硬用回扣而巳且無論何貨所中均有市價懸掛壁間如貨價時有上下者每一點鐘一換以示公平並謂目下該所股份每百兩巳漲起二十餘雨云　　 
[○一星期之銀市報告]  
大陸報云本埠美倫費安股票商行發表二十五日以前一星期銀市之報告略謂倫敦與紐約最高銀價仍爲四十九便士又二分之一及美金一元又千分之十五本埠倫敦電滙市價仍爲五先令六便士市面頗沉寂本埠所存現銀及銀條因有銀到滬故得逾二千七百萬兩聞十二月間尚有現銀到滬查滬存墨洋龍洋共一千七百萬元較上星期多三十萬元　　 
[○電話接線遲緩之原因]  
大陸報云本埠用電話者因接線遲緩屢有煩言昨據德律風公司經理稱前向美國定購新式接線盤第一批雖已到滬然因美國對德宣戰第二批迄未運出他處亦無此物可得故　可支配本埠用電話者日多平時接線者每人照料五十或六十線今因接線盤未敷應用須照料一百線人力有限有時難免不稍遲緩一俟新器到滬各用戶即可滿意目前尚須請用戶少安勿躁云　　 
[○美總統注意棉業]  
字林報云九月十八日大阪接美國消息謂威爾遜總統宣稱美國棉花如戰時實業部認爲必要卽將規定官價又稱今可舉一委員會管理分配棉花以應美國與協約國之需求另一消息謂美國當道今議以規定官價禁止拋盤屯積之法管理棉市惟規定官價恐不易爲　又據二十一日華盛頓電稱威爾遜總統在代表產棉各州之參議員大會聲明　將本年所收棉花規定價率並管理其用途　　 
[○江寬案開訊有期]  
楚材軍艦撞沉江寬商輪損失全船生命財產一案由海軍部特派軍法司司長鄭寶菁等來滬組織特別法庭審理業經鄭司長等布置就緒電部請飭前楚材艦長投案等情巳誌前報茲悉此案已定下月四日五日七日八日九日接續審理昨日（二十六號）海軍部特派員弁二人將該艦長趙進銳押解來滬當經鄭司長諭交海軍營倉看管聽候公開審理一面由審理處理事許繼祥鄭寶菁致函總商會云敬啓者江寬楚材互撞失事一案前於九月四日奉到來函囑將開庭日期知照尊處當經泐復俟訂定審期再行函達在案茲定十月四日五日七日八日九日等日開庭審判每日上午十時至十二時下午二時半至五時爲開庭期間專此奉聞　　 
[○輪船用人私藏烟土之取締]  
江海關威稅務司查得近來南洋各口來滬商輪抵埠時每有大批私土搜獲雖係奸商貪利夾帶然船中水手火夫等亦難保不串通私藏故會諭令各輪船公司大班人等嚴加防範以重烟禁茲聞太古公司業巳擬有辦法所有行駛香港青島大連等處各商輪所用水手火夫頭目須各繳保證金五百元以免遇事諉卸脫逃其所用下手或有作弊情事亦應由頭目負責云　　 
[○函請發還被扣之過境貨物]  
稅務所陳所長接南市縣商會公函云逕啓者頃據　南商輪公會函稱頃據同業通崇海商輪公司崇明輪船公司函稱本月初九初十兩日敝公司等瑞安朝陽兩輪裝有皮棍鉛絲洋釘等件係運往江北白港靈甸港等處此項貨物係屬過境照例不必納稅詎被貨物稅公所司事扣留爲特開具貨件清單一紙請即函乞縣商會據情轉商稅務公所垂念貨件過境迅予釋放等情並據該公司等派員來會聲訴前情查貨物過境例無納稅而稅所司事遽行扣留各處需用孔亟何可久稽時日相應照錄清單備函交由該公司職員賫送貴會面爲陳述務懇速商稅務公所證明貨件過境應卽釋放至紉公誼等情到會查單開貨件均係洋棧提出裝輪過境非內地土貨　比相應檢附來單據情函轉希乞貴公所察照准將原貨給領俾免稽延足紉公便附單一紙等因陳所長接函後即飭司員查明將瑞安等輪船上所扣之貨照單發還　　 
[○南滙屠稅問題之解決]  
浦東南滙縣境各肉莊因反對增加屠宰稅返磋商昨巳解決史商情願退讓呈請財政廳辭退認商職務稅欵准歸肉業自認照原認之數八千二百元按期繳納此項手續將來即由周浦商會擔任辦理云　　 
[○裱畫店要求書畫店加價]  
本城內外裱畫店共有六十餘家作場不在其內平時營業有二種性質一爲主顧到店交易價值隨時論定一爲該業自向畫畫店家交易謂之交行生意向有定價近因米珠薪桂該業於交行生意無利可圖要求書畫店家加增價值而書畫店家堅持不允故該業分發傳單邀齊同業在公所中議決於前昨兩日一律停做交行生意昨已由雙方舉出代表互商辦法冀速解決云　　 
[○搶案化爲賭案後之調查]  
張蘭蓀陳瑞二偕證王國祥在公共公廨指控湖北人王福生糾黨持械至乍浦路共和里王張氏家搶取金表等件由廨傳同各要證隔別研訊知係因賭起釁故判張陳兩原告見證王國祥及與賭有關之嚴老九吳季玉與被告一併押候公堂正式起訴嗣開庭研訊特延代表律師先後到廨呈遞禀詞請求堂上准予交保出外候示而英副領事白爾君因此事關係重大商之張襄讞論令該代表等退去候函致南北市商會查明復到再核在案茲聞此事已經南商會董事張樂君查得張蘭蓀向在南市開設泰潤米店陳瑞二之父陳沛霖亦係商會董事現開某某錢莊業已據情函復到廨以　據奪　　 
[○提回截刦金條之盜匪]  
持械糾黨在滬　勞勃生路攔刦大豐永金舖值洋二萬數千元之金條案內之盜匪顧漢高（即辛四頭又名蔡和清）案發逃匿蘇州被老閘捕房特別機關中西探目查悉禀請公共公廨備文派探張芝卿前往會同吳縣法警將顧緝獲移提來滬昨晨解送公廨由中西探禀明前情並請展期開審俾便調查證據中西官判顧押候展期二禮拜再訊　　 
[○處治德人夥刦土棧之通譯]  
德國人卡而林道佛蘭克營別脫范爾萊其等先後糾黨持械夥刦四川路張仰記金隆街仁記兩土棧值洋二萬二千餘元之烟土現洋案發被捕並將搶刦時在場繙譯之史澐叔史霞仲一併解送公共公堂訊供明晰判卡而林道等各押西牢五年史等押候會商堂論訂期宣佈在案昨屆宣判之期當由捕房於午前將兩史解廨工部局刑事檢查科代表律師與被告代表律師亦均到堂候示至九句三十分鐘由張襄讞會同美副領事　君升坐第一公堂會商之下判史澐叔押西牢九月史霞仲押三月以儆　　 
[○索取欠欵之命案]  
沈阿新於昨日午後在虹口有恒路老街附近某弄口向劉桂泉索取欠洋一元無着遽起行兇將劉毆傷內部倒仆地上氣絕身死當由巡捕查見將沈拘入捕房經捕頭詰悉前情諭飭收押一面派探婁阿慶尤雲卿前往該處將尸體舁入斐倫路驗尸所查明有無尸屬見證以便禀請公廨中西官蒞所相驗再行核辦　　 
[○萬國睡車公司之通告]  
英文滬報云萬國睡車公司發表通告云中東鐵路罷工風潮已於九月十六日告終於是長春與哈爾濱間及哈爾濱與海參崴間之火車均照常開駛夜間二十三時十七分離長春之火車附有睡車於八時四十分抵哈爾濱二十一時離哈爾濱之火車亦附有睡車於六時三十分抵長春目下哈爾濱與長春間每日開車兩次一在正午發軔一在晨間一時啓行西比利亞路線今至薩瑪拉止全爲協約軍占據計長四千六百七十九俄里薩瑪拉與莫斯科相距七百四十五俄里今火車僅能開至滿洲里站爲止滿洲里站以外之火車全供軍用豫料西比利亞全線不日復可通車載客云　　 
[○續募美國自由戰債之進行]  
英文滬報云美國第四次自由戰債定星期六日開募今應募者巳逾十二萬五千元本埠委員會接漢口電稱該處已募集五萬餘元本埠美人與協約國人民亦購有此數教會中人亦購一萬二千餘元委員會已聲明凡非美籍協約國人民所購之債劵免納所得稅委員會主任羅森菲爾君今晨佈置南京路二十六號總事務所甚爲忙碌且有美國水兵協助以盡義務　　 
[○美紅會之新人物]  
文滙報云駐華美國按察使駱賓格君巳被任爲駐華美國紅十字會代表以繼亞護爾德君之任上海支會曁總幹事部書紀尼古位已被任爲總幹事部主任　　 
[○京奉路不復全收紙幣]  
京奉鐵路局長出示謂自十月一日起所有乘客車費與行李費不復全收紙幣此後須照章搭收現銀與紙幣云　　 
[○英總領事繞道入京]  
英文滬報云駐滬英總領事法磊斯爵士會携眷在旅順口休憩一月本定九月二十日回滬茲已應駐京英使之請改乘某日船赴津入京一行然後回滬　　 
[○小包糖仍可郵寄至英]  
文滙報云上海英國郵局接倫敦來電謂小包之糖其重量不逾一磅者仍可由郵局寄至英國此種包裹無須入口執照免納關稅　　 
[○白朗隨白浪而去]  
大陸報云本埠業廣公司寫字英人白朗年四十一歲昨晚由飄艇總會之游船在北京路登岸時失足墜水時潮流甚急爲水沖去不克施救後由水面巡捕打撈一小時詐始將屍身撈起時已七時三刻矣旋送往斐倫路驗屍場以待英領事察驗云　　 
[○慈善家贊助職業學校]  
慈善家孫雪樵等假城內也是園設立求仁送診所聘請德醫陳一龍博士龔元炳陳魯珍醫士除日曜日外每日午後三時至五時在所送診就醫者僅收掛號費銅元四枚醫藥費一概免收如雷聘請出外酬金可各隨家況致送其酬金及掛號費一律捐助中華職業學校業已開診多天第一日就診者五十餘人現多至八九十人將來積少成多於職業學校大有裨補仁術殊堪欽敬也　　 
[○未騐契紙之征稅辦法]  
上海縣沈知事昨接財政廳令開奉財政部指令查民間未驗前清白契紙前經通令母庸再行補驗白契按四限稅額征收全稅紅契按四限半稅均以現行官契紙粘貼并於騎縫塡寫所收此項稅數另行列表報部等因奉此合行令仰一體遵照辦理　　 
[○高等廳注意推銷監獄出品]  
滬海道尹公署昨接高等檢察廳公函略謂監獄出品前奉司法部咨准財政部稅務處復准將此項免稅期限展限一年至八年七月三十一日爲滿限奉經分別函行各在案茲查新舊監獄請領免稅執照者除江蘇第一監獄曁實山縣舊監外其餘各監尚未實行查運售監獄成品奉准豁免稅釐並奉展長期限原爲力圖推銷起見相應函達請飭兼理司法各縣知事所有各監如有應行外運物品務須依限開單送廳轉請塡給執照以廣銷路而符部令云　　 
[○舊軍艦改作商輪]  
海軍司令處查得所部鏡清兵艦年久杇舊不堪修葺會由藍總司令呈准海軍部招商變賣在案茲悉該艦現已由甬商虞洽卿代表某公司出資收買業將艦中砲位等盡　拆除一切廢舊軍械亦均移至司令處軍械庫存儲以便承購者早日接收入塢興修改爲商輪營業云　　 
[○寗台鎭守使請撥軍用品]  
浙省寗台鎭守使何豐林因缺乏軍用物品派員赴杭向楊督軍請領業經楊督飭令杭軍械局照撥現先撥發減藥子彈三千五百顆共裝四箱又軍衣數千套均由滬杭火車運送到滬轉裝輪船運往臨海縣屬之海門鎭交由何鎭守使濟用　　 
[○修理兵工廠西碼頭]  
兵工廠西碼頭年久失修該廠起運材料及停泊輪船頗覺不便現由江南船塢飭令工程處迅爲修理並將舊有碼頭放寬二丈有餘以期便利　　 
[○淞滬警廳定期會議]  
淞滬警察廳長徐國樑昨日發出訓令着所屬各區所隊警正佐隊長等於陽曆本月二十九號下午一時一體來廉會議要政各警正佐等均已預備屆時往議　　 
[○敵僑無可趨避]  
公共工部局敵僑註冊所西員指控僑居卡德路二十五號門牌之德國人史周史勿狄納喬其違背處置敵僑條例等情會經公其公廨訊據被告供稱係是瑞士國民並非德籍判令退去聽候查明再核在案茲經捕房查得被告確係德籍故又於昨日上午傳案禀明調查情形請爲核辦中西官判被告應照部定處置敵僑條例辦理　　 
[○軍警注意賭博機關]  
閘北寶山路某號洋房某西人所開之大賭場會經盧護軍　訪悉會同徐警廳長派令車警前往拿辦未經捕獲茲悉駐防閘北陸軍三十七團陳團長與警　游巡隊劉巡官均奉上官命令特派步兵隊士約共四五十名在該洋房後而空地上暫搭帳篷駐守每晚輪派兵士隊士就近巡邏凡有出入該洋房之人必祥加查詢方始放行亦可見軍警長官對於此事之注意矣　　 
[○北橋商家呈控警佐三誌]  
西鄉北橋鎭商家程恆泰店主程厚生曹和興店主曹承吉萬泰坊主曹竹林久安泰店主康靜儂等十家聯名禀控該鎭縣警察第二分所警佐程渭南違法瀆職經上海縣沈知事派員下鄉查辦等情已兩紀前報茲將此案原批補錄於後　呈悉候擊員查復核辦仰即知照此批　　 
[○寗波同鄉會募捐消息]  
寗波同鄉會建築新會所設立商業學校募捐二十萬元其最近捐欵細目錄后　施鏡泉君募貝雙洤君十元張廷根傳洪才二君各五元周良尹劉餘正伍雙寶三君各四元王姚龍賀壽章勵遵達曹炳耀陳松鶴張忠海六君各三元劉子淋唐炳揚莊智惠方湧源于金祥張富根陳春生謝慶順鄔明生干如山李承雲陳東才李裕照金鳳翔王明和諸易根嚴秉鄉諸君各二元張元根朱如水朱東生史林射周具慶王榮銓任全法王金發鮑文來莊阿榮邵紀傳家生鄭賢舫陳寶裕王松茂丁德富凌阿定沈漢章傳毓根戎坤元王瑞生汪昌榮周良岱李鶴亭張忠發張茂興李長根餘茂良莊阿連陳相甫孫雨階君募孔光表戎瑞生二君各 
 
 

Page 11

 
 
五元楊濟生丁菊生邱金林鮑元林施友芳莊錫華　名氏袁永定報茂生諸君各二元膝心如徐榮卿二君各二元盛竹書君助洋一百元傳盛德君募任友三君五元戚餘三君二元郭慶全何詩聖朱言斌四君各一元傳君自助五十元周星北君助洋五十元葉星海君助洋五十元包雨塘君募包承煒包承雲二君各念元裕成祥君十元劉衡甫君六元夏鳴珂包雲卿包雨亭君各五元李祖蔭馮志方二君各四元昌義泰夏文浩二君各三元董長　董錢氏柳彩生復興昌劉福記李大信瑞和鄔甘余湯阿交夏來水孫阿桂慶和祥周永興王蓮梅盛永與二君各二元陳榴芳周寶興應鎭新李嘉榮董永慶吳伯英桂信友沈聚禮林四海邱茂林徐銀水俞嘉泰周世芳唐才亭蔣周林周瀛祥劉阿會張瑞記沈小寶馬董生楊阿福吳福林厲阿裕萬雲樓合興國任金華呂雲峯崔天錫朱洪茂祝阿有湯兆鴻柴順興張順來孫賢林丁順興諸君各一元包君自助五十元餘再續報　　 
[○體育研究會傳習所定期開課]  
江蘇省教育會致各縣公共體育場及中學師範體操學校小學校函云本會附設之體育研究會傳習所定十月五日（星期六）開課已報名諸君務請於十月五日以前來會繳納學費換取入所券函授者即將講義及郵費（共三元）寄會以便發給講義麥克樂君謂此項傳習員暫可不限名額願入所者可從速報名加入並以附聞附錄簡章　第一條本所以利用學校授課餘閑研究最新最適宜之體育方法及其原理並練習純熟爲宗旨　第二條本所課程另定之　第三條入所資格如左○中學校及小學校體育教育○師範學校最高年級生○體操學校最高年級生○公共體育場指導員　第四條本所除寒暑假外以每週土曜日午後四時至六時爲研究及練習時間一年畢業道遠不能入所者可用函授　第五條入所者每年納費十二元（學生由學校選送者費由該校支給）函授者年納講義費及郵費三元　第六條本所借設上海公共體育場　第七條本所細則另訂之附麥克樂君擬訂本所課程　○遊戲運動之原理（甲）生物學爲游戲之基礎（乙）游戲運動與教育（丙）游戲運動爲體育一部分（丁）游戲運動與智德二育（戊）遊戲運動發展天性與性格（己）游戲運動因男女年歲而別　○游戲運動之歷史（甲）古代（子）埃及（丑）希臘（寅）羅馬（乙）中代（丙）近代（子）德國（丑）英國（寅）日本（卯）美國與菲律濱　○學校遊戲運動　○小學校與游戲場　○中學校與大學之遊戲運動　○遊戲運動場之建造（甲）男女年歲與遊戲運動（乙）遊戲運動場之樣式（丙）遊戲運動場地點之選擇（丁）遊戲運動場面之佈置法（戊）場內需要物品（己）健身房與事務所（庚）泅水池○遊戲運動場之組織法　○倡辦人（甲）資格（乙）習學　○游戲運動場日序（甲）各類遊戲運動場之日序（乙）團體遊戲法（丙）團全比賽法（丁）運動會之方法（戊）其他各種小游戲（己）游藝大會　○鼓勵來賓法　○○游戲運動場之訓練法　○○違足隊之游戲運動法　○○帥範學校宜教之游戲法　○○學校爲社會服務之公社　○○與年歲適宜游戲運動方法　　 
[○青年會聖經學校開學]  
二十五號晚七時四川路青年會聖經學校開學報名者頗極踴躍校長鈕立卿君與各教員排定班次後就該會閱報室叙餐並商議一切八時後該會復有演說會請本埠中華續行委辦會韓鏡湖君在殉道堂演講東三省目覩之狀況說畢由主席徐可陞君起立致謝並報告聖經班尚有餘額有志研究者速即報名以便下星期三上課乃宣告散會時巳九下半鐘矣　　 
[○浙江副主教之推任]  
中華聖公會擇於十月二日即禮拜三上午十時在上海救主堂按中華聖公會規例派立沈載琛教師總爲浙江副主教昨巳由該會常備委辦柬邀各界屆時前往觀禮　　 
[○鎭關監督來滬之一瞥]  
鎭江關監督兼交涉員周嗣培日昨因公來滬詣江蘇交涉公署與陳交涉員面商要公聞即於昨晚乘車回鎭云　　 
[○閩人病斃路隅]  
二十四保方十二圖地保張文義昨日午刻至地方檢察廳報稱昨晚八時許有寓居公共租界帶鈎橋老祥發棧房內之福州人陳大大因患疾病由該棧代雇黃包車送往西門外三山公所醫治不料車夫誤送至南火車站附近三山會館甫抵該會館後門口陳已氣絕當由巡警報告警區知照地保往查屬實旋經該棧房派夥商准三山公所發給衣棺正擬收殮地保因案關人命爲特來　具報請示核奪等語林廳長立委夏檢察官沈檢驗員等前往驗明陳大大委係因病身死判由該公所爲之棺殮　　 
[馬車碾傷婦人]  
住居北河南路二百九十二號門牌之婦人徐周氏咋日出外購物行經某處馬路被北山西路八百九十二號門牌某姓家之馬車撞倒碾傷頭面等處當由七百三十九號華捕查見即將馬夫張和尚連車及氏帶入捕房捕頭飭將受傷人送往醫院醫治張押候解廨訊究　　 
[○茶肆中之毆鬬]  
李志剛吳邦　等前晚因爭風起見各糾數十人聚集本城太平街某茶肆吃茶評理旋即互相爭毆當爲二十一崗巡警劉思有查見急鳴警笛召集隣崗巡警分投拘拿即將李吳並屠文富將永杰謝菊生等拘送一區二分所經王清和警佐提訊之下從寬判令李吳等四人各罰洋二元謝菊生罰洋一元充分以儆　　 
[○合辦假慈善事業這餘波]  
婦人劉嚴氏前至地方檢察廳禀稱丈夫劉世祺泰縣人前與在閘北開半濟堂藥店之劉善夫合股創辦假慈善事業收下捐欵彼此勻分嗣被警署訪悉飭警拘捕善夫避匿租界丈夫則被獲收押旋由善夫以代夫運動爲由向氏騙去現洋衣飾共值七百數十元當時善夫轉托劉維洪携洋三百五十元至警區行賄當經署長查悉將維洪送廳懲辦丈夫則送案下判處徒刑至今監禁在案惟查劉善夫旣騙鉅欵仍被逍遙法外心不甘服爲此具禀請求提究林檢察長據禀後以案關詐欺着劉嚴氏檢出證據候再核辦昨日該氏繼續具禀並偕過付銀洋之證人郭某投廳候示林廳長論候訊明核奪　　 
[○遊巡隊查獲花會機關]  
前日午後四時許淞滬警察遊巡隊巡至九畝地某里見某號屋內聚集五六十人形跡可欵當卽將門攔截入內查察知是花會機關惟因當時所帶隊士無多祗將花會簿冊並爲首者及賭客共七人帶回該隊押送警區昨日轉解司法科訊核　　 
[○再誌損壞名譽之訴訟]  
前在江海關爲查驗員之俄國人濮考夫（譯音）延代表律師在公共公廨刑事科控南市十六舖順記報關行夥甬人李阿浩於本年五月十五號將貨報驗時行賄洋十四元損害原告名譽受及損失等情業經捕房將李解廨訊判交保候再復訊在案前日午後由廨續訊仍由原告代表律師詰據被告李阿浩聲訴良久繼由被告代表律師詰據見證金衡舟陳述處切供畢復由原告代表律師逐層駁詰之下經王襄讞與俄格副領事會判被告李阿浩仍交原保候再復訊核奪　　 
[○通緝挾欵潛逃之收賬人]  
淞滬警察廳長接到公共租界總巡捕房總稽查處派探送來通緝單當即通令所屬各區署所一體通緝原文照錄如下　爲通緝事照得徐進鐮一名寗波人業收賬年二十五歲身高五尺二三寸近視眼常戴無邊眼鏡髪黑而短身材瘦小前住法界大馬路前新街同富里第十六號該犯於西曆一千九百十五年份會受雇於愼昌洋行當收賬之職爲因於西曆一千九百十八年九月十一號收得買辦支單一紙計銀二千八百四十兩七錢五分後逃避無蹤業由會審公廨出票拘拿在案因此合行通緝仰諸色人等一體知悉如有知其下落者請即報告總巡捕房總巡可也　　 
[○流氓禁錮一年]  
石灰船戶周根全偕證李煥記虞文榮周杏根延請律師探告流氓王阿金於前日糾黨十餘人阻止石灰起岸嚇詐洋四元不遂攫取金戒等情昨晨由探將王拘解公共公廨先由原告代表律師上堂陳述案情並稱前日有一同樣之案件被告會經公堂訊明判押西牢二月今之被告王阿金似此橫行應請嚴究並由中西探與三百七十七號印捕上堂禀明當時情形並將被告拋棄路上之洋鐵盒一只（內儲索去之賄洋一元並丐頭發給各舖戶之江湖流丐規條多張）呈案請察又據原告周根全投訴被告糾黨多人將我圍住拆梢洋四元我給一元不允將我撳倒強搶手上金戒一枚等語又由見證李煥記上堂證明前情詰之王阿金供稱家住南京路六十三號門牌向爲賣蓆生意昨日道經該處見有多人圍聚上前觀看致被誤拘求宥俞襄讞商之美副領事丁君判王押西牢一年以儆　　 
[○學徒交父領回]  
南京路先施公司學徒方某乘間竊取值洋二十元之素綢四疋業巳由捕將方拘解公共公廨訊供管押在案昨晨由廨復訊之下中西官判交其父領回管束　　 
[○攫取輪船搭客之銀洋衣服]  
安徽人李玉才前日糾黨在浦東華通碼頭攫竊綏賜輪船上搭客衣服八件洋三元携贓逃逸旋爲巡丁頭目楊阿桂將李獲解三區警署經會警正詰訊供出在逃同黨張老么小江西湖北洋鐵等三人並稱贓由張等接去質於爛泥渡益昌當等語會警正判押候緝獲在逃各犯再行解究　　 
[○流氓圖詐未成]  
流氓廖炳泉前日在元芳路碼頭見粵婦屈王氏挈一年約五六歲之男孩在彼觀望疑係拐來糾黨上前用言恐嚇並迫令該婦至某茶館啜茗希圖拆梢幸經行人陸順梅代訴包探周小弟將廖拘獲昨解公共公廨經中西官訊明判廖押西牢一月期滿逐出租界　　 
[○船夥酩酊大醉]  
某輪船夥鮑載平前晚在英租界某酒店飲酒大醉而出行至法租界小東門餘與街胡鬧不休當被巡捕查見帶入捕房昨解法公堂先由捕頭禀明前情請爲核辦詰之鮑供是晚由船上買辦邀往英租界飲酒後欲回至輪船上睡臥因飲酒過醉一時糊塗在途吵鬧今巳自知不合求宥中西官判罰洋一元充公以儆　　 
[○火車站查獲私土續誌]  
松滬護軍使署派駐北火車站之稽查朱紹庭於本月二十四晚九點鐘寗滬火車抵埠時查獲私土一箱已誌昨報茲悉是日查獲紅土六十四只重八百兩分裝兩箱並獲私運紅土之天津人陳玉齊（昨報記帶土逃逸係傳聞之誤）當朱稽查在行李堆內逐件檢查時陳正欲脫逃由鐵路偵探帮同駐站憲兵上前拿獲遂將人證一併解送憲兵連部研訊一過轉解軍署訊辦　　 
[○潮州婦人私售烟膏]  
潮州婦人吳馬氏在新閘白克路四百七十八號屋內私售烟膏被捕查見將氏連同烟膏五十八盒與夥計陸榮生一併帶入捕房昨解公共公廨經中西官訊實以其故違禁令判氏與陸各罰洋五十元充公烟膏銷燬　　 
[○李春來被人扭控]  
伶人李春來前在法租界三洋涇橋堍民興社原址開設昇平舞臺自開張以來生意不佳難以支持業於日前閉歇後因虧欠茶房案目等押櫃約有二千餘元無可彌補故被各債權人將李鈕至法捕房訴明捕頭諭令管押候解公堂訊明核奪　　 
[○吞用欵項之控訴]  
發記號股東余偉俊控甬人余文明於八月十六號吞用公欵銀四千八百三十五兩昨晨由捕將余拘解公共公廨原告延律師上堂陳述案情請究被告亦延律師到堂代辯請求交保候訊中西官判被告交五千兩人銀並保候訊　　 
[○爭洗衣服之釁端]  
住居愛而近路高壽里之常州婦人吳高氏與隣婦陳韓氏同在自來水龍頭旁爭洗衣物口角起釁遽持洋瓶向韓氏迎面猛擊致韓氏鼻管受傷血流如注旋經巡街捕查見即將兩造帶入捕房捕頭飭將陳韓氏送往醫院醫治吳高氏轉送公廨押候訊究　　 
[○舊貨擔未領執照]  
張行法日前挑擔至法新租界善鐘路某號洋房收買舊貨巡捕向之索閱執照張無以應當被帶入捕房昨解法公堂由捕頭上堂禀稱張未向工部局損領執照有違定章請爲核辦詰之張供民人由原籍來滬未久不知租界章程以致誤犯求宥判罰洋二元充公如不繳洋改押二天　　 
[○偷竊自來火行鐵管]  
沈江居張小毛先後在海能路竊取英商自來火行鐵管銷贓於海寗路四百三十七號門牌舊貨店主姜嘉賣轉售於浙江路橋附近某鐵行被自來火行西人梅恩查悉報由捕房飭探將沈張姜三人拘獲昨解公共公廨經中西官訊明以沈係過犯判押西牢一年期滿逐出租界張押三月收贓人姜嘉寶押四月分別示儆　　 
[○摸竊落差巡捕之銀表]  
法捕房一百三十二號華捕王亭香日前落差後至小東門外某店內購買物件時有竊賊張四生希圖摸竊王身畔所帶之銀表當被察悉拘入捕房昨解法公堂　該捕稟明前情請究詰之張四生供認摸竊不諱判押西牢二月以儆　　 
[○竊賊示衆招告]  
浦東陸家嘴祥生鐵廠巡丁拘獲價竊鐵料之孫如長謝高廷二名解入三區警署經會警正略詰一過判各拘留一星期發往犯事地方示衆招告期滿逐出境外　　 
[○滬南工巡捐局批示照錄]  
滬南工巡捐局批朱潤生等呈爲依據仿造請求批示由呈悉查微州會館建築平房係備作染織工廠並非作爲殯房之用且於動工之先會經報明請照初無朦混影射情弊至放生局純係慈善性質所建之房係在舊有屋基去冬會據報請領照派員勘明屬實與該公所建築情形逈乎不同豈能以爲藉口須知本局照章辦事一秉至公毫無偏倚倘再有朦領執照私添殯房者自當一律押拆以昭平允而符法案如該公所將來建築果能不違定章本局亦當一體給照母庸鰓鰓過慮曉曉凟陳也此批　　 
[○介紹新刋]  
商務印書館教育雜誌第十卷第九號業巳出版昨承惠贈一冊書此誌謝並爲介紹來函 
　　 
[○江蘇高等檢察廳來函]  
逕啓者本年九月二十四日星期二貴報第三張所載本廳奉到部電預備總統就職特赦訓令上海地方檢察廳造冊具報一節查本廳並未奉到預備特赦部電憑何轉令冊報應請貴報更正爲荷　江蘇高等檢察廳書記室啓來件 
　　 
[○穆藕初對於中國實業破產之感言]  
議本月二十五日滬上各報所載前裕源紗廠主朱硯濤君復總商會函謂其受內訌外患之影響不得已至於破產將二十餘年之老廠出售於日商鳴呼何其言之傷心而抱有餘痛也我國興辦實業巳二三十年矣凡百實業在此二三十年長時期中當能堅定根基而年來各省又設置實業廳以策勵之實業之振興又當乘時猛進而環顧我國實業界所呈之現象則何如其基礎堅定嶄然現頭角者爲數雖不少其始而請求維持繼而宣告破產終乃無復顧惜售諸外商者年不知其凡幾政府雖不良對於內國工商業放棄保護之責任然而我實業界諸巨公對於自己事業之生死問題宜如何其經心如何其注力試返躬自問不識會盡此商人之天職否歐戰迄今已西年餘百物昂騰倍於曩昔我國工商界往往藉口受此次歐戰影響以致一蹶而不振然而日本之大小工商業在此歐戰期中利用此千載一時之機會發展其內國實業至於極點金源滿溢大有滿谷滿坑之概而我國之工商業則反是言進取則缺乏邁往之精神言保守則並無堅實之壁壘爭出其不謀而合之自殺政策日日言維持日日言售賣以中日兩國之工商業家之程度及學識相比較良心以內自有公判無煩予人之多言矣我國自辛亥以來戰鬬頻年內訌徧地商業因之以蕭索金融因之以枯竭不受兵匪刦掠之慘禍即受苛稅纍加之痛苦百貨停滯羣商束手今日而言振興實業亦且難於登天雖然平情以衡之我國實業失敗之原因豈僅內訌之爲害已哉玥嘗仔細推敲而恍然於我國實業家之所以失敗者厥有四大端（甲）以實業界老輩自居一意孤行習非成是雖有忠言不能納雖受挫折不能悟視司事如奴隸待工人如驢馬此失於傲慢者一也（乙）購貨不問其優劣祗求其低廉出品不究其良窳但望其脫手事前無預算臨事無研究事後無覺察對於事物可以謂之爲無管理叩其身心可以謂之爲無精神此失之於疏忽者二也（丙）或則以侵蝕爲能事或則以豪奢爲闊手旣大局之不顧惟私使之是　股東血本視若糞土自家責任棄如弁髦買賣出入惟意所爲結黨營私毫無顯忌此失之於舞弊者三也（丁）不從實際上立腳專向幻空中捉摸望盈餘之數於氣運托去取之權於神鬼視貿易如賭博作孤注之一擲信用未立不知抱慚挪移術窮終至歇業此失之於倖求者四也歐戰之於我工商業爲禍爲福言人人殊無須贅述然此項厄運終有盡期內訌因外資之接濟而烈一旦押無可押借無可借閱牆羞劇閉幕有時惟此四種劣根性不識何日方能拔除浄盡有一於此即足以召失敗兼而有之更不堪矣迨歐戰巳終內訌巳息各國工商業家且將重振旗鼓逐鹿中原茍我國實業界中於以上所指出之四種劣根性尚未拔除則我國如許有望之實業仍恐輾轉入於外人之手而無所底止不知十年而後茫茫大陸上尚能飄揚我五色國旗否予念及此不知予涕之何從來也不知我國實業家能否有動於中鑒彼前車而力求自拔之道也耶　　 
[女子家庭嚶鳴問學社社約]  
緣起　擊古學者結社講學聲氣應求無遠勿屆近如明代東林復社氣節文章一時稱盛我女學界何獨讓士夫專美於前勉達平生夙嗜問學以爲當此爭存時代尤宜注意能力教育而今日女子所急務者端在培植文學根柢砥礪道德進修然後可爲進求各科學基礎卽退而主持家政出而服務社會亦能尖付裕如惟欲求深造貴有良師益友夾輔進行決非短期教授時間及龐雜課本所能奏效而吾儕女子在家自修者又苦無問學通訊機關爰本古人以文會友以友輔仁之義就勉達家庭創立斯社號召海內外女學界或各就自家或來社間接直接研求根本學業隨時商請碩學之士互相議貫詩有之曰嚶其鳴矣求其友聲敢本斯恉詔我同志教材　羣經子史擇其切用者按期講授並取材譯本涉獵外史以啓其新知（如佛經及近人所譯哲學教育法制經濟諸書皆宜博覽務令不囿於一家學說）泛覽詞章摹臨書畫以博其旨趣（如駢散體文古今體詩說文小學漢魏晉唐碑帖中外畫稿皆宜講求以助興味）總期不爲俗儒無本之學而已教法　採取最近教育家所主張的能力教育及盧梭自然主義因材教授分講讀看寫作五項不拘泥鐘點時間不強分班次務期發展天才促進自動的能力亦弗使質鈍學淺者望而卻步其有年　較幼程度較淺者則由劬達擔任教授國文算術手工裁縫（機製）刺繡圖畫體操二分間體操唱歌期限　不強定修習期限視所講習之書卒業後考驗贈與證書或僅畢業一經一史因事輟學者亦贈以某項畢業證書時間　每日上午自修下午講授或以家庭有事亦可半日來社修習其有在學校中肄習英文諸科欲於課餘來習者每日下午四時以後或星期日來社或間日來社均可凡寄宿社友加添晚課二時會課　除在社修習社友每星期會課一次外每月擇星期日畢行月課一次外埠社友先期郵寄題目限日交卷凡在本埠學校中肄業或有任務者均得來社與課每年萃集各地女界英才畢行大會課一次隨時延請當代通人命題考驗背誦諸書評定甲乙公同決定贈與名譽上獎勵以爲劬學者勸外埠社友如願應考者槪由本社招待（未完）雜評二 
　　 
[○反對奉軍南下] （訥）　反對龍軍南下之聲未巳。而反對奉軍南下之聲又起。當局　因龍軍援閩之不足用。而改派奉軍。南人因鑒於龍軍之騷　擾。而益反對奉軍。拆路阻止之舉。當以是說爲近也。　夫奉軍將來。是否有龍軍同樣之事變。固不敢逆斷。但南人　素震於奉軍之威名。早巳聞而惴惴。前此欲開赴蘇境剿匪。　而蘇人已同聲拒之。故今日南下之反對。意中事也。抑奉軍　之在湘助戰者。並未有若何勇敢之成績。則欲以之救垂危　之閩疆。路遠情隔。其勢更難。然則奉軍之南下。徒以驚商民　而傷感情。當局又何爲而必出於是策耶。 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[楮先生傳] [  青蓮]  
　　先生姓楮。佚其名。會稽人也。其上世隱居閩越間。未嘗出爲世用。以故楮氏未有顯名。及漢興。黃門蔡倫。好與隱君子游。嘗出游於閩越間。適先生亭亭而直立焉。熟視之曰。此可爲世用。豈得久隱於深林耶。乃相定交。車載與歸。造就成材。因得與士大夫遊。先生與墨卿。毛純。諸人。最爲莫逆交。初有竹簡者。性粗笨。然寵信於上。及蔡倫薦楮先生於漢帝。賞其記事敏便。頗嫌竹簡粗笨。遂屏斥之。先生獨擅寵愛。蒙召見文德殿。上嘉喜曰。卿實勝於竹簡多矣。乃使代行論詔。與墨卿毛純輩。同心相謀。無不稱上意。或謂左太沖作三都賦。賴先生爲之草創潤色。故賦成而王公豪貴爭致聘焉。先生之聲價頓增。名貴洛陽。墨卿諸人。誠遠不及也。先生宗族繁多。散處四方。而以茅邊連泗之支爲最著。上自王公貴人。下至醫卜書算者。皆與之交遊。而請益於先生焉。○ 
家庭常識 
[製甜醬法] [  師竹]  
　以麪粉和水作餅。（大如掌厚約二三分）置釜中煑熟。瀝出冷之。切成小塊。鋪於　中。（或蘆蓆之上）上下均以稻草（或麥桿）鋪蓋。置於柴房或暗溼之處。（不可過溼以防腐敗）越十餘日。視徽已多。乃取出曝之。（日數宜多）懲過多者。可略加篩播。以防苦味。至初伏後。擇天氣晴明之日。卽可下缸。（敝鄉迷信須忌辛日丑日蓋腥臭之訛不足信也）下缸之先。須先秤醬餅之重量。然後定鹽及水之分量。大槪餅一斤。需鹽三兩半。水一斤十二兩。分量旣定。即以鹽及水先置於缸中。（缸須大口不可過深俾能多受日光也）曬於烈日下一日。再將醬餅傾入。俟餅溼透。乃以棒稍稍攪拌之。復曬三四日。斯時尚多不溶化之小塊。須淨手細揑一遍。更置竹篩中濾出之。（可稍加鹽湯）每日曬於烈日下。勤加攪拌。夜間須使受露。清晨起。須將缸邊揩拭一遍。醬過厚。可以鹽湯柈勻再曝。俟醬曬較甜。且不易壞。醬曬至一月後。矣。又將麥炒熟後再磨作餅。則醬較甜。且不易壞。醬曬至一月後。即可貯藏。醬菜須留在醬內。 
[絲棗之製法] [  老橫]  
　製絲棗之棗。以圓而青者。其核小。爲最佳。長而白者。其核大。稍次之。其製法。取新鮮青棗。（忌浸水）用棗刀（形如舊時。髮匠所用之剃髮刀。兩端稍凸。中微凹。如新月然。無此刀處。可以剃髮刀代之。）將棗之周圍劃成細絲。（只須將棗皮劃破。糖質即可入內。若劃入棗肉。其棗絲必紛紛脫卸。致成廢物。）約每棗三斤。下白糖一斤。白蜜半斤。（藥舖有售）或四五兩。用文火在銅鍋內（忌用鐵鍋）煑熟。（以棗之兩端棗皮。變爲紅色。即熟。）取出待冷。用手指輕輕將棗壓匾。然後燒一文火火盆。置於黃泥缸中。火盆上架大孔粗篩一具。將壓扁之棗。置篩上烘乾。即成。但烘棗之缸沿上。宜覆以布巾。并時時翻邊。不可聽　煆脆。致變原味。此棗吾鄉名爲絲棗。又名爲蜜棗。一以象形而名。一以製料而名也。 
[牙痛] [  金國藩]  
　用蓽撥一錢。川椒伍分。石膏伍分。青鹽四分。研爲細末。點于患處。牙痛即止。 
[治蛇毒妙藥] [  古虞晉楚]  
　六月間鄰人某甲。被蛇咬傷。足趾紅腫至膝。疼痛難堪。百藥無效。旋有新自閩來之趙君。告以用大蒜數瓣。於口中嚼碎。連口津塗敷傷處。如言試之。痛果立止。腫亦漸退。洵奇方也。亟述之以廣其傳。 
客座閒譚 
[游黃山記（六）] [  冠宇]  
　　余笑曰。睡鄉之遊樂乎。雲海奇觀。已獨飽余之眼福矣。因相率入寺進餐。整頓行篋。鼓勇向蓮華峯而上。連山中斷。隔一深谷。欲上山者。舍度深谷外。別無他路。乃以竹杖　　。勉力緩緩下谷。谷名蓮華溝。過溝即蓮華峯。乃與玉屏峯分界處也。旣至谷底。復攀彼岸而上。豈知陡峻非常。懸厓如削。無路可升。壁問鑿穴。僅容足趾。須依穴着足。人立而登。前行者之足。常在後行者之頭頂上。壁又絕高。仰望不能見其巔。余進退徬徨。汗流浹背。天都少年笑曰。閣王壁至矣。子將奈何。言次。已與太沖凌虛蟻附而登。余觀望莫能從也。欲退無所。欲進良難。不得已。試爲攀援。甫數步。覺危梯萬級。左右空無依傍。仰視彌高。俯臨絕壑。時爾股戰慄。齒憂憂有聲。畏不敢上。欲下。再望諸人。則已登平地。呼之救援不應。且行益速。轉瞬不見其影。余思茍與諸人失。且將迷路不得歸。中心焦急。乃亦奮勇急上。俄頃已達平地。縱步狂追。不數武。則見諸人待於路側。咎其何以不相援。太沖曰。不激君。恐至今尚在谷底也。余爲失笑。偕行過鰲魚峯。向右登石坡。級盡。至一斜坡。怪石崎嶇。滑難着足。一步一蹶。筋疲力懈。氣喘如牛。入洞口甚狹。數步而寬。漸行又狹。如是者凡四洞。出洞行數十武。豁然開朗。則巳登峯頂矣。四顧茫茫。羣峯低首。目力所及。直接穹宵。惟見天都峯昂然對峙。如入之端拱而立者。下視諸山。皆須俯瞰。長嘯一聲。飄風驟至。幾疑置身雲際。而忘其在塵寰。巍巍乎誠莫與京矣。壯哉此游。不可以無紀念也。乃解筐出羊皮紙。以自來墨汗筆大書曰。民國七年歲在戊午。三月十六日冠字偕天都少年凌虛太沖登此。特記姓名。用留鴻爪。書畢。折一巨枝。命挑夫椎入地中。擊此紙於上。收拾筆墨。連袂下山。復度一深谷。經百步雲梯。路頗峻。過鰲魚洞。達天海。穿光明頂。而抵獅子林。時日巳啣山。因投宿焉。寺僧具餐畢。以跋涉甚倦。即就寢。（未完） 
短篇小說 
[丐遇（續）] [  杉園]  
上官之境地。果然應念而至。儼然封疆大吏。於是大施其手段。雖民命如倒懸。而好官我自爲之。惟慾燄薰天。會無已時。諺云。藝高人膽大。此則官高人膽大矣。於是乃復希冀爲帝王。（以下栩園續）丐者居然爲帝王矣。顧其遭際不辰。適爲末代之帝王。國勢岌岌。干戈日逼。內訌外侮。相繼而至。宵肝之憂。無能或解。卒至兵薄城下。變起宮中乃倉皇棄其寶座。微服而遁。途遇亂黨。復被執而就戮。因大悔。念不如爲黨人之得也。司運之神。乃復使丐者爲黨人。且爲其領袖。一呼百應。其勢力之偉。直可左右天下。顚倒是非。然不久而同室操戈之事起矣。人各抱一自私自利之宗旨。由一黨而分爲數黨。此傾彼軋。幾使領袖無立足容喙之地。而領袖乃徒擁其虛名。且徒從衆多。無不仰食於領袖。時復自由行動。假領袖之名。出其恫嚇手段以擾閭閻。而領袖之威望掃地。一日爲軍探所獲。置之囹圄。處決且有日矣。丐者至此。始幡然悔曰。吾身所歷之境。乃無一日不在顚危困苦之中。爲區區名利故。其結果乃足以殺身。吾寗不如以丐終其身也。蓋吾爲丐時。饑不待炊而食。寒不待布而衣。沿門求乞。不勞而得。以視孳孳汲汲。謀求終日。亦不過得一飽暖而已。其勞逸之相去。非霄壞耶。思至此。則有人拍其肩而笑曰。然則汝之昏夢可以醒矣。丐者蘧然而覺則深秋景物。依然如故。身臥敗葉之中。楓林間有無數桱鴉。呀呀而鳴。似言凡天下人。營營利祿。固無人不在昏夢中也。今汝醒矣。丐者心地旣明。欲念遂滅。身心亦無所苦。起而笑曰。諺有之云。討過三年飯。不願作帝王。吾今信其言矣。遂乃行歌於市。徜徉自得。甘願以丐終其身。（完） 
 
 
 

Page 15

 
 
   
 
 

Page 16

 
 
   
 
