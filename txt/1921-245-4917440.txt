# 1921 - 245 - 4917440

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[問題之大小（冷）]  
　　有時問題雖小而其後之關係足起極大之風波者然亦有時問題雖大而實無一顧之價值者如近日廬山會議與日使交還青島交涉是也 
此其情形宛如夏秋之雨片雲微風未幾而傾盆之雨至矣雲隂如墨雷聲隆隆未幾而風過天晴依然無雨此其先兆稍識氣候者類能知之不必其藉測候之器也何也一則形雖小而有力一則勢雖盛而無根也今之廬山會議與青島交涉亦與後者相類而已 
廬山會議明知其不能成而姑爲之一試以期望其或能成者也青島交涉亦明知其不能成而必爲之一試并不望其或能成者也故曰雖云大問題而無一顧之價值者 
[命令]  
　　九月八日大總統令任命趙傑爲暫編河南陸軍第一師師長此令 
又令司法總長董康呈請任命胡振褆吳洪椿爲僉事均照准此令 
又令司法總長董康呈請任命楊占鰲署直隸天津地方檢察廳檢察官廖成廉署陜西長安地方審判廳長郭譯署陜西長安地方審判廳推事王黻裳署浙江永嘉地方審判廳庭長均照准此令 
又令司法總長董康呈請任命張培基署湖北高等檢察廳書記官長應照准此令 
又令財政次長代理部務潘復幣制局總裁張弧呈請任命陳士凱兼陜西富秦銀行富秦錢局監理官應照准此令又令陸軍總長蔡成勲呈請任命宋之鴻爲山東陸軍第四十七旅步兵第九十四團團附應照准此令 
又令參謀總長張懷芝呈江西督軍公署少校參謀張福昆孫振剛因病辭職應照准此令 
又令參謀總長張懷芝呈請任命蘇蔭森署江西督軍公署中校參謀應照准此令 
又令蒙藏院總裁貢桑諾爾布呈請以葉善札木蘇補社爾伯特旗協理托布端色楞補巴林右旗協理均照准此令又令馬彝德給予二等文虎章此令 
又令駙馬嘉利給予四等嘉禾章此令 
九月六日大總統令陸軍總長蔡成勲呈請授李紹忠吳寳功廉方仁尹奇强爲陸軍步兵中校黄懋績刁治國季文運謝國安張眞詩李述顔丁冶良李世豐楊榴芬董國安段嘉壐普洪朱朝玫張文斌爲陸軍步兵少校沈鴻慈熊正剛爲陸軍砲兵少校徐兆珍蔣頌禹爲陸軍三等軍需正均照准此令 
又令陸軍總長蔡成勲呈請任命董玉田爲察哈爾陸軍騎兵團第一營營長應照准此令 
又令内務總長齊耀珊呈試署湖北咸寗縣知事謝鴻恩關閩任用請免本職應照准此令 
又令陳時利唐宗愈均普給二等大　寳光嘉禾章郭則洵丁翯汪希黄維翰五以傳張祥麟馮懿同均給予二等大綬嘉禾章俞慶濤林鴻集向迪琮衞渤彭祖齡黄兆熊均給予二等嘉禾章徐森陳彦彬張立瀛汪槃耿昌繕曹經沅胡國英方朝恒祝毓瑛均給予三等寳光嘉禾章高蔭昌徐樨羅述褘李廷瑛邵從樂黄光彝王振聲陶鼐文均給予三等嘉禾章蔡國忱黄尊三程平嚴智鍾孫昌烜陳應龍任士鏗許福奎張澤嘉楊乃賡均給予四等寳光嘉禾章徐台俊嚴松章洪寳羅李恩慶羅超馬汝驥王大亨張瑞增劉熙庸胡子清張殿魁孫宗蔭查裕均給予四等嘉禾章此令 
又令鐵爾孟葛諾發均晋給二等大緩寳光嘉禾章此令又令唐宗　給予二等大綬寳光嘉禾章此令 
又令鄭翼祖給予二等寳光嘉禾章李杜袁勵杰鄂廣益王兆年均給予三等寳光嘉禾章此令 
又令張競仁給予三等寳光嘉禾章萬樹芳郭養剛史延壽均給予三等嘉禾章此令 
國内專電 
[北京電]  
　　昨（十七）五點三刻小幡見外長面交山東問題節略外長答此事體大應與各機關各當軸思攷後方能表示意見（八日下午十鐘） 
北京電小幡七號面交係節略非説帖節略係非正式的無上下欵無正式答覆必要此國際慣例内如交還青島作自開商埠撤兵合辦路礦及鹽漁業郵便德産各處置辦法比較去年澀澤及某英人之調停條件確已讓步但吾國民方面空氣實不願直交政府亦頗爲難（九日下午三鐘） 
北京電外部以小幡節略今日電施顧魏唐陳胡六使徵求意見 
北京電外團對日本魯案節略謂日本提出係爲自身在太平洋會上佔地步者速决緩决并不計及倘太平洋會上中國提出魯案彼卽宣言我已將極端讓步之節略交中政府（九日下午三鐘） 
北京電昨下午三點英參贊哈定見黄宗法略及藏案謂英首相與顧使曾談及顧使以正式國會未産生關於疆界問題政府不便擅專但英政府盼速决（九日下午三鐘） 
北京電外團對中國統一問題謂吳佩孚能從此主和尙爲一中心勢力但恐爲善不卒動於利祿 
則去統一愈遠（九日下午三鐘） 
北京電外間雖有反對廬山會議者若問其爾旣反對廬山會議有無比該會議辦法較善者亦無之昨某公使云中國之壞壞於閙意見苟有一主張出現而懷疑先作廬山會議方法吾外人眼光甚爲公平惜乎中國黨派太多致將好機會又恐錯過（八日下午十鐘） 
北京電使團息宜昌由英日領事調停戰事岳州兩軍休戰期滿仍續訂休戰期（八日下午十鐘） 
北京電濟寗吳長植魚電汶泗鄆鉅一帶股匪人多械足并在各處分設辦事處志不在小兹編兩支隊分剿（八日上午十鐘） 
北京電梁士詒由津赴滬港 
北京電黄梅被自治軍佔領知事逃處令宿松太湖皖軍進剿 
北京電昨閲决謝氏金圓准交哈商會救濟僑商又法霞飛元帥十二月來華决撥招待費兩萬又吳佩孚停戰期滿請示辦法結果敵無違約繼續休戰此外又議例案三件（九日下午三鐘） 
北京電院電奉吉黑孫文派宫雁臣等赴三省勾結鬍匪並聯络韓黨密圖起事希嚴防（八日下午十鐘） 
北京電孫文有代表到大連由某國人介紹見張作霖（八日下午十鐘） 
北京電第十三混旅董政國部由竇寅元氏招兵赴新鄉强制開車半途與來車幾相撞京漢局電部謂將來如有此種行爲應如何制止（八日下午十鐘） 
北京電張一鵬電外交兩長創辦英文通信社輸送我國事實至美爲太平洋會代表提案之助請寛予補助（九日下午三鐘） 
北京電昨派津粤人開會反對梁如浩用同鄉會名義拍電勸告廣東政府勿援愛爾蘭例單獨提出太平洋代表謂梁係政府顧問不能代表粤人將電稿當衆取消　北京電張聯陞電鄖襄各屬黨人充斥藉自治軍名義勾結土匪希圖擾亂現編三支隊赴各屬搜剿（八日下午十鐘） 
北京電滿站電一日運到庫恰難民並褚部潰兵共一千二百四十九名已運哈（八日下午十鐘） 
北京電院電張作霖庫恰俄匪已散美領事且平安旅行赴庫前擬出兵計畫自應賡續進行否則新黨勢力更爲堅固其危險甚於舊黨轉瞬冬令行軍必更勞苦執 
事胸具成竹當能卓裁（八日下午十鐘） 
北京電外部致海交農各部訂於十日上午十時在本部大樓舉行松黑江行船章程會議（八日下午十鐘） 
北京電昨午福開森見外顔談太平洋會事務福對赴美尙謙辭 
北京電鄭州商埠趙倜請設督辦不准改爲總辦照龍口例已决部電趙倜務將開埠工程計畫呈明以符手續（八日下午十鐘） 
北京電黄榮良電外部奥總統希望與我訂商約因經費支絀不能派專員來華卽指定外部通商司長到吾使署接洽并引中德新約爲根據是否可行請示 
北京電王繼曾電外部墨約墨政府允將領判權抛棄並對華工人境予以展期逗留已無問題至以前在墨商工被害案另行討論北京電王占元今夕到京 
北京電載漪明日起程赴甘已通知外交團（八日下午十鐘） 
漢口電川軍因鄂得海軍援助確已變更計畫轉取陸路但懋辛部支（四日）夜已向當陽荆門進發前隊抵東皇山另以潘正道部攻宜牽制鄂軍陽（七日）晨激戰鄂軍段團不敵後退川軍距宜僅隔一河趙榮華乃親率部與川軍臨河激戰庚（八日）午趙部砲兵營長于學宗加打前敵趙以大隊隨後川軍始退至南沱溪扼險抵禦盧金山旅已馳往當陽聞已發生激戰盧趙庚電督署川軍已退出南岸派宋派大霈渡江扼守俟援軍齊集卽前進漢口電外訊英日兩領事赴夔僅晤潘正道潘言輔助鄂省自治無調停餘地俟克宜沙後再和並云不必往晤劉湘卽劉有令亦不服從庚曉又猛攻宜昌川據江南鄂據江北激戰甚久英日兩領已回宜設法救護僑民出險 
漢口電孫傳芳奉令移駐荆州刻正準備上駛 
漢口電吳電蕭速籌援宜軍費並限令魏聯芳佳（九日）交二十七萬元聞部覆吳准加印鄂官票五百萬串濟軍用（以上九日下午六鐘） 
香港電國會議員庚（八日）在省會開聯合會議討論北伐案 
香港電古政廳長前因公赴桂昨已返粤 
香港電龍仍未下潯柳間武宣來賓等縣尙有劉達慶林俊廷所部數千抗未繳械故陳電飭魏邦平由潯谷正倫由柳會剿 
香港電飛機第二隊因桂林攻下昨由陳應乾率屬完全回粤 
香港電廣州全體舖客魚日（六日）集議維持舖底問題昨並由總商會陳黄正副會長等電商市長先行停止討論以安人心俟凱旋後再行請示辦理（以上九日下午七鐘） 
[國外專電]  
　　日内瓦電聯盟議會擬舉顧維鈞爲第四委員股副會長顧辭但擔任第一股法律憲法第四股財政及聯盟組織之討論事宜唐在復被舉爲第五股副會長兼第二股委員王寵惠擔任第三第六兩股委員事坎拿大現已有代表加入議會（　　） 
 
 

Page 8

 
 
   
 
 

Page 9

 
 
   
 
 

Page 10

 
 
[公電]  
　　懷遠來電申報館鑒天厄懷民慘遭大水益以暴雨烈風堤潰廬傾人畜衣糧漂没無算災民現皆露處道殣相望全境遺黎行塡溝壑似此奇災實爲從來所未有雖已呈請撥欵賑濟第災重欵微杯水莫救車薪若不亟呼將伯必致靡有孑遺務懇各大善士本慈悲心運廣長舌迅募義賑源源撥濟俾挽彌天浩刼藉蘇遍地哀鴻謹爲闔邑十萬災黎百拜以祈佇候宏施無任企盼懷遠知事李松材魚印 
淮安來電申報館轉義賑會諸君鑒壩遲開水漫溢田禾沈没人民淹斃官廳不問乞速施賑以救死亡淮安自治會牟福生陶次壎伍宜伯等叩 
皖省各公團來電上海各報館轉各團體均鑒姜案正兇倪道烺靳揆徇袒不辦皖人憤極詎道烺於逐聶後挾其貲力運動要津靳揆竟任倪黨頑朽之李兆珍禍皖各界電爭不理京代表江宇澄等謁靳請願反遭斥辱靳揆執政全國糜爛乃對皖近事倒行逆施賄賂公行喧騰中外大爲國辱近道烺慫李南下將以兵力擁護到任亦由靳催促而來各界爲爭人格爭生存計拚死嚴拒已籌有最後對待京津蘇滬諸老同具决心誓非懲倪免李達皖賢長皖目的雖爲鄂人之續絶不顧惜政府動以威信拒人不知袒縱罪凶任用惡吏民命民意槪不顧及威信何存迫請續向當局力爭促其反省倘李竟以武力迫壓吾皖三千萬人祗有犧牲血肉與此惡魔奮鬭臨電憤懣不暇擇言安徽省敎育會商會農會律師公會縣自治聯合會學校聯合會學生聯合總會及各公團同叩陽 
杭州李電申報轉各報館浙江旅滬學會浙江省憲法協進會寗波同鄉會並轉各府同鄉會鑒浙江省憲法告成九月九日宣佈特聞浙江省憲法會議佳 
衡州沈鴻英來電各報館均鑒鴻英率部離桂入湘奉趙總司令編爲湖南援鄂第二路軍司令經遵照通電就職在案嗣後一切進行均聽趙總司令命令不干預政事所有桂事亦槪不過問特電佈悃諸希亮察湖南援鄂第二路軍司令沈鴻英叩豓 
世界路透電 
[國際聯盟會議記]  
　　八日日内瓦電聯盟議會於星期四日晨起因審查行政會典秘書處各項事業之報告致對於行政方針引起詳細討論首由瑞典白蘭汀氏訾議聯盟會所成就之事業南斐薛西爾氏辯述聯盟會種種偉大事業而於遣回戰俘一事尤盛稱之並謂聯盟會之聲望繫於上西萊西亞問題之解决又謂縮減軍備爲當務之急波蘭代表稱各國之代表應以國會議員充之不應由外交家擔任行政會會員四人即被舉缮擬上西萊西亞問題之報告者現方各擬一稿俟擬成後併合於總報告中提交行政會全體會議以資研究 
八日日内瓦電修正聯盟公約委員會否决阿眞廷所提及即許有主權各國加入聯盟之修正文聯盟議會今日討論秘書處交會之行政會成績報告白蘭汀氏抨擊行政會之事業薛西爾氏力爲辯護謂行政會遲遲未解决託管權其過不在行政會乃在美國聯盟議會今除上西萊西亞問題已由委員會秘密討論外尙有三大土地爭端須事解决（一）波蘭與立陶宛關於維爾拉之所有權（二）阿爾巴尼亞希臘塞維亞關於阿爾巴尼亞南部邊界之爭端（三）波里維亞請修正一九○四年與智利所訂之條約軍備與封鎖委員會已贊成薛西爾之建議力求會議公開維維亞尼氏陳述委員會之事業時謂詢問各國能否限制軍備費之舉未有結果所聞各國多稱政局不靖未能贊成此議 
[英愛議和之文牒]  
　　八日倫敦電英内閣已請新芬黨代表赴英佛勒思開會以探其如何可使愛爾蘭不脱離英帝國而亦無傷於愛爾蘭國家慾望之意見内閣覆新芬黨領袖伐勒拉氏之文略謂來函所持（受治者同意之政治（之原則乃不列顚憲政發達之基礎但若釋其意義認爲可另建民國否認帝國之解則英内閣不能接受之而以此爲會議之根據也蓋若如此施用之則（受治者同意之政治）之原則將破壞各民治邦之組織而驅文明世界入於部落階級矣如新芬黨接受派代表與會之請書則愛爾蘭所視爲前議可妨書愛爾蘭自由之處儘可由代表提出保障問題愛爾蘭如以前議所許愛爾蘭之自由尙不充分而有反對則開會之後未嘗不可就反對之點貫澈討論之末謂文牘往還費時已久請切實答覆又謂會議應於本月二十日舉行 
[土希戰事記]  
　　八日倫敦電士麥那傳出安哥拉陷落消息希臘最近公報未徵實之路透社雅典訪員本月五日電稱希軍左翼現從事區域戰事且有飛機以炸彈擲擊安哥拉車站 
九日倫敦電安哥拉陷落消息顯無根據倫敦所接最近消息謂希軍在薩加里亞河東面攻擊者已按兵不動近四日内戰事甚爲劇烈希軍甚至有撤退之象希軍現距安哥拉西南約四十哩 
[德賠欵之英法異議]  
　　九日倫敦電八月三十一日德國所付賠欵第一批一千兆金馬克其分派已引起英法間之爭端該問題異常複雜因德國所交各國抵付賠欵之貨品其價值甚難估計也交法比者爲鐵路材料與牲畜煤斤交英國者爲船隻巴黎特别財政會議所商定之契約由法代表杜美爾氏所簽定者附有保留須由法政府核准杜美爾氏現來倫敦與英財政大臣賀恩爵士作非正式之討論以期得一最後决議 
[英工黨之縮減軍備主張]  
　　八日倫敦電英國會工黨議員湯末斯氏在卡第夫各業聯合會大會中提出議案其大意如下（一）聲明限制軍備之大會苟無充分之工黨代表列席其間必無美滿之結果（二）要求本會有權派代表出席於華盛頓會議（三）抗議英政府所採行範圍廣大之軍備計畫（四）要求至少在華盛頓會議未畢以前不得進行各種籌備戰事之舉動此案已由會塲通過湯末斯氏提議時謂赴華盛頓之英代表必須可自由行動不受束縛並須掬忱向大會宣告英國不願進行今年所開始四大戰艦之建造工程試問造此戰艦爲防誰乎已引起英美間最多之齟齬者無過於英日盟約無怪美人有言曰英人如必欲與日本聯盟則僅爲防美之計耳礦工作表史密立氏附議謂礦工聯合會現已决定如發生國際戰爭則定召集萬國礦工大會而各國礦工定立即停業 
[勞農政府拒絶調查俄賑委員]  
　　九日倫敦電勞農政府外交總長齊吉林氏已拒絶協約國國際委員團請許派員入俄調查災區之議每日導報曾登載齊氏覆文該文措詞嚴厲指協約國國際委員團公文具名之諾倫斯氏爲反對革命之奸敵末謂勞農政府視協約國建議爲利用餓莩之大詭謀 
[匈奥之情勢]  
　　八日維也納電據半官文告稱匈叛黨古據亞根杜夫進逼美特斯杜夫後奥匈間局勢更爲吃緊美特斯杜夫爲奥政府臨時駐在地奥政府現已移至維萊爾勒斯太特地方 
[德國之内爭]  
　　八日巴黎電據柏林消息政府各界之意中央政府與巴伐里亞代表之談判其結果將由衆院各政黨除極端右黨外告誡巴伐里亞讓步 
[各國近事記]  
　　八日倫敦電路透社探悉英政府雖歡迎於華盛頓會議開幕之前在倫敦舉行豫備談話之任何建議但美政府尙未向英政府提及此事英政府關於此舉之建議於兩月前撤退後迄未有所舉動蓋聞美政府現正籌備一切也 
八日華盛頓電羅特氏提議由加尼其基本金部協助美國裁減軍備代表團辦理各事聞國將卿体士氏頗爲歡迎並言基本金部專家之匡助似可大有效益云 
八日倫敦電據亞姆斯特丹電稱聞荷政府擬於十月間在第二議院提出大增艦隊議案 
八日倫敦電商部八月份報告入口品共值英金八千八百五十萬鎊上年同月爲一萬五千三百萬鎊出口品共值五千一百萬鎊上年同月爲一萬一千五百萬鎊入口品所減最大者爲原料與非製造物品出口品所減者幾全爲製造品 
七日紐約電棉市開盤氣象若狂價格高起一百三十至一百八十磅音未幾價格暴落竟低落二百磅音收盤疲弱 
八日巴黎電巴黎銀行增加資本由一萬五十萬佛郎增至二萬萬佛郎此事已久在豫料中但在此時際增募資本或因該銀行將參與中法實業銀行事業之故八日柏林電普魯士商部九月份報告謂爲工廠今仍忙碌自馬克落價後外國定貨者頗多内國買者亦甚活動鐵業已接有工作數月之定單棉羢絲麻貨及車頭摩托車化學品之需求尤夥 
太平洋路透電 
[宜昌戰事記]  
　　八日漢口電據確實消息領事團人員已由夔府回宜昌據稱川軍拒絶休戰其目的乃在宜昌沙市蓋欲奪鹽税欵三百萬元也南岸現由川軍占據惟北岸川軍已爲鄂軍擊退數哩北軍援兵現正陸續馳往宜昌 
八日宜昌電英日領事謁見川軍司令謂北軍現願照吳佩孚與趙恒惕商妥之條件議和川軍司令不允考慮此議並言决計死戰兩領事現將回宜北軍已擊退川軍四十里追至宜昌東北估計殺死川軍八百人俘獲百人奪得野砲五尊來福槍若干枝　 
[南方近事記]  
　　八日廣州電廣州政府决議重征紙烟與烈酒税國内外製者均一律辦理藉以取締紙烟烈酒之消耗 
[北方近事記]  
　　八日北京電内閣今日考慮昨日午後日使致外交部之重要牒文文内建議早開談判俾交還青島撤退日兵以華警代日警保衞地方並由中日兩國合管山東鐵路會議結果雖未洩露惟聞中政府擬拒絶此請蓋牒文僅提及談判所根據之原則而細則猶須磋商必非一時可决恐須延至太平洋會議閉幕之後也 
[東俄鬍匪記]  
　　九日海參崴電近爲俄黨奪去之拖船巴凡而號已於星期三日爲海參崴政府砲船巡邏隊奪回本月四日鬌匪五百名攻擊法台夫加哥薩克人居留地擄去四十二人爲質哥薩克兵一支隊馳往追擊將匪圍住結果未悉格羅台伏柯境之鬍匪全被逐入華境本月五日有税關衞兵一名爲匪擄入山中海參崴海濱與蘇昌地方之韓人大受匪累已呈請海參崴政府輔助日司令已以來福槍三十四枝發給韓人政府現請日軍司令許民團自由剿匪並發來福槍五百枝 
國外要聞 
[倫敦通信（紀鴻）七月二十七日]  
　　英吉利肥皂與世界英國以煤礦鋼鐵紡織等大宗工業著稱世界久矣此外多不引人注意即如肥皂ＳＯＡＰ一宗以其爲物微價低吾人亦殊罕聞英吉利之肥皂云何也實則此項工業亦甚可觀單就行銷於吾國者計之已足令吾人驚異 
英吉利肥皂運輸於中國之價值 
年兩（銀） 
一九一三二六八四五一一 
一九一四二五二九九七二 
一九一五二三七四一二六 
一九一六二五三五三○七 
一九一七三六八一七二八 
查英國肥皂業進步甚速當十九世紀中葉每年出口總量爲三○○○○○（百十二磅）ＣＷＴ（每（百十二磅）當中國一三四四兩）一八七○年每年出口總量爲四○○○○○（百十二磅）一八八○年每年出口總量爲七○○○○○（百十二磅）一八九○年每年出口總量爲一二○○○○○（百十二磅）一九一○年每年出口總量爲二○○○○○○（百十二磅）至一九一六年則二一七三○○○（百十二磅）一九一七年二五三六○○○（百十二磅）一九一八年一四一三○○○（百十二磅）一九一九年二四二六○○○（百十二磅）一九二○年一八六九○○○（百十二磅）一九二○年五月則進步已達極點矣兹更將最近每月出口之重量價值列表於左 
一九二○年（即民國九年） 
月（百十一磅）（重量）鎊（價值） 
ＣＷＴ 
五月二五四○○○一○五四○○○ 
六月一八七○○○七六○○○○ 
七月一五二○○○六七四○○○ 
八月一二八○○○五五四○○○ 
九月九六○○○四二八○○○ 
十月九六○○○三八三○○○ 
十一月一○○○○○四○二○○○ 
十二月七四○○○二七一○○○ 
一九二一年（即本年） 
一月五四○○○一九五○○○ 
二月四一○○○一三二○○○ 
三月五一○○○一五五○○○ 
四月五三○○○一六九○○○ 
五月五一○○○一三七○○○ 
當十九世紀中葉每百十二磅ＣＷＴ肥皂約值一鎊零七先令左右至一八七○年（同治十八年）以降價值漸柢每百十二磅約值一鎊或逾一兩先令至一八九○年光緒十六年）後價又稍高然亦有限及至歐戰起價乃大漲一九一六年（民國五年）每百十二磅約值一鎊十先令一九一八年每百十二磅約值二磅十七先令至一九二○年則每百十二磅約值四鎊零二先令最商價值時如去年九月每百十二磅值四鎊零九先令至去年九月後各種工業衰降肥皂價值亦隨之低沉十一月後每百十二磅即退回四鎊以内矣至本年（一九二一年）五月則每百十二磅退爲二鎊十三先令一年之間出口額减縮五分之四雖然今日之價格尙倍高於戰前之位置（一九一三年每百十二磅值一鎊四先令）蓋欲退回戰前之價格殊不容易惟近來出口量則較戰前減縮一半矣 
在今日工商業未回復之英吉利各種職業皆不僅半數之低落固不僅肥皂一業爲然且出口量減縮一半而以價格增高一半袖之則今日之肥皂業其贏虧固仍是一九一三年之狀况並無若何之痛苦而比較十數年前則尙在積極進步之中（未完） 
國内要聞 
[政储中籌備太平洋會議消息]  
　　我國出席於太平洋會議之代表問題以各國擬定之人物係重要分子故頗加審愼聞近已大體擬定不日卽可發表其名單内容主席代表外交總長顔惠慶次席駐英公使顧維鈞第三席大理院長王寵惠第四席駐美公使施肇基第五席駐意公使唐在復專門代表則陸軍唐在禮海軍陳思壽財政李景銘司法羅文幹交通徐世章一説爲王景春至代表經費預算爲一百五十萬元原定由各省募集現各省之已復電認定者約六十餘萬元大約可達百萬之數其餘五十萬則由財政部交通部分擔一律於本月内籌足儲備提用其已解中央者爲浙江認定之五萬元及山東認定之六萬元 
太平洋會議發生後英美日三國曾有先開預備會議一次之説兹聞政府方面對於此項預備會之主張於四日由次部拍致駐美施肇基公使一電略謂查英美日三國對於太平洋會議日前確定先行會議一次提案問題等語我國旣爲太平洋會議被邀平等國之一如該三國先行開會協議時務希相機要求加入參與其議云云按此節關係甚鉅日前北京某報記者曾赴交部詢問其事據云近日盛傳英美日有預先交換意見之説（即所謂三國協定）此事於會議前途及我國利害有重大影響前據施使電告謂在美曾查閲致我國招請書原稿内中本有交換意見一層（除軍備制限未提及外其餘槪與致日本者同）但後來美使館正式送來之件則並無此語（與施使在美所見之原稿不符）外交部頗爲驚異此即向美使館查問美使館回謂有無錯誤尙待細查至上星期六（三號）美使館始送來答覆謂係電文漏誤數語（即係申明我國可以預先交換意見一層）現已照美政府所定原稿補來一件云云惟此等重要文件何以有此錯誤又何以恰恰錯在與我國最有關係之預先交換意見之一段則令人苦思而不得其故也 
[政府派之時局談]  
　　據政府派方面消息云近旬以來雖湘鄂之戰直軍已得岳州廬山國是會議之説喧傳内外然時局前途究竟如何發展政府究竟取何方針則依然沉悶而無從説起前日政界忽有靳氏請假表示不幹之消息然查其内容則靳雖曾口頭提出辭職而經東海留慰以後已將辭意打銷且仍積極任事前日并發致曹張吳一電微詢地方分權意見該電内容大要如下（近時聯省自治等説聲浪頗高非不持之有故而言之成理但中央政府之地位乃樹其基礎於現有約法之上若約法中無根據者則政府在法律上未便率爾主張以自蹈違法之咎惟地方分權主義乃當局夙所重視而地方自治亦政储所早欲見諸施行其手續不過在釐訂中央與地方之權限而非變更國家之根本組織與約法尙無妨礙如果衆謀僉同認此事爲應提前辦理政府祗求不背於法有利於民自無不樂從民意兹事體大應審愼進行以求無弊故特電徵求意見希妥議辦法示覆）云云上述電文大意可略知政府最近之方針據聞若三巡閲竟見而大致相同則政府將宜布提前辦理自治以應時勢之潮流至於對湘問題當岳州攻下之初當局確有乘勝直取長沙進規全湘之意然最近政府與各方電商結果業已電令中止進行長沙决不再取蓋與政府有關係之人初亦有主張進攻長沙使趙恒惕屈服而復用之以圖收湖南於中央政令之下徐規川滇黔桂粤而謀統一者然事實上吳佩孚旣未必有此效死力之程度即吳能效命而今日北方之實力亦斷不能以武力統一西南不如使吳子玉與趙恒惕爲比鄰實質上之妥協庶中原先保其安謐而以和平手段求時局之解决故近日政府中人已漸漸舍棄其武力之主張矣 
[川軍進攻宜昌之戰訊]  
　　川軍一混成旅於三日進攻宜昌南岸四日晨駐宜鄂軍第三混成旅長現充十八師師長盧金山部下一營被川軍攻敗全營覆没四日晚盧又派山砲一營反攻川軍退十五里五日宜昌混亂是日早八時駐宜日美英三國領事電詰川軍謂卾湘戰事已停似不應再開戰端川軍初答以奉總司令命令進攻不肯停戰旋各領事親自赴夔州與潘正道交涉亦不得要領七日起川軍又分路進薄宜城目下正在激戰中兹覓得蕭耀南歌日（五日）致北京政府電如下據鄂西防務總司令盧金山總指揮趙榮華冬日報稱川軍突於昨晚進攻宜昌分兵三路實行包圜計畫其中路有唐某一師張冲一旅蕭某一旅由秭歸向宜進攻右翼有費東明一旅由興山向宜進攻左翼有鄧某一混成旅由江南岸進攻現中左兩路業已開戰我軍段團被敵包圍陣亡營長一員現正相持待援等語又據該總司令等支電報稱段團及十八師之一部分與敵軍激戰兩晝夜敵衆我寡死亡相繼現已陸續退却左方防線極屬可慮但職等所部各軍均在前線分别扼守目前實已無可增援務懇迅賜抽撥生力隊伍前來協助等語除飭令駐沙市之一團星馳赴援并派十一師馬旅乘輪上駛協同策應外猶恐緩不濟急業經飛電吳使趕撥軍艦兼程赴宜以保江面并電第八師就近先撥一二團尅日駛援俾免疏失仍懇鈞院部隨時指示機宜是所切盼蕭耀南叩歌印大陸報八日漢口電云川軍現併力擬奪宜昌因聞宜昌銀行存鹽欵三百萬元之故今日川軍奉命進攻已佔領宜昌塔方面之南岸據砲艦無線電消息北岸北軍將川軍逐退數哩領事團已返宜昌在夔會議毫無結果潘正道聲稱不陷宜昌戰事不停又一電云自星期二日川軍攻繫宜昌後腚昌人民紛紛避往下游迄今未息惟戰事詳訊尙無所聞僅知雙方死傷皆多耳星期二日北軍力守郊外陣地以拒東北方面敵軍之攻擊居民之稍富者輒遇船即行洞庭輪船由宜開行時船客擁擠達於險度上游商務停滯食物昻貴漸有無從購食之象川軍有砲隊得以大佔優勢星期三日北軍聞援軍業已出發故抱樂觀以待之但同時得報川軍續有若干刻向宣昌進發統帶川軍者爲潘正道聞蕭耀南已令王汝勤將駐沙市第八師調往宜昌杜錫桂已派砲艦兩艘駛往上游而英艦克立克特號亦於星期三日由漢上駛 
上海日人某通訊社八日漢口電云據宜昌商會來電川軍自拒絶領事團休戰勸告後七日起已開始攻擊由宜昌對岸及東北方之兩面取猛烈之攻勢自昨晚以迄今晨激戰數次北岸雖北軍占勝而南岸則四川軍大勝且甚占優勢因此在武昌之第三十六旅長馬鈞榮率全部於八日開拔赴宜吳佩孚除調二十四師前往外更命孫傳芳部下湖北軍第二師步兵一團砲兵一團乘招商局輪船急赴宜昌 
[中俄商約又漸活動]  
　　莫斯科蘇維埃政府向我國要求通商已近年餘迄今尙未解决者因我國政府意存觀望依各國對俄之態度爲標準近以協約方面已有與俄通商之趨向我國未便獨異故昨日（六日）外部之俄事委員會召集特别會議對於中俄通商問題詳加討論當即擬定先决問題四項（一）如歐俄地方糧食有缺乏時我國可予弛禁接濟（二）關於貿易問題仍照舊時出入之大宗物品須含有交換性質（三）凡留俄之華僑須與俄商一律看待（四）我國貨品運俄之進口税照舊例須酌减以上擬就各項已電駐俄領事陳廣平向俄政府提出交涉 
又聞政府因欲與赤塔政府繼續討論訂立商約急欲將前次軍警抄查葛雷氏之糾葛先行解决因此優林氏或於數日内來京一行駐京赤塔代表團首領亞格列夫氏前因中國對於葛雷氏之糾葛毫無退讓致交涉完全停頓遂往北戴河小住據一般推測一俟優林氏抵京及亞格列夫氏回京則葛雷之交涉不難立即解决中赤商約亦可從速進行惟此次優林氏來京與否與大連會議 
 
 

Page 11

 
 
毫無關係大連會議斷不因優林來京而中止因大連會議赤塔代表方面可哲尼可夫與彼托洛夫二氏皆富有對日外交經驗故優林氏可將交涉事務完全託諸二氏分身來京云 
[李兆珍已出京赴任]  
　　李兆珍前日會見安徽代表宣誓决定辭職之意思後數日不見動靜不知者以爲李氏年近八十諒必不至公然食言殊不知老官僚之心思决非常人所能猜度據聞李氏已於昨日午前十時前乘特别快車出京赴任蓋李氏因皖人各方面反對即一面以辭職二字和緩風潮一面密勾馬連甲出頭擔保到任至前晚馬氏來電催促並密示以願出力保護之意李氏接得此電膽氣驟壯遂於昨日出京臨行告其所親謂安徽實力全在張文生與馬連甲我爲省長張不反對馬且允爲我出力則手無寸鐵之反對者復何足齒我今决定赴任到任後彼輩自稱代表皖人者能如我何我且將拭目視之云云若李氏者可謂老而益壯矣聞此次李氏長皖命令未經閣議即發表當請求閣員署名時郭則澐費盡氣力爲之斡旋春情形極爲怪誕據知其内幕者言係由倪道杰不願吕調元長皖（府院曾有此議係由倪道烺爲之運動）故出鉅資代李運動（李爲倪嗣冲之師）以相抵制道杰爲倪嗣冲之子而道烺爲嗣冲之姪嗣冲握權之時信任道烺過於其子因此道杰與道烺遇事不相能道烺之勢力在安徽全省之縣知事財政官吏及省議員而道杰之勢力則在新舊安武軍當道烺爲吕調元運動省長時道杰在京聞之電告道烺謂吕氏爲吾父仇人汝若必欲擁戴之我必使馬連甲動兵擊汝道烺懼而罷此次政府敢於撤換道烺亦爲其背後無强有力之軍人非眞能有黜退不法官吏之權也吕氏長皖之議旣罷道杰乃出而爲李兆珍運動聞所費至數十萬某得八萬某得十萬旅京皖人多能鑿鑿言之特以其事甚秘無由舉出物證耳今李氏之赴任固由其衰老貪得抑由背後之有人驅使不許其空耗資本也 
[湘軍敗後之株萍路（安源通信）]  
　　湘軍於二十四號夜後敗退岳州趙總司令親至戰線槍斃旅長團長各一潰風稍息二十八號退至湘隂尙難支持即派代表請和於吳子玉實行停戰聞湘軍此次戰死約二萬餘人屍身遍野掘地三尺掩埋甚淺屍氣播揚將成瘟疫後將屍身堆積如山澆以洋油付之火葬情形甚慘三十號安源至長沙火車不通前方軍事緊急贛西二十四旅旅長蕭國安統率四十七四十八兩團步兵於是日下午四時由萍鄉安源兩處專車開赴老關（老關離安源六十里）當夜即進攻醴陵（老關離醴陵二十五里）至三十一號垂暮克復陽山石（即株萍路醴陵車站）九月一號十二時袁州又有一旅軍隊到萍鄉安源兩處駐紥暫行休息一二日即開赴前敵雙方進攻現湘段（醴陵至株州）株萍路局長及辦事人員均已逃避贛段車務處於九月一號派定各站站長往各段任事株萍路從九月一號起實行統一一星期内如株萍路線内戰事完畢火車即可直達株州連日株州醴陵避難至安源之民甚多湘省連年兵釁安源未曾波及皆萍礦出欵維持調停之力耳 
株萍鐵路局原歸交通部管轄自湖南與北政府脱離關係株萍鐵路局遂劃爲湘贛兩段位置人員加倍開支趙恒惕來湘又以軍費無着要求萍礦運煤加費二倍否則停運萍礦煤焦萍礦礦長李鏡澄乃託人婉商暫時延期意在觀望湘直戰事之形勢也至二十七號湘段株萍路岳局長派員到礦提欵礦長李鏡澄云解欵人尙在湘省至今未回目下礦局無欵如若急需我書一函請至長沙向敝礦解欵人面取云云迨至三十一號長沙情形頓爲混亂於是萍煤增加運費及湘段株萍路索欵等事亦隨湘軍勢力而消滅矣 
[川邊近訊]  
　　改建特别區域説之擱置藏亂一時尙難收拾川邊前有改建特别區域之議其原因係由鎭守使陳遐齡以川邊軍事屢受牽制特派秘書趙某向北京某要人建議改川邊爲西康特别區域撤除鎭守使改設都統某要人初亦頗然其説繼因川邊亂事未平此事遂暫擱置擬從緩議陳遐齡亦以川邊不能與川省完全斷絶關係軍需餉械時須要求供給故將此意權且作罷至川邊軍務情形近尙未十分寗謐前因陳使調軍入關邊地空虚藏番勾結邊匪乘虚進據河口等處距鑪城甚近危險異常陳使立開兵回鑪駐鑪城外之東西洛督師追剿連捷三次河口業已恢復惟巴塘裏塘各處電報截斷已久其情形若何尙不可知又聞此次擾邊者係邊匪羅松大娃尙非藏番據陳使月前報告北京之電稱係藏匪該電略謂藏匪佔據龍門山向我軍攻擊我軍奮力抵敵血戰四小時敵匪死傷狼籍勢不能支向後退却我軍已完全佔領敵軍防地等語又一電謂劉逆被獲我軍四處追擊各要隘已無匪人蹤跡惟藏番反覆無常請准援照成例先與葛布倫定約以便進行藏案云云據此電所述則擾邊者不止邊匪實有藏番勾結在内且據前敵軍隊歷次報告其槍枝子彈均極精利非藏番不能有此力量况後方接濟來源甚富較之邊軍餉彈兩缺告援無應者不啻霄壞故邊軍屢有失利之耗而番匪頑强抵抗節節進逼實有所恃而不恐日前陳遐齡又有急電致京稱藏番將再圍攻邊防緊急已派王李兩團進攻巴東請予迅發餉彈以濟急需并請轉商甘省派隊馳援足見此次藏番作亂聲勢浩大川邊軍事恐一時尙不易收拾也 
[張仲仁在寗之言論一留]  
　　張仲仁周歷京津湘鄂前日由漢到寗假館財政廳内咋軍民兩長公讌於軍署此間人士往訪者甚多據云國是會議確係吳子玉主張不過爲避嫌起見故由張紹曾出名通電地址不主武昌而定廬山亦是此意到此曾與齊督軍談及渠尙無表示第言恐不易成功因西南方面少人疏通之故此與個人之談話也至本日（八日）午後三時鮑貴藻朱紹文二人發起假中正街講演廳開會特請張君報告各方情狀及解决時局方法到者共約二百餘人多數爲各學校學生首由鮑貴藻照例紹介數言次張君登臺除略致謙謝詞外先述個人對於政治關係大致謂自小讀書即服膺顧亭林馮桂芬兩鄉先正自覺總須做一個人故對於國家情形時加注意民國以來從江蘇都督府至北京曾充袁政府秘書因復辟而去迨南北分立又曾主張不動湖南譚延闓藉以緩和段合肥不從於是傅良佐走於是吳子玉戰至衡陽以武力解决國事實爲余所不願聞蓋當今政治軍閣終不能行即目前王占元之不容於湖北亦因其大山東主義誤之也次述奔走和平情形大致謂從前和平期成會開會時曾到南京與諸位接洽此次奔走湘鄂亦同此宗旨故旣勸吳子玉休兵即希望廬山會議實現江蘇居長江下游利害關係最深擬與湖北江西兩省議會燕人約倘西南軍閥有不贊成者我輩人民當聯合一致邀同各省加入十年以來我輩所受敎訓多矣民國六年前希望袁成華盛頓而袁不成六年以後希望段而叚亦不成天下事總有曲線祗須羣策羣力設法使其成功廬山會議之能否成功我輩當負其責此次回來路中曾與蔣百里談我輩居國民地位實應該竭力促成和平云云其間又詳述在湘鄂種種經過大致與各報所載無甚出入次又報告京中八校情形及希望推行國語注重體育皆爲敎育界人而發并謂五四運動時唔杜威知杜威贊成晤福開森而福開森不贊成其言曰（有鬚的不出來幹事偏待學生出來幹余聞之愧甚覺事有不可不幹者故數年奔走不避艱險此次南下之前在天津曾與梁任公范靜生少數人商知余與吳子玉有淵源方促余行雖亦有人爲余危然抱定死生有命主義毅然前往言罷退席由朱紹文導至一家茶會藉以交換意見王鴻藻劉文輅張援張軼歐等對於廬山會議均提出意見暢談一切散時已六句鐘矣 
[浙省憲正式宣布]  
　　但能行與否尙疑問浙江省憲法八日三讀成立九日上午九時正式宣布柬請各界男女來賓五百餘人蒞會觀禮先由省憲法會議正議長王正廷博士報告今日典禮莊嚴而禮式簡單請會議同人與來賓注意全體起立向國旗行三鞠躬禮主席起立宣稱中華民國浙江省憲法第一章總綱至十八章一百五十八條及施行法二十三條於九月九日九時宣布畢三呼中華民國萬歲浙江萬歲省憲法萬歲旋由議員招待各參觀人至議塲會議議員退至參觀席由王議長演説此次浙江省憲法同人等承全浙父老委託會議告成其缺點處誠所不免但附則有修正之條文尙望施行後加以合法之修正民國十年南北交爭置憲法而不顧幸我浙人民覺悟地方自治實爲救國良圖本此精神求浙民之自由幸福德國革命後六個月内即成新憲法意大利有自治之精神他國終不能凌厲而踐踏之美國寓富强於人民協約戰爭初以二百萬常備軍增至三百萬五百萬美總統參戰一呼國民簽名赴戰者一千五百餘萬此非一朝一夕之力以其人民個個有自由思想愛國精神故能身使臂指樂公好義爲國之前驅也回視我國十年來僅有權利之競爭不從敎育方面着想摧殘虐待不知養成遠到之方所以一波未平一波又起浙江憲法於敎育一章特别規定百分之二十爲經常費以百分之三爲敎育基金從此奬勵發展義務敎育使人人有普通之知識差堪告慰於諸君要知外國用兵都以對外而我國窮兵黷武都以對内如敎育發達則爲政府爲軍人個個頭腦明白一律愛護同胞謀自由幸福决不倒行而逆施即如我浙制憲政府亦知地方自治不可阻撓擬布自治法如眞能明白人民自可減少苦痛不過權限問題不可不明譬如中央有中央的權限地方有地方的權限中央一味集權地方一味爭權侵奪權限就要引起紛爭極希望中央與地方認清權限就不起紛爭了至本憲法之實施要賴諸君之口宣傳大衆諸君之手明白解釋實行起來爲我同胞謀無量幸福由浙江而各省而全國均有一部好憲法則浙江省憲法爲救國之先鋒爲同人之天職亦是諸君之責任願共勉之全塲鼓掌報鐘散會至花園内攝影以作紀念而散 
[浙洋商船被刦彚紀]  
　　近年浙閩洋面盜匪猖獗刧案頻仍甌海夾板船商自去年十月至今發生刧案已有十起查浙江海面南接福建北界江蘇綿延七八百里所置外海水警計有巡船七十三號又有大小輪船五艘如果按段駐守商船循照航線行駛何至迭遭盜刧乃事前旣不能防護事後又無一破獲其職務廢弛已可槪見現夾板船航業公會以該會商船僅有二十艘而被刧至十次之多且未有一盜一贓獲案如此盜匪横行商船何能行駛日前特開會討論公推陳百川爲代表向交通内務各部及督軍省長并甌海監督各機關呈訴請求將外海防務切實整頓兹臚紀十案如下以見海面不靖之一斑（第一案）新寳順船去年十月在銅沙洋面被台州海盜刧掠船上所有銀錢雜物曁洋油等貨損失贓額計一千餘金（第二案）金瑞康船同月在台州踏床洋面遇盜刧掠損失贓額四百餘金並刧去部頒船牌等件（第三案）金同發船本年正月間在銅沙洋面被盜擄刧將船牽至　絲門洋面停泊三日所裝公米被竊掠賣六百包之多並鹹魚等貨損失贓額五千餘金查該船被盜牽拔至五晝夜之久始行放回當停泊第二區第七隊管轄之　絲門時該盜招集小船多支公然駁運公然銷賣該管水警毫無聞見足證該處鄰近之第六隊南北澤蓯　曁第七隊之牛頭門白淡門防地空虚並無巡船駐守（第四案）金瑞利船二月間在同沙洋面遇盜刧掠擄至石浦洋面時逾四日始行放回損失三百餘金（第五案（金永孚船三月間在磨盤洋面被盜擄牽至普陀山洋面逾五日將船放還損失贓額千餘金（第六案）金華興船四月間在石浦口洋面被盜刧擄船上所有銀錢雜物及各夥衣物鋪蓋共計損失五百餘金當時被擄船夥周阿贊侯沛寛二人勒洋千六百元取贖旋周阿贊擄至健跳逃回侯沛寛被标蓯岙匪窩中四日後逃回得悉葭沚之趙美才蔣兒岙之老七相均有通盜嫌疑由事主黄國治將盜首蘇德龍所繕字條呈送第二區核辦已否查拿迄無消息（第七案）金同華船在台州吊硼洋面遇盜搬掠銀錢衣物等件損失四百餘金（第八案）金源發船六月間在三門洋面遇盜刧掠洋銀衣物損失三百餘金並刧去部頒船牌等件（第九案）黄萬興船六月二十三日在大戢（大羊山）洋面遇盜擄刧牽至距離甚近之蔣兒岙（一潮可達）閲時半月歷程數百里並無兵艦巡船前來救護迨該船在洋遭風損壞不堪駕駛盜魁李榮昌即白眼小李遂擄去船夥南阿珍明法阿南岩介四人（内岩介一人現逃回）勒贖千金今該船停在石浦候修估計客貨船家損失約共四千餘金（第十案）金永孚船隂曆七月二十一日（八月十八號）在石浦口洋面遇盜人船貨物統被擄去船上水手諸人生死未卜該船成造價值一萬餘金所裝板炭客貨約值一萬餘元 
[杭州快信]  
　　沈省長准十月一號召集第三届省議會常會 
法團聯合會定十日開第一次理事會 
中等以上校長會議十日下午在行素女校開會 
台屬公民馬載初張炘嚴允文陳乃惠王瑶徐壇等昨電省第六區覆選在甬被公民團憤阻選舉人業已星散趙監督復串少數私人在滬秘密分配議員是可爲孰不可爲沈省長如認此等非法選舉爲有效則人民一切不軌行動均可自由務請明白答覆以定從違 
第一口校風潮未已校長郭維城因學生反對甚烈辭職後薦學監楊學洛代理校務衆不承認已派代赴敎廳接洽另選賢能繼任 
沈省長今日分電黄岩天台温嶺各縣知事迅將請領平米欵項如數掃解以資結束 
紹蕭塘工奬劵原定開三十八期現將届滿聞已决議續辦以作環湖馬路及省道等項經費 
地方通信 
[蘇州]  
　　物品展覽會盛况吳縣地方物品展覽會已於七日開幕陳列物品共有三百數十種五光十色美不勝收如振亞廠文錦公所鐵機織廠施和記東吳廠之各色鐵機緞華絲葛蔣萬順之各色宋錦苦兒院之木器籐器美綸廠之九連邊男女各色變底絲襪經成廠之五彩金字壽對中堂松鱗女學之摘錦瑟條獸類册頁武陵女學之打子册頁私立女子職業中學之天女繡屏第三監獄之雙紗絲光花格巾南北橋之夏布義興等廠之本色廠經吳世美之洞庭碧螺春仇永和之銅器張蘭芳之象牙和合三才工社之賽珍珠中華振本廠之螺扣潘頡雲之花字屏條等尤爲精美男女來賓每日不下千餘人現各處出品之送會陳列者仍絡繹不絶定於本月十一日閉會 
典業經行開幕蘇城閶門西中市典業銀行前日爲正式開幕之期由總經理陳貫三預邀各界前往參與開幕典禮故是日紳商各界之往賀者絡繹不絶朱鎭守使以及廳縣各官長亦均親往道賀頗極一時之盛　 
[無錫]  
　　商會長拒絶委任本届江蘇省地方物品展覽會照章應組織審查會審查各項出品惟審查員向例分聘任委任兩種屬於地方團體者用聘任屬於官吏方面者用委任此次省署未諳此例凡各縣縣商會會長被任爲審查員者均用委任頗爲與論所非議聞無錫縣商會會長接到省署委任令後已將原令璧還並函省署力辭審查員 
[鎭江　]  
　　米價因災飛漲鎭屬丹徒丹陽揚中金壇各縣近因江潮泛濫山洪暴發濱江各洲圩田均遭淹没揚中一帶水深數尺積潦未退市面冷淡米糧一項到貨缺少旬日之間頭號秈米飛漲至十二元左右柴薪潮濕難以舉火一般貧民及小本營生者大有絶糧斷炊之歎 
運河水勢又漲江北運河水勢浩大連開三壩以資宣洩詎日前天又大雨繼以狂風兼之上游來源甚旺有漲無退波濤鼓蕩東堤岌岌可危寳應一帶鄉民聚集數千人防衞堤岸運河工程局亦載運木土柴石各材料將高寳險要之處加築堤身以免漫决之虞惟寳邑湖西各村莊堤圩潰决者計有二三十處淹斃居民不少屋舍器物飄流無數各莊田禾淹没無存不獨農居工本全抛且來日方長善後事宜亦殊覺不易也 
[揚州]  
　　運河局拒開昭關壩江高兩縣紳董以湖河水勢復漲而所開之三壩（車南新）流水緩慢（每秒鐘祗能流六千方尺）特公電省署請迅速開放昭關壩以免危險王省長因於七日電知運河工程局查照開放該局以此壩道光年問曾開放一次迄今已百有餘年因種種關係從未有人主張開放旋即具復王省長請飭淮揚胡道尹江都王知事宜察是否可開設有危險即令該官員負責 
揚鎭小輪將開斑揚鎭往來之小輪前因瓜洲運堤危險停止開班已將及月近以秋潮大汛均過均可行舟特訂九日起照常開班以便行旅 
[清江]  
　　道尹令修土圩清江石碼頭前自侯姓被匪拾架案發生以後即有煤油公司劉鼎新提議修築土圩以固防守乃迄今月餘尙未果行日昨淮揚道胡道尹特令飭淮隂縣朱知事趕速商同浦紳就地籌欵將本城土圩修築完固防禦匪患並招集貧民以工代賑朱知事接令後聞已函致清江保安公會商酌辦理矣 
省委會算漕糧淮隂縣朱玉峯知事前奉王省長令飭與鹽城縣趙邦彦對調現朱知事又接奉省令擬派委材笛並會同淮安縣知事王元章來浦會算漕糧以期結束大約兩三日内林委及淮安縣即可到浦矣 
[嘉興]  
　　農民紛紛報荒嘉邑四鄉上月及本月初疊遭颺風暴雨水漲六七尺加以秋潮影響低田沉没無算即早稻已經結實者經此雨浸風吹榖多發芽霉爛晚稻雖未放花而水浸過度稻根多腐稻葉轉黄雖經農民竭力　救收成恐屬無望故連日大批農民赴縣報荒者接踵於途汪知事除電省呈報外聞已遴委妥員赴鄉會同各區自治委員履勘災况矣 
[來函]  
[上海廣西銀行來函　]  
　　中報館大主筆先生惠照頃閲貴報載廣州通信關内云廣西銀行范總理挾欵潛逃等語不勝詫異敝滬行昨奉范總理由邕來電稱伊在邕率同行員清釐行務并未離邕似此以訛傳訛名譽攸關至請更正至祝至盼此頌日祉上海廣西銀行啓九月九號 
雜評一 
[懷疑派（默）]  
　　國人固多好懷疑然此次之廬山會議則實有予人以可懷疑之點其一主動之人物先不自信其必有把握故不願負發起之名而僅退居贊成之列然則廬山會議之主動者自身先自懷疑則人對之又安得而不懷疑其二證以各方面之行動與發現之事實實與此種主張不相符合行動與事實旣與廬山會議之眞意背道而馳則人對之又安得而不懷疑 
是故今日之主動者能再有更切實之表示則可免人懷疑各方面之行動與事實能有日漸接近之證明則更可免人懷疑蓋懷縬云者非懷疑其主張乃懷疑主張之人所以達此主張之道耳荀確有可信之道則變懷疑爲信仰一轉移間也 
的令的令的令 
問一二三四 
答噲噲噲唔篤倽人家 
問奴是張公館唔篤阿是李公 
館 
答是個 
問快呌二小姐聽電話 
答噲噲噲我是李家二小姐 
問阿姊夜飯阿曾吃過 
答夜飯剛正吃過阿有啥事體 
問我問倷阿去看影戲 
答到碌裏去看吤 
問倷想到碌裏去 
答自然仍舊到上海大戲院 
問爲倽勿到别人家去倷總歸 
歡喜上海大戲院 
答因爲上海大戲院片子來得新 
光線來得足地方來得寛舒呀 
問阿是仍舊勒　樓上包廂中間 
第一排 
答一點勿差 
問倷阿是就要去哉 
答蠻准蠻准倷先到先等末哉 
晏歇會晏歇會 
的令令的令令的令令 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[太平洋航業之鋭減]  
　　青星輪船取消遠東經理太平洋航業迭見減縮情形迭誌本報近來行駛中美一路之各輪公司運費水脚已減至無可再減而進出口貨仍日見缺乏一時難望起色美商福來輪船公司係與紐約青星公司合組前年該公司開闢遠東航路時福來派輪船二十三艘青星備輪一百艘以行駛太平洋至中國日本南洋各地一時美輪之在華航葉殊爲發達本年以中美間營業鋭減該公司船舶已逐漸減少一方面則加行爪哇西貢泗水等埠藉補中美航業之不足上月二十日該公司之遠東大班以太平洋營業無可挽回擬改闢歐洲航路特親自回美磋商昨午該公司接得紐約總行來電略謂中美航務已無發展之希望範園惟有縮小所有前經理青星公司之商輪一百艘（約八十萬噸）從九月十五號起解除遠東經理契約其在十五號以前開出之各輪仍歸福來代理以還抵紐約爲止並將該公司自行之舊金山中國班輪亦電令取銷兼駛爪哇西貢南洋羣島各埠以後仍以上海香港小吕宋爲止從此福來公司之船祇有二十三輪在華行駛矣至於青星公司是否另託他處經理則今尙無聞也 
[航業消息彚記]  
　　中國郵船公司近聞舊金山總行有購添新輪一艘加入太平洋航線消息故將尼羅號調駛南洋班又南京號郵船昨由星加坡電告即日開出將於十八日離港來滬定二十一號赴美取道横濱檀香山大約十月十二日抵舊金山該輪此次出口本館派赴擅香山參預世界報界大會之代表王伯衡君亦乘此船而任 
昨日招商局之海晏輪船由温州裝來中行現洋六箱計三萬元又長江班輪江新號亦裝來寳銀十七箱每箱三千兩而本日太古公司之九江號出口有本埠大德昌銀號裝至香港之大條銀六十二條計銀六萬二千兩另有裝往廣東之寳銀十箱合銀三萬兩又明日綏陽號赴港大德昌有大條銀三百六十條裝去云 
法郵船高爾提挨號在洞沙失事後英國郵船公司之承裝出口貨異常擁擠其中以轉運至法國之貨爲最多該公司之開勃號於十三日還歐上海裝去之貨共有六千餘噸計有湖絲六百包花生仁一千四百噸茶葉八百噸芝蔴九百噸蛋黄二百五十噸蛋白一百噸黄荳五十噸生油一百二十噸絲頭一百二十噸雜貨三百七十噸 
怡泰洋行經理之曉霞輪船已有三數月未來遠東現該行于上月十三日派出卡納逢曉號一輪由倫敦經蘇彝士河來華將於出月二日抵此又有蓬勃樂曉號則兼往意大利之日内瓦裝貨來華但須在十月二十七日抵申 
英印郵船公司之德加大號刻已由印度開出昨日五時半從香港駛出將於十二日進口來貨以新蔴袋及星加坡之木料爲多十三號即須往日本神户然後還印云法國郵船公司之安得來朋號本月七日行駛至波賽昨日來電報告謂出月十日可抵上海船上有本月二日以前之法郵件甚多又奥爾忙佩克號昨日由星加坡來電於昨日之五時向香港出發須二十一日到滬較原定十六日進口期遲五天云 
[滬杭車在杭站碾斃西人]  
　　上海領江公司内英人芬惟克ＦＥＮＩＶＩＣＫ因其眷屬在莫干山避暑於昨日（九日）帶僕役一名乘滬杭路由滬二點五十分鐘開行之特别快車赴杭該車到杭州車站時車未停妥芬君從車跳下跌在軌道中被車輪碾斃當由該站站長發電致滬上總局報告一面派警輪流看守 
[西人有步行至安亭站赴寗者]  
　　昨日（九日）滬寗路安亭車站有一年約二十饖歲之西人從上海步行至該站（計步行二十二英里）乘四等車至南京有人疑係本埠美領署監獄脱逃二人中之一云 
[滬杭路預備加開觀潮車三誌]  
　　滬杭甬鐵路本年觀潮專車准於本月十八十九兩天由上海北站往返斜橋各一次昨日開始售票曾誌本報兹悉該路車務總管爲愼重專車時刻起見昨特通告全路云查是日因開專車所有二三號及一一四號之臨時貨車停止駛行再專車務須按照規定之時刻開駛並須掛專車之頭燈其他各列車一律須儘專車先行一○九號及一一○號之特别快車在斜橋站停二分鐘（向章特别快車經過斜橋站皆不停留）以便往杭申乘客搭車云 
[省敎育會請爭學校註册電函]  
　　電外交涉敎育兩部北京外交部敎育部鈞鑒准南洋檳城各校電稱强迫註册敎員被控仍堅持等語事機迫切懇速挽救江蘇省敎育會佳 
函余佩臯女士及各團體敬啓者頃接檳城各校辦事處電開轉政府各團體余代表强迫註册敎員被控仍堅持速挽救等語除已分電外交敎育兩部請速挽救外合即轉達請協電力爭爲盼專此敬頌台安江蘇省敎育會啓 
[旅滬浙人電賀省憲告成]  
　　昨日浙憲正式宣佈旅滬浙人特電致賀云浙江省憲會議公鑒省憲告成慶幸無極尙望敦促實行爲全國倡統一治平咸利賴之浙江旅滬公民程仲達周椒青黄奠華金潤庠許祖同胡文彬等叩 
[典業聯合會呈院部文]  
　　各省典業聯合會因反對當票改自一元起貼印花於支日分電院部及各省督軍省長呼籲電文已誌六日本報兹再錄該會呈國務院財政内務農商部文如下爲部令屢更定案難憑請依法納税事竊維專制之政重在定案共和之政重在法律當票自十元貼用印花爲元年之税法而當票自四元貼用印花則爲四年之定案共定案發生之由則以典商與百貨商情形不同不能因納税而加增利率部令如自一元起貼准典商向當户酌取票紙費以資彌補典商以事實之困難復不忍貧民增加擔負誓不承認官商爭持由京兆財政分廳出爲疏解乃協定此四元之辦法當時由京師當業商會居間談判本無一年期限及明令頒發始加入此語在典商希望回復十元起貼辦法故於四元起貼之久暫不復爭執歷年在限滿之前皆起而呈爭均以未達目的而止四元起貼雖已遵辦一元起貼實已打消蓋四年定案中叙明如在四元起貼之時改爲一元起貼仍得酌取票紙費苟不取票紙費即無一元起貼之日定案如此無可隱飾乃本年部令改自一元起貼舉四年定案一槪不叙四元起貼本典商對於大部之通融轉謂大部對於典商之通融其增税之理由則謂推展數年商力當可稍紓試問頻年烽火典商抱傾家蕩産之憂加以銀行錢舖利率日高百貨昻貴費用困難已極何謂稍紓舉此毫無明證之言竟以爲增税之理由實屬無從索解現時典商呈部則不予批答其呈請本省長官轉咨者部中咨復非曰事關通案一省不能獨異即曰當票一項在各種票據中尤占重要今就各省情形言其異同西南各省爲中央命令不行之地此無論矣即隸屬中央各省中有十分之七幾無典商之存在其存在者無非處於欲罷不能之境無營業之資格推之較爲完善數省中有外人雜居之地有租界受廛之商其狀况亦各有不同一經强迫非立時閉歇即託庇外人亦非中央命令之所能拘束此部復所未察者一也典當一業便利貧民因有典當始有當票官廳對於當票一項應當軫念而不當重視近來無典之處其紳耆奔走呼號以求有設典之人者狀至迫切典當者爲國家維持貧民之商業當票之税則實宜輕而不宜重國家之元氣無非由庶政之養成未可加以朘削此部復所未察者二也增税之理由如此咨復之主張又如彼典商誓死不甘承認蓋承認之後將欲取票紙費以資彌補乎無論納税之責任不合加諸貧民即使忍而爲之設地方人民發生反動典商不足惜如政府之威信何將謂不取票紙費由典商盡納税之義務乎則典商之利入以月計非以歲計除去開支所净得者月僅數釐而取其一分之税必至逼令改營他業而後已承認後必虧及資本而歇業不承認猶可保全資本而歇業兩害相形則取其輕典商最後之决心如此惟吾國政體號稱共和當然爲法治國一切税法當然以國會議决者爲準謹合詞呈請回復元年税法自十元起貼以免紛更貧民幸甚典業幸甚迫切呼籲仰祈省察伏候批示祗遵不勝屏營待命之至 
[昨日車運進出之銀洋]  
昨日（九日）滬寗路大通運銀公司由南京造幣廠裝來新洋十八箱計九萬元於昨晨到滬又該公司承運中國交通鹽業三銀行寳銀各九箱共計八萬一千兩又金城銀行一箱三千兩大陸銀行二箱六千兩均裝至南京造幣廠又中國銀行現洋十箱五萬元又某處現洋二萬元均裝至蘇州又有現洋三萬五千元裝至鎭江又現洋一萬二千元至崑山 
滬杭路同和會司承運中國交通二銀行寳銀各五箱計三萬兩又日夜銀行九箱計三萬兩又鹽業銀行八箱計二萬四千兩又現洋二萬元均裝至杭州又現洋四萬元至嘉興昨日由杭開滬之早快車在杭州造幣廠裝來新幣十萬元分裝二十箱係日夜銀行四萬元中交惠興三銀行各二萬元又滬嘉區間車由松江典業銀行運交上海交通銀行五千元又松江甡源運交上海鴻祥莊鈔洋三千元以上共現洋鈔票計十萬八千元均運抵上海南站缷車 
[銀洋市况之報告]  
　　金融通訊社九日報告云今日洋市甚軟價又趨跌早市七錢二分四釐較昨跌六毫二五午市又跌至二分三釐八七五賣户甚多銀行亦有售出且銀拆未鬆錢莊尤多賣户市價遂趨下游洋釐本無大宗用途前數日完全係人心虚抬昨銀拆較高存洋者即紛紛出售兼之南京杭州日有來源洋價本無過漲之望大槪總以四五釐之間爲最高價額云 
銀拆早午市均一錢廣帮略有大條公欵餘無用途銀行收欵四十萬兩現銀裝南京杭州共十萬兩 
[米價日見抵跌惟白元反漲]  
　　連日天時晴朗内地産米各處積水已退中秋節爲期已近所有常錫蘇同南北兩帮米船到頭湧旺蓋内地囤存之破礱陳米知上海市價尙高恐新榖登場後市價日跌又值秋節結賬需銀故源源運出本埠各米店年年銷路甚淡又因領照關係成本較大咸觀望不敢多進故兩北兩市河下積存米船有三百號之譜浦東新粳及閔行一帶西新亦日漸增多昨日周浦新粳跌至十元零三角閔行西新次貨十元已進關比前兩日中驟跌六七角次者跌去八角破礱之價亦連帶跌小三四角惟白元因酒作坊製酒等銷路甚大新貨未出故反漲一二角仍需十二元四五角云 
[麵粉原料之缺乏]  
　　滬上南北兩市各麵廠共計二十餘家每日所需原料小麥約須六萬包左右本届新麥收成不佳津浦路一帶如明光懷遠等處産麥區域均遭水患致客麥來源甚稀每日僅數吉包現高貨天津小麥需價四兩四錢故各廠中有多數停機現仍照常開車者祗福新茂新等七八家亦有減少機數開工或抽短工作時間以省開支其對外洋莊去路咸不敢預先抛出對内則現貨亦堅遠期更不肯開定至於交易所所做期貨標凖交割皆憑廠棧單爲證銷路亦祇平常現粉之價在二兩三錢之譜暫時終難回小云 
麩皮因小麥價貴各廠出粉大减下脚亦因之大缺市價亦隨粉價而升漲但銷路亦平常倘整批需要萬包亦一時難求近日交易所期貨亦祗有買進而莫敢抛出是以難期成交每日僅二三千包之數耳 
[通花漲價後之兩交易所昨訊]  
　　自通花漲價物品證劵交易所通花標準買賣停拍迄昨已届旬日提議結價辦法一層由經紀人單方做成通知書擬作三十三兩結價飭送各客詎此項辦法非惟多頭者多數不贊成收受者祇十成之二即空頭方面因昨日接美花電報忽跌一百餘磅音之多且見連日天時明朗白露節天氣又晴亦不滿意故三十三兩之結價尙不能成爲事實也 
棉業交易所市場雖已恢復棉花標準買賣而交易殊少緣買者已灰心而賣出者猶恐抛出後交割時多頭公司軋現將來萬一交貨爲難故人心咸抱消極主義近數日中已不若兩星期前之景象矣 
餘姚花自前次開盤之後由二十九兩二盤漲至二十九兩二錢昨日三盤有日商横濱帮買進一千擔價二十九兩八錢陸續解交較前盤漲元六錢云 
[華茶在英之現狀]  
　　華茶今年洋莊銷路活動市面之好爲往年所無兹據倫敦消息邇來華茶由英出口漸見發動（按銷英華茶係由英商轉運俄羅斯等處）綠茶需要較旺祁門紅茶價自九辦士至三先令三辦士（上星期價爲八辦士至三先令七辦士）珍眉價七辦士至二先令六辦士珠眉三辦士至三辦士半云 
[顔料業之今昔觀]  
　　我國進口貨中顔料一項數額甚巨顔料以德貨爲最多銷行於各地者半屬德貨瑞士貨次之美貨英貨又次之歐戰之前德國顔料在我國市塲上堪稱獨步迨戰後始見衰落去年中德邦交恢復於是德國顔料輸入又漸見旺雖不逮戰前之數然較之其他各國之輸入額仍居首位也今將去年各國輸入之靛青額列左 
美國四四七○四八二兩瑞士二七九○四九二兩 
英國九二五一九二兩德國二六一四六一五兩 
法國一八四九一八六兩比利時一一七三六三九兩 
日本一一二六六六兩茶囒一一三四三○○兩 
自去年以來德國輸出之顔料日增近聞德商有聯合組織團體以與英貨在世界市塲相競爭開德國顔料近來價漲百分之三百較之戰前之價竟漲高百分之一千二百云 
[糖北雜貨之市况]  
　　近日糖市銷塲清淡歷來中秋月餅時必大出銷路今届大爲減色太古等亦無開出天津新胡桃貨品身骨潮嫩因雨水過多之故開價十四兩行家還十三兩天津收成甚佳如洋莊銷動則漲不動則可賤大連瓜子當地報信價又升至十一元七角合申盤九兩四錢荆油漢口漲價有洋莊動辦川占因宜昌軍事來源不繼價須十三兩至十四兩云 
[紗業出廠捐之入手辦法]  
　　紗業改辦出廠捐議歸紗業聯合會承辦自下月爲始先行試辦兩月嚴財廳長曾爲此事親自來滬與該會代表磋商一切徵收方法現該代表以此種認税手續非調查内容殊難着手特派親信人員至認税機關查閲應行代徵事宜一俟明晰内部手續始可實行試辦云 
[道路建設協會開執行委員會]  
　　地點在聯華總會中華全國道路建設協會本定於上星期日假四川路青年會開執行委員會嗣因該會委員長王正延另有要公未及開議兹改定於今日（十日）在聯華總會舉行委員長王正廷亦將於今早由杭返滬參與會議該會執行部委員僅有六人爲聶雲台郭秉文蕭智吉陳光甫湯節之態道鈞今日所議聞關於一切進行事宜及第一届徵求大會開始辦法云 
[伍德將軍將由菲抵滬]  
　　大陸報云新任菲列濱總督伍德將軍與福碧士兵在菲島各處調查一切情形已歷多時現將帶隨員十人來滬約十七日可附亞后號到滬即須赴京滬上美人商會等擬於其到滬之日設宴欵之 
[法總領事回滬]  
　　駐滬法總領事韋禮德前因赴山海關避暑業於日昨回滬照常辦公於昨函達江蘇特派交涉公署查照 
[潘復抵滬]  
　　財政部次長潘復近自北京南來輕裝减從於昨日（九號）上午乘坐滬寗鐵路早車自寗來滬下午三時抵上海北站當由淞滬警廳特派警探到站照料護乘汽車而去 
[任小山赴京]  
　　滬寗滬杭甬路局長任小山兹因事北上昨日下午十一時由上海北站乘花車赴寗轉車至京約須旬日回局 
[天主堂街坍屋三誌]  
　　法租界天主堂街密采里西國飯店原址現因改造交易所中間舊有之圍墻於日前晚上忽然坍下壓傷工人六名已誌前報昨由捕房將作頭潘榮記傳至法公堂請訊先由捕頭稟明前情詰之潘供實因舊圍墻上面添加三層樓以致坍下中西官判退去候派工程師查察後覆到再行核奪 
[法探目破獲清和坊口暗殺案]  
　　匪徒陳萬生陳阿四於隂曆七月二十四晚在公共租界清和坊地方糾黨數人持槍向吳炳泉暗殺未成祇擊傷吳之胞弟吳阿福之無名指而逸後經捕房通緝在案前日法捕房探目黄金榮韓邦達偵悉陳等匿居日暉港小河杉板船上故前往該處協同水上警察至該船上將陳拘獲詎陳等將手槍一支抛入河中故未沙出當將陳等帶入捕房昨解法公堂請究先由吳炳泉供稱民人得悉陳等係在界内犯有盜案故此報告探目往拘未獲以致挾嫌是晚伴同親戚至倚虹樓晚膳完畢回家行經清和坊口見陳等十餘人喝令動手陳即向我連放數槍幸即躱避故未傷命胞弟上前追捕被傷手指請求查究繼由探目黄金榮上堂稟稱前得眼線吳炳泉報告謂陳等犯有盜案當即往拘未獲旋即將吳暗殺未成後陳等連遞匿名信兩封内稱黄金榮當心吃手槍今將信函呈鑒請究又據英捕房探目張芝卿稱陳等在界犯案請求移提歸案訊辦詰之陳萬生等供詞圖賴聶讞員商之法正領事德君判以此案出事地點係在英界准予交來探帶去歸案訊辦判决後再行送本公堂懲究 
[召集第三届省議會]  
　　江蘇省公署通電云各縣知事鑒江蘇第三届省議會兹依省議會暫行法第二十二條之規定於十年十月一日召集江蘇省議會常會除公布並分咨外仰即通知在籍各議員如期到會省長五魚印云云 
[國貨維持會展覽會與評議會]  
　　中華國貨維持會昨開國貨展覽會下午一時各工廠代表陸續到會交涉員縣知事兩商會亦均派代表蒞止其中陳列者如農林産品紡織染工業品化學工業品飲食品敎育用品美術品雜工業品等不下數百種合計一千數百件類皆貨品精良裝璜雅麗米賓參觀者極形滿意四時許殿以儉德會之魔衞藉助徐興又該會昨日適爲十届第四十次評議會於午後三時開會由評議長汪星一主席降寳輝紀錄議决各案列下（一）調查某牌香烟案（議决）俟得復後再辦（二）調查康泰絨布廠（議决）俟函請農部抄示該廠呈請文件後再核（三）江蘇物品展覽會函請轉發各廠信件案（議决）照轉（四）請推定往賽物品押運員及駐寗辦事員案（議决）公推文牘程仲侃擔任（五）王會長交議修改會長任期案（議决）問題重大須待大會公决（六）兆豐錫紙案（議决）函復該廠請自行設法（七）報告物華電力織綢廠擴充營業添設第二工廠案（議决）力予援助議畢散會 
[四明銀行遷居新屋]  
　　上海四明銀行於前清光緒三十四年創立爲華商銀行之先進寗波温州漢口等處均設有分行年來營業發達故滬行原有房屋不敷發展特在北京路江西路轉角自行購地建築新屋擇於昨日（即九月九日）遷居官紳商學各界人士往賀者甚衆且有西商數十人亦往道賀頗極一時之盛云 
[友華銀行銀市報告]  
　　中美新聞社譯友華銀行九日報告云昨日倫敦近遠期銀價俱跌一便士之八分之一紐約銀行跌一分之八分之一倫敦紐約間匯價高半分今日此間開盤金鎊不動金洋高一分之四分之一交易價金鎊九月份爲三先令九便士又八分之一十月份爲三先令八便士又八分之七十一月份爲三先令八便士又八分之五金洋九月份爲七○十月份爲六八又八分之五十一月份爲六九又八分之三市况穩固 
[國内輪船運貨進出口之調查]  
　　進口貨（長江）太古公司之盛京輪船昨由長江裝來小麥二百五十六包白米八百十袋黄豆一百二十八包青蔴九百九十八件紙頭三百三十件桐油一百桶藥材三百四十二件洋莊油四百二十五桶茶葉八十四箱粉絲一百十二包鷄蛋二十七箱皮油七十壜土布二十三件緞子七件亂絲四件尙有烟葉皮蛋蓮心木耳等雜貨又招商局之江新輪船裝來雜糧一千一百四十六包機花三百零七包雙連紙二百二十五件紅茶一百二十一箱絲繭六十九包綢緞十七件青蔴九十一件蛋白五十箱水烟六十一箱生漆二桶（温州）招商局之海晏輪船昨由温州裝來白礬四千三百二十包下紙二千件毛茶一百六十一簍茶油二百聽箱板三百十七件箱傘一百十三箱傘骨二十件木煤一百三十簍鷄蛋五十三箱松香五十八包青炭一百七十七件木柴三千擔烟絲三十七件牛皮十二件其餘爲皮椅皮箱竹桿棉花機器茶袋生漆毛棕錫器等雜貨（港粤）招商局之泰順輪船昨由港奥裝來赤白糖一千六百六十四包紅皮二百三十八件氷糖三百十七包點錫八百件綢緞十八件佛手一百三十八簍雜貨一千餘件 
出口貨（港粤）太古公司之九江輪船本日由申裝往汕頭貨計麫粉五百包烟葉三百六十三件水果一百十八簍青蔴七十八件洋紗八十五件黄豆二十八包鋼條三百二十七條雜貨一百七十八件又裝往香港貨計生油三千八百十聽皮蛋一百八十壜青蔴一百二十八件藥材二百七十四件棉花八十包綢緞十件雜貨一百九十件又裝往廣東貨計生餅一百三十八包生仁三百零九包黄豆三百八十二包洋紗一百四十五件青蔴一百件藥材四十九件白礬四百九十四件黄白絲十八件棉花八十包洋布十八件雜貨六十三件（長江）招商局之江新輪船本日由申裝往長江貨計赤白糖一千九百五十六包桂元乾荔枝乾五百八十六箱洋紗洋布三百八十一件鐵絲四百六十件燕窩三件雜貨二千六百件 
[碾米公所常會紀]  
　　本埠機器碾米業昨日下午二時在總商會三層樓該公所議事廳當會正會長張樂君副會長錢貴三曾影亳曁評議員司月及同業到者三十餘人振鈴開會後即提議南市各行對於各廠所扣斛力攙肩一案大致謂此案延宕四月之久至今未結今查悉我同業中及一般掮客頗有私自貪做生意破壞吾業公衆團體之事似應由會長勸告違章之廠家及各米客遵守成例於斛力等費宜取一致勿得參差云云衆皆贊成次又議滬寗火車運滬糙米客秈新貨業已登塲米價逐漸鬆動前定押滙之限制應予變更並由公所函致江寗鎭江各埠運輸公會轉知各轉運公司知照將滬地市情五日一報俾免隔閡云云議畢散會已五時矣 
[傅德祿夫人圖畫學校開學]  
　　法國傅德祿夫人圖畫學校定於下星期一（十一日）開校夫人新自雲南游歷歸滬在該處寫生作品甚多凡有志向學者均可往報名也 
[滬杭路車中路欵被竊]  
　　滬寗滬杭甬兩路各站每日收入貨欵票價皆於次晨封固交由火車帶至上海交總帳房核收歷經照辦尙無遺誤昨聞滬杭鐵路於前日有某站交車解申公欵二百餘元封貯車中之鐵箱内不知如何竟致全數披竊當時遍查無着即經站長電請該管主任飭查連日經該路警探嚴密查緝至今尙無頭緒云 
 
 

Page 15

 
 
[汽車肇禍兩則]  
　　斃一老人傷一女孩虹口下海廟路坤明路只昨日六時許有運糞汽車駛過撞倒一年約七十餘歲之老人全身被車輪碾傷血肉糢糊其狀甚慘當由提籃橋捕房二百五十號華捕到來抄錄汽車號碼另雇車送受傷老人往同仁醫院醫治及抵院已氣絶身死即由捕將屍車送騐屍所候相騐又昨日下午五時許有三千六百九十五號汽車駛經楊樹浦路撞倒十歲女孩跌傷頭腦昏暈不省人事經揚樹浦捕房五百三二號華捕前來雇車送往同仁醫院治一面抄錄汽車號碼呈報捕頭請究 
[新閘路房屋繼起加租]  
　　新閘路新康里房屋係新康洋行置産該處房屋每幢本收月租七元年來逐漸增加已增至十四元兹聞該行經租賬房發出通告自隂曆九月分起每幢應再加房租五元各租户聞悉之下大爲恐慌聞將聯合請求新閘路商界聯合會設法打銷或展緩云 
[熟師挾恨縱火禁錮四年]  
　　老閘捕房包探嚴阿慶與一百八十八號三道頭華捕昨晨協解皖人沈子嬰至公共公廨第一刑庭稟稱沈在西藏路文元里四百九十四號門牌江西人黄金安家爲敎讀近被辭退因向黄借洋三百元不遂於黎明時五時許在客堂樓上縱火希圖謀害幸經黄之胞妹覺察大聲呼救經飯司葉春廷車夫高阿大聞警趕往擊開房門取水灌澆並報告捕房馳往帮同撲息不致燎原其時沈畏罪持刀自刎當即將刀奪下遂將其帶入捕房解案請究並將縱火之火酒一瓶呈案並據黄金安供稱向業棉紗被告於去年七月間由親戚薦至我家爲敎讀每月修金十六元現因父親病故擬於九月開盤柩而籍所賃房屋退租是以將被告辭歇而被告即向我母親硬索用資洋三百元不遂竟於今晨縱火焚燒圖害幸經胞妹察悉呼救得以撲滅未遭其害等語又據證人葉春庭高阿大相繼到堂證明今早四句餘鐘聞有火警起身往察見在先生房間内火起擊破房門見先生（指被告）坐在床上手執利刀一把遂取水施救一而報告捕房旋由探捕到來將被告拘去云云訊之沈子嬰供年五十一歲在原告家内敎書已有一載今被辭歇乏資回籍向之商借欵項無着不得已而爲此現願一死經俞襄讞核供商之英赫副領事以被告雖則縱火未成然懷有蓄意謀害之心未便從輕判沈發押西牢四年未儆 
[敎職員聯合會明日開職員會]  
　　上海學校敎職員聯合會照章每月第一星期日須舉行敎職員會一次上月因適在暑假期中故暫停一次兹者各校多已開學該會特定於明日（星期日）午前十時在寰球中國學生會舉行第二次職員會討論進行事宜已於前日通知全體職員矣 
[義務敎育期成會上海支會之組織]  
　　江蘇省義務敎育期成會上海支會設立在勸學所内前日（九月八日）由該所邀請縣敎育行政各員到所開談話會到會者有縣視學朱伯華縣敎育科科長錢紳齋學務委員賈粟香楊聘漁等本定二時開會因事改於四時開會由勸學所所長李頌唐主席至六時散會議决兩條如下一件議决組織法議决依據江蘇省義務敎育期成會各縣支會組織法第一條由縣公署敎育科主任勸學所所長縣視學縣敎育會會長具函邀集縣商會市鄉商會農會敎育會會長鄉經董上海慈善團董事勸學所名譽董事第二師範學校校長各區學務委員等組織之集議期定九月十八日下午二時地點在公共體育場一件議草訂簡則時酌定幹事員額數議决暫訂庶務二人書記二人會計一人調查四人研究四人講演四人編輯四人俟開成立會時商定之 
[武術會徵求會消息]  
　　南市中華武衞會第三届徵求大會懸目的萬五千分自開幕後已二次揭曉收入共有八千餘分昨日徵求隊總參謀王叔賢以本星期六（即十號）爲總東之期爲日已近復繕發通告鼓勵各隊儘此數日之長再加熱力務祈達到目的免致有爲山九仭之處云云故各隊隊員奔走徵求競爭更烈至閉幕之日究不知誰奪錦標歸也 
[青年會消息]  
　　青年會交際科訂於今晚（十號）八時舉行秋季第一次會員家屬同樂會特選俠義哀情牌片影戲（俠盜）五大本一夜演完聞是戲寫一劇盜仗俠事情節頗佳足使觀者興起義俠觀念外加滑稽片尤足發噱入座劵即在該會發售每紙三角該會會員二角 
[滬南工巡捐局將閉特别會]  
　　滬南工巡捐局定本月十三日即夏曆八月十二日開特别會議是日提議要案關係路政問題急待議决進行昨由姚局長分函該局名譽董事查照請於届日下午三時一體蒞臨以便列席與議 
[上海絲繭交易所再開創立會紀]  
　　上海絲繭交易所前於八月初一日開到立會因合併問題暫緩星期再定進止已誌前報昨日届滿復在總商會開會籌備主任王正廷有事赴杭公推楊奎侯主席將一星期中經過情形報告大衆大致謂本籌備處自前次對於絲繭業交易所二次去函磋商合併問題並無復函彼旣如是本所應繼續進行即以今日爲開創成立會之期衆贊成遂提議各職員薪水次選舉理事等各職員而散 
[中國絲繭業交易所養成所開幕]  
　　上海中國絲繭業交易所股欵業已招齊籌備手續現正積極進行所員養成所亦已假定錫金公所訂期開課昨爲該交易所養成所開幕之期上午九時籌備主任沈聯芳曁全體籌備員先後戻止振鈴開會首由沈君詳述絲繭歷史並對於交易所將來之希望旋由籌備員曹月江沈田莘陳燮坤宫子昻顧振庠相繼演説末由沈君率同錄取各所員行開學禮畢摇鈴散會 
[金洋交易所養成所開幕]  
　　上海金洋物劵交易所設立之養成所昨日上午十時行開所禮先由所長張心蕪導各員生入席向國旗行一鞠躬禮次由常務理事陸觀甫邵子建姚炳然曁所長張心蕪相繼演説繼由經紀人公會會長致頌及各生答謝後攝影而散 
[大西洋物劵交易所之籌備]  
　　大西洋物劵交易所理設事務所於英界四馬路迎春坊二弄第二九九號推定吳邦年爲籌備主任擬集合資本百萬元將來經營各種有價證劵現吳君已於前星期赴津招集股欵招股畢後即行入京爲註册事宜以冀早日開始營業聞吳君在津曾開會議議决在本所内附設交易所所員專修科養成交易所專門人才畢業後專供本所辦事云 
[義賑奬劵開奬紀]  
　　昨爲第七次義賑奬劵開奬之期在西門外方板橋共和影戲園内舉行自上午九時開始至午刻十二時止兹將五大奬號碼及經銷各票號錄下頭奬第三萬九千五百九十三號東三省分所二奬第二萬二千二百十六號本埠萬寳源三奬第四千七百五十六號杭州合記轉兆元四奬第一萬七千七百六十七號本埠廣萬源又四奬第三萬五千三百三十七號漢口振華公司又四奬第三萬八千零九十九號本埠大利元五奬第三萬六千五百零四號本埠大利元又五奬第一萬零九百四十五號漢口振華公司又五奬第三萬五千七百五十八號東三省分所 
[二次召領浮筒]  
　　無主鐵質浮筒一個前次被風吹至南黄浦致被撞損閔港輪船碼頭曾由駐滬水警第三隊出示召領在案兹自招領以來迄逾旬日無人認領昨由王隊長發第二次通告謂再無認領定將浮筒變價以作賠償修理碼頭費用云 
[船婦身死之請驗]  
　　曹家渡地保盧孝生昨午投地檢廳稟稱曹家渡河中泊有江北船一隻船上僅有船婦及兩幼孩該婦於昨晚忽然身死今日由該管警區着令地保來案請騐王檢察長諭着靜候派員往騐 
[請緝無頭命案之兇手]  
　　上海地方檢察廳昨致本埠淞滬警察廳函云逕啓者本年八月十九日據地保談杏林報稱寳興路後面儼家角於本月十九日上午十一時發現男屍一名身無衣服在小溝内查無家屬事關人命請求詣騐等情前經即派員赴騐騐得該屍委係生前受傷身死後砍去頭顱塡具騐斷書在案查案關人命應予澈究相應函請貴廳飭屬查明兇手嚴緝務獲務廳訊究並紉公誼 
[店夥身死候驗]  
　　寳山縣金二圖地保張葆瑩昨日下午投上海地方檢察廳稟稱閘北會館路湖州會館附近費永順竹器店内夥友成德金南滙人今年二十四歲今日午刻身死當奉該管五區警署傳喚往看屬實據該店主聲稱伊夥成德金昨因傷病復發因此出外購得傷藥回店迨至晚上將藥吞服後即行睡臥至今午不知如何身死死者原籍尙有家屬現已着人前去知照等語爲特來案請求相騐王訪渠檢察長據稟後諭候派員往騐 
[警廳招領迷路女孩]  
　　女孩楊徐旺子年九歲江北人白面孔小尖臉頭上前後梳小辦内着白洋布小褂外套白洋布小衫藍條子布褲赤脚黑鞋腿上有瘡於本月七日在淞警察二區警署轄境迷路現由警廳長諭送新普育堂留養外並發傳單召該孩家屬來廳認領矣 
[招尋失孩]  
　　法租界前新街東新里四十一號門牌居户沈松麟之男孩名金福亦稱小弟弟年五歲面圓色黄身材瘦小和尙頭穿醬色白花布衫方格子布褲白線褲黑布鞋於本月初五日午後一時失蹤遍尋無着其母自失孩後日夜號泣聲達户外經鄰人囑沈開具事實投各捕房與婦孺救濟會曁南市警廳各區署等請爲存記令探代予訪查以全骨肉並在南市城廂内外分貼招孩酬格如有人知其下落將孩送其寓所或報信通知立予重酬云 
[少婦背母私逃]  
　　住居老西門外中華路恒德里口慶餘煤炭店主婦華孫氏生有一女小字杏琴前曾憑媒嫁與成衣匠顧德海爲妻顧因赴杭州貿易將妻送至妻母處同居不料前晚杏琴乘母不防即將室中所有席捲一空背母私逃無踪迨華孫氏聞耗追尋無着旋查悉爲比隣婦人馮沈氏暗中勾引與人犯姦唆使捲逃於昨鳴警到來將馮沈氏拘入二區警署訊供不認奉諭連同原告轉送地檢廳訊究 
[布廠内巧遇失妻]  
　　安徽人鄭玉元之妻趙氏今年六月二十二日在原籍被人拐失鄭即來滬找尋惟因爲日己久所帶川資告罄不得已赴斜橋某布廠做工昨晨到廠工作不料該氏亦在該廠爲女工竟得邂逅相遇鄭當向詰問據稱遭周道喜設計姦騙到申日來尙要將我價賣與王金和爲妻現下正在議論身價鄭遂投控二區警署飭警將周道喜拘獲連同鄭玉元夫婦併送地檢廳訊辦 
[尋獲失妻請究]  
　　南潯人楊茂高在原籍務農其妻尹氏今年二十九歲今年四月二十八日被人拐失現楊據姜阿二報告謂尹氏遭沈阿二姦佔在上海等語於是楊偕姜作證米滬找尋月餘直到前日在閘北寳山路附近將沈及氏尋獲扭交四區警署於昨轉解地檢廳訊辦 
[逃滬鎭江妓女發所留養]  
　　濟良所中西女士昨晨伴送子吳小琴到廨稟稱該女由滬寗車站車務處函送到所詢據據聲稱原籍山東年十六歲被人價賣與鎭江地方某妓院内賣娼因苦於前日自乘火車來滬在車站徘徊經路警向之詢明帶至車務處函送到所是以送案請爲發落中西官得稟向女詰明前情判送濟良所留養 
[指控和尙不守清規]  
　　僧人懷印在公共公廨刑事科呈訴公共租界孟德蘭路武聖廟住持僧玉峰不守清規私藏婦女吸食鴉片烟請飭提究等情一案昨晨由俞襄讞會同英赫副領事升座第一刑庭研訊即據原告代表律師上堂譯訴前情訊之被告亦延律師到堂辯護以被告因病不能到堂有醫生藥方爲證應准被告交保屢期研訊云云中西官核供判被告交五百元舖保候期研訊 
[昨日公共公廨訊案紀]  
　　昨晨公共公廨民四庭由張襄讞會同美奥副領事訊理各案如次（一）甘維露律師代表夏牲記聲請查封張厚發財産備抵判决應還銀八百五十兩案（結果）被告抗不遵諭應准原告律師請求發封鴻勝木行並函請浙江鄞縣調查該被田産（二）朱斯芾律師代表陳王氏聲請給諭執管遺産案（結果）着聲請人登報十四天期滿後再核（三）邱公鐸聲請給諭執管已故邱石安遺産案（結果）已故邱石安之遺産已經登報十四天無人反對准給諭邱公鐸執管（四）梅志芳聲請給諭執管已故梅芷荷遺産案（五）葉鶴麟聲請給諭執管已故葉雪帆遺産案（結果）除姓名外餘如第三案相同（六）顧文記聲請破産案（結果）改期一禮拜候傳見證西人到堂再核（七）九綸綢莊訴蔣文如不理　保逃夥用空賬洋案原告請求改期被告代表朱斯芾律師表示同意（結果）改期再訊（八）陳雲卿聲請開釋案原告丁省三之律師未到商由朱斯芾律師代表出庭表示反對（結果）改期一禮拜再核 
[公共公廨車務公堂訊案紀]  
　　星期四下午公共公廨車務公堂開庭經張襄讞會同英赫副領事訊理車輛違章案二十四案如次（一）陳中喜在愛多亞路開駛汽車撞傷吳子炳足骨科罰洋二十五元充公再給原告洋五十元所有醫費着陳擔負（二）胡雪書在南京路開駛快車幾致肇禍科罰洋五十元（三）沈阿九（四）王金貴（五）張新根（六）李文邦（七）張阿根（八）張阿利在河南路北四川路等處或開快車或無執照各科罰洋二十五元（九）劉阿四（十）周武三（十一）趙金生（十二）徐國珍（十三）姚四法在黄浦灘河南路等處或不聽巡捕指揮或不點車燈或號碼不明各科罰洋十元（十四）陳阿榮（十五）陳阿四分别在白克路南京開車不聽巡捕指揮不點車燈各科罰洋五元（十六）邱錫周（十七）李阿高（十八）王長桂在南京路外灘乍浦路或不點車燈或號碼不明各科罰洋三元（十九）顧阿六在蓬路駕駛馬車不聽巡捕指揮科罰洋兩元（二十）張寳子將馬車停於界路良久科罰洋一元（二十一）黄相魏在南京路開駛汽車不愼上星期四判决罰洋十五元因無力繳洋帶回捕房收押兹届一星期之久故復將其解案請示問官以費旣無力遵繳罰欵改判押滿一禮拜開釋（二十二）葉老梅在勞勃生路開駛汽車不愼諭候下禮拜四傳訊此外尙有王國瑞劉富根在北四川路麥根路開駛汽車不愼兩案訊得證據不足一併註銷 
[私賣燈吃之科罰]  
　　瞿阿六邇在法租界地方租賃房屋私設烟榻容人在内吃食鴉片烟現爲法捕房探目沈德福偵悉於前晚稟明西探率同包探前往該處抄出烟槍烟具等物連同烟客一併帶入捕房諭令烟客薄罰斥退瞿交保候究昨日傳法公堂請究先由西探上堂稟明前情並將烟具呈鑒詰之瞿供認私賣燈吃不諱中西官判瞿罰洋三十五元充公烟具没收已 
[誌謝]  
　　昨承滬杭路局惠贈海寗觀潮車船圍場劵一紙誌此謹謝 
來函 
[董驊卿來函]  
　　頃閲貴報新聞欄通花漲價後兩交易所之昨訊一則内有證劵物品交易所在市場拘獲發傳單之某甲據稱係由經紀人董驊卿之夥姚金記囑令分發云云查鄙人號夥中並無姚金記其人亦無分發傳單之事想係傳聞失實殊與名譽有關應請迅行更正以昭實在不勝感禱證劵物品交易所經紀人董驊卿啓 
[安徽懷遠縣乞賑函]  
　　申報館轉紅十字會華洋義賑會國内外諸大善士各慈善團體安徽義賑會安徽旅外同鄉諸先生鑒竊維懷遠爲渦淮淝芡天黑洱澥蘆清等十河滙貫之區地勢極卑十年九潦人民貧困素鮮蓋藏本年春季霪雨過多冰雹交墜二麥受損收成只有二三是以麥秋將過農民已有菜色惟待秋七豐登藉資救濟無如昊天不弔頻降鞠兇自七月初至八月底暴雨連下狂風不息河水驟漲場壩全潰高下田園盡淪滄海無邊禾稼槪没洪濤屋宇十傾七八人民溺斃無算芻糧牲畜等悉數被冲交通斷絶至數十日之久浩瀚汪洋今仍未退所有苦海餘生或棲樹顚或附山頂惟天可幕無地可蓆灶無可爨之柴釜乏待炊之米賣妻鬻女難尋承受之人易子析骸苦演慘悲之劇輾轉水國待斃奄奄性命雖尙暫存生活究屬無路男號女泣力竭聲嘶慘目傷心無此爲極夙仰諸公慈善爲懷仁聞夙著爰申將伯之呼祈賜解推之惠庶幾刦後災黎瞧類可保生死人而肉白骨是所望於鴻施感再造而慶更生豈敢忘夫啣結專肅哀懇竚待救援敬請善安統希矜鑒安徽懷遠縣五十萬難民同叩 
雜評二 
[吾爲浙人進一解（訥）]  
　　省憲云者非僅制訂數十百條文而已也必進而能實施無阻乃達告成之境此固人所共知者然而今日浙江之反對省憲派進行猛烈亦與擁護省憲派有同等之力量兩力不相容必不能免一番紛擾此又無可諱言者是故吾人對於浙江之省憲希望擁護派與反對派速自消弭内爭省憲成立之初不至即發生劇烈之衝突又希望將來實施時行政上勿再生權利意氣之爭執頒行之後更能博全省人民一致忠誠之信仰而勿視等弁髦如是則浙江之省憲乃達圓滿告成之境如是則浙江之省憲乃眞可爲浙江慶賀 
公布欄 
[江蘇高等審判廳]  
　　民庭判决史士羣等與丁沐恩爲衆議院議員選舉舞弊涉訟控訴一案（决定主文）本件控訴不合法駁回預納本審級訟費發還錢永康與錢二二等爲牘田糾葛上告一案（判决主文）本件上告駁回上告審訟費歸上告人負擔張羅氏爲田産涉訟聲請回復一案（决定主文）原决定更正本案上告准予受理穆湘瑶爲選舉訴訟聲請延期一案（决定主文）本伯聲請駁回穆湘瑶與陳洪道因選舉涉訟一案（决定主文）本件訴狀撤銷訟費歸原告人負擔潘培琴與錢汪氏爲租米涉訟再抗告一案（决定主文）本件再抗告駁回再抗告費用歸再抗告人負擔衞阿關等與陸壽祥因河港涉訟控訴一案（判决主文）原判撤銷被控訴人在第一審之請求駁回本案訟費歸被控訴人負擔以上九月八號 
民庭判决楊壽生與汪竹賢因租房涉訟上皆一案（决定主文）本件上告視爲撤回應即註銷錢維簫與林金藩爲債務涉訟抗告一案（决定主交）原批撤銷本案應由原審依法審理盛占鰲與陶國材等因債務糾葛上告一案（判决主文）本案上告駁回本審訟費由上告人負擔 
批示唐吳氏呈請令縣飭姚禮卿履行取贖之口頭契約以資救濟由呈悉閲據所稱爾之故夫唐頌意負欠各債權人李芳等欵項被追一案業已請求破産攤還經奉賢縣公署准將爾之所有義甡廠基及機器軋車生財等件估價拍賣由姚　卿拍得承買繳價分攤於各價權人而有抵押權之張敬齋當時並經攤派收受各在案兹爾乃復於執行之後來呈聲明當姚禮　承買時爾曾向其口頭聲明張敬齋之押欵歸姚備欵回贖請飭縣令姚禮卿履行等情無論該債權人張敬齋當時業經推派收受在案此時不能更有所主張而爾所稱當時向姚禮卿口頭聲明姚禮卿允諾等語究竟有何　明察爾來呈顯欲串通　敬齋而思有以取利於姚禮卿故作揑詞殊　刁狡已極特斥不准此批以上九月九號 
[江蘇高等檢察廳]  
　　批示温錢氏狀悉查本案前據温儉修等狀請繳銷當熟縣偵查處分到　當以該民等旣被告訴詐財常熟縣傳訊偵查自應遵傳到案何得拒絶所請撤銷原縣查處分之處無此辦法等語批示在案據狀前情　即知照此批許得勝狀悉前據無錫縣知事呈送卷宗到廳當即查核該案第一審判决呈送復到業經同級審判廳决定駁回本廳專案報部在案是該民對於此案已無申訴之餘地所請重審之處虚母庸議此批黄耀坤狀悉此案駐縣係於何時判决來狀并未叙明究竟上訴期同間已否經過無從查起所該調　之處未便率准此批季元青呈請援例改判呈遞一狀吳邦甲請嚴令原縣速解人犯應　呈遞一狀吕盤洪對於吕福壽案聲請准予延期等情呈遞一狀孫戚氏追加抗告理由呈遞一狀以上四狀業經本廳查閲函送局級審判廳核辦仰即知照此示以上九月八號 
批示蘇美明等狀悉姑候再令句容縣查案依法究　此批鍾鍋春狀悉本案准予上告此批蔣炳策委陳立人辯護呈遞一狀朱子英請求回復原狀等情呈遞一狀倪丹山加理由並委程式代表呈遞二狀以上四狀業經本廳查閲函送同級審判廳核辦仰即知照此示孟伯金等補具上告理由呈遞一狀李二等補具上告理由呈遞一狀以上二狀業經本廳查閲候呈送總檢察廳核辦仰即知照此批以上九月九號 
[上海地方審判廳]  
　　公示送達（全文在本　揭示塲公布）第一二二號（民二庭）一件盛林泉與朱順堂等因執行異議涉訟一案（判决主文）坐落上邑二十七保一區十三圖建字圩五十五號盛會員户則田一畝二分（連同地上房屋）應准啓封交還盛林泉管業訟費歸朱順堂等負擔右仰被告人吳鳳江知照 
判决主文（民一庭）一件决定潘任桂興譚雲山欠欵糾葛控訴聲明窒礙一案主文本作聲請照准一件判决葛桂桃與張永興誘妻捲逃涉訟一案主文原告人之請求被告人之反訴均予駁回本案訟費歸兩遺各自負擔一件判决邱竹四與柏陞堂爲債務控訴一案主文原判撒　柏陞堂應償還邱竹四洋六十八元本案訴訟費用歸柏陞堂負擔一件判决高金氏與金鶴鳴掯單糾葛一案主文上邑二十四保二十五圖豈字圩二百七十八號及二百七十九號姜錫弓户則田共二畝五分零田單二紙及四十元借據一紙應准高金氏備齊本利洋八十元向金鶴鳴贖回訴訟費用歸金鶴鳴負擔一件判决葛青山與戴如貴等爲借欵及損失涉訟一案主文原告人之請求駁回訴訟費用歸原告人負擔（民二庭）一作判决夏大方俞與夏生爲侵占私訴糾葛一案主文本件私訴駁回一件决定杜徐氏訴杜震和因請求同居一案主文本件訴狀准予註銷訟費歸原告人負擔一件决定劉談氏與陳明道因房租基地涉訟聲明抗告一案主文本件抗告駁回抗告費用歸抗告人負擔 
批示一件趙曹氏狀請給領由狀悉候將訟費洋二十一元追繳到案再予傳領此批一件揚月波等狀請發還租摺由狀悉准即來廳具領此批一件沈金泉狀請察核由狀悉仰該民於五日内自行來廳候諭切切此批一件陳汝霖狀交拍賣費由已批該民同日聲請狀内矣此批一件陳汝霖聲請强制執行由狀悉稽漢深照判應交之欵已據繳案租住房屋亦正限遷仰候傳諭辦理該民繳納執行費用請求查封拍賣之處實屬不合此批交欵狀批并發一件朱連生狀交車租洋由據交車租小洋三十二角訟費大洋二角存候給領此批一件姚根海狀交欵洋由准交此批一件湯惟金狀交欵洋由准交此批一件李美卿狀請銷保由狀悉准予免除具保責任此批一件陳潤生狀請寛限由狀悉着即將案欵交清毋得藉詞延宕致干未便此批一件尹郁氏狀請傳訊由狀悉爾夫尹德發對於本案判决果有不服應於上星期問聲明上訴現在判决旣已確定依法自須照判行着速將欠欵尅日措繳級免滋訟累所請傳訊尹懷佑之處　毋庸議此批一件馬湘垣等狀交拍賣費洋由准交此批一件回長記等狀領洋據由准領此批一件張永春狀領欵洋由准領此批一件姚德財狀領賬簿由准領此批一件喬良臣狀領賬簿由准領此批一件陳繼堂狀領欵洋賬簿由　領此批一件許悦堂狀領欵洋單簿由准領此批以上九月八日 
[上海地方檢察廳]  
　　批示王瑞英狀悉候送江蘇高等檢察廳核轉此批王有清狀悉候送同級廳核辦此批樓如濂狀悉業經該民捨棄皆訴所請　毋庸議此批姜照樓狀悉候訊明核辦此批黄友文狀悉侯戴三獲案後再行核辦行批嚴廣發等狀悉案經傳喚仰即依限到廳候訊此批藍春生狀悉仰於有日内補具控訴理由書以憑　轉此批潘繼勲狀悉此批汪振愇狀悉仰即來廟候訊此批高王氏狀悉案　房租糾葛尙在民事審判繫屬中如果被告人有刑事嫌疑審廳斷無不移送過廳核辦之理所請應母庸議此批王福生狀悉案已起訴侯送同級審判廳核辦此批以上九月八日 
 
 

Page 16

 
 
   
 
 

Page 17

 
 
   
 
 

Page 18

 
 
自由談 
遊記 
[遊莫干山記] [  陳世光]  
　　莫干山爲浙西名勝之區山清水秀比之江西廬山尤有過之余於數年前遊歷斯地居人稀少徧地荒蕪余甚惜焉今夏赴該處休養舊地重遊風景逈異處處皆水石竹樹幽雅清嘉大有引人入勝之慨山之麓新開馬路曰永祥爲前武康令曹君履氷所修築寛長清潔兩岸林樹蔭翳遊人休憩其下爽心悦目山之巓西式樓房多至百數十幢中外人士櫛此而居咸稱樂土塔山爲山中最高處從前土人欲將此地盜賣勢已垂成曹君聞之請於大吏寢其議乃於山頂闢公園以供遊客登覽現武康令王君會中又於園之四園栽植松柏警佐王君舜生復加修葺風景益臻完備游人之履斯地者咸歌頌三君不置余亦樂爲記之並將王君會中碑記及登塔山感賦抄錄於左以備後之游者共覽焉 
莫干山處處皆水石竹樹每穿一徑越一澗入一壑陟一邱輙所見不同大率幽靜繚曲之致居多獨至塔山則豁然開朗四面峯巒如拱如揖羅列膝前北枕太湖儼一椿圓形之鏡湖中小島有如青螺游行水面歷歷可數東以吳興之運河爲帶西以餘杭之天目爲屏錢塘江繞其東南水天一色又若雲漢之張錦焉曹君履冰擴公園於此使登斯山者高瞻遠矚知吾國土地主權所在必苦心毅力以保全之豈止游觀娱目而已哉特是崇椒風烈土木搆遇經冬輒毁所植卉木以澆瘠故亦弗遂其生爰商之本山警佐天台王君舜生捐資葺之匠人謂若冬季護以草薦來年可弗再毁理有固然矣砌中補松柏數株俾與園外叢竹友歲寒而蔭游客非敢謂潤色名山惟恐斯園就荒而曹君之苦心毅力亦隨之以湮没則又後之官斯土者之罪也是爲記辛酉孟秋嶠西王會中撰 
[登塔山感賦]  
　　亭亭四面碧芙蓉絶頂巋然一塔雄策杖履穿雲裏石倚欄襟受竹梢風太湖北枕晴波靚天目西來爽氣通無限樓臺無限感留斯堪作主人翁（嶠西王會中貢草） 
閒話 
[旅歐觀察談（三）] [  中一]  
　　（四）過激主義與歷史上自然趨勢奥人士計窮力竭於無可設法之頃乃利用報紙政策冀以過激主義驚動列强而得其援助意謂若列强相率觀望則奥地利即步俄羅斯之後塵影響所及風靡全歐歐洲大局將糜爛不可收拾故在一九二一年五月一日奥京維也納工黨之運動大放聲光紅旗隊中軍警亦許加入舉國若狂之槪爲他地所未經見熙來攘往簇聚潮湧儼然皆活動於（布險惟克）旗號之下（紅色維也納）字樣各報大書特書成爲奥地利民國首都特别徽號誠足驚已 
奥都偏近過激主義之報紙有數種而最激者莫甚於紅旗報ＤＩＥＲＯＴＥＦＡＨＮＥ記者對之初甚注意乃細繹此報載述各端如工黨激烈之演説等並無何種精警透闢之名言與夫顚撲不破之新組織乃知此輩能力尙不逮我民國紀元以前之民黨鉅子况過激主義或共産主義本屬一種自然趨勢在熟悉西大陸社會組織國家組織之變遷者視此實無足驚異記者嘗謂一部西洋歷名每與耶敎相關歷代大變亂永不能脱離耶敎精神其趨勢總爲想望大同平等綜其革命原因第一步爲打破社會階級第二步爲打破種族階級第三步爲打破政治階級將來第四步或即緣打破資産階級之蘄向而起西洋古時平民爲貴族之奴隸貴族之虐待平民視爲當然而平民之吞聲含忍亦若天之生人本有高下之不同者 
[擊鈴解鈴記（二）] [  吳調梅]  
　　慧中歸而劃策自思有情人爲成眷屬撮合山舍已孰謀者决白阿母而寄生方伏榻假寢彷彿聞户外奚奴相語謂慧公子爲媒鳳凰里敎坊小翠主人大叱責恐是參差也寄生遽起呵奚奴令去無益惶惑計不如覿慧中隱曲當便了乃至慧中舍詎闃寂無人影琴台置一小絹裏宛然小翠常御花囊不禁啓裹裹發爲吳綾繡小翠情影絨脚絶新寄生乃痛憤如剌心氣俱喪良久嘆曰我固疑是老奴果爾耳耶乃廬山真面新哈哈鏡 
欷歔别鷗墅而行徬徨道畔形痴神醉忽有一人喚十七相公寄生猛悟視之小翠所使婢采菱也寄生愴然曰不意今日乃猶見汝采菱異曰慧公子謂相公臥病胡遂速愈娘子方伏枕想念寄生曰寄語娘子儷慧公子大佳事十七郎不足念也言訖而去采菱驚詫痴立目送之潘丈旣譴慧中且怒寄生謂少年無知乃眷戀風塵女子辱没兩家姓氏矣即令離老夫左右聽汝自由也慧中俯首不敢聲母曰阿姊泉下遺一子念之可知也臨命相託忍復捐棄令後檢點足矣即以目示意慧中令去丈怒未息猶呼逐却十七逐却十七慧中乃踉蹌走索寄生不獲惑甚意或扶病詣小翠矣於是竊走鳳凰里采菱方立簷前烹雪水遽曰慧公子見十七相公否十七相公行矣慧中駭然詰所以采菱具告所見且述生語復曰娘子聞此意外方寃憤流涕也慧中黯然入見小翠小翠委頓牀枕且慘泣强支肅慧中坐爲詳盡道前後事慧中嘆曰我誤寄生矣然今且若何計較 
瑣錄 
[吾願] [  楓隱]  
　　吾願化身爲李大哥之板斧將天下不公不法無禮無義之人悉行斬却 
吾願化身爲孫大聖將全身三萬六千毫毛吹一口仙氣悉變爲小大聖各執一利剪將國中未剪去之豚尾盡行剪去吾願化身爲吕純陽之指頭把國中頑石都點成黄金使人人盡發横財椑一般設投機機關以陷人者無人顧問 
吾願化身爲炸彈將全世界砲臺戰艦兵工廠火藥庫悉行炸燬使戰事永遠不再發生 
吾願化身爲李老君之鍊丹爐鍊成無數仙丹使人死可以復生永遠不聞子哭其父妻哭其夫姊妹哭其兄弟之慘聲 
小説 
[社會小説衆醉獨醒（四二九）] [  瞻廬]  
　　南京路是個熱閙地點粉白黛綠此往彼來他把探豔法寳拭抺得乾乾净净不染一塵兩隻饞眼睛只在裏面打轉一天合當有事他見馬路中間遠遠的跑來兩個女郎暗暗喚聲納罕這兩個女郎一般模樣都像他念念不忘的陸慧姑他本來站立在馬路旁邊的水門汀上在這當兒他竟鵝行鴨步迎上馬路郤待看一個飽比及走到時兩個女郎早搭上電車不知去向他失魂落魄竟站立在馬路中間呆呆着想列位這車來車往的南京路豈是呆立的所在况值這時發生火警一輛風馳電掣的救火汽車從背後撞將過來把青巖撞翻在地車輪從腰背上輾過二十四根肋骨斷折了一半事後經巡捕送往醫院一息尙存郤已不能説話臨斷氣時尙伸着三個指頭兒做個表示後來檢視他的搭赙三千元鈔票依舊原封不動院中有一位庶務員見這情形高喚着天爺有眼庶務員是誰便是從前在劉公館裏充書記的徐勉齋勉齋這時已做了耶穌信徒受過洗禮改換了一個模樣他的娘子也在附近工廠裏做工克勤克儉不似從前的嗜賭若命當下勉齋認識這已死男子便是伍青巖足見獲罪於天無所禱也因此高喚着天爺有眼他又料得這三千元鈔票一定來路不明便寫信到邦平那邊告達情形邦平聽得青巖已死便平了胸頭一口氣三千元鈔票捐助醫院充做特别經費（了却伍青巖）吟香翠娥脱逃後一個兒滑頭少年一個兒水性蕩婦當然没有甚麽好結果編書的不須表叙單叙玉如在家裏住幾個月見父親和繼母都已回心轉意暗暗歡慰不盡從此一心一意替那社會效力再也没有内顧之憂打破遺産制度脱離倚賴性質辭别父母遠離鄉土居然在新中國的新少年裏面開闢一個新紀元此事説來話長且不在本書範圍以内本書所述就此告一結束正是 
突如其來翛然遠引惟兹若人跳出環境 
餘瀋[  張皇]  
　　吾人作事至困疲時仰首望天氣覺一爽此法留意行之可免腦肺兩病徵諸習慣喪氣則垂頭大笑則仰天又禽獸之首恒下俯其仰頗不便人類則不然故爲萬物之靈是亦一設 
 
 

Page 19

 
 
   
 
 

Page 20

 
 
常識 
常評 
[齊督眞除後之贈言] [  覺]  
　　江蘇齊督軍在近今督軍中似爲愛惜名譽者蘇人輿論對之已屢變 
方其代理督軍也蘇人頗持懷疑態度慮其襲其他督軍搜括之故智而重困蘇民也時則隨廢督之潮流而盛倡廢督之論蓋對事而非對人也 
及其署督軍也能表示保境衞民之主張而踐其不干民政之宣言於是向之持懷疑態度者以爲此固一有希望之軍人宜靜觀其後及攷其事實固亦未有可以指摘之處於是遂相與安之 
今則眞除督軍矣頗聞其感念各縣之水災先倡軍署減薪之議庶幾其可以實惠及民矣信能擴充此意逐漸裁兵以救蘇民之困則蘇人不惟將一變向者懷疑之態度且將加之以信任誠以蘇人之主張專論事實不參客氣絶無私好私惡於其間也齊督勉乎哉 
經濟 
[預算之利益] [  吳修]  
　　預算之重要稍具經濟知識者無不知之然對於預算之利益則知之者甚鮮今請詳言之於次 
可免負債預算時有收入數目與支出數目之規定其支出中必有各種臨時支出之費故偶遇意外毫無支絀之困難對於剜肉補瘡之負債自可不致發生也 
可得增産費用旣有預算必不致有入不敷出之虞且收入之欵必能超過支出之欵果能以其所餘而儲蓄之其有不得增産者吾不信也 
上之所言皆費用方面之利益也今進而就人格方面言之蓋人之常性對於金錢之使用往往易流於浪費之途果有預算之限制當能不致浪用其間接方面自可於無意之中養成節儉之美德且浪且之輩對於金錢之寳貴茫然不知故有預算者其平日必評細籌劃以爲預備是則勤勞樸素之德亦涵養於無形之中也由是而觀預算之利益不亦大哉吾深願世人切實行之以爲維持經濟之後盾焉（乙種酬） 
[吸香烟之不經濟] [  柴志清]  
　　現在香烟的牌子一天多似一天吸的人也隨着他一天一天的多起來了論起他的價值每盒止少須五六十文以一盒觀之價錢似乎狠小不知積年累月説起來眞令人驚怕呢 
現在就將一個人每天吸一盒以五十文價計算一個月須一千五百文一年一萬八千文十年則十八萬文了你想可驚不可驚呢 
若拿這錢儲至銀行不但可生利取息並且可作將來種種之用途呢（如娶妻醫藥費將來兒子讀書費）豈不一舉兩得嗎所以我深望未吸烟的人斷不可學若已吸過的快快戒去呀（乙種酬） 
衞生 
[憂疾之疾] [  平]  
　　昔桓侯有疾生腠理而不知遂至於大而不可救此越人所駭嘆而爲諱疾忌醫者之炯戒也然戒矜持太過疾未至而憂其將成已至而憂其將深且愈而憂其後作則天君一亂正氣先餒不病於病反病於憂富貴人偶有微疾百計矜持而神氣不能驟復者憂疾故也貧賤人不以微疾介懷疾亦不能爲患者忘疾故也李瞻治一人目腫火炎而性最卞愈懆而疾愈熾非藥力可下瞻謂曰子目易愈此客火將流毒於股不十日必暴發其人習瞻名遂日以股爲憂至三日以一藥而愈股亦無恙或問其故瞻曰性暴人患疾每欲急愈太上攻目移其意以憂下即易療今之患瘧疾者有謂瘧鬼每於未發之前避匿他處如高力士至功臣閣逃瘧眞愚妄可嗤然竟有因此得愈者蓋移其憂疾之心此憂鬼而反與疾相忘也又截瘧用符咒及諸造作亦能有效蓋其症本輕而又冀有神護正氣驟旺積憂頓減也巫醫亦能治疾者蓋假神護之説有以釋其憂也醫之名高難至者往往聆馨欬頓喜而疾遂療亦有恃無憂之效也又有病至危篤甘心待死者其病恒不死戚戚然惟恐其死者則恒不免於死淮南子曰執獄者無病罪當死者肥澤刑者多壽心無累也然則爲醫者亦多術矣陳藏器曰以和養氣以讓去崇以言笑暢懷以無爲驅滯着豈專於藥石針艾之間哉（乙種酬） 
[洒掃爲子弟應盡之責] [  陳幹]  
　　父母之於子弟百般護惜故洒掃一事鮮有委之子弟者而子弟亦視爲賤役詎知適養成惰性噫此家庭敎育之一缺點也吾願爲父母者督率其子弟使從事洒掃其良好之結果有三 
（一）平昔須告以汚穢能容積細菌及細菌之害欲滅除細菌則必自清潔始故可使子弟知清潔爲衞生必要 
（二）酒掃時必在清晨使子弟從事洒掃則養成早起之習慣（三）子弟初服役時必從旁督率久則自能按時而作故能使子弟有勤勉耐勞之能力（未蓋章） 
[口腔内的衞生] [  宗基]  
口是人身體上重要的器官人吃的東西都是從口裏下去的他的圖係影響及於全體據醫學上的研究凡係腸胃中發生的病症和各種疔疽等其病源都是由口部侵入的這口腔内的衞生是何等重要那得不注意呢 
講到口腔内的衞生第一須注重口腔内的清潔每天起身用清水含漱把牙刷洗刷周到務使宿垢盪滌盡净每遇飲食以後也須含漱一次至夜分寢時尤宜將食物殘渣漱得乾净因爲那種殘渣倘然嵌在牙齒中間最容易發酵或腐敗就會變成口臭使人討厭寢時口腔緊閉上述的害尤易發生 
其次食物亦須選擇如芝蔴所做成的　餅和一切不純潔的糖菓等對於牙齒最有損害常致發生牙蛀等患亦須注意 
其次食物的温度亦須適宜凡過冷過熱的食物足以剌激齒和口腔内的粘膜每致惹起牙痛等患亦須注意（乙種酬） 
本校宗旨在養成杠白徒繙譯上等西崽 
法制 
[刑律對於流氓拆梢之制裁] [  瞽丐]  
　　近來上海烟土之利日益厚販賣之人日益衆而流氓拆梢之事亦日益多拆梢者俗稱之爲流氓以其游手無事也三三五五逐隊成羣獵食於英法租界間其徒可以萬計携帶烟土者遇之先之以誘騙繼之以恫嚇終必篡取其物而行在化日光天下若輩敢於横行無忌者無非以烟土爲犯罪物而已嗚呼携帶烟土者固犯罪篡取烟土者獨不犯罪也耶依新刑律第三百八十五條之規定三人以上共同以欺罔恐嚇使人將所有物交付與己者處二等或三等有期徒刑以視同律鴉片烟之罪名轉無若是之重自己之犯罪且重於人反以人之犯罪爲口舌是亦妄人也已以故流氓拆梢烟土之行爲不發覺幸也發覺則拆梢之罪名未有輕於烟土之罪名者也（乙種酬） 
道德 
[偶見之箴言浮山] [  小樵]  
　　余昨至友人何君子良家見齋内左壁掛屏條一幅字乃隸體破舊不可觀其文可爲座右銘亦可爲子弟箴規其書之人莫詳名姓惟後書華山道人數字其文云 
黄菜葉用鹽炒只要撑得肚皮飽若因滋味妄貪求須多俯仰增煩惱 
破衲頭無價寳補上又補年年好盈箱滿籠賛人藏何曾件件穿至老 
硬木床鋪軟草高枕無憂酣不了錦衾繡縟不堪眠翻來復去天已曉 
舊房屋只要掃及時修理便不倒近來多少好樓台半成瓦礫生青草（乙種酬） 
雜錄 
[演講與試驗] [  似蘭]  
　　通俗敎育端重演講固夫人而知之矣吾以爲演講之時宜助以簡易之試騐不獨可堅聽者信仰之心且足以引起其興味及其注意其功效當出于尋常演講之上假如衞生演講時欲講蠅之爲害先將大意説明之後即取一蠅取其一足置顯微鏡中使聽者觀其足上所帶之細菌然後告以人畜便溺痰膿臭腐之處附溝拉圾汚穢堆積之地均有各種之病菌發生蠅至彼處覔食其病菌即黏附蠅足再由蠅足傳佈于吾人食物中吾人食之即患疾病如肺癆霍亂傷寒瀉痢等病皆是也于是乎進而告以所以必須清潔所以必須滅蠅所以食物必須加以紗罩之理及滅蠅之法吾知聽者必恍然竦然而滅蠅之説已深深印入腦海中永不磨滅否則講者諄諄而聽者藐藐其效不甚微乎故吾以爲其餘各事凡可以試騐及易于試騐者均宜演講與試騐並用雖則稍費時間與手續其獲益則不啻倍蓰也熱心君子曷不起而試之（乙種酬） 
問答 
[問白色衣服上去漬法] [  雲隱]  
　　吾人所穿之白色衣服上時染一種黄色漬痕而此種漬痕每於不知不覺間得之故亦不自知其爲何物所汚曾用數法洗之均不能去其萬一殊爲可恨海内諸公如有去之之法萬望不吝賜敎是所盼禱 
[問達青君] [  雲隱]  
　　閲七月二十六日常識攔内載有尊著（警告點蚊香者）一篇所述（市上現有一種内含砒素之特製蚊香出售點之有礙衞生）云云惟其中並未註明此香出品者之牌號致令人購買時仍無從辨别其優劣故乞將上列問題賜覆於常識問答欄以便購者之選擇實爲深幸 
[答潘槐卿君問] [  雲隱]  
　　用棉條櫬入衣服之摺痕内藏於箱中雖上有極重之物壓下至明夏取出時亦不致有皺裂之弊此法不獨專施於香雲拷衣服即别種一切紗衣均可用之 
[明清十大家尺牘出版]  
　　定價一元三角王陽門尺牘一册一角錢牧齋尺牘二册二角半顧亭林侯朝宗尺牘一册一角尤西堂方望溪尺牘一册一角姚惜抱尺牘二册三角歸震川尺牘二册二角吳榖人尺牘一册二角王　園尺牘二册三角半上海棋盤街文明書局發行各省中華書局代售 
 
