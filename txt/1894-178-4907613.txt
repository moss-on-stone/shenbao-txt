# 1894 - 178 - 4907613

 

Page 1

 
 
[合肥相國賜壽圖原底照印出售] [  點石齋啓]  
　　合肥相國名振華夏功蓋寰區天下咸知其功蹟亦毋煩贅頌所有七秩賜壽圖今本齋覔得原底仍用硃砂套邊圖畫壽章與原板一樣毫不分小紙墨印工並皆佳妙有目共賞無庸自述外加錦函每部定實價洋三元又歴代賦彚每部碼洋十元赏斃家祈移玉至上海棋盤街申昌及本缩局各書坊購取其餘各省京都廣東福建四川成都重慶南京杭州向各分局亦可此佈 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十六種洋五元○刑案匯覽洋七元○潘頤福咸豐朝東華錄實洋一元三角○王益吾咸豐朝東華續錄實洋一元三角○左文襄公奏疏碼洋四元○繪圖三國演義碼洋二元○駁案彚編碼洋二元○明季裨史碼洋七角○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐靈胎八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大清會典碼洋一元六角○六科準純六套實洋五元五角諸君欲購者請移玉申報館帳房可也此佈 
[宜聯絡與國以禦外侮]  
　　自我中國與泰西諸國通商無論逺近梯山航海咸叩關而求互市於是有利同沾有益共獲此進而彼亦進此退而彼亦退一動一靜互相箝制彼於其始意固在通商而非在得地卽有覬覦其間者虎視鷹瞵躍然欲試而侒以眈眈逐逐者非止一國莫敢先發泰西諸國之在歐洲幾成春秋時一大戰國德意志比之於燕奥地里亞比之於楚意大利比之於晉法蘭西比之於齊俄羅斯比之於秦五方並峙約縱連横向旣稱雄於歐洲近又駸駸乎馳域外之觀而冀欲於亞洲乘間以發難端於是戰國之局又將介乎歐亞兩洲矣堂堂中華固大一統之國也高執牛耳以爲共主彼德奥意法俄地醜德齊勢均力敵雖外睦而内猜英雖屹然三島以商務富以兵力强久以仗義執言爲歐洲諸國所懾服自跨有印度以来於亞洲地勢尤關緊要近日失法之援勢成孤立猶幸持盈保泰以一信字與諸國相維持故忌者雖多尚能自固原夫歐洲之立國也無論大小强弱而視之如一大不可以凌小强不可以覆弱毋許吞滅毋許併兼諸國意中各有一彼國獨强我國將弱之心故一國有急難無論逺近輙往助之英法嘗助土攻俄矣嘗助希臘建國矣又嘗助合衆聯邦立國於美洲矣故以俄之强不能併土耳其以土之横暴不能併希臘以西班牙之雄武不能併摩洛哥以有維持其間者也彼於小國猶爾况敢覬覦一大國哉彼於歐洲若是而今於亞洲亦若是今者各國講信脩睦禮尚往来然皆非出以眞誠不過虚與委蛇而己其於我中國猜嫌未泯第不敢輕爲戎首語云逺交而近攻惟俄與我土壤毘連甲兵之雄疆哉之廣可與中國頡頏其深謀逺慮畜之己非一朝一夕必俟有可乘之時然後冀逞其志其國足爲我中國患亦足爲英國患何則英之印度我之新疆皆與俄近俄久所垂涎者也其於水則注意於北海其於陸則圖謀乎朝鮮特目前尚可無事者非力或有所不足而勢實有所不能也此互相箝制之大效明騐也亞洲中自我中國而外以日本爲最大最强且好大喜功其衷叵測常有輕視我中國之心彼自以爲傚法泰西練兵講武施放鎗礮駕駛舟艦率皆以西人爲從事冀欲一試其新硎嗚呼此眞不規乎大局者也日本之與我中國要當如唇齒之相聯輔車之相依猶手足之捍頭目指臂之護腹心宜爲我之援而不當爲我之敵庶幾四方觀聽者有所顧忌而亞洲之興勃焉而奈之何慮不及此也方今德奥意合縱俄法連衡知歐洲之不易圖而欲求逞於亞洲靜觀今日之亞洲其勢固己岌岌矣越南則併於法矣緬甸則併於英矣暹羅又爲英法所割踞矣琉球則併於日本且改爲冲繩一縣矣環顧四方蹙蹙靡騁今日所僅存者獨有一朝鮮耳乃論者猶有以兼弱攻昧取亂侮亡之說進者誠出乎此亞洲之大局尚堪問乎今欲弭縱衡之釁宜謀捍禦之方提綱挈領莫如結英以自固說日本以爲我助今夫設網而引其綱則千目自張振裘而挈其領則萬毛自整車無三寸之轄則不可馳門無五寸之楗則不可閉所貴者在扼乎其要耳如英守巨文一島有若搤吭控背在内者不得出在外者不得入而我可恃之以無恐選重兵嚴守東三省寗礮臺駐營壘使不得越雷池一步雖有窺伺我者無懈可擊無隙可乘此先務之急也堵遏朝鮮海口絶其往来杜其接濟使彼倉猝濟師者雖欲圖退一無從此先聲以奪人也於是旅順大沽烟臺各海口皆駐水師俾相接應此三者皆論乎其暫也然後於東三省足民練兵興開墾勸蠶桑創鐵路行圑練任賢使能專簡重臣俾永駐朝鮮一旦或有事故必徧告各國公使執持萬國公法以相周旋度情據理面折廷爭此所謂雍容於壇坫之間而折衝於尊爼之上也其最要者莫若聯絡與國先事以峻防先幾以弭變而後外侮可禦朝鮮可保矣 
[本館接奉電音]  
　　昨由京友電傳上諭二道敬謹譯登○五月二十七日奉上諭張煦奏解審發回絞犯中途脫逃請將簽差護解不愼之廳縣交部議處一摺山西豐鎭廳絞犯武殿汶卽武全仔由省審勘發回監禁該簽差護解各官並不愼選妥役小心防範致該犯中途脫逃實屬非常疏忽署豐鎭廳撫民同知劉鴻逵懷仁縣知縣王文員均著先行交部照例議處仍勒限嚴緝逃犯武殿汶務獲究辦倘限滿無獲卽行從嚴叅處餘著照所議辦理欽此同日奉上諭前據步軍統領衙門奏本年四月二十六日安定門外外館地方義豐貨房被搶一摺當經降旨將疏防營員交部議處勒限嚴拿逸犯究辦兹據巡視北城御史恩溥等奏勘騐被盜情節諸多不符請交刑部審辦以昭核實等語此案著交刑部提集案内人犯悉心研鞫務得確情據實具奏欽此 
[玉階仙仗]  
　　西直門外高梁橋長河北岸建有倚虹堂行宮一座原備皇太后皇上就彼登舟前往頤和園近聞海部奉有懿旨擬就倚虹堂對岸建蓋船塢一所即將昆明湖船塢輪舟紅單砲船酌撥此處船塢並將昆明湖船塢現有值班入操之挑練外火器營官兵悉數調紥尚虹堂新建船塢仍照舊章分别值班及上船練操以重水師至昆明湖船塢卽由内火器營抽調官兵赴彼分别值班演操並酌添紅單砲船數雙卽令該官兵練習駕駛水操等技藝俾推廣水師以收實效等因海中己將此舉妥爲籌畫一俟長河挑濬竣事卽可分派官兵至船塢各工己勘估修不日興作矣○吏部爲示傳事所有甲午恩科新中繙譯進士清溎崇山文斌愛星阿金林等五員本部於五月十三日帶領引見相應示傳該員等穿天青褂備帶補褂元青褂佩帶對子荷包手巾於是日五鼓赴西苑門六項公所吏部公所書到聽候排班帶領引見並先於十一日辰刻衣冠赴部演習口奏履歴萬勿遲悞可也○户部爲片行事所 
 
 

Page 2

 
 
有揀補寳泉局漢監督一缺前經各衙門將吏部郎中王嘉善禮部郎中何兆熊兵部郎中郭發源工部郎中畢念承户部員外郎萬全敦刑部　中于民新等先後保送到部今定於五月十三日帶領引見相應片行貴部傳知該員等於是日五鼓穿常服掛珠佩帶對子荷包手巾赴西苑門本部公所内聽候排班帶領引見勿悞可也○稽察欽奉上諭事件處爲咨行事所有八旂滿蒙漢各固山所奉特旨交行以及文移稿件按月造册移送本處彚總覈對分别奏咨註銷相應咨行貴旗派員於單開日期赴本處覈對册檔以憑註銷可也計開五月十七日廂黄正黄滿蒙漢十八日正白廂曰滿蒙漢十九日正紅廂紅滿蒙漢二十日正藍廂藍滿蒙漢○鑾儀衞懸有宗室治儀正八旗整儀尉等缺業由宗人府等衙門將送揀之人册送到齊經鑾儀衞繕單請旨派員揀選治儀正等缺一摺於本月十一日具奏本日奉硃筆圈出御前大臣喀拉喀親王那彥圖理藩院尚書崇禮欽此宣旨後卽由西苑前赴東安門内南箭亭正白旂侍衞教塲入座揀選按馬步騎射中靶最多者揀定正陪交由本衞帶領引見惟人數衆多尚須品箭數次方克入選計宗室治儀止二缺保送入揀者一百三十餘人滿洲整儀尉三缺漢軍四缺八旗各營保送入揀者六百七十數人云○吏部爲知照事所有揀補陜西道浙江道滿監察御史二缺本部於五月十三日帶領引　見相應知照貴衙門傳知記名御史之吏部郎中連陞兵部郎中敬祜吏部員外郎聯錦户部員外郎忠廉理藩院員外郎文瑮刑部員外郎賡颺等於是日五鼓穿天青褂掛朝珠佩帶對子荷包手巾赴西苑門六項公所吏部公所書到聽候排班帶領引見因用印不及徑行曰片可也○内滿洲八旂火器營爲咨報事本營現有兩旂掌關防鳥鎗護軍參領一事二人於本年五月十二日帶領引見相應造具清漢排單各二分先行咨報軍機處查照可也○侍衞處爲知照事五月十二日奉旨朕於明日辦事後由勸政殿檐前乘轎出德昌門西苑門進西華門走隆宗門内右門至乾清宮東暖閣關帝聖像前拈香行禮畢仍由内右門走隆宗門出西華門進西苑門德昌門還瀛臺用膳召見大臣卯初預備欽此○禮部爲知照事祠祭司案呈恭照五月十八日夏至大祀地於方澤皇上親詣行禮所有不陪祀之王公文武百官咸穿朝服於是日丑刻在東華門外跪送聖駕相應知照各衙門轉行一體遵照可也○某日清曉安定門外窵橋附近見護城河中有淹斃女屍年約三十許衣履頗不整齊距數十步外有淹斃孩屍一具約二三齡當經河兵將屍拴繫呈報詣騐或者謂此一家母子二人究竟因何萌此短見何時投入河流尚未能知其略也路經其地目擊者多爲嗟咨不己 
[天津火警]  
　　天津訪事人来信云本月二十日天未黎明城西古皇菴不戒於火菴後臨河房屋有人開設煤油鋪煤油最易引火鋪中地勢逼窄向假庵屋堆存是夜忽然火起摧枯拉朽頃刻燎原一殺那間庵屋悉付刦灰前面復延燒住屋二家薙髮鋪羊肉鋪各一家後面除煤油鋪外復延燒山貨鋪兩家鐵鋪洋鐵鋪各一家合前後計之房屋五家盡成灰燼水會聞警往救費盡九牛二虎之力始得火滅烟消 
[羊城疫信]  
　　粤東疫症流行業經數月死亡之多實所罕見聞棺木行中互相會計自天月至端節共售出棺木三萬餘具比之平時約多三倍然此就省中而言若各鄉落又不知凡幾户口凋殘眞有不堪設想者矣○前日有某甲由港回省在船中猝染時疫手舞足蹈亂語糊言船中人禁止多方使不得移動及泊岸之際諸人紛紛登岸偶疏防範甲卽躍入河中頃刻之間杳無蹤跡嗣爲親屬所聞遣人打撈屍身終無著落想己入水晶宮裏矣吁慘哉○西關黄沙地方向来人口平安疫疾不作乃前夜有更練巡查至柳波橋見一老人手扶竹杖立於橋頭旋有差役數輩似欲過橋老人以杖擊退翌日更練向人縷述愚夫愚婦咸驚爲神謂老人爲橋神差役爲疫鬼橋神將疫鬼逐退故沙中人民得以無恙於是各具香燭向橋神叩拜旃擅馥郁鼻觀徐叅詎料叩拜未終而癘疫踵至旬日之内染疫身死者己有百餘人此時居民見神聽不聰遂遷怒於神不特香烟頓减且更以糞汗淋之一時見者無不爲之絶倒○附城西村鄉現恐瘟疫傳染遂在鄉外隙地上搭盖大棚廠一座凡鄉人由省中回者皆在廠中止宿不許越雷池一步卽家人婦子亦不能與之相見 
[石梁驟倒]  
　　福州南關外半里許有洗馬橋勢將傾圯里人捐貲千金爲之重建橋之側起造亭宇祀元天大帝土木雲興迄今尚未告竣本月二十日午後四點鐘時石匠在神龕後面安放石梁正在營造不料碎石基址霎時崩壞石梁二大片隨之而倒有喜事之徒四五十輩在上觀看立脚不牢翻身墮下此處俯瞰清流晚潮初漲軟浪平添有女孩約十餘歳立時淹斃其被石梁壓斃者三四人皆先後撈起惟一人倒插波心祗露一足數人拖之不動後將墮下之石揭起始得撈獲屍身餘人雖幸生還無不受傷諺云人有旦夕禍福信然 
[賭輸覓死]  
　　寍波人教塲演武廳後有楊姓老嫗年届花甲性嗜賭博家僅一子出外傭工藉佐饔飱之不給嫗無所事事常偕隣近某嫗屢往賭塲日前在水鳬橋張姓家作馬吊兒之戲迨日墮崦嵫某嫗先歸而楊嫗未返次日黎明小教塲後智慧橋下有女屍一口雙足倒竪河濵遺有布裙一條鳩杖一枝知爲楊嫗急召其子前来撈置岸側買棺收殮有知其事者謂嫗屢賭屢負無面目以見其子不得己而出此下策也惨哉世之犯賭多出於少年男子而嫗則白髮龍鍾嗜此不疲且竟以老命相殉眞乃欲索解人而不得矣 
[定期决科]  
　　寍波每逢鄉試之年將六七八三個月課期統改於六月分預考藉作决科今年甲午正科例有决科之舉定期於六月初四日道課初九日府課十四日縣課十九日院課闔屬貢監生員向章在校士館扃試現因天時炎熱概不扃試以示體恤届期在校土館給卷散課限當日繳卷極遲以次日爲限如逾限不繳雖有佳文概不錄取 
[八閩新語]  
　　福州茶巿蒸蒸日盛今當頭春將殘二春甫上之茶茶片茶末茶子茶梗之類均陸續販運而来經過各卡巡役恐其夾帶嫩茶每用鐵鍬穿入袋中挖出騐視如有攙雜嫩茶立卽扣留以爲朦混者戒每袋鍬出之片末積少成多約可售錢數百千按某處騐卡原有打鍬之舉前年被茶行控告現己禁革别卡尚不能一律革除也○保興嫩者尚幹鄉人也慣以走漏貨厘爲事與巡役人等通同一氣前夜偷運紅紙鼓枻而來適素識之巡役他出遂被别巡役將船貨扣留保不得己補納稅厘始得將貨船領回解維逕去○西關外洪山橋有白沙渡船於前日駛回鄉中半途遇風舵工支持不住以致傾覆船中十餘人墮水後手攀竹篷經小漁艇往救得慶生還惟一人直入水晶宮裏吁慘矣閱數日長樂小輪船駛入被石觸壞幸船中人無恙 
[厦門集要]  
　　安溪縣糧書包徵地丁錢糧浮收苛斂前年八月紳耆聯名具公呈赴道轅申訴道憲准詞通詳上憲立案並出示勒碑永逺革除浮派名目核照前泉州府擬定錢糧銀價數目徵收邇来日久玩生弊端復起適值四月廿九日安溪内山出蛟山水陡發衝壞陳姓林姓白姓翁姓等十餘鄉社房屋田產死傷男女老少數以千計闔邑紳耆復集議聯名赴現任分巡興泉永道英鶴臯觀察署禀求仍照前案永禁加徵浮收擾民勒索並嚴辦糧書把持要挾末知如何批示也○港内海面本不寛闊輪舟夾板船出入寄泊常有十數隻或二三十隻潮汐漲落時虞碰撞太古洋行特在新築海灘前面安置躉船棧房船以備輪船貨物傍靠起卸經商民聯名赴榷署具控英觀察據實申詳旋奉督憲牌札諭飭移照稅務司迅飭太古洋行將所設躉船棧房船卽日遷移别口未便准其安設以杜奸商將貨寄留棧房船走漏厘金有碍捐欵而免本地駁船失謀生之路英觀察奉諭卽派通商委員帶同繙譯前往洋關會晤賈署稅務司請其知照太古商人速將躉船棧房船尅日移往别口議者謂海灘前一帶曾於光緒七年經總理各國事務衙門王大臣會議永禁弗論何國商人不准設立碼頭躉船卽本國官商亦不准在新築海灘地上起蓋房屋云○厦門大史巷稅厘分卡司事舞弊經總局提調查明具禀督辦英觀察飭將該卡委員撤委查核通詳上憲辦理以保甲局委員某 
 
 

Page 3

 
 
姓暫辦史巷分卡厘務事宜因近来厘金漏捐日甚奸商串令委員司事巡丁通同舞弊大頭小尾賣放包漏包送種種弊端有二三五成俵分之說提調特遴親信可靠之官親密查始得破案云○劣紳某辦理育嬰善堂無告堂義倉等事大不理於衆口許秋槎觀察訪確諭令自行告退兹仍怨聲載道事爲英觀察訪聞另委某紳接辦○關仔内長寮街炳洲鄉人屠户陳振忠與同安鄉賣熟肉之陳賢對門而居振忠素仗炳洲族衆武斷鄉曲日前因鄰人某甲之婦與陳賢之妻口角出爲解勸事己完結至十二日賢之妻又與甲婦口角終日不休十三日振忠以賢不應反復縱妻擾人至賢家中責備值賢在家磨刀蓋以切熟肉者也彼此忿爭不己賢竟以用切熟肉刀將振忠小腹下身戳傷數處隨卽倒地殞命賢自知難免卽赴厦防分府署投首張文川司馬於十四日親臨相騐塡格移行同安縣通詳辦現兇手一併發縣收禁○博聞書院經稅務司賃得水仙宮内小山麓樓房一所業於去冬遷移油漆一新惟院内無大部書籍擬購則又乏鉅欵兹由書院中人請槯署名片分向華洋各官商勸捐一俟集有成數卽擬先購圖書集成廿四史等書各一部貯於院中俾厦門寒儒得以入院借觀以廣見識而長學問此誠有裨於貧士不淺也聞己捐得五六百元之數大約當請上海槯署代購寄厦云 
[虎林夏景]  
　　杭州天中節城頭巷火警洋龍水龍因爭水道啓釁勢不兩立旣而杭府及仁錢兩縣與在籍紳士會議出爲調停此事己屢登報牘矣兹聞各義集謂非洋龍出爲服禮斷不干休猶憶前次葵巷失愼因道路狹窄水龍曾與洋龍爲難洋龍竟以香燭請罪風聞目下官紳擬將義集革除各社水龍均歸善堂置備另提公費官紳合辦但道聽途說未知確否○杭垣湧金門内三轎子地方當梅雨後墻垣被水浸濕沿河一帶岌岌可危某日傍晚某氏之牆忽如天崩地裂傾　約二丈餘牆内矮屋亦被壓倒室中夫婦兩人及幼孩年方五齡適當晚膳夫則頭顱壓損奄奄一息逾時而斃婦則腹破腸穿立時倒斃孩子幾成肉醬血肉模糊矣慘哉是故知命者當守不立巖墻之戒○杭垣屠户某甲向在利順肉鋪爲夥前數年娶妻某氏伉儷頗篤今春甲失業家無米鹽瑣屑未能裕如入門不免有交謫之聲四月下旬甲竊衣飾入長生庫妻覺而恨之至月之十八日因細故反目入夜竟投繯自縊妻弟某乙充某署差役邀約同族大興問罪之師停屍三日罰作水陸道塲一堂爲之超薦甲無以應二十二日清晨遁往白衣菴削髮爲僧乙至此無可如何草率棺殮其事遂寢 
[漢水雙魚]  
　　本月二十日午後有某甲者年二十餘衣履翩翩由英租界江邊乘坐肩輿至西醫院其時醫院閉門停診醫盡出遊甲於是以頭觸壁若崩厥角一時觀者蟻集共詰之甲曰予籍隸江西客居沙市今因腎與囊俱臃腫不通閱數日未嘗一洩溲焉不得己特搭輪船来漢就治西醫旣己遲誤如之奈何觀者又云明日禮拜亦係停診之期甲聞之抵觸更甚又勃然變色曰一息難安詎能越一二日子命盡矣不能生矣言畢遂信手在身畔把青蚨百餘翼付輿夫日爾爲我購阿芙蓉以吞之縱死九泉不忘大德輿夫不忍乃相勸曰君故土雖遥澡上豈無戚友暫借枝棲就華醫一治如獲騐焉豈不甚善青年人奚必亟亟求死甲頷之坐原輿至利濟巷某客棧同鄉友處一覿友面口未言而涙先湧繼而呼天搶地逾時未久聲靜氣絶而斃想甲之病定由烟花中染毒所致但願作客他鄉者皆愼之愼之以甲爲鑒戒焉可○本月二十二日亭午漢口後湖前江約有四處同時而死於水者有六人焉前江祗下關一處溺斃一人後湖三處一爲士壋閘口一爲大智門湖中各淹斃二人其一人則死於花樓後湖五人者不知其姓字皆因天氣炎熱入水澡浴致罹水厄惟花樓後湖溺斃者係孝感縣李氏之子年二十内外現爲扎篾簍之匠人是日因該處演劇以酬火神李觀罷而歸嫌陸路稍逺遂從湖中亂流而渡湖面祗半箭許以爲淺可揭而深可厲不圖行僅數武卽占滅頂諺云有岸不登舟况乎不舟乃舍岸而徒涉其死宜矣 
[雷塘螢火]  
　　前紀揚州缺口門外某姓柴篷於五月二十一夜失愼等情兹悉是火直至翌日午後始行澆熄計燬柴兩大堆約數千擔喪失資本不菲當火熾時火星漫空飛舞到處皆是左近居民見之莫不慄慄危懼各自汲水傾澆瓦面事後得各保無恙誠萬幸也至起火之由據聞每值柴船抵埠篷中人搬運上堆時必有窮民數人向之抽取此次篷主因其抽取過多靳不肯與窮民嘖有煩言恨恨而去是夜卽罹斯禍意者挾嫌而下此辣手乎果如所云人心尚可問耶或曰此風相尚己久不足爲異篷主縱能控官請懲亦不敢爲蓋恐其釋出後依然報復也爲之計者惟多雇巡更勤加防範而己○揚城三義閣西首某客棧開設有年排塲闊大来者非官卽賈生涯甚旺棧主耳濡目染遂亦誋却廬山面目不覺夜郎自大本月某日甘邑宰排導至棧拜客降輿而入瞥見棧主夫婦與棧夥等抺牌爲樂傲不爲禮一若不知父母官降臨也者邑宰己心滋不悅比出見彼等仍嬉笑如故邑宰怒甚登輿後飭從人將棧主夥一併帶回署中立卽升坐堂皇訊之曰爾何人斯敢如此藐抗棧主至是始如夢初醒磕頭不己隨飭掌頰數十下棧夥二人各笞臀二百枷號示衆以爲藐視官長者戒一時聞者咸謂其咎由自娶云○陽城五成巷某浴堂屋宇軒敞每至夏令生涯尤旺本月廿二日午後一點餘鐘暖池内忽聞砉然一聲無殊天驚石破堂主急前趨視乃池屋正梁驀然坍墮想因年入鬥笋處𡮦朽故也細爲檢視壓倒三人内有薙髮匠某腿脛受傷最重其餘二人傷亦匪輕堂主立卽閉門延請傷科醫治尚不識如何了結若三人者誠旡妄之災也或曰幸是時尚早池内人數不多再緩須臾浴者齊至更不堪設想矣 
[追思志盛]  
　　法國總統賈爾諾被意國匪黨三多所刺本館己將電信譯列報章按西例信奉天主教各國國主逝世應照教中行禮是以駐滬法總領事柬請中西各官并出告示登諸西報訂期昨日在新北門外聖若瑟堂行追思之禮將近十一點鐘各領事官及江海關道黄觀察升任浙臬聶廉訪以下各官帶同繙譯人員鳴騶戾止各國兵船統帶圑練兵隊及男女諸客衣冠濟楚列坐一堂堂中一切鋪陳皆用黑色蓋志哀也又有若牌式者左右三上揷法國旗唱經臺上所列之牌更大於他處堂之男中間高列追思臺四圍遍綴白燭以法國旗鋪於適中處法捕房有捕頭一名率巡捕二十八名内四名腰跨長刀分站追思臺畔二十四名則高擎洋槍爲之護衞隨由高神甫在大祭臺行彌撒禮少焉江南主教倪君懷綸穿黑衣出帶同各神甫諸學生數十人行追思禮當行禮時圑練隊樂工在樓上作樂學生唱經和之至十一點三刻禮畢各西官相率散歸神甫肅諸華官入客座請換去公服欵以果點及茶主教倪君亦出爲酬應閱片刻乃辭别而回 
[使星照滬]  
　　出使英法義比四國大臣薛叔芸星使任滿回華乘法公司某輪船抵吳淞口昨日午後五下鐘時登鈞和兵輪船蒞滬下碇招商局金利源碼頭印委各員迎迓如禮星使登岸後卽駐節美租界北河南路天后宮行轅 
[上海官塲紀事]  
　　上海縣黄愛棠大令將赴蘇垣謁見各大憲提右營廖叅戎亦有省會之行○昨爲提右營廖叅戎放餉之期傳集水師各兵按名點騐給發各兵領謝而出 
[覆舟類記]  
　　前日狂風驟雨浦江中浪駭濤奔吳淞口外有領港船二艘被風吹覆船上人紛紛入水幸三板船户見而援救得免喪身同時有某甲駁船在外虹口琼記碼頭裝運洋布數十包風猛不能啓行暫時刺篙以待一霎時船中水滿岌岌可危甲見勢不佳急令船夥某乙小心繫纜乙失足而墮浮至通運碼頭始經三板船户持篙援起船中洋布浸濕十餘包他日出售時恐未免因水漬而虧耗矣 
[禁止夜游]  
　　時交炎夏游人每於深夜高駕香車至靜安寺一帶招凉輪蹄蹴踏聲徹通衢幾令附近居人不能安枕往年經英公廨讞員飭差查禁諭令花園茶肆於晚間十一下鐘閉門不准逾限且每夜令差探往查辦理極形鄭重邇日炎威漸熾少年裙屐喜作夜游宋莘樂通刺因此重申禁令諭令一體遵照違干究辦 
 
 

Page 4

 
 
[勘明占地]  
　　張菊秋投上海縣控粤商鄭洽記主人侵占地畝黄大令示期五月二十七日親臨丈勘前日下午大令帶同亭者差役呵殿出城旣至是處見地甲己預備公案遂升坐提訊兩造各執一詞大令飭亭耆按址丈量報稱鄭占地二分一厘鄭不服欲將丈弓奪去并聲稱亭耆欺負異鄉人并有廣帮中人紛紛擾擾大令爲之喝止離座親丈三次囑鄭與張自行劃清界址鄭遵卽細細劃準確係占地二分一厘大令因諭張曰本縣勘得鄭姓圍牆己築就若令拆讓周折艮多姑著鄭照價給償庶爲兩便張稱當起造時職員出而阻止鄭聚衆强造此處地價甚貴况職員上有老母不能自專容於禀明後再行聲覆請示可也大令准之 
[沙船回滬]  
　　本届承運江蘇浙江糧米之沙寍各船日来次第南旋其己抵滬者則有數帮蘇帮江北帮新號豐記等各沙船共六十四艘南北往還片帆無恙喜可知也尚有四十餘艘不日亦可抵滬 
[誘匿被控]  
　　姚占雲娶某氏爲妻氏出自小家性無拘束與周幅心交好周遂於日前將氏誘匿姚屢出訪尋始知蹤跡昨日扭周赴英公廨請訊且言有何阿四可爲見証值日差據情禀明宋通刺著將周押候訊核令姚俟堂期投案聽訊 
[滬濱瑣錄]  
　　本埠近日狂風怒吼拔木倒屋時有所聞前日黎明時大東門外某磚貨行堆積磚料被風吹倒致則竹籬壓壞幸其時尚早並無行人来往得免覆壓之虞旋經人報知木行己令出店人等前往收拾矣○本邑人某甲昨在小南門外水神閣地方遇見相識之某乙向索舊欠乙非但不還且反出言不遜於是大相齟齬各奮老拳後扭至二十三七鋪巡防局請訊局員戴憶珊二尹詰問之下以乙素有無賴之名欲送請總局訊斷旋經甲父投案求免情願出外自行理處二尹謂所欠之欵准爾等調處歸還惟甲身受重傷斷令乙購香燭服禮再給膏藥一張乙遵諭而退 
[慨擲兼金]  
　　無名姓大善士求病速愈以洋銀二百元交本館恊振所撥充順直賑濟夫行道有福古有明訓况慨擲鉅資使鳩形鵠面之流咸有食德飲和之樂慈祥感召固有如操左劵者行見勿藥可占康强逢吉在指顧聞耳旣掣收條復書數語代災民九頓首以謝又吳縣張淞祥善士助洋十元求闔家平安是亦好行其德者故附誌之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[章江夏汛]  
　　江西巡撫德曉峯中丞定於五月十六日親閱撫標及城守并防營各陸軍會操前經錄報兹因連日大雨大教塲地勎　撻不能開操己命改期俟天晴再定至前報有十八日出巡臨吉贑南各營伍之說兹以鄉試在卽公事紛繁須隨時督辦不便出省應俟文塲監臨武塲主考各事完竣方克前往約略計之當在梅開庾嶺之後矣○贑州府屬僻在江省西南逺隔千里而遥風俗素稱强悍瑞金雲都會昌三縣毗連數百里間尤極兇横幾無天日雖有明理紳士亦因衆寡不敵爲其挾制蓋族各有祠祠各有貲逞兇行强一切費用皆開銷公貲甚至殺傷人命亦出公貲買兇抵償首惡主謀有恃無恐且有生端開銷惟恐無事者亦有焚祠燬屋迄不悛改者族中明理人偶一勸阻卽衆口交詈往往孤掌雖鳴噤不敢言先年文芝塢明府蒞任瑞金極力整頓公祠改作書院公貲改爲教養人材之經費兇風爲之稍息邇来故態復萌某族有槍票擄人勒贖重案控經飭差押放傳訊竟敢拒捕擄差迨官帶差親往復敢抗官毁轎卒至調兵焚祠拿犯始得就緒又有械鬥臣案本年解犯七名来省行至中途寄宿某縣獄中七犯逞兇不肯首途捕廳斥之卽誣捕廳搶物大鬧不休經縣提訊復持刀亂斫不肯出獄差不敢前調兵持搶而入始克就擒分别重笞押解登程犯見某兵卽爲其所擒者復兇毆之衆畏生禍勸某兵折回計一路數十人行經千里殊非易事其經商該處者必歳出錢二三十串納彼祠中謂之包店始安然無事否則不能立足强横亦可想見己○南昌府倪覃園太守先由饒州調署南昌去冬甫經回任適曹朗川太守因病出缺復調署南昌今春經各大憲詳請調補斯缺奉部覆淮行知到府太守卽赴各鈴轅一一禀謝各僚屬亦卽馳往恭賀如禮○江省端節前後水漲至七尺餘及初十左右己退三尺餘僅存四尺有奇迭經列報兹自十二日起外河逐漸消退而省垣連日傾盆大雨城内三湖水溢浸没高橋尺許人皆搴裳以涉街巿亦處處阻水非劍負而過卽乘輿而濟江撫德曉峯中丞於十五日出轅親詣萬壽宮行香目擊雨勢未己水勢過大關心民瘼面諭南昌縣周金箴明府新建縣何梅閣明府卽日設壇祈求晴霽爲民請命兩明府遵諭在萬壽宮設壇如禮至十六日雨勢稍殺且城外各鄉尚不苦雨外河消流甚暢漲水亦己退清十七日卽大放晴光城内三湖水亦退落高橋行人往来如故○城内五倉儲榖三十餘萬石以備水旱災荒亦防意外變故者也五倉者老鹽義倉新鹽義倉節備倉籌備倉府義倉分建南營坊冬帽巷各處本年五倉厫廠皆有配敗之處當經藩憲方佑民方伯飭委勘估約需七千數百串委孫少亭明府長青楊景齋明府炤督理興修己於十五日動武矣○東湖之東貢院之前有曾文正公祠建自同治年間專祀曾文正公召僧住持專司糞除光緒紀元以来逐漸增置左祀左文襄公右祀劉工愼公同堂異室諸從儉約邇年僧人過於疎懶平日蕪穢滿目右旁餘屋又賃住非人作踐太甚牆剥房垢見者惜之卽春秋祭祀之時大憲戾止亦齷齪不堪近奉方佑民方伯面諭首縣驅逐僧人撥役看守並查正廳後牆及左旁官廳高樓遊郎均須大加修治己委員勘騐興工矣○辦理山東賑捐委員陳鶴春明府大張告示勸捐大致謂山東災歉頻仍一再展辦賑捐務須踴躍捐輸赴局上兌江西向多好義之士當無不慷慨從事也○德曉峰中丞籌撥官欵創建楊家廠水池並工竣各節前均列報兹中丞復委轅下文巡廳主明府書臣騐收工程 
[上海縣署紀事]  
　　昨有顧某者手持鳫銀一圓向洋樹浦某酒店兌換小銀錢適無賴楊榮榮約同黨羽楊月生行經是處突然扭住誣以混用僞洋銀簇擁至十二圖地甲處意圖敲詐適地甲不在家二楊卽將顧吊起痛毆鄰人見而不平將地甲喚回告以顚末地甲見顧己受傷一併解送縣署黄大令諭候騐傷訊辦○寳山人李銀堂前在粤人所建大花園挑泥與江北小工龔大鄰口角將龔毆傷身死隨卽訊實收禁現奉憲批解省勘訊黄大令因委典史蔡少尉升坐二堂飭提至案騐明面貌年歳籍費以便備文起解○昨日午後浦東爛泥渡巡防局函送張阿土控族姪張阿榮張全桂霸占基地一案黄大令飭暫行看管聽候堂訊核奪 
[英廨晚豈案]  
　　蘇鄉人王和尚扭陸銀和至案宋通刺於前晚訊問王訴稱上年八月間陸至倡婦花如意處爲傭需帶擋洋銀央小的爲中保向米客華某商借洋一百元言明至年終本利一併歸楚届時向索輾轉延約近因華某屢間小的催促不得己將陸扭案求追陸供前在倡婦花如意處爲傭業己辭歇倡婦遷至棋盤街么二妓院改姓高名紅卿小的屢往催索置諸不理以致拖延迄今惟求老爺差提該倡到案嚴追俾免訟累通刺判將陸交保候提倡婦花如意到案覆訊○前報載吳周氏控被其姑凌虐一案經宋通刺將周氏暫交官媒候傳氏夫吳鶴泉等到案再訊前日吳鶴泉自行投案訴稱本邑人向爲洋行生理娶妻周氏平口相安無異近因染患瘋癲在家吵鬧母親並不與伊計較日前不知何故私自出外奔投案下憑空妄訴吳應氏供詞與子鶴泉略同周志雲供稱女兒周氏嫁與吳姓己歴多年素無口角近日忽患瘋病親母及婿均無凌虐今蒙傳訊爲此據實陳明吳周氏語無倫次一味癲狂通刺判將吳周氏暫交伊父領回調養著吳按月貼償膳金一千五百文兩造遵斷而退○包探張阿五解送女孩林根至案宋通刺於前晚訊問林根供本邑人年十歳父母均己逝世六歳時由哥哥售與虹口水菓街附近鹹水妹阿彩處爲婢女時將小女子毒打其子亦肆行毆辱苦楚難堪私自逸出幸經巡捕拘送案下求老爺超豁通刺蔡得該婢身無完膚情殊可憫著送交棲流女所妥爲女置按滬上鴇母之凌虐妓女主母之凌虐幼婢時有所聞想南面者嗣後遇有此等事定當逮案嚴懲决不稍寛也 
[法界捕房記事]  
　　前日傍晚某號華捕巡至八仙橋左近見有廣東女孩一口迷失路途詢之云年僅七齡恐入匪人之手因卽帶入捕房克捕頭令留待失主認領○某號華捕在路巡行見一人肩荷衣箱蓋己撬開内有鐵鑿一柄知非善類拘入捕房克捕頭遣包探查詢失主何人候堂期請葛同轉訊斷 
[鄂省官報]  
　　五月十八日候補巡檢張福元卸代理蒲圻縣縣丞事回省○十九日荆門直隸州嚴駑昌卸事回省卸署崇陽縣事夏時泰回省候補府經歴潘遵枋楊悅俱自河溶收買蠶繭回省藩憲牌示公安縣典史員缺詳請以新海防遇缺先補用典史楊秉堃咨補○二十日辦理應城鹽課局候補縣馮錫綬禀辭 
[金陵官報]  
　　五月二十二日知縣歐陽佺禀知縣丞劉佐成聞訃丁父憂補昨日新授江西糧道兼襲二等子爵劉鼒由京来指分江蘇試用巡檢黄道南藍杰森均判○二十三日縣丞鄧兆晟見奉示騐看○二十四日知府阮祖棠知州章邦直均叩謝咨文進京准補贑檢縣典史劉炳叩謝奉飭知赴任卽辭巡檢鄭濟寛禀知委署寳應縣衡陽　巡檢辭赴任 
[江西官報]  
　　四月二十日候補縣王渭賓由九江措貲回通判于鴻歐禀謝准其起服行知縣丞朱繼昌起服来江潘肇煌由臨川等縣催稅契回從九姜震南由京解試卷回吳之雋由鄱陽等縣催地丁回未入羅詩源任石城辦保甲○二十二日分發縣丞吳光耀禀到係浙江石門人按司獄楊鳳藻南城辦保甲回袁州都司英俊卸事回○二十三日上饒縣朱錫祁清理豐城交代鄧祥霖由新淦包國瑚由永豐俱催漕折回道庫李樹森由袁州府屬催屯糧回署萍鄉安樂司羅貴章禀謝委○二十五日補用縣姜汝詳由京解九江關餉回禀謝甄别行知彭瑞麏由吉水等縣催漕折回同知鄭汝澄歸訃丁父憂通判胡益沅起服来江典史高普煦由浮梁等縣催减平回指分未入梁錫齡繳照係直隸人從九　秉鈞酌委一次鄱陽典史姚樹藩廣信府經陳文炳俱謝飭知委署長寗新坪司汪樹勳無力赴任以縣丞吳步蟾署理○二十七日署東鄉縣沈惟楨卸事清理交代回縣丞　增德由瑞州府屬催稅契回府經王官駿查章江門准補崇仁典史高普煦飭赴新任○二十八日署袁州同知黎雲福奉委復騐袁州恊受塲處所侯　縣李銘　加　紀錄通判晏蔚琦委辦昌山卡縣丞蔡潤暉卸辦湖口保甲回宋慶　御辦永豐保甲回布理姚家傑由浮梁等縣催地丁回九江府經黄維恩禀謝驗看署瑞州營都司郭洪喜卸事回 
[邗江官報]  
　　十八日南河同知沈司馬璿慶公幹到揚○吳分轉允徠解京餉起程○十九日羅鹺尹崇德委泰屬聽差○二十日角斜塲陳鹺尹禀辭回署○二十一日署草埝塲慧鹺尹麟卸事回○姚鹺尹體杰委南掣查差○二十二日分發巡檢孫鹺尉儀型禀到○二十三日兪鹺尹文漢由皖垣来揚 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十年五月二十日京報全錄]  
　　宮門抄○諭旨三道錄前○東撫福奏查閱省西並省標各營營伍情形摺○又奏辦理地方緝捕情形摺○又奏請將副將門缺片○陜督楊奏甘肅各屬征收下忙銀數摺○豫撫裕奏解二批漕折銀數片○五月二十日刑部都察院大理寺鑲紅旗值日無引見经鄭王等盤察三庫覆命○祥普等得保奬謝恩○張百熙楊天霖羅道源朱大鏞預備召見○召見軍機張百熙楊天霖羅道源朱大鏞○○尚書銜山東巡撫奴才福潤跪奏爲謹陳校閱省西兗曹鎭標各營並折濟二營營伍情形仰祈聖鑒事竊奴才遵旨出省查閱省西兗曹鎭各營營伍完竣順道查勘黄河堤埝業將回省日欺恭摺奏報在案奴才旋從赶緊清理積牘並核辦秋審事畢卽調集撫標左右兩營並濟南城守營在於教塲逐一認眞校閱統計閱過兗中兗右泰安沙溝曹中曹右單縣壽張梁山鉅野桃源濮州並撫標左右濟南城守各營弁兵一律精强漢仗魁偉合操新練陣式步伐整齊進退合度槍砲弓箭施放有準刀矛籐牌各技亦俱純熟各營額設官兵多寡不等兵數多者合操陣法次閱技藝兵數少者不敷演陣卽閱槍箭準頭各營槍箭中靶分數均在八成以上逐營比較以撫標左右兗中兗右曹中曹右濟南城守等營爲最優其餘各營次之調騐馬匹均皆臕壯足額軍械鮮明適用又調練之馬隊左右兩營與夫防軍濟字中營精健前營嵩武軍驤武前營合操西法陣式亦甚嚴整施放連環槍砲聲執極其聯貫實任候補員弁俱各考以騎射有奏免騎射者照章試以槍砲均尚可觀其陣法嫻　技藝優長之弁兵當塲記功記拔分别賞給衣料銀牌衰老兵丁立子責革懲勸兼施使知自奮惟署沙溝營湖圑汛千總事泰安營長清汛千總徐國平心地糊塗約束不嚴署兗右營存營把總事滋陽汛把總孟延齡汛務廢弛年老戀棧兗中營候補守備陳景隆縱子滋事不堪造就濟南城守營候補守備世襲雲騎尉孫秉均王祥榮撫標左營候補把總張學釗均箭射無準管帶步隊左營候補副將劉玉堂庸懦無能俱未便稍事姑容相應請旨將長清汛千總徐國平滋陽汛把總孟延齡候補守備陳景隆孫秉均王祥榮候補把總張學釗均卽革職補用副將劉玉常勒令休致俾肅戎行再此外各營本應及時校閱惟時己夏令黄河水勢漸漲轉瞬大汛將臨修守機宜瞬息難料奴才自宜就近督飭相機籌辦登州鎭標各營相距千里未敢日久逺離且六七月間尚須料理鄉試科塲事宜文闈後卽接辦武闈十月下旬方能竣事各臘月間正當各防吃緊之際各處邊隘設防紛紛調操又恐有碍巡緝尚有登州鎭標各營及兗曹兩鎭未閱之沂登等營應均請緩至　　再行查閱以昭　重奴才仍當會同各鎭嚴飭各營將備隨時加意訓練精益求精不得稍涉鬆懈總期有一兵得一兵之用以仰　　聖主修明武備之至意除庸劣外委循例咨部斥革外所有奴才查閱省西並省標各營營伍情形理合恭摺具陳伏乞皇上聖鑒訓示謹奏奉硃批另有旨欽此○○尚書銜山東巡撫奴才福潤跪奏爲謹陳辦理地方緝捕情形恭摺仰祈聖鑒事竊奴才接准部咨光緒二十年三月十五日奉上諭福潤奏特叅疏防搶案之文武員弁一摺據稱二月初九二十一等日差弁潘復曾等及舉人李爲蘭等先後在東平原縣境腰站街迤邐及大魏家莊迤西地方均被騎馬賊匪八九人搶去錢銀衣物請將該縣以弁篕摘以勒緝等語平原地方於半月之間連有搶案該文武員弁旣未能先事預防又未將該匪等卽日弋獲捕務實屬廢弛代理平原縣知縣王之幹平原縣把總周餘德腰站汛外委王清林均著摘去頂戴勒限兩月嚴拏賊盜務獲究辦倘限節無發卽行嚴恭近一該省法　不靖刼案迭出大爲行旅之患亟應認眞整頓著福潤嚴飭各州縣隨時嚴密巡緝不得稍有疏懈以靖地方欽此當經欽遭轉飭勒緝並通行各屬一體遵照在案伏查東省幅員遼闊壤連直豫江皖素爲盜匪出没之處而曹州府濟寗州兩屬爲尤甚緝捕賞爲筆一急務奴才屢經竊飭各屬整頓捕務力行保甲隨時函札頻仍諄諄告試不啻至再至三未敢一刻鬆懈又　州縣辦有不足派撥防營扼要分紥密約會哨梭巡近来各屬雖不能令無搶劫之案而多未能依限破獲地方尚屬安靜惟曹州濟寗兩屬盜風總未盡戢平時雖獲犯最多無不從嚴懲辦而搶刦之案仍復未見稍减且因捕拏緊急動輒結黨成羣施放洋槍肆行拒捕實大爲地方之患若不赶緊搜捕凈盡轉瞬高粱芃茂匪徒尤易藏身更恐肆無忌憚奴才現與藩司湯聘珍臬司松林悉心籌商復添撥馬隊練軍並松字營勇隊馳赴曹州擇要駐紥會同地方文武四面兠捕並將曹屬勇營統歸曹州府知府毓賢調度布置以一事權員成該府督飭文武勒限　緝務將首要各匪悉數弋獲究辦不准一名漏網違則卽當從重嚴叅此目前辦理曹濟兩屬緝捕之實在情形也此外黄河北岸平原一帶山湖兩路大道與夫邊境之夏津等縣亦間有馬賊遊戈皆頭戴草帽身穿號衣扮作防營出差弁勇使查路兵役不敢船詰每至曠野撞遇孤單車輛卽乘間搶掠得贓縱馬而逸現亦調撥驤武左營馬隊往来梭巡並令管帶精健右營德州營叅將趙德華位冬防章程派勇按叚設卡巡邏凡有過往出差弁勇無論眞僞均應一體盤查如無公文護照立時扣留查辦此後該匪自無從逞其伎倆復敢溷迹平原縣過客差弁番復曾等舉人李爲蘭等在途被刦各案己據平原夏津等縣報獲盜犯李四等四名又利津縣永阜塲衙暑被刦一案亦據濟東泰武臨道張上達親督防營弁勇擒獲要犯薛長淋等八名並將匪首馮汶緑當塲格斃俱各起有原贓飭傳該事主等分别認領確係正盜無疑均經批司分别提省委審容俟研訊明確奏報仍當欽遵諭旨督同臬司松林隨時飭令各屬嚴密巡緝如再有失事立卽擇尤從重嚴叅俾知儆戒决不敢稍事姑容所有東省現在辦理緝捕情形理合據實具陳伏乞皇上聖鑒訓示謹奏奉硃批另有旨欽此○○福潤片再管帶松字營勇隊提督銜記名總兵臨清營副將萬年清平素尚有膽識營規亦頗嚴整查近来遇事生懈罔知振作且因緝捕盜賊收用眼線不加詳愼甚有匪類在營溷迹該員漫無覺察實屬約束不嚴未便稍事姑容除將松字營勇隊另行遴員接帶外相應請旨將提督銜記名總兵臨清營副將萬年清開缺東省現有應補人員容俟接准部覆另行揀員請補理合附片具奏伏乞聖鑒訓示謹奏奉硃批另人旨欽此○○太子太保頭品頂戴陜甘總督臣楊昌濬跪奏爲甘肅各屬光緒十九年下忙徵收銀兩數目恭摺仰祈聖鑒事竊查甘肅各屬光緒十九年上忙徵收銀數業經奏報在案所有十九年下忙徵收銀數據甘肅藩可沈晋祥詳稱甘肅各屬光緒十九年額徵銀兩除荒蕪及豁免不計外實應徵現墾孰地地丁等項銀二十萬五千三百九十七兩八錢九分九厘六毫上忙己完銀一十萬八千四百三十一兩三錢三分七厘五毫未完銀九萬六千九百六十六兩五錢六分二釐一毫内除狄道州光緒十九年秋災案内請明蠲緩起運銀二百四十六兩六錢二分六厘又除寗夏寗朔二縣蠲緩起運銀三十七兩二錢一分二厘存留驛站銀一十六兩九錢八分五厘五毫又除中衞縣被水冲塌地畝豁免存留驛站銀一兩九錢三厘以上蠲緩銀三百二兩七錢二分六厘五毫祗核未完銀九萬六千六百六十三兩八錢三分五厘六毫又收上忙後續報墾熟應歸下忙升科起存正雜銀一千一十兩六錢二分四釐二共未完正雜銀九萬七千六百七十四兩四錢五分九厘六毫今下忙己完銀九萬六千四百八十七兩四錢五分五厘六毫内除留支經雜驛站等銀三萬四千二兩三錢七分五厘五毫實應解司銀六萬二千四百八十五兩八分一毫均己解清未完銀一千一百八十七兩四釐現在嚴飭催徵俟報收清完歸入下届帶徵册内核辦造具總散各册詳請具奏前来臣覈核無異除批飭該司迅速慛徵彚報並將清册送部查核外所有甘省各屬徵收銀兩數目理合恭摺具陳伏乞皇上聖鑒訓示謹奏奉硃批户部知道欽此○○裕寛片再豫省應徵光緒十九年分漕糧業經奴才援案奏准折徵解部前己解過頭批銀五萬兩奏明在案兹據署布政使長祿糧儲道王維翰於各州縣解到十九年漕折内湊集二批銀五萬兩定於光緒二十年五月十五日委員管解起程赴部交納詳請奏咨前来奴才覆查無異除分咨外相應附片陳明伏乞聖鑒謹奏奉硃批户部知道欽此 
 
