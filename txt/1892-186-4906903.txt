# 1892 - 186 - 4906903

 

Page 1

 
 
[悔蹉跎齋試帖出售] [  點石齋啓]  
　　是編爲濟南柳魚筌先生所箸先生現綰四川開縣篆以名進士現宰官身生平學有根柢不徒以帖括見長而於詩尤遂是編雖僅三百餘首而淸華典雅頗合舘閣體裁誠揣摩之善本也近由先生手爲編次並將所用各典逐一注釋屬本齋用潔白運史紙印成字跡明顯裝釘精工每部四本碼洋八角卽日由本分局及申昌發兌此佈 
[彭剛直公奏稿出書] [  圖書集成局代啓]  
　　彭剛直公以諸生從戎敭歴中外無論紳商婦孺莫不震懾威名其生平奏疏皆前實實劈劈洞澈源流洵爲談經濟者不可不讀並可與曾文正胡文忠左文襄諸集參觀茲由懷南居士覔得浙江兪蔭甫太史代編原書八卷託本局排印校對精詳刻己出書白紙每部實洋一元二角存蘇州察院塲上海棋盤街文瑞樓二處出售 
[石印學彊恕齋筆算] [  點石齋代啓]  
　　是書爲梅小巖河帥所輯其中勾股推測及創造火輪機器電氣等類之法無所不備邇歳國家取士增立算學一科欲精此術者遘得此書無不瞭如指掌事半功倍也今本齋印成每部十本價洋二元四角寄上海各書坊代售 
[戒殺論]  
　　昨報登海關西人阿氣生由美租界乍浦路行至電燈公司前見對門弄口有一華人蹲身地上撏活鴿之毛直至毛己撏完鴿始斃命旣而又撏一鴿鴿負痛掙紥慘不忍觀乃向之婉進箴規其人怒目視之置諸不理擬將情告之巡捕而其時適無巡捕到來遂函請登諸西字報章俾工部局董閱之將此種殘暴之人按照租界章程懲辦云云江夏伯子閱至此不禁喟然而嘆曰若阿君者眞所謂好行其德者哉嘗讀西國諸書謂主宰造人時子以生魂覺魂靈魂若草木則僅有生魂禽獸則兼生魂覺魂而無靈魂故人爲貴而禽獸草木皆以供人之所需無所用其珍惜愛護而華人之仁慈及物者則又謂禽獸雖不能言語而其好生惡死則亦與人無殊故癖好佛氏之言者往往茹素斷葷不忍戕殺物命甚至蒼蠅蚊蚋之屬亦不用手撲殺任其噆嚙肌膚且復立說著書廣徵感應謂某僧喜食鼈其烏製之法别出心裁將鼈置鍋中爇以微火鍋蓋開一小竅俟鼈觸熱而渴伸首竅外則以醫油酒醋之類灌之洎鼈死剖而食之則己五味調和酸鹹適口矣後寺中火發梯旣燒斷僧不能出探首月洞中適比鄰有醬園急切中以醬油放水龍中射之僧張吻吸飲少焉葬身火窟屍骨俱化刼灰某獵戶專以獵鳥爲生後其子滿身患疥瘡每一瘡中含鐵丸一粒呌號數晝夜始溘然而亡天道報施無時或爽與其因口腹之故致受冥刑何如禮佛奉齋戒絕葷而之爲愈嘻之二說者見地雖各不同然其中亦俱有道理我不敢謂西人之謬妄我亦不敢薄佛教爲拘墟惟是我人忠厚慈祥要必先人而後物今者水旱洊至萬民蕩析離居餓殍盈途傷心慘目各善士乃廣爲勸募大聲疾呼集腋成裘搏施濟衆俾百千萬無食無衣之子得以殘喘苟延此行善之上者也其次病者施醫樂以療之死者給棺木以殮之窮無所告之民建廣廠以棲之貧不能育之孩雇乳嫗以撫之務使老有所養幼有所歸病者可以得醫調死者不致棄溝壑此其仁心仁術善氣深淪積善降祥當可操左劵以俟者也若夫戒殺一事儒者素所不談論語記子釣而不綱弋不射宿非謂子之不釣不弋特不忍盡物而取出其不意以體天地好生之心而己我則以爲物固賴以養人使無物以供口體之需人亦安所得而長養特於屠割之際寓愛惜之心雖不能如古之士無故不殺犬豕庶人無故不食豚特隨時少殺生　亦足養太和之氣旦殺之則殺之己耳斷不可使物類宛轉於刀碪之畔求生不得求死不　乃今之殘忍性成者不特昨所記活撏鴿毛以我所聞猶有生炒白雞者謂殺後煮之雞肉老而無味乃灼油於釜取活雞割其肚腹臠切而烹之佳殽己列几筵而回視庖廚雞尚在血泊中哀號跳躑其炙鵝掌更爲奇慘非常置鵝於鐵絲罩中下鋪鐵板就鐵板底爇以烈火鵝足負痛而又不能逸出則滿籠旋轉其油盡入足心刖而煮之倍覺其美又有北方所貨湯驢肉以驢縳柱上並不宰殺客來具膳則擇肥壯處添以沸水撦撏其毛出利刃割之旋煮旋食其有主顧寥寥之鋪一驢割至二三日肉尚未盡氣息奄奄夫雞也鵝也驢也原以供人之口腹就使畢命刀爼彼亦無辭獨奈何旣使之死又不使之速死此其兇殘慘酷尚復有一綫天良乎故我以爲宰殺生靈未爲罪過然亦須可省則省切不過事戕生卽必不可己而宰之萬不可奇巧自矜矯揉造作如以上所云者彼禽獸特不能自白其苦耳試觀我輩指上偶觸一芒剌猶且　徹心脾而謂物類之猛受刀碪存不苦楚萬狀者耶僕窶人子也舉凡實惠及人之善事雖不能傾囊佽助然亦不惜津津樂道以冀感動人心至於物命則除歳時伏臘不能免乎操刀尋常則惟購諸巿中不許恣意屠割蓋雖不能守不綱不射宿之戒亦不忍多殺生靈也若夫茹素唪經燒香禮佛憑箕仙斷禍福以籖訣定藥方此則愚夫愚婦之所爲法律在所必禁自問厠身士類曾讀孔孟之書誓不有尤而效之一味如癡如醉也因論戒殺事而縱言及之質諸阿君其亦心心相印否乎 
[首善擇言]  
　　禮部爲知照事祠祭司案呈照得光緒十八年六月十四日小暑日起至閏六月十五日止禁止砍伐靑樹及上墳焚化紙錢相應知照内務府查照可也○吏部示傳所有擬選盛京工部本處郎中嵩慶一員相應示傅該員穿天靑褂備帶補褂佩帶對子荷包手巾於本月十一日子刻赴西苑門外六項公所吏部公所内書到伺候點名帶領引見如排班時不到卽將緑頭簽撤下再傳於初九日辰刻赴部演習口奏履歴萬勿遲悮可也○禮部爲曉諭事所有各直省優生經本部奏請在　殿廷考試於六月初五日具奏本日奉　旨著於六月十三日在保和殿考試欽此欽遵爲此出示曉諭各直省優生等知悉赶緊赴部納卷並携帶筆硯考具於十二日晚在東長安門左近任宿於是日五鼓赴中左門外堦下聽候點名給卷事關　欽試勿得自悮特示○新調吏部右侍郎徐小雲少冡宰用儀涓吉於六月初九日卯時進署上任又新轉吏部左侍郎除頌閣少冡宰郁詹吉於六月初六日己刻進署履新先後由司務廳示仰闔署官員吏役人等知悉至期一體謁見各宜懍遵毋違特示○方略館示傳吏部咨送漢謄録李曰端饒宗嶽陶濬宣等限於六月十八日親身赴館騐到毋違特傳○吏部示傳所有擬補吉林將軍衙瘦銀庫筆帖式明和一員相應示傳該員於六月十一日寅刻穿紅靑褂　帶補褂靑褂佩帶對子荷包手巾赴西苑門外六項公所吏部公所内書到伺候帶領引　見如排班時不到定將緑頭簽撤下再傳該員於初九日辰刻赴部演習口奏履歴如不行赴部卽將引　見扣除毋得自悮特示○方略館示傳吏部送到漢謄録雙全春龢本館業經三次示傳在案迄今並未到館自六 
 
 

Page 2

 
 
月初八日起再限一個月親身赴館騐到倘再不到定卽咨回吏部另行更換毋得自悮特示○西便門内西盛錢鋪外存錢票計逾數萬而貨本虧空自度無措發付思欲請封閉門而春光己漏附近持票往取現錢者紛來沓至鋪中勉力應付將及殆盡乘間於晚間關門潛往西城外坊請封及次晨持票至鋪取錢只見門扇前以蓆木遮攔矣○安定門内交道口南大街於五月二十八日晡時街兵在彼潑水洒路以免車馬揚塵有某甲行經其地口喝住手街兵仍潑作未聞狀甲急欲趨過恐其穢水垢污衣服詎街兵未能住手水己潑出致甲衣褲鞋襪俱被點污甲向理論未免語涉激烈而街兵未肯下氣以奉官潑街作嚇詞彼此兩不相下致相口角甲氣忿交激竟取利刃一把將街兵亂砍渾身刃傷九十餘處當卽倒地甲言留爾活口俾質公庭遂提刃赴廳首報廳官除立爲街兵支搭蓆棚養傷外卽將甲解送提署訊究矣然街兵雖遍體鱗傷尚能言語飲食而際此流炎布熱性命有恐難保矣○内務府官房租庫爲知照事前據正黄旂蒙古倭仁保佐領下二等輕車都尉兼世管佐領倭仁保取其圖片在庫呈借銀三百兩每年所支春　　李俸銀分年由戶部劃扣本利解庫淸欵業經分行在案兹該員倭仁保前借銀兩現己將本利如數扣還無欠應自本年秋季俸銀起毋庸由戶部劃扣除咨戶部查照外相應知照正黄蒙都統查照辦理可也○理藩院昨准四川總督劉咨開據新放駐藏夷情章京理藩院候補主事恒慶呈報係正白蒙成岡佐領下候補主事於光緒十六年十二月間奉旨圈出駐藏夷情章京於十七年十月由京起程十八年正月行抵四川沿途感受風寒觸發從前軍營所受舊疾行轉維艱赶爲調治迄未全效惟思駐藏夷情章京關係緊要未便久曠擬請開去夷情章京回京就醫等情禀報奏咨前來當委署成都縣知縣鳳全前往查騐所報委係實情自應暫緩赴藏令其回京就醫除附片奏聞外相應移咨理藩院查照辦理可也○京師入夏少雨皇上迭詣大高殿等處拈香於初五日晚四布隂雲天低如墨至初六日寅初雷聲作陣雨師蒞止大雨滂沱至曙方止猶復隂雲蔽空竟日迭沛亷纎數次至晚間十點鐘雷電交作大雨如注有如銀河倒瀉之勢至兩點鐘始小三點兩點相繼而降一時溝澮皆盈街道水流至五點鐘又大雨一陣勢若建瓴至六點鐘方止計得雨己近盈尺農田俱形深透惟雨勢過急郊外田塍高低不一低窪未免積潦幸久旱之餘尚無妨禾稼耳 
[寶婺星沈]  
　　李傅相德配趙夫人仙逝己接津電譯登報牘兹又接析津訪事人來函云夫人備箕疇五福極人世三多偶爾違和遽於初十日駕返瑶池平日恩以逮下惠以及人且内助傅相經理庶務井井有條一旦離紅塵而昇碧落不特感恩者一齊泣下卽傅相悼亡遽賦當亦不免老滬汍瀾也 
[壞船續述]  
　　新盛輪船於成山頭失事早己列諸報章兹接津友信云現據招商局派船查勘該船如側生果沈没水中貨物則付諸東流而沈船尚可設法援之以出船上諸人當時由船主飭放杉板渡登成山適遇飛馬輪船經過遂悉數載至津沽惟有一婦當遇險時因水己入艙立足不穩遂淹斃於水中餘人安然無恙若行李則十不存一矣 
[東甌試事]  
　　温州府德峻臣太守舉行府試己列前報兹聞於初一日考永嘉初五日試樂淸初八日考瑞安十一日考平陽永邑頭塲題己冠成覸謂齊景公曰彼未冠有事弟子次題敢問其次詩題賦得北戶迎風夏日凉得風字樂淸己冠使養其老五十未冠百物生焉天次題子曰性詩題賦得雲隂送猛雷得隂字太守以愛士爲心以防弊爲事所延閱文幕友均係一時名宿出案較遲蓋因遴選精詳故也○永嘉童生洪煥章本係台籍在永嘉　居多年擬請移入永籍上年科試會被童子軍驅逐出塲不得與試旋經廪保調停其間令洪捐助文成會詳數十元准其入籍應試洪父本業銅匠銅臭薰人性偏慳吝此區區者竟靳而不與及府試洪又　其袍短其套昻然携籃入塲諸童振臂一呼羣以老拳奉敬太守見衆怒難犯未便曲予成全臨點之時仍不收考洪乃垂頭喪氣而去 
[甌江夏汛]  
　　樂淸地濱大海土匪出没其間搶案迭出自章雲齋副戎洪發涖任以來整頓營伍首以緝匪安　爲事屢獲著名匪目項雲通李均考吳小柳毛炳彞等明正典刑盗風爲之稍戢兹聞副戎己於今夏交卸矣○朱守戎金聲膂力過人在温州鎭標當差現由上游飭令緝捕盜賊未知果能獲案否也○樂淸林翰西悔婚一節己綴前報兹聞惲直卿大令傳審之下令林出錢八百千給與蔡姓使其另娶林己遵斷具結分期措交又恐蔡得錢得控嘵嘵具禀奉惲大令批示本縣審理此案明查暗訪酌理凖情著仍照堂諭限期先後措繳倘再藉口宕延則是該生不論情理有意抗斷本縣惟有執法從事恐該生不能當此重咎也 
[袁江雜録]  
　　淸江訪事人云天時亢昌農民望雨彌殷道憲以下諸官擇吉上月二十日起設壇虔禱冀沛甘霖并示禁出售魚蝦以全物命旣而漕帥復親臨贊化宫祈雨并葱韭等而亦禁之嘻是眞可謂致誠致慤者歟至二十七日午後雷聲隱隱密雨如絲四野秧苗稍形潤澤聞鄕間有得大雨者○邇來巿上銀根頗緊以致洋錢價值漸高鷹洋每圓山換　一千零五十文本洋一千二百四十文銀每兩一千五百三十文○甲乙丙三人由豐碭販得土藥若干至桃源求售不知因何與某行主齟龉行主唆使無賴輩搶掠一空甲乙丙心有不甘控諸道署道憲批令桃源縣拿行主到案訊懲○學憲奏旌闔省節孝兹蒙兪允頒給高張氏柏節松齡張李氏松筠節節古匾額各一方由縣轉發○前報紀徐州戲園起釁兹悉實係謡傳緣浦上京班虧折良多思借此以偃旗歇鼓耳 
[花窟揚威]  
　　邗上袁二妓寮爲烟花淵藪出巢乳燕遷谷新鶯皆願依宇下故花枝之盛酬應之忙眞有座上客常滿樽中酒不空之概顧生涯旣好七十鳥不免趾高氣揚頓忘本來面目因之時時肇釁上月因忤客封門到處鑽營本月初始得重理舊業乃未及旬日又肇事端緣初八日有過客某在彼設席　賓不知因何重違客意客性本剛直固非胯下王孫能忍受須臾之辱者遂撩衣捲袖大發雷霆盆舞盤飛脂流粉碎房櫳陳設幾無瓦全龜鴇遭此心實不甘招集蝦兵蟹將勢將報復旁有　者急止之曰爾欲以鷄卵撞石耶知伊爲誰眞太不自量矣龜等聞之始曳尾泥中縮頸不敢出云 
[善堂行善]  
　　揚城每届夏令總理善堂委員卽出示通衢略謂現交夏令來城傭工男婦設患時痧急症離家較遠城中又無親戚往往躑躅道途殊堪憫惻兹特出示曉諭如有患病傭人准其抬送棲流所内醫藥診治不費分文推須取具的保如不及覓保卽由主家或原荐官媒保送亦可醫痊領回倘或病斃卽由所中棺殮親屬領埋官媒人等不得需索如違干究等語歴經照辦在案兹值季夏總理善堂湯明府循例出示高揭通衢見者咸稱之曰厥惟善政 
[語兒鄕語]  
　　嘉興北門大街香花橋相近某姓家女傭於初十日情晨出外購物旋被鄕民十數人蜂擁向前擁抱以去至橋堍登舟棚面繫以紅布立卽解纜衆始知爲搶親者皆不敢攔阻好事者詢之據云天凝莊某姓子聘定此女以標梅迨吉屢遣氷上人通詞女家設詞延約大有賴婚之意近日訪知其在此傭工特買一葉扁舟打牀以迎桃葉耳行至交水關被守門者所覺遽闔其扉給以靑蚨數百翼始縱之去○嘉興府宗太守擇於本月十七日迎送新進文武諸生入學想届時雀其頂而藍其衫著當有一番興會也○寺堰埭鄕間某姓母子兩人投嘉興縣禀報盜案並請騐傷經王大令升堂訊問據供前夜三更時被盜破門直入將蠶絲數車搶去小婦人見而狂喊被盜持刀砍傷數處求請騐視大令飭仵作騐視來稱僅有皮傷並無妨礙大令當堂賞給洋銀二十元飭令回家醫治本縣當飭捕緝盜盡法懲辦母子叩謝而退 
 
 

Page 3

 
 
[蕪湖雜誌]  
　　保甲團捐變卦經皖撫沈中丞札委候補縣張玉甫大令行抵蕪湖於初三日會同縣宰王明府客官馮大令同詣廣肇公所婉轉籌商而廣商仍執定祇認月捐如欲抽厘東人旣不應允商等實難爲力茗話良久各官鳴騶而返兹聞中丞又添委候補府楊太守綜　約月望左右抵蕪届時當别有一番施展也袁觀察因商情不洽己於前月下澣具禀撫轅請將捐事全歸委員主裁按月移繳總局以供保甲費用又聞此次捐事反覆中丞曾用四百里排單檄調原勸委員吳少齋别駕梁述之少尉晉省面詢辦理情形别駕以事難轉圜具禀婉辭梁少尉則於本月初二日乘輪進省按梁少尉於上月具禀道轅請假兩月回省措資正欲啓行適奉此檄可謂不謀而合如何辦理俟有續聞再録○升任山西巡撫阿嘯山中丞在皖交卸藩篆挈眷回京於初四日薄暮行過蕪湖文武各官出境迎迓無如雙輪迅駛轉瞬己遠疾追數里始蒙停輪接見撫慰殷勤有頃各官辭出憲舟卽行展輪下駛○新授湖南按察使王介艇廉訪於初三日薄暮溯江過蕪前赴新任各官迎送如禮　　魚爲水族中之佳品每年小滿以後隨潮而來江千漁父以網罟從事初得一二尾價等連城非逹官巨賈不能染指三五日後得魚漸多價亦漸貶一交夏至則海闊江空不復見一鱗一甲每自開網以至收網漁董必按尾抽厘積成巨欵雇梨園子弟演劇今年得魚甚旺又得善價而沽漁人愈覺采烈興高就江干搭臺演劇先一日各路漁舟紛紛鼓棹而來薈泊江濱一届良辰臺上袍笏鮮明笙歌嘹喨浮家泛宅者流箕踞船唇緑螘頻浮杯盤狼藉直至曲終人散猶聞拇戰歡呼勝概豪情可謂雄視一世矣○蕪湖縣王宇春大令於本月初六日因公晉省並押解男女要犯各一交臬轅勘訊聞係拐誘案云○靑皮惡棍當街聚賭迭經官憲嚴拿懲辦此風終難盡絕近來江口長巷内每當夜靜更深必有靑皮惡少二三十人麕聚是處大開賭窟呼盧喝雉聲徹通衢附近某木行有客良夜無聊特寫紅箋召某術院姊妹花前來侑酒妓乘坐香輿行經是處爲靑皮等所見突起遮道使不得行並將二妓從輿中拽出多方凌辱龜奴寡不敵衆奔赴該行報信行主立卽率同工夥執械奔來該靑皮等自恃孔武有力向腰下取出鐵尺迎面亂揮幾將行夥某甲頭顱擊破鏖戰逾時不分勝負適保甲委員巡夜過此飭勇拘獲靑皮二名餘人各鳥獸散回視二妓則己簪環零落粉黛浸淫大有可憐之色只得扶曰院中次早保甲委員將所獲二人解送總局訊究供稱係本街某磨坊麫館之夥夜間聞人語暄闐出外寓目黑暗中不辨面目遂致李代桃僵總局以無人具保難保其非飾詞搪塞各賞乾笋數百片枷號示衆○蕭老冐向爲哥老會中人物經撫憲派員至蕪拘獲解省蕭供稱改邪歸正己二十餘年安分營生不敢爲非大憲網開三面卽行釋回此己紀諸前報者也兹聞撫憲因其人尚誠實且與個中渠魁認識一二遂棄瑕録用發至蕪湖保甲局充當眼線可見天下無不可用之人在駕馭之得其道耳○臬夕更鼓初撾見一女子布裙荆　形容慘淡手握靑銅二百至横街榮昇土店購買生土櫃夥己將戥付適店中管事丁某走出見其愁眉雙鎖默不作聲知係良家女子負氣輕生者急飭櫃夥勿售一面派人暫伺其後見其又往某號購土尚未成交而其家男子己追蹤而至挈以俱歸蓋此婦因小有唇舌欲輕性命於鴻毛苟非丁某窺破機關立時阻上一經到手安知不就路吞服生死關頭在此片刻吾願巿中售阿芙蓉者皆爲丁某之存心庶幾枉死城中少幾許寃鬼也 
[悍妾被逐]  
　　金陵某甲住居南門大街素以貿易爲生涯年三十有餘膝下尚虚因以銀餅二百枚納妾於另墅碧玉年華緑珠丰韻甲視之不啻掌上珍也惟是使君有婦温柔鄕久住幾忘却牀頭人有零涕時矣前數日甲忽動琴瑟之思託故歸家與結髮者綢繆一夕不料春光洩漏嘒彼小星大含醋意立卽身懷七首飛奔而來時甲己有栆也出妾遂逕覓正室與之口角燕詈鶯嗔正難分解妾突出不意以利刃剌妻左臂家人輩見事己决裂爭來救護妾掉頭不顧而去甲聞信奔歸軟語温言向妻請罪妻令甲興問罪師必將胭脂虎痛懲始可消釋胸中忿氣甲允之欲整頓乾綱稍施箠扑藉以掩飾親友耳目甫至金屋藏嬌之所見意中人柳眉直竪櫻口無言挺身而出甲查問起釁之由聲色俱厲妾知甲無左袒意益覺憤不可遏以利刃剌甲右手血流如縷甲大怒疑妾忽染瘋疾立呼孔武有力者縛其手足置諸空房有至戚某謂化日光夫之下豈能容此敗類必置之死地而後快次日甲令人舁出南門以敗絮裹其身以布團塞其口擬活埋於雨花岡下聞風往觀者頗不乏人嗣爲差役地甲所知極力阻止謂不經官府私斃人命例所不赦何得逞一時之憤而以身試法乎不如全其軀命驅逐出省之爲得計也甲然其說當將原媒陸媪喚來告以顚末令媪將悍妾領回俟轉售有人再繳身價媪唯唯以剪刀斷其縛納諸肩輿中如飛而去 
[軍門回松]  
　　江南提督譚靑崖軍門因公來滬己列前報兹悉軍門己於昨晨乘坐大號官舫遄回茸城矣 
[大令丁艱]  
　　上海縣袁海觀大令於前日薄暮時接到消息駭悉封翁於本月初六日在湖南腐　第仙逝享年六十有九大令當卽禀報道憲請派幹員接署篆務昨午十一點鐘時先行成服俟接到日内家報再行通禀各大憲聞昨日午後聶觀察業己札委吳淞釣船局委員前在縣署襄讞案牘之竇鎭山明府署理縣篆云 
[滬北火警]  
　　英租界西新橋北首育仁里内有藥房焉昨日下午三點鐘時正在炒藥因爐火太猛烈焰飛騰倉卒無從施救遂致冐穿屋頂捕房鳴鐘告警三界洋龍星飛電掣而來汲自來水灌救百道飛泉向空直瀉祝融始退避三舍然己焚去藥房四間當火熾時附近店鋪均有戒心爲之閉門且有紛紛搬物者捕頭督同中西巡捕包探往來彈壓極爲周到及烟消火滅各店鋪始照常貿易然受驚不淺矣 
[懸匾誌盛]  
　　費訪壺先生素以醫國手著名海上近有陳宦爲晋豎所侵慕先生名邀請診治小試杏林之手頓回黍谷之春陳宦感德弗諼贈以匾額其文曰術紹長房於昨日送往懸設一時衣冠蹌濟鼓樂喧闐見者無不艶羡云 
[淞濱瑣語]  
　　滬南郎家橋左近協順昌烟館向係甘某與吳姓合股開設旋因甘患病身死其子某甲卽欲獨霸一方吳不允兩造遂投巡防局控告由帮辦總巡朱森庭明府提訊之下以甲年幼無知未能經理店務判將店事交吳經管應派股分則令照股攤派○引翔港人周生生之子於去春病故其媳朱氏在家守節邇被某甲勾引於四月二十日相約捲逃生生四處尋緝杳無蹤迹前日至滬南廿三鋪地方與朱氏相遇當卽扭交地甲看管一面投上海縣喊控○浦東人某甲前日下午渡浦而回購買雜物身畔帶有銀餅四枚行至十六鋪橋南首忽有一人擦身而過略與碰撞甲猛憶囊中物伸手摸索銀餅巳不翼而飛妙手空空兒本領眞不可測哉 
[送請安揷]  
　　瘋人周巧福在路胡閙由巡街捕拘至捕房移送英公廨又有華捕送貧病臥路之王步雲均請安揷蔡太守飭將王步雲發妻流公所周巧福查明有無家屬再候核辦 
[巡勇受笞]  
　　遊獵船水手周阿桂等與巡鹽水師勇丁孔成德董道元施成水王桂三等奪回杉板船兩相爭閙由蔡太守升堂訊理此己詳紀前報兹聞太守己商諸巡鹽水師統領龍軍門立將該勇等送至軍門坐船軍門以該勇辦公不妥致擾釁端喝令各責軍棍一百下以示懲儆 
[獲匪解縣]  
　　江寍候補道李觀察奉兩江總督劉峴帥密札緝拿會匪頭目觀察奉札後留心偵緝勞瘁　不辭日前乘元和輪船來滬適匪黨同在一船爲眼綫識破機關禀明觀察及輪船抵滬飭勇看管觀察立卽登岸至英公廨拜會蔡太守旋由太守飭差趙金協同捕房包探何瑞福等前去將程大永魏宏發王春山劉春生等四名拘獲到廨雖與單開姓名不同然的係會匪黨羽太守飭令移送上海縣訊究 
 
 

Page 4

 
 
[描字送縣]  
　　虹口同文書局排印圖書集成招人描字應者紛紛提調伊君屢飭諸人須照原本描寫不　草率從事旋因阮渭泉等描不如式卽行停歇而阮等心不能平前日糾人至局吵擾不休並逼令其餘描字人一概停止伊君立卽備文至英公廨請蔡太守派差提究太守卽飭幹差張福協同捕房包探拘阮渭泉沈秉忠程順林沈繼祥等到廨爲時己晚太守飭令暫押候訊忽描字者五六十人蜂擁而來欲進班房探望值日差揮之不去禀明太守飭知新巡捕房副捕頭督同英印華諸捕及包探等到署候示太守立卽備文將阮渭泉等移送上海縣由副捕頭督伺中西巡捕包探護送其時更柝頻敲用對牌入城解至縣署如何辦理容俟續録 
[縣案彚録]  
　　陳元生投上海縣控稱被孫阿六將妻誘匿求請提究昨日午後由帮審委員宋二尹研訊陳訴稱係太倉人於光緒十四年來滬在英界寶善街開設烟膏店爲權子母娶妓女月卿爲妻至十六年小的患病回籍月卿仍居滬上今小的病痊來滬月卿己乘機逃逸查明被孫阿六霸佔爲此來案喊控二尹得供著明白補詞呈候核辦○周郎卿控稱胞弟福生被賭徒萬毛毛藏匿求恩提訊經原差將萬解案昨由宋二尹研訊周訴稱係本邑人某日在田澆糞萬因聞臭氣遷怒小的肆行毆辱　將胞弟拉去藏匿不得己赴案控告求恩訊究萬供稱小的向在天津營生於上月回家周控告之日小的尚未回家實遭誣指求恩明察二尹以兩造各執一詞飭將萬交保聽候查明核辦 
[法捕房瑣事]  
　　合大衣莊夥陳茂榮前赴法公堂控稱章瑞卿爲陸英伯擔保衣服洋一百九十餘元匿跡蘇州躡踪而往將陸英伯之同黨陸金章扭案查出陸英伯己將衣服典押等情此己詳列前報昨晨葛同轉莅捕房陸金章之母陸楊氏投案聲稱陸英伯所欠之欵與兒子不相干涉務求釋放同轉問爾子與英伯如何認識供稱小婦人所生女兒易名王素午在四馬路東公和里爲娼英伯係嫖客常與陳茂榮同伴喫花酒積欠嫖酒資至今尚未歸還上月初十日英伯回蘇確與兒子同去迄今己一月餘音信杳然兒子不知如何被陳茂榮拘送案下包探孫錦榮禀稱奉諭之下叢將存在級陞棧之皮箱一口鋪蓋一個一併起出箱内共有破衣二十六件提送案下陳茂榮亦投案禀追同轉著將陸金章逮案供稱陸章兩人至蘇州將小的軋住當由英伯之母出面理勸勒令各出洋五十元了事英伯之母當出現洋廿七元又立票洋廿三元小的因囊槖空虚是以同來滬上措洋料理同轉謂爾與陸英伯串騙衣物共有幾次供稱以前並未騙過謂押票在爾身畔搜出豈容抵賴供稱小的身畔本無押票與陳章同船來滬時不知如何被伊暗藏袋中籍此爲名將小的竤案同轉詰問陳茂榮供稱並無基事務求究追同轉飭將陸金章還押諭其母陸楊氏邀同女兒王素香到案貿訊再行核奪○木作頭楊阿木所用司閽人周雲前控上江人柏七行竊棉被又竊小洋八角同轉以柏不肯供認著押候查核此己紀諸前報昨晨同轉將柏七逮案覆訊柏堅執如前聲稱父親及母舅皆係候補人員數代書香斷不犯竊今遭誣指顔面攸關定欲與原告涉訟同轉謂爾旣是宦家子弟爲何於薄暮時混入木匠作内答稱是日尋見友人借得洋銀一枚行經是處悮被拘獲將洋銀搜出伊卽誣爲行竊卽欲取還小的不允爭執良久適巡街捕至卽被伊等交捕扭送來案同轉將周雲及木匠楊炳泉傳案質訊周楊供稱伊行竊後飛奔而逸追至護城河畔始得拘獲柏七供稱原告指定行竊小的實有口難分求大老爺移送縣署同轉謂本應究辦姑念初犯著具結釋放○儲玉齋前控韓金寶之兄糾同龔阿和等數人藉端行兇將眼鏡一副及洋銀三敘取去當經葛同轉飭將龔阿和韓金寶等拘獲送案此事前報所己紀昨晨龔阿和之妹阿寶及鄰婦陳周氏投案聲稱取眼鏡之人現己逃避他鄕所失眼鏡洋銀情願統賠洋五枚求請了案同轉著將龔阿和韓金寶等帶案覆訊金寶供稱兄己逃往蘇州須俟中秋節來滬尚求開恩同轉謂龔阿和實係在塲胡閙判掌責一百下再繳洋二元完案○南誠信烟館司帳人王墨林控被金子良行兇打失洋銀三元三角同轉提金到案訊得兩下均有暧昧事著將王送醫院療治一切情形己詳前報迄今案懸日久王墨林傷勢稍愈遂於昨日投案金子良由保人交案並有探夥邱雲溪投案聲稱此事己由小的料理明白由金子良用香燭向王服禮求請銷案同轉詰訊王墨林供稱小的受傷後請醫療治共服傷藥二劑每劑洋二元另服湯藥十四劑每劑錢三百餘文先後用去洋二十餘元同轉謂金曰王墨林依人作嫁被爾毆傷養病數十日費用甚多爾不能以勢壓人遽以香燭了事邱稱己代賠失洋三元務請銷案同轉著將金管押諭邱退下須令酌償養傷費始可了案 
[正悮]  
　　前日所登同德堂直陳積弊告曰内紅靈丹白痧散行軍散每七十瓶洋一元七十二字悮作一百又昨日惠信照登三告曰内寄奉英洋廿五元悮作五元合并正之 
[餽扇鳴謝]  
　　維揚方君仰之工鐵筆四方之來求者戶外屨常滿近游滬上以紈扇見惠兩面均書篆隷古致錯落爲時不所罕見如方君者洵所謂筆如刀而刀如筆矣出入懷中無任欽佩爰書數語於報尾以志謝忱至方君寓處另登告白於後姑不贅及 
[開局施醫]  
　　蓋聞醫能濟世藥可回生疾病之來賴乎方診特是貧病相連窮居莫告覓醫乏力求樂無資一息淹留千愁莫救苟無醫藥之捨施安望沉疴之立起敝局創辦有年今夏仍循舊例延請内外專科配給精粗各樂己於六月初一日開診惟需費甚鉅荃賴衆善襄助然所費不過千金之數而得治每有幾萬餘人是所施者約而所活者衆尚望仁者憫生慈者矜衆慨解囊金俾全善舉從此共登舜宇壽世壽人咸樂堯天利民利物行功德於眼前定蒙錫福于來兹也[  南放生局司董謹啓]  
[靈丹濟世]  
　　謹啓者敝堂接奉種德園大善士樂助痧氣丸三百瓶紅靈丹一百瓶萬應保安丹一百瓶又奉蟄存齋大善士樂助痧氣丸二百瓶純陽正氣丸二百服又奉京都同德堂大善士樂助曰痧散二百瓶萬應茶二百包又奉並太和大善士樂助痧氣丸一百瓶藿香正氣丸五十個午時茶十厘又奉到周再初仁翁交來無名氏樂助痧樂捐洋五十元當此炎暑熏蒸時症流行貧病路人尤爲可憫敝堂日内正在分送各藥得此靈丹代爲散給行見仁風吹到遍作陽春普願斯民同登仁壽功德莫如救命善人永保平安拜領之餘莫名欽佩附登報牘敬誌謝忱上海六馬路仁濟善堂董事施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　六月初六日總辦瓜棧候補道凌蔭廷赴工山公幹江寍縣藍禀知赴南鄕查蝻子回知縣楊嶽芳禀知奉委軍械庫鑰並到差陳俊康由蘇解銀來陳濟淸辭赴太平初七日候補道鄧裕生謝委會辦金陵木厘局差委署江都縣朱湘銷下關厘捐差委署沛縣通判許炳常禀銷軍械所庫鑰差候選州同吳世淸到由京來初八日臬臺陳見安徽知縣許宗貴辭回皖藩轅牌示署海州州判黄　元病故遺缺查有試用縣丞周銘堪以署理初九日候補道蔡鈞到福建回委署沛縣通判許炳常委署溧水縣宋傳燧禀辭赴任通判朱廷佐禀知到下關厘捐並銷府發審差知縣曾鳳祺叩謝奉委北一叚保甲差汪家昌奉委解蘇餉差並聲明前請假赴滬措資因餉差由鎭江撤回指分江蘇試用府經歴黄應鼎道庫大使張景福巡檢王德淸均由京來到省補昨日知府阮祖棠到見由皖省提案回並叩謝保舉補缺後以道員用奉委兼辦營務處發審差初十日刑部貴州司主事劉秉楨江西來進京知縣戴輔　奉示察看世職楊大璋奉示騐看十一日前署安徽廬江縣楊霈霖到安徵來知縣曾鳳祺禀知到北一叚保甲差葉元　銷北一叚保甲差並辭赴鎭江蔣德修禀知奉藩臬兩司札委隨審周瑞麟禀知赴上元各鄕查勘　子回並謝委北六七叚保甲差江寍駐防積廣到由京來巡檢劉應元交卸如皋領塲司事回十二日藩臺瑞臬臺陳安徽候補道王樹蔭均見江蘇補用道曾丙熙由京來委署江都縣朱湘委署桃源縣姚德鈞均赴任通判蕭堃三銷北六七叚保甲差知縣周瑞麟禀知到北六七叚保甲差胡廷琛奉藩臬兩司札委隨審汪家昌禀辭解餉赴蘇十三日總辦江南籌防局候補道曾廣照禀辭赴鎭江開辦臺工總辦金陵城外保甲局羅廷玉總辦金陵洋務局曾丙熙總辦瓜棧凌蔭廷由工山公幹回均見 
[江西官報]  
　　補用縣潘尚志禀謝加一級紀録二次李文濬由山東賑捐奬給同知銜府經葛芝齡酌委本班一次縣丞倪鍔調查德外保甲刑部主事劉秉楨辭行進京縣丞潘壽彭接查惠民門府照王洪逹兼辦惠内保甲從九來興接醒永順外保甲鄭榜詔委查勘謝埠等卡河道署吉水縣姚學濂署贑縣吳忠謙署彭澤縣許應銑署新谿縣麥錫良俱禀赴任張紹箕加級紀録縣丞曾祖祺聞訃丁父憂 
[助賑彚登]  
　　謹啓者敝堂接奉電報局楊子萱仁翁交來無錫無名氏大善士樂助山東小淸河工賑洋一百元又奉無名氏大善士樂助洋五十元又奉李階平大善士由四川寄來樂助熱河賑捐規銀三十一兩五錢八分積隂德於耳鳴種福田於心地憑仗善氣以迓天和當此時局艱難籌捐弩末洵是及時之功德勝造七級之浮屠謹代災民望風頂祝報施有在敬告同緣上海六馬路仁濟善堂籌賑公所施善昌謹誌 
[吉人爲善]  
　　謹啓者敝堂接奉安徽建平縣憲崇大善士祈保政躬速痊樂助山東小淸河工賑洋一百元敝　堂施醫給藥經費洋一百元造福命於蒼生吉人定邀天相登斯民於仁壽善氣遍作陽春功德無邊平安永保行見喜占勿藥慶集延年身其康彊子孫逢吉同日又奉江蘇吳大善士爲室人求病速愈樂助敝堂施醫給樂經費洋一百元又奉黄大善士印瑞元樂助施醫給藥經費洋五十元合登報牘敬謝鴻仁 
上海六馬路仁濟善堂籌賑公所施善昌謹誌 
[上海鐵馬路廣益善堂今將諸大善士各寶號五月分月捐並附年捐淸單]  
　　唐茂枝翁助洋六元陳善三翁五元李光琴翁三元戴綏之翁三元朱葆三翁徐棣山翁黄佐卿翁譚幹臣翁和昌成計五戶各二元何瑞棠翁張金和翁吳春池翁趙馥　翁韓山羲翁徐俊良翁鄭芸初翁源利大錦章老悅生老順記新順記南順記義昌成順泰福昌鳴昌復泰計十八戶各一元莊源大六角德大同昌泰宏生義成隆昇梁煥南翁計六戶各五角崔林記八角恆泰三角恆生裕生正大恆生大余洪記計五戶各二角徐存濟堂助錢一千金氏太太錢一千文金宏康翁錢一千文壽康延康晉和衍大餘大協康鴻順寶順彤源惠泰協源寶和元甡和元安元慎餘泰源厚康協昇利亨存德六大永豐彚康正大承裕宏大升大計廿八戶各錢六百文萬有全五百文可熾五百文愼餘堂四百文升陽樓其萃樓亦新園春周張玉芝堂保安丹會陸翔熊鄭永泰計八戶各三百文鴻運樓沈春記張錦泰金合順祝源昌廣盛湧源陳心淵計八戶各錢二百文萬興協成祥永愼各錢一百文以上共收洋五十元零七角又錢廿五千五百文又附年捐日升助洋二元祜興一元寶昌一元廣德泰一元司徒源記一元恆和昌五角共收洋六元五角正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
