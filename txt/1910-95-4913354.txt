# 1910 - 95 - 4913354

 

Page 1

 
 
   
 
 

Page 2

 
 
   
 
 

Page 3

 
 
上諭 
　　監國攝政王鈐章三月初四日内閣奉上諭督辦鹽政大臣載澤奏遵旨詳議一摺各督撫電奏鹽政章程不無窒碍各節旣據該大臣詳細聲明酌量變通應如所奏辦理各省鹽務轇轕紛紜非統一事權不足以資整頓各該督撫等務當懍遵上年十一月十九日諭旨與該大臣和衷共濟妥協辦理以副朝廷整飭鹺綱之至意欽此 
上諭霍倫泰奏請飭查明贜欵籌還國債一摺援引旣屬錯誤措詞尚多失實至片奏各節乃舉地方案件臚列多端率講查辦該副都統本無監察之責外官賢否豈能深悉其爲受人嗾使情節顯然著傳旨申飭原摺片擲還欽此 
上諭學部左侍郎嚴修奏因病懇請開缺一摺嚴修着准其開缺欽此 
上諭廂紅旗蒙古副都統承祐奏因病懇請開缺一摺承祐着准其開缺欽此 
奉旨廂紅旗蒙古副都統着吳祿貞補授欽此軍機大臣署名奕劻世績鹿傳霖假那桐吳郁生 
宫門抄三月初四日召見軍機馬文翰 
論說 
[領事裁判權問題（芑）]  
　　國家之要素。土地人民主權三者而已。主權之範圍。以領土爲限。内國之主權不能出自國領土以外。他國之主權亦不許入自國領土之中。歐美各國。除君主大統領公使等在外國有治外法權外。無論内外國人民。涉某國領土者。不能不服從某國主權。所以尊國體而保治安。未有許内國主權於領土内縮小其一部分。而容外國主權侵入者也。有之自領事裁判權始。此制歐人始行於土耳其。而後及於中國日本朝鮮。爲外國主權侵入内國之始。日本恥之。一千八百七十二年。遣大使巖倉公由美渡歐。求各國改訂條約。各國未許。一千八百七十九年。與美國結約。撤去領事裁判權。然以各國同時撤去爲前提。各國不應。約遂無效。此日本第一次求撤去領事裁判權也。千八百八十五年。條約改正問題復興。各國求如埃及例。日本法廷許各國法官參列。而撤去領事裁判權。日本輿論反對此說。條約復不成立。此日本第二次求撤去領事裁判權。所謂大隈伯條約是也。至一千八百九十四年。倫敦所結日英通商航海條約。是爲各國撤去　事裁判權之始。條約上雖無明文。然舊條約關於裁判之規定。因新條約而一切無効。此日本第三次求撤去領事裁判權。而得以竟遂其願者也。朝鮮司法權。自歸日本。明歲日本與各國改正條約時。擬求澈去領事裁判權土耳其於去年即一千九百零九年。改良法制將使外國人咸服從　國法律。外人未能深信。土司法大臣引見外國新聞記者。語以政府現决計改良法制。求各國撤去治外法權。今雖尚難實行。然康斯泰氣諾孛爾諸法律學校旣改良擴張。巴黎諸大學派遣留學者。爲數已多。爲將來司法官之準備。議者以爲二三年後。即可遂其改良之目的。然則二三年後。領事裁判權獨孤存於中國耳亞。洲各國向抱主權不完全之憾者。若日本若土耳其。已次第改革。以復其舊。而吾國遷延數十年之久。蔓延各行省之大。尚無確定挽回之一日。夫亦重可憾已。近來政府有於下次萬國和平議　提議此事之說。然非實行改良法律。俾外人深信吾國裁判所。果能保外人之身體生命財產。而僅以空文提議。外人自不樂從。試觀日本請求撤回領事裁判權之際。用何等毅力。經幾次要求。而後得遂其願。土耳其政府振刷精神力求改革。尚未能即逹其目的。則吾國非朝野上下臥薪嘗膽以從事於此。恐不能刻期而奏效。夫改良裁判。一方面在錄用深通法律之士。以代舊日之府縣吏。一方面在審定實體法及手續法。近朝廷編纂法典。每以外國法律。不適於吾國爲言。然天下事因果恒互相爲用。日本始行新法。恒苦其不適合。今則愈趨愈近。何也。法律固不能全反乎習俗。而習俗亦得因法律而轉移。日本立法之初。固嘗犧牲其習俗之一部分。以從法律。其後與歐人交涉益繁。漸趨漸近。吾國他日之趨勢正與相同。何獨疑其不適也哉。 
專電 
[電一北京]  
　　吳郁生議於軍機處設秘書官各軍機皆贊成俟設立該官後其可宣布之件　各報登載倘有秘密要務或經經洩漏惟該秘書官是問登錄者一體議罰 
[電二（北京）]  
　　攝政王諭詢縮短國會期限事是否可行各樞臣皆不敢贊一辭旋奉王諭繼續請願代表到京好爲對付 
[電三（北京）]  
　　吳祿貞因滇邊交涉難辦向樞臣力辭故位置以蒙古副都統 
[電四北京]  
樞府以嚴修入學部後毫無建白因准其開缺 
[電五（北京）]  
　　浙撫增奏經元善開復原官給還家產奉硃批着照所請 
 
 

Page 4

 
 
[電六（北京）]  
　　滇督李經羲因不服水土電請乞休不 
[電七北京]  
　　攝政王嚴諭奎俊王府赶五月竣工因往返不便 
[電八（北京）]  
　　葛故尚予諡初擬用又勤後改勤　 
[電九（北京）]  
　　民政部電覆桂撫兄弟不得同時爲議員係指同胞出繼者不在此限 
[電十（東京）]  
　　日本第二回借換内地公債一億萬元業已發行於西四月十一日收足當時賣債劵者金額逹一億六千萬元成效甚佳故政府又擬設行第三回借換公債 
[電十一東京]  
日本新定外國人置買地產之法律於西四月十三日公布其實行之期將以勅令定之 
[電十一（東京）]  
　　倫敦泰晤士報記者二人現至東京蒐集材料以爲日英博覽會開會時泰晤士報發行日本號之預備 
緊要新聞一 
[駐荷陸使又警告外部北京]  
　　外部前聞下期保和會議　有關係中國之事迭經會商預備議案均紀前報現聞部中又接駐荷陸大臣電報略謂上期保和會長期會議閉會後各國大使已將整頓中國財政開放亞東陸地兩項問題預定爲下期議案於中國前途所關匪淺其如何整頓開放雖難預料要無不視中國現時行政爲轉移應請即速妥籌辦法以圖自全 
[圈用資政院議員新章北京]  
　　此次資政院議員百六十人由都察院選定後業將履歷票數咨送資政院照章應俟請旨圈出再行留用查向來引見圈用舊例如京察人員及考取章京等引見時無按次圈用者必相間挑敢聞此次圈用議員不用舊例但擇其得票多數而前列者截用數十人以符票選之制 
[條陳紙幣防弊之一法北京]  
　　度支部幣制調查局長陳部郎錦濤近以紙幣防弊辦法條陳該部探得首叚略言紙幣一物在圜法中爲代表金銀有價格無實值之貨幣其發行旣關乎國家之特權其信用又關乎舉國之經濟而其所宜嚴防者則在僞造與變造兩弊端故今東西各國於發行紙幣一事無不格外愼重以籌防弊之法以堅商民之信所有紙張印刷一切特爲之分别設立專局其先則愼選紙料加工製造使其紙張質地匀潔堅靭不易破損與尋常束楮有别而復益之以水印映紋以爲暗中之記認其次則用機器精鐫銅板務極工細鍊製印油備極鮮明以便易於辨别花紋且又益以電胎銅版雖累億萬葉而與眞　毫釐弗爽蓋其防弊之法先寓之於技術之中不徒倚法律爲整齊云云 
[度支部取締幣之爲難北京]  
　　度支部取締商號發行紙幣限五年一概收回以後全國不得再有商號紙幣出現日前又行文外務部意欲設法限制各國銀行五年以後亦不得在中國發行紙幣外務部當即咨覆謂俟貴部取締商號辦理有效再行酌辦 
[日人逞蠻激成暴動十五誌杭州]  
　　日人賴彩激成衆怒一案迭經洋務局照會日領請將城内日商一律遷入租界後上月三十日始據日領函復浙撫引用中日通商行船條約謂　該約第四欵日本人民例准携帶家屬在中國已開及日後約開通商口岸城鎭來往居住營業云云增撫當將原函發交洋務局由局照會日領駁覆兹將撫函及洋務局照會列下 
[浙撫致洋務局函]  
　　頃接日領事紀成來信爲日商福壽堂打鎗肇禍一案舍杭州開埠專章而牽引不適用之行船條約即如所引第四欵内載口岸自口岸城鎭自城鎭豈能合而爲一况本條下文解釋甚明無待辯駁日領事旣經照會洋務局有吉總領事又已派員來杭即希轉逹前意不另作函答日領事原信附呈即請閱後交還爲要 
[洋務局駁復日領照會]  
　　（前引日領函中語從略）查中日通商行船條約第四欵内尚有通商各口岸城鎭無論現在已定及將來所定外國人居住地界之内等語即是明定外國人居住營業之範圍界限分明貴領事何以略而不引耶總之第四欵係包括日本臣民無論現在與未來得與最優國一律相待之意並非不分租界與内地均准雜居馬關條約以英文爲憑本總理曾習英文隨使東西各國三次歷辦交涉十餘年貴領事如以本總理爲誤解條約巧辯飾非不妨請中西通人開會研究以期解决此問題也惟日商店鋪雜居城内危機隱伏必須尅日遷移萬難再緩况查光緒二十二年六月間貴國欽使林大臣照復我國全權大臣内開日本臣民除在通商口岸居住從事生業外其往來内地者亦爲條約所限制等語杭州城内明明在租界之外日人違約營業滋生事端有害地方治安豈可漫無限制任意雜居貴領事如必謂無論城内外均可居住營業試問馬關條約之後拱埠租界兩國會勘訂立專條繪明地圖 
 
 

Page 5

 
 
彼此遵守　　事能不承認否來文又稱各國商人在租界外居住營業不止杭州一處云云各省有無允許洋商雜居非浙省所與知本局總理浙省外交在浙省浙條約所許者自當履行條約所無者萬難承認不知其他來文又稱日商前田村上二人與宏裕夥衝突各節應請俟貴領事尅日遷移日商店舖之後再行商議惟是罪有攸關此次肇禍實由日商違約營業又復賭彩行兇先應治以應得之罪也來文又稱杭州城内日本商民應歸該管官保護查遵約之日人自當照約保護若違約之日人本局迭於二月二十日及二十六日聲明不任保護應由貴領事擔其責任無待煩言至上月十四夜之事實因村上等賴彩毆人激動商民公忿不得謂之暴動請貴領事切勿誤會至賠償損失應問罪魁禍首之福壽堂日商可也爲此照會貴領事請煩查照施行須至照會者宣統二年三月初一日 
[選舉國會請願代表記事杭州]  
　　浙省續舉國會代表原擬前　念四日舉行適值日商違章肇事乃延至三月初三日仍假商會選舉是日各界到者約數百人其會塲秩序一報告開湒宗旨二提議事件分甲乙兩項甲應否另設分會乙籌商代表旅費三公舉國會請願代表四演說并附告公舉國會請願代表事竣後接續提議城内各日店實行遷移方法三句鐘時振鈴入座首由貴翰香君爲主席報告國會之設疊頒明諭預備九年完全立憲然時事日艱我國民欲縮短年限不能不奔走呼號協力請願夫請願之舉已三次上書力主和平致無效果今爲第四次矣據代表團分電直省結合大羣以作後援均限三月初十以前入都吾浙人所應注意之大問題當存原動思想不可使他省視我浙爲被動爲天下笑前二次代表入都情形鄙人不甚接洽擬請鄭君際平大略宣布（按第三次浙省請願代表係鄭際平應貽誥二君均議員）　由鄭君登台宣告謂際平等濫竽三次代表入京請願都察院始終不見成效毫無似無面目對父老然兹事體大若一請便得亦未免太輕國會我人民能百折不回再接再厲國能逹此目的當將入京後聨合各省種種困難情形簡單布告並云第四次代表入都萬不能再用和平致蹈舊轍惟際平等以激烈難題留貽後來諸君心滋歉疚耳次仍由主席貴林諮詢會衆應否推舉沈鈞儒君起言本日之會早已聲明爲推舉代表面開斷無不應推舉之理衆贊成次提議設立分會辦法經會衆一再辯駁始决定暫假總商會爲通訊機關全體贊成次提議代表旅　主席請變更秩序先舉代表會衆擬先規定員數貴云擬派兩員每員各籌旅費五十元梁立羣君起駁謂代表入京久暫未卜且長安居大不易似擬寛籌每員各二百元先由發起團體先爲籌墊或由公共團體分别攤籌方研究間忽有縐紗店夥傅某突言代表旅費月給二百金未免太少且長途跋涉負此巨任設有不敷必至流落他鄕衆大笑咸目爲妄鄭際平君起言若照第三次代表辦法二百金足以蕆事惟辦事不能懸揣久暫不能預定似宜酌爲變通經大衆决定先由商會墊發本日到會紳民酌量輸捐衆認可次擬選舉代表先由會衆分别推定若干人再行投票複選當推出邵伯綗陶七彪何閬仙王湘泉金月笙胡藻青勞綗章褚博甫周湘齡蔣抑之邵仲威祝鳳樓陳仲恕王偉人即在十四人中由各界團體代表投票複選揭曉後邵伯　君得二十八票陶七彪君得二十四票當選仍恐另有他事併備選次多數六人計何閬仙君六票蔣抑巵君六票金月笙君六票陳仲恕君六票王湘泉勞絅章兩君各五票選畢後主席宣言本日所舉定者應由商會通知嗣定沈衡山主政與潘赤文總理代表全體詣請被選諸君以昭鄭重照秩序第四演說應請各抒意見嗣以時間不早由沈衡山主政宣布開議城内各日店實行遷移方法談次忽有耶穌敎會友倪君起言語涉散漫當經沈衡山君起立再四辨駁潘鳳洲君言目前辦法爲籌議實行遷移起見一切均待中丞主持今中丞已允爲照行但須届時靜候辦法如其不然環向中丞請命可耳詞氣慷慨衆皆鼓掌斯時仁邑蘇大令亦因公來會列坐聽議迨衆論旣畢已六時二十分遂振鈴散會 
[留日學生與監督處之惡感]  
　　東京通信云前自學部限制出洋留學生以來與日本文部省定有特約指定東京第一高等學校高等工業學校高等師範學校山口高等商業學校千葉醫學專門學校等五校每年特别考收中國普通畢業學生若干名如有程度合格者即補給官費惟我國普通畢業學生約八九百名之多而每年五校所收我國學生又有一定額數故每校競爭試驗報名者極多甚有自費生來日六七年之久尚未考入官立高等者然又不得不希望補給官費以逹求學之目的乃聞監督處又百弊叢生往往佔去學生升補之額例如客年千葉醫學校考試定額僅取十名監督處竟私送一人并未試騐亦許入學又如海軍機關學校攷試監督田吳沼又私送三人入學聞一係胡公使之外甥餘二人均係田之至戚曾經日華新報登載今年陽歷三月初五日第一高等學校考試受驗者約三百餘人該校共分三部試驗之日當將三部總番號揭出共若干人乃至試畢之日試騐番號竟多八名於是議論紛紜即有人詢問該校事務所據云所　八名係爾監督處最後特别送來者兹聞受騐各生尚擬開會籌議對待之法 
 
 

Page 6

 
 
[京師近事]  
　　近聞在京各喇嘛因逹賴斥革一事頗有受外人嗾使散布謡傳者現官塲已遴派幹員偵察在京各廟喇嘛舉動頗形嚴密 
　　胡侍御思敬日前遞一封奏聞係參劾甘肅財政在監理官跋扈妄爲紊亂地方要政請飭查辦等語并聞日前澤公召見與此事頗有關係 
　　學部日前通札各省提學使略謂各省應報之宣統元年下學期學務總表一覽表敎育經費表三項不准有關學務之調查並與籌辦憲政有密切關係應卽督催各　迅即呈報務於三月以前彚齊報部勿得延悞併須遵照部頒表册定式填註勿得有疎漏紊雜之處 
　　外部通咨各省謂國籍法業已奏定頒行將來各處歸籍之人在所不免惟辦理不愼最易滋生紏葛呈報之初須先按照國籍法所　各條詳細查核如均與定章相符亦應知照各原籍國及保護國核查再行批准以昭愼重若遇有不易解决之事即須電報本部以憑核辦勿得敷衍 
　　前吉林邊務大臣吳祿貞於昨晚乘專車前往東三省聞係軍諮處密派該大臣查辦緊要事件 
　　樞府日前接到鄂督瑞莘帥電陳病狀擬起用魏光燾督滇蓋以魏爲中興將帥熟悉邊情滇督李仲帥年老多病不宜邊疆故有將李調鄂魏起督滇之議 
　　聞度支部澤尚書擬派左丞陳宗嬀前赴漢口查辦銀行並鄂省善後局虧欵各事因陳丞堂纔田東三省查辦銀行回京前年又曾到鄂省查辦事件情形較熟悉也 
　　總管内務府各大臣日前會議該府現在清算出入欵目以便將來豫算時列入皇室典範内惟查各處開放之欵向照定章折成發放每百兩按七成折扣實放銀七十兩此不過於案卷上費一周折而於豫算規則未免不符現擬將扣成一節奏明删除即以收放實數立案 
　　商約大臣盛杏蓀侍郎以中國紅十字會遵旨籌設現已成立咨行禮部奏請添鑄大清帝國紅十字會關防一個該部已於日前繕具模型恭呈御覽 
　　東督錫清帥以奉天法政學堂敎習法部七品小京官黄成霖專精法律敎授有方擔在各學科均屬重要今已假滿未便准其遽離奏請仍留奉省援照調員成案免扣資俸當日奉旨照准 
西報譯要 
[四國合輸路債之紏葛]  
　　字林報云坎拿大某報載有前月安七巴黎電音謂美國馬干公司銀行部之逹維森君明日可抵巴黎此來專爲討論川漢鐵路借欵洋三十兆元之紏葛法國財政家今對於此事之阻滯均有躍然不能容忍之勢多謂係由英人苛細計較之故按四國旣已公允匀攤供給借欵材料獨英人今猶斤斤於細利而所爭將更形無味也宜昌至成都展長之線雖載在四國合同殊不知旣未經中政府允准亦未由當地官吏許可加以川省爲中國排外最烈之區今本省紳商已籌資本洋一百四十萬元動工興築宜昌以西之路該路之權能否入手尚未可必而粤漢及漢宜路權之屬於英德財政家者則已成爲實事云 
[錦愛鐵路承造權已歸英美]  
　　文匯報　初四日倫敦電云英國外務部大臣葛雷君在下議院答告聨合黨議員阿白斯諾脫君問錦愛鐵路問題據稱中政府已許英美兩國公司輸欵承造該路 
[郵部准築廣澳鐵路]  
　　又載初三日北京電云郵傳部已商准葡使將廣澳鐵路歸粤紳興築 
[德使允禁青島烟館]  
　　又電云外務部前請駐京德使禁閉　島烟館聞德使已允照上海禁烟辦法於兩年之内禁盡 
時評 
[西藏之危機]  
　　外人之欲輸借欵於中國者。不過利我幾分之息耳。何以用之。於築路則允而用之於他項行。政則不允。然猶可曰。當時議借時。指定築路用也。今乃用之於他項行政不允。而用之於整頓西藏則獨允。其用意不可測度乎。 
　　夫前此川粤漢路之所以極力拒欵者。非爲區區之利也。爲欵一借而主權即隨之而去也。西藏自逹賴逃亡後。各國羣起側目。試問西藏之關係。果輕於川粤漢路乎。外人之覬觎西藏主權。果淡於川粤漢路乎。我政府一不問利害之關係。而徒爲是頭痛救頭脚痛救脚之舉。中國前途。尚堪問耶。 
[荷僑之無告]  
　　華僑之對於祖國。可謂盡國民之義務矣。乃自去年華工受荷國入籍苛例之强迫。奔走呼號。由陸使哀求政府。而外部淡然置之。不聞有懇切之交涉。延至今日。而荷國又有發行新律之舉。荷僑惶迫萬狀。不得已而復哀求外部保護。倘外部遷延如故。再不以强硬手叚。向荷使切實交涉。收回新律。則華僑知我政府漠視僑民。無心保護否則必無力保護。不將從而解體乎。我爲此懼。 
 
 

Page 7

 
 
[ 
[上海仁濟善堂經收各處水災振捐二月初一日至三十日止第四十五次清單]  
　　初十隱名氏洋五十元十二趙孔彜九九錢十千文安樂訪手銅洋一元以上二户由丁玉翁交來十三汪毓槙還　洋五十元無名氏洋念元朱氏洋一元戈吟香求病愈洋一元心田氏求壽洋四元朱氏求平安洋一元程庠生求病愈洋四元羅　虎洋一元無名氏小洋十角無名氏銅洋三元銅小洋四角無名氏銅小洋念七角零星銅洋三元零星小洋五角十四姚滌源代徐乾翁洋十元十六崇明楊陸氏洋一百元十八顧久成求病速愈洋五十元十九金由李伯記洋念五元金山彭子述洋十元念四趙繩祖求病愈洋十元本月份共收洋三百三十七元扯七三申元二百四十六兩零一分小洋十五角六五申元九錢七分五厘錢十千文一八三申元五兩四錢六分四厘銅洋七元二五申元一兩七錢五分銅小洋三十一角洋化自丙午年七月十四日徐海振捐起至本月份連舊解存元五百三十八兩一錢八分一厘總共收元四萬一千八百九十兩零零一分七厘路票洋三百元除解各處賑欵外凈墊元三百五十三兩四錢九分三厘存路票洋三百元 
[上海景綸汗衫厰廣告]  
本廠爲振興工藝挽回利權起見特創汗衫廠於本埠歷年以來加意改良所出之貨日益完備如雙線單線等衫足與洋貨頡頏久爲商界歡迎也如錦地斗紋衛生衫爲春秋二季所必需桂地椒地衫亦夏令所最宜此四種之衫各色俱全係本廠獨家製造洋貨絶無之品也業經○商部存案註册别人不得仿造故爪哇十七島南洋七洲府華僑聞風爭定應接不暇今再添機器日夜兼製以副雅意茲値當今之際特再廣告惟兾各同胞顧名思義力挽利權稍塞漏巵實爲自强之本倘蒙賜顧請到中虹橋老三官堂隔鄰本廠接洽可也電話三三三五○○各寳號代理批發列後○英大馬路恆昌○英四馬路潤　○法大馬路德源祥○巨誠昶○美界廣東街口永同昌○天津南京景綸分局○漢口正街鑫濟○廣東　畊街西同昌興○福州南台振華公司○香港中環興隆○南洋庇𠹌中街廣安○爪哇泗水華商總會○三寳隴華商總會○其餘各埠洋貨號均有出售不及詳贅 
[黎里鎮同德源花紗莊拆股聲明]  
　　本店　係鍾子文鮑少甫兩人合股開張經營洋紗棉花兼售襄餅刻緣合同年滿鮑姓無意經營於宣統二年正月憑中拆股歸併鍾姓一人經理所有從前往來各項帳目當時均已結清由鍾子文一手了理嗣後一切營業及往來欵項歸與鍾姓直接與鮑姓無涉恐未週知特此報告　鮑少甫謹啓 
[沈桂山兄鑒]  
　　茲者閣下戊申年十二月半將自已祖產在南門外馬路橋樓房三　坐落念五保念七舖地方業户李廷選短字圩第四百念九號隨屋基地二分又業户殷福　短字圩第四百三十一號隨屋基地二分並平房十二間又方單一紙坐落寳昌路廿七保一區六圖行字圩第三百十四號業户韓永金則田一畝又方單一紙坐落楊　浦念四保四區念二圖傷字圩第一百廿七號業户陳振發則田六分五厘央中石榮甫挽余並　作保向丁子乾先生抵借銀二千五百兩正至去年十二月半到期不贖前已登報聲明催贖至今仍然不理丁君向余急催緊迫實因保人攸關體面不能推却刻余將本利如數歸楚逾限至三月初七日爲止倘再悞期則得准將房屋田產禀官拍賣倘若拍賣不敷再向閣下補足特此再行登報關照速來理清望勿自悞此佈　魯意師摩洋行黄式章啓 
[上海觀音閣晉陞棧廣告]  
　　敬啓者晉陞棧前於光緒三十四年分由席氏盤與公記茲公記因乏人經理另圖别業本年三月初一日仍將全棧盤與席氏加添和記照舊開張改良整頓一切棧中往來帳目三月初一日以前歸公記三月初一日以後歸和記業經分别劃清兩不相涉至以前公記押包等項務請各押客於本月初十日以前一律備價取贖逾限不贖概行拍賣抵償如有不敷仍向各押主清找特此廣告 
[商辦新舞臺]  
　　三月初五夜准演日戲每逢禮拜禮拜三禮拜六日開演 
　　劉培山薛瑤卿　金榜樂有道休妻　呂月來毛仲琪賽魁冠夏月珊馬飛珠許奎官張順來馬飛珠特煩文武合演好戲賊齩一口鐵膀子張三刦法塲趙文連夜來香夏月潤七盞燈小連生林步青小保成小雙鳳新編文明改良情義頭二本催眠術新劇電術奇談夏月珊馬飛珠趙文連夜來香七盞燈小連生林步青張順來四斗牛宮新製幻術奇樣燈彩雙轉舞臺三十六行 
[三馬路新建文明大舞臺戲園]  
　　初五夜戲特請京都内廷供奉全部藝員新添佈景活動大轉舞臺 
　　孫鴻奎　百壽全圖　唐景云　宿新安驛　小魁仙　子胥過關　劉永春　黑風神帕　沈月來龔云仙應寳蓮徐春發殷春虎劉坤華　四杰村趙如泉王永利沈韻秋徐春發吳鳳鳴劉坤華　古城相會斬六將萬燈盞小桂枝　家聲金壽四搖會　呂月樵趙如泉范少山沈韻秋劉永春萬盞燈何家聲沈月來　全本目蓮救母善遊十殿大轉舞臺新裝電話五百九十五號 
[法大馬路新劇塲]  
　　初五夜特請京都内廷供奉超等名角一齊登檯五色電光西式佈景 
　　黄菊花　烏玉帶　陸金奎　兵呑六國　碧月花　下南塘　趙黑燈　金錢豹　李長勝　威鎭草橋　林顰卿　狀元認妻　蓋俊卿馮志奎明海山　奪取小沛小子和一魁小董　　三娘敎子　趙小亷劉長林張桂軒李慶棠大奎官國慶奎　蓮花湖三麻子小子和一陣風伍月華廖連卿明海山陳俊庭林顰卿馮志奎李慶棠陳祥元蔣硯香周鳳林左月春　三本漢𦤎宦海� 
電話一千七百五十二號 
[文明大舞臺戲園改良新戲告白]  
　　（新軿連台文武新戲擇吉起演） 
　　三門街 
三門街一戲本係趙藝員當日所排唱作兼到早已膾炙人口現本臺仍煩藝員重新編排另增情節實行改良以合文明規則並用五色電光新添異樣佈景油畫大轉舞臺較之當日有聲有色優勝十倍兼之本臺各藝員力爭上進合排此戲文武皆有實係聯臺絕好醒世之新劇也　大舞臺白 
[（天仙茶園）]  
　　三月初五日戲正廳每位洋一角 
　　茹福官　戰樊城　王寳山　長亭會　小神童徐正山　子胥過招關　金祥云周　山　十字坡打店一盞燈陸鳳春　少華山拷火　費應奎劉蕙蘭　雷打張繼寳　李燕奎茹玉麟劉瑞昌　　春明馬超反西凉 
　　夜戲特請京都新到名角登檯 
　　曾甫臣夜嘆皇靈　小鴻奎三盞燈　王紅全　兒表功　小官官　黒風神帕　小仙仙　舉鼎觀畫陳永奎蓋月樵李秀云　大閙嘉興　五月仙　算粮登殿　筱桂芬　伐東吳　小桃紅童子　　津商煩牧童放牛　愛月仙李德長　紅梅閣代演陰配 
[（羣仙茶園）]  
　　初五夜戲正廳價目每位洋四角 
　　小琴仙　取榮陽　白文奎　李陵　　小蓮英　桑園會　金處　菊　降　小春穆　花龍木　賽勝奎　紅桃山　尹桂鳳　紅梅閣尹鴻蘭　三戲迷　尹桂亭　本全傳　林黛玉　烏龍院　林黛玉尹鴻蘭金處　小蓉仙建造洛陽橋 
[（聲明欠租）]  
　　大馬路德裕里第念二號崇實學堂積欠本行房租屢　不付任意抛棄生財久擱不遷前已吿單延不付租今再　初十爲止如再不來理楚本行照章當將生財等拍賣抵租特此預　德和洋行啓 
[虹口海寗路鳴盛梨園]  
　　（新聘超等女名伶登台） 
　　初五日止本　碧桃錦帕怒打相知夜接演初四成套　胡惠乾上少林寺老禪師三下潮州聖天子陳府收妖啓者本班現因船期不合擬是三月初一起再演一禮拜專此佈聞日戲價目　超等四角　頭等三角　二等二角　起碼一角夜戲價目　超等六角　頭等四角　二等三角　起碼二角 
[新法劇商塲]  
　　初五夜演　小子和　（三娘敎子）　馮志奎蓋俊卿明海山　奪取小沛　趙黑燈　大金錢豹張桂軒趙小廉蓮花湖三麻子小子和廖連卿李慶棠林顰卿馮志奎陳俊庭周鳳林　二本漢𦤎宦海 
[新劇塲]  
　　新排改良　戲新添　奇巧佈景漢𦤎宦海　初六夜演第四本　初七夜演第五本　初八夜演第六本 
P>天仙公記茶園]  
　　（聘請京都初次回申超等名角） 
　　陳永奎　初五夜准演嘉興府　初六夜准演白馬坡　初七夜准演白水灘愛月仙　初五夜准演紅梅閣　初六夜准演紫霞宮　初七夜准演大劈棺筱仙仙　初五夜准演雙獅圖　初六夜准演天水關　初七夜准演黄金台小紅奎　初五夜准演丑表功　初六夜准演十八扯　初七夜准演賣絨花童子紅　初五夜准演小放牛　初六夜准演八義圖　初七夜准演大劈棺李德長　初五夜准演紅梅閣　初六夜准演遺翠花　初七夜准演春秋配小五月仙　初五夜准演算粮登殿　初六夜准演十八扯　初七夜准演春秋配小官官　初五夜准演黑風帕　初六夜准演天水關　初七夜准演黄金台 
[文明大舞臺園日戲價目]  
　　每逢禮拜三禮拜六禮拜日准演特别包廂每位洋四角頭等正廳每位洋三角二等正廳每位洋二角三層包廂每位洋二角僕票洋一角幼童减半 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂省移民實邊案罷議武昌]  
　　鄂省移民往黑龍江邊境墾荒一案前由諮議局議决辦法即呈請督院懇撥經費銀十萬兩旋奉鄂督批復謂現今公欵奇絀候行司道籌劃等情均記前報乃官塲遷延至今迄未籌撥一文而紳界因路事急迫亦將此事置爲後圖聞黑省以事關荒政不能久待業已另招近畿貧人前往開墾惟鄂省於創議此案時曾經咨請郵傳部轉飭京漢京奉火車減收半價兹已接到部復略謂移民實邊爲今日救荒備邊莫大政策矧鄂民患滿江省苦荒尤爲酌盈劑虚之至計本部於核復前協辦大學士戴鴻慈興利實邊摺内業已奏准輪船交通各地一律減收半價在案此次事同一律自應准减半價云云然已事過境遷空負此一團美意矣 
[蘇臬詳准外辦人犯仿新刑律辦理蘇州]  
　　蘇臬左廉訪具詳督撫憲略云近來州縣每遇雜案人犯非寬縱不辦即希圖省事濫請監禁寥寥數語一禀了事旣不查案錄供確細具詳亦不援引何例應科何罪酌定監禁年限直全憑已意爲之絶不按諸法理不特非愼重刑章之道且恐再有如奉賢縣之率行監禁外結人犯設或疎脫未免辦理爲難應請通飭各屬嗣後審辦人犯總須確叙案情訊錄供詞按照律例擬辦即使從權外辦亦須略仿前奉法律館所擬刑律草案按其罪名輕重再照有期徒刑之分别年限具詳請示至無期徒刑即永遠監禁之意非所犯已近死罪不得遽議庶使各牧令稍知遵守法律是否有當詳祈示遵刻已奉督撫憲批准通飭遵照矣 
[東省禁糧交涉之餘波奉天]  
　　東省諭禁糧食出口之令前經外商反對即巳撤銷兹聞去臘禁糧出境時俄商曾以所受損失開具清單呈由哈爾濱庶務會員轉呈駐京俄使向我外部要求賠償嗣俄使以開列數目太鉅電知哈埠俄領事與庶務會諭令核减兹聞各商雖已允減然爲數尚在三百數十萬之譜其實上年禁糧時適在封凍又爲日無多此次舉動未免近乎要挾聞吾國外部已將此問題移交東督與俄領事就近商議據理駁斥 
　　又聞去冬新城長春禁運糧食一案實發自新城府金守在去年十二月初旬尚未禀請省憲即出告示致受外人詰責交涉紛起及至歲杪撤銷禁令僅及一月而各處致電濱江道署者已有四十餘件之多去電稱是刻施觀察以此案側重交涉來往電報關係緊要特將原案電文另繕一份移送交涉司備案 
[留日鄂路協會續派代表返國]  
　　留日湖北鐵路協會以郵部批准鄂路自辦未言撤廢草約且恐人心懈弛股欵無着而前派代表業已出京設有反覆爲患匪淺爰續舉代表王壽田陳其殷二君返國籌畫收股興工等事兹將該會致漢口鐵路協會書錄下拒欵數月無效可錄敝會磋商再四爰開大會議决續派代表催促收股興工以爲留京代表之後勁歸裝已束忽接部准之電同人皆憂喜交集喜其前鋒報捷可望收回然不能不憂政府之紿我草約之難廢而民氣緣是以弛也乃於某日再開大會衆議謂此次拒欵是拒外欵非拒郵部郵部卽准上諭尚未可必上諭即准四國未必甘心觀郵部之批示僅准鄂立公司未言爲鄂廢借欵草約稍遲時日鄂仍無欵再令承借鄂又何辭滑稽以怠吾鄂之民氣委曲以遂借欵之慾心所謂司馬昭之心路人皆見也此續派代表之不可已者一是日得貴會來函據稱股欵渙如散沙各府州縣集股之分會不惟未克成立并未回信始知報章所傳之股欵若干不必盡實得此部批之消息人心必由狂喜而懈弛人心弛則難保不爲乙已收回於美國之續此續派代表之不可已者二又敝會續派代表之目的專在協助貴會設法收股興工并與此次之部批無涉無論政府列强之允許與否而收股興工固爲吾鄂人始終責任即亦爲敝會樹德務滋除惡務盡之義務一日不得完全自辦即敝會之義務不得謂之已盡此續派代表之不可已者三且此次所派之代表陳王二君一係深通法律一係專攻鐵道者對於此時之組織公司及布置開工等事均能確有把握即無以上各弊亦於路事大有裨益禍迫眉睫多一人號召即多一人之效力此續派代表之不可已者四議决後代表將以明日行詰日閱日本萬朝各報見載留京代表中歷二月二十日返鄂題日得意可想其他嘻笑唾罵之辭不一而足（報並呈寄）同人不勝駭異即於是日開職員會衆謂上諭尚未明降草約尚未廢除吾鄂人心摇摇無定代表何得擅離北京夫名代表則全鄂之身家性命皆係於此一二人之身即全國皆得指而目之代表留京一日則全國之精神皆振代表返鄂一日則全民之視聽皆疏設列强因代表旣歸無人以抵制之也而要求益堅政府因列强要求之堅也而取消部批則欲再派代表而已無及矣且他代表寗肯再去乎吾不知爲代表者何對天下幼丹（心源字）先生主持至計亦聽代表之返鄂果將何以善後也故貴會或得部批而喜敝會則得部批而憂内地或將歡迎代表之返鄂留學界則大懟代表之離京益思續派代表之不可以已是用即刻就道且此次續派之代表爲由兩次大會兩次職員會所議决而後來者果如杞憂則此次續派之代表諸公引以與語或亦不無小補也敝會誼關桑梓害切身家知無不言言無不盡寗使天下笑我爲失言不願天下謂我能料事謹將留京代表不宜返鄂及敝會速派代表之意爲貴會一述是否有當俱希酌奪 
 
 

Page 11

 
 
分類新聞 
政界 
[嚴查丁書抑短洋價案蘇州]  
　　吳江縣櫃書顧麗甫等串同内丁人等朦混抑短洋價竟將業户周慕連發押糧廳等情現經周慕連等商議以楊義莊出名具禀藩轅奉陸方伯批云糧櫃洋價照典牌折收本較市價爲勝州縣應知自愛何得任令丁書勒短洋價剝民自肥甚至將忙漕已完之花户簽提濫押雖該業等一面之詞未足爲據然丁書姓名歷歷指實事非無因該縣不得辭其咎如其無知固無解聾瞶之譏果有知耶尤難免通同之弊控丁書即是控官來禀不欲明言尤是愛護官長之意該縣捫心自問有無天良控關抑價浮收虚實均應澈究批飭蘇州府派員馳往查辦如果屬實即將在押之周慕連先予保釋掣串給執並察出舞弊丁書提省訊懲禀候核辦母任徇庇致干併究蘇州府何太守奉批後已派委翁有成大令前往查辦矣又聞該業户周慕連聲名平常致有此事邑尊周令聞有此批急欲彌縫立即將周釋出乃周于糧廳内又花費數十元方得釋放云 
[鄂藩飭屬赶造民政統計武昌]  
　　鄂藩楊方伯現查憲政館頒發統計表式分民政財政兩門除財政表另飭查填外所有民政一門計七十二種内隸藩司督飭查填者十一種他如旂制户口警務交涉宗敎選舉等類均應分歸各主管衙門處所督飭填註其光緒三十三四兩年應填各表前經認定種類飭屬填賫彚齊咨送調查局核辦在案兹届造宣統元年年表之期自應循案辦理惟是統計辦法重在調查調查不明填注必致歧異去年創辦伊始各屬查填諸多簡略甚至有照頒發原表照繕一份申送者殊屬漠不經意本年辦理各表尤應詳閱表式解說妥愼調查明晰填註以期日臻完善爲憲政年鑑之預備除第一至第五等表與上年相同免飭重填外其第十表刻特開單札飭各屬趕速督同統計員書詳細調查填註限半月送司彚辦 
[温屬禁烟朦結之餘波杭州]  
　　温屬禁煙地方官擅用壓力四出滋擾疊次激成民變種種慘劇杭滬報紙書不一書本日又據該屬訪友投函謂吳守朱令自到瑞安四十七八等都虚張聲威飾人耳目烟苗之拔否本不計較不料狡黠紳耆入承長官意旨四出傳諭鄕民言官府此來担負功令本不欲爲厲民之舉汝曹但向門稿書差設法彌縫事即可了等語致鄕曲謹愿者互相傳告謂某紳某董必無僞言相率託其經手賄峈公行若輩即從中漁利而鄕民挖肉補瘡甚有鬻其子女以償者冤聲載道狡黠頑民從中煽惑恨已切齒及至官府回城後不數日間連次焚刧四十七都嶼頭沈家泥塗陳家等處日内又四出揚言約期焚刼柴橋頭陳王各殷户民風日壞報復攘奪馴至釀成地方巨變而後已 
[台紳請復公權不准杭州]  
　　台州士紳楊鎭毅舊充省視學調查温州違章苛擾被該處學界指控撤回後又在原籍辦學謀充學董干預印山教案紏衆滋擾經紳學界聨名電禀層憲查辦屬實飭由地方官嚴加管束在案日前經臨海州紳士郎允麟等聨名公呈撫院以該紳辦學不無微勞環請注銷前過回復公權各節奉增中丞批云此案前據台府及委員等查明楊鎭毅確有阻撓情事禀由學司批准照辦在案兹據稱楊鎭毅私立耀梓學堂辦有成績海門印山交涉案件代表輿論各節縱有微勞然晙使項霈要求學董實屬不知自愛迨所圖未遂倡言反對結黨毆打任意咆哮公署尤屬目無法紀僅交地方官嚴加管束不准干預學務未予斥革已覺從寛倘該生自知咎戾痛自悔艾力改前愆自不患無回復公權之日所請應毋庸議 
交涉 
[法敎士送辦誘姦案批詞南昌]  
　　江西臨川縣李大令以法國天主堂董敎士函送饒月俚誘姦杜馬氏請予提究一案禀奉洋務總局批其牘尾云據禀並函件均悉此案晏杜氏與杜馬氏姑嫂也又同是敎婦應如何安心信道遵守敎堂規則同是女流豈有姑指嫂姦之理毛老大即毛裕堂非親非族即使杜馬氏與饒月俚有暗昧情事何得無端聽紏插身多事天主堂以勸善傳道爲宗旨詞訟案件照約不准干預即如前陶主敎所議傳敎條規何等嚴明公正查閱此次董司鐸兩函顯背陶主敎前議第二第三兩項規則平時旣不能勸導該兩敎婦束身奉敎又任聽晏杜氏糾集毛老大等指捉杜馬氏與饒月俚姦情不加禁阻亦屬非是然猶可謂此華敎婦之事敎堂未便與聞乃竟兩次函致該令獲送饒月俚來縣看管杜馬氏在堂是直以敎士侵地方官行政之權該仅不援引條約教規立即拒絶並拿獲毛老大三面質訊覆函又未中竅要殊屬不合宗教本極高尚此案甚爲穢污董司鐸種種行爲大負和主教委任前次誣熊氏放火一案已由本局逐層指駁函知和主敎今覆案涉婦女誠恐損碍敎堂全體名譽應先由本局函請和主敎　問董司鐸不准再預外事料和主敎正直無私必有辦法至案情疑竇滋多禀函各節均尚不盡不實該兩敎婦是否均係夫故守寡現年若干旣係姑嫂之親當有伯叔尊長斷無尊長漠視姑嫂相仇之理能否傳詢兩姓房族决之公論以免訟累饒月俚是何營業有無身家供詞簡略無憑定讞毛老大曾充緝私必非安分之徒晏杜氏或被其慫恿亦未可知尤應立拿嚴辦以儆其餘鄭老八旣開飯店何以杜馬氏住在店内自係要証晏杜氏旣經出訴何人抱告何無口供杜馬氏曾經到案究係敎堂何日交出訊後已否交保來禀並未叙明尤屬疏漏仰該令遵照批指各節質訊明確詳細具報並補禀撫憲核示總之長官權限不容侵越敎堂名譽必須保全而本案情節尤未便稍有枉縱若在該兩敎婦之尊長探訪實在當得其情惟毛老大則不容不辦撫憲於民敎案件一秉至公領事主敎久已傾服該令老於吏事當知此意毋得將就敷衍是爲至要 
軍界 
[河北匪徒猖獗之一斑河南]  
　　豫省自張黑子就殲以來北鎭謝總戎更在温孟濟修等縣嚴拿匪徒宵小之輩遂盡竄武陟縣迤東原武陽武兩縣交界地方動輒數十成羣刦掠居民行旅謝總戎因更飭韓管帶錫鄰前往巡緝不圖匪黨均不畏死竟糾衆前往拒戰前後兩次共斬獲匪首王占魁趙金標及匪黨等十名餘匪方各逃遁官軍亦受傷七名 
[懇請派撥駐舒馬隊安徽]  
　　舒城縣令以縣境爲九省通衢行旅往來良莠難分各帮匪黨又復潜匿其間搶刧之案時有所聞若不派撥騎隊駐紥該境四鄕巡緝不足以清盜源而安良善爰特據情上禀省憲懇予酌撥馬隊前往該縣駐紥以資巡緝 
 
 

Page 12

 
 
學務 
[實缺官回鄕辦學准免扣俸杭州]  
　　富陽縣胡令守訓通詳上台以該邑勸學所總董業經紳學界開會公舉現任湯溪縣訓導章毓才回籍接充請准另委接署免予開缺各節由院批飭布學二司查議去後兹聞顏方伯業已會復中座查是案前據該縣禀報因縣學堂長乏人紳學界投票公舉章訓導担任校長兼充勸學總董由司核明詳請飭知在案現因該員未奉委署接替不能率行交卸始改舉趙紳潤林當選今趙紳又辭二次開會投票章訓導仍得多數奉批核議應請查照原案另委接任免予開缺不扣資俸以示體卹而慰衆望合請憲示祇遵 
[林提學考騐練習學員南昌]  
　　江西學務公所附設之敎育官練習所現在招考二班學員以二十四星期爲畢業此次報名聽講者約三百餘名之多（頭班畢業者尚未委用五人）經林提學於二十二日在學務公所按名考驗擬取六十名示期開學 
實業 
[山東實業之發逹山東]  
　　山東博山玻璃廠日前由亨寳公司船運到本埠所定之平片玻璃六千餘箱色料精美與外洋所出不分軒輊該廠每日可出貨百箱近又添築副爐製造各種瓶器聞荷蘭水瓶及皮酒瓶等業已出貨下月即能運申銷售倘該廠能日漸擴充則將來玻璃一物可不復仰給於外洋矣 
[港商會議新會路線廣州]  
　　上月廿一日下午七點鐘香港新會商務公所假座中環德輔道聨益號二樓開議新會大澤宏濟醫院來函請維持路線一事正主席阮君茘邨副主席李君葆葵董事林君祝南余君斌臣譚君雁湖楊君郁之吳君文脫李君祉卿李君星五等均在座譚君先將該院等來函宣佈各有所陳僉謂新寗鐵路公司增築新會鐵路所劃路線由大澤石路穿過來往人等危險萬狀以事關公益本公所宜致函新寗鐵路公司可否改易路線以重人命衆皆贊成議畢而散 
雜記 
[荒謬絶倫之塾師山西]  
　　陽曲謝大令前因師範傳習所招生開考於上月十八日調集城鄕各塾師在勸學所考試分别錄取詎有緝虎營塾師陳政者於是日前來赴考見所出試題爲師道立則善人多論苦思良久竟不能成一字遂冩清明詩四句（南北山頭多墓田清明祭掃各紛然紙灰飛作白蝴蝶涙血染成紅杜鵑）交卷而出謝大令閱之大怒立即傳至嚴加申斥並責手心二十下諭飭永遠不准設塾授徒悞人子弟刻聞勸學所已懸牌示諭俾衆周知矣 
[腐敗不堪之學使甘肅]  
　　署理甘肅提學使陳曾佑蒞甘以來學務日形廢弛去歲考試優拔賄賣關節輿論譁然致有大爺二爺三爺四爺之謡大爺二爺者指陳之如夫人與如夫人心腹三爺者指學務公所總務誤課長劉國光四爺者指劉之僕人也陳素有烟癖日夜以一燈一榻自娛故該省禁烟告示雖遍處張貼而居民咸引陳爲口實其最駭人聽聞者如夫人亦有烟癖因婢女燒烟偶不如意竟用燒紅烟籤向該婢口内刺入當時斃命 
[虞梅亭藉官招謡杭州]  
　　杭州業陽山寳成寺内近有一人頭戴藍頂身穿軍衣自稱姓張係都司職銜運司與伊世好此番在中丞前保帶台州防營日内即須下札一時銀錢頗不湊手如有人願意借貨將來必有相當之報酬昨已有人集得洋二百元借彼聞到台後可得哨官之位置有識者曰此即虞梅亭也前年其子虞韶亦說要當某處管帶曾騙得洋千餘元現下匿跡諸曁今又故志復萌耳 
[釐局委員留辦蘇州]  
　　奔牛釐局員候補知州德存車坊釐局員候補知州程鵬二員均届半年期滿比較有盈照章由督辦轉詳撫憲均准留辦半年已分别飭遵矣 
清談 
[催眠術]  
泰西前有史某者。犯竊案。居身囹圄。適催眠家白勞克。偶因事入監。見史年幼貌魁梧。遂動憐憫之心。用催眠術以療治其思想出語司獄。請速釋之俾謀自新。後史某果血性　作。勤勞不怨。行爲逈若兩人。此亦醫者特别之奇術耳。滬上一隅。姦淫竊盜。惡德之熾昌。足爲二十一行省冠。果安得億兆白勞克其人者。以療治之。 
雖然。催眠一術。歐西各國。固亦視爲惡習。而嚴干例禁者。近日京師新出一姦拐巨案。以太守之象賢。姦故相之孫媳。都下競喧傳其媾合之始。即係使用催眠術者。其信然耶。或傳之非其眞耶。 
噫嘻信斯言也。此亦足以見吾國姦拐術之進步矣。特吾獨不解同一術也。歐西用之。以療竊盜之心。吾國用之。以爲淫惡之媒。豈中國之道德。畢竟遠遜於西人耶。抑催眠新術。甫在萌芽。時代。逈不若西人研鑽有年。遂登峯造極。化詭譎爲慈悲。以練成一救世之奇方耶。 
雜紀 
[日本新鑄寒山寺鐘紀事]  
山田寒山者。日東之奇士也。曾游蘇州寒山寺。見伽籃燒　。頗形荒廢張繼楓橋夜泊詩中所謂半夜鐘。已查。慨然有感。回國之後。謁故春畝相國。呈詩曰（曉天離野寺。矯首聽林鐘。古鏡當心照。寒山對雪峰。）相國即席和韻曰。（寒山存舊迹。有日復洪鐘。間法天台上。應攀第一峰。）山田再建寒山寺梵鐘之志。始决于此。請相國銘鐘。銘旣成而鐘未鑄。相國適薨異域。寒山因此更發大勇猛心。限期今年十月。于相國一周年忌。鑄鐘而慰其靈。并齎往懸于寒山寺。以存風流遺迹。兹將鐘銘及再建寒山寺募緣疏揭載。以博好古者之一粲。 
姑蘇寒山寺鐘銘姑蘇寒山寺。歷刦年久。唐時鐘聲。空於張繼詩中傳耳。當聞寺鐘轉入我邦。今失所在。山田寒山搜索甚力。而遂不能得焉。乃將新鑄。一鐘齎往懸之。來請余銘寒山有詩。次韻以代銘。姑蘇非異域。有路傳鐘聲。勿說盛衰迹。法燈滅又明。明治三十八年四月日本侯爵伊藤博文撰 
再建寒山寺募緣疏寒山寺在清國蘇州。按指月集。寒山拾得二衲。來現此地。又唐張繼楓橋夜泊詩。膾炙人口。而往年髮匪之亂。盡罹兵燹。寺觀蕭條。鐘聲久默。客歲尾張山田寒山渡清。留錫其址。深惜靈場荒廢。與本願寺别院松林孝純相謀。將募緣再建。今也。我邦得租界於蘇州。交通漸煩。貿易稍盛。寺距我租界僅二里地。占楓隄橋上佳景。覊旅紳士。時住攬勝。騁目。暢神。亦足資頤養矣。乃普請諸公喜捨。建築佛殿丈室及房寮數楹。以復布金舊觀。且充其游息之處。諸公棄捐。不必止淨財。若書若畵。翰墨香華。雲烟供養。亦唯其意。春畝相國伊藤公爲寒山和尚書。贈寒山化緣四字。命余作疏。明治三十二年已亥十月日本錦山矢士勝之撰。 
　　記者曰寒山寺。蘇閶勝境也。即唐詩人張祐所謂姑蘇城外寒山寺夜半鐘聲到客船者。而日人竟若視爲已有者然。伊藤之銘。錦山之疏。山田松林二氏之籌商。雄心勃勃。令人髮指。其果異日虎邱楓隄　。牯牛嶺歟。莫十山歟。鷄公馬鞍。前事不遠。寄語此邦守十者。尚其一讀此銘疏。而愛惜　護此名刹也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[華商聨合社爲國會事公告海内外華商請求書（再續）]  
　　恭讀去臘上諭有云國民知識程度未能劃一味其語氣一若合各界而言之然吾考東西各國大率紳學兩界輒自命爲開通明逹之人是其必不甘自居於無知識之名也明甚所慮者我内外商人合上中兩流　會於一途此實不免爲人所藉口耳顧嘗平心而論我内地商人素無統計之學又復懵於大勢驟語以國家强弱興衰之故必且有自謝不敏即華僑吸受乎歐美文明之風氣習聞乎政治消長之原因亦遽難語於知識程度之劃一者俟其劃一而始開國會恐宇内茫茫我華商終無託足之地矣且程度視習尚爲轉移知識以歷練而漸進在各界莫不如是兼以我國商人本有服從法律之性質與各國商界挾呌囂之氣干涉國事不合則聨羣反抗者正自有别不試之而强抑之在政府爲輕料吾民然及今日而不雪此言益使知識程度不足之惡名紳學界所不甘受者而我商人反箝口結舌低首下心直任焉而不敢自辯也且上諭不嘗謂代表諸人無以對四萬萬人之衆乎是則國會一事政府非不欲開懼其出於代表少數人之私見耳欲破其疑而堅其信非集合多數人不可欲集合多數人非聨絡我内外商界不可我商界而尚置身事外其自爲計則誠得矣而各界益有辭以爲解免謂彼人數稱盛者尚不思顧全大局又曷怪各界終少他山之助空爲將伯之呼他日請願不行其咎不專在四萬萬人衆之無能而實由彼一萬萬餘商人之不肯竭心以盡力至是恐傾東海之波不能濯其耻罄南山之竹不足冩其辜我商人其能靦然自立於人世也哉嗟乎時局如斯奈何不早自决也 
　　風聞舊歲催開國會之先衆情踴躍獨於旗人一方面則稍有損失窒礙之處當時旁觀議論有逆料八旗之必從中掯阻者豈知其竟有聨名協催之舉夫國會雖關大局而此事一行則滿漢不分政權統一旗人必須自籌生計此其於私人生業上實有兩不相下之勢顧尚能犧牲一切利益以求爲國家長治久安之道而免從乎輿論之所安易地而觀則國會之關係於我商界者以視旗人之因此失其事業孰利孰害孰公孰私當不俟有識者而始知其故此而不實行請願是大之則拙於謀國小之即拙於謀身知識程度乃眞較八旗一部分而不若耳抑更有望於商界諸君者目下請願代表諸人皆各省諮議局中人也政府以其逗遛京師之故欲去之不能欲逐之不敢乃委曲創行新律謂議員不得擅離局所藉此爲遣回代表之詭計以各代表處進退維谷之境其勢之孤而心之懈也可知設一聞此言紛紛焉卸責出京則後顧茫茫正復何堪設想要知各界之中其不擔辦事之責任爲政府干涉所不及而又可以預籌經費不憂辦事之困難者舍商界殆無敢語於此及今日而聨羣競進持以毅力矢以貞心各代表知有後盾之可援固不忍遽生其退志彼政府鑒於吾國民志之堅定以爲吾能驅諮議局之代表不能驅非諮議局之代表或亦幡然悔悟勉從其志庶幾異時請願終有策勳奏凱之時豈不懿歟鄙人謹挾最後之希望以禱祝於我海外内華商諸君子之前日國會萬歲商界萬歲我中國各界同胞萬歲 
譯件 
[中國鹽專賣之概觀（東京高等商業學校講師根岸佶演稿法政科舉人鄧堮譯）]  
　　中國自漢以來即行鹽專賣法歷數千年來無代不鳴其獘至今日釐稅之繁重徵收之苛虐密賣鹽之盛行歷朝殆罕見其比今特就鹽專賣之實况摘記其大要以供參考如左 
[第一節鹽政官制之組織]  
　　本朝入關後鹽政之組織略仿前明遺制至現時與國初頒行之制已屢有變更今就鹽政之官制言之全國產鹽地共分爲十區各區鹽政統轄於該省督撫而關於鹽專賣之方法復設有鹽運使及鹽法道二職以掌其實務隸於該省督撫之下鹽運使總理關於鹽專賣一切之事務而鹽法道則以疏通鹽引與懲罰密賣者爲其職守鹽運使及鹽法道衙門有經歷（掌鹽引之下付鹽督賣鹽及其他事務）知事　（從事於文書之稽核）庫大使（管理鹽稅之收納及貯庫等件）等屬僚鹽運使管内普通分數區每區置分司掌理管内專賣事件鹽督鹽地之課稅事務其長官日運同日運副又日運判一分司共管數鹽塲各鹽塲復置鹽課司大使一名掌製鹽賣鹽鹽課私鹽及檢查度量衡等事其他在各地方者復有鹽掣同知（司製鹽之政令）提舉司（其職務同分司）批騐所大使（監視鹽之出入鑒别引票之眞僞）及巡檢（巡視鹽塲）等官云 
以上官制通行於各區惟甘肅以邊遠地鹽政之最高長官除仍以陜甘總督統轄外其下一切事務俱以各府廳州縣之地方官兼任之此其特異之點與腹地各省不同者也 
[第二節鹽專賣之方法]  
　　（一）行鹽之種類鹽專賣之方法大别之爲五（一）官運官銷（二）官運商銷（三官督商銷（四）總商（五）官督民銷 
官運官銷者自鹽之買入至發賣其中一切事務皆以官力經營之之謂也官運商銷者政府就鹽塲買入之鹽貯藏之於官棧（官設之倉庫）使特許之商人販賣之於一定之販賣區域内之謂也官督商銷者特許商人在一定之產鹽地叚内買取定額内之鹽零賣之於指定之販賣區域由官監督之之謂也總商者衆鹽商組合公推一首領命爲綱首使其向官請求包運包銷一定額内之鹽而有專賣之特權者也官督民銷者限於產鹽地附近與僻遠之土地給與人民以特許之票使其得發賣定額内之鹽之謂也以上五法中現今採用最盛行者爲官督商銷方法餘則鮮有行者（未完） 
本埠新聞 
[閔行商會贊成改辦認捐]  
　　閔行商務分會總理陳之綱復江蘇 
 
 

Page 19

 
 
諮議局函云日前接誦貴局議員黄君韌之等公函係爲裁撤釐卡改辦認捐問題嘱邀集商家研究得失當於二月三十日開會集議僉稱釐卜積弊滋多種種需索留難隱匿弊混莫可殫述實於商民大有阻碍今賴諸君子熱心公益提議裁釐改辦認捐去中飽抒商困於稅額絲毫無損於商業便利無窮洵屬意美法良公私兩利大衆認可一口贊成惟事關全省大局各地情形不同敝鎭一小市集進出貨物納稅向屬細微非巨埠經商可比倘各處一體照議承認則敝鎭各商家亦無不共表同情也將來决議實行妥籌辦法一切詳細章程並懇惠寄是盻 
[范航渡巡勇因查夜被拘]  
　　范航渡駐防局巡勇目周紫桂前晚率同巡勇張古生周泰山劉龐雲李福元等各執巡防局燈籠巡夜行至公共租界極司非而路適遇靜安寺捕房捕頭麥戤利搿亦率中西探捕巡夜麥以該勇等不應越界巡查當將各人一併拘入捕房昨晨解送公共公廨請究先據麥捕頭訴稱該巡勇等前以身穿號褂手執軍械至租界内巡查曾至該局知照嗣後彼此毋許僭越今該勇等違約越界巡查爲此一併拘案請究訊據巡勇目周紫桂供稱奉諭在轄境内巡查向來均穿號衣並帶軍械自捕房知照後每晚巡查均不穿號褂不帶軍械前晚係在轄境巡查彼處乃必經之路並非僭越襄讞孫賡梅明府得供會商陪審官英廓繙譯諭將周等五勇暫留本廨候會商寳讞員核奪 
[又有控告赤脚訟師者]  
　　蟻棍錢昭榮混名赤脚訟師專在鄕間搶孀逼醮無惡不作前奉田大令訪拿責押復出招告示諭在案昨有被害鄕民華炳興投縣禀控錢昭榮搶孀逼醮又姚海和禀控錢唆訟等情大令諭飭暫候提出錢昭榮訊質 
[烟紙業重舉董事]  
　　南北市烟紙業衆和社自上年上已日成立茲届一年期滿特開週年大會到者百餘人仍用投筒選舉法重選各董事計當選者英界董事永其祥協董同和美界董事盈豐協董德大生法界董事高生大協董陳萬康南市董事阜生協董萬茂森經理中興公司協理德生昌并仍舉虞洽卿君爲總董張菊軒君爲駐辦員 
[美國眼科專家來滬]  
　　美國高德醫生精於騐視人之目光去秋病故後其同學友費德雷醫士在美與高齊名已來滬接辦其業 
[竟有以父保子者]  
　　宏德莊主前控何召政串通賈劍門倒欠莊銀經縣尊提訊交保出外料理今原告又投道上控奉道札縣將保人何琴圃提案着交詎召政與琴圃實係父子當時未曾查明朦保在外今雖將伊父押交恐亦無益昨日該莊主又將朦保各情到道轅上控矣 
[是亦興市之一端]  
　　本邑小南門外倉橋北首至趙家灣以逹新建之聖賢橋一帶街道向係石條爲多車馬出入諸多窒礙前經南區長查得該處市面漸形發逹須將街路改良方可往來車馬爰商之總工程局路政處會同工程處開工改築馬路現將工竣現查倉橋南自水神閣至葉家弄等處店舖如林街路亦多不平擬即一律改築馬路以興市面城内 
[開店紏葛]  
　　總工程局函送婦人王錢氏扭控陳世彥一案到縣謂陳前冋氏紏資在老馬路股開衣莊由伊經理當即付伊洋三百元詎陳收洋後僅將衣莊開市半月即行閉歇逃逸無蹤今始遇見扭案請追等情大令諭飭看管候訉 
[虐媳便宜]  
　　寡婦許陶氏偕女陳許陶氏偕女陳許氏扭陳仕賓陳壽春陳劉氏等到一路巡局喊控許陶氏供揚州人有女年十五歲憑媒許配陳仕賓之子壽春爲室已於去年完姻乃陳仕賓聽其妻劉氏讒言將女百般凌虐兇毆受傷氏與陳仕賓理論亦遭劉氏毆辱求請驗究陳仕賓夫婦同供不敢凌虐因媳婦不聽管束稍加呵斥其子壽春供同别駕察得許陶氏母女稍受　傷飭令自行醫治陳仕賓夫婦着具以後不再凌虐切結一併斥退 
[逃妻崛强]  
　　崗巡謝得勝在唐家弄見劉松桂劉胡氏劉朗如互相扭毆拘至一路巡局請究劉松林供寗波人妻子胡氏向住原籍本年正月二十四日忽然逃逸捲去衣飾銀洋不少旋有人通信云在上海因此動身來滬今在唐家弄尋見不肯跟隨回去求究劉朗如供劉胡氏係小的姪孫媳今有親戚徐祥生托小的將該氏帶至上海帮傭因此借屋同居求鑒劉胡氏供詞支吾别駕判劉胡氏交供夫領回管束劉朗如交保限七天尋交徐祥生到案再訊 
[道批]  
　　馬盛氏禀批前呈甫經批斥輙又空言呈凟殊屬健訟且旣稱該氏應得一股田價張　森尚承認不過諉諸姪輩作難則儘可邀同爾姪與張自行理取纒訟奚爲切結擲還沈周氏禀批仰上海縣田令催邀李故令家屬將是項存案洋一千二百元交案給領仍照案究明該地究由何人爲首盜賣秉公究斷具報汪利生禀批該商被信義銀行倒欠存欵旣已禀明縣廨有案應候鎭江紙廠拍賣歸還信義抵欵後聽候併案攤償辦理着即知照 
南市 
[催繳房捐]  
　　房捐局委員查得去年十一月份捐欵尚有二十五保十圖二十七保十一圖十二圖各地保未將尾欠清繳殊屬玩延昨已飭差催令即日繳楚違干未便 
[扭控逃夥]  
　　川沙小灣航船主張桂生前被夥計王世忠竊取船上客欵洋三百元逃遁報經工程局請緝在案昨日張在大逹碼頭見王携帶行李同李江甫附搭輪船將回海門當即扭控工程局在王身畔搜出洋一百四十五元銀表金戒各一枚又在李處搜得洋十五元當由陳副裁判提訊王供逃出後庽恆義客棧遇同鄕李江甫言及意欲購買洋紗小的即借給洋五十四元詰之李供未知王係竊來是以借用判土戒責三百下押繳　洋李押繳洋六十元起案之銀表洋銀雜物着張具領 
[控欠房租]  
　　滬北首善堂經租人顧炳咸扭控租户吳寳生積欠租洋二十八元請追經陳副裁判訊　供　無力措還官命交保先還洋十元餘將爐灶生財作抵 
閘北 
[已革巡長之武藝]  
　　已革巡長徐方來前因姦案斥革遞籍近又潜來閘北匿居長興里口德泰祥糖食店内復與店主婦某氏通姦前晚被該店主某甲在姦所捉獲將徐髮辮剪去正欲綑送警局忽被跳窻逃逸巡長武藝固自不凡 
[滬人嗜賭之一班]  
　　四路二區華興坊一帶賭風素熾自顧同祿一案破獲後兹聞又有住居該弄之某姓每晚紏人聚賭通宵逹旦毫無顧忌何滬人之嗜賭若是耶 
[行夥戒責]  
　　鴻順米行夥施兆孫私收客帳二千餘元經黄巡官訊實押追在案昨由施之妻父項立齋投案訴稱此項帳欵已措歸洋五百元餘以衣物作抵了結求恩開釋等語巡官准詞將旌提案訓斥判責手心二百下交項領回管束 
[小竊戒責]  
　　江北小孩李小秃子霍小香子周大了頭張連生徐小四等行竊滬寗車棧舊鐵售與李邦仁一案昨奉黄正巡官覆訉判李孩等各責手心二百下交父兄領回管束收贓之李邦仁罰洋兩元 
[巡士戒責]  
　　四路一區巡士李廼源因落差不繳軍裝違章昨奉黄正巡官牌示從寛 
 
 

Page 20

 
 
着記非常過一次併戒責二百下以示懲儆而觀後效 
英租界 
[死於火者]  
　　英租界山東路公記客棧於上月杪起火傷斃庽客陶阿根及周浦盛姓女子等並焚斃不夘姓字之棧客一人由縣驗殮各情屢誌前報兹悉盛姓女子因醫治無効於前日斃命由捕飭保報絲本縣田大令於前日午後　所驗明焚斃無悞飭填明屍格棺殮召認並悉前之焚斃者係浦東奉賢縣　新塲鎭人名宋耀奎現年四十三歲昨由屍子宋桂生投總巡捕房請領屍棺捕頭即飭三圖地保偕宋至上海縣禀明奉縣主田大令准飭具結將屍棺領回安葬 
[不理地租]  
　　英商馬海控邱茂林不理地租一案昨奉公堂訊明　邱交保限兩禮拜清理 
[不認吞没]  
　　西崽楊國樑因竊西人信函吞没衣包被控捕房　解公堂訊供不認判楊押候查明下禮拜一訊核 
[戳傷手背]  
　　婦人董丁氏因將同居人俞阿根之十歲養媳倪仁英凌虐並用針將女手背戳傷被女父倪德榮控之捕房昨將氏獲解公堂請究原告投案訴明前情訊之丁氏供稱伊家四歲女孩被仁英爪破咽喉以致爛斃故將該女責打求察官以所供無憑而女手上傷痕屬實判氏押女所兩月以儆 
[戳瞎眼睛]  
　　王莫弟控被王阿三戳瞎左目一案昨奉公堂復訊屬實判王阿三押兩月出境 
[投河遇救]  
　　鄔潘氏前日携女孩阿金冋投河内圖盡由捕見救轉送公廨昨由官媒解案請訊氏供貧不聊生與夫口角因挈女投河判氏交捕房帶回送交其夫領回 
[姘婦勿離]  
　　婦人江翠林控姘夫鐵匠王阿和無故行兇一案已紀前報昨由捕房解奉公堂復訊明白官以江婦與王姘識有年勿以細故分離判王交保具不准虐待結准將江婦領回 
[調戲婦人]  
　　無賴謝阿生因攔路調戲婦人王李氏被控捕房昨解公堂請究氏偕女子張秀英到堂証明　謝押捕房一禮拜 
[抗傅不到]  
　　清和坊二弄妓女花侮雲之侍兒尤阿寳因向四馬路萬家春番菜館夥沈廷芳索取局帳不還被沈毆傷報捕送醫各情已誌前報昨晨由廨派差協探往傳因沈抗傅不到該差探等禀奉中西官諭飭改提旋沈忽偕管理司律師到堂請訊德襄讞諭謂原告候訊不及已去以沈不應抗傳遂商之英森副領事姑寬判沈交保候禮拜五訊核 
[火警]  
　　前晚九點餘鐘英租界南京路湖北路轉角第四百十五號門牌胡松茂茶葉店樓上起火當經救火會西人馳往澆息惟燬樓面三間事後捕房以松茂與祥泰烟紙店同門出入且保有火險恐有别情即飭探目張寳榮與包探葉長亭往查復核 
[竊一]  
　　鴻興押店控過犯林雲生李忠祥挖洞　竊等情由　將二人查獲昨解公堂訊供不諱判林押西牢三年李押年半期滿仍一併逐出租界 
[竊二]  
　　陳祥生陳星波因竊裕昌洋貨號内金表被控捕房於昨解廨訊明判一併押候吊贓再訊 
美租界 
[西探捕紛紛更調]  
　　英美捕房專理火政之西探目馬克濤君現因有事告退遺缺奉卜總巡派副探目伊克補充又美捕房經理庶務十二號三道西捕昨奉卜總巡派往新閘捕房代理副捕頭遺缺以二號三道西捕補充 
[小茶館屢屢聚賭]  
　　海寗路九百零三四號高彩寳茶館屢因聚賭違章已經公堂懲罰七次近又重萌故智昨爲捕房查悉請廨究辦 
[駕汽車宜愼]  
　　昨有八十三號汽車在吳淞路瑪禮遜路轉角處將陳傳氏之女孩撞倒致傷手足由捕房車送同仁院醫治 
[坐電車宜愼]  
　　崇明人范某前日下午乘六十七號電車至楊　浦一躍而下以致跌暈由捕房車送同仁院療治 
法租界 
[抵單案難結]  
　　金新衢控樊啟文將抵押田單以換道契等詞掉去向論不理請追抵洋五千元一案迭經公堂審訊判將所掉之田單四紙歸金了事詎兩造俱不情願樊堅稱所掉之原抵田單仍在金處聶司馬以此事不難查考着將七畝二分餘之周字田畝究係何人管業定可水落石出判樊還押候查明再核 
[押娼案已結]  
　　吳郭氏由其姑帶來上海押入高小紅花烟間繼由氏夫吳德祥偕同其母姘夫馮長松一同來申具控公堂經聶司馬訊悉情節不符判氏並　祥長松一併收押高鴇交保候核在案兹經中西官會商以郭氏將　押娼未與其子等通謀情尚可原今姑寬概不深究一併開釋惟郭氏發堂不能給領了案 
[女子痴獃]  
　　女子雷秀莊前日在途迷路經巡街捕送入捕房轉解公堂據供原籍在瀏河鎭年二十二歲尚待字閨門餘語不能清晣聶司馬察得該女狀似痴獃判暫送善堂醫養候家屬認領 
[携搶行走]  
　　山東人張清前日手持手鎗一枚在途行走爲巡街捕瞥見以其所持係違禁之物爰即拘入捕房轉解公廨訊辦張稱在某船服役此鎗是船主囑令携往銅匠舖修整不知違章求察聶司馬商之顧副領事判開釋鎗存案候覓妥保具領 
[小孩迷途]  
　　前日有十二歲之迷途小孩一口由捕房解送公堂請示辦理該孩供姓孟名君郎家住小菜場等語聶司馬判送善堂留養　家屬認領 
來函 
[海州贛豐餅油公司擬自宣統二年九月起同人工匠自願按照普通國民捐分四等認繳]  
　　一優等每人每日二十文一中等每人每日十文一次等每人每日五文一四等每人每日二文 
[計開]  
　　同事五人每人每日捐錢二十文同事十二人每人每日捐錢十文同事十二人每人每日捐錢五文棧器匠六人每人每日捐錢十文管巡丁一人每日捐錢五文茶房五名每名每日捐錢二文巡丁更夫十六名每名每日捐錢二文小工九十六名每名每日捐錢二文全年共計足大錢二百零八千四百四十文 
[海州海豐麫粉公司擬自宣統二年九月起同人工匠自願照普通國民捐分四等認繳]  
　　一優等每人每日二十文一中等每人每日十文一次等每人每日五文一四等每人每日二文 
[計開]  
　　同事四人每日捐錢二十文同事十人每日捐錢十文同事十人每日捐錢五天機器匠四人每日捐錢十文又五人每日捐錢五文管巡丁一人每日捐錢五文巡丁更馬夫十六名每日捐錢二文小工五十二名每日捐錢二文茶房七名每日捐錢二文全年共計捐足錢一百六十二千文 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[護理湖廣總督楊文鼎奏鄂省實行禁烟辦法漸著成效摺]  
　　奏爲鄂省實行禁烟辦法漸著成效恭摺奏陳仰祈聖鑒事竊維禁烟爲自强要政入手辦法以禁吸爲起點以禁種爲歸宿而尤以禁售爲扼要之關鍵鄂省居天下之中輪軌交通士庶輻輳商賈每挾巨資以營運鴉片爲業銷路旣廣流毒遂多其腹地毗連川陜之處亦多栽植惡卉貪圖厚利坐是種吸銷三者遂相因而成不可遏之勢自朝廷銳意維新明詔特頒一再申禁業經前督臣陳夔龍設立禁烟公所派委司道大員督飭籌辦並將辦理禁烟一切情形於宣統元年閏二月内據實覆陳在案計自奏報之後迄今又及一年臣暫護兼圻受恩深重際此籌備憲政之始要非實行禁烟不爲功况上年屢奉嚴旨切責雷厲風行曷敢稍形鬆懈兹謹將鄂省現辦禁烟實情爲我皇上縷晰陳之一曰禁吸官員爲四民表率理應從嚴前督臣曾通飭文武大小各官一律取具切結臣護篆後復經切實查考計省城及漢黄德各屬人員内約分四項或實已斷凈或陳明戒斷或情形可疑或訪聞明確計有二百五十六名概行調所認眞考驗訖距省較遠之荆襄鄖宜施鶴荆門州等處並經咨會提臣曁飭各鎭道就近考核共計一百餘員其中查有嗜好已深一時難於戒斷者即分别隨時參撤學界軍界責成各該管長官實力檢察倘有沾染嗜好之師生及兵役人等立即斥退不稍姑容又如各該衙署局所工廠之幕友書差並在官人等予限三月勒令一體戒凈並取有層遞印結存案至商民人等前經發給牌照遵章收捐以示限制現復議加倍抽收俾吸户畏於重徵早袪痼疾除省域漢口先後設立戒烟第一第二第三各所酌採良方施戒外復責成各府廳州縣推廣辦理現據各屬册報以漢口所設戒烟善會爲最多其餘遵設者共有一百七十餘處合計通省已戒人數共十一萬六七千人較元年春間查報戒烟人數多至十倍察看民情始則因畏法而不敢嘗試繼則因强迫而漸近自然此現辦禁吸之實在情形也一曰禁種鄂省產土之地以施南鄖陽宜昌三府曁鶴峯廳爲最此外襄陽荆門兩屬以及武昌府屬之崇陽黄州府屬之黄安德安府屬之應山隨州荆州府屬之公安監利宜都等處間有種植爲數無多其餘各廳州縣土性不宜向無栽植鶯粟情事前曾勒限各屬自宣統元年秋間起凡民間向種鶯粟地畝具結改種雜糧果木不准再植惡卉違者治以應得之罪旋據該地方官將各鄕紳董出具甘結呈送前來臣惟恐有不實不盡復遴委妥員馳赴各屬嚴密察訪切實調查隨時報告以杜印官扶同隱飾蓋禁種一事易滋弊竇之叢必使地方官之耳目精神時時貫注於四鄕而後有種必禁無弊弗絶徐牧事半功倍之效此現辦禁種之實在情形也一曰禁售烟館之設與土店營業不同已吸者每易藏奸未吸者亦慮傳染自前督臣嚴飭各屬勒限將烟館閉歇迄今尚無私開之户至土膏各店早已遵章發給營業憑照祇准閉歇不准添開其代賣土膏各店亦不准再售膏土期於限内一律停止俾與定章相符他如客棧以及遊讌之所開燈供客並製造販賣烟具各肆亦經分别查禁銷燬是勒閉烟館以清其源焚燬烟具以塞其流取締膏店以防其弊而於抽收牌照稅捐兼庽以徵爲禁之意臣徬徨夙夜懲勸兼施良以禁烟一事關繫全國觀聽精神振奮百務由此而興總期多盡一分心力多獲一分實效斷不敢因辦有成績稍涉鬆勁致負聖主勵精求治之至意所有鄂省實行禁烟辦法一切情形理合恭摺奏陳伏乞皇上聖鑒謹奏宣統二年二月二十六日奉硃批該衙門知道欽此 
專件 
[上海商務總會敬告租界華洋各房東]  
　　租界房產管業諸君鈞鑒本會接據美租界衆商劉保昌等聨名呈稱竊商等在虹口開設店舖歷有年所小本經紀安分營生尚可支持但近年百物奇貴市面日衰而大宗開支尤以房租爲第一按月收取不容稍緩積欠三月封門立至過期即將生財拍賣以致扶老携幼流離失所耳不忍聞目不忍覩且房租之貴較之十年前已幾倍蓰當此時勢艱難竭澤而漁實屬不堪其苦商等言念及此曾於去臘聨名具禀會審公堂並工部局懇請勸諭减讓房租以蘇民困後於本年正月間又禀催會審公堂各在案兹將前後批詞抄呈台閱所謂减讓房租亦爲振興商業維持市面起見試　房租不减則商民避重就輕市廛必至空閉何若减之則商民愈聚愈多市面爲之興旺得失之數不可以道里　况爲房主者率皆臣商大賈或素封殷實之家雖曰從輕減收固爲無傷而爲貧民不無小補惟有仰求貴會俯念輿情體卹商困勸令各房東大發慈悲迅即减讓感德無量等語查房租昻貴在各房客受直接之害而市面凋弊在各房主亦爲切已之憂本會竊爲各房主計與其膠持成見致貿易困難而房產有空閉之虞何如酌量通融待市面稍甦而房產有轉機之望凡兩方交易之事必彼此皆有利益而後其事可久其情可安若一利一不利其勢已不能浹洽况因租貴而累及於房客則此之所利正彼之所損其情愈有不甘計惟相率而他徙耳爲房主者何利焉本會蒿目商艱深知滬市岌岌勢有不得不代各房客大聲呼籲者惟租界房產華洋皆有殊難家喻户曉即邀勸亦不能遍及是以劉保昌等兩次到會審公廨具禀請求而廨批亦以未能遍勸爲慮兹於無可設法之中姑行登報奉勸伏願租界有產諸君大發慈悲普行減讓果能俯從所請則所全甚大減租即所以保商而食報匪遥濟人即所以利已敬布區區惟希公鑒上海商務總會謹啟 
小說 
[社會小說夜鐘（八）]  
　　第二回開商埠金閶誇勝景坐馬車命婦出風頭那少年見了那女子這般模樣。知道一定有什麽意外的隱情在裡頭。覺得自已在這邊不便。連忙回過身來。走了出去。心中暗想這個東西。平空的裝男作女。又無故的和人打閙。不知道是什麽原故。想了一回。忽地恍 
 
 

Page 27

 
 
然大悟道。是了是了。我一向聽人說過。說這裡長樂戲館裡頭。有個武生。叫做衛秋吉。窮凶極惡。無所不爲。一味的引誘良家婦女。上他圈套。並且還時常假裝女子。混入人家。方才這個人。一定就是這衛秋吉。想到這裡。又沈吟了一回。心上已經明白了六七分。看官且住。這部小說。已經說到第二回。没頭没腦的。說了半天。究竟這個馬車裡頭的一男一女。是個何等樣人。這個衛秋吉又爲什麽要打那少年男子。這個後來的少年。又是什麽樣人。看官們不須性急。待在下做書的從頭至尾的說來。只說江蘇宜興縣有一家著名的世族。姓楮。主人翁叫做褚繼良。世代簪纓。連科甲第。金張門蔭。王謝家風。從祖父手中傳下來。就有數十萬家產。到了這位褚繼良手裡。更加大發起來。差不多也有一百多萬銀子的家產却是没有兒子。止生了一個女兒。小名叫做棣姑。從小兒就生得粉粧玉琢。伶俐非常。褚繼良和那他位夫人。把這個女兒。一百二十四分的溺愛。眞個是含在口裡。又怕化了。擎在掌中。又惶閃了。好似那掌上珍珠。心頭至寳。一呼百諾。萬順千依。比那古時孝子的侍奉父母。覺得還要週到些兒。把這位小姐的性情。就慣得十分驕縱起來。看得自已的父母。都是他分内的奴隸一般。全没有一些兒孝念。這也是没有家庭敎育的緣故了。不知以後如何且看下文分解 
國外新聞 
[英國政黨之爭辯]  
　　初三日倫敦電云哇白利君電稱喬治君不認所言殊可驚詫余且俟於下議院與之會面時再爲置答余已請准議長於本月十四號宣述意見云自由黨各報均力闢喬治君抱反覆無常主義之觀念而聨合黨各報則謂喬治君拒絶不認殊不合理即晆君所言不確而所謂違背信任又何所指乎國民黨領袖賴特芒君宣稱哇白利安君所言關於彼之各節均屬子虚財政大臣並無請改購地章程之說 
[英下議院討論否案權議案]  
　　初三日倫敦電云英國下議院已在續議反對上議院否案權問題 
[蘇彝士河英國之利益]  
　　初三日倫敦電云外務部次務部次官胡特君在下議院答議員霍爾君問蘇彝士河問題據稱英政府在蘇彝士河所有之利益共值英金二十五兆磅今因埃及國會反對展長租期行將終止云 
[日本巡洋艦駛抵斐洲]  
　　初三日倫敦電云斐洲馬里的曷斯路透訪事電稱日本巡洋艦生駒號開赴英倫路過此間艦上有子爵男爵各一人及日本國會議員十四人該處總督巴爾君已於星期二日晚間設宴欵之並於翌日舉行跳舞會 
[俄政府宴待日本貴胄]  
　　初三日倫敦電云伏見宫親王偕妃今日宴於柴斯柯西洛宫俄國皇后時亦在座並有代理外務部大臣山沙洛甫君夫婦及駐俄日本大使本野男爵夫婦又電云俄皇已以聖安特吕寳星賜與伏見宫親王 
[美國公司控案之難結]  
　　初三日倫敦電云美孚火油公司及美國烟草脫拉斯前經米沙里及鈕約控訴裁判所斷爲不合法之公司現復經高等裁判所諭令重加研訊美國財政家聞此消息均爲驚詫股票亦因之高漲 
[英俄儆戒波政府之言]  
　　初二日柏靈電云波斯英俄兩國代表近照會波政府英俄兩國雖尊重他國商業利益然波政府不得許以權利致與英俄政治及軍略之利益有礙云 
[英政府注意東方語言]  
　　英國印度事務大臣已遴派專員籌畫於倫敦設立東方語言學校事宜（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
　 
　　 
 
 

Page 32

 
 
   
 
