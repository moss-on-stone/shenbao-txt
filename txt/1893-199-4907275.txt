# 1893 - 199 - 4907275

 

Page 1

 
 
[彚解山西振銀] [  申報館協賑所席裕祺謹啓]  
　　疉接山西放振諸君來函知六七等月青黄不接正災民待振孔急之時苟非迅集振欵解往災區散放彼孑遺黎庶朝不保暮梢缓時日不將索彼於枯魚之肆耶本館協振所今以規元一千五百兩内有延康莊洋八百五十元零三角五分會同絲業會館仁濟善堂解往山西核實散給俾延頸跂踵者得以早霑實惠惟被災旣廣待澤孔奢輸粟之仁已共銘於此日發棠之請尚有望於來兹諸君子有終始不渝輸將恐後者乎敝所當爇香以祝濡管以俟也專　布臆順　善安 
[朝珠助振] [  申報館協振所謹啓]  
　　無名氏樂善好施憫山右奇災尚未有艾特以朝珠一掛足一百零八粒交本館變價以助賑捐其珠係伽楠香製成間以翡翠佛頭珊瑚記念誠貴品也敬告海内仁人寰中善士尚其早移玉趾備價購歸旣可以飾觀瞻又可以拯饑饉豈非一舉而二善兼乎肅此布陳伏維鈞鑒 
[論中國煤鐵之富美國金銀之富]  
　　近日中國仿傚西法以欲富國莫如開礦爲先故謀礦務者各思糾集貲本爲借箸之籌以冀著有成效無如事事皆需借資於外以致得不償失蓋礦産之衰旺須礦帥爲能灼知而礦師必由歐洲延致始事之時莫不以利市三倍爲之聳動必立合同必購機器動費不貲逮至一無所得或受虧甚鉅礦師不任其咎旣安享三年之俸糈竟得逍遙於局外而所集股貲事未成而已罄由是失利者羣視開礦爲畏途而礦務遂不可復問或至因噎而廢食論者遂以明季之開礦誤於宦官近時之開礦誤於集股不知集股成一公司衆擎易舉本西國向來之成法何以西國行之而無弊中國行之遂至失利哉豈以用心公私之間或有異同歟抑貲不奢而力未厚歟不然我中國時未至也試觀日本今時一切所行蒸蒸日上無論製造工作駕乎中國并足以奪西國之利其所開官礦式杜礦中值銀四十二萬其中十三萬爲所得之凈利意輅奴礦中值銀十八萬六白其中六萬兩爲所得之凈利卽如長崎一處其轉輸之遠連載之廣開掘之赢亦非尋常之可比矣中國未聞能及之也抑知中國礦産之富非他國所能頡頏哉卽以煤礦一端而論較之歐洲已多二十餘倍湖北一省之煤已足抵歐洲所有之煤豈不盛哉此外山東則有金銀鉛鐵煤各礦滿洲之南直隸之北均有出煤之地約二十五萬見方山西得十四萬方里以中國所有之煤而計其足以供天下之用沛乎有餘每年約用三百萬墩足支二千四百三十三年而無所缺乏若江西若蒙古據云皆有煤銅鐵各礦中國不應及早開採乎天施地生寳藏所藴在乎人善取之耳有美意斯有良法然後能取之不盡用之不竭卽如黄金一項中國古時甚夥上下相饋遺率以百斤千鎰爲率至今所出漸少而泰西諸邦咸用金錢操奇致赢者惟以金錢爲尚闤闠間交易幾於擯銀錢而弗用若我中國一切率以銀爲之主輸稅納賦所有會計出入者皆銀也而金價日昻或謂追溯其由係於日漸出口歐洲諸邦販售以去屯積居奇而中國陰受其虧諸礦之所産旣無而各國之出口日盛宜其金之少而且貴也泰西諸邦論及金銀之富莫如美國卽以光緒十七年間一歲金銀礦中之所産共出金值鷹洋三千二百八十萬元凈銀五千萬兩進口之金值洋一千三百九萬七千一百四十六元銀值洋二千七百五十二萬四千一百四十七元出口之金值洋一千七百三十五萬一百九十三元銀值洋三千六百六萬九千六百二元以進出口數較之出口約多洋一千三百七十萬元鑄錢局中所進之金值洋四千九百二十二萬八千九百二十三元所進之銀值洋四千三百五十六萬五千一百三十五元所鑄之大小各洋有一萬萬一千二百六十二萬八千七十一元共值鷹洋六千二十五萬四千四百三十六元鑄洋之多爲從來所未有今美國所存之金值洋六萬萬九千五百五十六萬三千二十九元所存之銀值洋四萬萬六千三白二十一萬一千九百十九元金銀兩項共值洋十一萬萬五千八百七十七萬三千九百四十八元自鑄錢外金銀各工所用之金值洋一千六百六十九萬七千元銀值洋八百九十六萬七千元美國金銀之多亦爲從來所未有是則美國一國積儲金銀之富若此推之泰西各國大略可知矣而謂中國能與之齊驅並駕較短絜長乎是則講求各礦所産金銀悉心開採以濟其所不及其可少緩乎哉中國礦中金銀卽不能如美洲之富而多産煤鐵實足與天下抗衡各國皆所弗逮英之本國幅員殊狹不過屹然三島耳而雄峙歐洲莫敢比肩則以煤鐵兩項獨稱饒足也然則中國誠能掘鐵採煤出之於礦中鍛鍊鎔鑄以供造作大而舟車小而機器安見富强之效不可立致也哉要之富國强兵全在乎人之自爲富則未有不强者以有用之心思施之於有用之地日事講求富强之效可操劵而得之矣我不禁日夕拭目以俟之 
[北通州紀事]  
　　裏河平上閘花兒閘晋濟閘河堤决口大小共七處漕船不能運行倉憲卽令漕運廳李别駕督飭夫役星夜堵塞已於五月二十日合龍二十一日放水當花兒閘水漲時有黑魚一尾粗如巨缸其身甚長游泳水面適第四號米船載米二百九十五石逆流而上因波浪湍急招集縴夫數十人竭力拖拉無如人力難施全船覆溺事後雇人打撈僅得米一百七十餘石其餘俱入龍宮深處倉憲飭百家經紀攤賠此船自興造以來甫三載經紀無力賠此巨欵恐不免大費躊躇也○上月二十二夜大雨傾盆檐溜如注裏河五閘各提板十塊盡力傾瀉誠恐河堤冉决也○南省漕糧抵壩倉憲因閘河决口五月十九至二十一日停騐二十二日提騐江蘇第三十三起漕糧十五船浙江第二十七起漕糧十五船二十五日提騐江蘇第三十三起漕糧後二十五船浙江第二十七起漕糧後二十五船二十六日提騐浙江第二十八起漕糧江蘇第三十四起漕糧前半起二十七日提騐江蘇第三十四起漕糧後半起浙江第二十九起漕糧二十八日提騐浙江第三十起漕糧○江蘇糧道景月汀觀察辦理海運於五月十八日報竣當卽乘船北上二十四日抵通上壩交米○有賊矯健如猱由存德堂藥鋪冲天牌攀援而上至春源首飾鋪行竊首飾約重二斤又金葉廿張正在尋隙逃脫被巡夜更夫所見四面　拿至天明不見動靜叩門入室在鋪板下將賊搜獲詢悉係深州人由本街會首協同地保送州審訊○東關後辛莊土妓數十家腥臭難聞如入鮑魚之肆梢顧聲名者不屑涉足其間有外來客甲乙二人偶爾閒游被土妓百般訛索且加以禁錮乙乘間逸出赴州喊控吳直刺大怒飭差將妓寮封閉帶案候訊快哉此舉變垢污爲清靜直刺之功大矣 
 
 

Page 2

 
 
[哨官被毆]  
　　鎭江訪事人來信云有祁某者係上海某營哨官也奉某軍門委赴金陵辦理要務於本月初四日由　乘元和輪船道出鎭江寓居吉陞公棧次日小住爲佳徧覽金焦山色意甚得也因天氣炎熱揮汗如雨遂於二鼓時至西門橋下小中泠澡身　德以泳以游俄而諸客星散祁在廂房中納凉尚未穿衣忽有丹徒縣馬快某甲手持鵝毛扇衣履翩翩搖擺而至相見之下各道寒暄甲謂契闊多時今日之會殆有前緣祁唯唯卽以清茗欵之甲又言去年春間吾在上海緝獲盜匪數名中有某乙與君同鄉吾實不知也事後君暗令營兵身帶利刃在法馬路守候吾不及防行至中途突被營兵圍住各持刀械將左腿刺傷數處受傷後足不能行雇東洋車送上輪船回至此間請傷科敷治數月之久始得痊愈君若不信可視吾傷痕君人雖質樸作事太很他日必有以報命祁聞之不覺怒髮衝冠拍桌敲檯誓欲一决勝負正在窘一時馬愉夥已蜂擁而至祁大聲叱曰堂堂男子誓不向人乞憐彼旣今日動衆吾亦明日興師衆夥紛然趨上將祁扭住有以老拳相贈者有以板凳　毆者有以巨棒横擊者祁寡不敵衆小腹被棒擊傷血液淋漓仰臥在地大呼救命此時浴堂中物件悉被搗毁馬　知事不妙乘機兔脫浴堂主人驚駭異常急赴丹徒分縣張煥文少尹處報案少尹恐釀人命飭差往拘衆夥無一漏網差役遂將衆夥姓名開明滋事者共十一人回禀少尹次晨有人排解欲令馬　出洋五十元給祁爲養傷費有楊姓者祁之婿也堅執不允飛函至上海通知軍門且遣人往祁家報信復至分縣署呈報細情而少尹已將此案移送丹徒縣王伯芳大令於初六日下午帶同仵作人等臨騐當塲騐明實係打傷大令謂馬快曰汝等結黨成羣毆傷哨官光天化日之下豈眞目無法紀耶飭差將馬快衆夥悉數帶回照例究辦且命馬快延西醫爲祁診治西醫言傷勢甚重馬快願出銀三十兩包醫西醫不肯受姑爲之調藥敷治未識能保全性命否 
[粵東客述]  
　　廣州來信云左都綂興鶴昶綂制遵旨入都陛見行將筮　起程是以在省各寅僚相約假廣雅書局盛設酒筵爲之柤餞一時冠裳畢集水陸紛陳直至星月交輝始各盡歡而散○去年孚筱帥之三公子娶蒯蔗農之女公子爲室結褵之後卽赴粵中方期鴻案齊眉君子偕老不料新人近爲二豎所擾樂石無靈延至上月二十四日竟遽歸眞瑤島省中僚屬弔奠紛紛想公子伉儷情深必有神傷奉倩者矣○某二尹北人也經術素長學優而仕惟矜才使氣不善逢迎以故聽鼓多年從未得一差補一缺爾者班次已届序補有期大憲忽委以優差方令其得以揚眉吐氣不料就道在卽痢疾忽沾藥石雜投迄無效騐竟於某日駕返道山身後蕭條棺衾皆賴友人賻贈誠宦海中一塲春夢也○某武弁奉桂撫之命來省辦公舟次三水縣屬某邨邊忽遇海盜多人過船行刼衣裝銀物被刼一空卽公文亦皆失去遂入城報大憲批飭沿海巡船嚴密緝查未知可獲案否○附城增步鄉曹主娘神廟不知始自何時鄉人奉祀維虔不敢或忽於五月二十三日俗傳神誕之期廟祝徵有梨園演劇以中慶祝山門以内士女如雲有某姓婦女多人乘畫舫進香禮畢而歸行至白沙狂風陡起畫舫笨重不能支拄登時沈没諸人悉入波心幸是處泊有魚船漁人奮勇救援各人始有更生之望惟失去小孩一口想已葬身魚腹中矣慘哉○城内城隍廟前有番攤賭館數處明目張膽顧忌全無某日午刻賭徒蝟集賭興方豪忽來暴客多人突露刀槍向之指嚇以致桌上銀錢之類囊括無遺旣出門賭徒持械窮追匪開槍拒之彼此相攻如臨大敵適某甲行經是處未遑趨避致爲槍彈所傷鮮血淋漓登時斃命事後紛紛傳述謂甲係外縣人來省應試旋經某親屬禀官請騐嚴緝兇人吁眞無妄之災哉 
[蝸角鏖兵]  
　　津人素多獷悍勇於私鬥葛沽劉得勝與馬東有工力悉敵旗鼓相當固一鄉之雄也兩人各不相下如楚漢之交鋒滕薛之爭長因械鬥而搆訟已不知凡幾近日又因細故馬之黨羽四人向劉尋釁劉不及預防覿面之餘返身遽走馬黨手執長矛飛步追及刺其股際致受重傷劉黨聞變亦呼羣結伴而來四人見勢不敵亦如駭獸驚禽高飛遠引刻下已赴地方官衙門騐傷請辦矣外間訛傳葛沽此次鬥毆斃命至十餘人此　耳食之　未可據爲實錄也 
[臥樹樓納凉記]  
　　温州招商局海昌輪船於本月初二日清曉入口悮擱於港頭前淺沙各小　船蜂擁而來渡客誕登彼岸旋將貨物駁出俾船身得以輕浮旣而雇機器師察之知輪軸梢有損壞隨於申刻潮漲之際乘機推動迨上燈間移泊北門外馬頭翌日空船駛返申江鳩工修理○上月二十五日綂帶甌江水師砲船兼帶鹽局緝私船劉聘三遊戎拘獲菰溪偷漏船一艘當將販私人發交陳少尉研訊供稱小的以賣缸爲業將缸易鹽並非私販少尉乃將鹽充公并喝令笞責開釋○甌俗素尚樸實向乏烟花澤藪不似揚州之千家養女都敎曲十里栽花當種田也乃近有閩中歌妓相約而來綠腻紅稠花芳月滿滿城絃管競奏新聲八尺氍毺時呈妙舞以致烏衣子弟獵艷尋芳錦擲纒頭千金不惜消金之窟誠何必在西子湖頭哉一日有甲乙丙丁四惡少相約至全坊巷某歌妓家妓知其不名一錢者傲不爲禮甲等遂嗔　叱燕斫柳摧花大肆雄風任情作踐妓恃某戊勢刀呶呶然控訴琴堂邵邑侯惡其敗俗傷風爰於上月二十二日驅逐出境計妓寮五處都知錄事計共二十餘人頃刻間雲散風流不知去向雖曰焚琴煮鶴實亦維持風敎之一端也○恒餘錢莊執事人胡阿勛與踏碓巷某氏有染丁娘十索所費不貲致虧欠莊上洋銀千餘圓莊主某甲知之尚大度　荒仍不卽斥退惟奪去筦理銀錢之柄不復任其揮霍自如阿勛當阮囊羞澀之時輙向沈永興藥店冐支一千圓事爲莊主查明擬開四明公所評論噫色之害人甚矣哉阿勛苟非與蕩婦爲緣何致若此奈何登徒子輩依然昏昏不知也 
[學宮重建]  
　　定海學宮建在北門將及百年岌岌欲圮去年重九居民不戒於火將及大成殿其時陸王兩廣文適回　里有東管廟廟祝孔某自恃孔姓後裔謹肅衣冠大呼孔聖有難將孔聖牌位負至廟中安置東管廟門口　下均糊以黄紙大書至聖行宮供奉香燭茶果事後門斗書辦查知聖牌在東管廟與孔某商之急欲請回孔某以此事何等鄭重未可草草定海廳同知徐乳羔司馬承禮立分知單求救於各秀才具儀仗鼓吹同至東管廟請聖牌孔某不允謂須俟兩廣文來時再議徐乳羔司馬慰以好言始肯轉圜刻由某紳向定海人之在滬立業者勸捐數千金以爲之倡再益以定海廳庫胥趙王林三人錢糧罰欵一千元又向近地各户勸捐集有成數已從事於土木矣 
[沙錢充斥]  
　　江右各屬近年制錢漸少沙錢漸多臨江各府皆有私鑄各錢鋪希圖漁利源源販運合水陸兩途計之其數正自不少城市沙錢充斥百物騰貴貽害殊非淺鮮論者謂應嚴飭各厘卡一律嚴緝并搜查各鋪私存當堂消毁更拿私鑄私販以絶根株亦救時之一端惟各鋪初犯者僅毁私錢不必遽行奇罰則奸民畏法之嚴不病政之酷矣 
[雷震紀異]  
　　宜昌來信云五月二十八日午後大雷電以風急雨隨之约一時許始止江邊所泊舿子船覆溺兩艘又小河口渡江　子正在中流盪漾被雷震翻三艘駕　之三人同時淹斃内有一孩年僅十五六慘遭水厄傷哉當雷震時城内學院前旂竿擊斷一根又有在衙内寄停之空棺亦被擊成兩截 
[匪徒狡獪]  
　　宜昌附近前因謠言四起經文武員弁拘獲冉姓匪徒年約三十餘向來桀傲不馴地方官本擬祗辦一人卽可了案不料堂訊時該匪攀出多人均係殷實之家及有名望者蒯游戎禀明鎭憲將該匪監禁而將供出之人送案迭加嚴訊皆是良民絶不知會匪消息始知被該匪誣扳卽行釋放仍派差密緝眞匪又聞當日居民驚慌時實有二匪潛至該處與冉匪訂約並賣飄布勸人購買每張價六百文謂有此飄布可保一家性命居人又被蠱惑而購買者二匪又向未買之人言爾等若不買飄布恐不日起事爾等全家難保居人遂紛紛遷徙二匪見事 
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
