# 1919 - 202 - 4916682

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[寛嚴之道（冷）]  
　　凡亂事之起處置之者不外二途或則用嚴或則用寛理無可恕勢足平定者則用嚴以消滅之情有可原事有窒礙者則用寛以調解之此一定之則也若盤桓於寛嚴之間或反覆於寛嚴之地不寛不嚴忽寛忽嚴中無所主而行無一定是則實爲長亂之道而决不能消弭亂事也 
　　今者北京政府之對於吉事我甚爲之憂懼 
[專電]  
　　北京電　吉長道陶彬電吉軍風雲日趨險惡長春所屬除吉長鐵道及吉長城埠已由日人編成一支隊前往保護僑商其餘農安盤石樺甸各縣日僑已奉領事命令屆時務將一切財產交由各該縣知事保管空身避至日軍勢力所及地點以免危險等語查吉軍人數固不若奉黑之多目下各處鬍匪四起若一開釁兵匪混淆地方蹂躪非止吉屬戰禍遷延豈僅日月且吉軍所望非奢稍加覊縻卽可立弭巨變夙仰我大總統量宏胞與痛切痌癏我總理責秉國鈞洞見利害務懇迅籌良法以解倒懸否則縱不顧三省之生靈而外人之損害賠償又必有不可思議之要求迫切上陳無任悚惶待命之至（二十七日下午二鐘） 
　　北京電　鮑電吉省爲中東吉長兩路之交點動關外交現所部軍隊不敷分布業經電商張使允將吳師一旅撥歸江省節制調遣現正籌備分路出發俟布置就緒卽動身擬先赴哈埠調度一切並接收布置護路軍隊事再赴吉任（二十六日下午三鐘） 
　　北京電　吉林省議會及各圑有（二十五）電孟督又擬啓行爲各圑所阻留保治安俟鮑督到吉再放行（二十七日下午五鐘） 
　　北京電　張作霖有（二十五）電奉吉交界處已均妥備現令孫督以東三省剿匪總司令名義於本日出發入吉（二十七日下午五鐘） 
　　北京電　奉張請任孫烈臣剿匪總司令討吉徐樹錚謁東海亦主討伐昨已電奉照准惟不明發命令（二十七日下午一鐘） 
　　北京電　張作霖電派二十七師與二十九師分途北進由孫鮑兩督節制查辦吉事 
　　北京電　奉軍司令忽將駐鄭軍隊開赴北京住東城奉天會館參陸處函詢何意（二十七日下午一鐘） 
　　北京電　鮑貴卿徑日下午出發二十六抵哈爾濱暫駐 
　　北京電　曹錕電詢吉事辦法院復已催鮑赴吉辦理善後孟督允俟鮑到吉卽來京 
　　北京電　對德奥恢復和平命令已擬就從和平立論又敵僑取締改寛敵產管理局改爲特種財產管理局對德奥以無約國人民待遇（二十七日下午五鐘） 
　　北京電　總代表决仍留朱已以全體閣員名義致函昨並派關冕鈞赴北戴河勸駕 
　　北京電　李曰垓前晚到京 
　　北京電　電陸對國際聨盟相機進行並派王正廷爲委員 
　　北京電　魯省長已納靳言任屈映光安福要求魯財政政務警察各廰及交涉司皆易該系人並須同日下令（二十七日下午一鐘） 
　　北京電　倪嗣冲徑電粤省米荒承囑接濟因皖亦受災未便令米出境（二十七日下午五鐘） 
　　北京電　昨新衆院預算會總審查第一二兩部已通過 
　　北京電　陳毅電告庫倫政府會議限制華軍不得過三營力爭無效（二十七日下午一鐘） 
　　北京電　海參崴電沃政府動摇各國代表在崴集議商維持方法日美意見不一致 
　　北京電　駐哈特派員來電稱沃政府所部俄兵迭被激黨擊敗現激黨勢甚猖獗已越過烏拉嶺佔據熱喀林布拉斯克等處距沃木斯克僅數十里該政府俄兵及捷克軍爲數無多勢極薄弱有急謀遷都暫避意協約各國承認該政府一事因此猶豫（二十七日下午一鐘） 
　　北京電　准魯省長沈銘昌辭屈映光繼任令下（二十七日下午六鐘） 
　　香港電　昨日米暴動蔓延香港全部今日糧食管理員出示規定米價上等每擔二十一元中等十五元下等十二元半今日暴動已止（二十八日下午六鐘） 
[各通信社電]  
　　北京電　魯省長已定屈映光　將簡任張仁濤爲濟南道尹金榮桂爲魯省會警察廰長 
　　北京電　汴省水災由部撥二萬元賬濟 
　　北京電　西林電吉省中日案事前無惡因應爲誤會速與交涉 
　　北京電　陳毅電外蒙會議限制華軍云庫倫設防不得過三營力爭無效 
　　北京電　黔督電贊同裁兵（以上二十八日） 
　　以上中華通信社電 
　　北京電　恩華電俄激黨佔優勢沃木斯政府不穏有移都消息邊防可慮請速增兵 
　　北京電　農部以湖南銻鑛極富决將没收之德國煉銻廠添資開爛聞已電張督商辦法 
　　北京電　吳炳湘以漕運事處處牽掣有辭漕運總辦說 
　　南昌電　各界旣拒丁乃揚長贛亦不願戚揚留任擬電政府請以陳督兼省長 
　　香港電　昨廣州所獲之暴動八人經當道訊供并非受人指使無政府爭作用聞可從輕辦理 
　　香港電　米價仍未見落人心恐慌謡言甚熾軍警戒嚴（以上二十八日）以上中孚通信社電 
路透電 
[歐洲和會近聞]  
　　二十三日巴黎電　日本代表圑公報處否認山東問題之解决乃以交換日本撤銷國際聨盟規約關於種族平等修正文而定者蓋種族平等條欵已於四月間討論終止四國會議討論膠州問題遠在其後也 
　　二十三日巴黎電　中國極有簽定對德和約之氣象中國如果簽定則巴黎日本媾和代表圑將公布前中日談判解决時所定日本允以山東半島政治權交還中國日期之口頭約　中國已發表决議簽定對奥和約 
　　二十一日華盛頓電　民主黨與共和黨參議員討論和約更形劇烈尤以山東問題爲甚 
　　二十二日倫敦電　下院今日一致核准英法條約 
　　二十二日倫敦電　發往德國各處之郵件均可照常寄遞不受限制 
　　二十三日巴黎電　普恩賚總統與福煦統帥在比國下院受前所未見誠摰之歡迎諸議員均歡呼法蘭西及高唱馬賽歌 
　　二十三日倫敦電　巴黎所草擬之萬國航空律承認各國均有其領土及領海上天空完全獨享之主權惟當承平之際除規定之軍事區域外許各國人民自由飛過天空並規定由英美法意日各派代表兩員殖民地印度及各小國各派代表一員組織國際天空航行委員會 
　　二十三日倫敦電　華特朗氏今日於下院質問之時宣稱英軍艦現留泊波羅的海以防過激黨襲擊 
波羅的各省及芬蘭海濱之各鎭並防黨人干預居民之糧食事務及傳播過激主義其兵力已敷應用殊可爲慰自一九一八年八月起英海軍曾於裏海與過激黨武裝商船驅逐艦潛艇交戰今戰事行將告終冬季之前可將海軍人員撤回 
[歐洲之生活問題]  
　　二十二日倫敦電　約克希爾之罷工已使米特倫斯受重大影響里慈地方有大商行三家昨日閉門希菲爾特狀况亦同估計鋼業工人今日賦閒者共有一萬五千人 
　　二十三日倫敦電　路工運輸工礦工三聨盟會幹事部定於今日開大會議决定此後之行動斯米里氏與其他工黨領袖均抵倫敦豫料礦工幹事部將於明日謁見首相喬治　礦區今仍未開工鑛工賦閒者約二十五萬人約克希爾諸鑛因煤氣充滿危險益大現已設法防杜爆炸有六鑛業已淹水　海軍抽水夫今在三煤鑛從事抽水而好事者聲言擬將公共事務之抽水夫撤退藉以報復　各項實業漸不活動格里斯貝有漁船百艘閒泊港内　政府在米特倫斯警告公衆節用煤氣自來水 
　　二十三日倫敦電　三聨盟會大會以一百四十四票對八十四票拒絶蒂萊特氏主張公開會議之動議 
　　二十三日倫敦電　三聨盟大會開會由斯米里氏主席與會之代表共三百人大會以二一七票對一一票請各選舉圑體查明所選議員是否準備取實業行動實行彼等之要求即取銷强迫兵役停止出兵俄國參戰停止以兵力干預英國工業爭端釋放良心反對從戎者是也 
　　二十三日倫敦電　孟茅資希爾有鑛工萬人上工惟滿斯菲爾特有鑛工萬人繼起罷工諾慈鑛工協會違背會長命令通過提案如約克希爾鑛工一日不上工則諾慈鑛工亦不上工 
　　二十三日倫敦電　鐵路幹事部宣稱鑛工罷工不已載客火車恐將大減開行　吉特士爵士電致約克希爾等處之市政人員謂急宜絶對撙節煤斤 
　　二十三日倫敦電　波拉勞氏今日在下院宣稱約克希爾有六鑛已淹水十七鑛處於危境特比希爾數鑛穴已停止工作該處罷工風潮正在蔓延海軍兵士已抵該處蘭加希爾與諾資二處大局無變動南韋爾斯鑛工通過提案主張與政府談判時照常工作惟多數礦工今仍罷工　首相喬治及波拉勞氏將於二十四日與礦工幹事部協商一切 
　　二十三日巴黎電　善後總長洛歇爾氏今日在衆院宣稱法國購買英煤每噸須需一百三十五佛郎今改向美國購之價廉於英 
[阿富汗之和議]  
　　二十五日西姆拉電　拉瓦爾品第路透特别訪員二十五日電稱格蘭特爵士昨日抵此隨從頗盛阿富汗代表今晨亦由達加悄然抵此共約六十五人其主要人員衣灰色如德式之戎裝諸員分乘摩托車偕同印員而入寓所諸員深喜沿途安舒照料周到並以沿途所見英兵營壘砲位運輸隊規模偉大表示驚駭之意媾和大會定於星期六晨正式開會 
　　二十六日拉瓦爾品第電　格蘭特爵士以嚴厲之詞向阿富汗代表演說謂英政府極有理由繼續作戰至阿王無條件降服而後已英政府不欲考慮阿富汗答案之要求阿富汗曾恣意違背休戰條件英政府忍無可忍如再開戰則他日議和之條件將與今日不同阿富汗代表聞之未發怨聲惟面容殊爲嚴肅 
　　二十七日西姆拉電　拉瓦爾品第路透特别訪員電稱昨日英阿代表開媾和會議英代表格蘭特爵士演說後阿代表圑主任亞里氏起而作答承認力不能抗英並謂阿富汗乃過激主義與印度間之天然堡障如再開戰英國獲勝印度必爲過激主義侵入阿富汗僅求公正與體面之和平云云該會議乃秘密舉行阿代表殊爲倔强故會議即經解散 
[各國近事記]  
　　二十三日巴黎電　昨日衆院力圖推倒克勒滿沙政府完全失敗克勒滿沙演說大政方針後議員以二百八十九票對一百七十六票通過信任政府案克勒滿沙謂和約調印之次日即將提出儘速辦理參衆兩院市議會州議會之選舉議案 
　　二十二日倫敦電　郵務局宣稱發往海峽殖民地荷屬東印度暹邏香港南華之郵件下星期起每逢星期四日直接由白根海特交化爾特公司郵船運送 
　　二十二日華盛頓電　昨晚因有黑人攻擊白婦釀成重大之種族暴動死四人内有偵探二人爲黑婦槍斃傷多人已送入醫院馬隊水兵水夫協助警察彈壓騷亂外境亦有暴動黑人握手槍馳於白人寓區任意發彈傷數人道中終夜有手槍戰鬭現已拘獲多人 
[補血聖品自來血證書照錄]  
　　五洲藥房惠鑒曩接張君（向在警官學校肄業近暑假回鄉）來信日久不復介意頃因整理友人信札翻閱該信關係貴藥房之榮譽並足增助服自來血者之信仰何可埋没用特將原信奉閱請即檢收是荷順頌　公安　醉沙王庸生啓 
　　七月廿一日　通訊處本埠大東門豆米業私立商業學校 
　　北京警官高等學校張君原函 
　　醉沙老同學兄大鑒上月二十九號曾奉寸簡未蒙賜復念甚弟在校公私交瘁殊爲煩惱幸得今春陸君回滬之便託購五洲大藥房人造自來血二打依法服下曩時虚弱之症竟獲痊愈可以無須再服其功效有非可言喻者吾 
　　兄身體素來孱弱肩此重任定必感受精神上之痛苦弟意以爲可向該藥房取閱衛生指南等書當知弟言之不謬也至服自來血之功效特就弟所經騐者爲吾　兄詳列於後尚祈　鑒察不勝盼禱有暇希即　示我近狀一二此問　日安　弟張毓秀謹白五月十八日　　（一）未服自來血前之病狀　面容灰白四肢酸痛肌膚黄瘦精神疲倦腦筋遲鈍 
（二）服自來血一打後之現象　食量增加肢體舒暢精神振作思想精細 
（三）服自來血二打後之現象　面容紅潤腦筋靈敏肌膚充盈精神抖擻 
本藥房人造自來血凡治血虚病症久爲絶對的聖品張君毓秀自述各種病狀均爲血虚發生之現象其服自來血而完全見愈宜也但世間不乏如張君所患之血虚症者無論男婦老幼亟購試之蓋製藥治病宜如何愼重研究方可以收實效空言自詡不足取信於人吾徒見欺人者適以自欺耳願購藥諸君審别之爲幸 
　　自來血定價大瓶洋兩元小瓶一元二角 
[本藥房批發夏令藥品]  
　　原桶臭藥水　原桶樟腦丸 
　　防疫香水　防疫藥塊 
　　化食消毒良丹　花露水 
　　百花牙粉　花露粉 
　　銅盒藥皂　痱子粉 
　　急救時疫水　臭蟲粉 
他如各種除病補身經騐良藥醫用器械藥品綳帶藥棉照相材料化妝香品無不齊備倘荷　惠顧零售批發一律歡迎 
[上海五洲大藥房附啓]  
　　外埠五洲分號及各經售家均有發兌 
 
 

Page 5

 
 
   
 
 

Page 6

 
 
國外要聞 
[比國將來之國際地位]  
　　巴黎時報云比國在巴黎和會中與協約國磋商之問題以修改一八三九年條約及解决比荷間懸案爲最重要一八三九年之條約規定比國政治領土之條件及江河航權之分配最重要者爲當時五强共同保證其永遠中立之制定自此次大戰以後而此項永遠中立之地位根本推翻矣比國之所以急於修正一八三九年之條約者欲發展其經濟狀况以穏固其國基求海道通航及盎凡爾後路交通之自主并鞏固愛斯哥末士兩河之國防也據比國議和總代表海門氏在比京布羅賽爾國會之演說稱述巴黎高等會議决定修正一八三九年之條約使比國得自由行使其主權不復仰鼻息於永遠中立之規定而杜絶由此條約所發生之種種危險實使比人之要求大爲滿意云至就解决比荷間懸案一端而言海門氏曾在協約諸國外交總長之特别會議席上聲言愛斯哥河實爲完全比國之河盎凡爾商港及其附近地域之發展全賴斯河不幸一八三九年之條約訂定兹河航路歸比荷兩國共同管理致使荷蘭商港控制愛斯哥河口以妨碍盎凡爾之商務將來比國定能管理并修治斯河航道依商業之需要興建種種工程故比國鄭重要求無論戰時平時應自由處理愛斯哥河并行使在兹河經流地域及接連北海岡城間戴納任（譯音）運河之主權云又稱盎凡爾商港之發展　賴本城與來因河後路及末士河流域之交通不生阻礙但一八三九年之條約劃林堡一省於荷蘭致使盎凡爾與來因流域之交通爲之阻隔比國經濟上之要求在使東西兩方不受一八三九年之束縛而受制於荷蘭而已今西則愛斯哥河口東則林堡省皆爲荷蘭所有故比國不欲發展則巳非然者必取得兩地而後可若以過去事實證之從前盎凡爾之爲德軍所破即以海口爲他人控制後援不至故也海門氏已設法以比國所要求之兩案交關係之委員會研究并就比民之意願編成案件要求和會五人會議招致比荷代表共同商議云 
[英國排斥色種之風潮]  
　　上海泰晤士報云英政府近因利物浦與加狄夫兩處發生排斥色種之風潮反對黑人與華人甚烈故已决定趕早遣回戰時到英之外人政府已有權辦理此事一俟船隻夠用卽將實行首先大受影響者卽爲華人若輩刻在各口岸如倫敦利物浦加狄夫等處者爲數甚衆其可邀准留英者惟少數已有事業之華人耳近數月來倫敦東端屢有暴動上月十六晚諾桑白蘭街中有一部所謂中國鎭者忽成騷擾之場蓋居於是街者聞華人陸克新移居於五十六號屋内大爲不悅俟其器具業已搬入之後陸克新不在家之時羣往毁其屋陸之妻（英婦）與一友皆爲羣衆毆傷器具悉被擲至街中集而焚之房屋亦被搗毁十七日又有一處發生暴動華人被拘者二人又北街某屋内住有華人羣衆集於門外大聲反對再近來解除兵役之英人因華人租賃多屋轉租於人而自己罷戰歸來反難覓得適當房屋故亦仇恨華人云 
國内要聞 
[日人聲明交還山東之外論]  
字林報社論略謂幼童有食其妹之楊梅者母見而責之童辯曰吾僅爲妹取出梅核耳此誠巧辯哉昨巴黎電傳日本已確告協約國願以山東交還中國惟保留鐵路之經濟管理權與膠州讓與地吾人讀之不禁想及食梅童子之善辯焉電文簡略其意大可引伸第觀於和約簽定後關於山東問題之議論即可知電文所表示者乃日本所謂讓步之主點即日本所欲藉此以獲其需求和緩華人之鼓噪並迷蔽西人之心目者也外交之詐顯然可見者莫甚於此和約關於德國在華之權利固屬處置不善然以吾人所知和約並未將山東全部置諸日本之手而使日本得有將山東交還中國之地位也至於僅僅保留鐵路與膠州讓與地一語推繹其意殆謂靑島一切極關重要之部份連海灣在内皆將爲日本所保留凡此最有價値之區域在歐戰未了以前日本業已圈出視爲泌須保留者矣協約國高等會議先宜查明此語之眞意不可遽信其言而視爲解决與己有關之爭端之方法也凡爾塞和會代表昧於遠東時局至鑄大錯不獨於中國有害且於己有損現就昨電觀之和會以仍有迷而不悟之氣象果爾則將使前錯莫可挽救矣山東問題乃常識問題非道德問題說者多謂戰時日本履行其職務而中國（確當言之即協約國所不得不與之接洽之北京人物）則雖對於協約國所請者亦復避而不爲云云此種言論耳聞已熟但對於將膠州送與日本之正當與否則未嘗加以嚴密之考察也爲和約辯論者謂和約之價値不在其現在所爲者而在其將來所當爲者然而山東條欵無異宣告死刑須知中國非終古政治不良内訌不息如今日者若干年後安知中國不面目大異試問協約國任令中國於爭求新生活時抱有無窮怨恨之氣於己有利否耶華人省界之見素深彼此視若秦越今則視山東爲眞正國家問題態度與前逈異此乃極有關係之一事未可忽視者各界皆引魯案爲切膚之災疾首痛心其憤懣之懐正未易釋協約國掃除德人在遠東之勢力不知費多少力量今和約如此豈非有意使中國傾向德國乎由是言之謂和約爲離奇喪心病狂之行爲亦無不可吾人之反對日本保留膠州非出於仇日之偏見實以日本對華政策在吾人視之不能認爲無錯且與日本最好之利益無傷也吾人不獨注重列强之幸福與遠東之和平且亦顧念日本之幸福故著此篇近兩年來日本已激成華人仇日之感情並招致外人之疑慮此爲莫可掩飾之事實非以商務嫉忌之詖詞與人種不平等之抗議所可洗刷者也 
[李佳白之山東問題觀]  
　　中美新聞社紐約通信云李佳白博士昨在聖尼古拉斯街長老會敎堂演說極讚中國代表之拒絶簽字其言曰今日歡欣鼓舞於和約之簽字者甚多余則憾之因和約足以釀成不平妬忌以及革命（姑不論戰爭）有人笑中國代表之不簽字余則深敬彼等之能表示勇氣與眞愛國心也威爾遜以外交家之資格或可簽訂和約參議院以政治家之資格或可批准和約惟余以基督敎徒或爲信仰孔子敎義者之資格實不能容許和約與國際同盟和約將中國權利抛棄而加入荒謬原則以滿足日本武人之野心實足令愛眞理及正義之人怒髮衝冠此事已令四百兆華人得一惡印象彼等今始悟西方之許諾直是空言美國亦然美人於中國加入戰局時極口讚美原來皆是不誠實的欺詐的華人今悟彼等爲人所侮弄和會華代表赤手空拳與五大國力戰不屈實爲難能夫今之所需要者爲單純之正義此乃原理問題無可調和今亦出以調和則戰爭將復起不特此也人人需要神聖淸潔之基督敎義亦受攻擊而汚辱矣不亦大可哀哉云云 
[政会已正式磋商墊欵]  
　　政府擬向舊銀行圑借欵二千四百萬元一六個月交付將來卽作爲新銀圑成立後借欵之墊欵其詳情已見昨報兹悉此事現正極力進行昨日上午財政部召集舊銀圑在京代表在部中會議據云此係與銀圑正式交涉之第一次前此僅與日本人暗中單獨接洽也聞昨日會議之際首由財政總長陳述中國目下財政之窘况不特政費軍費急待支付且對外所有小借欵現在已到還期者亦復不少萬一不能履行未免　失國家之信用現新銀圑尚未成立中國又非借欵不可自不能不希望舊銀圑極力設法援助至於數目一節亦提到中國希望之數爲二千四百萬元每月分交四百萬元云云於是銀行圑代表相斷發言有問中國借欵究竟能否裁兵者有問南北未統一而借欵西南能不反對否其結果各代表承認即日電商於敦倫銀行圑本部再行答覆 
　　另一消息政府每月行政經費均需四百萬元交付南方約需一百萬元兩共約在五百萬元日前政会因此欵無着特向銀行圑提議借欵二千四百萬元（每月交四百萬六個月付淸）以應急需兹聞銀圑對之刻正電詢倫敦新銀行圑本部是否承諾又據財界某當局云此項借欵刻雖難以成立然將來或可以大借欵墊欵之名目交付也 
[新銀圑之說帖]  
　　中美新聞社通信云世人對於新銀圑之性質每多誤會兹詳爲解釋以明眞相（一）外間傳說新銀圑係一種外人執政之永久機關加諸中國官吏之上云云此係無稽之談也新銀圑之意以爲中國政權當然操諸中國人之手不可旁落倘一切政務能入正軌則管理財政鐵路實業諸端必克臻妥善此乃新銀圑所深信不疑者所惜目下行政尚未入正軌現時極盼中國迅速設法使一切行政盡入正軌則於中國政府人民及銀圑均有利益也（二）新銀圑並無把持壟斷之意也銀新圑旣在中國經營業務自必期望中國財政之整理完善爲中國計即所以爲銀圑自身營業之安全計查近年中國政府托實業之名借入鉅欵隨意支用莫可究詰似此浪擲虚耗與整頓財政之旨愈趨愈遠新銀圑鑒於此事之關係重大故主張設法杜絶濫借之弊凡一切政治或實業借欵均應隨時宣布公開辦理並聲明實在用途俾辦一借欵得一事之益新銀圑爲此主張並非欲壟斷實欲免濫借之害中國政府當將一切借欵公開辦理俾銀圑得悉中國負債之實在狀况則銀圑方能協助政府俾財務行政有整理之望人民信用政府之心日益鞏固至包辦工程及採購材料二事新銀圑更無壟斷之意新銀圑主張將包辦一項排除於銀行業務及借欵業務之外明定界限勿使混淆新銀圑僅辦投資之事以投資穏妥爲前提與中政府商訂借欵之條件至借欵交付之後即應採用公開投標方法招商承承工程材料如此辦理則中政府可得兩種利益一按照普通商場行市借入鉅欵一招商投標承辦工程材料可訂立最優合同總之新銀圑力矯壟斷之弊凡各國銀行公司自願投資中國者一律歡迎加入銀圑至他國在華有鉅額投資關係者新銀圑亦並不拒其加入也（三）外間傳說新銀圑欲鞏固各國在華勢力範圍云云更屬無稽可謂適得其反因新銀圑不以增長其各本國之勢力爲目的實欲集合各國勢力以協助中國政府爲目的也（四）近有留心時務之外人就中國要政整頓辦法本其心得著爲說帖及計畫書以供公衆之研究者外間不察以爲卽係新銀圑所議决之事項不知此皆係個人意見僅爲討論之資料與銀圑之規畫無涉界限分明不可混爲一談也以上係辯明各界誤會兹再將新銀圑計畫擬辦事項列舉如左 
　　（甲）新銀圑擬聨合各國資力以一致協助中國政府查各國在華勢力範圍之弊各國以本國之資金僅圖發展其本國之勢力各自爲謀即不能顧及中國之利益新銀圑從根本上改絃更張以爲欲謀銀圑自身事業之利益應從鞏固中國政府入手倘中國政局平定人民得安生樂業則工商得以發達而各國所得利益自必較諸勢力範圍存在時代更爲優厚也勢力範圍之制各國因利害衝突羣相挾持競爭劇烈各方損失甚鉅今新銀圑認中國之利益即爲各國之利益故主張各國應一致協助中國政府供給欵項俾能推行要政發展經濟如此則勢力範圍之制可以破除而其禍害即隨以消弭新銀圑所懐抱之計畫此其一也 
　　（乙）新銀圑對於行政或實業借欵均擬承辦也新銀圑旣以希望中國財政之整頓及信用之鞏固爲宗旨則爲中國利益計所有行政及實業借欵自應委托銀圑辦理較爲妥善即不然倘向他方面訂借欵項亦應開誠布公隨時使銀圑得籺眞相新銀圑之職務旣以投資爲限並無要求特殊權利之欲望故其商訂借欵條件悉照普通商業借欵辦理但他方面之挾有特殊權利之欲望而來者必故意訂立表面上優惠之條件因其於借欵條件中所失者可於特殊權利中取償之也倘中政府因貪其借欵條件表面上之優異而給以特殊權利則覬觎者紛起仍必釀成勢力範圍之局而弊害隨之矣今新銀圑以中國之利益爲利益且其地位資格均爲各或所信仰倘中國政府向新銀圑訂借欵項則可得各國信用各國均能深信中國財政遵循正軌妥善處理與世界各獨立大國相同於是中國爲行政實業正當需要之欵各國資本家必能踴躍應募也新銀圑旣希望中國財政之能日就整頓以維護中國信用爲職志則當然希望中國將所有借欵交其承辦倘遇特别情形須向他方面借欵亦無不可但中政府應將此種借款情形詳細通知銀圑以資接洽倘不改從前浪費之積習仍向其他方面濫行借債則中國財政永無整理希望可斷言也 
　　（丙）查新銀圑係由各國在華投資有關之多數重要銀行公司組合而成其信用與政府相埒故能擔負極重大之責任且新銀圑得有各國政府之援助倘中國委託新銀圑辦理借欵可得與各國政府平等交涉之利益新銀圑旣無特殊權利之欲望又無鞏固各該本國勢力範圍之意嚮足徴外間傳說新銀圑將瓜分中國危害政府云云皆屬謬說也新銀圑自顧責任重大以輔助中國爲宗旨凡有損害中國政府之處者必使去除之至新銀圑辦理一切力求公允亦當然之事也（丁）新銀圑並無統治中國或監督中國行政之意新銀圑所注意者僅在投資之穏妥而已投資之穏妥與否全視政府行政之妥善與否爲斷故新銀圑所希望於中國政府者厥有兩事一財政行政事項均應公開辦理一切詳細情形均應從實宣布以防弊混二全國官吏之任用應以材能操守爲標準並應明定保障辦法使有用之士得久於其位以上兩事應由中國政府自行舉辦處今多事之秋國家行政樞紐必須十分妥必方足以應事變倘不能切實整頓仍前顢頇從事則必致主權旁落徒擁虚名可危孰甚而新銀圑爲投資穏妥起見希望政府將上列二事切實推行且政府代人民經理財政當然應將經理詳情報告人民以示不負委託此各自由國政府當然日行之事而銀圑旣從事投資且希望中國財政之整理故亦希望中政府將財政詳情從實宣希並准銀圑代表得有機會以調查帳目並騐其是否與國家預自相符查預算爲國家政令所繫　須切實遵守方成體統倘經查出有不遵預算或揑造虚帳不盡不實之弊則中政府必須立卽設法糾正若非如此則財政决無由整理此財政公開亟應辦理者一也至整頓吏治亦爲要圖凡才具優長操守謹嚴者應使久於其位與以保障倘有舞弊者一經查實必須立即黜革不可稍有瞻徇至官吏俸給亦當從優訂定亦杜弊之要着必如此辦理吏治方能良好倘財政公開吏治良好則新銀圑投資妥穏目的可以達到而中國政治昌明國運隆盛卽中國人民之福足徵新銀圑對於中國政府所期望各節與中國人民所期望要求各節若合符節故可斷言新銀圑之主張與中國人民之意思毫無抵觸之處也 
[爭逐中之北總代表]  
　　南北和議連日總代表問題糾葛日我不能决定昨傳江汪二代表有辭職電報到京兹據政界消息此電實於二十二三日拍到其内容係稱軍政府與唐總代表連日催促代表全體南下赴滬即可接洽一切惟中央代表旣久不南下總代表問題又不解决某等二人無以應付南方電詢應請准其辭職云云連日政府方面又先後接到江蘇安徽湖北江西河南山西湖南等處督軍省長等電報多通内容均謂和議久停外交困頓請卽迅令代表即日南下開誠相見俾和議早日成功大局早日統一以期一致對外云云政府受此兩方面之催促關於和議進行非常焦灼而總代表問題至今仍不能十分解决昨據某方面消息此次如不更易總代表則分代表亦當仍舊如以錢幹臣充任則方樞吳鼎昌必行辭職而另以于寳軒郭則澐代之王揖唐如充總代表時則施愚必然不幹由此種種消息言之足以見中國無事不以人的問題牽制政治上之事實矣然自表面觀之當局之計畫進行未嘗稍間每星期一三五皆有談話會討論國内時局即一般人稱曰統一會議者是也其實無此名稱亦無會議形式昨日爲照例之談話會會期到者龔心湛吳笈蓀郭則澐徐樹錚王揖唐曾毓雋梁鴻志等傳觀江汪二蟘表昨日之來電報告在滬接洽未有顯著成效並催代表全體南下否則毫無辦法云云談話結果仍未决定辦法或者待岑西林代表到京後始有開展之希望耳岑派代表到京之說傳之已久昨悉代表即李曰陔業於十三日自廣東出發北上日内當可到京此來確有所接洽惟是否提示具體辦法則爲岑電所未詳公府雖以公函催朱桂莘任總代表然至今尚無着落盛傳赴奉之徐樹錚曾便赴北戴河與朱會面朱絶口不談政治態度極其消沉又聞朱氏已於日前除將證書繳回並造具報銷開列北代表在和會之用欵共爲十一萬九千餘元（與外間傳說者不符）以表决不再就之意現全國盼和而此問題横梗其間遂致無法辦理不免令一般人失望耳至國務院方面以朱氏謝絶總代表擬聘朱爲高等顧問約就和議問題從旁贊助 
[新稅則實施後之禁運品]  
　　陸軍財政等部訓令各省云准稅務處咨稱案查上年上海修改稅則委員所提議案内有關於禁運品問題一項經該會會員全體通過惟中國委員不在表决之列本年各國駐京公使於照會外交部認可新修之進口稅則文内復提及此項議案聲稱甚望及早得以實以當經本處會同外交財政陸軍敎育農商等部派員公同討論訂有辦法三端由本處咨呈國務院查核兹承准國務院函開經國務會議議定照辦應函復查照等因應即將該項辦法定期實行查進口新稅則實行日期係定於本年八月一日所有該項辦法亦應以八月一日爲實行日期除該項辦法内第三端應行預佈之禁品名目淸單隨後另案宣佈外相應抄錄上海委員會原議案及部處會訂辦法咨行貴部查照並希飭屬遵辦等因准此除分令外合將上海委員會原議案及部處會訂辦法抄錄令行遵照辦理　附稅務處會同外交財政陸軍敎育農商等部所訂禁運品辦法（一）硫硝石白鉛仍照條約作爲禁品其用硫磺硝石製成如硫酸硝酸等物其性質仍與硫磺硝石無異或更加烈者亦視爲禁品此外鹽化水素鉀所成各酸鹽燐顯微鏡及測量繪圖儀器鐵鑊等准予開禁（二）凡視爲禁品者如報運進口須照左列之辦法（甲）軍事機關購運禁品應呈由陸軍部核准發給護照轉咨稅務處令關放行或呈由本省督軍咨明陸軍部核准咨放即由本省督軍發照（乙）非軍事機關購運禁品爲敎育化學實業等類用者其辦法分中華官商及各國官商『子』華官華商分京内外辦法京内無論官商由購主聲明數目用途呈由主管機關咨明陸軍部核准發照咨放或將年需總數於年前呈由主管機關咨明陸軍部核准發年需總數護照並轉咨稅務處飭關先行立案届時即由各關騐憑護照分批征放京外則由購主聲明數目用途呈由本省長官咨明陸軍部及各主管機關會同核准後咨放即由本省長官發給護照或將年需總數於年前呈由該省長官咨明陸軍部及各主管機關會同核准轉咨飭關先行立案即由該省長官發給年需數目護照届時由各關分批騐放『丑』各國官商或自用或代運須聲明數目用途請各該國公使或領事予以證明照會外交部或關監督報明陸軍部核准轉咨飭放即由各關監督發給護照（丙）凡請領禁運品護照者其有效期間以二年爲限（三）禁品名目另單宣佈但中國政府可將禁品單内名目隨時增減（修改稅則委員會議案如下）本委員會擬請中國政府與各國商量允將硫磺硝石白鉛等列於禁運貨物淸單之外又將下列各貨由海關隨時所發禁運貨物淸單中開除之即鈉硝酸鹽化水素硫酸鉀所成各酸鹽燐顯徴鏡測量繪圖各儀器鐵鑊等是也又關於向華員得領准運禁貨特别執照之手續於其能力以内使愈省略又在施行禁令以前應將禁運貨物列單預布 
[新衆院對文官考試之質問]  
　　新衆院議員羅正緯等對於本年舉行文官考試所有各項考試法案質問政府何以不交議决其質問案云頃閱報載敎育部修正文官高等考試令補入各項實業專門學校及外國語學校等項資格以免疏漏云云此種主張本屬至善惟各項文官才試令前以敎令公布當時政府别有用意一時匆促訂定極不完備加以事實變遷現在不適應用如文官高等考試令第十一條載考試及格者由大總統依文官官秩令授以上士此令旣早廢止當然應行改正所列資格一項殊多未備如已具高等專門學校畢業者自應無須追究中學之必要該令尤鄭重中學畢業一途未免苛刻太甚且相當學校一層絶未提及如淸制方言館優級師範選科等　有學科及狀勵章程皆與高等符合卽應明白規定相當資格一項以勸多士國家興學育才本當推　登　之路旣無觖望之虞復收眞才之效政府當局何可以一時政治之作用而過事拘牽又普通文官及第投考高等文官事屬正當並有曾具高等文官考試資格之員現制旣己漏載究竟如何辦法主管官廰亦難處理其他考試經義及分試方法應當修正之處尚不勝舉今年旣己頒令舉行考試重典政府宜將各項考試法案早日提交國會以便議决施行否則僅就部分修正不獨掛一漏萬且涉侵越立法之嫌兹依院法提出質問敬乞即日答覆爲荷 
[京華短簡]  
　　中美通信社消息據華北明星報載本月二十二日華盛頓專電稱此間一般輿論及民主共和兩大政黨正極力一致贊助中國保障山東之權利頃忽接東京之電信云中國代表某近赴原首相之招待宴此事即中國漸示軟弱之徴 
　　我國拒簽德約後對於能否加入國際聨盟一事已爲充分研究最近外交委員會討論結果以拒絶簽字决不至有妨加入其理由有二（一）可以簽字奥約之一國資格加入（二）可以中立國之資格請他國介紹加入以上兩層如辦不到則不加入聨盟亦無不可蓋各國如拒絶吾國之加入是不啻宣示不以國際聨盟爲國際裁判惟一之機關我國縱即加入亦决無何等利益云 
　　關於歐戰損害賠償協商各國業已决定辦法我國赴歐議和專使陸徴祥日前曾電政府請派員參與原電略謂關於損害賠償一節照草約所規定將來須另組織一賠償機關設在巴黎美英法義各派一員委員均有表决權日比塞各派一員惟指定事項有表决權其他各國亦各派一人惟於本國有關係事可發言而無表决權所有各國應賠償之欵及其總數統於一九二一年五月一號前决定交於敵國是辦理此事尚須兩年之久可否由財政部派一精外國語兼熟於戰事會計人員來歐作爲該機關專員請電復祥印 
駐日公使本擬胡維德胡表示不就莊璟珂虎視耽耽又得内兄曾毓雋爲之運動將次成功却以資望淺薄嘖有煩言當局亦不屬意現聞吉黑榷運局長曾宗鑒亦謀此席甚力曾毓雋以有親族關係當然帮忙聞已内定不日發表 
　　北京學生聨合會昨日下午派代表四人往謁敎育次長其時傳次長適已赴國務院僅由部派陳秘書接見學生代表陳述來意略謂蔡先生代表莊博士之來北大全校及學界全體異常歡迎望敎育部與之同舟共濟以振敎育云云當由陳秘書答謂敎育部對於蔣博士此來亦極歡迎已决定發部令兩道一致蔣君請其代主校務一致北大評議及敎授主任告以此意 
　　徐樹錚曾向美豐公司訂購載重汽車十三輛每輛可乘十六至十八人本爲來往西北邊境運輸之用不料該處未修馬路道路崎嶇不宜行駛因而擱置不能使用後經該公司向中國當局建議將此項汽車開辦一種馬路汽車用代電車以利交通聞政府對於此項建議尚未决定辦法 
[中美新聞社京訊]  
　　曹錕自保定來電稱在河南之直隷軍現將北歸需小站營倉應用請政府令現駐該處之龍濟光軍退出按小站龍軍即係前在瓊州之敗兵自北來後政府處置極難近且餉食兩缺逃而爲盜者甚多其未逃者亦無領袖約束紀律全無龍氏本擬保存此軍以期奪回瓊島今恐已絶望政府正在謀如何處置此殘軍　法 
　　政府昨電巴黎陸專使謂宣布中德戰事狀態終了一節已移交國會徴同意一俟議决卽宣布同時政界中人正在籌備與德國恢復國交之辦法中德間郵電交通亦將恢復中政府與北方商入以料德國必存有許多商品當此銀價貴馬克價賤之時華人與之交易可得利益故頗望與德人重行通商云 
　　新疆楊督軍電稱過激主義漸及新省如煽動軍隊極可慮現正力防但缺乏經費請政府撥欵二千萬接濟云云據政府言過激主義傳布於新疆一帶之說謡傳已久但尚無確據諒不至爲害云 
　　川邊鎭守使陳遐齡已派一代表進京將關於西藏事件之一切詳情報告政府并商平藏亂之法與許藏人自治之計畫又甘督張廣建爲西藏自治問題迭向政 
 
 

Page 7

 
 
府請示辦法兹聞政府電令張督就近派活佛古朗蒼等赴藏與藏官迅議辦法又川督熊克武亦電請中央速籌藏事解决方法因華藏停戰八月爲止恐藏人再事增兵内犯云 
[最近全國實業之統計（靜觀）]  
　　農商部每年分發表式於各省各區調查全國農工商礦四業之實况年來雖地方多事而調查仍照常進行現在該部依據各省區所報告之材料分類編製第五次農商統計業已成書其中雖有川滇兩省未報又湖南廣東等省報而未全然就大體以言固儼然全國統計表也兹將所列各要項撮記如次以告國人（一）農業　農家户數四九○二八八六四田圃面積一四七二一九三八四四畝米產量三六七三二七七三六石「較前年大减」麥產量四五三三○二七○六石「較前年增」豆產量一○七六○三七二七石特用農產物中棉花收穫量一九五二九二八四擔菸草收穫量一二三八○二九九擔棉以直魯蘇鄂四省爲多而陜省作物面積頗大而收量較少恐有錯誤蠶繭二○六四一○八一七斤一「較前二年大减」蠶絲數量四七六六五五五四斤價額一七六九一五三二三元茶收穫量一六六七四二二四六斤「較前二年大减」荒地三八八六四五三五五畝（二）森林　場數二九五一四八一面積三八九二六一○四三畝栽植者三五四五○○九八七九株經費一九七二七○二八三元採伐作用材者價計六六○四二三七一元作薪炭者價計四八三七五三一四元共計一一四四一七六八五元（三）漁牧　漁獲物分魚類貝類植物類價額合計九二八○八四五二元「較上年減及五分之三」水產製造物價額合計二七一四六二一七元而一查海關貿易册水產物輸入之價額則已及二七一六四四二八元之多畜產物分馬牛驢羊猪合内外雜三種計之馬四四○○五六三頭牛一五九七三二七九頭驢三六五九六四○頭羊二二二三二一六八頭猪四四七一一三九七頭（四）工業　工廠一六九五七户其中用原動力者四九○户不用原動力者一六四六七户職工男三三四一五二人女二三一一○三人共五六五二五五人職工百人以上五百人未滿之廠五九一五百人以上千人未滿之廠一五七千人以上之廠四四棉紗紡績工廠二九户資本合計一八八三八四六七元錠子數五六七一○六職工三六四五九人製造總價額二六九四五九○一元工產物共分三十二類兹僅紀其價額總數如下油一七七二四三二六五元酒八二五五六三六三元糖一六三五九○二元菸草一一一一六二八七五元澱粉及麥粉一一四○二七八三九元罐頭食物一八一四七二八九元絲織物二五八七一九四四元綿織物一四六九九三六七○元麻織物一一六七○九九九元毛織物二四九一○一七元絲綿交織物三五八三三○元編物類六二○八三三四元胰皂二八六七○五六元蠟燭一一九九一一二○元漆液九五二一八四元蠟類七四四三○○元靛靑一三五○六九○七元火柴二七三九二九八○元玻璃製品七一八四四○元磚瓦五二五七七九六四二元薄荷及樟腦一九九七三三元紙類二三二五一六三五元皮革二五六五一二五四元化妝品五九九六三一元工業用藥品八一四七二三○元陶瓷器一○二三四九三二元漆器一○六三七四二六元五金製器六九七五三七六一元眼鏡九七四五六四元鐘錶四五三九七○元雕琢器二二九三五四六元雜工產物三五三五二○八一元 
　　（五）商業　全國商會一一五四所支出經費一五八一二三五元華僑在外洋各埠所設之商會共六○所支出經費四一一七○一元公司九七七户其中農叢一七一工業五三一商業一三一運輸業一四四資本一一○八九○七八一元農六三五一六七二元工五四八○三二○二元商一三四二七二四九元運輸三六三○八六五八元其資本在五十萬元以上百萬元未滿之公司全國二一百萬元以上之公司全國三三銀行總行四六分行一三二資本三五七○三六九一元存欵一五○二八七六九○元紙幣發行五七七九九三六三元保險公司總公司一二分公司四四資本三三一七四二五元錢業三五八五户資本二四六二二九二五二元存欵三四○五四二二五元（六）礦業　採礦區數二一四四面積二九八二一七八畝其中停採者九一區面積七七六四畝採礦區數三三四面積八○九八○三畝礦產價額總計原產品三二四一二九七五元製煉品一二四三一七三○元礦稅三七一六七一七元礦工探礦工七五四九人採礦工四○六一八二人　又附錄中各省區歲支農商經費數列如下直隸一一八九九五元奉天七六三八五二元吉林一七七一○九元黑龍江一五八九八七九元山東七七三八七元河南三七五六四元山西五○五七四元江蘇五五六○四○元安徽六一七○四元江西二○○二○三元福建三五七三四元浙江一二七一三九元湖北二五六六八八元陜西九四三五○元甘肅一○二五四三元新疆二七九四七元廣東六○八七四元廣西八二○○○九元貴州三七六六八元熱河二七○九元察哈爾一一五六○六元　以上所列各數是否眞確殊不敢言雖然有此數目以供全國實業家之參考究勝於無統計也以我國今日地方自治機關之不備各縣知事兼理司法事務紛紜其視統計之調查報告往往等於具文欲求數目眞確烏可必得抑知此種事業在歐美文明國家視之實異常重要凡一邑一市無不有小册統計書之發刋其中所羅列者或爲數育或爲實業條分縷晰一覽無餘誠以欲定施政之方針動有賴於統計上之觀察而吾國人又何足 
以語此哉言之可嘆 
[奉吉間已戰雲密布]  
　　長春中日軍隊衝突交涉一事現在雙方仍在調查眞相以爲將來交涉準備至於此案究由政府與駐京日使辦理抑在吉省當地交涉此時尚未决定至奉吉問題近日愈爲混沌昨聞孟恩遠有電來京措詞頗爲恭順原電略謂統密奉院部個電遵即分令第一師第三旅　照并嚴飭高師長趕即交代聽候查辦一面電催鮑督軍尅口來吉接任俟鮑督軍抵吉即行交替起程謹先電復孟恩遠叩梗就此電觀之似乎奉吉問題不難迎刃而解乃據某方面可靠消息則謂高士儐奉命後抗不交卸情勢又爲一變而張作霖以高不奉政府命令已來電呈報飭孫烈臣率領所部開往長春進討高士儐以淸吉患昨日上午郭宗熙亦連有兩電到京第一電内云旅長陶祥貴所部軍隊擔任保護中東路始終並未移動該旅兵士頗守紀律鮑督軍若率隊由中東路來吉沿途並無阻碍並飭令護路警察協同保護第二電則云高士儐軍隊確有不穏形勢除已飭戒備外並在省城宣布戒嚴令宗熙暫兼總司令裴其勳兼副司令云云又聞鮑貴卿已預備赴任日内先行進駐哈爾濱將護路事宜接收妥洽（政府日前曾電派鮑充中東護路總司令）再行赴吉並派軍事代表黃麗鳴於昨日到京關於履任問題特向政府請示一切並爲討伐吉林事件有所密商 
　　又據奉天某外報消息高士儐免職命令於二十二日晚拍發到吉即由吉派員轉電赴長面告高氏高氏擲電大怒謂事已至此不得不報加以部屬之慫恿於是乃招集所部共籌辦法結果高氏偕其兄高俊峰及誠旅長於二十三日晚三鐘率一師一旅赴農安高氏部下姚圑長（或謂旅長）率兵赴哈埠所有吉林要地兵已布滿現在該處人心皇皇已大有風雨滿城之概至奉天方面自吉軍籌備抵抗後張作霖迭開軍事會議籌議對付方法議决以闞朝璽所部之第二旅爲先鋒隊而以其他各軍隊爲之輔助俟闞旅全部到奉（闞旅全部聞已到齊）即實行作戰昨已令參謀處籌備行軍帳棚一千餘架並軍旗三百餘張及綳帶麥水等項甚多 
[江西之送戚留戚會]  
　　戚省長自聞更動消息後即有人運動各界發電挽留本省國民大會自前月被官廰禁阻後嗣爲研究拒約問題重新開會其裏面實爲監督省長及議員再議加薪而設該會中堅分子劉野樵程蘭湘近頗與官廰接近聞日前宋育德來省時亦請劉等接洽二十一日開會討論拒約事劉等演說竟主張挽留戚省長與五月三十一日反對省長串通議會加薪電之宗旨相反聞者異之因之是日與同會中人互起衝突秩序大亂至二十四日晚忽又有張岡王亦仁熊園濃等亦發起一公民會宣言送戚與前日號稱江西各界公避會發電留戚者對峙送戚留戚各懐意見吾恐省長問題未解决而江西人紛擾已不知若何景象矣 
[潯路救濟會之歡迎會]  
　　二十三日下午二時江西南潯鐵路救濟會開會歡迎各名譽會長男女各界到百餘人督軍代表參謀王鈞省長代表交涉處主任涂道愷警務處代表行政科長王潤生財政廰代表高洵戒嚴司令代表王振海及南新兩縣知事代表等均蒞會副會長程蘭湘主席宣佈開會宗旨略謂康女士熱心救路發起斯會幸賴各界諸君襄助克告成立今日開會歡迎各長官及各名譽會長荷蒙各界惠然肯來不勝榮幸此後進行事宜務希羣策羣力俾達到救回鐵路之目的云云言畢全體合唱歡迎歌次督軍代表王鈞演說略謂陳督軍頗注意南潯鐵路事諸君組織斯會以籌救濟督軍當盡力而爲以答諸君熱心次省長代表涂道愷演說略謂諸君熱心愛國組織斯會省長極端贊成當與諸君共策進行次項金浚歐陽魁王世淸王梅笙李右襄等相繼演說大致均希望男女同胞力負救路責任切勿放棄次女士張來儀演說潯路危急不過借債過多恐怕履行債務故本會以籌欵還債爲唯一之急務云云演說畢遂奏軍樂散會後又績開職員會康成會長請程蘭湘主席查點評議二十六人已到十九人遂議决改開評議會推易之門主席陳述先組評議部再組調查部之理由經衆公推易君爲評議長王梅笙劉野樵歐陽魁等擔任撰該部議事規則定二十四日午後一時開職員會籌議進行事宜迨散會時已萬家燈火矣時王梅笙撰有江西救路芻議分送各人内有救濟方法十餘條 
[蕪湖快信]  
　　蕪紳呂志元陸如珩吳雲等以本省大水冲破圩堤達十餘縣荄象已成米價每石漲至七元民食堪虞前日特假地方財政局開會電請大總統國務院督軍省長即日封禁皖米出口以維民食 
　　王郅隆刻派天津劉某來蕪購定機器熟米五萬餘包並向上海某洋行雇就鐵船一艘該鐵船八月十日准可到蕪裝運此米再放大連 
駐大迪安武軍第八路第三營營長華嶽安（係倪督之甥）前日因徇李程二人之請曾派隊一連開往桐城縣屬湯家溝地方干預民事未悉因何竟開槍擊斃民人四人受傷六人全鎭閉市蚌埠倪督軍接桐城紳民公電已派參謀宋梓臣來蕪會同皖南鎭守使署參謀宋彥生赴該處切實查辦 
皖財政廰長胡思議前被省議會彈劾倪督保薦本軍營務處陶鎔繼任國務院已認可惟安系新衆院議員尚未通過聞因所提條件陶未照允之故 
　　安武軍中下級軍官薪水自八月一日起一律改發其改發手續係照本職原有薪水搭放京鈔票及公債票大致中級軍官照薪發給京鈔二成八年公債四成省公債一成現金三成下級軍官照薪發給京鈔一成八年公債二成現金七成 
　　湯捷南等在蕪湖對江含山縣所辦富含墾務公司刻因該處人士羣起反對湯已據情呈請倪督軍派隊前往該縣彈壓 
[皖省維持國貨檢查所消息]  
　　陸軍第三師長吳佩孚覆維持國貨檢查所函云來函語重心長足見深明大義關懐時局惟厚愛佩孚嘉許太過且感且慚此次靑島之事易於收回而内奸必欲斷送之南北和議易於解决而内奸必欲破壞之所以然者我國重要人物席榮寵而長驕矜遂使一二小人用爲傀儡最好之名譽掃地無存最好之地盤徒爲禍柄佩孚愛之憐之痛之惜之卒不忍捨棄國家違反正義而阿和之也今歐會已拒絶簽字和議亦有消息人心不死尚可挽回同是黃帝子孫有志者銳意斡施協力救助是所盼禱 
　　昨日檢查所常會據學生聨合會報告該會調查部報告頃聞有奸商私運大宗日貨由樅陽鎭進口用民船轉運來省在東關外太湖栅地方起岸又聞有用輪船載軍東貨在省垣上游華陽鎭等處卸運再改山民船二十四日晚忽又有張岡王亦仁態園濃等亦發起一公民會宣言送戚與前日號稱江西各界公民會發電留戚者對峙送戚留戚各懐意見吾恐省長問題未解决而江西人紛擾已不知若何景象矣 
[潯路救濟會之歡迎會]  
　　二十三日下午二時江西南潯鐵路救濟會開會歡迎各名譽會長男女各界到百餘人督軍代表參謀王鈞省長代表交涉處主任涂道愷警務處代表行政科長王潤生財政廰代表高洵戒嚴司令代表王振海及南新兩縣知事代表等均蒞會副會長程蘭湘主席宣佈開會宗旨略謂康女士熱心救路發起斯會幸賴各界諸君襄助克告成立今日開會歡迎各長官及各名譽會長荷蒙各界惠然肯來不勝榮幸此後進行事宜務希羣策羣力俾達到救回鐵路之目的云云言畢全體合唱歡迎歌次督軍代表王鈞演說略謂陳督軍頗注意南潯鐵路事諸君組織斯會以籌救濟督軍當盡力而爲以答諸君熱心次省長代表涂道愷演說略謂諸君熱心愛國組織斯會省長極端贊成當與諸君共策進行次項金浚歐陽魁王世淸王梅笙李右襄等相繼演說大致均希望男女同胞力負救路責任切勿放棄次女士張來儀演說潯路危急不過借債過多恐怕履行債務故本會以籌欵還債爲唯一之急務云云演說畢遂奏軍樂散會後又續開職員會康成會長請程蘭湘主席查點評議二十六人已到十九人遂議决改開評議會推易之門主席陳述先組評議部再組調查部之理由經衆公推易君爲評議長王梅笙劉野樵歐陽魁等擔任撰該部議事規則定二十四日午後一時開職員會籌議進行事宜迨散會時已萬家燈火矣時王梅笙撰有江西救路芻議分送各人内有救濟方法十餘條 
　蕪湖快信 
　　蕪紳呂志元陸如珩吳雲等以本省大水冲破圩堤達十餘縣荒象已成米價每石漲至七元民食堪虞前日特假地方財政局開會電請大總統國務院督軍省長即日封禁皖米出口以維民食 
　　王郅隆刻派天津劉某來蕪購定機器熟米五萬餘包並向上海某洋行雇就鐵船一艘該鐵船八月十日准可到蕪裝運此米再放大連 
　　駐大通安武軍第八路第三營營長華嶽安（係倪督之甥）前日因徇李程二人之請曾派隊一連開往桐城縣屬湯家溝地方干預民事未悉因何竟開槍擊斃民人四人受傷六人全鎭閉市蚌埠倪督軍接桐城紳民公電已派參謀宋梓臣來蕪會同皖南鎭守使署參謀宋彥生赴該處切實查辦 
　　皖財政廰長胡思義前被省議會彈劾倪督保薦本軍營務處陶鎔繼任國務院已認可惟安系新衆院議員尚未通過聞因所提條件陶未照允之故 
安武軍中下級軍官薪水自八月一日起一律改發其改發手續係照本職原有薪水搭放京鈔票及公債票大致中級軍官照薪發給京鈔二成八年公債四成省公債一成現金三成下級軍官照薪發給京鈔一成八年公債二成現金七成 
　　湯捷南等在蕪湖對江含山縣所辦富含墾務公司刻因該處人士羣起反對湯已據情呈請倪督軍派隊前往該縣彈壓 
[皖省維持國貨檢查所消息]  
　　陸軍第三師長吳佩孚覆維持國貨檢查所函云來函語重心長足見深明大義關懐時局惟厚愛佩孚嘉許太過且感且慚此次靑島之事易於收回而内奸必欲斷送之南北和議易於解决而内奸必欲破壞之所以然者我國重要人物席榮寵而長驕矜遂使一二小人用爲傀儡最好之名譽掃地無存最好之地盤徒爲禍柄佩孚愛之憐之痛之惜之卒不忍捨棄國家違反正義而阿和之也今歐會已拒絶簽字和議亦有消息人心不死尚可挽回同是黃帝子孫有志者銳意斡旋協力救助是所盼禱 
　　昨日檢查所常會據學生聨合會報告該會調查部報告頃聞有奸商私運大宗日貨由樅陽鎭進口用民船轉運來省在東關外太湖栅地方起岸又聞有用輪船載運東貨在省垣上游華陽鎭等處卸運再改山民船運省云云現檢查所已派員分赴太湖栅及江岸各處實行檢查已函請商會通知各商查照以免誤會並祈轉告商民始終抱定救國宗旨母背公議是所盼禱 
皖省舒城縣同源興號私販東糖被該縣學生聨合會查獲燒毁已記本報兹檢查所業致函該縣商會稱昨據省學生聨合會報告貴縣同源興號當此全國一致抵制日貨之時猶復購運大宗東糖貽國人口實經貴縣學生聨合會查獲焚毁乃竟不遵處分提起訟訴殊覺毫無理由本所自成立以來查獲日貨已復不少並不因奸商反抗而放棄責任原以國勢至此千鈞一髮之時兵力薄弱舍此别無辦法况端節後即有不進日貨表示該號明知故犯咎由自取伏乞貴會主持公論萬勿姑息奸商而牽動全局使我皖商獨冒不韙之名則幸甚矣云云刻聞舒城商會長汪某已來省控訴學生聨合會擬於明日開會等劃對付方法 
[徐州金融界之風潮]  
　　日昨徐州城内萬隆永錢店因周轉不靈鄉民紛粉持票向該店兌現擁擠異常乃至無現可兌當時銅山縣余知事及軍警前往彈壓盤查該號自前數年開市後資本祗數萬元現該號所出錢票已逹二十餘萬之多連年虧累甚鉅以致不能應付當由銅山縣將該號封門備查徐州城内業錢行者二十餘家當查封萬隆永之時其他各錢號亦同起風潮大受影響各處商民持票兌換銅元洋元者動以千百計亦驟難應付幸軍警極力彈壓風潮稍息遂由縣署邀商會及各商店大開會議議决每日各錢業預備現欵共一萬二千千文各派一人齊在商會爲兌換機關每户兌換票紙以五千文爲限自上午九時至十二時下午二時至四時止爲兌換時間惟萬隆永暫時仍不能兌換聞此次金融之恐慌實因商會長張佐卿置會務於不顧當風潮初起之時余知事即請張設法維持連請四次張尚高臥未起及至市面一發不可收拾張又毫無辦法論者咸歸咎於張現擬改選會長云 
[南京快信]  
　　齊省長查悉洋河口仍有奸商販米出口昨特嚴令東海灌雲兩縣知事查禁 
　　蕪湖各公圑昨電蘇各圑體請恊電北政府阻派員在蘇皖採米 
　　天津米商曹振綱賈文富昨携漕運局公函晉謁齊省長 
　　江南數縣水災已成現正籌辦施賬江北各縣以月餘未雨紛電省署報告旱災 
　　津浦路北段某站路軌亦被水冲毁二十餘丈昨日午車遲六小時始到浦站 
　　北代表施愚昨由滬來寧住利濟巷胡宅據施言北代表全體久不南下在滬自覺無聨現汪（有齡）江（紹杰）亦决計返京 
　　吳光新程潛因京漢路被水冲毁前日乘輪來寗昨轉津浦車北上 
　　李督將駐滬代表白堅武胡慶培撤回 
　　李督昨因吉省事有電致北政府 
　　全國學生聨合會代表祁大　昨來寗謁軍民兩長 
　　贛敎育會電請李督轉電北政府勿遽撤換贛省長戚掦李督以未便干預婉復 
　　全國菸酒事務署張督辦電令蘇菸酒公賣局文局長將每月徴收公賣稅費撥歸軍署核收母庸解京 
　　檢定小學敎員試騐完畢敎育廰昨將試騐合格者揭曉 
　　江寗縣敎育行政會議於昨日開會胡敎育廰長孫縣知事均　會 
[杭州快信]  
　　嘉興敎育會陸祖毅高小中校敎職員計宗型等對知事張昌慶毆傷學生朱培生案昨又電請軍民兩長依法處分以平公憤 
　　楊督軍派員赴蕪湖採購第四師軍米約二千數百包昨由滬裝夜車運杭 
　　天津學生聨合會函至浙商會以奸商藉口漕運販米出口蠧國殃民莫此爲甚應請隨時派人詳加調查如有此種情形一經查出從嚴議罰 
　　杭總商會正副會長顧金兩君决意辭職已定二十九日下午開會董會由會董投票互選會長副會長聞毛宋兩君頗有希望 
　　蔣運使昨委勒雲兆（江西人）署理錢淸場知事 
　　第一區煙酒公賣局長楊慶澂調升山東總局長消息頃聞業已打銷至楊慰祖接任該區局長說亦實不確江蘇財政廰現派徴榷科科員瞿炘來浙提取滬絲繭捐昨日抵杭張廰長已飭庫如數撥解 
地方通信 
[蘇州]  
　　巡官調騐無癮之游街　虎邱商民浦維新前控聞區第一分駐所張巡官吸食洋烟由該廰調騐無癮又經警廰移縣將浦張二人發往縣署警察所看管調騐七天昨日（二十八日）調騐期滿經曾承審員蒞庭訊判命將浦張二人由警察所提集到庭即諭張巡官謂旣調騐七天並無烟癮發生自應回區服務而浦維新毁損警官名譽固應依法判處拘役一個月張巡官要求法庭按誣告官長罪嚴加懲辦經法官諭謂此案由浦控諸警廰由警廰轉送來縣調騐烟癮非由浦維新起訴司法衙門誣告之罪不能成立祗可辦其毁損名譽罪應處拘役一月且有該處各商舖公禀到縣爲浦擔保復經其母狀請緩刑均應照准當庭將公禀及緩刑狀給與張巡官閱看如有不服准其上訴並勸諭該巡官一番謂如其必欲與浦涉訟則應先行解職聽候司法裁判未免與職務上有關勸告終結命浦交保一併開釋出外張巡官一出宅門即由所屬長警及同寅四五巡官上前歡迎均各乘轎排隊出署繞道中街路東西中市出間門回區就職 
　　小學敎員之減薪　勸學所長潘振霄現將城鄉國民學校主任敎員俸給另行規定城敎員俸原定二十元者減爲十六元鄉敎員俸原定十六元者減爲十二元共分五級必在一校連續任事至三年以上歷屆成績優良經所長呈請核准提升一級加洋二元近年生活程度日漸增進俸給驟然減削難乎其爲敎員矣／ 
　　遂園之游戲場　間門内慕家花園近開游藝大會由他處運到獅子熊豹等獸并聘請大力士童子圑北京雙簧光裕社彈詞等各種游戲門票每人兩角往觀者頗形擁擠 
　　同里救國圑之演講　同里救國十人圑與學生救國圑聨合進行後由聨合圑員勵吾志項柏蔭沈慕才朱秋岑倪念椿龐廷銓孫端紳龐菉如等按期分赴屯村周莊莘塔蘆墟北庫梨里平望北㘮各區演講提倡國貨之必要雖値盛暑奔波費悉自備每到一鄉聽者頗多云 
　　維持民食之省電　日前蘇州市董事及省議員等電省請求轉電中央暫停漕運以顧民食李督軍齊省長己電由吳縣知事轉覆二十八市鄉公益事務所董事齊省長又電吳縣温知事轉覆省議員孔康侯等云諫代電悉蘇屬各縣積潦未退田禾受傷至深系念前據各該縣來電業經飭令查勘具報在案至漕米一案現因滬米漲至八元以上已據情電達中央請暫緩派員赴蘇購運矣云云 
[松江]  
　　搜捕蝗蝻之經過　五厙鄉圓洩涇滬杭鐵路橋染左右虚葦藥中發現蝗蝻一案業誌前報兹聞未曾發覺以前楓涇警察分所長尹伯華道出該處見蝗蝻聚食柳葉幾盡即捕數頭報縣請騐由縣遣人持送縣農會吳步蟾會長騐看確係蝗蝻惟蝻多蝗少尚未飛翔成災遂由縣電報省公署及實業廰一面先由第四科莊仲淸馳勘蝗區大小從事搜捕旋奉省廰兩署電令飭即剷除蘆葦嚴密搜捕勿留餘孽以遺禍種縣署當以蝗區恰在鐵路轄地以内因派尹子蓮巡官與路局交涉由局派人帮同拔除前後四五日中共捕得八擔餘計重八百餘斤原撥留待省廰兩署派委騐看惟因天熱臭腐不能久待爰於昨日由縣會同縣農會掩埋矣 
[無錫]  
　　商會董連任問題之部批　商會改選會董已於本月五　選舉嗣因會董連任問題未能解决經商會電請農商部核示前日接得農商部批覆略謂會董連任問題商會法第二十四條已明白規定應俟選定後呈轉到部再行核辦至特别會董名目旣殊當選會董自不發生連任問題云云商會奉覆後已呈報縣署矣 
　　時疫流行之可怖　錫邑自虎列拉症（即霍亂）發現後至昨日愈形猖獗一日之間就所知者城廂内外已有二三十人其最慘者則有某小吃店一家四口竟同患此症而亡云 
[鎭江]  
　　時症流行　近日天時不正居民所患病狀類多頭暈目眩霍亂吐瀉四肢麻木等症朝發夕斃屢見不鮮日昨天泰小輪局司事周某由巷王某患病未逾兩小時均已殞命又昨日滬寗頭班車由滬到鎭有一男客亦得暈病死於車中聞死者尚有一妻一凝同伴至鎭已爲之棺殮矣 
　　夏布銷路發達　今年夏布受靑島問題之影響銷場　暢鎭地各夏布莊已售去粗細夏布二萬數千簍（每簍十六疋）近日天氣炎熱江南北内地各處客帮來鎭購辦各種夏布者無貨可購全市竟爲之一空業此者罔不利市三倍現聞各夏布莊已分電湘贛兩處趕運新貨來鎭接濟此實推廣國貨之良好機會也 
　　小麥最近市况　小麥銷路甚爲活動兹有上海豐大　茂和等麵粉廠向臨淮滕縣及江北鎭江等處採辦小麥爲數甚鉅昨今兩日滬寗路火車裝運赴滬者約萬餘包目下鎭地高小麥每擔已漲至二兩七錢以外市面銷售日旺大有供不應求之勢 
[揚州]  
　　小學聨合畢業式　江都第一區公私立三十三校四年級學生二十七日上午假舊城第二高等學校舉行畢業禮式畢業生計一百四十一人縣署三科及勸學所長均到場述答詞者爲學生朱懋賢云 
[安慶]  
　　催解菸酒稅欵　桐城縣蔡知事欠解菸酒牌照捐兩欵又該縣所屬老洲灣支棧前次被匪强刦一千餘元限緝未獲現該和事調任秋浦縣行將交卸昨公賣局局長呈請省長令該知事緩赴調任先將所有從前欠欵解淸 
　　安武軍傷斃商民　桐城湯家溝鎭裕成商號經理孔祥林呈省署謂該鎭舊有典舗一所早經歇業光復後以之抵押江蘇銀行嗣後該行定價拍賣遂由商人李國楨等收買繳欵執業詎該鎭陶紳德良亦覬觎此產致起爭端本地人民意存排外聚衆滋擾李國楨電致駐防大通之安武軍華管帶謂有土匪盤踞該鎭速請派兵彈壓該管帶隨即派兵二十名由第五哨哨長督同前往該鎭商民相率抵禦軍隊開槍擊斃二命傷數人始返云當場失去快槍二支子彈若干粒該鎭洋商之亞細民煤油公司亦電報損失據云當時兵民相持之時匪徒即乘間搶刦以致該公司被擄去銀洋衣物等爲數不資并失去學徒二人生死不知下落懇請核辦聞省署刻將此事委吳克讓併案查辦一面電致馬鎭守使勿生枝節 
[嘉興]  
　　時疫流行之可畏　嘉興城中近日發現一種時疫染之者十有九死初起時頭痛發熱逾時即行吐瀉醫治稍遲輒至殞命且傳染迅速醫家束手申天寳銀樓主申某張家弄王景亭之妻張氏均患此症現已殞命距起病時不逾半日二三日來死者頗多 
[餘姚]  
　　化裝講演圑之演劇　餘姚警醒化演圑圑員約三十餘人七月十五日在邑廟開演兩句鐘開演六句鐘止觀者約五六千人晚間八時開演一時止翌日由馬渚鄉委員請往該鄉一演圑員於二十日乘早車抵該處該鄉委員已借財神殿戲臺預備一切下午二時開演劇與城中所演者同觀者亦頗稱踴躍晚間續演觀劇之人更多二十一日坐早車返城在車站全體圑員攝影以作紀念云 
雜評一 
[豫省會爭洛潼路（默）]  
　　斷送路權之危險國人早已覺悟當局貪一時借欵之利不惜以路權送人國人以路權送人之危輒起而與當局奮鬭試思今日外交風潮起於賣路者幾何國民反抗中央風潮起於爭路者又幾何且以路權之送人易而收回難徴之今日國民之儲金贖路其用情亦大可見矣是故握路政者苟稍有良心自必不忍再爲此大背民情之舉乃不謂豫省之洛潼路近復起有外人包辦風潮（見昨報專電）致令豫人皇皇不安嗚呼其果以民憤未甚而故激之也耶 
[時疫急痧藥水]  
　　專治霍亂吐瀉冷麻痧吊脚痧絞腸痧痬瘰痧子午痧一切危險急痧服一瓶立刻見效二瓶全愈本醫生年已古稀此種時疫經過十餘次深知病源大吐則胃陽敗大瀉則脾土傷大汗則津液亡四肢厥冷數刻卽斃不及延醫服藥故製藥水先灌入口立刻回生隨即診脈屢試屢騐歷歷奏功救治人救如恒河沙不敢自誇若然虚語定遭天誅雷擊如有貧病送診給藥概不取資决不食言生死攸關不可遲誤　英大馬路小菜塲北首寗波路貴州路中永平安里　許氏老醫家謹啓 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[淸華赴美學生領袖已抵滬]  
　　在寰球中國學生會辦公 
　　北京淸華學校每年派學生一班赴美留學本屆定於八月十六日乘太平洋郵船公司之哥侖比亞號（外傳乘春洋丸不確）出發護送員爲劉明敎授學生領袖爲陳長桐君劉君已於昨日到申自今晨起每日在寰球中國學生會辦公寰球學生會巳邀集江蘇省敎育會等各大圑體定於八月九號下午五時半在徐匯範園開會歡送 
　　此次與淸華學生同時赴美者有約翰之王芳生楊小波吳東初任宗吳劉恩廉葉榮滬江之繆秋聲嚴恩椿復旦之吳冕唐稼軒楊毓英朱昌年周忠國李亦剛時忠董順旺陳興萬自强顧寳時南京女子大學劉劍秋女士湖郡女塾敎員唐美貞女士北京協和醫校看護生戴靜琳女士蘇州女醫院陶漱石女士及焦夫人古巴領事沈夫人等數十人 
　　兹將淸華學生姓名籍貫擬入學校擬習科目列後陳長桐　閩　商業管理　　　克洛拉獨書院 
陸夑鈞　蘇　畜牧　　　　　愛瓦華書院 
許震宙　浙　畜牧獸醫　　　同上 
陳恭藩　浙　理財　　　　　米希根大學 
李汝祺　直　畜牧　　　　　普渡大學 
杜　卿　贛　職業敎育　　　米叔里大學 
桂中樞　川　敎育新聞　　　惠司康新大學 
白敦庸　川　銀行工廠管理　比洛得書院 
崔學攸　粤　土木工程　　　麻省理工大學 
笪遠綸　蘇　電機機械工程　同上 
顧榖成　蘇　機械工程　　　同上 
孫家璽　直　化學工程　　　普渡大學 
陳繼善　閩　機械電機工程　麻省理工大學 
方頣樸　蘇　土木工程　　　康乃爾大學 
楊頣桂　直　機械工程　　　司第芬大學 
徐　梁　蘇　同上　　　　　同上 
徐維明　浙　理財　　　　　米希根大學 
孫浩烜　蘇　法律　　　　　支加哥大學 
汪　煦　浙　機械工程　　　司第芬大學 
程樹仁　閩　敎育　　　　　老來大書院 
唐崇慈　桂　公共財政　　　米希根大學 
郭宗汾　晉　畜牧　　　　　普渡大學 
謝寳潮　粤　軍學　　　　　浮競宜武備學校 
謝　惠　浙　工業化學　　　利格書院 
嚴紱苹　鄂　理財　　　　　米希根大學 
華秀升　滇　軍學　　　　　浮競宜武備學校 
喬萬選　晉　法律　　　　　支加哥大學 
陳飛鵬　鄂　理財　　　　　米希根大學 
羅淸生　粤　畜牧獸醫　　　甘塞司農業書院 
黃鈺生　鄂　敎育　　　　　老來書院 
江攀桂　蘇　醫學　　　　　西大學 
鄭健鋒　閩　銀行　　　　　華盛頓大學 
鄭家覺　湘　冶化　　　　　克洛拉獨鑛學校 
黃兹祥　贛　礦冶　　　　　同上 
趙恩廊　皖　冶化　　　　　里海大學 
曾心銘　粤　化學工程　　　開司學校 
陳永傑　粤　同上　　　　　同上 
潘鐘文　奉　礦工　　　　　里海大學 
孟　治　直　社會學　　　　大里生書院 
沈克非　浙　醫學　　　　　西大學 
鄭鍾珪　浙　商業管理　　　華盛頓大學 
容啓兆　粤　化學工程　　　托夫司書院 
鄺壽堃　粤　礦冶　　　　　克洛拉獨礦學校 
林世熙　粤　醫學公衆衛生　姜霍金大學 
李福蒼　粤　化學　　　　　康乃爾大學 
凌賡揚　粤　商業管理簿記　本雪文尼大學 
李春榮　粤　畜牧　　　　　愛瓦華書院 
楊聘三　直　醫學　　　　　康乃爾書院 
陳希慶　閩　藥學　　　　　托夫斯書院 
陳德恒　浙　銀行簿記　　　米希根大學 
程耀椿　粤　化學　　　　　輪西里專門學校 
錢端升　蘇　政治　　　　　北大可太大學 
錢昌祚　蘇　機械電機　　　麻省理工大學 
蕭　達　贛　鐵路管理公共財政　米希根大學 
　　淸華敎授學生與留美回國學生攝影 
　　（前排）　朱少屏　陳長桐　劉明　楊伯謙　孫昌克　李迪華　胡嗣鴻（後排）　容啓兆　湯武傑　沈克非　鄭家覺　鄺壽堃 
李瑞圭　直　商業　　　　　支加哥大學 
劉寳琛　粤　化學工程　　　開司學校 
羅慶蕃　浙　海洋工程　　　麻省理工大學 
沈守澤　直　鐵路管理　　　米希根大學 
湯武傑　粤　化學工程　　　加尼其專門學校 
崔學韓　粤　土木工程　　　華四脫專校 
王國樹　川　同上　　　　　康乃爾大學 
倪寳春　浙　醫科　　　　　新墨西哥大學 
[學生參觀本館記]  
　　全國學生聨合會代表 
　　淸華出洋學生 
　　留美回國學生 
　　昨日下午五時淸華學校敎授劉明劉大鈞淸華學生領袖陳長桐諸君黃漢樑朱進兩博士與今夏畢業自美回國之孫昌克李迪華胡嗣鴻楊伯謙諸君全國學生聨合會全體代表蒞臨本館參觀先在會議室進茶點至五層樓屋頂由本館照相部攝影後參觀一周由陳寳鍔陳長桐代表全國學生聨合會淸華學生道謝而返 
[吳佩孚覆和平聨合會兩函]  
　　（其一）逕復者此次内爭外侮實由徐樹錚一人蠱惑合肥徐以段爲傀儡段以徐爲腹心狼狽相依遂致殃民禍國此海内所共見共聞也貴會電請中央除奸救國以伸天討而快人心義正詞嚴無任欽佩第九重萬里黑霧漫天恐讜論忠言不能達於主座耳然陳琳之檄足寒奸雄之膽椒山之疏不畏嚴氏之威况今世界公理發現人民義憤塡胸一電無效請繼以再電再電無效請繼以三繼以四鄙人願預爲籌備以作後盾祇頌公祺吳佩孚頓首七月十六日 
　　（其二）貴會眞電碩畫藎籌計周慮密無任欽佩極表贊同自古至今内憂外忠想爲緣起我國旣拒絶簽字對德對奥對日並對於各國層層手續不可稍疏而統一内政尤爲根本立脚之計甚非老成卓識未能見到也至於徐賊如國政淸明紀綱嚴肅早當剪除今則養虎於禁苑之中盤踞要地羽翼已成現値議和之際旣未便聲罪致討而文電呼籲亦難收效於崇朝惟有速謀統一俟大局底定由公共民意以法律剷除之變氏之惡已盈行將族滅其未遠也請稍待焉祗覆順頌公祺吳佩孚頓首七月十八日 
[關於和議之平和社消息]  
　　平和通信社云頃有由京回滬之某要人云北方議和總代表安系必欲以王揖唐充任嗣見各方反對甚烈而徐東海實中心不滿於安系所爲無如四周空氣均爲安系所壓迫在徐本意擬提出錢幹臣惟因始終跳不出安系範圍故錢之總代表已無形打消錢旣提不出因有再留朱啓鈐復職說朱雖表面言辭實則未嘗不欲再來但觀察北方政權已完全爲安系把持即令來滬開會已無異爲完全機械的動作不如暫爲韜晦使安系盡量發揮其政慾俟彼黔驢技窮自身亦覺有辦不動處始有再出發言之機會今不願在安系熱望最高之時與爭一日之短長也朱旣不就其結果必仍轉至王揖唐無疑蓋安系壟斷政權之計劃早定於數月以前皆有一定步驟可尋自南方唐少川提出八欵後安系即在徐錢左右大肆咆哮謂此條件太予北方以難堪和議已難繼續致令北方代表全體撤回此爲第一步迨外交風潮發生以曹陸章三人之罷免交換錢内閣之更迭倒錢以後彼系勢力遂取而代之此爲不二第二步惟安系以爲北方政權雖已全歸其掌握而議和之主體尚未十分爭得到手現正試行其第三步辦法所謂第三步者即小徐暗使北方各督如張作霖曹錕陳樹藩等發强硬主和之通電於是前之絶對主戰各督將一變而爲絶對主和前以徐錢主和而失敗者今則非安系主和不可也至是安系在北方之政略始可算收全功現東海與非安福系之各派均無與安系對抗之力則最後之勝敗一着祗看南方對彼之態度如何耳吾聞東海之左右曾語人云安福系譬如一家之闊少爺欲撇去老頭兒自己出名拜客宴賓說現已由我作主當家老頭兒旣無法干涉則此闊少爺之能否作主全看衆賓客之理會不理會如衆賓一齊擋駕闊少爺仍做不成還要老頭兒出名此喻頗稱恰切某要人述至此喟然歎曰南方對於和議余以爲應從主旨上着想苟北方無言和誠意而爲求一履行形式上之和平方式於議和主旨相去千里則與安系議和爲不當者卽與非安系議和亦不當也故余認定如　　全國學生聨合會各代表攝影（一） 
　　（前排）　康白情　黃維時　張淡如　金素琴　劉慶平　瞿世英　祁大鵬（中排）　陳寳鍔　盛世才　陳肇燊　毛志祥　黃炳蔚　常萬元　馬駿　周敦信（後排）　周炳琳　屈武　林毓蘭　李耀南　趙連登　呂其昌　沙主培　顧文萃 
再續和須名實相符否則不可苟且遷就貽誤方來耳云云 
[上海學生聨合會消息]  
　　評議部紀事　昨日上午新九時該會評議部在事務所開評議會潘公展主席議决各條擇要錄下（一）同濟代表提議實行調查國貨由本會議决提交全國學 
　　全國學生聨合會各代表攝影（二） 
　　（前排）　陸企雲　朱曈　賈銘　郎良　林祖烈　周崇高　邵禹襄（中排）　連瑞琦　羅隆基　柳敏　李金坡　莊居正　黃日葵　張德錫　潘公展　何世楨（後排）　陸梅僧　孫式斌　聞多　吳士傑　楊勿踰　鄧毅生 
生聨合會主席付討論結果由上海學生聨合會通告各分會同時進行因全國學生聨合會已通過相同議案（二）惠中中學分會提議本會進出欵項宜由會計部詳細報告並分登各報（三）會長交議三案（甲）聨絡各圑體通電各省解散安福俱樂部（乙）請各報一致主張（丙）致函英法美三公使請勿墊欵與北京政府（四）潘公展提議通告各分會停止負販圑（五）俞女士慶棠提議美國酒商因受禁酒影響擬在上海開設極大酒廠本會應設法補救由主席付討論議决辦法兩種（甲）致函美領事請其設法補救（乙）致函萬國改良會請爲極力贊助（六）同濟代表提議於致函萬國改良會及美領事外應勸人不可飲酒以謀根本解决（七）賈觀晴女士提議由本會日刋發表禁酒議論邵禹襄修改聨合各報及著名西醫一致進行（八）審查員何世楨報告國民儲金救國會章程審查結果後主席以法定時間已到章程至下屆評議會討論遂宣告散會 
　　義務敎育圑紀事　該圑於七月二十五日開第五次常會於事務所到者十人張藹貞女士主席薛紹淸君爲記錄員由瞿宣頴君報告所擬商界義務學校敎授方針張譪貞女士報告工界義務學校敎授方針又裴國雄君張佩英女士彭昕君報告與各界接洽情形裴國雄君提出義務國民學校預算表公推潘公展君彭昕君張藹貞女士爲審查員審查後再行提會承認又推沈惟楚君恊同交際員找尋房屋明日敎員會議事推瞿宣頴君爲主席并籌備一切下次常會定星期二上午八句鐘舉行九句鐘宣告散會　二十六日下午七句一刻該圑在事務所開第一次義務敎育敎員會敎員到者十七人瞿宣頴君主席薛紹淸君記錄先由主席略述開會宗旨及秩序書記報告以前經過大略情形繼請朱胡彬夏女士演說大旨　義務敎育最爲目前要務欲救中國非從此着實做去不可中國人往往空言救國而實在事情却絲毫不做所以國家愈弄愈不好諸位於如此大暑天能盡心去做實在佩服但鄙人有幾種意見須與諸君商榷第一須有耐心因工商界人好者甚多不好者也不少倘使敎了數次敎不懂就灰起心來那就辦不下去了第二須有恒心人在世上無論做什麽事總須有恒心没有恒心總是做不成功的第三是要虚心因爲一個人存自驕心就不肯竭力做去總以爲我是犧牲我是做好事此種心思存在裏面就不對了諸君倘能進行不輟或者可以做到這普及敎育地步這就是鄙人最大希望了胡女士演說畢已八句一刻由主席宣告散會散會後由該圑委員與敎員開一談話會討論一切進行手續九句餘散會前日（二十七日）下午該圑書記薛紹淸君經人介紹至提籃橋精武體操會與陳公哲盧偉昌兩君接洽已由陳盧二君允於夜間借出空房爲該圑創辦義務學校之用陳君爲英大馬路和興照相館主人盧君爲棋盤街新瑞祥五金號主人均素具熱忱於公益事樂爲贊助者此次允借空屋該圑現已着手招生一 
俟足額即行開辦 
[總商會會員徐菊如等函電]  
　　上南京齊省長上海王道尹電函　南京齊省長上海王道尹鈞鑒上海總商會種種辦理不善經會員等依法商請開會討論改良乃會期已經宣布忽由議董會通告展期全體駭憤上海總商會爲全國商業總匯中外觀瞻所繫今爲少數人所把持商業前途何堪設想除已電呈大總統國務院農商部請派員查辦外伏乞主持以維商業而平公憤不勝迫切待命之至上海總商會會員徐菊如等叩沁 
　　致上海總商會函　敬啓者二十六日曾奉蕪函度邀台覽所請開示會員陳炳謙諸君一百十五人名單乃前日到會議董姓名迄今兩日未蒙示復盼念曷極敝同人等亟欲知是日阻止開會諸公之姓名藉悉底藴特再奉催無論如何乞於明日午後抄齊送下萬一貴書記公冗無暇及此弟等當另囑敝會友詣前抄錄也費神之處尚容晤謝立候回音此致上海總商會會員徐菊如等同啓 
[總商會三會董辭職之挽留]  
　　上海總商會現訂八月四日即陰曆七月初九日開全體會員會已發通告並送入場劵兹聞董事會方面朱吟江秦潤卿田時霖三人於前日提出辭職書向該會聲請辭職聞其辭職原因係鶙會員方面詰問臨時會員會改期而發故前日董事會會議時公决挽留至昨　　全國學生聨合會各代表攝影（三） 
　　（前列）徐屏南　丁福成　王天甲　劉芳　曹公瑾　陳澤民　熊文略（中排）　何允武　王文彰水枬　劉振華　田景奇　吳震寰（後排）　吳鴻照　李中襄　吳有容 
日即由會董勞敬修謝蘅牕聞蘭亭三人分别前往朱秦田三君宅第勸駕並聲明現時正値會務困難之際務懇共負斯職云 
[俄領事募兵紀]  
　　字林報云駐滬俄領事現正召集旅滬俄人從役柯爾恰克陸軍距今不久有俄國陸軍軍官數員應徴現有多人遣在西比利亞數日前字林報載一俄文廣告召集一八九七年一八九八年一八九九年一九○○年所生及一九○一年前三月所生之俄人彼等將由醫士騐視派往西比利亞訓練然後服役軍中現信應募者共約一百五十人 
[會議援助暹邏華僑紀]  
　　昨日午後三時華橋聨合會開會討論援助旅暹華僑辦法各圑體代表及該會員到會者四十餘人由李登輝主席報告開會宗旨畢並謂前日公推代表三人往見交涉員楊小川甚感其熱心力允贊助云云即請朱遐九報告暹邏華僑交涉之經過甚詳次請暹邏華僑代表馮裕芳報告略謂兄弟在暹時即知上海各界對於暹事非常熱心贊助甚爲感謝前日到申因道路不熟未能一一奉訪至爲歉仄今請先言華僑在暹之情形旅暹華僑或稱二百萬或稱三百萬其據暹政府之發表暹邏領土内居民計八百萬華僑占七十萬至華僑在暹從前之商業約分爲米．木．賭．鴉片．酒．五種就中賭雅片酒三項係由華僑納欵包辦官不過問近來暹政改革華僑昔日包辦之事業今已收回歸官專辦華僑現時唯一之營業只有米一項爲其獨占所惜華僑稍大商家多娶暹女爲妻而其家庭則純爲暹式數代之後鮮有知其祖國者其暹地之工人悉爲華人華僑在彼業農者有購置土地之權利與其國人相等此種權利並非其政府之優待實歷史上習慣上使然至銀行保險輪船事業華人不知經營故全爲彼國人所把持年來金星保險公司始在彼處有一分公司之設置銀行業華僑亦已有籌備組織者暹政府因懼華人在彼勢力之膨脹乃設法使之同化現在華僑與之不能相容者約有三項（一）干涉學校「强迫學習暹文等」（二）强迫華童當兵（三）人丁稅從前負納人丁稅之義務只有華人近已改正不論何人均須繳納矣現時旅暹華僑之主張先設公使領事與訂通商條約云云旋謝碧田林壽圖沈卓吾許奏雲等均有發言議决先推代表三人爲李登輝謝碧田侯德廣會同馮裕芳往見楊小川君就商交涉辦法决定後再由各圑體舉一代表偕馮北上請願云 
[時疫流行中之種種]  
　　本埠疫勢之盛日甚一日漕河涇新建江蘇第二監獄前昨兩天女監中連斃陸龔氏（白頭髮本地人）楊周氏（無錫人）沈龔氏（本地人）花王氏（丹陽人）張楊氏連女阿囝（揚州人）仲國氏（湖北人）王李氏（三林塘人）藍陳氏（蘇州人）劉曾氏（淸江人）米王氏（揚州人）等十一人尚有已染未斃祇存一息者六七人已送新普育堂求治者亦十餘人各女犯通宵哭泣呼號喊救慘不忍聞該監獄第二科長魏克雄曾經捐廉購備防疫藥品給發各號舍需用並購大批臭藥水飭役内外澆洗故男監現尚未見傳染昨午魏科長特與女監主任周楊氏籌商防範方法以惟有隔離阻其傳染故將騐明無病之三十餘人遷入對面新洋房收容以免危險　並聞敖典獄長以女監中病斃多人將醫官張昌基面加申斥該醫官遂於昨日已具呈辭職兹將該醫官呈文及敖典獄長指令錄後（呈文）爲呈請辭職另簡賢能接充事竊昌基自蒙委任以來對於醫治病犯講求衛生莫不兢兢業業三年以來幸免隕越今歳時疫流行滬上更甚吾監女犯殊爲不幸亦被傳染朝發夕死救濟無效致一日而連殞三命雖然天災所及亦係昌基之不學無術應對無方所致是以不敢尸位濫竽以誤人命爲此具陳懇請典獄長鑒核准予辭職另簡賢能接充實爲德便謹呈（指令）呈悉查該醫士平素治療尚屬細心現値時疫流行傳染性烈乃天災所致人力或不能勝囚人死亡亦不能盡歸咎於醫生且藉此研究醫學將來拯救疾病見識更廣仍仰該醫士預籌防疫方法竭力施行所請辭職之處着母庸議此令 
　　浦東張家橋附近毛發順向在三井煤棧爲小工前日下午毛之長次二子並一媳某氏均染時疫親友等急勸俱送醫院求治發順正欲雇人舁往間該氏與長 
 
 

Page 11

 
 
子早已氣絶矣　又住居浦東塘橋之鄉人李某年四十一歳於前晚渡浦來滬購買零物在住居十六舗内集水街伊之親戚某姓寓過宿一宵前日上午八時取得購物兩包渡浦回鄉時已將午甫到家即覺腹痛旋即患瀉其家屬知染時疫即覓人設法救治無效至午後身死 
　　閘北方面時疫病症此兩日内仍未稍息楊家宅橋草屋内前日連死二人又烏鎭路永江里内前日亦死一客民該里口擺設舊貨攤之甬人某甲染疫而死孑然一身無親無戚經該處附近各居户代向四明公所請領棺木醵資購備衣衾收殮前報紀時疫醫院主任竇耀庭擬假慈善圑醫院附設時疫分醫院日來正在籌備而义袋角浙甯水木工業醫院主任黃筱堂見疫勢甚劇商請該業董陳罄栽等籌集經費另辦一時疫醫院專治疫症刻下經費已由各董擔任特委前辦紅十字會時疫醫院之楊仲言覔賃相當房屋即日開辦 
　　神州醫藥總會對於防救此次時疫不遺餘力除在洋涇設立臨時救疫醫院外近復應南市臨時疫症救濟社之要求於沙布衖設立救疫診察所昨日八時由正會長顔伯卿副會長葛吉卿醫校長余伯陶理事長王紹裘及醫士吳菊舫包識生張芝蓀沈智民朱堯臣蕭退庵帶同見習生藥劑師並各項救急藥品到所開診自晨至暮來所求診者已達數十號均係時行疫症居多 
　　中旺弄博濟藥房主人木圭氏因時疫蔓延愈盛昨日帶同朱炳臣携時疫神效急痧藥水千餘瓶親往浦東及城廂内外分路施送不取分文擬明日再往閘北等處施放近日登門索討者應接不暇惟患病皆係苦力中人不懂醫治非親告服法不可聞施送已達六萬餘瓶云 
　　高昌廟警區李巡官昨奉廰長令飭添雇夫役十名專司挑除高昌廟日暉橋兩處垃圾一面添雇船隻迅速傾棄於荒僻地方以免染疫所有飲食水菓各攤着令一律加蓋紗罩並禁各飯店不准售賣穢腐食物以重衛生 
　　方板橋南一百十四五號共和春茶樓又一二號聚興茶園又七十四五號合興園又二十號二十一號馨泉園等均係舊貨茶會朝夜均有舊貨擔攤呌賣不潔凈之衣服等物昨經二區一分所馬署員及二區總署杜署長分别傳　茶園主到署曉以當此疫症厲行爾等容留此種汚穢舊貨擔攤關係疫癘甚鉅着自卽日起一律不得容留賣買舊貨違即封禁並着各具切結存查昨因共和春園主仍陽奉陰違經馬署員查悉立即令該園閉歇 
　　長崎日報載稱星期一日晨間八幡丸由滬駛抵門司三等艙中有中國搭客一人患虎列拉症死於船中赴門司之搭客九十一人赴神户之搭客七十六人均受縝密之消毒該船現覊留淸疫隔離處 
[仁濟堂電募賑捐]  
　　仁濟堂致北京電云北京施督辦張參贊鑒蘇浙皖三省水災奇重待振甚急已在仁濟堂設籌振所勸捐請轉懇旅京三省諸鄉長鼎力捐募以濟急需而全鄉誼無任感盼餘函詳李經義朱佩珍施則敬等叩儉 
[商店公請代表籲免加捐]  
　　公共租界工部局擬向界内各商户增收房捐及特别捐問題迭經各商號舉定代表在總商會齊集與會董磋商良久旋公决於昨日午前十時同赴美國律師佑尼干辦事所聘請佑律師爲總代表已紀昨報兹聞昨晨到者各路代表共二十餘人與佑律師討論對付方法聞佑律師向各代表聲稱此次工部局增加房捐亦出於不得已之舉曾經該局於大會時由各西董當衆議决將加增捐欵數目列入預算表爲歐戰時代逕赴前敵出力者之奬勞金等欵項聞今次增收不足下届仍擬徴收故對於華商要求之意見恐難達到美滿之結果現惟請求工部局董予以限制方法云云各代表以若果不能達其目的應請總代表向工部局要求華商與各國僑商予以平等待遇華商方面添舉華董云云佑律師已允將此項要求意見轉達工部局以待見復云 
[籌備時局善後之官需]  
　　本埠行政機關近接南京軍民兩長電略謂頃奉中央政府電以時局雖尚沉悶而和會方面仍應力圖進行特將善後議案提出研究分電各省妥爲籌備其要點更囑地方上先將人民經亂受有損失者調查淸晰後即將恢復商業事宜分别布置特電希即轉飭遵照云 
[徐建侯詰責寗波同鄉會]  
　　甬人徐建侯痛恨新世界遊戲場演唱寗波傷風敗俗之花鼓戲特致函旅滬甯波同鄉會請爲破除情面嚴行遏止其函如下　同鄉會會長曁執事諸公鑒去歲閱報知城内九畝地某茶樓演唱寗波串客因貴會干涉而止此種傷風敗俗之事貴會能制止之造福社會有益地方曷勝欽佩頃見新世界四明班又演患客貴會視如不聞不審何故豈某茶樓與新世界大小不同是非亦異耶抑諸公干涉内地之茶樓而縱容新世界特爲租界招徠耶租界官廰對於傷風敗俗之淫書淫畫曾懸爲厲禁苟諸公據章請願必蒙取締而諸公毫不注意人言籍籍有謂新世界經理卽貴會會董無須運動自然軟化然同鄉會爲公益機關惡風俗之害又不限於少數知諸公未必徇私至是也建以此種事實出於吾甬人不特外人與他省同胞將視吾甬人爲劣等動物即吾甬人當亦無顔以對故鄉父老同鄉會實負有糾正之責且曾經糾正内地之演唱者一次不容後先異軌故謹舉以告望即圖之（下略） 
[陸軍監獄開工建築]  
　　龍華護軍使署内建造陸軍監獄現經盧護軍使將所需建築材炎一併購齊准在馬棚基址上建築業於前日雇匠開工築造矣 
[新任紅十字會副會長抵滬]  
　　新任中國紅十字會副會長蔡廷幹君已於昨日自京來申接任該會事務昨晚蔡君知好特假山東路公餘設筵歡迎座中有唐少川唐露園陳煥之諸君蔡君現住永安公司之大東旅社 
　　新任紅十字會副會長蔡廷幹君肖像 
[海部限制軍艦費]  
　　我國自加入歐戰以來海軍各艦艇士兵各有津貼犒賞及加給公費臨時費各項爲數頗鉅故有專訂規則以示限制但此項奬賞津貼係屬臨時特别用途原以歐戰爲指歸兹因歐戰告終海軍部以財政困難决定實行收束以節經費昨特電飭海軍總司令藍建樞查照速將前項各欵均於六月底一律截止仰即轉飭遵照辦理 
[關於滬杭路夜客車之種種]  
　　滬杭鐵路准於八月一日起開駛夜班快車往來滬杭各一次迭誌本報兹悉該路與滬寗路本有聨運關係除日班火車兩路已經聨接外其杭來夜班車到上海北站規定下午十點四十五分與滬寗路十一點所開之南京夜快車相接至於由南京至杭者皆與滬杭之日班兩次快車相聨接所有滬杭之夜快車客票價目悉照日班特别快車之價目云 
　　滬杭鐵路夜快車杭班到上海北站係夜間十點四十五分是時南京夜快車將開自界路以達租界電車尚未停班人力車馬車亦極擁擠旅客下車後無徒涉之勞惟杭班夜車到上海南站係夜間十點四十分而華商電車行將進廠停駛即人力車亦不易招致旅客下車恐有不便現由該路轉商華商電車公司將該處電車延至十二點停班俾與火車銜接昨經電車公司總理陸伯鴻轉知車務長各員酌景辦理矣 
[申新學校消息]  
　　九畝地束馬橋申新學校開辦三載本屆舉行第二次畢業仍由縣署派員監試業已　事計高等科畢業生五名石峯張公純蕭鳴臯王椿年馬　第又國民科畢業生程國良等十二名校主榮宗敬爲培楨商界人才起見特囑校長胡奎就高科畢業生中選拔數名派入紗廠實習嗣後即以爲例誠靑年習商之捷徑也現聞該　定於夏曆七月十六日開學報名者正絡繹不絶云 
[嶺南中學學生分會演劇預誌]  
　　學生聨合會南中學分會以旅滬粤僑失學者多擬設嶺南平民半夜學校苦於經費無出特發起演劇籌欵定於陽曆二號晚假座虬江路上海大影戲院請大風社同人集演新劇又請精武體育會大演技擊以助餘興所取劵資除開消外均充作辦學經費 
[江北旅滬同鄉會開會紀]  
　　昨日江北旅滬同鄉維持會浦東辦事處在浦束楊家渡圓通庵開成立會到者百餘人首由辦事處主任吳少林宣布本會以圖謀公益爲宗旨籌商設立施醫義學進行方法次由國民學校校長王子明演說現當時疫盛行之際吾江北同鄉貧苦者居多本會財力未充宜先設施醫爲要務一俟本會經費稍充再行籌辦各項繼由劉在壽楊茂松周德風等相繼演說並擔任徴求會員於先設施醫一層衆皆贊成當即議决分任辦理大約臨時施醫局一所不日即行開辦矣 
[金星晝見之報告]  
　　文滙報云徐家滙天文台報告星期日午後有多人見一明星此星似爲金星其光亮將於八月八日達最高度 
[營長派員查緝私鹽]  
　　蘇屬緝私第二營薜營長以現値醬園居户作醬之時需鹽浩繁恐有梟匪販運私鹽暗中偷售情事亟應派員調查故於前日特派稽查員張耀庭韓鳳紀分往上南川太嘉實等六縣各鄉鎭嚴密調查矣 
[巡警卸除武裝]  
　　淞滬警察廰長徐國樑以奉令取銷嚴以來各區署所隊長警隊士等仍行武裝站防邇因地方平靖天時炎熱宜予體恤故已詳奉盧護軍使核准於今日起先將上午六時爲始至下午九時止凡出勤各長警隊士一律免帶武裝改持警棒巡長則佩刀自晚間九時至天明六時仍舊荷槍以重防務昨已通令所屬警正佐隊長等一體遵照辦理矣 
[盛暑中之體恤崗警]  
　　淞滬警察各區署所以邇來天氣炎熱外勤長警異常勞苦所以於昨日起巡長帶崗出外換班時落差巡警即命直接回署消差休息免得跟隨帶崗巡長周行各崗一俟天氣稍凉再行回復原狀 
[時疫流行中之迎神賽會]  
　　本邑南北市浦束等處疫氣蔓延其勢頗盛好事者不能破除迷信僉以現値七月半中元節前淸時向有城隍神率同所屬四司出巡賬濟孤魂之舉今擬仿照辦理藉以驅除疫癘業已呈請上海縣知事淞滬警察廰詳請護軍使核准照辦以故各會首均已預備各種儀仗俾於七月十五日舁神出巡並聞昨日南市鷄鴨同業在三泰碼頭建醮三天外復於午後三時舁照天侯神像出巡排齊執事游行各處所過之處觀者塞途 
[詐欺罪成立]  
　　成衣匠凌根福控金妹生等行兇許欺一案由一區三分所將金等拘送地檢廰預審起訴審判廰請判在案昨午刑庭長端木棻會同朱檢察官開庭命提金等至案研訊之下以其詐欺等罪成立判金妹生高福壽各監禁三個月朱盛寳倪喜才陳阿章何官星等各監禁二個月零十五天以儆 
[嗎啡犯押送地檢廰]  
　　北橋地方警察二分所曹行三分所各長警拘獲私打嗎啡針之胡老四王阿七胡老炳等三名抄獲嗎啡藥粉等押送事務所於昨轉送地檢廰請辦 
[崗警查獲逃婢]  
　　住居閘北蒙古路婦人馬張氏之十六歲婢鳳林前日繝主私逃至北新涇地方由鄉民王才龍容留在家被四區四分所崗警查悉帶回警所經李署員訊悉前情傳到馬張氏轉解司法科候辦 
　　糾衆搶親之控訴 
　　江北婦人徐江氏住居閘北梅園路有女年寳近許字與同鄉吳沈氏爲媳前日有江北人孟廣才糾集多人欲往徐家將該女强搶成親當由女母偕同吳沈氏投報四區警署張署長派警將孟逮獲訊據孟供此女曾經民人聘定等情張署長諭令暫押候查核辦 
[店夥舞弊扭控保人]  
　　法大馬路德源永洋貨號經理閔怡伯昨扭卞敬春至法公堂控稱卞擔保吳秀山在商人店中爲夥詎吳在店舞弊向卞理論卞竟唆使吳逃逸故將卞扭案請求訊究詰之卞敬春供認擔保吳在原告店中爲夥原告昨日向商人聲稱吳有舞弊　事商人應允料理並無縱吳逃逸之事請察李襄讞判卞交尋常保出外候再核辦 
[包探獲犯得奬]  
　　内地監獄脫逃之竊犯張三寳因潛來法租界行竊陳福康家衣服等物爲包探楊振富高阿大偵悉拘解法公堂判押五月期滿准予送交内地官廰歸案訊辦等情已誌前報兹内地官廰以楊高兩探勤奮可嘉故於昨日給予賞洋三十元送交法捕房由石探長轉給該探等具領 
[房客欠租限繳]  
　　德和洋行收租人昨至法公堂控稱銀和里房客陳王兩姓各虧欠租洋若干元不付請求訊追經中西官核准飭探往傳不到判限兩被告於三天内將租如數付淸違諭拍賣作抵 
[呈請調泊派砲艦練習軍官]  
　　海軍第一艦隊所轄海防圑之砲艇海鴻海鵠海鷗海　等四艘前因閩厦一帶海盜猖獗搶刦商船由閩省紳商呈經海軍部核准飭令海軍總司令派令該艇四艘駛往閩厦洋面往來巡弋以資保護並派海軍軍官駐艦實練以增經騐以八個月爲一期在案兹因駐艇各軍官奉派期滿故由第一艦隊司令官林頌莊呈請海軍司令公署派員前往接代以均勞逸 
[混兌僞幣之押儆]  
　　往居虹口海勒路七十八號門牌之俞龍生因將小洋二角持向梧州路四百三十九號門牌大昌烟紙店兌換銅元經該店夥俞得意察係僞幣訴知經理沈福生以連日因交易忙碌此項鉛質小洋己收下二十餘枚保非俞龍生一人持來混用遂報告該管哈爾演捕房派探嚴阿慶將俞拘獲連同鉛質小洋解送公共公堂諭被告收押查明澈究等情已紀本報昨晨由廨提訊即據嚴探上堂禀明調查原告店内所收鉛角似非被告一人持去混用等語並據俞龍生供稱往兌之小洋我亦係收下云云俞襄讞核供商之英包副領事以被告雖無迭次混用僞輔幣情事究不應將自己漫不經心收下之鉛角持向他人兌換遂判押滿兩禮拜開釋僞小洋悉數銷燬 
[傭婦控被串賣]  
　　婦人徐高氏前日至滙司捕房　稱有綽　小辫子之揚州人陸振庭串同丹陽婦人劉張氏將伊薦至虹口愛爾近路四百六十號門牌常州婦人楊趙氏家爲傭勾通主婦得身價洋六十元賣與鄉間農夫爲妻因念家有丈夫子女故仍潛奔來滬請求究追等情捕頭派探陸連奎將陸及張趙兩氏於昨拘解公共公堂禀明前情以此案人證尚未傳齊請求改期云云中西官核禀諭將男婦三被告分别收押候切實查明展期一禮拜再訊 
[車站查獲烟犯]  
　　松江人曹雲發昨日午後三時至南車站擬乘火車赴松當爲該站巡警見其形跡可疑搜出烟土一包計重二兩有餘立即解送二區警署訊罰矣 
[華捕破獲内地竊案]  
　　銅匠陳阿康與湖州人馬金榮前晚携帶値洋一百五十元之衣飾銀洋一包經過北浙江路形色倉皇被九百零五號華捕查見當將陳馬二人連物帶入捕房經捕頭詢悉此項衣飾銀洋係在城内居婦馬王氏家竊來因飭收押昨令包探朱子藩傳同失主將陳馬兩被告解送公共公堂經中西官訊悉前情以案出内地諭將贓先給馬王氏領回兩被告押候函送該管警署訊辦 
[糞夫竊取緞鞋]  
　　糞夫沈阿弟昨日淸晨至廣東路（即寳善街）一百五十五號門牌某鞋店内倒糞時乘間竊取緞鞋十餘雙當被店夥祝炳寳瞥見喚捕將人贓一併帶入捕房旋解公共公廨請究據原告訴稱前者兩次失竊緞鞋十五雙查亦係被告所竊請究訊之沈阿弟供認行竊不諱中西官核供判沈發押西牢半年贓交原告具領 
[雉妓保洋充公]  
　　北雲南路永平安里四十七號門牌雉妓院妓女陸老三前晚在南京路强曳狎客被一千三百十七號華捕查見當將陸妓拘入捕房禀明捕頭諭令存洋五元保出昨經公共公堂傳訊因該妓不到中西官諭將保洋充公 
[過犯攫飾禁押三年]  
　　紹興人朱寳正前日午後在湖北路攫取婦人王張氏金氣通一隻圖逃經氏喚捕追獲人贓帶至老閘捕房拘押昨晨解送公共公廨請究經王襄讞會轴英卓副領事研訊屬實以朱係過犯屢辦不悛判押西牢三年期滿仍逐出租界贓即交原告領回 
[瘋人函送棲流所]  
　　馮金標於本月二十號在南京路持石子先後擊碎二號門牌某洋行十一號門牌外國糖果店門首大玻璃當被喚捕拘入捕房解經公共公廨訊有神經病判馮押候西醫騐明復核在案前日捕房已得西醫騐單馮確有神經病於昨將馮解送公堂即據西探堯克投訴前情並將西醫騐單呈案請察經中西官察閱一過判馮函送棲流所瘋人院醫治 
[女竊賊屢辦不悛]  
　　揚州婦人高王氏迭次犯竊由捕拘解公堂訊明押辦近日甫經釋出詎於昨又闖入東鴨綠路三百二十二號門牌居婦王鍾氏家竊得夏長衫一件携贓圖逸被包探葛祖元查見將氏拘入捕房捕頭諭飭轉送公廨押候解究 
[賣食物未捐執照]  
　　小販徐順卿蘇根因在嘉興路售賣食物未向工部局捐取執照違章被一千二百六十三號華捕查見拘入捕房押候解究 
[汽車傷人類誌]  
　　公共租界孟納蘭咱某裁縫店夥友台州人洪鬯仁於前晚十二時許往對門購物適有一千三百十號汽車疾駛而來避讓不及被撞仆地碾折左足骨當喚得新閘捕房二百二十九號華捕到來抄錄汽車號數另雇車送受傷人往醫院醫治一而呈報捕頭候示　又有江北人楊嬉子於昨日午刻在浦灘被某號汽車撞倒身受重傷由總巡捕房一千零六十四號華捕瞥見當即前來將汽車號數抄錄另雇車送楊投醫院醫治一面歸禀捕頭請示 
[紹介良藥]  
　　四川路震寰藥廠所製至聖藥水救治時疫極有效騐藥價亦甚廉 
[誌謝]  
　　昨晨商務印書館贈第一百九十九期英語週刊一册謝謝又大世界贈七月份游券十五紙謝謝 
[贖約儲金消息]  
　　北京路呌貨同業商會　裕號一百額恒昌祥六十額榮昌五十額洪昌三十額吳永伯三十額鴻興二十額協昌二十額永隆二十額立興二十額合記二十額西恊順泰二十額政和二十額鏞利二十額振記十五額陳潤泰十額錦昶十額盛昌十額源隆十額九和十額德和十額恊記十額張森茂十額陳錦泰十額潘升昌十額順興泰十額鄭德昌十額恊順泰十額合利十額新大十額仁裕五額江榮泰五額成長林五額朱阿香五額阿陶五額宗金林二額共計六百二十二額 
　　水木業　滬紹水木業公所聨合洋式木器業於昨日午後假該公所開儲金會當經江紹良宣告開會宗旨並由張效良說明儲金辦法因蒞會人少臨時議决到會各人當塲認定額數外再備簿册一百本分發業　及作頭分别勸認兹將認定額數錄後　江裕生五百額莊　卿五十額張效良五百額朱潤生三百額張曉卿二百額李國卿二百額陳裕田一百額俞建侯一百額沈桂林二百額龔子琴一百額查德元一百額陳雲祥一百額唐林生一百額顯　靜一百額續樹棠一百額唐子卿十額王梅林二十額王祿卿十額曹潤生二十額徐寳隆十額楊金生十額馬湘舟十額周作人二十額季瑞春十額倪晋堂十額尤干亭十額蔡錫岐十額陸掌生十額顧蘭動二額曹炳卿二額黃景記二額共計二千九百十六額 
　　陳天一帽莊　陳天一帽莊同人認欵列後　法租界吉祥街陳天一二十額樊競美十額周炳文八額張金濤四額徐惠徑四額沈廷眞四額鄒和麟四額沈榮發三額吳茂祥二額王恒才一額共計六十額計洋三十元 
　　美華圖書公司　美華圖書公司主陳笑淵二百額　編輯部東阜仲子君一百額葉摯庵龔昂蘇趙藴庵各六十額朱䍩眞王喈各五十額成自性十額　印刷所陸家鼐五十額汪家楨三十額施國斌十四額曹懐文二十額朱阿華六額陶大二額錢志祥二額戴德和一額　發行所陳國年四十額嚴震三十額奚子和二十額徐際雲十六額張答卿十額錢慕宗四額徐湘浦十二額張文彬二額葛靑雲四額童禹門二額共計八百五十額尚有未認者 
來函 
[晝錦里同泰昌來函]  
　　今閱貴報載明山西路晝錦里二百八十八號同泰昌洋貨號經理施少卿因將東洋手帕冒冲西洋貨被懐德公司察出控告等情然施君經理乃同昌泰非同泰昌也且該號經理係寗波人小號經理乃鎭江人王君吉甫貴報字登顚倒攸關小號名譽即祈從速更正幸甚感甚同泰昌謹啓門牌二八○半二八一半 
雜評二 
[監獄中之慘象（庸）]  
　　疫症流行日甚一日漕河涇新建之第二監獄女犯染疫斃命前昨兩日聞已有十一人之多其病重垂危者尚不計焉愁慘之象聞者酸鼻以疫勢蔓延之速傳染之易監獄中關於衛生上之設備平時即甚注意亦難保其必不波及况我國所謂改良監獄往往徒有虚名何能與酷烈之天災相抗竊謂獄中旣罹此激性之傳染病爲體恤罪犯尊重人道起見一方宜將防疫事務切實整頓他一方於必要時不妨將輕微罪犯與以易刑或暫行保釋若聽其瘐斃獄中不謀相當之救濟不特有乖人道且亦非刑事政策所宜也願與主持司法行政者一商榷之 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
實談 
[郵苑瑣話（二）] [  秋葉]  
　　郵票亦有用簡單切離法其周緣遂無鋸齒痕者此爲法國殖民地所用郵票之一大特徴自一八五四年至一八八四年所發行者莫不如是 
　　郵票之形以長方爲最普通間有具異形者則多視爲珍品如英領幾那Guiana於一八五○年所發行之郵票四種本欲取象於圓乃因手工粗拙别成畸形今人寳之價逾千金（印度郵票先亦爲圓形）又如好望角紐芬蘭黎比黎亞等地皆嘗發行等邊三角形之郵票今日郵票搜集家通用之徽章即係依好望角所用三角形郵票之圖案鑄銀而爲之者亦可謂别緻也其外狄得提Djlbouti之郵票有作斜方形者挪浮斯哥夏Nova　Scotia之郵票有作金剛石形者均屬鮮見之例郵票圖案之數雖繁但概括言之亦自成數大類曰肖像（人像概此内）曰紋章曰動植物曰舟車曰地圖曰文字數字是皆屬於通常所用者其因紀念或戰事等原因特作圖案者則猶當别論也 
　　郵票圖案用一國主權者之肖像者其數最多英國最初印行之郵票即作女皇維多利亞之肖像厥後各殖民地大都沿用故在昔日至有以女皇之首Queen,s　Head爲郵票之代稱者然所縷刻之像概想像女皇妙齡時之形態而爲之成像而已不可言肖其甚者有如摩利夏斯Marritias一八四七年所發行之半而像郵票痴呆之狀令人失笑按女皇在位六十餘年間僅僅於加拿大發行郵票中有一孀服晚年之像聊可傳眞於其本國反不獲覩亦可云大憾事也但由搜集方面言郵票圖案之美惡不必即左右其價値故摩利夏斯之郵票値三辨士（下記Post　Ollice.字樣）者今在古郵票中時價乃極高也 
　　歐洲各大國最初發行之郵票率用肖像蓋即取法乎英如一一兼收展卷對觀寰無異一小寫眞帖也其間如葡王佩特羅五世時同時發行肖像郵票兩種其一髮上立他則柔曲具見其虚榮心之盛搜集家常取爲談助焉 
　　郵票中用肖像最多者無過於美國其華盛頓各種之肖像不必言矣其後各任總統亦莫不現像於此區區郵票中然能因用至今不改者仍惟華盛頓一人此可見美人愛其國父之深且久也唯其如是故華盛頓之妻瑪沙亦嘗鐫像爲郵票以誌愛念此實美人獨有之佳話已 
　　美洲各共和國則俱取法於美多用歷任總統之像爲圖案一八八三年巴拉圭發行郵票一組八種俱爲總統肖　其中廢立者一人被弑者且三人焉英之詩人莎士比亞嘗曰戴王冠之首不安使其生於十九褀之此邦不將謂共和國總統之首不能安耶 
新智識 
[童子軍游戲（續）] [  上虞陳伯源譯]  
　　（八）約量 
　　先使隊員取一紙一筆以備答錄問題如加冠於首我身高可若干營中小台長可若干之類所問者大率以高長若干爲主其能約略答對爲數相近而最多者爲勝 
　　（九）目力競賽 
　　先備鉛筆紙板各數十每板之内再畫方形十二分給隊員然後令各退去遼可數百碼（若在户内舉行則命其退至最遠之處）公證人乃出紙板一大幅内分方形十二每方之邊長可三寸（倘在户内則半寸至二寸不等）另取黑色圓紙六片直徑可半寸隨意粘於紙板上畢高揭斯板命各向前進行迨至目力可及之處住足則於所携紙板上以筆照樣畫之取其離公證人之圖最遠所繪符樣最多者爲勝至其分數之分配略例於下每一點鐘繪對者給以五分每較最遠者相距近在二寸扣除一分 
奇談 
[夢行述異（上）] [  瘦鵑]  
　　英國著名腦科專醫某君之言曰夢行之病其由來也久矣吾人咸知其爲腦筋上之作用無足詫怪顧年來發現之事往往有奇幻不可思議令人不容不詫怪者即如吾之專以研究人腦爲事老於斯道者亦爲之咄咄稱怪弗巳也夢行病之起因率以思想過度專注一事腦筋受强烈之壓迫夜中睡後遂亦於不知不覺間起而作事舉淸醒時所不能爲之事乃能於睡夢中成之且尤較醒時爲佳斯可怪己 
　　一九一二年十一月間有老媪顧吾以乃子所爲有使彼驚異萬狀者因就詢於吾子爲畫師工繪事時方繪一絶精之畫將於明年張之美術館中日間着筆無多每作小息夜午歸寢睡酣矣忽躍起於床加衣怱怱結束即翔步入畫室走律數小時不輟如是數夜每於睡中作畫畫乃益工晨起自視則一不之覺母告以狀猶不自信云 
　　外此又有一女畫師爲吾所素稔者一日擬自繪其像以贈閨友顧着筆者屢終苦弗肖每鬱鬱不自得一夕忽去床被理妝之衣取鏡入畫室對鏡　繪運筆如飛夫婿某君夢回忽失其妻則大驚而起倉皇四覔乃得之畫室中時則畫猶未已也翌晨見全像已告成筆致工妙神態欲活自問其平昔成績未嘗有是比聞夫婿縷述其狀亦驚異不置 
　　又文學家某君受某報主筆之囑就一極疑難之問題草一論文數易其稿終不得當憤極投稿於火中即致書主筆謝不敏焉數日後忽得主筆道謝之書盛稱其論文之精粹某君疑爲譏諷大恚逕赴報館謁主筆將加以詰難閱其稿則筆致宛然儼出己手取面讀之果燕許大手筆也一時驚疑參半追溯前事竟不之憶蓋此稿作於睡夢中而亦於睡夢中付郵者也 
　　世界偉觀（十）紐約海賮河之終點與隧道 
　　海賮河終點大厦在敎堂街爲姊妹式之建築品合成世界最大之事務所重約二十萬噸築於防堤之上堤寛四百呎長一百七十八呎深七十五至九十八呎屋共二十二層高三百七十五呎内有可容二萬人之事務所從哲雪城方面有隧道二可通此厦之下層 
小說 
[潛艇歷險記（續）] [  翠岑譯]  
　　二軍官方自金雀花叢之後拾枯枝取火弗雷脫忽大曍蹀蹀之跫音自遠處至諾愛爾輕叱曰靜靜弗雷脫弗無禮來者或可爲吾嚮導也移時陡聞一人以喉音操德語曰荒野有人非吾友乎繼又大呼曰吾友吾友諾愛爾急以手掩弗雷脫之口勿令再聲操德語報之曰在是遂聞一人踏枯枝聲喘息聲繼以一頎長之人突然自霧中至衣棕色之雨衣二人視之大驚伊何人伊何人蓋已沉之魚雷艇Ｖ二百零一號之艦長房霍本納也麥快亞擎其槍口向敵人大呼曰艦長大佐不知光降失迎也君欲遁耶德人聞語若不聞惟圓睜二目不解呆立若木鷄移時始擎兩手高出首上麥快亞笑曰誰敎汝爲是者惟吾且問汝汝是否暫時被釋者德人嚅嚅曰吾非思遁吾僅散步耳霧大遂失途也麥快亞曰解釋亦可聽惟請恕吾一搜汝身噫指南針是正吾儕所缺者地圖英幣食物嘻汝以今晨至動作亦敏哉惟今又被囚矣幸勿抗否則母謂吾不情也德俘旣受命背華表石柱立諾愛爾曰今何如旣有指南針吾意取道返上托特堡壘爲佳也麥快亞曰然在是終夜任看守敵俘之責豈樂耶吾前行德俘居中君後殿於是三人遂前諾愛爾挾槍前向防德俘遁行未百武房霍本納忽躓於地地爲一斜坡傾勢頗甚諾愛爾未及防仍前行爲所絆遂亦仆麥快亞聞聲回視忍覺一物擊其肩重心頓失亦躓諾愛爾方欲重起拾其槍忽見弗雷脫直撲一人之喉其人方匍匐自徑旁棘叢中出繼有一物擊諾愛爾之首諾愛爾覺目前火星飛射遂暈去不復知 
　　第三十七章　勝者亦有窘乎 
　　繁星滿天新月西墜諾愛爾醒矣猶自以爲在Ｒ十九號之艙中念輪値治事之時且至奈何猶擁衾臥則霍然起起乃知身暈曠野者垂終夜今且曙矣身後有物巍然則石華表也麥快亞在旁問曰何如諾愛爾曰頭岑岑欲裂弗適甚麥快亞曰昨夜之事度必有德人甚衆汝頭何似予將：：諾愛爾曰弗雷脫何往對曰弗遠彼口中有戰利品扯破之厚呢一方今吾穿者即此呢所由得也言時揭其外衣衣確英製袖間撕去一大方閱者知麥快亞醒時僅存領衣褻袴寒甚得此於地遂穿之諾愛爾是時亦然蓋德俘擊二人暈迺盡褫其衣袴靴襪易之而棄其自農家竊得之灰色外衣而逸麥快亞曰今所遇大明矣竊不解德俘逃者何多彼等至少當行五小時矣嗟乎天知之吾儕跣其何能行諾愛爾聞言始覺足下無履觸沙礫奇痛然猶自壯曰無妨又曰獨怪當彼等刦物時弗雷脫所司何事諾愛爾言此實不知弗雷脫之不能禦敵使敗者不得已耳當諾愛爾仆時弗雷脫非猛撲敵人乎其人以手護喉腕間遂被深創五人急退不得逞者移時其後一人猛蹴弗雷脫之肋弗雷脫跌出至五碼外撞於一老樹之根方欲再起一德人以外衣撲而裏之餘人遂從容褫二久之衣旣已投弗雷脫於叢棘中迨弗雷脫嚙破外衣而出則德俘中二人已易衣與餘衆遁遠矣 
[自由談之自由談] [  不冷]  
　　實之解　凡事導之於實則沉悶而取厭淩之於虚則活潑　樂就故迎合社會心理者多用輕巧淺薄之法而忌實然而實乃醫今之良藥也 
 
 

Page 15

 
 
   
 
 

Page 16

 
 
   
 
