# 1908 - 281 - 4912828

 

Page 1

 
 
   
 
 

Page 2

 
 
   
 
 

Page 3

 
 
[今日本報目次]  
第一張　諭旨　諭說　專電　緊要新聞 
第二張　接緊要新聞　分類新聞　清談　短篇小說 
第三張　各省籌辦諮議局　本埠新聞　國外新聞　小說 
第四張　要件　振務 
諭旨 
　　九月十八日軍機大臣面奉 
諭旨此次保薦人才所有在京各衙門人員奉旨以丞參議三四品京堂候補者均著在任候補欽此 
論說 
[論選舉人名册中關於敎職之資格（心史）]  
　　諮議局章程第七條。停止選舉權及被選舉權者。第一項爲本省官吏或幕友。粗閱之敎官之必爲官吏。且必在本省且。應在停止之列無疑。旣而經各屬調查員之解釋。問有指爲官吏之例外者。以其風尚儒素在官且不可以官稱。矧在本籍。此亦寗取其寛之意。然平情論之。敎官之選舉資格。不當與他官吏等視。亦不得竟視爲無官者。蓋宜分别言之。其不能視爲無官者何也以性質上言。敎官受本管知府統轄。一有屬員名分。即純乎服從體態。甚有承迎知府。委以地方差事者。夫服從與承迎。興議員主張權利之能力。正相反對。此性質之不宜者一也。以明文上言。選舉章程 
第四條第一項。府直隸廳州之本管地方作爲初選區者。由該知府同知通判知州遴派敎佐員爲初選監督。夫敎與佐均可遴派爲初選監督。立法者固明以官吏待之。乂選舉章程第十二條。凡辦理選舉人員。除監察員外。不得與選舉人及被選舉人之數。而前引之第四條。正屬於選舉章程第三節。其目爲辦理選舉人員。是敎官之不得有選舉被選舉權。業已確爲章程所規定矣。 
雖然。此爲現任之敎官言也。現任則無論其爲實缺。爲署事。皆當以官論。其有候補之員。則與他候補之官迥異。凡官自未入流以上。分發到省。皆須領憑於中央政府。到省以後需次若干年。不當指爲僑寓。必其人其家。與官斷絶關係。然後起算其寄居之年。敎官則不待吏部之騐看。不必聽鼓省垣。照現行例章。積資格至本班居首。亦可輪委署缺。而未經奉檄。則○ 
以舉貢生員。或居鄉。或游幕。爲功令所許。非他官必住省聽差之比。蓋其候補與候選略相等。凡官之候選者。與地方無關係。固猶是土紳之資格。故敎官之候補者。不當目之爲官。但無别項消極資格。必有選舉權被選舉權。此其有與他官吏等視者也。 
由此知敎官選舉。權所受之限制。有嚴於他官者。有寛於他官者。他官據現行法令。多不准服官本省。造選舉人名册時儘可造入。其人若遇選舉之期。請假回籍。行其選舉權。其官職了於本省無關。即不受停止之限制。獨至敎官。其上官即在本省。苟非開缺。與官職之關係不絶。此其當嚴者也。蓋在任之敎官。雖其原籍。不應予以選舉權也。至候補之敎官。則不比尋常候補官。旣如前述此其當寛者也。且更有一義。凡有選舉權者。在本省之內。並無寄居之限制。隨其住所之所在。可任便行其選舉權。即使稍予限制。爲敎官者儘有久任之員。果許有選舉權。將亦可造入任所之選舉區內人名册矣。若謂此當特别限制。止能有原籍之選舉權。不能有住在之鄰府廳州縣之選舉權。亦爲多生枝節。總之敎官亦官耳。其在任者。概以本省官吏視之。惟其候補者實非官之性質。則直以舉貢生員之資格予之而已此事。稍有出入特别白之以質天下之熱心調查者。 
 
 
 

Page 4

 
 
專電 
[電一（北京）]  
　　昨日召見山西雁平道繆彝（護送逹賴入京委員）慈宫埀詢逹賴在五臺山情形繆奏對良久 
[電二（北京）]  
　　某樞臣奏請續假病固未愈亦因被參牢騷 
[電三（北京）]  
　　某御史奏一兩銀幣行用不便請收回成命原摺留中 
[電四（北京）]  
　　陸軍部奏請派大員會考陸軍游學畢業生奉旨派醇王那桐叚祺瑞 
[電五（北京）]  
　　又奏各省陸軍學堂母庸派司道監督由部直接管理奉旨照准 
[電六（北京）]  
　　陸軍部度支部議覆江督請撥江陰要塞佈置經費擬准 
[電七（北京）]  
　　郵傳部决議於明年冬間添設無綫電報 
[電八（厦門）]  
　　雙安輪船由新加坡來厦忽遇大風搭客落海者百餘人按此則可與緊要新聞欄參觀 
[電九（濟南）]  
　　魯撫袁二十一日辰刻出省赴中下游勘視河工定二十六至周村二十七抵青島月秒赴威海烟台一帶巡閱海邊 
緊要新聞 
　　 
[聯豫第三次電奏藏僧紛擾情形北京]  
　　駐藏大臣聯豫電奏前因藏僧聚衆抗拒藏臣趙爾豐業經代爲奏陳當邀聖鑒近來該僧衆以未奉明諭曉示辦法仍前紛擾聯名結衆勢甚激烈竊思該僧衆無知無識而性情兇悍應否飭下駐藏大臣趙爾豐暫緩進藏以避不測或俟逹賴歸來再定行止似未爲晚伏候聖裁云云世中堂以聯豫一再電奏藏僧抗拒又不願更改行省擬請電諭趙爾豐從緩辦理與其操之過急而生事不若從緩之爲愈也因此藏事辦法迄未議定 
[廷寄直督試辦新官制原因北京]  
　　樞垣會議以外省新官制除東三省實行外餘如開通最早之南北洋尚未試行　屬因循袁軍機擬通諭各省從速試辦世中堂謂南北洋尚未實行則偏僻省分之爲難情形可想而知不若先飭北洋速行俾各省有所仿傚慶邸頗然其議遂請旨寄諭直督楊士驤從速試辦新官制不得再延致阻新機 
[贖回京漢鐵路近聞北京]  
　　此次贖回京漢鐵路政府四月中與滙理及匯豐兩銀行先期　議惟抵押一節直至本月中决定以直隸江蘇湖北浙江等省烟酒稅雜稅房捐當稅契稅砂糖稅新舊鹽加價稅等項爲抵其額共四百二十五萬兩其中直隷認百二十五萬兩鄂蘇浙二省各認百萬兩所有借欵過十年後隨意償還又所借五百萬磅以八成贖回京漢路以二成作養路之欵 
又聞此次合同簽押者爲郵傳部尚書陳璧署左侍郎吳郁生署右侍郎沈雲沛血滙豐銀行經手人濮蘭德滙理銀行買辦孫國臣從中斡旋云又聞陳尚書與樞府曾議該路贖回後由部派員督辦與部直接不再請旨另派大員張相國以此事甚關緊要擬仍請旨　派方昭愼重 
[萬壽節前將降要政明諭北京]  
　　近日軍機大臣散值後必會議要政三小時隨時由慶醇兩邸進呈御覽恭請欽定以備擬旨頒布聞其內容約有三事（一）藏政應行宣布事宜（一）嚴定各省將軍督撫政事之考成（一）弟一年應行籌備立憲事宜聞明降 
諭旨之期約在萬壽日或萬聖節之前一日刻各軍機正在恭擬諭旨云 
[續議一兩銀幣入手辦法北京]  
　　度支部商訂一兩銀幣入手辦法擬自明年起鑄出一千萬元各節經紀前報現聞十七日度支部澤尚書又在樞垣提議國幣旣定若不急行鼓鑄恐商約暗受影響應先由部具奏先由部庫及直隷藩庫會提銀一行萬兩交天津造幣廠鼓鑄新幣一千萬元隨時開放其應中部定之限制舊銀元吸收生銀禁用外洋紙幣各事宜應訂期會商妥定辦法再行奏請頒行惟各省銀 
 
 

Page 5

 
 
幣須統歸造幣廠鑄造發交各省行用庶日後官定銀價較易辦理聞各樞臣均極賛成其奏請開鑄之期約在萬壽以前日內即將電致直督楊蓮帥商辦一切云 
[直督奏駁刑律草案北京]  
　　九月十四日直督楊蓮帥封奏云准憲政編查館王大臣先後咨送刑律總則分則草案行令討論參考分别籖註資覆彚核等因節經督飭臬司曁天津審判廳詳加考訂竊維禮敎所以化民法律所以防民古今法制代有損益皆期適合民俗而止各國立法之權委之國會亦以法律與民人之關繫至爲切合因民制法具有深意現我國國會未開立法機關尚未完全而舊時刑律與現今情事又漸不足以墨守如海禁改爲保護商律别輯專條之類其應行酌改者正多此項新刑律草案經修訂法律大臣採取各國成法逐條詳考沿革詮述大要並著引用之法纂訂主爲精博惟茲事體大不厭詳求臣愚慮所及有不能已於言者人民之受治法律程度固分高下俗尚尤有異同各國訂定法律莫不各就本國之風俗習慣纂成一國之憲典我國最重家族故舊律於干犯倫紀諸條科之特嚴又齊民之具以禮爲本其姦誘諸罪黷禮潰義敗壞名敎爲人心所同惡即爲國法所不容條訂之初稍有不當旣無以止暴而禁奸且不免驚世而駭俗草案如謀爲本逆過失者亦許罰金傷害尊親屬雖致殘廢仍貸死罪和姦則僅科及有夫之婦誘拐則不禁二十歲以上之人似此有悖禮敎之條小勝枚舉夫中國治民之道斷不能離倫常而更言文明舍禮制而别求敎化今徒騖一時之風尚襲他國之名詞强令全數國民以就性質不定之法律在執筆者以爲時令旣趨於大同法典宜取乎公共不知師長去短則可削足適履則不可若以中國數千年尊君親上之大防制民遏俗之精意翻然廢棄而不顧恐法權未收防閑已潰必致奸慝放恣不可收拾其他寛嚴輕重互有出入之處甚多茲舉最要數條附加案語謹繕清單以備聖明甄擇查本年正月間修訂法律大臣等因新刑律草案雖經編擬而一時敎育審判警察監獄各項規制諸未完善急切難見實行援日本從前新律綱領曁改定律例辦法奏請編定現行刑律分删除總目釐正刑名節取新章删併例文四項此係新舊遞嬗一定不易之次序合無仰懇 
敕下憲政綢查館會同修訂法律大臣曁法部赶將現行刑律編定頒行以爲推行新律之預備一面將新刑律草案覆加考核妥愼釐訂期與中國人情風俗禮法政敎悉相符合其公訴時效猶豫行刑等類以及民刑訴讼法內有未能通行者一併參酌舊章折衷至當以仰副朝廷明罰勅法之至意奉硃批着修訂法律大臣法部彚同京外各衙門條奏詳愼斟酌另訂具奏單併發欽此（清單列入第四張要件欄） 
[鄂省又借外債解餉武昌]  
　湖北歷年積欠廣西甘肅兩省協餉新餉等欵迭經度支部甘督桂撫軍催極急經鄂督陳小帥與司道議定於漢口正金銀行訂借秋操外欵五十萬外再借銀十五萬兩利息期限均照秋操借欵一律以　萬兩滙交上海廣西官銀號滙桂以十萬兩交由漢口蔚豐厚商號滙解甘肅並聞鄂督已將財力竭蹶息借外債情形奏咨備案 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　政府昨又會議變通旗制辦法擬先將京旗各固山副都統奏裁後再將各省與將軍同城之管旗各官裁併其裁併管旂各官所節之欵專辦裁旂授田及給與一切生計之用 
禁烟大臣恭邸因前期調騐各員有暗帶代癮之物並有出所後仍行吸食之幣現擬奏明凡京內各部院堂司均以三次調所查驗爲定則共分初驗　驗再三次輪流入所以防朦混日內即當入奏 
陸軍部鐵尚書以海軍經費前經議定歸各省藩司及各海關分認協籌分各省多以入不敷出或難籌巨欵爲辭殊非愼重軍需之道特通飭各省務須按照原派之數竭力籌畫不得藉辭减認 
民部堂憲昨諭承政廳謂機要文牘兩科事務浩繁現辦京察尤爲重要應添派王念曾黄兆熊延齡等七員專司其事悉心經理如有應商事件仍會同前派之員承禀左右丞詳加核辦 
民部擬定購烟執照章程後刻經內外總分廳將執照發交各區自十六日起早八點鐘至十一點鐘午後一鐘至四鐘每日准吸烟人親到各該區購買不日卽出示曉諭 
郵部陳尚書前派俞人鳳等分途測勘張綏鐵路現聞張熱鐵路亦由熱河廷都護電請歸部一併測量以便交通 
郵部前日電致湖南湖北廣東三省以粤漢鐵路督辦公費每月銀四千八百兩應由粤鄂湘三省籌措業經咨行在案乃至今未據解到應請貴省速將攤認公費銀一千六百兩滙解督辦公所收兌並請以後預爲籌解免誤要需 
外部照會各國禁運嗎啡經紀前報現接各國照覆均允於萬國禁烟大會開會之日起一律禁運盖即華歷本年十二月初十日云 
吏部陸尚書諭飭司員改訂投供章程凡京外投供人員除州縣停選不計外其餘各員均須每月出具互結注明年月如在三十一年以前投供已間斷一年者應另取新桔業於日前一律實行 
度支部因各省分設大清銀行漸著成效惟廣西尚未設立日昨澤尚書商諸大清總銀行張伯納監督即日遴員前往開辦 
[西報譯要]  
[新任日使抵京]  
　　字林西報載二十二日東京電云日本新任駐華公使伊集院已　星期四抵京 
[間島中日駐兵互門續聞]  
　　字林西報載二十二日東京電云本月十八日間島中日駐兵互鬥一事其啟釁之由因有日本憲兵所雇之　人數名築造營壘爲華兵阻撓日本憲兵遂衆集二十餘人華兵亦集有六十人互鬥三小時之久日人受傷者兩三名泰晤士報二十二日紐約電云據駐美日使高平小五郎聲稱間島中日駐兵互鬥一事並不劇烈 
[厦港大風]  
　　文滙西報接厦門電稱二十一日下午大風新造之棚屋（係歡迎美艦所用者）被風吹壞其餘房屋船隻亦多受損幸未聞傷及人口二十日香港亦有大風船隻多避至九龍對岸 
分類新聞 
政界 
[城外巡警改歸總局管轄蘇州]  
　　蘇省巡警總局農工商局會詳兩院文云竊照蘇州城外巡警向歸農工商局管理一城之隔畛城攸分實不足以一事權而資整理現經會同核議所有城外巡警概行歸併巡警總局一律管轄惟經收各捐仍須隷之農工商局經埋收發緣前因添造馬路借用司庫善後局欵項甚巨議定向捕捐項下抽收歸還又沿馬路所有一帶荒地曾經農工商局招人承領建築房屋振興貿易故一切收捐之事農工商局不能不力爲担任但警務財政旣已分隷兩局權限必須劃清茲巡警總局擬於城外馬路設立馬路巡警分局一所遴員接辦即由巡警總局暫行札委工程局委員陳令其壽充當是差農工商局仍委令兼辦馬路工程局凡關於巡警事件該員隨時禀承巡警總局察核辦理勿庸分禀農工商局至馬路工程局則仍舊經收各項捐欵除馬路巡警員弁薪水捕頭巡捕工食等一切開支每月應撥經費照章解由巡警總局散放外餘均涓滴繳解農工商局收支似此職局變通辦　庶權限分清職等再三會議意見相同理合詳祈憲台核示奉蘇撫批如詳辦理仰卽移行遵照 
[劣董破壞自治松江]  
　　金山縣紳商學界於正月中組織地方自治期成會以調查研究爲宗旨公舉黄芳墅葉守仁爲正副會長禀請邑尊蔣大令通詳立案上月蘇撫批准試辦九月初十日開職員會提議調查私烟事宜當由各職員在朱涇吕巷張　等處查出私賣燈吃二十餘家搜獲烟鎗七十餘枝禀奉蔣大令分别拿辦詎有嗜烟劣董張南曁顧伯超兩人揑寫姓名到縣妄控并聲言上控冀以破壞公益團體 
[度支部咨請遵限禁烟南京]  
　　度支部通咨江督愼督閩督東督曁蘇皖豫黑各撫電云本部奏分年分省禁種之法江皖豫滇閩黑六省本年下半年起全行禁種並聲明東南各省土藥不及洋藥之多禁吸尤急於禁種等因初　奉旨依議欽此餘咨詳 
[委查廳幕控案寗波]  
　　定海廳幕石某專權病商業經商務分會電禀省台飭查在案茲甬道李觀察接奉浙撫電諭即札委照磨趙潤　赴該廳逐一訪查明確據實禀復核辦 
 
 

Page 11

 
 
第二張第三版 
[上元荒地禀准清丈南京]  
　　上元縣田春亭大令清丈金川門外基地等情禀請江督核示茲奉午帥批云寗垣兵燹以後各州縣官荒基地迄未認眞查丈其問冒領隱佔流弊滋多該將令擬將上邑金川門外一帶基地督同董甲逐一勘丈無主者召買繳價撥充改良監獄工費所擬辦法均尚周妥惟　金川門外現已鋪設鐵路隣近車站其地價自較尋常爲擾應俟勘丈後實有官荒基地若干繪圖造册具報并分别地段議定價值呈候核定再行召買 
[派員測繪海塘詳圖杭州]  
　　浙撫增中丞以海塘工程頗爲重要特委章幼樵觀察爲總辦各節疊誌前報茲悉章觀察已親臨海寗沿途勘明地叚分别最險次險非詳細繪圖難以估計日前特函商陸軍小學堂總辦金季聰觀察當由金總辦派砲工學堂將校科學員魯君保仕并武備畢業生三員前往測量繪圖以便興工 
[公舉清丈總董太倉]  
　　寳山清丈學堂畢業各生前擬從縣城各圖開始清丈旋因總董潘鑄禹太史自行告退事遂中止現經紳學界開會公舉錢印霞太史爲清丈總董即日仍行開丈 
軍界 
[秋操各營預備啟行鎭江]  
　　駐鎭三十五標統帶李文升昨奉江督札飭迅將旅行用品赶爲預備擇日前往秋操地點母得遲誤等因茲該軍已定於十月初二日拔隊起程 
[李提整頓各江捕務廣東]  
　　水師提督李準籌議整頓各江捕務擬將各員弁詳加考核凡各管駕員弁等如有不諳捕務不通文字染有嗜好精神委靡辦事廢弛調度乖方聲名平常年力已衰者即予更換以免貽誤職守有碍捕務 
[補録戕官匪犯正法要電海州]  
　　江北巡防營務處沈期仲觀察將戕官匪首張萬銀等訊供情形由電禀請督撫就地正法業紀本報茲將督撫憲復電補録於下 
蘇撫電蒸電悉張萬銀逞兇戕官馬向標李耀懷幫同拒捕均罪大惡極李興志即李四楊小方李小考楊天印寇有山桑小六均另犯搶刦有案亦屬兇悍昭著應如所請一併先行正法楊守茂路五二犯卽飭海州飛移山東郯城縣查抄犯事各原案如果供情相符即由州禀請懲辦母庸解往東省以免疏虞仍録供補禀並督飭文武嚴拿逸犯王琪官等務獲母任鬆懈撫院 
江督電蒸電悉查閱現訊供情甚屬是晣所擬亦均允協應即將戕官首犯張萬銀從犯馬向標李耀懷並另犯却案之李興志楊小方李小考楊天印寇有山桑小六等九名一併就地正法以昭炯戒電到即會督戴參將謝牧監提該犯等處斬仍速録供補禀以憑奏報路五楊守茂兩犯一聽從圖刦未成一知情窩留匪黨情罪尚輕惟旣在山東郯城犯刦有案現已據情電詢海帥應否解東懲辦俟接復電再行飭遵餘照辦仍望會督上緊嚴緝逸匪王琪官等務獲併究勿稍鬆懈 
[嚴防匪徒乘操滋事蘇州]  
　　蘇撫札緝捕督辦文云准陸軍部咨稱秋操伊邇兩軍雲集難保無革命黨私梟等匪混入其中煽惑爲非藉端滋擾應由兩軍統制責成憲兵隊偵探隊認眞緝察等因查蘇屬港汊紛歧濱臨太湖深恐會匪土梟乘此大軍操典之際混跡其間或散放票布或開堂結會或私運軍火有種種不法情事仰即轉飭各巡防營隊曁地方各官一體遵照防範嚴加邏察一面嚴飭巡緝巡警等隊按叚認眞偵探事關大典勿稍疏懈 
[分電東西營伏兵待匪廣東]  
　　越邊餘匪法兵早允協緝現大吏以法兵旣允助拿則匪無根據之地勢必他竄查東西營雖已嚴防但匪等此番圖竄與前不同旣無巢穴之可回又無根據之可守若趁此伏兵以待一經竄進即起而聚殲自無難盡絶根株故已分電東西營查照遵辦矣 
[徵兵推廣區域浙江]  
　　此次浙省徵兵本定就金屬八邑開徵嗣因第一期輸送僅有二百十一名而徵兵人數須在六百名以外由總局電禀兵備處請示辦法兵備處電覆著於衢屬西龍二縣嚴屬建桐二縣酌分徵兵官同時開徵以期迅速了事嗣田徵兵官在蘭溪會議議定湯溪局宋劉二君兼辦龍游局浦江局虞柯二君虞君兼辦桐廬局東陽局陸萬二君陸君專辦建德局并襄辦桐廬局武義局文錢二君仍舊田正徵兵官王君率同書記官辦西安局已於初六七兩日由蘭分赴各縣設局矣 
[城守兼充外海緝私差寗波]  
　　外海緝私師船管帶張羽翔調補錢塘營都司遺差由鹽釐包商李紳公舉寗波城守營樂駿廉兼統現已禀請督銷局詳准鹽漕部院核辦 
學務 
[宣講所不准女子聽講漢口]  
　　漢陽縣李令刻擬在城廂內外創辦官講所四處昨特將所擬章程詳請提學司核示高學司以章程內載有逢四九期准女子來所聽講現在女學尚未發逹恐有無知愚民藉此造言滋事轉壞風氣飭將此條删除 
[浙撫挽留中學監督湖州]  
　　浙撫札布政司文略謂據湖州府中學堂監督沈毓麟禀公學欵絀事繁力難勝任叩請飭府會同郡紳另舉賢員接辦等情到本部院據此除批欵絀事繁自係實情惟監督旣由士紳公舉當勉爲其難以慰衆望所請飭府另舉賢員接辦應母庸議至前禀加撥五角絲捐藉資補助業經馮前部院批飭司局會議究竟能否加撥候行催覆奪飭遵其程安高等小學經費專恃漕餘所列各前縣短解錢數並候飭司核明分别查追以重學務合行札飭札到該司立即遵照批指分别會議催解詳覆飭遵母延 
[學堂聯合運動太倉]  
　　寳山縣學堂定期十月初八日舉行全邑聯合運動會業已通告各校矣 
[札飭學司會紳調查學務南昌]  
　　贛省現有英法德美學社調查員黄維新等條陳贛省城內外區學利弊具禀撫轅現奉馮中丞批查省城內外各區小學創立於光緒三十二年至三十三年冬間復將章程重加釐訂今據該學員等條列種種利弊是否確實情形所陳整頓名辦法 
 
 

Page 12

 
 
有無可採仰提學司會商學務議紳詳加調查逐一妥議詳覆核奪 
實業 
[魯撫决定抽收路欵辦法安慶]  
　　皖省鐵路前經京官議加鹽價四文作爲經費業已呈由前撫分咨江督魯撫商議定奪茲經魯撫咨復以此案前已奏准一律加收二文所有安徽需用路欵自應照此辦理母庸另議 
[自來水公司股欵之糾葛蘇州]  
　　蘇垣職商曹和煦等前曾購有南京自來水公司股票計六千一百十四兩現以該公司成立無期特將股本退還禀由商會呈請江督察核茲奉到端午帥批略謂查金陵自來水公司辦理數年毫無實濟前經飭商務局江寗府查復該公司商欵不敷尚鉅難望成立當批飭責成舒道邀集各股東訂期開會議商辦法尅期清理違千澈查究辦現據舒道禀稱公司事件悉由李故道所派之總理楊元澍一手經辦該道於公司用欵實屬有墊無支前次登報開股東會蘇滬各股東蒞會時倡言股欵係總理經招須概向楊元澍饒舌亦因其有經手之責今公司未能成立而股本動用已多應仍由楊元澍索回機價定銀變賣地皮清償股本再由商會開股東會議了結等情現在楊元澍業經飭由蘇州府押送來寗發縣看管併札飭江南商務局王道江寗府楊寸曁許守星璧會同傳訊責令楊元澍將經手公司欵目迅速理結在案該職商等旣亦係楊元澍經手購有股票六百十四股計銀六千一百十四兩仰商務局王道移會楊守許守併案訊追嚴飭楊元澍一併清理具報勿任延宕仍轉行蘇州商會傳諭該職商等一體知照云云惟各商等奉批後以公司性質凡屬總董總協理各員皆有應盡之責任此次公司股欵糾葛舒道身爲總董亟應帮同清理未便令其置身事外聞擬會商後再行合詞具禀督憲核辦 
[籌撥工業學校經費安慶]  
　　皖藩詳撫憲文略謂前奉飭設立中等工業學堂曾呈明共需經費二千三百二十五兩七錢四分常年經費六千五百二十三兩二錢已由司籌撥銀二千二百兩委員購辦器具在案惟常年經費尚未籌定的欵現在即須開辦自應設法妥籌擬請仍由牙釐局籌議在釐金等項下各半分籌按年解司存儲田該堂領用 
雜記 
[粤省風災餘聞廣東]  
　　粤垣自十二日大風之後連日密雲微雨風勢尚未盡息至十六日香港又有急電來省言颶風已到嘱卽懸掛警號果於是日五點餘鐘微覺風至幸來勢不甚猛烈至十七日增步一帶已有大風損傷頗鉅又聞前十二日之風經過省城之後至是日五點鐘到南屬興賢鄉吹塌屋宇數十家壓傷數十人關帝廟神像擘爲兩橛至三更又復大風亦坍屋十數間 
[巨匪逃往外洋處州]  
　　著名巨匪林某在青田縣境屢犯重案現已逃往奥國該縣李大令爰特禀陳上司咨請外務部照會奥使設法查拿歸案嚴辦 
[鄉婦可望伸冤蘇州]  
　　無錫縣鄉民章榮培前日刋刻冤單在本縣及蘇州等處分貼內有邱仁貴卽子興有財有勢强收虚租改亂坵形又有逼死人命等語蘇撫巡閱太湖時至無錫即經章榮培之母曹氏持冤單喊禀伸冤旋奉中丞命人將冤單呈上細閱以鄉民若無冤情何至刋發冤單遂將該婦曹氏連同冤單飭發無錫縣提審禀辦聞該縣伊令前因章榮培張貼冤單曾提章到案不問情由嚴責枷示今見撫憲飭發審辦該令即飭疎枷交保候示 
[營勇拭鎗誤斃平人蘇州]  
　　飛划第一營右哨陳桂芳所部八號隊長張弁船上之勇丁朱少卿於廿二早在敎練所操練鎗法回船揩抹鎗枝不料鎗中一彈尚未發出揩鎗時忽砰然一聲竟將岸上售賣蘿葡之江北鹽城人黄洪小腹洞穿登時斃命聞須報縣請驗也 
[壓斃工人之慘聞安慶]  
　　皖省西門外修築馬路所需泥沙均至玉虹門外挖取詎各工人竟將山脚挖空山忽傾倒壓斃一人情形殊爲可慘旋經工程局給欵撫卹並代爲棺殮飭屬領埋 
[清談]  
　　地方自冶之可危 
（吉林）吉林地方自治會。設講習所。設公民報。發起國會請願。純粹的政黨惟質。　參議張松齡以攬權不得之故羅列會長條款。揑寫多人。至奉天督署控告而該會因此解散。夫官塲之積憾民權。思所以摧抑之者。已非一日。今得此會員互訐之機。何樂而不解散。鳴呼吉林自治會。 
（金山）松屬金山縣自治期成會。甫於上月禀准立案開辦。一切講習所。宣講所。諮議局選舉事。皆不乘時趕辦。但齗齗於查烟一事。似已輕重倒置。然查烟亦地方自治之一部公。地方紳士合力以贊助之。尚且不及。安有嗜烟劣董。竟揑名妄控以破壞之也。嗚呼金山自治期成會。 
（青　）松屬青浦縣自治局。於春間立案開辦該局入手辦法。不在研究調查。而在辦團清鄉。近且謠傳有代縣驗尸之事。夫該會而果有驗尸之舉。地方紳士當諫阻之。如無其事。地方紳士當竭力以剖白之。豈有密告蘇臬。借訪案以蹴踐之也嗚乎青浦自治局。 
短篇小說 
[某縣令（選）]  
　　東省某縣令。佚其名。宰某邑。政尚寛惠。以長者稱。 
是邑素多盜。一日有竊者。夜穴鄉人之垣。竊牛一犢一以去。鄉人於是集鄰友。布偵探。未幾贓賊並獲。縳而鳴諸官。 
某令乃坐堂上。列鄉人及竊者並牛與犢於堂下。裁判良久。竟以牛斷歸鄉人。而以犢歸竊者。於是鄉人大譁。 
某令諭之曰。汝固失牛與犢者。今反汝之牛。不可謂不幸。且予之予竊者以犢。乃所以饜其意。使不再竊。卽以保汝之牛也。汝與竊者。各有所得。不可謂之不平。鄉人無以解。案遂定。 
民乃爲之語曰。偷牛不成。尚可得犢。於是盜風愈熾。民大困。 
某令語人曰。自予宰茲邑。所以爲民計者甚至。而盜賊日益多。吾於是嘆民風眞不古若矣。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
[上海二馬路西鼎新里第二家]  
京都天寳齋百年老店精合良藥奇驗第一 
參茸海狗腎扶陽種子衍慶丸男子以精氣爲主精氣足則身體强壯陽道雄健百病不生容易得子倘然精氣不足無不疾病連綿艱於子嗣本齋心存濟世不惜工本秘製參茸海狗腎扶陽種子衍慶丸及衍慶酒行世專能補益五臟添精種子安腦生髓調和血脉健旺神氣永無勞怯之患善治陽痿精衰服之立見奏功已經四海風行各省歡迎稱謂冬夏補身種子神藥實可各副其實衍慶丸雙料每兩二元 
每料廿兩三十六元單料减半 
參茸海狗腎扶陽種子衍慶酒衍慶酒之功用補性 
與衍慶丸相同而壯陽之功比衍慶丸更爲快速無論壯年老年飮之立刻陽事雄壯堅强異常雖七十老翁飮之亦可堅固硬壯如少年時久戰不倦添精種子以及吃烟虚體之人飮之亦奏奇功如不見效原洋奉趙每瓶四元小瓶二元 
外貼固精封髓煖腎種子膏藥固腎氣煖丹田功能 
興陽事通經絡生精血袪寒濕治五勞七傷腰膝　痛元陽不振兼可止遺精滑精諸病内服衍慶丸酒外貼種子膏可使陽事堅硬如鐵久戰通宵不泄一索即可得男眞仙方也靈驗無匹每張一元○每打十元 
　　婦科續嗣第一容易降生丹 
專治經血諸病包可生育調和衝任之血平定肝鬱之氣去瘀生新開鬱解悶煖宫止帶聚精旺血固本調經濟陰壯體善理血虚血枯凡婦人望子者苟能連服一月中途不斷必可懐姬生子素未生育之婦服後一舉成孕晚年經斷血枯常服亦能育子旣孕服此必產雙胎誠婦科聖藥種子仙丹每料一斤八元半料四元閨女孀婦服此恐產無父軟骨之子切忌切忌幸勿輕視○遠埠函購托郵政局最妥如蒙代售躉批折扣從亷定有章程原班回件以便推廣 
[度支部批准農工商部註册商辦信義工商儲蓄銀行廣告]  
商業櫃檯章程 
在本銀行存欵均照十二個月起息與别銀行發十個月息者不同　五年以上之存欵月息一分　四年以上之存欵月息九釐　三年以上之存欵月息八釐　二年以上月息七釐　一年以上月息七釐　六個月者月息五釐　三個月者月息四釐半存付無定期者月息三釐半 
本銀行備具支解簿以便官商富户由本人自行寫發支票在本銀行付取銀兩與鈔票一樣通行是存欵於本行之人隨時有發出支票之權其未支付之銀仍在本行按日算息洵爲利便官紳富户之第一法凡存銀於本銀行者如半年之内不來取之利本銀行即代其將利作本爲之利上生利 
　　以下摘錄儲蓄章程凡零星各欵均照此法辦理 
　　儲蓄總章程 
凡零星存欵不及半年者按周息四釐計利半年以上者按周息五釐計利如滿二年全未付本利者除照章利上生利之外再加半釐三年未付者再加半釐共計六釐五年仍未付者再加半釐增至七釐爲止 
　　特别儲蓄優待章程 
（甲）修學儲金　凡父母爲其初生之子女每年存洋二十一元九角八分滿十七歲可付還六百元或每月存洋一元八角七分滿十七歲亦付還六百元作爲游學之費多少以此類推 
（乙）養老儲金　無論何人爲其父母或爲本身每年存洋廿八元五角九分二十年後付還一千元或每月存洋二元四角二分滿二十年亦付還一千元爲其娱老之費多少以此類推 
（丙）婚嫁儲金　凡父母爲子女自始生之年起每年存洋十四元二角九分滿二十年可付洋五百元或每月存洋一元五角一分滿二十年亦付洋五百元爲婚嫁之費多少以此類推 
　　信義總銀行設鎭江二馬路分行開設上海鐵馬路天妃宮漢口河街熊家巷大董家巷武昌芝蔴嶺北京前門外長巷下頭條胡同長沙商正街湘潭十五總常德大慶街蕪湖二街宜昌二牌樓南昌石頭街重慶打銅街 
[倘能常備一箱可保一家無肺疾癆切之患]  
助肺呼吸香膠 
最靈妥最滋潤順氣平喘止咳嗽化痰爲水功效快速斷根極易 
助肺呼吸香膠主治效能這是西來助肺的良材和匀呼吸的要品凡肺痿咳嗽的病不論新舊輕重一經入口立能痰化咳止當覺喉嚨滋潤口角生香如能常備非但可保一家的人無咳嗽肺病的患處且可保一家的人面色紅潤身體强健這就是吃了助肺呼吸香膠的功效因吃膠人的肺健了呼吸匀了那胃口也好起來了心經既然得了胃經的許多滋養料心臟的血液自然也多起來了若是五臓皆好這個體軀那有不肥壯的道理特勸我同胞己患肺病的這個助肺呼吸的香膠是萬萬不可不吃的此膠味美而甜氣香而清入口即化功能滋生精液以潤喉性能化痰止咳以清肺力助肺壯而呼吸匀如老年氣喘痰塞而咳者隨時食化三四塊立能痰順氣平咳止中年傷風乾咳或濃痰厚結或咳少痰多或喉管發癢頻咳不止或操勞過度以致肺痿咳嗽日吐稀痰精神自必衰耗内臟養生之精液皆變爲痰若不治愈則身體决無健壯之期每次可服二三片每日可服三四次如幼年偶感外寒而致傷風若不即愈便成驚　咳嗽頻咳不止大爲可憂或痰内結致患急慢驚風此膠隨時服之一二塊能使内結之痰立化爲水往下則由大便利出往上則由喉管吐出痰去則咳自止且肺自壯而呼吸自匀若能常時備用肺病可免一家赤子可保决無痰驚之患肺體既壯則長大自速小箱二元每打廿元大箱四元每打四十元外埠托局函購原班保險回件總發行所上海四馬路老巡捕房對面青花石三層大洋房五洲大藥房 
[好富滿紅利股票公司]  
經理歐洲國家工部紅利股票上海義國銀行擔保開設黄浦灘第二號 
此股票每份開彩有一定時期每開一次有多數股票可以得彩所得之彩有英金二萬四千磅者有二萬磅者有一萬二千磅者有八千磅者得此銀欵遂爲富人外國各政府均以此法抽取辦公經費此項彩銀隨時卽付並無遲誤欲知詳細情形者請來詢問可也再本公司發售此票均係現售又可逐漸零付其價自五元起至三百元不等欲每月先付一成者亦可通融無論爲數多少均照此辦法第一次付銀之後開彩時已可將望得彩如到期不付可將所售之票轉售他人已付之銀照九折歸還本公司經理此事代客領彩並不抽取用錢開彩時當佈告大衆也紅 
[上洋任祥茂外國木器號]  
本號製造洋式木器自運外國鐵床黃黑藤椅漳絨花緞牀椅各色全俱另備揩藤椅千數只專門出租定織甌綢被面發客公道如蒙光顧格外克已請臨棋盤街三茅閣橋便是 
[外洋新到周金鐘]  
電製牙眼 
上品好牙妙法補眼永遠堅固牙脫一二或落三五或滿口牙脫添補整齊包用吃物不能吃物退牙還錢若寒士補牙不取分文亦可大减價十天滿口牙十元館設望平街祥陞公棧 
[京都周觀文望平街祥陞公棧　半身不遂]  
筋骨寒凉兩腿如冰下痿困在房内投周觀文先生包治半身不遂背往請診吃風靈酒丸藥七日下地能走十日全愈價洋減半爲此登報鳴謝　中虹橋南堍同仁醫院對門　曾廷子公館啓 
[執脚異樣玲巧簡便]  
本號自造珠寳洋鑲金銀首飾各樣花色眼鏡比衆不同無論一切黑白藍片近光老光均備批發格外公道劃一不二如蒙賜顧者請臨二馬路跑馬廳安康里　全昌金鋼鑽號 
 
 

Page 17

 
 
   
 
 

Page 18

 
 
各省籌辦諮議局 
[官長設立]  
湖北 
湖北諮議局籌辦處現在甫經設立所有一切章程均由總辦李少東方伯等會同酌訂詳經鄂督陳小帥復加删改於十六日札發該處 
江蘇 
寗屬諮議局籌辦處經江督端午帥札委藩學兩司曁鹽道等爲總會辦已誌前報紳士一面另委張紳謇爲總理仇紳繼恒魏紳家驊許紳鼎霖爲協理亦已分别下札現聞總會辦之意擬擇日邀集總協理到局先將籌辦處組織未妥之處從速改定簡章再行將選舉調查各細則詳悉訂定發交各府廳州縣照辦 
[士民動議調查]  
江蘇（揚州） 
揚州商務分會總理周谷仁等以省垣設立諮議局其入手辦法則以各屬調查選舉爲最要惟此事頭緒紛繁非紳商學各界協力舉辦不可爰於前日邀集敎育會勸學所各紳董等商議一切辦法俟議定章程即行推舉辦事人員以便實行 
[批評]  
　　怪哉各地士紳對於諮議局事之淡漠若是也。前此國會請願。踴躍簽名者。非即該紳士耶。開會演說者。非即該紳士耶。諮議局爲將來議院之起點。曷爲昔怦怦而今寂寂也。嗚呼。蓋有故。 
彼紳士昔日之閙國會者以爲此等渺茫事。不知何日實行。不妨胡亂簽名耳。胡亂開會耳。不簽名不開會。有失紳士之資格也。及至諮議局實行舉辦。則不免有所顧慮。顧慮維何。曰今日紳士有舉辦諮議局之資格者。大半昔日各局所善堂之董事也。學堂有利益則爭辦。實業有利益則爭辦。凡一切新事業地方各公益。足以稍稍染指者。無不爭先恐後。至於諮議局。則非特無利益可圖。而且即須籌費。非特目前籌費。并且將來諮議局成立。凡各局所善堂之欵項。從前窟穴於其中而無人顧問者。今將一一清理而和盤託出矣。爲紳士者其能無慮。 
嗚呼。自今以後。各紳士對於諮議局而猶徘徊却顧者。其將何以自解耶。本埠新聞 
[滬嘉鐵路商辦旱卡五誌]  
[蘇撫復蘇路公司電]  
　　巧電悉（巧電見二十一日本報）承示滬嘉車站設卡事因捐則未定無所適從查松滬局前詳聲明按照滬寗鐵路旱卡捐章先行試辦日後如更定新章再仿照辦理並據酌擬試辦收捐章程開摺呈由本部院咨部查照在案其中捐數所減已多容卽電飭松滬局就近與蹟公司接洽總之火車所運之貨皆水卡本有之捐如已拖貨而不收捐則公家之損失甚鉅亦斷非貴公司所樂爲也仍盼電復蘇撫院皓印 
[松滬釐局復蘇撫電]  
　　皓電謹悉（皓電見二十二日本報）滬嘉鐵路抽捐暫照滬寗鐵路旱卡舊章辦理早經咨部核准在案蘇路公司請將舊章大加删减不特與咨部原案不符且滬寗鐵路必援引藉口牽動全局萬難照辦滬嘉鐵路運貨係轉運公司商人包運包捐故竭力抵抗希圖侵蝕捐項近日運到棉米兩項均由卡扣留轉運公司屢商减捐斷難允准請憲電蘇路公司嚴飭轉運公司不准包攬把持致千究辦一面冉由局向蘇路公司堅持原議磋商妥辦並將詳細情形另行禀陳 
[接待美艦大臣行轅紀事]  
　　昨日上午滬道蔡觀察上海縣李大令及美總領事均往洋務局謁見赴厦接待美艦大臣毓梁兩星使下午三點鐘由道署譯員萬翰香太守請毓貝子同乘汽車往徐家滙天文台游玩梁星使乘雙馬車至美總領事署答拜夜間由電報局唐露園觀察邀請兩星使往北四川路公館飲讌 
[中國公學解散後之狀况]  
　　中國公學學生於十一日解散後即在愛而近路另租房屋由幹事部朱君羅君鄭君等商同德文醫學生蔡香孫君竭力組織蔡君之父即中國醫學會總理小香先生熱心補助慨捐校址數十畝並許籌助經費俾易成立現各學生已定於下星期起先行開課 
[海關報告有疫口岸]  
　　文滙報云秦皇島天津唐沽大沽現均有疫自二十六日起凡該處輪船開抵吳淞上海均須遵照衛生章程停泊查驗現已由海關出示佈告 
[再請重究洋犯]  
　　洋人司丁姆生將華人陳初文擬按致死一案滬道蔡觀察前奉江督札飭謂英按察司判將該洋人監禁一年罰作苦工未免太輕刻已照會領袖領事轉請量予加重矣 
[責成巡官緝拿竊賊]  
　　北四川路日本學堂附近日本商人住宅邇來時常失竊茲由日本領事永瀧君照請滬道飭緝究辦蔡觀察以巡警之設原爲保衛地方治安起見而近來與租界毗連之處時多竊案顯見警察並不實力查緝以致外人有所藉口究竟北四川路一帶係歸何區管轄應責成該區巡官嚴飭巡長巡士竭力查拿務獲究辦業已移請警察總局核辦矣 
[浦東命案]  
　　　裘炳春謀斃胡華春案內原被四人前晚由浦東楊家渡巡局押解到縣昨晨提訊據二十四保二十三圖地保沈妙金供裘炳春如何斃命先不知曉昨奉巡局傳喚始知已將屍身起出屍兄胡新春供江西人在閔行鎭開設點心店胞弟華春年十九歲住在浦東小的於二十一日到滬渡浦尋弟不見遇一劉姓告知弟已被人謀死有許桂 
 
 

Page 19

 
 
榮盡知底細小的向許盤問諉爲不知是以扭局解案求究許桂榮供向爲小工借居杭寳泉家同宿者共有六七人挑餛飩担之胡華春亦宿杭處內有劉四與胡同業各懷妬忌暗將洋油傾入胡之餛飩肉內胡向理論並索賠洋五角劉四不認反欲索詐洋五元因此爭閙後由劉老班購備洋烟爲兩造解和迨十月初間小的已睡聞劉四與裘炳春因胡稍有積蓄商議謀害小的當向斥阻並恐被波累先行搬出惟自十三日後不見胡之蹤跡不知如何謀死杭寳泉供八月十三日小的向劉四裘炳春詢問胡華春因何不見伊等云往上海買肉嗣因未見回來復向盤問知已被伊等謀斃屍已負出掩埋大令斥其匿不禀報必有串謀情事訊之裘炳春供江北人向爲小工由在逃之劉四糾令小的將胡華春叉住喉嚨致死劉負屍身小的持鐵鏟往埋田間是實判裘釘鐐交差帶往屍塲旋即命駕渡浦相驗察得死者頸項尚有蔴繩當塲將以上諸人復訊裘始供認劉四持蔴繩扣住胡之頸項小的祇按兩足大令喝命掌頰五十下將屍棺殮交保看管一千人證帶回候再復審 
[城內]  
　　調查樂舞生履歷○洒掃局各董以春秋二季承值丁祭之樂舞生人數旣多難保無身家不清冐名頂替等獘爰擬傳諭各生重將三代履歷詳細開呈取具互保再由學董查明給予執照 
請緝贜賊○丹陽人湯錦錫日前在小東門內天成源絲線店買物被扒手竊去鈔票及現洋共七十元當時曾至東三區及一路警局報緝迄今未獲昨又繕具禀詞報縣請緝李大令諭飭靜候核示 
聚賭罰洋○一區警局巡長陳光明前晚在侯家浜宋阿春　拘獲賭徒倪阿海陳阿才毛富林胡阿毛等四人連同宋阿春解回局中昨由游巡官審訊判宋等五人各罰洋五元一併斥釋 
盜犯解滬○署理太倉州吳直牧昨日派差押解搶刦布莊及南貨店之盜犯劉本錫到道過勘當奉蔡觀察諭飭押發上海縣收禁聽候示期提勘 
一路警局批詞○商民陸錫周禀批葉煦元前控該商積欠貨洋四百十二元零當經諭令該商先行籌還洋一百元餘着分期拔還在案茲據訴稱與葉全泰爐坊交易十有餘年代銷貨欵不下七八千元從無拖欠情事茲欠找洋四百元零實係該商店轉批各户蒂欠照該商與該爐坊担任各户取貨規例每百觔銅扣用洋二元計數兩抵無甚出入該爐坊遽爾控告殊非交易往來之道等情仰候諭飭地甲協同原被邀懇同業中証妥爲理結 
官事○直隸提學使傅增湘因公過滬昨日到道拜會塘橋巡防局委員蕭泗勛縣丞胡有文到道禀見接待美艦大臣隨員外務部郎中曾述棨直隸候補道嚴延璋外務部主事聯治鹽運使銜廣東補用知府周壐分省試用州同唐國安昨均到道拜曾一路四區副巡官虞朝宗禀銷期服假鈞和兵輪管帶馬廷樹禀知運解第二批秋操器械等物定二十四日赴皖 
[南市]  
保人賠累○水菓業梁東昇等十家控攤户張阿天積欠貨洋一千一百餘元昨由工程局孫明府審訊各行派夥到案聲稱張取各貨由鄭斐文周阿二擔保現鄭已賠洋數百元尚欠七百七十元求追判張周交保張每節拔洋五十元周賠洋二百元 
比追罰欵○信泰祥洋貨店學徒俞應宗因私接電線由電燈公司控奉工程局判令罰洋五十元在案昨因俞挺押不理提案追比判展限五天繳洋 
[閘北]  
自縊遇救○山東人詹某前晚在閘北新建菓場內自縊由巡士查見解下並在身畔檢出功牌奬札畢業文憑等物詢據聲稱在籍被友木某騙物逃逸來滬找尋無著衣物典盡是以圖盡巡士囑候臬請巡官核示 
[英租界]  
人証未齊○英商公信洋行控森泰甡不出定購玻璃昨由公堂會訊原告延渥貝律師到案請究被告供尚有証人未到判各退去候禮拜一再訊 
串賣地基○探夥徐錦銓串同陳張氏盜賣氏姑陳王氏基地前晚由廨提訊原告未到判徐交保候原告到案訊核 
拖累保人○吳陳氏控王紀生欠洋逃避一案茲由廨差將王之保人王瑞和傳至公廨判押候王紀生到案訊奪 
追還騙洋○劉紫英控李伯鴻騙洋一百五十元前晚由廨提訊判押限二禮拜還清姑媳涉訟○張周氏控媳周氏覇吞家產前晚由廨提訊被告周氏供夫故後婦人將虹口基地售銀一萬元除歸還各債外餘洋造屋用去求察判氏每月貼還其姑洋五元兩造具結完案 
騙子交保○陳鏡如等控自稱大昌洋行買辦朱志仁騙洋二百餘元一案昨由公堂復訊判朱交保限兩禮拜交銀一百兩再核累及弟妹○沈趙氏控吳阿四將伊女誘逃由探將吳之弟妹阿五六妹拘解公堂暫押在案昨日仍供並不知情中西官以前堂曾供沈女與伊兄相識偕逃未能再賴判分别各押一年 
尼姑拐孩○女尼路瑞秀與徐王氏串拐施陳氏之女孩由探查獲昨解公堂請究中西官因均不供認判一併還押候明再訊不認拐孩○趙聖林控陶仁和拐匿五歲小孩由探查獲解廨研訊不認判押候英領堂期解究 
領回逃媳○陳夏氏私自逃出由其姑陳夏氏報知捕房派探查獲解奉公堂判押在案昨日復訊據供被吳石根所誘判交其姑領回候補提人証再訊 
拐匪收禁○徐阿四因拐賣寡婦倪顧氏之小孩控奉公堂判押在案昨日復訊供認不諱判押西牢二年 
巡捕賽跑○昨日午後二句鐘各捕房中西印各巡捕在跑馬塲賽跑卜總巡特備珍物銀洋分别獎賞 
公堂瑣案○過犯蔡文炳竊朱翠章衣物洋元判押西牢一年逐出過犯徐桂林圖竊洋人衣物判押西牢九月期滿逐出毛木生竊寳山縣境沈孫氏衣物判人贜一併解送該縣訊辦王桂喜朱金生串竊陳金木等衣物判王押西牢九月頑董劉桂生竊李朱氏衣物判押改良所半年逐出陳寳福竊陳海廷衣箱判押西牢九月雉妓吳小妹在途拉客判罰洋五元充公過犯王阿大復至租界判押捕房三月揚阿福竊德律風公司青鉛判押二月 
[美租界]  
添造病房○西華得路及南潯路轉角處同仁醫院各西董議將該院對門市房翻造四層洋房爲女病房已於昨日開工 
德人行兇○北四川路十八號門牌某德人前晚不知何故將庖丁季瑞其關入房內兇毆當經出店宋紀生奔告捕房派探查辦俄人圖竊○昨有二俄人掩入百老躍路某西人家圖竊由事主覺察報知捕房派捕將二俄人拘入押送俄領事署訊辦 
拆梢行兇○顧順法投報捕房稱在西華得路被混名强盜阿四拆梢行兇捕頭即派中西探查復核辦 
瘋人何往○張芝大投報捕房稱親戚張元發因患疾病出外不歸請查捕頭准之 
[法租界]  
馬夫宜懲○帶鈎橋及十六舖之野雞馬車强拉坐客擾累行旅曾由捕房示禁在案茲馬夫方阿二盛阿弟仍陽奉陰違由包探拘獲解廨訊究判方罰洋五元盛罰洋二元再發犯事處各枷三天 
火案註銷○周仁昌衣莊大順肉莊被鄰近之空樓門下起火殃及一案昨由捕房派探投廨稟稱奉查該兩店尚無别情想係行 
 
 

Page 20

 
 
人遣火所致中西官遂傳人証到案略詰數語判將案註銷一併開釋 
給償傷費○小販計鰲占被工部局車夫宋阿三碾傷足骨一案前日由工部局管理垃圾西人投廨稱係計自不小心致被撞傷判宋罰洋一元充公計之醫傷費歸工部局給償 
攫取時表○某客庽女客某氏將時表一枚持向押舖求質被同庽之流氓張阿金串同陳三狗在途搶去氏即投報捕房拘解公堂訊究判張枷號一月陳逐出租界 
怙惡不悛○過犯張根道陳勝卿茲又犯竊由探拘解公堂請究判張枷一月押改過局半年陳枷一月期滿再押一月 
國外新聞 
[近東大變局十一誌]  
　　二十二日倫敦電云土爾其政府照會各國謂布勒嘠利亞備兵甚急其意叵測設布國執拗不屈則土國亦不能不用激烈手叚戰事之損害土國不擔責任同日又電云巴黎馬丁報訪事近謁布首相據稱布國向守和平政見然欲逼使布國再購獨立布民亦惟有以熱血爲代價耳有奥國汽船兩艘開抵培爾脫（塞爾維亞境）爲塞民拒阻以上譯字林報 
二十二日柏靈電云土爾其政府已徵調陸軍三大隊以防不虞塞爾維亞外務部大臣配斯希區現赴各國京城游歷不日將抵柏靈然此行恐將失望因塞國宣戰之說殊爲輕慢各國之故法國外務部大臣批匈已將俄英法三國議定東方大會綱要通告德國駐法代理公使英國外務部大臣葛雷亦先將該件通告駐英德國公使德國政府謂此中關於奥土兩國利益之處尚有疑義應須斟酌德國所持之態度將視此會發表再爲定奪惟德國僅承認賠償土爾其之損失土爾其改革宗敎之勢現已日甚二十三日倫敦電云自土政府照會各國將出激烈手叚對付布國後塞爾維亞備戰之消息紛傳四處土爾其因各國將以塞爾維亞與克利脫要求之事委交會中討論民情甚爲擾亂皆不願有開會之舉以上譯文滙報 
[美艦隊行期改緩]  
　　二十二日東京電云美艦隊司令官海軍少將史潑萊君今晨曾發電信至日謂因天氣惡劣恐不能於星期日前駛抵横濱大約星期六日下午可以下椗港外翌日再行駛入以便歡迎 
傳信艦英克登因途中阻風尚未駛抵横濱歡迎時刻單已稍更改該艦隊本定本月二十日開離横濱今已改爲十月初一日矣譯字林報 
[赫德又得公民權]  
　　二十二日倫敦電云中國總稅務司赫德近又蒙賜託登省公民自由權譯文滙報 
小說 
學界小說 
[風流太史（六十）]  
第十六回　　賣良朋大令得優差　　吃花酒冤家逄狹路 
孫提學立刻就下一個條子。到文舊課去道。盧俊廷無庸加札。查有候選知縣孫某。堪以派委。這個條子下去之後。一班公所的人員。都詫異起來。只有方堃甫方大人不答應道。這盧俊廷是眞令禀請加給委札的人員。不準加札也還罷了。怎麽無故撤換起來。天下那有這樣的公事。就上了一個手摺。請學台不必撤換盧俊廷。那知學台批出來。倒說了許多不講理的話兒。什麽本司身爲提學。豈委一區區支應員。而亦招該守之干涉耶。方大人見了氣得發昏。就請了兩天假。不辦公事。孫提學聽得方大人請假。暗想落得耳根清淨些兒。從此之後。孫提學得了孫大老爺的敎導。把各處學堂裡頭的人員。拚命的亂撤亂換。把他帶來的私人。一個一個的放進去。不到幾個月的功夫。帶來的人。都派得個乾乾凈凈。孫提學高興非常。便又悄悄的坐著小轎。到城外去吃花酒。直閙到五更將盡。方才坐著轎子回去。不想轎夫剛剛走出大門。早見一個長大漢子。從黑地裏直跳出來。把轎夫攔腰一撞。轎夫立脚不住。阿呀一聲。跌倒在地。那乘轎子便丢了下來。孫提學正好好的坐在轎子裡頭不隄防那大漢搶步上前。掀開轎簾把孫提學劈胸一把。好似　上雞的一般。　了出來。口中駡道。我把你這個雜種。爲什麽要把老子撞上一撞。說著。提起拳頭就打。孫提學不及分說。背上已吃了他一拳。慌忙高聲叫道。我是本省的提學司。你是什麽人。敢如此無禮。那漢子呵呵大笑道。什麽提學司提學司難道皇上家是呌你出來吃花酒的麽。况且你旣是學台。爲仁麽不排儀仗。却悄悄的黑地裏和賊一般的。鑽來鑽去。不要說你是個學台。就是制台老子今天也要打你一頓。說著。又要舉起手來。嚇得孫提學殺猪一船的。叫起救命來。那大漢聽了。忽又說道。你旣然這般害怕。我若定要打你。也覺得可憐。且把你扭到巡警局。去認一認。到底是眞學台。還是假學台。說著。不由分說。一把拉著便走。孫提學那裏拗他得過。只得一步一步的跟著他。三個轎夫不敢開口。也只得跟在後面。到了巡警局門首。恰恰的巡官巡察回來。見了孫提學。仔細一看。大驚失色道。這是學憲大人。因何到此。那大漢聽了。便大笑道。果然他竟是個學台。說著。哈哈大笑的一直去了。孫提學見了巡官。滿面羞慚。只得和他周旋幾句悄悄的走了回去。在下做書的做到此際就把這件事兒。做一個全部小說的收塲。這些事兒。一件件一樁樁。都是的的眞眞共聞共見的。在下斷不敢撒一個字兒的謊。就是在下和這位出妻獻妹的孫大老爺。也没有什麽仇恨。不過在下把他演說出來。好叫看官們曉得。天地之大。竟有這樣無恥的小人。萬一個看官們。也遇著了這樣的東西。須要早早的自家趨避。不要學了。那位盧少尉。弄巧成拙。反被他奪了自已的地位去。正是世界大千皆黑闇。眼前道路亦崎嶇。（完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[直督奏刑律草案摘謬清單]  
第十一條凡未滿十六歲之行爲不爲罪但因其情節得命以感化敦育按舊律矜恤幼年罪犯係分十五以下十歲以下七歲以下三項十五歲以下僅止流罪收贖死罪仍照律科斷今統言未滿十六歲之行爲不爲罪在十歲七歲以下幼稚無知姑勿具論若十五歲以下犯罪者多矣其實犯應死如謀故殺及有關服制等類情無可恕即法無可逭若一概不爲罪但置諸感化塲施以特别敎育是純用感化而無懲戒斷非中國所宜 
第四十九條凡十六歲以上二十歲未滿之犯罪者得减本刑一等按已成丁之犯無可再宥若予末减縱惡實多應照律全科方爲明允第五十條凡聾啞者及滿八十歲之犯罪者得减本刑一等或二等按聾啞僅止口耳二官不全而心思動作仍類常人此等罪犯似未便輕議末减且僅言聾啞亦未賅備其一切篤疾廢疾情所當衿及婦女到官攸關名節似均宜另立專條量加宥恕至八十歲以上接舊律犯反逆殺人應死者上請盜及傷人者收贖餘皆勿論今云得減本刑一二等則減等後仍在囹圄不若舊律可以收贖勿論况本案定則得減非必減之謂遇有侵損於人仍不得減等新律主寛獨此條較舊律加嚴似非矜恤耄年之道 
第十三章假出獄按此章言假出獄凡二條係爲罪犯改悔而設惟人情欺詐百出改過遷善口與心違審判官縱使一一詷察何能盡得其情且以已判結之犯刑期未滿忽許出獄其人是否知悔及出獄後是否安分均不可知轉致原告紛紛控訐枝節叢生訟獄益繁 
第八十八條凡加危害於乘輿車駕及將加者處死刑 
第八十九條凡因過失致生前條所揭危害者處二等或三等有期徒刑或三千元以下三百元以上罰金按大逆無道不論過失所以嚴亂臣賊子之防今草案增入過失一條僅處以二三等有期徒刑或三千元至三百元之罰金此條尤爲不經亟應改訂 
第二百七十八條凡和姦有夫之婦處四等以下有期徒刑其相姦者亦同按分則此章內言和姦之罪僅止此條而指明有夫之婦不及處女孀婦查新律不准比附定罪然則犯姦處女孀婦將爲例所不禁矣例所不禁即禮敎所不能防範輿論所不能指摘將公然犯之而無顧忌且親屬相姦大悖倫理此章亦未賅載均須另行妥訂 
第三百零二條凡傷害尊親屬之身體因而致死或篤疾者死刑無期徒刑或一等有期徒刑因而致廢疾者無期徒刑或二等以上有期徒刑因而致單純傷害者二等至四等有期徒刑按尊親屬包括祖父母父母在內犯之者除致死或篤疾已有死刑母庸議外其致廢疾及單純傷害同一逆倫非處死刑不足以嚴倫紀即三百零五條所載未至傷害處四等以下有期徒刑如係犯祖父母父母亦宜加重 
第三百零八條凡敎唆或幫助他人使之自殺或受人之嘱託承諾而殺之者第三百零九條凡受本人囑託或承諾而傷害人者及因而致死者按以上兩條對於尊親屬不過二三四等有期徒刑設係祖父母父母案關逆倫宜一體處以死刑即祖父母父母與子孫謀爲同死而子孫經救得生者亦不得免除其刑 
第三十章關於略誘及和誘之罪按此章略誘加誘未滿二十歲之男女均分别科罪而誘取二十歲以上則無明文中國犯此者甚多應明訂科罪專條以懲姦騙 
第三十二章關於竊盜及强盜之罪按三百五十四條强盜侵入現有人居住或看守之邸宅及結夥三人以上及於盜所强姦婦女者處無期徒刑或二等以上有期徒刑又三百五十五條强盜結夥三人以上在途行刧者處死刑無期徒刑或一等有期徒刑等語查强盜侵入住宅其情形重於途刦至盜所强姦尤罪不容誅此兩條科罪輕重似未平允應將行刦住户之犯照結夥途搶一體科以死刑無期徒刑或一等有期徒刑以昭炯戒 
賑務 
[八月份經收月捐清單]  
　　李珊翁節捐洋二百元衆質業洋一百元徐貫翁育嬰捐洋二十六元道暑洋二十元祝蘭翁洋十二元王漁翁洋十元揭潤翁洋九元怡情軒六元陳善翁洋五元宏大莊泰昌號怡泰興李季翁共四户各户洋四元李雪翁綸華廠貿孚號信昌隆俞順利共五户各户洋三元朱葆翁韓山翁徐貫翁譚幹翁王陽翁巢仰翁巢張氏祝源昌戴生昌南順記老順記招商局燮昌葉天德萃豐大慶樓順泰號復泰號以上十八户各户洋二元戴運翁蘇寳翁金松翁昇平樓烟雨樓聚昌洋萃利元昌第一樓大觀樓老悅生新順記錦章號申茂號天餘號愼餘堂怡泰昌燕慶園永豐三井可熾可熾順號樹德公司董天頤號何錦豐號同昌號以上二十六户各户洋一元源豐潤洋一元八角莊源大洋一元六角中和帳房洋六角五分北天成永裕成申園久成九章以上五户各户洋六角寳大崙餘正元會餘元豐裕源德森協豐怡祥久豐敦源賡裕謙餘衍慶怡慶裕祥庶康大慶壽昌元茂和康壽康晉和愼餘餘大元甡元祥衍大恒益永豐存德協昇源吉寳和寳順承欲正大升大宏大彚康崇餘永康瑞大晉大信大仁大會大志大厚大森康源利恆德兆豐福康敦和源餘鈞康鎭昌壽豐鼎康順康巽裕同餘久源明德同福瑞昌洽餘瑞豐豫源義善源介幅嘉綸以上七十三户各户錢六百文李珊翁梁煥翁龎竹翁易安居宏源號隆昇號益昌號思補齋以上八户各户洋五角源通行錢一千八百文存濟堂豐裕行兩户各户錢一千文大昌德新新園恒昇怡園萬椿曹雨泉曹德大以上七户各户洋四角升和咸章恆茂晉昌怡昌徵昌其萃樓以上七户各户洋三角承泰立餘裕綸元成敦泰宏德元春安裕鼎興鴻餘元大亨永餘順元愼和乾元聚生嘉惠立生元源慶裕義昌五豐立豐元興元益晉元安康大章裕春德大鼎昌恒泰和祥厚泰九和通泰和豐正泰源成以上三十九户各户錢三百文大綸通泰天祥泰豐同順萬茂豐記義盛信昌泰一壺春青蓮閣以上十一户各户洋二角怡大怡大莊兩户各户錢二百文協成祥永愼萬興三户各户錢一百文一文愿小洋六十三角錢六千二百四十文以上共收洋四百八十三元小洋二百二十四角五分錢六十五千二百四十文滬北廣益善堂司董祝大椿朱佩珍葉貽釗等謹誌 
 
 
 

Page 27

 
 
   
 
 

Page 28

 
 
   
 
