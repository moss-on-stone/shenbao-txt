# 1894 - 81 - 4907516

 

Page 1

 
 
[恭印大淸會典告成] [  圖書集成局代啓]  
　　大淸會典一書薈萃列聖之實錄博采本朝之堂故門分類别井然秩然禮備樂明超軼前代茲有友人覔得欽定本倩本局付諸手民刻已告成卽日出售計書一百卷分裝八本盛以錦套釐定碼洋一元六角實海内外欲知昭代鴻規者允宜家置一編以資攷核也售處在三馬路申館及申昌書室或臨各書坊及外埠同文書局選購亦無不可 
[新印繪圖大紅袍告成] [  圖書集成局代啓]  
　　大紅袍一書歴記海忠介公事蹟有聲有色能令閱者色舞眉飛雖體例倣乎章回而筆意高超頗足别開生面茲用鉛字白紙排印復倩名人慕繪成圖刻已告成分裝四册核定每部洋銀五角諸君子請臨本埠三馬路申昌書畫室三洋涇橋煥文書局及逢源里熙記書莊購取可也 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論斷精詳折衷至當洵乎昭代之鴻寳醫林之大成也茲由煥文書局主人倩本局用活字排印刻已告成紙墨並佳裝潢益美計分釘廿四本碼洋四元如祇買外科書則收洋八角寄語杏林老宿橋井名賢有欲得盧扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢閣文玉山房外埠則山東膠州成文堂福州益記書局購取可也 
[論仕途擁擠之弊]  
　　古聖有言官不必備惟其人盖與其非人而濫膺其官不若待人而姑缺其官斯眞用人之要道而千古不易之定法也然而近來之仕途則大不如前矣或者以爲古時用人大都以言揚以事舉或以鄉貢或以衆推論秀書升位定後爵官定後祿何等鄭重何等認眞自崔烈納錢爲司徒而其弟言外間微嫌銅臭彼時尙以納貲爲郎爲可恥今則且有求納貲而不得者於是捐例大開廣爲招徠無論何人苟有何如之貲卽可以得何如之官彼賑捐之僅有虚銜封典者猶無礙於宦途者也至於户部銅捐海防班次此爭彼攘彼先此壓而人才愈出而愈多官塲乃愈久而愈壅此仕途之擁擠由於捐班之衆也然而亦未必專繫乎此盖自軍興以來以底乎肅淸以後軍功保舉其數正多大有都督滿街走之勢而文武兩途多爲之擠塞末由疎通顧此等保舉果其皆由汗馬功勞積勤歴保猶人所共諒也其中又有濫保者其在曾左李等諸大帥所保自不至於盡如處士之純盜虚聲其他則在所不免不但不免而且虚者多而實者少甚至有輾轉售買而得之者則幾幾乎爛羊頭關内俟爛羊胃騎都尉之世矣軍功之保舉其濫冐且如此則凡近來所謂尋常勞績異常勞績安知其中絶無一濫冐虚假者而仕途之龎雜乃更不可收拾矣說者以爲保舉捐班兩項衆多正途所以擁滯於是專求疎通正途之法顧竊以爲正途至於玉堂金馬冰署木天則其中皆文學侍從之臣摛藻揚葩爲國家鼓吹休明卽有時持節衡文秉玉尺以量才映冰壼而鑒士亦無非爲國家求賢籲俊也其權雖重其品則淸其責雖大其心則小凡此皆所謂淸華之選不但不可以捐納抑亦不可以保舉宜乎雍容拜颺無復擁擠之患矣然而伏讀本年二月初四日上諭御史安維峻奏編檢擁擠太甚請愼重館選一摺所奏不爲無見翰林爲淸華之選必宜遴拔眞才每科會試後覆試殿試朝考及庶吉士散　朕於閱卷大臣取在前列者酌量錄用乃近來閱卷擬取前列等第逐漸加多殊非愼重選擇之道嗣後殿廷各考試該閱卷大臣務當秉公校閱詳愼擬取如有文字平常及疵累之卷均不得濫置前列以杜倖進欽此由此言之則淸華之選侍從之班亦竟有人滿之患古時惟患人才之少今時獨患人才之多今且不大勝於古乎乃翰林之中竟有舞弊營私致遭參劾並有因波累而自尋短見者然則不但有人滿之患其龎雜亦可想見矣是故非眞才之多於古也選之精擇之審考之實用之難則才自不見其多若選之而不精擇之而不審考之而非實用之而非難則人才自見爲多矣其實則所謂多也者非人才也南郭之濫竽居其大半而謂此中皆萬選之靑錢也伊誰信之然而愼重館選前此亦何嘗無之當翰林人數太多之時則將翰林减去其額而於知縣則多取之因而卽用一班非常擁擠督撫紛紛調劑實不能容因此思所變計仍多取翰林而少取知縣盖主事中書則其擁塞更甚而且久故惟翰林與知縣兩項彼此伸縮互相挹注若悉數歸班銓選則未免大短多士之氣然吾見翰林之擁擠者如此各班之擁擠者亦依然如彼則卽欲曲爲變通量予排解亦苦别無良法恐歸班銓選之進士從此將漸見其多矣士人讀書數十年幸而中兩榜成進士誰不以爲靑雲得路將自此翔步九天而孰知其苦亦有不可言者然翰林之數果减則沿途分殿試策以打抽豐者當亦少减其數而彼以捐納保舉兩項中得官者或踞要津或占美缺遇此等秋風之客猶局局然笑之竊竊焉訾之又安知其被擁擠而去者之亦有如捐保兩途者乎仕途擁擠内外皆然可勝慨哉可勝慨哉 
[本館接奉電音]  
　　昨由京友電傳諭旨三道敬謹譯登○二月十九日奉上諭御史戴恩溥奏各省卓異人員升途較隘請飭部量爲變通並將卓異等項人員申明舊章調取引見各摺片著吏部議奏欽此同日奉旨此次内務府三院等處京察一等覆帶引見各員内除福惠毋庸記名外文珮明勳增崇都慶常山文紳榮廷榮科世序繼德徵麟文億書正珊琦俱著交軍機處記名欽此同日奉旨山海關副都統著宜貴補授欽此 
[龍池柳色]  
　　侍衛處爲知照事二月初一日奉旨朕於明日辦事用膳召見大臣後由勤政殿檐前乘轎出德昌門西苑門進西華門隆宗門内右門至坤寍宮西暖閣吃小肉畢仍出内右門走隆宗門西華門進西苑門德昌門還瀛臺卯正二刻預備欽此○吏部示傳所有擬補内閣中書陳懋鼎一員務於三日内親身赴部騐到並將執照携帶呈騐毋得違誤○户部爲片行事俸餉處案呈所有八旗文武大小官員應支光緖二十年春季俸銀現准銀庫付稱於二月初一日辰初開放除王貝勒貝子公照章應由各該門上派員自行赴庫支領外爲此片行貴旗轉飭承辦人員務於是日辰刻以先赴庫承領莫悞○實授兵部尙書敬子齋大司馬信涓吉二月初六日已時履新先期司務廳示仰闔署官員書吏及馬館廐長本部効力差官各省駐京提塘曁巡捕京營副叅游都守等官十六門門千總皂役人等至期一體謁見○内閣滿票簽等處侍讀中書旗籍各員公啓擇吉正月二十八日在正陽門外打磨廠福壽堂舉行團拜之禮並召四喜班名優演劇一晝夜衣冠雅集盛極一時○總管内務府大臣爲知照事准總管李連英口傳奉懿旨皇太后於二月初一日自内移蹕西苑所有應行導引扈從以及跟隨關防侍衛官員人等均於是日寅刻在啓祥門外伺候等因交出相應知照各該衙門凡有應行傳派預備之處查照辦理再　總管内務府大臣是日另有隨駕之差不 
 
 

Page 2

 
 
克帶領豹尾槍應由侍衛處派員暫帶○正月二十九日晨户部銀庫堂司各員先後抵庫開放内外蒙古各盟旗親郡王貝勒貝子公臺吉等本年應領俸銀之王公等各遣護衛官員至庫投領是日共發銀二萬四千餘兩○禮部示頭傳咸安宮官學候補教習蕭鑑知悉限三日内親身赴部騐到並携帶筆墨以備塡寫親供當堂覈對筆蹟毋違○侍衛處爲知照事正月二十九日奉旨朕於明日辦事用膳後卯正至坤寍宮率王大臣入座吃肉畢還宮召見大臣後乘轎出内右門走隆宗門西華門進西苑門德昌門勤政殿小坐出仁曜門至豐澤園門步至頤年殿皇太后前侍戲畢出豐澤園門乘轎走仁曜門還瀛臺欽此○新任太醫院院使莊榆如太醫令守和涓吉二月初四日午刻履新預由首領廳示仰闔署官主書吏商人皂役等人至期一體謁見○西直門外長河自昆明湖發源以迄廣源牐一帶業於光緖十七年挑濬舟楫可以往來惟自廣源牐下游至同梁橋倚虹堂前久未修濬本年恭逢皇太后六旬萬壽舉行慶典沿途點綴景物届時自宜水陸並陳且皇太后移蹕頤和園亦可由倚虹堂乘舟來往經海部奏准擬自倚虹堂上迄廣源牐一帶挑挖寛深以三丈爲度挖出泥士就便堆存兩岸修治河堤更於沿岸種植垂楊此項工程由圓明園健銳營外火器營承値已於日内開工矣 
[西使近聞]  
　　京師訪事人來函述及法國新簡駐京欽差不日來華現任駐京之欽差擬於淸明節出京返斾巴黎又聞駐京美欽差身抱淸恙醫治未痊亦擬告假回國首途之期尙未諏定 
[擬點三元]  
　　高宗純皇帝六旬萬壽錢殿撰棨大魁天下係由解會而點狀頭今歲皇太后六旬萬壽慶榜宏開聞甲午恩科會試亦擬點取三元弁冕多士十八省解元試卷並不彌封以便同考官批薦總裁卽在各解元中拔取會元預備殿試時欽點狀元喜六旬之萬壽克應昌期俾一士以三元特開曠典此固熙朝之人瑞抑亦翰苑之佳談特不知所聞是否屬實耳 
[恩周耆老]  
　　今歲皇太后六旬萬壽四海臚歡京外官員各荷殊恩優加籠錫各省總督凡有武功者量加宮保銜或賞班指翎管江綢等物或飭部從優議叙巡撫優加議叙與總督同實缺提鎭酌予宮銜或頒珍賞亦如總督例合各省提鎭而計總兵中惟兩人及古北口提督葉曙卿軍門志超未荷恩施將來補闕拾遺當有温　下逮後來居上未可知也又聞京内翰詹科道京外曾任實缺五品以上各員年開八秩者均准到京隨班祝嘏耆民年過九十或至百齡以外者亦准到亦祝嘏蓋今届慶典宏開一一仿照乾隆年間成例純廟六旬萬壽耆民到京祝嘏者曾與千叟宴以示恩榮此次皇上錫類推仁如日月之無不照臨天地之無不覆載凡黃髮鮯背之人咸得趨詣闕廷嵩呼舞蹈此誠千載一時之會矣 
[工人失業]  
　　北地興建鐵路今歲因値皇太后萬壽抽提經費暫停工作已列前報兹接營口訪事人函云鐵軌工程本已出關三百餘里一旦大工中輟所有作工之人流落關内外失所依歸甚至三五成羣見過客之携帶囊槖者肆行刼奪日前有送信之人被刦川資銀兩並錢數吊所穿破布棉袍及破鞋襪皆被奪去此種工人爲數不少若不急籌安插遺患有不堪設想者撫綏控馭是所望於賢司牧 
[營河冰泮]  
　　營口於二月初五日開河初八日先到津衛船十四艘初九日招商局圖南輪船從唐沽駛到其時駁船尙未出溝不能裝卸貨物又値尖風撲面六出花飛圖南遂於初十早出口暫泊次早天晴駁船已集遂復進河裝載荳子此貨係廣德泰號所裝緣接廣東電信催貨甚急於是晝夜駁運禮拜日亦不停工於十二日午潮出口上海輪船未見續到往年大水塘各潮溝冰泮較早旬日後大河始開今年則反是大河已開五六日而水塘潮溝均未開化故圖南輪船進口時駁船尙未出溝也往年開河後輪舶銜尾而進今年圖南已裝貨出口未見别輪續到且冬令各貨均已消罄價値爲之飛漲捷足先登者可獲厚利寄語個中人尙其踴躍爭先愼勿遲遲吾行甘讓利於他人也 
[蘇堤春曉]  
　　杭州訪事人云百花生日淸晨仁和縣糧廳差役某甲偕地甲夥某乙獲住一少年衣裳藍縷似類販賣蔬菜之流擁至糧署大堂甲卽往頭門右个書吏房問王二爺何在内有女眷答稱出去多時矣甲入内隱約三四語女眷復高聲告以在巷口茶店中於是甲欣然而去蓋書吏房卽王之眷屬也所獲之少年坐堂簷下聞王二爺之稱不覺怒髮衝冠雙眉倒竪謂彼何人斯欲與吾妻姘識不遂所欲故誣我耳乙止之曰此乃官衙不得高聲其人卽曰若能見官或者是非明白亦未可知當時旁觀者十餘人乙恐其絮絮不休將其人牽至頭門左个皂班房内以大練鎖其項復鎖其足不能行動推入木栅内有知之者謂少年沿途賣賭其妻頗饒姿色王之垂涎已久藉端舉發也是耶非耶當問之個中人○敷文崇文紫陽三書院甄别屈指已一旬之久藩司趙方伯先發崇文案超等六十人特等六十人一等一百人備等二百四十八童卷上取三十人次取八十人備取一百人敷文經護撫劉中丞評定甲乙惟全案未發故山長師課尙無定日○艮山門内新開河建築石壩以開鎖城内上河之水名之曰新壩月之初旬因雨水太旺全壩坍塌石條卸入河中此庭與省防統領劉吉園軍門駐紥之兵相去一箭之遙聞水聲泊汨卽撥兵往視用板片直木攔住去水復挑泥塡塞水勢頓止否則不獨新壩坍塌衝入下河城外各壩亦不免有損壞之虞矣聞新壩定於二十日開工重建云 
[南海鯨波]  
　　廣東機坊中有織金彩者有織彩花者各自成行向不相睦偶因細故卽起爭端上年由鄭心泉軍門勸令和息並派安勇在機坊附近常川駐紥以遏其鋒若輩憚於兵威遂覺安靜客冬安勇奉調悉往韶州防範遂疏頑心又起日前不知所因何事復觸動前嫌於是稱戈比干以决勝負迨十一日其勢益覺猖獗聚衆數百人槍砲環攻歴一晝夜之久始各散去兩造之被傷者皆自爲醫治並不報官附近有薙髮匠某甲是晚因事出外與織金彩人遇於途誤認爲仇家竟將甲殺害棄屍於大河基某酒館門前翌日甲之親屬赴縣署鳴寃邑宰親率刑仵將屍騐明塡格飭令先行棺殮待緝兇犯究辦○某甲南海人向在某署充當差役近日忽性情大變或哭或歌瘋狀百出竟用利刀自傷其體鮮血淋漓旁人不忍目覩而甲仍不知痛楚後因傷勢過重醫治無效旋卽斃命有知其隱者謂中平日好逞威權常向獄囚勒詐故人此報云○日前有候補從九甲乙兩人同往某憲轅應考月課題紙旣下兩人方伏案搆思忽起　相爭始則角口繼則揮拳當時同考諸公竭力解勸而兩人仍忿不能平於是未及修文先爲習武走至轅門外互相角鬥甲非乙敵當卽敗走乙仍由後追來追至黃黎巷口幸　同鄉數輩代爲調處甲始免大受窘辱聞甲乙平日向不相識是日甲疑乙係假冐搶替之流遂向盤詰乙不服致有此爭意官塲中人而暴戾如此亦事罕見者也 
[錫金界定]  
　　總稅務司赫德之弟政前奉中朝命往西藏與英國印度人員會勘西藏錫金界址已有年矣今者經界已正附船返香港暫駐行旌於九龍稅司府第中朝嘉乃勳勞錫以寳星并花翎頭品頂戴本月初三日有人往見詢其勘界情形赫政君欣然述之曰一千八百八十八年冬銜命前往西藏與英國政府人員會勘錫金境界溯自京南下附船抵印度喀刺吉打埠越崑崙入西藏晉謁駐藏泰大臣指示機宜卽返印度始與英員勘界規畫旣定自是錫金地方歸英保護矣一千八百九十年三月十七號在喀刺吉打埠訂約互相簽押此約有三欵一擬在此處通商二擬郵驛往來三擬牧羊草地其通商一節擬於西藏邊境野洞地方於一千八百九十四年開市廛一區互相貿易准英國派員駐紥管理通商事務此約試辦五年爲期五年内除軍火烈酒毒藥不准運入外所有印度市中貨物均可隨時運往發售均須納稅惟印度茶五年内不得入市五年後方可運至仍須納稅其稅多寡俱照英國抽收中國茶稅辦理中國總稅司將與總理衙門商設稅關於野洞徵收稅課此處現在生理無多將來必可興旺查西藏出口貨以山羊棉羊犀牛等毛爲大宗現在未有出口者祗以精粗之毛錯雜參差混而發售然藏人 
 
 

Page 3

 
 
亦知此等毛可有大用五年後必辦貨出口且有粗細之分而以拿沙所產爲最拿沙約去野洞二百五十英里之遙除羊毛外又有麝香鹿茸金砂可以出賣現藏人與印人互市不過以貨易貨而已印人每以雜色布鐵器粗玩器等與藏人交易藏人頗多用西國藥料以療病此通商情形也郵驛一節如印度官民有印信文件及信札欲寄藏中者須交藏境戍卒帶返内地代交若駐藏官員有奏章文件寄京者須交邊界英員轉寄印度附船往京比前時由藏入川由川附船而至京者難易何啻霄壤此郵驛情形也牧地一節亦照常在錫金界上放草惟每年須有期限又須遵地方官例禁其例由英政府與華官酌定乃可頒行此曾與駐藏何鎭戎長榮議定於打箭爐者此牧地情形也伏思此約於中國不無小補嗣後藏臣文件往來不至如前阻隔遇事亦可就地查辦不必遠勞總理衙門主持余初往時當季春之月跨崑崙山尙見積雪盈尺寒氣逼人非駐藏大臣委員芟鋤道路則不得越雷池半步矣至西藏風俗所奇者一婦可嫁六夫惟所有家務皆爲婦人料理放馬放牛祝雞呼鴨皆惟婦命所謂六夫者其四夫則於伯叔兄弟之間擇之其二夫則由異族招贅然而家人嗃嗃婦子嘻嘻無嫉妒也藏人身軀甚健惟婦人罕見有生二三子者想風俗如此恐日久將有似續匱乏之憂其西藏迤北之人則家無定在大抵設幕於曠地以飼牛羊所食者惟棉羊山羊麥及蔬菜而已每日食二次渴飲粗茶其人不耕而食不織而衣印商恒以洋布針線火柴煤油市之消流甚易余行李入藏携有粗鹼土人以爲蜜餞片而啖之亦覺甘旨國政遇交涉事駐藏大臣主之餘則喇嘛僧治之云 
[漢皋雜佩]  
　　舊歲自秋及冬漢口煤炭價昻每石値靑蚨三百四五十文自入春以來湘水泛漲舟楫便行炭船陸續而至麕集漢河刻下炭價大减每石祇售靑蚨二百餘翼彼稱薪以爂者當不慮日用艱難也○漢陽城西門外一二里許梅子山陽有新墳五處安葬未久前數日夜半悉被盜發塚開棺將五屍衣衾捲洗殆盡見者無不髮指地方官應如何嚴飭捕役密拿重辦以慰死者於九原耶 
[摩厲以須]  
　　北洋防練各營向係旦夕兩操並不打響蓋打響須費子藥而具領子藥向有定章不容或濫殆於操防之中寓撙節之意也惟逢大閱則頒發子藥一槪從豐以免打響生疎恭備上游考校聞今歲津外各營於開操之後每每打靶槍砲之聲時時震耳或謂今年首夏當有欽派大員到津閱伍云 
[哨官被撤]  
　　新疆巡撫陶中丞奏調北京神機營及北洋親兵前營嫺熟操防弁丁酌帶外洋槍砲往充教習以固邊防已列去春報牘查神機營官弁共去六十五人親兵前營計去勇丁四十人前哨哨長升作哨官之袁某由關外回津藺湘亭鎭戎督率弁勇就道已於去夏到邊由陶大中丞派作營官而以前北洋勇丁派充教習惟神機營官弁薪水較優庫欵支絀碍難開發遂擇要酌留而以其餘遣歸營伍至哨官袁某沿途與湘亭鎭戎意見不洽甫至新疆卽被鎭戎禀訐聞已叅撤矣一樣春風分泠煖桃花含笑柳含愁不禁爲袁哨官等詠之 
[舞獅肇禍]  
　　上月二十四五六等日香港武廟落成華人奉神像出巡東莞人咸出貲舞獅子凡舞獅者平日必演習武藝遇有良辰美景則羣往賀之蓋以獅爲瑞獸故也然演武而必繼以舞獅者何也若輩意謂舞與武音相同獅與師音亦相近自以爲武可以爲人師也所舞之獅若綴以白鬚則他處舞獅之人以其妄自尊大必與之較武藝之高下意謂鬚曰則獅老惡其自稱老師也故凡舞獅者多好勇生事之徒正月二十六日賽會東莞與四會人各舞一獅相遇於四方街上騰拿攫搏各逞技能偶因口角微嫌起而相鬥兵刃交接互有所傷緣東莞四會兩邑人多在香港充咕哩咕哩者西語之稱挑夫也斯時兩邑咕哩各樹黨援尋讐報復停工連日各出軍櫙互戕致斃十數人被傷者稱是所可惡者戕殺不已轉而移禍於人兩黨之人衷刃於懷游行路上東莞人聞有操四會土音者卽拔刀相向四會人聞有操東莞土音者亦手刃之至本月初四五日西營盤和興街有甲乙兩小販飲刃斃命初六日上環鐵街某店夥送貨外出亦被刃斃命焉初七日西營盤某米店掌櫃人出外如厠連被三傷東西街不知姓名之兩路人被刃傷重之兩人身穿湖縐長衫貎頗斯文突罹斯刦初八日更有三四路人被亂刃所傷皆幸未斃雖經港督出示禁止若輩仍藐法如故港督遂令兵差巡行街市遇有兇走拿獲解辦初九日遂將所獲解赴省垣 
[郊迎法使]  
　　法捕頭克賴美探悉法廷新簡駐京欽差率同隨員繙譯乘法公司某輪船東來將次抵滬因飭副捕頭帶領通班西捕三道頭帶領通班華捕在法公司碼頭伺候旌麾 
[魂游水府]  
　　滬南製造局附近蟒大橋地方昨日黎明時有另屍一具浮於水面年約四十左右有頃局中工人在此處經過細認面貎宛然相識葢其人姓丁名根山係揚州人僑居滬城小南門外鈎玉弄口向與開烟館之蕩婦姘識滬上並無親屬曾在製造局洋槍樓作工卽喚該處地甲盛全至將屍撈起以蘆蓆遮蓋旋投局中禀明總辦劉康侯觀察觀察惻然憐之賞洋二十元爲棺殮之費或謂丁在姘婦處不甚相得婦屢下逐客令前晚又與婦口角旋被婦之東牀帮同毆擊丁愈思愈恨卽於是晚奔至河干聳身一躍渺渺幽魂竟逐波臣而去亦慘矣哉 
[舟子漂沒]  
　　有内河駁船裝載石片駛至南碼頭停泊前晚浦潮大漲滔滔汨汨聲如萬馬奔驣浦中所泊各船相與移錨解纜擾擾紛紛獨此船起錨稍遲甲乙丙三人正在船首掙紥而潮水已洶湧而來遂被衝開甲乙二人素諳水性得以誕登彼岸而丙則不知所之想已與伍大夫爲伴矣 
[匪人種火]  
　　滬南董家渡外灘永泰盛軋花棧前夕漏下三商各工人皆就黑甜鄉裏尋游仙好夢忽門外火發比隣見之大聲呼喊各工人倉皇驚醒協力灌救得以撲滅然牌門兩塊及門檻已被焦灼牌門上尙有火油痕知爲匪人種火四出追尋已無蹤影匪人猖獗如此有巡防之責者何竟充耳弗聞乎 
[船户爭毆]  
　　戴某林某俱係福建人向在小東門外集水碼頭撑駕杉板船向例如有人喚渡各船次第攬載不得紊亂前日林違章渡人戴與之理論繼以揮拳林力不敵受有微傷而船面亦遭擊壞林積忿難平糾合多人將戴之杉板船四隻强行奪去戴異常惶急於昨晨奔赴上海縣正欲喊控卽有帮中人追至爲之理勸令戴出洋三元給林爲養傷修船之費所有杉板四隻亦著林交還戴始尙不允後經人一再開導始行首　公門中可少一重案牘矣 
[傳諭地甲]  
　　保甲總巡葉臨恭司馬昨日傳齊各鋪地甲諭以栅欄須於二鼓關閉上鎖不得逾時爾等須向各處栅夫傳諭且本總巡於日前出有禁賭告示何以至今賭風仍未盡絶現再向爾等面諭無論賭之大小一經覺察卽往喝阻不准得賄包庇致干咎戾各地甲咸唯唯而退 
[漏捐待補]  
　　滬南陸家石橋堍萬全槽坊由他處運來油酒等貨未向貨捐局報捐事爲籌防局所知遂於昨日協同十六鋪巡防局勇前往勒令補捐據槽坊中人言經事者有事往寍波此事我等不能作主可否俟經事回店再行補捐局勇等據情禀覆籌防局總辦不知作何辦理也 
[局差送縣]  
　　昨日午後保甲總巡葉臨恭司馬乘輿至縣親帶局中差役張裕順一名請黃愛棠大令從嚴訊辦聞張曾於前晚協同八鋪地甲至薛弄底拘拿賭徒阿交等未經解局被西局委員高二尹所聞禀請司馬查辦司馬查得張裕順與八鋪地甲雲生朋比爲奸遂將一切　情告知黃大令想該地甲不能逍遙事外也 
 
 

Page 4

 
 
[記偷兒]  
　　小鏡子小臘子小獅子籍隷江淮久居滬上不務正業致流爲鼠竊狗偷前日相約至德國公司某輪船竊得牛皮數張登岸求售包探夥陸阿寳孫正法詰知來歴拘入美捕房捕頭究問之餘令包探唐靑山帶至輪船告知失主失主言去年九月某日亦曾失牛皮四張包探轉詰三人均認不諱且言贓已賣與十六鋪某姓家得靑蚨若干翌日仍帶返捕房押候吊到原贓解請宋通刺懲辦○前晚有寍波賊某甲束裝似水手模樣潛入外虹口宋家馬頭陳金寳杉板船内傾箱倒篋掏摸金貲鄰船名寳興者見之大呼捉賊甲知事已敗露聳身躍入水中汎汎如鳬乘機遁去寳興鼓櫂狂追駛至裏虹橋甲遂登岸飛奔而去如此賊者亦狡矣哉 
[巡局瑣案]  
　　滬城大亨衣莊主投十六鋪南巡防局控被王傅氏欠去衣服錢一百零九千九百六十文請爲追比局員種偉臣二尹飭令地甲將王傅氏傳案供稱所欠衣洋一時無力歸還求請寛限二尹著於十日内將錢交案氏唯唯而退○滬南裕順米行疱人秦應魁扭划船户東文照投滬南十六鋪巡防北局控稱小的至馬頭喚渡與陳口角致被痛毆扭案請斷陳稱不敢行兇祝翼雲二尹以事起細微著自行理處 
[法界捕房紀事]  
　　甲乙二人舊交也邇者甲失業無聊時仰給於乙乙屢至其家存問乘間與其妻有私婦人之心最爲勢利一見良人落魄遂思别抱琵琶乃與乙賃屋護城河畔第四號弄甲惹草粘花略不避人耳目甲甘爲老元緖每向妻低首乞憐妻惡之往往不遂所欲昨日侵曉甲突至乙處破扉直入大呼捉姦其妻脫逃甲乃將乙扭入捕房伸訴捕頭著將其妻交案甲尋妻無著將乙家中所有席捲一空持向左近某押鋪典質巡街捕見而拘入捕房其妻聞信之下卽自行投到捕頭命一併押候堂期解訊○前日午前八點鐘時瘋子某丙闖入永安街挑夫下處搗毁雜物肆意毆人巡街西捕見而拘拿瘋子力猛甚西捕勢不能敵急呼號呌旋有二華捕至帮同拘入捕房捕頭命舁送仁濟醫館醫治越一日乃釋去○昨日侵曉有某丁者至小東門外某烟館吸烟不名一錢揚長竟去經烟館主扭送捕房捕頭命給錢而去○某戊積欠新沙遜洋行租屋洋銀四十二元屢索不付反敢行兇乃呼巡捕至拘入捕房捕頭命押候請葛同轉訊辦 
[仁風翔洽]  
　　本館協振所昨承魯麟洋行無名氏善士助振洋二十元又承振善堂善士助振規元十兩順直一帶災民現當靑黃不接之時瑣尾流離不堪寓目今得諸善士慨施義粟普惠仁漿感佩之忱自必淪肌浹髓除掣奉收條外合書數言代災民叩謝 
[上海六馬路仁濟善堂彚解順直第十批賑欵啓]  
　　謹啓者順直春賑待欵孔亟兹敝堂彚解第十批規銀三萬七百三十一兩五錢到津禀請局憲撥交褚君敦伯領銀二萬邀同多年助賑之金君蓉庭洪君愼言經君浩泉李君正孚褚君懋珊褚君水一馳赴武淸查放春撫另撥銀一萬兩交經君佩卿查賑文安大城等處以期彼此兼顧餘銀七百三十一兩五錢遵奉江蘇撫憲奎函示禀請局憲指交南紳陳孟威諸君領赴寳坻縣被災各村兌錢湊放此項賑欵嚴筱舫觀察商由源豐潤號顧紫霞兄照數匯津匯費一槪捐助不在正項内扣除分文輪船水脚招商局叨免是批申報館銀一千五百兩絲業會館一萬四千七百三十一兩五錢敝堂一萬四千五百兩合併聲明布昭公鑒[  施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[惑世誣民]  
　　西報云奥國某小村落民人某甲素患癲癇如醉如痴杜門不出已有年餘一旦如夢初醒忱若撥雲霧而覩靑天人以其弗樂而愈傳爲咄咄怪事爭覩爲快甲語人曰吾會遊於九天之上奉命回輪勸爾世人不可沈　於酒於是將酒烈害人之弊詳說一番謂酒雖合歡亦能失性與其效劉伶之癖孰若守夏禹之箴人聆其言交口稱羡乃將其事播揚於外好事　趨而視之户限爲穿由是凡好杯中物者聨成戒酒會推甲爲會長名傳遐邇聲動朝廷地方官恐其藉此滋鬧囚禁瘋人院中六閱　迨見其默默無言歛容自守乃省釋之而踵門求戒者復又擁擠如初致令沽酒之家生理歇絶禀諸官署願繳酒牌官以甲妖言惑衆重加申飭史欲治其罪而置之囹圄甲乃不復如前之作老僧說偈矣而人之潛往皈依者仍不乏人 
[慈航難救]  
　　廣東官窰墟有白衣觀音廟焉神衣白袍手抱小孩俗稱爲白衣送子觀音說者謂佛　淸淨爲宗縱極慈悲何暇與人閨房事而爲之抱送小孩耶而求嗣者多惑而就之每逢佛誕必有善男信女作生采之會士女雲集廟中幾無插足之　特於廟前建亭爲拜跪之所亭柱懸長聨云合掌問前因十方世界隨緣至低頭羅下拜一朶慈雲送子來間求子而得子者必開演朶園以娛神聽金迷紙醉鬥巧爭奇更有鞭爆儀　雖費衆人之產而無吝容某夜正在演戲忽棚下售物者火油燈爆裂匪徒卽乘間揚言矢火棚上觀劇　驟聞訛言爭相逃避一時人海人山擠擁踐踏幾如排山倒海而來金溪人某甲踐傷下體命若懸絲又有一婦弓鞋窄小纎步難移一朶金運被人拗折其餘受傷者更不乏人夫以金閨繡户之姝輕插足於萬人如海之地求子未得先傷其身佛若有靈亦難以普渡慈航爲世問救苦救難矣嘻 
[英界公堂瑣案]  
　　包探黃四福禀稱上年沈公館家丁胡濟報失綢衣二件旋於十二月十一日緝獲竊賊倪桂　解奉蔡大老爺訊究供出原贓質在南市某典遂移文縣署帶同竊犯前去吊出官紗衫短衫各一銀鈕扣一副請　爺追還當本　訴稱小的願繳償當本洋銀七元請老爺將贓給領倪供稱小的係浦東人不敢狡供惟求恩赦宋通刺判令笞責二百板贓給胡領去所繳洋銀七元存俟典鋪中遣人其領○包探唐淸山禀稱前日西人可士頓子運貨至招商局北棧馬頭所泊某輪船上失去牛皮一張小的拘獲小工曾國淸等向　盤問　　不辭並稱上年九月十四日竊過牛皮四張串同王阿四王小四携至十六鋪南和興雞毛雜骨店等情是以將曾等一并送案請老爺　　失贓可士頓子訴稱商人籍隷奥斯的亞請卽移吊原贓曾及阿四小四王阿大顧容子同供稱小的等皆江北人竊得牛皮售與南市和興店宋通刺飭交唐探帶回俟函致十六鋪巡防局協吊原贓定於禮拜六會同德國福繙譯官訊斷○包探顧阿六禀稱西人勿落套之妻乘　　出遊　回失去金臂釧一枚疑遺忘馬車上因卽據情投報捕房小的奉捕頭之命尋馬夫徐根裕未遇至伊家中查問據云並不歸家今晨徐自至　落套　乃得指交小的送案勿落套訴稱妻子帶臂釧登車諒必遺失車内此臂釧値洋銀四十元請爲根交徐供稱小的係寗波人主婦乘馬車出　時不知其帶臂釧與否小的决不敢私藏宋通刺將徐交人保出俟查有眞贓再行核辦○包探黃四福禀稱流氓劉阿狗竊取張明三拆字攤二水烟袋一枝經小的拿獲在身畔搜出押票一紙吊出玳琩邊眼鏡一副並無失主承認今將人贓送案張訴請領贓劉供稱小的係蘇州人原是好人家子弟並非流氓流落此間偶然犯竊宋通刺判令笞責一百板遞解回籍水烟袋給張領去眼鏡暫存捕房俟查明有無失主禀候核示○包探　金隆禀稱西歴二月十二號西人也可至四川路印度人愛白亨家竊取金磅七枚當卽投報捕房經小的緝獲也可詰得原贓兌與方九霞　　得洋銀五十九元五角尙未用去當卽吊出原贓送交英刑司署豈知也可並無領事管束是以轉送老爺案下也可供稱以後不敢行竊矣宋通刺以原告未到飭沈探將也可帶回俟禮拜三再訊○包探張阿五禀稱顧學卿以藥水鎔輕之小洋銀侍至羅太古舍洋輪船上兌換經人看破指交捕房今特送案請訊顧供稱小的係上海人向在各輪船上小本營生此項小洋銀並不知其用藥水浸過宋通刺飭交張　帶回俟傳原告質訊○包探顧阿六禀稱王福其前已犯竊四次經蔡大老爺遞解回籍今又來此撬破吳阿三家之門竊取皮衣一件白布三匹及絨單等物小的查獲人贓送案請辦吳訴請領贓王供稱小的係崇明人屢次犯竊罪無可逃兹願攺過自新尙乞寛　宋通刺判令笞責二百板押候備又遞解回籍贓給失主領去○倡婦洪蘭生容華黯淡奔赴公堂訴稱小婦人厭倦風塵久欲擇人而事無奈龜奴鴇于逼　　娼求老爺笔下超生俾得脫離火阱宋通刺諭候訊供核辦 
[蘇州馬大籙巷直東義賑公所桃塢同人彙報蘇復昌滬信昌杭公信寗文茂粤會舘各收欵十九年十二月分淸單]  
　　培字册潘陳氏籌愈無名氏二户各二元無名氏六元誼記十八元無名氏二十八元稻香書屋四十元王錫齡病痊還願廟堂卷吳二户各五十元江寳書鄰舍失愼房屋保全不善名候無名氏許愿三户各一百元百　菴住持且過將經年奉經餘銀七兩四錢代收大來堂桶捐洋一元錢三十一文人和震記桶捐洋十七元錢一千三百五十文太和堂桶捐銅洋一元小洋一角錢一百四十文　上十五户共收洋五百十四元銀七兩四錢銅洋一元　洋一角錢一千五百二十一文共合規銀三百八十三兩七錢九分三厘○杭州公信號彭君菊亭經收亭字册王文瑞奉慈命十元合規銀七兩二錢七分六厘○蘇州中市復昌莊徐君乾齋經收復字册龔英伯病痊完願二元侯也耕五元永安堂二十八元以上三户共收洋三十五元共合規銀二十五兩四錢四分七厘○上海晝錦里信昌珠號陳君養泉經收信字册隱名氏香資移賑求平安二元金陵修竹山人院五十元襄陽電報局募河南南陽鎭崔季芬軍門一百六十兩一錢程雲鵬辰錢一串戈曾蓉武恩知孫季華吳德九韓玉書五户各二吊劉榖甫張伯典洋藥捐局蕭晉卿炳高春程子和七户各四吊洪得魁劉仙航張貫一孫寳山　佐淸五户各六吊胡紀臣孫華山二户各十吊貴州電報局託百川通匯到第三批王顯斌二錢蔣文芳徐矩洪二户各二錢五分吳應昌潘仁有二户各二錢八分潘文謨唐李氏陳聘三馮全淸杜金堂張蘭卿李愷生陶文忓陳　余覲光蔡大有夏成立十二户各三錢周復興王熙緖方成美張承恩廖允臣光燦劉燮昌汪洪順胡榮　羅萬盛符興隆楊德順蔡開科盧恆豐怡豐黃恆順陳榮昌彭賢書鄒嗣文陳興發榮春生秦義源房德順彭祥泰楊德順吳慶雲陳延壽朱洪順王世新穆芳龔祥瑞徐祥盛係合豐李忠淸劉萬和符瑞貞羅　燦胡盛達漆洪順趙開文吳慶餘羅三合黃發育吳文卿蔣銓泰陳興泰詹雙昌焦鳳林楊土英吳崇先楊發元吳德芬叚維垣王臣彪麟　黃　彭聨芳顧紹發韓陳氏黃席　雷福釗徐矩湛劉元章王世芳吳培先徐矩儒彭建基朱煥章汪一淸周致淸晏仁澍顔如椿唐家善梁正體汪體仁王用璋劉正本蔣文舉彭興發王福盛劉成勳楊景章徐　倫楊恆順宋永發李永順李憶順李祥盛八十八户各三錢一分顔　氏張忠林周雙和黃森茂胡福隆五户各三錢三分　永　潘懷德二户各三錢四分石廷榮三錢六分李紹先李家業二户各銀三錢七分楊連芳楊耀春楊起鳳楊起龍陳治帮蔣肇基高慶鵬　　崑高永昌王炳章雄小德孫雨生王蔭三王慶廷王價人陳金聲劉鳳祥李鈞培蔡庭槐蒙錫章曹錦芳吳正源鄧星煥李承恩劉錫濱陳其奎呂良鄧淸張祥張恩楊春黃珍孟奎蔣升三十四户各四錢聽松堂四錢一分孫復豐四錢三分林文顯四錢六分譚之剛蔣維穩二户各四錢六保二厘董濟江會稽郡陳正珊鄭厚之孫銳泉叚蔭堂同德裕吳述伯周越峰周廷燦闕義興吳鼎臣熊半胡榮王升周林丁珍　升吳淞陳暄徐暄楊亮陳紹基居文仲高尙什羅子英羅馬科羅恆科田興堂熊炳仁宋起倫楊錦山陳子周三十三户各五錢恊和通五錢五分張文壐吳瀛濤尹繼美無名氏徐少榻袁正材蔡瑩光朱世光黃文炳趙逢亷陳紹茅謝永昌廖玉尹貴吳焜王運廖升嚴升胡坤彭祥張恆二十一户各六錢魏天富集義興周芝俊裴珍熊明亮周正順蒲慶昌楊益泰天益公吳光宣蕭勤光姚德沛陳萬順江志誠全隆盛朱恆盛十六户各六錢二分黎耀堂岑建興劉安鄭榮旌彭世健泰棧　信號保　洪張鑑昌關裕盛合廖永禮朱堯昌合廿芝傳湯本合十一户各六錢五分龔蘭台楊順二户各七錢王均七錢四分龍恩八錢七分吳玉九錢郭堯昌九錢二分三厘劉心培黃玉羅玉三户各　錢三分黎逢恩羅洪源禮蔣塡謝乃俊張俊堂張世芳王天澤王定臣王恩　謝君　謝恩詔六琨項馮氏馬虎臣王正昌彭太習余在田孔昭聖宋爲舟余又光李洪泰許家正崔培雲郭錦山胡定帮黃德斤萬順　李文經胡玉堂田實山劉銘高王照亭劉煥章董聖　董修經陳開泰夏廷玉劉治經郭洪元陸文伯李作榮曾慶訓王錕培陳堯廷何興奎黃君律韋琢堂天全美王少生美益合全興益李貢西唐鴻鈞楊榖初楊圭　謝錫藩陳紹軒院安貞陳瑜陳淞陳明遠徐明焜楊王琨吳　雲永福公義順生長生公裕豐恆泰茂裕同春合裕順合劉相臣胡聘之蔡德芳羅復興　策勳徐　發柳森茂田永盛彭燦奎吳紹英　繼堂熊國萬王朝臣徐石氏汪繼泰鄧祥劉春王定武蒙德楊淸蔡吉鄭新沈貴袁玉徐欽吳康龍霖唐發胡星文煥然文蔚然明德欽張志　趙明奇宋樹堂邦殿金楊以　聶百春余福袁珍炳李邦臣舒子安吳紹先常桂中高子雲楊禮厚何小官宋永鰲宋小福廖志　白阿英武延貴周西臣劉述禹劉作霖方成美王阿義王世杰譚靑山湯岱玉譚必勝劉光宗宋王鼎甲孫裕豐楊國祥李蔚枝白莊甫一百三十九户各一兩陳發魁鄒嗣俊劉崑陳寛富四户各一兩二錢孟光華一兩二錢四分劉明遠張德　石成金三户各一兩四錢文森泰黃顯修余立金孫香亭孫永壽胡升李貴曹興周亷袁勳十一户各一兩五錢　祖德趙程揩二户各一兩　錢楊彬一兩七氏袁思榮黃志鋐陳興仁蔣金奎王起元嚴良佐徐凌漢戴彝良楊富新吳朝銘蔣正新徐盛芳謝學俊潘壽齡朱紹武李榮棻周紀氏沈本鈕寳興　永順常李眞卿陶春廷李定坤陳泠陳益厚陳維杰王如濱德昌裕魁盛興永昌公崇修公杜亭張淸亭臧紹文胡超張杰傳升楊貴譚貴彭梁保恩宋安兆李功學薛占鰲劉遇恩洪超凡曾廷帮林盛德李勳趙瀛呂關俊沈彤書沈玉書合五十二户各二兩[  此稿未完]  
[上海虹口元濟善堂施粥捐欵第六次淸單]  
　　癸年全盛和記局來杭州佑申小子洋三十元宏大莊隱名氏助錢三十千支文又補助洋八元錢三百三十文羅熙泰洋十元韋文圃洋二十元又經募陳玉南洋五元席錫蕃葉雨田二户各二元陳樨坪翁募無名氏洋二十元素痴宏義號鼎新號元豐號鮑雲生五户各五元和泰益洋二元○以上共收英洋一百二十四元大錢三十千零三百三十文○又甲午年施粥捐欵○何碧山翁助米二石四斗申洋七元九角六分八釐不應爭論人杏花樓彭麗生三户各洋二元無名氏張福旺二户各一元陳翁五角晋元質三次送來銅洋四元○以上共收英洋一十六元四角六分八厘銅洋四元合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年二月十二日京報全錄]  
　　宮門抄○諭旨一道錄前○川督劉奏勦辦建昌鎭屬夷支一律平靖保奬出力人員摺○新撫陶奏揀員　補副將摺○江督　奏查明冬漕海運項下例支增給各項經費摺○又奏甄别府州各員片○二月十二日兵部太常寺太僕寺人旂兩　　　　　見○沈恩嘉謝仍在軍機章京上行走恩○掌儀司奏十五日祭奉先殿溥侗行禮○召見軍機榮惠　沈恩禀皇上明　卯初二刻升中和殿看版○○頭品頂戴四川總督臣劉秉璋跪奏爲剿辦建昌鎭屬夷支迭獲勝仗現已一律投誠謹將出力員弁隨摺擇尤請奬恭摺具陳仰祈聖鑒事竊查本年夏間建昌鎭屬夷匪出巢焚掠當經臣將剿辦情形並陸續添募勇丁緣由具摺奏陳欽奉硃批知道了卽著督飭該員弁等實力剿辦切任蔓延滋擾餘依議該部知道欽此旋據建昌鎭劉士奇寗遠府唐承烈陸續彚報北山夷酋何甫沈雖已擒斬而各支悍夷踞聚村堡時出搶殺不肯退散該鎭府以隘行紛歧前次募勇一營及所調制兵兩營僅敷堵禦不敷進剿因卽遵批續募一營　原募者爲建寗中營令留川補用知縣穆秉文管帶以續募者爲建寗前營令留川補用副將周勝得管帶遵於七月初二日開拔進剿分劄結租落駡石羅等處初五六日連次接仗陣斬夷首十六級槍斃數十名夷衆退潰我軍亦有傷亡遂卽分路進攻自初十日該夷敗潰後四竄奔逃墜巖落澗者不記其數立將何甫沈巢穴攻燬我軍進劄長馬嘶河其附近之玀猴支别租支𠳭吚支勒摩支望風驚懼陸續詣營乞降何甫沈之餘黨吚噠老二白母子二夷酋退踞老巢我軍四面圍攻該夷突出悍匪數百人拒敵經前哨　右迎擊左營由左包抄鏖戰逾時砲傷兇夷數十人各隊奮力齊進立將堅堡攻開擒獲生夷五名斬首十一顆收獲巨砲毒弩氈衫百餘件吚噠老二　遠竄老林伏匿十五日乘勝進擊直抵西河沿河蠻堡平燬三座蠻棚連燬十二處奪獲軍械二百餘件割取首級四十七顆生擒悍夷十二名立予軍前正法我軍勇丁陳福勝等六名受傷楊永淸等十八名二十二日進軍至石碣山後突出夷匪二百餘人當與接仗槍砲齊發該夷奔潰擒獲著名兇夷力曲挖黑二名當卽梟首我軍遂於八月初四日撥隊進駐於馬勒子等處何甫沈之親支特兹夷巢避居山下我軍又分三路圍攻陣斬夷娃十三名直入其巢焚燬蠻棚殆盡其附近之　披鐵花扭牛拉馬挖耳且噠各支相率來營乞降九月初五日我軍旋赴大興塲所摹西水池馬家三支及糯米七支罈罐窰吸呼各一支亦同日來營乞降並請將吚噠老二白母子二夷首從寛准其就撫願將搶去之牛羊糧食人口悉數淸還該鎭府查該夷酋吚噠老二等雖係何甫沈勾串之餘黨年來尙無搶殺漢民案據姑准貸其一死以遂衆夷之求仍將其解郡寄焚夷堡察看數年如能悛悔再爲土班當差斯時西昌各夷一律就撫惟三披橋一帶火山五支酆馬兩支尙存觀望因移師茨達河示以兵威該夷遂將兇酋沙騾子邱模子二名解營正法四境肅淸别無可發之支各營陸續收隊回郡定於十一月初二日齊集數十夷支在於郡城之較塲大聞牛皮誓不復反等　由該鎭府先後禀報前來除飭將善後事宜妥爲辦理外伏查該鎭府所屬數十夷支年來騷擾不靖皆由夷酋何甫沈等勾串所致該鎭府主先剿後撫之議先後募勇兩營並調制官兵中左兩營曁土司率同土兵土練隨時剿撫未半載一律肅淸辦理尙屬妥速不無微勞足錄所有此次會辦之建昌鎭總兵劉士奇應請勅部從優議叙寗遠府知府唐承烈請歸道班後賞給二品頂戴花翎直隷州知州用留川補用知縣穆秉文請將前次保案勅部仍照原保核准記名提督留川借補副將周勝得請賞給勇號藍翎俟補千總後以守備儘先補用馬步雲請免補千總以守備留川儘先補用並加都司銜廪生夏自勳請以訓導不論雙單月歸部本班先卽選文童閔榮第請以巡檢不論雙單月歸部卽選五品軍功譚鳴鶴請以千總儘先補用署西昌縣知縣劉嵩年請俟補缺後以直隷用以上九員合無仰懇天恩准照所請給奬以示鼓勵除將各員履歴册分送吏兵二部及其餘出力員弁另行擇尤保奬並新募勇糧弁兵行糧造册咨部查核外所有剿辦建昌鎭屬夷支迭獲勝仗現已一律投誠謹將出力員弁隨摺擇尤請奬緣由理合會同成都將軍臣恭壽恭摺具陳伏乞皇上聖鑒訓示再越嶲廳夷支亦不靖應否移師查辦現已檄飭該鎭府察核具禀一俟禀覆到日再行核辦合並陳明謹奏奉硃批另有旨欽此○○頭品頂戴甘肅新疆巡撫臣陶模跪奏爲揀員借補副將要缺以重邊防恭摺仰祈聖鑒事竊新疆撫屬瑪納斯恊營副將湯秀齋丁憂光緖十八年七月經臣奏　開缺旋准兵部咨該副將員缺係題補之缺應迅揀合例人員請補等因該處爲省城門户西達伊犂北通塔爾巴哈台地屬要衝五方雜處巡防彈壓在在關重非精明幹練熟悉邊情之員弗克勝任查有提督銜記名總兵前借補瑪納斯恊副將張淸和光緖十六年在任丁繼母艱開缺回籍守制十八年五月服滿起復措資來省臣以邊疆正在需才又係該員服官省分查照服滿副將若係提鎭借補仍以提鎭發往原省候補定例奏請以總兵歸新疆候補並懇暫緩引見奉硃批著照所請兵部知道欽此欽遵在案臣查該員謀略優長辦事穩練在軍營年久隨前大學士左宗棠轉戰數省極爲得力嗣任瑪納斯協副將整飭營伍兵民翕然以之借補斯缺洵堪勝任人地亦極相宜合無仰懇天恩俯准仍以記名總兵張淸和借補瑪納斯協副將員缺實於邊防有裨如蒙兪允並懇飭部先給署劄俟防務大定併案給咨送部引見以符定例除飭取履歴淸册咨部外謹會同陜甘總督臣楊昌濬恭摺具陳伏乞皇上聖鑒訓示謹奏奉硃批兵部議奏欽此○○兩江總督臣劉坤一江蘇巡撫臣奎俊跪奏爲查明蘇省光緖十八年冬漕海運項下例支增給各項經費開單恭摺仰祈聖鑒　竊照蘇省同治二年起至光緖十七年分止歴届起運漕　糧米徵收動支各欵業經先後開單奏准核銷各在案兹據蘇州布政使鄧華熙蘇松督糧道吳承潞會詳稱蘇省海運經費自同治四年奏准每石支銷庫平銀七錢以後各年迭　奏准加給沙船修費天津官剝耗米等欵均於漕項内動支迨同治十二年冬漕起攺辦徑運赴通州交納用欵益多奏經户部復准每石加增銀五分將蘇屬應解江安糧道庫一本節省銀兩飭屬全行徵解蘇松糧道庫撥抵此項加增運費設有不敷於漕項未提欵内撥足等因歴經遵照辦理兹查光緖十九年海運十八年分交倉漕白正耗並經耗剝食等欵共米五十八萬七千二百六十四石零所需商船水脚神福天津通州解支各欵均由前任蘇松糧道景星督飭在事各員按欵支用核計共用庫平銀四十三萬九千六百四十八兩零内除增給每石五分運費應銀二萬九千三百六十三兩零遵於江安糧道歸蘇半倉項銀内動支外尙該銀四十一萬二百八十五兩零内商船水脚神福等欵照案以行月等米糶價並隨漕費錢及原撥江安糧道一半倉項銀米儘數抵支其天津通州用欵則以道庫漕項銀兩抵支通融核算尙不逾每石七錢五分之數此外增給各欵除民船守候口糧業經裁除外其餘儘於道庫漕項内動用分别列入漕項奏銷及季撥各册造報達部均核與以漕辦漕定章相符所有支銷細數　遵部行造具分欵細册送部查核等情詳請具奏前來臣等復查光緖十八年分各漕辦理經運支給水脚神福天津通州各項用欵均係撙節開支實用實銷尙無逾於每石七錢五分之數增給各欵銀米内除民船守候口糧業經奏裁餘照奏准之數分别解給亦無浮濫除細册咨送户部查照外理合會同漕運總督臣松椿繕摺具奏並將用過經費欵目開列淸單恭呈御覽伏乞皇上聖鑒勅部核銷施行謹奏奉硃批户部知道單併發欽此○○頭品頂戴兩江總督臣劉坤一江蘇巡撫臣奎俊跪奏爲勞績保舉知府知州各員試看一年期滿照章甄别恭摺開單仰祈聖鑒事竊照前准部咨嗣後道府州縣無論何項勞績保歸候補班補用人員卽以到省之日起子限一年詳加考核奏明分别繁簡補用等因歴經循辦在案兹臣等查得儘先補用知府余慶祺四品銜兼襲雲騎尉補用知州孔祥霖到省均已一年試看期滿察核余慶祺守潔才優辦事精細堪以繁缺知府留省補用孔祥霖篤　勤謹勞怨不辭堪以繁缺知州留省補用謹合詞恭摺開單具奏伏乞皇上聖鑒飭部查照謹奏奉硃批吏部知道單併發欽此 
 
 

Page 13

 
 
[光緖二十年二月十三日京報全錄]  
　　宮門秒○湘撫吳奏查閱省標各營冬操完竣摺○桂撫張奏拿辦會匪情形摺○東撫福奏揀員更補知縣摺○又奏保舉道員請送部引見片○湖督張奏抽收川鹽課錢文數目摺○江撫德奏報地丁京餉截留解淸數目片○閩督譚奏揀員調補知縣摺○護浙撫劉奏查明徵收引課情形片○又奏籌解餉銀數目片○閩縣譚奏購備外洋軍火動用銀數摺○陜督楊奏甘肅提督因病出缺請旨迅賜簡放摺○二月十三日刑部都察院大理寺侍衛處値日無引見○浙江巡撫廖壽豐到京請安○恩公由白龍潭回京請安○浙江學政徐致祥請訓○良弼等謝授閣學恩○文博高燮曾抽查漕糧請訓○八額駙請假五日○召見軍機廖壽豐徐致祥文博高爕曾皇上明日寅正至朝日壇行禮畢還海辦事召見大臣○○頭品頂戴湖南巡撫臣吳大徵跪奏爲查閱省標各營冬操完竣恭摺仰祈聖鑒事竊照湖南省城設撫標左右二營及長沙協營城守官兵共計一千五百二十八員名平時由該管將備督率操練每年春冬由臣合操一次以課勤惰本年冬操届期臣於十一月十八日起至二十四日止調集三營官兵練軍並駐防省城之撫標親軍前後營及親軍衛隊齊至校塲逐一認眞校閱先令合演三才八卦夾牌等陳式次閱馬步弓箭及洋鎗鳥鎗藤牌刀矛雜技均尙步伐　齊進止有節合計官兵勇丁槍砲中靶在九成以上弓箭中的在七成以上刀矛擊刺及藤牌起伏馬上雜技均尙敏捷如法查騐軍裝馬匹亦皆堅實臕壯兵勇足額無老弱充數各營將領訓練尙屬認眞臣閱看後將材技出色官兵優加奬賞用示鼓勵間有弓馬稍弱技藝較生者分别記過勒限學習俟限滿再行定期覆閱並於上年冬操後諭令各將備等常川練習洋槍防緑各營每營挑選數十名專習洋槍逐日打靶臨廠考校准頭較前均有起色分飭務須精益求精一兵得一兵之用其餘省外各營臣於公牘往來曁接見各將領時嚴飭認眞操防毋許疎懈以期仰副朝廷整飭戎行之至意所有臣閱看省操三營官兵及練軍防衛各操情形謹恭摺具奏伏乞皇上聖鑒謹奏奉硃批知道了欽此○○頭品頂戴廣西巡撫臣張聨桂跪奏爲哥老會匪煽惑滋事拿獲首要各犯訊明懲辦恭摺仰祈聖鑒事竊近年哥老會匪隨地濳滋臣前奉密旨曾將廣西尙未傳染及粤地辦匪情形奏報在案本年秋間臣訪聞平樂府屬突有哥老會匪煽惑情事不勝詫異密飭地方文武訪拿絶少端緖嗣經再三查察實有放飄入會之人而匪迹未彰購捕不易緩之旣虞滋蔓急之恐生變端非幹練妥愼之員斷難得其要領查有副將梁効賢前在平郡多年緝捕最爲得力當卽飭委署理平樂恊副將印務併管帶該郡防營授以機宜責成妥辦去後旋據該副將梁効賢曁平樂府知府陳兆奎永安州知州鄧文淵先後禀稱州屬與茘浦修仁等縣連界之區有匪徒拜會放飄預圖滋事鄧文淵督率團甲密拿梁効賢陳兆奎各派親信濳投入會誘獲飄布盡得匪情知欲約期起事梁効賢赶派把總鄒興才帶勇一哨馳往會同鄧文淵密辦該匪傳佈流言民心極其煌惑旬日之間紛紛遷避八月二十日鄧文淵探悉匪目覃因詳在家密約代防城守營把總何元弼吏目蒲錦池親率兵役前往圍拿該匪覃因詳接仗拒捕致傷親兵二名鄧文淵等督飭兵役上前立將該匪擒獲並在該匪家内搜出僞書一本内載堂名口號陣圖及洋槍鳥槍义矛等件並扒城木梯多具提訊該匪究出匪目莫溢山陳金萬住處分派兵役馳捕一併拿獲其時匪首蔣海標業已聞風先遁鄧文淵一面出示曉諭解散脅從一面安撫居民凡有愚民無知誤領飄布者准令出首呈繳銷燬以安反側梁効賢陳兆奎又加派守備蔡龍光帶勇一哨奔赴巡防並購綫跟追至永福縣鹿寨地方於九月初十日將蔣海標弋獲起出隨身飄布印板一塊解回州城鄧文淵提同各犯質訊解由平樂府覆審錄供呈送前來臣詳核各供蔣海標係湖南零陵縣人先有貴州人全若賓給與飄布屬遇同會彼此相帮全若賓旋卽身故蔣海標本年五月間到永安州地方因資用缺乏起意放飄斂錢從前曾學刻字手藝倣照全若賓所給飄布式樣濳刻天台金龍山名目印板用布刷印多張自立正龍頭隨邀得永安州人覃因詳爲副龍頭莫溢山爲新副陳金萬爲第三排當家賀肉籠林纘廷爲新副名目均在坐堂陪堂之上陸續散過飄布三百餘張有堂名口號陣圖僅書一本交覃因詳收存因人數已多起意約期起事置有槍械等件聞知巡防嚴拿緊要無從動手旋因事洩濳逃至永福縣鹿寨地方被獲等供並據覃因詳莫溢山陳金萬各供均屬相同經臣批飭再三研鞫矢口如一查前奉行新章嗣後拏獲會匪訊係爲首開堂放飄及領飄轉糾或名目較大訊明就地正法梟首示衆地方文武拏獲著名首要隨案奏請優奬等因在案此案蔣海標開堂放飄覃因詳莫溢山陳金萬名目均在坐堂陪堂之上輾轉糾夥至三百餘人約期起事均屬罪不容誅未便稍稽顯戮經臣批飭將該犯等在平樂郡城處决傳首永安州懸杆示衆以昭炯戒其餘無知愚民誤領飄布經永安州剴切曉諭紛紛赴案呈繳應請從寛免究仍飭嚴拏逸犯賀肉籠等務獲究報飄布板片銷燬地方安靜如常伏查此次哥老會匪流入永安州境糾夥欲圖滋事若非迅速拿辦一旦乘機猝起必至滋蔓難圖該文武等多方偵察盡力購捕先後將著名首要擒獲解散脅從誤領飄布者陸續查繳使地方消患未萌不致燎原難撲實屬辦理妥速著有勤勞仰懇天恩俯准按照部章從優給奬花翎無論題推缺儘先補用副將克勇巴圖魯梁效賢請以總兵交軍機處記名遇缺請旨簡放花翎鹽運使銜平樂府知府陳兆奎請在任以道員補用四品銜永安州知州鄧文淵請在任以同知直隷州前先補用六品銜永安州吏目蒲錦池請在任以府經歴縣丞候補花翎撫標儘先補用守備蔡龍光請以都司仍留原標儘先補用平樂恊茘汛千總陳建勳儘先拔補千總梁文元均請以守備儘先補用拔補把總鄒興才請以千總儘先拔補代防永安汛把總儘先拔補外委何元弼請以把總儘先拔補以示鼓勵出自逾格鴻慈此外出力稍次員弁由臣查明酌給外奬不敢稍涉冐濫所有拿辦永安州會匪情形謹會同兩廣總督臣李瀚章廣西提督臣蘇元春合詞恭摺具奏伏乞皇上聖鑒訓示謹奏奉硃批另有旨欽此○○尙書銜山東巡撫奴才福潤跪奏爲遵照部議揀員更補知縣員缺恭摺仰祈聖鑒事竊日照縣知縣李和燮病故遺缺前經奴才以新海防分缺間知縣劉鳳章題補接准部覆該員報捐花樣核計到省日期尙在一年以内按照奏定新章不得請補應令另行揀選等因遵卽督同藩臬兩司照依輪補班次仍在於分缺間補用人員内逐加遴選查鄭工分缺間班内有各項出身之鄭　保一員已於上年四月病故其餘無人新海防分缺間班内除奉駁之劉鳳章外亦無正途出身及曾任實缺人員惟查有各項出身之新海防例分缺間補用知縣呂内元現年四十七歲安徽旌德縣人由監生遵籌餉例報捐鹽經歴指分山東試用光緖三年到省旋遵海防例攺捐府經歴仍指山東因在黃河下游連年搶險出力經前撫臣張曜保准免補本班以知縣補用光緖十七年十月引見到省遵新海防例加捐分缺間補用免試用是年十二月初四日准咨過班又因堵築胡家岸等處漫　合龍出力得保俟補缺後以直隷州知州在任候補該員年富力强辦事勤愼以之請補日照縣知縣實堪勝任與例亦屬相符據藩臬兩司會詳前來合無仰懇天恩俯准以新海防分缺間補用知縣呂丙元補授日照縣知縣如蒙兪允該員係分缺間補用知縣請補知縣銜缺相當毋庸送部引見亦毋庸聲叙叅罰係捐納之員仍令試俸三年此案部中駁令更補坐光緖十九年十二月初三日行文按照限减半計算應扣至十二月十七日作爲接到部文日期照例另行起限五十日今於限内覆奏並未遲逾合併陳明謹恭摺具奏伏乞皇上聖鑒訓示謹奏奉硃批吏部議奏欽此○○福潤片再鹽運使銜湖南儘先補用道張鴻順直隷拔貢歴任湖南繁劇州縣十有餘年嗣奏補桂陽直隷州知州光緖六年前雲南撫臣杜瑞聨保以才識卓越氣局恢宏幹練勤能長於吏治奉旨交軍機處存記欽此八年前倉場侍郎臣游百川保以有爲有守膽識兼優奉旨存記欽此十年前湖廣督臣卞寳第保以淸明强幹潔已愛民奉旨存記欽此前撫臣張曜稔知其才咨留山東由知府保歸道員儘先補用奴才察視已久知之最深查該員識見明通老成練達才長心細辦事認眞洵爲有用之才伏念以人事君之義未敢壅於上聞相應請旨敕部帶領引見應如何擢用之處出自天恩謹附片具陳伏乞聖鑒訓示謹奏奉硃批張鴻順著交吏部帶領引見欽此○○頭品頂戴湖廣總督兼署 
 
 

Page 14

 
 
湖北巡撫臣張之洞跪奏爲光緖十九年夏季分宜昌川鹽總局抽收川鹽正課加課錢文數目恭摺具陳仰祈聖鑒事竊照湖北宜昌設立川鹽總局抽課濟餉所有光緖十九年春季分抽收鹽課錢文數目業經具奏在案兹據湖北鹽法武昌道瞿廷韶將光緖十九年夏季分抽收鹽課錢文數目開報前來臣覆加查核宜昌川鹽局光緖十九年四月分抽收正課錢五萬七千四百二十四串九百三十九文五毫内提備解京餉錢一萬五千四百串又加課錢二萬四千九百六十七串三百六十五文五月分抽收正課錢七萬五千一百八十四串二百二十八文五毫内提備解京餉錢二萬五千一百串又加課錢三萬二千六百八十八串七百九十五文六月分抽收正課錢五萬五千六百二十三串四百零九文内提備解京餉錢一萬四千四百串又加課錢二萬四千一百八十四串零九十文除加課錢文照章截半分解淮鹽督銷局公費留半歸外銷五成公費項下入收另報外其正課全項内共提備解京餉錢五萬四千九百串又下餘錢文同解鄂一半加課節省五成公費均仍照向章或現錢或易銀分别由局撥充荆州滿營兵餉水師月餉餘則儘數由道移解善後局接濟軍餉除解支細數造册咨部外所有光緖十九年夏季分宜昌川鹽局抽收正課加課錢文數目理合恭摺具陳伏祈皇上聖鑒謹奏奉硃批户部知道欽此○○德馨片再查光緖十九年分京餉撥江西地丁銀三十五萬兩厘金銀十萬兩又續撥地丁銀四萬兩據藩司籌撥地丁銀三十三萬兩分作七批又動放續撥地丁銀二萬兩厘金攺動地丁銀十萬兩飭委補用知縣張瓊等先後解赴部庫交收隨時奏報各在案嗣准户部咨具奏淮商捐輸項下遵旨賞給各省銀兩並應交進銀兩一摺光緖十九年九月二十二奉旨著由内務府交進欽此鈔錄原奏飛咨欽遵辦理所有本年遵旨賞給江西銀二萬兩應令在於應解本年地丁京餉項下就近截留應用本部卽將劃抵之欵在淮商應交内帑欵内照數提歸正項作爲該省解到京餉以淸欵目等因當經行司欽遵辦理兹據藩司方汝翼詳稱所有未解京餉銀兩自應遵照截留並籌解淸欵以供支放兹於續收光緖十九年地丁項下動放銀四萬兩内遵照部咨截留銀二萬兩以爲内撥地丁京餉欽奉懿旨賞給江西甲午年賑濟兵民之欵收存另儲其餘銀二萬兩以爲解淸十九年續撥地丁京餉隨解飯銀一百四十兩遴委試用知縣金盛秋領解於十九年十二月初八日起行由陸路前赴户部交收詳請具奏等情前來臣覆核無異所有十九年原撥續撥地丁京餉銀兩遵照截留並委解淸欵緣由理合附片奏明伏乞聖鑒謹奏奉硃批户部知道欽此○○頭品頂戴閩浙總督臣譚鍾麟跪奏爲揀員調補要缺知縣以資治理恭摺仰祈聖鑒事竊照漳浦縣知縣施錫衛請假開缺准部咨應以十九年九月二十八日作爲開缺日期勒歸十月分截缺在案所遺漳浦縣知縣係衝繁難沿海兼三要缺例應在外揀調臣督同藩臬兩司於閩省應升應補現任人員内逐加遴選惟有同知銜本任海澄縣知縣何鼎年四十二歲湖南省棧陽縣附貢生報捐雙月縣丞於山東黃河堵築添溝决口札調到工挑挖引河合龍出力奏准免選本班以知縣不論雙單月選用遵海防例加捐新班先用選授海澄縣知縣光緖十三年八月初二日到任現經調署沙縣該員才長心　辦事認眞於閩省風土民情甚爲熟悉任内並無承緝盜案已起二三四叅有關降革處分以之調補漳浦縣知縣洵堪勝任合無仰懇聖恩俯准海澄縣知縣何鼎調補漳浦縣知縣於地方實有裨益如蒙兪允該員係現任知縣初調知縣銜缺相當毋庸送部引見並免核計叅罰所遺海澄縣知縣選缺閩省現有應補人員應請留閩另行按班遴補據福建藩司黃毓恩臬司張國正會詳前來　咨部外謹繕摺具陳伏乞皇上聖鑒勅部議覆施行謹奏奉硃批吏部議奏欽此○○劉樹堂片再查浙西蘇松常鎭　　屬引地近年以來整頓漸有成效經前撫臣崧駿飭據運司惠年將歴年溢完課銀儘數歸公聽候撥用計自光緖九年起至十六　　止共溢完課銀四萬五千九百餘兩前經奏明聽候部撥並聲明嗣後應於每年奏銷時查明認額之外溢完課銀若干專案奏　仍於春秋二季入册報撥如果銷僅足額並無盈餘亦准據實詳奏等因欽奉硃批著照所請該部知道欽此並准户部恭錄諭旨行文遵照當經轉行遵辦並查明光緖十七年分溢完課銀一萬一千五百餘兩奏咨各在案兹據鹽運使惠年詳稱光緖十八年分　五屬共額外溢銷正引一萬九千九十引三分七厘計正雜課銀一萬五千六十三兩四錢三分七釐現儲在庫俟造送光緖二十年　撥時入册報部候撥至十九年分有無溢完之引容俟奏銷届期再行辦理以昭核實再此項溢課銀係歸公候撥之欵與正引有間懇免造册奏銷等情詳請奏咨前來臣覆核無異除抄片咨部查照外理合附片具陳伏乞聖鑒敕部查照施行謹奏奉硃　該部知道欽此○○劉樹堂片再准部咨浙江省癸已年滿緑各營官兵俸餉撥浙海關洋稅銀十萬兩等因當卽行關遵照業於光緖十九年六月十月先後兩批解過銀五萬兩奏明在案兹據護理浙海關寍紹台道吳引孫詳稱奉撥前項銀兩欵關計授要需自應設法批解以供支放兹於徵存洋稅項下動支銀三萬兩照數兌足發交號商楊源豐照數匯兌備具文批於光緖十九年十一月二十六日匯解起程前赴浙江布政司衙門投納其餘欠解銀二萬兩容俟徵有成數再行報解等情詳請具奏前來臣覆核無異　咨部查照外理合附片陳明伏乞聖鑒謹奏奉硃批户部知道欽此○○頭品頂戴閩浙總督臣譚鍾麟跪奏爲閩省購備外洋軍火動用銀數開單具陳恭摺仰祈聖鑒事竊照閩省水陸各軍練兵防勇及海口炮臺光緖十九年操防需用外洋各項軍火器物並鑄造炮彈需用外洋料件先經查照新章將應購數目開單奏咨承准海軍衙門會同户部核覆擬購毛瑟槍子二項應飭查明覆奏再行核辦等因行據善後司道詳稱光緖十九年分准購各項已先後派員向上海香港福州各洋商照數採購陸續運閩騐收撥用現據各員開報計共價脚等銀二萬一千五百八十四兩七錢六分四厘一毫均照外洋時價核實開報並無絲毫浮冐卽在局存餉内照數動支給領彚入善後案内造銷詳請奏咨立案並聲明毛瑟槍彈一節另行辦理等情前來除咨呈海軍衙門曁分咨户兵工三部察照外合將准購外洋軍火動用銀數謹繕淸單恭摺具陳伏乞皇上聖鑒謹奏奉硃批該衙門知道單併發欽此○○太子少保頭品頂戴陜甘總督臣楊昌濬跪奏爲甘肅提督因病出缺請旨迅賜簡放以重職守恭摺由驛馳陳仰祈聖鑒事竊臣於正月十八日據甘州提標中軍叅將秀昌禀稱轉據甘肅提督之子周家純報稱家純親父周達武於本年正月初十日感患風痰病證延醫調治服藥罔效於十一日子時身故等情呈報前來臣查周達武於咸豐初年由武童投入湘軍轉戰湖南江西湖北安徽等省所向有功旋管帶武字營隨同李續宜力解湖南寳慶府城圍復越境前赴廣西追剿大股逆匪招降包立安等攻克賀縣並克復湖南會同湖北來鳳等縣城池於是聲望漸著經前四川督臣駱秉章奏調入川剿辦周紹湧等股首匪就擒餘黨悉數解散川北肅淸同治元年剿平郭刀刀股匪補授四川建昌鎭總兵並加提督銜旋署四川提督同治三年逆匪僞啓王竄陷甘肅階州該提督由川越境攻剿陣擒啓逆立克階城至今甘肅南路軍民猶感頌弗衰四年平定松番一帶番匪補授貴州提督疉經川省奏留剿辦普雄及畔牛壩各處逆匪事竣九年銜命入黔辦理軍務不數年間將苗疆以次底定全省肅淸奏懇陛見行抵湖北宜昌感受寒疾呈請開缺回籍調理並請爲其母補行守制光緖四年起復到京蒙恩簡放甘肅提督是時西陲大難甫平人心未定該提督到任後與前督臣左宗棠譚鍾麟曁臣等虚衷商確講求軍政紀律嚴明兵民悅服甘州府城新設河西講舍該提督於操防之暇與諸生講誦詩古文詞並購集羣書嘉惠士類有漢臣祭遵雅歌投壼之風方謂其精力未衰資得臂助乃感冐風寒牽發舊傷痰喘大作遂爾不起深堪悼惜伏念該提督由軍營立功洊膺專閫前後垂四十年歴六百餘戰傷創重疉十數處計其生平勞績以在川在黔兩省爲最多久邀聖明洞鑒卽在甘提任内十有七年整軍經武不遺餘力所得廉俸悉以措濟賑務置義莊周給出力部曲囊無餘資應如何逾格加恩從優賜卹並于立功省分建立專祠戰功事蹟宣付史館立傳以彰忠藎之處臣未敢擅擬伏候聖裁甘肅提督員缺應請旨迅賜簡放以重職守除另取詳細履歴咨送軍機處核辦外所有甘肅提督因病出缺緣由理合恭摺馳奏伏乞皇上聖鑒訓示謹奏奉硃批另有旨欽此 
 
