# 1901 - 235 - 4910257

 

Page 1

 
 
[勸助棉衣] [  申報館協振所謹啓]  
　　去歲北省居民猝遭兵燹流離轉徙家室蕩然今雖時局已平仍安樂土而孑遺黎庶大半飢寒交困衣食難周轉　節序交冬北地風高氣候尤爲寒冷苟無禦冬之具則餘生之倖出虎口者必盡僵斃於冰天雪地之中一爲遥揣情形當亦海内仁人所聞而酸鼻者也本館協振所馳系窮黎自漸棉力思作解衣之舉乃深集腋之謀伏冀四方好善君子各發慈悲同宏胞與或逕製棉衣棉褲助解彼都或慨然解賜囊金俾爲代辦各隨嘘寒之意咸銘擴之恩封河卽在目前尤冀勿延片刻大裘徧覆小善誰云翹盼仁施曷勝迫切之至此啓 
[開售九通股票] [  上海圖書集成局啓]  
　　自本年四月奉皇太后懿旨照博學鴻詞科例開經濟特科旣而又降上諭以翰林院爲儲才重地令編檢以上各官專課政治有用之學不得仍以時文小楷爲工迨七月十六日又奉綸音明廢八股鄉會試及生童歲科兩試均以中國政治史事及各國政治　學命題考試試差庶吉士散館進士朝考殿試亦如之朝廷作育人才孜孜求治士生斯世誠不可不究心經濟以期收實效而宏遠謨惟由古以　今因中以逹外淺深本未次序秩然士人懷用世才非通知時事固不足以裕經世之猷而欲通知時事非博考昭代典章歴朝政術亦何以窮　竟委見諸施行因思九通一書經累朝碩彦通儒增訂搜輯典章政術蔚爲大觀木板卷帙浩繁價值昻貴購者不易本局爰仿從前圖書集成二十四史例用新鑄大號鉛字排印成書卽日出售股票每部僅收回人工紙墨等費洋銀四十八元分兩期繳足先付二十四元給予股票至二十八年正月取皇朝三通一部卽找價二十四元至是年六月再取欽定續三通一部十月再取正三通一部盖甫及一載而全書已可告戒股票所印無多售罄亦不再印有志經世者請從速購取愼毋貽他日交臂之悔也至是書之帋墨精良校讎完密本局另有様本可以隨時取　售票處上海在申報館申昌書局此外各處如江蘇蘇州文瑞樓書坊鎭江文成堂書莊揚州寳文閣書莊文樞堂書莊江甯詞源閣書坊浙江杭州申昌書局湖南長沙愼記書莊岳州江左漢記分局湖北漢口江左書局愼記書莊鴻文順記書局沙巿江左漢記書局宜昌江左漢記書局江西南昌文盛堂書莊四川成都河南開封廣東廣州廣西桂林福建福州均愼記書莊直隸京都天津均電報局以便諸君子就近購買異日出書亦卽由分售處檢發非特省轉寄之煩亦藉以慰先覩爲快之心也肅此佈陳伏維雅鑒 
[馭吏芻言]  
　　自秦以刀筆吏用事而漢之蕭曹出其綜核名實之才佐高祖定天下後之行政者遂以吏爲師餘韵流風綿延數千百年而根柢益固迄乎今日官無權而吏有權官有遷調升降而吏則祖孫父子相傳幾視爲一成而不可易於是其基愈固其弊愈叢雖有深通治道之君子建議裁撤而若輩羽黨衆多窟穴深固譸張爲幻百出不窮其害之久且深誠有不可以猝去者邇者陳玉蒼侍御乘國家更新之時特奏請裁去吏胥以期振興吏治朝廷詔書褒美飭京外各官實力遵辦不得稍有依違方以謂數千年積弊可以一掃而空不意數月以來在京各部院及外省督撫司道以次各官雖議論紛如而究不聞何處曾認眞裁汰甚有欲去胥吏而仍與胥吏商之者顢頇情形可發一噱愚竊謂胥吏之害固夫人能言之胥吏之宜速去亦夫人能知之然欲去其害非凡百臣僚勵精圖治終不足以有濟其道奈何一曰明律例杜少陵詩云讀書萬卷不讀律致君堯舜終無術蓋以律意精微必須濳心研究始能於案牘之來比事屬辭泛應而皆曲當乃今之南面者或則汨没於時文或則分心於聲色於律例一切茫乎未知一旦仕版遽登不得不寄其責於刑錢諸幕友而各處例案不同幕友亦未能悉知於是奸胥猾吏因緣爲奸而其弊不勝言矣倘無論大小各官於未入仕之初必須課以律例能諳習者方假以臨民之權如是則吏胥之害可以稍减者一也二曰省案牘無論内外各衙門凡兵刑之稽核錢穀之報銷膠擾難清幾如亂絲之毫無頭緒雖精明幹練者猝遇之亦苦難以分明惟吏胥則自幼浸淫於中頗能頭頭是道果欲上下其手他人實難指其弊之所在而早爲之防故愚謂今日而不欲整頓則已如欲整頓必須先將糾纏不清之案牘悉予掃除或併或分顜若畫一如是則上之察核較易而若輩之狡謀自無所施此吏胥之害可以稍减者二也三曰去壅塞夫吏胥之所以能作弊者以上下之情不通故也凡外省之於大部下屬之於上司彼此旣扞格而不相通於是文牘往來或積壓時日或改竄文字稍不留意其弊卽由兹叢生誠能大變其習内外大小各官皆視公事如已事於政治之宏綱巨目固不宜或越範圍而時日之叅差字義之輕重不必多所釐剔如是則若輩失所憑恃自不至再肆奸謀此吏胥之害可以稍减者三也夫此三者不過上下一心實事求是而並非有高遠難行之端然果能由此行之卽吏胥不必盡裁亦祇供奔走之用抄寫之資而斷不能擅作威福否則雖日有裁汰之議而築室道謀深恐終無成說徒供外人之姗笑無補新政之施行此則鄙人所深懼者若夫或用委員以資贊襄或招士人以資叅助今之言治者雖羣謂大有禆益而僕之愚見則以流弊良多固有不敢叅以末議者率筆書此當世君子或亦以斯言爲然哉 
[蹕駐偃師]  
　　昨日午後河南省偃師縣行在友人飛電相告云兩宫於本月二十四日辰刻自河南府啓鑾申刻抵偃師縣行宫駐蹕隨卽召見湖北襄陽道朱觀察按偃師縣爲河南府所屬距府城東七十里隋開皇十六年置屬河南郡明洪武中始築縣城周六里有奇爲門者四本朝康熙乾隆時迭加修治春秋左傳襄十八年楚師伐鄭侵費滑胥靡又昭二十六年王入於胥靡卽其地今距縣治東南四十里有胥靡城或曰書湯居亳亳城在偃師縣西即今新塞鋪縣南有曹城則爲三國時曹操與袁術相拒處縣北義堂路係古曲沼穆天子傳天子東游黄澤宿於曲沼蓋卽偃師也今縣治置有首陽郵 
[俄索償銀]  
　　日本某日報云牛莊鐵道俄人已允交還中國惟須索償修治及經理之費其數大約由五十萬金多至百萬金 
[英使南行]  
　　日本某日報云英廷簡駐中國京師使臣薩托烏氏頃將秉節南行蓋以稽查各口岸通商事務也 
[俄督建議]  
　　聞之曰本友人云俄廷簡駐旅順口之總督某君探知英人有將威海衛劃出一隅讓與中國重振海軍之意因商之本國海軍大臣建議數則大略謂中國北洋各兵艦欲求下碇之所我俄當割旅順港一角畀之并許中國海軍入旅順兵團中練習海軍武弁亦准輸資俄國海軍學校肄習戎機 
[籌銀協濟]  
　　聞之日本友人云自西歴一千九百零二年至一千九百十年中國應每年償東西各國銀一千 
 
 

Page 2

 
 
八百八十二萬兩政府派令各省疆吏分籌計直隸應籌銀八十萬兩江蘇應籌銀二百五十萬兩安徽應籌銀一百萬兩山東應籌銀九十萬兩山西應籌銀九十萬兩河南應籌銀六十萬兩陜西應籌銀六十萬兩甘肅應籌銀三十萬兩新疆應籌銀四十萬兩福建應籌銀八十萬兩浙江應籌銀一百四十萬兩江西應籌銀一百四十萬兩湖北應籌銀一百二十萬兩湖南應籌銀七十萬兩四川應籌銀二百二十萬兩廣東應籌銀二百萬兩廣西應籌銀三十萬兩雲南應籌銀三十萬兩貴州應籌銀二十萬兩 
[貨幣新製]  
　　偶見日本某日報登有中國流行貨幣一事大旨謂目下中國政府製成貨幣合銀一千兆兩每紙值銀十兩先就其中提出銀一百兆兩爲製幣工料而以四百五十兆兩充各國債欵尙餘四百五十兆兩分發各省巿上流行 
[英修海電]  
　　日本某日報云英國政府定於西歴明年正月中派矮痕餓利矮輪船由鐵磨司河駛赴太平洋增修海底電線計此線綿長七千九百六十八西里工料之費須逾英金一百七十八萬磅 
[法習俄言]  
　　日本某日報云頃得法京巴黎司來電悉法國海陸二軍大臣下令通國兵士須各赴隨營總會學習俄羅斯方言刻已禮聘舌人分期教授矣 
[日相行期]  
　　日本某日報云前内閣總理大臣伊藤春畝侯浪游歐美二洲觀風問俗定於月内由美國赴法京屈計東歴十一月十二月之閒在巴黎斯小憩至明年正月折而赴英 
[星軺紀事]  
　　昨得日本友人手函云中國欽命駐日大臣蔡和甫星使涓吉十月初八日受篆治事十一日前任李木齋星使卽須秉節回華 
[翹盼行旌]  
　　昨得日本友人手函云江西大吏札派錢琴齋觀察赴日觀兵刻已戾止惟四川所派行旌尙滯途中聞日本大閱之期早經擇定若再遲遲命駕恐不及憑軾而觀矣 
[奏陳湖北各員報効大差經費摺]  
　　欽差大臣大學士直隸總督一等伯臣李鴻章跪奏爲直𨽻籌借各省欵項敬備大差恭摺仰祈聖鑒事竊臣前以臣民仰望回鑾和議漸有端緒惟直隸兵燹之餘民窮財盡六飛所蒞橋樑道路行幄驛館皆須創建實難措手電致甯蘇皖贛浙粤蜀楚湘魯等省各籌借銀兩分期匯滬來直以供應用仍自明年起分十年由直匀還旋准各省電覆廣東湖北江蘇浙江江西各認借銀十萬兩安徽四川湖南各認借銀五萬兩山東認借銀三萬兩共銀六十八萬兩照限分解電復前來内惟湖廣督臣張之洞續電内稱前項銀十萬兩請作爲湖北省大小官員公捐報効不敢仰邀議叙等情臣查直𨽻困窘情形久在聖明洞鑒今湖廣督憲張之洞首倡捐廉濟助急公奉上具見忠忱雖稱免邀議叙未便壅於上聞應否照數核給奬叙之處伏候聖裁所有直隸恭備大差借撥各省銀數並湖北認借銀兩續經聲請捐廉報効緣由理合繕摺具陳伏乞皇太后皇上聖鑒謹奏奉硃批張之洞等著戶部核給奬叙餘依議欽此 
[裁兵節餉]  
　　蘇州訪事人云江蘇巡撫聶仲芳大中丞現因遵籌應償各國巨欵擬將各處水陸營勇酌量裁减以省度支先就標下水陸各營每營裁汰老弱一百名并行文各府州縣一律遵行 
[廉訪小極]  
　　昨報紀署江蘇臬司朱竹石廉訪在牙釐局時由樓梯失足墜下傷及兩腿云云兹得本館訪事人續函悉廉訪實於本月十九日由某處拜客而回輿中感受風寒以致兩腿酸麻艱於步履雖卽延醫診治而急切不克奏功故仍請假調理意者天相吉人不日卽當喜占弗藥乎 
[黄堂省斂]  
　　蘇州訪事人云蘇州府知府向子振太守於本月十七日親詣吳江震澤元和三縣所治各鄉履勘秋成事畢於二十三日回省旋定期二十六日往崑山新陽二縣履勘　 
[漢皋火警]  
　　漢口訪事人云本月十九夜十點鐘時流通巷正街某姓空屋内忽然火起時適風狂如虎以致勢益披猖幸各水龍飛馳而至奮力救援火勢始殺僅焚燬空屋二間 
[鄂省官塲紀事]  
　　漢口訪事人云工部侍郎曾霖生少司空由湘中珂里起程取道漢口假寓大董家巷長郡會館本月十九日夏口廳張堯臣司馬飭差備辦車輛護送赴汴迎鑾聞須隨扈回京供職也○本月十九日前湖北學政王勝之文宗由鄂赴汴迎鑾並均湖北補用道錢觀察紹楨偕往○拔貢知縣陳冠山明府前由鄂督張香濤制軍延聘來鄂爲農務學堂教習某日封翁在金陵原籍病故明府聞訃之下立卽趨轅辭别回里治喪 
[羊城秋雨]  
　　廣州訪事友人云邇來有一種拐匪專用頑童爲媒四出勾引凡人家小兒女一入其彀卽骨肉永離殊爲閭閻之害上月二十七日拐童某甲用迷藥誘得年相若之某乙時乙奉母命持洋銀十餘元至河南某宅被甲悉數騙去帶至河基某飯店果腹店主見乙目瞪口呆神色有異向之盤詰洞悉其奸遂將甲扣留一面救乙使蘇醒詢知其母傭於十二鋪某姓家卽遣人連甲送往及至則其母已回遂扭交安勇廠勇目不收令送至河基大營訊核噫世風不古五尺童子卽奸詐若斯保赤者可不加之意哉○上月二十七日之晚城西吳某家忽來匪徒四五人分二人入内搜索三人在門外探望風聲適更練巡行至此目擊情形鳴鑼傳警匪知事機不妙將銀飾衣服席捲而逃更練以衆寡懸殊不敢擒拿任其揚長而去聞所失僅值銀十餘兩亦云幸矣○入秋以來雨澤愆期農田龜坼南海番禺兩縣主關心民瘼於上月二十七日設壇城隍廟祈沛甘霖廣仁善堂董事某某諸君先期竭誠齋戒每日清晨步行至白雲山寺祈禱未知蒼蒼者果能望慰雲霓否○日前黄沙一帶蛋民正在塡築沙河忽被鄉人阻撓磚石如雨致傷一蛋婦旋經緝捕勇丁拿獲肇事者九名解縣訊究供由瓦瑶鄉局紳吳嘉禮主使本月初十日復有勇丁駕船至花埭河面拘獲蛋民數名以去不知其中若何情形也○本月初七日小東門外兆昌質店忽來一匪持破衣二件向質銀十餘兩櫃夥不允匪即大肆咆哮旋令人報知練勇拘解官衙請究 
[八閩瑣譚]  
　　福州訪事人云閩縣傳築鄉謝林二姓不知因何互相械鬥各有損傷越日忽有林姓者具詞赴縣控呈邑宰某大令準之禀明上憲於八月二十八日下鄉查辦○南門城邊街有某甲者經紀中人也其妻陳氏久未生育撫一義女愛若掌珠八月晦日甲有事出外至晚未回陳氏假寐以須忘未將門嚴閉無賴某乙遂乘間而入强欲姦汚陳氏大聲疾呼乙知事不得成搶女飛奔逸去迨鄰人聞聲齊集詢知情節併力窮追而乙已杳無蹤跡矣 
[鱸鄉訪菊]  
　　松江訪事人云西門外秀野橋隔河彌望皆曠地居民寥落若晨星本月某日有張某者手持洋蚨九翼自巿廛購物而囘道經其處突一匪人自後躍上以兩手掩其目張疑相識者與之戲正支拒間洋蚨鏗然墮地匪拾之而逸張窮追不及徒呼負負而已○前者婁縣屈吉士大令訪知近有匪人在東嶽廟設攤賭錢輸赢頗巨遂飭圖差地保嚴加驅逐一時風行雷厲若輩遂相率匿迹消聲乃未逾時又有遊勇在彼設局誘賭本月某日不知因何起釁在賭塲中揮拳互毆旁觀恐被牽連紛紛奔避似此目無法紀安得賢長官嚴行懲辦俾得稍挽澆風 
 
 

Page 3

 
 
乎 
[醕王行邸紀事]  
　　昨晨鐵路督辦大臣盛杏蓀丞堂出使日本大臣蔡和甫星使及本邑文武各員均詣行邸請安至九點鐘時德國水師副提督本德滿君德國水師中軍叅將費爾思君英國駐滬副領事傳夏禮君英國水師提督某君水師副將某君俄國駐華辦理軍務大臣德希諾君管帶格黑墨奚砲船西米羅甫君協標都司高思斯吉君聶維乃任君英美租界工部局總董布倫迪君次第晉謁迨午後二點二刻時蘇松太兵備道袁海觀觀察知邸駕往觀賽馬帶同鳳范二繙譯官詣賽馬廳鵠俟未幾醇王身穿藕色便袍天青馬褂與張燕謀京卿同乘馬車而至隨以丞堂星使及譯員麥君侍衛某君太監一名旣抵賽馬廳太盬卽捧小帽請換旋由江海關稅務司諸君肅迎入座觀賽兩次時已四點二刻卽辭别回行邸先是四點鐘時行邸中人接有兩江總督劉峴帥由金陵發來電禀一封聞今日八點鐘時醕王至高昌廟閱江南製造局明日往南洋公學閱師範學堂二十八日乘海天兵輪船北上 
[局員謁縣]  
　　新委滬城西局冬防委員楊聘侯二尹上海縣署冬防委員樊宜亭𪙉尹老北門守城委員蕭馥亭二尹均於昨日趨詣縣署謁見縣主汪瑶庭大令良久始出 
[解犯赴松]  
　　前者浦東民人朱錫春挾仇戳斃李裕堂案發經上海縣主汪瑶庭大令相騐明確獲朱訊供直認不諱詳奉各大憲批飭申解到省勘招核擬大令遂飭刑書繕備申文昨日派出解差兩名民壯兩名先行解赴松江過府然後轉解省垣 
[翻刻必究]  
　　欽命二品頂戴江南分巡蘇松太兵備道袁爲給示諭禁事據廣東候補鹽大使王奇英禀稱竊職在滬開張點石齋石印書局二十餘年刊印有用書籍不少邇以土人講求經濟必賴實學有用之書當經延聘名懦編纂時務通考一書共分三十一門計裝釘二十四本業經禀蒙前升憲蔡給示諭禁翻印在案兹將是書續編三十一種都數百萬言共裝釘十六本廣搜博採攷據精詳讐校亦極精緻三閱寒暑始於今春出書雖大有益於藝林而已耗費不貲竊思書鋪一業翻刻必究前今新出之初續編時務通考成書尤爲不易若竟有人勦襲菁華改名翻印希圖獲利則何以安商業而保本資爲敢禀求俯賜恩准援案給示諭禁翻印並乞分行上海縣英美會審公廨一體示禁一面照會租界領袖總領事立案實爲德便等情到道除函致租界領袖美總領事轉致各國總領事一體立案並分行縣委隨時查禁外合亟出示諭禁爲此示仰書賈人等一體遵照爾等毋得改名翻刻漁利倘有前項情弊定卽查提究罰不貸其各凛遵毋違特示光緒二十七年九月十九日 
[公廨停訊]  
　　昨日英美租界公廨輪值美總領事署繙譯官白保羅君會訊適白君因公赴蘇先期照會讞員張柄樞司馬所有各捕房案牘暫行停訊一期 
[賽馬初志]  
　　昨爲寓滬西商秋季賽馬之第一已共賽十次第一次十二馬祥茂代廣和首到馬黑紫色衣黄黑色帽黑色第二次五馬祥茂小主人代拍子首到馬青色衣紅黑色帽黑色第三次二十一馬順全隆首到馬青白色衣黑黄色帽黄色第四次七馬順全隆代禮和首到馬青色衣紅色如馬甲形帽藍色第五次八馬立豐小架門首到馬黄色衣緑色帽黄色第六次五馬培培代排夫首到馬紫色衣帽俱黑黄色第七次九馬怡和首到馬黑色衣帽亦俱黑色第八次十二馬立豐小架門代道勝首到馬雜色衣黄黑色帽黄色第九次九馬皆來目新金山者馬立師經理會票人首到馬黄色衣帽俱淡紅色第十次十七馬祥茂拍子首到馬青色衣帽俱紅白色 
[西兵滋事]  
　　前晚十點鐘時有某國兵數名醉態酕醄闖入美界百老匯路三百零一號門牌某鋪中肆行吵閙某號華捕見之恐肇禍端上前阻止各兵不服掣取利刃向捕恐嚇捕無奈回訴捕頭捕頭令查明籍隸何國以便禀請統兵官核辦 
[法界火警]  
　　昨日午前十一點二刻時法界四明公所南首積善里口第十八號門牌某姓藤器店中人因作午餐失于謹愼遺火積薪之内立時烈燄飛騰捕房旣鳴鐘報警法界洋龍及四明公所洋龍首先馳至竭力狂噴旋卽烟消火滅洎英界各洋龍駛至中途祝融氏已經返駕遂卽折回是役也僅焚去閣樓一間比鄰小飯店略受損傷事後包探查獲起火之某甲帶入捕房捕頭令押候解送公堂禀請讞員杜枝園大令訊究 
[上海巡局紀事]  
　　去年臘月某日南巿大東門外吊橋堍德生剪刀店主胡金堂倩通順信局郵寄衣包一個及洋銀二百元至常州故里不料衣包内珍珠三十四顆忽然失去胡得悉向通順局查問局中人支吾以對近日其妻某氏屢往滋閙局中司帳人徐葆森遂赴十六鋪巡防中局呈控局員黄衡堂二尹飭地甲前往查明實在情由再行訊核○南巿王家馬頭天順昌爆竹店夥馬秋濤因事辭歇時往店中尋釁店主某甲遂於昨日扭控十六鋪巡防南局局員陳和亭二尹飭地甲善爲調處免肇訟端○前日王家馬頭划船婦倪小妹與同帮楊某氏爭攬主顧致起釁端互扭至三鳳樓茶肆紛紛爭論旋即彼此互毆小妹力不能敵額上受有微傷遂扭氏至十六鋪巡防南局據情聲訴局中人一併逐出不予准理 
[馬路工程局瑣案]  
　　日前南巿愼裕豐米行執事陳祝齡投馬路工程局控稱船戶湯榮貴由浙省承裝菜餅來滬檢查之下缺去三十五片求准追賠總辦翁子文太守飭傳到案倩襄讞委員余叅軍研訊行夥陸美金供訴前情湯供小的係安徽某邑人攬載菜餅途中突遇風濤之險以致慘水並未盜賣叩求明鑒葉福堂供小的係海鹽縣人雇湯之船已歴三次不知此次因何缺失求鑒叅軍斷令湯償洋銀二十八元具結限期措繳○前日唐秀春至南巿新馬路時運來彩票店内購買彩票與店夥口角二十三號巡街捕喝阻被毆因卽拘解捕房捕頭轉解工程局總辦翁子文太守倩襄讞委員余叅軍研訊唐供小的原籍湖州向業水果現在十六鋪陳協豐水果行内爲夥前日購買彩票爭論小洋銀貼水巡捕突將小的髮辮扭住小的忿甚卽舉手還曳其號衣叅軍判枷號五天以儆 
[英美租界晚堂瑣案]  
　　源大綢莊夥楊鉅芳扭控張福彩積欠貨欵洋銀一百四十九元讞員張柄樞司馬准之前晚升堂提訊楊投案聲稱張福彩在福州路開福興衣莊被欠貨欵洋銀一百四十九元今伊莊已閉向索無著爲此將存貨呈送案下叩乞究追慶昌恒綢莊夥徐雲卿投案訴稱被張積欠貨欵洋銀一百六十元今旣到案求恩附追張福彩供控欠屬實現有存貨作抵其餘尙求寛限理償司馬將所呈各貨交原告估價抵償餘欠限一月内清理○徐忠渭控沈方水股開協昌源號侵吞股本銀兩前晚司馬提訊之下徐供職商前與劉姓及沈合開協昌源號嗣因定貨不出被寶泰洋人控告由職商出爲清理今被沈吞没資本盜取存貨叩乞究追沈供協昌源確由小的經理進出各欵有帳爲憑並無吞没情事司馬令交人保出檢呈簿據核算明白再行訊斷 
[美租界捕房紀事]  
　　前晚松江人黄某投捕房訴稱僑居西華德路餘慶里第二弄師字二千四百三十四號門牌屋内本月二十三日午後失去婢女一口小字桂馨年十四歲頭梳偏髻訪尋無著請卽緝查捕頭允之○前者美界黄浦路十八號門牌某洋人屋内失去銀器若干件投報捕房請爲查緝前日傭人夏長久忽稱賊犯某甲已由包探張阿五拘獲賄以洋銀十元遂得私行開釋洋人忿甚據情函致捕房捕頭細加查訪知係冤誣因令將夏拘獲押候轉解公堂禀請讞員張柄樞司馬訊辦○昨日午後李金生在北蘇州路與周宗寶口角扭毆周妻馮氏上前勸阻被李推墮河中三百九十六號巡街捕見之將李拘入捕房捕頭令押乞丐牢一日以儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[候選須知]  
　　廣州廣雅書局世說編云上月某日欽奉諭旨候選各員須赴京投供聽選等因欽此政　處因卽電逹各省大吏一體欽遵廣東巡撫德靜山大中丞接電後立卽行司移道札府飭縣旋由番禺縣某大令出示曉諭略謂現奉本府憲札開光緒二十七年七月三十日奉督糧道周札開現准藩司移開光緖二十七年五月十七日奉廣東巡撫德札開光緒二十七年三月十五日戌刻准北京吏部來電開各省將軍都統督撫府尹鑒現奉旨補選官缺定期投供開選電飭各省出示曉諭本部定期接辦開選希遵旨示知候選人員迅速赴京投供毋誤等因到本部院准此行司移道札府飭縣卽便一體出示曉諭知照毋違等因奉此合行出示曉諭爲此示諭屬内候選人員知悉迅速赴京投供毋自貽誤特示 
[上海縣署瑣案]  
　　浦東唐橋巡防局委員王叅軍派勇解送行兇人唐阿弟方阿妹張坤和受傷人陸阿生到縣附送扁擔八條刀一柄前晚縣主汪瑶庭大令飭提訊鞫陸杏松投案供稱小的係阿生之兄昨日父親陸和尙携阿生來滬售去棉花得洋銀八十五元回家已晚行至唐橋相近嚴榮華糾同唐阿弟等攔路砍傷攫取洋銀而去小的聞悉追獲三人解案並奪得扁擔兇刀父親傷重不能投案祇將胞弟舁送巡局轉送案下陸阿生所供相同方阿妹供昨晚二鼓小的已睡熟突被陸杏松曳至局中轉送到案初不知其何故旋悉被陸和尙株連查陸和尙父子向販私鹽前在小的田中踐踏禾稻被小的呵斥挾恨在心是以砌詞誣控求鑒唐阿弟張坤和同供小的等並不行兇實由陸和尙與嚴榮華爭售私鹽起釁大令飭仵騐得陸阿生果有刀傷數處飭舁回醫治判責唐二百板連方張二人收押候提集案中人再行訊核○吳錫生控張春林包造房屋一案前晚大令升堂提訊吳供前年買得法界八仙橋迤西房屋一所雇張翻造除舊料外計洋銀九百五十元言定去年四月内完工至期非但不能告竣反少造廂房兩間故投英美租界公廨控告旣而張又在法界公堂歧控遷延至今未結張供吳買屋翻造初因價未付清被失主霸阻直至去年四月始得開工斯時適彼處新闢租界廂房基址被工部局劃入界中吳因囑將兩廂房移造在後並添造樓屋兩間應需洋銀二百餘元今屋已工竣吳忽藉口圖賴求鑒大令著一併交差候移文公廨吊卷核斷 
[英租界捕房紀事]  
　　前者上麟街某小客棧主王楊氏窩頓賊贓事發捕頭派人吊銷執照不准開張不意王楊氏開設如初事爲包探趙銀河張寳成查知拘氏入捕房捕頭著解送公廨押候禀請讞員張柄樞司馬訊奪○林富貴竊得山東路某甲所佩銀質對時表昨由包探胡瑞龍拘入捕房捕頭令押候解送公堂禀請訊究○昨日亭午時洋涇浜内忽有孩屍一具隨波逐浪而至某號巡街捕見之回報捕房捕頭令地保撈起殮埋 
[法租界公堂瑣案]  
　　西捕柴某前控韓梅生托過永發作中以田單抵借洋銀六百元延宕日久圖賴不還迭奉讞員杜枝園大令訊供除將田畝抵欠外尙少若干押候追繳在案昨日命提復訊韓呈遞過永發收清筆據稱此事由金子蘭張春廷爲中金住青浦蟠龍鎭張現方失就不知所之所抵之田值洋銀六百餘元此係公産須咨照族中人大令判將此田歸債主變賣飭探帶韓出外咨照○船戶潘桂發孫妙發不知在何處竊取牛油一箱賣與南巿同興泰羊毛行得洋銀十四元被包探查出適行主孫榮金因事禁押王家庫捕房遂將行夥樊阿小及潘孫送案請訊大令判罰潘孫各洋銀一百元樊交人保出候傳行主到案訊核○徐阿全在徐家匯等處竊取香爐燭臺面盆等物售與新街舊貨攤主李長三被包探緝獲連李解案大令判罰李洋銀五元徐責五百板○林阿桂收買竊贓迭經包探解奉大令訊供判罰洋銀三十元林屢次求恩大令著减罰二十元迄今挺押捕房分文不繳昨日命提到案交包探帶出措資諭以如再玩延定當移送改過所監禁○王增泉前控王信之藉端哄騙洋銀六元七角大令飭包探帶出如數繳案給原告具領隨復飭責一百板○上期江德海遞禀控外甥鍾銀寳欠洋銀六十餘元大令餘提訊究鍾銀寶供前向母舅措資開店嗣因虧本閉歇求恩寛限以便措還大令著押候照繳如延比追○上期陳計氏扭控車夫陳樹金行兇碎衣大令飭押候查明訊核昨日包探禀稱小的查得氏所控屬實大令著將陳笞責一百板○邰昭福父子行竊東洋車被失主尋獲送案大令判各枷號三個月罰洋銀五十元前日邰妻呈繳罰欵大令先將伊子開釋昭福笞責三百板還押捕房昨日商諸費繙譯意欲從寛發落費君請仍照前斷管押三個月期滿開釋大令允之○陳福生前因犯事到案大令送押改過所一年昨日其父陳阿狗偕媳陳吳氏投案遞禀聲稱兒子現已悔過求恩開番大令查得福生在改過所不安本分未便准如所請著仍遵前斷俟期滿始得釋歸○前日下午有一女孩年約十歲左右身穿花布衫左眼角有瘢痕在途啼哭經巡街捕帶回捕房昨日解請大令安插大令屢次訊問女孩口噤不言遂著暫留捕房俟其主認領 
[金陵官報]  
　　九月二十日督轅牌示借補奇兵宫遊擊彭仁壽業已奉准部札行令照章試署在案應飭遵照赴任交缷留防太湖水師中營管帶差使駐省皖岸督候補道朱蕪湖來釐候補道志鈞均到直隸州際安禀知到北路保甲總巡差調辦全椒分銷兼廬滁和總巡知縣宋文炳回大通巡檢吕烈徵叩謝委帮解貢省均辭通判李銷慶元叩謝飭知又雀貞通濟門知縣季逢辛觀音門又梁繼元漢西門丁煜江東門均謝委粥廠差又林士菁奉藩憲委解南河工書銀兩又曾鳳祺禀知到西北路保甲總巡並銷北路保甲總巡差指分江蘇試用通判朱鴻鈞知縣李庚昶均禀知先行到省布倉大使秦以勲禀知分寗差委縣丞吳裕琳夏鴻猷方垣巡檢傳履謙周德明周斌徐文翰典史魏鈞安徽府經歴徐聯秦浙江巡檢陳廷揀均奉示騐看帮帶長江新勝水師營申錦彪又左哨哨官譚青雲均到奉派駐紥下關 
[安慶官報]  
　　九月十三十四日鳳頴同知劉耀增代理宿松縣曾光煦均辭指分安徽試用府照磨潘棣縣丞陶忠沆從九文兆蘭典史趙誠均到湖廣人巡檢張漙惠到湖北人芮向榮楊奎恩均到江蘇人遇缺先補用謝士璵到江西人直隸州判陸恩壽知由順直賑捐案内過班知縣十五日署懷寗縣劉啓文知赴廣濟圩查勘遷移便基回題補宿松縣陳祖綬知奉委赴廬江訊案缷署滁州大鎗司姚湘到知縣徐景鏞鄧瑜均到赴上海採辦貢品回仲森璧辭赴皖南勸辦賑捐典史姚舜裔到由鳳陽府差遣回十六日調署廬州府陳文騄到指分安徽試用府經李銘楚到湖南人縣丞梁丞先到廣東人候補知縣楊學海城内通判毛鴻大小南門均奉總局委查冬防總巡布經廳周道隆北門典史顧文丙西門巡檢陸景澄東門麟桂小南門涂芳大南門均知奉總局委查冬防内外街道並接查陳諴到由懷遠保甲回周伯祥辭奉委赴宿松菸厘十七日署安慶府石鎭洋務局提調知府黄家傑均知奉委辦籌議公所提調委辦蕪湖保甲　分銷沿口總巡知縣王開甲到題補宿松縣陳祖綬辭赴廬江訊案指分安徽試用巡檢劉瑞元到江蘇人候補同知范啓璞知奉總局委查西内外冬防　巡吳乃斌奉道台委查勘秋成回知縣叚愼徽知由順直賑捐報捐本班儘先補用陳正源知奉委赴廣濟圩估修堤工十八日委辦蕪湖保甲兼分銷沿口　巡知縣王開甲辭　補蒙城縣謝士彤知奉行知准補指分安徽遇缺先補用府經張鑑到河南人試用巡檢易精元湖南人從九賀青平到浙江人經應毓芬知由秦晉賑捐案内過班知縣典史撤鳳翔到起服來省 
[江西官報]  
　　知縣候青照加捐同知銜林志埏委辦貢赴汴許金策星子散賑回郭調元辦大庾卡徐紹　往九江稽查輪船府照楊心睦接查章江　曹典訓鄭汝奏俱由金陵來江徐運錦往清江查勘堤工羅瑞珍禀謝賞給五品頂戴知府吳祖椿接查城外保甲署吉安府何師吕缷事回 
[閩省官報]  
　　九月初六日署興化府玉貴專丁來省禀明奉憲行准以道員本任儘先補用飭知禀謝知府何紹堂禀謝咨文禀辭進京引見　七日按經歴潘　　禀明本日按辦轅下營務處文案兼發審差初八日福州府鹿禀見禀任事補授建寗府謝禀缷事禀見知府劉　　泉辭赴泉州府厘　閩𨽻王禀明會　　博築鄉查辦案件並接差順道回城委署大田縣史鑑清禀謝委禀銷勸捐差准補二十四都巡檢王福昌缷辦厦門提督厘卡禀到初　日福州府鹿禀　　門署興化協副將袁有傑缷事回省禀到副將李維寳禀謝委署水師提標後營遊擊牌示 
 
 

Page 10

 
 
[維揚官報]  
　　九月十四日梁鹺尹慶和由十二圩差次來揚十五日譚鹺尹道淵辭回西岸吳分轉允徠由湘岸抵揚任分　文灒由泰屬來十六日許鹺尹之璟銷　家集差是日亥正初刻月食文武各衙門屆時均循例救護 
 
 
 

Page 11

 
 
   
 
 

Page 12

 
 
   
 
