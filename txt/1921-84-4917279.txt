# 1921 - 84 - 4917279

 

Page 1

 
 
   
 
 

Page 2

 
 
   
 
 

Page 3

 
 
時評 
[經濟（冷）]  
　　古人之言經濟意近才能今人之言經濟意在財力然而其問實有相通之點何也財力已窮者其才能亦盡也今之南北非同受此病耶 
　　數年以前之有力者大都在收集財力以爲發展才能之預備近年以來之有力者又大都以發展才能之故常爲財力所束縳總二者以觀財力之竭蹶未必不因才能之竭蹶使然是今之所謂經濟與古之所謂經濟均非今之人所長矣 
　　由是以觀謀國之道雖有萬端苟不切實於財力上著想雖多才能亦屬無用取財之道雖有萬端苟不切實於安靖地方整飭吏治使人安居樂業上著想雖善搜索終有窮期也 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　三月三十一日大總統令前據庫烏科唐鎮撫使陳毅電陳蒙匪攻陷庫倫曁退駐恰境各情形當以該鎭撫使身任重寄未能保全疆圉本有應得之咎惟蒙邊防務正緊仍責令戴罪圖功迅圖恢復兹復據電稱蒙匪進逼恰城不守有辜委任懇予罷斥等情似此撫馭無方貽誤大局實屬咎無可追陳毅著即褫奪官職曁所得勲位勲章聽候查辦以示懲儆此令 
　　又令任命李垣暫行代理庫烏科唐鎭撫使此令 
　　又令特派孫烈臣兼東省鐵路護路軍總司令此令 
　　又令任命王懋賞爲將軍府將軍此令 
　　又令任命何紹賢爲將軍府參軍此令 
　　又令任命唐啓垚爲將軍府參軍此令 
　　又令署内務總長張志潭呈准江蘇省長咨試署淞滬警察廳警正張運昌懇請辭職應照准此令 
　　又令署内務總長張志潭呈准江蘇省長咨請任命翟世清試署淞滬警察廳警正應照准此令 
　　又令兼署陸軍總長靳雲鵬呈請授宋連陞李守義鄒克勤吳裕昆爲陸軍步兵少校並加中校銜鈕魁元爲陸軍步兵少校任乃章爲陸軍騎兵少校馬有敬吳運泰加陸軍步兵少校銜均照准此令 
[專電]  
　　北京電　閣議决將端王仍送回新疆（三十一日下午三鐘） 
　　北京電　本日閣議無議案惟閣員僉以外間復辟謡言甚熾深恐引起外人誤會决議嚴懲造謡者以遏亂萌（三十一日下午七鐘） 
　　北京電　顔以京謡日甚各國多有誤會訂四月七八兩日分宴外團說明眞相（三十日下午七鐘） 
　　北京電　靳周對財政問題立意先從減政着手現議設一委員會决定實行方法（三十一日下午二鐘） 
　　北京電　靳周頃向某方面商訂征蒙借欵（三十一日下午七鐘） 
　　北京電　交葉允在四路籌墊敎育費三十萬今日敎職員特推代表三人往謁意在向葉質明眞相 
　　北京電　敎職員聯席會議認院部批答與本會議所要求目的相懸太遠不能表示滿意决向敎部申明（三十一日下午二鐘） 
　　北京電　敎職員代表謁葉已將交部每月認籌敎育費撥由財部轉發辦法當面確定至欠薪分償一層尚未完全解决（三十一日下午二鐘） 
　　北京電　外部今日將張家口戒嚴條例函使團使團嫌太嚴 
　　北京電　北京銀行公會提議擬發行特種兌換劵京津滬漢各行均可承領通用以現金七成公債三成爲準備（一日下午一鐘） 
　　北京電褚共祥亦將褫職查辦 
　　北京電張景惠昨始返京對援庫事仍無辦法（三十一日下午二鐘） 
　　北京電援庫司令部電黃成序帶出騎兵一團抵察查該軍有臨陣尚可用應留察塡防請示飭遵 
　　北京電　陳毅電告偕路民政員抵上烏金斯克卽日由西比利亞入京（三十日下午七鐘） 
　　北京電　宋小濂電中東路五站六站又發現大部俄匪扮作商人在站線騷擾除嚴禁勾結外現已規定搜查條例凡形跡可疑者卽以武力驅逐（三十一日下午七鐘） 
　　北京電　李榮殿電蒙匪日迫距多倫不過遠鎭東軍隊調赴多防速發欠餉以固軍心（三十一日下午七鐘） 
　　北京電　庫倫中國銀行全體行員由俄路避難返京失散五人庫行現金損失共二十六萬 
　　北京電　頃小幡訪顔談琿案 
　　北京電　鄂王電猺匪聚有數千人犯利川縣已派兵馳剿（三十日下午七鐘） 
　　北京電　趙恒惕通電聯省政府須成立於聯省自治成立之後 
　　北京電陜陳將内調以許蘭洲繼亦奉天决議案之一文中央發表 
　　北京電　地方行政會議因省參事會議案由江浙兩省提出現兩省代表未到故開會尚無期 
　　北京電　趙從蕃抵京準備赴贛省長任（三十一日下午八鐘） 
　　北京電　今日午後兩鐘北京報界聯合會在公園開會因會長朱琪發言不滿衆意引起衝突遂致用武經警干涉朱逃席去卽推出幹事數人前往質問訂明日續會（三十一日下午八鐘） 
　　北京電徐代表國民電賀秘國百年紀念並贈秘國總統一等嘉禾章（一日下午一鐘） 
　　北京電　港探電告孫文現因西南各省多與鄂督聯合實際上已舍去軍府改取特别趨勢加以財政困難羅掘無效除與各駐領商邀港地華商領袖在廣州組織顧問會外又用外人名義電西南各長官囑出相當實力援救軍府否則護法政策廢於半途 
　　北京電　交部决在滬添設扶輪學校（三十一日下午七鐘） 
　　天津電　川劉求直魯救援曹派員與中央接洽令第八二十兩師由重慶赴援 
　　天津電　曹錕得奉張同意後已電政府保釋傅良佐 
　　天津電　張作霖將入京天津河北恒記德軍衣莊已在附近覓妥大樓房爲張來津行轅 
　　天津電　民强報李寶珍漢文泰晤士報總理熊少豪及其夫人三十一夜午乘京奉車赴日參與東亞新聞大會（以上三十一日下午十一鐘） 
　　香港電　唐繼堯陷日（三十）返粤翌朝往觀音山謁孫談數時仍返駐亞洲酒店 
　　香港電　當道對匪首李福隆剿撫未定昨徐聞縣又來電告急 
　　香港電　省會今日會議女子參政案聞女子此舉實爲人利用 
　　香港電　財廳奇窘陳烱光所部陷日（三十）往領伙食三天僅發一天諸方爭持甚烈（以上一日下午七鐘） 
[公電]  
　　長沙王隆中來電各報館均鑒蒙匪席捲邊徼萬里河山浹旬變色政府竟坐以待斃日齗齗於文電告援騰笑全球何顔立國目今南北雖分疆土土與共削北即所以侵南息内宜先事禦外苟非天良喪盡罔不怒髮衝冠公等或膺重寄或總戎行望一德一心共殲醜類人心不死中國不亡我百萬同袍具速劍及屨及以從事隆中當立馬倚裝作闖陣拔幟之急先鋒矣午夜枕戈佇候明敎王隆中叩東 
　　陳西于張來電各報館各慈善團體均鑒陜戰復開計承恫念年荒猶亟疇忍即戎而陳逆包藏禍心思乘凶厄突令劉逆以全旅兵力犯我東防澄城白水相續年紀念並贈秘國總統一等嘉禾章（一日下午一鐘） 
　　北京電　港探電告孫文現因西南各省多與鄂督聯合實際上已舍去軍府改取取待别趨勢加以財政困難羅掘無效除與各駐領商邀港地華商領袖在廣州組織顧問會外又用外人名義電西南各長官囑出相當實力援救軍府否則護法政策廢於半途 
　　北京電　交部决在滬添設扶輪學校（三十一日下午七鐘） 
　　天津電　川劉求直魯救援曹派員與中央接洽令第八二十兩師由重慶赴援 
　　天津電　曹錕得奉張同意後已電政府保釋傅良佐 
　　天津電　張作霖將入京天津河北恒記德軍衣莊已在附近覓妥大樓房爲張來津行轅 
　　天津電　民强報李寶珍漢文泰晤士報總理熊少豪及其夫人三十一夜午乘京奉車赴日參與東亞新聞大會（以上三十一日下午十一鐘） 
　　香港電唐繼堯陷日（三十）返粤翌朝往觀音山謁孫談數時仍返駐亞洲酒店 
　　香港電　當道對匪首李福隆剿撫未定昨徐聞縣又來電告急 
　　香港電　省會今日會議女子參政案聞女子此舉實爲人利用 
　　香港電　財廳奇窘陳烱光所部陷日（三十）往領伙食三天僅發一天諸方爭持甚烈（以上一日下午七鐘） 
[公電]  
　　長沙王隆中來電各報館均鑒蒙匪席捲邊徼萬里河山浹旬變色政府竟坐以待斃日齗齗於文電告援騰笑全球何顔立國目今南北雖分疆土與共削北即所以侵南息内宜先事禦外苟非天良喪盡罔不怒髮衝冠公等或膺重寄或總戎行望一德一心共殲醜類人心不死中國不亡我百萬同袍具速劍及屨及以從事隆中當立馬倚裝作闖陣拔幟之急先鋒矣午夜枕戈佇候明敎王隆中叩東 
　　陜西于張來電各報館各慈善團體均鑒陜戰復開計承恫念年荒猶亟疇忍即戎而陳逆包藏禍心思乘凶厄突令劉逆以全旅兵力犯我東防澄城白水相續告警復於相橋關山一帶節節進兵又遣張逆一旅窺我淳化西北防線頓形緊急我軍自前年停戰以還保境息民補彌災厲誠以饑饉未蘇哀鴻遍野姑稽討伐冀减流亡今者新麥未登青黃不接馬蹄砲火之下寗有遣穗是各方救濟之不暇而陳逆破壞蹂踐若恐不及人民何辜坐罹楚毒我軍激於義憤忍無可忍本靖難之初衷滅此獠而朝食釁自彼開敢告無罪但念一角河山仍歸兵火玄黃幾刦深用衋然所望主張大義共剪凶頑臨電迫切諸希示敎于右任張飭叩梗印 
世界路透電 
[英國之礦工大罷工]  
　　三十一日倫敦電全國煤礦明日停工之舉恐不能免礦工與政府未開談判今日午後南威爾斯煤礦之礦工多名將工具及馬匹自礦穴運出蓋恐諸礦將遭淹没也據有責任方面聲稱政府不欲行發劵領煤之舉惟將立即禁煤出口全歐各國現已紛向美國詢購美煤幸蘇格蘭礦中司機者多名决議遵守前與礦主所訂之合同照常工作而南威爾斯礦工聯合會亦以大多數决議爲保全實業及公共之利益計不撤回司引擎之工人故罷工最大之禍患似可倖免政府已知照礦主謂海軍不能派出充分員役維持礦内之乾燥礦主當自行籌備派人司抽水機三聯盟（礦工路工運輸工）全體將擁護礦工之要求聞路工與運輸工不致因此罷工但將於運煤事作一决議此舉可使各項實業於二三星期内全行停工路工與運輸工已召集代表大會討論礦工罷工事路工與運輸二機關辦事員聲稱幹事部視大局甚爲嚴重官中宣布煤與焦煤及特許專賣之燃料除領取執照者外一律禁止出口政府已依照一九二○年十月通過之應急權力法發表關於煤鑛揚言停工之示文並宣布全國現處緊急狀態政府旣出此示文則凡干涉糧食食水燃料等之供給或分配而奪公衆生活所必要物品之任何行動或已實行或恫嚇實行者均有權對付之鑛工多將馬匹自鑛内運出鑛主之意鑛工似作久持之計約克憂蘇格蘭諾丁漢寶比夏之引擎工與抽水工協會今晚决議凡保全諸鑛所必要之工人應仍工作此舉實違反鑛工聯合會之决議北威爾斯與華維克夏煤區之工人今日全行停工 
　　三十一日倫敦電礦工聯合會代表昨見工部大臣郝恩氏要求政府津貼煤礦業俾工人得獲較目前更大之工資賀恩氏答稱不能因其他實業處境大都較煤業尤劣工人不獨不能獲原有之工資且多失業政府不能使業已凋敝之其他實業出資以津貼煤業也代表乃稱聯合會决定於三月三十一日夜半撤回煤礦之全體工人連同抽水機與引擎者皆在其内賀恩氏稱渠不信礦工竟欲淹没煤礦而喪失其養生之源此事與礦工本身及全國皆有影響礦工宜熟思之今日礦工代表將再開會集議 
　　三十一日倫敦電礦工代表雖有切實之聲明但礦工是否從命一致停工則尚難决言礦工聯合會之紀律固極整齊惟際此現狀奮鬥非宜定爲礦工所了解在過去數月内職工聯合會之因現狀而擱置其程序者正復不少且有數處礦工現方討論來自僱主方面之直接提議礦工尤感不便者則以其聯合會不能向政府或向礦主提出眞正非此即彼之政策以爲解决之基礎也以現有出産爲依據鑛工擬减工資之數每日自七先令（南威爾斯鑛工）至二先令（康諾克查斯鑛工）不等而里塞斯特夏之鑛工則不受影響此次聯合會擬撤回抽水工人此爲聯合會經費不充擬强令爭端早日解决之計但此舉之結果恐將大不利於鑛工蓋一九一九年蘭開夏鑛工罷工鑛穴爲水淹没至今未能開採也 
　　一日倫敦電據煤區傳來消息觀之英國煤鑛已全罷工大局最棘手之點爲鑛工聯合會堅主撤回司抽水機之工人路工與運輸工已定下星期三日開全國大會解决以同情的行動輔助鑛工之限度大衆現皆殷殷竚待該會之結果今所可注意者往者鑛工於决鬥之際輙任令三聯盟會自由解决擬施之行動此次則促迫三聯盟會竭力輔助大會之結果難有希望蓋三聯盟會領袖近今所發之演說對於鑛工所處之地位表示同情且以爲鑛主所欲於諸鑛創造之狀况實爲各業减輕工資之嚆矢 
[協約國與德來往牒文]  
　　三十日柏林電協約國軍事委員會三月十六日牒致德國指陳解除軍備一事迄未辦畢而機關槍尤未實行解除蓋留備試驗應用之數仍較繳出之數爲多也此外尚有許多利器拆爲零件概以無用附件名之而究其價值則逾一千兆馬克又許多地方如固斯特林等處尚未如數繳出自動手槍炸彈抛射器與大炮請於三月三十一日以前將漏繳者繳出牒文中又聲明一月二十九日巴黎牒文中關於製造廠之規定迄今未見履行二十六日德國覆稱國防軍僅有和約第一百六十四條與斯巴草約所規定大砲炸彈抛射器與機關槍之數又稱和約並未載明他種軍械之數德國現有之軍械未超過十萬兵士之需用至於訓練用之器械不合施於實用不可視爲約文所謂之利器至於利器拆爲零件之說實無其事以目前之情勢東境砲臺斷不能續繳大砲故德國得依據和約而留用之若海岸一帶則今已陸續繳出器械末稱德國並不違背和約所載關於解除軍備之任何條欵今願將此爭點提交公斷 
　　三十日柏林電德政府致牒協約國抗議將德國以極大辛苦所供給協約國之煤斤售與他國而不容德國沾潤利益牒文中謂售出之數額甚巨售與荷國尤多云 
　　三十日倫敦電據小巴黎人報載稱德國復致牒國際聯盟會抗議協約國所施之懲戒條件謂協約國已擴張占領區域末爾漢斯貝爾道夫哇白化森諸處之車站均包括在内且顯有續行擴張之意此舉實背正誼公道國際聯盟公約第十二至第十七條規定關於和約之辦法應施於協約國之新計畫云 
[匈國復辟記]  
　　三十一日維也納電各報宣稱前皇加爾已在斯台拉滿格下令宣布實行軍事迪克推多制並任里哈將軍爲陸軍司令聞軍中共有兵一萬五千名現凖備向匈京進發據某報載稱南斯拉夫兵三萬名現屯集伐拉斯定志在進攻斯台拉滿格阻止哈浦斯堡皇室復權 
　　一日倫敦電佛里波某報載匈京電稱匈牙利攝政員郝齊海軍大將已將政權讓交加爾匈京戌兵若干已戴加爾爲君官員與軍隊之向匈京進發者有人民紛紛加入聞安特拉細伯爵已被任爲首相現已以哀的美敦書致匈京 
[英國保護實業案]  
　　三十一日倫敦電政府前允立法保護英國實業以免受外人競爭兹有一議案將提交下院籌欵委員會其條欵現已宣佈以期實行政府之前言此案如被通過將歸入今年財政案内實施之規定某種貨品無論來自何國在五年之内按值收稅百分之三十三又三分之三此類貨品包括化藥品科學玻璃器銻製品等物在内大都來自德國今已依照賠償新章須納百分之五十之入口稅矣又規定續加關稅百分之三十三又三分之二以阻外貨之排擠而保護英國製造家免受外貨之競爭蓋外貨因幣價低落可售於英國其價較英國製造成品爲低也 
[美國商業近况]  
　　三十一日華盛頓電美國中央儲備銀行三月份報告稱商業仍不穩定而出産者除汽車業紡織業鞋業等皆抱觀望態度須俟特别實業加增其活動後需用勞工始可望多也絲出品稍增天氣相宜故有人收採田　餘剩之棉花 
　　三十一日紐約電美國銀行利率高昻故美金四千七百萬元之紐約僨劵近曾招人競價收買但竟未售僅數人給價皆以六釐息或六釐以上爲根據故紐約司財政之官吏不肯接受之 
[各國近事記]  
　　三十日巴塞洛那電國際運輸交通大會四月十日可畢已草定公約准運輸自由但須尊重國家主權並規定戰時變通辦法大會已組織委員會此委員會將在國際聯盟總會所集議而照國際勞工局辦法與法制機關結合 
　　二十一日墨爾邦電澳政府下令減輕澳船裝運麵粉赴遠東之運費百分之三十三以期與美國競爭 
　　一日可倫布電日太子已於今晨九時十五分由此間起程 
太平洋路透電 
[北方近事記]  
　　一日北京電烟酒專賣局現謀設一銀行定資本一千萬元政府供給半數餘擬招股 
　　一日北京電中政府因外交團提出抗議現議於本月内遣發端王出京 
[南方近事記]  
　　一日北京電陳炯明現微求陸榮廷關於統一問題之意見衆意國民黨不得外人之扶助關餘事尤爲顯見故其在粤之勢力終必破壞陳炯明主張粤省應倣桂省所爲無論陳採行何策必不利於孫派陳在目前未敢遽即逐孫因許崇智忠於孫也陳現聯絡許氏許係奉人有兵兩師或將加入於勢力較强之一方面云 
[日本之財政與海軍]  
　　一日東京電政府自今日起入於新會計年度其預算案之鉅大爲日本立憲政府成立以來所未有據財政專家意見政府對於收入估計逾分此乃觀於商况之無進步而可知者也今年内商務未必有起色故政府將不得已展緩海軍之擴張蓋預算案以此項爲最巨也又據財政專家云雖鐵路之生利事業亦將節省經費裁減人員是以不生利之海軍擴張雖討論良久然至少一年内不克實現云 
國外要聞 
[倫敦通信（續）（紀鴻）（二月十五日）]  
　　世界棉織業中心之英國巿况 
　　巿塲旣起恐慌而後交易間自不免發生小小轇轕織工廠常還貨於紗廠謂其品質與原定不符紗廠技師每受人警告因競競業業而不敢稍忽甚至平日高等技師亦常受此等苛責織染工廠亦多歇業工作時間或較前減半或過半或一星期只作兩日照常動工者極尠就關於棉織諸附屬業務失業者以億萬計有工作者時間已較前減少所得自然亦較前數微以西人生活之豐厚當然至感不便所以目前有工作者覩此一般情形不能不委曲求全無復有罷工之風潮矣織工廠又常與色染工廠交相責備業紡紗織布者咸謂「巿價旣低落則色染漂晒印布諸工值亦應低降乃相沿不改所以巿况愈趨愈下」而色染漂晒印布諸作者亦謂「紡紗織布應減小索值因棉價已落也至化學品則與戰前比較相去當量約四與二十之比例比染色漂晒印布諸工不能减值也」目前紡織工廠已减其出貨之值之半例如值一千磅者索值只五百磅然而色染諸作目前尚堅持未下尚不知將來能酌量減少否也 
　　近來英國工人失業極多尤以關於棉作爲甚蓋棉紗與布疋乃英國主要之物主要動摇則相連之關係亦多矣失業者常集羣聚衆於鄕村都巿遍行講演地道中之疆壁上常見有片言短語巡警見之毫不干涉此又 
 
 

Page 7

 
 
可見英人之自由政府對於一般失業者尚未有適應之方法資本家對於營業之恢復亦且束手無術滿卡斯特商會會長施脫克氏久負商塲預言之名一週前曾唱言棉織巿况瞬息將見轉新乃旬日來眉目依舊未見良好之現象也 
　　棉織業恐慌之主要原因有三（一）世界人口逐漸增加而産棉有限且因大戰農塲失耕供給之數量减少需要日益增加此所以價值之不能充分低落回復戰前狀况而英之貨幣則已復戰前狀况目前之落價在英國實爲虧折此種價格决非持久現象（二）歐洲大陸諸國金融紊亂貨幣日益低落而英國則財産整理金鎊漲高故其貨物在英國即爲低價而在外國則仍過昻在需要者自必格外減省銷塲自然冷靜（三）於俄國方面商務未復以上數種原因皆非一時容易解决此所以富於商業智識之英人值斯恐慌亦無澈底之辦法目前輿論之傾向其救濟方法不外協助歐洲大陸財政使外國貨幣稍有整理之機會貿易上不致使諸國過於吃虧一方則對於殖民地之棉産力求進步一方對於國内之工塲窮究精密之組織使生産增加價格低下則銷塲自然回復 
　　記者按目前棉織物之低落一時雖不易解决然此關英人根本之事亦决不能任其持久冷淡佘信英人富於企業之良圖定有補救之術所謂低落者不過受暫時之打擊不久當又如金價之高揚也 
國内要聞 
[北京通信（穆）]  
　　罷敎中之敎育經費交涉 
敎職員之罷敎於今半月所提出之限期至明日爲止而政府方面已於昨日有不澈底之答復經費問題亦未完全妥協是此事實在將解决未解决中也 
　　敎育經費着眼於交通的欵此爲政府方面敎職員方面同具之眼光最初交通部方面對此問題毫無活動范源濂亦藉口請假表示政府如無辦法即辭職不問之意然至上星期二而潘復忽往訪范謂敎育問題是政府的事敎職員欲全責之交部交部以特别會計關係且值百政不舉之日當然不肯引爲已任莫如以鹽署與交部分擔交部任多數而鹽署補其不足上星期六日閣議之後王章祜約葉恭綽同訪范氏以問疾爲名談及敎育葉氏又表示可以擔任若干交由財政部轉給於是敎育經費問題似已略有着落而范氏遂銷假 
　　閣議之談敎育也兩星期來幾於無次不提及然昨日范氏銷假列席始爲一較有解决之談判范氏上一手摺中列每月必須之敎育經費其數爲二十五萬要求無論如何困難必須按月籌撥以及欠薪必須趕付之理由靳氏援筆批出謂自本月起每月於政府所籌政費項下由財政部如數提出交敎育部領取照發其積欠之六十萬分期籌發蓋交部不肯以指定交通收入見之書面不得不爲此囫輪吞棗之談也下午范返敎部召敎職員聯席會議之代表馬叙倫陳世璋姚憾往告以此事爲正式之答復三代表略陳對於靳批之懷疑語而以俟今日會議解决答之 
　　今日下午敎職員聯席會議開會對於政府之答復僉認爲不滿意爰再具書面上之敎育當局其所指駁之點（一）謂所籌政費一語太覺空洞似仍須政費有着乃能照撥並未依前呈所要求指定的欵恐說發而仍不能發（一）謂分期籌發欠薪一層前此敎育部曾約定期限至期而不能踐言今又如此說法且所謂分期者仍無定期故要求仍依前呈辦法於四月七日以前宣示此文今晚可到部明日閣議范氏或將提出政府能否確實指明的欵尚未可知也 
　　交通當局之於敎育費固已自任接濟矣然其中尚多曲折范葉之間本有隔閡如中法工商學院交通大學之事范氏旣未必滿意而葉之於范亦以其接近研究系而多懷疑蓋研系近來攻擊交系頗甚此次罷敎風潮絶非研系主動而發生以後研系頗欲推波助瀾藉爲政爲之具故葉與人言我可以撥欵惟不欲因研系之作用而撥欵近又藉口於半週刋之攻擊交部晨報之謾駡葉氏謂使我因受駡而出錢則我不甘心以此情形又小有周折昨日閣議席上葉氏並有如上之口氣范氏入府報告時與徐言及徐謂我作調人乃電召葉去諭以輔助敎育而葉又疑范借總統之力以壓制故前允先撥三十萬至昨日仍未撥出此問題之不能即告解决尚不僅在敎職員方面不滿意於空空洞洞之批也 
　　敎職員方面對於交通部之撥欵亦有暗中之進行最初葉令人告工專校長俞同奎轉致交部無力協助之意即引起直接交涉者上星期四日有敎員團體中人因與葉素識遂以非正式之使命謁葉探詢葉謂我非不肯帮忙但敎育界對我須有善意之表示即范靜老亦可向我商量如早來商量未嘗不可設法維持亦不須做到罷敎地步且囑某氏向敎育界傳語表示可以擔任全費之意而以善意表示爲要求某氏向敎職員團體報告星期五日之敎職員代表聯席會議對於善意表示四字頗多研究有主宜推代表訪葉一次作公式之商量者有疑爲交系欲藉以收買敎育界者迄未解决而晨報記載乃有某項條件之詞蓋敎育界中亦未嘗無研究系人而大多數之敎職員無黨派仍以維持敎育爲前提就實際言可謂甲派主張謁葉要求維持藉表示指交通的欵非有惡意乙派主張同爲國家事業不便私干且敎育當局以行政關係可與交部正式交涉敎職員尚隔一層可以不必耳然星期六日葉又電告某氏藉口於報紙攻擊大有食言之意今日敎職員會議仍决定依甲派之議由馬叙倫陳世璋姚憾三代表公式謁交通當局要求維持即去一函約於明日下午四時往謁則交部方面之交涉又須俟今日往謁之結果矣 
　　至於敎育基金一層似今並未言及愚曾探諸個中人據言此非短期間所能解决而功課不可久曠先求於基金未確定前有一指定之的欵維持敎育生命不至中斷然後徐謀基金之確定又就政府方面探察似仍希望於尚無確望之所得稅但現有一種議論主張敎育獨立脫離政治關係而由財政界工商界敎育界合組委員會謀敎育之永久基礎聞者多以爲最善之辦法然兹事體大猝未易舉工商界能否贊成尚待意見之交換而敎育當局對此亦有懷疑焉（三月三十日） 
[俄蒙匪南侵益急]  
　　熱察綏三區域已大起恐慌矣 
　　俄蒙黨匪進逼滂江日益緊急聞熱察綏三都統均向中央告急要求速派援軍佈防昨日援庫總司令部又致電中央報告退駐滂江各支隊現均缺乏械彈不能作戰加以滂江地勢平坦無險可尋俄黨仍積極進攻難再支持請准退回綏察各區原防以資整頓軍容恢復原狀並請速令奉黑兩軍尅日開往滂江接替防務以免發生意外云云聞中央昨已議定遣使熱察綏三特别區域設法聯防俾令暫維現狀其内容大致如下（一）三區均出相等軍隊擇要會師（一）三區所屬各盟旗務須設法保守秩序（一）三區互相派員磋商進行手續（一）速與滂江援軍劃清征守職權又據張垣來京某外人云張家口戒嚴司令部對於往來行旅盤查甚嚴大有不放出入之勢而最近竟查出大批邊防軍之閒散軍官扮作商人意欲赴庫投効俄黨均被扣留並檢出邊防軍舊日之委任狀數十張一并呈交司令部所扣之軍官尚未議處須俟庫局解决後再押回本籍然聞前已赴庫者不勝枚舉云云另一消息謂政府昨接到滂江鄒芬拍來要電報告刻下俄軍已迫近滂防連日小有接觸二十八日已經開始攻擊云云結果尚未探明恰克圖失守早已證實惟我軍退出恰城日期據昨日路邦道等漾日電云俄蒙匪三千餘人於十八日猛烈進攻當經邦道等親率各營出城督戰相持四畫夜未分勝負至二十二日城中糧食告竭兵士累戰疲乏力難再支遂於是早率領所部保護商民由東南兩門徃衝鋒出險向滿洲里方面退却現已行抵烏金斯克陳鎭撫使亦由後營子到此當即合會一處籌議善後辦法先此電聞陳毅同日亦來一電陳報由恰抵烏擬即日乘車進京面陳一切並以身任閫寄連失兩城應請治以應得之罪藉肅軍紀至恰城旣失邊局益危並懇迅飭奉黑兩省提早出兵免致日久不可收拾云云 
[科布多改屬新省問題]  
公府諮議洪楨曾充科布多參贊於蒙邊形勢極爲熟悉前曾擬具說帖就種族歷史區劃政治軍事民情種種關係一一加以研究認科布多有劃歸新疆之必要所具說帖洋洋數千言發揮極爲透闢深得徐氏嘉納批交内務部核議正擬編具議案提出閣議詎昨忽接到楊增新督軍拍來急電一通表示拒絶原電如下大總統國務院鈞鑒聞有人呈遞說帖請以科布多劃歸新疆查科布多屬於庫倫人所共知政府若有恢復庫倫之能力則科布多雖屬庫倫亦可永久相安政府若無恢復庫倫之能力雖將科布多改隸新省亦難保其從此無事新省無兵無餉無糧無械更無轉運之車駝兼之赤塔俄黨近二十萬已爲心腹之憂不遑自顧又何能赴數千里外經營科布多所有科城劃歸新省增新斷不能承認請將前議作罷謹電奉達伏祈察鑒新疆督軍兼省長楊增新叩 
[减政與所得稅敎育費]  
　　减政决定實行政府以財政困窘羅掘已窮裁兵旣等於具文不得不轉其眼光於文官身上數月以前盛倡减政最近緣財政愈益困難乃决定實行已於前日國務會議議决先就國務院設置減政委員會各機關各派次官一員列席與會以便將撙節計畫切實籌議該委員會定於四月一日成立是日午後三時總理及各機關長官以次親臨會議宣布組織提携進行已令各機關於三月三十一日以前將指派人員函覆到院以便依期召集並謂四月一日爲該會成之之期並請各機關長官親蒞與會又聞減政委員會以國務院秘書長爲委員長各部次長及各機關重要人物爲委員 
　　自此議决定後本星期一日下午財政周總長邀集各所司人員在部會議决定二種辦法（一）官俸一律减五成發給其他五成以公債票搭發（一）仍按元年官制除實缺外酌定科員各額所有附屬機關一律裁併其有職務者每人月給不得過百元其餘津貼夫馬費各項一律裁撤上項辦法聞不日即提出閣議 
　　關於所得稅之通令政府爲維持所得稅信用起見特擬宣佈手續於前日通電各省原文如下查此次興辦所得稅原案係儘先指爲國家敎育經費如有餘額即作爲實業保息之基金嗣由財政部提議七成爲敎育之用三成爲實業之用並經國務會議議决照辦在案現在敎育經費支絀萬分必須急爲救濟以資維持而各方面對於此舉請求取消文電紛至沓來自屬未明用途致生疑慮復經敎育部請定徵收保管支用及監督之法俾人民得所證明當不至再有觀望提出國務會議議决交財政部擬定詳細辦法俾候公布又在案至實業三成用途兹由財農兩部擬議宣布手續此後如果收有成數即撥國家銀行存儲專爲法定各項實業保息基金之用撥用之時須先專案呈准始得支付並隨時通知各該當地商會知照仍按期將收支數目登載政府公報以昭大信全國人民旣已預聞其事當可共諒敎育之急待維持而實業指定之用途取之人民者仍全數用之於人民俾共曉斯意方於事實有裨 
　　敎育經費收支之疑問京報披露敎育經費之調查後敎職員會發見其數目不符已致函敎育部質問原文如下敬啓者本日本京各報載有敎育經費之調查一則内開財政部已發敎育部經費自九年八月起至十年三月二十六日止共銀五百二十二萬餘元查大部每月應支敎育經費共銀二十六萬三千四百餘元以九年八月至本年二月止共七個月計之應支一百八十四萬三千餘元及還借欵銀二百五十七萬五千餘元兩共應支銀四百四十一萬八千餘元尚應餘存八十一萬餘元何以積欠各校三個月之經費及本月經費尚難發放或該報等所載尚有未符用特函請大部於日内俯予解答以釋疑懷北京國立專門以上各校敎職員會代表聯席會議謹啓三月三十日 
[巴黎和會與山東問題（三）]  
　　巴黎講和會議秘史之一節美國藍辛著 
　　日本態度之急變四月二十八日予於「甲朝會議」席上將予與牧野珍田兩氏會見之顚末報告於懷德氏及布里斯將軍而威爾遜氏旋亦致電話詢問予將日本方面堅持其要求之旨報告於威總統顧予於電話與大總統交談後迄是日下午講和預備會議之全體會議决定採用國際聯盟規約止其間究有何等變故至今猶在夢中事後度之大約是時日本方面關於山東問題業以得威氏允許與以滿意之解决矣苟其不然日本方面聲明主張到底之人種平等修正案豈能輕輕於上項全體會議席上宣言該案可以不强迫承認而暫作懸案也耶會議畢予乃將此事之經過筆錄如下 
　　予從大總統對予之語氣推之已悟威氏關於膠州及山東問題之日本要求已有讓步之意威爾遜氏將由（此處原文缺）致牧野男爵之書函與予閱看時一威氏言曰「講和會議席上日本方面之要求未能决定的與以解决（按决定的之意係按照素日所持宗旨之意即不承認日本要求是也）殊屬抱歉」由此觀之予不得不論到日本以承認其要求爲交換而同意於簽押聯盟規約矣蓋威爾遜氏爲欲避免日本不加入國際聯盟不惜爲種種犧牲此舉之動機或即在此也孰知此舉實即抛棄民族自决之原則將中國之山東數百萬國民竟由外國之主人而讓與他之外國主人矣是乃侮蔑威爾遜氏之十四條欵而顚覆公正之平和者也據予所見與其因些少之饗宴（指日本簽押國際聯盟規約）而抛棄中國將美國在遠東之利權明讓日本母寗任日本之意使其立於國際聯盟以外較爲得策也今竟如是此饗宴之代價誠不廉哉今則好機以逸噬臍不及矣 
[東三省通訊（隱）]  
　　吉林省省天圖鐵路之經過及近况 
　　東三省之鐵路日本素所注意故於南滿安奉而外更取吉長一路爲中日合辦又得吉會（吉林至會寗）以爲將來建築所有權此犖犖大者爲人所共悉此外尚有一路其綫路雖不甚長而關係則極大換言之即爲吉會鐵路之一段其路爲何即天圖（天寶山至圖們江）輕便鐵路是也原此路之發動在民國四五年間彼時日本對於滿洲之路礦兩權非常注意中央又適爲親日派當權之日故日人即用種種方法要求敷設天寶山至圖們江之二百四十里輕便鐵路以吉林紳士文祿爲中國代表人在吉林省城設立公司事務所月支巨欵訖已有年滿擬著手卒因各方阻碍仍未實行建築本年初又復發動欲著手購地並預備說明書計畫書等請求中央核准中日代表人文祿等又於本年二月間赴京運動能否就緒不得而知無論如何一筆支用之欵難保將來不使我國方面吃虧也兹將關於此路之各種情形探錄如左以供留心延邊時事者之參考（一）路綫此路以吉林省延吉縣天寶山銀銅礦爲起點沿溪谷過南溝爲龍水坪車站北進渡布爾哈圖灌爲老頭溝車站再渡河爲銅佛寺車站經布爾哈圖河右岸一帶之平地至朝陽川車站此即延吉（一名局子街）支綫之分歧點也由此右折沿小母鹿洞之溪流而進地勢稍急急攀登八十分一乃至五十分一之坡度越馬鞍山支脈繞三山峯之麓下海蘭河流域之平地渡河即至六道溝車站（一名龍井村）北進過東盛湧車站右折地勢亦急沿山腹經無數之溪谷過小墟門車站而入和龍縣復往左轉一大灣形越嶺下趨八道河子設八道河子車站過此則山腹屈曲至石門子車站更於斷岸狹迫問開通綫路經湖川銜車站遠圖們江之左岸爲地坊車站與朝鮮圖們鐵路接連此路綫延長共六十六英里二十一鎖七十八節至延吉支綫由朝陽川車站分歧者進布爾哈圖河右岸之平野設河南車站此路綫延長共六英里四十鎖（二）資本此路資本總額日金二百萬元每千元爲一股共計二千股中日股東各出半額自民國七年五月間公司成立先交第一期股本四分之一共交日金五十萬元存吉林省城及龍井村之朝鮮銀行現在所支用欵已經過第一期所交之欵故目下應支之欵概由中國代表文祿日本代表飯田延太郎籌墊此爲名義上之說詞至實際則文祿决不能墊欵其資爲挹注者猶是日本資本家也將來領到部照即可催交第二三期欵故現在所以急欲進行者亦爲此故（三）用意此路之築原爲運輸天寶山之礦物而設但實際則欲將延吉和龍等處之物産悉數輸出朝鮮而以朝鮮及日本内地之製造物轉以行銷我境並欲以此爲吉會鐵路之前驅蓋此路之路綫純與吉會路綫相同換言之即爲吉會鐵路之南端一節故日本人不惜資金以投放於此也就現勢觀察日人於安奉南滿吉長三綫已經攫得適成一大弧形如將吉會建成則與朝鮮境内之鐵路連絡則成一圓圈圓圈旣定南滿即第二朝鮮勢力範甲更得金城鐵墉以封固之矣 
[杭州快信]  
　　浙省選舉探據初選事務所人言尚未舉有四月十一日准辦之通令一般選民進行因暫停止 
　　部令催辦所得稅財政廳昨已在該廳内設立專科委張世昌爲科長 
　　天津各界聯合會昨函杭垣各法團反對日人出欵設立順正公司請一致力爭 
　　食米禁攙石粉案因原控撥人置有大碾機六部意在擴充營業現城内外米商一致反對聞總商會出爲調解亦未得要領湖墅行盤糙白各米每包已增價四角以售食米價須繼漲 
　　一師潘國剛昨特訂定呈訴事件新章照行政衙門辦法須用商舖具保并貼印花以昭愼重 
　　向充軍探之婁仲安爲僞造某銀行鈔票首犯黃皆卿供辭牽涉昨已由檢察官在五和旅館拘獲 
　　尚有要聞二及地方通信轉入後頁 
雜評一 
[征蒙中之兩問題（默）]  
　　國家之主權至必不得已時而斷送於人猶可說也中國則每於未至必不得已時已先存以主權送人之心前此外蒙之自治非有時會不易取銷也今之蒙亂我國未以兵力征之苟武人有愛惜國家領土之心者安知失地之必不恢復乃我當局未出兵而先欲以准外蒙自治爲與蒙媾和談判之條件是願犧牲主權以換收回領土之空名不啻先存一放棄外蒙之心也吾於是又知政府凡欲求自治者必以兵力不然許蒙自治何其易而内地各省之民求自治又何其難耶 
　　中國之窮以頻年搜括盡用於内亂之中不足則借外債以助長南北兵爭之力因此全國益陷於紛擾外人遂有以後不投資於政治借欵之宣言矣中國之財旣銷耗於國内不正當之兵爭而值對外正當之用兵則又除借債外一籌莫展使借欵不成征蒙之兵將從此不出耶使借欵而成果能盡用於征蒙之兵耶用於征蒙之兵果能有效耶 
　　是故征蒙之先而有對蒙媾和條件與征蒙借欵之傳說皆國人之所甚懷疑者 
 
 

Page 8

 
 
國内要聞二 
[福州通訊（遂夫）]  
　　財政會議海軍會議 
　　六七年度决算與本年預算問題 
　　省議會臨時會開幕後請除捐稅之提議如閩南之百貨捐等請緩辦捐稅之建議如中央一催再催之所得稅等不下十數起乃財政當局又召集各縣知事之財政會議本月二十一日行開會式二十二日開審查會二十三日開正式會議討議清理田賦問題二十五日爲釐局長會議列席者計六十餘人連日各知事及其代表與廳中職員互相酬酢城内茶樓酒館異常擁擠而開會時之一度讌飲所費不下千金民窮財竭之時彼朘削民之脂膏者乃揮霍若此可慨也 
　　海軍總司令藍建樞到省旬日而第一艦隊蔣司令於二十五日繼至蔣之來藍召之也聞不日將開海軍會議所議事項爲徵收漁稅以充海軍經費及恐固海防各事宜并聞關於海防一節與李厚基督軍尚有所接洽云閩省六七兩年度决算案及十年度預算案日前曾經省議會咨省長交議據省長咨覆以民國六七兩年度决算經地方變亂之後縣分旣多失陷徵收自極爲難而存存地方又因欵項不能如期支付致决算亦殊遲滯至十年度預算西南各縣甫告接收清理尚未就緒等語却不交議各議員以省議會有議决本省預算决算之職權又議决再咨省長將十年度預算案提交并自行議决三十日期滿再召集第二次臨時會以續議各案或者謂無論其不願交議縱有交議之誠意而一月之期間亦未必趕得及不過徒託空言耳且目下政府促裁兵而閩省着着增兵人民請免稅而閩官廳着着加稅直無預算之可言矣 
[蘇第二區衆院覆選展緩]  
　　四月一日爲衆議員覆選之期第二區各縣初選當選人均已於先數日陸續來蘇寓居閶門外各大旅館及三十號覆選票均接洽妥貼票價自二百五六十元至三百元不等聞吳縣許某吳江仲某常熟沈某等均有希望至三十一號下午忽有上海選舉訴訟已經判决無效惟尚未公布之消息於是預定之複選當選人及居間接洽者大起恐慌蓋以滬廳如果判决無效勢必全部推翻故昨日（三十一日）下午六時許各初選當選人曁監察員函詢覆選監督究竟如何程學恂監督當以事關全體一面電請省長督催上海廳速行宣判一面繕發布告一號停止覆選兹錄其布告如下本日午後據監察員季通戴思恭等十人公函上海縣選舉訴訟迄未判决此案如果判决無效勢必牽涉第二區全體應請電達總監督迅電上海司法署即日宣告判决書始行覆選庶免覆選一併無效等情除電請總監督迅電上海司法署即日宣告判决外所有覆選投票應俟總監督核示後定期舉行特此通告 
[南京敎育界雜訊]  
　　省立第一女子師範學校自吕氏解職張默君接任以來對於學校之精神大爲刷新故一班女學生如得慈母然惟接任伊始有陳某任舍監曾卒業於日本某女校對於敎管諸方法與張君稍有意見張君遂向學生稍露辭職之意後陳氏深知個中意義即自已引退張氏退志遂因以取消至張氏主張添設中學班實欲解决女子科學之問題攷察江蘇女子中學實如鳳毛麟角而女子有志研究高深學問者遂末由階梯而升張氏之添辦中學班實應社會之需要惟添設學級學額增加而校舍狹　勢難適於應用近以李秀山所捐之欵改建禮堂聞動工改造需欵甚鉅勢非由省欵加撥臨時費以充之難以告厥成功云 
　　國立東南大學設立董事會詳情曾紀前報兹聞是校董事除前推張謇蔡元培王正廷袁希濤聶雲臺穆湘玥陳光甫余日章嚴家熾江謙沈恩孚黃炎培蔣夢麔十三人外復推舉錢新之榮宗敬二人一併呈請敎育部函聘現已奉到敎部指令並派司長任鴻雋爲校董會敎育部當然代表參議一切其范總長致各校董聘函十五件已分别轉致想正式開會之期當不遠矣 
　　全國學生聯合會理事長姚君作賓昨日（三月二十八日）自滬來寗該會於今日（三月二十九日）下午四時半集各分會評議執行二部開緊急會於金陵神學大禮堂先奏國樂次報告開會宗旨次國歌次致歡迎詞又次姚君演說并討論各問題後乃茶點攝影散會 
　　金陵大學農科對於植棉一種非常注意其第一步手續先選擇純粹美棉之種子至春季分售各地大獲利益而養蠶一科亦頗注重去年春季特設蠶科以培養中國之蠶業家聞去年留種甚多悉用顯微鏡察驗陶汰其劣者而保留其優者以出售今年購者紛紛聞獲利甚豐此可謂外人之注意中國實業者矣 
[南京快信]  
　　第一區衆院覆選今日（一日）在貢院古蹟保存所投票夏監督曁管理吳監察員均於午前八時蒞塲執行職務甯屬初選當選人因票價太低要求顧主加價如不允即相約不到塲投票各顧主大爲恐慌轉怨掮客不能完全負責天未黎明顧主掮客轎夫即奔走各旅館門限幾空頃有人勸顧主每票加價五十元不知能轉圜否昨有人在法庭控佘某運動選舉聞組織最完備票數最多者仍爲王景堯王鳴藻鍾善道于殖佘恒繆希陶吳榮萃等七人云 
　　王省長擬設立自治籌備處於省署内由朱政務廳長兼任籌備處長以促進行 
　　嚴財廳長昨將財部頒　之劃一田賦征收辦法轉令各縣知事遵照辦理 
　　政務廳長朱文劭已於昨日（三十一）接事金陵道尹蔡寶善今日（一日）上午十時接篆 
　　金陵大學創辦之通俗學校城内計有九處現因經費支絀定今晚（一日）七時在花牌樓青年會開遊藝大會籌欵充費 
地方通信 
[松江]  
　　發起募欵助振縣知事郭于禁及邑紳耿伯齊謝宰平等以北省遭逢旱災死亡相藉爰組北災義振會三十一日午後三時柬邀各界士紳在醉白池開會共議籌募方法惟松人對於北振曾於去冬向勸學所附設之籌振會爲一度之輸將當時該會收入振欵不下三千餘金因於時外間有政府擬以振欵用諸選舉之謡竟有人昌言截留不解雖未實現而松人對於義振已漸冷淡故此次募振能否奏功現尚不無疑問也 
　　拉租案最近聞奉金兩縣拉收松江學租一案經省廳迭令制止無效由省委令李鷄聲前往各該縣守提已拉租欵携回省署保管以待解决現李委員已於前日由松赴金復由金赴奉惟各該縣對於拉租一事已由各該縣知事呈報省署謂已遵令停拉松邑學界以爲各該縣旣已承認停拉則對於未完租籽各佃自應出票提追勒令向松江勸學所完租故已推舉縣立一二兩高小校長錢魯詹楊繩武及敎育會長吳子祥代表前赴奉賢定於三月三十一日往謁該縣知事請其依法追租 
[蘇州]  
　　滸關籌辦電燈滸關鎭商業繁盛居户衆多前曾有人擬在該鎭創辦電燈廠當因集欵不成作罷兹以蘇城新電廠成立各段小電廠均將停辦故又有與蘇城某小電廠合辦之議 
　　催送合格自治學員蘇常道自治講習所原定四月一日開學嗣因各縣保送學員大都不合資格駁回另送致未如期實行兹悉道尹兼所長王可耕君近又通飭各縣催送合格人員到所肄業并將應攤經費解道應用一俟到齊聞遲至四月中旬即須開學云 
[無錫]  
　　衆院之覆選談無錫衆院初選共當選五十八名此次覆選欲組織衆議員者有榮薛蔡等三人均先期運動並派人至鎭江招待一切各初當選人中被薛收去大半餘爲蔡得榮則至江北數縣收買已早成熟不知屆時有無變動否也 
　　青暘之敎育狀况錫邑交界之青賜爲江隂之首鎭商務之盛與城巿相彷彿地面總分上下十八段共有兒章數千名該鎭共有高小學校四處於今春開學時輙有子弟欲進校求學而各校均以滿額不納者現在兒童之就學祗有十分之一可見該鎭教育之未普及也 
[鎭江]  
　　初選票漲四月一日爲覆選期鎭郡于柳二君票已足額惟聞無錫榮蔡二君選票尚缺數張現正搜羅其初當選票待價者正當其時故有非六百元不售之說昨聞亦已照數收入矣 
　　運使過鎭新任兩淮鹽運使丁乃揚於日昨由寗乘車過鎭暫駐行旌翌晨即乘招商小輪渡江赴揚履新聞定四月一日接印 
[揚州]  
　　運使訂期接篆調任兩淮鹽運使丁少蘭於三十日早在滬搭車至鎭乘運署派往鎭江迎接之緝私官輪於下午七時抵揚乘輿即往花園巷行轅訂四月一日接事 
　　請改碱鹽銷額湘岸平江專岸定章年銷碱鹽三十四票近三年來以軍事頻仍銷塲疲滯年銷不滿十票各該商鑒於前途危除特公司議訂撥平江專岸内之碱鹽二十票於鄂岸内之通岸銷　　　商本岸銷兩相週顧爰於三十日具呈運署鑒核示遵 
　　小火燒參府街頭萬源飯店積薪失火致肇焚燒轅門橋南牌樓文富堂書莊源和祥廣貨店謝復春香粉號與飯店起火之屋毘連均被殃及力救得熄房屋各焚去其半 
　　傳訊縣視學江都縣署於三十日簽差司法警察傳蔣縣視學及鄭達曁坊保等三人到庭鞫訊其原因以蔣被鄭誣控溺職經廳令縣查復銷案蔣不甘服請縣究鄭故批傳原被告到庭審理 
[嘉興]  
　　銀米實行加罰九年份上下忙丁銀及抵補金早屆徵收期滿汪知事曾一再電准上峯展緩加罰在案現限期又屆縣署已遵章令飭經徵人員於四月一日起所有上忙丁銀加收十分之一罰金每兩加洋一角六分五釐下忙丁銀加收二十分之一洋七分五釐又抵補金亦於同日起每石加收二十分之一洋一角五分一面佈告全邑各業户知照矣 
　　籌備急振游藝嘉興軍警政商學各界領袖擬舉行游藝會籌募春振特於日前借座縣署開會籌議進行方法到會人數約二三十人僑禾外人花棣生竇維思等亦到會與議當經公决定於四月十七日起舉行游藝十天地點即在公共運動塲並當塲推幹事三十二人所有游藝會節目及方法即於三十一日下午一時在運動場開幹事會議定 
[清江]  
　　淮隂道自治學員揭曉此次淮揚道自治講習所開幕計淮隂選送學員正副取共十四人業於二十六日在縣署試騐合格二十七日發表計開汪開濬韓作明方恩績黃雲程謝玉珩徐稚等六名爲正取盧鳳洲丁鳴岐高鴻葵周常法孫雲鶴周濟生徐兆璧蔡國瑞等八名爲副取 
　　憲兵開調來浦前駐清江江蘇憲兵第一營於民國八年調寗改編（原三營改五大隊）嗣後即分駐浦口等處兹齊督以現在江北一帶軍譽不能如前特將第四大隊開調來浦業於二十六日由范禹卿隊長帶領來浦矣至駐紮地點仍係前舊都署第一營本部 
 
 

Page 9

 
 
   
 
 

Page 10

 
 
本埠新聞 
[滬寗兩造幣廠之消息]  
　　滬廠籌辦情形上海設立造幣廠向銀行團借欵籌辦等情迭誌前報兹悉該廠所訂辦法係官督商辦性質現在訂定之借欵共二百五十萬元中國交通兩銀行各四十萬其餘興業四明鹽業金城等華商各銀行十四家共一百四十萬各匯劃錢莊三十萬此項借欵業已確定並由銀行團認定股份三百八十餘萬元其數已逾定額俟後分派借票股票尚未到申收欵定爲對外以九三成收足對内以九二成繳部日後歸還借欵即在每月盈餘項下提出七萬元還本又常年九釐利息洋五百二十五元作一期計三十六個月三十六期還清債劵約六月底可以到申開辦後官塲由財政交通兩部各派委員一人江海關監督派員一人銀行團委員一人駐廠監察審檢銀幣分色之高低現中央政府委任薩福楙爲該廠廠長銀行團則公推交通行長錢新之君爲監察薩廠長已於昨日上午十一時至北河南路上海造幣廠籌備處蒞任即經籌備處主任鍾文耀君將一切文卷及關防交薩君接受至於該廠廠址聞當局以在北四川路華界爲最相當故已物色該處民地創建廠屋積極進行矣 
　　寗廠又將開鑄南京造幣廠去年因銀幣洋釐逐小至七錢一分有奇鑄幣頗不合算以故停爐以來將及一載兹者巿面銀幣價漸缺且每屆絲茶春夏之時洋釐必漲現洋釐已回復至七錢二分二三釐故由滬上中國交通金城鹽業大陸東陸等六銀行籌墊欵項十二萬元作爲常借不起拆息中交兩行各四萬金城等四家各一萬由該六銀行將情形具呈財政部請飭該廠預備開鑄以濟巿面日前奉到部覆照准業已轉令知照一俟洋釐在七錢二分五釐上下即當開爐鼓鑄矣 
[昨日滬杭車運來之現洋]  
　　日來本埠各絲廠向蘇錫常鎭杭嘉湖等處採辦絲繭甚多故所用現洋其數甚鉅銀行錢莊方面曾向杭州捆現調劑巿面昨由滬杭鐵路同和轉運銀洋公司承運杭州中國銀行現洋四十箱每箱五千元共計二十萬元於上午向杭州城站報裝即經杭站長特電閘口加掛行李車一輛爲之裝儎附掛早班快車於昨日來滬至上海南站卸車由運送處裝入榻車當日分送銀行檢收 
[航業消息零拾]  
　　昨日招商局之新濟輪船裝往福州有現洋九萬五千元而浙江中國銀行運至滬行洋九萬元 
往來太平洋商輪之運貨水脚自減收八折後現各輪公司恐有輪船不照定章自由減收運費故定臨時辦法凡裝輸中美間之貨物其應收水脚價格須先交由公會議决即以公會决定之價目徵收所以留伸縮之餘地而杜私自減費云 
　　美商福來洋行經理合衆國輪船公司之西雅圖班各輪現時添航大西洋海灣兼赴哈瓦那紐鄂倫及那勿爾克等埠云 
[津浦路防疫之近訊]  
　　津浦路因桑園等處發生鼠疫故從桑梓店至楊柳青站不停客車停售客票已誌前報兹聞該處因防疫得力疫勢已減昨日（一日）津浦路致電滬寗路車務處云從四月日起照常出售客票惟滄州德州二車站設立防疫所如二等以下之乘客上下車須由醫官騐明發給符號始能上下以防復發云云故滬寗滬杭二路局之通車票已照常出售矣 
[滬杭車撞斃鄕人]  
　　昨日（一日）滬杭路由杭開滬之特别快車駛至小沙渡相近有一鄕人在橋上行走被車頭撞至河中後由司機人立時停車將受傷人從水中撈起業已氣絶故即車至滬上報告站長派路警招尋家屬備棺收殮 
[京商會整理銅圓之提議]  
　　上海總商會昨接北京總商會函開各省商會鑒查銅元爲輔幣之一種原以輔助銀輔幣之不足銀輔幣較主幣以十進銅輔幣即當較主幣以百進幣制法之規定本屬如是乃中國因鼓鑄銅元之利益甚厚各省開廠製造日出之數頗鉅其分量與銀輔幣之分量不相稱合一任其自由定價輾轉效尤遂使銅元充斥所謂惡貨幣盛行恐良貨幣日被驅除也查目下各省向有銅元局而停鑄者今復謀恢復矣各省無銅元局者今亦今開辦矣以鑄雙銅元較單銅元之利尤厚巿面所見雙銅元日多各省遂分雙元與單元之價值至如當二百當一百當五十之銅元尤爲惡貨幣中之最惡者更無足論充其弊害之所極銅元價值低下物價騰翔出貨賠拆其直接間接影響於貧民生計及小商販賣者流毒實非淺鮮例如貨物以銀元計數者中人之收入爲銀元貧民之收入爲銅元貧民吃虧又如貨物以銅元計數者入償時之價值低出貨時之價值高小商歇本弊害百端現在各省銅元巿價不一少則一百四五十枚多則一百八九十枚不等設令愈出愈多恐紊亂幣政之患小遺害社會之患大前清咸同間之大鈔可爲殷鑒本會有鑒於此擬結合各省總商會聯名呈請政府設法整理並定劃一價格庶貧民小商得以維持生活如蒙贊同望即示復倘有卓識宏謀并求指撥以匡不逮云云現總商會已預備俟下屆開常會時將該函提出討論矣 
[美國對外貿易之減退]  
　　中美新聞社華盛頓通信云商務部近有報告謂一九二一年正月之對外貿易較之一九二○年一月减去六七·七○○·○○○·金圓進口貨亦減去二六五·○○○·○○○金圓較之一九二○年十二月則出口貨減去六四·五○○·○○○金圓進口貨減去五七·一○○·○○○金圓計本年一月份出口貨總數爲六五五·○○○·○○○金圓進口貨爲二○九·○○○·○○○金元自一九一八年以來此實爲最小之數云兹將一九二一年一月與一九二○年一月之出口貨列比較表如下 
　　一九二一年一月份出口貨價 
麵包料　　　　　　　　　　　　　　八○·○三六四六二八金圓 
棉花子油　七○·一○○·○○○磅　　八·一五二·九八七 
肉類與牛乳坊産口　　　　　　　　　四五·七七四·七八九 
棉花　　　　　　六○五·○○○包　六○·八九九·○九八 
礦物油三一二·一一八·○○○加倫　五九·三○四·五二○ 
　　一九二○年一月份出口貨價 
　　麵包料　　　　　　　　　　　　四七·二一三·二五三金圓 
棉花子油　一七·○二九·○○○磅　　三·八五五·二五九 
肉類與牛乳坊産品　　　　　　　　　五六·五九六·三六二 
棉花　　　　　　九二九·○○○包一九四·九七二·九八七 
礦物油二二八·○四五·○○○加倫　三○·五五三·七五一 
此五類出口貨在本年一月輸出者計值爲二五四·一六七·八二二金元而一九二○年一月到達三三三·一九一·六一二之多進口貨亦以一九二○年一月爲多計值三四三·八○○·○○○金元云 
[西報紀中國紗廠業之活動]  
　　字林報云目前英國來船幾無一艘不載紡紗機器而來以備華人紗廠裝置惟近兩年内所訂之大批紡機未必能於今年内一律到齊現有若干新廠以其已裝機器之一小部份工作但在此後數月内當有數廠可得完全紗錠而其他數廠亦可開工不過所訂機器尚未全到耳華人資本家於此投資已多但擬續購新機者尚有其人當此時日詢問機價較諸他事尤爲探試性質蓋紗錠價格並未落至可爲注意之程度也紡機製造廠大半賣出定貨不少須若干月始克繳清故甚忙碌雖有一二廠或有減價招徠之趨向然一時不能望其大減價顧華人現詢機價以便續開紗廠亦可見明年之初中國實業界之活動或將續有擴張矣 
[雜皮最近之巿况]  
　　日來出口交易皮類除山羊皮外雜皮交易頗爲起色價格亦因之增高即黃狼皮一項較前週報告已漲起二三錢之數野貓皮（即山貓皮）俗呼青種交易猶旺花旗行家辦去不少巿價已由一兩二三錢漲至一兩六七錢獾狗皮内地來貨甚多出口洋行均有購進頭號貨較去年尤漲巿價已漲二兩四五錢該生皮各貨在天暑時季均易蟲蝕腐壞以故各洋行咸乘天氣温和時趕緊購進甚至夜間工作惟恐不及近日來各行成交者黃狼皮數達三十萬只野貓皮三四萬只獾狗皮亦有萬數而以法商某皮毛公司辦進尤多餘如麂皮狗皮豹皮老虎皮等銷路亦廣惟以上各貨尤有優劣皮之大小亦各不同外洋來電向華商定貨其皮之大小及頭二號貨物均需照所來花色單配定後方可裝出設或選擇欠愼隨意裝出一俟貨抵外洋與花色單不符定有賠償交涉故揀貨一層各洋行均重視其事也 
[麵粉公會致顧維鈞電]  
　　上海麵粉公會昨致駐英公使電云倫敦顧公使鈞鑒中國農産麥爲大宗近年機製麵粉運銷歐羅巴洲數達五十餘萬噸挽回權利數千萬此次我公使與外相交涉請衛生大臣徵明中國麵粉無毒品質良好適合衛生銷塲愈佳粉廠同業均深感戴上海麵粉公會會長顧履桂榮宗錦叩 
[米價又見增漲]  
　　昨日上海米業又接常州快信謂該處連日又有資本家收買糙米二三日内共搜羅四五千石均運往無錫堆棧存放致糙米巿價高貨每石漲起二角滬上昨日天時下雨到船不多聞此消息廠機粳遂亦升起角許仍至八元八角白元秈米亦頗堅固云 
[新閘商界電請澈究私販米商]  
　　新閘九路商界聯合會因日前水警及巡洋艦隊在川沙崇明破獲楊阿容兩次私販米石特電王省長請從嚴澈究原電如下江蘇王省長鈞鑒去歲米價奇漲本埠各團體奔走呼號迭經呈懇鈞長嚴禁奸商囤積居奇私販出洋以平米價荷蒙鈞長俯順民意三令五甲予以取締米價得以平落不料近日米價又復增高　推原其故總不外私囤私販兩途昨閱三月二十九號報載江蘇水警第一區第三隊在白龍港查獲楊阿容私運之米一百石已交川沙縣迅辦又外海水警第三區駐崇明之巡洋艦隊查獲私運米船一隻計米六百石由崇明縣訊據該船舵工供認亦係楊阿容所託裝冀私售於某國據此事實楊阿容確係販米奸商同時破獲兩案其未破獲者更不得知其數目當此禁例森嚴之下該楊阿容竟敢藐視鈞長法令私販漏海實屬膽玩已極　惟有仰懇鈞長嚴令川沙崇明兩縣迅速澈底訊追究竟楊阿容私販米糧業已若干次同夥共有若干人併案予以嚴懲以警奸商而維民食不勝迫切待命之至新閘九路商界聯合會叩冬 
[水警迭獲私米後之防範]  
　　江蘇全省水警廳署近據内河水警第一區及外海水警第三區先後報告謂有奸商楊阿容購辦食米籍詞運往川沙崇明等處銷售實則密雇船隻預泊海灘迨至運到後即可私販出洋業在川沙白龍港口並崇明縣之沿海灘地方查獲船米兩共七百擔訊據船户供認均由楊阿容私販不諱並將楊阿容獲解川沙縣訊辦在案現以蘇滬各埠米價重復增漲爲維持民食起見凡瀏河許浦金山南匯柘林以及川沙之横沙濱臨海灘等處均應派船查緝除分令各區派撥師船巡查外並於前日調派鈞和策電虎威各巡艦駛往口外沿海各洋面嚴予查禁矣 
[華商電氣公司臨時發電計畫]  
　　華商電氣公司因交流電機損壞不能開機通電致各用户電燈有因此停燃者雖將電車部份電機於每日下午五時電車停駛後騰出電力支應燈户燃尚不敷該公司陸總理决計派人往漢口電燈廠商借餘剩交流電機器來滬支配並將北廠（紫霞殿）内舊存直流電機器一架興修竣事定於今晚爲始即行開機聞該機開後亦可維持數千盞之燈力一面將各燈户中之最要者所裝之交流電燈表趕緊派員抄錄電力後暫行拆去俾仍裝直流電線接電通燃云 
[續誌紙紥店失愼之慘劇]  
　　金阿龍亦已殞命共斃八人 
　　公共租界浙江路新清和坊對面七百二十八號門牌莫金森所開之巧玲瓏紙紥店於前晚十時半因學徒蘇州人金阿龍靡研火藥製造燄火忽然爆裂致肇焚如波及七百二十七號門牌某姓家燒死多人已略誌昨報兹悉該管老閘捕房事後派探前往將冒火逃出灼傷之金阿龍送至仁濟醫院詎火毒攻心不及療治旋即身死迨消防隊將火撲滅後即雇工從瓦礫塲中扒出大小男女屍體七具兹將其姓氏紀錄如次（一）吳淞人蕭錦榮年五十歲（二）婦人蕭吳氏年二十八歲（三）男孩阿狗十二歲氏與孩爲蕭之婦及子係住居該紙紥店樓上（四）子林年四十歲業茶房（五）蘇州人阿二年三十歲（六）阿根年四十歲（七）婦人唐王氏又名高老三現住居九江路二百二十七號門牌前晚火發時該氏與子林阿二阿根均在該店遂亦與蕭姓三人共同葬身火窟昨晨捕房將以上屍體八具車往虹口斐倫路工部局驗屍所正待報官相驗而各該屍屬俱投捕房請求免驗以故捕頭開立根氏即據情禀奉公共公廨李襄讞及英包副領事核准命各該屍屬分别領屍棺殮此役燬屋僅一幢有半而焚斃至八人之多可謂慘矣 
[閘北暗殺案五誌懸賞緝兇]  
　　閘北新疆路昇平歌舞臺經理杭人關子餘於三月二十七日夜間十時被人暗殺當由四區一分所署員劉延年詳報徐警廳長請通令各區署隊協緝兇犯各節屢誌前報兹悉徐廳長昨又懸賞佈告不論軍民人等如能拿獲此案正兇者賞洋四百元知風報信因而拿獲者賞洋二百元云 
[俄人自戕三誌]  
　　俄國人司篤本力於上月二十六號在虹口東西華德路二千零九十八號門牌中國式之屋内用手槍自戕身死後由公共公廨訊問該俄人自殺情形判候禮拜五未刻醫院將騐單呈案再核等情已詳前報昨日届期午後二時由李襄讞會同領袖英總領事所委之俄員麥拉夫氏升座第一刑庭察核公濟醫院醫生所呈騐單後遂宣佈判詞曰據醫院呈驗該俄人醫單委屬因傷身死其自戕之故譯呈遺留書函内載對於世界係無希望所致傷單備案手槍交捕房存儲此判 
[逆倫案近訊]  
　　三林塘張萬興米店主張駕雲被伊子張欣生毒斃一案業奉上海地方檢察廳開棺驗明并據張欣生供認不諱奉諭押候擬辦在案兹悉張駕雲業産共值十餘萬金所有一切單契當欣生臨逃時隨身携帶未獲案前任意寄放現經屍妻張康氏屍弟張安臣等歸家後分投檢點單契竟失大半爰投廳報告奉諭案關行政範圍着赴上海南匯兩縣公署具詞請求云云 
[第一次抽閉妓寮實行停業]  
　　大陸報云依照去年十二月公共租界妓寮抽籖之結果今日應有華人妓寮一百七十四家停止營業聞已有五十家左右繳還執照據捕房預料關於停閉妓寮一事不致有何困難今引人推測者在安置禁令實行後之妓女各慈善機關雖已有佈置可以留養但妓女人數多至九百恐善堂亦不能全數收容遲至昨日尚未聞有善後辦法苟無以安揷之則妓寮之停閉不過妓女移出公共租界外或分匿於未閉妓寮中之謂耳若分匿於未閉之妓寮中則捕房須費許多時光許多辛苦以稽查之今晨捕房將派人分赴應即閉門之各妓寮開始調查云 
[中國新聞家抵東消息]  
　　本埠日本電報社接一日門司專電稱中國新聞家十七人代表長江華字報數家前往參與東方報界大會者已於四月一日午前八時半由上海行抵門司該處商會與巿政局特派專輪往迎之復由巿尹與商會會長在俱樂部開招待會巿尹致歡迎詞團員吳君致答詞擬於午後二時三刻乘火車離馬關而往東京云 
[參加遠東運動會之游戲運動]  
　　本年遠東運動會决定在滬舉行後江蘇省敎育會曾致函江蘇敎育廳詢問關於選手加入等等問題嗣得廳復委托組織參加遠東運動會委員會成立以來兩經集會商酌進行兹悉關於中等學校參加遠東運動會事已决定舉行上海全城聯合游戲運動會簡則九條附錄如後凡本邑各中等學校高等小學校及商界各種團體願加入者可即查照簡則所開各項於本月十六日以前徑向江蘇省敎育會報名可也 
　　附上海全城聯合游戲運動大會簡則一目的推廣游戲運動於名界青年以樹各地之模範一資格凡高等小學校及中等學校與商界各種團體均可加入以年在十二歲以上及體重滿六十磅者爲及格一定額以一百組爲限每組三十人每學校以八組爲限每組設首一人擔任一組之敎練預備比賽時之技藝一日期上海遠東運動大會開幕日期定於五月三十號午後舉行一地點遠東運動大會之地點（公園靶子路靶子塲）一報名在上海江蘇省敎育會陽曆四月十六號截止一練習先開辦師範班由每組之領袖組織之其地點暫假西門公共體育塲爲練習之塲練習日期自陽曆四月十八日起至二十日止每日午後四點一刻起一會操陽曆五月十四號二十一號下午四時（在公共體育塲舉行天雨順延）一操衣每團體操衣即穿本校校服商界團體加入者須穿一色「秩序二魚貫入塲二徒手體操三游戲甲各種替換競走乙拔河丙堆羅漢四歡呼五穿花跑 
[浙江路聯合會通告納稅華人]  
　　南北浙江路商界聯合會昨通告該路各商號云敬啓者陽曆四月初四日即辛酉二月二十六日爲我本埠華人納稅會在南京路議事廳特開全體華人納稅會大會本會接讀通告詳開討論解决工部局要求取銷會章第六條章程問題凡有以下資格者（甲）凡所執産業地價在五百兩以上者（乙）每年付房地捐在十兩以上才（丙）每年付房租五百兩以上而付房捐者如有以上資格之一者務請速携近季捐票報告本路商界聯合會以便代爲領取入塲劵事關全埠巿民公權如蒙本路諸君子俯賜勷贊足紉公誼 
[旅滬鄂人致京同鄕電]  
旅滬湖北公民自治會昨致京電云北京永光寺西街旅京湖北同鄕會鑒函電均悉桑梓不幸遭武人蹂躪閱貴會辦法願與共勉如提出正式控訴同鄕團體均願一致署名加入云云 
[棉業銀行之組織]  
　　棉業銀行新由滬上棉業各巨商組織而成現已籌備就緒聞該行聘請向在興業銀行任營業部主任之馮味琴君爲行長並推總商會副會長福源錢莊經理秦潤卿君爲辦事董事已得二君同意允任斯職故一切進行極速大約下月可以開幕並聞興業營業主任一職現以會計主任曹吉士兼充云 
[金城銀行添設儲蓄]  
　　金城銀行近爲奬勵人民儲蓄起見遵照儲蓄銀行則例特於行内添設儲蓄部以供人民儲蓄之用於昨日（四月一日）宣告成立但該部於二月份即行收受儲欵至成立日止核計貯欵來蓄者已有八九萬金現在成立後又必可觀誠爲人民便利不少又該行内備有儲蓄盒數種凡存欵者均得借用有志儲蓄者　各注意 
[美盛公司棉　巿報告]  
　　中美新聞社譯美盛公司報告云復活節後棉價又漲交易仍活動僅本地紗廠從事買進外界多持守候態度故價之漲起無甚重要棉紗巿况仍堅定價漲四五兩水月及雙虎牌則漲三兩至六兩交易頗活動福建購去九千包巿價恐須再漲利物浦紐約孟買巿面均穩 
[友華銀行銀巿報告]  
　　中美新聞社譯友華銀行一號報告云昨日倫敦銀價近期跌一先令四便士遠期跌三先令八便士紐約價跌至五七又四分之一倫敦紐約匯價三九三此間今日定價學昨同惟金圓跌至六○半巿况開盤時穩固收盤時鬆動海外消息銀巿殊爲軟弱恐須再跌云 
[外洋輪船進出口行程紀]  
　　中國郵船公司南京號從馬尼剌香港開來星期日晨十一時可到吳淞是晚開赴舊金山經過横濱與火奴魯奴其送客駁船於午後四時由新闌碼頭駛往吳淞又法輪船公司揚子號四月三日行抵香港約十日可到上海又該公司亞瑪松號載有三月二十一日法國郵件者四月三日可由西貢開出亦於十日可到滬又太平洋郵船公司之委内瑞拉號此次由舊金山來滬於昨日進口抵滬停泊招商局中棧碼頭裝來進口貨祗二百餘噸其中以紙頭爲多共二千零四十二件又有罐食六十七件該輪定今日開往香港小吕宋又有提督公司之貨輪愛第摩埃號刻已從美國之西雅圖開來須下月九日到申尚有亨利惠勃號刻因上海方面並無貨物裝運故自伊羅伊羅逕往小吕宋而不至上海矣又有意國郵船公司之波斯號今次由奥國開出將抵星加坡昨日接得電告謂於本月中旬可至上海又有昌興輪船公司之蒙梯格爾號由香港來申已定十一日由滬開往温哥武尚有日本皇后號刻亦從温哥武開來將在五月八日至上海 
[國内輪船運貨進出口之調查]  
　　進口貨（寗波）太古公司之新北京輪船昨由寗波運來各貨有乳腐六百五十壜竹木二百件草蓆一百十八件藥材六十二件鵝毛十三件空甕九件綢子一件雜貨二十八件（長江）太古公司之武昌輪船昨由長江各埠運來之貨有豆餅六千零四十塊小麥一千九百四十五包芝蔴六百十四包黃豆六百三十九包白米五百八十四包麵粉五百包桐油一千五百二十九桶礦砂四百四十桶皮油四百零二桶青蔴四百四十四件生油一百六十五簍洋布一千零四十一箱杮餅七百二十一件紙頭三百零九件榨菜一百零四件土酒九十壜砲竹二百件紅棗五十包雜貨八百零六件（福州）招商局之新濟輪船昨由福州運來之貨有上紙一千七百零五件大茶七百七十六箱下紙三千四百十六件笋乾二百八十二簍金條一箱香果一百五十七件花樹一百十五件紙邊十三件木頭一百根雜貨一百三十九件 
　　出口貨（寗波）太古公司之新北京輪船昨日裝往寗波之貨有白米七百九十九包點銅五百五十六塊麵粉三百包糖三百九十二包烤皮七百三十一件荔乾一百二十三箱白礬五十包水尼三十桶鹹魚一百箱烟絲四十件草灰一百包油脚三十桶藥材二十八件烟梗十五件洋蠟二十件姜黃十五件雜貨一百零八件（烟津）招商局之同華輪船昨日裝往天津之貨有麵粉一萬零五百九十包白米二千零五十六包乳腐一千三百五十壜洋布七百六十四箱赤糖四百七十九包洋紙一百十五件洋釘一百七十桶牛皮六十二件草蓆五十八件生鐵一千零五十一擔雜貨五百二十一件裝往烟臺之貨有白米一千包紙頭二千件茶葉二百十九件紙傘一百五十二件柑子四百八十件小竹一百十件草蓆九件油漆八桶藥材六件（福州）招商局之新濟輪船昨日裝往福州之貨有白米一萬二千四百十二包洋布二百五十三箱香烟九十五箱水菓八十簍土布夏布六件緞子三件磚頭六十塊雜貨三十五件 
[籌備在杭舉行運輸會議三誌]  
　　交通部本屆第九次聯及第三次運輸會議指定在杭開會當經該會籌備員等覓就地點呈請該管局肯趙燧山氏選擇示遵等情曾誌本報兹悉趙局長據呈杭站路局辦事處房屋狹小不敷分配特向杭城廣濟醫院院長梅田籐根（日人）氏商借西湖葛嶺之梅氏别墅爲會塲已經該氏首肯除將開會情形由路局呈請浙江盧督軍沈省長曁警察夏廳長飭屬屆時保護外一面電部備案並定四月二十二日開會所有各路代表參與此會會議來滬後均擬在西藏路一品香旅社暫住會齊由路局特開專車赴杭屆期一切開支預算約需八千元左右 
 
 

Page 11

 
 
[函請查塡工廠表式]  
　　本埠南北兩商會昨日均接上海縣公署實業科調查員汪永思公函云敬啓者敝署前奉實業廳令轉奉省長令准内務農商部會咨以查國際保工大會上年十月間在美京舉行第一屆會議我國政府派代表蒞會提議中國加入公約經該會贊同請中國政府編訂工廠法令施行保工主義提前籌備經部會商訂定調查表式應將國内各項工廠確實調查彚報參考轉行飭縣委派專員會同商會分赴各工廠按表詳愼查塡呈報等因奉經敝署於本年二月五日先將前項表式五種函送貴會查照在案嗣因前項表式需用繁多翻印致稽時日兹已印刷完成奉縣長委派永思爲調查員會同貴會妥商辦理除隨時趨前接洽外相應檢同調查表五種每種六十紙計共三百紙並擇要摘開工廠種類備函奉達請煩貴會迅繕通函分送各工廠從速按表塡明送會核轉過署以便編訂分别存轉諸伏關呼良深感荷特此函達即祈迅賜施行至紉公誼計附送調查表三百紙如不敷請示知當即補奉應行調查各廠種類絲廠紗廠襪廠織布廠肥皂廠毛巾廠榨油廠碾米廠麵粉廠餅乾廠烟草廠鐵廠火柴廠染織廠洋燭廠造紙廠製藥廠皮革廠 
[淞滬警廳塡表錯誤之指駁]  
　　淞滬警察廳長接江蘇省長公署訓令云案據該廳長呈送六七八三年度内務統計表到署當經逐表詳細覆核内六年分之檢舉犯罪人數表强盜竊賊兩項計字一樣均未塡數七年分之表强盜一項計字欄内總數與散數不符而竊盜欄内計字欄又未塡數八年分之表强盜欄内家船人三欄僅有一數而計字欄忽出二數竊盜欄内屋内屋外船人等欄僅有五數而計字欄忽出八數諸如此類懸殊太甚若以計數爲準則散數各欄必有漏塡若以散數爲準則計數何所根據二者必有一失又如六年分自殺者所爲及月别表與自殺者年齡及因由表前表乃分列其所爲及月别後表乃分列其年齡及因由而其自殺者之人數兩表本屬員通不應兩歧七年分警察職務上死傷人員表之一之二一表乃分别死傷人員之署别及類别二表乃分死傷人員因何事類而死傷至死傷之人數兩表亦屬相連不能相差乃查核來表均不相符兹將錯誤原表簽明發還仰該廳長即飭辦理統計人員趕將謬誤之點核實確查認眞審定換造準表刻日馳送核辦勿再舛錯是爲至要切切此令 
[蕪湖路刦案展戎再訊]  
　　公共租界蕪湖路二十六號門牌某烟紙店於上月十六號夜被盜匪多人持械侵入刦去大小銀洋鈔票共計三百三十餘元後由事主王文章報經該管捕房拿獲關係人吳石珍崇國風兩名解奉公共公廨命押候訊究等情已誌本報昨晨屆本案提審之期包探白忠祺西探奎爾傳同證人李炳炎將吳崇兩人解至第二刑庭由該探等上堂禀稱本案盜黨尚有多人未獲而偵查獲案之兩被告對於此案之一切關係亦未完備應請再行展緩開審云云陸襄讞得禀商之英赫副領事判吳等還押展期一禮拜再訊 
[震旦大學院之演說會]  
　　震旦大學院每月例有名人演說前晚（三十一）特請該院舊學生農業工程師何尚平演講中國之墾荒與機農按「機農」Ｍotocultore之發明爲時未久歐美各國亦尚在試行期間至於中國則非惟去實行之期尚遠即其名稱亦少概見何君特本其歷年研究閱歷所得將機農之概况與將來中國推行後之利弊詳細說明且爲中西來賓了解便利起見每段皆首用國語演講再自行譯成法語演說畢由該院院長致謝而散 
[表年協會新會所落成再誌]  
　　博物院路青年協會新會所將於本月十二日下午三時接待參觀四時半行正式開幕禮已誌前報兹聞該會所係六層樓電梯升降内有總務處巿會組校會組職工部童子部宗敎部書報部幹事養成部庶務部體育部等辦公室及圖書館内容器具設備頗稱精潔十年前該協會總幹事巴樂滿君至美國謁見當時美總統塔夫脫爲中國協會新會所事塔君特在白宫招請巨商士紳數十人代呼將伯首由謝褒德夫人慨捐美金五萬元充建築費同時有史挻生君捐美金三萬九千元以作購地之需又在海内外加募得銀十萬餘元遂購地興工於民國八年六月正式奠基至本年正月全部工事告竣計用去購地費建築及器具費銀十六萬五千餘兩洋二萬五千餘元外表内質宏固異常現在該協會共有辦事人員九十二人云 
[聖彼得堂將行派立新區牧禮]  
　　愛文義路聖彼得堂年來敎務發達其牧師戴調侯君因事自行辭退當由該牧區區董等延聘南京鍾可托牧師接任鍾君係聖約翰大學神學科卒業在南京聖公會任牧師職五年成績蔚著現該堂定於明日（三號）上午十時特請江南郭主敎至堂舉行派立新區牧典禮同日下午四時全堂敎友開會歡迎鍾牧師由蕭智吉醫士主席王正廷博士致辭屆期必有一番熱閙云 
[兩女校移赴寗參與運動會費助賑]  
　　蘇省第六屆聯合運動會定於四月六七兩日在寗垣公共體育塲舉行本埠神州女學校及民立女子中學上屆均參與運動此次本擬準備赴會嗣因北五省急賑募捐該兩校會議各以其旅費一部分撥充賑欵以振起人類社會互助之精神故本屆運動會該兩校暫不參與云 
[神州女學學生旅行寫生]  
　　北四川路神州女學圖畫專修科辦理素稱完美每年春秋二季均舉行旅行寫生以資實地練習本年春季擇定蘇之木瀆爲寫生地點今日由該校圖畫專科主任洪野君及敎員王濟遠君張辰伯君率領學生乘滬寗車出發聞旅蘇須在一週以上云 
[寰球學生會學校訂期旅行杭州]  
　　寰球中國學生會日校訂於四月八號（即隂曆三月初一）旅行杭州因西湖名勝冠於全國山明水秀古蹟繁多藉換新鮮空氣以曠眼界而增學識其旅行膳宿等費每學生僅收四元凡該會會員及夜校學生均可加入聞日内報名者頗爲踴躍云 
[青年會消息]  
　　四川路青年會會員家屬同樂大會定於今晚（星期六）八時開演好影片「情誤」六大本頗足爲青年男女用情不專之當頭棒喝於娱樂之中含有警世之意入座劵每紙四角會員减半並聞本日午後二時並有交際科陪同會員參觀江灣路靈生學校云又該會職工部浦東分所今晚（星期六）請大英敎士安選三君講「人生之從前現在將來之大問題」明日（星期日）並請該會體育部幹事凌希陶講「人是什麽」以惠工界云 
[徐警廳長親自發餉]  
　　昨日爲淞滬警察各區署所隊長警發餉之期預由徐警廳長傳令第一區警署曁所屬各分駐所並保安隊水巡隊游巡一二兩隊均於清晨九時由王金由署長及各分所署員並各隊隊長同時督率各巡官各長警排隊赴廳齊集由徐廳長親自按名點騐畢將應發餉項分别發給後當即將印刷之規定訓誡條例五則詳加面諭大旨謂宜服從上官命令並各盡職務不得挾嫌妄控官長平日對於地方人民宜和平靜氣在崗位守望時不得與人接談以及禁止擅自入帮並違背警規欺壓平民所得之月飼貴於節省用度寄回家鄕贍養老幼妻兒是爲至要云云至十點餘鐘始各排隊而歸 
[滬南工巡捐局常會改期]  
　　滬南工巡捐局長姚石蓀以該局向例每月第一星期之星期二日爲常會期嗣因五日爲本月第一星期二適爲植樹節（即舊曆清明節）遵例停止辦公爰改訂於七日星期四開常會昨已分函該局名譽各董事請於是日午後三時蒞會與議云 
[英商請警保護之函覆]  
　　江蘇交涉公署前接英總領事函略謂據住居奚家灣地方英商茂生洋行夥穆奈禀稱該地時出竊案請函請交涉公署轉函警廳添派崗警保護等情當即函淞滬警察廳查照在案兹得徐警廳長函覆謂查奚家灣在五區警察署所轄地方距署較遠難以分設崗位應飭區隨時派警巡邏保護等因已由許交涉使轉函英使查照矣 
[迷路日人送交日領署]  
　　許交涉員昨據青浦縣知事解送迷路日人吉田秀雄一名請爲發落等情許君當將該日人送交日領署矣 
[汽車傷人兩則]  
　　江北人王阿三昨日上午十時許在浦灘行走遇某號汽車駛來一時不及退讓致遭撞倒受傷當由老巡捕房一千三百零四號華捕到來抄錄汽車號碼男雇車送王阿三往仁濟醫院醫治一面歸報捕頭候示又昨晚八時許有江北人紀生保行經浦灘洋涇浜口被某號汽車撞倒頭足均受傷汽車夫見肇禍即疾駛逸去旋由老巡捕房四百八十號華捕到來雇車送往仁濟醫院醫治即據情報請捕頭查究 
[陸有草帽公司營業發達]  
　　閘北永興路采芝坊中國陸有國貨草帽公司創辦以來所有原料堅潔出貨精美故營業甚爲發達云 
[誘拐婦女之敗露]  
　　王家宅民人韋萬元家有餘屋今年舊曆二月初經李大寶及婦人王張氏等介紹借與張老三與伊姘婦楊錢氏等同居嗣經韋萬元向楊錢氏盤問始知原籍常州家有丈夫楊榮大此次實遭張誘拐到此等語韋即發信通知伊夫着其來申認領事爲張察悉乃糾合多人前去硬領衝突由警將一干人證拘送五區二分署轉送地檢廳奉檢察官提案研訊一過判張老三楊錢氏王張氏等分别收押候示而楊榮大在家得信後於昨日到申投　具詞聲請將妻給領奉諭着靜候核辦 
[龍華塔限期修竣]  
　　西鄕龍華寺前之七級寶塔一座建於漢時赤烏十年四月相傳已有二千年之久歷朝迭經修葺自光復後該寺因駐有軍隊禁阻人民入寺進香以致該塔坍毁不堪步兵三十九團張團長因不忍漂没古蹟發起募捐重修該寺及寶塔兹悉寺房均已修竣寶塔亦經開工興修共費工料洋二萬餘元現值該寺香汎在即故由張團長催令工頭韓林生日夜工作限予舊曆二月底竣工俾寶塔煥然一新倍增游人興味云 
[嫌疑盜犯解法庭訊辦]  
　　浦東三林塘迤南列四圖曹家木橋黃景福家舊曆去冬十二月十五夜半時黃夫婦均不在家祇命孩童守户被盜匪六七人撞門入内刦去衣飾各物事後開單報告縣警察第五分所查究在案兹據該所探警查獲形跡可疑之過犯王林祥朱春仙姚根華又名周春山等三名指爲此案盜犯因無贓證申送上海縣公署警察事務所於昨轉送地檢廳訊明律辦 
[公共公廨訊罰車輛違章案併紀]  
　　星期四午後由公共公廨張襄讞會同美約副領事升座車務公堂訊理車輛違章案十一起併誌如下（一）邵交善因在西藏路開駛三千七百九十四號汽車疾馳案經中西官訊明諭罰洋二十五元（二）徐阿良在黃浦灘開駛三千八百零八號汽車不聽印捕指揮任意疾馳且已違章十次堂諭罰洋二十五元吊銷開車執照（三）胡慶貴在黃浦灘開駛一千二百八十三號汽車不愼幾肇禍端由捕將胡傳案訊明堂諭罰洋十五元（三）高阿根在愛文義路開駛三千二百六十六號汽車疾馳案堂諭罰洋十五元（五）俞順元在北蘇州路開駛五千另四十四號汽車不愼堂諭罰洋十五元（六）嚴大有在靜安寺路開駛三千另二十一號汽車疾馳不聽巡捕指揮判罰洋十元（七）顧龍生並無開車執照在　浦灘開駛三千五百三十三號汽車判罰洋十元（八）邱阿五大浙江路開駛一千四百四十九號汽車不點燈火諭罰洋八元（九）宋桂福在白克路開駛五百九十一號汽車不點尾燈諭罰洋五元（十）王阿品在黃浦灘駕駛一千零二十一號馬車疾馳不聽巡捕指揮諭罰洋五元（十一）王阿二在虹口元芳路駕駛九十八號馬車不照定章由印捕傳案諭罰洋五元一併充公 
[請追灰鼠價之宣判]  
　　英商鼎興洋行在公共公廨呈訴前買辦吳春霖購買灰鼠與貨樣不符請追貨價及損失一案昨奉李襄讞會同英包副領事復訊據原告代表律師詰據原告西人阿白倫聲稱被告在伊處爲買辦時三次購買灰鼠二千六百隻運往美國祗有六百隻與原樣相同每隻值洋一元其餘每隻祗值一角光景當時美國來電通知將貨退回即知照被告繼將貨如數載回請人估計不值確與原樣不符應請追償損失美金二千五百七十三元四角三分等語並由西人搿勃林到堂證明此項灰鼠六百隻每隻價值一元尚有二千隻每隻祇值一角云云又據被告吳春霖上堂由其代表律師詰據聲稱於西曆一千九百十九年十二月三十一號與原告訂立合同在原告行内爲買辦至上年三月三十一號辭退當時允許原告帮辦至八月底脫離關係原告所購灰鼠係其自向客人購買計有貨樣三種乃原告自選第一批六百隻由客人送來原告親自打包交郵局遞寄以後貨物亦原告過手我惟介紹客人而已至於貨樣不符與我不涉况原告倩人騐貨時並不邀我到場而原告欠我墊欵向索不理言至此由兩造代表律師互辯良久經中西官核供判着原被商酌於兩禮拜内將貨變賣逾限由原告自行出售准被告扣除原欠欵外按照欵數賠償此判 
[妓女送堂擇配]  
　　女子王金林向在婦人李尤氏家爲娼邇因梅毒大發遍體腐爛故於前日出外診治乘隙逃至法捕房請求超豁昨晨捕頭飭探將李尤氏傳至法公堂先由捕頭上堂禀明前情詰之女子王金林供女子前由姑賣與李尤氏爲娼現今女子因病不願爲娼是以逃出請求援救質之李尤氏供王金林向在某氏家爲娼今因有病故住在我家不敢逼娼中西讞員判王金林送堂擇配尤氏斥退 
[慈善副劵開奬紀]  
　　慈善副劵昨日開奬在南巿久大碼頭利濟局内舉行上午九時起十二時止頭奬第一萬八千二百三十一號北京月中桂經售二奬第三萬四千一百十五號南昌福利公司經售三奬第三千五百五十一號上海葉宏茂經售 
[今日之兩結婚禮]  
　　今日午後三時王寵惠博士之妹王淑懿女士將趙師復君在狄思威路救主堂結婚由該堂牧師朱葆元爲主婚夫喜筵設在大東旅社准七時入席王女士向在女青年會女子體育師範爲監學其性勤敏和藹可親識女士者莫不欽慕其爲人趙君爲南洋中學畢業生民國三年由清華派往美國專習礦學工程科現在上海總商會任事又今日下午四時張敏錫女士與史宗堂君將在三馬路慕爾堂行結婚禮女士於去夏在憶定盤路一號中西女塾畢業畢業後即充該校敎員聞女士於敎務甚爲熱心云 
[水警取消密探名目]  
　　駐滬水警第三隊隊長王壽良昨發佈告云照得本隊前於冬防時期因特别區域情形有異曾經派令張龍發爲浦江臨時密探以資偵查而該探辦事尚屬得力惟現下冬防已過密探名目亦應取消以符定章除撤差外合行佈告一體周知此佈 
[昨日公共公廨訊案紀]  
　　昨晨公共公廨民四庭由張襄讞會同美約副領事訊理各案如次（一）豐和元錢莊股東汪仲賢汪政平聲請破産案前經諭令聲請人登報聲明去後兹據陶鑑偕代表律師到堂反對該莊破産陶稱豐和元錢莊係開設於銅山縣轄境派莊客常川駐於鎭江欠該處裕潤等兩莊銀一萬八千九百餘兩我係該兩莊代表查汪仲賢等之産業係在丹徒儀徵兩縣惟該莊滬地並無分莊設立其至貴公堂請求破産實係朦蔽云云又據本埠某號代表律師到堂聲稱豐和元共欠伊有六萬餘金内二萬之票據係在滁州出立該莊請求破産實有隱匿財産等情云云又據陸鴻飛到堂證明汪住居梅白格路二百二十九號門牌約有兩年聞其滬上營業地點係在同慶公棧房等語「結果」改期再核（二）葛月亭訴新世界游戲塲經理陸錫侯不運保證金五千元案據原告律師稱該游戲塲各股東因陸與花旗烟公司借欵一事已在美按察使署起訴恐本案未告終結面陸將與該游戲塲脫離關係應請飭陸將該游戲塲股東姓名開出以便向追旋由陸投案寫包世傑瞿鴻聲席友裕陳姓四人之名「結果」改期一禮拜候傳新業公司各股東到案再核（三）信成銀行清理處訴陳詠韶不贖道契案「結果」本案兩造理清應將道契發還被告完案（四）楊書康訴陳詠韶遠背賣地合同請追損失案「結果」改期七天再訊（五）曹吉安訴袁敦文不理標金賬欵案前判兩造至金業公會理楚詎袁未去故原告到堂請求而袁臨訊不到「結果」缺席判决被告償還原告銀三百八十一兩二錢五分並繳堂費（六）沈根生訴沈福卿賬欵糾葛案「結果」改期再訊（七）周春泉訴周筱雲不還借洋六百元案判决已久被告無力償還兹復請求開釋出外料理「結果」着被告具結出外設法料理 
　　又午後民四庭由俞襄讞會同美奥副領事訊理（一）史錦華訴施賢銀在南巿股開浴堂股欵糾葛案「結果」本案已經由地方審判廳判决查其事實確應由内地官廳受理應將原禀註銷（二）吕友梅訴秦亭生不理欠銀案據律師稱聞兩造已經出外了結請求將本案無限延期「結果」展期再訊（三）婦人姚丁氏訴與其夫姚天生離婚案由律師請求改期一禮拜再訊「結果」照准 
[查弔唆使婢女捲逃之贓物]  
　　新閘孟納拉路四百六十九號半門牌張鶴樓家十五歲婢女桂英被飯司何德貴唆使竊取值洋四千元之金珠飾物偕逃至漢口被該處慈善會查獲解送官廳現經公共捕房派探將何與婢一併移提來滬解奉公共公堂判候移吊原贓再核在案昨晨由廨復訊據包探張盛全與西探高愛樂相繼投訴被告男女在捕房供稱所有贓物均被漢口慈善會吊去現在仍在彼處迄未返滬請爲核示云云經李襄讞核供商之英包副領事判被告等仍分别押候夏口縣公署查吊原贓展期兩禮拜再訊 
[婦人因案牽涉之保釋]  
　　閘北均濟里紹興少婦馮陳氏因與夫馮安如口角吞服赤燐身死牽涉婦人吳石氏（即何石氏）一案當奉四區一分署將何石氏函送地檢廳訊明收押並派員前往騐明棺殮候示在案兹據屍弟陳秋航投該廳具詞略謂本案發生實緣何石氏與馮安如有曖昧情事曾爲我姊撞破數次致遭挾嫌虐待因此死於非命要求提馮究懲以雪死者沈寃譚廳長據禀後以該原告所陳各節毫無充分證據所請礙難照准昨午後飭將何石氏提出略詰一過諭令交保出外候示 
[妓女請求註銷逐出租界之不准]  
　　因案在押之妓女花芬蘭（即謝老六）昨晨延律師至公共公廨禀稱西曆一千九百十八年三月廿一號老閘捕房告發該妓與其姘夫紹興人田五寶將女子黃新寶强行拖入福州路一百零一號門牌雉妓院内迫娼等情經公堂訊實判决該妓禁錮四年期滿逐出租界田禁錮二年女子發濟良所留養屈指該妓所受刑期將滿敝律師今特到堂請求念其婦女無知從寛將逐出租界字樣予以取銷云云中西官核禀磋商之下以此案久經定讞未便翻異判被告律師所請不准 
[攫金簪禁押半年]  
　　甬人王阿四前日在新閘大沽路攫取婦人宋施氏金簪一支圖逃經氏鳴由包探嚴阿慶帮同追獲人贓拘入捕房昨解公共公堂經中西官訊實判王押西牢半年期滿逐出租界贓交原告具領 
[押儆一羣扒手]  
　　法捕房包探李榮卿偵悉專在法租界内電車上摸竊搭客銀洋之竊賊匿跡在浦東地方爰於前日禀明捕房出票前往協同該管警察拘獲張德寶楊德生劉長桂張金三王和尚吳陳氏等六人一併帶回法捕房昨日傳同事主趙晋成宋德生等將張等解送法公堂請究先由包探上堂禀明前情繼由原告趙晉成稱商人被摸去鈔票洋一百八十元求究詰之張等供認摸竊所有銀洋均已用盡中西讞員會判張楊劉張及婦人陳氏等五人各押西牢一年王和尚押九個月期滿一併永遠逐出租界 
[科罰私烟間主客]  
　　常熟婦人陳程氏與弟程四囝因存福建路久安里七百十五號屋内開設私烟間被老閘捕房包探顧阿根馮兆蘭查悉禀明捕頭於前日協同九十號西探前往將程氏與其弟並烟客姚榮生王查卿王祖榮吳炳義倪阿華張三保王阿二連同烟具一併帶入捕房昨解公共公廨經中西官訊實判程氏程四囝各罰洋三十元充公姚等各罰洋三元烟具銷燬 
　　又范玉卿朱春榮何少泉分别在虹口培開爾路某號塘山路七十六號命脫路三百六十號等門牌屋内私售燈吃洋烟前日爲該管捕房查悉將朱等三人與烟客陳阿三王阿大及烟具帶回收押昨解公共公廨中西官訊實實判范朱二人各罰洋十元何罰洋三十元陳王各罰洋三元一併充公烟具銷燬 
[賣烟與使用鉛角並儆]  
　　法捕房捕頭偵悉居民陸阿寶家私設烟榻容人在内燈吃實屬有違禁章故於前晚前往抄出烟槍烟具等物並鉛角數十枚一併帶入捕房詰據陸供此項鉛角實係秦義泉寄在我處故由捕頭飭探續將秦拘獲昨日併解法公堂請究先由捕頭禀明前情詰之陸阿寶供認私賣燈吃惟鉛角實由秦義泉所寄求察詰之秦義泉供此項鉛角係朋友金狗給我不敢使用故此寄在陸處餘供支吾中西官判陸罰洋四十元充公秦押西牢六個月期滿永遠出境抄案之烟具鉛角一併銷毁 
[破獲燕子窠]  
　　李慶雲在虹口菜巿街三百二十九號門牌屋内私設燕子窠容留談阿堂談阿炳石永泉玉根福等燈吃被閔行路捕房包探吳如熊偵知禀明捕頭協同六十二號西探往將李慶雲等五人連同烟具烟膏帶入捕房略詰口供一過押候解送公堂訊究 
[携帶烟土案兩起]  
　　傳春清於日前手携烟土十餘磅行經法租界小東門地方爲捕查見將傳帶入捕房又戴榮甫身藏烟土一小包至小東門地方被捕查見以其形跡可疑上前抄出烟土拘入捕房昨日併解法公堂請究先由捕頭上堂禀明前情並將烟土呈鑒詰之傳供烟土實係朋友令民人送至某處並非民人之物令朋友逃往何處不得而知求宥戴榮甫供因父親有病今民人至某處購來係治病所用不敢私販中西讞員判傳罰洋二百元戴罰洋十五元充公烟土銷毁 
[廣陵潮第八集出版]  
　　震亞圖書局延聘江都李涵秋君所撰社會小說「廣陵潮」前已出至七集情事詼詭用筆細膩喜閱者頗多兹第八集又已繼續出版計分上下兩册昨承該書局惠贈四本誌此道謝并爲介紹於愛讀小說者 
來函 
[毛經疇致内地電燈公司函]  
　　敬啓者去年曾因電燈黑暗詢諸張逸槎先生據云因小東門一帶方棚太小之故大約年底可換大者則燈明矣豈知至年底依然如故今年又問則云正月底一定可換現將屆二月底黑暗如舊查華界電燈費之貴較諸英法各界有過而無不及而燈之腐敗黑暗亦爲英法界所無人民負巨價之義務享黑暗之權利公司中到底有人主持一切否南馬路一帶之路燈民國路電車上之電燈莫不光紅而暗公司營業近年有二分餘之紅利而不肯速行整頓電燈使之光明豈燃户應做公司奴隸耶正月之賬已來收過兩次若云電費不付則法律上斷說不出（其實某機關燈數甚多分文不出公司亦無可如何）惟如此腐敗之公司黑暗之電燈照賬交費實在不願不得已思一折中辦法燈光雖無表準大約現在不到一半之光（一過十二點則明亮矣試問居户商舖有何用哉）則鄙人亦願納一半之費並非今小亦義務權利對待之一法俟燈光明亮則照章繳費或云燃户盡照如此對付則公司豈不大受損失不知往年燈光之所以暗因平常可掛一萬盞之機器公司已放至一萬五千或不至此數是多收之欵連年已爲數不資矣極不願長此黑暗而長納半費也此上伯鴻子經逸槎三先生毛經疇頓首二月二十三日 
[松江旅滬同人懇親會致閔南輪船公司函]  
　　逕啓者查貴公司平申輪班聞行松滬所有浦南一帶搭客須由葉榭駁船轉渡浦北至得勝港登輪近來搭客甚多不但在駁船中異常擁擠而重載過渡復由浦中過儎風平浪靜之時老弱扶携行李雜杳已多危險如有風濤豈非可慮南橋前事可爲殷鑒敝會屢經浦南同人函囑就近與貴公司交涉爲未雨之謀定萬全之計莫若於浦之南岸建築碼頭或將輪船直駛至葉榭駁埠行旅可免危險營業當益形發達以節省駁船之資而爲此兩利之舉想貴公司必樂於爲之也春盡夏來天氣當多變幻萬勿因循以圖僥倖雖屬同人過慮之詞設有不虞貴公司能當此重咎耶務希鑒察迅即圖謀以免同人之懸念是爲至禱如何之處並祈先行示覆不勝感盼專此奉達順頌台祺松江旅滬同人懇親會公啓三月三十一號 
雜評二 
[自殺遺言（訥）]  
　　華人周維新之自殺也其遺言曰中国或無望俄人司篤本力之自殺也其遺言曰世界無望夫今日之中國與世界果皆無望耶所謂無望云者以人心之不改變也人能知無望即人心改變之機今日之世界苟人人知無望而人人盡力於個人應盡之責任挽救此紛擾可憂之世界則無望者即可變爲有望若知無望之人皆趨於自殺之一途而所剩者皆不以無望爲憂之人則世界眞乃無望耳 
　　是故自殺之舉非今人所提倡也 
公布欄 
[江蘇高等審判廳]  
　　民庭判决一件汪寶善與王載堂爲房租涉訟上告一案（判决主文）本件上告駁回本審訟費歸上告人負擔一件沈明庚與蕭永茂爲遺産涉訟控訴一案（判决主文）原定諭撤銷本案發還靖江縣知事公署迅予依法裁判一件洪潤生爲債務涉訟不服上海地方審判廳之裁斷聲明抗告一案（决定主文）本件抗告駁回一件朱幼山與吳玉書爲債務糾葛聲明窒礙一案（决定主文）本件准予回復撤銷控訴前訴訟程度候續傳審理一件姚德文與姚德政爲債務涉訟上告一案（判决主文）本案上告駁回本審訟費由上告人負擔以上三月二十八日一件余金寶與楊阿興爲離婚涉訟控訴一案（判决主文）本案控訴駁回控訴審訟費歸控訴人負擔一件吳茂智與顧理孫爲欠租及租屋涉訟上告一案（判决主文）原判關於判令上告人等給付房租及訟費之部分撤銷發還上海地方審判廳迅予更爲審判上告人其餘之上告駁回一件唐慶輝爲和解爭執抗告一案（决定主文）本案抗告駁回抗告費用歸控告人負擔一件陸倪氏與張阿大爲身分涉訟控訴一案（判决主文）本案控訴駁回控訴審訟費歸控訴人負擔一件陸桂銓與陸全松爲蕩田涉訟上告一案（判决主文）本案上告駁回上告審訟費歸上告人負擔以上三月二十九日一件王竹樵與徐莘豐爲抵欵涉訟上告一案（判决主文）本案上告及附帶上告均予駁回本審訟費由兩造平均負擔一件徐顧氏與顧仁傑爲贖田涉訟上告一案（判决主文）本案上告駁回本審及前上告訟費由上告人負擔以上三月三十日 
[上海地方審判廳]  
　　判决主文（民一庭）一件判决王省齊與葉星如等違約糾葛探訴一案主文原判關於駁回控訴人對於葉星如之請求及訟費部分撤銷葉星如應償還控訴人洋一百八十元正控訴人其餘之控訴駁回本案訟費歸葉星如負擔一件判决陳康泉等與周濟萱（即周積萱）等損失糾葛一案主文原告人對於周濟萱之請求駁回對於費克明之訴訟准予註銷訴訟費用歸原告人負擔（民二庭）一件判决楊鏡綸與季龍海因貨欵糾萬一案主文季龍海應償還楊鏡綸洋一百八十六元五角訟費歸季龍海負擔一件判决金如林訴黃子苑抵欵涉訟回復一案主文本件窒礙駁回聲明窒礙訟費歸黃子苑負擔一件决定王超勝爲金兆熙訴朱文初貨欵涉訟聲明請處分朱文初動産一案主文本件聲請駁回一件决定林元生聲請救勸一案主文本件聲請駁回一件判决周仁甫與周壽亭因借欵糾葛一案主文原告人之請求駁回訟費歸原告人負擔 
[上海縣公署]  
　　批示顧鄭氏呈爲劣保掘墳盜賫請追究由地保係在官人役何敢　墳盜賣呈出一面其中有無别情候訓令上海巿經董查明具復核辦此批潘紫綬呈爲奉批再陳由查閱來呈大都節外生枝語多不解於爾應得之　廟奬金亦不遵批具領是本縣待爾愈恕而爾之刁計益工殊　不知體　候　請將欵充公以爲健訟逞刁者戒着即知照此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[破浪記（七）] [  天放]  
　　檀島水族院著名全球凡至此者殆無不往觀院爲屋一楹入門有小噴水池一中貯魚數十尾噴水池左右後三方皆爲短巷以厚玻璃嵌壁間中貯水置魚其間其奇詭美麗幾非言語筆墨所能形容其形體有似石者有似木者有似燕者有成三角形者有薄如片紙可洞見彼方者其顔色則有三色者有五六色或十數色相間者雖至工之畫家不能繪也夏威夷附近出魚達四百種此院所藏近百種皆至奇至麗之魚也縱觀久之徘徊不忍去入門處有售魚類影片者各購一帖以爲紀念然影片不及眞魚十之一也出院後乘汽車週遊全島三小時沿途萬綠參天街衢清潔建築品皆含美術性質無處不可以入畫誠不愧太平洋極樂園ＴheＰaradiseofrhePacifrc（西人嘗以是稱檀島）之稱矣沿途時晴時雨檀島天氣常常如是而氣候温和終歲如春時與風景之美蓋相得益彰也 
　　旋登巴里山高出海四千二百尺左右兩峭壁則高出海面三千餘尺俯視山下大道如羊腸汽車如蟻遠望海濤泊岸浪花如雪風景之佳幾嘆觀止歸途至荔圃亭午餐連日食西菜久而生厭今得嘗故鄉風味放量大嚼爲之一飽吾國烹調之美誠爲世界各邦冠宜乎華人雜碎館之風行全美也飯畢余與曲君往購雜物遂與同行者分道渠輩往觀博物院余與曲君則在巿間散步入一廣東雜貨店店主見余係華人遂以筆談詢余姓名籍貫意殊懇切且深以同屬華人而不能通語言爲憾此足見海外僑胞愛國之深較居國内者倍蓰矣三時半返船四時開同人對於檀島皆依依不忍别恨不能在此勾留一月賞其景物也 
筆記 
[慧婢記] [  西雲]  
　　至好胡君嘗爲我言其家昔有一婢其略歷頗可稱述者春宵枯坐沉悶無俚因憶往事泚筆記之亦以知世間奴婢之中竟有能人在焉胡氏婢名小慧先代皆顯宦迨後式微父商於粤因故涉訟瘐死獄中母挈婢來粤探望又貧不克歸客死逆旅女鬻身葬父母轉輾入胡氏家婢謹愿旦夕任勞苦無怨色主人存恤之不加鞭朴與衆婢異視焉年漸長爲之擇配皆無就後與婢言任其屬意者自擇之免致後悔婢遂屬意一農人子逾時訂婚及吉期彩輿來迎洞房花燭之夕新郎外歸婢審視愕然起執新郎髮按之於地拳其背新郎大呼曰新婦初歸即毆夫耶婢叱曰止爾何人速言否則斃掌下時賓客盈門閧然環觀新郎曰余汝夫也衆應聲曰此確爲爾夫婢不言怒目視衆舉新郎於空中如舉嬰兒衆始懼爭前救之婢托以一手向空旋轉遥擲室外衆大噪競欲圍之擊以木棍婢隨手揮格如無事從容而出深夜疾馳歸胡氏家泣訴主人前主人亦大駭若在重霧中次日始探知婢之未婚夫農人子因病於數日前死矣農慮聘金無着深自惋惜遂覓族中苛甲代之主人悉其情大怒控於官農亦反訴婢毆擲新郎負創甚重云云時主人宦於蘇頗有聲望即將始末告之於官官一鞫盡得其由懲農及某甲以儆釋婢不究婢由是覺世途險　終其身不嫁年未四十竟以病死 
劇談 
[歌臺述舊錄] [  天行室主]  
　　距今五六十年有秃騾子者名李友春津人也原業豆腐以嗜歌改梨園業先長庚而享名其唱以氣力見長時或以一口氣連唱四句摇板無待過門而不竭蹶人咸驚異李亦以是享名今之時慧寶亦頗以氣力自膏唱元板亦時不用過門然使之歌此愧不能矣探母劇中見娘一塲最末一句云「看一看娘的兒媳我去去就來」來字之腔自邁步出門一路唱去須至入「入相」之門方戞然而止汪譚兩家皆如此唱法不知此即秃騾子之遺響也前輩人云騾子唱此句時不惟句中一氣呵成不截不斷即唱至入門而後至坐衣箱卸却行頭之時餘音尚裊裊不絶也（後台向無坐椅優伶憩息僅可坐衣箱之上當時坐箱尚有等級以生爲最高而旦爲最下此風至今亦稍替矣）李之氣力固足驚人亦遂由此開一牢不可破之定例故直至今日卽如女伶輩之氣促音急被六郎在白虎帳前比了一段「特别速率」的快板自後叙家常須唱見娘須唱見妹又唱終之雖粉汗淋漓氣力不接而狃於向例尚不能逃此一句之長腔雖將此一句分作三四口唱亦須對付至入下場門也前見坤伶李桂芬演此予時適坐台上唱此句甫畢入門即聞其脫口呼曰「可要了命啦」委宛悽惻可笑亦復可憐也而究此「要命」之由騾子詎得辭其咎 
諧著 
[廣良心破産之由來（下）] [  楓隱]  
　　神道設敎吃菩薩穿菩薩竈裏無柴燒菩薩此儈尼道士卜筮星相以及習師巫邪術者良心破産之由來也 
　　衙門蕩蕩開有理無錢莫進來靠山吃山靠水吃水此公門中人良心破産之由來也 
　　好鐵不打釘好男不當兵此軍界良心破産之由來也 
　　女子無才便是德内言不出外言不入無非無儀惟酒食是議此女界良心破産之由來也 
書中自有顔如玉書中自有黃金屋書中自有千鍾粟此讀書人良心破産之由來也 
　　今朝有酒今朝醉明日無錢明日悉此一般醉生夢死者良心破産之由來也 
　　牡丹花下死做鬼也風流此登徒子良心破産之由來也 
　　劉毅家無擔石一擲百萬此牧豬奴良心破産之由來也 
　　這呌做才子佳人信有之願天下有情人都成子眷屬此青年男女良心破産之由來也 
新聞拾遺 
[龜異] [  吳秉恬]  
　　京江焦山下某姓翁捕魚爲業前日舉網時得一龜大如盆重約十餘斤甲堅如鐵取置岸上龜昻其首則有火星千百自口中噴射而出翁大驚不敢加害急縱之江後據某寺僧言山下有神物三此即其一能興風作浪人不敢犯然亦不輕出云 
[鼠祟] [  筆花]  
　　記者昨往閘北寶山路華興里訪友縱談久之時已深夜乃下榻焉睡夢中若聞淅索聲心頗異之少頃聲愈大始知此乃老鼠作祟跳擲於床欄如馬之奔騰致余通宵不眠甚以爲苦詰朝詢之友人友云此乃常事不足奇也蓋余家之鼠頗多皆有奇癖每夜必饗以熟飯兩碗鷄卵十枚則不相擾矣昨宵因忘置此物故終夜騷亂耳嘻亦云奇矣 
小說 
[社會小說醉獨醒（三一二）] [  瞻廬]  
　　第四十七回照紅鸞丈母憐女壻放白鴿頑父駡親兒衆人裡面還是曹墨亭有些膽量便道諸位吟兄莫須害怕李太白尚草嚇蠻詩區區小卒何足懼哉說時便冒到前面做個鵝羣鴨隊裡的領袖衆人乾亥一聲嗽揉一揉胸脯把膽兒放大了跟着墨亭進行約莫走到劉公館門首早聽得一片喝道吠那裏來的混帳人（當應之曰都是文苑傳裏人）鬼鬼祟祟做甚麽（當應之曰想做詩王詩伯詩仙詩聖）咱們大人在廟面誰敢亂闖亂跑這裏下了特别戒嚴令你們要進去報個口號來（雖無口號一聲卻會口占一首）倘然半句支梧捉對兒綑送營裏去無個結實打五百皮鞭（要掙扎千秋盛業先捱嘗五百皮鞭）原來衆詩人欲前且卻的模樣被兵士們瞧在眼裏只道是甚麽歹人在這廟舒頭探腦心懷叵測吕文甫經這一嚇别轉屁股便想把脚底給他們看廉老頭兒氣得色色縮縮渾身肌肉都在那裏零碎活動方便園正想拔脚奔跑恰似膠紙上躱着的蒼蠅休想拔動分毫就中還是墨亭有主意深深的一拱到地道列位仁兄且容兄弟分剖兄弟等無事不登三寶殿都只爲劉邦翁備着梅紅之帖兄弟等特地而來應召者也衆軍人怎懂得之乎者也只道他們情虚膽怯信口胡柴當下磨拳擦掌便想打人虧得公館裏走出一個老管家認識這鵝羣鴨隊都是左近的斯文朋友便向軍士們打了一個照呼方才解釋誤會放他們進門賀喜 
[餘瀋] [  澹人]  
　　人雖工愁然值春天究帶幾分懽喜氣蓋春氣生旺有以使然也 
　　然而人生今世生活程度日高社會險象環生揷足之地篇生荆棘加以外蒙風雲日趨險惡人苟非喪心病狂必將疾首蹙額春花有知尚含涙態春鳥有知尚發悲音人固靈於花鳥者而謂國事關心轉遜於花鳥乎 
 
 

Page 15

 
 
   
 
 

Page 16

 
 
常識 
[本增刋三次修正投稿簡則]  
　　（一）投稿本增刊者其材料除衛生道德法制經濟四項外持增雜錄一項仍以有關常識者爲限其有　涉攻計個人者恕不登載 
　　（一）投稿者篇末須開明姓名曁詳細地址最好黏一名片每句請自加單圈若篇輻過長及繕寫濠草字跡不易辨認者佳搆亦從割愛 
　　（一）登載之稿酌定甲乙兩種報酬甲種兩元乙種一元即註明來稿之末其願取酬者投稿時須署名蓋章於標踵下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）可即向本舘取酬其取酬時之署名蓋章須與投稿時同 
　　（一）投稿者如不願取酬或不願將所署之名發表者請于原稿註明附函恕不作答 
　　（一）投稿登載時本增刊得酌量增刪其字句 
　　（一）投稿不登載者原稿恕不發還 
　　（一）凡投揷畫稿須用鋼筆或毛筆洋紙墨繪大小不拘畫法須整潔錄後酌酬惟得增减潤飾或不用原稿另紙重繪註明原名 
　　成功百訣五版沈有乾君成功百訣兹經本館五版每　仍　回印本銀五分合銅元七枚外埠函購加費一分售書處本館營業部處寄售中華職業敎育社 
常評 
[政治臭味] [  老圃]  
　　前數日地方廳爲逆倫案開棺相驗人人欲得入塲劵趨之若鶩余有入塲劵而不去或問何故不去余曰余喜吸新鮮空氣不喜吸臭味 
　　前數日地方廳爲選舉案開庭辦論人人欲得旁聽劵趨之若鶩余亦不願去或問何故不去余曰余喜吸新鮮空氣不喜吸政治臭味 
　　前數日有人開會余以其無政治臭味入席而聽之聽之不勝其煩然其味尚不甚臭若含有政治臭味之會則不可鄕邇矣一言以蔽之余喜吸新鮮空氣不喜吸臭味 
　　有一人久居城巿勞神於案牘勞神於酒食徵逐一旦入鄕村見農夫糞田唱秧歌與水車之聲相和坐柳樹下依依不去乃喟然歎曰吾久吸城巿穢氣覺鄕間之糞氣亦香聞者笑之而無可笑也較之政治臭味糞安得而不香習近政治臭味糞又安得而不香 
　　政黨之黨從黑其色旣黑其味又自於是乎不可鄕邇以武人而染黑色其色更醜以武人而染臭味其味更不可鄕邇 
道德 
[張欣生弑父案敎訓] [  魏友植]  
　　張欣生串通醫生朱健臣用白藥毒斃其父張駕雲一案已由檢察廳蒸骨昭雪欣生亦供認不諱吾人對於此案得了敎訓不少分述如下以警世人 
　　（一）可爲沈溺賭博者之殷鑑張欣生在檢驗塲出曾與朱潮生合賭起因此番幹出滔天大禍弄得要活不成猶在其次獨惜其父張駕雲旣經死於非命死後還將骸骨分解蒸騐眞所謂「不孝某某罪孽深重不自殞滅禍延先考」也吾謂雖碎欣生之尸爲萬段猶恐不足以贖其罪世不乏醉心樗蒱者曷其鑒之 
　　（二）可爲交友不愼者之殷鑑君子有三友直諒多聞若能迎合吾意者非益友也張欣生爲與朱潮生結了朋友始則同道合賭繼則同謀毒父及其挾制之謀不行終且出首告發翻手爲雲覆手爲雨世道險詐人心不古家破人亡之禍固欣生自取之也甚矣青年擇交之不可不愼也 
　　（三）可爲存心隂險者之殷鑑朱潮生旣引誘張欣生以同賭再唆使張欣生以斃父是行施者爲張欣生敎唆者實朱潮生乃因不遂其予取予求之隂謀遂替張駕雲出首以告發現在水落石出吾知朱潮生恐亦無逍遥法外之理豈非所謂「使心用心反害自身」乎然則包藏禍心者其亦可以已乎 
　　以上三種敎訓大可以箴灸現在社會之黑暗故張欣生弑父一案當編爲戲劇劇無異爲一般道德墮落者之一服清凉散也（乙種酬） 
婦女常識 
[提倡女子勞工之我見] [  耀先]  
　　方今勞工神聖之聲浪日高一日幾瀰漫於全地球中余以謂此種問題不僅限於男子方面天賦人以五官百骸無論男女均具有同等之能力惟能因而用之斯愈用而愈出棄而不用直如連城之璧不予雕琢奚以見其珍貴哉是故謂女子不能勞工者非也歐美婦女多投身勞動界視此爲人生無上之價值獨我國女子狃於舊習不知勞動爲何事以爲撫養子女即所以盡個人之天職毫無獨立生活能力事事仰賴於男子甘爲男子所玩弄此數千年來社會上重男輕女之惡俗所以牢不可破也嗚呼豈我女界同胞眞不如男子乎患在不爲耳雖我國家庭制度與歐美不同彼國婦女不獨負家庭上責任我國以有種種特殊情形不能與歐美同步然而每日除操作時間外餘暇正多利用餘暇舉行家庭小規模之工業成績當卓有可觀試以一家婦女三人計算每日每人可獲利一二角左右則三人一日當獲利四五角左右每月即可獲利至十數元養成生活獨立之技能爲子女積儲求學費减少男子之擔負家庭間受惠實多即以國家經濟方面言之祇有所謂生利而無分利者矣然則我國女子苟能從事勞工何患不與男子並駕齊驅社會上自當異常尊重而後人格可以恢復余將爲女界同胞前途距躍三百矣（乙種酬） 
衛生 
[食米之衛生] [  沈醒凡]  
　　脚氣一證患者日多據醫生考騐由食米過於精白所致緣米之皮膚富含燐質功能滋養腦氣神筋舊時臼碓之米皮層必存留一二色略帶糙機器碾出米層剥盡瑩白可愛一般人喜於餐珠嚼玉之快感爭棄臼白而歡迎機白豈知貴重之燐質養分全失而錮疾即乘其後蓋腦氣神筋貫達全身滋養料欠缺不足分播上部需用較繁奪下部之養分而足部困矣用腦多者尤易罹斯疾其顯徵也機器碾米日益發達日常食米幾有舍此不得之勢謹將簡便補效方法貢我同胞聯資採擇 
　　一家中儲米每石融入糙米二三升或炊時加入數握則成飯後仍有晶瑩色素引起食慾而重要之燐質滋養分復得供給無缺誠兩得也 
　　一學校或工商團體照上述之法要求辦事人設不遂所請可用糙米或略碓之米不拘粳糯炒黃磨粉旣可充飢又可免疾我同胞盍嘗試之（乙種酬） 
家庭常識 
[兒童衣服之研究] [  歐抗霞女士]  
　　嘗見西國兒童之衣服不但式樣便利而其顔色之選擇温度之適中於衛生美觀皆能兼顧吾國人對於兒童衣服祇重温暖不求其他以致臃腫齷齪令人不歡爲父母者安可不於此事加之研究乎爰貢數言以當一助 
　　（一）衣料製衣首宜擇料製兒童衣服之衣料須以耐久而可洗濯者爲上若呢絨之類是苟慮呢絨值昻而又多爲舶來品則愛國布夏布等亦甚合用若綢緞紗羅耗費過甚旣不宜於中下人家而易沾油膩不耐屢洗最不合爲兒童衣料又每見有以舊衣服改製兒童衣服者亦非經濟之道蓋舊衣服每不堅固况經洗染更易撕裂兒童天性好動跳躍跌撲舊衣安得不破而無常識者反斥小兒不知愛惜或因而呵斥鞭責爲小兒者豈不寃哉 
　　（二）顔色以普通心理而言必謂兒童衣服選色當深黑庶不致班痕油漬琳琅滿目其實無論衣服顔色之深淺若何而小兒因游戲疏忽以致污損者一也衣白則污點易見衣黑則污點不顯污點見不難勤加洗濯污點不顯則微生蟲孶生其間甚非衛生之道故吾意小兒衣服當擇淺色 
　　（三）式樣兒童衣服不拘式樣若何當以合身爲主吾意胸部及臂膀宜寛大俾生育不受阻碍袖宜短使袖口較爲乾凈領頭宜低（最好去之）使不致擦傷頸部凡此數事僅屬綱要若詳細研究則改良之處甚多願爲新家庭之父母者注意及之（乙種酬） 
農業常識 
[殺除植物上害蟲及微生蟲法] [  綠葉] 　　 
　　農家果樹菜蔬往往有各種害蟲附著其上或食其葉或吮其汁或蛀其根倘不設法剿滅之任其蕃殖則所受損失非同小可普通巿塲所售之菜蔬水菓等表面上似頗潔凈實則仍有無數微生蟲附著其上特目力不及見耳歐美各國近日於殺蟲一術專心研究不遺餘力而我國則仍牢守舊法不知改良深堪嘆惜植物上之害蟲及各種微生蟲種類頗多不勝枚舉惟殺除之法大概相同普通殺蟲藥可分爲三大類兹將藥名及殺蟲手續略述於左以供衆覽 
　　（一）開胃殺蟲劑（Ｓtomachicposon）此種毒藥大都爲砒與氱氣之化合物專殺食葉之害蟲如白砒石（分子式Ａs2O3）鉛化○「分子式Ｐo3（ＡsＯ４）２」及銅化砒等「分子式Ｃu3As2O6Cu（Ｃ２Ｈ３Ｏ２（）２」皆爲劇性之毒藥如將此種毒藥撒於植物葉上則經數點鐘之久害蟲可殺盡無遺又若將藜蘆草（Ｈellebore）之根曬乾後研成細末撒播葉上亦能殺蟲 
　　（二）接觸殺蟲劑（Ｃontactpoison）硫化鈣（分子式Ｃa（Hs）2）及火油槳（Ｋeroseneemulsion製法用兩個半加倫之水與兩個半加倫之火油相和再將一鎊肥皂溶化其中即成火油漿）等皆爲接觸殺蟲劑此種毒劑專能殺除有鱗甲之害蟲且有苛烈之腐蝕性害蟲遇之則吸入皮膚又能阻塞其氣管以致其死番薯中所煎出之汁亦可爲殺蟲劑因其中含明尼古丁（Ｎicotine）之故 
　　（三）氣質殺蟲劑此種毒劑皆爲氣體專殺目力不及見之微生蟲若將已經割下之菜蔬水菓等用此種氣質毒劑燻之則微生蟲可盡行殺滅庶食者不致有致病之虞普通用小瓦盆硫化炭素（分子式Ｃs2）置於菜蔬或水菓堆中待其蒸發成爲氣體微生蟲臭之立斃或用硫黃燃燒化成氣體亦可殺蟲氣質殺蟲劑中之猛烈者爲毒酸之氣（Ｈydrocvanicacidgas）惟此氣頗毒多嗅則有性命之虞故須將菜蔬或水菓等置於不透風之暗室中然後將此氣由微洞射入室　中約經數小時之久然後立於距暗室約三四十步之處設法將暗室之門打開待室中通風已久然後可入室將菜蔬或水菓等取出此法手續雖較爲繁難然實爲殺滅微生蟲之唯一妙法（乙種酬） 
[稻田養魚法及其利益] [  友林]  
　　稻田養魚爲農家唯一有利之副業除施用石灰肥料之水田外皆可行之此種養魚法日本近時盛行其種類以鯉鯽爲最宜飼養時如利用水田爲孵花池者只須將卵子放入俾其孵化孵化後二三週即可排水取魚苗矣如欲仍利用水田爲飼養時先於田之某隅（水田進水口處）掘一深溝入水三四寸深以便水田排水時棲息之所揷秧之後即將魚苗放入至刈稻後移諸别池翌年仍放入及適當大而販諸巿如是飼養鯉鯽有下列之利 
　　（一）水田中各種生物雜草魚食之易肥飼養尾數不多時可不另給食餌 
　　（二）稻田中之害蟲有魚吞食可省驅蟲之勞收成因是可以增加 
　　（三）魚糞遺在稻田中爲一種佳良肥料（乙種酬） 
 
