# 1888 - 267 - 4905551

 

Page 1

 
 
[新印三借廬贅談出售] [  申報館主人啓] 　　 
　　古今說部汗牛充棟大率塵龔土飯陳陳相因求其運意這詞　新傾異者曾不多見鄒翰飛茂才名下士也著有三借廬贅談其中胡羅故事　　遺聞俊句名鳶亦爲摭入雖未知與古作者何如然其書旣新則閱者之耳目亦當與之俱新爰取其稿付諸手民卽日出書每部六本價洋三角五分售處仍照曩例 
[江左校士錄减價出售] 　 
　　是書爲黃　繭宗師視學江左時所選高才生試塲之作由磨鐡硯齋主人託本舘接印行世者也宗師邃精經史學有根抵士林中仰望如斗山是錄所選時文濃淡清奇不名一格附以詩古文詞亦皆名貴高華迥異郊塞島瘦誠試牘中之善本也每部分裝六本兹將售罄格外從　祗收工料洋三角正諸君賜　者請至上洋及各外埠申昌福州復利洋行購取可也 
[一百六十四號畫報告白] [  點石齋啓]  
　　佛家以生死爲去來而入世出世之說興焉演其說者謂心鏡有臺能照見前因後果而身經萬刧成不壞金剛然或者曰此口頭禪老僧常談不足以炫奇必也如印度異人乎印度古稱佛國至今俗尚象教異人生其間能預知其死且預知其死而復生其視生死去來若行旅之僕僕者無牽無挂其信然耶繪准廿六日出售首頁戰績爲克復通城圖餘附悉仍曩例 
[重印小豆棚出售] [  申報館主人啓]  
　　本舘印小豆棚一書早經售罄兹特重付手民字跡旣新紙色亦潔欲聽豆棚下語者盍取而閱之每部六本價洋三角五分售處仍照曩例 
[說囿] 　 
　　庽滬西人擬擇地創設一囿羅致飛禽走獸縱人遊觀本報前已詳哉言之本月二十一晚復函訂中西人士集議於英界博物院中議旣畢有友揖子而言曰是眞别開生面創千百年來所未有之奇哉古者山經所記舉父干羶　𤝱獾疏諸犍山𤟤　鴇蠪姓奇奇怪怪莫可名言卽旨史所載古有豢龍氏能育龍於池沼中要亦皆荒渺無稽未足信以爲實今乃得設法尋覓置諸囿中飲之食之維持而調護之俾得酒後茶餘騁懐娱目豈非開千古未開之局令人耳目一新哉子曰是固須精心結撰始得成功然以此爲奇則亦未免少見多　矣攷生物之囿中國雖未經目見外洋則常常有之以子所聞英都有名萬種園者中育虎豹犀象幾不可以數計有獅毛草黃色形如虎觀者故觸其怒則狂吼作銅鉦聲黑白熊大如牛駝有獨峯雙峯之分西藏牛身短角長耳後有黑毛兎前足短後足長腹下有一袋生子則藏之袋中海馬長一丈五尺平背無毛口寛三尺牙吐於口外目甚小生於耳後法都生靈苑有魚身似蟹又有作菊花形者渾身皆如細瓣喂以小肉則瓣匪開而食之食已復閉此皆奇形異狀爲古籍所未詳者卽如印度一英之屬地也而亞力坡囿中亦有獅豹狻猊鴕鳥靈鷲諸異物新加坡一海島也而閩廣人所闢花園中亦有虎圈豹圈金絲狨青鸞翠鴒山雀水鳬俾娱情花木之餘更足以禽獸悅其心目然則生物之囿外洋固如司空見慣特上海尚缺而未修耳且西人之創爲生物囿夫豈第爲遊觀之具玩賞之資哉西人最重格致之學凡所創造雖有賴夫化學光學力學重學電學而原其始無不從格致中得來故大而天地山川小而花木樹石一名一物無不考其質地辨其形模原始要終留心考騐卽下至虫魚鱗介亦皆條分縷析著爲成書博物院之興實卽格致之一助而又恐但觀其形跡未足體察其情性故必致生物於苑中庶得朝夕講求推勘入細僅謂其足供賞覽不大失創建之本心歟友曰由是言之是囿之設不特可以明格致并可以濬利源我嘗見會中章程矣有曰一議進園遊覽者設章收費園中所設茶寮酒肆可以出租所收鳥獸亦可出售以增入息而廣利源若是言之終年所入當亦不貲資本雖多至十萬金然以視四馬路一帶之酒肆茶樓歌臺舞榭獲利不更倍蓰哉子曰惡是何言歟子旣知是囿之藉以明格致而尚何存孳孳爲利之心耶查章程中雖有收游客之資及以諸物出售二語然亦惟藉此以略補修葺之費且旣須給資而入則凡下等人之齷齪藍縷者祇得徘徊門外不能　入園中免致精潔地方任人蹂躪若以是爲生財之道則祇須開設烟寮妓館及一切猥瑣之事資本旣無須過鉅利益更可以從豐何必以極大排揚博不可必得之利哉子獨不見夫經理之人乎西人則爲美丹哪諸領事及担文大狀師華人則亦皆赫赫有聲望者而謂其僅圖牟利至等於酒肆茶樓歌臺舞榭乎友曰與君一席話勝讀十年書設囿之因今始瞭如指掌矣敢問西人所謂格致之學中國亦有之乎抑讓西人以獨步乎子曰中國亦何嘗不有哉大學首言致知格物治國平天下之本端賴乎此家語載孔子識商羊辨萍實攷肅愼之楛矢詳周廟之金人爾雅博考詳稽自宫室器皿以及鳥獸昆虫舉凡　獖么幼獏白豹甝白虎熊虎醜其子狗絶有力　狸子𧳙貈子貆苟非考核精詳鳥敢著書立說是格致固古人所專務特君子務知大者遠者懼貽不賢識小之譏是以後世漸闕焉不復講求任西人據爲獨得之秘耳友聞是言肅然避席曰請書是言以備會中人之采擇可乎子乃笑而從之 
[本館接奉電音]  
　　昨接在京友人發來電音有本月二十四日上諭一道敬謹譯登○八月二十四日奉 
上諭前因河南鄭州大工日久未蕆在事人員辦理不善並據御史劉綸襄燕起烈奏叅糜帑誤工各欵當經諭令吳大徵於到任後確查具奏並將該工情形速勘妥籌兹據查明覆奏倪文蔚以辦料委之州縣係援祥工成案辦理該撫目擊河工待用情形䟎催未免過急書差擾累並無確據總兵崔廷桂挑抌引河用欵造册開報不及七十萬並無一百二十萬包辦之事引河上下均有船隻往來亦未全行淤墊在工人員薪水係照歴辦成案支銷役効並無數百員之多成孚賣札紹諴匯銀均無其事卽着母庸置議道員歐陽霖委辦稭料查無實在劣跡惟人言藉藉着撤去總辦差使咨回江蘇試用紹諴於應辦工程師心自用委任伊戚蔣文海不知遠嫌着撤去掌壩差使俟經手事竣再行回旗知縣蔣文海聲名甚劣跡近招摇着卽行革職留工前開歸陳許道李正榮革職留工上南廳同知余潢上年搶險不力均着交部嚴加議處餘着照所議辦理另片奏請飭部添撥的欵一百萬兩等語着户部速議具奏此次大工前後撥帑已及一千餘萬該署督務當嚴飭在工員弁處處核實不可稍涉浮冒所有築壩挖河等工卽着認眞辦理一俟霜清以後　卽進占總期尅日合龍以慰厪系擢二件片二件併發該部知道欽此 
 
 

Page 2

 
 
[粤西水災]  
　　聞廣西梧州府之蒼梧等縣潯州府之武宣縣等處所屬地方近因霄雨山洪暴發江水漲溢沿江各村宛在水中田禾淹没屋垣傾塌牲畜糧米有爲水所漂去者且有傷斃人口情事沈仲復中丞得報後飛檄該地方官先行拯救災黎並委員分往各災區會同印官履勘分别輕重詳請蠲緩錢糧妥籌賑恤聞已將情形馳奏矣 
[都門鴈信]  
　　禮部爲通行事儀制司案呈本部准欽天監咨送選擇封印開印日時等因由部繕單具題恭候欽定一本本日奉 
硃筆圈出本年十二月十九日已時封印次年正月二十一日午時開印欽此欽遵到部相應通行京外各衙門一體遵照可也○八旗满蒙漢各固山會議以西苑守衛值班原擬一月一旗入值依次遞推周而復始满洲分佔朱車十座蒙古分佔四座漢軍分佔十九座由本旗自行分派官兵與神機步軍兩營入值查各旗官兵入值一月後再逾半年方再接班入值於未車一切率存苟安之心未能認眞經理殊非經久之圖擬仿照左右翼步軍營守衛章程各於所分佔朱車座數按照旂分人數多寡另行按旂劈分卽於劈定朱車各由本旂槍營按期出派官兵輪流入值仍按五日一换無須一旂入值一月庶於朱車一切自能認眞整頓所有漢軍原分朱車十九座劈分廂黃正黃正白各三座其餘正紅等五旗各一座無須由籐牌營撥補蒙古原分朱車四座改爲兩旗分佔一座輪替入值满洲原分朱車十座改爲兩黃旗各分二座餘六旂各分一座如此一轉移間較前更形周密一俟本年十二月初五日廂藍旗交班後自是月初六日起卽照新章由各旗自行分派官兵各赴所劈朱車值班已禀各都統核示以便彚咨神機營矣○八旗满洲蒙古驍騎槍營拾槍鳥槍練兵刻由承辦旗傳知經閱兵大臣克勤郡王等定於本月二十四日早在安定德勝門外兩黃旂教場校閱並定於二十五六兩日在德勝門外西褡褳坡校閱左右翼四旗满蒙槍兵演打鉛丸○中秋節三海外圍各朱車值班官兵蒙恩賞給銀三百兩各官兵拜賜之下無不歡聲雷動○兵部咨催前鋒護軍營前經行察貴營有無曾任副叅游守等官因水土不服丁憂終養仍回原營補用京缺人員咨覆核辦迄今日久尚有未經咨覆者相應咨催貴營卽將有無前項人員刻卽咨覆本部立待核辦幸勿再延○阜成汛守戎屬下楊外委得眼線密告京西明火搶刼人犯刻有二十四人在京南某村潛藏此眼線人初被擄到彼處關閉廟中令爲伊等作飯不准出外當於昏夜扒墻逃出自顧帶引官兵前往指拿楊得報卽禀守戎派兵二十名隨楊及眼線往緝楊語同人每人除携隨身兵刃外各持鳥鎗一桿多備火藥迨抵該廟三里許將兵二十人分四面前進燃放鳥槍不准間斷呐喊聲殺設計已定分投前進四面鎗聲若連珠喊殺震耳昏夜之中若有千百人驟至及至廟門楊率衆入盜犯二十四人知大兵至蝟伏不敢動楊等並未交手已將廿四人全數縛住裝入車中解護進京守戎約略訊供詳解北署並保楊以不次升階以其能以寡擒衆也○廣儲可内銀庫於十六日開放内廷各門各殿值班官兵一個月口分銀六百數十兩侍衛月費銀一千兩前鋒護軍營十處大公費銀各二百兩各處津貼銀計一千數百兩其餘應領各欵尚未放給○正黃旗親軍營續辦事章京連侍衛禀知伯克二邸以鑾儀衛咨取送放整儀尉兹將堪以保送之親軍慶瑞等四十二名繕單請點當經二邸諭以將單開之人全行保送諒不日備文送咨矣 
[津門秋望]  
　　南人之應京兆試耆驅車出京絡繹如織十九日大沽輪船將南下諸士子如宿鳥投林争先附搭捷足先得者計共百餘 
人○西商就租界内創設地火公司禀由工部局董核准舉行駐津英領事署中已經裝就中秋佳節放大光明津人見所未見駭爲得未曾有○交秋以後天氣輕寒嗣得秋陽以曝又復炎凉頓易鋤禾日當午者仍汗如雨下迨中秋節後雨絲風片釀成秋光八尺龍鬚方錦褥已凉天氣未寒時閒誦冬郎詩不免綺思撩人愁隨宵永矣○由津至滬輪船艙位怡和太古招商局三家每客收銀十兩八錢去春酌加賑捐銀五錢每客共收十一兩三錢逆旅主人經寫客票例得九五扣而又售票十紙者給以免票一紙紫竹林各旅邸局面闊大所得以支持者賴有此耳秋初互相貶價以與争衡現經怡和太古招商局聨名刊貼報單每客艙位額定行平化寶銀十一兩三錢不得私自增减云○津城練軍中營親兵前營各有馬砲隊且分出若干駐紥軍粮城每年倒斃馬匹例需添補臕口老弱者又須更換現在秋高馬壯各軍統領各營統帶應購馬匹者均禀請李傳相發給欵項遴派幹員携帶文憑赴兵部换給票據向張家口外喇嘛廟一帶地方遴購回營驅策 
[會匪就擒]  
　　江西瑞州府屬之濛山巖谷深邃緜亘百里近日有哥老會匪嘯聚其中賣幖煽誘愚民所謂幖者以布一幅爲之上蓋私印且有狂悖之語謡傳買一幅者可保身家卽上年該匪行於湖南之故智也相約於八月十五日於灰埠市起事風聲甚惡府屬震驚幸當道先期拿獲其黨數人訊供自認不諱餘黨見事已洩不敢復動旋又拿獲二十餘人訊供大略相同據言其頭目在湖南之某山有數萬人今在濛山者不過二千人而已省中聞知卽撥親兵營前往不日當入山窮搜以絶根株想小醜亦不敢跳梁也 
[豫章試事]  
　　果報之說儒者不談然科名顯報不盡無稽見聞確實似不妨姑摭一二以爲舉業家之當棒喝江西有某生者寓於建德觀之左近同寓十三人臨入塲均曰彼此招呼半守考籃半接試卷生以烟霞癖行稍落後及點名同寓生代領其卷以待其來不意彼此相左久之不面同寓生遂挾卷入龍門迨生未領卷徧覓無所得驚憤殊甚日昃禀於監臨監臨准其另備試卷生氣促量狹忽成瘋病入號卽作曦語以爲監臨命將伊寄號内二日出塲卽殺憂懼不釋求所以顧全屍身者夜半將所帶紫霞膏吞下俄而嘔吐尚不致死次夜又懸梁自縊又以繹斷得不死時作雙手就縳狀曰爾人衆任爾綑帮我只控案不休出塲後同寓尚在爲之雇船將載回其家生又投江自盡水淺不死囈語仍不少休聞生素日無甚過惡其爲失卷驚憤成瘋無疑也又一生寓於省城隍廟二塲夜半搆忠甚覺困倦偶假寐忽見一鬼高與簷齊掀簾而視以一物塞生口卽覺氣悶腹痛目瞪口呆不能言動惟自念　我係某縣某人生平無甚冤惡旋見鬼探手取出其口中之物而去生卽霍然無差夫幾隣號生有暴卒者蓋冤鬼之索命也又某生三塲坐某號時同號者不下百人夜半皆聞鬼聲或如歎息或如呌號悽慘特甚毛髮爲之悚然天明始息次夜復然同號者皆自書其籍貫姓氏貼於號簾上以防鬼之錯認又次日出塲始知同號中已暴卒二人又今年頭二三塲因病而殂者多至百餘人爲往年所未有云 
[閩闈餘話]  
　　福建汀漳龍各屬士子前由琛航靖遠長勝等輪船載送赴省應試現在試事已竣適琛航奉公到滬經船政大臣裴星使 
派靖遠長勝兩輪船分三次送回原籍第一次係二十二日第二次二十八日第三次初六日惟長勝裝有軍火是以只容三四十人云○文闈當差各員弁已於十六日出闈銷差闈内祗留數員承值 
[江西鄕試二塲題]  
　　開而當名辨物正言斷辭則備矣五者來備各以其叙庶草蕃廡皎皎曰駒在彼穴谷生芻一束其人如玉母 
金玉爾音而有遐心夏公會齊侯於夾谷定公十年稻曰嘉䟽 
[邗上人言]  
　　閩浙總督卞頌臣制軍之猶子字曰賡言少年頴悟聰慧絶倫弱冠擷藻芹旋卽食餼本年赴省應秋試甫抵白下忽得微 
疴未及入塲遽爾返斾至十七夜子刻赴召玉樓制軍深爲悼惜聞者亦爲之扼腕咸有斯疾斯人之嘆云○舊城南門一帶向來僻静城上雖有更棚一所然門以内亦闃其無人一日更夫巡見棚内有一男屍懸掛不知何日雉經不覺大駭赶卽協同坊保至有司衙門呈報邑尊隨於二十日午刻帶同刑件人役親臨勘騐仵作喝報委係自縊身死邑尊雛座細審隨發棺收殮標誌○西北鄕地勢極高入夏以來晴多雨少無水灌溉 
 
 

Page 3

 
 
遂致歉收東南一帶則距江較的源頭活水汩汩而來刻下新穀登場頗稱豐稔約計本月下浣晚稻亦可刈齊矣 
[疾人說夢]  
　　金陵友人郵來一稿雖未必實有其事然其詼譖處正如蘇長公之嘻笑怒駡皆成文章亦足醒睡魔遣綺思也其言曰有 
一痴書生坐蝦鬚篇下仰看青天浮動若左右轉惟恐其轉而忽墜也因坐而起起而坐似不勝其躊躇者然旁一人正說夢據稱旣望之夕夢入一大厦廰事前列三案三少年據案坐執筆疾書身皆偑赤伏符對面一作天蓬神模樣者吹藜杖出火照三人面皆作碧色三人齒棱棱瘦於左握管右握錠之魁星且半晌不聞其有生人氣夢者乃沿階窺其左偏之廊房内係栗里先生從柴桑來病足欹几而臥廊下則一人蹲地看龜蛇二物作交媾狀更有三四白面書生或义手或凝眸恍愡如秀才之應試光景並有一讀任昉策秀才文者夢者通文墨自忖所見皆不倫或者猶齊人之至東郭墦間頗驚訝急尋舊途復過廳事則諸人已不在乃濳繙案上所書之字卽本科策問五篇詞盡古茂條理亦有實據夢者以與已不相干舍之出行數武回頭望門首則泥金報上三少年已獲雋一人矣聽者曰子夢固奇乃尤有奇者昨聞皖中人云皖垣無娼寮賣客妻者多就瓜畦草舍中作一夕好姻綠頃育由彼來者謂某妮子中秋之夜夢門首帖一黃紙上書貴府少老爺方某係單名中式第一名舉人旁則無數笑者駡者並有怒髮衝冠者小妮子年稚而憨笑　　欲出受人賀被一白鬚翁推跌於地遂呌而醒同枕者問之乃一黃梁幻境也說至此痴書生忽若有喻於心不覺俯仰軒渠涕泗交頤莫可名狀談者兩人都呆立久之始聆其作一痴語曰有是哉私人之子百僚是試哉於是鑿鑿爲人言若爲某所見若爲某所聞均下鐡板注脚且矢之曰是非宋玉之賦高唐可比亟書之以質天下之不痴者 
[襄垣誌要]  
　　皖南總鎭史念修軍門自寗郡起節於本月十七夜馳抵蕪境翌日登岸在西湖池小營内暫駐旌麾聞須俟皖撫陳六舟 
中丞文闈事畢旌節過蕪時面商要公然後回寗也○秋稼一律登塲錢孟超明府定於二十日設櫃開徵錢糧並帶徵工忙未完各項銀兩想收成旣已豐稔完賦自必踴躍也○本任寗國縣惠明府恩奉飭回任明府自省會越程於前日抵蕪晉謁道憲拜會寅僚小住數日馳赴新任○宣城縣解來盜犯兩名過道勘訊當經道署發審局員訊取口供暫寄蕪湖縣監再俟解省定讞○蕪湖各布店販賣布疋皆自漢口採辦裝運船隻皆是青山帮船户包裝包缷沿途釐說皆歸船户投納故各船户往往懐鬼蜮伎俩越關漏稅圖獲重利月初各布帮在漢辦布數百件共約本銀一萬四五千兩交船運解船出漢江口卽轉交夾板船裝運兾越各卡稅釐詎過載時貪恤小費經人赴漢關報明卽由漢關信致潯關迨夾板船至潯經九江關將布搜出悉數充公各號喪資甚巨因各遣夥赴潯懇求補稅放行關上不允定期拍賣嗣經各號備銀七千金拍回然所失資本已不少矣 
[傳諭土商]  
　　部定新章凡洋藥稅厘概歸海關徵收原所以杜偷漏也惟土藥仍歸洋藥局官商協辦仍不免有漏捐情事經洋藥局總辦程南金大令禀請海關道龔觀察札飭上海縣裴邑尊英法會審委員蔡太守王司馬及商董郭君於前日齊集潮惠會館商議傳諭各商人無論租界内外土行凡有未經報捐之土藥一律報明暫照七折收捐加蓋印花以示體卹嗣後務各悉數報捐照章收銀如再有漏捐之土一經查出定當重罰無論何人有能指出漏捐之家報明屬實格外重賞木知各土商如何禀覆也 
[上海縣署瑣案]  
　　生員胡國楨被孫世馥周豐堂山嘉大等所控經裴邑尊訊押嚴追已登前報前日邑尊飭人帶案比追胡稱孫之田畝業已央人清理周之欠銀俟孫事理明再行料理山姓則刻已調停就緒矣邑尊着還押諭令趕緊理明延于嚴比○陳錢氏控兒子麗榮忤逆一案曾登本報前日裴邑尊飭提丁玉泉訊究錢氏稱兒子不務下業日事遊蕩丁稱小的與麗榮之父爲友是以素有往來今麗榮欲將小的自鳴鐘取去押錢小的不依致被挾恨誣指其實小的並不向錢氏借田單錢氏亦不在小的處住宿麗榮稱小的豈敢污衊生母且無取鐘情事周氏稱丈夫麗榮並不游蕩餘事則小婦人實所不知邑尊謂事涉瞹昧姑飭一併交差看管○二十五保三圖地保唐紹坤報稱圖内上林里嘯園烟館係顧阿蘭所開顧之私妻名彩娥者忽於二十三日發痧延至二十四日斃命或言係吞烟毒發曾經請人施救無效而亡刻已函致蘇州追其親母到來理合先行報案裴邑尊着候核示○前日洋藥緝私局巡丁查獲私土十餘包由局解縣裴邑尊庭訊之下慶春土行主林錦榮供稱本行並不販私土此係巡丁栽贜誣累邑尊謂毋得巧言推缷姑且從寛着候查明核辦 
[撈起浮屍]  
　　滬北棲流公所之救生船前日在蘇州河撈得無名男屍一具報由司事騐無傷痕諒是失足落河者照章賞給船户一面傳地保查明如無屍親卽當報堂棺殮發壇召認 
[拉客被拘]  
　　三百廿四號華捕拘送違章拉客之張周氏至英會審公廨由值日差禀明蔡太守飭發官媒候訊聞該捕巡至中巷街地方有土娼唤伊捕卽將妓拘拿該妓尚有未經離乳之孩子啼哭不止遂釋妓而拘該氏云 
[原告求銷]  
　　李尤順卽阿毛在法公堂禀控陳雨豐私劃承包自來水帳洋一案經王司馬斷令各歸各帳將陳之司帳王元祥等押令繳洋七百六十七元此已紀諸前報者也前日王司馬訊案畢李尤順遞禀訴稱情愿憑友曹青章出勸先還洋三百零二元餘再結算所有陳在英公堂歧控伊亦知差情愿服禮求恩將案注銷司馬謂爾自愿罷訟洋曾收到否李稱已照收矣司馬謂各愿息訟准子銷案呈案各據候分别發還李叩謝而退 
[法界捕房瑣案]  
　　前夜有培松洋行出店某甲竊取行中綢洋傘三十五柄及洋襪香水等質物錢使用將質票擲放帳桌上旋携帳桌上鎖匙而逸由行中司事據情投報捕房備捕頭當飭包探江德林察看情形將保薦人某乙拘案捕頭略詰數語命押候交人保出尋甲到案訊究○昨日午後小東門外臥雲閣烟館正在煎烟突被東洋車夫碰翻争報間煎烟人舉物擲傷東洋車夫頭面經巡街捕至一併拘押捕房旋將車夫送交醫院醫治○昨日有人至小東門外鳳樓春烟館吸烟朦朧眼倦被妙手空空兒乘間將烟鎗竊取旋往别烟館求售包探夥暼見知其來歴不明再三駁詰該竊俯首無詞遂連贜解赴捕房管押○昨日上午三十二號巡街華捕巡至密采里路見東洋車碍人出入上前喝逐各車夫紛紛四散獨一車夫不服經捕拘押捕房 
上海可熾順陳春記經辦四馬路奉天水災協賑公所接到營口姚彦蓀李枝仙阮星階等放賑諸君八月十六十九日發第三四號信 
紹勤成忠蕃甫葆珊九齡春瀾諸善長大人閣下中秋前一日接奉元號公函諸荷指示周詳莫名欽偑附來軍憲禀牘道臺公函一一祇收因軍尹兩憲須各備一禀前批尹憲無禀今宜補上曾電致蓮翁速寄用印申封紅白禀各兩套來營諒已照寄在途矣來翰所云放粮不如放錢兩有裨益弟等亦以爲然無如奉民懶怠性成見錢便用祇可相機行事擇善而從總使因地制宜飢民得受有實惠前奉軍憲電示先放牛海一帶今准由牛莊辦起隨查隨放田莊臺僅海屬一隅災民已有三萬餘口統海城一邑災區甚廣從嚴徧查實有八萬餘口祗放一月賑粮已需銀一萬六千餘兩現在蓋州先與阜凝棧合辦粥廠各半聽認本所須出銀一千兩及春記代辦放粮合藥等費計銀一千六百餘兩按所來二批實祇存一萬七千餘兩而已明知南欵勸籌不易然奉省災重地廣飢民待哺有急急不可終日之勢還望諸善長大發慈悲救人救澈設法接濟無任激切盼禱之至今日公電巳悉餘容續佈敬請德安伏維荃照不備竹坪少欽詠南心如諸善長大人均此愚弟姚嶽松朱福春翁正修晚生李拱辰 
 
 

Page 4

 
 
阮可均等仝頓首八月十六日第三號○諸善長大人公鑒逕啓者前晚寄上三號公信内詳云云亮塵台鑒十六日姚彦翁諸君已去牛莊設立分局拱辰先至牛海一帶驗災而回走過百餘屯惟牛莊大河之西尤爲悽慘該處離牛莊或二三十里至四五十里不等村落都靠河濵遶河四圍非船不行擬備大船一艘旣便俟村查放又便晚間棲宿不然往返牛莊數十里疲於奔命也至於田莊臺北一帶由營口轉運尚便棉衣已承製就三千件頃道憲誠觀察尚欲赶辦皮花一百包除另備公牘至滬外交來致滬關道咨文一角免稅單一紙附上請速購寄此間九月已凝薄氷俾災區早得挾纊之惠更沾仁澤宣少兄回南整裝無期弗必等待此花之欵作爲二批解欵項下關支再蓋平撥去千金設局　粥原爲賑欵不多先行小辦前昨該處分局徐幼笙兄迭信告災謂蓋屬災民亦命在呼吸請撥欵查放但頭二批之欵僅放牛海尚屬不敷未識諸善長何以教之不使蓋屬嗷鴻向隅就斃無任急切待命之至頃接牛莊分局來函暫寓吉來店十九日分三路去各村屯查户並以附聞二批未匯之欵務望裝現來營昨有電逹諒邀心印矣餘容續陳專肅敬請德安愚弟姚嶽松朱福春翁正修晚生李拱辰阮可均仝頓首八月十九日第四號 
[受業山陰何桂笙先生門下謹献小詩以代贄敬卽請誨正]  
　　幾年飄泊滬江邊歴盡艱危志益堅洗髓伐毛欣悟道嘘枯振落感回天瓣香幸接南豐席尊酒遲登北海筵從此菲材沾化雨不愁茅塞满心田肯存忠厚恕疎狂許我重升大雅堂議論於今叨指授詩謌在昔已心藏龍門合長英雄價馬帳親趨弟子行更乞一編垂訓誨金針好度濟時方[  門人長洲高瑩太痴甫拜稿]  
[江督轅門抄]  
　　典史蔣胡琛换蘇差委辭唐正祥换寗差委 
[蘇省撫轅抄]  
　　十八日候襢同知華鼎元管解制錢赴都回銷差李慶禀辭奉藩憲委解餉赴河南○十九日准補昭文縣徐樹釗禀知交缷鑣貨捐局差指分江蘇海防試用縣丞管鈞山東人禀到○二十日候補同知趙曦　禀銷車坊厘局差新選金匱縣羅　禀謝奉飭知赴任 
[浙省撫轅抄]  
　　八月十三日通判汪學沅禀銷解京餉差回省禀到候補縣任環增由京騐看分發來省禀到○十四日同知楊克昌禀辭解餉赴都翟國揀禀銷嘉湖推　假禀知防軍局委赴安徽查硝磺差叩辭運副卜文灼禀知運司委解鄭工捐輪銀兩赴河南禀辭○十五日巡檢張汝瀚禀叩梟司委監叩差叩謝○十六日蕭山縣河莊巡檢胡紹祥禀謝飭知赴任禀安○十七日前織造廷親拜辭行赴都○十八日新授江西藩司蕭差人禀辭王釗禀知藩司飭知請補奉化典史叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寄月蘭秋榭]  
　　疑是三生香火因送來金鴨被添春低頭瞥見凌波襪恍似陳王遇洛神更　乍解石榴裙細語喃喃人不聞阿催母 
眠佯未省千金一刻忍輕分最難排遣是黃昏兩地孤棲易斷魂好事未成成好夢曉來含笑各無言繡被分來亦大難憐儂瑟樎怯儂單　憎小妹無知識道破深宵擁背寒俗慮閑愁一例删研螺點黛緑牕間忍教塵世虚名利换了文君鏡裏山骨肉停匀　輔妍不施脂扮倍天然幾生修得成騎虎笑我相携寫韵仙幽情脉脉解吹簫倚徧闌于十二條紫韻紅腔絲樣裊隔簾風細可憐宵明詩習禮是誰教文采居然鳳九苞不作尋常兒女態英英爽氣露眉梢女紅憔悴手親操絡緯聲中月正高十萬聘錢償得否爲郎辛苦敢辭勞纔着歡娱便折磨同心比翼斍如何憐余浪迹天涯久寂寞空閨悮爾多[  太痴稿於海上佩珠菴]  
[上海四馬路文報局内恊賑公所經收賑捐正月中旬清單]  
　　十一日河南捐本埠日昇昌票號田瑞卿先生交來四川李義興經募立德堂銀十八銅鉛帮會銀十二兩李義興　益泰德順仁三人各元十兩天生行善信美李洪興洪鼎夏子剛天順祥鳳林堂夏永順寶興德九人合銀四兩元昌生上逹昌松蔚幹陳宇堂柏茂生興盛源久徵行七户各銀三兩能定堂德泰元陳永盛徐大權萃成享集義生源盛益嘯匯川廣興德孫星楷森恆周復盛廣興昌裕賓行斐吉星李萬興裕通亨義豐昌萬泰恆聚誠升德項祥吉慶王德生義厚德堂長夏寒九洪長德泰森永興豫中成豫曾紹文信成美興發壽三十二人各銀二兩至誠信邱玉合嚴洪順德厚生永聚源夏榮豐興順湯本洪三益和永發隆吳玉春立成生萬益和無名士新盛和雲順德裕發祥李信和十八户各銀一兩共寶收申規銀二伯十兩零三錢○本埠蔚泰厚票號來吉林電報局姚彦森司馬募銀七兩五錢寔收英洋十元小洋九角○本埠泰昌洋行銅洋十元○本日共收規銀二百十兩另三錢英洋十元銅洋十元小洋九角 
[上海四馬路文報局内恊賑公所經收賑捐正月中旬清單]  
　　十八日河南捐本埠製造局交來高昌同人公助洋乙百元○本埠盤記内萬盛合號來四川重慶府隠名善士捐福記榮昌和詒德合伏苓帮集成氏榮昌和六户各銀十兩甫臣六兩仁　昌永興公義利合同德和義聚公五人各五兩恆泰盛大盛元長春豐陳永茂四人各四兩盧永升世豐合永聚源永聚公同茂榮佑勝廷仇方來劉勉齋際盛隆九人各三兩道生恆楊天成天得誠求興行龔彦美長春益杜同興森記熊長泰萬盛行祥興和黃天基恊同盛盧柏齋金珍席正得春元萬順全永發行大興行福順和二十人各銀二兩崔雲祥恆豐合盛與得邵聘之得茂成同椿生楊氏鄭氏烏馨詩盧受昌陳連城熊長泰張又卿王子劉億隆朱晉三榮泰和王榮齋曾恕堂湯文林十九人各銀一兩佑勝森銀五兩四錢陳洪升銀六錢張耀亭劉華甫兩户各銀五錢實收申合規元二伯零四兩八錢四分○松江順昌典洋一元常熟裕和祥來錢忠堂求目疾速愈二元○九江同人募汪星甫胡程氏二人各一元補過氏八角玉堂索行居士二人各三角履祥佩文石泉賜候勉力使益石記七人各二角昆耀定罷苦無力人樂甫士和如意洪立發洪聲士惠卿藩昌金满十二人各一角○○十九日河南捐杭垣陳君交來隠名求嗣人續助洋十元○黃臺鼎隆慶記交來王學甫一元○二天共收英洋一伯廿元規元二伯另四兩八錢四分 
[上海四馬路文報局内恊賑公所經收賑捐正月中旬清單]  
　　二十日河南捐本埠恊同慶票號交來陜西蒲城縣正堂張幼田先生經募銘恩册張庚林錢十千文張小亭錢十千文張幼田十六千文蒲邑各房錢五千五百文鴈門堂林炳文張祝三郭仁山四户各錢四千張安命堂錢三千文楊夑張興堂鄧玉生張豹臣四户各錢二千文饒少輔錢三千二百文權柄王維新李翠雲原觀郭景秀蒲邑民壯蒲邑快班張午林八户各錢一千文復興原錢六百邵友三查信彩雲秀雲春燕李芳清六户各錢五百賈信四百韓雲單單　斗二户各錢三百姬隆冬原水平葛信三户各錢二百孫玉清李福泰二户各錢一百又募紅單城内東街恆發當錢二千四百興順元公盛意德順合三户各錢一千天成公寛盛成恆益泰尚細成四户各錢八百德盛成合盛泰春發堂錫盛成長盛裕清順成六户各錢六百福壽園錢四百聚美園錢二百又單西街義源永李果鋪萬順源三户各錢一千萬順長春益成順義合全興福永盛裕德興誠裕德堂怡順魁德豐合義源昇聚順長三盛合福興祥德盛興德興通十五户各錢八百天有福錢七百世茂源信興福德義源新德成四户各錢六百耕盛明錢五百玉盛魁永聚發復興典店二合成復昌駿福盛店義盛店忠興店意順合天興店興泰店公盛店西盛店恊成裕日昇齋春和堂福盛公長盛西十八户各錢四百同興鋪元興鋪二户各錢三百又單正興榮萬順老二户各錢一千六百春登典錢二千四百官運局錢一千二百月盛張天和昇萬盛堂德盛永德生鋪耕盛春德泰鋪月盛鋪德盛通同心鋪乾元貞永成昌永聚成順成裕清順裕桂林成積順成崇德愷泰順源公順同得和公順東順昌大馨得二十四户各錢八百泗源湧永馨堂二户各錢六百馨順樓恆順得東順源三户各錢五百天順昶萬義生同興成義盛樓慶盛生復興樓新興麟明泰樓天鈺樓恭盛堂信興誠震興隆春遠堂永順鋪德生忠厚林餘盛公文盛隆興盛積新盛恆二十户各錢四百世順榮孫守道二户各錢三百又單城内北街恆盛當錢二千四百永興公三合東二户各錢一千六百甫盛榮錢一千二百永泉隆興盛昌崇元堂房林興成和盛祥天順昌三益隆恆豐裕恆泰元九户各錢八百新興豐三興二户各錢七百萬盛和鞋鋪子萬順得永興合糖房雙興樓天錫成張及房聚順得新得永萬益昌永興車順成車十三户各錢四百以上統共實收規元一百十六兩九錢八分○皖城北門盤查委員翁思銘節省旅費洋六元○杭城杭順號錦記募裘廣嗣丁大昌二户合助洋二元○蘇城吳中綿力生洋四元○本日共收英洋十二元規元一百十六兩八錢九分○○本旬共收豫賑英洋六百七十元除去毛水净計規元四百八十四兩七錢五分規元六百三十七兩一錢二分銅洋十二元洋見元一兩七錢四分小洋十四角計元一兩零一分五厘錢一千七百十五文計元一兩一錢八分三厘○五項共合計規元一千一百廿五兩八錢零八厘○連前共收規元四十一兩六千七百八十三兩二錢八分八厘○前共解過規元四十一萬四千五百零七兩一錢九分五厘○净存未解規元二千二百七十六兩零九分三厘俟下次大批起解合併聲明 
[上海陳家木橋電報總局豫皖賑捐所經收雲南梟署鄧從善堂續募第七批賑欵清單]  
　　廣南府周十兩又募廣南營參府何五兩廣南營中軍副府熊廣南募所二户各一兩雲集號二兩五錢昌記號祥來時和晉和永利廣昌隆六人各一兩三錢又募各善士八兩六錢七分雲南補用同知葉二兩又募葉若泉一兩一錢五分葉文泉徐學方二人各一兩一錢鄒伯卿朱汝修王剛嚴中正四人各一兩又各善士八兩六錢一分○補用道唐募建陵七物居士一伯零四兩鶴溪居士七兩五錢清田山房式微齋夢中人三人各一兩五錢鄧璞文十二兩保義堂夏三兩雲南卽補軍民府夏八兩四錢又募夏愼生四兩二錢查信和一兩五錢義豐祥一兩二錢彭義昌劉義和查吉昌三人各一兩又募各善士五兩七錢○雲南阿陋井鹽課司命俞十六兩雲南威遠廳彭景東厘局補用分縣程二户各十兩云南永平縣丁三十兩黑井提舉司鄒十兩零三錢云南路南州陳四兩余先魁七錢七分以上共計云平銀二伯九十兩實收申合規元三百零六兩二錢四分於八月二十一日由本埠天順祥號交到合并聲明 
 
 
 

Page 10

 
 
   
 
