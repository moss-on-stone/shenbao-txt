# 1918 - 68 - 4916191

 

Page 1

 
 
   
 
 

Page 2

 
 
　　戊午二月初四日（十四） 
時評 
[蕭牆之内（）冷]  
　　古人有云患不在顓臾而在蕭牆之内蓋言顓臾非不足患蕭牆内之患不息决無暇更論顓臾之患也　　今日中國之爲患於蕭牆内者多矣外敵猶顓臾也而南北之爭則爲蕭牆然而蕭牆之内又有蕭牆南北之爭蕭牆内之顓臾也而以北逼北則爲蕭牆内之蕭牆然則外敵雖急内爭無休亦安暇及此哉　　然而國内之有常識者當反古語以存心常自警自惕曰患不在蕭牆之内而在顓臾蕭牆之内何爭爲專電 
[武昌電]  
　　北軍元日佔雲溪前隊距岳只三十里岳城已聞砲聲聞南軍願即退出岳州但要求北軍不入駐（十五日下午四鐘） 
[北京電]  
　　殷鴻壽自劉家廟來電北軍佔臨江等處岳州聞已攻克云云但武漢無電來（十六日下午八鐘） 
[北京電]  
　　前敵捷電臨湘已爲北有岳州旦夕可下（十六日下午一鐘） 
[北京電]  
　　馮以段轉請田文烈造閣不就再托東海向段勸駕段仍堅辭（十六日下午一鐘） 
[北京電]  
　　馮今晨備汽車擬訪徐但仍未出府（十六日下午八鐘） 
[北京電]  
　　馮以内閣擱淺意極懊喪昨向東城租定大厦擬將眷屬移寓爲下台先聲（十六日下午一鐘） 
[北京電]  
　　徐樹錚所統奉軍已有兩旅開赴滁州爲倪聲援（十六日下午一鐘） 
[北京電]  
　　某派又推陸徴祥組閣難成事實（十六日下午一鐘） 
[北京電]  
　　第二批軍火又由日船運抵大沽陸部專員馳往接收（十六日下午一鐘） 
[北京電]  
　　江庸請假遊日將照准部務擬次長代（十六日下午一鐘） 
[北京電]  
　　日使林權助今晨已到京（十六日下午一鐘） 
[北京電]  
　　林日使今日上午十時到京下午四時赴外部謁當局（十六日下午八鐘） 
[北京電]  
　　各國對奉軍在廊房向政府提出質問（十六日下午八鐘）外電 
[東京電]  
　　可恃方面接到電信據云德人擬以在俄戰俘組織兩軍團現有一軍團已在伊庫資克秘密編制並有德軍官一百三十員由克蘭斯克前赴伊庫資克德人又擬組成兩步軍團刻方在籌議中德軍官前被俘者今紛紛改裝赴伊庫資克看管總覊留營之俄員一星期前奉命組織一軍内以奥俘居全軍三分之一並將伊庫斯克覊留營中之德俘三萬人亦編入此軍之内彼俘之某大佐已被任爲汽車隊之司令預料德人將扮作礦工在克羅諾耶斯克乘火車赴伊庫資克（十四日） 
[東京電]  
　　東京有責任之報紙皆主張會同中國及其他協約國出兵於西比利亞此舉不在仇俄而在爲俄人志欲救國者之友助國民新聞今亦倡此政策該報主任乃寺内首相之友故其言殊有關係也日本知財政上與物質上之助力必仰賴於美國若美國不允贊助則時局將極困難但美日兩方面似皆未有不信任或不友好之感情中國爲時局中要點之一衆信今日乃中國之大機會日本現勸南北領袖彼此和解互息爭端組織有能力之國家政府於北京而聨合日本諸國防守邊疆援助俄國此番勸告頗有成功之希望今南人中最敏捷且爲國民黨領袖之唐紹儀已啟程赴日而林權助亦回北京當可用其政治手腕以撤除阻碍使中日兩國携手於西比利亞而實行遠東兩國參戰之責任也（十四日） 
[哈爾濱電]  
　　昨晚快車抵哈駐俄京中日使與日使署人員均附乘該車到埠實出人意料其他各使顯由阿穆爾鐵路來哈西比利亞臨時國會所選臨時政府人員亦由哇姆斯克附該車到哈以免遭過激黨之毒手聞若輩擬在哈埠計議推翻西比利亞過激黨之策另有火車二輛載俄境華工由俄開來亦准駛入滿洲里過激黨照會華員謂此項工人爲飢所迫圖在各村刧掠故遣令回國過激黨且請放行載尋常搭客與回國退伍兵之火車一輛惟惟米洛夫大佐不以爲然故該路今復停止通車據最近由滿洲里抵此之人聲稱西米洛夫在佐復圖前進哈爾濱與海拉爾之婦孺現紛紛離境過激黨已由美齊夫斯基車站退至大烏里設防　守因華員不允解除西米洛夫大佐軍隊之武裝並將該大佐交由革命軍執法處定罪及將俄軍官悉由滿洲里遣至外貝加爾之故今確悉抗拒西米洛夫大佐之過激黨砲隊乃由德軍官指揮且豫受伊庫資克某砲兵支隊之調令德軍官於被迫退走之際力圖誘引過激黨攻擊滿洲里之華兵但因黨首熟悉地方情形未加允可聞紅旗軍因念難果腹漸生怨望白拉哥凡斯成克之糧食今不復可得赤塔與伊庫資克亦均乏糧云（十五日） 
[東京電]  
　　報知新聞載稱過激黨會於十二日第三次攻擊白拉哥凡斯成斯克鎭即由反對該黨之兵抵禦而未得利該鎭日僑一百五十人不及逃出多遭殺死庫哈拉（譯音）鑛務公司所樹之日旗亦遭辱及辦事人員存亡未悉今日陸軍大臣大島將軍　衆院答覆質問謂西比利亞之德俘在貝加爾湖東者九萬四千人在貝加爾湖西者六萬人在湖東者現已無人約束竭力謀領軍械西米洛夫大佐在貝加爾湖東有衆約千人若輩贊助俄國之穏健派而反對過激黨協約國今殊善遇西米洛夫大佐日後或將增其勢力惟該大佐目下之地位殊見荏弱海參崴與白拉哥凡斯成斯克亦有穏健派但力不足與過激黨爲抗彼等刻正從事集合糧食軍火德俘可以目爲贊助過激黨之人若一經組織而出援過激黨則將釀成嚴重之時局政府已於數處置貝使留心時局隨時報告德俘十萬人等於陸軍五師如得本國大批軍火之接濟足釀巨患某議昌問及存儲海參崴之軍火大島將軍答稱此項軍火共值日洋七千萬元今尚未從事運往西方云（十五日） 
[廣州電]  
　　伍廷芳博士答覆英總領事之抗議承認軍政府曾命中國銀行交出所收鹽税三分之二餘一分留應國際義務又謂彼信軍政府此舉殊爲正當蓋現有確證凡鹽税所收紙幣悉充代表北方攻擊粤省之龍軍餉也（十四日）以上路透電 
[北京電]  
　　曹錕報稱本月十日以三旅在羊樓峒附近攻擊南軍接戰三日破南軍戰壕綫四道南軍一部分敗逃餘悉整隊而退北軍死傷約三百人奪獲野戰砲十二尊軍火甚夥戰地棄有死傷敵兵頗多且有火車二輛滿載傷兵回岳十一日北軍復在左翼進攻得利殺死南兵百人北兵死傷者僅六人南軍後乃背江據險而守戰事暫停云（十五日）字林報 
[北京電]  
　　日本公使林權助氏今日上午十時三十分抵京留京日本官民英公使朱爾典氏交通總長曹汝霖等中外人士赴車站迎迓者甚衆（十六日） 
[北京電]  
　　日本林公使將於明日下午四時訪問外交部爲歸任後照例之交際（十六日） 
[北京電]  
　　如前電所報馮總統於今日下午一時往訪徐世昌商議内閣問題聞馮總統擬先請徐世昌組織内閣如不允許則託徐世昌勸段祺瑞組織内閣（十六日） 
[北京電]  
　　馮總統擬於今日親訪徐世昌囑其敦促段祺瑞出而組織内閣（十五日） 
[漢口電]  
　　十五日岳州來電云自昨夜至今朝臨湘方面之南軍絡繹退却至上午十一時岳州起火且銃聲不絶足徴北軍之進逼岳州將有岌岌之勢居民亦混亂莫可名狀（十五日） 
[漢口電]  
　　九江來電山東新軍第一團步砲兵共千二百名大砲二尊並輜重輸卒三百名於十四日搭乘運送船到此（十五日） 
[漢口電]  
　　十一日佔領羊樓峝之第三師至十二日又佔據新堤擬進迫岳州之背通城方面之左翼隊直隸第三混成旅已於十二日佔領桃林繞向新堤進取將有遮斷南軍退路之舉嘉魚方面右翼隊直第一混成旅於十二日佔領螺山現又移隊追擊甚急總司令張敬堯現在當陽縣督勵各軍以期一舉而克復岳州（十五日） 
[漢口電]  
　　攻擊岳州軍負傷者將校一百三十一人下士卒一千五百九十一人收容於武昌臨時醫院王督軍親自慰問之將校每名發給銀五元下士卒每名發給銀二元作爲慰問金（十六日） 
[漢口電]  
　　長江第二艦隊司令官杜錫珪今日午刻設宴於楚泰軍艦欵待日本第七戰隊山岡司令官及其幕僚（十六日） 
[東京電]  
　　日本陸軍大臣大島氏於十五日在衆議院答議員之質問曰在西伯利亞之德奥俘虜計貝加爾以東約有九萬四千貝加爾以西有六萬西伯利亞東部之俘虜目下未受監視貝加爾以東過激派之勢力現正逐漸增加對於德奥俘虜之行動吾人之注意未嘗稍懈在海參崴停留之貨物其中最重要　爲炸藥彈子鎗械等約值七千萬元之譜（十六日） 
[東京電]  
　　唐紹儀之來日本一般人士甚爲注意聞唐君抵神户後即來東京日本政府將以國賓待遇之（十六日） 
[東京電]  
　　外交調查會將於十七晚間開會協議重要問題（十六日） 
[東京電]  
　　日本朝野以爲勃拉哥安臣斯克居留日人爲過激派所殺傷且污辱日本國旗之事件實爲日俄國際關係上司慮之事而以過激派之暴行爲遺憾（十六日）以上東方通信社電 
[東京電]  
　　印度政府於三月十二日布告禁米出口（十六日） 
[東京電]  
　　山脇安井兩步兵大尉於二月十九日離俄京由黑龍江鐵路經海參威於十五日抵敦賀（十六日） 
[東京電]  
　　外交調查查會本日開會（十六日）以上共同通信社電戰電 
[倫敦電]  
　　波爾美爾報載有華人陳君投稿題曰中國將何所爲乎其文甚長大旨謂日本非得中國之允可顯不能出兵攻入西北利亞中國旣已對德宣戰今爲協約　及自己之利益 
 
 
 

Page 3

 
 
　　中華民國七年三月十七日星期日（申報）舊曆戊午二月初五日（三） 
計大約必允日兵假道且德人如東向進逼日本則中國所受之害將大逾日本十倍外間近傳中國議派兵四師輔助赴西比利亞之日軍足徴中國旣爲與戰國之一自能與日本協力抗拒共同之敵後數星期内中國内國戰爭大約將有結果今所望者其結果無論具何形勢苟協約國予中國以精神上之助力則不致阻止中國試行其國際義務此種踐行可便中國不得不派兵參戰匪特足利協約國且可使日本於精神上得益今人多疑日兵一入西比利亞大約不致退出其佔據西比利亞大約將使中國失蒙滿之一部分此種疑慮固足侮辱日本然旣有此疑即不能漠然置之中國之協同出兵又以打銷此無稽之想蓋中國之土地未經發展者甚廣且向主公道其將拒絶開拓土地主義不言可喻况兩國協同作戰斷不致由一國得地而終局云云（十三日） 
[倫敦電]  
　　華盛頓電稱美總統近致勞兵大會之文實磯外交上之慣例美國人民大爲感動皆謂此舉可示明德國美國决不能承認犧牲東歐民治而恢復法意比三國之和局此文注重乞助於生於外國之美民據與美總統接近之官員預料德國將提出和議志在在俄自由行動美總統將視此和議爲犧牲彼所從未承認之主義云（十四日） 
[倫敦電]  
　　華盛頓電稱茲接消息德人今在瑞士瑞典奔走甚忙希圖引起利於媾和大會之輿情並以印刷品輸入法軍陣線施其在意所行之故智凡散播此種印刷品者被拘後即加鎗决（十四日） 
[倫敦電]  
　　公報局宣稱寨國使署絶對否認德人所播塞國與敵議和之説（十四日） 
[亞姆斯特丹電]  
　　據邊界訪員聲稱德皇偕皇太子興登堡上將魯登杜夫將軍赴比本星期末日可抵不魯塞爾聞擬進赴佛蘭得斯陣線不魯塞爾德軍官預料德軍將在伊泊爾取極大之攻勢其目的乃在登扣克云（十三日） 
[華盛頓電]  
　　戈泊士氏代表美國二黨聨合會致電莫斯科勞兵大會謂美國人民極願扶助俄國請詳示如何可以實力助俄辦法（十三日） 
[俄京電]  
　　海參崴俄軍司令自盡（十四日） 
[亞姆斯特丹電]  
　　德國伏瓦資報載稱立陶宛國民民屢請德國承認立陶宛之獨立洛加爾報宣報宣稱古爾蘭國民會一致通過决議案以古爾蘭公位奉與德皇（十三日） 
[俄京電]  
　　勞兵大會定十四日在莫斯科開會討論和約調印及遷都莫斯科事（十四日） 
[俄京電]  
　　德軍於十二日佔據亞波現向内地進發德軍仍在南俄作戰已佔據乞尼哥夫土軍已佔據布庫全境（十四日） 
[倫敦電]  
　　十二日土其耳其公報云土軍雖受亞米尼亞人之頑拒卒已攻入歐士魯姆（十四日） 
[倫敦電]  
　　德國公報云奥德軍已進臨俄迭薩之前另一公報云奥德軍已入俄迭薩（按俄迭薩爲面黑海俄國之大鎭）（十三日） 
[俄京電]  
　　過激黨機關報已出現於莫斯科莫斯科伊士凡斯蒂亞報第一號謂協約國弗可爲白里斯特里土夫斯和約而憂慮該約將如鐵爾細特條其結果必喚醒俄國酣睡之徒設法脱除德國之衡軛云（十三日） 
[俄京電]  
　　每日捷聞俄京電稱俄國黑海艦隊今泰半仍在俄迭薩惟各商船已移至西伐斯土波爾（十三日） 
[蘇里克電]  
　　德國農務各報主張將所佔俄境内之男子移至德國俾可得廉值之農工（十四日） 
[倫敦電]  
　　瑞典京城電稱芬蘭英美僑民乘中立國船出發於中途被拘凡届軍役年齡者均經解往德國（十四日） 
[瑞典京城電]  
　　德人命亞倫羣島居民交出軍械並廢除集會權利（十四日） 
[倫敦電]  
　　路透電社得悉里伏夫親王在北京組織俄政府之説實屬子虚（十三日） 
[倫敦電]  
　　今日英皇以隆禮接暹邏陸軍委員團團長曾語路透代表謂該團於兩月前出發時國民之投効爲協約國服役者已超過定額二十倍其中且有貴族代表多人暹人極怒德人之野蠻云（十三日） 
[華盛頓電]  
　　第一國軍已有數師奉命準備出征陸軍部對於本營大約將在西歐陣線佔重要之位置（十四日） 
[紐約電]  
　　共同通信社華盛頓訪員聲稱英美會同最後照會荷蘭謂荷政府若不於十八日承認關於協約國需用荷船之條約則英美將佔有諸荷船荷國如需糧食可自行派船運之英美自應如數供給云（十四日） 
[倫敦電]  
　　美特倫氏宣稱英政府疑　商務委員赴中國香港日本並有一員駐滬云（十四日）要聞一 
[西報之中日對俄關係説]  
　　大陸報十二日北京通訊云各方面傳言多謂中國將有事於北陲會同日本以阻遏俄國過激黨與德人之活動惟以北京所知中日兩政府尚未對於此事交換意見東京或已有所舉動但未可確信蓋日本對於其他協約國之地位今尚未明白决定非俟此節解决後日本不欲向中國有所提議也兩國難題逈不相同日本土地無慮德人與過激黨之侵略第海參崴所存積之日本軍械等物不下三百萬噸苟轉入敵手爲禍甚鉅此則大可慮者但若日本採行嚴峻方法於海參崴以保護此種貨品則其對外之地位殊覺困難再海參崴存貨内有若干未付現資日本有關係之廠家與商人近已籲請政府設法保護此爲日政府對内之困難地位大約日政府將以極便利之條欵借資與此項商家而以俄債劵爲抵也至於中國雖無此利益關係然亦有必須討論之難題近來白拉戈夫成斯克地方之過激黨權勢日增而哈巴羅夫斯克鎭或將派兵助之今陸軍將弁不願與過激黨共事潛赴愛琿將投効西米洛夫軍中者固有四十人然能否達其目的尚未可必蓋以鐵路中阻故也滿洲里以西之路線及阿穆爾省一部分鐵道今皆不通故無論軍隊東行或西行欲不經過中國土地殆不可得邊警已如是之急而張作霖之兵反相率南下背道而馳觀此可見中國尚不知邊患之大可慮矣中國雖言出兵僅屬空談近有人主張南北宜暫息爭庶可一致備外惜當軸者熱心於黨爭較邊警爲尤甚故置之不顧要知外患不僅在滿洲邊界俄蒙接壤延長數千里敵蹤處處可虞且中國極西邊境亦有過激黨活動之表示若釁端一開當道官場欲以其薄弱之軍隊殘舊之軍器保衛地方肅清亂事吾恐其必不能也中國今自辯曰吾非不爲也奈　無錢不能辦事何雖然中國果能奮起確有做事之氣象則五分鐘内經費難題即可消滅矣 
[駐俄各公使安然東下]  
　　駐俄各公使離俄京東下日前在墨斯科貝爾加等地阻留以故行程延擱茲得確切報告此次離俄各公使准於本星期四（七日）以前抵奉聞駐俄公使團此次東下抵奉者爲日使内田康哉中國公使劉鏡人駐俄美國巴西暹羅三公使及各使隨員等約數十人一同於十日夜抵滿洲里換車於十一日晚全數抵奉而駐俄法國公使以瑞典及俄國西部兵亂之故海路不通亦改途東下十一日隨同中日各公使抵奉又聞日使内田氏以政府電詔之故十一日晚抵奉後即換乘安奉路車直赴朝鮮回國大約現將行抵本國矣中國公使劉鏡人亦於是晚換乘京奉火車入關十二日行抵天津十三日到京目下外交界連日以郭督辦劉公使將相繼到京異常忙迫至法美兩使及巴西暹羅兩使據外交界消息均須馳赴東京因現在俄德問題外交界之集重點全在東京以是英法各公使須赴日本與駐日本各國大使會晤共謀對俄出兵各問題之解决云 
[奉軍自由行動之近訊]  
　　參陸部十三日接到急電奉軍已在軍糧城設立總司令部並將該處所存軍米三千石悉數扣留其自關外開來軍隊約有十餘列車參陸處又接天津電報局馮紀喬急電云十三日奉軍開抵郎坊兩營張作相齊占元均抵郎坊查該軍確由皇姑屯出發者又一消息奉軍十二日又有開入關内分赴獨流郎坊兩處者獨流方面爲二十八師之五十六旅由旅長宋金山統率郎坊方面約一營以上由團長李起山統率獨流前後所到奉軍約在一師以上聞不日卽將開動南下郎坊前後所到已及一旅行止若何尚無所聞京津往來客車依舊盤查云云十三日公府接張作霖十二日電謂仰承大總統討伐明令並准曹使乞助電報遵即遣派大兵尅日南下俟抵戰地卽歸曹張節制未抵戰地以前暫設總司令部於軍糧城自任總司令而以前陸軍次長徐樹錚爲副司令代行職權敬乞察核備案等語院部各處亦均接有張作霖徐樹錚會銜通電聲明設立司令部及擔任總副司令各情由同時徐樹錚另有一電復段合肥（聞段氏月初曾發電至奉招徐即日回京）大意謂國事危急匹夫有責樹錚知有國家責云云合肥閲電頗爲焦灼故於十三日又發一電前往矣張徐會銜通電如下急北京國務院各部除雲南貴州廣東廣西湖南各省督軍并轉省長帮辦龍華甯夏護軍使浦口巡閲副使汀泗橋探報張總司令徐州張督辦熱河張家口歸化都統鑒正密前以西南各省稱兵搆衅大總統明令討伐迭派曹宣撫使張檢閲使統率第一第二兩路大軍分程南下奉天原議籌備軍隊編歸第二路爲援應之師嗣准曹宣撫使電請撥隊相助遂並籌第一路後援所籌軍隊現經陸續開拔節次赴援一俟運到戰地卽歸曹張兩師節制惟未到戰地之先運輸接濟指揮約束事務紛繁軍署遠在關外自應擇鐵路適中之地設立奉軍臨時總司令部以資統轄而便指揮其總司令一職即由作霖兼攝惟作霖現任督軍兼綰民政地方重要未能遠離特照會樹錚任副司令一職前赴軍糧城車站附近籌設總司令部代行總司令一切職權令行各該軍隊遵照併電呈大總統鑒核外特此奉聞諸希察照張作霖徐樹錚文印據新由郎坊歸京之調查員所述奉軍原駐郎坊者僅馬隊兩營步隊一團實數尚在一旅以内惟十二十三兩日又陸續增兵一旅則現在駐紥郎坊之軍隊將及一師之衆又奉軍扣留軍米一事聞段香岩總長昨入府時曾禀陳馮總統以陸軍部名義去電諮詢張督并聞部電措詞似頗强硬未知張氏如何答覆也　　此次張作霖派兵入關係用京奉鐵路運送聞外交團已有提起抗議之説據某方面消息奉軍之後續部隊或因此不再增派聞參陸處前日又去電勸告張氏謂京津通車與庚子條約有關望迅飭不得檢查往來行車云云蓋因奉天仍在郎房盤查火車也 
[近日之組閣消息]  
總統陽電徴求各省區軍民長官意見聞所接復電對於組織有力内閣一節均無具體之表示而主戰方面各督軍已由張雨亭提議擬聨合一致推戴東海或合肥出組内閣現已派人來京以此意向總統爲非正式的表示矣聞總統接到張作霖要求之後以爲張氏此請非不可從於是先竭誠邀請段合肥兩日之間勸駕三次合肥則歷述種種不能擔任之苦衷絶對謝絶而合肥之左右稱爲愛合肥者亦不願其再爲馮婦段内閣一層至是業已絶望惟合肥鑒於河間之爲難乃代河間往勸東海出山而東海亦絶對拒絶聞東海對合肥聲明老病裦朽斷難肩任國事此後如托我寫幾副楹聨無不從命若夫内閣問題不惟不能擔任並此種提議亦不願聞云云外間所聞且有如再相强卽歸衛輝之説是徐之組閣亦不能成事實總統方面於此非常焦灼即表示一種意見謂芝泉不來聘卿又去余已無人可請張作霖等但能推出一人其在各方面之聲望即不如芝泉而能如聘卿者任爲何人我無不即時允許云云總統此言已可謂毫無成見特不知張作霖氏果何從覓此一人也倪嗣冲駐京代表李如璋最近對内閣事亦頗盡力曾托東海九弟代勸東海亦毫無效果大抵張作霖等所望之强固内閣其實現之困難又較之六混成旅轉運徐州者尤加一等矣但據新民通信社消息徐段决不出任組閣而各督代表昨日仍在天津集會討論結果决仍一致推舉並擬要求中央综行責任内閣制度其與内閣制不相並容之機關槪請裁撤云云則不知此内閣問題又將何以達若輩目的也又據某要人云錢幹臣組織正式内閣以目下形勢而論似難辦到但聞錢氏鑒於時局險惡大總統又抱退隠之意故决意暫代總揆藉維鉅艱且已向總統表示己意謂在正式内閣未成立以前暫不離職因之外間有傳錢氏將組正式内閣者其實不免神經過敏也又聞楊杏城前經元首邀組内閣楊曾力辭現聞楊氏日内將由滬经來惟是否有意入閣尚不得知惟言者鑿鑿姑誌之可也 
[無辦法之中央政局]  
自馮總統陽日通電後各省陸續覆電挽留頃據軍界消息攻岳前敵總司令張敬堯昨電大總統除報告官軍開始總攻擊以來得利詳情外對於元首倦勤亦頗不以爲然並舉出利害數端堅懇取消陽電之主張否則大局更不堪設想云云陸榮廷上將接到總統陽電曾於眞日復電公府除懇請元首萬勿灰心思退致危及國本外並謂解决時避辦法惟有仍請俯納西南民意於國會憲法諸端毅然允准則糾紛立解此外又聞唐滇督亦有覆電到京其大意與陸電相同馮總統以連日各省答覆陽電之電報對於解决時局問題仍無申明辦法擬再發通電徴求各省竟見茲據某要人消息云馮總統日昨披閲張作霖徐樹錚兩氏聨銜電報後覺時局至此將益陷於不可收拾之地步去志較前更爲堅决擬於日内召集全體閣員入府磋商再發第二次辭職通電限各省即日具體答覆并聞此項電稿昨已諭秘書廳擬就一俟得全體閣員同意後即行拍發也近日時局混沌各方面消息岑寂異常據報錢代總理已四日未晋謁首座十三日下午二時九分始赴公府寳光門内辦公室晋謁大總統報告外交軍事各項重要案件及討論應付奉軍之辦法並將與吉林省長郭侗伯議定維持中東鐵路沿線計劃詳陳總統至三時半始作辭出府段香岩總長於十三日上午十時餘即到參陸辦公處約坐兩小時旋往寳光門内辦公室晉謁大總統密陳攻岳前敵連捷詳細情形及奉軍又在郎坊增兵總統應將奉督要求之件早日解决以免京畿人民惶恐而慰奉督之期望總統如何答覆款悉最後段又將要電數通呈遞元首核鑒遂卽作辭出府江翊雲總長第二次辭呈遞府後經元首給假旬日（至十五日止）又將滿期茲據其親信之某君言江總長不但無銷假視事之意並决定俟十五日假滿之後即遞第三次辭呈且有定於十六日起程東渡之説云云至張雲摶次長病已痊可業於前日起每日照常到部視事聞江翊雲總長如至無可挽留之餘地時元首次定以張雲摶次長代理部務以待正式總理産出後再行定奪然則外傳許後人將長司法之説未必確實矣十四日星期四爲國務例會之期是日議案多係財政交通外交三部例案其稍重要者爲關於收回中東鐵道權限問題及維持中交鈔票價格辦法兩案但聞總統及外交總長均有臨時提出之要案未列程中又一消息是日列入議事日程之案甚少凡大總統交議及關於外交軍事議案此次仍列於臨時動議項下故列在日程者僅財政内務兩部議案如鮑黑督要求中央接濟添編一混成旅軍費及川邊鎭守使陳遐齡來電請欵與内務部籌畫選舉進行手續各案云數日以前傳説外交界對於奉軍行動極爲注意至十三日此種風説愈甚爰誌所聞以待證實（一）英美將干涉奉事經由鐵路説但府院方面尚否認之（二）日本提出警告説此説前晚已有所聞且言日政府已電令駐京代使提出警告但外部亦否認之 
 
 
 

Page 4

 
 
   
 
 

Page 5

 
 
   
 
 

Page 6

 
 
　　中華民國七年三月十七日星期日申報第二張舊曆戊午二月初五日（六） 
要聞二 
[七年公債問題之激戰]  
　　七年公債之内幕京内外各報已詳加揭載聞財政部對於總商會呈文所持理由甚難批駁而又不能置之不理乃咨呈國務院大意謂此項七年公債旣係政府償還中交兩行之欠欵則所發行之公債票如何處置當然任中交兩行自由辦理或以之收回鈔票或另賣現洋財政部自未便過問該總商會遽以七年公債之發行諸多暧昧詰責本部遂污及本部之名譽殊屬荒謬應請鈞院嚴加申斥云云國務院如何辦理此時尚未决定前日總商會又以把持七年公債擾亂北京金融爲理由向平政院提起行政訴訟平政院對於商會控呈已付審查當無不受理之理而一面又向審計院遞呈請求嚴查七年公債之用途聞審計院莊院長持嚴重究辦主義又聞平政院昨日特開會議之時某某兩庭長一主受理一主不受理而夏院長則不發一語實因此案關係人尚不僅一王克敏不知平政院有此權限受理與否驟難决定現正與律師研究案中手續至西南方面對於茲事亦持反對之議如莫榮新譚浩明均已相繼通電攻擊矣電文從略 
[吳總監旡妄之災]  
　　十二日財政部開金融會議討論維持票價問題閉會後吳炳湘總監歸途乘汽車道出絨線胡同適值前有轎車一輛騾聞汽車一鳴驚駭奔突汽車躱避不及致與轎車相撞玻璃紛碎吳總監失身跌下面部爲碎玻璃所傷登時流血甚多現已醫治醫謂無大妨害云 
[西報之京畿賑災困難説]  
　　字林報十四日北京通訊略云二月二十二日字林報所載記者一函言賑災事當時記者曾謂日人借欵五百萬圓内有若干想已爲政府移充軍費茲細閲督辦河工事務處之收支清册始知前言不確蓋日人借欵除去銀行等折扣外已全數作爲賑濟經費矣照督辦之報告篇幅頗長二月十七日導報僅載其大略而不及其詳記者讀之致生誤會此前函之所由作也（中略）熊督辦今堅欲辭職頗有理由緣財政部僅允撥前善後大借欵所提出預備整頓鹽務之欵一百二十萬元移作賑災經費但須經銀行團同意始可照撥熊督辦以此欵爲數無多合已收之欵計之仍還不足所需之費而承辦工程者刻方待欵以便購置材料開始進行若無現欵五百萬元則前定治水之法終難着手故呈請財政部於五日内指定確欵否則惟有辭職云由此觀之記者前謂政府提日人借欵移作軍費雖屬不確然其他欵項爲治河賑災所亟需者政府乃移用於破壞國家之行軍經費則固事實也治河賑災所需之欵較諸每月戰地北軍維持費不過一零星小數耳奈何政府獨對此而有吝色哉 
[豫省匪擄美工程師案]  
　　字林報十一日開封通訊云豫省南部有美國工程師二人爲盜擄去省憲對於此案頗形焦慮初美公司承辦周襄鐵路後卽派人沿途測量由周家口經郾城南陽府而達襄陽一星期前總工程師凱爾率表塞爾技士及助手數人由郾城出發向西進行覆戡兩起測量隊所已測定之工程當其在葉縣境内時知事曾派署警二十人隨行護送但衛警携帶彈藥不多故一經大批盜匪攻擊即不能久支致被擄去美工程師二人與同行者數人餘人逃回葉縣呈報官長今駐京美使已直接行文致豫省當道而華官似已知此事之嚴重刻方竭力欲救出被擄之外人但未敢以武力從事恐傷及外人故僅用勸諭方法當道已派人入山與匪談判不日當有結果起初以爲此乃亂兵所爲今始知此叢實爲當地盜匪被擄者刻被拘於葉縣山中據葉縣知事報告盜魁眷屬猶在獄中故匪擄外人爲質云聞工程團携有現資一萬三千元以便付兩起測景團員之薪水今此欵已落於匪手豫省時局不靖而南北戰爭又紛擾不定故中國銀行除留二處支行外餘皆一律停業聞交通銀行亦將照此辦理云路透社十五日北京電云豫省盜匪要索金錢及鎗械以爲釋放被擄美人之交換品云 
[北軍大舉攻岳之戰况]  
（武昌通信）　　南北軍相持於湘鄂境上功力悉敵勝負難分惟以目前論北軍已佔勝勢茲將各方所傳前敵戰訊探紀於下一中路戰况前傳北軍於七八等日頗有敗勢茲聞攻圍趙李橋之南軍已經七師繫退十日火車仍可通至趙李橋其前方羊樓司車站亦經北軍佔領前隊仍在路口鋪惟復佔新店曹家坡之南軍仍與羊樓峒之北軍在激戰中昨吳佩孚又有捷報來省云敵軍以敢死隊三營於七日由新舖子沿高嶺向港口冒死猛攻經本師奮勇迎繫相持五小時卒獲勝利擊潰兩營死傷甚衆並奪獲鎗械一百餘支其餘一營已被我軍包圍卽當相機進擊云云聞前敵會俘獲南軍一營不知是否即吳電所稱包圍之軍昨前敵並解有俘虜十八名來省内有七名爲着便服之人訊明鎗斃查北軍於十日以前在岳蒲一帶係據鐵路直線屯營路線兩旁各山與新店明港均爲南軍據守按其形象北係作凸字形南作凹字形故羊樓司趙李橋茶菴嶺每爲南軍所攻吳佩孚身當前敵處於可危之境其膽亦可謂巨矣十日以後形勢如何變化現尚不得而知惟昨今官場軍界均盛傳前敵已經得利正面火線展長四十里似新店明港路口舖均已爲北軍佔領直逼岳陽且聞由嘉魚花鼓洲而上之直軍第一旅於七日晚將南軍來襲之衆擊敗後即由紅浸口前進入臨湘境矣二新堤之左路大軍亦由白螺磯一帶遣兵南渡以逼臨湘並由監利以襲華沅連日武漢傳説羅山復失新堤勢危實係謡言新堤之聞砲聲乃由北軍在對江紅浸口黄蓋湖攻擊南軍所致新堤現極安穏漢口紅會前曾派毎二救護隊駐新堤茲以戰地愈遠在新無事赴湘則勢有不能漢口紅會已於十一日電令該救護隊長田温民留一部分駐新餘俱拔隊回武昌乘火車往蒲左路戰事之得手於茲可以證明矣三右路通崇與平巴交界之幕阜山桃花洞重則勢有不能漢口紅會已於十一日電令該救護隊長田温民留一部分駐新餘俱拔隊回武昌乘火車往蒲左路戰事之得手於茲可以證明矣三右路通崇與平巴交界之幕阜山桃花洞重棗山靈官山聞均已爲第七師第十一師各部隊奪得北軍俱由鄂境進入湘境惟平巴間仍有重山阻隔尚須節節攻擊方能達到岳州張敬堯現駐崇陽縣城似欲取道港口桂口入岳觀此三路形勢南軍主力似盡在中路北軍則三路俱有主力之師南軍恐難久支昨曹仲珊並電前敵云破岳賞銀三十萬元已經中央特備現洋運抵漢口務速努力前進迅復岳州凡主攻助功各軍一律平均分配嗚呼爲一區區彈丸之岳州犧牲無數之生命喪失無量之財産損失無數之軍火而猶以三十萬之犒賞奬茲慘無人道之事亦可慨矣 
[北軍方面所傳之勝電]  
　　據參陸辦公處消息北軍與南軍交戰以來極稱得手昨接前敵探報謂前線官軍確於眞日攻入岳境并聞羊樓巿方面山地叢雜爲入岳最險要之地敵人施防禦工程又最完備深溝石壘異常堅固聞第三混成旅蕭翊南所部自九日開始向羊樓巿攻擊激戰兩盡夜直至十一日上午九時已將羊樓巿完全佔領又月塘嘴爲攻臨湘之初步亦屬極關緊要第一混成旅王承斌所部於八九十三日與敵鏖戰相持三晝夜迄十日晚三點已將月塘嘴完全佔領茲將政府所接漢口曹宣撫使行營發來蒸眞文三日電文錄下其一云據王旅長承斌庚日電稱本日冶湖一帶戰鬭漸息惟月塘嘴方面戰甚激烈蓋溝被我砲破壞數處敵兵傷亡約四五十人我兵受輕重傷各一名至晚六時稍息等語特電奉聞曹錕蒸印其二云頃據第一混成旅王承斌電稱於蒸日夜三時所部官兵乘划船進攻月塘嘴刻已完全佔領該地爲進攻臨湘之初步並於次日拂曉繼續前進等語謹電奉聞曹錕叩眞印其三云頃據第三混成旅蕭耀南電稱所部官兵於十一日早九時完全佔領羊樓巿查該地爲入岳最險要之處岳州不難克復等語謹電奉聞曹銀叩眞印其四云頃據吳師長佩孚蒸電稱本日黎明職師及二三兩旅在羊樓峝以南通過港口延至黄蓋湖沿一帶之線與羊樓巿方面湘桂兩軍作戰敵軍利用山嶺挖挑溝壘築設防禦陣地四道極爲堅固每道間續相接延長俱三十餘里其間並多鐵線攔阻我軍竟日奮勇力戰已佔三道只有一道距羊樓巿約五六里因天晚暫行停戰决於明早仍協力拂曉進攻以期佔據羊樓巿作進取長岳之基等語謹電奉聞曹錕叩眞印其五云頃據第一混成旅王旅長承斌眞（十一）電稱職旅今拂曉由閻團月塘嘴奮勇進攻迭逾山嶺至晚七點佔小星嶺一帶對敵徹夜本日共進約二十里擊斃營長一名兵百餘名並子彈旗幟文件帳册甚多細查該敵文件確知此敵係何梅兩團砲六尊湘桂軍各半該敵異常頑强現又退據大星嶺本擬乘勝猛追奈以天黑山陰前阻於水乃暫停止我傷兵夫六名消耗砲彈八十餘顆步鎗機鎗子彈等九萬顆明日擬令閻團繼續進攻並令龔團協助分兵渡湖此敵完全擊退即可雙方并進攻取臨湘等語謹電奉聞曹銀文印 
[陸榮廷與粤局之關係（平生）]  
討龍與督軍問題　　陸榮廷向持恬退主義每於事勢危急時伏匿不出至今日則有不得不出馬之勢矣粤省之有龍識者早慮其足爲西南之障害當程壁光率軍艦南來曾首倡先行討龍之議是時龍之羽翼尚未長成殄滅尚易爲力惟陸力持和平主義與龍信使往來恒謂足收爲西南之用迨至中央任龍爲巡閲使而陸猶自行告病辭退巡閲使之職詎知龍宣布就職後日行割據主義至今日地盤加廣大有不可遏制之勢故各方面要人莫不歸咎於陸之引退一誤再誤而陸之部下親信諸將以今日局勢一發難收亦無今籲請陸氏親行出師藉以鎭攝一切陸氏知衆情難拒始電告親到龍州挑選砲隊將到廉州督師蓋以廉州爲兩粤之邊要故陸已到潯州貴縣從鬱林一路進行矣不謂粤中近日情勢益急龍軍旣重行佔據陽江又有進　肇慶之耗而程案又陡然發作各方面謡諑紛來於是粤中當局歷次會議應付時局方法其結果重新增編討龍軍如李根源李烈鈞皆不得不出九聞有某要人素以知兵聞統籌討龍方略曾致電陸氏商榷謂其親駐廉州祗足以保衛西省不足以令兩粤聲氣息息相通不若駐節梧州之便陸深韙其説已决定於三月六日起節出巡先往某地視師後即赴梧州小駐四號已令飭所部榮字軍先行開拔其前衛司令馬鈞則於日昨偕衛隊兩營開抵莟梧在閲江樓冰井寺一帶暫行屯紥至榮字軍之奉令東下者尚有四五營約於十號内可悉數抵步查梧州爲肇慶上游由梧達肇朝夕可至自丙辰以來凡遇粤事糾紛陸氏即駐梧州以資策應今陸氏此行説者謂卽專注肇慶方面其於粤事關係非輕且近來粤局非祗防龍已也自程案發生後日久未能破案雖拘獲龍覲光妾父車斌有人傳謂係案内人犯但無證據可徴魚雷局長周淦以嫌疑被捕疊次審訊亦僅認詆毁程總長傳單係謝愼修所作此因程袒庇鄧聰保將周淦澈差之故而暗殺之事則仍無左證但各方面因兇手未獲不免嘖有煩言從前主持廣東主義者曾舉程璧光爲督軍今日有所藉口又不免紛紛放矢以某方面爲集矢之的以目下龍勢方盛桂軍滇軍皆盡調出以討龍省防空虚自屬意中事倘有異軍突起引起内訌其患不堪設想故督軍問題之舊事重提今日仍在若離若合間也聞陸使昨有支電一通專致廣惠鎭守使李福林謂龍軍寇粤以來粤事益形艱鉅莫督於名利之心素稱淡薄廷所素知亦所深信已迭電勸勉力任其難執事重膺閫寄尚望與莫督和衷共濟協力討逆迅平内難爲大局謀安甯卽爲桑梓謀幸福廷亦於日内扶疾出巡各方竭慮贊盡因與執事素稱深契敢布區區云云並聞另有一電致李耀漢大意略同辭語均極誠懇觀此電文則陸之出巡駐梧非祗防龍並欲爲粤省排難解紛也 
[刺程案之開審紀]  
廣東前魚雷局長周淦因與程案有關經全省水陸緝私統領彭澤會同警兵捕解軍署惟其内容外間尚多未悉茲特調查如下據某要人云周淦本由黄倫蘇提拔出身去年討龍頗與有力其於鄧聰保抵粤之初極意逢迎曾藉鄧力得獲榮銜（時程璧光尚在海部鄧爲程之内兄）旋因他故轉而排鄧聞黄埔海軍學堂學生之風潮周爲主動任意誣謗程璧光之傳單雖出謝某手肇聞亦周所唆使當道因而疑之所最駭人聞聽者日前程接到署名某某等之來函謂周局長無辜撤差某等同深公憤限二十四鐘内須有滿意答復否則以激烈手段對待等語乃程被刺之夕適在二十四鐘外因是益疑且續得旁證數種遂於日前由莫代督手諭彭澤協同警察到周宅園捕值周外出未歸嘗時先搜去信函十二件逾時并捕周以去暫覊警區旋解軍署翌日由莫代督派發審委員會同彭澤湯廷光伍梯雲饒子和等將周提訊先由發審員問以學生風潮及誣謗傳單與及限二十四點鐘答復之種種主動周供槪不與聞又問汝雖一槪推不知情亦知昨晚何人捕汝由汝家搜出信件中有羅冕致汝一函係一極有關係之證據否周供昨晚來捕我者聞有一位素不相識之彭統領至謂羅冕有信致我至爲無稽他人僞造證據我亦無如何也又問汝思何人僞造證據陷汝周供我與鄧聰倮有分陷我者殆必鄧訊至此彭澤起而言曰余卽彭統領與君素無嫌怨對於君與鄧同一交情今日出而辦理此事非僅爲程總長個人之私實爲公憤我亦知汝乃志士雖或出於一時血氣然因撤差而出此慘烈手段斷非汝志士所肯爲但吾人之疑點集於汝身故有圍捕之舉羅冕之信（即十二函之一）係當時鶙府上點交我者言已因出示該函令周自閲（函云仲房局長大人鈞鑒前日豫章大車請黄君少鶴與及李玉光飲談論一切此人非常之奸局長切不可對彼多説以免機關洩漏僕年老無用小兒處望大人格外栽培爲叩羅冕叩禀二十五日）周閲此信約歷十分鐘之久乃曰此信誠有之但與此案毫無關係又問函中有以免機關洩漏等字句指何而言（按該函署二十五日而程被禍適在二十（即謝愼修）聞月來與汝異常親密何得槪諉不知周供機關等字不過局員中有因我無辜撤差欲合力維持者若謝剛之則未嘗見面累月彭駁之曰局員苟因公憤舉動必堂堂正正安有機關之設此種罪證雖未足遽據而定汝但吾人之疑點旣集於汝身汝宜將上項問題明日答復釋此疑團或汝心中另有可疑之方面帮同討論尤爲吾人所深願若一槪諉不知情是不啻默認吾人之疑也於汝誠有未便周默然不答遂還押繼傳羅冕到堂羅乃一年老謹愿目不識丁之工人據供在魚雷局數十年一向安分問官質以前函則茫然不知所對徐曰我誠未有致函局長惟憶某日我曾詢局長之當差亞琛有信致局長否託其遇便附筆謂我年老無用矣惟小兒望局長幸賜栽培如此而已我並未＼ 
直接用名字致函局長也各要人聆言之下亦信其無他及緝亞琛已逃匿無蹤矣以上爲初審之大略情形也八日由軍署仍派委員會同湯朗廷胡展堂彭東苑饒子和等（是日伍梯雲因事未到）提周淦復訊供詞與初訊大異大致凡有可證之點則直認不諱否則槪諉不知惟與謝剛之親密一層前雖否認今亦直承至於詳情因事關秘密審訊未便發表十一日晚四時許莫代督據探密報謂程案兇匪已探知端倪請速派大隊前往圍捕莫代督於深夜中立傳衛隊第二營長黄玉標密令即督率第一連長黄錫坤帶兵一連不動聲色馳往天官里第三十九號圍捕兇匪該營長即行馳往抵該屋時所有瓦面地下均派人把守知會警察第一區分署派值段熊警長飭令拍門入内搜查當將王英朝一名拿解回軍署聞軍署消息此人係程案正兇并聞已將其訊問據供並無職業謂日中多在王肯堂處出入云云查王英朝係王朝楝之子其家現尚開喪未審緣何受嫌被捕容查續報 
[王丁來粤之關係]  
西南護法各要人前擬在粤召集各省國會議員開正式國會以　便解决内政外交并一切未經國會開議各案嗣以國會經費無着中止進行現國會經費經西南各省擔認分任日來又由軍政府截回解京鹽欵爲圖會常費定期四月内在粤開正式國會而滇督唐繼堯以開會期近自應揀員來粤磋商辦法以期舊國會早日恢復前月中旬特派其參議王乃昌由越南來粤已抵步日昨特分謁各要人面達一切查王氏乃桂省議員唐督此次派其來粤實含有重要使命與粤當道磋商及携帶滇省分認經費前來與國會商辦各重要事宜現在長堤其大酒店下榻又前總統府秘書長丁世譯與黄陂有相知之雅爲反對段氏最有力之人現奉黄陂密令與南方要人接洽已經抵滬分謁岑西林譚組庵有所磋商現擬來粤一行藉便與陸使接洽已有電致軍政府知照矣 
[劉存厚願與西南一致之原因]  
劉存厚所有之防守地爲叙府自流井其主力軍隊亦集中該二處自流井爲滇軍旅長馬　攻克叙府爲滇軍旅長趙世銘恢復劉之勢力亦日趨窮蹙軍隊亦因屢經挫折而失戰鬭力成都大有四面楚歌之勢居民以衣食向仰給於川東川南今東南皆爲滇軍佔領交通斷絶衣食缺乏饑殣載道死亡枕藉皆歸咎於劉氏僉謂劉若不圖督軍附段而與西南聨合則滇軍已東下武漢川軍亦西出秦隴川民可安居樂業無復兵戈之擾咸起迫劉投降西南日聚難民數千頭捆紙錢環跪督軍署請劉氏鎗斃故劉亦不自安派代表向滇軍求和結果遂至退出成都也 
[雲南第三軍長被刺紀聞]  
陸軍中將庾恩暘係雲南他郎縣（現在更名墨江縣）自幼有志勤學光緒末年初入普洱府官立中學校學習肄業每届年考均列前茅爲該校敎員錢用中所賞識乃用公費咨送日本陸軍士官學校學習陸軍畢業回滇後卽任爲陸軍營長於辛亥重九之役庾君與蔡唐諸公身先士卒血戰一晝夜始行恢復全滇後反對袁政府又復任爲參謀長及第三師長均能勤愼厥職立功甚偉至去年滇省宣布自主反對段閣又任爲靖國聨軍第三軍軍長由滇出發行至昭通又因身患重病稽延數月後由昭前赴畢節隨同唐督軍參贊一切軍機後因庾君部下多赴前敵不便指揮又由唐督軍撥歸他軍管轄庾君由此不免稍生意見省中反對者又復揑造謡言謂庾君抱有絶大野心意在攫以督軍之職故在昭通藉病稽延不肯前進云云庾君接到省信後又以部下軍隊除　撥外已屬無幾乃迭次上書唐督軍力請辭職均未照准惟允其稍事休息庾君由此不免縱情酒色就畢節地方用重貲運娶二妾後又見某姓女姿色尤美復又娶歸住於畢節縣城外劉家花園内（一説此女早已字人一説此女先與某馬弁有染）至二月十七日夜間忽有暴客挖牆而入直至庾君宿室適庾君之妾業已睡酣庾正在臨臥之際該暴客即向庾君遽用啞鎗連擊四響然後逃去庾君受傷後已不能言至次日勉用牛乳數匙隨即因傷身死行刺者尚未傘獲現在庾之家屬尚未知其身死之事庾之胞弟晋侯於接到被剌電信後即已由滇起身兼程前赴畢節看視矣 
[匪世界之山東]  
嶧縣嶧縣自去秋杆首栗鳳羽等即嘯聚千餘名鼓號旗幟與官軍無異在縣境北部肆行刦掠南境則有杆首史殿主等率七百餘名往來於運河西岸間其餘小股如朱六等百數十名之糾合尤不可勝計其擾害之狀比較大股尤甚邑内騷然固久陷於無法時代地痞無賴當然亦爭嘗餘瀝各持土鎗刀械刦物分糧十畝之家亦難幸免中産以上綁掠之餘遷避無所中下各户尤無生機全邑幾無一完全安靜土矣土户之避居城内者土匪仍寫帖要錢一不打點家内房舍即被焚燒馬蘭屯周家營税郭集皆爲嶧境富鎭前日焚掠一空並將其事主架去贖資未能如期辦到卽在問頭集將架去各人一律鎗斃縣城西南蔡園村居民八十餘家程姓最多因供給不周全村被焚男女老幼盡爲灰燼至今屍體仍無人掩埋且無人報案臭氣聞至十里外誠未有之浩劫也聊城聊城匪情據各鄉逃難來城諸人云日内顧德麟一股已聚至四百餘人此外又有小冒子于二等股或百餘人或七八十人不等運日在城西南及莘堂各地飄忽往來凡該處繁庶村鎭無一不有該匪足跡雖有陸軍兩營尾追惟匪行甚速兵不能及盤旋多日并未獲接一仗以致匪勢益引人心愈震所有西南北各鄉稍有田産者盡室遷避城内不特民舍不敷賃住卽旅店亦均人滿云單縣單縣匪勢已成燎原而駐紥該處之軍兵力薄弱防堵不易地方秩序恐將擾亂現駐單軍隊不過六連而該處土匪已有數千約計之碭單交界處杆首宋得功等已有二千餘人豐單交界處之趙莊集亦聚有大股匪二千餘人金單間之金山干魚集等處亦有匪衆二千餘人現正演劇設宴公聚不諱又有奸自王振山等連日在單北境攻破數寨單南單西各境土匪紛起到處蝟集更有著名土匪單二扁擔劉傳禮戴得功等在豐單間揚言不日將行大舉地方人心慌恐萬狀又該處天旱糧貴貧民失業勢必至流爲賊盜云菏澤菏澤縣城北關廟李莊寨於本月十一日黎明時突有大股土匪數百人撞開寨門大肆刦掠莊衆攔捕被匪開鎗擊拒當時死者十二人傷者十八人擄去勒贖者三十四人所有案内各户財物損失無算該縣知事潘時琮聞耗即面請曹州鎭守使派兵剿捕一面呈請省公署通飭各屬一體截拿聞張代省長刻已令行各縣查照通緝矣卽墨濟南郵務總局昨接即墨縣郵局報稱縣境城陽鎭郵務支局於月之三號下晚突有土匪六人闖入嚇禁聲張搶去郵票滙欵現洋三項共值二百九十元七角經管理人袁彰倫呌喊被匪砍傷肩部云 
[杭州快信]  
日本中將新橋榮次郎昨由北京蒞杭謁晤楊督軍痛陳中國時局言皆中肯督署上校參謀張國威代爲通譯謂長此遷延恐召他人干涉楊督深韙之嚴屬一帶二師征兵委員紛紛造送名册報告招啼一千餘名現奉張師長令飭一律發交第六團點驗入伍俟訓練成熟　再予編配并呈請督署加領本月份軍費一萬金一師四團副官主國均因病出缺已由楊督另委徐明超接充駐莫干山二區一營二哨哨官徐慶臺到差後張統帶蔭榮以該員不諸交涉轉瞬夏令僑商雲集恐難勝任呈請另委昨奉省令與二區三營四哨哨官錢士衡對調督署參謀長范毓靈副官長安毓清憲兵司仅官陳樂山昨假座實業廳署公讌新任陸軍測量局長何國華軍界要人多　席陪飲浙江體育學校畢業各生經王校長呈請省署錄用已奉核准令行警務處酌量委任嘉興女子高小校長錢王婉因拐案免職現據財政部員錢錦孫特函省長力爲剖白要求飭查眞相昨函復仍留辦理一面令行張知事確切詳查明白聲覆 
[南京快信]  
張作霖徐樹錚昨用奉軍總副司令名義致電李督聲有奉軍六旅三旅由津浦車南下運赴南昌三旅由京漢車開赴武漢現設總司令部於軍糧城不日派員來浦設立兵站籌辦運輸事宜皖北和縣霍山合肥六安潁上含山正陽各處討倪軍　起爲數頗衆倪嗣冲昨調所部安武軍八營開至浦口轉輪運赴蕪湖太平等處防禦聞倪已由津遄回蚌埠徐海各屬大股土匪蠶起李督昨電張文生派兵茄剿惟海州鎭守使白寳山因患外症尚請假在省就醫 
 
 
 

Page 7

 
 
　　中華民國七年三月十七日星期日申報第二張舊曆 
　　倪嗣冲又派淮泗道尹李維源來寗面謁李督並兼祝齊省長壽辰住南洋旅館今日午車回蚌　　李督銷假後已照常到辦公廳批閲公牘昨日見客分三次接見態度極鎭定　　全省軍官因某方面攻擊李督擬開會籌議對付李督以軍人天職首重服從尤不宜干涉政治極力禁阻　　岑西林代表章行嚴與李督接洽事畢昨日晚車回滬　　齊省長壽辰所屬水陸警廳長警備團長縣知事釐税局長均來省祝壽齊省長以時局不靖飭所屬迅回本任以重職守地方通信 
[蘇州]  
　　省飭厲行植樹吳縣知事公署蘇州警察廳同奉省長訓令去年春季植樹典禮舉行後遵令呈報者甚屬寥寥限文到尅日具復至本年植樹日期現定本年三月二十四日即陰曆二月十二日花朝日舉行復於清明日舉行典禮攝影記念　　攤加烟酒公賣費第三區烟酒公賣費六年度原以十四萬元爲定額由各棧經理逐項認定分别旺月淡月按月報解雖淡月收數反勝於旺月者則其解數仍照淡月辦法嗣於去年年關結束竟難如額是以新任省局長殷錚特於日前來蘇假庽惠中旅館召棠分局長錢遵訓坐辦吳瑱及各公賣棧經理切實討論並謂本年度認數須在十六萬元以外按棧照數認加不得藉口推宕否則勒令補繳六年度短解費欵 
[松江]  
　　積極提倡藝桑縣署第四科主任莊仲清前經呈准省署按年撥欵採購桑秧萬株發交各鄉承種今春第一批桑秧已由浙省運到惟因各鄉報請領種者已逾額定數二分之一正在籌議分配方法以期平允並恐各鄉不善培植由縣編訂種桑淺説萬餘言將選種土宜培壅除蟲各法分别詮解以便隨同桑秧發交領種各人俾期欵不虚糜事歸實際並聞自明年始尚擬增撥經費擴充桑額云　　規定受試敎員檢定小學敎員一事前經省頒小學敎員資格調查表及志願書發交各校敎員自行塡註後由縣彚呈省署轉送敎育廳茲聞敎育廳審查之結果本邑小學敎員三百八十餘人中除韓保黄等一百零八人應受有試驗檢定外其餘均准免試已由敎育廳抄錄名單訓令縣署飭卽通知應受試驗檢定之各小學敎員速向規定之各試驗地點自行報名投到聰候傳考　　高小改爲農校奉賢縣立第五高等小學校設在該縣青村港鎭歷年因地僻人稀甚不發達自本年始由該校校長呈准奉賢縣署改爲縣立乙種農業學校以期適合地方之要求現正編訂課程改聘敎員以及招收新生云 
[金山]  
　　典當被燬案近訊金出縣知事爲典東應攤賠欵清理妥洽具呈省署請註銷查封財産昨接省署指令云呈悉旣經商會及典業公會結算清理所有周靜涵周激雲應攤賠欵均已認繳雙方允洽應即將查封財産之案註銷至該典起火情節可疑前據該知事呈報該典管包江士昌供稱每日下午五時鎖閉包房無人進出學生們並不吸食香烟不知火從何來學生殷家培程仲陶等所供相同茲據呈稱訊係學徒遣棄紙烟所致詞有矛盾情更可疑仍應嚴提各典夥隔别訊究並查照前行二百四號訓令周激雲等所呈失火可疑情形詳加推問務得眞情呈復核辦母稍徇隠　　擬訂預防螟患辦法金山縣知事擬訂預防螟患辦法呈請江蘇實業廳頒給告示並咨鄰省辦理昨接該廳指令云呈悉查預防蟲害前經本廳頒訂簡易辦法甲乙兩種通令各縣刷印多份轉行各鄉廣爲佈告嗣准浙江實業廳咨開預防螟蟲辦法請令蘇省隣近浙邑各縣一體辦理等因復經通令上年有螟各該縣等遵照各在案茲閲該知事所擬辦法與浙廳前咨大致相同而集資奬勸限期竣事尤見悉心籌劃懲賞兼施深堪嘉許仰即按照所擬辦法參酌前令切實進行所請頒給簡明告示之處應仍遵照前令將應訂簡易辦法卽由該知事印發各鄉廣爲張貼以啓愚昧而利農田除呈省長並再令松江等縣一律仿照辦理曁咨浙江實業廳令飭嘉善等縣就近協商一體尅期舉辦外合行令仰遵照仍將辦理情形隨時具報此令 
[無錫]  
　　蘇軍旅司令部分錫蘇州第二師朱兼師長爲注意蘇一帶防務起見屢與第三第四張蘇兩旅長商榷以無錫爲水陸交通商務繁盛之區尤須注重故令駐常熟之林友漁營長所部步兵一營移駐無錫而以張亞聲所部步兵一營仍駐宜興藉資鎭攝至第四旅司令部則擬移置崑山而在無錫另設一分司令部以資策應朱師長並紥委鄒忠英（錫人）等數爲三四兩司令部稽查員專司防務上之視察云　　普仁醫院舉行祝典普仁醫院十週紀念十四日上午十一時許假聖公會聖十字堂行感謝禮是日中西人士男女來賓到堂者計達數百人首由會長張子明祈禱誦讀經唱歌後繼由西人耶斐尉主敎宣講聖經下午一時始行散會 
[揚州]  
　　遴委警員縣屬李典鎭警察區員卜子堂現因嗜好被控經趙知事撤差遴委前充禁烟員陳兆文補充陳奉委業於十五日赴鄉供職又趙知事爲整　四鄉警察起見特委胡義榮爲稽查委員俾資改革　　請加學欵縣屬陳家集已遵令添設第九高等學校惟因經費不敷由第八區學董許炳蔚禀縣酌加附加税並徴收稻捐以資挹注趙知事以附税係省令規定未便擅自加增至稻捐尚屬可行十五日批令該學董妥議章程呈候核奪 
[鎭江]  
　　官廳對於米貴之處置鎭郡米食向賴蕪湖太平及江北高寳等處源源接濟去年殘冬米價逐次頓跌業米者大都虧耗兼以河港旱涸運輸不便以致進貨不多遂有新正月供不應求之慮近日盛傳米麥放洋之謡各米行紛電蕪湖高寳等處採辦蕪湖高寳米價均因此每石𨺗漲一元以外鎭地米巿逐步增漲金陵遣尹俞紀琦昨電鎭屬丹陽揚中金壇三縣云聞近日米價飛漲每石竟增一二元不等食爲民天窮黎何以堪此各該縣素稱産米區域究竟年産若干現在民間存儲有無缺乏情形刻下價值每石需洋幾何向來運銷何處現在運往何地出售仰即查明電復云云又丹徒縣倪和甫知事現查鎭地米價日增不已有關貧民生計昨特出示平價不准高抬以維民食並恐有奸商貪圖漁利私將米榖偷運出口刻已咨請各關局卡委員等一體查禁 
[九江]  
　　故道尹發引故潯陽道道尹吳竹樓家屬原定六號扶櫬自潯發引下船運回江蘇原籍安葬旋因是日爲張使抵潯日期招商局碼頭有所不便且各官員歡迎使節奔走不遑乃改於十號發引是日晨八鐘其靈櫬由道署迂道出街經過租界轉至招商局碼頭上江華輪船沿途軍警列隊鼓樂齊嗚觀者如堵吳帮辦與景監督均步送至江干聞吳在任尚虧空公欵八千餘元此次發引回籍由吳帮辦及鐵路公司各送洋二百元新道尹准十三號移居署内大約新舊交代須俟靈櫬回籍後再行派人來潯辦理云 
[嘉興]  
　　通令支配縣税辦法嘉興縣公署於日昨令行各區自治委員兼學董云案據勸學所所長莫其瀾呈稱前因經費奇絀請求撥欵業蒙指令通盤籌劃酌量支配奉令之後曾將整理方法具呈鈞署在案查縣税補助區欵事同一律未便不籌收縮第一期因經費短絀暫以八折支給第二期不先核減轉瞬届期只恐猶有異議惟酌減成數逕照收入標準去年災歉重大將來收數究有幾成刻下漫無把握如不先時酌定各區收縮亦無從着手爲此呈請核示並祈令行各區學董知照俾有遵循而免以後再有異議據此除指令外合亟令仰該學董一體遵照辦理　　續控校長派員覆查嘉興王店鎭第八國民學校校長陳斌被公民凌福謙等臚列各欵控告到縣經縣批令勸學所查覆核奪當由勸學員趙泰祺前往逐條調查均以查無證據呈覆縣署現悉縣公署又經該鎭商號胡永泰等續控該校長辦事之不合請縣撤查張知事據呈後已於日昨續派縣視學譚庾生前往覆查母得隠徇以憑核辦　　勸學員出發勸學嘉興縣勸學所勸學員趙泰祺王汾柏堅等三人以各學校開學已久擬即日起出發勸學趙泰祺認定一六九區柏堅認定二五七區王汾認定三四八區業於日昨將出發日期呈報縣知事備案矣 
[杭州]  
　　辦理選舉嚴定責任齊省長以各縣知事遇有更調時往往將重要事件擱置不辦此次辦理選舉期限迫促辦理不容稍緩昨特能令各選舉監督凡辦理選舉期内如有更調情事於未交卸日前須負依限辦理之責任交卸後接任之知事須查明前任已辦到若何程度有無延誤情事據實具報以免推諉而重責任召集河工會議續聞内務部以各省河堤海塘工程關係重大茲特提出應行籌議事項定於四月十五日召集各省河堤海塘工程局局長在京開會討論以期改良等情業已通咨來杭茲聞齊省長准咨後已令飭海寗鹽平兩局局長查照議案擬具意見以便届期赴會與議又聞該會議現已委前疏浚西湖事務所主任陳　爲會員前浙江省議議速記劉仙範爲會場書記浙省須派諳練土木工程人員一員大約阮君最有希望云 
[天津]  
　　熊督辦與吉長路局往來電熊督辦致吉長鐵路局電云吉林吉長鐵路局鑒頃日本公使館西田參贊來稱據南滿鐵路公司函稱貴局爲賑撫事購運糧食七十三萬五千布袋共一萬四千七百噸請減半價是否係屬本處等語查本處并未託貴局購運貴局所辦之糧賑放何處應請迅速電復以便轉告熊希齡叩冬長春吉長鐵路局復電云熊督辦鈞鑒冬電悉敝路奉部令減價裝運賑糧僅有運長一種總額二十五萬石餘未詳謹復吉長路局支印專件 
[熊希齡與岑春煊論聨邦書（續）]  
　　雖然事實上欲武人服從中央命令不干涉政治此誠目前一大問題而來書所懷疑者即在此也希齡竊謂吾國歷來之大亂其總因即在文武不分權國省不分治二事今之戰禍亦此二事之所釀成雖然此時正争决此二事之絶好時機也蓋前以武力相持而出於戰今以戰爭相持而思所以弭戰勢所必至此即否泰剝復之理在大有力者之能否轉捩此機括耳倘此問題今猶不能解决則不僅今之戰爭毫無意識毫無代價而後來戰爭更無止境國且隨之而亡尚何暇論及聨邦制能否採用也故吾國即無採聨邦制問題發生而文武分權國省分治二事必當求所以解决之法萬不能執此二事而於聨邦有所懷疑匪僅不應懷疑也且惟採聨邦制旣可促此二事易於解决之後復可藉聨邦制爲護符使此二事永不復活蓋聨邦制採用之後國有國權省有省權文有文權武有武權根之國基埀之憲典有相維之道無相衝之理例如今日之戰爭即全由於國省文武不能各行其權之所致中央欲主　權則擴張權力於地方而出之以專制地方欲主分權則抵制中央之權力而出之以革命而所謂武人者並無自由之意志亦無倡亂之决心袒中央者自然墮入於專制之旋渦中袒地方者自然　入於革命之旋渦中專制革命各走極端循環無已中央固無權可集地方亦無權可分惟釀成全國之大殺機而已倘能採用各聨邦制將國省權限一取槪括一取列舉訂入憲法以資率循則中央有可集之權無須以專制爭地方之權地方亦有可分之權無須以革命爭中央之權則中央與地方之權力均恢廓其有餘各維持於不敝而所謂南北新舊文武激烈温和各種黨派均可革面洗心消融仇怨共怒力於新國家之建設故希齡以爲如能劃清國省權限無論何人不能反對此之主張也今之悲觀者不細審釀亂之原因而徒痛憤南北武人之天性好亂殊不知武人之所以疊起戰爭者必有其一種之主張不能以法制解决之乃持此主張爲號召黨衆之旗幟以武力解决此主張也倘今日能將雙方主張容納之於根本大法之中絶其亂源則誰能不矢其血忱以衛國保民乎希齡愚見以爲全國人士急宜公同發表劃清國省權限之意見使南北武人深悉此種主張爲吾國今日弭亂將來建國惟一之神藥若能飲此神藥則以後中央無須壓制地方地方亦無須抵抗中央北軍無須征服南軍南軍亦無須攻擊北軍皆各有其職責權限之可守功名事業之可圖此爲國與省北與南共利之事則南北武人中之粗知大義者即可互相提出此主張於一種會議之中按兵不動以討論此主張之如何可以弭亂如何可以救國然此决非希齡之迂見也例如恢復舊國會一事爲今日南北最爭持之問題然此事之價值與劃清國省權限之事相比較相去不可以道里計然南方何以必主張恢復其意中以爲非如此不足以抵制中央之專制北方何以必反對恢復其意中以爲非如此不足以遏叩南方之革命若有開導南北武人曰今之戰爭非南北武人之罪乃法制不良之咎若能共同罷戰使法定機關編定一極良之法制頒布施行則雙方之主張均可貫澈今日卽無須言戰後來更無可戰之問題否則今日戰爭不能了結後來之戰禍愈潰愈烈而雙方之主張均無可以貫澈之時若國中多數有信望之人能以此種言諭從速與南北武人切實開導促其反省希齡以爲雙方主戰派必將抛棄其恢復之論調釋仇修好而共籌國本大計殺機旣息而舊國會之果恢復與否或如何變通恢復之法均屬至順利之事蓋雙方旣已罷戰和平討論於一議會之中斷無因一語不合而復荷戈前驅之理夫今日南北武人之表示言和者實居多數即少數之主戰派共心中亦何嘗不知今日之事非戰爭所能解决特因無一種永久調和之良策故鍵而走險以爭氣憤先生若看破比機勢即聨絡國中要人將此根本大計切實勸南遵北將校一律罷戰而國會之恢復與否不作爲一種條件希齡可决定雙方將校之素主調和者獲此光明正大之主張必理直氣壯以調停戰局爲己任而少數之主戰派自知勢孤亦必默認調和面彌天之雲霧從此霽朗矣夫抱息事寗人之旨者豈不當如此乎抑希齡更有言者夫各國聨邦之性質大半邦先於國吾國省之性質究屬具體而微之邦吾國人視聨邦二字如蛇蠍鄙意以爲吾國日後制定憲法採用聨邦之精神是已若嚴格之聨邦與其名義似不必拘泥求之以授反對者之口實而墮大統業之成功先生望崇泰斗座滿英賢必有斡旋刧運之才拔擢羣倫之德希齡逖聽下風惟有漂毫祗載盛業諸希鑒察無任拳膺專此肅復敬頌勛安熊希齡啓雜評一 
[段内閣（默）]  
　　馮一再勸段組閣而段一再辭不作馮婦以表面言之段閣終無實現之日也然而今之希望段出者猶曰馮無誠意耳使馮而竭誠敦請或有相當之條件以示保障則段未必堅不爲馮婦段之辭所以試探之此一説也段即堅不復出而此後之組閣亦必代以段派之人段或者暗爲主持則名非段閣而實不啻段閣此又一説也蓋以今日之情勢論除段派之人物外亦無人敢再爲馮婦者然則内閣問題將終不免於段内閣之臭味乎 
 
 
 

Page 8

 
 
   
 
 

Page 9

 
 
   
 
 

Page 10

 
 
　　中華民國七年三月十七日星期日申報第三張舊曆戊午二月初五日（十） 
本埠新聞 
[商會聨合會三次大會之地點日期]  
　　上海總商會接全國商會聨合會來電云本會三次大會期上年接准各省來函主張本年三四月間在漢口舉行刻因武漢戎馬倥偬諸多未便茲經各省評議員全體議决訂於四月八日在天津舉行現在時局危迫民商交困本會召集大會藉以調和大局務乞貴會查照向章迅推代表與會盼先電復至禱全國商會聨合會元 
[僑商經營航業與銀行之佳音]  
　　舊金山及香港僑商因受外界刺激特集資本創設中國郵船公司及廣東銀行營業蒸蒸日上去歲均獲大利聞郵船公司有船三艘其一爲乃路號儎重一萬一千餘噸暫租與英政府每月租價英金五千鎊其一爲支那號儎重一萬零五百餘　航行中日美之間去歲營業十個月約獲美金四五十萬元其一爲南京號儎重一萬六千餘噸聞本年五月間使可出塢實爲太平洋上獨一無二之新式快船將來營業必更發達而於土貨出口尤爲利便廣東銀行總行設在香港分行在美洲粤東上海及各國大商埠均有代理專辦國内國外滙兌事宜資本充足信用昭著聞去歲亦獲利三十餘萬元香港外國銀行家以該行辦理妥善已表歡迎認入銀行團云 
[滬杭路加入中日陸地巡遊路程]  
　　滬寗滬杭甬路局呈交通部文云本年一月二十六日奉到鈞部電開查第六次中日聨運會定於本年四月五日在日本東京開會現距會期已近仰即尅日擬具第六次中日聨運會議題至遲於二月十日以前呈由本部核送主管鐵路轉發在會各路研究除分電外合亟電仰遵照等因奉此經即譯飭滬寗洋總管克禮阿曁代理滬寗滬杭甬車務總管韋燕遵照擬議去後茲據該兩總管復稱現在兩路擬具第六次中日聨運議題一項請將上海北站至杭州一段加入中日陸地巡遊路程内等語理合將洋文來函配譯華文具呈復伏祈鈞鑒 
[商帮協會討論增加水脚續誌]  
　　江輪增加水脚各客帮曾一再開會討論並請招商局及虞洽卿君力與維持各節已誌前報昨日客帮又在旅滬商帮協會邀集各報關行討論先由馬乙棠君報告江輪自人工煤炭漲價之後水脚已兩次增漲現在商業極端冯敝而各公司於漲價之外又擬收取現金於手續上尤形煩瑣請衆解决嗣由鄒靜齋君述稱此次漲價聞本訂於三月十五號實行目下尚未發表各公司或留有磋商之餘地客帮與各報關行有連帶之關係擬先由報關公所代表向各公司磋商後再作辦法經報關公所董事尤森庭徐菊如兩君當場允認聞散會後接到招商局復函附錄於後　　逕復者日昨接讀公函以據長江各帮會員聲稱江輪又有增加貨脚之議並需收取現金各節均已聆悉此次江輪增加運脚之事六公司曾經一再討論實因有不能不加之勢但計所加數僅十之二五於增加之中仍庽維持之意蓋查歐戰發生係在甲寅之秋其時南北洋各埠水脚即經同時並漲惟長江直至丙辰丁已年因船本煤炭及各項用物逐步昻貴公司營業維艱始乃議及增脚爲數旣屬無多又在他埠之後不可謂非各公司對於貴客帮之優待詎料時至今日船本煤炭價竟漲至四五倍於往昔公司受此莫大影響要不能不繼續酌加水脚以爲挹注所謂彼增此加理有所固然也特是長江僅加二五並未加足正爲顧全商業凋敝請各客帮將南北洋水脚價目一與比較自能了然明白心氣和平論貿易之道華洋商人實有互相協同作事之必要吾儕所宜注意者惟衡其理之正當否耳此次所加二五準情酌理尚在範圍之中故敝局未便獨持異議區區苦衷當爲貴會所共諒尊示所云上年各公司俱獲大利以近年航業論誠屬略佔優勝然獲利於海輪者十之七八而江輪因加脚之未足亦不過平平而已至於水脚更爲收現原迫於金融緊急兼之邇來煤炭修費以及種種物品皆須現付故有此不得已之舉在客家雖付現脚可以得回現扣計亦無所出入辱荷見商傀難効力抱歉萬分素仰貴會諸君子高明練達洞悉商情尚祈代將困難理由轉爲宣達各客帮格外鑒諒不勝感幸專此奉復敬請旅滬商帮協會諸執事先生均鑒並頌台祺招商滬局謹扄三月十六號 
[邑廟東轅門街之大火災]  
　　前晚一點五十分鐘時滬城邑廟東轅門街二十六號門牌錦福記裱畫店不戒於火立時冒穿屋頂聞因潑翻火油燈所致卽經救炎會鐘樓鳴鐘告警各區救火會會員咸騙皮帶車蒞場汲水灌救無如火勢甚猛俄頃卽延燒貼鄰二十七號翰古齋裱畫店二十五號徐姓成衣店旋又向後進一帶延燒直至二點四十分鐘由各救火會員將房屋拆去五間斷絶火路方始熄滅計燬樓房二十間當起火之時錦福記店主徐其生（崇明人）與妻金氏（年二十一歲）子阿囡（二歲）姪順海（九歲（一均臥該店樓下深入睡鄉除徐其生驚醒冒火街出外其餘不及逃出悉遭焚斃徐亦灼傷左右手並胸部等處受傷頗重昨晨已送南巿紅十字分會救治能否保全性命尚未可知至徐其生店樓上則有浦東人做洋翡翠生理之孫阿木居住孫妻某氏（年三十歲）子關生（二歲）又五歲男孩七歲女孩大小五名口咸臥樓上均被焚斃又隣人毛全福見火將延及伊之房屋跳窗奔逃跌傷左足等處昨午亦送紅十字分會求治該處一區二分駐所王金山警佐昨晨特派長警在彼照料嗣由孫阿木之母舅馬洪興（住在黑橋浜亦爲洋翡翠生意）與徐其生之親屬等在火場中將大小各屍體分别檢出澆以蔴油惟各尸體均已不全或少手各屍體分别檢出澆以蔴油惟至昨日午後已檢出大小尸體六具惟孫阿木家二孩尸體尚未尋獲王警佐乃飭該處三舖地甲黄邦達赴地方廳報請相驗昨日自晨至暮前往火場觀看者異常擁擠　　又一訪函云前晚二時半城内救火會鐘樓鳴鐘二下各救火會員知火在北半城當即往外探視見火起於邑廟東園門街第二千三百七十六號門牌錦福記裱畫店（卽園門斜對過）火勢甚熾難以遏止遂蔓延隔鄰七十七號房屋及後埭樓房末後披屋前後共有六七幢連平房計有二十二間住户十一家盡付一炬救火各龍社因該處街道狹窄施救甚難幸各會員將前後左右極力保護並用出水稍鉅之龍頭趕爲射擊故貼隣七十五號門牌之翰古齋得以保留一半惟樓上已被延燒淞滬警察一區二分署王警佐聞警立率長警馳往彈壓並會同救火各會員分投照至天明火勢滅熄仍派數警彈壓火場迨至昨晨詳查起火情形知火起於錦福記轉租之崇明人毛全福住室毛亦做裱盡生意雇有夥計居於外進失火後該夥並不喚救迨毛聞警出外火已上炎故在火中逃出惟已灼傷送至滬南紅十字分會醫治其中進屋内借住之浦東人爲料貨業之沈梅亭又名阿毛因時已深夜均在睡夢之中迨至覺察已不及逃以致沈夫妻二人及族姪一人（其姪於上一夜始由浦東來滬）並子女各一沈姓全家計其五口又同居之徐其生妻金氏子阿囝内姪徐仁海三名口盡葬火窟徐其生幸覺察稍早拼命逃出亦受灼傷昨晨亦投紅十字南巿醫院求治迨至午後經沈姓族人雇人翻尋屍體已獲其三徐家亦喚集各小工將徐金氏及子阿囝内姪徐仁海三屍體檢出現未檢出者祗沈家二幼屍昨日午後五時許將尋獲之屍體六具停放火場由兩家用麻油塗抺入晚尚未收殮遠近往觀者不絶於途王警佐因恐兩旁焚灼未倒之木植經人攝軋坍下傷人故特派警數名馳往該處照料並勸令觀者散去一面飭令屍屬從速收殮 
[沈强夫案業已引渡]  
　　尹神武被人指爲民黨沈强夫之化名與暗殺前上海鎭守使鄭汝成及憲兵營司務長舒錦秀一案有關拘押捕房解經公共公廨迭次訊供判解淞滬護軍使署核辦等情屢詳前報茲悉前日（星期五）午後二時許慮護軍使特備公文送廨函請引渡即由捕房押乘汽車護送到署發交軍法課嚴密研鞫務得其情按律處治一面發電至京請鄭汝成之長子鄭大爲尅日來滬觀審以雪仇憤並即奬賞辦理是案之出力人員俾資鼓勵云 
[藝徒種毒謀害續誌]  
　　公共租界愛多亞路一千二百七十六號門牌木作學徒王二寳私將毒藥置於粥鍋内圖害其師夏阿虎夏食後腹痛如絞經夏妻龔氏察悉報請新閘捕房派探將夏車送醫院醫治並將王拘解公共公廨張襄讞會同義副領事於午刻蒞所驗明服毒身死無訛塡明尸格諭令尸妻夏龔氏具結領屍棺殮聽候訊核 
[一星期間之滬巿金融]  
　　調查上一星期間（十日至十六日）本埠各外國銀行除滙豐於十一日裝往孟買大條銀四百二十六條十四日裝往青島銀五萬兩外其餘並無進出至中國與闪通等銀行與天津長江一帶來往銀洋各有數十萬茲將逐日來往之數錄下（十一日）各帮從内地運來洋十萬茲將逐日來往之數錄下（十一日）各帮日）中國銀行由杭州來洋十萬元（十三日）客帮從鎭江來洋十五萬元又銀十萬兩又天津來銀十四萬兩寗波來洋十五萬元杭州來洋二十萬元南京來洋四萬元（十四日）交通銀行從杭州來洋五萬元又裝往南京洋十五萬元滙豐銀行裝行裝往青島銀五萬兩（十五日）無（十六日）交通銀行裝往南京洋五萬元各錢莊裝往天津洋五萬元　　此七天中之銀拆仍在二三分之問洋釐則有增無減據云墨洋龍洋之存底雖多均不肯易銀因銀拆已小用銀頗爲合算况轉瞬新絲新茶均將上巿現洋用路更繁故墨洋昨日收盤已至七錢二分四釐龍洋七錢二分三釐八七五設花米布銷數盛旺洋釐必再增漲惟銀拆須漲至二錢一般存積現洋者方肯易銀也大條銀價自九號長二五之後至十三號又長二五鎊價則自八號起均爲四先令三辦士半直至昨日始長半辦士計四先令四辦士至東洋滙水向例跟鎊價爲升縮乃十四十五兩日並不根據鎊價是日大條先令均無更動東滙忽長二五以致做標金者均有趨高之勢本月份之價十四日上午開過二百四十四兩八錢最小開過二百四十二兩五錢至昨日鎊價長半辦士以後標金之價即跌至二百四十一兩二錢至六錢東滙亦跌至五錢凡業東洋貨者趁此時機結進日幣者甚爲踴躍俄國之羅卜票自歐戰以後其價大跌每規銀一百兩可換一千二百餘個羅卜（此價係上月間之滬巿）近三四日間票價陡漲據云因俄國新政府邇日頒有命令凡俄國管轄之地方無論完税賣買一律通用新舊羅卜栗且不許折扣亦不准抬價是以連日滬巿羅卜票價已漲十成之二（羅卜票一元可兌銀洋一角七分）故各小錢莊曁各烟紙店均大書特書專收羅卜票字樣至現貨赤條除運往天津烟台厦門等處約有值銀六七萬金之外他埠則寥寥無幾故價仍在二百七十四五兩是以各大銀樓足赤飾金仍售四十一元五角昨爲星期六各銀行所存銀洋之數調查列下麥加利存銀二百四十三萬洋一百九十一萬滙豐存銀三百六十三萬洋二百五十六萬大條六條德華存銀四十六萬洋鈔票不算正金存銀三百六十八萬洋五十一萬道勝存銀三百四十五萬洋十七萬通商存銀三十萬洋六十萬東方存銀三百萬洋二十五萬花旗存銀一百八十仜萬洋八十六萬華比存銀八十萬洋四十萬和　存銀五十四萬洋九十三萬中國存銀一百七十三萬洋四百二十八萬台灣存銀一百十九萬洋八十八萬住友存銀二十五萬洋七萬各錢莊街底存銀三百三十五萬洋九十五萬交通存銀四十萬洋九十萬有利存銀三十萬洋十一萬中法存銀五十八萬洋二十九萬三井存銀十八萬洋五萬三菱存銀十萬洋六萬總計除華孚等各商業銀行外共存銀二千八百二十一萬洋一千五百七十八萬大條銀六條比較九號多存銀二十一萬洋五十三萬大條銀則少存四條其中華商方面存銀五百七十八萬洋六百七十三萬 
[荷兵帶械入京之報告]  
荷蘭海軍員兵共五十一人隨帶軍械赴京加入荷使館衛隊業於前日乘滬寗火車轉乘津浦車北上已誌昨報茲由交涉署電告外交部云外交部鈞鑑五日代電計達荷海軍員兵共五十一人隨帶子彈二十五箱計五萬粒定十五日由滬寗津浦車赴京加入荷使館衛隊荷領函送護照請簽印除分電外謹電陳乞飭沿路軍警知照保護 
[華茶運英噸數之調查]  
北京外交部前接駐英施公使電開前因英國禁止華茶進口迭由本公使與英政府磋商免禁惟吾國茶商每年運入英國噸數至少若干請令商會查明電復以憑辦理等因當由外部飭令上海交涉員轉函上海總商會查復在案茲悉交涉署接據商會復稱上海茶商每年運往各口華茶向無統計應向海關調查近三五年來運往英倫出口噸數或可援爲根據云云交涉署當即函致海關馮監督請爲調查見復以憑轉報 
[奥商陳訴止付票欵之原因]  
奥國輪船公司經理西人浦曲納被本埠滙豐銀行在公共公廨控告不付支票及利息銀八千八百六十六兩四錢等情前日午後由關讞員會同英卓副領事傳訊原告代表高易律師上堂譯稱原告前年買進奥國公司一萬兩之支票寄往孟買地方向收無着後由該公司付過原告羅卜五千繼又收到金洋二十七個至一千九百十七年十二月二十九號止連同利息共銀八千八百六十六兩四錢屢索無着請爲追繳質之被告浦曲納譯稱此項銀票係奉本國政府命令禁止付還敵國人民債務因此止付且原告今又增出二千餘兩利息應請察核中西官磋商之下判被各退去着將該國政府禁止清償敵國人民債欵之明文呈出再行訊核 
[德人積欠香港房租]  
香港中央地産公司延請代表高易律師至公共公廨控告上海禪臣洋行股東德國人西盤脱司屈克梅挨西勃斯不理香港總行所欠之房租洋六千二百七十五元四角五分由廨准詞於前日午後派探將西盤脱等三德人傳案由關讞員會同英卓副領事訊據原告代表高易律師譯稱被告於西曆一千九百十三年在香港地方租賃原告房屋一所當時訂有五年期限之合同繼由被告續訂二年租契迨至一千九百十四年十月間歐戰發生後被告特派理帳員將餘屋租於他人所收租金不敷抵償算至一千九百十五年十二月止原告共被積欠租洋六千二百七十五元四角五分至次年正月一號歸原告另招租户即將前項租契合同取銷所欠房租有原告口供及細帳信函可以作證呈案請追質之西盤脱等均略爲聲辯中西官會商之下判候訂期復訊 
[續誌選舉參衆議員之籌備]  
參衆兩院議員選舉事宜本邑沈知事前因奉令籌辦已在本署組織選舉事務所經紀前報茲悉沈知事現正督率事務所人員趕辦調查一俟完畢即行舉行投票其投票地點亦正在分配云 
[浦東創辦森林公司]  
浦東奉南川三縣沿海灘一帶出産向以魚鹽爲大宗近又有毛巾織襪花邊等工廠擴充婦女生計惟於森林事業尚未有人提倡茲由大團鎭人盛頌笙等聨合同志創辦一森林公司已於前日開成立會到者一百餘人首由盛君演説略謂值此工業競爭時代不從世界着想何能知其需要是以植樹一事尤爲當務之急查東西各國有名興發樹（俗名洋槐）生長甚易自　種至伐木不過五六年即可變價其葉亦可飼畜種　之地不　　　　瘠成材後於路枕鑛柱房星器具無所不宜吾浦東人亟宜購置樹種萬株分佈四鄉栽植云云演説畢旋即散會現正擬禀公呈杜縣長請爲給示提倡藉資保護 
[婦女販運烟土之勾當]  
淞滬警廳昨據偵緝員報告有常州婦人任　　勾　　家婦女集合資本在常州無錫上海等處組織販賣　土機　　　　間婦女携帶烟土暗藏身畔往來滬常一帶販運惟或　火車咸乘輪船航船並無一定警員人等因是鄉婦不甚經意請飭注意此等鄉婦嚴密檢查等情昨廳長已分令閘北各探警一　　查矣 
[協拿沿途搶物之匪徒]  
邇來時有匪徒候在各游戲場門外乘游客出門糾黨搶攫金珠飾物携贓逃逸現經公共租界捕房偵知該匪等多匪南巿華界某某等不客棧故由老閘捕房捕頭於前日派中西包探至淞滬警察廳禀請加派偵緝隊士同赴南巿十六舖各小客棧搜拿當經該廳派出隊士周根瑞等偕同來探至祥記碼頭新春福小客棧内搜獲楊阿生邱東來吳興保王阿桂張阿桂袁金桂及婦人王李氏（卽錢氏）蘇州女子朱三囡等八人正欲帶回警廳旋爲　警所見將一干人帶至該管第一區警察署由董警正逐一盤詰楊供年二十七歲邱供二十五歲均寗波人吳供二十七歲南京人王供十九歲上海人張供三十歲無錫人袁供二十五歲蘇州人均承認在公共租界勞合路華界西門外等處搶攫行人珠飾金耳環金押髮等所有贓物質在法租界各押店内得洋分用不諱詰之王李氏供年三十歲寗波人夫名王茂春前在英租界老閘捕房充當七百四十三號華捕因案牽涉斥革現被禁押西牢婦人恐被連累故與楊等同居華界客棧等語朱三囡供年十九歲向在法租界寳裕里口擺設水菓　被楊阿生勾誘私識已有三載故隨楊同借客棧住宿董警正以案關沿途搶刧行人財物當飭周探先行回廳禀復一面加派長警多名將一千人解送警廳司法分别研訊 
[鐵路員司家屬運柩之取締]  
滬寗滬杭甬鐵路管理局奉交通部令開查國有各路第五次聨運會議第二十一議决案所載運柩辦法及第二十二議决案所載增修優待劵章程各項條文業經本部修改並令行遵照在案所有運柩一節旣於聨運優待劵章程内規定家屬運柩亦得減費是待遇已屬從優而流弊亦應防及凡員司遇有家　運柩復由該員出具切結倘查有冒濫情弊除追補車價外即予斥革其工役人等遇有前項事故則須邀同相當保户二人出具保結倘查有冒濫情弊照章十倍處罰藉杜弊混除分行外並仰轉飭所屬查照辦理 
[西砲台槍斃盜犯五名]  
昨日午後二時許松滬護軍使署提出搶刦美租界麥克脱路駿茂酒店並戳傷店主等三人之盜犯倪成朱大甫曹春生等三名又搶刧楊樹浦路同興昌雜貨店並戳傷事主吳光輝之林阿正章良臣兩名一併押送高昌廟西砲台地方鎗斃茲將盧護軍使佈告罪狀二道併錄於下（一）案據公共捕房先後拿獲結夥持刀搶刦美租界麥克脱路駿茂酒店並傷害事主周少山店夥姜雲卿朱妙卿三人之盜犯倪成朱大甫即朱二麻子曹春生即曹麻子三名解經公廨預審後呈解到署經發軍法科訊據該盜倪成朱大甫曹春生同供於上年陽曆十二月二十八日晚結夥多人同往麥克脱路駿茂酒店先借吃酒爲由後出兇刀向店主恐嚇强取銀洋並將店主周少由店夥姜雲卿朱妙卿等先後戳傷各等情不諱查該盜倪成朱大甫曹春生三犯膽敢結夥持刀於酒肆營業之地兇嚇事主周少山强取財物並將事主周少山及店夥姜雲卿朱妙卿三人戳害實屬窮兇極惡罪不容誅非盡法懲治不足以安商民而戢匪氛應照刑律第三百七十四條第三欵之罪爰據懲治盜匪法第三條之規定將該三犯一併判處死刑以昭炯戒除依按軍法鎗斃外爲此示仰軍民人等一體知悉此布（二）案據公廨呈解拿獲結夥持刀行刦楊樹浦路同興昌雜貨店並刀傷事主吳光輝之盜犯林阿正章良臣二名到署發由軍法科訊據林阿正供認聽糾夥刦同興昌雜貨店財物後因事主將伊拉住即用刀戳傷其頭額肩勝等處並由章良臣戳傷其腰背等處章先逃逸伊因事主扭住致被抳獲又據章良臣供認聽糾夥同林阿正前往楊樹浦路同與昌雜貨店搶刦財物　持刀進内因見事主將林盜扭住遂即用刀戳傷事主背後三　卽乘間逃逸後在順泰木行被捕帶同林阿正將伊指認拿獲各等情不諱查該盜林阿正章良臣二名結夥持刀侵入同興昌雜 
 
 
 

Page 11

 
 
　　中華民國七年三月十七日星期日申報第三張舊曆戊午二月 
貨店搶刦並刀傷事主吳光輝頭肩腰背多處旣訊明確已觸犯刑律第三百七十三條第一二三各欵之罪似此兇惡昭著實爲法所難寛應照懲治盜匪法第二條規定一併判處死刑除按照軍法執行鎗斃外爲此示仰軍民人等一體知悉此布 
[廣智學校將開演講會]  
　　閘北寳山路義品里廣智商業學校校董姚春江君於民國五年出游寄跡海參崴地方已近兩載今因該埠稍有不寗已於本月十二日乘品才船回國由該校校長夏䕫球君及主任陳少卿君等東邀於下星期日下午二時在該校演講海參崴出産及風俗種種情形想届時聽講者必接踵而至也 
[上海公學之星期六演講會]  
　　白克路上海公學昨日舉行第一次星期六演講會請張道中博士演説略謂學生時代所最應服膺不倦者厥爲勤之一字而最應深惡痛疾去之速者厥爲惰之一字按諸物理學公例此消彼長勤惰二字决無相對的存在者也故青年學子一沾染惰之惡習卽固有之勤勞性亦爲之逐漸消滅是可懼也又謂吾人之腦筋譬諸攝影機操衛熟則影片清晣操術生則影片糢糊諸君之腦肯磨練與不肯磨練即可預占他日學業之深淺矣演説畢全體學生皆鼓掌散會 
[演説女子選舉問題]  
　　寰球中國學生會訂於十七日（即今晚）七時在靜安寺路五十一號該會所内開會請吳稚暉君演説題爲（女子選舉問題）並用新製影片隨講隨演必有耐人尋味之處研究新學術者盍往聽之聞毋須入座劵云 
[青年會今夜之趣事]  
　　今晚（十七）七時半青年會德育演講會演映天路歷程五彩影燈并請交際科幹事李仲昭君詳爲解釋届時不論何人均可往聽 
[畫法研究會之蒐求]  
　　西門外圖畫美術學校昨接北京大學畫法研究會來函略謂敝校同人現發起畫法研究會懇將貴校歷年所刊校章並種種印刷物如圖畫器具詳細目錄等類賜寄一份敝會成立伊始所待取法於貴校者甚多伏望隨時示我周行俾得師承先進無任禱切云云 
[普濟刧後之撈屍手續]  
　　甯波鎭海知事電告該縣海灘發現一女屍年四十餘身帶朱煥南信件已由温州同鄉會派人前去認殮　　吳淞洋面前日撈到一屍係杭州憲兵營營長包燦英之妻即由包親爲殯殮昨又撈到一男屍約二十餘歲身上有南康旅館賬單一紙名胡石泉屍已腐爛曰温州同鄉會代爲殯殮招人認領　　小洋山前日運到二屍一爲前浙江督署顧問朱光奎之次子一爲杭垣憲兵營長包某女婢男屍缺去一手女屍頭部與腰部及足分爲三截凄慘情形不忍卒覩　　去臘小洋山運到一女屍年四十餘其時徐班老親屬認與伊家老太太髣髴相似後趕至小洋山檢查衣物據當時撈起人説該女屍身内有圖章二顆一爲徐印榮甫一爲顯榮書柬與徐家老太太絶不相同其棺木停在台州公所　　自普濟刦後僅撈到九十二屍尚有一百餘屍未曾撈到聞温州同鄉會近日招漁船一百餘隻專俟雷聲發動各屍爲電氣吸動定多浮起届時前去再撈 
[救火聨合會宴客]  
　　救火聨合會會長毛子堅莫子經等於昨午備筵邀請軍警行攻司法各機關人員及各紳商等蒞會宴叙地方審檢廳陸林兩　長上海縣沈知事模範監獄敖典獄長及英法兩工部局救火會領袖西員各區救火會主任等咸往與宴一時觥籌交錯　主盡歡而散 
[北直隸灣水道之變更]  
　　中國各口巡工司戴君通告航商云查津海關税務司所屬界内大沽攔江沙海河口地方現因水道變更凡船隻經過該處另有改訂船行正路之方向並將攔江沙外設立之警船樁撤去不用所有前設大沽之鐙船現從原位移泊爲南四百三十丈水深二十尺之處自鐙船視北砲台高堡爲北六十四度西相距二十四里又前設海口之木浮現從原位移泊爲南一百八十丈水深十二尺之處自木浮視北炮台高堡爲北六十一度西相距十八里再前設攔江沙之小鐙船現亦從原位移泊船行正路之中爲兩二十五丈之處其所移之鐙船及木浮視攔江沙内之警船樁對成一線各處船隻務宜留心詳記以免疎虞 
[内地水線分段保護]  
　　江蘇特派交涉員近據崇明寳山兩縣知事呈復略謂日本郵便局前請保護内地水線一事茲特會具分段保護辦法數則呈請轉致日領查照並請知照水上警察廳長轉令各路水警聨合保護以專責成等語陳交涉員業已分别轉致矣 
[沙船載來牛莊油亦須扣捐]  
　　南巿油豆餅業因青口膠州大連泊兒等處運滬之小簍油豆子豆餅等於售去後應照牛莊豆油大簍貨定例在結賬時由行家向客家扣除廟捐（卽該業公所萃秀堂經常費）曾在該公所開會邀集各客商各號商董會議由業董張樂君等和平相勸衆皆允洽照扣茲聞該董等又以各沙船由牛莊代裝（俗稱卸載）之 
貨向未扣捐故此次亦邀牛莊各船號商開會集議公决嗣後亦須一律按貨照扣以昭公允 
[姚局長注意路政]  
　　滬南工巡捐局姚局長查得南巿裏外馬路經前局長知照路政工程各科撥匠興修後現已一律平坦惟其餘直達中華路等處之支路多有損壞甚至天雨積水殊與行旅有碍是以特令路政員逐段查勘後由工程科撥工興修 
[汽車撞斃老人]  
　　住居公共租界厦門路八十一號門牌之老人蔡耀祺前日因事出外行至浙江路口適有無錫巨商祝蘭舫次子祝二（即祝伊才）之汽車疾馳而來不及避讓致被撞倒碾傷腦部立時殞命由捕查見將屍車至斐倫路驗屍所報請公共公廨張襄讞於午後三時會同英白副領事蒞所騐得死者委係碾傷腦部身死塡明屍格諭令屍屬具結領屍棺殮旋即升座公案訊據死者之婿顧阿毛訴稱伊在大生輪船上爲飯司頃偕妻父一同出外購物甫至浙江路厦門路轉角見一汽車疾馳而來妻父不及躱避即被撞倒傷及腦部身死請求伸雪中西官即向汽車夫王阿明略詰數語諭王交一千元人洋並保候再傳訊 
[巡警查獲烟土]  
　　松江人潘秀堂在滬私購烟土三四十元乘輪回里爲巡警查獲拘送地方廳昨日午後經檢察官預審一過判潘收押烟土存案聽候訊辨 
[更改探望押犯之日期]  
　　地方檢察廳看守所内收押之刑事案犯向來定章星期二四六上午准家屬親友來所接見茲經該所更改日期定星期三六上午九時始十一時止准在押人犯之戚屬來所探望其餘日期一槪不准接見 
[緝私船長查獲私鹽]  
　　南滙縣境之一六菴地方近有大帮鹽梟設秤販私事爲南浙緝私第二營第一隊隊長王廷珍查悉密飭五號船長陳雪甫八號船長張連勝九號船長郝立本等率帶巡船不動聲色前往拿捕及往該　因水道不能直達各船長遂由旱道放哨四面兜拿該梟等已聞風潛匿後經偵知陳阿大鄭唐氏等家内藏有私鹽當即前往抄獲一百四十餘包惟陳與該氏亦已聞信兎脱遂由陳船長等將鹽載回上海呈報王隊長轉解第二營司令部請爲核奪 
[抛贓圖害之研鞫]  
　　虹口胡家木橋近華界鮑永順糖坊主鮑阿榮在上海地方檢察廳起訴韓有順抛贓圖害等情當經檢廳豫審據韓供在滙三捕房華探張金寳處爲夥張探囑我將舊鐵一塊至鮑所開之糖坊掗售詎鮑不受是以抛棄圖逃被獲解案等語該廳卽移文公共公廨照會麥總巡移提華探張金實解廳質訊當由滙三捕房將張探於三月一號解送公堂經王襄讞會同英白副領事豫審原告鮑阿榮聲訴一切尚有見證未經訊問判候復訊在案前日午後由公廨王襄讞會同英副領事白君升座復訊檢察廳派法警韓瑞生帶同原告鮑阿榮被告韓有順到堂候示當經堂上飭傳見證邵小興至案由捕房代表牛門律師詰據供稱在鮑永順糖坊内爲夥韓有順將鐵來店掗賣坊主知其來歷不明拒不收買韓即棄鐵面逃坊主恐遭株累立即鳴警將韓追獲查去年十一月間包探張金寳來坊欲傳坊主至捕房適坊主已往蘇州惟五月初三及八月初十兩日張探曾偕探夥瞿弟福至坊索取陋規坊主時適走出故未付給且我坊素無此種規費去冬張探欲提坊主坊中司賬王板昌即致函吳門囑坊主且緩來申是實次由王板昌投案供詞與邵小興略同旋由法警將韓有順解案訊據供稱在包探張金寳處爲夥張探囑我將舊鐵一塊雇黄包車押送至胡家木橋糖坊内售賣此鐵係由身穿藍布長衫之某甲從碼頭上取來詎糖坊内各夥認識我是張探之夥恐此鐵係是竊贓不肯收買我無柰棄鐵而走卽被嗚警拘局局中令我照事實供否則吃苦是以我據實供明求鑒供畢又由牛門律師與原告律師駁詰良久中西官因時已宴判候訂期復訊再核 
[冒名行騙之懲治]  
甬人嚴順興冒用法租界承茂裕成等號名義私刻圖章揑寫字條先後騙取公共租界南京路天福南貨店百老滙路順興號穆庚堂及許少治費甫清元泰劉麗泉等各號值洋數百元之年奶菉笋外國醬油等物消贓於南京路某南貨店及四馬路某番諭館得洋化用經虹口捕房中西包探查悉將嚴拘解公共公廨諭着收押在案昨由捕房將嚴解廨復訊先由中西包探上堂禀明將被告拿獲情形并將吊到原贓呈案繼由各原告相繼投案證明受騙各節訊之嚴順興供認不諱經俞襄讞商之日副領事林君以嚴行騙罪已成立違犯民國第三百八十二條刑律判押西牢二年起案贓物着各原告認領 
[盜賣煤斤之黑幕]  
日商明治貿易公司與盛昌煤號同控船户袁根泉代運煤斤五十噸至無錫義昌絲廠中途盜賣並將次貨攙入等情由捕將袁拘解公共公廨訊押在案昨晨由廨復訊原告延律師到堂代表譯稱現查被告係受人指使竊取後即消贓於指使行竊之人原告須至其地詳細調查始明眞相等語中日官判袁還押候原告查明收贓人展期七天再訊 
[串騙皮貨案展期研訊]  
乍浦路四百七十五號門牌某日商控韓正道串同現押西牢之張葉臣騙取值洋一千餘元之皮貨等情由捕將韓拘解公共公廨訊供收押在案昨晨由廨復訊被告延賚美律師上堂代表聲稱敝律師甫經義告延爲代表案情尚未研究請爲展期研訊中日官判韓還押候展期七天再訊 
[失火罰鍰]  
法大馬路高弟里口方堯記外國帳子店樓上於前日晚膳時不知因何失愼當由巡街捕瞥見報經救火會驅車馳往灌熄祗焚去衣服物件房屋未損後經捕頭飭探王德奎前往查得該店保有火險當將店主方堯卿帶入捕房諭令交保候究在案昨日傳至法公堂詰訊方供商人是日因事出外至晚回家火已救熄是日祗有妻子在家究竟如何起火不得而知中西官判罰洋二十元充公以儆 
[保人私用欵項]  
吳小生前至法公堂控告房客馬良功虧欠租洋四百六十九元因馬抗傳不到改出提票將馬拘案着交人銀兩保限期料理嗣由蔣寳生倪加炳二人具保出外馬即措得洋二百十元交由保人倪加炳代爲繳還詎被倪私自用去前次傳訊馬與二保人均不到案判候提到一干人訊追在案昨由捕房飭探將馬蔣倪三人一併提解公堂請訊馬供訴前情餘欠請求寛限理楚並請向保人倪加炳追還洋二百十元詰之倪供認將洋私用不諱中西官判馬與保人蔣寳生各交尋常保出外限理倪私用銀洋案關刑事判押一月准予贖罪並限七天將洋如數繳案 
[要求復訊之效果]  
吳迪甫與陳聨章前因售産紏葛由吳延請律師具控法公堂請爲訊究陳亦延盛得祿律師代辯並請追償名譽損失當經中西官訊明誣控屬實判吳償還陳聨章名譽損失銀一百兩嗣吳不服判决又延穆安素律師投廨請求覆訊陳由盛律師代辯一切判候宣布堂諭飭遵在案昨又傳齊原被到案由中西官將華洋洋行之掮客稍有不合本公廨衡情酌斷着吳償還陳银十兩完案 
[僅爲司賬並非股東]  
趙冠慶前至法公堂控稱南興公司經理顧南浦前托商人向寳泰號借銀一萬兩後向索取延約不還請求追繳等情判令交保限理後顧稱商人但爲經理須俟股東陳維周出場方能料理故於昨日傳到陳維周詰訊陳稱趙冠慶實係南興公司股東商人祗在南興公司爲司賬顧南浦與趙冠慶借洋時所出之憑據並無商人之名亦未簽字此事與商人毫無關係求察中西官判一併退去聽候覆訊核辦 
[汲取自來水衝突類誌]  
閘北义袋角公安里管門人李自榮前日扭住居附近之鄒其福至四區二分所控稱鄒母時來本里汲取自來水今被民人所見向之阻止詎鄒趕來將民揪毆受傷並失去袋内現洋四元請爲究追當由趙署員轉解司法科段科員判移地方檢察廳訊辦又江北婦人黄許氏住居閘北新民路前日與鄰居李阿二在該處自來水龍頭上爭先汲水起釁被李毆破頭顱傷勢甚重當由四區一分所崗警一併拘獲轉解司法科經段科員訊明屬實判移地檢廳訊辦 
[拖欠貨欵案業已和解]  
英商鄧祿普行控訴李愼裕李阿根拖欠貨銀一案前由公共公廨函致江寗地方審判廳派吏協傳茲據該廳復稱李阿根所欠之銀已分期償還案已和解云云陳交涉員業已令廨知照矣 
[水鎗並非危險品]  
河南路三十四號門牌某號主林昌甫近由外洋運來手用水鎗經總巡捕房捕頭查悉以林並未禀准公共租界内長官擅運危險物品違犯民國現行刑律禀廨出單昨由二十七號西探目彭山將林傳至公堂卽由該西探目上堂稟明前情並將水鎗呈案請察經中西官察核此種水槍係戲玩之物並非危險品遂判將案註銷開釋 
[越界誘捕之控訴]  
寓居山東路某旅館之四川人廖樹山串合同黨在公其租界將戴勳臣誘至華界拘送警廳管押由戴延海德禮律師以　越界西探目彭山將廖拘獲管押昨晨解送公共公廨經張　讞會同義副領事羅君向廖略詰一過判令押候美領堂期解訊 
[唆使行竊之結果]  
老朱家宅路二百零一號門牌居人張珊山控已歇　　高氏唆使伊家十七歲婢女張翠林竊取值洋七百元之衣飾金表等情由捕將高氏與婢一併拘解公共公廨訊供收押在案昨晨復由官媒將高氏與翠林併解公廨經中西官研訊明晣判高氏押女所四年張翠林押半年期滿交其主人領回管束 
[淞滬警察廳批示兩則]  
趙錫榮禀批呈悉前據沈家棍控妻高氏捲物私逃一節即非該民人串同藏匿然該民人先爲媒諉亦應有尋覔之義務現在案經預審之中正在飭傳質訊該民人如呆問心無恤儘可自行投案靜候訊明核奪乃並不到案率行來廳凟呈須知託人做禀須費黏貼印花要錢情屬費詞毫無益處還是迅即投案一經當庭鞫訊是非自能明晰所請將爾妻保釋之處碍難照准此扯崔玉林禀批據呈已悉查爾妻崔周氏因涉於戴姚氏被拐嫌疑准九江警察廳咨請傳訊現已函復將戴姚氏解申質訊如有寃枉不難一鞫而明該民爲周氏之夫聲　摘釋雪寃本爲人情所應有姑准邀覔般實店舖兩户連環具保一俟戴姚氏解廳即行投案候質毋違切切來函 
[欵産經理處來函]  
敬啓者本月二十一日卽夏曆二月初九日爲上丁釋菜之期擬定初七日下午二時在明倫堂演習樂舞凡舊部樂生及貧兒院樂舞生須於是日下午一時在明倫堂齊集已分函知照並請登入貴報爲荷 
[本館啟事]  
各界投稿本館素極歡迎此後各機關各團體如有應需發表之件務請逕送本館無須托由訪事雜評二 
[援倪軍赴滁（訥）]  
前日南之所謂援湘岳處於絶地故出兵　援之也若今日之倪有何危急而張亦派兵援之乎或曰今雖無人攻倪而倪將先發攻人故必有援軍爲助若然則倪之心跡亦大可見矣京電謂張軍已有一部分聞赴滁州援倪乎挑釁　惟恐江皖人不遭戰事之慘禍而欲賜予之耶嗚呼是誠何心 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
百弊叢譚 
[電車賣票之弊] [  炳如]  
　　電車程短客衆舞弊最易公司雖多雇查票嚴訂罰則然終不能盡絶今就愚所目覩者述之於左未敢云已窺其全豹焉 
（一）不給票此法惟於短程之客行之譬如由日昇樓至東新橋三等洋一分客有自日昇樓或福州路上車者賣票者故置不問迨車已過豐街賣票者知前行必不再遇查票遂向客收取車資一聲對不住銅元即入彼之私囊矣 
（二）少給票電車定章一站一分三站二分（此專指英租界三等車而言）若過站數武上事必須照一站計算賣票者即於其間營私譬如由日昇樓至靜安寺洋六分由新世界至靜安寺祗需洋五分客自日昇樓上車往靜安寺賣票者詢知之必曰請等一等彼卽向他客賣票待他客一一買畢車已至亲新世界矣客村彼銅元六枚彼祗給客一五分票此時雖查票者來亦莫從察其弊 
（三）拾棄票電車車資率三站固二分然二站亦須二分如客由火車站至垃圾橋購一二分票此票效用可至大馬路客至垃圾橋棄票於地下車而去賣票者即拾之起遇一分客上車（卽往大馬路者）時彼卽以此棄票給之客或不棄票於地賣票人亦有向之乞取者 
（四）揩筆印此法行之者甚鮮因極易看出破綻之故惟利則較上述數項爲優其法即將票上所書鉛筆印私用像皮揩去再將此票另售與他客則一四分之票可凈獲四分之利惟票則須纔棄之票否則恐號碼不符 
（五）換銀角此則已久認爲賣票人應獲之利益然依誠實上言之亦舞弊之一端也其法無他即以客付之小銀元易以銅元而交公司也（電車上小洋一角作銅元十枚） 
（六） 
家庭常識 
[治各種頑癬方] [  廖聨五] 　　 
班蟊七隻蛇蝎七隻白信石一錢土槿皮二錢威靈仙一錢五分木瓜二錢檳榔二錢百部二錢右藥研碎絹包裝有塞瓶内加道地高梁酒四兩塞緊勿令洩氣浸七日聽用不論何種頑癬用筆燕搽患處日二次較之西醫治癬之藥水藥油其功遠勝鄙人患癬十餘年試之極驗敢以告世之同病者（注意）藥有大毒不可入口至要（即酬） 
詩話[  健公]  
　　詠史詩最忌人云亦云若不推陳出新便當有案無斷如袁簡齋楊妃云唐書新舊分明在那有金錢洗祿兒趙甌北楊妃云馬嵬一死諸君退妾爲君王拒賊多何雪園岳王云金人有福公寃死太祖無靈檜善終讀長沙傳云屈死長沙君是福可憐東巿姓黽人均生面别開得未會有是皆推陳出新之作也若唐人于季子項羽云北伐雖全趙東歸不王秦空歌拔山力羞作渡江人即有案無斷之作記余先君子書武候傳後去鞠躬能盡瘁成敗非所知前後兩上表祁山六出師不著議論意在言外論者謂深得唐人詠史作法（栩謂有案無斷之作終與不作等耳） 
　　留耕草堂時稿漢陽鄒友松先生遺著也未梓行稿藏余家其詩留耕草堂詩稿漢陽鄒友松先生遺著也未梓行稿藏余家其詩精緻　直可追蹤錢劉五言如風緊灘聲亂沙平鳥跡多殘陽秋水外孤寺亂山中返景沉深壑孤烟擘太虚斜陽人影亂春草寺門深斷雲籠古驛飛瀑挂南山鷗邊春水闊霞外晚山多七言如秋風黄葉關門晚疏雨蟬聲驛路長一片白雲隨鷺去半篙春漲送鷗來　泉送響渾疑雨山翠長濃不礙晴千里江流横眼底萬家烟火墮樽前置之錢劉集中幾不可辨 
　　附白昨接顧佛影君自安亭來函謂十三日竹軒詩話所載絲珠怨將進酒二詩係渠幼年所作曩爲同學宋君錄寄婦女界難誌戲署宋姓遂致傳訛囑爲更正合即登明 
集益錄 
[續答八十四問] [  吳澄鑑] 　　 
（三）安知母尼朱安知母尼朱者鮮美之赤色顔料也此品不如朱之高價故廣爲朱之代用品被覆甚强有易與水或油混和之性其化學的成分爲硫黄與　之化合物製法以銻硫鑛粉碎之注加强鹽酸而生有深解於水性之鹽化銻加水使其液爲一二之比重又别製同比重之次亞硫酸鈉液對於前者之三斗後者七斗半之量將此兩溶液混和之則生黑色之沈澱其次熱其混合液凡攝氏六七十度至褐色之沈澱物漸次變呈赤色於是止其加熱去其上部清液更加水數回洗淨在六十度之温乾燥之惟熱褐色沈澱物時須注意漸漸高其温度至六七十度止不可失之過高否則所生之製品不呈鮮美色仍帶褐色也（四）大英黄大英黄爲美麗之黄色顔料比較的爲低價被覆力亦强有易與水或油混和之性故今日盛用於塗料之製造及　術等也其化學的成分爲酪酸鉛係紅礬向可溶性之鉛鹽類所化合者故其製法即混合此兩液可也鉛之鹽類主用醋酸鉛或用硝酸鉛理論上謂對於醋酸鉛之百分須要紅礬之三十九分實則欲得良好之色相後者須用稍不足者爲宜故通例之於三十九分常代以二十五分乃至三十五分（煑沸時所蒸發之水宜補加之）又醋酸鉛及紅礬之溶液當以水稀釋之是因用稀薄薄溶液時則所生之沈澱物細微旦色含亦佳良也先將醋酸鉛或硝酸鉛盛於桶中溶以適當之水别以他之手桶溶解其重鉻酸鉀（即紅礬）乃攪拌其前者徐徐加以後者至生黄色之沈澱（即大英黄）混合前後之兩者靜置之則大英黄悉溜集於桶底乃移去上部清液於他桶更加水攪拌靜置之再去其上部清液充分洗淨後以適當之温度乾燥之大英黄加適量之硫酸鉛硫酸鈣或硫酸鋇得能加減其色之濃度而作種種之色彩其色彩最淡者少帶綠色濃者呈橙色通常如前述之日色顔料能鮮美其色且得低其價格也 
長篇小説 
[二城風雨錄] [  英國卻而司常覺小蝶迭更斯原著天虚我生合譯]  
　　卷下第三十一章（一） 
巴黎泰爾生銀行在聖裘鳴街厦屋幢幢逈異英倫之總行其責乃爲貴族别墅割其半以賃於銀行者故規模殊宏廠前爲廣庭砌以白石繞以石闌植老檜兩株婆娑有古致庭以外則高垣繞之與街道隔絶而窻户之明淨尤爲倫敦行中老人夢想所不到者屋主本居别墅中居處尤勝及事變旣起貴族遂厠傭厮中匍伏出狗竇而逃而傭斯轉爲主人盡以所有獻之民黨民黨固尚均財主義遂盡刮其寳藏共和而去又以此輩傭厮嘗阿附於貴族也則縛而宰之以祭巨洛丁大神於是渠渠厦屋　其無人幸泰爾生銀行爲英政府所有尚得巋然無恙九月初三之夜没收貴族財産令下此屋遂又闢爲共和國民俱樂之部懸三色大旗於屋塔之頂即日開自由大會磨刀霍霍之聲乃與銀行中丁丁然數錢聲相應然使此銀行不在巴黎而在倫敦者其股東必已疾首蹙額相引而去豈能倖存至今蓋不特外表軒宏爲倫敦行中人所不悦而其陳設紛華尤爲倫敦之人所不願見者也其數錢之室壁問嵌以金泥之玻鏡屋頂則繪裸　之愛神日日引弓抽矢向金錢眼中而射司事者尤多少年髮澤鑒人似爲愛神之鏡衣飾華貴猶餘事也良以巴黎風尚奢侈故不得不踵事增華以投衆好使此行而在倫敦固亦未能攸久然使倫敦銀行面在巴黎亦必無人過問决不肯以金錢存破窰中也一日之晚行中司事已散盡二層樓上一精室之中猶坐有白髮老人蓋勞雷也是日天氣驟冷故壁問已燃爐火火微而温一室虚靜不似門外咫尺即有殺人流血之事者然一觀其面色則和藹之中實嵌幾許深憂而爐火光微自難照透蓋其心中方自思今此身入虎穴矣外間殺人如麻偶有見聞無不慘心動目入此國門尚易恐欲出此國門其難不啻登天也猶幸隔宅之人尚未擾及此間然而幕巢之上終爲危地譬如鷄棲於塒其生死固不能自必也於是徙倚爐簷苦無聊賴游目所及則見庭院之中月光方澈檜影扶疎已有秋意牆隅有棚爲曩時馬廐至今尚有車轅數輛問置其中其旁有甬道内達貴族住宅今則時有紅冠之人出入其問故誔柱之上縛以巨燎光熊熊然使人心悸庭前置有石磨巨若車輪血痕斑然勞雷雖不審其何用然全身已不禁微　因不願覩遂下其幃私自祝曰敬謝上帝幸我親　之人乃無一人在此恐怖窟中尤願此輩身遭不幸之人早日得平安也（未完） 
 
 
 

Page 15

 
 
   
 
 

Page 16

 
 
   
 
