# 1898 - 230 - 4909106

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史舊實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華録實洋一元二角○王益吾咸豐朝東華續録實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康煕字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套銀洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角○中國度支考一角五分○新學彚編洋八角○諸君欲購者請移玉至三馬路申昌書畫室或申報館帳房可也此佈 
[論製造兵艦不如購自外洋]  
　　昔人戰爭之具則以金今人戰爭之具則以火於是戈矛戟矢之利盡廢不用而快槍巨砲之制迭起爭雄軍制乃爲之一變中原戰爭之地多在陸外洋戰爭之地多在水於是山川之險要城郭之高深俱不足恃而船艦之堅巨波濤之習慣乃足制勝軍勢復爲之一變或曰火攻之法不自今始之牛燧象燔營七百昔人早巳行之然以槍砲爲器械則固自近日始也水戰之法中國亦未嘗不講餘皇破楚樓船平吳豈必外洋始有此制然以船艦爭鬥於大海之中則中原固未之前聞也我朝自與泰西各國通商之後其摧我而陷我也皆以槍砲我雖亦有火器入關定鼎曾以之屋明社然不及泰西各國槍砲之精之利是以爲其所弱而不能與之抗衡軍國者知非講求乎此不足以自强乃則而效之創設製造局自鑄各種槍砲并購外洋新出利器以爲禦侮之資近更變更兵制攺習洋操擇善而從效顰奚憾然此尙未足與海外各國爭雄長也夫中國此時旣非若昔日閉關自守六通四闢海禁大開海外各國皆得驅其輪船戰艦直入我境我苟不與之爭海則不足以言强我苟無堅船巨艦與之相見於洪濤巨浪之中則不足以爭海是故今日之所亟亟者海也欲與海戰則亟亟者堅船巨艦也中國亦早計及於此故同治初年沈文肅公督閩浙時在福州創設船政局延聘洋匠製造各船第一號造成者名萬年清迄光緒二十三年福安輪船止共造大小船三十五號經營二十餘年糜費金錢不知若干萬而所造成者祗有此數除奉調往各省以及奉差沈壞爭戰失事外刻下祗存靖遠琛航藝新福安元凱飛捷靖海南通八船區區者旣不敷用且復大小不一亦未足盡爲應敵之需於是船政局因船隻無多特延洋員爲之製造可謂知所急務矣顧船政自沈文肅創辦以來歴經朝廷簡派大臣督辦其事馬江一役船廠爲法人所毁遂改歸將軍兼管迄今所造成者祗三十五號而中國有名各戰艦皆購自外洋非由廠中所造然則造船固爲目前要務而尤不若購諸外洋爲便易而足用也裕壽山制軍深知此理故當入贊樞機卽奏請備資購艦以復海軍嗣奉上諭飭由南北洋大臣每年籌欵二十五萬元十年爲止其餘各封圻亦宜共體時艱實力籌措每年各籌若干與南北洋籌繳之欵一併交由裕制軍收儲備向外洋各廠購訂兵船之用蓋朝廷亦知我國雖自有船廠終未若外洋之精且可任意選擇某廠以雷船得名則卽購雷船於某廠某廠以快艦得名則卽購快艦於某廠各廠有各廠之長而所購皆得實用其利一自造船艦卽使多招工匠而一廠所造究屬有限購自外洋則於此廠定造某船彼廠定造某船合羣廠之力不難尅期造就旣屬便易復可迅速其利二有此二利故造自本廠不若購自外洋之爲得也今我中國巳於外洋定造戰船數艘而海容一船巳經造成於六月初旬駛抵北洋大沽口此後陸續造就駛來中國未有巳時重整海軍當可拭目以俟惟是旣有海軍尤須將領如我前年亦有兵艦數艘乃不惟不足應敵且反爲敵資北洋兵艦蕩然無存由是外侮頻聞要挾備至國勢日弱幾等於印度波蘭是則海軍雖可重整而海軍人才尤宜急須造就也當軸者不可不有以審度之 
[本館接奉電音]  
　　昨日上午京師飛電傳來上諭一道敬謹譯登○六月初三日奉上諭現在變通科舉業經准如張之洞陳寳箴所奏更定新章並著禮部詳議條目頒行各省鄉會試考試策論一洗從前空疏浮靡之習殿試一塲爲通籍之始典禮至重朕臨軒發策虚衷採納自必遴取明體達用之才嗣後一經殿試卽可量爲授職至於朝考一塲著卽行停止朝廷造就人才惟務振興實學不憑楷法取士俾天下翕然向風講求經濟用以備國家任使朕實有厚望焉欽此 
[總署議覆籌欵開館譯書摺]  
　　謹奏爲遵旨議覆恭摺具陳仰祈聖鑒事竊臣衙門光緒二十四年四月十三日准軍機處鈔交御史楊深秀奏泰西學校專以開新爲義政治學術理財練兵農工商礦一切技藝日出精新皆有專門之書目交涉以來同光以前議臣亦未嘗言變法而其所見率皆在築砲臺購兵艦買槍砲練洋操而巳尙未知講求學校也當今直省督撫亦紛紛漸知立學堂矣然學堂以何物教之尙未計及也言學堂而不言譯書亦無從收變法之效也同治時大學士曾國藩先識遠見開製造局首譯西書而奉行者不通本原徒譯兵學醫學之書而政治經濟之本乃不得一二以是變法終不得其法也考日本變法巳盡譯泰西精要之書且其文字與我同但文法稍有顚倒學之數月而可大通人人可爲譯書之用矣若少提數萬金以舉譯書之事而盡智我民其費至簡其事至微其效至速其功至大未有過於此者乞飭下總理各國事務衙門議行或年撥數萬金試辦等因奉旨著總理各國事務衙門議奏欽此又於光緒二十四年四月十九日准軍機處鈔交御史李盛鐸奏時務需才請開館譯書以宏造就乾隆年間開四庫全書館西土譯著之書悉予著錄今者梯航鱗集文軌四通政俗旣同歸而殊塗學藝復日新而月異論外交非洞明公法律例無以爲應變之方肄武備非講求格致製造無以爲制勝之具言理財非考究農工商礦無以探養民富國之原查現譯書事務至日本明治以來所譯而書極多由東譯華較譯自西文尤爲便捷應請飭下出使大臣飭查日本所譯西書全數購寄以便譯印至江南製造局譯書一事仍飭查照成案辦理如蒙俞允所有譯書館事務應否特派大臣管理抑或由管理官書局大臣兼辦等因奉旨該衙門議奏欽此臣等查該御史等所稱籌欵開館繙譯洋書以開民智而造人才自係當務之急亟應及時舉辦以開風氣之先且令京外各學堂有所肄習至原奏所稱譯書館事務應否特派大臣管理抑或由管理官書局大臣兼辦一節係爲鄭重起見惟是譯書一事與設立學堂互相表 
 
 

Page 2

 
 
裏全在經理得人不繫官職之大小况所譯書籍旣購自外洋則擇地開館尤宜審愼周詳庶經費不至虚擲兹查有庶東舉人梁起超究心西學在上海集資設立譯書局先譯東文規模巳具而經費未充殊非經久之道上海爲華洋總匯所購外洋書籍甚爲利便刷刊工本亦較相宜該舉人經理譯書事務可收事半功倍之效臣等公同酌議每月擬撥給該局譯書經費銀二千两卽將該局攺爲譯書官局官督商辦倘經費仍有不敷准由該局招集股分以竟其成所譯之書應先儘各國政治法律史傅諸門觀其治亂興衰之故沿革得失之迹俾可叅觀互證以决從違徐及兵制醫學農礦工商天文地質聲光化電等項以收實用譯成一種揭以提要卽寄臣衙門以備進呈御覽並令分送各省新設之學堂學會藏書樓各一分以資考究其餘准該局出售俟開辦數年後譯出之書漸多售書之值可敷局中推廣之用當卽停撥官欵以節經費如蒙俞允卽由臣衙門知照南洋大臣曁札行江海關道就在出使經費項下按月撥給該局譯書經費銀二千两並札飭該局員將開辦日期妥擬詳細章程呈送臣衙門核定立案至江南製造局譯書一事仍應查照成案認眞辦理毋令廢弛所有臣等遵議緣由理合恭摺具陳伏乞皇上聖鑒謹奏光緒二十四年五月初十日具奏本日奉硃批依議欽此 
[西匪近耗]  
　　廣州博聞報云西匪滋亂東軍進攻力解鬱林之圍克復容縣等縣節節制勝步步爲營各匪巳成爲釜底之魚籠中之鳥矣兹有由梧近省者據云十三四日復有土匪一股竄至岑溪縣屬各墟梧州商民大爲疑懼地方官恐有變動立調安勇一千名回城並派兵前往剿捕人心始安岑溪縣屬詎梧匪遥恐其乘機而來必至受害不少然烏合之衆又奚能爲想不久定當殲厥渠魁也 
[九龍劃界]  
　　英人以香港之故索租新安縣屬之九龍巳經立定約章兹悉前香港輔政司駱檄定於二十一日帶同華洋書吏前往該處會同華官勘劃地界錄廣州博聞報 
[廣州灣紀要]  
　　廣州博聞報云廣州灣之割也土人以更易新政恒甚洶洶起而抗拒兹接海口訪事友來簡言此中情形殊有不同據云五月下浣有土匪數十人藉口義民糾集亡命往攻法之礮臺爲法軍所敗轟斃數人土匪逃避至鄉法弁不知其由疑爲鄉人與抗卽調兵艦二艘駛入雷州郅至香太尊恐節外生枝立卽電致署雷瓊道陳觀察請爲處置陳觀察乃飭海口營叅府陳參戎帶兵前往其事始平有安南人某在法營當差鬼蜮其行蛇蝎其心向土民則言法將禍汝汝不可不力拒之向法兵則言彼粉白黛緑列屋間居者非良家乃娼妓也其實則面塗脂粉頸帶金銀乃該處富貴人家風俗如此也以故法兵則任意調戲土人則疾首痛心現爲法弁查知巳將該安南人轟斃矣 
[軍籍堪稽]  
　　英國武官三千零十九員水手六萬零一百五十五名法國武官二千三百二十九員水手三萬九千三百三十六名俄國武官一千五百四十二員水手三萬八千名意大利武官一千零五十八員水手二萬三千五百名德國武官九百九十五員水手二萬零六百十五名西班牙官弁一千三百四十五員水手一萬四千名合衆國官弁一千二百十八員水手一萬二十名澳國武弁九百九十五員水手一萬一千九百八十七名日本武弁六百九十八員水手九千四百二十一名錄廣州博聞報 
[俄人叵測]  
　　日本訪事友人云邇來俄國勢日强大調兵遣將日夜不遑似將有事於南方也者聞所調之兵其行營餉項均照在本國者加半發給刻下西比利亞沿岸一帶兵丁駐紥不啻蟻聚蜂屯蓋自去歲調遣以來迄今共有步兵十九大隊古宋兵一大隊工兵一大隊要塞步兵五大隊要塞工兵一中隊島森里騎兵八大隊砲兵八大隊烏森里鐵道兵一大隊要塞砲兵五大隊要塞水雷兵二中隊共計兵丁二萬名又有快槍一萬九千枝大砲五十二門馬一千七百匹此外黑龍洲内有馬步兵二千餘名在彼屯紥又以保護鐵道爲名在吉林滿洲境内四處散屯今聞又借吉林之北山砲臺駐兵數百名日夕操練似此秣馬厲兵不遺餘力中國大局眞有岌岌可危之勢不知袞袞諸公其將何策以禦之 
[英添兵艦]  
　　日本某日報接到倫敦來電云英國海軍局長名可司玩榮者現於下院中提出經費銀八百萬两飭令製造戰艦及巡洋艦各四艘又水雷破壞艦十二艘蓋因俄國近日整軍經武不遺餘力故亦急起直追不肯退居人後也 
[臺民擾日]  
　　日本訪事友人云西歴上月二十三號接到臺灣來電知二十一號清晨有日本憲兵二十五名在臺中縣東太平莊附近突被義民奮勇衝擊傷斃田中上等兵一名兵頭籘田大尉亦受重傷後經是處日本守備隊恊同擊退遍處搜尋義民巳逃逸無蹤惟有付之無可如何而巳 
[游歴瀛洲]  
　　日本訪事人云两湖督憲張香帥前派崔茂才至日本游歴藉長識見蔚爲國家有用之材上月初七日乘公司輪船駛抵長崎崔君閱歴一週卽擬至熊本縣游覽風土然後再往九州各要隘故其歸期刻下尙難預卜也 
[信船被刦]  
　　寗波訪事人云七月初一夜甬江福潤正和两信局信船由甬江裏濠河開至西門外新橋相近之蘆蓬頭地方突遇盜匪多人上船肆刼將銀信貨物盡行刦去該信船延至天明赴鄞縣署呈報畢大令聞報之下於初三日清晨會同城守營項遊戎帶同兵捕差役前往踏勘一面飭捕躧緝未知能否破獲也 
[大風覆舟]  
　　杭州訪事人云上月二十七日午後杭地狂風陡作錢塘江中白浪滔天陰雲密布眞有天外黑風吹海立浙東飛　過江來景象聞是日有聞家堰開往西興之渡船一艘不及進港隨風簸盪帆桅吹折舟中十三人危急非常狂呼救命幸爲救生船救起得以無恙惟其舟卽遭沈覆聞所載係黄紙七十餘担云 
[武林火警]  
　　杭州友人來函云本月初一日巳時忽聞警鉦四起西南角烈燄騰空探知火起于藩署照墻後面某宅經歴邱參軍聞警後卽飭傳洋龍人夫飛馳往救少頃各義龍整隊而來印委各員俱先後戾止防軍營勇在二門外保護撫標四營兵士及省防營勇俱分布四處嚴加防守蓋藩粮二庫及官錢昭信賑捐等局均在司署是以防禦特嚴深恐有匪徒混迹其間也約歴两點鐘之久祝融氏始捲旗息鼓而去是役計焚去房屋十餘間至起火之由聞因早炊遺火所致也 
[待澤孔殷]  
　　杭州訪事友人云上月二十六日午後狂風陡作急雨飛來錢塘江中風潮大發海水湧起數丈義渡局中恐有不測卽令封江禁止渡船來往載客自此連日晴霽下鄉一帶農田待澤甚殷鄉民終日從事桔橰苦無戽水之處現巳禀請開放西湖水閘以資宣洩 
[鄉民報荒]  
　　紹興訪事友來函云四鄉早稻業巳登塲惟高阜山田因五月内未霑雨澤以致稻漸黄萎及六月初間渥沛甘霖勢巳無及會稽十七都鄉民各持枯稻於六月二十三日齊赴縣署告荒孫叔禾大令温諭再三勸令速歸趁此暘雨時若加意培植晚禾轉眗西成篝車願慰則晚稻之豐收亦可償早禾之歉穫　衆鄉民唯唯遵諭漸卽散去 
[環求平糶]  
　　紹興訪事友來函云東北鄉地名宋家漊者距城二十餘里亦沿海一大村落也該村平糶巳於二十日截止市上米價每升尙須六十餘文貧民度日維艱相率聚集多人於六月二十七下午各執香至會稽縣署環求接辦平糶孫大令升坐二堂傳鄉民中之解事者十餘人上當諭以早稻旣登新米上市米價當可平減卽使爾等實在力有未逮仍須平糶接濟但集二三耆民具禀候示本縣俯念民艱當如所 
 
 

Page 3

 
 
請乃竟動輒聚衆情同挾制殊屬愍不畏法維時鄉民中有宋某陳某因供詞不遜大令怒飭令押候懲處餘始一閧而散 
[上海官塲紀事]  
　　蘇寍鐵路總辦潘芸笙觀察由白門回滬昨日午前十一點鐘命駕進城至縣署拜會黄大令大令因巳故松江府恩詩農太守靈櫬到滬往南碼頭奠祭遂由家丁擋駕○江蘇藩司聶仰芳方伯聞定於今明日起節回蘇故上海縣黄大令巳整備恭送行旌矣○江西巡撫松大中丞由蘇返滬仍駐節天后宮行轅聞中丞擇於於初六日乘新裕輪船入京陛見 
[靈輛過滬]  
　　原任松江府恩詩農太守在任仙逝後由公子輩扶柩回旗等情疉錄本報昨日太守靈柩巳行抵滬上就南市大馬頭下椗上海縣黄大令巳飭差陳設一切預辦供張本埠印委各員咸往舟次叩奠如儀 
[諭單照錄]  
　　上海縣黄大令昨日發出諭單二百四十張分給城鄉各圖董地保遵照兹照錄於左爲諭飭事案據各鄉鎭局董王萃龢等禀以本年米價日昂入夏尤甚斗米六七百文貧民頗難度日人心惶惶今集議擬援光緒九年曁十五年两次借給籽種口糧成案動用現存積榖息欵仍按通圖田額每畝借給錢八十文查明貧户分别攤給貼補貧户米價等情請轉詳前來據經本縣面禀道憲電禀督撫憲奉准照辦除照會城董並諭各鄉局董會同妥議查照辦理督催赶造貧户清册呈候核放外合行諭飭爲此諭仰該圖董保等遵照速卽會同查明圖内實在匱乏無資貧民户口註明業田若干造具清册刻日送交鄉局董會查確實彚送城局覆候核計每圖田額應發錢數另貼榜示定期照册按户散放給領此係專爲接濟貧民米價起見該圖董保務當赶緊秉公查造無濫無遺萬勿混列徇延自取咎戾毋違切切特諭 
[緩撤電燈]  
　　南市沿浦灘新馬路所設之電氣燈前經關道憲蔡和甫觀察諭令展辦一月至六月底停止嗣由工程局委員朱森庭明府以電燈萬不能停禀請自行籌欵添設等情巳詳前報刻下朱明府飭虹口某廠製造之汽爐機器尙未竣工而道憲所租怡和洋行之機器業巳期滿當由管理西人大羅司一律携回明府因復禀請觀察暫行展緩俟所製之機器裝配齊全然後撤回聞觀察巳准如所請矣 
[暫權主教]  
　　前日徐家匯天主堂中接得羅瑪教皇來電以管理江南天主教事務倪懷綸大主教因病出缺卽以會長姚大司鐸暫行權理俟新簡主教到時再行交卸 
[游民肇事]  
　　滬上前因米糧缺乏由關道憲蔡觀察派員四出採辦以資接濟上海縣黄大令亦遣人至暹羅等處採購洋米數萬石運滬平糶先將米存放招商局棧房内諭飭南市米業司月經理發賣不准居奇民食賴無缺乏前日米司月長義行派夥佘建九至金利源碼頭招商局棧房出米一百包交大關橋萬隆米行發售不料是處有無業游民卽俗所稱野鷄扛夫者竟糾集五六人向前阻止謂非給米二包不得經過此路否則須以洋銀三枚爲壽佘不允彼此爭執將佘扭住肆意兇毆正在固結不解時幸黄大令派出差役两名馳至彈壓若輩見勢不佳飛步而逸後經佘據情訴知各米行司月及米業董事蔡榮立投上海縣署禀訴未知大令將何以處置也 
[華捕被控]  
　　前晚虹口四架子路居民延請羽士設壇打醮紅男緑女在外聚觀甚形擁擠九點鐘時有某號華捕路經是處見有某氏女年輕貌美遂百計勾引至暗弄内欲行非禮許贈銀表女卽將該捕所携之表懷之而去至捕房訴控捕頭飭卽查明究辦 
[詳訊失物]  
　　南市秦長順鴨行内有馬一匹上月十八晚比鄰陸某向之借乘及回忽失鞍轡等物秦以馬夫徐石寳漫不經心勒令賠償前日徐在新馬路查知物係韓老德之子韓小三所竊當將小三軋住喚同巡街捕勇拘至馬路工程局捕房捕頭王榮培著二十三鋪地甲帶往調處仍未妥洽遂復解至二十三七鋪巡防局經局員邵子怡二尹升堂提訊韓阿虎供在秦處當馬夫日前小的因事回鄉倩徐庖代不知如何失竊徐供前者陸姓乘馬出遊時適小的因事入城馬繫門首陸自行拆卸比小的回時鞍轡巳不知去向馬上剩有一鈴詢陸不肯承認至二十日阿虎回滬小的將情告知嗣因急欲回鄉未將被竊情由訴諸秦姓現巳查明韓小三所竊求恩訊追二尹謂爾知何以物係小三所竊供稱事由友人所告小的曾向盤詰見其言語支吾因此起疑不敢誣指二尹謂徐跡近串竊判令掌頰一百下復問爾與韓小三平日相識否供稱相識巳久二尹大怒謂如此非串竊而何喝令重責三百板又提韓小三至案駁詰再三判令掌頰二百下詰其秦姓之鞍轡究竟何在供稱實非小的所爲聞係同業許阿四阿壽等所竊巳携往蘇州售洋四元二尹問爾能將許等尋獲交案否供稱限日尋交可也二尹遂判限五日著徐帮同尋獲交案覆訊 
[請騐自縊]  
　　昨日午後五點鐘同仁輔元堂令廿八保十九圖地保諸念劬投縣報稱有無名男子年約廿餘歲身穿藍布短衫褲在徐家匯左近王家弄徐錦堂宗祠内自縊身死無人認領求請詣騐黄大令卽飭地保預備屍塲聽候明日前往相騐 
[禁唱淫戲]  
　　南市江海大關前一帶隙地近有浦東無業民人在彼搭檯開唱花鼓淫戲無知男婦聽此靡靡之音每致樂而忘返敗俗傷風莫此爲甚而無賴之徒乘間施其探囊手叚者亦時有所聞近經馬路工程局委員朱森庭明府訪知飭傅十六鋪地甲協同局差前往驅逐是亦整頓風化之一端也 
[招領人口]  
　　英租界會審公廨昨日懸有招領告示一道文曰照得本月初三夜三點鐘三百十三號捕送瘋子何阿春一名又五百十六號捕送在路女孩一口名阿三年約三歲身穿花布衫螞蟻布褲三瓣小緶素片耳環均請安插前來當經分别飭役官媒看管如有家屬來認備具店號圖章保領各結核送給領倘有冐領情事察出按例懲辦不貸切切特示 
[上海縣署瑣案]  
　　前湯紀昌報稱叔父湯世和因竊瓜被顧甸生毆斃一案黄大令詣騐後將顧帶回前晚倩帮審委員李二尹提訊地保李咸海禀稱五月十八夜湯世和在十五圖被人毆傷移至小的圖内小的卽往詢問據死者云被顧甸生毆傷因邀伊姪紀昌向顧理論顧延醫生王仿臣醫治無效延至二十日因傷而斃屍妻湯湯氏屍姪湯紀昌供與相同求請伸寃顧甸生供五月十八夜小的獲一竊瓜之人稍責數下其人年祗廿餘歲湯巳年老並非所獲之人且小的於二十日往青浦並未延請醫生死者究不知被何人毆斃王仿臣供十九日行經彼處李咸海稱圖内有受傷人請有醫治旋因無效身死二尹謂顧曰死者爲爾所毆不必狡賴從實供明且因竊瓜起釁非行兇比尚可稍從寛典顧堅不承認二尹著收押候究餘人飭退○陳樹同投上海縣呈控嗣母周氏異姓亂宗等情前日經帮審委員李葆初二尹集訊陳周氏供夫姪樹同係乳媪王周氏與夫兄奸生同治十一年葉前憲案下經氏翁控告奉斷王周氏不作爲陳姓之媳樹同亦不能爲孫卽著驅逐是以不能爲氏夫兼祧氏當擇人繼立求鑒族長陳汝籌供樹同係乳媪奸生於理不能爲嗣汝寅胞兄於光緒二十年八月故世時職因病臥床樹同擅出喪帖請乞公斷族人陳朝元供亦相同陳樹同供叔父故世時職本不欲兼祧因嗣母周氏向職叩拜故出喪帖現在皆由胞叔指使嗣母廢立求鑒周氏又供因彼時族長有病由樹同帮辦喪務故爾叩謝斷無叩請兼祧之理况樹同自稱兼祧之後與其生母欲將氏毆辱是以决計廢立務求恩准二尹判曰周氏執意不欲樹同爲嗣自應聽其擇賢另立惟須酌分家産並著族長汝壽與周氏妥爲商定禀覆核奪 
[上海巡局紀事]  
　　本地人王桂明陸雪香昨日在楊樹浦地方因索欠起見始而口角繼各毆打後扭至巡防局中互控姚殿卿二尹升座審訊以两造均非安分本擬笞責懲曾姑念初犯一并斥退 
 
 

Page 4

 
 
[六月分選單]  
　　郎中禮部主客司薛浚甲小京官國子監監丞黄曾益舉直隸州知州甘肅階州松山舉知州陜西葭州陳澤霖甲通判甘肅甘州周鼎泉知縣廣東海康朱念祖四川彰明鮑誠堉監廣西來賓何莘耕甘肅隆德潘齡皋山西壽陽秦錫圭雲南楚雄江藴琛河南唐縣沈同芳山東蓬萊李于鍇俱甲直州判江西寍都錢葆青歲縣丞陜西鳳翔林似錦監浙江平陽劉延玉監巡檢貴州貴陽王延甲供事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[修建囹圄]  
　　武昌訪事友云卾省監獄無穢不堪岑馨莊廉訪爰禀請張香濤制軍請爲籌欵修理前巳誌諸報章兹悉轉軍之意須仿泰西監獄制度一律攺造洋房並於獄中設立工藝所使犯人各得自食其力連日江夏縣王邑尊會同湯高两委兼　縣獄基址逐一丈量奈地形偪仄不敷建造因禀商制軍將典史衙署拆去以便擴修並於附近另勘地址攺建捕署現巳鳩工庀材擇吉興作矣 
[禾郡紀聞]  
　　嘉興塘灣街火警一事巳詳前報兹又接駐禾訪事友來函云當火熾時有東市上岸天德樂行夥數人登　眺望火勢時樓板因抺油適去數塊前行者身軀便捷未至失足最後一人急欲躍過偶一不愼從空墜下迨設法救起巳痛極不　言卽延傷科醫治無效未幾卽斃○城内河道淤塞不通居人汲水殊多不便刻下諸紳董挨次勸募遂雇江北小工估價一律開　從此食德飲和居民誠受惠不淺矣 
[英界晚堂瑣案]  
　　葉元泉控祝阿林洪鳳丹積欠房租昨日經襄讞委員劉穆庭二尹提訊葉供餘姚人在李華堂處收取房租祝阿林積欠房租洋二十六元五角洪鳳丹積欠二十五元五角屢次向索均不肯還兹因八月内欲將房屋翻造願讓六七两月房租以前所欠求請究追質之祝阿林供浙江人年六十歲開設老虎灶茶肆爲業所欠房租實因無力歸還求恩洪鳳丹供寗波人以烟紙爲業所欠房租均係陸續欠下一時無從歸清求恩寛緩二尹得供著各還洋二十元了案○卜春學偕妻楊氏控沈郭氏及其子慶頤將伊甥女擅行婚配朱姓以致甥女阿三欲圖自盡前經劉二尹著沈郭氏同甥女吳阿三投案昨日復訊卜供吳阿三許配朱姓時其叔父亦經知悉今被沈郭氏擅嫁小的巳倩人囑令其叔來申大約明日可到不難水落石出沈郭氏供小婦人知卜心懷不良故將阿三送至朱姓家朱吳氏卽阿三供卜春學並非母舅乃故父之友小婦人於十一歲時父親病殁卽至寄母沈郭氏處去年婚配朱姓並無尋死等事求鑒朱安慶供去年憑媒聘吳氏女爲室忽有沈郭氏者云卜意圖悔婚遂將吳氏送至小的家中完婚二尹得供以此事顯有不實不盡著將卜及楊氏一併管押姑再寛限三天俟朱吳氏叔父到案再核如逾限不來准卽交朱領去朱吳氏暫交官媒看管○蘇人王雙喜著名流氓也疉次犯案遞解回籍前日忽又來滬經包探趙銀河緝獲解送公堂由鄭瀚生大令判責二百板押捕房三月期滿遞解前晚王之母倩監生周雪春附生霍子連等十人公禀環求免押捕房仍舊遞解劉穆庭二尹不准所請著一併斥出 
[英界公堂瑣案]  
　　張錫芝潘錫英俞順卿容福記等四人均以販賣珠寳爲生前日因爭購朝珠一掛在途爭閙由巡街華捕拘入捕房昨晨解送英公堂請訊張潘同供朝珠係小的二人之物俞容互相爭購是以吵閙求鑒俞容供詞略同大令商之福繙譯以其中糾葛尙多未便含糊了結著一併押候再訊○某包探拘解范甫廷到案禀稱此人失去布衣疑被某甲竊取竟敢擅用私刑肆行鞭扑後因實無証據將甲釋去事爲小的查知拘入捕房捕頭以甲自稱顔面攸關不愿到案卽行釋出今將范送請訊究范供本地人不敢用刑敲扑大令判令笞責一百板○三百十八號華捕拘解王少洪到案禀稱此人昨與記正棠在途兇毆致記極聲呼救小的聞之前往拘獲今特送案請究記投案申訴前情王供偶然口角不敢行兇大令以王不安本分判令笞責一百板○小工楊柏興周福全陳阿大等向在虹口馬路負擔爲生日前經咪吔洋行雇令扛擡紫銅楊等乘人不備串竊若干磅由包探石金榮查獲人贓解案請究咪吔洋行遣人投案申訴前情楊等同供小的等向當小工此銅乃陸續拾得不敢行竊大令以贓據鑿鑿無庸抵賴判令各責一百板○小工陳福生竊取怡和洋行舊鐵經包探吳志剛賁阿二三人查獲昨晨解案請究陳供認不諱大令判責一百板以儆 
[法界公堂瑣案]  
　　老閘崇新醬園主張汝鶴係寗波某縣舉人本年春間入京會試道經滬上有同鄉之華子鴻糾股開醫益興洋貨號每股資本銀三千两共十股張得二股資本交足旋與各莊及各客帮往來虧銀五萬餘两各莊以張係股東向索欠欵華住法界興昌里張具詞投法公廨控訴讞員朱森庭明府准詞飭將華子鴻拘入捕房昨禮拜六堂期傳同原告解請明府與何繙譯會訊張汝鶴卽張振甫投案呈遞各項帳目及合同等華子鴻供認不諱求准交保出外清理明府謂原告曰爾入京會試不應悞聽浮言致受此累亦屬咎由自取各莊旣向追銀理應來案候訊華子鴻著押候人銀並保赶緊清理延干追比○朱寳生禀稱向在漢口執業原籍寗波妻席氏來滬帮傭被蟻媒誘入興聖街朱胡氏花烟間内爲娼來滬尋獲投訴捕房拘案請辦朱席氏供自幼配與寳生爲妻素來和睦去年五月間來滬帮傭由金福領入安康客棧越三日卽被棧主誘入花烟間爲娼明府謂夫婦旣稱和睦不應誤聽讒言甘爲下賤本當懲辦以儆將來姑從寛典交本夫領回朱胡氏供席氏由安康棧主丁益生領來當出身價洋一百九十元另出費用三十元筆據呈閱明府謂爾不應擅留良家有夫婦女爲娼法無可貸著押候覓的實保人限十日内將安康棧主丁益生找尋到案再核朱寳生飭具保結領狀送案備查○烟鴇錢洪氏凌虐烟妓遍體鱗傷爲捕房訪聞飭探將鴇與烟妓王張氏一并拘入捕房昨日堂期解案請訊並呈到毆妓棒一根王張氏供年廿二歲崇明縣人丈夫早故後由惡姑押入錢洪氏家爲倡立有筆據得身價洋一百三十元迄今巳歴四年邇因生意清淡時遭凌虐徧體受傷求恩超豁明府飭將王張氏發堂擇配烟鴇錢洪氏押候交到筆據核辦○江北小工王杏春與同鄉人方阿金口角被方行兇戳傷送入仁濟醫治療治巳有一月傷巳痊愈昨日堂期一併解案請判方阿金一味苦求明府以方不應持刀行兇著押候枷號一個月期滿責二百板再核○周沈氏前控陳朱氏嚴阿隆串竊箱内衣服銀洋經前讞員鄭大令迭次訊供責懲押追在案昨日原告投案求追明府命提到案著覓保出外限半個月找尋嚴阿隆之弟到案究追○流氓陳阿弟李金生等在城河浜搶奪路過之某行出店洋銀八十三元爲包探拘獲供出同黨陳子亭張阿寳姚阿全因一併拘送讞員朱明府訊供責比昨日堂期命將五人帶案與何繙譯會商著將爲首之陳阿弟枷號一個月責四百板李金生陳子亭各枷一個月責二百板張阿寳姚阿金各枷半個月責一百板○法大馬路泰源錢莊因販運大小銅洋爲包探緝獲泰源莊夥聞風逃逸將買主城内德順燭莊陳春甫及經手之順泰錢莊夥徐仁卿拘送捕房解經前讞員鄭大令訊供飭將泰源莊房屋封閉陳徐押候核辦昨日堂期有張汝要投案禀稱係泰源莊主原籍丹陽向爲縫工聞信來日求請核辦明府著交保出外　　找尋在逃之莊夥到案候核○李阿二禀稱前晚二點鐘被賊撬門入内竊去衣服錢洋當場拿獲竊賊周阿福將人贓一併送　　辦明府判責一百板贓交失主領回○楊尙清禀稱路過小東門被扒竊陳敬濤摸去洋夾一只内有小洋四元二角當塲拿獲送入捕房解案請辦明府判枷號半個月笞責一百板○包探禀稱小竊王茂林以竹竿挑取晒衣二件拿獲人贓送案請辦明府令笞責一百板贓存待領 
 
 

Page 10

 
 
[金陵官報]  
　　六月二十六日候補道陶森甲見謝委總理两江營務處襄辦上海洋務局候選郎中兼一等輕車都尉楙湘見軍械所　補道　禀知交卸两江營務處陸師學堂候補道錢由石港回山陽縣余貞祥專差禀知兼護淮安府於本月十七日接印並謝委○二十七日候補道羅嘉杰到見交卸蘇州關務回贛州城守都司蔣木榮又左軍守備周啓發均到見由京引見回通判何立坦由蘇來灣頭厘捐知縣袁國鈞到江寗布現問劉思德銷藩署監印差○二十八日　首縣蕭王禀知本日　覆文童又尹佑湯叩謝優奬酌委○二十九日下關掣騐候補道朱城外保甲局候補道袁由滬回江西候補知府袁勳由京引見回江都縣朱江到　　　捐知縣袁　鈞見縣丞張嚴聲道庫大使吳正烈從九汪德生均奉示騐看知縣龍璋請假赴滬措資江蘇補用典史張士彦到由京來江寗布理問劉思德禀知解養亷銀江西宜黄縣舉人涂朝弼辭 
[蘇省官報]  
　　補錄六月二十日前代理蘇關道羅嘉杰通知在院上禀辭回金陵知府陳遹聲禀銷海運津運局總辦差直隸州謝謙禀辭回吳淞江厘局知州洪爾振禀謝奉委督審局差知縣陳香祖專丁來省禀知奉委江寗發審局差並銷松滬厘捐總局解餉委員差又何紹開由瀏河厘局差○二十六日江南提督李軍門巳於昨日開行回松江候選知府朱上洲由松江回知縣吳煕由常州回並禀知交卸代理武進縣事○二十七日總辦滬寗鐵路事宜浙江候補道潘學祖辭　　滬甲午翰林吳敬修河南人由京來卽辭行○二十八日同知吳其昌禀謝委署太湖同知事又鄧文堉由滬運銅回○二十九日州同銜指分江蘇試用縣丞李昌準湖南人奉撫憲騐看來省禀到補用叅將朱國明禀謝奉撫憲委帮帶蘇防左營 
[江西官報]  
　　何書年禀謝咨補靖安典史行知顧永煇樊恭慈俱九江道委　　餉進京崔越禀到瑞州把總張　明斥革遺缺查有存記右營軍功候補把總凌國龍堪以拔補南城縣洪汝濓卸事　理交代回署南昌同知徐嗣龍禀謝准補銅鼓營同知行知饒州通判首成塏禀任事鄭榜詔禀卸事蕭兆熊往長江催運楊景星拔委一次指分從九劉文蕃就近騐看禀到 
[邗江官報]  
　　六　　　　　尹鹺尹融辭赴順清河卡韓鹺尹燾由三汊河來楊公幹陶鹺尹福齡銷六閘巡護差姚鹺尹王成莊復回淮○二十二日吳分轉允來　　山總巡差○二十三日運轅紅　六月二十六日萬壽恭詣萬壽宮拜　○二十四日戴分轉兆　委總局文案朱鹺尹　　省公幹回○二十五日儀棧　調任分轉杰辭赴十二圩俞分轉志善委通屬總巡○二十六日黎明文武各　至萬壽宮拜牌王鹺尹與晉辭回西鹽查艙林鹺尹典成委丁溪　緝私前甘泉縣程大令公幹赴省 
[申報館協振所經收順直山東川東鄂省江北賑六月廿一日至六月廿九日止第二十一次清單]  
　　六月廿一日合肥全泰盛來不求安飽人積省資移助洋三元○廿四日正泰元大亨滋源銅洋一元○廿五日吳榮泰洋五元○廿八日隱名氏洋廿元益陽胡萬昌來丁兆聲爲妻張氏患恙速愈又小兒梅仙出麻求保清吉花洋廿元兌見英洋十九元三角○廿九日陳紹義求子病速痊香港票洋十元寅記洋二元蔣異田洋一百元銅洋四元以上總共收洋一百五十九元三角銅洋五元 
[聞風興起]  
　　自神農嘗　　察平熱塞温之性定君臣佐使之名而後民有疾病賴醫藥以濟之其流澤可謂長且久矣然延醫難服藥亦正不易在坐擁資財者固不　立辦而在食力之家一飯維艱更何論乎其他此敝堂所以有施醫給藥之舉也兹奉到義成號謝大善士洋五元范楊氏洋二元施鴻飛先生經募洋十元息氣軒洋三元朱季　善士洋四元吳中人銅洋八元祗領之餘曷勝銘感但自夏徂秋來源稀少敝堂點金乏衞頗費躊躇伏望各埠諸善長念貧病之堪憐膏盲深入求醫藥而不得典質全空惻隠之心人皆有之想聞風興起者自有其人斷不令謝大善士等專美於前也又阮可均翁來良方輯要十本俾患病者依書檢閱亦莫大之功也請　報章以免懸望[  滬北天后廣益善堂司董嚴信厚葉成忠施則敬唐榮俊等謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年六月二十三日京報全錄]  
　　宮門抄○諭旨二道錄前○閩督邊奏爲查明叅將被叅各節　實覆陳摺○又奏爲懇恩承襲世職片○又奏陳閩省不能再行裁　兵丁片○六月二十三日工部鴻臚寺廂黄旂值日無引見○官祥假滿請安○英信永隆各請假十日○文煕福珠哩各續假十日○阿公請假十五日○吏部奏派騐　月官派出徐用儀　良榮惠　昌梁仲衡徐承煜薩廉明桂鄭思寳慶　茹泰和福宋伯魯王鵬運松齡馮　仁○召見軍機○鳳鳴○皇上明日辦事後還當○○頭品頂戴兩浙總督臣邊寳泉跪奏爲查明叅將被叅各欵據　覆　仰祈聖　事竊臣承准軍機大臣字寄光緒二十四年閏三月初七日奉上諭日人奏前月福建省練兵在督署呈控總帶廉凱一事幾釀大變廉凱署　守營副將兼帶練兵什長哨官皆由賄派並有創收賭規處額扣餉　情弊請飭查辦等語著邊寳泉按照所指各節確切查明據實叅奏該督　來辦事持正諒不至稍有廻護原片著鈔給閱看將此諭令知之欽此跪誦之下感悚寳深查此案先於三月初二日據全福左旗練兵以廉　　丁柯阿弟等藉丁扣餉蔽協虚兵各節聨名禀控經臣批飭營務處司道督同首府提調集案嚴訊一面將亷凱撤去中軍副將署任旋據該司　等訊明禀覆臣卽於閏三月十八日撤去廉凱叅將本任及管帶衞隊差使正在具摺叅奏間閏三月二十七日欽奉諭旨查辦遵卽札節灣臬两司逐欵確查毋稍廻護兹據該司等查明禀覆前來臣復加查核如原叅練兵擁至督署呈控廉凱曁其家丁馬姓　娃裁兵索賄等情臣以　風斷不可長欲重懲練兵幾釀大變經將軍及官紳剖說乃釋不治一節查三月初二日有全　左旗練兵百餘人赴署遞禀臣當諭以如有寃押宜遵式具呈不得聚集多人擁塞衙署駭人聽聞各兵卽時散去並無幾釀大變之事臣與將　　面時案巳訊定所控得實例得不治無須剖說又原叅廉凱爲臣醫痔得繼委署城守營副將兼帶練兵什長哨官皆有賄攺派一節查廉凱素明外科二十一年夏間臣偶患癰症曾令醫治上年城守出缺就近調署事屬因公初非酬謝至什長哨官以賄攺派究竟攺派何人行賄若干何人過付徧查均無實據又原叅南臺有錢莊素富廉凱誣其聚賭率勇搶掠街衢罷市控督轅不得達經府縣親勸開市創收賄規致開賭塲百餘處一節查二十二年冬間南臺新橋地方有陳炎炎開賭廉凱親往捕拿誤入隔鄰之信記錢鋪當時鄰居恐致牽累關閉數家經閩縣諭令開市並將誤拿之林怡榜馬可頭釋放安業並未在别署呈控廉凱禁賭素嚴所拿著名賭犯至今尙有監禁者委無率勇搶掠及創收賭規致開賭塲百餘處之事又街面小攤指爲侵佔官街亦收月費一節經福州府傳訊南城門擺攤之林寳　等據稱前廉署恊曾令看城門兵押撤小攤不撤卽將兵丁革退各攤送與兵丁公湊錢三十千文交旣革什長劉文候求免撤免革並不按月交費等語查劉文漢係此次練兵呈控案内之人狡詐異常被控各節屢提熬審堅不承認此項是否轉繳廉凱抑係劉文漢撞騙雖難臆斷惟湊錢旣巳屬實則原叅指爲收費實非無因又原　與督署家丁黄姓換帖黄姓旣逐復與崔姓相結人莫敢發其惡一節查臣到任時帶來家丁十一二人並無黄姓一切公事不准經手有過立卽驅逐　用僅六七人曾否與廉凱換帖結納無從質証惟旣被人指摘惟有約束加嚴免資口實又原叅衞隊原額一百虚其三十點卯則雇勇充數尅扣練兵月餉裁撤兵勇每兵勒索五千交者留抗者去加以馬柯二人逼索合營譁譟致有此控一節查衞隊勇丁八十八名向駐督署箭道訊以隊中紅旗據稱勇丁居箭道者六十名其餘經廉管帶調往伊署差遣等語所謂虚額三十當卽指此省城練軍三旗向係城守與督標各營兼帶廉凱接帶左營後以該旗老弱太多一時猝難裁革擬分月撤退當於正月換補十名劉文漢隨向衆告說若公同出錢一千零五千文交伊打點可保合營無事正在湊集外間巳有風聲劉文漢卽猝復衆兵遂中止適廉凱發二月分伙夫三十名餉銀每名扣銀三錢又扣哨官棚伙夫餉三名每名二两三錢合共十五两九錢三分撥作親兵哨弁差遣教習帶排之用又攺補什長額缺家丁柯阿弟需索小銀元一百五十角尙未入手衆兵均疑柯阿弟等從中舞弊遂以前情聨名禀控當飭督集人証訊明屬實卽將廉凱撤任聽候核叅柯阿弟等分别杖責鎖繫結案此廉凱被控訊辦之實在情形也原叅謂尅扣練兵月餉及每兵勒索五千自係傳聞之誤查廉凱由侍衞補授福建督標左管叅將臣到閩後見其年力精壯弓馬純熟任事勇往不染緑營油滑習氣委署各缺營務亦能整頓上年軍政列入卓異原冀造就成材堪備任使乃竟不知檢束擅將督轅衞隊調赴伊署差遣任聽家丁及革丁等語需索科派又尅扣伙夫餉銀撥作外用雖未入巳究屬任性妄爲相應請旨將福建督標左營叅將廉凱卽行革職臣疏於覺察亦難辭咎並請交部議處爲闇於知人者戒所有查明叅將被叅各緣由謹恭摺覆陳伏乞皇上聖鑒訓示謹奏奉硃批另有旨欽此○○邊寳泉片再升用總兵原任北洋海軍左翼左營副將營帶經遠快船林永升又副將銜原任北洋海軍右翼右營叅將管帶揚威快船林履中於光緒二十年八月均在大東溝洋面陣亡林永升經部議給騎都尉兼一雲騎尉世職林履中經部議給騎都尉世職均係俟襲次完時給予恩騎尉世襲　　又謄錄議叙主事保升員外郎祝德純咸豐八年二月在本籍福建浦城縣辦團守禦粤匪城陷巷戰陣亡經部議給雲騎尉世職襲次完時給　恩騎尉世襲罔替均經轉　遵照去後兹據福建俟官縣查明故員林永升嫡長子林大鑫年十六歲光緒二十二年承廕二品廕生永升僅生二子次子巳故大鑫是其長子例得兼　騎都尉兼一雲騎尉世職林履中嫡長子林繼勳年十歲例得承騎都尉世職均應先給半俸俟及歲時給咨送部又據浦城縣查　祝德純寳騎尉世職先　嫡長子員外　祝慶年承襲病故兹有嫡長孫祝葆元年三十五歲由監生考取漢謄錄簽分實錄館當差遵　加捐鹽大使銜實　告成案内　　分發各省試用例得兼襲二項雲騎尉世職俟部覆到日給咨送部各取具族保鄰右圖册供結檢同原領　敕書加結具詳前來查核例案相符應　繼其　襲承襲給予俸銀俟及歲部覆到日照例辦理除將圖册供結敕書送部查核外理合附片陳請伏乞聖鑿勅　積獲分别　　勅　發　承領謹奏奉硃批兵部職奏欽此○○邊寳泉片再准軍機大臣字寄奉上諭剛毅奏糜費莫如練餉每營額設勇丁五百名實豐不過三百請飭各省每營卽照三百之數發餉所餘空糧聽候部撥等語均著按照所奏認眞辦理等因欽此遵經劄局欽遵辦理兹據閩省善後局可道祥　覆查閩省　管抽練兵丁及各處駐　營勇巳於光緒二十二年間遵旨分别裁减一律攺營爲　每旗僅三百餘人並無　營仍設五百名之多迭經派員密　點騐皆係精壯足額亦無空糧情弊際此庫欵支絀凡有虚糜餉項斷無不實力裁汰以杜空糧之弊而開裕餉之源第念閩省一隅實爲東南屏翰海疆千里而統計全省裁存防勇練兵爲數巳屬無幾若再限以每旗三百名發餉减糧額則軍心不振裁名額則兵力益單設有緩急將何足恃竊思原奏係指營額而言今閩省巳攺營爲旗似可無庸再議裁减等情前來臣覆核無異合無仰懇天恩俯念閩省海疆緊要各旂裁存兵勇密查亦無空糧情事懇免再行裁减以維大局除分咨户兵二部查照外謹附片陳請伏乞聖鑒訓示謹奏奉硃批著照所請欽此 
 
 

Page 14

 
 
[光緒二十四年六月二十四日京報全錄]  
　　宮門抄○四川提督宋奏爲統領乞假並力疾銷假摺○直督榮奏據情代奏摺○又奏爲購辦戰馬片○又奏爲審明有服親屬通姦姦婦聽從姦夫謀殺本夫身死按例定擬摺○侍講黄奏爲遵旨進呈書籍摺○六月二十四日内務府國子監正黄旗值日無引見○張蔭桓續假十日○内務府奏派致祭風雲雷雨派出鍚露慶麟煕俊琦瑶○又奏派致祭内外城隍廟派出崇光世續○掌儀可奏二十八日祭奉先殿倫貝子行禮○召見軍機○皇上明日辰刻入座聽戲○○總統毅軍革職留任四川提督奴才宋慶跪奏爲統領因病乞假就醫奴才假期將次屆滿謹先力疾銷假督率訓練以愼操防恭摺仰祈聖鑒事竊奴才前因病體未愈具疏續假於五月十一日奉到硃批著再賞假一個月欽此並承准督辦軍務處來文於議覆奴才請撤防營以節餉糈摺内據稱時勢多艱將來遼陽一帶尙須增駐兵勇熊岳蓋平何可竟無防營應請勿庸置議等因奉旨依議欽此奴才一介武夫叨沐聖主如天之仁當此時事日棘雖捐摩頂踵詎足仰酬高厚當卽傳知該將領格外認眞整頓隨時剔除老弱挑惰去玩藉以仰抒聖主宵旰憂勤兹據統領毅字有軍福建汀州鎭總兵宋得勝禀稱去冬海風凛冽積受太深今春三月移防蓋平後寒疾舉發牽動舊傷飲食驟減精神委頓心膈臌脹四肢浮腫據醫家云乃積勞積寒所致投以袪寒理中之劑迄今三月未能奏效懇請給假赴津就醫等情經奴才派員前往看視見其形銷骨立動履維艱病勢委實難支伏念該總兵百戰之餘素稱强壯今兹遘疾實非旦夕可愈蓋平營一帶旣無良醫且值整軍經武之際尤未能安心調理合無仰懇天恩賞給得勝病假两個月赴津就醫一俟病痊卽行飭回防次所有毅字前軍營務暫令馬鎭玉崑兼統惟由熊岳至蓋平計程近七十里誠恐照料難周奴才不得不力疾稍假督率指揮隨時往來察看斷不敢因假期未滿稍躭安逸自懈責成上負朝廷厪愈海疆之至意所有統領因病乞假及奴才力疾銷假緣由理合恭摺具陳伏乞皇上聖鑒謹奏奉硃批知道了欽此○○大學直隸總督奴才榮祿跪奏爲據情代奏新授四川川北鎭總兵叩謝天恩並請陛見恭摺仰祈聖鑒事竊查前准兵部咨光緒二十三年十一月二十日内閣奉上諭四川川北鎭總兵　缺著初發祥補授欽此等因當經前督臣王文韶轉行遵照去後兹據新授四川川北鎭總兵初發祥禀稱現年六十二歲係湖北潛江縣人由武童於咸豐七年投効霆軍隨勦髮捻各匪轉戰湖北安徽江西廣東山東等省嗣赴熱河朝陽等處勦辦教匪一律肅清迭荷恩施以提督總兵記名簡放並賞加頭品頂戴歴派管帶通永練軍馬步各營光緒二十年經會辦奉天防勦事宜廣東陸路提臣唐仁廉奏派總理全軍營務處復經奉天將軍裕祿奏派暫充仁勝等營馬步全軍在奉防勦旋卽遺撤入關交卸營務回籍竊思發祥一介武夫素鮮知識戎行濫厠報稱無聞復蒙聖恩逾格補授川北鎭總兵員缺聞命自天感漸無地現巳由籍來津所有劄付經部轉發四川尙未奉到請代奏謝恩並請入都陛見跪聆聖訓俾有遵循等情前來理合據情代奏伏乞皇上聖鑒訓示謹奏奉硃批著來見欽此○○榮祿片再據督練新建陸軍直隷臬司袁世凱詳稱所部各營馬匹間有疲弱亟應購辦換補擬派都司張國棟哨官曹樹桐王文治前赴喇嘛廟及張家口外達賴貝子一帶地方選購　經口壯高大戰馬二百五十匹解營應用請奏前來奴才復查無異除分咨兵部察哈爾都統查照並行經過地方官照章餧養接遞護送外理合附片陳明伏乞聖鋻勅部給票並由部知照張家口監督照例免稅放行謹奏奉硃批兵部知道欽此○○大學士直隷總督奴才榮祿跪奏爲有服親屬通姦姦婦聽從姦夫謀殺本夫身死審明按律定擬恭摺仰祈聖鑒事竊查祁州民婦周梁氏因姦聽從姦夫周胖兒等謀殺本夫周皂蘭身死一案前據該州審擬解省因犯供翻易飭委保定府覆審嗣據保定府知府沈家本審明擬議解由前署臬司晏振恪勘轉前督臣王文韶因值駐津飭委藩司員鳳林代審無異未及核辦移交前來奴才覆加確核緣周梁氏係巳死周皂蘭之妻夫婦和睦周胖兒係周皂蘭無服族兄周秋兒係周皂蘭總麻堂叔均分居各度素　無嫌光緒二十一年不記月日周梁氏在家獨處周胖兒前往閒遊與周梁氏調戲成姦後非一次二十三年春間周胖兒在周梁氏屋内談笑周秋兒走出撞見看出姦情用言挾制卽與周梁氏姦好往來两不避忌均未給過錢物周皂蘭在外傭工並不知情是年三月間周皂蘭回家瞥見周胖兒由周梁氏屋内走出疑有曖昧情事當將周胖兒驅逐聲稱如再上門定不甘休並向周梁氏毆詈禁絶往來周胖兒等旋乘周皂蘭外出復至周梁氏家探視周胖兒因被逐不甘起意將周皂蘭謀詈以圖久長先與周秋兒商允向周梁氏告知謀情並稱如不依從一併殺害周梁氏因戀姦情熱又被其夫辱毆卽以任憑辦理之言向答周胖兒等約定乘便下手各散是年七月初四日周胖兒探知周皂蘭辭工回家必出梨園村經過往向周秋兒告知商明在途殺害周胖兒手執木扁擔腰掖小刀周秋兒執持鐵斧卽於是夜同抵梨園村道上等候一更時分周皂蘭行至該處周胖兒乘周皂蘭不防用木扁擔將其胸膛毆傷倒地喊駡周秋兒上前同周胖兒分用刀斧將顖門左額角左右眉右腮脥上辱脗頷頦砍扎致傷周皂蘭立時殞命次日周胖兒等至周梁氏家告知情由回家避匿旋經該村地方看見屍身報州勘驗獲犯究出前情審擬解省因犯供翻易飭委保定府審明解司周秋兒周胖兒先後在監病故該司將周梁氏勘轉委審據供前情不諱查律載妻因姦同謀殺死親夫者凌遲處死又同姓服盡親屬相毆至死應同凡論又例載姦夫起意殺死親夫之案姦夫疑斬立决又因姦謀殺本夫之案爲從加功之人如亦係姦夫仍擬斬監候各等語此案周梁氏因本夫周皂蘭致死該犯婦輒敢聽從任其謀斃自應按律問擬周梁氏合依妻因姦同謀殺死親夫者凌遲處死律擬凌遲處死係婦女兒其梟示並免刺子周胖兒與周梁氏通姦輒敢起意將本夫周皂蘭謀斃巳死周皂蘭係該犯無服族弟至死應同凡論自應按例間擬周胖兒合依姦夫起意殺死親夫之案姦夫擬斬立决例擬斬立决周秋兒與周梁氏通姦聽從周胖兒謀死本夫周皂蘭身死下手加功該犯係巳死周皂蘭總麻　叔徧查律例並無有服親屬因姦謀殺本夫下手加功作何治罪明文第親屬相姦殺死本夫之案與凡人起意殺死親夫爲首之犯同一斬决該犯聽從加功自應仍同凡論周秋兒合依因姦謀殺本夫之案爲從加功之人如亦係姦夫仍擬鹽候例擬斬監候該犯與周胖兒均巳在監病故應毋庸議至周胖兒在監病故之處清苑縣騐訊明確刑禁人等並無凌虐等情弊亦毋庸議除備錄供招並將　結職揭咨部外所有審明定擬緣由理合恭摺具陳伏乞皇上聖鑒敕部核覆施行謹奏奉硃批刑部速議具奏欽此○○翰林院侍講黄紹箕呈爲遵旨進呈書籍乞代奏祈聖鑒事竊紹箕於本月初二日召見恭承皇上埀諭近來議論於中西各有傭見當經奏稱湖廣督臣張之洞纂有勸學篇持論切實平允尙無流弊容當進呈御覽並奏明如蒙聖明許可擬請諭飭將原書發交各省學政刊刻交給士子閱看似於學術人心不無裨益恭奉諭旨著卽將原書進呈遵卽詳加覆閱校攺悞字謹裝潢二部成帙乞代奏進恭　乙覽另備副本四十部並乞咨送軍機處所有遵旨進呈籍書緣由理合具呈懇乞代奏　請皇上聖鑒謹呈 
 
