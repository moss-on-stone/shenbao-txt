# 1891 - 263 - 4906622

 

Page 1

 
 
[新印通問便集告成] [  申報舘主人啓]  
　　是書爲南沙子虚氏所輯盖亦尺　之流亞也首列家族禀函次爲外戚箋簡由是而通禀尊長友朋贈答門分類别井然秩然凡持身涉世之規慶賀　唁之節以及信面格式行輩稱呼羅羅清疏無體不備又恐初學家于書中典實未能一覽而知因復博攷詳稽逐加註釋人苟悉心披覽則飛箋染翰自能右有左宜本舘因取而印之以公同好每部分裝四本祗收碼洋兩角諸君子有欲以箋素見長者認明本埠申報舘申昌書室或各外埠申昌及分售申報處購取可也 
[論取法西人未可厚非]  
　　我中國自四五千年來久爲聲明文物之邦黄帝堯舜垂衣裳而天下治三苗不服舞干羽於兩階修文德以來之閱七旬而終格然亦非但彰文教而不尙武功也黄帝戰蚩尤於涿鹿之野至用指南車以破之則當時之戰功亦可概見後世兵力之强莫如元太祖電埽飇馳直搗裏海積髑髏以爲京觀歐洲聘元之使道經其地猶凛凛焉卽至我聖朝蔥嶺雪山盡入版圖亘古未通聲教之國無思不服咸献琛賮而貢共球猗歟盛哉前古所未之有也凡此無非法五帝稱三王取法於古聖前賢而後有之也乃今者欲以崇尙西學倣傚西法進者獨何歟豈爲堯舜禹湯文武周公孔子之道爲不足法歟非也夫理必求其通事必窮其變仰矚古今曠觀中外欲擇其一善求其一是用以補偏救弊者豈無之乎試先以保甲團練學校書院數端言之今夫西人之編查户册卽保甲之遺意也設立巡丁卽團練之遺意也學校書院遍於國中幾於無地無學無事非學無人不學而學皆歸諸實用西人於一國之所入卽用之於一國所入若干卽所出若干歲有定例無得而私焉苟或有用之不善者庶民可持其清議苟其非也政府不得曲加掩護地方所徵之賦稅悉用之於地方平時修築街衢平坦正直寛廣整潔不至於窘步履不至於受穢濁開河道濬溝渠建橋梁夜則設街燈皎於白畫宵小奸宄不至於藏匿用通管以致清泉導潔水俾民間汲飲盥濯咸有所資不至食穢以生疾其爲民顧慮之周如此歲造生死户册稽其實數而身家之貧富捐納之多寡無不詳載焉每街設有巡卒畫夜梭巡風雨不徹無事之時尙且周密如此稍遇𠮓故邏防更爲勤愼俾民得以安寢無虞一歲中所有經費皆從賦稅中出雖取之於民而仍施之於民故民感其惠而無所怨焉蓋凡事必實事以求是方能有益徒尙虚文率循故事無當也考之上古平易道路司空之職也徒杠輿梁應時而作民事卽官事也今則不然北方之所謂通衢大道者犖确崎嶇無可置足馬車騾轎欹斜轉側其間令人頭目眩翬所謂方軌而循轍履王道之坦蕩者未之有也或經山下巨石當道崚嶒横豆蓋從開闢以來未有斧鑿痕者抑何幸而得保其完璞也再入城廂觀所謂五都之市者驛馬糞溺溢滿街衢卽欲掩鼻而過之亦不能矣顧此猶曰習俗相沿無足爲怪然觀西人所旅處之地相形見絀未免稍增愧色矣自古文字之興首推中華爲巨擘每邑設有聖廟一邑中士子數百人有以教之者大邑必有二人曰教諭曰訓導而問其所作幾於終歲無一事也其人率以年力衰邁者充之稍負幹濟者謂之閒曹冷秩不屑就也名爲教諭名爲訓導其於邑中諸士子何曾一日相接哉惟於歲科兩試與新入學者斷　然爭贄儀之多寡而已他非知也蓋餘日本可以臥治也西國立法有鄉塾有縣塾有郡塾有國學有大學有公學有私學皆官主其事一鄉中如有數十家者則必爲之立一塾子弟盈六七歲不入學塾者則罰其父母貧不能讀書者資其膏火助以衣食如有俊秀子弟邁群超衆出類拔萃者則由鄉塾升之縣塾由縣塾升之郡塾逮至國學大學歲加甄别列於前茅則量材使用命之以事幼而學之壯而行之出其家修以爲廷献從此服官於朝或任外職或任内事各從其志趣所向毋相强焉如此安有所習非所用所用非所長哉至於教習之師亦由選取先設一教習書院凡欲爲人師者悉入其中按年考試師之所學卽以教生徒視其學問果優然後授以爲師之職鄉塾縣塾郡塾國學大學俱有次第爲師者循序而進不能　等所教務以實學其品詣足以表率諸生其修脯足以贍養身家夫然後用志不紛專於所事而學乃具有實效若如中國具文而已虚糜廪粟於實奚裨其他各書院之山長或狥情面或出於權要火所薦甚則一書院中虚厠者數人但受修脯而已必如此謂之調劑積習成風牢不可破誰能爲中流之砥柱乎嗚呼若是安得有人才載何不取法於西人稍稍行其一二乎設或不然自有中法在守其道而不變可也 
[本館接奉電音]  
　　昨由京友電傳上諭一道敬謹譯登○八月二十三日奉上諭四川成都府知府員缺緊要着該督於通省知府内楝員調補所遺員缺着馮鍾岱補授欽此同日奉旨粤海關監督着聯捷去欽此 
[故相予謚]  
　　致仕大學士寶偑蘅相國鋆溘逝當奉恩旨子縊等因内閣接奉此旨後卽由典籍廳撰擬字樣禀堂覈核敬繕清單於八月十四日具奏謹將恭擬故大學士寳鋆諡號繕單呈覽請旨鈐定一摺本日奉硃筆鈐出文靖道德博聞曰文安德善衆曰靖欽此 
[故撫予謚]  
　　山東　撫張朗齋中丞曜殁於任所飾終之典至優極渥并蒙加恩于諡用彰殊蹟兹經内閣於八月十四日具奏謹將臣等撰擬故山東巡撫張矅諡號繕單恭呈御覽請旨鈐定一摺奉硃筆鈐出勤果夙夜匪懈曰勤好力致勇曰果欽此 
[鳳城秋景]  
　　兵部馬舘額設滿漢監督各一人專司驛政例由本部司員揀擬正陪帶領引見請旨派充一年期滿更換兹值漢監督更換之期經兵部楝擬正陪工員於本月十二日帶領引見奉硃筆圈出兵部馬館漢監督着擬正之兵部候補郎中何川東去欽此○禮部爲通行事儀制司案呈本部預題據欽天監選擇開印封印日期請旨鈐定一本於七月二十七日具題奉硃筆鈐出光緒十七年十二月十九日午時封印光緒十八年正月十九日午時開印欽此欽遵到部相應通行京外各衙門一體遵照○欽派覆覈朝審之張子靑相國等八堂前擬於八月二十一日看册二十二日過堂兹聞張相國以是日適值秋分恭祀月壇之日未便理刑應改於二十三日看册二十四日帶犯入朝過堂遂分咨九卿翰詹各衙門查照○吏部爲咨行事文選司案呈本部議覆陜西巡撫鹿題奏以陜西同官縣知縣劉福蔭試署期滿於地方一切措治均屬裕如請銷去題署字樣實授是缺等因核與部中例案相符應准其 
 
 

Page 2

 
 
銷去試署實授是缺一本於八月初五日具題奉　旨劉福蔭着依議補授餘依議欽此欽遵到部合將原題黏抄咨行陜西巡撫查照辦理○禮部郎中崇俊蒙恩簡放江西南昌遺缺知府其所兼充提督會同四譯館一差經禮部堂官揀擬得禮部儀制司員外郎延照堪以充補於八月十三日帶領引見奉硃筆圈出提督會同四譯館鴻臚寺少卿銜着禮部員外郎延照補授欽此○宣武門内城隍廟街德某於本月初旬夜間突有大盜數人越墻入院置身簷上大言有事相商令德答話德某及眷屬雖聞其言不敢出聲逾時盜復大言曰我等川資空乏向汝借銀四百兩務於明日放屋上天溝内我等來取日後照還倘不如此或經報官當使汝全家鷄犬不留言訖而去德反覆籌思計無所出遂赴本管官廳據情呈報步軍校未敢擅行上詳翼尉遂調步營練兵百餘人每夜在德住宅左右前後防護未知以後如何也○長江一帶爲已故陜甘總督楊岳斌首建功烈之地現經長江水師提督李軍門成謀等於安徽太平府屬采石磯地方捐建故督楊岳斌專祠以隆報享籲請兩江總督代爲陳請列入祀典每歲春秋由地方官致祭俾垂永久已由劉峴帥據情入奏於八月十二日奉硃批着照所請該部知道欽此○本科順天鄉試登紫榜者前已略誌報端兹又聞得補貼頭塲犯規者十餘人二塲又經至公堂將白卷半卷汚卷遺落默寫起講顚倒題次各項犯規者簽出四十餘卷云　兵部爲咨行事照得本年辛卯科順天繙繹鄉試例由左右兩翼副都統各派一人入塲彈壓相應咨行值年旂轉行八旗滿蒙漢各將副都統及署副都統銜名並現在有無出差告假事故限三日一併開送本部以憑繕本至咨送後如有升遷調轉出差告假等事亦卽隨時咨報以便註明 
[柔毛罹刼]  
　　京師東安門外大街路北三元羊肉鋪八月十二夜因宰剥羊隻然燈過巨以致火焰上延椽木霎時烈炬飛騰勢甚兇猛各廳及同安水會汲桶紛紛趨至設法樸救無如所存羊油遇火更熾延及西鄰義和切麵鋪至三點鐘火始撲熄計三元羊肉鋪羲和切麵鋪兩 
家悉付一炬焚燬鋪房十七八楹鋪後所豢大羊燒斃四隻搶出數隻亦已毛焦肢爛東鄰泰山切麵鋪前面燒去一楹間壁義昌聚洋布店簷木 
焦灼賴水會力保得免於厄當經地方官將三元鋪夥立解提署照例懲辦以爲失火者戒 
[海客談瀛]  
　　日本兵庫縣下明石町人民前因地方處置村役塲及町會以致有騷擾不安之意本月忽有數百人蜂擁而起撃毁町長及議員之宅嗣由書記官偕警部長率領巡役四十名到來彈壓始各散歸○日皇欲維持赤十字社病院諭令自本年始凡十年内每年賜銀圓五千圓以補不足○上月一號天龍兵艦主計長心得海軍少主計原山彌吉失去保管金現奉會計檢查院判决着令賠償○外務大臣榎本梁川訓令内海神奈川縣知事知悉從來横濵及箱根熱海等處之温泉及外國人欲赴沐浴者都由各本國公使經本外務省發下旅劵繼爲省煩雜起意卽令其縣付與湯浴免狀獨對清國人不同除爲毆米人之僕從人等外將以上免狀付與殊不合體今後清國人須經其本國領事照會徵收定規手數料金直付該免狀可也特此訓令○當中國匪徒拆毁各處教堂時所有旅居之日本商民經政府派大和常備軍艦前往保護寄椗上海多時旋於本月七號駛望烟臺大約不須日回日晒矣 
[局員晉省]  
　　委辦運漕厘務邉卓存太守保桱於十七日行抵皖省旋卽乘輿赴各大憲衙門禀安并拜會各同僚旋回寓所聞太守此來因有厘務面禀撫藩憲小作勾留卽當回局供職也 
[扶柩回里]  
　　前廣東肇羅道劉樹君觀察今春在揚仙逝等情已紀前報兹涓吉本月十九日發引出殯是日辰刻靈輀用獨龍槓由東關街疏里道後公館舁出儀從烜赫無與比倫蓋觀察固燕山華胄也其間銜牌而外德政牌最多約有數十對德政傘二十餘柄皆粤省商民敬送或曰觀察生平政績與夫愛民潔已之忱舉此亦可概見矣其餘儀仗甚夥無煩細載本城印委紳商皆執紼步送沿途設祭者約數十處由東關街彩衣街迤邐至南北柳巷多子左衛等街經蔣家橋出徐凝門登舟由其公子扶送回直隷滄州珂里安葬所過之處觀者塞途皆稱嘆不置 
[麋臺遊蹟]  
　　江蘇巡撫剛大中丞現將閱看陸路各營大操自中秋節後各路營頭陸續至省每日清晨各處操演之所勤加操習以備撫憲示期閱看故日來連珠之聲竟日不絶云○昨日午前道路鬨傳仙人作法遂尾之而往至胥門某茶肆内見上下數十人皆赳赳之輩有知其事者曰某巫婆被無賴某甲索費巫無以應遂將其巫案掮之而去旋有人唆使該巫婆召將數十人與之理論俄而甲與巫皆至相將啜茗唇鎗舌劍之餘勢將揮拳旋有解事者私謂巫曰此輩皆一鼻孔出氣者爾何墮彼術耶不如及早了事所費尙屬有限一朝肇成大禍不堪設想矣該巫頓被提醒當卽央人調處以了其事然所費已不貲矣○某甲向在某署司庖丁之役其妻徐娘雖老丰韻猶存甲日與麴秀才爲伍未免冷落春情遂與假托斯文之某乙有染甲亦知之諗矣一日甲自他處歸見乙正在與婦調笑乃大怒曰乃公非甘戴緑頭巾者何頻頻來吾家耶將執之以送有司乙叩頭如搗蒜乞免一次此後决不再來甲曰爾乃自托斯文之輩非同余目不識丁者缮寫文字當是探囊取物乞書服辨以杜後會之期乙遵命書劵以交始得抱頭鼠竄而去詎甫經三日藉絲不斷又續舊好甲偵知之下怒不可遏遂糾合數人一鬨而進將一對野鴛鴦雙雙獲住送官請辦云○閶門内某綢縀銷於本月初旬失去縐紗一百疋當開失單投總捕署報案旋有人知照捕役以胥門内某衣莊收買竊贓該鋪卽往　緝知爲確實遂連夜禀知惠司馬親詣查勘是處地甲當爲前導甫至該衣莊門卽連聲大呼曰大老爺到矣該店聞聲赶將贓物自後門　去詎忙迫之際遺落數疋於地司馬飭差四處查閱初無所獲旋於後門傍拾得原贓數疋該店東夥當卽語塞遂供出共收若干疋現尙欠找洋一百四十元故該賊尙在船中等候司馬卽飭捕役偕該店夥同往拘拿該竊已雇定小舟專候該衣莊之洋卽欲開往别處矣是晚高臥舟中忽聞該店夥呌喚聲大喜以爲送洋至矣起而相迎當被拘住司馬卽將一千人帶回訊究該竊直認不諱飭責數百板收禁再辦該處地甲預先聲張顯見有心包庇著重責四百板斥革該衣莊慣收竊贓卽着先行封閉東夥二人押候核辦○撫署門房謝某前日午後至元妙觀散步旋至玩物攤購買玩貨二件當付大錢廿四文攤主某甲云須三十六文纔得到本缺一則請别購可也謝大怒將物隨手擲地而去甲卽上前拖住欲其償還　本謝隨手一揮甲傾仆於地甲子糾合數人將謝圍住飽以老拳謝寡不敵衆受傷倒臥旣而扒起赴總巡局器訴局員准詞飭差將甲父子拘案懲責聞尙須究出行凶人懲辦云○吉利橋薙髮匠某甲前晚至養育巷同業某鋪内候友見有多人在鋪中圍賭牌九甲不覺見獵心喜卽於身畔摸出洋蚨一枚當卽入局不料全軍盡北旋卽出外至别友處假得一元重復入局詎庄家某乙不准其入局甲怒曰適輸之洋難道不是我者言已定欲入局乙隨手將臂一揮適中甲之面甲大怒卽將賭檯掀翻於是衆人不服將甲亂毆脚踢拳施渾身靑腫旋經人奔告甲之店主某丙丙卽趨至勸開而甲已受傷不淺矣丙卽邀乙之店主某丁至茶肆評理丁謂汝夥吵擾我店失去衣服等不少須令償還丙謂俟其傷痊自當責償失物但目下身體受傷將如之何兩下各執一詞又將用武當經傍人極力勸開地甲亦至丙定欲報官抬騐嗣經地甲設法阻止後有魯仲連其人出爲排解以兩造各有不是令乙略給養傷資始免雀鼠之爭 
[江西鄉試三塲題]  
　　漢石經文字兩漢地理郡國兩志荀子文選李善注漢晉兵制 
[江省闈中人語]  
　　科場條例二塲五經題以易書詩春秋禮記爲次江西應試各生因次序倒亂致登藍榜者無科蔑有推原其故蓋悮于幼時讀宋王伯厚三字經詩書易禮春秋號六經當講求致有此失本科或因易書詩顚倒或因春秋禮記顚倒犯貼者不一其人近有人將三 
 
 

Page 3

 
 
字經重編曰易書詩春秋禮號五經當研理寄語芸窓士子賦槐黄而踏省門者尙其讀熟三思庶免名登藍榜乎 
[章門火警]  
　　江西自洗馬池失愼後繼之貢院後某姓家幸未成災卽行撲滅本月十六日午刻楊家廠胡日生銀飾鋪爐中遺火又兆焚如頃刻延燒二十餘家經各水龍極力噴澆并將火路拆斷始得吳回燄退不致跋扈飛揚是地逼近撫院後﨏當火熾時巡捕官飭將院中蔑棚拆去并召水龍入院加意防維云 
[挽回有術]  
　　近來湖絲生意不如從前之盛從前絲市暢旺每年裝運出口約七八萬包今則每年出口祗二萬餘包今昔懸殊有心人深以爲慨本報後幅登有李詩洋行拍賣湖絲告白其法與英國拍賣茶葉相仿佛按滬上有拍賣洋布諸法大都與此相類似此變通辦理無非於江湖日下之時施竭力挽回之計倘此後絲市藉此以有轉機豈非貿易塲中之大幸哉 
[棟折榱崩]  
　　滬城老北門内獅子弄地方某甲所住房屋年久失修勢將傾圯前晚九點鐘時狂風怒吼猛雨繼之忽聞砉然一聲房卽坍下甲方效元龍之高臥不及奔避遂將腹壓穿一孔氣息奄奄其妻以倒屋傷人係房主失於修理所致遂向房主饒舌未識房主何以處之也 
[自縊詣騐]  
　　周志桂家住滬城消皮弄魯板殿對門昨日晨起見大門口夾弄中有年約三十餘歲之人身穿白布衫褲自縊於厠間旁有衣包一個雨傘一把柄上刻王益康字樣周卽知照房主將立渭遂命收租人顧德俊愶同該處北三鋪地甲瞿愼投上海縣報請相騐值差據情禀明袁大令飭帶候訊供核辦 
[請緝失金]  
　　前日兩點鐘時有寗波人鄭寳蓮乘泰和輪船由長江來滬帶有金條二十五枚重二百五十兩及登岸雇坐東洋車將金條放在車中另雇小車三輛載運行李及至英界三洋涇橋附近中和客棧門外停車忙迫中祗知照顧行李竟將金條棄而不顧東洋車夫見財起意乘間脫逃及至查知卽開單報知英法美三界捕房請爲查緝未卜能原璧歸趙否也 
[會訊定貨]  
　　德商泰順洋行某西人投德領事署控華商恒椿洋貨號定買洋素寗紬十箱羽綢紅布各二箱各式洋布十二箱延不付銀出貨請卽傳催佛領事據情照會代理讞員宋莘樂二尹二尹飭傳恒椿號主劉溪成及保人訂於昨午會訊西人買辦申訴前因並將定貨合同呈閱又稱劉曾央同春號主具保立限付銀出貨嗣同春號主稱不願作保恒椿遂付來銀三百八十餘兩欲出羽綢二箱當將此銀扣住告以須將各貨出齊劉供稱原籍寗波在治下開恒椿號曾向泰順行先定洋素寍綢十箱訂定四月杪到貨届期貨不到來曾向言明退去至所定羽綢紅布等貨原欲付銀提出曾先付三百八十餘兩提出羽綢二箱不料竟被將銀扣住然此二箱羽綢係代客付銀提取往返論說西人總須統行出清現除洋素寗綢退還外其餘各貨限七日内統行出清可也西人又稱洋素寍綢確係到遲十四日但定貨時載明貨到上海後寛限二月付銀出貨卽遲到十四日亦不爲過而行中已情讓保險棧租先令等費共三百餘兩亦不爲薄矣烏得竟欲退貨又經人調停囑行中照價認虧銀二十兩未經允許劉又稱向來華洋交易洋貨從無出保險棧租及先令費之事已向買辦言明退貨買辦知照西人言願認虧銀二十兩並非欲西人認虧况所定洋素寍綢十箱其有五箱藍色五箱天靑色西人曾囑提出元色洋素寍綢明係張冠李戴買辦稱劉以洋素寍綢到遲欲行中認虧銀二十兩西人祗肯認虧十兩劉向買辦曰彼此均是華人旣與西人涉訟公堂爾當直說不可任意偏私二尹謂西人稱劉欲西人認虧銀二十兩西人未允劉稱西人願認虧銀二十兩劉未允及問買辦又稱西人祗允認虧十兩卽此一端已大相逕庭矣西人之稱行中與恒椿往來定貨因一再延約殊難憑信始央同春號主繕立保單又以逾限同春不願作保故將恒椿交來出羽綢之銀扣住今將所定洋素寗綢令兩造邀公正人察看如果顔色不符聽憑退去倘並無不合則應付銀出貨其餘各貨請限七日内付銀出清劉又稱所定洋素寗綢限期未到客人催促出貨時西人曾將元色細囑令提出現在諒必藍色及天靑色者已無庸請公正人察看總之已向退去其餘各貨當遵限出情西人又稱曁稱退去如何定貨合同未經注消設或劉願付銀出貨亦請覔一保人劉稱已由同春立保單又被扣銀今旣控案何以再索保人况同春號主現在寗波卽可來滬並無退保之說　人又稱同春號主難靠二尹謂旣稱同春號難靠爾如何收受保單西人又稱劉旣不允洽則行中祇有一法前被欠銀四十兩後收得三百八十餘兩除欠尙餘三百四十餘兩設將洋素寍綢另售其間虧耗照扣可也劉如不以爲然聽憑赴德國領事公節控告劉又稱如果貨應提出無論虧價亦能出售何必代消二尹商諸佛繙譯官以泰順西人總有貨到太遲之悮不能竟照如是辦理又諭劉曰　旣稱退貨須消合同本委惟知秉公判斷隨着西人酌讓行情西人　如是願虧價四十兩二尹問洋素寗調共值銀若干兩現在虧　若干劉稱共值九　餘　虧短百兩之譜二尹謂兩造各認一半五十兩此案卽可了結矣西人稱如再多虧一兩實不情願且須劉另央妥實保人二尹謂旣有同春號主具保且本公堂亦令劉交保不能再令覓保人西人遂與買辦告退二尹又諭劉曰爾當央人理說明白爲妥劉唯唯稱是 
[未經會訊]  
　　昨日法廨讞員葛蕃甫同轉未莅公堂捕房中應解各犯定於下禮拜二一併送案 
[縣案彚錄]  
　　廿四保十七圖地保呂根寳高大年盛亭珍等投上海縣訴稱玩户陸泉福抗欠漕糧錢十七千三百九十四文屢次向索一味游移爲此來案籲請提究袁海觀大令准詞飭提到案於昨晨升堂集訊呂等投案伸訴前情並稱陸有田六畝有奇應繳錢糧十七千有零現求究追陸供稱小的祖遺之田只有二畝餘求恩鑒察册書禀稱小的查得陸泉福户名實有田六畝有餘大令謂陸曰衆口一詞豈能任爾抵賴喝令笞責陸一再苦求並稱情願如數交案求恩免責夫令曰本當懲責姑恕初次着卽日將錢交案如違比究○張虎亭在縣控陳案保欠銀六千餘兩昨晨大令飭差將陳着保交案升堂集訊張投案求追陳供稱欠銀是實叩求寛限措繳大令卽着收所限十天交銀違干咎戾○顧四恭顧石泉控顧裕玉覇吞房屋一案此已列入前報昨晨袁大令升堂覆訊顧四恭顧石泉同稱本邑人現住十五鋪大神廟左近有平房數間日前小的等有事出門迨回家始悉此房已被顧裕玉盜賣叩求究追十五鋪地甲張炳十六圖地保朱山洲投案稟稱　　等查得此房實係顧四恭等之産顧裕玉供稱此係小的祖遺房屋大令以兩造各執一詞判令各交田單再行訊辦○前經法公堂解送瘋婦唐周氏至縣訊取供詞發堂醫治在案迄今該氏病已痊愈遂由善堂復送到案袁大令訊問之餘着將唐周氏交廿三保二三圖地保嚴梅郎帶去交其家屬管束○薛竹卿前控陳紀昌偷竊皮箱一案由縣訊供着原差查明禀覆再候核訊此已詳列前報者也昨晨袁大令升堂提訊薛投案訴稱通州人向爲沙船生意與陳同居日前箱中皮衣忽然失去價值百餘千文查係陳紀昌所竊轉託陳之妻母梁周氏持往仁茂押店質錢現有該押店夥　四琴爲証求恩嚴追潘四琴稱在仁茂　店爲夥是日有一婦人面上貼有膏藥一個前來質衣是否梁周氏亦難指實陳紀昌供稱通州人向爲沙船舵工現已失業並未竊物實被誣指梁周氏供與陳同大令察得梁周氏面上果有膏藥押物諒非無因今姑從寛不子深究判令陳紀昌於三日内交洋一百元賠償失物 
[英界公堂瑣案]  
　　寗波入戴錢氏訴稱小婦人僑居虹口今晨在門外洗手見隣人胡阿六對門口小遺小婦人斥其不應若是無狀胡卽紏人扭毆致失銀飾四件胡供稱小的亦寍波人年六十八歲與氏爲隣有竹篱間隔適在自已墻邉小便氏卽駡聲不絶與之理論又糾集黨羽行兇旋有與氏相識之華捕到來不問情由拘小的送案甲乙兩華捕同禀稱小的等見胡等多人兇毆戴錢氏因將胡拘案宋二尹謂胡年近 
 
 

Page 4

 
 
七旬不致若是輕薄然華捕旣見胡等多人毆氏可見氏失落銀飾否兩華捕同禀稱據氏言失去銀飾然小的等未經目見問爾等旣見胡等多人毆氏何以祇拘胡一人禀稱小的等已拘爲首之人故不拘及黨羽胡又稱氏兇横異常與之爲鄰不堪其累二尹以氏所控不實諭令胡另行遷去胡唯唯而退○包探王阿二禀稱縫工王阿三因犯竊案奉大老爺判發捕房管押二月今已期滿昨在押所被同押犯人李阿洪等四人毆傷胡將各犯送案管門捕禀稱據王言因李等勒索規費王無以應是以興之尋釁李等言王將飯鍋盛水洗下體故與口角王申訴前情並稱昨日無端被李及陳小弟二人拉住兩手奚銀泉王桂生拉住兩足拖拽而出旋經李陳奚三人毒打受傷王未動手李陳奚王四犯同供稱小的等不敢行兇實因王用飯鍋洗下體故與爭論宋二尹謂王押期已滿卽行開釋旣稱受傷或送西醫院醫治或卽回鄉聽從自便王稱小的願回曰下苦無川資二尹謂爾可候本委賞給川資又諭李等曰爾等犯事管押理合改過自新何又逞兇如是耶判令李陳奚各笞一百板王笞五十板交捕房帶回俟期滿開釋○包探王阿二禀稱張三郎至陳李氏烟館吸烟乘間竊取烟槍由氏報捕拘張失贓已無從交出氏申訴前情張供認竊取烟槍價賣容卽措交宋二尹飭包探將張帶回用出原贓解候覆訊核辦○包探陸阿祥禀稱某粤人家婢女蔡阿長失路悲啼帶至捕房送案旋由長樂里蔡某訴請領回請大老爺派差偕小的將此婢送交其主宋二尹准飭差協探將婢送去 
[法案補遺]  
　　前日下午葛同轉發落各案畢爲時已晚不及備登今復補錄數端於左○小東門外一枝春茶寮主王阿生偕隣人許壽紀陳來榮方松泉王戴氏李章等十一家訴稱小的等均買住有恒洋行房屋約歴十餘年房租並無虧欠本月二十日收租人黄輝將租收去二十二日忽又懸牌月杪將房屋翻造小的等一時難於賃屋求大老爺諭令寛限若干時同轉商諸謝副捕頭然後諭令另具禀詞以便商辦○招商局金利源棧房堆裝人劉三河竊取某客寄棧之商麗參二十五斤售與葆大店主柴才喜一案葛同轉查得柴用重秤收買賊贓判令押交原貨柴央人向貨主懇商認賠一半價銀前已詳登於報昨日招商局巡丁朱慶慶偕柴　案訴稱所償半價業已繳呈在案秤一枝祈卽給領同轉問柴曰爾之秤每斤約有幾兩供稱約二十兩左右又飭將劉帶案　柴業已認賠一半尙有一半須爾自已繳呈劉供稱小的所得參價均在虹口賄檯上輸罄矣同轉謂爾旣犯竊又敢犯賭乎喝令笞貴二百板一再　　劉堅稱無銀料理問爾家中尙有何人供稱尙有親長遂着押候函追親長來申向原告自行理處復謂柴曰劉所竊之參供明均由爾收買目下劉並無餘錢尙有一半價銀亦須爾帮同科理諭畢着交原保帶去○竊賊金文得竊取城内徐新寳家之物經包探拿獲人贓已詳於報前日葛同轉將金及窩贓之剃髮店夥許春元提案問金曰押本洋數十元藏在何處如何認識徐家誰人與爾合竊供稱行竊時與失主之隣人剃髮匠同往用板門當梯躡之而入小的在外接贓所質洋銀由剃髮店主汪司務借去三十元問汪是何名字爾在何處認識供稱汪名咸前在新街遇見問得贓後　在誰家屋内供稱贓藏新街孫家弄内許春元剃髮店内問許曰爾之店主在何處供稱小的進店不久店中之事尙未詳知同轉判令將金笞責二百板一併還押 
[法界捕房瑣事]  
　　前晚有某砲船水手甲乙丙丁四人在本埠法租界沽　至醉同至小東門外某花烟　尋　卽俗所稱跳老虫也旣而甲乙欲在彼住宿適各烟妓均已有客留連祗一妓尚無郎獨處甲遂與之繾　焉乙丙丁同抱向隅之憾　　回舟至次日黎明船將開往别處乙丙赶往花烟館呼甲龜子在夢中驚醒啓門而出怒目視之乙丙丁遂與之口角以致揮拳　有巡街捕到喝合不許喧擾乙丙丁不服反敢與捕爲難捕遂將乙扭入捕房甲亦披衣逃去諸狎客驚回好夢深恐甲有十未便皆携衣襪奔逃○昨日王郁孫三包　拘獲金文德竊案内窩贓之剃髮店主婦某氏送入捕房管押○戊已二人行經十六鋪兩不留意致戊悮　已之足戊卽將已扭住欲與爲難詎已力大如牛互相毆撃旣復扭入巡防局局員以事屬細微化退不理兩人復扭入小東門外捕房誣已竊物捕頭知兩下均非善類着一併押候核辦 
[同轉放蛇]  
　　前年車利尼馬戲來滬帶來虎豹獅象等獸由楊樹浦大花園主人價買置園中供入觀看各獸外又有烏靑色大蛇兩條長二丈許腹粗如巨碗係置在木箱内箱面有鐵櫺任人俯視去年冬季以天氣嚴寒凍斃其一僅存一條近日曹潤甫同轉偶至園内遊覽詢之拳獸者各獸日食何物對以或食牛肉或食菜蔬等物惟大蛇須以活鴒飼之同轉曰傷數千百命而養一命不亦慘乎遂商之園主人不若以該蛇放去爲是園主人曰諾同轉遂函請仁濟堂施少欽封翁叩問乩壇放在何處庶可無害旋奉柳眞君降壇諭以放在吳　口外大小七山洋面無人居住之荒山同轉遂飭人僱舟載蛇至該洋面荒山放訖放之時詔之曰入洞修功毋出驚傷人口生物也該蛇遂蜿經上山入洞不見復出或者曰昔縣叔敖以埋蛇而享宰相之榮今之放蛇毋乃反是然放之荒山是亦與埋之者同一存心也已 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報　　從九熊紹庭辦德外保甲兼渡口調者南昌府曹秉濬代辦牙釐局提廣西補用道倪懋禮由金陵來江知縣朱士林勘騐雙港火庫義寍州張鳴珂禀辭赴任指分新海防補用縣黎開湘繳照府照顧國珍接查進内保甲縣丞朱彝義接查章内保甲曾祖祺在浙賑局報理問銜典史李麟鈞接查德内保甲指分從九潘祖熙禀到係浙江人通判賀連隆禀謝保舉仍以通判歸本班儘先前補用指分未入何崇繳照係浙江人南康典史凌兆駿因案撤任以府經高徵署理准補安遠板石司江鴻逵飭赴新任 
[申報舘恊所經收直山東八月十一日至二十日止第一百廿七次清單]  
　　八月十一日阮本羅九八元廿一兩一錢二分珍記九八元日一兩一錢二分無名氏洋二元無名氏省節費洋二元○十三日王華元以修金洋助賑求足疾漸愈洋四元江右餘慶堂　主婦爲因生産幸獲清福洋五十元○十四日張善士洋二元匯豐銀行月餅資移賑洋四元　　　有號洋五十元○十五日先母韋謝氏棄養蒙諸友惠送香儀移賑香港鈔禁洋廿一元又花洋七元英洋四十二元○十六日訪置舘學生洋二元六角又錢三十餘大　九八元五十兩餘大莊諸友節省月餅費洋四元椿氏補完洋三角懷三道人銅三元安定後人洋十元○十七日暄馱子洋一元蟻粒主人洋四角○十八日無名氏洋一元○十九日凌雲居士洋七角六分蘇周求合家平安洋一元○二十日裕　洋五角○以上共收九八元九十二兩二錢四分英洋一百九十八元一角四分花洋七元銅洋三元錢三　女 
 
 
 
] 

Page 10

 
 
[光緒十七年八月十七日京報全錄]  
　　宮門抄○發抄硃批四道○護東撫福奏鄉試房考現任州縣不敷調取援案遴選卽用分發人員一併考充摺○又奏江北江蘇漕船全數挽出東境日期摺○江督劉等奏江蘇撫標蘇州城守兩緑營試辦練軍官兵薪餉酌量調撥裁　摺○滇撫譚奏委勘被水灾區籌欵撫恤大概情形片○浙撫松奏請准建坊片○陜督楊奏揀補副將摺○又奏揀員借補叅將摺○八月十七 
日刑部都察院大理寺廂紅旗值日無引見○瀾公清安各假滿請安○許庚身等塲内專摺請安○容山等彈壓覆命○良培謝署大理寺卿恩○八額駙續假五日○福中堂恩全各請假十日○崇禮請假五日○召見軍機清安周德潤張蔭桓現換寔地紗袍褂○發抄李鴻章奏遵保挑辦寳坻縣靑龍灤河堤工程出力各員奉硃批該部議奏單併發欽　○又大沽協中軍右營都司韓照琦等補大沽協前營遊撃等缺奉硃批兵部議奏欽此○又福建候補道孫澐捐助直賑請奬奉硃批孫澐着交軍機處存記欽此○裕德奏入闈監臨日期奉硃批知道了欽此暫行護理山東巡撫布政使奴才福潤跪奏爲鄉試房考現任州縣不敷調取援案遴選卽用分發人員一併考充恭摺仰祈聖鑒事竊照山東鄉試額定内簾房官十四員例應於科甲出身現任州縣内先期調取考充並恐文理荒疏復須多調十數員校試揀選近科因現任州縣不敷調取歴經奏明遴選卽用分發人員一併考充在案本年辛卯科鄉試應調房考自應照例辦理第科甲出身現任州縣或界連隣省巡緝緊要或地處沿河修防吃重未便紛紛更易致滋貽悮兹計可調之員仍不敷額惟有援照歴辦成案於卽用分發人員内詳愼遴選與現任人員一體校試將文理較優者派充内簾房考稍次者無論現任候補均派充外簾差使似昭滇重奴才在藩司任内具詳前撫臣張矅未及具奏因病出缺留交前來除咨禮部查照外理合恭摺具陳伏乞皇上聖鑒謹奏奉硃批禮部知道欽此暫行護理山東这撫布政使奴才福潤跪　奏爲江北江蘇漕船全數挽出東境日期恭摺具陳伏乞聖鑒事竊照本届河運漕船江北江蘇其計十八起於六月二十二十三等　先後渡黄入運當經前撫臣張曜具摺奏報在案查陶城　至臨清州運河二百餘里漕船入運後陽行無滯　卽駛抵臨清維時衛水低於運河數尺深恐一經啓壩水洩無餘尾帮將虞淺阻正擬設法引水藉資接濟幸七月初七日衛水陡長四尺有奇隨啓　口壩塘牽挽於七月初九日前十帮船隻挽入衞河在後各帮亦陸續出口司漕員弁晝夜催　於七月十七日全帮十八　一律挽出山東　境連檣北上據德州印委各員先後具報前來除飭修整閘　等項預備回空漕船南下外所有江北江蘇漕船全　挽出東境　期 
謹恭摺具陳伏乞皇上聖鑒謹奏奉硃批户部知道欽此兩江總督臣劉坤一江蘇巡撫臣剛毅跪奏局江蘇撫　蘇州城守兩緑營試辦練軍官兵薪餉酌量調撥裁減以符額數而歸經制恭摺仰祈聖鑒事竊照江蘇撫標左右兩瑩蘇州城守中左右三軍額設經制官兵前於同治八年經前撫臣丁日昌酌改練車爲撫標左右二營卽以叅將守備千總把總爲營哨　官應支廉乾薪餉等項較之額餉每月多支銀一千餘兩聲明將來由他標移撥總以通省額餉不使過浮爲度餘存額官應否移撥裁撤另行　議等語當經奏明試辦在案現在歴年已久自應妥籌定議臣等查核經制向章撫標兩營專司操練城守三軍專巡汛地但汛官自應駐汛巡防哨弁又應駐營操練而中左兩軍所轄汛境離城數里至數十里不等若有汛千總把總外委兼統哨弁各歸各汛巡緝則練軍無人管束若令住宿營盤而汛地又屬空虚勢難兼顧其右軍一汛向駐崑山離蘇百里更屬鞭長莫及有汛員弁萬不能移調裁撤又未便兼充哨弁應請查照舊制辦理第汛官旣難裁調兼充而練軍右營哨弁仍須另行派充惟有將撫　額設經制官弁内除派千總把總委額外十員名充補練軍左營哨官哨長外卽撥千總二員把總三員外委三名額外二名改隷練軍右營叅將卽制充補該營哨官哨長其餘剰撫標之額外外委九名卽行裁撤似此挹彼注兹各有專責作爲經制均照例支食將來如有事故撤差開缺或有緊要别差另派修補代辦署理卽照實缺署事例辦理至練軍兵餉内多支銀兩他標旣難移撥額數亦未便加增臣等再四熟籌不得不酌量數减另立新章支給俾符額數而歸經制除將應裁應减各欵不計外每月實共應支庫平銀三千二百八十三兩六錢五分七厘較之額支銀三千二百七十九兩九錢一分五厘月僅增銀三兩七錢四分二厘應請一併作正開銷比較初改練軍每月節省銀一千餘兩各兵餉銀現雖稍减然此從前緑營營餉尙優且與裁兵併餉之義亦合庶於練軍餉項兩無妨礙臣等往返咨商意見相同開單飭司核數符合詳請核辦前來臣等覆核無異除分咨户兵二部查照外理合開繕清單合詞恭摺具奏伏乞皇上聖鑒訓示謹奏奉硃批該部知道單併發欽此○○譚鈞培片再據署宣威州知州馬鯤禀報本年五月十二日夜大雨傾盆河水暴漲沿河大營中和莊等村圩堤冲决淹壞田地千餘畝已栽秧苗盡被沙石積壓懇請籌帑賑濟委勘辦理又據永善縣知縣安寳宸禀報四月十三日侂雪金頂等處突被雹災繼以大雨山水暴發人民廬舍均被冲没田地淤理懇委賑勘各等情當經臣先後行司籌欵委員馳往並責成該管道府督飭印委各員逐一查勘妥爲撫恤毋令一夫失所現在時節尙早並令督飭農民赶將冲塌圩堤及時修築疏消積水挑濬沙石補種晚稻雜糧以資秋收接濟仍分别村莊區圖先行造册詳候備查錢糧應否蠲緩統俟秋後由各地方官覆勘成災輕重再行照例辦理兹據布政使史念祖會署糧儲道湯壽銘會詳請奏前來臣覆查無異所有宣威永善等州縣民田被水委勘籌欵撫恤大概情形謹會同雲貴總督臣王文韶附片具陳伏乞聖鑒謹奏奉硃批知道了卽着飭屬妥爲撫恤毋令失所欽此○○　駿片再據署藩司龔照瑗詳稱據嘉興府轉據平湖縣詳據候選同知葛義基禀稱職父五品封職葛樑每歎族中貧乏誼切解推生　銖積寸累置　宇　等田二百二十一畝以供春秋察祀飫赡族中貧窮惟因田産微儀尙未呈明齎志而殁職仰承先志復又陸續購置宇　等田三百八十二畝零通共計田六百三畝二分五厘七毫計置價銀五千九百八十一兩四錢擬將歲收租　除完賦祭掃處修外其餘永爲赡族之資造具義莊規條田畝字號册結由司核明詳請奏咨前來奴才查平湖縣候選同知葛義基仰承故父葛　遺志相　義田共計價銀至五千九百餘兩之多洵屬誼篤宗族後先繼美與歴辦請旌成案均屬相符合無仰懇天恩俯准照例建坊旌表以昭激勸除將册結咨部查照立案外謹附片陳請伏乞聖鑒訓示謹奏奉硃批着照所請禮部知道欽此○○太子少保頭品頂戴陜甘總督臣楊昌濬跪奏爲揀員請補副將要缺以裨營伍恭摺仰祈聖鑒事竊臣接准部咨陜西固原提屬　速恊副將李廣珠病故所遺副將員缺係題補第一輪第二缺應用儘先人員令卽迅揀合例人員請補等因臣隨加遴選查有提督銜發甘差委記名總兵蔣富山歴練戎行樸幹有爲旦在廿年久熟習地方營伍情形以之借補斯缺洵堪勝任且與部章相符合無仰懇天恩俯念員缺緊要准以蔣富山借補靖遠協副將以期得力而裨營務如蒙俞允該員係曾經引見發廿差委之　應請毋庸舟行赴部除查取該員履歴清册另咨送部外謹會同陜西固原提督臣雷正綰合詞恭摺具陳伏乞皇上聖鑒訓示謹奏奉硃批兵部議奏欽此○○太子少保頭品頂戴陜甘總督臣楊昌濬跪奏爲揀員借補叅將要缺以裨營伍恭摺仰祈聖鑒　　臣　淮部咨陜西河州鎭屬循化　叅將朱超發請假開缺所遺叅將員缺係第一輪第一缺應用儘先人員行今　選請補等因　　循化營叅將一缺設處邉界番回雜遞巡緝彈壓極關緊要非熟悉地方情形之員難資鎭撫兹查有儘先卽補　將現署洮　　　西寗鎭　巴燕戎格營遊撃王廷賢沈毅樸幹諳練有爲歴任邊要洞悉機宜以之　補斯缺實堪勝任亦與部章相符合無仰懇夫恩俯念邉缺緊要准以王　　借補循化營叅將俾期得力如蒙俞允俟接准部覆再行給咨赴部引見以　定制除飭取　員　歴清册送部外所遺巴燕　　營遊撃員缺容臣另揀請補謹會同陜西　督臣雷正綰合詞恭摺具陳伏乞皇上聖鑒訓未 
 
