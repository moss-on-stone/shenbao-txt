# 1895 - 283 - 4908077

 

Page 1

 
 
[四百二十五號畫報出售] [  點石齋啓]  
　　近日滬上　傳有龜奴金玉卿串同探夥阿　等因疑大姐馮阿金行竊擅用外國手拷私刑吊打且以烟籤刺其上下體備諸慘毒聞者髮指又日本於遼東一帶近有木質製成之軍士偶像千餘分列兩行以示威武而其在台之日兵則以受苦不堪自縊至三十八名何一彼一此强弱迥殊耶他若童子逃禪妖術驚人等圖卽日出售此佈 
[張氏醫通告成出售] [  圖書集成局代啓]  
　　醫通一書爲長洲張君路玉所撰會集前人方論精而且詳挈領提綱分門别類康熙朝○南巡至吳家以書献深當○上意尋○命醫院校勘置之○南薰殿於是流布日遠然肆間坊板未免魯魚亥豕之誚本局覔得原刻精本用新式鉛字以潔白連四紙印成裝訂二十本出售每部實洋三元欲買者請向蕪湖文苑山房及本埠博文書局購取可也此佈 
[論致治首在得人]  
　　今日者中日和議旣成所以爲善後之圖者要宜亟思整頓首在端本以自治次在變法以自强端本者復古也變法者因時也必求乎實濟勿務乎虛名必出以眞誠勿行以粉飾建屋者見杗桷之朽蠧牆壁之傾頽則必移而再築不得徒事於丹艧黝堊而謂可以蔽風雨而勿敗也治國者見道德之不行富强之不立則必推求治法不能淟　於因陋就陋而謂可以保昇平而苟安董子曰琴瑟不調甚者必解而更張之乃可鼓也爲政不行甚者必變而更化之乃可理也今日所舉復古之事有七前已略言之矣蓋百揆恊則和衷共濟有相得益彰之雅無盈廷聚訟之虞官祿厚則報稱維殷有公忠愛國之心無人自爲謀之患名器重則人思磨濯有不患莫知之志無素餐尸位之譏眞才育則庶官不曠有各奏爾能之效無折足覆餗之憂文學昌則士氣發揚有致君澤民之想無懷才不遇之歎好惡同則民情暢逹有衆志成城之益無同舟胡越之防公平布則郅治可期有阜財解愠之風無敢怒難言之隱夫國家所以致治之具繫乎人而已矣得人則治失人則亂得人則安失人則危得人則盛失人則衰故首擇百揆所以使致治之人其志無不合也次厚官祿所以使致治之人其心無不專也次重名器所以使致治之人自待無敢輕也次育眞才所以使致治之人自持爲有本也次正多士所以使致治之人幼學而壯行也次行選舉所以使致治之人黜華而崇實也終之以設立公議所使致治之人得攄其抱負而上下一心君民相見以天也凡此皆務在得人誠以人者致治之本也欲求國之治而無人猶渡川而無舟楫伐木而無斧斤也其可得哉旣已得人以治國而國無不治一人端拱於上百執事奔走於下庶績咸熙百事皆理爲君惟恭已以正南面而已否則一錄囚之事而上厪宸衷一錢穀之微而上煩主德雖夜以繼日猶恐不遑其爲勞勩何如此正不能知所先務也且夫爲國者莫患乎君民不相信以故上雖令而下不從誠能開誠心布公道與天下相見於性眞之地而絶無智驅術馭之思與兆民同遊於淡定之天而實存父子家人之意夫如是而天下猶不治者未之有也不然君心不得而知民心因而不信民心不得而見君心以此生疑上下相疑而不敗者鮮矣今去國家之所以設官者欲其治民也治民者必得好官而後可今必盡廢捐納而後好官出好官出而後公道明公道明而後民志暢民志暢而後國運昌治國者宜知所先務矣國家之所以設學校欲得眞才也得眞才原以治民也取士勿設專科而必多其條目誠以凡事必須經練於平日方能應用於臨時若事多求備而禮樂兵刑之重簿書錢穀之煩皆欲責之一身使其歴任是未能操刀而遽使之割未學製錦而先使之裁其傷實多其事必敗蓋一名一器皆有終身難究之寄一技一能亦有窮年莫殫之妙若技止乎此不復深求用志旣紛難臻絶詣故多設科目以試士欲使習其事者業精於勤而自能日進無疆也若夫士習文學則必兼公法律學二者蓋儒者博古通今雖有上下數千年之知不可無縱横數萬里之識故法皇古不如法近王取其事之現在堪徵也知乎已尤必知乎彼爲其見之不偏也今將參古酌今欲與泰西各國絜短較長比權量力倘於他國之所以臨民致治保邦睦鄰者有所不知則勢必至心有狐疑事多冐昧故欲悉異邦之治理而類情通德捨公法律學二者而外其入無由西人無性理之書惟公法庶幾近之公法之存心忠而恕其持論也公而平其言事也詳而辨其說理也質而眞返諸衷懷務求折服施諸事體但覺安和誠可用以爲致治之本者也今者中外多故文人才士當取公法而三復之所以治國之道實不能出此範圍天下之能深明公法者可操之於一已而不必仰仗乎人旦自能防患於未然弭兵於不戰子輿氏有言曰入則無法家拂士出則無敵國外患者國恒亡公法旣明則能以敵國之强爲我之福蓋藉以增修國政耳夫徒善不足以爲政徒法不能以自行故有其人尤貴有其法有其法尤貴有其人泰西雖在遠方猶能法古者三代之制用以治國何以中國反不能返本尋源以臻乎郅治之世嗚呼良法美意固具在也特不得其人耳故必先得人然後可以言復古然後可以言因時而致治不難矣 
[本館接奉電音]  
　　昨日午刻京師飛電傳來上諭及硃筆各一道敬謹譯登○八月二十四日奉上諭據副都御史楊頤奏廣東高州土匪滋事請將釀事知縣叅辦當經諭令譚鍾麟馬丕瑶確查其奏兹據奏稱吳川縣匪首龐癩渣尾結黨滋事知縣李之藩迭經縣賞緝捕獲匪多名並非有心縱匪其餘被叅各節均經查明並無不合惟匪首龎癩渣尾訖未就獲究屬緝捕不力吳川縣知縣署信宜縣知縣李之藩著卽撤任交譚鍾麟等認眞查看仍飭屬嚴拿匪首龎癩渣尾務獲究辦勿任漏網前署電白縣知縣王承彦被叅賄縱盜犯一節查無其事惟該員庸劣不檢難膺民社著卽行革職餘著照所議辦理該部知道欽此同日奉硃筆曹榕著恊理京畿道事務欽此 
[臺灣近事]  
　　臺灣之役日兵多染虎列拉症卽運往之馬亦多倒斃者計第一次已報稱染病者有數百頭軍中雖有獸醫亦日不暇給云○某日東京接臺南電信曰本月七號近衞師團先鋒隊攻擊他里霧日兵死者五名負復者十名少將坂井氏率枝隊助攻死者三名負傷者十二名是處臺兵共有三千餘人日官恐兵不効命故所有敗耗皆諱莫如深云○占踞金州之日兵會集混成第三旅團士卒由旅團長少將山口氏督令往臺灣本月四號自大連灣出口舳艫銜尾多至數十艘○日人擬以陸兵由中路犯臺南水兵則直犯安平港此說聞之久矣然終未見諸施行邇來安平及附近之打狗等港民情安靜商船亦出入自如日人深得臺南大陸已由劉軍截斷各港亦扼守堅固雖有本月二十三號與劉軍大戰之說諒亦徒托空言也 
[法日齟齬]  
　　日本來信云東歴十月一號法兵艦名利運者由長崎開至神戸下碇後日官拜會船主告以奉政府之命此間不得寄碇請駛往他處船主答以此事當電禀本國水師提督俟接回電再定行止及回電至内開爾船 
 
 

Page 2

 
 
未便他往俟問明日本政府所以不准寄碇神戸之故再行電告爾船說者謂此必因俄法德聯盟迫令日本撤兵故日人思患預防以致齟齬也 
[譯東報紀高麗事]  
　　東歴九月十九號有李仲七者嘯集匪徒在平山之北安城作亂平山之南有吳突古者亦聚衆謀叛同日石峴新東學黨渠魁林宗鉉率黨中人八十餘名運軍用火槍經鳳山道德里向南而去又有黨中人八十餘名入長壽山現在延安平山曰川一帶匪人所在蜂起韓廷派出第一訓練隊於九月二十五號駐紥匪徒出没之區逐日操練○韓政府頒諭更易服制一朝服祭服如舊一大禮服黑團領帽靴品帶用於國王行幸及慶賀節請安之時一小禮服盤領窄袖柳緑袍紗帽緑帶穿靴用於謁見時一通常服色周衣搭護緑帶在本衙門可用不得用於謁見之時一士庶服色各從其便自頒布日起近道限三十日遠道限五十日一律遵行務以儉約爲主 
[散勇過境]  
　　刻下和議已成各省防營業由大憲裁撤鎭江爲輪船往來要道各散勇陸續過境者不知凡幾本月二十二日上午江面見有鐵甲船一艘自下而上遥望該船人如蟻聚及駛抵蒜山輪停卽止該船散勇卽紛紛登岸入市購買食物營官隨後彈壓地方官亦派營兵在江干妥爲照料詢知各勇據云湘軍定字營去歲日事日熾警報頻聞曾奉大憲檄調至奉天防剿現由北洋大臣諭令散伍歸農該營統領遂給發恩餉令各勇乘輪南下俾得各回鄉里該船抵鎭後停泊一夕次晨卽展輪上駛逕赴湘北漢陽地方遣散矣 
[更補縣令]  
　　杭州訪事人來書述及浙江餘杭縣知縣缺前經藩憲擬以新海防遇缺先補用知縣程幹臣明府忠詔請補尚未奉到部復而明府已丁外艱回籍守制其缺現定以請補遂昌縣舒迪生大令鉅祥改補按大令現奉委解京餉入都未回將來琴堂布治定卜滿縣花封焉 
[百行之首]  
　　百行孝爲先愚夫婦雖不能通經明理而於翁姑之病不惜身命以療之亦可以風薄俗而旌善良也京師前門外琉璃廠火神廟夾道居住候選通判張别駕年近花甲只育一子年甫十六性極孝娶嚴女爲室年十九齡亦極賢淑平日侍奉堂上人頗能聽無聲視無形人無間言也今秋七月初澣父得病甚篤夫婦同侍牀寢目不交睫者月餘繼以藥餌無功焚香禱天各割股肉煎湯進一服而愈衆咸嘖嘆想天亦鑒此孝子孝婦之誠歟 
[垸藩牌示]  
　　准補石埭縣郭建勳大令飭赴新任○大挑知縣張奎光明府委署來安縣○候補知縣滕起龍大令知奉委辦羅昌河厘卡○委辦建平定埠厘卡候補典史宋南生少尉毓衡調辦南陵三埠管厘卡候補縣丞鄧子賢二尹瑜均禀辭○候補吏目吳繼昌到由毫州辦硝回○候補知縣俞炳章大令知奉委支應局收支差 
[白下官塲紀事]  
　　金陵訪事人云江南提督譚宫保於本月十九日乘官舫帶以小火輪船至江寍是日合城文武官員督率弁勇至碼頭迎迓宫保命駕入城直至督轅拜會香帥茗談少頃忽聞砲聲三響鼓角齊鳴宫保由麒麟門出登輿赴奇望街行臺暫駐○常鎭通海道吕鏡宇觀察海寰前因中秋佳節赴省叩賀上憲節禧十三日乘滿江紅官舫用小火輪船帶至白下叩見香帥小住數日旋於十七日禀辭欠晨出阜西門登舟江寗府李太守上元縣朱大令江寍縣翁大令以及印委各員踵至碼頭恭送督捕營弁勇亦排隊江干鳴槍申敬○候補府沈仲禮太守敦和精於西學素爲香帥所倚重前經屢委要差兹因南洋各勇尚未精練需延西人傳授槍法於是特飭太守赴上海延聘德員二十人聽候簡用十八日太守由上海返江寍次日卽詣轅禀銷差使○總辦水帥學堂桂薌亭觀察自權道篆公務殷繁香帥恐未遑兼顧學堂諸事因札委候補道錢琴齋觀察德培暫爲會辦觀察奉札之下卽於二十一日詣轅禀謝次日到堂任事○安徽候補道朱觀察溍前因丁艱回籍香帥特委以機器局會辦一差觀察旋於本月二十一日趨轅謝委翌日至局拜會總辦郭月樓方伯暢論局務至日暮始返○管理南洋通商事務德總領事施君妥博及副領事茀君爾克均於本日至江寍謁見香帥晤商要公香帥命開中門迎入花廳殷勤欵待中外輯睦宜如是也 
[粤客譚資]  
　　廣州訪事人云武生某甲在省坦東門外設館授徒桃李盈門從遊者衆甲恃其勇力時與鄰里紛爭某日忽又將鄰人某乙兇毆其徒數人復助之爲虐乙受傷沈重一息奄奄見者咸抱不平言欲報官請騐甲始懼浼人排解願出孔方兄議和○近日番禺縣屬慕德里司所屬各鄉落盜風甚熾刼掠頻聞每晚被刼者必多至數十家盜賊皆百十成羣明火執仗兹大憲已訪悉盜蹤所有遴委員弁帶勇圍捕務期除强暴以安善良○南關石基里人陳李氏年三十餘生有一子兩女其夫赴外洋服賈家道頗豐近日忽染沈疴醫治無效自念與其生受苦楚不如一死之爲安遂於某日夜間懸梁自縊比及家中人知覺已施救無及魂返夜臺矣哀哉○某晚有營勇至西關寗居里某娼家搜獲劇盜二名加以徽纆牽曳若豕羊時適某茂才來此尋歡亦被拘之而去營官查知其事急向茂才服禮送之使歸茂才初本不依後自念士子狎娼亦有應得之咎遂隱忍不言○廣州恊鎭鄭副戎連日指麾部下貔貅在東校塲操演洋槍洋砲及各項陣式旌旗敝日劍㦸凌雲如火如荼不足喻其軍容之盛一日有某甲者在旁觀看忽一槍子從旁飛至擊中面部鮮血淋漓營官見而憫之施以靈藥始痛定血止狼狽而歸○某晚初更時西關第十鋪某紙料店執事人將日中售得之銀一一平兌匪徒聞聲而入突出火槍指嚇將銀刼奪一空事後四處窮追已無及矣○粤省諸大憲因府庫匱乏業將各項費用大加撙節兹又擬裁减督撫兩標營兵凡老者弱者一概汰除每百名約汰去三十餘名俟異日庫欵充盈再行招補 
[寗郡雜聞]  
　　鄞縣糧廳周二尹因病出缺經府憲程太守委保甲局員張二尹代理擇於本月二十六日接印○前報寍波姜茅山徐松殷之子被族人誤傷斃命一案兹聞現已提到房主徐雲才挈同拆屋之徐雲法徐阿狗到案分别責押不知作何懲辦也○月之二十夜乃西門外澤民廟神出巡回殿之期該處有無業游民金維潤王仁法是夜爲爭奪會器之龍頭一言不合兩相扭結一團王之腎囊被金所傷王猶能負痛奔赴西門内白馬廟保甲局喊控經局員將傷人移送鄞縣楊大令騐傷屬實並提金維潤到案責押候辦一面將傷人交該處地保看管給費養傷該保現將傷人暫放西門外新河塘之凉亭傷處甚重氣息奄奄未知能保性命無恙否耶 
[匡廬紀勝]  
　　秋高氣爽九江總鎭宋頌臣軍門飭令標下周梯山傅春海劉淸泉范坤元丁仰之楊石泉各營官各率所部每日在大校塲操練鎗砲雜技步伐整齊望而知爲節制之師○九江地當孔道華洋雜處良莠不齊各處閙教之事層見迭出關道誠果泉觀察思深慮遠乃會同總鎭宋頌臣軍門飭派弁兵凡設立教堂之處派兵保護幷委員梭巡以期相安無事○特授九江府尹西庚太守序長下車以來督飭保甲委員吳儀生明府方茂齋朱明齋少尹於城廂内外嚴密稽查○特授江防府兼辦洋務曾葆農司馬森溎會同前任盛菊蓀司馬辦理一切交涉事宜與英領事雷夏伯君極爲融洽○新任德化縣慶西垣明府錫庚自中秋日接印後卽赴道鎭府署禀謁十六日拜客十七日赴各廟行香十八日遊城十九日書差點卯二十日當堂考代書幷諭二十三日放告 
[鳩江漁唱]  
　　蕪湖訪事人云去冬奉天軍務告急安徽撫標練軍馬步四營曾經裕軍帥奏調北上助剿日人刻下和局已成奉檄仍還原省遂由天津雇定招商局圖南公平等輪船載之南下本月十八日圖南駛至蕪湖因船票誤寫抵蕪卸載不肯逕指皖江不得已令兵士以次登岸換坐民船蕪湖縣李大令深恐擾累市廛禀請袁爽秋觀察電致津滬兩招商局總辦往返查明十九日午前圖南展輪上駛是日午後三點　時公平亦載勇抵埠小泊移時卽向皖垣進發聞兩船所載祗千數百名尚有大隊由統領宋佩珍軍門親自督帶另乘某輪船　至凱歌高唱 
 
 

Page 3

 
 
甲士騰歡矯矯虎臣當不致沙塲醉臥矣○長江水師提督彭紀南軍門本定期本月初十日由姑孰節轅上駛赴各省簡閱水師旋以小有稽留改於十八日起節先蒞裕溪閱視操演次日傍晚始抵蕪湖部下師船咸至江中遠迓岸上陸營各勇亦排隊恭迎是夕憲舟暫泊官碼頭二十日淸晨傳令開操各砲船一律排列江心軍門高坐柁樓發號施令先演一字長蛇陣繼分兩行演雙龍出水陣再則或八卦或四方鼓棹衝波廻環攻擊排砲一震則波浪如山恍覩當年彭楊諸公親執桴鼓血戰髮逆於江天漭漾中景象至亭午操畢軍門遂赴名署答拜及回舟卽於午後四點鐘時起椗上駛由大通安慶一路沿江按閱○蕪湖關道袁爽秋觀察赴金陵公幹本擬十四日還轅是日駕至江干輪船已過遂改坐民船導以小火輪船於人月雙圓之夕遄返蕪湖十六日香帥忽有密電來蕪飭觀察火速赴江寗另有要公商榷觀察以積牘紛繁電請稍緩數日聞所商乃食米弛禁及籌備善後諸事宜云 
[江寗試事二誌]  
　　江蘇學政龍大宗師於本月十九日開考江寗府屬生員經古其題及招覆案已列報章兹金陵訪事人又函告云二十日爲江寍府學及上元江寍兩縣學駐防生員歲試正塲十九夜更魚三躍諸士衣冠濟楚鵠列轅前聽候點名魚貫而入次日接考各邑及駐防童生經古生員正塲題府學所謂故國者非謂有喬木之謂也有世臣之謂也上元君子蝕業垂統爲可繼也若夫成功則天也江寧北方之學者未能或之先也彼所謂豪傑之士也駐防是心足以王矣百姓皆以王爲愛也臣固知王之不忍也通塲經題君子行禮不求變俗通塲詩題賦得腰間寳劍七星文得裴字童經古題謝安聞捷折屐齒賦以題爲韵擬李夢陽觀禁中落葉賦不限韵賦得說士甘于肉得甘字秦淮燈船七絶不拘首數乾六位持成解西伯戡黎序周人乘黎解常棣每有良朋解四月先祖匪人解劉光伯得古文於五邵論鄭注非康成所作論董子言欲不可無論荀子以勸學爲首篇論史記本紀升項羽論周瑜魯肅並稱奇才說綱目漢丞相書致仕者始於何人終漢之世布衣書卒者幾人欲求十與九之對數較顧低金山諸乘差術演之欲求六千七百三十四與六千七百三十五之對數較低李海寧尖錐術演之釋六甲隂符法二十四隊遊兵說 
[潤州秋雁]  
　　鎭江訪事人來信云上年馮萃亭宫保以日人犯順奉命督辦江南防務遂率萃軍之駐防欽州者復添募若午計共十五營駐紥鎭江以扼入江之路今中日重修和約不復從事干弋因屢與兩江總督張香帥函商擬卽撤遣數營以免老師糜餉然迄今尚未議定也○蘇松太道黄幼農觀察奉兩江總督張香帥密札飭赴江寗公幹遂於本月十九日由滬上乘招商局江永輪船上駛次日薄暮行抵京江地方官先飭家丁搭蓋綵棚恭申迎迓迨憲旌戾止道府印委各員弁依次進謁觀察茗談片刻隨排導入城赴各衙門謝步至九點鐘時遂啓輪向金陵進發○今春寳蓋山下某姓家被盜刦掠報案後由前丹徒縣王大令覓綫緝拿旋獲王姓昆仲二盜犯繫諸囹圄屢次研鞫供認不諱因解赴省垣禀請臬司過堂審問畫供後仍復解回某日臬轅接奉刑部釘封公文卽札飭丹徒縣將二犯就地正法八月十九日上午劉照靑明府密傳通班差捕飭向獄中提出二犯其時城守營焦守戎已督率勇丁數十名在署前伺候迨署中連發三梆明府升坐大堂略訊數語喝令如法捆綁營勇遂齊聲吆喝護之而出有執洋槍者有持鋼义者犯後則大刀如雪光耀人眸守戎高乘駿馬披大紅一口鐘明府乘轎隨行由小市迤邐至四牌樓出西門至陽篷山劊子早已站立市曹鐘鳴二下一聲號砲二犯卽身首異處爰將首級盛以木桶解往犯事地方懸竿示衆事畢守戎及明府排導而返同詣郡廟拈香有見者謂二犯年皆二十餘狀貌狰獰形同梟獍一路高歌自得臨刑時猶雙眸炯炯絶無畏縮情形是誠愍不畏死者矣 
[蘇州近事]  
　　姑蘇訪事人云各鄉鎭前有鹽梟聚賭爲害地方歴經地方官嚴密查拿嗣由緝捕營獲到董某等數名解送吳縣署縣主凌大令研訊之下釘鐐收禁以待嚴懲旋訪得董某名大有屢經犯案罪無可寛正欲錄供申詳而瓜代有人遂卽交卸兹經傅大令嚴加刑訊董僅供認狂賭且稱小的名慮烜並非大有餘案均不承招大令仍飭監禁獄中聽候查明核辦○前報紀長洲縣王大令發葑葑門内慧珠弄底小太平巷臺基一事兹悉大令又拘開設臺基之繆朱氏及張氏研訊兩次堅不認承誘逃放砲家之女兒大令諭以若將此女尋回尚可從寛究辦否則三尺法在决不姑容旋飭發押官媒下處二十二日張氏之弟張甲繕禀訴稱放砲家之長女早已歸家次女現在上海四馬路某姓家但當時被何人誘出是否欲賣入娼寮現下尚未得知求備文關提澈究大令諭候批示○趙大中丞履任後將武職月課嚴加整頓每課必親臨閱視本月二十二日爲月課之期仍在盤門外清洋考試放鎗打靶與試者約有七八十員其中嫻習者回不乏人而技藝生疎者亦復不少中丞查照向例令共放五鎗若全不命中則扣考一次某日共扣去二十餘名是日亦扣去十餘名○趙太中丞以所屬各營尚未閱操特示期本月二十四日有王廢基左營操塲先閱中左右三營 
[整頓學規]  
　　金陵訪事人云寍屬自兵燹以來士風日頽冐考日衆趙廣文下車伊始迄今已逾十載總以整頓學規爲務每屆科歲考試凡童生冐籍及身家不清者皆秉公查明底細具禀上聞奈上憲以包含爲意輒批斥不理而廣文必竭力爭辯雖干憲怒而不辭本月十四日籤派文童濟集明德堂上元正齋徐州鮑廣文副齋揚州張廣文江寗正齋松江宋廣文副齋蘇州趙廣文均飽學鴻儒潔淸自守親自掣籖分派保結凡遇童生之有冐籍等情者招除籖派一秉至公諸廪生分列兩行聽命掣派亦無不心悅誠服也 
[調員管帶]  
　　駐紥黄渡之江蘇撫標副前營管帶朱軍門德明現奉江蘇撫憲趙大中丞另有差委所遺管帶一差札委本埠保甲總巡竇甸膏明府暫行接理竇明府已於昨日奉札前往該營管帶矣又聞水利局總辦周秋江司馬兼理保甲總巡 
[預備接差]  
　　本埠關道憲黄幼農觀察日前乘坐兵輪赴金陵謁見督憲張香帥面禀要公已紀前報道轅辦差人現聞觀察公事將畢卽行回滬是以執事人等齊整儀仗咸赴碼頭伺候迎迓 
[公子來滬]  
　　現署浙江藩司聶仲芳方伯之哲嗣雋成君其昌昨日因事由杭來申在滬南大碼頭下椗旋卽登岸命駕進城赴各衙門拜謁至縣署黄大令命家丁擋駕 
[移緝刼盜]  
　　本縣黄大令接到南匯縣王明府移文内開接前縣蔡大令移交卷内有坦直橋地保喬維善禀報民人趙國楨家於七月十三夜二更時分盜匪十餘人行刦先將門外坑庫内工人綑縛打毁門窓入内翻箱倒篋趙國楨與父趙成基驚起喊捕均被綑綁毆傷任意搶刦銀洋衣物慾壑旣盈始揚長而去報請勘緝當經蔡前縣據報之下立卽會營履勘飭捕跴緝在案迄今一月有餘仍未破獲想海上五方雜處客匪易於溷跡亟應移請飭捕代緝等由黄大令展閱之下立飭捕役上緊訪緝務獲解究 
[移文捕盜]  
　　靑浦新陽交界之某村落於中秋節後某夜有盜十餘人明火執仗蜂擁而至行刦村中某富翁家拒傷事主旋呼嘯而去連刦附近九家次晨各事主分别開單投報靑浦縣縣主某大令下鄉踏勘勒捕緝拿復移文上海縣及英公廨請爲恊緝 
[定期賽船]  
　　寓滬西商例於春秋佳日有賽船之舉兹者定於本月二十七八兩日在蘇州河新閘迤西舉行秋賽凡一應船隻午後均不准在此處經由已由英讞員屠興之别駕示知船埠矣 
[捕送西員]  
　　前日下午二點鐘法捕頭克君偕副捕頭謝君率領通班西捕戎服佩刀至法公司碼頭排隊恭送法國某西員登小火輪 
 
 

Page 4

 
 
船至吳淞附法公司輪船回國 
[鐵案讞詞]  
　　萬永盛鐵店夥陸生和可熾鐵行夥丁秋芳投英公堂控南市胡亦來鐵店夥錢連九冐取煤鐵等貨屠别駕訊供之下以錢在逃未獲判令將收貨之劉雲卿錢阿毛押候補提法界恊源號夥鄔友照再訊日前鄔自行投案别駕升堂訊詰陸丁訴稱錢持胡亦來所出期票來購鐵貨五次至期往收胡亦來中人稱票係錢僞繕不能照付旋查得取去之貨有買與鄔處者計洋銀八十餘圓餘由阿毛收買如今錢已無從尋訪求向鄔追鄔供稱當收買時因與錢同業故不疑其騙來阿毛供稱貨由恊源號運來劉供稱當錢來求售時小的告以阿毛欲買此貨不料竟被株連别駕判令鄔先將貨價洋銀八十三圓繳案然後交人保出候補提錢到案再核阿毛亦交的實保人 
[私藏軍火]  
　　鄉人王阿榮向以磚瓦匠爲業僑居南泥城橋左近其妻生有二女長名阿六次則小字曰金前晚九點鐘時因焚化寓錢延及牀帳時阿六及金同楊而臥被火灼傷迨將火撲滅而阿六因火毒攻心移時卽斃金亦受傷沈重舁至仁濟醫館求醫醫生敷以刀圭不知能見效否事爲八仙橋巡防局員孫二尹所知飭傳王至局笞責二百板以爲之儆旣而鄰居某甲投局告稱王阿榮家中私藏軍火至其起火之由不外乎火器肇禍請爲澈底根究孫二尹接禀之下卽令局差帶同地甲前往火塲查尋果從地下扒出銅帽子不計其數携回局中禀復孫二尹卽飭再傳王阿榮詎知業已聞風遠遁矣惟將同居之婦人陳姜氏拘解局中訊問供詞含糊二尹卽命差保局勇將陳姜氏及铜帽子一倂移送縣署訊究到縣後值日差入禀内署黄大令飭暫看管聽候提訊 
[身赴清流]  
　　前日向晚忽有一二十餘歲之不知姓名男子行至英租界盆湯弄大橋憑欄閒眺旣而有小火輪船由東駛至甲突聳身躍下旁人急疾呼撈救然已蹤影全無矣或曰昨亦有人在此間投河自盡經舟子援起噫其眞有不得已之苦衷耶何竟續屈子懷沙之賦也　 
[跋容齋隨筆]  
　　是書爲宋學士洪文敏公邁所箸上自經史下迄詩詞雜以里巷瑣談歴朝掌故以迄讖緯醫卜談笑詼諧信筆所書加以品藻益之以續筆三筆四筆五筆都七十四卷明弘治朝一刻於章貢越崇禎三年嘉定馬君調元復翻刻之迄今善本流傳日益尟之滬上飛鴻閣主人網羅散失付諸石印漸廣流傳誠文敏之功臣亦書林之佳話也工旣竣承主人以一帙見遺因識數語於簡端 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄉人遭騙]  
　　安慶訪事人信云月之二十日有鄉人某甲年僅而立在藥王廟前號咷痛哭路人詢之云係由桐來省販買京貨隨帶洋蚨九元銅錢千文置於筐内行至北關因足痛稍歇更換履襪適某乙至代我肩挑前行甲更履畢則不知乙去向卽往昔時下處並各取貨店查　毫無蹤跡並至江岸各洋棚查問無著幷云乙係河南人年約四十餘歲在桐亦係挑賣雜貨雖在桐有年係單身無室且負欠甚多此必被渠騙去痛不欲生有好行其德者欲思斂錢相助或有謂其故意裝作哄人財物竟至半日無人慨助後遂不知所終 
[施當其厄]  
　　揚城訪事人來函云時交寒露而急痧等症雖不比前此之多仍有所聞殊令人不解日昨晌午三祝菴東首巷内忽一行路男子攅眉苦臉蹲伏於地詢之曰腹痛如絞蓋急痧也嗣有某君給以丸藥一瓶姜湯一碗令其服下不移時男子周身回暖再三稱道彳亍而去一時聞者咸曰如某君者可謂施當其厄也 
[英界公堂紀事]  
　　包探陳阿九禀稱龜奴王金寳與倡婦謝素英串合將金銀珠翠私行運出圖賴帶擋銀屠别駕飭將王龜押候提到謝倡覆訊此已列入報章昨晨謝倡已由差役恊同包探提到别駕發交官媒暫行看管○昨日烟倡夏汪氏野鷄倡王金林在途中强拉狎客至家穢語淫詞不堪入耳適爲三百八十八號華捕所見一倂拘入捕房捕頭令送至公堂請辦别駕著將二倡交官媒看管聽候訊懲 
[法捕房紀事]  
　　有名海潮者不知何姓向爲八鋪地甲夥在法界新開河楊樹弄内開設烟燈野雞扛夫與偷雞剪綹之輩趨之若鶩前晚法包探郁庭湘奉捕頭餫查竊案帶領二夥至新開河畔守候黑暗中見一人站立路旁上前盤詰突被海潮烟間内走出二十餘人蜂擁而來將二探夥拉入屋内指爲拆梢將門緊閉拳脚交加二夥俱受重傷幸爲五十九號華捕瞥見告知郁探破扉而入將二夥救出行兇人各鳥獸散僅拘獲烟間主及扛棒夫二人一倂帶回捕房經死捕頭騐明二夥傷痕飭送仁濟醫館療治拘獲之三人命押候解送公堂請問官究懲 
[美捕房瑣記]  
　　粤人譚阿田昨晨至美界百老匯路耶松船廠冐稱髹工溷入木作竊取斧頭等具爲支更夫役所見扭送捕房捕頭令押候倩包探張阿五查明送辦○湖州人謝阿二前晚在乍浦路中途彳亍二百三十六號華捕以其形跡可疑上前盤問之餘復由身畔搜出大小當押票十餘紙因卽拿送捕房捕頭詰問原由謝稱住居吳淞路五百三十三號屋有妻子並非竊賊求請查察捕頭派包探張阿五稽查旋由謝妻投案求釋捕頭准之○乾亨輪船停泊華順碼頭船上庖丁朱阿福粤産也雇用同鄉人儲阿虎爲下灶昨日午後口角復互相格鬥朱略受虧辱據情訴諸船主函告捕房捕頭卽遣包探倪順泉並二十二號西探往將儲阿處拿解捕房押候送請英讞員訊究○美包探范進才被台州帮賭徒毆辱一節屢登報牘日前先將李寳六等十人遞回台州兹於昨午捕頭令將在押之王阿和黄興如陳召桂潘阿坤金麗榮胡元桂李中元陳阿妹徐金發王楚林胡阿棋胡炳居林金召張九號金寳銓林百曹花桃妹紀阿才朱阿春趙風西謝阿燈等二十二人提案派金阿狗倪順泉二包探帶往英租界某照相館照留影像存案定於昨晚附某輪船解往台州原籍○寍波人徐長生販買鹽菜日往漢璧禮路小菜塲設攤求售比肩有買荳芽菜之阿生者本係流氓兇横無匹見其鹽菜銷路甚廣因棄其舊業亦操斯役徐謂以理應移往他處詎阿生自恃膂力數語不合卽以老拳從事徐非所敵大受其虧適某號印度捕巡至一倂拿送捕房捕頭詰問之下令將阿生覊押至昨晚釋出以示薄儆徐卽斥釋○某號走街捕前晚巡至交河南路遇江北人某甲手携衣包一個疑其偷兒因卽拘解捕房甲供詞含糊但謂衣包由泥城外友人處携來捕頭飭令押候昨晨飭包探張阿五查明核辦 
[鉅欵救災]  
　　陳瑞生明府駕臨敝堂遞來上虞邑庠生隱名氏洋一千元以濟急賑眼前山東河南順直等處賑務孔亟億萬生靈生死呼吸乃蒙鉅欵遥頒能救一分之災卽是萬家生佛涸鮒哀鴻咸蒙再造矣請登報章用誌欽遲上海六馬路仁濟善堂籌賑公所施善昌等謹誌 
[上海北市絲業會館施子英抄錄金陵恊賑公所魏葉姚善士募第三次淸單]  
　　隱名氏務本堂二戸各洋五十元不書名洋四十元無名氏紉蘭室主高節堂三戸各洋三十元忠恕堂陳偉儒陳鑑堂惜隂堂陶四戸各洋二十元嘉樹堂張貴之王聚興德星堂陳承啓堂於明德堂劉六戸各洋十元春祥典洋六元王泰和老廣和童恆春元泰興半道人莊齊主人趙世培七戸各洋四元玉存心無名氏晋昌中孕愼太同和莊曹裕隆七戸各洋三元丁廣仁昌瑞記絲行石記毋自欺齋陳戸公萬鐘堂六見泰堂蕭積學軒紫陽寄鄂生趙世華謝　泰華子衡張玉成十四戸各洋二元尊美堂知心主人合二元曹瑞記經鋤堂徐春生陸仁記德大存仁堂春和永張萬春陸仁壽鄭廣生程同生燉煌氏剛媿氏洗心齋陳信女黄氏愛蘭女史振記桂石氏弗道人壽眉主人趙世萱趙世芳趙世芬趙世萸陳景山華雲舫華璽張斗垣張星垣錢匯宗靜遠堂德興堂朱以上共三十二戸各洋一元恕記安定氏頴川女士四戸小洋五角羅景記錢十千文方黎靑錢一千五百文楊四知堂王義齋公記張根香余少甫蕭舜臣公善堂積善堂恊順合公沈慶安共十戸各錢一千文無名氏錢五百四十文崇德堂武至德堂吳張周氏三戸各錢五百文餘順堂錢三百文徐炳記錢一百文李愼記高幼記合錢一百文楊生生銅洋二元共一百零四戸合洋四百八十九元銅洋二元錢二十四千零四十文 
[上海北市絲業會舘籌賑公所施少欽經敗順直遼東賑捐六月初一日至十五日第四千三百廿七至四十一次淸單]  
　　初一日隱名氏爲子病愈完愿十元隱名氏銅洋四元梁沈氏保子五角又張氏保國兇五角○初二日不留名九　壽筵移助三十元無錫彭城氏爲浩春求病速愈二十元不留名保妹産平安十元錢淸鎭義記米行鍾福厚十元又鍾福垚十元又鍾　珍小洋五十角嘉與郭似壎求父延壽病愈四元直塘祝平安完愿二元高郵丁五軒募受書堂求免災一元句餘綿力求德子一元○初三日駕行子十元景寗縣王爲　求病速愈十元吳淞無力求病愈二元○初四日吳淞口隱名氏求瘧疾速痊並求父親康健合宅平安二元蘇城金鼎三角又貝璋貝龍珍合四角○初五日松江經廳署孫善士求心悶夜睡平安由　和莊來洋二百元上虞西華麗　臬　佑慈親兪氏身體康健却病延年四十元省過氏二十元又平安氏十元浙紹聖　陳伯簇爲内子王氏求病速愈十元九江天水氏　　會再捐十元　葆楨　　十元又莫　亷讓居士求合　爾安十元○初六日壽蘐堂由招商局來洋二百元存心堂五十元南通州春熙氏十元無名氏五元汪姓　病　五元蘇胥張世全求父慈速愈一元唐姓五角○初七日浙紹留耕堂金求父瀉速痊一百元袁俞氏求産平安五元○初八日無名氏由惠泰莊來洋六百元又單門吳氏資　　三十元常熟　修主人十元昭文殷謝氏十元太倉繆季豐募吳晋伯求妻王氏保産平安五元朱家角陸仲翔銅洋十元五福堂銅洋三元銅對開洋二元陳兪金閱遊資移賑小　二角○祝九日保安于五十元常熟同福義周雲靑保佑繼室龎氏胃旺體健二十元高郵丁玉軒託鳳覽生募元記十元又鼎記十元嘉定徐達甫三元又小洋二十角○初十日陸名氏求急病速愈四十元四　陳琅求合家平安二十元嚴九事爲兒代求身體平安延年益壽五元松江願耕吣爲兒照生求病速愈二元寗波錢祝昂爲病求速愈小洋五角○十一日蘇城　州未遂子募白下朱筱園求早得麟兒一百文嘉興郭似壎求父病速愈一百元無名氏求病速愈由春華祥來洋五十元寳昌莊三年帳期將宴客資移助五十元　翻榻成　堂求家日平安二十无瞿間朱氏求病全愈飾金七錢六分兌見洋三十二元六角五分九江恥道人之伯子五角○十二日山右公濟一田日昇昌來談平銀十二兩　元十二兩六錢二分樂安守異求身强體健老病不　十元平安如意無名氏求合家平安四元○十三日張壽寳求病速愈十元○十四日無名氏求肝陽速愈一元○十五日蘇城古　任氏子求牙　速愈九元高郵丁玉軒思危堂五元凌霄花館二元朱幹卿一元不留名郭錢五百文陳彤恩求免災錢二百文共五戸合洋九元出錢三百文陳福求病速愈三元無名氏三元坦直橋朱秋塘銅洋二元 
 
 

Page 10

 
 
   
 
 

Page 11

 
 
   
 
 

Page 12

 
 
   
 
