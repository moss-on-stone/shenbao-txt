# 1925 - 71 - 4918695

 

Page 1

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *   
 
 

Page 2

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *   
 
 

Page 3

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *時評 
[守信與定亂（冷）]  
　　或問今日定亂之方曰亂有眞者有非眞者眞者兩軍之已接觸者是也兩仇之已不並立者是也非眞者如失意者之造謡與神經過敏者之妄測是也然亂雖有眞與非眞而其擾擾之亂象則并眞與非眞而均有之故欲定今日之亂當先定其非眞者 
　　非眞之亂事本屬虚擬定之當易於眞亂然斷非闢謡之電與禁謡之示種種所能成功蓋謡之由來無論有意與無意皆必有所以能使人信之故人之所以信之者則皆以前事爲師謡每於事後徵實闢謡禁謡事後每成反證此人所以信謡之故也故國中有權力之人苟能處處守信則謡言不騐而有權力者之言盡騐則人自不信謡而信有權力者之言矣謡言不信則非眞亂之擾擾可以消滅則所存者僅係眞亂而定亂之效已得其半 
[國内專電]  
　　北京電皓（十九）十一時孫柩由協和赴公園執紼萬人飛機翔空觀者空巷 
　　北京電王揖唐篠（十七）晚七時到奉巧（十八）午見張作霖張對某方態度尚須再爲疏通（十九日下午八鐘） 
　　北京電王揖唐赴奉來一電極略餘俟面陳政府息謂奉天軍事會議决定對段無他謂王去更爲樂觀等語（十九日上午十二鐘） 
　　北京電鎭威軍飛機兩隊由瀋陽日内開徐州（十九日下午八鐘） 
　　北京電張宗昌赴徐江南奉軍逐漸向徐州移駐（十八日下午八鐘） 
　　北京電張宗昌電段先行南下結束軍隊並與四省長官妥籌勦匪事宜一俟就緒卽當入覲（十九日下午八鐘） 
　　北京電無錫撤兵以繭捐充鎭威二軍餉爲交换條件部令盧核（十九日下午十鐘） 
　　北京電段催盧鄭就蘇督長職（十九日下午十鐘） 
　　北京電府息奉張向政府索欵電甚迫 
　　北京電浙孫任張學良之親戚周炳祥爲漁業處長奉浙間感情完全諒解 
　　北京電豫息伊水澠池均有小戰劉鎭華請政府主持公道政府不覆 
　　北京電豫旅京聯合會電胡景翼請勿以豫爲征服地排斥豫人（十八日下午十鐘） 
　　北京電胡景翼電部請電令郵電鐵路各局收用河南省銀行鈔票（十九日下午八鐘） 
　　北京電孫岳决入洛何遂巧（十八）日到洛佈置葉荃所統遊擊隊及第十五混成旅在澗水與張治公殘部劇戰（十九日下午八鐘） 
　　北京電鄂探報駕龍軍被熊克武湯子模部擊散駕率殘部向臨灃慈利方面逃竄 
　　北京電鄂蕭電段如熊軍假道公安石首應取何態度（十九日上午十二鐘） 
　　北京電陳遐齡呈部在邊將士十餘年爲國守邊忍飢耐寒欠餉達八百萬應領餉項又爲劉成勳冒領軍士待斃國防傾危願國人有以主持（十八日下午八鐘） 
　　北京電方本仁驅胡思義府方甚不滿意　　北京電段語人予對國務做一定字淞滬改商埠及解决川黔問題爲第一步豫事始終調停不願牽扯現可不致擴大次爲研究對西南問題予對王九齡堅持到任即爲此故若王到不了任滇方將更輕視中央换言之王若爲政府方人則予不必堅持到任等語（十九日上午十二鐘） 
　　北京電臨時參政院由各省長官派代表組織能否容納法圑公圑代表尚待疆吏示意（十九日上午十二鐘） 
　　北京電府息臨時參政院條例正徵張馮同意馮已表示贊同張尚未覆省自治制亦徵張馮同意馮亦贊同張尚未覆　　北京電善後會通告三月三十一起延長二十日（十八日下午八鐘） 
　　北京電川總商會電段請定鄂西五府一州爲川鹽引地如川鹽不足可借淮鹽政府所指川淮并銷辦法實際係以蘆鹽侵川岸不能承認（十九日下午八鐘） 
　　北京電皓（十九）閣議津海道姒錫章辭張夢筆繼濟南道宋渭春免唐柯三繼内務部提省議會暫行維持辦法通行各省查照議决照辦又提常關釐税附加賑捐應否展收議决停止展收吕復爲教次嚴莊爲國際保工大會第二委員（十九日下午八鐘） 
　　北京電部函交鹽兩行撥二萬四千四百元滙蘇防災會交馮煦又函中行提四萬五千六百匯馮煦（十九日下午八鐘） 
　　北京電郵總局呈部現行中東路運寄郵件合同於本月三十一期滿東路局長新擬合同條件應付費率將增爲每年二十七萬三千七百五十金盧布適合現行合同之三倍時限急迫請由大部電致我國東省鐵路督辦請以全力完全維持現行合同條件俾獲最强援助（十九日上午十二鐘） 
　　北京電淞滬市區分官治自治兩層（一）淞滬市區督辦公署组織條例設督辦處長·警察廳長（二）淞滬市自治制設市長·市會·市董事會官治條例按内務部所提者修正將衛生處打消自治制條例極長定星期六提閣議下星期一可公布會辦雖定兩人某部主張仍設一人如通商兩人則再定人選本來欲將滬道縣歸併市區因蘇人及蘇長官反對故仍存道縣行政權而將市政劃官民兩制有人主警察廳長歸自治内務部主由部轄改列入督辦轄下草案初决如此（十八日下午八鐘） 
　　北京電滄石路準備敷軌李大受赴滄石察勘（十九日下午八鐘） 
　　北京電美京學生電嚴恩槱因窮棄職各生陷絶境請飭財部滙欵援濟 
　　北京電蘇電政監督孫繩武向滙豐借兩萬應付某項（十九日上午十二鐘） 
　　北京電馮語左右中俄交涉彼無成見王正廷如何辦如何好（十九日上午十二鐘） 
　　北京電馮計畫發展西北屯墾建五十一新村招北五省貧民計口授田並准屯兵帶眷（十九日上午十二鐘） 
　　北京電西北邊防特别會議第一次十日在綏遠第二次本月二十五在南苑第三次四月十一在張口第四次四月二十五在西苑馮擬请墾費四百八十萬先發百萬派劉驥携計畫到府接洽（十九日上午十二鐘） 
　　北京電使圑息美使舒爾曼經美總統改任駐德大使通過於上院（十八日下午十鐘） 
　　北京電陸財兩部將派員赴滬滬廠基地測量後估售（十八日下午十鐘） 
　　北京電美舒使雖調德惟華繼任尚未定一時當不離京若返美按資以一等秘書邁爾代（十八日下午十鐘） 
　　北京電高恩洪已恢復自由惟彼不願釋須向當時拘押者賠償名譽（十八日下午十鐘） 
　　北京電華威擬添設張口綏遠赤峯三分行　　北京電梁鴻志梁士詒曾毓雋三人巧（十八）戍刻來京（十八日下午十鐘） 
　　天津電軍人檢查北大美教授美領提抗議 
　　天津電日軍息日將派侍武官濱田豐城爲慰問華北日軍專使約四月來津 
　　天津電梁士詒嘯（十八）早來津晚返京唐在禮曲同豐于寳軒今日晋京 
 
 

Page 4

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *　　天津電張宗昌前赴旅津蘇同鄉之國民飯店歡宴席間張陶等表示尊重民意蘇人甚盼行顧言（以上十九日下午三鐘） 
　　奉天電電政監督周大文爲擴充三省電政籌設電政工程處現正計劃 
　　奉天電日本朝鮮銀行社土地會社擬以紙幣吸收東省土地權（以上十八日下午十鐘） 
　　吉林電添設無線電臺吉直各五熱黑各四奉三令奉總臺籌備並派員赴法購發電機（十九日下午一鐘） 
　　哈爾濱電蘇俄派中央商務貿易局委員比喜古諾夫充駐華商事全權代表昨到哈須赴京謁加並遊滬漢調查商情 
　　哈爾濱電崴俄官禁華日當商營業 
　　哈爾濱電唐瑞欣金斯發起哈埠監獄人犯救濟會今日邀各界開會 
　　哈爾濱電哈印花調查過嚴恐激衆怒 
　　哈爾濱電教練所長韓榮煇赴歐考察軍民政昨晚行期三月（以上十九日下午二鐘） 
　　濟南電巧（十八）女職校開追悼中山大會 
　　濟南電張允明過濟南下 
　　濟南電抱犢崮匪又猖獗張培榮已調大隊往剿（以上十九日下午三鐘） 
　　青島電台東鎭巧（十八）晚又發生搶案 
　　青島電京漢勞工會會長劉梅松抵青與膠路總工會聯絡膠路總工會皓（十九）晚宴新聞界聯絡感情 
　　青島電張懷斌扣留大宗烟土因烟販口稱爲青島禁烟局運張電温詢眞相温覆否認（以上十九日下午三鐘） 
　　漢口電王彭年准號（二十）偕段代表丁鵬九赴花園勞軍即乘原車返京 
　　漢口電省議員王映森因官錢局增印官票五百萬提案向省署質問 
　　漢口電范鴻泰巧（十八）到鄂俟謁蕭即定期接教廳長（以上十九日下午六鐘） 
　　長沙電灃津風雲日緊湯駕兩軍各走極端盛傳雙方前哨業已接觸賀龍自移津市其秣馬厲兵情形甚爲忙碌昨又添編砲兵一圑委楚麟書爲圑長熊令臨灃田義卿進駐灃縣湯子模委警衛圑長石潤碧兼灃縣城防司令津灃間日夜戒備往來皆須檢查 
　　長沙電常德熊克武委員調查商店資本及城鄉各住房房屋價格各街圑齊集商會開會反對衆推商會長見熊詢何用意並請打消（以上十八日下午四鐘） 
　　長沙電趙答復議會質問熊克武久據湘西案除迭經根據省憲促其出境外當再嚴重與熊交涉 
　　長沙電議會銑（十六）電弔唁中山惟公艱鉅創造共和缅元勳於開國羣仰斗山悵滄海之横流方資砥柱胡天不憗遽殞大星遥望雲旌心傷殄瘁 
　　長沙電議會議决又限令造幣廠停鑄 
　　長沙電議會擬電京詢示金佛郎案眞相 
　　長沙電議會巧（十八）開會議决（一）反對君山收歸省有（二）催交鑛總協理同意案（三）停收房捐公債 
　　長沙電吳佩孚最近在岳除各方代表紛來慰問外無甚舉動（以上十九日上午十鐘） 
　　香港電張一氣咸（十五）通電本日在桂平設桂長行署 
　　香港電沈鴻英現駐連山永合墟所部仍有萬餘人因彈缺不敢冒昧反攻賀縣各圑聯名請沈下野沈不置可否外傳沈被朱培德扣留不確 
　　香港電當局擬派永豐艦赴汕决拆兵工廠機件運省 
　　香港電范石生部前鋒三千人已抵横縣俟大隊開到即攻邕傳滇唐軍龍雲部已退出邕城 
　　香港電林虎軍巧（十八）早佔汕頭説不確林軍尚在揚陽與許軍相持洪兆麟部佔潮城對岸之筆架山因無船用不能渡河潮城尚在許濟軍手潮汕車已不通汕頭人心驚惶公安局長蔡愼率部出巡市面以安人心（以上十九日下午八鐘） 
　　厦門電漳訊張毅接汕電洪兆麟巧（十八）晨佔汕頭許軍退潮安陳炯明銑（十六）乘艦離東山南駛赴汕但皓（十九）汕輪來巧（十八）午離汕時粤軍尚未至篠（十七）晨李雲復部鍾旅襲潮安經聯軍馮圑及憲兵擊退潮汕午車停旋復 
　　厦門電平和訊文（十二）粤軍六百到城元（十三）洪兆麟自率部三百到平和删（十五）張毅代表李德成賚欵三萬及子彈至銑（十六）劉志達自漳州至晤洪商軍事洪亦派代表赴漳 
　　厦門電葉舉皓赴東山李德成自平返漳 
　　厦門電周蔭人調所部四十五圑全部自泉移漳即日開拔（以上十九日下午十鐘） 
　　揚州電淮揚道尹蔣鳳梧皓（十九）晚過揚履任接事（十九日下午三鐘） 
特約路透電 
[孫中山殯禮]  
　　十九日北京電今晨十時協和醫院舉行孫中山殯禮悉依基督教禮式孫之戚友及外人到者頗衆旋將靈櫬移往中央公園執紼者皆胸佩白花臂纏黑紗共有數千人其長足行半小時以警察及執政衛隊引導並有樂隊數班奏哀樂執紼者有執政政府·圑體·及一二工圑之代表且有俄人一大隊臂纏紅黑布手執紅旗其後爲孫之戚屬及國民黨執行會會員各員均執廣州政府之旗靈櫬由國民黨黨員扛之計四十八人内有數俄人棺上蔽以青天白日旗天空有飛機飛旋每隔五分鐘鳴砲一響靈櫬旣抵中央公園安置壇上今日由國民黨祭奠各圑體代表自二十四日起分批祭奠 
[胡憨戰訊]  
　　十九日開封電胡軍與憨劉軍現正激戰於洛陽之西聞胡軍已占據觀音堂惟自觀音堂至陜州之鐵路仍由憨軍扼守洛陽屢爲第二國民軍之兵刦掠房屋多被燬人民甚困苦胡景翼今駐開封惟其代表已於昨日抵洛陽奉命視察一切第二國民軍現四出招兵孫岳仍駐鄭州其部下在洛陽周圍助戰者甚衆餘兵及飛機兩架現以火車運往北方大約及赴保定豫東現無孫岳之兵衆恐奉軍或將乘機由徐州入豫 
[香港參預英博覽會]  
　　十八日香港電香港復將參與本年英國博覽會此次與賽事宜不復如上年由香港商會及華商會組織之委員會辦理改由香港政府派員主持現已派定華務司海里福克斯氏何東爵士復被推爲中國名譽委員已定二十日偕其夫人乘加拿大皇后號赴英擬留庽英倫至博覽會閉幕然後赴歐陸取道西比利亞及華北回港按上年何東夫人組織之中國養蠶繅絲方法之展覽極爲會場觀客所稱美今何東夫人復被邀襄助此舉故同行者有精於製絲之中國婦女多人 
[英委員演説中國商業]  
　　十九日倫敦電前英國駐京滬商務參贊福克斯氏在倫敦演説中國商業發展機會謂違法私販軍火入華者匪特爲華人之敵且爲世界人類之敵國際聯盟如能設法禁止此事則可大有造於中國又謂近數年來中國經商方法大有進步商業前途之發展端賴内地安全之發展中國能以多物供給世界且能購買外國許多物品以近數年來大豆業植棉及煤礦迅速之進步可以證之 
[英下院通過廢除敵人限制條例]  
　　十八日倫敦電下院今日通過敵人限制條例廢除案之二讀此案目的在實施英德條約商部大臣稱政府雖廢止英船僱用前敵人之限制但未予任何外僑以外僑法案所不許之權利英德條約之條文並不妨害英人海員之僱用但直接有益於英人海員因依此條約英國已爲英航業獲有優好之待遇也云自由黨甘維　反對此案謂可增多英人海員之失業且有礙於海軍所可得有經驗海員之後備云前充工黨法律顧問法律長之史勒塞氏則謂此案僅使英船上之前敵僑處於與其他外僑同等之地位耳 
[英議員之海軍與外交質問]  
　　十八日倫敦電工黨議員裴克特氏今日在下院問英美海軍當局間是否有一種諒解又問曾否討論美國利用新嘉坡軍港之可能張伯倫答稱第二問之答語爲否第一問之意義渠不甚解故渠僅可謂以渠所知英美間並無何種諒解渠希望兩國海軍當局間决不有何誤解云 
　　十八日倫敦電張伯倫答前任外部副大臣彭森璧之問謂現政府並未將其所反對前政府所定英俄條約之點通知俄國因此約全部旣經拒絶自無庸討論其細則也自由黨甘維錫稱此後動作須由英國方面發起張伯倫答稱今尚未到英政府可有益的採行任何新辦法之時機英國先須使對於世界各處之關係較日前更爲和好然後方可採行新辦法庶不致徒爲勞無益云 
[印度財政案通過]  
　　十八日德里電印度立法會今日以七五票對四○票通過財政案所更動者僅鹽税之略減耳此案辯論甚烈自主黨攻擊政府政策謂現政府爲多數國人所共惡必須去之某印人議員指政府爲鬼政府英議員嚴詞責之回教徒議員眞那氏謂印人自己組織未善勢力未張不宜使政府立於不可能之地位並駁斥自主黨得多數國人同意之説其言甚動人聽聞故此案得多數同意云 
[英蠟火燬]  
　　十八日倫敦電瑪立勒本地方之著名蠟廠今晚九時失愼倫敦救火車皆被召出但火勢甚熾助以熔化之蠟愈覺不可嚮邇救火車僅注力不使其蔓延該蠟廠幾全被焚毁 
[美煤礦爆裂慘事]  
　　十七日美國西費爾曼電某煤礦爆裂有四五十千礦工活埋礦内官場疑係有人擲下炸彈致釀此災 
　　十七日費爾曼電煤礦爆裂死者當有三十三人全礦皆火爆裂殆起於煤氣而非炸彈所致 
　　十八日費爾曼電有形跡可疑者被拘因煤礦有被人擲下炸彈致起爆裂之説也礦中屍骸迄未取出 
　　十九日開羅電當局拘獲鐵路工人一名其人供認曾參與殺害英司令及於一九二二年三月圖害機車總管不果又於一九二二年十二月在皇家法律學校殺死講演者勞白森博士 
[南美大雨]  
　　十八日立馬電官塲消息南美秘魯國第三大城特魯吉洛全爲水淹没大雨不停水勢高起居民避於附近之高地 
　　十八日美國傑克遜鎭電伊立諾益州南部大風過境交通皆阻死人不少巴里全鎭皆毁 
[各國近事]  
　　十八日大阪電列寗號載木料今日由海參崴駛抵此間此爲俄日條約簽字後到日之第一船 
　　十八日羅馬電意國北部鋼鐵業之罷工風潮顯已完全終止五金業工人聯合會之會員現宣佈明日復業十八日美國佛洛里達州電阿密南棕濱某旅館有客房八百間者今夜失火館員與寓客皆大怕恐寓客將其衣服飾物等擲出窗外幸無死傷 
　　十八日紐約電芝加哥米爾華基聖保羅之鐵路公司因無力贖還六月間到期共四千八百萬元之債券已請當道指派清理員債權人方面已组織委員會以保護其利益 
　　十八日倫敦電今日午後所發表克松侯爵病狀之報告謂現有肺部受損之氣象 
　　十八日倫敦電克松侯爵之病狀夜間極爲危篤死期當在指顧間 
[公電]  
　　北京通電一各省衙門均鑒臨時執政令派劉馥顔勒爲京師城效官産清理處會辦此令外交總長沈瑞麟呈請將特派浙江交涉員王豐鎬免職另候任用王豐鎬准免本職此令任命程學鑾爲外交部特派浙江交涉員此令京篠（十七）印 
　　北京通電二各省衙門均鑒臨時執政令任命孫棨爲督辦安徽軍務善後事宜公署參謀長此令簡任職存記郭楨祥著分發直隸涂桂瀚著分發山東劉采亮張寃甲著分發江蘇交各該省長酌量任用此令司法總長章士釗呈請派楊肇愪爲修訂法律館纂修應照准此令司法總長章士釗呈請將署京地方審判廳庭長金殿選免去本職應照准此令交通總長葉恭綽呈僉事張仁侃另有任用請免本職應照准此令内務總長龔心湛呈准安徽省長咨請將省會警察廳警正趙國琚何頣安冠臣袁華漢徐工元免去本職均照准此令内務總長龔心湛呈准安徽省長咨請任命陳其殷試署省會警察廳警正應照准此令京巧（十八）印 
　　北京善後會議電各報館均鑒本會議於三月十六日大會議决自二月十三日開議至本月十六日已滿三十日會期終了而已付討論及繼續提出之善後方案尚未議决定於三月十七日起休息兩星期從事於議案之整理使會員意見百慮一致議决結果自成統系並查照本會議條例第十條之規定認爲會期有延長之必要自三月三十一日起延長二十日以竟同人未了之責勉副羣情屬望之殷特此電聞維希亮察善後會議篠印 
　　駐京各省區工圑代表楊德由等電各報館轉各省區工會工圑曁各工友公鑒中華民國開國大總統孫中山於三月十二日午前九時半逝世先生倡導三民主義此次提倡國民會議列入工圑代表都是謀改善勞工地位提高勞工的人格我們因不忘先生之賜特由駐京各省勞工圑代表合組公祭孫中山先生籌備處已於十四日成立地址在北京宣内順城街五十八號特此通知各省會及特工會請即轉知各地方工圑圑體曁各行業各工廠的工友們趕速籌備公祭輓聯哀詞務於兩週以内交由各省會或特區各工會工圑所舉代表携帶來京或直寄本處以便出殯時由各省區代表會同京地工友結隊執紼俟出殯日期擇定再行電告全國工圑一致停工一日以表哀忱特此電逹即希查照辦理爲荷駐京各省區工圑代表楊德由周元亮樓正芳張知競淇忠愷陳天張德惠馬超俊諶小岑袁正道等叩初印 
　　鄭州李仲賡電各報館及孫宅治喪處諸公均鑒孫中山先生手造共和始終爲國今忽謝世舉國哀傷應請政府明令頒鑄銅像立廟於西湖與岳忠武同垂不朽旅豫浙人李仲賡叩巧印 
國外要聞 
[倫敦通信]  
　　（中興公司總礦師朱言吾） 
　　歐洲各國煤鐵事業調查記 
　　煤鐵爲工業唯一原料熟諳其消長盈絀即可知一國工業之興衰大戰以後歐洲工業不能如戰前之發皇此固無可諱言即如煤鐵事業之衰敝亦足證明維持戰前工業之不易就理勢言德國固應擴張煤鐵事業然其礦區大半爲隣邦所佔據無米之炊勢所不能前於（德國工業狀况）篇中已將德國煤鐵缺少之窘况詳載茲不復鰲遍覽全歐大戰之後於煤鐵兩項沾實惠者厥維法國法之北境埒市Ｌille一帶煤礦戰時多被德軍毁損欲求賠補非咄嗟所能見功於是佔取沙河橋Ｓaar·brucken索還輅陵Ｌorraine以抵償之輅陵者原係法地拿破崙敗後割諸德國歐洲著名之鐵産地也沙河橋爲德國五大煤區之一德國敗後訂約讓歸法國開採以十五年爲期法國戰前産煤最多之年僅四千萬噸今埒市尚未完全恢復而去年産量已增至四千五百萬噸自一方面觀察沙河橋煤區之關係已若是其重要而在又一方面埒市煤區雖經兵燹近數年内竭力更新凡所建設均照最新最大之計劃行之將來煤産之鉅未可限量即據近時統計而言法於戰前須輸入外國煤二千五百三十萬噸去年减至二千三百萬噸且有輸出者二百萬噸此法國於戰後增進煤量之明證也以言鋼鐵事業在戰前輅陵屬德國時年産鋼鐵一千六百萬噸德國工業大半仰給於此今則讓歸法國煤鐵兩項實惠幾乎盡爲法國所占有矣英國煤之産額亞於美國而爲歐洲諸邦之冠自用有餘産額甚鉅煤産一項在出口業统計表向占重要地位然去年所出之煤僅止二萬七千萬噸比較前年二萬七千八百五十萬噸之産額减少百分之三而輸出額在前年爲一萬零三百七十萬噸去年則降至八千三百二十萬噸前後相較减少百分之十九觀夫産量與輸出量同時减少之情其煤業之不振可想鋼鐵事業依去前兩年之統計去年産額較前年减二十六萬噸而輸出額减少四十六萬七千噸同時因産量减少輸入一項驟增一百一十萬噸此種輸入巨額實爲前例所罕有英人對於商業素以全力赴之而不能塞此漏巵以救煤業之頺敗者原因甚爲複雜國債重而税率增（英國戰前國債爲六百六十一萬磅戰後增至七千七百零七萬萬磅恰爲戰前之十二陪）其原因之一也勞工進爲無厭之求（去年五月勞工會對於煤礦工資定一新章取利益均沾主義於每月出煤總值之内减去工資以外之消耗如機力材料等謂之共利勞工取共利百分之八十三资本家取百分之十七此法旣行而資本家幾不能補償官利僅就南胡ＳouthＷales省區煤礦而言虧折已至八十九萬七千磅之鉅）資本家無利可圖遂不願有所擴充又其一也陡崙Ｄurham煤礦歇工者七十餘井全國礦工失業多至十萬人出口减少誠意中事更有進者兵工機械等廠在歐戰前無不力求舖張規模過大戰後已難維持迨華盛頓會議告終各國當軸競言减少軍備而鐵之銷路益仄事業之頽敗此亦一原因也法國戰後煤量漸增輸入額漸少表面現象固較英德爲佳然鐵之一項自索還輅陵後産量過鉅凋敝之市場不足以容納之内部隠憂亦正近切槪括言之歐洲煤鐵事業最發逹者爲英德法戰後結果俱覺難抱樂觀其他義瑞等國俱以水力著稱産煤極少奥之煤區大部分已割諸他人茲不具論荷蘭當戰前一九一三年之煤産僅一百十七萬噸近因官礦加增去年産額升至六百二十四萬噸然終不敷本國之用本國旣不産鐵工業因之不能充分發逹比國煤産去年統計共得二千二百四十萬噸已恢復戰前産額然税額甚重工價奇昻各大礦場半數虧折鐵産甚微前年僅出礦石一萬七千噸而輸進額則得三百萬噸輸出生鐵年約一百十餘萬噸專事製煉似可獲利然鋼鐵事業戰後已成强弩之末銷路不大終難持久茲將歐洲戰後煤鐵事業不發達之原因據實地調查所得列舉如下以備國人參考（一）限制軍備之後造船廠及軍械廠均須縮小範圍原料遂有過剩之虞（二）工作减少工價增高獲利遂微（德法比等國戰前工作每日十小時今則八小時英則八小時减至七小時工價因罷工而增加各國绵然法國工價增至戰前四五倍）（三）意法奥匯兌不定買主賣主均存觀望之念市面因而不振（四）不産煤之國如義瑞奥等竭力發展水力煤之需用日形减少産煤之國銷路遂受影響（五）大戰之後原氣未復工業尚難發展煤鐵無充分之需要此外則國債增多徵税加重資本家因利率輕微無發展之願望凡此種種皆煤鐵事業不能發達之原因也總之歐洲工業恢復尚需時日煤鐵産量一時難達最大之限度將來國債漸輕金融漸定資本家因障碍减少而猛進則産量加增因求商務上之發展則遠東一隅將爲衆矢所集斯時即欲開關固拒勢或有所不能矣夫我中國固以煤鐵著名於世界者曷不乘此時會亟起善自爲謀也 
國内要電 
[北京通信（乘風）]  
　　王揖唐赴奉原因天津又有擁黎聲浪 
　　張作霖爲臨時政府延期問題行將來京此消息段方聞之曾爲數度之集議結果乃推王揖唐於今日先行赴奉與張協商當王揖唐未啓程之先段曾親致一電於張作霖爲之行先容張電覆可以王遂於今午携僕從四五人怱怱出京據外間傳言段曾對某方代表表示謂吾老矣尚何戀戀於權位惟此次入京轉瞬四月之久为但欲召集之國民會議無期實現即今日正開之善後會議亦一事未辦吾苟恝然而去則何以解於此次就任之初衷否則竭力支持人又不我諒將奈之何言畢太息久之某代表出以告人謂合肥心中未嘗不明白徒以環伺左右者缺少廉潔之輩遂使段陷於困境耳王揖唐此行旣專爲改組臨時政府問題則其對於此問題辦法當必先有把握據聞段已明白表示對於改組辦法除外交海軍教育三部外其餘均有所計畫而章士釗之出閣尤爲已定之局蓋疆吏方面（不僅奉天）認北京城圈内所傳出之政治計劃皆出於章及姚震之手姚尚能敷衍各方不着痕跡章則意氣頗盛早爲實力派所不滿加之舊國會中一班失意之議員以章爲拆台最力之人故亦恨之其有投依實力派者無不痛詆章氏故章氏之不可再留段方亦自知之至於繼任人物尚待馮張間之同意也 
　　章氏而外則執政府秘書長梁鴻志亦爲奉張所不滿至其原因此席原内定許世英迨其後忽有一種奉張薦梁空氣致段不能不用近有人以此告之於張張大不謂然梁聞之甚爲不安現正力謀下台外間傳梁之繼任消息則有兩説一説梁外調爲福建省長以許世英補其缺許世英所遺之善後會議秘書長則以林長民兼任一説梁將得一閒缺秘書長以方樞繼任二説未知孰是而梁之必出執政府殆爲事實矣以上所述不過段方之消息張作霖是否即完全依允殊不可知據天津來人言政局恐尚有大變化現政學會在津大爲活動其目的在聯合東三省國民軍兩方合組政府政府之主要人物以黎元洪充任惟幕中人分兩種辦法一種主張黎入京復總統位仍承襲民國元年約法一種主張改爲委員制黎入京爲委員長而無論採取何種手腕决定先由法理上發動再由實力派出而贊成質言之即對臨時政府根本改造耳至於國民軍方面馮部對黎個人在歷史上誠有一種痕跡胡孫固無不可聯合之處惟奉方態度尚未可料故此種醖釀無論有無段方不能不加以注意也此次王揖唐赴奉所負時局責任極爲重大而日前王之赴張家口實亦爲此而謁馮王果能調停各方維持段政府則政局或可暫息糾紛矣（三月十六日） 
 
 

Page 5

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *國内要聞二 
[北京通信（隨波）]  
　　臨時政府延期之計劃 
　　段祺瑞入京之始宣言以三月辦成善後會議與國民會議會議完畢即行下野乃善後會議開會一月有餘一案猶未議决不得已乃展期三星期而此三星期者兼因追悼中山停會一次至今又已犧牲四日實際上固只有十七日之時間矣證諸各方情形謂此十七日中可以解决一切議案斷不能信據個中人云執政府方面明知善後會議之前途終無結果但爲臨時政府之（臨時）二字轉圜計不能不於善後會議中建築基礎故擬儘此展期三星期中提出臨時政府組織法案以通過之而臨時政府不能不帶民治色彩於是更擬設臨時參政院以爲陪筆且可籍此種辦法以位置反對派至於其他各案則更爲陪筆之陪筆矣 
　　臨時政府之組織法案原出自代表中之西南派其中所臚列之委員制在完全打破首領制度不但不應有總統即今日之所謂臨時執政亦根本不能相容此案如果提出則段之地位當然不攻自倒故段方爲此乃自動的先擬一案以抵制之此項議案現正由章士釗姚震林長民等計劃中大底將執政改爲變相之總統於其下另設正式内閣閣員之額數斟酌各方情形略爲增加而另以臨時參政院作爲變相之國會此種計劃果然提出可斷其必遭反響而執政府方面初不以此爲慮日來正邀集向日接近之代表紛紛在南河沿姚震私宅會議一面託人向西南派疏通请爲諒解在段派會商之結果以爲人數較多尚可樂觀惟褚輔成等則已一再聲明須打破首領制終恐未必贊成也 
以上所述獪爲法律上之佈置在事實上似不能不藉實力派之援助據京中所傳段方之厚援首爲山西之閻錫山次爲劉鎭華憨玉琨鄭士琦蕭耀南等此次河南戰事固非段方所願然劉憨果勝實較有益於段觀執政府樂爲劉憨宣傳捷音可爲明證今劉憨敗續亦段方之一打擊也段方之原來計劃本欲擴充閻錫山之實力結合山西陜西甘肅於西維持鄭士琦之地位聯合安徽河南於東徒以胡景翼領十餘萬軍隊間隔於中遂使打成一片之計畫不得實現現段方擬培植安徽之勢力爲樹厚援於長江倪道烺之停職明爲姜案實因倪與某軍長有約平分督長故段方先發以制之其他如江西湖南湖北縱不能力爲段助然亦可引以牽制他方面總之段方雖不能以任何省軍力控制較大實力派而可以限制較大實力派地盤之擴大换言之段政府即可爲多數方面之緩衝者建築於均勢局面之上故其於任何彊吏均取敷衍之策吾人於此可得一結論即臨時政府之政策在善使各實力派互相牽制不能轉動而已 
　　雖然段派此種手腕决非今日張馮兩大派所終能限制據今日奉天祝壽歸來者所言張作霖曾語北京方面歸人云此别極短吾人三五日後在天津再見由是言之是數日之後張即將入關並聞張作霖語李景林令其先行至津爲之部署一切奉張於此際突然而來决非無故一般人揣測以爲必屬保定豫西問題實不盡然蓋張之來京對臨時政府之延長雖未必反對而關於直系餘力問題地盤分配問題等必須有澈底的解决當此中山逝世劉憨新敗吳佩孚赴湘時局上有種種醖釀之際而奉張來津殆有大可令人注意者矣（三月十三日） 
[政局變動中之奉張入關説]  
[鎭威國民兩方破裂之朕兆（孤帆）]  
　　北京通信今日北方政局完全類似民國十年奉直相持時代段執政處於鎭威國民均衡相持之間孰輕孰重皆不可能而事實上又决難得其衡平令雙方皆能滿意故談政局者唯一之寒暑表即觀察鎭威國民兩軍裂痕達於何種狀態耳豫陜胡憨之爭内容異常複雜局部勝負完全爲皮相之談蓋雙方皆有所持所謂牽一髮而全身動者京畿爲國民軍勢力範圍執政府對於胡憨之爭除令孫岳或馮玉祥調停以外只有暫時緘口不便輕示可否此政府苦衷各方亦不能不深予曲谅但天下事决無如是簡易者數日前京中傳言憨劉與奉方有所接洽外間多視爲神經過敏之言近則此種傳説仍未能已奉張於昨（十四）午有一長電致中央大意謂胡憨之爭中央應有相當處置不應坐視不理致一方獲佔優勢憨劉與胡同隸中央何以胡氏不受中央節制擅起兵爭中央袒護一方之端開將來必致大局於不可收拾之途統一云云不啻緣木求魚段接此電自不能不設法使此種誤會奉方得以諒解特派留京之安徽省長王揖唐氏於本月（十五）日專車赴奉向張氏面晤解説並约張氏入京使其曲悉京中苦衷王氏此去效果如何尚不得知惟奉張亦决意入關一走謂將檢查京奉沿綫駐兵實際則到津坐鎭也前日李景林由奉回津後即陸續輸送部隊入保定大名兩屬塡防孫岳大軍集中商邱者近四萬人馮玉祥部在京兆屬長辛店一帶人數亦近二萬人張宗昌入京怱促一宿十四日出京在津僅停數小時即原車赴徐此固就剿匪司令之職然於鎭壓隴海線亦爲一當然之事也同時外人方面消息奉方又向喜峯口增兵彼此如是佈置决非無謂而然國民軍馮胡孫三系駐京重要人物於十五日紛赴西山其詳雖不得知而對奉方軍事上之佈置必有重大之集議此種消息皆爲善觀政變者認爲極有注意價值之材料焉（十五日） 
[政治變化當在軍事行動之後（ＫＨ）]  
　　北京通信東北西北之兩大日來將以胡憨問題爲導火綫而引起軍事此種警訊本早有傳説但東北首領之最後决定乃在作壽以後之會議據奉方參與此項會議者所露出之消息奉張於十日之夜召集緊急會議直至深夜三時始散而對於時局之嚴重表示亦於此夕决定張自身亦决定入關蓋東北對於西北之觀察認爲西北將由河南入手以解决陜西山西甘肅以擴大其西北範圍故河南問題實不容坐視又以馮胡各軍現均缺乏子彈故亦有可乘之勢奉方在南之某軍將由隴海路以壓迫胡軍而在北之某軍亦已開拔一師三旅赴保定之任邱以防孫岳形勢之緊急可以想見西北首領亦正嚴密佈防殆又有一觸即發之勢於是政局將有根本變化之説亦盛傳一時但聞奉張之入關完全爲軍事行動對於政治恐尚不暇顧及惟軍事如何解决政治自亦必有如何影響故政治之根本變化當在軍事之後此可斷言者也又外人方面如今日天津華北明星報載段駿良與奉張談話極洽奉張入關仍將擁段閣員則當改组等語亦或有可信處如某秘書長及某某總長等皆爲奉張不滿大有動摇之勢也（十四日） 
[奉派否認時局變動説（堯日）]  
　　天津通信張作霖前於歳杪匆匆出關原有二月間來津之意嗣因决定在奉祝壽故緩期入關然壽宴席上羣英畢集對於經國大計多所討論張曾向執政府代表某君微露入關之意惟未言何日成行而謡言於焉繁興一若時局變化即在目前者記者以奉張來津必駐節曹家化園乃往探消息至則但見冷冷清清毫無動靜又往訽督辦公署人員據云尚無電報大約本星期可到入關後將檢閲沿路駐軍從新配備以固三省門户對政府將有一種新貢獻自在意料之中但决無干涉時局之意味至於外傳將謀政局根本解决説未免言之過早云云然外間所傳則皆謂張此次入關時局必有關係尤以豫事爲最要關鍵目下劉憨敗北胡景翼如能懸崖勒馬適可而止則糾紛可以减少實大局之至幸否則殊爲可危牽涉將至不可究詰奉派中人則謂張對段固無問題對豫事亦不牽入漩渦近據自奉返者言奉張擁段之忱至今未减惟於政學安福兩系之包圍深致不滿故希望段氏化除黨見多用幾個好人對於豫事暫處中立地决不偏袒任何方面萬一戰事擴大或可出作調人記者詢以最近兩三日奉軍雲集徐州並且沿隴海路西進而胡影翼復增重兵於商邱一帶遥相對峙果何爲乎據云蘇人迭請奉軍退出蘇境張宗昌爲尊重民意起見故將駐蘇軍隊令調北上然徐州屯集不下不得不分開屯駐此即奉軍由徐西進之原因也所有各地軍隊調動目爲戰事餘波則可目爲時局有變則不確云云記者甚願其説之可靠也（十六日） 
[奉天通信（一微）]  
　　奉張調兵入關之驚傳 
　　奉直戰事終結後北方大局粗告平靖商民方以爲幸不謂日來各界宣傳東省又有出兵之説當此傳言發生之始記者即訪某要人探詢究竟某要人絶對否認謂東三省甫經大戰之後當局所亟亟圖謀者在商民一方爲休養與補救在軍隊一方爲編制與訓練故於最短時期内皆不能與任何方面發生軍事胡憨之爭各方均謂奉方在暗中作左右袒其實當局對此始終未嘗與聞東省出兵之説皆屬謡言不足聽信云云但聞十三日晚十時許張作相吳俊陞楊宇霆姜登選韓麟春齊占九張學良郭松齡陳興亞于珍（警務處長）陶景潛（警察廳長）高清和（東三省總交涉署長）王鏡寰（政務廳長）及省長王永江等各重要人物二十餘人先後至張府開秘密會議記者於本日五時接友人報告謂今晚帥府開重要會議届時前往察探果見各要人汽車停於張邸左右因知此夜開會確爲事實未及十二點各要人紛紛辭出因向張之親近者探詢會議中討論之事項皆稱不知歷詢多人亦多如是但至翌日晨（十四）而東省出兵之説益盛並謂省垣某某旅業已奉到命令整裝待發又據電局消息十三日晚十二時許曾與吉黑兩督辦署各發密電一通謂爲調遣軍隊之命令惟是否屬實尚待證明記者又赴所傳奉令待調之某旅旅部訪某軍官探問是否奉到調遣命令某軍官謂頃曾奉到整裝命令但祗令整備並無調遣字樣究竟是何用意殊難揣測云云記者謂其不肯質言某軍官曰否奉軍調遣之慣例任務與地點向來不使弟兄們知一切行動皆聽官長指揮頃所奉之命令雖未示明地點大约仍在關内云云旣又探詢軍界人員所言亦不一致有謂集中軍隊便於訓練者去歳戰事終了所調回之軍隊除吉黑兩省者外即爲二六兩旅之殘部並其餘軍隊約有四混成旅至大部軍隊仍在溝帮子以西以迄廊房一帶駐紥就中尤以錦州唐山兩地爲最多現在東北陸軍訓練處業已成立各項規程均已擬定亟欲着手訓練故令將軍隊集中别無何種用意云云又據某方傳説則謂豫戰調停無效亂象口形擴大馮玉祥現已調動軍隊不可漠視因調東省軍隊加厚關内之防務以爲將來萬一之備以記者眼光觀之此説較爲近是十四日下午又發生數事足爲調動軍隊之證者即令糧秣處長米春霖呈報現存軍糧數目並限十日内辦足二十萬穀草又令總商會代購白米三千石豆餅一千塊小米二千石晚四時又有軍事士多名整理京奉車站堆存之車輛此種車輛爲軍事結束後由前線運來者蓋皆戰時徵集民間之車輛因車主車夫或死或逃無可查究故將所餘車輛運回堆積一處久已無人過問現因運輸各項軍需故派軍士多名前往查點擇選完全者多輛以備應用以此數事觀之則當局有意軍事自難諱言惟一般商民聞之遽抱不安街談巷議咸抱悲觀謂三省當大戰後理應休養生息培補元氣連年用兵終屬非計尚有主張集合圑體上書張氏請求罷兵恢復東三省一年前之政象獨自整理内政不問外事者目下市面上遽呈恐惶之象金融愈緊現洋金票行市一日數變蕭索之象已兆將來果再大舉重事徵發社會上更不知作何現象矣（三月十五日） 
[舒爾曼陞任駐德大使]  
　　大陸報載合衆通訊社十六日華盛頓電云柯立芝總統今日陞任駐華公使舒爾曼氏爲駐德大使當將同意案送交參議院後立經該院通過又大陸報按語略謂舒爾曼博士係一九二一年哈定务統任爲駐華公使在任四年適值華會之後加以中國政局俶擾職務綦重到任數月即值奉直第一次戰爭嗣是歷辦臨城刦東案·及庫脱滿被戕案·等大小交涉數十起措置咸宜在建設方面如退回庚子賠欵餘額·專充教育用途·及辦理費德理無線電公司·與交部所訂無線電合同之交涉等皆其塋塋大端此次陞任駐德大使係繼新任駐英大使霍夫敦氏之遺缺而霍氏則繼現任國務卿凱洛格氏之遺缺駐德大使亦居美國駐外大使中最重要者之一今舒氏陞任斯缺可謂不次之擢至其後繼人物尚未發表舒使離京後暫時當由秘書中擇一代表 
[各省添設商標登記所之議案（智）]  
　　農商部召集全國實業行政會議後前日又提出在各省實業廳内附設商標登記所議案茲錄原文如下中國近數年商標之利益益復顯著蓋商店必須有字號而實業出品更須有牌子所謂牌子即商標是也蓋商標即爲無字號之字號無論全中國識字與不識字之男女及全世界各國人對於中國實業家之字號或未必明瞭而一覽商標則某公司之出品都能一目了然故世人購買商品必先任定商標信任愈久則商標之價格亦愈高比來好商圖利影射冒仿者甚衆商標涉訟時所不免通商大埠尤爲習見在冒牌射利者旣置法律道德於不顧至於被冒商品因被次貨混充高貨旣妨營業又損名譽往往涉訟經年猶未獲滿意之解决要知國家之定商標登記法原所以保護商人而杜市儈之影射若不得充分之禁護小之足以爲商標前途之障碍大之則爲實業前途之障碍消息盈虚誠非細故查中國農商部雖已設立商標局所有登記未甚踴躍成效未甚昭著者實以保護商標之法未甚周妥耳中國幅員之廣商業日趨於繁盛凡商家呈請登記者由部審查極感困難稍一不愼易爲朦蔽即就商家一方面言一種商品之製成已費去許多心力再因商標之登記待中央之核准又不知若干時日所感困難正復相等倘能就地登記代爲轉呈備案其便利自不待言此各省實業廳設立商標登記所不可須臾緩之理由也言其利益约有數端（一）國際貿易商標最關緊要若登記之手續能簡捷完善則對外貿易保護愈益週密信用愈益鞏固自可推行無阻不虞挫折其利一（二）商人往往不諳公文程序視登記爲畏途如各省設立登記所則可就近指導使商人盡曉然登記之利益蠲除困難是則登記所正所以補商標局之所不及並行不悖其利二（三）商人所經營之商業得一切實之保障自必安心營業力求改進商品愈佳堆銷愈廣即因貨愈臻發逹得以杜塞漏巵其利三（四）商標登記往往因影射摹仿發生訟事商標局以鞭長莫及仍不得不飭該管實業廳調查具復而實業廳因無案可稽非經調查手續不能知其底藴手續如此繁重曷若於各省實業廳設立商標登記所凡商家登記者必先經該所審查然後再轉送商標局復核經一定之程序免無窮之糾紛其利四（五）一般奸商以中央與各省相距遥遠明知被害人訴訟困難不憚明日張胆自由冒效及至令行禁止已得無窮之利而正當商人之損失已不可勝計矣有該管登計所就近爲之保護則冒效者將不禁而自戢其利五（六）實業廳之責任在於振興實業此固夫人而知之欲振興實業須備知全省實業之梗槪但因無正確之統計可資查考雖欲振興有無從假手之憾倘各省實業廳設立商標登記所資本較大之實業未有不書名入册者商標旣經登記商業自易調查而商業之統計亦可連帶編成以備考核爲發展商業之根據其利六基上六種理由各省實業廳確有設立商標登記所之必需用特根據會章提出議案至於登記細則應俟從長擬訂是否有當敬候公决施行（三月十四日） 
[旅京贛人裁兵運動（三原）]  
　　北京通信贛省軍費在民二李烈鈞時代月約三十二萬李純督贛遞增至四十八萬陳光遠繼任增至五十八萬至六十萬奇陳去蔡成勳來又增至七十萬左右驅蔡後方本仁積極擴充實力以圑改旅以旅改師號稱八師二旅實際統計所有槍枝不過二萬支依陸軍編制僅足兩師而其軍費則按師旅開支每月連軍事行政費共定九十八萬年須一千一百七十六萬贛省全部收入僅九百餘萬元以之支配軍費尚虞不足更談不到行政教育等費前贛都督彭程萬新由南來有慨於此特聯前贛學生軍督帶蔣羣·現教育會長胡薰·總商會長盧芳·（胡盧均以圑體代表來京列席善後會議）第二十四人向旅京同鄉會提出裁兵案要求於今（十五）日召集大會彭等提案理由（一）依現在情勢贛已有亡省之痛方本仁兵力雖不足八師兩旅一方面已在魯鄂等省招募補充現已募到五六千人運贛編制將來一再添招勢非至全省皆兵不已應積極運動裁兵即使辦不到裁兵亦須要求方氏不得再行補充姑就現有兵額一兵一餉按月核實開支除去虚冒名額等等每月當可减少軍費半數（二）贛自民二以後歷任軍事長官如李純陳光遠蔡成勳輩無一不擁資千萬胥是贛人脂膏除李純已死不計外陳蔡均在租界上作富家翁應即與之清查任内賬目庶後任有所儆戒討論結果均全體通過而其進行方策蔣羣主張應一方推代表向政府請願一方通電各省贛人一致堅持通過後張掄元更主張限制每月軍費不得過五十萬雖尚有嫌其過多者主張恢復民二舊例實則即使傾贛人全力運動此五十萬最少限度事實上尚不得做到也 
　　贛局陷於現在地位贛人依附軍閥者亦不得不分擔責任即如現財廳長文羣以利用同鄉會倒蔡即以籌措軍費爲其到任之交换條件據聞胡思義初因文有奪位之嫌曾力主七十萬文則承認百萬嗣改九十八萬尚欲掠其未超過百萬之美名居心至巧故今日會場上復有人提議文羣因報効軍費結歡方本仁除將蔡成勳任内已取消之鹽斤加價統税加徵·繼續徵收外近又有發行有利庫券一百六十萬之計畫一方面爲坐升省長計仍秘密進行六百萬南潯借欵與其事後反對徒貽後悔不如事先反對更爲有力一面通電表示一面請財部制止並即取消鹽斤加價·統税附捐·發行庫劵·三種負擔無如文羣黨羽已預知今日之會必有此種提案多到會場搗亂更因有人主張請願撤懲文羣兩派互相叫駡繼且動武卒以有人調停由提案人撤回撤懲案下次再議始將前案通過然前案雖通過而文羣一黨又以速記錄有反對文羣重徵鹽斤加價等字樣又 
 
 

Page 6

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *復大諱謂須除去文羣兩字實則文旣爲財廳長即去掉文羣兩字責任固仍在文羣也 
　　又如聯署彭程萬提案之胡薰·盧芳·初爲彭所衝動一時附和繼思開罪方氏不敢到會臨時且來一函聲明案係彭氏主動本人不願掠彭之美實則恐無以對方也其餘又可知矣（三月十五日） 
[京漢路受豫戰影響]  
　　上海泰晤士報十三日順德通信云京漢路運輸情形尚未有進步其原因仍係受戰事之影響軍人沿途徵收不法税捐如煤炭一項現在價格奇漲其原因即爲捐重之故如商人不納捐税查出即受重罰此間供給某醫院之煤商已歷二十年因自用車輛運煤之故被罰一千元商人旣遭剝削於是乃不得不抬高價格以取償於人民又如鹽之一項爲重要之食料如商人欲從産地源源運出則亦須預納重金故來路乃至大塞購者祇能供一餐之用不得多購紙烟一項捐收亦至重自前方胡憨兩軍衝突後胡景翼儲順之巨量軍火均次第南運數日前有傷兵五百名由前敵運回即取道北上赴京 
[豫戰中孫胡近狀]  
　　鄭州消息孫岳自二月二十八日抵鄭後據外間一般推測有謂其助胡攻憨者有謂其並不助胡而坐收漁人之利者謡諑繁興莫衷一是有人於十四日下午七時至彭城里孫之行轅謁孫入會客室見室中懸中國地圖與京漢鐵路地圖各一紙及孫出見乃詢其對於此次胡憨戰事之意見如何感想如何孫謂此次完全奉執政府調停之命令而來未入豫境胡憨已經開火當派葉荃部下持白旗至前線勸告停戰胡軍方面確能停戰數十分鐘而憨軍反加猛擊即手持白旗之兵士亦被擊傷數人嗣復改派飛機二台往戰地散佈停戰之傳單數萬份仍無效果是以本人對於調停之地位而外别無意見且東南東北之戰事方平西北之戰禍又未能幸免感想之所及固與衆人同也繼問前敵情形刻已如何答謂前線戰事近無若何詳細之報告惟洛陽方面業已派兵駐守維持戰後之秩序矣再問總司令此次來鄭曾否與馮將軍有所接洽答曰無之此全係執政府之命令也至此遂興辭而出 
　　自豫西戰事發生以來胡景翼心中所最掛慮而焦急者厥惟隴海鐵路之中斷無以對外人之詰責今胡忽於十三日下午過鄭返汴行色甚促聞憨軍西退離潼關祇四十餘里胡恐豫東再有軍事上之變化所以遄返督署靜待四方之報告再爲應付而汴洛客車於十四日起亦已照常通行並無阻碍鄭州各商店近日亦恢復其營業之時間矣 
[吳佩孚有暫居岳州意]  
　　本人常居艦中研究生理學 
　　吳佩孚抵岳後即有不日來省之説據吳氏自稱缘段執政將派艦到岳捕拿故擬來省躱避前此已託省方派往代表將此意逹趙詢問意旨趙氏當派岳陽鎭守使鄒序彬赴岳歡迎惟聲明只能隻身前來不得帶用兵衛昨鄒使已由岳返省報告吳氏暂不能來聞係鄒使見吳時即婉致省長之意吳當即答覆云我前此想來長沙原爲避險現段方對我尚不十分緊急且我住此間有軍艦保護又承友軍帮同護衛更可無虞就此言之目下實無往長沙之必要又到長沙之後似覺過於煩擾心甚不安請將此意轉逹趙省長俟至必要時再行來省云云 
　　吳在岳州聞有久住之意當吳由黃州來省時曾將其夫人送往漢口安置茲又令粤漢路岳武叚劉段長前往城陵磯爲覔住所一俟覔定即仍將其夫人接來觀此則其入川之説已完全打消矣 
　　據確實調查吳佩孚兩艦所有士兵約在兩千之譜以圑長四人統率之槍枝不多總數僅六七百桿每日派兵士數班上岸梭巡每班有荷槍實彈者六人負馬刀者四人軍官一人佩手槍之從兵一人河灘一帶布篷羅列則吳部所紥之露營也 
　　吳本人常居艦中有晋謁者必見其見客時輒手執生理學一部蓋示人以現正研究生理無意於政治也間常登岸遊覽各勝境惟所到之處輒斷絶交通昨吳又派馬濟來省有重要事與趙接洽並帶來機槍二架砲彈四箱五響步槍若干枝七九子彈六百箱 
[鄂西之熊袁消息]  
　　宜昌消息熊克武寄居湘西所部三萬餘人旣苦餉常不濟而寄人籬下終非了局欲圖回川又非假道宜昌不可故特派其第二旅旅長羅福祥便衣來宜進謁王汝勤親遞熊氏手札説明假道入川原因並訂有不佔鄂境寸土之條件擬由宜都遵宜昌之河西由火峰界嶺而圖川東王盧兩師長會議良久卒無具體認可之答復微聞王盧咸推責於段謂爲段執政明令認可自可讓路云云現羅旅仍在哀求之中不卜結果如何也至袁祖銘方面刻實未常稍有退縮之意聞其計劃以佔施鶴爲第一步近已進步咸豐據聞袁氏自稱祖居咸豐故施鶴凡屬袁姓士人莫不爭往投効袁則特别優待咸與官職其不忘故里之念於此可徵矣 
[張宗昌過濟南下]  
　　與盧小嘉同行表示並無督魯野心 
　　濟南通信奉軍第一軍長兼四省剿匪總司令張宗昌本日（十七日）下午七點三十分由天津乘津浦路專車抵濟同行者有盧宣撫使之公子盧小嘉奉軍交際處長王琦鎭江關監督程鎔等十餘人並有衛兵一連隨行保護專車入站時魯督辦鄭士琦帮辦施從濱省長龔積柄濟南道尹唐柯三警務處長范尚品市政廳總辦唐仰杜督辦參謀長宋振綱副官長齊寳賢及圑長以上各軍官均到車站歡迎鄭龔並在鐵路賓館設宴预備爲張洗塵惟因張宗昌急於南下不能在濟久留故遂作罷張軍長到濟後并未下車即在車中與各要人晤面據張軍長對人云四省剿匪司令部現仍設在徐州個人此次南下即專爲赴徐州佈置一切並無其他任務張軍長語畢即與各要人作别開車南下計時已下午八點十五分據張軍長左右對記者云張軍長曾向部下表示謂個人决無督魯野心外傳種種消息均係空氣作用且藴卿（即鄭士琦）官魯多年與地方感情素洽去冬北京政變鄭氏通電中立地方賴以保全其功亦不在小中央决不能輕於更動云云（三月十七日） 
[魯議會又演一塲怪劇]  
　　爲孟傳瑾主張查辦東臨道侵用公欵案 
　　濟南通信十六日爲省議會臨時會閉會之期下午三點半開會出席議員八十二人副議長陳鸞書主席徐宗堯臨時動議查辦萊陽縣知事李衍譔李象晋臨時動議查辦齊河縣知事温樹玉俱原案通過按議程討論第一案爲議員邵世傑建議限制濫發紙幣以維金融全案通過第二案爲孟傳瑾建議查辦前東臨道尹周樹標侵用公欵由孟登台報告周樹標前在東臨道任内侵用貧民工廠公欵兩萬八千餘元本席爲維持東臨一道貧民生活計故提案查辦周道尹云云黃毓璋謂周樹標是否侵用公欵必須新道尹接任清查交代後方能知其確否此際不應提案查辦主席以原案付表决起立者四人否决孟傳瑾力主反表决多數議員均謂起立明明四人旣無疑義不能反表决孟傳瑾逕上議台將主席桌上之鈴取下全塲大呼孟議員違法孟迺又將鈴置於報告桌上李淵紳謂議長不能維持秩序議長違法主席遂宣告按議程議第三案議員韓建碑建議嚴定縣知事剿匪獎懲案韓甫至台上報告孟又將其拉下仍力逼主席將該案反表决李汝枚發言可由本會咨請省署令飭現東臨道尹柯昌泗澈查周樹標是否侵用公欵衆無疑義迺又按議程議第三案韓建碑登台報告後討論結果由原提案人將該案撤回修正第四案爲議員韓建碑李汝枚建議將濟南道實業籌備費三萬元在惠民創辦高級職業學校案由李汝枚登台報告孟傳瑾謂李議員旣不赞成查辦東臨道尹周樹標維持東臨實業即可不必再建議辦濟南實業李汝枚拍案大駡孟傳瑾孟亦以惡聲相報主席以原案交付審查付表决通過李汝枚質問主席謂前次開會本席動議組織財政委員會清查全省財政旣已通過由法制股擬定委員會組織法今日爲何不提出討論主席謂因法制股開會未成時已至法定鐘點乃摇鈴散會 
[贛省倒胡後之流通劵問題]  
　　九江通信目前倒胡消息日緊一日頃得確訊此次逼胡下臺實由鄧（如琢）楊（池生）蔣（鎭臣）唐（福山）四師長一致動作據一般人觀察楊爲政學系派致不容干粤而與文（羣）接近文近與鄧甚聯絡蔣唐雖不在省其兩代表亦附和文因有此决心倒胡之舉將來文爲省長又有謂鄧借文以倒胡尋將取而自代至方本仁則居於不聞不問之列不露頭面坐視胡倒而已前日（十三日）有公民圑數百人包圍省署其勢洶洶比時傳有楊某兩次索印者即省署警備统領楊桂連楊係代逹四師長之意略謂（公民圑閙得這樣田地如省長還不下台四師長不負維持責任即統領亦無如何那時反無面子所以命我來代收印信請省長早些設法罷）胡見勢已至此昨日（十四）已將署中應用器具搬運一空今日（十五）即聞胡已交印信與豫章道尹曹本章十七日准離贛只以省署一月公費尚未領到各員薪水待領故尚遲遲其行耳 
　　在此胡氏將去之際胡所認爲擾民之有利流通券者現已發現九江市面矣今日九江縣知事胡慶道致函商會云（逕啓者頃奉財政廳令開本省財政困難臨時發行有利流通券應勸諭商民一律收用等因查此項流通券軍警餉項業經領發到潯指日在市面行用按照廳令當與現金一律通用相應函請貴會迅予召集各帮商董開會宣布俾免阻滯除另文函送樣票并布告外特此先行奉達即乞查照此致九江總商會云云）今日上午十句鐘後驻潯中央第一師一旅一圑兵士等各持流通券上街或兌錢或買物與商民發生齟齬有一綿花匠不肯收用此券被兵士擊破額角血流如注於是各錢號紛紛上板一律閉市下午三句鐘商會召集各會董開緊急會議議决以該圑一萬五千元月餉三成省券七成流通券計每月發放流通券一萬元此一萬元即由商會擔任每月調换省券行使市面但須該圑佈告九江市面不准使用流通券云云然流通券非軍用券可比將來不僅用於軍界方面即行政教育司法各項經費均須搭用流通券商會議决此種辦法實亦無以善其後也（十五日） 
[浙省自治法附屬法問題]  
　　浙江省自治法會議各股聯合審查會整理省自治法章案業已竣事交由辦事處印配預料二讀三讀一個月即可完畢尚有一個月時間正可議决附屬法至必須與省議會先爲一度協商者因籌備自治程序内有在籌備期内省議會行使立法權之規定故省自治法各項附屬法究竟由省法會議起草抑由省議會起草須俟協商後再定此刻代表與議員各個人之意見對此問題約分四説甲説省法會議旣可議决根本法所有各項附屬法當然可一併議决且有省憲會議前列可援似屬應有之職權乙説省法會議組織法僅規定制省自治法於省自治法議决其職務即爲終了故起草附屬法應屬省議會之職權丙説省議會組織法及省議會議員選舉法先由省法會議起草以便省自治法公布即可首先執行其餘各項附屬法槪由省議會議决丁説由省法會議及省議會各選出若干人組織法律編纂會擬訂各項附屬法究以何説爲是仍俟開聯席會議公同商榷俾有正當之解决云 
[杭州快信]  
　　金華縣商會上年借墊浙軍第七圑餉項現輕財政廳核定准該縣知事於下忙征收地丁内陸續歸還 
　　浙省各屬繭捐委員業由財政廳分别核定早晚即次第發表 
　　浙江國民會議促成會反對善後會議提出國民會議條例今午後在省教育會特開大會續電中央表示極端反對並電各省一致力爭 
　　此次浙省發行善後公債章程完善詎各屬紳商均以民力凋敝應者寥寥 
　　旅豫浙人李仲賡巧（十八）電浙各法圑中山先生手造共和始終爲國今忽謝世舉國哀傷應請政府明令頒鑄銅像立廟於西湖與岳忠武合垂不朽 
　　杭總商會會長王祖耀出席善後會議專門委員會昨有電到杭定二十日起程南下 
　　福建國旗雙毫銀幣充斥市上金融爲之紊亂自昨日起各業已拒不收用錢業方面决待杭總商會轉托造幣廠化驗成色後再議辦法宣布 
　　全浙典業公會定二十一日下午開常年會大會選舉正副會長及各職員並提議整頓本業各要案 
　　吳興縣屬經征錢糧積弊甚深該縣苕字一百四十七八兩莊現又發生私收肥己不給印串案財廳昨嚴令該縣傳集人證秉公訊辦具報察奪 
[南京快信]  
　　蘇松太等屬代表袁希濤姚文枬沈澤春方還徐光溥華文川等六人於十八日上午十一時聯袂謁盧陳述驻軍各境地方疲於供給兵一日不撤商民一日不安各項事業一日不得回復請求恤念民艱迅予主持撤回盧答此事已早在計畫中張效坤軍長即日到寗自當儘速商籌辦理决不使蘇民久受苦累云云聞該代表等擬今日往謁張宗昌懇求迅速施行 
　　張宗昌十八日晚專車到寗軍警政各界到浦口迎迓者甚衆行轅設下關花園飯店聞張擬在寗躭擱一二日與盧使商洽各項問題即往滬寗路沿線一帶地方察看情形俾定留撤軍隊辦法下關滬寗車站已備妥專車駐站守候 
　　海軍第二艦隊許司令調永健軍艦赴上游巡弋該艦於今日由下游開驶過寗 
　　韓壽辰擬在署稱觴官紳界已爲發啓徵文駐寗軍官頃通電全省軍界徵求公備禮分意見 
　　江都縣知事曹元鼎奉令調省遺缺委趙邦彦署理全國烟酒事務署檢察委員會會員蘇恩培由京來省調查税務情形 
　　韓委陸軍步兵第三旅副官長王銘珍充宜南税務所長趙懷厚充省署秘書處佐理 
　　實業廳委王樹蕃充省立第一農事試驗塲塲長 
　　韓令各縣知事税所長嚴禁奸商運米出口 
　　此間已得透雨人心大慰 
[地方通信]  
　　蘇州 
　　電話加捐之商會主張蘇州電話加捐撥充國立八校經費於三月份起即須實行前日電話局特函各用户通知一切茲聞總商會接函後認爲不可昨（十九號）特函復電話局請暫緩加捐復函云（逕復者案准公函内開奉交通部號電以國務會議决將上年附收賑欵俟今年二月底六個月期滿後再行展限六個月此項附收之欵專充維持八校經費各電話局仍照前項議决每號每月加收附捐大洋五角等因轉知到會准此查賑欵附捐本非人民樂從民九民十成案曾經政府一再申明此後不再展期上年附收此項賑捐適值軍事倥偬當以期限尚短勉强隠忍冀速了事現幸限期屆滿商民元氣未蘇恐難再加負擔且惡例一開將來無論何種經費均得援例加捐事關中央信用敝會未便轉知各商昨接上海縣商會來函對於此項附捐亦有滬人心理多數反對之語相應函復貴局查照希煩呈部核辦暫緩實行爲荷此致蘇州電話局蘇州總商會啓） 
　　松江 
　　七寳派出所巡長被控七寳鄉派出所巡長端木義祥近被該鎭商民甘某等聯名呈控勒索鉅欵盜賣民船等種種劣跡懇請縣署撤差究辦聞該巡長多方請託希冀另調云 
　　發起追悼中山籌備會國民黨松江縣臨時縣黨部發起追悼孫中山籌備會函知各公圑各學校推員列席集議進行事宜其啓事云敬啓者中山先生奔走革命垂四十年富貴不淫貧賤不移威武不屈辛亥首義功成不居丙辰討袁共和再造已未護法法統重光此次曹吳賄選全國騷然幸賴先生聯合友軍大施撻伐卒使羣宵褫魄正義得張近復主張國民會議廢除不平等條約求人民之幸福謀國際之久安功業之偉大人格之高尚堪與日月爭光嵩嶽並峙何圖昊天不弔奪我元勛功業未完大星遽殞傳來噩耗舉世同悲痛國父之云亡哀導師之見背同人等缅懷偉績如喪考妣用特發起追悼大會組設籌備處於城内圖書館茲定於三月二十二日（星期日）下午一時開第一次籌備會務希貴會推員列席共議進行是所至盼 
　　劇盜供認夥刦行刦浦南前崗十五圖潘姓家並用洋燭燃燒事主之妻私處之劇盜羅根泉業經獲案研訊等情已誌本報茲經亭林警察續獲是案夥盜金寳錦一名於十九日解經邱承審員研訊該盜直認夥刦不諱分得贓洋五元銅元五十枚並供出在逃未獲之首盜羅根泉等語官判收押俟緝獲羅盜至案以便定讞 
　　無錫 
　　各界籌備追悼孫中山無錫前民黨支部長曾任本邑民政長之秦毓鎏（效魯）發起爲孫中山開追悼會昨日（十八日）下午四時在公園開會到商會王克循·縣議事會議伯圭·縣農會顧彬生·縣教育局蔣仲懷·市公所高映川·國民會議促成會楊錫類·石清麟·市學委蔡蔭階·及邑紳蔣哲卿等六十餘人公推秦效魯爲主席報告孫中山爲民國開國元勛且爲全國所崇拜之人一旦逝世莫不哀悼爰有追悼會之發起如何進行請公同討論議决公推秦效魯吳錦如爲籌備主任本邑爲民衆之追悼由到會者爲發起人通知各法圑各公圑各推代表爲籌備員共同籌備定二十二日續開籌備會暫设籌備處於公園池上草堂追悼地點擬定公共體育塲議畢散會 
　　江陰 
　　查報駐兵數目地址及供應澄邑議參兩會因接江蘇縣議會聯合會元日代電謂近日太湖流域聯合自治會開籌備會時議决七府一州每屬推父老一人爲請願撤兵代表常屬已推定惲禹九君迅將本邑駐兵數目地址及供應情形送寗等因該會接電後隨於十六日召集地方公圑聯席會議討論之下函請縣署迅速查明示復以憑轉報十七日黃兼所長令飭警所分别詳查業經函復參事會列表具函於十八日快郵遞寗矣 
　　常州 
　　土布業會議續請免税武邑土布業要求繼續免税十八日特召集全體同業開會到各號代表三十餘人當推謝仁甫爲主席僉以土布爲鄉婦手工所織成利益甚微而生計所關不得不昕夕從事詎經兩次兵災織工大半蕩析流離艱苦萬狀現在生計急待振卹即機梭等物整理置備亦非易易故此時祗有獎勵工作之一法决不應再行徵税以增其負擔一致議决要求繼續免税其辦法如下（一）函請商會轉知各機關合力爲土布業呼籲（二）公推代表至被災各縣接洽當推定查秉初胡懷生赴上海毛錫章蔣耀福至江陰無錫劉德榮赴常熟（三）所有用欵暫由胡仁春墊付將來由同業分派至六時許散會 
　　歡迎張軍長之籌備張軍長已由津南下在徐稍駐即渡江至寗再行來常撤軍武邑各公圑籌備歡迎地點借省立第五中學設立籌備處現正雇匠紥彩將次工竣大門前高搭五彩布牌坊一座第二重大門前高搭松栢牌坊一座大廳上除紥彩外并陳設客座大會常爲會塲四壁用松栢圍繞綴以金字并有松栢紥成生肖懸持壁間矞皇典麗頗爲壯觀大約張軍長蒞常尚須時日已籌備大菜百餘客屆時舉行歡宴并有軍樂隊以便雅奏 
　　鎭江 
　　廳令税所照撥軍用欵項丹徒税務所長前因第一軍糧餉處派員至該所守提軍用欵項數萬元特呈報財廳請示核辦昨已接奉廳令飭即如數照撥以應軍需故該税所長現已遵照辦理矣 
　　大批難民過境誌聞昨由丹陽縣解到難民錢坤山等六十餘名口均係阜寗縣人氏縣署派警接收後即照例發給口糧一面備文咨送江都前站以便轉遞回籍又昨日由蕪湖裝來難民五十六名抵鎭後即由其代表袁有才要求三區轉商水陸總巡封雇民船兩隻以便遄返阜寗原籍 
　　揚州 
　　振濟火後災民揚州缺口門内外大火成災一節其詳情屢誌本報災後慈善機關發放振欵已得二千六百餘元茲上海義振會又撥欵三千元揚地士紳亦籌欵二千元派員按户調查損失散放矣 
　　敲詐軍人解鎭發落駐鎭三十六標奉軍兵士王堯臣王明月私自出營串同前充十九師兵士張耀亭王金榮至江都大橋鎭花家蕩地方敲詐良民得贓後經警備隊獲解縣署復由淮南緝私方統領致函該軍長官請示核辦旋奉復函除將十九師軍人留揚候辦外所有該軍二名請解鎭發落等情遂由統部副官彭楚秋將該軍於十七日押解赴鎭矣 
　　南京 
　　陳議員請協爭兵士廠建費電申報館轉全省父老鑒現在中央專員處分江南兵工廠基變價甚鉅但該廠之建設經費係藩道兩庫分擔案牘俱在當時國省界説未分而且製造軍用物品無生産之可言蘇人默無一言猶可説也今日收獲巨資我蘇之基本當然發還况蘇省歷經兵燹人民之廬舍爲墟公用之營房軍械及省有事業敗壞不堪即爲中央計江蘇爲財赋之區國家收入攸關亦不應任其凋敝而不加整頓迥溯我蘇自民國改元所有官産悉被中央没收癸丑之役無辜將我省有電話局改歸部辦絲毫無償此番工廠變賣又不使蘇人聞知一若蘇省兵災咎由自取除不撫卹外尚須取得戰利品也我蘇父老袖手旁觀未免毫無生氣復查省防軍隊器械服裝窳劣過甚亟應更换人民流離失所仍未安集連年軍需所欠省債至三千萬之多在在需欵乘此時機不向中央交涉境過情遷追悔莫及務祈諸父老通電協爭以紓民困實所盼禱阜寗陳伯盟電 
　　寗官紳上疏祈雨本年入春以來天時亢旱雨澤愆期將成災象南京道院陶保晋葉家寳顧琪張汝匠蘇民生等虔心發願特於昨（十七）日恭行祈禱盧宣撫使韓督辦均蒞院行禮及午雨澤果降茲將盧韓祈雨疏文錄下南京道院統掌弟子道靈（盧）又希（韓）等爲發願祈雨謹具疏於至聖先天老祖之案前曰伏以兵燹餘生瘡痍未復當陽春之布令悵雨澤之愆期三農增望歳之憂百穀仰如膏之霈昔者商王引罪曾聞剪髮以明虔宋主責躬不忍暴巫而求赦念孑遺之可憫幸前事之堪師用是恭率同修特申祈禱人心悔過敢云萬姓之何辜天命靡常寗使一夫之不獲所願鴻慈普及愷澤旁施優渥可期蕴隆無慮拭目而俟聿賡崇朝其雨之詩如願以償預作三日爲霖之慶謹疏 
　　徐州 
　　昨前兩日之車站紀事江蘇省警備隊第二圑（張鎭所帶）圑部副官胡耀前晚由寗領來步槍二十一支到徐下車轉赴運河（該圑圑部現在運河）十五日上午九時有奉軍第一軍司令部副官張天雲及第一旅旅長俄國人聶察也夫帶俄兵一百二十名由奉專車過徐赴寗十六日晚有蘇皖魯三省剿匪總司令部軍樂隊約一連專車來徐入駐司令部（即徐海鎭守使署）聞張總司令一二日内即可親到此間 
　　平湖 
　　屠宰税切實整頓平湖屠宰税一項向由該業包認每年約四千餘金現省方爲整頓税務起見令飭縣知事切實整頓自四月份起每頭徵收正税四角八分總計全年約一萬四千餘金城區屠宰業二十六家以捐税徒增數倍營業益形艱難將聯合闔邑同業共謀抵制 
　　縣會應否延長之請示平湖縣知事查悉本縣縣議會至本月底止已滿法定期間而新議會選舉尚未開始應否將原有議會延長若干期間抑或暫行中斷特電省請示辦法現省方亦以案關重大轉部請示矣 
　　寗波 
　　查獲大批粤鑄雙毫甬埠於昨日永川輪由甌進口並埠時有常關檢查員在該輪内查獲十一年份之粤鑄雙毫一萬八千五百角當即如數解交税務司驗收聞不日將行鎔化 
　　奉化初中追悼孫中山甬屬奉化縣立初級中學校爲追悼孫中山先生特於十五日起縣旗誌哀七日且於十六日停課開會以誌哀悼 
　　當塗 
　　發起追悼孫中山先生大會當塗靜仁職業學校教職員曁全體學生因民國偉人孫中山先生溘然長逝於北京噩耗傳來不勝悲悼現擇於二十二日上午在該校開會追悼藉表哀忱 
 
 

Page 7

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *游藝叢刋 
[讀電影發明史後之感言] [  毅華]  
　　讀桐村君之（無線電傳逹之演説辭）後對電影之發明史不無欵惑矣以法人之言論視之則發明電影之鼻祖自屬吕米愛但聞諸美人之言電影發明史者則又推崇愛迪生氏矣按愛氏發明電影之初念得於留聲機以爲人之聲浪出於喉舌雖有抑揚頓挫之妙而渺無蹤影不知聲之何適但尚能收藏於蠟片矧人物影象之舉動乎迺就光學中之留光性ＰersistenceofＶision而研究之此理曾由希臘科學有拜托蘭密Ｐtolemy氏表演證明其法與今之活動之西洋鏡同故法人謂電影原始螺旋之玩具或即是物雖然前愛氏思及留存影象之動止者亦大有其人若英國攝影家墨勃雷奇Ｍudridge氏之攝良駿馳騁之形狀同時以二十四照相機攝取馬馳時不同之步勢又如桐村君文中謂一八七四年天文家楊冲製映相槍攝取金星往來於太陽間之地位曁賴布利之活版照相機胥屬發明電影雛形之鼻祖耳 
　　洎乎今日電影事業已崛起於世界各國矣即以美國論賴此生活者已有億萬人資本家之投資於斯業者年能坐收巨利電影演員之著名者即一十餘齡之穉童亦能獲百萬金元之年俸（即賈克哥根是）其營業上收入之宏鉅於此可見頻年以來我國人士熱中於是者亦不乏人今成立之公司其數已在五十以上惜類多缺乏藝術經驗弗能攝製較佳影片以之虧本而無力繼續者甚夥反觀美國電影業之蓬勃不已則不禁爲之嘆惜也 
[無線電傳達之演説辭] [  桐村自法國里昂寄]  
　　關係電影之發明史 
　　自法京巴黎發出 
　　天容陰霾枯坐無聊乃取無線電機聽之適電波來自巴黎其聲曰今日爲吕米愛君電影機出世之三十週年政府中人開會慶祝特请電影報界會長演講吕君及電影之歷史 
　　會長云（電影原如螺旋之玩物昔人分繪片若干似同樣而有繼續動作在其中旋之而從旁觀看則見此若干形狀動作其間至施波君Ｄudoso用膜片攝像天文家楊冲君Ｊanson製映相槍（在一八七四年用以攝取金星往來於太陽間之地位）此時賴布利君Ｌuybrige在美舊金山新製映影機一機開若干孔内爲活版機門以電開閉能於轉瞬間攝影四十枚馬來博士ＤrＭaret慕楊君之映相槍機乃仿其法而加以改良 
映照巴黎公園一帶之風景電影模型至此略有進步矣然仍不能若今日電影之完備吕米愛君出始修發明電影之全功立今日電影之礎基 
[右圖上者爲路易（名）吕米愛（姓）君ＬouisＬumiere下圖爲吕君之弟奥古斯都吕米愛ＡugustoＬumiere之二人者胥發明電影之鼻祖也]  
電影首次出世係在里昂吕君之工廠在焉其機即吕君及其工人莫冲Ｍosson君手製第一次在大茶居Ｇrandcafe開演此店至今猶在一九○○年吕君棄電影業而專營映相以其電影買賣轉於百代Ｐathe及過門Ｇaumont二君吕君以前所製之片其長僅有十二至十四公尺迨百代君接承後在一八九六年由十餘公尺增至四十公尺進步之快出人意外此後形形色色愈出愈奇繼續成立之電影公司不知凡幾在一八九五年領此項製造執照者僅吕君一人至一九九六年增至一百八十六現以全世界計之則在數百萬之譜云） 
　　里昂爲影戲發祥之地當地之法國影像研究會亦於是日開會紀念其會長演説亦由無線電發出大致與巴黎來者相同惟加説明吕君之機初次製成時爲一八九五年二月十四日云 
　　今日電影事業之發逹誠有一日千里其影響甚大惜利弊俱有吾國近正留心於此故聽機中演説後急筆記之想祖國電影界諸君所樂聞也（桐村自法國里昂寄）二月十四日 
[卓别麟導演之悲劇]  
　　滑稽派電影明星卓别麟氏於去歳改變方針導演自編之悲劇曰（巴黎一婦人）開映之後觀衆敬仰之心較前益甚其聲譽之降與葛雷菲斯殷克蘭姆等名導演家相埒卓氏本富天才復精藝術早年備歷艱辛飽經世故對於人生透澈異常其思想見解盡含哲理故極高尚玄柲與凡俗不同積之旣多苦莫能洩遂舉其歷年所得編製此劇劇中情節似不過描寫巴黎一婦人之片段生活而實則不啻爲天下婦人寫照也全片編製説明均别出心裁雖淡淡一節寥寥數語無不隠含深意堪於咀嚼至於美術尤所注意有精細之建築及裸體美人等等佈置得宜清逸如畫總之此片爲卓氏經心刻意之傑作兼俱騷人情文並茂之詞畫家傳神之筆令觀者擊節稱賞陶醉於不自覺間而永不能忘懷者也 
[（寳玉哭靈）龍舟曲（二）] [  光磊室主]  
　　輕舉步出了怡紅支離病骨抗西風撫景懷人愁有萬種傷心流涙謝鴛鴻空負當年寓意芙蓉誄從此欲扣情關路不通絲蘿虚付應憐我鸚鵡多情解惱儂又見芳苔滿地人踪滅黃花黯淡竹影西蓬眼前歷歷皆陳　總係葬花人去欲見無從此日臨風已渺絲桐送一刻恍如芒剌在心中行行不覺瀟湘近又只見雙扉虚掩悄房櫳輕叩銅環三兩下有煩紫鵑你引我轉入靈幪·····紫鵑　説因了當初何苦種下這段情芽自古疾心女負義郎半點不差想起往日哥哥妹妹全是假至到瀟湘抱病有誰慰問湯茶他臨終猶不忍將你抛下聲聲連呌寳玉冤家今日花落人亡你就空嗟呀一朝難免玉生瑕况且燕爾新婚橋已架又何必到此地凄凉境界絮語喳喳寳玉聞言咽喉啞虧我有寃無路訴巫涯····忙　步轉入靈幃一見遺容我就肝膽碎教人呆立涙珠飛何堪妹妹别我成終古抛我在離恨天裡無日展眉我一自琴瑟新歡不遂意乃至夢魂顚倒病支離是以未克步至瀟湘慰藉你怎料你沉疴一旦向西歸迥憶我匣裡釵分日正是你林中玉碎時（按林中二字恐是臨終之誤）從斯空詠碧雲句再世難逢瓊瑶姿一愛你秉性聰明冰雪似二愛你多才多藝兼會書畫琴棋三愛你霧　風　誰能比四愛你綘唇玉貌勝西施五愛你針神巧奪天仙女六愛你濃妝淡抹總相宜七愛你雅度温柔能逹理八愛你屬文續史賽斑姬九愛你書法筆走龍蛇字十愛你談辯如雲是解頣想你般般都係怡人意獨怪我緣　福薄未得和你結褵正係并頭虚占夫妻蕙扼腕難回連理枝愁看丹旐摇孤影奸像當年墜涙碑此後瀟湘回首事全非一叚相思無盡時到今日花殘月缺硬逼我分離····· 
[奉天堂會之清單] [  養拙軒主]  
　　奉天堂會開銷之清單茲特從參預其事之某君覔得錄之如下 
梅蘭芳　　　五千元　楊小樓　　　五千元 
余督岩　　　五千元　程艶秋　　　三千元 
王鳳　　　　一千元　白牡丹　　　一千元 
陳德霖　　　一千元　襲雲甫　　　一千元 
時慧寳　　　一千元　王瑶卿　　　一千元 
言菊朋　　　一千元　郭仲銜　　　一千元 
姚玉鞭　　　五百元　朱桂芳　　　五百元 
郝壽臣　四百八十元　錢金定　四百八十元 
王長林　四百八十元　裘桂仙　四百八十元 
姜妙香　三百六十元　侯喜瑞　三百六十元 
蕭長華　三百六十元　金仲仁　三百六十元 
范寳亭　二百四十元　遲月亭　二百四十元 
慈瑞泉　二百四十元　王文荃　二百四十元 
榮蝶仙　二百四十元　陳桐雲　一百八十元 
張春彦　一百八十元　羅福山　一百八十元 
鮑吉祥　一百八十元　趙芝香　一百八十元 
王慶卿　一百八十元　曹二庚　一百八十元 
郭春山　一百八十元 
又賞文武配角及揚而等二千元合計共三萬五千元云 
[外劇叢話（三）] [  堃生]  
　　脚本之構成多以戀愛爲主學校演劇則有戀愛性質者輙受社會痛駡蓋戀愛以外之脚本亦正不少沙翁劇自古有名者也但並無懋愛之事如（一磅肉）一喜劇也幕數不少普通僅演其裁判一幕今已發行之莎士比威尼斯商一書即其脚本頗合學校演劇之用滬上學校昔屢演之苟有性質如此類之脚本爲學生者宜多演之 
　　清季英京倫敦有一名劇係演倫敦歷史上之事蹟題其名曰（國心）劇中脚色約用一萬五千人越年夏間在英皇水晶宫中開演是劇之總經理爲貴族柏來智襄助之者爲竇逢公爵與史德格貴族等編劇爲法倫與蘭斯兒劇分三大節每節八十齣計共二十四齣每演一齣有歷史家二人爲之詳細指示云 
　　演劇爲藝術而戲劇則美術也日本東京俳優養成所之科目技藝部之課目除關演劇之各科外尚有音樂·舞蹈·繪畫等科學理部則有倫理·藝術槪論·演劇論·美學倫理·歷史·演劇史·表情心理學·脚本·研究外國語（英法德任選一科）等科此等學科爲演美術戲劇之要素也劇中表情最易者爲手足日本自高田氏出即成腹藝時代嗣後劇界進步腹藝漸覺陳腐遂成胸藝時代河合村田等個中之翹楚也伊井蓉峰云將來必成頭藝時代所謂頭藝者即頭部之藝是也 
　　奥地利自一午八百八十年維也納林戲院失火後即於一千八百八十二年修訂章程取締劇場以防不測章程内除限制坐位電燈之外凡築公衆戲院必須建於四面落空所在嗣後續添劇場均遵此律蓋不獨爲大衆担保身命亦所以點綴城内風景也近來建造進步四面落空之説已視爲無足重要其最注意者樓座之懸力地板之斜勢並太平門之數目大約設座六行必須有太平門一道法京巴黎羅華博物院左近有一大劇場曰皇家戲院院以光潔精緻之石築成園門分四五處用紅石及黑石爲圓柱梯級則用白石寛大平坦上蓋極厚之絲絨毯因之步履無聲牆壁亦以紅石鑲嵌成文地板則以數寸許及尺許極厚之油木砌成卍字紋及蘆席紋每日用白蠟揩擦光可鑑人屋頂雕刻各種赤身露體之女像精細絶倫女身兩翅均用眞金葉鍍漆輝煌奪目園屋崇宏廣大可容萬人號稱世界第一戲園云 
 
 

Page 8

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *   
 
 

Page 9

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *   
 
 

Page 10

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *教育消息 
[專電]  
　　長沙電全省運動會决定四月東（一日）冬（二日）在衡舉行（十九日上午十鐘） 
　　吉林電奉設陸軍大學開辦費三百萬常年費五萬由三省分擔（十九日下午一鐘） 
　　南京電胡敦復剛復爲三月九日被毆事向寗檢廳告訴被告人爲教授徐則陵陸志韋助教張維健學生翁之鏞已受理 
（十九日下午五鐘） 
[公電]  
　　淮安教育界來電申報省教育會並轉省議務教育期成會平民教育促進總會各省校各縣教育機關公鑒淮安教育畝捐係遵奉省長通令經縣署交由縣議會議决呈奉省長批准在案乃有一二宵小别存意見揑用士紳名義浮詞呈請財廳希圖推翻成案破壞教育各校長已憤激辭職全縣陷於無教育地位同人等棉力薄弱無法維持懇乞貴省教育會主持正誼代呈省當局維持原案並請各機關一致聲援迫切陳詞母任佇企淮安教育界全體公叩 
要聞 
[教長王九齡到部就職之窘狀（捷）]  
　　各校員生在部擋駕王氏二次到部武裝就職 
　　段執政面斥馬叙倫即下免職令 
　　北京國立八校教職員代表曁公立中小學教職員代表共一百餘人根據昨日（十五日）八校教職員代表聯席會及中小學聯合會之議决特於今日（十六日）上午十時携帶乾糧連袂至教育部拒絶王九齡到任抵部時聞部中人云王氏來電午後二時到部就職各代表乃至西花廳内飽食携帶之乾糧靜待至午後一時許即齊集教部大堂前院準備王氏之蒞臨預定擋駕辦法午後正二時忽聞門外汽笛一聲王九齡果隨伴秘書打手分乘汽車三輛並警察二十餘人蜂擁而至該代表等因作包圍之形勢阻擋汽車進路令其速退王氏乃下車由警察及打手護衛仍欲人内於是該代表等之形勢愈形不穏攔阻並力有高呼賣烟土之刑事犯不配當教育長官者有謂王曾監禁上海外國監獄者有謂此高尚之教育部不准人格破産者入内並有向之唾面者羣情憤激不可遏止王氏見勢不佳急避入車内退出教部洵可謂乘興而來掃興而返但不知王氏經此挫折後其感想如何王氏去後該代表等猶恐彼復來依然在教部等候王氏離部後即往告段執政段命再赴部馬叙倫亦到段處被段面斥敢縱教職員學生横行應查辦肇事人馬乃返部召參司會議並發函各校查明加入之姓名四時半王受命再到部督察長朱深帶武裝保安隊同王前往教職員仍在部待候擋駕謂王販吸鴉片不宜長教育後爲朱深騙散王氏乃到禮堂就職旋召集部員開談話會謂余因有病在日養病經段執政敦促乃來就職未幾即與朱深同去馬叙倫於召集參司會議後復呈段氏段當晚即下免職令（三月十六日夜） 
　　又東南通信社云新任教育總長王九齡銑日到部就職爲馬叙倫一派教育界所反對但王仍就職等情曾略誌各報此項消息傳滬後各方誠恐因政爭而引起學潮頗爲注意本社因於前日電特派赴京記者詢問眞相前夜及昨日迭得復電如下（一）篠日來電云京中學界多數歡迎王九齡就職惟馬叙倫因謀位不遂陰使黨羽假八校聯席會名義反對曾經師大等校宣言否認銑日王到部馬已先至指揮黨徒拒阻而王仍安然就職執政府知係馬所爲業經明令免馬職京中輿論亦責馬（二）巧日來電云馬叙倫免職令下後擬赴滬鼓動學潮蘇人鑒東大前車不願因政潮引起學潮力阻（三）王九齡到部視事出席阁議部務如常 
[京八校代表會見財長李思浩（東）]  
　　北京國立專門以上八校教職員代表以政府此次雖已發放八校教育經費一個月之七成然因五十日之久僅得此數且以前積欠過鉅虧空太多除償還一部分之債務外所餘之欵僅能維持僅少時日依然於事無補爰於昨日（十二日）午後五時許由許繩祖等四人再赴財部訪財長李思浩氏對於（一）十四年公債（二）八校新預算案（三）金佛郎（四）教育總長等問題有所交涉質問五時半李氏出見代表等先對於一二三四等項質問最近辦理經過之情形繼要求十四年公債如果發行請發給積欠教育經費二三個月以維持現狀次對於新預算案詳細説明各校自改大學以來增加班數添聘教授及一切儀器用品不得不增加預算之實在情形請其援助最後則質問政府對於金佛郎案之究竟及對於王九齡氏之情形並再聲明教育界堅絶反對之理由李氏對於第一項略謂目下辦理十四年公債一千五百萬元已與安格聯曁銀行界一再磋商三年息金無着問題已議定預先扣除大致可以成立惟政府所得實數不多大約祗數軍政費兩個月之用至教育費當然多多分配此無問題者也對於第二項新預算案略謂刻已召集各司正在審查研究之中各校必須增加預算亦爲余所深悉俟三五日後視審查之結果如何再行答復對於第三項金佛郎案則謂現在已擬就辦法不日公開辦理如各方面俱以爲然即照此辦决不違反公意對於第四項教長問題則謂政府對於王氏就任教長與否請其自决並由執政　其愼重將事至教育經費一節（王氏日前來訪亦訽及此事）則視余之能力所及勉力籌畫俾不致教育破産此對事問題非對人問題云云六時許代表等始辭出云（三月十三日） 
[國立東大易長風潮之昨訊]  
　　東大校董會教省長及教部文國立東南大學校董會於昨日下午二時在商科大學開臨時緊急會議議决爲任免校長事致韓省長及呈教育部文云逕啟者爲呈諸事本月十六日新聞報載東南大學教授葉企孫·湯用彤·段子變·陳去病·胡剛復·徐韋　·柳詒徵·竺可楨·熊正理·秉志·熊慶來·徐淵摩·王璡·路季訥·蔡瑞岐·蕭純錦·致教育部免職次長馬叙倫函請恢復評議會解散校董會各節閲之駭然本日又見該大學生物學主任教授秉志篠電否認列名是該函本已無聲辯之價值惟恐　惑觀聽不得不將其顯與事實不符合點一一陳明之查該大學評議會之廢止係屬於大學内部之行政委員會所提議經評議會教授會聯席會議議决廢止經本會照將組織大綱修正呈奉教育部十三年一月三十一日第二九三號指令核准此該函之與事實不符者一也又查校董會簡章係於十三年四月二十七日經本會照准之修正組織大綱中規定者修改呈奉教育部十三年六月二十五日第一二五五號指令修正核准令未有應准備案字樣何等明瞭東南大學所以否認馬叙倫代部時之任免校長者即根據簡章第三條第三欵推選校長于教育當局之規定仍係權限以内之事此該函之與事實不符者二也又查校董會應有之甲項部派當然校董早經十一年十一月一日由教育部指令派江蘇教育廳長蔣維喬代表在案歷屆開會均經出席此該函之與事實不符者三也凡此三點校中均有案卷可查應請派員核對以免淆惑觀聽至該函且謂常務校董月支夫馬費數百元一節各常務校董前因有人有此謡言致引起校内學生誤會函请蔣教育廳長前往查明帳目並無其事並經該大學登報聲明該教授等摭拾謡言毁損校董名譽應負何種責任抑尤有聲明者評議會之廢止旣經評議會教授會聯席會議議决果有恢復之必要曷不由教授會提出請願該大學在寗各科教授現共九十六人而乃以少數人不根事實之言函請恢復並陳請解散校董會不知該教授等是否可以負此責任該函内所稱比周勾結播弄把持等語眞不啻自畫口供矣馬叙倫何以不先派查竟以一面之詞爲可信且近由外面寄來銅版印成報紙已經披露之蕭純錦胡剛復柳翼謀即柳詒徵之親筆函多份函内謂（非奉來電囑呈部恢評議會業已遵命照辦並進一步請部取消校董會是該教授等之請復評議會實出二三人之私意請取消校董會尤爲蕭純綿個人之進一步辦法則此十六人署名之函件爲蕭胡柳三人之主動可知前次郭校長之免職又係顯係胡剛復爲乃兄胡敦復陰謀攘奪校長可知其教授之署名而未經聲明否認者或亦受此三人之愚弄可知而近頃各報紛載部令暫停校董會職務一層雖各校董尚未接到此項部文如果屬實又顯係馬叙倫輕信蕭胡柳等函件授人日實之舉動夫以教育之重要大部之尊嚴而馬叙倫前此身任次長不查案卷竟憑二三私人之播弄復自護其短欲以停止校董會職務使校董會無抗爭之機會而不知法律上絶對不生效力也該校坐落蘇省向係撥明蘇省國欵應請貴省長查照迅予咨部澈府查辦以維教育實爲公便附抄黏教育部修正核准校董會簡章之十三年一二五五號指令一紙依照部令修正之簡章一份報載葉企孫等原函及秉志篠電又外間寄來銅版印成蕭純錦致胡剛復柳翼謀即柳詒徵親筆函一紙並候參考除呈教育部相應函請鑒核施行此致江蘇省長韓謹呈教育總長王國立東南大學校董會 
　　緊急校務委員致段執政電東大該校接馬代部令文停止校董會行使職權除將原令退還外由緊急校　委員會致電段執政聲明原委其文如下北京段執政鈞鑒本大學接到本月七日教育部令暂停校董會職務并誣以侵越權限全校譁然查東南大學校董會簡章共七條於十三年四月二十七日經校董會修改呈部於同年六月二十五日經部修正二條准行歷屆校董會議决事件無不照章辦理校中均有議案可考該簡章第三條第三欵有推薦校長之規定本年馬叙倫任免校長未照此項規定校中職教員學生均議决根據校董會職權聲明否認馬叙倫新任之校長無絲毫對人關係實係權限當然馬叙倫身任次長雖暫代部務仍爲事務員辦案宜先查卷乃竟放棄其應盡之職濫使其無限之權雖前清專制時代無此惡例而竟出於民國之官吏非特無以服衆不免騰笑中外本大學職教員學生公意早經聲明在馬叙倫未離教育部時期不能承受亂命此項部令未便送交校董會除將原令退外馬叙倫應請特派深明法律大員會同省長及地方素號公正之耆老一人蒞校查明歷屆校董會議案有無侵越權限之處抑係馬叙倫自行侵越權限用以昭示大公俾此後教育行政當局本身作則循軌而行不致以私害公傷及國本東南大學幸甚中國教育前途幸甚再近聞本大學退職教授楊銓等有勾通馬叙倫呈部誣控案件應請令部將該呈原文並列名諸人抄案送校一併待查虚坐實究實爲公便東南大學緊急校務委員會叩銑 
　　蘇省議員吳月波等之代電申報館鑒同人刻有電致教育部文曰北京教育部鈞鑒東大郭校長業旣免職數年未經報銷之賬目黃炎培等電請韓省長派員查明主張查賬同人等極所贊成惟韓爲校董會名譽董事沆瀣一氣理應廻避特懇大部主持綱紀逕派專員蒞校澈查以杜流弊而釋羣疑江蘇省議會議員吳月波·王朝幹·陳謨·王國謀·張肇炘·王惠軒·孫建國·王廷貽·許仲祥·曹纘安等八十二人同叩巧等語特聞江蘇省議會議員吳月波等八十二人同啟三月十八日 
　　東大教授組織校務會東大自易長問題發生後校中事務繁重行政委員會提議請教授會討論辦法經全體議决組織校務會當時即舉定起草委員七人開會五次草成組織大綱兩種一爲陳逸凡等六人之報告一爲胡剛復一人之報告經本月十三十七日兩次教授會之討論以多數之報告爲根據少數之報告爲參考由三分之二以上之同意逐條修正通過議决二十條及附則二條（原文從略）並根據第三條之規定由全體教授當場舉定謬茂如·王善佺·張天才·張士一·查謙·陳逸凡六人爲全體教授代表至各科代表另行分科選舉不日即可成立云 
　　東大行政委員會挽留竺湯兩教授辭職昨日（十七日）東大行政委員會議决事項（一）議决挽留竺可楨·湯錫予兩教授辭職（二）議决自十八日起至二十日止下半旗哀悼孫中山先生並請汪典存趙叔愚兩教授代表本校赴京吊　 
　　東大改組爲中山大學之建議昨聞蘇蘇社沈卓吾等有電致段執政及在京同志建議將東南大學改組中山大學謂旣澈底解决此次之學潮并紀念中山創造共和之豐功而肅青年之趨向以　東南學府永久之基云 
[蘇省廳籌畫省校編製預算會議紀]  
　　江蘇省署第三科與教育廳爲本年度省立學校編製預算事於昨日（十七日）開預算委員會列席者省署第三科長濮祁科員嚴恩榮·朱肇昇教育廳第一科長林懿均第二科長劉永昌第三科長陸規亮科員謝炘·段炘·王蕴曾·丁錫·華譚·莫陸·周　仁由蔣廳長主席討論多時其議决事項（一）十四年度學校經常臨時費應就十三年度預算數撙節編製其有必須添級者仍不得造過十三年度預算總數（二）各校招收新生除班級尚未完全循例添級外一律照十三年度辦理（三）各師範附屬小學原有學级未滿規定標準數者得於十四年度添招一級（四）十四年度各校新建築暫行停止聞將通令各校遵照編製預算册呈送教廳彚齊後再開省廳審核預算委員會審核編製預算總册呈請省長咨交省議會提議公布（迅） 
[蘇義務教育期成會幹事會紀]  
　　江蘇義務教育期成會於昨日（十八日）下午四時開第六十三次幹事員會袁會長主席（甲）（報告事件）（一）袁會長報告本會經費因去歳兵事影響自去年九月起極力節省開支情形（二）袁會長報告本會月刋去歳因受兵事影響停出及以後擬改出季刊情形（三）報告江蘇教育廳函知烟酒帶徵一成義教經費自十四年一月起一年爲限暫行移欵助振之情形（乙）（提議事件）（一）提議調查各縣師範及小學教育現狀案議决通函各縣教育局調查見復（大會交議各案（二）提議請編平民教育課本案議緩議（三）提議整頓小學應儘先任用師範畢業生案議　兵事實行結束後函請教育廳通令辦理（四）提議擬請規定每年市鄉教育經費推行義務教育案議俟兵事實行結束後查案修正陳請省廳通令辦理又鄉村小學組織及課程討論會請議各案（一）畫區問題（二）調查學齡兒童問題（三）各併學校問題（四）組織農村教育委員會問題議决以上四案均從緩議又核議鄉村小學組織及課程討論會議决各案（一）整理鄉村小學建議書小鄉村小學學年及編製（二）鄉村小學始業及假期（三）鄉村小學校地校舍操場校園農場（四）鄉 
村小學之備品（五）鄉村變則學校（六）造就鄉村小學校師資方法（七）整頓教育委員方法（八）鄉村小學科目表及各學科應行注意事項議决將原案略加修正陳送教育廳核辦 
本埠 
[新任教廳長沈彭年昨晚赴京]  
　　新任江蘇教育廳長沈彭年到滬未赴寗就職情形迭誌本報茲聞沈氏以北京學潮澎大昨（十九）晚乘車赴京爲之調解一切云 
[體育協進會籌欵赴遠東運動會]  
　　中華全國體育協進會名譽主任幹事沈嗣良君爲籌集運動員赴菲旅費事曾於日前與遠東運動會副會長曁中國代表王正廷博士在滬面商一切後王氏赴京沈君又去函磋商多次茲接王氏來函（原函係英文）譯其大意如下（嗣良先生鑒來函具悉經費方面廷當盡力籌措惟以時間局促稍感困難廷前數屆之籌備與會經費常於五六月前預爲設法故臨時頗爲從容進行亦稱順利本屆因先生接辦未久而廷又以爲抉擇選手與籌募旅費二事當已同時兼籌並顧初不意於經　一端尚未預爲計及接信後祈速以本會名義致函各方勸募經費並祈將勸募之機關圑體及個人姓名詳細開示俾廷同時以函電敦促此請公安王正廷啟三月十六日）沈君接函後即日答復探錄如下（儒堂先生道鑒奉示敬悉赴菲經費蒙爲籌劃不勝感激對於籌措經費一層良明知時間已促特以此項任務當由委員會全體負責非良一人所能爲力二月前良曾召集滬上各董事開會討論一切並推舉委員數人藉資籌備而今委員長郭秉文先生業已赴美進行事宜遂致束手且良前曾屢函本會董事長張伯苓先生促其從速籌費並赴京與先生面商種種至日昨始得回音謂即日晉謁先生云云至華東方面良現正竭力設法但以蘇省政局紛亂殊甚當局於經濟一端多不負責未識中央政府能否撥欵補助此事務懇先生與張伯苓先生就近向執政切實磋商良現已致電馮焕帥·張雨帥·盧嘉帥·湖北蕭督辦·浙江孫督辦·湖南趙省長等請其撥欵補助尚祈先生另電敦促滬埠绅商方面亦擬前往勸募惟戰後商務彫零能得幾何殊無把握耳特此奉復敬頌公安沈嗣良謹啟三月十九日） 
[華東運動會籌集經費]  
　　華東運動會由江蘇教育廳特派體育視察專員張之抉及該會籌備主任沈嗣良兩君分頭進行一切又該會已擬定最低用度之槪算共計一千六百餘元一面致函浙江華東運動會分會分任籌欵一面由總會向熱心體育者籌集若干以利進行云 
[女校運動會定期比賽隊球]  
　　上海女校運動會定於本星期六（二十一日）下午二時在上海公共體育場比賽台球昨已分發通告惟天雨另訂日期該會備有入塲券任人購買售券處在中國女青年會及公共體育場每張小洋二角 
[組織中華圖書館協會之發起]  
　　上海圖書館協會連日接得各省圖書館協會函均建議組織全國圖書館協會其經費即由庚子退欵中撥出一部份由上海圖書館協會協同各省之協會負責辦理北京圖書館協會業已擬就草章十三條請各省各協會共同討論 
[南大附中近聞]  
　　麥根路南方大學附中主任張四維學士於經濟科組織經濟學會會員五六十人前日由張君率領參觀閘北水電廠·及元元天來等絲廠目的爲研究工業問題并實習工廠組織曁管理方法等參觀時學員各備紀錄詳記一切將來須彚編成册以供社會工商界之考證又該校同學會昨日舉行常會首由主任張四維致詞勵勉次體育衛生演講勵學等八部委員長報告組織大綱及各種進行事宜定下週開成立大會 
 
 

Page 11

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *   
 
 

Page 12

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *自由談 
　　畫鬼魅易畫鷄犬難惟世人多喜易畏難致善畫鬼魅者日衆[  子馨]  
三言兩語 
[論斷人物法] [  鵑]  
　　就中國當國的許多大人物中要論功論罪很難很難往時的罪魁可變爲今日的功首今日的罪魁又安知不變爲他日的功首功罪和好壞眞是不容易論斷的但我因孫中山之死却新發明了一箇論斷人物之法怎樣的方法呢喏只須瞧那人死後民間的追悼會多不多就可論斷他的功罪好壞了 
[耆勳追懷錄（二）] [  延年]  
　　孫宅設奠後逐日弔客輒逹二千人以上青年學子尤多黨員更不計其數黨員儀式屏息行禮後由贊禮者高誦孫氏遺囑一遍始退聽者有哭不能仰印度人灑斯脱（Ｓhastri）者係獨立黨之青年久居滬與國民黨人往還甚密因極服膺於孫氏之主張尊之爲東亞之師父孫氏去歳來滬灑氏曾投剌請謁卒以孫氏怱促欲行未獲一面此次灑氏聞耗親至莫利愛路致奠禮罷涙涔涔而下并對招待諸人申訴景仰之誠謂已著（孫中山之追憶）一文揭諸英文星期泰晤士報矣英雄感人無間中外中國誰能起而爲孫氏之繼乎思之不禁凄然矣 
　　孫氏此次所病者爲肝癌症屬不治而究其起病之由則鬱積二字殆爲惟一之脈案中山畢生從事革命以身許國處事純以樂觀愈失敗而愈剛毅其精神爲不可及惟人非木石孰能無情民國紀元以前累役失敗無論已辛亥之役被舉爲臨時大總統是爲其比較得意之時期及以大位讓袁世凱即有二次革命之役敗亡之日本洪憲旣覆又起護法之師孫氏自言凡討罪伐暴余率爲天下先當之殊可無愧惟北伐雄師久有會師武漢直搗幽燕之志而終以障礙紛來未獲一展厥後變象益奇禍起倉卒而掣肘之變以起陳炯明叛而孫氏屢經籌備之北伐完全隳滅且身居兵艦四十九日時當夏初精神肉體痛苦不可言宣此爲孫氏致病最大之根源去歳商圑之變政府地位頻於厄境不撲滅之則政府根本將遭覆敗撲滅之則繁華城市勢將遭城魚之殃其又何忍孫氏處兩難之間籌維再四不得已而出於最後之一决乃事發而輿論大譁陳炯明徒復從而增益鼓煽之孫氏苦衷無以自白其精神上之苦痛又爲何如前歳因全國學潮澎湃之結果俄國主義漸漸侵入少年學生之腦海復以少年學生加入國民黨者衆一部份奉行俄國主義而該黨内部遂有左右派之爭執相互攻訐之詞日日盈於孫氏之耳孫氏不得已遂在廣州高等師範學校爲長期之演講以詮釋其三民主義之眞蕴而參考中西各籍竟致澈夜不寐其民生主義一部尤爲爭執焦點之所在故參考尤詳研究尤苦孜孜數月身體健康遂大受影響去歳曹錕被逐孫氏方欣然於國是漸有解决之望因棄粤來滬而沿途備受歡迎輒爲長篇演講是時健康已大不加前而孫毅然不顧到滬後本擬直赴京津維時齊爕元負嵎金陵奉軍南下甚囂塵土津浦路中斷而海道各船中國船旣擁擠不堪外船且一月後之船票已定購一空不得已孫氏遂購日船票轉道日本在日復爲數度之長時間演講倡大亞西亞主義以抗西方白種勢力之東侵頗得日人之同情惟以舟車勞頓勤苦過度甫至津而病發然則孫氏病雖發於今日而其所以致病之由蓋非一朝一夕之故矣 
[中國影戲談] [  劉恨我]  
　　今日之中國影戲事業日臻發達海上影片公司林立不下五六十家自製之片層出不窮或以不求藝術上進步獨以歛錢爲目的　之但每一新片出演必較前進步不少是亦我國電影界前途之樂觀也 
　　影片中之穿插與一片極有關係我國影片近始稍注意及之如孤兒救祖記之捉賭一幕有西裝少年以入他國籍爲護身符公然行賄詎警察不顧强捉之去此處大快人心足爲吾國警察吐氣又新片（不堪回首）何素芸於燈下練字書（朱光文）三字朱奪視素芸靳而不與竟誤將筆點於老父額上黑跡淋漓甚屬自然冷雋有味能令觀者於無意間唖然失笑但穿插有時太覺熱閙了無意味爲觀者所詬病者如（玉梨魂）之小黑姑娘大鼓採茶女之某坤伶之天女散花等但滑稽片（糊塗警察）内有數幕表演警長於辦公時間竟致瞌睡此頗有關國體亟宜删去以免貽笑外人也 
　　我國演員方面有絶大之疵點二且時時犯之（一）演員常偷看攝影鏡頭（二）面部表情少賴説明書助之如新少年之（情絃變音記）主角王含暈女士即蹈以上二弊然初次現身銀幕當曲諒之不能斤斤指摘也 
　　目下小生一角幾可謂無一完材汪福慶張慧冲尚有可取處滑稽人材尤不易得僅有黃君甫丁元翼二君耳黃君甫身廣體胖爲絶妙之滑稽人材飾（孤兒救祖記）之小廚子·（玉梨魂）之方大元（誘婚）之小柳均博觀者歡迎丁元翼曾攝（戇大祝壽）等片藝亦不弱 
　　各影片公司攝製影片均注重愛情或社會對於滑稽則温不經意攷其原因實有故在蓋滑稽片難編而又難演其曾出演者如（頑童）一片差可人意（犬命）（糊塗警察）（不幸之幸）（卓别　游滬記）（情勝）（死好賭）（得頭彩）等俱未見佳 
 
[和平之成績]  
[那裏是眞的] [  曹文海]  
　　一般狡獪的軍閥們説我是（服從中央）（保境安民）贊同（裁兵）（廢督）亟謀（福國利民）嗜好鴉片烟的人説（現在鴉片烟很貴吃不起了我那要戒掉了） 
　　一般浮滑的少年穿了西裝碰着了女學生們説（我是新從某國回來的） 
　　法官審訊犯人向犯人説（你老老實實直供本官可减輕你的罪） 
　　女子們約了情人獨自出門臨行時對他的父母説（我出去買些糖菓剪件衣料） 
　　男子們狎妓宿娼到了早晨回家他的老婆問他（昨夜在那裏）男子們總説（在朋友家裡　了全夜的麻雀） 
　　馬路上的男女乞丏攤了一張字紙跪在地上哀求女的寫着（招尋丈夫不遇）男的寫着（來滬謀事不成） 
　　商店裡招請職員在廣告上説（薪水從置責任很輕） 
　　已有家室的男子結識了美麗的女子女子問他（你曾否娶妻）那男子回答總説（没有） 
[乙丑仲春抵海上連日風雨交作寓樓獨坐雜然有作] [  沈禹鐘]  
　　客况重來點染新連朝風雨浣鄉塵孫樓倚海今何世四壁無春着此身放眼疾雲連暝漠嗚腸急溜助輪囷勞生食字侏儒笑骨相休誇市上人 
　　十載飢軀耗壯心茫茫危意欲衝襟伺人飲啄眞天命喧世文章誤古今車馬九衢驕在眼雨風一榻獨成吟江河冥想添春水持比新愁孰淺深 
[餐櫻廡漫筆] [  蕙風]  
　　　陽曾望生（遯）游寓太原客歳賦詞寄貽壽陽道中憶吳門近游調高陽臺云歇浦颷輪山塘畫槳西風微綻征袍兩月淹留愁邊慣吳簫客船漁火仍相對怕鐘聲夢斷楓橋騰蕭條滿目　花回首雲霄　天小隠神仙侣憶香南詞客久謝金貂遺世高風芳涇幾駐輕橈蜚聲更有雙雛鳳侍清吟磊塊能消路苕苕鯉訊遥傳鶴夢重招望生北方學者微尚清遠來游滬濱以先集屬彊村審定余譯望生彊村爲之紹介嘗以泰西攝影法貌余及琦　兩兒多情好事晚近未易得也 
　　駕人新婚詞宜莊雅温麗涉佻便俗陳蒙庵駕林郅君新婚調五綵結同心云凰占宜室燕駕升堂　桃詠叶風詩冰泮佳期屆秦臺路紅紫越恁芳菲華筵緋燭籠香霧屏舒錦玉樹交枝臨　鏡芙蓉蒂並綵豪與畫新眉席棻舊家和靖恰仙人萼緣比似瓊姿清課琅玕竹雕華手苕玉漫擬才思（新人工刻竹）花風研暖花朝近春如海月正圓時珠履集雲璈曲裏好斟緣　盈巵 
　　曩（四十年前）余集唐王子安文爲聯賀友人字芝眉者新婚云花島　紅萍魚漾碧（九成宫東臺山池賦）芝房疊翠桂廡流丹（乾元殿頌·其寓齋有叢桂·）工麗殊絶政復不佻 
　　慈谿陳瑶圃侍郎（邦瑞）殁於滬濱君木譔聯輓之云惟先生風節恨不令李杲堂全謝山見之問何人集仿中州再爲吾鄉續耆舊雖後死須臾怱已追瞿善化陸元和去也待他日亭開野史好從故國贊名臣又代人譔聯云故山松菊莫忘義熙年千里賦歸去來每念君恩烈士壯心猶未已大地兵戈何殊永嘉末一死謝人閒世克全晚節祝宗私願不須祈又已矣斯哭斯歌汐社蕭條不憗遺一老免夫而今而後孤臣節概乃獨有千秋又廟朝已改何以家爲世有陶先生定許遺詩編甲子魂魄從亡亦欲東耳下見景皇帝應將外史述庚申 
破涕爲笑[  鵑魂]  
　　醫生對病人道你生的是肝病現在已爛得出了膿水我不能醫了就是醫也没有效驗了病人聽了作色道你旣然説我是生的乾病那末出了水變做濕病爲何反不能醫了呢 
　　誌謝錦報三日刋係嚴芙孫君編輯内容極精美附有照片插畫尤爲奪目咋承惠贈第一期一份特此誌謝該報社址在來家　榮吉里定閲半年一元一角全年二元連日往定者殊尚踴躣云 
[海上蜃樓（一五八）] [  釧影]  
　　第十七回雪點圍爐家人騰西笑雲翻觔斗行者作東遊停了一刻兒又聽得前面引導的鼓手一陣吹打祖書城方知已經到了寄厝棺木的錫類堂裏汪介玉早騰出了一個地方來指揮抬棺材的人安放在那裏祖書城周圍一看只見空廓廓一間大屋子裡面黑壓壓都是棺材汪介玉道這裡是分出男殯舍和女殯舍的這是一個普通地方要是特别的却須另外的屋子了祖書城道這裡也很好安放已定堂役便端了一個桌子點上一對綠蠟燭供上三炷香祖書城過來作了一個揖默默的通誠道淵珠妹妹你的事完結了你不要怪我辦得草率我的力量只能如此不過我一切出於誠意你在天之堂必能原諒我的嗎我現在去了過幾天再來看你罷祖書城這時在那女殯舍看見了黑壓壓的許多棺木實在站不住了便即到賬房間裏再三稱謝汪介玉説我今天若不是介玉兄帮忙實在是辦不了汪介玉道言重言重我們是專辦這種事一個月裏就有好幾回咧祖書城道時便把賬目算一算一共也用了九十七塊多錢汪介玉説那壽器店裏以及一切人工都得當場開銷我們這裏的材欵以及寄費等隨便幾時付下都没有要緊祖書城先放寛了心因爲他身邊所帶的錢已經是不　的了便道那末材欵以及寄費我明後天送來便是這一口材上我想還要加一層漆汪介玉道不差倘然書城兄那裏没有熟的漆匠我們這裏也有祖書城道那是更好的了一總奉託這天祖書城回到家裏已經上火了忙碌了一天疲　不堪他夫人也問問今天的情形祖書城告其大略把那副鐲頭還了他説可以不用了他夫人説本來我想那邊没有人也想過去帮帮忙的可不知道那邊情形再則我又不願意帶了青兒同來祖書城道也没有這麽忙可帮一刻兒工夫都舒齊了這種喪家帶了小孩子去也不大好還是不去倒也罷了又過了兩天祖書城在别處挪移了一筆欵子還了汪介玉那裏的錢棺材上加了一層灰漆又去看望他那舅母那舅母的母家住在蘇州鄉下他説還是到鄉下去住待他女兒斷了七便到鄉下去住了報館裏正月初四日便已出報祖書城依然服務在報館中不必細述自從西門送殯以後祖書城有好幾天身上不大舒服却是白天還是出門不是晚上老早就回來了他是生性好靜的回家以後也不過在樓下那間書室裏看看書或是做點什麽短文或是報上的論文之類有一天却是大雪祖書城到報館裏去了一趟老早就回来了 
 
 

Page 13

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *本埠新聞 
[總商會再申拒用輕質銀毫之主張]  
　　近日市面流行輕質粤毫總商會前曾致函烟兌業主張拒用而捲烟公會則主張减折收用總商會以爲未妥昨特復函該會云逕啓者接展大函祇悉一是查拒用輕質粤毫之議雖非治本上然處茲政令廢弛圖法日紊之際根本設施俱非目前所能舉辦惟相戒不用猶爲兩害取輕縱忍痛於一時或可肅清於日後毒蛇螯手壯士斷腕古人固先言之矣此項粤毫在一般居民必於動用時始以銀元易進隨兌隨用本鮮儲存當不致有如何之損失至於商場交易在敝會未經通告拒用之先已有多數相戒勿予收受者特未有公電之禁約出以公告之形式耳且如蘇州·嘉興·台州·等處聞已先有不用之議若他埠業已擯絶而滬埠獨减折使用則此項粤毫益將以上海爲尾閭利之所在人爭趨之密運伎倆日出不窮又豈一紙令申所能奏效况此項粤毫雖未有精細之化驗惟日前曾據嘉定縣商會携來若干枚共同剖視僅表面嘖銀一層餘悉銅質所謂减折使用者亦正未易言且自現在挾有此項粤毫者言之相戒勿用與减折行使其損失雖有百步五十步之差然均不免有若干之損失未可視爲折中至當之辦法而自减折行使之後之市面言之則同一粤毫有十足有减折圜法將益趨於混亂此項劣幣旣無術可以消滅此項混亂即無日可以截止何如相戒勿用之爲直截了當縱目前稍有困難而經過若干期間即可無形淘汰較之减折行使爲長時間之紛擾者孰得孰失必能辨之此致上海捲烟同業公會 
[總商會電請實行感電主張]  
　　總商會於前日致電盧永祥云南京盧宣撫使鈞鑒前讀感電深佩仁者之言敝會於銑日邀集旅滬江浙士紳及各公園集議一致主張實行我公感電當經推定黃伯雨·袁希濤·沈田莘·盛竹書·方椒伯·沈信卿·陸伯鴻·顧馨一·秦聯奎·王一亭·謝蘅牕·袁履登·童元聆·等爲委員研究辦法分頭請願今復由各委員推定袁希濤·沈田莘·二君爲全體代表·晋謁鈞座曁張軍長務期國軍早日回防移防省軍早日收束裁减仰乞賜予接見毅力主持俾江浙人民早得安業農耕桑蠶均無障礙臨電無任迫切感禱之至上海總商會叩巧 
　　該會同時復電袁觀瀾等云南京門帘橋江蘇省教育會分事務所袁觀瀾沈田莘先生鑒日前各圑體會議推定委員十四人兩公當選爲委員並議决分向江浙當局及政府請願實行盧使感電主張今日各委員集議公推兩公爲全體代表向盧使張軍長請願迅速實行國軍移防回防並收束裁减省軍俾江浙農蠶事業不致再受障礙素仰兩公熱心公益務乞就近代表爲叩上海總商會 
[沈澤春徐光溥之撤兵談]  
　　赴寗請願之結果 
　　國聞通信社云太湖流域聯合自治會推舉代表赴寗請願撤兵沈澤春·徐光溥·二代表已由滬寗夜車昨晨到申記者（國聞社）詢以請願之經過據謂與袁觀瀾·姚子讓·等各代表聯袂到寗即晤謝蘅牕氏於花園飯店述悉已與盧使有三小時之磋商對於撤兵廢督問題盧使有願自我始以身作則之表示次晨晉見盧使詳陳兵災苦况並以蠶桑關係綦重籲懇迅予撤兵據謂人民疾苦素所深悉張效坤軍長今晚可到當即部署移調不誤蠶事復請以感電主張即分别負責履行盧使意見與謝蘅牕君所述相同惟最後謂諸君奔走未必見有效力人民精神固當圑結尚須待中央明令始有辦法云云出詣省署見韓兼督辦據謂此次在奉祝壽浙孫亦有代表軍隊移調計畫當有具體之商榷惟開拔需費總須地方籌措僉以瘡痍未復供應俱窮何能再事擔負韓謂前墊之欵亦應有籌償之辦法大要乃在中央承認張軍長在津勾留亦爲此事待京覆訊倘得承認就可指定就地之税所等項爲借墊欵項之抵償當俟張軍長到後再定方針云云旋晤商會會長蘇民生·會董許仲衝等得悉商會曾於諫日聯合南京地方公會·紅卍字會·江寗六邑公會等電陳執政府大旨謂全國苦兵不僅蘇省顧以擁兵者衆欲謀裁撤猝難實行盧使感電主張舉國贊許機不可失亟應敦促進行果能蘇倡而各省景從固爲國家之大幸即使蘇省裁而各省反對亦必受輿論之制裁敝會等竊念本請自隗始之意電懇鈞座明令盧使依據感電負責辦理况盧對於臧致平之改編第一師業已給資遣散陳樂山之師劉永勝之旅請求改編均經拒絶足見盧使言行相顧以身作則自可期以實行並請分令與蘇毘連之各省軍事長官一體仿辦以泯猜忌而免觀望致蘇省現駐主客各軍尤應嚴令限制此後無論如何均不得補招一兵增添一械以期易於收束等語寗垣神商之意見與滬上　次會議宗旨不謀而合故即商定旋申報告總商會開會推員組織圑體聯合蘇浙法圑積極進行張效坤軍長昨晚到寗曾飭路局備車當夜來申嗣因事改今日就道請願宗旨已託冷禦秋總司令先代致意蘇屬各代表尚留在寗與張軍長面爲商洽云 
[縣聯會電盧請實行宣撫兩字]  
　　江蘇縣議會聯合會昨致電盧宣撫使云南京盧宣撫使鈞鑒讀公感電爲全國樹風聲爲蘇民謀幸福仁言利溥闔省涕零本會業於歌電表示歡忱惟尚有不能已於言者蒿目大江以南十萬雄師地方供應流亡載道耕織失時際此大兵之後凶年流離已見朕兆想宣撫是邦者益生悲憫吾公棨戟遥臨於茲兩月鍾阜石頭雍容坐鎭對於常鎭蘇松太各屬災區軍隊之駐所被災之狀况尚未親臨斯土加以考察吾公奉命南下必有成竹在胸本會不敢仰測高深惟當務爲急采納民意撤退駐軍散放春振一面應請將國軍如何移防蘇軍如何改編次第結束無累蘇民應不負政府之委託亦可慰地方之屬望所以宣布中央德意者在此所以撫循小民疾苦者亦在此至此時而幡然遠引三吳士庶當交口稱一路福星萬家生佛矣否則非曰高蹈適譏畏難本會本愛人以德之心籲請吾公身體力行仔肩重負迅將蘇省軍事限期結束庶與感電知行合一刦後蘇民九頓拜賜江蘇縣議會聯合會叩皓印 
[唐少川對時局之談話]  
　　主張聯省自治 
　　遠東通訊社云昨日外人方面消息謂唐少川氏有組聯治黨作新領袖之運動此事頗關重要昨早（十九日）本社記者特到其私邸叩詢是否有此進行據唐氏對記者之談話云余（唐氏自稱）以爲中國區域之大省分又多譬如一家人中弟兄甚多若不分居兩處弟兄間爭執必多余因此覺得中國的政局除實行聯治外無好方法此點可算爲余個人最近之主張惟此時所以不將辦法提出者誠有待於各方面之同意耳至於組黨之舉本屬從事改革政治正大光明之事不過目前外間傳説爲時尚早昨余曾接北京國民黨中央執行委員會來函報告待中山氏喪事完畢後各人將相率返滬開會討論黨務今後之進行目下余對之尚無成意因黨務應如何進行須視多數人之意見如何而定不過我的私意五權憲法或不及聯省自治功用之大與適用云 
[張宗昌抵寗後之兩旅長赴寗]  
　　奉軍第一軍畢褚兩旅長因軍長張宗昌已於十八日下午七時到寗亦於昨日（十九）下午三時由北站專車赴寗與張宗昌磋商一切軍務云 
[中華勸工銀行追索結束軍隊借欵]  
　　中華勸工銀行去年徇上海總商會之請曾借與欵項結束軍隊言明以上海縣冬漕作抵現因限期已屆故特檢送當時借欵之清單請商會追索茲接復函謂已函催一俟撥到即行歸還云 
[交部通電否認軍事長官欠欵]  
　　除各路局長簽字償還者外槪不承認 
　　全國商聯會接交通部來電謂各省軍事長官與各銀行借欵如指定路電收入爲償還者除各該局局長等簽字外概不承認特此通電聲明云云 
[滬杭路貨運之擁擠]  
　　車不敷用 
　　滬杭甬鐵路上海南站日來車運百貨往返異常擁擠新舊兩貨棧房卸存之貨堆積如山甚至月台堆滿皆因連日間陰雨到站之貨未能裝送昨日天氣放晴報裝火車之貨及裝送塌車之貨均異常擁擠該路車務處爲疏通積貨起見特飭各轉運公司速將卸車之貨裝交運貨汽車分别送交一面分電杭段各站到貨速卸迅將空車分送閘滬兩站以便裝貨載運除原有日夜班貨車不敷裝運外隨時酌量加開臨時貨物專車以清積貨 
[奉軍點收法租界收繳槍械之預備]  
　　法租界當道於去臘收繳張陳兩部潰兵之槍械業已允交奉軍第一軍由張宗昌軍長委派後方交通處處長張鹽來滬接收等情已誌前報昨聞此項槍械計有步槍五千數百枝馬槍一百數十枝連同機關槍及麥根沁砲·匣子砲等總共有八十多件業由法當道先行開單交與張委員以便將來照單點交聞此項代價約五萬之譜又張宗昌軍長對於點收法租界交還槍械一事曾電請駐滬特派交涉員陳世光妥爲照料云 
[蜀評社電請息戰]  
　　上海蜀評社近聞該省又將開釁以人民殘喘尚未休息何能再遭兵禍乃電請當局弭兵息戰茲錄其原電如下（銜略）天禍中國兵戎迭見吾川頻年多故禍患叢生地方呈凋敝之象蒸黎有顚沛之憂冋思龍泉一役血流成渠浮圖苦戰屍積如山兵匪交侵流離失所師行所至草本皆兵砲聲至即民命絶丘八到即虎狼來古昔養兵以衛民今則擁兵以禍國袁殂曹囚齊亡吳竄殷鑑在邇能無悔心今幸執政再起東由善後會議開幕制止興戎予民休養吾民方扼手以慶冀得安居孰料殘喘尚未休息鋒鏑又驚四郊昨閲報載自流井業將開釁旅滬蜀人異常驚恐詩云周餘黎民靡有孑遺哀我川民眞不知死所矣鈞座膺疆寄之任亂桑梓之邦赴桓之士不禦外侮同室操戈貽笑鄰邦本社同人成切身之痛抱陸沉之憂啘囀悲號陳詞呼籲懇體上天好生之德俯念小民無告之苦從此戢兵即速言和爲刦餘之災民留一線之生路不特本社同人海濱感德吾川七千萬父老兄弟諸姑姊妹亦感激無涯矣涕泣陳詞敬乞鑒納臨電不勝迫切待命之至上海蜀評社社長吳山·總經理石琢光·總纂袁蘅生灰叩 
[孫寳琦一時尚不南下]  
　　淞滬商埠督辦孫寳琦自命令發表後爲時已久尚未見南下昨據接近孫氏者接孫氏函稱本人原擬即時南下惟關於督辦各項問題尚未辦理妥協且本人足疾亦未痊愈故南行之期一時尚難預定云 
[特别市公約起草竣事]  
　　淞滬特别市公約起草委員會主任張君勱前同顧問韓森等赴各市鄉實地調查後即着手起草市公約茲聞起草已畢定下星期一（二十三）開起草委員會逐條通過送交籌備處進行 
[孫寳琦對滬西築路之表示]  
　　已請外交部向外交圑交涉 
　　遠東通訊社云日前淞滬市政協會曾將外人在滬西越界築路情形電告北京當局請爲力爭昨日該會接淞滬商埠督辦孫寳琦復電云上海淞滬市政協會諸君鑒魚電悉公共工部局越界築路實屬不合已請外交部向外交圑交涉電令滬領事圑中止免致爭執云云 
[蒲淞市總董呈報遵令拔除椿石文]  
　　蒲淞市總董顧潤桂呈覆縣知事文云（上略）竊於本月十一日奉鈞署第四十八號訓令内開案查英工部局在法華鄉浦淞市兩區内越界築路一案迭經交涉迄未停工除已經築成者外尚有未築各路如二十八保十六圖·十七圖·十九圖·二十八保九圖·二十九保一圖均被工部局埋立樁石似此漫無限止侵佔不已實屬有損主權應將所立樁石一律拔除除分令外合行令仰該總董督率各該圖地保將樁石立時拔除並將遵辦情形具報此令等因奉此查令開各圖除二十八保·十六圖·九圖·不屬蒲淞市轄境外所有英工部局在蒲淞市區域内二十八保七·十八·十九·等圖曁二十九保一·二·兩圖所立未築各路樁石當即遵令嚴飭各該圖地保將英工部局所立樁石一律拔去後茲據各該圖地保先後報稱業已一律拔除並無抵抗等情前來復經總董親往勘查無誤理合備文呈復伏乞鑒核（下略） 
[商榷華洋電話接線問題之宴會]  
　　南市電話局長鮑啓元昨晚八時假聯華總會宴請本埠華洋官商到者百餘人席間鮑氏起立致辭略稱今晚宴請諸君除聯歡而外爲商榷華洋電話接綫問題希望與此問題有關係之各方面推誠相與共觀厥成華洋德律風公司經理料爾氏極希望此問題早日解决鄙意以爲公司與該局若一本其營業之旨趣從事磋商則極單簡而易圓滿云云嗣英總領事華洋德律風公司董長法工部局總董怡和洋行大班相繼致答辭希望此問題圓滿解决十時半盡歡而散 
[臧致平閑居滬上]  
　　中國新聞社云前聯軍將領臧致平自盧永祥督辦江蘇軍事後即召集舊部往寗擬編充一師以未奉邀准遂退居滬上不再與聞軍事云 
[德州兵工廠設立駐滬籌備處]  
　　本埠高昌廟兵工廠自由總商會接收保管陸軍部特派軍械司宋玉珍等來滬後連日會同檢點内部行將結束茲悉該廠移併德州已將實現閘北華興坊五五九號内已設立駐滬籌備處其門外粘有陸軍部德州兵工廠駐滬籌備處等字樣昨已正式開始辦公以資各界接洽 
[兵工廠監理委員昨檢查書籍]  
　　陸部監理兵工廠委員檢查各廠業漸完竣昨日宋司長檢查藏書樓内中多係兵書及各國軍事製造學都數萬種估價約五萬元惟此項書籍均關軍事聞將移部或德州收藏云 
[呈請宣布查辦沈寳昌情形之省批]  
　　上海縣地方欵産處董秦錫田等具呈省署爲上海縣議事會呈前任沈知事吞欵請追一案迄未追缴具領懇將查辦情形明白宣布等情茲奉省署批示云呈曁清摺均悉此案前據具呈業於一月二十日第一百八十七號批示在案現尚未據財政廳呈復仍候令廳迅查核辦呈復飭知此批摺存 
[閘北木栅昨日起陸續拆除]  
　　閘北大统路恒豐路及共和路寳山路虬江路等處前因戰事爲防範潰兵起見於各處要隘地方設置臨時木栅現在滬局業已平靖市面已漸恢復日前閘北各圑體及各商號已迭次請求拆除以利交通而淞滬保安司令部亦已通令應將此項障碍即日一律拆除昨日虬寳等路均已實行拆卸一二日間當可一律拆除云 
[商總聯會議董會紀]  
　　淞滬市政研究會章程成立 
　　上海各路商界總聯合會昨晚舉行臨時議董會到各路代表陳文蔚·鄔志豪·吳仲裔·王漢良·等二十餘人副議長陸文中主席首由淞滬市政研究會起草委員蔣夢芸將起草章程草案説明次由主席逐條付表决略加修正即行通過次潘冬林報告籌備追悼孫中山大會情形决定各路分會擔任經費由會計收取應支欵項先請會計暫墊再請全體議董於二十一日到會佈置會塲另請文書股分函各處邀请名人到會演説次余仰望提議納税華人會選舉理事案議决暫行保留 
　　附淞滬市政研究會章程第一條（宗旨）本會以研究淞滬市政之建設方法并督促進行爲宗旨第二條（定名）本會定名爲淞滬市政研究會第三條（組織）本會由上海各路商界總聯合會聯合各馬路商界聯合會共同組織第四條（會員）各路商界總聯合會全體議董及名譽會董均爲基本會員各馬路商界聯合會會員贊成本會宗旨者經基本會員三人以上之介紹亦得加入爲會員第五條（職員）本會設委員十一人由會員大會選舉之正副委員長三人各股主任八人均由委員會互選之任期一年連舉得連任第六條（分股） 
）本會分設研究·調查·交際·宣傳·法制·會計·文書·庶務等八股各股由主任邀請會員二人至四人爲幹事第七條（會期）本會每月舉行常會二次臨時會無定期均由委員長召集之第八條（經費）本會收入經費分經常臨時二種經常費由會員擔任臨時費得隨時募集之第九條（細則）本會各股辦事細則另行規定第十條（會所）本會會所附設於各路商界總聯合會内第十一條（附則）本會章程由會員會修改之 
[孫中山逝世之哀悼（七）]  
　　孫公追悼會籌備處今日下午開會昨日孫宅弔客約有四百餘人韓人崔鳳宦等亦往弔奠孫公追悼會上海籌備處連日分股進行甚爲忙碌各公圑加入者亦頗踴躣該處現定今日下午五時開籌備會議商量一切茲將加入各學校圑體錄下（學校）聖約翰大學代表張福星·宋家傑東亞同文書院中華學生自治會·廣肇女學（圑體）精武女子體育會·上海工圑聯合會·煤業職工聨合會駐滬參戰華工會船務棧房工聯會電器工業聯合會製　工會·安徽駐滬勞工會裝訂工會·勞工青年會·絲紗女工會·縫紉總工會·上海履業工會·上海印刷工會·江蘇駐滬勞工會·南洋烟草職工會·上海地貨水菓工會·理髮公會·湖南勞工會滬辦事處·粤僑工聯會·綢綾染業公會·浙江駐滬勞工會·旅滬湖北工人聯合會·上海紡織工會·金銀工人聯合會·安徽工界協進會·館業夥友工會·車磨工人聯合會·籐篾職工聯合會·香山同鄉會·廣肇公所·粤僑聯合會·潮州會館 
　　國民黨上海執行部之兩通告國民黨上海執行部昨日發出兩通告云（一）奉廣東中央執行委員篠電内開删日全市黨員大會到會者萬餘人議决發表宣言現舉行全市巡迥講演並派員赴各縣黨部召集黨員會對内圑結精神對外宣揚主義望各地黨部於可能範圍之内照例辦理等因奉此合亟函達即希酌量辦理此致各區黨部公鑒（二）逕啓者奉中央執行委員會北京執行部巧電内開黨員公祭總理日期定於本月二十三日上午九時各地同志須於同日同時在本地集會舉行等因奉此合亟函逹貴黨部請遵照前項日時召集全體黨員在各該黨部舉行公祭爲盼此達即頌黨祺 
　　商總聯會籌備追悼各路商界總聯合會昨分函各路分會云逕啓者本月十六日由議董會議决定於本月二十二日（星期日）假寗波同鄉會開會追悼孫中山先生是日請各馬路商界一律下半旂一天並蒞會祭奠各路分會職員於上午十時會集禮堂致祭追悼經費由各路分會各任十元相應錄案奉告即希轉知貴會職員會員并將認繳經費交下如有哀誄祭禮先期一併賜交本便爲幸 
 
 

Page 14

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *　　各學校之追悼（一）（南洋大學）南洋大學以中山先生爲民國元勳努力革命垂四十餘年爲國家爭人格爲民族爭自由不屈不撓終身奮鬥實爲近代最大之人物今聞病逝北京教職員及學生全體莫不同聲哀痛現訂於二十三日（星期一）上午十時在該校大禮堂開追悼大會屆時并請名人講演先生主義及事業（二）（法政大學）本埠法政大學於昨日（十九日）下午三時在第一院爲孫中山先生開追悼大會到全體教職員及學生五百餘人壁間徧懸輓章中懸孫公遺像及花圈非常肅靜（一）先由徐璋博士代表校長徐季龍報告開會宗旨（二）宣讀遺囑（三）讀祭文（四）全體向遺像行三鞠躬禮（五）默思三分鐘（六）教員及學生相繼歷叙先生生平事業與末後國人應盡之工作（七）攝影（八）閉會（三）（國立自治學院）本埠國立自治學院學生自聞孫先生噩耗後深爲痛悼當即有人向該校學生自治會提議派代表至孫宅弔唁並加入各公圑所發起之追悼大會已得該會評議部通過昨日即由執行部派交際股理事孫葉二君前往弔唁並去函加入追悼大會惟多數學生以該日大會恐難全體前往故又提議先在校内開會追悼庶人人得表示其悼惜之熱忱聞該提案贊成者已達五十人評議部已决今日開會討論通過後不日將有一追悼大會（四）（同德醫院）中國國民黨第四區第九區分部於昨日（十九）下午在本埠麥根路同德醫院開孫中山先生追悼會到會者該校教職員學生醫院職員曁來賓約二百人校内下半旗場中懸中山先生遺像及該校學生各機關所贈之輓聯輓幛甚多國民黨執行部派惲代英君到會演説該校教務長布美博士亦致詞哀悼更有商員及學生代表演説等等最後該區分部更請惲君至會議室開一談話會討論黨務而散（五）（亞東醫大）本埠國民黨二區七分部於今日午後一時假亞東醫大開追悼大會本黨同志到者數十人並有亞東醫大全體學生及教職員加入先振鈴開會由主席報告孫中山先生之歷史及此番得病之源凄慘萬狀聞者莫不酸鼻後向孫先生之像行三鞠躬禮復有亞東醫大校長陳旭昇演説至三小時始散 
　　昨日加入追悼會之圑體各公圑追悼孫中山先生大會籌備會决於今日下午二時假西門方板橋勤業女子師範學校開會討論追悼大會之具體辦法該會昨日又有二十餘圑體加入如上海大學學生會·大夏大學學生會·淞滬安徽學生會·上大浙江同鄉會·餘姚青年協社·健德英文夜校·青年讀書會·紅星社·羣化圑等是 
[崇明刧械斃警之巨刧案]  
　　已在滬緝獲盜匪三名 
　　崇明縣境小豎河鎭於前日（十二日）午後四句鐘時突來土客盜匪四十八人分執長短槍械及盒子砲先至港口緝私第一隊駐防局開槍擊斃鹽警丁友福一名（年二十五歳宿遷人）傷周顯斌（年二十五歳清江人）蕭寳琴（年四十七歳湖南人）二名刦去九嚮槍六支子彈一百粒旋即擁至鎭上分頭向復盛春綢緞洋貨店·恒盛洋貨店·沈萬茂京廣雜貨店·薛元記·黃裕和銀樓等各店舖搜刦去銀錢衣服貨物等共约值洋九千餘元集隊下船（分乘關快船三只）開駛而去後經復盛春綢緞店主黃秀齋·經理江浩元·至駐崇水警等十七隊報告盜匪於五點鐘由左首耳門打入先至賬房後至樓上及後廳搶去大洋四百五十元小洋一千五百餘角銅元四百四十千市錢百餘元綢緞约值價洋一千餘元各店夥衣服尚未查明該盜等遺下五嚮子彈二十餘顆黃烤布子袋一條鞋子三隻布衫一件又恒盛洋貨店主龔劍秋·經理唐鶴麟亦至該隊報告云昨日（十一日）早晨有操江北口音之二人來購洋襪未成而去搶時盜黨中有江北常熟浒浦等音並遺下斧頭一柄且問該店鄰居曹根郎云恒豐泰鹽棧·裕成正布莊·在何處如肯領路給洋一百塊等語駐崇第十七隊隊長據報即令駐滬偵探李得標嚴緝是案盜匪李探等已於前日在上海浦東陸家嘴緝獲是案盜匪三名押解至吳淞第四區署經池耀宗隊長親自審訊後命將該三犯收禁一面派探往上海崇明等處跟踪協緝盜首及餘黨等到案訊究 
[警廳派員至淞發餉]  
　　淞滬警察廳長常之英於前日委派行政科員　育濠於晨間九時乘坐淞滬火車蒞淞按名點發二月份警餉發畢回滬已午後一時餘矣 
[航業要訊]  
　　富升漬貨待取怡和洋行之富升輪在南澳洲擱淺其前艙受損船已拖出至香港修理船内水漬貨亦托德生輪裝來今均在虹口棧内昨日該行通告本埠各客家令速至該棧提取其辦法則請公正人至棧中將各該貨先行估計價目如值銀百兩者須由提貨人繳灘水費銀三十五兩保有水險者此費由水險公司担任未保險者歸客家照付今次貨件中之遭水漬者僅上海一埠達二千七八百件其中以紙頭錫箔及紅米白糖居多而此間購進之客家則爲永太平·協昌公·仁誠·德大·立豐·等號云 
　　招商蕪貨停裝招商局各長江輪出口本埠載去之貨運入蕪湖者甚夥今蕪湖分局以該埠所泊之各躉船因上下行貨件過多萬分擁擠致各躉船中容積已滿殊難再裝故發專電至滬請總局即日轉知長江房以後上海之長江各輪出口停裝運蕪客貨昨日該局接電後即將此意轉知長江各輪上海運蕪各貨暫行停止矣 
出口絲漸活動近一星期來湖絲出口又漸見活動昨日大英公司之格什喀號輪赴歐載去湖絲及絲頭一千包内湖絲占五百七十件提督公司之約菲遜輪載入美國之湖絲爲六百件昨日花旗公司之搭夫脱總統輪出口亦有五百件運往北美 
　　兩外艦之離滬日本海防艦對馬號由華南各埠巡行返滬後現該艦艦長野村司令又將該艦開赴青島至膠澳海灣一帶巡遊昨日上午八時起椗預定二十八返滬又英國砲艦大愛米弟號昨亦由滬啓椗赴漢口 
　　英海軍官來滬英國海軍部重要軍官克里卡興氏Ｗccruickshank奉命東來先至日本昨日上午十時已從東洋某輪至滬聞克里氏此來負有重大之任務云 
　　仰光領事赴　吾國新任駐　仰光總領事李盛鳴已挈其夫人由京南下昨日抵滬購定日本郵船公司之熱田丸輪頭等室二間將於今晨赴暹邏仰光履新 
[兵災善後協會常會紀事]  
　　上海兵災善後協會於昨日下午二時在同仁輔元堂開會市鄉董佐到會者十餘人由會長李平書主席報告略謂本縣兩次兵災人民流離困苦災區廣闊需欵浩繁上次議决呈請執政府請於海關關餘項下撥欵放賑並請遴員親臨災地調查散放急振俾災民得資生存所有公文早經發出惟本會對於各鄉區被災人數亟應確切查明以圖支配云云當經各鄉董議决函催各鄉董將各本鄉被災狀况及財産損失约數人口若干逐細列表報告到會以憑核辦至四時餘即散會 
[政府籌賑蘇省之消息]  
　　决撥七萬元 
　　據本埠私人方面所得消息旅京蘇人前日開會松屬各縣推張維城張繼齋吳省三出席討論結果全省公推張維城·陳則民·等八人爲代表向振務公署蘇籍參議接洽要求政府速撥巨欵振濟蘇省兵災業經振務公署議决撥給七萬元惟各縣如何分配尚未定奪且已在爭競中云 
[青浦公推代表請賑]  
　　青浦兵災善後會以青邑損失甚鉅待振孔殷業已開會公推旅京紳士張維城張繼齋爲全縣代表聯絡同鄉向政府請求急振云 
[反對電話加價案近訊]  
　　　人尚無確實答復 
　　國聞通信社云電話加價一案曾由華人電話用户聯合會開會議决一律照舊章定價付費否則一致拆除不用議决後分請納税華人會·總商會·及其他圑體執行多數同意嗣由總商會會員陳君出任调停允於代向德律風公司接洽免致决裂并定十七日答復昨據陳君談話謂公司方面尚待董事會開會商議故昨日未有確實回音現聞電話用户聯合會方面决意再行靜待數日如無確音即須實行上屆議决案云 
[國民拒毒會消息]  
　　赴京代表報告在京進行情形　　中華國民拒毒會昨日消息如下（一）代表報告該會昨又接其赴京代表羅運炎君報告函云日前往謁許世英於德國醫院由其秘書代見據云善後會議開會已逾一月現正會議軍事財政及國民會議條例至禁烟問題恐不及提出今晨又謁國民軍善後曾代表薛篤弼請其於會内提議全國實行禁烟辦法薛君允爲照辦擬與其他代表從事考慮再爲進行今午又訪顔惠慶頗蒙優待顔君表示極端反對鴉片專賣並爲作書介紹往見孫寳琦容當得機前往明口即將與徐季龍·陶知行·二君共商進行辦法云云（二）開會通告該會定於今日開會昨發出通告云敬啓者茲訂本月二十日即本禮拜五下午四時在本會事務所開第二十三屆董幹聯席會議是會將提出經濟委員會報告及計劃並報告羅運炎代表駐京行動曁討論（一）上海分會（二）提倡學生拒毒運動（三）提交太平洋會議説帖等項問題屆時務乞台端駕臨指導一切云云 
[中國婦女協會籌備消息]  
　　中國婦女協會籌備委員原定每星期開籌備會一次本星期三值預定會期下午四時開會討論公推康同璧主席以籌備委員原有人數不敷辦事前已　舉數人此次又加入梅雲英爲籌備委員并研究大會時應行籌備事務以及寄往萬國婦女公會之英譯中國婦女協會章程各籌備委員并報告接洽各圑體情形各地往來函件復討論開會時應行提出之議案衆議俟下次籌備員到齊當專推一二人研究議案又以籌備期間事務紛繁會計一職至爲緊要不可無人負責原推黃紹蘭擔任黃現適臥病一時不能兼顧暫推舒蕙楨爲會計以資便利七時散會聞下次籌備會定於下星期二云 
[七寳籌開南横瀝]  
　　西鄉七寳鎭自浦匯塘淤塞以來非但商貨轉運維艱即居家吃水奇莫不堪入春以來雨水稀少該塘竟至乾涸横瀝亦然故居家欲求清水一擔非雇工至鎭西五六里鄉河中汲挑不可是以該鎭公民范某提議於本鄉議事會云　匯旣難開浚横瀝務求疏通當由議長馬　交春季常會議决先浚南横瀝一段藉便吃水惟經费須由居户商家擔任籌募刻聞已向各舖户捐募惟兵災之後出賣慷慨者極少云 
[汽車撞倒電桿黃包車夫觸電身死]  
　　十八日有一七六六號汽車一輛由華人司機向西行經愛多亞路近西藏路處與一電桿相撞該電桿立被撞倒電線落地偶觸一黃包車夫致車夫感受電流身死 
[浚浦局復會丈局函]  
　　上寳會丈局接浚浦局來函云接展本月二十五日大函欲本局將平凉路東首對過美册二四零二號契地上面寛二十五丈之公路代爲塡泥一事按本局現在所用水泥塡貫之法殊不適用於細小之面積倘該兩契地中有欲塡泥者本局可以以較廉之價代爲將公路同時塡泥屆時并將估價單送呈浦東墉工局參閲也至於日册四二二號契地之公路當另函奉逹也 
[日人搶洋禁押四月P ] 
　　日人伊藤氏無正當職業前因於本埠二月十二號晚十一時十五分持刀搶刦住居武昌路二三六號之某粤婦洋一百元被捕房拘拿解日公堂訊究茲悉此案已於十八日由該公堂審定判伊藤氏監禁牢獄四月 
[造船所控案參加訴訟人請求覆審]  
　　文匯報云江南造船所控追所失價值四萬兩之材料機件一案自經美按使判决着將原物交還江南造船所具領由造船所償付轉運公司棧租運費並着參加訴訟人陳某負擔堂費後本星期二海思克律師又代表陳某呈請覆審其所具理由以上星期四判决時參加訴訟人及代表律師俱因事未到庭堂上未再展期續審而遽判决難昭大公且是日判决所根據之證據尚覺不甚充分因是日作證之楊姓ＳＣＹoung原名楊企洞亦名楊泰堯（譯音）英文譯作ＹangＫyidongＹangＴahyao以前從未譯作ＳＣＹoung實係另一人而非參加訴訟人所稱出售是項貨物之ＳＣＹoung也故原被雙方俱未免有串同舞弊欺謾堂上情事云 
[車儉察長銷假]  
　　上海地方廳車顯承檢察長由粤回滬已誌前報現在車檢察長已經到廳前日電詳蘇州高等廳禀請銷假而代理之郭壽璜檢察官亦將印信公文案卷等面交車君接受矣 
[醃臘業認商一時不能開徵]  
　　滬上醃臘業代表近赴江蘇財政廳認包該同業貨税已擬具徵收章程數條呈请核示徑曾財廳長令知上海·吳淞·兩處税所長將該代表所呈承認税收各節查明該業向來繳納貨税細數核實詳復並將現在認税有無窒礙情形一併詳報來廳以憑察核該兩税所長奉令後以該認商所呈代徵章程尚多疑義之處必待詳加考慮後始可詳復故該認商對於訂期開徵一事尚須遲滯云 
[自來火公司去年之盈餘]  
　　字林報云本埠自來火公司去年營業盈餘二八三○二五·五一兩比上年度盈餘之二六七八四八·三三兩增加一五一七七·一八兩去年純盈爲二三七八一八·九七兩加上年滚存二一三二四·八四兩共純盈二五九一四三·八一兩擬派股息八釐計每股四兩共九六○○○兩房屋折舊三九六一·七三兩製造廠折舊一○六六五六·八九兩應用器具折舊一○九○四·三七兩濫賬五○○○兩房屋準備金二○○○○兩滚存下年一六六二○·八二兩是年共售出煤氣四八○八九七七·○○立方呎云 
[老公茂紗廠股東會紀]  
　　文匯報云老公茂紗廠昨日下午開股東會庇亞斯爵士主席報告云去年營業不利自七月一日起停工至十一月十七日新花上市始開日工由是至年終結虧二七九二六六·六六兩連一九二三年度虧短之八六○五六·五七兩共負債三六五三四三·三三兩且無公積金可資撥抵廠中因資本短少去年共付銀行拆息七一七一二·七○兩幾逹資本總額百分之九因此益難支持云云嗣股東通過董事會報告及賬略續選新職員常會閉幕續開特别會提議添募股本八萬股每股十兩計八十萬兩連原有資本合成一百六十萬兩主席说明略謂本廠自一八九五年創辦至今資本仍爲八十萬兩而錠子已有二三一○○枚增至四五五六六枚並增織機五一五架他如房屋地基原動機等亦陸續有相當之增加此外復在華盛路置産三十七畝三分五釐七毫建造華式及洋式房屋惟目下物價飛騰花紗成本咸三倍於前加以市况不振本廠資本短少遂不得不借助銀行以資週轉而每年遂需支付鉅額之拆息以致負擔益重現拖欠匯豐銀行債欵已達一○七八○○八·三四兩苟不增加資本唯有收束之一途云云各股東討論後無一贊成添股者本案旣遭否决主席遂宣稱不日續召特别大會討論自行停閉辦法云 
[上海國民銀行股東會紀]  
　　愛多亞路朱葆三路口上海國民銀行於十五日下午一時在小東門舊址開股東大會由各董事及經理劉紫瑛·協理鄧奇琨·田鴻年二君在會塲招待首由董事長張文彬報告營業狀况並訂十六日起發給股息次由監察裘載深報告上年賬略並分配純益數目隨即投票選舉監察當選者爲李春芳·費楚珍·裘載深三君次多數孫穀臣四時散會 
[押店遷移有無抵觸章程之請查]  
　　滬南小南門外某押店近將遷移至高昌廟老砲隊營附近事爲典業代表查知以該處廣東街地方向設有某典之代步雖已停止多年而該押店遷移是處營業與原訂章程有無抵觸急待查明以免糾紛故已函致上海縣商會請即轉函三等公典業代表赶速查明照復云 
[舢渡業代表呈警廳文]  
　　呈報調抽警餉辦法 
　　淞滬舢渡業代表楊錦森昨呈淞滬警察廳文云爲報告開幕候諭遵行懇求恩速賜示事竊同業等以時局不靖幻想百出集合成會同謀善後已公請會董會長等加意整頓籌餉添警禀請鈞廳核准在案茲由會長忻文焕提出付議酌定浦東舢板船每月按船抽警餉洋二角擺渡船每月按船抽警餉洋三角與敝會經常費尅期併收已由多數通過衆皆贊成其臨時會址擬定在浦東爛泥渡中市二號門牌分事務所擬在浦西四馬路太和坊寗波週報館内以便兩相接洽俟經費充裕再議擴充本擬即日開幕冀得早受保護乃恩諭未頒崗警未設衆船户不知從何入手正在籌備期間催促會長析文焕積極進行從速舉辦計沛東一帶官渡八處私渡二處擺渡船在一百三四十般左右併租界對面沿江南二岸舢板在二百餘艘左右添設崗警十二名分任職務另派巡長一員專任收捐則呼應靈便而於公欵亦不至虧損務求廳長俯予核准即日會同敝會長定期舉行宣示成立除由會長忻文焕赴上海工部局請示開幕外相應呈求貴廳長速賜批准給示施行謹呈淞滬警察廳長常 
[郵差吞欵敗露]  
　　上海内地郵差郁海華假造郵局滙票之收據吞没漕河涇鎭江蘇第二監獄署看守承友松匯寄江陰家内洋十元該看守迭接家信欵未收到昨日友松携帶郁海華給與之匯票收據前往徐家滙郵局查問朱局長騐看收據實係假造當即電告上海總局秦郵務長立派稽查員奚佩冰赶往徐家匯支局將郵差郁海華扣住查訉並在其信袋中搜出西鄉蒲淞市北程家橋淞滬警察分所巡警所寄家信一件内云有匯票洋二十元核諸時間亦延擱多日該欵顯係吞用惟是否亦出假造收據尚待實地查問並恐該郵差假造匯票收據吞用寄欵人欵項不止此數現擬澈底清查乃將郁海華送徐家匯淞滬警察第三區第二分所拘押再行轉解法庭訉辦 
[張鳴岐夫婦虐待婢女之訊罰]  
　　共罰七百三十九元 
　　前清兩廣總督張鳴岐于鼎革後來滬寓於山海關路二百三十四號門牌嘗與其妻趙氏虐待婢女荷花被新閘捕房查悉派探馬宗來恊同西探亨利前往逮捕適趙氏患病故祗將張拘入捕房張自稱名張心齋嗣解公共公廨諭令存洋二千元保出候訊迄已數月案尚未了昨由孫襄讞會同義來副領事提審趙氏仍不到案據其代表律師稱張趙氏因病由醫生剖腹割去大腸故尚臥床不能行動云云遂由荷花上堂訴稱年十七歲在被告家爲婢已有四年某日被告（指張鳴歧）　我絞手巾不好用沸水燙我經我逃進房内被告與其妻追入由被告將我捉住其妻仍用沸水澆我頭脚並被用鐵鈎將我頭髮鈎去一堆手亦遭鐵鈎打腫現在我不願再回被告家等語質之張供稱數年前我在天津因該婢貧苦出資買來今該婢所供均係片面之詞其實係去年十一月底該婢手携滿壼沸水從樓梯跌下以致燙傷頭脚惟責打一層則因其竊物之故此次該碑忽然逃走想係年已長大心懷不良等語並延律師辯護中西官核供以被告凌虐婢女屬實無可狡賴判婢女荷花發濟良所留養張心齋罰洋二百四十元該妻室張趙氏因病免提到案罰洋四百九十元完案 
[海寗路前日之刦案]  
　　虹口海寗路一百四十號門牌某姓家於前日（十八）下午一時五十分被廣東盜匪三人破門而入二盜抽出手槍一盜手執短刀一柄嚇禁聲張二盜跨進内室翻箱倒篋搜索得值洋一百五十餘元之衣服首飾等贓物多件出門逸去迨盜出門一婦隨後狂吹警笛惟因該屋在深弄内笛聲未能轉達附近之巡捕致盜被逃脱後由事主報虹口捕房報緝 
[三德里昨晨之路刦案]  
　　共被刦八百三十五元 
　　住居新閘梅白格路三德里之律師繙譯王某於昨日（十九）晨三時五十分由石路某處回家方走進該弄内被五盜（均不持械）攔住搜其身畔被刦去鈔洋共八百三十五元並金表一只金練一條盜等刧後出弄逸去並未敢聲張袛得投新閘捕房報告 
[刧盜押候宣判]  
　　盜匪清江人趙　川·張敏秀·田景陽·趙和巨·田景容·彭大·徐全富·等被捕解由公共公廨押候訊究在案昨晨陸襄讞會同美貝副領事提審據　川捕房探目楊阿泉·包探金養喜·劉同倫·楊樹浦捕房探目季立仁·包探吳長愷·等相繼上堂禀明各被告已在捕房供認糾黨持械搶刦昆明路潘洪裕烟紙店·揚州路同興麵粉店·華特路恊盛南貨店·華昌路洪茂興烟紙店之銀洋財物不諱隨將各被告之口供單呈案並稱趙灣川係在榆林路一百另三號屋内拏獲並抄出所搶潘洪裕之贓洋及眼鏡繼由各店代表潘洪寳·丁如海·蔡樊·候繼　·等上堂證明被刦狀况堂上即將捕房呈案之被告供單逐一誦讀畢詰以是否所供而各被告皆推　謂係受威迫妄供中西官判仍還押候下禮拜五宣判 
[洪泰米店被刦之報緝]  
　　寳山縣鄉談家橋地方洪泰米店前日下午六時有口操江淮音之匪徒三人其一執有手槍闖入店堂將賬檯上大洋五十餘元小洋三十餘角銅元一百數十千盡行刦去昨日事主已投報保衛圑各警區請求跴緝矣 
[保衛圑潭子灣分防所獲路刧匪徒]  
　　閘北保衛圑第一支圑圑長陸端甫·副支圑長李廣珍·韋伯成昨爲獲住攔路刦犯孫得勝一名特轉解圑本部請予訉辦錄其原呈如下呈爲呈報潭子灣分防所捕獲攔路行刦兇犯轉解請究事今晨接准潭子灣分防所函稱昨晚十句半鐘圑目邢殿合率同圑丁李壽海·劉傑·康泉·石炳文·丁國祥·出防行經大陽橋忽聞有人呼救遂循聲趕至交通路香烟牌西首洪慶元茶館門前見一兇犯已將行路人金保安頭部打破血流滿面呼救不止旁有茶館中人宋金度爲見證圑目邢殿合·圑丁李壽海·等先將兇犯拘獲並將被害人及見證略加盤問知係攔路行刦乃帶所請究據被害人供稱姓金名保安住潭子灣大豐紗廠公房四衖刻由上海乘黃包車回家車至大陽橋下車步行至茶館門前突來一人用鐵條舉手便打致將頭部打開身亦受傷並將我棉袍馬褂剝下且索洋十五元云繼據兇犯供姓孫名得勝年二十三歳住姚家石橋街二十七號在二十一圑當兵問其營長姓名不知而又改口現已銷差在火車站作工問其何以打金保安言語支吾顯係攔路打刦用特備函將兇犯孫得勝·被害人金保安·見證宋金度·及兇器鐵條一根·被剝衣二件解請究辦等情到圑據此理合轉解鈞圑究辦伏乞鑒核訊辦施行謹呈 
[閘北保衛圑消息彚誌]  
　　上寳兩縣閘北保衛圑昨日關於圑務上發表之消息如下（一）通令規定支圑公費文云照得本圑成立之初各支圑公費原定十元不得逾限開支以節經費自戰事發生以後因防務關係間有溢出原額現在時局告平地方秩序規復如常各支圑公費均應仍照原額每支圑月支十元以符定制如有添置必要物件務須先行開單呈報經本圑核准支圑不得擅自添置事關公費除分行外合行令仰該支圑一體遵照（二）令知各支圑錄取班長姓名文云照得各支圑班長一職有關一班之表率自應嚴格考選以重職責茲經本圑考取各支圑及格班長應行分别等級抄單發表俾資接洽除分行外合將各該班長名單一紙令行該支圑知照附班長名單一紙（第一支圑）一等班長陳新二等班長沈錦堂·屠九韶·施　章·韋雲卿·顧文卿三等班長諸雲興·瞿寄生·朱錦榮·袁馨山·徐永珠（第二支圑）一等班長孫相如·二等班長王景玉·曹福生·顧祥麟·王國慶·翁國英·朱祥卿三等班長方昌民·徐金榮·朱金鑠（第三支圑）一等班長虞廷佐二等班長蔣平·馬毓成·朱莘耕·蔡鴻聲·姚慶麟·王劍廷三等班長王杏林·陳成章·沈佩仁·朱緯卿（第四支圑）一等班長陶金福二等班長鄭傑臣·譚普逹·王逸公三等班長唐金瑜（第五支圑）一等班長文繼齋二等班長徐德龍·陸挺生·許偉剛·李妙泉·鄭永輝·胡介眉三等班長吳漢章·王文耀·胡聯芳·金世練·孫雲泉·何文孝（第六支圑）一等班長宋守明二等班長宋榮生·董耕三·王國懋·沈光輝·楊國興·曹仁信三等班長曹仁義·俞進明·曹和生·唐懷大（三）通令各支圑造報器具清册文云查本圑各支圑成立以來於今數月所有一切備用器具及陸續添置各項物件未據一一呈報實屬漫無稽考須知此項物件無論大小均屬公家物品不得濫行毁滅即應造具清册具報備查以重公物除分行外合行令仰該支圑迅將所有大小一切具零物限文到七日内查明造具清册呈報備案以憑查核而重公物（四）令各支圑文云爲令催事照得各支圑所存械彈前經令限於文到三日内查明實數分别塡列表格呈報備查去後多日未據呈報又經飭催各在案茲查逾限多時仍未具報到圑殊屬玩延合再嚴令飭催仍限二日内查照前令列表具報母再稽延干咎切切此令 
　　尚有本埠新聞轉入後頁 
 
 
] 

Page 15

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *本埠新聞二 
[函請查緝碼頭刧匪之復音]  
　　浦東同人會前因浦東西各輪渡碼頭竊匪横行呈請警廳飭警嚴緝昨日接警廳復函云逕覆者准函開會員夏金鑫·楊文光·先後在大逹碼頭地方被竊請飭屬查緝每逢輪船到埠及各渡口派警嚴密稽查匪類等由查各渡口爲商民往來之地詎能容茲宵小肆行偷竊業經令分一區警署及三區一分所於浦江兩岸渡口嚴行稽查並將竊犯查緝以安行旅相應函請查照可也 
[劇賊方友展期七天再訊]  
　　劇賊方友圖竊海寗路一百四十六號門牌婦人程張氏家財物未成逃出持刀拒捕旋被拿獲解由公共公廨押候訉究已誌本報茲經虹口捕房查得海寗路三千一百十八號居人陳祥家被搶一案亦係方友糾黨所爲昨晨中西官提審因偵查手續未畢由包探凌潤庠上堂請求改期遂判方還押展期七天再訊 
[滬杭車撞斃兵士]  
　　滬杭甬鐵路昨日（十九）上午八時零五分由滬開杭之四號特别快車駛至楓涇間軌道上忽有某營兵士（年约三十歳左右）行走當經司機人瞥見放汽警告該兵不知避讓致被機車碾斃當由車長知照路警妥爲看管一面詳查該兵士符號通知該管軍官認領棺殮 
[一區米署長厲行禁賭]  
　南市第一區警察署米署長近查該管境内時有人賭博亟應查禁除派長警傳諭禁止外其有故意抗違禁令者必須嚴厲查察分别拘拿一時雷厲風行凡各小茶肆客棧旅館及居户等如有竹牌聲發生者無論麻雀挖花　克牌九等均在拘拿之列由長警查見後立即回報該署當派巡官督率長警前往查拘連日以來獲者頗多一經拘解到署訉明違犯警章屬實即予以罰金每名自五元至十元不等如無力認罰者拘留示儆其起獲之賭資悉數没收以獎各長警之出力者 
[慈善圑發起災後祈禳大會]  
　　閘北慈善圑主任王彬彦昨致各界函云敬啟者自去年江浙開釁以來軍隊疊至風鶴頻　而我上海一帶幸賴諸公维持之力善念所感均以上邀天佑克保安寗惟是大兵之後必有凶年戾氣所蒸將成流疫况豫粤干戈不戢尚未共享和平現擬舉行乙丑年祈禳和平大會定於三月初三日起至初九日止在閘北慈善圑　雲壇設壇祈禱七天茲特定於二月二十六日午後三時即在靈雲壇開發起人會務懇台端准時蒞臨共同發起預商辦法千萬勿却不勝企禱之至 
[開灤公司請撥付兵工廠積欠煤欵]  
　　上海開灤煤鑛公司售品處因兵工廠向與交易歷年虧欠積至煤欵四萬餘兩尚未付清現該廠已由陸軍部派員來滬會同總商會清理故昨特致函總商會務將所欠貨欵如數撥付以維血本而全信用 
[鎭海同鄉會第二次徵求揭曉]  
　　雁門隊第一···總分二千五百六十六分 
　　鐲海旅滬同鄉會昨日下午六時假座一枝香番菜館開徵求會員大會第二次分數揭曉競爭會到會者有　其　·陳良玉·戴耕莘·洪雁賓·傳其霖·李祖虁·等一百餘人公推總隊長方椒伯主席報告第一次徵求揭曉之經過次各隊隊長報告徵求會員之計劃及會員人數畢舉行歡宴末各隊長競爭分數結果雁門隊洪雁賓四百六十分候潮隊徐忠信四百五十分伏簡龍隊陳良玉四百二十分孔　隊烏崖琴四百十五分金雞隊　其樑一百五十分太白隊陳楚湘一百零一分　岩隊劉聘三一百分候濤隊劉予醒一百分鳳山隊向鳳樓五十分總隊一百分總分共計二千五百六十六分 
[前三區警署長函謝各界]  
　　前任浦東三區警署長曾永奎因卸職時受地方紳商各界贈送區額銀盾等紀念物品故於昨日致函答謝云竊永奎備員浦左荏苒七年自顧疏　一無建樹近以時事多故深虞任重材輇惟有呈請辭職以避賢路乃承諸公垂愛旣飽　廚之德又荷嘉惠之施厚意殷拳愧乏　瑶之報詩曰中心藏之何日忘之古人已先我言之矣謹申謝悃祝頌台綏惟希惠照云云 
[總巡捕房之兩文告]  
　　懸賞尋訪失孩緝拿印度繙譯 
　　公共租界總巡捕房總稽查處昨發文告兩紙（一）爲懸賞尋訪事照得於二月二十八號早晨有持械匪徒七名至派克路一百六十七及一百六十八號門牌擄去六歳男孩吳弟弟一名如有人能將該孩尋獲送回者當由其父吳恂如給予賞洋一百元或通風報信因而尋獲者給予賞洋五十元爲此合行佈告仰諸色人等一體知悉特示（附該失孩面貌）吳弟弟年六歳蘇州口音穿藍印花洋布罩袍黑色及淡藍花紋品藍印花洋布棉袍子黑花紋紫色綿綢絲棉襖深棕色絨線衫大花青色布棉　青絨線鞋襪（二）爲緝拿事照得森泰新又名森泰亨利亨杜一名印度奔橋地方人年二十六歳業寫字兼繙譯身長約五尺六寸身軀强壯面紫銅色有小黑鬍髭髮黑微壳爲因藐視公堂業由英國按探使署出票拘拿在案爲此合行通緝仰諸色人等一體協拿 
[滬寗路督察長之布告]  
　　滬寗鐵路巡邏隊勤務督察處處長陶淵昨發佈告公云照得警察以维持治安爲天職鐵路之有巡邏隊除尋常服務外舉凡貨物之看管宵小之防禦偷竊之嚴查皆爲分内之責充任斯職之人非知識素具勤懇有爲者不克當此所以火車交通各貨列車開停在在均須注意關係至爲重要如遇發生事故隨時隨處應即嚴密查察以期無忝厥職乃本督察長視事以來遍查各站長巡服務勤愼者固不乏人而玩　職務亦屬難免長日游手好閒人格墮落公務廢弛實屬公私兩損本督察長姑示寛大不究旣往爲此剴切示諭各站本隊巡邏知悉如有不稱職守品行不端本督察長隨時親往查察一經發覺定當斥革决不寛容其各凛遵 
[汽車傷人兩則]  
　　昨日上午十一時許某號汽車駛經福州路撞倒本地人孫四頭部等處受傷由老巡捕房一千五百零九號華捕到來抄錄汽車號碼另雇車送受傷人往仁濟醫院醫治一面歸報捕頭候示又有三千五百九十三號汽車於昨日下午五時許駛經愛多亞路撞倒行人何英傑·碾斷腿骨由該汽車夫載送仁濟醫院醫治旋即自投捕房報告 
[私接電燈拘役一月]  
　　浦東電氣公司查得爛泥渡前因欠費·業經摘火之三心茶園店主張慶華私接電燈四盞竊用電氣至一百二十三燭光之多當塲截獲贓證後着令賠償損失限日繳清張慶華置諸不理即由三區警署轉解上海地方檢察廳正式起訴已於本月十日經審判廳判决處以拘役一月未决　押日數准以二日抵拘役一日云 
[扭控拐匿女兒]  
　　江北婦人盧陳氏住居新嘉路前日偕徐姜氏及證人楊祿恒·李王氏·等扭其戚王步江至五區一分所控稱氏女名　子年二十二歳今年正月憑楊李爲媒許字與徐姜氏爲媳近被王步江拐匿查王前在鴻興坊某日本人家傭工現充英界巡捕仍住該日人家内葉氏前往探聽曾聞圑子之聲息被王攔阻門外不容入内故邀同證人鳴警拘案請究經宋署員質訉解科竇科員判移地檢廳核辦 
　　又函云船婦盧陳氏依舟爲家時泊在邢家木橋地方生有一子曾娶徐張氏之女徐圑子爲媳過門後相安無事不料前晚有王步周者糾衆將圑子搶去藏匿無踪昨午盧陳氏恊同徐張氏等將王尋獲扭控警局解送法庭由檢察官提案研訊該氏等投案請究圑子到案給領問官判王押交一面著該氏等出外偵查實在禀覆候辦 
[妄報失火之拘究]  
　　前晚七時許有某甲等在滬城虹橋塊正興麵館果腹嗣因專鈔互起爭鬥一時觀者如堵當有好事者到附近發一電話謂虹橋失火頃刻間各區火會驅車前來有三輛之多及至該處始知誤會即由崗警究出妄發電話之二人拘入一區二分署究辦 
[身藏鴉片烟膏之破獲]  
　　無錫人馮家奇昨日身藏鴉片烟膏一匣行經北浙江路被一千一百十八號華捕查見以其形跡可疑當將攔獲搜出原臧烟膏帶入捕房捕頭略詰一過諭飭押候解送公堂請辦 
[車夫串竊青川魚之拘究]  
　　轉運公司昨托塌車夫張彦生等車運青川魚數十件詎張串通周錫九·許人約·盧奸有·李二等於中途偷竊一件值價甚鉅當爲鐵路巡警查獲即將張等六人拘送地檢廳究辦 
[] 控私收煤價之審訊 
　　義泰興煤炭行主沈錦洲昨延農復律師代表投法公堂控稱前由被告徐葆元介紹原告與上海製造局往來煤炭爲數甚巨由原告將發票交與被告收帳被告祗付銀一千一百兩尚欠巨欵屢索無着嗣由原告直接向製造局詢問當據該局職員楊西民稱此欵已經如數繳付與被告當由楊出立律據可證被告如此行爲實有欺騙情形故以刑事控訴請求追究詰之被告徐葆元稱當時實由商人介紹第一批之貨欵已經交付此次因原告之貨價不符且貨亦不佳加之近來該廠係歸商辦因此正在結算帳目之中原告並未通知商人竟敢貿然來案起訴實有不合况此事商人與該廠總辦楊邦藩接洽與楊西民無關原告所稱是否實在實難憑信並延博勒律師代辯一切原告沈錦洲稱於本年正月初八日製造局楊西民打電話到來要貨商人答以貨價未清不允送往當據楊稱貨欵早經付清等語是以商人親自至該廠詢問即由楊出立筆據證明是實中西官判以原被供詞各執着原告邀到楊西民來案質訉再核 
[私運烟土案之傳訊]  
　　汽車夫王阿狗前因裝運烟土三四十只至法租界敏尼蔭路壽康里口被捕查悉王即將土抛棄而逸現由捕房飭探將王及關係人多名拘案昨又傳訊詰之李炳章供商人住居民國里六號門牌十二號晚上由朋友傳金標·管金山等在吾家叉蔴雀於深夜出外吃點心回家時被探拘案對於烟土之事毫不知情傳金標管金山供詞略同顧金標稱是晚民人至鄭家木橋朋友家賭錢回家行經民國里口被探拘案周坤元張子茂劉學子同稱是晚民人等至民國里找尋朋友餘供支吾馬友森供稱是晚吾由游戲場坐汽車回家睡臥汽車夫如何將車開出運土不得而知見證孔如生稱民人在壽康里管門是晚由不識之人將烟土抛在弄口究係何人抛棄不得而知惟被告中管金山係住在該弄内等語被告等由逹商愽勒兩律師代辯一切中西官判退去聽候宣布堂諭飭遵 
[拐匪分别押儆]  
　　拐匪夏德喜日前串同在逃之顧小喜子至法租界先後拐騙居民潘仁桂家七歳女孩潘阿大·常文元家五歳女孩巧弟子·而逸現爲包探秦金福·吳錦堂·等偵悉前往將夏及同黨胡阿榮·陳阿四·婦人韓張氏·等一併拘獲吊出兩孩帶入捕房昨得法公堂請究先據兩原告投訴被拐情形詰之夏德喜供實係在逃之顧小喜子囑吾拐騙餘供支吾胡陳兩人同供民人等代爲銷售得洋分用張氏供婦人祗分用三十元是實中西官判夏押西牢三年胡陳兩人與張氏各押一年期洲永遠逐出租界女陔交原告領去 
[控夫賣女行兇]  
　　鹽城婦人吳李氏住胡家木橋象山里前日邀同居之趙洪盤扭其夫吳鴻印至五區三分所控稱氏夫不顧家用性極横暴時遭兇毆今日將女孩抱去欲賣與他人氏上前攔阻詎伊執斧向氏當頭砍下幸由趙救護未受其害請究經孟署員質訊解科竇科員判押候查辦 
[和尚爭風鬥毆]  
　　僧人長源近與少女傳阿九姘　　屋同居小南門外佛閣街二十七號門牌長源有一僧友志海刻從他埠抵申借居長源家内約有月餘邇來長源探悉志海與傳阿九有通姦情事昨午往邀志海吃茶評理志海不服往唤阿九到塲互相爭論長源即將志海打傷唤到崗警將長源·阿九·併送一區三分署連同志海函解地方廳午後經檢察官訊供之下判長源及阿九分别收押志海發堂檢騐有無内傷再核 
[騐屍併誌]  
　　昨日午後一時許有一僧人年约四十許手提破籃一只籃中有破棉被一條行至普益習藝所大門口適某姓置有籐椅一只該僧坐上頃刻氣絶該處二十五保十二圖地保李文沼前往察看投報二區警署令赴法庭報騐午後委派王檢察官等蒞場騐明該僧屍體並無别故確係痰湧氣闭而死塡格拍照判由堂收殮又二十三舖地甲姚鴻投檢察廳報稱今晨小南門外佛閣地方發現無名男屍一口奉一區三分署飭查無家屬該屍年約三十餘歳身著元假直貢呢棉襖下身袛穿單褲一條請爲相騐該廳委派王檢察官等往騐該屍並無别故委係病斃判拍照塡格由堂收殮發封厝壇 
[賭案分别罰鍰]  
　　四區楊巡官前晚在德生里查獲聚賭之張阿全等十名又李巡官在漢中路亦獲賭犯楊在山等五名連同賭資赌具一併解署昨經寧署長訉明判楊罰洋五元餘人各罰洋三元分别示儆 
[嫁女被竊首飾箱]  
　　松江沈姓前日（十八）假三馬路大新街孟淵旅館嫁女自下午二三時起有某女賊掩入諸女客中沈姓人咸未顧及該女賊乘男宅迎親一同隨往結婚時先竊去銀水烟袋一支旋仍回至孟淵傍晚新娘回門乘人栗亂之際拖入房中又將首飾廂一只竊去聞值價約千元之譜比及送親人覺察已經逸去即晚報捕經捕頭派人至孟淵查看不知能緝獲否聞該女賊年约三十左右滿面烟容身穿黑色華絲葛旗袍或謂係前經在某游戲場竊案中破獲之强盜阿七云 
[戳傷姘婦案候傷愈再訊]  
　　蕩婦劉氏初與無錫人華榮順姘識同居甘肅路七百三十七號門牌近來該氏另结新歡故前日清晨華與之爭執持刀戳傷其腰部等處經人報告捕房派探將氏送往醫院醫治並將華逮捕昨解公共公廨請究因該氏之傷未愈中西官判華押候原告傷愈再訊 
[竊賊與收贓並懲]  
　　浦東人陸四海專竊居民門首所釘之銅牌六十餘塊消贓於梧州路三百三十五號門牌之王阿四前日被包探馬金生拘獲搜出原贓昨晨連同收贓人併解公共公廨中西官質訊屬實判陸押西牢一月王收贓違章着罰洋十元充公 
[私販烟土之押儆]  
　　土販陸生·藍益榮·謝松林·李阿二·楊阿新·等在北京路八百七十二號八百六十六號兩處屋内私販烟土被總巡捕房車務處正巡史君訪悉率同中西捕密往抄出烟土將陸等拘入捕房昨解公共公廨中西官逐一質訊之下判陸·藍·兩人各押西牢三月其餘三名各押兩月烟土等物一併銷燬 
[虐待養媳之處罰]  
　　住居大沽路一百八十五號門牌之揚州人丁九榮與其妻鍾氏將十四歳之童養媳王連子毒打體無完膚經人報告新閘捕房由西副捕頭米光司率探高晏融將丁夫婦拘押昨晨解送公共公廨王女上堂證明迭被翁姑凌虐情狀而女母姚氏亦投案請求准其將女領回經關讞員向兩被告質訊之下商之美領雅君以丁鍾氏之虐待行爲尤爲慘酷判罰洋二百元無力改押女所二月丁九榮情節稍輕着罚一百元或押西牢一月女交其母領去 
[公共公廨訊案彚錄]  
　　昨日公共公廨訊理民事訟案併誌於下（一）英商新瑞和洋行訴永和公·壽陽公·欠房租洋案堂諭着被告照付（一）婦人沈淑貞延高露玲律師訴其夫費俊文虐待请求離婚案堂諭費俊文不到應將其請求註銷並飭提到案繳堂費洋二百元再存案洋二百元履行二月十四日之堂諭原告呈堂衣服器具賬單派捕帶同原告前往認取具報（一）章吳氏延張　雪律師訴致大木行擔保借欵案堂諭本案震巽木業公所之估價認爲可信應判被告償還原告銀四百五十兩並繳堂費利息免追被告之反訴駁回（一）胡少記延羅傑律師訴顧新吾將汽車一輛抵借銀一千四百兩延不取贖案堂諭着兩造各邀公正人將汽車拍賣得價交存公堂候核（一）勵忠慶訴孫鴻記合夥糾葛案被告延雷聲布律師代辯給諭被告本案未訉結前不得滋擾干涉並准被告律師請求原告亦不得於未訉結前將夥開之店擅自盤給他人並應將移出縫衣機件等件取回應准提前排訉（一）孫輝辰延甘露律師訴孫王氏不將遺産交出案堂諭該被告不到應先登報兩星期傳逹逾限再請求飭提（一）吳憲庭延林　慶律師訴李　銘欠貨欵案堂諭案據原告三家證明該被所欠該被係萬發和店主確係可信應判令照還（一）潘森泰木行延朱樹楨律師訴葉記廠欠木料價欵案堂諭被告不遵判履行飭到案執行（一）錢兆麟訴陳加猷欠房租洋案堂諭該被不遵堂諭履行即飭到案追繳（一）愛商煤礦公司訴新世界中國皮件公司在馬佐臣違背借欵合同請追損失案堂諭改期續訉 
來函 
[上海總商會來函]  
　　逕啟者今日貴報登有北京來電内載滬總商會電府請以盧兼省長云云敝會並未發此電報用特函請更正希即將此函登入來函欄爲荷上海總商會副會長方椒伯三月十九日 
[會計師公會來函]  
　　逕啟者本月十六日報載本公會當選評議員姓名内之聞亦有·張鍾韓實係王海帆·沈立人之誤聞張二人係候補評議員相應函請更正爲荷上海中華民國會計師公會三月十九日 
 
 

Page 16

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *[商業市况]  
　　北京專電（十九日下午六鐘） 
　　前塲整陸現貨開盤七八收盤七八一下月期開盤七八九收盤七九零五柒長現貨開盤七零七五收盤七零七伍年開盤八五七收盤八五七五玖陸開盤三二三高至三二八低至三一八五收盤三一九五後塲整陸現貨開盤七八一五收盤七八零五下月期開盤七八九二五玖陸開盤三一九五低至三一九高至三二五收盤三二四 
　　洋厘轉漲 
　　昨日洋釐轉漲早市價七錢二分三厘六毫二忽半較上日大七毫半午市又漲爲七錢二分三厘八毫七忽半比較前日共大起一厘三月底期洋七錢二分二厘午市七錢二分二厘五亦比前日大八毫七忽五銀拆早午兩市仍懇白借與上日相同未有更動 
[國内滙兌市况]  
　　上海銀行三月十九日國内匯兌行市報告云今日京津漢滙大致平穏津電申滙未動厘價略跌半厘故滬津洋滙内盤較昨市爲軟牌價亦遂跌去一元計京公　爲一千○五十四兩洋爲一千○○五元五角津行化爲一千○六十二兩洋爲一千○○四元漢電申滙價較前尤緊計爲九百七十二兩八錢七分五厘洋厘未動仍站七錢以上此間洋例滙價因之跌去一兩計爲一千○三十兩洋仍爲一千○○二元濟南來電日來申滙漲落不定相去常至二三兩或四五兩之鉅今市濟平爲一千○四十三兩五錢跌去二兩洋爲一千○○八元青島銀略漲一兩計爲一千○七十一兩洋爲一千○○六元餘外各處無甚更動云 
[神户英美匯市電訊]  
　　昨日神户滙兌市午前電日美滙兌賣價四十一元較上日跌三七五買價不開日英賣價一先令八辦士六八七五買價一先令八辦士七五與上日均無變動正午來電日美滙兌賣價回高二五爲四十一元二五買價仍無市日英賣價一先令八辦士七五買價一先令八辦士八一二五較上午高○六二五午後電日美賣價又高五角爲四十一元七五買價不開日英賣價一先令八辦士八一二五較正午電高○六二五買價不開 
[日滙掛牌價晨跌午回]  
　　昨日星期四先令揭曉惟東匯小去一分三七五餘均仍無變化計先令仍掛三先令○半辦士印滙仍掛二百○二羅比二五法匯仍掛一千四百○五法郎美匯仍掛七十三元七角半香匯仍掛七十四兩七錢五分柬滙改掛五錢六分五嗬滙仍掛一百八十一盾半新匯仍掛七十七兩午後二時半先令揭曉東匯復大七五計改掛五錢七分二五餘無更動 
[先令先平後振]  
　　昨日星期四先令揭曉勿動内價平平銀行交易平淡六月份賣價爲三先令○八一二五買價三先令○九三七五嗣後價無上落午後市况初平後好銀行交易頓暢六月份賣價改爲三先令○八一二五至三先令○六二五買價三先令○九三七五至三先令○七五 
[美滙市况轉佳]  
　　昨日星期四美匯掛牌亦未變化内價平平銀行六月份賣價爲七十三元五角買價七十三元六二五午後市况初平後好六月份賣價爲七十三元五角至七十三元一二五買價七十三元六二五至七十三元二角半 
[東滙先疲後好]  
　　昨日星期四東滙掛牌小去一分三七五實爲邇來所少見之猛跌以此内價亦被牽動人心顯有恐慌之狀紛向各銀行求售而銀行尚欲收進故價尚無大跌計銀行六月份賣價爲五錢六分半至五錢六分三七五買價五錢六分三七五至五錢六分一二五嗣後因有正金台灣各銀行扖進以此價即回緊六月份賣價爲五錢六分半買價五錢六分三七五收盤午後東匯掛牌忽而復大七五以此内價亦反復無常市况混雜華商空頭均紛向銀行去扖多頭亦乘機扖進以此銀行内價即抬高貴矣計銀行六月份賣價自五錢六分六二五緊至五錢七分三七五買價五錢六分半緊至五錢七分一二五交易繁旺人心不定 
[標金回漲]  
　　最高曾到二百八十三兩一錢 
　　昨日星期四大條銀來電近遠期均未更動計近期仍掛三十二辦士零六二五遠期仍掛三十一辦士八一二五花旗匯兌開盤小七五收盤小半分銀價小一二五百美匯兌大一二五百英小一二五五月份標金毛盤較大二錢價爲二百七十九兩四錢當時人心尚好買氣亦有故價又高至二百八十兩零一錢因有同業某號將東滙向銀行求售而銀行尚願吸收以此人心即時見疲金價即小至二百七十八兩六錢略高至九兩先令揭曉時價小至八兩六錢東滙掛牌小去一分三七五而銀行進胃尚有故金價祗跌去九錢價爲二百七十七兩六錢其時金價略見站定有三四錢上落而銀行東滙價即行見鬆五錢六分三七五亦肯結出以此價即跌至二百七十六兩六錢（全市最低價·）嗣後市况則漸復回好正金等銀行吃進東滙金價乃高至七兩五錢其後東滙須五錢六分半方肯結出是以各同業買氣頓旺金價高至二百七十八兩七錢收盤價爲二百七十八兩六錢烚赤做過三百三十一兩二錢五分較上日小去二錢五分登賬價格三月份二百七十七兩四月份二百七十八兩五月份二百七十九兩補水二百七十七兩午後市况又見步漲因日美滙兌又大半分日英復大六二五以此開盤即大五錢價爲二百七十九兩一錢略小至八兩九錢先令揭曉東滙復大七五其時金價爲二百七十九兩銀行結價　　一二五以此　　　金價　高至二百八十兩四時後逐步見漲銀行東滙價緊至五錢七分三七五可結金價最高漲至二百八十三兩一錢（全市最高價·）人心仍好收盤價爲二百八十二兩九錢較上日漲三兩七錢補水二百八十一兩 
[公債微漲市况轉清]  
　　昨（三月十九日）各價市况轉清市價甚形呆定前後市上落額極微較前幾無變化可言在前市時各債期現貨較前日漲跌約一二角許後市依然穏定不動惟較前日則一律續稍趨堅内祗七長現貨續漲略大比前日好六角其他如整六金融七長期現貨及九六現貨亦各漲二角左右合計前後市期貨交易一百七十一萬五千元整六九十五萬元金融四十五萬五千元七長三十一萬元現貨成交額共四十七萬九千元内九六計四十二萬六千元整六二萬七千元伍大二萬元金融七長仍極清金融五千元七長祗一千元茲分述如後 
　　金融公債金融千元票現貨僅前市做開一盤價九十一元八角比前日縮一角期貨三月期九十二元二角半比前市小五分較前日續漲一角半四月期（除息）八十九元六角較前市好起二角比前日亦續漲三角 
　　整理六釐整六現貨前市無市後市開收盤價均爲七十八元比前日續好二角期貨三月期七十八元一角較前市好起二角比前日復漲一角半四月期七十八元五角半比前市略大一角半較前日續漲三角 
　　七年長期七長現貨僅於後市開盤做出價七十元零八角比前日復漲六角期貨三月期七十一元比前市好一角與前日價同四月期七十一元五角較前市亦好一角比前日續漲二角 
　　九六及其他九六現貨價三十一元九角比前市開盤跌下三角較前日續好一角五年現貨乃惟大票開出價八十六元八角比前日亦續漲一角 
[外股市况堅暢]  
　　海利洋行報告云昨日外股市面堅穏橡皮股極爲挺硬倫敦及新加坡雖有來電報告橡皮稍跌然本埠市况仍趨漲勢脱手者不多而受主則不少也餘無大變動成交價格如下英工部局一九二二年七厘公債一百零五兩半一九二四年六厘公債一百兩業廣一九二二年六厘債票九十九兩藍格志聯合股三月期二十五兩七錢半六月期二十六兩七錢半墾植五兩七錢半三月期五兩八錢半會德豐平常股九十六兩六月期一百兩公共汽車十三兩耶松一百二十八兩至一百二十八兩半怡和平常股三月期十二兩一錢自來水記名股一百七十五兩蘇門答臘一百七十五兩咖啡老股十二兩七錢半新股十一兩阿爾麥七兩二錢半英特去四兩二錢二分半三月期四兩二錢半英爪華三月期九兩二錢現盤九兩二錢半白都安南九錢半志摩一兩三錢陳時七錢半康沙利特三兩二錢半三月期三兩三錢爪華康沙利特十六兩二錢半拍堂六兩里拍一兩二錢二分半西記一兩三錢七分半上海克利浜（已宣佈派息銀五分）七錢半上海拍亨一兩零五分三月期一兩零二分半上海色倫彭三月期七錢太拿米拉一兩三月期一兩零二分半天傍一兩六錢至一兩六錢二分半三月期一兩六錢二分半至一兩六錢半六月期一兩七錢至一兩七錢二分半橡皮五兩 
[紗花均疲]  
　　現紗交易清淡多頭因外棉堅昂乘機轉賣 
　　昨日星期四美棉初因天氣不佳而漲旋因一部分多頭轉售而跌卒因現貨市面較佳而再漲計期貨漲十八至二十一磅音現貨漲五磅音英棉期貨漲十七至十九點現貨漲十一點印棉因利物浦市價堅昻市勢趨堅計孟加拉及奥姆拉漲三羅比白羅溪漲二羅比大阪現紗二十支藍魚未動二十支紅財神十六支福島及三馬均漲一元本埠紗花因現銷清淡大户多頭一見價漲即行脱手有趨疲之勢茲將期現紗花市况分别於後 
　　期紗紗布人鐘標準前市開盤因外棉報漲市况略堅旋因大户多頭紛紛轉售逐盤下落近期未動遠期跌四錢至一兩後市市况混沌漲跌互見近期跌一錢至四錢遠期漲一二錢全日共成交一萬二千六百包收盤價列後 
　三月期　一七四·四○　跌·一○　六月期　一七一·五○　跌·八○ 
　四月期　一七三·二○　跌·四○　七月期　一七一·○○　跌·七○ 
　五月期　一七二·二○　跌·七○　八月期　一七○·八○　跌·六○ 
　　現紗客銷方面殊形清淡牛莊帮進二十支雲鵬·豐年·立馬·水月·十六支日光·仙桃·豐年·雲鵬·十支鴻禧·等本日紗三百五十包廣帮進二百餘包其餘江西寗波漢口汕頭福建内地野鷄等帮共進二百餘包價漲二錢五分至五錢恒豐紗　開出十六支雲鶴四十包凈盤價一百七十三兩五錢現貨餘牌市價列後 
十六支雲鶴　一七四·○○　二十支三羊　一八七·五○　十支荷蜂一五九·七五 
十六支藍鳳　一七四·五○　二十支水月　一八三·七五　十支藍龍一三九·五○ 
十六支丹鳳　一七一·五○　二十支立馬　一八六·五○　十支鴻禧一五五·二五 
十六去水月　一七六·五○　二十支豐年　一八五·二五　十支雙喜一六一·二五 
十六支日光　一七四·二五　二十支雲鵬　一八二·七五　三二十支雙鹿二八五·○○ 
十六支仙桃　一七六·五○　二十支人鐘　一八六·五○　四十二支水月二六三·七五 
十六支胭脂虎一七四·五○　十六支豐年　一七六·五○　十二支富貴一六六·○○ 
　　期棉通州標凖前市開盤因美印英棉均行上漲市價趨堅旋因一般多頭乘機轉售重復回跌近期漲五分遠期跌五分至二錢後市除本月期漲一錢外餘跌五分至一錢全日共成交一萬五千担收盤價列後 
　三月期　四三·四○　漲·一○　六月期　四三·八○　跌·一五 
　四月期　四三·六五　未動　　　七月期　四三·九○　跌·二五 
　五月期　四三·七○　跌·一○ 
　　現棉公會消息碼頭到通州花三千餘包呌價四十三兩四錢至八錢姚花到一百六十担其餘廠商洋行略有成交市價如左　姚花　四一·五○　三新進　五○○担　現貨送廠 
　陜西花四三·二五　東棉進　二○○件　現貨棧交 
[大阪三品混沌（十九日大阪電）]  
　　三品市場今晨因滙市騰貴人氣不安故一聞美日滙市漲起八分之一三品遂趨跌風前途形勢殊難逆料輸出帮更觀望莫前混沌已極二三日來三品嘗與滙市背道而馳本日獨蒙其影響蓋已復歸從前市場之慣例也 
[大阪紗市微漲（十九日大阪電）]  
　　棉紗現貨　因　市不安期市趨　交易清淡然行情反微有起色中等二十支三月期呌價爲三百四十九元四月期爲三百四十五元成交百包 
　金魚　二十支　四月期　三四五○○ 
[大阪布市混沌（十九日大阪電）]  
　　棉布市况亦因三品呆滯人氣混沌二幅布跌去五分餘無變化成交零星 
[新廠經走銷續暢]  
　　昨日本埠洋莊絲市惟新陳滬廠經銷路續暢美莊方面對於六七月之期絲需要仍殷由信孚等行續抛進上中等絲二百五十包價均稍漲陳白廠經昨亦續由有餘諸行購進上等粗細條份絲五十包行情仍挺僅七里干大經邇值去路衰微價趨疲廉逹昌進中等干經十包信孚進下等大經五包絲價均跌川黃絲經印法各莊仍無去路而八繭灰經上等貨昨祗百利購進二十包價則如舊 
[横濱絲市軟弱（十九日横濱電）]  
　　生絲現貨矢島牌呌價爲一千八百五十元三井及一般買户雖　有進意然無大宗交易人氣混沌 
　　絲屑買方呌價亦小觀望談成 
[元芳呌莊]  
　　客胃不暢···各價平　 
　　昨日星期四輪值英商元芳洋行第二千五百十四次不限價拍賣之期排列泰西緞元絨羽綢斜綢紅布市布原布竹布漂細布漂布等各種疋頭四百九十三件計二萬零八百六十疋比較上次多十件計五百九十疋市况仍無甚佳象客帮去胃不暢價均平軟祗竹布漂細布二種趨挺漂布平平餘皆疲軟計拍出（泰西緞）四十四件計一千二百八十疋跌自五厘至二分二厘五内略有見漲二厘半至七厘五（元絨）九件計一百八十疋九芳跌一分九日亦减半分（羽綢）一百六十七件計五千五百七十疋跌二分半至九錢二分半内稍有漲五分至三錢（元斜）八件計三百二十疋跌去五分至三錢七分半（红布）十一件計六百六十疋降者由一錢五至四錢五磅天姬漲二分半三磅半加七分半（市布）五十一件計二千五百五十疋跌一分至一錢四然亦有漲起二分至一錢（原布）六件計四百五十疋價跌一分（竹布）三件計一百五十疋八士漲一錢二分五雙路燈如前漂細布七件計三百五十疋五花洞加二錢教子漲六分（漂布）一百八十七件計九千三百五十疋漲一分至三錢五惟亦有跌去二分至三錢四分 
[期粉疲跌]  
　　昨日粉市步趨疲勢上午開盤後客帮雖無甚進胃而抵補較盛廠商盡力維持故上午收市二三月份均祗步跌近分遠期祗跌數釐午後開盤後本街帮抛成巨數洋粉價祗二兩二錢半人氣驟軟各月市盤均趨步跌客胃益形觀望以致期粉價一蹶不振而空方則以交割期近紛起補購多方則以市價趨勢尚難立定亦均乘勢出擋故交易較前轉旺收盤結果本月份價爲二兩三錢三分較前日收盤價計跌三分三月份爲二兩三錢四分四月份爲二兩二錢三分二五均較跌二分七五閏四月份爲二兩零二分二五較跌分半期粉成交額上午二十七萬三千包下午二十二萬三千包收市二十八萬二千包共計七十七萬八千包股票上午成交四十五股價五十五兩七八錢祗有一錢上落現粉出口捷裕　交裝俄后郵船前往小吕宋兵船粉一千包三井交裝白堅大士號郵船前往南洋兵船粉五千包 
 
 

Page 17

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *本埠增刊 
[易安居發售家庭藥品]  
　　南京路石路口易安居其社主爲便利社會上之衛生起見故於粤中之家庭良藥收羅來滬發售今已先將廣東最著名之紅眼精丸藥與敬修堂之小兒回春丹玉樹神油及芸香油等項已採運一批至滬發售其中之紅眼精丸藥尤有奇效上項數種藥爲家庭中所必備之品即日起該社已開始發售矣 
[惠豐又到應時衣料]  
　　南京路大慶里口惠豐綢緞呢羢洋貨號自舉行春季減價以來生涯極盛應接不遑近又新到二批春令應時中西衣料五光十色新頴異常在此減價期内一律廉價發售云 
[中西廉價優待顧客]  
　　四馬路中西藥房自二月二十二日舉行春季廉價以後門市驟盛已誌前報茲聞凡購本牌新舊各藥及配方者槪作八折以示優待云 
 [P民生實業公司新設總發行所 
　　皖商汪君維英經營滬上垂三十餘年所辦各種實業甚爲發達汪君對於針織品一門無不悉心研究精益求精所出品民一牌全絲長統男女襪經絲上品質料堅固顔色鮮研久不退色可保永無抽絲之患久爲各界所贊許又民一牌牙刷日久耐用亦不脱毛汪君刻因便利惠顧諸君起見另闢民一牌出品總發行所於浙江路偷鷄橋口四層樓洋房裝璜精緻比衆特别現日夜加工一候裝修竣工開幕再行露佈云云 
[粤南酒樓名點]  
　　點心以粤省爲最考究虹口鴻慶坊（即舊宜樂里）粤南酒樓主人去年回粤特雇名廚來滬精製點心無美不臻開幕以來其門如市生意之隆可預卜也 
 
 

Page 18

 
 
1;第一萬八千六百九十五號;中華民國十四年 西曆一千九百二十五年三月二十號
星期五 * *[出版界消息]  
　　上海靜安寺路三十九號醫學書局新出版中國醫學史丹徒陳邦賢編伍連德博士有序其前十章述上古三代秦漢兩晋六朝唐宋金元明清以及民國現時之醫學狀况如醫政醫學家疾病史學派之變遷及醫學家之著作等靡不纖悉詳載其第十一章爲中國醫事之年表將全書提要鈎玄俾閲者一目瞭然其第十二章附錄歷代太醫院職官表使三代以迄有清之醫員官制一覽而知全書引徵繁博考核精詳奉天鐵嶺官督自立醫學校經伍博士之提倡采購是書數十部爲該校學生重要之參考書凡各省醫學專門學校要亦不可不備此書以資學子之參考每部實洋一元一角二分外埠函購另加郵費一角云 
[醫學界之榮譽]  
　　德國荀丁根大學醫學博士趙之仿君浙江慈谿人爲民黨鉅子匊椒先生之三公子於本年正月學成回國由同德醫學校聘爲内科主任教授一面自設診所於南京路華英大藥房内趙君係同濟大學醫科肄業於民國十年夏初渡德肄業德國國立荀丁根大學醫科學績優良卒業後應博士試驗與試者十一人錄取三人趙君名列第一其博士論文題爲（藥物學上關於電子之研究）剖析精微研究入細德醫學界嘆爲僅見之佳作經博士試驗委員會評定分發各大學作爲參考趙君又於民國十二年應德國醫生國試得優等證書此項國試學績經驗並重主試極嚴醫學界有已得博士而未能通過國試者趙君應试及格在東方學生中實爲前所未有云 
[天氣報告]  
　　答家匯天文台昨日下午四時三十分氣象預報云天陰或曇氣候較寒黃海以北有無定向之微風及局部無風區域南方有稍强之時令風台灣與琉球之間有旋風又昨日下午三時前二十四小時内本埠氣温最高五四·六最低四○·六去年同日最高五八·四最低二九· 
八 
 
