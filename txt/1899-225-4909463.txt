# 1899 - 225 - 4909463

 

Page 1

 
 
[勸募紹屬嵊縣新昌上虞餘姚水災急振] [  本館協振所謹啟]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致　湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦　　　澤國淹没人口不知凡幾四野浮逐屍浪而至其生存者又以室家旣毁蓄積已空待哺嗷嗷呼號求救馳書乞振急　羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貧窮矧僖此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同填溝壑此則籌振者所九頓首以祝者也振欵乞交電報局源通官銀號仁濟善堂及本館恊振所均可代爲彚解肅此佈求伏維德鑒 
[新印大字本王鳳洲綱鑑會纂告成] [  圖書集成局代啟]  
　　是書係明王鳳洲先生所撰先生一代通儒尤精史學以司馬温公資治通鑑朱紫陽通鑑綱目卷帙較繁閱者不便爰會通兩家之書撰爲是編用筆謹嚴叙事詳備方今國家崇尚實學史書尤能益人神智增人識見承學之士允宜家置一編所惜坊間向少善本石印者又字　　小　者憾焉今埽葉山房主人倩本局用新鑄鉛字重行排印校對詳明紙張潔四洵乙部之要編藝林之精品也每部二十本價洋二元八角蘇申南北埽葉山房均有發兌此佈 
[論欲清盜賊宜嚴禁娼賭烟館]  
　　邇來盜賊繁興居民夜不安枕江浙下鄕一帶光蛋鹽梟横行無忌白晝搶刦擄人勒贖種種爲害地方報中幾書不勝書何近世莠民之多也人以爲地方盜賊之多皆由捕務之廢弛若輩無所顧忌以致養癰成患夫盜賊之多誠由捕務之不力然卽勤於捕務而黠者善於趨避强者猶或恃强拒捕倖逃法網尚不足爲清源之法大抵盜賊之來也必有窩頓之處以便麕聚謀事相機動手若輩旣有以藏身贓物亦可以存寄且窩頓之家地方熟悉信悉通靈卽有幹捕一時亦未易得手所以盜賊破案必究窩家俾民人畏罪不敢招留匪類也定例亦不可謂不嚴而盜賊之未能絶跡者大抵容留之處不僅在窩頓之家也民人卽有窮極無聊欲窩頓盜賊者一時雖能避差役之追尋終不能蔽居鄰之耳目非居極僻之處斷不能容留故盜賊雖多而窩頓之家究百不得一然則窩頓者如此之少而盜賊猶如此之多其究存居何地耶曰盜賊之最易混跡者娼寮烟館賭塲耳夫娼寮烟館賭塲晝夜雜遝良莠不齊入乎其中亦誰辨其爲盜賊樹種指引窩頓之弊卽由此而生現在欲清盜賊須先議禁娼寮烟館賭塲三者能絶盜賊自無存身之處卽不能絶當不致如此之多前報紀京師訪事人來函云步軍統領衙門清釐所屬旗營地面前於五月初奏請嚴禁娼賭烟館以清盜源奉旨交刑部議定章程嗣經刑部奏稱娼賭向來犯案皆供初次犯事房東並不知情爲避就　脫地步嗣後初次犯事房東知情者房產入官二次犯事房東雖不知情產亦入官如房東實不知情又係初次犯事者查照成案辦理聚賭匪徒往往借顯宦之傭僕貴胄之門第倚爲庇護娼寮則勾串蠹役聲氣暗通甚有不肖地方官私收陋規包隱庇縱應飭各該衙門嚴查屬員胥役倘有包庇情事從嚴叅辦懲治各等情奉旨依議欽此刻由刑部札飭五城城憲示諭所屬地方嚴禁娼賭烟館如有犯案初次到官房東知情卽將房產入官再犯房東雖不知情亦封產入官倘司坊徇情胥役包庇嚴拿重辦近日賭局娼寮雖聞風停閉而烟館仍到處林立然抄封者已不下百數十家矣步軍統領衙門如此辦法可謂得其要領各省疆吏亦當嚴飭州縣照此辦理惟京師係車馬輻湊之地故娼寮賭局烟館其勢相將外省除通商馬頭稠密之處鄕邑市鎭不特娼寮固少卽賭局亦非時有惟烟館則無處無之一鄕一鎭之中少則二三十家多則六七十家甚至百數十家卽極僻之處亦必有三四家此種烟館最易容留盜賊而盜賊亦無有不混跡烟館者各處若將烟館禁絶則盜賊之風自絶說者謂中國自烟禁大開土則有士捐膏則有膏捐燈則有燈捐旣稅其捐而欲從而禁之自非易事曰土膏兩項之捐雖歸官辦而燈捐則惟上海租界工部局收之而别處並無此例其所謂燈捐者皆地方佐雜之陋規耳若不收陋規則烟館自不難禁絶烟館禁絶則盜賊自少法令者天下人民所共者也豈輦轂之下巳雷厲風行而外省反可稍弛禁令乎所願有地方之責者一再籌之也 
[本館接奉電音]  
　　昨日清晨京師飛電傳來上諭一道敬謹譯登○七月十二日奉上諭巡視中城御史文保等奏遵保五城水會出力紳董開單呈覽一摺著該部議奏單併發欽此 
[韓臣獲譴]  
　　高麗訪事友人來函云前者三韓之民羣起爲亂廷臣中之株累者甚多今又將農商工部大臣閔泳下獄想一經廷審定能水落石出也 
[俄國災情]  
　　牧師刜冷西司者流寓俄京森彼得羅堡致書於旅日英人某甲本館派駐東京訪事友人得其大略云本年俄國大饑被災之區甚爲遼遠計共七州地面有一萬九千方英里飢民約在五百萬人左右遍野哀鴻嗷嗷待哺須俟三閱月後近地田禾可以收穫方能免庚癸之呼然此三月中以每月每人一羅布計之則爲數已屬不資矣 
[日本大火]  
　　東京訪事友人云東歴八月十二號富出地方來電稱山王町某姓家忽然失愼焚去官衙民居等五千餘家適以是日風師肆虐以致祝融氏勢燄披猖雖經救火會中人竭力灌澆而延燒卒至如許之鉅遞信省接是處警報謂縣廳及警察署縣會議事堂中學校商業學校郵便電信局市役所病院三新聞社等均付之一炬居民之被災者共有六千餘家是誠非常之巨災也○東歴八月九號夜半時天神町地方某姓家不戒於火延燒鄰右十一家並焚斃人口五名亦可慘已 
[鐵路招工]  
　　烟臺友人來函云大清東省鐵路公司業已開辦總監工茹格惟老君特請談君汝康由哈爾濵起程來烟臺招募土工隨文案劉君於六月二十一日到烟復延請沈君及張李兩君赴烟帮辦刻巳遍貼招紙投報者紛至沓來聞已訂定數起矣 
[旗營大閱]  
　　杭州訪事友人來函云新任鎭浙將軍常鶴帥在杭州都統任時曾會同軍憲濟留守嚴定操防約束旗丁無事不准出外并於各營門相近設立八旗巡查局以防滋事因是數年以來頗稱安靜自升任將軍後深　 
 
 

Page 2

 
 
日久玩生特飭左右兩司協領及各佐領重申舊令加意操防俾成勁旅本月初七日鶴帥會同乍浦統制于副都護親臨大教塲校閱是日黎明各旗將領率同兵士齊集轅門至七點鐘時常于兩帥駕臨至演武廳降輿升座左右兩協領上前叅見隨卽發令開操先演新式洋槍次演梅花槍法終則打靶至午刻始行竣事軍憲擇技藝純熟者分别奬賞以示鼓勵事畢卽偕于副都護升輿回轅各旗員恭送後亦整隊而歸 
[示辦清賦]  
　　松江訪事友人云此次欽差查辦事件大臣剛子良中堂銜命南來擘畫財賦遴委江蘇藩憲聶仲芳方伯牙釐局督辦朱竹石觀察總管清理賦稅局務當由方伯與觀察議定章程四則頒行各屬一遵守例章一例投稅也一釐定稅價劃一便民也一征收稅銀在堂設櫃也一分别查軋以免隱匿也刊刻告示明白勸諭大旨以集事而不擾民爲主府尊濮紫泉太守接奉之下立卽札飭華亭縣劉謙三婁縣屈吉士兩大令頒發城鄕各鎭曉諭周知想彼士民急公好義當無不踴躍輸將也 
[梟匪猖獗]  
　　松江訪事友人云刼人勒贖跡近强梁此風莫盛於粤東他處尚不多見不意近日松地竟時有所聞去歲塘橋人張象貞因阻止梟匪開塲聚賭被刼勒贖旣而倉橋某甲亦爲若輩所算本年金山興塔附近刼去四人先後均誌本報上月廿九日郡城東門外頭圖申又刼去武生屠某屠係圖董若輩亦挾不准開賭之嫌積而未發是日見屠在賣花橋鎭踽踽獨行遂乘間掖之登舟是處鄕人衆目共見梟黨　槍示威解維徑去事後由屠家屬赴婁縣署禀報縣宰屈吉士大令聞而震怒飛飭通班壯役務獲究辦一面乘輿往謁鹽捕各營員請爲協緝復謁中營張華園叅戎擬借兵兩棚馳往跴緝越數日梟衆遣人致信其家謂屠現在青浦縣屬朱家角舟次需備洋銀若干可往贖歸云云本月初四日之夜南鄕常梓廟左近屠夫梅淡卿在彼處地保某甲處遇梟匪來告設賭之意適甲不在因代婉詞却之遽逢彼怒立卽糾衆刼之下船飛駛而去兩岸鄕人見之相與鳴金追赶至附近之葉榭港葉樹鎭人聞聲響應沿岸尾追聚衆不下二三千人終以梟匪持有十餘響快槍一路燃放不敢逼近聽其逃逸聞常梓廟歡菴適中之地泊有砲艇當時竟置若罔聞而葉榭鎭所駐局勇亦偃旗息鼓不敢出追誠可異也初五日東門外十字莊附近某圖地保名阿歡者因妻某氏患病呻吟雇舟載赴城中就醫爲梟匪偵知圖洩積恨遂潛伏於附郭之北俞塘見舟駛近呼嘯躍登阿歡早有戒心泅水逸去欲赴縣署喊控梟匪見船中祗一病婦恐生不測駛至盤龍塘相近驅使登岸匍匐回家並聞去歲北門外塘橋鎭刼去之張象貞已費洋銀三百元贖之以歸今春是鎭某烟館主復被梟匪刼去亦以財力得釋吁梟匪横行一至於此有地方之責者豈竟一無聞見耶猶憶前年陳蓉曙太守在任時訪悉著名梟匪榜示嚴緝風行雷厲若輩爲之潛蹤乃自太守去而梟匪復作日復一日幾至不可究詰若不盡法搜捕後患何堪設想所願爲民父母者勿以姑息養奸而貽噬臍之悔也 
[閩中官塲紀事]  
　　福州訪事人云通判吕保孫已卸辦詔浦鹽釐局接手者尚不知何人也○閩中稅契向無定額胥吏向有包征名目閩縣陳尺珊大令現委巡檢錢小山少君松齡專辦契稅刻下已到潭頭鄕委員薪水川資俱係糧書籌墊云○中營都司葉世嵩奉委升　陸提右營游擊○辦理台倉局鹽塲沈尚煐現調委光澤官運局○日本租界在番船浦之下某沙洲現經洋務局委從九李藻會同領事官勘定矣○通判　慶祥卸辦泉州府局差 
[浙省官塲紀事]  
　　杭州訪事友人來函云浙省舉辦奏銷後應解地下京餉前已解過三批兹又由藩裛撥銀五萬兩作爲四批餉項　憲惲方伯定於初九日開庫兌銀委候補縣關次榆大令鍾衡管解是日大令赴庫眼同釘鞘加封寄存外庫以便擇日起程○浙省武備學堂前經定議添招幼童三十名一時報名者計有五十餘人邇由總辦伍蘭蓀太守示期七月十二日考試以定去取撫憲劉大中丞又札委白太守曾煊爲堂中提調以便隨時稽核課程○藩憲惲方伯於本月初九日牌示云永嘉縣西溪巡檢缺現飭正任是缺之邱嘉澍回任○安昌釐局總辦何大令因病卸差當由紹郡總局札委辦理繭捐之張司馬臨吉暫行代理禀報到省藩憲准如所請卽委司馬前往接辦 
[皖省官塲紀事]  
　　安慶訪事友人云前寗國府知府林太守載亨去歲經上憲委辦銀圓局兼商務局提調近已銀圓局日由欽差大臣剛子良中堂札飭裁撤而舒城梅河厘局正需得人而理藩憲湯小秋方伯檄委林太守前往接辦太守奉札卽料理交卸事宜於本月初三日禀辭就道所遺商務局差另再委員辦理○本年四月間繁昌縣史大令在蕪湖公幹時署中有三犯越獄脫逃經上憲勒限緝拿迄未弋獲藩憲湯方伯心滋不悅因卽札飭撤任所遺篆務委候補縣熊瑞生明府署理○來安縣石成之大令調省遺缺委試用縣李大令維源代理署理寗國府南陵縣典史舒少尉恭岐在任捐升知縣遺缺委候補巡檢金少尹頤增署理○泗州吏目遺缺以候補州吏目施少牧際昌請補業經會詳具題矣○每年應解京蔴現已採辦齊全委本任蒙城縣典史俞少尉燾押解進京 
[瀛州玉塵]  
　　日本訪事人云山梨縣知事小野田元熙君補靜岡縣缺靜岡縣知事加籐平四郎君補長野縣缺長野縣知事園山勇君補宫崎縣缺其宫崎縣知事樺山資美君則已休致大分縣知事押以則吉君補警視之職遺缺以鈴木定直君補之○長崎縣參事官松　茂助君已升文部省叅事之缺想不日卽須履新矣○近日飛廉肆虐屏翳隨之居民房屋雖未遭倒坍之虞而多震動有聲不免虚驚同受九州鐵道中彼杵驛附近之線路鐵條均被吹損以致火車不能馳行惟田禾則幸無大損○横濵正金銀行近於長崎分設一所東歴七月一號開市規模壯麗生意亦甚爲通融邇來華人雜居之例已通因此門司地方亦可開港該行捷足先得因復設一分行是處機廠礦局等甚多此後生涯必能興旺多財善賈信不虚也○前者中朝派赴日本游歴之劉觀察學詢慶部郎寛兩員日前往謁青木外務大臣及伊籐侯大隈伯叩以商務之要並往三井物產會社品順毛布會社目黑麥酒會社及印刷局等處游鑒聞小住數日擬赴日光而各日報紛紛議論有謂聞因交還前刼兵艦而來者有謂因中日將合創銀行而來者有　中國陸軍將用日人爲之整頓者有謂中日擬同盟興辦商務者言人人殊莫　一是究竟因何非局外人所能懸測也 
[榕陰延爽]  
　　福州訪事人云省垣私販大半係尚幹鄕人本月初旬某日南臺稅釐局管帶小輪船之李哨弁據線民報稱有私販裝運茶片航海而來爰卽帶勇往捕及至打折港時私販見將追及各出洋槍擊之藥彈紛飛勢如驟雨李弁與各勇均受重傷相率奔回禀明督加會營追拿及至則私販已將茶片裝入小航飄然而去祗剩空船停泊江面搜查之下見有合同約一紙内載某某等姓名乃卽取回呈局以便按名拘辦○閩中此次水災甚鉅侯官縣境内如芝山嶺頭等鄕衝壞堤岸淹　田畝尤多鄕耆人等據情禀知上憲上憲卽檄令侯官縣前往有騐適縣主劉特舟大令别有要公遂改委候補知縣劉大令衍茂代爲履勘天氣炎熱亢旱異常鄕民望雨情殷幾穿秋水近日雖甘霖時降而仍未旣足旣霑田中所藝各種雜糧皆不能勃然暢茂南面者爲民請命親赴于山大士殿龍神廟風雲雷雨神殿及城隍廟等處虔求雨澤未知一誠所感果能上應天心否也 
[五茸雜俎]  
　　松江訪事人云上海提標右營城汛千總李千戎榮亮出缺後提憲李壽亭軍門牌示以城守千總周監之千戎拔補遞　城守千總上塘汛缺准將中營洙涇汛調署後營嘉定城守鄭把總延泰升補遞遺洙涇汛缺准將現署是缺之嘉定城守把總楊紹源把戎　實遞遺嘉定把總准將現署前營章練塘汛期滿武舉葉兆祥把戎拔補並聞李軍門接奉兩江督憲劉唬帥明文謂周千戎思傑於松江城守上塘汛本任尚有承緝事主龔姓家被竊一起應將前案咨結後再行咨部以免駁詰○上月二十九日東鄕三家橋頭圖武生屠某行至買花　被梟 
 
 

Page 3

 
 
匪掠去現經其舅武孝廉沈姓控諸婁縣署縣主屈吉士大令遍謁營員及鹽捕各弁請爲協緝並柬請城守楊遊戎克明撥所部營兵兩棚交帮帶胡弁督率馳往遍巡佘山神山各鎭然後轉斾回城然若輩已聞風遠颺迄未弋獲也 
[啟節有期]  
　　前日午後江蘇督糧道羅少耕觀察乘坐四輪轎車赴北河南路天后宫側出使行轅内拜會出使法國大臣裕朗四星使延入茗談片刻而出並聞裕星使擬於下禮拜二乘法公司輪船出洋履新 
[提憲回松]  
　　江南全省提督兼自强軍統領李壽亭軍門占椿日前在江陰防次乘虎威兵船秉節抵滬停泊南市十六鋪集水馬頭連日禀謁欽差大臣剛子良中堂面商要公兹已事畢於昨晨七點鐘時遄返茸城瀕行時滬上文武各員均詣江干恭送如儀 
[上海官塲紀事]  
　　前日蘇寗鐵路總辦潘芸笙觀察命駕入城至縣署拜會縣主欣甫大令晤談良久始别○昨日午前出使法國大臣裕朗西星使乘坐緑呢大橋命駕進城遍往各署辭行至縣署王大令飭丁擋駕 
[請還燈杆]  
　　本邑新閘一帶自劃入各國公共租界後原設之巡防局已於七月初一日遷往大通庵其路旁所設　油燈杆由上憲所委辦理勘界事務之余可馬禎祥允暫借與英美租界工部局兹者巡防局員張杏農二尹以天通庵左近需用燈杆商請交還而工部局　擬將此杆出銀購歸二尹不允遂函致英界公廨請據情照會工部局務將原物歸還 
[用水定價]  
　　本邑城廂内外裝設自來水日來由洋匠督工挨叚按設水管戕次告竣議定每户一日之間需水十五擔以上者每月出水價洋三元每日需水十擔者每月出洋二元每日需水五擔者每月出洋一元散户自行挑取者每擔取錢六文水夫送水一擔離龍　間門面以内者價八文二十間門面者十文以此例加所有茶館酒館老虎灶客棧醬園槽坊需水較多者前因禀明縣署以自來水之設專爲保衛民生免食城河懷水致生疾病以上各鋪户均係專賣飲食於人非别項鋪户可比必須并安龍頭業奉縣主王欣甫大令出示曉諭如有不遵仍私自汲取河水者查出究罰不貸此後滬城居民可永領清泉之味矣 
[禮堂追思]  
　　新授江南全省主教蘇大司牧繼章於本月初五晚在蕪湖天主堂中因病逝世滬北虹口南潯路天主堂中接得電音後特於昨日行追思大禮清晨八點鐘時代理江南主教姚司鐸詣董家渡天主堂舉行瞻禮各教友咸齊集堂中跪誦經文堂之中庭懸各色琉　燈彩俄而琴聲大作姚司鐸身披全金祭服舉行彌撒禮更宣誦各種經文以志哀悼今日在徐家匯天主堂中舉行瞻禮至本月十八日在新北門外聖若瑟堂舉行大禮想届時教中人當必咸往吊唁也 
[名醫蒞滬]  
　　珠街閣名醫陳蓮舫比部前應浙省某姓之聘自珂里至杭橘井杏林正施妙手前日忽得滬上葉成衷觀察手書以偶染微疴特邀診治比部遂於昨晨蒞滬想回春有術定能應手霍然也 
[公廨停訊]  
　　近日英界公廨讞員翁笠漁直刺赴蘇公幹一應案牘委襄讞委員張柄樞司馬代爲訊理前晚司馬忽患河魚之疾不克視事遂飭丁咨照英繙譯官梅爾恩君及英美兩界捕房將各案停訊一日 
[控提逆子]  
　　譚鴻森投上海縣署控次子傳洙忤逆求提訊辦縣主王欣甫大令准卽拘提到案訊問譚鴻森供職員家住本城年六十九歲元配山氏生有兩子長子娶妻後夫婦俱亡次卽逆子傳洙後來職員納婢楊氏爲妾生有一子今甫六齡傳洙素不務正嫖賭揮霍前曾薦到董家波職員股開之同豐南貨店習業虧空銀錢頗鉅致將股分拆出逆子停歇回家時向索錢忤逆伊母訓斥不服致母氣鬱身死後因楊氏生子逆子心懷妬嫉蓄圖謀害因與分產另居職員現在虧欠六千餘金逆子坐擁房產反得安享職員前在西門外買地三畝八分七釐埋葬父母棺木刻因該處地價昻貴逆子潛來將田單竊去圖賣求請著令將竊單交出職員所欠六千金年老乏力措償須伊帮理三股之一還銀二千兩譚傳洙供年三十二歲父親素來慈愛自納楊氏爲妾父親聽信讒言生母山氏實被楊氏氣死將職員逐出分居寡嫂俞氏亦遭楊氏凌虐前年呑烟斃命墳地單契確在職員處因恐楊氏將來俟父親去世復賣獨呑今被唆父控追現願呈案求准恩批以後俱不准賣大令接閱方單俟向鴻森曰爾父子是何職銜鴻森供由長子誥贈三品封典逆子向無功名今因職員控告始行報捐傳洙嘵嘵置辯大令七曰爾父子旣是皆有職銜之人何以不講倫紀今到公堂尚且爭執殊屬不知自愛遂將單契批明無論譚氏何人一概不准變賣并蓋縣印以昭遵守譚傳洙戒責一百下著帮父理欠出銀二千兩單契交譚鴻森具領完案 
[上海巡局紀事]  
　　南市萬隆米行日前雇駁船户龔阿瑞承裝小麥八十擔運至浦左比及交卸時忽短少數石執事人江仲賢向之理論龔諉爲不知江卽投十六鋪巡防中局控請究追局員文斌臣二尹飭地甲傳龔到案略詰數語令地甲帶去調處禀覆○南市裏街一帶每有流丐於晚間羣聚街頭露宿簷卜前經二十三七鋪巡防局員飭勇驅除近又潛至泉漳會今曠地上麕聚十六鋪巡防北局委員楊聘候二尹聞知以邇來竊案頻聞此等乞丐盤踞滋擾實爲閭閻之害因飭差嚴行驅逐毋許逗留 
[英界捕房紀事]  
　　某典鋪近以資本不敷止當候贖已非一日風聲所播各錢莊之與有往來者均往逼索司帳人某甲見勢不佳立卽辭退以致各夥所收贖物洋銀無人經管暫由管理銀錢之學徒某甲代爲收儲中年少輕佻一見銀洋卽私藏箱中潛出游蕩至晚不歸各夥察知有異告知典主查檢圖章咸被携出遂據情投報　房捕頭倩包探將甲拘獲搜出洋銀數十元圖章數方押候解送公堂訊究嗣因典主心存忠厚以甲聲名攸關請免送究捕頭允之卽令帶回○俞榮生在道前街開設仁興衣莊曾納妓女瑞仙爲妾近忽被李朱氏李陳氏王朱氏等串騙出外圖賣經俞察知遣人尋覓旋在新閘查獲因卽投報捕房捕頭令包探徐榮珊將李朱氏等三人拘入捕房押候解送公堂禀請訊辦○昨日王祿生肩負水菓一擔沿街喚賣山東人許榮卿許子祥許寳敖向之購取後因强用小錢王不允致被扭毆受傷甚重遂匍匐至捕房聲訴捕頭令包探將三許拘獲押候解送公堂禀請究辦 
[聲明]  
　　昨報紀英界晚堂妓女花麗卿案内有前讞員鄭瀚生大令之門丁張某投案云云兹悉張號衢階在前英界公廨讞員卽近日奉旨革職之鹽城縣張賡三大令義澍處服役並非鄭大令之僕用特聲明以昭核實 
[解欵聲明]  
　　啟者江右餘上相繼告災業經登報勸募無如敝振所旣籌濟爲難又不得不酌量兼顧以副諸君子一視同仁之至意兹於前日湊集規元二千兩以一千兩送交源通宫銀號嚴筱舫觀察彚解江右又一千兩送交經蓮山太守解往餘上合登報章惟是兩地災廣待振孔殷伏望海内仁人慷慨樂輸俾資接濟災民幸甚敝所禱甚[  上海陳家木橋電報總局内籌振公所謹啟]  
[申報館恊振所經收山東河南江西皖北浙紹賑捐七月初一日至七月初十日止第十八次清單]  
　　七月初二日無名氏求病速愈洋廿元荻　林仁記來顧博濟洋三十元福興潤來鎭江勉來子銅洋十四元○初三日臨捕全盛來平江九齡童子洋廿元雙鯉居銅洋五十三元謝筠亭書潤洋一元凌宵花館主人洋十九元五角○初四日寗波　順來黄鏡源求病卽愈洋二元○初五日宏農巳酉生洋四元不留名洋一元小洋十七角銅洋六角嘉興本泰豐來方無名氏求家慈諸症速痊身體康健洋四元尚儉齋主洋十元○初六日沈樹庭洋二元蘇州全啟來徐周氏求小產平安洋二元○初七日裕德堂周洋四元玉梅氏浙紹洋四元姚徐氏保病卽愈合家平安浙紹洋四十元　名氏洋七角五分裕興康來南通州余翰珊因求病速愈洋五元○初十日全盛來諸曁學署朱爲已及幼子求灶助振洋一元海鹽順成局來有心無力子求病速愈洋二元以上總共收洋一百七十三元九角五分銅洋六十七元六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[驅逐醫生]  
　　嘉興訪事人云北門内北街有嘉郡官醫局劉錫和專治傷外兩科劉係江北人性極暴厲時向來鄰居周源增鞋鋪修鞋粉刷不給分文該鋪以鄰誼不與計較某日鋪夥向醫局索討痧樂兩瓶祗給一瓶復向再索不允并出言不遜彼此口角劉竟大肆咆哮適北門保甲委員徐某在彼劉卽託徐送縣徐卽往嘉興縣署向蕭邑尊誣訴鞋鋪夥無禮强索兇横等情邑尊信以爲眞飭差拘拿到案責以千板枷號發醫局示衆爲鄰近各店鋪不服傾刻停閉罷市地保飛禀秀水縣陳邑尊迅速肩輿到塲囑令各鋪照常開市各店以須逐去醫局方肯再開陳邑尊允爲查明驅逐一面飭差保諭各店開市一面赴府面禀嘉興縣蕭邑尊亦卽赴府禀訴情形郡守大怒卽飭司廳帶差前往查明並去醫局招牌限三日驅逐出境徐委員係城外保甲城内非其所管不應多事當卽撤差一時人皆稱快 
[蘇堤凉信]  
　　杭州訪事友人來函云杭省絲經價值近來逐漸加增上月問每兩已漲至四百六十文　因貨物缺乏各綢莊爭相購買近日又復加價每兩需錢五百文左右○浙省通行之小銀圓價值日跌上月間按照大洋銀核算祗有九三折之譜兹因本省業已停鑄而鄂粤兩省所鑄又有人收買是以價值略長近日錢行大盤已有九六折矣○自紹郡慘被水災數萬頃田禾均歸漂没近來米價因是又增半元升斗小民無不愁眉雙鎖○近日天時寒暖不齊居民多患急痧之症本月初十日午後城隍牌樓左近有一年約三十左右之男子猝然倒地居民爭以痧樂灌救終不見效内有與之相識者知爲汪姓子家居太廟巷遂用竹榻舁歸未識能無性命之憂否也○杭人李二者住居道院巷向以負販爲生本月初八夜因搜捕壁蝨誤將洋油燈潑翻以致延燒蚊帳其妻以水澆之火勢益烈李狂呼救命幸鄰人魯某尚未熟睡聞聲卽起破壁而入急取板凳壓之并將牀帳坼下火勢得漸息滅而李之頭面及其妻左手已均受重傷火患之防可不愼歟 
[南市瑣譚]  
　　本邑南市新馬路所燃之電燈前因機汽爐太小未能大放光明旋由朱森庭明府向虹口定造大號機器一架并汽爐等具運至賴義馬頭廠中倩魯麟洋行某西人在彼經理現在已經工竣想開燃之期卽在指顧間矣○本邑人吳桂生者向在南市浦江　舟爲業近爲病魔纒擾醫藥無資昨晨行至萃豐馬頭左近忽爾倒地奄奄一息逾時斃命經人報知其家屬前來辦棺收殮人生如朝露洵然 
[英界晚堂瑣案]  
　　雉妓張愛卿在途拉客經包探張天林拘獲解請襄讞委員張柄樞司馬訊知妓母陳潘氏曾控鴇兒陳王氏逼倡因著將張愛卿押候過堂覆訊前日下秆司馬提案研詰陳潘氏供漢楊府鹽城縣人年四十六歲昔年撫養同鄕女郎杏春爲螟蛉女嗣以貧困於光緒廿三年秋間由小婦人携帶來申領至麥家圈慶雲里鴇婦陳王氏處押洋一百九十元冩立筆據以三年　期迄今己及兩載明年當卽期滿不料陳王氏忽向小婦人言每一年當以十八个月核算共須四年半方可領回小婦人情急是以來案控陳求恩將女給領陳王氏供小婦人與　氏同鄕年四十四歲開設野鷄妓院潘氏之女於二年前押在小婦人處曾取去洋銀一百二十元自願爲娼約定三年爲期未及一年潘氏又借去洋三十元去冬又借去洋四十元三次共被取去洋一百九十九元由潘氏之子冩立押據以十八個月作爲一年因初時言定押洋一百二十元後又添借七十元故將月日放寛並非小婦人故意抑勒叩求明察張愛卿供揚州人年二十一歲前年被寄母陳藩氏押入陳王氏雉妓院賣娼已閱兩年苦難言喻小婦人現願從良求大老爺拔出火坑感恩無旣司馬以陳潘氏旣非生母又將女押入妓院恩義已絶不准領回著將張愛卿發棲流女所擇良婚配陳王氏押良爲娼極應究辦姑念潘氏自願抵押從寛釋放○周炳奎行竊義和客棧浙江候補都司余顯再綢衣由倪張兩包探起出原贓解經張司馬訊得周行竊屬實判責六百板管押捕房一年前晚司馬以此案業已定讞命將義和客棧茶房方仰之提案謂余宦疑竊之事今已人贓併獲與爾實不相干事可昭雪著卽開釋方叩謝而退○徐文述控木作頭孫少卿爭攬工程糾葛一案經讞員翁笠漁直刺於前禮拜三派差將榮順作水木各料啟封交倍發洋行拍賣以便抵償各欠前晚張司馬傳徐至案諭以木料已賣得銀八百兩署行存案當爲爾酌歸各債主徐供監生被孫尚欠經造曹家渡啟昌房屋銀二千二百五十兩並搬去水木料以致積欠各號往來銀二千餘兩蒙恩將木作發封拍賣得銀八百兩尚難抵欠叩求提孫訊追司馬令徐退去候傳孫之原保王春泉至案著交孫到案訊明核奪 
[法界捕房發落]  
　　寡婦張周氏賃居法界升和里前日以浦東北蔡鄕人張天福姦佔伊女王張氏等情投案呈控經朱森庭明府訊供押候查明復核昨禮拜五明府蒞捕房發落各案命提張天福到案復訊張供世居浦東北蔡鎭向開茶館上月初二日摇得會洋來滬購買茶葉碗盞等物至四馬路五層樓茶館瀹茗適與王張氏同桌其母張周氏爲之撮合領至伊家連宿四夜身畔帶有洋銀十四元盡被摸去又命小的每月償貼房金四五元以便來滬住宿小的爲之虚與委蛇前日又因事來滬在新北門外清風閣茶館啜茗適爲該氏母女相遇以小的不應負約　纒不休不得已鳴捕扭送捕房求恩明察明府得供著還押候過堂飭傳張周氏母女到案質訊核辦○季咸春前控天仙茶園按目畢福壽圖賴會洋四百餘元經明府訊供交保出外勒限清理兹因逾限不理原告迭次投案求追昨日命提畢到案畢供此會尚有會總沈文彩及陸阿虎諸人小的照三股派應賠洋九十四元有奇明府得供飭探帶出另覓人銀並保限三日内將洋如數交案並著邀同沈陸諸人來案候核○邑廟東轅門口東園烟館執事石壽生以議單抵借洋銀虧欠各户巨欵經孫王氏具控公堂各債户紛紛投案求請附追迭奉明府訊供押追迄今案懸日久分文不繳昨日命提到案復訊石供四月初九日小的以店中轉運不靈將一應生財雜物交與劉姓照管迨後被控到案禁押捕房所有生財已被陸續携出變賣若再拖延時日必致空無所有叩求恩斷明府飭探帶出將生財簿據交案候核○久康錢莊控山西人李生莢借錢四百五十千文專放日子重利圖賴不還迭經明府訊供責比押追在案旋經伊叔李超英代繳洋銀八十元明府准交超英保出赶緊理楚昨日原告投案禀稱李生萊保出之後潛行逃逸業經伊叔如數賠償投求銷案明府准之飭具銷案結并領狀存查○積竊吳阿甫爲包探拘獲解奉明府訊供昨日命提到案著照原斷先行枷號一月期滿責放○命提竊取公陽里某妓院水烟袋茶壺之汪阿來及竊取泰來洋行衣服棉被之吳瑞榮桂阿根著照原斷各責二百板從寛釋出○又提竊衣之榮元坤　煤之陳阿根照原斷各責二百板一併斥釋 
[美界捕房紀事]  
　　前日有廣東流氓名在頭壩路淨土菴門首假建醮爲名設攤聚賭爲包探沈阿鶴劉阿炳所見當塲拘獲在賭之粤人十一名一併扭送捕房押候解送英界公堂禀請讞員翁笠漁直刺懲辦○昨晨小竊胡阿仟闖入百頓路某姓家竊取衣服等件爲包探金立生所獲送入捕房押候解辦○本地人趙阿大昨日不知在何處竊得衣包一個爲包探撞見拘入捕房押候解送公堂訊辦 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年七月初四日京報全錄]  
　　宫門抄○諭旨一道錄前○齊撫毓奏爲瀝陳東省丁漕免再隨時定價摺○御史閻奏爲請旨嚴催廂白旗速領恩賞米石摺○將軍恩奏爲准咨擬派大員會勘吉江界址摺○豫撫裕奏爲南陽歸德二總兵暫緩陛見先行赴任摺○七月初四日内務府國子監廂藍旗值日無引見○馬蘭鎭總兵奎順請訓○官祥假滿請安○順王請假十日○意公錫侯載振各續假十日○方燕申預備召見○倉塲奏漕船五日回空○召見軍機方燕申奎順○○山東巡撫奴才毓賢跪奏爲東省丁漕業經分别核减懇恩免再隨時定價恭摺仰祈聖鑒事竊查接管卷内准户部咨光緒二十四年十二月十六日奉上諭軍機大臣會同户部遵旨議覆各省丁漕錢數折合銀兩酌中定價一摺各省地丁漕糧向有定額例准折錢交納原爲便民起見惟近年銀價日落錢價日漲在民照常完納在官已多盈餘以致正供所餘悉歸中飽殊非體恤民艱之意著各將軍督撫嚴飭藩司糧道查照本省銀錢通行市價將丁漕銀米按照市價折錢若干以錢合銀均按庫平庫色爲斷每年酌中奏定數目徵收以歸畫一如有不肖州縣巧立名目藉端浮收卽著從嚴叅辦將此通諭知之欽此當經前撫臣張汝梅欽遵檄行司道籌辦去後奴才三月履任時值本年上忙新賦業已啟徵正在訪察情形擬再飭遵辦理旋據藩司張人駿督糧道尚其亨會詳稱東省徵收錢糧向分銀號錢號漕米則分本色折色有錢漕兼徵者有徵錢糧而無漕米者銀號州縣以銀完納銀價漲落無關出入錢號州縣從前銀價昻貴每兩折收京錢五千六百至五千八九百文不等嗣因銀價日减所收不無浮多光緒二十二年經前撫臣李秉衡奏明自二十二年下忙爲始减爲正銀一兩連火耗加平解費祗准折收京錢一千八百文其向來不及此數者仍循其舊其時銀價每兩易京錢二千七八百文現在銀價惟近省一帶稍賤其餘各處每兩亦尚易京錢二千五六百以及二千七八百文不等較之二十二年無甚懸殊而銀行惟利是圖一遇公家大宗買賣則銀值立見漲落朝夕變更價無一定卽以四千八百文合計現在銀價買銀上兌除去正耗及加平解費火耗外所餘甚屬寥寥况有不及四千八百者再更絶無盈餘漕米一項自咸豐十年經前撫臣譚廷襄奏定章程以後收折色者每正米一石折收京錢十二千耗米一斗五升折收京錢一千八百文向不及十三千八百文者仍循其舊本邑州縣以米合錢亦不得有逾此數至州縣兌帮漕價之多寡向視糧價之貴賤豐稔之年州縣徵漕尚有餘裕近年東省災歉頻仍糧價日貴漕價亦因日增復經前撫臣李秉衡禁革斛尖樣盤捲命成升等名目積弊一清盈餘亦遂無幾此東省徵收錢漕之實在情形也東省州縣向稱瘠苦百姓素無差徭地方應辦之公如募勇巡防購缐緝捕應付差使捐修工程月課賓興查辦保甲護解鞘犯收養貧民以及年例攤捐之欵日用修膳之需名目繁多難以枚舉無非取給於錢漕盈餘藉資挹注前撫臣李秉衡實以爲民凡病民之政極力革除而於丁漕折價或按當時銀價折减而微使有餘或不按當時銀價折减而僅除其弊蓋洞悉州縣用度之繁兼籌並顧無可再爲刻核致令有司束手廢公故其核减錢糧摺内並聲明俟銀價加增州縣辦公實無不敷再行奏明辦理亦見東省定價斟酌至當旣不欲浮收病民州縣實有應辦之公亦不可令賠累此東省徵收錢漕盈餘無多不得不酌留辦公之實在情形也三徵收錢漕隨時按銀價折收原爲恤民起見第在小民示以一定之程則知遵守稍假變通之術轉啟覬覦歴年應完錢漕向有定數届時完納卽各掣串歸農若隨時定價徵收忽减愚者固罔知所黠以者且從而生心小民計較錙銖或嫌今歲價昻姑待來年價减則輸將難期踴躍其弊一銀價本無一定今日與明日互異彼縣與此縣又殊定價中卽有叅差小民更易滋怨望其弊二商人牟利本視買賣之多寡爲貴賤之準憑各屬買銀輒先擡價本屬常事每年奏定價值以後設使銀價驟漲隨時更定旣無以取信於民仍照定價徵收非特無以辦公甚或不敷解兌以致虧短其弊三此又丁漕隨時定價官民滋弊之實在情形也總核以上情形現在東省丁漕尚無餘資中飽此後隨時定價轉虞窒礙殊多應請仍照光緒二十二年及二十三年前撫臣李秉衡先後減裁成案徵收毋庸再行定價等情詳請具奏前來奴才覆加確核遍訪輿情該司道等所陳尚屬實情謹繹諭旨隨時定價原杜中飽而東省錢糧經前撫臣李秉衡每兩减爲京錢四千八百文漕米亦革除樣盛斛尖不准捲合成升卽已確核其正敷解兌餘適辦公並無再有盈餘任飽囊槖時甫兩載先後銀價貴賤亦尚不甚懸殊旣未浮收病民亦無中飽官吏相應籲懇天恩俯念東省丁漕業經核减積弊全除實已無可再减免其隨時定價仍俟各屬銀價實在大有减落再以隨時酌定之處出自逾格鴻慈除咨部查照外所有東省已减丁漕免再隨時定價緣由謹恭摺具陳伏乞皇太后皇上聖鑒訓示謹奏奉硃批著照所請户部知道欽此○○稽查儲濟倉湖廣道監察御史臣閻錫齡跪奏爲廂白旗漢軍包衣延不領米請旨嚴催以昭愼重而儆玩泄恭摺仰祈聖鑒事竊臣奉命稽查儲濟倉事務本年恩賞米石各旗均已節次放竣惟廂白旗漢軍廂曰旗包衣經本倉屢次片傕至今尚未承領計自五月二十六日起副都統蘇嚕岱到倉已將米樣看好正在運車之際忽有該旗兵丁抛磚擲瓦將車輛打散至二十七日據該旗片稱定於三十日承領三十日該旗兵丁仍將車輛打散直至六月初一日仍無車輛到倉初二日又據旗片稱本旗應領米石均已看符惟本旗兵丁意欲不領秈米等因臣伏思恩賞久懸殊非愼重之道相應請旨飭下廂白旗漢軍都統曁廂白旗滿洲都統轉飭該旗包衣叅領謹遵户部定章剴切曉諭迅速赴倉領米以期早霑殊惠勿得滋生事端理合恭摺具奏伏乞皇太后皇上聖鑒訓示謹奏奉旨一道欽此○○奴才恩澤薩保跪奏爲准咨擬派大員會勘吉江界址恭摺仰祈聖鑒事竊奴才等欽奉光緒二十四年十二月初一日寄諭恩澤等奏吉江兩省現因放荒混亂界址一摺據稱江省今春招放湯旺河等處閑荒乃被吉林三姓咨覆阻止等語吉江兩省本屬一家朝廷原無歧視該將軍等同膺疆寄於放荒一事自當一氣聯絡和衷商辦著恩澤延茂各按繪圖疆界詳查情形斟酌妥協奏明辦理欽此伏讀之下感佩莫名正欽遵商辦間適准吉林咨開五站係屬三姓屬界距省窵遠實非據圖可定若徒咨函相商恐文牌往還未易明確不如彼此遴派大員親歴界址詳細勘定並稱該省現已奏派三姓副都統保成等因查吉省旣巳派員江省自應酌派該處係屬呼蘭屬界擬請卽派呼蘭副都統倭克金泰就近會勘除俟會勘明確再行奏明辦理外所有准咨擬派大員會勘吉江界址緣由謹恭摺具陳伏乞皇太后皇上聖鑒訓示謹奏奉硃批該部知道欽此○○裕長片再豫省歸德南陽兩鎭最爲邊要重地經奴才於五月初六日具奏請將兩鎭總理暫緩陛見一摺二十一日奉硃批藍斯明武朝聘均著暫緩陛見欽此遵當行令各赴本任以專責成現查楚練馬隊二營已分飭各該營宫尅日拔隊馳回直隸藍斯明防所事宜均已完竣應卽檄赴歸德鎭新任接篆視事一面知照武朝聘將署任内經手未完事件預爲清理一俟藍斯明赴任後赶卽交卸歸德鎭署篆馳赴南陽鎭本任除分别行知外所有歸德南陽兩鎭總兵各赴本任以專責成而重邊防緣由謹附片陳明伏乞聖鑒謹奏奉硃批知道了欽此 
 
 

Page 14

 
 
[光緒二十五年七月初五日京報全錄]  
　　宫門抄○將軍延奏爲選練旗兵步隊成營起餉摺○江督劉奏爲遵旨查明江寗上海兩機器局軍械數目並籌議擴充摺○閩督許奏臬司到省飭赴新任片○又奏遴員署理知縣片○七月初五日理藩院鑾儀衛光祿寺八旗兩翼值日無引見○興伯請假十日○莊殿華預備召見○步軍統領衙門奏拿獲結夥偷拆靜安莊暫安處木植賊犯于全山卽大于祁四卽慶奎于福通卽小于蘇二卽蘇得祿閻狗兒卽閻俊宋六卽永順閻丁兒卽閻敬祿成二等八名請交刑部召見軍機莊殿華○○奴才延茂跪奏爲遵旨先練旗兵步隊一營現已挑選齊楚謹將成營起餉日期恭摺具陳仰祈聖鑒事竊奴才前經覆奏遵議挑旗兵擬就銀圓贏餘銀兩先練步隊一營等因一摺於本年三月十八日奉到硃批著照所請該部知道欽此伏思練兵之要取法宜精吉林各軍以靖邊防營爲最等因于靖邊軍得力人員内遴派營哨各官並飭令練軍全營翼長花翎協領慶祿署邊防營務處總理藍翎恊領劉嘉等率同該營管官等由各旗精壯子弟内應挑步隊一營五百人認眞挑選其營制餉章卽照靖邊防軍定章辦理去後兹已於四月二十四日先後一律挑齊成營卽日起支正餉其未成營以前所挑官兵仍照定章支發小口糧至起支正餉之日停支以節糜費據邊防營務處造册呈報前來奴才親加點騐所挑旗兵步隊五百名均係年力精壯俱已制備號衣發給器械分佩齊楚軍容頗稱嚴整名其軍曰武備軍中營先行起練奴才面諭營哨各官習練新操勤加申訓毋謂區區一長難成勁旅但使人人知奮是卽殺敵致果之師倘能陸續增挑認眞訓練自能有備而無患毋徒以不梁軍營積習遂告無愧也所有官弁兵夫係照防軍初設十成隊伍挑選核計每年應需正餉三萬一千六百餘兩此外製造軍火以及各項雜支每年約需銀五千六百餘兩常年共計約需銀三萬七千三百餘兩連閏加增二千七百餘兩又成營之初修建營房製造旗幟號衣鑼鼓刀矛各項器具並小口糧等項復另需銀三千餘兩以上約需各欵并成營起饟日期自應專案奏報以便由銀圓贏餘項下分别動支以符原奏而昭核實再所發槍械五百隻名法得力係前由奉省前敵餘存撥來不甚精利查槍械致遠命中以小口徑毛瑟爲最擬俟籌有的欵卽行購置更換以資利甲至軍火係按靖邊九成隊伍發給今旣挑練十成隊伍軍火自覺不敷惟成營之始多習空操尚可從省一俟訓練有成自應按五百人發給每年需加軍火銀兩當再另行籌措以備製造合先聲明除造具官弁兵夫銜姓花名清册並將營制餉章按欵分晣開單咨報户兵工三部查核立案外所有挑練旗兵步隊一營成營起餉日期各缘由理合恭摺具陳伏乞皇太后皇上聖鑒飭部立案施行謹奏請旨奉硃批該部知道欽此○○頭品頂戴南洋通商大臣兩江總督臣劉坤一跪奏爲遵旨查明江寗上海兩局機顺軍械數目並籌議擴充製造情形謹繕清單恭摺覆陳仰祈聖鑒事竊臣承准軍機大臣字寄光緒二十五年四月二十五日奉上諭前因天津上海江寗湖北等處均有製造梒械局廠諭令該督等切實會商務將所製槍砲膛口子彈各局統歸一律以期通用並將每年所造槍件子藥若干據實奏報並按季咨報户部神機營查核現在爲時已久並未據報有案槍砲爲行軍要需豈容因循延玩著裕祿劉坤一張之洞詳晰查明各該局廠所造槍砲究係何項名目是否業已會商造成一律迅卽切實奏覆嗣後仍遵前旨按年奏報並按季分别咨報毋得延宕該督等務當凛遵迭次諭旨督率承辦各員認眞經理精益求精互相接濟臨時不致缺誤倘該管局員草率從事虚縻經費或演放時有炸裂等項情弊定卽治以重罪决不稍從寛貸將此諭令知之欽此遵旨寄信前來等因承准此遵卽恭錄咨行會商查議在案伏念時局艱鉅自以製械練兵爲當務之爲設局製造槍砲允宜進求精利力戒因循疊次欽奉懿旨諭旨飭令就地籌欵擴充製造並槍礮子彈均須一律合膛各等因仰見宫廷宵旰憂勤謨謀深遠臣忝膺疆寄蒿目時艱倚馬枕戈昕夕敢忘儆戒節經督飭各該局員將出入欵項核實勾稽製造軍械詳細考究並令與天津機器局湖北槍礮厰隨時知照互相講求復由上海局員馳赴湖北比較數次兩局所造梒砲子彈格式分量口徑大小現均一律合膛並無歧異已將製造槍砲數目大概情形由電奏陳當蒙慈鑒查江寍製造局所造後膛抬搶係屬新創各處均無此式其兩磅子一磅子後膛快砲亦與滬製一律此外砲架砲彈各種槍子拉火等件歴經解由南北洋分撥各軍應用祗以經費有常欵項奇絀未能加撥以期擴充惟該局設在江寗城外歴經締造粗具規模且居腹地形勝之區一旦海疆有事尚須在此製造接濟軍需庶幾緩急足恃至上海製造局並造各項快砲除砲台需用之大砲外其四十磅一種帥北洋之十二生的快砲十二磅一種卽北洋之七生的半快砲六磅一種卽北洋之五十七米里快砲兩磅子一種卽北洋之七牛的半亦卽湖北之三生七快砲洋廠名稱雖殊尺寸則不差纍黍今由該局與天津湖北兩局逐一比試均無叅差其快利新槍係就舊機叅用人工所造亦頗便利究嫌費繁工多出槍甚少去年遵飭各軍改用小口徑毛瑟槍本擬訂購此項槍枝槍彈機器專壹仿造以歸一律訪之滬上各洋行需欵百萬爲期三年一時無此財力遂仍用舊機更易機簧添配車座訂購改造七美里九口徑毛瑟槍枝槍彈機器等件按照合同每日出槍十枝現將到齊安裝告竣當飭董率員司興工監造嚴定課程如有廢弛虚糜據實叅辦並按年按季將製造軍械數目分飭造册奏報以昭核實惟值朝廷整軍經武之秋疊飭天津湖北上海江寗各局廠迅速擴充製造槍砲以供各省各軍之用備豫不虞允操自强之勝算臣查各局兼造各項快砲均係新式尚敷應用至仿造小口徑毛瑟槍僅祗湖北上海兩廠其機器一係新購專門一係舊式更改能力所限造槍之數目多方懸殊各處通用恐難徧給前與直隸督臣裕祿湖廣督臣張之洞往返籌商添購造槍新機無論津鄂寍滬何廠承造拮据電覆咸以欵絀爲詞惟製造能否擴充軍火不至减少胥視經費之盈絀以爲衡江寗製造之需向由南北洋照額匀撥歲有常經上海則專恃製造二成洋稅以資工作但冀稅收暢旺撥欵加增各司道局分認改撤三廠常費依期籌解除備常年操防軍火而外擬令極力撙節另欵存儲以備添購仿造小口徑毛瑟槍機器一部並一面與洋行照式議購所立合同分期交欵要以之數年内機器購齊其有不敷另再設法辦理俾與湖北槍砲廠分途仿造可期儲備日裕器械日精藉以仰副聖主建威銷萌之至意所有遵旨查明上海江甯兩局現有機器曁每年造成軍械數目並籌議　充製造緣由除分咨查照外理合繕單恭摺據實覆陳伏乞皇太后皇上聖鑒訓示謹奏奉硃批該衙門知道單併發欽此○○許應騤片再新授福建按察使周蓮現已到省應飭赴任供職署臬司督糧道胡廷幹飭赴糧道新任各專責成除分檄飭遵並咨部查照外謹附片具陳伏乞聖鑒謹奏奉硃批知道了欽此○○許應騤片再福建南安縣知縣蔡軒因案撤任遺缺查有本任浦城縣知縣翁天祿才具開展堪以調署據藩臬兩司會詳前來除咨部外理合附片具陳伏乞聖鑒謹奏奉硃批吏部知道欽此 
 
