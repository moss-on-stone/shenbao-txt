# 1917 - 357 - 4916123

 

Page 1

 
 
   
 
 

Page 2

 
 
時評 
[送民國六年（冷）]  
　　民國六年將於今日告終矣而國内無謂之爭鬭亦將告終而言和矣故余以古人送窮之例送此民國六年 
　　雖然當此民國六年之初帝制消減共和再成舉國上下莫不共期其遠大然而曾幾何時而議會爭矣督軍起矣西南之獨立成矣兩方竟相峙而用兵矣是蓋非民國六年之咎運行此民國六年者之罪也因之而水患迭起盜賊頻仍民國六年遂至破爛而一無希望至於今日去民國六年惟恐其不速 
　　嗚呼民國六年如此七年何如 
[命令]  
　　十二月二十九日大總統令參謀總長蔭昌呈黑龍江督軍公署中校參謀鄭英啓因病辭職應照准此令 
　　又令參謀總長蔭昌呈請任命王烈爲黑龍江督軍公署中校參謀王莘爲少校參謀均照准此令 
　　又令財政總長兼鹽務署督辦王克敏呈請任命褚德黻試署兩淮吕四場知事應照准此令 
　　又令蔡元培給予二等大綬嘉禾章此令 
　　又令劉鶴齡周長齡均給予二等嘉禾章此令 
　　又令文漢晉給三等文虎章此令 
[專電]  
　　北京電今日閣議一哈埠俄過激派降兵决採外交圑之意見爲留置於哈埠北部某地派兵防守二總理報告解决時局方法如國會及湘川問題漸化具體閣員意見不宜直接由政府向西南提出仍由李純轉商三令李厚基决勿啓釁惟取守勢如犯閩則擊之（二十九日下午八鐘） 
　　北京電李純昨來兩電一認議和地點以滬爲宜一請馮旅撥歸節制以固省防（三十日下午三鐘） 
　　北京電王總理再電李純極言潮汕荆襄方面在此停戰期内不應更有軍事上行動萬懇轉致阻止（三十日下午三鐘） 
　　北京電馮以西南有懲辦禍首一議親電陸唐聲明事實上萬辦不到請勿提出（三十日下午三鐘） 
　　北京電王總理發一長電致孫文極言外患方殷宜息内訌務懇設法維持（三十日下午三鐘） 
　　北京電章行嚴馮託其赴滬與岑西林接洽今晨南下 
（三十日下午三鐘） 
　　北京電最近調停主旨先决地方問題再及國會（二十九日下午七鐘） 
　　北京電南京電議員到甯以開國會就商李婉言謝絶 
（三十日下午三鐘） 
　　北京電張懷芝仍主戰曹錕已言不必派兵南下（三十日下午三鐘） 
　　北京電馮擬派何中將赴滬迎岑西林北上（三十日下午三鐘） 
　　北京電昨公府會議仍催岑西林譚延闓等來京共任調停（三十日下午三鐘） 
　　北京電蘇督李純來電質問軍械借欵馮擬派員赴甯説明（二十九日下午七鐘） 
　　北京電蘇督李純儉（二十八）電詢問軍械借欵現已作何處置（三十日下午四鐘） 
　　北京電贛督及省議會商會均一再電阻張懷芝軍隊入贛 
（三十日下午四鐘） 
　　北京電豫奉等八省督軍爲張鎭芳運動特赦趙倜更聯合豫省紳商到部陳請司法江總長以個人名義電趙説明不可理由更向馮王力言不宜並示以去就爭（二十九日上午九鐘） 
　　北京電府向財部提欵十萬充過年用費及軍警賞項（二十九日下午七鐘） 
　　北京電梁啓超擬偕范源廉遊美（二十九日下午九鐘） 
　　北京電電令吉督曁哈埠特派員指示處置降兵辦法並飭統兵大員施行特别戒嚴 
（三十日下午三鐘） 
　　北京電哈埠俄過激派隊二千人已押送至滿洲里地方哈已無事（三十日下午四鐘） 
　　北京電滬北市商會請仍以朱兆莘爲交涉員盧保薩復任（三十日下午三鐘） 
　　勘訛昨報北京電内馮派靳雲鵬赴津徵集國會意見集字係黎字之訛又謂字上脱一黎字特此勘正 
[外電]  
　　哈爾濱電伊古資克過激黨紅旗衛隊向士官黨及哥薩克兵交戰頗激紅旗衛隊已殺死法國代理領事與其他法人二名城中火起居民無食過激黨刻得援兵係從克拉斯诺耶斯克來者（二十九日） 
　　路透電 
　　北京電馮總統屢發電勸岑西林來京商議解决時局問題岑氏始終未允因此總統擬　派專使勸駕（三十日） 
　　北京電此間各日報决議新年停止出版三日自一月一日起至三日止（三十日） 
　　南京電昨日李督軍派秦副官赴滬請岑西林來寗商議媾和條件（三十日） 
　　南京電省議會昨日閉會已通告内務部及各省（三十日） 
　　漢口電王督軍已將派往岳州之第二師第八圑召回又命第十八師之一圑第七師之第二十八圑歸還原駐地點蓋因南方已表示停戰之誠意且届歲暮之際欲加嚴武漢之防備也（三十日） 
　　漢口電王督軍因停戰布告已發表特電石星川黎天才大致謂大總統爲促進平和起見已正式發表停戰命令奉勸諸君從速取消獨立一致赞成平和（三十日） 
　　漢口電王督軍因停戰命令已下特於昨日召集武漢軍人八十餘名諭以停戰中之處置且恊議停戰中之防務（三十日） 
　　東京電日本駐華公使林權助於本日午後八時抵東京驛（三十日） 
　　以上東方通信社電 
[戰電]  
　　里斯本電葡屬東斐摩柴比克戰報云德兵二千人携機關鎗十架砲兩尊攻擊末庫拉山之葡軍陳地葡兵僅二百五十人携機關鎗五架敵兵戰三日後衝鋒擄去軍官九員兵十七人葡兵死傷者四十人德兵旋釋回俘虜葡兵之機關鎗五架爲德軍奪去但已預先炸毁（二十七日） 
　　倫敦電自一月一日起各船載抵英國之油料與脂肪悉歸管糧大臣所有（二十八日） 
　　巴黎電巴黎雜誌記者於外交總長闢匈氏在衆院宣布外交政策之前夕　謁　氏叩以其個人關於今日各主要問題之意見闢氏以爲德國未必能在俄國獲有供給糧食之便利蓋欲重振俄國之運輪事業並使俄人恢復工作斷非一　所能幾必歷若干年而後可但在此時期中德國在其新殖民地之俄國將未見其利而先見其害耳德國自　能由西比利亞而達遠東闢氏以爲中國與日本必能防衛及此闢氏又謂恊約國經濟範圍確較德國爲優德人亦嘗自稱棉花橡皮等原料德國無之而恊約　則不認其缺乏苟無此原料德國惟有束手待斃而已（二十七日） 
　　巴黎電衆院一致通過信任政府之前議員龍夫氏提議主　按照俄國無兼併無賠欵之媾和要旨更變恊約國戰爭目的旋付表决同意者一百零三票幾全屬社會黨否認者三百七十八票（二十七日） 
[公電]  
　　張鶴第商　國會問題電國會兩院議長議員諸同人均鑒頃者停戰布告已從千廻百折中醖釀而出今後漸由勢力問題　入法律問題則國會解决爲亟亟已民國六　國會迭受摧殘風雨飄摇幾與國家同其命運爲議員者亦已痛苦飽嘗豈不可别託一途以自見而顧恃此爲世襲職終身官耶以民意機關論吾民厭禍已極對此問題又無若何具體之表示而於是千鈞一髮之重寄竟聽政府方面之支配與夫擁兵諸將帥之各自主持果當局者開誠布公早定大計但使吾國不亡吾民稍息竊以爲舊國會也可即新國會也亦可而乃停戰空文尚幾經輾轉而出矧國會爲惟一爭點又不知經若干時日與幾許討論始有定議其實不外恢復與改組兩途時機迫矣有何不可迅速解决之處必欲快推　國會者之意將使國會絶跡於世界各國而後可旣有國會安能盡　政府之望且國會無論新舊皆不容以供一黨一派之利用斷斷之爭胡爲者頻年以來南北之倐合倐分府院之旋起旋仆大局岌岌朝不保夕無不以國會爲樞紐馴致同胞之慘殺若惟我國會尸之國脈之斬削亦惟吾國會欲之國會即具有萬惡何逮至斯然今非國會與人諉過時也設不幸至於亡國國會又何所依附無論恢復與改選其尚有集會地與開會時耶斯時也吾國會問人雖欲卸此責任又安可得鶴第固國會中議員之一人也且爲不就臨時參議員之一人也屢當馮代總統就　時嘗苦口以恢復之　進固明知禍患必至斯極而不妨與國人相見以誠無如詬病國會者幾以此爲厲階主張恢復者又或恃此爲武器爾虞我詐變本加厲而屬會乃幾成不祥之物矣其實共和初奠之國家　會有何能力質問也彈劾也查辦也果有毫末危及於當局耶轉不如手握兵符者一師一旅足以自雄忽而獨立忽而自主猶可以威嚇政府而牽掣大局也顧過情詆毁原不足重輕而内疚神明豈稍容寛假他不具論即對德絶交及宣戰一案於吾國利害若何竟後先主張參差若專爲對人而設挾黨見者更一味偏徇之而又互相　　各自背馳廣州樹非常之幟抱奮勇者不過十分之三參院應臨時之招就選派者亦祇十分之一可見　走極端均非多數頗有餘地足任廻旋願各犧牲積極之主張　趨赴和平之商榷旣屬自身問題應有良心裁判設改組亦能息事當未許選法之變更果恢復始可救亡亦不懼武力之干涉大　將傾道　何益末日埀至時不再來即非議員且有匹夫之責願我同志共謀救國之方解鉿繫鈴端在吾輩知我罪我悉聽國人敢布區區佇候明教如有發據意見者亦請披露報端以资商榷衆議院議員張鶴第艶 
要聞一 
[北京特别通信（一百三十九）（飄萍）]  
　　（十二月二十六日） 
　　通信中之通信 
　　西南態度一斑 
　　停戰布告之批評 
　　國會問題之研究 
　　千呼萬唤之停戰布告今日上午十二時始果見其出世吾人當然以歡聲迎之同時愚乃適獲故人雷君之手書於停戰布告尚未頒布以前西南諸要人所表示之態度其原電有未經報紙發表者（雖曾略有記載但非原電）關於湘鄂問題潮汕問題粤閩問題國會問題皆足供留心時事者之參考並可以證明外間傅聞之未必盡實也雷君何人卽陸幹卿君在寗代表愚居東京時之同學友也此次南北兩方之接洽至今尚以南京爲中心而西南所表示之意見則每由雷彭二君轉達於李督再由李督轉陳於北京今將雷君所示電稿除陸幹卿删日通電已見京報無須再　外謹揭一二於左 
　　一莫榮新論约法事實兩問題廣東代理　軍奥榮新會有一電論約法與事實兩問題囑雷彭兩君轉達（原電已錄二十八日本報茲從略） 
　　二莫榮新再主張恢復國會莫氏又曾存皓電致兩代表言潮汕已完全收復閩兵亦已敗退如不再來侵犯我軍斷不進攻報載粤軍征閩　言不足深信惟共和精神寄諸國會此次戰爭實爲此點此間人士及海滇各軍均以先恢復國會爲第一要義即滇黔湘桂先後通電主張亦復相同是西南要求要點政府如能辦到一切糾紛自迎刃而解希轉陳李督代逹鄙見婉陳中央如蒙採納早頒明令海内歡騰歌頌不朽矣云云 
　　三李靜誠陳炳焜之希望調和廣西省長兼陸幹卿參謀長李靜誠君有一銑電致兩代表云南北調和深感李陳諸公盛意即在幹老亦極殷盼業經勸告各督軍取消自主服從命令潮汕之師迭電莫代督停止進攻窺閩之師亦去電勸阻總之幹老光明磊落極願息事寗人已迭電中央聽憑主持决無異議希轉致前途爲盼而陳炳焜亦有一電其詞意與此相同云云 
　　上之所錄以言新聞雖難免明日黃花之誚但其一可以知停戰布告發表之動機其二可以知粤軍攻閩之師尚不難使之中止其三則今後最難解决者即爲國會問題時局調停固非無望而解决亦非容易一紙空文之停戰布告效力如何觀於西南之態度亦可以預測其一二矣 
　　愚於此　以已發表之停戰布告一試其批評讀此布告其大旨當然爲愛和平如吾人者之所贊許但全文四百七十四字舞文弄藻公私雜陳名爲停戰布告停戰兩字却竟無從覓處其措詞儼如八股時代之做截上截下等題不着痕迹自是佳構但愚所最注意之二語即所謂（祇求此後之不背正軌而不得追溯旣往）是也其所表示似卽對於國會問題讀者試細味之亦可以知政府主張之所在矣 
　　國會問題旣爲今後政爭之樞紐據政府方面消息依然尚無頭緒其解决固屬甚難蓋法律與事實有時萬難合一故也欲研究之試先述現在各方所有之意見 
　　（甲）恢復舊國會説（乙）條件附之恢復舊國會説（依民黨國會將解散時對於憲法讓步之宣言專議憲法）（丙）撤銷臨時參議院依舊法召集新國會説（丁）依臨時參議院修正組織法選舉法召集新國會説四種意見距離之遠近適如下之所列（甲　乙　丙　丁） 
　　以言目下兩方之意見　尚在甲與丁相持之時代也（報載犧牲臨時參院説不確）甚距離甚遠各走於極端蓋甲爲極端的法律論而丁爲極端的事 
 
 
 

Page 3

 
 
實論也如和平進行加以他種動作之助力或兩方各棄甲説與丁説而成爲乙説與兩説相持果如是乙與丙之距離雖較甲與丁爲近但新舊之界判若鴻溝新舊二者又難覔共通之點若非有一方大爲讓步則解决之道誠艱愚所願望從制定憲法一點着想則寗贊成乙説但恐將來事實難行之結果最後解决或歸於丙説也 
[布告停戰後之各省態度]  
　　停戰布告發表後人人所最亟欲知者南北各省之反響若何是也昨探查兩粤方面尚未來電據共同通信社報告貴州劉督軍已有電到京大意謂中央毅然布告停戰息事寗人無任感佩惟環讀布告内並無停戰字樣究屬何意懇乞明白解釋云云長江方面則王鄂督已有電來極表贊成電中極稱當軸老成深算謀國萬全惟電末有徐圖補救一語且有不出發贛鄂或恐有所誤會故昨日特電湖北王督軍將派兵南下情形及到着後之辦法申明其電文略謂鄂　吃緊執事竭力經營維持治安深堪嘉慰曹軍已飭赴鄂帮同防堵張軍飭暫駐南昌亦於昨日開拔惟此次出軍係因保衛地方鞏固防務起見該軍到時希即與該軍司令會商防禦計劃但現值中央布告雙方停戰之際務須嚴令各將士恪守軍紀勿生衝突俾免有所藉口至解决時局辦法容當隨時電告云云至所謂主戰派方面則聞曹　張懷芝昨已有電到京謂聲明此後一切軍事大計當隨中央之方針爲轉移電中並不含反對此項布告之意是就昨日一日言各省之反響尚皆爲順調的今明日内當更可得明瞭之觀察 
　　曹張兩督現已决定暫不督隊南下所有派赴前方之兵槪歸本管長官指揮蓋兩人位尊權重苟非萬不得已原不肯親赴前敵現中央旣布告停戰則無論將來如何軍事上必暫時停止進行於是兩人更無急遽南下之必要加以江西方連電請張軍勿去浦口過兵且引起小小波瀾曹張二人中曹本來未欲積極活動張則頗欲奮鬭一番者然寗贛如彼大局如此自然須中止啓行暫時觀望 
　　王總理前曾電約鈕水建氏來京疊誌前鞭茲聞政府於昨日已接到陸上將寢電謂現派鈕永建爲全權代表感日（二十七）北上並聲明前派往各方面接洽人員皆代表一部分之人云云王總理昨又致岑西林一電大意謂布告已發善後各端南北猜疑應先解釋務盼一行藉商大計同時又電譚組庵李隠塵速來京就商一切又據共同通信社報告據政府某要人所談南北妥恊事件政府之意欲由各省派代表來京與議但因有陸榮廷之反對故結局不日將在南京開和平會議云云此則尚未成爲問題者也 
　　前日停戰布告内有廣西督軍譚浩明已遵飭所屬軍隊停止進爭之表示一語茲得譚氏篠日自長沙發出通電一件乃係答覆元首之青電及分致京外各長官者惟篠日係本月十七日距今已滿旬日及聞此電迄前日始抵京津其原電云總統青電奉悉　德單獨媾和外交風雲日趨險惡在在皆爲我國死生關頭我總　焦憂遠慮先事預防愛國公忠同深　頌惟浩明有陳者建國六載革命四經城市邱墟生民塗炭推原禍魁前袁後段百喙難辭段氏去職以來我軍遵約停戰已歷三旬誠以求去蠢國之尤寗尋閲牆之釁乃日來駐岳北軍違约進行愈逼愈緊一旦兩軍接觸再啟戰端咎將誰屬夫欲禦外侮先息内憂竊以爲我總統攬乾綱宜决英斷但使是非明於天下用舍洽乎輿情復共和之精神懲宵小之傾陷公道大伸人心斯固然後一致對外以民氣爲前驅以武力爲後盾列强野心當知顧忌否則我操同室之戈彼收漁人之利民國前途之慘誠有如鈞座所謂同舟遇風誰不傾覆者迫切電陳伏候明察浩明叩篠（十七）印 
[府院兩秘書長之時事談]  
　　昨午神州通信社記者陳班侯先後謁見府秘書長張仲仁院秘書長惲公子　詢時事茲記其問答情形如左（甲）陳氏與張仲仁問答（問）停戰布告發表後政府對於解决時局之把握如何（答）中央此次發表停戰布告純爲俯順輿情之舉其罷兵息民之苦心應爲西南各省所共諒如能漸就範圍聽中央依法解决則一切問題似不難迎刃而解（問）此项布告未發表前已商得主戰各督軍同意否（答）曹仲珊張子志諸督軍亦非絶對主戰西南方面旣有取消自主之表示此後如能聽從中央處置則曹張諸督亦不致獨持異議至此次發出之布告曹張諸督亦未嘗表示反對（問）聞近數日間川粤尚有戰事此布告發出後南軍果能一律停戰否（答）此項布告雖出於中央息事寗人之本意然亦所以應陸榮廷等迭次來電之要求想粤川各軍不難一律停戰（問）聞滇人反對劉存厚督川粤人反對龍濟光爲兩廣巡閲使頗形激烈中央將如何處置（答）劉之督川龍之巡閲兩粤亦係應時局之趨勢順各方面之要求中央　經　愼而後由此旣已正式任命當然不能任從一二人私意　　更動（問）湘省秩序應如何收拾（答）政府任譚延闓督湘原爲收拾湘局起見蓋譚氏在湘聲望素重且與桂軍易於融洽不難使其完全退出湘境以維持湘中秩序惟譚氏雖已來電固辭中央尚未允許除已派專員赴滬接洽外並連日函電交迫力促赴任湘省軍政各界重要人物已紛紛勸告請其愛念桑梓想譚氏或能不再峻拒也（問）聞劉海軍總長有辭職意政府已電召薩鎭冰來京繼任其説確否（答）劉總長刻下尚無辭呈到府至蕯氏已卸海疆巡閲使職務居滬無事或來京一游中央並未嘗電召（問）參戰事務之進行如何（答）此事刻下尚未十分進行惟元首甚希望南北一致對外如和議告成後擬分派軍隊赴歐助戰（問）我國　帑空虚果能派兵赴歐則經費將如何籌措（答）我國如能派兵赴歐其軍費法國可代籌備内政果有頭緒則此似不難辦到（乙）陳氏與惲公孚問答（問）聞莫榮新等刻下尚有進攻龍使之舉動不識此次停戰布告能收完滿結果否（答）停戰布告雖已發表然國會問題與兩廣巡閲使問題恐將來仍不免有所爭執能收完滿結果與否此時尚難預言（問）曹張兩督南下之師已開拔否（答）曹張兩督確已分兵南下惟實因鄂贛二省兵力單薄前往助防其一切行動尚須聽從中央指令（問）聞宜昌刻下有戰事確否（答）頃聞尚接王子春督軍來電並未提及宜昌戰事此説當不確（問）福建有戰事否（答）臧致平等自退駐詔安後卽固守閩邊刻下並無戰事之報告（問）哈爾濱之交涉如何（答）政府所派之何張兩特派員此次辦理交涉頗稱得力頃得報告謂俄國過激黨已承允退出中國境地 
[南京快信]  
　　王芝祥昨偕岑西林代表冷禦秋耿鶴生同車赴滬軍警機關長官齊赴下關歡送 
　　馮總統派來之殷鴻壽昨晨已乘輪赴鄂 
　　駐寗日領高尾氏昨晉謁李督密談甚久 
　　贛督陳光遠代表任壽祺昨經李督柬邀到署商阻魯軍人贛事聞任改明晨乘輪回贛 
　　江寗鎭守使齊變元昨乘馬跌傷左腿已延西醫診治 
　　李督聘陸建章爲本署高等軍事顧問月薪八百元 
　　軍署得粤電龍濟光軍隊在陽江被粤軍擊敗 
　　聞贛人反對魯軍入贛甚烈議會商會已公推代表數人來寗昨轉津浦車北上 
　　聞魯督張懷芝至徐州蚌埠會晤張敬堯倪嗣冲後已折回濟南 
　　參戰督辦處昨通電各省徵求各項意見 
（以上二十九日） 
　　譚延闓代表張其煌柏文蔚代表陳策均於昨日午車回滬 
　　恢復舊國會與龍濟光莫擎宇離粤爲南北和議之爭點西南尤注意國會恢復後之保障法 
　　李督日前派陳副官赴滬敦促岑西林來寗聞岑以時局混沌婉辭緩來陳副　已於昨日回寗 
　　聞靳雲鵬已至濟南將來寗 
　　馮玉祥在魯汴新招補充隊二千五百人现已編制成軍在浦訓練 
　　浙第四師亦在魯募補充隊一圑昨已運至浦口轉車運杭 
　　鈕永建電李督軍感日（二十七）偕李廷玉白堅武李登科由南寗來寗 
　　贛議會昨電蘇議會請合詞電中央召集國會（以上三十日） 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[日本與南北調停（心危）]  
　　憶數月前日本盛傅犬養毅氏有赴華任南北調停之説嗣後形勢日惡犬養氏託言調查會事務紛繁不克成行而我國内政變亂相仍迄無寗日目下漸見時局稍定雙方精力疲罷知非武力所能解决故日趨於調停之勢日本外交手腕靈敏異常自段閣倒後遂轉换其方針因見我南北解决日近乃一變其援北壓南之政策而爲調查之計劃林公使初受機宜於寺内内閣而爲彼邦人士所詬病屢謡林氏將辭職余固知其政府信賴甚深當無變動此番林公使請假歸國反對派激勸其非辭職不可而政府派則否認之惟據各派消息觀察則林公使歸國無他乃面受寺内内閣之對華方針即一變其固有之政策而注意於南北調停方針也 
　　十八日外交調查會因牧野伊東犬養三氏南北調停之主張寺内改變方針之意遂爲所動故聞當日已决定調停南北於是召唤林公使歸國於緊要問題面授機宜據云政府之意以爲目下南北形勢於調停之氣運正將成熟觀夫陸榮廷李純之態度已可槪見故寺内所採政策乃自任引導南北使之有成功之希望至所用何等手段則目下尚在恊議待林公使歸國後當可决定政府更以改變方針之事報告於元老會議（二十二日）矣惟林公使歸國反對派均言林氏援北壓南之意見更甚於寺内故稽其行動不免與段氏有接近之嫌而政府派則言從來林公使之於政府如指之於臂世間謂有杆格實屬虚搆云 
　　朝日新聞關於彼政府改變方針著一論説攻擊其政府並勗當局之負責其要點一中國自第一次革命以來衝突不止一次而調停亦不止一次所謂調停云云終至於失敗者緣屢次以姑息之手段漫言調停卒至復亂今政府旣决意調停南北則不可不謀一永遠和平之方策更言調停須有使南方滿足之條件但政府果有此决心否乃一疑問也二林公使之行動不免有偏段之嫌蛛絲馬跡可以尋源若長此以往未能與政府意見一致則其責任重大不可不辭職以明其責任三欲明對華外交之責任非僅免林公使之職而已内閣亦不可不辭職以謝天下以上朝日新聞之論調過於激烈乃藉大隈氏之餘蕯肉薄其政府而已以此類推寺内改變方針憲政會認爲外交失敗來春議會中必將有激烈之攻擊惟此未免吹毛求疵結果或無何等重大之影響惟一般有力之議論則以爲目下形勢必將調停茲以寺尾亭君之談爲證寺尾君素與民黨接近而其論調則謂南北各欲以武力解决其勢均不能成就而陸李兩氏之態度漸趨於和緩其接近之點則雙方均欲速召國會絶對主張恢復舊國會者惟孫文孫洪伊一派其他並未趨於極端故今日誠爲調停最好之時機其調停要點則不外乎使北方不受實害而容诺南方之意見而已至林公使歸國之眞意何在雖爲别一問題而林公使曾有援助北方之形迹爲南方所不滿政府苟改變方針林公使能勝其任否不能無疑者也但林公使執南北調停之政策亦未始不可能之事蓋調停方針如何外交調查會之犬養毅等早已成竹在胸故亦能循序漸進所希望者則犬養毅等之持論能始終支持而盡其能事云 
[停戰布告與國會]  
　　停戰布告未發布之前政府先有電致北方十五省區述明停戰不得已之理由其内容大致與布告相同惟其末段有國會問題中央决不召集舊國會特此附告云云蓋十五省區前曾有電决不承認召集舊國會也國會問題爲解决時局重要條件現在政府旣發布停戰布告解决時局集某要人等人府專事討論此項問題以免有偏弊之處又　日前頗傅將犧牲參議院依原組織召集新國會然馮總統前日對某要人言則謂仍主張照臨時參議院修改之兩法召集新國會云云究竟政府之眞意何在局外人無由而知之也 
　　日前元首因召集國會問題通電各省徵求意見昨聞皖督倪嗣冲已有復電到京略云國會組織法及議員選舉法臨時參議院未修改完成政府若依此次修改之兩法召集國會能否確有把握如仍按照舊法召集則召集新國會與恢復舊國會實無甚差别云云 
　　昨日（二十六）臨時參議院全院委員會開會審議兩法繼續討論前會討論未畢之修改大體審議结果决定如左（一）參議院名額照現行法減少三分之一（二）參衆兩院任期照現行法不加修改（三）兩院專行職權中保留請求查辦官吏一欵（四）組織法内不得删去憲法起草及議定兩條以政府提出之草案删去此兩案與約法違背云（五）衆議院議員選出额取人口比例（六）衆議院覆選舉以道行政區域爲選舉區（七）滿蒙回王公世爵不能組織互選會（八）參議院議員應由中央選舉會選出一部分議員以上各條件决定後當卽討論地方選舉之組織至四時半尚未終結乃宣告延會 
[鄂督攻伐荆襄之難題]  
　　曹吳越俎代謀黎天才獨立以後其軍隊咸集中於襄陽鍾祥二處尚未逾越防地惟日前有一支隊由鍾祥過京山入應城作覬　京漢路缐之勢比經孝感雲夢二處北軍聞報馳往迎擊黎軍見衆寡不敵退回京山但勒捐應城石膏白鹽兩帮商人數萬元而去聞王子春曾嚴電詰其出兵應城謂該地本屬防區因避衝突貽禍地方是以退讓現王督因黎石之軍爲肘腋之患業已調遣各軍預備討伐祇恐牽動岳戰未敢輕於啓　其迭電中央催促速頒停戰明令者人咸以王未改其和平主張實則不然蓋王之意見以荆襄相繼自主係藉口中央無和平誠意石星川屢次來電皆以停戰令朝頒夕卽自主取消今黎亦以此爲要求若中央頒布停戰明令則一方與西南磋商條件一方逼迫荆襄取消自主就我範圍如黎石於停戰令發表後違背初衷别生異議則率軍進討不致牽及岳局聞主戰派各督於荆襄事均另具一種眼光欲迅急討伐不以王之意見爲然曹錕吳光新趙倜等業已約定會合進攻荆襄請王仍置身局外夫岳州非湖北轄境王督固可諉卸作戰之責荆襄爲其屬地豈可置之不問想曹吳等此議無非爲逼王捲入戰渦之計王接曹吳等電聞曾據以轉致黎石警告戰禍已迫不如取消自主黎復電謂其自有對付北軍力量惟詰王是否有愛護湖北不使糜爛之眞心王因又以荆襄一帶兵匪騷擾不能保安等語反請黎氏且謂爲保衛地方計不能不進兵討伐電牘之往來多如東筍但今日向軍署探聽云各主均無戰事惟前兩三日監利之盧金山軍與石首之石星川軍曾小衝突比經王督電止由是觀之荆襄岳等處之南北軍雖如矢在絃上一觸即發然爲各方牽制皆有戰不能戰和不能和之勢軍界盛傅王督利用張聯陞使襄防之局自亂然二十六日漢口各報多載張旅之二十五圑日前山沙洋退回鄖陽已經黎天才設計於中途勒令解散現在該圑係川鄂之退伍軍補充云云此説未知確否惟黎天才軍屬於滇桂人者祇十之一餘均直魯江北之人實際上無異完全爲北軍非三十五圑獨係北人也今傅解散該圑是黎已不信用張聯陞孫建屏（三十五圑長）何以獨立通電列張名爲第二軍司令孫建屏亦爲第三梯圑司令散其兵而留其官斷無是理意者將該圑中之山東人單獨剔除乎然張孫俱魯人也故愚認三十五圑之解散必非事實至黎石之籠絡張聯陞者僅一第二軍司令虚名張氏是否樂爲黎用抑爲王子春作内應目下尚難證明以黎不敢遽與王决裂測之張未必能爲黎用也黎所招新兵數千已成之補充梯圑其軍械未知取給何地現在襄河流域獨立軍勢力以沙洋荆門縣屬）舊口（鍾祥縣屬）爲止境天門潛江漢川沔陽均爲北軍駐紥沿京漢路缐之應城雲夢德安應山隨縣亦在北軍範圍中曹錕之吳佩孚一軍即在沿路駐紥河南之南陽鎭守使吳慶桐亦帶有兩混成旅分布於鄂汴接壤曹趙吳旣商定自攻荆襄眞使王子春陷於難境若不先將湖南商妥荆襄兵禍一動岳州隨之而動無論勝敗如何武漢混亂必不堪言狀大局亦無從收拾是以籌思至再仍請以頒令停戰爲先决然後收拾荆襄對於曹吳之動兵想必已婉詞謝絶但曹吳均有作戰實力者设不問地主人是否同意逕行出兵挑釁王氏其奈之何耶查王督近致黎石電均有即將討伐之語而兵終不動或以此爲對付曹吳之作用然曹吳未必久處旁觀越一兩星期見王無動作恐難免不實行其越俎代庖主義荆襄之民能否免兵革之禍端在停戰令頒後黎石之是否取消自主耳依一班人觀察黎石所抱志願甚大欲聯湘軍規復武漢復國會擁戴黃陂復職之後始可罷兵黃陂之親家金永炎（字睦峯）刻在石軍中參贊一切停戰令頒必藉口與西南一致未必肯及時取消自主金與孫武並有赴桂聯合陸榮廷主張此義之説此種主張在民黨莫不贊成惟陸氏意思如何則尚不可知耳 
[鄂北軍隊騷動之外訊]  
　　英文楚報二十一日老河口通訊云昨日此間兵變四出掠搶並要索巨欵其司令岑某則率兵駐於上游二英里許當兵變時此間曾專人請其回城約束部下渠竟不允迨至晚間有兵自上游來逕赴商會立索七千五百元聲稱如過夜半欵仍未繳定將搶刦並放火焚城夜間一時商會籌得鈔票三千元餘欵則定於今日四時交付變兵昨割斷電線佔據電報局今經一再勸解始允工匠修理幸僅晰缐無他損傷故即修好今已可與外界通消息矣 
　　又該報二十四日安陸通訊云此問出示宣佈獨立署名者爲俞少將彼與襄陽黎師長一致進行地方安靖示文對於教會與商界允予以特殊保護軍紀頗佳刻方募兵傅説北軍將至然此僅屬謡言官場爲愼重計已派兵南行以便迎擊北軍 
[譚浩明就任之通告]  
　　湘中自譚浩明到省後程潛即將省長職務實行交卸現譚已兼權軍民兩政其交替文電前已揭載茲再錄其通告如下本城程總司令馬總司令韋總司令陸總司令趙師長劉鎭守使各旅長圑長營長各軍政機關均鑒湖南省長公署省議會財政廳高審廳高檢廳警務處交涉員榷運局烟酒公賣局清理官産處印花税處電報局電話局公債處水警廳水利局造幣廳湖南銀行儲蓄銀行均鑒各鎭守使鎭守副使各守備隊司令綏靖各道尹各知事鑒竊自段氏竊柄撓亂綱紀凌逼西南湘當其衝遂發大難義師憤起力逼凶鋒粤桂比鄰唇齒相倚救民護國愛賦同袍本聯軍總司令嶺表下材勉膺重任揚旌桂海馳檄衡雲所賴萬衆一心一月三捷逆師宵遁省垣復存幸大義之稍伸尚全功之未竟乃湘中父老子弟望治綦急不以浩明駑鈍遽以湖南督軍爲托厚意寗忍相違惟在我旣以護法興師則任官宜循成憲湘省督軍一職自應俟和平恢復請命中央始爲適法當經通電辭卸而舉新省長湘軍總司令程潛固守撝謙亦經通電辭職求赴前驅三湘士民懼失所主合詞促駕求解倒懸浩明惆悵衡陽徘徊蘭澤旣不忍以水火深熱之餘復增以風雨飄摇之感更何忍爲一身矜退讓之節使邦人陷無政府之憂爰商承陸巡閲使暫以湘粤桂聯軍總司令兼領湖南軍政民政事宜名義維持目前秩序所有湖南軍政事務暫設軍務廳辦理關於民政財政事務即以原有之政務廳財政廳辦理此外原隷督軍省長之軍民各機關原隷中央各機關在大局未經解决以前均應承本總司令之監督指揮以一事權而免紛擾一俟戰事告終政權有屬便當返旆以遂初衷方今内艱未平外憂踵至尚同肝膽共濟艱難母任絲棼用符法治特布斯約咸使聞知譚浩明巧叩 
　　此次政局之變更醖釀已久當譚浩明通電不就督軍程潛亦以種種激剌力辭省長於是陸榮廷氏來電遂有湘省祇宜暫設軍事政務財政三廳之主張惟當時湘省議會以三廳之設立於法律上旣不相宜於事實上亦多窒碍蓋以三廳分立無最高機關以統率之即難收統一之效曾數電陸榮廷譚浩明兩氏請仍用軍民兩長舊制以免政出多門及譚浩明氏來省始與各方面酌商决定除設立三廳之外並由譚氏以聯軍總司令名義兼領湖南軍民兩政事宜其三廳亦即日組織政務廳長易象財政廳長林祖涵前本迭請辭職程潛交卸之時卽經批准現聞軍務廳長擬定張其鍠政務廳長定劉嶽峙財政廳長定林支宇程潛已於前日將任内卷宗移交譚氏接收矣 
[任可澄致南北當局書]  
　　任可澄於雲南首義紀念日發表意見告南北各當局云今之中國無所謂政治無所謂法律一武力而已今南北當局諸公或曰運用政治或曰擁護法律質而言之一濫用武力各謀增殖其權勢而已雖諸公意不謂然顧舉國蚩蚩之民殆無能爲諸公諒也自公民圑督軍圑發生首開違法之端大錯之成此其　矢北系諸公百喙何辯然南方之舉兵乃在復辟旣敗以後舍獨立自主外豈遂無以處此且如軍政府非常國會等擾擾何爲者往事已矣民國前途非一切有法律可循實無術可以存在然當此政爭劇烈之時感情各走極端利害亦相衝突而必固執一説謂爲守法則糾紛亦愈結而不可解夫舊國會之未厭人意豈惟北系諸公有此見解即南方諸彦其感想將母同一年以來政治日遠於軌道政府任其責國會亦豈能辭其咎反復激盪至於今日舊國會之不能恢復勢無如何爲今之計惟有一致主張請大總統即日下令取消臨時參議院按國會選舉法召集新會尅期成立南北兩方即同時罷兵分派代表來京會商善後似此辦法當可得和平正當之解决相忍爲國庶其豸舍此不圖各一是非或别有覬　陰爲搆煽則西南實力幾何内部尤難一致會師北伐徒托空言充其力足以速國家之危亂而不足以謀國家之統一至於湘川北軍望風奔潰積年虚聲掃地以盡侈口南征憤兵暮氣卽無内　其成效亦略可睹矣民國不過六稔其武力遠過公等者已數數敗諸公何能爲徒苦吾子遺無告之民爲他人驅除難耳諸公寗忍此乎國亡無日急不擇言惟諸公哀而察之任可證敬白 
[商會報告包原匪勢]  
　　包頭鎭與五原兩商會近有電到京其文曰盧匪占魁嘯聚以來攻陷城池焚殺村落危害良善抗拒官軍罪惡萬端不堪枚舉上年經蕭會辦良臣李司令際春督兵痛剿匪竄陜邊餘僅數百潘都統以在鄰疆不甚注意未幾蕭會辦回多李司令卸事匪遂乘隙北下死灰復燃蔣都統到任變剿爲撫該匪以爲無力剿辦氣燄益張擄掠姦淫恣意蹂躪以至農商輟業十室九空千里綏區慘無天日蔡都統蒞綏委曲成全屢派員勸慰原期納之軌中並以該隊内容複雜諭令改編俾成正式軍隊該匪等稍有天良應如何感戴服從力圖奮勉　狼子野心負隅狡抗且聯緒巴匪勾結陜寇希圖大舉擾亂邊陲蔡都統爲地方久違計不得已而用兵該匪巢 
 
 
 

Page 7

 
 
穴一烏蘭搗色一狼山均在五原域内因派李司令際春接代五防十一月初旬率隊進剿兩日之間烏狼兩處完全克復斃匪獲鎗甚多狼山之匪投械改裝兵服分散烏蘭摀色一股竄赴察境並經馮圑長　閔鄭圑長俊彦王圑長麟慶鄭圑長金聲靳圑長永泰截擊擒斃大半現餘黨潰竄不難指日削平綏遠生靈同出水火蔡都統曁各將領誠惠我無疆也商民等禍福親嘗見聞最切仍恐傅聞失實謹將始末情形公同電陳包頭鎭商會會長羅映茂副會長楊志義會董馬邦印王謨白琇王世威曹丕承解祥麟梁珍楊恒謙牛邦良張汝猷張汝亮董耀書馬邦卿侯茂洚劉蔡文李芬馨張鴻儒祿壽五原商會會長郭聚祥副會長崔潤之會董李芝富馬驥薩拉齊縣商會會長馮肇興副會長宿耀宇會董段錦毅魁璽董鴻儒王道行綏遠公民田全貴楊滿倉賈仁爚金銎陳和餘李應科同叩 
[黃陂近况]  
　　參觀展覽會黃陂經復辟之變對於政治問題抱有無限悲觀總統一席棄之如蔽屣以是知攘奪權利之事固非忠厚長者之所爲也遷居津門後更不與聞世事此五六月間除回拜駐津英總領事外從未出寓門一步偉人政客間或走訪均漠然視之無所謂周旋也前次津埠大水黎宅亦同隷澤國中央爲之賃屋於東交民巷派員敦請回京直省長官又爲之掃除中州會館黃陂都婉辭謝却安處中水者幾及二月厭惓情狀當可想見個中况味诚路吞聲而於邑者矣 
　　今者直省開巴拿馬得獎品展覽會於河北之公園三日内任人參觀即將發還原主陳列品物甚少以故參觀者亦寥若晨星不料於此蕭瑟會場中乃有黃陂蹤跡也黃陂於二十三日下午二鐘偕公子及僕人乘坐十四號汽車至公園循列購票人場參觀巴拿馬得奬品展覽會在展覽會及商品陳列所游覽一週舉止一如常人並不使游人驚覺且觀且勗其公子曰實業爲國家命脈余昔不能實力提倡愧疚滋多汝　致力於此以副余望則不虚此一行矣四鐘盡興而歸社會傅爲美談吾知影響於實業界上必多蓋黃陂不輕易外出此乃到津後第二次耳 
[旅湘贛人請阻客軍入境電]  
　　南昌總商會惕於大局之糜爛曾於十三日通電全國呼籲和平粤督莫榮新昨已復電贊同旅湘贛籍紳商學界閲電後亦於昨日電請陳督軍總商會省議會一致電阻魯軍人贛並要求陳督軍勒令皖軍退出贛境以遏亂萌陳督軍比於今日復電力保决無他虞茲將往返電文揭錄如下 
　　來電南昌陳督軍總商會省議會鑒頃閲南昌總商會文電本國民厭亂之誠心發爲息事寗人之呼籲同人等遠服湘邦飽受驚駭眷念梓里極表贊同此次湘南戰事凡鋒鏑所及人民受禍之慘地方損失之鉅比癸丑吾贛之役所遭尤烈現各地金融枯竭商業彫殘從此罷戰息民尚恐無術善後若大局再加糜爛更將何以圖存况贛省廬墓攸關故希望和平尤爲迫切除一面籲懇湘粤桂聯軍總司令嚴飭部伍勿入贛境外伏乞我督軍俯念民艱力保和平嚴守中立並令皖軍尅日出境以衛地方而戢兵氛贛省幸甚匡廬在望曷勝瞻依旅湘江西紳商學界余露徐名興于廷榮謝南屏許吉生王篤培徐展清陳芸青吳孔鐸楊壽楊璿賴錦文曁全體公叩漾 
　　復電襄南旅湘政商學各界諸先生均鑒漾電祇悉此次南北搆兵戈操同室遠謬領贛土目擊心摧聯合蘇鄂诸督力任調停無非欲息事寗人促進和平保持秩序宗旨旣定百折奚撓魯督軍隊來贛之説昨已電陳力阻見諸報端諸公關懐桑梓語　心誠無任欽佩遠承邦人寄託定當一秉初衷靜候解决至安武軍因湘鄂路阻暫駐萍西亦非得已該軍原在前方曾商令後即防彼衝突即以安我邊圉方在欵接决無他虞均請寛懷母慮爲盼特復陳光遠逈印 
[江蘇契税罰金之修改]  
　　江蘇田房契税條例自民國四年二月整頓後各縣遵限投税者固不乏人然逾期未税亦復不少大都憚於處罰是以始終延隠旣於人民之産權有碍復於國税亦有影響且該條例期限甚短處罰亦嚴殊非卹民之道前省議會對於此項條例曾經催請財廳送會核議迄未交到現省會已將閉會財廳長情不得已特將該條例修改呈請省長及財部核示並函送省會查照略稱案查本省田房契税自民國四年二月訂章整頓後年來税收漸有起色惟現聞各縣逾期未税之契尚多大都憚於處罰是以始終延隠自應寛予展限凡逾期六個月未税之契自呈准通行布告之日起限六個月以内投税免罰庶人民産權得以鞏固國税亦有裨益又逾期投税照契税條例本以十倍處罰六年五月由敝處減爲逾期一月罰一倍兩月罰兩倍三月罰三倍以三倍爲止呈奉部省核准通行布告有案察核近今情形逾期以三個月遞罰期間稍促轉瞬即届在無力遵罰者往往隠匿不税又契税條例第八條短報契價自二倍罰至十六倍爲數太重舉足爲進行之阻礙除分别擬議修改呈請財省核示外相應將更易者抄單函送即希查照爲荷云云其修改條文特錄如下（未經修改者從略）第三條凡民間典賣不動産應依照契税條例自契約成立之日起六個月以内完納契税逾期不税被官廳查出或經人告發由縣酌定期限發出通告該業户照繳並核明逾期在三個月以上者處以應納税額之一倍罰金六個月以上處以二倍罰金一年以上處以三倍罰金倘再任意延匿卽由徵收官查明傅案勒繳前項罰金無論經人告發或官廳查出因而處罚者一律准提三成獎賞如有挾嫌誣告應由徵收官查明交法庭　律論罪第六條各業户繳納契税時如有藏匿私契於官契内減寫價值希圖少納税銀被官廳查出或經人告發一經查實處以左列之罰金匿報契價十分之一以上未滿十分之二者照短納税額處以一倍罰金若核計短納税銀不及一元者仍令補足短税免予處罰匿報契價十分之二以上未滿十分之三者照短納税額處二倍罰金匿報十分之三以上未滿十分之四者照短納税額處三倍罰金匿報契價十分之四未滿十分之五者照短納税額處四倍罰金匿報契價十分之五以上者照短納税額處五倍罰金原中地保如有串同隠匿者查出後照業户罰金例減半處罰如有事前被迫事後自行檢舉者免予處罰 
[蘇省會臨時會終了]  
　　成績何如 
　　蘇省會昨日（二十九）下午一時因未足法定人數先開談話會討論山東省議會派代表孔祥柯等來寗會同發起省議會代表會議事結果推正副議長爲代表通電各省議會派代表到寗與議維持大局二時人數始足卽開大會議長沈維賢主席依程開議（一）省長交議追加南京絲織手工傅習所經費案葛夢樸等請付審查贊成者多數（二）葛夢樸提出否認本省單行契税罰則案屠宜厚楊石朱紹文先後發言討論甚久以咨請省長依法公布付表决通過（三）實業審查報告組織鳳凰山鐵礦官商合資辦理案議决由兩議長會同秣陵公司恊同進行資本一百萬元官商合資（四）朱淵提議建議省長丹陽征收贏餘酌提六成辦理各市鄉圑練緊急動議案逕咨省長五教育審查會報告江寗朱積祺請議將茶碗捐咨省轉令警廳仍照警學平分原案辦理案報告可决六教育審查會報告江都張念劬請議維持江都縣教育經費案可决七教育審查會報告吳江錢崇威請議無錫競志女學改爲代用女中學以備高小畢業升階案建議咨省長八財政審查會報告沭陽吕良弼王朝幹请議沭陽兵刦損失頗巨要求緩徵本年錢糧案九財政審查會報告朱議員德恒提出要求行政長官派委財政廳到會答辯案十財政審查會報告蔡議員璜提議嚴制縣行政官任挪地方經費並規定備荒經費案十一内務審查會報告陸渠提議設立測繪專門學校案以上均可决十二内務審查會報告吳縣沈德章請議整頓江寗濟良所案可决十三袁國藻提議發起通電各省議會派員來寗組織省會聯合會案楊石謂此案目的已逹可以不議衆贊成十四省長咨交籌議下關電燈廠務特别預算案付審查十五内務審查會報告田毓璠請議淮揚徐海平面測量計劃案可决十六審查報告朱席慶請議不動産出典契約應立對契案可决四時遂散會散會後即分班入禮堂行閉會式先由督軍代表何恩濤省長代表蔡寳善入禮堂次由督軍省長代表議員向國旗行禮然後人議場席由主席致閉會詞督軍省長代表議員相繼演説主席宣告閉會 
[徐州之兵匪患]  
　　前晚（二十六日）九時許東關車站東復興梁棧突來形似軍人之匪徒十數人各持手鎗剌刀闖入搜掠所有票洋衣物（約值二千七百餘元）槪行擄去并將行夥傅某腿部剌傷數處昨經報縣勘驗查緝 
　　南關雲龍山下居民被毛兵騷擾不堪現多遷避 
　　城門外日來疊出盜案且多關係軍人以故市面又呈恐惶狀態余知事以治安所繫嚴飭警局加派雙崗并飭警隊徹夜巡邏然亦無濟於事昨特謁段道尹商維持辦法 
　　史匪黨夥現均竄至賈汪煤窰窩藏查該窰在蘇魯邊界工徒多係匪類故久爲盜藪 
　　大吳圩被史匪佔據後居民已逃避一空官廳現命將該圩拆除免被匪據 
[杭州快信]  
　　陸軍第八圑二營營長蔣棠三營營長徐雄昨俱因案經張師長呈請撤差 
　　松江防守司令何豐林業調寗台鎭守使所遺司令一職楊督商請盧護軍使另委四師砲兵圑長王鋭充任 
　　甯波警察廳周悰辭職已照准遺缺委警備隊司令部諮議官嚴師愈接充 
鎭海西門附郭姚志新家被刦一案齊省長以離城僅止一里防務廢弛已將知事洪錫範警佐王文田各記大過一次並勒限嚴緝 
　　浙省各圑營兵士元旦犒賞早已取消現楊督軍仿近畿辦法仍予給賞核計每名可得洋一角 
　　駐鎭海第三連盧連長昨奉調回省駐軍學補習所舊址現第二師司令部 
　　教育廳呈復核明留日學生華伯雄呈請續給補助費案未便照准省令如呈辦理 
年假已届軍民兩署自明日起各停辦公五天一二兩師部亦均放假七天（以上二十九日） 
省垣各機關辦公人員夜間城門出入證向由警廳頒給現軍民兩署會飭一律取消改由衛戍司令部恊同警廳臨時給發對牌 
拱埠裏馬路昨午一鐘大火延燒房屋一百三十餘間市　盡成灰燼 
　　永嘉地方審判廳推事蔡文瀾因酒滋事飭查屬實業已調省 
　　長興疏濬漊港工程昨由該知事呈請交議提前撥欵辦理省令暫從緩議 
　　高檢廳委余湘傅爲金華地檢廳看守所長昨已赴任 
　　嚴師愈准下月五號赴寗波警察廳任 
　　（以上三十日） 
[地方通信]  
　　松江 
　　紀第二校懇親會松江市立第二國民學校今日（二十九號）開第二次懇親會兼演各種游藝學生家屬共到三百餘人由城中區巡官尹子蓮派警四名維持會場秩序另由校長葉伯蓮柬請縣署第三科主任顧稼軒第一區學務委員吳子祥到場評判午後一時開會後先由該校教員導學生家屬參觀各項成績旋復導入會場由葉校長報告開會宗旨並商榷學校與家庭間之聯絡辦法繼乃按照預定節目試演各種游技自二時迄六時演完二十節觀者頗有稱許云 
　　荒田免賦之批准松縣蟲荒田四萬二千二百五十餘畝業經李知事詳奉省長財廳准將荒歉田畝六年分忙漕照數全免其楓涇五庫兩鄉五十三圖因荒歉最重除全荒田畝全免漕賦外餘均准普減忙漕一成以示體恤惟援照荒歉條例所有蠲免漕賦須得分年征還但松人遭此重創元氣已傷非三四年間所能回復是以分年征還一節李知事亦已呈省請免至應免荒田忙銀因業户已多數投完印串亦早截給須俟七年分忙銀開征時照數扣完以省手續 
[常熟]  
　　商會電請廠布免税常熟商會昨致北京財農兩部電云農商財政部鑒讀財部覆蘇財廳寒電土布免税限於人工手製等因查常邑土布係用竹寇木機廠布就原用機扣由貧民手　同爲人工手製之一種與土布無别非用機器製造者蘇財廳僅將土布免税以竹宼木機人工手製之廠布誤請循舊征税殊違大部矜恤貧民之旨且常邑廠布年納税釐五千餘元而貧民恃此生活者奚止萬人免税至微惠民至鉅應請電令蘇財廳准將竹宼木機人工手製之廠布與土布同免税釐三年以恤貧民實沾公便常熟縣商商會叩沁 
　　無錫 
　　元聚繭行盜案結束后暘坊前元聚繭行於夏間被盜刦去巨欵緝獲劉宗宇嚴維剛兩名除劉宗宇供認分得贓洋由錫署執行死刑於秋間鎗决外其嚴維剛一名拘押看守所内詎被逃脱匿跡蘇鄉木瀆鎭嗣爲葉巡官所獲解縣研訊迄無實供案縣已久日昨縣署忽傅元聚繭行經理倪子成到案由王承審員開庭提嚴上堂循例訊問年歳籍貫一過隨朗讀判詞以嚴維剛犯强盜之所爲應處二等有期徒刑九年販賣烟土之所爲應處四等有期徒刑二年罰金一百元又於拘案後越獄潛逃應處四等有期徒刑二年三罪俱發合處徒刑九年零六月餘犯候獲案再判 
　　鎭江 
　　通告貼用印花鎭江總商會通告各商凡關於應貼印花税票各件務須查照税章依法貼用其有因误會及串害等情而致受罰者應許報告本會由本會派員會同印花税委員確查是否違章分别辦理 
　　派員考察鄉警丹徒縣知事倪和甫以時局不靖冬防緊要查得縣屬各市鄉近來竊案甚多破獲寥寥擬卽派員分赴各市鄉攷察警務成績藉以調查各警員有無擅離職守曠廢職務　事以便着手整頓 
　　揚州 
　　更易公賣棧長第六區菸酒公賣局長洪次和現以儀徵支棧長税收短絀特委王鳳馳於昨日前往接替以資整頓 
　　變通檢查印花檢查印花税委員陸逸仙因四鄉印花不易檢查特函請瓜洲商會王總理仙鎭商會尤總理大橋商會徐總理變通檢查以利進行 
[來函]  
[孫發緒君來函]  
　　敬啓者閲貴報十二月二十四及二十六兩日南京新聞内云發緒代表黃陂至寗與李督軍接洽等語實係錯誤發緒此次南返乃歸故里與政治無涉更非黃陂代表希予更正不勝盼禱之至孫發緖拜啓十二月二十七日 
[李宗黃君來函]  
　　記者足下今閲貴報南京快信欄内載有（唐繼堯代表李宗黃請李督電中央取消臨時參議院國會新舊可以另商）一則實係誤傅按唐督軍首倡護法主張堅强始終無渝近更通電全國國會諸問題皆須依法解决顯然主張恢復舊國會毫無疑義鄙人謁李督軍時亦以恢復舊國會以符護法初衷爲詞新舊另商一層絶無其事理合聲明亟請更正是爲至幸李宗黃謹啓十二月二十七日 
雜評一 
[不祥之六年（庸）]  
　　戰事者國家之不祥物也民國六年承五年戰亂之後人心厭禍已極故希望和平幾爲國人同具之心理乃對外旣欲減少世界之戰禍而自人於旋渦對内又因擴張一二人之地盤而决勝於武力於是對外之戰與對内之戰同時並舉而督軍圑之獨立張勳之復辟皆與此内外之戰爲因緣吾人雖日日祈嚮和平而以戰雲彌漫國中和平之神卒望而却步豈五年之戰機未泯歟抑六年以後國中將無戰禍而先有此大戰以示結束耶 
　　今對内之停戰令已下矣而不祥之六年亦於今日告終矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[財政部對於裁釐加税之預備]  
修改海關進口税則一事業由政府委派專員來滬會同各國代表組織委員會以便開會恊議在案茲悉財政部以修改税率實行在即裁釐加税亦亟擬進行是以特派該部僉事金訪陌南下分赴蘇浙兩省切實調查以憑著手籌備金君奉委後業已由寗來滬先赴浙省考察後再回滬從事調查故國貨維持會長楊小川君昨特知照該會文牘員將關於裁釐加税一切函牘完全檢出抄繕一份以備參考聞該文牘員現正日夜趕緊抄繕云 
[再誌粤商疏通屯貨之切盼]  
　　旅滬粤商因陰曆年關轉瞬將届滬地商貨擁塞無船載運而招商局以廣利被扣不允派輪以致兩地商務同受影響曾經公函廣肇公所轉電粤省軍民兩長請勿扣留以通航運業已接奉李省長電復照准經紀前報茲悉該公所自接電後除將原電抄送各商號外並擬於日内函邀全體會董及各商號主特開會議籌商進行方針以期通達航運並讨論應否公推代表以便持電向招商局辦事各員設法磋商請其早日抽派商輪運貨赴粤俾粤滬兩地之商業藉此轉機云 
[安平第三次水災之警耗]  
　　上海中國濟生會前日接到派赴直省饒陽一帶放振會員馮學棻由安平發來第二十七號函云安平縣振務正在結束並托徐品卿王秀岩兩君代棻先往武强調查待安平結束後卽往該處散放此棻預定之計劃也不料安平人民災厄未滿所有沿滹沱河各村於陰曆十一月初二日夜半居民於睡夢中覺得寒氣逼人雖臥於火杭上者亦然大衆驚醒以手探之水又入屋且浸至坑邊此次深夜陡然漲水躱避無法於是牽妻抱子號咷痛哭聲聞數十里况氷上加水隨入隨凍身歷其境不啻寒氷地獄也當時帶水逃出行至半途殭斃於野者舉目皆是其情慘劇較諸夏秋洪水氾濫時尤慘萬倍茲遭三次水災者共有九村沿途凍結交通斷絶以致城内遲至兩日始得此信棻聞信立即邀集紳商共謀急救之方趕備食物飭人先行賑　惟各村爲水所圍出入之道不通極難施救籌思再三亦祇有盡力辦去現已飛飭馬差馳往饒陽本會臨時事務所商借棉衣一面飛函請駐津辦事員余桂笙君添撥棉衣以便送還饒陽不料馬差回報所存饒陽臨時事務所之棉衣業已放完無從設法只好待天津事務所之接濟矣但此間賑務原已告終所領撥放安平之欵早已告罄今又須在此添辦三次急振僅有先將指賑他處賑欵移挪一用待急賑辦好再行設法補還尚望本會諸公在申代爲呼　餘容再報云 
[省教育會元旦聚餐之點綴]  
　　江蘇省教育會於七年一月一日舉行元旦聚餐會各情已誌前報茲悉是日並延請留美康南耳大學農科碩士現任江蘇省立第三農場牧場主任張天才君卽席演説届時必有一番宏論也 
[嚴禁運米出口之能電]  
　　海關監督公所及上海道縣各公署均接齊省長通電云查蘇省本年江北兵荒迭見江南旣告雹災後復告蟲災而現狀尚能維持者山米價尚平也近日米價逐漸增高推原其故無非因奸商偷運出口在所不免若不嚴行厲禁深恐年關日追米價日　合亟電仰迅即重行令禁以杜弊端而重民食並將查禁情形具復爲要 
[議决灶田繳費辦法之通知]  
　　南滙縣知事杜福堃爲老額灶田繳費事日前曾邀各圖董及各業户代表等赴縣會議修正辦法一准墾費三字請改爲整理費其整理手續即清丈田畝换給部頒執業田單二前項整理費每畝統以三角爲限原章所定照册費等一應在内三期限自丈竣發票後核對無誤先繳一半俊换給田單掃數清繳四每圑各甲另選清查員一人至二人會同清理除由杜知事將以上議决辦法會同川沙縣知事具呈江蘇官産處請爲核辦外（原呈已見十七日本報）昨又分别函致松奉金川各縣業户代表一體承認 
[烟酒聯合會常會紀事]  
　　中國煙酒聯合會昨日開星期常會首由主席陳良玉報告江都高郵烟酒商代表王紹鶴張雲卿來函擬援晋江南安兩縣組織烟酒分會之例聯合江都高郵兩邑烟酒同業一設立煙酒聯合會江高分會索取會章函請承認並聲明分會辦事員均係名譽職僅就烟酒兩項研究得失不涉他項議事範圍公决宗旨旣同即行檢寄會章復函歡迎一俟成立卽將職員姓名職業分會地點成立日期函報入册次報告接駐京代表聶允文來函謂改良烟酒税則一案以南北政潮不能不稍有停頓現停戰布告旣下政局漸寗即可從容提議旋經洪少楚陳祝三王闓敷俞葆康邱思銑相繼起言我商界受戰事之影響困苦已至極點多一次戰禍卽多一次損失今南北旣以國民爲前提議和在即正我商界之大幸至於煙酒公賣一事尤爲我兩業獨受之痛苦停辛忍痛兩載於茲所望早日解决庶於國貨商情兩無窒碍議至此時已五鐘即摇鈴散會 
[偵查緝私營隊之内幕]  
　　財政部風聞兩浙緝私鹽捕營及蘇五屬巡營均不足額且有人與私梟聨絡以致鹽政廢弛故特派委沈有林號竹賢南下偵查該營士卒有無缺額及有無通梟情弊并聞最爲注意者爲浙西天凝莊之刦案涉及鹽巡隊長營弁等甚多案雖破獲究竟事前該營長是否知情務須明白調查具復核辦云 
[尚賢堂學生之公呈]  
　　尚賢堂學生張元昭等呈馮總統文云呈爲直道擯黜懇請昭雪事竊維圖治之要賞罰惟明柔遠之謨嘉善宜獎際此萬方多難側陋旁求耆碩羅致無間中外如往績業已昭著則禮遇固當從優似未可以一時蜚語揜也如美國博士李佳白者熱心爲華於茲三十載苦心孤詣終始不渝其提倡教育也值前清光緒變法之初卽開辦尚賢堂講求實學陶鑄人才其扶翊工商也於民國初年設立工商品陳列所慘淡經營表揚華品其調和教爭常開聯合會以討論眞理其贊助慈善則遇有各地告災每爲募欵　助且時值中外國際偶有不平之處該博士更不憚苦口瘁魂發爲公論以冀我政府之垂察而徐圖挽救任勞任怨不伐不矜况於民國締造該博士又曾奔走都城勸清室退位以息政爭成績可稽前勞具在迺近日中外報載突有該博士寃被擯逐之事一則斥爲通敵再則謂恐有妨治安元昭等不知所由同深駭诧伏思該博士旅居我國有年宅心公正主持平和　直敢言不顧一己之利害或未免有過激招忌之處惟稽其歷辦事實均係有益我國經蒙前清政府曁前袁大總統黎大總統先後嘉奬有案應不致墮其行檢弗知自愛私與敵通而該博士卽偶有偏論以一介文士更於地方治安何所關礙讒謗之來當爲直言之賈禍伏願我大總統犀燭靡遺維持公道俯准飭下外交部婉商美使收回成命復該博士之自由俾忠直得伸浮言可熄信賞必罰總核名實免沮士氣以貽中外明哲之譏評而於國際民交實亦兩全其美不勝幸甚是否有當伏乞鈞裁訓示祇遵無任惶悚待命之至謹呈 
[學生會通告會員之函稿]  
　　寰球中國學生會定於一月二日下午二時在江蘇省教育會開演説競爭會迭誌本報茲得昨日該會致各會員函照錄如下敬啓者開會演説爲極有益之事東西各國無不視爲重要之舉本會發起組織演説競爭會已歷三次茲復訂於民國七年一月二日下午二時假座西門外江蘇省教育會舉行第四次演説競爭會與會者爲江浙各大學校較之往歳尤多英才彚集各抒名言必有可聽届時務請惠臨共　宏論曷勝　盼專此奉請順頌台祺寰球中國學生會謹啓 
[貧民學校之畢業式]  
　　南市大南門中道橋中立貧民學校於昨日（三十日）上午十時舉行第六届畢業式各校職員曁各生家族到者甚衆九時由教員引導來賓觀覽成績十時振鈴入座奏校歌全體學生向職教員致敬禮次山主任袁頌豐君報告次請上海縣沈知事代表李頌唐學務委員賈叔香二君給發畢業證書並致訓詞繼請來賓顧霖周戰貽孫朱伯寅印培教員俞元爵曹香蓀諸君相繼演説末畢業生答謝乃振鈴散會茲將畢業生名次錄後（甲等）唐海齡陳金海（乙等）李金寳盛善友陸龍寳（丙等）滕永福馮文照（丁等）嚴伯興陳寳新周明豹並聞該校年假三日定七年一月三日照常上課 
[省長補助神州女學經費]  
　　北四川路神州女學自元年經該校同人創辦以來迄今六載成績昭著其文學圖畫專修科及兩等小學先後畢業者以數百計今夏更提倡職業教育增設育蠶等科歷經部省道各視學蒞校考察辦理教授均極完善惟該校向無常欵而公用開支年逾萬金由該校校長張默君女士奔馳南北捐募支持近頗有支絀之象昨由該校長禀請齊省長撥欵補助已經批准自民國七年春始由省中按月接濟若干以資提倡以後該校規模當更擴充其文學專科及中學科明夏又將畢業今届陽曆年終各科增招新生聞照秋間減費新章凡各科生徒有品學優異其成績分數均在九十五分以上者特免其學費三分之一倘該生家境清寒者乃免學費全數之半云 
[同義學校慶賀元旦預誌]  
　　法租界打鐵浜中華同義義務學校爲提倡陽曆起見定於七年元旦上午十時聚集全體學生舉行升旗大典慶祝共和萬歳並唱時局太平歌十二時師生及全體職員聚餐午後二時續開茶話會三時開學生祈和會殿以拳術演说及滑稽游戲想届時必有一番熱閙也 
[普益社慶祝元旦預誌]  
　　南市青年普益社定於陽曆一月一號上午十時在該社演説廳開慶祝新年大會特請三馬路慕爾堂牧師蔡式之蒞社主講爲國祈禱並有特别音樂該社已分别函請隣近會員及各界人士届時蒞社公共慶祝 
[陽曆新年之休息]  
　　松滬盧護軍使昨日通令所屬各旅圑營以民國七年一月一日爲陽曆元旦官佐士兵均應停止辦公及操演一天惟士兵夫役祇得正營休息不准出營游玩所有士兵夫役等之犒賞仍照歷届核發於具領十二月份新餉之時一併請領 
　　上海兵工廠之工師工匠昨奉各廠主任傅諭於七年一月一日起至三日止停止工作三天以資休息 
[同濟卒業生參觀河工]  
　　同濟德文學校函致工蘇特派交涉員略謂敝校茲有工程卒業生葉鼎等二人擬赴浚浦局參觀浦工河工及測潮等事宜請爲函轉照准等語經蕯交涉員函致浚浦員去後茲據海工程師復稱同濟德文學校派生參觀本局河工事無不可惟須遵照本局定章云云昨蕯交涉員已據函照復同濟學校知照矣 
[日本義勇隊參觀造船所機器之詢問]  
　　江蘇特派交涉員函復淞滬警察廳略謂日本義勇隊現擬赴製造局造船所參觀機器本署無從許可須與江南造船所接洽後始可參觀云云聞徐廳長業已轉商江南造船廠請卽函復矣 
[揚州公所落成]  
　　揚州公所自由沈鼎臣王月希王蔭蘭諸君繼續發起以來於閘北太陽廟附近原有一畝有奇之基地增購五畝有奇建築頭門一座圍牆一周長七十三丈四尺福祠三間特别殯房十間普通殯房十四間木橋一座統共工料約七千元自陰曆四月十八日開工至本月初七日完工其間經過七月之久當由諸幹事邀請各業同鄉前往騐收無誤惟自繼續發起以來雖由各同鄉如邱渭卿等諸君慷慨輸將而結價後尚不敷千元之鉅幸童萼樓君以此事關係公益特在瑞泰顔料號代爲息借千元此欵由諸幹事擔負完全責任大功遂得告成諸幹事本擬定期開一同鄉大會以資聯絡惟近日天氣嚴寒决展至明春舉行該事務所爲節省經費起見已由芝罘路遷至新閘橋東堍聞連日寄柩者已絡繹不絶云 
[催兌殖邊商困事務所之星期常會]  
　　催兌殖邊商困事務所昨日下午仍在西姚家弄思敬學校開星期常會到者以零星債户居多羣以年關將届需用迫切向主席要求請照上星期葉　辰提議辦法推派代表赴京與總行交涉旋經各發起人議定推舉張　堂程吉孚爲代表並擬轉懇商會加派代表一人同往京師俾與總行交涉一俟商會同意卽當擇日啓行期於陰曆年内解决云 
[洋商訂購鷄蛋之踴躍]  
　　鷄蛋一物爲近年出口土貨之大宗歐美各國無不歡迎而尤以美國銷場爲最巨近來該國以出口鷄蛋含有鉛質提議禁止入口而華商方面以此項鉛質大約從機器製煉時所遺留各洋商亦頗以此説爲然故近來訂購者頗多採取原料該貨産額向以春初爲最旺近來立春將届各洋商向本埠各蛋行訂購原料者爲數頗巨聞新金山一埠已逹二三百萬枚之數云 
[國貨紙烟又多一種]  
　　華商自製紙烟如南洋振勝等種種出品業已風行一時挽回利權不知凡幾今又有浙紹富绅黃樂屢糾集巨欵發起中華安定公司在本埠公共租界七浦路四百十二號設廠自製紙烟各項原料純採國貨即所用工程等職亦無一外人現已組織就緒於舊曆十一月初七開幕先出西湖牌紙煙一種頗受社會歡迎日來各紙烟店前往批購者聞已不少尚有富貴雙富兩種亦將相繼發行云 
[棉花棉紗漲價]  
　　自新花上市以來對内對外贸易均極發逹故其價格逐步增漲而以近一星期間尤爲堅固蓋因天氣奇冷四鄉河港大都結冰水道交通因之梗阻南市花行收數遂日見稀少收價亦漲至四十三四元較本月上旬之價已漲四五元花衣如通州棧房過磅貨每擔漲至三十四兩本花衣三十二兩餘姚花衣三十兩北市怡豐等廠火機三十三兩五錢較十日前除餘姚花外均漲起銀四五兩一俟天氣轉暖來源稍旺花價即可鬆動也 
　　自上星期迄今本廠棉紗除各廠開出期貨六七千包外日商收進現塡本紗及東印紗亦有二三千包尚有四川帮與天津帮買進二千數百包野鷄帮亦買進千餘包因此手貨已少價格飛漲本紗較七日前大小包每包漲銀十一二兩東紗亦漲十兩惟印度紗祇漲五六兩且各紗廠遠期貨大都不肯預開索價頗昂較市上相差銀十兩左右蓋恐花衣價漲未有把握况目下紡十六支大包纱一包核算成本須銀一百三十九兩是以業此者成抱穏健主義以免危險云 
[爲王肇之請卹之指令]  
　　英美會審公廨副會審官王篤基因病逝世其靈柩於前日午後二時半在愛文義路三星里寓所發此舉殯至新閘路平江公所暫厝已誌本報茲悉公廨正會審官關炯之君因已故王副會審官在任供職勤營故特陳請江蘇省長轉請恤典前日接到齊省長第二一○六○號指令云上海會審公廨正會審官關炯呈報副會審官王篤基因病身故由呈悉該副會審官王篤基供職勤勞因病死亡應予請卹仰即查照文官卹金令及施行規則迅速辦理呈候核咨此令 
[水巡捕房恊助緝私]  
　　本埠租界鹽棧認銷浙鹽每月額限九千九百六十擔自開辦以來銷數尚能達到　額惟現值冬令正居户　菜之時私鹽　入甚多此項私鹽多由　魚船夾帶進口故租界鹽棧緝私隊隊長楊春林於前日親謁浦江水巡捕房梅捕頭請爲恊助緝私梅捕頭以鹽課亦爲國家正税自應輔助查緝嗣後浦江中發見私鹽如販私者抗拒不服儘可由緝私隊巡船飛報水巡捕房帮助拿辦倘有　魚船入口帶有私鹽者入浦之時水巡捕房亦可輔助緝私隊稽查藉以維持鹽課現經楊隊長將水巡捕房允爲恊助緝私情形呈報兩浙緝私蔡統領查核矣 
[派船查緝私鹽]  
　　兩浙緝私第二營營長盧治堂查得南黃浦之閘港及白蓮涇等處河道均爲由奉南川三縣來滬之要路梟匪裴鹽雇船輸運皆由該二處入浦自宜加駐巡船稽查私鹽故於昨日特令第一第二王楊二隊長飭派師船各兩艘分駐該二港口查緝私鹽　任偷漏 
[閘北連告火警]  
　　今歲入冬以來閘北一隅迭告火警故四區姚署長特派陳巡官調查轄境内舗户當經保有火險之家設法取締已誌前報詎前日一晝夜四區境内連告火警三次一在上午十時半鐵路北某姓草屋一在下午四時半鐵路北某姓草屋此兩處共燬棚户數十家均由各段救火會到場救熄晚間九句餘鐘新閘橋堍大統路口悦泰磗灰行又兆火災霎時冒穿屋頂幸一段救火會近在咫尺趕卽驅車到場開放自來水澆灌得滅故樓下未經延燒左右隣亦未波及昨日姚署長特派巡官調查起火情形再行核奪 
[客棧起火續誌]  
　　法租界西新橋街二百五十七號門牌老永發客棧樓上於日前晚間十一點半時起火由救火會到場灌熄已誌前報現由包探梁大寳將該棧主婦某氏拘入捕房經捕頭詰訊據稱因樓上房間内客人潑翻火油燈所致保有火險銀一千兩是　捕頭諭着交保出外聽候解送公堂訊核 
[失愼受罰]  
　　法租界東自來火行街興昌里過街樓王陳氏家於日前下午失愼當經救火會前往救熄後由捕房飭探王陳氏帶入捕房查明並未保險故令交保候再傅訊昨日將氏傅至法公堂訊據供稱是日下午一點時婦人在樓下午膳樓上置有脚爐一只不知如何延及物件以致起火實未保險求宥中西官判罰洋一元充公 
[十八間不准開設戲園]  
　　商人楊春山近在浦東陸家嘴　東十八間地方擬創同樂戲園至淞滬警察廳具禀請爲立案徐廳長以該處能否設立戲園批飭第三區警署查明具復茲經解警正查得十八間地方素爲工匠聚集之處人多嘈雜設立劇場難免匪類混雜妨碍治安業於前日據情禀復昨經徐廳長飭傅楊春山到廳諭飭不准 
[難民乘間搶米]  
　　前日有周榮華至閘北海昌路順康新米店糴米四十文店夥正在量米之際忽來多人肩取米五斗而去旋由崗警帮同追趕若輩乃將米棄置路旁而逸當拘周榮華至四區警署訊據供稱我等均係逃荒來滬者我往該店糴米不料伊等隨來搶米云云　警正諭解司法科訊辦 
[跴緝搶土匪徒]  
　　某輪船前日由香港開駛來滬停泊虹口順泰碼頭内有土販某甲夾帶火批烟土三麻袋託某小輪船工雇用駁船前往裝運旋被青紅帮匪陳得標等得悉紏合黨羽乘坐舢板前往將烟土刦奪而逸事後由海關水巡捕房梅捕頭查悉以該帮匪陳得標等前在浦東其昌棧地方開堂收徒組織收贓機關事發潛逃迄尚未獲此次又敢糾衆搶刦烟土實屬不法業於昨日飭派探捕四出跴緝務獲解究 
[烟膏店主臨訊不到]  
　　廣東路二百四十號門牌馬盈昌煙膏店主毛芝鴻私售烟膏被總巡捕房華探目黃潤甫西探目海明惠查悉前往搜出烟膏將毛拘入捕房諭令存洋一百元保出前日經公共公廨提訊毛不到案僅令店夥某甲到堂候示中西官以毛臨訊不到判令某甲退去候飭提被告到案訊究 
[嚴寒料峭]  
　　近日天氣奇冷滴水成氷華租各界自來水管亦均氷凍居家用水大都藉馬路中巨管所出擔水應用頗覺不便至市間所售之天津白泥火爐業已購買一空而所用之煤炭各店亦視爲奇冀 
 
 
 

Page 11

 
 
不肯出售探之煤行據云一月一日各項煤斤尚須增加價值皆不願賤售云 
[包探觀看行刑]  
　　盜匪海州人李金英金小三子曾於六月八號持械糾黨夥刦麥根路泰來祥烟紙店現洋一百六十元並拒捕開鎗繫斃泰利洋行經理處司閣華捕邵德盛及　康絲廠學徒陳根寳兩命案發被捕解送公共公堂訊明判决李金兩盜錄供解送護軍使署懲辦在案業經軍法課研訊屬實判處死刑電禀江蘇督軍核准定於二十九號（即前日）執行槍斃先於前一日函致總巡捕房派員前往觀看行刑當由麥總巡諭令西探目海明惠華探張林泰前往西砲臺刑場旋將李金兩盜執行鎗决 
[流氓聚毆學生]  
　　閘北寳山路商務印書館圖畫科學生丁尚堯前日被流氓陸壽清朱喜郎王阿根等在宜樂里遇見肆毆爲五區二分所崗警查見當場拿獲陸壽清一名解送司法科經段科員訊據陸供有姚祥生與丁有仇主使我等毆打報復旋經該館總理鮑咸昌函請重究段科員判陸壽清還押候補提姚祥生及在逃帮兇到案再行核辦 
[承認忿恨行兇]  
　　蕩婦沈氏前與倪書金姘識現因倪已失業供給不周又與蔡杏全私姘匿居法租界内日前爲倪訪悉向蔡與沈氏借錢不遂倪突出利刃將沈氏頭顱戳傷血流如注當爲巡捕查見一併拘入捕房將倪管押沈氏送往醫院醫治後因傷無大礙故於昨日傅解法公堂請究沈氏稱於上年十月間丈夫出門未回與倪姘識後因倪失業難以度日故又與蔡杏全私姘前日倪强向婦人借洋若干元不允致被戳傷是實蔡杏全供於今年春間與沈氏姘識後兩次被倪借去洋八元餘供與沈氏相同倪書金供於上年問與沈氏姘識後被沈氏之夫將沈氏押入小東門花煙間爲娼由民人出洋贖出詎被沈氏之夫在城内將民人連戳四刀手指已壞當由巡警一併拘至地方廳判將沈氏之夫禁押民人自被戳傷後至今不能營業貧苦不堪不料沈氏淫蕩性成又與蔡杏全姘識故一時忿恨將伊戳傷惟並未向蔡借過洋銀求察中西讞員判倪押五月蔡與沈氏一併斥退 
[行兇案展期研訊]  
　　厦門路日商絹絲公司貨棧内日人飯森梅男與用人顧德昌劉世英吳丙祿同延律師控一百零七號司閽華捕徐世鑲一百六十一號華捕孔慶和在某弄内將顧劉兩人行兇毆打受傷並將吳兇毆等情前日由捕將徐孔二人傅至公堂經王襄讞會同日領林由君訊據兩造代表律師同意到堂請求展期判徐等退去候下禮拜六研訊 
[用人毆傷主婦]  
　　虹口靶子路五十三號門牌某西人家侍者甬人張偉堂前晚將其主婦扭住行兇毆傷面部致被報告捕房派令一百九十號西探與華探目王四福將張拘入捕房經捕頭詰問一過諭着押候解送公堂訊懲 
[出售猬褻物品之科罰]  
　　英租界四馬路一百二十四號門牌泰元四百五十八號榮成祥四百五十九號恒豐祥四百七十四號振昌等洋廣貨店四家均因私售美中趣風流如意袋揭被香賽人物等穢褻之物被老閘捕房捕頭查悉禀請公共公廨出單派探前往查獲前項物具數百件於前日上午傅同泰元經理徐雲程榮成祥經理葉裕芳恒豐祥經理刁嘉泉振昌經理陳文明解案由俞襄讞會同義羅副領事訊據十五號西探目上堂禀明前情並將各物呈案請究訊之徐雲程供此項物品係向城内勸業場對門店舖内販來並非自製詰之葉裕芳刁嘉泉陳文明同供此項玩物均係代人銷售求察經中西官會商之下以被告等不應將穢褻物品行使於市本應重懲姑寛判各罰洋五十元充公搜獲之物一併銷燬 
[汽車碾傷兩人]  
　　甬人徐山靈於本月四號在虹口狄思威路開駛四百六十三號汽車誤將行人俞如鳳施威富撞倒碾傷被捕查見將受傷人車送醫院醫治前晨由捕將徐傅至公共公廨經中日官訊得原告傷尚未愈判被告交保候下禮拜六再訊 
[趁電車太覺道地]  
　　昨日午後四句鐘時有元記山東號夥熊餘耕乘華商八號電車由北往南比至徽寗碼頭熊即欲下車將電鈴繩亂拉十七號司機人誤爲車上發生緊要事立即截機倒車因而捐壞玻璃一塊並折斷拖車上之接車鐵管當由三十八號賣票人將熊扭住查悉捐失頗鉅唤同崗警將熊帶至一分駐所請追損失旣由公司内得悉前情亦即遣員至該車估看修費約需銀二三十兩報告該所請飭熊照賠修價熊堅稱無力賠償請求從寛辦理旋經張警佐酌斷令熊減賠修費銀十五兩交保限繳如不呈繳即送警廳司法科请爲審核 
[橡皮輪胎久假不歸]  
　　飛星黃包車公司放租人吕錦文前日　丁竹山至閘北四區警署控被借去橡皮輪胎十根有商東應目賭延不歸還請爲究追姚警正諭令押候訊辦 
[地産糾葛案須再具禀]  
　　愛理思帮辦海司律師在公共會審公廨控陸裕舟地皮糾葛等情由廨訊判被告交保候訊在案前日午後由李萼仙襄讞會同英卓副領事升座提訊先據原告海司律師上堂陳述案情並稱此案係穆藕初與被告陸裕舟地皮糾葛因穆之田地買賣進出均由愛理思一手經理是以由敝律師代表控告被告陸裕舟亦延馬斯德律師到堂辯稱此案係華人控告華人之案不應由洋商出面起訴應請堂上諭令原告律師詳細具禀聲明即經中西官會商之下判曰原告愛理思與穆藕初控告陸裕舟一案應准被告律師所請由原告律師詳細具禀再行訊核 
[局外人不應牽累]  
　　英商戈林延代表律師在公共公廨控胡祥榮不理擔保銀一百二十五兩等情由廨派探往傅西告無着即將被告之弟胡祥瀛傅至公堂諭令交保嗣因無保管押在案前日午後由李襄讞與英卓副領事提訊原告代表律師上堂陳明案情請追質之胡供我非本案被告原告研控之胡祥榮係是胞兄現往杭州等處收賬未回故我於本月十九號投案聲明奉諭交保嗣因無保管押請求明察中西官以胡祥瀛旣非本案被告應先開釋原告所控之案候胡祥榮到案再訊 
[述明僞票來歷]  
　　住居西藏路三百九十八號門牌之鎭江人韓玉甫藏有湖北官錢局一千文僞錢票二百數十張被新閘捕房包探查悉前往搜獲假票二百餘張將韓拘入捕房前日解送公共公廨經俞襄讞與義領羅君訊據中西探上堂禀明前情要求展期開審俾調查假票之來歷云云質之韓玉甫供稱此項錢票我在湖北洋船上售去猪油得來共計油價四百餘元除將眞錢票二百元用去外尚存此票二百餘元我因知係僞票藏在家中不敢混用求察中西官判韓押候查明再行訊核 
[追究被焚花衣之來歷]  
　　浦東游巡隊第四隊長張鴻儀等前日傍晚巡經陸家嘴義昌祥鐵店門首見有禮和棧失愼被焚之花衣兩大梱上用木板遮蓋詢據看門人徐長祥聲稱係不認識之小工四人扛來寄在此處該巡長卽將徐姓與花衣併解三區警署經解警正略詰之下以此項花衣來歷不明諭飭將徐押候核辦 
[捲取金飾之訴訟]  
　　寓居北海路華商旅館之婦人吳老五被姘夫柳少山延　律師在公共公廨刑事科控告捲取值洋一千餘元之金飾等情前日由老閘捕房中西包探將吳老五拘解公堂請究被告延律師到堂請求減輕交保中西官判被告交三百元人洋並保聽候展期再訊 
[註銷私收客賬案]  
　　　廠主人石潤夫至法公堂控被夥友顧福生向譚姓店中私收客賬洋五十元後經商人查悉向論不服故此扭控捕房現由顧母某氏前來商懇情願賠洋請求銷案中西官准如所請遂判將案註銷被告開釋 
[徘徊觀望之可疑]  
　　皖人劉淡明在虹口小菜場徘徊觀望被八百二十四號華捕查見以其形似圖竊將劉拘入捕房押候解廨請究 
[倒懸活猪之干涉]  
　　甬人沈松桂在虹口狄思威路將活猪四足　住倒懸被捕查見以其虐待畜類將沈與猪一併帶入捕房禀明捕頭飭沈存洋五元保出聽候公堂傅訊 
[兩游戲場茶房互毆]  
　　大世界茶房朱四福與勸業場茶房宋萬福昨因索取借錢啓衅在途兇毆由警一併拘送一區二分駐所留候訊究 
[聚吃講茶之兇劇]  
　　太平街公義樓茶飽昨有多人吃茶評理一言不合彼此用武一時飛碗擲櫈勢頗劇烈烈經該店主報告巡警到來拘獲方阿大朱彩林陸阿大三名餘均逃逸由警將三人押送警署押候訊罰 
[續誌混竊紅皮之懲儆P ] 
　　江北無賴曹德榮李成銘日前肩挑皮匠擔冒充鞋工於清晨乘大碼頭義成祥同益鄭義興等草貨店開門之際擁進店堂以購買牛皮爲由竊取紅皮當場獲住人贓鳴警拘至第一區警署由董警正飭各銷發大碼頭犯事地方示衆三天期滿再行核辦在案茲因鎖示期滿無人具保而草貨店同業代表以此種混竊最爲商業之害同行受此損失已非一次爰特呈請該署將兩竊犯拍照數張在各草貨店門口懸掛以儆將來董警正已准如所請矣 
[商界不忘歳底減除竊案之舊例]  
　　淞滬警察廳長徐輔洲於去年冬季以時届隆冬小竊最易竊發曾經令飭南市第一區警察署董警正凡在輪埠碼頭拘獲之竊匪一律押至陰曆明年正月後始能開釋以免年關之際在市　　董警正遵即派警按名查拘分别收押所有該犯等口糧出董警正捐廉給發有案今届商界各業代表以此事受惠實多仍請警署將拘獲之竊犯倣照去年辦理並自願所有竊犯口糧歸商業中特别籌措每日給發兩餐云 
[巡警追獲贓賊]  
　　小東門城門口泰和祥烟紙店前晚收市後至一時許有竊賊張光文掘門進内竊取銅　五十三千一百六十文又小洋三十三角打包　贓出門　逃時經崗警戴寳春王景山等查見該店大門洞開擬進内詰問適張逃出該警等即追上拘獲詎該竊膂力甚大將戴猛推倒地以致所負槍枝擊斷張竊向北飛逃戴警等急鳴警笛由鄰崗帮同將張拘獲當將銅元小洋悉數起出又抄出當票二十三張詰其所當何物據稱爲金戒等件亦係竊來該警乃知照該店夥戎仁鰲連同贓賊押送一區二分駐所訊辦昨日經王警佐提案略詰之下判送警察廳訊究 
[淞滬警察廳批示四則]  
　　圖董曾澤民等禀批據呈已悉果如所言殊屬妨碍秩序抑候飭令該管警區隨時查禁至呈請署署通飭軍隊一節本廳未便據情代呈應由該董等逕往聲請核示可也 
　　梅順源等禀批呈悉查該工匠等口角紛爭前經警所予以罰懲係屬依據警法第三十五條第八項辦理查得尚無不合案關遠禁判决尤無上訴再審之理據呈各節純爲無理要求顯見不安本分所請　不准行 
　　胡本生禀批來呈已悉案經多送法庭訴辦矣 
　　李竹峯禀批呈悉姑准傅訊核奪 
來件 
[金山縣公民黃端履呈齊省長文]  
　　爲選舉人名册不實呈請厲行澈查事本届省會改選各縣調查初選舉人類皆浮濫虚搆力求人數之加多不顧法文之抵觸前曾繕具意見書呈奉縣知事詹准予轉送諒蒙鈞察現各縣選舉人名册已分别呈報到省少則數萬多則十餘萬甚有達二十餘萬者惟上海川沙兩縣聞諸道路尚不至過濫履隸籍金山卽請述金山之選舉人合金邑八市鄉計之而積不過九百方里人口總數僅十五萬民國元年舉行國省會選舉全邑初選人共得八千餘嗣聞他縣人數陡增乃竭一日夜之力溢造至一萬八千餘人今竟有二萬五千人矣核諸人口總數爲一與六之比例國民發育力之膨脹歟抑教育普及而識字之人驟多歟其實確有其人而合選舉資格者始終不滿萬人嚮壁虚造之數幾得三分之二説者謂民國之選舉人名册等於清季官場之萬民　同爲有其名而無其人者良不誣也調查員之虚搆選舉人究具何種作用誠未敢臆斷據一般之口頭表示謂他縣人數獨多而吾邑相形見絀將來分配當選名額恐不敷出議員一名此等論調不願放棄公權固未可厚非殊不知省會爲全省人民之意思機關非一縣所得私有議員職權應謀一省之公共福利决不能專顧本縣故一縣中得百省議員不足增邑乘之光併一議員而無之亦未必貽鄉土之辱與其濫造選舉人致他日選出捫舌議員或竟爲忘廉喪恥之議員寗讓諸他縣代選之爲愈也居今日而研求選政罔不目爲迀談然而南北鏖兵生靈塗炭原其禍始祇在國會問題而國會之所以貽人口實者蓋當日調查時之虚僞選舉時之金錢運動有以胎其禍而階之厲往者不諫來者可追願今日主持省會改選之良有司鄭重將事務使吾江蘇全省選舉人名册無一虚造之人並無一不合格之人俾後日初選複選或可得良好之結果用敢不揣疎昧敬請省長遴擇幹　馳赴各該縣厲行澈查依法汰削藉以表選政之嚴明而　選民之準　再上所陳述關於全省行政事宜不涉私人攻許因付諸郵便不復　自呈遞合併聲明謹呈江蘇省長齊 
[勗青年快入青年會]  
　　（進化學研究者王立才） 
　　青年者青春之少年也草木春時青翠秋冬多萎黃人當年少時活潑有爲故可比方春之草木稱少年之時曰青春或稱曰青年皆言其活潑有爲也然光陰似箭日月如梭活潑有爲之青年可倐變爲頽然無用之老夫故青年二字於大有希望之中寓警惕之意焉 
　　美哉青年會恐人之處青年時代而忽忘其意義也故特標青年二字以提撕之恐青年之有負此大好時光也故設　以聯絡交誼增進其德慧術智也吾願人此會者顧名思義勿虚　光陰也吾願未入此會者亦顧名思義勿失之交臂也曩者盛氏出　有萬人空巷之槪雖出數十元之代價爭購一坐位亦有人樂而爲之或譏爲太無謂吾謂此亦一種好奇心或即活潑有爲之一端社會心理以爲空前之盛舉若非親身覩之幾於空過一生也若推廣此好奇心則爲哥倫布之發現新地可也爲愛迭生之於電氣有種種發明可也在利用此活潑有爲之時機而已 
　　利用此時機之術奈何吾友黃君警頑曰人青年會後可不至茶坊酒肆改酒食徵逐爲閲書閲報聽講演改　和爲游泳臺球及各種游戲運動謀生艱難者入青年會後學識增進就高尚之職業收入增加仰事俯育無憂余曰此即活潑有爲之動機也千里之行始於跬步輪船之進化始於椎輪人人能利用此時機則空前之大發現或出於黃農華胄之手中而不使歐美人專美於前有希望之青年活潑有爲之青年幸勿辜負此青年 
　　有以老大自諉者則請更告以一語云有三歳之翁有百歳之　上海青年會之組織向分成人與幼童二部事之須兼營並重於始卽灼見之矣故曰年壯人具有青春氣象者亦當人青年會以扶植童子之發逹也願我同寅者共　之 
雜評二 
[烟禁期滿（步陶）]  
　　今日爲民國六年最後之一日亦卽爲烟禁期滿之日默計此一年中國家所經過之事故幾無一可謂有適當結果者即以目前所呈之現象論似已較去年今日而多所漸怍然而所謂一般政治舞台之人物方自忙忙碌碌各爲其地盤之活動而烟禁已滿後之存土問題尚不聞有如何處置之辦法焉夫租界煙膏店之關閉固至三月三十一日而已　特實際上存土若干尚爲另一問題今煙禁限滿矣租界中之烟土其果猶有存焉否茲且不問當此之時當局者亦曾以時間與存土相爲權度否自此以往又曾對於存土之出買有正確之調查否第此十二月三十一日之爲期旣列於全稱肯定之大前題則無論如何要不應再有邏輯外之結論矣審如是民國所未　除淨盡之烟毒其將隨此紛紜擾攘之時會而一去不復再見也乎然而叩諸事實其究何如也 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[餞送民國六年辭] [  徐勵吾]  
　　光陰易逝又逢除夕之期間稍移卽到新年之日一經回顧頓覺傷懷且慢啓行請聽短表當夫爾六年之初至也某則占六壬　俱説无凶玩六爻辭亦云大吉花飛六出三農則喜兆豐年旗插六街萬姓又歡迎新歳於是某乃調琴作承平操婉諧六律之音握管詠吉祥詩精選六麻之韻方謂從今讀我六經享太平之歲月習茲六藝乘大好之年華六府修和六合清晏六親圑聚六畜　生是皆爾六年之六月以玉成之也乃未幾議院忽受圍攻六服傅爲笑話矣未幾内閣屢聞傾倒六官莫不愁顔矣又未幾六師宣獨立之言烽烟禍起六氣現雨淫之疾洪水災興他若聖人復辟熱心而擁護六龍大將潛逃疾走似退飛六　以及議員買選總長貪贓土匪横行烟民私吸亦莫不出六法之外而在爾六年之中嗚呼自爾六年到任以來迄於今日歲盡驚慌疊起紛擾何止六州生活難謀否塞可云六極故某始雖以爾六年之六爲吉而特表歡迎茲則不得不以爾六年之六爲凶而極思除去今日雖雙方停戰蒙總統已布告六軍幾度議和如嫁娶之爭言六禮然而禍福未定不能决於今宵安危難知仍欲俟諸來歳是殆因爾六年之晦氣將去未去而彼七年之祥光將來未來歟餞爾六杯老酒快飲勿停持爾六轡如琴疾行莫缓而今而後時局雖危如朽索之御六馬已與爾六年無干矣爾六年其莫再回頭可也某謹六叩首以送六 
家庭常識 
[缸水不氷] 　 
際此嚴寒水缸每致氷碎欲免此患必須先時設法前載用蘆稈插入缸中固佳然敲冰煑茗仍是費力且如造酒家等貯水數十百缸尤爲未便若將缸中之水充之令滿再於蓋上覆以舊米袋則冷氣無由侵入水自不氷雖經十分嚴寒冰必不厚甬江釀酒家盡用此法 
[治天泡瘡] [  舟子] 　　 
敝東柯先生之女公子曾患此瘡累累滿面苦無治法後就醫於寗波某醫士授以丹方不日而愈法以瓜子草搗汁調六一散敷患處其效如響（却贈） 
曲攔 
[謝庭雪雜劇] [  顧佛影稿栩園潤文]  
　　（外巾服雜扮院子隨上） 
　　（北新水令）東山舊夢冷琵琶好林泉未容潚洒江山塗血涙風雪送年華卸了烏紗暫偷得片時暇 
　　熱血氷心早歳誇朝衫襯裏朔風斜長安十萬新蝴蝶都在烏衣宰相家下官謝安職居太保望重黎元歎莽莽中原妖氛正熾看蕭蕭華髮柱石猶撑且喜自淝水戰後胡虜驚心偏安局定老夫遍相兒輩尚多英俊風流箕裘克紹日後這許多掀天揭地的奇功都待一一交代他們老夫便得養息田園聊償素志正是 
　　（南步步嬌）宦味渾如春寒怕可罷無妨罷（昨聳肩畏寒介）呀好一陣峭寒也俺只覺重裘薄似紗庭院愔愔珠簾難掛（推窗瞭望介）原來是天女散瓊花莽園林一白地如圖畫 
　　怪道天氣恁冷原來已下雪了待我把姪兒姪女唤將出來大家圍爐賞雪消遣則個氷兒（雜）有（外）你可準備茗琖去請公子小姐同來賞雪（雜應下）（外行介） 
　　（北折桂令）你看那度平林幾隊昏鴉林角僧菴林背人家滯春光春在天　隣院凄簫古戌哀笳滴零零是檐牙鐵馬瘦亭亭是牆角梅花老夫今日呵要借重你六出瓊葩試試他兒女才華喜的是繞庭韓玉映珠輝暫抛起碎江山雪片風斜（虚下） 
　　（生旦便裝同上）（旦） 
　　（南江兒水）淺笑堆眉黛濃春逗臉霞向梅　剛把吳綾　寫新詩待作　爐話怪鸚哥偏把人催煞别過薰籠寳鴨出了密帳重惟便來到　金堂下 
　　儂謝道藴正待　俺哥哥瀹茗聯詩消此冷畫恰聞叔父傅呼則索前來隨侍呀哥哥你看這一庭好雪也 
　　（北雁兒落帶得勝令）映窻紗似月華塡階砌如塗蠟俺只怕粉花兒沾污了孔雀裘露珠兒濕透了鴉頭襪（旦延竚介）（生）妹妹你怎又站住了想俺叔父呵早安排活火煑新茶待兒　樂事天倫話你看　廻廓幕未遮　東閣窻　拓來呀莫惹取高堂　（旦）羞呀似官憭催上衙 
　　來此已是怎不見叔父（外轉上）好　三尺雪且試六班茶（相見介）（外）你兄妹二人來得正好俺已分付氷兒安排茗　賞這一天好雪你二人意下如何（生）叔父正是雅人深致姪兒理當侍坐（旦）姪女也合追陪（外）旣然如此你二人且坐下了（外生旦各坐介）（明日續完） 
集益錄 
[第七十五問] [  張覺]  
　　前日所登某君投稿假白木耳製法一條鄙人曾經試驗以淡過　酸鉀液浸之並無絲毫異色嗣浸於硫酸曹逹液中久之亦祇本來色淡者微微變作白色絶對不能全體漂白若先以濃過錳酸鉀液浸之則黑色之上反增一層紫色更難漂白此法不能實行不知某君所述有無錯誤尚乞原著者明示 
長篇小説 
[二城風雨錄] [  英國郤而司迭更斯原常覺小蝶天虚我生合譯]  
　　卷中第九章（一） 
　　法庭門關聽訟者潮湧而出惟勞雷與史蒂爾獨後則與湯訥握手道賀史蒂爾者年事不過三十而態度已似五十許人聲洪而體胖兩頰紅酣有類酒家之招貼平生獨有癖喜與人握手作長談然其營業之佳亦因此也維時義髮未卸猶御禮服擠向勞雷之前而握湯訥之手曰先生今日之事險矣夫叛逆爲何如事凡人入此法網如兔人置鮮得脱者湯訥亦握其手曰謝君賴君之力直無異拯我於九原也史　爾曰此何足謝亦我應盡之職耳言次視勞雷似待其讚勞雷曰大律師謙矣微君則湯訥殆無　矣史蒂爾大樂立釋湯訥而握勞雷曰勞雷先生汝過獎矣然我辯護此案實操勝算在先否則亦殊危險勞雷曰然惟今日審判過久吾知湯訥亦疲大律師辯論終日尤必甚　不如暫各散息明日再圖厚謝史蒂爾笑曰夫子自道矣然我禮服亦當卸不見法庭之上已只我三人耶因與二人爲别退入更衣之室當三人言時乃不知暗陬之中尚有一人倚壁而立此時大事已了亦無一人更憶及之其人蓋卡登也見大律師去乃亦　躅而前曰勞雷汝重勞矣勞雷聞語廻顧愕然蓋勞雷亦已忘有卡登其人因曰君猶未去耶曰大律師未行吾人豈得自便言時露其傲睨之　制服已卸而落拓乃愈甚因向湯訥曰先生吾觀商人之心至覺可笑渠頃出而爲原告之證人今又向被告喋喋勿休旣欲爲公又欲爲私吾殊歎其兩全難也勞雷正色曰卡登此語不當蓋出而爲證實爲國家法律使然固不容我自便也矧我亦未嘗證實湯訥有如何之罪狀卡登笑曰先生固善人也前言戲之耳勞雷怫然曰已矣汝之所言在商業上直爲浮滑之濫言卡登曰嗟乎我固未嘗有商業也即有我亦不屑爲此中深意有非先生所知者今與君道晚安矣勞雷不答但曰湯訥先生願君晚安遂自下堦呼肩輿乘之而去卡登倚身庭柱望而笑曰此老何悻悻也因向湯訥曰朋友我二人如此相織爲事亦奇今君儕當爲朋友矣湯訥此時雖被釋放而神志惝恍殊不寗因曰謝君吾今雖竚於此而此身如在夢中不知果在人世間否卡登笑曰誠然君身蓋已與鬼爲鄰一小時前方且趨人泥犂忽得放逸正如埀死之人遽清醒耳然君尤當自鎭其心以防　發湯訥乃以指自叩其腦曰嗟乎吾頭昏昏然蓋已一日不進飲食且不知今爲何時也卡登曰燭且灺爲時果已晏今我與君且往茀理街少進杯酒如何湯訥首肯卡登遂與挽臂而出入一小酒肆中據一靜僻處而坐湯訥已飢甚亦不顧肴饌之美惡即取而大嚼卡登則以杯酒相對目炯炯然視其同坐之友若有所思湯訥旣罄其三　然後微歎拭其唇吻曰自入牢獄不得暢飽已半月矣卡登曰今如何湯訥曰吾今得酒乃如枯禾之得甘雨爲味雋也卡登曰今君當自慶其更生矣雖然以我思之人生世間而無所用亦爲虚生言次頗現牢騷之熊湯訥聞語則殊不知所答但展輔而爲微笑心念此人殆厭世派耳（未完） 
 
 
 

Page 15

 
 
   
 
 

Page 16

 
 
   
 
