# 1891 - 203 - 4906562

 

Page 1

 
 
[一舉兩得] [  申報館協賑所啓]  
　　本舘恊賑所集腋社第二次　賑彩票其第一彩係嘉興朱夢廬先生所得仍交本舘代售助賑内有漢玉五件巳蒙阮君購去計洋十元彚入賑欵尙有朝珠及古銅香爐等件望諸君子速來購去旣得稀世之珍又有拯人之譽世多好善士當必有聞風興起者矣 
[論招回寓美華人以開琿春金礦]  
　　卸任金山總領事梁逢溪太守謁見李傅相請招回寓美華工使往琿春開礦傅相首肯太守遂往粤省招集回自海外熟悉金礦之工商同往相度嗚呼太守此舉實爲寓美華人開再生之路豈特盡地力以足國用哉夫華人之受困於美巳非一日或議阻止或議驅逐甚或聚衆戕害時有所聞華人辛苦墊隘爲之開闢金山今日業就功成竟忘其所自始揆諸情理美實負恩然其中亦有不得已者通商立約本有利益均沾之說故各國之人皆可至中國經營貿易美國亦在其中惟西人之來華者冨商大賈爲多華人往往爲其所用以沾餘潤美人之意亦謂華人往美者當亦有富商大賈開行設棧之人美人當亦可以稍沾利益不意華人之往美者富者少而貧者多盈千累萬結伴以去皆食力傭工之輩彼地工　素貴每日或一元半元不等而華人每日得二三角卽足饜欲於是人競雇用華人不但中國商人之在美者皆喜招用華人卽美國本處之人亦有貪其價廉工勤而攺用華人者是華人往美不但取美國之利直將絶美人之生機夫是以積妬成恨積恨成仇而横施强暴也人以爲華人迢遙萬里遠出重洋本欲藉此以求口食而乃爲美人所嫉忌其情殊爲可憐美人不念其情而逞其私意其情似乎可惡而不知其不得己之苦衷亦實有可原夫人之情大抵皆爲利耳美人可以沾中國之利華人卽可以沾美國之利在華人之遠赴外洋以求覓利原無足怪而彼以爲華人之往者直欲收盡美國之利而不復更留餘地來者愈衆分利愈多本地之人反不得沾本地之利則其恨之也亦仍在情理之中也今年爲鄉試之年吾試以鄉試之情形譬之各省會城中居人每遇是年莫不欣欣然望外府外縣人之至夫省會中人非有愛於外府外縣之人也因來赴者皆帶有川資僦屋而居房租可以加貴食物可以多銷生意可以多做故皆願來者之多多益善若有數府人性或儉墻一肩行李可以自挑百里程途可以徒步湫隘亦足容身糗糲亦能果腹此等人則又不願其多矣今華人之至美者何異外府外縣儉墻之考客土人一無所利又何怪其不能相安也故初時限制華人繼而不入限制者亦一律看待初時相仇者不過下等工人因爭工奪利起見繼而議院中人亦有議阻華人以媚民者而爲華人者尙冀仗彼國君臣之力以爲蔭庇刺刺焉反覆辨論請其保護此眞諺所謂痴人說夢者自議阻華人以來各公使之與美辨論者屢矣美國君臣何常有一言聽允盖民主之國其權在民爲君爲相無非出於民之公舉民心不順卽位不可以常保故美之君若相莫不倒持太阿授人以柄今民間不順華人而欲使其君若相請命於民又安能之雖按諸和約美國原有不合然中國此時若自顧可以相抗則召回星使下旂示絶布其事於各國聲其罪而致討焉勝負之數不難定也若自審海軍未經練熟邊防不可稍疎未必能興問罪之師則不如先救華人於水火之中不致屢遭殘害之爲得故前者曾有載回華工之舉無如載回之後無可位置無以謀生尙不得謂計之得者今旣有此金礦可以容納此種餘民則將逐漸推廣將華人悉數載回中國産金之地不少豈僅美國有金山哉惟素無善採之人故所獲僅能償費若在美之華人素以淘金爲事相習已久使之開採必有可觀中國之礦藏甲於各國無採之者則棄於地耳華人之羡慕金山二字而往彼淘金者其數當以萬計今若逐漸載回使舍彼而就此則以中國之地養中國之人亦何必憂其不足乎 
[盛會重興]  
　　往年中日兩國聨爲興亞會後攺爲亞細亞協會推今外部大臣榎本梁川爲盟長所以敦東邦之睦誼泯西國之覬覦也近日東人士復與中高興起東邦協會本月七號爲開會之始凡朝野知名之士與會者有六十八人旣入席會中監督副島伯爵演說本會大旨今回二三子創意欲設此會幸得諸君賛成置子於監督之位所有本會總旨巳詳述在前今日不必呶呶再述今惟一言以蔽之方今察世界狀態西人東漸之勢如水之滾滾晝夜不捨此際我國果在何地位歟非爲東道主人歟我邦旣爲東道主人則太平洋權利宜悉我屬非歟是今日所以創建東邦協會非歟若夫講　邦之地理商况兵制殖民歴史會計學術以導未開之地以扶不幸之國則本會之本旨得矣子　爲邦家並爲諸君本會勤力之願諸君有志賛成至所希望演說畢我中國駐日大臣李伯行星使作而致詞由譯員陶杏南大令大均通譯略曰子今日東邦協會叅會深喜與諸君相見但念我國與貴國建國亦久矣彼歐羅巴諸國時時起仆原其諸國之富强非一日所能致我國與貴國苟能合力雖駕而上之亦何難故子今日見諸君設立此會欣喜不能置兹在任一意我國與貴國益敦交誼欲挽回東邦大勢故陳一言爲此會祝旣而朝鮮使臣李君鶴圭演說由譯員金君洛通譯其要曰東邦卽貴國支那朝鮮而我朝鮮一國譬諸幼稚又如花之含蕾未發三國堅立則朝鮮亦堅立終恃大國之力以冀我之發達兹幸與斯會聊表衷情云云其言悲愴慘怚聽者爲之慘然旣復語人曰從來東方諸邦之臣民偶駐貴國遇此等事頗願効力及去而之他卽脫然相忘子則不然一旦去貴國尙欲竭盡微力以報諸君語畢由副鳥伯選定議員十二人並與衆商定會中一切章程然後歡飲諧談至夜過半始散 
[白門殘照]  
　　某觀察以惻隠爲心欲拔小蘭校書於火坑中忽被鴇母龜兒所辱遂於次日掉頭竟去同寓程君係候補員外郎赴部供職道出江寗勾留數日當時目擊滋閙情形頗覺憤憤遂函致上游並親拜江寗縣趙小帆大令請其懲辦龜鴇以儆刁風大令復奉方伯面諭澈底根究當將龜奴劉琴　夥計馬九子男班子王二女班子張奶奶妓女小蘭妓父徐福林並地甲張太等提案訊供徐福林之妻大林子供稱小婦人婆婆有女三人上年被劉大人娶去二人有一人轉售得洋一千七百元小婦人家只得洋一百三十元此次在百川通票號飲酒又將小蘭扣留給洋六十元爲身價小婦人婆婆不允劉大人呼從人用馬鞭痛打情急呼救經　人勸解始行放出次日劉大人片送各衙門旋派差役前來鎖人小婦人婆無奈　百川通吞咽　　　　　　　　　　　　　　　　尙未復原後將小蘭放歸小 
 
 

Page 2

 
 
婦人等散去不敢得罪大人小蘭供稱年十七歲是晚住宿劉大人處大人相待甚好命在後樓暫住一二日至初十日下午票號先生囑我回去出門時但見人山人海餘不知情大令問劉大人現在何處地甲張太供稱十一日聞有公幹出省不知何往餘人供詞大略相同問畢退堂大令因此案牽涉官商有碍體面且局中人不願深究遂禀明方伯含糊了結云○十五夜夫子廟前聞有哭聲甚哀初不知其爲誰人十六日晨有人自投於泮池波濤滾滾頃刻無蹤經駁船打撈歴一點鐘始得救起熟視之雙翹纎瘦腹如五石瓠昏迷不醒正擬請人救治女已吐清水數盂霍然而蘇詢其覔死之由據云年十五歲爲某家童養媳暮打朝鞭如墮十八層时獄生趣毫無死念遂决聽其口音似秣陵關左近人忽有馮姓者亦操南鄉音將女挈去馮之爲莠爲良無從揣度亦視薄命人之造化何如耳○十六晚東牌樓某釘鞋店偶遺星火於蘆柴中霎時黑烟迷目赤燄薰人幾致不可收拾幸人手衆多竭力取水澆灌回祿君始掃興而去間壁赶考之天竺閣書坊稍有遺失尙是不幸中之幸也所可異者聖澤水龍局近　咫尺當衆人忙亂時二三龍夫呆若木雞毫無施展有好事者詢其故據云每月捐錢六七千文尙不敷首事吸霧噴雲之費每聞警報舁龍出救無從支領夫價只得學阿家翁假作痴聾問何不　公正彏士經理其事此人搖首吐舌曰難難首事年已花甲專賴此局爲安樂窩如有人吹毛求批必與之拚却老命是以畏之如虎噫嘻異矣○豐漢文軍憲年逾古稀龍馬精神素稱矍鑠仕京供職　九子九孫上月又得一曾孫十八日爲彌月之期湯餅筵開簪裾座滿督憲劉峴帥以下均往道賀戶限幾穿觀者羣以爲天上神仙非復人間境界箕疇福備眼前留松柏之春瓜瓞詩賡膝下　芝蘭之　一門簪笏百代公侯此固仕譜之美談洵屬　熙朝之人瑞○上元縣悔石卿大令以名孝謙爲漢循吏權篆一載頌徧白門瑞方伯因其屢掌文衡精於拔摧秋闈伊邇檄調來寗將畀以掄才之任適如皋縣羅大令瓊璋丁艱本以正任沭陽縣祥大令安代理劉峴帥以如皋現有教堂案件祥大令一時未能到任非熟悉洋務精明强幹之員不足以資治理攺委梅大令前往接署足見峴師知人善任遞遺上元縣缺以正任陳仰山明府署理竹馬重迎棠陰依舊都人士無不引領而望也聞已擇於廿九日接篆云 
[福州近重]  
　　福清人翁姓久客外洋擁巨資而返輪船旣抵埠卽偕五同伴雇漁舟將行李四十四件分别裝入一路駛回扈嶼及檢點之下失去銀箱一口計值千金無可如何據情控諸閩署王吉人大令提翁訊問據稱當輪船入口卽喚漁船四號每號錢八百又隨有三號擅自將物件搬運上船時並未點明卽行駛去小的五人分坐五號尙有二號無人看管迨諸船已到獨二號遲遲而來行至羅星塔旁復小作勾留然後順潮抵扈嶼及小的將物件覆點便知失去銀箱次提二船戶詰問二船戶略有口才大令痛斥一番喝責嘴巴四十下始供翁未上船時已失去一箱迨至扈嶼客棧中復將小的吊打後小的挽尙幹人某姓給洋五元始得放下大令又提各船戶訊鞫并提客棧主林楚楚詰駁再三兩造默然大令因案情重大訊至　更三下方退堂○甲申年馬江之役我軍爲法所嵰以致敗績垷大憲度地馬江之畔創建表忠祠以祀臨難之將弁勇丁復於離祠丈許義塚旁圍以短垣竪立兩石柱巍嶷華表屹立千秋死者有知應無遺憾○船政局新造船塢業己興工委員曾君奉諭日督工匠二三百人經之營之頗形忙碌○福州賭風頗盛自卞制車嚴禁後稍稍爲之歛跡現在日久玩生城内黄巷北門後街玄壇河邊及城外各處依然明目張瞻不復知所顧忌有保甲之責者其亦有所風聞耶○福州鼓鑄角番以便民用城内小票業巳一律收回惟城外及各鄉尙有票條混用推　其故未始非有奸商壟斷其間也公估局備有角番准民間持票向換云 
[縣令履新]  
　　新授吳縣凌敬之大令焯於本月十一日交卸金壇縣事務十八日抵省涓吉二十二日履新麋臺鹿囿間當又有一番善政矣 
[鹺員防弊]  
　　嚴鳬香司馬以西浙名流爲江南能吏劉峴帥知人善任委辦楚西掣騐卡事宜司馬素熟鹺綱有條不紊悉心整頓諸弊悉除兹復出示云爲奉札嚴禁事兹奉到督鹽憲劉札開照得南鹽出江自金陵下關而大通而湖口而武穴設立掣騐各卡嚴杜夾帶重斤立法至善乃日久弊生先由運商圖輕商本屢次尅扣船戶水脚年復一年愈扣愈多並有船戶搶裝生意情願减折承裝本部堂訪聞近年運商所發江船水脚不及曾文正公定章一半之數船戶無利可圖不得不賀放重斤甚至任意夾帶每船裝至二三百包占碍官銷莫此爲甚經過掣騐各卡勾串秤手司事行賄買放防弊之卡盡成收費之所亟應力圖整理查江船水脚前據儀棧詳請飭令運商隨同鹽價繳由總局逕發船戶收領爲嚴杜尅扣最妙之法應卽由督同總局限十日内議詳實發水脚之後船戶無可藉口應卽責成泰　儀棧及二十塲嚴禁重斤其夾帶之私皆由屯船賣放聚集於蔡子口一帶兼有私梟頭目從而包庇應由司棧會派明幹之員密查嚴拿照例究辦以期懲一儆百並飭掣騐各卡嚴禁　規不准再收絲毫照章認眞抽　合特札飭等因奉此查得本卡設立有年歴經各委員照章辦理均有成效本委員自去年十二月奉札到差後一切公事大率遵循舊章數月以來尙無貽誤今奉督鹽憲嚴札通飭雖未指明何卡收受陋規而大通和悅洲地方聞有不法棍徒好爲包攬引誘經過船戶謂可勾通鹽卡司事勇丁行賄買放等情無論事之虚實總屬有碍鹺務除遵飭認眞抽掣並親自上船督察外合亟出示嚴禁爲此仰船戶人等知悉此後本卡司事勇丁等設有在外招搖准船戶扭稟前來立子懲辦而本地棍徒如敢引誘過卡船戶行賄買放一經本委員察出除將本卡司事勇丁曁該船戶是否通同舞弊分别處置外定將不法棍徒送交地方官從嚴究辦不貸切切懍遵毋違特示 
[巡船護教]  
　　自本年四月間蕪湖閙毁教堂後是月十三日會匪土棍卽邀結至大通先只四五百人其後愈聚愈多幾不可以數計巡檢周君親臨彈壓善言解散而民心猶自惶惶是處無地方正印官惟督銷鹽局有護送緝私三板船可令聲威稍壯局憲丁觀察因卽時派出陽爲駐護中卡實則用心保護天主耶穌各教堂盖中卡與教堂相毗連故也嗣後上至武穴下至無錫江陰焚掠頻仍筆不勝紀而大通獨安謐如常西人　被往來略無阻滯云 
[鴛水菱歌]  
　　本月十九日相傳係觀音誕期禾中風俗素以佞佛爲事香閨伴侣繡佛長齋爭以一瓣心香願結來生因果自十五日以至十九日北門内之孩兒橋南門内之報忠埭東門外之南堰鎭北門外之太平橋塘匯鎭等處均於街之兩旁懸挂明燈不夜城開無遮會啓笙歌繚繞達旦通宵傾城士女空巷出游眞有如水如雲之盛○海鹽縣天寗寺及出海觀音堂每年六月十七八九等日香市大盛今年此會不减於前買舟挈伴而去者前後相望十八夜老幼婦女露坐通宵謂之伴觀音使觀音而有知豈屑以此輩爲伴侣使觀音而無知則所謂伴者只是伴其所伴何必嫁名於觀音愚人舉動每每費解良可哂也○近聞西塘王江涇嚴畝新塍錢公亭新篁沈蕩新豐大橋等鎭趁新絲上市之時大開賭局鄉民一入迷龍陣中大半傾囊而返爲害實非淺鮮大橋鎭賭棍胡景波沈松泉謝老八俗呼謝小辮子尤爲此中巨擘現經首縣密派幹差拘拿懲辦以儆效尤 
[葛嶺延凉]  
　　客有自西泠橋畔遠貽雙鯉者言有京貨店夥某甲素患瘋病時發時止月之初旬忽又自言自語兩目斜視見人輙擁抱作狎　狀店主延醫調治醫皆束手無策　得已遂僱舆夫送回家中路經三元坊木魚店門首適有女郎倚門小立甲見之在輿中一躍　出將女郎　至街心探胸摸肚旁觀不平偕女郎之父向前扭住飽以老拳初不知其有瘋病也詎料下手太重受傷後霎時斃命輿夫往報甲家甲之家屬急往探視欲赴縣署控告經和事老再四勸解謂命案雖屬重大究係失手誤傷並非有心致死且甲行此無禮致遭毒手亦屬咎由自取準 
 
 

Page 3

 
 
情酌理令木魚店延緇流十二衆拜梁皇懴一七日衣衾棺槨一切費用從豐辦理其事遂寢○王阿繡者農家子也卜居北關門外茅屋兩三椽稻田百餘畝稱小康焉事母至孝母患痢疾醫治罔效奄奄一息阿繡朝夕哭泣幾不欲鄰人某甲告以古有割肝治病之說阿繡聞言卽備香燭對天禱告旋取利刃向左脇刺入約深寸許痛極仆地而暈閱一點鐘時始醒血汚滿地手足俱不能動嗣聞母病已愈阿繡刃傷亦漸平復殆純孝感格天所致也以農家子而能若是彼生長膏粱行同梟獍者聞之能無愧死 
[四明瑣紀]  
　　鄞縣徐翔墀大令於十九日奉崧振帥電札調入棘闈内簾所遺鄞縣篆務以大挑舉人楊炳灼代理雙鳬涖止約在蓂莢盡落時也○南鄉横涇地方某姓家一夜有賊踰垣而入某姓驚起呼衆四路兠拿追至河干賊將躍過彼岸以圖逃脫無如足力不濟顚入河中不諳水性竟遭滅頂之凶立時淹斃賊之家屬聞之將屍撈起意圖索詐以被縛沈水等詞赴縣控告徐大令廉得其情當飭差役前往押令該家屬自行棺殮不得藉屍圖詐案遂了結 
[屧廊蓮印]  
　　本月十九日下午蘇州盤門外鄉人某甲正在田間耘耔忽烏雲四合風雨交加荷鍤而歸頗形狼狽忽霹靂一震斃於塍間有知者謂甲生平無甚大惡惟不孝父母耳訪事人曰不孝父母卽是大罪其逢天之怒也固宜○某日傍晚時有某乙者年近而立衣履翩翩　扇輕搖頗似斯文模樣闖入臬署大堂以内門皂意爲宦家子弟謹詢何事到來乙以候某幕友對門皂欲導之入乙稱我巳來過數次毋須爲先路之道遂任其穢主但遙尾於後及至幕友臥房門外兩目灼灼然東張西望旣復直至上房並無一人與之把晤問其究訪何人曰訪施師爺門皂曰署内並無施師爺其人爾莫悞耶乙曰施二爺耳門皂以其言語支吾嚴加盤詰適有值日差四名聞而奔至正欲拘拿乙一躍而升植立屋頂袖中墮落磋刀一柄俯身拾取從容躍過鄰墻隣爲瓣蓮巷清味道院值差遂繞道追尋四面兠拿杳無蹤跡乃將道院住持研詰然仍蹤跡全無也○本月十九日例出顯應王會紅男緑女聨袂往觀四下鐘會經觀前大街忽大雨傾盆街衢水溢會中人皆未携雨蓋任其濡染淋漓有某氏子年甫四齡隨其姊往看忽於人叢中失去四下尋覔音信杳然迨哭回家中而其弟已在母懐中嬉笑矣驚喜交集細詢缘由乃隣人見其在生人懐中向之喝阻其人放諸地下向人叢中奔逃遂領之而回交其父母云回溯本月十五日春申君會亦有人失去一六歲孩未知可曾珠還合浦否也 
[燕蘭小譜]  
　　京師訪事人云名優想九霄及黄胖約同金香玉楊娃子胖小生飛來鳳一陣風等人設立玉成班擇吉本月十一日在三慶園開演舞衫歌扇簇簇生新檀板一聲珠履滿座誠昇平之　奏京洛之風光也○三慶班自楊月樓殂謝後诸伶如失林之鳥無所依棲近有某宦願出貲財令同春班文武老生譚心培當三慶班主逐加遴選重整笙歌想大千春色中甲舞丁歌珠香翠煖不難重復昔時之盛也 
[鄂垣官報]  
　　六月初六日候補典史莊安耆奉委調查漢鎭由義坊銷查漢陽崇信坊差赴兩院禀知新選羅田縣孟瀅准補利川縣黄世崇自京引見回省俱赴兩院禀到初七日候補道黎遵山東賑捐例是日換三品頂戴赴兩院禀謝初八日候補縣丞莊祖培赴兩院禀知由伊犂剿匪案内賞加五品銜初九日江夏縣縣丞葉雲鑑赴兩院禀知封閉七星津水兩閘初十日調辦張家灣釐局候補通判何國程卸辦新堤厘局回省赴兩院禀到候補縣梁家鈺委辦萬城隄工禀辭 
[請假續述]  
　　上海縣袁海觀大令近因政體違和赴道請假此已見諸昨報兹聞大令因病未痊愈遂赴道轅禀請續假二天 
[派勇彈壓]  
　　昨日相傳爲火神誕辰今日又係雷祖誕城鄉士女至火神廟雷祖殿進香者自必實繁有徒保甲局員深恐人多易於肇事遂派局勇數名分投彈壓亦先事預防之道也 
[諭令思過]  
　　法包探王榮培禀稱袖海山房吳渭濱控寳華書局包丹書虧欠洋銀五百元一案業經書業董事帮同料理書價各自認虧而原告尙未允從是以來此禀覆至被告寳華書局主包丹書今日尙未到堂葛同轉曰包與袖海山房糾葛自有公堂訊斷不與外人相干乃昨日竟登告白於某新聞誣衊申報館抄案人假公濟私等語本分府殊爲駭異不知其是何居心因諭令王火速尋包令其静思巳過不得妄造謡言自取咎戾又諭吳曰本分府查得包所定價錢本難獲利爾亦須酌量而行方爲妥善吳唯唯而退 
[飭提坊夥]  
　　英租界棋盤街藜乙山房書坊夥薛相雲於本月初十日斃命該書坊經事尹子山卽發電報至蘇知照薛之家族來滬料理身後諸事薛妻蔣氏得信後卽偕夫弟樵雲乘舟來滬見屍身業已收殮薛蔣氏遂以丈夫身死不明等詞投上海縣喊控袁海觀大令提訊之下該氏訴稱丈夫身死迄今已有多日屍身諒已腐爛求恩免騐惟求將尹子山提案訊究大令准如所請飭差將尹提案候訊 
[英界公堂瑣案]  
　　包探孔阿才禀稱小的查得朱萬興漆木作夥陸阿慶竊取作中木板玻璃等物售與孫阿生等舊貨店當行竊時與學徒陳仁桂串通暫寄五福弄中某姓家然後徐圖消售朱萬興鋪主朱阿寳訴稱鋪中貨物甚多不料陸竟誘令陳帮同運出及至包探查明關照始悉情由孫稱收買玻璃六塊出錢二百文然其物值錢千餘文鄔文德收買東洋薄板六卷每卷出錢二三百文然每卷值銀一元數角豈不知是竊贓陸供稱小的竊取木板玻璃囑陳搬至五福弄中友人處暫寄友人不允懇商再四始允寄存木板小的因先將玻璃售與孫處然後取木板售與鄔處共得錢千餘文略給與陳陳供稱陸囑小的帮運玻璃木反小的言倘師父得知勢不得了陸言無碍遂同運至五福弄暫寄後由陸售去分給小的錢八十文孫供稱小的挑舊貨担牟利陸將玻璃二片及碎玻璃若干售與小的計錢二百文此係四月間之事現已團售與路人無從交出矣鄔供稱小的在某舊貨店爲夥木板由主人買下早已轉賣與人現在主人已回鄉大約明後日可到蔡太守判令將陸笞責一百板枷號兩禮拜陳姑念年未成丁責手心五十下交朱領去轉交其父母管束孫旣不能交還原物着照價賠償鄔交人保出着交主人覆訊核辦○包探秦少卿禀稱某處木作塲工人陳阿元被泥水匠毆傷頭顱左足　又被用木棒戳成一孔及投報捕房小的卽帶同前往令指拘行兇人王文春陸阿大送案陳訴稱小的係寗波人在治下某木作塲當小工因與泥水匠阿土爭用鐵鋤以致口角泥水匠人多手衆遽爾行兇致小的頭面左足　受傷王供稱小的係本邑鄉間人是時適與學徒陸阿大在屋面做工及下來聞阿土與陳打架小的並未帮兇陸供與同何某上堂訴稱爲木作頭并稱陳王及阿土均何所雇工人求免懲辦蔡太守騐得陳左足踝受傷甚重問欲　辦乎抑願調停息事乎答稱小的受毆太苦務求究辦太守將王陸交人保去諭令何找尋阿土交案以便覆訊究辦○黄曉坡控店夥徐月珊竊取高麗參五十斤售與鹹瓜街某參行包探秦少卿拘徐未獲惟查明此參由徐托馮沛堂求售參行中人恐來歴不明不肯收受徐又央五康錢庄主吕松泉作保始得成交因將馮吕二人拘案蔡太守訊供之下飭候覆訊判斷此已詳列報章矣當太守覆訊時着馮吕央人保出限五日内尋徐交案一面備文移請上海縣吊出高麗參存在公堂着黄措繳價值　准領回昨日黄投案呈催太守謂徐係爾店所用之夥旣經行竊爾應向荐保人着交始　澈底根究今徐避不到案本分府已着馮吕交保出外限日尋交今未到堂容傳馮吕究問再行備函至上海縣催吊高麗參可也 
[法界公堂瑣案]  
　　漁人鄭錦華鄭錦生昆季行也昨日同投公廨訴稱去年八月小的等出洋捕魚僱王曉華爲夥當付安家洋廿五元王得洋後避匿不見屆期竟不上船無奈另僱他人今得遇諸中途扭案請究葛同轉問王曰人家給爾安家洋爾爲何不幫同作事供稱實係小 
 
 

Page 4

 
 
入竊去衣服十六件連日查無影響今知包探將竊賊緝獲爲此來案請追原贓該竊賊張阿金供稱小的家在南匯亦因犯竊經南匯縣懲辦得釋於本月初九日在賭臺相近之　桶店中竊得單夾衣服共十三件計押錢二千八百廿文惟楊家之物並非小的所竊同轉訊得兩下均有不合卽問楊爾之衣服可有記認答稱今檢到之藍夏短衫一件肩上尙有血痕可認同轉着將張押候傳到篐桶店失主到案再行核奪○潮州人張軒亭投案聲稱開設廣和小烟間十一日下午三點鐘時有曹金標尙永安兪富元等三人同來過癮曹串通尙兪兩人將烟槍一支偷去曹僞作睡熟醒來不認竊鎗當將曹扭解捕房昨日又將尙兪指獲送案請究同轉詰問　如何知他三人串竊答稱聞之曹金標口中卽問曹曰爾等向作甚麽生意因何串竊烟鎗曹供小的等兩人均做烟斗爲業是日尚等先在該烟間吃烟小的後至尙稱小的吃烟六分計錢四十八文因缺少二文當將烟斗一隻抵押吸畢烟槍等物均由張軒亭收去吹熄烟燈至晚間小的又去吃烟三分當將烟斗贖回並未談及失槍之事不知何故至次日又來捉我指爲偷竊烟槍殊堪詫異旋據通事稱曹金標因烟迷在烟榻上睡熟烟間夥實爲惹厭驅之不走卽扭入捕房揑詞朦控指良爲竊同轉曰潮州小烟間素來有此行爲若不整頓將來益覺肆無忌彈當將原告張軒亭管押被告三人暫爲交保覆核○主明竹亨特生西人之收租人偕賣呌貨之劉松記投案禀稱老桂記客棧主沈子家虧欠租洋四十元於六月初間逃走今將棧内生財照價拍賣共合洋銀七十元另六角當扣去租洋四十元及一切費用外尙餘洋廿一元二角今特繳案以備存案同轉准照祈請當令王將房租洋四十元領去旋據包探土榮培禀尙有該棧司帳人押櫃洋十二元以外各木行等欵甚多同轉着將餘欵暫存捕房再核○睦和里收租人楊洪堂投案禀稱房客葉邦其欠租不付於六月十三日動身至寗波其妻葉馬氏向有痴症近來發作更甚鄰右爲之不安特將痴婦送案務請另行安置屋中所有物件并携存捕房旋據痴婦云丈夫姓陳葉邦其係小婦人姘頭同轉謂姘頭二字豈容公堂中亂說答稱丈夫身死非命家務由葉邦其代爲照應不料葉亦去如黄鶴棄子如遺以致被送來案言畢使手劃脚着卽還押諭令楊另將屋中物件開單存案○西人老白生住居西城河浜前日其侍者費阿渭將鄰家林公館中傭婦邵楊氏扭至捕房聲稱該傭婦常至渠處吵閙洋東命送來案請辦捕頭訊得傭婦所供情形兩不相合令交保出外自行投案質訊在案昨晨據林公館中家丁華德祥持主人名片偕邵楊氏投案費阿渭亦至案禀訴前因據通事稱費阿狗前日亦將該公館之梳頭傭婦扭入捕房聲稱被打碎玻璃捕頭令傭婦賠洋二角了事今聞悉費阿渭常與傭婦等任情調笑以致時有口角同轉問邵楊氏曰籬牢犬不入况爾家與費皆有墻壁阻隔何至時相滋鬧氏稱十二日晚八點鐘時主母出外觀戲囑小婦人泡開水途遇費阿渭突　胸前亂摸小婦人略加誚讓渠忍下毒手將小婦人手臂頭角打得靑　旋又唆使洋人將小婦人送入捕房求請雪寃問其時有人看見否爾與他不相認如何敢貿然調笑答稱其時公館中之丫頭等人盡行看見况費終日在彼闖禍盡人皆知日前在哂臺上將西人之木棍擲下擊痛公館中之梳頭傭婦向其理論亦遭扭入捕房當令傭婦賠洋二角方得了事同轉謂費阿渭曰爾在西人處充當侍者竟敢如此横行乎費稱該傭婦等每夜在街上唱京調賣弄風情人若犯之則又悍潑異常鄰佑皆知可查可訪着將費管押傭婦仍交該家丁保去候查明的確再行核辦○寗波人胡方喜投案禀控女兒嫁與嚴安林爲妻不料嚴不思習上將妻嚴胡氏賣與黄毛氏花烟間内爲娼前日小的在黄毛氏家將女尋見意欲扭返寗波當經巡捕阻住今將女及黄毛氏一倂送案請究旋據其婿嚴安林投案禀稱妻胡氏於去年三月間由寗波帶出向住英界今因手患瘋病請陸基康先生療治躭擱在友人黄兆卿所開新泰昌小烟間内隨近就醫不知岳父因何獨自來申私下將女拖去是何緣故且妻頭上首飾屢次被岳父典質錢文至今未見贖還同轉謂爾向爲何業供小的去年端節前在致遠街相近公大南貨店爲夥現在虹口元大南貨店生理同轉着將一倂退下獨問嚴胡氏曰爾夫領爾往花烟間所作何事答稱實因手患瘋症於六月十六日送往該烟館暫爲醫病毫無别樣情事且新泰昌係清烟間並非花烟館問爾夫及父待爾好否供丈夫素來安分父親有劉盤龍癖不知其他着帶黄毛氏等至案研訊兩下各執一詞着將嚴安林夫婦管押黄毛氏仍交原保限於下期覆　通事稱開小烟間之周明興因與蔣阿六口角將蔣扭入捕房指爲偷竊烟鎗因　竊無憑一倂送案况周時常將欠烟錢之人私行吊打同轉語問周曰蔣旣然竊鎗因何没有贓証誣探爲竊着一倂管押候查到　賊再行核辦○朱洪氏偕女阿桂及劉阿二等投案朱洪氏稱丈夫出外赶考家中托劉代爲照管前晚三點鐘有錢行中司帳人蔣阿六邀同無賴十餘人暗藏鐵器來家碰　劉從夢中驚醒開門出外遭其毒毆遍體受傷左臂上擊成兩孔血流滿地當時鳴捕將蔣拘獲送案請辦同轉詰問蔣曰爾與劉有何仇隙爲何深夜行兇蔣供稱小的素不闖禍前晚有友人李泉寳喚小的喫酒繼而同到朱洪氏家碰門與劉阿二見面就打李旋卽逃脫小的瞠乎在後悞被拘押求恩寛釋同轉問劉曰相打時蔣曾動手否答稱黑暗中被打七手八脚未能辯清據通事稱劉向在西人處爲出店朱洪氏家常有年輕人在彼鬥牌諒非安分之輩問蔣李泉寳現在何處爾可有家室否答稱李住英租界小的住天后宫後面上有父母謂有家室人不應深夜在外滋閙着交保限將李泉寳交案 
[再催請奬]  
　　啓者敝所奉辦順天賑捐蒙各善士慨助賑欵隨時解濟災區現將告竣此項捐欵准照直賑章程核奬曾經登報催請原捐各善士速來核獎現悉順直賑捐獎限將滿敝所定於本月底一律截止彚册呈報望捐各善士欲請何項獎叙速開三代年貎籍貫履歴隨繳部飯等費檢同收條務於七月二十九日以前來所請奬萬勿自悞[  上海鐵大橋廣益堂内籌辦順天賑捐戴嗣源等謹啓]  
[上海同慶堂始創戒烟獨步吉祥參片誌略]  
　　此片選中外第一良方和眞正老山人參服之清香適口而靈效無比如吃烟一錢服藥二片倘烟癮過深不妨多服一片法以五日後减去五分之一再以五日一减戒至一月藥可不服而烟癮已斷本堂藥固道地製極精工若作客他方隨身携帶亦覺雅愛相宜較之浮虚自大利己損人不顧貽害子孫者大不相同以故海内馳名遐邇爭購而藉此解脫者不勝枚舉所爲修　雖無人見存心自有天知大盒百六十片洋一元中盒七十二片洋五角小盒洋二角半分售湖南雙井巷德記○常熟寺前街德大昌○寗波江北岸方長興○江陰北門外大吉祥○南京鎭江通州全泰盛本埠四馬路中鴻福來○大東門外德記托局寄購　班回件逢三逢七門售九扣批發臺買格外公道賜顧者請多陸家石橋南外鹹瓜街便是 
[恒濟局鍾洪南發兌鎗上拌烟藥粉]  
　　本局創製此粉不　能除烟癮并能固本益元健胃除痰强筋壯骨精神爽朗兼治百病無論癮之大小將此　和入烟内照常吸服戒除仍舊過癮并無難過戒至第四天功效大見面轉紅色　内烟　去凈癮能除去一半如每日吸烟一錢者用元號粉五錢可以除鎗癮深大者及至十數天准能戒絶眞爲藥到癮除早巳四海　名世人獲此粉面除烟患者巳指不勝屈欲戒者卽請來局包戒爲盼未便來局者可函至上洋打狗橋北姜衍澤堂對門原班回件元號粉每兩洋兩元二號粉每兩洋一元服法細詳仿單諸公購藥須認明住址牌號切勿錯悞皆因丸散無從辨白眞僞雜藥亂投害非淺鮮在本局購藥戒絶者不可勝數若在别家購藥如其不能見效請來本局一試卽多年老癮皆可立除此佈 
[東臺縣黄公德政碑記]  
　　夫綴組彯纓匪榮顯豑恭桑敬梓侈述舊聞蹋歌文正之海隄食德元獻之溪水撫心齋象讚耿侍御道學宗傳　陋軒詩篇王司理風流儒雅　惟近代契厥前修未有若我邑侯愛堂黄公者也公江夏郡望豫章德門靈鍾楚王之萍鄉秀擢颕守之苗裔劬學有志賦才不貲門基則叔度汪汪家法則議郎皦皦文筆豔　中彪外聲雋一　襟懷願破浪乘風 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　美國佛羅斯製貢邦補益藥水 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
