# 1909 - 65 - 4912967

 

Page 1

 
 
   
 
 

Page 2

 
 
論說 
[論甘侍讀奏叅三館事]  
一則。曰敎再則曰禮敎。甘侍。讀必深明禮敎者。顧其說禮敎是也。其所以說禮敎則非。是安可無言以闢其說。 
其根。據詔旨之說曰。（近來疊奉諭旨。宣布預備立憲以修明禮敎。移風易俗爲禮部責任。又以刑律之原根乎禮敎條明。宗旨必本此意。）夫甘侍讀旣。深明禮。敎必能解釋斯議。禮敎何以修明。曰惟曰惟。頽敗故風俗。何以移易。曰惟偷薄故。試問今日之風俗。固如何風俗。今日之禮敎。固如何禮敎其必。待移易修明。甘侍讀必能詳釋之矣。夫禮。之大原出於理理旣。萬緒千條。則禮亦無一成不易。孔子曰殷因夏禮損益可知。周因。殷禮損益可知。旣曰損益。則非一成不革明矣。况以。專制政體。而　。爲立憲政體。則其禮敎必有不適於用之處。又可知矣。不適於用則必變。更更無疑義。孔予曰大德不逾閑。小德出入可也。若法律者固强。要人以就於正以補道德不及之規則。中國素無成文法律。故採列邦之良規。規定。一代之制作此固爲現今必要之舉旣有法律。必有大理存乎其間。中國。旣無完全法典故欲採仿列邦。而甘侍讀必多所傳會曰。昔鄭康成深通六經。乃著漢律司馬遷述史記。自序源出於經。夫深通六經。必能著律。則中國素稱禮敎之國。經師最多。何以數千年來。仍無完全之法典也。引經不妨斷獄。亦安所用其法規也。且經。者聖人之恆言。而非一代之制作。修律者固不必引經據典。曰何條合於某經。何條合於某禮。但求無悖大理可耳甘侍。讀僅知有鄭康成。僅知有司馬遷。而謂餘子可以　屣。則六經尙在五禮。猶存不但折獄可以引經。而一切民法商法行政國際諸法。均可置而不問試問甘侍讀其能之乎。且諭旨之中。先之以預備立憲。繼之以修明禮敎移風易俗。是是明。明以立憲爲目的。修明移易必須有合於立憲云爾。此詔旨本恉也。甘侍。讀不能善體斯義。而揣摩風氣曰。該三。館爲議法之權衡卽爲。立法之基礎。宜會。同集議提出禮敎與憲政法律互有關係互相出入各條。别爲。議案。各據。所學引抉經心。其言近似其實。則非夫憲。法廣博法理精深。旣爲法規。必庽精意。故無悖於大大理。即無違於禮敎必欲。逐條考證禮經。非特。必多牽制而。拘文牽。義固執不通則。是叔孫通之。所謂禮儀失禮。之本矣。故孔。子曰疾固也。固者執一不通。又曰惡利口之覆邦家者今甘。侍讀不識大體。而逞。其理想一隅之論。以蠱惑聖聽抑知。國家之治亂。係乎法制之完窳。法制完。窳係乎。三館之編制。若必盡如侍讀之說必致。經年無成而後已若必盡如侍讀之說必致。改其名不改其實而後。 
已。蓋折。宗禮敎。編訂。頗難。或於。理可通。而於。經無據。舍之。則不成爲法律。 
 
 
 

Page 3

 
 
取之則有違乎禮經。若僅以經議緣。飾則處。處可以附會。若欲切實援據則處處有所難安。且以事實而論若取。各國之法合於中國禮敎者取之異於禮敎者舍之。則中國禮敎固在復安所用其多事也。是列國則效中國之規則。而非。中國仿效列國之規則也。如曰仿諸列國。則名。存實亡矣如曰取法東西。則空言無補矣。是曰變法。吾爲此懼。（未完） 
專電 
○電一（北。京。） 
法部奏貽榖案情重要節目繁多瀝陳審訊情形約二萬言大旨謂貽榖原定荒田每畝領墾費二錢四錢六錢八錢一兩不等查辦大臣均按八錢計算應得四百萬但地有高下即費有多少貽榖謂並無此數亦殊可信貽榖辦理墾務歷年已久開墾數千頃拓至數州縣費用較多餘存自少至丹丕耳案該貝子曾報院中起火貽榖之言殊非揑造臣部爲執法衙門必有贓始可追有罪始可治鹿傳霖覆奏亦云重在欵頂信勤已設調查局當已查清請飭信勤逐欵查明將封存檔案詳細核對再由臣部按律擬罪方能折服至鹿傳霖奏稱貽榖逗遛訊之貽榖則云因有疾病晉撫覆奏亦同又抽改檔案一節查無此事奉旨着寄諭信勤迅速查覆鹿中堂擬欲進言旨已下殊憤憤○電二（北。京） 
鄂督陳奏覆江南淮運司趙濱彦參案云趙辦事尙屬認眞整頓緝私分所當爲惟稍形操切又無營規拂逆輿情屢被參劾似係人地不宜應否移調抑或開缺送部請旨定奪聞因張相力保僅予交部察議　電三（北京） 
某御史又奏叅民政部整頓廳員過於操切奉旨留中 
○電四（北。京。） 
東督徐奏請賞新籐後平中島口公頭等二三寳星奉旨照准緊要新聞 
[部院議覆嚴定朝賀行禮章程北京]  
　　御史俾。　。奏嗣後遇有祭祀及朝賀大典擬請嚴訂陪祀及行禮各章程一摺前經奉旨該衙門議奏茲由禮部會同吏部都察院奏稱禮部查乾隆五十四年奉上諭向來遇陞殿行禮都察院堂官俱在殿上西邊站立而丹墀下儀仗前分上中下三段共設糾儀御史六員不足周覽管攝今思丹陛上不過王公數人大學士都察院堂官耳目較近儘敷糾察儀文自能整　而丹陛下行禮人員較爲衆多自非御史六人所能稽察周到嗣後著於都察院堂官内輪往二人在頭層品級山兩旁站立督率再於每品正從東西不拘滿漢科道各派一員專司彈奛壓道員數較多每次止用三十六員儘爲寛裕於朕未升殿以前着在品級山兩旁向上按班分立届時留心稽覈如行禮人員有越班不齊者旣可隨時指示而於錯誤不遵者亦無難指名糾劾更足以昭體制而　朝儀着爲令欽此又例開監禮滿洲御史二員立於西檐第三柱東面北上滿洲御史四員禮部滿洲司官二員立於丹陛上近南都察院堂官二員立於頭層品級山兩旁滿洲科道漢科道共三十六員立於品級山每品正從東西俱向上按班分立禮部滿洲司官漢司官共四員立於丹墀之南太和門東西階下兩旁儀仗内品級山之末東西僉立又滿洲御史漢御史共四員禮部滿洲司官漢司官共四員侍衞四員分立於昭德門階下之左貞度門階下之右東西向朝班各官有越次私語或互相背坐及先自起散無故踰越御道者卽指與侍衞立拿指名題叅又領侍衞内大臣處咨准大朝常朝如有越班行走者應由在品級山押班科道指交兩處階下御史司官侍衛等暫時看守聽都察院堂官自行參辦又恭遇皇上升殿各衙門豫造官員名册送禮部及都察院稽察至期禮部及都察院各委官於左右掖門外收職名有無故不到及不親遞職名者會疏題叅惟侍班前引監禮及有執事各官例應先入者毌庸投遞職名又恭遇皇上升殿王以下公以上止用護衞内一人携坐褥内監均毌庸隨從值班護軍統領嚴行稽察違者奉參各等語除該御史原奏内稱每遇壇廟祭祀執事各官旣不免擁擠喧嘩而陪祀人員到班行禮者亦復爲數寥寥一節已由禮部於議復御史江春霖等摺内另行會議具奏外至原奏内稱遇朝賀時各部院官員在品級山前行禮者亦皆不按品级班次任意擁擠甚且以六七八品人員混行列入一二品班次内行禮並時有閑散人等擅行混入擁擠一節查朝賀典禮定例綦嚴彈壓糾劾本有專責日久玩生誠恐不免擬自此次申令後行禮各員皆須各按班次倘仍有擁擠越次及閑散人等擅 
 
 

Page 4

 
 
行混入者即由押班科道及值班護軍統領照例辦理又原奏内稱内例都察院及吏部禮部均有接收職名之責乃近來吏禮二部接收　名等員率皆委之皂役而呈遞職名各官亦皆不由本員自行呈遞以致遞職名之事率皆視爲具文一節查凡遇朝賀大典向均派員接收職名擬請嗣後由各該衙門照例先將行禮人員銜名造册分送禮部及都察院届期親身呈遞職名並嚴飭派出之員親自接收按册查覈如有無故不到及不親遞職名者即照例會同都察院奏參乂原奏内稱應由禮部先行派遣妥員按照品級班次分别帶領魚貫而入接班行禮仍由都察院遣派御史認眞監查倘有擁擠擾亂等項情事一經查出　應將禮部帶班人員一併查叅一節查禮部序班官職掌僅止序其班聨倘有擁擠擾亂等事自應仍由押班科道遵照乾隆五十四年諭旨認眞辦理所有臣等遵議缘由是否有當伏候命下遵奉施行 
[蘇撫咨憲政編查館籤註新訂刑律草案文]  
竊照新訂刑律總分各則草案逐修籤註緣由除會同督部堂恭摺具奏外相應抄奏並册咨呈爲此咨呈貴館王大臣謹請查核施行 
[計開總則各條]  
第一條凡本律自頒行以後之犯罪者適用之若在頒行以前未經確定審判者俱從本律　　但頒行以前之律例不爲罪者不在此限按此條原註理由己甚明晰自可照行第二條凡本律不問何人於在中國内犯罪者適用之按世界各國凡居留於何國者即受何國之法律今以中外法律不同之故任有領事裁判權日益侵陵致吾民種種受損人心不平拳匪禍作可爲前鑒現改訂刑律期與各國刑法大致相仿庶領事裁判可撤規定此條極爲允當 
第三條凡本律於在中國外對於中國事物犯左列各罪者適用之按原文　列各條其罪名均載分則另行簽註大抵皆關碍國家及損害人民之事果能不論國内國外人犯此者一律適用本條處　自屬平允惟釋本條文於在中國外五字似欠包括上下意義亦欠明顯應請重加釐訂以期醒目 
第四條凡本律於在中國外犯左列各罪之中國吏員適用之按原文左列各條其罪名均載分則另行簽註旣明言犯各罪之中國吏員則本條於在中國外五字似贅若以外國人　偶犯此並中國人在國外犯此俱適用本律應　將條文重加釐訂 
第五條凡本律於在中國外犯左列各罪之中國臣民適用之按原文左列各條其罪名均載分則另行簽註旣明言犯各罪之中國臣民似專指中國臣民言而左列各條之末又云其外國人對於中國臣民犯前項各欵之罪時亦同似乂兼外國人言本條意議似可將前後條文歸併請重加釐訂 
第六條凡在外國犯罪者雖經審判後仍得依本律處　但於外國受刑之宣告而得免除執行或已執行刑之全部或一部者得免除本律刑　减輕一等至三　按本條意義明晰各國均有此辦法我國自應援照規定 
第七條凡可爲罪之行爲或結果之一部在中國領地或船艦内者以在中國内犯罪　 
按本條意義允當 
第八條第二條第三條及第五條至前條之規定如國際上有特别條約法規或慣例仍從條約法規或慣例辦理按改訂本律原冀各國收回治外法權而言自應於各律議妥後條約法規或慣例辦理按改訂本律原冀各國收回治外法權而言自應於各律議妥後即與各國聲明改正條約其條約未改之前儘可暫照舊約辦理則本條如國際上有特别條約法規句可以删除惟在中國之公使及其家族隨嗣與住宅内及經承認而來之軍艦軍隊之類凡此等人及其區域不得特别條約不受居留國之管轄爲今日各國通例即今條所謂慣例者是也然旣屬慣例我國自可循照通例辦理亦可不必特行規定應請再加釐訂 
第九條本律總則於他項律例之定有刑名者可適用之但他項律例有特别規定時不　此限按本條下文所載理由注意均屬分明自可遵行 
第十條凡律例無正條者不論何種行爲不得爲罪按現行律斷罪無正條援引他律比附定擬誠以後世人心不古事變萬端有爲法律所不能賅載者故特設比律行用之法正以執簡馭繁爲用法之準绳雖云比附要不能越乎法律之範圍仍是司法之性　固不得譏爲司法立法混而爲一說者謂比附之法肇自漢唐實則三代已有之周書吕刑上下比罪蔡沈集註云罪無正條則以上下刑而比附其罪可見此法由來已久即考諸日本法學博士岡田朝太郎刑法總論亦有對照比較之語更可見外國有時亦用參照之法惟不得强附耳竊謂比附二字或的易爲比照於中外法律亦無所不合若如本條明言律例無正條者不論何種行爲不得爲罪恐自此奸狡之徒將百計巧飾爲非法之事殊非防衛治安之道（未完） 
[准撥西陵守護大臣設立禁烟公所經費北京]  
西陵守護大臣奎瑛等設立禁烟公所應需經費奏請由部撥給奉旨度支部議奏茲經該部議覆云據原奏内稱鴉片流毒爲害甚深奴才衙門遵旨行令依限建立禁烟公所遴派司員查得東口之門外半壁店街舊有華祖廟一區堪以立爲禁烟查驗公所所需經費撙節估計約需銀一千二百兩惟奴才等所管之廣恩庫近年應收租銀未能照額解交例支之項尙難如期開放實屬無欵可籌懇飭下度支部照數指撥以便開辦等語臣等伏查上年密雲副都統奏設禁烟公所用經費請由直省藩庫關領當經臣部咨行直隷總督照數撥給並行令該副都統將該所開支各欵造册送部查核各在案今西陵守備大臣奏設立禁烟公所约需經費銀一千二百兩請由部指撥之處核與密雲事同一律應請旨飭下直隷總督由藩庫照數撥給以資應用 
[京師近事]  
農工商部奏請速訂國籍法以固僑民一事刻已經修律大臣等訂立入奏據政界人云沈子敦侍郎於　際各法律頗爲注意法律館開辦數年惟關於國際法案多所研究此次奉旨交議之國籍法條訂所以如此迅速者蓋因該法律早經擬定大綱故能一揮而成云 
法部戴尙書曾飭各省督撫開辦初級審判廳現又以東西立憲國審判廳必附有律師以代人民辨白屈抑此項律師須先妥訂品行資　及各項章程後始可添設故已飭部員詳訂章程矣 
整頓藏政問題政府前已擬定大綱交各部會議辦法茲聞理藩部外務部農工商部郵傳部度支部陸軍部學部等衙門現已　定日期開特别會議以便劃清權限分訂辦法 
 
 

Page 5

 
 
西藏鐵路關係西南交　若僅招集商股一時勢難集合聞川督趙次帥駐藏大臣趙季帥會電請借外欵興築鐵路不知郵部如何答覆大清銀行總監督張伯訥以西藏圜法紛雜且外國紙幣羗帖輸入甚鉅曾經理藩部壽尙書在黄寺　逹賴喇嘛專議此事刻已决議設立大清分銀行數處以示抵制 
京師南苑北苑現駐陸軍聞擬將慈雲寺曠地改設東苑四平台改設西苑分駐禁衞軍以固根本又聞陸軍部鐵尙書與提調朗貝勒議商擬將朝陽門外東八里莊及六里屯一帶建築東苑以備將來屯紮陸軍日昨已派陸軍部測繪學堂敎員帶同學生十數人前往詳細勘測吏部陸鳳石以中國官員貪贓罪具備於大清律例惟習之旣久每多隱匿敷衍並不照律科斷擬通飭嗣後貪婪各員一律照律科罰以肅官箴 
度支部已派傅蘭泰丞堂督辦清釐財政處事宜現正查點近數年來凡内外臣工條陳財政各項奏牘說帖等項擇其深切時勢者編號存查川督趙次帥奏調學部記名叅議曾培充四川鐵路公司總理已經張中堂飭曾即速赴川故已訂定月杪出京 
東三省監務總辦陸宗　因丁艱回藉現聞度支部尙書已發電着令來京會議鹽務整頓方法 
日前外部梁尙書與署郵傳部李尙書議商魯撫袁中丞來電因該省上年與德國定立聨合電報一事今届期年應訂正式約文故請政府核定辦法 
禮部奏稱監國攝政主册寳將次製造完竣劄由欽天監選得本月二十七日已初監國攝政王詣孝欽顯皇后几筵前祗領册寳吉是日已正詣德宗景皇帝儿筵前祗告受命吉受命祭文已由翰林院撰擬 
西報譯要 
香港禁烟政策近聞泰晤士報載二十日香港電云港督羅茄特致書議政局暢論鴉片問題書内拒駁上年西五月六號瓊生君及台洛君在下議院陳說之言並復申論港政府不顧金錢上之損失協助革除鴉片贸易而使中國蒙益乃觀於近日由國各口私運入港之鴉片仍未稍减可見中國之不能實力申禁以答佳意又謂中國鴉片之價祗及香港之半故港地禁止吸食鴉片良難收效承攬鴉片稅欵之制爲管理香港鴉片私運銷吃最妥之法今日預料一千九百十年承攬之價值必將减小而使港地爲中國之故犧牲巨欵云羅大巨並呈禁烟政見兩欵（一）承攬人所用之鴉片應按年逐减至九百箱爲限（二）禁止以鴉片售與婦孺復謂香港之烟館可以長存者共一百九十家館内吸烟之人常有一萬四千四百六十五人今設禁閉烟館不特不能減輕惡習且將擴而伸之蓋以高告精而代鴉片實爲香港之危舉故該大臣之意吸食鴉片耗資費時實爲理財上之巨害無利之嗜好惟急切施禁亦非得計字林報載同日香港電云港督羅茄特已將所接殖民部大臣克吕維伯爵之公文通告本港　政局内謂内國政府近斟酌各種情形後决議香港所用之鴉片應於本年減至一千箱爲額烟館執照俟有二十六家滿期後應　註消政府採納此見蓋欲爲闡明禁烟目的之初步及將來各屬地協助辦理之預計至現在承攬鴉片稅欵合同滿期後如何措置容再磋商惟過此以後烟館執照若仍實用則政府未便許可該文並云港督有所建議必以上議院爲範圍政府現已擬請議院實行補助港政府因遵照此諭辦法而所受稅欵之損失 
文匯報載同日香港電云港督羅茄特在議政局演說鴉片問題謂接殖民部大臣克吕維伯爵來文稱英政府未便背離禁閉烟館政策惟現已允照港督之議辦理於一千九百零九年三月内禁閉烟館一半餘統於一千九百十年三月内禁盡政府現已擬請議院於一千九百十年此事辦妥後允准撥欵補助香港稅餉之損失 
○雲南禁烟之成效字林報載雲南訪函云前於西二月三號發遞一電報告該省禁烟成效之卓越（按該電前已譯載本報）茲更申述數言以明其實在余頃從該省西北境游歸正届種植鶯粟之時而所過一路竟無種植者即有一二農民抗違禁令每經錫督全行拔棄通衢之中且有首級數顆高懸以爲犯禁者戒現雖鴉片供給未絕吞烟私吸者固不乏人然民人亦皆以吸烟爲苦頗思脫離苦海矣 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[鄂省變通各卡統捐辦法武昌]  
　　鄂督陳筱帥奏稱湖北釐金一項向爲歲入大宗光緒三十一年間升任督臣張之洞以後前局卡繁密弊竇易滋特將百貨釐金改爲統捐裁撤局所二十九處當經專案具奏並聲明嗣後如有斟酌損益之處隨時奏明辦理等因在案臣到鄂後考查釐局收數較之未改章之前頗有加增上年秋冬之交復遴派廉幹委員分途周歷詳加訪查商民樂其便利亦皆踴躍信從足徵辦理得宜成效昭著一切章程應即循照辦理毌庸更張惟當日酌留各卡其中駐紥地方間有因時事變遷今昔異宜之處現經督飭司局酌量變通將漢陽縣治之蔡甸一局移設荆門州之沙洋其沌口一局移設本邑之黄陵磯並將蔡甸地方劃歸漢口專局管轄由該局裁撤皇經堂分卡改設蔡甸似此一轉移間並不添增局所而布置較爲扼要於稽征頗有裨益又改辦統捐之始因事同草創未能議及定額現已試辦三年自應查照從前抽釐辦法核定比較業經督飭司局考究近年各局收數之旺淡及現在商情之盛衰酌擬數目定爲歲收之率由該司局認眞考核贏者優奬絀者嚴懲所有功過賞罰均按照舊章秉公辦理庶各員知所勸懲爭自奮勉仍由臣督飭愼選賢能量材委用務期得人而理以仰副朝廷裕課恤商之至意 
東三省近信 
　　編輯政書之宗旨吉省公署曾奉到東督咨文速編公署政書聞公署刻已設立編輯處派定人員訂明人員訂明規則其編輯處宗旨及各司道局所编輯宗旨均須遵照徐欽帥頒到編飲帥頒到編輯之體例如舊日之狀况改良之辦法開辦之原因籌欵之方法籌備之方法籌備之情形擴充之希望等類定自本月初六日起至二十六日止凡歸編輯處主任之件一律辦齊其各司道局所主任之件歸編輯處總核則自本月二十六日起至閏二月十六日止務須一律辦齊至各司等應照分發體例編輯務於二十日内辦齊彚交惟交涉一類旣合三省類編不能如内政各項分省辦理故凡涉事件定於二日内彚交編輯處再由編輯處送至奉天交涉司覆核彚送其歸交涉司主任之邊蒙各務仍照各司道編輯例送核 
　　大連工人罷工不果日前大連市摩耶町有工人三百餘名因去冬由營來連均爲某某工頭雇用被其種種刻薄大戾羣情遂致激成公憤同盟罷業後該雇主自知理短託人調說允將不合之處悉行改革該工人始行解散翌章照舊赴工 
　　黑龍江俄人苛待華商續紀黑龍江昻昻溪火車站界内所有華商店舖俄官欲課以俄自治會捐欵一事已紀前報聞此事自經江撫周少帥于本月初三日札飭前呼蘭府李右軒太守赴昻查辦後李太守即於前日　赴哈爾濱面晤霍爾瓦特商辦妥協電逹該站俄官着將封閉之商家照常開市贸易 
　　吉江馬賊之發現著名馬賊首領武魁首打的好運氣轉雙勝等在肇州廳一帶搶刦答商之事時有所聞江撫周少帥當飭巡防馬步隊各一營前往白家店挖口子等處捕勦該匪早已聞風竄入吉省新城府小城子一帶廻環騷擾此勦彼竄故周少帥現已咨會吉撫陳簡帥撥派防營馬步隊前往小城子地面會同江省防營于吉江交點地協同捕剿接收營業稅吉林地方稅業已改爲營業稅當經陳札撫委吉林府張蓬仙太守及商　協理牛墨樵君接收 
　　吉林遊擊隊近聞前路富統領禀請吉林公署變募獵戶爲遊擊隊一事疊誌前報茲聞該統領業已委派牛占文爲擊隊長率領砲兵砲目前往大青溝一帶駐紥認眞操練一俟决解後再行分途入山逡　 
分類新聞 
政界 
[展限呈騐荒地契據蘇州]  
　　江蘇農工商總局出示云光緒二十九年設立農務局清查城廂荒地凡屬有主各地予限一年呈驗契據印照聽候加戳騐還逾限不報概作官荒招戶繳價給領迨至三十三年九月農務局併入本局又復重申定章剴切曉諭並詳請展限三個月均經奏定在案乃原業各戶並不遵限呈驗往往逾限已久執持舊照稱係祖業禀請給還此等禀牘自應一律駁斥但尋常業戶一經批斥不敢再有異辭而間有屬於顯宦鉅紳者或託辭遠宦外省或藉口遊歷異邦具禀爭持屢年不結是不獨紊亂定章而良懦吞聲華貴任性亦非事理之平本司道等再四會商擬請續行展定限期並擬簡章五條自本年閏二月初一日起至五月底止此後决不再展詳奉督撫憲核准附片奏陳奉旨該部知道欽此欽遵在案爲此示諭有主荒地各戶人等知悉遵於限内將執業契照赴局呈驗如再遷延一俟四個月限期旣滿所有未經呈騐契照各地一概作爲官荒此後無論執有如何確據亦均作廢案經奏定本局斷不稍有遷就凡有主各戶毌再自誤切切 
[驗契簡章五條]  
　　（一）凡蘇省未經給領之荒地自此次經撫憲奏准續行展限後以四個月爲期自本年閏二月起至五月底止各業主務必遵照於展限期内呈驗契據方單並照章遵繳半價以便驗明發還如再逾限即作爲官荒辦理無論紳民均歸一律（二）凡此次奏定展限之後限滿即照章實行無論已業官荒均一律遵章繳價請　如有仍將契據方 
 
 

Page 11

 
 
單呈驗者概由本局塗抺註銷（三）此次展限辦法係經撫憲奏准辦理現將原奏及簡章一面刊登各報一面印刷成册分致蘇籍京内外各官曁紳商學界俾衆咸知此後不得藉口遊宦破壤定章（四）此項展限章程係專指尙未經人領墾之荒地而言若業經有人領墾在案者是久已作爲官荒辦理不得續呈契據方單凟請發還（五）此外領地繳價章程仍照舊章辦理 
　　長元吳三縣城内各圖未領荒地畝數清單。（長洲未領荒地）仁二圖七畝零利二圖四十一畝零文一圖十二畝零元二上圖八畝零元二十圖四畝零地一圖十八畝零亨三圖六畝零亨二圖六畝零正二圖十四畝零元一圖五畝零文二圖二十四畝零。亨一上圖一畝零亨一下圖一畝零（元和縣未領荒地）正三圖七十七畝零亨四圖十六零正一下圖十五畝零地二圖三十三畝零仁三圖三十五畝零利四下圖二十四畝零正三下圖三十四畝零地四圖三十四畝零仁一圖七畝零地三圖四十三畝零利四上圖六畝零利三圖二十八畝零正一上圖九畝零利一上圖二畝零利一下圖七畝零（吳縣未領荒地）北元一圖九分零北利二圖四畝零大南亨一國七畝零南利二三圖八畝零北正五圖十四畝零北正四圖一畝零南元一二圖二畝零二利一圖二畝零北正一圖十九畝零北正二圖五畝零南正一二圖三十三畝零北利四圖八畝零北亨一下圖一畝零北亨三上圖三十四畝零北亨三下圖九畝零南正三四圖四十四畝零北正三圖五畝零北利三上圖十四畝零北利三下圖十四畝零南正五圖六畝零北元二圖五分零北元三圖四分零南利一圖小南亨十五畝零 
[江督對於考察自治之意見南京]  
　　江南自治研究所駐防江寗 
上元各學員禀請江督咨送出洋考察自治當奉午帥批云據禀研究所卒業請選送日本考察所需旅費即於自治經費項下撥用等情查該生等學期届滿業已粗諳法理再能出洋考察將來實地推行一切較有把握用意未嘗不善惟中外民俗不同諸生學期内所肆習者各國之法理出洋所考察者仍係各國之規則於本地这習慣内容或轉未能盡悉底藴如使學成回國不察輿情之向背一以已之所學绳之必至多所扞格不如各回本籍乘此籌辦自治之會就所嫻之法理参合本地之情形何者必應改良何者尙應沿習咨諏父老會合同學研究而求其是見有疑莫能明曁扞格難通之處然後赴東考察以蘄折衷至當則不必多人出洋而牧效固已甚博實可事半功倍至撥欵一節查此項經費係因籌辦自治事理繁頣非代籌的欵不足以爲經久之計現在城鎭鄕自治部章業已頒發應行籌辦之事甚多豈能儘數支撥以供考察一事之用所請應從緩議 
[請革養育幼伶之武進士南京]  
　　江督端批阜陽縣彭令禀云武 
進士蕭鴻昌旣據核縣查明平日遇事生風欺壓良懦茲值國恤期内復敢育養幼伶違制演戲殊屬不安本分自應嚴行究辦仰安𦤎司會同安藩司查核詳革一面仍飭該縣出示招告並訊明不法確情照例詳辦 
交涉 
[涇縣礦產與洋人合辦之交涉南京]  
　　江督批蕪湖關郭道重光 
禀云據禀涇縣裕成煤礦無力開採該礦主李鋆及同辦之張姓勾串西人費禮思礦師品格爾私立合同來涇開挖又敎民王華堂私將菜園壩賣給田姓西人挖煤等情察核各節顯係奸民利令智昏私將礦產盜賣若不嚴切究懲不獨有違部章必致釀成交涉遺患無窮應由該道查照定章迅飭該縣黄令先將裕成煤礦及菜園埧地產一律查封入官勒提李鋆及張姓王姓等到案訊明確情禀候察辦並責令裕成將前領開礦執照先行詳請咨銷一面查明該西人等來歷有無護照按照約章妥令迅速離涇免生枝節至該前縣包令惠疇身膺民社乃於此等交涉要案漫不經心實屬　頇已極業經撫部院奏參革職應毌庸議此外各屬恐亦難保無此等情事候札江南礦政局安徽勸業道一體飭屬嚴查據實禀辦仰卽遵照辦理 
[簽名力爭礦產揚州]  
　　揚州安徽旅揚同鄕會前接寗垣安徽路礦公曾來函以英商佔據銅官山礦地擬糾集全省合力抵制故該會特於前日開職員會提議茲復徧發傳單准於十九日同赴花園巷該會事務所全體簽名電逹省憲部憲以合大羣而伸義憤 
[究治不法敎民寗波]  
　　定海天主敎民魏某平日在沈家門地方恃勢凌人包攬訟事經董神父屢次責斥詎該敎民不肯改悔仍復横行不法藉端索詐又經神父聞悉惡其敗壞敎規即日驅逐出堂並請廳主究辦當經司馬飭提到案笞責千板枷號示衆 
軍界 
[輸運軍用品仍用半價聨單南京]  
　　陸軍部咨江督文云准郵傳 
部咨開接准來咨陸海軍人員及軍用物品因公乘坐火車來往輸運詳細章程現在尙未訂妥而軍中輸運頻繁未能一時或輟所有本部曁陸海軍人員及軍用物品由火車輸運者應仍用原定半價聨單以期交通無阻請轉飭各鐵路局所車站於新章未訂定以前所有本部及各省練公所原定之半價聨單仍舊照常使用以利師行等因前來查陸海軍人員物品輸運章程關係重要亟應詳細考求現旣一時未能要訂所有從前發出之半價聨單在前項章程未經頒發以前自應暫行照舊使用除通飭各路局轉飭沿路各站遵照外相應咨呈查照等因前來相應咨行貴督轉飭遵照可也 
[先鋒隊攻毁警局浙江]  
　　嘉善先鋒隊營官王鳳飛營規極寛故兵士時有毆打調戲情事本月十三日夜間突有營勇某酒後在賣魚橋因硬買生番竽與江北人爭價一言不合遽爾行兇將江北人徧體毆傷血流不止該處適近西路警察局什長李景山聞之前往解勸該營勇忽吹號一聲聚衆百餘人手執刀棍將警察局全行打毁左近居民聞聲往視皆被毆傷什長李景山及麵店夥某則已當場斃命 
[部咨改給關防南京]  
　　陸軍部咨復江督文云（前略）查陸軍第九鎭已於上年十月間奏請欽定鎭協標號數錄旨鈔奏咨行在案該鎭旣蒙欽定所有第九鎭統制以次關防自應除去暫充字樣以資信守至鎭司令處之正叅謀官正執法官正軍需官正軍械官正軍醫官等關防五顆亦應刋相應咨復貴督查照辦理可也 
學務 
[天津學界大會天津]  
　　直隷學界同人於本月初七日假天津西 
 
 

Page 12

 
 
馬路宣講所内開臨時大會籌議開辦敎育總會事宜茲悉是日到會者有提學使傅增湘天津道齊耀琳天津府胡遠燦天津縣胡商彝諮議局協理劉春霖北洋大學監督蔡儒稭北洋師範學堂監督李士偉北洋大學提調王邵廉自治局參議王振堯閻鳳閣齊樹楷童寳廉天津師範監督胡家祺學務公所議紳梁志宸北洋女師範提調吳鼎昌學務公所課長李金藻趙憲曾等當時公推劉潤琴爲臨時議長并舉吳君乃臣胡君玉孫李君芹香趙君次源爲起草員擬定一切草章又舉定組合員九人至晚六時始行閉會同人到會旁聽者約千餘人洵一時之盛會也 
[敎育會職員會議紀事蘇州]  
　　長元吳敎育會自舉定正副會長復定於十六日開職員會各情已紀本報茲悉各職員均經到會當經蔣吳兩會長分派各部以定辦事權限評議員祝心淵陸雨安吳卓人孔康侯潘玉辰陳師龍吳綰章高遠香朱章甫江霄緯潘硯生鄭慰亭蔣青卿胡壽香陳公亮陸九如徐鎭之王鶴琴陸九如王在璇調查員周碩臣顧彥聰程德如顧珍儒湯耕　胡蕭和潘振霄俞夢池謝序卿陶子瑜蔣壽之顧子怡姚雨春　子省柳君謨朱遂穎書記員陳公孟王康民章伯寅朱建侯會計員王杏春龔賡禹招待員胡友白程綺霞陳大鴻經濟員尤鼎孚潘仲午張叔鵬 
實業 
[錫金商會選舉常州]  
　　錫金商會總理祝大椿將届兩年期滿於二月十五日選舉新總理及代辦薛翼運得總理九票代辦一票孫鳴圻得總理八票代辦四票各會員以兩項票數併計孫君得票爲最多數應推爲總理現孫君尙在推讓云 
[商會擬代通益公紗廠墊解官欵杭州]  
　　日前通益公紗廠執事劉某運動其戚友裕源莊阮海珊日商戴生昌鄭宜亭招商局朱贊思等要求城北商會代高某墊解三期欠欵銀三萬五千五百二十一兩二錢五分一事聞十七日下午已由此數人邀同城北商會總理吳純伯赴商務總會開會到會春除該廠數家往來錢莊外眞股東僅一二人先由劉某登台演說其戚友阮朱鄭等互相倡和舉手贊成在座諸人默無一言有竊笑者即由此數人决議欠繳官欵準歸城北商會墊解一面由商會電禀商部並向撫藩憲力爭未知上憲果能勉如所請否 
[粤路股東共濟會定期集議廣東]  
　　粤省粤路股東共濟會爲三水鄭君梅叔等所組織聞該會議定每股收小費銅錢一文附入極衆現議二十日開會集議另租借公地爲會所 
雜記 
[粤督奏陳大沙頭火災情形廣東]  
　　粤督張安帥片奏云再廣東省河之東土名大沙頭一帶向爲蛋戶船艇匯聚之所並有妓船酒航寄泊其問前項船隻因鑑上年風灾遂結纜連檣貫以鐵索意圖牢固不意本年正月初九日夜艇戶失愼延燒船艇六十餘艘時值風猛火烈俄頃皆焚經巡警道飛飭省河警局員弁督飭巡兵駕駛輪船舢板會同該管文武曁兵輪弁勇赶攏救護共拯出難民男女百數十人其辦理災振之紳董同時駕船拯救脫險亦多惟當火勢飛揚之時各船男婦或撲水逃生或走避不及計溺斃焚斃者尙屬不少約計被災共四百餘人撈獲屍身二百餘具凡有親屬赴領者立即給領其無親屬到場者亦即拍照棺殮再行傳屬領埋撈獲財物均經逐一給還救出人口並已妥爲安撫受傷者送交醫院調治不致失所臣查此次火災良由船艘連環不能移動以致傷斃多命實堪矜憫除飭將妓船酒舫一律禁止並查明失火之人照例 ]究懲發落外謹附片具陳伏乞聖鑒謹奏 
[拿獲革命黨四誌杭州]  
　　杭城連日嚴緝革命黨並牽涉多人一案已將訊無關係之人陸續釋放茲悉拘押者除闕玉麒外尙有徐仰山項勉先二人雖無關係聞有應質之處是以暫未釋放昨日傍晚撫憲復將闕玉麒及徐仰山二人發由杭府委員承審嗣即將徐發交仁和捕　看管闕則發交待質公所管押以示區别至項勉先則此次自皖省來曾給有護照增子帥已電皖詢問一俟覆電到浙即行釋放現尙在衛隊中 
[欽邊革黨近情廣東]  
　　日前欽州官軍探得安南舊提督黄花林又名亞貪在安州縣林分地方招集越人二三千名爲復仇計與某國官軍開仗内有中國革黨十餘人在内協助入春以來某兵傷亡頗衆因其地山深林密某兵不識道路須用氣球測其内地方敢進兵聞其地可通暹囉其器械糧餉多從暹囉運入該國黨人之往日本留學者多至百數十人亦皆由此道出境中國敗餘之革黨因彼此俱屬同道故暗中助力蓋欲互相利用以期横行於欽越邊境一帶云 
清談 
選舉運動法。（五） 
惡賴之運動。 
宣講員者宣講選舉之權利。及一切投票方法而已。至何人當選。何人不當選。應聽一般公民自擇。 
乃聞松郡某縣選舉事務所某。於正月初四日起至十四日止委託其學生兒子輩某某等六七人先從城内明倫堂起以次赴各鄕鎭演說曰。 
某董。不可舉。某紳不可舉。區董張某黄某趙某等更不可舉。且恐人之不知也。並說明某某等不可舉之理由。 
又恐一般公民届期選舉他區正紳也。復親自屢屢曉之曰。 
諸位。當熟記。　　　三。字。（即已之姓氏）及宣講員姓名。（宣講員即其學生兒子輩）諸君。如善忘。或有。不能書寫者。可先。在家鈔熟。 
此外。别無可舉之人。 
邑中。聞其語者。咸譁然詫爲奇事 
南民曰。諮議局之選舉權。非所。謂公民之自由權乎。朝廷予民以公權。而該所欲以個人剥奪之。異己 
[學堂之照相。來稿）]  
或曰科舉時代入場無相片而槍替多。今學堂有相片而槍替愈多。曷故。 
余曰科舉行於唐宋。當時。非無相片也。傳其眞也。子獨。不聞三李白百東坡千億放翁之美談乎。其照相也。以月與水與梅石鏡以月影水光化身法爲電。一霎時而三而百而千億之相片以成。設有。槍替者。李白自李白束坡自東坡。放翁自放翁。不可得而溷也今之。相片則不然。一李白也。可蘇可陸。一東坡　可陸可李。一放翁也可李可蘇謂余。不信試徵。之浙。省某學堂之考試近日某學堂招考學生。應試者四千餘人。其入場固無一不携有相片。然而槍者自槍。替者自替。眞耶贋耶。照相耶變相耶。吾烏得而知之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦路議局 
官長設立 
[江蘇寗屬]  
寗屬諮議局籌辦處以閏二月十一日爲各府廳州縣初選舉期届時投票檢票各事俱屬創舉各府廳州縣等未必盡能合法議令司選各員自初一日開會研究十日每州縣仍派員一人前往會同該地方官紳辦理一切上元江寗本在省城毌庸派人通州最號開通亦無須派人揚州之江甘兩縣同在一城只須派一人前往計合各處須派三十二員出發其川資旅費一項則呈請江督飭由財政處照前次派員分赴各屬轉佐調查所用數目酌量揆給 
　　江督致蘇撫電云諫電悉蘇屬議員支配確數敬悉寗屬選舉人名亦据陸續報齊複選區六處選舉人名總數共十萬二千八百二十九人以寗屬議員五十五名除之每一千八百六十九人得議員一名江寗府屬共二萬八百十五人應得議員十一名揚州府屬共二萬五千四百八人應得議員十三名淮安府屬共一萬七千六百五十四人應得議員九名徐州府屬共一萬八千九百六十五人應得議員十名海州屬共七千六百十人應得議員四名通州屬共一萬二千三百七十七人應得議員六名尙餘二名之額應以零數較多之通州揚州各得一名 
專件 
[浙江諸議局議案預備會第一次調查大綱]  
本會調查與東西各國之國勢調查異與現今各省之調查爲備修訂法律及編製統計年鑑之用者亦異蓋國勢調查以人口爲主而兼及一般經濟上社會上之事項意味最爲廣漠現今各省之調查其第一着手爲編纂法典而設第二著手與國勢調查爲同一之意味而廣漠又過之本會固不必有此力量而亦不必爲此寛泛無限之調查也本會宗旨旣專爲本省諮議局議員提出議案之預備則其調查之事項固必以議案爲前提而以諮議局章程所規定爲根據茲將諮議局章程關涉議案條文節錄於次 
第二十一條諮議局應辦事件 
一議决本省應興應革事件（建議） 
二議决本省歲出入豫算事件（財政） 
三議决本省歲出入决算事件（財政） 
四議决本省稅法及公債事件（財政） 
五議决本省擔任議務之增加事件（財政） 
六議决本省單行章程規則之增删修改事件（法律） 
七議决本省權利之存廢事件（法律） 
第二十五條第二十一條所開第一至第七各欵除第二三欵外諮議局得自行艸具議案 
第六十二條本章程未盡事宜得由各省諮議局擬具章案議定後呈由督撫咨送憲政編查館會同資政院核議辦理（建議） 
依右之條文可略分議案爲三種即第一建案第二財政案第三法律案是也顧財政法律有一定之事實一定之範圍不厭列舉建議則須待徵集全省之意見而成辦法自不能同茲暫擬調查大綱如左（未完） 
[常州初選舉投票所管理員監察員須知（續）]  
一投票所設選舉人名册一份以便檢查 
一投票人於投票簿簽字畢方能領票限一人一紙如投票人將票紙捐污不得再領第二紙 
一投票人簽字領祭後即往寫票處寫票隨領隨寫隨寫隨投投畢即出勿令稍事逗留 
一投票人入投票室除關於投票事宜得與投票人問答外不得涉及他語亦勿令投票人與他人接談 
一寫票時各書所舉姓名勿令窺視他投票人 
一投票人如有不守規則得令退出如有暴行及騷擾情事得按照罰則呈請初選監督核辦 
一投票人如不諳投票方法須隨時指示惟投票人願舉何人不得絲毫干預 
一其人舉某人不得稍有洩漏並不得暗記彼選舉人姓名 
一違式之投票紙可拒不收受但除投票人寫自已之姓名於投票紙及投票紙無初選監督印信或所蓋印信有差誤者（如非本縣初選監）督印信之類）不得擅行拒絕 
一投票人不得令人代理如有代人投票者立令退出 
一投票所應設記事簿一册本所之事隨時登記至投票事畢應將投票者若干人放棄選舉權者若干人雖投票而未予收受者若干人投票所中有無不協規則等事詳細報告初選監督 
一投票事畢之翌日應將投票匭並鑰匙送至開票所並申報初選監督一投票紙投票簿投票匭於選舉期十日前由初選監督發交投票所届期管理員及監察員即應到所任事 
一遇有第二次重行選舉與第一次一律辦理 
一投票事畢至投票所裁撤時應將餘賸之票紙繳還初選監督 
一選舉章程投票須知等件管理員及監察員各備一份統由事務所公送如有未盡事宜隨時叅酌辦理 
來稿 
[上海粤路股東共濟會對於全體股東會提出意見書（續）]  
以上二義關係更改章程應請諸君研究决定方法敝同人之意應增應改之處甚多似應在會場公舉起草員限期脫稿開臨時會通過又我公司有蔑視小股東之意粤中股東多以爲言此事實問題遠道股東末由得悉但攷其章程揆之法理亦多未合此亦我全體股東所應解决者 
上海粤路股東共濟會發起於去年之十一月報載公司收股至十一月 
 
 

Page 19

 
 
十五截止渝期不繳即失其股東之權利是時戊申年帳略示見隻字也鐵路星期報未見隻字也詢之招股處招股處不答且以冷語侵之衆情憤激遂有十一月二十七日張園之會會之前夕始得戊申年結一册律以報告之程式亦殊未備公司與股東疎闊至此公司委託之機關傲忽至此股價跌落僅可四折其曷以慰投資者之心而塞怨謗者之口故我一部分之股理不得已而爲此今旣選派調查員則調查者之責自應按照前書所陳七慮調查虚實歸告股東使從速繳股以維大局但調查旣畢宜有善策以維其後更擬三事如左 
一長江各埠取形勢之便利應以上海爲總機關此機關仍歸公司委託但必由長江各埠股東薦舉不至如從前公司單面委託之隔閡一報告程式宜加詳并宜載現在及將來之計畫登之報章以供衆覽一鐵路星期報應分寄漢口九江蕪湖鎭江揚州常州蘇州商會各三五分上海總機關十份 
　　以上三事爲將來宣示公司内容催收股欵恢復名譽維持股價起見不獨利於長江各埠一部分之股東亦全體股東之所樂聞也至此次二期收股截止之期應以三月爲限緣長江各埠未繳各股均俟調查員回滬方能措繳也敝同人區區之見如此是否有當統希公决施行 
本埠新聞 
[阻止購地築路之周折]  
　　領袖領事以公共工部局現在阿拉白司脫路築造馬路所用之地係由天王敎首善堂情讓業于西歷正月八號註册照復滬道去後茲悉蔡觀察以該處之地是否係首善敎堂之產現在已否讓與工部局以作築路之用均應查明再核業已札行會丈局查明局中曾否據報有案禀復核辦 
五誌租界食鹽事宜之交涉 
　　租界浙鹽事務所管事二人被法捕房拘押一事迭經滬道照會法總領事竭力爭執並派員前往一再磋商業已就範由朱葆三觀察具保釋出 
[三誌姦騙孀婦之毒手]  
　　寡婦王張氏控德大洋貨號主程德生姦騙地價洋五千元並私行吊打傭婦一案昨又由公共公廨復訊原告延愛律師到堂聲訴各節旋據傭婦吳曹氏（即阿大）供稱本月十三日被程騙至河南路如意里號内關閉樓上令馬夫等用鐵棒毒打二下幸由程妻將棒奪去未受重傷又據任宓氏（即阿英）供稱十三日晨程囑婦人於午後至伊所開之號内取洋婦人信以爲眞届時往取忽被鎖於客堂樓上喝令馬夫車夫將婦人吊打逼言主母與人私識並令其妻弟寫據逼令婦人於所寫據上加蓋指模另又簽十一字後將同伴吳曹氏拖進吊打求究王張氏供丈夫二十四歲時去世迄已四年光緒三十二年五月初母親往松江鄕下戴家村地方婦人坐夜馬車至張園游玩與程遇見程即勾誘婦人約於次日至一品香番菜館吃大餐程即跟婦人回家從此相識婦人初居王家厙於是年十一月問遷居牯嶺路餘慶里本月十三日因程吊打傭婦控告分離所有借去之銀洋五千元係由母親於光緒三十三年十月間將松江府屬之租田一百九十二畝賣與戴承緒堂計洋五千二百元於十一月初四日帶滬程稱因有急用當將珠兜鑽戒抵押借去母親出賣此田原爲吾弟出洋學費詎被程借去後復於次年正月將珠兜取去謂因伊妻需用暫借即還母親恐其圖賴囑程立據致相爭執母親卽被程逐出另行賃屋居住今又圖騙鑽戒不遂被程咬傷旣復騙令兩傭婦到伊號内私行吊打均受微傷請爲驗究氏母張周氏供伊女被程姦佔婦人以顔面有關隱忍不言今程忽將兩傭婦私行吊打　女與人犯姦求恩訊究並求追還騙洋見証蔡晋良投稱張周氏將田賣於戴姓係由小的爲中計錢六千四百五十千文合洋五千二百元所有契據因氏涉訟由小的向得主商明帶滬呈電地保王炳全投供張周氏將田出賣小的確曾在場蓋戳程德生延哈律師到堂代表並將所寫之筆據反覆申辯中西官以此案情節較重非詳細訊明未便定斷判程仍存捕房洋一百元暫行保出候下禮拜一再訊 
[商團公會議爭選舉權]  
　　南市商團公會會員因諮議局調查事務所將該會會員一併删去衆情不服函請隊長朱少沂君力爭選舉及被選舉權旋由正副會長議定於二十日午後在三區投票所即商團公會事務所開全體大會到者一百二十人先由朱君宣佈來函五十餘件之大意次由正會長李平書君演說略謂體操畢業當時由道憲親蒞給憑亦頗鄭重自應一併入册嗣評議長顧馨一君謂旣經畢業願入商團自盡義務則不可謂無公益二字之資格後由副會長王一亭葉惠鈞二君聲請正會長函致調查事務所補發縣示名單各會友皆舉手賛成繼有某會員報告近聞邵子芬在總工程局因事逮案襲用會員名稱請問邵君已否出會旋閱簿記係上年八月初二日出會遂布告大衆散會 
[南市拿獲盜首]  
　　山東登州府福山縣去年八月間據監城船戶謝永泰報稱中途遇盜上船行刦並傷害六命現由該縣派差來申至總工程局禀稱據已獲盜黨供出此案由劉三爲首劉住滬南郎家橋南首姚姓處請爲協提局中准即派控將將及伊婦孫氏女玫瑰以及行李衣箱寳銀刀械兇噐各物一併解局收押候訊旋有賣粢飯之陳金發至劉家内探望亦被拘案訊據劉供阜寗縣人於去年八月來滬向爲賣菜生意陳供因有住居新春樓茶館樓上之婦人蘇妹聞悉劉三被拘囑爲探望旋拘蘇妹到案質訊據供丈夫陳友才現方駕船出外婦人與劉在品春園啜茗相識判一併備文送縣着福山縣來差自行投縣請核 
[禁阻地造屋]  
　　紳董姚文柟等查悉九畝地地方仍有租地造屋情事禀陳滬道請爲禁阻蔡觀察以該處之地曾經禀准祇能出售所得欵項撥充改良本縣監獄之用未便再有出租清事昨特移文提右營楊叅戎即行阻止以符前議 
[新築馬路告成]  
　　閘北梅園地方現由巡警總局添築馬路一條計長二千三百六十二尺由永利公司包築共計工料費銀一萬九千八百三十兩零業已工竣昨由總辦汪觀察繪圖貼說移送滬道查核 
[滬道返申]  
　　滬道蔡觀察因公赴寗茲已事畢於前晚乘坐末班火車回滬 
[哨官記過二次]  
　　駐防浦東北蔡鎭之淞滬巡防隊左哨官蕭 
 
 

Page 20

 
 
家有擅用刑訊曾由滬道移文該隊統領徐太守澈查在案茲聞徐太守查得該哨官前在北蔡拘拿賭棍連同鄕民拿案擅施笞責實屬不合業已先行記過二次移復滬道資核矣 
[城内]  
地保所庇○鄕民錢張秀昨日紏同合圖鄕民到縣禀稱張柏松日夜叙賭輸贏甚巨因有地保錢王金包庇以致毫無忌憚請爲究辦李大令諭候飭差查明禀復核奪牙戶纒訟○灘船牙戶施明泉（即徐榮泉）喊控　牙李榮泉霸持行兇前日由縣提審據李東生供長子榮泉上年常牙早已告退小的所管西外帮口己經十餘年每届船牙更充例貼幫費今施接充後亦已貼過洋一百十元事本妥洽因小的三子於去年捐帖開設柴糞行被向以舊帖專収乾用之吳天福兄弟嫉妬串令其夥倪阿六向施明泉加費挖奪小的帮口並賄雇無賴黄子山裝傷誣控求鑒及訊施明泉供詞支吾大令斥其不應一幫兩賣諭各交保候補提吳天福倪阿六等到案訊究 
供認行兇○去年戳傷荳腐阿根之小福壽阿六寳由縣收押後小福壽業已身死昨經李大令命將阿六賣提案審訊直認不諱判在供單上加盖指摹押候詳請上憲核示收　罰洋○張長發行竊楊潤蒼家地板門窗木料等物賣於新北門内應國才得錢八百五十文前日由一路巡局提應訊究供由店夥誤收不知竊贜求宥游巡官以應所收之贜值洋十餘元今祇給張賊錢八百五十文顯見知情判應罰洋五元並具結存查張還押再核 
縣批三則○趙了頭禀批爾抵押軍田民田方單兩紙計錢七十千零五百文現在閱時二十餘年所有利息當時如何　明有無　欠未據聲明爾此次向贖僅付洋五十元陳端巖祗將軍田方　一紙交還其民田方單未據交出必因爾贖價本利未清之故豈能輙請追給　已飭查姑候查明　奪俞福初禀批此案抗捐逞蠻現在催傳船戶陳公裕等應俟傳集到案訊明究　至錫箔二十包旣由北公所出具取條何以令至南公所　取是否即是案偷漏之貨該公所因何互相推諉候移請貨捐局查明復奪張建卿等禀批該業整頓行規如果並無把持抑勒情弊同業自願遵守豈有不顧本錢跌價賤售自取虧折之理母庸給發示諭黏單揭還 
南市 
何至誤傳○邵子芬因代已倒閉人和永花行股東吳翔麟之母程氏運動保釋用去洋六百元經工程局董訪明查究屢紀前報茲吊閱該行帳簿並傳訊吳翔麟之叔萃卿據供朱晋初在日由沈立興蒲包店借去洋五百元現由朱妻查出借票一紙托邵代討應需本利六百元因之悮傳陳叅軍再三駁詰矢口不移判萃卿交保候商明局董再核祇能送縣○同和鹹貨行等控已閉義大行執事儲蓮樓虧欠貨洋一百七元由工程局判令押限理處在案茲有袁石廷到局禀稱商人接盤義大行改牌協隆當時與儲來滬被同和扣去洋二百二十元請追孫明府立傳同和執事厲嘉珍行夥陸文萃到案訊問供詞刁狡判一併送縣訊理 
閘北 
勸誡鄕民○鄕民張妙根金阿根等因清潔所把持挑糞羣與爲難迭紀前報茲由三路二區正副巡官出示云照午衛生行政首在清潔改良奉批由商承辦北市設立官行仍准鄕民换灌固與農業無傷上憲諄諄示諭章程訂立周詳爾等各官遵守勿聽謡言驚慌毌再疑慮爭閙毌或倚恃洋商爲此重申勸諭生計各謀其臧第恐周知未徧再抄規則黏張俾爾鄕民人等一體凛悉勿忘如敢故違命令拿獲　辦照章 
[無妄之灾]  
　　錢小鬼與顧汝林口角互毆悮將王連生碰跌磕傷頭額由三路一區巡士一併拘局判錢顧二人各責手心一百下並者　罰洋五角給王養傷 
英租界 
[倚仗洋勢]  
　　英商泰利洋東控趙敏齋抵單不贖昨經公堂曾訊該洋人偕陶善鐘到案求追趙延穆安素律師聲稱陶已在滬南工程局控告斷歸同仁貪調處今陶又串出洋商請爲察奪中西官以陶不應申令洋商出面判各退去着另行具禀歸華案辦理 
[不還存欵]  
　　陳美棟控樓美如不還存欵昨由包探將樓傳至公堂諭候晚堂訊奪 
[凌虐婢女]  
　　粤人陳鏡清陳蔣氏夫婦與女大寳將春蘭秋花兩婢女任意凌虐由採查獲昨解公堂請究先據包探禀稱陳在河南路開設土店將婢女百般凌虐現經西醫騐明陳女用熱水將兩婢湯傷身上均有傷痕求究中西官騐明屬實判大寳押女所三月陳夫婦分别押候繳出醫費洋一百元開釋兩婢暫送醫院候醫愈轉送幼女所留養 
[並非捲逃]  
　　孔紀貴控傭婦陳王氏串令伊妻余氏捲逃一案昨由公堂復訊王氏供孔妻現住母家並非捲逃判氏押候提孔妻到案再訊 
[失孩者鑒]  
　　男孩楊惠卿迷失路途由捕解廨據供能認住處判交差役抱往住處尋交父母認領嗣據該役禀稱往查無着諭即送往棲流所留養候認 
[船戶違章]  
　　江北　　船戶徐阿方吳長位錢　仁孫阿四王阿二　舟西藏路浜内捕房以其違章一併傳至公堂請究判一併省釋着即開往他處如違究辦 
[但求速死]  
　　前　有一壞脚美國人在香港路雇乘東洋車至蘇州路下車即用利刀自剌咽喉由張王兩途人鳴捕帶入捕房據稱因久病不愈忿極自盡捕頭飭送美領事署安挿 
[巡捕不端]  
　　麥根路某絲廠女工兩人前日至福州路總巡捕房控被季桂友王金山王太生等三華捕於本月三號欄路調戲請爲查究華捕正　官張君立傳該三捕質對屬實著各罰操十天並各罰洋四角四分償給兩女工再充該絲廠前彈壓差一月 
[治病馬]  
　　馬夫王阿二將病馬駕車由捕查獲昨解公堂請究判將病馬送至馬醫處醫治俟醫愈由王給費領回 
[搶匪入獄]  
　　攔刦談水明蔣竹峰等衣物之匪徒趙金寳朱　生洪茂林朱阿四等四人昨由公堂復訊均直認不諱判洪與兩朱各押西牢五年趙匪因格傷未愈候再訊斷 
[盜匪還押]  
　　盜匪袁長奚（即嚴成許）施仁華（即水金華）因紏搶塘山路附近施妙根家衣物由　取押在案昨日復訊判仍一併還押候下禮拜一再訊 
美租界 
[欠租封屋]  
　　華記路八十二號門牌陳銀 
記積欠房租七十餘元昨由房東禀准公廨將屋發封 
[狎客爭風]  
　　粤人陳阿金前晚在蓬路德鑫里某妓院内與某狎客爭風互毆陳友李卓亦帮同兇毆由　一併拘獲押候解辦 
[領回逃妻]  
　　康永臨昨至捕房報稱髮妻　氏前晚捲逃請爲查緝嗣由包探在該氏母家查　帶至捕房捕頭命康領回管束法租界 
[淫婦發堂]  
　　陳黄氏與流氓董阿大王阿狗姘識同臥一床由本夫潮州人陳忠甫一併捉獲解送公堂判將姦夫淫婦分别収押在案茲陳黄氏押期已滿判再送普育堂看管四月 
[不認逃匿]  
　　公順小客棧主婦宣　氏勾引傭婦沈楊氏與人姘識繼　避匿經本夫沈連卿控奉公堂將潘氏提案勒令交出在案茲將揚氏尋獲交案審訊楊氏供在外帮傭並未逃走亦　與人私識情事判給本夫具領宣潘氏從寛　　　　安分結開釋 
[拐案定]  
　　拐婦楊　氏申　城内徐榮泉之六歲男孩資與粤　梁氏一　昨由捕房解　復訊判梁氏　洋四十元充公徐氏再押捕房三天開釋 
[勒房租]  
　　徐阿巧積欠老　遜洋行房金三月計洋四十八元　奉公堂　徐交保　　　已多日無人作保昨又解案請示判即開釋限三天理楚如違即將室内各物變價償還 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[彈小說滑稽魂] （十四） 
第二回用大刑匪人熬口供拔匕首堂上吃　警看官。你道。吳大老爺好好的坐在堂上。怎麽會鑽在公案底下去的呢。原來還位吳大老爺十分胆小。驟然。見了那汪大在身邊。掣出一把刀來。以爲一定是要來剌殺自已的這一嚇非同小可。只叫得一聲阿呀。身體一動便在。公　上。直塌。下來。把一。個身體跌在公案。底下。去了。直至衆人把他扶了出來。心上還覺得突突的跳個不住。又見衆人把汪大七手八脚的　在地下。方才放下心來。却又驚定生恨。把這個汪大恨如切齒。平日之間。　位吳大老爺最怕的是坐堂審事。這一回惹發了他的性子。偏偏的勤　起來。家人請他退堂。他却睜起眼睛來喝道。不用退堂。本縣今天定要問出他口供來才罷。難道憑着他不肯招認就罷了不成。說着。連連的拍着公案道給我重重的夾。兩旁的差役聽了不敢怠慢連忙扯脫了汪大的靯襪。　上夾棍打了一個號子。收了一收。那汪大　是不肯招認口中　喊小的實在寃枉。求青天大老爺伸寃。吳大老爺見他不招。不由得把心横了一横道。看不出你這個東西。倒狠會熬刑。到了這個地位。你還想狡展到那裡去。老實對你說。你若是一口咬定了不招。本縣也没有法子。本縣。的功名是給你送掉了。本縣拚着這個功名不要。打死。你這個奴才。横豐你不肯實供。本縣也是丢官。打死了你。本縣也不過是丢官罷了難道本縣睘會償了你的性命不成。如今本縣也不用問你了。快選頭號的板子來。給我。重重的打這奴才。一面說着。一面。指揮差投道。你們與我輪流加力的打。不許。徇一點兒情。不許歇手。直至。打死這個奴才爲止你們。有一個不加力打的。本縣打斷　們的狗腿。兩旁差役聽了。齊齊的答應一聲放了夾棍。取過頭號的板子來。汪大見勢頭不好。連忙說道。小的情願供　。小的情願供招。　求青天大老爺免打吳大老爺聽了。不去理他　對　兩旁差役道不準他開口。你們只與我打死這個奴才。不知後事如何。且聽下回分解。 
國外新聞 
[駐俄日使抵任]  
　　二十日東京電云新任日本駐俄大使本野男　已於昨日行抵聖彼德堡 
[大棉紗漲價]  
　　二十日東京電云大阪棉紗市價近已漲高聞棉紗　　復振之故　由贈彩所　云 
[奥國治軍]  
　　二十日倫敦電云奥國發行之債欵五百萬金　業已逾額甚且聞此欵係充軍事經費 
[英國整頓海軍]  
　　二十日倫敦電云英國重生分配海軍之舉將於西三月二十四號實行届時並擬將地中海　　整頓一新至第二　洋艦隊則擬按長駐之制組織俾使英國國　飛揚全土 
[美國颶風爲災]  
　　二十日倫敦電云美國阿坎薩斯省近有颶風爲災死者三十人傷者六十人勃林克萊鎭已全行毁壤 
[美孚控案註銷]  
　　二十日華盛頓電云美孚火油公司控案近日重行開審前判該公司罰欵二千九百萬元已得平反當時問官以無實證即將該案註銷 
[美國内閣集議]  
　　二十日紐約電云總統塔孚脫受任後美國内閣於昨日開第一次會議當時各員對於明治天皇致塔孚脫總統之賀電頗爲贊美 
[暹邏收回治外法權]  
　　二十一日倫敦電云英國已與暹邏政府在暹京曼谷簽定條約約内暹邏允將開蘭丹屈里加洛開　三處之主權棄讓英國英國則允逐漸發去治外法權之制以爲報酬自此約簽定後英國註册僑民悉受暹邏裁判所之治權惟各裁判所遇有英民爲被告時歐洲顧問員可以旁坐聽審巫來由羣省允撥英金四百萬磅自曼谷築造鐵路向南直逹巫來由邊界 
[近東大變局百九誌]  
　　二十日柏靈電云整爾維亞政府答覆各國之公牒已聽令各國調停各問題並不復要求賠償土地政治及財政上之損失奥國現已承認塞國出此公牒顯係讓步惟塞國並未宣明願與奥國直接交涉奥塞財政問題及即行撤邊防兵之舉殊爲觖望奥國外務部大臣深望塞國更有公牘直接交與奥國駐塞公使福茄伯爵云土爾其已與俄國訂定條約調停土爾其前借之兵債事宜 
[英俄將次干涉波斯]  
　　二十日柏林電云英俄兩國不日將恊商 
千涉波斯問題 
[新加坡禁烟政策近聞]  
　　十四日新加坡電云新加坡政府已將承攬鴉片稅欵人處之徵稅員調回並與該承攬人重定合同各欵據傳政府允將每月繳稅自二十五萬九千元減至二十五萬元並稱該承攬人因禁止中國妓館售賣燈吃之故已於上月虧失入欵洋三萬九千元十五日新加坡電云今日議政局開會集議卽由愛特森總督將與殖民地大臣克吕維關於禁烟會議定各節互商之公牘呈會磋議愛總督當時協助禁烟會申請英政府准其自由行事是　復提議謂鴉片歸政府專　則承攬鴉片稅欵之制必廢並促從速减少軍備經費俾與稅餉損失可以相消殖民部大臣克吕維所來公牘對於所請各節大致已經許可惟最後之意見須少緩宣告 
[英國海軍新發明大砲]  
　　今全球所最聞名之海軍大砲由英國費克斯馬克心廠創造其力能使受擊之鐵甲船立沉海底現已裝在英國大海艦（克林完）（聖惟孫脫）（凡五加特）各鐵甲艦上該砲身長五十一英尺半重六十六墩用八百五十磅重之彈子有三千零十英尺速　口力有五十三萬四千英尺之勁能在三千碼内穿過三十三英寸厚之熟鐵板凡各强國海軍所用者只能於三千碼内穿過十六英寸厚鐵板可見該砲之力照常己加倍矣將二尊砲架在海艦轉動塔樓上能於二分鐘内放八出或將四尊砲架在兩塔樓上能於二分四十五杪内放十六出 
 
 

Page 27

 
 
   
 
 

Page 28

 
 
   
 
