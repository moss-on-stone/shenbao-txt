# 1903 - 241 - 4910912

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等虚旱極爲災赤地千里山東之惠民諸州縣因黄河決口數百里内外室廬牲畜漂没無存而廣西又因匪徒揭竿肆行焚掠今雖亂事稍弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金慨解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操等卜也肅此佈陳惟希垂鑒 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一頭　其中更有不經見之書如明刻于愼行讀史淺録王榖讀史管見魏禧史論尤侗看鑑偶評夏之蓉讀史提要等類不下數百種一一按錢并各爲之擇邊以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至上洋三馬路申報館申昌書室及各書坊均有代售 
[論酒害]  
　　少時讀尙書酒誥私怪羣飲之人微眚小過周王至執拘以殺之則以爲刑之太過及壯歲閱歴漸多見夫世界淫酗之惡俗已身妨害之大弊種種腥聞蒸爲習尙其爲禍害於前途者至深且鉅乃知周初拘殺羣飲之典自是預防酒禍以殺爲生之機權初非甚惡夫酒而濫於用刑也夫酒所以合歡所以成禮斷絶而戒之固所不必然古人之飲酒也一獻之禮賓主百拜終日飲酒而不得醉抑何其秩然而不亂也日本宴會猶存此意而今日我中國南省風氣酒德日敗沬邦遺俗所在皆是其設宴也則有賞梅賞菊消夏消寒等名目其赴宴也則有賭橋獻標搶三拍七等名目其會集也無端其號呶也無休無晝無夜無暑無寒羣譁然以醉爲雄以醒爲恥在彼豪於飲者祗以取一時之快樂則烏知其受害之酷更有甚於鴉片害身而非可以一端盡者今試參酌中西古今酒禍之成案爲好飲者痛下鉞砭或亦中國言自强者所有取乎約略言之厥害有四其一曰害生酒家覆瓿布久則糜爛酒家粉堊壁久則霉黑此種顯象三尺童子猶應知之中國醫家言多飲酒則害肺西國醫生言多飲酒則害腦而害腦之說則尤較切於害肺人生靈明全係於腦腦氣筋之最被損害者食物之中莫如酒醇爲甚久飲之後其人之腦髓必致漸縮漸壞以旁及於百體故西人謂酒爲腦髓毒藥此亦幾經研究而得其實騐者腦髓一壞而百體内之流質與織質均被擾害失其常度不能自行其職司夫至百體擾害失其職司則雖塊然人形亦幾幾乎無生人之趣矣吾嘗以一臠肉安置酒中試騐其現象至二三小時其肉必縮小變硬觀於肉之被醇浸灌而變其本質則知人身之被酒漸瀆而變其本體其理確鑿無或欵者幼童衛生編載英國有著名醫士福常飲之人其胃體被醇變硬雖暫時可耐酒之害不卽發現然積日累月受害旣深必减人若干壽算毫無疑義云云驤聆其言似乎西人立言之過激然中國古人指酒爲腐　之藥指酒爲水險指酒爲巖膽之下　極酒禍正與英國醫士之言同一至理常見世人偶然乘興飲之過量其胃中食物同時嘔吐因酒未成癮其胃不能消化故也若習慣自然久於酒國非特無嘔吐喘急之苦而且飲之愈多反有暢快安眠之樂是其人酒已成瘾毒入膏肓内層涎膜之水多被酒醇吸取久之而胃質變硬内膜發炎勢必令人久病或竟至死此最危險者也吾究不知好飲之人何輕以已身爲嘗試乃甘受此醉性毒藥而自促其天年也乎未完 
[俄約未確]  
　　大阪朝日報云日前聞中國與俄人訂約業已議成兹得北京訪事來電稱探詢此事不甚確實惟近日慶邸與俄使頗有文書互相來往云 
[慶邸慨言]  
　　大阪每日新聞云日前中國慶親王會晤美國欽使言中國近日情形實處艱難之境如貴國能調停其間或者於時局稍有起色不勝企望美使聞之頗爲動容答以當將尊意轉達本國政府云 
[循州匪耗]  
　　香港循環日報云近日惠州稔山多有會匪由海頭潛回四出劫掠以致道路梗塞商賈咸裹足不前六月二十七日糾黨千餘往通湖墟蚺蛇浦羅姓村中焚劫崇樓傑閣盡化劫灰村人不死於兵卽死於火兒啼婦哭慘不忍聞現在平山一帶人心惶惶大有朝不保暮之勢云 
[衆怒未消]  
　　廣州訪事人云李革牧家焯所統之卓勇現尙有九百餘名曰前由欽州啓程附輪船返省道經北海小作勾留北海商民聞卓勇至相率閉門罷市使卓勇無處市物後經何軍門長清囑令卓勇改穿靖勇號衣出行市上商民始照常貿易噫卓勇平日擾害商民概可見矣李革牧身爲統領不能約束其獲咎也固宜 
[委查電務]  
　九江訪事人云督辦電政大臣袁慰庭宫保吳仲懌侍郎以現當振興電務之際非詳悉此中利弊何以爲興革之資爰委詳總管畢得生君徧往巡查六月杪至潯小作勾留卽赴安慶 
[限期繳册]  
　　廣東訪事人云督憲岑雲帥整飭行戎札發各營造送箕斗册其札文曰爲札發事照得兵以衙國必須足備于城餉以養兵豈得漫無稽察本部堂奉命督粤整軍經武責有專歸况當此匪亂未平籌餉萬分支絀更不能不認眞整頓核實開支查兩廣養兵數十營每年糜餉數百萬查考册籍叅以訪聞缺額冒餉之風已成痼習竟有各營不知營務處爲何而設而營務處亦不盡知各營姓名駐所人數餉數者每月箕斗清册造報旣循故事申送亦無定期旦册中所定花名是否實在亦在渺不可知之數推原其故固由不肖將領因循敷衍習爲固然亦由粤省賄賂成風凡統領營哨各官營求差使無不先之以饋送此外如節壽迎送紅白應酬以及索費統提上差種種弊端不一而足該統領營哨各官本非有餘之人荀非缺額冒餉將無以彌補本部堂歴任封疆無不弊絶風清粤東西兩省 
 
 

Page 2

 
 
各統領營哨各官從前弊混姑寛不咎旣往惟此後務須革面洗心倘再有上下交征情事與受一體同科現特刊刻箕斗册式頒發各營該營官卽可照式刊刻按月塡寫三分一送本部堂一送善後局一送營務處雖此項清册該營官按月塡送亦不能保其盡係實在然旣有此清册本部堂便可隨時派員持册前往點騐如有缺額頂替情弊不難不望而知本月之册務於月底三日内一律造齊卽以所駐之營距省遠近驛傳緩急以定送到之遲速如敢故意遲延卽行懲處各弁兵假汰逃亡亦須隨時申報截曠以憑核扣總之時事艱難餉需竭蹶各統領營哨各官受 
國家豢養之恩卽當棄其平日鑽營奔競之心爲整肅戎行之用倘仍言諄聽藐舞弊營私則軍法具在定卽按律嚴辦勿謂言之不預也除分行外合亟札發爲此札仰兩廣各統領營哨管帶各官卽便遵照辦理勿延此札 
[飭繪輿圖]  
　　廣州安雅書局世說編云輿圖之學實爲政治家切要之圖蓋不知地輿則險要莫悉不識地質則大利難興也日前粤督岑雲帥札行廣州府沈太守著卽將廣州全屬輿圖繪畫呈繳現太守已飭畫工繪就行將禀送行轅矣 
[飭墾荒田]  
　　廣西訪事人云桂省地廣人稀田多不治近者亂事未始不因民窮財盡而興督憲岑雲帥有見於此特於日前札行各屬其文云照得西省迭年荒歉加以兵災匪徒漫衍之多未必不因飢民流入卽使速平禍亂而哀此遺孑無以爲生亦終於爲亂而已矣本部堂生長是邦習知宫荒民荒所在多有利源不闢游手無資振糶之謀豈能長恃如必待肅清之後始爲善後之圖詳核需時議辦需時築室道謀事終鮮濟爲此合亟札飭該屬除現在編聯户口撫恤流亡外速將屬境内官荒民荒共有若干以及未墾之田未興之水利詳細查勘開摺具報或應招商集股或該紳民自願設立公司妥議章程亦並開呈詳核一面卽行出示曉諭招股墾荒使逃亡者樂於歸農游手者亦有生機之望亦所以散賊黨而定民心現在軍書旁午本部堂豈以不急之務致令各該地方官兼顧不遑特以剿匪非難難在勞來安定之使民有生業不復爲匪斯爲正本清源之道耳仰卽遵照辦理仍將辦理情形及示稿報查切切此札 
[劣弁被控]  
　　廣東訪事人云前有宋斗南者赴督轅具控營弁宋安樞等串官擾害等情隨奉督憲岑雲帥批示謂據控宋安樞宋允吉串官擾害各情如果屬實大干法紀查宋安樞現管帶廣州營勇迭次保獎宜如何束身自愛矜式鄉閭現控其包姦套騙教賊誣扳良民勒索多贓並有庇匪搶殺一家二命之案該府縣及統領何以毫無覺察應卽澈底查究仰廣東營務處兼緝捕局迅飭廣州府詳細查明核實禀覆核奪毋再徇庇十咎 
[護贑撫柯大中丞奏請弛禁開山籌興墾務摺]  
　　新授廣西巡撫護理江西巡撫臣柯逢時跪柯逢時跪奏爲陳請弛禁開山兼籌招墾恭摺仰祈聖鑒事竊查江西義寗新昌二州縣交界地方有黄岡山據圖言山高八十八丈斜二十七度東南有洞險要異常自明以來屢爲盜藪將山封禁垂三百年乾隆間奏奉諭旨山洞責成新昌縣管理並移定江司巡檢及銅鼓營額外外委駐防其地其洞外民山概歸義寗州管轄該山距銅鼓營七十里複嶂層巒林木茂密由同知及該營都司會派兵役按月巡查沿爲成例臣伏讀光緒二十五年疊奉上諭通飭各省查助荒地曉諭民間盡力墾種毋庸遽定升科年限等因欽此仰維聖主軫念民依無微不至苟有山澤可興之利似不宜拘守舊章任其廢棄訪間黄岡山雖經封禁惟承平旣久生齒日繁近地居民樵採在所不免迭經檄飭署銅鼓營同知吳春鑠親歴山境勘得該山東西約二十里南北約十里山内舊有卡塘八所年久傾圯僅存基址合抱連圍之木不下二三千株其餘雜植不可勝數猿狖野猪之屬窟穴其中往往爲居民害其間澗水縈紓下通河道開墾田地灌溉有資當飭先雇民夫剪棘披荆開通道路一面傳集紳士妥議章程查估材木招商承買惟運道不便所費較多並將該山分别丈量區爲之則民間有願承墾者認定地叚酌繳報効銀兩發給印照以憑管業仍遵恩旨暫緩升科俾之有利可圖如蒙俞允卽責令該同知會紳實力經理務盡地力而益民生開辦經費卽由木價報効兩項内動用將來核實報銷又該同知所駐之銅鼓營距義寗州一百四十里幅員寥廓控制良難擬俟開墾有成酌改撫民廳治移撥營弁佐雜各員以資治理所有開採禁山並籌招墾先請 
勅部立案緣由理合會同兩江總督臣魏光燾恭摺具陳伏乞皇太后皇上聖鑒訓示謹奏奉硃批著照所請該部知道欽此 
[岑雲帥覆諸同鄉書]  
　　廣東訪事人云曰前廣東京外各同鄉官上書岑雲帥請停雜捐并禁賭博兹由雲帥覆函曰少懷先生曁同鄉諸兄大人鑒敬復者拜誦惠書辱承寵飾責望甚重棟義甚高曷勝媿荷書中所述雜捐之騷擾賭禍之蔓延仁人之言彌當情實煊雖不才猶當奉以周定勉副衆望目下償疑之重已不可支而舉辦新政亦難再緩鄙意籌欵固難尤莫難於籌欵之人近日之籌欵者或官辦或商辦官塲中人習氣至深只有一副欺壓抑勒手叚商務中人利心極重只有一副肥已營私手叚故雖有良法美意而行之輒苦累民今須速揀行法之人則議便民之法使治人與治法用輔而行而後風氣可挽卽如各項雜捐各國亦頗繁重而民間絶無異言則行法者必有道矣至就賭收捐政治家所羞稱也徒以認餉甚重驟難議禁然各國各省皆有彩票勢不能拒其銷售於吾境則姑留數項以爲抵制亦出萬不得已煊於病民各捐陷民諸賭卽擬量加分别或停或禁以蘇民困但將來籌欵終不能不取諸民要使擇人立法之後方能舉辦尙希諸公不吝賜教繩愆糾謬毋俾險越幸甚盜風漸熾誠如尊示舍整頓吏治更無弭盜之法已通飭各州縣限期破案官吏視公牘爲具文久矣恐須嚴劾數員乃足示信耳專肅布復恭繳太柬敬請台安統祈諒照 
[路工述聞]  
　　廣州訪事人云由石圍塘至佛山之鐡路業已修成連日工程師已將車試行頗爲穏妥惟由黃沙過石圍塘之飛橋目下尚未興築 
[委員催捐]  
　　紹興訪事人云紹屬糧賦向輕近因攤償賠欵定章每收地丁銀一兩帶捐錢三百文照數核算隨時報解兹經省憲查得會稽新昌餘上等縣欠解糧捐甚鉅因委程心一大令敬銘來紹分向各縣催提 
[嚴究招摇]  
　　安慶訪事人云有某甲者年將不惑口操旗音自稱係已革端王沿途招摇撞騙一時地方官之庸黯無識者納賄有差行至大通僑居旅館中文武各官咸往謁見有知長江水師提督程從周軍門曾識瑞王者遂電告軍門軍門卽時往見果係冒充卽派兵押解省城臬憲濮紫泉廉訪研訊之下直認不諱現已詳送撫憲聶仲芳中丞訊核矣 
[賠銀了事]  
　　揚州訪事人云前瓜洲三汊河一帶農民因防護隄岸將揚州瓜洲各小輪船局往來小輪船打毁並焚燒拖船一艘此事已疊紀前報兹悉署江都縣吳子儀大令於七月初七日由揚來鎭趨詣常鎮通海道轅謁見道憲郭月樓觀察禀商一切旣而觀察與駐鎭各國領事曁鎭江監稅務司商酌再三認賠各船廣裝修銀一萬八千兩得以和平了結並聞各小輪船俟水勢漸平堤岸工竣仍當照舊開駛 
 
 

Page 3

 
 
[彞陵秋景]  
　　宜昌訪事人云南門外聖公會及天主堂側向有一塘爲是處居民所公用古名爲董家堰附近有傅三者其屋基與塘相連傅有心侵占當蓋造房屋時將屋基之土挖起塡塘據爲已有欲得價賣與西人經人不服禀官註册存案已有年矣傅近又浼有力者說項遂公然在縣呈控二十二日熊大令親往勘騐騐得該塘實是公産並調左右鄰及天主堂契約查閱皆註以董家堰或古堰爲界詢傅文契傅遂以僞契呈騐狡辨不服其堂叔本保甲局紳亦稱此實公産大令乃命傅三退下想必須從公判斷還諸民間矣○往者中國愚民遇有吞服阿芙蓉膏自尋短見者不料近日又有人吞食鏹水以致死於非命城内某甲之子年祗二十左右家計甚貧娶妻後其岳父母令就食外家俾免凍餒其妻兄弟之婦時以冷語相譏甲子性甚迂拙因於某日購鏹水吞之未半日而死亦可慘矣 
[上海格致書院夏季課案]  
　　夏季格致書院課卷業已由寗紹台道評定甲乙發案揭曉超等十六名范祖培獎洋銀八元單毓元獎 
洋銀六元肇麟獎洋銀四元程雲章法善各獎三元唐頤壽孫炯夏聯絡王洽海殷徵各獎二元查美洵陸文明毓皋李鴻膏林朝翰陸鴻觀各獎一元五角特等二十四名符長庚徐洪度王逢恩吳寶地葛尙質王純賢張燿王家栻陸權朱善麟各獎一元丁錫福黃肇蘭蔣全垚吳肇基孫肇圻陳達焯劉湘朱紫綬王豐鎬蔡文森沈惟燿何錫冕秦曾源劉承鈞各獎五角一等一百十一名孫光圻錢基成劉可均仲樹人孫觀圻王福昶黄家瑞楊嘉椿葉與仁應鰲楊邦彦丁逢甲章頌蓂葉仁仲延吉周延年保時郭枝芳袁希濤單毓年單肇蟾張尙純陸望峯范應和何長祺片鍾嶽周延齡陳味腴張景范岑詩雅茅承基錢琛吳佐清謝餘季范滋培劉榮甲孫柟瞿鉞朱淵周寶祥單鈞李成徯于長慶嚴桂培程國琛藍蔚文朱世增吳大受文果程魯杞吳道本朱芾陸安欽李掄元曹昌祚孫譜笙孫人鏡沈惟堃魯豹文椿庭各獎三角顧仰基魯兆麟顧廣熙徐作舟姚行沂曹夢奎文炳王舒儀平治張培芝顧德源顧培基施人傑潘世祥黄悔馮癸皋劉卓如徐壬林湯庚尹銘許鼎梅黄炎培潘如樑朱允甲陶慶豐李步瀛黄恩啓王家鼒丁寳森朱金相吳之宣嚴福康陳煥章丁堃申繆賁劉炳虞天棐鍾嶽錢基厚張恩翔蔣宗汾朱壽禧許廷獻章新楊億麟虞式如錢錫璋張文瀚瞿銞吳興樹虞約之 
[上海官塲紀事]  
　　昨日崇明縣李蘚青大令因公來滬假寓長發棧旋命駕詣道轅謁見袁觀察繼至縣署縣主汪大令延入花廳茗談良久而别○昨日松江府許子原太守因公到滬詣道轅謁見袁觀察面商壹是繼至縣署縣主汪大令飭丁擋駕蓋謙不敢當也 
[火政修明]  
　　南市馬路工程局總辦翁子文太守前經籌欵購置洋龍一架以備不虞現已將一切救火器具置備齊全飭十六鋪地甲裘鎭傳諭境内各茶館赴局領取水斗以便遇有火警汲水相助現已繕就章程數則懸諸捕房俾各遵守 
[研訊縱火案]  
　　英租界捕房前解縱火圖賠之談葆華及談兆淮鄭心恒等到案請究談延古栢律師投案以洋銀二千五百元存於捕房將談保出請訂期會訊昨屆會訊之期捕房延高易律師訴稱前者北河南路第二百零九第二百零十等號房屋屢次失愼救熄經捕房派西探依的華探徐阿華前往查詢並在起火之墻洞處抄出火紙煤兩個以及可疑之處查二百零十號卽談兆淮所居經西探向查見談樓上衣箱行李均用繩紥綑似當失愼時容易搬出之勢嗣由談交出在老公茂保有火險銀三百兩之單據查伊店存貨約值百元之譜第一次失火救熄第二次失火在二百零九號錦順飯店堆柴之處亦經救熄由西探反復查問情形以及該店内存貨繩綑各雜物顯係縱火圖賠保險銀兩兹將見証各人傳案請堂上研訊定罪且查當時談鄭二人均睡在樓上迨鄰人喊救尙佯推不知情更可疑現該房又復失火延燒四五家應請訊奪傳訊西探依的稱二十七晨有人來報保火險人家放火圖賠情事卽向華包探徐阿華前往遍查一週見牆壁約厚三寸中有一洞祗容一手出入查該洞從二百零十號開至二百零九號十號洞口有七寸闊九號有六寸寛可知該洞從十號挖進無疑九號墻卽錦順飯店堆柴之處十號洞下有石灰痕跡九號洞下並無形迹火油紙煤兩個從燒焦之柴處抄出其柴横放於十號後披曬臺下嗣見談之樓上衣箱各物均用繩綑情甚可疑察談鄭面貌似甚慌張是以拘入捕房管捕後偕救火會總記事西人及老公茂西人前往查看有縱火圖賠痕跡今已來案作證請訪談鄭所延古律師將依的各供逐一駁詰畢旋訊救火會總記事西人稱來滬當救火會記事已歴三十餘年凡有失愼之處必仔細詳查此次談鄭店内與錦順飯店一墻之隔屢次失愼察其形跡恐有縱火圖賠情事餘不知情供畢而去傳訊蔡富泉供年十四在錦順飯店學業是夜十二點鐘時見墻洞内有火燃著蘆柴當卽喊救取水澆熄旋見一手從隔墻洞内伸入復經喊同店中人等取水救熄求鑒古律師稱談等家人妻兒等均在樓上居住所有衣箱等用繩綑好似動身模樣一節查該衣箱等係談戚甫從香港來滬暫寄談家况火著處卽近談之樓梯旁倘火勢上炎樓梯必斷伊等從何逃命察其情形實非縱火請堂上核奪直刺以案情重大商之迪君判候會同迪君於午後三點半鐘蒞火塲查勘訂於下禮拜二兩點半鐘再行訊供核斷 
[上海縣署瑣案]  
　　前日划船婦徐王氏扭控李春榮覇佔媳婦等情縣主汪瑶庭大令升堂提訊王氏供媳婦名小妹前五月二十日聲言欲回母家不料卽被李拐去姦佔兒子在某書局操印書業因妻被拐羞怒成病六月二十日殤一孫兒兒子之病亦遂增劇延至本月初一日竟爾物故前日李寄信喚小婦人到西門外某粥店時媳亦在座由李聲稱願給身價洋銀娶媳爲室小婦人不允押令媳婦同歸行經城内唐家弄李賃居之處媳遂奔入小婦人屢呼不應遂扭李至案叩求究追李供前日王氏自領伊媳至小的家内指稱媳前傭於小的鄰居某姓家先與小的有染棄之而去未幾媳亦隨去尙求明察大令著將李交人保出候提媳到案訊明究辦○本年四月初間新科翰林朱錫伯太史家被刼一案日久未破至前日始由縣捕緝獲形跡可疑之馬桂山解案請訊大令詰之曰朱家被劫後爾如何逃避馬供小的向在紀王廟茶館内執業本年二月十四日因事辭歇卽回莊家涇家内朱家被刦時梟黨吳長有適糾衆在近處聚賭不知是否伊等所爲小的因爲捕役所疑恐被拘拿不得已逃往車坊寄母家因患外症遂在彼處漸次醫治近始全愈意欲回家遽被解案尚求明察大令喝令掌頰五十下復鞭背五十下仍不供明著暫收押所再行訊核○凌勝堂控徐元增一女兩字大令提集訊問凌供前聘徐元增之女爲媳當出財禮二十元銀飾數件過門童養已有八年女年已十六去歲回母家被嫁與沈坤生求究孫坤生供於前五月初二日憑林子雲爲媒娶徐女爲妻出財禮洋銀九十元是實林洪與徐同業縫工五月十八日徐稱伊女已許與孫坤生雖收財禮六十元尚少三十元因媒人顧全福係孫之親戚未免偏袒央小的同往理勸孫始找洋三十元並不爲媒徐供昔年由妻擅專將女許與凌姓小的並未得知近嫁孫姓亦妻專主大令斥其刁賴掌頰五十下又責二百板供認知錯惟孫處實收三十元其六十元尙未付來徐女供小女子並未到過凌家不願嫁凌大令喝掌頰五十下謂凌曰徐女已嫁孫姓莫若追回禮飾另娶凌稱遵諭大令判徐還凌聘禮洋銀二十元再加飾物洋銀二十元徐氏暫交官媒候洋銀繳齊具領 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[銅元病民]  
　　杭州訪事人云近年以來制錢缺乏洋價奇短各省鑄造銅元以維圜法固爲善政乃開辦以來他省雖無利益於民而尙不致爲累惟杭州行用銅元大爲閭閻之害以致怨聲載道貧民受累無窮杭省洋價向來較大於他處每洋可換錢一千一百有奇或一千零數十文卽南貨米鋪洋牌亦有一千零二三十文不等當五月間初行銅元時上憲恐民不肯兌用於是高擡洋價每元可易一百十枚合之制錢則有一千一百之數惟每人祗易一元於是換者紛紛擁擠非常藩署錢局應接不暇乃改歸總捕廳經理其事每元减去銅元五枚以作廳署經費而民間猶樂於從事往兌者輙踵相接於是各店鋪始有禁用砂錢之議當初禁時雖多爭閙打降等情迨半月以後卽相安無事由是洋價短縮而銅元則停止不換矣迨六月初旬復往兌換移在杭府署内二門外每洋又减五枚僅易一百之數民間已不勝其苦迨至中旬又有停換之諭嗣經某大令上一條陳謂外埠銅元每洋僅易八九十枚杭地可易百枚難免私販出口必須大加减削方無此弊且逐日兌洋未免太煩而來兌者大抵皆係勇力自矜易於滋事者也至於各業店鋪反致向隅殊非善全之道嗣後須憑房捐聯票兌換并定期於一六日發兌其房捐票須在前一月者方可作用上憲韙其說爰定於七月初一日起每洋祗換銅元九十枚而兌洋之期須分仁錢如初一歸仁和初六歸錢塘十一仁錢兩縣十六仁和二十一錢塘二十六仁錢兩縣而捐數多寡亦有定期如捐自幾千以上幾千以下歸某期兌易倘有舛錯過期不換似此辦理在上者方爲得計而民間則受累無窮矣當銅元初用之每洋易一百十枚此特不過創始之時深恐民不樂用故格外從廉以冀通用在有識考早知其必有更張也迨跌至百枚居民尚無怨言蓋因各店洋牌本不過千文左右合之銅元不相上下如購零物每枚可申水一文此洋價雖小尚無病於民也至七月朔日突然又减十枚每洋僅易九十且無房捐聯票不准往兌因此市上制錢旣無可換銅元亦復稀少店鋪洋牌驟然跌去數十文零星攤塲亦不肯申水如向市上兌易銅元祗得八十四五枚蔀屋窮民將何以堪况自五月以來甫及三月每元洋價跌去二百餘文卽在中人之家亦不免於受累况在下者乎所望上憲體卹民情速爲更定章程以紓民困則幸甚矣 
[改票被責]  
　　日前王錦陽王如榮將湖北票號碼改成二彩持赴增祥馬頭晉泰小錢莊圖兌彩洋經莊主察破扭控馬路工程局總辦翁子文太守倩襄讞委員黄衡堂二尹訊取供詞限交同黨李姓核辦昨日命提一干人研訊二尹以其挺延如故情殊刁狡判將王錦陽枷號半月王如榮交人保出 
[上海巡局瑣案]  
　　南市篾竹街蘇瑞林前日不知如何觸比鄰張毛之怒致起爭端瑞林之父阿金上前喝阻被張毆擊扭控十六鋪巡防中局局員黃衡堂二尹命提研訊以張屢滋事端判責手心二百下示儆○前日王聚生在十六鋪巡防中局呈控同居之李阿根李周氏向爲蟻媒恐遭株累囑令遷移反被糾同女棍多人兇毆一案經局員黃二尹飭傳一干人到案訊悉供詞諭令交保出外先行遷移仍限三天交出行以女棍訊究○阮漣生前因唆人掘毁南市蔡陽弄後面義塚經保甲總巡朱森庭明府提案判令荷枷限恊同工頭江小屈赶將毁塚修整在案嗣以延不修理復於昨日將阮提案謂爾枷期届滿然此案未了終難開釋今予限三口務將江交案比責押令修竣方可省釋○昨日保甲總巡朱森庭明府率同差役命駕至城廂内外各叚稽查並向各鋪户查對按月應繳倩道捐欵若干以昭實在 
[英美租界公堂瑣案]  
　　積城鄧子春劉老六串竊某姓家綢衣若干件報由包探方長華拘獲解案請懲讞員孫建臣直刺商之英總領事署繙譯迪比南君判各責三百板贜存候失主認領○過　謝吉安王阿明不知何故在路爭毆由某號巡街捕拘入捕房昨晨捕頭派包探方長華解案請訊直刺判各責五百板分别遞解回籍○前者澄哀學堂失竊衣服報由包探沈阿岳將邱五壽拘獲解訊押令賠償在案昨日沈探投案禀稱此欵邱實無力照賠請爲核奪直刺判責三百板發押捕房兩月○偷兒張桂松掩入錢福堂家行竊綢衣報由包探沈阿岳解案請辦直刺判責二百板發押捕房一月贓給還失主 
[法租界公堂瑣案]  
　　洋商莫彦那前控二十三保十九圖鄉民張子良侵佔田地一案迭奉讞員魏蒓塢大令訊供張不認侵佔飭傳地保徐金山徐雲其並耕種此田之薛竹亭等十餘人到案訊問彼此推諉昨日又傳上年地保陳雲章偕上期傳訊時未到之租户薛銀海薛得和等訊問二薛同供小的　於光緒二十三年將此田　與蔡姓尙未過户地保仍向小的收糧是以仍將此田分種陳雲章供小的充當地保照半收糧大令謂西人自己完糧執有收糧票據爾爲地保不應如此糊塗薛等因已出賣亦不應完納錢糧二徐仍交原保其餘人証一并斥退候不期傳齊人證復訊核斷一小烟間主劉金開前控車夫許龍元偕小工傅長發施雙雙陳炳生姚順林等寄宿店内乘間竊去洋銀五十餘元大令以情有可疑著將傅等交保飭劉邀同店夥來案復訊昨日劉偕店夥李自表及車夫許龍元投案許供店主失物之後當向傅等查間傅等以不知對李供稱是晚臥在内室不知如何失物大令與費繙譯會商著將傅等四人當堂開釋許李押候嚴比○鞋店主王慶章偕學徒二人投案遞禀聲稱張敬子前在小的店内學業有關書呈閱嗣因不務正業半途辭歇上月二十二日將小的童養媳大妹引誘捲逃二學徒目見其事是以拘案請爲追究張供稱小的現在茶館執業並無誘拐之事訊之二學徒同供目見張與大妹在楊樹園内不知何事意欲聲喚張稱如敢多言將爾刃斃因此不敢聲揚大令以現有見証豈容狡頓著押候將大妹交出如延嚴比○蔣石卿禀稱去年購買新租界褚家橋唐姓房屋數幢倩英商掛號轉立道契被房客虧欠租金一年有奇計共洋銀一百數十元當將房屋發封并拘房客周趙氏請追旋據周仁甫禀稱趙氏係小的之妻此房向唐姓租來房租如數付訖今唐已故世請將伊弟拘案追還大令與費繙譯會商謂旣稱英商掛號著將周移送英美租界公廨核辦周趙氏釋出○高明良禀稱於光緒二十二年間入贅黄姓家岳父黄生增縱令其女與人私識小的心有不甘將黄氏送案情願離異求請發堂擇醇黄生增供稱高明良入贅時言明將小的養老送終今高因别有所歡棄家不顧小的之女因此逃出求鑒大令著高具每月貼養贍費洋銀三元故後代爲殯殮安葬切結黄著具遵斷切結黄氏掌頰一百下交本夫領回管束○孫煥章禀稱開設藥店因見王世仁酷嗜鴉片流離失業留於店内詎被乘間竊去衣服茶壺等物送案請辦大令判責二百板○王新記胡阿隆雇車裝載自味牛肉被巡街捕拘案請辦大令判各罰洋銀五元○陸子亭禀稱徐守已行竊洋銀衣服等物報捕查獲吊到原贓送案請辦大令判責二百板贜交失主領回 
[美租界捕房紀事]  
　　昨日馬夫朱阿二駕四川路適有小工談阿聖迎面而來不及讓避致被撞倒於地碾傷足骨某號巡街華捕見之將朱拘入捕房捕頭姑念事出無心且談之傷勢尙無大碍令朱給養傷洋銀若干從寛釋出○昨晨周阿勝潛入北四川路某西人家竊取門上之銅取等物爲包探陳洪德所見連贜帶入捕房捕頭令押候轉解公堂禀請讞員孫建臣直刺訊辦 
 
 

Page 10

 
 
[江西官報]  
　　前吏部主事陳三立辭行往金陵典史歸宗洵禀謝遇缺先補用行知指分道庫李貢誠巡檢殷之獻俱禀到花翎三品銜新選臨江府徐嘉禾禀到候補府蔣德幹往九江就醫候補縣陶壎提前拔委一次縣丞陳作賓謝記大功一次陳仲賓函贑州解常備軍手鎗來省謝賞藍翎五品銜道庫胡祖沛銷辦燈捐指分道庫趙瑩禀到瑞昌縣陸銷撤任留緝以候補縣姬愼思酌委署理候補府承恩起服來江許承家往九江就醫知縣解鳴珂由樂平縣開辦淮鹽官店回淮補豐城縣丞鮑壽齡飭赴新任又吉水縣丞陳積善據報病故以府照王翊清署理署上高縣向步瀛調簾以補是缺之張紹良飭赴新任署高安縣陳瑞鼎調簾以補是缺之唐顯謨飭赴新任署新淦縣吳國珍調簾以同知張政慶代理永新縣李文鑅禀請廻避以原委德興縣張慶霖調署遞遺德興縣印務以李啓煃署理廬陵縣鄭恭調簾以潘敦先署理彭澤縣陳麟蔚調簾以金盛秋代理宜黄縣孫家璠調簾以候補銅鼓營同知俞錫祉代理新城縣傅維新調簾以李嘉芬代理安義縣文亷調簾以鄒嘉年代理 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[陜西巡撫升奏武員被叅擬軍懇恩援照孤子留養片二十三日]  
十允片再查管帶續備屯軍左旗補用遊擊毛岳斌因缺額尅扣經奴才據實奏叅奉旨毛岳斌著發往軍台効力贖罪等因欽此當經行司欽遵辦理正派員起解間據按察使許涵度詳據職婦毛盛氏遣抱陳勝發具禀到司詞稱氏現年八十三歲止生岳斌一子並無以次成丁及出繼可以歸宗之人家本赤貧中年喪夫僅賴岳斌以資存活加之老病頽廢雙目俱瞽步履全賴人扶持岳斌委充哨弁始迎養來陜從戎三十餘年母子始得團聚近年岳斌管帶屯旗不獨毫無蓄積仍屬一身負累艱苦異常今岳斌獲咎遠戍氏㷀獨無依難免溝壑卽欲隨赴戍所而邊地嚴寒殘年老疾又不能受此風霜興言及此涕泣交横懇請援照孤子謂養之例將岳斌免予發遣住得留養餘年等情並據湖北同鄉及候補知縣陳芑芬等出具甘結復由營務處兩司委查屬實一併詳請奏懇前來奴才伏查犯罪而父母老疾准其存留養親之律係爲平民而設至職官有犯准其留養與否例無明文惟查道光元年有已革浙江護理黄巖鎮總兵陳琴發遣新疆道光十二年有己革西珠市口汛都司楊廷瓚擬發軍台均因母老丁革聲請留養奉旨允准光緒二十八年已革山　卽用知縣孫占鰲發遣新疆已革山西候補知縣姜誥發遣軍台亦以親老丁單聲請留養由前任山西巡撫臣岑春煊奏蒙恩准免其發往仰見朝廷孝治天下于雷霆嚴厲之餘仍寓雨露滋培之意該職婦毛盛氏艱難困苦老邁零丁與免發官犯陳琴孫占鰲之母實無二致合無仰懇天恩俯准將已革補用至擊毛岳斌免其發往軍臺以資留養之處出自逾格鴻慈除結咨部外謹附片具陳伏乞聖鑒訓示謹奏奉硃批著照所請該部知道欽此 
[直隸總督袁奏揀員升補要缺同知摺二十四日]  
太子少保北洋大臣直隸總督臣袁世凱跪奏爲揀員升補要缺同知以資治理恭摺仰祈聖鑒事竊查多倫諾爾撫民同知盧靖於光緒二十八年十月二十四日聞訃丁母憂業經咨部開缺應以本員聞訃丁憂之日作爲開缺日期惟據該員於十一月初八日禀報到司仍應勒歸十月分截缺所遺多倫諾爾撫民同知係衝繁疲難題調要缺例應在外揀選查定例州縣以上應升缺出應令先將卓異引見回任候升之員先儘升用不准於摺内聲稱人地未宜以别項人員請并又證議新章張獨多理事三廰因缺關緊要改爲撫民同知均作爲衝繁疲難四項題調要缺遇有缺出應仿照熱河改設奉天添設各缺成案今於通省人員内不論滿漢所員升補各等語臣督同藩臬兩司在於通省應升人員内揀選兹　藩司周浩升任臬楊土驤查有卓異被升之萬全縣知縣王錫光堪以升補會詳請奏前來臣查王錫光年五十四歲山東長山縣舉人同治十三年報捐知縣指分直隸是年八月到省光緒四年題補清河縣知縣五年六月到任因廻避原籍調補完縣知縣九年調補饒陽縣知縣十二年計保薦卓異十五年調補河間縣知縣十六年因卓異俸滿并案引見奉旨回任准其卓異加一級仍註册候升十七年丁本生母憂服滿起復十九年赴部投供原名本坫更名錫光簽選四川蓬溪縣知縣親老告近改選安徽旗門縣知縣二十一年丁嗣母憂服滿起復選授南海縣知縣二十二年二月到任二十八年調補萬全縣知縣二十九年二月十九日到任該員老成練達勤政愛民以之升補多倫諾爾撫民同知實堪勝汪與例亦屬相符合無仰懇天恩俯念員缺緊要准以萬全縣知縣王錫光升補多倫諾爾撫民同知實於吏治有裨如蒙俞允俟接到部覆再行送部引見該員係屬初升任内並無承審積案承緝盜案徵解錢糧已　降調革職停升叅限處分且題升要缺任内一切因公處分例免核計亦無叅罰案件除將該員履歴清册咨部辦理合恭摺具陳伏乞皇太后皇上聖鑒訓示再所遺萬全縣知縣要缺容俟接到部覆核明開缺日期再行照例揀選請補謹奏奉硃批吏部議奏欽此 
[山西布政使吳奏報回任接篆日期摺二十四日]  
頭品頂戴山西布政使臣吳廷斌跪奏爲恭報微臣回任接篆日期叩謝天恩仰祈聖鑒事竊臣前於光緒二十九年六月十五日業將交卸撫篆日期奏報在案旋奉撫臣張曾敡行知以臣交卸撫篆奏明飭回藩司本任等因兹於二十日准兼署布政使豐伸泰委員將印信言卷齎送前來當卽恭設香案望闕叩頭謝恩祇領任事伏念臣自蒞晉疆渥荷殊遇涓埃未效遷摧疊加自承護節之恩益切履冰之懼瞬歴半載報稱毫無循省五中每深悚惕兹復忝邀寵眷同綰藩條才虞綆短而汲深敢謂駕輕而就熟查山西地鄰畿甸藩司任重旬宣矧值時局孔艱民財目匱拊循是亟宜求撙節之才整飭爲先在著激揚之用如臣愚昧深懼弗勝惟有殫竭丹誠隨時隨事禀承撫臣認眞經理西成兆稔而切喜和廿風雨之時北向馳忱知報天地生成之德所有微臣感激下忱理合恭摺具奏叩謝天恩伏乞皇太后皇上聖鑒謹奏奉硃批知道了欽此 
[新疆巡撫潘奏知府勞蹟卓著懇恩開去知府底缺以道員遇缺題奏片二十四日]  
潘效蘇片再現署伊塔道伊犂府知府黄丙焜前於新疆七載邊防案内保以道員在任遇缺題奏並四鹽運使銜經部議准光緒十九年十二月初二日具奏奉旨依議欽此欽遵在案二十一年正月到伊犁府本任二十五年四月委署伊塔道二十六年三月仍回伊犁府任二十八年復委署伊塔道二月初三日接印計伊犁府本任歴俸早經届滿臣查該員勤正廉明體用兼備歴辦喀喇沙爾善後補授吐魯番同知調署疏勒直隸州知州迪化府知府及任伊犁府知府前後二十餘年所至有聲民情愛戴兩署伊塔道篆辦理交涉尤能開誠布公外人信服調任四川成都將軍臣長庚前在伊犂將軍任内曾臚保人才奉硃批交軍機處存記免其來京引見欽此二十八年復經伊犁將軍馬亮奏保奉硃批黄丙焜著交軍機處存記欽此欽遵在案竊維新疆餉項奇艱邊防重要現整頓營務一切必得資位較崇之員相助爲理庶指臂有資期收成效合無仰懇天恩俯准飭部將黄丙焜開去伊犂府知府本缺專以道員遇缺題奏仍懇恩准交軍機處存記擢用以勵人才而期治理所遺伊犂府知府員缺容臣另行揀員 
 
