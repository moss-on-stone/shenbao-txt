# 1910 - 42 - 4913301

 

Page 1

 
 
   
 
 

Page 2

 
 
   
 
 

Page 3

 
 
[今日本報目錄]  
　　第一張上諭論說專電緊要新聞時評 
　　後幅緊要新聞二分類新聞淸談雜說 
　　第二張各省籌辦地方自治要摺本埠新聞新聞畫 
　　後幅來稿小說國外新聞專件 
　　第三張小說畫 
上諭 
[監國攝政王鈐章正月初九日内閣奉]  
　　上諭張人駿等奏江甯等屬秋禾被灾請將新舊錢糧分别蠲緩一摺江蘇江甯等屬上年入夏以來連遭霪雨湖河泛漲田畝多　淹浸收成歉薄若將新舊錢糧照常徵收民力實有未逮加恩著照所請所有海州贛榆二州縣及上元等二十六州縣廳同淮安等府衛屯田歸併各該州縣被災田地應徵上年地丁等項錢糧均著分别蠲緩其上元等州縣廳衛節年未完原緩遞緩各欵均著分别展緩帶徵以紓民力該督等即照所奏詳細開明區圖村莊頃畝數目刋刻謄黄徧行曉諭務使實惠均霑毋任吏胥舞獘用副朝廷軫念民艱至意餘著照所議辦理該部知道欽此 
　　上諭張人駿等奏蘇州等屬秋收歉薄請將應徵錢漕分别蠲减緩徵一摺江蘇蘇州等屬上年八夏以來霪雨連綿山水下注田禾半被淹没秋後又復亢晴收成均形歉薄若將應徵錢漕照常徵收民力實有未逮加恩著照所請所有長洲等二十八州廳縣抛荒坍廢等田銀米吳江等六縣被淹無收田銀米震澤等二縣被淹無收及未種各田銀米同新陽縣蘆價田條銀漂陽等縣被淹被旱無收漕屯各田銀米崑山等二縣抛荒蘆價田條銀丹陽等二縣被淹無收蘆田課銀靖江縣被歉無　漕田銀米同蘆田課銀陽湖等縣被淹灾田下忙條銀及漕米曁漂陽縣上忙條銀一律全行蠲免丹徒等縣歉收田條銀漕米各等項均著分别减免以紓民力餘著照所議辦理該督等即照所奏詳細開明區圖村莊頃畝及應行蠲免細數刋刻謄　徧行曉諭務使實惠均霑毋任吏胥舞獘用副朝廷軫念民艱至意該部知道欽此軍機大臣署名奕劻世續鹿傳霖那桐戴鴻慈假 
論說 
[論今年之新時局]  
　　以近來時勢之阽危。人民望治之迫切。日月如梭。又是春光明媚。方冀朝野上下。必有一番新氣象。以饜人民之願望。而徐底於隆平。此亦關心時事者所同然。想望自强者之同意乎。乃自獻歲以來。方及旬日。而夷攷所聞。則殊有不快於心者。當此庶政更新之際。何事不當謀進步。緣臚舉之以供當局者之研究焉。 
　　一軍人之擾亂外侮頻仍。内憂隱伏。將欲發揚蹈厲。使外有以將聲勢。内可以遏亂萌。則惟軍人是賴。乃桓桓糾糾。我武未揚而獨於正月之初。相率肇亂。蘇垣之新軍。旣以不服法令。有意肇禍。廣州之新軍。又以革黨紛乘。致滋叛亂。聞者方訝其地非一處。禍起同時。軍士蠻横。如出一轍。乃曾不數日。而嘉防閙事。又見告矣。嘉防之閙事也。毆傷巡警兩人。以視蘇垣之糾衆滋擾。廣州之白晝閉城。容或有間。要之暴悍不馴。爲害地方。則一也。以我國軍事之壞國勢之衰欲以編練新軍爲轉弱爲强之計乃編練之效。毫髮未見。而狂暴之爲。則接踵而至。此何故哉。蓋欲養成軍人之資格。在於敎育。以無敎育之人。而一以尚武責之。未有不至於逞私憤而戾公義者。所望有練軍之責者。有以約束而陶冶之。俾養成軍人之資格也。一請願國會之阻力。自外人有欲監理我財政之說。一般國民。聞而奔走相告。力謀抵制之策。以爲速開國會。則民氣以旺。民力以厚。庶可收衆力維持之效。而拒絶其覬觎。固欲以壯國威。挽大勢。初非欲以士庶之微。干涉國事。與當路爭權勢也。乃自當路者聞之。則率有厭惡之意。而多方以阻之。及詳考其對外之政策。亦未見有裨於國勢者。在下之志士。見國勢之日蹙。政府之力之不足以振奮。而欲從而援助之政府諸公。偏謝絶其援助。一若眞有力量。足以固邦基。絶外患者。而究其實。並無優勝之策。萬全之謀。此亦何怪乎國民之呼籲再三。而蹙然於有志之莫能伸也。且民之所以謀國者。非徒欲也。擴張權力請開國會。先願籌還國債。當籌還國債之說之起也。舉國之民。旣多響應。達官顯宦。亦頗贊成。乃近聞各省疆臣。亦頗有不以爲然者。夫使國債而果能籌還。則國家之擔負以輕。此後一切新政。皆能舉辦。是亦奚不可者。必欲從而阻遏之。亦奚爲乎。熟籌利害。翻然一變其故見。而不忌民權之日張。是則國民之所汲汲希望者矣。 
 
 
 

Page 4

 
 
一法律之難行。自古振興之策。必曰綜覈名實。信賞必罰。中國之所以不。振者。正患賞罰之不明。至使無功者可以犜倖而獲賞。有罪者可以營謀而獲免。今當籌備立憲時代。方欲修明法律。與天下更始。則法律所在。又安可以淆惑不行者。乃聞官塲大吏。吸烟者未盡罷去。而其餘之烟容滿面。混跡仕途者。又不知其凡幾也。貽榖一案。延宕久矣。賢王明决。再三催飭定讞。乃承審大吏。大率瞻顧徬徨。終莫能治。近者又聞以貽榖不肯承認贓欵。復擬奏派信勤覆查。夫貽榖之有無侵蝕。業經迭派重臣。澈查明確。當時覆奏都謂贓欵纍纍。有實可據。則亦何難定讞。乃罪臣一言。足使鄭重以查得之者。盡成虚語。豈以罪臣之言。非可盡斥。曩所鄭重而查得之者。未可盡信乎。旣一查再查而不之信。則雖再歷數次覆查。亦安見其可信哉總而言之。無非法律不行。使罪人得希圖倖免而已。欲以圖振作而警人心。不亦難乎。循是以往。吾恐刑律雖甚改良。法學雖甚發達。終亦徒法不能自行而已。亦何足以爲根本之補救乎。尚望賢王勃然震怒。嚴諭迅結。有以寒袒護者之膽。而快天下人之心也。（未完） 
專電 
[電一（北京）]  
　　聞駐藏大臣復有密電到京藏僧暴動因有人暗助勢難驟平 
[電二（北京）]  
各省國會請願代表繼續上書之稿業已撰就并已公同閱過認可 
[電三（北京）]  
陸軍部鐵尚書假滿後决計乞退署理尚書壽勳擬請以潤貝勒繼任 
[電四（北京）]  
東督錫良因會匪近復騷擾咨請民政部札行各省查拿 
[電五（東京）]  
關東都督大島大將决定留職 
緊要新聞 
[粤省兵變之大風潮廣東]  
　　粤省一標新軍潰變迭記前報專電兹得詳函亟爲排比録下 
　　一新軍之類别粤省新軍共分三標第一標駐燕塘第二三標駐北校塲第一標步兵三營另砲兵二營輜重及工程各一營每營三百餘人其步兵營共紥一處如品字形砲工輜另紥一處相隔不甚遠此標敎練已四年規制極爲完備是日潰變即此第一標之新軍與初一日滋事之二三標新軍無與第一標又以步兵三營爲首其餘砲工輜又非全數同意也 
　　二　變之原因初協統張哲培一標標統劉雨沛鑒於軍警互閧之故將初二三兩日假期改爲運動會防各兵出營滋事詎初二早各兵向標統要求放假不得命漸而閧動至十點時有步兵二三百人洶擁出營門各官長防制不及乃出不數分鐘見多數步兵奔回大閧曰警兵派大隊來攻營我輩當出禦於是全營震動無論同謀不同謀皆紛紛束裝而變事以起 
　　三搶械之情形轉瞬間各兵嚴裝出閧入軍械房取軍械劉標統大喝制止之復力辯警兵無此事各兵不聽張協统知事大變由後門遁駕馬車進城劉復出阻諸軍被傷頭部是時各兵已將軍械取出惟槍枝上全無扳機因去年底大吏接秦提電（録後）恐軍界有變事故命各標統於二十九日將扳機並子彈解繳軍械局只留每營常備子彈一千粒七營共七千粒而已各步兵見槍無扳機不可用即擁向砲工輜各營搶奪適各營正將扳機用馬車裝運進城遂被奪去幸各快砲仍無彈子祇有快槍千數百桿可用而變事竟成 
　　四叛兵之進行是時營内槍聲大起不可悉數一息間見各兵出營先在息鞭亭小旗亭向游客盤問隨分一隊向北校塲前進佔據錢局後之小山及横枝崗等處一隊走東校塲茶亭附近其進行均極閃縮若伺敵然并派有斥候數小隊騎馬者亦有數人其走北一隊即搶講武堂之兵　　五官長之勸諭當潰變報到時李水提與張協統帶親軍出東郊向諸叛軍勸諭不服李提退叛兵有放槍者李軍亦放槍迎擊之叛兵亦退李提即入城調大軍并由將軍傳令將各城關閉是時陸軍小學總辦黄士龍（花縣人）前當徵兵官與諸軍最浹洽而一標又多花縣黄姓時適回省拜年聞其事亦挺身到勸與諸叛軍言痛哭流涕力任進城面禀袁督求予免死隨馳馬到東門呌城守開門城兵以奉有命令不尤且聞槍聲 
 
 

Page 5

 
 
驟起黄即被傷小腹由其家人負往軍醫局調治是時并傷行路二人當各官勸諭時叛軍直認革黨并催官軍囘城佈置以决一戰至是而政界主剿之意遂堅 
　　六講武堂之被搶約一點時走北之叛兵擁至東皋陸軍講武堂有數兵持刺刀刦看門人問冋處存放軍械及堂内官長姓名隨即擁隊入取出各槍盡將扳機除去惟鎗身多未被奪看守人役紛紛由瓦面避入老人院該兵旋擁至二三標營各皆不納乃將營右食物商店掠之而去 
　　七城軍之迎擊自李提入城後叛軍麕集於錢局後各山有撲城勢頻以槍向東城上轟擊有彈向都統頭上飛過都統大怒即命城上守兵放槍先吹接戰响號彼此轟擊數分鐘城兵約放彈四五百响即見叛軍往往來來行伍已亂遂即停發黄士龍受傷殆即於此時也 
　　八叛軍之退竄是時城軍正在戒備各叛兵乃向燕塘一路退竄或伏於山陬或分路割斷電線或遊弋至東門馬車房附近時已五點後鐘有一標砲隊排長王啓鑾於是早奉命往永清門攔阻新軍入城正欲回營禀覆行至茶亭附近有叛兵兩排見其穿官長衣服放槍轟擊被傷肺部肘部各一處入夜見各叛兵仍由馬路退去至四鼓始無人聲 
　　九官軍之佈置是日午前袁督紛紛接警電言新軍潰變即會商將軍將四處城門關閉旗兵運砲登城守禦都統守東門將軍守歸德李提守小北各衙署均站兵護衛并分電虎門各營曁秦陸提備兵來援城内警兵皆持長槍或十人八人不等防營騎馬督隊憲兵持令箭巡行各街省河兵船亦已生火預備接應全城大小文武各官無不騷然 
　　十叛軍之戰敗叛兵退竄後至初三日侵晨水師提督李準統領吳宗禹率管帶李景濂太永寛李得銘童常標等各率所部約二千人由大東門大北門小南門三路進兵一點鐘搜至東門茶亭前兩軍相遇叛兵出全隊擁至約千餘人吳統領至軍前疾聲曉以利害令即棄械歸營許以回明上峯貸其一死旋見叛兵中有穿藍袍手持紅旗者騎馬馳驟意氣自豪頻摇手示不降意且高　曰爾等兄弟如給我面子當來合隊攻城否則吾首領已有命令囑我黨今日進城即開一仗云云吳統領知不可理喻即飭所部在牛王廟一帶分占四山以步隊遮其前而以退管砲隊密藏於後布置一定全師俱伏山上以形勢優勝盡行伏射之砲聲甫發服藍袍者即應聲而倒斯時叛兵亦還鎗相擊以排海倒山之勢洶湧而來故傷亡枕藉劇戰數時叛兵乃紛紛棄械逃去計是役擊斃約百餘人陣斬十餘人牛王廟前一帶屍骸翩守並奪回快鎗千餘枝紅旗一面戰馬十七匹軍械用馬車運歸衣箱服裝用鎗肩回其受傷尚有氣息者數人由紅十字會醫生伍漢持及西醫駢三氏等分别醫治官軍受傷只兩名大獲全勝即駐紥該一標營内查亂軍此次大敗之速實因槍碼僅得七千顆左右每人不及七顆吳軍快砲極爲堅利因莫能禦又是日防營在東門外拿獲叛兵危宗源林廷偉勞謙林傑石煥堂王漢英王應墀黄炎祺胡常松黄振忠張善才藍榮堃羅希喧吳其泉十四名交南海縣提訊均不承認其危宗源八名認隨張協統馬車進城不及故被拿獲此初三日大戰之情形也初四日官軍以叛兵多向石牌東圃白雲山一帶逃遁仍分隊四出搜剿即日獲回叛軍數名俱已改裝或穿長衣並分電各路截擊又官軍志在窮追即於是午將一標内二營燒去以免藏匿現袁督已將大勝情形分電各省督撫并請軍機處代奏又標營本逼近永濟藥庫因祇藏火藥未有碼子故新軍不往搶奪現仍派兵五百把守又官軍進攻時防其西竄先調兵五百守流花橋五百守長堤以阻其西下之路并調有佛山安勇四百來省又叛兵屍首俱穿軍衣亦有穿隊官排長衣服者至初四日方便醫院及九善堂前往收屍又有全無衣服者西關十字會在馬草堆裡搜獲病兵一名又在一標營盤搜出火夫四名官軍欲將其治罪各善團不允時適江太史孔殷往觀由其保釋又初三晚四鼓後城兵忽然放鎗居民又復驚恐聞實因誤會所致現秦提督已率大兵到省汪有容亦帶隊赴燕塘會合目下省城可恃之兵已達萬人以上 
　　十一兵變之預報去臘督院接奉軍門電稱頃據第四營陳帮帶鷹揚禀稱據探弁何維銓憑線探報革黨由外洋運有毛瑟鎗四千枝小子鎗一萬枝到省欲乘年終在省城舉事軍學兩界均受其煽惑并派黨羽在各屬分散銀兩會票鎗械昨有不知姓名留學生係惠州嘉應人擬於本月念八在歸善屬馬鞍墟某商店分派銀兩會票惟鎗械未到到卽派交陸續齊赴省城各等語此等謡言原所時有示必盡實然旣據密禀前來除飭陳帮帶轉飭何探弁密查嚴拿并派弁赴馬鞍墟查緝外合即電達請與李提督面商密防是否仍候卓裁等因又日前獲訊之會匪頭目李洪盧子卿曾供由外洋運回軍火圖謀年終起事等語適與所報相符袁海帥爰即飛札各營加意密探嚴防并由各　統將鎗上扳機卸去此次新軍潰變幸即撲滅未始非先事預防之力也 
 
 

Page 6

 
 
[粤省兵變互閧詳情廣東]  
　　粤省新軍與警兵向來積不相能故督練公所特設憲兵約束之不謂積嫌旣深遂有去臘三十晚之變是晚五點鐘有二標新軍吳英元等六人在惠愛七約繡文堂因定圖章硬要減價五仙與店伴爭論警兵上前干涉新軍不服互相用武時老城一局巡尉朱紹祥受傷警兵大憤當將新軍二人拿回是晚各標入茅屋盜詩圖題　 
高歌研地見王郎一卷　詩劒有霜豈是　官　攝　竟難神　爲提防文通幸不傷　盡東　何　　　　　笑偷　成解事　文字䖏　叅洋 
子梅仁兄所繪盜対　並詩見示和　　觧其意戴　 
戴文節 
城頗多聞此消息紛紛到一局詰問愈聚愈衆憲兵彈壓不止一局巡士嚴陣門前以防其變閧動至十句鐘環警局而譁者千數百人時三標管帶戴慶有親到一局保人警官不允更將被拘之新軍鎖起载乃出語衆曰汝等可速回此事有我在斷不虞警局之無禮衆益閧然謂管帶且没臉我等豈能甘此於是磨拳擦掌欲閧入一局者數次無何警道及廣協到局多方勸諭并將新軍放回罪始漸漸散去此三十晚兵警起釁之情形也 
　　是晚二三標新軍回營以巡警欺凌之說激動大衆翌日各執木鎗棍棒等物聯衆入城遇警局即拆是時各警兵祇有短鎗又因分立各處衆寡不敵故凡遇新軍來毆無一幸免者各兵先到一局閧閙傷七人巡士由後門出編譯公司而遁失去手槍三枝銀鷄十一個警棍八枝往拆五局時人數愈多有一魏姓警兵被毆後逃上瓦面失足跌死計自巡官以下共傷九人門前木器什物毁爛一空比之一局六局尤爲慘烈因此局在東門内爲新軍出入衆點之地也當局外被拆時警兵皆匿在瓦面用大石擲下新軍進攻多不穿號衣惟每有閧動必大聲呼曰凡陸軍人員必要帮手等語是時本有多數憲兵拔出令箭在塲阻止均無效力迫得將大東門小北門兩城暫行關閉并由李提警道廣協府縣分往各局彈壓迨事息之後各局警兵猶不敢出巡入夜警道面奉督示諭各分局轉飭巡士照常站街其非一局五局地叚多有遵辦者此初一日兵警互閧之情形也 
[蘇垣徵兵閙事後之交涉蘇州]  
　　蘇垣四十六標徵兵在馬路閙事各情迭紀前報兹悉初八日上午駐蘇日領事大賀桂吉君又拜會蘇撫當時洋務局徐觀察商務局王觀察東文譯員陳大令馬路工程局郝别駕等均到撫轅隨同陸中丞接見日領坐定即云徵兵打毁之丸三藥房東洋堂藥房二日商欲索賠欵共銀六萬兩本領事之意該二店所失恐無如此之鉅擬請酌予賠償二店共銀三萬兩未識中丞以爲何如陸中丞答稱三萬之數似已過鉅容再商酌另行奉復日領云此事望從速辦結若稍遲緩恐又多生枝節中丞云自當從速商定回復日領遂欣諾而出日領去後中丞又與徐觀察郝别駕商議謂日領所索三萬之數不免太鉅此時即償以一萬亦欵無所出觀察等唯唯而退又聞巡警總監汪觀察業已赴滬與滬道蔡觀察同往滬領事處查詢被毆傷之西人奈項海姆蘭特二名傷勢曾否醫痊并即商議了結辦法 
[廷寄卾督澈查部視學參案武昌]  
　　學部去冬派戴參議展誠等三員至東南各省視學行抵卾省時乘馬車在棋盤街地方軋斃鄉叟一人置之不理并不酌予撫恤詳情已載前報兹悉此事爲言官所聞據實紏參于客臘初五日奉旨着護卾督楊文鼎秉公查辦日昨廷寄到卾楊護督即札派藩司高方伯學司齊提學會同巡警道　觀察按照原參各節澈查禀復以憑復奏此事衆目共覩　未能謂事出有 
 
 

Page 7

 
 
因查無實據也 
[黔省籌還外債運大會議貴陽]  
　　貴州各團體代表於去臘十二月初四日開大會於諮議局討論籌還外債之辦法下午一時摇鈴開會先由張君幼輝報告開會大意次由衆公推樂君釆臣爲主席次由劉君禮門演說大致指駁北洋電寄簡章惟劉君口操北音聞者多不能解次又由樂君詳細講演國債與國民捐之區别及性質并力主張倡辦國民捐一時全體皆起立贊成遂决議嗣又選舉籌辦職員約分六類甲幹事員乙起草員丙評議員丁庶務員戊會計員已招待員兹將當選者探録如下幹事員樂釆臣李占先華延釐蔡衡武起草員周澍元劉禮門評議員李子良彭明之錢青甫任志清王仲肅樂良丞黄幹夫黄濟舟庶務員文武會計員孫鑒清招待員甯益之曹季韓蕭竹民朱芸蘆到者皆竭力贊成現已函達諮議局矣 
西報譯要 
[外使詰責滿洲禁榖出口]  
　　字林報載初九日北京電云禁止榖糧出口一事現已推行於黑龍江全省哈爾濱之麵粉廠均爲停工駐京各國公使復向中政府抗議中政府已允斟酌更改 
[北京怡和洋行代表逝世]  
　　又載同日北京電云此間怡和洋行代表土維堤君昨夜因病逝世 
時評 
[異哉某中學之監督]  
　　各省舉辦新政。有待於監理宮清出之欵者夥矣。非僅練兵一端而已。乃某中學監督條陳陸軍部。謂練兵不容延緩。度支部已清理財政。各省所籌之欵。即爲國有之欵。何必各省自籌。始行編練。一若各省所籌之欵。皆爲練兵之用。可由度支部任意提撥者。况現在中央財政地方財政未分。則度支部所清理之欵豈能盡爲中央政府所用。乃某監督欲盡舉以歸之國有。而地方不能稍沾餘潤焉。詎非異事。 
[危哉軍警界之風潮]  
　　軍人捍衛國家者也巡警保護地方者也。其職守固風馬牛不相及也。然營兵往往因嫖賭酗酒。購物細故。而騷擾地方。則巡警不得不出而干涉。於是怨積於巡警。而兵警衝突之事起。 
數年以來。軍無論新舊。警無論良楛尋釁鬭毆之事。不勝枚舉此次蘇垣徵兵閙事之警報甫至。而廣東新軍風潮又起。嘉防營勇閙事之警報甫至。而長樂防勇風潮又起。蘇粤新軍人與巡警衝突也。浙閩舊營兵與巡警衝突也。自歲暮以來。僅十餘日耳。而軍警之閙事已四見。有敎育軍人之職者。將何以善其後 
 
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[三紀審訊行刺伊藤案詳情]  
　　行刺伊藤一案復於初三日開第五次審訊被告辯護士鎌田君及水野君均在庭陳述意見鎌田君謂此案柳東夏曹道先均不知情僅爲刺客所用應請減輕其罪水野君之言則專欲駁輕安氏之罪名其意略謂高麗今日之情形實與日本革新以前無異故韓國排日黨所持之態度亦與彼時日本之愛國黨不謀而合安重根之刺伊藤公爵良由悮會日韓條約之故雖安重根罪在不赦然情有可原故愚意不應定以死刑重罪辯護士之陳詞至下午三點三十分鐘始行述畢遂即停訊候星期一日定讞兹將各犯最後之口供録下柳東夏供稱余從未發有侮辱伊藤或日本之言論檢察員請定以監禁一年半之罪柳殊下服曹道先供稱無論余犯何罪名總因愚昧所致並非預存讎惡之意禹連俊供稱余允安助與行刺伊藤其志在移去日韓兩國之障碍物並非圖使韓國獨立余所願者惟欲見韓國同胞受日人相同之看待耳安重根供稱余行刺伊藤並非出於悮會實因日韓互對之政策憤不能忍及伊籐不死則日本之態度不能稍改寛仁之故人謂伊籐爲世界偉人在余視之直一極惡之徒耳日本天皇爲聰明睿智之君余知天皇聞伊籐噩耗必怡然自悅今伊籐已死大患已去余惟望今後日韓兩國能日相親睦以保東亞和平並祝韓國獨立萬歲此則爲余之私願云 
　　初五日判詞宣布安重根定以死罪禹連俊監禁三年曹道先柳東夏各監禁一年半譯神户日報 
本埠德雷司律師昨由旅順觀審回滬據述連日審訊情形其略如下 
　　此案於去臘二十八日開審後連審四日初三日復行審訊至下午四點三十分鐘始證實各犯罪狀展期於星期日定讞該案係據日本刑法律第一百九十九條歸旅順地方裁判所審訊該裁判所係爲關東領土而設按最近日本通過之新律滿洲領事尋常應理各案可由外務部大臣飭移該裁判所審訊該案按照日本通行之例先由裁判官獨自取問各犯口供繼則盤問其預審所供各言是案初由俄國官員研查後始移交日本官員所經質問之證人爲數頗衆所録供詞均在堂上宣讀安氏於審訊時自供曹柳二人均爲其差遣之人不得加以罪罰各犯咸不願招致証人惟安曾發長言痛陳伊籐不忠於韓皇不忠於日皇之理由第四日審訊之時間咸爲檢察員陳詞所占星期六日（即初三日）之審訊均由被告辯護士陳言鎌田君力辯此案不得按照日本刑法律定罪並論曹柳之同謀並非有意水野君亦以雄辯之口要求减輕安氏之罪停訊之時裁判官復問被告尚欲有所言否安氏復當衆抒發政治之演說滔滔不絶聞者爲之動容譯文滙報 
[各省諮議局聯請核减電費武昌]  
　　湖北諮議局刻已聯合各省諮議局具禀郵傳部以該局成立數月以來用欵浩大活支項下以電報費爲大宗目下各省財政支絀用欵力求撙節再四圖維不得不籲求鈞部援照新聞電報無論密碼明碼減收半費之例明定章程通飭各省電報局遇有諮議局電報概收半價以順輿情而重新政（原電續録） 
[蘇浙撫電商浙西鹽巡辦法]  
[蘇護院致浙撫電]  
　　杭州增子帥鈞鑒汪道請銷差禀計達該道兼統各營甚爲得力鍾琦業已批示挽留鈞處想亦不允所請也惟鹽巡無餉該道實亦爲難至於商情困難雖屬實情然停巡之舉旣蒙鈞諭未可輕議自應聽候妥籌善策再圖補救且冬臘巡餉已蒙飭司借撥洋二萬元所以體恤商艱者亦云至矣若如該道所禀該商等竟止不解亦太不顧大局欵關計授要需不可一旦或缺乞飭司責令各商趕速照常繳解母任諉延貽誤並乞藎籌主持速圖補救以蘇商困鍾琦叩宥 
　　浙撫復蘇護院電蘇州護撫台鈞鑒宥電敬悉汪道禀請銷銷因其辦事認眞深資臂助業已不允所請巡餉關係要需誠如藎籌不可一日或缺應即飭司責令各商赶速照常繳解免致延誤一面妥籌補救之策以恤商艱此復韞叩艶 
[吳敖願與夏震武對質杭州]  
　　全浙公報館主筆吳敖呈臬司文云竊宣統元年十二月初七初八日本報登載逸丞投稿一節由前浙江兩級師範學堂監督夏震武呈訴撫院誣爲該主筆揑造欲加敖以汚衊宮闈之罪業經巡警道憲派員來館澈查本館即將原稿呈驗並聲明勘誤更正各節嘗蒙撫憲批飭按察司會同巡警道傳齊兩造質訊嚴究在案伏查上年十二月初七初八日本報登載論夏震武之件投稿人具有姓名住址自不難當堂交出三面對質論夏震武之汚衊先朝語在夏震武所上奏摺中今欲加敖以汚衊宮闈之罪自不難調取原奏當堂証實爲此特將報務辭去挺身候訊應請大公祖大人迅賜飭傳 
 
 

Page 11

 
 
原告夏震武到案俾憑兩造對質如本報所載逸丞投稿確係該主筆揑造汚衊宮闈則敖當受夏震武所欲加之罪俛首伏法决無異辭無任迫切待命之至 
分類新聞政界 
[瑞制軍抵卾之无聲武昌]  
　　楊護督刻接新督瑞制軍由滬來電准於月半前後來卾乘火車晋京陛見當飭首縣將八旗會館趕速修葺預備作爲行轅又飭夏口廳在漢口河街熙泰昌茶棧間壁備辦公館以便新督登岸後小住嗣因續接新督來電云到漢時不登岸勿備公館並請諄囑文武同寅切勿備辦酒席决不能擾隨帶幕僚弁丁更勿送筵縱送亦不敢領徒資靡費並非撝謙云云故漢口之公館已不預備矣 
[嚴禁華洋小輪漏稅鎭江]  
　　鎭關道劉襄孫觀察以華洋各上輪前奉外務部頒發章程凡小輪駛赴通商各省之内港經過關卡須停輪候驗如不遵允即由海關將船牌撤銷等語業經出示照辦在案乃訪聞近來各小輪每裝載私貨闖關越卡並不遵章候驗希圖漏捐實於内地稅釐有碍爰於日昨咨請鎭關稅務司戴諾爾君出示曉諭嗣後華洋各小輪經過揚州清江邵伯高郵寶應淮關等處關卡如不遵章停候查驗甚或夾帶私貨一經查悉即將船牌撤銷仍照章罰辦以示懲儆 
[定期大會籌議印花稅杭州]  
　　浙省于去歲奉度支部咨行奏頒印花稅則及辦事章程由撫部院札行藩憲轉飭各屬照會商會籌議辦理惟兹事體大非逐項研究不可除分别知照外業經省城商務總會議决准本月二十二日定期大會召集專屬商務與關涉商務者到會籌議已於日昨次第通知矣 
[審判研究所與籌辦處之計畫杭州]  
　　省城審判研究所原設竹竿巷審判廳籌辦處現該所自去臘招添甲班學　後所中屋宇無多不敷應用刻悉李橘農廉訪商諸高等學堂借用某講堂將審判研究學員附寄於内已由廉訪傳諭官紳兩班學員准於本月二十六日赴堂授課又聞審判籌辦處自去夏設立以來每月辦事人員曁各項經費開支甚鉅近聞李廉訪以臬司改爲提法司應照部章辦事署内原有審判一科不必另設籌辦處名目且庫欵支　撙節爲要擬將審判籌辦處詳請增中丞裁撤 
[蘇撫來蘇蘇州]  
　　新任蘇撫寶中丞初十日十二點鐘乘滬甯專車由甯來蘇蘇府曁三首縣等即於是日乘早車赴無錫迎接一面派人將撫署内應用各項物件預爲齊備並辦差人等駐署照料 
[發審局提早開訊蘇州]  
　　蘇州府發審局去臘因案牘煩多直至大除夕始行停訊現蘇府何太守又督飭稽核員王邦鼒大令提早于初九日開局將發審各案分别提訊 
交涉 
[裁判敎民差役之曲直安慶]  
　　太湖縣敎民前以該縣差役藉票需索等情呈由費敎士函請朱中丞札行洋務局轉飭太湖縣陸令承鎬查明禀復兹聞已經復到奉朱中丞批云據禀並摺均悉該縣差役旣經質訊明確並無需索情事復據紳董查復以及所指過付之人具結均無訛索之事自係敎民挾傳案之嫌揑詞聳聽仰洋務局據情照會費司鐸查照一面嚴飭該縣仍宜約束差役母論民敎之案不得藉票需索致干重辦至王裕昆章長生畏罪遠颺務宜嚴密查拿到案按律訊斷其餘未結各案一併趕速勒傳訊結免致拖累總期民敎相安地方無擾切切 
軍界 
[東清縣匪亂已平温州]  
　　温屬東清縣西鄉白石村有道士岩地方孤峯峻嶺異常崎嶇自第一層至十八層環趨玉虹嶺而成一洞其内可容千人去年臘月下旬有著名匪首黄倍龍徐華堂李老高等糾集匪徒四五百名盤踞其中儼然布營列陣且廣貼僞示中有保種興漢除滿滅洋等語温防統帶梅占魁聞報即時督隊前往該匪竟敢列陣拒捕與梅軍鏖戰一晝夜力竭棄地四竄被梅軍殺斃巨要多名並拿獲槍械號衣等件無數該匪失敗後復匿聚永嘉縣南溪一帶意圖再舉梅统帶拔隊追剿當即擒獲格斃多名現在聞已四散無蹤該處紳民以梅統帶此次破匪得力羣擬聯名公禀上憲並請添營分駐 
[鐵路總稽查兼辦營務處安慶]  
　　皖撫以津浦路線經過皖北地方彈壓保護均關緊要刻已札委津浦鐵路總稽查俞道錫疇兼充會辦皖北營務處皖北營隊均由該道節制俾資調遣 
學務 
[舉辦識字學塾之通飭杭州]  
　　袁提學通飭小學堂文云案查簡易識字學塾爲籌備憲政清單内本年必須創辦之件章程課本雖尚未奉部頒而此項學塾關係至重苟非圖維于預日必致竭蹶於臨時現經諮議局會議廳將各廳州縣設塾所數及提用公欵等項先後規定并奉撫憲札發官報局嗢刋一册公布周知所有施行方法亟應通飭早爲籌備以免延誤除將奉發册開議案摘録黏抄通飭各廳州縣勸學所遵照辦理外本司并經督同學務公所議紳科長科員省視學仁錢勸學所總董開會提議議以各屬官立公立私立各高等兩等小學堂均附設簡易識字課一班或兩班校具可無須另置即就該校所有講堂敎授其應酌定授課時間各就該校情形支配辦理或酌設夜課似此經費旣省推廣更易爲力各學堂應即酌量照辦合並札飭札到該學堂立即遵照將如何附設之處預爲規畫呈報備核 
實業 
[包承潮屬鹽餉廣東]  
　　粤省包承鹽餉一事迭誌本報現聞潮郡 
 
 

Page 12

 
 
一屬業由商人赴省承充其股份計分省股一半潮股一半議明二十年爲期前二年每年納餉七十萬元後十八年每年納餉八十萬元業已訂定准其包承一俟粤督奏准後即行照准開辦 
[勸導預備出品赴甯賽會湖北]  
　　湖北組織之南洋出品協會開辦已久而紳商報名預備出品赴賽者寥寥聞該會總辦高佑諸觀察以南洋勸業會定於四月朔日開辦轉瞬卽届除派員前往赶建别館並籌備應辦一切事宜外特再出示勸導紳商人等謂此次勸業會雖以南洋爲名究賴各省協助共襄盛舉且規模之宏遠比之去秋湖北奬進會不止百倍爾等出品一經得奬其價值之高更有百倍於奬進會者務須急選物品赶於二月以前一律就緒以便運甯與賽切勿觀望 
雜記 
[官紳串覇民田瘐斃原告杭州]  
　　舊冬甯屬象山劣紳張雲桐强佔民田復敢賄串丁胥濫押原告經年未釋業經該紳民聯名上控由勸業道批札該縣從嚴申斥勒令尅日訊結開釋在案詎日前忽有象邑士民蔣明松等二次禀控道轅謂該原告現已冤遭押斃環請伸雪等情本日奉董觀察批查此案前經批飭該縣傳訊開釋尚未據復今禀稱鄭仁忠在押瘐斃曾否請鄰詣驗亦未據該縣詳報查此案確由張雲桐等串通丁書王蓮清欲强易該民地畝田委員（即南田保甲）偏聽丁書朦蔽送縣覊押該縣又延不訊結致被押至一年之久致鄭仁忠在押身故實屬咎無可辭惟禀關人命仰逕赴臬司衙門呈請澈底查究可也 
[禁烟調查員之騷擾杭州]  
　　前日石門縣勸業員馬紳昭懿等聯名具禀省台謂據各業商人金鍾藻等面稱縣屬商界自創設禁烟分所以來稍知自愛凡有烟癮夥友均已絡續戒除不料該所調查員蔡子成藉禁令爲名四出騷擾設遇良懦百端敲詐舊臘念一夜突至宏盛衣莊廚房誣指私售燈吃率將工人蔣某扭住毆打本店學生極力攔勸亦指爲烟客復敢揚言有吃客七八人已由後門逃去事後查得該莊别無後門從何逃出吃客該劣董恃勢妄爲復將工人三名扭回公所各業商聞耗大動公憤聯名訴請商會馬總董函致縣令勒令釋放該劣董尤敢違抗縣諭私刑吊打勒罰敲詐似此情形實與勸業前途大生障碍爲敢聯名籲乞從嚴查辦澈究等情業由勸業道董觀察即日移請禁煙公所嚴飭嘉興府秉公確查 
[蘇垣花烟間之可惡蘇州]  
　　蘇垣閶胥門外馬路各花烟間任意拖人最爲惡習而站岡巡警又皆與彼有舊置之不理聞正月初二晚二更後有某甲手提洋皮夾一個内有洋七八十元行經閶門外混堂弄被花烟間妓强拖進内甲不允該妓即搶伊皮包往内奔逃甲追進門内則另有二三烟妓將甲抱住滿身摸索甚至衣裳亦被拖破甲極力奪回皮包即匆匆逃出迨行至閶門時始悉身伴金表一只值洋八九十元已被該烟妓摸去當時城門將關無可退出一時無可如何憤憤而回聞初三夜又有人經過該處被搶去手中手巾包之事不知警局何以熟視無覩 
[新年會之入塲劵紹興]  
　　紹興新園内前日忽有多人各持入塲劵謂係赴新年會者園主人以並未有人來園關照何以忽有此會當向來者詢問入塲劵之來由始知有季利生錢桐孫二人將劵出售每張或四角或一元不等二人並托沈堯臣之名謂由伊發起故人多信之人心險詐如此可爲一歎 
[火車輾斃羊奴嘉興]  
　　正月初三日杭州早班火車行至嘉南門左近有一向爲第一處酒店之夥牽羊三頭在車道行走旁人見有濃烟呼伊速避彼尚顧盻自雄示人以不懼豈料車頭陡至欲避無方被輪截爲兩半見者慘然 
[盜刦航船又見嘉興]  
　　去年十二月二十四日有桐鄉航船摇至二十里橋地方忽有捉魚船七八令假作相撞趁勢過船將銀洋要件刦去約值千金貨物不在其内現已報縣勒限嚴緝矣 
[賊匪行刦之巧計廣東]  
　　潮陽梅化鄉鄭紳家資饒裕久爲賊匪所埀涎客臘除夕忽有多人扛送禮盒手携榮禄第燈籠鄭家知係姻戚送禮毫不懷疑及抵門後各人即以禮物散開將中藏器械取出直入搜括勢不可當聞失去金銀等件約值數千元尚有洋槍七桿亦被刦去 
清談 
[籌還國債者鑒]  
卾路借欵之爭議未定。而錦齊鐵路借欵又議增至英金一千萬磅。 
中葡劃界之交涉未定。而皖礦凱約翰又要索英金五萬二千磅。 
要求借欵索償損失之紛紛如是中國財力有幾。而乃堪此。 
或曰。有國民焉熱心籌還。子其無慮。 
雜說 
[歲首箴言]  
歳月匆匆。轉瞬又旬日矣。朝野上下。歡欣鼓舞共享昇平之樂記者亦舞之蹈之。不知歡樂之何自來也。當此新年。萬事休假正吾人靜養待變之時不敢爲塵俗無聊之談。以瀆清聽。爰就本年内几置身於國家社會。有任事之責者。所應辦運事項。分類略述梗概。藉作顧問之助。倘亦當事者所樂聞者乎。 
軍機處。宜速謀組織責任内閣。 
會　政務處。宜速會議本年行政之大綱。憲政編查館。宜速考核去年京内外關於籌備憲政一切事宜。 
資政院。宜速定開院之期。 
都察院。宜速奏陳去年一切行政之得失。修訂法律館。宜速編訂民法商法民刑事訴訟律等。依期頒行。 
　　大理院。宜速編訂司法獨立之制而實行之。 
　　籌辦海軍處宜速籌議建軍港。製軍艦。設立海軍學堂。培養海軍人材。以立海軍之基礎。 
　　軍諮處。宜速糾察全國之陸軍而整飭之。稅務處。宜速會同度支部决議加稅裁釐之實行。 
　　外務部。宜速議結去歲未結之交涉。并預籌未來之交涉。 
　　民政部。宜速飭行各省調查户口。務必切實辦理。不准敷衍將事。 
　　吏部。宜速釐訂文官考試任用及官俸章程。務必依期頒行。以肅官方。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[江蘇（長元和）]  
長元吳城廂地方自治乙級當選員名單已録前報兹悉甲級選民亦已於初九日在元都方丈内投票至六下鐘閉所計甲級選民八十名是日到區投票者僅三十八人初十日八下鐘在方丈内開票應選議員三十人未及足額兹將當選議員姓名票數録下蔣炳華四票龔傑尤先甲（乙級已當選）王立鰲范端信謝鵾以上均二票曹元弼吳本齊（乙級已當選）蔣雲階（乙級已當選）杭祖良（乙级已當選）潘祖謙（乙級已當選）張炳翔（乙級已當選）陸鼎奎吳乃健陸鴻賓彭瑞保陳昌壬彭觀保潘起鳳李寅生彭麟保程彝卿周祖培吳本善曹元恒尤傳鉞陸蕚輝吳勤樹潘志洵蔣煒祖以上各一票内有曹元弼一票因選舉名册所無照章應行作廢計議員祗念九名如果乙級當選議員願就乙級者則甲級議員又少六人祇剩念三人未知若何辦理 
[又（華婁）]  
　　華婁城廂自治選民甲級於初九日投票初十日開票是日上午八時華婁張劉兩縣令及自治公所各員均蒞縣學明倫堂當衆開匭檢票共六十五票兹將當選人姓名録下杜霖望八票林增鑑六票錢銘銓吳驤朱繼常吳前楣朱廷揚鄭權以上均四票朱慶咸干允葆以上均三票 
[浙江（台州）]  
　　台州臨海鄧令禀自治籌辦處電自治籌辦處憲鈞鑒臨海自治事務所已籌辦應照章選擇正紳禀充坐辦因紳界持議未决一以禀請籌辦曾奉憲批之研究所長杜棣華兼充一請限格開會另舉事關憲政未便擅主請示遵知縣鄧心芬叩 
　　臨海士紳周熾禀撫憲及籌辦處電撫憲自治籌辦處鑒劣紳何奏簧杜棣華朋比爲奸迫縣强派自治事務所坐辦經前縣鄧電禀請示在案現合邑士紳請定限格公選正紳以昭慎重周熾何式琛等公叩 
　　自治籌辦處致臨海縣電臨海縣鑒籌辦自治事務所坐辦應迅由該令選充母任紳界爭執自治籌辦處霽 
　　又致黄巖天台二縣電黄巖天台縣鑒原派自治研究所長嚴保宸黄詠藻已辭差汛即就近遴員開辦具報勿延自治籌辦處霽 
要摺 
[會議政務處奏遵議繼祿代奏張仲元等呈請變通太醫院官制摺]  
　　奏爲遵旨議奏事本年十一月十六日奉諭旨繼祿代奏太醫院院使張仲元等呈稱請將太醫院官階變通一摺著會議政務處議奏欽此據原呈稱院使院判秩不過五六品與民政部醫官陸軍部軍醫司長品級相等而職任輕重懸殊至升遷一途由六年會考入院肄業考補恩糧遞升至御醫必歷二十餘年之久若民政陸軍各醫官但能明通醫學卽可補用較太醫院按次遞升難易可知現當釐定官制之際不於此時預爲之計恐日後重要差務無人供奉等語臣等查太醫一職仿自周秦周官醫師以上士爲衆醫之長漢太醫令屬太常少府秩千石唐宋以來或隷門下殿中諸省元始獨爲一署我朝官制悉本前明而以内務府大臣兼充管理猶有古義方今東西各國醫學日精大抵不重官資而重學位日本侍醫局爲宮内省屬官而陸海軍醫總監則位比中將少將而不以爲嫌蓋旣示國家名器之無私亦見内外官聯之有别至升遷一途醫學旣屬專門則遷轉不離本署從前同治年間曾議太醫院吏目食俸六年准以按察司經歷州判等項分别升用原爲疎通鼓勵而設而迄未照章選補者誠以用非所習窒礙殊多現民政部醫官亦並無升階可指將來釐定官制供奉内廷與行政各官截然爲二升遷除授各有專司固品秩之殊途亦古今之通義也惟如該院使等所呈官微任重各節自爲慎重要差起見按定制御醫七品許用六品冠帶掛數珠侍直有勞並得加銜給賞是在舊章已早蒙櫌異之施即在新制不妨定變通之例向來京堂品級本有三四五品不同内務府官如上駟武備奉宸三院卿秩皆三品舊制鴻臚寺卿及今隷學部之國子丞秩皆四品所有太醫院院使一缺較秩論資應同一體惟應升作三品或升作四品之處臣等未敢擅擬伏候欽定施行至院判以下各官應按長官品級之崇卑以定屬僚遞升之次序擬侯此次奉旨准升以後再由臣等會同詳細妥議奏明辦理以便升轉而期詳備所有遵議變通太醫院官制緣由是否有當謹恭摺具陳伏乞皇上聖鑒訓示謹奏宣統元年十二月十二日奉旨已録 
[會議政務處奏續議太醫院遞升官制請旨施行摺]  
　　奏爲續議太醫院遞升官階請旨施行恭摺仰祈聖鑒事本年十二月十二日臣處議奏變通太醫院官制一摺奉諭旨太醫院院使著定爲四品餘依議等因欽此查原奏稱院判以下各官應按長官品級之崇卑以定屬僚遞升之次序擬俟奉旨准升以後再由臣等詳細妥議奏明辦理今太醫院院使奉旨定爲四品院判以下各官自應按品遞升以便升轉而昭詳備臣等恭查欽定歷代職官表曁會典諸書太醫院院使曁左右院判職當古之太醫令丞御醫以下歷代或稱侍醫或稱醫師或稱奉御醫師雖名號不同而職掌則一國初原設御醫十人吏目三十人嗣後互有增損兹據繼祿原奏聲稱院使以下左右院判二缺秩均正六品御醫十三缺均爲七品八品吏目十三缺九品吏目十三缺以下醫士恩糧皆食餉之員等語現當預備立憲之際内外官制應俟一律詳加釐訂兹爲現行官品而設臣等公同覈議體制不可不備而職名無取乎紛更階級不可不遷而員缺要宜於從簡除院使一缺業經奉旨定爲四品所有左右院判二缺爲升院使之階擬請升爲五品其原設御醫十三缺擬升爲六品八品吏目十三缺擬升爲七品九品吏目十三缺擬升爲八品醫士向無品級今擬升爲九品其恩粮一項仍照舊制食餉俾上得邀品服之榮 
 
 

Page 19

 
 
庶下益勵勤勞之志是否有當伏候欽定施行其有改定官缺以後未盡事宜應請飭下管理太醫院事務大臣詳加核擬奏明辦理所有續議太醫院官制遞升辦法緣由謹恭摺具陳伏乞皇上聖鑒謹奏 
本埠新聞 
[新卾督起節赴任]  
　　新任卾督瑞莘儒制軍於昨日午後四時由小沙陀公館乘坐馬車起節前導有英捕房所派警衛隊及閘北騎巡隊護衛制軍逕至法租界金利源碼頭乘坐楚材兵輪啓行法捕房亦預派馬孝捕四名沿途護送另有安南巡捕三十名在碼頭照料本埠官紳商學界均赴江干送行頗爲𤍽閙 
[地方自治之進行]  
　　總工程局董事定於今日在局開會選舉自治公所總董董事及名譽董事先期通告當選各議員此次選定後允否充任務須從速函復以便會同上海縣田邑尊詳查定奪 
[羣學會新年文虎社紀事]  
　　昨日爲該會文虎社第一日下午一時起來猜射者絡繹不絶贈彩頗豐並聞有賽銀盃二只絲綫錢袋等件晚間復燃點新製之燈彩今明二日尚須連續云 
[巡警以賭消遣]  
　　三路一區巡弁王淄前日與巡長徐茂章巡士歐陽榮等在來安里天竺下院内聚賭麻雀由德正巡官解送總局已詳昨報前日經警法科聶司馬提訊王巡弁供新正閒暇偶然消遣歐陽巡士洪認同賭徐巡長供並未與王等同賭司馬謂該弁曰巡警職務甚忙何有閒暇之時據爾所供平日苟且偷安已可概見着先分别戒責發交偵捕隊看管候禀總憲請示核辦 
[鄉民糾衆爲盜]  
　　縣捕徐文前日訪悉浦東高橋鎭鄉人黄春松曾於去年十二月二十三日在浦江竊得充公駁船糾集同黨九人開至青浦縣境希圖搶刦適該處泊有飛划營巡船見黄等形跡可疑將船扣住帶回營中黄等樂間逃逸繼在泗涇七寳等處糾得十六人同至寳山縣離城二十餘里之小南貨店撞門入内搶洋七百餘元及棉皮衣服等十六件今在西北鄉地方分贓該捕當即帶同捕夥前往密拿各盜早已逃避僅將黄　松拿獲解至縣署押候研訊 
城内 
[學徒私沈]  
　　陸雪雲向在邑廟大殿上擺設香燭攤前晚見有小孩楊戎富迷路領回家中住宿一宵昨送一路巡局訊據該孩供稱年十一歲嘉定人在英租界大馬路某南貨店學習生意因被師父兇毆是以逃逸餘語含糊判發普育堂暫留候核 
[樂得改裝]  
　　昨有甲乙兩人在邑廟松鶴樓茶館門首被人將髮辮剪去迨至覺察已無從追拿甲乙遂快快而去 
[責押竊賊]  
　　汪胖湖去年在邑廟内摸竊行人洋十五元今被法捕房包探拘獲抄出洋銀四元洋刀一把當票二張由探　至東區轉解一路巡局審訊判　四百板押改過局一年 
[保釋匪徒]  
　　夏記祥吳有方二人專事串竊婦女首飾兹由東區拘解一路巡局請爲訊究旋有木商董事干城投函到局將吳有方保釋其夏記祥一名判責三百板押改過局三月 
[曾否搶奪]  
　　顧小弟徐順肖搶奪張李氏之鍍金首飾由東區拘解一路巡局審　顧供在英界某妓院帮傭徐供住在城内向做帽子生意均不認搶判押候查明再究 
[拘獲同黨]  
　　李榮嚴竊取田杜氏金挖耳由北區拘解一路巡局訊問李供有同黨阿大小王住在法界長豐小客棧内判責三百板押改過局三月昨日又由北區拘獲李之同黨毛梅郎金阿胖二犯解局押候訊究 
[局批照録]  
　　一路巡局批王盛氏禀云此案業經諭飭徐掌生妻父將徐交案嚴訊該氏受愚誤買所有身價洋四十元亦應聽候集案訊明再行核奪仰即遵照 
南巿 
[停訊兩天]  
　　昨日恭篷皇太后萬壽聖節總工程局裁判所停訊一天又今日適逢禮拜循例停訊所有各　統於十二日解案訊　昨已諭令各役遵照矣 
[收捐騷擾]  
　　總工程局董事以包認船捐人連錦堂所雇之收捐人等每有恃强逞兇及額外多收情獘昨特諭飭該包捐人不得再用品行不端之人以免滋擾 
[賊船逃避]  
　　總工程局某偵探前日查見包根榮將紅呢繡金桌帽一條持赴新碼頭再興押店質錢向之詰問反被抗拒乘隙逃逸該偵探即吹警笛由巡士帮同追獲解局訊究包供在龍華某廟竊來並稱尚有同黨惠小等數人駕一小船停泊浦江船内有皮衣棉被等贓物迨昨日帶往起贓船已逃去遂即帶回管押候再研訊 
[又獲一賊]  
　　西門外立生米店查獲竊米賊李毛大扭交西區解至工程局忓供不認管押候查在案昨日又獲黄福生一名仍在該店比隣空屋内掘洞竊米送至西區詰明移解到局押候禮拜一併究 
閘北 
[萬壽停訊]  
　　昨爲皇太后萬壽之期巡警總局及三四兩路各停訊一天 
[各執一詞]  
　　小工陳長發至三路分局控稱小的之妻陳張氏與管春林通姦昨晨撞見管竟逞兇肆毆將妻拐逃昨經德正巡官將管解送總局訊　聶司馬以原被供詞各執判押候查明　辦 
[姦拐婦女]  
　　吕洪如控陳松慶姦拐其妻徐氏前日由四路一區黄正巡官訊明屬實判陳笞責六百板枷號一月氏責手心二百下交本夫領回管束 
[懲辦積竊]  
　　積竊劉金友前日闖入崔小文家圖竊被崗巡查獲解送四路一區訊明屬實判劉笞責五百板枷號五天期滿再核 
英租界 
[殃及比隣]  
　　河南路五百二十一號門牌同裕和鞋店於前晚一點餘鐘起火殃及左隣宏茂昌襪店右隣天元象牙箋扇　共燬樓房三幢捕房以各家均保火險昨飭探目李星福與五十四號西探往查起火詳情禀候核奪 
[茶館聚賭]  
　　廣東路正豐街萬雲樓茶館主專事聚賭抽頭開歲以來卜晝卜夜益無顧忌兹經老閘捕房捕頭姦悉於前晚派探朱阿巧孫岳廷與一百六十三號西探前往查拿當塲拘獲流氓小天福小刮得阿林及賭徒飯桶阿二等十餘人一併帶入捕房押候解廨訊究 
[取巧獲咎]  
　　英美工部局定章凡　車夫由局給照註明號數在何號車上司機日後更易車主仍須報明改准號數以便易於查考茲有汽車夫張雲生更易車主未赴捕房聲明昨被工部局西人查悉以張故違定章立即知照捕房請廨出單傳訊 
[分贓互毆]  
　　北京路一千一百九十九號洋瓶店夥陳阿生與蔡福林在途打架被捕一併拘入捕房經捕頭派探葉長亭查得陳蔡二人均係竊犯兹陳向蔡索分楊樹浦竊贓不遂以致互毆遂飭一併押　解廨究辦 
[不應貪小]  
　　方洪龍竊取湖北路火塲内舊鐵被探葉長亭查獲拘入捕房押候究辦 
[出店被疑]  
　　華人黄某在北京路南洋律法官担文公館内執役前日失竊鈔票洋二十九元疑係出店吳孟仁所竊報請捕房派探殷玉鼎將吳拘押捕房候究 
[私收帳洋]  
　　僑居仁記路二號門牌之某洋人昨至總巡捕房報告被式拉夫吳某私 
 
 

Page 20

 
 
收帳洋四百餘元逃逸捕頭允爲　緝 
[車夫行竊]  
　　廣東路五百八十三號陳祖堂家被包車夫王阿福竊去現洋一百元昨陳投訴捕房請爲查緝 
[查獲竊賊]  
　　王四根竊得救火皮帶車上之銅螺絲頭一對携至法租界圖消被二十二號包探查獲昨將人贓送至總巡捕房押候究辦 
美租界 
[電車傷人]  
　　前晚有某西人乘坐脚踏車至北四川路與五十號電車互撞跌撲受傷該西人旋即投報捕房請爲查核 
[查見原贓]  
　　天潼路一百四十六號某銀樓日前失竊衣服等物昨日該　主在途瞥見陳阿炳所穿之衣與　贓無異將陳扭控捕房押候查明核辦 
[幾兆焚如]  
　　南　路漢碧禮路轉角八十五八十六號某染坊樓上柴堆内前晚起火幸二號洋龍間近在咫尺即由救火曾西人前往撲滅房屋未　 
[請緝逃妾]  
　　粤人關紫田昨至捕房報告伊妾杜彩紅於前晚　取衣飾約值十餘元潜逃無蹤請爲查緝捕頭准之 
[狎客爭風]  
　　梁阿土前晚至北四川路蔣阿姣廣東妓院尋歡與狎客大頭生爭風互毆致傷左目昨梁投報捕房諭候查明再行核辦 
[仍被尋獲]  
　　成衣匠鄭福貴日前由甯波竊取某姓之衣服銀洋逃來上海昨被失主尋見扭控捕房押候解廨究辦 
法租界 
[幸未燎原]  
　　永安街十二號門牌某蔴袋店各店司前晚就睡未息燈火以致燃及蔴袋幾兆焚如幸覺察尚早得以撲滅事爲捕房聞知立將店主傳案諭令交保聽候公堂傳訊 
[擾害行旅]  
　　住居老北門外後新街九號門牌之某甲（混名蘇老阿三）向在門前擺設舊貨攤一所專與匪徒通同一氣見有鄉愚經過無論手携何物即行攔刦所得贓物隨手抛於阿三家内然後分贓近爲捕房麥捕頭聞知特派巡捕一名專在該處巡邏以保行旅 
[偷兒何多]  
　　竊賊林老五袁桂生朱阿二王阿毛王阿狗等五人昨由包探先後獲住解入捕房候解公堂訊辦 
[賊膽太大]  
　　法上部局帳房内前晚被人擊破玻璃窻竊去銅元二千枚翌晨報告捕房派探勘緝 
[新聞畫]  
　　各省國會代表到京後日與當道往還頗形忙 
　　碌有蘇省某部郎於某夕訪豓桐花莊隔垣瞥 
　　見數人歡呼暢飮意興頗豪且聞一人大聲曰 
　　國事如斯我輩惟有學信陵君醇酒婦人以自 
排遣部郎怪 
之詢之院中 
人則云係國 
會代表部郎 
大笑然未敢 
信以爲眞 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來稿 
[中書科中書銜王有才禀請直督開墾實邊文]  
　　敬禀者竊思民爲邦本食爲民天務農之政非一端足食之道惟一是黑龍江遠處邊陲沃野數千里膏腴豐肥不糞可收而地廣人稀非興墾務實之以屯田其何以因地之利厚民運生固吾圉而垂久遠漢之趙充國屯田隴右羗酋授首諸葛亮經略中原屯田渭南成效昭然時勢至今邊防日棘俄羅斯距中國三面自聖彼得堡以來浸以拓地爲家法丁未歲遷民於海參嵗迤北雙城子日馬河一帶自春徂冬火車連綿不絶日本割據朝鮮東清鐵路日則經營於南俄則經營於北不得不事事而豫防之乃籌邊計者徒知選將練兵籌餉製器然非移民墾荒以實其地誰與我守此疆圉者千里饋糧士有飢色雖有精兵名將安能枵腹以從事故墾荒一事不知者以爲老生之常談其知者以爲切實之要務内省水旱偏災此豐彼嗇飢民流離道路悲傷慘不忍聞國家放賑動輒數十萬朝廷存飢溺之心百姓抱凍餒之苦可以賑濟之資分而爲遷民之費移民於邊省移粟於内地且近年出洋謀食者充當洋工萃彼他國者亦復不少如其聽往外洋受人凌虐何不查明荒　使之開墾實邊固圉以免人生離别之苦升科後正供取盈餉儲賴以饒裕是一舉而數善備焉東三省鬍匪猖獗素稱盜藪政府亦多注意然終不能剗除淨盡墾務一興貧民有恒産即有恒心免遭飢寒流爲盜賊一善也邊陲要地耕牧有人則强鄰不敢窺伺免啓戎心二善也設他日强鄰侵我邊疆立學堂設警察民各保其身家人自爲戰三善也比年整頓軍伍安有餘力以顧遠邊墾務一興則兵出於民餉生於地四善也沿邊沿海各處貧民均可移墾免徙海外爲人所輕視五善也前署黑龍江將軍程發起開墾意至深遠惟是領地之家率多包攬轉賣希圖漁利借官欵領官荒壟斷居奇不顧大局因而領地者少開種之地不足十分之一其毗連開種之地均係貧民小户大叚依然荒蕪升科在即征賦從何而出職游歷該省覩此情形不覺椎心曾於光緒三十三年四月間以興墾保民之事禀陳前署黑撫奉批所陳不爲無見留備採擇盻甚感甚第以國計艱難民生凋敝之秋苟不即此實事求是恐無以救時艱而維國本反復籌維東三省貿易傭工者直東兩省人多應先由該兩省倡辦查直隷山東人稠地窄三人不攤畝田豐年且猶不能足食歉歲難免終窶之嗟光緒二年秋山東地方遭遇虫災傷秫及禾四民枵腹不堪其苦幸賴居民近海隅比鄰奉省營口沙河裝運便利六甬高糧中錢四百文四鄉之民多半無力湊糴極至釆樹葉以適口掘菜根而充饑託天再造轉歲無虞嗣後壯歲男丁謀食他邦下洋者歲以數萬計身家財産頗稱豐盈所進之欵雖較光緒二年以前加多究其實寸土未添以致田地價漲糧草昂貴貧者虧欠畝地可抵千債富者贏餘多金而全歸虚費徒嗜奢華弗尚儉樸婦女坐耗餘資子弟不知生計安不思危飽而忘飢得於彼者依然失之於他不思奔波之勞卒無存留之項將來出洋謀事再遇荒年事畜何堪設想今宜組織農業公司前往黑龍江開墾以防荒年獲利濟貧較之别項公司有益無損籌集資本領置荒地蓋房鑿井牛馬犂具豫備一切貧民招之即至開種之地所收之糧公司種户兩造均分公司捐納征賦種户自食其力十年後種户積有餘資准到公司照開領資本備價自置其所開者十分之五俾貧者得有實業不至終無進步富者出資除歷年分糧外原本得以歸回其餘開熟之地十分之五乃是世襲生計殷實紳商當於日用撙節稍末之費衆擎易舉不難成此偉大之事職爲國計民生起見到處提倡逢人演說雖皆稱爲善舉而草茅下士安能鼓動風行非有明諭不足以昭公信非官督紳辦不足以彰慎重是以不揣冒昧敢以通籌墾務振興實業以實邊塞而衛民生等情爲我大人陳之是否有當統希鈞裁如蒙允准請一面代奏一面飭直東勸業道諮議局行知各地方官監督公舉殷實紳商代表籌集和衷共濟所有章程請各代表選舉妥協議訂恭呈核奪施行 
附督憲陳批據禀不爲無見仰候採擇辦理 
小說 
[官塲小說玉樹花（六）（春）]  
　　第二回　發官興大令捐官　憐同病良朋結契 
　　胡甲生覺得有些腰酸腿軟。看着一個茶館在那裡。想要走進去吃碗茶。歇歇再走。無奈身上一個大錢都没有。明知道花祖雲也是和自已一樣的。不敢走進去彼此相看。嘆了一口氣只得慢慢的走。正在一步一步的挨。忽然見對面來了一隊親兵。一匹頂馬後面一乘藍呢四轎。裡頭坐著個藍頂花翎的官員。胡甲生見了。也不知是什麽人。只得讓在一旁。看那親兵身上的號褂時。僅見第二個是東字連下一個營字。其餘都看不清楚。一展眼的工夫。那乘轎子早已如飛走過。那位藍頂花翎的官員。正和胡甲生斜刺裡打個照面。猛然見了胡甲生。嘻開一張嘴。朝他一笑。又在轎子裡頭。回過頭來。把胡甲生釘了一眼。胡甲生。却没有留心。只見轎子過去後面還有幾匹跟馬。直冲過來。一個五品藍翎的武弁騎在馬上。說也奇怪。那付面目竟和胡甲生生得一般。眉目口鼻。没有一處不像。竟是從一付模子裡頭印出來的胡甲生見了。不覺吃了一驚。那馬上的人見了胡甲生。也吃了一驚。對著胡甲生一笑。胡甲生也不知道。他笑的什麽花祖雲見了就把胡甲生扯了一下道。你看這個人的面貌。生得和你一個。樣兒胡甲生又嘆一口氣道。我那裡比得上他。他雖然當個差官。却得意揚揚的日子。比我們好過得多。我們雖然總算是個朝廷命官。却窮到 
 
 

Page 27

 
 
這般田地。早知道做官。這樣艱難。我就餓死。也情願餓死在家裡。出來做什麽勞什子的官。花祖雲未及回答。早見前面。那乘轎子。打杆停了下來又見後面騎馬的。那個差弁。霍地跳下馬背。趕到轎子旁邊去。歪著頭。側着耳朶在那裡聽著。雖然那轎子打杆的地方。和胡甲生花祖雲站的地方。只離得十來步却不聽得。那轎子裡頭的人。說些什麽。只聽得那個武弁。連連的高聲答應嗻···那轎子便依舊檯起來。一閧去了。那個武弁。却把自已騎的馬。拉在道旁。看著他們一行人。馬簇擁著轎子去了。自已却目不轉睛的。看了胡甲生兩眼。笑嘻嘻的拉著馬。走過來問道。這位老哥尊姓。住在什麽地方。我們大人方才見了老哥。說面熟得狠。不知在那裡見過的。特地派我來請問一聲兒。 
國外新聞 
[伊籐案之餘聞]  
　　初九日東京電云安重根並不控訴反對死罪其同謀三人亦擬遵斷受法 
[日本政界近事]  
　　初九日東京電云日本國會中各政黨擬拒政友黨之計業已失敗 
[德國軍艦互撞]  
　　初九日倫敦電云德國巡洋艦特萊斯登號及康里斯堡號在基爾外海互撞特萊斯登號聞須修理數星期始能出海 
[美前總統行蹤]  
　　初九日倫敦電云前任美總統羅斯佛君已行抵埃及岡杜柯洛地方 
[美國軍艦失蹤]  
　　初九日倫敦電云據華盛頓電稱海軍拖船尼拉號自二月六號迄今杳無音信想已遇禍全船共有員役三十人 
[英國派艦出游]  
　　初九日倫敦電云英國海軍大將韋爾生已飭内國艦隊第二分隊赴西班牙葡萄牙海面游弋 
[英國政界之爭端]  
　　初九日倫敦電云英國内閣昨日集議甚久後由首相愛斯奎士君往見英皇旣而内閣復行集議聞諸議院中人云愛斯奎士君與國民黨首領賴特芒君所商之事因意見不合已無所成工黨首領巴恩士君宣言愛斯奎士君並未得英皇之裁可而預算案一事復將置於貴族否認權問題之前開議此等辦法工黨未便承認云同日又電云昨日康洛君愛里班克君與國民黨領袖賴特芒君會商一切事後據報所商並無頭緒復加工黨領袖巴恩士君之宣言聞者大震據國民黨領袖狄倫君致某報訪事員函云數星期後或可勒令衆人復行選舉 
[英國大學堂學生詆責校長]  
　　初九日倫敦電云英國格萊斯戈大學學生因寇崇君覊身政界重行展期接受該校校長之任不勝忿怒特開大會决議詆責寇君溺職之罪 
[俄國財政充裕]  
　　初八日柏靈電云一千零十年俄國預算案並無缺乏 
[德國首相演說]  
　　初八日柏靈電云德國首相在農政部演說謂政府擬續行理財政策 
[土皇游俄消息]  
　　初八日柏靈電云據聖彼德堡傳稱土皇將於本年西六月間赴俄游歷 
[布王擬游奥俄]  
　　初八日柏靈電云布爾茄利亞王費迪南將偕王后及内閣各員取道維也納前赴俄京俄國將以獨立國君主之禮遇之過維也納時並擬討論政治問題數件 
[倫敦商會近舉]  
　　初八日柏靈電云倫敦商會請設一德國部份······ 
[弱國難保安存]  
　　某日報載去臘三十日倫敦電云近來外間盛傳德皇曾言荷國如不能鞏固疆防以防英國之侵略則德國將佔據荷蘭以爲先發之計本日荷國議院討論外務之際希克倫伯爵力請政府從速設法使各國承認擔保荷蘭土地之完全以防英德之爭奪該爵謂鄰邦之君如德帝其人或竟照會荷蘭如不鞏固疆防則德國不得　占據其地亦爲情理應有之事云云惟政府已拒絶此請因請各國擔保荷蘭土地之完全一舉將使國體蒙羞故也 
[一世帝王之末路]  
　　某日報載初一日倫敦電云土爾其廢皇拘於薩洛里開近圖自縊未遂聞該廢皇現已成癲云 
專件 
[青浦縣清查公欵公産事務所辦事細則]  
一事務所設於城内自治研究所内 
一境内公欵公産依表分清全邑公有及城鎭鄉獨有澈底清查准期填正送所由縣彚呈督查公所覆核 
一遵照諮議局議决之清查公欵公産辦法綱要凡在第五六七三條清查範圍以内務各填報勿得隱漏 
一清查公欵公産以光緒三十四年份爲斷但公欵有已未交割清楚公産有先後增併情形與三十四年前後不同者應於備考項下詳細註明倘含混填報察出有侵吞盜賣情事時由縣呈送督查公所核辦 
一本所及鎭鄉清查人員倘有兼爲各公欵公産管理人者此項填表審查覆核時不得有所主張以避嫌疑 
一境内所有公欵公産應遵章查填送所各管理人或有逾期不報除禀請地方官嚴催外如有阻礙情事由縣呈請督查公所委員飭查 
一填報須依表式經管理人署名簽字倘表式含混無管理人姓名花押者發還補填以重責任 
一填報不符審查覆核時得吊看其簿據倘管理人有抗匿情事時禀請地方官先　其管理一面究追欵項另與管理人接辦外由縣請示督查公所以定辦法 
一辦理清查人員均不支薪水其領用何欵及一切用費俟裁撤事務所後造册報銷 
一所中設書記一人雇用僕人一名酌給薪　其餘務歸節省 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
