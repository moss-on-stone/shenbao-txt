# 1890 - 268 - 4906268

 

Page 1

 
 
[勸募須直山左急振啓] [  申報館協振所同人拜年]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女屍骸蔽江面下其幸面不死者當此炎威似火坐　日　　氣薫蒸易于昏暈加以飢腸　輐全無粗爄下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子懅　　　　兹畿轉嚴疆齊魯名境遭茲顚沛何忍不復解囊特肅短箋附陳苦狀如肯玉成美事巨欵慨　則作啓降祥福報可操左劵已 
[珍物求售] [  申報館協賑所啓]  
　　日前承某大善士以翡翠記念全副囑爲變價以助賑捐昨又承粤東無名氏助以伽楠香朝珠一掛數到牟尼之串鼻觀香通分來琬琰之珍瓊田露潤拜登嘉貺永藝心香已諸君子有欲得奇珍者請速惠臨展玩或祗購其一或一并購歸但肯解囊總無不可葢合之則二美離之則無雙也特綴引言伏維共鑒 
[重印快心編出售] [  申報舘主人啓]  
　　快心編一書爲天花才子所著描情寫景曲曲入神雖不脫章回小說體裁而其叙公子之風流佳人之妍慧草寇之行兇作惡老僕之義膽忠肝生面别開從不落前人窠臼惜乎刋板早經毀壤絶少流傅昔年得自東灜曾付手民校印幾經寒暑箱篋頓空而問價者仍源源而來囚是重爲印出校讐裝釘遠勝從前計共三編分爲十本定價每部洋銀五角世有先覩爲快者請向本埠申報舘申昌書畫室及各外埠分售甲報處購取可也 
[氣毬體用說]  
　　客有從大花園觀放氣毬而返者問於夢畹生曰我聞西人之製一器也必深攷其體質功用務極精詳敢商氣毬之體用若何子能縷析條分使鄙人得開矇瞽乎夢畹生曰僕於格致之學素未研求鳥敢肊爲之詞有類扣槃捫燭無已請將習聞於西友及得之西書者爲子述之可乎攷氣毬以綢爲之師以膠漆初製時有人見肥皂水内噴以熱輕氣頃刻成泡吹之能上升因製以爲毬中實輕氣俾得扶搖直上高出雲霄蓋輕氣較地氣十四倍輕故能搖曳升騰御風而起也特是取之非易其價甚昻每放一毬耗費實甚因窮思極索别出新　知煤氣取值甚　且更輕於輕氣一倍遂一律改用煤氣更無有人以輕氣升毬者據西友言毬之最巨者闊約三丈五尺以四圍上下均算共得一萬二千尺滿以生氣計重一千六百磅滿以輕氣計重二百磅今以煤氣代之則祗重一百磅矣以空中一千六百磅之力浮一百磅之輕卽使中坐二三人雜置零星器具亦不過増多至四五百磅有不如鳥之飛回翔靈捷者哉客曰然則人何以附之而上曰毬之下必懸巨繖繖之下必懸藤牀或藤籃中陳寒暑表風雨表指南針沙袋等物人乃坐牀中隨之而上毬頂有窓可啓閉閉則上薄霄漢啓則氣漸洩而下沈其體質盖有如此者至其功用則平常無風時一時可行百里多至百二十里若有大風吹送則有一時而行二百五十里多至三百里者今者范逹山所放祗以爲游戲之資耳實則其益有三請爲子一一部析一以測天象泰西天文家於日月五星晝夜寒暑早已推測詳盡著爲成書顧測之於地上容或有所差池不若測之於空中更得有所依據嘗有人乘毬而上初見地上有雨升一二里則見電再升一二里則見雪又升一二里則見日　晴朗纎翳俱無回視下層一白如棉濃雲密布兩雲相觸卽電閃雷轟乃始悟空中之氣不同寒煖亦因之而異又有人携得養氣一袋升至高處約離地二萬二千九百六十尺面漸變色白如死灰身亦疲軟不堪手足不能運動稍吸養氣始得復原再升至離地二萬六千二百四十尺則昏迷不醒一息奄奄乃悟愈高則養氣愈微不能供人呼吸矣其有益於天象家者如此一以測地輿西人最重方輿之學大而山川關塞小而島嶼鄉村無不細意測量繪圖刊印猶苦山陬海澨人跡不到之區未免影響模糊無從細測今旣有氣毬可附則從高視下一覽無餘或句勒成圖或攝影上紙且他國之地已國所不能測量者一旦乘毬往觀他國亦無可禁阻甚且濳行繪就人尙不得而知聞之德意志營中各兵皆有法國輿圖一紙一村一郭瞭如掌上螺紁苟非乘氣毬測之安能如是之旣詳細乎其有益於地輿家又如此然猶不足爲奇也所最奇者實爲禦敵之用夫兩軍交戰肉薄血飛彼軍之虚實情形在我何能洞悉踓有閒諜未必能消息靈通乃有人高放氣毬憑空俯矚營寨輜重一一了然帷幄運籌方可制勝猶憶昔年越法之役有繪成安南得勝圖者一法帥高坐氣毬中窺探我軍形勢黑旗兵挽弓仰射毬破而墮法帥遂致被擒此踓姑妄言之聊以快觀者之心目然嘗見博物新編所載有某甲身爲裨將與敵人對營而陣不知敵人虚實遂乘毬往探約以舞旗爲號比至敵營被敵兵所見望空發槍高不能及甲乃就空中指揮令軍士望旗進擊得以大挫敵軍豈非决勝疆塲之明效乎客曰與君一席話茅塞頓開然今之放於此間非測大文也非圖地勢也非因兩軍對壘偵探敵情也惟滬上從未有此奇觀是以試一爲之俾令大恢眼界而最妙者不試於賽馬塲等處獨試於大花園人皆謂大花園相隔十餘里之遥觀者殊多不便不知賽馬塲等處並無風景可娛欲觀氣毬則惟觀氣毬已耳大花園則亭臺花木精巧絶倫又有美饌以撩飢苦茗以解渴游人到此先可娛目騁懐當此巖桂飄香籬菊絢采尋詩選勝别具風流現更有海外新奇供人觀　有不樂携筇蠟屐結伴而來者乎夢畹生曰是說也雖無與於氣毬之體用然不妨借以作是說之尾聲因并泚筆而記之 
[禁苑秋聲]  
　　宣武門外西牌口南岸上向有冰窖冬日所存冰塊至三伏已賣過半交秋後菓行多於窖内收菓或用缸罌或用用筐簍内貯各菓經冬亦不霉變現在該冰窖已收貯菓品盈滿兩窖收獲窖資頗夥不意樂極憂生突於本月初五日夜八點餘鐘陡兆焚如霎時火燄騰空該處貯菓兩冰窖先後皆焚蓆片蔓延窖夥以水澆灌仍未見熄幸水會赶到又距河畔取水甚易遂得撲滅兩窖非僅蓆木皆焚冰塊大半融化卽菓筐菓缸間有燒燬焚炸有而所存菓品約值二千餘金亦難免傷損之虞云○國史館示傅吏部送到漢膡錄張玉麟黎明書區應麟張鼎新劉仕潼等知悉限於本月初三日親身赴館騐到勿違○郡主銜多羅貝勒奕絪門上司儀長勒福爲咨報事本門上包衣佐領福壽病故所遺包衣佐領一缺將三等護衛文逹擬正三等護衛羅廣志擬陪相應開具履歴年歲姓氏咨報本旂滿洲固山　照騐看循例帶領引見○前記大木倉瑞二夫妻呑烟斃命一則兹聞經宗人府會同刑部帶仵穩婆詣騐委係自行呑服鴉片殞命填格送茶備訊並有親友出與兩造調停許令瑞二棺殮悉從豐厚埋葬仍入正穴並令次妻爲具服 
 
 

Page 2

 
 
孝百日送殯乘　圍車屍母始允所請當堂具結完案○廂藍滿副都統師繼瞻少司馬會訂於本月初九日辰刻在西華門外都虞可署内挑補所管廂藍滿領催三缺馬甲四缺倉甲一缺養育兵一缺除傅知備挑人等届期前往預備外並咨請稽察旗務侍御是日赴彼會挑兵缺云○新任吉林三姓副都統富魁遵旨陛見已於初三日進京暫在東安門外關帝廟旅寓繕具清字安摺二分膳牌一隻於初六日子刻齎抵南海分交奏事軍機二處呈遞富副都統亦卽恭詣西苑門伺候召見旋由内傅令第三起入覲上於勤政殿詢以吉省防務礦政諸要件富副都統據情面逹天廷矣○原任直隷臬司丁廉訪壽昌病故後臚列在直所著政蹟事請照軍營病故例從優議恤旋經部臣援例議駁並復經合肥相國據紳復述丁臬事蹟實屬歴歴卓著禀乞入懇聖恩仍照前請從優賜恤等情據情入奏已奉硃筆　照所請該部知道欽此○北營官兵前日由步軍統領衙門領解原拿迭在京外明火路刼盜犯算二兒等十有六人分裝八車由提署載送解交刑部經當月司員訊騐各犯相符飭發南北二獄分行收監禀堂簽掣分歸山西司訊辦云○前紀廂藍護站道官兵誤差德統領欲行叅辦一事兹聞經該旂瑞麟生富雨田兩印務面謁統領禀明該官兵委係住處甚遠見傅卽往備差而聖駕已過幸無悞預備皇太后等情並請寛貸嗣後再悞卽請嚴叅德統領見其懇求再四僅從寛有惟若不稍懲恐後效尤擬將是日站道之章京護車校各罰内廷班二次未到之護軍中本旗罰辦以示薄懲云○初八日由内傅抄皇上明日辦事用膳後出德昌門福華門三座門西安門至醕親土府看視畢仍進西安門三座門經御河橋進西隨墻門神武門須貞門還養心殿致齋所有應行執事備差各項人員均常服掛珠預備○戶部爲片行事所有正紅正白廂白各固山　領八月季兵丁甲米折色銀兩本部庫於本月初十日辰刻開放爲此片行各固山派員於是日赴庫承領又傅各旗營等處應領八月分官兵馬乾等銀本庫於本十二日已刻開放爲此片行各項派員於是日赴庫支領 
[報解振捐]  
　　順直山左今夏同被水災江省大憲札飭屬下七十餘州縣各出印册分投勸捐集成鉅欵解往災區賑濟德化縣城外保甲局員朱明齋少尹連日奉到張明府印册會同紳衿向殷實紳商苦口婆心竭力勸募聞城外一隅已捐足一百四十餘元紋銀四十兩少尹於日前將洋蚨彚齊並印册一本解送縣署以便田張明府彚解災區在施者固急公好義然經勸者再三開導不厭煩勞其功亦不可没矣 
[因醜憎]  
　　某日之晚七點鐘時有一女子露坐鎮江西門外利商公棧前望江雪涕好事者聣視之則矐一目瘢痕滿面　羊肚然黄髮數莖幾類一團茅草適巡街捕至問以故泫然曰奴榜人女也以貌不揭見憎於父母被賺至此棄置江干四顧無之行將隨江流而去矣言已復宛轉悲啼巡捕憫之給以茶飯令在幽僻處蜷宿一宵以便尋見原船載之歸里女叩谢不已特不知父母旣已捨之尙肯收回否也 
[豫章雁字]  
　　鹽法道長春帆觀察之女公子許字某廉訪之公子禮行奠雁詩咏關唯本月初八日觀察之夫人親送女公子至皖成婚乘坐紫電官輪由省起程届期百兩盈門三星在戶東牀諧卜鳳之祥南國協乘龍之吉是豈尋常姻婭所能髣髴其萬一哉○友教書院向歸潘憲專課日前方佑民方伯汝翼札飭首府督同兩縣及監院將院中房間逐一編列字號註明住院生童姓名造具清册送核凡甄别無名者不准住院所有空閒房間發下封條一律封鎖復由方伯親臨查閱並諄諭在院肄業諸生童務各讀書稽古閉戶潛修云云蓋因前此某生員悞被笞責一案時閲兩旬迄未定局書院生童禀請停課嗣將誤用非刑之保甲委員奏叅革職生童復請開課方伯懲前毖後故不憚諄諄曉諭也初三日命題課試生監題爲法語之言能無從乎改之爲貴童　題爲苗而不秀者詩題行成而先得先字方伯於課卷認眞襄　初委數員秉公分閱繼委數員覆閱然後評定甲乙列榜曉示玉尺量才金箆刮目眞才實學自可脫穎而出矣 
[西湖佳話]  
　　崧振靑中丞生祠初擬就南山白雲菴蓋建現又改就吳山海會寺供奉長生祿位以荐馨杳一代名臣誠足爲湖山生色矣○蟋蟀始見於豳風當秋而鳴其音凄戾性善怒遇同類則怒髯高磔奮鬥不休游手好閒者每豢以角雌雄或竟賭賽錢物顧惟私持開栅犯者照賭博例嚴懲杭州大塔兒巷某家素號縉紳有某公子席先人之餘資不思習上喜效半間堂之戲於本月初四日折簡邀諸客爲鬥蟋蟀會訂定每月一期時輕薄少年携盆而往喧賓奪主采烈興高局中人方自詡爲名士風流我則竊謂其已近卜流行徑矣 
[會訊虧逃]  
　　○奥國人西及士門吉立司在蕪湖開茂隆洋行虧欠中西各商貨價銀數萬逃逸當經奥國領事懸賞緝拿倒滬訂於前日審訊已列前報此案本應由總領事判斷惟係西商虧欠中西商家巨欵爲近來所鮮見是以由奥國夏總領事會商蔡太守請代理讞務之朱森庭明府在領事衙門會訊奥總領事預邀瑞典國領事古君與信義洋東陪審先訊茂隆洋行買辦温錦臣據供係廣東人向在蕪湖招商局幫夥後爲茂隆行東邀致前買辦程炳揚辭歇由我接手纔四個月洋東不過代銷　布代報關稅我爲買立亦不過代經手報關所有帳目向由洋東自理銀洋出入亦由洋東經管惟約計伊在蕪湖租屋開行所有房租辛工火食每月不過三百兩每年代人出名報關連拍賣洋布約可得銀二三千兩實不知如何虧空更不知其虧在何處若論洋東向來收銀都交銀行從未收過寳銀亦未買過金條洋東踓曾包過東洋女子然此女於洋東未逃之先已回東洋諒不致有金銀入手當時仁記行洋東到堂聽審曾被西及士門吉立司經手銷賣洋布虧空數萬兩然尙未結清帳目未知確數隨由夏總領事再三追問該買辦有無帳簿堅稱不過走關報稅止能作爲撒拉夫本非買辦實無帳簿審至此已過十二點鐘暫行散堂午膳後於兩點鐘冉訊先問蕪湖原控之布商同泰和據該號東汪家祥聲明與茂隆洋行往來定買洋布存欠定銀三千八百餘兩諉爲來貨不到當據該行買辦温錦臣稱洋東在滬不能料理情願將蕪湖所存躉船及行東所有生財立據抵與同泰和及另有被欠一萬四千餘兩之同茂等四家共抵銀一萬其餘再行料理當奉夏總領事查間所抵各據　親立抵躉船之筆據原由同茂等四家收執而同泰和止執保船險之保單一紙收保險銀兩之收據一紙造船承攬之船式丈尺一紙並領事衙門收規費據一紙又在東洋所議買船稿一紙卽經夏總領事商之朱明府與陪審各員閱過皆爲無用之物惟據經理同茂等四家之崔蔭棠呈出抵船據陪審各員閱之以爲或可作據盖照奥國例抵賣必須經官今則私立且此項躉船造價七千兩已付過二千兩遂諭候發交商務總局騐明能否作據再行察辦隨據巡捕頭帶到被告西及士門吉立司經夏總領事追問其不應騙人盤詰全再始認不應誆騙華商其時應發商務局查騐之據理應存案而華商似不放心因由朱明府請夏總領事簽一收據給執時已將晚諭令各華商呈到幆目再候訊辦遂退堂 
[鄉人索詐]  
　　日前西人范逹山施放氣毬因風吹墮某鄉人宅畔旣經尋見向之索回鄉人言我屋被毬壓坍爾欲取毬須償洋銀十二元爲修葺之費問坍在何處則指屋角以對細視之坍處已細草叢生知是舊時損壞明係借端索詐兾飽私囊因不欲結怨於鄉人許給銀蚨六翼并告以身畔分文未帶當繕給字據持至寓所取償鄉人不依將毬閉置兩近小廟内未知以後如何也 
[渡船沈没]  
　　顧桂賢者在本邑西門外羅家灣閘港口地方駕渡舟爲活昨日十二點鐘時滿載渡客二十餘人將欲開舟因人多船小立卽沈没岸上人見之大聲呼救經别船赶攏將顧並渡客十餘人救起又撈獲屍身三具餘則與波臣爲伍矣五圖地保陳宗海聞悉之下往查情形於下午三點鐘帶同顧桂賢投縣具報矣 
 
 

Page 3

 
 
[縣宰騐屍]  
　　李河初惨遭刃斃一事已見報章前晚陸邑尊升堂訊屍妻李謝氏供稱小婦人年四十三歲原籍蘇　丈夫係治下虹橋鎭人今晨八點鐘時往虹橋吸烟過癮出門時有隣人酆海者跟隨其後不知如何被伊刃斃問爾何以知鄷行凶答稱其時小婦人在家紡織俄聞人言途中有人被殺急往視之見鄷越河逃去顯見情虚猶憶本月初旬家中有羊一頭被酆竊去氏夫欲將酆送縣諒鄷因此挾怨行凶二十八保十七圖地保沈文卿所禀與該氏略同邑尊着退候明日相騐至昨日上午九點鐘時命駕至虹橋鎭南首約一里餘許家堂地方官路旁該地保預備屍塲邑尊升坐公案據屍妻李謝氏供訴前因並求伸冤邑尊飭仵如法檢騐喝報死者頭受刀傷五處惟右耳腮一刀最深實係致命重傷並被將髮辮盤繞屍頸邑尊離坐親視無誤旋據李謝氏禀求免封情願自行棺殮邑尊准如所請卽飭具自行棺殮結備查並諭差保等務將該兇赶緊緝獲毋得玩延千咎該差保唯唯而退邑尊復命駕　虹橋厘卡少憇遂卽排導回城時已五下鐘矣 
[求領僧妻]  
　　張旭春控奸僧高一飛卽皆大誘拐女兒銀寳由法公堂送縣訊供昨午帮審委員竇明府飭提研訊銀寳之母張李氏挈二子投案供稱丈夫張旭春於上月廿九日逝世求恩將女兒給領回家銀寳俯首無詞惟求恩宥明府謂張李氏曰爾女本應重懲姑念一再苦求稍從寛恕遂交該氏領回管束該僧罪不容誅未便寛縱仍飭還禁擬辦按此卽前所紀和尙有妻案也 
[手足鳴冤]  
　　本城四牌樓常合泰花樹鋪係海鹽人常錦芳所開歴用浙江諸曁人周春土爲夥忽於本月二十五日暴斃當經常備棺收殮前日屍兄周春永周春煊得信來申訪悉死者被毆傷斃遂向常理論隨投縣報請騐屍陸邑尊飭傳常及司帳入汪可錦學徒陳阿全隔别研訊二周同　稱小的等在家耕種爲生胞弟於上月廿四日被店中人兇毆受傷越日斃命當未斃時族姪　金方聞信入城探視胞弟有被人毆傷等語因囑常函致家中七月廿五六七三日連次來函並未言及已經逝世然旣於廿五日斃命何以廿六七日尙不言明直至八月初四日金方回里始向小的等言明原委因卽偕之來滬當向追問一味支吾不得已叩請伸冤原信呈電周金方供稱小的在北市杜順興花園爲夥餘供與春永等略同常供稱死者實患急痧並無别故汪供稱小的與死者同事上月廿四日聞其曾與人爭鬧然亦不知細情陳供稱小的在常處習業上月廿四日春土得病後由小的邀金方入城叩求明察邑尊一再研詰着將常上挺棍良久堅執如前復向汪等盤詰始供稱春土實被福建花客阿流踢傷腰腹以致斃命邑尊着將常收入所中汪陳交人保出至昨日下午陸邑尊赴四牌樓常合泰花樹鋪頭鋪地甲預備屍塲原差將原被人証帶案伺候邑尊升坐公案略詰屍兄周春永等卽飭仵作檢騐田差將棺蓋揭開臭氣直冲腐爛不堪仵作回禀無從下手不能檢騐而屍兄等堅稱小腹受傷務求伸雪邑尊謂爾等堅欲請騐須俟皮肉爛盡後檢騐屍骨或明日將屍抬出細視若騐後無傷爾等恐十未便事須三思不可執定已見屍兄等堅執如前邑尊再三開導因天時已晚旋卽命駕回署案中人証帶回候訊 
[英界公堂瑣案]  
　　十五夜有馬車行至四馬　悞撞東洋車一事已紀報端昨日印華各捕將馬夫毛文士解訊隨有貴州人王君庵者投案訴稱是晚目覩江西友人周鳳濤乘東洋車過四馬路突被毛所駕車撞倒跌仆受傷當經巡捕拘毛並送周至醫院周不願留住院中自行回寓醫燎現尙未卜傷勢如何務請將毛管押毛供稱小的係甯波人現在虹口王林寳馬車行當馬夫前晚范和尙朱阿五二人雇坐閒游自已拉韁以致肇禍土供稱毛確是小的行中之夥是　實因坐客拉韁致肇斯禍叩求大老爺飭提究辦可也麥捕頭稱工部局定章凡坐客不諳駕駛者馬夫不得任令拉韁卽坐客果善拉韁馬夫亦當在旁留意今旣碰撞傷人馬夫實難辭其咎朱森庭明府遂商諸易副領事飭將毛管押候傅范朱到案并問明周傷勢能愈否再行定斷○包探何瑞福禀稱慶祥仁綢庄主張銘熙卽張子偑投捕房報稱莊上執事人陳鑑堂通同徐祖英取出紡綢縐紗質洋分用由小的將陳徐拘獲吊出雪靑紡綢湖色縐紗並由張備本贖出綢縐若十送案請訊張具禀聲稱莊上用陳執事已一年矣不料竟心懹不良串出外人湼寫字條至庄取貨及知而查檢則自本年正月迄今曾經手將貨賒出及缺少綢縐甚多開單請究現雖由包探吊得及備本贖出各貨然尙缺少若干陳供稱小的係浙江慈溪縣人負欠纍纍難以彌補不得已作此虧心之事尙乞施恩徐供稱小的亦慈溪縣人現在某呂宋票店爲夥曾缮字條取貨　已起案餘不知情朱明府問張曰爾在莊上否答稱眷屬住在樓上庄中一切盡付諸陳安知其竟不良如此明府諭陳曰爾旣爲執事人主人將店務托爾豈容若是之任意妄爲究竟經手賒出及缺少之貨如何料理答稱容歸設法可也明府飭將陳徐管押着包探查明被欠各戶有無虚帳再行核辦起案之貨給張領去○包探何瑞福禀稱小的緝獲積竊陸順生詰得曾竊李富増周大毛家綢布各衣隨卽將贓吊出又有人控失天靑縀灰鼠馬褂陸初認竊後忽翻供今將人贓送案李周各訴失竊并稱贓尙未全陸供稱小的向當馬夫與李周同事犯竊是實然並不見有灰鼠馬褂易副領事謂照此情節陸應管押一年朱明府首爲之肯旣判定卽將贓給失主分别認領李周又稱包探破案甚速願酬洋銀四元明府令交捕頭轉給○元亨衣庄夥楊松濤計少峯具禀聲稱有寗波人來言佛照樓棧客李光漢需用綢縐單夾棉各衣開有帳單當爲配就計價洋二百四十餘元及送至棧中李言尙須添辦各衣價洋一併交付可也詢之棧中人言李久仼棧中誠實可靠因之深信不疑忽有蔡伯卿者言李已回鄉務須遲日付價詰其蹤跡一味支吾旋查得甯波人係馮慕伊因卽報捕將蔡拘案朱明府飭押候過堂訊究并諭令楊計候質○回回教堂教讀人馬居安訴稱韓大春餽送茶葉一斤却之不受旋索借不休　論逞蠻報捕拘案韓供稱小的係安徽人與馬同里在籍時曾有借洋轇轕今向索取並不逞蠻馬稱並無借洋之事隨有馬照生者上堂訴稱馬韓均　同鄉求免懲辦情願給資送韓回籍以盡桑梓之情朱明府姑准所請着韓具改過切結然後派差押令下　○某領事署細崽干錦祥控虹口流氓龔阿六卽洋行阿六談仁林卽談毛囡尋釁圖訛時蔡二源太守已訪知龔談遇事生風飭拿在案前日差役提到龔談朱明府飭管押候訊昨日庭訊之下干訴稱無端被擾叩請究懲龔談一味遊移該差禀稱龔談在虹口肆行詐擾各店鋪受累良深今尙有同黨未獲　府判令各笞一百板枷號一月發犯事地方示衆並飭差捕再拿餘黨○包探張松椎禀稱汪海帆報稱因母病告假乘元和輪船至滬途中被同船人竊去金表一枚伽喃香珠一串當經獲住竊賊施靑祖送到捕房身畔搜出洋銀等物查得施係積年老賊盤詰至再堅不肯招朱明府研訊之下汪稱職員由鎮江回滬帶有竹籃一具内盛金表伽喃香珠等件及抵埠察得竹籃被人竊開物已失去其時諸客紛紛登岸職員因帶跟丁上岸根追回見施竊取籃中眼鏡匣因得獲住人贓搜其衣中並無表珠等物旋向之好言究問告以如願說出决不送懲始稱行竊之人現住京江棧繼又不認查得伊等皆哥老會中人忍死不肯招承爲此交捕送案施供　小的湖北人並未行竊更不知表珠被何人竊去洋銀等物皆自已所携明府飭將施及洋銀等物交該包探帶回捕房查明同黨如果住居該棧卽須提案訊懲眼鏡匣給汪領去○西包探瓊禀稱無領事經管之某西人在沙地威照相鋪誑騙玻璃片鏡架等物拘案請追沙地威申訴被騙情由該西人供詞刁狡易副領事商諸朱明府飭西包探將該西人押下輪船送往香港遞回本國○包探王阿二禀稱小的查得竊賊余阿茂前在法界犯竊拘懲今又在虹口行竊中西人家衣物寄存郭阿和烟館中由郭遣夥張阿全持贓付質得錢俵分因將余郭張一併拘拿吊贓送案内有包金耳環銀絲籐釧質在慶餘當得錢七百文餘皆在質押鋪吊出許沈氏朱陳氏同稱家中失竊綢布各衣已由包探吊得包氏稱小婦人失去銀耳環銀絲籐釧亦已起案西人鉛馬司遣細思訴稱失去花盆刻已吊到余供認 
 
 

Page 4

 
 
犯竊泥首求恩郭供稱小的開設烟館並不知張代賊銷贓張供稱小的不知余係竊賊是以代爲質衣當質押鋪夥各呈票請追本錢易副領事謂郭旣開烟館窩留竊賊又敢串夥質贓較之行竊者更爲可惡朱明府亦以爲然遂判令將余郭張各笞一百板枷號一月發犯竊地方示衆贓給各失主分别認領慶餘當本着包氏給償一半質押鋪概不追償○包探唐寳榮禀稱船戶苗雙喜錢元生剌舟蘇州河中登岸閒游祗留孩子看守致被賊人華寳生行竊衣嚴若干米五斗適小的巡至河畔阻獲人贓今特送案請辦苗錢同訴失竊及包探阻獲情由華供稱小的係蘇州人行竊是實朱明府判令笞貴一百板押候備文遞回原籍贓給苗錢領去○王萬元訴稱小的在某酒肆沽飲失去藍布長衫一件旋在錢阿生處查得爲此將錢交捕送案錢供稱小的約三人在肆中飲酒不知長衫如何在小的身畔朱明府飭押候交保如無保人管押十日長衫給王領去 
[法界公堂瑣案]  
　　孫楊氏因與法工部局馬夫蘇榮華有私被打様西人看見交捕管押已詳昨報昨晨經捕房中將該婦解案請究旋據馬夫主某洋人至案聲稱蘇榮華因犯不端昨晚　吞阿芙蓉膏以圖畢命幸被其親人知覺舁送仁濟醫院療治現因餘毐未盡不及來案同轉察得該氏身穿小袖緊身短衫褲狀如戲園中之武旦詰問今年幾歲與馬夫如何相識約有幾年前晚十二點鐘時尙敢至彼處尋歡殊屬不顧顔面爾須將以上情形細細禀訴該氏初時低頭　語兩顂通紅後始供稱今年廿六歲係本邑人二年前在虹口時與該馬夫私識今春伊歇業復至法界工部局投充馬夫常約小婦人至　處閒談前晚節届中秋先期相約爲圑圝之會適被洋人撞見送入捕房同轉謂今日馬夫未到着押候下期質訊○小工楊福投案控稱向在高昌廟爲小工今春三月十九日憑媒兪老頭子姚家老太婆娶江北婦人陸氏爲妻住居高昌廟相近於四月一十八日遷至西門内相安無事嗣因該氏頓起壞意於六月十八日將箱籠物件席捲一空逃匿無蹤前日行經法界新橋地方撞見該氏前夫尙有十三歲之子在彼處洗衣當卽根究同至該氏之前夫章餘玉家看見該氏爲此鳴捕將該氏並章餘玉岳母陸崔氏等拘案求請究追物件同轉問章餘玉曰如何將妻嫁與楊福章答稱陸氏先嫁與江北人李朋賢生下一子今年十八歲嗣因李病死毫無依靠隨小的有年今年三月間該氏與我母淘氣由是借屋另住至五月間我母病死陸氏來家料理喪事仍住一處不料前日楊福至我家聲稱陸氏已嫁伊爲妻借過鷹洋數十元我不信一同來案同轉謂揆度情詞兩造均有不盡不實着將章餘玉陸崔氏一併交保明日將十三歲之孩子交案再核一面令楊福邀妥當之人並媒人來案禀覆楊稱此事曾向保甲局員禀明同轉謂最好請局員寫信來案楊遵諭而退○中西大藥房洋人投案控追茂源洋貨店主所欠荷蘭水洋二十元零一節昨又覆訊李供實已如數付訖不能再付同轉謂上次限定繳洋今日何得延玩着押候交到洋元卽行開釋○包探王榮培禀甯人周亭蘭至馬夫杏林所開小烟館内過癮計錢九十文將銅洋一元抵押烟鈔令其掉換三次均係銅洋當由馬夫鳴捕將周拘案今將銅洋三元銀洋三元一併交案請究周供烟錢九十將洋抵押烟間夥持洋估看回言係銅洋我認視之下原洋已被易去杏林开令我將英洋六元一併取出辨認我不知是計取洋給視該烟館共有流姄八人挨次接看將我銀洋掉換反稱我混用銅洋鳴捕拘押語畢大哭同轉謂今日原告未來爾有保人否答稱叔父周瑞章在英界二馬路協興信局可以具保同轉着押候交保查核○老義和　客蔡雨琴投案禀控住在三　號房中前日下午二點鐘因事出外至四點鐘歸棧見房門鎖已被扭落入房查視枕箱已開失去白銀兩包每包約重二十一兩並有衣物等　另開失單呈案據包探王榮培禀當往該棧查看時據小茶房云未見何人所竊祗有茶房崔鴻元崔阿寳二人先曾囑伊購買鐵搭鈕一副以　更換後詢問其事崔身畔有各式鎖匙又自已掌頰十餘下連稱自錯不知何意故將兩崔送案請究兩崔供不敢竊物同轉一再研訊依然不認同轉着傅棧主沈明山至案據稱聞知失物當卽鳴捕將兩崔解案同轉着將枕箱交客領去兩崔管押候小茶房來案再行訊究○泰昌靛靑行顧乃灜投案並呈收到葛友樵欠欵洋三百二十元之切結據葛之保人劉富春投案聲稱葛　詞出外收帳避匿不面求請寛限尋交同轉着將保人押候提到葛友樵再行核辦 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海文報局助賑摭要]  
　　蘇城電局王朂丹司馬寄來第十一批賑欵洋一百四十三元○金匱楊夙根先生寄來第二次周夙寅翁經募洋五十元又第三次周文溶翁募洋十六元○古黟江觀翁交來江胡氏助賑洋四十元又古黟守樸齋募鷹洋念六元本洋四元○掦州贊化宮募賑公所余少書善士經募洋十三元○浙江沈廷祥求病愈助洋十元○墨緣室馬十元○廣東黎炳然着士助　念七元二角○本埠范德盛號將中秋延費移助計洋　元○厦門成記號經交安海梅鶴山房林二十元諸君子利濟爲懹共襄義舉盥薇拜德欽感莫名除各掣收條外用先登報以謝鴻施[  同人謹詰]  
[好善可風]  
　　蓋聞積善之家必有餘慶積不善之家必有餘殃天以此示警懲人以此嚴喜懼考洋烟流入中國害人以億萬計上海爲通商大埠習染易深敝堂今春分設滬江以戒烟之虊爲急務乃蒙恆濟戒烟局何桂笙大善長夫子温語嘉獎云敝堂能佐諸家戒烟之不足許爲同志前月下浣蒙江筱棠孫集珊煥珊三大善長提倡於前宋子清陳泰徵二大善長樂助於後庶敝堂可以隨時照章送藥但來日正長經費正虞支絀昨又蒙　建陸路提督孫庚堂軍門委員王幹廷軍門薛俊華都戎何毓庭二尹三大善長共送來英洋一百元助於敝堂戒烟經費項下積善不倦獲福無量爰誌數語藉呈公鑒[  上洋英大馬路西同德堂鏡湖氏孫謹詰]  
[申報舘經慕順直山東恊振所入月十日至十五日止經收第六十三次請單]  
　　十一日李雲記洋一元隱名氏洋一元恆泰美洋一元楊萬鐃洋一元有心堂洋四元傅收記洋一元無名氏洋一元昭陽小民五元大章綢緞莊中秋席費移賑洋六元四知堂楊虚對洋一元陸蔭伯田本洋一元張錫卿日九洋一元黃欣然　　　一元胡紹耘日本　一元桂仁官日本洋一元丁　先日本洋一元章瑞卿日本洋一　不書名日本洋三元無名氏洋四元延齡子洋二十元○十二日璆城文喧求已身　　逐愈求荆人臨產平安洋一元火豐洋貨號省節筵月餅洋六元錢二千二百匯豐房省月餅資洋四元售去白玉搬指一只洋廿八元吳嗣明洋十元早有意洋十元桂氏洋三角沙溪無名氏蘭亭圖卷全宗○十三日慎餘莊諸友節省月餅四元大吉廬洋五元順春記洋四元抽海山房洋十五元無名氏太太少奶奶在小姐二小姐洋四元錢四五天順祥洋甘元悦昌文記節省中秋　筵洋四元南豐補過子一元湖北孔壠司郭祥伯四元蘇寳善堂洋四元舒善慶堂洋四元裕京行洋二元五角崇　堂劉洋二元雲峰氏洋五角　凉閣主人洋五角避署亭蘟者洋五角味秋舘主人洋十九黃慎餘軒洋四元吳偶然洋二元張吳氏洋六元弘鄭氏洋二元張徐氏洋二元張葆神洋三九張著洋一元○十四　劉耕心堂錢三百文　淮厚堂洋五角　四禧堂錢三百劉居義堂錢三百徐忠厚堂錢四百茅積善堂錢二百文龔三畏堂五角吳勉志堂五角　安堂五角墨染空錢三百徐有仁堂錢四百李憑心堂錢五百以上十二朋共來本洋四元永興九八元八兩西冷滌九氏鷄　香朝珠一串湘垣鹽茶局顧九八元十兩慶雲洋二元雙林吳綬卿書畵扇面十五頁西城冷客洋一元寳儉堂洋五元徐慶三洋五元○十五日永振源衆友節省月餅費洋四元不留名洋十　南市正泰莊各友節省月餅費洋二元宏遠堂主人節省門人月餅費洋四　得住且住齋　十元豐泰莊各友節省月餅費洋二元雲成杭莊節省中秋費移賑洋四元鄭繩記洋四角顧子記洋三角太平洋一角無名氏二角無名氏二角無名氏二角無名氏洋一角　名氏一角無名元二角無名氏二角顧子豪洋五角公記洋二角無名氏洋一角無名氏三角不　名四角黎以銘以炩以輝節省中秋月餅洋六元無名氏一角廣昌隆杭莊節省中秋月餅香　　二天吉　勉力子五十元昌記各友節省月餅　洋二元餘　　英日新洋八元○以上總共收英洋三百廿九元九角九八元十八兩本洋四元　腦香朝珠一申日本洋十元書畵扇面十五頁虚對洋一元蘭亭畵卷　宗錢二千六百文 
 [ 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖十六年八月初十日京報全錄]  
　　宮門抄○發抄　批四道○閩督卞奏撫恤琉球國遭風難人摺○又奏揀員請補巡道摺○又奏揀員請補通判摺○又奏遴員調補副將摺○又奏留員補用片○八月初十日刑部都察院大理寺廂紅旗値日無引見○謨貝子假滿請安○榮公續假一個月○明桂請假十日○崇文門呈進銀魚○内務府奏派致祭凝和廟派出海公○堂儀司奏十三日祭奉先殿絪貝勒行禮○召見軍機皇上明日寅正二刻至社稷壇行禮畢還海辦事召見大臣○發抄托克湍等奏巴勒濟呢瑪等補鳥海總管奉硃批着照所請該衙門知道欽此○又宣化大同二鎮守備到營日期奉硃批兵部知道欽此○又扎薩克印務派委本旗瑪克蘇爾扎布署理奉硃批該衙門知道欽此○岐元奏雷波廳屬夷匪滋擾調兵剿辦奉硃批着卽飭令派出各軍嚴行防剿毋涉疏懈欽此○○頭品頂戴閩浙總督臣卞寳第跪奏爲琉球國遭風難人循例分别譯訊撫恤恭具陳仰祈聖鑒事竊據署福州同知唐保鑑報稱琉球國遭風難人向思慮等十一名於光緖十六年三月二十七日四月十二等日先後到省又難人伊德明等七名於四月十九日抵省均帶隨身行李當卽分别安插館驛妥爲撫恤一面飭傅通事譯訊向思慮供伊與毛汝礪是官吏新垣黽金城浦是跟伴玉城是舵工德材等六人是水手係琉球國那覇府人光緖十六年閏二月十四日駕坐海船在與那原津開船中途遭風漂流閏二月二十八日至浙江玉環廳洋面蒙地方官先將伊與毛汝礪等四名由陸路送閩二月二十七日到驛舵工玉城等七名候修船隻於三月二十八日由浙開船四月十二日抵省到驛安插又據伊德明供係琉球官吏神里是舵工宮城等五人是水手均那覇府人光緖十六年三月初十日駕坐海船在與那原津開船遇風漂至福建霞浦縣轄洋面蒙地方官賞給洋銀護照於四月十一日在該處開船十九日抵省到驛安插各等情由福建藩司劉樹堂核詳請奏前來臣查該難人向思慮先後　海遭風情殊可憫亟應仰體皇仁於安插之日起每人日給米一升鹽　銀六厘俟回國之日各繪行糧一個月並照例加賞物件折價給領統於存公銀兩内動支事竣造册報銷將來如何回國届時察看辦理除分咨外臣謹恭摺具陳伏乞皇上聖鑒謹奏奉硃批該部知道欽此○○頭品項載閩浙總督臣卞寳第跪奏爲揀員請補巡道員缺恭摺仰祈聖鑒事竊福建延建邵道徐震燿於本年四月十一日在任病故業經題報開缺聲明員缺留閩另行遴員請補照例以病故日作爲出缺日期勒歸四月分截缺所遺延建邵道奉准改爲選缺應遵照新章序補前係第一次出缺以候補班前補用道徐震燿請補查閩省鄭工新海防遇缺先舊海防新班先用及舊例遇缺先遇缺道員現均無人輪應候補正班人員請補查有候補本班補用道司徒緖年六十八歲廣東開平縣人由三品蔭生考試二等引見奉旨以知縣用咸豐元年應順天鄉試挑取謄錄選授永定縣知縣二年八月到任調補閩縣升補永春直隷州知州委署興化府知府因倡捐防剿經費保奏奉旨交軍機處記名遇有福建道員缺出請旨簡放欽此調署福州府知府七年奉上諭福建興泉永道員缺緊要着該督撫於通省道員内揀員調補所遺員缺着司徒緖補授欽此旋補興泉永道調署延建邵道九年聞訃丁父憂服闋由籍給咨赴部經吏部帶領引見奉旨仍以道員用欽此遵例分發奉旨着以道員發往福建歸候補班補用欽此同治十年到省辦理通商事務出力請以道員遇缺題奏部覆所保係屬重複應令另核請奬十一年聞訃丁母憂回籍守制服闋光緖元年到省委署興泉永道勸辦晋賑捐輸出力保加二品銜旋因補奬通商勞績奏請交部從優議叙奉旨覽欽此經部核准給予加一級紀錄三次委署鹽法道篆十三年八月二十一日署事十五年七月二十日卸事該員老成練逹在閩年久歴任道員整躬率屬政事修明以之請補延建邵道員缺洵堪勝任合無仰懇天恩俯准以候補本班補用道員司徒緖補授延建邵道實於地方有益如蒙兪允該道係曾任實缺丁憂開缺續得勞績保舉歸候補班補用並經引見領照到省今請補授延建邵道銜缺相當與例亦符請免核計叅罰據福建藩司劉樹堂兼署臬司龍錫慶會詳前來臣謹恭摺具陳伏乞皇上聖鑒勅部議覆施行謹奏奉硃批吏部議奏欽此○○頭品項戴閩浙總督臣卞寳第跪奏爲揀員請補要缺通判以資治理恭摺仰祈聖鹽事竊照泉州府馬家巷通判沈學海於光緖十六年三月二十二日在任丁本生繼母憂已具題開缺照例以丁憂本日作爲出缺日期歸三月分截缺除截缺另辦外所遺馬家巷通判地處海濵民俗强悍且有稽查船隻之責例應由外揀員調補臣與藩臬兩司於現任通判内逐加遴選均與該處人地不甚相宜卽卓異應廾人員亦乏其選兹於候補人員内查有候補通判戎陳猷年四十九歲浙江錢塘　監生遵籌餉例報捐布經歴指分福建補用捐加提舉銜同治元年到省十年捐輸甘肅軍餉議叙藍翎借補按察使經歴光緖九年計典保荐卓異升補台灣府澎湖通判十二年四月初一日到任在任聞訃丁本生母憂卸事請回籍守制服滿就近呈報起復奉部核准十四年五月經吏部帶領引見奉旨戎陳猷着仍發原省另行題補欽此領照來閩十四年六月初一日到省該員年强才裕辦事勤能在閩年久且曾任實缺於海疆風土民情較爲熟悉以之請補泉州府馬家巷通判洵堪勝任惟調缺請補與例稍有未符第人地實在相需合無仰懇天恩俯准以候補通判戎陳猷請補泉州府馬家巷通判寔於地方有益如蒙兪允該員係候補通判銜缺相當毋庸送部引見並免核計叅罰據署福建藩司張國正兼署臬司龍錫慶會詳前來除咨部外臣謹恭摺具奏伏乞皇上聖鑒勅部議覆施行謹奏奉硃批吏部議奏欽此○○頭品項戴閩浙總督臣卞寳第跪奏爲遴員調補臣標中軍副將員缺以重職守恭摺仰祈聖鑒事竊照閩浙督標中軍陸路副將楊興科病故遺缺准兵部咨係第二輪第三缺應用預保該省預保無人應用揀發班人員行令揀員請補等因查是缺爲臣標中軍副將閩浙兩省各營領袖事務繁劇非精明幹練熟悉情形之員難期勝任隨於閩省揀發班内詳加遴選人地均不相宜惟查有現署是缺副將本任福州城守營副將梁成華年六十歲名縣人由行伍隨軍剿匪疉著戰功荐升今職同治八年十二月授劄任福州城守營副將事光緖七年舉辦副叅等第保列一等八年軍政案内荐舉卓異旋值二次俸滿併案給咨赴部十二年五月初五日蒙欽派王大臣騐放准其卓異加一級並一等註册回任候升初六日覆奏奉旨　議欽此六月二十七日旋閩飭回本任該員老成練逹在福州城守任二十餘年於營務最爲熟悉現在署理臣標中軍副將辦理裕如以之調補是缺洵足收指臂之助惟題缺請調與例稍有未符而人地實在相需合無節懇天恩俯念閩浙督標中軍副將員缺緊要准以梁成華調補於營務地方均有裨益如蒙愈允該員由實缺副將調補副將銜缺相當毋庸送部其福州城守營副將員缺卽以揀發人員抵補於缺分並無　越除飭取履歴另行咨部外臣爲要缺得人起見謹會同福州將軍臣希元合詞恭摺具陳伏乞皇上聖鑒飭部議覆施行謹奏奉硃批兵部議奏欽此○○卞寳片再儘先補用叅將喻新瑞甘肅　先補用遊撃何紹思儘先補用都可向昌林儘先千總補月守備彭秋湖均由水勇出力積功荐保今職於光緖十年間閩省海防吃緊奉調來閩在恪靖正營充當正副哨長均能急公趨事勞瘁不辭又儘先補用都司周炳鑑遊擊銜儘先補用都司李光澤儘先補用都可任紹堂王議圃劉順德都可銜儘先補用守備馬金魁儘先補用守備黃瑞庭均由武童投効軍營積功荐保今職於光緖十二十三十四等年先後來閩　効經漳州鎮總兵俟名貴派充長勝營綀兵各哨哨長訓練操防均能得力據管帶恪靖正營副將鍾紥雲漳州鎮總兵俟名貴禀請將所統谷硝弁留標補用等情前來臣查各該員辦事均屬奮勇合無仰懇天恩俯准將喻新瑞何紹　何昌林彭秋湖均以原保宫皆留於閩浙水師補用周炳鑑孚光澤任紹堂土義　劉順德馬金魁黃瑞庭均以原保官階　於福建陸營補用以資策遣而裨　務除飭取各該員履歴盗部並分别查照外謹附片陳懇伏乞聖鑒訓示謹奏奉硃批着照所請兵部知道欽此 
 
