# 1900 - 294 - 4909891

 

Page 1

 
 
[禮延訪友] [  申報館主人啓]  
　　本館派赴紹興采訪友人現已别有记就如有鵝館文人鑑湖高士塾諳越中時事敦品勵學聞望素昭者乞書寄新聞數則以便致書延訂久殷鶴跂毋吝鴻音 
[勸募濟急局捐欵] [  申報館協振所謹啓]  
　　拳匪作亂兵燹慘遭几我南人之作客京津者瑣尾流離苦難言狀滬上諸善士不忍坐視創爲濟急善局其宗旨與泰西紅十字會相同併資送遇　之人遄回故里此眞莫大陰功也敝協振所從諸君之後勸募捐資如有義士仁人慨發慈悲傾嚢以佽者不拘多　同是善緣請及早擲交本館協振所隨時彚解俾孑遺黎庶荏席同登翹企仁施迫切以待肅此謹白惟冀垂靑 
[恭讀回鑾上諭卽書本報陜省宜辦營田以實倉儲說後]  
　　執筆人前作陜省宜辦營田以實倉儲說登之本月初四日報端蓋以西秦雖爲漢唐舊都地處上游足以控御六合而民貧土瘠田畝多荒轉餉東南道途修阻旣不能加小民之運費復不能損天庚之正供則今者皇太后皇上乘輿西行定建都長安之策自當於陜省先籌足食始足以奠億萬年鞏固之基因是不揣愚戅謂宜仿宋時屯田使營田使之意特設一官專理陜省農務凡溝渠之宜疎濬者田畝之宜分晰者科則之宜更易者一一整理經營不使有一畝之荒蕪一人之惰佚而後倉箱豐足年榖順成國家肇建新都庶足以爲萬全之計雖然疎濬溝渠分晣田畝更易科則諸大事非一朝一夕所能奏功必待之數年方有成效可睹而此數年以内六飛初至供億繁多宮禁殿廷均須修建不得不竭東南之財賦以宏遷鼎之規模無論方今民力凋殘萬不能苛求額外而國　養兵有費養民有費又將何法以籌常年施發之資否則當咸豐十年粤亂旣定恭忠親王已創遷都長安之議而卒至因循日月策不果行者非徒以兹事體大亦以經費之浩繁也今皇太后皇上於倉皇戎馬之中西幸長安暫謀駐蹕此實萬不得已之事而並非有戀於長安執筆人亦不過於萬不得已之中求一可以安居之策惟有創辦營田先吏倉儲充實然後長安始可以居乃恭讀前日本報所登上諭有俟和議成後卽日降旨定期回鑾是知我皇上雖恭奉慈輿西巡秦隴而實未嘗以關中天險欲於此建立新都也或謂皇太后皇上旣無遷都之意則當太原巡幸不妨從容安駐以俟和議速成何必遠適秦中蒙塵跋涉不知太原適逢歲歉千乘萬騎供給艱難聖上如天之仁不忍貽民生之累故上月初六日聖駕將啓鑾時卽明降諭旨而並未明言遷都蓋皇太后皇上本無輕棄燕京之意而海内士庶皆以爲長安欲建新都各省封疆各大臣又恐以宅鎬居豐雖擅形勢而鞭長莫及不能控制中原失居中駐外之權成王業偏安之局於是合詞籲懇事定回鑾而豈知皇上固權衡在握初非欲定鼎於秦祗以洋兵尙在京師不得遽議回鑾之事耳所望議和諸大臣仰體聖懐速與各國使臣早成和議俾我皇太后皇上得以卽日返蹕重振紀網退謬亡之王公任賢良之朝土聨歡諸國協和萬民有利無不興有弊無不革强兵富國大有可爲國家萬年有道之基正方興未有艾也至陜省邊荒瘠苦營田之法所以足民正不必以聖駕回鑾而倉儲不妨任其空乏是則執筆人前此一說殆仍有不可廢者歟 
[和議述聞]  
　　前晚本埠官塲得京師電信云欽命全權大臣慶王李相已與各國使臣開議和局所索兵費爲數不貲大約過於前償日本數 
[紀山海關近事]  
　　日本某日報云頃得天津來信知日本陸軍大尉日根野氏已由山海關回天津俄國由奉天陸路調到兵士若干名皆乘火車戾止刻下山海關約共駐有俄兵一千名左右由山海關逹錦州及繞出胥和莊以逹京師之鐵道皆已通行 
[補述聨軍攻保定事]  
　　日本某日報云頃得京師來信知聨軍之進攻保定府也英俄德法美意奥七國統帥各調大軍相助爲理計英國步兵二千五百名騎兵四百四十名携帶砲四尊俄國陸軍大尉某氏統率步兵一中隊德國少將化夫内化氏統率海軍陸戰步兵二大隊工兵九十名携帶野戰砲二尊法國海軍大佐誇痕託氏統率海軍陸戰步兵第十八聨隊中第二大隊及第十七聨隊携帶砲十一尊美國少將氣息夫伊氏統率步兵第九聨隊一千一百六十名步兵第十四聨隊一千零三十六名騎兵第六聨隊四百四十五名携帶砲六尊意國海軍大佐誇路利氏統率步兵一大隊五百名陸戰隊二百五十名携帶機器砲二尊奥國海軍陸戰隊三百零六名 
[美艦行蹤]  
　　日本某日報云東歴十月十五日卽華歴閏八月二十二日午前十下鐘時有美國旗艦名捕利苦利痕者由中國大沽開往馬尼辣載有兵士一千六百六十七名是日又有美國運船名托麥司者由舊金山鼓浪至長崎　 
[韓宮被火]  
　　日本某日報云東歴十月十四日報卽華歴閏八月二十一日午後得高麗京城來電略謂昨晚十 
[韓宮被火]  
　　日本某日報云東歴十月十四日卽華歴閏八月二十一日午後得高麗京城來電略謂昨晚十二下鐘越三十分時慶運宮東北隅忽然火起致韓語所謂希賢痕呆痕殿者中奉歴代韓王木主一炬成灰駐韓日本使臣林君聞之卽入觀韓王恭申慰問 
[李薌園中丞致劉峴莊制軍論圑練事宜書]  
　　南昌訪事友人云前護理陜西巡撫李薌園中丞奉諱家居由本籍紳士禀請大憲奏請欽派督辦江西全省圑練事宜中丞致書兩江總督兼南洋通商大臣劉峴莊制軍曰某客歲由陜藩護理巡撫旋因奉諱回江抵里後讀禮家居時事本不敢問廼值國步艱難外侮内訌天人交困一至於此兩宮巡幸太原爲臣子者惟有望北涕零自慨自恨而已適承撫憲照會以遵旨開辦圑練特允諸紳呈請奏派督辦某受恩深重義不容辭遂爾投袂而起考之曾文正墨絰辦圑成法尙有典型可師隨將壹是下情附文呈明諒邀鈞鑒惟事關全省自維才薄深懼重任難勝幸同局前山東候補道梅啓煕前河南道監察御史華煇前工部員外郎程志和前户部主事陶福祖分部郎中梅台源皆公忠正直鄉望素孚遇事和衷共濟是以開辦甫逾　旬諸凡漸有頭緖方今時勢孔棘防營旣供調遣則保護地方不得不兼倚圑練第昔日言圑則可圑而不練今日情形大非 
 
 

Page 2

 
 
昔比昔僅　訌之可患今更外侮之堪虞且因外侮而激成内訌因内訌而招致外侮兩兩相因勢必環生迭起遠貽君父之憂添兵則國帑難供减兵則藩籬不固此兩難之道也今惟有練民爲兵之法以圑爲軍又寓兵於農之法以圑節餉合府兵召募兩者而一之似可以濟今日之窮此次江省舉辦圑練卽本此意營制之善莫如湘軍悉令各州縣遵照辦理第籌欵不易大縣五百人中縣四百人小縣三百人分别繁簡庶易舉行而成營之後又分别久暫之法如南新兩縣地處會垣各練五百人爲一營皆係實招實練現已報明成軍省城得此一千人大可以資鎭壓擬以本年臘月爲度就地籌欵始有指歸明年續辦彼時查看情形再行酌奪省外則無論大小州縣除力量較足及地方扼要者聽照首縣辦理外其餘統歸簡練之法招練半月成軍後專養營哨什長每縣僅數十人而止餘則散而歸農朔望會操以期精熟有事調集以備緩急至瘠苦州縣籌欵不易復准其據實禀明另行設法俾歸劃一斟酌籌餉以恤物力之艱聨絡官紳以通上下之氣總以事在能成而又不騒擾方不負我師憲懐保小民之至意某愚見竊謂腹地各省如此卽可騰出兵力以供調遣防邊之用若推而行之沿海沿江各省則無處非兵聲威愈遠朝廷無養兵之費而内外有衆志之成似爲今日最急之務也卽有命將招募之舉准圑軍出而應募再募士人以補圑軍之缺如是所招者皆素練之兵紀律旣明技藝亦熟可無近日鳥合成營一戰卽潰之虞况現在教案疊出謠言四起民教動成水火官紳每如冰炭多由彼此隔閡之故圑軍旣立紳民自相勸諭藉可消弭於事先鄉愚偶或激成亦可轉圜於事後又可取爲柔遠之助也師憲東南柱召天下倚爲安危自有籌邊至計某一得之愚藉以爲業益之請是否有當伏乞進而教之俾資準繩翹瞻左右莫罄依馳 
[惠州匪警]  
　　粤中匪亂前已屢紀報端兹者香港循環日報云粤東省城水路以虎門爲門户陸路以惠州爲門户故水阜師提督駐節虎門海口陸路提督駐節惠州府城惠州告警則省城爲之動搖此次惠州匪首張何梁孫四人各有黨羽千餘名撲攻博羅縣城及淡水等處上月二十二日縣城幾被攻陷旋復分黨往攻惠府幸官軍力拒匪始却退刻由鄭鎭軍惠霖調撥安勇馳往助剿先聲所奪跳梁小醜當不難匿跡銷聲也 
[織局重開]  
　　漢口訪事人云湖北織布局停工已久兹者時局漸平商務可期復振局憲遂擇吉九月初二日招集工一切辦理章程均仍其舊 
[進呈方物]  
　　杭州訪事人云正任浙江遂昌縣史大令恩緯前經藩憲惲菘耘方伯札委管解餉銀赴陜本擬卽日起程嗣因兩宮西幸長安需用各物陜省無從採辦是以疆臣各就本省所產委員解赴行在進呈御用浙江撫憲劉景韓中丞特派妥員采辦綢綾縀疋絲綿以及芽茶金腿等物委大令一併管解赴陜以伸芹獻之忱 
[甬江雜錄]  
　　寗波訪事人云浙江巡撫劉景韓中丞前委寗波牙釐局總辦楊觀察舉辦寗紹兩府紳富捐以濟軍需上月某日觀察就徽州會館柬邀各紳商商議開辦之法各紳商以市面艱難相率心懐觀望未識能否籌集巨貲也○上月某日寗　西鄉鳳岙市口橫街頭某席店主向某處購取凉席所付小銀錢内雜銅質僞銀錢售主察知後以店夥有心混用紏衆將器物撃毁一空復具詞投鄞縣禀請縣主徐蓉齋大令飭差拘店主究懲 
[鴛水菱歌]  
　　嘉興訪事友人云嘉興協兩營弁兵每届秋季向有調操之舉上月某日章恊戎行文駐防各外汛循例舉行各汛弁奉札後刻已先後齊集郡城矣○上月下旬某夜新塍鎭附近某鄉李某家突被盜匪破扉而入劫去財物甚多翌晨事主投嘉興縣禀報縣主劉大令准詞特委典史某少尉帶同書差捕役前往履勘以　緝賊追贓 
[吳宮秋草]  
　　姑蘇氓事友人云上月初七日湖州人王連生乘航船抵閭門外馬頭忽忽登岸被流氓多人擁至南濠街順風茶園攫去洋銀八元九角及金約指一枚衣服三件馬夫卸德林目撃其事報捕後由卸協同巡捕緝獲無錫人朱阿新禀經洋務局委員李明府訊供移送吳縣署迭經縣主田大令研訊忽稱小的在塲解勸並非同黨大令怒其狡展令上天平架良久依然執定前供乃飭嚴行管押著交同黨一面飭差嚴緝務獲究懲王在盤門外痬醫湯壽之處翌業二十五日行經禪光塔附近見一賭攤觀者若堵近前視之則行兇攫物之甲乙二匪在焉乃於翌日俟其局散尾隨於後見甲乙至盤門外中州祥泰客棧乃將甲扭住索還原物甲未及啓齒棧主毛某突前掌其頰旋復飽以老拳甲乙二匪乘間逃逸王回告湯偕往理論被毛及十二號落差巡捕等十餘人併力兇毆狼狽而返事後王心不能平繕禀控諸吳縣署想當提案究懲也○閶門外馬路築成之後總巡捕頭卾爾生以原設捕房相距較遠恐有鞭長莫及之虞禀請上憲就寗波會館附近建一新捕房計房屋二十餘間悉倣洋式近已將次落成卾爾生擬派副捕頭馬飛駐彼整頓捕務 
[雲間秋月]  
　　松江訪事友人云華亭縣林霨生大令婁縣屈吉士大令前以時事艱難需欸孔亟假座方正學祠邀集城廂内外各紳董籌募捐欵或議於房租項下抽取或擬附入田畝徵收築室道謀迄無成議嗣聞仍擬向紳富廣勸將來准獎虚銜實官聽捐户自擇其籌捐多寡則視地之肥瘠爲衡華亭議照上屇息借例已還者如前捐取未還者半之其前次允而未繳者如數補繳○前　得勝港漁船户陳秀生投華亭縣署報稱小的船上被匪劫去洋銀八元四角棉被一條當塲扭獲陶長生周添喜二匪後周由水師砲艇某弁派人索去僅將陶交葉榭汛弁王老爺解案請懲旣而鹽捕中營胡豐齋都戎帶周赴　請謁適王弁接踵而來縣主林大令接見之下都戎略謂周等均係緝私勇丁此次追逐私販誤撞陳舟致被誣指爲盜集衆毆傷並攫去號衣等物王弁稱陶由蔣姓解來囑爲送案是日亭午時有二人自稱向隸韓都戎麾下持名片前來探問因之一併解請核辦大令以若輩類皆情節支　飭各具結了案○某日張堰航船抵郡船户某甲言及行至某縣所轄某處突有盜匪駕舟而至劫去各店所寄貨物惟留值洋銀三十餘元之絲經一包祗以上届被盜報案差役需索多端故此次不敢再報云云果爾則虎狼當道民困其何日稍蘇乎 
[五馬言旋]  
　　日前署理松江府張子虞太守乘舟至滬小駐南市公館中近已事畢特於昨日乘輿入城赴各署辭行至晚卽命駕登舟遄回茸城任怕 
[局員謝委]  
　　前日本城巡防中局委員黃衡堂二尹奉蘇松太兵備道余晉珊觀察札飭調辦十六鋪巡防中局事宜當卽詣轅禀謝筮吉本月初八日到差 
[示弭盜賊]  
　　上海縣汪瑤庭大令接奉松江府張子虞太守頒到示諭隨卽發貼通衢其文曰爲出示勸諭闔屬各鄉村鎭舉辦守望相助之法以弭盜賊事照得時艱未濟伏莽繁興本府各屬境内流氓梟匪出没無定擾害居民業已拿不勝拿辦不勝辦而近來盜劫之案更復層見迭出官斯土者有保衛緝捕之責顧目覩匪類日益鴟張良善不能高枕能無汗顔無如地方文武衙門弁兵差捕祗有此數現雖各屬舉辦圑練而户少費絀之處尙苦未能一律加以各鄉遠近不等焑户又零星散處者多必欲責令地方官弁挨户稽巡逐家保護非惟力有所不及實亦勢有所不能本府愧乏赤棒行部之威妄希犬足生氂之治時會旣别權力亦殊每一籌思輙爲之中夜徬徨當餐忘食不得已因思古人有守望相助之法合數家以助一家卽可合數村以助一村力以聚而厚勢以併而强鄰誼洽則心力齊居處近則消息速雖有盜賊而未來者必　風卻 
 
 

Page 3

 
 
步已至者且衆起易擒弭盜之法莫良於此亦莫便於此合亟出示勸諭爲此示仰闔屬各鄉村鎭紳民人等知悉爾等須知各鄉遼闊地方文武官弁之力斷不能處處週遍且盜賊之來其勢倉猝卽使聞信赶赴亦且緩不濟急果能仿行守望相助之法則本村鄰村一呼百應頃刻可聚多人驅逐擒拿惟我欲爲何等威勢何等便捷不但可補官力所不到亦以代圑練之用尤妙者此舉費用不多而身家可以穏保亦何憚而不爲哉所有舉辦一切章程分條列後爾等照章行之庶幾盜警永銷比隣安堵本府有厚望焉其各凛遵毋遍特示章程未錄容再補登 
[潔治街衢]  
　　上月十五日本邑保甲骢巡傅星厓明府奉蘇松太兵備道余晉珊觀察札飭兼辦淸道事宜當卽傅諭各鋪地甲將各叚打掃夫役造具花名淸册所有工食定期每月初十日在局給發不假差甲之手以免尅扣昨日復飭差傳知各地甲限四日内務將所收捐項繳足違者嚴懲并出示曉諭各夫役勤加打掃街頭屋角不准稍有積穢至居民傾倒垃圾限午前八點鐘爲止逾時傾倒一經查出立提懲辦不稍寛貸 
[預備盛典]  
　　本邑徐家匯天主堂耶穌會會長姚大司牧現奉羅馬教皇諭旨升授江南全省主教定期本月二十日在南市董家渡天主堂中舉行典禮先期雇人將董家渡一帶街道修治整潔請二十三七鋪巡防局員邱友林二尹自十五日爲始派勇數名在各街照料馬路工程局總辦程雨村大令復飭人將董家渡馬路兩旁階石一律輔平俾届時中外官紳之往襄大禮者馬龍車水行駛自如堂内外亦陳設一新備極陸離璀璨 
[縣訊盜犯]  
　　湖南盜犯易仕和行刼松江南門外打鐵橋左近薛姓家衣物案發逃至滬上由上海縣汪瑤庭大令飭差拘獲前日午後升坐三堂研訊易供小的向在某營當什長自奉裁汰悮入自立逆會在江湖上私售富有匪票嗣知漢皋事敗遂將票　去棄邪歸正松江薛姓家刼案並非小的所爲惟此案盜匪小的確多相識今願將姓名供出以便緝拿大令謂大憲訪悉爾係盜首本縣實奉密札查拿何得抵賴答稱小的實被仇人誣陷並無爲盜情事大令研詰再三堅不供認遂著還所再核　 
[火未成災]  
　　昨日午後三點鐘時英界大馬路新巡捕房左近恩慶里一弄第一百九十九號門牌某姓家廚屋遺火忽爾上炎巡街印捕見而呼救鄰人帮同汲水以澆始得熄滅不致成災 
[印兵移駐]  
　　駐紥本邑下海浦之印度兵數百名時患疾病推原其故因是處地形卑濕所致昨日統帶鴿利氏令移至英租界泥城外擇地駐紥 
[各矜捷足]  
　　昨日午後英界捕頭督率華印各捕至泥城外賽馬塲賽行兩足如飛爭先鬥捷先到者得洋銀六元次四元再次二元六百三十七號華捕兩次出人頭地捕頭尤爲獎許迨三點鐘後始賽畢而回 
[押犯輕生]  
　　美租界捕房押犯陸金生忽於前晚解帶自縊同號犯人見之設法解下然已一息奄奄勢將垂斃捕頭爰令舁送至同仁醫院醫治 
[上海巡局紀事]  
　　前者偷兒吳阿福竊取本邑大南門外耶穌教堂某教士之行李分質老曰渡永泰及陸家浜常茂兩質鋪上月这杪十二圖汛捕戴五將吳拘獲解送二十三七鋪巡防局局員盛雨村二尹研訊之下笞責以儆旋復移送上海縣署前日縣主汪瑤庭大令飭差協同捕甲至兩質鋪吊到原贓送回局中昨日地尹飭捕送交某教士收領○本邑紙業落地捐近由顧鴻逵具禀貨捐局總辦林質侯太守包收包繳每年認繳庫平銀八千兩太守批准顧遂設立公所資雇巡丁四出偵察前日大馬頭仁泰紙店夥潘菊泉肩負紙一捆停歇路旁巡丁蔡月山詢知並未報捐將潘拘至公所由朱森庭明府飭丁持名片送至十六鋪巡防中局禀訴情由局員文斌臣二尹研訊之下飭地甲帶往公所認捐不予深究 
[英美租界公廨會訊案]  
　　德商米吔洋行主投本管領事署控成記號主虞耕香定貨不出等情領事准之卽據情函致公廨請傳一干人訊斷昨晨讞員張柄樞司馬會同德總領事署佛繙譯官研訊原告洋人投安訴稱虞前定花洋布十箱已於西歴四月十六號運到不料延宕至今竟不付銀出貨請卽爲究追虞耕香供稱前向定貨時取有貨樣今因來貨不符且顏色各異以致不能售出應由洋商照章賠給小的利銀司馬商之佛繙譯著邀公正人妥爲理處下禮拜六復訊○前者德商謙信洋行主控同安號定貨不出前讞員翁笠漁直刺將同安發封飭提號主究追嗣因原告以梁天興店主梁永言及卲羽潮等亦係同安股東請一併提案訊究昨晨讞員張柄樞司馬會同佛君研訊原告投案申訴前情梁供同安並未入股卲供同安號主雖與相識實無往來叩求明鑒司馬以洋商所控無憑一併開釋○寳山縣屬鄉民瞿木泉前投英美租界公廨控石作頭應文生串同洋商霸佔地基迭經前讞員翁笠漁直刺飭傳應恃有洋商爲護符抗傳不到屢經原告投催前日始偕某洋人投案司馬傅同原告并地甲研訊瞿木泉供稱是地二畝五分係上祖遺產被應文生串出洋商私行售去叩求恩斷應文生供此地前由陸芝堂介紹向瞿姓購得嗣卽永遠租與洋人契上由地甲蓋有戳記求鑒陸供詞略同司馬商之嘉繙譯請向英署查明契上是否地甲蓋有戳記於禮拜三覆訊核奪 
[濟急三電]  
　　頃奉楊彜卿觀察來電内開盛京堂諸公鑒三電並諫函悉道勝交公砝紋一萬五千四百六十餘洋五千與來電不符匯豐欵未到京輨窘且多若照來章每百兩欵恐悄濟得者亦難卒歲公擬先送願回南者起程再議濟留京者來章緩送希告純伯行期定卽電派輪夏時濟眷安林炳章在京日本放倉米平糶每石二兩五白米市無定價現每石約七八九兩不等駿等○查前交道勝匯欵係規元二萬兩并請在此項内提欵易洋五千元今交公砝足紋所以不符除電復函告外謹鈔乞登報伏祈公鑒[  龎萊臣施子英謹誌]  
[津函乞振]  
　　子萱子英佑之筱舫子佩諸大善長大人閣下前專函奉逹諒已早邀炯鑒天洋自拳匪肇釁至郡城失这屍如山積血流成渠以及河上漂流道塗倒臥眞有難更僕數者迨至洋兵入城捉夫掩埋亦不過浮土遮蓋而已戾氣侵人莫不染病前懇代購臭油本擬遍灑街苍以避時疫然不過權宜之計終非長策欲求長策莫如於封河之先多雇夫役船隻將城廂内外抽埋死屍與未埋死屍載至海河俾順流而下與海若同居庶保今冬明春陽氣發生之時戾氣不與俱發此功此德漙被無涯矣然非三地萬全不可此時欲於天津捐斂而紳商富户其窘迫有難以言語形容者何也天津自拳匪作亂搶街市罰富家業已半就凋敝及郡城一破兵火所焚土匪所掠殆無完土富户直變爲窶人貧賤盡轉乎溝壑卽土匪搶得財物亦不過片時充裕一轉瞬而仍是窮黎不得不乞諸大善長勸捐三二萬金成此善舉至臭油務祈隨輪寄下爲感專此佈逹敬請均安諸維朗照不備○敬啓者天津自郡城失守於今三月有餘刻下逃難而回者十有八九紳商富户財物被掠凈盡日食尙需用力張羅何暇顧及他人鋪户業經焚燒大失半業者無處安挿又况由京撤回各兵乘隙搶擄每日不下數十起更有夤夜擣毁門户肆行搶奪者以故市上家家閉户苦力者身充夫役日博數百文尙能餬口一交冬令天寒地凍無地謀生勢必飢寒交迫津郡爲然推之順直各州縣罰鎭圑匪無不蹂躪財物米已搶掠一空甚至房屋亦均拆去惟有露處曠野無衣無食凍餒而死者不計其數若不速解鉅欵以資撫恤必致盡塡乎溝壑倘或惠解振欵惟洋元最妙專此佈懇祗請均安[  孫延杰顧文翰] 　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前者本城尤姓家被竊巨贓報請縣主汪瑤庭大令飭捕查緝日久未獲前晚大飭傳二十二鋪地甲金茂及汛捕王松到案責案玩延之咎金王叩首階前籲求寛限大令著各責二百板諭令速將贓賊緝獲送案究辦金王唯唯而退○前晚浦東洋涇鎭某小烟館主吳品春投縣訴稱現有陸某者欲在小的烟館中開設賭塲小的不允致被撃毁器物並將大門釘封求恩提究大令諭候派差查明實在情由以憑核辦○前者許阿品控叔母許周氏卽嚴周氏串同翁正南誘賣伊妻許陳氏前晚縣主江瑤庭大令升座研訊許阿品供小的係寗波府屬某邑人在滬上做工娶同鄉陳氏爲室已閱六年生有一子仍住原籍小的每年回里一次去年十月回去忽失妻子所在詢諸鄰人知被叔母誘至申江因卽來此尋訪旋悉匿跡浦東唐橋左近追蹤往覓有金姓者言被嚴周氏串同蟻媒翁正南賣與杜松山爲妻後果在杜處尋見爲此投案控訴求准給領并究叔母等誘拐之罪陳氏供小婦人初嫁許阿品旋被張婆誘同至滬在虹口某繅絲廠工作後賣與杜松山實非小婦人本意杜供小的耕田爲業由翁正南嚴陳氏及未到案之王小妹等爲媒出洋銀一百三十元買陳氏爲妻不知係有夫之婦翁正南供此事均由嚴周氏主持小的僅分洋銀十元今已自知不合願將洋銀如數繳呈嚴周氏供此事實由許阿品倩小婦人轉倩王小妹爲　小婦人分得洋銀八十元另有四十元由許阿品收去大令謂爾旣係督母不應將姪媳串賣得價喝令掌頰一百四十下翁正南掌頰五十下　期將所得洋銀十元繳出陳氏發堂著許阿品繳還洋銀四十元方准領妻嚴周氏交官媒看管追繳所呑身價 
[南市瑣譚]  
　　前日郵政局五號信差至南市新馬路某姓家投函被偷兒五成山乘間竊去棉衣一件當塲獲交四四號巡街捕扭入捕房捕頭令押候解送馬路工程局禀請總辦程雨村大令究辦○前日傍晚大馬頭宏昇昌襪店因煮晚餐火力過猛以致烟囱内火光四射烟霧迷漫幸經鄰人帮同救熄不致成災 
[英美租界公堂瑣案]  
　　包探劉森堂禀葉阿德卲阿福行竊陳金記木料舊鐵售與金桂琴宋阿土經小的拘解請究葉邵認竊不諱金宋同稱小的等不應收買竊贓求恩寛宥讞員張柄樞司馬商之佛繙譯飭將葉卲帶回捕房各押四月金宋各押二月○包探陳根寳禀林茂榮行竊伊兄桂榮布衣二件經小的拘案請究司馬判責一百板认給桂榮領去○包探胡瑞龍禀吳金和行竊葛祥雲家布被一條帽一頂由小的拘案請究司馬判責一百板○包探趙銀河禀前者賊犯張景福竊取秀水縣人錢福綏家巨贓濳來滬上張李氏倡院尋歡由小的拘獲起出原贓解案旋由秀水縣役連贓帶回歸案訊辦今以張犯供出各贓尙被王阿炳沈查氏呑匿復飭役來提因由小的將王與沈查氏拘請核奪司馬略詰數語　著備文交來差帶去○包探張寳成禀　氓王阿桂葛榮全身藏尖刀小的恐滋禍端拘案請究司馬判令各責四百板遞回原籍○包探徐榮珊禀陸寳林行竊管仁發家衣四件由小的拘案請究司馬判責三百板發捕房管押三月○包探陸阿九禀陸栢林行竊兪月棠家綢布衣十件銀飭二十一件翠玉各若干件小的緝獲人贓解請訊究司馬判責三百板發回捕房管押三月期滿遞解回籍○包探　如海解陸阿雲到案禀稱比人攫取陳渭金家小孩臂上所籠銀條脫一枚經小的拘案請究司馬判責二百板贓給還失主○六十八號華捕禀馬夫戴阿三駕駛不愼致將張振聲所乘脚踏車撞壞小的見之拘解請究司馬判出修理費洋銀五元○三百五十四號華捕禀鮑子芹行竊徐裕生家布衣二件由小的拘案請究司馬判責二百板贓給還失主○一百二十一號華捕禀張阿大行竊怡和洋行所儲煤四墩售與洋涇浜畔恊記小貨行經小的拘解請究司馬著帶回捕房候吊齊贓物再訊○包探郭阿春禀郭福林在路設攤誘賭經小的拘獲請究司馬判令枷號一禮拜○三百三十一號華捕禀沈阿狗行竊耶松船廠所儲木一　經小的拘獲請究司馬判責五十板○包探劉光震禀陳阿四行竊戴文光所置小車一輛由小的拘請究辦司馬判責二百板 
[法租界公堂瑣案]  
　　去年八月慈谿人李錦堂議開鴻本元煤礦公司倩其同鄉張葆君擔保向葛聲元借銀二千一百四十兩立有保據迄今延宕不還葛遂具詞呈控讞員杜枝園大令查悉張僑居美租界爰飭包探協同美界包探將張提到管押捕房旋經某西人保出昨禮拜六堂期葛投案求追律師担文西人飛立帶張到堂訴請免訊仍交原保人保出妥爲理處大令商之費　譯准如所請諭以倘仍玩延不理著保人交案訊追○前日密采里西祝寓細崽朱阿六偕其母及妹至新北門外沁芳閣茶肆啜茗不知因何與餅師施同福口角紏集多人將施任情毆撃經旁人勸散朱猶不甘休復將施攢毆受傷茶肆主陸炳章出爲勸解亦遭毆辱某號巡街捕見之一併拘入捕房昨日捕頭令包探解案請訊大令著罰朱洋銀二元給施爲醫傷費○有全阿豪者曾控船户孫毛囝串同野鷄扛夫戴丫頭徐家生朱阿狗等呑没首飾箱一口迭經大令訊供孫等堅稱並無其事昨日傳原告到案復訊孫等依舊不承大令著一併還押嚴比○卲立坤曾控全順信局夥周五林藉盜劫爲名呑没洋銀二百元前讞員朱森庭蝗府以信局立有章程應先賠二成飭繳洋銀一百元原告不允昨日投案求追大令傳周至案著再賠洋銀五十元周以公所向有定章不肯遵斷大令著交原保人保出限禮拜二呈繳洋銀如延押追○卲立坤控某羊行夥張和生張榮生串竊湖羊十一頭大令訊供这下追到湖羊二頭餘候吊贓核辦昨日原告投案求准免追照辦大令判令將二張各責二百板○陸范氏控李錫之借端暫寄皮箱乘間竊取金銀首飾大令研訊之下李極口呼冤昨日飭傳原告質訊李矢口不承大令著押候飭包探詳細查明禀覆核辦○增記洋酒店主吳芳增收買冐牌洋酒控經大令訊明判罰洋銀一百元限十日内呈繳昨日届期吳繳呈洋銀四十五元餘求寛限大令著展限十日如數繳案違干未便○田阿寳私竊某店洋銀一百五十元控經大令訊供除追到各贓外尙少洋銀一百餘元昨日略詰數語判令枷號一月期滿笞責三百板○洪文明訴稱家中被賊竊去衣服二件報捕後查獲竊犯劉阿三錢阿六供認抽竊衣服質於南市正大質鋪請卽追給原贓大令准之判將劉錢各責三百板○丁陸氏訴稱小婦人僑居治下德順里某日鄰居失火時匪人陳榮方乘間攫去衣服一件當塲追獲送案請辦大令判責二百板○張裘氏訴稱小婦人由寍波附招商局江天輪沿來滬被李梅林竊去衣服六件當塲拘獲送案請辦大令判責二百板 
[美租界捕房紀事]  
　　甬人周師堂不知所操何業携其梅鶴僦居虹口穿虹浜第五百七十二號房屋雇蘇婦某氏爲傭日前氏患急病身死周遂遣人報知其家其家妄謂氏身死不明糾集男女多人擁至周家吵閙周無奈投訴捕房捕頭令某包探前往查明然後解送公堂禀請新委讞員張柄樞司馬核辦○昨晨偷兒朱仁福至虹口崑山路中西書院之後拆去竹籬意圖行竊被管門人所見扭送捕房捕頭令押候解送公堂禀請訊究○積竊張阿洪甫經釋出昨晨又混入英租界後馬路粤人某姓家竊取衣服若干件携至虹口某押店質錢適爲包探孫阿星所見拘入捕房捕頭令押候解送公堂禀請究辦○昨晨舟子張阿奇在外虹口某茶肆與同業顧阿榮口角唇槍舌劍之餘扭作一圑互相毆撃適爲某號巡街捕所見一併拘入捕房捕頭令押乞丐牢中閱半日卽釋之使歸 
 
 

Page 10

 
 
   
 
 

Page 11

 
 
   
 
 

Page 12

 
 
   
 
