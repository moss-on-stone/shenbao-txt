# 1886 - 300 - 4904870

 

Page 1

 
 
[新出石印圖書元墨告白] [  點石齋主人啓]  
　　國朝開科以來一百有奇　膚鄉會墨出各人　選一集以餉後學　臺惠也良有專登元作如元墨正宗元又合　等是　未有統國初　今　成大部者本齋爰竭搜採之力　數年收得歴科元魁文教千首並延名才擇其尤雅都爲一編顔曰國朝元魁董平洵藝林之鉅製極文苑之大觀有志鄉會試者允當奉是集爲鴛鍼爲鴻實即己掇　科而取是書披覧凡歴科之命題衡文亦可瞭　指掌其文約二千二百首分訂十二　外加錦套紙張印訂本齋各極精雅無待贅述準年内出書每部價洋三元正景星慶雲無不争先快覩惟工本匪淺所印無多尚希諸君子早　　　 
盼勿讓捷足者先得焉至一切詳細載卷首例言兹不視縷售處在南北申昌號及各埠申昌如欲躉售向本帳房面議可也 
[石印增選泮林擷秀出售] [  點石齋主人啓]  
　　邇來石印大小題文皆取備題未有節選以供備揣摩者兹蘭言室主人托印增選泮林擷秀自小講講下提比後以至短比段落博觀約取無檢不備誠善本也至於校讐詳細楷法精工猶其餘事即日出書每部二本價洋五角分寄各書坊如躉售請至本齋帳房面議 
[新出石印藝林拱璧出售] [  點石齋主人啓]  
　　藝林拱璧一書吐棄一切生面别開係武林吴君少琴所集選集中憲作居多面家藏名稿亦採取二三理法一准乎清眞風氣必宗諸時尚得文五今餘首萹之尾備列評語俾文之妙處易於尋繹後附分韵試帖詩四千餘首亦皆眉樣入時者校對不厭精詳字跡亦極匀整至於開印之時　器　　　 
火力故墨色黑而匀更無燕瘦環肥之誚現己竣工每部分訂十二本九月初十出書價洋五元五角法馬路南申書坊與外埠申昌發售皆更　　而躉買祈至新北門外天主堂街大順行及還讀樓面議可也 
[論勃而加里亞近事]  
　　幼時讀春秋至紀侯大去鄅子無歸竊以爲周至平王號爲中興之主雖政教號令漸不能行於中原而齊桓晉文宋　秦穆楚莊五霸迭興尚得挾天子以令諸侯未敢藐視王章顯然以强凌弱以衆暴寡何故輕於去位俾世及相承之家社一旦棄如敝屣是殆有不得己之苦衷與其駑馬戀棧豆卒同楚懷王之客死他鄉貽羞史册不若毅然一决即不能上嫓夷齊猶不至目覩邱墟身爲俘馘千載後哀其志未嘗不想見其爲人今觀於勃而加里亞國王亞力山打而益信勃而加里亞者上耳其之屬國也嗣以伯靈之約遂爲德意志國附庸土地則彈丸也形勢則孤注也斯即犧牲玉帛待於二境而俄羅斯既日偪處此則其細己甚識者知鄭必先亡况復政出多門猜嫌互起其於君主亦若舉棋不定焉宜其始遜乾侯終投於越使公信采薇之感伯封離黍之詩與鄅子紀侯百世下中外遽同一轍也雖然亞力出打而爲英主歟則沈機觀變自應瞻矚非常今因時事多艱暫爲人屈苟有一成一旅不難光復舊物嫓美於夏之少康否則甲横五千棲於會稽將臥薪嘗膽句踐卒以吞吴且安知無一二腹心如女艾之誘戈季杼之減過定始屈終伸之計其下着亦學范蠡文種先爲不可勝以待敵之可勝無往不復無平不陂彼俄羅斯何必逼人太甚哉且降格以求亞力山打　得爲中中則君如守府碌碌素無大志即有從旁煽惑者既無偉略復少雄材不過如猥瑣庸臣素餐尸位而己其法官高拱也聽之其鸞輅周巡也亦聽之區區數百里之疆隅初非若制屬巖城京堪耦國何嫌何忌而必使其君出走致　侯之賦式微耶按諸萬國公法中不准擅滅人國即使新君另立恐一蟹不如一蟹其將仿民主之國公舉伯理璽天德輒四五年而一更之在俄羅斯亦未免多事矣抑等而下之使亞力山打如陳叔寳蜀孟昶南唐李煜一流人淫暴昏愚不堪君國民心不服政令多乖則驅而遠之收其地爲郡縣雖云義憤己不啻牽牛以蹊人之田而奪之牛乃觀亞力山打曉諭臣民一若再居此位則强隣壓境將罹兵革之災不得不行遯蒙塵幾有二三子何患無君之意此其平日之用人立政斷無倒行而逆施者己可概見惟仁者爲能以大字小不禁爲俄羅斯期之或謂勃而加里亞本爲德屬此次俄羅斯偪逐德國不問不聞以俄與法聨盟恐如戰國時離横约縱近亦與俄修好欲以玉帛靖于戈倘争此小邦有傷和氣不特歐羅己大局漸啓争端而法且與俄益相親暱則齊秦之交合東帝西帝並駕齊驅今并無魯仲連其人拚將蹈海而死也總之時事之變自日本始琉球雖小國傅次己數千年一旦虜其君據其地無人焉爲之聲罪爲之致討於是緬甸國王底母遷居印度不異常流煢煢孱王何日重歸故土欲求若邢遷如歸衛國忘亡者杳難復得而越南全境亦歸法蘭西掌握雖其國王尚稱自主不過徒擁虚名回思重譯朝周貢陳白雉披王會之圖曷禁感慨係之若勃而加里亞者遠在西洋其或存或亡似無關於全局况亞力山打措語和平居心仁厚或尚能君其國子其民是在俄羅斯一轉移間耳而土耳其不敢置喙也德意志不屑縈懷也惟恃該國臣民不忘舊主赤心以奉之出死力以争之庶不至紀侯鄅子復見於今兹焉大海茫茫輙爲之引領西望 
[崎陽近事]  
　　本月初二日法兵艦德利用芳駛至長崎華兵艦知有統領在船因先發砲示敬彼亦以禮答之於是他國兵船亦均發砲其聲隆隆震地○威遠兵艦所雇駕駛教師美人馬吉芬君訓誨有方諸生翕服七月間由海參崴到崎即染時病送至長崎病院調養前月偶一出外又增他病約有十日不食僅飲杯水所有受業諸生遂輪流至院詢問以盡弟子之理日來病有起色教師頗贊美華人之有誼○前報載濟遠船回國當換威遠船到崎云云詎意本月初二日午後進口者仍係濟遠船詢得威遠在烟臺擱淺損壞船底將至上海脩理丁禹廷軍門將至天津晉謁傅相亦未來崎此次濟遠船爲帶案内關係弁勇二十餘名是以先至聞軍門緩日擬坐超勇船來也○南瑞兵艦停泊多日水手等因禁止上岸間患足疾幸濟遠船到崎事可交代南瑞船不日將取道烟臺回滬矣○前見西報謂南瑞船機器損壞良緣無西人管理所致但前月南瑞與濟遠皆至長崎濟遠之司機器者均係西人而機器亦遭損壞不知西報又將何説以處此 
[再述長崎會審案件]  
　　前報載長崎會審案内有王發以所買之倭刀相格句悮將奪字排作買字蓋是日王發原爲挾妓而去身外並不帶物當時之用以相拒者即奪諸日捕手中之刀所謂即以其人之道還治其人之身也○七月十六夜受傷華兵積次醫愈内有濟遠船水手李榮當時騐得打撲傷數處即在長崎醫院療治嗣至八月底該水手自覺外傷雖愈内傷未痊擬投同鄉人處養病俾飲食起居皆能稱意遂出院在廣馬場橋同鄉家寄住而病不見減 
 
 

Page 2

 
 
延至九月廿八夜斃命次日經其同鄉人往報理事府並訴稱李榮病中常呼吾病不至死祗緣當日被日人踢壞腹部打傷背脊致不能救聽其言詞觀其情狀的係因傷身死該水手有同輩弟兄遂請理事府往騐蔡明府見其語摯情眞即於二十九日午刻帶同西醫布百布臥氏至廣馬場相騐復照會日官申明李榮因傷身死之由日官謂果係内傷務須開膛檢視蔡明府一再問其同輩仍如前語以對乃飭將屍身扛入長崎醫院於十月初一日上午當衆解斷四骨取出五贓逐一檢視據日本醫生云並無損傷在旁觀者頗有言背脊及腹部有傷惟中國無此開膛騐法外洋人無仵作憑醫生所言而定亦無可奈何只好先行收殮而議者均謂内傷當開看腦部但當時日人必欲開腹既云無傷安忍復破其頭故不及細騐以見實情也○九月廿八日下午長崎縣及日人所聘美人典儀生隨帶警部一名拜會華理事府蔡君叅賛楊君後遂與會辦委員担文羅誠伯兩君同至廣馬塲橋西堍檢視因七月十六夜有水手一名被日捕戕殺於此並論此處與巡捕房相離不遠在門前即可見當時戕殺情形云○本月初二日會審案件己届三十二次十四日之事尚有水手爲証見者三名未問缘每日祗問一二人至三人而止在日人既以十四日事爲張本大約十六夜打架情形己可無庸窮究免致多拖時日然十四日之事亦係華兵受日捕之虐吾恐日人多方遷避徒費苦心耳○西歴十月三十日日皇誕期先二日長崎縣咨請華官將會訊案件停止六天再行開堂而港中所泊各國兵艦並不發砲致賀大約因港中無日本船先發砲故也○七月十六夜所有受傷水手人等在長崎醫院及大浦醫院除傷劇即死外其餘四十餘名均經意大利國醫生布百布臥氏逐漸治愈頗著勤勞上月杪駐紥日本徐欽憲特賞金牌一面以奬其勞又贈醫資銀一千五百兩良以多人性命頼其救活不得不厚償其值也日人知之不勝艷羡刊報章並將銀牌式樣繪出以供衆覽 
[彛陵紀要]  
　　宜昌關辦事委員聶君元龍己調署天門縣事近由湖北荆宜施道張觀察派委康君士銓來宜接辦聞康君前年曾任固始縣任以之辦理榷務自能措置裕如也○己故四川總督丁稚簧制軍之靈柩由其公子扶運來宜不日可到聞將繞道湖南而至貴州原籍安葬云○前報羅鎭憲派弁晉省領得洋槍百數十桿分發操防兵丁習演一節兹聞鎭憲欲求速效傳令防兵每朝到鎭署由箭道操演以便易於習熟且可親爲教練也 
[槜李樵歌]  
　　平湖縣屬之錢公亭一小市集也是處有大王廟鄉人禱雨祈晴往往有騐由是信奉益專相十月初六日爲大王誕辰每年醵貲演戲自初六日起至二十日始止紅男緑女聞風齊集誠洋洋乎大觀也而無頼之徒乘此開塲聚賭以賺鄉人財物今年王西垞明府以其擾害閭閻並恐游勇梟匪乘機滋事先期出示禁止而鄉民仍復嘵嘵瀆禀請准演劇明府遂派砲船十數艘到彼彈壓並將爲首之人拿辦以儆其餘○前報太平橋鄉間韋陀菴因有某少年與優婆尼參歡喜禪被無頼拿獲薄罰了事兹聞某少年尚不甘心邀約三十餘人持械前往冀復前仇無頼亦邀集多人列陣以待後經某武生調處得免忿争○初一夜聞雷震驚回幽夢幾欲三日耳聾次日紛傅報忠埭杜方伯花園内有桂樹一株被雷擊破或謂南門外有空地擊穿一穴傅聞不一惟電杆則稍有損傷云 
[賽馬停公]  
　　明日起至十一日止爲本埠西商秋季賽馬之期本埠各銀行定於此三日内九點鐘開門付銀至十一點鐘即行閉門海關則於九點鐘開門至十二點鐘閉門停辦公事各領事公廨則皆於十二點鐘停辦公事想近日秋高氣爽諸君逸興遄飛當必有一番熱閙也 
[詳述銀行盜案]  
　　盜劫有利銀行一事昨己列入報章兹又訪得細情爰再照録當晚捕獲盜犯魏花天康德紀二人由麥總巡問供暫押飭中西通班包探陳阿九等分投追緝一面雇小火輪船由吴淞江上駛至周太僕廟一帶根尋又告知英廨讞員蔡二源太守遴派捕役護勇至新閘老閘稽查并派包探在租界内各小烟館各小客寓分投伺察縣署聞警亦立派幹捕出城會緝斯時西商之乘馬車至捕房集議捕盜情事者轂爲擊肩爲摩不約而同數以百十計直至黎明始得布置停妥昨晨由捕房將所獲之盜解送公堂麥總巡申訴前因二百五十三號華捕禀稱昨夜七點一刻鐘時小的在浦灘巡路驀聞有利銀行内有狂呼捕盜之聲門外人和之幾至嚷成一片急奔進探視則有盜五六人將門把住勢甚狰獰見小的入擬以手鎗似欲攀機然放小的恐懼欲退適有第十五號三道頭英捕到來恊同擁進盜又阻以手鎗小的急吹號呌嗚嗚之聲聞于遠近中西捕多人聞聲赶至盜蜂擁而出向北飛奔途遇九十號印捕盜犯康德紀推之倒地仍復前奔有附近某洋行西人帮助小的拘住魏花天魏情急放鎗擊中小的右乳號衣及内襯之新棉襖均被彈穿幸彈即墜下衣雖焦灼尚未傷身否則殆矣該西人亦帶傷唇邊仍復　 
用力魏始成擒時羣盜從二馬路向西轉北又被十五號英捕拘獲康德紀餘盜過鐵路大橋落荒而遞現在四出緝拿尚未續獲至有利被搶銀洋尚未報有細數及魏康帶到捕房在身畔各搜出手槍一桿魏身畔尚有火藥包二個康負粗布袋内有鷹洋五十六元四開洋二枚八開洋十二枚東洋車票多張合洋二元之譜今特一併解案請爲訊究帮拘魏花天之西人供與略同十五號三道頭英捕九十號印補各禀情形有利銀行西人偕司帳華人王乾生訴稱昨夜七點餘鐘我在帳房結帳忽來五六人手持竹扁担并各携粗細布袋一哄而入猝然問我曰銀洋放在何處我知非善類堅不肯言盜即怒髯蝟磔將火油燈猛擲於地四處搜尋當有匯豐銀行席姓在旁盗即擊以扁擔席懼大呼奔出盜復高擎扁擔向我當頭一擊我痛極昏仆不能挣紥俄聞中西捕到來盜面有懼色一擁出門連放手槍六次旋知捕獲二盜至被搶洋銀幾何尚容細查實數邵龍福稱小的在有利銀行管門昨晚先有四五人喝問買辦在内否小的答以不知伊等即大踏步上前將小的欽住兇毆并以手鎗擬小的之面大喝曰爾要性命切勿聲張繼有五六人竄入帳房搶掠初到者皆操山東音將門守住不使人出入小的耳受微傷餘供與捕禀從同席福廳稱我在匯豐銀行爲夥昨夜經過有利行門前聞呼捕盜聲入内察看被一長臉濃鬚之人向頰上一擊我知是盜急即出門旋有中西捕麕集盜遂争先出去由捕追獲二人此皆眼見餘則不知魏花天供犯係豐縣人四十三歲販山查梨子至揚州遇見馬姓及王姓相約至鎭江又遇馬王之友七人言及上海爲第一繁華世界所有各銀行無一處不銀積如山倘能劫得若干下半世眞吃着不盡矣遂附輪來申於初三日抵埠昨日馬起意雇定徐州人小船停泊老閘西首大王廟前給以手槍一桿令群至有利銀行圖劫犯在門外守候並不進門火藥包不知何人之物布袋内之洋銀由馬交與康德紀且不知伊等入内如何行劫惟初時约定彼此當一同下船不料竟被拘獲原是該死叩乞施恩康德紀供犯係大名府東明縣人三十五歲在鎭江偕王等來滬昨日馬起意邀同往劫然犯並未進門祗在門外手鎗布袋皆馬所給現在馬王等己逃遞無蹤矣餘供與魏略同麥總巡請將該盜帶回並言現飭中西包探四出追拿俟獲盜黨再行解訊太守商之易繙譯以該盜等胆敢行刧銀行理合送縣盡法治罪但該銀行既未查明數目捕房尚在外根追盜黨姑飭將魏康二犯及銀洋手鎗火藥包等件交與捕房俟禮拜四解候覆訊可也易君然之聞羣盜由有利出門時從二馬路向西轉北至大馬路復向西行經過增泰絲棧適該棧出店人開門出外盜懼其捕捉也急放手槍出店人即行閉門彈擊在門上鏗然一響入木數分至西官之意欲請太守轉請上海縣至公堂會審定案然後送縣照辦太守即請莫邑尊於二點鐘時到署會商一切當公堂研究之時中外人民争先觀看人頭如蟻幾於滿谷滿坑其二盜一則鬍鬚繞頰一則狀類侏儒皆身穿藍布衣頗似鄉農模樣云按上海一隅租界則有捕房華界則有巡局昕宵查緝何等森嚴而歴年寳善街郭新興土行洋涇浜潤康錢莊及西門外某姓盜刧之案層 
 
 

Page 3

 
 
疉如山然猶曰均係華人家故盜敢肆無忌憚耳乃銀行重地防範森嚴而時尚未及深宵地適當夫孔道往來捕役絡繹如梭而該盜等見敢操械行兇刧財拒捕目無法紀一至于斯轉瞬風雪嚴寒宵小尤易竊發因飢寒而流爲匪類者皆將結隊而來然則向以租界爲樂郊者至此當成有戒心臥不安席矣有緝捕之責者能不及早設法俾得以高枕無憂耶 
[馬案定讞]  
　　法人倍而堯控馬夫頭陳紀成一案疉次會訊均己詳列報端九月二十三日由翁太守訂期再訊倍而堯未經到案太守因定於十月初三日覆訊嗣因别有公事改期初七日午後二點半鐘覆核定讞太守暨祁繙譯官升座飭傅倍而堯陳紀成至案祁君將西字堂諭宣明倍而堯聽之默無一語太守謂陳曰此事爾等互相控告現本分府當與祁繙譯核明定讞前者倍而堯控爾虧洋一百七十四元有奇另有信三十封己於查明後交還倍而堯所控之洋爾己認還五十二元四角今將有憑據者照算清楚無憑據者對折核還前者倍而堯曾赴領事署控爾欠洋二百元領事不准現有憑據者洋人欠爾修車洋四十四元五月分墊洋三十七元六角搭凉栅洋四元修理洋二十一元兩月工資二十元兩項併洋三十元均革實數應由倍而堯還爾爾自認賠洋五十二元以及他項有憑據者兩下相抵倍而堯尚應還爾洋七十二元二角七分五厘兩有借洋二百元立有筆據尚未到期至西歷十二月二十號向伊收取伊如不付爾可控告所有黃馬一匹倍而堯不要現作銀十八兩亦須爾交銀收馬雖倍而堯心尚不服未定交洋之期然現經公堂定斷不致再有改變矣照本分府之意先將馬事了結亦無不可陳稱此時並無現銀祗得到時總算太守着陳退去候諭定交洋之期投案給領陳叩謝而退 
[縣訊漏捐]  
　　偷漏縀捐一案前己兩紀情形兹查此項縀子一係一百三十五疋一係一百三十九疋由劉益興易萬興劉金和慶泰和王天益五家從金陵裝王瑞祥船於六月十七日抵滬匿不報捐至十八日經捐局查出將人貨扣留其一百三十五疋一項早經認罰了案至一百三十九疋一項當查出之時該商堅稱己向北市分局報捐惟尚未接到捐單嗣局中查得王瑞祥船所裝除縀子外尚有别貨均於十七日報捐顯見該縀商取巧偷漏因即禀明松滬捐釐局督辦蘇伯賡觀察着該縀商照正捐科罰八倍該商不肯遵繳以致案延迄今未經了結日前撫憲崧大中拯派委李振卿觀察來滬密查一面札飭蘇松太道龔仰蘧觀察訊明詳覆龔觀察本擬本月初五日提訊嗣因别有要公遂將通案人証交發上海縣研訊初六日下午邑尊升堂訊鞫先由局董蔣徐兩君禀明原委旋據王天益劉金和慶泰和易萬興等各商同稱向爲水客不敢偷漏釐捐此次交王瑞祥船所裝縀子於六月十八日抵滬甫經下椗即往北市分局報捐祇因捐單未到遂被指爲偷漏邑尊謂爾等奸商取巧一經查出即稱己往報捐然局中終以捐單爲憑豈容任爾强辯乎况捐局稱王瑞祥船裝來别貨均在十七日報捐爾等又稱十八日船始抵埠所供殊不合符駁詰再三各人始俯首帖服惟請減罰邑尊謂既經願罰悉照捐局原議科罰八倍可也該商等一再求減邑尊不准着各人具結後分别交保由本縣禀覆道憲核奪 
[太守恤囚]  
　　冬令嚴寒捕房所押犯人瑟縮單衣情殊可憫翁太守因商之祁繙繹備捕頭在公堂罰欵中提洋若干添製棉衣二十件棉被數十條爲在押人犯御寒之具澤及罪人温同冬日各犯得此應感戴同深祝太守無量福壽己 
[偪醮宜懲]  
　　昨報言馬德德赴縣控族人海全等將媳丁氏偪醮并毆傷妻子某氏云云前日下午莫邑尊飭傅德德夫婦詰訊情由德德供稱小的兒子曾娶丁氏爲室去秋八月兒子物故丁氏苦守家中並無異志邇有族侄海全云舟逼令再醮該氏誓死不從上月二十八日晚海全等相約前來百般恐嚇見該氏志不可奪復以暗昧事相誣次晨小的之妻周氏向之理論突被毆傷爲此備情伸訴叩乞提懲周氏供亦相　 
同邑尊察得該氏受傷屬實隨諭德德挈領回家速爲醫癢候飭提海全等訊究可也德德夫婦遵諭叩謝而退 
[押解遣勇]  
　　前日有遣勇二十名由管帶傅把戎春泉從粤省押解來滬赴縣請給川資莫邑尊深恐若輩逗遛生事因着值日差暫時收管候備文分别解回原籍至昨日下午由該差將多人押赴嘉定交收矣 
[租房涉訟]  
　　陸春華向在本城三牌樓北張家弄口開設荳腐店昨扭比鄰燭店司帳人姚某至縣訴稱小的曾祖謝朗卿店房兩幢開張荳腐店按月出租金二千三百文另交頂首錢三十千二十餘年中房金按月清楚並未短欠分文本年六月房主言欲翻造囑令遷移迨工竣遷回原處可也小的當將在店生財搬出尚餘缸灶等物仍留店中現在房屋將次竣工忽被燭店暗中挖去改作雙間查得房由燭店出貲代爲翻造所存缸灶物件被匿無存正在詢問時突有該店司帳人姚某出頭百般强横不得己扭案瀝陳乞恩訊究莫邑尊飭值日差分别收管候訊 
[法界公堂瑣案]  
　　九月二十三日黎明時法捕見一人携衣包一個烟鎗一支不無可疑因拘入捕房搜出眼鏡表押票等物解案後據其人稱名沈祥順周浦人父名沈松亭向爲刻字匠衣服從家中取出有親串在西門萬和醬園翁太守着法包探往詢并着具保此己登報詎沈被押迄今並無人保至昨日始據其父松亭投案訴稱祥順是次子於上月二十二日到滬尋覔生意所携衣物均寛己物求請釋放翁太守着將衣包開看係夏衣九件太守謂秋冬時候出外爲何尚帶夏衣幸是自己家中取出不然即是偷竊矣年少不知自愛今後當知檢束遂將沈祥順交其父領回管束物件給領○薙髮匠店主陳阿六將子陳玉生送案請辦并稱玉生在店不肯做工專嗜洋烟初一日私自取錢前日又取别夥之棉被質押訓斥之下不但不遵反敢挺撞求請究辦陳玉生供平日工資均交父親前日有正用是以取錢父親謂我不好故不服翁太守謂爲子之道當遵父命無論爾有錯事即無錯事父訓亦當尊守隨詰陳阿六爾生幾子答稱此最長次者在店最幼者在家太守謂陳玉生無禮於父本應重辦姑念無知初犯從寛交父領回如不悛改定不寛貸○洋藥局三十六號巡丁李才于前日在八仙橋相近見一人携破篓一只知其中有私貨隨即搜查得碭山土人件將人土一併交捕昨解公堂翁太守詰之送私人據稱名吕正亭廣東人在洋行做工因有鎭江人欠我洋五十餘元許久未見前日得遇向伊索欠伊云無錢隨將士件交我實不知爲私土翁太守問鎭江人是何姓名據稱名梗言之太守謂從無姓梗之人　 
明是胡説揣爾之意必以爲如説販私必致追究落地如説爲人代送又要交出人來不若揑説還欠可以卸得乾净然本分府總須照章辦理着將吕交保土送洋藥局充公○永安街鄭義合公司收租人陳茂蘭請追各户欠租其間有福順隆烟館欠洋四十二元翁太守飭傅該烟舘主楊根山詰訊楊供洋係八九年間陸續積欠前日己還過二元尚欠四十元十一月二十日有欵收來可以還楚太守謂爾等開店原思發財今若無利可圖何不閉歇楊稱現在擬閉歇矣太守着將楊押候究追 
[浙省撫轅抄]  
　　九月廿七日補用副將杜得勝禀知楚軍右營帮辦差禀辭○廿八日候補府劉秉柱禀知奉防軍局委江西探硝磺差候補縣鍾上珍禀辭赴都解京餉虚維鈺禀知藩司委催前西安郭令交代銀兩差楊慶淮禀知厘捐局委理厘卡差禀見○廿九日劉秉柱禀見辭赴江西鍾守鑅禀知藩司委解京餉差○十月初一日于鋕勛禀知本日缷辦江干厘局候補同知楊鏡涵禀知本日接辦望江門外保甲差大挑縣江繼曾禀望江門外總巡本日接辦中城總巡差○初二日陳璚由京回省禀到李審言禀知初一日接辦江干厘局差○初三日同知莊淦禀知厘捐局委甯波洋廣兼閩捐局差禀謝 
[蘇省撫轅抄]  
　　初二日候補府存壽禀知初一日海運省局開局蘇總捕同知王恩晉禀知初一日開辦冬防候補縣過湘禀到並謝留辦盛澤厘局差即辭回局○初三准補江陰縣許之軫禀知交卸泰州事並奉江藩憲飭知赴蘇禀到新授江南藩臺李定於本月初四日三四點鐘由胥門碼頭登舟起程赴任○初四日藩轅牌示照得准補江陰縣知縣許之軫定於本月初八日來轅禀見聽候給札赴任○初五日三品銜湖南候補知府前任永綏直隸同知王鎭陽縣人自籍來前候補縣何錫之禀辭回籍守制指分江蘇新班 
 
 

Page 4

 
 
先補用巡檢錢汝霖浙江人禀到撫轅牌示十月初十日慈禧端佑康頤昭豫莊誠皇太后聖壽令節是日五皷應穿朝服齊赴萬　宫慶賀其自初七日起至十三日止前後各三日俱穿蟒袍補掛朝珠 
[江督轅門抄]  
　　九月二十八日○徽甯道雙福辭回署特泒南洋大臣差遺候選府蔡鈞禀見九月二十九日知縣葛毓清見採買賑米並謝委城外米廠差縣丞吴瑞駐奉委冬防差十月初一日○通判李孟康銷力發橋厘捐差回沐陽縣張振鐄卸事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[䢴江官報]  
　　十月初一日程都轉公座掣籤分發巡檢張鹾尹嘉淦到淮初二日林大令之蘅奉江甯藩憲委解京餉過揚張鹾尹承業妥赴通屬豐利塲監重初三日伍祐塲納課銀一千餘兩 
[英界公堂瑣案]  
　　包探秦少卿禀稱美教士格懷而價雇陳阿榮小車裝載衣箱驀被脱逃由小的查得衣箱己由陳交車主費榮榮打開取物質錢分用因拘拿陳費吊得原贓尚少華文官封信三十封今特送案請訊陳供徽州人三十二歲推車餬口信己焚化費供常熟人三十八歲由三馬路小辫子扣三囑放小車陳所得衣箱不知是西人之件上以質錢信己焚化如今只乞施恩麥總巡稱凡東洋車小車捐照時給以定章遇有客人遺忘之件應交捕房歸還失主酌予酌謝今西教士之箱實陳有心騙去且有緊要之信曾登申報告白如能交還酬謝銀洋今陳費竟敢擅自典質衣服焚化信函實屬不法己極易繙譯請重辦以儆蔡太守以陳費如此行爲實堪痛恨判發捕房各押一年贓交捕房帶回給還教士○石福記吴長順胡大昌吴萬興同稱我等經太平洋行控追地租然邇來市面清寥以致無力照繳請減未允今將一季租銀五百三十七兩換得莊票齋呈嗣後實在無力蔡太守諭以票銀暫存候檢卷照覆英副領事候示○何王氏即王素蘭訴稱被胞弟王阿春串同阿新竊去金約指三枚由捕拘弟到案　供金約指由小的取去兌在城内某金鋪得洋二十四元友人阿新借用五六元容即措還可也蔡太守謂該氏與王既是同胞着自措洋料理○新關辦公西人頼索司訴稱前失金表一枚報捕查無下落曾登告白在新聞紙中今由包探在梁炳處尋見原贓金表呈堂梁稱向元生押舖夥陸元買得此表今西人認係失贓因指交陸元請究陸供前在元生押鋪爲夥時將滿期不贖之金表賣與梁炳至是否此表此時不能分辨矣蔡太守謂陸曰爾鋪有帳可稽可即檢呈查核陸稱元生押鋪早己閉歇不能交帳太守飭西人領贓陸雖云鋪己閉歇豈有不能交帳之理仍飭將帳呈桑候示 
[賑事雜述]  
　　山東水災數載於兹乃蒙湖廣督憲裕於捐而又捐之後復又捐廉慨助憫恤遺黎始終不倦回憶九年皖省水災裕憲開　　府皖江一聞水患立即設法振撫活人億萬民到於今稱其德汾陽潞國復見於今謹代災黎百叩上謝○江甯府孫觀察歴膺太郡卓著循聲上年甯屬水災煞費苦心力籌賑欵七縣災民均登衽席今春又勸滬鎭振所助修南岸田圩恩德及民有加無己此次東振復蒙首倡捐廉並函勸各同寅疉施鉅欵畛域不分仰見爲政以仁喜此日德敷一郡行道有福卜他年位列三台 
[壽筵移賑]  
　　開筵祝壽親朋藉以侑觴此人情之常也雖然亦視其時爲何如耳今者山東迭告水災凡隸斯土者無不顦顇籲呼引領待賑在幸居樂境者適有慶祝事宜須　費以博歡娱撫躬自問安乎不安本埠益記洋貨行經手勸募張仁丈大慶之期撙節菊筵洋二十元移作賑欵委解災區頌上南山益叶康彊之吉仁施東海藉占困苦之紓倘步後塵豈云小補用特登列報章以伸感悃上海北市絲業會館籌賑公所少欽施善昌謹誌 
[頌叶黃緜]  
　　閒詠杜少陵秋興詩至寒衣處處催刀尺白帝城高急暮碪可見節近新霜裝綿聿迫對此凄風蕭颯須爲未雨綢繆焉矧今山東迭告水災頻嗟無食且歎無衣窮簷苦况將何以堪乃有善士桐溪逹叟爲媳錢氏患病甚劇許願助賑果獲平安爰命哲嗣開元世兄由粤寄到洋百元移作山東綿衣之欵以了前愿而答神庥攄獻曝之誠立禦寒之計想感銘挾纊者當亦頌聲交作矣上海北市絲業會館籌賑公所愚弟少欽施善昌謹誌 
[上海高易籌賑公所報解直隸賑欵并勸募棉衣公啓]  
　　謹啓者敝所湊集第二十三批賑欵計規元一千兩正即日會同文報局賑所彚解直隸交振撫局核實查放又集第二十四批庫平銀一千兩計規元一千零九十一兩仍會同文報局彚解山東交嚴佑之翁核實查放現在直隸山東兩省災賑均關要緊急不容緩又值冬令凍餒餘生飢寒交迫悲慘尤甚伏乞大菩薩大善士慨解義囊或捐賑欵或助棉衣總望從速賜下俾得湊集續解不勝叩禱拜禱翹企以待謹此奉告伏惟德鑒[  兩廣協賑同人李朝覲秋坪等拜啓]  
[天籟新韵後序]  
　　韵學始自沈約繼而釋神珙有等韵之作列爲三十六母分爲平仄四聲亦既攄性靈之奥而洩造化之玄奈法繁旨秘人多憚其難而棄之曰吾取青紫奚藉是哉故有窮經皓首之儒而反切標射莫知敝相仍也黔南蕭鑑堂先生先世湘衡淵源家學於韻學一道尤深講求以前人等韻之書褫其繁而就於簡闡其秘而趨於明集成一編顔曰天籟新韻令人易知易能瞭如指掌兹爲吴門士大夫勸付手民謂可嘉惠士林良非淺鮮書旣成問序於予予武夫也焉能以寸莛撞鐘不獲辭逸序數行以見芻堯之一得云爾光緒十二年歲次丙戌天中節細柳屯夫延陵愚弟吴三翹山喬撰於吴門旅次之託萍　○附字體存正跋隸草興而字體滋訛鄉塾狃於師承童習相沿至老不識正字文詞巨制動遭擯斥由辨不早辨也兹就所見略爲釐定觀正知訛不復綴注若夫因流溯原互相引觸由是而攷六書疑義定四聲指歸豈徒韻學一助哉時在光緒十二年歲次丙戍中秋後六日清泉蕭承煊鑑堂氏識於海上 
[讀亞聖父母俱存兄弟無故二語未嘗不澘然流涕焉賦呈霧裏看花客海上忘機客北濠居士吟壇郢政]  
　　陔循未遂蘭韾奉牆閲誰歌棣鄂篇溷迹瀛洲成往事棲蹤滬瀆話塵緣流離控告嗟無所山東被災各户流離無所控告中外聨歡别有天試問朋儕知足否浮生偷處亦神仙[  霅溪青藜閣主待定草]  
[陸鳳石學使見招未赴賦此寄謝並送王召棠廣文往其幕中兼懷吴佩生孝廉]  
　　遠道飛來一紙書溟鯤猶憶舊時魚雲山迢遞雙旌外風雨睽違五載餘自壬午都中一别至今相士定能追郭許論文敢説學嚴徐　　駢體文嘗爲學使所稱諸君　蓋余蓬蓽慚愧毛生託後車壬申寓吴時舊友逹者居多不上强臺上債臺那堪風木更銜哀先慈蔡太恭人於春間棄養良朋愛我私心感俗累覊人壯志灰贈縞早聨吴札誼謂佩生登樓又仰仲宣才謂召棠盛名元晏如相假文字何須慮覆醅近刊拙稿乞同年王芾卿樞部暨學使序之九峯樵隐李廷楨幹甫氏未是草 
[上海四馬路文報局内恊賑公所經收賑捐十月上旬清單]  
　　初二日蘇城文報局經募第四十次吴興氏祈墓宅平安十元楊譯移三元杭城板兒卷朱公舘來養和書屋主人三元蘇城長邑城隍廟内愛古堂陳二元鎭江厚生三號吴桂香書屋生産平安二元無錫孫賽滋堂十元○江册滬上牙厘總局募安樂書屋勤業書屋二户各二元名壽堂王一元周安配畊心草廬求母身體康健務本堂四户各五角求旅居平安氏六百文願母親身體康健求病愈章二户各五百文陳留書屋三百文晚香書屋二百文實收洋九元許願人三元○本日共收洋四十二元 
[捐數更正]  
　　上月廿八日粤東普寜縣隐名大善士由汕頭誠德號匯到支本埠厚安糖行票一紙計見票遲十天賑規元三百四十七兩三錢另七厘因票面所載係四百八十九五角一分今日向收始知湏照該處原價每英一元合規元七錢另九厘五毫緣與敝所登報之數未符合亟更正如上[  文報局恊賑公所啓]  
[上海三馬路與昌絲棧陳竹坪經募山東直隸賑捐十月初三日第四百三十九次清單]  
　　漢口義昌號郭仲謀善士洋十元○甯波府正堂胡洋五十元又交來塔册甬東司劉經募李廣興洋四元又册程介人洋一元無名氏三百又册洪芝水募張錫炳洋十元邵愼齋五元洪宗海一元又册慈北三十都五圖翁穗章錢三百又募明月我廬三百羅有才高恆然翁氏法名午西沈慶生各一百翁占奎臨灝振南明生益年東年嘉標松筋振廷云鶴福貴繩潜裕甯寳廷嘉楠啓衡嘉楨春懷如生王明惠沈東鶴同興余峻齋方炳浩馮太來張嘉良沈如炎各五十以上五册共洋七十三元錢三百文○紹興柯橋鎭全盛局鄔生順寄來全泰信米行募培册丁益堂胡翼堂各六百吴萬興俞德茂錢　采各五百錢堂翁一千錢德翁四百吴和茂王國樑吴緝山各三百章祥爺二百五十丁子欽錢簡齋陳冕大各二百孫濂記羅芷安陳家咸王小大陳感亨各一百應毛徐信鶴莫四二五兆成莫景茂沈思賽各五十又册章鶴汀七百五十錢漢章五百沈秀文羅趾麟各三百丁八孫世銓楊信成各二百陳華五十又册春茂庄募徐潤菴陳晴瀾各洋二元張汝梅洋一元以上三册共洋十三元錢四百文○求安子洋十二元陳宗棠無名氏有心無力壬戌生求生産大小平安各洋二元周春小洋四角錢七十八文高銅洋一元○本日共收英洋一伯十二元銅洋一元小洋四角錢七百七十八文合併聲明 
[鎭江電報代收直東兩省賑捐八月分中下兩旬清單]  
　　湖廣總督部堂裕發鄂平銀一百兩○江甯府憲孫助洋五十元又募發句容縣張五十元江浦縣程四十元又句容縣張募源裕典二十元張信泰從讐堂兩户各十元合泰和八元又記六元無名氏四元劉元裕徐秋池無名氏三户各二元陳正隆豐仁兩號萬豐楊興奉宋廷華湧盛宫松壽王恆源王裕大章裕順長聖洪昌元昌裕盛復盛李榮興翟東昇十七户各一元王履履泰榮泰東盛義泰四户各半元○蘇州牙厘查攷廷太守募有懷堂湊二元三槐第芙蓉舘主無名氏賽華堂積厚軒主五户各十元拙齋主人洋二角○强五雲堂來德懋堂曹鼎臣募一百九十六號册德懋堂三元曹鼎臣一元五角陳湧茂于怡盛萬隆裕朱默之眭松甫謝立泰順昌衣店謝生泰鎭昌陳雲松于雨交于子服曹晉秩吴恆隆趙紹聞堂十五户各一元子允恭錢五百四十文此册共兩扣來洋二十元又崇本堂募一百九十九號册崇本堂三元　記偶樂道人無名氏不留名可記耕硯齋六户各一元無力人樂記兩户各半元此册共來洋十元又紫微書屋募一百九十七號册無名氏啓宇堂無名氏有心乏力人閙春詞舘主人梅花書屋六刻各一元三槐堂松雲記彦記無名氏紫微書屋里爲讐子六户各半元惜陰軒五百文無名氏同泰二户各三百文無名氏湊數同壽萬和同興隆孫元盛坤和合茂林復興九户各二百文王大有戴萬盛王正昌三户各一百文此册共來洋十二元又務本堂募一百九十八號册務本堂三元袁先春本袁雲官無名氏武品三無名氏袁長春趙邦瑞尤敬齋王鶴庭九户各一元湊數七户四十文王寳慶三百五十文此同共來本洋一元英十二元○聚茂隆綢號陶景江求母病愈藥金移助三十元浙西無名氏因子病愈 
 
 

Page 12

 
 
十元賣鞋子先生無名氏吴郡無名氏三户各二元○共收鄂平銀一百兩折二七寳九十六兩一錢九分本洋一元折二七八錢一分二厘英洋三百三十元二角六八三合二七二百二十五兩五錢二分六厘六毫大共收二七寳三百廿二兩五錢二分八釐六毫連前仍墊解二七寳銀廿八兩一錢三分三厘四毫○再直隸水災異常困苦寳坻武清香河尤甚各口漫决勢如排山倒海廬舍牲畜資糧器皿盡行冲没水面浮出尸身到處皆有均係壓死淹死之人柳行百數十村一片汪洋間有土阜高墳老病者零星露宿奄奄待弊永平府亦可行舟敢再叩求不厭不倦之大善士俯念幾輔重災非他省可比交相觀勉慨解義囊於萬無可設法之中數目不拘多寡擲交敝所匯解災區由袁敬生徐贊廷施子英諸君核實散放功德無量功德無量[  鎭江電局同人百敂]  
[鎭江電局代收直東兩省賑捐九月分清單]  
　　吉林軍憲希發吉平銀二百兩○江甯府憲孫發揚州府憲程一百元如臯縣楊勸募捐廉共曹平銀二百兩四百元上元縣陳一百元泰興縣楊二十元○江甯縣陸來姚募郭雲倩二十四兩八錢子記藿甘書屋復粹堂何三户各二十元築野堂善行堂百忍堂蔭記白鹿堂盛貽範堂六户各十二元江義和槐蔭堂兩户各十元億大號徐鼎記兩户十千文此册共來銀三十七兩三錢七分九厘洋一百四十四元○丹徒縣王來張氏身價移十元○鎭江洋藥局陳三十元罰欵六十元○靳春翁募延陵季子全福壽氏潤州昌後　河東氏城公先賢後裔子孝孫賢二銘堂八户各二七寳二百兩樂　氏女媧氏恆長久也天户各二七寳五十兩浮屠合項二七寳二十三兩樂　氏十六兩又八兩又三兩○吉盈豐募祖德堂福善堂兩户各十六元補過齋勤愼軒裕後堂三户各十元盡心晝屋餘慶堂清白堂養雲山房四户各八元清動居士六元○于德甫來三百七十五號册程璞翁募沈復茂三百七十一號册張少翁手永椿號兩户各十元又來重請發棠册永號椿戴天元四千文桂記百忍堂順記雪記四户各五百文禮記三百六十文子記天成兩户各二元此册共來洋十元○章馥秋募無名氏二十元又銅洋二元○黃柱卿募祥泰典十元又銅洋六元○鎭江五柳堂保佑小兒病愈二十元李梅生棉衣十套合洋十一元泰源永三百九十二號册劉松如吴徵亭三户各十元○本月共收二七寳銀一千兩吉平銀二百兩折見二七寳一百九十五兩六錢四分七厘甯曹平銀二百三十七兩三錢七分九厘折見二七寳二百三十六兩九錢四厘英洋一千八十一元六八二五合二七寳七百三十七兩七錢八分二厘五毫銅洋十二元血數解陳與昌鎔化助振○大共收二七寳銀二千一百七十兩三錢三分三厘五毫○解東賑銀一千兩解直賑銀五百兩還墊欵銀二十八兩三錢三分三厘四毫還前解東賑禀平補水銀十八兩除付净存二七寳銀六百二十四兩四錢一毫即日據湊足一千兩分解直東兩省務求樂養大君子速解廉囊合此塔尖公侯萬代無任叩求[  鎭江電局同人百敂]  
　　人參鹿茸三貴丸○參茸白鳳丸○參茸衞生丸○鹿茸女金丹○金鎖固精丸○兒科萬病回春丹廣東鹿芝舘分設上洋英老巡捕房　　　　　人參鹿茸三貴丸○益氣之品人參爲量補血之物鹿茸爲速此丸重用之以爲君淸花玉桂爲臣更叅以養榮益衞保肺健脾滋水瀉邪之品故能補而不窒氣血相　水火能　　其功用則能治氣血虧損酒色過傷痰多喘嗽力少步浮食减牌寒便溏溺數火衰闕痿水潑墜昏失血患精面黄髮稿及五損七傷五勞六極之症至如藥料之地道功效之　　　爲服食者所信任兹不顰述也每兩洋一元四角○參茸白鳳丸○此丸爲婦科聖藥如資質薄弱不受　育月事不時經來腹痛經閉血枯赤白帶下一切胎前産後各症皆能　　每丸洋一角加料者二角小丸每兩洋二角半○參茸衞生丸○統治男婦老少氣虛血弱精神困乏久吸洋烟精力耗損病後失調産後欠補目暗耳聾血枯液竭肢體怠倦脾　　寒婦女月事不時男子夢遺滑洩舉凡因氣虛血弱而致者百發皆宜卽無病者服之亦能生精神耐勞碌誠衞生者所必需也此丸馳名遠近粤中婦　咸知志切保身省幸留　　每丸洋二角半加料洋五角小丸每兩洋一元○麋茸女金丹○麋茸性屬陽中之陰最能滋陰補血本舘選棧壯嫩者配人女金丹之内名曰麋茸女金丹婦女服之最爲有益功　 
　　勝寳女金丹○甯神補腎丸○蘄蛇搜風酒　　廣東接元堂何均年臣製上海英巡捕房對門 
　　此丹塡補衞帶任三脈專治婦女血氣虛弱身體黃瘦潮熱骨蒸咳嗽痰血頭暈眼花腰腹疼痛骨肉酸麻四肢無力心悸腹脹多思怒鬱自汗盜汗髮黄脫落赤白帶下崩淋枯閉胎　小産久不孕育胎前産後諸虛百損以及老婦衰弱夢寐不甯一切不足之症應效如神誠婦科之聖藥也宜早晚服四錢每兩洋二角○寗神補腎丸人之所主者心心之所主者血　思慮過度勞心耗血以致神不内守故遇事多忘驚悸之證所由生也宜養血調脾則心氣自足而神自安何驚悸健忘之有此丸治心氣不足過思傷脾恍惚健忘精神短少驚悸悵　喃臥倦言夜寐不安無病服之益心强志固腎培元令人聰明　記百病能除每次一丸臨臥口嚼化滾水送下每盒十丸洋一元○蘄蛇搜風酒此酒有驅風逐邪舒筯活絡除痰去濕滋陰助陽之功妙在補而不燥温而不烈時常可飲能治下元虛損陽事久衰命門火少邪氣宣擾以致脾經𢢑弱風濕寒痰作病身體沉倦手足麻木不仁面黃浮腫腰重無力遲身　節酸痛四肢厥冷喜煖畏寒凡風濕寒痰等無論新舊藥到病除如不經騐不敢公諸海外此方以鹿茸虎骨斷蛇爲君佐以枸杞杜仲當歸使以驅風除痰逐濕等藥故能補爲血逐風邪調和五藏健運陰陽有生生不巳之功誠搜風培元之妙用也每瓶念兩洋一元小五角 
 
