# 1888 - 78 - 4905362

 

Page 1

 
 
[硃批雍正上諭全書印成發兑告白] [  點石齋主人謹啓]  
憲皇帝御極十三載手批章奏無閒宵旰天縱之明如日月天威之赫如雷霆而極之屬精圖治之心則本天心之仁愛一天道之幾成庶餉而已　本齋知是盡之有功世敎也從事於此書者數十人歳紀一周始獲告蔑其初每過一關必校兩次層層遞進校益嚴密及至書成復又通　遇有　入重印而止其所以不告勞不辭費者蓋以聖人經世之謨與臣下効忠之悃俾世之讀是盡者無官無商無士民開風與起皆油然生忠君遞　之心焉分裝六十册外加文木箱子定價四十元准於本月十五日由本齋帳房三馬路申長書畫室清遠里新募絲棧發兑至於紙張之潔白字　之湛精猶爲此書餘事有目共賞不森目也已此佈 
[新出四書味根録出售] [  點石齋代啓]  
四書味根録一書與題鏡合編成書録中絺章櫛句銓解詳明俾閲者瞭如指掌題鏡更將題之章旨命脉推闡盡致洞澈無遺誠作文之枕中秘也每部定價洋二元六角印訂精工便於携帶在三馬路逢源里愼記書庄發售如欲躉購當格外從亷也此佈 
[懲械鬥議]  
械鬭之風南盛於閩粤北盛於津門羣不逞之徒一言不合卽率其黨羽約期而決雌雄鎗砲齊施血飛肉薄身家性命輕若鴻毛雖有賢長官婉言勸之嚴刑治之而此風終不可息愍不畏死習俗使然誠哉未易潛移而默化矣顧同一械鬭而閩粤與津門又有異津門多無賴土人呼爲混混亦曰混星子平日各分黨類魚肉平民偶有微嫌則甲黨聽甲指揮乙黨遵乙號令各張旗鼓奮不顧身官苟聞信飭拿則若輩不事遞逃挺身而出加以笞責略不呼號盖若輩以受刑之多少定資格之淺深若一求饒卽不免見譏於同類是以默爲忍受雖血肉狼藉而不顧也天津道胡芸楣觀察有見於此因不用剛而用柔前年拘獲混混多人衣以紅衣薙其髮作雙丫紅繩約辫面傳脂粉畏扮若小兒女子然押以遊行使爲若輩所恥笑游行旣遍然後分寄各外府獄中俾禁錮終身不能復出而滋事嗣是雖不免混混之擾害然無復有大張兇燄闘斃多人者矣閩粤之人往往聚族而居族大人多者一村之中烟户以千百計其中必有一二桀鷔者足以懾服族人人皆聽其號召而不敢抗時或與他族爭風水奪水利緝賊贓則尅日興師誓必滅此而朝食一闘不已至於再三甚有鬭至數十年百餘年身死則子繼之子死則孫又繼之紳耆不能勸阻官吏無可究懲直至兩造皆人口凋零資財蕩盡而後已當闘時如此族斃彼族一人例當抵命則族中人鳩資買一人以送抵其有貧抵且老者得此賣命錢卽甘心受戮而不悔苦主不問其是否正兇官吏亦落得糊塗竊喜命案之易辦雖明知春冤杜而亦不予深求土人謂之宰曰鴨噫鴨羣中豈無言者而竟甘受刀鑕無異斬豖羊何風俗之壤一至于斯乎至于江浙素爲人文薈萃之區禮樂彬彬人知好義衣冠文物冠乎中原雖浙之温台蘇之淮徐海等處民風稍形强悍宼盗時或出没其間然從未有亡命輕身如閩粤天津等處之甚者卽上海五方雜處良莠不齊或操刃以傷人或持梃而斷路見諸報牘往往有之然皆外來游勇之流劫財報怨非土著之民也至去臘宋某持鎗撃斃友人因而自盡此案一出人皆駭然斷聽之餘幾於舌撟不能下盖少見多怪無怪其驚爲未有之奇也不料近日而又有浦東陳家巷械鬥一事十二廿本報云昨日傍晚陳家巷某圖地保徐竹峯周如松將受傷人吳如林周四海周海榮送縣裴邑尊升坐大堂旣飭仵作檢騐騐得吳兩臂刃傷數處四海頭有棒傷手有刃傷海榮腿上有鎗傷數處並有手鎗轟撃傷鉛丸三粒陷入肉中未經取出因送普育堂醫治而將地保研訊地保稱周吳本有夙忿昨晚各糾數十人械鬥小的喝阻不依云云王翌日本報又登地保將械鬥案中人周錦泉解到邑尊問周吳因何起釁答稱如林與四海本有嫌怨初七日如林向四海索舊欠洋五元以致口角初十日如林紏同張阿方吳如榮等數十人各執兄器向周尋釁俄卽爭鬥互有損傷邑尊曰據秦董事來函周姓亦有數十人皆由爾去紏集果有其事否錦泉堅不吐實邑尊判笞五百板釘鐐枷號夫周吳皆土著耳所欠祗此五元卽所謂夙怨者亦大抵睚眦之隙禾必不共戴天也而乃不顧性命儼如大敵之臨鎗械齊施兩不相下以致渾身浴血一息奄奄噫吁嘻何向之稱禮樂彬彬人知好義者而亦性成剛勁效閩廣津門人之所爲耶或曰兩造旣已各受重傷生死尙難預卜則其罪雖宜辦其苦實可憐當定讞時亦宜如胡芸楣觀察之治混星羞之辱之使潛消具武健之氣不必大加懲剏以儆將來予曰不然天津之混混人盡兇頑結成死黨逐加懲剏不特勢所不能且恐激之生變是以略加羞辱以動其羞惡之心滬民則懦而愚懦則儼憚易生愚則刑章是懔此次械門之風初見務必懲一儆百庶小民懾於官法而不敢效尤否則鬥狠之風潛滋暗長土著者旣以好勇爲事而安清道友哥老會匪天津流氓湘楚游勇逗遛其地者幾於多若繁星以後赡愈大興愈豪其不漸變而爲閩粤津門而不止謂非周吳之濫觴耶且子不觀雍乾時高制軍一疏乎制軍名其倬其總制閩浙時曾疏稱泉漳之地每一大族之多事者其中必有奸惡有力之人暗提線索一切訟事皆伊庇護臣愚以爲嗣後凡有生事之大族必細加察訪有暗提線索及敢於聚衆械門者重則杖斃輕則充發遠省再泉漳二郡向爲隄防海宼家家有刀槍器械相沿成積以爲固然今應因此械門逐一查收由是觀之則周錦泉之代爲紏人卽是暗提綫索邑尊之喝笞五百釘鐐荷枷謂非與制軍所奏相符合耶抑更有說嚴陳家巷僻居浦左旣非濱海之區時虞宼盗小民何來槍械以致釀成巨鬥其爲平時之好勇門狠不問可知此後深望有地方有責者傳諭圖董以及保甲人等平民不准私置軍器違者盡法以懲知而不首者同罪彼手中旣無利器卽至互毆互搏亦不至傷及其身似此未事防閑不較勝於旣事而懲儆耶區區之見請質之爲民父母者 
[本舘接奉電音]  
　　昨接京友發來電音有本月十二日旨一道敵謹譯登○二月十二日奉旨此次内務府三院等處京察一等圈出人員着該堂官再行出具切實考語帶領引見圈出之堂主事文紳堂筆帖式存壽德恒明緒訥穆歡松蔭善振逹桑阿恒奎莊逹桂亨廣儲司筆帖式舒鵬都虞司筆帖式裕盛桂蔭會計司筆帖式德貴掌儀司筆帖式繼英文緒慶豐司筆帖式繼昆愼刑司筆帖式繼昌營造司筆帖式瑞蔭御藥房筆帖式英敏造辦處筆帖式文和武備院六品庫掌長泰委署庫掌桂壽筆帖式慶陞奉宸苑筆帖式文斌南苑筆帖式長費圓明園主事德恒六品苑丞貴崇景隆頣和園六品苑丞承善靜明園六品苑丞錫惠靜宜園六品苑丞海齡均着交史部記名照例選用所有一 
 
 

Page 2

 
 
等人員筆帖式逹他等員均着准其一等加一級至年已逾歳之會計司員外郎嵩山等俱着照舊供職欽此 
[謎賭春燈]  
　　金陵信云凡新年之過妓寮者妓家必爲然金蓮巨燭放百子爆案上羅列果品諸姊妹以次作吉語送致客前意中人另以香帕裹瓜子仁稠疉爲同心結納客袖中客或情致纒綿則約姊妹花就此開瓊筵酌小紅螺替房櫳占一枝春色名曰接財神爲財神者視平時開銷雖不十倍然故作寒乞相似不足以光珠圍翠繞之眉睫也人日有在釣魚巷問津者龜鴇見其衣服麗都舉止羞澀意其必紈袴子之初入天台者委曲周旋之凡可以爲財神添毫頰上者無不惟妙惟肖客皆笑受不辭臨行一人在夾袋中付錢帖五紙囑曰聊以此爲爾輩利市越日其人復至則同會者益揮霍或鏖飲嚼肥或淺斟低唱皆恃其人爲主席而其人反效陶學士之掃雪烹茶與彼美相對畫閣中清言霏屑毫不與人訂觥政飲旣罷其人徐徐出骰子爲攤局僕報天曙矣其人計所獲已二千餘金顧賭者有倦色遂罄所赢之項付篾片携之去客亦散翌日自出三百金令所歡爲之開銷各如其願於是上下人等共旨爲活財神云○金陵婦女我喜爲葉子戲一日八府塘有設摴蒲局者其屋甚淺數無賴過其門以爲荏弱可欺也遽登堂笑曰財喜何如下座者年四十許反顧殊不相識便不答而鬥葉子如故無賴立其旁將作飢鷹側翅狀下座婦忽自語曰天下人不經一事不長一智前日我偶立門首忽一丐向乞一文錢未給丐見地上有殘葉一片卽厲聲曰現在賭禁綦嚴爾家公然遺賭具於地上我將持以首官卽舉手拾葉我趁其拾葉時隨挈一白木棍横撃其臀無數口中又呼人扭交地甲母任輕脱　負痛而逃今悔若不任其輕脱則比時荷校門首當省却阿娘許多煩惱於是同戲者皆哄然笑且勸其休怪肉眼人不識泰山語語似都爲無賴作尖誚者諸無賴遂相顧而出詢之乃某觀察之僕魁卽霍光傳中所謂馮子都其人也因念胭脂虎所以敢學獅子吼者無非自倖其法網所不及耳然而城狐社鼠其勢亦將炙手矣可不畏哉 
[皖山新翠]  
　　正月中各州縣紛紛赴省叩賀各憲新禧陳六舟中丞每接見時語以災民困苦凍餒堪憐勸令量力捐資以紓嗷鴈似此慈心苦口惠及烝黎飽德之餘定必感深肌骨已○西門外趙家坡某中務農爲業家尙小康次媳年甫十餘齡童養在家未歌宜室正月廿六日因畏嚴寒將火爐烘被窩夢中伸足爐爲翻倒火星然及被褥頃刻間烈燄上冲以致肉爛皮焦呼號而逝嗚呼慘哉○離皖百八十里之遥有大通鎭焉隔江遥望恰與和悦洲相對人來喚渡泛乎中流一葉蜻蜓時虞傾覆近有九華山某僧托鉢募資擬創義渡陳六舟中丞曁各憲皆慷慨解囊以襄北舉不敷之處尚須募自他方説者謂該僧旣已遁跡空門則朝夕焚脩是其分内義渡之事自有紳耆董率何必以頂髮濯濯者叅與其間然其濟溺爲心亦不外我佛慈悲之義較滬上諸秃驢日得經懴資祗以宿妓吸烟爲事者相去不啻天淵矣嘻○新正開印後練軍前後左右營及砲營馬營均奉統領吳崇菴參戎面諭嚴加訓練以期技藝熟諳是以每日清晨礮聲隆隆不絶於耳○不法棍徒藉新年窩娼誘賭良家子弟入其彀中耗産傷身爲害胡底刻經劉鎭軍煥章大張曉諭略謂窩娼誘賭例禁森嚴爾等均有身家恒業切勿誤入迷途本鎭每日提兵巡緝有犯必懲幸勿以身試法○東北兩門外災民聚處先受凍餓繼受潮濕一交春令百病業生而以腹脹瘧疾爲尤多鵠面鳩形慘不忍覩所愿好善者施以藥餌俾得轉危爲安則莫大隂功食報定無涯涘矣○候補道錢觀察禄增於月之廿九日奉大憲飭赴廬州查辦要案 
[月湖蟾影]  
　　寗波西門外翁岩山下翁嫗曾撫近村毛某之妹爲童養媳已數年矣嫗平日視之如婢妾朝笞暮撻作踐不堪以致媳體無完膚幾如玉溪生之被諸詩人撦擣毛聞而不忍意欲迎回無如一身尙餬口維艱何堪又增食指不得已向嫗理論嫗以爲爾妹一經許字卽屬翁姓人加膝墜淵權操之我幸卽閉口毋溷乃公毛無奈怏怏而歸由是嫗更銜之不特日事夏楚且更施以非刑一日偶因細故撻之不休鄰右竭力解勸嫗終不允隣右恐有關性命潛往毛處通知毛聞信前來見嫗正在盡情拷打乃召地保至將妹及刑具送縣控告徐邑尊大怒飭差提嫗訊究想狠毒若此必有以懲之也○郡東方家庄木工某甲時操斤斧出外經月不歸其妻獨處無郎未免招蜂引蝶族人某乙佻逹子也目成眉語已非一朝至近日而爲雲爲雨竟入陽臺之夢甲微有所聞貿貿然歸則乙方安臥繡幃中效野鴛之戲水不覺忿火中燒盡力亂斫乙負傷而遁飾詞訴諸其母前來興問罪師甲怒其治家不嚴作此醜事亦斫傷倒地又將妻連斫數刀登時殨命幸乙母子傷不致命尚可救治否則連斃二命其禍更不忍言矣 
[潞河試事]  
　　北通州來信云北關壩樓外長隄前年經倉憲奏請撥帑修築以爲南漕扛缷之地如有車輌及行人踏壞情事責成石壩高西林别駕承管近有霸州士子時往外河取水踏壞隄帮巡役令其繞行數步不但不允反將巡役毆傷復告知同寓者約集本州生童四五十人到石壩署中理論聲勢洶洶高别駕婉言解勸令其回寓考童一味恃蠻復將門丁攢毆高别駕只得面禀道憲聽候辦理小試乃發軔之始童生非奮武之人近來考童滋事時有所聞豈所謂父兄之教不先子弟子率不謹耶○何承憲按臨以來每塲試卷親自披閲取捨公允士論翕然前日忽有某僧來轅投信由外巡捕遞進信内所言外人無從盡悉惟聞内有甯河縣某大令名片爲本縣某童託情懇列榜首等語傳説寗河縣令與丞憲素有交誼故撞騙者假托其名耳丞憲覽畢洞悉其僞飭外巡捕將該僧扣留嚴加盤詰該僧語多遁飾丞憲大怒立交提調嚴行審訊務得確情禀覆懲辦聞託情之某童已潛回本縣不敢公然應試求榮反辱此之謂矣○何丞憲博學多才每閲試卷目數行下優絀無不立判前永清縣文童覆試查出二人抄襲雷同大城縣文童覆試查出三人抄龔雷同均棄置不録本擬不送院考姑從寛宥飭各該學立將各童傳到寓所戒責手心二十下以示薄懲抄襲者手也戒責亦手也可謂卽以其人之道還治其人之身矣 
[拐風甚熾]  
　　拐帶之風惟粤東爲最盛幾於無地不有雖大憲禁令嚴明而苦於奉行者之不能得力若輩遂更明目張胆而毫無顧忌北海地方爲近日通商熱閙之區高廉各屬之人均須由此附輪至港分往金山各處貿易其中良莠不等若非堵緝綦嚴一經拐帶出口便已逍遥法外無可追究該處向設有珠塲司一員近有某巡檢抵任凡遇婦女附搭輪船者並不究其良歹只須送洋數元或十元赴該衙門領照卽可前往否則不准上船試間棍徒拐騙又何惜此區區小費此端一開則拐帶之風必更甚於往日不與大憲嚴禁拐帶之意大相剌謬哉特記所聞以告當道 
[鋪商集議]  
　　前數年粤商購買米榖者麕集於蕪湖去年米市移至京江而蕪湖市面遂不如往年之熱閙計去年生意惟錢土兩業有利可獲此外各項率多折耗而布店京貨店折耗尤甚因此兩業賖帳甚大凡持三千金資本者放帳且在三萬以外鄉鎭店鋪全賴秋成豐稔則可年清年欵否則不免延宕而蕪市之虧負不堪設想矣今年各鋪商有鑒前車相與重議章規凡各鄉鎭來蕪購貨均須現銀交易卽使稍有尾欠務在三節結清本月初六日招僱京班在城隍廟演戯三臺以議是事此後同業有亂規者卽罰酒戯以示懲儆此亦懲前毖後之意也 
[會塲械鬥]  
　　龍坪鎭居九江之上游本月初二日鎭中人糾貲爲土地會并徴鞠部演劇娱神鄉人終年惟從事畎畝中一聞袍笏登塲無不先覩爲快某氏女小家碧玉未嫁情人生長蓬門頗饒姿致是日約比隣姊妹携手往觀輕薄子見之不免品足評頭恣情諧謔女漸而去輕薄子猶尾隨其後肆意譏嘲旁觀不平羣起而與之爲難以致互相甌鬥各有所傷廟中供檀香大如椽有莾漢舉以撃人致一人折其臂幾如哥舒半叚槍遂舁至龍坪司署報官相騐迄今尙未了结也 
 
 

Page 3

 
 
[虎林紀事]  
　　去歳舉辦冬防城廂内外均添派文武員弁愶力梭巡各鄉鎭亦經靜師酌橃數營弁勇分駐要青之區巡防彈壓城内各待巷栅亦均雇用栅夫專司啓閉并造房屋以便栅夫歇宿兹已期滿各巡員均赴院銷差各營亦陸續由統領官撤回省會各栅夫則停發工食俾得别圖生業云○各書院示期甄别情由已詳前報日内各府州縣學册均已送到彚齊計敷文生員六百四十餘人崇文六百三十餘人紫陽七百八十餘小文童亦同日在貢院扄試敷文崇文各二晨五六十人紫陽四百四十餘人可謂盛極一時矣 
[芝罘小誌]  
　　新任程邑尊於本月初一日接印任事○榮成水師營高遊戎於正月間赴省賀年聞不日卽當入覲也○盛觀察前患足病現已痊愈日前往某輪船拜客商民間呵導聲皆欣然有喜色觀察旋乘太安兵輪赴萊州府屬之太平灣地方查看税務於初五日五點鐘啓行 
[讕言二則]  
　　北通州豆腐巷任姓家有空屋兩椽久無人住暗中時聞窸窣聲咸疑有青鳳嬰寍一流人棲眞于此去臘某甲以賤值賃之設綺席貯玉人春滿洞房其樂無極一日任忽得瘋癲疾時而效鍾馗之打鬼時而爲劉四之駡人終日呶呶苦無寍晷某日忽提鎗奔赴守備署大駡欲與曹守戎一次勝負守戎大怒立飭兵役捆送州署任猶詈駡不已毫無畏葸情形説者益信狐仙之果能爲崇咸栗栗然爲任危之○通州東關德新貨棧某學徒年甫十三齡鬒髮如雲長可委地時屇上元棧中人方以春酒欵嘉賓拇戰聲喧杯盤狼籍徒之髮辫忽然失去無蹤不覺神色倉皇啼哭不止當卽送回家内以防意外之災於是好事者互相驚懼恐昔年邪教翦辫之事死灰復然惟髠頂秃鶖者仍合十念南無付之不聞不見云 
[約束僧尼示]  
　　欽加同知銜特授浙江嘉興府秀水縣正堂加六級紀録十二次朱爲出示嚴禁事照得僧尼爲出家之人理應恪守清規以絶欲戒貪爲先務乃訪聞縣屬各菴觀寺院僧則吸烟嗜酒尼則冶容誨淫甚至每逢新正邀集棍徒在廟開塲聚賭男女雜處僧俗不分其問奸盜淫邪尤所不免在寂滅門行苟且事借清凈地結歡喜緣種種非孽固爲國法所不容亦實佛所難宥若不嚴切查禁何以整風俗而遏奸邪除札飭僧會司確查首報並由本縣密訪拏辦外合亟出示嚴禁爲此示闔仰闔邑菴觀寺院僧尼人等知悉爾等須知僧尼有犯姦賭例應加等治罪自示之後務須各安本分恪守清規倘冉有開塲聚賭抽頭魚利或借燒香爲名引誘婦女入廟犯姦及僧尼容留少年子弟姦宿者一經訪聞定卽嚴拏到案僧尼按例治罪廟宇發封充公本縣言出法隨愼勿玩忽貽悔切切特示 
[道憲拜客]  
　　前日午後上海道龔仰蘧觀察自密采里赴宴後復至五馬路法總領事署答拜法總領事德尙廷君以禮迎接聚談片刻興辭而去 
[上海縣署瑣案]  
　　客臘之杪廣方言館委員某君失竊小皮箱一口内有朝珠等件報經上海縣裴邑尊飭捕緝拿兹由捕役拘到湖南人陳老九於昨日解訊陳稱小的向充營勇　汰後於歳暮赴滬軍營訪友道經製造局前遇民鄉湯世忠等手携物件時當黑夜未及辦明湯卽贈小的洋一元旋各分手實不知其行竊事情邑尊飭將陳交該捕帶去詳細盤問禀候核辦○安徽人項茂蕃挈妓張月卿捲逃一案由英公堂訊供之下送縣請究其中情節曾登去歲報章日前項及張妓在押脱逃昨日午堂裴邑尊將看管之差大加申斥暫行收禁候獲案後始得開釋○前充上海縣隂陽學之曹某并書辦某甲經裴邑尊訪聞有唆訟情事昨晨出單提到午後升堂研訊飭發待質所管押候核○食馬成訟一案已見報章棐邑尊飭提王韞川鶴鳴等人庭訊之下初時互相推諉後始供出許和尙等邑尊飭提到案集訊核辦○拐騙綿綢一案英公堂送縣情由已詳於報前晚原差起到贓綢裴邑尊飭卽交還畢石生所有當本錢四十五千由畢照數呈繳給領已革總兵吳宗勝着交妥人保釋尙有黨羽甲乙兩人押候懲辦 
[團兵操練]  
　　本埠西商團練兵每於春李開操上禮拜六馬步槍砲各隊又齊集老巡捕房空塲操演各陣觀者甚夥莫不謂其嚴肅整齊云 
[作頭互控]  
　　木作頭吳隆興與小作頭楊海互扭至英公廨吳言天包洋房修理隨將砌牆粉刷等事轉包與楊不料所刷石灰旋卽脱下致洋東向我饒舌我轉向楊言楊反稱工洋不付何得計較工程但如此艸艸完工我亦不能向洋東算帳楊言包得吳所攬工程動工後各工人欲取工錢吳不付下反藉口于工作不合與我爲難值日差據情禀明察太守太守飭將楊暫押吳交保候訊 
[司帳舞弊] 　 
　　法租界大自鳴鐘對面有春園烟館自去年底至今逐日結帳每日總虧錢數百文不等司帳人已賠出錢十有餘千其如何虧少則莫明其故前日將生意每注上下核對蓋樓上之小帳檯或遇吃客將洋出禀或找洋及錢等事必須到大帳檯核發小帳檯另有手摺一扣携下登記而晚閒收拾後兩下對清本典舛錯詎料其間被人播弄據該店稱有曾經在樓上暫作看管之某甲仿造大帳檯小戮有時將手摺任意書寫完帳數目同小帳檯找進找出於前日查出將甲送法捕房候爲解訊 
[上海陳家木橋電報總局豫皖賑處接劉浩如先生丁亥十二月二十九日西華發五號信] 　 
　　杏蓀竹坪少欽蕃甫科坪心如蓮珊綏之 
善長大人公鑒前月二十八日用賑撫局馬封由揚州排遞寸缄諒邀青睞日前拜讀冬月二十六日公函並示寄欵詳數大網細目井井有條欽佩無量卽維道躬康吉籌祉嘉祥爲頌爲慰此間自前月以來幾於無日不雪無處不氷一切事宜較九十月間周折萬倍連奉佑翁來信亦以氷雪阻滯爲憂弟等以救災如救焚刻刻以畏難苟安爲戒因卽於是月初九下鄉嶼翁王東南瀚偕孫能翁任西北除景吕兄駐局支應外餘皆分頭辦理每至一户必詳詢其户口之多寡細察其窘狀之虚實深知南中籌欵不易不得不格外愼重以期功歸實際也連日跋涉鄉野振作精神愈氷雪愈南往非不畏寒非不畏苦然一覩災民一家消散四璧倾頺景象則不覺惻然心動而甘苦願與共之大抵被水以求其壯者均已奔散四方其株守鄉廬者率皆老幼婦女及殘疾不能謀生之輩一路來母哭其子婦哭其夫流離顛沛情形卽鐡石心腸至此亦將下涙凌莊有一老嫗年已八十九歲孑然獨居破屋中病臥呻吟餓已兩日間其年與家口則枯涙四下不能仰荅據土人云目孫於八月間被水冲死其子已於三日前餓死盖其滿腹傷心有不忍出庨口且有非一言听能盡者因以現錢一千棉衣一套樂茶兩包與之其餘孤寡戰告之流尙不可勝數嗚呼斯民之困苦若此而尙肯自惜具精力耶每日天明卽飽養戰飯初更後始歸晚餐十七日大雪盈尺傍晚由凹李莊乘小舟泛大洪十五里歸一白無際氷水雪地分辦不清舍舟上對岸之堤步行是堤經大水冲刷極寛處僅三寸許厚雪鋪其上兩邊大河天黑無火瀚蹶於泥水中者再此時惟念阿彌陀佛而已至二十六日各莊已查得十分之七鄉董地保等力求回家過年似屬人情未便相强因卽於是晚回城二十七八等日仍查附城各莊大約除夕元旦兩日須稍息矣嶼翁一路已於二十三日查畢回城正北路之張蒓翁鍾彥翁正東路之卂子翁江萼翁亦已查得十之七八於二十七日言旋詳詢情形據實相告嶼翁之言曰此次冐雪敲氷親臨各户非特孤寡無告者可憫卽讀書人之遭刦亦慘矣哉高庄有庠生高登臣者沿門托鉢舉家已被水冲散閲其文則功夫甚好詢其家世則祖父累代書香見其塗首垢而之形誠足爲衣冠增慨因優十津帖俾資事畜而全髓面云周子安江萼臣之言曰每日查户至晚歸所覩所聞無非悲慘之狀二十一日初更從郭寨乘小舟回氷利船漏昏黑中人 
 
 

Page 4

 
 
已落水若有人扶之起者由是益加奮勉恒赤足從氷上行云張蒓翁鍾彥英之所遇亦略相等其言曰明知滬上籌情之難孫劉二君之放欵决不肯寛然遇孤寡殘廢者必優給之房屋淹没者必周恤之同人策勵精神不敢稍負諸君子之委任而一是托庇平安者誠足爲諸善長告也新春天氣漸暖河氷漸融致力較易除嶼翁一路已查畢外三路均准於初二日下鄉上元節邊西賑應可辦竣現淮寗一縣已經佑翁開辦弟等當擇沈邱項城一帶之被災最重者而辦之至一切查辦情形尙與佑翁一律其詳數當於正月間核報昨奉佑翁來信已允力疾詔豫誠足慰豫民飢渴之懷同人景仰之私也諸君子力籌後路其能有以教之否肅比敬賀新禧虔請德安劉瀚收卭十二月二十九日第五諕泐於西華客次 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[閩省官報] 　 
　　同知狄麗源缷辦上杭厘局禀到同知陳模奉委北溪厘局丁憂知府余兆奎禀辭回籍守制本任邵武府景慶禀到知縣謝燮梅缷辦蕭厝厘局州同烏顯志缷辦潭頭厘局禀到○藩憲牌示沙縣沈藩調省差委遺缺以准调寍洋縣章國均署瑆署永安縣陳慶泉調省差委滬缺應以現署俟官縣李聯琨調署所遺侯官縣缺應以大挑知縣羅葆元代理南安縣吕元恩撤省察看遺缺應以試用通判李春輝署理委用知縣狄炳燾請補連城縣已奉部覆准卽飭赴新任供職 
[减潤助賑] 　 
　　陳君冠玉梁溪人月前忽患喉疾醫治罔效山念善可格天故許以兩月潤資充賑今病已瘳特嘱代擬潤資於左人物士女扇册三角泥金加倍屏每條每尺角半中堂加倍横幅照中堂再加半帳額一元山水及寫意人物照上均减半花卉照山水再减半題件交城内鷗鄉榭四馬路蕙風閣本寓中八仙橋横街十日取件期滿仍照仿帖 
[三和廉讓居士歳朝有感] 　 
　　聞道昌陽可引年半生光景易流連楚雲吳雨同行脚女嫁男婚怎息扃奢願全求錐有地淺才無補管窺天試燈風近晴明好火樹銀花異様妍[  粤垣蔗味齋主人初稿]  
[上海陳家木橋電報總局豫皖所經收湖北村恊賑公所第一批賑欵細數]  
　　衡州府翁太守移交重請發棠捐册鄂縣正堂陳明府募九都中下兩團善文會共錢十串拆大錢八千文鄂縣正堂陳十元咪泉書院梅耑書院二户各四元郭俊臣劉邦光尹松泉鍾舉富張德玉彭輝南龍瑞卿陳清和譚義臣譚鴻書譚桂卿霍炳臣劉燮臣李光福李秀倫陳詁堂陳積堂黄春台鄧賢才曾松亭譚炳林谭謹亭潘春山廿泰茂二十四户各一元○又册衡州丁良善士募愼義典二十鼎豐一千文○謝榮耀周等山袁海乎周彤侯胡玉書遠秦王萬盛王惠棠周小湖三讓堂十户各一千程敬愼堂四千文詹有乾朱德臣周燕詒堂周榖詒堂劉曉山五户各二千文○劉清和藉藝圃鼎昌龍坊賀天順張石樵蕭光遠李全順七户各二千文蕭綉屏八十文彭瑞臣一千六百文蕭善綉蕭寳臣廖小帆三户各一千蕭愼齋石代出一千六百文德大二千四百張麟圃八百文○蘇上公裔陳明溪蒸湘圃十一區公湘蒸二十一户各四千二十九圖二區丁戊已壬柱一千文百甲乙丙庚辛柱二千文六區乙已丁辛二千文甲丙戊庚二千文○養和堂楊四千駿昌生裕全隆成興益豐城如三千文鼎茂一千文石隂垣一元○何岳伯唐蔭　劉子齡賀頴光如四千文毆健齋二串胡桂忠劉祀公羅馬慶堂黄宏何洪泉王謙齋德昌號劉忠山崔星垣元户各一千文鼎發蕭月珊二户各二千○來陽縣正堂周明府募戴玉珂八文泰亨四千八百文大有二千文蛟龍胡龍怡和祥佑龍四户各二掛文中和四掛文義成陸掛文豫成和昌天順天昌四户各三掛文公盛長發森茂怡榮茂公和五户各二千劉厚瑛充文梁俊碧伍茂余玉成公順榮昌五户各一千六百文○伍昌甲李朝品二户各二千伍逢吉資永昌伍聲源三户各一千五含英一千五百文五聯芳四千五茂煌五運炙伍鼎新三户各五伯文○敦義號永昌舘聚金號二户各三千永生舘永茂舘楊森源五順之四户各二千文義成典十千文春信廣泉維新洪春存心堂五户各一千○彭賜緑十千黄福田裔九千培堂永順號李登賢李世模泰豐桃衡江天元李炳燃八户各二千吕益全陸千胡守正堂周義茂曹正輟子登第裕生福彭森盛六户各四吉泰五千六百吕立生五千楊用光八千洪泰曹天和黄代譜三户各一千黄鼎臣三千四百○李佑臣劉楚林蔣秋譚謝才臣四户各一千○公益號一千六百梁華亭資國梯梁丹如周常桂四户各一千資楚玉李大和二户各八百玉金和培元堂梁俊稱梁俊光資國茂五户各六百資萬三資國恆劉秀伯資國秀周常政梁宗奇梁君錫梁俊佑李玉丞九户各一千二百○陳樂堂陳耀芳陳梅羹三户各三千周常瑛資青蓮資子才陳眉生李仙舫芝賓陳剛亭陳修吾文明世張雲汀陳雜吾陳嶽南陳煕謝麓茗文子韶胡文蘭谷禧尤資酉棋張菊仙陳植庵文守成一十一户各一千○資給位伍敦叙梁爾昌李孚谷澤玉五户各二盾文謝代實泰順號新發號同心號各一掛文黄壽松一千二百文蔣敦初資純煕二户各一千文心善堂黄先長周長寛周佐臣周樹人黄玉林周書出七户各八百文○陳際康鄭梓材匡鴻者三户各一千張承薪梁含鄭朝錢江子韻李香池曾孕華毆陽定國蕭先坪江立曾榮癸十户各八百文○專辦湖北應城牙厘專局募應城膏園各行九千無名氏十千文○湖北德安清軍府蔡太守募芝壽山房一元桂香書屋一兩蔡丙丞陸元無名氏祈病速愈二千福璧氏一千文○以上統共計原平銀二百八十五兩爐坯洋五十一元兩共合計實收規元三百三十兩另四錢一分四厘於丁亥十月初一日到合併聲明 
[法公堂自一千八百八十七年七月起至十二月底罰欵收付清單]  
　　七月初五收楊秀春犯賭搜獲洋九角三分初七收胡劉氏誣竊罰洋三元廿三收吳永全敺打罰洋六元八月初二收熊阿榮等違章赶猪罰洋九元六角十一收談雲標竊鞋罰洋四元十三收楊保全駡捕罰洋二角二十收林李氏誣控罰洋一元三十收李阿順敺捕罰洋一元九月一五收蔣雲卿犯賭搜獲洋九角廿二收傳錦堂犯賭搜獲洋六角二分廿八收董保才等竊铅罰洋九元五角十月初四收張阿五犯賭搜獲洋三元初六收張子卿銅洋鎔見洋五十二元廿二收郭阿德毆捕罰洋四元十一月初三收趙得福犯賭搜獲洋二元一角二分廿六收林東狗竊猪罰洋五元廿九收楊阿福吞没烟鎗罰洋八元又收李绍亭駡捕罰洋一元又收唐阿茂等犯賭搜獲洋四角五分十二月初八收蔡金山犯賭搜獲洋九分二十收杜阿桂歐打罰洋一元共收罰欵洋一百十四元四角一分○○七月三十一日付周錦山六月份拉風洋六元八月初九付李成顯川資洋四元三十一付周錦山七月分拉風洋六元九月三十付周錦山八月分拉風工洋六元十月初五付裕泰棧收養婦女一年房飯洋十二元三角五分初六付王德成鎔銅洋工料洋五元三角十一月十七付彚咸煤柴洋二元四角廿六付泳隆椅墊洋二元六角十二月廿一付彚成煤洋二元二角三十一付包探緝案山資洋五元五角又付汪順興棉被　洋六十元又付輔元分局善舉經費洋二元六分共付洋一百十四元四角一分 
[上海陳家木橋電報總局豫皖賑所經收蘆州電報局弟五批賑欵細數]  
　　救災　單册字十三號周健亭募蔣董三一千九百合文顏邦瓊李茂林顏顯明俞興順周桂林杜國城鄧玉坤劉三河華永興俞存仁十户各五百王三興四百周朝安陳煜潘書遠文炳四户各三百廿文蔣洪興曾榮華二户各二百○拯急同情册蜀字二十二號周梓常房長源盛黄正順杜劉氏古玉山黍春堂余紹華余湘胡學先任大有傳太元卲春發余黄氏養和堂聚錦堂琴鶴堂游香圃葉方之洪錫榮陽鼎順畢陸庄吳西棠劉作楷廿二户各一千文順則堂二千杜萬和張興榮李文杰三户各五百文○鐘鼎册蜀字一號餘慶堂一千五百文有心無力人四百文萠雪堂三省堂二户各銀一兩無名氏一元雲甫氏一百以上统共計渝平綏廿四兩七錢六分實收規元念五兩九錢九分八厘於正月初七日申存養公號交到合併聲明 
[上海北市縣業會舘籌賑公所施少欽經收山東順直河南皖北賑捐丁亥十一月十六日第一千五百八十三次清軍]  
　　紹城有心無力子由延康莊來洋二元棟華舘由蔚長厚來洋十元光裕堂松雪盡房各一元津衛能容氏廿五元津衛怡怡堂天水氏廿五元蘇州心示氏節省十元蘇州鴻茂源張求如意本乞康寗一元錢三百三十三揚州程記募鍾苑瀘六元孫氏一元蘇州太原王一元馮玉成四元杭州恊濟衣莊募小濟興篆資移助五元青浦縣署錢伯吳十元又縣署各庸東至酒席資移助八元門樹華一元九江胡裕成無名二元五角徐祥新五角蘇州東隠氏濟南氏各一元太平府常塗署習動平心主人各二元犬石邑仁大興煕臣折席喜錠十元又爲友人節風折席一元甡記銅洋七元○安徽巢縣譚俊臣金琴溪募游燕居洋一元白鹿堂居易堂義生棧三户各五角成正數册五角四分孫英雪堂本洋一元崔純夫孺子堂幹記孫耀亭林蕙堂吳半濟堂陳五户各本洋五角藜香舘本津四角徐其夫劉廣順各本三角黄指南楊萬榮陳春江徐靜卿俞玉忠徐樹一胡仙槎班正昌宫石生俞明志俞世金十一户各本二角陳延香俞朝舟各本津一角五湯嘯風同興和陶紹祖翟廣美陳增五徐逵卿鮑昆夫陳立夫馬道沛陳碩輔十户各本一角共三十七户合英洋十二元○華亭縣募顧雅庭四元王秋與二元陳泗薌王杏春張思誠等俞尙德張廷耀楊朗亭張厦齋凌小峰吳石泉王昌晋宋開泰黄省齋李墨庵十三户各一元陳子惠張杏春合一元王墨君徐子泉合一元陳再棠蔣小溪夏志雪楊端甫項潤志沈守梅沈竹泉錢蓉生顧祥凡吳士蘭十户各五角吳蓉山七角王時山三角共三十一户由恆豫莊來廿七元○福建寄來順德陳風虞伏五元又寡合成行五元萬春生一品芳各四元應華記復太源祥瑞號楊集裕德泰合利發容占之鴻春福謙裕通源益成光裕十二户各三元源隆興萬泰成各二元楊李常陳明卿各一元共廿户合規元四十兩五錢七分○盛源莊來百勉氏津六元金留餘三元手譚子一元○福州恊賑普安堂王子云募梁裘記五角梁姓子聚女永妾莊氏五角良興司梁子雲七一爛板一元○張厚卿來河陽郡李氏求家計順遂免災八元又助棉衣二元○蘇州楊洪源壽分餘五元求病全愈馬勉子隠名氏人口平安沈合二元○瑞祥四元四角八分三又募洪受吉錢二百四十劉元賢二百張元培亷增觀竹苞東項春凡四户各一百共七户合五元三角○蘇州玉永昌募無錫張華泰五角四明作家子三角湖北艾金貴二角三户合一元○丁玉琴募趙氏洋十角小姐錢二百孔雪坤萬隆孫春坡利昌王逸如陳戊卿丁復盛甘復興任二房李孝雙朱阿狗孫保基十二户各一百共十四户合一元一角錢三百六十○清白楊西川祥記川東仁記紹香黄四户各銀六錢合三元三角○重古源泰募財神會一元錢八百十五俊之氏訓儉居各二百陳燮卿一百十五稚記因本堂程梅閣氏程杏生少甫氏正田氏如川氏七户各一百共十一户合三元○蘇州王三益募王氏張氏俞氏蘇州余氏澤文六户各一元玉子雲林大順肇坼巧林澤長六户各五角○松江甡源募王奎記王貴記劉德祥陸斌記張玉記豐奎記周奎記孫安記八户各二角黄本來叚榮記孔榮記徐升記四户各一角共十二户合二元○風涇頌德募閑靜堂三元郁苟安隠名子各二元萬斯堂郁利吉各一元無求子銅洋一元○籌堂河南賑捐處交來畢大興吉保平安十元畢萱壽畢程氏保壽康保康安四户各錢七右埂七畢珪畢泉畢璋保不盖終四户各四百十七畢兆皇畢兆銘畢兆昆三户各一百十七畢兆松二百十七共十三户合十五元○嘉善曹文秀募陸光裕曹尙德各一元顧云記五角金榮壽沈鑑記蔡吟記三户各二角　蕪湖裕泰募汪柳江一元汪振聲六角許盟修四角負粒氏江棣如各三角似氏二角江材農隠名氏各一角共八户合三元○同里潘春盛募潘醉巖趙少槎各錢六百凌吉卿陳天生姚雅松陳　陶吳允壽張培高朱藍田無名氏八户各二百顧福生一百三十張富華一百共十二户計洋三元○蕪湖大成祥敬畏齋募朱班敬畏齋各一元五角胡朱氏無名氏小庄無名氏梧生端實齋六户各一元知愧氏同心齋各五角誠心堂吉祥各四角正齋氏及力不足二角玉甫正德氏梅氏業桂;斬四户各一角共十九户合十二元○九江同志堂募敦厚堂嚴晋豐堂蕭敦仁堂三户各錢三百隨善堂寗陳明德程敦本堂瑞豐堂黎忠志堂羅修餘堂邱六户各二百共九户合二元又銅洋三元○蘇州復春荼行謝實森求子無名氏求生意茂盛各二元謝燕喜求墳地轉機一元范英伯錢二百文 
 
 
