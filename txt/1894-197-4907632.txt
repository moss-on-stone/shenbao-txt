# 1894 - 197 - 4907632

 

Page 1

 
 
[延請漢口訪事人] [  申報館主人啓]  
本舘欲在漢口延一妥友採訪新聞上而官塲下而里若事無巨細亟付郵筒如有願就新席者請繕寄新聞數則並開示住址姓名以便修函訂定此啓 
[重印經策通纂出書告白] [  點石齋主人啓]  
近科鄉會试崇尙者學首塲而外兼重二三塲經術旣責講求策問尤資考據二者並重非若二十年前可以空蘇倖邀一第也自戊子年本齋經策通纂出海内之士同聲稱賞一時紙貴不脛而走計前後共印萬餘部至去歲皆已傷罄其間因此而掇巍科登高第者不知凡幾良以是書經學策學悉集大成不惟射策者當奉爲寺臬卽二塲經藝亦覺取清擷腴俯拾卽是顧科名之捷訣也現已出書紙張墨色精益求精裝釘亦尤爲詳愼無重複缺頁等弊諸君子有欲躉售或預購者請臨本齋帳房面議可也 
[新印温病條辨] [  圖書集成局代啓]  
温病條辨一書爲淮隂吳鞠通先生所著條分縷析精括詳明誠岐黄家所必讀者也本局用新式鉛字排印刻已告竣寄語杏林橘井中人尙其家置一編以供揣摩之妙乎訂成四本每部碼洋六角欲購者速至蘇申掃葉山房江左書林及各外埠購取可也 
[論中國爲朝鮮事不可不與日本一戰]  
昨報紀戰事將成一則謂中日兩國因朝鮮事似不能免於一戰中國已發兵一大隊並另籌巨欵以供軍需又派招商局輪船並租公司輪船載兵進發云云昨接析津西友來書所陳中日近日情形與昨報所載大略相同然則中日兩國將不免以兵戎相見矣夫日本覬覦朝鮮已屢試不一試祇以中國大度包容不肯輕開兵囂致使日人志得意滿趾高氣揚骎骎乎有得隴望蜀之意此次東學黨作亂遽調重兵屯紥韓城並扼守仁川要隘使中國援韓之兵不能逕逹且行文中國政府上疏朝鮮國王欲以朝鮮爲自主之國公然出之於口此其乘亂要挾恃勢欺人凡稍有血氣者皆將怫然而怒奮然而起况以堂堂中國而竟甘受日本之挾制有是理乎在泰西各報論及此事無不謂曲在日本可見公道自在人心側聞中國京中諸大僚以日本藐視中國太甚忠義之氣形於詞色咸欲封狼居胥銘燕然山以張撻伐之威而懾鯨鯢之赡而主持大局者慮遠思深不免過於持重謂隣好不可輕棄兵釁不可妄開夫果能易兵戎爲玉帛不發一兵不籌一餉而能奠藩屬於泰山之安置疆圉於苞桑之固豈不甚善試問朝鮮之事能乎不能乎日本之調兵增艦若欲出全力以相搏自以兵精械利爲可恃睥睨一世目中無人斷非口舌之所能奏效調停之可以了事故中國而欲保護朝鮮不得不出於戰欲出於戰非厚集兵力多籌餉項不可以兵力言中國各處防營不下百萬皆係身經百戰之士赴湯蹈火有所不辭日本臨時徴調罄通國之兵不過數十萬又况形類侏儒蠢如鹿豕見人則肆意攢毆不辦曲直如前報所紀駐韓英公使出游被日兵毆辱一事亦可見其漫無紀律矣語云兵猶火也弗戢將自焚此種烏合之衆以勁兵擣之如發蒙振落耳况日兵應調時不肯離鄉去國甚至父哭其子妻挽其夫依依不捨其軍士亦無門志日本不自知其不可用徴調不已動以虚聲相恫嚇而識者早已如見其肺肝矣以餉項言中國地大物博財力充盈沿海名關之洋税内地各卡之貨厘與夫京部省庫之所藏正自取之無窮用之不竭傳聞皇及后顧全大局允於萬壽慶典經費節省一半更覺綽綽然有餘裕日本蕞爾島國礦産有限庫藏空虚一有戰事則紙幣不能流通商賈爲之遠引廛市肅條盖藏告匱其困乏可立而待也此二者中國皆可以勝日本而又值萬不能和之時不得不戰之際猶復遲疑觀望瞻顧徘徊不益啓日人藐視之心乎而他人之作壁上觀者又視我中國爲何等乎且亦思中國之分設局廠造船製械果何爲也哉如金陵上海等處之製造局福建之船政局所造鐡甲兵輪反購諸西國名廠者分布南北洋所製各種槍砲亦皆精益求精式様務取其新機括必求其靈火藥彈子亦復加意講求天津又有水師武備學堂造就人才竭數十年之力費用貲財以數百兆計無非欲爲自强計耳迄今兵船已多槍砲已利彈藥已充尙不肯出而一試然則向之竭數十年之心力費數百兆之貲財不幾等於虚擲也哉日本蕞爾島國乃敢屯兵朝鮮爲挾制之計不但侮弄朝鮮且更藐視中國實爲公法之所不容清議之所不韙中國若再隠忍偷安東方大局將有不堪問者宜乎京中大僚皆有忿怒之氣欲與日本决戰藉以保藩封而固大局也夫以日本之無故出兵圖人土地中國斷不能忍則有可戰之道製造兵輪槍砲藥彈殫究有年正可及鋒而試則有可戰之具日本调民爲兵外有虚憍之氣内無堅忍之心猝臨大敵鮮不棄甲曳兵而走加以財力不充轉輸告匱此次調兵赴韓已形竭蹶若兵釁一開相持日久其勢必不能支則有可戰之機所望主持大局者發憤爲雄力掃畏葸因循之積習厚集兵力多運餉糈奏派知兵大員素有威望者統率雄師長驅直進將日本駐韓之兵禽薙無遺行見大軍所至如湯沃雪如風掃籜軍威一震日本將救死扶傷之不暇從此降心俯首納欵請成使知中國大有人在永不敢再萌覬覦庶朝鮮可以永保而東方之大局亦藉以不壞豈不快哉豈不快哉 
[神京珥筆]  
　　侍衛處爲知照事五月二十七日奉旨朕於明日辦事後由勤政殿檐前乘轎出德昌門由西苑門走北長街至大高殿拈香畢仍走北長街進西苑門德昌門還瀛臺用膳召見六臣卯初預備欽此婉貴妃金棺於六月十四日由京奉移順水峪園寢暫安例應由散秩大臣奏派二員恭送經侍衛處繕單請派於五月二十七日具奏奉硃筆圈出散秩大臣公克文散秩大臣珠爾杭阿欽此○馮文蔚升補翰林院侍讀學士所遺翰林院侍讀員缺應照例以降補翰林院侍讀吳講擬補等因經吏部於五月二十七日具奏奉旨依議钦此○刑部直可滿掌印長正郎春已蒙簡放四川成綿龍茂道所有直司掌印事繁任重應卽遴員接充以專責成經諸堂憲遴得安徽司掌印郎中常英調充刻下常正郎已接帶直可印鑰矣○禮部爲知照事所有奏補本部員外郎等缺於五月二十四日帶領引見奉旨禮部祠祭司員外郎員缺著李德炳補授所遺儀制司主事員缺著崔瀛補授欽此二十五日述旨奉旨是欽此欽遵到部相應知照吏户二部查照○吏部爲示傳事所有漢廕生沈全保黄應周唐遠林羅仰懐鍾文海等五員本部現定於六月初三日帶領引見相應示傳該員等於初二日晚在内城左近住宿初三日寅刻穿天青褂備帶補褂元青褂佩帶對子荷苞手巾赴西苑門外六項公所吏部公所内書到聽候排班帶領引見如排班不到卽將緑頭簽撤下並先於初一日辰時衣冠赴部演習口奏履歴母違特示○欽派鄭親王等十堂盤查户部 
 
 

Page 2

 
 
三庫業將盤過内外銀庫縀庫存數情形先後登録兹悉鄭邸等於五月二十四二十五二十六等日至西安門内西什庫地方顏料庫將庫儲逐一盤查覈與册載數目尙屬相符飭由三庫檔房具摺將盤過顏料庫情形定於二十八日奏用適是日禮部題奏萬壽禮儀一疏通行廻避遂將此摺改於六月初一日具奏○新任詹事府詹事黄大宫詹卓元涓吉於六月初二日已時進者履新輕主簿廳示仰闔署官員供事吏役人等知悉至期一體謁見○煕元升授翰林院侍講所遺詹事府右中允員缺應照例以降補詹事府右中允宗室景厚擬補等因經吏部於五月二十七日具奏奉旨依議欽此○樂部爲行查事恭照本年六月二十八日萬壽聖節二十六日皇上升太和殿筵宴所有應進喜起舞大臣侍衛有無應行更換之員相應行文侍衛處查明務於卽日盗覆本部以憑核辦事關鉅典幸勿延宕○吏部爲示傳事所有五月分月官知府尙其亨知縣王炳章劉庭燎楊鎭榮王國恩截取舉人吳榮庭並俸滿吳本基等本部於六月初三日帶領引見相應示傳該員等於初一日辰時衣冠赴部演習口奏履歴初二日晚在内城左近歇宿初三日寅刻穿天青褂備帶補褂元青褂佩帶對子荷苞手巾赴西苑門六項公所吏部公所内書到聽候排班帶領引見 
[譯天津西友書述中日近事]  
　　昨接天津西友來書云中日交涉一事近日情形忽有變異與前大不相同中國運藥彈赴朝鮮由天津派船載往者其數約有三兆止後仍逐日派船載送源源不絶撥出欵項甚多以備軍需如再不敷可於萬壽慶典經費内撥出若干以供應用慶典仍須辦理惟略事减省耳總理衙門大臣及京中諸大僚以日本屯兵朝鮮多方挾制咸有同仇敵愾之意欲與日本從事於疆塲某大員雖雅不欲戰然迫於公憤亦不得不爲備戰之計有人謂其不欲戰者非眞不欲戰也因刻下天時炎熱不便出兵欲俟秋凉時方圖大舉耳惟京中大僚則忿恨塡膺急欲出於一戰聞朝命促令劉省三爵宫保出山赴朝鮮督帥而爵宫保以年老眼昏爲辭蓋爵宫保開府臺灣時感受瘴濕致有此病迄今尙未痊愈聞朝旨以爵宫保夙嫻韜略卓著威名定欲令其出山爲國家宣力云 
[北通州瑣紀]  
　　五月二十八日倉憲因雨停騐二十九日提騐江蘇第三十八起漕糧浙江第三十三起漕糧六月初一日提騐江蘇第三十九起漕糧浙江第三十四起漕糧初二日提騐江蘇第四十起漕糧浙江第三十五起漕糧初三日因雨停騐初四日提騐江蘇第四十一起漕糧前半起浙江第三十六起漕糧初五日因雨停騐初六日因雨停騐初七日提騐江蘇第四十一起漕糧後半起浙江第三十七起漕糧前半起初八日提騐江蘇第四十二起漕糧前半起浙江第三十七起漕糧後半起又浙江第三十八起漕糧前半起○江北江蘇河運於五月下旬已抵山東境須俟伏汛渡黄○今届山東過壩粟米計六帮已騐過德正濟左濟右山東後東昌五帮粟米尙有山東前粟米五十五票已抵蔡村一帶初十左右卽可抵壩報到○山東濟右帮頭船楊四因本地人向索帮費未能照付兩造各不相下遂致稱干比戈糾衆械鬥楊四因衆寡不敵身受刀木傷二十餘處舁州請騐榮直剌飭差將兇手拘獲押候訊辦○客棧俄商由張家口販運駝毛至通州棧房交缷行至北門外高安屯地方有本地匪徒私竊駝毛並將牽驼者砍傷身死一案當經前任吳渭濵直剌拘獲趙五奎子劉小六兒馬四大王等數人研訊堅不供認嗣大津海關道憲移文東路廰開列匪犯三十二名請指名嚴拿究辦陳司馬飭差續獲多名連日刑訊該犯等只認私竊駝毛並未砍傷人命陳司馬將趙五奎子等十五名釘镣扣解保定府臬憲衙門審訊○河東莊某甲年近七旬家擁良田數頃以儉樸自持有子早天其孫年已長成今春爲之完婚奈孫婦少年性喜修飾终日调脂敷粉自炫風流祖翁時加管束孫婦不服忽生一計赴州揑控祖翁調戲榮直剌准詞傳案詳加審訊亷得其情將孫婦大加申斥令甲領回安分度日如再誣告定當嚴究不貸○東門外石橋下有深淵横通里許相傳其中有黿能化身變幻時大時小千百年物也前日橋旁葦塘内見有一黿其色黝背似圓桌頭如麯斗揚旨曝日有無數小黿浮游水面一時遠近傳聞爭先快覩未幾卽遁入深淵不復再見矣 
[北地苦雨]  
　　北通州來信云自五月十八後連日隂雨城内道途泥濘城外被水淹阻艱於跋涉河水疉漲四次均未出槽裏河五閘有京西昆明湖黑水湧出勢如箭激幸閘夫見勢兇猛赶卽提板數塊未遭意外之虞近日仍復隂晴不定時而雷電交作時而大雨傾盆時而氷雹齊下去年水災元氣未復今又遭此隂謹城鄉居民莫不愁眉雙鎖惟望蒼蒼者早放晴曦庶我民得免其魚之歎也○城内東西兩海全仗城下有溝以通水道近因隂雨不輟城墻塌陷溝眼壅塞不能宣洩水勢因之有漲無退附近居民門前但見一片汪洋幾無崖岸再漲一尺水卽入屋矣現在公禀張觀察設法開通已蒙觀察批准飭州迅速動工 
[柴篷被燬]  
　　揚州於本月十五夜兩點鐘時忽聞人聲鑼聲嚷成一片推枕起視遥見東南方红光燭天無異朝暾初上出外詢之係缺口城外某姓柴篷失愼至黎明火光始漸漸隠没嗣有來自城外者云夜間所焚之篷上月有廿一日曾被匪人縱火篷主恐貽一蹶不振之譏遂竭力經營將圍墻房屋重新脩整又赴洲購運柴薪以圖恢復舊業甫於前日將貨上齊不料又遭是厄亦可憫已至起火之由據稱仍係被人暗算縱火害人律有明條嚴密查拿執法懲辦是所望於良有司 
[接署差缺]  
　　淮北永豐壩差缺前經運憲江都轉檄委楊分轉永錫署理嗣楊分轉未及履新卽報丁艱此缺自應另行改委由江都轉詳請以候補運判朱之枏接署日前奉到督鹽憲批准當卽牌示轅門一面札飭遵照聞朱分轉奉札後業已料理行裝以便首途履任 
[鐡甕城銷夏記]  
　　鎭江北固山濵臨大江山形壁立高封矗雲霄本京口三山之一自古詩人形諸歌詠如曰千古江山北固多又曰淮海南來第一峯憑吊流連意在言外近數年建造彭楊二公及魁公等祠相繼落成殿宇棲臺輝煌金碧遊人絡繹不絶而於夏日則更相宜蓋江風浪浪海山蒼蒼若使熱客到此條爾登臨如入清凉世界是以冶游公子拾翠佳人無不於蘭湯浴罷時不坐香車同游勝地山僧送往迎來幾無虚日所惜山多怪石樹木不能裁種倘得濃隂密護佳卉成林豈非於銷夏灣頭更增勝境哉○統領新湘等營陳宇山軍門前赴姑蘇恭祝奎中丞太夫人壽辰兹於十二日自省起節乘坐砲艇用普濟小火輪拖帶由内河行駛於十四日將晚時駛抵鎭江舟泊東碼頭命駕回營標下各營管帶及各哨官兵丁迎接如儀○鎭江自入夏以來天時酷熱居民感患急痧者不可數計銀山門有某甲年未而立素以推車爲生十四日上午忽覺腹痛頭暈眼花欲吐不吐欲瀉不瀉未及半日命返泉臺酷暑蒸人疾疫易染攝生者所當愼益加愼也○督標新兵前營吳養吾管帶於十西日上午乘坐官舫用小火輪拖帶溯江而上前赴金陵谒見兩江總督劉制軍面禀事宜瀕行時標下各勇丁均在蒜山站隊搶砲之聲幾使山谷爲之震動江水爲之沸騰誠壯觀也 
[軍容茶火]  
　　本年係江蘇大閲之期蘇撫奎中丞定於七月初二日出轅巡閲是以鎭江各弁兵摩厲以須所有分駐各城鎭兵及督標新兵屯紥象山焦山寳蓋山都天廟與夫巡防諸鄉鎭句容等屬之五營悉數調集在鎭江城北大校塲操演每當晨光微逗槍聲砲聲隆隆不絶所演各陣變化離合軍威之嚴肅步伐之整齊作壁上觀者莫不目眩神駭推爲節制之師轉瞬憲旌戾止覩此如火如茶當必有欣然色喜者矣 
[防營撤回]  
　　金陵督標新兵等營前駐紥外府州縣以防盗賊近奉上憲檄文調回本省就清凉山一帶築成壁壘翠微亭一座矗擁其中旌旗耀日刁斗凌風氣象頗覺森嚴亞夫細柳不是過也 
[二分月色]  
　　前安徽巡撫沈仲復中丞節臨滬上又回蘇州寓次均經列入報章兹得揚州訪事人手函云本月十二日清晨中丞乘舟 
 
 

Page 3

 
 
入瓜州口駛抵邗江小泊南門外舘驛前當中丞起節時卽傳諭沿途地方官無庸迎迓比憲舟下碇本郡印委各官至河十遞呈手版中丞槪令家丁道乏翌日黎明卽起碇遄行○揚州西門外楊軍門所統新湘營忽於本月初旬拔隊他往嗣聞奉大憲檄飭移駐清江王家營緣王家營防營現已調往烟臺備北洋大臣差遣調用所以往承其乏也所遺空營擬由城外五臺山駐防合字營内酌撥數哨前往塡紥○兩淮通州分可項分轉晉蕃現届俸滿大部循例調取引見刻下部文已到運司江都轉行知分轉禀詳督鹽憲保舉某某兩分轉接署遺缺 
[鷺江紀勝]  
　　厦門信云某洋行創設躉船棧房安置海濵凡太古輪船進口卽傍躉船停泊貨客上落極形利便惟十途郊號往提貨物間有缺少大約被船内小工偷竊也北郊商號擬函致洋東請爲查究○淡水茶連厦者數以萬計惟大盛仍未開價僅上等芽茶西商採買每擔七八十元不等近日茶船銜尾入口諒大盤開價在卽議者咸謂本年山價漲箱茶必有起色不致如去年之受耗也○藔仔後媽祖宫三十六崎頂一帶各客棧窩留江西流娼十數班前因某幕友效杜牧之尋春爲道憲訪聞飭將流娼攆逐一時雷厲風行燕燕鶯鶯幾於絶跡今則日久玩生此輩依然雲集每當皓月東升藔仔後一帶絲竹之聲洋洋盈耳固已視禁令若弁髦矣○厦門烟舘規模狹小大半供貧民轎役等呼吸至生理中人鮮有問津者兹有寍波紹興兩府人糾合股本二千元就藔仔後街擬賃樓房開設大烟舘一所鋪陳一切均仿上海大烟舘式已租定房屋修整門面擇日開張從此旅厦客商又多一逍遥之處矣 
[登州觀海]  
　　焑臺訪事人云奇山所一大市集也惟街道殘破不堪若值淫雨積雪泥濘没踝往來者甚形不便近由南北街紳士將大街一律修整履道坦坦行人便之惟東西二街則依然如故○萊陽某村童牽驢独行爲拐匪所見詢知係往前村唤姊氏歸寍者復詢家中底藴及諸親串童一一告之不留餘藴拐匪乃將童刦置山洞中至氏家詐言氏母病重無人來接我係某親串之長工轉浼相邀氏信之相隨而去行數里見路徑生疏不似來時故道始知被賺策驢逕返匪急追之氏以懐中一塊肉累人棄置道側匪怒甚將所棄兩歲嬰兒擲斃路旁氏已馳近鄰𤱝喚集多人將匪追獲送官訊供旋在山洞中搜出同黨三四人幼童二口氏之母弟與焉又有少婦一口歸案訊辦該拐匪等現已解司覆審繋諸囹圄俟奉到部文卽當明正典刑也○匪人在大街攫物時有所聞日前緝獲一犯送官究辦緣有某號夥背負錢囊被匪乘間攫取大呼追赶匪人因錢囊過重行步不能迅速而又戀財心重不忍棄置以致被獲其貪也正其愚也○俗以六月六日爲八蜡神誕辰鄉民每在東山之八蜡廟醵資演戲以迓神庥近年以來田無蟊賊禾麥暢茂鄉民不事祈禱敬禮遂衰萬井桔槹謳聲四起而丁歌甲舞依然寂無所聞或謂鄉民奉祀神明亦參勢利之見而不知省糜費以裕倉箱獲益正非淺尠○自上月廿七日得雨後有時雨過卽晴或晴後復雨氣候應時禾麻叔黍大有欣欣向榮之意田家諺云六月連隂吃飽飯然則秋收豐稔向預卜矣 
[蜀江錦浪]  
　　四川重慶訪事人云永泰元洋棉紗鋪開在淪城狀元橋今夏突然倒閉共欠銀四萬兩有奇旋經各號商調處擬以六成攤派衆皆允之○聞榮發和雇船裝運藥材入蜀計船三號行至夔門失事撈獲者祇十之一二矣○東川書院經費及膏火銀向有齋長楊茂才管理兹以積欠太多經廪生許廷瑞等赴縣控告縣主批俟禀詳府道核奪○川土出産旣多銷塲亦暢各省之入川販運者所用匯票動以數百萬兩邇者銀價陡貴是以恒裕公等號由湖北將現銀運至萬縣從陸路挑至重慶交付雖大費跋涉較之由銀行匯兑者尙便宜也○前者挑夫某甲挑運某號銀一千二百兩在千斯門外伺隙脱逃旋卽拿獲送縣請懲某日耿大令自魚洞溪騐屍回卽飭將甲裝入木籠置原處示衆三日 
[匡廬紀勝]  
　　新簡江西督糧道劉觀察鼒由京南下至金陵謁見劉峴帥後啓節逕赴湖口已登前報兹悉觀察於初八日已刻行抵湖口午刻鎭縣設筵宴之下午三點鐘登舟用祥霖小火輪拖帶次日抵省按觀察湖南人爲松山爵軍門之哲嗣錦棠爵中丞之金昆承襲世爵簪纓門第鐘鼎勳者久爲都人士所仰望也○九江育嬰堂委員蔡次眉二尹濟長蒞差一載遇事認眞整頓自接辦以來共查出弊竇二三百名之多每年節省不下二千金上憲頗資費助因赴省禀到請假數月禀請候選知縣張印渠明府其濬代辦於五月二十八日缷事張明府卽於是日接辦○委署彭澤縣俞子新明府官圻於本月十二日抵潯謁見道鎭府憲并拜會各商寅俟本储崇太尊接印後然後履新按明府浙江山隂人庚寅進士屢膺繁劇奉委讞局極爲上遊推許兹者銅符暫綰藉展經猷當不使泉明笑人也 
[殺婿餘聞]  
　　前報紀金陵有岳母殺婿一事相傳通姦在先後因不遂所欲致有此舉近聞人云氏係泗州人以園圃爲生稍有私蓄惡東牀之不順已也另覔一壯男與之通暮雨朝雲彷彿巫山入夢婿不能堪密與牀頭人計較欲借端逐氏而攫其産事未行而謀洩氏與姦夫合議與其受制於人莫若先爲之計乃於某夜刃婿於牀女以身庇夫亦受傷數處次日縳氏於庭待官相騐氏呼居鄰而告曰起意殺婿者我也與某某無干盖欲自罹法　而脱姦夫於禍也往觀者頗衆見有縣差數人看管兇手據云婿惟心窩一傷最重如不能起卽須論抵云 
[大閲有期]  
　　聞江蘇巡撫奎藥峯中丞以今届適逢大閲之期本定於七月中出省閲視各處營伍今改期八月初五日出轅先閲松江青浦澱山湖以次而下至上海校閲各營伍 
[試放電火]  
　　滬南製造局總辦劉康俟觀察於前昨等日命機氣頭目在沿浦一帶將所製電光試演但見光芒遠射不殊皓月流輝其光能照至二十餘里之遠龍華塔影宛在目前此亦軍營中之利器也 
[募兵備用]  
　　臺灣巡撫邵中丞日前特委綦軍門高會來申招勇曾出告示因臺灣整頓海防須用兵丁扼守故招年少力壯之人訓練成軍駐紥要隘移請上海提右營廖楚才叅戎在南市大校塲招募日來精壯之士願投麾下者不下百餘人廖參戎委某哨官會同綦軍門逐一騐看如染烟癖者一槪不准濫竽所收客籍人居多本帮則僅十中之一日來大校塲演武廳前高挿旗幟以便投効者知所趨向又聞大憲欲在上海招馬軍五十名以備征調不知果否 
[日人購包]  
　　昨晨有寓滬日人向本埠各蒲包店購辦大小浦包四萬隻卽日裝輪出口運回本國候用一時該業中人甚爲忙碌不知其作何用處也 
[工程設局]  
　　昨日清晨江海關道黄幼農觀察派姜委員在大關前設立築路工程局專司其事姜委員於是早六點半鐘會同轉元堂董事汪曹兩君率領上海縣幹差薛貴自南市水利局起至北集水碼頭止勘視一周所有草棚房屋均已一律拆除可以興工築路各營兵及小工等無不踴躍從事姜委員卽於昨日懸牌開局 
[好人難做]  
　　周鑑忠因當票一紙當於某質鋪業已滿期無錢取贖因託同鄉人張炎林墊洋六元爲之代贖張亦首肯代爲贖出言明放在　處候有銀錢贖取前日周備洋六元向張取贖内有銅洋一元張怫然不悦謂我念同鄉誼代爾取贖亦是好意爾今轉將銅洋搪塞竟是恩將仇報愈思愈忿山言不遜周亦不肯認過兩相爭論繼以拳毆張兄佩炎見弟受屈挺身禦侮亦被周毆傷昨日張炎林雇人將兄佩炎舁赴縣署喊控求請騐傷黄大令飭候堂訊騐明核辦 
[犯案遞回]  
　　吳七沈長發在臺灣淡水縣地方開設小店犯有窩頓案件經淡水縣提案責懲訊係松江府屬人備文派差附坐輪船押解來申移請上海縣分别遞回原籍交保管束黄大令飭卽收所候訊明後遣回原籍 
 
 

Page 4

 
 
[誘拐被獲]  
　　本邑人徐阿明因妻曹氏乘間逃逸四處訪尋杳無影響後始訪悉係楊阿其誘拐正在尋楊盤問偶見曹氏在人家門首傾倒便桶卽問何以到此答以在人家傭工徐曰旣係傭工何不向我言明語畢卽挈妻同行途間又遇楊阿林眞所謂踏破鐡鞋無覔處得來全不費工夫也當卽扭至十六鋪巡防中局請究局員訊得情節支離飭勇轉送上海縣值日差禀明内者黄大令飭差暫行看管聽候訊究 
[枷滿斥釋]  
　　李木金者本邑人也本姓陳今改姓李前在英租界屢次混用銅洋經英廨讞員宋通剌飭送上海縣究辦由帮審委員葉司馬判令枷號頭門示衆迄今枷期已滿由頭鋪地甲禀明請示前日傍晚葉司馬升坐花廳飭差將李帶案申斥數語著具改過結存案飭釋李叩謝而退 
[眼前功德]  
　　謹啓者敝堂昨奉許春榮在善士募集救狗册捐洋一百元祗領之餘莫名欽謝目下敝所領出之狗解蘇已有六批约計六百餘頭不日要解七批蘇申兩處造屋添廠經費日鉅一日衆所共鑒以放生戒殺功德莫大而敝所先後領出之狗將及五六百頭死表逃生皆廿諸大善士慈光所照奉告惻隠仁人接到敝堂圖册者或解仁囊或集義槖眞是眼前莫大之功定邀日後非常之福心香頂祈盼切慈雲上海六馬路仁濟善堂董事施善昌等謹誌 
[恩同時雨]  
　　清風不起赤日行空暑氣逼人病者日衆敝堂施醫給藥經費益繁正虞籌措之無方忽荷恩施之下逮兹謹收到曾虢卿翁交來江西福裕堂大書士元念兩恊同慶號交來熊四如翁代募廿五户合元四兩一錢一分十三户合元三兩六錢六分恊成乾號交來杜少鶴翁元十兩葉哲壽翁　十元仁濟堂由蘇交　隠居氏代募敦德堂康强氏同德氏期頣氏不署名氏五户各一元鮑彩鳳五元廣東陳文氏五元唐金　保　安二元玉記一元鄭乾元一元皖省西門外劉西河堂凝英堂各三角青雲堂四角鄭源泰銅洋七元感勉子黄玉寳黄復泳黄張氏黄翠寳五户各錢三百六十文無名氏錢八百文以上共收元三十七兩七錢七分洋三十元錢二千六百文銅洋七元敝堂拜領之餘曷勝感頌除掣奉收條外請附報章以告同善[  滬北鐡馬路廣益善堂董事施善昌唐廷桂等同啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[退省菴延凉記]  
　　杭州訪事人云流娼土妓前經吳春泉太守嚴拳重辦并將房屋入官若輩皆膽戰心驚不敢復蹈故轍邀者無判　婦新翻花様改而開設臺基敗俗傷風莫此爲甚陳六笙太守訪知其事立　出示嚴禁倘敢不遵查照成案辦理并飭上　下三成　甲局分　搜查呈報如有隠匿及查訪不力者卽將局員參處兩縣亦飭差查訪并抄札出示徧貼城廂以此雷厲風　若輩當知歛迹矣○本　訪上夜二鼓時有一老婦從星誥巷啼哭而來行　聯橋河畔將聳身躍入河中幸店鋪中人均露坐納凉見卽設法救起詢其因何短見據云明姪孫辱罵是以忿不欲生有識者謂其家在忠巷遂卽伴送到彼交其姪媳收管 
[金陵患疫]  
　　金陵信云今夏天氣災熱甚於往歳未入伏之日卽烈日炙人温風灼體夜間流汗如漿令人不能安枕以故患疫者頗多大半上作嘔吐下患洩瀉其尤重者手足冰冷不久卽懨懨氣絶近日藥店及凶器店因此頗得利市 
[娼寮惡門]  
　　邗上有河居子者鴇婦也當三五少年時含輩巧笑顧影自憐二分明月中可以首屈一指近以年華已邁退爲房老畜解語花數枝臨風招展勾引游蜂本月中旬某夕有緝私勇丁四五人偶於操演之暇乘興往游繋馬剌桐花下居子見其爲赳赳之流不甚周旋且告以座客已滿無處位置爾輩勇等以辱客太甚略出惡言鴇亦怒目而詈曰何物狂奴敢在老娘前放肆詬詈之餘喝令蝦兵蟹將一擁上任攅毆一頓並將前後門緊閉使不得出勇等衆寡懸殊俱受微傷幾如楚重瞳之困於垓下適保甲巡員查夜至此聞呼噪聲叩門入視當將滋事勇丁行兇鴇婦一併拘送有司衙門訊辦其時督辦緝私委員已有所聞不禁大怒以勇丁私出滋事固有應得之咎而鴇婦閉門毆人亦屬過於兇横卽於翌晨飭人持片至縣署將勇帶回立卽升座小操塲演武廳訊明滋事情由將勇等嚴責軍棍並將爲首者嚴責卽行斥革至鴇婦居子尙進縣署聞亦移請邑宰從重懲治從此鎩羽而歸恐不免門前冷落矣 
[野鴛驚竄]  
　　蕩婦某氏在美租界倪家灣地方賃屋而居先與無賴炳華結露水緣比翼鶼鶼眠香夢穏方謂温柔鄉可以終老矣不料氏貪多務得近又與桂華有染炳華微有所聞大含醋意以桂華不應奪人所好留心偵訪務欲得而甘心前日傍晚時桂華知炳華不在往續前歡適爲炳華所知糾約多人爲捉姦之舉無如風聲洩氏已去如脱免僅獲桂華一人扭人美捕房請解送公堂訊問黎副頭捕頭以捉姦必須捉雙今女已逃逸未便准理麾之使出 
[英廨晚堂案]  
　　吳高氏控陳雲化攫洋逃逸一案先經包探顧阿六解送早堂會訊前晚由宋通剌提安復訊高氏訴稱本邑八住居滬南郎家橋小婦人向開肉鋪昨日午後携有洋銀七十元雇車至老閘付還親串家借欵正欲下車交付突被陳雲化將洋攬去旋卽投報捕房蒙捕頭飭探吊到虎洋五十元尙少二十元求大老爺追繳陳供福建人向在滬南薙髮爲生與高氏姘識有年曾有洋銀五十元寄與小的並無七十元之多不敢攫取今蒙提訊伏求開恩通剌以查訊兩造供詞其中顧有暧昧情事均屬無恥之尤飭將陳責一百五十板斥釋高氏掌頰一百下俟吊到洋銀五十元給領○三百七十三號巡捕解送王增泉王黄氏王谷氏至廨禀稱土等在楊樹浦紡紗局因領妻爭閙經值日差禀明宋通剌飭令分别管押候訊前晚通剌升座訊問王供本邑引翔港人朱婚妻谷氏於上年九月問因事至親串家一去不返今小的訪悉在楊樹浦紡紗局作工遂與母親黄氏至該局領妻回家詎妻堅不肯回以致口角黄氏供與伊子相同谷氏供年二十歳父母均已棄世小女子於十二歳時童養過門迄今尙未完姻上年九月二十五日因至黄家宅胞姊家遊玩後經人薦至紡紗局作工冀可多得工資並無别故今蒙提訊情願隨姑回去通剌以訊無别情飭將谷氏交伊姑領回管束○一百二十號華捕見女孩陳仁兒在輪船啼哭是以解送捕房捕頭略詰情形飭送英公廨前晚由宋通剌提訊女孩仁兒供年十四歲直涿州人曾因家計窘迫由父親售與蕪湖人　宦爲婢旋由主人挈至蕪湖老主人業已逝世尙有小主人五少爺及主母等在家通剌謂爾主曾否將爾凌虐爾因何到此答稱主人雖加訓責尙無虐待情事小女子先被歹人哄騙至保定輪船此人卽將小女子所穿衣服二件騙去以後此人不知何往該輪船旋卽開駛來滬小女子因一時受愚是以啼哭至被巡捕解案叩求大老爺給資遺回無湖主人處通剌謂爾在滬上可有熟識之人答稱知主人之本家住在三馬路地方通剌飭將仁見暫交官媒候飭差查明再核一 
[英界公堂瑣案]  
　　包探孔阿才禀稱王德寳土阿惠等五人在蔡王氏所開小錢莊内聚賭故將蔡王氏等二千人並賭具解案請訊蔡王氏供偶然小賭以後不敢再犯王等五人同供偶然游戲惟求恩典宋通剌商之薩副領事著將窩賭之蔡王氏罰洋二十元餘人罰洋五元賭具有堂候燬○包探唐慶三拘解廣東人鍾阿開到案禀稱鍾前因犯賭遞解回籍今又來滬拘請訊究鍾供因事來滬卽欲回里宋通剌以旣已遞　豈容復來著押候備文仍遞原籍○楊洪發控陳長根行竊油衣一件已由包探沈金隆拘獲人贓楊於昨日投案申訴並求領贓陳長根供本邑人初次犯竊叩求寛免通剌著將陳長根管押一禮拜贓還失主○陳阿卿竊取王子青東洋車一輛在街兠攬生意由王尋獲報捕送案王供江北人推車餬口昨口將所租之車停歇寓前旋卽不知去向後知被陳所竊今旣解案請爲究辦通剌判將陳管押一禮拜車給王子青具領○一百十六號華捕拘送馬夫陳荣金到案禀稱該馬夫以病馬馬軍違見定章是以拘清訊究通剌著將病馬送交龍飛馬醫生處醫治俟愈後住領醫費由陳自理免子判罰○王周氏貧無聊赖癖嗜烟霞苦無蹌燈每至小烟舘中過癮前日又至陳阿五所開烟舘内吞雲吐霧其樂陶然事爲包探黄四福所知以其有違禁令故將氏拘捕房轉解案下請爲訊究通剌略詰情因判將陳罰洋十元如敢再犯定當從重判罰王周氏著其以後不再至烟舘吸烟切結從寛斥釋 
[法捕房瑣事]  
　　招商局金初源棧房堆積之海帶菜爲妙手空空兒竊取數十觔由巡丁當塲拘獲解送捕房頭命押候堂期解訊○某甲者素以胠篋爲事不愧老斵輪手前日在烏山船上取铺蓋一副爲船夥拘獲贈以老拳麾之使去昨又至江天輪船圖竊未成爲探夥瞥見　入捕房捕頭訊向之下中不肯承認包探以此人屢經犯案禀明捕頭克捕頭命押候堂期解訊○老北門外護城河畔某小烟舘有人以吸烟爲名察間竊取烟槍一枝烟舘中人知覺追出門外人贓並獲立卽鳴捕送入捕房翌日經克房頭訊問該竊狡展不承捕頭命傳失主並將原贓送至捕房候堂期解請曷同傳究懲 
[金陵官報]  
　　月十一日記名　督李春相到湖有來○十二日委署蕭縣王像煕安東縣胡廷琛辭赴任○十三日知縣許廷楨銷高郵釐捐差回禀謝記大功王治觀謝委代理儀徼縣門嶽芳謝委代理鹽城縣知縣陳　河專丁禀報丁母憂 
[福建官報]  
　　五月二十一日　　　示照得建寗府經歴朱慶生病故遺缺應以試用縣丞譚應岳輪委署理除詳辦外合先嘵諭特示○二十二日調署三沙巡檢歐陽星橋禀辭赴任○二十三日署　村縣丞胥兆熊缷事回省禀到委署邵武縣典史吳駁聲京辭赴任典史王耀宗禀辭赴潭頭北辦茶卡○二十五日同知張重颺禀見禀明委辦理福鼎土藥税厘局代　福防寳同知賴禀明會　官運課　局務並　查磅署　崶丞謝啓　禀　事回省禀到典史桑元煕自京起服來閩禀到禀見從九品田葆禾禀見禀明委正主考文巡捕州同朱丙森自下游就醫回省禀假禀明委永曰掣　關候補布都事蕪永結禀明委副主考文巡捕藩毫　示照得浦城縣熊汝梅告　遺缺業　請以卽用知縣李萼斗請補兹　員李萼斗丁憂尚未奉部覆准所　　城縣員缺以卽用知縣翁在祐先有詳詩奏補解詳辦外合行隢諭特示○二十六上調暑閩縣方禀任事侯官縣張禀銀兼　閩　事署光澤縣周有基　事回省禀到税厘局又案委員縣吏鑑清禀謝課辦漳州西溪税厘局暑南口縣丞梁逹士缷事回省禀可調補永慶巡檢曾閑遧禀辭前任建安縣典史胡　　有景起服來閩禀到○二十八日知縣彭大　由江西原籍服闋來閩禀到鹽塲戚樾禀明委高灘掣騐開務縣丞陳世奇禀明委　建　府局接管聯票禀務○二十九日巡檢　永昶典史莊思訓俱禀　奉委貢院監　　○六月初一日同知陶濟福禀明本日　辦南臺上渡税釐分局同知瑞明禀明奉委勘估閩安北岸炮臺木料丁程差禀見　判嫉嘉桶由馬尾通商局回省禀到禀見禀明委調辦沙埕税釐局知縣　恕　辦上渡木釐禀見知縣史鑑清缷辦税釐局文案知縣章文綬禀見禀明奉委閶安海防分局醫塲陳鴻　禀明奉委調辦延平掣騐　禀見鹽塲金案杰禀明　辦課釐厂文案禀見縣九唐人寅禀謝奉委税釐局文案並禀接辦藩憲牌示照得建　　　歴朱慶生病故　缺以海防先用府　歴　銀純計請咨補特示○初二上藩憲局示照　　巖州溪口州同馬　　奉部　准飭赴新任供職特示○初三日通判吳葆錞禀明委發審局帮辦提調差藩憲牌示照得安遠寨巡檢王懦　　閩縣南毫主簿　缺應以試用巡檢　桂樹署　　示○初四上同知何宋　禀明奉　道委赴北茭巡查船會哨差○初五日縣丞陳世　禀辭赴建　府局　管聯票義務藩憲府法照得安還寒巡極王儒准升閭縣南主簿　　以試用巡檢桂嘉樹署揑特示○初六日府經　翔雲禀明奉委厦門竭七卡　釐差　　品來震揭禀明奉委水口分局帳目捕理聯票差巡檢馮逹嘗自京禀到○初　　通判丁恭　禀見禀明奉委建痧税釐分局知縣吕渭英禀見禀明奉委馬尾　商局本任屏南縣吳恩　禀明奉委讞局帮審差縣丞章鑒　辦　　轉運　禀到禀假嵢峽巡檢棲元缷事禀到○初八日知縣吕渭英禀銷讞局帮審差禀辭赴上是接辦通商局差○初九日補用直隸州　秀解餉曾京引見回閩銷差禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
