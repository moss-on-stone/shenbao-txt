# 1932 - 48 - 4921150

 

Page 1

 
 
時評 
[禦侮興國之先例㈠彬]  
　　在今日我民族内憂外患交相煎逼之非常嚴重時期。國人應都懷有一種深重之欵慮與焦灼不能解答之重大問題。即爲我國果可以戰勝日本乎。我民族之前途。究何若乎。此種欵慮與焦灼。誠爲不可少。且正所以顯示我民族。今尙未消失其維護生存之生命偉力。前途正極光明。今以新土耳其爲例。請國人一讀新土耳其復興史。 
　　土耳其於一九一八年歐戰慘敗之後。政治上既失其重。心全國尤呈現紊亂瓦解之狀態。國家之危亡。已間不容髮。而其時鼓吹大希臘主義之希臘軍隊。乃復乘其危。大舉進攻。於一九一九年五月攻佔士麥那。土耳其當時之危殆。蓋遠超於今日之我國。於此危急存亡之秋。基瑪爾等乃崛起於東部小亞細亞。率訓練未久軍。械不足之國民軍。起而抗禦。屢戰屢北。但終盡力扼守最後之陣線。於一九二一年九月初。猛力反攻。希軍遂一敗不可收拾。是月十日。克復士麥那。雖當希軍敗退。盡力破壞。士麥那大火延燒至一星期不久。精華盡喪。苦戰三年。犧牲尤大。而新土耳其乃終在此種艱難之奮鬭與偉大之犧牲下。奠定其基石。　 
　　然而土耳其之復興。固非基瑪爾一人之力也。其成功之要因。第一。爲民衆之覺醒。人具國亡與亡效死勿去之决心。以其怨毒之深。信守之堅。動作之壯烈。故終能奪取最後之勝利。第二爲力量集中。舉國上下。同心同德。人皆認淸禦侮安内之新目標。犧牲一已以爲國效命。第三爲外交之運用。一面以實力抗禦强暴。一面聯絡友邦。外交既已順遂。軍實亦能充足。第四。爲應付事機之果斷。舉凡對内對外。皆當機立斷。毫不因循。以此數因。故終能打破一切艱難之險局。使新土耳其屹然自立於世界。世界人士。都不能不刮目相看。 
吾人迴溯過往土耳其復興之史蹟。當可知因循不自振作之民族。乃有艱難。其在覺醒奮鬥之民族。則艱難恰爲成功之助力。故吾人今日。不必問當前若何艱難。但問我民族今日已否覺悟。力量已否集中。臨時是否能當機立斷。一洗因循敷衍之舊習。在外交上是否能有固定之政策。與不屈不撓之精神。而善爲運用。如其能。則最後之勝利。自在吾人掌握之中。歷史固不復演新土耳其成功之舊劇。但至少亦可作吾人奮鬥努力之先例。吾人今日。但須各多盡一分禦侮之責任。切忌内部聚訟。以自分散其勢力。吾人今日。必須有苦戰十年之準備。尤必有忍受任何鉅大損失犧牲之决心。天助自助者。最後之勝敗。終當於戰塲上决定。但須以鐵與血衝向前陣去。焦慮奚益 
今日路透電柏林波爾森報。以此次中日戰爭。比擬英法百年戰爭。法以全力抵抗外敵。卒成爲統一國。完全恢復失土。該報之意。亦以此次中日戰爭。其勢非持久不可。囑望於我國人之能自奮能自助甚殷。我國人其勉。之 
上海事件 
[軍繼續總攻失敗]  
　　江灣激戰竟日敵受重創　　持志大學敵軍七百全殲　　敵司令部中彈起火延燒　　我軍擊落敵軍飛機三架 
　　日軍自前日拂曉起、遣派海陸空軍、向我方全線總攻竟日、結果又遭慘敗、昨日自晨至晚、仍向我江灣及吳淞砲臺全綫繼續攻擊、我方亦全綫應戰、截至今晨二時止、敵終不得逞、且在江灣路持志大學内有日兵七百餘名、被我軍包圍、於下午五時許、完全殲滅、並於上午十一時許、在廟行鎭八字橋、擊落敵飛機兩架、下午三時許、又在劉行鎭擊落一架、閘北方面、昨日較爲靜靖、惟晚間我曾向敵軍司令部（即北四川路日本小學）開砲、被我砲擊中起火、爲勢甚烈、死傷甚多、敵軍飛機多架、昨日飛至我軍後方各處、偵察擲彈、炸燬民房甚多、民衆受傷亦不少、又二十日上午敵艦被我獅子林砲臺擊沉一艘、擊傷二艘、薀藻浜方面、被我擊傷一艘、茲將本報所得各項詳情、彙誌如後、 
迄今晨二時止我軍沿江灣、孟家宅、江灣車站、薀藻浜、吳淞、獅子林砲台等處陣綫無變化、昨晚閘北無戰事、 
[江灣方面戰况]  
　　血戰竟日敵軍潰退　　炸燬敵坦克車二輛　　奪獲機關槍廿餘挺　　敵司令部退引翔港 
　　敵軍自於前晨七時二十分下總攻擊令後、主力部隊、集中江灣、吳淞閘北同時進攻、我軍浴血應戰、相持達二晝夜、敵死傷枕藉、始終未能越我防線一步、敵前次竭海陸空軍全力、曾二度總攻、均遭慘敗、此次蓋爲第三次也、茲將昨日江灣戰况、分誌於後、 
[敵軍三路攻擊]  
敵軍此次作戰·注全力於廟行鎭及江灣間之陣綫、敵軍自前晨開始向該綫進攻時、據外人調查、敵及該處備有大砲一百十三尊、坦克車及鐵甲車共四十餘輛、陸路飛機共三十餘架、全數用於該陣線上、陸軍兵力約一萬餘人、分正面與左右兩翼三路進攻、其正面配置於江灣鎭東北方、右翼在廟行鎭與孟家宅一帶、左翼在江灣車站東面、近復旦大學沿翔殷路前進、三路戰事截至今晨、已經兩晝夜之血戰、 
[孟家宅敵全滅]  
前日敵右翼約五百餘人、向江灣車站之西進攻我孟家宅防綫、在猛烈砲火掩護之下、勢力衝進、我軍躍出戰壕、肉搏應戰、並以奇兵截斷敵之後路、成包圍形勢、敵苦戰不得脫、至昨晨二時、全被我軍殲滅、昨晨拂曉起、敵更以坦克車數輛、排一字形、向前推進、行至距孟家宅我軍陣綫約一千餘米突處、忽有三數輛陷入陷阱、以致其餘各坦克車不敢再行前進、我軍當由戰壕中衝去、以手溜彈步槍及手提機關槍等、向敵坦克車後尾隨之大隊前進、待相距約二三百米突之時、我軍即下令衝鋒、一時入混戰狀態、雙方肉搏、血戰數小時、敵終以不支潰敗、 
[獲機關槍多架]  
至正面之敵自昨日迭次進攻江灣慘敗後、昨日上午十時、敵仍積極向我軍陣地衝擊、先以坦克車·機關槍·繼以步槍、復由重砲掩護進攻、向梅園宅·天樂寺、及江灣萬國體育塲進逼、我軍態度鎭靜、彈無虚發、俟其逼近我戰壕時、地雷機關槍同時齊發、而敵之砲彈遂失其效用、敵旅進旅退、衝攻十餘次、死傷無數、至下午四時、敵力竭停攻、我軍奪獲機關槍二十餘挺、及戰利品無算、 
[敵軍騎兵中伏]  
敵軍右翼以復旦大學爲中心、時時向我陣綫攻擊、均被我軍擊退、敵騎兵一小隊、中計被包圍、全部解决、惟該校子彬院、簡公堂樓上、及全部宿舍、及留校學生之行李、均被搗毀、該校附近之民屋、如李校長登輝住宅、亦被日機投彈焚燬云、 
[敵司令部移退]  
江灣方面、我軍以江灣跑馬塲爲根據、敵以引翔港跑馬塲爲根據、至昨晚八時、敵向我江灣跑馬塲進攻、肉搏極爲猛烈、經我軍痛擊、激戰二小時後、敵有不支勢、並聞敵司令部已移退至引翔港方面、 
[敵機擲彈幼稚]  
昨日下午二時、敵飛機兩架、在江灣復旦大學天空盤旋、擬向我軍陣地擲彈、結果落下之彈、竟中日軍陣地、炸壞唐克車二輛、足見日空軍技術之幼稚、 
[炸燬敵坦克車]  
江灣方面、昨晨有猛烈之劇戰、十時後敵方以坦克車七輛、掩護千餘敵軍、向我軍防地衝鋒、當敵車衝駛中我軍所埋地雷爆炸、我軍並以機關槍手溜彈還擊、敵不得逞、當燬敵坦克車二輛、餘五輛旋即退逃、斯時敵軍千數百人、爲我軍猛擊、隨車後逃、非常狼狽、死傷遍地、 
[江灣車站被炸]  
昨日敵在江灣方面、以重砲轟我江灣車站、昨午當被 
擊中數彈、車站大部被燬、職員均安全出險並無死傷、 
 [P＞敵軍屠殺同胞 
據由江灣公大紗廠救出之某馬夫云、日軍攻我江灣陣地、疊次慘敗、傷亡極衆、竟遷怒於當地居民、昨日被殺之同胞、達六七十人之多、可謂極人世之慘酷、　 
[江灣鎭之浩刼]  
江灣方面、昨劇戰竟日、敵砲火發狂轟擊、加以飛機之擲彈、故江灣鎭及附近有五六處大火、記者曾往調查、途遇難民數人、據云、江灣鎭上東嶽廟被炸燬民居十數家、新江灣方面、因日機擲硫黃彈、故該處全部被焚、約有數十家、至本人逃出時、火猶未熄、北弄口則未見炸彈、以該處姚信義陸鼎森等數大商店、門窗均被震碎、街上市民之炸死及焚死者、當在數百人以上、現該處尙有居民未及逃出者、恐不被槍殺亦將餓死矣、言下流淚不止、 
[持志大學激戰]  
　　敵軍被圍血戰五小時　　全部七百餘人均擊斃　　昨午十二時、江灣持志大學内之日軍、約七百餘人、經我軍先以重砲轟擊、繼以大隊猛衝、雙方激戰至爲劇烈、我軍另一部隊由後抄襲、將敵全部包圍、戰至下午五時、敵七百餘人全被殲滅、無一生還、又據報告、昨晚八時許、北四川路方面有日人卡車四五輛、滿載日屍、開往楊樹浦而去、想係昨日江灣激戰、日軍之犧牲者云 
虹口居民逃難情形（李尊庸攝） 
[吳淞方面戰况]  
　　敵軍偷渡薀藻浜失敗　　我軍曾越薀藻浜擊敵　　敵艦夕張號中彈受傷　　吳淞口外、昨日下午有敵軍艦三十餘艘、飛機數架、向我獅子林砲台會攻、早晨四時許、亦有敵艦七艘、向砲台環攻、同時薀藻浜方面、有敵軍步兵二百餘名、向薀藻浜橋堍偷渡、均被我軍擊退、我軍陣線、仍無變動、茲將昨日戰况、紀述如後、 
[敵攻吳淞又失敗]  
昨晨四時許、敵艦七艘、在吳淞鎭附近之浦江中、向砲台灣方面開砲進攻、至十時許始停、下午三時、敵方復以軍艦三十餘艘、飛機數架、向我獅子林砲台集中火力、猛力轟炸、我軍沉着應戰、敵終不得逞、並有二五六號敵機一架、在劉行鎭方面、被八十七師擊落、 
[薀藻浜敵偷渡敗退]  
　　昨晨四時許、有敵軍步兵二百數十人、分乘鐵壳駁船四艘、由停泊黃浦江中之敵艦掩護、駛進薀藻浜、希圖在薀藻浜大橋堍偷　　 
渡登岸、襲奪我軍戰壕、當該駁船駛進浜内時、遂被我軍發覺、立時以機關槍奮勇掃射、敵不支、隨即敗退、至七時許、復有敵機三架、自口外飛來、向砲台及薀藻浜一帶擲彈十餘、枚薀藻浜正面之敵軍、昨日仍用大砲轟擊、並無進攻模樣、故雙方陣線、亦無特殊變化、 
[我軍曾越薀藻浜進攻]  
中央社接路透社二十一日下午四時消息、據日方報告、今晨吳淞前線之華軍、突越過薀藻浜、向日軍陣地進攻、各方對華軍之勇敢、咸表驚愕、以在日軍之海空軍激烈攻擊之下、而華軍竟能越過薀藻浜、咸認爲大可讚美云、截至現在止、日軍之進攻、並無進展、在江灣方面、華軍抗拒、激烈異常、日軍之進攻、並未成功、日軍雖以空軍低飛、以機槍襲擊、但華軍仍堅守不退、由華軍施放之砲彈、有數彈落於日司令部、 
[擊沉日軍艦一艘]  
前晨三時、敵艦十餘艘、圍攻我獅子林砲臺、經我軍還擊、激戰至前日下午三時許、結果、擊沉日艦一艘、擊傷二艘、餘艦始狼狽逃去、 
[敵艦夕張號受傷]  
　　昨據確息、敵軍於前日攻我吳淞時、有敵方指揮艦夕張號、泊於張華浜糧米站碼頭、於二十日下午二時許、被我軍砲彈擊中艦尾砲位、轟燬大砲一尊、日兵二名、該艦中彈受傷後、即行駛離碼頭、退泊光華油棧前浦江中、又據大陸報云、昨日（二十日）日軍艦與飛機轟擊吳淞時、中國軍隊以機關槍與來福槍還擊、間亦發砲應戰、據稱有一彈擊中指挥作戰之日驅逐艦夕張號、該艦旋即退出戰、線 
[軍工路搬運敵屍]  
昨晨九時許、由水電村逃出之工人張阿貴、據談、彼於前日開始總攻後、匿身於水電廠後之厠所内未能逃出、直至昨晨七時後、槍砲聲稍稀、始由三陽路展轉隨紅會車逃出險地、曾於昨晨五時半、見由軍工路開到卡車四輛、滿載日兵屍、經水電村而入楊樹浦、六時後又運來七卡車屍身、斷頭拆臂、爲狀極慘、車經過之處、血跡淋漓、當彼尋路圖逃時、又見大號卡車兩輌、裝日屍約八十餘具、車上満圍白布、日兵四名押車、渾身血跡、神情頗爲萎靡、又某君汽車夫、某被日軍捕去、目睹卡車數十輌、搬運日兵屍身及傷兵、計數不下千餘人、彼亦親舆其役、幸乘隙逃出、亦云幸矣、 
[閘北方面戰况]  
　　敵分三路進攻　　均被我軍擊退　　敵軍總攻擊後、雖其重心側向於江灣方面、而對於閘北一帶、仍不時以部隊一二百人、或數十人衝鋒、擾亂我軍陣線、昨日上午、新民路川弓路等處、仍時有接觸、茲列誌於次、 
[敵襲新民路]  
　　昨晨十時許、敵軍先以大砲開放四五發、繼即用鐵甲車一輛、在旁掩護穿黃色制服之陸軍五百人、向防守新民路之防地衝來、經我軍於沙袋旁猛轟一砲、將敵鐵甲車廂穿一巨洞、車身既爲傾覆、車上敵軍、見勢不佳、即向後逃竄、同時敵軍五百餘人、亦經我軍猛射擊退、是役戰爭時間、祗一時許、至午後四時許、敵又由該處衝出、當被我軍用機槍擊退、 
[川弓路敵又潰]  
昨晨八時許、沿北四川路敵兵約二百餘人、突向川弓路進攻、我軍即在廣東街接戰、雙方激烈之巷戰、重又開始、我軍迫擊砲機關槍助戰得力、日軍前部先鋒隊相繼倒斃、後部敵兵見狀、乃亟亟潰退、我軍乘機追擊、又斃敵十餘名、敵分向靶子路狄思威路一帶敗退、 
[天通庵有激戰]  
　　昨午十一時十五分、天通庵方面、日軍又以大砲向我軍陣地轟擊、我軍未加還擊、至二十五分、日軍四五百名、以我方毫無動作、即藉砲火掩護、向我軍衝鋒、我軍沉着應戰、迨日軍馳抵我方防線外百碼時、即以機關槍來福槍手溜彈等、加以猛烈掃射、頓時擊斃日軍百餘人、其餘日軍、即紛紛向後倒退、我軍當即出壕追逐、又擊斃日軍數十人、遺屍遍地並奪獲步槍百餘枝、 
[日軍虚耗砲火]  
大陸報云、昨日（二十）閘北方面華軍沉着應戰、居於砲旁、靜待日軍攻擊、僅偶答一二砲而已、日軍則砲轟不絕、大半發於靶子塲砲兵陣地、當其猛轟時、發砲如狂、小鋼砲與四生的半砲依次而發、該處砲隊三隊每隊大砲三尊、自晨至下午時、常砲聲不斷、每次第一號砲發彈後、即繼以第六號砲嗣是第二第九第五第八第三第七與第四各砲相繼而發、周而復始、每歷半分鐘、輙發一砲、不僅其順序不亂、且時間之準確、幾若時辰鐘之不獎分秒、　對於敵人、則效力極微、祗見閘北各處濃燄衝天、徒事延燒民居而已、然堅固之建築物、雖飽受砲彈、往往屹立無恙至於中國軍隊則極鎭靜、居於陣線之内、歸察敵人動靜、苟見敵方有前進模樣、立起應之、極爲機警、但若一二日兵露其身體、則視若無覩、仍不放槍、蓋華兵顯然以爲一二敵兵、不足介意也、又見北四川路有一小弄、其四周房屋已多毀爲瓦礫、獨該弄尙保全無恙、仍有數小孩在彼嬉戲、一如平日、雖聞砰砰之大砲聲、亦毫不畏懼云、 
[我軍死傷甚㣲]  
　　大陸報云、昨日（二十）雖以日軍大砲機關槍終日猛轟 
、中國軍隊死傷極尠、據海格路中國紅十字會醫院報告、昨日僅有傷兵十九人、及流彈所傷平民十一人進院、當下午四時許、該院救護車急往公興路與江灣鎭乘片時停火、趕急救護傷兵、載回安全地方、中有數兵、傷勢頗重、恐難獲痊、至平民十一人、係在梵皇渡與康腦脫路一帶救出、該院迄今共有受傷兵民二百四十二人進院、其中二十七、人已傷重斃命、二人醫愈出院、四十五人移往他處、目下住院者尙有一百六十八人云、 
[日司令部中彈]  
　　起火延燒砲彈橫飛　　中外救火員受重傷　　日兵華人死傷甚衆　　北四川路橫濱橋日本小學日軍司令部、昨晚經我軍發砲中着、頓時起火、延燒甚烈、該管虹口救火會得訊後、即驅車前往灌救、將抵目的地時、因砲火過猛、子彈橫飛、不能近前、乃又退回、直至十時許、又前往施救、當時槍砲之聲、似較稀少、然未幾砲彈又、來救火會區長密勒腰部中彈、西義務團員派拉士·及隊員開司爾、亦中流彈、一在右腿、一在左腿均送公濟醫院救治、華員一七三號張小康·四五六號章有愼·及二七三號瞿淸泰等、亦均受傷、華隊長葉碧痕、因奮勇灌救、險遭彈傷、當時内有日兵數十名、被砲彈轟斃、餘均紛紛逃逸、屋内已無燈火、漆黑之中、並見有被拘之華人甚衆、行將全部葬身火窟矣 
[擊落敵機三架]  
　　昨日上午敵機出四方抛擲炸彈時、吾方除用高射砲轟擊外、並用空軍飛機應戰、敵機前後被吾擊落者共計三架、㈠劉行鎭一架、係用步槍擊落、㈡閘北八字橋、被吾軍用高射砲擊落一架、㈣廟行鎭敵機與吾空軍作戰、被告飛機開機關槍擊落一架、 
[軍部發表戰訊]  
　　十九路軍司令部昨日發表戰訊如下、㈠昨日敵軍、向我總攻、結果、敵人全部潰退、我軍擊燬及奪獲敵坦克車九部、擊落敵飛機四架、敵人死傷無數、㈡昨日敵衆五百餘人、攻我孟家宅防綫、（在江灣車站之西）激戰多時、我軍突出奇、兵向敵包圍、敵苦戰不得脫、於今晨二時、被我軍全部殲滅、㈢昨日敵艦三十餘艘、集中火力、向我砲臺轟擊、但我方並無損失、僅被擊燬離砲臺甚遠之小橋一道、敵艦見不得逞、退去、㈣今晨、敵飛機二十餘部、在吳淞擲下燒綫彈、致民房到處起火、焚燬甚多、㈤日兵於進攻孟家宅時、對於附近之中年婦女、先行輪姦、然後以刀斷其四肢或用刀割傷各部、聽其在地上輾轉呼號、其慘狀有非筆墨所能形容者、㈥今晨八九時間、敵機十餘架、在南翔車站擲彈十餘枚、我方并無損傷、祗死傷難民甚衆、㈦今晨敵機十餘架、在眞茹迴旋許久、爲我軍擊退、至九時許、復有敵機六架、在眞茹無線電臺附近、擲下猛烈炸彈五六枚、當即爆炸聲聞數里、惟該彈均落空地、我方毫無損傷、 
　　又下午五時發訊、㈠今日下午三時起、敵艦三十餘艘、飛機數架、向吳淞獅子林砲台、集中轟炸、我軍略有傷亡、同時在劉行鎭被我八十七師步槍擊落飛機一架、該飛機號數爲三五六號、㈡同時江灣一帶、敵用坦克車大砲、向我進攻、經我軍沉着應戰、敵死傷甚多、㈢一時許南翔車站、被敵機炸死站長一人、難民三四十、又同時敵機四五架轟炸大塲車站、共炸死無辜難民四五十人、㈣昨夜孟家宅居民、全被屠殺祇餘小孩三名、由我劉旅帶回安置、㈤江灣鎭房屋已全數被毀、 
[日飛機在我後方騷擾]  
　　至南翔黃渡等處投彈　　南翔徐站長飲彈殞命　　不能傷我軍陣綫毫末　　敵機昨日飛往南翔黃渡、擲下爆炸力極大之炸彈十餘枚、察其用意、當在擾亂吾後方、及毀壞鐵道、南翔站長徐斌、飲彈喪命、難民被炸而死者十餘名、除南翔外、大塲·劉行·瀏河·眞茹·閘北等處亦有敵機前往擲彈、均有死傷、惟敵機在劉行廟行·八字橋方面被吾軍擊落三架、駕駛之日人當塲斃命、 
[南翔]  
　　昨晨十一時半、有日機六架、經閘北·眞茹·飛往南翔·黃渡兩處投擲炸彈、黃渡站擲下二枚、陷落稻田中、未炸、在南翔擲下者計九枚、均係二百磅重之炸彈、是時車站站臺上有無數難民叢集候車、敵機意爲我軍、乃擲下一枚適在站臺附近落下、在前十餘難民無一倖免、均被炸死傷者亦有十餘人、當即送往醫院救治、未幾車站柬又炸一彈、幸距站較遠、故祗一人輕傷、旋南翔街市内亦被轟、炸有三處起火、時車站員工尙在工作、日機乃重來擲彈、落於站旁小浜中、計三四枚、未炸、日機飛行忽然改低、離地約祗三四百尺、同時用機關槍在車站四週盤繞掃射、彈如雨下、站旁鄉民被中流彈者、約十餘人、車站員工宿舍内站員、亦爭相走避、有甫自張華浜站逃出後派在南翔站工作之站長徐斌者、於纔出宿舍門口時、即飲彈倒斃、路局警長董某及鄉農三四人、同受重傷、當時秩序至爲混亂、我軍高射砲·步槍機關槍·亦齊向日機轟擊、結果有一架被我軍擊中、在南翔站東外揚旗墮落、迨我軍追往時、又復飛起、向閘北方面逃逸、又訊、昨日下午三時許、南翔方面又到日機六七架、散下傳單·麵包·黑棗等物、有時並灑下黑色藥水、然麵包黑出内含有毒質、鄉民均棄置不顧、 
北浙江路文監師路之鐵絲網（李子洋攝） 
[大塲]  
　　㈠中國紅十字會昨晨派出十五救護支隊、會同十一隊出發楊行、抵大塲村頭、適値上午十一時三十分有日飛機十三架投彈勢如雨下、隊員均避草中、十五隊救護員李尙榮遺失圍巾皮夾、大塲有寳峯寺、建築於民國十四年、占地一百數十畝聞已燬去一半、後進惠生社所設之惠濟醫院、内有傷兵、亦被炸壞、當救出難民鄭老六及子桂生妻鄭龔氏等三名、均送仁濟堂、其兄鄭老太與媳均被炸死午後二時、十五支隊最吳甲三、親往大塲視察、空中已無飛機聞有傷兵百餘人、急等施救、㈡沿滬大路之大塲鎭、昨晨六時二十五分即由東飛來敵機十餘架、環繞大塲汽車站空間、遠望他處尙有三架一隊者可二三隊、總計昨日飛出日機在三十架以上、七時許敵即開始投彈、並開機槍向下掃射、結果沿站滬太路中一彈、路基成一大窟停靠路傍九五四號公共汽車、前部汽缸亦被炸損龍王橋（即平江橋）北亦中一彈、住屋十餘間均毀大塲站前空地一中彈、泥土均飛起、龍王橋東市塵繁盛之區、中三彈、前後共擲六彈、投畢南去、至午刻十二時又來二架、往還投彈四五枚、均落大塲附近鄉村、國聞社記者於午後一時四十分抵大塲見站旁滬太路上死三男一媼、媼尙臂環布包似係逃避經過遇難站前空地死二民一兵、民似佇立間看之鄉民、至於傷人均蓮走瞖院醫治、龍王橋東死四人、其中一人被牆泥掩埋、掘出尙未斃命、當由紅十字會往救醫治、㈢昨日上午十時許、離寳山縣屬大塲鎭三里許之張家宅來日飛機三架疑該宅駐有軍隊、擲下炸彈六枚毀民房十餘間、炸斃男子二人、婦孺各一、另有婦女二口、兒童一名受重傷經人報告、該處紅十字會救護　舁往療治 
 
 

Page 2

 
 
[劉行]  
　　大塲劉行間顧家宅鎭、昨晨九時許來日機二隊、六架抛擲炸彈二枚、旋即向大塲飛去、至十二時半又來三架、盤旋可三刻鐘、内有二架飛繞甚低、當被一兵無意中開放一槍、不料適中要件、當即墮落於寳善紗廠大門前、駕駛三人同斃命、日機號數爲三五六號、 
[瀏河]  
　　瀏河方面昨晨有敵方飛機一架、飛往投彈兩枚在楊林口近處墜落、炸傷一途人、燬草舍數間、 
[眞茹]  
　　昨晨九時零五分、敵機六七架、由東過西至眞茹、站我軍即以極密高射砲向之開放、敵機咸不敢低飛、偵察約一小時、投彈二枚、即分兩隊東西飛去、至午後一時半、西面又來三架、偵察一刻鐘後、連擲兩彈、一落楊家橋西浜、即桃浦西路、一落楊家橋東岸、沿岸自二號至七號舖屋、全被震倒、西面毀廿一號·廿三號·廿五號三家、死翁媼等三人、翁名孫瑞淸、湖北人、水災逃滬、傷蔡林生、警察汽車夫等十餘人、視其目的、原擬毀楊家橋、因高飛稍偏、致落東西兩岸、其後各飛機集飛桃西浦路北向繞至國際電臺附近、先後投五六彈、幸多墜落阡陌間、故爆炸時未傷人、因該處高射砲猛擊、敵機高飛片刻、逃向吳淞方面而去云、 
[閘北]  
　　閘北方面昨日亦有數機前往偵察、天通庵路一帶空中、最爲活動、又前日飛機在閘北大統路·中興路口·擲下炸彈甚夥、多數均未炸裂、所毀者僅該處太陽廟路嘉郡會館房屋一所、及大統路·中興路口·新建築之大興菜塲一角、該菜塲之南尙有炸彈一顆、未曾炸裂現仍留在該處稻草中、視之無異一大橄欖、色白略帶紅筋、長約二英尺、一頭稍平、有銅蓋、似炸藥入口處、　 
[敵彈多落租界]  
　　范其務之說明　　各報記者、昨日下午三、時親到十九路軍、拜訪該軍總參謀長范其務問及租界每有砲彈射落、是否我方軍隊所發、范總參謀長聞言笑視記者、謂此種是非黑白、最易明瞭、請君細察上海地圖、便知分曉、查敵軍砲位在萬國體育塲之東北、故向閘北方面射出、各砲每多誤落租界、查兩旬以來、日軍向我攻擊、每有無的亂放、故其流彈落在租界内者極多、惟日人狡猾、每對人造謠、謂由我軍射放、外人不察、以爲事實、查我方所發各砲、係向萬國體育塲東北之敵砲兵陣地、及殷行鎭之敵射出、無論如何砲、彈决不致落入租界、茲更可將我軍總指揮部楊參謀繼章來函送閱後、可明白一切矣、隨在案上檢出楊參謀原函、茲照錄於後、志陸先生、日來租界方面、多有流彈墮落、日方造謠、謂由我放、外人不察、每多誤會、茲將實際情形、剖白於下、請向我方聲明、俾知日方應負破壞租界治安之責也、查敵砲位在萬國體育塲之東北、向閘北方面射出、故其砲彈多易落租界、我方均向萬國體育塲東北之敵砲兵陣地及殷行鎭之敵射出、故砲彈决不致亂入租界、（可參閱上海市區圖）以上情形、請切實向外人聲明爲要、專此敬叩鈞安、弟楊繼章 
手啓、 
[閘北及虹口大火有加無已]  
　　日人狠毒縱火焚燒　　損失之鉅難以估計　　閘北及虹口一帶、連日大火、有加無已、損失之鉅、難以估計、據昨日所得報告、彙紀如次、㈠閘北天通庵路源源里一帶房屋、於前晚始突起大火、蔓延至滋德里·昌壽里·及建華愼記紡織廠及棧房一帶房屋、延至昨日尙未熄滅、聞建華廠一家損失約値二十餘萬元、其他源源里等處、尙無從調查、㈡昨晚七時許、北四川路日本學校貼鄰起火、延燒甚熾、當由虹口救火會驅車前往灌救、惟因流彈甚多、中途退回、其後聞彈聲較稀、又冒險前去、忽又子彈橫飛、中西救火員各三人受傷、㈢昨日下午二時半、吳淞路一七六·七·八·三號起火、徐福興木作·景山磁器店·等均燒毀、㈣昨晨十一時、漢奸在狄思威路子祥里施源茂北衣廠·德大紙邊廠·等處縱火、其後面之江北草棚四十二間、均被燒燬、内有被日兵機關槍射死之華人屍體六具、嘉興路捕房得訊後、即遷去、當救火員在其地灌救時、忽有炸彈爆發、幸未傷人、㈤歐嘉路草棚三十餘間、昨晚七時許起火、内有居民四人、均中彈炸死、㈥前晚六時三刻、北四川路天潼路靑雲里第二弄八十三·五·七·號日人利用漢奸縱火搶刦、經虹口救火會驅車前往救熄、並在八十九號内救出廣東老婦及十歲幼女各一名、 
本市民食無虞 
[滬南米市活動] 　　 
　　昨日南市到有米船　　兩艘、交易頗形活動、市上厚粳稍漲角許、開出紅盤計同里白粳爲十三元二角、北㘮白粳十三元、北㘮陰元十一元八角、滬北昨米行公會議决、定於二十五日開斛云、 
[洋米存底極豐]  
　　近來洋米存積尙厚、　　小絞米約十五萬、西貢米約十萬、敏黨米五萬左右、台州米三萬光景、共約各洋米三十三萬包、據常錫來電云糙粳存貨尙豐、日後時局平靜、即可裝滬、米市形勢、不致增漲、 
書業公會呈請交涉賠償 
[商務書館損失]  
　　上海市書業同業公會、以商務印書館爲我國最大之文化事業、被日兵用炸彈焚燬、損失甚鉅、昨特備文呈請國民政府·行政院·外交部、向日本提出嚴重抗議、要求賠償、茲節錄原文如下、查該書館爲我國最大文化事業、出版圖書、不下萬種、東方圖書館尤爲上海唯一偉大之圖書館、收藏古籍蔚爲大觀、日人有意摧殘、違背公法、不先警告、遽以飛機施放硫磺炸彈、付之一炬、有形損失、數逾千萬、無形損失、難以數計、應請鈞院（部）迅向日本提出嚴重抗議、並聲明保留賠償損失之要求、不勝屏營盼禱之至、 
[劉陸民等赴京洛請援]  
　　上海各團體救國聯合會、派代表劉陸民·馮少山·王漢良·等、赴南京洛陽·督促政府出兵援助十九路軍及令張舉良即日出兵收復東北失地、該代表已定於今日（二十二日）首途、並携有此次抗日血戰影片多種、以便沿途宣傳之用云、 
[各處流彈傷人]  
　　昨日兩軍激戰、各處流彈傷人、彙誌如下、㈠虹口救火會一七九號會員甬人賈兆康、住北四川路橫浜橋、昨晚九時許面部中流彈、送仁濟醫院、㈡徐生華昨晨行經江灣朱家橋、中流彈身死、㈢徐桹林昨晨在江灣朱家橋、面部被流彈炸傷、㈣李和昨日下午行經東有恒路中流彈、送仁濟醫院、㈤四川路靑年會四樓、昨有流彈飛到、未聞傷人、 
[駐滬中委促張收復東北失地]  
　　機不可失幸勿坐誤　　北平張漢卿先生勛鑒、東省在暴日鐵蹄蹂躪之下、屈指已五閱月矣、我三千萬同胞、日夕宛轉號呼於刀俎之上、望執事之埀憐拯救、其悲哀之聲、執事雖不可聞、其慘痛之情、執事當可想而知、每念及此、五中慘裂、側聞執事數月來、含羞茹痛、久已整軍經武、企圖收復失地、悲痛之餘、不禁色喜、然遲之至今、仍未見有何動作、竊又惑焉、豈以時機未至耶、敵軍侵滬、迭遭挫敗、正在增兵長江、不能專力東北、機不可失、幸勿坐誤、豈以力不足敵耶、執事前謂不能以東北一隅之師、而抗日本全國之兵、今十九路軍、竟以官兵二萬餘人、與暴日陸海空三軍奮鬥兼旬矣、在我則尺土未失、在敵已大受懲創、精神勝於物質、事實已明告我、某國公使昨語人云、自一月二十八日、我軍在滬抵抗以來、中華民族、在世界已開一復興之新紀元、國聯已於本月十六日、送出强勁照會於日本、不承認其暴力侵佔之土地、足見奮鬥乃能圖存、怯弱終必覆滅、天助自助、理無或爽、而十九軍忠勇禦侮之榮譽、已遍播於全球矣、吾人命運、在於自决、執事手提雄兵二十餘萬、恢復東省、非不可能、昔人破釜沉舟、遽挫强敵、背水設陣、立奏奇功、今日之事、全在執事之决心與勇氣如何耳、竊以爲東省之能否恢復、關係於我國家民族之存亡者固大、而關係於執事個人歷史之榮辱者、亦不在小、况執事廬墓在瀋、先靈未葬、不謀恢復、豈能爲孝、大好河山、拱手奉人、不謀恢復、是曰不忠、不忠不孝、何以爲人、務望毅然奮起、大張撻伐、驅彼醜虜、還我河山、爲國家挽危亡、爲執事雪奇恥、公私兩利、諒有同情、否則不抵抗之罪名、永無刷洗之日、東省父老、亦陷於萬刼不復之境、執事縱自安於心、國人决不宥執事也、遺臭留芳、繫於一念、以執事實圖利之、中國國民當中央委員駐滬辦事處叩、號、 
[各同鄉會遣送同鄉回籍]  
　　廣東　廣東同鄉救濟會、租定輪船、分批遣送同鄉回粤、已開行者、計有十九日瓊州輪啟行、載有五百二十二人、二十日新疆輪啟行、載三百二十六人、此外有華戊輪載三千二百人、新寗輪載三百餘人、均定二十三日在法租界金利源碼頭停泊啟行、又日來大戰復發、閘北難民、投奔該會者、爲數約達三四萬人、該會現正努力設法分别救濟云、 
　　閩南　閩南旅滬各界國難救濟會、爲救濟被難同鄉回籍起見、决護送回籍、凡閩南被難同鄉、願回籍者、可即日到小東門民國路建成行蕭碧川君處·或法租界新開河久興里美記行戴少樵君處·登記、并望各收容所、將所收容閩南難民名單、即日錄交上開該會登記處、以便救濟、 
北四川路之避難者（李尊庸攝） 
　　丹陽　丹陽旅滬同鄉會、鑒於戰區同鄉、流離顚沛、衣食不繼、亟須設法救濟、當召集執監聯席會議、議决組織救濟戰區同鄉處、前後遣送同鄉回籍達二千餘人、日來前往登記者、仍絡繹不絕、丹陽紅卍字會、亦組織救濟隊、來申襄助、 
　　紹興　紹興同鄉會救濟被難同胞、除救護出險設法收容外、已於本月十五日、發給回籍船票、計十五日發赴杭六十七人、赴甬一百三十五人、十六日赴杭七十五人、赴甬一百四十七人、十七日赴杭一百五十四人、赴甬二百十七人、十八日赴杭一百二十四人、赴甬二百三十五人、十九日赴杭一百四十七人、赴甬二百四十人、二十日赴杭一百五十七人、赴甬三百四十五、人二十一日赴杭一百五十二人、赴甬二百五十六人、共計七天、回籍難民赴杭者八百七十六人、赴甬者一千五百七十五人、 
　　寗波　寗波旅滬同鄉會、今日（二十二）由滬駛甬輪船·有寗興·鳳浦·停泊寗紹碼頭、新江天·圖南·停泊招商碼頭、又新北就停泊於太古碼頭、該會特派專員、在各該碼頭維持秩序、　 
[滿洲調查團秘書長將赴日]  
　　滬領團昨發第三次報告國聯會運輸暨交通股主任哈斯、係滿洲調查團秘書長、將於本月二十三日由滬首途、前往日本東京、等待滿洲調查團、該團將於本月二十九日到達橫濱、又上海領事調查團、并由哈斯充任秘書長、業於昨日將第三次報告書、電達國聯會、 
[日兵之橫暴]  
　　日兵擄掠少女　昨晨有住居匯山捕房東面育仁里三十四號之本地婦人顧沈氏、有女名顧金弟、現年十九歲、業已許字與人、定於今春出閣、向在該處紗廠作工、母女二人、昨亦携帶衣包、由家内走出、行至提籃橋電車站等候電車、奈乘客擁擠不堪、該母女二人因無力擠上、遂退至對面街沿上暫憇、詎來日兵二三人、因見金弟稍具姿色、即恃强將金弟拖上該處所停之汽車上、向北楊樹浦方面疾駛而去、其母一路哭喊、亦無人出爲援救、該氏因愛女已被捕去、仍退回家中、 
　　日兵强誣華工　浦東老白渡發生日兵槍殺華工張小二子後、公安局已加注意、近悉老白渡大阪棧内、竟駐有日本陸戰隊五十名、有鋼砲及機關槍等、在該處碼頭一帶、已成爲日人之勢力範圍、華人不敢走近、前晚復有江北小工經過、被日兵所獲、竟將伊綑綁、指爲華探、欲加槍决、後由三區一所巡警到來交涉、日兵即謂此人係竊盜大阪棧之米麥、警士當謂既爲竊賊、當爲懲辦、時該處華警已多來、日兵遂交華警帶區、但堅索一收據、證明此人爲竊賊、而須華官重辦始去、 
[四集團軍將來滬]  
　　李宗仁白崇禧等電云、（銜略）查自暴日侵我東北、本集團第四軍將士本其愛國熱誠、迭經通電請纓援黑、誓師出發、宗仁崇禧以該軍將士急赴國難、殊深嘉許、業經據情迭請中央明令抽調、以利軍行、一面飭令該軍先集全川待命在案、今該軍到全經旬、日禍益烈、爲使該軍速遂其急難赴援起見、已令吳代軍長奇偉迅率所部、繼續前進、勿庸再在全州逗留、其他各部、亦已令從速準備、共赴國難、以救危亡、謹電呈報、並祈鑒察、第四集團軍總司令李宗仁副總司令白崇禧叩、篠印、 
[各路慰勞十九軍電]  
　　騎兵二師　（銜略）滬戰瞬將匝月、竭暴日迭次之增援、與重大之犧牲、仍未能進佔淞滬、萬惡日醜、方知華軍之不易侮、自九一八以來、吾人滿腔積憤、於以稍舒、我忠勇衛國之十九路軍暨前敵各部隊各將士之碧血頭顱所換來之代價、亦直合與我大漢山河同共不朽、遠瞻滬瀆、憤慨交并、現日軍不願中止戰爭、私行增援、最後决鬥、自此不免、全國之心力集於此、中國之存亡繫於此、千鈞一髮、不容忽視、本師全體武裝同志、除以熱誠謹致慰忱外、并盼繼續努力、以克强宼、并獲此最後勝利、本師枕戈待命、誓爲後盾、謹電奉陳、并祝戎祉、陸軍騎兵第二師特别黨部籌委會叩皓印、 
[旅贛粤同鄉會]  
　　（銜略）黨國不幸、受侮强鄰、倭奴肆虐、既侵東省、復擾滬濱、幸賴公等奮起抵抗、屢戰皆捷、爲民族爭生存、爲國家洗奇恥、惟倭奴狡獪、野心未死、仍希諸公努力殺賊、敝會全體誓爲後盾、謹先電聞、廣東旅贛同鄉會號印、 
[中央僑委會]  
　　（銜略）貴隊代表羅同志來京、備悉諸同志在前方服務、不避艱險、備極辛勞、至深嘉慰、盼加緊工作、努力奮鬥、以達殺賊救國之志、而慰海外僑胞之望、中央僑委會叩印、 
[曲江援滬會]  
　　（銜略）倭奴寇滬、舉國悲憤、貴部將士、爲國家爭人格、爲民族爭生存、奮起抵抗、屢挫倭奴、忠勇之氣、至爲欽佩、此間民衆、誓爲後盾、除積極籌欵援助外、用先電達、敢懇再接　　 
再厲、抗日到底、國族興存、實利賴之、廣東曲江各界捐欵援滬大會叩、 
[孫連仲等電]  
　　（銜略）貴部秉無畏之精神、作殊死之奮鬥、膚功迭奏、揚漢族之雄風、屢戰皆捷、動列强之觀聽、逖聽之餘、莫銘奮感、捍患禦侮、夙具决心、枕戈待命、匪伊朝夕、値此危急存亡之秋、益切同仇敵愾之志、除派關師長樹人晋謁蔣何諸公、請調敝路赴滬應援外、先電佈聞、孫連仲高樹勳等同叩、 
[慰勞繼續努力]  
　　軍部需要香烟空罐　十九路軍現需要空香烟罐頭甚巨、如有人送去者、極爲歡迎收件處爲㈠泗涇路第十九號、洋貨公所、㈡五馬路山東路口（即怡園茶樓隔壁）錦章洋貨號、 
[前方急需衣褲被單]  
　　國難將士慰勞救濟會、爲應前方將士急需、特急爲徴集　布内衣褲千套、被單千條、各界熱心人士、有願捐助者、請送交新閘路江海關内該會代收轉送、 
[陳蔣兩夫人慰勞傷兵]  
　　陳銘樞夫人·蔣交鼐夫人等·於昨日上午、親至小沙渡路勞工醫院慰勞傷兵、并分贈各傷兵絲棉馬夾白紋衫褲各一套、又毛巾·牛奶·福橘等物、同時上海銀行亦派員前往慰勞、分贈福桔等物品、各傷兵受慰之下、莫不感激欣慰、 
[市商會勸各業節宴勞軍]  
　　市商會昨通告各業同業公會、勸告節省春宴之資、移充慰勞前敵抗日將士、原函云、逕啟者、本月二十一日、據上海市水果地貨行業同業公會函稱、接准大函、以日人窮兵黷武、始佔東北、繼襲上海、毒燄鴟張、日甚一日、此正吾民族存亡危急之秋、肉搏爭存之日、非有破釜沉舟、死中求生之决心、無以爲長期之對抗、拯民族於垂危等因、昨經本會第二十七次執常會議决廢止春讌、以節口福、並將筵資移充慰勞前敵將士、或救濟難民之需、聊盡棉薄、際此國難臨頭、撥資移助、人各同情、尤望國人共體斯旨、羣起效之、則我民族幸甚、除登報聲明外、用特備函奉達、即希查照、迅予轉知各業公會、贊同此舉等情、據此、查每屆廢歷歲首、各業例有春讌、際此日寇犯境、國難臨頭、前敵將士、浴血奮鬥、以保我國家之土地、爭我民族之生存凡我後方民衆、安忍好整以暇、仍循俗例、該公會提倡以春讌之資、移充慰勞之用、誠屬切要之舉、合行據情分函通知、務希各該會一體照辦、並將該欵繳由本會彙辦、是爲至要、 
[大學生願往前線開車]  
　　許家信君（聖約翰大學畢業文科學士）昨因前方 
需用車輛、故昨特購就脚踏車一輛托中西藥房餽送至十九路軍、并願親往前線代開汽車、以便傳達命令、經周邦僞君備函代爲介紹矣、 
[吳幼林等慰勞將士]  
　　吳市長公子吳幼林及其友人鄭兆佳等八人、以我十九路軍將士抗日衛國、忠勇可佩、特向各親友募得一千五百餘元、購置軍用雨衣三百件及軍氈二百條、以爲慰勞將士之用、茲已送由十九路軍駐滬辦事處轉往前言矣、 
[曹家渡市民之慰勞]  
　　滬西曹家渡市民聯合會第三區分會執行委員姚榆關·余玉卿·金福春·夏伯棠·等爲十九路軍迭摧强敵、張我國威、特於前昨日間分向本鎭各工廠各商號捐募得大洋七百十一元、蔴袋九百九十只、黑棗二百斤、柿餅六十斤、洋燭一木箱、蘿葡乾一百斤、跑鞋十雙、竹筷五百雙、洋磁碗三十只、麵包二百斤、爲慰勞前線軍士、業於昨日派員運送十九路軍辦事處轉送前方、 
[煤業公會捐助卡車二輛]  
　　本埠煤業公會自戰事發生後、逐日派大批卡車供紅會調遣、日前得前方消息、須用卡車、故即購備最新福特大號裝蓬卡車兩輛於昨（二十一日）上午十時、備至送往十九路軍總司令部、當由副官處接收、並深表感謝云、　 
[女界昨赴吳淞慰勞]  
　　女界慰勞救護衛國戰士會、自改組後迭經開會籌備成 
立、并分配工作、推定各部主任、計慰勞部朱劍霞、救護部李澤民、徴求部劉謝靜宜、總務部關蓉淸等、分頭工作、已向各界徴集食物毛巾軍毡絨服等件甚多、而長豐·三陽·豐大·老大昌·等各水菓行、并捐嶒路菓蜜棗五十餘箱·蜜餞罐頭卅打、張子廉　亦捐助香煙毛巾一大批、各慰勞物品、概由該會加印「爲國增光」等字樣、嗣朱女士等以昨日爲暴日總攻我軍之期、特親　矢石、不避危險、將各慰勞品物、用卡車一乘、與李澤民女士·王漢良夫人·等十餘人、帶往吳淞前綫慰勞前敵將士、藉資激勵、聞各將士深爲感激不置、 
[婦女界昨慰勞十九路軍]  
　　婦女捐助軍用服裝會、昨日又送絲綿背心六百件、絨衫褲布褲褂各數十身、並先備最新式軍用剪形望遠鐘一具、贈送翁旅長、以利實用、聞該會以後除棉大衣外、停製背心、改做衫褲線襪、並儘量選購軍中需要、如曲線望遠鏡等物品、期裨實用而免浪費、甚望各界速予贊助也、該會致翁旅長函如下、敬啟者、自倭寇憑凌、蹂躪滬埠、幸賴我衛國禦敵之武裝同志、奮不顧身、屢殲醜虜、兇燄難逞、薄海騰歡、然是固賴於士卒忠勇、踴躍用命、要亦我旅長指揮合度、調遣有方也、敝會本爲應我愛國將士之急需而發起、近悉我前方需要有更急於服裝者、爰將所集微資、先行購備剪形鏡一架、專供於旅長在前線偵察敵情之用、現仍繼續勸募、另備各種之望遠鏡、裨資軍事、敬懇我旅長寄語前線忠勇同志、我婦女界雖不克自行荷戈禦侮、面馨香祝禱、預賀勝利、則未嘗片刻片分或忘也、謹此、敬致翁旅長、 
大陸商場難民收容所（李子洋攝） 
[市臨時救濟會慰勞消息]  
　　上海市臨時救濟會連日收到各方慰勞物品、十分踴躍、有以現金委託該會代辦需要軍用品者、亦頗不少、茲錄昨日軍往前線各件如下、邵女士沈女士協記絲綿背心共六百八十一件、商品檢騐局同人慰勞袋五百只、勤裕五金蔴袋二百只、莫雪淸軍衣兩套、該會經募軍用水壺三千五百只、廣東香腸一百斤、臘鴨一百斤、汽油炒米等、現金有翁慶興洋七百五十元、翁輝蘭二百五十元、翁林氏五十元、盧沈氏一百元、王灼記一百元、（以上均託該會代辦鋼帽用）應秀珊女士十元等、不及枚舉、如有熱民人士捐助、請向該會辦事處環龍路華龍路口八十號二樓接洽、 
[市商會續收慰勞品]  
　　市商會徴集慰勞物品辦事處總辦事處（寗波同鄉會内）第二分辦事處（棉布業公會内）、及第三分辦事處（礦灰業公會内）、二月二十日、共收到各界捐輸品如下、計　規元銀八十五兩、現大洋一千六百四十四元、支票洋七百五十元、風鏡一百廿只、絲棉馬甲廿五件、乾糧罐一百只、蔴袋十一只、熱水瓶四百只、防毒面具九十只、電筒七打、糙米一斗二升、又一蒲包棉被一百四十條、絨領圈六十六只、布衫褲三百廿套、香烟空罐二萬四　　 
千七百○三只、十五蔴袋、一蒲包、如意油三千一百瓶、神功水一千一百瓶、保濟水一千一百瓶、午時茶五十匣、甘和茶五十匣、各件已分别收轉、捐户銜名、即日起陸續登報公告、 
[醫藥顧問社發起募捐]  
　　蒲柏路上海家庭醫業顧問社總主任嚴蒼山醫士、鑒於十九路軍忠勇衛國、特發起募捐慰勞、其第一次已於一二日間募得洋一百十四元、小洋八角、銅元十四枚、昨已解送十九路軍駐滬辦事處、聞尙繼續勸募、俟得有成數、再行解送、 
[市商會慰勞傷兵]  
　　市商會昨日派代表至紅卍字會第一醫院慰勞傷兵、官長每　　 
員發洋四元、士兵每名發洋二元、又每人發給毛巾一條、毛襪兩雙、罐頭牛肉兩聽、 
[南貨職工捐欵慰勞]  
　　南貨業職工李仲達·周雲旗·朱一峯·等所發起組織南 
貨業職工慰勞團、爲求普遍起見前昨分往公共租界各南貨號、向職工勸募、各該號職工、均量力慷慨捐助、親投筒内、聞該團定於今日向法租界各南貨號職工勸募、俟南市方面勸募畢、即當送往紅十字會各醫院、慰勞傷兵、一面並登報鳴謝捐欵者、以昭大信、 
 
 

Page 3

 
 
[新藥業續送藥品]  
　　上海新藥同業公會昨請孫籌成·莊效才·二君持碘酒二千瓶 
、腦敖沃丁四十匣、止血水五磅、海碘方紗布三百三十捲、止血棉花二百四十四包、阿特來那林二十瓶、送至十九路軍駐滬辦事、處以資應用、 
[紹興同鄉會二次收到慰勞品]  
　　紹興各界慰勞衛國將士會一千元、庸行氏三百元、和豐莊同人駿源號各二百元、同春莊同人·紹興同仁醫院·怡大莊同人·信遠堂·各一百元、高培良五十元、廣協昶燭號孫吉堂君·朱堯臣君·各二十元、陳金潮五元、朱老太太三元朱坤儀·朱重三·朱德四·各二元、朱九初·陶伯臯·陶仲潛·陶覺先·陸菊隱·各二角、無名氏助糖年糕八包、丁蓮表君助上等避風眼鏡四百副、穆志淸助避風眼鏡二百副、 
[滬西紳商之慰勞]  
　　滬西法華區市政委員辦事處·徐家匯南界聯合會、以國軍 
努力殺敵、戰區難民、觸目皆是、特募欵救濟、昨日共捐募洋三千五百五十九元三角、除將一千五百元、派員函送十九路軍駐滬辦事處核收、送往前線慰勞將士外、其餘洋二千零五十元元三角、送滬西靜安寺收容所及浦東收容所、並募助大批蔴袋一千只、直送市商會徴集慰勞物品辦事處、 
[律師公會已募得一萬餘元]  
　　上海律師公會爲擬長期慰勞前敵將士、組慰勞將士會、推定募捐委員一百名、連日奔走勸募、第一期結束募捐全額一萬餘元、第二期聞訂定本星期四召集、並另組特宣傳組、推舉章士釗·吳之屏·瞿鉞·李時蕊·譚毅公·江一平·陸紹宗·陳瑛·沈越聲·汪有齡·張耀曾·吳經熊·鄂森·唐鳴時·吳坤麟·陳霆銳·費席珍·裘汾齡·姚肇第·等二十餘人爲特别宣傳組委員、訂定於明日星期二召集第二次會議、 
[本館代収慰勞金及物品]  
　　黃君交到經募南匯縣第五區慰勞洋一千二百元、又第四區洋三百元、近來内地人民、多具愛國熱忱、南滙既爲之倡、其他必有聞風而興起者、西摩路·武定路·螺　橋·一帶鄭謁春君交來經募到孫聚堂等五户各洋五元、張耀棠君等十三户各洋二元、陳咸淸君等二十九户各洋一元、陳賢歡·孫秀林·二君合洋一元、共計洋八十一元、家庭醫藥顧問社經募送來洋「一百十四元、小洋八角、錢一百四十支、」茲將捐欵人姓名分列於後、愼康莊洋一百元、愼康莊同人洋陸十元、楊燦霞女士洋二十四元、鄔宰廷·高蔭嘉·楊宗記·葉信誠·嚴蒼記·君等及徐老太太·各洋十元、王義德·王義榮·二君各捐洋六元、廖彭彥·周丕承·景芝芳·景叔和·黃爽臣·景黃璿·國民箱廠·濟生堂·景詠眉·君等各洋五元、唐拉東·張錫恩·張愛堂君等及楊老太太各洋四元、景素娥·傳惟剛·鮑靜湘·嚴仁林·朱星江·蔣培良·胡兆煊·李雲祥·歐陽安好·楊寳炎·朱兆生·翟八來·王榮淸·藍全林·李安松·李寅生·吳渭川·王安弟·王和尙·董傳喜·王安喜·朱桂記·徐有餘·孫登高·葛柏川·葛文川·張雙林·君等、及王·武·二夫人、各捐洋二元、吳開英·於緒昌·高佑珍·王其鶴·陳小榮·陳如仁·陸秋濤·景汪月雲·景陳秀雲·景德滋·黃美亞·黃倪佩君·黃家瑞·黃景月瑛·黃家麟·景繼昌·葛林甫·無名氏·郭克家·無名氏·陳徴·梅文卿·周全信君·等各捐洋一元、襲正心君等三户、合捐洋一元、小洋八角、錢一百四十文、共計洋一千九百八十元小洋八角、錢一百四十文、交國華銀行轉送前方、公記捐絲棉背心七十三件、覺園公捐絲棉背心十二件、朱仁伯捐自製長麵包一百六十只、俞安寧女士第二次經募絲棉背心十四件、衛生衫十八件、王耆謀君第三次經募絲棉背心十件、布衫褲三十一套、以上物件、交十九路軍駐滬辦事處、 
[救護消息市臨時救濟會之工作]  
　　上海市臨時救濟會難民慰問調查、隊收到各界捐助救濟難民現金物品如下、趙寒影君經募合記大洋九十五元四角、棉背心二十八件、楊崇臯君經募魏小圃先生棉被五十條、生活週刋社經募鍾沈淑先生棉被四條、信德齋靈靈膏六十打、尙有盧家灣安樂醫舍允捐安樂去臭水一千加侖、最勝丹一千包、頃悉該隊業於昨日止、將本埠收容所五十七處調查完畢、對於各收容所所需棉被食品菜蔬等分别接濟、一方並希各界熱心人士踴躍捐助救濟云、件送華龍路八十號（環龍路口）該會、 
[戰區難民救濟會救出多人]  
　　戰區難民臨時救濟會、昨派救護隊隨帶卡車多輛、往戰區附近一帶、救出難民九百九十人、又自動來會未及登記者、計五百五十八人、除遣往杭州·松江·無錫·十四人外、餘均分送齊天舞台·大世界·普濟寺·雷米坊·大陸商塲·巨潑賴斯路愼餘里·同益公司·亞爾培路·等寄宿所收容、又自各所遺往外埠者三百三十三人、又該會昨添聘幹事多名、專任調查各所難民·性别·年齡·籍貫·職業·戰區住址·出險日期·及其經過·現在何處·有無特别技能·在滬親友姓名·家口有無散失·財產有無損失·等項、以便彙列總表分别救濟、 
[暹華僑募欵賑滬難民]  
　　市商會昨接暹邏盤谷中華總商會來電、謂將募欵賑濟滬難民、茲錄來電及商會復電如下、「暹邏來電」上海商會鑒、自滬戰發生、無數難民、待賑孔亟、本會即請當地政府、允准公開向華僑募捐、惟幾經轉折、近始口頭答覆、須由上海紅十字會致電暹邏紅十字會、方許進行、本會、以爲中國紅十字會、同屬慈善團體、將來募捐有着、即匯由該會接濟、當然普受實惠、故議决轉商紅十字會速電暹邏紅十字會及本會、促行募捐是所至盼、「商會覆電」盤谷中華總商會鑒、電悉、僑胞當火災鉅損之後、尙能眷念滬地兵災、委曲設法、募捐救災、義薄雲天、令人感涕、尊電已轉紅會、謹先電謝、上海市商會、 
[同鄉會救濟難民辦事處成立]  
　　上海戰區難民臨時救濟會收容戰地難民、日益增多、所有各收容所、已有人滿之患、爰於昨日召集旅滬各同鄉會代表討論救濟辦法到者計許世英·黃涵之·王一亭·郎志豪·馮少山·顧竹軒·吳國昌·裴元鼎·毛和沅·成爕春·梅卓生·王竹如·鄂潤之·等二十餘人、由許靜仁主席、鄔志豪提議議决如下、㈠除戰區難民臨時救濟會已備車輛救護外、請各同鄉會借助卡車、以資救護遣送㈡請每同鄉會推派代表一人、逐日常駐本處、以便隨時接洽遣送㈢請每同鄉會至少擔任接洽一寄宿所、以資儘量收容、並望未出席之各同鄉會、備函推派代表常駐到會、共策進行、 
[法華鎭昨到大批難民]  
　　暴日侵略日急、本市虹口楊樹浦一帶居民、昨日均扶老携幼、紛紛遷逃經曹家渡沿中山路至法華鎭、爲數在一千名以上、由紅會救濟會押送該鎭市政委員辦事處、一面分派保衛團及警察維持保護外、一面分派幹事員多名即在該鎭西市觀音堂東市法華及三官堂等公房、分别安挿收容、、惟後來者仍絡繹於途、 
[鄭勝廣急公好義]  
　　西華德路仁德南里難民收容所、由鄭勝廣君救得虹口胡　 
家木橋難民二千五百餘人、每日供給口糧、均歸鄭君個人出資維持、近因自來水問題、已經中國紅十字副會長虞洽卿君交涉妥善、現已向市民維持會諸君請求補助、 
[濟生會救護隊遇險]  
　　中國濟生會救護隊隊長凌有光、昨晨六時、率隊員十餘人乘車三輛、前往戰區救護、適來日機八九架、亂擲炸彈、目睹炸斃難民十餘人、該隊雖住炸彈及機槍擲掃之中、仍勇猛匍匐前、進惟該隊雖未遭險、而多數隊員耳已震聾、結果、於大塲救出傷兵秦得勝·傳黃權·張興·李畏·王玉卿·盧提馬忠良·嚴國輝·劉德秋·沈子衡·王德時·戴繼武·等、送紅會十二分院、又晏彪·陳貴榮·徐德鰲·盧松林·差文秀·范志林·等送紅會十三分院、又鮑朝宗·廖鎭權·徐成九·李彥·西皮光順·等送紅會總醫院、 
[紅會各隊之救護工作]  
　　中國紅十字會第六支隊隊員秦光弘報告、午前六時赴瀏河日艦於昨日在該處放砲二十餘響未傷人、有傷兵二十餘人陸續運各醫院、第二支隊隊長薛振翼、午前七時赴天通菴寳通路、救回傷兵周生林·范金標·呂坤元·等三人、據稱寳通路起火、該軍已派一部份救火云、又第六支隊隊長俞松筠午前六時赴大塲、救回傷兵十人、内砲傷一人、炸傷九人、第十九支隊隊長朱學苑、在江灣救傷兵十餘名轉運嘉定又第九支隊隊長陸東生、赴大塲救回傷兵張興業·枊成愷·陶仁生·姚自安·王金春·何德山·林子文·馬駿·王 
宗唐·秦長義·呂正高·劉子平·張興堂·馮相才·厲金榮·羅得其·等送二十二分院醫治又第十一隊隊長周濂澤、赴大塲救回難民二十八人、又第十五支隊隊長吳甲三、赴大塲救回難民大小廿七人、送仁濟堂、又第十支隊隊長赴香山路八字橋一帶因該地今日無甚戰事、祗埋死兵四人　　 
、又第四支隊隊長任庭桂、赴閘北三次大塲一次第一次無傷兵第二次帶回七名、、第三次就地包紮傷兵五名 
[紅卍會戰地救濟]  
　　世界紅卍字會救濟隊昨晨六時、葛乾朗·杜薛冲·譚道極　 
河弘豫·陳煇大·耿機軒·等三組隊員、率伕役二十餘名、担架隊十餘名、分兩路出發、一路由宋公園路前往、一路由恒豐路前進、三組隊員聯合特别義務隊舒昭桎·倪超·等均在大塲會齊前往、至劉行見前面浮橋已燬、不能前進、時日飛機十餘架、高翔空際、亂擲炸彈、並用機關槍掃射、戰區人民無知、紛紛奔避、中炸彈死者甚多、隊員等、冒險救護傷民沈胡氏一名、年四十九歲、傷腿、救得傷兵田樹蘭·黃子龍·曾鳳山·張金華·林德華·趙春生·等二十餘名均送第二醫院診治、又先後救出難民周瞿氏等婦孺二百餘人、送往第五收容所收容、該會各組隊員伕歸隊時、面目衣履多粘泥土、益爲飛機擲彈炸地飛濺者、未受殃及、亦云幸矣、 
[失蹤者之訪尋]  
　　劉玉林如臯人劉玉林及眷屬、住新民路新民里、自戰禍發生後、消息杳然、不知曾否脫險、如有人知其下落者、請函通知方浜路一七七號田鴻興號劉本瑜、 
　　陳維松　年九歲、廣東新會人、住閘北虬江路餘樂里十三號門牌、戰爭時期逃走出外、四處訪尋、聞人傳在　微同鄉會、親到該會訪查、則門已閘閉、但祖母常念及小孩、月夜不安、如有仁人知其下落者、請通知北城都路彌陀寺廣東難民救濟同鄉會二所、陳卓鴻啟、 
　　杜景星　自上月二十九號早失散後、汝夫妻及于女避居何處、見報祈即詳示地址、或來四川路橋南堍香港路口一二六號二樓一一零號房相見、如有知其下落者、敬望按址通知爲盼、岑漢生、 
　　胡琛同　弟等現寓霞飛路）杜美路車站下車）九五○弄四四號、鄭啟和·鄭啟中、 
　　達詩·昌時見報請急函知南通掘港市敬勝墾植辦事處次薛、 
　　馬惠寳　前住虹口周家嘴路四宜綢廠、自滬變後、消息杳然、如已出險、請通知法租界聖母院路聖達里三十六號朱公館、陳海華、 
　　馬華生　山東人年念四歲、向在浦東章華毛織廠服務、現不知居於何處、如有知其下落者、請函告杭州郵政管理局孫國治、　 
　　馬棣生　單名棠、在北四川路粤南酒樓供職、本人及眷屬是否出險、見報望來法租界吉祥街吉安里六號、 
　　唐嘉𥜝又　名庸𥜝、廣東中山縣人、年廿一　� 
歲、任職楊樹浦申新第七紗廠、自滬變後、不識已出險否、其老母現住南翔鎭、焦急萬分、如有知其下落者、懇即通知杭州花市路杭州醫院唐君陶女醫師、 
　　董安眞　江灣立達學院學生、蘇州人、自戰務發生、遷寓何處、請函覆蘇州、免家中盼望、并示法租界福煦路西摩路西首模範村四十六號、董福珍啟、 
　　崔堅吾　道中女校校長、現寓何處校中安全否、乞示上海職業指導所、 
　　石志慈女士家姊志慈、居住寶山路八百七十號、自戰事起後、音訊杳然、念甚、如有知其下落者、請即通知北京路貴州路口永康里第七百四十二號蔡公館轉電話九一二六四號、石英亞、 
　　賀厚發尋母　老母賀林氏、寗波籍、五十五歲、胞弟賀師俊、三十歲、外甥女史修芳、十五歲、以上三人、如有人知下落者、請通知北京路胡慶餘堂隔壁施成記木器店、或法租界蔭餘里八號毛宅、 
　　徐松石　廣東新興人、三十二歲家住梧州滬寓北四川路崇德女學、併妻及二女、戰後尙無消息、有知之者、懇緘知廣州豪賢街徐貽德堂、 
　　張端珍林玉麟　見報希即來法租界環龍路六十二號未央書店内中國公學臨時通訊處、或將最近寓所見示、　 
　　李鴻甫　現避難何處、見報請即函告戈登路檳榔路德馨里一○三五號、張志良、 
　　張心寛　浙江寗海人、於二月十四日由江灣來滬、道經虹口提藍橋失蹤、如有知其下落者、請通知法租界八仙橋靑年會六樓、張明鑒、 
　　周耐如　嘉興人、自滬案發生、即告失踪、現居何處、即速通函上海漢口路美仁里三百零九號、周耐基、 
　　倪蘭花　阜寗女子、年十七歲矮胖身材、圓面孔、雙眼箍、黃魚脚（形似天足）阜寗口音、在楊樹浦陳如福家失踪、倘有收留者、請函閔行公安局王成鳳前往認領、葛秀生王成鳳同啟、 
[查獲身懷炸彈日便衣隊]  
　　圖炸民國路無線電台　　昨晨十時三刻、民國路無綫電台對面仁信里口、突有身着黑色襖褲之日便衣隊一人、在該處徘徊觀察、似有所圖、時適有居住該里内小孩二人、在弄口游玩、見此黑衣人形似日人、遂大呼「打倒東洋人」詎該日便衣隊信以爲眞、即向賢德里圖逸、路人羣尾其後、見該黑衣人時向腰際摸索、大啓疑竇、迨行至法大馬路、即經路人報告站在該處之華捕、實行搜查、果在該日便衣隊腰間、搜出用細蔴繩縛住之炸彈三枚、二枚在前、一枚在後、該華捕即加以盤詰、因該日便衣隊不諳華語、閉口無言、當即將其拘入捕房、以憑核辦 
[閘北槍斃兩犯]  
　　孫建明鄧學二　　昨日（二十一日）上午十時、閘北大統路中興路槍斃要犯孫建明·鄧學二·兩名、聞該犯係在閘北一帶騷擾縱火搶刦之罪云、　 
[昨又有日援兵開到]  
　　昨日上午十時、日陸軍又續到步兵三百名、騎兵四十名、砲兵六十名重砲數尊、機關槍二挺、飛機一架、彈藥四十餘箱、昨晚有大批援軍開到、 
[日軍擅捕海寗路居民]  
　　市民聯會函納稅會　　向工部局嚴重交涉　　大通社云、海寗路保安里居民、於前晚被日軍無端拘去十一人、生死莫測、市民會據情特函納稅會、請向工部局交涉放還、其函云、逕啓者、案准本會第二十七區分會函稱、日軍於昨（二十）日下午七時、在海寗路保安里、挨户搜查、該里四七三號門牌内、當被拘去二人、四七五號内被拘七人、四七六號内被拘二人、共十一人、被拘十一人中、有三人知其姓名、爲陸兆成·石培雲·王老大·（餘人尙在調查）當經報告捕房、然此十一人、究不知拘往何處、應請查明放還、以重民命等語到會、據此、查日軍在公共租界區域内、橫行若此、如工部局對我納稅華人、毫無保障辦法、則生命財產何堪設想、爲此相應函請貴會、迅予向工部局嚴重交涉、限期查明放還、以維職守而保生命、此致納稅華人會、 
[北四川路商民損害登記第一次公佈]  
　　北四川路商店居民、以此次該地被日軍佔據作戰、生命財產損失重大、特成立損害委員會、辦理登記手續、爲將來向負責任方面交涉賠償、茲將昨日起該會登記之被損害店號住户及損害數目、彙錄於下、（四川路商民損害登記、第一次公佈、）廣發池失踪五人、損失三萬二千元、聯昌號、損失八千九百九十二元、梁信俠、損失五千五百元、陳翊廷、損失二十二萬二千兩、榮華照相、損失一萬五千元、董阿堂、損失五百元、鴻祥號、損失三千八百元、益利支店、損失二千元、利利號、損失五千五百元、翁史濂、損失一千元、陳良嘉、損失四百元、渭芳園、失踪一人、損失六千元、廣成昌、損失二萬六千元、洪鈞泰、損失三千元、虞坤榮、失踪一人、損失三千九百元、褚良元、損失五百元、共計失踪者七人、損失銀二十二萬二千兩洋十一萬四千零九十二元、 
[黔軍待命援滬]  
　　黔主席並十八路總指揮毛光翊氏、茲已抽調勁旅、另行編制、待命援滬、且以職責綦繁、特任命該二十五軍副軍長王家烈代理軍長、師長猶國才代理副軍長、以專責成、並於歌日電請中央任命、王氏且已於庚日由洪晋省、謁毛氏、面商一切事宜云、 
[今晨天津路大火]  
　　今晨一時半左右、天津路富康里隔壁開泰棧失火、勢甚猛烈、當由該管中央救火會驅車前往灌救、至今晨二時半許、尙未熄滅、 
[台維森查視鐵路工場損失]  
　　大美晚報云、中英公司代表台維森、今晨（二十）至張華浜日步兵第二十四旅司令部查視京滬路之工場、並點計該路於戰時所受之損失、旋與參謀官會談據謂此事將由駐滬日總領事辦理云、 
[警察第六中隊之努力]  
　　公安局警察第六中隊長孫謀、率領健兒、於天通庵橫浜路一帶、獨當一面、屢建奇勳、計參戰凡七晝夜之久、部卒傷亡亦夥、區壽年師長以該警隊作戰努力、着給換防、以資休養、現該隊駐紮某路、組織戰區救火巡查等隊、晝夜梭巡、宵小絕跡、火災息滅、並沿蘇州河一帶、由該隊特派兩區隊、嚴密佈防檢查船隻、水上秩序甚爲井然、 
[天氣報告]  
　　徐家匯天文臺昨日下午四時三十分氣象豫報云、揚子流域天陰、恐有雷雨、因有低壓經過向東北方進行所致、此間及黃海張山東一帶旋風加勁、東海風無定向、有降雨之區又昨日下午三時前二十四小時内本埠氣温最高五○·○、最低三六·九、去年同日最高四四·一、最低三九三、 
　　更正　昨日本報載「市府答復美領抗議」文、查係答復英領、一字之錯、關係甚大、合亟鄭重更正、　 
國内外要電 
[外部發表宣言]  
　　否認東省一切獨立組織　　（南京）外部對東省所謂獨立運動、二十一晚、發表宣言云、東三省向爲中國領土之一部、凡有僭越或干涉該地之行政權者、即爲直接侵害中國領土與行政權之完整、查民十七十月四日國府組織法第一條規定、國民政府總攬中華民國之治權、復查民國二十年六月一日公布之中華民國訓政時期約法、其第一條明白規定、中華民國領土爲各省及蒙古西藏、其第三條且進而規定中華民國永爲統一共和國、凡此根本大法、均曾在東三省及其他中國各省正式頒布者、也更進就國際法言之、則領土主權與行政之完整、要爲一切主權國家所必具之要素、而中國領土主權、與行政之完整、則復經國聯盟約第十條及九國公約第一條所保證、不第此也、去歲九月三十日國聯行政院關於東案决議之第二項、即稱日本政府宣言、對滿洲無領土野心、行政院認爲重要、其第五次復聲稱、行政院知悉中日雙方代表、已經保證、謂雙方政府將採取一切之步驟、以防止事件之擴大及形勢之更加嚴重、此項决議固爲日本所接受者、嗣後十月二十四日、行政院第二次决議之第三項、及十二月十日行政院第三次决議、均曾將上旨反復申述、十二月十日之决議、固又爲日本所接受、其時中國代表、且曾爲下列之聲明、中國對於日本之一切計劃、意欲引起政治性之糾紛、以影響中國領土行政之完整、如鼓動滿洲獨立運動者、均將認爲違犯其避免形勢加重之承諾、乃日本當局不顧一切法律國際協定與國際信義、於非法侵略東省後、更謀在該處建立所謂獨立政府、且竭其全力、强迫中國人民違反其個人之自由意旨、以參加此種傀儡之組織、國民政府對於日本此種不法之舉動、已曾屢次爲鄭重之抗議、今特再行宣言、凡東三省或其一部份之分離或獨立、與乎東三省内之一切行政組織、未經國民政府授權或同意者、一律否認之、（二十一日專電） 
[美政府不再照會日本]  
　　對我國申請在考慮中　　倫敦　據路透社華盛頓消息、國務院現在不擬再向日本發出照會、因日本對於前此迭次所提交涉、均未注意、國務院乃中止積極進行、以待時機轉順、史汀生對於中國昨日所提申請書、要求再度努力、俾使日本終止侵略行動、現正加以研究、尙未答復、（二十日哈瓦斯電）　 
[國聯公開會議]  
　　上海戰事並未提及　　謠傳蘇俄被邀參加特會　　（日内瓦）國聯行政會今日自上午十一時三十分起、至一時十五分止、舉行公開會議、討論米美爾問題、中國總代表顏惠慶日本總代表佐藤相對而坐、二人皆知上海戰事復作、日軍取攻勢、但行政會中並未述及此節、（二十日路透社電） 
　　倫敦　國聯議會行將辯論中日爭案、美國對之、究處何種地位、現似有人愼重試探之、據華盛頓消息、國務卿史汀生不願評論國聯邀請美國參加議會特會事、但詢諸日内瓦、則請美與會之問題、國聯秘書處或行政會並未討論及之、又一傳說、國聯將請蘇俄參加此會、（二十一日路透電） 
　　（莫斯科）今晨此間數家報紙刋載日内瓦傳出謠言、謂蘇俄將被邀參加三月三日召集之國聯大會特别會議、但官廳方面則稱、未聞有此謠言、且亦不允加以評論、（二十一日國民社電） 
 
 

Page 4

 
 
   
 
 

Page 5

 
 
國内外要電二 
[汪兆銘電告答覆日牒經過]  
　　（南京）汪兆銘通電云、特急、各省市政府、各軍隊長官、各民衆團體、各報館公鑒、皓辰接上海蔡軍長廷楷巧亥電如下、本晚八時四十五分鐘、接到日軍司令植田謙吉通牒、文曰本職業於欲以和平友好之手段、達到任務之熱烈希望、茲對於貴軍通告左開各件、㈠貴軍應即從速中止戰鬥行爲、於二月二十日午前七時、以將現據之第一線撤退完了、於午後五時以前、從黃浦江西岸由租界西北端連結曹家渡鎭周家橋鎭及蒲淞鎭之線起算、黃浦江東岸、由連結爛泥渡及張家樓主線起算、各從租界境界線向北二十基羅米突之地域、包括獅子林砲臺在内、撤退完了、且在該地域内撤去砲臺及其他之軍事設施、並不新設之、㈡日本軍於貴軍開始撤退後、不行射擊轟炸及追擊動作、、但用飛機偵察、不在此限、又貴軍撤退後日本軍僅祗保持虹口附近之工部局道路地域、包含虹口公園之周圍、㈢貴軍第一線撤退完了後、日本軍爲確認其實行起見、派遣有護衛兵之調查員於撤退地域、該項調查員、携帶日本國旗以資識别、㈣貴國對於在撤退地域外上海附近之日本人生命財產、應完全保護之、此項保證如不完全、日方當採適當之手段、又對於便衣隊應一概有效禁止、㈤關於在上海附近包含撤退區域外國人之保護、容另商議、㈥關於禁止排日運動、一月二十八日吳市長對於村井總領事之約諾、應嚴重實行、關於此項、當另由帝國之外務官憲對貴國上海行政長官、有所交涉、如以上各項不能實行時、日本軍將對貴軍不得已採自由行動、其結果所生一切責任、應由貴軍負之等語、同時上海吳市長鐵城來電、亦接到日本總領事同樣之通牒、請示辦法前來、當經復電蔡軍長吳市長大旨如下、自去年九月十八日日本軍隊在瀋陽無端開釁、侵佔東省各地以來、吾國各處人民、鑒於日本軍隊之橫施侵略、無不憤慨塡膺、洎上月十八日、上海發生毆傷日本僧徒五人之事、固屬遺憾、然同月二十日、日本浪人在馬玉山路附近、公然殺人放火、較之毆傷事件、更爲嚴重、乃日本駐滬總領事、藉口該案、向上海市政府提出嚴重要求、一面調遣大批軍艦、造成威脅形勢、限期爲滿意之答復、吳市長鐵城顧念上海中外人民生命財產之安全、不得已委曲求全、於二十八日下午、勉强採納該項要求、業經日本駐滬總領事認爲滿意、至是晚十一鐘、日本海軍司令、忽向我淞滬駐軍發出通告、内稱日本陸戰隊將出發至閘北地方、要求該處駐軍從速撤退等語、並於當晚十二鐘左右、實行進兵至閘北地方、我駐軍爲自衛計、乃不得不加以抵抗、惟吾國方面、始終抱定維持和平之宗旨、復以上月二十九日各友邦駐滬領事提議休戰、暨三十一日英美總領事及陸海軍司令官建議雙方撤兵之辦法、以及本月二日英美法意四國政府之調停方案、吾國均無不誠意接受、而日本方面、或則一方佯停允戰、而他方藉端依然攻擊、或則不照原議辦法、予吾國以考量機會、遽行違約、向我進攻、或則漠視各友邦苦心、調停之好意、使各國　　調停計畫、成爲一種空言、觀於此種態度與行動、實不能不認日本軍隊對於停止戰鬥恢復和平一節、毫無誠意、况自日本軍隊在滬開釁以來、日本藉口保護三萬日僑、除陸戰隊五千人外、復增調陸軍第三師團、並有繼續增兵之訊、此外在滬有大小軍艦四十餘艘、航空母艦三艘、飛機一百餘架、野戰砲重砲、及其他軍械、不計其數、攻擊轟炸、無日或已、於是所謂保僑之結果、乃將閘北及吳淞地方、悉成灰燼、吾國敎育文化機關及醫院等、橫遭擊燬、吾國無事良民及水災被難人民以及婦孺等、遭殺戮者數千餘人、而其他被難人民之流離失所者、何啻數萬、吾國方面、始終努力於和平之進行、是以最近英美法三國公使來滬、居間斡旋、吾國復以誠意接受、原冀根據雙方同時撤兵之原則、實行停戰、使各友邦公使調停之好意、不致終成泡影、乃日本方面、始終缺乏誠意、不但不能諒解吾國與各國斡旋和平之意旨、並對吾國提出不合理之要求、以使上海形勢益趨嚴重、此則吾國政府所深抱憾者、查日本來文内所請終止戰鬥行爲一節、本國軍隊始終抱定自衛宗旨、倘使日本方面、確能表示停止攻擊之誠意、吾國軍隊、决不還擊、惟所指撤兵區域、均係吾國管轄領土、吾國駐軍毫無撤退之理由、其撤兵區域以外之日本人生命財產、須由中國方面完全保護一層、中國方面對於外僑、無論在中國何地、向來加以何護、自不待言、至謂上項保護如有未完全情形、日本方面得執行適當之手段云云、似欲俟我軍撤退以後、再行藉端尋釁、中國政府尤難承認、再所稱禁止排日運動一節、當此日本軍隊在中國境内多方挑撥尋釁之際、本國人民之憤慨、自必日增、假使日本不將其軍隊從速自中國境内撤去、一面誠意表示尊重中國主權與領土行政之完整、則中國人民之所謂排日運動、恐亦無從使之消滅、總之日本軍隊、此次藉口保護上海租界、而竟將租界地方作爲侵略吾國管轄領土之根據地、其因此而華租兩界人民所受之一切損失、自應由日本方面負其全責、基於上述理由、日本來文所述各節、吾國礙難接受、倘日本軍隊再行進攻、我淞滬駐軍、惟有遵照政府命令、竭力抵抗、其因此而發生之一切影響、當由日本政府負其責任、如日本政府確能命令日本軍隊即日停止切侵略行動、而爲進一步誠意之表示、則吾國爲貫澈維持和平之初衷、仍願加以善意之考量也等語、覆電業已發出、蔡軍長吳市長必能要據政府意旨、妥爲處置、茲將經過始末、電達左右、並申述要點如下、㈠觀於以上所述日本軍隊之橫暴與吾國維持和平之苦心正誼、乃中外所共見共聞、㈡日本軍隊如繼續其侵佔行爲、我淞滬駐軍、必本其兩旬以來不屈不撓之精神、爲堅决之抵抗、㈢凡我軍民、當知此次軍事抵抗、雖在淞滬一隅、而其影響實遍於全國、國家爲有機體之組織、凡我軍民、對於淞滬之自衛行動、當如手足之互救、不容漠視、必須舉國一致、以最大之决心、爲長期之奮鬥、然後暴力始無所得逞、吉令在原、兄弟急難、尙祈埀察爲荷、行政院長汪兆銘哿、（二十一日專電） 
[美輿論傾向對日經濟封鎖]  
　　參議員波拉主張愼重　　（華盛頓）政府方面及民間輿論、對於美國在經濟上抵制日本一事其演進情形、至可注意、國務院及白宮接護函電、爲數甚夥、謂日本如仍堅持黷武態度、則美國當與之斷絕一切關係、其中有前陸軍部長威爾遜及大學校長多人、均提出請願書、明白請求商同國聯會、與日本斷絕商務關係、截至目前爲止、國務院贊成干涉、似較甚於白宮、卒因輿論深以枝節爲懼、未能有所作爲、現在輿論既已變遷、自可採取較爲堅决之態度、此種堅决態度有人認爲必不可少、以爲按之上海特别情形既應如是、而日本行動、足使華盛頓九國條約·仲裁條約·及和平局勢、摧毀無餘、尤當有以對付之、此種意見、充滿美國、咸以爲此項情事、較之現行爭端、尤爲嚴重、國會迄今仍以經濟抵制、等於戰爭、堅持反對、但大部份輿論既已變遷、則國會意見、亦不難隨之更改、要之宣佈經濟抵制、必須由國會贊可、尙難立即實現、（二十日哈瓦斯電）　 
　　倫敦　參議員波拉今日發表一文、不贊成對日經濟封鎖之建議、以爲此種舉動、甚易造成美國被迫對日宣戰之地位、波拉主張繼續努力作友誼的調解、（二十一日路透電） 
　　（華盛頓）今日此間官塲對於上海戰事、仍守緘默、國務卿史汀生已接駐華公使詹森滬事報告、刻正詳細研究、不肯有所評論、參院外交委員會主席波拉則發一聲明書、答復裴克對其不贊成對日經濟絕交之攻擊、裴克爲歐戰時陸軍總長、現願出爲民主黨之候選總統、波拉答復則一再辯稱、以經濟壓力加諸日本、將爲不智不友誼與挑戰之舉、因對日經濟絕交、不啻促進美日戰爭、渠深知此種主張、純係由衷而發、但若付諸實行、將有危險云云、（二十日國民社電） 
[日本舉行總選]  
　　政友會仍占優勢　　新國會下月召集　　（東京）日本第六十一屆國會、今日舉行總選舉、日本本部一百十九府縣、共選出議員四百六十四名、每區應選三名至五名不等、台灣朝鮮及其他屬地、則無代議權、凡日本識字男子年滿二十五歲、皆有選舉權、總計選民一三·二三七·八四一名、自今晨起至晚間止、陸續赴選舉事務所投票者、約有七成以上、選舉結果有若干市區今夜即可揭曉、較遠山嶺區域、恐須二三日後方能達到東京、料明日夜間當可知其大概、現政友會方面預計可得二百二十五席、若得小黨與獨立份子之助、在新國會内當可占多數、惟選舉結果即令民政黨獲勝、重組内閣、而於日本之對華政策、尤其對於東三省問題及上海事件、料亦不致有大變更、即此次日本人民對於選舉、亦遠不若上海戰事消息之注意、至選舉用費約共日金二千五百萬元、半由各黨擔負、半由選舉人所出、新國會大約將於三月中旬召集特别會議、討論預算及其他重要議案、（二十日國民電） 
　　（東京）據今晚八時報告、政友會在大選舉中已佔優勢、今已定者爲政友會八十六席、民政黨五十五席、勞働黨三席、政友會現自信可在議會中佔大多數、計於四百六十六席中可佔三百席、（二十一日路透電） 
[法新内閣成立]  
　　總理泰狄歐兼外長　　衆料壽命未必能久　　（巴黎）今日侵晨、泰狄歐組成新閣、閣員於正午在杜美爾總統前宣誓、旋即就職、除總理自兼外長、賴伐爾長工部外、其餘閣員在國外均不著名、各報謂新閣乃大選舉前之過渡者、保亦有人謂來必能支持日久、蓋據參院議長白倫告客、參院擬竭力反對泰狄歐、因班樂衛組閣之失敗、泰狄歐實尸其咎也、（二十一日國民電） 
　　（巴黎）泰狄歐已於昨日午夜後實告組成新内閣、以右派爲基礎并代表極端右派份子、泰氏以總理兼外長、前内閣預算總長庇特利則兼海陸空三部、任爲國防總長、按昨日法總統於班樂衛辭謝組閣後、即命泰狄歐組閣（二十一日國民電） 
[駐津日軍嚴厲檢查行人定期演習野戰]  
　　（天津）日兵二十日下午四時起、在中日交界曰戒備、並嚴厲檢查行人、晚六時英法租界華人、因慶祝元宵節、燃放鞭炮、聲如槍　、公安局爲維持泊安計、令保安隊警察全體戒備、商民紛紛閉門、忽有槍聲數響、發自日租界、警察即令各誤樂場停業、電車停駛、行人奔避、遂入戒嚴狀態、日兵琥武裝出動、英法巡捕亦到牆子河一帶把守、嗣經　查、並無事故、華界於晚九時遂解嚴、（二十日專電）　 
　　（天津）駐津日軍定二十五晨九時、至晚五時、演習野戰、由海光寺出發、經過南開賽馬廠·王連堤·陳家莊·趙家壩·李 
 
 

Page 6

 
 
泰莊·紀莊·吳　一帶、市府已令公安局、晚諭鄉民、屆時聞槍勿驚、（二十日專電） 
　　（天津）日軍用駁船十九晚又由塘沽運津蔴袋百八十三袋、内裝在滬陣亡日軍三百六十六具、（二十日專電） 
[李丁聯軍派兵討伐熙洽]  
　　（北平）三姓電、吉林僞長官公署、現召集僞政治會議、當由吉垣指定各縣代表、純爲僞造民意、現依蘭李杜所屬十縣已通電聲明、誓不承認、李丁聯軍正派兵出動珠河一面坡兩處、勦滅熙洽僞軍、（二十一日專電） 
[東省漢奸展緩實施帝制]  
　　日人把持各機關　　（瀋陽）據今夜甚可靠方面消息、宣布滿洲獨立後、即行宣布帝制之計畫、現將展緩實施、據最近推測、將先召集公民大會、選舉溥儀爲帝、然後再宣布帝制、以表示此舉出於民意、趙欣伯所辦之東三省公報昨載社論、力主建設東三省帝國、聞張景惠與趙欣伯等均不滿意於現在之狀態、蓋覺日人不過以彼等爲傀儡耳、各機關日本顧問日見其多、東北交通委員會除有一名義上之中國會長與秘書外、其餘職員全屬日人、奉山路局各部分皆用有日顧問、日者中國政府所辦之電氣廠需添大批材料、向例輒招人投權承辦、此次並不投標、直向某日商行定購、即此一端、已足證日人之把持矣、（二十日路透電） 
　　（瀋陽）滿洲日報載宣統肖像、下註商定之滿洲新獨立國元首、（二十一日路透社電） 
[英國沉機觀變]  
　　星期觀察報警告日本　　倫敦　倫敦政界今日午時尙未接到上海眞正戰爭之消息、政府及海陸軍大員等之態度、現可視爲沉機觀變、其對於最近之發展、懷抱憂慮、確無可疑、内閣之上海特委員自昨日下午起未曾集議、但無論晝夜、隨時皆可集合、如遇有緊要事件、内閣全體亦不難立即召集、據最高要津方面消息、自滬變發生以來、内閣以全力應付、一面處理中日衝突的國際關係、一面保護遠東英僑之兩重問題、（二十日路透電） 
　　倫敦　星期觀察報社論、不主張英國加入戰爭漩渦、據該報意見、中日直接交涉、乃成立休戰之最快方法、但該報亦謂美國及國聯諸會員國應保留全權、務使中日間所訂任何協定、尊重其自己事件、並在遠東植立更佳之基礎、以維護國際和平之將來利益、該報並發警告日本之詞、如各國不得已而促進中國之組織、則日本之衰敗、必不可免、始則逐漸式微、終則莫可救藥云、（二十一日路透電） 
　　倫敦　星期泰晤士報載一投稿、分析英國對於中日問題之政策、並謂英國欲採行單獨的行爲、未免愚蠢、英國欲大膽宣布贊助中國、則在英國貿易上確爲一種良好的遠期投資、據投稿人主張、最能有補於英國利益者、厥爲中立·調解·及武裝監視、不依此政策而行、固屬善於自處、然非俠道也、保管公共租界之當道與英軍、其最佳之品質、將於此測騐之云云（二十一日路透電） 
[意德輿論一斑]  
　　羅馬　意大利各報對於遠東事變、初時袒護日本、現皆明斥其非、敢言報載稱、日本干涉之舉、除思侵略滿洲外、無他理由可言、（二十日哈瓦斯電）　 
　　（柏林）波爾森報以中日戰爭比擬英法百年戰爭、而法卒成爲統一國、以全力抵抗外敵、全行恢復失土、該報之意、遠東或將有與此相同之發展、故日軍縱佔據上海、戰事亦决不致終止、美國現沉機觀變、非至日本與中國久戰而疲弱後、不欲出而干涉云、又伏錫志報亦載有社論、批評滬局、亦謂日軍縱在上海獲勝、戰事不特不能終止、且恐將更轉劇烈云、（二十一日路透電） 
　　（柏林）民主黨機關報禾斯日斯報評論上海事變、發表意見云、行政院召集國聯大會、以討論遠東爭端、須俟至三月三日、始乃實行、足見其軟弱無能、又云、由此以至國聯大會舉行會議十二日以内、雙方當事國之間、未必有和緩之望、（二十日哈瓦斯電） 
[日飛機昨晨復到蘇州]  
　　外部向日方嚴重抗議　　（蘇州）二十一晨日飛機三來蘇即去（二十一日專電） 
　　（南京）外部據報、蘇州方面十七日上午、有日機共六架、飛翔天空、下午四時、又來五架、四週飛翔、十八晨復來三架、飛向新建飛機塲、並有開射機關槍情事、今外部對此、業向日方嚴重抗議、（二十一日專電） 
[抗日救國運動]  
　　（北平）平民衆救國會今成立、到熊希齡等百餘人、（二十一日專電） 
　　（天津）婦人救國會二十日對滬戰發表宣言、援助十九路軍、奮鬥到底、略謂坦白光明大道、就在前邊、奮勇前進、是我們的至寳、（二十日專電） 
　　（天津）北寗路特别黨部、十九日電十九路軍將士、務要抵抗到最後一滴血、不使敵人得我尺土寸草、（二十日專電） 
　　（濟南）恩縣縣長楊玉驤條陳省府、籌救國准備金、全省縣長捐俸一二三月不等、本年上忙加徴一次救國准備金、韓極嘉納、即提出省府常會通過施行、（二十一日專電） 
　　（濟南）省府傳達處决捐俸慰勞抗日將士、（二十一日專電） 
　　（徐州）徐商界各業公會千餘人、二十午在民敎館舉行宣誓、對日永久經濟絕交、並請張學良迅速出兵、恢復東北失地、各機關均派員參加、抗日空氣極濃、當塲並推籌委十五人、組商界自動抗日救國會（二十一日專電） 
　　（徐州）徐電報局全體職工、二十一日電滬十九路軍將士祝捷、並捐欵慰勞、有奮勇殺敵、迭敗倭宼、精忠救國、可貫天日、全國無不歡欣鼓舞、敬佩萬分語、（二十一日專電） 
　　（杭州）浙省籌募救國義捐會、二十在市商會召集各機關各法團各業公會開聯席會議、籌商募捐辦法、結果圓滿、當塲認捐者亦多、（二十一日專電） 
　　（廣州）此間人民現從事於接濟第十九路軍之工作、甚爲忙碌、政府人員皆須捐俸以助軍費、凡俸金在一二百元之間、捐一成、三四百元者捐二成、四百元以上者捐四成、不足五十元者免捐、女界亦甚活動籌欵、要人如陳濟棠等之夫人、除自行捐助巨數外、已組織籌欵委員會、第十九路軍廣州辦事處已收到海外華僑匯來兩萬元、當即匯往上海、海外華僑允助機關槍與飛機、廣州各公共團體已决定籌足二十萬元、用於上海、其中十六萬元供軍用、餘四萬元爲閘北吳淞等處鄉民救濟費、凡置有汽車或汽船、者各須捐一百元、房主捐租金半數、商家捐登記資本一成、游戲塲捐一晝夜收入、納稅者按其收入捐二成、以上捐欵限二月内繳齊、李宗仁對新聞記者稱、不日返廣西擇選精兵、往助第十九路軍云、中山大學於停課四月後、今日復課、但未必能久、因學生欲投軍赴滬、與日兵决戰也、（二十一日路透社電） 
[陳濟棠召開重要會議]  
　　决對中央改變態度　　（香港）陳濟棠二十一日召各要人在白雲山開重要會議、蕭佛成·鄧澤如·李宗仁·余漢謀·香翰屏等均列席、决定以後對中央改詆諆態度爲善意之貢獻、凡有礙於統一及團結對外之言論紀載、令報紙檢查員抽去、免淆亂社會觀聽、對派兵援滬閩及入贛剿共辦法、亦有决定、（二十一日專電） 
[兩粤派兵入贛]  
　　李宗仁電李濟深　　（香港）李宗仁十九日電李濟深、共匪心腹之患、亟應剿除、此間對入贛部隊經心派定、籌備即日出發、仁意剿共、應擇資望隆重之統帥、抽調粤桂湘閩滇黔� 
勁旅、與之實權、並由中央撥欵接濟、或准由粤關餘撥用、即由兩粤抽派小部、亦須中央對桂按月接濟若干、方能持久、請以此意轉中央决定、至抗日之軍、平漢隴海駐軍甚多、儘可調用、勿撤駐贛之兵、以免此剿彼竄、又陳濟棠李宗仁十八電覆何應欽、贊成兩粤酌派部隊入贛南剿共、惟中央原駐贛剿共軍、暫勿撤圍、至出兵費用、希中央予以補助、（二十一日專電） 
[孫科等决卽離滬赴洛]  
　　（南京）汪精衛二十一日酉接留滬全體中委孫科等電、對行政院表示抵抗到底、極爲贊佩、决即日離滬赴洛、出席一中全會、此間人士、認此爲中國目前最好現象、滬戰前途極可樂觀、（二十一日專電） 
　　（香港）粤中委定二十二日會議參加二中會問題、（二十一日專電） 
[蔣汪前晚離京]  
　　（南京）蔣介石偕汪精衛昨夜離京、目的地暫守秘密、外傳非赴滬即赴鎭江、蔣汪出發前、聞在浦口與各要人會議、一致决定大規模準備抵抗日本侵略、即十年或二十年亦所不懈、因此現正考慮將洛陽作爲永久都城、此外并有遷都長安之新提議、（二十一日國民社電） 
　　（北平）鮑文機今晚赴浦口鎭蔣汪、報告華北情形（二十一日專電） 
[馮玉祥抵浦鎭]  
將來滬視察軍情　　（南京）馮玉祥今晨八時抵浦鎭、病尙未全愈、但接日軍提出哀的美敦書及上海日軍總攻擊業已開始之報告後、决計親赴前敵、昨夜九時乘專車由徐州來到浦鎭後、語人即將渡江晤蔣介石、然後由京赴滬視察軍情、或指揮作戰云、（二十一日路透社電） 
　　（南京）今日午後據浦鎭傳來電話、謂馮玉祥今日不渡江到京、政府諸領袖接馮到消息後、已渡江往與會商、蔣汪亦同行、時諸領袖在湯山會議甫畢、聞已議决予軍政部長何應欽以指揮軍務之全權、（二十一日路透社電） 
　　（濟南）傳李德全今早由徐州到濟、但行蹤極秘、（二十一日專電） 
[馬占山電京否認赴瀋]  
　　（南京）馬占山電致中央政府、否認日人所傳渠曾到瀋陽及由瀋陽返黑之說、謂渠從未啓程前赴該地、（二十一日路透社電） 
　　（哈爾濱）日人爆炸輕飛機十三架、昨日抵此、聞將用以剿匪、馬占山將軍定今日返齊齊哈爾、（二十一日路透社電） 
[南京現局安靜]  
　　（南京）此間城内與下關均安靜、惟日領事署人員仍在船辦公、日間泊於大阪碼頭、夜則駛駐中流、該船所架之機關槍、經外交部接洽後、業已移去、（二十一日路透電） 
[國府令設太原綏靖公署]  
　　閻錫山任綏靖主任　　（洛陽）國府二十日令、特旅閻錫山爲太原綏靖公署主任、此令、又令、特設太原綏靖公署指揮節制山西綏遠兩省軍隊、保衛地方、其組織權限、照北平及豫鄂贛各綏靖公署成例辦理、此令、（二十日中央社電） 
[吉連開始通車]  
　　（北平）瀋陽訊、日本舉辦東三省航運已實行、吉連通車已開始、東省各地、日本文電報已開辦、（二十一日專電） 
[英報所載離奇戰訊]  
　　倫敦　今晨倫敦與各省之報紙、仍以上海時局新聞置於顯著地位、惟所接消息、多有離奇可笑者、如某報載稱、有一英籍美貌女童與華兵駢肩作戰、且描寫盡緻、除少數人連久寓上海歸來者外、閱此新聞、均爲毛髮悚然、又有一報、紀昨日江灣之大戰、謂河渠咸爲流血云、他如日兵一旅在江灣被圍、現正在拚命力戰、以求生路、亦爲報載駭人消息之一也、（二十一日路透社電） 
[王兆榮任川大校長]  
　　（南京）國府二十一日令、任命王兆榮爲四川大學校長此令（二十日中央社電） 
[平市猩紅熱流行]  
　　（北平）近一月來、平市民死於猩紅熱者達數百人、（二十一日專電）　 
[隴南川軍全部潰退] （ 
　　（北平）蘭州電、甘民爲抗日組全甘義勇軍、加入者逾十萬人、推朱貫三爲總指揮、蘇鼎三爲副指揮、定期開始訓練、隴南川軍全部潰退、王友邦部投誠、馬靑菀命駐徽縣、聽候點編、（二十一日專電） 
[綏省墾殖辦事處成立]  
　　（北平）綏省府二十一日在新城成立墾殖辦事處、傳作義·王靖國兩部、先選派少數士兵進行兵墾、（二十一日專電） 
[綏省調查準旗慘案]  
　　（北平）歸化電、準格爾旗官府全家被害案、省府二十一派軍事處專員、赴該旗調查、（二十一日專電） 
[財部電洛政費即滙]  
　　（北平）洛陽電、財宋二十一電洛、政費即匯、（二十一日專電） 
[津水公司醞釀罷工]  
　　（天津）自來水公司不履行去年承認之條件、並開革工會理事及工人、日來罷工醞釀、如箭在弦、黨政當局定二十二日派員調解、勸雙方讓步、（二十日專電） 
[吳奇偉部集中長沙]  
　　（香港）粤二十日接吳奇偉電、本軍已集中長沙、桂軍廖磊·李品仙·黃旭初三軍、分集柳桂邕、補充軍實、候中央令、出發援滬、（二十一日專電） 
[劉植炎赴菲籌欵購機]  
　　（香港）劉植炎奉張惠長命、二十一日赴菲籌欵購機、（二十一日專電） 
　　（香港）汕商决撥前籌建兵房之十三萬購機、（二十一日專電） 
[林雲陔抵港謁胡漢民]  
　　（香港）林雲陔二十日抵港謁胡、（二十一日專電） 
[沙洲護漕港聞砲聲]  
　　（江陰）沙洲護漕港、二十一午、聞太倉陽林口砲聲甚烈、（二十一日專電） 
[張之江檢閱南通駐軍]  
　　（南通）張之江二十午在商會講演國難 
與自衛、晚檢閱駐軍、（二十一日專電） 
[石塘灣獲間謀嫌疑犯]  
　　（無錫）石塘灣商團二十一日獲喬扮僧人朱明山二名、興化人狀似日間諜、（二十一日專電） 
[浙商提議拍賣日貨]  
　　（杭州）省商聯會提出意見、啓封日貨拍賣、理由辦法各四條、以三成充義捐、七成歸還商家、提交該會討論實行、（二十一日專電） 
[杭記者會開會員大會]  
　　（杭州）杭市記者公會、二十一日開三屆會員大會、修改會章二七條、提案十六件、議决通過、當選執委樊迪民等七人、監委胡健中等三人、（二十一日專電） 
公電 
[廣州來電]  
　　各報館均鑒、慨自東北淪陷、繼以滬戰發生、亡國慘禍、已迫眉睫、非集合全國力量、作長期之抵抗、則無以挫强敵、而挽危亡、惟共產黨徒、竟取乘機肆虐、擾我後方、此誠黨國之公敵、民族之大患也、濟棠等分屬軍人、責在保民衛國、當此危急存亡之秋、豈無自靖自囗之志、今後惟有賦同仇之詩、懍鬩牆之戒、努力於抗日勦共、以副國人之期望、嗚呼飢餐胡肉、岳武穆之壯志猶存、痛掃黃巾、皇甫嵩之豐功堪仰、息壤在彼、未或敢渝、謹此宣言、諸希亮察、陳濟棠·李宗仁·白崇禧·陳策·張惠長·余漢謀·香翰屏·李揚敬·張發奎·黃旭初·廖磊·李品仙·繆培南·黃任寰·張瑞貴·李振球·葉肇·張枚新·張　·黃鶴齡·韓彩鳳·覃連芳·韋雲淞·范德星·陳章·李湮之·陳漢光叩巧印、 
[南寗來電] 　 
　　各報館均鑒查自暴日侵我東北、本集團第四軍將士、秉其愛國熱誠、迭經通電、請纓援黑、誓師出發、宗仁崇禧以該軍將士、急赴國難、殊深嘉許、業經縷情迭請中央、明令抽調、以利軍行、一面令飭該軍、先集全州待命在案、今該軍在全經旬日禍益烈、爲使該軍速遂其急難赴援起見、已令吳代軍長奇偉、迅率所部、繼續前進、勿庸再在全州逗留、其他各部、亦已令飭從速準備、共赴國難、以救危亡、謹電呈報、并祈鑒察、第四集團軍總司令李宗仁副總司令白崇禧篠印、 
[華盛頓來電] 　　 
　　申報鑒今日由大通銀行匯上國幣四千五百元、乞以半數轉交十九路軍、半數轉交財政部長、充國防經費The　Louts　Rest職員皓、 
要聞 
[日本國内要訊]  
　　大阪地陷之劇烈　據日本各地報載、大阪府中河内郡堅上村字𡶛區一帶、於� 
本月五日突然發生猛烈之地陷、全區地面頓呈龜裂之形、龍田川一隅陷裂尤甚、查裂陷線之方向、自𡶛區東端長尾附近蜿蜒向南分裂、直至龜瀬隧道東口線路、又橫斷大和川而成一直角形、約占地面五六里之廣、裂口均達二尺以上、一方因地形激變之　、　直東　　地面、走然隆起、平均高度達四尺、其他附近各地、亦漸有蔓延之勢、龜　地之民房、完全倒坍、鐵道枕木與軌道屈曲散亂、列車不能開行、十三日以來、復以南平爲中心、陸續播動、據平野氣象台長之測騐報告、奈良縣藤井之地盤隆起、大和川河底、已有變化兩岸危險異常云、 
　　國内米荒之現象　日本朝日新聞載、本年内地（日本）米穀之需供關係、尙缺少五百萬石、山本農相已决定向海外採辦、但全國各府縣現在存米數量、尙無充分調查統計、獨就大阪堂島米穀取引所調查所報告而言、自一月三十一日至二月五日、比前旬減少六萬七千百五十四石、六日後减少之數、當在十五萬左右、除已向暹羅庇能採購外、中國米一時無輸出之可能、以是日來米價飛漲、人心惶惶、際此非常時期、數百萬國民將受生活的脅迫、急望當局講究社會的立法、况自上海問題發生、國際政局之形勢、重大變化、萬一實行經濟封鎖、則帝國前途將如之何云云、 
 
