# 1914 - 268 - 4914751

 

Page 1

 
 
游記 
[新疆旅行記（下篇）（十四）（單騎）]  
　　初八日早出呼圖壁西北行平地無山見道旁粟花盛開間有結果已可割漿其種作係關内人並非纒頭是晚宿綏來該處北通阿爾泰西通伊塔東通迪化要地也駐防兵一營商民三千餘家並有俄商在此收買牛羊皮 
　　初九日早出綏來正西行過瑪納斯河河幅約四百米突水流甚急入新疆界第一次所見之大河也其源出自天山流入阿雅爾湖河之兩岸纒民數千百家開渠引水以灌地農業極爲發逹所種稻麥皆有間雜粟聞迪化米麫俱仰給綏來是晚宿烏蘭烏蘇該處土地荒凉曠無人烟 
　　初十日早出烏蘭烏蘇正西行地多沙磧不宜種植氣候乾燥異常蓋地勢又漸高也見沿途牛馬駝死體甚多穢氣逼人可懼之至地方官毫不加察何也是晚宿安集海該處祇有小舖二三家不成市面 
　　十一日出安集海正西行路多塊石車行甚不穏道旁亦無可耕之地不見人烟過金屯台漸見肥土蘆草青青間有纒童牧放牛羊路上氣候和暖楊柳搖曳髣髴江南春色神氣爲之一暢此處係古西且彌國現爲東土爾扈特旗阿爾泰辦事長官帕王所管轄也再西行三十里即西湖廳治現改爲西湖縣蒙古語謂庫爾喀喇烏蘇地勢窪下四面皆山山上有林俱係樺木可用之材西湖北屏塔城西障寗綏重鎭也是晚宿西湖馬統領處馬甘肅河州人與馬安良同族精通回敎經典曾至亞拉伯二次云 
　　十二日因待閻科員不成行與馬統領談回敎敎理甚久予問馬回敎何以不食豬肉馬言凡物皆有志氣如馬侮之則蹄犬侮之則咬牛羊侮之則牴觸獨猪犯而不校毫無自衛之能又不論禽獸雌雄相交必不令他物雜遝其間獨猪甲雄與乙雄均可先後輪交一雌絶不相爭無志氣之甚者大聖穆漢木得以爲人食此肉恐將傳染移易人之性故於經典特著名忌食之予聞其言亦似有理馬又稱土爾其京城不准人高聲說話社會上 
[艾羅補腦汁]  
腦筋系統乃全身主動之機關蓋腦系能製造滋養生活料使人腦健精神氣力强旺艾羅補腦汁一藥補腦功用中外各國久已馳名尤以培養腦系最爲神速腦系强健則消化力腎部濾血力呼吸空氣力記憶感覺力及其種種虛弱諸疾自然隨之全愈故人補腦汁有統治百病之功實非言之虛謬也定價大瓶二元每打二十元小瓶一元二角半每打十二元總發行所上海三馬路中法大藥房 
 
 

Page 2

 
 
交涉俱交頭接耳情形甚爲鬼崇云是晚閻科員由伊回定明日北行 
　　十三日出西湖西北行馬統領送至頭台沿途甚爲荒凉地多鹽質不能種植望一　漫未見一物惟此道係俄人通商大道來往貨車甚多亦不甚寂寞也是晚宿於沙拉烏蘇該處祗有驛房三間並無人家（未完） 
時評 
[匪亂一結束（冷）]  
　　中國何以有匪徒第一無業之游民多也第二解散之軍隊無從設法也第三不得志之徒其氣勿平也合是三者於是無業游民爲之主動解散之軍隊爲之附從不得志之徒爲之煽動而聯絡於是數月之間遍中原而匪徒羣起矣 
　　匪徒之起首當其害者爲各地之人民搶掠燒殺匪徒之本分也假使進而爲害各地匪徒一旦聯貫則不僅人民受其害國家將蒙影響矣小而血戰經年大而變更國是 
　　是故匪徒之第一步人民之痛也第二步執政者之憂也今第一步旣過而第二步則爲軍隊所擊散不能逹其目的是今年之匪徒適與去年之亂事相似人民受其禍執政者收其功嗚呼人民何苦而執政者何幸耶 
　　今者匪徒之擾據北京所接各電觀之又將成一結束故總論其事如此 
[命令]  
　　三月四日大總統命令兹制定覲見條例公布之此令 
　　又令兹制定製鹽特許條例公布之此令 
　　又令特派李經羲爲約法會議議員資格審定會會長此令 
　　又令任命李經羲蔡　姚震余棨昌董鴻褘饒漢祥胡詒穀朱深黄德章爲約法會議議員資格審定會會員此令 
　　又令任命熊希齡籌辦全國煤油鑛事宜此令 
　　又令内務總長朱啓鈐呈據直隸民政長轉據天津警察廳長楊以德呈請任命張奎元爲消防督察長應照准此令 
　　又令内務總長朱啓鈐呈據代理江西民政長戚揚轉據省城警察廳長閻恩榮呈請任命王襄爲秘書張毓芳吳右銘盛家良王棣棠爲科長申保樍張榮完歐亞陳其逹爲署長韓振山張世永爲勤務督察長周洪升爲消防督察長應照准此令 
　　又令馬得江給予八等文虎章此令 
　　又令兼代陸軍總長周自　呈請將克復鳳台出力之高振善授爲陸軍步兵上　李傳業史俊玉馬聯芬李翰卿均授爲陸軍步兵中校吕鶴林授爲陸軍步兵少校並　陸軍步兵中校徝何振揚馬泗柱曹玉貴楊克頴王尚林張萬祥劉鶴章湯鴻源王蘭芳顧守綽高自德李守德鄭玉珠倪本榮馬奪魁孔繁義高恒玉范壽煊陳德山常泰然常鳳鳴郭尚清蘇開華李懷興閻統貫馬祥斌朱元章宋長慶韓承順楊鳳山丁存寛李培德李鑄寳倪金鏞　仲符均授爲陸軍步兵少校張運卿蔡景棠均授爲陸軍砲兵少絞陸軍炮兵上尉邵士坡加陸軍砲兵少校銜魏錫三陳鳳雲曹士英均授爲陸軍步兵上尉並加陸軍步兵少校銜王春林鞏玉泰李秀彦孫煥臣吕懷志孟昭德趙紹瑞張瑞林梁炳魁竇吉臣張學曾朱保昌李振國盧中山張德勝王錫朋張文遠時孟林戎鴻志孫世槐傳全德柴得功周如居郭得標劉立山董世傑予金寛劉長順王金明張奎元郭得勝張廣志朱效先陳萬泰郭本善黄長勝趙金福王東海傳繼正楊振林朱純林劉振庭高于坦張子彦於振屏謝鴻翥方青山翟榮錫高得勝田陞爵姜振清楊連山趙永祿甯嘉成王文元曹玉珍吕松泉王雲山邱保細倪朝臣楊以魁孫得山鄭仲魁均授爲陸軍步兵上尉段連奎授爲陸軍騎兵上尉孫萬釗王傳　趙登瀛任步財吳連登劉克棟張策方均授爲陸軍砲兵上尉張世昌馬秀山均授爲陸軍步兵中尉並加陸軍步兵上尉銜張榮福授爲陸軍砲兵中尉並加陸軍炮兵上尉銜劉玉山黄自修李升源李在滋侯占元張福德朱鳳彦王蘭榮馮紹春陳墨林李寳焜宫萬清馬聯基閻清波陳得魁楊保邦備士奇楊廷青趙錫寛楊榮慶李鴻昌侯其信華濬章張玉潔均授爲陸軍步兵中尉應照准此令 
　　又令兼代陸軍總長周自齊呈請授鄭巨川爲陸軍步兵上校彭開運譚禮秩爲陸軍步兵少校胡得權爲陸軍騎兵少校楊國韓李金山秦永升葉鳳翔朱應奎田春芳爲陸軍步兵上尉楊萬成蘇春布樊兆康張鳳鑫劉占奎李樹蕃陳金龍陳金愷左鴻瑛爲陸軍騎兵上尉嚴春山爲陸軍炮兵上尉應照准此令 
[專電]  
　　北京電三號總統府第一次財政委員會奉交應辦事件（一）爲活動金融機關計須畫一年制收回濫鈔擴充銀行（二）整理財政徵收機關須規定章程及功過處分凡徵收官吏應納保証金又應定保障法先由財政長或各省民政長預保用各知事任免並由國稅廳内務司會核辦有成績者立予提升（三）自治裁判各費宜設法清查或提歸國稅或裁减之（四）裁餉辦法（五）爲防遏土匪計宜愼選知事厚其經費假以事權并就自治經費項下撥欵組織警備隊（六）裁節無關重要之各項新支機關（七）擬設公債及整理舊稅擴充新稅各所研究整頓辦法由財政部行之（八）凡新稅須提出十分之一由部存撥外國銀行以爲單鶴雙鶴章年金之用 
　　北京電李經羲被擬平政院長李辭謂所定權限太輕該項官制由總統府交國務會議復由法制局更議後復交該會議大约分平政院及檢察廳兩項審判官及檢察官由各部密荐檢察官略如都察御史 
　　北京電官中發表官軍勦狼確情駁斥某西報指斥軍報不實之虚謬 
　　北京電官中發表趙秉鈞之病案甚長據屈永秋醫案斷其致命之原係神經痛症或血口（電碼不明）所致 
　　北京電清室派溥倫往唁趙督 
　　北京電美孚代理人往見孫武湯化龍詢其意見孫等答該約曾經批准與漢冶萍私借不同惟合資不均尚欠公允該會頗思抵回已呈政府今惟有靜待後命 
　　北京電昨發表製鹽條例凡爲鹽製造者須政府特許製造者分五種（一）製鹽者（二）採滷及試製者（三）採搜礦鹽及含有鹽質之礦物者（四）製造鹽類各種物質含有鹽化金四十分以上者（五）精製鹽或口（電碼不明）者自施行日起無論從前在何官署領有執照皆須照本條例辦理 
　　北京電張弧辭職原因發生於鹽務顧問章程袁謂張某乃目中無我日前又因鹽署辦稿呈總長畫行周召張至指一稿曰此三字想係日本名詞我不懂聲色俱厲張不能堪即辭周復函慰留並派員招張到署張辭不赴繼任鹽務署長有姚煜之說 
　　北京電法制局又新定報紙條例較現律嚴如損人名譽項下削去涉及陰私之制限保証金加重 
　　北京電前日秘商總統制問題將來似决行此制但仍設總務卿　　北京電知事試騐口試被屈者甚多且多係學生擬公呈質問 
　　北京電亳州電山東陸軍徐團長與匪黄二成等戰於宿境胡莊斃匪三十六名擊退匪百餘名漯河電信陽吃緊陶旅長全隊開往漯河空虚可危請調撥一二營駐漯六安電大軍於商城之東斃匪二千餘名匪竄窮谷太湖電鄂軍於商城境之關王廟斃匪二千餘人駐馬店電匪逼信陽民人驚懼由漢赴京票車停廣水不敢北開安慶電趙屯集相近有土匪五六百名在杜閣結聚經山東警衛軍追擊竄至夏邑駱集復追擊斃匪八名濟南電仲匪餘黨叛擾沭境魯省派十八團赴郯會勦同沂防越迎擊並分道出發該匪盤踞塌山約有六百餘人並分兩股竄瓦窰馬陵山等處分頭招結伏匪以爲夾攻官軍之計現經官軍擊退向南逃遁 
　　南京電蘇省水警總廳現已裁撤温朝詒爲第一廳長趙會鵬爲第二廳長 
　　南京電韓省長電請警務顧問員卜羅斯來寗商議蘇省警政統一辦法 
　　南京電江蘇各觀察使經費昨由省長電覆財政部以呈送之修正册爲準 
　　南京電段書雲請撫卹被兵各處 
　　南京電韓省長通電各知事地方監獄費先行撥付再補領紙以免延誤 
　　南京電揚州商務總理周樹年電致省長聲明並無告訐軍官之事 
　　南京電内務司長馬士杰又請辭職 
[特約路透電]  
　　北京電旅京燕秦蘇鄂湘同鄉聯名上書袁總統極言美孚公司開採油礦合同之失當堅請政府須與美孚公司均分出資本俾董事人數得以相埒管理權得以平等上書者非反對以礦權許與外人惟以爲中國土地權無論如何必須保全云 
　　北京電聞白狼現率羽黨三千名駐距京漢路線七十里之寨方（譯音）尚有某心腹率羽黨四千名駐於三十英里之内糧食頗足皆由各處刧來者 
　　北京電蒙兵現復進逼張家口庫倫嘗以軍械子彈接濟之 
　　北京電今日趙秉鈞出殯袁總統派代表數員赴津執紼趙之養子現年十七將來京與袁公子同受敎育 
　　北京電北京商警二界議爲趙秉鈞建祠立像 
　　北京電袁克定曾於前年墮馬受傷聞其左邊之肢至今尚有一段麻木當日跌後卽請美醫診治美醫謂惡血凝腦當爲鋸骨其父已允而其母堅不許故美醫僅稍奏刀圭爲除凝血雖未去盡然其腦力固未損也今庽項城故里由巴萊君敎授軍學文學心理學社會學云 
　　北京電聞徐世昌已抵天津 
　　北京電英文北京日報載稱飛行隊之雙葉飛艇數艘將於三月十二號由京飛至保定　　雲南府電東川府因禁種罌粟發生變端苗民相與爲亂毁大銅礦一所當道已派軍兩團前往鎭壓 
　　東京電衆議院議長大岡君巳簡爲文部大臣文部大臣奥田君已簡爲司法大臣 
　　東京電日皇召見山本首相及德川公爵與政局無關 
[譯電]  
　　北京電袁總統擬於府内設一特别借欵處以周自齊主持政務 
　　北京電政府議裁直隸都督俟朱家寳將前督未了之事辦竣後卽擬實行 
　　北京電趙秉鈞死因今仍未明某西醫簽有證書謂趙乃患心病而死朱家寳致電政府請准檢驗以釋疑團 
　　北京電北京各報今日登載韋特與白羅伊爾兩醫學博士簽名之證書謂趙秉鈞之死實因心脉怔忡急不及救所致 
　　北京電上海商務總會來電反對近今宣布之商人通例謂不合華商貿易之現狀故請略加修改 
　　北京電三月二號官軍在柳林附近戰勝白匪匪向西竄 
　　北京電張弧日來仍未到所辦公非由政府擔保凡彼與丁恩商定之鹽政事宜均當依行則决計辭職各省都督近常干涉鹽政阻撓改革據張弧聲稱政府並不止之云 
　　北京電政府現信再需三月各項捐稅可復舊狀届時入欵旣增面復籌募内國公債則或可不仰濟於外國云 
　　北京電政府近爲海關常關聘用之日員三人不日將赴各省查察各稅關現狀 
　　北京電康有爲决計不至北京擬僑寓日本 
　　香港電鍾小南（譯音）引渡一案畢高德律師請准該犯上訴樞密院法庭因此乃由民事案發生之刑事案不允所請畢高德君今擬直接懇請樞密院檢事長巳允展緩三四月引渡該犯 
　　倫敦電英國陸軍豫算共需經費英金二千八百八十四萬五千磅較之上年增加六十二萬五千磅飛船經費巳逹一百萬磅 
　　倫敦電下議院議員三百五十八人聯名上書首相愛斯奎士請參與舊金山博覽會蓋因謝絶有礙英國商業且恐損及英美邦交之故 
要聞一 
[政局（三月三日）（本館駐京記者遠生）]  
　　政治會議不久造終約法會議不久開始而眼 
 
 
 

Page 3

 
 
　將必有一種重大機關出現者卽吾早已通報之憲法會議是也此項會議或將名爲共和顧問院乎或將名爲高等諮問院乎或即名爲憲法起草委員會乎均未可知要之必另立一種機關以任憲法起草之事其爲暫行者乎則或謂之爲委員會其兼備諮詢而爲常設者乎則必稱爲高等諮問院或共和顧問院等有賀長雄氏著一論題曰高等諮問院之組織及權限者余巳介紹之於本報其意殆欲中國仿效日本設一冋一性質之樞密院除起草憲法外並備各種諮詢特不能干預行政之事會員由大總統任命組織於全國爲最有名譽之職此說如行可將必須另立之憲法機關與必須設立之顧問院合而爲一可謂適合於時勢要求之主張意者其殆將决行已乎（聞將來定名仍係共和顧問院） 
　　蓋約法會議乃專議約法修正及附屬於約法之重要法令之事與憲法無與即由此産生新國會而憲法之起草機　仍必須設立故雖任約法會議不久開始之今日而憲法會議之說固與之並行不悖者也 
　　總統制乎　總統内閣制乎此等悶葫蘆今日巳漸漸打破矣有人見一秘稿雖全文未便發表伹似有國務卿之設略稱贊襄大總統綜理國務各部總長則對於總統直負責任内閣會議則文中並未規定果爾則又大似總統制矣總之將來必有一首長居於各部總長之上則確聞也（聞將來仍係總統制） 
　　此各部總長之上之首長國務卿將來無疑是徐世昌氏矣此又是打破一個悶葫蘆也王賡氏自青島回京有人察其語意徐氏似非不出者雖大總統頗曾語人謂菊老仍願擔任顧問院事然記者另有一確定事實足以証明徐氏之必出者今姑從闕文 
　　自熊總理去後國務院有一絶大更變即國務會議次數大加汰减是也自熊去後至今僅開會議四次第一次第二次均因各總長不到未能成全第三次成會乃通過鑛務條例一篇國務院秘書長陳漢第氏乃上書言事矣謂各國之有國務會議乃爲行政大方針及施政上之共同計畫而設未有零星瑣碎將尋常章程議案皆由國務會議如吾國今日者請自今始（一）凡各部主管之事由各部專主呈請總理會呈（二）關係各部之事由關係各部會同决定呈請總理會呈（三）陸　軍兩部總長向來到會甚稀凡關涉軍部之事應卽由鈞府軍事會議與該部會同議决無庸經過國務會議呈上允行卽由孫總理　告該部故今日之國務院已大有訟庭花落之佳景矣 
　　總統府照例每禮拜六由總統與各總長會議一次今尚未增加次數 
　　綜言之以後大局趨勢略可預測（一）由約法會議産生新國會（二）於約法會議及新國會之外組織憲法起草機關如共和顧問院之類（三）内閣制大加更變而徐氏必出是也去臘吾比徐氏之出等於山雨欲來風滿樓今則風足而雨將下矣計各部總長如周自齊朱啓鈐章宗祥嚴修皆可謂爲徐系之人海陸軍自無問題唯農商部長今日巳盛傳楊士琦蓋張氏亦决不能待至數月以後也 
[中央財政觀]  
　　銀行團借欵要求幣制借欵外間雖有可成之說兹得確實消息五國銀行團對於發表鹽政顧問章程固屬滿意伹丁恩氏之擬改良鹽稅辦法政府若未實行照辦仍難决定而實行改革鹽法兹事體大政府未必率爾從事故成立時期尚難預料云又聞此欵所以難於成立其原因實在於監督問題惟五國銀行團所以特設監督之要求者其理由不遇謂不設監督則政府或將所借欵項挪用别處恐不能得逹借欵契約中之眞目的而巳然　府一方面以爲倘准設置監督則喪失國家財政之主權致啓外人干涉之端且現在政府内有以改革幣制爲不急之務又擬將契稅印花稅等項收入作爲擔保發行六釐公債藉以整理短期内外債如是則幣制借欵暫擱置不辦亦未可知 
　　匯豐行續開會議財政總長周自齊近日因幣制借欵一事迭向五國銀行團磋商進行辦法迄無結果日前特致公函於該團代表熙禮爾氏約定昨日（二號）在匯豐銀行續商此項借欵問題刻聞昨日周氏巳偕同幣制局總裁梁啓超氏前赴該行會商一切其會議結果如何容探續誌 
　　大借欵改派專員政府巳委周君學熙專辦大借欵交涉事宜刻聞周君以五國銀行團對於此次借欵要求條件比上次大借欵更苛酷交涉之棘手實屬意中事故不肯擔任交涉並呈請政府改委現財政總長周子儀及次長張弧二君直接與五國銀行團辦理借欵交涉以期捷速政府亦深然之擬改委財政總次長周張二君共當借欵交涉之衝云 
　　財政部奬勵兩所聞財政部新設籌辦新稅所及整理舊稅所兩所人員周總長巳奉大總統諭於新增稅項内提出十分之一作爲奬勵之用其奬勵方法卽照從前頒布督徵經徵分徵官額外徵收奬勵章程及如額解欵奬勵章程辦理該兩所坐辦視經徵官辦事員則視分歡官給奬云 
　　討論會實行取消財政討論會之設原爲熊前總理所主張故其會址　於國務院内以便熊氏隨時出席乃開會僅數次而熊氏即已解職此項會議在今日巳有停止之勢昨周總長諭令該會正副主任項驤吳乃琛二氏將該會尅日實行取銷云 
　　各省收支數目各省收入支出業經各省先後呈報在案兹聞財政部與審計處合計後已交政治會議政治會議昨日巳將大概數目核定兹錄如下各省除吉林奉天之入欵報告及廣東之出欵報告未行列入外其餘各省共計收入洋元四千零七十一萬八千七百餘元支出五千九百三十一萬九千八百餘元云 
[政府最近之籌邊策]  
　　治内蒙之計畫外蒙許其自治内蒙之施設更當勵精圖治以園邊圉現在内蒙因外蒙匪亂之影響大受創害除銳力勦辦匪徒維持治安外政府對於内蒙聞已定有計畫略舉如下（一）内蒙森林鑛産豐富天然財産多行棄置宜設法經營以闢財源（二）内蒙土地多　人民稀少宜速行移民政策開墾實邊闢地利而固圉陲（　）蒙人多愚陋宜厲行普及敎育方法俾啓發蒙人之智識免受他人之愚弄 
　　蒙藏局之函請敎育部接蒙藏局函稱現旣合五大民族爲一國自應五族人民受同等之敎育除滿大巳習用漢文漢語母庸特爲計畫外蒙古西藏及回部習俗語文尚多隔閡是宜特定敎育方針以期漸歸統一但應如何規定之處煩請迅爲議復云云 
　　治猺民之政策政府以廣東羣猺滋事龍督因該處與租界毗連將兼治爲難情形呈請中央籌畫善法曾由中央電令該處不宜多駐軍隊以免猺民生疑其軍艦亦不可久駐惟對於瓊島之海盜則須酌調軍艦游弋各辦法昨據龍督覆電均已照行惟該處之散兵游勇仍多非有熟於該處情形者不易撫綏擬舉猺民中之有名望者付以招撫之權以資臂助而收實效大總統巳准如所請矣 
　　廢土司之公文聞内務部日前接到請廢土司公文一件該部初議謂土司不能遽廢後因前清有改士歸流之辦法故有援此例謂土司亦有可廢之理由者大約此事尚待磋議云 
[雜評一（無名）]  
　　近事之龐雜趙秉鈞之死官中極力表示其爲病而外問受毒之言勿息征匪之軍官中發表爲勝而外電則謂之敗且謂軍報爲不實而官中復指斥謂其不實者爲虚謬美孚之事各省代表力爭而美孚代理人晤代表則謂靜待後命而外電則謂代表又上書力爭漢冶萍之事各省代表則謂部中盜賣礦産澽部中宣布則謂借欵合同並未批　而日本報紙又謂漢冶萍借欵確告成嗚呼今日之事　　如此安能使人　所趨向哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[銅官山（本報旅行記者抱一）]  
　　讀者諸君當尚億數年以前有銅官山大交涉案此亦吾國一段痛史不僅安徽一省之關係巳也 
　　銅官山坐落安徽省銅陵縣境當大江之南自大通商埠循江東行四十里即至其山屬黄山山脈黄山自徽甯間分二支北行其西一支終於銅陵而銅官爲其終點之最高峯峯爲鈍角形故近處不覺其高而獨至數百里外則他山不見獨見銅官 
　　銅陵之所以名縣銅官之所以名山皆以産銅故據志書南唐時即設官采銅其實所産不止銅土人自誇五金皆有 
　　此大交涉起於前清光緒二十八年其時撫皖者爲聶緝槼由商務局與英商凱約翰訂勘礦合同立有期限厥後遷延又遷延展限又展限截至光緒三十一年期限又滿銅陵縣知縣某君者實一大有心人俟其月日旣滿不動聲色一紙公文報省咨部以並未如限開工等語請先立案皖人士亦出而力爭向英人聲明合同作廢英人稱中外曆法不同期限未滿以前巳派工程師前往開工不能作廢云云所謂工程師卽是案中赫赫有名之麥奎是也頗聞凱約翰與麥奎實亦無力任此大工程於是一變而倡爲中英兩國合辦嗣又加入日商三井遂再變而爲中英日三國合辦吾國皆不之許時使英大臣爲皖人李經方代表皖人士赴京力爭者爲方履中玉山厥後不知費多少筆墨多少唇舌直至宣統三年始克以四十五萬圓贖回此礦然此四十五萬元之代價所易得者數十丈之礦路銹壞不全之機器若干件與麥奎所居之洋樓四五間而巳 
　　此大交涉案旣終而清室亦覆民國二年安徽省政府財力不支借日商三井二十萬圓指銅官山礦砂作抵此債今尚未了 
　　　州人程源欽者去歲雇美工程師往勘兩星期請於省願繳前向麥奎贖回之價四十五萬並代還三井借欵二十萬承開此礦皖省政府及皖人士代表皆有允意咨於部部不之許乃罷此機器及洋樓由方玉山派員保管至今 
　　山有老礦有新礦老礦宋時所開新礦麥奎　於此試挖而新礦之苗遠過於老礦滿山土石作黄色赤色間作綠色任拾塊礫能以肉眼辨見中含銅鐵鉛煤諸質據保管員言美工師稱百分中銅占六十分去冬全山自然大火樹木焚燬殆盡此山麓去江岸僅十里 
　　自　官山麓麥奎機器廠屋旁東南向望新舊礦實景 
甲老礦乙新礦丙麥奎所築礦路 
　　夫地有如此寳藏而家懸百結之衣室有不烟之突人多菜色地鮮絃歌抑又何也 
[欽渝鐵路之新借欵]  
　　借欵之性質欽渝鐵路借欵乃一雜合借款非獨立借欵所謂雜合者　浦口開埠漢口鐵橋及欽渝鐵路三者共舉一借欵也聲稱爲四千萬欵之分配果係何如尚未探悉　日前據法人某譚話借欵巳交付若干萬繼以故停止交付中國政府再三要求交付乃改定交付成數蓋始定付欵以八六計算現則以七七計算也云云 
　　借欵之關係此借欵成立法人（中法實業銀行）以一借欵而得三大利（口開埠漢口鐵橋及欽渝路）資本勢力充溢長江流域我國政府或以外交作用故爾出此惟法人與英陡生一特異關係影響所致牽動全局蓋長江流域之爲英人勢力範圍爲中外所承認亦卽爲法人所承認法人之承借欽渝鐵路借欵於千八百九十六年一月之英法秘約有碍於英人之勢力範圍亦有關係此路自川而粤成長蛇勢爲鄂滇並行線以雲南爲集中點以與安南鐵路通以逹其勢力根據地北由重慶逹成都接線於同成線故欽渝鐵路成法之交通勢力遍於中國南北部其勢力範圍亦卽擴充於全國英人當之不得不退避三舍此則英人之所大恐而日夜思所以抵制之者也 
　　借欵之影響外人之關於勢力問題其謀所以抵制之法恒避强而就弱我國英人眼光中之弱者也故其抵制欽渝先由我國方面下手其方法或爲積極的或消極的者蓋提出抗議逼我國取消借欵後者則絶對不抗議借欵只要求同樣之權利以爲暗中之抵制就我國利害開係言之與其取消極的母寗取積極的蓋英人而爲積極的抗議則法人者以直接關係自不得不出死力以相爭而我國反處於間接地位乃英人不取積極而取消極竟於日昨向我國政府爲浙湘鐵路之提議此路以浙垣爲起點以湘省爲終點更引之以與印度鐵路接線此路若成英人勢力定足與法人相頡頏我國以欲實行特異之外交政策自不難以此項路權讓與英人特恐聞風之下繼起未巳英人之思抵制法者他國更思以抵制英我國乃幾於不國矣雖然浙湘路之議日人之由厦門至長江鐵路問題亦因以發生此則欽渝鐵路雜合借欵之影響而外交政策之效果也 
[地方自治之最近主張者]  
　　重訂地方自治爲根本上問題内務部通電徵求意見後湖南等　巳有電復兹摘其大致於下 
　　嚴格監督湖南民政長對於自治制度主張采嚴格的官督自治制其理由謂我國自治制度發生五載於兹未見自治之效首蒙自擾之害官廳發一布告自治會每以有碍商民不便施行爲詞不知受人指揮甘心反對收稅則從中漁利辦事則朋比爲奸尤其小者今若改訂非嚴格監督不能收效監督之責縣知事負之縣知事對於該會有指令改革及懲戒議員之權冀清流弊而收實效云 
　　折衷干涉陜西内務司長楊開甲來電對於自治主張釆用折衷之干涉略謂近來民氣大開法律智識亦甚進化倘釆嚴行監督非共和原意若釆放棄主義非目前所能舍折衷干涉外别無良法惟應注意者卽擴張縣知事之權限民國成立凡縣知事應有之權如判斷詞訟征收錢糧捕拿盜賊均放棄責任甚至匪勢危迫棄城而逸現旣重訂非使知事有監督之權斷難見效云 
　　變通辦理聞某司員上書内務部廢棄自治制度規復舊時保甲所陳利害切中時局故日前考試縣知事時朱總長以之命題原呈有四說（一）保甲行之最久保衛得力自治會徒有自治之名並無自衛之實（一）保甲經費甚省而收效甚大貧民之强壯者均可充任於治安上最爲合宜自治職員城狐社鼠朋比爲奸别無所長徒耗經費（一）遇有强盜保甲卽可抵禦自治職員無縛鷄之力（一）保甲平時擇練巡衛遇有意外防禦有人（一）一舉數得欵不虚糜 
[趙督死後之面面觀]  
　　幕僚之談話友人在津聞趙督幕僚談其死前後情形較本報前載者互有詳略爲誌於下趙身體素弱近十年以來常患失眼之症每夜能睡二三小時卽爲無病之証否則全夜不睡近十餘日每夜不過睡片刻心中常覺煩燥面色時紅時退然照常辦公並不措意上月二十六日午後會議到期應還之某外債案討論至再事頗棘手此時趙用腦力甚猛發言極多絶無倦容所議之件不能解决散會後面紅如朱中心燒熱進犀角湯一杯略見清爽時巳傍晚七時欲赴某西人之宴左右勸阻趙督對幕賓云該西人與我多年好友且此君在國際外交上頗有勢力不可失約勉强赴宴宴畢回署時巳九鐘矣披閱公牘約四五件適及會議之外債到期公文閱畢異常煩惱擲文於案且閱他件又及某軍餉急迫文趙現憂鬱之狀繼則怒甚擲文於地直連呼心中難受又服犀角湯少許左右請傳醫士趙督云時已不早可以不必病狀與往時無異大約不要緊命駕歸私宅繼又云不能坐車可備肩輿登輿時神氣較清回至私宅巳不能坐左右云都督從前發病用大烟數口卽見痊可力勸吸食趙督似首肯進烟數口腹中作響病似較瘥次早五時腹瀉一次嗣欲小便便畢向後倒臥已不能言左右扶掖上牀尚能左右顧盼涙流如雨其時羣醫已至咸云不能治注射藥水亦不奏效雖尚未氣絶然巳僅屬一絲矣至十時㗋中微有痰聲旋即氣絶 
　　報病之原電當趙督病殁後參謀長陸錦等有電到京所述病狀甚詳兹錄之原文云萬念北京大總統國務院鈞鑒都督兼民政長趙秉鈞兩三日來怔忡舊症　發惟旋發旋愈昨日午後傳集四司在督署會議指示各項要政精神尚能支持晚間回私宅後病勞復發至今晨五鐘加患腹瀉頭暈諸症厥逆撲地趕由家屬延醫診治乃病勢逐漸沉重服藥無效旋於午刻出缺除兩署印信業巳公同妥愼封存地方各事會同嚴密鎭壓並趙都督身後各事妥爲照料外謹合詞電陳敬祈迅賜簡員來直以資鎭壓陸錦周紹昌高凌　梁建章劉錫鈞楊以德沁叩 
　　繼任之人物直隸都督趙秉鈞出缺巳任命朱家寳充民政長兼署都督聞總統府計議此事以直隸爲中央門户最　緊要都督一缺自宜以嫻熟軍事者專任據探王揖唐及蔭昌兩人中將擇一任命 
　　清室之致祭前直隸都督趙智庵君自共和宣布之後對於前清皇室盡力保護卽如崇陵工程一事自歸趙君接辦之後如制興修久符優待條件此次趙君逝世清皇室聞之異常哀悼當蒙清宣統帝飭内務府撥銀五千元派貝子溥倫前往致祭云 
[捷報聲中之中原狼訊]  
　　官中之報告（甲）開封電局（一）大總統　軍事處陸軍部總次長交通部總次長鈞鑒頃據信陽局東電二十七日匪竄至信界之雙河駐信胡司令當晚卽派援勦匪戰敗由楊柳河一帶向西南竄去昨日胡司令已派軍隊防護二路趙統領帶隊向西南追擊聞匪巳遠颺今晨城門照常放行人心稍安等情謹此禀聞晋豫電政管理局鹽督祝書元叩東（一）頃據光州電局勘電探大股土匪於二十六號由撥坡河竄至周鼎坂盤踞一日今又竄過信陽一帶王總司令巳由商分隊追剿又據羅山局儉電匪已由周鼎坂港電西出羅境並聞已過鐵路因後有追兵相去四十里又據駐馬店局東電探匪在柳林以北與軍隊交戰始由李隊一營往剿繼復開往砲隊一營步砲奮攻匪死甚衆生逃無幾現已西竄火車於昨夜十時北上各等情謹此禀聞陳晋豫電政管理局監督祝書元叩東（乙）鄭州電局交通部郵傳局鈞鑒勘兩電計悉刻據駐馬店探告昨日匪在柳林以北與軍隊交戰官軍大勝匪死甚衆餘均西竄火車子初開行北上謹聞鄭州電局東 
　　趙倜之回洛河南護軍使趙倜褫職後經致府派其督辦河南剿匪事宜趙氏奉命之後卽率所部前赴光州一帶剿辦白狼刻聞趙氏以現在東路匪勢業已稍衰亟宜回顧西路目下已將東路剿匪事宜電請中央專任王占元爲總司令辦理已則帶隊回駐洛陽以固西隅云 
[檔案與議題]  
　　前清軍機檔案政府近因民國成立以來所有前清軍機處擋案均行存儲方略館並未交由國務院接收目下辦理各項案件均無底案可稽不易着手現擬將該館所存前清各種檔案一　移交國務院收存以便隨時考核日内即可實行云 
　　省制五大要點省制問題之各處說帖甚多大總統擬卽諮詢政治會議並提出五大要點（一）行政經費是否可以節省（二）廢省之後行政區域如何劃分（三）改道改郡改州孰爲最利（四）旣改之後中央之權力之如何集中（五）對於邊省之防禦方法如何處置 
[知事口試之江蘇各省錄取者]  
　　二月二十八日之知事口試巳揭全搒於昨報兹復將三月一日江蘇各省知事口試之錄取者依分數次第照錄於下 
張朔九十四分顧孝思九十分殷李銃八十二分五 
章壽椿八十二分五侯必多八十二分李毓文八十一分 
陳贊夏八十五分黄占梅八十分林鍾琪八十分 
陸爾　八十分吳贊清八十分程福海八十分 
扆含光八十分陳贊舜七十八分黄步瓊七十八分 
徐七十七分薛雪七十七分李一七十六分 
陳濤七十五分葉玉林七十五分五錢曾葆七十五分 
楊楷七十五分孫甲東七十五分吕延平七十五分 
陸長蔭七十五分楊永昌七十五分吳樹珊七十五分 
管祖式七十五分莊承彝七十四分姚世偲七十四分 
楊孝財七十三分王世謙七十三分顧七十三分 
魏雲輝七十三分王慶彬七十二分五張國威七十二分五 
純錫七十二分王其康七十二分趙洪年七十二分 
程多　七十二分張紳七十二分程際元七十一分五 
邱樹棻七十一分張鳴桂七十一分夏仁沂七十一分 
張翹漢七十一分蘇企由七十分五王炎七十分零五 
趙大平七十分零五丁傳福七十分晵陞七十分 
姚家琳七十分楊光詒七十分蔡光輝七十分 
雷天衢七十分劉傳經七十分黄經藻七十分 
陸錦燧七十分王堉七十分楊道路七十分 
黄長松六十九分張一　六十八分柴豫芳六十二分五 
虞際唐六十七分孟鍾六十十二分王作善六十七分 
陳壽瓚六十七分龍如桂六十十六分敖恩瀛六十五分五 
涂景新六十五分周志永六十五分陳於邦六十五分 
許之龍六十五分孫葆璜六十四分沈文傑六十四分 
夏樹棠六十四分林鵬霄六十三分王任六十二分五 
惲福鴻六十二分孫定一六十二分劉子逹六十一分五 
謝宿羅六十一分竇畇六十一分張承鋆六十一分 
姚滎森六十一分張寶誠六十一分李汝鈞六十分五 
胡兆沂六十分五高冠傑六十分楊德培六十分 
謝祖元六十分張象焜六十分陳訓舒六十分 
田芝田六十分共取九十四名 
[烟商對於龍口開埠之意見]  
　　龍口開闢商埠一事山東行政公署已奉部令派員調查惟煙台商會則主張緩闢商埠先修鐵路業已禀請公署據情呈部兹將呈文節錄如下商會僻處烟　密邇龍口查龍口一隅對於開闢商埠實多未便第恐政府或未詳悉底藴請將其實在情形縷晰陳之龍口水淺灘薄輪船抵港距岸約數十里之遙潮水不至舢板不能裝卸貨　其上下輪船風船均須用大小兩樣舢板輪流接替方能撥運周圍市面不過三里有餘商户不過三百餘家交通之區域不過黄縣招遠兩縣此地理之大不便也每遇正西及西南西北等風即危險不能撥運故輪舶風船往往守風不耐載貨他徙且一入冬令堅氷遠結數十里此天時之大不便也有此兩大不便而欲其商場之發逹不戞戞乎其難哉並調查其他商務情形均不及開埠資格倘若降格開埠而龍口距烟台僅相去百數十里以二百里内新　一埠其進出貨物絶無較常增加之理不過以一化兩挹舊注新龍口終無起色烟台徒受影響卽使龍口商務稅務倖能日益加增而烟台商務稅務亦定日益减少則是龍口　一商場於國家之商務稅務絲毫未有少加至其建政署設關卡置兵警及一切建築等費不但官與商徒多一層消耗反使煙台百年以裏官與商所佈置之房屋等項不下數十百萬金一旦漸化爲無用之棄品斯不啻舍其舊舊而新是謀矣國家之開闢商場不過爲擴充商務起見烟台自開埠以來本亦極形繁盛徒以近年青島大連等處火車交通始受其攘奪之侵害今所以不惜一百數十萬金創修海壩是深悉烟臺口岸大有可爲無論烟沂烟濰烟濟何項路線但有一線可通彼外來之貨孰肯不直卸烟台而轉徒青島等口是鐵路一通煙埠之發逹定不可以限量第自海壩收捐以後商船捐欵有加來烟甚見蕭條爲今之計苟欲擴充東海之商業惟期鐵路速成可操左劵否則多分一埠猶之一家析炊有損無益敢乞咨請國務院曁農商交通各大部酌奪籌核緩闢商埠速修鐵路庶幾烟埠日見發逹云云 
[鼓浪嶼風潮之别報]  
　　廈門對岸鼓浪嶼前爲洋人眷屬僑庽之所後遂爲各國公共租界數年來創設電燈公司德律風公司工部局印巡捕等事該地久在洋人勢力範圍之内我國雖派有會審委員亦不過聽洋人之指揮而已日前因逐菜攤致起風潮曾略紀本報兹聞事出後人民罷海會審公堂委員曹亮甫曾向各領交涉並謂所拿之人平素皆守分斷無爲匪情事請先釋放再議辦法各洋人則目曹君爲匪黨驅逐出門不與言論並一面照會觀察使委員接辦一面令曹君將印信案卷點交工部局不許再居鼓浪嶼曹君答以我係民國之官印信須交我國上司與子何干各洋人旋率印捕到會審公堂逼令曹君交出案卷印信幸曹君知機先將案卷印信收藏預先逃避故免受辱各洋人到堂不見曹君遂將曹君辦事室内之木案搬去並將會審公堂標封而去現交涉司陳恩　將情形電禀政府未審將來如何辦理 
[鎭江查獲煙土之交涉]  
　　南京日本領事船津君昨致鎭江交涉署長鄭瀚生君函云前奉公函以日清公司買辦朱厚安販土被警員查獲逞兇云云朱厚安販土事業已調停認罰了結等語鄙人察閱來文所開呈朱厚安確有販土情事惟昨據朱厚安來署將此案前後情形具呈節略並將合同呈閱前來鄙人查閱節略所述各節其情形頗極實在似非虚語所稱士棍囗囗囗囗等做贓害人夥通巡警敲詐等云其事乃近來上海當偵探者之慣技該土棍等或卽照此而爲似此項土棍地方官偏利用之鄙人殊多不解至查核合同各條罰銀竟有一千五百元之多此項罰金是否按照禁烟罰欵章程或警察本有此項權力且合同朱厚安並未簽名何以謂之自願令人殊多不解惟合同上日人增谷安逹二人並未與朱厚安見面事中詳細毫未查詢全憑警務長一面之詞又 
 
 
 

Page 7

 
 
意　　朱厚安從速保出免受　押之辱兼之該君等於中國文必　　明瞭所以簽字否則斷未有如是之含糊等語鄙人總核此案　後情形該警務長辦理甚不合法令人疑惑之處甚多比如朱厚安確係私販烟土逞兇滋事旣經違犯法律卽　搜律懲治有何調停之可言然旣罰以巨欵即應予以　金証何以又立合同即立合同何以無本人簽字此種辦法實聞所未聞鄙人甚欲得悉此案眞相　將朱厚安所呈節略及合同抄錄泐函送請台端察鑒乞將此案詳細情形明白見示以憑核辦爲荷 
地方通信 
[山東]  
　　咨送單級敎員回籍省立單級敎員養成總所前因敎員缺乏曾在直隸借請敎員二人來東敎授現在該所結束停辦巳將借請敎員發給川資呈由行政公署咨送回籍矣 
　　組　船業保安會近有高君子安以黄河中游姜家溝一帶係東阿縣界向爲行旅往來通衢商船停泊之處現在水賊滋擾屢肆搶掠如不設法保護殊於船業前途大有妨碍特約集各商船會議組織船業保安會以防河内匪徒而維船業前日已開會成立舉正會長褚君繼崑副會長黄君漢秉研究進行一切手續 
[漢口]  
　　外人箝制言論漢口各國租界公政廳西董前日會議於租界章程内添人取締華字報館一條凡華人欲在租界開報館者須先將其宗旨禀請公政廳批准給照之後始能出牌若其後來宗旨不正罰金須在五百兩以上仍行勒令停版遷出租界云 
[浙江]  
　　法警調換吸烟犯前日杭縣地方檢廳開庭審訊歡樂巷第二號門牌程安伯私吸鴉片一案緣日前有温州平陽統捐局長沈枚生在程宅過廳被杭縣禁烟局調查員陳寳成偵悉進内調查適程沈同榻吞吐之際程因碍於沈枚生名譽再四向陳寳成說項出洋五百元了事孰料事機不密被某署書記徐靖甫得悉復向程沈詞嚇事爲法警長馮三桂密報地方檢廳廳長當派馮法警長查明實據備文杭縣禁烟局傳提調查陳寳成並烟犯程安伯沈枚生到庭質訊不料朱局長抗不交案經法院派法警陳鴻一再傳提竟將沈枚生改換一區六分署衛生警方仰　頂替廳長審訊之下見方仰崧面有鬍鬚與沈某大不相符隨將陳鴻　仰崧程安伯　一千人犯發押看守所外一面訪拿徐靖甫到案再行核訊兹抄錄斥革令如下查　警陳鴻與方仰崧頂者烟犯沈枚生案内犯得賄嫌疑應即斥革歸案訊辦遺額以章其祥接充此令 
　　限期撤銷地方廳浙省各屬地方初級審檢廳奉令一律裁撤早經令飭各廳分别移交在案兹查嘉禾吳興紹興臨海金華建德麗水各廳關於初級管轄未結各案已交代該縣知事接收所有地方管轄未結各案尚未移送該區内之法院昨聞高等審檢廳又令催各地方廳長迅將移交手續辦理完竣並將狀紙金罰金彚解本廳極遲至三月十日須一律撤銷云 
　　瓶窰鎭迎燈肇禍杭縣瓶窰鎭無知鄉民忽於前日迎賽龍燈警察深恐釀事出示禁阻鄉民非但不聽反敢糾集鄰村游匪數百人出而反抗所員見勢不隹立卽函商防營韓管帶撥兵四棚來此彈壓無奈兵民聯成一氣並有匪徒慫勇竟敢於次日由兵士出場排隊迎賽過派出所門前任意嘲笑崗警稍爲干涉卽上前攢毆所員無可再忍乃拿肇禍兵士四人擬暫押以挫其勢不料在外兵士一齊鼓噪闖進大門立將派出所冲毁軍械物件擄掠無遺毆傷長警多人内有巡長奄奄待斃所員先已奔逃飛告韓管帶求救韓又斥其多事致兵士之膽愈大無從收拾於是由所長電省請示該鎭近日謡言蠭起人心惶惶周知事昨已飛輿往勘聞軍民兩府今亦派員查辦云 
[鎭江]  
　　盜匪鎗斃女尼鎭江西門外何家村圓通庵於四號夜二句鐘突有匪徒三十餘人圖刦該菴當經該庵主尼慈修起擊洋油箱驚起村人鳴鑼抵拒該尼並手持洋燈開門遠照冀便村衆追擊不意該匪等聞鑼已怯再瞥見燈光遠射卽向燈光開放一鎗擊中該尼脇下登時殞命匪衆遂逃逸無蹤事後卽由該村人赴城報告縣知事履勘查緝 
[揚州]  
　　位置向隅之校長淮揚合一中學自本學期改歸省有由省委謝校長接收而前校長劉屺亭遂致向隅兹縣知事以省令開辦甲種商業學堂特委劉爲校長劉已於南河下花園巷擇定校舍由縣撥給經費尅日開辦云 
　　處决盜匪之忙碌本月三日辰刻縣署奉都督府指令飭將行刧槐子橋商民四十五家案内之匪首任保金陳學俊劉宗玉等按照軍法就地正法當由温知事會同馬玉仁統領鹽提該犯等至大汪邊處决至午後又奉指令着將行刧瓦窰鋪輪船案犯朱七處决亦由温知事　自押解仍　大　　行刑 
　　旅長運司電留縣知事江都縣知事温尚曾由省長保送晋京試騐另委謝元洪來揚署理曾誌前報兹悉張旅長景湖姚運司文甫以温知事辦理黨案甚爲認眞擊易生手殊多窒碍已電呈都督省長乞留兩月未知能邀准否 
[雜評二（步陶）]  
　　銅官山銅官之礦據志書南唐時已設官開採據土人自誇所産且不僅一銅然則中國人固非不知重視其礦産者也英商違約羣起爭之爭而旣得雖糜費四十五萬以易彼無用之瑣物亦所不惜然則皖省人固非不自重其礦産者也然而旣重之又輕以與人旣忍痛糜財以贖回又無端而自行抵押則何爲者 
　　或曰訂約爲一方面爭議爲汪方面雖兩兩皆中國人兩兩皆無惡感於銅官山而一則以他方之牽制一則以單純保衛己有財源之意想所驅迫事雖相反而實皆有不得已之苦衷然而日商二十萬之抵押則至今莫知所屆矣然而忽開忽置忽取忽押爲中國之礦産者固巳難乎其所謂自主矣 
　　時更數百載交涉歷數國始終未能　行開採以供世用譬如窶人子日抱荆璞不思雕琢以致甲涎乙奪迄無巳時而所謂璞中之玉終以埋没焉然則銅宫山而有知寗不自行行　冤不止然則去冬之火寧非彼蒼代抱不平而借以一　　山之鬱鬱嗚呼誰有此山而忍令其竟以荆璞終耶 
　　欽渝路欽渝路借欵成而法人交通上之勢力遂遍於中國之西南部而英人在長江流域之勢力遂大受其影響然而英人不與法爭也惟取消極的抵制以遑遑焉爲浙湘路之提議此議而果如願以償則英人之勢力將與法等而他國之抵制法英者又必遑遑焉爲某某路某某路之提議推其結果亦必各如所願以相償無他均勢使然也 
　　弱國之物産祗有此數外交之政策運用各極其神奇一欽渝發端而無限之欽渝遂以隨之一法國得勢而無數之法國遂以利害關係之緩急依次而爭起區區一弱國其將如此耽耽虎視之環伺吾前者何然則今世之亡人國者固不必發一兵折一矢而僅此均勢二字巳足以制弱國之死命而有餘矣顧瞻欽渝默維全局我安得而不懍懍危懼哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[續誌大沽路刧案]  
　　盜匪係是裁兵問官奬諭華捕 
　　連累賣粢飯夫婦搜查法租界花烟間 
　　匪徒周福林（卽周福全）於前日午後糾黨在公共租界大沽路福壽坊弄口攔劫女子唐毛囡金鐲並拒捕開鎗擊斃唐姓飯司吳永昌當由新閘捕房八百二十三號落差華捕趙秉心與老閘捕房八百九十六號華捕將周追獲拘押捕房並壯吳之尸體舁送虹口騐尸所禀請中西廨員蒞騐各情巳誌昨報昨由捕房將周匪押解至公共公廨請究先向堂上將該匪糾黨行刧及開鎗擊中唐姓飯司吳永昌腦部致吳斃命各情形聲明繼由老閘捕房捕頭上堂禀明在冩字間向該匪詢供各節據女子唐毛囡投訴家住西藏路一號因遷居大沽路福壽坊於昨日午後乘車至該弄口下車將所携痰盂安置地上因鬢髮下垂仰手掠髮突被該匪等三人將手拖住攫取金鐲適飯司吳永昌由内走出見而上前將被告扭住忽有一人趨近吳身連開兩鎗第二鎗擊中左太陽穴當卽倒地經同居人楊王氏在洋台上看見大呼捉强盜我亦呌喊始由兩華捕趕至將被告拘獲當場搜出金鐲一只請爲嚴究繼由楊王氏上堂證明在洋台上目覩情形又據八百二十三號華捕趙秉心禀稱昨日午後三時至捕房上差乘坐黄包車經過是處忽聞喊捕强盜之聲並見被告與在逃二人向東狂奔我卽下車將中間一人攔住前後兩人因我無暇顧及致被逃往法租界其時被告在袋内摸索我恐摸取手鎗將其兩手揑住搜其袋内檢出金鐲一只是時八百九十六號華捕亦鳴警笛趕至我稱二人被逃祇獲一人卽同將被告帶至原告處認明人贓卽解入老閘捕房送案請究又據八百九十六號華捕葉長貴供稱家居大沽路昨日由家出外忽聞鎗聲兩響並見打傷之人倒在地上卽鳴警笛追赶兇徒而八百二十三號華捕已將被告拘獲帮同搜檢遂一同解回捕房英領康君諭謂尚有同黨二人從墳山路逃往法租界爾何不追拿華捕答稱我見被告巳獲不知尚有二人在逃且當時八百廿三號華捕亦未說有二人逃往墳山路入未追獲堂上卽向匪徒周福林研詰據周供稱原籍浙江前在魯省第十七團三營當兵業巳遣散來申找尋前在山東爲連長之李金泉因李在城内充當偵探欲求介紹爲警察此事實係在逃之阿毛起意手鎗亦係阿毛開放務求恩宥又據尸兄吳柳義投訴伊弟慘遭匪人開鎗擊斃求請免騐自行棺殮關讞員商之英領康君判准如所請着具結存查旋向八百二十三號華捕諭曰爾能追獲兇犯殊爲出力各華捕人人如爾者租界内匪徒不敢涉足可保公衆安寗以後當自奮勉諭畢中西官會同簽判云案已供認押候下禮拜五核辦查八百二十三號華捕當時並不在差獨能盡力職務捕獲兇犯奮勇可嘉候轉致總巡酌予奬勵判畢退座周匪卽由二百二十七號西捕帶回捕房並聞周在捕房經捕頭詢得周之同黨甚多迭在租界白晝搶劫妓女蘇雲仙之金鐲亦周等所搶又曾在西藏路會樂里口　取法租界開設丸藥店之婦人某氏金鐲其同黨阿六阿毛等多人均匿居西門外華界壽祥里門樓上當由捕頭禀知麥總巡即請楊交涉員知照該處警區派警協拿至昨日昊將破曉副總巡張生君即與刑事科員侃克君五十號西探總目安姆斯脫郎老閘捕房二號副捕頭率領中西包探帶同周匪乘坐汽車前往該處門樓早搜查詎各匪已聞風逃遁遂將與該匪等相識之賣粢飯阿桃及阿桃之妻拘獲旋恐該匪等匿跡花烟間内復會同法捕房中西包探至各花烟間遍查無着乃將阿桃夫婦一併帶回老閘捕房押候解送公堂訊究 
[指認西人住宅被刧案之盜犯]  
　　閘北馬家宅西人羅帝戤司住宅前被盜匪行刧拒傷事主當將該西人送往醫院醫治一面由警局先後拘獲馬祥生等八名解送地方檢察廳迭訊在案兹悉該西人傷痊禀明領事照會地方廳訂定本月五號令該西人到案候示前日届期該西人詣地方廳禀到汪廳長率同譯員升坐特别預審庭命該西人羅帝戤司至案據供西洋人在公共租界北京路某洋行爲大冩家住閘北馬家宅地方巳歷多時陰曆正月初五夜一時許商人尚未就寢忽聞門外叩門聲甚急商人急出觀看見有身材長大者二人首先進内卽將商人扭住撳倒繼而見有身材矮小者數人陸續進來約共有十餘人商人與之力爭竟被用刀砍傷十餘處室中細軟各物被刧去不少商人受傷後立投公濟醫院醫治現已醫愈來案候示所有當時行兇刧物各匪商人尚能辨認汪君得供諭令該西人站在一旁立命法警赴押所中提在押之馬祥生馬蓮生馬鳳明朱佛林張福生邢小毛邢山山邢富生等八犯到案令該西人當堂指認該西人審視良久聲稱馬祥生一犯係首先進來之人扭住商人肆毆最爲兇横其餘各犯一時實難指實汪君得供卽向馬祥生等反復駁詰馬等堅稱被誣汪君判令馬祥生等分别還押該西人諭令退去仍候緝拿同黨馬木林等到案訊辦 
[崇德里炸彈案三誌]  
　　北四川路崇德里口源順煙紙店樓上藏有炸彈因藥性爆烈炸傷皖人張良明之頭額手臂等處由捕將張車送同仁醫院醫治並搜出槍械及鐵血團各種證據製造炸彈器具又拘獲自稱博愛社學堂敎習之粤人陳菊初解奉公共公堂諭着押候張良明傷愈再核在案兹悉麥總巡以案關私造炸彈且查獲鐵血團票布等憑證自應詳細研究前日特飭刑事科員侃克君與五十號西探總目安姆斯脫郎會同北四川路捕房二十四號副捕頭協往肇事處察勘一週並壯炸燬房屋攝一小影勘畢復往同仁醫院向受傷人面詢情形據情回禀麥君核示又聞張陳供同黨甲乙二人住居虹口經捕房即飭中西包探往拿詎若輩已知風預遁矣 
　　又聞開設源順烟紙店之董在明燿前日由二區拘解警廳後經司法科將董提訊一過卽送鎭守使署歸軍法科訊究 
[工巡捐局之近聞]  
　　辦事人員之委定上海工巡捐總局内各科辦事人員巳陸續委定局長辦公室即設在前市總董辦公處並將前庶務處之電話機一只改設在局長辦公室以便傳遞靈捷 
　　徵捐之實行上海工巡捐局局長楊南珊君以捐務一項最爲鄭重前辦捐務之范通甫雖經辭職仍須竭力挽留以專責成兹聞先將車捐執照更換上海工巡捐總局三月份車照字樣於前日爲始實行徵捐矣 
[城濠基地亦歸工巡捐局接收]  
城濠基地各租户前舉代表赴京呈控城濠事務所曾經省委翁寅丞來滬會同洪知事清理在案嗣各租户因翁委來申日久尚無解决辦法復推代表赴京呈催兹悉中央政府以該租户疊來控訴自應澈底根查業於前日電致上海工巡捐局飭將城濠基地暫行接收以便查辦局長楊南珊接電後昨已派員赴城濠基地事務所接洽矣 
[自治機關停辦後之各區情形]  
　　上海市政廳改組工巡捐局後市政名義雖巳取消惟各區域區董名義尚存因其交替之間未奉縣知事訓令未敢擅自棄職日昨西區區董梅問羹首先辭職其餘各區雖得楊局長咨照另刋工巡捐總局分辦處新圖章繼續任事然區董之名義究應消滅與否莫可揣測爰特函詢前市總董轉請上海縣洪知事迅行决定 
　　前上海市政廳所轄之西南兩區所收各項捐欵每月除開支外尚可贏餘惟東區（即市政廳）及城内之中區每月收支兩抵均入不敷出以致歷來虧負甚鉅前聞東西南三市區區董均將月收各捐及開支各費詳細造册呈送工巡捐局楊局長查核並請派員接辦在案兹悉城内中區區董楊君亦將入不敷出各情明晣造册呈請楊南珊局長核示並請派員接收計該區每月收地方稅約九百元邑廟攤捐約一百四十元邑廟書場等捐約五十元又城内之舞臺二家捐約一百四十元總共每月約收捐欵洋一千二百三十元而每月開支區内辦事經董員司夫役公費約洋三百五十元又清道打掃夫工食及器具等約七百餘元又電燈費約四百元又路燈火油及夫役工食約三百元每月共需支出洋一千七百五十元左右以入抵出每月不敷計洋五百餘元云昨報記上海縣洪知事工巡捐楊局長接收閘北市政廳改爲工巡捐分局仍委前廳長錢貴三君經辦一切捐務市政各節兹悉錢君前日巳與前副廳長沈聯芳向洪知事呈請辭職矣 
[解嚴命令遲不宣佈之原因]  
　　淞滬解嚴中央巳有命令滬人士因未見鎭守使鄭君有何等文告宣佈頗滋疑惑實則鄭君因解嚴後種種規劃須候陸軍部核准施行故至今尚未宣佈聞其主要規劃如下（一）軍隊問題淞滬雖巳解嚴軍隊仍不更調因恐軍心搖動之故（一）偵探問題解嚴後人心旣定所有滬上偵探須定極嚴密之取締辦法虚妄之言不得報告如偵查實在因之弭患無形則仍照章奬賞（一）檢查問題解嚴後車站輪埠所有旅客概免檢查以安行旅其有形跡可疑指名查拿者不在此列 
[鎗斃張承烈]  
　　上海鎭守使署昨將黨人張承烈執行槍斃宣布罪狀錄下頃據本署偵探拿獲逆黨在蘇謀亂案内僞衛戌司令張承烈卽章武烈一名押解來署訊據供認本年元月一號與逆黨符節等赴蘇謀亂並身充僞職事敗潛逃來滬各等情不諱查此案亂黨勾結土匪圖擾蘇州逆跡顯著無可諱飾該犯張承烈同謀倡亂身授僞職實屬甘心從逆法所難寛應按照内亂執重要事務論罪處以死刑立予鎗斃以昭炯戒除執行外爲此示仰軍民人等一體知悉此布 
[刦案彚誌]  
　　婦人某氏前日下午雇坐黄包車經過天潼路資康里口突來匪徒三人攔住去路將該氏手臂上之金鐲一只搶取而逸又有某氏婦人行經北河南路亦被匪徒攫搶耳上之珠圈一對飛奔而逃後經二氏投報捕房捕頭准飭中西探分投嚴緝又住居新記浜一千六百六十二號之施江之前晚七時半在附近地方被匪數人出刀嚇禁聲張剝去值洋五十元之皮衣等物又住居阿爾盤路九號婦人龔張氏前日旁晚行經乍浦路弄内亦被匪攔刦去金環一副業巳分别報請捕房飭探偵緝矣 
[呈送自來水公司估價單]  
　　内地自來水公司前被大清銀行清理處倩律師潘承鍔爲代表在上海地方審判廳控追抵押巨欵曾經南商會商董從中調停先請紳商朱志堯等會同法公董局自來水廠洋工程師將該公司所有機器等物估定價值呈復廳長核辦在案兹聞商會各董據朱志堯陸伯鴻二君函復謂該廠所有物産現須估價但鄙人等於機器一項素未精研恐多掣肘業巳轉倩本埠和興實業公司内洋工程師高翕君會同公估實價呈上洋文估價單巳譯成華文兩紙請爲鑒核等語刻商董巳轉呈審判廳長查核定奪矣 
[保護測量局人員]  
　　鎭守使鄭君昨接江蘇馮都督公函内開據陸軍測量局呈稱案照職局此次出發計畫業經呈奉批准現在三角地形兩課人員定於三月五日出發計自江寗起經過句容丹徒江浦吳縣江陰吳江常熟崑山太倉青浦嘉定華亭金山川沙上海南匯奉賢寳山等縣以及吳淞鎭江江陰各要塞請通令各該地方官團曁各縣知事實力保護等語刻鄭君巳分别通知各機關查照矣 
[竊取廢票之無罪]  
　　本年一月淞滬警廳拿獲竊取軍用鈔票之李長山徐炎兩名送交鎭守使署飭發軍法官訊問據供去冬往寧遇見聶葛二姓託其收買軍用鈔票即於友人處取到軍用票一萬餘元交與聶葛二姓偕至上海兌欵被偵探獲案等語當經調查此項軍用鈔票業經財政部通知一律作廢因存儲都督府未經銷燬以致遣失雖係竊取轉售毫無行使之効力按律不成立罪名應卽銷案昨巳禀准鎭守使取保釋放矣 
[警察吞没烟土]  
　　周浦鄉人施兆興與周阿二等三人前日在北市某土行購得大土兩大包每包值洋四十元又小土二十包每包值洋四元行至南市豐記碼頭海神廟前突被無賴某甲尾隨而上索詐不遂潜報該處第十九守望二百十八號警察施恩藻上前查看遂卽軋至弄内某茶肆將土藥及洋銀兩元抄出吞没甲亦分去十包事後周心不甘服報告第一分駐所巡官馮光耀立卽往查並據一百八十五號警察劉得忠報告如前因卽報知區員立傳施兆興及該警察施恩藻質問虚實該警無可抵賴直認不諱惟云土巳賣去得價洋八十五元遂在該警身畔搜出鈔票洋十三元現洋一元又在其臥室衣箱内抄出大洋六十五元銅元一百枚烟盒一只内儲烟泡五枚旋查該警方在敎練所調撥上差因即革除卯名勒限交還警裝然後連同施兆興及証人周阿二一併解送分廳司法科訊究 
[法庭上之電火]  
　　前晚九時許城内地方廳法庭中所裝之電燈忽然走電火光四射即用電話通知電燈公司立將總機關截斷宋致成災聞是夜城内外各用户之電燈均因此同時熄滅約兩小時始放光明云 
[徐匯公學走失學生]  
　　滬南警察分廳通令各區署云案據徐家匯分署呈稱據徐滙公學院長顧洪義函稱於本月三號五點半時有學生金家聲一名失蹤年八歲本地人頭戴綠色絨帽身穿藍底白印花長衫外罩青布領衣住居徐家滙鎭堂家西手携書包一箇懇予查訪等情除派探四出訪查外爲此呈報鑒核令飭各署一體帮同防查等情據此除由廳派探訪查外合亟令仰各該署卽便遵照一體訪查 
[調換駐防師船]  
　　上海鄭鎭守使前以製造局西碼頭係浦江往來要道海軍兵輪稽查不便曾請江蘇水警第三專署第四分署長王保臣派委一隊第四五兩排師船二艘駐泊西碼頭嚴密查緝在案兹第四分署王署長以該二師船駐防迄今已届三月自應抽調回防以便訓練業於昨日改派第二隊第一第三兩排排長劉思磉劉雲驤督領師船二號來滬駐防並巳將調防日期呈報鎭守使查核矣 
[盜黨在逃未獲]  
　　搶刦閘北華興坊唐養泉家之盜犯盧田梁田二犯業巳由鎭守使署於本月三號執行槍斃在案兹經軍法科長查得盧田梁田二犯曾供認於本年二月七號等日糾同黨羽在新租界派克路白畫搶刦粤商黄桂生鄭星洲黄壽棋等家其同夥梁其盧吉盧利孫開王吉曾成顧日等七人現均在逃近來租界内搶案迭出難保非該逸犯等所爲是以將供出各犯開具名單呈請嚴緝聞鄭鎭守使已令行公共公堂並函請淞滬巡警薩督辦通令嚴緝矣 
[協緝寶應盜魁]  
　　江蘇馮都督前接寳應縣知事呈報該縣射陽鎭被刧一百餘家傷斃數十名當經設法緝獲匪犯戴如升蔣玉田等會營訊明分别懲辦在案兹據探報此案盜首戴如山於聚衆搶刧之後挾資逃匿上海收徒結黨請即派探赴滬協緝等因馮督准卽派令前營長劉漢民副官朱仁傑賫文來滬投鎭守使署報告當經鄭君嚴飭所屬軍警協同偵緝並函楊交涉員照會領事團轉飭各捕房一體查緝 
[通緝詐欺取財之共同犯]  
　　上海地方檢察廳汪廳長昨奉江蘇高等檢察廳訓令云案奉總檢察廳訓令内開案查北京警備地域司令官咨送吳天雄圖謀内亂一案前經本廳偵查訊據吳天雄供稱證據文件内委任狀非由孫文寄來係與在逃之馮諫民商同僞造䮠錢使用其目的並不在内亂自不在大理院特别權限之内業由本廳令交京師地方檢察廳按律另行起訴遵照辦理去後兹據該廳呈稱此案吳天雄委係詐欺取錢並無内亂實據已向同級審判廳提起公訴惟案内共同正犯馮諫民陳仲衡在逃未獲請飭各處嚴拿歸案等因到廳爲此令仰該廳仰即轉飭屬廳一體嚴拿解案以便訊辦此令等因合亟令仰該廳一體查照嚴緝務獲 
[阿姪干涉嬸娘之舉動]  
　　北新涇鄉民姜龍貴前日扭寡嬸母姜王氏至一區第四分署控稱氏與陳姓私通偕逃等情昨移檢察廳由戴檢察官預訊該氏不認姓姜並稱與龍貴向不相識嗣由氏翁到案證明始不抵賴判兩造出外自行理處免予深究 
[婦人因何自盡]  
　　龔家宅張紀生家曾將餘屋租與濮金林夫婦居住近濮因事出門其妻忽於前晚潛吞洋烟圖盡迨張覺察赶送同仁醫院已不及施救於是晚十句鐘斃命張旋偕鄰證金吳氏投報第二初級檢察廳由戴檢察官派檢騐員吏前往騐明委係毒發身死飭張備棺收殮並令覓保聽候查核 
[寡婦再醮之肇禍]  
　　浦東老白渡謝家宅地方寡婦謝陸氏夫故無依央人說合再醮與合順冰廠夥寗波人方劉和爲室由方出身價洋六十元於前日方往該氏家成禮詎被氏之夫叔謝錫奎謝錫春等出而霸阻致將方凶毆受傷方不得巳投地方廳喊冤當奉張檢察官騐得方劉和頭面兩助等處受傷屬實判送上海醫院醫治候提集人證再行訊辦在案不料方之胞兄方仁和得悉伊弟被毆之事昨日突向謝錫奎等理論謝等又將仁和扭在毆擊受傷午後仁和倩人舁至地方檢察廳禀控謝陸氏亦到廳具詞聲明當奉汪廳長諭飭靜候騐究 
[殺妻案辯論終結]  
　　本邑西鄉曹家橋地方鄉民喬阿木（即喬木生）前因無端將髮妻雷氏用刀戮斃由該處警區將喬拘送地方檢察廳經該廳派員下鄉騐明尸身將喬預審明確起訴審廳候判在案昨日午後刑庭庭長楊樹猷偕同端木棻惲福鈞等兩推事官並張檢察官等公開法庭辯論選任義務律師沈豫善出庭辯獲喬阿木供今年二十六歲曹家橋人向業竹匠舊曆去年十二月初七夜我妻雷氏與小民尋釁將小民攔腰搿住幸經隣人到來該氏始釋手後不時與小民吵閙小民思念及此欲將我妻腿上戮伊一下以儆悍横是以將手中所執之作刀戮伊詎料誤戮在腹致斃請求輕辦楊君問曰爾共戮幾刃喬答祇戮一刀供畢張檢察官遂將預審筆錄當庭陳述略謂喬阿木殺妻罪當然成立援照新刑律三百十三條第二欵請貴廳擬辦沈律師起辯曰此案喬阿木係作正當防衛請求堂上從輕擬辦張檢察官起言據貴律師所云正當防衛本檢察官難表同意當時喬阿木行兇之時喬雷氏手中並無兇器安得謂正當防衛楊庭長以此案今日辯論終結諭飭將喬還押聽候宣布判决 
[殺兄案不服判决]  
　　住居七浦路之甯波人梁榮生將胞兄梁榮貴（卽梁鴻貴）戮斃前奉地方審判廳訊明判决以榮生無端殺兄判處死刑等情巳紀本報兹悉此案自判决之後梁榮生不服請律師赴蘇上控昨奉高等廳令飭地方廳將全案卷宗檢齊連同粱榮生解蘇訊究汪檢察長奉令後飭派法警定於今日將案卷人犯押解赴蘇 
[紅會調查豫皖災情]  
　　中國紅十字會總會沈副會長自六安霍山商城潢川光山被匪蹂躪後卽電該處分會設法救傷掩埋惟災情重大救濟爲難現正四出勸募擬即日特派專員備欵二萬分赴六霍散放兹將調查員報告灾情摘錄如下 
　　霍山調查員余蔭庭報告前次霍山六安兩屬土匪滋擾業經馬師長及蘇鄂軍隊前後夾攻匪徒聞風遠竄可望肅清咋有自霍被擄逃回之難民聲稱當時匪入霍城約四五千人内多游勇標手流氓等類馬祇六七匹所用大旗紅色白字有中原撫漢大總統姬子諺等字所到之處姦擄焚殺無所不爲霍山爲偏僻之區此次遭匪蹂躙元氣大傷斷非旦夕所能補救云云又聞桐城北鄉忽有土匪數十人均持快鎗放火搶刦挨户擄掠並鎗斃鄉民數人自稱白狼餘黨未知是一是二云 
　　六安山廬州調查員朱應璋報告兵災之後慘象迭呈沿路難民紛紛逃竄婦人身中鎗彈猶抱小孩坐路旁啼哭有老者因子被匪戕居廬被燬欲歸不得者分會掩埋屍骸異常忙迫統計各災民不下十萬之多無食無衣沿途求乞一見調查員疑係本會放賑而來麕集懇求鐵石人見之亦當涙下當經允爲轉報總會代募捐欵救濟各災民皆崩角有聲現在待賑之殷急於星火若多延一日卽多餓斃千百餘人務祈迅匯巨欵或乾糧麫包以救殘喘實爲迫不及待等語 
　　潁州固始調查員張星槎報告光潢六三縣城陷後全城精華刧掠一空房屋半成焦土間有未燬者亦復殘破不完難庇風雨所遇難民鳩形鵠面道路相屬内有殷實紳商羞於行乞團坐路隅坐以待斃且少壯者多爲匪擄迫令服役而老幼婦孺則以無所用之棄置空城往往數日不得食給以麫包等物如得甘露感泣之聲令人酸鼻核計三縣難民不下百餘萬口若無大宗欵項萬難救濟云云 
[童子部舉行安基禮]  
　　中國青年會添建童子部會所定於三月七號午後三句鐘就該會健身房舉行安基典禮請伍秩庸君曁支加哥青年會總幹事米塞君演說並請上海觀察使楊小川君執行安基禮式順序如下一佈告宗旨二八聲合唱三誦經四祈禱五中文演說六奏樂七英文演說八奏樂九行獻　禮十行安基式十一祈禱十二散會 
[督察員分别等級]  
　　閘北徐警廳長前因督察員不分等級未臻完備故特具呈　督辦請爲分級昨奉督辦批示云呈悉該分廳長就督察月俸額定 
 
 
 

Page 11

 
 
總數區分一二三等費不請益而能增出一員以資　派　　甚妥應准照辦可也此批等因徐廳長當卽令知督察長轉傳各督察員一體知照自本月初一起分等支薪並將各員分别等級如下一等督察員兼代督察長姚志祖一等督察員楊發瀛二等趙士駿許　銘三等徐同逹丁士　何炳傑 
[銀樓業開會預誌]  
　　自交通銀行僞鈔票發現後費文元銀樓被徐姓牽累巳由該同業舉代表姜步七具禀聲明奉英公堂將案註銷在案兹悉姜君以銀樓一業出入鈔票較他業爲多故訂於本月八號在大東門外花園弄公所邀集全體同業討論善後事宜云 
[開辦銀行不成之紏葛]  
　　甬人李雲書與朱子謙等糾同前清滬道蔡和甫之子蔡鑄成西人麥卡（譯音）發起創設英比銀行糾合朱少梅附股並墊欵開辦嗣因招股無多不能成立以致朱少梅所墊之欵二萬餘兩無着業經具控公共公堂飭將李雲書朱子謙等傳案訊核在案前晚由廨復訊兩造仍各延律師到堂代辯並據曾在該銀行充當書記之姚文卿上堂証明開辦時之情形奉聶襄讞核供後以案中枝節複雜因與觀審之英領哲君判被告各交原保候再訂期復訊 
[看守所長調任]  
　　上海地方檢察廳第一看守所所長毛梅生君因另有差委遺缺奉高等廳委任敖振翔君接辦巳於昨日到滬蒞所視事矣 
[押懲私收賬洋之式拉夫]  
　　向在奥商光耀洋行爲式拉夫之蔣文光近因私收賬銀六百兩並虧空賬銀三千五百餘兩經西人查知控訴捕房拘案押候訂訊在案前午後捕房將蔣解案孫襄讞會同奥領克君升座研訊先由原告西人投訴前情聲請訊究質之蔣供認實係陸續虧欠求請寛宥情愿設法向原告料理中西官以案關刑事未便寛貸因判蔣押西牢十個月如能於一星期内將虧空之欵向原告埋清准予從寛核減 
[並非騙取]  
　　魯人范桂喜被寓居四馬路江興旅館内之于靜澄騙去現洋一百元至法租界投河圖盡經法包探查見帶入捕房詢明前情轉請老　捕房將于拘解公共公堂訊供押候范病愈再核在案兹悉范巳病愈昨由法包探將范帶至公共公堂與于質訊之下中西官以據原告供稱並非騙取應將刑事案註銷判于交一百元人洋並保着原告明白補禀案歸晚堂訊理 
[商會宴請德副領事]  
　　滬北總商會於前日下午假座法租界貝勒路二十五號門牌商董貝潤生君寓所内備設中西酒席柬請駐滬德副領事師謀君及其夫人會宴並邀公共公廨正副讞員關孫聶王四君秘書長楊君陪座一時觥籌交錯直飮至黄昏始各盡興而散 
[虧欠房租]  
　　新瑞和收租人投法公堂控稱房客夏姓虧欠房租洋二十二元奉判交保限交挺押不理求追又葉姓虧欠租洋五十元逃逸求請核示等情奉判夏屋發封與葉姓所遺什物一併拍賣作抵 
[無人肯保]  
　　魚行主蘇潁生前投法公堂控夥友沈寳　陳祥林經手放出賬目及宕欵共計虧洋一千三百元請追等情奉判人銀兩保限理至今無人保出又無家産可抵故押追在案昨蘇續求訊追沈陳同供人銀兩保實在無人肯保求恩釋出收賬歸還判准祇保人出外限一月理清 
[聚賭罰洋]  
　　前日法租界探目沈德福偵知菜市街合興里袁王氏家設攤聚賭前往拘獲開賭之粤人吳阿堂及周福張阿榮等解送法公堂請究王氏供吳來轉租房屋言係住家不知有開賭情事故敢出租是實吳供認開賭不諱周張同供同賭是實判吳罰洋三十元周張各罰洋五元王氏罰洋十元一併充公賭具銷燬 
[不許搭架子]  
　　房主邵南平前投法公堂控房客倪順錦在屋前空地上擅搭哂布木架一座求請限拆等情倪以屋前之地係屬出路前向邵言明須搭木架經邵允從是以不願拆讓奉判勘明再核在案昨由捕房前往勘得該空地並非出路倪店中人另有出路可走禀覆公堂請示聶讞員察閱租摺契上均未載有空地可搭木架字樣遂判限七天内將木架拆去如違干究 
[失愼罰鍰]  
　　北四川路一千八百二十八號木作主顧靜蘭因上月二十五號失愼卽熄經捕房查係多積稻草所致於昨將顧傳案訊明判罰洋二十元充公 
[飯店失火即熄]  
　　美租界東嘉興路一百五十八號福順館飯店樓上前晚不戒於火當由巡街捕瞥見歸報捕房鳴鐘告警旋由救火會西人驅皮帶車到場救息未致成災 
[妓女脫離苦海]  
　　濟良所昨解不願爲娼之粤妓王阿鳳到公共公廨請示據該妓供稱年二十二歲被人拐賣於鴨綠路二十四號粤鴇王李氏妓院爲娼近有狎客張阿洪出價贖身鴇母覇阻從良是以投求超豁訊之王鴇供並無覇阻從良情事中西官諭王鴇開釋王妓發濟良所照章擇配 
[賣烟與聚賭]  
　　粤人張炳在武昌路九百八十一號屋内私售燈吃又虹口菜市街二百七十九號茶館主張錦和聚賭抽頭又夏新根金泉林郭堯生張小弟等在蓬路新瑞園浴堂内聚賭均經捕房查獲昨將各人併傳到公共公廨請究奉王襄讞會同英哲副領事訊明判張炳罰洋十五元張錦和罰洋十元餘人各罰洋五元一併充公烟賭具併燬 
[遞送過犯]  
　　匪人徐阿毛前日在福建路攫取沈徐氏家小孩富生耳上金環又劉榮正在浙江路電車上摸竊陳永華銀表均經包探查獲於昨併解公共公堂請究經關讞員會同英領康君分别訊明以徐劉兩匪迭經公堂訊辦逐出實屬怙惡不悛判均函送檢察廳遞往離滬最遠之地罰作苦工如敢再來定行拘送鎭守使署按照軍例嚴懲 
[竊案兩則]  
　　陳順發因在華記路二百五十號屋内行竊總巡捕房包探尤阿根家女皮衣被尤拘獲並詢知尚有竊取孫易茂家衣物情事將陳拘押捕房昨解公堂訊實判陳押西牢九月期滿逐出租界又匪徒徐阿福徐寳榮因竊費祝千家衣物經新閘捕房包探拿獲前日解送公堂請究時該兩匪帶銬逃往閘北被巡警攔獲帶入警區旋經捕頭派探至警區聲明帶回在案昨解公堂請究卽由中西包探禀明前情奉判押候查明下禮拜五解訊 
[佔地案証據不足]  
　　蘇炳鈞前投地方檢察廳控汪春山串通地保瞿連芳侵占基地一案昨奉葉推事並張檢察官開庭研詰蘇炳鈞供被沈等侵占基地請求察核質之沈春山供民人之基地與蘇姓之地毗連日前民人售去自己基地蘇卽以民人侵占基地來案控訴實則蘇之基地尚在請求明鑒地保瞿連芳供詞略同葉君以此案已經調查明晰蘇炳鈞證據並不充分諭令將案註銷 
[無憑只好還洋]  
　　戴雲蔡投法公堂控稱有湖南客帮張善山販貨來申託商人銷售張所用銀兩均由商人墊出至上年結欠銀四百兩有張來條及結單賬簿爲憑向索延宕不還求請訊追張供照商人核算並不虧欠聶君問有無憑証張供無遂判交保限一月交銀 
雜評三 
[散兵爲害]  
　　軍人須受敎育其人格乃爲高貴若倉猝招募是直鳥合之衆不足恃也然有軍餉以豢養之雖不足恃尚不至爲害若倉猝招募而又倉猝遣散則爲害無窮矣蓋其來也固多游手好閒之徒及其去也於軍事上之敎育尚毫無所知而殺人利器則巳知其使用之法矣未有不流而爲匪者今大沽路之刧案亦散兵爲害之一耳嗚呼爲虎添翼是誰之過歟 
來函 
[浙江旅寗同鄉會函]  
　　大主筆先生偉鑒敬啓者寗城自改革以來屢經兵燹去秋克復之役尤爲創鉅痛深敝省同鄉僑居寗垣者慘罹刦掠十室十空寒無衣饑無食延頸待救情實堪憐乃蒙周湘舲劉翰怡諸大善士梓誼奕然不遺在遠一聞哀告首先發起同鄉周急會竭力提倡慷慨捐輸立集巨欵並蒙陸蒓伯沈季璜兩善士躬親來寗按户周急調查詳晰無畸無偏莫不實惠均沾感激欲泣以視徒糜欵項無補災黎者相去誠不可以道里計在昔馮緄好義李軌樂施如諸公之盛德熱心良足與之嫓美同鄉人等感其高誼酬報無從爰叙述緣起函逹左右敬乞即將此信登諸貴報來函門藉以奉揚仁風想諸先生胞與爲懷必邀鑒允也耑此敬頌撰安浙江旅甯同鄉會全體會員三鞠躬道謝 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬新中知事開賀禮式節略] [  豁庵]  
　　民國民立開考知事是第一次創舉也卽開天闢地以來亦從未有如此之盛事豈非　中國之特色乎乃以特色之中國面考取特色之人材較諸前清之所謂大　優拔及賜進士出身者其榮耀更增萬倍矣叨在前輩先生　世戚誼光賜賀儀敢當之至惟一切開賀禮式自應早爲佈置以昭特色查清季賀禮往往用紅紙簽條賀秀才則冩匠敬賀舉人則冩苹敬賀翰林進士等則冩杏敬但此種名稱用之於新中知事殊非合式拙意改爲平陞之敬蓋取平民而一旦陞發之義也至請東式前清有杏樽芹樽諸名目若新中知事亦不稱拙意改爲某月某日縣尊候光最爲的當蓋取知事卽知縣之義也即如鳴　開報所以揚名譽而增光榮此事斷不能删除而報式亦不可不講查向來官報房用黄紙兩長條冩宋體字一曰京報巳閱拙意改爲驚報巳閱蓋取發榜時驚嚇之意也一曰考取某職着以遇缺即補拙意改爲考取知事着以買缺即補蓋取買通闕節之意也倘或謁聖時須行三跪九叩禮庶與孔敎會祀孔之禮相符所以示尊也禮服用麻冕或用純庶與大總統祀孔之禮有别所以示儉也草擬節略未盡周到請先登報一俟開賀有期定當續奉（三） 
　　戲擬中式知事之阿附親友賀函 
　　敬謹端肅者竊聞爲 
　　國求財千古播金臺之盛 
　　乘時得位一朝極 
　　珂里之榮富貴可期親朋有幸恭維 
　　僥倖老父台大知事先生大人閣下未交白卷 
　　竟拜 
　　丹書 
　　大試牛刀 
　　百里之花封在望 
　　冶游燕市 
　　十年之稻價難敷引企 
　　楊眉不勝低首晚生忝叨故舊盼切 
　　飛騰謀巳謀人欣逢捷報之滛傳攀 
　　龍願遂求名求利默祝 
　　肥區之早擇拍馬心虔專託空言敬賀 
　　陞喜忝某晚生眾趨炎薰　謹肅上呈（二） 
栩園詞選 
[有感] [  嘯霞]  
　　世變猖狂劇可驚風雲慘淡太無情金甌破碎餘殘局鐵騎縱横未弭兵末路王孫空飮泣一般豎子竟成名從何說起中原事拔劍摩　意不平 
[寒鴉] [  醉俠]  
半天寒色淡忘　月落霜空夜獨啼芳草於今秋水外　楊終古夕陽西溪山蕭瑟雲林　塔寺荒凉司馬題不識上林多少樹可能穏偕一枝棲 
自由談話會 
　　論人於今日不難救吾民則英　虐吾民則寇　耳古聖視民如傷羣公贊佐治平日猶不足謂湯火終不可袵席者未之前聞夫國家者省縣之積也大小官史無秕政則億兆安　兆安則元氣固而根本强昔温公入雒兒童走卒皆舉手相賀曰司馬相公活我予於現時更有三言正告中華之爲民公僕者曰良心曰天理曰法律願與内外膺重寄負責任諸君共題醒之良心昧天理滅法律弛則洪水猛獸之烈禍行將復見於大陸神州矣可不懼哉可不謹哉 
　　昔之貪墨吏今又紛紛奔走運動轼身政界矣雖顯博其新頭銜仍隠施其舊手段勾通三五私人爲聚歛援引一二上官爲護符而地方各事之腐敗黑暗且有較滿清尤酷者即小見大自近推遠全國如是吾對之抱無窮感慨 
　　儒者讀書期於明體逹用今則爲治心之學者不求通事變爲經世之學者不及勵修身多虚浮矯枉之氣乏省察克治之功雖自命維新巨擘作吏長才畢竟外强中乾爲世詬病 
　　夫善人君子安靜不擾　幅無華其政悶悶若不足以快人意而愷悌慈祥寛宏廣大將欲感　民心扶植敎化薰蒸和氣俾一世咸躋於仁壽之域舍斯人其誰與共治哉 
　　國家設官置吏自大僚以至微員各專其職即各有其居各思其居卽各盡其職一邑之官各盡其職而一邑治國之官各盡其職而一國治矣職未盡而他圖是舍己田而芸人之田也 
　　直道之不行也於今爲烈率職而居正者反謂不逹時宜當官而奉法者輙議不通事變以拱默保位爲明智以柔順安身爲賢能以直言危行爲狂遇以中立守道爲凝滯狷介惹仇敵方正賈悔尤卒至强毅果斷之心屈畏葸因循之性生無所可否則曰得體與俗浮沈則曰有量衆皆默己獨言則曰沽名衆皆濁己獨清則曰立異嗚呼此復成何世界爲何人格[  嘯霞]  
　　吾鄉有三大惡習一曰田賦不肯早完二曰爲子弟讀書靳出學費三曰地方公益絲毫莫肯贊助貧者固無論矣富者亦復如是　彼固自以爲能儉矣然於德何如哉是故惟儉而不失德者方爲眞儉[  柘村]  
　　儉德會規則一不狎邪二不賭博三不必以酒食結交四不必華服五不輕寒素 
　　入會者同安朱素非女士陸也香女士 
　　泰縣錢怡鑾雙林姚榮祥邱森伯南翔朱仁頣潘則言寳山王鼎孫九江電局張開鎬餘姚黄梓鄉嘉定徐寳賢蘇州孫屺瞻鎭江王德福鄞縣孫鞠卿陳哲甫金陵　少華董衡仙吳興沈敦甫鍾炳和汪仲芬黄宗元潘文照唐廷傑吳江陳青蓮吳縣汪忍公 
劇談 
[誌新民社第四夜之梅花落] [  瘦鵑]  
新民社於初四夜續演十三十四十五十六本梅花落個個做得綸影繪聲淋漓盡致更有一六七齡之小客串飾明玉益覺生色不少而座客亦較前三夜爲盛可知人皆喜看團圓來也 
　　懤影之圓珠着西裝翠羽明璫儀態萬方個郎翩翩眞足令人醉心音樂會奏技一場御紅衣曳紅裙　　而來雪色之紗密密幕住玉容似是天上安琪兒下凡不許俗子寓目也者歌西歌一闋婫　可聽常勃德侯爵求和一楊低垂粉頸微喟無語久之久之始出以冷言冷語句句自責却句句　　侯爵　心人畢竟不凡聞明玉被刧惶急之狀可掬見父時與父相持而泣哀音流溢凄楚可憐使人爲之動容 
　　无恐之常勃德侯　與圓珠求和一場做得極有精釆低首下心長跪於地先動之以乞憐之語繼　之以啜泣出語旣隹做工亦妙聞明玉被刦說話斷斷續舉止慌慌張張人當怕急時確有此狀法庭上而詆柯林森爽快之至 
　　優遊之柯林森被獲時神色從容出言冷雋向李爾巽言（成則爲王敗則爲寇天下不論何事不可以成敗論英雄）又云（吾二人亦如兩國相戰今最後之五分鐘勝券旣操汝手吾卽失敗尚復何言）高等惡人大奸巨猾確有此豪爽吐屬在法庭上時時冷笑沈着如故臨行時尚欲與常勃德侯爵握手高等惡人大奸巨猾確有此鎭靜態度 
　　飾明玉者爲一六七齡難兒嬌小玲瓏活潑潑地出語做工居然深合劇情色色佳妙自述姓名年齡始終不錯被刧於葛蘭遜後聲聲駡葛蘭遜爲（攘胚子）誘以甘言食物一一拒絶見穆德身時翩然而前展小手撚其自髯且云（儂格鬍鬚好白相來儂格鬍鬚好白相來）天　　熳自是小女子本色在監獄中打葛蘭遜神情妙絶見母時向母一指然後疾馳而前大呼（姆媽）頓足痛哭何物雛兒做得如此　眞四座鼓掌之聲一時雷動余亦爲之拍案呌絶如此絶妙好角兒從何處尋得出第二人眞令人歎觀止矣 
　　冰血之穆德身做工吐屬俱臻妙境見常勃德侯爵時尤有精采藥風之李公佐亦可謂絶作見常勃德侯爵等將飮毒酒時大呼三聲絶隹其做工亦極細膩 
雙雲之老偵探顧重寳詼諧可喜 
崇秀飾傭婦稱圓珠爲女先生稱明玉爲小老爺稱得詫異不知何故 
[吾之談劇] [  覺迷]  
　　梅花落係西劇如一律西裝當更有精采 
　　常勃德是侯爵常勃德家之傭人等稱侯爵爲是稱老爺似不合西俗 
　　瘦鵑謂石痴飾醫生煞是有趣因其言語動作在在滑稽動人之歡聽也吾謂如用端莊態度更隹蓋西醫凡臨症時必非常細心况騐人之中毒更應愼重其事如以滑稽出之反與情節不合質之瘦鵑石痴以爲何如 
小說 
[風俗短篇嫁小姐] [  佐彤]  
　　燈彩滿堂紅綠輝映樂聲盈耳　管迭興此乃某氏好小姐于歸之吉期也入其門見衣冠濟楚工架十足授烟袋語寒暄咳嗽吐痰者本家之至親出而陪賓者也又見東廂房面長面短有老有少登禮簿發紙包握算珠揩帳桌者皆熱心親友帮辦喜事者也更見東奔西走尿急屁流請太太邀奶奶牽小姐抱官官大㗋　小聲氣耳畔不絶者一班大姐阿媽娘姨也再進至廚房只見殺鷄宰鴨嬈火上竈分盆碟做點心手忙脚亂者廚子司務之手叚也未幾聽得外邊報進來道媒老爺到於是清音檯上之大喇叭及簫鼓聲復大作主人鞠躬迓媒人入坐甫定送茶畢正欲開談　聲响亮鄰近人家老的小的村的俏的如潮水般直湧進來大家亂喊道花轎到了新娘子要去了阿三阿四你們快些來立在此地好等新娘娘出來看不說看客議論紛紛瞥見一老婦從人叢中衝出來急忙的將兩扇牆門關起來旁邊一相帮的笑道老媽媽你只要　一扇彀了　道轎子好硬抬道來不虎老婦氣吁吁答道小姐是我服侍大的小時節弄尿弄尿送飯遂茶現在小姐上任老太婆總要得些喜錢的相帮道你不用　他們要娶小姐自然預備着小門包的那老婦便　着肚皮向裏邊去了頭髮團上插着的一朶紅花早被看客擠落他也不管倒便宜旁邊一個小孩子拾得玩耍此時鼓樂巳停看客都睜大了眼對客堂裏望着只見那上首一個媒人開言道當時老太太說過一併在内如何現在又要伸出後脚來兄弟不敢應命女家媒人說道掙親掙親向來是有的好得旣做了親眷新相公不在乎此一點總望老哥帮忙男媒道不知要添多少女媒便走過去附耳說了半晌男媒道如此兄弟有一句說話不知此地太太依不依大家不照加了二十塊錢若何女媒道請寛坐待兄弟去請請示看女媒入内良久方出來對男媒道請再添了十塊罷男媒點頭依允一班男女伺候送親接親的同着許多看好看的多立得脚跟酸麻了到此自然媒人先興隨後花轎進門音樂迭奏　相唱詩三請好容易遮遮掩掩把新娘子塞進了轎子抬出牆門看客亦一閧面散（二） 
[短篇小說慘花魂] [  警衆]  
　　空即是色色即是空此佛　其誰丕解而癡男怨女往往因一點情根種出歡苗愛葉到頭來或死别或生離撒手懸崖終不得收良善之效果豈眞好事多魔哉蓋情字中自有聲學光學電學情理學以及其他諸學在也今試執一眞有愛情之男女而叩之曰汝二人何以有情彼必潛然莫答不自知其所以然者夫情界中本無歡喜之境其歡喜處大都從悲酸處領略故眞有情人所處之境處處皆魔障事事皆荆棘經過一層魔障闢出一番境界歷過一番荆棘深入一層痛楚唯其如是而羅沃民與洪金花之死有足悲憫者焉 
　　羅沃民粤東順德人因與某銀行陳執事誼屬同鄉交亦刎頸至京依之遇之甚厚前後餽贐不下三千金羅寓某館適有一妓名洪金花者甫自淞濱來占上林春色因有芙蓉癖窮至不能舉火羅與洪如洛陽女兒對門居遂結爲燈火緣邂逅問備極水乳因眤之與訂白頭約於是兩人者墮入魔障　以爲天假之奇緣也復有好事者數輩作贊成員代營金屋以藏之一榻横陳　鶼比翼無腔短笛信口吹來雙宿雙飛幾不知人間有離恨事旋因揮霍甚豪所儲衣飾盡質於長生庫中漸至釁冷烟消一對可憐虫遂飄零於異地洪亦鬱鬱成瘵疾匡床輾轉扁鵲無靈彌留時猶握所歡之手作長生殿中之盟誓俄而一縷香魂竟向奈何天而去羅哀悼欲絶將仰芙蓉膏與之携手同登極樂國有呵之曰黄泉路上豈復相見急止之乃告貸於陳河潤數百金爲之營奠營齋并間關數千里送其芳櫬南歸自是悽戀不置夢中見之燈前見之月下見之漸至白畫亦見之及於黄花時節航海重來寓東昇店而洪之現形也如故相距恒在七八尺之間間之不語招之不前緣是惘惘成神經病一日午後束裝入城途中見洪玉容寂寞飄然而來以素帕拂其面遂暈厥於塵埃抉之直不能立適有與之同來之龍眠清河生信義士也聞其故急以輿昇至外城官醫院醫者謂腦經中之感覺力盡失不爲治不兩日竟殉洪金花而死矣清河生爲之料理棺木慘淡經營不致暴骨於地 
　　述信家謂維之死爲鬼所懾余謂一切魔障皆起於心果花魂耶是心所招非花魂耶是心所幻謂羅死於情則可謂死於鬼則不可雖然粉黛中之爲崇固無異於猙獰鬼也臙脂坡上何啻無形地獄哉余爲此言亦如元相所云甚願知之者不爲而爲之者不惑耳（二） 
 
 
 

Page 15

 
 
   
 
 

Page 16

 
 
   
 
