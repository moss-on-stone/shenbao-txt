# 1916 - 300 - 4915705

 

Page 1

 
 
   
 
 

Page 2

 
 
時評 
[副總統當選（冷）]  
　　副總統已於平穏之中安然當選矣他且勿論於此紛擾之政潮中少一足爲紛擾之材料是乃可爲中國政局前途告慰者也 
　　夫副總統在今日原非緊要問題然於國家體制上又不能久懸勿選所最可慮者當此易啓紛擾時代之政局或因選舉副總統之故轉滋紛擾則誠非時局之幸今幸矣副總統問題已經解决或且能以解决副總統之故并能減少其他政局上之紛擾則中國之紛擾其亦因此而漸有頭緒之可理歟嗚呼 
是蓋我所屬望者也 
命令 
　　十月二十九日大總統令晏安瀾給予二等文虎章此令 
　　又令黄郛著開復陸軍中將原官此令 
　　又令任命邵衡爲常灃鎭守副使此令 
　　又令任命易文奎署理雲南高等檢察廳檢察長此令 
　　又令内務總長孫洪伊呈司長于寳軒因就議員懇請　職于寳軒准免本職此令 
　　更正昨日命令馮笙會辦江淮籌賑事宜茲悉馮笙係馮煦之誤特此更正 
專電 
[北京電]  
　　總統選舉會十時開到七百四十一人王家襄主席簽定檢票十六人寫票在國員席分東西排每二十號一唱寫十一時畢查點有七人未投越三十分開旁聽入席擁擠異常檢對相符用唱名制馮得四百一十三票陸得一百七十六票黄興三十三唐繼堯二十八岑春煊十九徐世昌十五段祺瑞六那彥圖六蔡鍔貢桑各五梁啓超柏文蔚各四李烈鈞楊增新各二李經羲王揖唐張紹曾張勳張作霖許世英湯化龍康有爲劉冠雄秦聲三各一均不足四分三主席宣告須五百五十一票方當選休息二十分再投 
[北京電]  
　　午後點半復席重投三點正畢參觀得入主席報告在場人數七百三十二人票數符合開唱馮得五百二十八票陸得百八十票次爲黄興等不滿十票主席以應否按選法第三條馮陸决選衆贊成齊呼散票遂閉門參觀退出時三點四十分 
[北京電]  
　　决選結果馮得五百二十票當選副總統陸得二百十六票 
[北京電]  
　　决選結果馮國璋以五二零票當選全塲拍手歡呼今日塲外軍警密布悉穿制服武裝嚴待秩序敬肅參觀劵用特製式甚大參觀者三進三退故人數遞減各機關代表及外賓均借電話傳報 
[北京電]  
　　憲法研究會登廣告聲明舉馮爲副總統 
[北京電]  
　　總統再派員齎密書速東海來京 
[北京電]  
　　元首又派饒漢祥持親筆函赴煇務偕東海即日就道 
[北京電]  
　　元首以箇人名義再電東海促其出山據復感極思奮來月上旬北上哈漢章等先旋覆命統容面陳 
[北京電]  
　　哈漢章已由東海處回京報告一切總統府昨又接東海來電凖下月十日左右到京此電與尋常答覆大異其趣甚可注意 
[北京電]  
　　馮上黎總統函言平政院案孫將激而辭職國是初定正賴合力維持該總長一旦出此恐大局受其影響請鈞座不動聲色暗爲調停云 
[北京電]  
　　粤以萬急電請撥鹽欵充餉 
[北京電]  
　　朱家寳對天津交涉堅拒之心甚决 
[北京電]  
　　昨代外交夏赴津數千人向交涉署詢問政府最後態度王委員元愷語言不合激動公憤將交涉署搗毁一空下午在商會籌商辦法 
[北京電]  
　　直隷議員及各代表見段總理答以五日之内向法使嚴重交涉又謁黎總統答政府當然應負責任各代表極滿意 
[北京電]  
　　内務總長陳宦有望 
[北京電]  
　　派尹昌衡回川勞軍兼作調人 
[北京電]  
　　許世英昨下部令嚴禁部員參營報業 
[北京電]  
　　晤谷張兩總長知伍任外交確將提出又律師登錄如係私立學校須敎育司法兩部共同認可方能有效僅經敎育部認可者速請法部補認亦可其餘私立畢業者不日行試驗以免向隅又江蘇高審長現無更動說 
[北京電]  
　　頃謁總統首詢各處豐歉如何次言輿論界事謂願今後始終共維危局繼及徐州會議謂外人均屢來詢問實世界各國所無幸政府令下張勳等即來電表明又總統對於中行兌現非常欣悅頗獎徐恩元謂該行多年以來未有一千六百萬現洋而有人造作謠言希圖破壞不知何意頃交行已囑許總長竭力籌備儘陽曆年内必爲開兌並許隨時晤談而别 
[廣東電]  
　　省會請禁山舖票案朱陸會函復稱因軍餉困難非有相當籌抵遽難取消 
[廣東電]  
　　岑西林抵梧州將到肇偕烈鈞到省祭先烈 
譯電 
[北京電]  
　　黎總統派哈漢章王天縱林長民赴衛　請徐世昌來京調停内閣爭端迄未接覆大約將任孫洪伊爲江蘇省長藉此解釋爭端（三十日）德文報 
東方通信社電（日本人　織） 
[北京電]  
　　本日議院補選副總統議員出席者七百三十四人投票之結果馮國璋得四百十三票陸榮廷得一百七十六票共他岑春煊黄興唐繼堯諸氏各得三四十票皆未逹法定之數當即决定再選此係憲洷商榷會中除丙辰俱樂部外與研究會皆投馮國璋票丙辰俱樂部與中華進步黨並廣西派議員及舊共和黨等皆投陸榮廷票之結果由此形勢而　再選亦難違法定之數或不得不以决選投票之法再行投票然馮國璋之當選似可無疑（三十日） 
[北京電]  
　　决選投票之結果馮國璋氏得五百二十逹法定票數當選副總統（三十日） 
[漢口電]  
　　今日爲選舉副總統之期漢口中國官民均懸國旗以表祝意（三十日） 
[北京電]  
　　段孫兩氏衝突問題屢經王士珍運動調停終無融和頭緒國會議員中有運動於議場解决此問題者然亦無好結果其結局惟有段孫兩者辭任内閣瓦解而已其時機想當在副總統補選之後傳聞湯化龍有乘此機入内閣之野心欲與李經羲熊希齡汪大夑楊士琦等組織混成内閣目下正在暗中飛躍云（三十日） 
[奉天電]  
　　日本新任外務大臣本野子爵定於十三日通過當地（三十日） 
 [P奉天電 
　　奉天市政議案已經省議會通過（三十日） 
[奉天電]  
　　馮麟閣師長爲議於内蒙古防備蒙匪事宜特於昨日來奉張督軍即於今日開軍事會議（三十日） 
[奉天電]  
　　吉長鐵道改築問題交涉大有進步借欵之額决定八百萬元已經南滿鐵道會社理事將此情形報告滿鐵總公司矣 
（三十日） 
[東京電]  
　　日本皇太子於明日天長佳節陞進陸海軍大尉（三十日） 
戰電 
[其一（英人路透電）]  
　　巴黎電今日下午公報云法軍在薩伊萊薩伊里塞爾比亞歇境獲進步俘敵若干人凡爾登北面之砲戰仍在進行今晚公報云今日下午德軍在松末河南猛轟後攻擊美沙萊特南北二面法軍陣地爲法軍大砲及機關鎗　退凡爾登北面化特洛芒至杜哇芒境砲戰仍在活動進行但無步軍戰事陣線他處頗形安靜（二十九日） 
[倫敦電]  
　　今晨海格將軍報稱昨日萊斯波曷夫一役英軍俘敵百四十人今晚報稱英軍在萊斯波曷夫東北續進復佔據戰壕一道敵軍猛轟安克河南英陣線各部分他處　有間　之砲火英飛機於逆風中偵察適軍行　内有一架不知下落（二十九日） 
[彼得格勒電]  
　　俄軍在杜爾拉伐特拉南擊退 
　 
 
 

Page 3

 
 
進攻之敵軍高加索之俄軍激戰後阻止哈瑪丹方面之突厥大軍前　（二十九日） 
[羅京電]  
　　公報云羅軍現正於桀爾山谷追擊敵軍復俘巴伐利亞兵二百五十人又獲　彈砲兩尊現用以轟擊敵軍效果甚佳羅軍在哇沙伐泊拉化伐山谷特拉哥斯拉維爾擊退進攻之敵軍羅軍左翼在特拉哥斯拉維爾得進步敵軍現正在亞爾特山谷東猛力進攻他處無變動（二十九日） 
[倫敦電]  
　　每日紀事報俄京訪員電稱德國福爾根漢將軍之軍已進至羅境内二十英里之金波倫（二十八日） 
[維也納電]  
　　財政大臣柯白奉命組織内閣（二十八日） 
其二（德人德文報專電） 
[柏林電]  
　　十月二十九日德軍大本營公報云英軍在廣特柯爾與萊斯波曷夫間猛轟後攻擊德軍陣線爲德軍砲火擊退英軍每次攻擊輒大受損失已成常例旋有英兵兩隊攻入萊斯波曷夫東德軍前鋒戰壕該處戰事仍在進行末斯河東僅有砲戰有時極形劇烈（西境戰况）俄軍扼守魯克西面斯土恰特陣線該陣線幾全處砲火之下俄軍由斯爾伏夫東面森林境内出攻爲德軍砲火擊潰（東境戰况）外錫爾伐尼亞東邊無新戰事德軍在土摩斯山隘南面進攻者已抵亞蘇加敵軍抵禦雖猛德軍仍在金波倫方面及該處西面續得進步（羅境戰報）克拉里東南及塞拉河曲處有敵軍進攻大受損失而退（馬其　戰况） 
要聞一 
[日美提携之中國將來]  
　　美國鋼鐵大王格利氏視察東亞旣返發表意見旣見二十九日本報據大阪朝日新聞云美國報紙多以格利所語爲然從而提創日美提携以臨中國之說日本報紙大爲滿足其以東亞盟主自居之意　然流露言表至我中國之國家資格何如則未之及矣　國人細讀之 
　　二十七日大阪朝日新聞曰格利氏視察東亞後所發表之意見有要旨四一美國欲發展經濟於中國則美政府對於資本家須　以獎勵二經濟的開發中國須由日美兩國共任之三日本唱東洋孟祿主義乃東洋幸福四日本爲東洋盟主之結果無損於列國旣得權且能注全力於中國之治安保障門户之永遠開放故美國無須反對云云云此說與曩日美之人思想異聞者不無空谷　音之概而有名報紙之贊同其說者頗爲不少紐約泰晤士報於二十三日著社說以贊成之同日海拉爾特報揭載　悉中國事情之哈密敦氏之論文以釋格利之言二十四日華盛頓郵報旣附利其說復曰日本之於中國果採美國在美洲同一之孟祿主義則東洋可以安寗外國資本可以流入中日關係可以圓滿云云凡此皆美國對日思想之變兆也蓋自日俄戰爭以來美國政策常有抑止日本在華地位之嫌若錦愛鐵道之借欵滿洲鐵道之中立及滿洲實業借欵等問題是也要知不問何國苟不承認日本在中國有牢不可拔之特殊地位則　以在華經營各種事業如美國在華鐵道礦山及租借地等一無所有故欲發展也更屬困難觀夫美政府不敢保障其資本家投資於華之證言不誣也及至今日美國資本家之投資中國者一變其方針承認日本在中國有特殊地位乃欲攀援日本以圖在華發展經濟此蓋自然之大勢而格氏之語僅爲是等意見之代表的告白耳日本所以不惟主張在中國有特殊地位者因欲維持東洋平和免於禍亂非希冀壟斷中國權利而出此也是故經濟之門户開放機會均等諸主義日本必永守勿渝誠若格利所主張吾日本極歡迎美人投資中國决不加之妨害且在必要之時願予以保護也至於政治借欵美國可否加入雖議論紛紜莫衷一是然美國對日思想旣異往昔則日本或且誘美國加入亦未可知也今者美人以選舉總統舉國若狂不遑他顧故日美協力問題必俟選舉之後吾日本可藉此時期籌措適當之處置也 
[北部森林與治水關係]  
　　二十八日英文京報載一投稿略曰東陵之西北五陵山（譯音）之南有一大森林焉余養病其地盤桓彌月沉疴頓起今甫回京以數月醫治無效之病竟不足半月而爲此林新鮮空氣所瘳余乃知中國北方養病之地莫善於此且非東瀛所可及也 
　　此林在兩年前佔地約九百方基羅邁當今猶見松柏杉槐之屬雄據山巔充塞山谷　葉流紅映人眼簾芳草夾徑雜以野花山泉潺潺穿流其側水色掩映往往呈淡褐或　紅色葡萄籐盤繞石巓穿揷樹端遥觀之如錦幕深垂水過平原垂楊夾道林中秋景華麗無匹方諸歐陸名勝足與頡頏奇禽異獸他處所未有者常棲息於此一片砂漠荒地而有此沃壤其最關重要者則河流是已其地向爲直隷北部之水源縱非最要然實爲北河　河來源之一山間森林稠密　乃爲其吸收逐漸流入山谷故有峽則必有澗有谷則必有河水流不息蓄水頗多焉 
　　上述云云僅就森林一部爲鄉愚所未毁者而言耳直隷森林惟此　存乃無　者猶謀毁之此乃余所欲當道注意者也當局果思爲中國保全極有價值風景極佳之一部份森林乎　速設法禁止毫無見議跡近　狂之毁壞舉動　　愚民旦旦伐木不及兩載已毁森林三分之一佔地約三百方基羅邁當督率無人採伐無法苦力之流　樹即鋸無論樹之大小縱其力之所能至亦無論樹在由巓或在谷中或在石間也松柏杉橡價值數百萬銀者旣割之後任其腐爛或就地以火焚之每當旱季居民輒縱火焚林其胡何歟余嘗舉以詢人答者不一其詞或謂受僱爲此或謂監工者知之及詢監工則謂京津有人使之來此關地以便耕種余曰　石之巓峯巒之頂高由五千尺以至七千尺者汝　爲可以耕種乎渠答曰否余又詰之曰高處旣未可耕種然則汝何爲毁伐高地之樹乎渠瞠目不知所對一笑而去 
　　五陵山之坡東西北三面一望蕩然如高梁已割之田實則從未收過一粒糧食也樹木倒臥於地延長不知若干里欲求於隙地播種則必待若干年之後已伐之樹橡樹爲多他不具論即以今夏所　倒者而言已足敷中國三年内鐵路枕木之需中國每年以數百萬銀向外洋購買木料而距東山僅六十英里之最好森林竟任其毁於樵夫之手倒地朽腐或爲火所焚噫詎不大可哀乎 
　　或以材木毁廢由於道路不修無從輸運爲言然則何不待至道路已修然後始伐木乎試問旣無道路則森林雖變爲農田獨可輪運產品乎爲中國幸福計伐木一舉待至三年以内或留待後人爲之豈不爲善計乎當此工賤木貴之時苟森林必須採伐亦當籌及利用材木之方奈何委棄良材聽其朽腐吾人雖欲爲之曲　亦不可得矣 
　　在余觀之不當有伐木之問題珍惜森林而保留之乃扼要之點此明白事理者當與余同意也今夏天津報界因北河堵塞呼號乞救試問負其責者誰乎讀者苟登五陵山之巓俯視如牛由濯濯之山坡見山水自七千尺高處流下冲刷因林樹已毁無所障阻之鬆土挾之而行以致泉水不能如昔日之澄清一山如此他由可知讀者於此當可恍然於北河所以堵塞與中國他處所以河流乾涸或河水溢流之由來矣 
[選舉副總統前一日形勢]  
　　明日爲副總統選舉會開會之期前昨兩日一般政界人士對於選舉結果紛紛推測惟　各派議員因多日以來已多有預定之候補人故此兩日内反無顯著之活動大抵推馮華甫者要居多數其次呼聲甚高者則陸幹卿惟今日無正式政黨而向不隷各派之議員亦復不少故眞正形勢若何今尚不敢遽　茲推測選舉結果大約被選得票者不止一二人如岑西林段芝泉徐菊人諸君皆當得一部分之投票岑本有當選資格然段公旣宣言不就向欲舉段者因不願投票無效多改趨他人岑公勳望一同於陸然舉岑舉陸乃同等之主張多數議員旣已有人推陸故凡欲舉西南起義領袖者大抵皆趨一於陸此段岑兩君得票未必甚多之原因也徐菊人氏則因議員中向有一小部分熱心推之者且有以不願舉武人之故以爲若於北洋系中舉人則莫若舉徐者故預料徐亦可得數票也此外無所屬議員中又有全無成見一派臨時投票其所選者頗難預料其爲何如人約零星雜票必亦不免有之也議員意見旣不一致則希望於第一次選舉即可决定似非易事蓋當選須有出席者四分三之票也據現在推測第一次投票結果大抵以馮陸兩公爲最多然後付之决選以求副總統依法產出若使所料不謬果以馮陸决選則馮君當選之希望似已大有把握矣前昨兩日對於選副總統最積極活動者莫若丙辰俱樂部彼等固主張舉陸者也昨午十二時該俱樂部宴本京新聞界多人發表主張據稱其同人之意以爲副總統一席須得一信仰共和之人此次西南起義固由南北將領多表贊助始克有成然功績最高者首推陸幹卿且此君爲信仰共和之人故願舉之爲副總統目下贊成該俱樂部之主張者合各方面計之聞不下二百人查兩院議員對於未來之副總統有一共同之希望焉第一卽須負保障共和之責第二當選者大抵爲軍人故望其以副總統之地位及在軍界之勢力提倡裁兵以解决中國之軍政財政問題第三須負阻止軍人干涉之責促成法治若使馮君當選則以上諸端卽多數議員所望於馮君之條件矣 
[老西開案之交涉進行]  
　　自老西開案交涉發生後我政府力持鎭靜主義日前曾派陸閏生王克敏赴津會同王麟閣與法領事交涉迄今尚無正當結速聞朱經田省長以此項外交關係國土深恐受國民之指摘兩院之彈　特電逹中央要求即日來京晋謁元首請示辦法惟極　以津民正值　懣之時倘生意外此項交涉尤難結束該省長應暫緩來京以資坐鎭昨已正式電覆阻其離津又極峯以此次中法交涉異常棘手特派陸宗輿施某王克敏伍朝樞等參預此項交涉會議以昭愼重又聞政府現鑒於津民反對甚烈昨特致電朱家寳省長對於人民切實安慰以待中央解决勿再釀出意外風潮等語朱省長得電後昨又致電政府略請海光寺窪交涉前據鈞院電稱已電駐法胡使向法政府抗議并派員與瑪代使交涉業經宣示各紳民勸諭靜候惟紳民怨憤日深巷議街　同聲憤恨幾於全埠一致本日午後在大舞臺開會後羣至警署復擁至本公署爲數約在萬人以上署爲之塞家寳偕省議會商會各紳商首領苦口開導允爲轉電中央力持不退讓主義從速解决方漸散去現已諄飭警廳及各紳商首領竭力勸導勿使暴動惟相持日久難免不别生枝節現在胡公使有無復電殊深焦灼請再將本日情形電知胡公使并與瑪代使嚴重交涉迅速解决云云次日外交部又致朱省長電云天津省長堂密有電悉海光寺案頃接胡公使復電謂法外部已允即日電法代使務取和衷商辦宗旨向部妥議等語除由本部與法使切實磋商外希切諭商民力持鎭定靜候解决爲盼外交部宥請轉特派員有電悉印同日國務院電覆天津商務總會文云商會轉卞蔭昌諸先生來電悉已再電駐法胡公使嚴行交涉望剴切勸導商民勿爲激烈之舉院宥云云又據某方面消息代理外交部事務夏詒霆次長日前特赴法使館與該國代理公使馬氏面晤首語以津民之激憤狀態並質問法領及遞限期答覆書之理由該使答以此事前經交涉迄無結果寳華（法領）此舉實出於一時之計業經電請本國政府指示辦法須俟訓令到京再行解决一切云云聞夏次長尚擬於今明日報告議院凡此皆政府方面對於此案進行之狀况也 
　　昨日下午一時旅京直隷兩院議員及各界人因老西開交涉問題在下斜街幾輔先哲祠開特别同鄉大會各界重要人士陸續到會約逹千人下午一時開會公推張紹曾主席首由直隷省議會議長邊守靖報告老西開交涉始末情形次由温世霖報告直省代表及兩院議員與政府接洽情形天津國權國土維持會代表卞蔭昌孫鳳藻相繼報告津民對於此事之近日情形及天津公民大會開會情形旣而張繼王芝祥張紹曾劉春霖胡源匯谷芝瑞康士鐸等數十人相繼演說張繼略謂此事應分三方面進行一對於政府應由兩院議員及各界代表竭力督促使與法政府嚴重交涉二對於國内應設勸導我各界人士不可有不正當之舉動三對於國外宜由兩院議員由個人名義致電法國議員請其主張公理並請旅法學界同胞作成法文論說送登法國各報以呼起彼國正當之輿論同時宜譯成各國文字分送各外報使各國人均知此事之眞相如此辦理當不難收效張紹曾略謂吾人旣督促政府嚴重交涉宜先有最後之决心王芝祥　謂現在政府乃弱政府非惡政府此時我國民宜爲政府後援此外演說者尚多不能備述演說畢由主席就進行方法提出進行條件一一由衆贊成條件旣决當有人提議　組織一機關由各方面各舉代表分頭進行大衆贊成遂舉定代表如左直省兩院議員代表温世霖谷芝瑞王振堯胡源　張國浚王觀銘鄧汝欽康士　耿姚　張士才楊式震宋楨張書元王法勤賈瑞煕王試功錢崇塏　啓曾張其密王錫泉直隷省議會代表邊守靖冉凌雲張玉其孫品璋張樹　楊萬選　裕　國土國權維持會代表卞蔭昌孫鳳藻杜寳楨孫守榮直隷同鄉大會代表王芝祥張紹曾張繼李廷玉陸錦陳光遠陶孟和李　劉春霖趙金波宋彬曹銳嚴智怡報界代表康士　張家　會議旣　時已六鐘遂由主席宣告散會並議定今日上午十時卽由直隷國會議員全體同往謁見段總理面陳七切請政府當局認眞交涉以逹擁護國土國權之目的云 
[徐州特别快信]  
　　探訪營管帶傳民傑迭被紳民控告裁贓陷害濫殺無辜張勳概置不理聞已有人赴京控籲恐仍不過交張勳查辦糊塗了結也　　 
　　徐紳叚書雲今日乘車赴寗會商江北水利王占元之參謀姜某昨日乘車赴濟南 
　　省區聨合會各省區常川駐徐代表昨日又在參謀廳開談話會内容探確續報 
　　張勳所部駐九江湖口之定武軍五營准下月初旬開回徐防 
　　第七路統領康永勝昨日回南宿州 
　　張勳因徐世昌急於入京恐不克來徐張擬親自赴津面徐商榷一切 
[南京快信]  
　　省公署昨咨復省議會公布議决清理各縣敎育經費案文云接准貴議會咨開本月十八日本會議决清理各縣敎育經費案一件相應抄具原案咨請查照公布施行等因附抄議决案一件准此除公布外相應咨復貴議會查照此咨 
　　省議員潘恩元提議請另訂待遇敎員方法以圖敎育發展案趙議員鈺樹等介紹東台如臯繆步青潘肇元等請議撥欵修築豐拼場境涵場案已列入下次議事日程付大會討論魯省議會昨致蘇議會電云敝會議决省制加入憲法已電參衆兩院請願請貴議會一致主張以奠國　 
　　省議會今日（三十）開審查會 
　　皖省議會電蘇議會請一致主張定孔敎爲國敎列入憲法 
　　韓國鈞段書雲日内即來寗會議江北運河水利 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[段總理與副總統選舉]  
　　日前國務院秘書長徐樹錚前山東將軍靳雲鵰曾用個人名義聲明段總理無爭副總統之意昨日國務院秘書廳復致函警察廳略謂茲因副總統選舉問題各方均來徵求總理意見以不及遍答諭將前致許總長函稿抄送貴廳轉各報登載云云警廳隨即用正式公函送至京中各報館其原函云雋人老弟執事手　並附函誦悉副總統一席兄决無就意原函仍奉還即頌勛履如兄祺瑞頓首云云以此觀之日内政局斷無若何變動又觀叚君方主持中行開兌一切政務照常進行則謂段君有辭職之决心亦不可信至閣員方面尤無若何表示惟政界一方面有希望於副總統產出以後乘機開一新局面使内閣問題與孫君辭職問題同時解决者則不爲無人耳至於選舉日期兩院會合會中議决定於一星期内舉行昨日總統選舉會通告云啓者茲定十月三十日（星期一）上午九時開總統選舉會依法補選中華民國副總統特此通告據此則新副總統當即於後日產出矣 
[院部政潮有和緩消息]  
　　段總理爲孫洪伊去職事已有自請罷斥之舉昨日國務會議時段氏曾將呈文交大家公閲各國務員相顧失色均請暫勿呈遞仍由大家向總統請示辦法旋卽全體往謁總統谓伯蘭辭職事總統曾許以三天期限倘三天以後渠再不辭職祇好逕行罷免否則我們當一體告退云云當由總統謂免職太過不去還是另調他差較爲妥當各國務員以調差與去職無甚關係均無異辭相率退出又聞此問題昨日尚無重要發展孫總長主張以法律上論自信無錯不便言辭若就政治上論則内閣須負連帶責任又聞孫君出洋之說前日確有是議然未得孫君承認昨黎公又擬以孫君外放某省省長以爲調停然亦尚未决定一方段總統辭職之說經黎公之挽留王聘卿之調停暫未提出然一面則喧傳將請徐菊人到京王聘卿前日定親往輝縣至昨日臨時中止外間謂王已出京其實不確然政府希望徐君來京自是實事又聞馮督軍致電總統力主調和謂外交尚未有人内閣不宜再生衝突王參謀總長亦出作調人勸段勿辭並力任勸孫轉圜是以昨日段君仍至國務院出席國務會議王君爲段君老友孫君同鄉此番出而調停可望有圓滿之結果又據某方面消息相持之局昨日較之前日和緩多矣或者此次政　由此可以漸靜乎 
[中行兌現後之信用保障]  
　　中國銀行開兌後信用回復市面金融亦遂活動兩日以來到行取兌者並不十分擁擠二十六日兌出之數已誌昨報其二十七日兌出現金計共一百十五萬元零三百五十三元收入存欵計共八十五萬元收兌相抵幾乎相埒蓋人民心理成知中國銀行基礎堅固鈔票與現洋無異故樂得收藏鈔票不肯輕於兌換也至其取現之仍屬不少者大抵零星之數無非缺乏觀察力者之所爲及彼急於用現之徒而有此舉大凡無論何事起初必有上騰之象及其嬗遞當然平復理也亦勢也吾知不出三四日後自然與平時無異紙幣照常流通無滯而金融因此得以轉圜則民間更無需乎取現矣又聞該行昨請財政部限制國庫墊欵財政部並已批示照准特爲載出俾商民知當局維持國立銀行之信用决不如從前政府對於中國銀行自限自携紊亂國家之財政敗壞銀行之原則據此呈文及批示而言洵可爲保障國家銀行信用之鐵證也其文曰呈爲陳明國庫墊欵請嚴加限制以固行基而維國信恭呈仰祈鈞鑒事竊維本行爲國家銀行按照則例有完全代理國庫之權故中央及各省之出納收支均以本行爲樞紐在財政充裕時代收入常形有餘支出母虞不足則銀行得藉國庫之贏金以與市場之金融相調劑營業益以發逹信用愈以增加若在財政艱窘之時每賴銀行籌墊以爲挹注之資在國家固以濟一時之艱在銀行卽不無壓本之患本行近時周轉不靈之故未始不原因於此日昨奉令開兌從前信用旣已回復此後計畫方特進行宜有懲前毖後之思以爲立本培源之計用敢呈請大部嗣後凡遇國庫開支必先籌有的欵交存本行俾資應付如係偶然接濟不及萬不得已須由本行籌墊亦應定有限制若實在行力不足亦請特予體諒另行籌欵免使本行擔負過重致生危險此恩元所不能不先事聲明者也是否有當伏乞鑒核示遵謹呈　　總長當經財政部批示云據呈已悉國家銀行本部應有維持之責墊欵過多發生危險前車可鑒後患宜防限制一節慮遠思深、 
至堪嘉許應照准云云此外關於中國銀行兌換劵信用之維持辦法財政交通兩部均有函電發表其一財政部致中國銀行公函云准函開奉令定於十月二十六日兌現京外如直隷山東山西河南奉天江蘇安徽浙江湖北等省各分行號亦均照常收用請電飭各省財政廳及徴收關稅各機關一律收用以維信用等因前來除已分電上開各省各機關遵照外相應將電文鈔送卽希查照可也其二財政部致直隷等九省財政廳關監督電云現在北京中國銀行已定於十月二十六日開始兌現所有京行兌換劵該省財政廳及徴收關稅各機關均應一律收用與現金無異以維信用而便商民特此電逹其三交通部致中國銀行公函云昨奉來函敬悉貴行於本日遵令開兌具見貴行籌畫精詳信用昭著市面賴以維持公私胥受其利曷勝飲佩除分電令所屬各機關一律通用外特此奉復即希查照云云 
[張勳又駁李燮陽質問書]  
　　二十二日張勳又致電政府云北京大總統國務院鈞鑒前閲報載衆議院議員李夑陽質問書一通恣情　　信口雌黄雖在懦夫亦將激怒以勳戇率詎能默然然猶强自制抑不欲輕於　難惟部曲健兒見之咸憤憤不平爭進言曰議員無理辱我軍人請按主名以聲其罪勳皆善言遣之戒勿妄動以是非之實直道在人日月之明無幽勿燭非獨不屑於辯今聞前案已由政府咨覆而議員鄒魯猶有後言復經趙議員炳麟有反對書之提出足使疑團盡釋公論大昭而勳轉斷斷有所言者則以國務院咨覆之文仍有未詳衆議院挑釁之函實偪處此按原書之罪勳首曰擅提稅欵支配官吏查兩淮鹽　淮安關稅均係直接解部之欵鹽課且有外人稽核本軍餉由部發給按月請領即因庫儲支絀不能如期發給偶奉部電由山東或鳳陽關等處就近撥放第於所指兩處則從未之有該議員形同聾瞶不知何據云然政府咨覆文内所謂有案可稽當屬誤此爲彼至地方官吏各有專司任免權衡操之省長動駐師淮徐除剿匪防奸而外於民事從未聞問江皖之人類能述之不知原書所謂支配云者究何所指其次則曰濫殺無辜截殺津浦車客勳治軍務極嚴然於訊鞫匪徒則特加矜愼從未妄殺一人原書旣云多難勝數時有所聞即當歷指其人以證其所聞之實火車爲衆目昭著之區殺人爲肆諸市朝之事若其有之奚得而揜又其次曰徠招帝孽並列舉梁士詒顧鰲薛大可諸人以證實之查梁士詒曩在京師雖曾相識自奉明令飭拿絶未一通簡札乃謂梁實來徐勳并羅致幕府誰實見之至願鰲輩則勳從未謀面更無招致之由謂入幕實以　生隷破柱而求張朔乃報紙故爲調語而議員執爲爰書以爲即此一端已足定勳叛逆民國之罪作僞心勞抑何可笑如謂勳治軍漫無紀律屠城擄掠以及主張復辟種種蜚言無非捉影捕風渺無實據更無辯論價值惟有一事非盡無因者則原書所謂徐州會議是也此固無可諱飾然亦無庸諱飾國家顚沛如今日各省軍民長官對於國家前途應有何等主張豈躬當遺大投艱之交不應爲集思廣益之舉况此會議本沿南京會議之舊函電往返衆所共知所議綱要復經公布而以擁護中央爲惟一要義旣非私結黨援更未别開密會光明磊落天下人實共見之如不問所議爲何事便謂踰越範圍則凡爲國事開會集議者皆爲罪人也勳屢次通電對於國會閣員有所責備要皆爲國爲民抒其公論究於勳一身一家何私何利乃竟不避怨嫌以出之者亦以冀圖補救而已卒以此故深爲若輩之所忌恨遂以武人不得干政大題相責難夫官吏尚有條陳之例人民且有請願之權豈勳忝任疆符與屑國事反不能指陳得失今議員等於勳所言旣不能有所指摘而惟責以不得言其何以昭天下之大公全共和之眞締總之共和國家人人有責使勳一息尚存良心未死要不能視國家如秦越聽若輩之披猖也况干涉云者强迫實行之謂勳進忠言於政府詎能强政府以必行如以此便爲推翻閣員蹂　國會之據則　時台諫疆臣苟有陳言皆可治以侵犯君上大權之罪有是理乎議員爲人民代表責任何等重大其於國家庶政應無一事不當研究徐州爲南北要衝議員中不乏江皖之人竟不路加考　蹂妄發言母乃重爲議會之羞以此類推一案如此凡百可知是其於勳個人之關繫猶淺而影嚮於國家者則甚大所尤可怪者日前忽接衆議院來函一件展視則油墨刷印李燮陽之質問書也且批其牘尾云請逐條電駁並請律師提起無據誣衊訴訟以保名譽等語謂此爲該院之公函則公函無此程式謂此爲個人之私函則議員不應出此查議員在院内之言論對於院外不負責任載在法規原以限公私而防院外之干涉也今院外本不欲加以干涉而議員乃自挑之勳亦何能多讓士可殺不可辱况軍人乎豈議員如神聖之尊嚴而軍人竟土苴之不若今乃恣意醜詆竟有不齒人類之言使勳果以惡聲相報殊非丈夫所爲設迫不得已循我軍人本色而以武力相加亦該議員自取之辱當不能謂軍人爲無理應請我大總統按照先後質問各條派員澈查如有其事則勳伏罪何辭設其盡屬虚誣則國家法律亦不能獨寛於議員即請查明該提出及連署者一併除名援反坐之條爲誣陷者戒苟其不然勳豈不能徇部曲健兒之所請槖鞬入京與若曹面較曲直然後待罪闕庭聽天下之公論然卒不敢冐昧出此者正爲尊重國家網紀故耳惟我大總統察之臨電迫切伏候鈞裁勳二十二 
[漢口改良市政譚]  
　　漢口市政應行改良謀之數年毫無成效衆皆謂爲借欵不成所致實則非也查元年黎黄陂在領鄂督任内卽有籌備建築處之設立其規畫極爲宏遠嗣以事體過大欵項難籌而以地與業主交換又糾葛紛繁難得其平乃改爲專事開闢馬路廢建築處設馬路工程局其成績僅於後湖修　馬路數段卽由中央特任楊度督辦復改爲工巡處以江漢關監督兼任管理楊在京迄未問事其成績更遠出工程局下數年以來共糜欵約五十萬於市政毫無裨益究其所以失敗之原因雖由借欵不成無以供其措置然實由主其事者毫無市政學識之故惟今日言壯觀瞻則曰巴黎市街如何美觀應施其圖於漢口明日言因陋就簡則曰照原街道兩邊讓寛了事設局以來從未聞有漢口市街實測圖市政改良意見書及建築費預算表一見於市固非盡由欵項之難籌業主之反對有以致之也現聞有張文才馬延益等係留學建築專門卒業久在國内各路局辦事近對於改良漢口市政擬有意見書一通原文計二萬餘言大要以學術爲根據以現狀爲凖繩再輔以各　著名都市之成績爲參考而發一極大而美之市場於新漢口其範圍以張公堤（卽南皮所修堵塞）後湖之攔江堤）爲後垣襄河長江及諶家磯河爲三界中以後城馬路與張美之巷馬路均照原路展寛爲天然之縱横二人幹線圍繞三界之河街及張公堤大路爲環形大馬路現在之正街後街均不更易原形兩邊酌量讓寛爲縱大路四官殿大馬頭沈家廟橋口五聖廟各街亦就原形酌量展寛爲横大路各幹路大路均通行電車創極大公園博物院市政廳大學校於縱横幹線交點之後方馬路外之計畫較之各國都會無甚差異總計改良預算建築費不過二千萬元至籌欵方法不主借　擬將漢口全市地皮清丈一周即以抽收之捐欵供其費用漢口全面積三千萬方丈平均計之每方捐大洋六角市政卽可改良各業主費此區區而後將來工商發逹鐵路全通地價之昻貴不僅以倍蓰計也此項意見書聞日内即呈出議會提議審查惟頃聞大總統亦關心漢口市政現有令農商部向美商借欵以漢口釐金作擔保之說並有留學荷蘭土木卒業之瞿松平向京鄂各方面當道條陳意見不知果以何種政策見諸事實云 
[李純致直省會電（爲老西開交涉）]  
　　贛省李督軍因天津發生老西開交涉事關桑梓昨特電天津省議會云法領侵我國權領土恥辱實甚昨承朱省長箇電馳告當經覆請堅持力爭母稍退讓并懇中央嚴重交涉務祈挽回以安民心茲讀來電具佩愛國熱忱桑梓禍福所關不安寢饋尚祈貴會維持秩序准備爲政府之後援始終守我文明以待中央解决特此電覆仍盼明敎李純宥 
[魯公債案又起波瀾]  
　　山東省議會議决地方公債一百四十萬已誌昨報頃聞昨由公署政務廳長通知省議會議長商會會長及各銀行行長約於晚　九鐘赴公署會議擬仍將原案二百四十萬提交省議會請求全數承認不日將正式咨到議會說者謂東省百姓困苦已極此次一百四十萬之公債能否募足尚未可知若再加以一百萬之鉅何能辦到况此案已經大會公决又欲推翻前案全數承　未知議員諸君如何對付也又聞昨日省議會某某兩議員以該縣土匪猖獗特謁張督軍請派兵往剿談及議會此次通過公債案張督軍深致不滿大意以東省人民凋瘵已極此次若强迫應募固萬不可若聽其自由認募又斷無足額之希望貴會今毅然通過殊不可解云云據此則不但此次加額之提議非張督軍之本心即此案之發生張督軍亦非極端贊成可知然則外問謂此案全由財政當局一力主張或非無因也 
[戴戡實行履任記]  
　　新任四川省長兼會辦軍務戴戡自命令發表後成都某派中人力反對之而國民黨分子亦有反對之者於是重慶方面之各義軍因前受戴氏之虐待亦趁此洩忿　起反對十月初該埠之與各義軍有關係者亦皆效其所爲成都之公民大會因以發起戴氏見此情形兩次辭職羅督軍兼省長亦電中央辭職蓋均有用意也乃中央均未准辭戴氏遂將重慶署中一切事務辦妥定期到省履新而前日之反對者見無效果翻然改反對爲歡迎某派之機關報亦已大變其論調 
　　十月初戴氏即已預備西上適駐成都之新任法國領事由渝到成戴氏卽派黔軍一排護送到成都名雖護送其實則探沿途各義軍及某派之舉動也此排黔軍到省沿途均與戴氏有報告戴氏見反對派所謂以武力解决者均屬一時高興之談决不能成爲事實乃定期西上其前站於十月十二號起程戴氏則定期十月十五號起程所率軍隊除已到省之排兵及川江湖上之數連不計外共率黔軍一營餘徐徐西上并先電逹中央及成都軍署知照羅督亦往電歡迎矣 
　　劉存厚軍長日前反對最烈時卽持冷靜態度者現聞戴氏將到省履新特派員前往歡迎其他之派員前往疏通意見并歡迎者亦不乏人而現任事之各機關人員因受某派排擠亦盼望戴氏之速來云 
　　某派中固多自行轉　然亦有堅持到底近仍主張反對者十月十二十三等日成都有軍隊紛紛開拔出東門實係開赴嘉定駐防而人民不知内情街談巷議謂聞戴戡將開來兵前往阻擋云云輾轉相傳遂生出無數謠言不免又起一番恐慌惟反對派究竟如何對付尚未可知也 
[黔議會反對民選省長電]  
　　日前貴州省議會通電各省議會云民選省長利少弊多已經多數學者辭關此制若行影響所及近之阻礙政務之進行遠之破壞國家之統一而南京馮督軍有電所揭八弊曁梁任公先生所設六種疑問尤爲洞見癥結切中國情是省長問題準諸法理徴諸事實在今日之中國均無民選之必要乃近接各省會通電仍不免有少數主倡是說者夫省長果可民選在地方議會爲增大權限本會同人豈不樂爲贊同無如省自爲政地方之觀念重即國家之觀念輕等而下之至於各督以小例大何獨不然故無論選舉若何易於得人而鄉土自私溝壘自固國家利害置若罔聞得之數年有不由一國而化爲數十國由數十國而更化爲數千數百小國也幾希至若辦理不善款受選舉之益先尸選舉之害則其險象更不堪言在持調停之論者謂省長民選固非所宜但簡任亦不宜偏重於是有主張省議會先選數人聽由中央擇一委任之說不知議會旣具有監督實權何慮政府不能得人而任且以選舉虚名與監督實權較孰爲順易何待辯而後明故調和之說似是而實非也惟本會尚有數言不能不爲中央進者此說之倡無非鑑於前癑果使政府用人一秉至公無藉國家機關作位　黨援之舉則何至貽人口實更起因噎廢食之談惟其所任不饜人望故不免於枝節横生回顧前車令人口噤平心而論本會固不願民選者之自啓分崩然亦何忍再見我政府之覆轍相尋乎解决紛爭全在政府懲前毖後拭目俟之再省制問題關係國家根本大計本會職權所限誠不欲踰越妄陳惟念衆論紛耘莫衷一是稍誤歧趨危險實甚故爲國家計爲地方計竊以爲欲圖政務進行固在國家統一則省長民選斷不宜實行於今日心所謂危難安緘默　味之各知不能辭然亦不敢辭我大總統曁國務立法諸公當有以主持國是保固邦本也臨電神馳無任盼禱黔議會叩箇 
[河南省會暗潮之原因]  
 
 
 

Page 7

 
 
　　河南省議會之暗湖甚　　將　方函之來件採錄本報茲聞此事之起始於議長資格問題繼爲議長運勳候補議員控潘高楊曾等十一人　於二年除名不應到會以爲　　候補議員王　俊　曾聨名具呈省署其文如下具　候補省議會議員王　俊張振聲齊眞如任不振岳秀　陳琦等爲冒充代表損害名譽仰祈查究事緣民國二年省議會議員楊漢光等十一人因擁護共和跡涉嫌疑　戒嚴司令處通令拿辦並迭函省議會迫脅除名爾時議會議長借詞保全楊漢光等生命竟以逾期不到業經除名　戒嚴司令處案牘猶在可以復按茲幸約法復舊共和重新國會省會相繼召集援大總統申令楊漢光等十一人除名之案當然無效旣經省長一律召集仰見崇愛共和顧全大局之至意不意候補議員張德鈞等醉心權利冒充代表藉口楊漢光等十一人爲按法除名不應恢復旣具質問於議會復上呈請於公署措詞荒謬舉動狂妄莫此爲甚竊思楊漢光等此次之恢復凡稍知當日事實者靡不認爲正當乃大總統明令於前省長復召集於後張德鈞等竟利令智昏甘冒不韙冒充代表攻訐議員弁髦國家公令蔑視立法機關旣不自愛其名譽並損害他人之名譽言念及此殊堪痛心鵬俊等亦忝在候補議員之列名譽攸關不敢緘默爲此仰祈省長先生迅予查究俾得全鵬俊等名譽儆社會刁風鵬俊等幸甚社會幸甚 
[浙省會預備閉會]  
　　浙江省議會常會期問定於下月二號爲止所有交議建議及陳請各項案件均須作一結束聞沈議長以會期僅有四日議案尚多擱置已通告各審查股一律限期報告如於每日下午法定期間内未能議决擬於一號或二號上午開會集議其已議决各案則概交書記長辦文咨請省長公布至近在審查中之各案昨又有數案宣布報告約略計之一爲改良手工造紙傳習工場案結果條文均有修改預算亦改編就緒一爲商民吳壎請維持徴收漁團捐案擬俟官廳　取　船舶規則及外海取締商漁船舶規則交議後再議一爲減輕屠宰稅以蘇商困建議案以此稅屬地方稅性質應建議省長咨部免除一爲諸葛仁請改水利委員會案主張不必討議一爲張美翊等請取消官營產事務所布告寗波衛地爲官營產案以此處與普通官營產不同主張咨請取消一爲舊嘉屬烟商楊閬峰等請減輕烟捐案主張准予酌減一爲陳玉樹請改柏油捐票效用期間案主張酌量修改此外審查未畢之案尚不在少數刻下休會在即　審查員皆亟亟從事頗形忙碌也 
[杭州快信]  
　　省議員張一士因犯刑事處分由大會公决除名遺缺以張錫蕃遞補　 
　　嘉興縣議會議員徐涵擬請將師範講習所經費改由省稅支出昨日具文省議會請願高等審廳長范賢方奉令赴京會議擬於二號起程所有廳務暫委民庭長陳其權代理警　長夏定侯定於十一月二號考試投効各人員 
　　吕省長昨將浙江地方實業銀行各職員姓名咨請農財兩部備案 
　　兩浙鹽運使委任趙之驥爲徽屬督銷局局長餘姚縣知事邢炳旦電請省長給假 
地方通信 
[蘇州]  
　　吳縣委員調查烟苗吳縣公署接奉省飭准内務部咨令各縣委員查勘烟苗後立卽派委本署一等警佐馬少珊分赴二十八市鄉切實調查呈復核奪馬君已於日昨啓程矣 
　　警廳取締戲園蘇垣閶門馬路振市新劇社及金閶新舞台（坤班）禀准開辦之時即經警察廳詳定取締章程中有禁演淫戲不准男女雜座限晚間九時散場桌椅排定不准多添一凳並多開太平門新劇底本須送廳審查各條違則分别罰懲該兩戲園同於九月二十八日并幕是日預爲布告云今日概不收價專請各機關曁軍警界人及至夜戲忽然收價以致當時頗起爭執幾至用武振市新劇社經理胡綉章即於次日登報聲明道歉新舞台則無所舉動十月初一日晚閶胥區署某警佐於十句半鐘率同長警數人前往新舞台傳同經理趙勳卿當場證明其違犯規章（演淫戲添凳子逾鐘點）數項當即勒令散場並將郷理帶區拘留次早（初二）解廳經司法科判罰洋二十元繳欵保釋 
[鎭江]  
　　部員調查稅務北京財政部近因各省稅收短絀迭據各稅所機關呈由財政廳轉逹種種困難情形爰特派員確查眞相江蘇各屬派肅政史夏寅官遄往清查現夏君已由南京至蘇滬等處調查事畢日昨乘車蒞鎭先至姚一　丹徒貨物稅總公所内訪問吳所長諮詢一切 
　　擬設貧民工藝廠鎭紳王某近爲振興工藝救濟貧民生計起見邀集同志發起創設貧民工藝廠業由某鉅商擔任資本甚巨擬在城南租賃房屋開辦 
[江北]  
　　阜寗縣屬之巨刦案江北阜寗縣吳家墩地方日前突來大帮匪徒三百餘名各持槍械肆行搶掠連刧四十餘家失贓甚鉅事爲江北巡防隊統帶馬玉仁知悉立派張營長率隊往剿次日卽持擊散刻該處已一律安靖矣 
[安慶]  
　　皖議會第十四次常會紀事十月二十七日省議會開第十四次常會是日陰雨延至三時餘　不足法定人數後點查人數僅有五十六人遂勉强開議由議事科員宣布外來函電（一）舒城縣縣議會來電請恢復各縣議會及鄉自治（二）無爲縣公民請欵建閘請議書衆議付請議股審查旋即開議本日案件議長主席宣布第一案討論直省議會爲天津交涉事徐傳友說明此案原委結果主張打電力爭電稿由秘書起草交大會通過第二案提議推廣敎育案由吳議員克仁說明理由後表决付民政股審查第三案財政審查報告提議清理江皖公有財產　略謂蘇皖公共欵產前經柏民政長派委莫如漢會同蘇省委員盧殿虎清理并兩次報告在案嗣因世變忱未解决若再遷延愈多糾葛應咨行省長轉咨蘇省長由蘇皖兩省官廳會同議會各派專員協商清理解决並先電訂時期以免空勞往返云云議長付表决贊成者多數時届四時十分鐘振鈴休息旋復開議討論秘書擬定致政府國會及順直省議會電文經多數議員修正始表决其電文云天津法領强佔梅光寺窪拘逐華警自由行動蔑視公法不顧邦交殊深駭憤應請根據條約嚴理交涉勿稍退讓以保公權而息公憤其致直省議會電文云電悉已電大總統國務院參衆兩院力爭仍請將政府交涉情形隨時示知爲盻時届散會議長發言謂昨赴行政公署詢問驗契勞積金彼云九萬數千元在　財政廳長任内提撥皖北賑務局不日行咨到會云云遂振鈴散會 
　　太平山鑛已逹廢約目的政府以皖省太平山鑛抵押借欵一事皖省立法行政兩機關一致主張反對曾由省議員提出議案開僵公决電請參衆兩院力爭倪省長亦會同張督軍聨銜電請政府力爭廢約迭紀前　昨聞倪省長已接國務院復電云太平山礦發約一層已逹目的矣 
　　咨拿舞獘吞欵之辦事員陜西省長有咨到皖以該省財政廳前總務科辦事員吳元貞經理歸還本省軍需公償舞弊吞欵經財政廳長事後查出實據詎該員業已離陜惟查該員係安徽桐城縣人應請令行原籍地方官查傳到案押解來陜以　追繳等因倪省長准咨後卽令桐城縣知事遵照辦理矣 
　　嚴禁販之耕牛出竟皖省張縣軍倪省長近查有内地奸民私販耕牛出口售與南京和祀洋行宰殺日有百數十條之多若不從嚴查禁實與本省農務前途人有妨碍爰特令行各縣知事曁蕪鳳兩關監督轉行各釐局一體實力查禁一面會銜刊發布告通飭六十縣知事張貼俾衆週知 
　　規定内河行輪辦法内河小輪爭駛冲刷圩堤每至坍塌日前省議會提議規定蕪湖等處内河小輪簡章請轉飭各小輪查照辦理當由倪省長查續改内港行輪章程以不得損傷堤岸壩閘爲原則有賠償及停駛之規定茲准該會提議除再令行蕪道及關督將各處小輪照章嚴行取締外并轉行蕪宣南揤曁含和無巢合等縣知事嗣後如過潮洪盛漲圩堤危險小輪必須停駛時即由各縣知事電請道關轉令暫行停駛以免有害圩堤 
[江西]  
　　鎗斃盜犯二名贛垣城外南昌鄉徐木生家前次被盜搶刦案内首犯吳全生一名早經拿獲訊實鎗决尚有同黨鍾同貴林老八兩名現亦先後就獲由李督軍派軍法處長王履占會同省長委員徐賢祖審得確供判將鍾同貴林老八處以死刑日昨（二十六號）上午七鐘驗明正身由憲兵押赴小校場執行鎗斃 
[湖北]  
　　請復自治之公函江陵縣上級自治籌備處致湖北省議會函略謂敝會前爲自治問題曾以正式公文陳請貴會已蒙議决呈請中央明發命令矣旋以國務院借修改章程爲名以致敷衍延宕近聞孫總長對於江蘇睚治聨合會代表楊君靜山謂江浙等省原有自治單行條例（湖北臨時省議會亦曾經議决自治單行條例咨請前民政長公佈在案載諸湖北公報可考）現在浙江已由省長公佈回復中央並未干涉云云是已認明自治回復各省原可自定不必靜候中央明令矣他省已經由省令回復吾鄂亟當步其後塵一面由秘書廳起草（可省去通過手續）沿江浙先例卽日以省令回復况吾鄂自治解散在各省之先理應先復而又係前民政長饒以省令解散則停止省令者復以省令尤爲至當不易之理云云 
　　宜昌知事請復自治電武昌省議會公鑒恢復自治衆望極殷春膏前曾電逹參衆兩院轉請召集以重法治精神並籌備一切靜待開幕乃時逾數月杳無信息殊失所望務乞貴會迅電國會速咨政府立頒明令訂期召集以副民意不勝盼禱再能否於各縣籌設法律自治研究所以造就自治人才爲將來之預備併請公决施行宜昌知事丁春膏叩 
來函 
[無錫耀明電燈公司來函]  
　　貴報地方通信内登有無錫聖十宇堂起火原因實爲電表走電所致等語查該堂電表裝在聶高萊牧帥住宅内現在該堂盡行燒去而電表仍在聶牧帥住宅内依舊無恙且聞該堂除禮拜日下午八點鐘行晚禱禮燃點電燈外其他時問並不燃點此次該堂起火已在十句鐘電燈想已一律關閉安有電火足見起火原因並非因電發生用特函請貴報館登入來函以便衆覽是　盻禱無錫耀明電燈公司謹啓 
雜評一L ] 
[徐徐云爾（一子）]  
　　徐樹錚代段氏聲明曰决無欲得副總統意徐東海覆電曰决無出組内閣意 
　　副總統與内閣當今國内之最要問題也惟副總統今已發表而現内閣之命運說者謂尚有月餘支持暗潮鼓盪正未可料徐言云爾未知何日能徽驗之也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會正副會長之產出]  
　　十月三十號總商會會董互選正副會長午後四點鐘會董齊集議事廳當衆投票先舉正會長朱葆三君得二十四票當選次舉副會長沈聨芳君得二十五票當選其次多數爲朱五樓王一亭傳筱庵郁屏翰楊信虞洽卿諸君選畢散會 
[恢復各級自治機關之失望]  
　　江蘇省公署咨行省議會云前准貴會咨請回復地方自治機關一案當經咨部核復並咨復在案茲准内務部咨開准咨開准江蘇省議會咨請將地方自治機關卽日回復相應咨請貴部查照核復以便轉咨等因到部查恢復各級自治機關一案業經國務會議議决緩議院咨到部由部沁電行知在案相應咨請貴省長查照本部沁電轉咨該省議會遵照辦理可也等因准此相應咨請貴會查照 
[禁烟問題之生死關頭]  
　　上海道縣兩署曁淞滬警廳昨日同奉江蘇齊省長快郵代電開本年十月二十五日准北京萬國改良會丁義華敬電開鴉片流毒禍及全球惟中國百年以還受害較各國尤巨故於十年之前有人用種種方法鼓吹禁烟免受毒害政府又與英國立十年斷絶條約内容係中國若能在十年内實行禁種吸售則英國必照約不運鴉片入境屈指至今只餘數月頃得英國報告本月即派員來華調查各省對於禁絶光景如何是此數月與中國將來威信有絶大關係倘不幸查有一處種運則中國十數年來全國人士奔走呼號之功付諸流水弛禁賠欵辱國喪權莫此爲甚敬祈各省督軍省長會示軍民詳言利害各具愛國眞誠改圖正業敝會又接各省報告仍有希圖預備下種是非用嚴厲辦法不足以儆頑民中國將來毁譽視各省禁令爲衡事關前途時乎不再幸勿河漢斯言爲禱等因查蘇省烟苗迭經飭屬禁絶趁此尚未下種之先務須認眞搜查以期禁絶根株勿稍大意省署代電 
[職業敎育講演會紀事]  
　　江蘇省敎育會先期通告各縣敎育會分致各校定期十月二十九日開職業敎育講演大會請各校推員來聽旋又登報廣告昨爲講演之期各縣有遠道而至者適因天雨本埠到者較少午後二時鳴鈴開會先由主席蔣季和君宣佈開會宗旨略謂今日本會附設之小學師範兩敎育研究會合開職業敎育講演大會職業敎育爲今日重要之問題本會研究已久本年大會議决組織職業敎育研究會正在進行現在敎育部對於此事甚爲注意即全國敎育會聨合會亦屢有討論將來必可見諸施行今請顧蔭亭李墨飛楊聘漁吳景進四先生講演以爲後此入手辦理之凖備望諸君注意云云旋顧蔭亭先生登壇演講題爲職業敎育大致分三大段一職業敎育之定義略爲職業敎育者係一種在普通敎育終了時所旋行之敎育以生活上之知識技能敎育兒童使出校後即能謀生二歐美職業狀况歷舉英法德美四國之補習學校制及職業指導方法等情莆三對於中國今日辦理職業敎育之意見主張敎科注生手工圖畫鄉土科及作業學制小學設補習科中學分科乙種實業學校注重實習政府一方面定兒童學業年期學徒補習時間令社會一方面採用歐美職業指導方法繼爲李墨飛先生講演題爲對於職業敎育之經歷歷述十年前敎授一貧民小學情形主張校中職業之敎練每一要使兒童腦筋清楚庶於職業上知識能融會貫通第二要勞動庶出而學業時能耐苦第三要養成容忍工夫庶能受師友之呵責而不以爲愠又擇業要合於地方情形及時勢指導一方面要注意於人物務求性情與事業相配合嗣卽楊聘漁先生演講題爲小學鄉土科與職業敎育之關係略謂吾人環境之事物無一不足以供吾人之研究旣足以供吾人之研究卽無不足以爲吾人將來之職業故鄉土科卽可謂職業敎育之基礎鄉土垀應注意之事項有一二鄉土之情形二鄉土之出產敎授之法則要注重生活一方面要逐漸能改變兒童之思想要養成切實研究物質之思想及支配天然物之能力講畢蔣君又起言顧李楊三先生所講皆身親經驗可謂娓娓動人今日本有吳景蘧先生講圖畫與職業敎育之關係因病不果來俟後此開會時再行敦請乃宣告散會時已鐘鳴五下矣 
[代籌黨人回籍之船票]  
　　聞松滬楊護軍使近奉江蘇馮督軍電令轉奉中央命令各部黨人領欵旣已畢事應速離滬早歸故里不宜逗留滬濱着速傳知遵照等因楊護軍使除遵令公布外仍着趙參謀長轉告各黨代表請速遣散各代表因黨人人數較多現雖領欵每人僅得數元之譜除償還舊逋外川資無着必須另籌船票俾得早歸故鄉惟此項經費須再特别籌措如得商界援助先行酌墊俟有的欵再行撥還最爲簡便業已函商滬上各商董及商界巨子設法輔助矣 
[中央對於老西開交涉之審愼]  
　　天津老西開地方發生交涉後曾由馮督軍齊省長電飭滬上行政軍警各機關如有地方人民聚衆集議等事務須妥爲勸阻以待中央和平解决已誌前報茲聞某機關又得京電謂此事現正妥籌辦法不日即可解决斷無重大事件發生請速轉致商會勸告各商勿因誤會轉致償僨事云云 
[檢廳看守所脫逃押犯]  
　　上海地方檢察廳第一看守所前晚有押犯越牆脫逃計共逃去五名茲將詳情錄後該押所樓下共有號舍十間編成一至十號爲覊押刑事事犯之處樓上亦有號舍十間其六間覊押民事各犯尚有四間覊押女犯向例每日清晨八時開封准在押各犯在鐵栅門内之天井中自由行動至十一時封鎖各歸號舍十二時午膳下午一時開封四時封鎖五時晚膳入夜一律就寢各號舍内均有電燈通宵明亮且不分晝夜有值班所丁輪流看守以防押犯自盡及串通脫逃等事該所大門口又有司法警察及淞滬警察廳所派之游巡隊持械輪流防護似頗周密不謂前晚（二十九號）二時許該所樓下第一號號舍内押犯李桂祥（桃源縣人因犯拐案判决監禁七年釘有脚鐐）朱春山（丹陽人因犯拐案判决監禁二年京已釘鐐）黄仲元（湖北人因犯竊案判决監禁一年又六個月）胡潤青（湖北人因冒牌案判决監禁一年）楊永貴（海門人因犯竊案判决監禁十一個月）等五名（内有二因犯不服判决提起上訴候訊其三犯俟上訴期滿送監執行）彼此串通將該號舍之窗挖開並將鐵閂扳曲均由穿口扒出越牆脫逃尚有余和尚一犯）犯竊案判决監禁三個月）亦從窗口逸出正思越牆逃遁適爲二時至六時之值差所丁楊森瞥見當將余和尚擒獲號召各所丁到來一面飛報所長車名（車所長臥室在該所樓上）車所長聞耗立即督同各所丁逐號檢點知被逸去五犯當用電話通知淞滬警察各區所轉飭各崗警留意查察次晨（卽昨晨）車所長將押犯脫逃情形面禀林檢察長林君即委沈檢察官蒞所察勘一周並至該所圍壯牆外各居户詢問一切旋卽回廳飭提余和尚及是晚六時至十一時值差所丁瞿秋福又十時至二時值差所丁劉福等至案逐一研訊良久判余和尚還押瞿秋福劉福兩所丁事涉嫌疑分别收押聽候澈究沈君訊問後當將訊供各情禀明林廳長請示林君遂派本廳全體法警購綫嚴緝一面通函上海縣警察所及淞滬警察廳請爲轉飭各區署一體協緝務獲解究 
[小丫頭嚇退强盜之急智]  
　　前晚十時許有盜匪十餘人突至英租界平望街定安里底已故王克明家闖入内室各出手鎗利刃嚇禁聲張正欲搜刦被一幼婢將電燈總門關閉王姓司賑錢煕臣即奔至馬路大吹警笛巡捕聞警趕來該盜等卽棄贓逃逸未被刦去一物事後由事主王吳氏報告老閘捕房飭派通班中西包探往拿無獲遂向事主詢明該盜等年貎服式回訴捕頭轉禀麥總巡通飭各捕房一體偵緝 
[四誌遣送炸彈與恐嚇信之害人]  
　　陳元龍王德山二人於本年五月間將内藏炸彈之楊梅一簍及信一封送至本城西姚家弄在彩衣街開設福泰及莊之李逹服孚家恐嚇索詐當場由探將王陳二人拘送軍署發交上海地方審檢廳訊供明確判陳王二人各處四等有期徒刑監禁一年五個月在案茲經王德山之妻王束氏（卽王索氏）查明伊夫等所送楊梅當時並不知有危險物件藏匿在内係由劉大年即柳大年處之書記盧直臣即羅吉生囑令送去伊夫等實係受　故將盧扭控法公堂訊供收押諭令該氏自赴地方廳禀請備文移提歸案訊究及至該氏到廳具禀後經林檢察長查閲原卷供詞在逃同黨祇有俞德海一人原判俟獲案後另行判决並無盧直臣即羅吉生其人所請移提之處礙難照辦已於前日批駁不准惟聞前昨兩日王索氏又至檢廳再三要求謂盧直臣無論是否愚弄務求提案一訊以明虚實云云 
[查辦僞造郵票人誌]  
　　瞿元奎沈忠德陸友文等私造中華郵務局每張五角之僞郵票被法捕房華探目黄錦榮包探韓邦逹方福林程芝卿等破獲並抄出製票機器及銅模全副僞郵票三千五百張解經法公廨訊供後因有起意私造郵票之薛家文在逃未獲故特備文飭探帶同與此案有關之王純元前往薛之原籍無錫地方協同該縣法警人等緝拿未獲該探昨日回滬到廨禀覆又經讞員聶君會同法副領事德君升坐特别刑庭飭提王純元到案諭曰前在薛家文處抄出之西文信一封曾與你所書之英文比對筆跡相同豈能扺賴你須從實供明尚可寛宥王堅稱此信實非商人所書中西讞員又命王純元當堂書寫華文英文各數字重復比對絲毫無差向王駁詰仍不吐實又訊證人金子雲稱被友人鍾仁芝欠洋五千元向之索取鍾將每張五角之郵票一百張推抵迨至用去五十八張始據購買瞿等僞票之馬裕隆向商人言及係是僞票商人當即禀明郵政司囑令投案起訴後因鍾仁芝有事出門故未具控前堂傳訊適因有事故未投案並非抗傳求察中西讞員判金無干退去王交原保候再覆訊核辦 
[會勦大帮梟匪]  
　　兩浙緝私統領蔡和林據所屬魏營長報告浦東川沙大團新場等處到有大帮梟匪並有槍船四十餘艘販私聚賭此拿彼竄剿捕不易請飭所屬協捕等語蔡統領卽分飭奉賢前營閔行中營上海左營三營長各率所部分帶哨隊備足子彈於昨日用安濤小輪拖帶槍船由浦東張家浜出發同往川南一帶協力剿捕 
[虹口錢業之戒心]  
　　虹口西華德路一帶錢莊專收各國金銀紙幣出入頗鉅近以盜風甚熾恐蹈北河南路同康莊之覆轍故每至下午五點鐘卽將門首所置之鐵攔緊閉下鍵以防不測 
[詢問償還以債日期]  
　　前上海市政廳債欵清理處致工巡捐局函云敬啓者前市政廳遞遺地方公債歷承貴局准期給還信用昭著紉佩良深查是項公債還期係在陽曆十月本年尚未奉通告各債權人已來詢問爲特奉函請將本年應還公債本息之期早日酌定示復以便轉告 
[裁兵過境之注意]  
　　松滬護軍使署稽查員前日在南市大逹碼頭見有永和藩盛兩商輪由温台等處來滬載有類似裁兵者一百餘人形跡可疑當即報由軍署飭令淞滬警察廳轉飭偵緝隊士前往偵查旋據報告謂該帮温台州人前曾當過兵士現在到滬散居法租界各小各棧欲往杭州要求督軍發給遣費等語軍警各署得報後即飭所屬軍警一體防範 
[撤廢徒糜修費之舊艦]  
　　中國海郓各艦計有海圻海籌海容海琛四巡洋艦江元江亨江利江貞四砲艦又楚同楚泰楚有楚謙楚豫楚觀六砲艦應瑞肇和南琛鏡清四練習艦江昆江犀永翔永豐永健永績建安建威保民策電十砲艦安甘泉二運艦辰字宿字列字張字四魚雷艇湖　湖　湖　湖凖飛鷹同安建康豫章八畦艇及超武兵船等總共四十五艘茲悉海軍部奉令轉飭總輪機處將各軍艦詳細調查如有艦身過舊虚糜修費者即驗明撤廢撙節國帑當經總輪機處查得魚雷艇中如辰宿列張四船及甘泉南琛鏡清三艦均係數十年前所造其機器鍋爐曾經迭次修換似可廢除另有某艦等八艘亦已不能修理徒糜修費亦擬撤廢其廢除各艦之士兵水手擇其强壯老練者改撥他艦執役現已將所議辦法復部核奪矣 
[華商電車公司之發展]  
　　華商電車公司昨得美國廠家來電知照所有訂購之電車軌道及鋼柱電線等材料准於十二月間到滬等語聞該公司此次所訂材料係爲鋪築中華路軌道所用計自小商門迤西經尚文門至老西門爲止計長一千四百密逹每三百密逹設一分路俾電車不至久待又有一道係從老西門起向南經黄家圈路務本女學校往西南過利涉橋以逹南火車站計長二千六百密逹一俟材料抵滬趕卽開工其鋪築工程約需一月有餘擬定陰曆明年正月初通車至該公司現已通車之路一爲高昌廟起經外黄浦灘至十六舖向西逹小東門爲止計長七千九百密逹一爲民國路從小東門往北經福佑門新北門老北門拱辰門至老西門爲止計長三千一百密逹原有電車四輪者長二十六密逹計有十八部八輪者長三十四密逹計有二部又拖車六部惟將　新路告成電車恐尚不敷用 
 
 
 

Page 11

 
 
第三張 
故該公司總理陸伯鴻昨又電致美國廠家趕造長三十四密逹之八輪電車六部須於陽曆正月底運滬云 
[通俗敎育館明日開幕]  
　　上海通俗敎育館籌備處定於陽曆十一月一日（卽明日）開幕趕緊籌備規模粗具昨特函請縣知事届時蒞臨行禮並將游覽劵分送各機關以備介紹游覽所有開幕時需用招待及指導博物化學職務均預商各學校敎職人員到館襄助以待來賓參觀時詢問一切云 
[縣知事請募安徽義賑]  
　　代理上海縣知事景毓華君昨致南北商會函云逕啓者敝署先後奉准財政廳曁紅十字會安徽義賑會及各處來函以安徽濱淮一帶大水爲災多至十有餘縣沿村廬舍大地禾黍悉遭陷溺窮黎百萬嗷嗷待哺慘酷情形筆難盡述寄到捐册多份囑爲勸募等因素諗貴會痌瘝在抱康濟災黎茲特送上捐册二份敬希察收務乞俯念皖省災民無告情形設法勸募多多益善交敝署轉解母任感荷 
[尚賢堂藏書樓明日開幕]  
　　法租界霞飛路石牌樓尚賢堂中西藏書樓前得本埠南洋中學校長王培孫君以所藏中國書籍數萬餘卷移實其中經數閲月之編籖近已就緒茲定於明日（一號星期三）下午三時開幕由該堂同人特開歡迎會觀迎王培孫君並請名人演說聞届時男女各界有願與會瀏覽藏書並參觀該堂華品陳列所者一律不取劵費嗣後該藏書樓以每日上午九至十一時下午二至四時爲展覽期間須購劵入覽云 
[演說成敗之原因]  
　　寰球中國學生會夜校於前晚八時請約翰青年會校長瞿同慶君演說成敗之原因謂凡舉辦一事其結果必有成敗之分欲求成功必先於腦中存一希望之觀念考下等動物之作用凡一舉人爲萬物之靈一切動作隨機應變推陳出新無有窮盡故希望甚大惟各人所抱宗旨不同而其結果亦非一律欲知事之成否視乎人之心思才力逮與不逮茲有助人成功之法十則歷舉如下願諸君謹守之（一）目的（二）習慣（三）光陰（四）金錢（五）决斷（六）操勞（七經歷）（八）交友（九）知禮（十）恒心此十則如能鄭重注意何患事之不成卽使未遂所願亦不至完全失敗青年學子幸勿以予言爲河漢云詞畢復經校長徐紉蓀君道謝並謂諸君今日就學本校他年立足舞臺宜不忘瞿君之良敎訓各行其志以逹其正當之目的則種種事業自有成效莫謂成敗聽諸天命有負瞿君今日之殷殷勸導云至宣布散會時鐘鳴已十下矣 
[日本國皇之壽誕]  
　　今日（三十一號）爲日本國皇壽辰淞滬護軍使署昨接駐滬日總領事來函略謂三十一日舉行祝典於十一時半招待來賓六時至七時開晚餐跳舞會歡迎貴國官商各界云云 
[日輝呢廠債務近聞]  
　　日輝織呢廠曾抵押於前大清銀行迄未理清現由江蘇齊省長委任黄涵之君會同大清銀行清理處處長王克誠君於昨日（三十號）下午二時假滬海道尹公署召集各債權人二十餘人會議清理及取消合同辦法議畢後當即電呈財政部及齊省長請示核辦 
[調查苛細雜捐]  
　　江蘇胡財政廳長近奉財政部訓令調查各屬苛細雜稅務得眞相以憑呈請大總統實行豁免等因故該廳特委朱毓珍黄穉賢等十八人分赴蘇省各屬明白調查聞上海松江青浦三縣係由賀鳴岡擔任清查大約今明即可來滬云 
　湖州旅滬公學展覽成績 
　　湖州旅滬公學定期十月二十九日在湖州會館開十週紀念運動會三十日開成績展覽會前日適因天雨緩至天晴舉行已誌前報昨日天氣晴明該會即開成績展覽會將該校送到各級男女學生所製成績品分别陳設湖州會館大門首紥有彩額上綴十週紀念四字兩旁彩聨曰應用無方施十載國民敎育儲才有待樹九州尚我風聲大廳上陳設男生之各種課藝書籍西首四面廳陳列男生書畫詩詞對聨竹刻花卉及紙工荳工各種手術其荳製之車輿火輪等模形尤玲瓏别緻旁側陳列女生之帳插書包茶壺筆袋煤筒等繡物及絨線鞋帽頗有可觀並有織紙課學生盛徵祥所織紙對一副曰呼龍畊烟種瑤草踏天磨刀割紫敎員率同男女全體學生到會於十二時取齊會餐各界男女來賓約有千餘人並有市北公學校長敎員率同全體學生一百六十人到會參觀午後一時由該公學校長凌銘之與各敎員指揮各學生就會館大廳庭中奏樂唱歌並跌環球演拳術直至五時始行散會 
　　又聞該公學校長以連日天雨操場泥濘改期十一月一日星期三（卽陰曆十月初六日）舉行運動會恐各界未及週知昨日特發通告如下今日雖晴而會場泥濘不能運動仍如期展覽成績男女諸生均須穿着操衣到會道遠者可至會館午餐明日下午二時齊集會場作此學期之攝影星期三仍於上午九時在會館取齊正式開運動大會恐未周知特此通告 
[敎育參觀團由寗返滬]  
　　上海縣市鄉敎育參觀團江寗組二十四人於本月二十二日出發抵寗後因縣立區立各小學校舉行聨合運動會停課三日故二十三四五等日先至省立第四師範學校及附屬小學校又省立第一女子師範附屬小學參觀自二十六日起由江寗縣第一學區學務委員鄭爲霖縣公署第三科員凌琢之二君導往縣立區立各小學校參觀敎授管理訓練設備等甚爲滿意茲因參觀期滿已於昨晚返滬矣 
[標金價格之降落]  
　　北市金業公會賣買之遠期標金近兩星期内之價總在三百三十六兩至三百三十六兩五六錢之譜緣先令無甚漲落故甚平定詎星期日之大條加長一二五昨日鎊價又長至三先令一辨士三七五以致標金之價下午收盤跌至三百二十九兩五錢一日間每條（十兩）趺去五兩以外故一般做多頭者莫不憂形於色云 
[苦力恐成殘廢]  
　　小工宋有臣向在湯恩路橋畔滙芳機器鋸木廠工作前晚因　木不愼跌斷右手當經工頭舁送同仁醫院經醫生驗得骨已碎折恐成殘廢云 
[電車嚇馬]  
　　昨有馬販多名由北洋販馬一百零八匹附搭官陞輪船來滬抵埠後卽由各馬販驅之上岸行經文監司路各馬見有電車往來卽驚躍紛馳雖經各馬販竭力覊勒已逃散十餘匹聞後仍分投追獲云 
[女子尚無下落]  
　　王壽紀前至法公廨控孫阿玉誘拐伊女判孫押限二星期交人在案今已届限尚未交出王又投廨聲稱孫先將女兒領至華界孫之外祖母徐錢氏家然後領往别處惟女兒已經許與某姓現被婿家在檢察廳具控堅向商人索人請求嚴追孫供與王姓女相識安有其事惟於九月初九日携往外祖母家後旋即自行回去實非民人拐匿中西讞員以事出華界判送地方檢察廳訊辦 
[烟膏店言婦受罰]  
　　法捕房華探目黄錦榮包探言福林程芝卿偵知法租界吉祥街七十七號門牌復興烟膏店專以紅土料子熬膏混售當即前往抄出兩缸並將店夥周青華拘解法公廨請究周供此店係婦人陳董氏所開請向該氏訊究訊之董錉一味求恩中西讞員罰判洋一百二十五元充公以儆 
[不認敲詐]  
　　馬金桂向在閘北大統路開設飯店前日扭郭鐵鈞至四區警署控稱郭拆梢不遂反敢行兇請爲究辦等情當經姚警正提訊郭供因與友人吳姓在該飯店晚膳被馬多收飯帳六百文昨向索還馬不承認致起衝突姚君以郭非善類判處拘役十天以儆 
[馬夫貼償醫費]  
　　馬夫夏阿金前日駕車不愼在南京路撞傷行人嚴阿寳由捕查見帶入捕房着夏存洋作保嚴送醫院醫治在案昨由捕房將夏傳至公共公廨經中西官訊明姑念偶不經心判夏貼給原告醫費洋三十元着令繳洋開釋 
[劣孩發堂留養]  
　　劣孩陳子桃孫福桂同在南京路摸竊徐金仁現洋銀表由捕查獲解送公共公廨訊實判各押改良所半年在案昨届期滿由捕房將該兩孩解案請示中西官以其均無家屬投案一併函送新普育堂留養候核 
[雜種人又犯竊案]  
　　僑居新閘路五十號門牌之西婦福爾登控西人是廉於前日午後闖入其家行竊鋼表等情昨由靜安寺捕房西探殺　門將被告拘解公共公廨請究先由原告西婦上堂譯訴被告行竊情形繼由該西探投訴查得被告之父係俄國人其母乃中國人均早亡故被告由美國人撫養成人薦至漢口美孚火油公司管理材料歇出後充當美國水手前因犯案曾將被告拘送美俄兩領事署請究均不受理實無領事管束此次因竊取原告鋼表是以逕解公堂請爲訊究訊之被告承認行竊不諱王讓讞商之英康副領事判被告還押候禮拜五帶堂核辦 
[襪店學徒行竊]  
　　山西路五十九號門牌某襪店主韓錫爵控學徒徐小惠竊取值洋九十元又金戒五枚昨由捕房將被告拘解公共公廨經中西官訊實判押改良所扭藝半年期滿帶堂再核 
[本夫放棄權利]  
　　季梅　近在南滙縣屬祝家橋偕同婦人瞿桂氏來滬租賃虹口老朱家宅路普安里五百四十號房屋同居被氏夫瞿惠生偵悉控由南滙縣知事移請公共公廨轉飭哈爾濱捕房於前日派探王阿巧協同西探前往該處將季與桂氏一併拘獲昨解公共公廨請究據被告男女供稱原告已得洋價賣並非拐逃俞襄讞商之英卓副領事以原告臨訊不到無從質證遂判將案註銷被告男女一併釋放 
[原告證據不足]  
　　丁子記控住居直隷路一百四十九號門牌之華阿江擅將租用木器付質等情由公共公廨訊判被告交一百元人洋並保在案昨晨復訊原告投訴前情請求追還訊之被告延律師到堂辯稱實因原告虧欠王姓衣物價洋一百餘元自願作抵請爲明察中西官以原告所控證據不足遂判將案註銷被　開釋 
[賭徒消息靈通]  
　　林寳生梁阿四等在滬西長浜路三百八十七號屋内私設花會聽筒誘賭歛錢由捕將二人查獲解送公共公廨訊實罰辦並提爲首人解究在案茲經捕房查得此事係混名呬　叮桂生爲首烟特禀請公廨出票提究詎信息靈通早已遠遁故昨日往拿已無蹤影矣 
[押店夥友不端]  
　　林益周前日至吳淞路十三號門牌押店内購買皮鞋因未帶錢欲將洋傘作抵該押店夥翁阿天拒絶不允攫取林之西式呢帽不還被林報告捕房昨派包探將翁傳至公共公廨訊明中西官以翁行爲不端着罰洋五元充公以儆 
[偵緝隊拘獲積竊]  
　　積竊王雲祥俞雲太俞仁林陳友才等先後行竊太陽廟附近居民嚴光茂楊阿洪家衣服棉被首飾等物前日被閘北偵緝隊隊士張福在天通菴三十六間地方將王等一併拘獲吊出原贓解送司法科經嚴科員研訊一過判令收押候傳失主到案核辦 
[被訴人傳案交保]  
　　美商茂生洋行在公共公廨呈控沈椒生不理定貨欠銀五百四十六兩又英商泰昌洋行控王增慶欠銀一千六百三十兩又薛樂氏控應候來抛棄不顧又張陳氏控朱瑞根不還借欵本利洋二千三百二十元又婦人倪氏控金麟臣欠洋五百元又陳戴山控朱逹卿地產糾葛又林韓章等控徐步雲周成章行兇毆失值銀二百兩之金表現洋等案昨經捕房將被告各人併傳到廨中西官諭令分别交保候訊 
[印捕正巡返滬]  
　　福州路英總捕房管理印捕正巡官裴立脫君前因有事前往日本現已公畢附附乘日本輪船熊野丸回滬卽日到差視事 
[克辣克眼鏡之特色]  
　　美國紐約極咖珂地方克辣克眼鏡廠新發明一種克辣克鏡片質料光潔透視清澈能排除一切害目光線爲近世光學家所公認其色以白色淡棕色青棕色三種爲最佳因白色能助人視遠淡棕青棕二色則不受陽光及燈光之刺激其形較托力克尤灣四面透光左顧右盼非常便利此種鏡片出現後歡美士女咸樂購用茲聞上海明明公司特向該廠訂購磨片新式機器多種及各種克辣克鏡片原料現已佈置完備各機手尤樂爲磨製所有三種特色之片已次第磨成陳列於外並有說明書以便各界參觀並已將製成各種克辣克眼鏡之成績呈請農商部註册立案矣 
[美商宴客]  
　　萬洋公司專辦進口罐頭食物以及五五金雜貨總行設在紐約舊金山今推廣設行於上海北京路大班布士君曩駐美國總廠執事人頗和靄賣辦湯友隆君向在滬上經理京貨食物十餘年頗著成績於前晚設筵於華慶園徧邀中西來賓車水馬龍頗極一時之盛美國領事亦在座云 
[工商研究會開會記]  
　　中華工商研究會於二十九日下午假交涉公署開會由會長楊小川君主席是日提出議案（一）陳列所草案及徴求陳列品辦法（二）實業儲金草案（三）邀集滬上各帮工商開研究大會主席先以第一案付討論略謂陳列所章程草案茲已擬定諸君諒已閲過如無討論卽當正式宣佈俾出品人有所根據等語經議决除門售一條提取所費改小一半此外無甚出入照案通過趕速付印至徴求陳列品凡屬本會會員皆負徴求職責應由全體會員協力向出品人徴集陳列以盡義舉第二案實業儲金草案二件一係普及法定每股五元擬請求最著信用之某銀行代爲收儲一案係用聨帶徴求法主席將二案同時付議討論結果此舉非常重要先由會長將該兩案詳細審查訂於星期三晚八時在望平街本會事務所開會决議主席謂皮舉有類已往之救國儲金宜徴求滬上大多數之同意方有效力衆皆鼓常第三案主席謂研究工商卽所以謀振興工商以此極大事業斷非吾會現有會友所能竟其全功擬邀集滬上各界開一研究大會廣吾會之宗旨使國人盡負其責或能早逹吾會同人目的衆皆贊成决定陰曆十月二十二擇地舉行至五時始散 
[道署批示二則]  
　　滬海道尹公署昨批漆藝公所董事禀爲請給示保護由呈及章程均悉准予頒行布告仰卽遵照此批又批尹仲材等呈請飭廨扣留亞西亞報館排字機器由據呈已悉候仰英公廨委員查明核辦此批 
[氣候報告（上海徐家滙天文臺）]  
　　已過者之報告十月二十九日有一低度成立黄海中介於中國及日本二反旋風間琉球及九州間有旋風行動中國海濱一帶有信風天雨連綿三十日上海氣壓升漲甚速雨自昨晚起止天氣轉佳凉風退向西北三十日下午四時前二十四小時内上海氣候温度至高六七至低五五六去年同日至高六九至低五八六 
　　未來者之推測三十日下午四時三十分豫測日本南天氣惡劣海濱有冬季信風天晴而多雲 
雜評二 
[可喜之消息（訥）]  
　　今日所得可喜之消息有二以全國言之爲副總統之產出以上海一埠言之爲總商會會長之產出蓋副總統一日不定則爲此問題而起之紛擾一日不能平息於政局前途大有關係者也總商會會長一日不决則可以乘機進行之事業一日不能着手於實業前途亦大有關係者也 
然則此二者詎非時局悲觀中之樂觀消息乎 
來函 
[黄少泉來函]  
　　敬啓者茲閲十月三十日貴報本埠新聞欄内載洋商追索欠欵一節查鄙人前延羅傑律師在公共公堂歷控華僑合資保險公司卽中華保險公司欠欵八萬六千餘兩兩案已閲三月被告匿未到案乃忽有入籍他國之徐某出頭控告希圖抵制幸公堂中西官聶康兩君廉得其情於上星期六判以此案黄少泉已經具控該公司兩項欠欵乃係華商訟事與洋商無涉應無庸議並無判被告交保候再傳訊等語貴報所登與堂諭不符想係傳聞失實請爲更正希將此函登入來函欄内是爲幸甚黄少泉卽天林謹上 
[范澤川來函]  
　　敬啓者舊歷九月二十五日貴報本埠新聞欄載有水卡員被控辭職一則内稱吳淞江水卡主任員范澤川此次有人赴省指控自知不安於位卽向吳所長辨明辭職等語查鄙人雖在稅務處供職並非吳淞江水卡主任亦無被控辭職之事必係貴訪員傳聞之誤抑或另有其人事關名譽用特備函奉告應請更正並將此信登出實紉公誼 
[補錄命令]  
　　十月二十五日大總統令張宗昌授爲陸軍中將王萬金加陸軍少將銜程國瑞授爲陸軍步兵上校此令 
　　又令王棟給予五等文虎章張宗栻韓金聲給予六等文虎章張輝聨婁和晴給予七等文虎章張宗輔翟文麟王恒章王學洵金冠民王韞金志昌賈雲蒸張際舜趙連元夏英選高吉庭林再培楊樹藩梅翼匡董澤星趙蘭棠楊乃青均給予八等文虎章此令 
　　又令文官甄用委員會甄用合格以簡任職存記之賀宗章著分發直隷傳春官分發江西陳冠分發京兆交各該省長京兆尹照章叙用此令 
　　又令陸軍總長段祺瑞呈請授許鑫爲陸軍步兵中校王楓林加陸軍騎兵少校銜授王洪章爲陸軍步兵上尉並加少校銜授鍾光章高文榮劉四海潘和祥杜祥雲任慕伊徐鳳山劉亭山王普文安恩溥爲陸軍步兵上校授徐德昌韓萬祥趙振顏鮑守福楊桂元滕純雲王普升吳錦龍何明山韓德勝劉森林李雲龍爲陸軍步兵中尉授謝文良任寳元曹鎭山仇本初張泰祿周春芝劉海山武丕有王迺中祝學文王樹林吕漢雲爲陸軍步兵少尉陳文海加陸軍步兵少校銜應照准此令 
　　又令陸軍總長段祺瑞呈准管理圓明園事務長官江朝宗咨請以世德補鑲藍旗委護軍參領文有補鑲藍旗護軍校通福補正黄旗護軍校慶斌補正藍旗護軍校應照准此令 
　　又令廣東省長朱慶瀾呈新會縣知事顏德璋藉亂吞欵違法婪缺擬請褫職訊辦等語顏德璋着即禠職提交法庭從嚴訊追以儆貪黷此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊戲文章 
[召請投稿家] [  天虚我生]  
　　一心召請滑稽雅客談笑鴻儒偶然下筆千言博得閧堂一噱　來面目無非識字酸丁絶妙形容有似登場小丑於戲嬉笑遠追蘇玉局文章近法繆蓮仙如是詼諧入妙之流諸位先生等衆惟願承申報力仗自由談後日明朝齊來投稿云云 
　　一心召請中年才子小說名家全憑閲歷工夫半是牢騒著作榮枯局面不由上帝安排生死關頭竟替閻王發落於戲却說再提雙面到美人名士一身兼如是稗官野史之流諸位先生等衆惟願承申報力仗自由談後日明朝齊來投稿云云 
　　一心召請中華學士外國通人歡迎福爾摩斯熟識科男逹利馬丹麥歇專工兒女言情凱撤蘇單却說帝王歷史於戲讀者須知來路貨看官非復外行人如是博通中外之流諸位先生等衆惟願承申報力仗自由談後日明朝齊來投稿云云 
　　一心召請再生元白轉世蘇黄夙工五七之言尤擅短長之句塡成小令無須七寳裝成演作長篇好用三絃彈出於戲祖述總誇風雅頌名家合數宋明清如是吟風弄月之流諸位先生等衆惟願承申報力仗自由談後日明朝齊來投稿云云 
　　一心召請通今博士掌故專家搜羅海外奇談邀集坐中佳士多聞多識居然紀事之珠載笑載言賽過留聲之器於戲小品齊登新說苑大家爭續舊職齋如是談今說古之流諸位先生等衆惟願承申報力仗自由談後日明朝齊來投稿云云 
　　一心召請明眸師曠聰耳周郎皮黄梆子皆精科白弓兒並擅墨池雪嶺竟成菊部春秋擅板金樽偶涉花叢月旦於戲評論不離生旦淨黨爭只在賈梅馮如是審音識曲之流諸位先生等衆惟願承申報力仗自由談後日明朝齊來投稿云云 
詩話[  栩園]  
　　游仙詩作者夥矣欲其風調卓絶妙切女仙身分者殊不多觀古黟許疑庵先生嘗以所作紀夢九首見示異彩繽紛乃類天孫之錦誠仙才也詞云眉峯秀削描遠愁赧顏薄媚凝嬌眸泥郎騎鯨入東海推出駿馬西海頭江山綺麗畫圖開萬象熊熊絶壯恢羞倚青牛瞻紫氣彩虹萬里駕天來文鸞　　窺雙鏡海上羣仙正醉嬉獨有常儀泣孤影未知明月幾時歸百合天香　郁紛倚霞剪彩作鞾文飛瓊頗有箜　怨自洗珠衣駕素雲天上　裙約已虚初三下九閉門居侍兒　命招劉徹暫借人間作短娛女伴嬉春恰艷陽無端衰柳忽昏黄春愁如此匆匆去悔不移家住海王繡幄温幃翡翠裝眞珠絡索紫絲囊同心未結夫容帶　子花開已妙香昨宵游徧崑崙頂不見飛瓊王子成獨自焚香拜阿母虎　　髮怪猙獰海底仙人昔似桃香風噓吸海潮高餽遺不是靈飛册紫錦爲囊　六　 
小說 
[言情小說妍媸鏡] [  常覺小蝶合譯天虚我生潤文]  
　　第五章（一） 
　　予在應接室黯澹燈光之下佇立以待吾姊者已兩點鐘於茲矣予方焦　曼睞始翩然而進娉婷之態其狀如仙嬌聲曰柰梨汝視我此衣如何是日蓋爲小園口角之次夕聆其和婉之聲親睦之狀誰則信其櫻口之中亦能向人爲輕薄語者吾欲言其不美耶則覺容光照人直如天上安琪兒雖欲尋其一隙亦不可得矧乃衣此華美之衣蓋是日爲雷格萊勳爵開跳舞會當朝日初出時曼睞卽已從事裝飾經營一日始告工竣則其應得讚美亦宜矣姑無論其他卽一披肩選色裁量亦皆費盡心思衣作淺藍色乃愈顯其素面之白髮光澤潤乃如乳鴨之尾束以紅絲之絹中綴明星一粒灼燦生光至其眞　則吾不能知矣手衣　小凈白有如牛乳時方以指自理其披肩子乃笑曰汝丰度殊佳特何珊珊來遲令人待久曼睞曰才頃刻耳吾正恐汝焦急故吾　亦草草挽成未加膏抺然汝丰度亦不弱唯冠上玫瑰花已落吾當爲汝整之予曰謝君吾恐亞琪鵠立門外其焦急當尤勝於我吾儕行矣曼睞一笑遂珊珊而行予則歛步以從其後諸君知我此時粧束復如何哉則吾不妨以一語蔽之蓋吾修飾之時間固未能及曼睞百分之一卽手衣披肩亦無一入時唯吾生平實未嘗赴跳舞之會今實破題第一遭故中心至爲焦急立一躍上車曼睞則猶亭亭作態以手自曳其裙角然後舉足以登車箱車固窄而曼睞裙幅又寛遂無亞琪坐處曼睞曰亞琪汝可與御者同坐亞琪雖不願顧不敢違抗其姊哆其唇攀躋而登高座御者勒馬車遂轆轆向爵邸馳去轉瞬已至吾初疑來已過晏及今始知時髦之人其來宜在傍暮曼睞固知之也侍者報吾人名後卽報法淋夫人至而此後車馬猶續續於道不已曼睞者久處交際之場每當盛會行止泰然而予心則殊忐忑招待員爲雷格萊勳爵之妹潘桑夫人華貴之氣盎於顏色及見曼睞不禁現爲讚美之容且似詫其意殆謂村僻之間安得亦有此高華整潔之女郎曼睞意似覺則且現爲得意之色予則但挽亞琪隨衆進退其時音樂隊方鼓迎賓之曲室中人湧如潮予心乃如風前　鐸盪漾無以自主欲於人叢中覔一相識之人顧不可得而亞琪則如得水之魚東西亂竄轉瞬不知所往予乃孤身子立益無所措雖有曼睞然彼方與衆人酬酢亦無暇顧我頃之始於人叢中見哈　夫人御其單隻之眼鏡雜諸貴婦中昻昻如母雞之翼羣雛又見嬧娜與雷格萊握手絮語立於長室之彼端以人多乃未見予白雷母女則方與法琳閒談巴金生則御其長袍植立如古羅馬宴會中之骷髏似向人警告曰勝會不常凡人將來皆難免於死亡因時皺其修眉以視芸芸衆手予則東西審視顧終不見勞倫司即海倫菲雪亦不見 
[徴文條例]  
　　（一）諧文分五等酬自六元至二元（二）小說需要短篇白話分三等酬自三元至一元（三）筆記叢話分二等酬自二元至一元（四）來稿酬潤均於文尾刊明（一）（二）（三）（四）（五）等第不受酬者請於文尾自註（不受酬）（五）來稿無論刊否概不寄還如投稿時　入郵費者不合即退編輯部啓 
 
 
 
 

Page 15

 
 
   
 
 

Page 16

 
 
   
 
 

Page 17

 
 
專電 
[陸軍部收錄無職軍人暫行規則]  
　　第一條凡無職軍人絶該長官送部錄用曁自行投効者除特準免驗人員隨時委派外悉按本規則分别舉行左列二種之考試一資格考驗二學識試驗 
　　第二條凡具左列各欵之資格者由部考驗是否相符一正式陸軍學校出身者（以本國軍官學核外國士官學校或與以上相等之學校）二曾補授軍官佐者三任軍職滿三年以上者 
　　第一條受資格考驗時須送驗左列各件一學校畢業文憑及證書二曾任官職之任命狀或委任狀委札及補官部文三勳獎章或功牌獎札之執照四本人最近之半身四寸照片五其他可以證明之文件 
　　第四條資格考驗以具有第二條第一項並兼有第二或第三項資格者爲合格如認爲憑證不確切或僅具第二三項資格者應受學識試驗如僅具第三項資格非任職較久確著成績或著有戰功者不得與考 
　　第五條如無前項資格或於考驗時認爲不合格者卽隨時核辦 
　　第六條學識試驗組織左列之考試委員會行之考試委員長一人部長點派考試委員委員長請派員數視受試人數多寡定之 
　　第七條學識試驗分爲面詢　試二種 
　　第八條面詢係就本人服務之經驗及學術之心得或戰功之事蹟特有之技能設爲問答並注意其品行 
　　第九條扃試之科目以國文軍事學爲準間亦略及各科學但軍佐得按其所學考試之其題目總共爲三道 
　　第十條上校以上之學識試驗爲面詢中校以下及未補實官者爲扃試 
　　第十一條學識試驗均以平均滿六十分者爲及格 
　　第十二條無職軍人以機關或軍隊裁併解職者爲限如有撤差等事故者須停職六個月或一年後方得准與考驗 
　　第十三條考驗及格人員其三項資格完全者派充本部差遣以第一項資格而兼第二或第三項者派充候差考試及格人員平均分數在七十分以上者派充差遣餘派候差員廳支薪水或火食費按向章辦理其不合格者均不發給川資 
　　第十四條資格考驗於每星期六行之學識試驗每届滿三十人或一個朋舉行一次 
　　第五十條如有冒名頂替挖補憑證以及現有差委希圖兼薪等情事者一經查出近陸軍懲罰令從嚴懲罰 
　　第十六條本規則公布之日施行 
[交通部訂定國有鐵路局局員月薪分級章程]  
　　第一條國有鐵路局局員薪金除合同别有規定外悉依本章程支給 
　　第二條國有鐵路局局員薪金分爲四十八級其薪額依月薪分級表之規定 
　　第三條國有鐵路局局員之分級如左 
　　一等局之局員依薪級對照表第一號 
　　二等局之局員依薪級對照表第二號 
　　三等局之局員依薪級對照表第三號 
　　第四條局長副局長總工程司工程處處長總務車務機務工務會計處長之叙級由交通總長定之主任員工程司段長之叙級由局長呈請交通總長定之事務員分段長站長副站長車隊長工務員之叙級由局長定之呈報交通總長查核 
　　第五條國有鐵路局局員之叙級由交通總長或各該局局長依其事務之繁簡學識之長短執務之動惰定之並核其成績優良得以次進之但自第二十七級以上非執務滿一年第二十七級以下非執務滿半年不得進一級 
局長對於所局各員進級時應呈報交通總長查核 
　　第六條局長副局長工程處處長總工程司得酌給公費由交通總長定之但至多不得逾月薪之半 
　　第七條財政部所定官吏出差旅費規則國有鐵路局局員凖用之 
　　第八條月薪發給細則及請假薪規則另定之 
　　第九條本章程自十一月一日施行 
　　國有鐵路局局員月薪分級表 
　　第一級八○○元第二級七五○元 
　　第三級七○○第四級六五○ 
　　第五級六○○第六級五五○ 
　　第七級五○○第八級四七五 
　　第九級四五○第十級四二五 
　　第十一級四○○第十二級三八○ 
　　第十三級三六○第十四級三四○ 
　　第十五級三二○第十六級三○○ 
　　第十七級二八五第十八級二七○ 
　　第十九級二五五第二十級二四○ 
　　第二十一級二二五第二十二級二一○ 
　　第二十三級二○○第二十四級一九○ 
　　第二十五級一八○第二十六級一七○ 
　　第二十七級一六○第二十八級一五○ 
　　第二十九級一四○第三十一級一三○ 
　　第三十一級一二○第三十二級一一○ 
　　第三十三級一○○第三十四級九五 
　　第三十五級九○第三十六級八五 
　　第三十七級八○第三十八級七五 
　　第三十九級七○第四十級六五 
　　第四十一級六○第四十二級五五 
　　第四十三級五○第四十四級四五 
　　第四十五級四○第四十六級三五 
　　第四十七級三○第四十八級二五 
　　國有鐵路局薪級對照表 
　　職别第一號第一號第號 
　　局長自一級至三自四級至七自七級至十級級二級 
　　副局長自五級至七自七級至十自十三級至級三級十六級 
　　工程處處長自五級至七自七級至十自十三級至級三級十六級 
　　處長自八級至十自十一級至自十六級至四級十六級二十級 
　　主任員自十六級至自二十級至自二十三級二十三級二十六級至二十八級 
　　事務員自二十五級自二十七級自二十九級至四十三級至四十四級至四十五級 
　　段長自十五級至自十八級至自二十級至三十五級三十六級三十七級 
　　分段長自二十五級自二十七級自二十九級至四十三級至四十四級至四十五級 
　　站長自二十八級自三十級至自三十三級至四十五級四十六級至国十八級 
　　副站長自三十七級自三十九級自三十九級至四十六級至四十八級至四十八級 
　　車隊長自三十七級自三十九級自三十九級至四十六級至四十八級至十八級 
　　總工程司自一級至三自四級至七自七級至十級級二級 
　　工程司自十一級至自十四級至自十六級至三十級三十二級三十三級 
　　工務員自二十五級自二十七級自二十九級至四十三級至四十四痰至四十五級 
　　備考各該局事務繁要之所廠主任一等局得叙至十考一級二等局得叙至十五級三等局叙至十八級 
 
 
 

Page 18

 
 
   
 
