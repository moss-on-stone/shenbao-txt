# 1889 - 24 - 4905666

 

Page 1

 
 
[新印月分牌告白] [  申報館主人啓]  
　　本館例於新年精印中西合璧月分牌分贈閱報諸君兹已雕刻告成卽日開印四圍花樣係延名畫師繪　二十四　故蹟傳神寫景精細絶倫用紅緑二色套印而成印以預上洋帋較之昔年所贈尤覺精工不特可將中西歴日稽查卽懸之座隅亦覺新奇可愛一俟印工告竣卽當於新年擇日隨報分贈同人也此布 
[催取圖書集成告白] [  圖書集成局主人啓]  
　　本局開印古今圖書集成其頭二批業已出書頭批四百零八本二批六百本凡有巳繳三次銀兩者請速至申報舘取書取書時并新當面　　　勿　悮其尚有未繳二次銀兩者　十户請卽付繳勿遲其三批之書亦將次可以裝訂齊全特此佈啓 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及本帳房皆可購取價碼仍照四十元至其校對印訂　　無不精益求精早爲有目共賞所有售出股票亦統歸恆泰昌發書此佈 
[防火說]  
上海每屆冬令火災獨多說者謂冬天風乾物燥易於引火以故星星之燄輙成燎原之勢此其說似也顧冬令之火往往在年關將近之數日内爲尤甚此何故與說者又謂年關將近則各人皆預籌卒歲之資所謂歲晚務閒烹羊炰羔爲樂中國風氣又每於年終祀神名曰謝年又曰祝福又有祀竈之舉竃上旣燔燒不絶加以爆竹紙錠等類均易肇火夫是以此數日中爲尤甚然吾昔居鄉間其過年祭祀之多爆竹紙錠之紛紛點放十倍於洋塲盖以洋塲放爆有禁而鄉間無禁也烹煮卒歲牲醴腥羶亦數倍於洋塲以洋塲中新年仍可購買鄉間則不得不先備於年内以供新年客至之需也若是者則火災當更甚於滬上矣何以絶無僅有而滬上之火災則無歲不然也說者又謂滬上人烟輳密不若鄉間之稀少人口多而烟户衆自然防不勝防此火災之所由多也顧防火之法原在乎各自爲防人烟雖多無一家敢少弛其防者則又何至於每年如此且鄉間户口繁庶人數亦有極多者卽如敝村聚族而居方里之地約有一二千廚灶望衡對宇其密如櫛而亦不慮乎此又何故哉或又謂上海乃客居之地商旅懋遷之區以故所造房屋每多輕巧板薄而柱細見火易着不若鄉間之屋歴數百年而不壞柱大數圍板厚數寸故鄉間之屋不易致火而洋塲之火獨多也顧卽使柱細板薄試取火圍於柱下而觀其燃着與否未必卽燃也火之爲物勢旣成則摧枯拉朽雖以十圍之柱尺許之板亦拉雜如腐草不成勢則彼焚紙錠者有時亦有未盡之燼也况上海救火之具最多取水之法最易洋龍藥水開聞警卽至自來水龍頭立時關放接以皮管水卽噴湧而上以祝鄉間藤斗擔桶以及錫水龍之笨重鈍拙相去奚啻天淵而有時水龍疲於奔命不若鄉間救火器具可以終年不用也或者又謂上海五方雜處品類不齊流氓之徒游手之輩踵趾相錯彼利人之火以便其乘間攫物之計而不顧貽害之無窮故時有種火之事此等匪徒其居心實視盜賊爲尤毒盖盜賊所害者止一人一家而此輩潛地縱火蔓延者必不止一二家也且彼爲盜賊者害人之命爲謀人之財也若彼縱火匪徒則貽人以害者甚大而已之能得其利與否尚在未定卽使果得而彼之所得者少人之所失者多故論者以爲此等匪徒其罪不容於誅是當嚴辦以絶其源有慮此輩行蹤詭秘無從捉獲者則不妨於所獲搶火匪徒中求之當十不失二三今上海於搶火匪徒則不過枷杖押禁如是而已公堂之權輕不足以生若輩之畏故縱火之事層見疉出卽如十九日永平安里之災又係空屋起火以前之火起於空屋者屢見不一見矣夫空屋也而何以起火其爲匪人之所縱也顯然矣或者又有說於此謂上海房屋每有經租之人彼經租人或有貪小者偶遇一二處空屋一時尚未賃出則彼卽借之以堆放什物設當柴草價廉彼卽囤積柴草於空屋中是直授人以縱火之隙而爲之預儲引火之物也故凡用經租之人不可不格外謹惧斷不可用此等貪小粗疎之人以自取咎戾此說也頗未經人道過而確有此種情理是亦不可以不防者也又有看門管巷之人不肯留心照顧以致被匪類混跡其中乘間放火其咎無可辭也如用看門之人必須先與之約倘有空閉房屋至晚必須逐加照看小心關鎖庶幾不至有失而尤要者房東不可惜小費當於冬間多僱巡夜之人或托巡捕時時入弄照視或每月或每節稍給以辛苦資則未有不樂於應命者夫巡捕本爲各店户居家諸人所養畫夜梭巡以防匪類是其分内之事若再格外給以賞犒則豈有不從之理也乎又有謂上海房屋無不保險設有火災保險行卽當照式賠還故業房産者絶不關心一切皆可卸責於保險行若欲房東之出錢僱人看守殊不易易顧房東旣要卸責於保險行則彼保險行之責重矣與其賠之於日後何如防之於先時所費者小所全者大亦何憚而不爲也耶所願講求火政者亟爲此未雨綢繆之計也可耳 
[浙撫乞假]  
　　衞靜帥自奉調任山西巡撫之命當卽奏請陛見兹以政體違和專摺奏請賞假聞已奉旨俞允矣 
[將星遽隕]  
　　浙江將軍長樂初軍憲龍馬精神異常矍鑠本月十八日未刻忽患痰逆竟致騎箕杭郡士民平昔畏威懐德一聞噩耗莫不涕泗沾襟云 
[赤嵌瑣志]  
　　臺灣訪事人來信云月前有大沙船一艘由臺北裝電桿至鹿港抵岸後電桿猶未卸完忽墮火星致遭回祿燒去電桿百數十株電棧三十三盤電鐘若干箇計船上所載各貨悉數遭災是船所泊離岸較遠來往須用木牌火起時雖有營勇救援亦徒視烈燄冲天束手無策而已刻聞已由彰化縣拘船夥等至案訊辦矣○臺北基隆煤礦前由劉爵帥委張璟卿太守接辦太守奉檄之下適因政體違和一切事宜未能接手查從前總辦是務者爲洋人瑪體孫更派華官雷貳尹可權爲會辦日前忽接基隆電報悉貳尹在差次病故省帥以煤務重繁未使無人經管急派鐵路支應委員黨君鳳岡前往暫爲攝理一面函催太守迅速赴基接事太守遂於本月初九日上院禀辭束裝前往並聞省帥於基隆煤務外又將鐵路商務一併札歸太守督辦云 
 
 

Page 2

 
 
[剿番近事]  
　　臺北宜蘭縣一帶生番前經劉省三爵帥派令陳雲卿統領督率所部前往剿辦等情已登前報兹聞是處生番勢甚洶湧我軍雖屢獲勝仗尚未一律肅清本月初九日有管帶南字營營官陳君帶隊奮勇前進驀被番衆圍住陳君極力衝突終以衆寡不敵以致陣亡○臺北宜蘭縣一帶生番經陳雲卿統領派兵分頭進剿獲得兇番八名其四名當卽梟首示衆尚有四名聞須派弁解至郡城由省帥審明首從然後正法云 
[遼陽羽信]  
　　牛庄訪事人云自初二日至初五日天氣嚴寒滴水立成氷凍乞丐之凍死者相屬於途而盖州來信云城中耐冬花蓓蕾齊舒出南關世里之次山上桃杏酸梨紅映山紅等花亦香苞怒放紫姹紅嫣相隔非遥而寒煖竟不同如此碧翁翁眞狡獪卉○孫某素以挑水餬其口日來因病歇業向其弟借錢數百買得滷蝦油數十斤下鄉喚賣中途陡遇剪徑賊連棉衣褲扁担盡行奪去無奈匍匐回里令婦女乞化衣褲以禦寒威又有陳姓者向在某處教讀積有束修二十餘金及烟片等物解館回家途遇一人同行日夕爲侣行至蓋州南山之下其人驀向腦後一擊陳卽暈倒山坡上下衣衫盡被褫去行路之難不於此可見哉○前月下旬有糧車數輛自口外過瀋陽將近遼界突有婦女數百人將車攔住所有糧石盡數瓜分駐防馬隊管帶見之以其盡屬婦女無可禁遏亦惟袖手旁觀而已○冬間鄉民之携兒女來售者實繁有徒七八歲男孩只售東錢四五十千女孩則倍之約計十六七歲至廿餘歲者每口可得五六十金誦香山老人田園寥落骨肉流離之句能無慘然○初四日章幼憔司馬躬自下鄉放第二次賑欵所放爲八聨單横列八字曰遐邇儌福惠我災黎生條首列一遐字留作票根餘則一字一條察其實在貧苦者給予七條次貧五條最次三條分三次照票發糧每一字給糧二升半頭次發給半斗撕下兩字餘下五字聨票仍令持回俟第二期再領誠良法也○　冬而後電報局生意甚佳因匯票大漲有票之家均願由電匯兌兼之信局旱班滯遲故商人咸由電傳遞信音也 
[維揚近事]  
　　揚州鈔關門外河道不甚寛闊而水勢極溜且多碎石嶙峋行船經此須加意提防方免僨事本月十八日有鹽船自北南來順流下駛不虞誤碰水底礁石傷及船底登時水入船艙以致全船沈入波心毫無蹤影據聞船上載鹽甚夥赶急僱人搶救撈起已屬無多事後管運者卽禀詳上憲尚不識若何辦理也○邗上著名地棍屢經地方官出示訪拿兹保甲總局趙觀察訪聞在逃未獲之某某等以日久令弛潛自回來故智復萌大爲閭閻之害特重申禁令會同有司再行開單出示按名訪拿約共四十餘名聞此次甚屬認眞除比差嚴緝務獲外復密派弁兵各處偵緝寄語諸棍尚其革而洗心勉爲良善乎 
[賭徒戒賭]  
　　鎭江某甲家在城内斜橋左近日沉酣於賭博塲中骨骰牙牌終朝博簺家中生計惟恃房産若干而已妻婉言相勸宛如過耳春風久之腰囊漸空乃竊取牀頭人衣服簪環向長生庫質錢以兾背城借一豈知三戰三北五木無靈以致索逋者麕集於門追呼聲急甲無奈向妻相商婦分文不給且與爭閙一場甲至此力竭技窮遂密購烟膏數錢和酒吞下歸家僵臥待斃婦見其神色變異面帶慘容急向甲母告明覔方灌救始得將黑水吐出得免性命之虞其母舐犢情深給以洋蚨三十頭清理債事甲遂立誓戒賭永不與牧猪奴爲儔云 
[西江寒浪]  
　　江西省垣來信云御者某甲由江省裝貨至常山貨主給以番餅三枚回時路遇某乙自言往某處探親回中途被騙行李一空欲雇甲車遄回故里甲見其容貌彬雅衣服麗都以爲正人也允之訂定車價驅車至玉　縣城外日之夕矣投宿旅邸以永今朝向甲商借洋一元作夜飲貲約明日至其家并車價交付甲亦允之次日入城行至某佐雜署外乙下車遽入令甲少待旋帶丙丁等數人出將甲扭住誣以竊洋二元搜囊得之强攫而去甲不與乙卽飽以老拳甲大聲呼寃乙令人縳住言欲送官究懲復有數人出而勸解令乙釋去甲無奈一路痛哭行至縣署有憐之者引其入呼寃於庭邑宰立飭傳乙至案訊出曾有誘拐婦女事情究其丙丁等姓名及昨宵借洋之事乙亦一一供出邑宰立飭傳到丙丁搜出洋二元給甲乙借去之一元亦飭立時追繳甲領訖叩頭如搗蒜邑宰判笞乙千板押候究治人皆快之○省垣先後倒閉錢鋪二十餘家有數家被持票者搬取什物以作抵銷近日各憲恐市中復有倒閉之家或釀成搶奪巨禍遂會銜出示曉諭大旨謂倒閉騙財例照竊賊計贓儘可報官追究云云并派營兵及保甲巡丁各數十名日夜梭巡彈壓從此持票者不能搬取絲毫倒閉者亦不能騙去絲毫矣○東湖之東三道橋下忽有女屍浮至事經數日無人打撈地保亦置若罔聞誠不知其何故也○貢院北有某姓婦憎夫貧苦吞服洋烟家人察知覓人往治治者索錢三千文始肯奏手雖免香消玉殞然貧苦益不可支矣 
[羊石雪痕]  
　　廣東嘉應州舉人知府銜陜西補用直隷州張刺史其䎖番禺縣舉人金孝廉錫齡增貢生劉明經昌齡生平皆潛研經史於書無所不窺著作如林可傳可法士林仰望無異斗山現經汪柳門文宗保舉奉旨各賜京銜命下之後各就家中望闕叩首謝恩設筵宴客門生故舊趨賀者車馬如雲○南海縣壽民梁如珍禀性慈祥勇於爲善凡遇水澇亢旱解囊助賑勞瘁不辭壽至百齡精神强固去年蒙督撫兩院憲具題奉旨賞給熙朝人瑞四字扁額一方並銀縀等物皇恩寵錫黨里榮之日前竟無病而終子孫繩繩極形繁盛人皆謂其爲善之報○署理陸路提督鄭心泉軍門之女公子與黄姓聨姻出閣之期文武官員登堂賀喜高車駟馬爛其盈門 
[東粤官塲紀事]  
　　羅定直隷州曾刺史紀渠勤求吏治年富才强蒞任甫及月餘吏畏民懐頌聲交作現奉大憲札委調署潮州府行將交卸紳民咸有依依不舍之情○候補縣方苓賓大令奉藩憲札委押解廣西恊餉大令捧檄之下赴善後局領取銀鞘卽向上憲禀辭束裝就道○虎門圑防同知文拭如司馬玉筮期本月初八日接印任事按司馬滿洲人由甲榜起家云○補用遊擊徐遊戎長貴奉委赴黄埔船廠當差一年期滿勤愼清廉督憲嘉之給予酌委一次○西關汛千總馮千戎因病不能赴任隨卽仙游所遺斯缺由張制軍札委香山恊右營儘先都司黄都戎瑞麟署理 
[札委總統]  
　　總統盛字馬步全軍湖南提督周海舩軍門於十月初一夜積勞病故於小站防次李傅相仍委其堂兄周煦齋總戎盛和代統該軍經列前報按盛軍十三營除總統外計有統領三人左軍爲賈制壇右軍爲衞達三兩軍門中軍卽周煦齋鎭軍也該軍本係周壯武公總統公薨由海舲軍門接統將星遽殞又由煦齋總戎代統軍門爲武壯之胞兄總戎爲軍門之從兄若論家乘之光接統該軍除總戎外實難其選且總戎原爲中軍統領若遷總統祗晉一階耳而論戰功之著資格之深於長槍大戟中位躋專閫賈衞兩軍門似較總戎稍勝均盼總統該軍如秀才之望榜但用舍悉由傅相初不知大權誰屬耳冬月十六七等日爲海舲軍門開弔之期文武大員素車白馬雲屯霧集時津海關道劉献夫觀察亦以生芻一束奠於幕次口傳傅相吩咐謂軍中各務姑仍舊貫用俟明春開印再議更張諸君請少安毋躁不必來城致悮操防兼勞跋涉諸將唯唯受命詎於十九日煦齋總戎騶從來津達三軍門繼之制壇軍門亦於二十日至津各謁傅相傅相以煦齋總戎資望較淺難膺重任於廿二夜札委賈衞兩軍門和衷共濟同統該軍而煦齋軍門仍爲中軍統領閱日榮旋左右兩軍齊出隊伍迓新總統請出關防兩相拜受於賈制壇軍門營次開用於是壁壘一新但不知賈復衞青較之厚重少文之周勃軍令何如耳 
[邗江官報]  
　　十二月十七日俞鹺尹爾康委赴淮北廳差十八日洪分轉鉅從高溧句差次來揚朱分轉昭林禀銷押解金陵餉差揀選縣蕭大令濟南委解京餉 
 
 

Page 3

 
 
[潯陽雜紀]  
　　前紀瑞昌縣鄭大令下鄉催科被鄉民糾衆挾制大令請兵彈壓云云旋經九江府曹朗川太守遴委保甲局員嚴君澐馳往瑞昌會同營弁王君及地方紳士多人極力調處鄉民均知國法不敢抗違情願照常完納錢粮無稍蒂欠大令遂將爲首滋事之數人薄加懲治其餘不子濼求日前嚴王二君俱已回潯銷差矣○前報紀西關外同泰典鋪附近矮屋失愼殃及致和棧及某烟鋪云云災後地方官諭令在火塲安置太平桶滿貯清水以備不虞日來致和棧已鳩工庀材重新修造丹楹晝棟煥然一新矣○初九初十等日天氣和暖頗似三春行人身衣薄棉尚覺汗流浹背至晚忽朔風怒號江濤震耳十一晨起風聲尤勁行船均有戒心相約停泊沙洲以免飛廉作祟惟義渡船仍照常行駛以濟行人然亦險矣至午後忽有撫刁船一艘由章江裝皮絲烟數百箱揚帆上駛行至太古碼頭邊附近悮觸躉船鐵鍊以致江水汨汨入艙船忽欹斜勢將傾覆船户高呼救命經義渡局一三兩號紅船瞭見奮勇赶上靠攏貨船左右互相夾住始得轉危爲安 
[錄華安公司呈遞香港華民政務司禀稿]  
　　爲禁例虐商港市立困請設法維持俾安生業事竊以地利由人而興人情以公而協與國重往來之道互市無畛域之分此所爲中外一體爾我毋虞鄰境無妨四方來集者也香港地原荒島開埠後遞至咸豐元年卽西歴一千八百五十一年仍屬居户寥寂生意冷淡自開舊金山檀香山與新金山三埠華人往彼謀生者年多一年而香港卽爲通衢之路貿易日隆梯航咸集鋪價地價大爲增漲然則金山與香港交相維繫生意之贏絀因之華人不往新舊金山縱彼處英美商務不形竭蹶而香港景市未有不蕭條者矣洋貨以香港銷塲爲最旺由出洋人衆習見慣用一往一來購運不貲若論南洋各處如往新加坡西貢小吕宋等埠者多由厦門汕頭等口岸附輪其勢不專屬香港故關繫港地盛衰之局南洋州府萬不敵新舊金山與檀香山計金山庄生理設立港中者共有百餘家每年附英美各船載貨前往者載脚銀不下百五十萬元由各埠附港渡帶貨到港脚約計銀五十萬元納本港印捐局士担驛務局士担費數萬地利源固甚大也今年春間美國與駐美華公使訂立約稿禁止華人前往英屬新金山大憲立卽仿設苛例禁絶華人前往不知禁例獨施於華人是違公法悖約章隣交窒壞商局萬不可行是以中國朝廷不允畫押乃美廷因中朝不肯畫押遂卽强行新例連期附輪船到美之華客不許登岸是威力縱可制彼旅人而公論總難逃於天下顧今日中外通商大局以香港一埠爲權輿中外交涉民情亦以香港大憲爲諳悉倘謂萬國公法可廢各國盟約可寒是美人可禁華人登岸者華人亦可禁美人進境也各國輾轉效尤民情旣大不協商務亦因以大虧且香港與金山一脈相通華人不能寄身金山卽不能樂居香港故金山之禁華人惟香港先攖其害不轉瞬而商業頽淡行店閉歇房局虛閒洋藥稅餉印捐驛務進欵必稀英國船隻與往來内地名埠華船必少船鈔一項且大减色遑論其他此皆可預知而逆料者至本港商民之苦自有不可勝言者伏念憲臺操保護華商之權仁政久已旁敷時事固先熟計用敢將下忱切實禀陳請卽轉呈督憲奏請英廷照會美國速將擬行之新例棄置當敦守一千八百六十八年與一千八百八十年中美條約任華人依舊往來舊金山及新金山埠並卽諭令英屬奥大里亞各省大憲守公法遵條約毋得倣行苛例則香港商局自可保全港中數十餘萬民多沾往來金山工商之利及業金山生理之益實惠豈淺鮮哉轉移之機惟憲臺曁闔港大憲實厚賴焉而感德誠無旣極矣爲此具禀切赴華民政務總憲大人案前督憲大人恩准施行戊子年十二月日華安公司等禀 
[散學延賓]  
　　徐家匯教堂各學生經主教擇於昨日奬賞并備柬邀請龔觀察陳叅戎及印委各員筵宴昨晨八點鐘時觀察以下均鳴騶前往是以英法兩公堂未能讞案云 
[抽捐助振]  
　　本年蘇皖等省多報災荒上海縣裴邑尊禀請上憲札飭商船會館紳董在各沙船承運冬漕水脚項内每石抽錢二十文以資賑濟各船主莫不樂從邑尊遂商同松海防同知劉司馬先行籌墊銀一萬兩解省轉給災區 
[上海縣署瑣案]  
　　寳善街桂馨里鎭江人劉姓妓館内劉小紅校書投縣籲求超豁裴邑尊向之訊究校書訴稱小婦人幼失怙恃被歹人誘來滬上售入劉姓妓館勒令賣娼假父劉文彩時時非理凌虐苦不堪言叩求援出火坑則結草銜環誓當報德邑尊飭發善堂擇良婚配○朱錫華控堂兄福生搬花毁物裴邑尊升堂集訊錫華伸訴前情地保王雲卿禀稱錫華祖母於上月病故略有遣産福生欲向瓜分錫華不允福生遂商同姑夫王茂恃强搬取錫華家花衣數包并將什物毁壞福生供稱錫華本姓金因入贅於堂伯家遂改朱姓今伯祖母去世理應將家産均分不料錫華竟據爲巳有邑尊謂家産應分與否須邀親族秉公議定豈可恃衆强取殊屬非是着福生將花衣交還所毁物件候本縣親臨察勘再行提王到案覆訊核辦 
[英界公堂瑣案]  
　　張玉書向孫子薪索銀爭閙扭至巡防局局員詰得兩造均在英界生理遂移送會審公廨蔡太守飭將孫暫押着張明白具訴呈候訊斷○包探唐寳榮解趙周氏至會審公廨禀稱有人告該氏冐取縐紗情事蔡太守飭暫發官媒看管俟其人到案質訊核辦 
[法界捕房瑣案]  
　　昨晨八仙橋捕房解某甲至大捕房據云因欠某西人洋元是以送押捕頭研問之下以原告未到着卽釋回或云甲業已還過洋二十五元矣○前晚包探巡至護城河畔見一人手持小自鳴鐘一具膛溼衣一件知爲妙手空空兒拘入捕房在身畔搜出洋三元内二元係銅質捕頭着押候解案○某小竊携籬竹一捆包探查獲拘進捕房押候解案并招失主認領 
[上海陳家木橋豫皖協賑處催收捐冊捐欵定於十五年正月底截止仍請續籌奉天河南安徽江蘇賑欵分交各所啓]  
　　啓者頃接開封來電鄭工已於十二月十九日合龍敝處與鄭工相始終自應乘時結束現准于十五年正月底截止報銷造錄徵信所有敝處分出捐冊無論有無捐欵敝處託銷助賑書籍無論已未出售統祈各省仁人君子於正月底以前寄還敝處以便登入徵信錄中廣布衆覽至於各省災賑情形奉天協賑諸君來函興京鳳凰城等處災亦不輕冬賑無欵可放春賑則十七州縣皆無欵項災重民困急待續籌河南潘振聲經培卿兩君來函尚須續解銀四萬兩皖北錢曉嵐觀察及嚴佑之孫嶼芝劉蘭階諸君來函春賑尚虞不足蘇省七縣災區來函春賑亦須續欵仍求各省大善長廣籌賑觺分交四馬路陳春記行内奉天協賑公所盆湯弄絲業會館施少欽元生四馬路文報局王心如先生三馬路與昌棧陳竹坪先生四馬路高易行陳詠南先生揚州鎭江丹陽各縣收捐處承收散放功德無量臨池感盼伏乞公鑒[  同人九頓首啓]  
[敬筵移賑]  
　　歲聿云暮坐擁臯比之士例須解舘回里爲東主者屆時設筵祖餞所以敬師長而盡東道之文也昨由唐君芝耘交來英餅拾枚據稱本年敦請胡老夫子在寓訓讀兹際解舘之期設筵致敬而老夫子軫念丹陽旱災不忍下咽囑將杯酒之歡移作振捐云藉桃李之濃陰聊陳郇饌汰苜蓿之况味願撥災區此固口福無傷行見心田廣種亟登報章以待聞風興起上海四馬路高易公館内籌賑所詠南陳德薰等謹誌 
[跋泊舟和尚手書金剛經]  
　　泊師性情爛漫純乎天眞雖戒律不持而心無障礙優游自在不啻流水行雲翛然物外此其操詣高深故不屑效尋常禪和子模樣耳近自焦麓飛錫過申相遇於桂笙夫子座間懽如夙契遂訂詩酒之交鬢絲禪榻得意忘言緑螘紅泥消寒遺興惟師素不諧俗見余則殊覺依依而余雅不喜僧對師亦倍深惓惓所謂三生香火緣者非歟暇出示手書金剛經展觀之餘字體妙絶覺松風水月之清華仙露明珠之朗潤俱無以過且律有餘妍有如天女微笑牛花是殆於指頭間示人以禪家上乘乎豈徒胎息祝京兆神似文待詔爲極藝林 
 
 

Page 4

 
 
之能事巳也戊子嘉平長洲高太痴書於佩珠菴 
[拜讀桂笙夫子手著山房紅樓夢詞率成一律錄求誨政并塵太痴述蕺二哥同正]  
　　多情獨讓紅樓夢夫子風流點綴新敢態痴形都繪出騷心韵事盡鋪陳揮毫滿紙琳琅現下筆千秋格律顚自恨不才茅塞久何來佳句和陽春受業周忠鋆聘三甫拜呈稿 
[旅館]  
　　挑燈獨坐耐黄昏魚漏沈沈欲斷魂旅館蕭條誰作伴一輪明月照南軒○鄉夢屈指鄉關九載離黄粱一枕每神馳雖然好夢終于幻免我腸迥十二時○憶友滿擬花前共訴愁何期音問阻重樓知君雅有憐儂意可許聨吟續舊遊愛蓮仙侣聘三脫稿於光霽齋 
[贈日華仙侣金君蘭孫]  
　　彭城公子貌堪誇入市常教果滿車秀外外揚嬌面目慧中中隱好才華名姝未識追成恨騷客難親只自嗟我獨何緣交莫逆吟成聊以贈方家[  光霽主聘三甫稿]  
[贈重夢筆花生江君俊德]  
　　瀟洒風流迥絶塵江郎底是不凡人胸羅錦繡欽君富腹裏文章愧我貧黄卷青燈藜杖夜瑶枝玉樹杏林春君家設藥肆明珠韞櫝知求價早識儒爲席上珍[  光霽主聘三甫稿]  
[金縷曲送劉君樹聲之四川學使幕]  
　　風雪天涯滿更迢迢七千餘里征途蹇緩把袂交歡留小住其奈離長會短早又是歌闌酒散見說明朝帆掛也黯愁魂揚子江邊斷送君去情難遣臨歧忍涙還相勸論男兒壯遊空負幾人償願堪羡翩翩蓮幕客珠水青山飽看定添取劍南詩卷士有奇文須刮目總休教滄海遺珠歎亦聊慰故人盼[  太痴倚聲]  
[浣溪紗龍伯游蜀過滬與余品隲梨園佘對不知龍伯愕然怪其妄余曰非也附和則不屑阿私亦不敢故辭且不知君欲駿骨歟抑欲凰雛歟龍伯請舉後秀中最佳者余曰有之生任海兒旦牡丹花也龍伯遂訂共觀其劇翌日自九香來邀適疾作未赴越兩夕詠霓之約期在必償復爲詩社所悮嗟乎良友名花每恨不能兼得苟得之其人其地其時皆足以惓惓於懐而不能去况乎今日者亦幾疑萍蹤可以小聚蘭會不致終乖矣顧乃好事多磨一至於是則僕之扼腕太息爲何如耶龍伯行矣而欲於七千里外三五年間重作此想不更夢夢哉鬂卽能俱好紅顔必久留祇恐娟娟此豸人面桃花他日霓裳重按有不堪回首之情耳]  
　　準擬相携看牡丹魚箋有約欲償難酒醒歌管已闌　縞袂翩𦒘空入夢綺筵惆悵不成歡更愁風雪斷橋寒是夕牡丹花演雙斷橋臘月初五夜雪窓呵凍弄筆佩珠菴主太痴 
[浙省撫轅抄]  
　　十二月初八日候補同知陳文璣禀知初七日到厘捐局差遣並清理擋卷差叩謝巡檢張汝瀚帮辦典史秦敏樹辦理俱禀知臬司委清訟差叩謝○初九日湖郡厘局候補府舒大章由局差人來省禀知奉厘捐局飭知留辦禀謝○初十日准補錢塘縣朱禀知丁母憂胡培元交卸黄岩縣回省禀到禀見○十一日候補巡檢殷文謨禀知本日到武林門稽查差○十二日候補道王差人禀知奉憲臺札委塘工局事務禀安禀謝 
[蘇省撫轅抄]  
　　十五日吳恆禀知本日到東路總巡差王銘吉禀銷東路總巡差巡檢劉金鐸禀知奉飭咨補吳江縣同里司巡檢缺並謝飭知先行赴任署理 
[上海三馬路陳與昌恊賑公所陳竹坪經收河南皖北奉天揚鎭賑捐十二月初八九十日第一千二百四十二三四次清單]  
　　本埠東來棧内同豐號來青州諸城縣巴山莊寄來靈字冊王緒祖京錢五十千王五氏三十二千王丙忠王田氏各京錢十千謝廷欽廷方各七千邱懋業五千董照王管氏各四千王夢蘭督者張文堂各三千王陳氏王維城　者馬希田王恪曾家讓維翰郭蘭城長浩八户各二千王亷邱延儒黄振台鄭保民王氏女五户各一千邱培晋六伯王敬所介臣等七人各五百秋燕等五户各四伯李富清紛　喜云三户各三百劉文煥等六户各二百瞿等八户各二百以上共合平銀五十四兩八錢伸規銀五十九兩二錢八分六厘○上格冊蔚豐厚票號馮先生來揚州雲漢氏誠甫記各三千盛記二千五百茂亭氏厚記號寳記號一千四伯興盛袁記小橋記立古人水草潤袁茂氏五人各一千以上共來規元十九兩九錢四分五厘○又冊浙江桐鄉費安澄洋十元○慈雲冊湖南湘陰縣帳房張精一善士募寄鈕仲荃求更齒益慧洋十元崇雅堂二千貽謀堂修竹堂燕翼求平安三户各一千羣賢會八百葆素堂七伯庚心堂六伯稽山鶴樵兩户忠愛堂各五百紫油補拙堂各四百常樂堂三百李鑑堂等六人各二百綿澤堂乙百五十張仁軒等六户各乙百合來花洋廿元○功德冊無錫恆隆豫號募陶然祈母病愈丁成章求病除根夏雲樵祈平安三人各五元高紹祖兩元鐘耀元許英良遐記三户各一元共洋廿元○楊鎭冊新塲怡豐莊味香舘募金恆豐張韻軒各五角鮑湘泉康秋堂張敏山衞山○南京修本子爲父完愿四元無錫亨茂莊來無民氏保病愈助丹徒十元又楊榮堂五旬壽誕敬神福禮移助賑五元盛川無力子吳完愿乙洋嘉禾池灣來秀水不題名三元紹城康泰馬通後募山陰司馬承屺兩洋又四空子丁存齋會稽周直廷三户合助三元○開泰木行來拙安生求頭眩諸恙卽愈十元冊記銅洋十七元無名英一元銅洋乙元佛云正廿洋一元許錢八百八十文錢守基助英一元銅兩元連舟和尚洋三元隱名心愿四元蘭慶祈小兒病愈許願洋十元不留名一元與善人居銅洋七元沈氏求心地清寗洋二元○救災圖說延建邵道署募寄由恊同慶號左先生交到恩錫三善士洋銀十兩恪靖副中營王花洋六元延平恊恭花洋五元延平府雷延邵府局平南縣孫燕山王彤雲各助花洋四元延　製騐關朱三元水師營梁延平都府張府經廳沈南平右堂劉東關委員夏宏遠堂章等十一户各二元怡怡甡佳益軒甘瑞明等拾户各一元又單廿九户共錢二千五百八十文以上合來光洋六十八元三角○井陽冊通州關帝廟廣智禪師一元七角又募着經書屋一心氏雲菴間園報母氏大華無名氏報嚴氏各一元了願氏六角如愚報慈五福樓各三角增不二四角常靜守禪等六户各三角共洋十五元○又冊杭來烏烈光了願一元○又冊葉厚蓮欲清仁各五角姜厚福三角林顯昌等三户各二角共洋一元七角錢二伯文○上格冊江東永豐號來包仲房三元祥記七角陳顧氏三角共洋四元○又冊南翔分防署徐正泰二元○免災單寗郡梅公舘來程懋齋鐘誦公各五角胡盡堂梅甬生蕊兒各三角梅榜聨等八户各二角五户各一角共洋四元内估見銅洋一元○又單貴溪揚道元一元○又單無名氏二元昌字冊又二元○蔣笑山先生幸獲平安以了心願助洋五十元　太太求病速好洋三十元林太太祈恙卽愈洋二元淑英女士保病早痊洋二十元共來洋一百另二元○誠濟局一元徐菊生爲培記十週忌辰保冥福洋一元程麗生爲子病愈完願廿元汪無名氏保平安二元劉永泉兄來王佩一英一元銅十二元鄭義盛來德全堂十元河東氏益老益健二元俞時記一元○大通來劉存仁堂洋六元風溪恆順號二元蘇州司道高寓來無名氏銅洋十元○城隍廟桶捐紅紙包小洋五角朱玉明逐日節省提助小洋一角錢十文散捐二百五十文○本所門前桶捐點見小洋五分錢一百三十文○○三天共收英洋三百六十二元規銀七十九兩二錢三分一厘小洋十八角五分銅洋五十元錢一千四伯七十文合併聲明 
[上海北市絲業會舘籌賑公所施少欽經收河南皖北山東直隷揚鎭江陰賑捐十一月廿七至三十日第一千九百四十八至五十一次清單]  
　　仰日堂由春源糖行來規元五十兩不留名由周邑山兄交來四川平銀三十五兩批規銀三十六兩二錢三分五厘勤善書屋洋廿元無名氏由朱大全號來廿元湖南慶記由惠泰莊來十元杜彰錫求病愈許願十元旌德戴賢進求子採芹願由大通戴永盛寄來十元蔣德甫求孫消灾延壽五元太倉施文明求弟文英病愈五元丹徒縣署王韋如募爲知非人五元馬逸亭四元滬南有心無力子求人壽年豐兩洋徐叔眉乙洋馬野鈞徒乙洋蘇省宏豫莊吳三讓一元方記一元羅莊氏一元三人五角周姓錢二伯○西壩公茂棧章士英六十壽誕蒙同棧諸局友元泰局凌照普胡松圍三人各二洋劉小溪三元田薌谷李蓬仙方禹三宋泉生永昇店五人各一元徐子均吳平成楊蔭南四元曹練齋黄止庭乙洋十四位賜儀並自湊移助求痰疾速愈一元共十五户合洋廿元以上廿七日○周茂本爲長女病愈完願廿元崇厚堂由豐泰莊來廿元寗波大關杭州陳氏友古堂懺貿移助十二元如臯孫益泰坊嚴子呈爲妻保産了心十元居雋甫生子承川沙諸親友賜儀湯餅筵移賑代諸公造福由徐白齋交到十元嘉興隆泰昌無民一元南匯李丙咸一元不留名銅洋二元馬子藩錢五伯邱林洲黄琴堂各二百桐城裕泰銅洋五洋葉敦厚堂本洋四元隱名氏節省女工資錢六百文以上廿八日○青浦鼎生姚申庭求妻病愈洋廿元潘敦厚堂求病愈十元福建永安縣李瑞林　病愈十洋挹高書屋二元王店糧署錢彤軒爲得子承親友賜儀并湯餅筵資移助四　隆記還心愿二元五角海鹽厘局重慶堂二元無民一元惠泰莊朱鐘共一元○江西玉山縣正堂孟募懐玉山人六元濳庵居士四元穉岩子三元豐樂堂達性氏無民三户各二元熊寳善堂豐樂堂吟香書房潤德堂少陽山人不可無竹居王人冰溪寄隱敬勝堂八户各一洋無民二户各五角共十六户合洋廿八元○屠鎭鮮淑後生募石涇書看臺鈔賑捐十元錢三百十一文陸都七圖鄂子春四百郁福珍三伯放生會移助三伯陸十文共四户合洋十一元錢三百四十一文○太倉程善昌募衣莊號頭元成典萬隆典三户各洋二元居榮山施子樵乙洋朱又藝五角力不從心錢七百六十不書人四伯許福卿不書人各三百費　亭朱玉　朱正甫隱士四人各二百又共十三户共洋十元以上廿九日○趙姓善還宿願由介眉兄來洋三百元甬江益康莊月　古紅蓮閣兩善女求夫翁却病延壽由書康莊來二百元合規元乙百四十六兩如臯孫堯欽募嚴孫氏洋乙百元合規元七十三兩二錢南京陶秉衡普陀經資并許願助賑求子病愈洋三十元乾泰十元湖北應城膏　局　丞氏爲亡室陳氏了願湘平銀五兩浙寗劉聚興劉振德求妹病愈洋五元蘇城錢　生兩　蘇州虎邱厘局二元無民二元鎭江矩鹿求免災過兩元松江　大綢莊不書名二户各一元海昌鹿洞山樵爲途中往返平安元愿乙元朱少梅募綺園南寄園各五元朱少梅三元翟桂泉汪倫先勉力子鐘楊烈四户各兩元顧錦堂方舉才林元道李家卓翰芬潘雲　周兆永張頌清廣東譚全寛仁德堂陳旭初朱子範陸翰卿馬仲坼陳必植省吾齋慶記衣莊張子盤丁元興朱志青吕務本堂廿一户各乙元共念八户合四十二元○仙鎭　　　主人募同森號二元植蓮堂載川堂慶茂曹順記無民魏浩記王品三七户各一元起文堂張鏡湖各五角共十户共洋十元○恆記二元若記殿記各一元守記如記仁記　　　　 
 
 

Page 5

 
 
伯景記春記四百曉雨記文志翁四伯鳳國兄應松兄四百松記貴記募記植記四百舜記熙記各四百西晋湘記三百劉天祿二百六十文恩記惠記各二百共十四户合洋八元○平湖新埭萬盛糟坊銅洋二圓又募馮少庭洋四角吳斌卿錢允文蔣萬春三户各二角程訪榮顧祥甫劉濟生三户各一角共八户合洋一圓三角銅洋二圓以上三十日 
[上海北市絲業會舘籌賑公所施少欽經收河南皖北直隷山東揚鎭江鎭賑捐十二月初七八九日第一千九百五十八九六十次清單]  
　　恊源莊來恩蔭堂洋十七元護春軒樹德堂胡瑞廷三户各二元口省堂仁壽堂黄瑞生敏行堂星聚堂敦德堂吳修甫周兆佩蘇麓樵鄭晴輝黄永年邵芝山姚光裕李芝亭十四户各一元無名氏錢三百文相壽記陳雲記袁厚記談秀記盛錦記曾懋記陳錫記付墨記韓少記王蘭記孫枝記十一户各二百文談小記沈殿記吳榮記三户各一百文公記籌　位五百文共三十四户合洋四十元○盛澤江餘記綢莊募汀隱氏補過氏無方士三户各二元周春記坊劉敬記信隆坊平安氏不足種廬吳六户各一元高五房鴻盛坊愿福人永安氏四户各　角雙桂堂四角榮陽氏頴川氏各二角半願福主一角共十七户合洋十五元○松江婁署書席謝吉林募王穉記二元陳承慶程竹均鄒景賢堂彭子石凌志雲五户各一元徐菊齋沈病餘徐病餘三户各五角合記錢八百廿文沈敬承徐善士各三百六拾文長洲綿力子爲妻愈子平安洋四元共十三户合洋十四元○蘇省源隆莊募錫山居士六角江洲居士四角童善之敬仲記各三角倪月如尹敬甫朱聨雲沈王靜蘭張悔仙方錦坡趙允臣王叔　張明文鍾羹梅無名氏十二户各二角共十六户合洋四元以上初八日○鎭海王劉氏求病速愈洋一百元高陽樹記五十初度求免過失五十元達雲子募揚州寳盛由泳昌升號來四十元又寳成十元悟因氏募裕記廿元范務本堂十五元寗波費世德堂十元烟台子和氏求目疾速愈並保合家平安十元長安不書姓氏求保母平安十元嘉郡放生室主人六元　省氏五元勉　氏酬席移賑五元無名氏四元芝秀堂章祈保身體康　四元蘇州老人和震記聘記病痊還愿由惠泰莊來四元又聘沈氏因産平安還願四元蘇州楊洪源沈壽祺求合家平安三元無錫陸右豐東棧歙邑感應心力子項爾修二元李陳氏二元閩省來儀二元陳止湘從如居士各一元海昌周申甫募不留名爲兒病較愈息産平安完願二元又全城善士病愈完願悔非居士各五角王袁二姓一元無錫乾泰和漆號貧寒子程求母目疾速愈一元江西三湖局王德馨堂一元王卿農王次元修甫繼之陽升丑齋六户各五角以上初九日[  續前稿]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
