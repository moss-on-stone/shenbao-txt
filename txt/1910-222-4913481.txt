# 1910 - 222 - 4913481

 

Page 1

 
 
   
 
 

Page 2

 
 
[上諭]  
　　監國攝政王鈐章七月十三日内閣奉 
　　上諭此次考取八旗及各直省拔貢生紹志世興穆印春林高汝淸王守銘戰殿臣郭廷桂劉潤民張訪陳堂戴旭張作霖王元白方安墉李廣德王炳文朱振譜蔣鐵珍張子瑞黃傳　管聯第魏儁成壽彤李芳顏士晉孫鼎王漢徵盧文炳王澤永賈治邦朱肇昇朱煥奎束鼐孫徐儴蔡壎江友升吳文璟陳鵬騫丁受春朱柟方灼金星汪宏偆汪兆鸞張占鼇禇明柄戴秉淸張星照李平章易之門黃鴻圖吳愛棠王之培彭蠡陸祖穀金賢賚王恩賜聞何杰金大年許甄陸秉鈞許正衡王承吉王炳成來裕昌章溍朱襄黃占梅李雲峯陳崇魯陳敬湯周祖頣黃懋謙阮樹棻周運恭朱鑑徽劉壽祺謝懷霞吳鳳遷范伯才鄭玉麟馮煥奎雷渝李崇範熊丙寅唐鏡海夏壽鈞胡家猷崔廷彥陳延齡曹明詳王煥文杜愉湯原　　　 
鏡王賡彤　士彥李鳳翔劉克昌王光楣李宗仁王澤同辛長緯王洙昌嚴綏之閆開魯劉應昭楊謨顯陳觀韶　照陳金綬郭象升馬庸中劉毓堃劉炎白雲鴞容儒王家珍王璸張曦王運乾曾順熙彭洪陳兆　王彥藻邱鴻翔楊益智李先敬曾淮曹經沆梁之柱郭燊吳祖鑑陸榮鈞鄧金相洪義石孟涵呂炳星秦昌濟李受經甘德輝錢良驥劉盛垣謝毓柟俞之昆盧德璚宣作賓張華棠胡祖同等一百四十九名著以七品小京官分部學習立佩白其焯崇志董棫張時宗張允升劉鳳翔張培原詹中張鶴浩郭壽祺蘇世楨馬緒熙邊錫三梁體仁趙文富楊同霖楊培元姚得駿俞明謙朱華年馬憲章張恪廉周寶善仇埰周志翰朱晉麻殷源溥錢衡璋馮熙宇劉鴻恩詹其桂郭鍾琦戴維松葉新滋盧文煥劉子敬熊元襄朱章斐鮑寔趙惟仁王壬庚徐邦俊歐陽蕃　贊猷熊賡和程日暄彭祖壽　　奎楊　　戴廷祐張寅爕　　　　　　　　　　　　　　　　　　　　　　　 
章北天成永裕成鴻昌共五戸各助洋六角梁煥翁思補齋育文局益昌龎竹翁隆昇宏源易安共八戸各助小洋五角恆升萬椿曹雨翁新新園大昌德共五戸各助小洋四角其萃樓施德豐怡昌徵昌晉昌咸章共五戸各助洋三角通泰益昌信昌泰天祥曹德大同順大倫萬荗義盛豐記一壺春共十一戸各助小洋二角和興館錢四百文怡大號錢二百文升和恆康安裕元春叙生乾元鎭德義昌通泰永裕慶昌大章九和裕倫元大亨安康立餘晉昌嘉惠元益共念戸各助錢三百文怡大和康壽康晉和愼餘餘大元甡元祥衍大益和永豐存德志慶宏大源吉實和寳順承裕正大升大彚康崇餘永康瑞大敦和義善源福康兆豐森和源利森康源餘鈞康壽豐鎭昌鼎康志大同餘久源德源瑞昶洽餘恆興豫源會餘實大裕源長德慶賡裕久豐庶康裕祥衍慶大慶壽昌元荗泰崇協大會昌益成順康元康乾康承大介福嘉綸以上六十六戸各助錢六百文萬興助錢一百文統共收銀十四兩八錢大洋一百零六元小洋一百六十三角錢五十三千七百文附收一文捐小洋一百念角錢十九千作百九十文　滬北廣益善堂司董祝大椿朱偑珍葉綿慶等謹誌 
 
 

Page 3

 
 
方賛修史翰章李雲謙林耿光林朝瑛謝仰祖陳祖蔭陳旃林　瀾温贊堯李鈞楊存珣陳子元龍瑞萱金煥模郭炳炎賀泰壽嚴恩露胡嗣墉王文錦鄧鍚奎葛均黃煥珪尹維楨譚錫燦張景濤張聲樹段續榮鄭業盛晏孝傳陳是禮劉文祥閻召棠束貽𫄏馬其偉呂書田� 
張紹軒王曾述賀景循袁成方何錫桐王貴笙周襄李琨文李澄懷陳鼐王承訓劉葆珂張春芳朱問存周雲霖楊兆庚丁建池李毓藻陳淸芝武國賓郭象伋宮重熙范杰王紹璟楊廷秀可秉箎彭占元王相贊徐文永曹之鼐陳豫黃士俊景獻瑞張文炳鄧冕劉乾唐樹勳鄥叙倫彭光　虞書饒時中范光烈毛書賢李明忠吳德溶李樹芳梁壽岷鄧穀人鄒紹益張炳瑚黎慶恩楊冢鼐黎豫樟姜福年劉祿坤周鈞濂關祝齡龍泰任王端鴻尹寳衡胡純熙李炳元梁士模趙治天李金榮趙元問劉炳蔚陳祖基王協中丁建中段世忠楊佩玉黃克修鄒佩瓏楊國芬黃行修易貴謙許嘉珍周煥億胡吉卿等一百七十六名著以知縣分省補用王鍾漢果敏桂淸張慶典謨爾根寳袁宗濂王翼廷周存培王炳　程鏡堂張琳馮肅寛劉桂芬李海淸張執中王允成李應時董斅江孫煥　周鼎　振釗劉英孫晉詒梅鶴章王俊淸姜文傳韋聯棣莊啓傳汪廷沐唐元斌張榮祖孫肇圻姚允中張琴姜德森徐晉吳寳鼎王楷　華維嶽曹尙峻黃衍裳鄧偉蔡吉士易振芬廖彬劉文明朱欽賴行恕曾樹柯吳鴻鈞李政鈞程蔭穀萬先復俞鑑澄任乃大陳寳鑾金猷琳丁華甘蔭棠張宗弼張榮綬胡雲裳陳祖馨　楫用童冕南黃毓淸歐經鳳吳孝惔陳章叡吳雨商張寳善林鎬嚴繼濂魏廷楨邢之冕周黻藻朱希雲方朝桓陳　廖邦驊鄭觀民文冠山易贊周陳曾注陳錕黃宗堅劉希舉宮樹棠商建中林祖式胡緒祥袁廉公劉永年董奎五楊賡良楊聯奎趙會雲李承訓賈毓鴞方作霖王鳳藻王興能吳卓立任祖蔭陳榮義趙昌夑李兆豐郭文愷劉殿傑杜若汀胡維　　玉　趙步武胡文炳温懹璋程九鵬王慶雲　國璜牟士浚黃金鼎閻士相李仲蓮張國鈞安　嵩郭自修王正銘蕭福臣鄧明綱徐廷翊萬體乾謝橒徐明熙李光熙王蜀瓊唐玠文映江許　　巫朝　賀繼琛葉琮陳　李世霖謝澤袁朝佐任超治黎家麟沈傅霖　以梅梁秉鈞　樹芬司徒枚任之熙劉錫忠韋大用黃現兆劉錦才何源慶龍鶴齡陸覲光周炳翰嚴泰信解永年侯應中徐成祐朱嘉言陳嘉驥王煒才顏英賢楊粹仁郭之翰　祥樾繆爾綽何天衢方人鳳趙家鼎王寳珩趙金聲蕭元傑等一百七十八名交與吏部詢問願就京職者以八品錄事書記等官分部補用願就外職者以直隸州州判按察司經歷鹽運司經歷三項分省補用欽此 
　　旨各省選舉優生著於七月二十三日在保和殿考試欽此軍機大臣署名奕劻假鹿傳霖假那桐 
　　監國攝政王鈐章七月十四日内閣奉 
　　上諭軍機大臣貝勒毓朗差務較繁着開去步軍統領差使步軍統領著烏珍兼署欽此 
　　上諭軍機大臣貝勒毓朗差務較繁著開去專司訓練禁衛軍大臣差使欽此 
　　上諭汪大爕現在出差郵傅部左侍郎著沈雲沛署理仍著暫行兼署郵傳部尙書李焜瀛毋庸署理郵傳部左侍郎欽此軍機大臣署名奕劻毓朗鹿傳霖假那桐徐世昌 
　　宮門抄十四日召見軍機徐中堂 
[交旨]  
　　七月初七日軍機大臣欽奉 
　　諭旨御史王履康奏請變通釐訂國家稅地方稅年限並將國稅提前規定一摺著該衙門知道欽此又奉　　諭旨度支部會奏請將川省經　稅契案内之司道奬叙一片四川布政使王人文著賞給頭品頂戴候補道徐樾著交軍機處存記欽此 
　　七月初八日軍機大臣欽奉　 
　　諭旨恭親王溥偉等奏據實紏參請旨遵行一摺前據袁樹勛奏廣東高州鎭總兵陸建章前因患病吸烟現已戒新惟該督前在山東巡撫任内失察聞報錯誤著傳旨嚴行申飭陸建章册報不符著交部議處欽此又奉 
　　諭旨禮部奏已故工部左侍郎順天學政何廷謙應否准其入祀鄕賢祠一摺何廷謙著准其入祀鄕賢祠欽此 
　　七月初九日軍機大臣欽奉 
　　諭旨御史趙熙奏請飭憲政編查館於會商法官懲戒暫行章程時加意詳訂一片著該衙門知道欽此 
論說 
[論鹽斤增價之害（續）（寒）]  
　　不必論增價也。由今之道。無變今之法。數年十數年之後。流弊滋多。官引必反形。退縮减少。無可爲計。何則。貨物之供求相劑。其價之日趨於平。如水之走下。不能以人力强行壓抑裁制之。官鹽價過高。鹽私鹽洋鹽將穿七札决金。堤奔湊以彌其闕。無論設如何之嚴刑峻法。斷不能遏而止之。今之通商。口岸及引地交界各處。之零星小販。蹈萬死一生之險。嘯聚黨類。公然分攫官家之食而不顧者。誠以大利所在。左劵可操也。又豈有禁絶之法耶。 
　　且鹽之爲物民所必需。恒隨人口之多寡以相爲消長。承平日久。人口有日増無日减。即鹽之銷售。有日暢無日滯。此一定不易之理。顧今之官鹽。則以滯銷聞。適與定理相乖反。豈人口之日减哉。無亦以私鹽洋鹽。日以發達。有以殺其勢耳。而復皇皇然議増價。本末舛逆。首尾衡决。勢不至盡驅其利於私鹽洋鹽不止。是豈計之得者。 
　　今者浙江以鹽商之虧折。藉辭增價。旣以推而及於江蘇與其餘各省矣。然記者竊嘗徵以學說。叅之輿論。騐其貨物又確有以知增價之爲害大也。試更即供求相劑之理論之。夫物價之時昂時低。自然消長。不容有人力參與其間者。一視供求二者孰多孰少以爲衡。使供之數不敵乎求之數。則求者爭先恐後以爲競。而物價昂。使求之數不敵乎供之數。則供者爭先恐後。以爲競。而物價低。純任自然。則供求自趨於平。民人自相安於無事。否則强物情就已意。執不平以爲平。則大亂之道。易曰裒多益寡。稱物平施。書云楙遷有無。周有泉府之官。管子言輕重。宏羊創均輸。諸所講說作爲。凡欲使二者相平而已。夫不平者旣欲使之日趨於平。而本平者乃欲强之使不平。官以綱維之。法以綱羅之。刑以堤防之。低昂之數。大相 
 
 

Page 4

 
 
懸殊。則必有衝破藩籬之日。史遷言善者因之。其次利導之。其次敎誨之。其次整齊之。最下者與之爭。此古今理財不易之經矣。鹽而官是與之爭也。爭之不已。重以加價。一而再而三。天壤間曾有爭而不及於亂者乎。然苟一國人羣。或爲興利除弊起見。共表同情。悍然不顧。一出於所欲達之目的。則雖立法未善。亦未嘗不可收效於旦夕。泰西立憲各國每一法令出。必得國民之同意而後宣佈。用能日起有功。猝致富强。其用意至良善。蓋必如此然後行法。無流弊。非無流弊也。得人民之同意。則雖有流弊。而人不敢怨也。今茲增鹽價之害。騰爲口說。播之報章。喧傳萬姓。議論百。端幾於無人不怨。有口同嗟。亦旣非人民之同意矣。而欲人人就此範圍。不相踰越。此必不能之事無待於蓍蔡也。 
　　於是相率而逸出範圍之外。不資乎私鹽。則取彼洋鹽。其所以爲此者。非必欲不利我國家也。洋鹽潔白而價畧昂而其味之濃厚。遠勝官鹽。卽以私。鹽論其質。純色白價輕味濃。較之官鹽。已不啻霄壤。價旣廉。物又美。吾見人有趨之。若鶩者矣人之最重者生命。故以衞生爲最要。私鹽洋鹽便於衞生。官鹽不便於衞生。則將何去何從乎。且官鹽之劣。非其自劣。皆增價有以導之也。蓋價愈增。利愈厚。則鹽商取赢之心亦愈熾。雜以沙礫。混以鹼質。無所不爲。遂致味淡而色黑。穢惡不合於。用不宜於飮食而價又奇昂。自非無術以他求者。孰則喜於購用哉。故增價之害。可逐條陳之。一價昂利多。樂於攙雜别質。則鹽愈劣而不合衞生。二劣則銷售不暢。久後必致衰減。三適以益官吏之私入。四助私鹽洋鹽之暢銷。五官私相爭不已。必致肇亂。則病民孰甚。六由上種種。無補於國用。而圑以誤國。（未完） 
專電 
[電一（北京）]  
　　昨日（十三）召見樞臣辦事退値後又特召那相入内即降硃諭那未置词遂帶出世相吳閣學事前槪未知及見諭意頗不懌慶邸實預知故請假未到世在軍機遇事以忠厚出之意存保全因此不合上意屢欲動迭經慶邸力求故遲至今始行發表 
[電二（北京）]  
　　濤貝勒出洋時某某兩國均詢唐紹怡近狀並言唐頗能辦事故回國即力保唐得署郵尙徐世昌亦濤所保 
[電三（北京）]  
　　盛宣懷連日召見三次攝政王諭詢財政困難應如何整頓並詢外債事甚詳又詢問南洋勸業會情形盛對勸業會辦法悉臻妥善足資提倡外人均甚贊美地方亦尚安謐 
[電四（北京）]  
　　攝政王欲令盛宣懐署理度支部侍郎盛以才絀整理財政尤非所長力辭故仍飭赴郵部原任帮辦幣制事宜 
[電五（北京）]  
　　海軍大臣洵貝勒於十四日晨六句鐘由京起程赴漢 
[電六（北京）]  
　　廷杰奏條改秋審事宜奉硃批憲政館議奏 
[電七（北京）]  
　　江督張電樞府農部勸業會擬九月杪閉會 
緊要新聞一 
[資政院議案先行列表北京]  
　　資政院總裁倫貝子昨飭秘書長金太史邦平速將開幕應行提議各案列表懸諸廷中並繕具節略若干份分送各衙門政府委員及各議員預爲研究 
[國會代表與日俄協約北京]  
　　駐京國會請願各代表以日俄兩國新訂協約其内容不僅如已經宣佈各條所聞果確則關係中國存亡問題者實非鮮尠亟宜籌商對待以圖挽救特於本月十一日午後二時在代表圑事務所會議公决方法通告各省圑體一致進行以扶危局 
[濤貝勒主張剪髪之原因北京]  
　　濤貝勒此次歸國倡議剪去辮髪外間早有所聞茲悉貝勒之隨員等皆已一律剪除惟貝勒與李季臯廉訪則以爵秩較崇禾蒙旨允未敢率爾剪除聞貝勒所以急欲剪髪者因在某國時應某大臣之宴貝勒身衣軍服盤髪於頂以冠掩之而往入門卽與某大臣摘冠致敬不意弁髪陡然下埀適爲座中某女公子所見作嚶嚀笑貝勒大𠌲故回國後即向監國力陳辮髪亟應速� 
除免致招笑監國以問某中堂中堂答云茲事重大非與諸王大臣磋商不可貝勒乃掃興而退 
[濤貝勒又將組織飛艇隊矣北京]  
　　濤貝勒自出洋歸國後深知吾國整頓陸海軍籌欵不易且即有的欵急起直追亦非期以十年難著成效現在外患日亟决非可以待至十年者擬竭全國之力組織一飛行艦隊以免落入後着蓋飛行艦隊各國正在極力創設一經成立將來海陸兩軍必至失其効用逆　我國海陸軍成立之時外洋 
 
 

Page 5

 
 
飛行艦隊亦必成立故擬先從飛行艇入手並决意先定國是使至自上下皆注重軍事擬俟資政院開幕之日以决定國是爲第一議案刻將此意力向王大臣陳述以期得多數之賛同云 
[民刑訴訟暫照法部定章辦理北京]  
　　近來各省屢以各級審判民刑訴訟章程請由憲政編查館核示以資遵守憲政館因於日昨通咨各省謂此事尙在核議修訂奏請頒布法部所訂各級審判廳章程現據該部咨稱業已試辦自可查照辦理作爲暫時章程藉資遵守希即轉飭遵照 
[郵部丞參之多如是北京]  
　　郵傳部丞參上行走之多爲各部所未有有奏派者有由堂官自派者先後共計有念四人自胡侍御奏參後郵部堂官迫於朝旨擬裁去七人敷衍參案詎覆摺未上而已有諭飭該堂官將所有丞參各員銜名彙開一單呈覽郵尙等大窘只得將二十四人全行列入單内聴候上意去留茲將二十四員銜名探錄於下陳毅（湘人記名丞叅）楊士驄（皖人記名丞叅）朱恩紱（湘人記名丞參）阮忠樞（皖人記名丞叅）林炳章（閩人記名丞參）王孝繩（閩人記名丞參）龍建章（粤人記名丞參）連甲（旗人記名丞參）奎珍（旗人）李經邁（皖人）雲書（旗人）葉恭綽（粤人）良說（旗人）以上奏派詹天佑（粤人）關冕鈞（桂人）奕壽（旗人）以上候補丞參 
　　袁世傳（豫人）張步靑（粤人）馮元鼎（粤人）屈永杕（粤人）程明超（鄂人）袁長坤（未詳）許引之（未詳）章梫（浙人）以上續派 
[藩邊應舉要政造表報部北京]  
　　理藩部前爲整頓藩政鞏固邊圉起見曾通飭蒙藏各部落將籌辦新政情形分造表册報部以便考核現聞回疆車汗等部落及土司土舍已將籌辦各項要政列表塡報到部茲將該表内容探錄如下（一）墾務各該部落等處界内之地畝計分兩項（甲）已經丈放地畝由何年月日開墾共若干頃及升科之成數（乙）未經丈放之閒荒若干里及有無私荒（二）木植分調查培植兩項（甲）調查該處深山腴地之森林木植以何山何處所產最勝及樹植之種類山地形勢（乙）該處如產植缺乏富有閒地應即擇閒腴者設法培種以闢利源（三）牧廠牧牛馬駝羊等類分四項查報（甲）游牧（乙）牲畜（丙）倒斃（丁）孶生切實數目（四）野獸分兩項（甲）野獸種類（乙）該處人民向日之捕獵（五）皮毛骨角四項之種類及售值數目（六）鐵路（甲）調查何處應行修築（乙）勘測路線之情形詳部籌辦（七）礦產（甲）產礦之種類已開辦者若干處及年月（乙）發現礦苗未開辦者若干處及種類（八）漁業（甲）調查有無漁業及產額之多寡（乙）獲利總數及種類（九）鹽務（甲）有無產鹽之區（乙）運往何處販賣及界限並有無抽收稅欵（十）兵制（甲）該處備兵之額數及已否改練增添（乙）所用軍械之式樣名稱（十一）學務（甲）已否查照内地章程設立學堂（乙）所設學堂共有幾所（十二）台站（甲）該處台站之等第及里數界限（乙）台站輪流補換人役之户數（十三）疆界（甲）東西南北之四址之面積里數（乙）與某處連界及是否接連外國地界（十四）商務（甲）該處以經營何項商務爲最及各項商業之種類並户數（乙）該處是否有外國商人經營商業等事 
[蘇省歲入果有如所增之數耶]  
　　度支部電致蘇撫云查預算入欵册地丁驛站正耗挑膏編征俸工等止三十四年年報收數計少二萬七千一百餘兩且查三十四年奏銷未完之數尙多例以預算數似覺更少擬酌增五萬兩淸賦成效旣著不得再援原奏約估之數爲標準擬照三十三年奏銷成案酌增十九萬兩蘇糧道漕倉正耗擬照三十四年奏銷酌增六萬八千兩契稅上年部章加抽一半自不得僅以三十四年爲比例擬視寗屬歲入之數爲率酌增十五萬牙帖稅捐如贛皖等省均尙取二三十萬之譜豈蘇省轉不及三四分之一恐其中大有隠匿情弊擬增十三萬兩新軍扣建四千餘兩未列總册照數增入查嚴核出入爲試辦預算第一要義務請查照以上所列及哿電商辦各節分别酌核迅速電復其餘一切出入各欵如有隠漏漏濫之處亦請查明電覆 
[魯撫贊成修建汴濟鐵路北京]  
　　魯撫孫寳琦昨有公文來京咨呈郵傳部探其内容因濟寗州紳董禀請由該州修建鐵路展至河南開封府以便與該省鐵路接連而利交通孫撫詳查該紳等所禀各節實足以便利輪運開通風氣而亽官府緊要公務尤多便利故深表贊成咨部立案 
[鄂督懲處玩視預算各州縣北京]  
　　鄂督瑞制軍據藩學臬會同淸理財政局司道詳稱查部定淸理財政章程第十四條内載各省文武大小衙門局所自宣統二年起預算次年報告欵項編造淸册於二月内送淸理財政局由局彙編全省預算報告册呈由督撫於五月内咨送到部等因所有本年各州縣應造預算表册屢經文電交催僅據武昌府江夏等五十六廳州縣呈送到局由局彙編詳咨其未經造送預算表册之各府州縣内有現任崇陽縣知縣王公輔現署通城縣事分缺間補用知縣熊家琪現署黃梅縣事本任蘄州知州杳雙綏等三員在任較久距省較近實屬玩視要政應請奏參將其摘去頂戴勒限嚴催 
 
 

Page 6

 
 
其路途較遠在任未久之各州縣亦酌量分别記過示懲等情制軍准即具奏請將王公輔熊家琪查雙綏一併摘去項戴如該員等能將應造預算表册妥速造送再行奏請給還倘仍不知振作始終玩延另行嚴參七月初五日奉硃批著照所請該部知道 
[京師近事]  
　　監國於初七日召見澤公聞共叫起兩次第一次埀詢近日財政情形凡各部院各省明年預算核减歲出增收歲入等事均經詳問第二次係飭預籌的欵擴充全國陸軍之事並諭會同濤貝勒斟酌辦理 
　　石御史長信奏參吏部積年弊竇一案已奉旨交查辦之廷林兩大臣嚴行澈究現兩大臣已派員至吏部將十年以來保舉難廕案卷提至法部計共有六車之多故現在凡辦保廕者均須暫緩 
　　澳門勘界事粤督及勘界維持會屢電外務部請速與葡人議結已屢見前報茲聞此事自高爾謙左丞回京後即由外務部電請駐法劉公使就近與葡國之外部妥議近得劉公使電稱葡政府現均避署在外須俟西九月方能開議 
　　某御史日前上一封奏略調近來舉行憲政及地方自治等事人民均含怨於加捐抽稅不知何者爲憲政各省屢滋事端實由於此應請將憲政暫行停止云云攝政王甚不謂然故留中未發 
　　京師考試法官現已舉辦茲聞法部大理院會議擬將各級審判廳及檢察廳現有人員一律甄别如有不能勝任者即行分别撤退另以新取之員酌補 
　　樞府近日提議以理藩部擬添丞參係爲贊畫治理蒙藏之機要設非練達新政確有經騐者不足以充此任某樞相因力保陸京卿宗輿新政敏練大可充任該部丞堂各樞老亦然其議俟日内商之壽尙即可定議　　濤貝勒此次赴各國考查陸軍時每至一國貝勒即派隨員等將所有考察事宜旁及閱歷境遇逐節詳細載入手册日前貝勒已飭軍諮處科員將此項軍事考查册校正編輯成書發刋印刷以備改良軍政之參考　　總理禁烟事務大臣恭邸昨電各省飭將官紳辦理之禁烟會社一切成績切實調查按照定章獎給一二三等徽章及六七品功牌以資勸勉　　廣東同鄉京官内閣中書楊敬元等以鹽稅撥抵賭餉事迄未實行特聯合旅京官紳四十餘人聯名上書督辦鹽政大臣澤公俯照諮議局請提中飽以抵賭餉勿街藉抵賭名目私加鹽價並請速爲宣佈章程以免商民疑慮 
　　新分外務部主事以該部向有津貼每月五十金今不名一錢直使後來者有臣朔飢死之歎屢請於堂官乞憐萬狀現鄒紫東尙書商諸各堂月給津貼銀十六兩已可比法部之得鳥布者矣 
　　總廳科長李某初由内閣中書於上年奉移案内預買移奬主事謀保免選主事以五品警官候補又以辦理福壽全彩票謀保免補五品警官以僉事候補近又於左五區拿獲盜犯案内得保四品銜一歲三遷同僚咸欣羨不置 
　　濤貝勒以此次出洋考查所有隨員不無微勞足錄擬將隨員哈　章文華姚寳東唐崇朝程經邦李經邁彭燦昌徐致善劉恩源田龍章桐昌吳爲雨張慶桐一律奏請獎叙以示鼓勵不日入奏 
　　民政部堂官因鑒於革黨汪兆銘之案深恐此次由外洋回國之畢業生内有革黨潛匿其間藉考試名目來京煽惑現已嚴飭内外城總廳及緝探局等注意偵查故日來京師偵探到處佈置甚屬嚴密 
　　鹽政處提調晏安瀾時被京師報界攻訐而晏則處之泰然昨飭該處委員將各報詆駡之論說紀事剪出彙訂以備觀覽聞晏提調仍作得意之語謂我雖被駡猶勝於碌碌無能者之無被駡價值也 
　　京師電話改良地道通線一事現已開工敷設機器聞該局總辦祝書元因安設桶管欖線於沿街開挖地道頗碍交通故限至本年十月内所有工程皆須一律告竣 
[時評]  
　　其一 
　　世續開去軍機缺。吳郁生毋庸學習軍機。而以毓朗徐世昌補授軍機大臣。在朝廷愼重樞要。量能授職。其用意固非常人所能測。惟向之軍機大臣。其能發意見策要政者。大抵屬於領袖大臣一人。其餘則旅進而旅退者也。智者千。慮必有一失。軍機處不以一人當之而必多。其人者蓋欲。其和衷共濟。各竭智慮以裨樞要。也若名爲多人。而實仍專屬之一人。豈其本旨哉。故非破除舊習慣。使之和衷而共濟。雖數易軍機固。猶無益也。 
　　其二 
　　曩者滬杭甬路事。一般士民。羣焉集矢於盛宣懐。今盛赴郵部侍郎任。適當四國借欵。湘鄂力拒之時。殆必有勉爲其。難以慰湘鄂人之意者。不然。則江浙。之風潮。即湘鄂之前事也。吾是以爲侍郎勉。 
 
 

Page 7

 
 
   
 
 

Page 8

 
 
   
 
 

Page 9

 
 
　　　　 
 
 

Page 10

 
 
緊要新聞二 
[湘省亂事賠欵業已借定長沙]  
　　湘撫楊文鼎以善後官錢兩局欵項空虚所需亂事賠欵旣已無着而一切行政經費又皆支絀萬狀無可籌措因爲暫顧目前之計與大淸銀行籌商以某處礦山及米捐鹽捐抵押借用銀一百二十萬兩周年一分行息已經銀行允許故近日各商民前在躉船堆棧損失貨物者紛紛向商會催索賠償昨據商會答稱約在七月内可以如數給領云 
　　附譯十四日字林西報十三日北京電云湘撫已將應賠日人損失費銀十一萬兩交付日領完案 
[桂陽飢民暴動之風聞湖南]  
　　桂陽州近因米糧騰貴每米一斗需錢九百文食力貧民不能自給羣向州署要求出示平價州牧温太守未予允准飢民滋閙不已竟至動手毆辱温太守謂此項米價實操縱於地方士紳不能由官議减各飢民遂於六月二十八日聚集千餘人紛至自治公所勸學所警察局及某某等公所一律打毁目前尙未平靜 
[方漢臣是否狡賴湖北]  
　　鄂省前獲巨匪柯玉山供稱方漢臣爲會中首領柯匪自認爲老二當經瑞督札飭大冶崇陽各州縣印委及派往軍隊協緝方匪務獲茲經駐紥大冶陸軍三十一標三營前隊隊官安永年率兵購線將方漢臣緝獲與崇陽大冶兩縣令所獲柯春山盧春利兩匪同時解省發府訊辦聞方匪現年六十八歲原籍大治縣方家嘴人向在寗滬爲商茲在府署供認昔年曾被人勸入哥老會後見會中人多行不義乃反正潜回本籍小貿度日與柯玉山認識有年柯屢勸其入會均拒絶之此次實被誣扳當提柯玉山與之對質仍不承認用夾棍至兩點鐘之久堅執如前此初八日審訊之大略情形也初九日復訊方匪忽翻供與柯玉山並不認識當提夥犯柯春山柯靑山柯益淸等數匪到案盤詰均云祗聞會中有方漢臣之名未見其人現審之方漢臣是否會道無從指實惟柯玉山一口咬定方是大哥兩造在公庭大起爭辯當經首府諭飭用刑將方匪夾撐至六點鐘之久方神色不變終不招認首府以該匪如此熬刑須搜尋確實憑證方足以昭折服而免狡賴爰諭令柯玉山如能指出方匪爲首證據即减定其罪並飭模範監委員將該匪等隔别收禁以杜串供 
[崇正團民變之眞相廣西]  
　　廣西岑溪崇正團民變一事前由梧州府志守一再電禀來粤均以該團反逆爲詞茲接該處附近商人來函言官紳所指爲大逆不道之陳榮安現年八十餘歲平日極爲仗義素爲鄉人欽敬當咸同亂時曾招集鄉團守禦地方始終平靖鄉人德之此次因尹令聯合地方紳士藉辦地方新政遇物抽捐鄉人以近年米珠薪桂若再加抽則貽禍無窮於是陳榮安抱不平之氣起而力爭尹令以其違抗命令即電禀大憲謂其立心不軌意圖聚衆起事欲置陳於死地該縣鉅紳陳某及甘某均與陳有隙遂乘機揑陳造反面禀志守帶 
兵三百前往勦辦陳困守寨門並不抗拒志守嗣又飭帶開花砲數尊前往破寨而入兵勇乘機刧掠鄉人死者以千計生擒者亦數百人情形極慘日昨廣西京官分電梧州府志守及地方自治研究所電云岑溪因捐民變宜速解散切勿痛勦請力維持自治研究所覆電云岑溪民變事寨已打破榮安就戮志守保舉已開無從挽救細譯電文可以知其槪要矣 
[雲南通信]  
　　英法干涉運動會游戲之糾葛雲南陸軍講武堂於六月中旬舉行假期運動會内有游戲一門係假裝各種社會人類以博一粲中扮有英待印度法待安南諸現象意以爲扄發我國民高尙之思想毋爲彼等之續且係戲術原無關出入也不意英領事法委員聞之謂其迹近侮辱藉詞干涉照會滇交涉司詰問并電達駐京英法公使照會我外部電達滇督切責李制軍得電後以運動會游戲各國皆有之假裝故事不過一時失檢何得因此干涉除電覆外部外業飭交涉司婉復勿得因此藉口 
　　滇督將赴河口會晤越督法國安南總督頃照會滇督李制軍擬乘滇越火車來滇拜謁藉親敎益并擬減去中國貨物經過越南之二成稅以表親睦希即示復以便定期面商云云李制軍以彼此體制立於平等地位有來必往繁縟殊多且省城謠諑頻生如該督届期來省民間不知究竟不無誤會之虞爰擬變通辦法俟十月間親赴河口一行順道查勘防營即於是時約越督來河口一晤該處爲中越交界地極適中往來亦便現已飭蒙自關道料量行館預備事件一經奏定即可啓行矣 
[東京通信]  
　　日本某大臣對於撤兵之意見東京各報登载我國外務部照會各國公使要求裁撤屯兵後在留日本萬國新聞公會中國會員王藩蔭君特於陽歷八月十一日走謁日本政府某大臣詢問意見某大臣笑謂王君曰刻下貴國内到處是革命黨一旦擾亂外國人生命財產必不可保即貴國北京亦豈久安之地乎假令各國承應貴國之要求一旦貴國有事法美各國地居遼遠其派兵之不便可知即近國亦多不利其關係至重余度各國必不答許等語觀此可知日政府之意見矣 
　　日本各報對於韓人歸化之持論日韓合邦問題發現後朝鮮義士以恢復祖國爲志者咸遁居浦鹽方面以爲立足地近更議移中國以求 
 
 

Page 11

 
 
保護乃日本各報時相排斥一則曰中國政策苛刻毋貽後悔再則曰中國未可深靠其深恐韓人之歸我也甚矣頃讀陽歷八月九日報知新聞揭一紀事標其題曰李範允自陷死地其内容畧　最近京城電報今聞在鹽浦方面之排日韓人首領李範允淸政府已允其居留内地此說果確是李範允自投法綱陷於死地也寄語李範允浦鹽爲俄領土日本尙難自由處置若居留淸國内地則無一非日本官憲權力所及之地將來逮捕易如反掌故一般韓人如欲哀求淸人保護眞自陷於死地曷其自省即淸政府素以郭好國交爲宗旨余敢信其必不容留此種不逞無賴之徒逗遛國境吾又敢斷言曰疾惡如仇與我有同心也 
　　日本船廠代製中國軍艦中國爲整頓海軍起見向各國製造軍艦昨聞英德二國已包造巡洋艦二隻頃者日本長崎川崎造船所及三菱造船所亦由我國政府委託代製砲艦二隻該兩廠刻已豫備一切矣 
分類新聞政界 
政界 
[限覆預算核减之倥偬杭州]  
　　浙撫於初十日接奉度支部電云浙省豫算核減之欵尙多未復期限緊迫萬難再延希將未經電復各欵儘十五日以前詳細電知以憑辦理倘逾限不到惟有將本部核减之數列表彙奏希即轉飭遵照度支部灰印浙撫當即交財政局核議由財政局致各署函請查照前移各單速賜酌定於十二日一準移復過局以便趕十三日一早詳院電復大部倘逾十二日不復到局祗得聽照度支部核减原數辦理敝局亦不能因一處不卽復到致稽全案云 
[宜城監犯越獄之處分湖北]  
　　鄂屬宜城縣監犯張金元等十二名於客冬越獄脫逃該縣王令金城是日赶鄉會營緝匪並未出境該典史崔繼昌亦赴城外查禁烟館聞警馳回當時督率勇役追獲高子漢朱正大朱雙三名餘犯追捕無蹤刻因日久尙未緝獲提法司特移藩司將管獄有獄各官一律撤任照例會詳請參瑞制軍以監獄關係重要該典史崔繼昌當印官下鄉公出之際竟敢擅離職守並不親自收封以致監犯反獄脫逃雖追獲三犯漏綱者尙多實非尋常疏忽特奏請將崔典史革職拿問並將前署宜城王令金城摘去頂戴仍飭留緝逃犯以重責成聞已奉硃批照准矣 
[鄂岸督銷淮鹽易委漢口]  
　　漢口淮鹽督銷局總辦曾嶽嵩觀察任差未及一年刻因歷年各總辦與鄂岸各分銷委員共虧鹽課等項至二十餘萬金之多經鹽政大臣奏准查追此事雖與曾無干然負有追繳責任事極紛繁不易辦妥乃託病禀求銷差已經鹽政處核准奏派江西試用道夏翌宸接辦昨夏觀察已由京來漢因未謁見曾辦鹽政張安圃制軍特赴寗請示一切俟事畢返漢再行任事 
[批飭嚴行禁革書役需索鎭江]  
　　鎭屬金壇縣戴子邁大令得賄包庇書差一節疊經該縣畢業學生賀志成等在省禀控茲奉程撫批云查此案前據該生等具禀卽經前部院批據該司呈報飭將該書役額外需索之書工費及立户過户等陋規名目一律嚴行禁　至提充學費無此政體仍應遵照前批飭縣設法另籌等情在案何以該縣狃於積習迄未遵辦據禀前情仰蘇藩司查案速飭嚴行禁革毋任弊混仍將遵辦情形具報查考陸藩奉文遵即札飭鎭江府轉飭金壇縣遵照 
軍界 
[鄉團請領槍彈之不易安慶]  
　　合肥唐紳理淇以該縣爲南北通衢孔道辦理鄉團巡警非軍械不足以資巡緝而壯聲威刻禀由該縣禀請省台發給洋鎗六十桿子彈數千粒俾資緝捕等情當經朱撫批仰軍械局總辦朱道恕議擬照准惟仍令該縣照漢口製造廠購出鎗價每杆令其繳價十九兩二錢子彈價亦照章呈繳並令其取具該紳切結叙明此項槍枝專爲保衞地方之用不得私行售賣聽候不時查騐如有短少情弊惟該紳是問 
[部定防綠營出具烟結辦法廣東]  
　　軍營禁烟辦法前經陸軍部擬定層遞出具不吸烟保結辦法以憑查出違　挨次澈究等情咨粤查照在案惟是粤省防綠共百餘營之多且離省遠近不一現水陸提特擬定分别防綠保結辦法凡有防營均由統帶出結保管帶由管帶保哨弁由哨弁保什長由什長保正勇至緣營亦由提鎭副叅遊都守千把外委以次遞保出具不吸烟册結聞各營已紛紛造送禀繳督院彙案咨報矣 
[陸軍警察之擴充武昌]  
　　鄂省新軍現練有一鎭一混成協照部章應編練陸軍警察一營一隊以維軍人秩序因餉項支絀祇練就一隊而武漢地面廣闊不敷分佈軍人之不規則舉動故尙時有所聞茲八鎭統制張提軍以陸軍警察於軍隊平時戰時均有莫大關係無論欵項如何支絀萬不能不亟行擴充特商瑞制軍請籌餉銀瑞督以現在財政日窘籌撥爲難爰允將督轅敎練隊衞兵挑選身材長大操課兼優者一百五十名發交陸軍警察隊管帶游擊鮑佑卿敎練憲兵勤務兩個月即派出梭巡聞此項軍隊每人月餉六兩服務三年後提升各營下士故督轅衞兵之列選者莫不喜形於色 
學務 
[鄂學請停外省遊學經費武昌]  
　　鄂省現以學欵奇絀省垣學校槪無欵上課大有土崩瓦解之勢高學使因力求節减昨特上詳督院謂東西洋留學生經費除本省學生義難中止外而外省學生由湖北官費咨送出洋者尙有二十餘名半係直隸南皮人皆張文襄所特派綜計每歲須欵約二萬金刻値財政困難豈有餘欵敎養别省人材亟應變通辦理擬請分咨各該生本籍督撫從八月份起自行籌欵按名滙解以紓鄂省財力 
[鄂督飭司嚴訂延解學欵罰章湖北]  
　　鄂屬應解五成學欵訂有定章限季繳解乃各牧令任意拖延屢提不解動輒虧挪鉅萬以致學務公所支絀萬分幾難爲繼瑞制軍因此大爲震怒立飭高文宗嚴訂罰章永停委提以節糜費如再不按限解到輕則記過罰俸重則撤差參處以儆玩泄而維學務 
[牌示學生毋得挾嫌妄控安徽]  
　　皖撫朱中丞近牌示曉諭各屬 
 
 

Page 12

 
 
學堂學員學生一體知悉嗣後務各顧全名譽凡非地方公益之事不得藉詞上禀倘有不肖劣棍挾持私仇藉詞妄控僞揑全體學生之名赴省上控藉圖抵制一經查出定予嚴拿澈究以儆刁風 
實業 
[鄂督維持勸工院之苦心湖北]  
　　鄂省勸業道照會商會文云案奉督憲札開查漢口舊有勸工院原因該鎭紳董等禀請設立專爲敎養貧民振興工藝起見旋因商董推諉不管始行專歸官辦頻年以來雖經費十分支絀而設法籌措竭力維持幸尙未至廢弛現准部咨各省旣應創建貧民工廠鄂省開辦勸工院在先宗旨正復相同基址亦甚寛廣自應就有規模加以切實整頓並按照部咨酌改名稱以昭核實至所需經費當日原撥米捐一欵久歸無着現所藉以挹注者祗籤捐歲撥六千兩爲員司薪水火食等項之用並以西偏菜地售價所餘銀一萬三千餘兩藉供造貨資本地價係有盡之欵籤捐撥欵亦非可以長恃興辦慈惠事業斷不能或作或輟中途變更如昔日之暫時借挪聊濟目前實屬非策必須通盤籌畫能得常年確欵若干始能定名數之多少勸工院本由漢鎭紳董發起此次大部來咨亦以勸募紳商爲言事關通省不必拘定漢鎭應即邀商武漢三鎭紳富巨商廣爲募集並查明舊有之善堂善舉應否酌量歸併官欵現在異常支絀能否酌撥補助之處一併會同北布政司籌議禀奪鄂省年來災情極重正部咨所謂飢民徧野者也然敎養之方須有界劃其入廠學習者堪任工作要必實係極貧否則博施濟衆萬難辦到恐善政反成怨府至工作各門尤以成本輕而銷路暢者爲斷旣足資常欵之周轉亦便於出外之謀生曩日勸工院之浮費冗員尤應從嚴裁汰必使欵不虚糜庶幾澤可普及等因奉此合亟照會貴商會煩爲查照邀集紳商會籌妥議見復俾便核詳望切施行 
[高等實業學校擬開工塲長沙]  
　　湘省高等實業學堂所有本科預科學生成績頗稱優美現由監督曹君典球酌議擬即開設工塲以資實地練習月前派有本科學生一班至南門外黑鉛鍊廠見習藉以研究冶金之學惟此項工塲尙須建築廠屋購辦機器需費甚多原擬今年卽行舉辦旋因湘省公欵支絀無從籌撥以致刻難舉行但聞所需機器已由某洋行承攬代辦矣 
雜記 
[常德風災紀聞湖南]  
　　常德府於上月二十七日傍晚七句鐘時忽然大風疾雨雷電交作所有停泊河下之貨船被風撞沈打翻者不下數百號所載油棉靛鹻以及布疋洋紗糧食等項損失甚鉅溺斃人口聞亦不少並聞郡亟小西門外校塲前爲飢民棲息搭蓋棚廠粥廠經此次大風至將全廠吹去近日飢民雨淋日晒倒斃甚多亦刧餘之慘劇也 
[七濠江岸崩坍紀聞鎭江]  
　　鎭郡對岸七濠濱江一帶日前因大雨傾盆江潮陡漲水勢奔騰淹沒田廬不計其數詎十一日天破曉時七濠東首江岸忽然下陷水勢洶湧浪急如山居民驚惶無措紛紛逃避慘不忍聞計崩　隄岸約有半里之長岸上房屋數十家及稻田百餘畝均坍卸於波濤之中並言多數牲畜亦隨水冲去誠浩刦也 
[瑞督殆善處人骨肉間者武昌] 　　湖北兵備處總辦鐵協戎忠係荊州駐防前瑞莘儒制軍爲關道時曾訂金蘭之交聞鐵有胞兄斌魁者（係荊防附生）兄弟之間久同水火日前斌魁竟將對待不善情形縷禀督轅當奉瑞制軍諭云所禀如果屬實則鐵忠手足之情未免太薄該生係屬長兄諸弟有過不妨直言規誡鐵忠身列仕版應知大義該生亦讀書明理之人愼勿鬩墻相爭致骨肉之間愈形參商是所厚望該生其與鐵忠共勉之 
[郭道又被部民攻訐矣廣東]  
　　廉欽郭道固上游所倚重然社會上多不右其人日前該道部下又歷述該道之弊端揭告當道一某道任性好殺不培養國家元氣罪重者固誅罪小者亦誅甚至好殺性起不諳國制上年十二月封印國例停弄而某道之好殺也如故世說稱食人肝可止驚病某道部下兵卒受人所買割取人肝此等所爲不獨苛虐直無人道矣某道知而不禁此其一整理街道橋梁地方官之責而整理之法尤要體恤人情某道迫民整理東興屬道路不知緩急合用與否强要拆人鋪户甚至取地造衙商民請價不過每户給還十員左右其不恤民隠適以擾民者此其二著匪王和順爲地方擾亂治安誅之誠是也而某道力不能捕此匪而又欲取好上峯該匪花紅甚鉅某道於是以斬犯之首級欺蒙上憲而王和順和故此事爲王和順之匪徒言於人者敝處人民無不知之至某道所建兵房在東興等處開銷至六十萬上峯一時尙未察覺不知所建兵房異常混弊所有竹木購買者約過半其餘大都縱勇入山伐木取竹善建造者言此等兵房約値十餘萬云 
淸談 
[所感一]  
　　一國之政權。必有一中心點。以爲衆人之曾歸。萬方之景仰焉。此其人而發掦蹈厲與。則庶政以之而光昌。萬象以之而昭蘇。然其獘也或銳。意有爲。而縻費於無形。此其人而淵深。靜默歟。則恭已。無爲之治蹟。自足以式厲百辟而有餘。然其獘也。且一事不舉。而泄泄沓沓矣。 
　　雖然。亦各有其宜焉時。乎靜默則。賢者亦不能作無事之呻吟。而肆意鋪張。時乎發揚。則默默者亦不得。吾行吾素。而粉飾承平。 
　　然則今日之日。何時也。今日之軍機處。何地也。今日之奉詔參與大臣列者。又何人也。一地球之自轉。必有由晦而明之片刻焉。一汽機之鼓動。必有由靜而動之起立焉。一國之政府。何莫不然。 
　　果爾我當。觀之於朗徐人値後之軍機處。 
[所感二]  
　　處一國交　之地。當湘鄂告警之秋。愼勿謂寵命可。屢邀。而人言不足畏也。 
　　嗚呼。周孝侯之改。過不吝。良有以哉。良有以哉。 
史乘 
[泰西實業家佳李亞德小傳]  
　　人有經撲。里登者。往往見陋巷僻徑。交义處有矮屋。低於地者數尺。屋前竪一藍白參半之桿。桿上白鐵片一。被風擊盪作聲。鐵片上有畵形。意在招致主顧。謂如。有願剃髪者修鬚者幸下顧。竹竿下之主人。當欣然承命焉。主人爲誰。有知之者。曰是名李佳亞德。曾習剃髪業。列屋而居。鎭曰以破皮磨刀霍。霍備熱水洗肥皂待客至。而客無來者。一夕李佳亞德。偃臥於其搖落不堪之破榻中沉思來日大難。我身將已。忽念我苟减其値者。或可得客歡明日竹竿之上。白鐵變矣。易其文曰有來地下剃頭者。價祇一。本士。此信一布。同業大忿。李亦不之顧。人有見其招紙者。謂得省一本士。亦佳。相率來就此地下之剃髪匠。久之地下之剃髪匠因大忙。各同業處遂無復顧問者。乃亦减價至一。本士李佳亞德欲與爭。又减半本士以保存其主顧。初李佳亞德之父母處境極窘。李在一家十三口中年最少。故李在學堂。爲時　多。所受之敎育亦極荏弱。然李有一奇性。凡得一物把玩不肯釋手。必明其搆造始已。（未完） 
 
 

Page 13

 
 
[墨寳半價]  
本社舊歲印售各種法帖半價發行甫經數月早已售罄無遺而賜購稱遲者往往以未得半價引爲憾事良用歉然茲特仍照前例刷印五百部以三百部發行半價額滿截止槪照定價永不減售欲得便宜從速購置外埠函購原班回件郵費加二省倍之 
初搨續刻昭代名人尺牘法帖 
全書六册定價二元减收一元 
初搨清愛堂法帖 
全書四册定價三元减收一元五角 
初搨渤海藏真法帖 
全書八册定價六元减收三元 
總發行所麥家圈元記棧改良小說社分售處棋盤街南洋官書局○集成圖書公司○中國圖書公司○廣益書局千頃堂外埠天津北京保定官書局杭州德記書莊蘇州文怡福記振新書社甯波汲綆齋四川成都粹記書莊徽州屯溪經香閣 
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[湖廣總督瑞澂湖南巡撫楊文鼎奏湘省匪勢蔓延擬籌分路淸鄉辦法摺（續）]  
　　謹將酌擬淸鄉簡要章程繕具淸單恭呈御覽計開一淸查户籍凡境内居民無論土著客籍其人有無職業平日是否安分本地團保族鄰斷無不知之理應由地方官會同淸鄉委員督飭本團紳董挨户編查造册將某户丁口若干作何營業分晰註明凡確係安分守法之良民列爲正册其游手好閒不務正業打降包訟聚賭窩贜凡作一切不正之行爲者皆屬莠民列爲附册以示區别而便稽查一整頓團防湘省各屬向有團防素稱得力惟日久玩生不無廢弛前因匪警已通飭按照舊章切實舉辦雖爲地方善後之計實卽爲巡警之基礎省城所派軍隊斷不能遍處分布亦不能永遠屯紥各地方應卽自謀保衞查各州縣城内均經開辦巡警惟鄉鎭尙未一律實行此次淸鄉整頓團防卽可籌備巡警其事本屬相因而淸查户口尤爲警章所最要其法十家爲甲甲舉一長十甲爲叚叚舉一正而統之於圑除巡邏守望一切均照向章辦理外每甲之内應互相稽查不准容留匪類及作一切違犯法律之事有則立時舉報失察容隠十家連坐甲内如出有謀逆作亂之人而甲長叚正團總並未報官查究者一律坐罪一嚴治痞棍凡本地之匪必有本地痞棍包庇而後敢於妄爲外來之匪必有本地勾引而後可以寄頓故欲淸匪蹤必先嚴懲痞類凡境内著名痞棍平日擾害良善確有劣跡可指爲鄉里共知而畏禍不敢舉發者此次准本地團紳户族密報淸鄉委員查詢確實即照兇惡棍徒例盡法懲辦不稍寛貸一責交匪道凡從前倡亂首逆及此次聚衆起事黨魁已經名捕之犯曁雖未發覺而濳謀不軌確有憑證與夫左道惑人敎演神拳等類均爲王法所必誅應責成各該地方團鄰户族拘執送官就地懲辦設先已遠颺亦責令偵探蹤跡所在引導官兵前往圍捕其實在不知下落無從指交者由團鄰户族出具不敢容留甘結聲明有日濳回立時綑送倘或扶同隠匿一經發覺即將具結之人從重治罪其有當時包抗不服搜查實係知情同謀之犯由淸鄉委員酌量情形相機圍捕兜拿不得稍涉寛縱一解散脅從凡無知愚民或誤受誘惑或强被刧持並非甘心從逆各雖曾領有飄布輸送資財均准其自行首悔將飄布海底僞札邪符等物繳官銷燬即予自新准由團鄰户族出具連環保結領回管束如再有犯出結人當立時禀官加等懲治否則保人當受連坐之罪一嚴定賞罰此次辦理淸鄉爲弭亂銷萌至計在事文武員紳果能切實認眞不避勞怨懲治痞匪允當公平足使奸宄肅淸治安共保自應奏請優予奬勵其或敷衍含糊苟圖見好或偏激操切别釀事端亦必奏請嚴予處分至團總爲一圑表率即地方自治基礎得其人則百事就理團境又安非其人則百弊叢生團民怨忿現辦淸鄉善後尤在愼選圑紳如原有團總著名貪劣素性乖張圖利徇私養奸縱匪查有實據或衆論不容應由淸鄉委員會同地方官立即撤換執法究懲其任事實心團務整肅確有實效可徵者或褎以匾額或獎以功牌由地方官隨時考核禀明酌辦宣統二年七月初四日奉硃批覽欽此 
本埠新聞 
[銀行减短收用莊票期限]  
　　本埠外國名銀行以近有錢莊倒欠銀行拆票信用大失故議定自西八月二十二號起（即華歷七月十八日）凡用莊票提取貨物其期以五日爲限槪自提貨之日起算凡期在五日以外之票雖折値亦槪不收用業於日前印就傅單遍發各洋行未知與洋商貿易者能否應允也 
[傳諭錢莊速理欠欵]  
　　滬道蔡觀察札行公共公廨略謂接駐滬領袖比總領事函稱北市元豐協源協大晋源等四錢莊虧欠華比銀行票銀十六萬餘兩逾期不付特將該莊等未付之票送案請照正元等莊倒欠案辦理等情查正元等三莊虧倒數百萬之鉅市面震動中外商家均受影響是以商借洋欵極力維持今元豐等虧欠票欵自應准爲代追未便提任代理業已函復比領查照着即傳諭該莊等赶速淸理等語昨寳讞員已遵札辦理矣 
[地保盜賣公地續紀]  
　　本縣田大令前晚飭提私塡吳縱涇河道盜賣與洋商之地保張月香到案審訊張供小的充當念八保十二圖地保已有多年用沈悅堂爲夥所有一切協差提犯等事由沈經管地丁錢漕歸小的自行管理此次私塡河道係沈經手小的並不知悉求鑒沈供該處河道係由本圖正董囑令塡築不干小的之事判沈笞責四百板還押限即日將河復還原式如違嚴比張月香交保帮同辦理 
[武舉人與司官聯絡一氣]  
　　西南鄉婦人陳王氏投縣禀稱去年將田單向武舉人顧順發抵借洋五百元現已滿期備齊本利洋六百元向顧贖回方單豈知顧將洋收去尙欲加索洋四十元不允顧遂將氏之兒子陳友山扭至法華司署禀控今被司署收押求提訊究田固令諭令退去候出堂單至該司署立提陳友山顧順發到案質訊核斷 
城内 
[販賣嗎啡]  
　　昨由江海關稅務司派差押解販賣嗎啡之廣東人王阿良至道署蔡觀察諭發縣署收押訊究 
[禁售烟灰]  
　　一路巡警分局德正巡官昨接自治公所函稱近來城廂内外街道時有携帶小籃抖售烟灰或在茶館啜茗收買殊與禁烟前途大有妨礙請飭巡查警長及站崗巡土如遇沿街收買烟灰情事速即驅逐不准收買如違不服拘局究罰等語德巡官准即傳諭各巡長警一體照辦 
[安靜三月]  
　　高秉宏譚友柏栢金華等三人冒充縣役誣指趙郁卿袁希楨等爲著名蟻棍曾被扭至一路巡局經德正巡官訊明屬實判將高等三人送縣前晚審訊高等叩求寛宥判各枷三個月期滿責釋 
[限遷棺木]  
　　城自治公所衛生處昨日出示云小北門城内九畝地南至西馬橋一帶大小棺木暴露甚有被乞丐將棺板揭去抛屍露骨慘不忍覩非但穢氣薰蒸於公衆衛生大有妨礙彼有主者任令亡者不安居心何忍除函請同仁輔元堂妥爲掩埋外合行出示召認爲此示仰諸色人等知悉如有棺木暴露在彼限七月底爲止或抬去擇地安 
 
 

Page 19

 
 
葬或將亡者姓氏報請輔元堂代埋標記待領倘逾限不葬與不報請代葬一律由堂掩埋此後境内再有棺木暴露立即發埋均毋自悞 
[折還借欵]  
　　汪金生將張仁發扭至一路巡局禀控欠錢七千二百文屢討不還訊之張供認欠錢屬實惟無力措還判張還錢三千文了案 
[分期措還]  
　　鮑祖德至一路巡局禀控顧順興借洋圖賴經德正巡官審訊鮑祖德供去年顧順興向小的借洋五十元立據爲憑以華成興租摺作抵取息詎收過數月卽被將摺扣住求請追究顧供欠洋屬實一時無力歸楚求請寛限判限三期歸還顧仁興交保借據發還 
[誘騙女子]  
　　趙徐氏控馮子金誘騙伊女壽寶昨經一路巡局提訊趙徐氏供年五十六歳周浦人帶女到申借住蔓笠橋附近洗衣度日鄰居馮子金時到家中向女兒調戲今欲領往鎭江求究趙壽寶供年十八歲與母同居馮子金時到家中百般引誘定欲强姦女子恐母責打不敢允從今欲騙至鎭江女子不願求鑒詢之馮子金不認誘騙反稱該氏母女設計騙誘巡官发兩造供詞各執判馮收押趙壽寳交併母領回候飭差查明再核 
[出會路由]  
　　今日爲中元令節所有城隍與財帛高昌淸江長人四司賽會路由照錄如下出廟往東天官牌樓福佑橋過北香花橋沉香閣侯家路過廣福寺橋進石皮弄至穿心河橋過登雲橋至西倉橋浜淨土菴浜西唐家弄過縣橋太平街三牌樓縣西縣東老學前東街彩衣街過魚行橋出梅家弄喬家浜進談家弄山道署過蔓笠橋出大東門過外鹹瓜街至集水街由老馬路過關　進萃豐弄由荳市街至新碼頭往西至電燈公司往南過裹倉橋進梅家弄蘿蓆街過靑龍橋至小並陀橋出東鈎玉弄往南陸家浜朝西到壇晚上進西門過莊家橋由北弄叅府署出胡家弄守府署凝河路往北過虹橋太平街果子巷彩衣街老學前縣東縣西三牌樓過陳市安橋往東回廟 
[道批三則]  
　　孫功章禀批此案孫令判罰情形據禀各情實欠平允殊屬粗率仰該廠以後遇有此等案件務照向例酌理斟情格外體卹以安生業而洽商情併即知照此批　　侯裕前禀批已據前禀一再飭候縣訊詳辦詎容任意越凟仍不准陸阿衡禀批仰上海縣移催提解訊辦果有劣董從中庇護併即禀候飭提革究毋再寛延切切 
南市 
[節期停訊]  
　　今日係中元令節總工程局裁判員昨特諭知偵探所丁公役人等照例停訊一天所有應訊人証槪於十六日解堂訊判 
[補提棧夥]  
　　禪臣洋行夥熊浩泰前控南市吉祥弄泰隆公司經理江友柏不付森源莊支票銀兩經工程局訊明移縣限交同義葷油棧主江椿如候訊在案昨日復由縣差至南市查提同義棧夥四人歸案訊理 
[不耐寡居]  
　　在西門外賣水笋之川沙人傅桂山因其寡弟媳顧氏近被橫沔鎭人唐全生姦佔前晚囑令其妻王氏潛至氏室偵悉遂即前往將男女捉獲剪去辮結捆送西區解由工程局訊究氏供年廿九歲夫故三年今春與唐私識判戒責一百下留候傅偕氏兄領回轉嫁不許留難需索唐責二百下押半月 
[移送竊賊]  
　　法公堂移送行竊南市救生局小輪船上鐵鍋之張阿良至工程局由湯裁判訊實判戒責一百下拍照逐出贓存局候領 
[戒責逆子]  
　　蘇州船户失雙福之子阿寶前日與其母細故口角阿寳行兇擊傷母目控由南區移至工程局訊明從寛戒責三百下交父領回約束 
[澈底根究]  
　　成衣匠王遠香卽阿炳在工程局朦控被瞽人顧芝卿拐匿所娶之寡婦楊氏後由西區偵探及探夥戴榮華無賴周小弟等串吞勸還之身價洋四十元一案茲由西區長查得此案實由王遠香之叔桐仙唆使事關偵　索詐虚實均湏澈究昨特移請局中飭提人証從嚴懲辦 
閘北 
[茶館聚賭]  
　　閘北公益里口係華洋毗連之所賭風素熾前因源順麵館聚賭釀命之後各賭棍始稍歛迹詎近來該麵館隔壁之春園茶館又日夜聚賭輸贏頗巨崗巡因地連租界未便干涉前日爲四路二區汪副巡官訪查未便干涉前日爲四路二區汪副巡同拘拿嚴行究辦 
[印人竊洋]  
　　昨有在南林里後面開設食物酒店之印人達克生偕見証巴立仰生扭其夥白西太生至四路二區控被竊洋七十元當由汪副巡官移送一區解至總局轉解英臬司署訊核 
[交保理處]  
　　朱文玉前在四路分局控徐達夫與戴春林香粉店主鄭養林王懋庭等串騙洋九十五元前日由王等將徐扭案經黃正巡官質訊一過判徐交保理處 
[不安於室]  
　　徐品三昨扭其妻張氏至四路二區控與某號華捕姘識私逃由汪副巡官移送一區暫押候訊 
英租界 
[女工潑悍]  
　　虹口動昌絲廠女工劉嬌弟將打盆女子王阿四燙傷管　人顧明山向之喝阻亦被該女工用銅鑿擊傷頭額當由顧報知捕房將劉女拘送公廨昨日訊究判劉押女所一月所有未領工洋惟俟期滿後前往領取 
[墳慕難保]  
　　美敎士倩袁錫山代表控告王炳欽出賣田地不遷坟墓昨經公堂將王傳案候下禮拜二訊核 
[竊賠圖逃]  
　　邱阿林因竊小孩金鎖片由廨訊實判押西牢三月業已在押捕房兩禮拜昨晨將邱改送西牢詎邱於上車時將押解華捕毆打逃逸當被追至閔行路拿獲旋解公堂請究中西官以邱一再哀求姑寛判照原斷加押兩禮拜以儆 
[延不訊斷]  
　　殷子桂控馬夫王阿三撞斃二歲女孩蓮鳳一案昨由捕房將王解廨復訊判仍還押候下禮拜四訊　 
[委棄小孩]  
　　江北小孩周姜華被其後父棄於馬路由捕帶入捕房昨送公堂經中西官訊悉前情判送棲流所留養 
[驟難給領]  
　　無錫人周務寳之妻呂氏前被王根泉誘拐來滬賣娼由探將氏拘解公堂留候認領在案昨晨周投案求領中西官以無人具保着投無錫縣禀請移廨再行給領 
[烟賭齊備]  
　　山西路維新旅館聚衆賭博私設烟榻昨由捕房將該棧内之童裕生傳至公廨訊實判罰洋二十元充公烟賭具一併銷燬 
[控追欠欵]  
　　宓祥禎控袁玉廉陳寅生倒 
欠莊欵昨由包探將兩被告傳至公廨押候晚堂訊追 
[汽車傷人]  
　　李天佑控被汽車夫徐阿文撞倒跌傷昨由捕房將徐拘解公堂請究原告見証李光泰與六百六十號華捕上堂証明徐在白克路駛車不愼致將原告撞倒跌傷判徐交保候原告傷愈於下禮拜二再核 
[贓賊並獲]  
　　司徒蓮孫等控趙華亭張阿毛串竊綢衣匿贜於周錢氏家一案昨經公堂復訊屬實判趙張與氏分别各押一年所有吊到各贓暫存捕房候認 
[調戲婦女]  
　　楊王氏控陳昌榮王献松攔路調戲昨由捕房將兩人拘解公堂訊明判各押三天以儆 
[移提原中]  
　　江寗縣　廨查提不付代墊船價案内之原中王鴻卿昨經差探將王提案過堂訊核 
[混用銅洋]  
　　周良生顧玉林將銅質小洋向宋長生混用當被察出控由捕房昨解公堂訊供不認判一併押候查明於下禮拜四訊奪 
[便宜拐匪]  
　　江北人李阿二藏匿徐陳氏家小孩兩口昨由捕房解廨復訊中西官以原告已將小孩領回姑寛判李開釋 
美租界 
[小工溺斃]  
　　小工某甲昨午在東洋公司碼頭旁洗澡致遭溺斃由巡捕報告捕房捕頭諭俟屍體浮起再行飭探查核 
[拖欠工資]  
　　張金　熊阿榮二人在楊樹浦路某俄人處爲侍者昨午同投捕房控被 
 
 

Page 20

 
 
洋東拖欠工洋向討恃蠻捕頭諭令自赴俄署禀請究追 
[以妻誣夫]  
　　北四川路二十五號某西人家傭婦某氏前晚因夫張友江前來探望該婦大怒喚捕拘送捕房誣張行兇昨經捕頭飭查不實將張開釋 
[地保詐擾]  
　　余仁泉昨在北四川路宜樂里口開設德康押店該處地保向索規費五元不允紏集多人前往滋閙余即投報捕房捕頭以地屬華界飭赴巡警局控告 
法租界 
[店夥不端]  
　　小東門外稻香村茶食店夥吳銀卿私竊店中鈔票現洋二百五十三元小洋八百八十餘角逃逸經司帳吳雲翔經理馬渭生尋至鐵路車站拘獲送入捕房吊到原贓解廨訊究判吳枷號一月示衆期滿再押半年贓給馬吳領回 
[另行擇配]  
　　應唐氏同子應泰來控俞松林將伊媳唐氏誘拐爲娼一案茲經公堂中西官查明應唐氏先將媳婦押娼繼因串詐不遂揑詞誣控前日提訊將唐氏發堂擇配泰來母子姑寛斥退俞私開娼寮不捐執照判罰洋五元充公 
[拐匪解杭]  
　　杭州錢塘縣地保毛阿根誘拐高增生之弟媳私逃來申經公堂判押三天將女交案如運移送錢塘縣訊辦在案業已逾限提案復訊據供該婦已往香港不能交出判照原斷移送杭州歸案訊辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
譯件 
[美國前總統羅斯福氏游歷非歐兩洲演說辭（留美加省大學蔣夢麟稿）（續）]  
　　其爲人也對於家屬社會盡責任矣餘者爲對於萬國之責任然予非抱不通之世界主義者有人焉言於衆曰吾乃世界的國民吾不願爲某國之國民若爾人者由余之經騐上而觀之非好國民也何者一家之良子弟吾常見其爲一國之好國民也故一國之好國民始爲世界之好國民賢者尊已亦尊人不願已之欺人亦不願人之欺已國界上之道德與個人之道德無異愛國者不願已國欺他國亦不願他國欺我國也萬國公法與一國之法律不同一國之法律有主權以執行之在法律之下者不能違也萬國公法則不然無國能操公法之主權不過有問題出國與國互相商榷而已我不以非義者加人亦不欲人之以非義加我講道德者勸人爲正直非勸人爲微弱也吾輩之思想固以高尙爲妙然亦當視能實行與否吾輩日望世界和平惟有時公道與和平勢不兩立則不得不言戰爭矣對于一已不能盡自立之義務對於家屬不能盡保養之義務則若人也當自知已負最初之責任其爲人也能自立矣能保養其家屬矣或擁巨資或具卓識而不爲社會謀幸福者則爲無價値之國民吾等輕視之可也曷爲好國民好國民對於社會首當給已之所需若饑則無求食之能力寒則無求衣之能力困而不猛振乏而不知力求非好國民也故無能力者非好國民雖然能力而不以德性範圍之則其能力愈高而其行爲愈惡對於社會有非常之危險其卓識其毅力皆爲社會之危險品若爾人者惟知一已之利益而不顧他人之生命者也無論爲政治家演說家新聞記者若其人但以一已之利爲利者乃社會之蟊賊君子勿取夢麟曰吾國適患二大病其一曰事事模仿他人而不審其故其二曰夜郎自大墨守舊習不採他人之所長由前之說是大謬也由後之說是謬之尤謬者也羅氏之言正中國之對症良劑故表而出之願國民之一甞也羅氏對於國民普通德性之格言有三一曰勤業二曰競爭三曰多生强健之兒童對於法人而言以第三條爲最要法人習於奢侈男不喜娶而喜冶游女沉溺於淫樂而不願生育故人口日减美國近來人種自戕之風亦日趨於盛一則因女子不善育兒二則因生活程度日高難於供給以余切知者有加省卜技利某街之大寓住宅七十餘而小兒祇三人羅氏警戒法人抑所以警戒美人歟中國現時尙無此風吾恐數十年後亦將起矣是在留心社會者之先事研究焉中國現在對於傳種之大病不在兒童之减少而在兒童之瘦弱揆厥原因在不講體育或因早婚或因不知婚姻衞生與小兒衞生嗚呼人數雖多而纖纖弱質不耐風霜巴拿馬運河一通西力東漸愈速吾國民其將何以禦之耶曰是在講究體育而已勤業也競爭也非有强健之體力不足以當之吾爲國民忠告曰多讀西書多吸收西洋之思想察其所當行其所宜堂前火起危在旦夕若猶自詡古代文明以三代堯舜爲夢想則覆種亡族無日矣可不愼歟其次在挪威京演說關於萬國和平事略曰和平之結果必使人與人國與國各以公道相遇包含萬方四海兄弟斯爲美也若以公道處和平則和平美策也不然爲怯者之護符惰者之安宅而已此和平之終不可得也唾面自甘者非人也國民受人侮而不知奮發自强者非人也故國失勇氣非國矣無資格立於世界者也夢麟曰和平會者爲强國而設猶列强各國代表之會議所非爲弱國之護符愚者不察以和平會成立中國復可安枕高臥殊不知和平會一有完善之組織則列强圖弱國之策更易措手羣犬凝眸於一骨無敢先發非畏骨也恐相自嚼耳故中國之或存或亡在中國人之能自立與否而不在外人之愛和平與否若中國而能自强也雖外人日日講瓜分無碍也中國而不能自强也雖外人日日講和平無益也善哉羅氏之言曰國勇失氣非國也試問我國人之勇氣固如何謂之曰天下最怯之國也可夫所謂勇者非奮私鬭之謂也非殺人之謂也勇者能戰爲正道而戰非爲血氣而戰也且所謂戰者非僅指兵戰而言士與士戰工與工戰商與商戰農與農戰公道與私欲戰醫生與疫虫戰故戰當分兩面看甲進一步乙進兩步以尤優勝者此戰也如士戰工戰商戰農戰是也甲有害於人類乙起而誅之以善殺惡此亦戰也如公殺私欲醫生滅疫虫是也由是觀之戰固善也無戰則文明無進步矣和平云者非止戰也止非正道之戰而已羅氏之演說尙有二處一在英倫牛津大學一在德國柏林大學其言對於我國無甚要者故從畧以上諸說爲羅氏對於近時之政見有反對羅氏者謂羅氏之說正如幾何中之自理三角内容一百八十度人所知也殊不知自理者幾何之基礎無自理則無幾何矣羅氏之言無論其淺近與否於實事而論句句脚踏實地頗有可採行者其言於我國尤有密切之關係故擇其大要俾作借鑑之資且以示我國民近代偉人政見此夢麟之微衷也自麥堅尼被刺之後羅氏以副總統升任總統執政八年事事以實踐爲主義世稱美國人爲抱實踐主義之國民而羅殣爲其代表觀此言可知其人吾甚願吾國民之尚實踐也羅氏執政中最大之事業爲日俄和議問題數年血戰一旦中止雖日勝俄挫終必師於和而羅氏之功不可滅也羅氏爲政方罷從事遊獵横行非洲與古代之亞歷山大之征略亞歐蒙古成吉思汗之橫掃東西同一雄也其在歐也歷意大利德意志法蘭西比利時荷蘭丹麥瑞典挪威英吉利九國駕之所至四方震動或謂羅氏出歐洲爲之一靜誠非虚語西歷六月十八日駕返紐約歡迎者百萬人絶代偉人一旦隱居林泉爲一千八百萬市民之一功成身退羅氏對於人類之責任盡矣 
小說 
[寫情小說玫瑰淚（三十九）]  
　　倫斐笑曰。吾奉倫敦警長之命令。來此捕君。安得無證據。第斯時非言此之時。今請君偕至警署。吾輩乃無暇。不能久待。向克聞言大怒。目赤如火。幾欲立扼倫斐之吭。置諸死地。切齒言曰。汝有何權力。足以捕我。倫斐曰。吾固無權力。捕汝。然吾有警長之逮捕狀。語次。出狀於懷。立呼門外之警 
 
 

Page 27

 
 
兵入。笛克見狀。知不能遁。色若死灰。頓足曰。吾無罪之。人何爲見捕。倫斐曰。君勿煩言。有罪無罪。至警署。辨之可矣。笛克無言。俯首隨警察。行至門。忽止。舉首謂倫斐曰。容吾以二十分鐘。料量家事可乎。倫斐曰。君苟不思遁者。此奚不可。卽自率二警察。筦之入室。笛克恨甚。而無如之何。遂出。 
笛克旣至警署。卽延律師約金生爲之辯護。赤利伯爾及華福亦延休慝律師與之辯質倫斐爲證人。證寔笛克之罪案。其最要之證據。即爲托而根死時。笛克適不在印度。據笛克自言以一千八百九十五年六月二十一號。乘亞姆司輪船往美洲。以十月二十一號乘馬哥哥船自美洲返。抵紐約時。寓華盛頓大逆旅中。與彼閽者之言乃大不符。此閽者本爲笛克司門。後乃爲赤利伯爾　以重利。令其去笛克而就已。據閽者言笛克以六月二十八號行。十月十二號返。而華盛頓逆旅主人。前此經倫斐之電詢。覆電乃謂寄宿者。並無如是如是之一人。笛克始聞閽者之語。尙倔强不認。謂閽者挾嫌妄語。繼見逆旅主人之覆電則亦垂首無言。然尙謂吾之此行。别有秘事。不能語之外人。故以誑語告人。與谋殺事絶無干涉。尙有第二之證據。則爲印度王后船。及馬亞孜打船之客單。曁王冠逆旅及惠爾文逆旅之報告書。具言黑特生之蹤跡。尤有餐肆侍者之供狀。具言親見托而根與一不識姓名之客。據案對飲。並酒盃隨地而碎之狀熊。且有托而根守門老媪之證詞。誓言托而根未死之前一日。僅與如是如是之一人。相偕外出。外此實無他人往來。醫學博士歐文倍根剖尸檢騐之後。亦有報告之書。證其實爲中毒。御者衞而立。經倫敦警署傳證。亦有供詞存於警署中。具道黑特生以某日至。以某日至火車站。以某日返倫敦。以某日去。歷歷不爽。笛克雖狡抵不承。自言此謀害托而根者。爲黑特生。吾爲笛克羅利亞。於吾胡涉者。然此數般之證據。已如鐵山。屹然不可復動。笛克身被殺人之嫌疑。應覊至倫敦聽候裁判。倫斐及華福等遂偕警察二人。筦此笛克而往倫敦。 
國外新聞 
 
[比京博覽會火災三誌]  
　　十三日倫敦電云比京萬國博覽會之英國館因遭火灵現已籌議重建十二日栢林電云德皇曾致電比君弔慰博覽會火災德政府亦命駐比德使就近慰問法國洛華伊盎火事失事德皇與法總統亦通電問訊 
[德國商船失事]  
　　十三日倫敦電云據開浦殖民地東倫敦洛特航務公司代理人電稱德國東斐洲航輪基堤扶號在馬岡角觸礁業經委棄大約全船盡歸損失船中之人除三等船員一名溺水外餘悉得救 
[美國政黨近舉]  
　　十三日倫敦電云據鈕約電稱共和黨評議會已贊成推舉副總統歇門君爲州會臨時議長該會擬於西九月二十七號在薩拉托茄舉行擬反對推舉羅斯佛君之議 
[智利總統暴卒]  
　　十三日倫敦電云智利國總統芒脫君因患心疾暴卒 
[巨商增進英德邦交之計畫]  
　　十三日倫敦電云據柏靈電稱巨商卡賽爾君捐助英金二十萬磅周濟寓德英國貧民及寓英德國貧民藉以紀念英國前皇愛德華並敬崇德皇卡君深望以此增進英德邦交其欵則委託德皇英皇支配 
[日韓水災近紀]  
　　十三日東京電云東京及其他十六縣近遭水災溺斃者近約千人受傷及不知下落者約六百人屋宇爲水衝毁者約四十萬椽東海道鐵路業已照常開車聞韓國東北部之黃山（譯音）及海參威二處均發大水黃山之屋爲水所沒者共有千餘所 
[土員倡議開會之謠傳]  
　　十二日柏靈電云外間謡傳土爾其財政大臣曾在柏靈倡議開居留島問題萬國會議其說實屬子虚 
[芒台里格洛將改王國]  
　　十二日柏靈電云俄皇俄后已在莫斯科定造王冕以供芒台里格洛國尼柯拉斯親王加冕稱王之用 
[俄國商務部新政]  
　　十二日栢靈電云俄國商務部大臣現已設立外國貿通信局（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
