# 1887 - 335 - 4905263

 

Page 1

 
 
[一百三十四號畫報出售] [  點石齋啓]  
　　賣天嫁女之高風不能復見于今日今之嫁女者狃于習俗雖極貧乏亦必竭力排場以爲此雖虚體而實有未能免俗者迨至計窮力藪不祿己而取償于壻家聘禮之外創爲門犒無厭之求迫開訟釁幸而官長仁恕不加罪責判令當堂合卺以全姻好此吳中近事也采人畫報准於廿六日出售前後仍附漫游淞影兩圖說 
[新印淞濱花影出售] [  申報舘帳房啓]  
　　上海爲名花薈萃之區來游者如入羣玉山頭衆香國裏往往以未得遍觀爲憾花影樓主人爰於花叢中選得解語花百人索取小題延名子　　成屬玉貌花容栩栩欲活每一圖後附以賛語用石印照成分釘上下二册外用錦套裝潢極爲雅致每部碼洋一元二角滬上南北申昌各　　　報人西園帳房俱可購取各外埠均由申昌書畫室及賣申報人經售倘欲躉買則請移玉至本舘帳房面議可也 
[翰苑分書選注六朝唐賦出售] [  點石齋代啓]  
　　六朝唐賦爲词學家所宗尚甲戌年馬君分請名公巨卿之精於楷法者各書數頁萹末詳明註解精妙無匹此書向惟京師有之今雙梧書屋得有初印本縮付石印尤覺精雅絶倫旣便於誦讀又便於臨摹眞一舉兩得也分裝兩本價洋八角定於十二日出書售處在上海南北申昌蘇城曹家巷程宅 
[裕關稅當先恤商說]  
　　孟子之言曰古之爲關也將以禦暴今之爲關也將以爲暴嗚呼禦暴爲暴之問豈可以道里計哉夫人之所畏於暴有猛虎也長蛇也盜賊與水火也殺人於無罪之地禍人於不測之間瞬息之頃身家性命皆歸蕩然所以畏之若是其甚也而關皆無有然則何爲而畏其暴哉而天下之行商者獨畏之不啻如水火如盜賊甚而至於如猛虎長蛇其故何歟關之政往來有稽也啓閉有時也户與工有别也稅則之定有常征督理之司有專責也其上則有委員曰稅務曰　船曰便商層層箝制其下又有籥量書算巡丁諸人役供其奔走之勞權其會計之當所以輔委員之不足而嚴奸商之倫漏也一船之來必先之以畵梢使其不能挽越也繼之以報號使其不能抽移也然後簽量持籌以量之委員憑其所報以查之覆查旣確卽抽單上稅給票放行凡巨船大舶自數千石以至百十石者皆是也至於船小不滿二十石以下者則使之報完便商便商者其稅較大關爲輕蓋於上裕國課之中隱寓恤商之意其立法非不善具立意非不仁且厚也又烏在其能爲暴者凡彼商民宜如何踴躍輪將望關投止方且感奮之不暇何爲而畏之毆水之深如火之熱如擊獸凶徒磨牙吮血殺人如麻者視爲畏途望望然去之哉而今之爲關者異矣有關政之責者堂高兼逺深居簡出關記腹心於委員卽有蹶然奮迅雷厲風行新怯屢更嚴罰必峻而究之所憑者高所處者逺勢不能不仍假手於委員而委員大都皆席豐履厚憚于飛濤則耳目寄之簽量　量不能獨肥也於是布爪牙於白役包攬往往有委員之不肖有甚且與若輩通同一氛上下蒙蔽而商人之畏首畏風者身其餘幾矣每見商船之報稅也不　到關而先投簽量以　具手之高下而定稅之多寡謂之講盤百端需　不飽其欲不止如此則抽單納稅給票放行等事皆可稍速否則任其頂關停泊甚至十日半月而不予查量若不知有此一船之到關　而漂失之可危衣食之難周不問焉卽幸而開　　量亦必多方搜索故意挑剔因之而勒罰自三五倍至十餘倍看比比皆是彼富商巨賈無論矣小本貿易横擢此禍傾其貨不足則乞貸以濟之乞貸無門則有不忍卒言者亦時有聞噫此其爲暴何如者不且如水益深如火益熱如猛虎長蛇之噬人爲更毒如劇盜猾賊之劫財爲更險哉官競趨洋關而不可挽回也洋商自通商以後專設以征洋商進出口之貨而招商局之輪船亦與焉其稅較之大關奚止倍蓰然則商人何爲舍輕就重而趨之如騖若此夫商人建甘心就重哉亦畏暴耳蓋洋關稅雖重而隨到隨騐隨騐隨行無片時之留難其貨不至因留難而朽敗因朽敗而虧耗以視彼之簽量需索停泊旅食核計之未必彼善於此而遲速難易何止天淵之别然則商人亦何爲而不趨之如騖哉或曰華商掛用洋旗長江上下水關部方將以常稅之奇絀由於洋旗洋票之多彼此互商設法禁止嗚呼是直不自知其爲叢敺爵爲淵敺魚而欲加之厲耳况洋商雇用民船小民猶得藉賃資以謀生長江數千里尚不致爲風逢夾板等船盡奪其利一旦而欲設法禁絶舉而驅之於水火盜賊長蛇猛虎之區殺人於無罪禍人於不測則雖刀鋸在前鞭策在後亦必不可得者則爲之奈何曰裁革冗役則蠧去矣愼選委員則弊清矣仿洋關之法而變通之則無留難之患矣出水火而蒙袵席舉盜賊蛇虎而廓清之易暴爲仁以輕黨重雖驅而至於洋關亦必不可得矣又何必紛紛然議禁洋旗洋票爲哉是在今之爲關者 
[京邸琅函]  
　　十月初十日清晨京師前門外西河沿福來店門前放一彩亭中有金字漆　一方俄見　戴官終帽狀類隸役者十數人始而捧匾懸於該店門楣繼而燃放鞭爆鑼鼓齊鳴觀者如堵皆不解其何故嗣訪知該店於三日前夜間忽來崇文門稅課司巡役甚多將店主人及所寓之某省客商鎖帶而去至次早諸役復將二人　回蓋緒役誤認該客商販運貨物漏未報稅冒昧拘拿及鎭二人赴稅課司查對册籍則己完納清楚該客商又於懷中取出執　令諸役共騐諸役始各恐懼遂於是夜環跪求饒二人因被纒繞不過因亦不與計較諸役感二人之德故懸　以報之○十月初間大興縣於前門甕洞粘貼告示略言接准通州來又内稱河南虞城縣有民人李正元幼子幼女被邪教拐於荒郊以斧劈開頭顱將腦漿取去一案至今數月毫無蹤跡因移又各省州縣嗣後倘有形跡可疑者務令隸役人等時時查拿等語相應曉論軍民人等一體知悉如有前項可疑之人立卽首報云云傳聞近日河南直東一帶邪教甚幾而京師則尚未有所聞也○承修前門大街石路大臣因十一月初八日冬至皇上親詣天壇大祀因令木頭商人將己挖石路約三里許凸凹不平者概以黄土盖盩限月杪一律告竣聞向來墊道由八旂弔營承辦刻經本廠辦理則步營可少一番勞頓矣○劉淵亭軍門永福在京時寓於西四牌　廣濟寺内都人士想望丰采者實繁有徒每值軍門自廟門乘車拜客時街頭鵠立者恒有幾千百人竟將路途擁塞兒童誦君實走卒知司馬如軍門者正復保愧斯言 
[電調能員]  
　　杭州府吳春泉太守當川督劉仲良制軍撫浙時極其賞識現巳歸入道班杭府本任自應開缺 
 
 

Page 2

 
 
並無經手未完事件本月十九日接到劉仲帥電報稱己奏調該員來川督辦鹽務於初二日出奏請旨遵行云 
[松江府屬貢監錄科案]  
　　正途三十六名　潘泰蕃華　金福嘉青　張錫恭婁　妙瑩華　侯增祥婁　胡公蕃婁　張汝礪華 
湯復孫華　韓繹琦奉　吳培序婁　沈增理青　嚴土璋婁　陸世澧青　湯成德華　陸純治青　朱贊湯婁　雷聲霞華　徐日照青甘調鼎婁　何瓚婁　沈光塋金　蔣星拱華　程錫祺婁　陸世湘青　宣椿澤華　陸鴻飛華　胡宗泰奉　胡應申婁　潘兆蓉華姚大任婁　沈葵婁　盛時佐華　金福澄溥　唐曾鑣華　葉昌澐上　祝永年華○俊秀三名　周文煥婁　王熙庚上　夏成銘婁○二十三日清晨王大宗師奬賞八學一等生員及新進文童畢十下鐘時憲駕起馬文武各官恭送如儀 
[白門近事]  
　　油市大街范人和失洋之案經祝融氏當塲揭破十目所視十手所指使利令志昏者欲掩其迹而迹不及掩江寍縣陶大令立將人贓帶進縣署一鞫而吐實情形己列前報惟事主劉客與范係多年交好事旣水落石出於巳大無于碍便不忍使故人廷尉望山頭乃就領洋之次日卽邀同戚友具情願息訟甘結且保范出獄俾得清理未繳之三百元范亦自求恩准暫釋願速將店内所存生財貨物屏當了此尾欠當下大令推訊店夥知情與否范一力承認謂自作自受並不干連同事惟下手時由廚司某爲之傳遞因此瓜分毛詩一部伊己連夜潛回江北今　無所歸咎故前日范己呈繳清楚當堂開繹矣細思范此爲如水中之月鏡中之花並不抵鄭野人蕉鹿一夢非徒　益而又害之錄之以爲見利忘義者戒○福都轉蒞兩淮新任以來目睹課欵綦絀鹺綱不振推原其故不得不責備巡緝之員弁丁役與夫戈船旱隊之不力因一面札飭關津局卡毋任夾帶偷漏違章者卽貨販亦不得以一肩食鹽藉口一面又剴切曉諭令食鹽之户各發天良毋以食私爲得計彼藉販私爲餬口者則勸其速改人業營生毋以有限之血貲冒矢雨鎗林之險煌煌明示誠仁人君子之言正不知努目横行輩其亦聞風而革心洗面否也○江左以繁華甲天下衣冠巨族飾閈閎擁紈綺出入豔麗幾如阿摩之汲汲顧景惟恐行樂不及而尤於粉白黛緑之塲窮工極巧無一人悟其爲伐性之斧銷金之鍋者論者謂金陵風俗之蕩靡實積習使然尤可駭者近來街市竟明目張胆懸賣春藥註明打胎壯陽字樣試思此等藥買者爲何如事吃者爲何如人其恃有藥而淫心母恐與旣得藥而色胆愈雄者事又不止一事人又不止一人是皆難逃智者之燭照也上月經某善十邀同地方紳衿公禀府縣求派幹役捕其人而遂之出境詎若輩早有風聞如某店飾丸散以嘉名某號改招牌爲產科比陽奉隂違者其譎詐更加一等因查售此種靈丹者上海最盛他埠則絶無而僅有獨不解金陵人竟視此爲不可少之物是何故哉○出聚寳門沿城根而東行臨河有數十家地名百歳里與長于里相對里有庵土人藉以奉橋紳之香火住持僧頗年少俗側上年有青精飯下年有臘八粥僧因以得沿門托鉢里中人見僧年少給米者衆香積廚由是遂有餘糧一日僧以米求某浣衣人爲之易青蚨不知何故被一午人反縳僧於空室内謂俟閹豕者至將宮之事爲地甲所勸而止○江寍初鑄之錢肉好完備各錢鋪領出行使照市價繳銀現在市上通用與康熙乾隆錢並駕齊　不似天津一帶羣訕笑其爲砂亮大板也惟因洋價大跌英洋每元止兌錢一千另四十文本洋每元一千二百文入市者咸比洋元爲文章之不值錢云幸魚肉蔬菜日見便宜米亦漸退溧陽上熟每石價二千四五百文以次遞降售至二千文爲止說　謂此因十萬漕糧停不采辦所致可見從前之長安居大不易者正吃虧於天庾之飛挽耳○當雨不雨當雪不雪雖天心之默運非下界淺近人可管測而知然官府關心民瘼聞風則懼而不來望雲則思雪下逮苟或愆期卽設壇祈禱往往精誠所格上可以迓天和下可以慰民望誠古今來不易之成法也現在不雨者巳兩月一府兩縣就府城隍廟設壇卽以本月十八日爲行香之第一日正不知蒼蒼者其謂我何也 
[蘇省官塲消息]  
　　常鎭道錢君硯觀察寳傳于接篆後卽至省面見撫憲臬司陳少希廉訪欽銘於接印後暫住滄浪亭行轅張屺堂廉訪富年於二十日起程前赴河上現由小輪船拖帶至江口另有大輪船伺候 
[臨安碎錦]  
　　浙撫衞靜帥定期閱操己紀前報兹聞恭軍憲將閱視八旗大陣校閱之期現雖未定然相距不逺是以八旗兵丁逐日在大校塲圇次操演以備軍憲臨閱撫杭四營兵丁亦均由各統領官逐日在城外空地及羅木營等處認眞操演預備衞中丞大閱車政所關不得不愼重以出之每日自黎明起至辰刻止但聞槍砲之聲連環不絶距操處一里以内居民不能瞢薦熟　頗有詆爲多事者此眞細民識見不知政體者也○調署仁和縣高大令到省甫五日己將青田任内虧欠各項一律繳清卽於十七日辰刻接印視事趙大令交卸本任後得以專理　務無兼顧之勞矣○山東發來軍犯韓阿二在杭己二十餘年經前仁和縣點充車犯頭後娶妻生子積有餘貿自此操奇計羸多財善賈儼然作富家翁然其財皆自不義中來城内小押當共有三十餘家阿二向索月規每月須七八百文或一千文不等卽此一欵爲數己屬不少此外所取規例聞其每月約可是七八十千蕭廉訪聞其劣跡多端立將阿二提案押候訊辦並將惡欵一一訪明開列一單以便逐細研鞫夫以刑餘之人而擅作威福如此市廛之銜恨不問可知然不遇蕭廉訪安有敗露之日耶○西湖之水日淺裏湖惟岳墳茅家埠兩處尚可泊船外湖則三潭映目祇有划船可以泊岸若南面赤山埠一帶小船亦不可通西面蘇堤小船僅至第三橋蘇堤春曉處爲止欲往花港觀魚須行隄路二里蘭橈粧楫日於三雅園前鱗次翼排而己湖中最深處水約二尺有餘淺者不及半尺故湖路均揷竹梢以爲標識小船來往亦須循竹梢而行否卽擱位不能行動安得源頭活水汨汨而來俾選勝者泛槳晴波飽看山色耶 
[太守履新]  
　　新任九江府崔太守湘于十四日辰刻馳抵九江碼頭屬下印委各員均詣舟次禀謁太守接見有差隨乘輿呵殿入城赴試轅行臺至未刻接印視事至兼理九江府篆之江防府克司馬於交卸後仍回分府本任云 
[建堂被阻]  
　　今秋鄂省漢陽郡北南岸嘴一帶火災之後未復舊觀經美教士購得曠地一區取名崇福里派教中人前往鳩工庀材大興士木是處民人少見多怪羣起攻之教士訴諸該處保甲局局員曾君答以此事前未聞知况各憲未有札飭明文不敢率爾從事教士無奈禀請美領事領事情幕友某君會晤曾君熟商一切不知教堂之設果能有成否也 
[潯陽宦蹟]  
　　九江府學訓導黄廣文廷伯升授彭澤縣學教諭遞遺府學訓導經瀋憲遴委程廣文壽山補授現己各赴新任○德安縣賈瑞昌縣鄭湖口縣徐彭澤縣羅均詣郡城恭賀九江府崔蘭嶼太守湘新任連上衙門三日始禀辭各回本任○新任九江府崔太守湘於十四日接篆視事後牌示十六日拜客詣各廟行香十七日詣文武聖廟文昌宮行香下明倫堂講書及考取代書十八日放告十九日點書辦卯名二十日點三班卯名○二套口釐局委員閻别駕慶澄辦理一年期滿其瓜代者經藩憲檄委前湖口縣彭大令澤春前往接辦○浴港到有木牌數架抵關請丈日前經九江關道李亦青觀察督同書役詣浴港認眞丈量始各完稅下駛 
[軍政展期]  
　　本届軍政曾爵帥以長江水師事務紛繁不及赶辦奏請展至十二月再行舉辦云 
[截留經費]  
　　東北邊防經費本于蘇藩庫内分上下半年劃撥委員起解今部議以豫省災民待哺甚急遂將邊防經費截留移解河南賑濟現己將下半年應解之欵委員交解矣 
 
 

Page 3

 
 
[淮南鴈字]  
　　洪澤湖自前次報漲後今又繼長增高默騐漲痕添至八尺以外幸禮河未閉冬令水涸河湖尚可消容否則汜濫堪虞不將興其魚之歎乎○小春天氣煖意融和十四晚飛廉氏忽大逞威風至夜半而止鴛鴦被底頓覺嚴寒翌晨鴛瓦霜濃水缸中氷薄如紙苦吟之子不覺肩聳若鷺鶿矣○兩淮鹽運使福餘菴都轉於十一日由任所來浦謁見漕憲商槯河工漕憲設筵欵之都轉事畢隨於十四日回揚 
[主持風雅]  
　　寗波自宗湘文太守創設文會以來造就文材士林欽仰兹生員王定洋等復議立詩會酌定規條聯名禀請提督歐陽軍門執騷壇牛耳軍門批示云據禀并條約閱悉該生等建議創立詩會本爲振興風化造就人材起見自堪嘉尚惟所請議由本軍門提唱風雅持秉木衡聞之良增赧顏本軍門忝屬武人未嘗文學驟作詩壇之長未免儗不于倫雖然觀兵以耀德爲先有勇以知方爲重詩也者備敦厚温柔之旨寄懲創感發之權易俗移風莫善於此聞嘗讀史至雅歌投壺談笑却敵古人風流儒將往往藉以陶淑性情竊用心焉慕之今與爾諸紳約每年按四季分課春季於正月望日出題二月望日繳卷三月望日出榜夏秋冬三季以此類推繳卷過限不收每課取準前列三十名奬賞花紅第一名洋銀六元第二三名各洋四元第四五名各洋二元第六至第十名各洋一元五角第十一至二十名各洋一元第二十一名至三十名各洋五角共計每課須用奬賞花紅四十二元五角概由本軍門捐廉給發領洋時以取準之卷爲憑並不折扣分文其課題按會由本軍門懸牌署門名榜亦實貼照墻揭曉本軍門在任之日概照此章嗣後仰爾紳等自行湊貲集欵如有經久之計儘可隨時禀請地方官立案勒石以垂不朽此係爾紳等自願創立詩會謬以本軍門總司其事如禀准舉貢生童概行與會行將揩摩老眼振刷全神願與爾紳等共觀詩教之成焉此繳 
[揚城火警]  
　　近來天氣風燥各處火災幾於無日無之豈祝融氏大發雷霆乎昨接揚州友來信稱本月二十三日上午缺口城外河東某姓柴蓬失愼時西南風正利頃刻之間院内柴堆一齊燃着烈焰横飛火老鴉飛舞空中幾如萬點流星往來不定其下風一帶挨户皆是柴蓬各蓬主惶急異常苦於無從下手幸城内外各水龍馳至竭力澆灌文武印委亦督率汛弁差役臨塲彈壓目見火己蔓延隨赶將各龍調至下風將未燃之各柴堆任情澆濕一面又抆斷火路火勢始殺聞共燒去柴蓬五家柴堆數十民居草屋十數椽然餘燼猶烈烈轟轟直至上燈後熄滅說者謂是彼設非調度得宜則下風一帶不堪設想矣至起火之由聞係某姓午炊遣火所致又二十二日傍晚揚城内甘泉縣西牌樓外某姓亦遭回祿延燒店屋數椽幸卽灌熄縣牌樓雖被灼焦尚未坍倒云 
[西使抵申]  
　　大西洋欽差羅大臣由京起節來滬此巳列報兹悉羅欽差己坐武昌輪船於今日上午十一點半鐘抵埠泊太古碼頭西洋領事官偕繙譯官曁西商等前往迎迓登岸暫寓於密采里客棧云 
[草中有火]  
　　四明公所後面荒塜卽湯家墳歸同仁輔元堂經管蔓草叢生白楊蕭瑟前日午後草中忽然有火一時烟霧迷漫或云是頑童擲火所致法捕頭因著包探等訪拿隨於傍晚拘到六人經備總巡研問各不承認嗣經查得實非若輩所爲因之一併放出昨晨又傳到該堂司事龔君諭其嗣後當飭人留心照管該司事遵照而去 
[洋蚨飛去]  
　　浦東人徐翰齡撐提船爲業日前自常熟販米來滬行經閘港地方因天晚停泊突來一舟相傍　纜夜半時該舟上大忽至徐船行竊徐大呼捉賊適有同帮沈姓船亦至遂羣起而逐之該舟上人即踉蹌返己舟怱怱解維而去徐檢點貨物尚無遺失惟鷹餅三百枚己化爲烏有矣欲追該舟則江波浩渺巳無蹤影間徐於前日將情節告諸上海同帮中人懇查緝云 
[關提人証]  
　　川沙婦人范姜氏因媳婦趙氏於六月間走失訪悉己被歹人誘賣與虹口地方之徐桃桃爲室當投川沙廳控告倪司馬准詞於前日移文上海縣提徐歸案訊辦 
[英界公堂瑣案]  
　　鍾元星稱湖北人開妓院前曾失竊馬褂馬甲查無蹤跡昨在路遇見周谷華見伊所穿馬甲卽是我物究其來源據言是李春亭交伊因交捕續獲李春亭一併送案周谷華供江西人由李春亭將馬甲質票賣與我旋備本利贖取穿在身上不知是竊贓李春亭供四川人向代鍾處爲夥被欠工資洋百餘元向索曾將馬褂馬甲交我典押銀洋並非行竊鍾稱從未有欠伊工資且馬中己經起案尚少馬褂請追包探禀李春亭屢次犯竊蔡太守隨判李春亭押候遞解回籍周谷華交保准釋贓交鍾領○潘慶發稱開合茂柴行前日到太古洋行帳房賣柴後往算帳被管門人曾阿四覇阻與論致被毆傷報捕拘曾阿四求請騐傷曾阿四供向來買柴例扣柴火錢向索不付口角起見伊自碰傷蔡太守騐得潘慶發受傷屬實飭將曾阿四押俟送潘至仁濟醫院醫治傷痊再行覆訊○王阿二稱有東洋車租與張阿才不付租錢車亦不還昨日途渡詰問則稱車己失竊顯見有心吞没送請究追張阿才供江北人租王之車因吃飯停車在飯店門口被賊竊去無力認賠因此避面蔡太守飭將張阿才押令交還車輛○徐阿咸稱同寓之毛行仁言失絨馬褲疑我行竊糾同毛阿仁嚴谷全等將我捆綁毆打受傷報捕拘毛行仁等送案請爲騐傷毛行仁供失竊絨衣時並無他人入内惟徐阿咸到過定被行竊向詰不認以致爭執毛阿仁嚴谷全同供毛行仁失衣疑徐阿咸行竊兩相口角我等爲之解勸不敢帮兇蔡太守騐得徐阿咸受傷屬實隨諭毛行仁曰爾不過疑徐行竊豈容擅用私刑卽使犯竊情眞亦應交捕送究判令毛行仁毛阿仁嚴谷全等合罰洋四元給償徐阿咸養傷○前報粤人麥阿根控同鄉人陳阿法開塲聚賭有包探楊阿炳向索規費一節昨據該包探投案太守飭傳麥陳覆訊麥陳各執前嗣該包探供從未向賭臺索賄且與麥陳均不相識我因嫁女告假回籍被麥誣控牽累包探陸阿長禀查得麥阿根與陳阿法爲婦女吃醋以致口角揑情誣控太守謂該包探如果有索賭規情事麥阿根何以先時並不告發直待其回里後始行控告顯見不實今旣訊明該包探並無索賄情形毋庸置議飭麥交保再行細查陳阿法有無聚賭之事無則究麥之誣有則科陳之罪并諭具結備考○張何氏稱開張天順茶箱鋪有李阿金寄存之茶葉一箱價值銀五兩失竊無蹤旋見何來生處有皮紙包茶葉確是失贓何在我處爲漆匠尚存工資洋七元言明扣償李阿金之茶葉乞恩免究李阿金供有茶葉一箱寄存該氏處據言己失今始認見茶葉在何處將伊交捕伊願將所存之工資扣償何來生供爲漆匠茶葉係各夥友掃拾得來不敢犯竊蔡太守謂旣據原告稱認償之事求免究辦姑准所請將何來生開釋○二百二十號華捕稱昨夜巡至小瑯環里見陳王氏在門口拉客拘案請辦陳王氏供常熟人向在城内傭工家住小瑯環里因兒子患病昨夜出外買粥不敢拉客蔡太守謂該氏在路拉客由巡捕拘拿豈容抵賴飭發官媒再行遞籍 
[法捕房瑣事]  
　　某甲送某氏婦到法捕房控稱失物因之管押一宵昨晨經備總巡研問又稱所失是公文劄子捕頭詰之該婦不認竊物備總巡以婦人若竊此等物件亦無用處可見該婦未必偷竊著卽放去昨日王司馬未臨捕房因無要事發落也 
[漏字補正]  
　　昨報登陳家木橋電報局十六至二十日所收賑捐清單後叚總結數内現銀七兩一錢二分申規銀七兩五錢七分一厘現銀下漏落七兩二字合亟正悞 
[上海陳家木橋電報總局豫賑處廿三廿四日事略]  
　　昨接三起赴豫查賑之孫嶼之劉浩如諸君揚州來函二十晚抵鎭廿一渡江廿二晚由揚逆流上駛云○瀘州局來電云承現任州刺史孫公汀霖捐助豫賑九七平銀二百兩專足解重慶存義公票號匯滬心殷利濟敬佩無量○泰興何月樵翁來二批京都全芸翁來第四批太倉繆蘅翁來第七批無銀知仁莊來第十五批均到先此報謝 
 
 

Page 4

 
 
[許孝子事略]  
　　定海廳屬開設厚生米鋪許珪森於七月廿一日忽思時疫至廿二日命己垂危其長子德金求神問卜願以身代乃父病仍如此德金思念無注當割股肉和藥以進果爾乃父病勢漸輕不意其母亦於廿六日染患時疫自晨至暮竟爾溘逝德金哀痛迫切筆難盡述乃父因此不免哀傷病亦未愈延至八月十六夜三更時分乃父忽又神志昏迷利害倍於前疫其時夜靜更深無處延醫德金亦臥病在床有次子德琳二子德鑑見父病重若此不禁憂從中來同時亦割股肉以進此後乃父病勢漸鬆日輕一日竊思定邑蕞爾微區如此三子雖分所當然亦世所罕見者矣 
[徐介玉侍史棹返吳門詩以送之錄請高昌寒食生粲政]  
　　記否江樓醉月時黄河唱出酒盈巵曲終怪底催歸急愁絶何郎兩鬢絲寒林慘澹月黄昏銀燭燒殘有涙痕欵乃一聲人去逺離亭回首欲銷魂[  惜紅生初稿]  
　　歳在乙亥十月之吉爲我王紫詮先生六十壽辰先生學究天人名標中外料知斯時之四海才人爲詩文歌辭而頌如岡如阜者定必如林如壬之盛也予耳先生名久矣每欲一瞻山斗自顧末由爰有同袍西冷桂斧山人吳君子翔茂才勉之曰何不乘此盛舉而作詩以爲壽且以爲贄乃可以聆先生之教益矣子遂不揣冒昧而從其教并步其韻强作小詩四首用視大雅然雷門布鼓之誚知所不免尚希有 
[道諸君子教而正之是幸]  
　　歳周花甲際時願介春陽晉巨觥我淑先生好何在一生功德在開誠久悉公之待人凡有知情者無不竭誠以告名耀天南事出羣公自號天南遯叟良有以也又憐嬌客重尊聞公之佳壻霧裏看花客主尊聞史席人咸重之兩難具有如椽筆著得撑天柱國文學貫中西綰一家洞明物理共欽誇公現掌教格致書院文章禮樂淵源厚世澤綿長籠碧紗南極星輝壽域開從今四海盡春臺瑶池爛縵桃千樹也是君家阿母栽[  古滬後學孫乃延呈稿]  
[江督轅門抄]  
　　十月十六日候補道丁葆元辭赴儀河工府經曹銓衞禀知從九姚沇病故○十七日黄名揚奉司委赴清江河工差遣通判羅允猷奉司委赴河工局差如臬石莊司方榮增赴任均禀辭○十八日通判朱廷凱知縣楊文熙均奉司委赴清江河工差○十九日縣丞饒能弼奉籌防局委赴雲南查採硝磺○二十日典史劉金壽禀知奉飭知分寗○二十一日大挑知縣吳慶儼到禀知挽寗差委知縣李慶元銷假奉司委辭赴清江河工局差藩轅牌示准補贛榆縣知縣陳廷璐現巳奉部覆准自應飭赴新任又新選溧水縣譚日襄到省禀繳憑應卽飭赴新任 
[蘇省撫轅抄]  
　　二十二日代理昭文縣白䒢司巡檢馬繼曾禀辭赴任○二十三日候補同知張福謙解河南經費赴清江回候補通判陳鎬禀辭奉委管解河南河工銀兩差上海縣裴禀辭准補震澤縣平望司巡檢兪龍盤禀謝奉飭赴任候補道庫大使許承湛禀知奉委臬轅監印差縣丞張廷禀知換蘇差委新班先補用巡檢屠岳年服滿固省江寗鹽巡道田國俊於十一月初十日壽辰 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[鄂者官報]  
　　十月初四日候補縣吳應霖奉蕃憲委解何工經費銀兩赴河南初五日札勒哈哩奉委辦老河口厘局截取知府金星榆奉委辦東津鸞厘局候補同知高應庚奉委辦應城里局本王天門縣邵世恩見辭赴監利縣辦賑候補巡檢吳金銓見辭請領賑欵赴監利縣及賑差候補州判唐川利奉委辦太平口厘局候補縣丞吕勸奉委辦平善壩鹽局候補巡檢陸佑清奉委辦　都厘金分局藩憲牌示興國州龍巷巡檢員缺飭　選之王開太赴任准補竹谿縣黎垿禀辭赴任初九日前甘肅安肅道葉疏桐自嘉峪關來省赴安徽禀到見候補州鍾設赴嘉魚縣辦賑藩憲牌示坼州州判員缺詳請以海防新班先補用州判胡汝諧咨補十一日卽用縣劉翰藻奉武昌府委赴大冶縣曾勘被災情形十二日候補府史書青漢同知厲俱奉藩憲委勸辦漢鎭本省賑　事務調署武昌縣梅冠林禀見卸署蒲圻縣事回省候補巡檢鄒　慈奉委留查漢陽門差候補從九河錫九奉臬憲委帮查仁壽二上鋪差藩憲牌示潛江縣主簿要缺詳請以選缺後以縣主簿用利　縣典史田鳴玉咨補藩憲衙門候補縣劉震奉委辦宜昌川鹽局掣騐差漢通判趙義卿通守出缺新選湖南寍逺縣侯名揚來省禀到海防新班補用州判胡汝諧奉藩憲詳請咨補圻州州判署監利縣典史唐含章禀辭赴任 
[袁江官報]  
　　十五日委署淮揚鎭標洪湖營都司于國靖由省抵浦旋卽到汛十八日分發南河試用同知徐肇濂赴漕轅禀報到工二十一日翰林院庶吉士孫象恭庶常由申江來浦取道八都二十二日漕轅牌示湖北襄楊衞簡缺以海防新例摺班前補用衞守備叚必魁請補二十六日漕標中營新任都司吳寳祺自省抵浦内閣中書高中翰虎臣由揚州原籍來浦取道入都 
 
 
 

Page 12

 
 
   
 
