# 1917 - 279 - 4916045

 

Page 1

 
 
   
 
 

Page 2

 
 
時評 
[武力解决]  
　　北京對於西南問題漸有武力解决之說余以爲此實非計也 
　　何則第一須問武力果能解决爭端否歐戰三年可謂極世界最大之武力矣然其結果僅可謂之毁滅而不得謂之解决夫以同國之人而忍自相毁滅也耶 
　　第二須問中國今日兩方之武力能有解决之實力否小勝小負均不足以制他方之死命久戰不息徒苦生靈而於事實無絲毫之輕重更安能藉此以息爭端也耶 
　　故今日而中國以武力相尚謂增糾結則可謂解决則萬無是理 
[命令]  
　　十月十二日大總統令外交總長汪大燮呈請任命甌海關監督徐錫麒充任温州交涉員應照准此令 
　　又令財政總長梁啓超呈江西銀行監理官徐紹熙調京另有委用請予免職應照准此令 
　　又令財政總長梁啓超呈請任命宋育德署江西銀行監理官應照准此令 
　　又令財政總長梁啓超呈前鳳陽關監督孫多禔私挪税欵行同詐欺請交法庭訊辦等語孫多禔着交法庭依法辦理此令 
　　又令唐天喜給予三等寳光嘉禾章此令 
[專電]  
　　北京電國議對西南决用武力馮陸協商巳歸無效（十三日下午二鐘） 
　　北京電外團對我西南問題巳有非正式的决議一暫守旁觀態度二如南北益趨險惡即以某種手續忠告兩方三無效時由某某公使出任調停之責 
（十三日下午二鐘） 
　　北京電蒙參議員十人（一）阿穆爾靈圭（二）那彦圖（三）色旺端魯布（四）札噶爾（五）帕勒塔（六）阿拉担瓦齊爾（七）昆布札布（八）塔旺布里甲拉（九）祺誠武（十）即多台青海一名勒旺里克津（十三日下午九鐘） 
　　北京電十二夜津電水落五寸各租界抽水計畫已成不日即可現出陸地（十三日下午二鐘） 
　　北京電運河借欵復活由熊希齡向美國磋商進行（十三日下午二鐘） 
　　北京電張鎭芳助津振四十萬由熊呈報不及其他意在請總統行使特權赦令出獄 
（十三日下午二鐘） 
　　北京電農部注重蠶桑昨特在部設蠶桑講習所分播種桑苗桑秧培植養蠶造絲六科 
（十三日下午二鐘） 
　　北京電譚學衡應召來京馮意將使治河（十三日下午二鐘） 
　　北京電湘督請留鹽欵復電不准（十三日下午二鐘） 
　　北京電傅電十一午刻克復衡山（十三日下午二鐘） 
[外電]  
　　北京電據川省電稱川局復轉危資中縣滇兵雖巳撤退而瀘州叙州自流井榮縣之滇兵漸見增多滇兵且有他種軍事準備漢兵巳於上舉諸地撥用税項劉存厚與周道剛現提携佈置以期逐出滇兵川軍諸司令紛電上官謂滇兵近今戰敗後佯事退走實則待援擁入川境目下雖在休戰期中而滇兵仍在所佔境内刦掠如故並無議和之誠意請即下令進攻滇兵云吳光新電稱現正竭力準備進兵川省日内將啟程赴渝云（十一日）路透電 
　　北京電新召集參議院之正副議長政府有擬任命王家襄孫潤宇之意王氏恐招民黨反感不允受任現有或推陳國祥爲議長之說 
（十三日） 
　　北京電天津及北方水災應急借欵七十萬兩業經財政部與銀行方面交涉因期限之點尚未議定故訂十五日再行會議（十三日） 
　　北京電吉長鐵道借欵四百十二萬元定於本月二十二日在東京交付期限三十年利息五分以鐵道之收入及其財産爲擔保又該鐵道仍歸中國政府管理由南滿鐵道公司經營以收入之利益二成歸該公司又中國政府爲管理該路任命局長一員又南滿洲鐵道公司經理全般業務擔任礦務運輸會計等事决定委任主任各員（十三日） 
　　漢口電長江電云北軍第十五旅旅長王汝勤九日佔領衡山縣下流三四里之石橋舖捕虜南軍百餘名奪獲步鎗二十桿及他之軍需若干双有十日進攻衡山縣之報（十二日） 
　　漢口電長沙電云現與北軍接衝之南軍爲湖南獨立軍林修梅所率湖南軍之一部與稱由廣西來之兵五百餘名其主力係在永州爲劉建藩部下十七營（内三營開向衡州）並由廣西來之陸裕光部下一混成旅自下兩軍之主力尚未開戰（十二日） 
　　漢口電王督軍昨開盛筵招待駐漢各國領事（十二日） 
　　漢口電本日之股票市場因有種種悲觀之材料各股票價爲之暴落如紡績股票竟跌十三元乃至十五元故下午停止交易 
（十二日） 
　　漢口電長沙電云第十五旅長王汝勤所率部隊於十一日午前七時開始攻擊衡山縣至十二時將該地方完全佔領（十三日） 
　　漢口電王督軍分電江西江蘇直隸各省報告 
 
 

Page 3

 
 
湖南形勢危急要求各派一旅赴援此間綜合此等情形而觀多以湖南形勢尚未遽許樂觀云（十三日） 
　　東京電東京商業會議所副會頭山科禮藏氏定於二十日前後首途赴中國視察 
（十三日） 
　　東京電中國駐日章公使爲懇談時局定於十七日午後在永田町公使館内開晚餐會招待憲政會總裁以下總務顧問幹事長等 
（十三日） 
　　東京電十月上旬日本對華貿易輸出一千十一萬七千元輸入二百九十三萬三千元（十三日） 
　　東京電吉長鐵道借欵改訂契約成立之事今日由内閣公表（十三日） 
　　以上東方通信社電 
戰電 
　　倫敦電海格將軍今晚報稱天氣轉佳利於瞭望故戰線砲火至烈敵軍砲隊較前稍弱英軍復押入俘虜七十七人陣前無步隊戰事星期三日英飛機以炸彈擲擊德軍大砲陣地一處且擊落敵飛機三架又逐落二架英飛機失蹤者四架（十一日） 
　　巴黎電今日下午公報云夜間雙方砲隊大爲活動德軍在柯爾尼西面等處進攻數次均遭失敗末斯河右岸白松伏村境砲戰澈夜不巳（十二日） 
　　倫敦電德國公報云今晨里斯河與伊泊爾至末蘭路間砲火忽轉劇烈敵軍於是復在廣闊之陣線進攻蘇瓦松東北與末斯河東面砲戰甚烈（十二日） 
　　俄京電哥薩克軍大會擬定要求條欵内有嗣後不得再爲政治事故用哥薩克兵爲警察及增加臨時國會哥薩克軍代表二條（十一日） 
　　俄京電俄前皇與眷屬巳移居土波斯克附近之某廟蓋現居之屋前無園庭好奇者環立以視日夜不散前皇頗以爲苦之故（十一日） 
　　倫敦電路透電社得悉秘魯願以船港供英船屯泊英政府巳向道謝（十一日） 
　　阿眞廷京城電德使魯克斯堡伯爵候船啟程忽潛行逃入内地被逮該使不服且辱及當道今日押回阿京（十一日） 
　　丹麥京城電外交大臣宣稱德國與丹麥訂定條約允以大批芋薯運入丹國（十一日） 
[公電]  
　　傅良佐報捷電急武昌王督軍南昌陳督軍南京李督軍蚌埠倪督軍天津曹督軍杭州楊督軍北京吳總監段總司令宜昌吳總司令馬廠王總司令上海盧會辦徐州張督辦萍鄉方鎭守使株林　送張旅長湘潭張旅長永豐朱旅長均鑒頃接衡山行營王師長汝勤眞電内稱今早七鐘勤親率二十九團及工兵營炮隊由正面追擊三十團由右翼抄擊逆軍在衡山北死力抵抗戰旅猛攻敵因損失過大形勢散亂勤卽下令衝鋒敵卽南退該逆衡山之守隊亦被潰兵冲退分三路鼠竄其中間及我右翼之敵均向衡陽方面退却其左路者向江東逃散當被追擊隊追出戰場分約二十餘里於上午十一點四十五分完全佔領衡山縣城所獲鎗枝帳房聯包衞生牀各項甚夥并獲逆軍炊爨未熟之肉與飯其狼狽情形已可概見該縣知事巳携印潛逃當派羅書記鍾署理以資維持等語特奉聞良佐眞印 
要聞一 
[東京通信（心危）]  
　　西報對石井宣言之批評 
　　憲政會對寺内方針之遊說 
　　日紙對交通借欵之論調 
　　石井遣美大使之宣言巳詳前信兹不贅述各國之評論如何不得而知此間外務部所發表之倫敦泰晤時報批評似稱許石井氏得全其使命兹節譯其原文如下此時日美間經濟的協定即如美國供給日本鋼鐵一端爲聯合國遂行其共同目的之有利條件固不待言該使節於此能令兩國鞏固其親善誠不愧爲前内閣之外相也石井氏放膽而言日美間絕無問題良有以也石使並聲明須開放中國門户蓋日本非以閉鎖中國門户爲政策因中國之和平與發達於日本有切實之關係且日本之利益不在侵略中國而在擁護中國顧日本以自衞問題非保全中國之獨立不可云云美國人評此宣言爲新孟羅主義其實石井氏僅就日本從來所持之政策而聲明之耳要之太平洋二大强國之結合足使歐戰從速終結故聯合各國中最有利害關係之英國亦深表滿足之意也 
　　美國紐約世界日報評石井氏之宣言曰日本對華政策之報道近來正式發表者時時接觸吾人之耳鼓惟此次石井氏之聲明乃其職務上之完成今吾人以爲石井氏之聲明乃友誼的表明日本政府及國民欲於亞細亞洲實行其孟羅主義而已顧石井氏爲一儼然之和平使節其聲明當無可疑慮矣惟須牢記者則日本須尊重中國之主權自由及一切利權而巳 
　　日報亦云石井在紐約某宴會席上宣言日本不僅須保全中國領土及主權而已若他國有侵犯中國獨立者日本當竭力防護之因中國若受别國侵擊干涉則將危及日本之國境也自此聲明後日本人士均極滿意以爲此次石井赴美與大總統威爾遜及國務卿蘭勝所交涉一切雖未得具體的結果而意思疏通得一良好之基礎大使宣言日本在中國有特别之地位而美國報紙均緘默不言似巳了解日本之意嚮至若鐵材禁輸問題石井大使雖未親自折衝而將來佐藤大使與美交涉亦不難解决矣 
　　寺内内閣成立後憲政會處於反對黨地位總選舉成績不良而仍不稍餒故反對政府如故也目下該會幹部至各處游說巳擬定抨擊政府之政策其大綱如選舉干涉外交調查會設置中國關税改正物價調節令船舶管理令對華方針諸問題均表示反對其中對華問題之意見則請外交調查會委員中對於政府之援助北方巳有非難而政府仍事壓迫南方若承諾名爲經濟的借欵而仍不免流用於政治之交通借欵是視外交調查會爲一無用之諮詢機關且寺内内閣素以不干涉中國内政爲標榜而事實上乃悖逆其主張而於兩國親善關係有莫大之害云云 
　　交行借欵計二千萬元巳於二十九日雙方簽約告成東報評論頗多譏誚其言曰交行借欵成立吾人（日人）雖未嘗不滿意而於其性質上殊有可疑之點第一該借欵形式爲實業借欵而實際上不能無疑爲政治借欵或作爲眼前政爭之濫用亦未可知蓋交通銀行非爲單純之商事會社質言之乃一變形之兵站部且與政局有密切關係故無論其名義上如何事實上總不能無政治借欵之嫌疑也果若是則與有優先權之四國銀團相衝突矣第二帝制運動當時交銀與有關係且目下該行首領曹汝霖與財政總長梁氏似有傾軋之意蓋交通系與進步系互爭則該借欵必爲政爭之用四國借欵雖亦不免濫用然尚有監督之法交行借欵則雖有顧問未能監督其用途也第三該借欵擔保爲交行國庫證劵及有價證劵而此項證劵之價值如何固不待智者辨之以此擔保何等危險第四聞該借項擬專用於滙兌若然則將來與日本銀行業必有利害衝突以上所列諸點均宜注意者也 
[第二次大借欵之東報觀]  
　　第二次大借欵改爲幣制借欵各情曾迭紀報館兹日本東京時事新報披露某日人對於此事之意見據稱某日人固熟悉中國情形者特譯述其所言如左中國財政總長梁啓超氏之幣制改革案一面將等於不换紙幣之兌换劵收回重行整理一面又將極雜亂之銀貨銀塊銅貨制錢等力籌統一至如列國所希望之採用金貨本位制或金爲替本位制（則尚不在）此次改革案範圍以内由列國方面觀之直接金銀比價之變動貿易上固受打擊即自國銀行之營業政策束縛其兌换劵發行權亦有不利益梁啓超此次特以幣制整理之故於去年九月中國方面提議之第二次借欵一億元變更爲二億元在四國團方面究　有無異論雖不可知然四國團於去年末倫敦會議對於中國之第二次借欵决議自一億元以上至二億元定可應允今對於金額之增加亦决無異議又梁氏之幣制改革案僅以紙幣及銀銅貨之整理而止未提及採用金本位者此事亦不得有所反對因中國之幣制本極複雜欲一躍而採用金本位制殆爲不可能之事實如以圖紙幣及銀銅貨之整理統一爲前提實爲最適合時宜之措置關於中國幣制改革締結條約英法美等國旣與以援助如我日本政治上姑勿論即經濟通商金融及其他諸般之事業在在與中國有密切之關係就使不採用金本位而中國政府果就今日幣制現狀切實改良我國亦當與以援助也當明治三十六年十月八日所訂日清通商航海追加條約有一條規定曰中國政府宜速創設全國一定之貨幣制度設備全國流通之一定貨幣凡流通貨幣在中國日華兩國民均認爲法貨得自由使用於一切租税賦課及其他之債務云云又同年中國外務部侍郎兼户部左侍郎那桐曾至我國調查金貨本位制度中央銀行制度等當時我大藏省關於中國幣制改良諸般之事項曾製作詳細之意見書分付之由是言之我國對於中國幣制改革曾感痛切也况我國在南滿洲比歐美各國之在中國如何若受其貨幣制度之影響更感痛切故望其改良於兹巳有年矣然就南滿洲一隅計畫貨幣制度之改善殆無結局仍須俟中國全境之幣制改革也由此點觀之我國對於中國幣制改革要不可不與以十分之援助力若中國以幣制改革之故需欵二億元照去年英法俄三國財團之决議由日本一國引受之惑勸美國加入財團由日美國國折半分擔之不可不努力以應中國之要求美國若允興英法俄諸國共同應中國之幣制借欵則關於此次之借欵當由日本進而勸誘以加入四國團若然此欵當爲日美兩國折半分擔殆無疑也雖然如上所述之主義萬一中國政府借幣制改革爲名將借欵流用於他途以致不能舉幣制改革之實今日與以援助結果反致有害故借欵當有十分之監督關於幣制改良之方針果無齟齬在四國團方面要當十二分之注意例如關於償欵當置嚴重之外人監督關於幣制改革案之執行當置通曉文明諸國貨幣制度之外人顧問實可謂最合時宜之處置關於此點在中國方面定有異議惟日本與中國有密切之關係且又爲此次借欵引受其大部分之主人故監督及顧問當由日本選出之此事雖招他國之不平然中國幣制借欵之成立全賴日本之援助以日本人爲監督及顧問亦屬必然之事况日清通商航海追加條約之規定今日不過圖其實現乎 
[西報論吉長借欵合同]  
　　字林報社論略謂張謇曾謂以目前滙率而借外債無異飮鴆止渴是隃也指日本正金銀行借欵一千萬元而言今若以此移贈於吉長鐵路借欵合同則倍爲確切據路透電傳此絕頂糊塗之合同數日内即將簽字聞債額爲日洋六百五十萬元巳付二百五十萬元雖以三十年爲期限然中國實收僅得九一有半年利五釐日銀行且得鐵路淨利百分之二並可管理全部職務中國雖派總辦形如水隅收入各荗存諸日銀行苟中國不能償還借欵則鐵路即爲日人産業此項消息正未可以其荒膠糊塗而遽謂其不確路透社苟不以事非無因必不輕發此電姑無論經濟學識即揆諸常識若任何華人而竟歸此合同則欲求一自殺交易較此爲然者殆不可得矣試舉一二端言之查吉長鐵路約長一百五十英里其所投入之資本及其吸收利益之能力定不止僅值六百五十萬元今因區區借欵竟將管理權送諸外人所入各欵存諸外人銀行非喪心病狂何至若是况中國所得尚不足六百五十萬元乎照發行之債價計之中國僅得五百九十四萬七千五百元耳若顀目前滙兌率而改收銀兩則僅得其數之半三十年内中國須付還六百五十萬元之足額届時欲得今日之滙兌率恐必不可得姑不計三十年内鐵路凈利百分之二爲幾何即以三十年内五釐利息計之中國至收贖借欵之時其所付息金巳較原額多一半矣吾人所聞北京輕借外債斷送利權之舉動尚不僅吉長鐵路合同一事而已本月三日北京訪員電稱交通銀行已締結日洋二千萬之借欵利息七釐半以價值倍半之國庫債劵爲擔保品聞用途係以此借欵開辦滙兌營業吾人不知交行此舉其與其本身究有何種好處也此事或亦爲傳說一時而非實在之問題但借債之條件優厚如此世界財政縱甚困難亦不難竟成事實今中國果有何等輿論乎如其有也則當出其全力以反對此種借債之手續交通借欵聞已告成吉長合同則猶未定速起打銷之此其時矣北京財政支絀固爲人所共知國民缺乏輸助金錢以謀公共幸福之觀念北京遂常處窘境第今日之北京經濟定可寬裕當非數星期前可比自對德奥宣戰後中國乃減少英金一千三百萬鎊之債務協約國允中國緩付庚子賠欵五年於是中國又得一千六百萬鎊之挹注雖此欵未能立即到手然中國每年於關税鹽欵兩項究可留用許多况中國刻有日洋一千萬元之墊欵又有鹽税羨餘以濟其最緊要之需用苟愼重辦理中國何至有急借外債刻不容緩之必要是以吉長鐵路之借欵旣非必要且無理由也 
[協商國希望條件問題]  
　　政府對於協商國對我提出之希望條件早有不日答覆之說兹聞此案確已於五日晚以正式公文答覆至此項條件之内容外交當局尚認爲未達發表之時期兹從外人方面探悉協商諸國對我希望共有九件而以關於經濟者爲重要餘如對敵防範及戰事帮助及德奥租界管理權之變更等皆在其内我政府之答覆則如關於税率及嚴重取締敵僑等當然可以承認亦有相對的可照辦者關於租界問題表示仍照舊制由我管理另一消息謂政府對於協商國共同提案之三條件巳於五日晚致有滿意之答覆其協商國公使所希望之取締敵人及其餘希望條件八條亦均致有答覆惟其中禁止對敵通商一事須俟加入巴黎經濟同盟始可實行刻正在復詢協商國之意見又聞協商國各公使自昨晚接得政府關於共同提案及希望條件之答覆後即於昨日午前十一時在法使館特開會議協商我國政府所表示對於加入巴黎經濟同盟之意見其結果均謂須候本國訓電再行决定對於無條約國之税率問題前擬頒布值百抽二十之辦法兹聞近又稍有變更政府先將發命令着財政部議定對無條約國之國定税率此項税率據財界人所傳說則言制定當在數月以後蓋事實上與無條約國通商關係雖少然爲將來改良關税之基礎仍擬調查完備頒布一種含有政策的且有系統的國定税率云 
[杭州快信]  
　　桐鄉沈寳清查照蘇省學校成績請仿辦童子軍經齊省長咨部核辦現已奉覆照准備案惟須設立講習會使各小校教員實地研究藉資推廣昨訓令錢塘道尹轉飭尅速遵辦 
　　齊省長昨飭程蔭穀回遂昌縣任杜坦之回雲和縣任又委朱孚保署平湖任誠署永康殷李鈗署桐廬 
　　督署秘書林之夏辭職後楊督軍即裁去員額至今並不另委 
　　嚴東關統捐局長黄法慈比較奇絀辦事不力確有撤差消息遺缺以塘栖吳局長調充俟財政　張廳長回枕（現已赴滬）即將發表 
　　江干海月橋昨夜大火延燒房屋數十間 
[南京快信]  
　　新編之第十六師（卽禁衞軍）奉調赴湘王師長巳 
北上謁總統總理面受機宜 
　　李督派軍署劉參謀入京密陳要政 
　　李督調第三混成旅一營開赴宜興防堵皖匪侵入蘇境 
　　陸軍第三混成旅參謀長李伯勳昨謁李督面商防務事宜 
　　李督以前徐州辮兵譁變時浙省軍隊竭力防堵不無微勞特咨請楊督軍開具銜名以後請奬 
　　段總理以各省紛紛以軍費名義向中央索欵昨特通電解釋國庫支絀狀况 
　　蘇參議員巳由中央將名單開列電知軍民　署惟李督因齊省長尚未回任故遲未發表 
　　馮河間移交督軍署之各處課人員因薪俸不及從前之厚故近均紛紛請假北上另謀他調 
　　南京總商會接農商部模範種茶場兼辦皖贛　分區事宜公函調查本省銷茶狀况 
　　財政廳長特派技術員王錫賓赴徐屬調查礦務津浦鐵路事務所所長何炳麟昨函催飛虹渡輪保險公司派人設法打撈李督以飛虹沉没該船員司不愼特令津浦路局查明懲戒 
　　江航渡輪昨由上海駛浦以供渡客之用 
　　楚觀砲艦昨由下游開來停泊下關今晨巳上駛赴漢 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[都人紛籌津埠水災賑欵]  
　　昨日（七日）下午三時京畿助賑會在中央公園開會各界要人到者甚夥如吳鏡潭總監葉譽虎次長王志襄京兆尹丁司長錦商會會長等均到推葉次長主席討論開會日期决定於二十七二十八二十九三日在中央公園開園游大會即於二十九日開彩又决定分七股辦事（一）會計（一）庶務（一）彩品（一）售票（一）文牘（一）廣告（一）游　由各人自行認定據聞園游會中之各項游戲有音樂技術童子軍操演電影崑曲烟火清音新戲南十番戲法少林會等已由在會諸君分别籌備至頭彩之贈品聞擬鑄一金鼎約值三千元又聞商會陳遇春程啓元二君捐古玩十件作爲彩品穆子光樂達明捐三天茶水該會事務所設於警察廳京師籌辦天津水災急賑會内 
　　京師籌辦天津水災急賑會駐京調查員報告云天津特區第二區災民居住地限於地勢所搭窩棚距離太近容納人數亦多空氣頗不清潔初四初五兩日又有他處災民陸續投到又各區災民住處有南開學校學生年歳均在二十上下手持鉛筆日記本各在災民窩棚逐户調查男女老少丁口及有無疾病當經詢明係全體學生對於災民擬籌賑恤方法該學生等均在青年具此熱心頗足使人欽敬又前此津紳曁被水租界各領事官曾提議决開宜興埠附近大堤宣洩津埠積水現聞俄國駐津提督　　曁工部局總辦同向法國提督表明反對並會同知照直隸交涉員恐决開大堤有損壞京奉車路之虞也又日本租界東盧莊子有災民七百四十餘丁口山島街有災民五百六十餘丁口所住窩棚有自行支搭者有日商籌資施助搭蓋者所需食用有租界局長日人天野氏每日捐洋一百元購買黑洋麫蒸成饅首於上午十時下午三時各散放一次每一次大口四個約十餘兩小口兩個其花園公會又住有在津被水日人三百四十七名均係小本營業及手藝匠人每日食用均由租界局發給又天津西區第二分署界内李公祠昭忠祠鄉賢祠安徽會館四處共有災民四千一百九十二丁口現由該區署員派警督催泥工在李公祠旁連夜搭築大鍋頭十二個熬煑稻米粥擬每日按早晚二次分放該區又在銀元局後身操堪高地内覔工搭蓋窩鋪五百間形式長九尺五寸寬八尺五寸鋪頂均係方式前有門窗内有土坑每間計價洋十四元約三星期内工竣係預備李公祠等四處災民移住又西區第三分署界内北營門外天仙戲園後身有文廟學田地一段該區擬在該地搭蓋窩鋪二百間定於本月十日工竣形式價值均與第二分署所搭窩鋪同聞係預備津浦路附近災民居住云 
[鎗械借欵說之别報]  
　　七號華英時務報英文部云外間傳言陸軍中將陸軍部次長徐樹錚已派蔣廷梓韓霖春二人往美運動借欵購買鎗械爲編模範軍之用一節出自日本通信機關已經政府否認近數日來京中謡言美政府擬以最低之息貸欵與中國作戰爭用費惟中美兩方面均未有確實消息足見此事之不確大概韓蔣二君之往美不過考察美國工廠及其鎗砲廠備政府之借鑑以中國與德奥巳經官戰也如果中國需欵韓蔣二君不足當交涉之任日人通信社云美國工商部有秘書二人在北京勸中國借美欵購鎗械此日人所以謹防在華之美人也大陸銀行二十兆金元借欵一事據政府方面可靠消息目前實無再行交涉之望云 
[江次長歡讌日本實業團]  
　　我國擬組織實業團赴日報聘業誌昨報聞日本實業團已於五日抵北京團長樋口秀雄團員伊源武井黑河太源中山重盛共二十一人農商部特派部員招待於前日（六日）下午一時特請全體團員赴西直門外農事試驗場西大樓開茶話會又於昨日（七日）午前十一時邀在中央公園來今雨軒宴會以表歡迎是日張乾若因有某項事務未能蒞會當由江兢庵次長代表歡迎列席者爲日本實業團員二十一人農商部四參事四秘書三司長及十八省實業廳長計六十餘人宴畢攝影留作紀念至三時散會聞全國商會聯合會北京總商會均擬開會歡迎以表親善又聞席上江次長演說大要係謂中日親善之實行産業上之提携尤關重要云云實業團之樋口氏代表致答辭略謂吾儕實業團且勿論爲一地方代表之團體本日蒙農商次長之招宴不勝光榮之至力圖兩國實業之提携以酬江次長之盛情云云其次爲船津書記官代表陪賓演說謂本日荷蒙寵招並介紹各省實業廳長不勝感謝此後非僅北京一處即各地之實業家亦須日謀聯絡以期中日經濟關係日益密接余謹代表敬謝雅意云云 
[内部解釋著作出版二法]  
　　内務部以自著作出版二法公布以來國人對於前者之註册所在多有而後者則呈報尚少頗慮國人未明二法本意昨特通行各省詳爲解釋文云爲通行事查著作出版二法一基於權利之證明一屬於警察之作用惟權利之證明本屬於私法故註册之請求與否可聽人民之自由警察之作用必本於法規而呈報爲責任所歸應依明文所規定乃自各本法公布以來其以著作物請求註册者尚不乏人而出版之文書圖畫依法呈報者寥寥無幾推原其故實由於人民誤會立法之本意或以爲著作權之註册卽視爲出版物之呈報或以爲出版物之呈報亦屬於約法上之自由不知著作出版二者不特法律之性質全然不同即登錄之機關亦復互異且關於書類之出版在本人固負有呈報之義務卽警察機關亦負有檢查之責任也兹本部爲解釋法律實力奉行起見應請飭由警察機關布告人民所有出牌法公布以後巳經出版之文書圖畫未經在警察機關備案者應即一律各赴該管警察機關依法補行呈報嗣後出版之文書圖畫著作權請求註册與否仍聽人民自由外均須依照出版法呈報核辦倘應行呈報而不呈報即應受違反之處罰法令具在愼勿視爲具文是爲至要相應咨請查照轉飭依法辦理可也云云 
[警官學校之教材]  
内務部湯總長昨訓令警官高等學校校長周兆沅云查本部設置警官高等學校係屬特殊之教育宜有特殊之精神故關於教育要旨有應特别注意者數端願與躬執教鞭者鄭重言之警察之權能在於肆應社會世界日新人事紛賾將來因時應變之能力如何胥以在校時所灌輸之知識如何爲斷該校課程中警察諸科固應推闡學理尤應講明事實以期學成致用因應咸宜此警察學科之宜注意者一也警察官吏非嫻習法政不爲功該校法政課程當以本國國情及現行法令爲講述之根據其一切資料與警察有關係者尤應繁徵博引逐項指陳俾便實際適用此法政學科之宜注意者二也警察責任在於保衞地方欲盡保衞之職責賴有和平之武裝該校軍事課程與警察作用實爲息息相通亟應加意研求俾儲實力即如坐作進退之節射擊刺舞之方並應次第講求使各該生等具有指揮督率之能力此軍事學科之宜注意者三也他如算術測量外國語文各課程均爲警察實用所必需教授之方當擇其切於警察實用者爲適宜之指導庶幾學文游藝蔚成完材此外如服裝之整潔容止之端莊該校本訂有專章亟當認眞奉行始終無懈至該生等課餘之暇一切往來交際尤應時以尊品格重自修相勸勉以矯正惰偷之習而養成高尚之風抑更有進者比年以來歐戰風雲日趨緊迫我國現狀對於德奥復處於宣戰地位該校開始講授適丁斯會欲宏戰後之設施當爲嶄新之計劃警察爲鞏固邦國之基礎不有精神的教育將何以應時勢而保人民所望體教育之本恉以國家爲前提涵養忠愛之心激勵團結之志此則瞻念警察前途更願爲在校諸生痛下針砭者也爲此令行該校長會同教務主任本此要旨切實施行並仰轉知各教員示知各生等咸喻斯旨以期無負本部作育警材之至意有厚望焉云云 
[蜀通輪船遇匪紀（宜昌通信）]  
　　川江公司蜀通號之遇匪記者曾於前報叙及然未詳盡今該船已於五號抵宜錄其詳情如下以餉閱者蜀通號於前月十九號開渝載客三百餘人内有吳光新之參謀汪君及護兵二十名駛抵涪州地面微聞前途有匪刦之信即將素備之鐵板中夾舊棉絮棕絲等物包圍腰部於二十六號晨八時駛抵巫州以上三十里許適將轉灣一間突聞鎗聲隆隆彈下如雨船中驚荒萬狀有伏躱艙底者有下水潛逃者慘難言狀幸該船主朱君鶴鳴（前充楚同楚有艦長）素有經驗臨敵無懼親上領江臺竭力轉舵回駛巫州躱避得免於難船中各處略受鎗傷計死五人（内有護兵二名）傷七人落水無蹤八人當卽電懇重慶鎭守使就近撥兵一營沿途保護而上乃於二十八號安全抵渝四日由渝下駛得探報該匪等是晨已刦民船三十餘隻蜀通爲最後所刦原定候船轉灣上駛時上下夾攻使船中人驚慌停泊以便飽刦不意退避迅速幸未中計該船抵宜後即預備一切以便裝兵赴渝該船主忽接該匪恐嚇信謂前次旣被逃脱余今處處埋伏以待汝果裝兵上駛定必以命相報下具綠林數萬人云云該船主得信後即至十三混成旅李旅長處要求許以相當之保護立卽商定裝兵三百五十名准定十號晨開行并聞該公司議定船員撫卹金辦法船主損命則給萬元其餘以薪水計二十元以上二百元二十元以下一百元其預備亦可謂盡善矣但不識該船能否安抵重慶也 
[滇南時局之近訊]  
　　粤省非常　會舉唐督軍爲元帥之電報到滇唐督基抱不安聞巳去電婉辭惟吳景濂吳宗廉等巳賚元帥印信證書赴滇唐督無可如何只好電令蒙自河口一帶一俟吳等到時妥爲招待同時孫中山曾電致唐督軍其文云軍府初置萬務待理文雖薄德豈敢告勞惟滇中相隔遥遠未能與執事共規大計以利戎機謹派本府秘書長章太炎君爲全權代表日内啟程尚希執事與之商榷一切協力同規期拯國難全國實利賴之孫文叩元印唐督昨巳復電云元電敬悉伏處邊陲未親光霽自慚豐部聞教殷勤蒙派太炎先生遠道來臨金碧生輝歡感無似除飭沿途妥爲招待外謹擁彗俟門願聆籌策繼堯叩元印 
　　滇省近設衞戌總司令部三處第一部駐紥大理第二部駐紥蒙自第三部駐紥省城兼管迤東一帶兼擬定衛戍條例通令遵辦區司令官按照區域遠近均由各道尹兼任以備緩急兵權概歸總司令官直接節制指揮兹據蒙自繆總司令官呈稱查衞戌條例第六條載有所管區内憲兵陸軍游擊隊統歸節制指揮等因而道屬游擊尚有二隊區司令官卽係道尹兼任老直接命令殊覺困難手續上亦復滯碍擬請將該管機關撥歸本部直接管轄俾名實相符遇事靈敏而收指揮統一之效是否有當即乞軍府鑒核分示遵行 
　　九月四日下午六時在督軍署開武亭舉行慶祝對德奥宣戰大會所有軍政警學商界各要人齊集開武亭前代督軍劉代省長率領各長官代表均着制禮各服行慶祝禮英法日義荷各國領事委員僑商亦齊至公署參與慶祝行禮後並設筵欵宴來賓是日軍政學各機關均放假一日午後七時同赴羣舞台觀劇並於該園門首設立臨時赤十字會勸捐所凡有各界來賓均派員在彼招待及演說勸捐事沿街商店則先期由巡警傳知故届時亦皆張燈結彩懸旗頗形熱鬧云 
[湘官場所宣布之捷電]  
　　湘省南北兩軍開戰迭紀前報兹將湘中官場方面所宣布歌魚陽三日中之捷電錄左 
　　永豐朱旅長電云陳師長轉呈督軍鈞鑒支電敬悉軍密職於江日午後二時將馬營辦妥後因王鎭濤抗命不進前敵無人布置即留參謀同毛周團長暫駐湘鄉准備陸續前進職偕王參謀兼程前進支日午正抵永豐召集七團三營官兵曉諭一切王鎭濤聞職將到忽於支日午前十一時開赴青樹坪隨獲周偉致王電始知確有異志當即派兵三班追王折回俟至午後十時無信即派朱營長邦政同王營長代彪率兵兩連急追並令將王逆押回歌日午前三時將王逆追轉職再三訊問供認謀叛不諱立予鎗斃並將罪狀宣告各營官兵隨於該逆裏衣内搜得趙恒惕附逆煽亂訓詞一紙並蓋有趙恒惕私章若職緩到一刻該營即不可收拾矣仰仗威福幸保無虞軍法旣備兵心尤爲固結旅長及毛周團長明日可到永豐謹電奉聞深黄叩歌印 
　　衡山王旅長來電云飛急長沙督軍傳司令范鈞鑒五號晚我軍在西倪舖露營探得逆軍約有一團以上在西倪舖以南防守六號早一鐘半向敵前進中逆軍三面來襲戰至三點半將逆兵擊退擊斃逆軍十名並有交手打死者得鎗十餘桿我軍僅傷數名今日早六鐘半前進追擊後情再報汝勤魚印 
　　永豐王參謀來電云飛急陳師長轉呈督軍鈞鑒本日午前五時開始攻擊現在青樹坪附近激戰旅長親身督戰王時叩魚印 
　　永豐周參謀長來電云長沙陳師長鈞鑒詩八時由前敵回永旅長身先士卒大獲全勝巳奪取界嶺戰鬭情况容密報參謀長周　魚叩 
　　永豐朱旅長來電云飛急長沙督軍王總司令范副總司令陳師長鈞鑒職本擬謹遵鈞命固守永豐不料宋鶴庚率兵一團周偉率守備隊三營出界嶺進逼青樹坪挑戰職部爲逆所逼不得不與接仗逆據形勝驍悍異常危險萬分職旅歌日午後五時聞報卽由永豐馳赴青樹坪前敵督戰自宵達旦互相猛擊至魚日午前八時敵勢不支乃退至覊灣塘該地在界嶺之東距界嶺十二里距青樹坪八里職乘機督隊追擊十餘里敵退據界嶺扼險死守經第七團團長毛樹駿八團團附彭權及七團一營代理營長任石泉三營營長朱邦政八團三營營長黄代彪各督所部奮勇圍擊敵仍未退職情急即令黄代彪冒雨彈直衝界嶺敵果全潰遂於午後四時奪取界嶺此役各官兵均能奮勇向前而黄代彪尤爲異常出力參謀長周詩籌畫精詳算無遺　深資臂助職叨督軍師長威福幸無隕越請釋厪念逆軍傷亡數目及所獲鎗支待查續報合並聲明澤黄叩魚印 
　　永豐朱旅長來電云長沙督軍傳師長陳鈞鑒魚電計邀鈞鑒　據毛團長報告殺傷敵人甚夥朱營長邦政奪獲鎗枝二十餘竿我軍僅傷數名又洪羅嶺方面拿獲偵探吳傅鈞一名當即正法特此電陳澤黄陽叩 
　　衡山王旅長來電云萬急長沙督軍范司令鈞鑒今早六點開始攻擊逆退佔領最高山之稜線頑强抵抗我軍將士異常奮勇三面夾攻激戰三點三十分之久敵力不支始向衡山方面退却我軍即將前方高山完全佔領該敵人數約有二千之譜所佔山頭之　約十五里以上現正繼續追擊前方情形請勿念王汝勤陽邱 
[湘戰聲中之鄂聞]  
　　自湘中劉林宣佈自主後種種消息均紀前報頃聞中央所派之第八師業與范國璋吳光新各軍會合其前鋒各營業經扼守長沙至衡永之要衝傅良佐又以該軍單獨行動恐難達進取目的特將駐岳各軍悉數移駐守新牆蘆林潭臨泚口湘隂縣平江縣等處以便集中長沙合力南下攻擊衡永至毗連鄂省之巴華臨安等縣防務悉由日前開往駐鄂之豫軍第三混成旅擔任 
　　第二師之第六團已於初八日開赴岳州兹聞第二師之第五團又奉督軍令准於初九日續行赴岳連日開拔援湘軍隊水陸並進陸路係乘武岳路車水路則假借商輪裝運直赴長沙所有借用商輪均令發給津貼以免虧累 
[漢口領事團取締敵人辦法]  
　　漢口英俄法日四國領事日前特開聯合會議表决四國在漢租界對待德奥土布諸國之僑漢人民禁止出入租界之條例即日實行通知各 
 
 

Page 7

 
 
界捕房遵照並曉諭德奥人一體知悉今將該條例譯文錄下一本埠德奥土布之人民今後視同仇敵不准在租界内如常自由出入本埠外交代表須備每敵國人一準許通過單該準單須附有敵人相片以及執者之簽字二每人之準單應備二張各附相片及簽字一張由該敵人執守一張存於領事團之領袖處三領袖領事及各租界之領事均蓋印於敵民準單之上是爲準其入租界之證如領事等不願該敵人進入租界則準單可隨時取銷四除特别事故外自日出以前日落以後不准敵人在租界内行走五如敵人有必要事故須夜間入租界應先禀知漢口外交代表以英文述明事實及其時日復將準單展開行至巡捕房交存待其事已辦畢該敵人須仍轉至巡捕房取回交存之準單再至漢口外交代表處報明銷號六如敵人違犯以上之規定定即弔銷準單不准再請七租界之巡捕無論在租界之何地遇見敵人應向索閱準單若無準單呈出則拘拿至巡捕房聽候訊究 
[奉天政界之近况]  
　　召集臨時參議院已見明令奉天張作霖氏接到電令後以此項參議員係代表全省意見與元年所組織之參議院同其名額選派雖有前轍可循究竟以何者爲適當已電詢中央俟得覆即當實行其膺此選者前國會議員劉鯉門小學校長魏麟閣及顧問趙君鐵嶺陳君省議會穩健議員中尚有數人均有入彀之望惟此種選派手續尚須斟酌一切進行方法亦須先行籌備各省向來對於國會省會選舉專設機關此次國會之成至早亦須七年一月但籌備選舉機關内務部亦電囑設立其參議院成立之籌備成立後聞即將各項章程法律習慣事實從事調集以便應付此項選舉經費依照歷届成案辦理至國慶日之慶祝亦巳由軍省兩署先期預備其舉行典禮除放假飮宴等外並由朱靄亭知事代表督軍致祭先烈省議會亦已有活動之機會矣 
[添設口北鎭守使之由來]  
　　直隸曹督軍錕前有添設口北鎭守使之請業經陸軍部核准兹聞該部昨巳特呈大總統其文云案准直隸督軍咨稱直省地面遼闊控制綦難宣化爲口北要隘地形尤險該處屏蔽京師毗連内蒙緊接獨石雁門張家口諸要地多與蒙人相通歷代以來均置重鎭勢使然也民國二年宣鎭裁撤愈覺空虚現在蒙匪不靖該處益關重要兹爲鞏固直隸防省起見擬請在宣化地方添設口北鎭守使一缺以資控制等因到部查宣化形勢扼要毗連蒙疆屏障京師實爲直北重鎭本部爲鞏固國防起見擬請俯准該督軍所請於宣化地方添設口北鎭守使一缺以資控制是否有當理合呈請鈞鑒訓示祇遵云云 
[蕪湖快信]  
　　倪嗣冲前日由蚌埠密電蕪湖官廳稱有黨人運動當塗辮兵起事攻蕪須一體嚴加防範不得視爲具文云云此間軍警因又特别戒嚴馬統領聯甲刻擬將前次由蚌埠調赴安慶第七路第一二兩營中暫撥一營來蕪駐防北關外 
　　大通日前破獲黨人機關拘捕事涉嫌疑之毛文甫朱耀南高某盧某等四人由大通軍警乘潤南小輪押解來蕪聞經視道尹研訊數次並無確證故未判决 
　　蕪湖統部前次捕獲黨人胡文波業已供認由滬來此運動皖南軍隊聞倪嗣冲來電令將胡解送蚌埠從嚴懲辦 
　　中國在皖總行向設安慶分行設在蕪湖刻聞因交通便利起見有將總行改設蕪湖此問分行移往安慶 
　　新財政廳長劉鴻慶氏於七日由蚌埠來蕪十日赴安慶定十二日任事 
　　此間雙十節各機關預定湖南會館爲慶祝地點是日各校學生約有千人聯隊旅行遍遊城廂是晚萃文書院及徽州公學兩校皆舉行提燈會商舖居民一律懸掛國旗以伸慶祝 
　　駐寧日領官高尾氏因公於十一日下午四時由寗乘隅出兵艦來蕪登岸詣交涉署謁徐監督是晚在蕪日僑齊假烟雨墩公宴 
　　旅蕪日僑定十四日假三菱公司碼頭開秋季運動會並函請各學校派生加入以資聯絡 
[皖省近事]  
　　省公署消息蚌埠所駐定武安武兩軍日前受黨人運動謀變幸早洩漏未釀成巨禍省城因之戒嚴 
　　馬統領於日昨怱促赴蚌據云因蚌變趕往現省城人民頗爲驚懼水陸警廳及商團均入夜戒備不懈 
　　省公署迭接蚌埠密電多件内容甚秘聞公署中亦須機要人員始得與聞 
　　皖城紳商以已故第八路李良臣統領被害身亡功不可没特於本月十四日就遇難處公立碑石以爲紀念 
　　新代理全省警務處長劉道章業於昨日（十日）接印視事聞劉對於警廳將即日大加改組職員亦嚴行甄别 
　　前在省城謀變戕害李統領搶刦商號之叛兵計共拿獲十八人日前由馬統領迭訊確鑿分電倪督請示辦法據復電稱叛兵戴殿忠劉守文王玉山岳恒修郭振山屈永山張洪得孫懷德李殿升白鳳樓等旣經查明訊確自應按軍法處死以昭炯戒故昨馬統領巳將該叛兵等十名綁赴北門外執行 
　　合肥縣知事李諴因某命案袒護正凶湮滅全卷（高等廳嚴令提卷五次該知事均抗匿未呈）特由高等檢廳呈請撤任并付懲戒 
[江北通信]  
　　國慶日清江各界在鎭守使署舉行慶祝典禮各機關各學校一律休息第六師範學校諸生游行後往南門外操場操演進行游戲附屬小學童子軍已組織成立計五十四人同時臨場惟商店懸掛國旗者甚少以視送迎官吏時殆不及十分之一吾不得不爲國旗悲也 
　　淮揚鎭守使親往剿匪現巳行抵湯家集一帶蘇省各道尹苗圃已次第成立前淮揚道尹左秋周任内曾經詳准督軍撥定黄河灘砲二營舊基一百六十餘畝并委淮隂縣農會會長喬國楨籌備昨已預籌開辦建築費約三千餘元常年費約二千元詳請新任干道尹訓令所屬十三縣攤解一面先向省欵内借墊王以各縣財政困難恐難應付批令緩議 
　　清江菜市零捐跡涉苛細由屠業徐某等多人公請年繳一百二十千以爲修葺房屋之用欵存農會由農會轉呈清江警局昨函復令其逕行來局具禀候核 
　　鹽城縣紳商學界代表夏業仕等臚陳該縣知事劉超用人行政誤國害民種種呈請淮揚道尹公署委員澈查王道尹以其不合程式且屬郵遞不予受理 
[江蘇師範附屬小學校聯合會]  
　　江蘇全省師範附屬小學校於本月十五日起十七日止在蘇垣省立第二女子師範附屬小學校開聯合會並開成績展覽會先期由值年主席楊衞玉君妥訂日程通知各校聞預會者十餘校江蘇省教育會亦推代表莊兪君等三人到會本届會議問題爲小學校各科教授要目及全省師範附屬小學校行政事項想各該校爲全省小學之模範其成績及研究之各問題必可供教育界之參考也兹探得其日程如下成績展覽十五六七日上午九時起下午四時止討論十五日上午九時起十二時止商業農業教授要目景海女師範校長梁女士報告十六日下午一時起四時止圖畫手工縫紉教授要目十七日下午二時起四時止家事理科教授要目提議事件（謝絕旁聽）參觀十五日下午第一師範及附屬小學校十六日上午景海女師範及附屬幼稚園十七日上午第二女師範及附屬小學校攝影十六日下午五時在第二女師範附屬歡迎會十五日下午五時第一師範寒松社主席叙餐十六日下午六時在蘇兩附屬小學職員主席展覽場及會議所第二女師範附屬小學校 
地方通信 
[松江]  
　　械鬭之詳情松屬浦南亭林鎭東街下塘王姓家因建造房屋於十一傍晚時有落工匠全阿大等在左近軋米廠河埠駕駛空攤船在河中播蕩以爲歡樂時有該鄉鄉民張順達等適駕荳船經過被王阿大等所駕之空船阻止囑令暫避乃王等不但不依反破口詈駡致惹起附近茶店内茶客之公憤遽與木匠王阿大等十餘人互相鬭毆王等竟以鐵斧等利器將張順達父子及張之妻弟並路過之林和尚等六人砍傷要害而木匠李和尚之腦部亦被擊碎另有木匠一人亦受重傷鄰人見此情形恐肇巨禍故報由就近水陸警前來逮捕不料木匠方面尚欲抵抗開放空鎗威嚇始將王阿大等六人就獲解由亭林警所轉解縣署驗明張順達等傷痕無誤判令將王阿大等即行收押其受傷之李和尚則交東内地保看管並令木匠頭姜木生覓醫診治一面候偵查情形再行開庭公判 
　　孔誕之紀念松江孔教會職員於孔聖誕日在縣學文廟開紀念大會並于是日上午行謁聖典禮縣署第三科主任願稼軒第四科主任莊頌清及科員袁玉雨等均到會行禮並由該會職員會員爲之陪祭禮畢後請到會者麵席一餐明倫堂上則高懸國旂居中則有紀念大會四字之柏枝匾額下午又集會員於明倫堂天井内合懾一影然後散會而府學文廟中亦由洒掃經董姚蔭松邀請願科長等舉行誕祭以昭誠敬縣市鄉各校均給假一天 
　　知事勘荒之狀况李知事到楓履勘蟲荒祇在東棚外毛家圩等處察視一周其餘受熾較重之十六圖等尚未前往故該圖受災農民又將到縣覆訴懇求　事親往查勘因縣中對於蟲荒辦法祗令董保將全荒各田造册呈報以爲滅免租賦　本其他七八成荒之田禾則未聞有切實辦法故欲爲第二次之籲請也 
　　何司令赴杭校閱松江防守司令何豐林君於十一日到楓考查駐軍風紀並校閱技擊後本擬卽日何松兹因所部十六團兵士係駐杭垣故擬順便前往校閱操演並勘查設防地點是否適宜以憑指示而於浙督楊師長處亦有公務禀陳故回松之期尚須稍緩也 
　　選舉先聲省議會議員現届改選之期已由省署訓令來縣飭即及時預備李縣長奉令後當即委定縣立平民習藝所長翁問渠爲選舉事員翁君於昨日接到委狀後已着手籌備矣 
　　檢定小學教員近况檢定小學教員一事由縣石集八區學務專員在署組織檢定辦事處先將資格調查表頒給本人限期塡註兹已限滿截止聞全縣二百數十餘校依令塡寫連同非現任教員僅得四百八十一紙其間未經塡報者爲數尚衆聞亭林市各校完全未塡現縣署又將志願書品行證明書等各書紙發令塡寫限至十月二十號塡就呈報隨繳檢定費一元本人最近四寸像片一紙限期雖迫而一般教員視之均極冷淡云 
[南滙]  
　　觀濤小學之慶祝浦東魯家滙鎭觀濤學校校董陸以鈞商同李校長於雙十節舉行慶祝校内燈彩均由學生布置並懸掛紀念燈數百盞上午開慶祝會下午全體學生執旗遊行軍樂隊童子軍一齊出發各界觀者均甚贊許云 
[鎭江]  
　　沭陽土匪猖獗近有大帮土匪盤踞沭陽縣東之錢家集逐日四出抬人勒贖稍不如願戕殺隨之鄉民恨甚集丁壯數百人前往圍之不料該匪竟於昨（九號）夜半時突出重圍向西南方竄去此後鄉民恐尚難安枕也 
　　禀請演劇酬神鎭屬揚中縣四鄉農民每年慣例至隂曆九月中必各演劇酬神以爲豐年之兆兹新壩新洲老洲沙村吳家橋等處鄉民均以本年秋收尚稱中稔擬查照成例舉行演戲惟以現值戒嚴時内恐戲場人品混雜釀生意外責任匪輕故各鄉董特具禀縣署請示辦理未知能否批准也 
　　組織貧民工廠鎭屬丹陽縣農會於十號午後二時招集市鄉紳董　會公議貧民工廠事經衆議决先推五市二鄉籌備員王有成等七人速將組織方法妥訂章程並將開辦經常各費支配完　擇期再舉廠長 
　　車站亦准查私滬甯車站定章雖不准緝私營隊在栅内搜檢行旅然欄以外則無所干涉日前鎭江蘇常等處緝私營隊有遵令在欄外查私而遭該車站阻止者各該營長乃相與呈請兩浙緝私統領轉　鹽務署請咨部照章辦理昨鎭江陳站長已奉滬寗總局通令矣 
[揚州]  
　　李監督將來揚揚由關新任監督李佑成業於昨日（十一）在鎭江接事不日即往三岔河揚州及仙女鎭一帶查察以資整頓故揚關主任趙幹卿已飭各股員預備一切以待查考矣 
　　申明與黨人無涉揚屬東鄉著名巨富朱木齋前曾充國民黨該鄉支部會長以故月前接黨首某某等來函屬募捐二萬元朱置未答復未幾官廳郵局檢查員亦查出某等與朱之信件即經陸軍長官派探前往該處訪查朱確無舉動現朱深恐牽涉黨案特將原函抄呈縣署立案以免株連周知事以事關黨案未便專斷已轉呈大吏核奪矣 
[金山]  
　　盧委員查災紀江蘇奉派查勘金山秋災專員省委盧鴻賓君已於九號下午在滬轉乘閔南公司小輪於五下鐘抵埠縣公署中先期得報派人在埠頭伺候盧君旋卽登岸乘輿進署詹知事迎接如儀十號　雙十節停止辦公并接見市鄉各紳士細詢本處田畝受災情狀十一號上午八鐘縣署預備船隻盧君登舟開往西鄉進　先勘西鄉三保十七十八兩圖因該兩圖受災較重爲最先呈報之圖詹知事命各圖催徵吏隨行照料一面知照各地保各在本圖伺候以便委員到境導引細勘聞此次查勘除金山衞松隱張堰一帶未報者不勘外其餘九十餘圖亦須一一親歷細勘也各圖蟲災田畝以沿江之田爲重裏面之田爲輕故鄉人謂有出江田與腹裏田之别此次委員由水路往勘若祗看沿江之田而不看裏面之田則受災成色頗不易平又田畝造册一事本定照松江辦法豈知事實上有大相逕庭者蓋松江專查全荒入册且須立冬後刈割聽候覆勘此兩事最爲扼要辦法而金邑　各圖地保在鄉間小茶館内高坐堂皇旁坐寫手七成荒八成荒一任鄉人之自報塡寫故以比較的眼光觀察之不能不以松江之辦法爲善也 
[安慶]  
　　張溪商會舉定會長東流張溪商會前任會長林正春辭退後本擬於二十日開會公舉謝耀廷謝媛宜爲正副會長嗣因兩謝力辭乃於二十二日開會公舉趙文中爲正會長謝來賓爲副會長會内事務尚須改組云 
　　官界近聞皖城前次兵變時商會曾請代理警察廳長周之潤派警保護乃該廳長以代理不敢負責爲詞商民深不謂然頃聞倪督軍以該廳長事前未能預防臨時又不保護着記大過兩次并電令撤差所遺警務處兼警察廳長一職暫委法政學校校長劉道章先行代理十號接印視事至警察南署局長高魯倫　因不能防範同日電令撤差以示懲儆新任財政廳長劉鳴慶十一號由蚌來皖暫㝢大漢賓館准十二號接印聞該廳除第一二科科長或有變更外其餘各科員暫不更動 
[嘉興]  
　　小學聯合運動會三誌嘉興縣小學聯合運動會之第三日到會參觀男女各團體較第一第二兩日稍形減少此蓋是日爲城區男女各國民學校之運動日鄉區各校均已次第歸里故也上午九時開演男學生之競爭游戲女學生之表情舞蹈均屬可觀至下午三時即行演畢後由秀州書院學生選手舉行高跳第一高小學生舉行成幟易幟曁母衣競走等均精神百倍惟此次聯合運動會共三十餘校以全縣二十五區一百二十餘校計之城區實占十分之九卽以運動校數計之城區亦占十分之八不啻係城區小學之聯合運動會也 
[杭州]  
　　虚僞報告之處罪省會警察廳長前曾呈報軍署謂拿獲嫌疑犯周漢鼎周仰喬曁告密人周鳳三名連同供證解請訊辦等情楊督得報後當經飭訊明確此案係由業巳在逃之憲兵方國榮教晙周鳳虚僞報告將周鳳一名按律判處二等有期徒刑九年並褫奪全部公權二十年共犯方國榮另行飭緝獲日另結周漢鼎周仰喬二名無罪釋放昨特令行將案内共犯方國榮一名飭屬緝拿務獲解辦 
　　新局長抵抗新委浙江烟酒公賣局長朱鈞弼交卸上海工巡局事務業已告竣已於昨日下午趁車來杭現寓城站旅館租賃福緣巷口第十六號門牌楊姓房屋爲烟酒公賣局局所定於二十一日接事 
[福州]  
　　海軍部員赴粤被捕海軍部員陳應溓字蘭溪（閩人）日前由京回閩旋奉海軍劉總長密電令其赴粤偵探在粤軍艦行動聞陳到粤後囦蹤跡顯露爲程璧光所逮捕其家屬得此消息大爲恐慌 
雜評一 
[水災借欵與鎗械借欵（一子）]  
　　中國今日有一性質絕相反之舉動焉即正在着手進行之兩借欵是也水災借欵借以爲救人之事業也鎗械借欵借以爲殺人之事業也救人殺人之借欵同時舉之而又同向美國商之我水知美國對此兩借欵之感想何如舉債當局之對此感想又將何如 
　　或曰矢人惟恐不傷人函人惟恐傷人其術使然也當軍事責任者以能殺人爲職志辦慈善事業者以能救人爲職志各人地位之不同亦猶是耳然而今日之舉此兩債者非個人而實同一機關之政府也救人殺人權同出於此一機關也政府於此亦曾思今日之中國救人急乎殺人急乎救人殺人之借欵同舉於國家之利害何如乎不思而出此亦甚足爲政府惜矣雖然返觀國内固巳救人與殺人並行則救人與殺人之借欵同舉又奚不可哉 
 
 

Page 8

 
 
   
 
 

Page 9

 
 
   
 
 

Page 10

 
 
 `本埠新聞 
[司密士試演飛機之第一日]  
　　昨日爲美國飛行家阿脱司密士君在滬飛行之第一日午後一點鐘許中外各界男女人士之前往參觀者巳絡繹不絕但總數不過二千人上下兹將種種情形錄後 
　　演場之佈置演場設於楊樹浦路極東盡頭處濱臨浦江四圍樹以竹笆一二三三等坐位之外又架竹欄旋以白色中間蓋一蘆棚爲安置飛機處惟坐位均設於露天了無遮蔽秋陽之嚗觀者頗以爲苦 
　　阿君之歷史阿脱斯密君年二十七歳美國印地亞那省人自幼在福特温飛行學校畢業精於製造飛機此次由大連隨帶飛機來滬 
　　飛機之梗概昨日所演者爲雙葉飛機形如蜻蜓寛十六英尺長二十八英尺機身重九百磅一百匹馬力艇身木板葉子如電氣風扇式飛行時葉子旋轉下脚三象皮輪如脚踏車式阿脱司密士君之坐位則設在機首推進機則設在雙葉之後上層機葉之下下層機葉之上則爲設置汽缸及儲油器處而於上層機葉之後左右又設小葉各一（爲持平機關）機尾又設平側兩葉側葉即爲欲左欲右之機關如舟之有舵坐位前則設一圓式之總機關全機操縱全在於此並於坐位上設一皮帶爲飛行時束身之需以防意外 
　　飛行之狀態昨日飛行共二次第一次三點二十五分由演場西端上飛至三點三十六分下降繞行五大匝約高三千尺以外在空中放出黄烟能以機身將烟繞成阿脱斯密士之英文名字第二次自四點十七分上飛至四點三十分下降繞行八大匝約高四千尺上下兩次於飛行最高時間頻作顚倒翻騰之舉觀者均爲之色變而阿脱司密士君則處之坦然行所無事第二次尤變幻莫測突於顚倒翻騰間陡然而下及離地不過丈許忽又一飛上冲旋忽下降業將及地又忽上騰一時觀者固掌聲如雷而觀者之汽車浦中之輪船亦均鳴汽笛表示贊美 
　　觀者之評論阿脱司密士君昨日雖僅飛二次而觀者同聲贊美謂阿君手腕之靈捷固遠勝於昔年環龍愛德華兩君即較之史天遜女士亦覺過之無不及云 
　　風葉之靈動飛行機之昇降全憑風葉（即推進機）歷届在滬飛行各機其欲風葉之活動均極費力且未必能動止從心此次阿君飛機之靈動實爲向來所未有焉 
　　警界之防範演場本設在楊樹浦捕房轄境該捕房預知觀者必衆恐匪類混雜不免滋生事端除派通班探捕到場防範外並調馬印捕十四名曁滙止捕房華捕六名到場帮同照料而總巡麥高雲君亦乘汽車而至以資督察 
　　另一訪函云美國人斯密士氏爲世界第一之飛行家技倆冠絕週遊日本各處現由大連來滬惟飛行機屬軍用非得陸軍部之許可不能進口爰由駐滬美領事商請護軍使及交涉員接洽數次乃得陸軍部許可准定十三十四十五三天每日下午三時四時在楊樹浦電車終點地方飛行昨日爲第一次演技或高或低回轉自如誠似飛燕舞轉空中其技倆遠勝於往昔來滬之飛行家確有一觀之價值也昨日西人之往觀者甚多約三千餘人滬上人士知者尚鮮不過二百餘人云 
[公廨傳訊不註册德人續誌]  
　　德人新納克未在工部局註册致被控訴一案十三日大陸字林兩西報紀載頗詳兹撮譯兩報所紀之大旨如下辦理上海租界内德奥人民註册一事究係何方面之職權此項爭點今已成爲相持頗烈之問題第一幕雙方披露文件據以觀之不獨中國當道與工部局各設一註册處且各通告敵國人民勿承認他方面之註册權第二幕未在工部局註册之德人新納克氏巳被控告昨在會審公廨開第一次之審訊新納克氏或將以此爲辨明權限之案件也昨日此案開審之初捕房律師牛門氏上堂聲訴宣讀中政府取締敵僑章程未及言畢新納克揷問曰此公堂究爲中國之公堂抑爲工部局之公堂歟英領卓君答曰此爲中國公堂與工部局無關新納克曰余反對貴陪審員坐堂訊問此案因其偏執之故試以愛定格一案而言貴陪審員於未聞被告律師辯護之前已將判詞擬就矣牛門律師繼續陳述謂北京外交部有敵僑概須向該屬地方官吏報名之通諭按該屬地方官吏一語施諸上海則依照約章當指工部局當道而言再德奥人民今無公使或領事爲其代表巳成無領事管束之外人工部局之設立註册處實從領袖領事之請求並依據中政府處置敵僑之辦法新納克隸籍德國而未遵章註册是以被控今擬請求堂上可否限被告於一星期註册如再不遵再行究辦云云新納克問曰此爲中國土地乎抑爲比領事所監守之英國殖民地乎卓君答曰苟爲英國殖民地則不在比領事統轄下矣新納克曰吾人所在之地苟不爲英國土地則當爲中國土地二者必居其一也迨各見證陳述旣畢卓君問曰新納克汝有何言新納克答曰余無罪余已遵行中政府所頒布之章程矣言畢卽宣誦從百科全書抄出之辯護文一篇其文頗長皆證明其所立地位之合法理由與工部局在法理上無諭令德奥人民註册之權並謂向德奥宣戰者乃中國而非公共租界故工部局無權以限制德奥人之自由中國當道之註册通告乃執行在租界中之主權蓋中政府自八月七日對德奥宣戰後按照習慣與公法巳成德奥僑民之代表地方官吏即爲上海交涉員在上海公共租界中交涉員乃德奥人民之代表唯交涉員始有諭令註册之權蓋德奥僑民乃在中國而非在英國土地也若工部局者不過一行政機關管理從納捐人適當取得之經費者耳九月二十一日曾函致工部局詢問是否在工部局註册後即可免在中國當道處註册旋接工部局代理書記覆函文曰兹覆者就在外人租界内居住或經過工部局馬路而言則所需之唯一執照乃工部局所發之執照此種執照惟遵照工部局二千四百六十六號通告報名註册始可得之至於在中國當道處註册一事則十分非必要也此函與工部局地皮章程第六條不合凡住於外人租界者皆有利用各馬路各公園各體育場之權乃華人獨無入公園與體育場（指跑馬場等處言）之權其故何也地皮章程非明明載稱一切人民凡住於租界内者皆有入内之權乎被告言至此乃宣讀其致工部局反對覆書所稱各節之抗議書繼謂工部局後亦有函答覆僅稱抗議書業已讀悉九月二十五日被告又致函交涉員詢問在中國當道處註册是否可得充分保護交涉員答稱刻方向領袖領事質問一切十月四日被告又致書交涉員未幾得覆其文曰逕覆者四日來函業巳讀悉此事（指註册言）必須按照本署所佈告之規則辦理如本署註册所外另有他人辦理德奥人民註册事宜則不能視爲合法此爲中政府之定章他人苟有辦理此事者余定反對之特此佈復希即知道云云被告宣讀畢乃請堂上展限半月俾可延請律師謂此爲驗明權限之案件不獨與德奥人有關且與各國人有關即華人亦如是其不然者惟英人耳此爲將有重大關係之事件云云卓君准其延請律師展期一星期再行開審若被告因必要理由請求續行展限亦可照准云 
[公使領事館郵件免予檢查]  
　　滬海道尹昨接督軍省長訓令云現准交通部養電開檢查郵件曁免驗辦法前於上月寒三十一兩電電達在案兹准外交部函稱准領銜和使函現受各國欽使付託聲明各欽使之意見公使及領事館發出皮面上官印標記之郵件並各處封遞各公使館及領事館雙口郵件請均免予檢查至各國在華客局業經自行派員檢查如遇有意外不明之件亦可隨時請地方官助理請轉達照辦等語查和使所稱免予檢查各節與本部前定辦法大致相同除函復外交部轉知領銜和領照辦外合亟電達卽希轉令所屬遵辦並請就近由各領事館查取各館員銜名交各該處檢查員以備存查等因准此除分行外合行令仰該道尹即便遵照此令 
[舢板總會房租之查詢]  
　　浦東德國舢板總會前由房主租與德人現已收回前經總商會查得該總會係西曆一千九百十六年六月十號起租租期訂立五年並載明到期後續租五年每月租銀九十兩現總會取消房屋收回自應另行招租日前函達交涉署請爲核辦交涉署當復以該總會與房主所訂租約旣經交過租金多少按照收回房屋日核算有無短欠盈餘應行查明請卽查照轉詢見復云 
[德人請領赴牯護照之部覆]  
　　德人旁納請回牯嶺居住報由和總領事函請交涉員電奉外交部電復以旁納巳離牯嶺回滬碍難再准領照赴嶺等因交涉署巳函復和領請卽查照轉知矣 
[德人領回雜物]  
　　德人漢司泰克請領寄存西江號船之雜物三箱由和領函達交涉署爲漢司泰克介紹請即派員會同前往領取聞交涉署卽於本月八日派員偕同前往高昌廟海軍公署當面將雜物三箱點明交與德人領回矣 
[西人操演救火技藝紀]  
　　英法租界救火聯合會定於昨日午後在泥城外賽馬場内操演各種救火技藝並將福州路西藏路口之場内所建高檯焚燒各情巳誌昨報兹悉昨日午後三時各救火會員各駕救火機器車皮帶車先後整隊而至遂各操演取水噴射及拆屋等各種技藝畢全體少憇即將賽馬場内所建高臺燃火焚燒各會員爭先搶取檯上所置草人並用皮帶車極力灌救迨至烟消火滅巳鐘鳴七下遂各分道而回至於福州路西藏路口所建之高台聞尚須留作别用昨雖觀客人衆究不若去年之盛惟新世界游戲場地當其衝游客較之平日增多三倍云 
[赴美水手須有護照]  
　　上海縣公署昨發布告云爲布告事本年十月四日奉江蘇交涉公署第二一二號訓令内開案奉本月二十七日外交部電令内開美使函開嗣後赴美水手須持護照無正當憑據者拘留等語仰轉飭所屬曉諭周知等因奉此除呈報省長並分别咨行外合就令行該知事仰即遵照出示曉諭周知勿延此令等因奉此合亟布告爲此仰嗣後赴美水手一體遵照辦理毋違切切特此布告 
[一週間之金融調查]  
　　調查本月六號至昨日止各銀行之進口者計滙豐銀行（十三號）由昌興輪船公司儎來大條銀九十八條花旗銀行亦由該公司裝來大條銀一百零七條尚有客帮從天津裝來賓銀七萬兩又烟台來銀三萬兩惟墨洋與國幣之價每元增起銀四釐緣各紗廠與花廠花行正值收買新花之際用洋甚繁之故銀拆則無出口故仍一錢三分先令共縮去三辦士大條銀亦縮二辦士東滙（日幣）增銀三釐半本月份驃金每條共漲銀十五兩八錢今將各銀行曁各錢莊實存銀洋數列下麥加利存銀三百三十萬洋一百八十二萬匯豐存銀七百五十萬洋三百十萬大條七百十九條德華存銀五十萬洋四十萬正金存銀二百六十一萬洋四十一萬道勝存銀二百四十一萬洋二十五萬通商存銀二十萬洋六十萬東方存銀一百四十六萬洋三十一萬花旗存銀八十萬洋一百萬大條八百零七條華比存銀三十萬洋四十一萬和蘭存銀四十一萬洋一百二十九萬中國存銀一百零三萬洋二百八十一萬台灣存銀八十三萬洋七十二萬住友存銀九萬洋二萬南北各錢莊存銀七十五萬洋二百三十萬交通存銀二十萬洋一百十九萬有利存銀二十五萬洋十萬中法存銀四十八萬洋四十二萬綜計存銀二千二百十二萬洋一千七百十五萬大條銀一千五百二十六條較上届（六日）多存銀一百三十六萬兩洋二十五萬元大條銀則少存三百零五條惟其中華商方面祗存銀二百十八萬洋六百九十萬 
[一星期之米市狀况]  
　　本埠南北米市近來各處新貨上市已有一星期逐日到貨甚多銷路頗滯以致價漸跌落近星期内新粳每石跌四角破礱跌三角而銷路尚難暢旺各米店大都觀望不向行家購批不過逐日照門市所銷數目購進至白元（即糯米）新貨上市亦巳十餘天當錫蘇同一帶來貨亦頗不少銷場亦甚寂寞開盤九元四角至昨日跌至八元四角調查此一星期中浦江中各路到貨計有陸潤齋嚴少泉袁同生陳琴生張志明蔡久春莊桂清王少雲葉蓮偉沈菊生汪慶雲計培榮等米客共到三百十餘艘其中南帮貨佔去六分北帮貨約佔四分内係中次之貨物爲多高貨甚缺現浦江中到貨祗銷去十分之五六未經售脱之貨尚有一百六十餘艘照此情形以後米價當有減無增也 
[槍斃夏粹芳被害案之主犯]  
　　謀刺北市商務印書館經理夏粹芳身死案内之主使犯李海秋（即周棲雲）經英捕房緝獲解經公共公廨訊明詳解松滬護軍使署訊辦等情屢紀前報兹悉該犯自解軍署後經軍法課一再研訊供認主謀不諱經盧護軍使擬處死刑詳奉督軍公署核准已於昨日午後二時押赴西砲台執行鎗斃矣 
[檢廳函請早日引渡洪述祖]  
　　刺宋案内之洪述祖前經公共公廨訊明判决移解北京法庭訊辦而上海檢察廳則援應桂馨武士英成案爭歸上海法庭訊辦詳情迭誌前報日昨交涉公署又接地方檢察廳公函略謂宋案要犯洪述祖旣經公廨决定引渡應請轉飭早日移解歸案以便依法開庭云云交涉署業巳據函行廨辦理矣 
[緝捕人犯須先報告]  
　　松滬盧護軍使近以本署稽查員緝捕重要各犯每不先爲報告殊爲不合且滬上稽查機關林立易於混雜故於昨日諭飭稽查處廖處長略謂嗣後各稽查員緝捕人犯務須先作報告倘在租界逮捕尤須先與捕房接洽後始能會同辦理旣足以昭愼重而又杜絕挾嫌陷害善良等事着卽轉知各稽查員遵照 
[大豐永請追餘贓之批示]  
　　大豐永金店被刦金條七百兩案内盜匪陳金川陸滑堂張祝甫顧學初等並起獲原贓金條及手鎗子彈等巳經淞滬警廳將犯證送歸公共公廨訊辦在案當此案未解之前大豐永執事又投警廳具禀要求追究餘贓昨經徐廳長發出批示云據呈巳悉仰候從嚴訊追並跴緝贓盜務獲解究可也 
[拘獲毆傷巡丁之帮匪]  
　　帮匪王子田王子會王步其等在浦東老白渡同春福碼頭爭奪鹽船生意聚衆滋事毆傷巡丁周世堂事發潛逃各情巳誌前報兹悉該帮匪王子田於前日潛回浦東家内爲三區一分駐所巡長吳紹起拘解至署經許警佐略詰一過判將該帮匪王子田轉解警廳司法科訊辦一面飭緝在逃各匪再行究辦 
[續誌形跡可疑之被獲]  
　　法捕房包探徐新發徐阿東日前巡緝至法新租界格洛克路地方見有無賴張樹生及混名拆白黨之阿四二人形跡可疑當即拘入捕房在張身畔抄出手鎗一支後經捕頭詰據阿四供稱與張並不相識後由探查得阿四實無關係當即省釋昨將張樹生解送法公堂請究先據包探禀明前情卽將手鎗呈鑒詰之張樹生供前在某處當兵取銷後來申爲小本生理此項手鎗實向某處舊貨擔上買來已經銹壞無用自知不合違章携帶求請恩宥中西官以張雖無搶物實非善類判押西牢二月期滿永遠逐出租界 
[珠寳店被騙續誌]  
　　滬城邑廟慶昌珠寳店遭騙子張天時並在逃之某甲自稱爲北門外恒泰典當主人以某銀行五元之支票塗改二千五百元當被騙去值洋一千七百四十六元之珍珠已將張天時鳴警拘送一區二分駐所申送警察廳訊辦等情巳紀昨報兹悉事前某甲偕同張天時曾至滬北三馬路某珠寳店亦用術騙取當爲店夥察破故未得手前日甲等至慶昌騙取珍珠時（係冒稱北門外恒德典當主人昨報誤爲恒泰）並非銀行支票係興業銀行之儲 
 
 

Page 11

 
 
蓄存摺該摺上僅有存儲洋五元甲等竟塗改爲二千四百六十五元張天時自拘送警察廳後卽由司法科劉科長提案研詰據張供稱同夥甚多均住北市租界客棧内此次係偕同周一民（指某甲）以塗改之存摺騙取珍珠是實惟此項珍珠巳爲周取去云云並供出周之住處在北市海寗路某號門牌内劉君遂諭將張天時暫押一面將訊供情形面禀徐廳長立卽備文飭探將張天時押同前往租界會同該管捕房探捕赴海寗路按址捕拿詎周一民早已逃逸旋經該探等向張天時詰問尚有同黨現居何處當據張聲稱四馬路大新街福新旅館某號房間内之顧某亦爲我等同黨該探等即馳赴該旅館將顧某拘獲連同張天時一併押送警廳司法科即經劉科長將顧某提案研訊一過諭將顧張兩人分别收押候緝拿周一民並同黨各人到案再行核辦 
　　又一訪函云住居虹口克能海路一百二十五號門牌之婦人朱兪氏因張天時與在逃𨞺某串騙城内慶昌珠號内值洋一千七百六十元之眞珠一百四十八粒案内牽涉昨由淞滬警察廳派警持文報請滙司捕房協往將朱兪氏提獲旋解公共公廨即據來警偕慶昌號夥邵成仙上堂訴明前情要求將氏引渡訊之朱兪氏供不知情經會審員王肇之君核供商之日副領事林君判氏准交來警帶回歸案訊辦 
[斜徐路巡防嚴密]  
　　步兵三十七團第三營營長王幹臣以斜徐路沿河一帶自斜橋迤西至徐家滙爲止現歸本營擔任巡防惟該河之北岸地屬法新租界誠恐匿於租界之匪徒或在夜間潛越過橋混入管轄境内滋擾爲患是以諭令所部四連各連長着令每夜各往所派駐橋士兵站崗地點妥愼巡查以察崗兵有無懈怠情獘切勿疎忽 
[紅會關於賑災之消息]  
　　本埠紅十字會昨致天津紅十字分會電云此次津災本會分向城鄉租界救濟難民并放急賑悉賴趙善卿兄并分會諸君切實襄助成效昭著莫名感佩此後各鄉請姚衢翁查放各租界仍托嚴蕉銘君擔任救濟其打撈屍骸已由貴分會實力進行分頭辦理當無缺憾所示救出婦孺安置女子工藝所者四百餘口承孫少文君擇優揷課如此熱心尤深欽佩孫君擬留養至明春二月分别去留囑爲協助一節此項經費准由敦和擔任每月以一千元爲限按月由滬滙支卽希查照登報宣布爲盼沈敦和文 
　　又該會昨接北京督辦水災河工善後事宜熊希齡來電謂京畿災賑凡南省官商捐助棉衣等件均電詢送交地點敝處在滬尚未設有機關擬懇尊處代爲經理轉運以便散給如荷允准卽乞電復云云當經該會復電擔認現該會捐欵極旺本星期内復集有一萬餘元有法國總院修女長白倫氏近辦正定順德等府水災義賑經該會移撥洋一千元昨得復函以此次水災非筆墨所能形容女修院斷糧已將半月不得巳遠至山西購米承其乏者咸負重游泳而歸現查被災村落有一百四十餘處扶老携幼至院避難者紛至杳來膳之宿之萬分困難因尊處之賑助而得救者生靈甚夥鄙人敢爲代謝云云又該會會計李鴻聲購有西人汽車票竟獲頭標得汽車一輛聞李君擬將該車脱售以半價助賑亦可謂熱心好善巳 
[賑務函電彙誌]  
　　京兆尹來電盛先生同頤鑒昨奉國務院函開據施督辦電稱尊處慨捐鉅欵遴員赴直隷京兆擇地散放義賑希飭地方官妥爲照料事竣由尹署專案請奬等因聞命之下何勝感佩尊處派員來京並望先期電告俾得飭屬照料並隨同宣布仁施敬肅謝忱京兆尹佳 
　　盛莊太夫人致廣仁善堂函敬啓者天津慘遭水災聞貴堂籌辦急賑樂善好施莫名欽服氏敬承先夫遺志率同小兒同頤恩頤重頤昇頤孫兒毓常等捐助洋五萬元籌墊洋五萬元專放急賑惟望貴堂敦請歷辦義賑老手切實查放先夫嘗云義賑救命不救貧務請抱定此宗旨庶眞正埀斃災黎得沾實惠貴堂義聲卓著當不河漢斯言惟聞此次津災非常慘重水勢有漲無落區區捐欵等諸撮土索仰貴堂諸君子毅力熱心救人救澈定必籌有的欵成算在胸使津埠無數災黎轉溝壑爲袵席也盛莊氏率子同頤恩頤重頤昇頤孫毓常啓 
　　廣仁善堂復盛太夫人函敬復者接奉大函承太夫人曁諸公子捐墊津災急賑洋十萬元具仰德門好施樂善不惓謹代災黎九頓叩謝此次津災過重實在難於着手惟如此奇災詎忍漠視當經竭力設法勸募並承諸大善士認捐躉欵勉力從事藉副仁懷現擬另設津災事務所專辦急賑並印刷捐册分投勸募至於辦法誠如尊示惟有抱定盛前會長救命不救貧宗旨以期實惠及民若謂籌有的欵成算在胸過承推奬非所敢任蓋此次津災非比尋常况值此時艱募捐欵談何容易敝堂惟有盡心力之所能至救一是一不使一錢虚擲以仰副太夫人曁諸公子賙恤高義而巳敬此奉復上海廣仁善堂義賑會啓 
[補誌眞茹學校之紀念國慶]  
　　今届雙十節國慶紀念眞茹乙種商業學校於是日上午九時由校長徐東埜及諸教員率同校中男女學生手執國旗游行街市沿途高唱慶祝歌旋至操場舉行升旗典禮校長命衆學生向國旗舉槍致敬三呼中華民國萬歳禮畢率隊回校又開慶祝會請美國女士明教師及王哲甫林東揚諸君演說至晚七時諸生各持五色燈彩在操場舉行紀念運動頗饒趣味至九時舉行聚餐會稱觴誌慶有男女來賓數十人頗極其盛 
[青年會今晚演講]  
　　四川路青年會定於今晚（陽曆十月十四日）七時半請張葆初牧師在殉道堂演講參孫大力士一身事蹟聞届時欲往聽者無須入場劵云 
[麩業公會將開大會]  
　　南市麩業公會自上年成立以來現巳一載兹定於舊曆九月初一日開大會報告一年經過情形及一切收支賑略重行選舉職員昨日該公會已發出通告知照各同業請爲届時蒞臨矣 
[紗業公會選舉會長續誌]  
　　紗業公會於前日選舉正副會長巳誌昨報兹悉正會長聞蘭亭業巳正式就任惟副會長陸竹坪因事繁不及兼顧向衆辭職是以昨午復經該業同人仍在公會再選計項惠卿得八票金錫之得七票當推二君爲副會長二君亦一再辭却嗣經同業再三商請始允擔任 
[夜差巡警改穿呢服]  
　　淞滬警察各區署所長警等現奉徐警廳長令飭以現在天氣稍寒凡夜差出勤不免爲寒所迫着於十三晚起自十二時至三時三時至天明六時兩差均改穿黑呢制服云云各該警正佐遵即傳知各棚長警依時易服矣 
[警廳招領川沙男孩]  
　　淞滬警察廳昨發傳單云爲招領事本月十一日據二區警察署解送迷路男孩趙阿林根卽張阿林根一名來廳發科訊據供稱年九歳川沙人父親張菊濤種田爲業現住川沙東門外鄉下我在上海喬姓家學泥水匠喬姓是我寄爹日前跟寄爹出來買稀飯以致走散等語除送堂留養外爲此傳單招領仰該失孩家屬前來認領可也此傳 
[閘北紳董宴請杜局長]  
　　閘北紳董錢貴三沈聯芳請求另設工巡捐局已誌前報兹又函致工巡局杜局長略謂閘北地方逐年興盛車馬盈途商賈凑集萬無不設專局之理兹值先生總持局務地方部民亟思一瞻顔色謹訂於十六號十時敬祈駕臨閘北慈善團便膳並請台旆至寳山路等鐵路南北各處觀察一切方於設立專局與否胸有成竹云云聞杜局長業已函允届時同往觀察一切矣 
[拍賣銀兩先給房租]  
　　芳記新偕阜和元大振大各户同投法公堂控稱被李蘭富虧欠房租洋一百十二元又阜和等貨欵一千餘兩向索棄店逃避求請核示判將該店先行拍賣再核在案昨又傳訊捕房禀稱今將該店拍得銀二十九兩五錢請示李仍匿不到案各原告均求嚴追中西官會判拍得之銀先給房主具領並諭各原告將往來帳簿呈候察閱准予缺席判决 
[創辦立大麫粉廠]  
　　南商會會長顧馨一等爲振興滬南市面提倡實業起見聯合滬紳招集股本二十萬兩就曹家渡創設一麫粉廠定名立大麫粉股份有限公司現已呈部註册鳩工建築積極進行 
[夜行船須懸白燈]  
　　新關河泊司可生氏以浦江民船凡在黑夜行駛者照章應懸白燈一盞以免碰撞今查各民船時有不懸白燈違章開行情事自應嚴查究罰昨特諭飭巡江吏傳諭各民船務各遵章懸燈以免懲罰 
[控訴和尚案之枝節]  
　　楊慶熙控福田菴住持僧仰西又名觀如姦佔伊妻楊馬氏騙吞單契反串出黄銘在地方審判廳以民事起訴抵單不贖等情前經地方檢察廳迭次飭傳仰西不到出票拘拿亦未獲案正命法警留心嚴緝間詎又發生枝節兹有楊馬氏之父馬有榮偕子敬餘投檢廳控婿楊慶熙略誘伊次女秀珍出外價賣無蹤請求提究當經賀檢察官核准飭傳楊慶熙夫婦並秀珍等於前日到案候審午後經賀檢察官升坐預審一過據秀珍供稱現在法租界褚家橋某姓帮傭云云問官以原告所控毫無充分理由當庭將案却下秀珍判令收押候傳夫家來案具領並將馬有榮及子敬餘一併斥退 
[猪作弄口之火警]  
　　南市大東門外高巷頭猪作弄南口有温州人小木匠施阿銀在彼搭建草棚居住昨日午後一時施妻出外被鄰居頑童戲弄火柴延及草房頃刻火勢大熾俄由該處各叚洋龍驅車往救已由衆鄰帮同將火道拆斷旋即熄滅僅燬草屋一間事後由警將施帶至一區三分駐所（水仙宫）拘留候照章科罰示儆 
[續誌扛夫之格鬭]  
　　大達碼頭鴻安公司扛棒頭招野鷄夫承挑芝蔴一百餘包裝輪出口因向扣扛力回佣互相口角該扛棒頭即糾集浦東碼頭夫役數十人到場與野鷄夫格鬭野鷄夫被毆受傷等情已紀昨報兹悉扛棒頭名阿福受傷之野鷄挑夫係王阿四等業已送往醫院殹治昨日第一區署董警正已派長警調查起釁情形後即飭傳阿福不到僅傳到夥夫劉開祥王正才二人問明因彼此算賬扣佣以致打架飭卽交保限將應付之扛力明白核算分别發給不得再肆野蠻 
[匪徒攫取鈔票]  
　　匪人李阿林前日在四川路攫取李雲記鈔票洋十元　逃被行人施大明帮同追獲鳴捕拘入捕房昨解公共公廨經中西官研訊屬實判李阿林押西牢半年期滿逐出租界 
[賣煙與煙客同罰]  
　　無賴張吉山在新閘北成都路三百六十二號屋内私設烟榻售烟被新閘捕房包探周小弟查悉於前日往將張與烟客楊生其趙紅亮費子廷朱扣寳馬金林連同烟具一併帶入捕房昨解公共公廨經中西官研訊屬實判張罰洋十元餘人各罰洋兩元一併充公烟具銷燬 
[煙膏店私營舊業]  
　　虹口崇明路十二號門牌已閉烟膏店主粤人陳道生因秘密私售煙膏被二百十四號華捕查悉禀明捕頭於前日將陳拘押昨解公共公廨經中西官訊供不諱判陳罰洋八十元充公着令繳洋開釋再犯查出嚴辦 
[繳到身價開釋]  
　　新閘重慶路居人謝德林控蕭阿三徐得勝陳丹寳串拐共十七歳女兒鶯兒價賣與趙德修爲媳業經公共公廨訊知並非串同拐賣判蕭徐陳三人押繳身價洋三十四元到案再核在案昨晨由廨傳齊人證復訊被告將身價洋如數繳案求釋中西官核供會判身價洋交謝德林具領謝女准趙領回爲媳蕭徐陳三人一併開釋 
[訊結汽車碾傷行人案]  
　　汽車夫周毛毛於上月二十七號在靜安寺路駛機不愼將行人張清培撞倒碾傷由捕將周傳至公共公廨諭令存洋一百元保出候張傷愈再核在案昨晨由廨復訊之下姑念原告傷勢平復判周罰洋二十五元充公另再賠償原告醫費洋五元着令繳洋開釋 
[犯案馬夫潛回租界]  
　　馬夫流氓李金毛（即麻皮阿毛）曾於西曆一千九百十五年七月十九號在公共租界北海路（卽六馬路）刀傷徐才根朱阿福兩人案發逃逸迄未拿獲近李以日久無事潛回租界前日被老閘捕房包探王寳生查獲拘押昨解公共公廨請究卽據王探上堂禀明前情訊之李延律師到堂代表要求交保展期研訊經中西官核供判李交五百元人洋並保候下禮拜六研訊 
[南京男孩迷路]  
　　南京男孩張文林年十四歳昨在閘北地方迷路由四區崗警查見帶入區署經姚警正略訊一過判暫留養聽候查核 
[釁由爭風而起]  
　　現充台州鎭守使署駐滬軍事偵探之浙江杭縣人沙國樑（卽沙棟臣）前在寗波時與婦人沈董氏交好近在滬上又與蕩婦趙何氏姘識賃居新閘愛文義路一千八百八十二號門牌儼如夫婦兹被沈董氏得悉於前日來滬尋見醋海興波與何氏爭執而沙卽出刀恐嚇互相搶奪不知如何將趙何氏之腿際戳傷經鄰人徐仲林見而代報捕房立飭包探周小弟往拿詎沙巳逃逸遂將董何兩氏一併帶入捕房昨解公共公廨請究即據周探上堂禀明兩造因爭風起釁現沙已避匿並將在沙處搜獲關於販賣人口之字據等呈案請察旋據趙何氏供稱被沈董氏持刀戳傷各節訊之沈董氏供稱刀在沙國樑手内如何將其戳傷求請明察經兪襄讞核供商之義副領事羅君判沈董氏押候查明並補提人證到案再行訊核 
[地保未准保釋]  
　　二十七保十三圖地保徐蘭堂（即徐昶明）因被指私造僞單朦轉道契由沈知事提案押候訊辦在案昨有徐妻李氏呈縣請求保釋當經沈知事批示云查此案已提徐昶明訊論案未完結未便准予保釋此批 
[道尹公署批示]  
　　滬海道署昨批上海縣民吳迪甫等呈爲串保盜賣公産請令局退銷轉契由所呈是否屬實候令會丈局查明確情秉公核辦具報此批 
[工巡捐局批示]  
　　工巡捐局批周鳳山禀請暫租空地招集菜攤由據禀已悉查方浜橋一帶菜販甚多總局正擬斟酌地點規畫菜場以肅公共秩序所請暫毋庸議仰即遵照此批 
[縣署批示兩則]  
　　金玉亭爲董保勾串短塡眞價吞没國税呈求核辦由圖董馬良駿即馬良進呈送議單並出具保結請以張俊卿接充地保應候提訊飭遵至議單未立以前該民與王旦心張晋卿等先以議單呈送因非圖董邀集公議未能核准現據呈控馬良進張俊卿短價匿税各節是否挾嫌誣控抑係實情並候令行確查核辦此批拍照信件存 
　　二十七保十一圖梱業沈甘棠爲圖董亂章請求澈究由前據周瑞文呈請以梱業沈甘棠接充地保當經批飭應由周瑞文議單挨次輪充兹稱圖董亂章並未聲明與議單不符之事無憑核辦 
[謝劵]  
　　美國飛行家阿脱司密士君自昨日始在楊樹浦試演飛機三天承贈觀覽劵兩張書此誌謝 
[中華職業教育社通訊]  
　　十月六日議事員會臨時會到者沈信卿黄任之莊百兪賈季英穆藕初吳懷疚（沈信卿代表）蔣夢　顧蔭亭朱少屏楊翼之郭鴻聲由沈信卿主席 
　　一件報告賈季英介紹新加坡僑商陳嘉庚君認捐助銀一萬圓自民國七年起至十一年止每年交銀二千圓業由本社照章推爲永久特别社員並郵贈金質徽章一枚 
　　一件通過基金管理規則議第六條删餘照原案通過 
　　一件提出職業學校及商業補習夜學校計畫及預算議照預算原數通過 
　　一件提議前案經費籌集方法議按照前定計畫繪其校舍圖分送各議事員開始從各方面籌集 
[中華職業教育社臨時通告]  
　　敬啓者本社月出社務叢刋一册報告社中狀况已出四册業經先後郵寄台覽兹擬將專載報告之社務叢刋停止改刋雜誌名教育與職業一俟出版當即檢寄兹先將社中最近狀况　要報告加左以備省覽專此布達順頌台安中華職業教育社啓一本社辦事部於九月二十一日成立訂定辦事部會議細則辦事部辦事細則並呈請教育部及江蘇省公署備案預定第一年度社務進行概要編造第一年度支出預算業經議事員會通過 
　　一議事員蔣維僑君以供職京師來函辭職經議事員會會議承認其辭職以得票同數之莊兪君遞補 
　　一木社擬設職業學校商業補習夜學校在籌備中 
　　一賈季英君介紹新加坡僑商陳嘉庚君認捐明銀一萬圓自民國七年起至十一年止每年捐銀二千圓業由木社照章推爲永久特别社員並郵贈金徽章一枚 
[本社創辦職業學校决設木工金工科之由來]  
　　本社將於滬南租地建屋創辦職業學校以備各地實施者之參考第職業種類至繁複何者爲今之社會所需要本社初未敢遽决焉職業學校之校址預定在滬南因就滬南一帶小學校調查其學生父兄之職業所至之校凡六如巽與如貧民如農壇如倉基如留雲學生父兄之有職業者計共九百三十六而其職業之種類多至一百八十七種列爲統計而比較其多寡則以鐵工業爲最多數次爲小工又次爲小販賣又次爲本工又次爲花業又次爲米業小工與小販賣不足爲固定之職業自當以木工爲次多數此雖限於數校之學生父兄職業然金工木工之爲今日社會需要已無疑矣本社用是於職業學校中决設木工金工科蓋將以應社會之所需也 
來函 
[熊希齡籌賑通函]  
　　敬啓者順直此次水患被災至一百零五縣之多難民至百餘萬之衆兹據各縣造册報到京兆尹者僅寳坻一縣被災村莊八百一十三村計六萬一千一百四十二户大小共三十萬零七千零六十五名口其他縣册雖尚未到然實數亦可想見希齡奉命籌賑爲時倉卒深懼弗勝轉瞬冬寒尤恐難民凍斃預算無衣之人以五十萬人計每人施予棉衣褲一套照滬價每套約二元卽需銀洋一百餘萬元若照津價每套約三元即需銀洋一百五十餘萬元當此財政支絀何處籌此鉅欵惟有奉懇各處官商士庶仁人君子量力施助希齡現就家中所有新舊衣布由内人曁小女等督率婢僕親自縫紉卽可得棉衣一百套捐給難民倘各處官商士庶仁人君子援照辦理則無論數目多寡衣布新舊集少成多或能有所裨益特此登報奉懇尚乞廣爲傳布爲荷諸公捐助乞就近交各慈善團體彙寄北京石駙馬大街督辦京畿水災河工事宜處無任感叩 
雜評二 
[操演救火與演放飛機（步陶）]  
　　西人操演救火技術而新世界游人爲多三倍司密士演放飛機而往楊樹浦觀者二千人此以見中國好遊之心理隨處皆然矣顧救火爲保衞公共治安之要端飛機爲最近軍用之利器往觀者誠各懷一即事研究之志意則取譬當前正可促起其急公好義之衷懷而目游雲表尤當有感觸而返求飛行原理之動念然則今此一日之游觀安見其收益不較學校中所耳提而面命者爲更親切而有味也所慮者一概等閒視之僅借此一場鬧熱以爲暫時娛悦耳目之計斯眞對於演者而不免汗顔無地耳 
　　今日中國經濟狀况在政府則以借欵爲生活在社會則周轉時虞不給在個人　謀生多嘆艱難然而偶以一技術與一飛機之試演而新世界與楊樹浦之游覽金錢所抛擲者巳不下數千元之鉅而往觀者之汽車馬車人力車等之耗費且不與焉嗚呼此亦社會經濟虚糜之一端也雖然千百人中安知途無一二持科學研究之心理以往者我究不敢謂此項金錢全屬擲諸虚牝也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[横行介士傳] [  嚼護]  
　　蓋聞身披甲胄胎孕於澤國之中爪具戈矛凌厲於霜天之候何物能驚最怕漫天之　其形善走慣爬淺水之沙吳淞淅水一任八脚之縱横七澤三湘甘受雙螯之錄利藏身不見藉草澤以潛蹤伏莽何多與波臣爲　類佳公子别號無腸翩翩絕世秋將軍渾身是膽作作寒芒囓來稻穗竭閭閻之脂膏箝到蘆根飽微蟲之慾壑張牙舞爪如鱷魚之爭雄執銳披堅如蝦兵之肆虐辮子軍之聲威宛在一發難收毛思忠之黨部猶存稍縱卽逝西望成都灰燼　鬭不休南瞻蚌埠兵戈紛爭靡已豈非逍遥法外終爲漏網之魚何能　絆籠中不振冲天之翼哉然　渠魁兆禍尤宜食肉寢皮小醜挑梁　當覆宗滅族蟊賊不去必害嘉禾惡霸不除有妨良儒無怪乎磯寒設籪漁父照燈火之光酒熟擘黄庖丁調酸鹹之味直搗巢穴有完卵乎用作犧牲祗流血爾戟列干行向日之森嚴安在鮮烹一鼎今番之炮烙難逃操刀使割那管胸有甲兵借箸而　彌覺口生津沬蘇東坡之大嚼嗜好衆人所同畢吏部之雙提志愿一生可了换得尖臍助風騷之詩料吮來秃筆叙傳述於江湖漫道重陽節近敗興只爲催租對此介族興懷撫時能毋增感（五） 
家庭常識 
[洋顔色調合法] [  如芳] 　　 
紅與黑相合爲棕色深紅與白相合爲玫瑰色白與藍及深紅相合爲紫色白與棕色相合爲栗色藍與鉛色相合爲珍珠色白與洋紅相合爲粉紅色靛青與燈煤色相合爲銀灰色白與燈煤色相合爲鉛色黑與洋紅相合爲諸古律糖色白與綠相合爲湖色淡綠與黑相合爲深綠色紫與白相合爲法蘭白色白與深綠相合爲荳綠色白與翡翠綠相合爲羊綠色紅與黄相合爲橘色白與黄相合爲稻草色白與藍色黑色相合爲白灰色白與深紅硃砂相合爲肉色洋紅與赭色白色相合爲褐色白與洋紅黄色相合爲乳酪色藍與黑色紅色相合爲橄欖色黄與白色淡洋紅相合爲淺黄色 
[治乳癬] [  楊養盦] 　　 
法甚簡單向廣東藥店購天仙子二十文用冷開水拌成洋錢餅之大小將餅塗在患處可使乾察其稍有乾象即再用冷開水潤潮如是一夜無不愈者此方屢試屢驗並治一切無名腫毒及痰核但忌入口（不受酬） 
[皂莢子潤絨法] 　　 
取針引絨貫莢子腹則絨色光麗繞物倍覺鮮艷 
[胡椒除蠧] [  梧影] 　　 
吾人所藏呢絨衣服有時斷裂成洞實爲蠧蟲所囓如以胡椒子裹成小包與之俱存可免此患 
[除花蟲] [  崇俠] 　　 
花之香者每有細蟲第二集曾載以芥末調水澆於盆内蟲卽遠颺但芥末性辛烈雖能去蟲惟易損花鄙意以雄黄調清水澆之殊妙 
詩囊 
[觀潮行] [  邦花]  
　　錢塘八月秋氣高長波巨浪奔鯨鰲濤頭一線忽然起天地作色風悲號澄江萬里明雪練一片光摇目昏眩矯如萬馬馳燿如羣龍戰來如挾怒雷疾如閃飛電聲所未到心先驚觀者如山顔色變碎　　岳聲暄逐洶洶氣勢山爲摧若非江神河伯有意弄奇詭滔天濁浪何爲乎來哉或云天河激或云地機張消息一旦萬古大風殊泱泱平生壯志未一洩對此不覺神飛揚會須乘風突破萬里浪探源直欲窮扶桑 
工業須知 
[硝酸製法] [  左舟]  
　　硝酸一名硝强水爲化學要品而工　用之尤多其類有二各有用途一爲無色硝酸無色而透明一爲發烟硝酸色赤而不透明其製法如下『無色硝酸製法』取炎硝（即硝酸鉀）一百分或智利硝（即硝酸鈉）一百十五分研爲粉末置曲頸甑中又取濃硫酸一百分水一百二十六分和匀注入甑内甑之上口塞以木塞插入攝氏寒暑表摇動後更以長頸燒瓶與其下口連接外浸冷水以爲受器用酒精燈徐徐加熱於甑使其温度常在二百二十度以下則硝酸化氣發出入受器中凝爲無色之液其副産物爲酸性硫酸鉀或酸性硫酸鈉『發烟硝酸製法』發烟硝酸之製法與製無色硝酸同惟寒暑表不必用所用炎硝或智利硝之量當增一倍而硫酸不和水其副産物爲硫酸鉀或硫酸鈉（注意）蒸畢時須速注水入甑使此副産物溶解而取出之否則堅結而破碎甑體又硝酸最易化分見熱亦化見光亦化其分出之氣常抵開瓶塞故收藏宜極注意開瓶時宜遠面目以防氣與强水同噴致受其害 
短篇小說 
[滑稽小說誑（一）] [  覺迷譯]  
　　裴德爾律師　事務所於林肯場中當吾書開場時裴德爾方乘汽車風馳電掣向倫敦城外温沃司而去心中則起一種特殊之感想蓋其出門之時於意實至不懌讀者當知裴德爾生平凡理一案恒望委任之人弗存姑息弗惜金錢纒訟不休則於己之利益無窮而今兹一案轉瞬且了直已無須出庭意興遂乃索然及探胸間皮匣出匣中一函誦之則覺是案情節亦殊奇特不禁動其好奇之心此心旣萌尖望之心遂亦消滅於無冋有之鄉讀者亦欲一知此函内容乎辭曰裴德爾大律師鑒日者畢士蘭毆辱鄙人一案本託貴律師理處惟是敝公司董事會僉以事屬細小實無庸起訴法庭卽鄙人亦願息事用特具函即請貴律師轉告畢士蘭如至公司中當吾人前承認其妻未購滿方汀鑽石礦公司股票者事即了矣下署哈荔露數字裴德爾誦巳額筋暴露推冠自語曰彼畢士蘭者正因其妻購有股票以致毆辱哈荔露而哈荔露乃謂能承認其妻未購股票者即能了案豈非背道而馳哉且人之欲毆辱哈荔露者正不止畢士蘭一人特時機猶未至耳彼董事會不願起訴之原因殆卽爲此語次已抵温沃司之白克蘭街此街狹小無倫居糞中者盡爲工人故日中不見人影但有骯髒之貍奴跳呌其間尤有塵垢滿面之兒童成羣嬉戲爲聊此街之點綴品而巳裴德爾汽車至兒童羣起歡呼詫爲不經見之物裴德爾下車至三十四號門次則兒童已繞之三匝前後左右目灼灼然相向癡望蓋裴德爾者冠高冠衣禮服儀態萬方不可一世卽兒童之父母見之亦必捐其少許之光隂爭覩此貴人丰采也裴德爾入門後過一庭院院小直不能架一瓜棚而門户方閉因舉手叩之一年事三十左右之婦人啓門出見裴德爾顫聲叩來意裴德爾曰願見主人畢士蘭先生婦曰畢士蘭先生方出惟予實爲其妻先生有事告予可矣裴德爾初甚猶豫旣而曰予爲蒲方汀鑽石鑛公司事來者婦聞語面色𨺗變有如陳屍苦聲曰然則先生且少坐語次導之入起居室裴德爾引目四顧覺此室之小直如雞　而陳設富麗實殊不稱意此陳設殆向肆中貰得者耳未就坐時婦已發爲急切之聲曰先生事如何矣裴德爾夷然曰此則當視汝儕之意如何耳予爲原告代表原告豁達大度甘願言和汝儕但肯出律師費者卽無事矣婦亟曰需費幾何哉裴德爾於此一事實爲老斵　手視其景况决非能出十鎊以外者多欲無益因曰但費十鎊耳或者尚須略增亦未可知婦駭然曰設經法庭則將如何裴德爾莊容曰如經法庭則尊夫毆辱人之罪至輕亦徒刑也此語出婦立舉手爲哀騰之狀曰若然予夫必失其業將奈之何惟望仗先生斡旋（未完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之西藏英人論通商西藏（見本報甲戌年十月初十日）]  
　　從前英國新聞有論及印度人欲通商於西藏每格於議而不得行者非西藏人之本意實受華官所指使故懾於勢而有所不敢耳然西藏旣不能通則滇黔川蜀自必不能踰越而互相貿易矣所以現有向日駐京之英欽使葛公特爲論列此事以爲中國人要阻止通商於情理殊不相合在英國家似不應聽從雖彼此和約固未有準此地通商之專條然天下聲名文明之邦從無禁止互市之理如彼國欲禁止此國之通商則即可謂之不和與敗盟請戰者情亦不遠且有國者果執意不準通商則將來兩國失和悉歸懸禁者自取其咎也刻下中國家雖準英國於沿海各口通商然終不能抵禁止陸路通商之事中國果設此禁巳將國之常理多置之於度外矣竊思葛公於前日論吳淞口淤淺一事其吐辭命意俱屬平易近人何　之所論者又判若兩人哉（２７） 
[續論通商西藏事（見本報甲戌年十月十一日）]  
　　本館昨所錄英國葛　論列通商西藏一事兹見印度國最著名新聞亦爲論及謂曰現在時期已到宜堅請中國準卽通商西藏如中國執意不從徒　筆墨則殊非兩國輯和之誼矣現看西藏本地官以及土人皆欵洽殷勤亦各樂於通商第迫於華官之命而有所不能耳又曰西藏之人頗温文爾雅純厚平和其國中亦有政治凡他國人經其地者必保護維周與過英法兩國相彷彿果欲通商事誠易易奈何中國官獨禁止之而使不得行耶現聞中國大皇帝業已親政此事當可自主云按此新聞館乃印度國之最有名者其所持論大約悉愜乎輿情然則我國家可勿預爲籌及乎（２７） 
尊聞閣筆記 
[金陵古碑（見本報甲戌年十一月初八日）]  
　　白門陷後大姓第宅多被發掘古來金石文字賴以出土者正復不少癸丑之冬有友人摹贈一碑文云是東逆巢窟中所得碑白石周方各二尺厚八寸中央列徑寸楷字十二曰四輔登四將口（此字模糊）八服寗萬年清分環四卦分按四方旁各隸書二字束曰東口（此字模糊）西曰此星南曰南豐北曰西平卦與字外波紋環之波紋之外四隅又各列一卦旁又各隸書二字東北曰左相東南曰渤海西南曰太公西北曰東山辭意隱顯不可全釋及今思之則曾相之平江南李相之平北捻固已顯示靈機昭然若揭特北星二字不識於左相之平西回有無關合否餘則仍難索解也識之以俟後驗云（２７） 
[美婦制蛇（見本報甲戌年十一月十三日）]  
　　西報稱美國婦人制蛇一事甚奇因譯錄之云美婦名俄祿斯納者於五月二日薄游花圃於樹木薈蔚中愛一花枝跂足折之正拈花在手時忽覺足旁有蠕蠕蠢動者俯視之見一毒蛇粗若杯口忽人立及胸狰獰張牙抓其胸前衵服婦大驚急思走避而蛇亦即縮下乃方一轉身舉足而不覺左足之踐踏其尾也倉猝之間更爲毛髮悚豎矣蛇尾被踏復極躁怒婦正欲逸去而蛇身已蜿蜒糾結繞其足脛數匝昻首仰視嗅腰裙裹膝衣十分自在而婦愈覺張皇矣此時也惟有竭力踏定其尾死不放鬆而不知究有何法可免此難也計此蛇身長三尺繞住足脛業不能解大聲呼叫則又離家稍隔無人聽聞因以手提蛇頸一轉一轉摔脱解聞而終不敢將踏尾之脚放鬆恐其竄咬也時雖將盤繞之蛇身摔開究不知又當用何法也忽見旁有一樹其枝傑出有如芒刺因急捉住蛇頸而放鬆左脚提起蛇身極盡氣力將蛇摔去蛇頭卽碰於樹枝上轟然下墜有似昏暈婦遂取大石鎭壓其頭而後返云迨至歸家則因受驚嚇之故不免小病數日後亦遂瘥並無他異亦可謂膽大而心靈可與孫叔敖之擊殺兩頭蛇事並傳不朽矣（２７） 
文苑 
[九秋吟（見本報甲戌年九月二十三日）] [  剪淞病旅初稿]  
　　明河一角隱秋星情影依稀月滿庭覊客最宜同冷落疎花如與寫媌婭三分刻畫晶簾卷獨立禁持王漏停認取如粧嵐暈好遠山鏡裏太瓏玲（秋影） 
　　秋江蕭瑟畫依稀斷岸寒潭點筆非鷺影凉衝斜照去葉聲抵逐瞑烟飛花魂寫處應同瘦山翠看來漸不肥更有銜芒行郭索好添粉本補苔磯（秋痕） 
　　一襟凉緒那支持澄碧㡡中　舉巵密意未甘團扇棄閒情不遣玉璫知關河萬里驚心候星月三更弔影時機掩流黄衣慘綠不堪譜入感秋詩（秋思） 
　　砭人凉氣逼江城寫到秋心要品評碧海青天留此恨草衰花痿若爲情月流枕簟　蛩語霜老江湖泣雁聲圖得九歌閒領取低哦坐冷一枯檠（秋意） 
　　桑魂一縷月初濃飛度凉霄路幾重獨客神情驚慘淡美人心緒本惺忪空房暗怯蟾蜍冷舊院宵憐　　慵細到游絲收不起秋蟲依約話仙蹤（秋魂） 
　　月底關河香渺馳夢魂來路費沈思空山秋引遊仙蹟古屋宵沈唱鬼詩意境好從欄影想情懷祗有枕函知蘅蕪未老猶堪把騰欲荒唐叩趾離（秋夢） 
　　姿致冋嫌太瘦生半天風韻不勝情籬花娟楚添愁態簷鐵錚琮寫怨聲欹竹亭孤烟一角折枝屏小月三更午晴關檻懷前度鳳得秋光分外清（秋韻） 
　　一味新凉領略無咬春應可廢行厨三霄　瀣含金掌一鏡芙蓉釀玉壺清供但宜餐墜菊妙香最是煑雕菰輸他歸思經秋熟我欲江南問橘租（秋味） 
　　老圃低徊冷倚笻秋心如此極疎慵高人標格偏宜澹靜女梳粧自不濃寫照那容脂粉汚題詩却稱島郊逢誰知爛漫看花事儘有荒畦菊與蓉（秋容）（２５） 
雜錄 
[治火燒爛方] [  聞遠] 　　 
用最好陳酒一二十觔略燒温　入浴缸内含患者坐酒中浸之雖極重者亦不致死若浸於冷水中使火毒内攻必爛至骨則不救矣（２７） 
[治下疳] [  聞遠] 　　 
用白鵝一隻以白米養三四日後取鵝糞置新瓦上焙乾爲末每糞一錢和丹砂氷片（藥店購）各一分研極細另用米泔水洗淨患處如瘡乾者可用雄猪膽潤之將藥敷上如瘡濕者則不必用猪膽如是二三次卽有效驗 
[治黄疽病方] [  元元] 　　 
患黄疸病者飽食無力而黄肌瘦下列一方只須費錢數百文便可霍然治愈曾試二人俱驗特錄之以告同病去彀黄梔四兩綠礬五錢去核黑棗半斤以上三昧同炒漬入米酷四兩爲丸飯前吞服每服三錢 
[治便毒] 　　 
敬讀九月六號貴報雜錄刋載鑒如君治魚口便毒方雖好無如藥味過多今有蘇閶某旅飽主傳述一方旣靈且簡據伊云從前身染便毒三月之久業已潰爛後用隔年陳水仙花兜和口水（即口津）在粗石上磨成濃汁用杯盛貯搽於患處未潰者搽之即散已潰者搽之膿即提出俟膿盡再用洋菊花煑水洗淨患處然後向藥店購（九乙丹）搽上收口至爲神效再此方凡外症無名腫毒均可敷治甚效 
[治痰中帶血絲良方] [  佚名] 　　 
用生野白合七瓣搗爛和入生鷄卵白每晨空心吞服連服數晨奇效（按是方係友人張君從前亦患斯症渠母凹以是主治愈）（２７） 
 
 

Page 18

 
 
   
 
