# 1894 - 44 - 4907479

 

Page 1

 
 
[停收賑物] [  申報舘恊賑所謹啓]  
　　放舘自收辦賑捐以後時蒙諸善士以珍物助賑但積之篋笥善質難求積日經年未免有孤雅意所望仁人君子慨解腰纏免將瑣碎珍奇僉交變價是則區區之私願耳肅此佈陳伏維德鑒 
[花月痕减價出售] [  圖書集成局啓]  
　　本局所印花月痕一書字跡清疏纸色潔白早已風行海内不脛百走較外間翻印本字小而漫漶者眞有上下床之别現以工本業經收回是以减價出售以公同好每部碼洋四角賜顧者請至三馬路申昌書畫室各埠申昌及售申報人購取爲盼此佈 
[科塲芻議]  
　　鄉會取士謂之科塲鉅制煌煌垂諸彚典草茅下士何敢妄贊一詞雖然今之科塲其流弊亦可謂極矣槍替傳遞忌憚全無關節交通略不避人耳目甚至簡放主考出自宸衷而亦有藉内侍夤緣以期倖獲者去年癸已慶榜恃開多士觀陳光歡騰寰宇而科塲之弊莫有多於去年者余江南人也目撃南省秋闈擾擾紛紛棼若絲亂意謂他省當不如是不料試畢遄返卽聞浙省周福清以傳遞關節被拘矣及榜發而順天倖中之萬航等六人又被言官以筆蹟文理不符封章嚴劾矣時將歳暮更聞山西主考丁維褆於回京時有太監索取賄賂牽涉某書鋪中人以致奏交刑部推鞫矣噫闢門籲俊典禮彌隆不肖者乃舞法弄文若此其甚卽幸而得雋亦覺有玷聲名反不若我輩康了一聲依然席帽猶爲太璞之可以自完也順天案革者已革其宋革者另行覆試恐一露廬山眞面亦難免鞶帶之褫山西案嚴　　堂未經覆奏其中曲折外人尚難懸揣而知所急欲知者爲浙江周福清一案乃遲之又久究竟如何供認如何讞成雖有道路傳言未敢信以爲實坐令悶葫蘆無從打破以迄於今直至歳杪恭讀綸音始知周福清已定斬監候之罪數日前邸抄郵至乃恍然於此案之始末根由案由浙撫崧振青中丞入奏略謂浙江會稽縣在籍丁憂内閣中書周福猜在蘇遣僕陶阿順赴浙江正考官殷如璋舟次投遞信函有馬官卷顧陳孫章又小兒第八均用宸衷茂育字様又洋銀票一萬元此其妄于非分納賄營私固已彰明較著矣及經嚴訊又稱起意爲子求通關節並欲爲親串中馬顧陳孫章五姓之有子弟應試者囑託希圖中式俟主考允諸再向親友告知擇其文理清通之諸生列名其内周福清素知各親友家道殷實不患無人承應事後必有酬謝之資又供出馬官卷爲會稽縣學廪生馬家壇卽翰林院編修馬簿煦之子周福清之子周用吉爲附生洋銀一萬元供係空票嘻周福清之恣意逞刁竟至於此乎天下暗昧之事莫有過於買通關節豈有前途尙未倩託而先行納贖然後告知者天下鄭重之事莫過於銀錢豈有銀兩尙未兑交先肯代函空票者周福清殆自知罪無可逭任意扳出與一身承當同一法網難逃故爲是巧言供認耳獨怪馬傳煦以木天淸望分位何等高華乃不思責令其子勵志變窓突被此案牽累豈不有玷清班耶在中丞之意豈不知此案顛末曲折良多特周福清旣已直認不辭懲之卽足以爲儆故特仰體皇上籲俊闢門之意此外略而不究以安多士之心雖然莫謂此案旣已從寛而日後尙可以倖试也獨不觀咸豐戊年科順天巨案乎是科僅悮中一小伶耳僅徇情收受條子耳而相首柏葰旣嬰槃水加髦之顯典此外市曹駢首者更纍纍若貫珠今者弊竇之多不亞於當日設一旦皇上赫然震怒援成案以定罪名恐處以極刑者尙不第周福清一人已也至於陜西一案關涉主考行賄尤足駭人聽聞本舘章定凡局外人所送論說新聞概不登報案之未經讞定者雖登而不得著爲論説此案甫經訊究未定爰書僕雖不才惟有遵守章程暫安緘默而已欲觀議論請俟他時 
[金闕曉鐘]  
　　刑部爲知照事查本部江蘇司員外郎王綽現簡授江南道監察御史所遺之缺揀員題升於光緒十九年十二月十二日帶領引見本日奉旨刑部江蘇司員外郎員缺著李蔭鑾補授所遺江西司主事員缺著張西園補授欽此欽遵到部相應分咨吏户二部查照可也○兵部爲移咨事職方司案呈本部議覆黑龍江將軍依克唐阿奏以黑龍江正白旗佐領松壽年老多病請以原品休致並叙出征戰功懇恩仍支原俸等因一疏核與例符應准其原品休致可否支食原俸之處請旨遵行一本於光緒十九年十二月十四日具題十六日奉旨松壽曾經理兵打仗殺賊捉牛著以原品休致賞食半俸以養餘年餘依議欽此欽遵到部相應抄黏原奏移咨黑龍江將軍查照辦理○宗人府保薦甲午年京察一等章京筆帖式四人照録以供先覩理事官宗室英慈副理事官宗室恩元筆帖式宗室恩斝麒據○管理太常寺事務禮部尙書臣宗室崑岡等謹奏爲具題請旨事恭照光緒二十年正月二十一日孝穆成皇后忌辰應行遣員恭詣慕陵讀文致祭謹案臣寺祀則應由陵上守護公等中題遣一人就近恭往主祭准宗人府將守護公載卓載遷等銜名開送前來臣寺照繕題本進呈恭候欽遣一人俟命下之日再由臣寺轉行遵照謹此具題請旨於光緒十九年十二月二十日奉旨遣奉恩輔國公載卓行禮欽此○年例於封印日起至開印日止八旗護軍營出派護軍校護軍等分往九城内各熱鬧街市處所以及琉璃廠白雲觀大鐘寺曹公觀等處巡察五日一班倘遇本營兵丁在彼騷擾　酒滋事立卽扭回本營鞭　懲辦兹届封印停止操演之期已由該各護軍營出派弁兵分往該各地方嚴行巡察以資彈壓云○新放國子監漢司業吳少司成樹梅涓吉於十二月十八日午刻躬抵成均謁廟行香以履新任經典籍廳示仰闔署官生書吏以及門斗皂匠人等知悉至期一體謁見各宜懍遵毋違特示○吏部爲知照事所有内閣蒙古中書一缺揀擬正陪經本部於光緒十九年十二月十四日帶領引見本日奉旨内閣蒙古中書員缺著擬正欽天監筆帖式伊凌阿補授欽此欽遵到部相應知照内閣户部欽天監曁止藍蒙固山查照○神機營恊巡官兵向由各馬隊按日撥入繁禁城内值宿傳籌往來梭巡該官兵無閒寒暑尙屬辛勤經總理恊巡翼長等以入内恊巡弁兵入值一載兹届年終援案請由神機營所存公項動支每兵賞給奬勵銀二兩以示體恤等情禀請管營各堂酌奪批示經慶邸批諭着照案奬賞○河道總督許河帥振禕命會治永定河入都陛見恭承召詢一則已綴前報兹聞十二月二十一日由軍機處發交許河帥字寄雖是何要事外間不得與闻然僅悉傳令河道總督許振褘於二十二日呈遞膳牌進内預備召見云○刑部於十二月二十一日七點鐘由監獄内提出山東司承審明伙斬犯劉立唐等一起七名又承審白晝搶刦案後斬犯姜四一起一名湖廣司承審明伙路刼斬犯白梅子等一起四名當堂綁縳由刑部南門法出裝入囚車每犯一車内有一役在後照扶外有二役把守車門並由巡捕營調到弁兵數 
 
 

Page 2

 
 
十人隨車擁衛沿途護决該各犯中竟有高唱不休面無改色者眞愍不畏法也由刑部街迤邐出順治門沿大街至瑞露居捨酒處各犯飽飲醕醪酩酊方止至菜市口法塲先將各犯暫覊囚棚迨駕帖到臨始逐犯行刑○刑部山東司滿掌印成正郎患病日久印鑰未便久署應卽遴員充補以專責成經秋官諸堂憲諭派安徽司員外郎英壽充補山東司滿掌印缺云○禮部爲知照事祠祭司案呈本部具奏正月初三日高宗純皇帝忌辰又具奏正月初七日世祖章皇帝忌辰此二日照例穿素不報祭不還愿不作樂不宴會不理刑名照常辦事等因奉旨知道了欽此欽遵到部相應知照各衙門一體遵照 
[增繳茶税]  
　　臺北茶厘總局設在大稻埕河干自去歳三月間起奉撫憲邵大中丞札飭改委閩安林𣰉雲林靜雲兩觀察爲總辦每年認繳課銀三十餘萬以三年爲期乃自去春接辦以來雨晹時若寒燠咸宜春夏兩季内山所出之茶較之昔年幾增倍蓰統計一年税銀收至四十餘萬觀察深體時艱願以所餘銀兩報効公家隨時撥用未蒙中丞允准觀察仍再三禀懇擬自今届起每年除認繳額銀外願增二萬五千兩之數以備府城各項工程需用中丞見其情眞意摯始行批准一面飭由税厘局備文存案觀察之急公好義中丞之大度包容論者咸兩美之 
[工匠醫痊]  
　　臺北機器局去冬因槍子炸裂烈焰轟然焚斃工匠爲本報所已紀兹悉是役也共斃工匠三人二人當塲殞命其一因傷勢過重負往大稻埕洋官醫局救治斃於中道此外受傷者六七人或損其眼或损其足十時頭額焦爛血肉飛薄之象令人不忍注視總辦蔣丹如觀察爲之惻然除已斃各工從優收殮及厚卹諸人家屬外受傷之六七人亦各予調養之貲命延洋官醫生趙君錦棠分投療治趙君素得西醫秘法未逾一月幸皆陸續痊愈正初開工各匠已能照常從事趙君卽赴局禀明觀察慰以好言並許禀明撫憲記功以旌其勞 
[腦務彚批]  
　　臺灣新竹縣腦户林明德大嵙崁腦郊吉祥泰等向府城磺腦總局禀請募勇駐紥要隘奉局憲姚西牧司馬批云募勇紥隘所以示界限而衛商民乃該腦户等唯利是趨希腦隠税深入内山引動生番出草燒殺頻聞非唯笞由自取抑且贻累旁人屢由委員勸諭詣誠仍各置若罔聞尙復混請設兵防護内山地廣徑崎設一灶而隨派防勇有是理乎至灶份報廢固有畢出實情而其中揑報圖利者亦所不免自應報由稽查局隨時查確以昭核實所收防費原爲紥隘募勇之用爾等食毛踐土各宜共體時艱按灶納費何得尙存各惜所請應毋庸議此批又吉祥泰等禀請包辦腦務一節奉批獄果欲包辦何無認繳防費數目酌定限期察核所禀顯係窥探意旨節略亦屬老生常談碍難照禀轉詳節略發還此批 
[廣州火警]  
　　西門外某姓家前夜初更時候忽報失愼火光熊熊不可向邇迨水龍聞警齊集分投灌救登時僕滅不至殃及鄰居然室中器物已燬壞無遺所耗亦不少矣聞因團年祀神遺落燭燼致兆此災一星之火可以燎原寄語居民尙宜加意謹愼哉又廿九晚十八鋪聯泰機器店亦兆焚如幸爲時尙早人未就寢僅燒去篷寮一座卽行撲滅餘外皆慶無恙云 
[秀州郵簡]  
　　客臘二十八日晨刻宗郡守率同兩守縣各乘顯轎用全副儀仗出東城門至東塔寺行迎春禮禮畢仍由原路折回至府轅頭門經捕廉迎接而入以赴春宴隨行各役賞賚有差○客臘各業生意雖不甚興旺尙稱平穏惟北門内保豐昌綢縀鋪執事人吳某於廿六日出門收帳一去不歸延至小除夕各錢莊向該鋪歸欵始行敗露計欠莊欵約一萬有幾千合之别項欠數不下二萬餘金現已停閉聞須追獲吳某再行查究云○元日天氣晴明遊人始蟻紅男緑女均艷服麗粧競往郡廟及學前一帶游玩興高采烈熱閙異常初二日天忽降雨至初三四日復放晴曦各店鋪於是晚迎接財神香烟燈火照徹通衢初更時忽然細雨飄舞未幾大雨淋漓溼遍六街三市意者其財源之渥沛乎○塘匯鎭對河落鄉有徐王廟禾俗每年新正初八日有換元寳香汛之例住持羽士備三牲福禮并奏樂全部以卜此日香汛之利在郡大小各店鋪以及遠近居民咸具福禮彭掉前往拈香叩禱換取元寳廟前吸食諸攤無不利市數倍○元日郡中文武大小各官黎明時齊赴報忠埭覺海寺隨班行慶賀禮并聞得初九日宗郡守乘舟赴省謁賀各大憲新禧 
[延請山長]  
　　潯郡廉溪書院山長沈摶青主政服闋伊邇擬俶裝北上其遺席經道憲誠觀察與府尊邵太守酌商延請吕主政道象接講斯席已由府署送關矣按吕主政係德化人已丑進王素有文名濟濟多士當共沐甘雨和風矣 
[潯江春聲]  
　　元旦日九江英領事官梁恪思君乘坐大轎往道署誠觀察鎭署周軍門洋務發審江防廳盛司馬縣署薛明府恭賀年禧皆會晤良久欵以果品興辭而去道鎭廳縣隨往笞拜○署理九江總鎭周德泉軍門選擇新正初八之吉飭令標下前營後營城守營選鋒營新勁營各將官督帶所部全軍在大教塲祭旗卽俗所謂迎喜神也由西門正街迤邐回營前導有馬上號繼以大旗數百面洋槍數百桿大刀虎又籐牌等項并銜牌數十對盔甲三抬光華奪目并有隨來之撫院親兵一百名身材雄壯皆包巾草履手執器械周土兩遊戎丁楊潘三守府乘坐駿馬按轡徐行説者謂周將軍細柳軍容當亦不過如此 
[京江官話]  
　　常鎭通海道黄祖絡觀察擇於月之初四日下午七點鐘時排導出西門詣六吉園碼頭乘招商局江寛輪船赴金陵谒見兩江總督劉峴帥叩賀新禧瀕行時新湘各營后丁在江于排列隊伍槍砲之聲隆隆震耳循常例也○鎭江府彥詠之太守秀於月之初九日下午五點鐘時乘太古公司鄱陽輪船順流而下逕赴申江然後換舟往姑蘇向各大憲叩賀新禧大約望後卽可言旋也 
[飭勇濬河]  
　　河工總辦袁太守於初四日親詣西門橋勘視沿堤河道等情疉紀前報兹又接鎭江訪事人信悉太守特於日前面禀關道憲黄觀察因工程浩大運河兩岸淤泥太多民夫難以挑盡觀察遂商諸新湘各營統領陳軍門請撥營兵相助爲禀軍門允之於初八日特委各營哨官督帶勇丁按叚開濬所挖之泥挑運琉璃巷是巷盡係江北貧民搭蓋茅屋聊蔽風雨各哨官以有佔地方諭令一概拆毁將泥堆放該處現在各貧民已紛紛搬讓矣 
[南徐春色]  
　　又新街西畔廣東會舘向例至新正演戲一日以答神庥今届經董其事者捐集公欵擇於初四日招寳鳳茶園伶工登臺演劇展花下之氍舞翻渾脱拈屏間之豆曲記玲瓏大千春色在眉頭眞不使月殿霓裳爲李三郎魂消心醉是日天開霽景梅柳爭妍城廂内外糽男緑女結隊往觀人山人海滿谷滿坑挖包剪綹之徒得以錯雜其間一試空空妙手使人防不勝防有某宦子某甲被扒匪竊去對時表一枚迨經覺察早已黄鵠高翔無從捉摸祗得懊恨而回更有輕夢子弟一見小家碧玉故意評頭品足耳鬢厮磨官吏惡其經薄揮飭勇丁驅逐一雲時東奔西竄浪捲濤翻落帽失履者悲泣狂呼者紛紛擾擾聲震天半有雛震三四輩蓮步姗姗同至是處觀看洎乎夕陽西墜興盡歸來道經山巷有三五恶少尾隨其後形影不離行至僻靜處恶少四顧無人齊向石榴裙下深深叩拜拜已捺肚探胸將效蔓草野田故事女郎駭極悲呼幸有買橄欖之某乙荷擔過此目覩情形知寡不能敵衆遂飛步至某茶社招同朋侣數人到來將惡少拖出飽以老拳諸恶少自知罪戾滔天不敢抗拒婉言乞免始得釋放噫光天化日之下若輩竟如此膽大妄爲挽回風俗是所望於賢有司○鎭郡各項贸易每於新正初五日盤查貨物核算帳目以騐盈虧所用各夥亦於是日分别去留兹聞個中人談及去歳土業有絶好機會爲歴年所罕有蓋土價雖逐時飛漲幸售價亦隨之而昻且可居爲奇貨故江邊德泰清記裕和裕康等洋行每家皆赢五六千金此外錢業米鋪雜貨皆自盈無虧惟木行茶葉鞋店虧折最多　皆平平○臘尾春頭　驰賭禁近日蒜山小碼頭一帶多有匪徒擺設賭檯呼　喝六之聲通宵逹旦不　於耳喜作牧　奴戲者　集於比皆　日張 
 
 

Page 3

 
 
瞻顧忌全無更有一種賭徒神通廣大專用空心骰誘人入彀無不敗北而靡迨至初六日保甲總局劉照青明府以賭博貽害閭閻實非淺鮮遂出示禁絶倘勇差收受陋規敢有違犯一經查出加等重辦賭徒亦與受同科有劉盤龍之癖者見之當毛骨悚然矣○西門外萬家巷泰生雜貨鋪於新正初六日傍晚燃放鞭爆火星遺落積薪事當時未及知覺直至更魚初躍濃烟縷縷火星亂冐諸人驚駭異常大呼竭力施救幸隣近某甲急取棉被用水濕透向屋上蓋之得以轉危爲安否則禍無底止按燃放爆竹最易肇事居家鋪户尙其愼之又愼哉 
[五羊新語]  
　　臘月廿九日爲立春佳節首府兩縣預於廿八日出東郊外迎春儀仗赫濯鼓樂喧闐楊柳春旗點染一色士民聯袂來觀煕煕焉如登春臺俗例向有擲打春牛之舉磔石紛投最爲惡習府憲有鑒於昔年之禍除多帶差役護衛外並禀請大憲派兵彈壓氣象森嚴見者皆望而却步不復如從前之放肆矣語曰火烈民畏斯言洵非誣也○諺云最喜立春晴一日農夫不用力耕田去臘自下旬起細雨霏微沾衣欲濕迨立春日隂雲盡散紅日高升占天家咸謂豐年有兆而耕雲　雨之儔更欣欣然喜形於色○候補貧員度歳銀兩例於臘底下旬發給有從九品某君領得銀數十兩携之以歸行至中途竟爲妙手空空兒竊去某初猶不覺迨回寓後以手探囊早已空諸所有急向前途追尋並通知各街地保代爲查訪然鴻飛冥冥弋人何篡某無可奈何惟有搗枕搥床自怨晦氣而已幸某曾得優差尙有蓄積否則無衣無褐何以卒歳哉○在籍江蘇候補道温子韶觀察西學精深素爲督憲李筱帥所倚重委辦船砲機器等局差事共有五處之多不特爲宗族生光卽僚友亦皆豔羡乃近日忽有謂觀察惟利是視所辦各局數目皆屬不符蜚語流傳憲心不悦觀察遂知難而退將各項差事禀辭惟機器一局係觀察創始故筱帥乃慰令留辦以資熟手云○除日有甲乙二人因索欠起釁始而角口繼而相門甲性見狠竟執小刀向乙亂剌鮮血淋漓奄奄待斃旁觀者代砲不平立將甲扣留以便解官抵辦甲自知鹵莽悔恨不已語曰忍一時之氣免百日之憂好勇門狠者尙其三復斯言○榖埠有某妓花顏玉貌名噪一時前日蚤起忽失所在四處訪尋杳無蹤迹龜鴇疑其投水遂浼人入海打撈果獲之於水晶宫裏早已玉殞香销不可救藥矣聞妓平日性極揮霍負欠頗多邇因年關已迫避債無臺故出此下策吁慘矣 
[蘇省官塲紀事]  
　　江蘇巡撫奎大中丞近奉諭旨兼理江寍織造遂於新正初九日寅刻在撫轅接篆潘臬以下賀者如雲○新任　海關道魯觀察於初十日抵蘇舟泊胥門外官碼頭印委各員咸詣舟次入谒觀察以次接見旋詣各憲轅禀安並往拜各當道 
[八閩勝事]  
　　本舘僑寓福州訪事人云閩浙總督譚制軍於本月初四日遵奉京師電傳恭悉已奉上諭賞加太子少保銜希將軍亦賞戴花翎闔城文武各官咸詣钤轅叩賀○閩俗每歳新正戚里多以花燈餽送謂之送燈取燈與丁同音祝添丁之義也邇日南後街一帶燈店如林每到晚市初開光明焜耀九連百子鬥角鈎心都人士挈女携男爭先觀玩春江花月夜未必有此富貴風流也○元旦文武各官均赴督轅叅謁某員急欲退向司道站班悮將糞桶伴倒一時宦海中傳爲笑柄幾於無日不談有善於解嘲者謂凡夢糞者主得財婦女如夢入糞窖次日猜壓花會可得多金意者此員其將得美缺乎○督署後藝蘭堂玉鋪之徒某甲被某乙毆斃前已紀諸報章兹悉乙姓趙年十九歳山東人施以嚴刑一一供認遂已收入禁中矣 
[武林火警]  
　　杭州訪事人投書本舘云新正初十日東方甫白蠂夢未蘇忽聞警鑼亂鳴各龍奔集訪知萬安橋尙河某茶寮因燼爐中之炭遣火積薪以至回禄披猖遽成此禍一轉瞬焚去平屋三間及左首烟舘一家右首某姓家樓屋四幢披屋八椽中有棺木兩具皆去冬新喪者同時葬於火穴嗚呼慘矣 
[叅戎回滬]  
　　本邑提右營廖楚才叅戎赴鬥富浜恭迎提憲譚青崖軍門同往蘇垣恭賀各大憲新禧已紀前報兹悉軍門事畢後卽乘坐原舟率同叅戎於前日回松叅戎送軍門回轅之後雇大號官舫回滬於昨晨抵埠舟泊小東門外吳淞馬頭其時署中兵弁及執事人等顏在馬頭伺候叅戎遂舍舟登陸乘輿回署 
[大令宴客]  
　　上海縣黄愛棠大令於昨日肆筵設席特請提右營廖叅戎松海防劉司馬英讞員宋别駕法讞員葛同轉守備程守戎城汛李千戎糧廳吕二尹水利廳兼攝典使林少尹等於申刻到署宴飲肴陳水陸美盡東南直至譙楆鼓動始各盡歡而散聞大令於今日則詠本埠各局總辦及各保甲局員云 
[釁啓匹雛]  
　　周春泉向在某洋行爲殺拉夫住居法界寳興里鄰居邢王氏於去年八月間失去鴨一只找尋無著不免指桑駡槐周積不能平與之口角前日周妻又與邢王氏各逞雌鋒互相扭結旋投捕房聲稱被邢王氏毆傷額角並打失銀押髮簪邢至氏亦以打失金荷花齋爲詞紛紛投訴克捕頭諭令兩造息爭物件各有所失作爲罷論周心不能甘诉諸洋東致信捕房請爲提究昨禮拜六堂期周春泉投案遞禀稱邢王氏約同左右鄰居蜂擁至家將小的妻子任情毆打同轉聞因何事起釁供稱釁由鴨子而起邢王氏供去年八月間小婦人家失去鴨子一只並不向伊家查問嗣因所雇女傭在自來水龍頭爭先恐後小婦人遣丈夫向之喝散不料正月初九日小婦人在家内折錠念經周春泉夫婦突如其來肆行毆打致失去金荷花瓣一枝周供住廿三號房屋邢王氏約同廿四號麻子女人以失鴨爲辭突來滋擾通事禀稱前日兩造曾來捕房禀訴據云打失金押髮簪曾經捕頭判斷兩造各不依允所以涉訟同轉飭將邢王氏押候飭探傳到廿四廿八號兩家再核并飭查同細情禀復旋據包探傳到廿四號婦人劉周氏廿八號婦人張李氏投案候訊據張李氏供稱抱小孩進内見周姓門首有人爭毆小婦人即將小孩安放上前解勸周姓素來兇横邢王氏被伊家女傭帮同主人拉住頭髮盡情毆打劉周氏供正當煮飯聽見外面聲喧上前相勸周姓家内婦人仗洋東之勢動輙毆人同轉問包探查問如何供稱小的奉諭往查無如鄰居恐遭嫌怨不肯直説劉周氏又供伊家與周姓素有宿嫌因去年失去鴨子相罵一塲問兩家是否住在一處平日如何供因失鴨挾怨小婦人亦有家事無暇管此閒帳劉又呈遞禀詞聲稱丈夫名劉慶祥向在招商局輪船充當帳房周姓初至捕房報失銀押髮簪今又改金押髮顯見言語不符命提原告周春泉供稱張李氏冡本開襪店伊家學徒帮同邢姓逞兇助毆閭因何起釁供因失鴨而起任情謾罵同轉謂並非罵爾與爾何干包探又禀打架時失去金荷花瓣旋在周姓門首拾回尙少一只周稱亦失押髮簪不肯交出同轉得供之下商之祁繙譯謂兩造均有不是又謂周鄰居理應和好爾卽在洋行爲夥亦不得倚勢凌人姑將邢王氏押至七點鐘釋放以示薄儆所失之物各不准理一併飭退 
[賭輸行竊]  
　　朱亦卿卜居本邑南市郎家橋向在租界中某公舘當茶房性輕浮喜賭博新正多暇時至西倉橋某姓家賭錢輸去洋蚨約近百翼初六日私取公舘中銀水烟袋等物以償傳進資事爲公舘中長隨某甲所知告知其主至朱家尋覓則重門深掩間其無人詢之左鄰云已於前日晚間遷去矣噫賭之爲害如此其極歴觀報纸所載有因賭而行竊者有因賭而自盡者有因賭而涉訟者有因賭而揮拳者更有賭輸而無可彌缝以致鬻及妻子者種種陷人之阱入其中者必致生死俱難無奈幾經大聲疾呼各吏决不肯拘懲或則已經拘送而不責一板釋之使歸坐使賭徒之瞻愈豪而其害愈無所底止嘻是豈南面者皆纸湖泥塑耶抑以賭徒亦四民之一故不欲絶其生涯耶不可得而知矣 
[歇業圖死]  
　　有徐阿元者家在楊樹浦美興街去年八月友人薦至軋花局當工前日巡丁蔡甲謂其暗藏螺絲釘私修機器褫其衣履 
 
 

Page 4

 
 
窮搜不獲則另借他事譖於車頭吳乙以致被逐出門回至家中愈思愈忿至晚私服阿芙蓉膏圖盡幸其妻知覺用藥灌救至五鼓時始得微蘇 
[講茶又見]  
　　浦東高橋鎭人孫少卿昔年挈眷來滬賃　虹口新虹橋　開設恒順壽器鋪前日其父逝世殮後雇高和尙駁船運柩回家高索洋銀三元孫允之行至中途孫子惡其遲延致　毆撃高力不能敵被孫以竹竿將頭額撃傷執绋者竭力調停始各釋手洎昨晚回滬又約集儕輩在某茶肆啜茗評理至夜深始各散歸 
[突如其來]  
　　本邑城頭上四圍向有平房數間每届冬令由撫標滬軍營親兵值宿以資防禦處每處約有五六名惟西門迤北西馬橋之西城上平房三間由該兵等常川駐紥近日不知何故　其無人昨晨該屋中忽有一人年約廿餘歳身穿藍布棉襖褲變梁布鞋藍布長衫奄奄一息僵臥在地有人得悉告知九鋪地甲李升前來察看向之詢問姓氏其人已不知人事矣李當卽派夥看守一面訪查親屬九點鐘時有一婦人貿然而來認明面貌喟然曰此名阿四乃我夫也出門時尙安好無恙何遽至此言畢怱怱逕去直至亭午時尙不見該婦到來不知該地甲將投縣禀報否抑含糊過去也曾憶去春亦有一人吞服洋烟死於此地經黄大令詣騐今阿四旣非患病又不類吞烟意者其被仇人毆傷所致乎 
[滬城瑣綴]  
　　前日清晨有某氏手持香燭冥鏹赴西門城上大境殿拈香事畢出門行未數武背後突來一匪不問情由將氏頭上金押髮攫去飛步狂奔氏極聲喊救幸經隣人等聞聲畢集竭力追赶約　半里許將匪拘獲將原璧交還失主并喚地甲至將該匪送交總巡局請辦葉臨恭司馬以該匪白晝搶刼赡大妄爲飭送上海縣訊辦○浦左陸家渡之東草菴地方鄉人錢長春錢阿松錢妙泉等三人昆季也向以耕讀度日去歳底備得青蚨數千翼向鄰村人陳妙全贖取田園陳曰此田係我家祖傳當初價買時並非爾錢姓之産况田中停有父柩乎錢不肯干休向之理説當經鄰人排解以年關在卽約俟明春冉議不料元旦後錢弟妙泉忽然患病未滿旬日而亡長春以陳棺在田有碍錢姓風水以致妙泉斃命心不能甘糾合多人興師問罪奔到陳家逢人便打見物卽毁次日又將妙泉屍身舁至陳家希圖藉屍訛詐連日經好事者往來解勸令錢先行將屍成殮一面著陳香燭登門服禮其事始了 
[行慶施惠]  
　　謹啓者敝堂籌勸義賑順直冬撫甫經竣事春振爲日方長萬分孔亟迺蒙蘇州恒孚銀樓續又募集洋二百六十三元四角銅洋六元又募心記一百元無名氏爲母病愈完愿并爲秀室求解冤釋結逢凶化吉洋一百五十元松江丁敦仁一百元隠名氏六十元槎溪張紅杏居保長媳生産平安祈求生男四千元鄭蔚生爲母王氏五旬壽辰筵貲移振十五元又助棉衣洋十五元值此新年萬象回春互相解囊體上天好生之德施當其厄眞所謂行慶施惠布德和令不特所求無不如願行見物我同春福壽無量謹登報章叩謝鴻施[  上海六馬路仁濟善堂籌賑公所施善昌等謹誌]  
[善與人同]  
　　仗大義以振飢恩同再造沐宏慈而奪命感徧羣生敝堂施粥經費正在拮据兹承陳樨坪翁經募無名氏洋二十元宏義號鼎新號元豐號素痴鮑雲生各助五元和泰益兩元照數拜登具徴諸善士施濟胥殷維持共切功歸實際及時愈覺冡庥欵不虚麋修德定占獲報謹登報章以誌頌忱[  上海虹口元濟善堂董事唐廷桂等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂試紀事]  
　　湖北學憲孔少霑宗師於去臘二十七日復調浦圻縣文童面試因名府案首之某童氏代同試者作文被學憲查出卽將二人扣除覆試發交武昌府李太尊照例懲賣爲故違功令者戒 
[局示聨登]  
　　浙江海運滬局爲曉諭事案　奉糧憲札開照得承運放洋應遵定章每船仍預備曰色大玻璃燈一盞挂桅桿之上一至黑夜卽行點亮並備號砲一尊銅鑑兩面如見有洋船遠來先行放砲漸見逼近再行鳴鉦並於船牌内分别註明以免遺漏歴届承運商船均經飭令遵辦在案本届應循舊辦理以昭愼重行局遵照傳諭各商船仍舊辦理並於船牌内註明勿稍遺漏是爲至要等因奉此除照會寗商紳董傳諭遵照辦理外合行出示曉諭爲此示仰承運各商船耆舵人等一體遵奉憲飭循照舊章辦理事關遭運勿稍遺漏切切特示○浙江海運滬局爲曉諭事照得海運商船裝載糧米歴奉奏准以八成裝米二成帶貨免予輸税如帶有洋藥應遵奏定章程納税以防走私漏税等因倘各商船所帶二成貨物到津未能銷完卽由津局給免税單准其運至奉天銷售至二成貨物援照成案按米計昇以一百二十斤爲一石其各旁跨帶竹木原因遠涉重洋防禦風濤爲保護漕糧之用均准一律免予輸税至輪船恊運量米亦照沙寍船章程辦理以昭一律本届海運業奉糧憲飭知循案詳請撫憲咨明直督憲轉飭各關岸及天津海關一體遵照辦理仍於執照内註明凡遇關津海口騐照放行等因到局奉此除將各船應給免税執照由本局禀請上海關憲照案刊刷填給呈請騐放外合行出示曉諭爲此示仰承運商輪各船一體知悉該商等承運官僅所帶貨物務頁恪遵舊章辦理母違切切特示 
[英界公堂瑣案]  
　　曹曰義訴稱職員雇安慶人劉德慶當車夫某日令至某處送禮所得力金應與女傭派分劉不依因之辭歇不料其竟歟職員尋釁妻子婉言解勸又被混毆以致拉去頭髮職員則被咬傷嘴唇不得已而報捕拘案劉供稱小的雖與主人爭執不敢行兇曹又將其妻頭髮呈騐並請騐傷宋通剌判令將劉管押兩禮拜○金琴生訴稱職員在治下朝宗坊開設榮記報關行出店人婁阿增種稱作弊串同各處扛夫頭目多收扛力六百餘千文又有洋棉紗線每件報去五十文多報百文此項亦有一百餘千文至私收各行規矩業已清查將有據者開呈清帳婁供稱小的姓樓名阿正寍波人在榮記報關行當出店頭目月得工資洋銀十三元另雇四人行主不給工資且被欠小的洋銀三十餘元向索不付反敢揑報捕房宋通剌飭押候過堂覆訊核辦○去年十一月黎里鎭人顧友運捲竊寡嫂顧陳氏之金珠首飾逃至滬上包探頋阿六拘拿送案顧陳氏聲訴前情開列失單呈閲其時蔡太守尙未示疾飭將顧押令查齊失贓再行訊辦昨日顧探禀稱顧陳氏查贖矢贓之後急欲回里可否求老爺准其領贓頋則久押捕房解請發落宋通剌判令管押三月期滿遞解回籍○包探顧阿六禀稱小的緝獲積竊陳阿根起到衣物詰知竊自張仁桂等家今將人贓送案張及熊惠全朱小雲朱禮興徐文卿謝友雲各失主均投案領贓陳俯首求恩宋通剌判令管押半年贓給失主分别認領○林阿全訴稱小的在怡和碼頭做工突被王少林所毆傷及頭面王供稱小的因被磕撞與論爭毆宋通剌騐得林身受微傷判令將王枷號一禮拜發頭門示衆○包探黄四福禀稱小的緝獲積竊朱福生起到衣服詰知竊自王阿三家今將人贓送案王訴請領贓朱供稱小的係寳山縣人以後不敢再犯矣宋通剌判令管押三月期滿遞解回籍贓给失主領去○陸阿男訴稱小的在治下某飯店值堂朱可榮等嗔菜味不佳打毁物件並將小的兇毆朱所供支吾沈阿連張錦堂陳阿林曹富德沈正生同供稱朱陸爭閙時小的等不敢附和陸又稱獲案各人當時均在塲蠻横宋通剌判令將宋笞責一百板管押五日沈等各管押五日所毁之物並不責令照賠○包探黄四福禀稱某棧客李二三報稱棧中失去洋銀四元布褲一條錢六百文捕頭令小的往查似是汪嘉平莊有全串竊旋在汪空箱中搜出錢六百文用布褲詰以洋銀何在堅不承認今將人贓送案李聲訴前情汪供稱小的係崑山人錢是自已所携布褲不知如何在箱内莊供稱小的係江北人不敢串竊叩乞老爺筆下開恩宋别駕問爾等何事在滬均支吾以對遂飭押候分别遞解回籍起案之贓給李領去○包探唐實榮禀稱馬扣子在北河南路開設馬棚去年某月三十夜並不在棚忽然失火經人救息尙未成災兹小的查得馬棚中堆積稻草甚多且屋面蓋以木板因向捕頭禀知捕頭命傳馬送案馬稱小的係鎭江人以後自當謹愼小心宋别駕以捕頭曾飭探禀請罰鍰遂判罰洋銀十元 
[法界公堂案牘]  
　　包探拘獲逃婦華鄧氏解案請訊華鄧氏供金匱縣人丈夫華阿大於廿四歳時二月十一日去世家内尙有翁姑阿叔丈夫死後夫弟硬欲將小婦人再醮小婦人不願問欲醮於何人供名范阿根向以耕種度日小婦人母家尙有母親及弟母家與夫家僅隔六里問曾至母家否供夫死之後曾至母家住過二年後與姊妹行同至上海托人薦至施老爺處爲傭因病辭歇後又至鄭家木橋某姓家爲傭及去年四月間至英界公陽里某妓院中爲娘姨同轉謂爾旣欲守貞不應至妓院中傭工終須回去爲是供稱小婦人不願回家求恩超豁問顧姓家何時進去供去年十一月廿六日同轉謂爾家内尙有何人供尙有母舅一名金亮一名小弟一名報大同轉命押候復訊○胡阿壽投案禀稱去年十二月廿六日走失婢女一名曾登告白謝洋四元許龍生亦係小的所託繼知被許串同李阿木等將婢女領進城内求請究追許供由阿木領去與小的無干問原告在何處走失供稱在新北門口適道臺呵殿而來一轉瞬間不知去向後知被人領進城内有碼頭上扛煤人目見許供當日小的在福星樓老虎灶啜茗有豆腐阿金告知此事李阿木盡知顛末請向李究追通事又禀昨日阿金曾至捕房説明由李阿木喝下同轉著提到阿金候質命原告帶同許龍生出外找尋李押候復訊○又據包探禀稱有年約十餘歳之婢女名趙鳳仙單衣睡在德順里弄内解案請訊趙鳳仙供四歳時被阿叔得洋五十元價賣於趙姓係蘇州人今已搬去將小女子抛棄不顧同轉謂爾不必慌張究竟如何不妨直説供稱趙姓向爲水作在垃圾碼頭包攬作塲今已另易他人小女子被逐出外已有四五個月問向在何處吃飯供並不吃飯旋有鄰居某姓禀稱向係同居趙姓遷去之時此女同去以十五號尙有親戚所以復來鳳仙又供被趙姓夫婦毒打足上尙有傷痕同轉廉得其情深爲憐憫見該女身穿單衣命包探加給棉襖暫留捕房候送善堂安挿○著易堂書坊主涂家梁控歇夥王杏材串通學徒竊取鉛字一案已登前報昨據包探呈到鉛字二包計重廿五磅涂投案請領又禀王杏林本係串竊彼不欲拖累他人不肯實供同轉命提在押之王杏林到案供稱鉛字係向作塲借來打様問向何人借來爾不問自取與竊賊無異仍著還押候復訊時嚴比吊到之鉛字二包先給失主領去涂呈遞領紙當堂托押存候備查○西人哈利生控包薛氏借洋不還經葛同轉訊供各情並令交到收回原據等情已紀前報兹據包薛氏投案呈到票據並呈遞禀詞伸訴各情同轉閲禀之下與祁繙繹會商據禀所有借項去年十一月十八日一并歸楚遂將呈到之西字碎紙十張並借票兩紙一並存案候下禮拜四傳同原告投案復訊 
 
 
 

Page 10

 
 
   
 
