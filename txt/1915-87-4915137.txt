# 1915 - 87 - 4915137

 

Page 1

 
 
   
 
 

Page 2

 
 
時評 
[大隈伯與路透訪員之談話（冷）]  
　　大隈伯謂此次中國交涉他日全案披露將見全局態度不若傳言之甚其所以若是之甚者皆德人煽惑之也余謂斯言即信當交涉初起時何不即以此明白之態度宣示天下而必故爲此隱秘使德人有煽惑之機此我所未解者一也 
　　大隈伯又謂日本所提議之事件與英日同盟他國條約毫不違背旣未在中國謀取專利亦未侵害他國利權其所以疑爲違背疑爲謀取疑爲侵害者皆爲德人之巧謀使世人誤會者也余謂斯言即信大抵爲未披露之條件耳然而旣全披露之條件如漢冶萍等英人亦何以同聲反對此我之未解者二也 
　　至若大隈伯謂未曾要求中國延聘日人爲顧問亦不欲使中國爲保護國則其言苟信世界斷無自願亡國之人豈必以無爲有哉雖然於交涉中而派兵威赫世界寧有此交涉者大隈伯其又何説之詞其亦爲德人之巧謀而爲世界所誤認者耶 
[命令]  
　　四月二日大總統策令日本國大藏省主税局長管原通响給予二等嘉禾章此令 
又令任命吳攀桂爲甘肅凉州鎭總兵此令 
又令審計院吴擬將審計官兼任第三廳廳長單鎭叙列二等審計官萬雲路叙列三等等語應照准此令 
又令安徽巡按使韓國鈞呈請將試驗曁審查及格分發安徽之知事張承趨試署東流縣知事沈祖煌試署英山縣知事吳樹珊試署休寗縣知事陰國垣試署　源縣知事趙正□試署宿松縣知事吳榮炳試署繁昌縣知事翁炯孫試署旌德縣知事殷樹滋試署蕪湖縣知事汪炳南試署太湖縣知事楊文瀾試署寗國縣知事龔豫奎試署太平縣知事徐振淸試署郎溪縣知事左海濤試署石埭縣知事梁榮祖試署歙縣知事應照准此令 
　　又令陸軍部呈請將李實授爲陸軍步兵上校吳鏡如盧華龍李文臣朱繩普懷安龍金甲梁之銘囗兆恩向文甲均授爲陸軍步兵中校馬朝光柏鑄何家樂均授爲陸軍步兵少校應照准此令 
　　又令海軍部呈請將股務較簡之科長馬國賓免去本職等語馬國賓准免本職此令 
　　又令陸軍部呈准熱河都統姜桂題咨擬以吳連陞補佐領請予准補等語應照准此令 
四月二日大總统申令内務財政司法三部會呈准文官高等懲戒委員會議决卸任知事郎允麟蠲糧舞弊濫押人民各案依知事懲戒條例應受褫職處分等語郎允麟著照所議即行褫職以肅官方此令 
四月三日大總統策令申保亨給予三等嘉禾章此令 
又令吳宗廷給予四等嘉禾章此令 
又令郭世綸趙景淸楊桂堂王茂元劉啓域均給予四等文虎章此令 
又令朱福全授爲陸軍中將此令 
又令財政部呈上海拆城塡濠滬關淸理處總辦陶湘專司丈放地基收入地價九十餘萬元洵屬異常出力請照額外徵收奬勵條例給奬等語陶湘著給予一等金質單鶴章以旌勞勛餘如所擬辦理此令又令陸軍部呈准驤白旗滿洲都統魁斌咨擬以明春補印務參領鍾和補參領德勝補副參領玉恒補印務章京請予准補等語應照准此令 
又令陸軍部呈准京兆尹沈金鑑咨擬以奎山補順義縣防守尉請予准補等語應照准此令 
四月三日大總統申令内務部呈准文官高等懲戒委員會議决前福建平和縣知事邱翊華查烟操切致釀人命一案依知事懲戒條例應受褫職處分等語邱翊華着照所議即行褫職以肅官方此令 
[特約路透電]  
　　東京電日本首相大隈伯今晚與東京路透社員有重要之談片大隈伯日北京談判刻順利進行不日可得美滿之結束中政府並不欲故意延緩但德人四散失實之言致在中國之煽惑家得有機會日本所提議之事件與英日盟約及日本與他國所訂保全均等機會中國土地完全之條約毫不違背日本並未在中國謀取專利或以不正當之法侵害他國之權利日本未曾要求中國延聘日人爲顧問員亦未欲使中國爲保護國除滿洲數處重要利益常爲不法舉動所擾者外日本未曾要求合辦警政權余可確言種種巧謀大半出於德人方面者皆欲使世人誤會日本之態度而以大美國爲尤甚然目下各事皆已顯露有關係之各國已知日本提出之事件此事之提出大抵爲解决懸案起見内有數種懸案乃自日俄戰爭以來迄未解決者日本在山東不過欲得中國所已給予德國之權利他日全案披露爲衆共知時將見全局事態逈不若傳言之甚也（二日） 
　　哥本哈根電丹麥王患腸裂症昨日開割其體頗健並未續布病狀（三日） 
[戰電（英人路透電）]  
　　里虚電布國非常備兵一隊約一聯隊餘攻擊伐蘭杜伏塞兵防舍迫令塞衛兵退走塞兵一聯隊馳抵擊散布兵布兵棄有死屍八十具塞兵死者六十名傷者多名布兵携有舊砲兩尊（三日） 
　　巴黎電今日下午公報宣稱我軍仍藉地雷獲有顯著之勝利泊萊特叢林被俘之兵共二百人内有軍官六員昨日擊落之德飛機曾以炸彈擲擊萊姆該機於降落時起火飛行家未受傷惟悉就擒今日晚間公報宣稱德軍在拉錫尼附近甫出戰濠進攻之際即爲法軍砲火擊退德軍在亞爾蕯斯上部布爾洛特境進攻兩次受挫而退（三日） 
　　彼得格勒電今日公報宣稱卡巴西安山俄軍之攻勢仍在順利發展烏蘇克一方面尤甚雖受奥軍猛烈之回擊俘有敵兵若干人及獲機關鎗若干枝續電俄軍共俘敵兵七千人（三日） 
　　彼得格勒電據官中宣稱第十軍參謀處繙譯官米沙伊杜夫陸軍中佐因通敵經軍法裁判所判定絞罪尙有不屬該軍之人若干亦被逮（三日） 
　　巴黎電鈕芳倫漁船一艘在哈佛爾外中魚雷船中之人均遇救（三日） 
　　倫敦電米特爾波洛輪船洛克胡特號（二四三噸）昨夜在蘇格蘭斯太特角外中魚雷船員爲一漁船救起（三日） 
[東方通信社電（日本人組織）]  
　　東京電據外務省當局者言中日交涉關於滿洲問題討議至本月一日會見以前彼此意見猶甚懸隔是以交涉頗有危險之態狀旋中國政府對於土地所有之形式重行提出新案此案與日本之原案尙屬相近即經日使附述日本之意見復行提出中國促令再行詳考故此交涉一時似頗危險然其前途决非極端悲觀俟此問題决後再行討議蒙古問題此問題雖屬重大然可不必多費議論即可决定云（四日） 
　　東京電元老井上侯爵亦已奉召行已將入京聞爲漢冶萍問題令侯主持解决萬端（四日） 
東京電傳聞同志會之會員中有不服加藤總理者故政府與黨全部欲與大隈伯提携擬聯後援會中正會無所屬大同團結組織第三黨之説（四日） 
　　東京電日皇太后週年祭定於十三日在靑山假殿舉行並於桃山山陵舉行山陵祭（四日） 
[專電]  
　　南昌電戚巡按因英使將抵贛察勘烟苗已於四日回省 
要聞一 
[京津太晤士報之不平聲]  
　　會議困難之情形京津太晤士報北京通信云昨日日本使館中日代表之會議其情形實使中日問題更加困難換言之即中國存亡之樞已現於目前而歷史上所未有之大禍亦已臨頭大隈内閣之僥倖於選舉此實使中國之命脈更難久持夫日本人之處心積慮欲擴充其土地於中國已非伊朝夕今日因大隈内閣之得勝而使遽變其態度於壇坫之上鳴呼是明欲促中國於漩渦之中迫使東方有莫大之戰禍也　諸梟鳥然向在卵翼含育之中所以未遽露函者不過爲卵壳所蔽耳卵壳者何曰和平之假面具也而浸長浸盛至於今日已有破壳一躍之勢故向之忽隱忽現忽陰忽陽之舉動在今日已無繼續進行之必要向之藉口德人橫暴以爲進身之階者在今日亦可不必斷斷於此而不欲摧殘東亞和平侵略中國土地之宣告在今日豈尙能振振有詞乎一言以蔽之日本之所謂開放門户機會均等者其眞實之價値已彰明較著於今日此固無可諱言者亦不必　言者也 
今日之日本人一手執聖經一手執利刃中國人能承受二十一條之要求則亦已耳非然者亦惟有以戰爭爲最後之解决而已若所謂折衷之意見者是中國人之害單相思也蓋日本者方幸中國之積弱而不振方樂歐洲之酣戰而不休和平解决云者非伊所喜其所喜之事固在趁火打刧乘人於危且此千載一時之機會眞可攫奪其壇坫上之所不能攫奪者此其所以提出二十一條死命之要求以脅迫中國至中國之必難承認此死命之要求亦日本人所洞悉而深明者也兩月以來中國代表之格外通融過分遷就其醉心和平之聲名已昭昭在世人耳目而世人亦靡不企踵引領以望談判之進行而孰知人事之變遷有非意料所能及者願爲世人再言之昨日會議日本代表所堅執之點不啻爲大隈内閣眞相之發露而與大隈内閣前此和平之眞論與協助中國之僞詞適成一反比例蓋現在日本對華之方針實已决定中國若能承認日本爲其統治者則不必言如其不然彼亦不憚冒天下之大不韙以實行其强盜手段而刧奪此否運之中國行見日人在高麗所演之新劇將重行出現於大地之上而橫行不法肆無忌憚之態度較之從前必有過之而無不及昨日會議時日本代表之告中國政府一則曰日本原有之要求務必完全承認再則曰嘵嘵不休再四談判必無效力蓋會議已經多次若中國固願意承認者則早有結果何必待至今日待至今日而尙無結果是日後亦無談判之必要也明矣中國代表聆及斯言即起而答辯謂日本要求勢難完全承認且謂以世界公道言之要求旣如此其酷矣則自應有相當之時日以便討論云云後日置氏似稍稍讓步允再以明日（即四月一號）爲討論之期惟日本方面則大有非完全承認不肯干休之槪嗚呼綜觀上述情形而有以知日本人之眞相矣其原有之條件又可等其苛刻也焉有不損及吾英人條約上應得之權利乎而今而後吾英人之商業亦將爲之摧殘凈盡蓋日人之在今日已以德意志視吾英人故所有大不列顚帝國之權利彼亦不惜伸手而攫奪之也 
　　日兵在魯之現狀京津太晤士報北京通信云記者（該報記者）得濟南府確實可靠消息不憚厭煩述之於下其中所言已足證日本軍官之輕舉妄動一若戰事之急於眉睫而使鷄犬不能安寗於朝夕嗚呼此誰之罪歟三十一號得濟南報告云日本車隊紛紛開掘壕溝並有他種軍事行動一若環攻圍困之在瞬息間者人民驚惶無已復加轉輾遷徙者成羣結隊昨日一日之中幾有前隊出馬之槪而鐵路人員不允乘車以致全城更爲鼎沸蔡巡按使已智窮力盡亦無法足以使其人民安然不動前因欲示民以無足驚惶起見特邀集日本將領大開宴會杯酒言歡非不美矣然而日兵之舉動如故也戰信之傳播又如故也是以宴會之效力誠微乎其微而人民不靖之狀未嘗稍減總之可以使人民之驚惶而足以惹起騷擾暴動之舉者日本軍隊靡所不爲蓋人民一騷動而卽可以藉口動兵較之直接撲擊中國之軍營不更得意乎綜觀上述各事以見日本人之欲破壞中國政府之約朿已無微不至故將來如有不測之事發現其爲之完全負責者舍日本當無他屬夫日本人者非前茲世人所視爲英武不屈之强敵乎其於戰爭時之能守文明條例又非世人嘖嘖稱善者乎顧今日者首先佔據人之疆土而後出種種不法之行爲以騷擾其人民此極野蠻而可痛恨之事 
 
 
 

Page 3

 
 
也日本旣如此之肆橫矣然我於此有一疑問也彼世界各國對此肆橫之日本固任其侵奪中國而不一問乎彼自命爲世界最公道之一國嘗以鋤强扶弱爲職志者對此肆橫之日本亦聽其佔據中國領土殘殺中國人民而不一問乎此又疑問之疑問也彼立國於世界上已數千年於茲矣政治文化燦然可觀豈至於今日而一日澌滅不復乎嗚呼是奇矣 
[新聞日記（四月一日）（遠生）]  
鄙人數月以來通信事務曠關太甚社友固相寛假而同人之詰難良心之刻責遂不能不勉自奮發吾人往者輙自爲辯護曰此因材料窘乏無可執筆耳然退而自省材料雖窘乏尙不至令吾人無可執筆之程度吾人思想太自消極故耳無聞目無見耳鄙人今謹與愛讀吾申報者爲一口約自四月初五日起暫以三個月爲限鄙人每日必登通信一篇全篇皆綴以日記體是日有獨特之新聞則紀新聞無新聞則取内外之新聞而評論之至並評論之新聞而無之之時則以吾自身爲此通信之主人翁吾所懷之感想吾友朋之談話乃至吾夙昔所記憶之零星瑣碎皆一一筆之又吾此後所謂新聞者不必盡爲朝章國故也市井瑣屑街談巷議皆一一作新聞觀此在日報中實爲創格故有時或成爲無味之游談軼出於職業範圍之外然藉此得與吾海内同人以一種精神相感召而鄙人亦得自塞其職責斯亦所謂以無益之事而遣有涯之生者已謹此布告以當盟書遠生附告 
余旣與本報爲口約約自今以後暫以三箇月爲限日必通信一篇余即於今日起實行是約然必須預爲聲明者余未必有如許材料可記故其所記者乃包含新聞評論感想各種談話及一切章故而成讀者縱不能日日得見新奇可喜之材料而因是使通信員之余得與讀報諸君以一種精神相感觸且藉知北京各界思想潮流之一斑當亦非無益之事也 
　　比來人人動問以中日交涉如何矣余之所能答才僅知此極大之交涉最多亦不過再有二三次會議即須結朿每禮拜須隔日會議一次故至遲不過一禮拜也又人人動問以經過内容如何矣余亦能僅答之曰將來結果大約於其要求之正項略加以體面上之條件於其覺書内之要求必承認十之五六而後止也日本要求全體已經散見外報本報亦已譯登茲不贅述綜言之所謂正欵者即關於山東南滿内蒙福建漢冶萍各種權利所謂覺書者即爲槪括的條件如顧問如包攬借欵之關係中國根本的主權者是也前者以確定或推廣日本權力之範圍及基礎後者爲統攬中國全體之預備日人所稱根本解决中國問題是也 
　　本星期二（三月三十日）之會議日使直宣言中國屢開會議並無何等圓滿的解决日政府之意欲令中國爲大體承認不必更開會議綜言之中國政府今日只有承認或决裂之兩途故其意即欲以是日爲最後之結束故報稱政府自交涉以來以是日所遇之困難爲最嗣經竭力爭執乃爭得於星期四再開會議一次故以余推測此後最多不過爭得再開兩三次之會議且政府决不能爲根本之抗議其結果乃具如吾上所答覆於諸君之所殷勤動問者也哀哉 
　　左手持刀右手持筆諾則以筆進否則用刀斫今日之事大復類此故昨日濟南傳到消息謂日兵之在濟南者已在開溝掘塹爲一切戰事上之工程意將備戰固决無而其外交與武力之息息相通也如此 
　　至當局者之意思之鎭靜從容固屬可佩而余乃不能不驚其鎭靜從容之過火現在對於國人之主張用消極的抵抗（如自由貿易提倡土貨等）者一致取高壓的手段故如上海如南京如厦門如漢口各等處之爲消極的運動者皆被官廳解散逮捕此等本京日人報如順天時報新支那報皆載之極詳此亦足見政府之誠意矣而日人報章尙有謂政府中人煽動或利用者無勢力之人蓋無所而可茲譯載本日日人新支那報專電所載如下以見吾國上下之努力於和平初不必於吾國人之口取證也 
　　電報一以鼓吹排　熱多數之印刷物自滬來漢之若干中國人本日立被中國官憲逮捕英界劇場方演奏排日戲劇以中國官憲之要求而停止之中國商會海關道鎭守使本日開會極力鎭撫人心决議援助北京之平和的交涉之進行 
　　電報二上海排斥日貨同盟會員三人最近來奉訪問商會請以保護國貨之意味聯成不買日貨之同盟商會謂滿洲之新貨類幾全部自日本供給之到底不能不買然如此行動徒害日本感情釀成國家之大不利益因拒絶之 
　　如此類之電報日人之報日有所載卽如上海中國交涉使以次極力於鎭壓撲滅之事亦爲日人所共見而其所以酬我者乃派第二艦隊巡邏長江方面也派某團某團入某處也以一千三百人入奉天而以三百人入城謂按照辛亥成例也嗚呼我非排日日眞排我耳大約日本自維新以來其於東亞政策可分三段一自甲午戰後蠶食吾之邊屬如朝鮮者在日人謂之自衛政策二自日俄戰後漸進南滿而以日英同盟日俄日法協商之勢鞏固發言權吾人謂之東亞覇權主義三自歐戰旣起乃有併呑中國驅逐歐勢之心此在日人謂之根本解决中國問題在於今日僅爲解决之第一步此後則干涉内政布遍勢力皆將以維持東亞和平保全中國領土之名義行之故謂此次交涉了後大事已决日兵可撤者非愚即妄耳試看此後之中國全土將必爲庚子役後日俄戰前俄人在滿狀態之滿洲嗚呼吾國人當努力扶持人格增長愛國心力圖進步决非區區今日可了之事也 
[德國參謀總長之戰局論]  
　　北洋華德日報云德國參謀總長法納根漢將軍曾任陸軍總長本年一月十六日嘗與美國阿叟七忐特報之通信員談論戰局該報柏林代表蓋莫里赤昆哥氏曾將此議論中一切詳情登錄WTB報爰譯於下以供衆鑒 
法納根漢將軍者若就參謀部論可謂軍中最關重要之細胞德皇之次不特首推其於歐洲大戰中擔任德軍戰略之人耳亦爲年紀較幼之將帥若統就歐洲各國大軍之參謀長而論則尤推其年爲最幼即其從容指揮德軍於今大戰之態度亦鮮有倫比德軍參謀部設於法國舊公署之内自黎明以至於夜晚皆有人辦公法納根漢將軍亦日在其軍中伏案埋頭治理軍務故各級將校携帶報告與計畫書禀見求判者如潮之湧絡繹不絶參謀部内有方形之小會議室會議桌案之上終日有地圖以備參觀法納根漢將軍獨任陸軍及參謀兩總長之職以致鮮有消遣散步之餘暇其在大本營中雖睡臥之際亦堅握指揮德軍之機紐不肯撒手於是可想其人之勤於國事無匹矣 
法納根漢謂今茲一役德進攻之戰端蓋據其所論開戰之緣故今次歐洲大戰確非一陸軍黨所招徠乃德全國自衛自禦之戰事也法納根漢曰余爲軍人因不能論遠征軍政治上要素與緣故若就軍事之根據點而論則吾德實爲俄國動員之勢所迫職是之故吾德除求成功外不能另有所事當時俄國曾經吾皇與吾德駐俄大使警告勸戒如果俄國不止其動員則吾德爲保國家之存在計亦不得不須發普通動員令以備自衛從事進行詎知俄國不聽良言當外交團協議之際仍舊調遣動員此又何異有人持鎗裝彈至君室内於君自取軍械之前要求執事先容其屈指搬機射君然後再取械抵抗也哉現時吾德之局勢殊堪嘉許絶無悲觀之故自開戰以來吾等在東西兩方敵境之内從事戰爭者已有五月之久吾德軍隊精神旣佳制度亦良故今吾德之戰線甚形堅固卽一切利益迄於今日亦全在吾德方面法納根漢又答他一問題曰吾軍第一次進攻巴黎苟得全勝或曾多勝則無論如何必承認其所下之將棋榮耀異常若論其情形余敢斷言殊有奇怪之價値蓋余未嘗參謀其次遠征軍之計畫也但無論如何苟無一反響則不能俟戰事之通過而且吾軍當撤退之際吾軍旣向目前所據之戰線鼓翼進行曾多得勝利且若視富蘭得省境内之戰事爲吾軍方面圖謀達到加萊斯飛越聯軍之舉則誠無理反而言之實因法英聯軍圖謀强取其北進之道隔斷吾軍與海面得吾右側與吾肩克復盎凡爾逐出吾軍於比境之外方有此變象也今其計畫業已失敗而吾德抵抗之軍則多得有勝利蓋迄今吾軍尙在其地彼等未嘗能越雷池一步或襲擊吾軍之側長驅直入也 
　　記者叩以聯軍大言不慚之通行攻勢及吉靑納氏之新軍如何 
　　法納根漢將軍答曰敵軍攻勢當按一千九百十四年十二月十七日霞飛氏之命令而論迄今吾德與其成績絶無不滿意之故惟有鄙人不能舉其詳耳但是至今敵軍此種攻勢之舉動所耗費之損失非常重大還顧吾軍之陣線不第保守有效未失寸土且得有敵地焉故敵軍此種攻勢如果再有則吾人惟有歡迎而已若論吉靑納之新軍如何則當視其將材蓋今英人旣爲善戰之士亦咸得人敬惟無必需之將校下士等按今之理解旣不得謂眞正之大軍也英國可派其人來攻打吾軍但據鄙人思之吾軍力足追殺彼等及以血首擊退之也然則敢問英人所計畫在北利時登岸之舉如何 
　　吾德早已預防其於此方向之各種圖謀總之其來也愈早則愈善而已 
　　法納根漢將軍曰試問英人之封港與戰時禁制品之檢查亦果有所影響於德國之作戰乎吾知實在絶無蓋吾德足有食物在也謂予不信敢問君在德國覺有所短絀乎惟有數項物品曾經節用必須與吾國小麥之消耗一併儉省但吾國軍用麵包亦如常用之白麵包味美而多滋養也比利時波蘭以及所佔法國部分等民食問題固爲吾德之難事其中尤以城市如里勒洛茲等處最爲難辦但吾德本國足有糧食法納根漢將軍笑曰若論杜絶銅料之輸入則吾德地下未有銅質固屬實情但吾德地上所有甚多足敷吾德軍事之需用倘用罄吾德所有之儲蓄時則吾國内所改造之銅貨尙有甚多以資吾軍取用如目前吾國所有高壓電流導線一項即足敷二年之需是也英國禁運銅料之舉據余觀之大約爲美國重大之打擊而與吾德則無關得要 
　　記者叩之曰將軍想此大戰尙需幾何時果能持久乎 
　　法納根漢將軍曰吉靑納爵士以三年爲限又曰彼可持久而吾國則無限制且余未見所能强迫吾德停戰者也 
　　若問食物與材料乎則吾德富有所備絶無短絀之虞吾德戰略上之局勢亦佳 
　　若論人料則一千九百十五年級之新兵何時被召入伍爲君所深悉蓋一千九百十五年十月一日爲例定之期而鄙人昨日方從事此問題也試問吾德果有似乎缺乏軍士之現象乎爾今柏林所有之部隊多於平時雖尙需輜重而遣赴戰地則無一人無富足之預備 
　　若問士氣乎則君曾躬臨前敵必知其地軍人治事之熱心未嘗覺有所減少總之吾德必能堅持到底以迄於成功而已再者於今戰局英法雖聲言調遣喀爾迷肯人喀姆車特堪人土克門人塞爾　　黑奴印度日本以及其他等異族前來歐洲白族之地維持列國之均勢而實嫉姤吾德實業大有進步故吾德若敗亡則其罪全在圖其實業之發達然吾德苟有寸土賸有一人亦必與爭至失亡凈盡而後已絶不令喪吾德之榮譽也 
　　敢問將軍德國於今戰事究欲至何等地步後已豈欲至他一方面完全破滅乎 
　　將軍曰非一勞永逸戰勝至無餘燼復燃之勢不可止也 
　　敢問將軍關於意大利及羅馬尼亞兩國之新動機亦有所思乎 
　　將軍曰是此問題君當質之帝國首相或外交總長 
　　但此問題亦可預言與參謀總長必有關係將軍曰若此二國者旣與吾德賴有盟約結合二十年之久今忽謂其甘入吾敵之黨以爲吾敵則非余所敢信故余謂其終屬難能之事 
雜評一 
[戰事盲談（一九五）（無名）]  
　　今日戰報更形沉寂幾於無事矣大抵爲西俗節期有而戰地與發報者均稍有所休息歟唯巴爾幹之布加利亞忽又與塞維亞交兵斯爲新事而日後必有可以注意者 
 
 
 

Page 4

 
 
   
 
 

Page 5

 
 
[内務部給予獎憑醫書]  
德國萬國衛生會最優等獎牌 
羅馬衛生賽會最優等獎憑 
新撰解剖學講義八元丁福保譯述○診斷學大成四元○藥物學大成四元○新萬國藥方三元○德國藥學叢書三元○化學實騐新本草一元四角○實騐衛生學講本一元二角○診斷學實地練習法一元○人體寄生蟲病編七角○花枊病療法七角○產科學初步七角○歷代名醫列傳五角○實扶垤里亞血淸療法五角○丁譯生理衛生敎科書五角○無藥療病法四角○　通醫藥新智識四角○腦髓與生殖之大研究四角○子之有無治三角○瘧疾新論霍亂新論二角○喉痧新論二角○南洋醫科考試問題答案一角○應用診斷學四角○病源細菌學三元○人體生理　一元○漢藥實騐談一元七角○組織學總論一元三角○胎生學七角○近書内科全書四元○西洋醫學史五角○醫學指南三編四角○衛生學間答五角○中風之原因及治法五角○簡明外科學一元○中外藥名對照表四角○總發行所上海英大馬路泥城橋西首龍飛西隔壁丁福保醫庽○買書者書欵從郵局亦可滙寄　郵票不收欲索醫學書目提要者函索即得信内須附郵票三分 
[參茸虎筋海狗腎廣嗣金丹]  
外埠函購郵局最妥○批發另有定章○本廬分設杭州陳列所○南京花牌樓○天津北門東獅子胡同忠成棧内○無錫北門外江隂巷内 
當此種族競爭世界若不强種何由競爭若不競爭何由國富强種之道首先補腎考本草載海狗腎不僅扶陽補腎並治諸虚百損凡人这患虚勞症者必由先天不足後天戕伐始則腎虧繼則夢遺終則無夢亦洩甚且精從便溺而出從此氣血消耗精力疲憊頭昏目眩耳鳴腰疼四肢酸痛若不從速醫治淹延時日愈久愈深種何能强子何能得可不惜哉本主人創製人參鹿茸虎筋野术海狗腎汁壯陽廣嗣金丹專以壯陽補腎生精益氣爲宗旨務使元氣充足則精力强壯非惟百病自消電力亦自然增長此藥因係普通治天下腎虧之症故性極和平並無偏熱偏寒之獘凡人身五臟六腑二十四骨節三百六十五處血脉無不處處兼顧在在周到服後髮白必黑耳聾必聰夜間開目若有電光精爲人身至寳精血旣足則五官百骸無不强健雖普天下補腎之藥不敢自誇請　諸君一試便知優劣每盒大洋二元每料一斤收藥本洋二十八元近更改良裝飾特造向東灜定造五彩洋鎳盒裝盛若老年血枯及身弱善病另製雙料廣嗣金丹一名丈夫再造天以海狗腎鹿茸野术虎筋等提取精液汰去渣滓功能以少勝多只要服後三點鐘便能見功功力之大奏效之速誠强種之聖藥也每盒五元如欲試用每服一元　上海盆湯弄絲業會館後寗波路口五開間門面崔氏瓣香廬驥雲氏總發行所啟 
[補賞元宵]  
今者元宵已過海月已第一回圓矣而潮流有信亦復浩浩森森應月而生於此見流行之大化焉顧潮固應月而生而婦人之經水亦必應月而下非可錯亂也而春月爲尤要蓋春爲發生轉枯爲榮之候凡婦人經病或數日不至或一月數至或竟血枯經閉杳無至期而當此春氣和融塞者以通澀者以潤百病轉機於是乎在故第一二回月圓尤宜留意倘此月仍復錯亂調治尤不可緩本藥房精製之月月紅爲調經唯一之要劑凡婦女一切經病無論爲積爲枯無不應手回春我女界同胞尚 
其舉頭望月注意注意　通經活血月月紅每瓶一元每打十元調經種子女界寳每瓶一元每打十元上海五洲藥房 
[令官牌香煙]  
係揀選佛及尼挨烟葉製就裝於不洩氣之鐵罐内故是烟爲羨慕特别滋味之香烟者所賞識　令官牌係精明吸烟者之寵愛品毫無疑義 
今特於每罐内附設贈劵一張凡積有二十張者可於巴列巴爾摹仿油畫之美人首像中任選一種奉贈 
[福命片喉𤵂之聖葯廣告]  
天時不正燥氣流行風火内煽喉症必盛其危險或由個人而株累全家或以同里而蔓延闔邑爲禍之烈實可寒心本藥房備有藥片藥水兩種眞奪命之神丹回生之秘寶歷年以此活人已不知幾千萬矣爲此再行廣告凡有患喉痧喉風及白喉爛喉纏喉鎖喉等惡症者速將此藥水頻頻嗽喉並將此藥片含在喉間弗遽嚥下待隔一小時再含一片自能重者轉輕危者轉安誠急救法也若欲預防則每日含藥片數次亦可無保傳染之虞事關博濟幸無忽諸注意衛生者尤宜及早購備爲要廉價如下　福命藥片每盒大洋二角　嗽喉藥水每瓶大洋三角　上海中英大藥房廣告 
[振新紗厰召集股東會廣告]  
本廠定期本年四月十四號（即舊曆乙卯三月初一日）下午二時至五時在無錫西門太保墩本厰開股東會凡我股東務希按照下開日期各持股票就近領取預議證以便届時到會預議公决章程執行選舉特此佈告　計開　無錫定期舊曆二月念一日至二十八日每日上午十時起下午四時止在商會查驗股票發給預議證　上海定期舊曆二月十六日至二十日每日上午十時起下午四時止在三洋涇橋南東首沿浜臨平里口申賬房查驗股票發給預議證　振新紡織有限公司董事局謹啓 
[振新紗廠各股東公鑒]  
啓者本公司本届股東會現經本董事等議决各股東非依期交騐股票領取預議證不得到會預議凡執有本公司新股票票面非經各董事一律蓋齊圖章者不得領取預議證各股東所執新股票如有圖章不齊者應請分别補盖方得完全享有股東權利特再廣告 
[振新紗廠董事榮華生廣告]  
啓者振新紗廠癸丑年續招新股分票多有鄙人未經加蓋圖章者茲定於舊曆二月十六日至二十日在上海三洋涇橋南東首沿河臨平里口申賬房念一日至二十八日在無錫本廠董事局辦事處加蓋圖章如有鄙人應行加蓋此項圖章者務希各股東就近携帶股票與鄙人接洽以便分别蓋章幸勿自悞此佈 
[獨得秘方婦科一索必婎丹]  
婦人艱於生育服之受胎極速如若不信有法可試將素未生蛋之鷄飼以此丹半月後蛋自生矣 
婦人本無不能生育之理其不能生育者病也其病屬經水不調居多方書以盈爲熱以虚爲寒恐不畫然蓋婦人經水易虧而難盈也古人多以辛香燥熱之劑以煖子宮不知辛熱偏助陽氣香燥反耗精血况婦人性情多氣多鬱氣多則火旺鬱甚則血滯或行經反常子宮寒冷或經期腹痛赤白帶下或氣血兩虧面黄體瘦甚至崩漏剌痛此皆衝任有損元氣愈虚則經愈不調由此諸恙疊見百病叢生生育之道是以難矣本藥房誠心濟世覔得至效至妥奇方名曰婦科一索必妊丹能調和衝任之血平定肝鬱之氣去瘀生新開胃解鬱煖宮止帶聚精旺血固本調經培元壯體丸婦女一切疾病服之無不應手奏效素未生養之婦堅心服丹一料經後交合男施女受可許一舉得雄縱使年近大衍十年未産只須連服旬日必能一舉得男曾經試過萬人皆得廣種麟兒苟能此丹常服非但治一切疾病且能永保無滑胎暗産之患誠婦科中不世奇方也每料一斤洋八元每盒洋二元上海三馬路大舞台對面鍊雲大藥房啓 
[美國最新發明巧奪天工之滅火器出現]  
Qyrene 
竊以一星之火可以燎原火之爲禍最烈盡人皆知不可不先事預防也今有美國製造家新發明一種最奇巧最輕便滅火藥水筒其商標曰（潑淋）形如噴水器其筒之内外機關純用銅質長十四寸徑圓三寸内貯藥水久用不變雖沾染在衣服或皮膚上亦無損害用法極爲便捷施用時即需一人將此筒抽推向火噴射效力非常如汽油煤油電火一切劇烈等品燃燒之際使藥水一到立刻消滅誠消防之要具而巧奪天工者也凡鐵路車站輪船工廠棧房及商家居戸等咸宜購備庶免一切火險之虞實爲保護財産之利器也前經工部局救火會置備惟　各界猶未盡知今由本公司經理出售以公於世特爲廣告務希各界注意如蒙　賜顧請向虹口蓬路第十一二號本公司接洽可也電話一千一百八十三號　價目黄銅式連鐵架藥水　每套元十四兩　黄銅式連銅架藥水　每套元十五兩白銅式連銅架藥水　每套元十六兩　另購藥水　每聴元三兩上海德發公司總經理處謹白 
[英商公裕太陽火險公司廣告]  
本公司爲首先發明火險之家創自前淸康熙中葉迄今已二百有六載資本金積有二千五百萬兩來華巳閲五十餘年深蒙上海及各外埠紳商所歡迎今分枝設在仁記路八號專保房産廠屋棧房貨物等險凡本埠及外埠各商號欲向本公司投保者請移　玉至本公司總賬房面與鄭錦峰君接洽可也本公司向由禪臣洋行出給保單惟自陽曆四月一號起始如有保險事宜統歸本公司總理密司葛賚恩簽字特此布告 
[中日實業有限公司滬行廣吿]  
本公司禀經農商部第八○二號批准立案資本金額共爲五百萬元以通融資金應募債票承辦調查各種企業爲營業如有政商各界委辦各項實業借欵等事均可承辦本公司聘有專門鑛師可以代爲攷驗各地鑛產鑛質及一切開採計畫倘蒙惠顧議商辦法請於每日午前十時至午後四時駕臨四川路本公司滬行接洽可也　電話二千六百念六號　中日實業有限公司滬行啓 
[大清銀行清理處廣吿]  
本處准粤清理處函稱本處前有押欵項下抵進交通銀行股票十股計恩記抬頭盈字五百號不知當時如何纒悞將安記抬頭昃字五百四十八號之息摺參錯配爲一套特爲登報廣吿如有人將恩記抬頭盈字五百號之交通銀行息摺持向本處掉換即可照辦倘遲至三個月後不來掉換本處即向北京交通總行重行補取新息摺則安記抬頭五百四十八號之股票與息摺號數不符致失効力幸勿遲過限期坐以自誤是爲至盼此白 
[購買儲蓄票諸君注意]  
新華儲蓄票准於陽曆四月念五日即舊曆三月十二日抽籖爲期漸近請速早購凡蘇省中奬之票無論大小奬金均可向本公司立時兑現　以資利便如有情願赴京領取者悉聽　尊便特佈廣告惟希　公鑒　江蘇全省溥利公司謹啓 
[豐大參號老山喫胚别直參廣告]  
高麗老山别直參功能培補眞元挽囘人體後天效力宏偉爲世共知近年貨缺價昻每爲衛生諸君所致憾本號有鑒於此特向高麗親運老山喫胚别直參路道官正氣味濃郁葢喫胚云者枝形略武皮紋稍粗然老結過之其功力寔與市上整齊之貨毫無差異而價廉其半自食最宜謹爲惠　衛生諸君額外特平價定大枝每兩六元五角中枝每兩五元别直參鬚即名老山細尾每兩八角批發零躉悉無折扣貨非的眞立還原洋餘如人參鹿茸毛白官燕東西洋參銀耳肉桂魚肚野术諸品貨眞價寔包退包換　惠顧者請認明本號開設上海南市裏鹹瓜街太平弄南首只此一家並無分出此佈 
[上海泰享源方記金銀號廣告]  
本號開設上海英界北京路福興里内創始於前淸同治初年早蒙遐邇紳商推誠相與凡買賣金銀各省匯兌銀洋無不信義交孚馳名中外茲於乙卯年元旦增加方記大加擴充添購嚝地建築化煉金廠專煉眞正享字十足條錠葉金源記驃金兌換金銀廣收各省荒金各國金洋紙幣原礦沙金均可化煉代鑄悉心研究精益求精兼收各路寶銀紡銀花洋老洋典鋪金銀舊飾專做各路匯兌倘荷　惠顧無不格外克已以廣招徠而圖久遠恐未週知特登申新報端 
[中法大葯房]  
贈送儲蓄票　購者　確有拾萬圓機會 
本藥房備新華銀行儲蓄票二千張特爲報酬賜顧諸君自即日起至陰曆二月底止凡購本藥房各種藥品均按下列數目奉贈但在本藥房所得儲蓄票如開奬日有獲中者務到本藥房兌取奬金庶遵銀行定章而清本藥房手續閱者注意 
儲蓄票之優奬 
票額一百萬張分爲一千萬條每條一元每張十元奬金分十二等每年開奬一次共分三年三次得奬每次最大奬金十萬元得奬者共有五萬條倘不得奬三年後照票還本 
[精神丸　補腦汁]  
療肺藥天然戒烟丸 
四種著名藥品購滿三元者送儲蓄票一條此四種藥品内仍有換物彩劵附贈 
購各種藥品滿洋六元送儲蓄票一條滿洋五十元送儲蓄票一全張滿洋五角者送換儲蓄票劵一張劵滿十二張即可調換儲蓄票一條　上海三馬路本藥房謹佈 
 
 

Page 6

 
 
要聞二 
[中日交涉之會議情勢觀]  
　　和緩説前日（三十號）中日代表在日使館之會議日署公使　度尙屬和平惟仍堅執己見不肯退讓而兩方面討論之問題以南滿及漢冶萍爲主要聞關於南滿購地置產權　一不知費去幾許唇舌中國方面至閉會時仍無何等緊要之點可以認爲解决者 
　　日使館叅贊水幡氏於會議中素稱發言最多而上次之會議則言語問類多無的放矢因日前忽得其兄竹内氏之噩耗心中甚爲不豫云 
　　緊急説昨日（一日）中日會議仍在日本使館舉行以日使傷勢雖愈然步履尙艱我外交當局格外謙遜意謂藉此可增進睦誼故也至（三十日）之會議日公使態度甚爲堅決大有以是日會議爲最後會議之勢而外交當局所遇之困難以亦是日爲最此則似乎因大隈内閣獲選舉之勝利故其對華政策又加緊一層矣聞日使面告外交當局謂日政府現在欲要求中國將原提出之要求槪行承認不必再繼續開議并堅稱中國會議已歷多次以後可無庸再開現在中國惟有承認與决裂之二法嗣經外交當局一再爭執謂决無不再開議即可完全承認之理日使不得已始允於昨日再續開一次但窺日使之意似乎苟非中國大體承認則昨日之會議亦無效果云另函云中日交涉據最近所得消息現象又與初　談判時彷彿日本方面所負之態度於今日會議中實有出人意外者要而言之交涉内容不特毫無進步且較前數次更爲困難蓋日使所堅執者皆足以制我之死命也外間有喧傳昨日會議爲中日交涉末次會議者京報某議員於下午三時親詢某要人據謂日使於前次會議發言亦極堅决曾要求我外交當局將各預提出條件迅予解决陸總長以主權所關豈能輕予承認非逐條討論不能得圓滿之結果日使謂會議已十餘次交涉已兩月餘敝公使實不願再有延宕等語故現在交涉情形確有變幻云云又一消息日本政府對於總選舉似已得非常之勝利聞其暗幕中確已電示日置氏對於交涉之方針故日置氏於近兩次會議中一變其面目又一可駭消息山東靳將軍蔡巡按使於昨日下午有急電致政事堂轉呈總統内容異常秘密聞於濟南方面日本增兵事極有關係聞昨日會議自二時起至晚間八時猶未散可想見交涉之緊急矣 
　　條件觀星期四之會議仍繼續討論南滿土地所有權問題及漢冶萍問　惟據某要人云今日（一日）能否繼續討論漢冶萍事尙未可知蓋日本方面對於南滿案中某某三條須先與我國簽字卽作爲正式的解决將來實行簽字時將此三條加入不必更行討論並聞此三條關係最大故日本有請求先行簽字之要求我外　當局承認與否尙不可料是以預測漢冶　　　今日或不能討論　　　　　　亦决不承認云云 
　　據外交界消息關於山東問題我國建議日本與德國解决後再爲討論無如日本强硬異常並謂德國此時無解决此問題之餘地我外交當局迫於情勢不得已承認加入會議並許膠州灣轉租與日爲九十九年其條約中最要者傳聞有三項（一）租借區域日本得行使主權建築砲台等事（二）鐵道附近左右各三十里内之礦產日商有開採之權（三）以後山東省内開辦何項事務或須外資或須外料或聘外人日本有儘先承辦之權又聞本約之所謂九十九年係從民國四年起 
　　日本提出覺書之附帶條件中要求允許日本在因條約開放之商埠内設置領事其地點爲張家口龍州騰越蒙自河口庫倫恰克　烏里雅蘇台科布多伊犂塔爾巴哈台古城江孜加托克等處我外部並未允許蓋上項地方均係單獨條約並未聲明開放全部故祇允一　（卽所訂約之國家設置領事他國無此特權也 
[中日交涉中之漢冶萍股東]  
　　日人要求條件之漢冶萍問題自京外各報披露此項談判後凡關於漢冶萍股東及與漢冶萍有利害關係者無不凝神一致研究此事最後之結果而思所以挽救之策茲將此事最近狀况錄后 
　公司中於前日（二十八）在上海斜橋路　宅開股東談話會到者爲王子展施子英李一琴趙鳳昌　詠　諸人盛氏主張先舉代表去京晉　當道陳述股東意見乃歷陳該公司與日本借欵之内容王子展意以此事非常複雜且爲生死出入之際較之收歸國有尤爲重要擬請蹙氏親自去京以昭鄭重 
　　股東聯合會昨日（二十九號）由汪某召集在會諸人聯合討論一切其討論之結果以上書盛會長力予維持并公電農商部外交部政事堂轉呈總統請將日本要求條件内容宣布俾股東等研究利害分别討論云云聞此次電稿已由汪某起草矣 
　　聞股東中森記各股對於日人之攫奪公司異常憤激擬上書盛會長要求開股東大會提議添招股本預備償還日欵復擬呈請農商部力予維持聞此事已在提議中實則日人借欵載明合同非股東可以自由提前者惟日人此次償還要求中日合辦與盛宣懷淸結借欵亦爲軼出合同範圍之外彼以是來我以是應亦未始非正當的對付方法也漢冶萍查賬員孫潤卿日前由盛杏蓀氏電召來滬嘱令將該公司賬目關於癸丑甲寅年者速與公司中會計員檢齊淸算以便查閲並　届股東會議錄亦須分别刋送各股東以便徵集意見綢繆一切　孫以此之故已於昨日復往漢陽矣至滬公司之賬目則就近由陶蘭泉淸查矣 
　　湖北派對於漢冶萍交涉久未解决致於盛氏及各股東　有冰炭納鑿之狀此次日本提出要求湖北以地理上之關係尤爲痛切爰特公舉代表丁君來　與盛氏面商互相提携保衛之策至股欵之糾葛即暫時不必提議云 
[交涉聲中之東省觀]  
　　日兵添駐南滿線吉長日報云自中日交涉吃緊以來日人在南滿沿線即有種種軍事上之佈置所有第十三師團本挺俟該國第十七師團來滿駐紥後卽開回本國詎第十七師團全　業已開到而第十三師團不但未曾開回且有砲兵兩旅團復由安奉線於前日夜間開來駐紥遼陽大槪非俟交涉解决後不能照常瓜代也 
　　各界提介國貨熱吉林工務總會總理王子新女師範學校校長初鶴等發起國貨研究會於上月二十八日下午假工務總會議場開發起人討論會到會者紳學兩界居多午後三時振鈴開會首由初鶴臯報告開會宗旨次由姚子餘將編定章程朗讀以便公同討論因原定名稱爲吉林省國貨研究會與開會宗旨不甚符合公議仿照上海辦法改爲吉林省勸用國貨會凡係國貨均得勸導購用經全體贊成即將原定之簡章按勸用大旨另行修定自午後三時起至六時半止始將全章修竣復經初君對衆約定俟將修改之簡章刷印分布於下星期内邀集各界開成立大會選舉　員分任　務言舉振鈴散會時已鐘嗚七下矣 
　　吉長鐵路吉林車站站長某君對於提倡國貨頗具熱心日前曾遣人至時宜火柴公司訂購靑龍牌火柴十二箱預備分發沿線各站試用以資提倡又該站長於日需各品皆以國貨充之如紙烟麵粉以及其他必要之品無不需用國貨云 
[粤省最近防務談]  
　　日艦南來消息粤省當道以日德宣戰以來我國始終嚴守中立現接閩省警告謂靑島日艦出發南來意在游弋閩粤各海當查中立條例交戰國軍艦寄泊中立國口岸不得逾二十四小時尤非解卸武裝不得任其闖進致滋列强口實况現當中日交涉未定故即飭行所屬迅派魚雷艦出口梭巡 
　　海防佈置情形海軍部昨日有電致粤略謂現在海疆吃緊亟應統籌兼顧以免偏重一隅致有差失粤省共有兵艦若干艘防守地方除防守外有無餘艦足供本部調用望即火速籌畫切實報查龍將軍准此即飭海防辦事所查照辦理嗣據該所詳稱粤省内河兵輪據水　廳咨復共有八十九艘中有得力之艦二十九艘兼顧沿海一帶河口而本所海防各艦瓊崖一帶則有廣庚兵艦鎭守北海一帶則有廣金一艘鎭守復由部於去年十二月問派有永豐永翔飛龍肇和大號兵艦四艘在欽廉瓊雷一帶游弋潮海則有廣元海航兩艦專駐鎭守本年一月復經部派通濟海潛永固永康海平五艦在此巡防粤海則有本所集合各軍艦練船巡　計現時海防情形已極穩固綦潮海一帶兵艦爲數較多并可兼顧閩海河　至云餘艦抽　赴京一節自可　　變通辦法將水上一等巡輪移往水上防守其游弋海面各艦儘可調京聽候差遺等情龍將軍已據情轉報海軍部察核矣 
　　砲台添貯砲彈瓊州海口炮台與欽廉北海砲台均爲粤省形勝所在之區昨龍將軍以海防吃緊　兩處砲台雖有大砲數十尊惟貯彈無多特由省城軍械總庫發出大砲彈一千枚由寳璧兵艦運載前往先到海口後到北海每處添貯五百枚以固海疆 
　　派兵出防潮汕潮汕地方爲粤省嶺海門户向稱國防要塞現龍將軍爲有備無慮起見除飭海防辦事處派出海軍軍艦前往梭巡外並飭陸軍旅長帶兵馳往鎭攝仍恐兵力未厚特檄調馬旅長所部之陸軍六營迅即出防該處聞馬旅長奉命之後擬領足軍實日内即行出發 
[東省近事紀要（三）（化險）]  
　　朱將軍之行蹤黑龍江鎭安右將軍朱慶瀾氏日前曾擬出巡東省並進京入覲與商要要務茲悉出巡朱將軍業已起程抵吉林省城巡視一切嗣聞該省孟巡按使即日將由京返吉朱將軍擬在吉垣候孟返節以便與商吉黑二省要事嗣因孟巡按使由京返東行抵奉天經張鎭安上將軍之主張電請朱將軍來奉以便三省會商朱將軍接電後遂不候孟使於吉垣卽赴奉天相會朱本擬會商之後即由奉天進京觀見總統面陳一切昨日奉天公署接到大總統電令謂中央交涉棘手東省邊防尤爲緊急朱將軍入覲一節暫勿進京並令返黑出巡後再行定奪云云朱將軍乃於日昨去長春由長春以次過黑河一帶出巡黑省各要地 
　　弓棚子税局之被掠吉林榆邑税捐徵收局弓棚子分局於二十三晚被鬍匪多名持械搶打入局搶去税欵一萬餘吊惟未傷人事經該分局僱員傳伯岩赴城報告局長以關係極重將傳送交縣署看管一面請縣署飭游巡隊兵星夜前往追捕 
　葫蘆島開埠之困難葫蘆島開通商埠需欵甚鉅經巡按使電請政府暫由東三省官銀號撥欵三十萬哈爾濱銀行撥欵二十五萬以爲開辦經費而莫督辦以該島若築練軍港需欵五百萬僅開商埠至少亦需四百萬今祇撥四五十萬何由着手故於日前電禀巡按使請假晋京面商一切 
　　僞皇帝案之餘波陸軍部派諮議官陳明侯來奉在西豐縣拿獲敎匪僞皇帝王復權後與軍民兩長辦理此案務求寛大不事株連除將逮捕之僞王侯元帥天官丞相及僞妃二人等解京訊辦外其餘如張洪福張洪才楊自才張連玉等若干名均在脅從之列一律從寛釋放並飭各縣示諭入敎之人務須洗心革面毌再爲邪説所迷惑自取罪戾 
　　吉林軍界之消息吉林軍界歷來極爲鎭靜近經朱將軍蒞省閲操後精神爲之一振卽當道亦頗思整頓茲將近日軍界消息四則錄下（一）模範軍之組織爲其最急問題因左將軍接中央電告令於陸軍中　擇程度高尙成續良隹之軍人組織模範軍一營以爲全省軍人之表率孟將軍現正擬定調查各地軍營爲遷　組織之預備（二）參謀官張靑林因病未就本任現孟將軍以參謀官爲軍營之樞機不可或缺已將張免職經陸軍部　高士儐前來接充（三）孟將軍日昨因朱將軍與孟巡按使在奉與上將軍等會商要機孟左將軍以某項要機亦有會商之必要乃亦赴奉面謁諸當道會商一切（四）左將軍署副官何鐘蒓現經直省朱巡按使保以縣知事免考調赴直省候補業得中央允准何乃於日昨辭去副官本職赴津候補現吉林軍界上級軍官半多更換諒將來必有一番振作也 
　　庫倫蒙匪之自擾黑龍江消息云有自呼倫貝爾來者謂庫倫自各大臣相繼凋謝庫逆近已疲倦而蒙人方面時亦自起干戈據經棚傳來消息該處現聚集蒙匪千餘名匪首名達哈松去歲曾在庫倫充當某部員嗣因庫俄訂定條約該匪大不滿意謂此項條約足以亡蒙特向活佛上一條陳表示反對被逆佛駁斥達遂潛至經棚嘯聚蒙匪購備槍械意欲攻取庫垣刺斃活佛庫逆已有所聞現已派兵極力防範故近日往來多倫大王廟及庫倫販貨之華商多停滯于翁牛特旗云 
[民國今日之敎育]  
　　籌議軍國民敎育直隷敎育會會長張佐漢副會長劉續曾等上年詳請敎育部定於本年四月二十號在天津開全國敎育聯合會以三星期爲限當奉批准現又詳請陸軍部謂自今以後五洲將變爲武裝世界雖各種敎育當猛厲進行而軍國民敎育尤爲刻不容緩之舉但文人不諳兵機詞藻率多理想對於軍國民敎育如何計畫如何施行某等茫然無所依據大部綰掌兵符對於此項敎育自必素有主張聯合會開會在即務請大部派員蒞會借籌施行軍國民敎育辦法俾有遵循不惟本會得榮顧之幸實我國家前途之幸也 
　　部撰敎育宗旨前此敎育總長湯化龍曾以愛國自治崇實尙武尊孔孟戒貪取戒躁進爲題令部中人員爲文七篇開具説帖呈請總統鑒核茲已由政事堂交片敎育部准其作爲敎育宗旨由部刋印頒行京外各學校使學生日手一編於畢業時摘令默寫並冠以本年元旦總統之敎育申令四圍飾以嘉禾其下序列愛國等七篇愛國標題之下並有小註爲誠心愛國勿破壞七字其形式大似前淸聖諭度訓聞政事堂交片時有據敎育部撰呈敎育宗旨一語未知湯氏是否别有所受也 
　　注重監獄敎誨司法章總長近以監獄敎誨一端與司法前途關係甚鉅特通飭各省司法官廳其内容略謂細民作奸犯科由於失養者半由於失敎育者亦半是以國家欲罪犯之日減也對於在監者必授以謀生之術並啓其向善之機蓋能謀生而後知榮辱肯向善而後恥爲非本總長抵任以來深望各監注重作業敎誨各事除作業一端迭經通飭極力　充並謂取作業成品以覘優劣外所有敎誨事項亟應切實調查以資整頓而策進行查在監者應施敎誨規則載有明文惟監獄敎誨與普通敎育不同故分爲集合類别個人三種意在因勢利導以便激發良知如　實力奉行不無成效可睹計該項規則公布以來已經一載各監敎誨情形未據詳細陳報爲此發給表式仰卽按照塡報以備稽核如有尙未實行或行之未見成效等情事應即督飭改良力圖精進典獄長看守長等亦宜特定時間親加訓迪務使在監者天良發見不至再蹈刑章以副國家改良監獄之至意云云 
[洋員改遲半小時]  
　　財政部自周學熙任總長後其第一整頓部務之舉即爲改早辦公時刻每日自晨八時起午後四時止當時部員均以爲苦而不敢不勉力趨公不料日來忽有改遲一時每日自晨九時起之説探其究竟則因鹽務署方面某洋員深以八時辦公爲不便再三與當局磋商當局不欲過拂其意而又不能獨異於洋員不得已只得將部署公時刻一律改爲自九時起一過九時乃將畫到簿收去某洋員猶以爲未足於是又特予改遲半小時定爲洋員自九時半起入署辦公云 
[中日鐵路聯運會之第三次]  
　　中日鐵路旅客及行李之聯運前於民國二年在東京開第一次會議現時交通部之葉次長適充前鐵路總局局長卽委派京奉路車務總管佛類及吳烓靈二君前往東京赴會與議决定京奉一路加入日本鐵道及南滿朝鮮各路聯絡客運之内其聯絡運輸旅客及行李應設之站與日本鐵道及京奉鐵路相聯者日本則有新橋平沼名古屋東京大販神户下關門司長崎各站京奉則有天津北京各站與朝鮮及京奉鐵路相聯者朝鮮則有釜山南大門仁川平壞鎭南浦各站京奉則有新民府山海關天津北京各站尙有其他售票及行李運輸各項辦法均經會中公同議定已於一千九百十三年十月一號實行聯絡運輸至第二次開會仍在東京舉行交通部仍派佛類及陳國華二君赴會與議當爲佛類君提議加入京漢京張津浦滬寗四路以便行旅在會各員均表贊同准其加入其聯絡運輸之各站除朝鮮鐵路與第一次所指各站均屬相同外日本鐵路則加入西京神户東站各站京奉則加入新民府山海關各站京張則有南口張家口各站京漢則有漢口一站津浦則有濟南府浦口各站滬寗則有南京上海各站南滿鐵路則有大連旅順遼陽長春安東各站此中國五路與日本南滿朝鮮聯絡客運之各站地點也凡在此指定各站均可購買直達客票實於行旅有莫大便利現在第三次聯運會議業經上年第二次會議定於本年四月初五日在北京開會日本及南滿朝鮮各路均派委員赴會與議聞交通部現在鐵路協會内籌備開會一切事宜想此次會議之結果又必有增進旅便行利之辦法也 
[川省旱災之現狀]  
　　川省去歲旱澇相乘災及全蜀近復久晴不 
[沈製鏡面散靈騐果然名稱眞實]  
本醫藥室彙集謝信千函並連郵局蓋印信封裱成條幅懸掛門前人人可看以證靈騐而杜假冒各省各藥房均有寄售託人代批愼防假冒 
（上略）僕前在招商局時素聞○貴主人創製沈氏羊脂珠粉鏡面散靈驗且有多數友人試過均謂神效無匹僕啫洋烟二十餘載去年購中法藥房天然丸烟齋雖巳戒淨惟面色薰黑未能還原五月初由寗至申寓鼎新棧差茶房去買錢面　四叛臨行匆匆向里　始知誤購别種僞藥用後毫無影響縱託戴生昌輪局買來曾製陸瓶洋二元半用朱二　非但伸色　　　　　　白　引　自　　背　　二人口　　　　　　　　　　　　　　　　　　　　　　　　　　　片初八　　○沈製藥　　　　　　　　　　　　　　　　　　　　　　　人壽醫藥室在上海盆渴弄口集益里對門藍龍商標切記五彩洋　匣子楷書套印仿單銅版皆示餘年氏小像 
[欲脫離花柳病同鑒]  
夫濟世之天心莫重於道德療病之功莫先於精求醫藥人無病則不死病無葯則不生此天然也若當世名醫精求葯理果有回天再造之功自無價值之可言何多仰給與巨公紳富可求着貧乏人束手如之奈何本醫生濟世心切豈敢偏視我同胞為　不愧壼中日月係世祖有傳之秘寳承祖訓醫案不惜盈累千萬修合考騐製成極靈極騐極妥極美之金丹凡有財力缺乏之病家來局醫治者察毒病之輕重定葯資之多寡覓的確之保人儘可又預先限期醫痊一面歸償葯本至醫金順從客便也此鄙人寄跡文明世界酉重道德主義碩吾同胞勿堕苦海耳或有病家不知自愛凟　父母之遺體輕視初起顯微之毒自玩不速醫治其為害胡底一初患濁病有赤白二濁者拖延不醫　成　淋血淋沙淋勞淋膏淋名稱五淋有痛極有亦不痛如患重者致主成横痃魚口腎囊潰爛一患小便腫爛總名曰下疳此寔楊梅瘡之根苗按其毒彂部位名稱有燭瀉疳　恨疳種根督脈疳翻花疳袖口疳妬精疳穿皮内陷疳研究其彂原部位雖在寸分之内其毒根深淺大有分别治法亦各不同成畏忌懈忽遲醫變成損形塌鼻梅瘋癱痿不救之症為斬宗絕嗣之廢人或有毒氣内陷血液久枯毒彂喪命咎屬病人自取其咎良可悲也余當唤醒迷途抑同胞介紹指引病人脫離苦海之功德余不敢當若稍治法疎忽罪我惟天及遠省函請包醫訂期到埠出立保單以憑信用或染毒本人来滬醫治更妥余備有西式男婦養病房間八所極為清雅所有房飯金等特别克已雇用招待人專司病人一切事務無不周到茲將各種金丹登明吿白一種極品花柳十寳丹每料洋一百十二元計四分每分廿八元四種花柳五寳丹每料洋三十二元計四分每分八元此丹能搜盡骨髓新舊極重毒根永保終身不發久服血毒全除則舒筋活絡身體強健補腎生津確是完美之妙品一種珠黃花柳掃毒丹每料二元治一切楊梅廣瘡下疳横痃膿菓腐爛一種珠珀立止白濁丸每料四元耑治極重險症一種珠黃止痛止濁丸每料一元痛止濁瘵百彂百中二種横痃魚口内消丸膏每料二張一元妙在夾攻内服外貼尅日全消其餘各種解毒丸散膏丹全　不及細載　良濟葯局主人鳴岐氏謹識局設二馬路新旅社隔壁便是 
 
 

Page 7

 
 
兩米價昂貴各縣呼救請欵文電交馳省議平　購糧苦於無欵東　　借左　右文日前籌振總局發出塔捐册子收數寥寥而哀　　　待　孔亟茲將各處災情路　如下 
　　近日川省米價昂貴成華鄉間時有貧民婦女結隊成羣發現阻運割袋之舉日昨省城北　外猛追灣地方某車脚所運之米被該貧婦數十餘人割去十餘石又落鳳橋地方亦割去若干石并　平橋子窮民　正組織　大户云 
　　叙南各屬如江安長寗古宋等縣近日米價毎斗重四十餘斤者售錢千數百文三十餘斤者售八百餘文以至九百文然較他處尙爲低廉惟近日天久不雨所種雜糧收成恐將失望以故米價漸次增漲 
　　綏定舊屬各縣日前米價已昻現聞近益昂貴大竹一帶斗米將達三千文該地貧民至爲艱苦 
　　重慶警廳長佘子立君以川東人民大　特組立川東助賑會選各梨園名角在悦合茶園演戲三日所有戲票每票售銀一元均充賑欵先期集渝城各名妓到廳籌議辦法即將戲票分交各妓女消售已於三月八日午前十鐘到廳内招特所會議矣　　邛崍大邑蒲江新津等處近因天久不雨米價昂貴每斗漲至銅元一千五六百文加以散秧在邇田中乏水居民紛紛設壇祈雨并懇地方禁屠禁烤一時街市之中肉酒兩項無人敢售賣矣 
　　安岳縣屬山多田少每歲大小二　皆賴雨水調匀詎自去冬至今春雨水全無田土乾燥民間異常恐慌現每米一斗售錢二千二百文甚有越二二里外挑水者有步梯下井用瓢取水於桶提起設法澄淸以爲炊者該縣知事目擊時艱仍仿舊例於日前在龍王廟設壇祈雨禁止屠宰然旬日以來仍未下雨 
[地方通信揚州]  
　　紀中學運動會掦城羊巷第　中學於日昨（三十一日）開第一次運動會自午前九時起至午後六時止茲將運動科目及得奬運動員誌下（一）百碼賽跑每次約十秒鐘以鄧志鈞龔　霖　　孔祥彬張佩瑚爲竣優（二）徒手體操約二十分鐘以一二年級生爲之（三）　　合中圖尺一丈六尺以　　　龔　霖孔祥彬周鍾　爲最優（四）武裝競走以龔　霖張　彬孔祥彬鄧志鈞爲最優（五）三足競走以王恩良黃　　　　錄金成電　最優（六）棍棒以四年級生爲之（七）數學競走每次約半分　以章　英龔　霖陳　沅袁成鄧志鈞爲最優（八）跳高約合中國尺五六尺以汪信臣鄧志鈞爲最優（九）撑高跳約令中尺一丈外以汪信臣孔祥彬劉治俊爲最優（十）障礙競走約一分鐘以于實楨金成電周鍾　爲最優（十一）二百二十碼競走以鄧志鈞龔恩霖爲最優（十二）兵式操約二十五分鐘以三年級生爲之（十三）　　競走約半分鐘以鄧志鈞龔恩霖金成電袁成陳廣沅爲最優（十四）優勝旗競走得旗者爲三年級之周鍾　鄧志鈞龔恩霖張佩湖國人最後餘與演劇名中華國威大　於東亞亦能淋漓　致 
[鎭江]  
　　滬寗火車出軌　日午後滬寗快車由上海開至崑山忽然出軌不能達至鎭江故鎭江擬乘一點三十三分快車赴寗之搭客咸改由四點二十四分鐘慢車　行並聞僅傷耕牛五隻幸未傷人云 
　　粥廠賑欵有着鎭江義通官銀號前領存粥廠欵銀一萬四百兩本息均未歸付前金陵道尹王舍棠以現値春荒急需賑欵以救災黎遂飭丹徒縣張知事追繳現聞該銀號東業將已有市產變價歸還以便辦賑 
　　梟匪搶刧傷人鎭郡對江霍家橋地方戚姓家於前夜二更時有大帮梟匪手持槍械破門而入傾筐倒篋席捲所有並鎗擊事主戚某其鎗彈由腰部穿過當卽斃命翌晨由事主禀報地方官請緝 
　　知事出巡新洲揚中縣王知事以新洲一帶港紛歧梟匪最易匿跡並聞近日該處大開賭場爰於日昨親坐師船前往梭巡以懾匪膽而安閭閻 
[蕪湖]  
　　商界反對駁貨憑單蕪湖商務總會前日接到新關税司赫美　君公函略謂查輸運進口已完海關税之貨凡用駁船裝運進口起岸時原用本關塡給駁船照票爲完淸海關税之證據經過常關各機關方予查驗放行嗣於民國元年將此項照票停止塡發茲特重行釐定章制規定式樣改名爲駁貨　單凡商人　用　　或划船在躉船　卸　運進口已完海關税之貨須先赴新關大公事房領取空白駁貨　單自行將軍及存根按照單上規定章制一一塡寫淸楚遵照辦理除示諭商人遵自四月一日起實行　塡駁貨　單外特備　併空白駁貨　單式樣十紙送請貴會查照并希傳知各商爲荷云云茲悉各帮商民僉以此事一行於本埠商務諸多　碍紛紛報告商會請予開會致函　税司取消此舉云 
[山東]  
　　請禁日娼　山　廠前後門附近邇來設有日本娼寮十餘家列肆門前期以永久鑛務局員以該處並非通商之地恐保護未週難免不别生枝節昨特具詳來省請示已經省公署據情飭知特派員與日領事嚴行交涉矣 
　　懲治鹽匪昌樂南鄉馬宋街鹽匪劉蘭等勾通外縣匪黨數百人欲搶營邱鹽店經人告發昌樂縣黃知事立卽派差會同巡警星夜剿其穴將匪首劉蘭擒獲其婦人名板板亦於是日被獲遂將劉蘭割左耳婦人割鼻以爲記號其餘匪衆早日已遠屬矣 
雜評二 
[軍國民敎育（步）]  
　　軍國民敎育者今日時勢所要求之敎育也遠而歐陸近而靑島所以畀吾民族絶大敎訓蓋不爲少而最近北京會議中當事人之情勢尤多有足以敦促吾民族之反省者日昨粤省學界招集會議有所討論固已組織義務體育以作其始基矣今者直隷敎育會復鄭重其事禀請陸部派員與議以期各省從此實際進行誠哉其吾國敎育界自覺力之　機也 
　　吾國國勢之情見力絀已二十餘年於茲矣口新政講敎育痛心疾首以力圖整軍經武亦已更歴數十寒署矣而所謂名列四民之首身受文明敎澤之一般學界乃竟奄奄日少生氣達者作學優而仕之遐想窮者　迹市慶作迎合社會心理之無聊文字以苟求生活其在過渡時間之莘莘學子則更閙飯食高唱西皮二簧以作學生天　之故態直至强鄰歴境國亡無日始有二三感覺痛苦者徐徐然起而四　曰吾其會議吾其會議吾恐執刀俎以伺烹割之　人未必能耐而伺汝從容以相赴也雖然苟能力鑒前轍從此急起而直追切實以力行固猶較伈伈俔俔以但預備爲亡國奴者差勝一籌也從事敎育會議者其勉之哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[救國儲金通訊處之討論]  
　　昨日（即四號）午後三時英大馬路泰和里救國儲金臨時通訊處討論組織方法及進行手續先由發起者報告一切略謂自發起救國儲金之舉愛國諸君投函各報紛至沓來足見人心未死猶可挽救但無總匯之處則散漫無稽故設此臨時通訊處藉收一致之效今　諸君光臨必有意見發抒襄助此舉云云繼又有人提及種種進行方法並聲明通訊處只收信件不收欵項等語討論良久僉謂宜　致函各地重要人物共襄此舉並邀請發願儲金最鉅者領袖表率以期持久末謂此間辦事諸人均盡義務房金伙食亦由發起者擔任並不另籌嗣以爲時已晚其餘一切俟本月七日下午三時開發起會時再行商議又聞昨日有一般熱心救國者持洋送至通訊處該處告以此間不收儲欵須待銀行發表收儲自行送去遂一律退還 
[外交團贊美救國儲金之踴躍]  
　　中日交涉風雲日急一般愛國志士羣籌對付方策奔走駭汗熱度甚高近有某君發起救國儲金預備國家臨時要需各界人士紛紛投函盡力捐助數曰間已達數十萬刻聞駐滬外交團檢閲連日各華字報所載投函助金情形深羨華人愛國熱忱較前增進謂能始終堅持一致進行中國必有富强之一日云云 
[閩人認繳救國捐]  
　　旅滬閩省紳商對於救國儲金一舉均極贊成昨日下午二時特在外鹹瓜街泉漳會館開會邀集旅滬同鄉各號商量力認捐聞泉漳會館認一萬元各董事及各號亦有萬元之譜一俟收欵機開成立卽行照繳至四時始行散會 
[防止對日舉動之盡力]  
　　上海當道之維護上海當道爲保持公安起見業與領事團協商凡有散播傳單擾害行爲一致從嚴查禁並表示上海方面爲萬國通商口岸決無意外問題發生其實力維護情形大致如下（一）通飭各屬凡外人在中國領土生命財產地方官員完全責任照約實力保護（二）租界内外如有違犯警章造謠煽惑認爲有碍公安由各該管警捕隨時嚴查拘辦（三）中日商民彼此互相友愛各安生業由中日長官各自誡勉（四）租界内日商由各該管捕房查照工部局警章一致保護如有發生齟齬應向最近之捕房或巡街中西印捕報告分别調查滋事之人核辦聞以上情形已由當導呈報中央並於會商領事團時竭誠表示矣 
　　馮上將軍之通飭上海軍警行政各機關昨奉宣武上將軍通飭大致謂統率辦事處電開接山東奉天電稱日人借換防爲名瀋陽新到兵四千人濟南一千餘人並砲兵一中隊各等語奉諭已由外交部嚴重交涉因恐遠道傳聞或有失實特電達　准電開交涉正在進行恐有不　之徒藉端造謠希　煽惑希通飭各屬愼密防範嚴拿究辦等因到署合亟通飭遵辦云云 
　　中央政府之注意中央政府以滬上有人刋發傳單抵制日貨雖經電令楊交涉員與駐滬各國領事出示勸阻業已平靜仍恐尙有熱心過度者繼起煽動因復電致楊交涉員照請外交團轉飭捕房一體留心偵察以免發生意外交涉云 
[洋商租地上亦有烟苗]  
　　本邑二十三保十圖内東華德路愛文司花園對過有某洋商所租之空地一方約十餘畝周團築有竹笆内中種有烟苗七八畝之多日前有人至該鄉經董王際亨處報告經王董親往查察屬實禀請縣知事核辦沈知事以播種烟苗久已垂爲厲禁未便因洋商租地置之不問昨特據情具詳滬海道尹請即照會該管領事轉飭地主速即剷除母任阻碍烟禁云 
[偵獲騷擾滁縣之匪首]  
　　匪首施漢生於上年三月間在安徽滁縣糾衆刧獄焚燒衙署搶掠庫銀經該省將軍通咨各省一體協緝在案前日淞滬警察廳因據線人報告得悉該匪首已　逃來滬匿跡法租界寳昌路義和里二百三十六號門牌爰特飭派偵緝隊士宋鳳鳴楊保庭朱順泉持文投請法捕房加派華探陸海榮前往該處將施捕獲就近送交法捕房寄押俟解公廨訊明引渡 
[中華國貨維持會歡謝賽會代表]  
　　四月三號下午中華國貨維持會假中旺弄錢江會館開懽謝赴斐賽會回華代表伍秩庸王文典二君大會到會者滬海道尹楊小川君上海縣知事沈緼石君警察廳長徐　洲君代表張桂榮君道署科長曹有成君不吸捲烟會王志公君務商中學代表黃惠任君杭綢業總董席嘉　君蘇綢業董事徐梅春君盛綢業代表陸　湖君泰豐公司代表蘇鳳笙君美藝公司代表顧少也君及弋朋雲嚴忱熱平文　諸君計四百餘人之多二時搖鈴開會由議長徐春榮君報告開會宗旨畢　王文典君報告在小吕宋賽會售賣各貨情形 
　　一泰豐公司罐頭食物該公司出品頗爲一般人士所懽迎查小吕宋罐頭食物一項每年約可銷七八百萬元該公司已接定貨洋萬元惟該公司對於牲畜之飼養及餅乾之調製尙須加意研究 
　　二美藝公司之花邊花邊一項銷路極佳且價較歐品爲廉美國婦女爭購之 
　　三綢緞　吕朱城郭房屋服用均尙華式故入其境如　中土上海事物競效西式故身雖居本土如適外國此實可歎者也小吕宋極懷迎中國綢緞惟綢緞一項出品人須注意一事自後運往小吕宋之綢緞須購一壓平機器壓之使之　　長以十四碼門面以二尺二寸爲度 
　　四繡貨小吕宋房屋甚小遷居時與屋俱去大約一住宅以十六人之力負之即可移居足見其屋字之狹小帶往繡貨約銷去十之一二自後如將繡貨運往繡屏等尺寸宜小景物以　動物爲宜 
　　五扇子小吕宋氣候終年恒在九十度之間故　亦暢銷惟扇面宜寛大扇骨不必打磨彩畫宜繪動物摺疊宜鬆 
　　六帽子中國男女帽本無運銷小吕宋之望此次帶往之帽會華僑某君勸鄙人不必陳列鄙人思旣携來姑陳列之不料竟有多數土人紛紛購買鄙人甚異之參求其故迄不可得後因研究繡貨改良方法親往土人之住宅觀察一切見士人將中國女帽懸諸壁間鄙人異而詢之蓋土人以其形似鳥故懸之作裝飾品也 
　　七茶葉小吕宋土人喜啜茗惟茶葉以最隹及最劣者爲合宜該處所銷之茶葉以東洋茶爲多年可銷千餘萬元 
八夏布小吕宋終年恒熱夏布銷路極廣九布疋頗能在小吕宋暢銷該處懽迎人工織成色澤潔白之布惟美貨無税中國貨要値百抽三十五元此層甚爲困難十草帽中國草帽品質極隹遠在歐品之上年可銷七八十萬元 
　　以上乃小吕宋貿易大槪情形此外尙有兩事足賀者小吕宋僑商現擬遣派子弟來申入務商中學肄業華工禁止入境案經伍廷芳君向小吕宋總督 
提議廢棄我國僑民受惠匪淺並謂中國商界不能體察人情風俗投人所好祇知偏執己見牢不可破以致各業無不失敗幸望諸公全力注意力爲矯正前弊所有小吕宋至上海匯兑機關已由殖邊銀行組織成立此後去貨匯兑旣便而進行自利該處華僑熱心愛國至爲欽佩惟望國内商界奮力爲之以副僑人之望至此伍秩庸君到會全體起立鼓掌歡迎由主席徐春榮君宣告略謂此次承伍秩庸王文典二先生代表商界携帶國貨往小吕宋賽會荷二公熱心公益自備資斧帶去各貨銷去十之八九殊見二公平時懷抱之誠得逹國利民福之目的請會員全體起立行一鞠躬禮致謝伍王二君繼謂此次賽會承滬海道尹楊小川君江海關監督施理卿君竭力提倡贊助並承上海縣知事沈　石君警察廳長徐輔洲君與會足見政界諸公關懷商業請會員全體起立行致謝禮一鞠躬繼謂此次賽會徵求貨物籌備諸務槪由副會長王介安君曁籌備員諸君均犧牲其寳貴光陰力襄義務均屬社會上所難得請會員全體起立行一鞠躬禮致謝旋請伍秩庸王文典二君發給小吕宋商品協會所給此次賽會各種出品人之奬（未完） 
[恢復迎神賽會之舊例]  
　　本邑城隍三節會自光復後停止至今已届三載茲三節會首又具禀鎭守使署及警察廳核准仍循曩例迎神出巡明日爲陰曆淸明已於昨晚將神像搬運出堂由三班皂役點卯發牌定於今日發布路由准明日午刻由城隍率同四司照舊出巡 
[龍華香市之巡查]  
　　步兵第七旅臧旅長查得每年二三月間每有迷信婦女至龍華寺進香現已届期恐有匪徒搶刦金珠首飾情事故於昨日飭令所部十三團各營每日輪派士兵在日暉橋之東站崗巡查至日暉橋西首則飭十五團各營派兵站巡以保行旅 
[法新租界添派巡捕]  
　　法新租界太平橋裕新腸作於一月四號被匪搶刧後由法捕房華採目黃錦榮等拘獲盜匪黃三等六名解經法公堂訊判移送淞滬警廳究辦在案詎該作内於本月二號晚又被竊衣服五件洋銀二十五元現經法公堂中西讞員查知以太平橋地方雖以關入租界市面尙未繁盛深恐匪徒冉有搶刧情事故飭知捕添派巡捕若干名前往該處嚴行巡緝以資保衛 
[明明眼鏡公司之一週紀念]  
　　英大馬路中國明明眼鏡公司係由光　專家所創　所製托力克　片全用國貨不獨本國商學各界歡迎即西方士女亦多稱賞以故關幕甫及一載推行已通全球茲届一週紀念特具優特劵凡持劵在陰曆二月二十日至二月三十日止至該公司配購眼鏡可得購一副贈一副之利益優待劵可往函　際茲提倡國貨愛國君子幸勿失此機會也 
[取銷加班巡]  
　　淞滬警察長徐輔洲君昨日函諭所屬各區警察署署長署員謂上届冬防時原有加班巡邏之舉嗣因九畝地連出盜刦傷人重案飭仍接續巡邏以資保衛現値天時漸長警士操務不宜廢弛應將加班巡邏暫行取銷嗣後如逢緊急命令仍應隨時出巡至新補各警士尤宜趕緊敎綀不得稍有疏忽云 
[婦人受騙之覺悟]  
　　婦人盧楊氏前由鄰居陳楊氏牽引與田姓姘識被田捲去衣飾等物前日盧楊氏扭陳楊氏至五區二分署控被串騙等情當送檢察分庭由李檢察官預訊之下以原告所訴並無確據判將訴案註銷 
[母女均被拐賣]  
　　江北婦人張孫氏帶同其女來滬尋夫借宿同鄉朱得標家被朱以代薦帮傭爲由將該氏交同黨拐往大連灣欲圖價賣因該氏抵死不願拐匪等恐事决裂祇得送回上海迨氏赶往朱處始知其女亦已被賣而得標因另案覊禁地方檢察廳當向其姘婦某氏詰問據云張女由另一朱姓經手賣於法界花烟間爲妓張孫氏遂將朱之姘婦扭至閘北檢察分庭繼即具狀控訴昨奉批示云據稱此案已經地方廳訊辦仰仍赴地方廳投訴可也 
[供詞與原禀不符]  
　　木器店主顧源發在公共公廨控告老妓賽金花不付租用木器租金並呑没妓女花台雲所租紅木器具一案前日上午由王襄讞會同美領柏君升坐民庭研訊原告投案請追訊之被告延律師代辯中西官以原告所供情形核與原禀不符未便訊理遂判案註銷被告開釋 
[糾合營業之誑騙]  
　　蘇州人金聚忠同妻杜氏扭紹興人楊德榮至第一區警署控稱被楊於去冬十二月間來家以糾合營業爲由騙去洋五十二元避不見面刻始遇見反遭行兇等情詰之楊供詞含混飭送警廳司法科訊究 
[私開洋箱之嫌疑]  
　　福興輪船公司經理閩人吳芳昨偕其夥丁金秀扭總經　黃少懷至第一區警署控稱王私將洋箱挖開取去現洋五百元鈔票五百元向追不認請究等情黃稱契據合同等確已啓箱携取至洋銀鈔票並未取過兩造各執一詞奉飭移送警廳司法科訊究 
[選充地保地甲之牌示]  
　　縣知事公署昨出牌示二則照錄如下（一）二十五保十一圖地保投充之郁鴻昇許瑞華徐槐卿江聚卿袁秋棠張維勤陸根　等八名着四月十日來縣應　與否均候提驗飭　無論何人不准收受絲毫規費如敢陽奉陰違准其指名控究一俟查實立予懲辦其尙無保結者並一律備具保結賫核（二）二十三舗地甲投充之錢關孫李福壽姜木等三名着四月十日來縣應充與否均候提驗飭遵無論何人不准收受絲毫規費如敢陽奉陰違准其指名控究一俟查實立予懲辦其尙無保結者並一律　且保結賫核 
[電車撞傷苦力]  
　　華商五號電車昨日午刻由北往南駛至公義碼頭適有江北小工余寳福搶木衝過該車司機人不及停機以致互撞余即仆地跌傷頭顱血出不止由警查見帶至一分署後由三號查票員談春投報前情飭送警廳司法科訊究 
[購買與誘逃之爭辯]  
　無錫人胡鳳祥前至地方檢察廳告訴同鄉人陸某誘拐伊妻顧氏已由該　預審提起公訴前日下午由審判廳曹推事官會同樓檢察官公開第三庭隔别研訊先據胡顧氏供年四十歲嫁與胡鳳祥爲妾已有十餘年詎胡後又姘識婦女多人以致婦人屢遭虐待不堪其苦後竟托人售與陸某當時並不得悉旋在某茶肆强迫畫押由胡親自送至陸某家中至今已有四年旋傳當時吃喜酒之各證人馬陳氏等到案證明一切繼據胡鳳祥供稱在西門外開設鍋店並無將顧氏價賣情事　係被陸誘逃質之陸某供稱係出洋一百元向胡購買顧氏爲妻問官判胡鳳祥等還押各證人退去候核 
[媒人亦須到案]  
　　住居南市陸家浜之婦人韓周氏生有一女名玉英早年姘識在海關充當水鬼頭目之章四福私生一子至七歲時方正式結婚又生一子今方三歲詎玉英又嫁於洋行夥錢道生後忽私行捲逃仍回母家章四福乃至地方檢察廳告訴妻母韓周氏唆使伊女捲逃韓周氏亦控章四福姦拐閨女而錢道生更投該廳狀告韓周氏欺騙重婚迭經檢察官預審因一干人無切實之供詞飭候偵查明白核辦刻聞章四福之男媒丁勝發女媒沈雲卿及錢道生之媒人潘石卿等亦須到案訊究以期水落石出云 
[流氓姦拐女子]  
　　永安街信昌恒報關行股東楊星德（卽　卿）係茲谿人其妻張氏生有一女名夏喜現年十六歲住居本埠西門内關帝廟東首八十四號房屋茲爲流氓石揚林（綽號小丹陽）將夏喜誘姦捲逃先至蘇州旋至丹陽家中其母石馮氏以該女子來歷不明拒不收留與子一併逐出石揚林乃挈女仍回上海借某客棧匿跡後爲楊星德訪悉即至丹陽將石馮氏哄至上海扭訴地方檢察廳預審之下飭令收押勒限交出伊子石揚林到案嗣石揚林聞知伊母收押在廳乃偕同夏喜進城在某茶肆邀同女母楊張氏女兄楊松鶴當面説情意圖私了楊等不允即具禀地方檢察廳將石揚林並女夏喜一併送案分别收押一面將石馮氏交保釋放聽候預審核辦 
[捕房通緝逸犯]  
　　公共總巡捕房刑事科前日發出通緝逸犯之示諭一則照錄如下爲飭緝逸犯事照得曹桂林年三十歲紹興人身高英尺五尺五寸半又馮長發年三十五歲紹興人身高英尺五尺七寸均於西曆一九一五年三月二十二號早三時許在老閘捕房監獄中乘隙脱逃　緝無跡爲此合行通飭仰諸色人等一體協緝如有知其下落或拿獲者請即報告總巡捕房總巡可也 
[不理貨欵案缺席判决]  
　　樓寅標控公升昌號經理陳蓮生不理貨欵一案前晨經公共公廨中西官傳訊原告延律師上堂代表請追並以被告屢奉傳訊不到聲請缺席判决堂上准之判照原告所控之數着被告遵繳 
[召領淸江小孩]  
　　女孩王美玉身穿舊黑布夾袄藍布褲秃頭天足在法租界迷途啼哭爲捕查見帶至法公堂請示據供淸江人被人拐帶來申餘不能知聶讞員判送救濟會留養候召家屬具領 
[索討車租之衝突]  
　　虞阿五昨在西華德路向張阿明索討車租衝突嗣經扭赴捕房控訴捕頭着張出外自行淸理 
[夫婦均被毆傷]  
　　天津路一百九十二號門牌居人應阿品前日偕其妻胡氏同在直隷路不知何故均被凌福記毆傷當卽報告捕房飭探將凌拘押候解公堂訊究 
[過犯又涉嫌疑]  
　　匪類羅金奎於前日夜半在牛舌路弄内窺探被三百十九號華捕查見以其形跡可疑將羅拘入捕房經捕頭察悉羅係過犯押候解廨訊究 
[出面即須負責]  
　　魏維生前控謝愼齋將田單一張抵押洋五百元過期不贖後經察知單係假造向論不理求追等情判謝交保嗣因無保押追在案現魏又禀稱謝有家業上海又有煤灰營業有意不交求請嚴追謝供田單係某姓托商人出面向魏抵押可否求提某姓訊追判各淸各欵還押限交 
[馬夫違章]  
　　馬夫朱何三前日在四馬路熱閙處兜攬坐客由捕查見以其違章攔路將朱帶入捕房存洋十元保出聽候傳訊 
[誌謝]  
　　昨承棋盤街中華圖書館惠贈第十一期游戲雜誌二册又第四十四期小説週刋禮拜六二册書此誌謝 
[雜評三（字）]  
[愛國]  
　　愛國人心之所同也惟因愛國而激爲踰越範　之舉動則愛國反足以誤國故今之愛國者宜出以鎭靜處以隱忍萬衆一心始終勿懈以維持吾國貨振興吾工商如是則民生日裕國勢亦因之而日强今之侮我者不數年而敬我羡我矣設以一朝之忿授人口實則前途之障礙甚多詎可不愼之又愼哉 
　　顧或者曰緩不濟急奈何則有救國儲金之辦法在固我國人應盡之義務也愛國熱忱較前增進外交團已交口稱譽矣我國人其努力 
[救國儲金]  
　　救國儲金之投函紛至沓來愛國熱誠溢於言表本館甚爲　　歡迎惟因限於篇幅勢　全錄故僅紀其捐數及通信處依送到之先後爲次序其有未署姓氏者仍俟續行詳告隨後捕入編輯者識 
　　丁悚十元棋盤街交通路中華圖書館編輯所 
　　包獻珍十元蒯希孫八元戈競午八元汪佩臣七元顧菊生五元亢子文五元莫瑞君三元張翼羣二元吳行吾二元蘇州西中市街一百五十四號 
　　徐蓉舫一百五十元瞿鳳喈一百元張長貴五十元張東山二十元高興凱十六元徐繼宗十六元陳星昌十六元王衡湘十元馬鴻儒十元方金熊八元丁昌濬五元曾長松五元黃水如三元張召棠三元繆品芳二元棋盤街西中外藥房 
　　傳安德三元陳甘霖三元張來發一元外虹橋乾泰與號　　楊海帆五元李和順秦廣生康蓮芳各一元蚌埠利昌公司　　榮自强十元南京城内三牌樓模範馬路 
　　蕪湖許性初一百元 
　　無錫唐詩初十元方孤獨一元 
　　朱惠生十元秦子奇王莊卿各五元朱崙卿朱錦卿各一元朱葆卿張輔庭徐文卿羅似山各二元黃泰來一元馮　生五元馮梅卿二元朱如城五元沈晋　張紹棠各二元林似郊馮斯倉各一元沈晋樑五元翁華鋒張柏年各一元應神　四元寗波路六十四號 
　　吳一　一元天津路三號 
　　張金寳三元洋行街裕泰元土行 
　　凌崇歐五十元丁子威四元傳頌聲黃祖香陳功敏葛家梁各二元大東門内大街義泰洋貨號 
　　廣西人王志遠半元 
　　莊寳鏞願將店面樓租出以所得租金作爲捐欵一年約在四十元左右九畝地鏞昌鐘錶號 
　　洪益祥介紹顧月祥五元虹口小菜場對門 
　　裕豐衣莊傭婦王媽二元成衣匠阿生榮一元　十六鋪永安里口 
　　沈鳴世女士一千元南市勤雲里 
　　裕豐祥記合泰協記衣莊全體先捐二百元十六舗永安里口 
　　大綸洋貨間葉樹元五元 
　　林佐卿五十元滕伯屏五元宋酉山五十元何耀琳三元韓旭生三十元包培新三元鄭澤南三十元徐少伯二元曹翼之二十元石綉甫二元盛瑞年二十元劉康祥二元李萬梓二十元徐問漁一元劉茂之十元方善昭一元朱鴻德十元鈕文榮一元查鳳鳴五元棄樹龍一元王梓賓五元胡阿根一元以上共計洋二百七十二元法租界洋行街口廣源糖棧 
　　魯明齋四元天津旭街生昌號 
　　達利公司念元陶少江十元王祥霖五元徐品韶五元鍾洪朝三元高季耘三元王瑞卿三元王福生一元高佑生三元南京路達利公司 
　　望平街義者里永興布號十元 
湯涵霖一元十六舖外灘美濟藥房 
朱福基五元時介康一元 
旅申珠家角人郁吉人二元 
張子英十元王鳳笙五元黃子和五元胡　富二元王阿金二元柴志芬每月二元法租界德銘里聚泰祥 
 
 
 

Page 11

 
 
　芝蓀一百元法租界德銘里聚　　 
　　三五十元榮銘三十元高湘　五元施瑞先五元榮　興五元朱菊初五元榮建動五元查伯芳三元　星濤二元孫龍生二元丁德卿二元林阿芬五元　阿六一元周福原一元王錦如念元共計洋一百廿一元西蘇州路五號福新第二粉廠 
　縣李生順十元洋付河南路六號瑞昶洋貨號代解 
山東旅滬苦力陳樹棠五元 
崑山協源祥煤油公司王鼎孫廿元陳竹　五元學徒葉俊寳一元棧司張寳生一元 
　　東林義記號謝崇華一千元法界三洋涇橋南首 
洪新泰號一百元老北門外興康里 
董希英五元新北門外萬昌成珠號 
劉丙炎一元英大馬路抛球場P字念八號 
徵州人周警一元 
司馬景一千五百元住大馬路第一行台十五號房間 
　延齡二十元陳九曲十元法租界大馬路六十一號聚德隆 
四馬路新淸和坊瑤琴仙瑤月仙兩校書合捐十元 
董希賢十元林長生十元學徒董伯英胡聽生李耀亮金士炯二元新北門外萬昌成珠號 
　　鼎豐愼洋貨號念元袁茂生十元戎瑞生四元王志雄四元胡炳洪四元江志鴻二元學生陳梓通一元朱人倬一元程行生一元十齡幼女陳月英一元後馬路五福弄安樂里鼎生愼洋貨號 
　　張桂馥五十元張宏運一元李時溶十元樓振亞一元劉春海五元劉德寳一元陳元章五元錢其慶一元劉容齋三元劉同德一元胡永康二元傳永富一元外虹橋乾泰興號 
　　吳淞鎭得和典學徒蔡志逵嗣元一百六十枚 
　　張濟川兪勉齋余紹庭各一元寗波江厦源康錢莊 
　　李錦庭五元孫少泉二元學生水景仁一元沈雲軒三元張照和二元廚子牛白泉一元顧爕鈞三元裁衣賴江生三元松江源　衣莊 
　　陳惜陰五元姚秀峰二元沈祖謀二元錢省吾二元吳壽仁五元于鶴亭五元吳畊餘一元吳濟卿一元沈梓卿二元王炳榮一元中和里源成久記綢莊同啓 
　　奚雨人馬魯卿各五元陳壽松王煥秋謝蓉蓀錢維賢周岐山各二元馬茂昌孫鑑菴周振卿吕榮徐士林周蓮生史福生朱阿瑞徐來生張信壽韋金仁張予卿柴三毛各一元汪海石四元陳珊保袁榮良各半元女工頭紅苓蘭英招媛紅蓮各一元閘北恒豐路協盛昌絲廠 
　　周春霖五元錢炳康五元劉鐘樑五元周桐康五元余品棠三元何定樑五元抛球場方九霞銀樓 
　　李書百十元志慶莊 
　　龔子靑洋一百元朱潤齋特捐五十元月捐五元王守耕特捐五十元月捐五元朱逸齋十元毛養之十元張叔莊五元李志遠五元姜十平二元陳耀明一元司務胡生財二元胡桂生一元郁東生一元倪錫根一元飯司黨寳生一元車夫阿福一元北蘇州路五百八十六號瑞大鐵號 
　　王錫林五十元後馬路同和里三十號永豐莊 
　　寗森一百元後馬路景行里九十五號 
　　湖州旅滬公學初等三年級學生史邦俊一元 
　　文會印書局章幼安願捐半月薪水 
　　胡雲芝五元寳善街一百零六號程裕隆 
　　旅滬直隷永平人李甫晨十元寓寗波路七十六號源記棧 
　　旅滬直隷北平人韓少卿聶社餘各十元寓後馬路興盛棧 
　　金錫恩二十元後馬路興仁里五十七號 
　　盧點三　元學生盧興夏三百文女孩盧蟾寳銅元二十枚鎭江城内堰頭街興泰染坊 
　　朱徵文與同事棧司小工先捐八十元南京下關永康里 
　　陳毓童孫仲蜚陳子丹合捐二十元鎭江新河五十五號門牌 
　　趙夏生五兩應鑑堂五元徐孝品再助洋二元湯阿五一元王三多三元張蓮塘五元張厚生二元　象山五元錢昌才二元天津路三百二十號瑞記報關行 
　　朱嗣臣五元沈潤生五元朱筱棠五元王竹亭五元何懋祖五元徐亞雄五元潘安祖二元尹志富二元姜馥滄二元周少欣一元何頌華一元陳子卿一元薛伯英二元黃良甫一元章吉甫元章夢奎一元張厚齋十元楊繼震一元中華書局發行所 
　　賀廷芳十元王志鳴五元周星伯五元蔡昌濬二元徐秉鋭三元廣東路六百零四號東棋盤街厚餘土行 
　　屠鳳卿女士五元北京路福裕里四百三十九號樓上 
　　定海王文　二元法界永安街裕新　行 
　　應文卿十二元錢鳳淸十二元　增泰六元李達仁二元邵寳懷二元馮聚安一元翁經鈴五元外虹　西篷路同義和號 
　　鎭海方文海十元天津路同吉里東生和 
　　馮五芝十元史其相五元高益生五元錢嘉蓀十元鍾廷振二十元董翔金二十元夏耀階二十元董翔亭二十元林永昌三十元黃　三五十元五馬路口高林洋行 
　　許文彪五元南市源昇莊 
　　江　功一元南京路北萬有全腿號 
　　曹芝舲二元法大馬路八仙橋西日昇長洋貨號 
　　旅滬直隷北平人石壐臣十元寗波路興盛棧 
　　楊祝三二十元諸拜石十元童文炳十元董益生十元淇汝梅三元陳元峰三　元紀動三元童芝軒二元童彭年一元姚澤民一元張水成一元徐炳華一元陶榮貴二元周武年二元樓慶棠二元　寳元二元方小壽二元周秋生二元王任麟二元南市外馬路元亨木號内 
　　蘇州振興電燈公司諸同事願捐月薪十分之一　　李汶偉孔懷卿　春榮各二元　蘇州觀東雲路閣茶館對門中法藥房 
　　顧凱鐸張鏘合捐四元新閘路一千八百十號 
　　孫康侯五元蘇州臨頓路北顯子巷十九號 
　　丁桂生二元法大馬路六十一號聚德隆 
　　無錫華伯雄十元湖北路二百二十五號 
　　周汝楫二元周漢東四元陳　南十元許木淸一元孫文鈞一元法浦灘五十號振大糖行 
　　戴孝文十元三洋涇橋添慶里元大號 
　　徐葦杭顯捐不動產十分之二住蘇州齊門外鄉 
　　陳富林五元蔣雲生三元徐　廷三元包景洲二元石錦堂二元繆仁楨一元桑富才一元　三茅閣橋朱振記洋貨號内 
　　以下照錄救國儲金臨時通訊處報告 
　　乍浦路共和里二百五十五號馮寳森五元馮鍾女士二元 
　　西門外義弄六十七號雷君一百元註明分四期三個月一繳 
　　北京路韓順興號一百元（森記）又江良海貝南林朱彭楨趙謨生任根土紀　第王凱益陶華郎蔣長有兪麒麟何運高張桂亭各一元 
　　望平街　新印刷局盛林一五元 
　　九江路三百七十五號復　號李石渠一元又徐餘榮二元 
　　成都路同福里四百三十四號湯春榮二元 
　　南京路萬生銀樓李志德盛忠懷各一元又張楣顯五元 
　　張靑一咸海衛路三十五號一百元 
　　英大馬路王興昌洋服號洋十元又卓宏生王來富王財福徐慶甫各一元 
　　法租界德銘里公和來顏料號吳善卿一千元 
　　英租界長耕里咸康顏料號劉星耀一千元 
　　南京路石路永祥皮貨號周韶笙一百元周蓮生十元又陳嘉玉二元周肇熊一元邵鋆棠二元殷德初一元孔頌馨五元施福順一元殷冬生一元趙寳華一元周俊卿一元王梅亭一元又湖北路周元昌皮事號十元（以上共一百三十六元） 
　　洋涇浜五十二號新盛昌行李子言楊子秀尹文謨陳鑑塘姜友崑陳日初各十元 
　　北石路介社里德和祥洋貨號錢聖昌二元 
　　寗波路四百四十七號經和號李玉泉五元李錫琪任程臣各二元 
　　威海衛路四百五十號新仁記木廠沈文卿三十元陳穎章二十元陳上來三十元楊先嶺戚世　各十元 
　　法大馬路大有恒腿號符渭城一元 
　　海寗路高壽里二弄第一家豐柏年二元 
　　南京路泰和里兆昌祥號二百元又樂葆庭一百元 
　　棋盤街普太和號陳亦臨林廷槐君各二十元黎茂楷胡貴帶李肇尤三君各五元又陳煒棠何耀傳余卓裕李亮口四君各二元李國釗林興旺三元吕業生君洋三元 
　　金隆街長餘里馥記洋雜貨號葛馥徵君洋十元又葛豫廷君洋二元吳永興君張叔和君各一元又學生三人洋一元 
　　浙江路五百九十五號永興源號同人馬麗南君洋二十五元又馬錫折君洋十元馬兆芹馬桂芬二君各五元又朱滿庭君三元徐志洪君二元 
　　三馬路　江里澄江旅館羅子雲君洋二元 
　　四川路廣福里九號陳錫康君洋六十元五十元 
　　棋盤街西金隆恒隆號徐通嚴君洋一百元 
　　四川路廣福里九號傳爾嘉君洋二元 
　　金隆街十九號問和棧同人 
　　漢口韓福祥號韓幼亭君洋五百元又車夫卞阿三君洋一元又女僕一元 
　　漢口桐記號凌舜卿君洋五十元又福泰祥號尹繭軒君洋三十元又文福記號文明山君洋三十元又合記號合記洋二十元又梅萬發號梅向臣君洋十元又梅松友君洋一元又冠瀛號胡介珉君洋二十元 
宜昌李淸記號李淸泉君洋五元 
沙市客人竺子超君洋二十元客人程靜安君洋十元棧主許益三君洋二十元 
湖南祥泰號蔣炳珊君洋十元 
湖南客人劉恒齋魏爵一君各洋五元 
鎭江客人張壽齋君洋十元 
漢口李振泰號李春甫洋十元 
台州客人趙松喬君洋五元 
九江義善長號李興庭君洋二元 
漢口張太和號張玉階君洋五元 
北四川路同濟藥房章曁宴君洋二元又李孝全君洋二元 
公館馬路六十五號王柏靑君曹九恩君李永吉君各洋三元又黃克勳君洋二元 
　　西華德路湯寳理堂洋一百元嚴雲記洋二十元孫渭記洋十元 
　　英界五馬路　棋盤街同生藝洋貨號汪允庭洋一百元包景槐洋十五元張來生洋十元丁方朔洋五元鄭啓標洋五元傳舜耕洋五元張瀛泉洋五元陳永興洋五元莊善基洋三元汪芝蓀 
洋三元王文鑑洋一元王文富洋一元馮錫章洋一元孫志榮洋一元 
　　本埠小東門内大街乾泰衣莊方華延洋五元 
　　泗涇路洋貨會集所諸君邵爾康君洋五百元徐欽葆君洋一百元范亮卿君洋五十元徐祝三君洋一百元陸兆麟君洋五十元胥春瑜君洋一百元范彥卿君洋十元丁少山君洋五十元陳安懷君洋五十元周瑞甫君洋十元易振安君洋十元胡壽康君洋十元朱志動君洋十元方少瑛君洋二十元徐建元君洋十元何秋士君洋五十元章潤之君洋十元張彩庭君洋十元陳曉峰君洋十元兪絅甫君洋一百五十元曹連生君洋一百五十元丁欽齋君洋二百元包樂堂君洋五十元王聖甫君洋十元陳大銘君洋十元胡先達君洋十元謝振瀛君洋十元趙子誠君洋一百元徐　生君洋三十元金爾康君捐十元何進賢君洋三十元何進來君洋二十元 
　　老閘　浜北恊源祥煤油號同人范生泉五十元王選靑六元洪彬才一百元陸文卿五元洪達夫四十元朱聯芳二元盛鶴齡十二元朱孟芳二元鄭崇蘭十二元丁運來一元王葆初十二元陸仲興一元宋建章十元梁謁芳一元周錫藩十元梁文興一元江鳴樵八元 
　　美界乍浦路共和里二百五十五號馮星華二元 
　　新垃圾橋北中市朝東北嘴角源記號錢薇卿十元 
　　美界北四川路新靑雲里四弄内建南號同人馮建南五十元馮致石五元馮瑤秋五元黃沃琪五元馮子良五元温俠卿五元馮醖卿四元潘黻朝三元馮泮生二元馮國珍一元 
　　來函更正（一）三號送刋貴報願捐救國金兩元之王敏孫誤刋一元又何建尹誤爲建手何庭玉悞爲健玉希乞更（二）正　報救國儲金欄内登載南京路四百二十四號洪怡望鄙人之名怡笙務乞更正 
[國貨調查]  
　　土布通海所出土布用大生廠洋紗所織細白一如洋紗而質堅耐久海門　鎭陶元昌公司發售者更隹按通海兩境土布銷於營口牛莊及東三省爲最廣歲約百萬捲（每捲四十疋）年來被他國仿造以致銷路滅色願留心國貨者有以提倡之 
[來函]  
　　閲電謂法拉巴號被德之潛行艇繫沉一事離離奇奇實令人莫明其故因該電謂德潛行艇忽來施放水雷又謂追至半點鐘迨法拉巴號之人下救命船後德潛行艇始放水雷又謂該船係客船又謂有陸軍武員在船究竟如何現在未接德電不能妄言但謂德潛艇人員評笑彼等爭生命一節此等言語含有意味不過謂德人之心過於殘忍而已惟伊謂此言卽知伊等尙未見一潛行艇也蓋放水雷時潛行艇係半沉水内在水面上僅有一樓所有艇内之水手均應在水内辦事該樓内僅有二人一管帶一掌舵掌舵之人無暇出來如欲出看則須開樓内之門故其實不過有一人可看也 
　 
 
 

Page 12

 
 
   
 
 

Page 13

 
 
[枸櫞茶]  
每瓶售大洋一元正每打十二瓶售大洋十元正 
野薔藢茶 
每瓶售大洋半元正每打十二瓶售大洋五元正 
本號創製枸櫞茶野薔薇茶兩種佳茗香氣幽靜颜色蒼翠生津止竭解悶袪煩定價旣廉裝璜又美居家行旅久飲極宜送贈親朋外觀精雅發行以來爲時未久中西仕商迭蒙推許零購批售日見其多苟非斯茶貨價之廉本號製法之精際此商戰劇烈時代安克臻此講究品茗諸君曷一試之○遠處寄購郵局滙款最爲妥速倘用郵票九折計算三分以外不收○本號除下開地址以外均無分售購者注意 
上海英界四馬路望平街口法界老北門外大街中英界石路正豐街角嘴汪裕泰茶號總發行 
本埠分售處英大馬路泥城橋西亞東製藥會社○英大馬路盆湯弄口申成昌號悉 
[敬謝上海眼科醫院陳滋先生眼科大家]  
余于前年秋間忽覺右目觀物不清遍訪名醫服藥無效至去年八月右目忽生白翳洛陽無眼科專家乃請假囘里由友人朱仲　丁福保二君介紹於前月廿一號進芝罘路陳滋先眼科醫院據云係白内障非開刀不可余聞而駭甚以爲極痛不料開刀時毫不覺痛住院十七天果然重明余感銘五内特登報鳴謝俾世之患同病者有所問津焉河南府汴洛鐵路機務處繙譯王肅齋謹白 
[聲明遺失滙票]  
茲遺失永同昌在香港向瑞吉滙到乙卯年元月二十五日立五字第五號一天期票由申大德昌交廣盛隆收九八元一千兩正現因該滙票在途遺失經向大德昌聲明止兌倘有中外人等拾得作爲廢紙特此聲明請　各寳莊號切勿收用　上海法大馬路廣盛隆啓 
[購眼鏡諸君不可不看]  
人生之目猶天之太陽光不逹到世界黑闇其理甚明是以衛生家注重眼鏡補助原光爲一生之幸福光綫不合非徒無益適足害之亦醫學家所公認也乃近來市上舶來貨甚多最便宜者爲日貨次料次之亦有假驗光之暗室以漁人以鏡片試驗不知客未深知此中底藴略覺光綫較明而毫厘千里之失一誤終身如庸醫殺人不見血相同殊可嘆也貪便宜者一副不已再多一副徒多無益之需雖有數十副亦不覺目光之合度客如不信設有金業兌一兩送一兩試問此店中有十足金葉否其無價值可知然五成金尚或可用不對光則儼同敝舄是以　貴客欲配准的之眼鏡非向歷有經驗之光學專家親試不可或者入境問俗訪求詳審彼等問心欺已問世欺人謹告同胞以彰公誼愼勿爲裝潢華麗滑頭店家所誤是幸　眼鏡公司同業公啓 
[中華眼鏡公司大擴張紀念照原碼對折放盤十五天]  
本公司爲中國出品之冠凌駕歐美久承各界歡迎茲因定貨雲集大加擴充另備新發明機器間出貨暢旺晶瑩光彩與衆不同兼做批發以廣招徠門市驗光準確均由光學專家主任無毫芒累黍之不合他家售劣貨不對光而至敝公司改正者日必數起可見敝公司自信信人非大言以欺客者比也自陰曆二月二十日起至三月初五日止爲大擴張紀念特照原碼對折放盤十五天以表歡迎　惠顧諸君之雅意時期一過仍照曩例值此機會　貴客幸勿交臂失之此啓　中華眼鏡公司廣告 
[中國明明眼鏡公司週年紀念贈送眼鏡拾天]  
泰西各國之商界其營業之發逹者恒於紀念日舉行贈送爲酬謝歡迎其貨物之盛意也本公司開幕一載歷承　各界同聲讚美營業賴以佔優勝愧無以報值此週年紀念特備週年酬贈劵倘蒙函索即當寄贈凡　惠顧諸君在舊曆二月二十日起二月三十日止凡持本公司紀念劵至敝公司定購眼鏡倘購一副即贈送同等價值之眼鏡一副價目照舊並不增加各界士女惠顧無任歡迎之至　英大馬路新巡捕房斜對門中國明明眼鏡公司啓 
[壯陽補腎種子衍慶酒]  
京都天寶齋此酒名揚中外壯陽種子咸稱第一○舖設上海二馬路中市西鼎新里石庫門内○近因假冒疊見購者切宜留意 
此酒有奪天造化之功本齋獨得之秘方内用親自揀辦眞正大山人參關東鹿茸海狗腎並各種滋補貴品上藥製成藥懷和平不燥不熱老幼咸宜四時可服專治男子陽痿不舉舉而不固或精薄無子未交精泄或泄而不射諸虚百損五勞七傷夢遺滑精腰酸骨軟四肢疼痛無力一切等症雖白髮老翁以及老年體弱之人將酒日飲一杯弱者當能轉强老者賽如幼年身體强健之人服後陽物立刻雄壯堅如鐵石房事任情勸樂百戰百勝屢試屢效此酒常服補命門煖丹田開胃健脾舒筋活絡培元固本養精烏鬚黑髮返老還童却病延年多子多壽壯陽種子固十分靈騐敢稱第一絶非誇口者可比大瓶四元中瓶二元如購十瓶照碼九扣遠埠函購者另用洋鐵瓶套雖千里可寄免慮打碎之悞○另有壯陽煖腎種子膏每張一元○自運眞眞壯陽關東海狗腎每條十元功勝鹿茸十倍 
[慎泰五金中西木器號廣告]  
本號主人素精中西木器之製造業此巳二十餘載矣迨南京路店基改建迄未擇定相宜地點今於去冬得漢口路一百零九號（即中法大藥房西間壁）房屋内容寛敝外觀雄壯加以經三閲月之修改組織極稱完備旣足羅列多種花色尤便　主顧細心選擇且特添造紅木器具應辦粧奩並向歐美名廠定製新式大小羅甸銅床以及各種品物不勝枚舉至本號於木器上工作之精詳木料之堅固式樣之新巧處處講究則早蒙　賜顧諸君之推許爲海上首屈一指者矣耑此通告幸　各家注意焉先擇三月廿一號二月初六日開張　電話一七一○ 
[真正自由戒烟]  
啓者本社戒烟悉心研究黄道貴重補品藥料隨吃隨戒槍上斷癮尅烟丸藥頗蒙各界歡迎戒者須要飯後呑尅烟丸藥照常吃烟之第六七天見烟自厭後服藥水五天安然斷癮向在寗紹台温設局戒除者數千餘人價分三等頭等洋八十元二等六十元三等三十元如蒙外埠來社投戒未便均可買本社丸藥照章呑戒無不效騐如其烟癮大小及年分多少須要來函説明當可原班囘件吃烟一錢計洋十六元烟癮錢半洋二十元烟癮二錢洋二十五元烟癮三錢洋三十元三錢餘外照烟癮分派照加洋五元如其病吃上烟癮來函註明本社自另有貴重藥料製品永無後患有章程單附上請貴客注意可也現庽英大馬路貴州路毛幼科内本社樓品芳謹啓 
[京都樂家達仁堂老藥舖]  
我京師同仁堂自前淸康熙年開設迄今近三百載虔修各種丸散膏丹選料不惜重價　必求其精泡製不憚煩難必合乎法是以服食者效應如響中外馳名歷久愈著比來南中往購者紛至沓來大有應接不暇之勢達仁感當時相需之殷不敢株守一隅以上海漢口爲南北交通　之所茲特不憚煩勞先後設肆藉慰惠顧諸君子響望之忱但同仁堂素有不設分號之戒以各埠凡用同仁二字者　均係冒名漁利曾在京都禀明有案達仁此次設肆若仍用同仁二字　似與假冒者無分異同所以專用個人名義以免湯淆至本堂一切修合之法皆依家傳秘製與衆實有不同且不徒事外貌裝璜望之似不甚寳貴服之實效驗如神與我京師同仁堂絲毫無異素知同仁堂良藥　諸君子其鑒察之　京都達仁堂藥舖經理人樂達仁啓各埠函購由郵局兑洋寄至上海英大馬路南首抛球場一百廿九號　漢口黄陂街瞿家巷口外路北　天津設於估衣街西口内路南立即郵寄不誤 
[兆年聯保壽有限公司開幕廣告]  
本公司實備資本洋五萬元建設英租界河南路兆福里四百十一號於陰曆二月初八日開幕凡來本公司投保壽險者祗須先付註册費洋一元平時繳費甚微他日獲利甚鉅章程優厚賠欵迅速倘繳滿百元之保險人一旦遇有急用准其持單到公司酌量抵借此係本公司變通特章爲他公司所無凡欲保壽險者盍亟聯袂偕來不勝歡迎之至欲知詳細章程請來本公司隨時取閱可也　兆年聯保壽險有限公司啓 
[衛生注意]  
彭壽堂執事惠鑒僕年逾知命而身强體健較勝從前者皆貴堂補血生精如意丸酒之力凡人年半百以往陽氣始衰則宜服温補大劑以助眞陽不足爲續嗣計也僕研究衛生久矣凡百補品莫不歷歷購試雖亦有一二取效然力薄不能持久且遲緩無以救急均爲不甚可取乃服貴堂如意丸酒陽事旺極終年無傷風咳嗽之患則神氣之内充可知并謹遵仿單節慾調養所得益處不勝指數筋骨無拘攣之態顔面無枯憔之色耳目無昏瞶之累步履無疲軟之苦但此第就見者道之其心神舒泰俯仰從容此中趣味身受者亦難以言語形容僕始服此猶將他種補藥參考或單服或並服細細試騐自覺功勝他種百倍自是以後非此丸不得助力茲寄洋二十四元五角再購如意丸五瓶煖腎固精膏四張以備不時之需幸勿遲緩　江西劉尊三頓啓　上海抛球場南首河南路七號　彭壽堂藥房錄 
[三新紡織廠建造布廠廠屋招工投標廣告]  
本廠在楊樹浦路八十七號所有新造布廠廠屋一切建築法均有圖様及說明書存在黄浦灘六號三新紡織公司内如有攬做此項工程者可向本公司取閱將工價數目開明細賬函送本公司届期當衆開標投標期限以新曆三舊曆正月五號廿日起至四二月五號廿一日止並於四月十五號三月初二日在本公司寫字房開標此佈 
[皖路舊股票聲明作廢]  
計開　德昌祥義字三十三號元一百九十兩　晋昌祥義字三十四號二百二十兩　晋德昌祥顚字三十一號六十兩　晋德昌祥退字九十九號四百兩　以上所列舊票均於宣統年間在滬局挨領新股票並經領過股息合將新股票在蕪湖淸理處遵照　部示掛號届時挨領期劵舊票未經銷燬特此聲明概行作廢皖路股東　德昌祥　晋昌祥　晋德昌祥同啓 
[牙科第一]  
二十世紀舞台上牙科稱巨擘者斷推徐景明徐景文兩先生先生自美國費爾特費爾牙科大學堂畢業領得最優等文憑復經美國政府認可旋遊歷德法意瑞等國與各大名醫討論益得治牙秘錀在滬設牙局十餘載醫愈奇難牙症不少而鑲牙續牙補牙拔牙均照泰西妙法而復參以己意尤爲絶技前淸王公貝子尙侍督撫曁民國諸偉人以及大紳富賈名門閨秀著名西商凡有牙患者均請先生靡不奏效賜額登報巳如司空見慣即如鄙人歷年患牙均由先生治理並介紹於諸親友蓋深信先生於此道三折肱也先生近復造製一種藥精藥粉久用之可無慮喉痧之發現而且牙之有患者用之能除患牙之未患者用之永無患殺虫去穢固齒寗神味勝龍涎香逾難舌猶其餘事誠聖藥也鄙人連日患牙痛先生藥之即愈復爲鑲補非特如天衣無縫且可嚼骨如少年時不勝愉快特撰數語介紹同胞如有牙患請認明上海四川路四十號徐景明文牙醫局求治可也　朱葆三謹啓 
[龍虎公司人丹]  
大加改良　亷價批發　愛用國貨者注意 
人丹之製造本爲挽回利權杜塞漏巵而起自發行以來己五歷寒暑貨物有時雖不適口功效確能益人兼全之法殊非易易故服者每多責其不能與外貨比美國人多不樂購本公司志在發達國貨雖耗費鉅萬亦不以虧折稍存退志數載以來延聘醫藥名家純以國産精心研究逐漸改良始獲兼全之效果故本年之出貨雖不敢言稱强外貨試服者確能贊揚與外貨並駕固本公司營業前途之榮幸亦同胞希望收效漏巵之深幸也茲因定貨者衆原有機器不敷出貨特又添備新機内部事宜日多營業事故不無疏失凡與本公司有收付往來一切事宜悉歸中法藥房總經理　賜顧者請與中法藥房接洽爲盼今將近出改良貨物之特色分條左列倘有未能盡善之處希　垂敎焉華産人丹之七大特色 
（一）本年之新出人丹一洗從前不良之弊效速味純價廉物美特色一（一）取材本國出産配合最新良方自備機器製造每日出貨百斤特色二（一）從前出貨每遇潮濕之時貨物多有霉潮之弊今用化學方法大加改良此丹即受隂濕之氣亦無霉壞變味之虞特色三 
（一）丹之外觀光潔内而質細堅固入口良爽淸心囘味發甜生液逐漸融化不似從前入口有糊散之弊特色四 
（一）功用之大多用有救急回生之妙少則亦能人人常食旣有保護傳染之功復有淸心解渴之效特色五（詳見仿單） 
（一）裝成紙包人丹批發固然從廉本外埠同業及各大洋貨號如欲定購散倉每斤價目較外貨格外便宜特色六（批發另有專章） 
（一）善士施送欲購斤數亦照批發同例特色七 
定價　中包一角　小包五分　每瓶二角 
總經理上海三馬路中法藥房人丹部謹佈 
[立愈肝胃氣痛將軍丹]  
此丹並治九種胃氣痛服則立愈○如吃過别藥不愈者請來一試方知實濟○不效還洋○以昭信實 
肝氣之症婦女最多或因怒氣傷肝或因氣轉不舒致傷肝木從此觸怒即發甚至氣逆不下肝堅如鐵食不下咽坐不安席若不早治且他年正氣一衰其發更甚每有因此殞命者古力有左金丸治法試之毫無效驗今本藥房不惜苦心訪得御方名曰將軍丹無論男女如患肝胃氣痛之症服之神功立見若係二三年新患之症二瓶即可全愈如其一二十年舊恙至多一料永遠斷根包不復發曾經試驗萬人皆尅日見功從無復萌之人如此奇驗未敢秘藏特登報布告俾患斯疾者皆得解脱呻吟床蓆之苦則幸甚矣○每瓶寔洋一元每料六盒洋五元又秘製百試百驗養津玉液膏專治咳嗽痰喘功能補肺養津效驗非常每盒洋一元每料大盒洋四元遠埠信購原班囘件○原處翻造房屋仍遷上海三馬路大舞臺對面鍊雲大藥房謹啓 
[精核絶倫之新著作大中華國京省道縣詳圖廣告]  
自民國肇興而五千餘年之政局變五族統一面藩屬之名稱消廢府州廳而存道縣剪不齊之制爲劃一之規自宜更製新圖以張盛軌顧地域遼闊聞見難周更改紛紜調查匪易以致學校講授未覩新編坊間販賈猶多舊作本社慨焉爰新纂制廣搜圖籍四載刋成計大幅二二七附圖三十四後印京省道縣區域表並商埠一覽表檢查便利界劃瞭然近年以來洵爲傑作圖中於前淸歷次之喪失土壤要島劇區之租屬他邦均另附詳圖俾讀者怵然於國恥之難忘待桑榆之救補通都巨埠街衢曲巷按圖而稽應手可得尤於旅裨益良多此外如熱河察哈爾川邊諸特别區域於國防上有重大關係者則更三致意焉匪第印刷鮮明調查確鑿爲學界之饋餉兵家之指導巳也洋裝厚册定價四元 
精印最新中華民國講授形勢地圖定價二元四角（裝裱加洋六角）總發行所武昌横街亞新地學社分售處上海棋盤街藝林書局及各大書莊各省大書坊 
[浙江江蘇省財政廳諄勸商民貼用印花税票及續奉部頒條例第二次摘要廣告]  
查中央頒布印花税法前經本廳摘要登報一年於茲續又迭奉　財政部飭於前項税法稍有增益業行各属遵辦深恐商民未及周知特再摘要廣告務各注意母貽後悔計新增税法各條開列於後　一推廣印花税額在十元以下者不論属於第一類第二類均貼用印花一分於票面上加蓋圖章或簽一字　一修正印花税法凡第二條第一類之契約簿據不貼印花或未蓋章畫押者處以二十元以下十元以上之罰金貼不足數者處以十元以下五元以上之罰金又第二類之契約簿據不貼印花或未蓋章畫押者處以二百元以下二十元以上之罰金貼不足數者處以一百元以下十元以上之罰金　一藥品香類貼用印花辦法藥品照售價二十分之一貼用印花其價値不及二分者以二分計算貼印花一厘香類中香枝每股貼印花五厘香塊及香末每兩貼印花一分一律加蓋舖戳凡發售藥品及香類不貼印花或貼用時未蓋舖　及貼不足數者處以十元以下一元以上之罰金　一罰金執行規則應貼印花之契約簿據每届六個月即每年六月及十二月由警廳　 
檢查一次於三個月前出示曉諭凡不依法貼用之契約簿據於檢查時發覺及巡官長警平時紏發或人民告發應由警廳依照修正税法處以相當之罰金於訴訟時發見由審檢廳及兼理司法縣知事依法處罰　一匯票貼水單據照税法第二條第一類銀錢收據一項貼印花二分其十元以下者照推廣税額案貼印花一分 
[上海老九章綢莊特别啟事]  
啓者近頃風尚轉移至爲迅捷絲織品一項亦日新月異而歲不同本號搜羅閎富剔選精良花樣翻新悉合俗尚早　社會歡迎今歲更悉心研究精益求精五光十色無美不臻如蒙　賜顧格外克已再本號僅分設支店于天津日租界一處其餘並無分出合併聲明 
[三陽道人相法神奇]  
天爲一大天人爲一小天天有不測風雲人有旦夕禍福一日之中天之風雨晦明可以氣候測之而人之休咎禍福豈無氣色顯之特人蹈危機而不知避入福門而不知就市之談相者鮮造精徵認目花爲眼秀妄許功名骨粗爲敦厚妄許富饒由浮爲發福妄許壽考殊不知惡相近乎威義薄相近乎淸秀昩於精神氣魄之理差之毫厘失之千里三陽道人素精星相之學來滬十餘年善辨骨格之榮枯專議五行之眞假能看五官六府之成敗五岳四凟之朝拱以四時氣色騐朝夕之得失吉凶禍福判斷如神前看某勳位某當局知其因禍得福因去反就某爲造時勢之英雄某爲英雄造時勢者如天之晦明風雨一望而知盖靜觀默察研究斯道巳入精微之域世之君子欲知吉凶禍福休咎之機曷就道人而審辨之同胞幸甚道人現寓英大馬路小菜場對面壽康晨内　伍秩庸　虞洽卿　施子英　陸君略　同啓 
[令權士百益愈瘋藥]  
專治五勞七傷諸虚百損筋骨疼痛諸般瘋濕一切花柳毒症是服此藥無不藥到病除　經騐主治各症列下　諸瘋癱瘓　口眼歪斜　手足拘攣　半身不遂　肩背酸痛　麻木不仁　流走疼痛　不能行動　時患脚腫　隂瘡隂毒　瘰𤻤惡核　濕毒膿窠　遠年爛脚　大麻毒瘋　楊梅廣瘡　下疳白濁　便毒腐爛　紅癍血癬　横痃魚口　楊梅瘋毒　以上之症無論男女老幼遠年癎疾可皆奏效此藥服下使運動筋絡自能通入三十六道骨節搜盡病根萬試萬靈輕者一二瓶全愈重者三四瓶絶根　價目每瓶一元　每打十元 
　總發行所上海法界吉祥街吉如里華泰和記藥房　寄售處上海棋盤街交通路美泰西藥行及外埠各藥房 
[吳製星期戒烟丸]  
此丸戒烟第一靈○南到閩粤北天津○戒斷之人三四萬○並無一個出毛病七日斷癮非爲貴○十天斷丸爲奇珍○呑丸三天糞色黑○烟　烟積去干凈且無胸胃并氣痛○不吐不瀉不遺精○因病上癮病不復○還能照常辦事情一料只戒開燈吃七分烟癮癮大照加每料售大洋二元五角暫售處在○上海老垃圾橋南首厦門路源昌里 
 
 

Page 14

 
 
自由談 
愛國叢談 
[旅順丐兒] [  黃花奴]  
　　甲午之役日軍佔　東駐重兵於旅順日兵某出遊街衢於僻巷中遇一丐兒向之乞日兵解華語見兒辭令敏捷愛其伶俐欲挈之去兒欣然從之至日營營中軍士見其嬌小玲瓏咸樂與之嬉兒亦善伺人意且工謟　以是　營將士莫不愛之無何營中痢　　行營中軍士　不傳染　場勇士倏　爲牀褥病夫呻吟之聲無時或已與時計得得之聲相競坑厠之上一日十二時侍立而待者恒數十人藥爐茶　布滿營中而疾不見痊死亡者踵相接丐兒亦奄臥牀第間氣息僅屬一日忽振衣而起獨遊營中至後營　無人在探手胸次出紙包一疾趨至水缸列處包啓即有末屑傾入水中旣竟乃手　缸口目注缸水而微笑語曰此一包藥屑勝逾十萬橫磨一舉手　行見赳赳武夫盡作枉死鬼矣國仇已報雖死亦甘語至此氣促而喘忽聞喝叱一聲廻身視之則一軍官戎裝佩劍怒目相向曰咄丐兒汝膽誠不細丐兒股爲之栗旣而自忖曰彼亦人耳何懼爲於是頓壯睨軍官而笑復頻聳其　至從容軍官不語牽兒去日將某親鞫之兒慷慨陳曰汝等以予爲何如人乎實言之予非丐兒家富甚何至行乞所以丐者誑汝等耳幸天從吾願竟得入汝營中予預蓄瀉藥甚多汝等所　所食俱經予手釀以予視之　紛藥屑不啻散放天花殆入汝等之口不啻催命之湯殺敵千人惟大將爲能今不出於大將之手而死於一小兒之腕下亦可自豪矣汝等自謂氣勇無敵快鎗鐵彈爲唯一之利器然究不若予之樂屑爲萬能也予爲國殺敵早拚一死所恨者藥屑猶餘未殺盡汝等耳予言盡於此汝等鎗彈盍早洞吾胸予將往天國侍吾遠祖黃帝去也營中將士盡盻眙詢其姓名籍貫及有無唆使兒大笑曰汝等眞庸夫何問爲予無名旅順一丐兒也固詰之勃然怒曰殺則殺耳呶呶不休殊討人厭日將命部下錮禁之徐探共　兒乘人不意以首撞柱而死事後數年漸有人道其言謂兒爲旅順某富商之幼子憤日人橫　背父母出此不肯吐姓字者恐株連父母云 
游戲文章 
[戲代某學生等聲明書] [  臣朔]  
　　爲聲明事竊學生等感荷國家培植之深並非全無心肝者流當此危難之秋中心忿結莫可自擇蓋巳久矣然一切舉動初非近於野蠻不文實有深義存焉飛盤砸碗不過類於王處仲擊碎唾壺何足駭怪抑且洋盤充斥外貨雜陳觸目傷心每足使人食不下咽憤而碎之亦本愛國之心也至欠廚役欵項則因同人鑒於救國儲金不可或緩因此欋衡輕重舍緩就急挹此注彼若果限期繳淸則已存入者勢必紛紛抽出一旦國家需用將何以濟故學生等寗失吃飯之權利務盡救國之義務也至於寄宿舍中高唱西皮二黃則是狂歌當哭書生本色烏足言病嘗觀劇本司馬兵臨城下而孔明於空城之上僅唱西皮一段居然能使退避三舍是知聲音之道其感人之處深也學生等研究有素初非肯爲無病之呻近見政界頒布之黃禍及黃興小史吳三桂三種刋本中有一種標爲大鼓詞具見戲曲一道正與社會心理有密切關係自今以往學生等謹當追踵師範學生之後改西皮二黃爲大鼓詞以廣其傳若使某國兵臨城下則學生謹當站在城頭高唱西皮一段以退敵兵請拭目俟之（三） 
[説床之作用] [  吳悔初]  
　　凡人日間作事夜則休息而休息之不能不賴於床盡人皆知之矣詩曰偃息在床可明證雖然床之用豈僅爲休息計哉實有莫大之作用在試詳言之乃有長舌婦者數黃論黑　倒是非不能於大庭廣廈之間顯言其曲直者則於枕邊數寸之地甘言危辭煽　鼓動遂致一室之内雍容之氣頓變爲干戈骨肉之親遽視爲陌路此家室之床之作用也又有秦樓楚館本吾人行樂之場來去自由何必故尋其煩惱無如牢籠之術不出八尺之中竹槓之敲多在一眼之際風流窟改爲陷人坑者此妓館之床之作用也更有孤館無聊一燈如豆輾轉反側目不　睫者倏遇親朋則歡然道故深談剪燭抵足而眼蝶夢　　酣然一覺不知紅日之上幾竿矣此客邸之床之作用也若夫公使會議關係非輕一國之存亡歷史之榮辱胥親訂約之善否而乃深情欵語撫榻而談俯允仰從倚枕而斷斯床也較之前言之作用更不可以道里計矣謂爲辦公廳可也謂爲秘密室可也卽謂之大舞臺亦可也所謂鑛權者可於床上求而得之路權者可於床上攫而取之彼居住自由置產自由無一不獲助於床他日功成論功行賞斯床必首屈一指矣嗚呼人之床之作用旣如此其大而吾人恐不免爲十月蟋蟀入此床下矣蓋臥榻之旁尙能任人鼾睡哉（四） 
自由談之自由談 
　　人愛色也乃貯無數金錢於美人之中人愛賭也乃儲無數金錢於撲克麻雀牌九之中人愛樂也乃貯無數金錢於耳目　腑之中人愛裝飾也乃貯無數金錢於髮髻指臂之中人愛冶遊也乃貯無數金錢於汽車馬車之中嗟夫愛色愛賭愛樂愛裝飾愛冶遊乃貯無數金錢於美人撲克麻雀牌九耳目贓腑髮　指臂汽車馬車之中至於今日國事乃不堪問也某君發起救國儲金而車夫更夫茶房乃以其勞　之金錢存貯矣（見三日本報救國儲金捆）吾願移其愛色愛賭愛樂愛裝飾愛冶遊之心而愛國以其無數金錢貯之於救國貯金[  覺迷]  
小説 
家庭小說 
[嫣紅刧] [  常覺小蝶合譯　天虛我生潤文] 　 
　　第十七章（續） 
安西來亦不禁唏嘘則起而　蹀旣而嫣紅漸止其悲乃徐以現在之景况及其希望告之老人然嫣紅之希望實亦細微極矣彼所謂希望者不過租其空屋及自爲針黹耳又謂安東尼苟貨其什物者則且并此希望亦失之老人乃慰之曰夫人母悲苟以吾事至失夫人之希望吾必不爲也夫人俟之更半句鐘者其人出君室矣嫣紅大感乃與老人握手爲别老人送之直至門首始復入室作函其時密昔司安西來亦入因曰湯麥斯適才之人爲何人耶安西來曰瑪葛力德此人即密昔司好禮倍登也密昔司安西來曰即曩者僅兩孺子送喪之家乎可憐者孺子特彼來此又何爲安西來暫勿答自繕其書旣已復於封面署爲安東尼字樣納之袋中遂偕密昔司安西來逕上馬車揮其車夫令後自控其轡鞭起車乃逕向海兒斯東而馳密昔司曰湯麥司途徑誤矣安西來曰否吾將至此少轉再至吾人所欲之地言次乃以適才之事詳細語之密昔司安西來曰然則安東尼殊可惡奈何作此悖理之事安西來曰然渠作此事亦非一次明晨吾當問彼俾警將來密昔司又笑曰然則汝不將因此損失租金矣安西來曰否吾視密昔司好禮倍登爲人必不至此然彼果無力償者吾亦不能强迫彼迭來遭此患難已是愁苦吾又安能使之加重哉言時已至嫣紅之門於時嫣紅亦適至安西來旣入室則此索債之人方揚然就一長榻而臥吸其烟烟氣乃四騰見安西來入大驚立塞其菸斗於袋中不及滅其火安西來曰喂若識吾乎其人聞語舉指自拈其髮以表敬禮囁嚅曰密斯特安西來吾吾識之安西來曰佳言時探袋出函授之曰若可賫歸上密斯脱特雅其人曰先生吾未得密斯脱特雅命令離此固無妨乎安西來曰吾令汝往則往耳其人曰然則不必歸矣安西來曰然無須爾歸其人乃取其綠巾之包裹挾之臂間蹣跚而去 
[埃及野史之一勃萊特外紀（七）] [  佩筠女史]  
　　是夜勃萊特乃弗寐中心轉側但以雅梨娜兒爲念思極則撫應慟曰雅梨娜兒乎予今傾心於公主矣予之慕汝雖不以目見而以耳聞然予心中已深　汝之小影至億千萬年不可磨滅吾可愛之公主乎今日之夕乃有以莎利伯之王勃萊特福兒斯佛倫以念汝而悲汝在深宫亦知之歟嗟乎上帝生予奈何不令我生有雙翅飛往一見我心中之美人也勃萊特言至此乃以手目捧其面而爲嚶嚀之啜泣蓋少年人之情根實有如初冶之　不經火則已苟一經融　必且立時而軟　倒於情魔之中又若　　之縛繭不復自振亦匪特一勃萊特爲然也 
　　史齊克之歸寢也以飲酒多乃弗能睡遂退從侍出而散步史齊克寢處與勃萊特本僅一院之隔至是乃徒步以往思其甥苟未睡醒者當與之作長談用消良夜以史齊克之好談實本乎天性也旣至忽聞啜泣之聲初猶以爲小臣被　耳細聽之則勃萊特爲雅梨媚兒泣也則大驚以手自拍其額曰嗟乎予老悖此事乃爲勃萊特所聞今將奈何無已則進詢之曰甥何悲豈已聞予席中語耶奈何自苦若此勃萊特赧曰舅母哂我舅知之予亦弗隱實以佳人難得舅言之阿母　復中阻是以悲爾史齊克曰然則奈何曰願舅挈我赴意達理言此姻事無他請史齊克聞語大驚心乃杌揑不已又怵於意達理王之擴暴不敢遽　因曰甥何痴天下美人多矣何必沾沾於雅梨娜兒始以爲可甥但以此事付我我必爲汝覓一人且較雅梨娜兒佳者 
滑稽短篇 
[醫生之决鬥（續）] [  小靑譯]  
　　越日此勇敢之騎士遂造醫生之門請鬭醫生許之鬭時證人凡四一爲伯爵樸哀斯洛　一爲律師亨利凡拿餘二人則爲醫生之友醫生延衆人入一小室中乃出盒置桌上令衆檢視利勃藍克近前略視之即廻身向醫生曰麥歇乃令吾先擇耶醫生肅然應曰麥歇言然以物爲鄙人所製苟吾先取而或得其無毒者君等謂吾能辨識曷若麥歇先吾而擇足以避嫌也利勃藍克不答立回引指撮其一張吻嚥之不稍疑滯醫生覩狀忽囓其唇須臾亦取藥如法嚥之 
　　於是室中全寂衆人聲息亦渺暗忖半小時内藥性融發兩人中必有一人偃然而僵則爭以目光旋轉兩人之面候其變狀伯爵則出表以計某時已而逾五分十分而兩人仍如恒十五分二十分此時陡聞有極微之喟聲破此靜寂者則醫生也聲似挾有電力衆人之目光乃盡爲所吸引顧醫生循壁而坐態尙安閒殊無變異之狀衆奇之廻顧利勃藍克則方　　室中且行且噫氣作聲旣乃憑窗外睱而腦海中思潮驟忽犇湧似瞬息間世界已變眼中所見萬物都呈絢爛之狀卽己身亦若滿被陽光燦色四騰又如置身叢綠中萬鳥啾哳鳴聲關耳已忽斗然廻身兩手力抓其胸襟衣盡綻顏色堊白而唇角乃露獰笑作哽嗌聲曰麥歇迭買司吾吾深拜汝惠汝能醫吾宿眚也語竟晃蕩不能自制少選仆矣衆立趣前撫之惟麥歇祈而迭買司仍垂首枯坐漠然似不聞見衆中有一人亦業醫迭買司友也乃蹲身伏胸次聽之有頃報曰已矣以勢卜之數分鐘中當氣絶實無藥可救矣　聞有人攙言曰麥歇汝誤也安言無藥衆大奇知言者爲迭買司乃復集其視線於醫生之面伯爵即詢曰麥歇汝言信耶醫生答曰信也吾友謂無藥足救此語殊非確蓋吾尙有藥足以重生其人安得云無因從容出一瓶以掌承之示衆瓶爲玻璃質中貯銀色之小丸殆滿閃閃作光衆相顧失色覺此侏儒詭秘之行令人莫測醫生復詢曰今其人已殭諸君果欲生之否衆同聲曰願之醫生曰然則幸暫離此室俾吾施技衆從之醫生闔其扉即力起利勃藍克之身置諸椅間一手發其口一手傾藥進之越二分鐘此已死之騎士忽漸蘇甦神色來復氣息亦調乃令衆進觀之於是懽聲大縱咸　醫生之仁醫生遂徐言曰諸君聽之吾今日良足自慶脱不幸毒爲吾得則必死無疑蓋吾雖備解藥又安能自爲營救伯爵鞠躬曰麥歇仁勇亡匹僕心實深佩也數分鐘後衆人盡散室中僅醫生一人乃出銀扦一張口就牙縫中剔之斯須出一白色之物即擲之窗外已復臨鏡而笑久久弗已（完） 
[上洋新開德盛祥洋貨號擇於陽隂曆四二月四號念日開張]  
本號開設法太馬路大自鳴鐘西首坐南朝北洋臺門面專辦各國名廠泰西綢緞鏡面大呢嗶嘰羽毛時花絲紗閃花錦緞時新花呢綉花絲絨花素羅緞文明夕法時花洋紗異樣花標自運淸水廣竹天津愛國平布花素咈布金山絨毯各色燈錢異樣鑽扣中西各貨一應俱全名目繁多不及細載倘蒙　賜顧不勝歡迎特此通告 
 
 

Page 15

 
 
   
 
 

Page 16

 
 
   
 
