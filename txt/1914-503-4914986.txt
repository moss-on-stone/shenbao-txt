# 1914 - 503 - 4914986

 

Page 1

 
 
遊記 
[羗海雜誌（五十四）（生人）]  
　　地勢沿河低平地肥美南段高山占地最廣石崖層立仰望矗天非產植地矣 
　　物產鑛產多者爲煤次則爲鐵野番占據礦丁相率回竄川中多金沙所產果品以葡萄爲最繁蘑菰黄菌遍地皆是畜牧充盈河魚肥美野獸有熊狐鹿類製造品推毛氈酥酪乳餅爲数最鉅 
　　天氣平原氣温大河氷結早解南段高嶺則積雪不融寒瘴不散 
　　人民本旗民約五六百户西番著籍者約三百户皆牧放種植兼游獵漢民祇數十人尚有和碩特南右翼末旗蒙民二百餘户由海南游牧至此 
　　由和碩特前左翼頭旗草地逕南行度科得里山時爲春季山㘭雪深丈餘中開大道以通人行兩面白如粉牆捫之冰花滴水手指欲僵道旁羸牲踣墮白骨無數行雪中約十里人馬寒噤殊甚下山路徑參錯番帳如星是爲剛咱番地平原天氣頓覺温和回望積雪猶在目前不過二十里之遙而氣候不同如是往詢千户千户年尙少有百户一人代理全族事務其地本綽羅斯旗分地割隷之已數十年 
　　剛咱番地大略 
　　地界東至木勒哈拉山西至吉爾瑪勒台河南至草坡北至大山東西延百十里南北距五十餘里周約三百餘里在西寗之西北五百餘里青海正北百里 
　　山川吉爾瑪勒台山係海岸十三峯之一與科得里山皆系於阿木尼山脉 
　　地勢坡原高衍土質皆含砂石山中雪水渙泮漫爲低潦甚廣 
　　物產鑛產饒紅銅與煤現在漢番開挖者寥寥亦乏人承運也果品有葡萄蘑菰黄菌布滿山坡爲牲畜踐食者不少畜牧稍遜隣族而牛羊爲數尙繁製造未可爲豐而氈毯工質頗良犬種巨而猛野獸種類極多河產無鱗魚 
　　天氣地高寒山深凍雪堅厚夏月無釋時瘴氣極厲 
　　人民本族民五百餘户性最獷悍與鄰族時相尋釁遠近皆畏之 
　　剛咱族之南爲綽羅斯北中旗旗主貝子羅卜藏揷漢氏時游牧於烏蘭木倫河南岸避剛咱族也 
　　綽羅斯北中旗大略 
　　地界東至巴哈烏拉嶺西至吉爾瑪爾台河南至青海北至草坡東西延百餘里南北距六十餘里周約三百二三十里在西寗之西北五百餘里青海西北岸由海北西至柴逹木之大道 
　　山川巴哈烏拉嶺係海岸十三峯之一與吉爾瑪勒台山系於阿木尼山脉 
　　地勢草湖砂邱鹵地占十分之六七其餘坡地亦瘠薄高嶺寸草不長 
　　物產果有葡萄多蘑菰黃菌畜牧遠不及鄰族馬尤稀河中無鱗魚頗多 
　　天氣鹵溼上蒸霪雨不時海風勢亦猛烈 
　　人民本旗民祇二百餘户其半游牧於烏蘭木倫河北岸西番約百餘户與旗民偶居甚洽合力以禦剛咱番保守疆土 
　　綽羅斯旗之西爲和碩特北前旗旗主台吉逹麻林色布滕氏 
　　和碩特北前旗大略 
　　地界東至青海西至希拉朶山牙壑南至小布喀河北至布喀河東西寛八十里南北距百一十里周約四百里在西寗之西少北六百里青海西岸 
　　山川希拉朶山喀喇什羅山胡胡色爾格嶺皆海岸十三高峯之内系於阿木尼山脉布喀河源出英額池流五百里注於海 
　　地勢四圍大山中開平陸土壤亦覺腴美惟沙石草湖過廣兼以水味鹹苦有妨種植 
 
 
 

Page 2

 
 
時評 
[誰勝（冷）]  
　　今有人謂誰勝於中國有益者嗚呼此妄言也英法俄比日勝而於中國有益我不敢信也德奥勝於中國有益我不敢信也夫他人勝者他人之力也他人之力於他人有變動而於我中國之自力絲毫無變動也 
　　何則無有定名也强弱定勢也無不能因人之有而有弱不能以人之强而强故無自力者自力而弱者他人之力雖經千變萬化而自力之無與弱自在也旣無或弱則遇有而强者必屈此無可徼倖者也遲速寛猛之别或有之其結果一也是故中國今日他人之誰勝誰敗不可不知而可勿計其修自力爲第一要義 
[命令]  
　　十月二十七日大總統策令何棟給予三等嘉禾章此令 
　　又令財政部呈設立雜税整理處請以曲卓新爲總辨等語應　以曲卓新爲雜税整理處總辦此令 
　　又令任命楊壽枬爲山東財政廳廳長此令 
　　又令財政總長兼鹽務署督辦周自齊呈稱鄂口榷運局局長張厚　另有差委應請免去本職等語厚　准免本職此令 
　　又令財政總長兼鹽務署督辦周自齊呈請任命吳迺翼爲鄂口榷運局局長應照准此令 
　　又令陸軍部呈請將杜長榮授爲陸軍步兵上校吳龍圖加陸軍步兵中校銜張沛雨劉景玉李鵬揚吕玉貴張允明叚芝成岳鴻圖盧鎧羅世杰劉文　均授爲陸軍步兵少校劉文銜授爲陸軍砲兵少校曹飛龍授爲陸軍工兵少校王恩詔授爲陸軍　重兵少校關際雲濮義臣張俊寨均加陸軍步兵少校銜關鴻勳蔡樸李樂步雲程均加陸軍三等軍需正銜應照准此令 
　　又令陸軍部呈請將江西辦理警察出力人員韓振山李敬曾授爲陸軍步兵少校應照准此令 
　　又令陸軍部呈核准吉林巡按使孟憲彝咨擬以阿林泰補正黄旗驍騎校請予准補等語應照准此令 
　　補錄二十四日天總統策令譚嗣穆馬維翰給予四等文虎章郭占元聶之藩給予五等文虎章此令 
　　又令劉景元給予四等文虎章王煥齊魏寳琳給予五等文虎章此令 
　　又令任命陸軍中將李進才爲拱衛軍總司令官此令 
　　又令據河南巡按使田文烈電稱開封道道尹魏允恭因病出缺請簡員接任等語著葉濟調任開封道道尹夏繼泉調任汝陽道道尹此令 
　　又令任命趙基年爲河南河洛道道尹此令 
　　又令財政部呈據督辦東三省官銀錢號暨廣信公司事宜□鳳岡因病詳請辭職□鳳岡准免本職此令 
　　又令財政部呈覈覆京兆騐契征收得力人員擬請照章給予獎　等語通縣知事李杜騐契報解在二萬元以上　縣知事朱元　武清縣知事沇嚴前大城縣知事鄭容光安次縣知事　濟　三河縣知事汪仁　香河縣知事袁勵材報解均在一萬元以上辦理克著成效應准各給予五等金質軍鶴章以昭激勸此令 
　　又令財政部呈據署陜西巡按使紐傳善署陜西財政廳廳長劉清坤電稱該省白水縣鳳縣蒲城洋縣等處屬繁要之區該知事趙鵬超等承辦驗契最多牧數極微實　玩視功令貽悞要政請從嚴懲處等語各省騐契爲目前籌欵大宗並爲人民確定權利各該知事身任繁要征收不力殊屬有虧職務署白水縣知舉趙鵬超鳳縣知事羅松蟠解任蒲城縣知事秋應離洋縣知事杜鑾均准如所擬一律褫職以示　　此令 
　　又令陸軍部呈請將副平　亂出力之楊尙志授爲陸軍砲兵中校奚宗唐授爲陸軍步兵中校并加步兵上校銜應照准此令補錄二十五日大總統策令敎育部呈核議湖北巡按使吕調元呈卾紳李凌捐資與學請獎一案小學爲國民敎育基礎該紳注意提倡慨捐巨資實屬急公好義應請按照本部褒獎條例第四條應予特獎等語李凌給予三等嘉禾章並給匾額一方以資激勸此令 
　　又令徐孝泰給予五等文虎章此令 
　　又令宋玉峯授爲陸軍少將並加陸軍中將銜此令 
　　又令海軍祁呈請任命湯廷光爲海圻艦長杜鍚珪爲海容艦長林頌莊爲海籌艦長林永謨爲海琛繼長黄嗚球爲榮和艦長楊敬脩爲應瑞艦長甘聯璈爲通濟艦長陳鵬翔爲飛鷹艦長林建章爲南琛艦長李景曦爲建安艦長郁邦彥爲建威艦長林霆亮爲永豐艦長楊樹莊爲永翔艦長許建廷爲聯鯨艦長周宗　爲舞鳳艦長李國堂爲福安艦長温樹德爲江元艦長陳世英爲江亭艦長朱天淼爲江利艦長周兆瑞爲江貞艦長饒涵昌爲楚泰艦長奚定謨爲楚謙艦長方佑生爲楚豫艦長沈綦芳爲楚觀艦長陳訓泳爲楚同艦長余振與爲楚有艦長吳廷光爲江鯤艦長杜宗凱爲江　艦長陳　翥爲同安艦長吳志馨爲豫章艦長任光字爲　康艦長應照准此令 
　　又令陸軍部呈請將汪炳山鄒翔宸張學齡王振華盤銘均授爲陸軍步兵少校尙安邦授爲陸軍砲兵少校馬昌期授爲陸軍二等軍　正湯漠卿郭　　均授爲陸軍三等軍需正　紀富授爲陸軍三等軍醫正應照准此令 
　　又令陸軍部呈核准署察哈爾都統何宗蓮咨擬以噶勒桑多爾濟補驍騎校請予准補等語應照准此令 
戰事要電 
　　其一（英人路透電） 
[亞姆斯特丹電柏林公報曰伊塞爾]  
　　運河之西尼曷濮特與狄克斯末特之間 
各地位仍由敵軍固守英艦隊助戰者爲我軍重砲隊擊退曾有三艦中彈我軍已在伊泊爾西南及列里西南得有進步巷戰之際英軍曾受重創法軍猛攻亞拉之北者曾經我軍擊退我軍在俄國哇格斯土伏取攻勢者刻正進行伊交戈洛附近之戰事我軍頗佔優勢惟尙未分勝負 
（二十六日） 
　　巴黎官電德軍雖能在尼曷濮爾及狄克斯末特之問渡過伊塞爾河惟二十五日聯軍曾於多處得有進步尤以伊泊爾之東北兩面爲最聯軍今固守前敵全陣線尼曷濮爾狄克斯末特伊泊爾洛萊爾亞曼蒂愛爾列里拉巴塞之西蘭斯亞拉之東中間諸處仍在鏖戰該戰線與近兩星期内聯軍曾得有進步之戰線相接北方境内之德軍每日死亡甚衆聯軍於二十五日復俘敵多名獲野戰砲數尊（二十六日） 
　　巴黎電德軍之渡過伊塞爾河無庸注重因今日聯軍已在尼曷濮爾與伊塞爾之間及亞拉之東一律前進也（二十六日） 
　　倫敦電公報局宣稱大局仍頗满意戰事仍在激烈進行惟聯軍已得進步且俘敵多人英軍某師曾獲砲兩尊（二十五日） 
　　倫敦電巴黎公報謂昨日法軍力守自尼曷濮特至狄克斯末特之戰線渡越伊塞爾河之德軍不能前進法軍戰線現自伊泊爾與洛萊爾及亞曼蒂愛爾與列里之間展至拉巴塞之西又自蘭斯展至亞拉之東數日以來敵軍似已損失不少英政府决計暫行禁糖入口以阻德奥之糖間接入口或由中立國轉入英國（二十六日） 
　　巴黎電據今晚十一時公報宣稱尼曷濮爾曾受猛烈之轟擊德軍仍在自尼曷濮爾至狄克斯末特之陣線奮力進攻顯未得有效果拉巴塞至松姆河間之全陣線亦爲敵軍夜攻之目的敵勢雖猛但悉受挫而退前敵其餘各處無可報之事實（二十六日） 
　　倫敦電法國郵船一艘由波洛業開至哈佛爾觸水雷沉没船中載有比國避難人二千五百名經一海峽郵船救起載至福爾克斯通溺斃者二十人（二十七日） 
　　倫敦電據哈佛爾發布之比國公報云星期日晚間之大局較星期六日已有進步星期六日比軍曾失伊塞爾河之地位且被擊退二英里半比軍得聯軍之援助後復與敵軍在沿河各地點交綏前九日内比軍死傷者共約萬人德軍死傷更多遇禍之法國郵船其中除比兵一百五十人外餘悉列里及亞拉之難民該船現仍浮水面海峽郵船業已駛開船中辦事人仍未離船該船遇禍是否中水雷抑中魚雷現尙未悉據最近消息又謂因汽鍋爆炸云（二十七日） 
　　北京電俄使署接二十六日俄京公報彼得古夫與拉圖姆相通之大路上已有極大之惡戰戰線延長至一百基羅邁當之上（六十二英里）自拉圖姆經過洛文桀斯土不桀洛白蘇西至伊良加河口二十四日在拉法之北兩軍以槍刺相衝擊俄軍在該處獲勝敵軍喪失甚衆僅在和希德洛村一處俄軍掩埋德屍七百具在加斯米里夫村左近俄軍與敵短兵相接奪獲德炮兩排及機關砲數尊俄軍佔據拉法西南倫姆格里夫斯基森林並俘德兵四百人目下拉圖姆與古蘇里西中間森林中尙有激戰俄軍在洛伏至亞里山得里之大路上擄獲敵兵及槍炮甚多奥軍在加里西亞戰鬥力較前薄弱俄軍前進至桑泊之南及斯台洛米斯土頗爲 
得手獲炮二十尊及軍火車數輛斯濮林河流域處處皆有敵屍至少約有五千東普魯斯之德軍擬於數處進攻俄軍但全被擊敗（二十七日） 
　　彼得格勒電德軍刻仍倉皇奔北德軍本欲在蘇加夏夫堅守地位以阻俄軍之攻勢但爲俄軍痛擊受大創而退敵軍刻方離棄洛資（二十六日） 
　　彼得格勒電俄京電社之里虚訪員電稱自二十二日起奥軍戰於巴斯里亞全境者已被擊敗受創頗重塞軍與退後之孟軍會合畧向後退刻駐紥於比旭格勒之西（二十六日） 
　　開浦唐電叛兵首領梅里資完全敗北負傷逃入德境（二十六日） 
　　羅馬電意國兵艦派兵在伐龍拉登岸陽稱救濟受愛比洛特族侵擾之居民諸艦現游弋海濱一帶以阻私運軍械及其他侵犯亞爾巴里亞自治權之舉動據德國消息德俄兩軍現在華沙城下大戰齊泊林式飛船曾於城上天空擲下炸彈居民現紛紛出亡（二十七日） 
　　羅馬尼亞京城電羅馬尼亞政府因土耳其有挑釁之態度决議禁止軍裝軍需取道羅馬尼亞運至土耳其（二十六日） 
　　丹麥京城電據德國大本營消息德國陸軍參謀總長毛奇將軍現患肝氣症參謀部事已由普魯斯陸軍大臣法爾干　將軍兼管柏林各報曾預布毛奇將軍因病擬辭職消息至辭職實在原由乃因德皇與其不洽故也（二十六日） 
　　哈爾濱電日本開往戰地之紅十字會員已到海參崴（二十七日） 
　　其二（德人德文報專電） 
　　紐約電德軍在伊文戈洛附近俘俄兵一千八百名（二十六日） 
　　紐約電現復有德兵渡過伊塞爾河向前進攻（二十六日） 
　　紐約電駐美德國大使告客謂美國所傳關於德國計畫之謠言實不足信且謂德如獲勝必不攻擊坎拿大在該處設立殖民地云（二十六日） 
　　北京電據國權報載稱袁總統擬聘青島美領事裴克君爲中立顧問（二十七日） 
　　北京電憲法顧問古德諾之繼任者維爾赫培士已抵北京（二十七日） 
　　其三（英人字林報專電） 
　　倫敦電據近接之德國報紙聲稱目下比境之戰事實關德國之生死德軍雖得大批援軍仍無進步聯軍兵力頗厚英倫且有大批援軍隨時預備開往前敵德軍在維斯土拉河戰敗之消息傳至此間衆爲大悦蓋德國今不能由東部撥兵至西部助戰也英國軍艦今在比國海濱助戰曾重創尼曷濮特附近之德軍陣線比國難民現仍盈千累萬絡繹抵英見英境非常安謐殊爲錯愕（二十五日） 
　　北京電中政府因有日本魚雷驅逐艦一艘駛入中立海面樹日旗於擱淺之德國魚雷驅逐艦S九十號聲稱將歸而拖 
 
 
 

Page 3

 
 
　　之以去故復向駐京日使提出抗議謂中國已盡中立國之責任卸去艦中德人之武裝且遣往南京由華員看管請日本交出樹旗德艦之日艦將士亦由華員看管且戒日人不得將擱淺之艦拖去又請須按照萬國公法行事（二十六日） 
　　其四（美人大陸報專電） 
　　香港電此間德奥僑民巴接通告限十一月一日午時離境（二十六日） 
　　大陸報按上海有人接得消息新加坡德奥僑民亦接有同式之通告聞若輩多將移居滬地 
[東方通信社電] （日本人組織） 
　　東京電門司電話據二十六日由戰地入港之運送船某船長言伊爾基斯小湛山等海岸附近砲台因礙日軍凖備總攻撀之作業故由日本軍艦及陸砲隊砲擊破壞德軍遂役多數中國人夫從事修理日軍發見又令艦隊連日更番開炮攻擊近日該砲台已默無以應大半係因其其砲破壞之故（二十七日） 
　　東京電青島伊爾基斯砲台之大砲四尊已被日軍擊毀（二十七日） 
　　東京電德國軍艦S九十號之人員逃人中立地内中國政府擬送南京拘留至戰事告終而止德人則要求自由釋放月下正在交涉日本頗注意（二十七日） 
　　東京電日本軍艦高千穗號艦長伊藤大佐以下遺骨今晨運至新橋官民迎接　壯異常當即安置海軍水交社聞已定於十一月二日合葬（二十七日） 
　　東京電紫銅市况不佳主要鑛山現皆减緩製銅一時採鑛頗有中止之勢（二十七日） 
　　東京電日本統計局調查大正二年末止本國人口計五千四百八十四萬人（二十七日） 
　　東京電美國議會提出排日性質之巴聶德移民法案並禁止囚徒製品輸入案上議院不爲付議因而中止（二十七日） 
　　東京電濟南巡按使近向大倉組借欵二十萬兩現已開始調查交涉矣（二十七日） 
要聞一 
[美報解釋羅斯福之中立論]  
　　大陸報云比利時魯森堡及中國所處之情形雖不完全相同要其中立爲交戰國所破壞一也是不可不加研究而比較之比國以武力拒絕破壞中立之舉動自中立國一變而爲交戰國魯森堡與中國祇作文詞抗議不用武力拒絕故尙不爲交戰國於是論者紛紜議其短長孰爲差勝莫衷一是美國前總統羅斯福在奥特魯克報有言德人犯比中立殺害無辜原爲利益所在不得不然至於比人爲國家計亦不得不抵死相拒否則豈得謂人等語是羅氏之意與其緘默忍痛如魯森堡與中國者固不若作比國之峻拒受比國之苦痛之爲愈也羅氏又言比國行爲足示列强破壞中立並非不出重厚之代價者所能辦到且下一斷語云非理之舉若順受之適足以鼓勵之若能犧牲一切而拒絕之未始無補於事也 
　　此項論調具有至理吾人當然不難澈悟惟執一而往定爲不易之言則又期期以爲不可羅氏以爲比人之戰全爲國體而戰苟比國爲之中國亦未嘗不可仿行吾人今且先論歐戰開端時比國所處之情景而研究之德人旣有破壞比國中立之意是時爲比國計者祇能於左列各條中擇一而行 
　　（一）宣告莫斯河及薩布爾河以東之地作爲戰鬭區城此外槪守中立 
　　（二）加入德軍 
　　（三）加入聯軍 
　　比人若照第一條而行則比國全境免受戰事之苦者當三分有其二而戰地之損失無論何方勝利戰局結束之後必得相當賠償然比人不爲也於是於第二第三兩條中比人權其輕重計其利害而擇其最後者而行比人爲此非僅爲國體計且爲國利計也 
　　若論中國其所處地位當然逈異旣不與戰場相接近又不與戰國相委蛇誠心中立可告無辜且在交戰國方面亦無破壞中國中立之必要然而中國之土地侵入矣其侵入區域甚至與攻擊青島毫無關係者尙不知凡幾强詞藉口並無理由凡此舉動爲秉公道者所不取揆之比人所爲中國似宜加意拒絕保全國體令人敬愛計其所失不過生命與財產耳雖然體面問題之外尙有利害問題尤不可不計比人之拒絕行爲有聯軍爲之後盾若中國仿而效之德奥之援助尙未可得而德奥之敵軍已紛至沓來肆其蹂躪矣處此情勢尙謂中國當爲國體而戰耶吾人以爲必有不然者再申言以明之比人保全體面而不與利害問題相牴觸故敢奮然爲之而中國利害所在祇宜筆戰難顧其他是又不可相提並論也 
　　由是以觀羅氏之言中國人士不可過於認眞如羅氏嘗言德人爲其國重大之利害所在勢不得不破壞比國中立而日本山東之事不可謂亦有不得不爲之勢是中國對於此舉較之比人尤應倍覺忿懑然中國隠忍自持並不暴動苟非上智安能出此要之中國之行徑世必有深悉其故而敬重之者至於彼輩種種行爲使中國處於今日困難地位者世人亦必纖悉無遺惟欲起人敬重之心難矣 
[香港驅逐德僑]  
　　華德日報云昨日香港突來一信謂其地英政府勒令德僑凡年長不能入伍擔任兵役者一槪出境誠屬出人意外之舉茲聞香港英政府限令德僑於八日内離去不列順顚之殖民地否則逾期即行驅逐出境而凡四十五歲以内之德人尙能入伍充當續備以及國防等軍之兵士者則悉數扣留其地而囚禁之俟戰局定後再行釋放殆防其歸國當兵不利於英也爾今香港旣頒有此種命令則其他處凡英國之殖民地亦必有類此之舉動加諸德人據德華銀行之人稱該行早已得有此種消息即該行在新嘉坡之支店亦被關閉矣惟有英國忽然對於德人施行此種積極之手段究爲何故不得而知耳（下略） 
　　文滙報云香港德奥僑民奉命於數日之内離境一節似無可疑上海商行數家昨今兩日曾接此項電音聞德奥僑民在軍役年期内者均將覊留香港餘准赴上海小吕宋或其他中立口岸香港德人之第一批離境者將乘花旗公司郵船满洲號來滬 
雜評一 
[戰事盲談] （五十一）（無名） 
　　久戰與速戰多戰與少戰此今日世人見解之大異者也非交戰之國無不望戰事之速了者速戰利也交戰之國雖亦欲戰事之速了然久戰而有勝數久戰利也非交戰之國無不望交戰國之少牽入愈好少戰利也交戰之國實望交戰國之助己者愈多敵己者愈少然而兩望其多不啻多戰利也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[登岱記本報旅行記者抱一]  
　　七十二君長已矣 
　　可無玉輦更登封 
　　泰山其秀不如匡廬其奇不如黃山徒以歴代專制君主之力神權之所假托文人之所吹鼓遂裒然列於五嶽而爲之長猶憶兒時諸童課餘戲爲問答爾知何山最大最高皆曰泰山泰山蓋一般婦豎之心理莫不認泰山爲域中最尊嚴最崇高之一物凡欲狀其人或其物之尊崇有勢力可倚託者莫不借泰山爲其罕譬之資料記者中秋前一夕　雲階凌絶頂一宿而返覺其氣勢磅礴渾厚亦有足多者惟是東望齊烟慘黯無色有天可禱無地自全泰山果可靠乎海外得母有大力者挾之以走也泰安城在山南城裏人家苟屋北向鑿穴者莫不黛色横窗奇嵐繞室常得句（有庭皆老幹無牖不靈山）字字紀實城北爲岱廟幾占城三之一規撫閎壯爲泰山之前門凡有禱事與夫民間善男信女之進香膜拜不於山頂之玉皇宫必於其廟焉 
　　出城北門即及山址輦道斜上直抵玉皇絕顶蒼松爲蓋白石爲砌流泉夾其左右爲亭爲坊爲寺觀爲古碑碣一一經過於吾眼　樊然至不可勝紀十八盤至南天門石級最陡且密前人之足幾躡後人之頂乃於左右懸鐵練引以上過南天門經碧霞元君祠及絶頂焉 
　　泰山之高據明張五與實測凡三千六百八十尺以視廬山四千五百尺黄山七千尺卑矣然玉皇絶頂中秋步月已非御大裘不可泰山之下氣候寒燠無定時遭大雨雹今秋毀器物農產無算皆高山作障爲之也 
　　余所欲介紹於後之游泰山者三其一暴經峪在山南麓石坡廣畝許刻八分書金剛經於上字大如斗不記姓名年號殘毀過半或審爲宋元人手筆焉北爲水簾崖其旁高山流水亭幽絕其二御帳亭當山南輦道之半爲宋眞宗駐蹕處大瀑懸流跳珠濺玉石梁當其前朱欄曲曲白沫四飛雖無三疊九龍之勝亦足以滌慮洗心其三後石塢地當山後靈巖四抱奇松駐　饒有仙意泰山之勝殆以此爲最矣 
　　岱廟亦有三寳物曰唐槐曰漢柏皆輪囷蟠鬰溜雨穿雲而最珍異者爲大殿畫壁左右各長十丈高丈餘五色粉繪左爲泰嶽神出巡前導儀仗羽葆鼓樂車騎狮象靈禽甲胄之士挾弓矢武器無算袍笏送駕侍從之巨無算遠立凝望鵠俟迎駕者又無算士女臣民夾道瞻望又無算全幅人物殆不下萬計各形其形色其色而不相襲皆神釆飛舞奕奕如生右壁則出巡返蹕此形形色色之人物悉一變其所向而無一人一物之或遺道人謂出宋人手雖無所徵信要其具此大手筆足以動風雨泣鬼神矣惜典守者不甚珍護好古之士與負有保存古物之責者亟宜加意焉　　泰山不第供游觀已也地最宜林聞農商部定爲全國三大林區之一在規畫中 
[魯省財政紀]  
　　請留公債款日昨山東蔡巡按使請截留包賣公債之一百萬元藉救燃眉中央批駁不准茲得當時往返兩電特錄如下山東巡按使致大總統　云東省人秋以來水災兵禍相逼而至需費日增收數驟短闋自日德開畔以後一切中立防費及添警設驛等已逹二十餘萬元黃河上下兩游險工疊出加以膠萊賑恤等欵共又十餘萬元綜計此項額外支出實已増多三十餘萬此後用欵尙難逆料而收入則膠東全屬商逃民徙約計下忙短絀當在五六十萬全省各縣影　所及銀價高漲釐漕等項虧損不資兼以本年到期地方公債七十四萬餘元原擬募新換舊又因中央發行内國公債勢難同時并募改廢緩辦一面向中國銀行息借償還以固民信人少支多危急萬狀本月正值淡月約計不敷當在百萬餘元周轉爲難勢成坐困現惟有將山東包賣公債之一百萬元暫行留用以救燃眉一俟收欵少裕即行撥還伏懇大總統垂念東省値此特别艱難之會俯允所請并飭財政部公債局知照實爲德便謹此電陳山東巡按使蔡儒楷寒印政事堂覆山東巡按使電云奉大總統令寒電悉外債燃眉中央不得已而始有發行内國公債票之舉用途切待豈可由外省率請截留致涉粉擾所請着母庸議等因合逹堂咸印 
　　請設徵收局山東財政廳長曲卓新具呈至財政部略言近來財政困難逹於極點推行新税整理舊税尤爲今日刻不可緩之計劃州縣兼理司法行政已屬事繁責重其於賦税但能監督使舊有者不日見短少决不能再有擴充揆度時勢不若專設徵收局選派局長庶使事有責成新舊各税必可日見發逹實於全國財政影響至鉅現擬先由山東省試辦於全省酌量適中地點卽日成立其局長則暫由財政廳長酌量委　俟辦有成效再行呈部轉呈總統任命云云 
[紀魯省中日記者談話會]  
　　北京日使館書記官船津氏來濟之後爲聯絡中日兩國報界感情起見特於三十三日假座省城内司家碼頭雅園開中日兩國新聞記者懇親會是日下午七鐘開會列席人員中國方面爲山東日報大東日報簡報國文報商法報各記者曁上海某報特派員日本方面爲船津氏森岡氏曁大阪每日新聞朝日新聞東京時事新聞满洲日日新聞各特派員首由船津氏演説略謂今日鄙人招集此會絕無他種意思實爲聯絡中日兩國報界感情起見蓋中日兩國人士素抱親睦主議惜無良好之機會爲之撮合今日同席之間中日兩國人士惠然肯來掃除從前之隔閡聯絡方來之情誼鄙人實有非常之榮幸云云次由中國報界代表濮阿巖君致答詞略謂今日鄙人等承船津森岡兩先生之厚誼招集談話且得與日本有名外交家新聞家歡聚一堂握手言笑足徵中日兩國邦交自此將日益親睦鄙人等躬逢盛會不勝慶幸云濮君演説畢遂入座飲宴船津氏操中國語言極爲純熟以是席間賓主談笑絕無隔閡至鐘鳴九下始盡歡而散 
[記者大會聲中之記者獄]  
　　化險 
　　記者大會第三　開會於奉天中日人士融薈一堂其詳情己誌昨報矣本稿乃專述大會聲中之黨獄蓋此次記者大會十八日開會程序有遊覽奉天模範監獄之舉是行中日記者數十人游覽之際乃適遇有無數之記者份子梏桎其中臨時經參觀記者要求得獄官之優待許與在禁記者談話談話之間字字可泣故特錄之以悲我記者之境遇然亦東三省中日記者大會之尾聲也 
　　（無數之記者份子）者其姓名未得其詳聞之個中人云先是中日記者大會預定有參觀模範監獄之一條蒙當道許可後獄中禁囚已早得獄卒消息並由獄官傳諭云（某日將有中日記者大會全體前來參觀本獄爾囚犯等須略事整潔以肅觀瞻）等語此空前之見聞爲獄犯須整潔以待參觀也故獄犯等戒於嚴諭其心目已有參觀獄囚之一日在焉十八日天氣稍寒中日記者由南來者多薄衣冷氣咄迫願往參觀者寥寥余耐之往焉同行者十餘人 
其中有一爲現泰東報主筆張復生氏語人曰余（張氏）曾坐過該獄數年已嘗及個中滋味不願再往參觀也（張氏在前清時曾爲事受誣逮於該獄者數年）乃作别地游因之隨意游覽者多散去况模範監獄又爲人所惡覽故此行只十餘人抵場獄官招待延入甫及獄前只聞獄中大起喧譁聲音難辨狂呼致歡迎詞歟抑受誣求呼籲歟駁雜之間尙略似呼曰余亦...報記者...余乃...訪事...云云獄官驟聞之訝甚急口令使靜中日記者亦訝甚詳辨之中有同業相識之記者多名在焉此外不識者尙不乏人故本稿書（無數之記者份子）者蓋尙有多名爲余等所不識不知耳 
　　吾人相識者（一）爲安東鴨綠江新報主任石小峯氏（一）爲奉天關外民報記者王吉曦氏石君安東人素爲該埠人士所仰慕者前清末季請開國會石君爲奉天力爭中之健人物也壬子間曾與鄭爽夷王精一氏創辦關外民報於奉天及民報閉後石君朿裝旋里從事於安東鴨綠江新報出版不數月又停版時正南北事裂石君爲人所陷謂與南方亂黨重要人物暗通書函圖謀不軌東邊道逮之解奉經軍法處研訊無據監禁入獄此今年春間事也石君於東三省中日記者大會二次開會於大連時曾親往列會時登壇演說娓娓動人故惹中日記者之注意而安東方面之記者如安東新報南部重遠君尤與石君友善故此次石君得大多數之訪慰要求獄官與禁獄中之記者談話官許之石君旋發言曰 
　　余不幸而入獄矣三次記者大會不得與中日同志舉觴論談悵悵回憶第二次大會時本會所决議三欵曰（維持東亞和平）（反對領土瓜分）（主張經濟同盟）三條爲近來黄族人急應之要務吾人果於會議之後嘗以親藹之言辭而提倡一般國民否耶獄中消息斷絕世界潮流不知所趨要之我中日記者一日存在一日須以（東亞和局）四字爲事實上保持之責任也今年三次大會於奉天余恨不能與盛會然來年四次大會於安東余且能當東道主洗杯而候以補今年之缺憾至余之入獄原因早經宣布在中日各報在矣然公道在人心是非自有水落石出之一日况余之出獄日期在今年臘底來日得殘骨留存當冉與諸君作紙上之會見兹無多語伏維諸君日臻康健云云 
　　述畢平山君譯以日語尤爲可聴中日記者鼓掌如雷後中日記者各慰以和詞石君復詢鴨江新報小川君等以安東桑梓近狀某君告以略並囑日在紙上鼓吹和局問題和睦之　不露愁容中日記者均歎服之石君之外又有前關外民報記者及亞洲報訪員王吉曦君月前亦以黨事嫌疑入獄也時間倉迫各記者尙當他覽不能一一談話惟略話數句而已王吉曦係閩人字曦寰年二十三爲惡探所陷逮於獄者在石君前此次中日記者與王君相識正少只略叙寒暄而已據王君云同獄尙有前奉天亞洲報編輯張佩萱君等數人然則吾人尙有不相識甚多矣 
　　語畢出獄獄官且送且行接而言曰記者近來逮於獄者頗多余所知者又有前某通信社（滿蒙偵事團）之主任白君及通信員馮君年前被軍人逮送拘禁此獄多月前日始放釋又有...言至此獄官送記者等抵門首中有不通華語者未悉獄官作何語乃與獄官告别同人等不得已亦謂獄官曰（改日再會）並道謝優待之誠各乘車他適 
　　記者何如人也受此傷心之境遇一轚他興氷銷乃返寓書此稿以悲記者之境遇嗟乎 
[黨人圖湘之敗露]  
　　湘省去歲獨立時主持最激者除譚人鳳周震麟唐蟒諸入外以前礮兵團團長劉文錦爲首湯將軍蒞湘後彼即捲款逃遁年餘以來湘省所獲黨人多半供與劉某有關係而劉固未敢顯然露跡也前次湘垣白馬巷正興旅館之機關破獲始悉劉久已溷跡省城雙十節起事之謀以及種種之部署皆出其計畫於是靖武將軍行署各調查遂分投緝捕冀邀上賞其中有周某者果於途次與劉相遇陰念就此捕獲尙難得其窠巢即論訊得實供而在途逮捕黨人傳播所及餘黨必預先逃逸乃不動聲色尾隨而行至南門外某處劉忽冒稱爲將軍署密查指周某爲亂黨令崗警上前捕拿並謂因匆忙出行未及檢帶符號蓋劉已知周某必爲調查一時難以逃脱遂作此金蟬脱殼之計崗警爲其所惑即逕將周某捕去於是劉乃因而漏網旋經警署詢知原委並電由湯將軍覆示署内確有其人始將周某釋放現湯將軍以劉竟敢混跡省城潛謀大舉實屬罪大惡極特密電各關卡軍隊嚴行搜查務獲究辦 
　　省城警察廳密查日昨在北門鑫記客棧盤獲黨人劉大庸一名當經張廰長審訊一次即備文押赴將軍署核辦軍法課研訊後據供與劉文錦有遠房叔姪關係共事者尙有孟汝梅周某等數人劉文錦此次圖謀起事我實未與聞故其計畫佈置及現住何處均不知情惟聞劉文錦已至省而已又供稱孟汝梅周某等數人自蕭伯濤失敗後即已遠颺究竟向何方逃走亦不得知我住省城探聽消息如有變故就通信把譚璧臯（即譚蒙）至他們所有炸彈等件已分寄靖港湘潭兩處云云即經湯將軍密飭湘潭羅知事及駐紥靖港防營按照所供各地方嚴密查搜矣 
　　又供劉文錦此次來湘原冀大舉故將從前所轄各軍士（現已退伍者）一一聯絡並聞受其聯絡之各退軍已有多數來省雙十節所派之各路黨人即屬退伍軍人湯將軍因特飭令警廳嚴查各旅館循環簿籍如有退兵溷跡其間即當勒令返里倘敢再事逗留概以附和亂黨論罪 
[立法院組織法及選舉法之全文]  
　　約法會議今日（二十四日）午後三時開立法院組織法及立法院議員選舉法三讀會照二讀會通過之案毫無變史茲覔得原文照錄如左 
　　立法院組織法第一章議員第一條立法院爲民國議會以左列各議員組織之（一）中央特别選舉會選出者四十八（二）各省選舉會依左列定額選出者二百零二人直隷奉天山東河南江蘇江西浙江湖北四川廣東等十省每省選出十人吉林山西安徽福建湖南陜西等六省每省選出九人黑龍江甘肅新疆廣西雲南貴州等六省每省選出八人（三）各特别行政區域選舉會依左列定額選出者九人京兆四人熱河二人綏遠一人察哈爾一人川邊一人（四）蒙古西藏青海各選舉會依左列定額選出者二十四人内外蒙古十六人西藏六人青海二人第二條立法院議員任期四年第三條立法院議員不得任參政院參政及行政官吏伹行政官吏係由蒙藏青海選出者不在此限第四條立法院議員到院後發見議員資格有疑義時由議長指任議員十三人以上組織特别委員會審查之前項審查之結果報告於議長付院議决定之第五條議員於開會後满一個月尙未到院者應解其職但有不得已故障報告到院時得以院議展期延至兩個月爲限第六條議員辭職之許否由議長付院議决定之第七條議員有缺額時由立法院咨請大總統以該選舉會之候補當選人遞補之其任期以補足缺額議員之任期爲限第二章開會停會閉會第八條立法院之開會日期自每年九月一日起至十二月末日止依約法第三十二條之規定大總統宣告延長會期時其延長期間以兩個月爲限臨時會之開會日期由大總統以敎令定之其開會期間不得逾常年會期三分之二第九條立法院之停會由大總統依約法第十七條之規定宣告之伹停會期間每次不得逾十五日第十條立法院届開議時如大總統有停會之宣告其議事須即時中止之第十一條立法院之閉會於會期届滿之前三日宣告之第三章議長副議長第十二條議長副議長之選舉用記名單記投票法分别行之投票至二次無人當選時各以第二次得票較多者二人决選之第十三條議長維持院内秩序整理議事對於院外爲立法院之代表第十四條議長指揮監督秘書長及其所屬職員第十五條議長有事故時副議長代行其職權第十六條議長副議長之任期以議員任期期滿爲限（未完） 
[高等廰二十一次公開陳]  
　　繩被害案（續昨） 
　　審判長見　升執意不肯脱坎肩並且話語中總説陳璧有錢勢力大審判長乃正色謂之曰本應因一人不能另立保存證物辦法你如看出本審判長有别的形跡不妨直説可换人審理薰聞此言乃跪答他們旣認坎肩是陳伯台的就請其説出尺寸來審判長又問這案將來如何結果我還不知道然而據你這樣彷彿是你已看明白辦法這是爲何答這個案悠審了日子已多若在初審時我斷不能這樣　就呌他們説明白皮子尺寸否則糊糊塗塗下去我想起來很是害怕就説這案在地方廳時推事告訴陳璧説這案大總統要批交陸軍部審問司法衙門恐怕辯屈了你才把這案要過來原來不是要這案却是要的銀錢我今日非跟他們具結不可審判長當又令其脱坎肩董仍不脱審判長道這案的辦法像是你預先知道的這是怎麽回事將來此案的結果判你無罪亦未可知如判你有罪時你還説本廳受了賄答上次開庭時陳伯才還在這裏旁聴後來他就往西邊去了審判長聞言往下追究答您當時是不知道若是知道當時您就查問了無奈他的官親官友很多審判長仍是開導呌他脱坎肩而董仍以黃曽緖説明皮子情形爲要求審判長道坎肩這層以後不問他了你把他脱下來董升道那麽這坎肩還算證據不算審判長道你這意思是聴見剛才鑒定的那把殺人刀子因爲挨着大門近的緣故你就着急了嗎董道那還得憑您斷哪當時律師鄧爾班見董升如此無賴情况遂勸告不可有攪擾法庭行爲否則與你不利等語董置不理審判長又問董升你怎麽知道要拿坎肩作證據答這是地方廳來的公事説坎肩是證據現在您審的情形不是初審我想起地方廰的事我很害怕審判長道坎肩證據這層今天算是打破啦以後如有别的證據再舉别的你今天如認本審判長辦的了這案你就把坎肩脱下你如以爲本審判長辦不了這案你口頭上説出一句請避忌的話即可换人董仍不肯脱審判長無可如何乃停止審訊令巡警將董升坎肩强制剥下抬下庭去而旁聴人亦皆紛紛退出（已完） 
地方通信 
　　蘇州 
　　破獲黨人紀詳蘇警廰派隊在三多巷拿獲黨人韓伯棠王鳴世即鍾鳴世等六名等情已紀前報茲將此事詳情錄下警廰秘密探員某某兩人探悉韓恢派代表在上海法界某號洋房内組織秘密機關有派人來蘇謀亂之説該二人即更名改姓至滬托人引進與韓之代表某及鍾韓等接洽引爲知己某探員人該黨之後即荐一人與鍾等爲長隨鍾等見其熱心黨事露於言外故坦然不疑囑其赴蘇運動數日之後某探員聲稱蘇州軍警業已運動成熟並可代招帮匪千人力助進行韓之代表即付以委狀委任某探員爲討袁軍蘇州水陸各軍司令部長並付給炸彈兩枚旗織兩面僞司令印信一顆名册二本又付洋數百元及鈔票若干囑其來蘇組織機關某探員等即回蘇禀明廳長並將委狀呈送廳長查檢一面在三多巷租賃四十五號房屋後再赴滬與韓伯棠鍾鳴世李英方逕厚唐雄張超六人一同來蘇又有鍾等帶來炸藥及玻璃料等各項物件（聞現下該黨人等造炸彈用玻璃料爲外壳則易於炸裂）逕至三多巷機關部二十三號晩適有大雨經警廳孫廳長派隊拿獲解廳訊究該處房屋派保安隊多人住宿看守旋經孫廳長司法科謝科長升座提訊聞 
 
 
 

Page 7

 
 
　鳴世係皖人北洋某學校畢業生到堂時口稱我們也是革命你們也是革命不過宗旨不同耳今旣被獲惟有速死而已别無　語云云其餘　情未能探悉訊畢後廳長命將各人即在　内分别看守一面電禀軍巡兩府及般道尹（道尹適赴寗）核示聞今日（二十六號）股道尹已返蘇須親提六犯逐細訊明方能定罪十月二十五號晚有該黨人于某來蘇尙不知機關已破故逕至三多巷四十五號房屋内尋問鍾韓等當被駐守之保安隊巡士等拘獲解送至廳併案辦理 
　　松江 
　　獲盗夥浦東楊胥浦莊鏡帆家被盗搶刦並傷莊夫婦及幼女一案報經周縣長移請水警協緝昨日領哨蔣伯卿購線在張　鎭拿獲此案盗夥江北人吳阿二一名訊據供認得贓後至鎭購到棺木一口舁回舟中將所獲金珠衣物一併納人向北駛去贓洋則均分散云云蔣君得供即將吳盗押解松江縣一面飛派師船往浦北泗涇等處追緝 
　　獲盗首華陽橋左近曹姓家春間被盗而盗首徐某至今漏網前者省委到松訊鞫盗案亦以嚴　爲言現經警局偵探陳某拿獲解縣矣 
　　續籌公債公債定額四萬元由紳商學界分頭擔任不敷尙巨周縣長遍謁紳富分送照會及募册復委市鄉各董勸募管理公欵公產　雷君等現再召集全體互議籌募之法以冀足額 
　　禁烟雜聞松江禁烟一事周縣長擬從嚴厲人手雖吸戶亦將取締無如調查之人程度不齊纔查數家便物議　起以　取　吸戶將别籌善法也 
　　常熟 
　　常熟疊出刦案常熟來電云縣知事趙　鴻到任甫及半月吕舍何市疊出刧案敬日（二十四）東唐市元大氷春兩典又被 
大帮匪徒一百四五十人搶刦一空損失約五六萬元並　殺巡勇二人傷巡警六人全邑震駭 
　　南京 
　　仁源公典虧欵案寗垣李府巷仁源公典爲合肥李紳所開自去歲兵燹時被搶一空迄未開市聞該典虧欠前財政司公欵不下數萬金屢經省公署催繳置之不問於是訴由地方審判廳依法判决而李紳以公欵固應清釐而典中被搶　淨全是國家之兵今旣追索公欵則典中損失亦應由公家賠償云云齊使頃又委員赴高等審判廳起訴矣 
　　海關署建築動議金陵自開埠通商以來已十有三載所有金陵關署早經勘定地點惟因建築經費　籌以致迄未建設歴年辦公之處遷移無定自去歲兵亂時下關所有房屋全付一炬於是金陵關遂暫假英美烟公司房屋爲辦公之處終非久計日來經税務司麻振君與監督馮君一再磋商擬請齊使迅籌的欵或在關税項下酌撥經費實行建築云 
　　師範學校運動會門帘橋省立第四師範學校於二十五日在本校關第一次運動會是日天陰徵雨男女賓往參觀者甚多省立法政學校工業學校警察學校女子第一師範學校等均整隊而來午前所試諸技以阻隔競走單拳對拳刀棍等爲最出色 
　　杭州 
　　籌設高等分廳之辦法屈巡按使以舊温衢兩屬自法院裁撤後人民上訴交通不便擬依法院編制法籌設高等分廳茲聞楊廳長以是項上訴機關獨立則太糜費不如附設金華甌海兩道署内置推事三人配置檢察官一人置書記官一人或二人以合議制審理民刑上訴案件所有訴訟事宜及司法收入均由該道尹監督之已與王檢察長磋議一切辦法矣 
　　杭紹路北線將開工自杭州至紹興線前浙路公司派工程司測勘以錢塘江爲起點以曹娥江爲終點共有南北兩線自諸曁尖山店口經漓渚逹紹城是爲南線沿山行走路工較省惟無大宗商貨僅利軍用自蕭山西興經錢清柯橋逹紹城是爲北線沿官塘行走經遇皆繁要市鎭於運輸極爲發逹現路局擬築北線已派員趕速覆勘凖備開工事宜 
雜評二 
[記者聲（默）]  
　　前曾開中日記者懇親會於北京近日東三省正舉行第三次中日記者大會而山東中日記者因船津書記官之介紹又開特别談話會是誠中日記者增進親睦之機會也自歐戰風雲延及東亞後中日間之交涉日多交涉多則糾葛易起中日記者之責任重矣吾謂世界無不愛國之記者愛國則凡關有益本國權利之事主張之鼓吹之固無足諱也然而記者之責任在主持公理有時公理之所在未必爲權利之所在甚且公理與權利相反者則記者不能專顧權利而不顧公理此則我人良心語也蓋權利有國界有國界即各有意見公理無國界推之世界萬國而皆同者也故各以公理爲聯絡情誼之本則情誼自然益篤而無所　隔竊　中日記者共勉之 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[公共租界推廣問題業已解決]  
　　文滙報云推廣公共租界問題數月以來公共租界工部局及華員均甚注意於此聞今已議决公共租界工部局可得新地若干加入之地即爲閘北自去年亂事之後河南路界線屢經磋商卒無成議今則可以定矣滬寗鐵路車站仍照舊狀在華境之内惟新租界今將以鐵路爲界線餘爲梵王渡之地一大段新關之大公園亦在其内該園在約翰書院對面距蘇州河約五英里許現因一切手續爲戰事稽延故工部局一時尙不致接收新地一俟接收之後會審公廨將恢復前清舊狀即民事案由華員獨理刑事案則由西員會審是也 
[公共租界連出刦案]  
　　滬西勞勃生路一千六百五十五號門牌雜貨店於前晚十二句餘鐘突來盗匪十餘人敲門入内各出手鎗利刃嚇禁聲張當被刧去値洋二百餘元之現洋衣飾而逸又一句半鐘亦有盜匪十餘人突至麥根路戈登路附近鄕民顧小弟顧新卿家各出手鎗刀械恐嚇被刧去現洋二百元及値洋八百元之衣飾呼嘯而去迨該事主等分投戈登路靜安寺兩捕房報請捕頭立飭包探陳永康候阿寳帶同中西各捕前往兜拿該盜等已早遠遁即回禀捕頭當用電話禀請麥總巡於昨通飭各捕房中西探捕一體留心偵緝務獲解究 
[慘不忍聞之暗殺案三誌]  
　　鄭鎭守使前聞金陵商輪發垷支解屍身一案法捕房已獲有該輪嫌疑旅客南通人某甲一名特飭由淞滬警察廳派探戎順生前往查詢等情曾紀前報茲悉法捕房所獲南通人某甲名金生並非嫌疑搭客寳係該輪茶房法捕房因兇犯所携裹屍鋪蓋係其親手接下是以傳其到案詰詢情形期得獲犯線索據金生供稱是晚該兇犯等三人上輪其一身著灰布長夾衫口操清江音將鋪蓋交我看管其餘兩人均著短袄是何服色口音未經留心云云捕房詢明後當已交保省釋聽候傅質日前戎順生奉命前往捕房查悉前情後即據情回報徐廳長轉覆鄭鎭守使核辦前情後即據情回報徐廳長轉覆鄭鎭守使核辦 
[製造局紀事]  
　　機關砲工竣試放製造局砲廠造成最新式之機關砲一尊其口徑計寛七米立九與本局所造之步鎗子彈可以通用本月二十五砲廠長黄承慶呈報鄭總辦大工告竣即由鄭君於前日（二十六號）清晨率領各軍隊長官親蒞砲廠監視試放旋由總務處長谢邦清親手開放五百出檢視時　不及一分鐘之久其出彈之敏捷實不亞於德國麥克沁廠所製造鄭總辦深爲欣喜稱赞不已旋令谢總務長擬就電稿於昨日將工竣試放情形呈報陸軍部查照面將該砲尅日解京呈請總統派員考驗即委谢邦清爲管解該砲委員以便面禀製造各法 
過山砲亦已告成上海鄭鎭守使以近日防務重要砲位不敷安設故飭由製造局砲廠加工趕造七生五口徑過山砲十二尊業於前日一律告成昨由該廠長黄承慶呈報鄭君請定期試放鄭錢守使當飭谢總務長預備彈藥壳火各一百二十定期二十八號試放並飭黄廠長屆期將各砲運往西砲台一俟試放合度即分列於本局附近各要隘一面飭砲兵陳團長挑選砲兵百餘名專司護砲 
工匠須造花名册鄭鎭守使以製造局各廠工人向無履歷花名清册現當黨人思逞之際不可無此項名册以便稽查故於昨飭知谢總務長略謂各工匠中良者固多然難保無莠者混雜其間希圖勾引亟應按照軍營規則印刷册底頒發各廠囑令工匠照塡并須有連環保結方准進廠工作如無切實妥保槪行斥退云 
[工巡捐局批示]  
　　上海工巡捐總局朱局長批莊泉生禀云新租界留難糞擔由城内挑出不能遠道而行係屬實情所請准予經過法華路及徐家匯路之處與農業衛生兩有關係候即據情函請法租界華董妥速設法維持可也仰即知照　抄附此批 
[漆匠罷工續誌]  
　　本埠南北市漆匠因向作主要求加添工資不遂聚衆罷工並至城内該業公所内滋擾業經公共捕房與城内警署派警驅散各情已誌本報茲悉此事尙未解决該漆匠仍未上工三五成羣到處查看見入工作即令停止以故前日怡和洋棧内雇令工人陳阿四等油漆棧屋被漆匠吳阿根華心渭等多人所見上前勒令罷工經該棧洋人美恩用電話報請滙四捕房派探將吳華兩人拘押又漆匠王才卿吳永記前日見山西路一百四十八號門牌張榮昌所設肉莊内亦在油漆上前干涉經張報捕拘獲於昨併解公堂請究先由捕房代表牛門律師上堂譯稱該被告等不應勒加工資聚衆要挾阻碍營業並擾亂租界治安請爲嚴辦訊之被告各人供詞推諉並由見證各人上堂證明前情俞代襄讞得供商之美傅副領事以其不應聚衆要挾判吳阿根華心渭各押兩禮拜王才卿吳永記各罰洋五元充公如無洋各押三天示敬 
[軍艦分叚巡防之派定]  
　　軍艦分段巡防一事現經海軍總長劉冠雄與總司令李鼎新磋商支配當派定海圻艦長湯庭光督帶海圻等艦五艘巡防北洋天津等口海容艦長杜錫珪督帶海容等艦五艘巡防粤洋廣州等口海籌艦長林頌莊督帶海籌等艦四艘巡防閩洋厦門等口海琛艦長林永謨督帶海琛等艦五艘巡防吳淞口外三夾水等處飛雲艦長陳　翔督帶飛雲等艦巡防長江各口現已分别電飭一律遵辦矣 
[紅會救護人員之獲奬]  
　　辛亥癸丑兩次戰事經紅十字會會員出力救護所有各分會曁總辦事處各機關在事出力人員前經該會常議會推贈各等會員榮譽并由陸軍部關取尤爲出力之各員呈請大總統給獎當奉給予各洋員六等嘉禾章華員則給一二三等陸軍獎章在案旋因各該員勞績異常懋著復經沈副會長擇最爲出力之華員十四員呈請大總統加獎勳章業於十月十七奉批令照准矣茲將國務卿呈文錄下爲核給紅十字會出力人員勳章事銓叙員詳稱三年十月二日奉交下紅十字會副會長沈敦和請獎救護醫隊異常出力人員名單一件查紅十字會出力人員張用魁等於二年十二月二十四日經定武上將軍呈請給獎奉大總統令分别給予七八等嘉禾章在案該總會辦事各員旣據該副會　陳稱均瓱異常出力自應援案給勳章謹開具清單呈請鑒核所有紅十字會副會長沈敦和請獎救護醫隊出力　員緣由理合繕單具呈謹乞大總统鈞鑒批示遵行謹呈經總統批令准如所擬分别給奬單存此批 
[洪知事預備移交]  
　　上海縣知事洪伯賢奉齊巡按使飭調他遺缺業已委派沈寳昌來滬接　茲悉洪君自奉飭後於昨日諭令第一科徐科長將一切税餉等項清理明白並着各科長員將各項卷牘迅速清理造册以便分别移交 
[縣署大堂被雨冲坍]  
　　上海縣署之大堂因年久失修破舊不堪昨日午後三時許適僅大雨傾盆之際該堂東首屋面爲雨冲坍幸未壓傷人口 
[法讞員注監獄衛生]  
　　法公廨會審讞員聶榕卿君與法副傾事德賫沛君爲體恤商民起見日前會同新定當堂交保章程四條出示蟯諭後商民口碑載道現聞聶君又以捕房及西牢中因民事定斷管押之犯日夜禁　不見天日易於致病雖屬各由自取未免可憐因特會商副傾事德君轉飭捕房等將各該押犯每日由押所帶出在空地游行若干時　呼吸空氣以舒輰筋絡不致鬱悶成疾德君亦深表同情不日即可實行 
[浙省派員參觀公廨]  
　　浙江與武朱將軍特派秘書長陶　浙江高等審判廳長纓雲孫來滬偕同上海審判廳長袁鍾祥於昨日上午同蒞公共公廨參觀當由關讞員延入客廳茗談良久旋令秘書楊國樞導引至各辦公室及男女押所參觀一週而别 
[緝獲搶刦傷人之逸犯]  
　　匪徒金三囝（即金三毛）於去年纠黨在新閘大沽路搶取女子唐毛囡金鐲並鎗斃唐姓飯司吳永成得贓逃往渶口茲經捕房偵悉禀請公共公廨關讞員轉請楊交涉員備文派探前往協同夏口廳偵探將金緝獲於前日移提到滬昨晨押解公共公廨請究經俞代襄讞商之美領博君以案關搶劫傷人着帶回捕房候訂期研訊 
[移提青浦縣越獄盜犯]  
　　青浦縣盜犯薛伯園唐菊山前經該縣　案禁錮嗣被越獄脱逃復行劫沈祥雲家贓物逃來上海匿居華界小沙渡旋爲該縣偵悉當飭水警第一區區長盧尙忠派員來滬於前日投報淞滬警廳將薛唐二犯拿獲解回青浦歸案究辦 
[禁錮擭鐲匪徒]  
　　匪徒徐子卿前日在新閘愛文義路攫取沈段氏金環由捕追獲昨解公共公堂訊供屬實判徐押西牢半年期满逐出租界 
[判押冒探攫土之流氓]  
　　顧仲卿控流氓羅順榮沈毛囝冐充捕房包探在北河南路攫取値洋一百八十五元之烟土一案昨晨由廨復訊屬實判羅沈各押西牢半年示儆 
[阿弟戳兄斃命之原因]  
　　浦東三林塘附近龐家宅鄕民康根林前因聴從蟻媒陸阿八等晙使意圖價賣髮妻糾同匪徒蘇阿虎等二十餘人到家將妻强搶爲康弟康海汀等得悉出而阻止誤將根林戳斃由檢廳派員騐明並拿獲當時附和根林之匪徒蘇阿虎富海龍等二犯解廳訊供扳出康海汀等數人飭警傅案訊供不認判令交保候查在案茲悉此案汪檢察長因關係人命未便草率是以派司法巡長梅南枝下鄕偵查茲查得此案發生之初由康根林串同蟻䗋陸阿八蘇阿虎等將妻價賣恐人阻止故至夜間糾同多人往搶海汀等疑爲盜刧出而防衛誤將乃兄根林砍斃又戳死匪徒季姓一名一再偵查鄕人衆口一詞現梅巡長將偵查情形報告汪廳長前日立飭法警往傳康海汀到廳研詰之下判令收押候究 
[研訊請求離婚案]  
　　張子瑛投地方審檢廳控伊妻張楊氏逐翁虐子請求離婚一案昨由王推事官片請賀檢察官等蒞第二庭審理命傅兩造至案先據張投稱前妻生有三子年均幼小去年春間前妻病故三子乏人撫養故於冬間娶楊氏爲繼室不料過門之後迭將三子凌虐兼之吸食洋烟今春商入患病商人之父來家探望楊氏竟敢驅逐不供　食似此行爲實屬忤逆性成因此不願與之完聚請求斷離云云質之張楊氏供稱年二十九歲蘇州人丈夫所言婦人吸烟確有其事蓋因婦人自嫁之後忽患氣厥病症發時異常劇烈延醫診治無效故由丈夫勸婦人吸烟當購烟装與婦人吸食病竟霍然嗣又在去年十二月間舊病復發丈夫仍以洋烟治病得愈云云官問爾吸食洋烟可曾被巡警拘罰過否答稱曾被巡警拘來案下罰過洋三十元官又問爾因何將兒子虐待因何將翁逐出可細細説明楊氏答稱虐待兒子並無其事至於逐翁一　婦人斷然不敢翁乃尊長安有逐出之理現因婦人身弱多病所以丈夫意欲將我離異請察張子瑛又稱楊氏於上月間將金圈吞下意圖畢命商人急延醫生用藥灌下始將金圈瀉出今將金圈呈案請鑒官問該氏有其事否答稱是日因與丈夫口角之後氣忿交集吞圈　盡是實而張子瑛一再請求堂上斷離張楊氏則稱如欲斷離惟有一死言畢在庭大哭問官會商之下諭爲辯論終結聴候送逹判詞遂飭兩造一併退去閉庭 
[又有訴請離婚者]  
　　住居滬城大東門南城脚商人夏某於四年前聘娶奉賢縣青春　隆泰行主楊　昌之女楊氏爲室自成婚迄今相安無事月前楊錦昌病故楊氏歸寗治喪一去不返夏迭次往接避不見面經夏訪聞係被妻母楊何氏聴從好事者唆使將女藏匿意圖不良前日夏又往接歸乃何氏不認夏爲女婿以故夏心不甘服邀同䗋　昨赴地方廳提起離婚訴訟奉諭候示辦理 
[髪妻捉姦]  
　　蕩婦陳氏近與賣荣傭名毛囝者姘識賃居密勒路　椿里第四家昨被毛囝髪妻某氏偵知糾同多人前往捉姦適毛囝已經外出惟將陳氏痛毆一頓經鄰右到場勸散了事 
[誘藏須查實據]  
　　陳劉氏前投法公堂控稱前娶候朱氏之長女侯氏爲媳於六月間私回母家後由親友勸回至八月初三日朱氏之次女侯妹妹前來婦人家中與媳婦密談多時旋即偕同出外言稱歸寗一去不返向朱氏追問一味支吾已被藏匿求追等情訊供不認交保查核在案昨日劉氏偕見證王國祥等投案續求訊追王供六月間確知陳媳私回母家由人勸回此次之事實出不知沈劉氏陳方氏同稱與劉氏係鄰居是日目見侯妹妹至劉氏家中旋即同伊姊出外往西而去是實朱氏供劉氏懼婦人向其追問女兒下落故此具控爲先發制人之計到案之各見證均係劉氏賣出爲證豈能作憑求察判朱氏交原保諭原告於十四天内查明誘藏實據准予嚴追如無實據將案註銷 
[捲逃案加控姦情續誌]  
　　粤人姚東卿（即姚棟材）向在美國兵輸充當水手因伊妻姚陳氏（即陳阿蘇）於六月間乗伊隨船前往小吕宋時捲物背逃經友人通函知照請假回申偵知陳氏匿居虹口克能海路因即報由捕房前往陳氏匿居之處將衣物搬回並因偵知當陳氏捲逃之際由粤人陳仁山（即張阿小）帮同搬取故延律師具控公共公廨而粤婦陳阿蘇（即姚陳氏）不認姚爲正式結婚亦延律師控姚朦報捕房私搬物件等情一案業經公廨分别傳案會訊候核在案前日午後俞代襄讞與美領博君升座復訊先由原告代表律師上堂陳述案情並稱被告姚陳氏與張仁山有曖昧不明之姦情當原被正式結婚後張因指陳氏係伊寄女故時常往來云云乃被告姚陳氏及張仁山之代表律師即先後起立辯稱原告所指姦情須將犯姦之時日地點切實聲明不能含混否則不能作憑應請將所指姦情註銷繼即訊據原告姚東卿供稱去年四月間假某酒館爲文明正式結婚因兩家均無父母故由王九金王朱氏爲媒並由在美國兵輸爲總西崽之徐阿秀爲主婚當有證婚書由爲䗋之王九金王朱氏代爲簽押交由主婚之徐阿秀收執供至此被告律師即聲請堂上立命將證婚書呈出故即由徐阿秀上堂將收執之證婚書呈出復據繼續供稱當時即在結婚之酒館内請客親友到者有六十餘人我與被告結婚衆皆贊成故即爲正式結婚之夫婦云云經被告律師盤詰良久研訊至鐘嗚六下因時已晚奉中西官判退候復訊再核 
[陳杏梅交嫂領回]  
　　廣東女子陳杏梅年十六歲前在法租界迷途由捕帶案據供向住青島因有戰事隨人來申無親友可投故此迷途判發堂留養在案今有婦人郭阿惠（即陳郭氏）投法公堂禀稱杏梅係婦人之夫妹前由家中私行出外今悉由案下發堂求請給領判着杏梅認明伊嫂無訛准予領去 
[被拐女子骨肉完聚]  
　　常熟女子和弟於今春被匪徒誘拐來滬串同婦人王張氏得價洋二百元賣入雲南路二十一號鴇婦沈氏所設雉妓院内爲娼茲經女之舅父孫金壽來滬尋見訴知女母李孫氏女翁倪榮福女之未婚夫倪少林到申於前日報請捕房派探將王張氏與女及沈鴇一併拘獲昨解公共公堂訊供明晣判王張氏押女所九月沈鴇押半年女交其母領回完案 
[客棧主察破拐匪]  
　　袁福奎携同男孩張福壽王小四子投小客棧住　棧主察其形似拐帶報捕拘解法公堂請訊張孩供鎭江人父亡母存向在原籍隨賣火油之某甲在途呌賣火油因被甲責打逃來上海日用不週在英租界向袁乞錢袁云帶我出門學習唱戲故被携往客棧是　王孩供在鎮江原籍由表兄帶來上海找寻生意在途失散在四馬路青蓮閣荼肆前與袁遇見向我詢問來申情形後即携往客棧住宿是實袁供因張王兩孩欲覓生意故欲帶伊等出門代爲覓就一時不及起行躭擱棧中不敢拐帶求宥聶　員判押　月逐出租界兩孩送救濟會這回原籍 
[老姑娘被拐來申]  
　　江北女子彭老姑娘年已二十三歲被吳姓老嫗在鹽城縣原籍拐帶來申寄居陸家浜人力車夫王壽昌處王又轉托朱有才招女母領回免致波累不料被流氓胡金軒（即靜山）偵知向王索詐洋二十元將女領出仍串由吳嫗寄放閘北某姓家嗣被胡之同黨人范開山向胡分肥不允以致口角由十八崗警察拘至一分署傳集王朱二人詢問飭送警廳司法科訊究　復由警將該女帶署亦即送廳歸案辦理 
[徐廳長體恤長警]  
　　湘滬警察徐廳長前因辦理内國六釐公債票事曽經飭知警界應照浙省軍警一體認購章程辦理茲聞此事上級人員已均量力認購繳欵而徐廳長以各區署長警每月所得餉銀微薄除去開支飯食等費外别無餘資籌措更非易易是以飭令不必認購以示體恤 
[合衆保險公司籌議推廣辦法]  
　　歸國華僑集資在本埠泗涇路創辦華僑合衆保險公司以挽利權所有營業發逹情形曾紀前報茲悉中央政府前據該公司呈騐資本册據實足規銀一百萬兩純係華僑資本不收洋股經農商部允爲註册提倡並通咨各省商會一體扶助進行昨該公司總理黄少泉接到北京漢口各方面來電以外人所設保險公司營業日漸發逹而我華商坐失其利實屬可惜請爲　張云云現黄君擬通告各華僑股東定期會議推廣辦法以期挽回利權 
[閘北烟土案何多]  
　　閘北檢察分庭前日起訴之烟土犯經孫推事分别判决劉伯坤帶烟膏三兩罰洋十五元李張氏帶土十三兩罰洋八十元王玉大帶土三兩半罰洋三十元黄根三帶土八兩罰洋十八元一併還押候繳洋開釋 
五區警署前日又獲大帮烟土犯移送檢察分庭請訊計獲張阿才方榮通五大喜張有立周銘傑戴九之潘老四李榮甫錢春中江金榮沈文洪劉康吳占如陳月樵陳保和等十五名抄出膏土丸藥嗎啡共計六七十兩又查獲私吸洋烟之王子森一名抄出烟泡五枚烟鎗一支當經李檢察官分别訊明押候起訴公斷 
[欠欵案仍須法廨質訊]  
　　住居西藏路一號自署爲陸軍少將浙江都督府高等顧問官之吳振黄被陳子春投法公堂控告欠洋一千五百元業經法公堂派探協同公共捕房包探將黄提解公共公廨訊據黄供久居公共租界願受治於會審公堂判交如數人銀並保候查明再核在案茲悉黄已延律師代表函致公廨聲明故昨復由捕房將黄傅案請示聶襄讞以此案已經法公堂缺席判决即商之美領詹君判黄存洋一千五百元着於一禮拜内自投法公堂候質如再逾期將洋移送法公堂備抵銷案並由公堂函致其代表律師查照 
[牛奶攙水案改押一月]  
　　牛奶棚主邱理庭前將牛奶和水混售爲捕房查知以其有碍衛生曾經拘罰乃爲時未久故技復萌前日又由捕房查出所售牛奶百分中和水三十餘分拘送法公堂判罰洋五十元在案迄今未交昨又提追邱供商人資本甚微無力罰洋求恩寛宥判改押一月完案 
[汽車撞傷行人]  
　　昨有一百三十四號汽車駛經百老匯路外虹橋畔撞倒行人吳來記磕破頭部等處當由二百零六號華捕將吳車入捕房捕頭命送同仁醫院療治 
[沿途互毆]  
　　錢阿財朱金林等昨在西華得路互相毆打巡街捕向阻不服一併拘入捕房候辦 
[奸商妨碍善舉]  
　　上海普益習藝所開辦以來係照從前貧民習藝　章程辦理内中所製物品以肥皂香皂爲最佳頗受社會之歡迎以故館場頗廣近有好商乘陳冒牌仿造僞貨希圖混售實與該所善舉大有妨碍是以由該所總董張逸注君將各種牌子開明呈請南商會總　理立案以杜冒混 
[招領遺失皮夾]  
　　淞滬警察第一區署長董希賢昨發示論云爲示領事案據第四區二分署民人張景寛於十八日投該署報稱民姪小順子拉車爲　於昨拉車行經英租界江西路自來水橋迤南地方拾得皮夾一只内洋十元鈔票六元小洋三角銅元八枚不敢藏匿特繳來署等情當經四區曰分署署員　　誠詳報警察廳並請通飭各區署一體懸牌招領　案　特示仰各商民人等知悉如有失主認領務須報明情　速赴警察廳員領可也此示 
[公共公堂瑣案]  
　　前在公廨爲差夥之馬阿榮（即馬禎祥）控妻父魏阿寳與陸錦才串誘其妻魏氏帶同子女捲逃等情魏阿寳已由廨傳案交保在案昨由捕房將魏氏傳案請究亦諭交保候訊 
　　積竊陳阿二李金榮吳侯長等串竊西人蘭狄克華商陳興記新錩記等華洋各戶布疋牛皮等鉅贓匿居楊樹浦路雷吳氏家托唐文奎消贓與徐香濤樓才發童富瑞等經捕房查悉派探將陳等男女八八一併查獲昨解公堂請究經中西官略詰一遇判均分别押候復訊核辦 
　　騙子陳彬章王家商揑造義昌錢莊假票騙取劉守仁張雅泉等愛國布消贓與袁芝　業經捕房將陳等三人一併獲解公堂訊押候究在案昨經中西官復訊屬實判陳王各押西牢半年袁罰洋二十元充公無洋改押二十天分别示儆 
雜評三 
[整理雜税處] （訥） 
　　見本日命令 
　　近來商人苦况半因金融之滯塞半受惡税之擾累試一調查各地收税情形其不涉於苛細者幾希今者中央設立雜税整理處專管烟酒牲畜等雜税各省則隷於財政廳下其整理目的固以擴張收入也擴張收入一防中飽一防遺漏而盡力推行其徵收之法此外無他義也然吾謂於盡力整理税務之中尙須庽有恤商之意蓋今日商情大非昔比爲商人留一分財力即爲國家留一分元氣此雖老生常談語然其理至確 
專件 
[淮南皖岸運商之呈文]  
　　北京財政部鹽務署鈞鑒本年四五月間聞皖岸榷運局長交龢在部具呈准借蘆鹽二萬引官運官銷消息　來通岸駭異然其時辦法如何未有明文宣布商等不敢以小人之心度君子之腹即經禀請運司明白宣示以釋羣疑當蒙運司函詢皖局迄無實在答復八月間接岸友報告謂局借蘆鹽開運在即已飭各分局籌議插銷商等乃知事已屬實又經詳叙理由禀求運司電部飭局取消奉運司批示以所陳非無充分之理由惟皖局鹽已借定事難中止擬令酌留數成運銷官岸餘則發商配票電商皖局照辦詎文局長電復但允以四成專銷滁來全其餘分運北岸三成搭銷猶以保守維持自居並謂商等未悉籌銷情形無怪有所誤會等語　經運司以皖局此次借運並不照章配銷係屬例外電請鈞署飭局仍　司　辦理以維鹽法仰見運司守法不阿商等莫名戲仰旋奉鈞署皓電酌定辦　除照皖局　擬以四成配銷滁來全外其餘一萬二千引卽山文局長斟酌南北兩岸情形於商鹽缺乏之各分局即將借運　鹽酌量搭銷其餘存鹽壅滯之區仍應循舊配票等因捧誦之餘莫名錯愕彼時即擬電禀籲求維持商業適聞文局長將因此事來揚接洽商等猶冀其稍加體恤但不致創深痛鉅又何敢以卵敵石有拂官長之意不料該局長到揚後面諭商等如欲配票在蕪湖領鹽每百觔須繳規元銀一兩八錢是名爲配票直欲商等代出資本而悉舉票租餘利奉之局長不留涓滴之餘潤轉不如聴其佔銷猶可使人人知爲官奪商業矣綜觀此案始末該局長以缺銷二字朦蔽政府以誤會 
 
 
 

Page 11

 
 
二字欺蔑商人幾以爲衆人皆愚惟彼獨智而不知衆目昭彰豈一手所能盡掩姑無論南北各岸並未　銷即間有一二分局存　不充亦非商等之答緣商　之責但應在儀棧領鹽南鹽則應由通秦各場商人自運北鹽則應由儀棧向淮北購買均先到棧堆儲以備商等掣領近年南鹽雖缺以供皖岸則有餘北鹽間有脱擋均經儀棧隨時設法挪借湘卾西三岸備運之是蘆濟南等鹽　資接濟該局長職司榷運縱或因預防脱悞起見只當催棧　鹽更或慮儀棧籌備不及致勞該局長代謀亦只當仿照前清季年儀棧總辦陳維彥仛内借運蘆奉等鹽以濟江運之辦法於到棧後仍照北鹽定價發商配票運岸濟銷斯爲光明正大不此之務遽以缺鹽借口假公濟私爲自運自銷之計商等何辜奪其營業明目張膽不恤人言實堪駭異伏讀鈞署電飭因該局長原呈有票鹽不敷分配之語故爲此變通之策期於民食商情兩無窒碍固未悉其爲欺飭之嗣也然商鹽缺乏之處鹽到即售則由官自銷存鹽壅滯之區候售需時則歸商配票似非持平之道亦豈政體所宜果使淮南票法已廢票鹽引地准歸行政官廳兼營商業則商等亦何説之辭第以目前而論我政府並無廢票之文湘卾西皖猶是淮南票商引地而鹽法未改以來悉照舊章辦理早奉有大總統之命令該局長豈猶未諸而弁髦視之耶光復以還舉動之跋扈以湘岸鹽政處黄鍈爲最權力之偉大以卾岸福利公司爲最然其所借蘆鹽奉鹽猶皆到岸配票未敢公然自銷擾亂鹺網破壞鹽法福利價雖甚昂而定額之外優給餘觔不爲竭忠　歡之舉不謂六局長身爲中央特任之官時在鹽政統一之後竟敢一切不　悍然爲之此端一開不但淮南湘卾西等岸告可接踵而起即全國有鹽務省分亦均可聞　尤效以官爲商但加以缺鹽之名詞即可奪商業之權利商等身家不足惜如我政府之鹽法何現聞該局長所借蘆鹽業經開運已有一輪抵岸事在危急不得不剴切上陳方今我政府維持商業保護商人迭頒命令炳若日星鈞部鈞署司鹽政最高之機關即全國鹽商所託命用敢瀝情呼嶺冐昧電陳伏祈電飭皖岸榷運局長文龢將所借蘆鹽除以四成撥歸滁來全官岸外其餘一萬二千引只可查照江運北鹽定章發商繳價配票承領不得佔奪商銷致玷官箴爲傷政體不勝激切屏營待命之至 
 
 
 

Page 12

 
 
   
 
 

Page 13

 
 
自由談 
游戲文章左鈞 
[官場竹枝詞] [  半呆子]  
　　想做官兒運動忙吃憐暮夜實堪傷一朝得到官兒手便覺今生　　姓氏香 
　　跑到東洋惟半載牛皮吹得丈三高笑他理案都顚倒還算能員　　意自豪 
　　案據咨稱奉准開漫　老套騙錢來暗中不結風頭客休想升官　　衣錦回 
　　悶坐六天玩一天今天且喜可雙眠先將底事低聲説下　星期　　　宿員 
　　傳來一語心驚跳説道科員要減人奠管風聲眞也未我姑先借　　十天薪 
　　楚館秦樓我慣游雙和雙酒買風流何來公債優先票　扣三番　　弗色頭 
　　百外薪津實在多餘來討個好姨婆可憐公事忙無暇夜半歸家　　已有夫 
　　見利爭先事本常託名公益飽私囊看他吸盡民間血還説共和　　　　樂未央 
詩選 
[歸台州舟過亂礁洋] [  瀨巖]  
　　西風　起海波黄消息徵禽託渺茫殘堞悲笳昌國衛扁舟落日亂　洋一身似粟藏無地羣盜如毛念故鄉（吾台匪風不靖實由退伍兵多防營裁減所致）浩刦不應親眼見少聞父老説洪楊 
[和漱巖大弟舟過亂礁洋韻] [  子裳]  
　　萬里滄溟落日黄海天秋思入蒼茫歐風已醉青州客墨雨今過黑水洋復社有詩惟弔古萬方多難老何鄕滔滔人世皆爲我臥聴羣言又學楊 
[和漱巖叔韻] [  女士屈逸珊]  
　　扶桑東望曉雲黄萬里驚濤接混茫恐有蛟龍翻地軸料無瀉渤限華洋棋難定著時更局酒可消愁醉是鄕落日中原延佇亂　聲裏幾垂楊 
[再疊前韻答逸珊嫂夫人] [  漱巖]  
　　淡飯安心　菜黄長齋繡佛叩迷茫（嫂夫人生而茹　）春婆喚　江天夢（隨子裳師官皖廿年）我士惹澴渐水洋募勇封俠　　　退兵爲盗禍家　神州上　人多少風雨　　怨白楊 
劇談 
[時事漸劇佛動心（續）] [  鈍根]  
　　附第一幕登場人物表 
　　會場主席陳英　女士（年約二十三四剪髮西妝）壽萊西（鄕曲）年約五十體甚肥鬚根　　繞兩頰頭　無結爪皮帽（身穿長褂短袍脚登高統白布襪半統黑皮鞋）麥　昭女士（年約三十許貌極妖　口齒伶俐多新名詞）夏維新）年約二十六七貌露好狠蓄菱角鬚翹然上指服西裝甚緊貼（無 
名女子（年約十七八）魯小連（年二十許貌本村俗强加脩 
飾畫眉傳粉髮向後披光澤如漆服花呢西服粉紅襪鏤花鋭頭革履言動作媚態如女子）又一女子（年約十四五性極傲好打人）其餘男子十餘人女子七八人（俊醜不一老少咸備） 
　　第二幕孽緣 
　　開幕場上作精室陳設華麗麥儷昭坐醉翁椅上其夫賴　斜坐倚桌吸板烟一子一女在地中捉迷藏爲戲女蒙巾頭觸於案而哭 
　　（麥儷昭　足呵斥）小猢猻谷碌碌没有一刻兒安静討人厭得狠還不與我滾出去 
（賴　向女招手）來來（女投賴懷）（賴爲撫縻痛處） 
（麥駡賴）我呌他們出去你偏要和他們厮緾道是甚麽緣故你不是有意與我爲難麽 
　　（賴）太太别煩惱我想兒女繞膝也是人生幸福家庭之樂怎麽太太倒厭惡起兒女來了 
　　（麥冷笑）你眞是老牛舐犢這樣粗笨卑賤的劣種不是你也生不出來不是你也没有人愛他的了 
　　（賴勉强陪笑）太太休得取笑講理這撫育兒女的事情原是太太的責任自古説嚴父慈母老子訓責了兒子便須母親去安慰他如今我們俩却倒了個頭兒不變成了嚴母慈父了嗎 
　　（麥作色）誰跟你取笑來我最不喜歡人家呌我太太你偏是太太太太太太一個不了像你這樣的年紀稱爲老太爺也不爲過我却還是個少年没來由敎我犧牲了少年的幸福跟着你做老太太世界上的事也太不平了我恨只生當野蠻時代婚姻不能自由只憑看父母的專制配給你這老而且醜的丈夫如今文明進步了倫敦巴黎的女子都是不嫁丈夫不育女兒每日在交際場中受許多男子的奉承好不自在我雖不及他們却也不比從前多少要拿些自由幸福不能跟你盡甚塺夫妻的義務了（賴聞肯暗自總眉急驅兒女出外復至麥身旁坐下作温存狀）唉你好狠心哪想我雖是年紀大了一些却還不至於衰老容貌雖不狠美却還不至於極醜况且和你做了十幾年的夫妻從前也很蒙你相愛如今不知我有甚麽地方得罪了你你便把我瞧不起來了但請你想我家也算是龍山鎭的首富不用説裁衣做飯不要你煩心就是一切家務事情也有我一個人經管不敢驚動你你只管自已保重身體每日遅起早眠坐着　　　再不走到花園裏看看花有時覺得煩悶便出去坐一回汽車　　天戲我還供給得起 
（麥推開賴搖手説）夠了夠了你是有錢的富翁我早知道了來啊 
（一婢應聲入）（賴亟起立離麥）（麥向婢説）你去吩咐把馬車配好了我要出門去 
（賴問麥）太太要到那裏去 
（麥）我又不是小孩子你不必管我 
（婢）太太想必是到曹太太那裏去又麻雀呢 
（賴）哇我也狠想又麻雀太太何不就家裏又了一場罷 
（麥不理但向婢説）快去快去（未完） 
[栩園劇談（續昨論申舞台之鴛盟離合記）] [  天虚我生]  
　　文遇於受銀後　夜遍征適踐盜斃之屍因血污而　成嫌疑結想頗佳特文遇又何必若是汲汲不待天明而後行耶指爲殺人之證僅有二端一爲血污一爲現金伹死者明明騐爲刀傷顧不得刀證據何在編者似宜使盜棄刀而這　尤合於搆成寃獄之因（天演）飾仵作居然絕似内行而（天民）之飾死者體僵而崛尤爲確肖馬元芳回署後就商幕僚似宜設爲書房景新劇布景惟書房景獨缺廳堂景獨多似亦一極大之缺點（影儂）飾錢穀老熊可掬惜紹興白不純不如（六澤）之飾刑名仍以滬上土語爲佳也主賓討論一節刑名幕友所司何事乃於事實上絕不細問純然作一種去題萬里之談雖曰滑稽亦覺太不近情尤可晒者則以錄供上詳稱爲報銷是值門外漢矣庭審一幕極類眞景刑枚尤似老手惟上天平架時堂上乃擲一籤不免貽蛇足之　法場一幕最不近情豈有審决之犯已經祥轉就地執行乃因夫人小姐之故即可緩决者耶新劇犯此病者極多血淚碑尤其著者竊謂本劇於此等處亟應改良於幕僚計議時當言盜案疊出不破業已記過三次苟此案更不破勢必撤任庶爲後文伏一線而於情事亦覺較近蓋馬元芳　欲陷其可憎之壻亦不當竟向幕僚直言而况身後尙有一僕座中尙有一錢穀也於法場一幕當改作核　起詳之時阿嬌送荼入簽押房馬元芳方倦而隱几此案爲阿嬌所見以告馬妻馬妻大驚乃　其　則於官樣文章較近而阿嬌且有正劇可演不兩得耶（未完） 
小説 
[滑稽小説魔玉（四續）五] [  卓呆]  
　　頑公恨恨的道莫非你在這鏡子上做了什麽要意兒定一道我不曉得你在玻璃窗上照照也好定一很是鎮静頑公急急走至窗前對窗上一　見玻璃上所映的仍非自己還是兒子定一他方始呆呆的想道這是什麽緣故呢定一便立在父親旁邊説　請再看看父親與我並肩而立彷彿是兩個高定一一起立着那時玻璃中景無映出兩　少年　兩頰　而　紅　　　如　　身穿學校制服自頭至足没有絲毫　具所不的是一個族色愉悦一個現着失望之狀　公　出乞憐的樣子向定一開道這是什麽緣放定一爽爽快快的道我不知道你自己的身體怎麽問起我來呢頑公道不得了咧我究竟是　呢定一道是啊究竟是什麽人呢自然不是我我是好端端的立在此然而又不是父親我看必定是另外一人頑公憤然道我自然是我自然是你的父親定一佯爲怪異之狀説道原來如此那麽何以變出這副神氣來呢頑公道我實在不明白不過我方　説很願做孩子之時突然覺得身上一陣不舒服莫非是這魔玉作祟麽定一道是了是了這紅玉本來有魔術的父親説要做孩子就做孩子了如此看來眞是有求必應現在如了父親的願再好也没有了頑公怒道什麽再好也没有定一道父親旣經變成這種樣子就不是紳士了還是和我一起到上海亞雅學校去罷頑道放屁第一是你不應該弄這妖玉今天的奇禍未始不是你的罪你這忤逆不孝的畜生定一道不對不對全是你自己請求的頑公道我那裏請求過呢説畢又想了一想忽然喜道有了有了此石是有求必應的待我再來求他復原罷頑公將紅玉高舉手中禱告道請恢復我舊時的身體復還我五分鐘以前的樣子頑公只是祈求怎奈毫無效力依舊身體頗小是個十三歲的少年頑公又驚又怒即將紅玉抛在地上説道好一塊不　拍舉的妖玉你要作崇我即把你丢掉定一徐徐將玉拾起説道照看來恐怕這玉的效力一人一生只有一次頑公很懊喪的道如此已經無法了定一你看還有什麽方法快些敎敎我罷别一味的笑了定一道這種事情呌我那裏知道頑公道你莫慢吞吞了萬一家中人走一個進來見我這種狀態豈不羞死我麽定一道那麽索性去喊大家一齊來看看罷頑公怒極喝道你敢如此我决不答應的還是我去請個醫生來診治罷但是被醫生傳到外面去我的體面就此休矣高頑公是好好一位紳士中了魔術變成了孩子被衆人當笑話講是我情願死的定一道不妨我有妙法在此這玉的効力旣是一人一生只日一次此刻何不由我來代替父親請求呢 
[短篇應時滑稽小説登高] [  東埜]  
　　满城風雨遍地黄花重陽至矣登高登高 
　　登高亦多術矣余居上海即就上海論登樓外樓歟登邑廟内園之假山歟抑登滙中旅館之最上層一喫番菜歟余皆厭其煩願擇其簡便而易行者 
　　雞鳴而起余啓皮篋取袓宗遺傳之厚底靴一雙着之走出於是余之全身高於平日者凡二寸有半 
　　報時鐘打八下早餐之時已至一家八口圑　入座余取二絨墊先置椅上旣坐余之屁股乃較同席之人爲高 
　　余家距龍華塔密邇飯後登之眺　間忽思大便迫不及下於是手扳欄杆蹲踞作勢且遺且吟板側尿流急坑深糞落遲之句一時過其下者喜爲上天雨金咸張口引領而望之 
　　旣而下塔擬兜圈子　靴重不良於行乃僱一鄕人余伸兩腿跨其頸上手　　其額角余之上身遂高出人一頭地游行街市頗甚舒服即兒童嬉戲所謂一人騎狗者是也 
　　傍晚回家余友來訪談笑問余舉日間種種之事以告余友大笑急欲辭去余間何事亟亟友答言登高余曰日之夕矣牛羊下來卜盡卜夜許子何不憚煩耶友曰恐爲君着先鞭烏能不急余誓不效　友乃笑曰余回家就　當囑山荆墊入我身下是余在魂夢中藐藐此躬猶高人一等也汝之登高以立以坐以行而余則以臥不尤勝耶余乃欺服 
 
 
 

Page 14

 
 
   
 
