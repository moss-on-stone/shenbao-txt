# 1913 - 136 - 4914454

 

Page 1

 
 
要件 
[宋案證據全錄（五）]  
　　第十八件（趙總理致應夔丞信一紙信封一個國務院應密電碼一本） 
　　密碼送請檢收以後有電直寄國務院趙可也桂馨兄鑒鈞手啓一月十四日 
　　（信封）卽送應先生啓趙緘 
　　第十八件（説明）此件信封卽送二字趙緘二字及啓字均紅色刷印其密碼電本面頁書有北京國務院應密民國二年一月十四日十六字 
　　第十九件（應夔丞信两紙又一紙） 
　　洪來電奉總囗特委爲與夔因改爲秘密結約以便進行定禮拜三卽正月廿二日由京直南廿三晚扺寧轉申妾事與棧房速辦定妾卽交慕良去辦棧定新洋棧卽桂仙底子翻造之處統照前信一一辦妥約計千元之譜夔約禮拜三下午一點快車來滬或今日晚車來均不定此間諸事都大順大吉百凡如意另獲欵五千已滙趙菊椒由甯交其帶申俟夔蒞申再收夔手泐正月廿一日（此處有應夔丞印） 
　　雪老在吳未晤一切事與章軍務司接洽矣李妾侍從大好請放心二大人是否回甯囗哥病阿曾好桂妹身體囗囗否爲念夔又及正月二十二日 
　　第十九件（説明）此函似係應夔丞寄家之信蓋有應夔丞印章信内第一行第六字不明似是府字附信内寧下哥上一字體下否上二字均未詳 
　　按自第十二件起至第十九件止係應夔丞在京時領款遞摺及趙總理函發應密電本等事第十九件雖係家信内有特委秘密結約及領欵等語是爲一節 
　　第二十件（北京寄洪蔭芝電一紙復電稿一紙） 
上海石路吉陞棧洪蔭芝趙囑速回深 
　　二年正月廿五晚十二時北京來電當已密復國務院趙總理轉陳總統並用明電飭知椿樹胡同内部秘書洪查照轉告趙智菴以資接洽前事巳於當日用飛函致趙稿與電略同加以朱介人出爾反爾忽保朱經田以民政長因中央信任經田忽又反對省會正紳力保乞維持卽發任令爲盼正月廿五二時申發（此處有應夔丞印） 
　　（電稿） 
　　北京椿樹胡同洪卅一號快車回告趙蔭十六辽明電 
　　北京國務院趙鑒應密洪正有事甯蘇準卅一號回淮運司翌日來京程督被迫將辭職莊藴寛誓勿自代乞預慰程國會盲爭眞相已得洪回面詳夔徑 
　　明九字密四十九字共五十八字二年正月廿六日上午七時發（此處有應夔丞印） 
　　第二十件（説明）此件第一紙電碼共十三字原譯僅趙囑速回四字電文末碼（三二三四） 
照譯爲深字未知誰何二年正月二十五晚至正月二十五二時申發等語係應夔丞所註蓋有應夔丞印章第二紙第一電係洪述祖寄其家電稿第二電係應夔丞致國務院電稿均譯有電碼應夔丞註有正月廿六日上午七時發十字並蓋有應夔丞印章两紙騎縫亦蓋有應夔丞印章 
　　第二十一件（應夔丞致朱經田信稿一紙抄致趙總理信稿一紙） 
　　致北京亮果巷朱函 
　　經田先生足下還上假欵除現撥外並向長江總稽查黄漢湘君處劃上千元曾否收到爲念洪蔭之老伯今日蒞此詢以所事浙未回電偵之社會又有小部分人受人嗾使肆意反對皆由此公患得患失出爾反爾所致也○於此事並無絲毫芥蒂於其間不過遠望桑梓令人心悸公爲人望必仗捨己救時以應浙人求治之殷解此倒懸之民耳蓋浙之正紳大半寓申現當事者率新進之徒而實有功績者又被謫山林甚有罪以大辟者試問功罪倒置人心平否恃功怨尤亂機叢生矣况防營不馴只知仰邀上意以結合豈能再顧及民情之向背耶除已會正紳馳電中央外並將致中央密函秘呈乞查照回玉寄上海文元坊爲盼○○立正上書正月廿五號 
　　附止致總理函稿一紙民國二年一月三十日（此處有應夔丞印） 
　　致趙總理函 
　　應囗囗上言所事巳於甯申查有實在頃得湘鄂回電其中尙别有舉動離奇怪誕十色五光妙在運用未能一氣措置尙易爲力耳詳情另密陳中山先生同馬君武先遊東灜足見高人深致頃讀民立報所載適洪老伯來滬詢以究竟彼亦茫然幸事實相離但旣有是因不得不始終愼之因悉 
　　府中每有人員泄露機要可否要求極峰於見客時如有機事商量總宜屏却左右爲妥則捉影捕風盡可消弭矣浙事介人嗾其機關民權亂吠並令國民黨之一小部張揚反對未免患得患失出爾反爾然禍機已伏發動不遠南方爲天下人所注目者不得不未雨綢繆除巳會同正紳馳電中央歡迎經田先生外以此事應響中央請迅賜酌裁大局實幸此上正月廿五號晚 
　　二年元月廿五民立專電二則 
　　聞内務部秘書洪述祖見袁總統不悦歡迎國會團説袁出巨欵交伊赴滬担任解散該團昨已請假不日南行 
　　聞統一黨魁總統府顧問王賡假招待國會議員爲名向袁總統取洋二萬元 
　　民國二年元月二十七日由申發（此處有應夔丞印） 
　　第二十一件（説明）此第一函稿應夔丞註有民國二年一月三十日九字第二函稿應夔丞註有民國二年元月廿七日由申發十二字均蓋有應夔丞印章 
　　按第二十第二十一两件係請任朱經田爲浙民政長事其抄附稿件似於歡迎國會團有關維時洪述祖在滬是爲一節 
來稿 
[江蘇省議會之悲觀（旁聽者）]  
　　自民國成立以至今日人民心理之變遷有逈出於常軌者向之詆排行政官者今乃覺行政官之尙有人心向之崇拜代表人民之議員者今乃憤議員之滋爲民累夫行政官而尙有人心民國前途宜若可爲矣然至以議員而重爲民累而令人易崇拜爲憤怒則民國甯復有幾微之希望乎哀哉哀哉試以觀我江蘇省議會之議員而能無慄慄危懼也 
　　省議會暫行法常會期六十日得延長二十日以内夫謂得延長者非謂必延長也特恐待議事件多議會雖龜勉從事猶虞不繼斯不得不以延長爲救濟之法耳乃蘇議會於法定期内擾擾紛紛停停頓頓重要之議案竟至未有一件開三讀會者法定之期未满先巳决定延長二十日若視法定期爲八十日焉今延長之期又去其半矣而擾擾紛紛如故停停頓頓如故未有一件議决案也如故曾不轉瞬而延長期又满矣卽使此殘餘之十日中能有偉大之神通將議案一一通過其草率無當也必矣况　其不能也 
 
 
 

Page 2

 
 
　　省會議員又有救濟之法矣日省議會暫行法非得召集　時會乎然臨時會亦非法定必開之曾其性質與延長期等耳今蘇議會於法定會期之中早定一開臨時會之想於是預算案之緊要則必停停頓頓以作藉口開臨時會之理由而常會中遂决無議决預算之望 
　　嗟夫省會議員以是種種坐失人望其亦巳矣而試一究其内幕乃猶有怪之又怪者是可忍也孰不可忍 
　　日前省會開談話會議本會之預算有某議員昌言日金錢人人皆愛不必諱不必恧公費旅費吾儕之權利不可忽也於是紛紛擾擾以議費定每一議員旅費日五元常會六十日連延長期二十日共八十日五八得四百元復人給公費二百元於是常會期内每人得六百元乃接續開臨時會爲期三十日旅費如常會三五得一百五十元公費視常會法定期之半（此時並不計延長期矣）人給百元於是續開臨時會期内得二百五十元合而計之人得八百五十元此草案定議員之有人心者大激昂然而歡欣鼓舞者乃大多數翌日卽將通過之於大會以有激昂者故乃交審查然審查後之結果亦可知耳當未交審查時或主張先討論後付審查有某議員起語日此案若先討論須謝絶旁聽否則太難爲情也旁聽人有笑者有憤者皆謂某議員者傷心人也（是日列旁聽席者二百餘人爲往常未有之盛况皆注意此案也）（未完） 
時評 
[説恐慌（無名）]  
　　人人有定識有實力雖有大事無所謂恐慌也何則人各有分際事各有界限事雖大祇能及其事之範圍與關於其事之人而止而於其餘以外之事與人無關也 
　　然而中國則不然一有較大之事出人人均日恐慌事事皆日受恐慌之害本體之事關係之人未有動作而其餘一切無關係之事與人反因之而停滯而生紛擾而受莫大之損失 
　　於是今日起一事全國之人即爲此一事生恐慌明日又起一事全國之人又爲彼一事生恐慌日日在恐慌之中則所有營業所有志願尙能發逹耶 
　　故我謂今日辦大事之當局者勿越事之範圍而令人恐慌其餘局外之人亦宜自持其定識自鎭其實力勿徒倚附於人而隨人起落則雖有難事亦斷無恐慌之可言矣 
[專電]  
　　北京電聞袁總　昨日咨两院促選正式總統表示辭意略謂以國民委託總攬政務與前參議院諸君互相提挈凡所設施旣不敢操切以啟分裂亦不敢姑息以博浮名全國秩序漸定而民痍未挽建設亦鮮實效今國會成立正式之時代開始深望迅速選舉正式大總統云云　　北京電昨日參議院開會正副議長張繼王正廷被非國民黨議員質問乃聲明前此通電係以私人資格與正副議長無涉遂由丁世嶧等八十七人電爲聲明照前張王例由院費拍發張亦許可 
　　北京電昨日衆議院開會國民黨本欲政府即日出席非國民黨議員反對乃定明日出席質問 
　　北京電鹽政討論會今日討論一要求政府速頒專賣制二明定改革鹽政期限三爲借欵内按明改革鹽政欵不能移作他用三事 
　　北京電京中各報載趙致某督書自述宋案略同前次通告惟中間又有叙及國務員初就職時其未肯出席參議院即有引退决心及至兼任總理亦擬力辭宋力勸國體初定宜維持現狀勉爲其難嗣復代向諸議員疏通得大多數同意所以支持至今宋回湘省親與言在京費用尙須五千元無處籌措卽向商號代挪至今未還繼又託代言於總統謂擬赴日聯絡意在正式政府成後充駐日公使總統極贊成即囑送二萬元爲旅費交誼至深安有惡感云云 
　　北京電前日午前十一時美使帶參贊武員等乘政府特備之黄馬車由拱衛軍一排護至總統府孫寳琦蔭昌迎門接待換乘小舟渡南海至袁所居瀛海鄰室小憩後袁總統穿總統制服接見美使呈遞國書其參贊宣讀後美使致頌謂本使旁觀民國前途實視爲同情之事且深望起義時諸烈士同情從此得有圓满效果以成立自由機關袁總統答謂此最良政體永遠成立之後必能追塵先進凡貴國百四十年所享之神聖不可侵犯之生命自由幸福權利亦能完全享受更能證明中美两民族雖遠隔重洋而政治思想高等凡理則異流同趨云云答詞由顧鈞譯述十二時半宴會一時散 
　　北京電美總統電袁總統歡迎民國加入萬國一家内現因民國完全政體將漸成立果能從此發逹盛興逹於極點且將來新造之政府對於臨時政府所續注之責任亦能賡續進行　余所冀望而深信者袁總統覆謂中美七十年邦交從此益生光彩敝政府現在對内則調和法律自由以增進福利對外則履行國際義務云云 
　　北京電墨西哥亦於前日午后承認 
　　北京電蘇屬議員姚文柟蔣鳳梧孟森電程督略謂南方謠言甚多人心岌岌宋案證據已經宣布餘爲法廷之責軍民長官何可爲一案牽纏當官離次以辜民望請速回省鎭攝應公若尙在滬並乞轉陳 
　　南昌電省城遍街满貼攻撃政府傳單支日（初四）在講武堂開各界大會討論對付洋價因此陡漲市面搖動李督開會議籌欵維持 
　　南京電國務院來電五月二日美大總統呈遞承認國書是日各官署應樹中美國旗以敦睦誼　　南京電財政部電令两淮鹽運司湘鄂皖贛江寗正陽西壩揚子八局嗣後均歸部直接管轄 
　　南京電昨（初四）蘇州救火聯合會成立應省長已電飭吳縣宗知事代表蒞會 
　　南京電應省長飭江寗縣知事派員履勘文廟以便興工修理 
　　南京電民生實業公司組織女織市廠不日開辦 
　　南京電昨應省長回寗 
[特約路透電]  
　　北京電袁總統正式答謝美總統威爾遜君之電文大致如下頃承貴國駐京公使交來足下承認公文棒讀之下感慰莫名今特代表中國國民恭肅致謝且謂今政府建設之惟一目的在保全共和政體履行各項前定義務以求獲享純粹之幸福云云 
　　北京電據北京日報載稱趙秉鈞現有告退之志 
　　北京電預料外交總長陸徵祥財政總長周學 
借欵事出席衆議院 
　　武昌電駐漢美領事及美國炮船軍官數員　　昨均正式謁見黎副總統 
　　武昌電此間近復募兵若干鄂省陸軍現共有六萬名大半皆係新募者 
　　武昌電此間每年於三月二十八日舉行神會革命之後神像被燬後復以巨欵修復舊觀今日照常舉行頗形𤍠閙 
　　武昌電近來時降大雨鄕間稍受損傷秧苗初種尙可無礙惟有數處則須補種 
　　東京電日本華族游華團（昨晚二日）巳由神户啟程 
　　大阪電日本飛船家某氏在殖民地物産展覽會乘船昇空時墮地殞命 
[譯電]  
　　倫敦電倫敦各報載有孫逸仙投函請外國政府人民阻止與北京政府訂成借欵據稱外國如任意供給欵項則足促成中國劇烈之内訌云 
　　曼爾邦電坎拿大大員福斯特君日者演説謂諸屬地今不能再行謝絶分任帝國普通防務及諸屬地特别防務之負擔 
　　哇太樺電鈕西蘭大員愛倫君大坎拿大俱樂部演説謂今日急當鼓動屬地人民注意帝國公共之海軍防務 
　　倫敦電開列福利亚州立法情形極爲錯綜惟自與國務卿白乃安君會議之後該州檢事長韋白君即草擬新議案規定凡有公民資格之外人均可執有或租借産業與美人相同其他外人則可執有條約内所開之産業該議案已於前月三十日由上議院一讀通過據泰晤士報美京訪事電稱豫料上議院通過之案衆議院亦可通過 
　　開列福利亚州首府電美總統威邇遜君電告開列福利亚州知事約翰生君謂韋白檢事長所定之議案内以條約權利問題求訴於法庭將來爭訟必無窮期請加注意云云該知事答稱已將此事轉逹該檢事長請於此項提議勿可反對 
　　亚拉斯克州知事克拉克巳將該州两院全體通過之取締外人捕魚議案否認按該案乃圖杜絶日人在該州經營漁業 
　　倫敦電芒王尼柯拉斯語巴黎時報代表日吾人不願忍受奥國之强暴奥若興戎芒雖必敗惟必令奥國勝芒之代價較之法勝亚爾其利亚俄勝高加索英勝特蘭斯佛爾尤貴云 
奥國國務院於列强大使會議後卽續開會議倫敦外交家殊爲驚詫據奥政府宣稱陸軍大臣曾詳細解釋大局情形各國務員討論之後對於進行辦法巳全體表示同意惟據奥國各報載稱該院僅贊成陸軍之部署據各報載稱駐英列强大使對於芒王答覆列强之公文及愛山特提督在鐵拉那組織亚爾巴利亚自治政府之舉動均未得報芒國覆文忽於昨晨遞出文内詳述斯克太里問題及亚爾巴利亚界限問題應由巴爾幹各邦與歐洲列强互相討論之理由又謂列强要求退讓所佔土地及與土國停止戰爭此種舉動實屬違背中立芒國非欲抗拒列强惟求伸張公道而已 
要聞一　 
[二十六日借欵交涉之情形（北京特約訪員一葉子）]  
　　大借欵久在停頓之中至前月十五日忽再開議以急轉直下之勢而驟焉進行前此政府藉種種口實以排斥英使之顧問問題至是其態度爲之一變焉今略記其二十六日交涉之始末於左 
　　政府要求資本團於二十六日在外交部會見以謀借欵交涉之進行五國資本團代表於午前十時悉赴外交部總理趙秉鈞外交總長陸徵祥財政總長周學煕三人悉出見第一步卽要求以利息爲五厘且謂當時六國資本團所欲置鹽務稽核所之鹽督民國巳於前日聘英人沙理吉敦氏爲鹽務總顧問從前英人主張稽核處之監督會辦自可無庸復置五國資本團當卽答之日英人沙理吉敦之鹽務總顧問其範圍甚廣泛形式上雖甚相合然靜以察之如顧問其名僅僅就某問題之諮詢有權答復之而已無直接監督之權五國團不欲得其空名故範圍無論廣大皆所不取所取者爲直接監督之實權以此爲主張而不肯讓一步至於利息問題在六國團時以歐洲普通利息爲五釐五貸於中國則爲六釐今巴爾幹漸有轉機普通利息在四厘五内外此次利息改爲五釐則當可照辦云云 
两方所持之主意如是其究也政府不能不讓步聞允授沙里吉敦以直接監督權云 
此交涉告終巳及午後六時至夜十時在匯豐銀行簽押而散會 
　　國民黨聞政府遽爲大借欵簽押先在本部協議結果推王正廷殷汝驪等直赴匯豐銀行與英國代表面晤謂借欵今已簽字不可不感謝列國之厚意雖然國會旣開此等重大問題不交議院而竟自實行實爲蔑視國會資本團於此成立借欵非援我共和民國實以助袁總統一人之私人也國民全體無不反對卽非全然反對借款而蔑視國會擅增國民之擔負自不能不絶對的反對幸勿簽字云云 
 
 
 

Page 3

 
 
五國團因此卽開會議各有討論均謂不能許國民黨之要求而遂中止其事卽於二十七日午前三時竟以簽押 
　　此簽押不過爲形式上之簽押條及借欵額皆襲用六國團當時所議定者其中稍有所變更者公債出售價額不預定但定資本團之費用爲六釐而巳（百分之六）卽不論在歐洲市場出售之價格若干其中當以六釐爲酬勞費是矣據目下倫敦出售之價格對於額面一百磅約爲九十磅上下自其九十磅中扣除六厘之酬勞金實收額當爲八十四磅若在法京巴黎發行者須有二釐之印花税則其實收額祇爲八十二磅卽均平額實收爲八十三磅實收爲八十三磅則二千五百萬磅實收祇有二千零七十五萬磅此中扣除賠欵債款計共一千三百萬磅所餘者七百萬磅而巳 
[衆議院選定正議長]  
　　三十日下午一點鐘振鈴開會决選正議長到會者五百四十一人其開會情形如下 
　　一投票前之討論此次選舉議長爲第三次之决選開會之後張敬芳首先主張除去廢票計算略謂選舉議長屢無結果未免辜負民國國民並且貽笑外人其所以無效者皆因投廢票以少數人破壞大局本員主張將選舉細則修正除去廢票計算以得票過半數者爲當選則今日選舉議長必有結果如有五人贊成者請主席付表决於是起立者數人主席方欲付表决台下大呼發票發票是時又有孫鐘發言謂選舉議長細則者乃全體議决者不能因三五人之提議遽行修改谷鍾秀發言謂廢票之最可惡者爲挖窟窿今日請投票者將票雙疊明示檢票員如有挖窟窿者立卽究出作廢曾有瀾日此法甚妙李肇甫當卽登台發言主張國會爲中華民國立法機關議員腦中只知有法律不知有金錢不知有權利不知有勢力選舉議長細則乃議决之法律無論如何不能更改倘今日决選仍無結果只可由政治方面解决两黨協商後再行决選變更選舉細則本員絶對的不贊成遂仍以過半數爲當選 
　　一投票時之情形李肇甫林長民張國溶林萬里四書記察點人數報告簽到者爲五百三十八人查點人數乃五百四十人两不相符如有未報到者請聲明山西議員劉志　遂上台報到散票畢報告共發五百四十一張較簽到簿上又多一人於是江蘇議員王汝圻又續報到林君報告人數與票數相符及至開票時已三點半鐘及發票時巳五點鐘天欲陰雨議場黑暗異常及寫票時電燈始明惟投票時風雷交作及開票時林長民報告人數與票數相符由監察員按名唱票湯化龍得二百七十九票廢票三張吳景濓得二百四十八票廢票五張白票三張 
　　一選舉之結果主席趙君藩委任林長民報告謂選舉議長以得票過半數爲當選今日到會者五百四十一人以二百七十一票爲過半數湯化龍得二百七十九票應選爲正議長主席請議長就席劉崇佑謂應俟副議長選出一同就席請暫仍以臨時主席爲主席衆贊成定於下次開會選舉副議長 
[警廳保護議員之訓令]  
　　京師警察廳以王議員被人暗算一案已將該暴徒等送交司法衙門審訊誠恐再有不逞之徒譸張爲幻故特公布訓令一道保護各議員茲錄其原文如下國會召集各省議員齊集京師人數旣多黨籍互異政見偶有歧出謠諑因以繁興自本月二十七日華賓旅館發生宋大治等一案後議論紛紜傳説不一除宋大治等巳送交司法衙門審訊各議員住所另飭隨時加意保護外現聞有人將於議員到院時藉端滋擾甚或施强迫手叚使之不得到院者查妨害正當集會加害身體自由刑律皆定有專條豈容不逞之徒譸張爲幻旣有此等風説亟應先事防維爲此令行各該區署仰卽轉飭巡官長警遇有前項情事卽將其人帶區按律辦理一面派警將議員保護到院免誤開會時間以重議會而保公安切切此令 
[京師法律學生全體請願]  
　　具請願書京師法律學堂本科畢業學員王錫鑾等爲請願事三月二十三日政府公報載敎育部布告第十五號列舉有中央學會互選資格之京外各學堂而京師法律學堂不在其内查前參議院解釋原案凡中學畢業或有中學畢業程度者始准入學而所授科目又專屬一類者皆爲高等專門學校京師法律學堂由前修訂法律大臣沈家本伍廷芳專摺奏設其本科本係比照大學分科四年課程當時因需人孔亟聲明增加授課鐘點縮短爲三年且非有實官及舉貢出身者不得應入學試驗舉貢出身卽包含高等或中學畢業得有奬勵者而言故入學之初當然認爲有 
三月舉行甄别試騐此試騐期間並不算入三年學期之内畢業後又實地學習展限一學期名爲三年畢業通計授課鐘點實比大學分科之四年有盈無絀故畢業時奏請欽派大臣會同學部法部考試較之高等畢業須經部覆尤爲愼重今卽不認爲大學何遽夷諸高等之下上年外交部之主事吳台係高等學堂畢業應認爲　任官資格查吳台即京師法律學堂畢業生又司法部律師暫行章程第四條第三項在國立公立大學或專門學校修法律之學三年以上得有畢業文憑者得免律師考試本項所謂專門學校如京師法律學堂及法政學堂本科皆是今敎育部認法政本科爲高等專門而對於京師法政學堂獨否與外交部司法部辦法不能一致不知何故如謂法律學堂入學之初並無限定須有中學畢業文憑之明文故不成爲高等此説顯與參議院解釋两歧參議院解釋原案未分中學畢業或各中學畢業程度两層何者爲有中學畢業程度自不外以是否合本堂成績曾否有中學出身爲標準敎育部亦不容武斷如此須人人皆經由中學畢業方爲合格不獨國内有高等學堂難得其選卽東西洋留學生其能取得此項互選權者蓋亦僅矣且法律學堂敎習岡田朝太郎小河滋次郎志田鉀太郎等皆留東學生親受業之敎習同一敎習同一課程在留學生不失其高等專門在國内學生則否寛於對外刻於 
勵相當故不成爲高等此説又與奏辦原案两歧原奏本限定有實官或有舉貢出身者始准入學副貢奬勵不過爲有實官而無舉貢出身者補完一種資格故原奏聲明已有舉貢出身者不再給此項奬勵固不得以給奬之故而遽夷法律學堂爲中學如必以此爲限則東西洋留學生之並無副貢出身者又何以自解乎且學堂給奬爲前清秕政論學堂程度之高下當視其學科之深淺法律學堂之學科與奬勵均見原著關於學科明定比照大學關於奬勵並無比照中學之明文今從奬勵一方面推測其程度而置學科於不問不揣其本而齊其末立法本意寧宜出此事關學校程度選舉資格同爲公民勢所必爭貴院有受理人民請願並請求查辦官吏違法之權伏祈特開會議主持大公所有京師法律學堂本科畢業生應有中央學會互選權請卽咨行敎育部依法認可以昭平允而免歧視實爲公便不勝迫切待命之至謹上參議院 
[邊藏近信]  
　　登科府屬土司林葱土司汪清登眞曲向稱恭順前清邊務督辦曾給以宣撫使職銜現經尹督委派登科府知事王貞杰帶領林葱保正白馬當曲俄洛工布勞休等前往撫慰兼查糧税該土司詳細臚陳并將自有産業劃分西邊一區報効公家永作登科府牧養官牛之用故尹督已照原有職銜呈請中央另奬漢官復給年俸矣 
邊軍二營書記謝汝霖軍需韓玉亭两君由東龔回省報告鄕城情形有不得不降之勢其故一由該地去歲鄕間並未耕種無所收穫今又當耕種之時若再不得下種下季便無所食勢將餓死故上鄕城之蠻早欲投誠二由下鄕城之蠻不敢輕投上鄕城因懷憤恨昨日投報東龔邊軍謂該蠻只有二百枝槍兼之病假甚多久已懈怠若於夜間刦營必能撃散於是遂聽其言約定某夜刦營復漏風聲與二營預爲准備臨刦時二營將開花礮連放二十六砲撃死蠻匪數百因之該蠻亦欲投降三下鄕城之蠻前被趙爾豐誅剿降人甚多今若不早投降定約恐復蹈故轍故欲降而又不敢輕降云 
[雜評一（無名）]  
體面中國人從來最要體面所謂務虚名而忘實害者多矣今則專爲不留體面事中國人不留中國之體面參議院議員不留正副議長之體面豈亦所謂矯枉而過正者歟 
　　違法參議院議長電責政府違法而參議院議員又責議長責政府違法之違法是無異十餘日前友人在京正値衆議院表决選舉章程而國事維持會小有風潮正在排解乃集一聯謂之表决表决法維持維持會也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鄂江風潮未定]  
　　改進團機關又破日昨駐漢憲兵隧第一營據都督府稽查長劉有才報稱橋口上黄金堂藏有改進團逸匪顧光照等十餘人圖謀不軌當會同就近警察拿獲茲將詳情錄下劉稽查長曾奉都督令飭謂據豫督密電該省前二十四號緝得改進團匪尹亚一等數名訊認不諱并供漢口黄金堂與漢陽西門外尙有未破機關數處故令其部下連日秘密往查見河邊茶室坐有形跡可疑之人數名腔音夾雜遂俟伊等茶罷尾跟其家窺其動靜形更可疑當卽報知劉某會同憲兵隊及就近警察協同查拿維時劉某着秘查隨同憲兵巡警　導指示匪巢先令巡警入室盤查次着憲兵等把守前後門首匪首顧光照見事不祥欲上晒台逃去經憲兵什長張某赶上卽向顧匪腦後一刀始行拿獲外面憲兵見已獲得匪首一擁而入抄得子彈八箱手鎗十二枝票布令幟共两皮箱炸彈三箱東洋刀十餘把並匪徒八名卽由憲兵解交軍法處訊辦軍法處陳處長以此案關係重大當經秘密審訊聞供詞頗牽涉某司科長簽事及某團團長云 
　　都督府突來刺客二十九號午後一時有着西裝少年一名手携皮包前往都督府傳逹處自稱日本藥房社會夥友係贈清快仁丹等丸而來請謁黎督賜書匾額以資提倡各等語當由護衞官柳國祥轉報稽查處搜檢少年内套得最敏捷十三響德國新式手鎗並鋼彈二十一顆至皮包内則確係藥丸少年見事巳破則大呼不諱我來本是刺老黎的姓尹名建聲你們快把我辦掉好升官發財罷黎督立傳軍法處長程君漢卿前來鞫訊該犯仍供認不諱並云係俠勇暗殺隊支隊長程氏核與陸軍懲罰令第一條第五條第七條之規定相符合判斬决於本府照壁前並恐傳播失實黎督特囑書記處不須宣佈罪狀及傳諭府内人員勿得洩露僅秘電中央暨各省都督妥愼防範云 
　　另一訪函云黎副總統近來據偵探報告云有誅姦團俠勇團鐵血團種種匪類遍布京鄂希圖暗殺袁黎两總統及政府中人故防範備極嚴密無論何人入見皆須搜查二十九號有着西裝之少年某甲手携皮包至府昂然求見黎公云係日本某藥房經理满口東語故作不解華語之狀傳逹護衛檢查三處人員見其不類日人窮加盤詰據云係贈時令要藥與黎公轉發軍隊備急又言係藥房代表檢查處見其形跡可疑詳細搜查於脅下衣袋中得新式最靈最小手槍一枝子彈二下一顆（有十三顆巳裝鎗上）皆係上過毒藥者比將綑住禀明黎公飭軍法處長訊辦斯時府内之人聞獲刺客紛紛趕至裁判處觀看該刺客身材中人體質結實經軍法處長程漢卿提訊該犯自言姓尹名建卿係來行刺老黎的惟堅不肯説主使之人且云我們黨羽甚衆説出你們也殺不盡也不敢殺程處長卽援陸軍懲罰令第一第五第七各條之規定請令在府轅前斬决 
[黄鶴樓頭两會場之惡劇]  
　　敎育會湖北敎育總會刻届改組之期於二十八日在黄鶴樓開會選舉開　計票周之瀚（前任内務司長）佔最多數謝石欽（現革命實錄館長）占次多數乃擁戴謝之甲派人檢騐周票有將周之瀚之瀚字寫落三點水者或在人字下多寫一横字計共二百票於是主張無效爭論因之大起擁戴周之乙派以若依甲派之主張則謝之票數佔最多數甚爲不平亦起而檢騐謝之票有省筆寫謝石欽之石爲石字者百餘票乙派遂亦藉口石字之横撇不應作一筆寫成應銷滅其效力俱不能當選两派愈爭愈烈繼以謾駡勢將用武經前任會長蔡以貞雙方調停始表決將周謝两人票紙封固送請民政長秉公判斷两造始各倖倖而散按此次選舉其會員可分爲三派一两湖書院及復改两湖師範諸畢業生二文普通中學卒業生三存古理化二校畢業生此三派中又分國民共和两黨周爲共和黨謝係國民黨該二人均起義後得志於政學界若論敎育經騐頗不充分故學界大多數人未入會者對於該二人均不表满意云 
　　自治會鄂省城内街市大别爲山前山後山前地面較廣商務亦盛山後不及也刻下組織市自治山前紳士葛孝先恐山後人攘其公産權利乃起而劃分界限以山前爲南市山後爲北市各設一會巳經呈准武昌府組織成立山後紳士主張合者有之主張分者亦有之因意見紛歧延擱未辦茲新任武昌府知事史淼以自治爲地方要政應督促進行於二十七日假黄鶴樓開會邀集山前後及城外金白沙洲紳董聚議是日到會者山前有一千餘人山後只數十人首由臨時主席陳沅光代知事宣布開會宗旨次由童德宏演説所持理由全場頗表歡迎次由劉德楷演説語詆山前紳士並謂非一二呌鷄公（鄂俗語謂出入衙門包攬詞訟之劣紳爲叫鷄公）可以撐褲襠的於是全場大譁喝打叫駡之聲不絶秩序大爲紊亂經巡警竭力擁護劉始破圍而出約十餘分鐘項仰滋君方繼續演説宜合不宜分之理由並出議會規定章程爲證再次程國璠演説分合問題巳陳請議會應候議决再説惟程拙於口詞言至末尾有云我如存有私見就是狗　的忘八蛋乃葛黨播弄是非謂程係駡山前人的挑動多數又鼓噪暍打較先對付劉德楷尤爲激烈椅桌　翻茶碗起舞閙得不成景象史知事卽電就近警署派全班巡士來聲言抓人衆始一閧而散 
[武昌府礦産調查紀]  
　　民國成立後一般資本家多注意於礦業自去歲六月迄今先後赴實業司呈准開採者就本月實業司彚册中調查以武昌一府計有三十處之多茲將縣名地名礦名承辦人名分别錄下（武昌縣）楊家山煤熊國恩（壽昌縣）馬鞍山銀山頭錳戴怡磨山煤李殿香（大冶縣）石家山煤葛屏藩金盆地煤黄甲桐子園煤解震時四把刀煤黄炳中寳岩山煤張樹聲明家山煤柯長安向家山煤蕭文炳雨爐堖煤炭窩均煤羅炳坤馬漢綬金角山煤詹慶元苞家頸煤涂耀樞大路溝煤胡臨福太平安煤李賡中山頸煤徐芳倪家山煤汪國斌黑巖由煤馬潤隆馬尾山煤張漢洲（興國縣）松山嶺錳李雍州金雞嶺銅危靜齋洪家山銅劉人祥鵝公苞銅劉人祥老屋壠煤秦漢傑大嶺山鐵方培元盧家巖鐵董之威湋山細　煤魏龍翔（嘉魚縣）大崖山煤劉紹赤烏龜雌煤劉楚材長嘴山煤王玉奇 
[湘省軍事進行紀]  
　　招募步隧譚都督以湘省兵力自去歲退伍以來至今分區守備僅敷自衛之用倘一旦征庫調遣不足以資供應昨特令行前四十九標軍官程君子介委充陸軍步隊第一團團長前赴衡永寳慶等處招募精壯健兒編成步隊一團聞程君現巳奉命出發矣 
　　編練馬隊第五區守備隊司令官陳君復初於前月奉都督命令招募馬隊一隊隨卽親赴辰沅各府揀募青年壯士編制成隊並卽派員督率訓練以備調遣昨巳具造軍人名籍一覽表賫呈都督府察核備案 
　　設立線電譚都督暨軍事廳程廳長及政界諸公會議以前准鄂督來咨促設無線電報以期軍事消息之靈通早擬籌備進行祇因購機金額甚鉅而湘省財政極形困難以故遲未發表茲特將此項問題提成議案不日卽交省議會俟議决通過卽行籌措金額委員赴滬與德商訂購此項電機以便測量安設云 
　　預備營房此次籌練新軍特開軍事會議議决主張由各屬招募來省訓練所需營房除五十標舊址現已改辦軍路局外僅餘四十九標舊址恐尙不能敷用且將來新開各城門應照例添設兵房咋由軍事廳令行水陸營清丈局於所有新開各城傍城一帶官地一律暫行圈禁不准居民租建房屋以備設立營房之用 
　　開築軍路湘省建設軍路籌備巳久昨由軍路局局長先將建築路線測量釘立柳木椿標計由省垣直上至湘潭縣所有路線以華里計算共長七十餘里現巳繪具圖説賫呈都督府領欵購地一面招工投標約在陽曆五月中旬准可開工 
[贛省近事紀]  
　　都督代陳訴訟李都督昨致高等檢察廳函云查本省贛民日報二年四月二十一日時評内載驅陳澤霈一則有指陳澤霈局騙某商逹五千金以上去年代理軍務司長時賣差時有所聞各節下署倚方符號本都督閲之深爲駭異查陳澤霈爲本府軍事高等顧問官如該報所指違犯各節盡屬確實是該員自有應得之咎事關本府風紀亟應嚴行懲辦惟指摘各欵非澈底清查確有證據不能以誣衊之詞遽爲定讞相應函請貴廳將贛民報館所指陳澤霈局騙某商逹五千金以上究竟何時局騙受騙者何商受騙之數在五千金以上究爲數若干該報旣署名陳指必係實有其人確知其數又陳澤霈去年代理軍務司正長爲日無多甚資臂助一切委用人員悉由本都督核明任命其所賣之差賣者何職受者何人行賄過付誰爲經手且該報所指時有所聞必不止爲一人一事以上二節該報當必確有證據本都督爲整救官規起見合行函逹貴廳卽希詳細檢察速爲見覆 
　　實行軍民分治李都督以軍民分治各省次第實行贛省亦經大總統任命趙從蕃爲江西民政長計日巳久尙未到贛視事現分治事宜業巳就緖除電請大總統飭趙民政長迅速赴任外特於四月二十九號照會高等顧問官彭程萬代理民政長並電呈大總統查照並通令所屬各司廳暨布告軍民人等一體知照聞彭君巳定於五月一號在舊藩署設立公署啓用中央頒發之江西民政長印辦理民政實行分治矣 
[閩省會提議彈劾案之紛]  
擾 
　　四月二十七號省議會開會某議員提出彈劾民政長案計理由三條一爲擅借外債訂立失利之條約一爲變更税則不經議會議决一爲蔑視立法機關經衆討論後用投票法表决計出席七十六人投白票可决者有五十二票通過適休息時間巳到因暫停會休息至四時續行開會忽有某議員提問云投票表决議長應否列入表决之數議長答云自應列入某議員又云頃投票表决議長何以並不投票理應作爲無效於是他議員從而和之不俟討論竟紛紛散出會場檢點在場議員巳不满法定人數不能開議因卽停會 
[粤議員之公費旅費已定]  
　　粤都督兼民政長指令財政司云現准省會咨開案查省議會暫行法第五章第四十條内開省議會經費及議員公費旅費由省議會定之等語本會議員公費旅費前經表决先交財政審查股議定數目以爲討論張本現據該股提出報告書前來當於四月十六日開會討論僉以該股所定公費旅費多寡尙屬適宜應自四月初八日奉到議會暫行法起算其四月初八以前自應劃歸月支旅費項下不在此數之内此係議員公費旅費至議長常駐公費俟臨時開會另行議决經本會多數贊同表决相應抄錄報告書咨送貴都督煩爲查照辦理計抄送公費旅費報告書一紙等因前來除行審計分處外合令該司查照 
聞省議員薪俸前清年給二百四十元光復時臨時議會因常川開議無一定閉會時期月薪一百二十元現在正式省會成立薪俸暫由省會議定議長一千二百元副議長一千一百元議員九百元均以一年核計按月支給云 
[江蘇省會開會紀]  
　　江蘇省議會於初一日開第十四次議事會一宣布沈議員廷銘朱議員德恒提議按各市鄕人數支配附加税案此案原文元年臨時議會議决徵收漕糧案提二成附加税歸各區公益之用未詳支配之法故市鄕紛紛聚訟沈議員提議以人數爲準則總計全縣人若干數附加税若干數按人均派經衆議員互相討論爭執多時有主張此案成立者有主張不成立者議長以成立二字付表决三次無人起立此案遂打消二宣布朱議員德恒提議實行裁釐加税案此案原文前清弊政無過釐捐光復後一律裁撤深得民心現局卡星羅棋布密於舊時武斷營私更無顧忌故朱議員提議請由本議會備文質問省長表决時多數起立贊成三宣布請議審查會提出鹽城沙溝市議事會請議裁撤甯屬各釐卡改辦貨物税以昭統一案此案原文與第二案相去不遠有議將此案打銷者有議併入上案者後經議長付表决贊成打銷者起立表决三次少數故此案併入上案備文質問四宣布朱議員百通提議高郵子嬰閘請因時啟閉並攪取亂石免礙行舟案按原文子嬰閘不肖閘夫因緣爲利往往於冬春水涸時將閘板全數抽空盡洩存水俾河槽易於淺阻俟多數船隻阻塞不能上下挨船索詐必满所慾始將閘板齊下不終日間水可立漲船可暢行不三四日卽可獲利一次商旅受害莫可名言衆討論多時表决交水利審查會審查五宣布趙議員銘傅提議挑濬揚屬東北境河道濟農困而便交通案六宣布朱議員德恒沈議員廷銘提議小輪冲激圩堤應提欵歲修案七宣布朱議員百通提議修濬運河並令輪船恊助公欵案此五六七案一併交付水利審查八宣布陶議員鍾箎提議淮徐海清鄕團以縣知事爲總辦以期收速效案此案爭執多時表决三次照議會暫行法第十六條第九項解决多數贊成其條文如下（第九項）得以關於本省行政及其他事件之意見建議於省行政長官九宣布朱議員紹文等提議規復两江法政學校案此案經衆議决付學務審查多數贊成起立 
[地方通信]  
　　蘇州　 
　　蘇垣修明火政蘇垣城廂内外水龍計共有六十七處然因街道窄狹猝然有警各洋龍爭光往救時起衝突刻由各社會聯合一氣集欵建築鐘樓及會所分叚責成以期逐漸改良公舉姚譜琴君往上海南京杭州調查火政成績以便仿行茲姚君於前日回蘇報告察得火政以上海最稱完善故各社會决計仿上海辦法設立救火聯合會籌備處公舉城紳陸仲英君爲正會長毛子堅方雅南二君爲副會長擇於五月四號在婁門内北街順直會舘開成立大會特邀請上海行政官廳及各團體來蘇參觀頃聞上海縣吳知事市公所總董陸君淞滬警察廳穆廳長以及商會總董顧君馨一商團公會會長蘇君等暨救火聯合會全體會員共一百二十人均允届日乘車於上午九時來蘇觀禮故昨由正副會長通告各會員於明日一律整隊赴車站歡迎所有各會員銅帽制服革鞋等務須修飭清潔以壯觀瞻云 
　　都督省長抵蘇程都督於三號午刻由滬回蘇本城軍警政界以及各團體咸至車站迎迓都督於車站稍爲休息卽乘輿進胥門返轅其瀛眷亦一同來蘇也應省長亦於三號由滬乘車到蘇進城至都督府暫住茲聞都督省長均定於五號早乘火車赴寗 
　　松江 
　　惡盜將置重典劇盜張子良盧松才鄭八官籍隷嘉興專在楓涇一帶肆刦前搶六吊灣某婦家張竟用没蠟燃火焚煑婦之臂腕乳腹等處逼獻藏洋近爲葆安二營沈管帶子祥捕獲解送水師公署由華亭謝知事挈同科員與沈統領沈管帶逐細研訊張等供認不諱謝君以各盜罪大惡極擬禀都督歸入軍法範圍鎗斃正法惟鄭盜尙可末減 
　　惡竊亦將論抵東北鄕新橋某廟被竊匪潘根生潘根秀乘夜行竊竟用繩將廟祝勒斃報經法庭拘犯研訊供認不諱現擬將潘根生一名論抵潘根秀則科以無期徒刑 
　　南京 
　　法兵艦水手肇禍昨日停泊下關之法兵艦有水兵三百餘人陸續登岸散步卽在第一樓文明俱樂部飲酒有數人已醉不但不名一錢並將器具搗毀一空出門後路見婦女卽上前戲謔一見人力車馬車爭相　坐鞭人策馬互相徵逐以致車夫受其鞭打有傷者馬車碰撞途人者不一而足迨將晚時猶餘興未盡醉熊糢糊沿街跌撞幸經商埠巡警局譯員及旅舘業董蕭成之等極力勸解始得回艦是日又有法國某艦之水手乘醉出遊適有張某之馬車停歇路旁某水手强使驅行該馬夫以車自有主並非營業答以不能該水手乃出其短刀向該馬夫腦部猛戳血流如注深約寸許街坊人等咸代不平逐將該水手解往商埠巡警局旋由某君逕向該艦艦長處交涉該馬夫現尙未知有性命之虞否也 
　　沿江小輪之競爭近年來内河及沿江小輪通行後華洋各商皆知利之所在爭立公司减價招徠互相排擠上月初各公司會議揚鎭清鎭往來各輪由招商永和日清戴生昌四家挨班開行不准淆亂班次及折扣水脚等事鎭寧揚寧則以泰昌生一家獨開各歸界線免致爭奪近有人以該公司等聯合增價實爲蠪斷將來客商必被其留難且内地航線權利爲華商所應享受而反與洋商聯合巧立四公司名目以剥我華人之利權忿忿不平爰復集股三萬元開辦一天泰公司專走鎭掦鎭甯掦鎭等三線揚甯鎭寗每客祇收水脚一角揚鎭每客五分巳於五月三號開班聞以後仍擬組織清鎭長班云 
　　天津 
　　發現炸藥傷人案前日南市有張來福因摔裂炸藥將右手炸去茲聞張現在北洋醫院已將爛胳膊鋸去敷藥醫治尙能保全性命據同院人云刁某劉某均經警察廳司法科鞫訊追究存放炸藥之人以憑核辦並聞刁某等在該處巳住四五年張於去年冬月遷入云 
[雜評二（默）]  
　　南北鐵證宋案交回後南方將所得應夔丞家種種函電宣布謂爲政府刺宋之鐵證然南方所謂鐵證者北方不以爲鐵證也 
　　大借欵簽押後北方將舊參議院種種議决通過情形宣布謂爲不違法之鐵證然北方所謂鐵證者南方又不以爲鐵證也 
　　是則所謂鐵證鐵證者猶無一定之解釋歟 
　　南北共和此謂彼將圖南北分裂搗亂大局而彼則自辨日南北並無意見 
　　彼謂此將圖專制復活破壞共和而此亦自辨日共和豈肯破壞 
　　吾儕小　但願各如其言南北永消意見共和永不破壞則如天之福矣 
　　粤省議員之公費江蘇議員旅費日給定每員合常年臨時两會約洋八百五十元較前清諮議局幾逾两倍合百六十人計之歲逹十三萬六千之數論者咸駭然以爲過優今觀廣東所定之數大略相等則蘇議員爲不孤矣記者願引陳廷韡君之言以告議員日諸先生其各出其良心勉樹嘉猷無令人民以爲欔我金錢如前清官吏可耳 
　　鄂都督府之剌客自宋案發生後北京日日防剌客而果有謀刺議員案鄂省日日防刺客而果有謀刺黎督案此皆謀刺而未成者也 
　　北方報紙盛傅皖督被刺　督被刺此皆謠言而未見事實者也 
　　然無論謠言無論謀刺未成要皆不宜見之於民國 
 
 
 

Page 7

 
 
本埠新聞 
[古巴國亦已承認矣]  
　　今日古巴國承認中華民國上午古巴領事至交涉使署道賀由陳交涉使會同海關監督上海縣知事總商會總協理接待來賓 
[剌宋案今日開庭]  
　　暫借市政廳爲預審法庭程都督陳檢察長先後致函南市市政廳陸總董商借該廳組織審理宋案法庭復函拒却巳紀昨報茲悉上海縣吳知事特於前日傍晚親詣市政廳與陸總董面商陸君謂現在本廳正値夏季議事會開議同時並舉實多未便况現設警務所之海防廳舊署房屋寛敞交通尤便以之借開法庭最爲適宜吳君謂是案已定初五日（卽今日）預審時巳迫促海防廳舊署尙須與穆警務長商議勢已不及再三磋商卒定暫借市政廳爲預審法庭至公開法庭或借海防廳舊署或仍在該廳接續辦理刻尙未定 
　　黄克强之詢問昨日上午黄興君因法庭地點未經商定特函陳廳長詢問一切當經陳廳長函復准於今日午後一時開訊 
　　陳廳長研究證據地方檢察廳長陳崧生君前日接收程都督送交宋案證據之後因此項證據係是緊要關鍵亟應將其内容悉心研究以爲開庭時之準備故連日檢閲寢食俱廢頗爲所苦云 
　　法庭之部署地方檢察廳長陳崧生君以今日爲預審之期先於昨日至市政廳第二進樓上（卽前設華洋裁判所之處）部署一切以便開庭 
　　預審之秘密聞開庭預審照例秘密禁止旁聽業已知照淞滬警察廳長轉飭一區區長届時督　長警及警備隊等在法庭周圍嚴加巡察禁阻外人攔入 
　　應犯放量吸煙要犯應桂馨煙癮極大給服藥丸未能過癮改禁市政廳後仍要求吃煙管理人恐生他故准予吃食惟應犯猶以借來之烟具爲不能满意旣嫌煙鎗之未老復疑煙膏之不眞種種挑剔殊不自量嗣經監守之蔣孟两區員爲之安排乃放量大吃吸去烟膏二两有奇始行過癮於是該犯精神頓發高談雄辨蔣孟两君以該犯爲宋案要犯言語之間極宜愼重故不與交談而該犯則相　不置頗以爲厭云 
　　應桂馨自稱嫌疑犯應朱二犯前日從六十一團營倉起解到區時暫將脚鐐手銬開脱迨進押所後仍將脚鐐釘上及至夜間卽上手銬聞應犯進押之初因鐐銬巳鬆不肯再上聲言此種物具在營倉内本不常戴我非大盜安得如此且我係嫌疑犯並無脱逃之意不必再上鐐銬嗣經龔區長慰勸良久始肯服從 
　　關開市政廳正門之責言市政廳總董董事陸文麓顧履桂蘇本炎楊逸等致淞滬警察廳長穆杼齋君函云本市政廳靠馬路之正門昨日由貴廳長傅命巡警關閉令本廳人員改從毛家弄旁門出入詢係因宋案要犯解到須謹愼防護之故但自正門閉後馬路行人不知本廳有何事故駐足聚觀咸相疑訝日内又値議事會開會之期議員來者紛紛詢問情由咸爲詫異本廳辦事各科人員及僕役人等不下五六十人及議員四十餘人車輛進出改從旁門均極不便僉以靠馬路之正門係市政廳所有之門何能由巡警任意關閉若云要犯解到必須嚴爲防護其擔負自在巡警詎能使市廳之大門擔其責任種種責備之言弟等實無可答對應請貴廳長迅飭警員將本廳正門即日開啟以便議事會董事會人員出入至正門啓後應如何加派警員嚴密防範之處悉聽卓裁合亟奉逹即祈察照爲荷　 
　　看守之嚴密應朱二犯改禁市政廳後凡押所内外已由長警及警備隊並臨時駐所看守員等日夜看守以防二犯家屬探望遞信除在區員司辦事各人進出外其餘面生非本區人員一概不許闖越如有偷窺探信者卽須扣留查究以昭鄭重 
　　加派臨時看守員淞滬警察廳長穆君昨日訓令第一區區員蔣增午及譚漢誠云照得應桂馨朱蔭榛两犯現巳由陸軍第六十一團解交本屬第一區收押已派該區龔區長（名颺生）爲臨時看守長並令派湯潮海李保田宋國斌江鳳興四員爲臨時駐所看守員外茲特加委譚漢誠蔣增午二員爲臨時駐所看守員一切防衛事宜及値班時刻悉聽該臨時看守長之指揮協同前派四員認眞看守母稍怠忽 
　　商團協力巡防南市商團總司令朱少沂君以宋案要犯應朱二人現均管押市政廳商團公會近在咫尺保護較便故於前日爲始派令各團員在公會輪流値班藉資防衛並於晚間整隊荷鎗往來梭巡以防意外 
[審判廳適用試辦章程]  
　　地方審判廳昨出示諭云照得本廳承准高等審判總廳公函内開現各地方法官律師紛紛來廳詢問大致謂江蘇省習用之民刑訴訟律現時是否適用抑專用試辦章程而廢民刑訴訟律云云查試辦章程應繼續有效屢經司法部通令各省自無不適用之理由惟條目太簡不敷應用江蘇省自光復以來適用省會議决之民刑訴訟律草案已一年有餘已習以爲常若一旦盡廢不用則試辦章程所不載者勢將無所依據法官卽可任意立法其流弊何堪設想本廳斟酌再四只得暫定劃一辦法令各審判廳自奉文之日始一律遵照部令適用試辦章程其舊日習用之民刑訴訟律除與試辦章程牴觸者當然廢止外仍應一律援用如此辦法則於法理習慣两不相妨而更無太簡之弊爲此備函通告希查照辦理爲要至適用試辦章程後預審機關應行改定事宜巳通函司法籌備處酌辦惟一年來已成之局固非輕易更張應靜候籌備處審愼辦理在籌備處未經决定辦法以前一切照舊合併通告並希轉知各初級廳等因承准此除轉行外合行出示通告仰訴訟當事人等知悉自五月一日起本廳審理案件適用試辦章程其舊日習用之民刑訴訟律除與試辦章程牴觸者當然廢止外餘仍一律援用其各遵照 
[痛勦崇明土匪之捷報]  
　　崇明堡鎭土匪沈秀之於上月廿九號聚黨三千餘人攻刦防營鎗傷防兵並擄人搶刦燒燬學堂及戒烟局由程都督電請章師長令派駐浦第一營廖營長率兵往剿已誌前報茲悉廖營長奉令後卽於五月二號上午七時由滬督兵乘坐虎威軍艦駛扺崇明會同駐防堡鎭之章營長各率軍員兵士三百餘名備齊槍彈進剿北堡鎭詎匪首沈秀之尙敢聚黨三千餘人各持鎗械拒敵當由廖章二營長傅令站隊開槍接戰該匪等初尙扺禦嗣因槍彈不足又以烏合之衆不諳戰法匪黨　敗遂由廖營長親自督陣力攻追剿匪始潰散迨廖營長等整隊回鎭時巳薄暮翌日清晨復分派將校士卒前往四鄕嚴加查緝該鎭商民始各安靜昨廖營長巳將抵鎭剿匪情形報告章師長及吳淞劉廳長等查核矣 
[法官服制之行]  
　　法官服制經參議院議决呈請公布施行後上海各級法庭已於前日起遵制實行其禮服係黑泥對襟袖嵌金線領均反轉分淡黄玫瑰两色檢察官用玫瑰色推事用淡黄色帽則光頂翹邊頗似前清之紅纓帽惟無緯頂云 
[鼓吹征蒙之取締]  
　　駐滬交涉使陳安生君接内務部來電云接黑龍江宋都督電庫事發生浮囂之士極力鼓吹征蒙各報亦大書特書非某人爲征庫司令卽某軍向某處進發似眞有宣戰之舉動者然倘外人藉口進兵勢必貽誤大局江省更首當其衝請即通令各省取締各報以免枝節横生等語飭卽查照辦理現陳君已函知英法两公廨會審員一體遵辦矣 
[通令軍艦升旗誌慶]  
　　駐滬海軍李總司令奉海軍部電令以美國現於五月一號正式承認中華民國國書亦巳遞到應飭軍艦一律升旗以誌慶祝等因李總司令當於昨日傅令駐泊浦江各軍艦並駐泊長江暨各海面之海軍各艦自接電爲始一律升旗誌慶 
[新軍艦之新氣象]  
　　海軍部前向外洋訂造應瑞軍艦一艘駛滬之後曾由李總司令試水茲因驗得船身油漆不甚鮮艶特飭江南造船所重行油漆昨巳竣工雇用大號拖驳二艘將該軍艦拖帶出塢並卽電報海軍部候令調用 
[探捕照料賽馬場]  
　　英美總巡卜羅斯君以今日爲旅滬西商春季賽馬之第一日觀賽之人勢必甚衆恐有匪人乘間滋擾情事昨特諭令新閘老閘两捕房捕頭届時多派探捕至賽馬場内外妥爲照料 
[迎神賽會之掃興]  
　　江灣鎭東王廟本擬昨日迎神賽會詎該廟道士前日接得揑名信一封内稱明日我等弟兄前來觀會乘便向爾借洋二千五百元望早預備云云該道士見之大恐將信呈送七區警署卽由徐區長諭禁賽會一面呈報穆廳長派巡邏馬隊各長警前往彈壓以防肇事 
[訪尋西婦之通告]  
　　英美總巡卜羅斯君發出通告略謂西曆一千九百十三年三月二十四號下午崑山花園八號洋房内走失西婦一口年五十五歲身高約英尺五尺四寸身穿元色綢裙白背心黑色大袖　嘰衫皮鞋上有西字戴金鋼鑽鑲紅色珊瑚别針一支金鑲翡翠耳環一付約一寸長加冕别針一只鑲紅藍色冠冕上嵌假珠結婚戒及定親戒各一只此婦於西曆一千八百七十七年來華於三月二十四號下午約三點半鐘曾有人見伊在南京路上如有人知其下落者請卽通告本總巡可也 
　　又聞上星期五黄浦江中曾發見西婦屍身一具昨晨巳經驗過據謂年歲身段裝朿與捕房通告中所開者大致相同至其因何致死須俟今日續行相驗云 
[麥麵捐税之分别]  
　　上海内地麫粉公會呈奉省長批示云據呈麥麫認捐已納全税請飭各卡將運單註明等情查泰來等麫粉公司每年各認麫皮捐錢八百千文係援光復以前批准成案具認萬無作爲本省全税之理前發産税運單沿途均憑騐免俟抵指銷地方完納銷税辦法最爲平允何得謂留難加捐所請通令各卡於運單内塡明巳納産銷全税未便照准 
[採取徵收攤捐之辦法]  
　　公共租界内肩挑各小　近因工部局取締過嚴生計將絶曾經集衆要求總商會暨公其公廨關讞員設法維持迭經關君與各商董向工部局西董一再磋商各西董以時　夏令食物一項關碍衞生不得不加干涉而貧民生計維艱亦應顧及除允准各項食物設肆出售外其餘弄口攤基以及肩負小販恐其出售腐敗食物迄未允准給照出售茲經中西官紳會議擬仿照法工部局設攤章程每名捐洋八角准予給照贸易以維貧民生計云 
[化無用爲有用]  
　　前年光復時各軍隊預備北伐製有棉袄棉袴數百套除將棉袄發給外尙存棉袴五百條由市政廳保存至今未用前日經錢沈二市長與穆警長商議聞擬將此項棉袴分撥寄養所惠兒院充作公用云 
[陳督埋約束工人]  
　　製造局陳督理近查本局彈子廠及炮廠各工匠每遇放工遽於汽管未响之前先自出廠進廠上工之後亦往往私出　遊實屬破壞廠規职應整頓故於前日飭令該二廠委員傅諭各工人嗣後如敢再有前項情事一經查出輕則罰薪重則革除不稍寛貸云 
[文明集内之野蠻舉動]  
　　張長發與趙蘭　不知何故積有嫌怨前日趙在四馬路文明雅集茶館内被張用刀　傷當由該館中人鳴捕將張拘入捕房押候訊究趙送醫院醫治候愈再核 
[痛打鐵店主]  
　　無錫人顧友生現在浦東六家嘴地方開設鐵店昨日午後一時有素識之同業名阿龍者向顧借洋五元顧見其來勢不善允借洋一元阿龍大不满意與之口角當時經人勸散詎阿龍旋又紏合流氓四人復來將顧拖出門外用鐵尺等任意兇毆顧受傷倒地阿龍等始揚長而去後有巡警到來將顧舁入第九區警局立送第三初級廳當因傷重轉送地方檢察廳由葛檢察官驗得顧友生週身受有重傷命在旦夕諭令伊妻顧俞氏抬回赶緊醫治一面移請巡警廳緝拿各兇犯到案訊辦 
[巡警截獲盜船]  
　　安徵合肥人袁性倫紏合壽州人徐萬章李發清許榮山許本源許鴻由許鴻友許本厚李長春李小牛仔等共十人分駕小船二只船中藏有兇器擬赴各鄕行刦驶至本邑西鄕北橋鎭地方當爲二區巡警查見回區報告區員加派長警協同往拘當將袁性倫等一併拿獲並在船中抄出馬刀一把及三尺長之鐵棍三條並鹽店小票十張并解到區押送上海地方警察事務所卽經警務長景毓華君派員提訊袁等同供信在紀王廟地方前在軍營中充當目兵自奉裁撤以後流落在外此次不得巳擬赴浦東龍王廟地方販賣私鹽小船二只實係己物馬刀乃劈柴所用不敢爲匪求察判一併押解地方檢察廳訊辦 
[區長拘獲强盜]  
　　徐家滙巡警第十五區區長作炳文於三號夜間督帶警探在鎭西二里許拘獲盜匪徐金和徐仁和两名解區在徐金和身畔搜出大洋四十元金戒一枚又在徐仁和身畔搜出洋三十四元徐等承認紏衆在曹家渡西小南貨店内刦來現該區長巳解請淞滬警察廳長訊究矣 
[呈報破獲盜案]  
　　淞滬警察廳長穆湘瑤呈報都督省長云爲破獲盜案呈報鑒核事案於本年三月二十四號據黄家　路居民張榮華報稱昨夜被盜刦去銀洋衣飾方單等語並開具失單請求飭緝前來當飭第三區嚴密偵緝務獲去後嗣於三月二十九號據該區報稱搶刦張榮華家一案探得確係盜犯劉阿喜何大卞子王魯意子劉根成陳洪生等所爲現在已經逃往租界藏匿等情局長以上海盜風素熾此案逸犯避匿租界未便任其漏綱故特函法捕房請其協助嗣在法租界盧家灣地方拘獲寄押法捕房提回核辦當蒙法捕房允許將劉阿喜何大卞子王魯意子劉根成陳洪生等五名派探提回發交司法科詳細研訊據劉阿喜供稱江北人二十二歲向爲車夫與孫四起意搶刦同往者民與何大卞子王魯意子劉根成陳洪生暨在逃之孫四毛二毛頭唐大二大毛子等十人是晚九點鐘民與根成魯意子在打狗橋由孫四唐大大卞子毛頭毛二陳洪生等前來稱日間據李大富子説起盧家灣牛奶棚後面某姓有金萻薩一尊吾們今往竊取遂一同前往至則見該家養有畫眉三只知非可欺不敢動手而回乃至李大富子家李卽向伊等云此間有小米店頗有銀錢家止三人不碍事的復與孫四至後面房内談話出外遂一同前往先由孫四大卞子毛二毛頭等將門撬開民與魯意子根成胆怯卽往西門粥店吃粥旋由陳洪生前來喚回伊在前門外把守陳洪生在後門把守根成與魯意子在前門内站守毛二孫四毛頭二大毛子唐大等至房内搜抄大卞子在馬路上望風大富子在自巳家内因日間大富子向伊等説你們搶後往東逃逸伊在家吹叫鞭云云故搶刦時大富子未往搶後民與根成魯意子往南奔逃餘皆往東奔逃次晨在老北門外客棧分　由孫四給大卞子洋十元根成洋一元又小洋五十角魯意子洋五元陳洪生洋六元二大毛子洋五元唐大洋八元其餘毛頭毛二孫四等分得何物均不知情又聽得孫四毛二説銀鐲皮馬　等物擬當錢給與大富子云云至第三日民與根成見毛二手上帶有金戒子二只卽由民等奪下一只暫放於煙妓處卽昨日吊回之金戒是也所供是實等語質之何大卞子王魯意子劉根成陳洪生等亦均直認不諱並供出李大富子一名當復飭探拘到供認前情是强盜罪之成立巳覺毫無疑義除將劉阿喜何大卞子王魯意子劉根成陳洪生李大富子六名先行移送上海地方檢察廳預審起訴及孫四一名飭探加緊偵緝務獲外理應將是案查辦情形具文呈報仰祈鑒核查考實爲公便 
　　城内 
　　是直門人○邑廟豫園董事廳茶館内昨晨聚門黄騰共有一百餘人忽因爭勝起　大肆毆打事爲第四區區長得悉立派長警到場一律驅散並將該茶館主拘解到區送請淞滬警察廳訊究 
　　摸竊銀洋○向爲米業之張文鑅在邑廟豫園四美軒茶舘内被人摸去洋十元昨由第四區偵探緝獲著名扒竊張耀林張阿耀胡和尙（綽號白眼和尙）三名解區訊究張耀林等認竊不諱情願繳洋五元餘求寛免判送警察廳訊辦並令失主自行投訴　　頭破血流○葉長春向在浦東招商局洋棧服役昨日星期休息葉至陸家渡小茶肆啜茗與張阿福相遇向其索討借去銅元二枚起釁口角旁有曹金生者助張逞兇順取茶肆中之茶　擲傷葉之頭额一時血流不止巡警見已肇禍卽將張曹拘送第三初級廳連同受傷人轉解他方檢察廳由葛檢察官驗明葉受傷屬實諭令自行醫治張曹分别收押候葉傷愈到案再行核辦 
　　南市 
　　店舗失愼○前晚十一時滬南裏　瓜街程永源招牌店披屋内不戒於炎霎時冒穿屋頂焚燬該店樓房两幢鄰居各家幸未殃及昨由第一區區長派探飭傅該店主程某到區究罰 
　　閘北 
　　整頓路政○大統路華盛路等處向有小販攏設各種食物攤阻碍交通汙穢道路昨經一區張區長出示諭禁並派長警隨時查察倘有不遵准卽拘署究罰以重路政 
　　夥友行竊○劉玉堂向在恒豐來其豆腐乾公司爲夥前日行竊該公司工頭許德周之棉被棉袍等物被許扭控一區解送司法科經凌科長預審一過判移檢察廳究辦 
　　不堪被累○前報記薯者陶尙逹控王聖賢欠借洋五十元自判決至今已逾半載先後繳過洋三十元原告具訴十餘次延宕不理茲陶又呈訴患病不堪被累求請着保交案嚴追昨奉董推事批示云候再諭飭該被告保人王耀良赶速找繳二十元完案　　公共租界 
　　誘姦女子○十七歲女子張新寳被無賴徐榮卿誘入廣西路四百六十號屋内姦宿後復串黨將女價賣前日經老閘捕房捕頭查悉派探錢壽生前往將徐拘入捕房詢知在法捕房被控有案諭飭押候解送公堂預審再核　 
　　强攫金鐲○住居華記路之婦人翁羅氏前日在黄浦灘附近被匪攫取値洋三百元之金鐲一對當時鳴捕追拿未獲卽投捕房報請飭探查緝 
　　請緝贓賊○山西路二十六號袁王氏家失竊値洋三百元之衣飾又威海衛路二十五號西人家失竊衣物又四馬路四百二十九號住户方仁元在火車站失去衣服等件昨均開單呈請就近捕房派探查緝 
　　捕房紀事○滙四捕房包探邊槐州具禀辭差昨經卜總巡核准另行擇人補充總巡捕房一千零十五號華捕昨奉卜君諭赴西牢管理獄事總巡捕房四百五十五號等四華捕與靜安寺捕房七百五十二號以及匯山捕房五百六十六號等两華捕均因在差獲賊有功經各該管捕頭查悉禀奉代理華捕正巡官麥君着將該捕等下級升期提前三四月以資激勸新閘捕房二百九十七號三百七十三號九百五十五號等三華捕均因辦公不愼經麥君查悉昨將該捕等夘名開除總巡捕房新招之九百零一號華捕馬金生一千一百十三號華捕葉榮初昨奉卜總巡諭赴戈登路敎練所學習警規一俟純熟聽候差遣 
　　瘐死於獄○華特路西牢押犯周榮甫昨因患病身死由獄官報告捕房飭地保查明收殮發壇候領 
洋東難事○　行路一號某俄人家傭人李屏河昨向洋東索取工資無着反被毆打當報捕房捕頭諭候查明核辦 
　　洋人逞兇○前晚有洋人某甲在婓偷路醉毆行人又洋人某乙昨在密勒路將行人張阿華痛毆均由巡捕拘送捕房押候核辦 
　　報告失竊○海寗路三千一百十一號李景華家昨日失竊綢皮衣服多件報告捕房請爲查緝捕頭准之 
　　法租界 
　　請假游歷○大自鳴鐘捕房副捕頭馬來克昨向法總巡藍繼藹君請假八天往佘山等處游歷並至敎堂瞻禮時應辦公事由小東門捕房捕頭李望暫時兼理 
　　仍須押追○土行主戚鳳樓上年控志大煙膏店主蔡志鈞騙去雲土計價銀三千餘两曾經公堂判令押追旋又准予交保先繳銀五百两餘則限期交付在案今又由原告投案禀稱蔡保出後應先交還之五百两迄未付清向催不理仍求訊追聶　員諭候飭探傅蔡到案押追 
　　通風報信○羅鋭律師送司事童子崑至廨控稱有人因有訟事延本律師爲代表詎童得知後即向被告通知有碍本律師名譽向諭逃去今始拘獲請辦中西官略詰數語判今交保候下期訊明核奪 
　　不知去向○尤王氏前控鄰人呂阿生卽倪阿生誘拐女兒寳珠金珠两口報捕往拘倪已逃去卽將倪母朱氏拘解公堂判氏交保限十四天交子到案迄仍未交因又提訊氏供兒子畏懼逃逸不知現在何處實難找尋並非有意不交求宥讞員以原告不到從寛斥釋 
　　彼此受罰○許張氏控陳沈氏强取金戒昨經公堂提訊張氏稱沈氏强軋婦人至伊家賭博因是僞賭有輸無赢硬將金戒𪮑去作抵求究訊之沈氏供以叉麻雀消遣張氏自將金戒暫抵並非硬𪮑現已交還求宥中西官以两造同賭均屬違章判各罰洋一元充公 
　　追索房租○公和公司收租人控房客朱和尙欠租洋八十四元胡錦榮欠租洋廿九元四角昨經公堂傅案訊追朱等同求寛限措交判交保限七天交清 
　　管東宜嚴○陳明海控被小孩王昌其朱桂林楊阿炳三人摸去洋银由探拘獲除吊出外尙少洋五元等情昨經公堂提訊王等認竊不諱旋由各孩父母投案求免究辦判合交贓洋五元准交父母帶去管束 
[雜評三（訥）]  
　　今日之宋案開庭宋案今日開審矣吾願問官公平細心研究吾願一審卽有着落不致一堂復一堂吾尤願各方面之人平心靜氣以待審訊之結果 
　　今日之古巴承認古巴雖小國承認亦親愛吾也吾願滬上各商民歡賀當如昨日之美國不當如前日之巴西國吾尤願此後有繼古巴而承認者均待之如美國不可以數見不鮮而　漸冷淡也 
　　今日之取締報紙滬上各報紙自宋案發生後一致注意於宋案國會召集後一致注意於國會借欵簽押後一致注意於借欵至若征蒙問題早已置之腦後而黑龍江都督忽於此時電請取締鼓吹征蒙各報眞可謂不識時務矣 
[來函]  
　　國事維持會寧支部嚴曾鋐來函 
　　敬啓者宋君慘死全國人士罔不同聲哀悼自此案證據傅播人心浮動大局　虞案固依據法律事必權其輕重値此國會初開正式政府尙未成立民國存亡千鈞一髮稍一不愼後悔無及吾人當以國家爲重務宜鎭靜以待處理幸勿輕忽而召侮亂曾鋐　此現狀心切憂之用敢泣告各界親愛同胞各矢天良共扶危局勿發激烈之輿諭免啓紛爭之禍患大局幸甚國民幸甚卽希貴報登載謹爲國人忠佈 
 
　　 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[年頭馬面問答記] [  了青] 　　 
　　星期日冥國服務人員照陽世例一律休息牛頭馬面二人乃假座孟婆亭作杯酒之叙 
　　酒酣馬面歎息言日吾儕奉職陰曹案牘餘閑向極清靜不意天地污濁之氣産出一班無恥小鬼見吾日侍閻王左右以爲法力無邊神通廣大必能提挈若輩於是大施其運動手叚終日在吾臀際輕敲軟拍令人似痛非痛似癢非癢恨又不能笑又不可必待墮其術中而後巳近且愈聚愈衆吾每赴厠偶一解袴則圍而拍者以千百計惜吾臀太小不能容如許手耳詎不大可厭哉 
牛頭笑日足下氣概昂藏工於奔走宜彼等之爭先趨奉矣若鄙人則步履蹒跚舉動重笨故彼等以爲不足與謀然却知吾之强而有力堪代效勞乃利用間接之法專走内線日向老妻下部亡命狂吹以致腹大如五石之瓠勢將綻裂長此不已恐牛後無噍類矣如之奈何 
馬面點首日久吹無不破之理是誠可慮然君亦自取之耳彼等近吾屁時偶一不愼吾便以反脚踼之故尙知長懼今足下空有此角而不知觝觸無怪其搖唇鼓舌視尊夫人尾下物如笙簫管笛矣 
牛頭搖首日子知其一未知其二愚夫婦初生黄犢時以舌舐之而不以爲污待犢旣長略得些新皮毛遂自視爲騂且角而視父母爲頑固物轉不如若輩小人待吾之厚雖當糞穢淋漓時猶肯以口相就不但不以爲嫌且若甚有餘味者吾是以不忍相觸也馬面大笑日子可謂忠厚長者矣彼等之用其手與口豈爲吾輩哉故雖踼之觸之而拍者自拍吹者自吹且遇君而吹者卽見吾而拍所以拍者不過備後日之吹所以吹者原欲冀他人之拍彼實爲己君何相視之厚也 
　　牛頭躊躇日如子之説則此後滋長繁生盈世界皆若輩吾两人其堪此𦆑繞乎 
　　馬面日是不難彼等所以拍且吹者以吾輩在閻王左右耳但一辭職即不來矣 
　　牛頭日吾誠非戀棧豆者然設閻王不放將如何 
馬面日此更無妨獨不聞陽世某總理某總長事乎三十六着走爲上着有逃之一法在 
　　言至此牛頭忽大驚日吾輩清談巳久設爲彼等知又將來擾矣盍速去休於是各飲數杯遂相别去 
尊聞閣詞選 
[春容易客歸遲傅影樓陸芝仙女士句也覊旅無聊得轆轤體七律五首] [  定耕] 　 
　　春歸容易客歸遲遙憶春歸客未知愁撥金爐烟一篆怕看楊柳影千絲强吟詩草排煩悶勝接音書慰别離恨煞燈花偏誤我爲他幾度動相思 
　　花事闌珊柳色移春歸容易客歸遲踏青結伴輸鄰女拾翠何心喚侍兒湘瑟曲終空寄怨秦掌彈罷不勝悲蕭郎到處風流慣留戀花　信有之 
　　善懷亦復善矜持綺恨休敎侍女知我患情多君患少春歸容易客歸遲甜言蜜語思前夕美景芳辰異昔時一片柔腸愁欲絶任從花鳥笑儂痴 
化石山頭力巳疲伯勞飛燕影參差萍蹤何處君靡定密約連年我受欺暫别豈知長别苦春歸容易客歸遲帆檣十里船如織一一停橈探是誰 
　　臨歧一様淚如絲两地深情各不知遊子寗無鄕國夢才人多被利名覊綿綿遠道空餘恨脉脉幽懷奈爾思欲續回文腸巳斷春歸容易客歸　 
自由談話會 
　　槁木子聞武士英死而大哭論者日昔英布之哭彭越也受其知蔡邕之哭董卓也感其遇今武士英窮兇極惡罪通於天人人欲得之而甘心而又何知何遇於子子獨傷之寧非好恶拂人之性者乎予日噫嘻吾雖味盡天良至愚且鄙亦何至爲武士英傷惟其死則於吾腦筋中似有𤍠電相感觸此中有不得不哭者在請爲子一一言之 
　　夫宋先生革命之鉅子而民國之柱石也十餘年來苦心焦慮慘淡經營方期爲民造福迄於無窮乃忽遭宵小所害中道而死死狀之慘筆不忍述彼武士英直接暗殺宋先生者也吾人對之莫不思刃剚其胸彈穿其背噉周興之肉蹴侯景之頭方消此恨而彼乃安然得保首領以没視宋先生之呼號痛苦者何啻霄壞嗚呼兇手如此善終宋先生死不暝目矣吾於是乎爲宋先生哭武士英又稱服毒而死者也苟防範嚴密無𨻶可乘則毒何由至且不死於捕房之中而死於營倉之内爭回自審乃致如此效果則中國監禁之疏懈寧不爲外人所齒冷乎吾於是乎爲中國官廳哭 
　　宋案証據一日不分明南北疑團一日不解决武士英一最大最要緊之証據也今已死則迷離撲朔枝節横生行見含寃者含寃漏網者漏網將來築舍道傍不知伊於胡底矣吾於是乎爲南北哭 
暗殺大背人道之事也暗殺賢者尤天地之所不容也此等兇犯自宜處以極刑方可懲戒來者今武士英于一瞬之間知覺全失毫無痛苦視成則卿不成則烹者尤覺利爲設不逞之徒咸存如此觀念則吾人其有噍類乎吾於是乎爲全國國民哭言念及此正不知涕泗之何從噫嘻吾豈眞爲武士英傷哉[  槁木子]  
 
[投稿者蔭之] 嚴良樾字伯夔江蘇嘉定人年二十七歲現寓劉河太和生藥肆　 
[劇談] [  玄郎]  
　　楊四立前晚演九更天以做工費力故嗓音益見枯竭欲假黄腔以欺人面力竭聲嘶亦弗能如願行將一蹶不振矣回憶其初來滬時多材多藝腔調鏗鏘深得座客之歡心名字斗大聲譽隆然大有一登龍門聲價十倍之概乃曾幾何時而聲敗名劣竟一落千丈令人頓起盛衰之感聞其日來正從事於戒除烟癖故嗓音元氣上大受其影響果爾則異日烟毒淨盡中氣復原或能有恢復夙譽之望然恐尙有别種原因而亦未可必也滾釘板一叚頗肯賣力倒退幾步時飾校尉者不爲托住任其傾跌而不顧窺其意頗含輕蔑之意四立憤甚於扶托進場時遂怒摔釘板於地入後台後大起衝突喧嘶之聲震於耳鼓大有時運不濟爲鬼揶揄之景象四立亦大可憐矣 
七歲紅演花蝴蝶劇中於入府時例有扒扛之舉乃遲之甚久但聞掀動扛子之聲不見懸落於下七歲紅呆立多時不耐久待遂改用两只檯满謂扒扛不演矣距入場後而扛子忽從天而下七歲紅頓大駭異乃於借銀採花一場補演扒扛然技甚草率大遜往昔諒係灰心之故値台者後其勉之花蝴蝶盜馬歸寨與鄧車酒宴時忽頭目來報有鑣客過堡猛悍異常七歲紅𨺗然謂（有這等事待花某會爾一會）此爾字對鑣客口氣其説猶可通乃于永海謂（賢弟盜馬一路之上奔走辛苦待愚兄會爾一會）是直以把弟認作對頭矣一何可笑乃爾 
小説 
政治小說 
[鐵血男兒（一百十七）] [  常覺　獨鹤]  
　　第四十章 
　　梅麗方獨坐室内門忽呀然啓一人入亟迴顧不覺大愣呼日白君胡爲乎來！白日僕倉卒而至岸然直入未令閽人通報姑娘得母見責否梅急搖手日勿聲　速隨儂行言已導白進一暗室室中遍懸古畫通過此室後復轉折經一甬道道盡頭有樓焉拾級　上入一精室室頗小顧陳設絶雅梅輕閉室門手撫門鍵靜聽久之覺外間　無聲息心始梢定即謂白日危哉君也此時此際猶不匿跡銷聲乃復徜徉過市贸然來此獨不知挾彈以伺者方思得君而甘心乎白日僕雖日處危地絶無畏憚且萊司邸内又安得有險梅日阿兄方於樓下客廳内會晤友人共商要事君頃間語音過高恐爲所聞將於君不利儂甚懼焉白日是何患僕正思一晤令兄渠亦吾好友也何必畏避梅搖首日願靜坐一譚衷曲勿更多事白聞言默念梅神色惶遽又必有異宜以詞探之乃曳梅並坐悄語日三秋一日夢想爲勞今日獲覩芳顔快慰無已未知姑娘亦與僕有同情否梅斜睇白微笑日姑娘二字甚非君今日所宜稱也白亦心蕩日若然吾將卿卿矣日此稱固當惟人前切須注意勿令喧傳作笑柄實告君辱承顧訪足慰相思於心滋悦惟一念君冒險而來又不禁大怖君已樹敵宜愼防之白强笑日僕亦不解邇來奸人何遽苦相逼今日來此且遭狙　幸其手段惡劣常　博浪之椎僕又身手素健得以履險如夷卿勿過慮二 
言情小説 
[麗綃記（三）] [  栩]  
　　喜尤則讓翟愛就坐翟愛知麗綃之不安乃日予两人盍同出小步此間有某氏别墅小有園林之勝値此春日和霽不乏佳趣藉爲茗談亦良佳喜尤日諾翟愛乃與麗綃言辭麗綃亦遂不得不昂首囅笑以爲别二人者遂聯翩而出賴合旅舘 
　　某别墅當春之時羣花綴艶如在香海中有高樓簾幕四垂好風東來珠燈絡索盡爲玲瓏曳玉之聲雕闌臨水俯眺如對明鏡遠山幾點淡若蛾眉晶窓無塵自内遠眺固無殊乎畫景而自外内視亦不啻神仙之府有二人焉面窓面坐置茗盞於旁爲娓娓之談者喜尤與翟愛也愛日君此來乃與麗人俱誠出予意想之外喜尤日渠與予之愛情君同夙知之矣惟其尊人業爲早字而羅敷有夫予亦何　爲喪心昧良之舉故當其結縭有日予遂决别而歸庸知婚期届　渠乃爲紅拂之奔而就予予誠無如之何翟愛笑日然則君之艶福固逼人而來者直當　酒爲賀喜尤日嗟乎翟君汝蓋不知予之難爲處置也予新續娶之細君其妬直無可以爲喻前者予偶於襟上綴一媚梨之球而歸予愛玩之因嗅以醒酒渠乃疑爲美人之貽奪而揉之碎如累黍擲我满面三日不與予語彼於草須有之事且如此乃可使之知有麗綃其人乎二 
愛情小說 
[自由花彈詞（五十二）] [  天虚我生]  
　　戀春道話雖如此只不知道那日的電報是眞是假只怕又是那些偵探揑造出來的呢秦保道老奴也曾問楊老二來他説並不知道那電報的事只怕定是眞的如今好在公子已自前去早晚轉來總得一个眞實的信息戀春道只求上天默佑要使那電報是眞的才好正是説着却好徐萬書己回來了戀春見他兄弟到來忙問母親可在萬書道我母親果然巳在舅父家裏秦保道可是老奴所料的不差謝天謝地戀春道母親現在如何模様萬書道宛母親呵 
　　笑言如昨慶康寧但只是两鬢蕭疎白髮新初見我容顔還錯認只道我是姊姊喬扮的假書生 
戀春笑道怎麽我母親也會錯認了你萬書笑道非但母親還有我那表姐也將我錯認做姐姐了呢戀春秦保也都笑了起來當下萬書便把帶來的銀两交給秦保催他趕緊去把一切開銷明白打算就走爭奈時已不早火車巳開末班趕不及了只好仍在高陞棧内權住一宵他姊弟两个呵 
撥開雲　見光明满腹愁煩一洗清聊借金樽消永夜臨窗並坐两書生萬書却有心中事倚醉三分笑語輕説小弟有片言將奉托不知我姐姐呵可能容我訴衷情戀春未解其中意道是保妨説與我聽却是那萬書乖巧甚急忙離座揖娉婷戀春轉覺驚疑甚還揖書生出座迎忙問究因何種事這般多禮到儂身當時公子微微笑欲説無端忽又停惹得我説書的無可説也只好暫停絃索待下回聽二 
　　鹿門舊隠特捐銅版費二圓謹登誌感 
 
 
 

Page 11

 
 
   
 
 

Page 12

 
 
   
 
