# 1895 - 306 - 4908100

 

Page 1

 
 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[論中國宜廣設藏書之院]  
　　木不治以規矩繩墨雖良材而不能適用人非牖以學問識見雖美費而不能成才雖然學問貴乎師授庶免失諸毫厘謬以千里而尤貴乎博聞强識以廣其識見庶能克底於成蓋師所指授　一安之矩矱而博聞强識者所以會其通也然而欲博聞强識非書籍不爲功獨是天壤間有用書籍浩如烟海繁若列星卷帙有多寡價值有低昻卷少而價賤者寒士固可購置一二若遇卷多而價昻者非富貴人不能得且以一人之力而欲網羅典籍以資博覽則其勢亦有所不能必也其廣設藏書之院乎余昔以爲西洋各國富强互相爭雄者豈有他哉在兵精器利耳及與彼都人士相周旋見其彬彬爾雅學充識廣始知前所見其兵精器利以爲富强之本在是者特其末也考其本實在於學問間嘗往博物院遊覽縱觀天地間古今奇物靡所不有類皆足以資考究增學識又登其藏書之慺第見琳瑯滿目秘笈增輝中華古今書籍亦厠期間約數千卷每日入内觀書者甚夥歸而欲撰述其事又廣吾華人聞見適有英國李提摩太所著時事新論有記藏書院制度章程一篇閱之不禁喜甚按博物院内書樓建於西歴一千七百五十九年初創之人名噶瑞立法美善毫無弊病其章程十七條簡明切要一書樓之設原爲供人閱看增長學問惟禮拜日及各節期不得入觀餘日無論風雨俱開各門二開樓時刻自九月初起至四月底止早九點鐘開門晚八點鐘關門自五月至八月則九點開而七點閉三欲入觀書者先將其来意住址寫明交總管閱看四未入先二日須有薦函致總管如薦舉人果係可靠本人只寫住址鈐姓名卽可入内五薦函如不可靠總管卽不許入或與董事同議之六入樓之人各領一牌嗣後隨便持牌往觀至換牌之期憑總管更給如不換牌者則不得再入七所領之牌隨身佩帶甲領之牌乙不得冐往八年不滿二十二歳者不許入樓如必欲入觀亦可與董事議之九不准污壞書籍十寫字不許以紙置書上而寫之十一樓内地圖及各圖畫若不向總管言明不准以紙加圖照影描畫十二樓内須雅靜不許高聲喧嚷十三閱畢之書仍置原處十四不遵規例者不准入樓十五若檀取書籍出樓者照偷竊例科罪十六使執役人所取之書亦必交該役送回掣取原條如不掣回似乎仍未交恐致爭論十七本樓人有得罪看書人處執役人有不善處許看書人寫信告明總管一千八百八十四年一歳之中閱書者計有十五萬四千七百二十餘人原有書籍及本樓購買爲人增送者共有三四萬册嗚呼藏書之富諒環地球無有盛於此者矣惟我中國素稱文物之邦十八行省學校書院林立仰見聖朝教育人材之至意特是自經兵燹以来故家寥落墳典散佚後起英俊往往仰屋興嗟無書可讀其何以能成其材以備國家之用耶間有一二富貴之家藏書數千卷貽後人誦讀而其子弟則又陷溺於聲色貨利任其蠧耗鼠嚙絶不顧問是有書者未必能讀而能讀者則又無書書與人終屬相左有可益乎爲今之計莫善於各省都會之所廣設藏書之院參以倫敦博物院藏書樓之規例搜羅中西有用書籍圖畫分類編列任人觀覽經費則捐自富紳並准藏書之家送書入院以備多士觀摩則嘉惠後進裨益寒士豈有涯哉言未己有客囅然而眙曰有是哉子之迂也夫當今之世强鄰環伺藩籬盡撤外患甫弭善後維艱教案未了回亂又起君相憂勞於上臣民躊躇於下時事棘手殊難言喻識時務之俊傑達權變之英豪自當講求船械鎗砲以强國議興礦務鐵路以富國子乃置而勿論而斤斤焉惟藏書之是議不亦謬乎余應之曰子獨不知國家以人材爲本乎夫人材非學曷興則學也實爲當今之急務且船械鎗砲堅精矣而無駕馭使用之材則資敵矣礦務鐵路興建矣而無運籌調度之材則弊滋矣夫廣設藏書之院實爲培植人材起見與創設格致書院無以異且報首論說非第貴合時宜而尤貴有益於國家之事以備在上者採擇施行然則余著此論世之君子觀之必有以余言爲是者客乃默爾而退 
[本館接奉電音]  
　　昨日京師飛電傳来上諭二道硃筆一道敬謹譯登○九月十八日奉上諭四川代理秀山縣知縣候補知縣鄭子元前經劉秉璋以擅釋罪犯任用劣紳並勒索前任知縣王壽松錢文照例奏叅業經降旨革職永不叙用嗣因有人奏稱該革員被叅寃抑當經論令鹿傳霖確切查明尚未覆奏本日復據都察院奏該革員以被叅寃誣等詞赴該衙門呈訴所控各節是否飾詞狡辨抑係實有寃誣亟應切實根究著鹿傳霖迅卽提集人証卷宗秉公訊辦以成信讞該革員鄭子元著該部解往備質欽此○十九日奉上諭上海製造軍器局著督辦軍務王大臣督率江蘇候補道劉麒祥辦理欽此同日奉硃筆張英麟補授詹事府詹事欽此 
[英電譯登]  
　　十八日倫敦来電云日本己布告各國所有占據遼東之兵撤退時准定將占據高麗之兵一併撤退 
[日報譯登]  
　　日本新聞云現在議院員有多人繕成覈文謂三浦氏在高麗滋事應歸罪於伊藤大臣蓋以伊藤氏現總理内閣事務全權在握不應使無知妄作之人出使他邦致辱國體也 
[續述粤東匪亂事]  
　　廣東匪首黄姓糾合黨羽潛謀作亂等情前己譯登於報兹接本館訪事人来信云匪徒在香港　辦軍裝潛運至省太憲訪聞後札委統帶巡防營早勇李芷香大令廣州恊副將鄭潤材副戎嚴密查拿大令奉札後廣購線人並派心腹人往香港偵探先後在雙門底王家祠鹹蝦欄李公館等處拿獲匪黨數人刑訊數次供詞狡展遭十一日清晨接香港電信知昨晚有匪黨數百人附泰安夜輪船来省大令卽督率勇丁馳往輪船碼頭截拿及到則船先下椗諸匪己登岸散去僅拿獲四十餘人内有宋貴銓邱四二人係匪中頭目遂帶回營次訊供衆匪將謀叛情形歴歴吐實謂我等悉由朱邱二人所招船脚飯食亦皆二人發給又每人給紅帶四尺爲暗號以除暴安良四字爲口號約定登岸齊集分給軍裝准於十二日午時竪旗肇事由雙門底進攻藩署圖刦庫銀黨羽約共四萬餘人早己布 
 
 

Page 2

 
 
散城鄉各處另有西人並官紳當　暗爲之助大令得供後卽將各匪移解南海縣監禁並禀明大憲知會文武地方官稽查匪黨老城新城日甫西沈卽　城門緊閉各營勇一律出隊巡查續夜不懈將軍都統亦親統旗兵登城鎭守旋訪知匪黨所購軍械火藥皆載以木桶僞作紅毛泥倩廻瀾轎廣興源附寄臬目營勇至廣興源起出紅毛泥數桶開而視之果有軍火夾藏在内並拘店中司事以去其餘各夥均逃避一空云 
[蕪米開禁]  
　　蕪湖訪事人云兩江總督張香帥查照奏案以蕪湖米市自去年九月十五日改由鎭江關出口作爲試辦迄今一年期滿應卽准照舊章將蕪湖關輪船運米禁令豁除以便商民利轉運惟值此南洋善後需餉浩繁必須籌一彌補之方擬就蕪湖添設米厘局卡一所凡商販賣出口米糧按每石一百五十斤責令納銀一錢由代客買賣之行董彚總呈繳其坐卡委員由督署札委江寗候補道方碩甫觀察會同蕪關道妥行開辦其捐銀歸江省專行撥用蕪湖道袁觀察奉香帥謙囑卽於本月初八日由金陵返斾香帥派小火輪船導送初九日上午卽抵埠官紳商董懸望己久亟詣轅謁見得此消悉咸鼓舞歡欣但抽收米厘係專捐出口而論若本埠民人食米則必分辨不使相爲弊溷因札飭蕪湖縣李甘亭大令洋務局黄履之大令道轅發審朱蕙卿明府公同籌議設一善法始可久而無弊三大令卽於十二日柬邀代客買賣兩帮董事至縣設筵欵待擬請承繳出口米厘兩帮董事俱有難色正躊躇間道署接奉督轅来電云頃接總署電稱己由北京總稅務司赫德札飭蕪湖新關稅務司班謨代辦水厘稽查事務等因從此出口米數不難以新關稅册爲藍本按圖以索不致驥逸矣方觀察亦於是日乘某輪船抵埠暫就長春客棧卸裝聞將改前此牙厘總局爲米厘局並帶有督憲所給關防文曰督辦蕪湖米厘關防隨卽開用所有開禁日期刻由新關稅務司先行出示曉諭其略曰本年九月十二日准監督袁函開奉撫憲福札准署通商事務大臣兩江總督部堂張電開總署屢言英國駐京大臣請蕪湖關仍准輪船運米現經查照奏案九月十五日試辦一年期滿擬卽於是日開辦轉飭照辦等因奉此合行函佈卽祈貴稅務司查照辦理並稀曉諭各商一體知照等因到關合行出示仰本口商人一體遵照毋違此諭於十三日懸掛洋關頭門外然聞駐無英領事頗有不允增米厘之言能否不相掣肘俟續聞再報 
[津門客述]  
　　天津訪事人云三公司津滬輪船買辦每月薪水不過二百金左右而帳房茶房廚房一切薪工火食以及應酬各費或且不足開銷卽足而所餘亦屬無幾乃所有在事之人多半衣輕策肥享用不同寒儉不知外强中乾歟抑或貪得灙来之物歟不足爲外人道也月前三公司互議凡有搭客均需先付船價購票登船不得仍向船中付值如違申票每紙加銀二兩烟臺票亦酌加並每派人向船查騐於是在事之人等殊多掣肘幾以味同鷄肋慨之殆所謂物極必及歟然亦物自腐也而後蟲生之耳噫○直隸布政使司陳佑民方伯升任湖南巡撫新任藩司到任需時現以臬司朱廉訪靖旬署理藩篆前任長蘆鹽運使司季都轅邦楨署理臬篆均於九月初二日履新○順天學政徐大宗師按試天津行將竣事月初卽按臨河間府屬旋行知本府所有七屬新生定於初十日迎送入學○津人所飲河水向不澄清而於孟夏以及季枕渾河水至尤爲渾濁不堪式飲庶幾每每釀成疾病前有何某至津門僞稱招股開辦自来水公司以爲誆騙之計旋以誆騙未成事發而遁現在駐津西人公同商議招集股本銀十萬兩創設自来水公司以便商民而獲利益 
[豐歉無常]  
　　江西訪事人云各屬禾稻歉收己登前報兹悉袁州府屬宜春分宜萍鄉萬載四縣皆有旱災以致米榖價昻較上年加至一半而其中以萍鄉爲尤甚現當秋收之際飢民載道苦不堪言至毗速江西之瀏陽醴陵攸縣旱災更重米榖更昻南昌府屬則南昌新建進賢三縣皆有旱災省中米價上月每升加錢三文本月再加一文貧民數米而炊倍形苦楚所幸豐城義寗武寗奉新靖安五縣皆慶有秋外储瑞臨吉贛南寗及撫建廣饒南九十二府州亦年豐大有云 
[文星東指]  
　　江蘇學政向来試畢江寗卽接考通州揚郡官塲昨飭辦差人等在碼頭預備一切以便恭迓兹忽探悉龍大宗師此次擬俟江寗竣事出棚後卽由長江東下進八圩港口逕達通州不走内河矣並聞通州有本月十八日開考之信云 
[舞彩承歡]  
　　揚屬運河堤工總辦郭觀察之太夫人本月十二日適逢六秩設帨良辰觀察原擬家庭樂叙舞彩承歡外客概不驚動因本郡官紳業己知悉届時咸具衣冠紛臨道賀觀察遂欵以酒筵並招京口名班在内臺演戲笙歌嘹喨袍笏鮮明太夫人坐觀終日顧而樂之觀察以是日酒餚係咄嗟而辦未免不恭特於十三日約請衆賓假湖南會館筵讌肴陳水陸美盡東南直至月上花梢始各盡歡而散　　 
[吳宮紅葉]  
　　前報紀十梓街中某姓老翁傾跌中途登時斃命一則兹悉老翁爲来逺橋堍開三泰烟店某甲之父是日送伊孫往西街繡貨店學業歸途行至中鎭署東忽然一蹶不振而斃當經鄰近鳴知地甲徹夜看守并從老翁身畔檢得金約指一枚剔牙丈搭連袋等物暫由地甲收藏俟破曉時往報善堂正欲收殮適屍屬聞信前来備具衣衾棺槨卽行安殮舁柩歸葬諺云生有地死有方如彼老翁年逾古稀兒孫繞膝而卒至路斃殆亦自有定數歟○蘇垣自撫憲趙大中丞蒞任後講求武備飭令各營演習打靶所以各營勇無不朝夕從事以期嫻熟十四日八下鐘正在演習之時觀者如堵有某甲以逺矚高瞻不甚存細欲往前鵠立守役方大聲喝阻詎己不及避讓飛彈適中甲足遂倒臥操塲血流不止袁號痛楚慘不忍聞嗣經旁人告知其家扶在板門檯往葑門天賜莊博習醫院請美國醫士診治但傷勢甚重未知能保性命無恙否噫無妄之災亦甲之自取矣○蘇垣自准日本設立通商碼頭日領事官来省後屢次勘地俱錄報端初擬在盤門外清洋地開辦繼以該處地廣人稀振興不易意欲商請易以閶門外南濠一帶各當道晤商再四因地當衝要巿廛列肆櫛比如鱗蘇省最爲熱閙末便允准不若盤門外空地寛舒將来興造卽有民田亦可商讓故哄傳有仍從前議之說十三日吳縣凌鏡之大令帶有丈量書吏特往南濠山塘等處按户編查督同丈量遂卽造具清册故說者又疑己允准易地然皆未見明文姑爲兩存其說俟有確聞再錄○離蘇垣角直鎭數里之遥有地名陶浜者一小村莊也雖偏僻窮鄉而户無驚尨素堪安枕本年自光蛋散布各鄉聚賭兼有游兵散勇時或逗遛鄉民己咸有戒心矣該村有何姓紳土曾任浙江同知解組歸来歴有年所家道素封忽於上月下旬某夜竟被緑林豪客行刼衣飾現洋等物約值數千金事主遂卽禀報元和縣葉潤齋大令初十日大令前往履勘屬實并便道至各鄉諭飭地甲傳知烟酒等館不准留光蛋查出並懲庶若輩託足無方不能窩頓直至十三日回署刻己限捕嚴緝想葉大令捕務素勤時以除暴安良爲己任不難速獲人贓也○前日葑門外有某國洋人三人乘坐一葉扁舟在護城河一帶至密馱橋寳帶橋等處用水線測量河中深淺說者謂將来設立碼頭輪船經行必先熟諳水道故預爲測量以記云○前日抵暮溟濛細雨中十梓街范木作空屋内忽然黑燄飛騰祝融氏命駕而至近鄰見己冐穿屋頂卽鳴鑼報警幸該作工匠多人毁門而入始將鐵鈎摘坍屋梁牢不可動幸有某匠猱升而上得以鋸斷又竭力灌救火漸澲滅僅焚去房屋三椽迨各水龍聞警前来己烟消火滅矣究其起火之由則曾有匠人於午後入内取物呼吸旱烟殆貽火木花中致讯息此禍也 
[潤州霜信]  
　　欽差大臣督辦江南防務馮萃亭宮保擇於九月十四日拜皇太后萬壽賀摺是日清晨巡捕官飭辦差人將大堂掃除潔凈鋪陳華麗並擺設香案預備一切俄而萃軍營務處曁麾下各營官員均整肅衣冠次第趨轅伺候官廳之内翎頂輝煌蹌蹌濟濟迨至鐘鳴十二下巡捕官將賀摺捧至大堂置於案上其時各營官咸在堂下分班鵠立萃字左軍健兒齊集頭門内雁行排列惟見旌旗耀日劍戟凝霜有頃宮保朝服而出堂闕行三跪九叩禮升砲數響鼓樂齊作禮畢各官依次退班仍入官廳茗談片刻而散○鎭郡官塲接到金陵電音悉江蘇 
 
 

Page 3

 
 
督學使者龍宗師湛霖試事江寗將次告竣定於日内由省起程逕赴通州考試各屬於是各官接電之下謂宗師赴通必道經京口遂於十四日午刻飭辦差人等在六吉園碼頭搭蓋綵棚鋪設一新届時旌旗遥臨想脚靴手版者又有一番忙碌矣○總理常勝萃字全軍營務處蔡麗勛太守才識穏練韜略素優久爲馮宮保所器重自辦營務以来凡大小事宜無不聲名卓著宮保以太守不辭勞瘁辦事精明復將萃字中軍前左右各營歸太守統帶號令訓練壁壘一新並擇考棚南首空隙處爲操練之所每月大操一次以示安不忘危之意本月十三日又值操演之期是日清晨麾下各營兵丁整隊而来但見旌旗繽紛風雲變色其列陣也有一字長蛇八門金鎖九進十連諸式要皆倐忽變幻奇正相生洵不愧爲節制之師未幾又操車子砲洋鎗隊並在砲首加一千里鏡便能視逺如近又用一測量之表能算定砲子落地之逺近從此或高或卑或逺或近無不得心應手靈捷異常鎗砲旣完籐牌雜技操蹤跳躍鋒銳莫當一時觀者接踵駢肩咸嘖嘖稱道焉○本月初九日更魚二躍招商局江寛輪船由申開行抵鎭就躉船下碇其時各客棧接客夥紛紛上船招攬挑脚夫爭先扛擡貨物以致人多如蟻擁擠不堪有某姓客四人肩負行李擬搭該輪赴皖在跳板上忽被擠入江中時適常鎭道吕觀察督率親兵巡查過此目覩之下立卽降輿步至躉船呼人打撈幸有划船停泊江干近在咫尺飛棹向前將四人一律救起然己帶水拖泥淋漓盡致所帶隨身行李己逐大江東去矣卽將四人灌以生薑湯始漸漸甦醒得慶更生次義觀察賞給划船洋蚨四十元以奬其能○調署上元縣王伯芳大令本擬九月二十二日赴寍接印兹因代理丹徒縣劉照青明府出結一層尚未商允致難尅期赴寗須俟署理徒篆之宗大令到鎭時王大令方可將任内經手各要件交代清楚然後赴寍接任大約在暖擁紅爐香傳金橘時矣○日来天氣暢晴早晚二時氣候漸寒非御棉不可四鄉晚禾漸次登塲收成以南鄉爲最稔其餘略次據老農云今歳秋收本有十分可望以小暑内天氣過寒稻根不無傷損故現在秋收不過六七分之數兹聞被災各户己具呈詞詣縣署禀報月之初十日府尊彥太守委員前赴各鄉察看情形再行定奪○九月初十日爲天妃誕辰鎭郡七濠口閩浙會館特雇寳鳳茶園菊部演戲一日以伸慶祝並將會館大殿收拾潔凈懸燈結綵神前香烟繚繞燈燭輝煌加以金鼓喧天笙歌沸地戲塲之間擁擠異常有青皮某甲在看臺上觀劇肆行兇很經臺下看戲人某乙視而不服大聲漫駡甲恃孔武有力從臺跳下扭乙之髮辮互相毆擊復經旁觀多人咸抱不平將甲拖至隙地拳脚交加徧體鱗傷甲始狼狽而去觀者咸稱快事 
[觀察拜客]  
　　直隸候補道徐仲虎觀察昨日因事来申命駕人城分赴各當道衙門拜會繼至縣署黄大令飭丁擋駕 
[恭祝佛誕]  
　　昨爲觀音大士誕辰本縣黄大令預飭差役將本城沈香閣大士殿前灑掃精潔陳設整齊並傳禮生伺候贊禮至清晨江海關道黄幼農觀察提右營叅將廖楚材叅戎本縣黄大令以及文武各官咸詣拈香由禮生賛引行禮儀容整肅恪恭將事畢然後分道回衙 
[預備供帳]  
　　本縣黄大令探悉前出使俄國大臣本任湖北藩司王芍棠方伯之春由京南下將次蒞滬卽飭辦差丁役在金利源碼頭預設供張整備迎迓 
[給發門牌]  
　　保甲總巡曹荃生明府昨日飭局差傳齊各鋪地甲到局聽候發給各烟館門牌以便稽查 
[撞翻渡船]  
　　萬航渡地方前日有小火輪一艘行駛其間偶與小渡船碰撞翻溺渡船搭客七八人盡行溺斃當由該處巡卡勇丁將該輪船拘獲一面打撈屍身候各屍撈齊卽當報縣核奪也 
[斃屍堂殮]  
　　滬南新馬頭坑厠内日前有卑田院中人一名倒斃其中年約二十餘歳無人查認經十六鋪地甲報明同仁輔元堂將屍撈起以清水澆洗潔凈然後施棺收殮發至義塚掩埋一時觀者無不掩鼻而過 
[監禁訪犯]  
　　臬憲胡廉訪札提本縣地保周文邦陳惠亭曹安卿不安本分詹信山金喜生並原差陳松濤一併解省己紀前報兹聞縣中接得解差由蘇發来信函稱到省後奉廉訪諭飭將金曹陳發元和縣監禁周詹陳分别發收待質所候訊 
[原案發回]  
　　粤人汪四梯縱容正妻柳氏用烟籖刺傷伊妾吳氏殞命一案當經衆隣梁傑等大爲不平控諸縣署黄大令騐明傷痕迭次研鞫訊實供詞詳奉上憲批飭解省過堂勘訊擬定罪名惟汪四梯情罪較輕僅解府堂不必解省黄大令奉文後將汪夫婦兩人分别備文申解俱紀前報兹悉汪柳氏現在省中聽候撫臬憲提勘汪四梯到府後經府憲恩太尊過堂訊供詞與縣詳毫無翻異仍飭發回原縣監禁候示昨日解回本縣黄大令飭收内監一面給發印照俾婁縣来差帶回銷差矣 
[流氓選事]  
　　捕房於跪馬期中必弛賭禁前日馬夫跪馬之日又有無賴多人招集西人在彼聚賭適有小流氓六七輩入塲賭博流氓等約輸小洋數角流氓等心不甘服卽將檯上之洋攫取而逸與賭西人從後追赶扭住某甲一人不料甲從身畔摸出利刃將該西人猛刺一下甲卽乘勢逃去該西人只得負負而回 
[英界公堂瑣案]  
　　前日有船户劉阿四吳世才二人至英界珊記馬頭沈桂山所開酒店内不知因何口角旋卽互相毆擊當由五十八號印度捕將劉吳二人拘入捕房昨晨解案沈桂山投案供稱小的在珊記馬頭開設太豐酒店昨晚有船户劉阿四吳世才二人来店沽飲旋因惠鈔起見與小的爭毆致將小的綢馬甲一件撕破爲此鳴捕送案請判劉阿四供撑船度日此次從蘇州来滬曾有二婦人搭船同来住居沈處昨因往算船資以致口角沈卽喚令配湖絲工匠將小的與夥計吳世才一同毆打身畔之洋銀五十元亦被打失求爲鑒核别駕問洋從何来答係恊記竹行托小的等帶至蘇州原信呈電共洋二百元一百元尚在船中五十元己買燭油尚有五十元卽被沈打失者叩求大老爺究追則感恩不淺矣旋據包探秦少卿稱劉吳二人押在捕房哭泣不止失洋一節似係眞情又有恊記竹行主人蘇順寳蘇子坪兩人投案供托寄之洋二百圓係小的行中所托求鑒屠興之别駕研詰再三以此事未便草率著將原被告一併留候過堂以便澈底根究○二百七十九號華捕拘解馬夫陳金福到案禀稱此人駕車在路飛駛與他車爭先違章故拘送請判陳全福供爲馬夫不敢爭先叩求明鑒别駕判令照章罰洋五圓充醫費以儆○積竊范安星蘇州產也前因屢次犯案曾經遞解回籍近又潛来滬上竊取張小四家布衣兩件經包探孔阿才緝獲人贓送案請判張小四投案供稱前日小的出外將門鎖閉不料竟被范安星將門撬開竊去布衣兩件今幸由探緝獲求爲給領質之范安星供蘇州人因家中毫無恒產不能度日不得己而復来滬上求恩别駕得供判將范安星笞責一百板遞解回蘇州贓給失主領去○孔包探又解陸子卿到案禀稱此人前曾犯案昨又手持布衣兩件在途行走巡街捕見其形跡可疑拘入捕房經小的查問知衣在西門竊得因路途較逺失主未曾傳到爲特解請訊斷陸子卿供本地人家在西門向爲顧繡生意近因失業不得己在家私取胞兄福全之物叩求鑒别駕得供判將陸子卿交捕房管押一禮拜贓存捕房待領○包探衞阿和禀稱竹匠胡季林因講同業陳登朝壞詁以陳糾同葉桂存與胡吃購茶小的以違章程故拘解請判别駕逐一研詰以胡等各有不合判交捕房各押五天○過犯王阿虎前因犯竊遞解昨又竊取唐阿康家綢馬甲一件經四十三號英捕拘獲經包探竇如海查得尚有别案須得帶回捕房吊取贓物爲持先送来案請爲過堂王阿虎供本地人行竊該死别駕略詰之下箸仍交捕房帶回吊贓於禮拜四復訊 
[美界捕房紀事]  
　　粤人鄧錦棠家居篷路第六十六　房屋向與同鄉某氏婦私姘前日不知因何被氏控諸英公堂昨晨屠别駕飭差 
 
 

Page 4

 
 
咨照捕房恊提歸案捕頭派包探倪順泉將鄧並同夥鍾裕拿人捕房　詰數言　原差帶回　廨○前晚蘇州人周永福投宿篷路周合興客寓昨晨竊取同寓人許某之長衫一件甫出户卽由失主追獲交包探金阿狗拘送捕房捕頭令押候解送　公堂請究○混名小江北卽王聖芝向爲賭檯望風現因失業無聊窘鄉深入昨日一點鐘時躑躅於裏虹口某處經包探倪順泉拘獲在身畔搜出當票十餘紙隨卽扭解捕房押候查明送辦○北河南路四海渭泉茶樓之下設有餅肆昨午甲乙二餅師因爭食物以致大動干戈甲兇悍絶倫突取飯碗遥擲中乙之首皮破血流經一百十八號三道華捕拘送捕房捕頭令押候解送英公堂請辦乙則舁送同仁醫院療治○篷路第九百九十九號門牌係西洋人某甲所居甲樂工也前日爲西人補行賽馬之期奉招至賽馬塲奏樂曲終八散抱器而歸至則見屋内所儲己空無一物細心查察知偷兒撬毁後門而入因即奔訴捕房捕頭遣包探倪順泉往勘情形令各包探爲之訪查 
[義賑徵信第四]  
　　逕啓者奏直災重所集賑屢收屢解疉登前報兹蒙林友梅大善士由漢口捐来洋二百元葛紹翰大善士由寍波捐来洋五百零四元胡梅賓大善士由福建捐来洋一百十八元共計洋八百廿二元核湘平銀五百七十四兩八錢六分四厘原有捐册三本於九月十二日解交津海關道盛杏蓀觀察查收轉解災區北地苦寒值此深秋時災黎生機更促藉以源源接濟應免鴻嗷作善降祥當爲諸善長頌焉[  勸辦奉直義賑慈谿嚴信厚謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法公堂瑣案]  
　　紹興上虞縣百官鎭懷德典主谷肇　　　陳霞軒　　　　珠寳等物值銀二萬餘兩宋滬寄寓小東門泰和各棧　　　風逃逸據其友蔣柳亭供認在麥家圈德昌典當與執事馮志美同往公陽里　家碰和宿娼恐有寄匿清事禀請鄭大令田票拘　到　　　　二堂期解請大令與祁繙譯會判谷肇成投案伸訴馮志美遞禀聲稱與陳霞軒素不認識由堂弟魯川引至本質棧向索欠項洋一百餘元因在上海無錢措還許回紹興料理隨後卽去大令問現往何處爾同至公陽里碰和尚有何人在内馮供當時陳與陸一軒及蔣尚有一人請質將柳亭便知蔣供亦不認識大令謂陳挾資巨萬並有現洋一千餘元難保不在爾處臧匿谷肇成又禀生員接到家信知陳叔己投本縣主員　欲回去請將陳之行李交生員帶回大令准之著具領狀准子領回馮蔣二人一并交保出外務將陳霞軒獲案究辦各遵諭而退○藩　懋禀稱在彌羅洋行經收房租與兪根生鄰居因向索房租挾嫌兇横將妻毆打以致養媳逃逸大令問因何起釁供稱因兪聚賭爲捕房知悉罰洋一元兪　稱賭錢確有其事藩卽頭家抽頭聚賭大令著將兪根生禁押五天以示薄儆○劉員元遞禀聲稱房客蔡雲山積欠房租洋廿七元將租摺調換圖賴扭案請追質之蔡雲山供每月房租四元前舊兩年均己付清本年付至八月劉稱本年己加房租大衆皆允獨蔡蠻𣘹把持兹將所造僞摺及歴年帳簿呈請鑒核包探禀稱捕頭命搜眞摺蔡不肯交出質之蔡雲山供認付洋三十元只欠六元大令閱視數目不符顯係僞造著押候交出眞摺將欠租如數付清劉又禀請將頑户押遷大令准之○張硯香遞禀控天福伶人武春山圖賴借洋一千二百元投訴捕房將武拘押捕頭著交保出外限十日内理楚兹以逾限不交求請究追借據二紙呈電除收尚欠洋一千一百七十二元有奇副帳房胡順之呈遞清帳大令閱視數目相符質之武春山供並不圖賴伊等有意涉訟張稱共借二千六百元除逐期拔還外尚少此數武供小的情願還錢不合扭至捕房張又稱武欲續借洋數千元小的無力措資不遂其意將小的辭歇大令謂欠錢理應歸還如何歸楚武供請作三期自本年十月至明年正月歸楚大令與祁君會商著將武春山交保出外限半個月内歸楚武求寛限一月大令准之原告斥退○十九號華捕禀稱在花園門首看守黄德勝硬欲闖入小的喝阻不理反遭毆打致被扯破號衣幸有洋人帮同拘住解案請懲黄供初次来滬未諳規矩小的係湖南人在山海關劉欽差營中當勇遣撤而歸隨胡開林大人来滬寓名稱棧胡大人先己動身大令讞胡現動身爾尚逗留滬上顯非善類著押候送縣遞回長沙府霍鄉縣原籍○銅洋掉包匿名揭帖己紀前報昨日堂期包探將周星如劉連生一併解案並將揭帖呈電質之周星如供銅洋由他人押下向同德堂買　水只用一元旋被看破欲小的償還己如數換給了事矣劉連生藉端訛詐匿名揭帖稱小的賄給包探洋二十元其實分文不給求請明察大令再三研詰堅執前供大令與祁君會商謂周等均非善類周著押候枷號二月笞責三百板劉枷號一月責三百板期滿開釋○楊浩泉禀稱大昌洋行買定麫包六百磅講價每磅六分四厘嗣因兵船退還大昌知小的吃虧不起願加至七分因陳順德買去陳不肯加給圖賴不還求請究追順德店主陳順章遣弟陳飛才投案呈遞清帳稱有合同不能加價大令謂洋行旣許加價爾何得把持爾與兵船如何算法陳供只有六分　厘另有自来水虧本以此扯算楊又禀意國兵船買定餅乾四千五百磅己經秤過陳順德硬將貨或拆去依舊退還大令著交保出外俟傳到大自洋行下期再枔○監生兪維康遣抱王亮卿控周耀卿羅少堂串騙圖吞洋七十元經大令訊供俟傳到羅少堂復訊昨羅投案禀稱當時兪欲課生意托周與生員推轂己有成說嗣因洋東不許用兪己還洋五十元尚有廿元係陸續零用之費大令謂卽此二十元亦應歸還限十日内歸楚羅　　項不應　兪願繳充賑濟大令以其欵項著押候追繳○三十一號華捕控陳阿福毆打扯碎號衣大令飭探查明復核昨據包探查　陳阿福果有酗酒滋閙情事大令著還押五天期滿開釋○趙士華等控宋東昇扣留花子洋二百廿五元經大令訊供押檄兹己如數繳案　　　家良　大令准其銀　 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
