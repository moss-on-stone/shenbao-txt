# 1908 - 86 - 4912633

 

Page 1

 
 
   
 
 

Page 2

 
 
上諭 
　　三月初一日奉 
上諭江西巡撫著馮汝騤調補柯逢時著補授浙江巡撫均著迅赴新任母庸來京請訓欽此 
上諭柯逢時著仍兼督辦土藥統稅事務欽此 
論說 
[時事感言]  
　　語曰有强權而無公理。有自私而無公德。以社會種種之現象騐之。益信其言之不謬。如曰有公理。則借欵可以拒絶矣。如曰有公理。則辰丸何至釋放矣。如曰有公理。則一切外交之事可以順手矣。而事事至於一敗塗地者何以故。曰惟無公理故。如曰有公德。則團體何至渙散若此。開懇親 
　 
 
 

Page 3

 
 
開同鄕會無益也。如曰有公德。則人格何以隳落若此談公益言王權無益也。如曰有公德。則互相標榜互相傾軋互相作弊之事不作也。而事事至於一敗塗地者保以故。曰惟無公德故。然則我中國者。公理旣不足恃。而更無强權以維之。公德旣不足恃。而又有自利以壞之。則宜乎其中國之錯亂乘謬而不可收拾也。 
夫至於錯亂乖謬而不可收拾。則興一事必多一事之錯亂乖謬。革一事必多一事之錯亂乖謬。探其根相發其源流。無非由於一般貪謬空誕之徒。盤踞其中。一般無智識者阿。和之一般奸狤者利用之。團結營造鑄成此錯亂乖謬之現象。以若輩而居於上流之政黨。則媚外市恩迫脅攬權之手段出矣。以若輩而居於下流之民黨。則僞言僞行沽名盜利之手段出矣。以若輩而處於中流。則媚上虐下患得患失之手段出矣。以若輩之居於上流者處之於下流。則一人而二手段也。以若輩居於下。流者處之於上流。則一人。而二面目也。故以若輩貪謬空誕之徒而使理處大事。其勢不至於不錯亂不乖謬不止。甚至自命開通居心鬼蜮在上則借外力以市其恩。在下則假熱心以私其利。此何怪錯亂乖謬之日出不己。也 
然則非無公理也。自破壞其公理而已。非無公德也。自破壞其公德而已。惟其先自破壞其公理而後人乃起而破壞之先自破壞其公德。而後人乃起而破壞之。醯敗虫生。咎由自取。不然何至以泱泱大國。乃不能比數於至微至細至貧弱之日本。無怪人心日渙一日。外力日逼一日。禍亂日起一日。而卒至於不救藥。而一二眞有熱心有毅力有胸竹者乃裹足而不敢進即進矣。而又爲若輩。之妬忌掣肘。則亦不能成其偉功。而若輩遂高視闊步。旁若無人。以爲非我莫能之槪。此在下之可爲痛哭流涕者也。或假外力以自鞏其基。壓民氣以曲成其欲對外則務事通融。對内則惟知迫懾。此其在上之可爲痛哭流涕者也。 
而有力主任事之說者。則謂事之而不成。非特由於任事者之咎。而實由於時勢之趨迫。故謀之而不成則尚有僥倖其成功之日。若不謀則終無可以成立之理。不知以若輩而辦外交。則無外交可以得手。以若輩而辦地方之事。則其弊必甚於從前之董事。而欲望其事之有濟。謀之克成。戞戞難之。 
故惟有以一言告國民曰政府諸老之作爲不必顧。地方董事之作爲不必顧。惟人人能知愛國能知國恥能知亡國之可慘。而各抱其惟一之目的。則拒欵而欵拒矣。抵貨而貨抵矣。爭約而約爭矣。建路而路成矣。固不如開會集議。不必函電交馳。而無不可成之事。 
專電 
[電一（北京）]  
　　政府以岑春萱威望著兩粤擬復起用以替張督 
[電二（北京）]  
　　柯逢時奉旨補授浙江巡撫係張中堂力保 
[電三（北京）]  
　　陳虁龍奏調江蘇道員袁世輔杜俞楊懿年陳瑜河南道員吳肇邦等赴鄂差遣奉旨照准 
[電四（貴陽）]  
　　陳筱帥於二月二十八日已刻起節由鎭遠水路赴鄂履新 
緊要新聞 
[全浙鐵路保存曾記事杭州]  
　　杭垣開鐵路大會曾略紀前報專電茲將詳情錄下二十七日由旅杭湖州商學公會發起刊佈傳單借下城白衣寺爲會場邀集各府各界研究滬杭甬路事之損失到會者計三百餘人會塲懸示郵部合同及與兩公司所訂章程并開會秩序十二條（一）佈告開會詞（二）推舉臨時議長（三）推舉臨時糾儀員（四）各府宣佈對於路事之意見（五）公議辦法（六）勸繳股及認股（七）設一路事總機關所并定會名（八）推舉正副會長（九）籌議會費（十）舉起草員（十一）規定事務所（十二）公定第二次大會日期午後一時三句鐘即摇鈴開會由周湘齡君宣佈去年開拒欵會各情形現在約已訂定本無可議惟浙路爲全浙國民之公產萬不能聽其陸沉置諸不論不議之例本會宗旨擬極力提倡和平之解决次經會衆公舉高等小學校長王偉人君爲臨時議長王君再辭不獲卽登台宣布舊年拒款當時何等激昂詎一轉瞬間已氷消瓦解可見辦事之難現在事已如此惟有勉作亡羊補牢之計其入手目的總不外從合同章程兩件着想請諸君詳爲研究旋經公衆舉定陳培之沈英齋二君爲糾儀員復由王議長宣布第三條請各府代表發布對於路事之意見書記員兪寰澄君報告各團體致會中意見書大半均主持合同第十三條備欵購回債票取消合同爲最上策有謂氏購一說恐一時無此巨款或委託郵部由國家自行收回當時會衆主持甲乙兩說者各半兪寰澄君又宣言此項磅虧其罪魁禍首爲汪盛二大臣凡我浙人應聨合大團電控都察院代奏要 
 
 

Page 4

 
 
求查抄二人私產撥抵虧耗會衆全體贊成張讓三君言發電無益不應再出寃錢如二辰丸一案粤人萬衆一心吾浙不妨仿效之選派代表赴申結合大團體用正式之控告沈士遠君起駁曰二辰丸係對日本國際交涉此事係我國民全體之癰疽人人得而誅之何必小題大做會衆全體贊成力請公推領銜起草各員預備發電經臨時議長言此事關係較重勢難草草請俟二次大會時决議再行衆又認可即公議會名定爲全浙鐵路保存會與浙路相終始永不消滅次議推舉臨時幹事每府各三人當舉定杭屬胡藻青蔣抑之吳雷川三君嘉屬沈新三鄭培之二君湖屬周湘鈴蔣孟蘋兪寰澄三君寗屬陳聿笙魏仲車二君紹屬潘赤文阮新伯韓幹堂三君台屬許耀項元漸二君金屬蔣耀山虞賡甫二君衢屬勞純一程壽春張子卿三君嚴屬畢榮堂方百卿范蘇生三君温屬許養頤陳式卿黄濟卿三君處屬劉吉甫夏定候徐允中三君駐防聞錫九君舉畢時已薄暮擬月終先開幹事會一次再定三月初三日開正式大會選舉會長云 
[贛撫勘地閙事紀詳安慶]  
　　贛省進賢門外白馬廟地備軍及徵兵營壘之用乃該處鄉民不願出賣於二月二十五日糾衆禀請南昌高大令准免出賣以安生命高令允爲代禀上憲鄉民恐其無效復擁至撫轅攔輿經沈護院諭飭警察局善爲安慰其衆始散迨沈中丞督同司道府縣會往該地踏勘時該處父老婦女幼童千餘人又復圍住沈撫之輿衞隊管帶幾欲用武衆人愈譁幸即飛調城内營兵及文武各官飛往彈壓鄉民始行散去 
桂省禁米問題 
[請弛禁西省米石禀]  
　　粤省自治會商董陳惠普等具禀粤督云竊粤省豐年糧不半載頻年荒亂現米尤貴一日數驚蕪湖安南來源極窒西省向稱餘米去歲尤豐滯塞遏糴米賤傷農似非政體兩江埠商軍米接濟適劑其平各埠代表完稅各米船到梧湟梧州周紳遽請封禁原非西撫本意西江商務凋敝東粤亂機遍地正賴維持長此扣留西河湍急水漲冲没蒸濕霉變亦終何補該商具結梧米或缺價不逾三兩三錢兩粤唇齒籌賑恊餉東無間言桂路招股尤須合力謹讀西撫來電以此案紳商意見未平現遽准運恐生惡感更難調和等因是西撫本不限令封禁祗碍周紳之請情見乎詞不知西省商務東人資本梧湟積米現均蒸變米本百萬愆誤銀期省佛銀號勢將不支東商凋殘非兩粤福此言調和更增惡感本會已電梧請周紳轉圜誠以法窺桂路未可稍分軫域乞帥憲電商桂撫密飭梧州鐵路所梁周各紳速與粤商自行通融辦理以和兩粤而濟東需實爲公使切赴兩廣總督部堂大人爵前恩准施行 
[目治會致桂平統稅局電]  
　　桂平統稅局憲鑒東患荒亂西豐遏糴惡感日增夢收稅費周紳請禁知非憲意積米蒸變虧累商東怨將不解乞持大體詳禀放行自治會陳基建等漾 
[平糶所至梧州道府電]  
　　梧州分投道府憲鑒東省米貴搶亂急辦平糶需米孔亟蒙張撫復電准商仁憲妥籌辦理懇恤東荒核准弛禁以救窮黎廣州九善堂平糶同叩漾 
[江督援案奏免路料稅釐南京]  
　　寗省添築城内鐵路業經江督奏明在案該路前購日本枕本當查照鐵路物料暫行免稅奏案札飭金陵關免稅放行繼由稅務大臣咨稱寗省購用日本枕木業經免稅放行無庸追繳嗣後除專案奏明名鐵路材料得准免稅外其餘無論何項料物凡來自外洋者應一律征稅等因江督以江南財政奇絀此項築路經費係由各署局分墊不得不力從撙節若再完納各稅費用益鉅旣恐經費不敷將來收回成本更覺爲難已援照江浙各路成案附片具奏矣 
[請奏賞給嚴復進士出身南京]  
　　江寗陳提學使以候選道嚴復學貫中西　督各處學校均能殷殷化導造就人材遂臚列事蹟詳請江督可否援詹天佑賞給出身之例奏請將嚴復賞給各科進士出身以昭奬勵未識江督尤附片出奏否 
四誌辰丸案結後之狀况 
[自治會宣佈開會提議事項]  
　　一宣佈張督告示二我同胞旣泣血同盟誓雪國恥須認定本會忍辱圖强誓雪國恥宗旨目前機關尤須預防與彼以藉口三欲雪國恥須我國民擔負負任擬先由兩粤聨名後聨廿二行省要求政府速開民選議院四决定政府許我以民選議院權利我國民即擔任海軍捐之義務五現已先行調查日本商品改良工藝振興商務以圖自强惟緩不濟急擬請七十二行商輪船會社改爲中國商務輪船會社有限公司推廣股本先以三十萬在省建設貨塲二三　如香港先施公司之類公司内所有中外各貨品齊備槪以不二價發售以期商品劃一操縱自如立刻獲利然後一面自置輪船行駛内河外洋一面開設工藝廠此外銀行燕梳煤礦等實業次第舉辦 
[自治會大集議傳單節錄]  
　　此次二辰丸案私運軍火入我内河辱我 
 
 

Page 5

 
 
主權日人竟以國力包庇奸商私運　　　竟將國家之條約關章蔑棄不顧政会如此我國民何以爲家現在預備立憲凡我國民皆有擔負國家義務前旣泣血同盟誓雪國恥亟應宣佈宗旨共籌文明對待振興工藝以期國勢日强國恥早雪茲定期二十五日開大會議恭請紳商　報慈善農工各界同胞蒞會籌議 
[粤督電覆外部]  
　　外務部自接日使請禁止粤人抵制日货照會後當即分電江鄂粤各省查禁嗣又以抵制一事風潮迄未少息發電來粤力請大吏設法嚴禁張督接電後即飭由警局禁阻又勸諭各商民力戒無意識之暴動並一面將勸阻解散各情詳覆部中力陳近日粤商實爲調查日貨振興實業挽回國家權利起見經再三勸戒尙無野蠻暴動之事云 
江浙訑匪彚 
[洞庭山典舖被刦]  
　　洞庭西山東宅河村於二月初旬到有梟匪二百餘人次日即在天官廳（徐姓巨宅）開賭初尚安靜十六日忽有新來梟匪百餘人遂於是夜會同開賭之匪將該村恒裕典舖搶刧一空所失衣飾約值三萬餘金該匪以船少贓多不敷裝載見湖干泊有航船兩艘遂持刀逼令帮同裝送航船中人懼爲所害不得已隨同開船聞迄今尙未回山恐難免性命之虞矣 
[飭查租界客寓]  
　　蘇藩瑞方伯以滬上租界各客寓最易窩藏匪類現值江浙梟匪被兵勦敗難保不潛竄來滬匿跡租界爰特移請滬道轉札英法兩公堂迅即飭差會同捕房包探嚴密查緝遇有形迹可疑之人携帶槍械者務須拘拿訊究以弭隱患 
[梟匪隱匿浦東]  
　　浦東張家浜龍王廟等處近有浙省擊敗梟匪在彼隱匿希　勾煽報復茲爲松江府戚太守訪知卽飭該處營汎會同上海南滙兩縣查拿究辦 
[查拿余孟亭黨羽]  
　　滬道梁觀察前接瑞督辦密電飭拿余孟亭黨羽四人迄已日久查拿未獲昨梁觀察已先行禀復矣 
京師近事 
[密電鹿中堂紀聞]  
　　日昨軍機處密電查辦大臣鹿相國一道據云因是日由外務部封呈軍機密電一件係由駐俄薩蔭圖欽使報告緊要外交關於鹿欽差所查之事故即轉致云 
[汪大燮出京紀略]  
　　出使英國考察憲政大臣汪大燮訂期二十七日由京起程已誌前報專電現悉汪先赴天津奉天勾留數日於三月初四日由奉經西比利亞鐵路赴英隨員共六人 
[唐撫商議交涉]  
　　唐紹儀日昨訪謁駐京日使林男爵商議東省森林鹽業各問題 
[法部編訂法律紀聞]  
　　法部前編訂之刑法草案現等陸續改正業已告成違警律草案亦於日前編制竣事均將不日發表民刑訴訟二法前曾通咨各省飭令體察情形是否可行嗣因各省多有異議部議重行編制再事實行聞某侍郎頗爲反對戴尙書不爲所動現仍督飭籌畫修改此外商律亦須改正民法則擬延聘外洋專門學十編訂 
[外部商議路事]  
　　外部前日函約駐京英使於二十五日到部會議要事兹悉此函内容因欲磋商津浦鐵路附近礦產及軌道等事云 
[津浦路債在英德招募情形]  
　　文滙報二十九日柏林電云津浦鐵路之公債在德國所募額數爲一百八十九萬磅在英國所募額數爲一百十一萬磅今德國地方所募集之數已逾原額二倍英所招者亦已逾原額二倍有半此次債劵所定利率係百分之四分之一 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[豫撫林奏遵設法政學堂並官班講習科摺]  
　　奏爲遵設河南法政學堂以勵人才而端治本恭摺具陳仰祈聖鑒事竊維爲治貴在得人而儲材必先設學前准憲政編查館王大臣咨開奏定各省未設法政學堂統限三個月一律開辦等因前來伏查河南舊設仕學館人數無多現已赶完功課考驗畢業將該館改作法政學堂以資擴充而宏造就並經奏調翰林院編修陳國祥爲該堂監督延聘敎習分派職司照京師法政學堂先辦預科講習科俟預科畢業按辦正科官紳並選依限卒業擬於二月内擇日開學原撥仕學館經費照舊留支不敷之數另由司局設法籌撥惟是法政爲專門之學必於普通各門夙加研究始能深造故非先設預科無以致完全而目前新政需才已仕者又年齡過長於速成中尤宜特加斟酌俾各員無所畏難於事體庶較有實濟况正途出身本未必盡精法政考試一二等亦不過文字優長即歷充重要差委各員當未有學堂自不能不量材任用若再加研習當益覺因應咸宜查本省正佐各員約有千數百名之多固須認眞考試以澄叙開其先尤宜普爲瓶陶以培養善其後不徧及則孰應向隅可規避又易生觀望且時期稍久在差委旣苦乏人在各員尤急欲自效體察情勢均有萬難强以所難者現擬專設官班講習科凡在省實缺候補正佐各員除已習法政及仕學館外無論正途與否考列一二三四等一律選送入堂分行政司法兩堂暫先定額一百六十名限六個月先習緊要數科畢一期後即先儘此項人員分别任委再將未得入堂及省外差缺期滿回省各員照選如額送入經數班後其已習一學期各員即再令補習未學各科仍以學完三學期爲畢業似此變通辦法輪流疑習旣可昭公普而杜偷安各員亦覺易從差委且可無誤庶人人具普通之智識有以應事理之急需仍漸造完全之資格於地方實有裨益其年逾六十及在省現任與現充省中重要差使實難日日到堂者准其隨時入堂旁聽不限年月亦不得爲卒業仍俟可以主堂時補送臣並擬開學後率同司道不時親赴該堂聽講期於即學即仕實地練習以收砥礪觀摩之效自此六個月後非經學過一學期者槪不任委仍極力籌措逐漸擴充俾速普及總期孶孶不倦仕學相優新理日益精研以之治劇理繁措注較有把握上以佐聖朝立憲之政下以慰閭　望治之心此則臣一隅之見不敢不與僚屬互相勗勉者也除將詳細章程分咨查照外所有開辦河南法政學並體察情形另設官班講習科變通辦理各緣由是否有當理合恭摺具陳伏乞皇太后皇上聖鑒訓示謹奏光緒三十四年二月二十一日奉硃批該衙門知道欽此 
[署魯撫吳廷斌奏東省墾荒情形摺]  
奏爲東省開墾荒地以廣利源而裕民生謹將辦理情形恭摺仰祈聖鑒事竊維振興百務莫要於先謀富庶欲謀富庶莫善於開墾荒地誠以農政爲工商之本泰西各國皆所注重開天地自然之利饒工商製作之材富强本原實基於此臣蒞東以來刻刻以興利除弊爲念矧當時局艱難庫儲奇絀非從財政入手無以振新政而收速效查東省荒地約分三項曰山荒曰海灘曰河淤山荒可期經久大率按則升科河海各淤鹻廢潮淹事所恒有所謂朝爲桑田暮爲滄海祇可權宜徵租利津爲黄河入海尾閭自薄莊等處漫溢以後附近淤地淹涸無常此疆彼界控案纍纍迨經設立省城墾務總局派前候補道杜秉寅總理其事並派員司前往分仁義禮智信五段會同地方官清丈招租兼理訟案地分上中下三則上地每畝收押租制錢八百文中地六百文下地四百文歲租與押租數目相同現已竣事計共丈放地二十六萬七百九十七畝四分二厘四毫共收押租制錢十一萬九百六十千八百九十文以錢合銀較之利津闔邑錢糧多至數倍該委員等均能仰體朝廷廣大之恩舉凡安插災黎拯濟窮困導其耕作奠其室家無異出洪波而登袵席且幸年榖順登墾戶十餘萬靡不歡欣鼓舞感頌皇仁應徵歲租歸利津縣按年徵解將來河流順軌永無水患再行察看情形分别升科其外加濱州霑化蒲台等處以及登萊青三府所屬官荒情形旣有不同辦法亦當區别現正派員分投查辦赶緊放墾總期野無曠土民無遊惰以重農業而裕生計據墾務總局司道詳請具奏前來臣查墾荒一端自古稱重在今日尤宜講求不圖生利何以殖民今該局委員籌辦墾務不辭勞瘁即利津一縣所 
 
 

Page 11

 
 
墾地畝爲數已鉅民情歡洽毫無擾累情斃辦理尙屬妥速容俟查明在事出力人員照章擇尤奏請給奬以示鼓勵現在東省舉辦新政用欵浩繁財源已竭萬分爲難所收此項租錢除開支墾務一切津費外下餘之欵應請留於東省作爲辦理新政之用臣雖暫權撫篆仍當督飭局員認眞經理切實推廣期於國計民生兩有裨益所有東省開墾荒地辦理情形理合恭摺具陳伏乞皇太后皇上聖鑒訓示謹奏光緒三十四年二月十八日奉硃批該部知道欽此 
分類新聞 
政界 
[籌防西藏問題北京]  
　　駐藏幫辦大臣張蔭棠致軍機處請代奏電文略謂印度總督以開埠爲名實欲侵占疆土不得不未雨綢繆藏衆近頗悔禍漸知歸向所慮者達賴之阻撓耳不如趁其未回從速布置擬調用陸軍畢業生百數十人來藏襄辦一切特將愚慮所及謹陳以備採擇達賴禪擬加封號優給薪俸特簡親貴爲行部大臣或在京遥制設會辦大臣一員參贊副參贊參議副參議各一員陸軍尙無基礎由直隸調數千人先來藏中此外急須興辦之事如陸軍巡警實業礦務墾務銀行等項需欵約三百餘萬飭部另撥欵項以資辦理等語奉旨外務部陸軍部議奏駐藏辦事大臣聨豫奏覆改建行省萬難再緩而達賴夜郎自大與外人以可乘之機番官等亦不受約束難與圖治應請速派大臣來藏密爲布置始易爲功前曾奏請酌撥二十萬兩尙未由部撥給現改行省更非二三十萬所能集事云云奉旨政務處議奏（也） 
[通飭統一財政辦法奉天]  
　　東督徐菊帥以奉省百政待興全視財力之盈絀爲斷自改設度支司以來規模粗具但核計常年經費出入不足相抵墾務稅務兩項積弊最深必須澈底清釐然後可收實效其東三省鹽務局官銀號銅元局各自分立若無統轄之區機關旣不靈活檢察亦難周到前特派周錢兩參贊將所有東三省鹽務局官銀號銅元局及奉省墾務稅務槪歸督飭辦理亟應設法檢省切實整頓以期廓清積弊而統一財政現聞已將一切情形通飭各府廳州縣旣各局所一律知照矣（無） 
[蘇撫定期掣籤蘇州]  
　　上月二十八日蘇撫牌示去照得同項同月出缺之沐陽縣如臯縣二缺聽候本部院於三月初一日督同藩臬兩司掣籤（禾） 
[諭飭辰州府酌助津貼湖南]  
　　辰州府清太守泰自去冬因病出缺後湘撫岑堯帥即委候補知府王太守壽齡暫行署理旋因新選是缺之景太守方　即行到湘遂飭赴任當奉堯帥面諭略謂王守甫經到任即須交卸往來川資不無虧累擬令酌助三千金以資津貼景太守當即應允已於十六日飭赴新任（亦） 
[報考法政之寥落武昌]  
　　鄂省法政學堂開辦在即但各候補人員報名者甚少現李少東方伯特發出牌示申明係部定章程促令迅即報名凡任重要差使及曾任地方官歷充要差者均准免考但須將履歷尅日呈司以便彚送法政學堂查核（也） 
交涉 
[交涉道議駁之詳情山東]  
　　魯撫吳贊帥前奏東省交涉日繁請設交涉一缺以專責成一摺奉旨交外務部議奏在案玆聞外部各堂之意以各省交涉向由洋務局禀承督撫主持豈山東一省獨能立異且東省交涉偏重於膠青一隅已有膠州關道首當其衝辦理尚無貽誤若交涉道專爲對等德人而設則關道可廢若辦全省交涉則權限太寛且侵該省巡撫之權現已决議奏駁於月初定稿送内閣政務處曁憲政編查館會銜覆奏因此政府以奏請簡放之交涉道徐撫辰觀察旣辦理交涉文案有年擬即改放登來青道矣（無） 
軍界 
[部飭改良軍務新章北京]  
　　陸軍部因改良軍務起見現特訂定新章聞其大綱宜速辦者有二一擴充兵學營二速行選練模範隊昨已通電各督撫速行照辦並將辦理情形隨時報部核奪（甲） 
[鄂員又有不解預算名義漢口]  
　　漢陽兵工廠前奉鄂督飭造預算决算表詎該廠提調蔡子昭太守竟不解預算之名義日前詳覆督院略謂該廠添購機器鍋爐打鐵翻砂等件以及鎗砲之售出原無定數實無從預計云云已奉趙次帥詳細批示飭令另行造報（今） 
[定期預備開練軍政北京]  
　　都中各旗營及侍衞等前經陸軍部奏准改爲本年補行軍政茲已由部議定飭令應行預備軍政人員統自三月十五日起一律分别練習俟演練嫻熟再行奏請欽派大員親臨校閱（若） 
[飭造陸軍薪餉清册湖北]  
　　鄂軍第八鎭統制張鎭軍以各標營逐月薪餉頒發後本鎭並無存案現因陸軍部不日奏派大員來鄂檢閱不免將薪餉檔案逐一查詢爰即札飭各標營自三十二年正月二十日點驗成軍起至二月止將薪餉實領實發數目造具清册以備呈遞校閱大臣考核（音） 
學務 
[鄂督奏辦法政學堂情形湖北]  
　　鄂督趙爾巽奏湖北法政學堂籌辦情形摺略云法政爲士夫不可少之學學堂實人才所從出之源業奉諭旨遵設在案茲已籌定開辦大綱四條一學科照憲政編查館章程分爲長期速成兩班長期者爲專科學三年畢業速成者爲講習科三學期畢業扣足六個月爲一學期兩學期爲一學年二學額專科每一學年收一百人講習科第一學期收二百人第二學期以後每學期各收一百人專科除本省官紳外客籍官紳亦得附學惟取額不逾本省十之三 
 
 

Page 12

 
 
　　講習科本省官班外附設紳班惟取額不逾官班十之四三經費據該監督呈稱豫計每年需銀五萬兩經飭司道籌核無異應在司庫動支作正開銷四地址學該堂雖遵學部通章不備膳宿所有禮堂講堂敎員室事務室等亦宜寛備擬將湖北省城裁缺巡撫衙門改設以省建築之費學堂旣立即應舉行考試現已通飭在省候補之捐納保舉兩項人員除正途出身及高等畢業學堂及歷任重要差使各員外其餘皆至該學堂註册嚴行考試以清仕途二月二十二日奉硃批該衙門知道（爲） 
[奉省改設三項學堂奉天] 　 
　　東督徐菊帥咨照學部擬將奉天舊設之宗室學覺羅學及宗室營學三所改併爲維城小學堂仍照三學之額考選學生八十名此項學生俟小學卒業後照章分别列入中等高等各學仍俟畢業後給與出身俾得及時自效以宏敎育等語聞學部已照會宗人府出奏矣（有） 
[學生禀控堂長湖北]  
　　湖北天門縣高等小學堂長劉君夢麟現被該堂學生臚列多欵控奉鄂督趙次帥批飭學務公所派員查辦音 
實業 
[電催皖路總理任中安慶]  
　　皖路總理前由翰林院侍讀呂珮芬等舉定前直臬周學熙接辦公呈郵傳部當即據情奏請簡派於上月十七日奉旨照准在案即由郵部電知皖撫並催該總理即日接辦茲聞皖撫電覆郵部云奉大部洽電遵即分電北洋寗滬公會曁周學熙總理原籍轉催早日任事謹復煦印 
[官紳籌議京畿嶺路事鎭江]  
　　京畿嶺建築馬路所需經費旣由火車站總管理處籌墊惟事權則歸地方執掌常鎭道劉觀察恐將來車站藉詞千預擬與鐵路施總辦訂立合同請其表明并無他意永遠由地方執管以昭大信而杜爭論各紳士亦於日昨開特别大會相與討論僉謂以不訂合同爲是（庶） 
[改銅元局爲造紙廠山東]  
　　魯省銅元局自丙午年停鑄後歸併北洋辦理現丁觀察以魯省出産紙料甚多凡繩頭木屑之類皆可作紙擬仿照東洋造紙成法在局開設造紙廠一所日前札委焦子琴二尹帶領匠徒十數名赴廣東各處學習造紙之法已向禮和洋行購定機器若干件并在各鎭設莊收買爛絮破衣敝屣等物一俟機器運到工匠學成回省即須開工（天） 
雜記 
[排演御用馬車音樂隊北京]  
　　内務府大臣會同那相國大金吾諭飭路工局委員速將西直門内外一帶御路修墊平坦預備三月間兩宮幸園之差並探悉是日皇太后由西直門外高亮橋乘船幸湖皇上由西直門内乘坐四輪雙馬車園現在委員督工墊修馬路每日排演四輪馬車車前排演音樂隊以便湖差要需（有） 
[冒官撞騙案定讞武昌]  
　　湖北黄岡縣前有陳洛慈假官撞騙并僞造私函向地方官索借銀兩自稱係民政部派出巡緝之員經巡警道馮少竹觀察偵悉後拿解來省發交武昌府審訊陳供認不諱業由黄伯雨太守通詳各憲擬判以徒罪發回原籍永遠監禁（生） 
[詳追故令欠欵湖北]  
　　湖北崇陽縣馮令具詳藩司李方伯略謂前任該縣王故令梓身後虧空正雜各欵銀一萬九千餘兩迭經追繳在案現逾二參例應限其家屬尅日繳呈等語李方伯己批飭首府立傳該故令家屬勒限嚴追（音） 
[蕪湖設立濟良所安慶]  
　　蕪湖縣鄭令具禀皖撫擬就育嬰堂内附設濟良所如有因事到官並無親屬保領及妓女不願爲娼者均准報名入所留養並備織機飭令學習紡織應將開辦日期禀請查核當奉馮中丞批准照辦（孔） 
清談 
[京師之大火]  
　　近來庽居都中者皆曰火火農工商部之陳列所火矣雍和宫之大和齋又火矣火旺相也除舊布新之像也或者中國其興乎。 
或曰否。大和齋舊殿也。今爲火燬。固除舊而布新之像也。陳列所新建也。今爲火燬。是非除舊而實剷新之像。也然則今日之火。除舊乎。剷新乎。天意正未可知也。 
或又曰否。此非天意之未定也。今日政府之辦事。或行新政。或頒舊制。朝令夕更。舉棋不定。天心固視人爲耳。 
[京師之革命黨]  
　　自革命黨發現以來政府諸老驚心動魄杯影蛇弓。各省土匪滋擾。則曰恐有革命黨。各處鄕民閙事。則曰恐有革命黨。江浙拒欵風潮。則曰恐有革命黨。粤省拒艦風潮。則曰恐有革命黨。今京師陳列所。雍和宮之火。則又曰恐有革命黨。（京師大火。政府疑有革命黨在内。飭密查。見京報。）一若無時無地而不有革命黨者。吁可笑也。 
雜著（來稿）（續） 
　　新酒令 
[指其掌]  
　　各數掌上螺紋螺多者飲 
[子服堯之服]  
　　衣履不入時者飲 
[西子蒙不潔]  
　　衣服污穢者飲 
[吾不徒行]  
[必表而出之]  
[求水火]  
[曲肱而枕之樂亦在]  
[知和而和]  
[眸子不能掩其惡]  
　　帶眼鏡者飲 
[飲食若流 
[ 
　　健飲啖者飲 
[先進]  
　　先到者飲 
[非救後也]  
　　後到者飲 
[食云則食]  
　　舉菜互讓者飲 
[坐云則坐]  
　　互讓坐位者飲 
[若決江河]  
　　入席後小便者飲 
[善人是富]  
　　善堂董事飲 
[如好好色]  
　　好冶遊者飲 
[其次辟色]  
　　不好冶游者飲 
[小童　]  
　　曾應童試者飲 
[秀而不實者]  
　　秀才飲 
[旣廪]  
　　廪生飲 
[貢者]  
　　貢生飲 
[拔乎其萃]  
　　拔貢飲 
[舉於士]  
　　舉人飲 
[捐階]  
　　捐有官階者飲 
[畏大人]  
　　知府以下官飲 
[得民財]  
　　曾入仕者飮（未完） 
 
 
] ] 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說奈何天一名身外身（六）]  
　　旣乃出其至甘美之頌詞。以謂雪蘭曰。密司海倫無恙。吾今日得見密司。覺地球上之婦人女子。皆無如密司美。吾願密司比後。永永乃享有世界中惟一無二之幸福。語已微笑視雪蘭之面。 
讀吾書者。當知吾書前者。已言及雪蘭之性情。殊不諗愛情爲何物。且以雪蘭觀之。此輩少年之男子。乃絕無可愛之處綜言之。此雪蘭海倫。直不知有男女之愛慾。爲一混沌無識之女子。見此少年之男子。無故趨至其側。且致此美滿之祝祠。一刹那之頃。覺心經之中。不知有何事縈其思想。忐忑無以自主斯時雪蘭之神志亂矣。顧不讅胡以神經之顚倒。致於如此。方寸之間。若有絕大之軍隊。肆其攻擊。殊不能定其勝敗之所出。至於一身之靈魂。幽邈惝怳。不辨何者爲喜。何者爲怒。何者爲哀。何者爲樂。不復能激發其思想。并不辨已之一身。乃在何許。似此少年者。具有絕大之魔力。攝此少年女子之靈魂。入於不見不聞。不識不知之地噫。此可愛之雪蘭。瞬息之間。心房中乃驟有限無之變象。 
雪蘭聞少年男子之語。立轉其首。閃此藍色之目光。以視此少年之男子。見此少年者。一襲一黑呢之外衣。納手於衣袋之内。目光炯炯。如巖電之熌爍。作澄碧色。眉宇之間。至覺精悍。高鼻方口。英俊無倫。長約五尺許。竦然植立。昂昂然若马獅之獨峙。覺此少年者。直一倫敦之。美男子非特傖父之銀行主人。絕不能望其項背。即交際社會中之少年紳士。素日見稱於女子者持與此少年相較亦如羸狗之於猘虎至不足彷彿其十中之一。二自念天地之間。乃竟有如是之男子耶。斯時充其意者。至不願與此素不相識之男子。互相問答。且見其初至。身畔之頃。遽出其腕。欲與雪蘭握手。不問其本人之許可與否。驟作如是冒昧之舉動。此在倫敦對待女子之例規。爲大不敬。此例規者。通行於歐洲。各國之都會。凡男子欲握女子之手者。必俟此女子先出其腕。否則衆人疵摘指爲未受文明敎育之 
野蠻人。此少年男子。與雪蘭未通一語之頃。乃出其右手。欲行此野蠻之 
舉動。顧當一瞥之間。自覺其行事之冒昧。恐雪蘭怒其無禮。立藏其手於衣袋之中。不敢復出。 
本埠新聞 
要事 
[江督補助體操學校經費]  
　　江督端制軍批中國體操學校董禀云敎育之道體育爲先東西學者類能身體健强精神完固皆得力於體操一科所稱仿照日本體育會附設之體操學校辦法在上海組織中國體操學校一所於實習體操之外尙有倫理敎育體育學生理學等科學以補助之使養成中學校師範學校體操敎員之資格業於本年二月朔日開校其第一班學生已有百人之多所有開辦之資皆係該校董等勉力擔任熱心公益殊屬可嘉應准立案至稱常年經費一無專欵誠恐難以經久自當設法維持仰候札飭上海道自本年二月起每月籌撥銀洋一百元按期給領此係創辦之舉特别補助他校不得援以爲例務須認眞辦理撙節動用欵歸實際母任虚糜是爲至要 
[補紀賽跑華商名單]  
　　華商義勇隊賽跑獲勝情形已誌前報茲將賽跑各友姓氏錄下西敎習搿雷雷（帶隊）總排長徐通浩排長胡筠秋陳上達陳錦堂陸葆泉魏申榮陶植之張鴻卿左子愼陳祥麟陸　舲楊樂山顧渭泉陸子淵葉威之宋雲奇王維藩陳安甫鄭鏡湖金秋沼王薌侯宋良才騎馬開路二人董杏生孫泉標脚踏車開路二人唐吟江丁耿庭紅十字金繼揚預備賽跑各友楊堃梅屠也香謝蓮卿許端良胡筠籟宣燮臣是日由靶子場排隊往北河南路過鐵大橋轉灣走北京路經北泥城橋新閘路轉灣經赫德路又轉灣過靜安寺路泥城僑向南京路折向四川路穿裡白大橋從北四川路到靶子塲 
[那京堂調查水卡章程]  
　　稅務處前委那京卿來滬商辦滬寗鐵路厘捐事宜已誌前報茲聞滬道梁觀察昨接那京卿來電請將蘇滬水卡厘捐章程擇要酌抄數則送查核議現梁觀察已轉請蘇滬兩釐局查抄送核矣 
[皖提學使查詢學生履歷]  
　　安徽沈提學據東洋留學生周貽春禀稱原籍休寗縣人向在上海約翰書院肄業旋又充當該院敎習現在東洋留學請給官費等情沈提學以該生所禀各節無案可查爰於日前移文滬道請爲查復昨梁觀察已移詢約翰書院監院長迅速查明以便轉復核辦 
[蘇臬請抄盜犯口供]  
　　北市巡警局總辦汪觀察前獲盜犯范阿毛等三名訊供不諱擬照持械搶刧就地正法新章辦理會同滬道禀陳江督蘇撫請示遵辦在案茲悉撫憲已批飭蘇臬司核議飭遵朱廉訪以此案未准巡警總局將訊辦情形移司無從查核故於昨日移請滬道將該盜犯等訊供擬辦禀稿抄送來司以憑核議 
[法華鎭盜刦駭聞]  
　　本邑西鄉法華鎭農民李小毛家前晚二句餘鐘被盜百餘人各持刀械入内刦去銀洋衣飾等物而逸當由隣人奔告英界靜安寺捕房及法界羅家灣捕房並本鎭巡防局兜拿未獲昨李 
 
 

Page 19

 
 
已開單報請上海縣偵緝矣 
[英副領事致滬道函（爲杜怡昌盜租公産事）]  
　　前奉總領事諭以據貴道來文内開據銅鐵機器各帮商人李餘筠等禀因同業杜怡昌主杜緝庭私將經手道契公産田畝盜租與德商惟勒司而杜得價潛逃避匿無蹤等情曾經照會德總領事飭惟勒司祇收原價將契繳還並准德總領事照復該德商惟勒司早將該地轉與英商塡列英册無權辦理即請逕行照會因即照請轉飭該英商將地退租並將所列道契號數見復以便註銷等因諭飭分别飭知函復到本副領事奉此查此案曾於本年正月間據該銅鐵商等禀訴有案茲奉前因准即照辦惟查該地掛號原主係英商高易列英册三千五百七十號道契於上年十月十七號由高易將該地轉與英商二人合租今飭據該二英商禀稱杜怡昌將該地租與德商惟勒司其價銀係五千五百兩嗣由該德商轉租與英商之價則六千九百五十兩且自承租迄今已逾五月而地仍不能管用因是毫利不生况乎地租之時除租價外尚須别項經費脫僅以原價退租豈不反爲虧耗如該銅鐵商等必欲將地租回並無不可惟應照租價及一切經費利息等項共計銀八千一百兩之數繳還方稱公允等情前來據此查該商所禀確係公允至高易將該地轉租與該二英商並無不合故本副領事無權勒令將契繳銷設或該銅鐵業商等不願以八千一百兩之價租回則僅能延一律師代向本國按察司司堂控請訊斷將地退還可也相應函請貴道煩爲查照飭知爲荷 
[華兵經過租界之糾葛]  
　　昨晨由蘇赴淞之江南陸軍三十五號武弁吳斌臣率兵荷槍行經北福建路由一百三十二號西捕查見以其違章一併拘入匯四捕房轉送總巡捕房當經捕頭飭將各兵開釋所有抬槍三枝暫存捕房候核旋由該弁禀明公廨寳讞員飭差持函協同該弁赴捕房訴明卜總巡將鎗領出 
[巡警總辦回滬]  
　　閘北巡警局總辦汪荀觀察赴蘇公幹現已事畢於昨日乘輪返滬 
[電車撞傷行人]  
　　撞壞鐵柱之四十一號電車昨在黄浦路又將平和洋行工人張阿二撞倒受傷張以傷勢尚輕未赴捕房控訴 
[丁未冬季格致書院課案]  
　　丁未冬季北洋大臣楊輪課格致書院特課案業已揭曉照錄如下策論八十九名首名奬洋十四元二至八名各十二元九名至二十名各四元廿一名至廿四名各三元廿五名至八十九名各一元何錫冕徐文泰陳震李程遠任肖華于貽慶　仲　炎　顔覲棠　王子懿　戈講武　李嵩青　稽　鏡　程文棪　楊冠倫　徐寳球　丁義明　陳福疇　單肇蟾　鄒登瀛　陸冠軍　張　佑　項　驤　葛惟禧　單毓年　王文授　王敦仁　齊鳳飛　馬慶蕃　賀　平　萬中青　李炳奎　楊　喆　錢蔭棠　李榖臣　錢祖謨　錢燕榖　趙守言　方　興　潘鶴年　張　平　張康齡　范宗文　張　璜　汪彭壽　陶人傑　張誦梅　施元濟　呂文海　周翔鴻　劉世畸　馬象雍　陳祖培　丁逢甲　王祖安　金　鑑　黄昌熾　劉應龍　吳寳甲　夏惟勤　韓炳南　張聨賡　謝臨廷　秋　慶　李廣平　周樹年　丁坤生　張　師　金潤章　王廷幹　胡幹臣　劉卓如　堃　昇　胡仁灝　卻　成　文　虬　吳振乾　王學淵　萬祖蔭　許玉庭　諸維時　陸士諤　岳保赤　朱光華　朱成鴻　莊學忠　姚文幹　程魯記　謝紹奎　張成平　算學一名至四名各十二元五至十名各四元十一至十八名各三元十九至四十八名各一元姜臣顔沈保善鄭忠鎬盧炳章　周　彬　戚慈親　蔣　震　黄　山　包文成　徐　翥　山　農　蔣斯來　張　清　朱榮錦　華從周　白　岩　黄祖寰　黄志曾　楊衡芳　程叔伊　王紹翰　章　彤　王汝成　曹　浩　洪昌運　張桂森　魏有緬　沈熊如　袁内熊　王　浩　熊懿德　姜石愚　閔照昇　程其瑛　朱壽頤　張銘元　沈樹基　魯忠誨　沈　蒸　單志和　錢燕喜　樊寅谷　朱炳麒　吳瑞臣　九　一　朱一鵰　史昌言　商錫九 
瑣事 
[城内]  
[董事冒昧]  
　　昨晚本縣李大令訊案時有台州董事某甲爲孟才保之子落河身死王阿六不子援救冒昧持片投案請見大令斥令驅出遂發硃諭云本縣升堂訊理詞訟無論何人不准以信函名片當堂投遞如違必干斥逐懲責不貸 
[厘卡詐擾]  
　　厘捐總局批祥泰尋禀云所禀各節究竟有無成案仰閔行釐卡迅速查明禀復並將該商指稱釐卡詐擾情事一體嚴查禀究母違此批 
[委員驗屍]  
　　虹口二十五保二圖地保唐全坤投縣禀稱奉美捕房傳知虹口斐倫路地方有無名男子倒斃現舁至驗屍所求請檢驗大令准即札委水利廳孫立幹少尹帶同刑仵人等於午後到所相驗 
[保人吃緊]  
　　張友荃抵單不贖由族人張友萱與縣差夥陳炳榮保出後避匿不到茲由縣令提保人到案訊判友萱收押陳不應作保責九百板枷號頭門 
[限期償欠]  
　　徐品蘭控湯贊卿欠賴糖銀一案前晚經縣主李大令審訊徐供在復泰裕糖行爲夥湯在本行積欠糖銀三千七百餘兩由陸少山作保串賴不還求追湯供還過一千兩餘出興隆票陸供兩造自行議妥始命小的作保是實判湯收押陸交差限半月清理 
[呑没方單]  
　　顧慶生投縣喊控稱前將方單向朱姓抵洋四百五十元今向回贖覇捐圖呑求究李大令諭候飭查察核 
[官事]  
　　英副領事巴爾敦君前日因有要公至上海縣署拜會奏天巡警總局行政課長馮受堃試用典史羅崇介候補知縣李葆鈞水利局委員馮元璋貨捐查驗委員揚永康記名軍機章京内閣中書胡樹桐等到縣拜會江蘇特用道吳庚辛　糖捐局總辦姚炳熊總工程局董李鍾九郁懷智王震莫錫綸李厚佑吳淞關卡查驗委員胡土楨　江南陸軍糧餉局松江兵站委員劉爵等昨均到道拜會禀見　高昌廟巡防局委員李錫成禀知撤辦冬防 
南市 
[盜刦墳屋]  
　　西門外頭圖地方楊姓坆屋於上月二十三夜被匪紏衆將坆丁曹安寧綑縛搶刦現洋銅元首飾衣服等物呼嘯而去昨事主楊振祿報知西區轉禀總工程局飭探嚴緝 
[客棧售烟]  
　　呆巡長在信泰馬頭同發祥小客棧内查見棧主陶掌林私賣洋烟當將烟客彭松林吳錦珊及店夥胡阿五連同陶掌林拘至工程局山陳叅軍訊判陶戒責二百下胡戒責一百五址下具結交保如再犯違將房屋封閉彭吳各戒責五十下烟具銷毁 
[婦女泣訴]  
　　總工程局向無女押所凡案中婦女應候質訊及尚未判定者均交地甲暫行看護近有吳張氏等因被措給飲食于昨日蛭案泣訴陳叅軍即將該甲申斥謂嗣後如再虐待定予究罰 
[巡土功課]  
　　總工程局警務處現在酌定新草自本月初一爲始單日午後三時半起令巡土操演雙日在講堂聽講業已分别諭知 
[翁姑逼醮]  
　　壽州人吳張氏夫故後被翁姑逼醮控由西區解至工程局判令發堂留養 
[折還欠欵]  
　　錢許氏控划船户陳有桂欠會洋借欵共二百六十餘元經工程局孫明府訊判陳戒責五十下折還八十元交保按月拔還三元 
閘北 
[警局謬妄]  
　　四路一區警局巡士魏嘉蘇與瀾泥渡工人蘇阿二之妻有梁前日被林撞見向之理論詎被姦夫淫婦肆意兇毆蘇心不能甘將魏扭交站崗巡士又被該巡士帮同毆打旋至警局巡長亦倚勢呼嚇連批其頰並朦訴局員叱其控姦無憑不予深究 
 
 

Page 20

 
 
蘇遂忍氣呑聲而出 
[巡士招摇]  
　　三路二區警局巡士童志勳在外招摇欺壓貧民昨經總辦汪觀察訪悉飭傳至案由聶司馬訊明戒責八十下發押拘留所核辦 
英租界 
[不交貨銀]  
　　英商怡和洋行控同興協木作主顧根記朱鑑亭蔡晋臣林小炳張新桂杜桂香等承定洋松不交貨銀三千餘兩一案昨由公廨中西官曾訊原告延高易帮辦律師投案請追被告顧根記等延禮明担文兩律師到堂辯駁良久中西官以供詞各執判顧交保候核明帳據再行訊斷 
[不出定貨]  
　　美商恒豐洋行控復成一洋貨號主馬仲棠定購泰西緞十箱羅緞五箱約期不出昨由公廨中西官會訊原告洋人投請追究馬供尙有　姓股東未到求寛限料理判交妥保限一月將貨出清如違准由原告將貨拍賣虧損若干着馬賠償 
[新招西捕]  
　　英總巡卜君茲在香港挑選西捕十八名昨已到滬即由卜君驗明給發號掛飭令出差巡視 
[盜犯送縣]  
　　搶刦楊樹　鄉氏張桂松家之盜犯唐忠輝林文芝方正發熊五兒等昨由公共公堂寳讞員與西官曾訊判一併押送上海縣訊供嚴辦又搶刦崑山無錫兩縣所屬之盜犯李尙劉三王三孫仁才朱阿蓬等昨由捕房解廨復訊判一併押候無錫縣訊究 
[搶犯送縣]  
　　浦東新場鎭人陸連香紏黨在南市永盛碼頭搶取張朱氏衣包田單支票匿跡英租界由探周志仁緝獲解廨訊押在案昨解復究判送上海縣訊辦 
[婦人受愚]  
　　王阿生假扮普陀山羽士向丁善慶之妻勒募捐洋二十八元由丁報知捕房拘解公廨請究王供捐由師父勸募與小的不涉判押候查明於下禮拜三再訊 
[招書誤公]  
　　公廨讞員寳子觀大令以招書李某自恃年老屢誤要公昨日樓上會訊時竟無人承值爰特傳諭該書迅即到案聽候核辦 
[店舖啓封]  
　　河南路　昌洋貨號因向德商克魯森惠大等洋行定貨不出被公廨發封在案昨各原告投廨禀稱該號主劉瀚甫現巳料理清楚請免封閉寳讞員准即飭役前往啓封 
[電線下隊]  
　　四川路與福州路轉角之電線前晚忽然墜下由巡街捕訴知捕房即飭電燈公司前往修理 
[虧欠巨欵]  
　　田廷芝虧欠日商日東洋行銀四萬餘兩昨由公堂傳案押候訂期會訊 
[多積稻草]  
　　住居美界三泰路之施彩堂因多積稻草險肇火災昨由捕房送廨請究判罰洋五元充公 
[控妻私逃]  
　　江北人張鴻賓控妻寅氏與人私識圖逃一案昨由公堂提訊張供娶氏七年素來相安今氏忽圖逃在途扭獲請究氏供並不與人私識實因家貧出外帮傭求鑒判交張具結領回不准虐待 
[不認串拐]  
　　兪金山偕妻王氏控曹仁連張友成患拐七歲女孩招弟一案昨由公堂提訊中西官以曹張狡賴不認判押候查明於下禮拜一再訊 
[公堂瑣案]  
　　陳阿興在王漢草火場竊取銀飾押三禮拜梅洪江竊戚錢氏綢皮衣服押六禮拜丁蓮墀竊林阿五銀洋押候查明再訊費泰順竊丁慶富皮衣押捕房一月湯阿三竊王阿福車子押三禮拜 
巨竊林興生竊趙掌土等綢皮衣物押西牢一年期滿逐出租界 
美租界 
[嗎啡害人]  
　百老滙路七百廿四號房屋内近有人設立戒烟局專用嗎啡藥針由工部局衛生處西人查知昨飭包探赴公堂請單傳訊 
[違章溜馬]  
　　馬夫陳金全恒王錦章在兆豐路違章溜馬由西捕拘入捕房訊明姓氏釋出候訊 
[誘賭]  
　　陳阿福在漢碧理路設攤誘賭由捕拘入捕房押候送廨請究 
[疑竊]  
　　蓬路某西人失去金針將侍者管龍法管金山送入捕房押候查辦 
法租界 
[騙洋逞刁]  
　　夏芝甫將已廢麫粉棧單向韓長源騙洋一千四百四十四元控經公堂除追交外尚欠八百四十四元昨又提追原告稱夏騙洋後習日即拘入捕房贓洋未動顯係抗刁求請嚴追夏稱須交保出外方可料理判還押限三天交洋 
[牛乳攙水]  
　　宰牲公司西人投廨控告和牛奶棚混售攙水牛乳並稱該棚主曾在英界因將牛乳攙水經英公堂枷押並罰洋二百元有案應謂嚴辦訊之該棚經理人張全卿供被夥友作弊求宥判罰洋二十元充公 
[牛乳無照]  
　　顧金福山售牛乳未領工部局報照經公堂判令交保著交棚主韓咸林訊辦在案昨韓投案聲稱牛奶棚業巳租與顧金福開設與小的無涉求鑒判韓交保顧押候查明再核 
[拐案一]  
　　兪盛氏前被龔裕堂姦拐後又串同蟻媒李張氏賣於顧王氏爲媒經氏夫尋見控奉公堂判交本夫領回所有顧王氏之禮洋八十六元着龔裕堂李張氏二人押交在案昨又提追龔與氏同供洋已用罄實難措交顧王氏稱禮洋追出後情願充作善舉求鑒判龔等還押限令交出 
[拐案二]  
　　楊潘氏控劉揚氏拐騙女孩一案昨日復訊原告稱當時向劉氏追問渠稱有一拆字人知悉女孩在蘇州　門地方須索洋十元可能交到後忽狡賴求請嚴究判劉楊氏還押再訊 
國外新聞 
[韓人圖剌袒日大員]  
　　二月二十九日東京電云近察悉高麗亂黨欲乘袒日某韓官自日回國時設計暗殺之 
[日本發行新國債]  
　　二十九日東京電云日本政府現又發行一種國債名曰大藏省併合公債冀將戰時所發行之公債贖回 
[德拒美使事餘聞]  
　　二十九日倫敦電云據華盛頓地方傳言此次德國拒絕美使希爾之事其結果將使現任栢林美使托華氏回國之期更加從早 
[英下議院議事紀略]  
　　二十九日倫敦電云英國議員萊夢所提議之地方自治條例與大藏大臣愛斯奎氏所修改之議欲以保護帝國議院無上權之案已經下議院採納贊成者得三百十三權反對者一百五十七權 
[英國敎育議案]  
　　二十九日倫敦電云英國敎育議案爭執已久現由聖愛薩之牧司提議和商解决之法上議院現已討論可望調停 
[斐洲法軍出征]  
　　二十九日倫敦電云摩洛哥克薩孛朗卡有法兵八千人已拔隊向尼達克拉境進發以上譯字林報 
[德國豫算案通過]  
　　二十九日柏林電云德國豫算案已在議院第三次宣讀即經通過 
[馬基頓改革問題]  
　　二十九日柏林電云俄國對於馬基頓改革之條議德法意奥各政府接讀後均甚許可惟英政府仍執持已見反對俄國云 
[美國煤礦失事述聞]  
　　二十九日巴黎電云據美國槐亞敏省來電謂太平洋海濱某煤礦爆裂礦夫埋没者七十餘人 
[英國義勇隊解散]  
　　二十九日倫敦電云英國義勇隊於昨夜舉行最後之聚會當宣告解散義勇隊及組立地方軍隊時演奏樂歌燃放排鎗頗爲壯觀以上譯文匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
