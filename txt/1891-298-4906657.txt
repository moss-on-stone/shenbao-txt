# 1891 - 298 - 4906657

 

Page 1

 
 
[新科順天闈墨告成] [  申報館啓]  
　　京師爲首善之區十丈軟紅人文薈萃覘風氣者所以必首重京華焉本科榜發知名之士無不鴈塔高題本舘取其文而讀之或才華彪炳或理味淵深要皆根抵六經專務有本之學故能言之有物不苟爲炳炳琅琅因亟付之手民以公同好卷首仍冠以主司同考官姓名爵里次爲新貴題名全錄後則附以試帖詩若干刻已告成卽日出售核定碼洋七分諸君子有欲觀上國之光者請移玉本埠　昌書室及掃葉山房購取各外埠則寄在申昌及售報人處循曩例也 
[本科浙省闈墨出售] [  申報舘啓]  
　　本屆辛卯正科浙省闈墨本舘於放榜後卽速購得聚奎堂原本赶緊排印用潔白紙張裝訂完善卽日出售每本定碼洋七分想諸君必有爭先快覩者本埠請至申昌埽葉山房外埠請向賣報人及申昌購取可也此佈 
[新科江西闈墨告成] [  申報館啓]  
　　豫章爲人文淵藪今科闈墨名作如林遠近傳抄家絃户誦本舘于揭曉後亟覔聚奎堂原本用新鉛字排就印以雪白連四紙首冠主司同考官姓名爵里及題名全錄諸名公擬程後附經藝試帖詩可謂精益求精盡美盡善矣兹已告蕆卽日出售每本碼洋七分有欲于章江滕閣間一覘軌新花樣者請移玉趾俾度金鍼售處本埠在三馬路申昌書室及掃葉山房外埠則歸申昌或賣報人經理 
[論查禁軍火]  
　　軍中之利器所恃以命中及遠殺敵致果者在昔則有箭在今則有槍以槍較箭其神速靈便箭固不及槍遠甚然當未有火槍之世則箭之爲用亦未嘗不神妙奇異也利能徹甲疾若飄風猛獸之所不能當飛鳥之所不能避殺人之利器古之箭不猶今之槍乎乃古人之於箭幼而習之壯而不釋澤宫選士則用射宴享賓客則用射一似人生所不容緩者不特不禁且更勉之後人於一切軍器無不嚴禁而於火器尤爲加意以今觀昔用意似爲周備禁令似更詳明然古時不禁習射而人民未嘗恃射以横行今日禁蓄槍而盜賊每多恃槍以行刼是豈今人之好殺甚於古人乎抑鎗之殺人有以異於箭之殺人乎盖禁令之行固非易也夫私藏軍械定例雖嚴然天下作奸犯科之人孰則爲法律所能絕者一部大清律例科條具備比例周詳然天下何地無踰閑蕩檢之人何日無犯法違條之事禁之豈能盡乎况自通商以來洋鎗之運入中國者不知凡幾雖私販軍械各國皆有厲禁洋廠之中亦必有憑據而後售然前數年各洋廣貨之懸而待價者每家必有數桿其是否執有憑據購自各廠均未可知而其售於人則固不問其有憑據否也試觀近來美生之案濟匪之軍械竟有如許之多是必購自外洋者是外洋各廠未必專憑有憑據之人旦憑據亦可以僞爲一時又何從覺察至於各匠之私造各店之暗售尤爲防不勝防禁無從禁且營兵有鎗洋人有鎗其間有須修理者則各店家更可模糊隱戤是軍火之禁亦猶之禁私梟禁私鑄禁野雞禁烟館等禁之虚行故事而已夫虚行故事之禁反不如不禁昔有請於張天師者曰一紙朱符鬼魅絕響其理可得而聞歟天師曰凡人之請符初不悉所惑之爲鬼爲狐也惟知有所惑則請符於天師天師之發符亦不必問請之者之驅鬼驅狐也惟知有人請則付之以符是符亦虚行故事而已而符亦有靈者則以邪怪亦有懦弱兇頑之别懦弱者見有符在卽亦歛迹而遇兇横之鬼魅則必另請法師飛符請將此譬如官府之告示人之患惡丐者請示於官而張之馴良之丐見有官府告示在則顧而之他其兇惡之丐則豈一紙虚文所能禁止是可知虚行故事之禁不過馴良懦弱之人耳私購軍火原非良弱之人豈畏此虚文之禁故禁者自禁犯者自犯且良懦者無槍則兇惡者益得肆其弱肉强食之計是不如不禁使良懦猶得相恃以爲禦也夫自兵民既分而後民出粟以養兵兵出力以衛民各司其事各盡其職爲民者原不必兼知兵事然兵而果能衛民則民亦何樂於知兵無如兵有時而不能衛民則民安可不使有以自衛夫今日之兵孰則爲民出力乎遭盪刼者報官懸員緝獲無期是不如不報矣設巡防者宵小横行破案無日且盜有時或改爲兵兵途窮或變爲盜民之於兵孰敢深恃荀不使有以自衛則民將何所恃乎且兵之所以易民民之所以畏兵者以民不知兵耳古人有云國可使百年不用兵不可有一士不知兵盖以兵衛民誠不若使民自衛苟無一士不知兵則國豈猶有可乘之隙民豈猶有受欺之事乎雖所謂知兵者非僅以强悍敢戰爲事然苟非平時素習則一旦事起倉猝而了於心或不熟於手則亦何足恃乎且每有軍事各處多有辦團練者髮匪之平得力於團練者不少故有請練鄉團者上憲無不允許然亦思此等鄉團何來乎倘其平日果不知兵則練無幾時何能禦敵若謂所練者原係招募素習之人則平日之所禁爲何與其虚行故事之禁誠不如不禁也雖然今日之軍器究非　弓矢戈矛之比洋槍之便利偶一不愼卽無意於殺人而其禍且至於殺人卽在兵民永分之世亦所宜禁况在兵民既分之後乎則苟能實力奉行不使有一槍之遺患則未始　戀則治標之意也 
[使臣請覲]  
　　日前總署上聯銜密疏一件聞因奥法俄三國新派使臣先後到京籲請覲見呈遞國書以紫光閣地方非優待之所請於禁廷内覲見因此聯銜上疏擇於何處覲見恭候睿裁此疏當日留中至 
聖意如何頒示尚未有聞也 
[欽使請諷]  
　　欽派前往河南查辦事件之崑筱峰錢子密兩欽　於九月十八日寅刻直南海遞摺　訓旋於第一起召入勤政殿訓示一切兩欽使跪聆畢陛辭跪安退出循例赴軍機請領封存飭查原奏各件領訖歸宅立卽椒裴於二十日首途隨帶司員五人奏調宗人府一員禮部二員刑部一員工部二員其銜名容侯續錄 
[長安日近]  
　　神機營馬隊官兵每日撥派官兵一百二十餘人在紫禁城恊巡酉刻入值卯刻散值行之已數年矣兹聞慶邸以紫禁城内向由前鋒護軍十營分派官兵在　内分行值班書則稽查夜則梭巡是其專責拱衛不爲不嚴惟每夜上城巡籌付之闕如自神機營分兵進内入值恊巡而八旗護軍營亦於禁城四門各馬道添派官兵分值駐守入夜上城傳籌較前更形嚴密禁城各項官兵皆歸景運門值班統領所轄事權本二乃神機營恊巡官兵另設管帶兩不相屬况恊巡所經之處卽護軍所經之處未嘗稍有區别際此庫欵支絀自應變迎盡利擬將神機營官兵停止人值協巡班差禁城内一切守衛仍悉責成十處官兵值守巡籌以一事權綜計協巡官兵歳可省銀一萬餘　 
 
 

Page 2

 
 
在各隊亦免止操入值之事如此酌量變通庶於守衛操練兩有所裨己與管營各堂商議俟各堂僉允卽可恭摺奏聞矣○刑部爲咨報事本部現有揀補漢郎中一排一人揀補滿司獄一排二人擬補筆帖式一排一人期滿奏留漢郎中一排一人共四排六人於九月十八日加班帶領引見相應將排單咨報奏事處查照○户部爲批示事貴州司案呈據八溝稅員宗室載作呈解光緒十七年四月十七日起至七月十六日止共計三個月徵收土藥稅銀二十七兩二錢呈解赴部兌收前來查本年八月本部通行查各省關應解新定土樂稅一項前據御前大臣等奏明將此項土藥稅釐提還海軍經費所有各省關應解前項銀兩自應一併儘數徑行批解海軍衙門兌收以省周折俟將前項借欵照數還清後再由本部核明數目行知各省關批解部庫充餉以符奏案等因今據八溝稅員宗室載作呈解前項銀兩自應查照本部前咨解直海軍衙門交納除將原批片行海軍衙門查照外相應批示該員卽將前項銀兩迅卽解赴海軍衙門聽候兌收毋得違悮○吏部爲示傳事所有擬補杭州將軍衙門筆帖式金海一員本部於九月廿三日帶領引見相應示傳該員於廿一日辰刻衣冠赴部演習口奏履歷於廿三日五鼓穿天青褂備帶補褂青褂並佩帶對子荷包手巾赴西苑門外六項公所吏部公所報到聽候排班帶領引見如排班時不到定將緑牌簽撤下勿得違誤○吏部爲咨行事騐封司案呈本部議覆户部題請將管解京餉五萬兩以上河南候補道薛福年交部議叙等因核與解餉無誤請叙成案相符自應准其照例奬叙一本於九月址二日題奉旨依議欽此欽遵到部除移知户部外應將原題抄咨河南巡撫查照辦理○皇太后駕幸頤和園本擬自九月初七日起駐蹕廿一日還蹕南海兹以秋日多佳風和氣暖遂擬續駐五日改於廿六日還蹕南海聞已飭知各衙門遵照矣○吏部爲示傳事所有光緒十七年八月分分發同知李宗晋等十七員本部於九月廿一日已刻給發執照相應示傳該員等務於是日親身赴部承領執照勿得違誤○吏部爲示傳事所有勞績　舉山東候補知州馮德華安徽侯補知縣趙景清等二員本部於七月廿三日帶領引見相應示傳該二員於廿二日晚在内城左近歇宿廿三日丑刻穿天青褂備帶補褂青褂佩帶對子荷包手巾前赴西苑門外六項公所吏部公所内書到伺候排班帶領引見再傳該二員於本月廿一日辰刻衣冠赴部演習口奏履歷如是日不到定將引見扣除勿違○吏部爲曉諭事所有考試漢謄錄據正黄旗滿洲都統咨應考漢謄錄官之祥海等佐領下理藩院學習主事監生奎定監生奎秀毓均貢生覺羅富泰文生員奎佑監生裕銘等造具清册咨送考試前來除奎定係理藩院學習主事奎佑係文生員出身應不准其與考另行咨覆外其監生奎秀等四員取具本佐領圖結於本月廿八日以前赴部投到以憑給領卷票倘該監生等不行取結赴部投遞卽行照例扣除不准入考勿得自誤相應出示曉諭○都察院奏請旨更換稽察内務府事務一摺於本月十九日具奏本日奉硃筆圈出稽察内務府事着掌山西道監察御史鳳英去欽此○吏部爲曉諭事所有考試漢謄錄前經本部出示傳令應考之滿洲蒙古漢軍漢人舉人恩拔副歳優貢捐納貢監生並候補候選各項人員並捐納六品以下佐貳職銜各員於限内取具六品以上同鄉京官印結佐領圖結赴部報考等因在案兹因限期屆滿恐投考人員未能週知現在各館需用謄錄孔急惟赴部投考者人數寥寥相應出示曉諭再行展限十日所有投考人員務於限内取結赴部投遞以備給領卷禀聽候考試倘於限外投遞定行扣除不准與考勿得自悮 
[會首正法]  
　　統領安慶練軍馬步各營宋珮珍軍門於月前拿獲會匪頭目劉會籌父子禁錮獄中刑訊之餘供出黨羽多名陸續拿獲分别訊懲至本月廿一日傍晚時劉乘人未及隄防越獄而逸倉卒中左腿跌折遂匿跡附近某姓家有某中者目覩其事訴諸軍門軍門立飭勇丁前往拿獲赴院禀知沈仲帥以此犯未便寛容遂於廿三日十點鐘時飭中軍官米海秋叅戎持令箭至獄中提劉赴北門外斬首其子及眷屬不日遞解回湘 
[日事述略]  
　　數十日前本邑虹口文監　路忽肇火災羣疑日本人某甲所縱駐滬領事鶴原君定吉因拘甲研訊供認與否不得而知惟悉五日前已將甲解往長崎裁判所定讞矣○夏秋之交　案紛然而起西官咸有戒心相約檄調兵船防護日本亦派大和艦來滬下　金利源浦中兹日廷將調派天龍艦前來而令大和艦駛回本國○十月初四日爲日皇壽誕彼國謂之天長節鶴原君擬於是夕舉行盛曾以表慶忱適有兵船駐泊浦江將士如雲戈矛生色呼嵩志慶禮節富較盛於往年云○前報紀福原尾本等日犯解至長崎後裁判院長以帮兇之奈良尙留滯仁川逍遥事外必須關提到案始得讞成兹聞奈良至仁川時曾電禀鶴原君告以行蹤所在鶴原君卽據情電　裁判院本月中浣奈良聞有關提之說不敢逗留當卽航海赴崎自行投到矣○西洋各國邇來新剏改良太平安心火油可用燈草點之其光與荳油無異礼尋常火油用一升者此油只需八合日人倣其法製之刻已風行市上并聞有人擬販至上海試售云 
[桃渡巵言]  
　　新貴鄧孝廉者已丑科赴江寗鄉試意謂棳魏科登桂籍易如拾芥途遇二瞽叟自稱精於子卒鄧遂以已之于支示之瞽推算良久謂鄧曰貴造甚好然今科定遭康了必俟辛卯年始可操劵而獲鄧半信半疑一笑置之及揭曉果如瞽言彈指三年又逢大比鄧寄居吳門頗不欲觀光上國時屆七月尚未料理行裝一日瞽扣孝廉同族鄧某門犬聲問前科算命之鄧先生來否某以高尚其志對瞽曰此次必獲雋萬無被黜之理如事後不騐請以雞肋飽受老拳可連發電信促之某欲騐其術遂飛函勸駕至七月下旬鄧始揚帆抵白下人雖奇之亦未敢遽信也及廿一日發榜鄧果平步青雲始歎瞽者之言不爽近日哄動都市請問休咎車馬盈瘦利市三倍非復昔之埀廉枯坐矣○城北某姓一孩年八歳手持洋燈嬉戲誤將火油潑翻衣袂立時燃着孩大聲哭喊經人用水灌滅然受傷已重天明毒氣攻心而斃聞此孩兼祧三房今日如此若敖之鬼不其餒而○前由洋關查出私鎗三千餘桿疑係接濟匪人由是查禁之令頗嚴日前保甲總局馬漢卿觀　行至内橋見一修理洋鎗店内儲鎗頗多停輿呼店主使前諭曰此時出示曉諭不准私藏軍火爾蒙何敢故犯究竟此鎗係何人之物店主供稱開設此店歷有年所督標世職每當考試用課之前必送鎗來刮垢磨光以期百發百中一人一鎗聚集於此遂不覺其多耳觀察謂所供是否實　候再密訪所藏舊鎗一百餘枝照例充公遂命親兵捆載而去○廿三日解來要犯一名暫寄江寗縣獄進城時有人見其加一全副刑具　用細鐵鍊洞穿肩骨幹役數十名尾隨其後當夜縣署旁撥營兵防衛鈴檄之聲不絕於耳聞係從九陳錫麟由鎭江押解來寍或云此係匪　督憲　供後卽明正典刑陳少尉所解者乃滋事旂人非此案要犯也事頗嚴密無從探其顚末云○江寗縣獄有拐帶案内人犯一名因病斃命例請鄰封相騐二十三日上憲委上元縣陳仰山大令騐明實係感冒而死當卽備棺收殮卽　憲轅禀覆銷差 
[謀殺親夫]  
　　鹽城鄉民李某年逾三十娶冉醮婦譚氏伉儷頗稱和洽同里曹某見婦略有姿色遂百般挑誘婦漸與私嗣以羅敷有夫不能暢所欲爲潛與婦謀擬置李於死地乃於某夜邀李至酒樓對酌李素豪於飲遂酩酊大醉歸家卽倒身就臥三更後曹懷刃而至婦喊曰室中有賊李於睡夢申聞聲而起醉眼模糊暗中摸索曹驟　當頭一刀腦漿迸裂遂於房壁上掘一大穴而去其意盖以爲竊賊悮傷事主希冀勿抵則日後或可仍續墜歡也曹去後婦卽放聲大哭喚集隣右當倩地保報案邑尊詣騐之下婦供稱三更後忽聞室中聲嚮喚夫起竟遭慘斃然月光之下隱約可認其爲曹某無疑官卽籖差拘曹至案一鞫而服據情禀詳蘇撫憲剛大中丞細閱案卷以此案情節可疑難以定讞飭委員至鹽城將全案人証一併解省着蘇詶府魁太守親提研訊太守一再推鞫於前日午堂婦始吐出因姦謀死實情而曹初猶不肯供認旋於晚堂用 
 
 

Page 3

 
 
刑始將顚末供出遂着收禁一面禀詳上憲想不日卽當行刑也 
[稽查謹嚴]  
　　漢鎭地方上自橋口下迄花樓街市綿長十餘里雖分四坊居仁由義循禮大智各有坊役以及乎百甲保正爲官府耳目并有道憲以下府佐與巡司等衙門數處平常更有坊委與查街之文武員弁屈指計之似已覺嚴密之至彼作奸犯科者行蹤詭秘往往寄跡於闔市間或僞作客商借辦些微之貨爲名衣服華好舉止大方或自食其力若賴一業之傭以餬口拖泥帶水更莫能辨卽如是月望前迭獲年久不知之痞匪一二名交案審辦是亦除暴安良之要著外間人復紛言向在潯陽以下各埠之槓匪現因江蘇安慶文武各大憲查拳綦殿彼一棹烟霞寄居江湖者皆立脚不穩遂各上竄於川楚界間大憲有鑒於此况將籌辦冬防不遠業已次第委派兩大員總查漢鎭庶乎鎭靜有恃不恐一係李太尊謙一係記名提督劉軍門乃請令渡江駐節漢皋大都混跡者流或避匿於偏僻之地者不敢肆無忌憚也 
[西人受窘]  
　　前日有一西人至浦東二十二保等處犰鳥回時道出洋涇鎭西北草菴偶放一槍適旁有一孩玩耍彈從頭面擦過稍破其皮西人心不能安向孩父再三謝罪並給洋銀二元爲養傷費孩父一再稱謝西人遂向西而去附近無賴之徒見西人懦弱可欺紏率多人道上圍住行兇盡褫其衣服鞋帽并將洋槍攫去西人無可奈何狼狽而返有知者謂西人係法國某兵船上大副業已赴法領事署控告矣 
[醉漢受笞]  
　　前晚本邑人陳阿大至太平街某飯店晚膳開懷暢飲既醉既飽不名一錢揚長而去店夥向索飯資四十四文陳一味胡鬧向論反遭毆擊毁盆　碗店主無奈令七鋪地甲扭陳至火神廟保甲中局局員吳二尹升堂研訊店主訴稱陳來店用膳計錢四十四文向索不還反將店内零星搗毁約值錢七八百文陳俯首無詞二尹斷令賠錢五百文陳堅不遵斷二尹怒曰本委格外從寛　竟不知好歹耶令　責二百下仍着賠錢 
[誘拐案結]  
　　昨報列雌雉鎩羽一節昨晨由捕房將野鷄妓女徐吳氏狎客郎玉山卽藍玉山并拐逃之華少卿等解至法公廨旋據徐明照投案申訴前情朱明府問徐吳氏曰開野鷄妓院之三阿姐避匿何處爾由誰領至伊家作皮肉生涯笞稱華少卿領小婦人來　先至三阿姐間壁倪童氏家暫住令小婦人認倪童氏爲寄母嗣經寄母轉送至三阿姐家明府謂爾年紀甚輕不知世故致被華少卿誘騙既被本夫尋見便有歸宿如有委曲不妨直說本委當爲爾申寃理枉遂呼徐吳氏近前細訴該氏訴稱小婦人受苦萬分均被華少卿所悮惟丈夫徐明照亦係咎由自取問何故氏稱丈夫本作雜貨店夥每月辛工二千餘無力顧家遂令小婦人出外傭工先在蘇州逆水船上跟隨唱書妓女當有嫖客吳仲林商通華少卿與小婦人姘識代顧家用小婦人曾小産一次吳曾允給華洋二百五十元欲娶小婦人爲妻在後吳知小婦人來歷不明不敢冒昧從事遂將前議作爲罷論明府將在華少卿身畔搜出之情書兩封冩明女子月英寄交吳仲林内附元和縣批一紙問曰爾知月英是誰徐吳氏稱月英乃小婦人之小名並未冩信與吳此信及縣批想係華少卿揑冩哄騙吳仲林財物明府誥問華少卿曰爾今年幾歳家在何處向爲何業華稱今年廿二歳原籍蘇州元和縣本作廣貨店生意謂爾乃徐吳氏之二房東不應將有夫之婦誘騙逃逸姦佔日久送入娼家爾之所爲實屬忍心害理初誘該氏逃逸時住在何處供稱先往太倉借住友人家徐吳氏接口稱初時同到盛澤住二十天又往烏鎭借住嚴阿七房屋華接口稱小的與嚴並不認識明府謂華曰爾作惡多端本委正欲拿辦忽被原告　　可見天網恢恢疏而不漏復問徐吳氏曰藍玉山出洋廿五元娶爾爲室其洋係何人所得答稱藍乃狎客不知小婦人來由悮出洋元當被華少卿取去川資洋七元明府曰華少卿將爾夫婦拆散肆意奸佔又敢自居藁砧帶往各處將爾變　爲娼情罪斷不能恕本欲送縣照例究辦今姑格外從寛判先笞責一百板枷號三個月待期滿冉責二百板送縣遞籍交地方官管束徐吳氏不應背夫逃逸姑念無知從輕掌責四十下徐明照治家不嚴咎亦難辭且家中尚有老母亦不應置諸不顧着押候笞責一百下領妻回家安分度日又謂藍土山曰爾出洋廿五元即欲娶妓爲室太覺便宜着罰洋十元給與徐吳氏作爲川資鴇婦三阿姐倪童氏捉拿不到從寛免議待下次再犯再行究辦 
[上海縣署瑣案]  
　　費孫氏控陳金和誘逃夫妾魏氏並竊取洋銀四百元袁海觀大令屢次研訊情形均登前報前晚覆訊先傳費魏氏至案謂爾在家時與陳有何紏葛氏訓稱小婦人年二十四家主殁已四年有奇本年六月二十四日與姊在田耕作陳質然而至至午後小婦人忽患頭痛回家偃臥陳亦跟回乘間向小婦人調戲致被强姦一次七月十四日陳自行辭歇二十四日結算工帳至月杪查得房中所埋洋銀四百元忽然失去因之訪尋賣卜人令其起課中途遇陳問將何往小婦人告知前情陳云爾家所失之洋垷埋我家房中地下隨我往取可也小婦人信之遂被誘至南翔鎭復往諸翟鎭陳之舅母侯曹氏家藏匿八日至八月初六日姊姊派人尋到將小婦人領回此係實情並無虚語大令一再盤詰堅執如前卽着費孫氏及費吾山將魏氏領回細心盤問禀候覆訊核辦○西洋人扒四丁難之女紀甲被鄰家細崽李和卿誘往强姦紀甲痛極回家向母訴明情節扒四丁難遂報知捕房拘李解送英公　宋莘樂二尹騐明屬實轉送至縣袁大令將案訊供收所此已列入報端矣前晚飭提研詰李供稱小的係通州人年十六歳在某西洋人處當細　夜臥披屋内去年六月已將鏞惓起晚間回遇家中豈有誘紀中强姦之事况扒四丁難家中向設賭臺賭客甚衆不知被何人所污求恩鑒核大令以其狡展喝令重笞二百板還所候訊○喬源訴稱何關紀屢來尋釁取去衣服什物值錢四十七千有奇向論不還控請究辦何供稱衣服均已付質現在情願贖還大令喝令笞責四百板收入所中限三日内繳案如延比究 
[英界公堂瑣事]  
　　包探秦少卿禀稱祥升絲線店主羅菊亭報失洋銀二百九十餘元經小的查知朱柏卿混入行竊隨卽拿獲詰得已將二百四十餘元兌金釧一對尚有鈔票三十餘元寄存唐竹亭客寓目下金釧已吊到唐尚不認寄存鈔票直至帶入捕房與朱質証始將鈔票交出照算祇少洋數元諒已用去矣羅訴稱店中前曾用朱爲夥後卽辭歇是夜不知如何混入各夥夜工作罷俱入睡鄉致被竊去帳箱内洋銀二百九十餘元次晨報明捕房卽由包探查獲人贓朱供稱小的原是生理中人曾開徐園烟館閉歇後難以度日無奈出此下策現在惟乞施恩唐供稱小的在治下開客寓朱來借宿言欲開烟館有鈔票若干張爲購物之用暫寄棧中並不知其竊得宋二尹判令將朱管押二月唐既不知是竊贓如何包探往查尚不直認判罰洋銀十元撥充某處西醫院經費起案各贓給羅領去羅欲酬包　洋銀十元二尹交捕頭轉給○副捕頭禀稱孩子沈兆生申途啼哭爲捕帶至捕房送請安揷沈供稱小的係浦東高橋鎭人年十五歳父母已亡叔父秋濤現在悟禪院爲羽士小的隨叔父度日時刻遭毆若不勝言奔逃出外宋二尹謂本委現擬送爾至叔父處爾意何如答稱送去恐被毆死還求老爺作主二尹隨發棲流公所留養○某號華捕禀稱小的在某處小客寓查得劉富　喬　明二人搜出春宫印板及號褂一件洋銀十元假玉班指等物今特一併送案劉供稱小的係山東人向在臺灣　淮勇現已撤退號衣是當勇時所穿印板由及人寄存洋銀係從前所積欲在治下小本營生喬供稱小的係清江人前曾當勇遣撤後流落滬江僑居客寓平空被押尚乞伸寃宋二尹問劉喬同寓一處抑分二起華捕禀稱二人分寓二處二尹隨飭劉喬押候分别備文遞回原籍洋銀班指俟起解時發還號衣存堂春宫印板劈毁○包探唐寳榮禀稱李阿桂醉後沿途故意吵閙逢人輒毆小的見之正欲拘拿卽被毆擊并將髮辮拉斷另有二包探亦皆被毆且查得伊酗酒滋事已非一次今特解案請懲李　稱小的係本邑鄉間人做工度日醉 
 
 

Page 4

 
 
後犯事尚乞從寛以後當謝絕麹生不再向糟邱尋生活矣宋二尹判令管押四禮拜以爲倚醉行兇者儆○包探孔阿才禀稱小的緝獲賊犯朱阿大起到布衣小烟袋詰知竊自陳恒興陳沈氏等家二失主投案請領原贓朱供稱小的初時並非妙手空空兒不料偶作此種勾富卽被拘拿大老爺如肯鑒原則終身戴德矣宋二尹判令管押十日贓給二失主分别認領 
[法界公堂瑣案]  
　　包探王榮培禀寍波人張仁榮前日在海定輪船上行竊搭連袋一隻富時拘獲人贓送案請究明府問張曰爾向作何項生意爲何多生一手張供稱小的向在寍波方怡和南貨鋪學業今在申江覓就前日有親戚乘海定輪船回甬小的上船送行有素不認識之南市鹹魚行夥某甲囑小的代爲照管小的見搭連袋放在一旁恐致遺失將袋放在裏面不料甲見之悮指爲竊明府問甲與爾本不相識豈肯將行李交爾看管此言難以憑信當據通事稱原告昨日扭張至捕房指明行竊並未說囑爲照管明府謂張曰觀爾情狀不似賊或者窮極無聊貪小悮取物件不必深諱張稱實因饑寒交廹出此下策問爾現住何處可有保人答稱現住英租界正豐街大興園茶館内有永興隆南貨店尚肯其保明府謂姑念爾是生意人從寛免究着押候交保○販賣黄芽菜之王雲德訴稱前日在山東船上購得黄芽菜一百九十餘顆當雇挑夫顧人和挑送行至申途被顧唆使羽黨將菜搶去一百三十九顆並錢一千八百餘文故將顧扭案請究明府問顧人和菜藏在何處顧供前與王雲德仝往一處素來認識不敢搶菜可請查訪明府着將顧押候查明再核○小客寓主計小寳携女孩名杏孝投案訴稱有尤旭洲者借宿寓中前日被尤竊去羽縀鞋一雙杏孝目覩情形故將尤扭案請究當據尤稱小的向以賣卜度日住居該客寓已有六十天素來安分伊家失去鞋子不應向寓客追問誣良爲竊情何以甘求請究辦明府謂計控竊無憑碍難准辦叱退不理○包探王榮培禀王秀和係著名蟻棍七年前在法公堂有案遞解回籍今又來滬拿案請究明府問王秀和曰爾此次來申有何事故答稱小的前曾犯案現已改過自新此次隨委員彭大老爺來申緝案明府謂爾積惡多端毋庸狡辨王稱彭委員尚住客棧可請查問明府着押候查核○徐瑞林訴稱開設烟間藉圖微利被馬林春欠租洋十五元奉諭將生財拍賣約得洋十三元房屋已由　客林萬順汪福泰租定謂馬欠租不還爾卽來案具控既將馬管押令爾將生財抇賣今　生財已售錢已得矣一聽馬林春管押爾不禀請銷案不特任情亦且藐法判掌責二十下徐一再求恩改罰洋三元仍交原保着馬林春自行覓保將租店脫逃之鄭桂林及中人等一併扭案質訊○吳鏡康訴稱與費裕甫合股開設同和祥報關行費　本不足不認虧折務求訊斷明府卽將費提案訊間之下費稱吳鏡康先與李勤光合股開設報關行各出本銀一百五十兩繼因李祗出本銀五十兩無力股　吳卽與小的說合小的當出銀一百五十兩自四月間做起核算尚有虧折按殷分認惟　勤光之空股無人認償致有口舌尚餘半稅銀四十餘兩可以收取謂爾等合做生意並無合同議單何異兒戲旋有行夥李圃亭投案訴稱宕欠行内錢十餘千被將行李扣住爲此來案禀訴明府着退下赶速料理禀覆○麵筋店主黄茂卿訴稱被花烟間鴇婦龔大寳積欠房租洋廿八元延宕日久又須加上十元求請追比龔大寳投案繳到洋十元明府以延約太久着押候交洋十八元再核○山東人翟世昌控方錦堂承造紡紗機器不符初議求請廹究此已列入　報昨又投案廪　當有機匠董常孝投案聲稱方因縣中有案未能投質翟稱主有兒子可請提究捕頭稱此案閱時已久方錦堂既在縣中有案不如將此案送縣辦理翟亦求請送縣董常孝稱小的爲此案牽累家破人亡若再送縣實在無力出費求請寛限候方出外再行料理明府着暫押候核 
[正誤]  
　　昨日本報紀判償短價一事兹悉劉溪成係恒椿號主並未將號閉歇惟號　李安芝曾因被控　　數天云 
[六禮移賑]  
　　謹啓者兹有吳興怡然氏大善士因女公子出閣所有乾宅補送六禮洋三十六元交敝堂移賑山東當時男媒代爲主持雖未免草率敷衍而大善士度量海涵置不與較特緒善緣爲女公子造福可見嫁女重禮並非爲財起意而救人一命勝造七級浮屠功德豈有限量哉謹登報章爲善者勸[  上海六馬路仁濟善堂籌賑公所施善昌蓮註]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂渚官報]  
　　重九日蘄水縣典史事務詳委分缺先用州吏目林文淦者理初十日調辦應城膏鹽局候補巡檢周鎭蕃進見候補同知高成烈奉委辦孝感釐局禀見謝者理湖北武昌衛守備李新銷文闈差奉藩憲委辦武闈事宣禀知候補巡檢雷乃發禀見兩院謝委辦下巴河厘局十一日候補巡檢辛澤塤奉臬憲委留查新有東鋪禀謝十二日候補縣裘憲璟奉行知儘先前酌委禀謝孝感縣縣丞楊景微昨禀謝記大功三次候補典史姜葆仁奉安辦馬家口稅務銷鐵政差赴兩院禀知謝伍學涵奉委調查前後所營鋪差十三日鹿鳴筵宴代理武昌府經歷事李永英赴兩院禀知任事候補巡檢顧味辛禀謝儘先前揀委一次張承緒銷闈差禀謝提前委署一次十四日督標補用都司儘先補用守備張彪禀謝署中營都司事調署漢陽縣陳赴兩院禀知散發漢口漢陽被火災户賑欵候補從九吳泰基奉委查右零前鋪差赴兩院禀知候補縣吳元彬禀辭解高錫直京候補縣丞沈瞻雲奉臬憲委帮查崇文七鋪差禀謝知候補典史陳志琳昨禀知謝存記儘先前揀委一次黄梅縣停前巡檢孫運昌禀謝記大功三次 
[邗江官報]  
　　二十三日興化縣劉大令德澍公幹抵掦陳分轉維翰銷海屬查災差齊鹺尉雲驥辭赴南掣查空差二十四日儀徵縣李大令德培到揚陳鹺尹汝晉徐鹺尹士本均委押運北鹽起程 
[上海鐵馬路益善堂第四次安懷捐並附年捐施醫給藥捐清單]  
　　景德鎭厘局戴安雅堂助四元無名氏助四元杭省菜市街石壽山房不留名共六户合卯廿元浙江玉環署壽謁堂毓蘭堂合助十元徐餘慶堂助三元潘耐安五齡童三泰公司黄中山孫　興各助一元申報舘來鹿樵主人助銀三兩蔚長厚來無名氏助銀四錢九月初十起廿二日止共收洋四十五元共銀三兩四錢又年捐宜隆助二元廣興祥安和祥廣萬和廣德泰司徙源記寳昌均益公信安各助一元永益助五角共十元另五角又施醫給藥捐乍浦恊鎭陳光餘堂助念元唐茂翁經募洋廿七元因捐册現未領回各位台銜容後補登共收四十七元以上三共洋一百另元五角銀三兩四錢又朱茗齋助茯苓六斤七兩 
[光緒十七年八月初一十六第五十七五十八二期戒烟名單]  
　　李潤卿年五十四歳江寗府上縣人現住城内就作雜貨生意上癮十六年每吃烟二錢五分作三次吃保人四脾樓榮記○周永生年四十七歳蘇州府吳縣人現住新北門就作南貨生意上癮十五年每日吃烟二錢五分作三次保人宋公祠宋惠之○曾裕卿年四十五歳江寗府上元縣人現住老北門内就作京貨生意上癮六年每日吃烟二錢五分作三次吃保人四牌樓榮記○董阿生年四十七歳浙江省鄞縣人現住小東門就作石匠爲業上　五年每日吃烟六錢作三次吃保人三茅閣橋恊興○王培卿年四十歳浙江省紹興府人現住大豐向作烟業上癮八年每日吃烟三錢作三次吃保人盆湯衖大豐燭店○陸昌芝年四十一歳　江省寗波府人現住盆湯衖向作油坊生意上癮十年每日吃烟三錢作三次吃保人湯衖緒興齋○查光輝年三十歳浙江省上虞縣人現住大豐就作燭業上癮三年每日吃烟三錢作三次吃保人盆湯衖大豐燭店○楊國賢年二十九歳浙江省曾稽縣人現住老閘北向作玉業上癮三年每日吃烟錢作三次吸保人老闸北同泰燭店○李月軒年二十三歳廣東省三水縣人現住二擺渡就作洋務生意上癮四年每日吃烟二錢五分作二次吸保人二擺渡同泰祥○周春山年三十歳湖北省武昌府人現住陳家木橋就作銅業上癮三年每日吸烟二錢作三次吸保人法界後新街龍萬順○周時和年三十六歳江蘇省如臯縣人現住大東門外向時讀書上癮六年每日吃烟二錢作一次吃保人三馬雖湧源號○陳雲　年二十二歳蘇州府長洲縣現住上麟里就作煤業上癮三年每日吸烟一錢三分作三次吃保人唐延昌煤店○以上各名均已除鎗第五十九期名單俟後再錄以供衆覽[  上洋平康里恆濟戒烟局李經馥何鏞鍾洪南誌]  
 
 
