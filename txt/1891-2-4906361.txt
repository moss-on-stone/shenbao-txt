# 1891 - 2 - 4906361

 

Page 1

 
 
[勸藝順直山左急振啓] [  申報館振所同拜手]  
　　順直山左洪水爲災自四月迄今一片汪洋數千里盡成澤國災民遍地轉徙死亡男女局骸蔽江而下其幸而不死者當此　　　　　　　　　褐俱無難禁奇冷加以飢腸轆轆全無粗　下咽有不視息難延漸將告斃者乎伏念本舘勸辦賑捐而後江浙福建諸省俱蒙大君子慷慨輸愈　兹畿輔巖疆齊魯名境遭茲顚沛何忍不復解覈特肅短箋附陳苦狀如肯玉成美事巨欵溉施則作善降祥福報可操左劵己 
[集腋社第二次協彩票] [  申報館協振所謹啓]  
　　本舘籌辦振務以來歴蒙諸君子慨捐珍物　　滿目美不滕收曾於春間製爲彩票一千二百張售錢助振窮黎　惠銘感同深茲者順直由東沈災朱澹又蒙遠近善士以娌畫衣服珍寶陸續頒來令而計之約值洋蚨七百餘翼祗以災區需欵萬不容遲遂復製成彩票五百張將各物减作洋五百元計得彩者有二百張之多將彩勒分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登到本月初一十五日附張上一俟定期開彩當再登報聲明每張仍售洋一元諸君子善與人同請臨本　帳房或交信扃購取可也肅此佈聞伏維德　 
[出售上等洋皂] [  申報館啓]  
　　今有江蘇藥水廠佳製上等洋皂香潔無比每箱計十二塊售價洋一元本埠在申昌書畫室發售外埠分售則各埠賣報處各申昌均有此種香皂製時用水甚少故製成之後堅緊耐久與衆不同有欲澡身而浴德者盍早購取乎 
[輪船防火議]  
　　火之爲害夫人而知之矣然陸地走水尚有遠近水龍奔馳澆灌鄰里親友相率救援卽使勢己燎原廬舍無存器具悉燬而人口猶能逃出性命尚得保全獨至輪舟失火雖有皮帶汲水船上執事諸人竭力灌救然事起倉卒殊有措手不及之虞迨至火焰猖狂欲逃無路不死於火卽死於水傷心慘目未有過於此者也此次上海輪船被焚之慘傷八之多較寶淸輪船殆又過之焚斃溺斃者雖未查明確數然陸續撈起屍身己屬不少此誠意外之奇災爲往時所不經見者也　定思痛能不爲之寒心前車之覆後車之鑒備豫不虞古有明訓謹献芻堯以冀輪船執事諸人及搭客等各有戒惧之心毋蹈鹵莽之咎此則本館之所深望者也一奉勸輪船勿裝引火之物外國公司輪船規例極嚴凡所以預防火思者不憚周詳鄭重一切引火之物概不裝載滬上各輪船從前亦皆遵此規例無敢或渝近來輪船日多裝貨搭客其價愈廉各家爲延攬生意赶見凡遇引火之物從前所不肯裝載者至此亦姑寛一格允爲裝載此雖迫於時勢然仔細思之究屬可危盖　裝引火之物間或遺落火星不致頃刻延燒人力易於施救此次上海船自濃烟突起以致全船俱燼爲時不及一刻何等迅速何等猛烈若非裝載引火之物當不致此嗣後望各公司恪遵規例凡遇洋油自來火棉花守類概勿裝載毋貪些微水脚而釀不測之災則保全爲不少矣一奉勸貨艙中勿納　客向來裝貨搭客皆有一定地位釐然秩然不容紊亂近時通融辦理遇搭客衆多無可位置時或啓貨艙納之而搭客等又往往不知謹愼任意點燈吸烟此火災之所由肇也此次上海船因納客貨艙中以致遺火是具明証彼附搭輪船者不必盡屬體面不必盡屬謹飭雖有人告以火燭之宜小心乘舟之不比居陸而彼且若罔聞知烟煤則隨意亂抛燈火則通宵不滅一或不愼星星之火卽易燎原以一二人之疎虞而致數白人之性伅數十萬之貲財同歸灰燼平心而論雖粉骨焚屍猶未足以　衆人之公憤也輪船旣裝引火之物而復納此種搭客於貨艙中是何異厝火積薪之下雖欲不焚不可得也望此後各輪船遇搭客艙位己滿勿示通融勿貪水脚貨艙之中概不納客此亦防患木然之一道也一奉勸搭客人等一上輪船概勿吸烟點燈各公司輪船向來不准搭客人等在坐臥之虞任意吸烟一至夜間無論上中下搭客艙位一概不准點燈其所以預防火患者固己旣周且密近來滬上各輪船爲招徠生意起見船中一切規例不能盡如從前之嚴密　搭客又良莠不齊黄昏以後燈火榮然旱烟水烟鴉片烟雪茄烟紙烟隨意呼吸隨手亂抛管事者有時瞥見或稍加以呵責無如言者諄諄聽者藐藐一轉瞬間點燈如故吸烟如故意外之事防不勝防獨不思一入輪　之中便當存履薄臨深之想時時加意處處留心猶恐有意外之事况敢以玩忽將之乎無論旱烟水烟雪茹烟紙烟皆可不吸卽素吸鴉片烟者有癮難戒亦不妨以他物暫代性命之與嗜好二者相較孰重孰輕明乎此而雲霧不敢吐吞燈火不敢私點矣古人有言同舟遇風則胡越如一家船中搭客句能念及自己之性命并顧及他人之性命自然彼此相恤不敢稍　怠玩之心矣尤望船中執事諸人時加巡察遇搭客之不遵規例者船未開時則驅逐上岸還彼船鈔船己關行則將不聽約束之人圈禁一處迨旣抵碼頭罰令出資若干以示烱戒然後縱之使去其不受罰者則送有司衙門請爲發落如此則人人知所戒愼不致有意外之變矣至此外應備各事如皮帶之宜隨時試練也小艇之宜多備幾製也艙面艙下之宜不時稽察也皆當熟計於平時庶不致倉皇於臨事災變之生雖曰天意而人事不可不盡特著此篇以貫千慮之一得或於防患遠害之道不無小補云 
[噩電驚傳]  
　　昨日下午滬上接有北京來電謂醇親王於廿一日丑時薨於位電音止此數字然士民聞之靡不同聲哀痛云 
[高資盜案]  
　　上月二十六日之夜鎭江西路高資鎭盜匪猖獗一夜連刦四家類皆塗面掛鬚手持槍械事後報官緝捕蹤影全無至二十七日夜間又有盜匪二三十人劈毁某甲家門入内行刦甲急登樓以避放下樓門盜不得上樓出洋槍砲向樓上亂擊有某乙者探首下視致中槍彈幸不致命僅將兩頰擊穿甲知勢不能支拾取罎　盆碗紛紛抛下盜血流頭破呼哨而去甲隨鳴鉦追逐見鮮紅滿地遂遵血跡尋找天明至鎭江京畿嶺細視前面有十餘人急入卡房訴明原委卡弁發兵數人偕甲尾追俄見盜入租界和泰公典質物乃扭住紀姓一人比呼兵入捕巳雜在人叢中遁去祗將紀押解入城行過西門橋盜犯杜某被紀所見暗遞切口因一併擒獲及至城隍廟茅旁厠紀又指獲錢姓盜犯一人一併解送縣署帥邑尊訊問之下該盜供認行刦高資數案略不諱飾并稱均係海州人所得之贓寄存盜首余學乾處邑尊立卽簽差拘余究辦余己聞風脫逃乃將余妻送案邑尊飭押候將余拘獲再行懲辦 
[赤嵌霜信]  
　　臺灣内山所有生番客歳曾經劉省三爵宫保督兵進剿一律肅淸間有一二梗頑者常乘官軍不備四殺人均經各處駐防營隨時拿辦或就本地正法或解往會省訊懲若輩似宜稍知斂跡矣不料本月初九日中路所轄獅潭下澇佃民徐火刀楊阿葉二人往北路交界之小東勢採樵忽被兇番二十餘人殺斃附近圧民聞聲呼 
 
 

Page 2

 
 
救追赶不及但見番人直從北路西里英入事經墾尸黄南球禀由局憲梁大令成柟轉懇中北兩路統領嚴拿懲辦查西里英爲五指山所管駐防營旨爲顧芳廷總戎現己由北路統領陳雲卿軍門轉飭一體拿辦矣○臺北隘分駐大嵙崁五指山内加輝等處遠近數百里番民雜處沿山布紥碉堡以駐勇丁日前爵宫保特委劉二尹烈藩前往踏勘將各營哨所紥何處稠堡相去遠近若干里一切地勢詳細繪圖呈覽二尹奉委後卽於翌日束裝就道○北路所屬出尾獅里興獅頭驛長坪五指山等處土脉甚肥番社林立前歸中路林蔭堂統領所轄後攺歸北路節制是處所駐隘勇數營將歴年來歸化之境開墾成田居民因之日見繁盛不致如前此之荒烟蔓草人跡罕經矣日前劉爵官保札委大嵙崁撫墾委員湯剛魯二尹前赴以上各處丈量新墾之田造册禀報二尹於本月初旬遵札前往○五指山境内有番社名石加禄者前己歸化嗣因番人出山滋事經管帶官禀明將社中應給口粮概口截止前月顧芳廷總戎設法勸諭由社中通事帶同土目人等來營懇求收撫願送番女二口爲質並邀合社男婦丁口律歸化總戎爲之具情上逹劉爵宫保照禀批准派員前往淸查按給口粮查得社顺在小男女數百餘人客歳曾於六古等處屢　傷人今歳四月總戎督兵親臨就地擒殺將番首兩顆解往臺北示衆其餘傷斃甚多兇焰爲之一息刻下氣餒來歸不用一兵不折一矢而能收撫全社大憲論功定賞咸謂倘非總戎之撫馭有方曷克致此○大嵙崁與内山毗連瘴癘較重而以夏秋兩季爲尤甚今歳駐防各營集　資就本街廟内延高行僧超度歴年死事孤魂統領陳雲卿軍門亦概助洋蚨人咸稱爲無量功德云 
[南臺花月志]  
　　本月初六日寓閩名西人舉行賽馬之戲甲塲四面觀者若堵墻有某院麗人荔支年紀嬌艶絕倫平時六寸膚圓不加約束至此遂易爲男子裝束雲頭絲履　步香塵隨甲乙二狎客來觀見之者疑爲鄭氏櫻桃固不知其卽郭家芍藥也旣而諸棍徒呼朋引類團聚喧囂麗人申申詈之棍徒相與掀其冠則雲鬢低籠靈蛇　散乃譁然曰是殆　而弁者也咱老子非兩目靑盲之輩豈不能辨鳥之雌雄乎遂解屨褫衣互相毆辱兩狎客見來勢洶湧孤掌難鳴乃喚某公差來爲之護送而去○榕垣妓藪也珠簾十里捲一春風粉魁脂妖如林之列雖不及靑溪將妹吳巿西施而客子無聊亦頗足遣旅愁而消綺思邇者巿情落寞冶游之客大抵金玉其外敗絮其中以致諸校書所得纒頭寥寥無幾咸思委身而去爲擇木之良禽近日如愛珠月仙等人昔之艶幟高張者悉己閉門謝客有情人悵望桃花人面不免吟去年今日之詩矣○南臺打稻埕江姓妓寮有二妙人焉爲玉鸞一爲寶貴色藝雙絕名噪章臺裙屐名流每以千金買一笑一日有甲乙丙三無賴挨肩聨袂闌入粧樓叱燕嗔寫白般摧辱盈盈弱質突遇狂且無可奈何惟是吞聲暗泣後經龜子以孔方兄爲和事老無賴始悻悻出門噫駭緑紛紅何堪禁此世有愛花成癖者尚其珠旙高建護此嬌葩乎 
[府試續述]  
　　揚州府科試等情昨己登報兹於月望日考試高寶正塲所有題目列左高郵己冠首題焉得知至知者利仁次題猶不足爲與末冠首題不可以長處樂二句次題以齊王猶反手也訪題晚來大欲雪得天字寶應己冠首題義之與比至多怨次題則　上不足法與未冠首題小人懷惠至而行次題文王何可當也詩題見三百得宜字本届府署前各項生涯赶考巿來者較前加多然生意皆不甚興旺書城尤覺寂寥惟吃食店稍添利巿於此可見牟利者之不易也 
[惑宜禁]  
　　揚城地藏菴東首某姓家有老嫗素性好佛本月某日忽揚言於衆曰吾昨宵得一夢吾家當有仙姑降臨應在此方享受香火我當設位供奉逾日晨起又向隣人曰奇哉昨夜三鼓我房中忽墜落黄紙二張上書仙姑示光何以不信可赶卽塑立偶像庶足以昭誠敬否則災必迨夫身勿悔也嫗於是又雕刻本偶一尊高約尺許衣裙簪珥悉備安設几案供奉堂前好事者聞之遂遠近閧傳觀者甚衆邇日香客己絡繹而至戶限幾穿嫗又置備籖筒仙方等件據稱左近患病者照方購服己愈多人噫似此妖言惑衆大有關於風俗人心想地方官一經訪聞必子嚴禁也 
[邗江官報]  
　　十三日鄭分轉震銷期服假十四日沈鹺尹文郁委總局稽核差舒鹺尹寛詔十五日彭鹺尹家騏均委總局文案差汪鹺尹聲濟禀知赴省 
[咨請抽捐]  
　　九江關道李亦靑觀察接准蕪湖關道成觀察咨稱今年順直數十州縣洪水爲災至今中澤鴻嗷雖經朝廷發帑截漕以及各直省勸辦賑捐源源接濟無如災區過廣仍虞支絀現經籌賑各大員禀請北洋李中堂於進口各洋藥項下每箱加抽銀四兩限一年期滿截止於條約無碍於商賈無捐於賑務大　裨益經中堂批准在案滬甬鎭等關己於十一月初一日關辦蕪湖關於十五日開辦理合咨請貴關曉諭九江洋藥各商照章辦理云云觀察卽遴委江防分府盛司馬富懷招商局總辦黄司馬瑞元札飭會同辦理連日傳集洋藥名商董諭以畿輔洪水爲災需賑孔急並出各大憲批諭觀各商激發天良均稱情願照章捐賑兩司馬遂禀請觀察出示睦諭一面函知内地各商販定於二十日設局抽捐矣僉云各口洋藥抽收一年約可得十餘萬金億萬哀鴻可望春回黍谷矣 
[東報江韓事]  
　　上月十二號郵船會社輪船敦賀丸自高麗開返長崎云及上月四號駐仁川日本領事署小使某甲曉起將各門啓鑰至一室見有黑物一團大驚奔往書記官處告知書記黑岩君潛至是室探視突有砲自地下轟發傷厥股登時血肉淋漓領事官以下間聲驚起奔集詢知羣擁而入見有一人曲體而伏衆遂不暇顧及傷人先將其人擒住其爲盜賊耶抑尋仇報復耶未經訊鞫不得而知也○朝鮮政府與日本大坂商船會社約定所有朝鮮載連真米及米榖之輸與日本口者應由會社中運載平日由日本各埠開至釜山仁川爲一定航路己由會社帮辦人松本氏赴京城央山本淸記氏與政府說合訂約日内當先開一船往韓運載云 
[略吐實情]  
　　福州訪事人云釁起黄堂一案連日經貴沈兩星使飭提案中人証再三訊問並將司事秦姓司帳劉梁二姓笞責跪練日來梁略認一二沈革鎭亦微吐實情遂另委按經歴馮司馬看管其餘則欽轅關節甚嚴非外人所易探悉云 
[寗波近事]  
　　近有盜船十餘艘在海門洋面裝作客商出没無常時時行刦業經營兵駕舟剿捕拿獲四名并梟首級二顆解送鄞縣徐邑尊將四盗下諸獄中首級則懸卒示衆○甯波各烟室須向府署領取牌示始准開張邇日江東各烟寮皆陽奉隂違私行開殷大都塲面闊綽器具精良更雇有靑年婦人招呼烟客夜則抽頭聚賭逹旦通霄受其害者不一而足爲之上者奈何弗禁令重申耶○寗紹台道吳觀察　時届隆冬宵小易於竊發各城門旣委有員弁自能嚴密盤查惟僻巷私街常有菲人滋擾因特派甯防勇四名於夜間邏察蓋亦有備無患之意也 
[孤山雪色]  
　　杭州來信云甲乙兩人騙子也夙與候補縣某大令相識一日謂大令曰江于厘局差現須派人承乏我能謀之然非多金不辦實需銀二千四百兩大令姑應之至期似有難色復謂大令曰尚需增銀一千六百兩否則恐難成就矣又姑應之次日卽禀明藩憲許方伯飭差拿獲交杭州府李太守從車究懲○横大方伯入某甲向充總捕府差役年逾三十夙與某婦姘相處十餘年儼同伉儷近又得一老嫗頭童齒落花甲將周居然詩賦催妝行合卺之禮前姘婦聞之波興醋海親迎之次日登門穢駡聞者皆掩口胡盧○駐防營某署跟丁因有要務馳馬至杜子櫛運司署前適有班白老人扶杖而過悮被馬足踏斃不知若何了結也○仁和錢塘兩縣定於本月十一十二兩日開倉鄕民之擔負納 
 
 

Page 3

 
 
糧者曰粲盈車金穰滿斛 
[拜賀新年]  
　　昨報記西歴元旦本埠各員咸至各西宫公館道賀等因兹悉昨日午前江海關道聶觀察偕繙譯徐孫兩司馬並提右營陳參戎松海防同知劉司馬上海縣陸邑尊法讞員葛同轉水利局員王司馬在英公廨會齊蔡太守欵留西式酒饌然後排道至英法美德意奥及英刑司江海新關教堂等處賀喜云 
[廢船返滬]  
　　上海輪船被焚己由温州輪船拖帶回申於昨日午前十一點鐘時抵外虹口老船塢對面新船塢門前停泊其時估客之欲拍買焚餘貨物者屍親之欲收殮屍骸者咸乘杉板船至浦東浦江中絡繹不絕實則此船一應木料俱己化作刦灰貨物亦一炬可憐同歸於盡祗存鐵肋鐵烟囱天平架鐵輪而己夾艙之下煤斤尚纍　然緣夾艙皆鐵板鑲成况火勢上炎不能透入艙下以故祝融雖虐猶有毒燄不到之區而遍處搜尋並不見屍骨據云己有人在失火處認領或由好善士代爲殮埋云船中積水盈盈船塢西人命工人用皮帶戽出未卜戽盡後其下如何也 
[稽查搭客]  
　　太古公司上海輪船在儀徵附近大河口被焚後上海縣陸邑尊及英公堂讞員蔡太守遴派差役細查各客棧及各行號附是船而往者共若干人將年歳一一籍記俾幾人遭刦幾人生還他日有所查考 
[定期給賞]  
　　本縣下忙錢糧開徵己久現在各地保之遵限完足者頗不乏人而玩抗延宕者亦屬不少是以陸邑尊定於本月廿五日着己經完淸之各圖地保當堂領賞以示鼓勵 
[縣案彚録]  
　　韓璋控唐念如吞没合肢盈餘銀兩由縣訊無証據將韓收所己登前報前晚陸邑尊升堂儃提韓　詰韓供稱前與唐合做荼葉生意盈餘甚多被伊吞没務求追給邑尊謂爾賃居唐屋何不遷讓答稱被吞銀兩求請追紿方可遷移邑尊駁詰至再韓出言挺　邑尊大怒喝令戒責一百下韓在地亂滚邑尊着還所一面飭原差將屋押遷聽候詳辦○公大錢莊等控同昌利字號倒欠銀兩由縣將該號主羅初屏羅卓東訊供監追在案前日晚堂陸邑尊命提二羅至案公大等庄役案求追羅供現由名股東湊銀三萬餘兩己交原告收領小的等亦措得銀一千兩卽日可以交案此外不能再繳惟求開恩邑尊以其有意抗延着攺收内監隨堂嚴比○昨有二十七保十圖寡婦黄閔氏沈黄氏投縣喊控地保金梅亭等盜掘祖墳值日差據情禀明奉飭看管候訊 
[英界公堂紀事]  
　　陸爾壽向江芝祥林長生索欠爭毆由某號巡街捕拘至捕房捕頭以錢債非捕房所經理命一併移送公堂蔡太守飭候訊供核辦○某號華捕見王成標貧病無依因雇車舁至捕房捕頭飭送公廨蔡太守命發滬北棲流公所留養醫治 
[法界捕房案補記]  
　　禮拜三淸晨葛同轉發落各案己登昨日報章嗣同轉以捕房積案過多因於下午兩點鐘時仍至捕房淸理先命某包探將藍聞山騙綢案内各原告傳案問爾等稱是日有綢縀五十六斤由李正記報關裝廣利輪船出口與藍第二次所騙之貨斤數相符但爾等須認明屬實方可代追隨提李正中至案問十一月初一日由爾報關出口之綢縀五十六斤是否卽藍騙得正中供稱是貨由小的向王天一購買尚欠銀四十餘兩請傳問可也問爾前次稱願致函福建將綢縀三件追回目下曾否有信寄去供稱早經有信矣問除三件之外尚少綢縀甚多爾諒知底細供稱事蒙恩交保可帮同查回餘買同轉允之諭以限日交到人貨如逾　　到定向保人如數追賠又命包探將藍夥李渭杭提出問藍究在何處供稱藍實己遠去不在上海問爾知藍將未經出口之貨藏在何處供稱實不知請同轉傳到王天一夥某甲並悅牛昌趙廷鎭等問甲日正中經手出口之貨是否向爾店購買答稱的確是計重五十六斤尚欠銀四五十兩同轉謂趙曰目今本分府己問明貨由王天一售出着探明實在情形再來禀覆○上月二十一日晉昌綢縀庄沈守亭控同福祥棧林克皆之子林興生虧欠　　包頭洋八十六元葛同轉判令林陸續付還限本月十五日還楚當由同福祥棧内謙記號代爲保出嗣謙記號李渭杭因藍聞山騙去綢縀管押捕房昨日沈投案請追同轉復將渭杭帶案問林欵由謙記號担保爲何逾期不付答稱林與小的均係棧客此事須向林追同轉着押候再核○上月楊萬淸携子至公堂訴稱未婚媳蘇氏被伊母蘇石氏哄回變賣葛同轉將蘇石氏押交其女該氏挺押日久仍未將女交案昨日楊復請追同轉飭提蘇石氏至案問爲何不將女兒交出供稱女兒己偕流妓張愛寶於九月二十三日往甯波迄今未返求大老爺將楊代押小婦人可出外追尋同轉謂一味胡言喝令掌頰四十下問爾女如何至流妓處供稱該妓騙令女兒習學針線楊訴稱前因蘇石氏有病具女探病回家卽被價賣與野雞妓張愛寶嗣經小的聞知偪令蘇石氏同往一見該氏遂領小的至英界淸河坊附近見過一面當欲領回該氏許以送回家内至今避匿不見求爲嚴追聞媳婦被小東門外女堂烟館王婦張姐官爲媒價賣蘇石氏稱小婦人因家况淸寒由張　官借給錢五十九千令小婦人作小烟館資本其錢旣入手卽被販私鹽之老勝娘娘借去十千其餘由楊之友借去十千同轉一再研訊該氏含糊以答遂看押候五天内交到女兒再行核訊○新寶園浴室值堂人徐濤濤因將釋各安之銀表洋銀失去控請押交徐竟挺押不理前日復逮案詰問徐仍稱小的將物悮交他人葛同轉着掌頰六十下徐稱實因失風之故同轉謂此係賊之切口爾竟熟悉乎着再掌頰二十下限三天内料理如違提店主究問○程南山因向泰水滋事經工部局西人控請管押葛同轉令程函請生母來案再行核訊程置之不理前日遂提案覆詰通事稱程之泰水向該西人借去鷹洋一百元歴久不還西人遂令程妻及泰水在家傭作將工資抵欠程稱妻子並未欠洋兄長逝世後乏人承嗣嫂嫂欲小的之三　男孩爲後妻子不願致占反目之爻目下小的情願回湖南原籍不向妻子滋擾同轉謂爾如肯安分守己可當堂具結釋回○兪金園乘火搶枕箱章金山乘火搶臘鴨顧金福又半途將兪枕箱截去前日兪章枷期己滿當卽開釋顧未將同黨趙裕卿交案着枷號半月而槍火之案遂紀各火匪又得事外逍遥矣○九月初一日元大亨錢庄控營口派在上海坐庄之王堯亭欠銀一萬六千兩前日命帶案請訊王供稱營口來信云元大亨葉姓等人在營口本庄索欠由楊恩圃挽翁小山說妥約還銀數千兩卽可了結矣葛同轉謂然則爾可電往營口着赶緊理料診畢仍令還押○陳阿四訴稱小的欠己故西人之洋十元今特遵諭如數交案惟褚阿松欠小的洋銀十元求恩斷給葛同轉着帶褚至案問爾欠陳之洋如何料理供稱小的祗欠錢二千四百文情願釋出後陸續交付陳呈案之筆據實係揑造同轉謂此據名字不符着當堂焚燬令褚目行理還 
[送票正悮]  
　　三鴉戲園於水月廿二廿三兩晚附送彩票登本館後幅告白悮排作廿一二合亟更正 
[上海六馬路仁濟堂籌賑所接登萊靑道憲盛觀察來書照登]  
　　少欽仁兄親家大人閣下孫嶼翁嚴佑翁來烟先嚴佑翁來烟先後兩奉手書備悉東賑正在束手孫嚴二公不趨炎而送雪眞是救民爲心此來如有萬金己屬意想不到此兩萬之内遵處協濟居多但論百姓之苦孰甚不論勸捐之人孰闊親家眞善人矣昨朗帥親筆函云今年順直有傅相籌畫且畿輔重地捐數之多且速早己計及要知順直之災猛而暫但水退地在復業不難山東之災爲日過久民力己盡水遏之日豐收之時具瀕河十數萬家仍在飢困之中爲大可慮等語此實洞悉民隱之語朗帥有治河之責向不肯說災車然亦有不忍不言者若論沿河災况比順直久比江浙深若論賑欵不及順直十分之一不及江浙十分之二民其魚矣朗帥原 
 
 

Page 4

 
 
約弟籌義捐十萬今只有七萬分韓仲方謝佩孖孫嶼芝嚴佑之四路每路肖主二萬凡食粞粃不致餓死者皆剔除不過救死而己年内如能再湊三萬以接濟之自可放心然非親家發心　難矣頃嶼之來電必欲添欵未知尊處肯再援手否弟初九出轅親赴災區一觀總想將河開通使積水入海約須十二月中旬回烟子英兄辦寶坻順直必協濟手此覆請道安姻小弟宣頓首冬至日　州泐 
[一視同仁]  
　　前日本館協振所得皖池張杏村先生來信云杏村中年得子承親友惠贈賀金前己概行捐賑今又承津防威防池皖潤揚姜堰等處諸君寄到賀儀更有姚彥翁吳巽翁共贈十元却之有負盛意本應開筵敬謝無如皆在遠直是以復將鷹洋二十六元請貴館彚賑直東饑民默祝諸君哲嗣早登科第克振家聲云云昨又承甘肅涇州目車局委員程鑑靑大令託陜西務本新報房寄來捐銀十六兩六錢申得規元十七兩四錢三分此皆痌瘝在抱　念夷黎己溺己飢恩周罔外他日三槐五桂食報無涯作善降祥如響斯應也除登報以昭核實外敬綴數語以揚仁風 
[預防痘瘄喉症法并引]  
　　今年自秋曁冬雨澤旣鮮雪花罕見當此凛寒莫解之際猶是温暖如春之候候春令燥熱内伏咳嗽喉疼於兹不免近臾天花盛行來勢頗劇小兒之殤於是者日有所聞此卽痘疫是也　法與常痘異若概以温散之品必致輕者重而重者死須知燥熱内藴觸動下焦相火擾動厥隂肝水肺金被刑氣無宣泄其出痘也不亦宜乎用藥當以凉潤淸解爲先庶幾近是兹録加味三豆湯俾未曾佈痘者預服免患己出者　飲冀輕若夫喉痛一症亦臨燥熱傷肺水不下降火卽上浮所致大忌辛温發散之品以火就燥辛温之藥皆能助火故也苟肺氣不燥則諸氣禀淸肅之令週身四逹亦胡致喉痛而窒塞乎且不獨燥之於人能致病試觀草木菁英可掬一乘金氣忽焉攺容陸離斑駁焦其上首可見燥氣元傷於上焦華盖豈不明耶兹時葭管飛灰而猶凉生習習者亦藉燥氣之餘威以肆其暴戾之性燃恐春來温病喉痛等證必多兹擬五汁飲以預絕其邪或痛甚咽喉腐爛口舌生瘡膿水淋漓者後録金還翼爛喉痧一方以防之此亦方候之門敬懇列於報章以廣流傳○附加味三豆湯生緑豆主黄豆生黑大豆或用生扁豆亦可以上各三錢生甘草五分金銀花錢半河水煎服○附五汁飲甜梨汁鮮蘆根汁鮮枇杷葉汁橄欖汁生蕨菔汁以上各三錢隔湯燉温服之可免喉痛咳嗽煩熱便閉等證○附爛喉痧方象牙屑焙眞珠各三分飛凈靑黛六分梅花冰片三釐壁錢二十個俗名喜兒窠板木上者弗用犀牛黄八指甲各五釐男病用女女病用男須分别配合每用分許糝於患處少頃瀝涎出水其病卽减此方靈騐　常合竤濟人功莫大　[  種榆山人胡悅彭稿]  
[江督轅門抄]  
　　十四日孫慶璜禀知知州江招賢丁母憂巡檢廖恩潼典史鴻均奉委隨辦撫卹局差○十五日出使日本國　　　　　　　　解行通判朱庭佐禀知通判李西銘丁父憂候補道許景壽由京來○十六日知縣丁經三奉糧道委河運差○十七日知府石作楨謝委善後局提調差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
