# 1898 - 125 - 4909001

 

Page 1

 
 
[新印各書籍發售] [  圖書集成局啓]  
　　欽定二十四　全書實洋五十元○欽定四　書　　四元五角○　　三十六　實洋五元○刑　　　　七元○　　全書碼洋三元○　　新書碼洋一元五角○潘頤福咸豐朝東華錄實洋一元三角○王益吾戚豐朝東華續錄實洋二元五角○左文襄公奏疏碼洋四元○繪圖三　演養碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註　寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永麋昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻綠碼洋一元四角○繪芳錄碼洋一元二角○中東戰紀本末洋一元五角○續中東戰紀洋七角○文學興國策洋二角○　續中東戰紀興國策合一部洋二元○時事新論六角○中國度支考一角五分○諸君欲購者請移玉至三馬路申昌書晝室或申報館帳房可也此佈 
[酒談]  
　　昔者　狄作酒禹飮而甘之曰後世必有以酒亡其國者遂疏儀狄而絶旨酒是酒者固非我中土之所有而家國子孫之禍也乃世之好飮者則輙沈湎於麴糵卜晝卜夜迄無醒時有告以爲腐腸之藥者則解之曰子獨未讀夫禮記射義之篇乎酒者所以養老也所以養病也酒旣可以養老養病則其害焉在何用多慮爲哉且人子或椿榮萱茂膝下承歡如書曰厥父母慶自洗腆致用酒是酒固不可廢也賓朋聚首把酒聯情如詩曰我有旨酒嘉賓式飮以敖及君子有酒嘉賓式燕以樂諸詰是酒又不可廢也歲時伏臘里黨往還非酒無以聯桑梓之誼祭祖先祀神示來享來格非酒無以邀鬼神之福酒之爲用如是其大而顧可以絶乎抑又聞古之君子有以酒得名者矣漢之揚雄時人載酒以問奇字唐之李白斗酒詩百篇張顚乘醉作草書以頭濡墨蘇子美讀漢書佐之以飮此文采之美有足述者阮子常常以百錢挂杖頭至酒肆間獨酌酣暢雖當世貴戚均不可　陶靖節不肯爲五斗米折腰而　常不去口嘗於九月九日獨坐菊花下王宏送酒至卽便就酌醉而後歸此清介之節足述者陳孟公每　飮賓客閉門取車轄投井雖有急終不得去光逸遇亂避難渡江依胡毋輔之時輔之方與謝鯤阮放畢卓羊曼桓彝阮孚散髮裸衣閉室酣飮逸從狗竇中窺之大呌遂人與飮不舍畫夜此豪邁之舉又有足述者劉伯倫以酒爲名一飮一石嘗令人荷鍤相隨謂死便埋我於下李元忠徵洋侍中雖處要任初不以物務干懷惟以酒自娛每言寍無食不可使我無酒其子撥聞之請節酒元忠曰我言爲僕射不勝飮酒樂爾愛僕射時宜勿飮酒此曠達之懷文有足述者歴觀史册以酒得名垂譽百世下者指不勝屈固不僅在之數人也若是則醉鄉風味何獨不可領略乎善哉王孝伯之言曰名士不須奇才但使常得無事飮酒　離騷便可稱名士余則曰世之提壺挈榼餔糟　釃者無非以爲飮中八達酒中八仙千古名流大都如是然謂酣眠卽成太白痛飮便是平原則無賴酒徒亦將垂名酒國矣詎不可笑夫世之以酒貽憂者其人正無可限量如豐俟酗酒荷罌負缶而不能逃及身之誅灌將車何等勇略而杯酒之間卽遭收執是以聖人戒之三無佛氏數其十過可爲殷鑒也况酒性大熱有毒過飮則傷神耗血損胃爍精動火生痰發怒助慾故飮之亂性舉動不能自持或以駡座開非友朋或以忿爭致成仇隙禮曰豢豕爲酒非以爲禍而訟獄益繁則酒之流生禍也說文曰酒就也所以就人性之善惡也一言造也吉凶所起造也酒顧可不愼乎然而酒狂之害其害猶淺　以鄭康成之大儒能飮三百杯卒至爵行而絶以丁冲之神智無匹卒以狂飮無度遂至腸爛難醫性命之憂詎不甚重且我聞西人之言曰酒之爲害不徒害及已身而又流毒於子孫蓋酒最　腦故嗜酒之人其腦髓必不足所生子女因之亦有不足之慮而愚騃痴頑之病叢生矣曾經法國醫士騐得此種疾病得諸先天者居多就醫院中病孩一千口查之因父嗜酒而得此疾者四百七十一口因母嗜酒而得此疾者八十四口因父母俱嗜酒而得此疾者六十五口父母俱不嗜酒而亦得此疾者二百九口無從查考者一百七十一口是則酒之爲害顧不大哉而人猶以公瑾醇醪嗜之弗徹焉卽不爲身計獨不爲子孫計乎月圓之夕適逢立夏有邀執筆人讌飮以賞令節者履舄紛來觥籌交錯劇談豪飮論及杜康執筆人固不能盡一蕉葉者乃羅舉前事作揚子之解嘲焉歸而詮次其語以付手民 
[金礦待開]  
　　漢　訪事友來函云湖南湘潭縣境某山勢極崇峻精於礦學者察得内藴金苗甚旺現有某富紳在漢集股聘請礦帥前往開鑿果能著有成效則留心礦務　當必接踵而起也 
[派隊護漕]  
　　金陵訪事友來函云江安督糧道每年應解安省漕米例於三河地方採辦運至江寗與江省漕船會集一處開駛北上今届三河漕米業已採辦足數本擬卽日雇舟裝載來寗而民間忽起謠言謂　係洋商所購將轉運出洋相約阻撓不准米船出口糧道吳仲懌觀察乃禀明上憲移請督標新兵右營簡荻臣副戎撥派營兵兩哨前往押護以示此米係天庾止供並非洋商偷運免致羣情疑阻有悞漕務上憲准之簡副戎卽撥帳下健兒二百名於初四日由曰門拔隊啓行 
[拘獲叛黨]  
　　廣東訪事友來函云上月廿三日下午方桂東都戎帶領潮普勇多名至城内榨粉街沈公館將其主人名六皆者拿獲解至督轅轉發臬憲父南海縣内監收押南番二縣主隨卽同到沈公館查搜一切并將庖人帶回街坊人等均莫悉其所犯何事翌　提至營務處審訊關防嚴密外人無從探詢　五日南海縣尊帶領清鄉勇數十名赴城外十三鋪查勘居仁寄廬旋據差役禀覆並無此廬復提街鄰詢問知去歲已經遷往他處今育才西學書屋開其故址入内查看止有一西人在此教讀復至毓秀坊查居仁寄廬亦無有知之者近日始傳聞日前緝獲軍火船二艘訊知有沈六皆者籍隸浙東其先人曾筮仕粤垣六皆亦捐有通判之職近已入叛犯孫逸仙之黨頗有潛謀不軌之心借闈姓爲名專向各署探聽消息據云具人手長過膝儀表非常有精於風鑑者决其不能善終今果異謀甫蓄法網旋攖想朝廷雖甚寛仁斷不能爲謀叛之徒稍示姑息也 
[緝獲盜船]  
　　蘇州訪事友來函云本月初三日婁門外忽來盜船五艘船中約有二十餘人虎目虬髯形甚兇悍甫經繫纜卽有總捕署捕勇多名上前盤詰盜黨見勢不佳立卽揚帆遁去　勇竭力赶上獲住一舟盜黨皆鳬水而　惟一盜足力不濟當塲禽獲搜得船中器械及贓物甚夥遂一併解至總捕署禀請劉少峯司馬升堂研訊盜供稱小　姓許名阿松同夥五船由常熟結伴來省擬作無本生涯不料甫經停泊卽被公差看破云云司馬飭將司夥姓名一 
 
 

Page 2

 
 
一供出然後釘上脚鐐發長洲縣收禁俟緝獲餘黨一併究辦 
[續獲盜犯]  
　　蘇州　事友來函云上月二十二日總捕同知劉少峯司馬在太湖中拿獲去年某日行刼南太湖石船港刃斃事主朱姓案内巨盜蔣掌生一名訊供情形已列前報司馬得供後卽密派捕勇公差四出淹捕旋於二十三日在葑門外拿獲是案首盜李阿七迨廿六日又在太倉某鄉拿獲夥盜顧四幅二十八日在七子山上拿獲鈕金士計是案四盜悉數拿獲誠可謂天網恢恢疎而不漏矣然非司馬之捕務勤能曷克臻此 
[制憲啓行]  
　　昨日滬上官塲接武昌電信云湖廣總督張香濤制軍被　召入都定於本月十七日交卸篆務隨卽啓行然尙須沿江察勘砲臺以籌戰守大約下浣始可抵申也 
[遏糴述聞]  
　　漢口訪事友來函云鄂省產米不多向恃湘省接濟今歲湘省靖港湘潭等處春麥歉收以是官紳禁米出境岳州關稽查甚嚴有犯者科以重罰　來漢巿因湘米來源甚稀價益昻貴彼閭巷小民數米而炊者不免興仰屋之嗟矣 
[暫代收厘]  
　　杭州訪事人云浙東厘金奉旨抵償英國借欵定於本月中旬爲止以後改歸洋人經理惟總稅務　尙未派人前來接管是以藩憲札行各局仍命原委各員代理征收事宜惟自下旬起所收各厘金不必解省就近解赴寗甌兩關道庫暫爲存儲俟接替有人卽將此項如數交付 
[輪船擱淺]  
　　九江訪事友來函云本月初九日招商局江寛輪船下水行至安慶下游三十里江心偶一不愼擱於淺灘因卽電達九江招商局黄史二總辦卽飭駁船數艘前往將貨運盡始得展輪出險 
[票局興工]  
　　京師訪事友云前報戶部堂官在禁垣内之火倉相度地勢開設昭信局兹悉此局卽借用倉後房屋若干間修葺齊整又在餘地上添建屋宇十數楹在戶部迤北宗人府署對面之禁垣上新闢一門以爲專辦股票事宜之所不與是倉一門出入以免開倉日期混雜窒碍業於三月十七日派官工木廠開工修建矣 
[飭籌賑欵]  
　　漢口訪事友來函云近聞襄河上游某處春水發生河口驟被衝破災民載道待救孔殷地方官惻然憫之札飭漢鎭各帮商民量力輸捐以濟眉急想商民誼切同袍必能慷慨解　以副上憲之望也 
[教士游湘]  
　　漢口訪事友　函云前有某國教士二人由鄂赴湘沿途遊覽正擬入城小住而本地土民雲集語言庬雜勢甚洶洶事爲撫憲陳佑民中丞所聞恐開罪外人立卽派人接至署中以禮相待二西人勾留數日復往他處閒遊 
[烟臺屢火]  
　　烟臺訪事友來函云本月初二日夜某號麻繩鋪不知因何遺火焚去房屋五六問嗣於初四初七兩日夜間某號及某藥鋪亦兆焚如之禍初九日午刻忽又聞人聲鼎沸警鉦亂鳴旋詢悉係距烟二三里之某姓家回祿君遽爾惠顧幸時在白晝得以卽時救熄夫以七八日之間而失愼者已有四處凡居家者安可不愼益加愼哉 
[花叢命案]  
　　漢口訪事友來函云某湘妓頽肩齲齒貌等無鹽所與訂交者大半係販繪屠狗一流人物現於漢口永寍巷附近　屋數椽藉以招蜂引蝶而門庭冷落車馬常稀以致負債纍纍彌縫乏術近與所歡某流氓相商擬席捲所有遁而之他事機不密致某債主追蹤而得忿火中燒竟出利刃將某流氓殺傷斃命妓雖未觸兇鋒亦已受驚不淺刻聞此事已爲百里侯所聞臨塲相騐而兇手則已遁逃無蹤矣○漢口沙家巷湘妓趙月仙家畜一雛姬艶幟高張芳名遠播桃花門巷車馬常盈有某甲者與妓情好綦篤形影不離嗣妓復與某乙訂交未免得新棄舊甲忿無所洩自刎而死乙懼禍亦自戕焉現聞妓已拘拿到官未識明鏡高懸者將來若何定讞也 
[九天咳吐]  
　　京師訪事友云永定門外趙公口郭姓失火災及棺櫬已紀前報兹悉此事業經南城司官詳城完結城憲已諭令郭姓爲死者易棺殮埋矣○三月廿一日午後京師南城之西南隅忽起旋風歴一點鐘時始散香廠一帶洗皮作坊曬晾之皮被風捲至半空紛紛　落事雖不甚足怪然經久不散斜行十里之　則殊爲鮮見也○三月廿二日清晨中城練勇赴香廠操演帮辦檢發人員吳指揮因新添之虎頭牌隊勇進退不整申斥一番繼之以駡諸勇强項不服抛棄官械號衣一鬨而散經某哨官追回力爲排解勇始復集依舊操演吳總辦亦不敢復作一辭 
[牛莊近事]  
　　營口訪事友人來函云去冬奉省大憲檄令各處每銀錢一圓作奉錢六吊六百文營口各店明遵官示暗將各貨增價二成以致無物不貴今春銀價漸跌自八吊二百跌至七吊七八百文各商先後具禀請酌减洋價隨銀巿漲落日前已懸批准予立案飭廳出示曉諭通行照辦目下每元已跌至五吊八百文藏洋者不免吃虧而各店鋪則利巿三倍矣○東永茂油坊爲粤人所開近來坊中各執事以次患病岐黃家莫識所由後經西醫細細察　知所食大米由粤東帶來在輪船時曾與信石同裝一處以致熏染毒氣遂將餘米七八包棄諸東流諸人各飮藥水疾雖豁如然四肢浮皮脫落面色黃瘦已委頓不堪矣凡講衛生之術者不可不隨時留意也○三江公所每逢春季在東營河神廟設局延醫施種牛痘每年約種四百餘　其西營之局則向設於資善堂同於三月十九日開局今歲因天氣寒冷往種者尙覺寥寥距營口四十里高坎地方又設一牛痘分局以便鄉間嬰孩就近赴種是亦保赤之一道也至三江公所施醫局向於五六七八等月開診今已延定諸醫届時臨診以濟貧病 
[設局收捐]  
　　上海縣黄愛棠大令自奉江蘇藩司曁牙釐局憲札飭在本埠開辦土藥鋪稅等捐已遵札偕各委員會銜曉示通衢並刊印册籍與地方紳董會議後傳集各圖保甲諭話復將印册分給各巡防局委員令每日帶同司事地甲巡勇人等將業戶鋪民房價以次塡明南巿一帶自十六鋪以迄二十三七鋪十二圖等處行將蕆事所塡簿册由經查之三委員繳縣黄大令核示後卽在城内太平街設局收捐想各鋪戶素知法令定卽踴躍赴繳也 
[禁諭渡夫]  
　　本埠南巿浦江自南馬頭至小東門直達法界金利源馬頭一帶渡浦小船不下五十餘艘竟日往來有如梭織前經江海關道憲查知若輩往往貪利忘害多載渡客一遇風濤時虞傾覆因在大東門外外郎家橋左近紫師菴中設立義渡局一所擬定章程飭渡夫頭目各按馬頭分别稽查不准各渡夫貪利重載兹復由關道憲蔡和甫觀察札委江蘇候補知縣馬明府在局專司稽察明府自到差後訪知各船戶往往違章重載以致驚險頻聞爰卽頒發示諭嚴行禁止每日復親蒞江干帶丁查察想從此各夫頭或不敢虚詞掩飾而駕舟者更形謹愼可以永免阽危矣 
[報請騐屍]  
　　本邑廿八保廿九三十一圖趙家橋有夏阿裕者生有一女嫁與鄰村喬木生爲妻已歴三載本月十四日忽然躍入河中經人救起延至次日以飮水過多竟至斃命夏阿裕以其女被翁姑凌虐因此輕生大興問罪之師砸毁喬家雜物親友從中勸解允許　殮從豐而夏痛女情切不肯干木遂投上海縣禀報請騐黄大令著明曰補詞候核 
[茶樓失火]  
　　本埠英界四馬路五層茶樓爲野鷄流倡薈萃之處一至上燈時候卽羣雌粥粥列坐其間穢迹淫風幾類桑間濮上以致 
 
 

Page 3

 
 
潔　自好者去之若浼不敢涉足其間　晚九點鐘時樓頭所懸火油燈忽然墜下火毜滾滾滿室通紅啜茗之人爭先逃避諸倡更驚慌失措以致遺簪　珥歴亂倉黃巡街捕急回報捕房鳴鐘告警迨水龍馳出早經火滅烟消失 
[幾釀火災]  
　　前日午後滬南大南門外南馬頭左近德大染坊夥伴將洋油燈擦抹内有一燈新倩匠人修整因然點以試其能否光明不料罩上遺油未浮霎時蓬蓬勃勃勢將上炎店中人驚惶無措幸鄰人咸集囑用草灰掩蓋其燄始息然亦險矣 
[流氓攫物]  
　　本邑南巿有焦阿海者以北貨行爲業前往鄉間收取帳欵迨事畢遄返已經暝色催人行至浦東老白渡突被流氓扭住窮搜身畔絶無所得廼將其所穿衣服褫之而去焦高聲狂喊無奈離村絶遠人跡罕逢因亦不敢窮退祗得連呼晦氣而返 
[攫物宜懲]  
　　鄉人某甲身藏田單一紙不知由何處至滬意欲押錢嗣以論價合而止前晚回至八仙橋西首長浜潮州會館左近黑暗中突來短衣窄補者二人將甲扭在攫去洋蚨五枚田單一紙當票三張翌晨向是處巡防局禀控未識能珠還合浦否 
[馬車肇禍]  
　　昨日午後兩點鐘時有一駕車之馬溜韁飛駛從泥城橋向東至英界公廨前絶塵而奔無有能攔止者以致車中少婦跌仆路畔頭額受傷旋由某號印捕奮力拉住帶入捕房 
[抗不遵斷]  
　　德商順全隆洋行主人買林曾於去年控陸儒卿虧欠銀兩英界讞員張賡三直刺與四員會訊之下著邀公正人理處昨日飭提覆訊買林訴稱奉諭邀公正人理處今已將帳結算共虧銀三百十三兩彼此各認一半請飭陸照繳如陸不服商人當禀請領事定奪陸供稱如買林果邀公正人理處應有簽字之公議單爲憑請諭令交出監生與伊合股營生盈虧自應照算應得盈餘銀三十餘　今被無端呑没反令監生認虧妄將並未簽字之公議單爲憑今監生已上控應候上司核示也直刺與西員時敏君互商之下諭以陸旣抗不遵斷候據情禀請道憲核示施行 
[上海縣署瑣錄]  
　　張仲照控華松濤之子佩卿誘姦其媳金氏並被騙去衣飾等情前晚　讞委員李二尹提齊人證升案訊斷張供本邑人以開設米店爲業與子少梅分居已有數載華松濤子之佩卿向媳金氏調戲成姦騙去衣飾媳於上月回　東母家佩卿膽敢同在故願將金氏休退惟求追還衣飾其子少梅供與父同張金氏供與華姓鄰居丈夫娶有一妾常與小婦人爭吵故願另住惟前者華佩卿之母向小婦人借過金環一對衣服六件當時未經告知刻已知差將金環交還丈夫矣　婦人並無與佩卿通姦之事丈夫以寵妾之故揑情圖休求賜恩鑒華松濤供佩卿在某洋行當細崽回家時少並無與張金氏通姦情事小的之妻前向金氏借用衣物均已師還求鑒金氏之母張氏供女婿少梅娶妾後時與女兒反自故於上月帶同外孫春觀至小婦人家居住並不與華姓同來二尹傳訊金氏之子春觀供年七歲上月隨母至浦東外祖母家華佩卿隨之同去晚上一人另睡在書房内二尹謂金氏曰爾子所供爾已聽明否金氏答稱此係公公丈夫所教並非眞情二尹怒斥之謂張父子曰通姦一節並無實情借衣刻　認差爾可領回管束如果再犯准卽退休張堅求斷離二尹乃飭將金氏暫發普育堂著華松濤交子佩卿到案訊辦張氏容留華佩卿同女到家殊屬不合掌頰二十下再候覆訊○廿五保四圖地保吳桂扭控其夥張裕卿虧欠漕銀前晚經李二尹提訊吳供用張代收漕銀營理帳目去冬虧空錢二百千向之理索一味遊約爲此控案請追張訴稱此項漕銀係與吳合充地保之陳毛毛所欠並非小的用空求傳陳到案便知底細二尹飭將張暫押令吳邀陳到案質訊○周趙氏控朱莘耕拐賣其　鍾氏經李二尹訊問周趙氏供兒子連生之妻鍾氏於上月十六日回至母家日久不歸遣子往領則稱往親戚朱莘耕家不料被朱拐賣與　姓往問之下支吾不認是以控告連生供與其母相同鍾紀初同妻陸氏供女兒嫁與周連生爲妻上月回來旋由親戚朱莘耕邀至其家暫住數日後往領回則已不知去向矣求究朱供捐從九品識銜周媳鍾氏係曹泉卿領去與職員無干二尹大加申斥飭收押所中候提到鍾氏訊明嚴究周鍾兩姓證人叱退候訊○前者八仙橋巡防局送張炳榮控朱桂福盜賣祖墳　地一案李二尹提案訊問張供墳在新閘西首有除地租與朱桂福耕種竟被盜賣三分得洋一百三十元田單呈騐朱供此墳年久無人祭掃歴年俱由小的完糧現有印串呈核今張旣持有田單認爲已地應求　還代納漕糧二尹遂酌斷朱丈還張炳榮墳地五分三厘張則償還歴年代納糧錢五十千兩造各遵斷具結而退○鄉民談德福　胞叔孝岩杏用田價李二尹提訊之下德福供祖父　田四畝今被叔父孝岩賣去獨呑田價求請公斷孝岩供祖遺田十二畝前由胞姪德祖與其故父賣於姚士卿兹由小的贖回四畝轉賣與人與德福無涉干卿供與教　相同二尹曰兩造供詞各執候繳到田單再核 
[上海巡局紀事]  
　　南巿恊生廣貨店日前雇小車夫倪茂　至北巿裝連自來火數十箱迨交付之時已缺數　店主疑其中途盜賣卽時扭送十六鋪巡防中局請追局員潘二尹飭勇管押候訊○流氓攫洋一案兩紀本報前晚復由十六鋪巡防中局委員潘仲泉二尹提案略訊數語卽派勇甲移送至保甲總巡局局員戴志厲大令隄流氓張二至案研訊張仍如前供大令核對原供無異爰命枷示七天發萬盛米行門首示衆 
[英界晚堂瑣案]  
　　前者仁泰木行股東王文孝控經理人沈岳甫舞斃侵呑一案去冬由張直刺提訊令兩造核對帳目再行復訊兹者王投禀以沈延不核帳請提訊追直刺准詞提沈到案前晚升座質訊王供去年蒙諭著沈對帳而沈在外攬收之帳共計五千餘金不肯認償放出各帳約四萬之數令伊收取一味延約求請訊斷沈供小的與伊對帳三次祗因數目不符故尙未核准並非有意延約求鑒直刺飭將沈管押著王邀集公所董事秉公核帳再行訊斷○查金栅徐幹卿王晉三等前因開永泰和德記洋貨號虧本涉訟張直刺提訊以各執一詞令再行訊核前晚提集人證復訊查供徐先開永泰和向咪吔洋行定有貨物至後虧本卽歸入德記名下顯見居心險詐且股東向不在號店中諸事由徐專權瞻敢從中舞斃求請訊奪徐供監生先開永泰和所定咪吔各貨須遲七八個月可到至後與查土合股改爲德記將貨歸入德記名下當時並未知盈虧有帳可查求鑒土供監生並不與徐合股惟曾代借莊欵銀一萬二千七百兩求追直刺謂徐曰查咪吔行帳上永泰和德記定貨祗有一票爾先定之貨合同上並未載明歸入德記殊屬不合今可將永泰和所虧洋商之欵先爲理楚合股轇轕俟誰洋貨公所董事秉公核議再行訊奪○王惠卿控劉福生借去方單不還曾經提訊將劉責押飭提中証陸高　等再訊前晚提集研訊王供訴前情陸供當時小的在英公館爲馬夫劉將單托小的轉托管事押在江陰公所内計洋廿元後往贖已遷往他處一時無可找尋今求寛限尋到原主卽行贖還劉惟俯首求恩直刺飭將陸交保諭令赶速找尋劉還押 
[分發人員騐看名單]  
　　新海防例掣簽分發郎中花翎四品銜林鶴年福建孔昭鋆廣東陸樹藩浙江徐棠浙江員外郎崇紋蒙古主事楊連錕順天王正方奉天鄔奎杰廣東湯開武湖南包夢庚江西黄武緯浙江郎中升銜張鈞衡浙江都察院經歴馮恩龢浙江光祿寺署正任光榮浙江太常寺博士凌寳澄浙江内閣中書盧學源浙江徐坷浙江光祿寺典簿陸緒聲浙江道陳芝誥廣西鹽運司運副楊恒辰江蘇劉鴻漸江蘇○勞績掣簽分發郎中李永懋湖北○新海防例指省分發道花翎錢錫賓浙江安徽趙從炳江西湖南鹽運司運同李璜湖南廣東同知張宗湛山東江西卞桐孫江蘇浙江潘家懌江蘇貴州直隸州知州花翎郭名昌福建湖北通判賈　穆　東陜西蕭渭湖南江西李士鏐湖南江西王鏡涵湖南安徽錢青江蘇湖南劉金成江蘇福建知縣王 
 
 

Page 4

 
 
毓鋆順天江西劉震鴻順天江西楊其葵廣東廣西陳永祺廣東廣西鄭緒彬湖北江西張仁荃湖北江西羅朝鼎湖北四川唐爾錕貴州廣四馬遇良貴州雲南也世芬江西浙江吳寳鑑安徽浙江趙思益江西浙江葉茂春江西湖南　秉思安徽浙江蔡康聲江蘇安徽朱修圻浙江江西楊家駿浙江江西原鴻逵甘肅福建嚴祖光四川湖北胡登崧四川女徽魏炳又四川貴州吳廷楨廣東福建吳根萱江蘇河南王珊直隸山東鹽大使黄洪鍾貴州四川李世祿安徽福建培崇漢軍廣東徐德潤安徽山東楊葆孫江蘇福建廖炳熙四川福建沈鍾棫浙江福建楊壽田浙江山東聞長善浙江福建按察司經歴張錦又江蘇浙江許秉鈞順天山西鹽運司經歴陳晉蕃浙江廣東直隸州州判霍五嶽直隸河南黄懋典湖南江西朱傳笥湖北安徽　翰英江蘇安徽汪文黼安徽江西恒廣滿洲四川府經歴張元緒順天陜西李樹人福建江西袁鴻逵山東四川丁德威湖南浙江廖熒奎湖南江西周丕緯湖北山西葉啓丹湖北四川王逢新江蘇江西左珽江蘇湖北呂遐綱河南山東徐鳳鳴浙江江西張鴻衢四川山西余廷垚浙江河南桂福浙江河南縣丞顧金壽　隸山東陳玠章順天河南韓景琦廣東福建謝用庥廣東福建廖映奎廣西廣東李續武山東河南張瑄漢軍山東燕嘉祥山西湖北劉成江蘇浙江張寳田江西廣東羊承澂江蘇山東余步軒江西福建曹士璘江蘇浙江韓世勛安徽河南朱奎生江蘇浙江袁恒存江蘇浙江宋祖赜江蘇陜西張銳四川雲南何祖培浙江江西胡光弼浙江山東白錦堂河南湖北朱廷禧浙江湖北李森霖順天廣東鹽運司知事王紹曾浙江廣東州吏目劉鴻年順天廣東程祖儀江蘇廣東錢渭浙江廣西張濟康江蘇山東府照磨周先銘浙江江西鹽巡檢薛允誠順天兩淮趙衍曾直隸河東巡檢林志賢順天江西李夢庚奉天山西許錦蕃廣東廣西王琛福建廣東張篤梓山東四川毛殿湘湖南福建張林杰湖南四川鄒炳炎湖南四川易林湖南山西許鍾藩湖南廣東鄧棨江西廣東劉慶　江西廣東梅　昭安徽福建繆承謙江蘇湖北陳錫九四川廣西朱烈四川廣東孫建勳湖北廣東陳鶴年浙江山西葛文濬江蘇浙江[  此單未完]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[相士橫行]  
　　金陵采訪友人云相士應春亭在江安督糧道署西轅門外賃屋一椽以風鑑爲餬口計屋主傅姓家僅女流應以其懦弱可欺歴年積欠房租爲數頗鉅日前傅姓婦炊烟中斷向應索取租金應非但不付分文且將婦扭住痛毆並奪婦手中所抱幼孩抛擲路旁幾被摔斃婦號呼救命街隣畏其兇橫不敢與聞道署中人聞喧閙聲出而詢問大抱不平責其不應無禮至此應以吹縐一池春水干卿底事肆口詈駡致觸公憤羣起而攻應見衆怒難犯佯稱在喊挑夫遷家他處詎料竟奔至道署鳴鼓呼冤糧道吳仲懌觀察正在簽押房中忽聞鼓聲隆隆不禁大駭蓋糧署之鼓非漕艘失事不鳴也迨升堂訊明原委以應妄擊堂鼓殊屬不法且霸屋措阻兇毆屋主深堪痛恨飭押往江寍縣署從重懲辦時趙小帆大令清恙未愈未能堂訊飭將應交差管押候委署之劉大令履任後訊供核辦故應於此時尙未致遽受官刑也 
[拔妓述聞]  
　　天津訪事人云八百間房原係荒烟蔓草之區後禪臣洋行購地建房遂易山邱而爲華屋去歲落成後急於成巿准設娼寮如有兵差勒索土匪訛詐等情惟經租人是問於是燕燕鶯鶯如雲之集其事經始於去冬至今年正月海關道憲照會工部局勒令閉門於是咸知經租人之可恃而不足恃混星子一流人旋有拔妓情事有展法良者中郎有女伯道無兒忽起四方之志遂於前年出外一去不歸其女以衣食無資不得已倚門賣笑後遷於八百閒房混混徐二又名大脚和者向之借錢不遂月之初六夜糾衆刦女而逃現展歸已具詞控告矣不知能珠還合浦否也 
[英界公堂瑣案]  
　　包探吳志剛解東洋車夫陳云羣至案禀稱昨日袁慶餘雇坐陳車迨下車後遺忘所帶洋銀五十圓陳並不照章送入捕房旋經小的查明是以告知捕頭送請訊辦袁投案其領洋銀陳供稱小的不知租界定章故未送入捕房尙求鑒核讞員張賡三直刺據情商諸德繙譯官法君然後判令笞責一百板一面罰袁洋銀五圓賞給吳探○二百二十三號華捕解天津伶人混名賽陣風者至案禀稱昨日此伶至鴇兒張阿泉所開花烟館内吸烟不給烟資反敢吵閙適經小的所見拘入捕房今者捕頭令送請判斷張鴇訴稱小婦人在烟霞窟裏以皮肉作生涯昨晚此人强欲　錢以致爭閙賽陣風供稱小的素習武伶不敢滋事直刺判令笞責一百板張鴇掌頰亦如之○包探倪順泉解賊犯許阿卿至案禀稱　人竊取土昌家布衣三件報捕後捕頭令小的拘獲送請究懲任投案領贓直刺判令將許管押三日○包探金阿三解歹人張連發至案禀稱此人藉端至孔裕昌舊貨店主婦孔王氏家滋閙壞物甚多報捕後　頭令小的拘送案下孔王氏投案申訴前情張供稱小的係浙江寗波府屬某邑人與　調笑並不逞兇直刺判令笞責二百板交人保出○小工繆石泉竊取虹口怡和碼頭所儲舊鐵經三十號西捕拘入捕房捕頭令解案請同怡和行中人投案聲訴情由繆供稱小的係浙江台州府屬某邑人直刺判令枷號三日○水巡捕唐寳榮廪稱昨日船戶李長生將煤屑抛棄浦江中有違海關定章是以拘請究辦李供稱小的初次駕船來滬悞犯章程尙求明察直刺判令笞責一百板 
[法界公堂瑣案]  
　　道勝銀行經理人惠德宅内失去金銀項圈報捕查緝拘到細　鍾厚君管事張阿喜等迭經鄭大令訊供飭提厚君之兄厚生到案研訊昨禮拜六堂期包探將厚生及其母彭氏並張阿喜等一併解請鄭大令何繙譯會訊厚王供　厚君在西人處服役小的雖曾到過二次並未知有金項圈等事包探禀稱日前洋人親見鍾等鮮衣華服乘坐雙馬車至龍華寺　　手上帶有金戒此係何來當洋人失竊之後諭令各人不許擅離及至三點鐘時洋人偕客至張園遊玩厚生竟至宅内其弟之衣服等物取去是何緣故請爲研究厚生不肯吐實大令著押候嚴比又諭張曰爾爲管事不得置牙事外著一併管押飭探　鍾家中嚴加搜查○錦昌隆烟館主王明高前期投控秦夔生貼票欠洋二百七十元求提追給鄭大令准詞提秦到案昨日堂期　探傳同原告解案請訊秦呈上帳簿禀稱去年十月貼票盛行與王明高等四人股開　錢莊嗣因貼票轉運不靈莊卽閉歇士將股本作爲欠欵投案朦控求請察核王稱此莊開設未滿一月卽被秦等呑没股本莊亦閉歇遷往虹口居住顯見情虚秦供股東趙榮芳現已逃逸周合順在外候訊不難明白大令命傳研詰周供本名下二股衆議由秦經手因將貲本貼票後以致轉運不靈莊卽閉歇大令著將秦押候交保理明帳目禀復核奪○王文琴禀稱去年十月華梅廷將錦康小錢莊票貼去現洋一百五十元圖賴不還求追給華供此票向恒康莊貼來只有一百元取六分重利去年十二月已還與錦康莊主沈金隆大令閱視莊票係同日聯號打出時莊已倒閉華豈肯還洋顯見不實著押候繳洋○陳松筠前期投控娼婦楊銀珠偕姘夫趙明山圖賴欠洋六百八十餘元求提　給經鄭大令提訊著交保出外限十日内繳洋昨日限期已滿保人陳子堂投案呈繳洋三百元其餘求恩寛限陳亦投案訴稱此洋延宕已數年之久務求嚴追大令著下禮拜二一併繳案延于押追繳案之洋先給陳領回○陳仰之前因索取房租毆傷房客經大令訊供判責二百板陳在工部局收捐西人處操船西人至捕房將陳保出昨日大令飭提至案與何繙譯會商著笞責一百板于卜禮拜一自行投案受責○包探禀稱李阿林張阿林林寳生三人冐充捕夥在陸家石橋攫取陳東生之搭連袋香烟牌及洋一元八角爲巡街捕拘獲解案請究李供攫洋屬實惟已被捕夥麻皮阿四之夥方阿友取去小的本不敢爲此不法之事因阿友令小的將香烟牌竊取易小洋一角旋被巡捕拘入捕房大令飭提阿友到案謂李已供明爾不必抵賴阿友矢口不承大令以其身充捕夥慫　偷竊殊爲可惡著押候重責三百板李責三百板張林各責一百板○包探禀稱張阿五在寳興里竊取某婦人之銀挖耳是　拘案請訊張供小的向爲木匠是日至寳興里訪友並不犯竊大令以原告不到無從質訊著押候再核○包探禀稱偷兒曹德在新濟　船行竊爲搭客拘獲送案請辦大令判責五十板○包探禀稱張和竊取丁桂松之小車一輛翌日在途尋獲拘案請訊大令判責　百板贓還失主○包探禀稱莫炳全至小東門内某作塲内竊取衣服二件被顧錫卿陳得生拘獲送案請訊　人先在小東門拾得崑山縣信票送入捕房兹將信票呈閱大令判責一百板贓還失主 
[美界捕房紀事]  
　　虹口北河南路乾大小錢莊前晚被嘉定人王阿悅溷入内室竊取錢八千文肩負而出行甫數武被包探吳至剛查見向之盤詰一味游移遂將人贓一併帶入捕房捕頭令押候解堂嚴辦○甬人俞財生林阿茂同在虹口篷路第七號洋房某西人家執役前日俞妻潘氏林妻王氏同至西人臥房中西人瞥見擬爲圖窮因喚五百五十八號華捕將二婦拘入捕房捕頭研詰之餘以二婦並未竊物串斥數語遂卽開釋○小竊陸金川前日闖至虹口篷路第八十三號屋内竊取東洋車上板一　　至北四川路口被四百三十八號探捕所見拘入捕房押候解送公廨核辦○本地人吳慶榮在工部局拉裝石馬車前日　馬　　傷足　鮮血淋漓經巡街捕所見送至捕房捕頭騐得受傷屬實送往同仁醫院求治○錢阿福陳阿狗寗波府屬人也前晚同至虹口吳淞路某烟館内開燈吸烟乘間竊取布衣棉被等件携至漢璧禮路某典鋪質錢正在論價時被吳至剛胡瑞龍二包探所見拘入捕房押候解堂核辦 
 
 

Page 10

 
 
[江官報]  
　　閏三月初七日儀徵縣尋大令世珍公幹抵掦吳　尹用中署知廳謝委○初八日　示閏月十三日換戴凉帽○初九日程鹺尉克賢辭回淮北○初十日餘東場孫鹺尹禀辭李鹺尹世伊辭赴楚鹽查艙差羅鹺尹愼脩由鹽城查騐壩工回儀徵縣尋大令禀辭回署 
 
 
