# 1902 - 264 - 4910576

 

Page 1

 
 
[新印大字本正續資治通鑑并通鑑目錄出書] [  圖書集成局啓]  
　　宋司馬温公撰資治通鑑二百九十四卷上溯戰國下迄五季一千三百六十餘年之治亂興衰燦然畢備其目錄三十卷國緯年經提綱挈領尤爲讀通鑑之秘鑰至國朝鎭洋畢秋帆尚書所撰續編爲卷二百二十語皆簡要事必詳明合之速水原書洵稱全璧今本局覓得精本用新鑄大號鉛字彚刊成書共訂七十二本價洋十元上海總售處在申報館漢口總售處在江左漢記杭州申昌書局海内通碩有留心乙部學者請卽臨購閱可也此啓 
[書四川學政吳蔚若閣學奏請選派出洋學生摺後]  
　　觀夫中西强北之懸殊由於人才之多寡而人才之多寡由於學校之盛衰西國無論士農工商無不皆由學堂出身其最者研求專門精之又精足以榮世傳世其次執有憑照非但可以自立而爲國用亦不致濫竽最次者普通之學亦無有不知無不可各執一業一國之中人才如此之盛國安得不富安得不强中國向以科舉取士所謂學校皆有名無實其取士之法專重八股詩賦小楷以致士子不暇研求實學日趨於浮薄通商以來數十年朝廷雖欲講求時務而取士如此所習非所用所用非所習於是人才日衰國勢日促迨拳匪事起朝廷痛定思痛始知挽弱爲强轉貧爲富非振興人才修明學校不可乃下詔變科舉設學堂誠當今之急務振刷之新機也無如科舉雖改八股爲策論無論現在創行伊始應試者不及研求實學卽行之數年恐仍臨渴掘井者多閉户埋頭者少則雖改猶之不改也則培植人才確有實際者是宜歸重學堂現除京師設立大學堂外各省雖亦漸次舉行惟總以經費難籌不能爲萬間之廣厦盡庇孤寒而各處私設之學堂寒素之家旣苦於修膳之大力有不逮而成才之輩有力之士又以敎習之不能多延所學之不能如願於是有力者自備資斧相率出洋以期取法乎上卽無力而有志者亦無不羅雀掘鼠爲濟河焚舟之舉泰西各國究以費繁路遠尚裹足不前惟日本費省路近一時歸如流水自前年至今留學於日本者多至六七百人变可謂盛矣其中分官送自費二等官送者由各省督撫考選咨送費由官出自費者自備貲斧官不聞問就游學而論但期造就本無分乎官私乃自今歲留學生滋閙後說者每謂自費之學生良莠不齊恐滋事端於是爲友朋相戒父兄遏抑雖所慮不可謂不是然亦不免因噎而廢食官送旣經費不足自費又多所掣肘爲之躊躇實無良策乃閱四川學政吳蔚若閣學奏請籌欵選派舉貢生監出洋游學歲以十人爲限學以三年爲期費則取之學田賓興之贏餘酌提各廟會等糜費誠爲美舉惟每歲不過十人現在學堂廣開尚不敷教習之用遑論爲國宣勞然欲多送而經費無著亦無可如何之事故鄙意如欲兩全如非將自備貲斧情願出洋游學之子弟亦由官送則人品旣可選擇而學生出洋之後亦可一律不致多所掣肘且一經官送去者必多人心鼓舞學成者亦必廣十年後中國無慮乎無專門之教習矣現在自費者固不少力學謹愼之士然其中儘有本爲父兄所不願而其力學之志又未必甚堅不過借學爲游不能以游爲學者若經官送此弊可無州縣於地方最爲切近如有呈報游學者須父兄及董事出結然後察考子弟果能聰穎人品果能純粧則不妨隨報隨察隨考隨洋免其一切小費則可保出洋者必多并可保出洋之人無一不品端學粹矣如有游蕩者欲借端遨遊其父兄卽有阿私之意爲之呈報而董事亦豈肯貿然出結乎不費國家一毫一釐而爲國家收人才之效計固莫善於此矣不知當軸者能俯采芻蕘一二否也 
[本館接奉電音]  
　　昨日午後京師飛電傳來上諭二道敬謹譯登○八月二十二日内閣奉上諭崧蕃奏舉劾文武各員請分别勸懲一摺甘肅渭源縣知縣楊增新中衛縣知縣王樹枬署階州直隸州知州正寗縣知縣張心鏡署伏羌縣知縣吳寳琛署淸水縣知縣史文光均著送部引見東樂縣丞蔣人杰署張掖縣典史王炳漢中鎭中營遊擊章志傑署秦州營遊擊蔣松林均著傳旨嘉奬捐升知府靜寗州知州朱銑居心猥鄙難資表率著以同知通判降補不准回原省階州直隸州旖州隆泰辦事苛刻人地未宜掖水縣知縣鄧朝卿才具庸懦難膺民社均著開缺另補花馬池州同周啓樾冗闒無能安定縣典史周象乾精力衰邁慶陽府訓導安印堂鞏昌府訓導王森年力就衰均著勒令休致補用副將李傳經勇額不足營務廢弛寗夏鎭標前營守備章應炯支放錢糧營私舞弊肅州鎭紅雀堡守備張琳屢被禀揭顯乖行止均著卽行革職餘著照所議辦理該部知道欽此○二十四日奉上諭朕欽奉慈禧端佑康頤昭豫莊誠壽恭欽戲崇熙皇太后懿旨袁世凱奏請假回籍葬親一摺著俟届期再行降旨該督生母劉氏著加恩賞給正一品封典用示錫類推恩至意欽此 
[俄法同心]  
　　德京某報紀俄報云使法果有事於暹國俄必出而务助信斯言也暹其危哉吾恐俄之所謂助法者不過助以虚聲而法暹亦自承其弊已耳俄人狡獪手叚法人豈未之知耶錄叻報 
[汽船競渡]  
　　法國聖魯士處人民互相競渡汽船聞第一賞格二萬磅外尚存一萬磅以賞第二三四名凡汽船赴競者先貯銀二百五十磅若其船雖不能奪標而其機器妥當亦能得回二百五十磅不日各汽船咸預備競渡矣錄叻報 
[紀干拿打書院章程]  
　　凡英屬之地無不書院林立干拿打尤不多讓其學規則由王家所訂一律從同至於膏火經費率由各處社會因地制宜自行籌畫此英國立校章程之大略也干拿打境内有數處學校其中經費出入之法盡善盡美足使師若弟不敢不自勵也其校則王家建之監督責任亦王家荷之而經費則捐諸闔埠歸工部局隨地稅同征故校費雖重而埠人同任不覺煩重且凡有子弟入學皆不必繳束修而校中經費教習修脯又非有一定之額視其徒之成就若何因而察師之勤惰善誘與否而厚薄之每季監者考一次因校中學生若干人所肄之業若干門而 
 
 

Page 2

 
 
頒題目每門等第高下賞銀若干亦隨題標列其奬金歸其師領而開銷各種經費餘則爲修脯學生無沾潤焉監督且以某校高下得奬若干表而示於衆其或甚不若人者師之聲名不特掃地而經費且無處領支休言修脯矣是以其師皆黽勉從勤循循善誘子弟稍惰亦思所以化其性質矣西報謂英國各屬亦多擬效之云錄叻報 
[四川學政吳蔚若閣學奏請選派出洋學生摺]  
　　内閣學士兼禮部侍郎銜四川學政臣吳郁生跪奏爲籌提閒欵選派舉貢生員出洋遊學事竊維學堂興設之難一曰無欵一曰無師二者相衡師範較難而通知西學者尤難蜀地偏野乏才更甚自去歲奉旨選派學生出洋風氣漸開士知墨守爲非各屬舉貢生員等於省城創設遊學公會擬集資斧就學東瀛期於速成師範爲學堂教習之用合詞具禀臣衙門請爲立案並籌給津貼前來臣維川省夙稱富庶風俗尚樸近則添埠通商開礦造路等事相逼而來　　者不慮生計之日蹙猶復輕聽謡言妄思排外不開通其見識則禍患方滋夫開通見識在乎興學興學必先求師範會通中西在乎遊學遊學必先取高材惟是事久費鉅寒士旣無其力公家亦艱於用再四圖維祗有就地籌欵化私爲公之一法當川省各州縣多有紳富捐設學田津貼應試文武生童現在武科旣停歲有閒欵並爲一用聚則見多約計每年可提數千金又中富之邑津捐賓興等商時有贏餘文昌宮各廟等會向多糜費或酌提奇零或量勸資助大縣中縣歲籌三二百金當尚不難此二項擬分飭各屬州縣按年提解名爲遊學經費由縣解府由府彚解鹽道庫收存候撥臣衙門但任籌催不管收放以清界限此籌欵之大略也至選派學生歲以十人爲限學以三年爲期前者畢業後者繼往專取舉貢生員之志趣純正中學已優者田學臣選定再由遊學公會紳董出具切結方予批准按年各給學費並咨明使臣照料如出洋後不知自愛行止乖謬由學臣查確撤回分别奏咨革懲其學成得有憑照回籍者謹遵諭旨照派出學生一體考騐奬勵惟應先在本省充當教習三年由學臣考騐合格者再行咨送外務部此選派之大略也如奉恩旨允行再由臣詳定章程咨呈外務部存案臣竊冀以檢才之法寓諸興學之中默圖弭禍十年以後師範衆多不必糜費金錢借才異地則廣設學堂始有把握振多士日新之志氣庶可化偏隅隱患於無形所有籌欵試辦遊學事宜臣愚昧之見是否有當伏乞皇太后皇上聖鑒謹奏奉硃批外務部議奏欽此 
[贑省患旱]  
　　南昌訪事人云江西各屬自七月以來久未甘霖下沛中秋節届米價因之大昻聞之農家者流謂若再十日不雨年歲將轉豐爲歉小民生計深恐因之愈艱矣 
[道憲閱塘]  
　　杭州訪事友人云本月十八日爲潮神誕辰例有致祭之典由撫憲任大中丞札委運司黄幼農都轉前往恭代其翁家埠潮神則委道憲崔磐石觀察致祭觀察因秋潮甚大順道前赴各塘查勘工程先於十六日起節出清泰門沿塘查閱西塘祭潮之後再往中東二防勘察情形聞須俟二十二日往烏龍江恭祭海神然後回轅中防同知陳司馬東防劉司馬西防季司馬均於十六日前赴各塘伺候并預備祭品派差將祠宇打掃清潔以備觀察蒞至也 
[上將蒐軍]  
　　潤州訪事人云長江水師提督半年巡閱上江半年巡閱下江此定例也兹者提憲程從周軍門於月之十九日由安徽太平府節轅起程二十日行抵瓜洲卽舍舟登岸命駕詣校塲閱視瓜洲鎭標水師五營操演二十一日憲舟抵京口泊於官馬頭鎭城文武各官均往迎謁至夕照西沈卽解維東下逕赴江陰吳淞等處校閱水師各營伍瀕行水陸各營勇丁均在江干列隊鳴槍志敬 
[學堂招二]  
　　松江訪事人云江南高等學堂現已開辦日和松江府許子元太守接奉江南派辦處招考學生札文卽出示曉諭云欽加三品銜賞戴花翎調補松江府正堂許爲出示曉諭事光緖二十八年八月初二日奉江蘇派辦處憲札准江南派辦處咨開據高等學堂提調案呈竊前奉督憲札開籌辦江南省各學堂大略情形於光緖二十八年四月初八日會奏五月初五日奉硃批著卽督飭認眞講求隨時考察務得眞才而收實效欽此恭錄札飭分别移行一體欽遵等因奉此當經相度得城内北極閣南空基堪以建造江南省學堂惟購地庀材尚需時日奉准暫以鍾山書院改建之府學堂借作高等省學堂文正書院改建之縣學堂借作府學堂其縣學堂暫將惜陰書院改建委員勘估督匠開工統限八月内完竣各學堂應行招考學生現定期九月内一例考取除府縣學堂另飭遵章辦理外查奏定章程内開江南省高等學堂先收學生一百五十名蘇皖兩省土著照額各半匀按各府廳直隸州攤派并考收各省客籍計上下江十六府每府六人八上隸州每州四人海門廳二人江寗京口駐防各二人客籍十六人又省學准於正額外加收附課學生二十名以備正額遇有事故缺出隨時拔補省學學生限年在二十四歲上下之舉貢生員其額外附課及兼收客籍名額則亦准監生投考凡考選學生歸各府廳直隸州攤派者應由各該府等先期考送多選三分之一到省復考其餘則均在省城招考凡有已過考期報到者不復收二各等語現在高等省學堂應行調考蘇皖各屬學生自應一例遵照辦理惟查高等省學堂現係借用府學堂所有齋房僅敷學生一百二十名住宿若照額調取萬不能容祗可暫就齋房酌量减取其府屬原定額六名今减爲五名州屬原定額四名今減爲三名海門廳二人江寗京口駐防各二人爲數本少應仍其舊客籍原額十六人今減爲十人以符現在學堂齋房一百二十人之數其蘇寗屬應行考選學生除由本處曁移蘇派辦處分别札調并詳請督憲轉咨安徽撫憲通　所屬各府州廳一例遵照先期考送以便定期復考外相應備文移請煩查照希卽轉飭所屬各府州廳一例遵照此次減取額數多取三分之一限九月十五以前到寗以便定期復考等因到處准此合就札飭等因到府奉此合行出示曉諭爲此示仰合屬舉貢生監一體知悉如有願赴江南高等學堂肄業者由縣先期考取並令出具願赴江南高等學堂切結二套由縣加具印結黏連鈐印送府統限九月初三日以前齊集郡城聽候示題考取以憑轉送江南高等學堂考選錄收逾期送到概不收考毋得自誤切切特示 
[潯上官塲紀事]  
　　九江訪事人云景德鎭磁器釐金現由上憲委曹价人太守辦理已於上月二十四日開辦矣○此間官塲接南昌電音云某日藩轅牌示准補星子縣楊少鶴明府煥請補廬陵富田司巡檢萬楚銘少尹文鼎均飭赴新任藩庫廳吳小述叅軍鳴盛據報病故以候補縣丞馮晉昌署理○九江江防同知兼洋務發審一差事務殷繁責任頗重去歲由上遊調蓮花廳撫民同知唐筱寅司馬繼周署理斯缺迄今一載有餘辦理諸臻妥協兹奉檄回任遺缺委鄭懷廷司馬署理已於二十日接印任事矣○城外保甲委員謝春帆少尹於本月下九日請假回籍遺差尚未知委何人接辦也 
[上海官塲紀事]  
　　新簡比國欽差楊誠之星使之隨員兵部員外郎祁景沂部郎昨日命駕入城赴道縣各署拜會縣主汪大令飭丁擋駕○新委貨捐局查騐委員馮望如二尹籌防局委員朱霞林明府均於昨日至縣署謁見縣主汪大令晤商要公良久始行辭退 
 
 

Page 3

 
 
[改建營房]  
　　前年北方拳匪肇禍時法國政府調兵一千餘名來滬駐紥曾就顧家宅左近購地一百餘畝建造草房爲各兵棲息之所今忽將草屋一律拆去改造瓦房日來經之營之異常忙碌大約法兵在此尚無撤退之期也 
[整頓房捐]  
　　上海縣汪瑶庭大令訪知城廂内外各店鋪竟有朦禀閉歇希圖免繳房捐其新設之店亦不投署禀明殊屬取巧爰於昨日飭差協同地甲裘鎮就十六鋪中叚逐一清查禀復核辦 
[美界火警]  
　　前晚八點半鐘時北四川路三益里第一千零八十七號及一千零八十號門牌甬人毛某所開之印書作内因誤將火油燈潑翻燃及所印書籍霎時火勢蔓延不可收拾後經英美租界救火會西人急驅皮帶車馳往施救始得烟消火滅計共焚去左右鄰居房屋六幢聞毛保有火險銀數千兩或不致大受虧折也 
[滬南瑣語]  
　　江南提督李壽亭軍門第四如夫人之靈柩前日抵滬停泊滬南大馬頭昨日軍門諭令要標砲艇數艘將靈柩護送至招商局長江輪船運回珂里本城文武各官均往恭送如儀○日前崇明船户王長郎沈寳郎因私裝漏稅貨物被江海關查獲將船扣住聽候罰懲兹悉二船各罰銀二百五十兩已於前日將銀繳呈准予開釋矣 
[上海縣署瑣案]  
　　顧仰芝扭妻丁氏至縣喊控前晚縣主汪瑶庭大令升堂研訊顧供家住本城張家弄娶妻丁氏不守婦道時回母家今因母親患病小的前往接回侍奉詎是晚卽與小的尋釁定欲回歸母家小的向之阻止竟向小的索還庚帖堅請離異是以扭案求究丁氏供嫁顧爲妻已歴三載生有一子昨因母病歸寍嗣悉姑亦爲二豎所崇卽回家侍疾因小孩啼哭不休是以向之戒責丈夫怒而斥罵婦人並不回言亦無索還庚帖之事求鑒大令著丁氏當堂向夫叩頭服禮諭顧領回管束○張子華等扭鄭斐章到縣控被吞没股本亦經大令提　張供廣東潮州人鄭斐章前在東昇水果行爲夥光緖二十一年分邀小的合開同裕水果行共十股每股洋銀三百元小的二股又代邀陳紹棠一股鄭得三股其餘四股均鄭所集卽於是年九月開張至今並無清帳可核小的連年僅支過洋銀一百八十元陳支二百餘元前年陳由津避難來滬乏錢使用又向鄭支用四十元昨日陳偕小的至店結算餘利并欲提取股本詎鄭陡昧天良不肯承認爲特扭案請訊陳紹棠供與相同鄭供同裕水果行係小的父親所開至二十一年分由大碼頭遷至十六鋪橋南堍所有資本三千元均係小的獨出並無合股之事陳紹棠於去年由天津來滬曾向小的借洋銀四十元至今未還張子華係汕頭德興行派來上海坐莊亦在小的行内支欠洋銀若干非特不卽歸還反敢揑情妄控今將帳簿呈電大令檢閱之下祗有二十三年分謄淸各簿餘未全呈難以憑信判鄭交差看管著檢交歴年帳簿再核○前因引翔港鎭萬生米店等各家被盜行劫報案後拘獲陸文卿石寳寳蔡子良等到縣迭次研鞫堅不承認前晚大令飭差往押所提出石寳寳蔡子良至案復訊蔡供小的與陸文卿素來相識前因口角微嫌被伊誣攀求恩寛宥石供小的雖居虹口從不敢與各賭徒爲伍兹因包探勒索不遂誣指爲盜叩求鑒察大令判蔡掌頰二百下與石一併交人保釋 
[馬路工程局紀事]  
　　邇來滬南裏馬路潮惠會館門首時有無賴招人彈唱花鼓淫戯及擺設賭攤昨爲馬路工程局總辦翁子文太守所知特諭局差協同十六鋪地甲一併驅逐無許逗留○前有在浦東耶松船廠修葺之某輪船失去小圓玻璃二十七片由廠主投英領事署禀明飭西包探於昨日至滬南馬路工程局禀請總辦翁子文太守恊同捕役查緝太守允之 
[英美租界公堂瑣案]  
　　包探倪順泉陳桂等解流氓沈關林陳阿九梁阿二陳毛毛等到案禀稱此四人專在虹口一帶攫取西人帽子其中惟陳毛毛曾經日商控告有案今由小的等一併拘獲並弔出西國帽七枚傳同各失主及日商到案請訊各失主五人投案領贓日商某訴稱前次被陳毛毛搶去帽子當塲經商人拘住不料伊突出利刃恣意逞兇致被逃逸今旣獲案請爲嚴懲沈關林等供詞閃爍陳毛毛一味抵賴讞員張柄樞司馬商之英總領事署繙譯迪比南君判將沈陳梁三犯各責五百板荷校一個月期滿沈管押捕房一年陳梁管押捕房半年陳毛毛兇惡尤著責五百板荷校三月期滿管押捕房三年分别遞解回籍各贓給失主分别領去○包探劉森生解積賊許福元到案禀稱此人前曾犯竊遞解回籍已閱數次今又潛入租界至某洋行撬門圖竊報由小的拘獲請爲懲辦許俯首無詞司馬判責五百板荷校一月期滿管押捕房三年○包探張全林解細崽湯福生到案禀稱此人在某洋東處服役近以洋東失去鈔票洋銀五十元疑爲所竊報由小的往查並無証據送請訊核湯供小的不敢妄爲實遭誣指求恩伸雪司馬著押候查明再核○包探顧福其解車夫崔阿隆到案禀稱此人冐立昌泰之名向某棧房裝載洋布至祥太號交缷當塲察出破綻向之盤詰一味支事交由小的送請訊辦崔供詞含混司馬判責五百板荷校一月期滿管押捕房半年○包探張全林解積賊陳阿二到案禀稱此人前曾遞解回籍今又至租界行竊畢金南家衣物報由小的拘獲送請訊究陳俯首求恩司馬判責五百板發押捕房一年仍予遞籍○包探竇如海解洗铱作主許海榮到案禀稱此人將西婦倩洗之衣無端弄壞並被藏匿數件約值洋銀二十四元報由小的傳案請究許供被欠工貲洋銀四元五角叩求訊追司馬判許賠償洋銀二十四元押候繳到開釋違干究懲○包探陳桂生解丁方瑞丁張氏到案禀稱伊等夫婦二人覬覦同居老嫗張陳氏薄有積蓄誘之出外撬開衣箱竊去洋銀三百五十元金約指一枚報由小的拿獲並在伊便桶内搜邮原贓洋銀五十元丁見勢不佳自願賠繳迨送押公廨忽改前說解請究追張陳氏遞禀求追丁供實遭誣指叩乞恩施司馬以原贓旣已吊出五十元豈容狡賴著分别押候限一禮拜内再賠洋銀三百十八元違則重辦吊案之贓先給張陳氏具領○包探張全林解王阿發到案禀稱此人前因犯竊責辦遞解回籍今又潛入租界圖施故技報由小的拿獲送請谞辦王俯首求恩司馬判責五百板管押捕房二年期滿仍予遞籍 
[法租界捕房瑣案]  
　　上年梁福卿控沈仲明將田單抵借洋銀二千餘元圖賴不還經讞員杜枝園大令訊明交人保出勒限理楚迄今案懸一載置若罔聞昨日原告投案求追大令著保人將沈交案以憑訊追○偷兒桑書三掩入唐姓家竊去衣服八件約值洋銀二十餘元被失主扭案請追鄰人某甲投案訴稱小的見桑行竊故來作證桑堅不承認大令著重責二百板押候再比○長江輪船積竊周阿六王金標行竊某輪船上搭客衣服被包探拘獲解經大令訊實押候分别責懲昨日提案著照原斷周責三百板王責二百板一併斥釋○偷兒陸阿金在虹口小菜市左近竊得途人某甲金戒指一枚携至法界某押鋪求質被包探拘獲解經大令訊明昨日提案著重責四百板開釋○朱義大冐領法公司行關單至某棧内出貨被行夥查獲解經大令訊明昨日提案著先枷號一個月期滿責釋○積竊王勤甫迭因犯案驅逐出境前日又至租界行竊被包探拘獲解經大令訊明昨日提案著先枷號半月發碼頭示衆期滿責釋 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[美租界捕房紀事]  
　　前晚小竊陳阿保混入虹口某姓家竊取綢衣數件携之而出爲包探顧福其所見連贓帶入捕房捕頭令押候解送公堂禀請讞員張柄樞司馬訊辦○日前小竊吳某竊取某姓馬車行内馬眼罩一副昨爲包探劉阿炳拘獲吊出原贓解入捕房捕頭令押候解送公堂禀請懲辦○昨日偷見徐阿二至新閘某鄉民家竊取衣服數件携至虹口某押鋪求質錢文爲包探劉阿炳查見連贓解入捕房捕頭令押候解送公堂禀請訊辦 
[康彊逢吉]  
　　啓者敝堂贓舉節目繁我而其所最著者則施醫給藥也養老育嬰也統計經年所費已屬不貲而其餘尚不勝枚舉兹承李珊記大善士樂善爲懷慨助洋銀二百元又由怡順昌交來黄縣無名氏大善士洋銀一百二元紀蓮溪翁求尊閫病速愈助洋銀十元徐　　翁承父志按季樂助育嬰捐洋銀二十六元隱名氏王捐洋一百元後先祗領感佩莫名書曰皇天無親惟德是輔又曰身其康彊子孫其逢吉今諸君子之德足以上格蒼穹其獲康彊逢吉也誰曰不宜乞附報章藉觀其後　滬北天后宮前廣益善堂司董嚴信厚　心釗施則敬朱佩珍唐榮俊葉貽釗等謹誌 
　　清朝史略 
　　我國國史例禁傅播坊間所行皇朝掌故熙朝政紀等書率多偏而不全未能舉二百數十年之人物治功本本原原搜羅賤備日本增　貢員皆清史　要一書亦僅至同治年而止且其書雖仿綱目體裁而褒貶予奪似欠完密識省憾焉尾張佐籘楚材先生爲日本名宿　歷四年之久織羅衆說緯以精心輯成是書仿紀傅體不加褒貶而於事實無不備載由開國時迄光緖年分十一卷其自序凡例稱無一字無來歷泃我顧掌故得失之林不得僅以私史視之兹因應試在卽此書亦初塲所必需亟付石印公宇内每部六本實洋一元四角總發行所杭州申昌上洋三馬路　新里杭申昌分莊 
　　眞正起首第一家戈老大房善慶堂獨創秘製半夏老鋪○在滬城三牌樓大栅南首第六家萬興米店對門○左近假店甚多貴客留心 
　　戈製半夏　　 
　　本堂祖傅秘製半夏專治各種痰疾氣　等症於乾隆廿四年我祖復齊公創始向在姑蘇閶門外楓橋米市迄今百數十年客商信豐　前數年間　有假冒隱　甚多而本族統稱戈製者亦復不少爲特本堂在庚寅年備案登明申滬兩報至今相安無異不料近被奸夥竊去仿單三百外套爲此本堂誠恐該奸夥在外將麆藥挽入在各主客之前抖售誑騙欺商致悮要症爲特本堂具禀量縣在案並特今再登報聲明　　仕商賜顧須認明上海縣西三牌樓大街發兌蘇州仍在閶門外上塘宜慈舊底三六灣南第四家發兌蘇申只此兩店别無餘分並勿有夥友在外兜　等弊惟本堂嫡傅原方服之無不應騐如神倘仕商龍購别處麆藥不騐者姑向本堂一試服後立判眞僞祈細鑒察焉 
　　北洋票頭彩誌喜 
　　北洋順直票自粤商接辦以來信孚中外第十五會票八月十二日開彩頭彩第一千六百零五號山本行門莊售出得主台銜俟收齊紅票再登其上附彩拆　新北門和得財下附彩售與洋客本行自　彩票以來疊逢大彩可見財臨旺地北洋十六會票特改新章中式多得彩易比各公司爲優全張售洋六元江南票全張五元半分條照算特此佈聞上海南市集水街源源來謹白 
　　横濱正金銀行上海分行新訂章程廣告 
　　新式存单以及相與徃來支觧簿集 
　　本總行創自横濱一千八百八十年資本金洋二千四百萬圓現已收足金洋一千八百萬元公積金洋八百五十一萬元分設法英國倫敦法國媽塞而里昻美國紐約舊金山布哇香港孟買東京神戶長崎韓城仁川釜山等名都大邑諸有通交以及中國上海天津牛莊北京等分行亦歷有年數專辦銀行應有一切交易無不克已招接存欵更謁誠實久蒙中國逹官均用華文專備中國仕商樂取便捷昜於通鉅賈交　稱贊本行格外精心研究接應惠顧現由總行刋到曉惠然顧臨者之用爲特布告仰祈俯鑒如欲存欵在横濱總行册者半年期息五釐長年期息六釐如存欵期滿准在横濱　取金洋上海取銀亦可如在横濱存取換算則以日本金錢交付隨時註明定價如在上海則以元錠銀價交付庶幾市面仙零上落於貴客毫無耗損以昭平允如欲存在上海分行者長年期息五釐半半年期息四厘半三個月三厘半逐日往來二厘半以副交厚同文之來誼云爾共餘匯票押匯電匯承接周到有美悉臻如蒙惠臨請至本分行面訂可也經理人長鋒郎謹白 
　　上海富强戒烟善會 
　　富强戒煙善會傅方送藥不取分文 
　　嗚呼鴉片之禍中圖未有甚於今日之盛且烈也富者化貧貧者化情强者化弱　者化病　黄金而悮終身其愚誠不可及每見嗜此之人高掌白髮瀾閶青春置如陌路値窮塗而痛龔惟仰屋以興嗟間有志士仁人苦口勸誠奈一日之良箴難抵一生之摸守至若綿綉才人　貅武士或貪戀而嘖功即因循而悮事凌辰未起久疎議螢之工晌午猶眠定减射　之恄甚禍之烈毒之深有不堪言語形容者也本善會懹濟世之心數十年於茲矣直至去歲始得盡善盡美至妥至當之法以林文忠原方爲宗旨酌爲增减取精去渣屏去烟灰土皮之類不入攻伐霸道之品每日定章施送不限人數不取分文無論年邁身弱皆得限日斷根毫無疾苦仰蒙江浙撫憲通飭各屬一體曉諭本月又沐兩江總督部堂觀太宫保備賜察核　準立案區善　逎蒙大憲嘉奬許可有加無巳時深慚赧伏望海内外諸大善士宏濟時艱各襄分會或集賣運丸或索方自製俾得挽回其弱息或能共起夫沈　則禍雖盛日烈猶有見除之一日所謂天作孽非自作孽之不可這也掃漳霧而覩青天撥浮雲而瞻皓月其在此舉本善會不禁跂予望之上海英大馬路石路口富强戒烟普會啓　　漢口鼎記綢縀莊 
　　本莊遷移龍家巷下首正街石庫門面採辦蘇杭名機　羅綢緞顧繡朝衣各式彩緞漳緞花素湖縐濮院一應俱全槪行定價劃一開剪批發格外克已以廣招徠倘蒙賜顧請認本號招牌庶不致誤本莊主人告白 
　　捷記書局石印直行九通全書招股告白 
　　本局主人不惜鉅資特請最良抄手抄寫直行九通全書字跡端正校對精詳紙張潔白工印裝訂俱各盡善盡美紳商如欲入股者請至本局看樣本一切詳細章程可也　　垃圾橋北首源昌里第三衖本局謹白 
　　花旗銀行 
　　本銀行創於一千九百零二年資本共花旗金洋一千萬元現巳收足六百萬元其餘四百萬元卽日敢齊總行設在美京紐約分行設在英京倫敦以及上海新金山新加坡吕宋横檳等埠專理各該道　行應辦一切交易共餘各埠分行俟陸續設齊再行登報聲明以廣招徠如何存欵其息存十二個月者曩年五厘存六個月者長年四厘存三個月者長年二厘每日結算者長年二厘特此佈白 
　　病愈傅名 
　　吾鄉朱寳齋先生向在京都候補内外兼治都中士大夫皆爭迎之前歲拳匪之亂回南今將返都　　爲盛宫保挽留在此行道前已登報僕患痔症巳經七年千方百計求治皆未得愈往請　之據云惟痔　管漏一症獨待秘傅無論遠年近月皆能包好除根僕卽深信求治果旬日而愈眞妙手也特此徧　告諸科拘患者切莫交臂失之也先生現寓四馬路石路絨綫陞棧 
 
 

Page 10

 
 
   
 
 

Page 11

 
 
 [G ]　　總發行所杭州申昌常熟袍芳閣上海三馬路四鼎新里大杭申昌分莊○分發行所上洋申報館申昌醉六堂及申杭各處大書坊亦均有寄齊 
　　新選　兩江課藝滙編新刻時務三字經增訂敎案彚編 
　　兩江人文薈萃學校如林課作之佬久輩邇爐本社會戊戌虞改章以來悉心採錄償得各書院學堂　醉識藝數千篇茲因寙试在卽先變醫華付　　印凡四書五經錢經錢經史時務策論無不具備歸篇鉅製最利揣摩有志者率勿交臂失之每錦四本實洋六角五分○時務三字經奉化孫玉坤先　原稿本社重加校訂大板用行育期惠　　　　較近出　蒙正菓各書尤爲便益每本寳洋五分　開訂敎　釐編語詳事覈據勝他會較前印者增多數倍葉已付印六月出書○其餘　編各書名目繁盡不日嗣出再行登佈杭州寳學書社編輯所謹啓 
　　匯豐銀行告白 
　　啓者本行收足資本洋一千萬元公積英金値洋一千萬元又銀洋四百二十五萬元共合洋一千四百二十五萬元另議定備用股本洋一千萬元總行開設在香港分行在倫敦　門携羅包帶維亞孟買加拉吉打吉隆北福州荷蘭漢口神戶長崎意陸伊羅禮容吕宋紐約檳榔冷宫西頁舊金山新加破蘇拉巴鹽天津北京横濱其上海行與各商往來　在　行之銀每日結帳者其息長年二厘存至二十萬兩爲止存一年者其息照長年四厘算存六個月者其息照長年三厘仲　有三個月者其息照長年二厘半自代付本埠匯票並辦理銀行一切應辦事宜　　可以難　倫敦及歐洲印度新金山美國中國東洋等處大通商碼頭特此佈開 
光　緖　二　十　八　年　二　　月　五　日 
[　　石印殿版直行二十四史巳出四史展期八月底出齊十七史]  
　　本會社石印殿版二十四史股票原定七月底先出十七史至十一月底出齊全書只因大部典籍不厭考求且恐莫絜　眞難昭信史於是廣延名宿數四校　以製衆望奈科塲近逼印釘兩忙本會社不惜巨價鈺先生書已讀議茲將前後漢三國史記四史定於本月底前由中發出代售股票之家分給買票諸爲請向原買處取書暫不找價展至八月底出齊十七史後取書時再付半價加收水脚合併通啓所有代售股票票根未寄來申者速望寄來　便體書出佈上海史學會社謹啓 
　　蘇九華頭彩聲明 
　　本號專批北洋曹灣公司義　　票合第十五會一萬三千四百六十一號頭彩門莊分條售出得主台衡胡元　寳號五條梅少溪嘗三條何頌聲翁二條二條共得彩洋二萬元並隋彩一張雖以諸財翁之鷄福然小號　經售出大彩亦有榮幸也如荷賜顧第十六期普濟票照公司批拆格外公道特此佈閲蘇州元妙觀前蘇九華謹啓 
　　泰隆保險 
　　啓者本行今蒙英國紐瑞蘭派得利亞的克火險兩公司專托本行經理俾得自主權衡承保南北市房屋住宅生財貨物各種機器廠棧等險保費照律克巳賠欵異常迅速倘蒙貴紳商賜顧仍請駕臨二馬路泰隆洋行帳房面議可也泰隆洋行司理竺錦章謹啓 
　　耳聾靈藥 
　　久聞上洋虹口廣東益三臺大寳號精製神效耳聾一藥利物利人存濟世之心如雷齊耳僕患耳聾鳴響有年日前道出滬上觀到寳號購藥二盒服之甚有妙騐再由當局寄購二盒服下多年宿疾一旦痊好勃德新佩無曩乞登報伸謝靖江縣署正堂中齊陳　板書 
　　遺失派司 
　　本行由撥羅司船進口（Ｈ）第四百十九號至四百廿三號花嗶嘰濃譯五箱計一百四十四疋已向洋關說明作爲廢紙喴厘洋行啓 
　　收買古印 
　　今有友人托收古銅官私印章古錢錢範銅器等件如有此物者望送四馬路麥家　儀古齊代收 
　　油木出售 
　　茲啓者本行今有新到上等油木倘做霸眞甚　合用零躉批　倘貴客合意卽臨　暢房面議價格外克已特此奉　仁記洋行　　地皮出租 
　　茲有地一方坐落在　樹浦考出澗工部局第二千五百號計總三十三畝該地係紡織新廠之處其地近要滿期欲租考是十五年爲限如蒙貴客貨意客驚臨至四馬路第六號門牌寫牢房内面議可也特此字佈長利洋行白 
　　豐裕保險 
啓者茲有英國爲固　保險公司集晝本元四百萬兩公積元二百萬兩創設以來迄今五十戴現在申地設立分行婦本行經理唐保中　房屋棧房店鋪及生財衣服等項保費公　　有不測賠償迅速　　如欲保者　　　　橋北首本行由秘可也上海豐裕洋行啓 
　　老太古告白 
　　太古ＳＢ火險公倫敦格嵛西火險公司啓者本行經理以上叭喇定火險公司國保險公司事經現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處貴客阿德來火險公司欲保置請臨面議可勞洽　司具火險公司也特此佈告 
　　利通行啓 
　　中國郵政風行巳久大稱妥適惟托遞小包騐總各件未熟讀者頗覺繁難現設本行專代收寄各處口岸小包物件等隨給圓據遇輪彚交郵　轉致可無失漏等敝至取用各費照例　商旅中之利便也賜顧者請臨　大馬路老旗昌内本行爲荷新設利通行代客寄收各口小包　 
　　日本郵船會社 
　　啓者本公司日之丸准於八月廿六日卽禮拜六晚往烟台天津真船身合式堅固華麗捷快其水脚格外克巳搭客茶飯應酬招呼一切週到倘蒙各寳號如欲裝貨搭輪者請至本公司帳房　議可也此佈郵船裕式會社　　寳順洋行保險 
　　本行設申最先辦　火險歷有年數　公司在外洋創立百餘年寳本頗巨賠欵迅速恐未週知爰特登報無　行號棧房財產家私一個可保價　克已倘荷見福請至二馬路外灘本行帳房面議此佈 
　　印字機器發售 
　　刻有外洋名廠所造菊版八賈印書機器數副物美價亷貴客賜顧請至英界河南路老巡捕房對門樂善堂老藥房面議是荷　　嗎啡大减價 
　　本號自燃　馬者將正號　　存貨甚多原箱原磅躉批零售其價作外從亷諸君光顧請　三茅閣　老　　是　　廣吉成洋藥棧 
　　擇于九月初二日開張 
　　本號自壬子歲開設虹口廣東街有年因庚陳公班每洋一兩七錢子匪亂積存煙膏甚鉅今移四馬路胡家宅陳喇莊每洋一兩六錢三山會館轉角中市坐東朝西門面揀選大陳小士每洋一兩四錢小洋藥煙膏批發洋藥仍產于外國印度初陳川士每洋二兩七錢進　省始配製煙膏流傅各處咸稱廣膏盡陳雲士每洋二兩六錢美實我粤人深得其底細揀選頂尖大士妙陳小餅每洋二兩八錢法拷製成膏故得占盡美人之名今本號不惜陳擠餅每洋三兩一錢工本精益求精親至洋船挑選大小洋藥依福膏每洋　九　錢法監製九籠清陳公膏毫不苟且貨眞價實祿字膏每洋一兩一錢童叟無欺零蠆批發烟膏自立四字分别不壽字膏每洋一兩三錢要然照價批發合宜價目下列平頭外加不全字膏每洋一兩五錢圖招徠諸尊賜顧須認明招牌庶不致悮 
　　日本郵船會社 
　　啓者本公司神戶丸准于本月廿六日卽禮拜六早天明時開往長崎神局横濱由長崎接續本公司輪船聞釜山仁川等埠小　收到禮拜五午刻客禍賣到五點罐止倘蒙普寳號如　　貨　輪船　　　臨爲幸瑞樣式　社 
　　聲明假冒 
　　本行經售練條老牌綿線二十餘年馳名天下料近有無恥之徒本行經售練條老牌綿二十餘年馳名天下料近有無恥之徒將低貨仿做假冒老牌之式在市混售仍毫貴客無知被渠欺騙賜顧者須認明練條老牌爲記以免　愚犄此佈告禮和洋行謹啓　　香港太古糖局 
　　車糖出售 
　　本行由港自擇誤唛五温Ｂ唛　道半ＯＷ唛四陽二五大唛四温ＨＸ唛　　温七五日唛　根車糖出售　　客欲買祈請到本帳房面訂買　　收定銀如機期不出將定銀　　時此佈聞上海起上吉洋行謹啓 
 
 

Page 12

 
 
   
 
 

Page 13

 
 
[光緖二十八年八月初十日京報全錄]  
　　宮門抄諭旨均錄前○江蘇巡撫恩奏爲審明聚衆抗租人犯按例定擬摺○江西巡撫李奏爲缷任交印日期摺○又奏爲遴員調補要缺知縣摺○又奏爲陳明學堂經費情形片○江西布政使柯奏爲接護撫篆日期摺○兩江總督劉奏爲職官朋比營私請旨革職片 
　　接續前摺將抄謄分帖之陳受等於從犯任少陵等絞罪上減一等擬以杖流與此案陸坤情事相同應請比照辦理陸坤應於沈少江等絞罪上酌減一等擬以枕一百流三千里與沈少江等均已病故應毋庸議許二被脅同行當顧聚寳拆毁周之釗房屋之時該犯並未動手迨往拆何鴻鑑荳餅等行因事先回情尚可原惟事後查知顧聚寳搶得銀洋輙敢分受贓洋十元徧查律例並無恰合專條若照被逼爲盜臨時逃避事後分贓之例以滿徒而强盜律應不分首從擬斬光棍爲首擬斬爲從罪止絞候似覺稍有區别應請照被逼爲盜臨時逃避行劫後分與贓物以塞其口數在一百兩以下者杖一百徒三年例上量减一等擬杖九十徒二年半至配折責拘役限滿預詳遞籍管束曹龍戈松方錫錫俞二龔海全邱小弟被丁關顱聚寳及已獲監故之劉六逼脅同行在場並未動手應請合依被脅同行者杖一百例各擬杖一百嚴進被脅同行中途折回情更可原請於被脅同行杖一百例上减一等擬杖九十唐仁耿經理租帳擅自提前加租實屬有違定章應請照違制律擬杖一百與曹龍等分别折責發落孫恩敬用人不當致肇釁端應請均照不應重律擬杖八十係職官准其納贖飭縣追取贖銀入官册報顧聚寳等所搶銀洋照追給領錢錦山等被拆房屋及毁壞貨物飭縣估計追賠陸星齋因孫士逹家提前加租亦欲加收租米係屬空言請免置議沈少江劉六陸坤在監病故據常熟等縣驗訊明確並無别故刑禁人等亦無凌虐情弊均毋庸議各屍棺分别飭屬領埋逸犯蘇三等飭緝獲日另結除供招咨部外謹會同兩江總督臣劉坤一恭摺具陳伏乞皇太后皇上聖鑒核覆施行謹奏奉硃批刑部速議具奏欽此 
調署廣東巡撫江西巡撫臣李興銳跪奏爲具報微臣交印缷事日期恭摺仰祈聖鑒事竊臣欽奉恩命調署廣東巡撫並准外務部電傳諭旨著卽迅赴署任母庸來京請訓等因欽此當卽恭摺叩謝天恩一面將經手事件趕爲料理於光緖二十八年七月十八日謹將欽頒乾字六百十一號江西巡撫銀關防壹顆並王命旗牌火牌文卷等項飭委南昌府知府江毓昌標下中軍叅將劉雙保齎交護撫臣柯逢時接收臣卽於是日交缷隨卽束裝起程擬取道江寗前赴上海航海赴任西江承乏是切臨深履薄之思南服移軺益懷任重材輕之懼容俟到粤任事再行恭摺奏聞所有微臣交印缷事日期理合恭摺具奏伏乞皇太后皇上聖鑒謹奏奉硃批知道了欽此 
　　調署廣東巡撫江西巡撫臣李興銳跪奏爲揀員調補要缺知縣恭摺仰祈聖鑒事竊照樂平縣知縣吳錫純經臣列入計典以才力不及叅劾接准部咨開缺所遺樂平縣知縣係衝繁難三項相兼要缺例應在外揀選調補必得精明幹練之員方足以資治理臣與藩臬兩司在於通省中簡知縣内遂加遴選查有南康縣知縣孔昭珍年五十四歲河南濟源縣人由附貢生考取辛未科八旅漢教習於光緖三年報捐知縣不論雙單月選用嗣因北城水局出力保加同知升銜選授廣東會同縣知縣親老告近改選陝西略陽縣知縣八年八月二十九日到任丁父憂回籍守制服滿引見奉旨著不必坐補原缺欽此簽選今職十七年三月初二日到任順直賑捐案内奬給花翎因拿獲會匪出力保准在任以直隸州知州儘先補用並加四品銜請咨引見回江二十八年補行二十七年大計卓異該員質地敦樸歴事頗深以之調補樂平縣知縣實堪勝任其本任内並無積案及欠解錢糧承緝未獲盜案已起降調革職叅限案件與調補之例相符據藩司柯逢時署臬司劉心源會詳請奏前來合無仰懇天恩俯念員缺緊要准以孔昭珍調補樂平縣知縣於地方實有裨益如蒙俞允該員係現任知縣調補知縣銜缺相當毋庸送部引見至該員係初調之員任内罰俸銀數另行造册送部按限催令完繳謹會同兩江總督臣劉坤一恭摺具奏伏乞皇太后皇上聖鑒訓示再所遺南康縣知縣係銜繁二項相兼中缺容俟接准部覆截缺後照例另行請補此案藩司於光緖二十八年六月二十四日出詳合併陳明謹奏奉硃批吏部議奏欽此 
　　李興銳片再前准管理大學堂事務大臣張百熙咨具奏籌辦大學堂大概情形一摺奉上諭著卽認眞舉辦所需經費莉各省督撫量力認解等因欽此伏查興學育才實爲現時切務而京師爲四方觀聽所歸尤關緊要臣敢不量力分籌藉爲滄海細流本助惟江省庫空如洗奉派新案賠欵又至百數十萬之多現在按月騰挪拮据萬分其新籌各欵究能歲獲若干尚無一定把握目前委無閒欵可動因查前據廬陵縣紳周錫藩慨念時艱報効銀二萬兩經臣奏准撥作江省大學堂開辦經費之用嗣准户部咨令將前項銀兩解部在部臣籌畫維艱自不能不嚴其出納而江省應興要政亦未便稍從緩圖當與藩司悉心籌商擬將前項報効銀内提出一萬兩解交京師大學堂作爲本年認解之欵此後卽照此數按年另籌解濟尚餘銀一萬兩江西現在開辦省城大學堂及武備學堂需用甚急合無仰懇天恩俯准仍照前次奏定作爲本省開辦學堂之用以濟要需而資兼顧據藩司柯逢時詳請奏咨前來除分咨查照外理合附片陳明伏乞聖鑒謹奏奉硃批户部知道欽此護理江西巡撫布政侃臣柯逢時跪奏爲恭報微臣接護撫篆日期叩謝天恩仰祈聖鑒事竊臣於本年七月初五日奉撫臣李興銳行知初二日准外務部電開光緖二十八年七月初一日内閣奉上諭奎俊著開缺四川總督著岑春煊署理李興銳著調署廣東巡撫江西巡撫著柯逢時護理欽此兹於七月十八日准調任撫臣李興銳將江西巡撫兼提督銜銀關防一顆王命旗牌八面桿並文案卷示等件派委南昌府知府江毓昌撫標中軍叅將劉雙保齎送前來臣當卽恭設香案望闕叩頭祗領任事伏念臣猥以凡材渥邀殊眷藩條甫綰已竭蹶之弗　　節權持覺仔肩之益重涓埃未効昕夕難安查江右控浙閩楚粤之交地勢有嶺嶠江湖之阻幅員遼闊政務殷繁况當　朝廷銳意振興造端宏大舉凡整軍經武興學育才闢利源以厚民生袪積習以淸吏治與夫輯和民教綏靖方隅在在均關重要如臣　昧深懼弗勝惟有殫竭愚誠遇事咨商督臣認眞經理斷不敢以暫時護篆稍涉因循以冀仰答高厚鴻慈於萬一所有微臣接護撫篆日期並感激下沈謹恭摺叩謝天恩伏乞皇太后皇上聖鑒謹奏奉硃批知道了欽此 
　　劉坤一等片再前署揚州府知府石作楨故縱劣董張傳芳運米出口業經臣附片奏叅革職並聲明查取沈馮兩委員職名另行叅辦在案兹據兩淮運司程儀洛禀稱查係江蘇候補知縣沈國鈞江蘇候補典史馮詠苹奉委查禁江都縣屬仙女鎭六屯濠米糧出江該員等與府署文案朋比營私致滋物議等情禀請核辦前來相應請旨將江蘇候補知縣沈國鈞江蘇候補典史馮詠苹一併革職以儆官雅或會同漕運督臣陳夔龍江蘇撫臣恩壽附片具陳伏乞聖鑒訓示謹奏奉硃批著照所請該部知道欽此 
 
 

Page 14

 
 
[光緖二十八年八月十一日京報全錄]  
　　宮門抄諭旨均錄前○兩江總督劉奏爲大員在藉病故代遞遺摺並懇恩賜卹摺○又奏爲考試各員照章留省補用片○又奏揀員請補沿河要缺知縣摺○山東巡撫張奏爲割股瘳親孝思純無籲恩旌表片○安徽巡撫聶奏爲壽民年逾百齡五世同堂循例奏請旌表摺○江西按察使陳奏爲接署藩篆摺 
　　太子太保頭品頂戴兩江總督臣劉坤一跪奏爲大員在籍病故代遞遺摺並懇恩賜卹恭摺仰祈聖鑒事竊兵部尚書銜前任浙江巡撫臣惲祖翼於光緖二十六年十二月丁母憂開缺回常州本籍守制兹據該家屬呈報該撫臣惲祖翼因歴年積勞舉發咯血之症旋復氣喘骽腫醫藥罔效於二十八年六月初四日病故交到遺摺呈請代遞前來臣查惲祖翼器識閎深才猷卓越由舉人郎中保陞道員分發湖北補授湖北糧道調補漢黄德道陞授湖北臬司浙江藩司浙江巡撫歴官所至卓然有聲疉經各督撫保薦七年軍機處存記之命忠勤勞勩久在聖明洞鑒之中而其尤著者則以在浙江藩司任内適值北地拳匪事起全局震驚浙省同僚又復意見互異稍有不愼立蹈危機東南各省且將爲之牽動該撫臣相機因應維持其間總以保守疆土潛消兵釁爲要義苦心調護堅言不摇卒使地方轉危爲安中外商民翕然稱頌非該撫臣之力不能至此餘如减漕價以杜浮收興水利以資灌溉整剔釐務以裕度支而除中飽吏畏民懷至今攸賴及擢授巡撫自以受恩愈深時局益亟練兵一事實爲切要之圖疏陳軍營痼習請定嚴條認眞整頓奉旨嘉納守以丁憂之官雖事未及行而其悉徇公家不避嫌怨有足多者方冀服　起用共濟時艱乃以積勞致疾遽爾溘逝臣實惜之謹將交到遺摺恭呈御覽合無仰懇天恩從優賜卹以彰藎績出自逾格鴻施所有大員在籍病故代遞遺摺各緣由理合恭摺具陳伏乞皇太后皇上聖鑒訓示再該撫臣有子二人長子毓良花翎江西優補班補用知府次子毓珂花翎工部郎中雙月選用道合併陳明謹奏奉硃批另有旨欽此 
　　劉坤一片再部定新章凡由俊秀監生出身各員無論捐納勞績均應一體考試等因兹據候補班前補用直隸州知州遇缺補用通判沈召試用知縣張燕昌禀請考試前來經臣考試得該一員均取列一等應准留省照章補署差委除咨部查照外謹會同江蘇巡撫臣恩壽附片陳明伏乞聖鑒謹奏奉硃批吏部知道欽此 
　　太子少保頭品頂戴兩江總督臣劉坤一頭品頂戴江蘇巡撫臣恩壽跪奏爲揀員請補沿河要缺知縣恭摺仰祈聖鑒事竊江蘇宿遷縣知縣陳守晸於光緖二十八年二月初六日丁憂開缺歸二月分截缺所遺宿遷縣知縣係衝繁難兼三沿河要缺例應在外揀補該縣界連山東南北衝衢素稱難治必須明幹有爲熟諳河務之員方足以資　理臣等於通省現任知縣内逐加遴選非現居要缺卽人地未宜實無合例堪調之員惟查卽用知縣林士　年五十七歲福建舉人於光緖六年庚辰科會試中式責士殿試二甲進士引見奉旨以知縣卽用欽此籖分江西請假回籍修墓七年四月初六日到省八年十二月遵例在福建茶葉洋藥加捐請奬案内報捐同知銜十一年六月二十四日請假回籍省親兼營葬事九月二十五日到籍十二年正月在籍丁父憂十四年四月服滿十八年七月遵新海防例離原省改指江蘇仍歸原班補用九月到京呈請起復十九年三月回江西省請咨六月二十日到江蘇省　查該員年健才優講求河務以之請補宿遷縣要缺知縣實屬人地相宜洵堪勝任與例亦屬相符據藩臬兩司會詳請奏前來臣等往返函商意見相同合無仰懇天恩俯准以卽用知縣林士菁補授宿遷縣知縣於河工地方實有裨益如蒙俞允該員係卽用知縣請補知縣銜缺相當毋庸送部引見亦毋須查照叅罰謹會同漕運總督臣陳夔龍合詞恭摺具陳伏乞皇太后皇上聖鑒訓示謹奏奉硃批吏部議奏欽此 
　　張人俊片再據布政使胡廷幹詳稱在籍紳士五品鄉銜翰林院庶吉士宋書升等聨名呈稱同鄉徐孝女係臨淸直隸州人原任廣西巡撫徐延旭之季女出目名門秉資柔順在室侍母廉氏婉容愉色篤孝性成於光緖二十五年二月間其母陡病患時該孝女躬親湯藥不離母側寢饋幾廢迨至三月初二日病勢轉劇諸醫束手該孝女屢次祈禱弗瘥潛割左臂肉如掌大和藥以進家人未之知也由此其母之疾略見輕减啓目能言見該孝女　衣血迹詢問其故而該孝女貞靜寡言本者欲使人知又恐其母之愛憐益增其疾乃詭辭答之冀安母心詎廉氏至初六日　喘急作竟於次日病故該孝女痛不願生哀號積毁以致割痕觸發呻吟不起者累旬家人環詰之始得其實聞者莫不嘆異職等誼聨梓里見聞較確不忍　其湮没等情呈經該藩司等詳請具奏前來臣查上年升任山東撫臣袁世凱之妹袁長姑因割股瘳親孝思純篤經該藩司胡廷幹前在護理撫臣任内奏請表揚欽奉諭旨允准在案今該孝女事同一律合無籲懇天恩俯准旌表以彰孝行理合附片具陳伏乞聖鑒訓示謹奏奉硃批著照所請禮部知道欽此 
　　頭品頂戴安徽巡撫臣聶緝　跪奏爲壽民年逾百齡一世同堂循例奏請旌表恭摺仰祈聖鑒事竊據霍山縣知縣秦逹章詳據教職趙學　等禀稱同邑壽民劉有發生於嘉慶五年現年百有三歲生子四人孫八人曾孫六人元孫三人眼觀七代身歴五朝壽比瓊崖繞膝而綵舞萊子承歡變室問安而額點汾陽海屋籌添桃熟千年之質名　輩出香流四座之春職等居同梓里情切藻揚謹造具系圖册結禀由該縣加結詳請具奏前來臣查霍山縣壽民劉有發持家勤儉律已端方孝友克敦門庭聿昭雍穆困危是濟遠近共仰慈祥逾上壽於百齡精神矍鑠慶同堂兮五世瓜瓞延綿洵爲盛世之休徵宜沐聖朝之曠典除將系圖册結咨送部科查核外謹會同兩江總督臣劉坤一安徽學政臣綿文合詞恭摺具陳伏乞皇太后皇上聖鑒勅部核覆施行再此案例應具題現遵新章改題爲奏合併陳明謹奏奉硃批禮部議奏欽此 
　　署理江西布政使按察使臣陳慶滋跪奏爲恭報微臣接署藩篆日期叩謝天恩仰祈聖鑒事竊臣於五月二十日奉旨補授江西按察使當卽具摺謝恩仰蒙召見兩次訓誨周詳莫名欽感陛辭後於七月初四日行過金陵謁見督臣劉坤一禀商一切旋於月之十三日馳抵江西省城奉撫臣李興銳行知以藩司柯逢時現奉旨護理巡撫所有藩司印務委臣接署於十八日由藩司柯逢時委員將布政使印　文卷齎送前來臣當卽望闕叩頭謝恩祗領任事伏念臣荆南下士薊北備員世受國恩渥承聖眷菱防之承乏旋臬事之時陳兹復拜命楓宸暫權藩篆龍光疉被驚鈍滋慚查江西當三吳兩楚之交藩司有用人理財之責頻年水旱撫綏端賴夫循良交涉殷繁民教當思夫和輯凡頒行之新政貴宣布之咸　自揣凡庸深虞隕越惟有懔遵遵訓矢愼矢勤隨時禀商督撫臣悉心經　不敢以暫時　篆稍涉因循以期仰答高厚鴻慈於萬一所有微臣接署藩篆日期並感激下忱謹繕摺叩謝天恩伏乞皇太后皇上聖鑒謹奏奉硃批知道了欽此 
 
