# 1916 - 28 - 4915434

 

Page 1

 
 
   
 
 

Page 2

 
 
時評 
[其一先其所急]  
　　登極與平滇政府謂先其所急故於滇未平之先不能登極政府亦知先後緩急之道乎雖然苟無可緩之登極之事之發生則此當急之滇事亦决不有也（冷） 
[其二天下巳多事]  
　　帝制說之初起也余即評之曰天下本無事庸人自擾之此但言帝制之關係也若就國家情勢而言豈特天下無事庸人自擾而巳實爲天下本多事而庸人復擾之也（冷） 
[其三叙州巳陷]  
　　叙州之戰昨日外電尙云未確而今則路透電亦證明巳入雲南軍之手矣且謂僅傷數百人似非懸空擬似者可比蓋兵事之勝負雖决於最後而事之有無不易祕也（冷） 
[命令]  
　　一月二十五日政事堂奉策令明羽林給予三等文虎章此令 
　　又令李靜誠給予三等文虎章許瑞芝給予四等文虎章此令 
　　又令梁玉審給予四等文虎章此令　 
　　又令陸錦另有要差無庸兼充將軍府事務廳廳長此令 
　　又令任命徐樹錚爲將軍府事務廳廳長此令 
　　又令任命孫棨爲將軍府參軍此令 
　　又令任命何麟書暫署貴州政務廳廳長此令 
　　又令陳繼祖授爲陸軍步兵上校此令 
　　又令國務卿奏據銓叙局詳稱遵核交通部停職薦任各員資格請予叙官等語王文蔚鄭鴻年丁志蘭方仁優黃嵩齡章理綸程旗超呂成章均授爲中大夫程源深授爲少大夫嚴宗恩章錫龢均授爲上士此令 
　　又令國務卿奏據銓叙局祥稱遵核京兆尹公署資格薦任各職資格請予叙官等語徐元善崔麟臺均授爲中大夫王沛授爲少大夫此令 
　　又令內務部奏准兼代廣東巡按使龍覲光咨請任命周桂年藍宗何煜廣徐嘉樹試署廣東水上警察廳警正應照准此令 
　　又令陸軍部奏請任命陳孝基爲陸軍第十師步兵第四十團團附應照准此令 
　　又令陸軍部奏請將馮永昌龍明惠程開疆均授爲陸軍步兵 
少校應照准此令 
　　一月二十五日政事堂奉申令迭據四川將軍陳宦電稱蔡鍔等率領叛軍侵犯川邊宜賓縣及燕子坡橫江一帶防營八百餘人被叛兵以大隊突來圍包攻擊各等語查蔡鍔等反復變詐入滇煽亂當經褫奪職官聽候查辦冀其或能悔悟乃竟率領叛兵襲攻官軍甘心作亂擾害治安未便再事姑容着附近各將軍及統兵大員分途進剿以保地方而奠生靈此令 
　　補錄一月二十二日政事堂奉策令王學彥給予三等嘉禾章此令 
　　又令黃芝瑞潘齡臯陳必淮均給予三等嘉禾章此令 
　　又令陳文鑒給予三等嘉禾章傅定祥胡璧給予四等嘉禾章此令 
　　又令日本國陸軍憲兵中佐峰幸松給予三等文虎章此令 
　　又令胡商彜楊慶鋆均給予三等文虎章此令 
　　又令日本國臨時駐濟辦事員渡賴二郎給予四等文虎章此令 
　　又令日本國陸軍憲兵大尉平野中藏給予五等文虎章此令 
　　又令任命蘇木巴爾巴圖爲伊克昭盟備兵扎　克此令 
　　又令任命承善爲呼倫貝爾副都統公署左　　長承瑞爲呼倫貝爾副都統公署右廳廳長此令 
　　又令孔憲廷授爲上大夫此令 
　　又令程建勳授爲上大夫此令 
　　又令國務卿奏據銓叙局詳稱遵核步軍統領衙門薦任得遇人員資格請予叙官等語容賢成志精均授爲中大夫並加上大夫銜范超充唐福　聯成安西華奚以莊林桂昌均授爲中大夫江裕授爲少大夫改建功江朝棟均授爲上士此令 
　　又令國務卿奏據銓叙局詳稱遵核松滬護軍使署軍法處長王吉檀在事出力請准予叙官以資獎勵等語王吉檀授爲少大夫此令 
　　又令陸軍部奏請揀派團附員缺應准以王新　充任陸軍第十一師步兵第四十一團團附此令 
　　又令陸軍部奏請任命胡忠相署貴州陸軍步兵第六團團附應照准此令 
　　又令陸軍部奏請將楊春嚴授爲陸軍步兵中校應照准此令 
　　又令陸軍部奏請將劉鴻文武凱勳均授爲陸軍步兵少校應照准此令 
　　又令陸軍部奏請揀派營長員缺應准以宋玉林充任陸軍第八混成旅步兵第二團第二營營長此令 
　　又令蒙藏院奏准哲里木盟盟長郡王齊莫特散　　等咨請以胡保林沁補科爾沁右冀前旗協理台吉應照准此令 
[專電]  
　　北京電政府昨密電川桂粤等省內容未悉 
　　北京電政府以歸綏不靖多因官吏抽稅苛刻特飭農商部派員往查又聞歸化昨來電云匪巳四竄各縣尙未平靜 
　　北京電財政部以建築常玉鐵路需欵百六十萬元刻難籌措飭屈巡按會商贛省募公債二百萬元爲建路資 
　　北京電京張張綏兩路改名京綏 
　　北京電劉冠雄明晚可回京 
　　北京電黃鳴球案奉派傅良佐等會同海軍部審結 
　　北京電未結外交案五十八件除日法各三英五俄德各二美一件緩辦外交外部速結 
　　北京電駐京葡使符禮德因辦理某項要事昨乘京奉車往津稍勾留即赴滇 
[特約路透電]  
　　成都電滇軍於二十一日入叙府現向犍爲縣進發叙府之官兵向東北退走以保護鹽區當道今在此招募新兵即行派至南方叙府之兵死傷者不滿三百人 
（二十五日） 
[譯電]  
　　北京電四川將軍正式報告北京謂官兵八百人在川滇邊界宜賓（即叙州）燕子坡橫江諸處爲滇軍所敗袁總統當即分諭與戰地毗連之各省將軍各派軍隊迅速平亂（二十六日） 
　　北京電北京德使署閱本月二十四日路透電所傳雲南黨魁曾以公文致與該處德領事一節後即宣告使署未曾接到此項公文（二十六日） 
　　北京電前陸軍次長徐樹錚現巳派在統率處供職（二十六日） 
　　北京電國權報云袁總統諭令憲法起草會詳愼討論憲政勿事草率（二十六日） 
　　北京電鹽稅餘欵除巳由各中國銀行繳付二百萬元外政府今又先收二百萬元　 
（以上譯德文電）（二十六日） 
戰電 
[其一（英人路透電）]  
　　羅馬電雅典電稱奥軍已佔據斯庫太里 
（二十四日）　　 
　　雅典電探悉希臘政府對於塞政府設立於柯夫島一事並不反對又聞希政府願照料馬其頓戰地中所得之俘虜但希政府曾聲明希人與塞人避難入希境由希臘保護照料者巳有多人（二十三日） 
　　倫敦電意國無線電稱意國在阿爾巴尼亞將有重要之行動意內閣已討論此事其結果尙未能宣佈伹知遠大之計畫業已决定塞國代議士七十人抵羅馬（二十三日） 
　　倫敦電俄皇由俄京赴戰地之前閱看三月前遣往俄壕之比人機關槍隊（二十四日） 
　　巴黎電薩洛尼加電稱法軍在該處搜獲秘密貨棧一所內儲石油一萬五千里特法將薩萊爾將軍即將此事通告希首相 
（二十四日） 
　　亞姆斯特丹電奥公報稱昨晚奥軍占據斯庫太里但未言及俘虜又稱塞兵不戰而退奥軍又占據尼克細區逹尼洛格拉及波特哥里柴（二十四日） 
　　里昂電孟皇率丹尼洛與彼得兩親王巳抵此間法政府派代表歡迎孟皇乘車赴旅館衆隨其後孟皇兩至露台對衆演說答謝祝詞 
（二十四日） 
　　雅典電協約國飛機襲擊摩拉斯蒂爾及奇夫桀里實爲飛行界最大之戰績法機一架因輪折被逼降地希臘當道奉命設法便利諸飛行家之安歸（二十五日） 
　　彼得格勒電成洛維資境內戰事巳停滯兩軍掘壕而守商報云敵軍刻擬在巴揚方面趨近羅國邊界此路敵軍德兵居多敵人因俄軍在斯特里巴河下流據一凸角故沿斯特里巴河西岸屯集重兵又在加里西亞斯丹尼斯拉伏狄斯米尼柴留駐若干凖備軍隊其意乃欲進攻比薩拉比亞邊界以拔長其陳線俄軍知其謀乃在下流及由里斯特河洛至烏細柯之陳地施攻得以佔據逹白展伐村波爾細境內冰雪融化愈增德奥軍隊之困難大雨不息凍雪漸融平地悉爲深澤交通極爲不易德軍戰壕多在水中其苦可知（二十五日） 
　　彼得格勒電歐士魯姆之土軍共十二萬人俄軍向該砲台追擊土軍時共俘軍官五十員兵四千人又獲機關槍二十枝戰品甚夥俄軍現距平斯克三英里（二十五日） 
　　彼得格勒電今日公報云俄軍追逐土軍時奪獲一砲車俘七百敵兵俄砲刻又轟擊歐士魯姆（二十四日） 
　　巴黎電今日下午公報云亞土瓦有炸彈及空中魚雷戰事法排砲轟擊洛瓦伊德運送兵若干南錫落下砲彈十枚法飛機隊轟擊萊姆境德軍砲臺及米特爾扣克與化爾赫斯特附近之營壘（二十四日） 
　　倫敦電法國無線電稱十二日柏林有極多婦孺集於各部衙署之前反對減發麵包後由警察驅散死傷多人且有數人被擒（二十四日） 
　　巴黎電今日下午公報謂比境全夜砲戰德軍希　進至伊塞爾河口爲法軍砲火所敗敵軍大受損失一節巳經徵實亞土瓦德軍在勒維勒境連炸地雷多枚且猛轟廣一千五百碼之陳線以期大舉進攻但爲法軍砲火擊退故僅佔據炸陷之巨穴兩處　（二十五日） 
　　巴黎電今晚公報謂伊塞爾河尼曷濮爾境敵軍發炮猛轟計發二千彈其步兵希圖衝出戰壕爲法軍砲火所阻波細桀境雙方砲隊甚爲活動敵兵數隊圖過海薩斯運河爲法軍以麥肯沁砲擊退亞士瓦敵軍在亞拉至蘭斯大路西轟發地雷希圖進攻未果其在稍南攻擊者亦失利蘇瓦松北面法排砲毁一二九小山德軍戰壕萊姆境法砲隊由飛機指揮重損德軍之排砲（二十四日） 
　　倫敦電海格將軍公報云昨夜英軍在聖台洛瓦轟發地雷毁敵壕若干今日軍砲擊亞美蒂愛爾東北敵壕亦毁若干（二十四日） 
　　倫敦電公報云今日午後德國水面飛機一架飛過杜佛英國反對飛機砲向之射擊並有英機二架追逐之（二十四日） 
　　倫敦電公報云二十三日埃及華拉斯將軍率兵一隊攻擊森呂細兵營驅散其人焚燬其營（二十四日） 
　　倫敦電海軍部宣稱今晨六時飛機兩架以炸彈轟擊登扣克德機一架在尼曷濮特外爲英機所逼墮入水中（二十五日） 
 
 
 

Page 3

 
 
　　倫敦電萊克將軍公報二十二日兩軍停戰數小時掩埋死屍移送傷兵在最近二十四小時內底格里斯河水在克特漲高七尺阿瑪拉水高二尺半以致軍隊不能在陸地行動湯盛特將軍公報云軍需甚足兵士近未交戰 
（二十四日） 
　　倫敦電强迫軍役議案三讀通過贊成三百八十三票反對三十六票此案當即送交上議院巳由該院一讀通過（二十四日） 
　　倫敦電英國製麵包者因麵粉缺乏停工不作以致麵包非常昂貴（二十四日） 
　　倫敦電今日丹倫特氏在下議院稱東根德飛起陸軍飛機四架與水面飛機兩架伹敵機已遁未能追及英國反對飛機砲海陸齊施敵機遂未克逞志近四星期中佛蘭得斯境內損失英機十三架德機九架　至十一架英機進攻六次德機則攻擊十三次英軍共用飛機一百三十八架德軍僅用二十架英機飛過德陣計一千二百二十七次敵機飛過英陣計三百十次（二十四日） 
　　倫敦電今日陸軍副大臣丹倫特氏在下議院宣稱德屬東菱僅有小戰斯密斯道倫將軍赴開普鎭與聯邦政府會議稍住數日即須前往東斐尼安薩倫之戰事因有大雨暫時停滯（二十四日） 
　　瑞典京城電今日上下兩議院皆有辯論衆大注意各政黨領袖皆主張對於各方面嚴守中立自由黨且不以商務上侵略政策爲然首相謂今政府所行者乃誠摯之中立凡遇事好疑而不解誠摯無偏之中立爲何物者始疑及政府之政策瑞典當繼續守嚴密之中立云云（二十四日） 
[其二（德人德文報專電）]  
　　維也納電奥軍大本營宣布一月二十四日公報云奥軍巳占據斯庫太里塞兵數千名防守該地者並未抵禦退至南方奥軍占據尼克　白逹尼洛夫格拉波特哥里柴卸除武裝一事進行頗爲順利且有數處之孟軍未待奥軍之至即繳械歸里尙有數處寗願被拘不願回里總之奥軍到處受民衆歡迎（巴爾幹戰况）意軍在拉伐洛恩境及羅邦山山坡進攻爲奥軍擊退（奥意戰况） 
[東方通信社電（日本人組織）]  
　　北京電四川電云占領叙州之雲南軍合諸內應之兵軍容甚爲强大現經分爲兩軍一軍順流而下瀘州一軍則圖遮斷成都重慶之連絡由陸路自流井方面向資州進軍（貴州爲成都重慶間大路臨沱江之要地距成都約三百七十里距重慶約六百四十里由該處赴瀘州有舟楫之便） 
（二十六日） 
　　北京電曹錕將軍有於二十四日抵四川省雲陽縣之報（雲陽距宜昌約一百三十英里至重慶二百二十八英里）（二十六日） 
　　北京電北軍第三第七兩師之兵豫定於二十五日至重慶者約一千名又集於湖南岳州之第六師派赴貴州方面正向常德輸送（二十六日） 
　　東京電日本此次致中國之通告日人咸以爲適時（二十六日） 
　　東京電近有黃興由美乘天洋丸船渡日之說其實不確蓋附乘天洋丸者係一楊姓革命黨員據該黨員傳述黃興巳籌得欵八百萬元刻尙極力奔走冀獲多額之資金云云 
（二十六日） 
　　東京電貴族院與政府之關係依然未改爲政界不穩原因之軍器問題有如乘船擱於暗礁之勢加之貴族院將於兩三日內對預算案之决定其態度業巳漸明減債基金無論耳而海軍補充費問題亦有價於延期一年之形勢內閣之運命似益危險云（二十六日） 
　　更正本月二十一日報載東方通信社北京電（都中傳聞江蘇馮上將軍浙江朱將軍有於帝制實施之時世襲將軍之意足見各省聯邦　之議論巳漸萌芽）等語茲悉此傳聞之言並無根據合行更正 
要聞一 
[西南軍事形勢之外論]  
　　字林報二十二日北京通訊云今日英文京報論西南軍事形勢頗堪玩味並載叙州附近前數日戰事新聞二則所言地點及雙方損失雖互有參差然滇軍以寡勝衆則兩說皆同此戰不過爲將來大戰之先聲與最後結果本無重大關係但滇軍之先取攻勢不願坐守待攻於斯可知滇軍自雲南根據地向川進發行數百英里就北京所得之最近觀之滇軍已有佔領叙州之勢其目的顯然可見乃欲乘官兵未抵前敵之時略取四川此舉成否全視滇軍之戰鬬力與川軍之抵拒力如何而定川軍於最初交綏之際巳棄甲曵兵而走苟長此不巳則征滇軍隊未及遇敵之前滇軍將巳長驅直下佔據成都迨成都一下人心必震推其結果川中軍隊必反戈相向而盡入滇軍方面矣據最近消息征滇軍之先鋒隊已抵重慶計四千人餘者方乘舟登峽而進他日大軍齊集重慶時司令將有一殊難解决之問題即遵陸而赴成都以保全省城乎抑仍乘舟逆流而上以抄擊滇軍乎如取旱道則滇軍將順流而下破官兵之根據地如取水道則逆流上溯其事至難多費時日且狹峽遇敵施攻不易至於征滇軍與革命軍之人數與夫川軍之態度亦皆爲伸縮時局之要素使川軍而忠於政府也則征滇事業尙易爲力否則征滇軍惟有坐守重慶以待後援耳此外尙有一與大局極有關係之要素即黔省態度是巳貴州消息互相剌　是否忠於政府殊難决定　視地圖無論官兵西行或滇軍北進以期佔據四川中心點者皆可受黔軍之側擊如黔省附合雲南則官兵出重慶而西之際黔軍可扼其背如黔省効忠中央則黔軍可西擊以斷滇軍之交通就大勢言之川黔軍隊苟不響應則政府似不難以充分之兵力應付滇事伹若川黔兩省或有一省贊助雲南則征滇軍必不能越出重慶一步不獨此也重慶且難安守至是則政府不能不續派大軍但輸運兵隊勢必久稽時日政府一時將無取勝之望矣北京所得消息常謂雲南組織不堅軍隊不多軍械不足又謂川黔粤桂等省軍事當道皆忠於政府伹此數省軍隊似非一致願爲政府出力吾人覩此形勢不能不作懸擬之詞曰彼等殆騎牆觀望坐視孰方面勝利然後始决定從違也 
　　字林報二十二日漢口通訊云征滇軍總司令曹錕率某幕友已於十九日午前十時自岳州乘貴利輪船出發由砲艇護送於二十一日晚行抵宜昌其先鋒隊於十二日開出宜昌不久可抵重慶云 
[南京快信]  
　　齊巡按接農商部咨謂交通公司條例所定利息股分一節現已變通辦理特通飭所屬遵照南匯縣知事馮成調省遺缺委葉樹維署理無錫縣知事丁方穀調省遺缺委王用先署理泗陽縣知事改委汪保誠署理又委藍光策調署泰興縣知事未到任以前委曹文淵代理 
 [L遠生遺言> 
[游美隨紀]  
　　第十一信（五）（在舊金山） 
　　（十二月十日）（遠生） 
　　中國陳琪之賽會 
　　中國赴賽會耶賽陳琪耶賽中國耶 
　　（七）陳琪之糊塗事務局辦事之混亂無責任實爲全體所共認每有一事問之監督（即陳琪）監督則稱我不接頭可問出品股長或某股長及問之股長股長則稱可問之監督記者一日親往政府館內之事務局訪一友人見一外人詢問出品某公司之情形者則三四職員頭脚亂動衆聲雜沓東翻西翻半日不得結果故中國雖號稱赴會其實出品種類件數價目產地人名蓋事務局無一人难原原本本者一事務局竟有有股長而無股員者諸如此類亦不可勝屈 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[川南之緊急消息]  
　　官場消息前日（二十二日）下午豐澤園征滇軍務處曾連接川邊萬急密碼軍電三道內容極爲嚴秘該處未敢延擱當即譯呈遂於晚九點餘召集軍事密議情形頗極重要略聞係目下纑州叙州兩處又有滇軍進逼官軍已與接仗閉議後曾發出曹虎威將軍及陳二安將軍密碼急各一道大致係即議决之計畫次日午刻該處又接川邊加緊軍報二件由該處譯呈大元帥披覽旋奉極長之批令約一百數十字之多並飭即電覆當由統率辦事處譯電拍發據聞此兩電均係電陳川邊叙州瀘州江安等處駐防軍隊均與雲南獨立軍有戰事等情當經大元帥詳批訓令示以機宜並有准由湖北抽調某軍繼續進行之語另一消息謂據某處接到電音云本月二十日雲南軍隊已占領叙州惟兩軍司令之爲誰幷其兵數均未詳悉叙州爲川南險要地點其得失於大局頗有關係也直隷陸軍第八師李長泰師長聞於前昨兩日將駐保定府之全師先後開來北京暫駐南苑二十二日業經領到軍餉二十萬元據最近消息該師全軍准日內先行開往湖北省駐紥到鄂省後是否轉赴湖南塡紮抑係逕赴川省尙須中央命令方能確定至征滇總司令日前有電致統率辦事處請速派熟悉雲南情形之中級軍官赴軍營効用一節政府刻正從事遴選並擬就選派之標凖大致須宗旨純正長於軍事學問熟悉雲南內地情形與現在滇省起事首魁毫無關係而又年力强壯自願効力邊疆者方能與選聞議選派二十人送交曹將軍分配各軍使用 
[綏歸危急之續聞]  
　　綏遠都統潘丹亭因防禦蒙匪不力致被解職茲據某日報載稱政府以潘氏疏忽職守罪有明條故决意派員前往拿辦來京盡法懲辦以儆效尤並聞都統一席有繼任希望者厥有三人一爲駐晉第一師長兼署都統孔庚一爲公府侍從武官陸軍中將何宗蓮一爲陸軍中將黃懋澄其三人之中仍以孔師長呼聲最高又云晋北河套匪徒等聚衆二萬餘人其首領爲弓富奎聞係前淸舉人曾任道台現因國體變更受升允之派遣在晋西一帶招募退伍兵士（山西第九師退伍者）連絡蒙匪共同起事以復淸爲名旗上大書宣統七年字樣業已占領綏遠歸化薩拉齊包頭鎭托克城和林格爾等縣綏遠都統潘矩楹連電告急請兵中央派第一師團長蔡中將及錦州第二十師車旅長各率一混成旅西征乘京綏鐵路前往現該軍隊已在豐鎭縣集中向綏遠進發聞該匪徒等已至綏遠以東地方勢甚猖獗匪軍中有野戰砲及過山砲十餘尊並有機關鎗二十餘架步鎗萬餘桿（係綏遠之混成旅投降匪軍者）故聲勢極其浩大該匪軍中亦有通曉軍事學之官長（退伍　　）爲之指揮預料將來官匪兩軍當於凉城　（東距豐鎭約一百八十里）附近發見戰事云云 
[密要案之餘聞]  
　　近日密要案之內容已迭誌前報茲據政界之一般解釋謂此案實三案之複合一爲沈內史被捕案一爲某公子案一爲瞿克明洩露秘密案查此三案中沈之被捕原係步軍統領衙署偵探所報告現下沈氏之案經某某兩要人說項力求保釋巳允免罪令其覓保於前晚（二十一日）由軍政執法處放出惟沈呂生內史自恃無確鑿證據深恨江宇澄辦事粗莽誓不出拘留所刻又有某總長出而調停擬　江軍長赴沈處道歉謝罪以解未來之仇隙後經公府派指揮官前往慰問始行回宅其偵探此案之探員聞已於前夜逃逸矣又昨紀肅政上陳封事一節實肅政史傅增湘君其封事乃前日所上文約千言略謂官吏人民非有法律上之證據不　逮捕檢查家宅宜用文明之手續不宜聽兵役肆意蹂躪於人心國計上大有關係云云蓋爲結束沈案之一種文章也某公子一案聞作函者雖係劉積學而某公子自留學日本回國後即嘗懷挾危險物品以爲戲弄其父某要人時時防閑約束恐其閙出亂子此番事件或竟與謀亦所難料不過因劉巳逃走無從證明某公子巳由雷處長奉命拘留一刻尙難了結瞿克明一案則確因其有受賄之嫌疑　瞿某近日舉動異常闊綽居則洋房出則馬車頗惹人注意而府中機密聞有洩漏者因有拿辦之舉云此三案草草完結之大槪情形也 
　　都肅政史莊蕴寬軍政執法處處長雷震春將軍同於 
二十三日下午二時晋見據聞即爲最近府中發現之密要案擬於日內正式宣布特召雷處長有所垂詢其傳見莊都肅政之內容係曾爲此事遞過封事之問題並聞步軍統領江朝宗亦奉諭次日午後晋見聞亦爲此聞題又聞內史監現遵擬取締偵探之命令一道行將進呈預備公布據聞係因最近某要案偵緝不實擬即特頒申令嚴申誥誡軍警各機關　設之偵探及有緝捕責任之各長官其令中要語有近聞有不肖偵探每用詐術誘騙貪功誣陷良善甚有假造僞證設法栽贓情事長官不察逼令良善誣服重則犧牲性命輕亦毁損名譽云云又有天良何在人道無存等語最後爲如有上項事涉寃誣一經證實即將原探照軍法嚴懲長官照律治罪之語聞不日即將發表 
[周使隨員將回京]  
　　政府電召周大使之隨員歸國因用密碼致多周折此事因電由政事堂拍發隨員等行時並未備有堂密電本無從譯出故覆電詢問至該隨員等現在確留朝鮮京城以待復命農商　續去之電係令事竣回國大約略就朝鮮視察一切即可返　矣周大使之隨員等共七人先大使出發乘車經滿洲於十六日夜間至漢城駐漢城領事富士英等同在車站歡迎是夕投宿於朝鮮客寓次日由三井物產會社朝鮮銀行東亞烟草公司等各重要日本商人發起在千代本開歡迎會旋由富領事偕同往訪朝鮮總督府由府中外事課長等小松氏隨同往訪政務總監山縣氏並遊景福昌德等宮殿原定十七日夕起程前往日本今則大約將由漢城返京云 
[周使中止之南滿態度]  
　　化險 
　　周自齊使日之行巳中止矣當未中止前日報作種種之推測而在我國方面則固謂此舉爲國際間不可缺之禮貎聞除中央贈與寶星令其賫往外並帶有珍物多種贈與日皇其隨員爲前農商次長周家彥外交部秘書施履本陸軍少將陳儀陸軍少將岳開夫駐日公使館員劉崇傑五人此外又有商工視察團多人以便順調查日本各種實業該團員業已先期出發團長爲總統府諮議李景龢團員爲農商部參議張新吾礦務局局長張軼歐工商局局長徐介農商部技師施弼漁牧司司長田步蟾吳鼎昌等八九人奉天公署自得周專使來電謂行期不出二十左右後段將軍遂飭派招待員六名在大樓下預備行轅省垣各長官預備前往車站迎迓乃届時而周氏之行蹤不至政界歡迎者方以爲訝及翌日而中止中止之說發表矣問其原因則由於日本之拒絶也 
　　日前聞日本居留滿洲僑民曾聯合電其政府謂中國元首內欺國民外欺列邦周自齊之來願力拒之勿受其欺等語其後滿洲日日新聞遼東新報又有東京特電數則茲爲譯錄一二可見日本對我之態度矣其一曰僑居奉天之日本人忮恨中國派使之舉决議電告其內閣外務省並北京日使措辭甚激要求日政府趕發警告中止中國之舉動日政府頗韙其說其二曰日本政府巳訓令日置公使以周自齊專使之東來宮中適有不便原因可一時停滯十六日該日使見陸總長傳宣此旨陸答稱旣如此可待大局安定再爲派遣專使之協議在短時間之會議而散緣周氏此行本有危慮之點及聞大隈首相幸免暗殺之耗更加一層恐慮日政府未便之通告眞相殊不分明但研究其原因頗可慮也其三曰中國產業視察員七名巳在周特使出發前首途十七日抵韓京歷訪日總督等忽然聞日政府謝絕周使之東行同日並接周氏渡日無期之報俱極失望是否即還或仍東渡殊難解决當電詢駐日陸公使商量進止大約須折回也證諸以上三說則周使中止使日已爲　實夫亦太可憐矣 
　　此間前日歡迎俄特使太公日本官商如是其殷勤而對於中國之特使又如是榮耶辱耶嗚呼不可問矣 
[俄日間新關係之密議]  
　　本月二十三天津日報云俄國特使米海拉密之隨員極東課長科薩哥夫及俄國駐日大使馬尼維治氏同訪問石井外相及幣原次官因自歐洲開戰以來俄日關係日加密切當更進一步以保全東亞和平而有種種之密談又云傳聞俄國特使米海拉密大公爵此次來日俄日兩國之間有成立一種新關係之說然今似尙未有所聞該特使此次來東於兩國政府間雖有成立政治及軍事上新關係之便然苟有必要時可由駐日俄使交換兩國意見今亦不必急行特殊之商議云云 
[日領事不肯默認年號]  
　　二十日滿洲日日新聞云吉長道尹郭家熙近有關於交涉事項之公文數件送致長春日領事署因該公文內書有洪憲元年字樣當經日領山內槪行退回並聲明其退回公文之理由據稱改變國體並改年號等事雖屬中國之自由權而不容外人之干涉然日本政府曾以鄰邦友誼特行勸告中國政府緩辦帝政且對於中華新帝國迄今尙未正式承認則對於年號豈有默認之理此時本領事與中國交涉一切體制自應遵照本國（日本自稱）政府之意旨辦理不敢自專所以將載有洪憲年號之公文槪行退回云云 
[滇事與南京（南京通信員）]  
　　江蘇省財政前月適値靑黃不接困窘萬分各縣徵收冬季忙漕近日報解不少巳稍紓危急而中央復有加派征滇軍費之議所派款額有云二十五萬元有云五十萬元財廳方在協議中又解京專欵巳於日前解送今年份所議加增協欵一事暫行停擱蓋時局不靖搜括行爲不得不躱避也 
　　國民會議當選議員共證書文件均巳分發各員收執原期二月間舉行會議决定憲法現因滇事百政停止憲法更無消息各人前此奮勇努力所獲之議員頭銜無所用之頗覺懊喪有以月俸五百金尙不失爲優差差堪自喜然亦望斷消息不得上京確信十位議員前傳有中央更動某人以候補第三之繆荃蓀補實之說嗣知乃係風聞京中方注全力於安內對外亦無暇與酸腐之議員盤桓也 
　　下關消息有自漢口來者見劉家廟車站軍需軍械堆積甚多又有大蔴布口袋約百數十件運往北路其中皆裝尸首每袋二人係征滇某軍隊（或云贛軍）用駁船運至宜昌途中遭風沉没溺死者六七百人撈獲之尸亦無棺木即以蔴布口袋裝回原籍云 
　　京中派探南下密查事件爲數極多不能辨其眞僞上下社會咸以噤口爲宗旨統率處常特派專員與馮將軍商議事件來往不絕南京大局尙爲靜穩惟生意淸淡耳 
　　南滙閙災原因於去歲之颶風一時蔓延他縣爲勢汹汹省吏以愚民無知深恐爲人煽惑聚衆不散釀成事端一面派委馳往查勘一面以現任知事馮成辦理不善調省以葉樹維署理將軍行署亦電知護軍使加意戒備毌稍疎忽 
[北滿之烟禍]  
　　俄人困我國之白酒輸入彼境遂於阿穆爾烏蘇里歲拜喀爾等省大種鴛粟以爲抵制之策一切詳情屢誌本報茲據由七站來者論沿邊烟禍謂俄國近擬與中國訂立約章實行互禁烟酒此事大非易易蓋習慣成性亦積重難返也姑勿論烏蘇里與中東兩路線之中俄人民數十年來均以種烟爲性命一旦芟除恐不免有意外之風潮即各處之胡匪亦均以烟爲生活肅淸匪類亦决非旬月間所能奏功該地種烟分爲兩季所謂早烟晚烟是也早烟均冬季下種至次年穀雨節後地一開凍烟即萌芽因恐春季無雨不於 
冬季下種即不能出土也（按山東境內種植穀子多用此法故春日無論如何荒旱决不至不能出土）晚烟皆俟立夏後方下種現在早烟巳下種數月（下種之期約在立冬前後）即五站六站七站一帶所種植者亦逹一萬响之譜地租早繳此項地租平均計之每晌一百五十元合計亦逹一百五十萬元試問貧寒之俄人欵已使民安能退回即使退回不惟華人不肯相讓即山中之胡匪亦必前來爲難蓋山中大帮胡匪對於種烟之農民皆極力保護至烟漿成熟時各農民皆以烟土供之所供之數大約每刀一把（即割烟之小刀）烟土十兩多則十二兩以至十五兩惟至交租時農民欵若不足匪即爲之接濟匪一出欵則烟種於何地匪即派人爲之看守無人敢拔一株者因此之故即有欵交地租者亦僞稱無欵向匪借貸匪旣出款又安肯聽人之騙去耶俄境之種植者旣如此其多販運者自因之而廣而哈爾濱遂成北滿消售場之中心點近月以來烟土之輪入直如流水之歸滄海其偷運之策千奇百怪或裝入柑子箱中或裝入洋油筒內或保險由中東車而來或冒險由陸地糧草車而入防不勝防亦查不勝查嗚呼北滿之烟禍將伊於胡底耶江省黑河道尹王晦如以黑河烟禁廢弛黑籍中人向無顧忌因黑河地接俄境華俄商埠對立查禁一嚴即紛紛潛匿俄境以小北屯爲世外桃源聞該處烟樓四五十家破獲頗難現在禁烟期約轉瞬將滿特照會駐佈拉果月心斯克俄廓米薩爾依約嚴禁並飭黑河警察分廳多派暗查訪拿過江吸烟之人近雖破獲數十案而俄境烟館仍照常營業一般黑籍中人因禁烟嚴厲均紛紛潛匿於小北屯去矣 
[山東之落花生（懷瑾）]  
　　落花生者爲山東省大宗土產中之主要物產之一每逢秋熟各省來東採辦者紛至叢集或輸往外洋或載運各省而產地因之推廣產額亦日覺驟增年盛一年用途擴大在一千九百零三年時輸出海外者年額不過二萬擔迨至一千九百零八年間即覺漸次加增及至一千九百十二年時合諸有殼無殼統計輸出口運往歐洲各國者其總數逹八十三萬擔運銷本國各省內地者尙不在其內及至去冬調查輸出額已逹一百二十餘萬擔至究其所以加增出口之原因凡輸往歐洲者均屬製造花生油及製造肥皂等爲大宗之用途間有磨成粉未烘乾炒焦以代咖啡煎飲者若　加紅茶以飲則更覺香美異常用途旣廣銷額自增現届落花生成熟豐收時期茲將山東落花生產額產地播　製造等法及輸送地價格等事詳細調查以供商業上之研究 
　　（一）產地山東土質乾燥於栽種落花生最爲相宜凡膠東一帶及西至黃河流域南及沂州苟爲近山砂礫地帶則到處均有種植繁茂之落花生故山東西部以博山萊蕪新泰蒙陰齊東泰安大汝口等處一帶地點爲最多東部則推安邱昌邑諸城王台日照沂州平度萊陽海陽文登等處爲最夥就中產額及品質當推齊東泰安大汶口三處地方所產者爲最佳最盛 
　　（二）產額及播種收穫時期山東之落花生開始播種時期多在陽曆五六月之間開始成熟收穫時期多在陽曆十月十一月之間成熟在十月初旬者爲最初在十一月者爲最多在十二月者爲最終此後逐漸收朿矣而山東毎年全省產額雖間有豐歉然年增產地故年見產額之多前年靑島稅關曾推算山東省落花生一項平均毎年產額足有二百萬擔是則每年有一千四百萬元以上之價格收入也 
　　（三）裝貯蔴袋落花生之裝袋法凡屬有殼者用蔴袋盛貯每袋較凖六十斤凡堆積二十八袋合計重量作爲一噸凡無殼者每裝滿一袋較凖一百二十斤凡堆積十四袋合計重量亦作爲一噸商販賣買火車儎運報關納稅等事均照此照此計値以推算之極爲簡便至欲察觀有殼無殼祗要比較重量及蔴袋厚薄容積大小一望而知輸送習慣凡屬有殼之落花生蔴袋面上畫寸許寬靑線一道以誌判别無殼者無此靑線也 
　　（四）輸出額及集合轉運等地點山東省落花生之輸出額總計數量合計有殼無殼約計二百萬擔凡聚集靑島方面者均擬運往歐洲及上海或再轉口者在前年山東西部所產落花生如泰安大汶口東昌齊東等處本屬就近由津浦鐵路輸往天津或浦口迨經天津浦口吸收之後再行轉口故運費甚昂及前年德商實行減收膠濟鐵路運費之後竸爭貿易權利之結果即落花生一項遂有全部十分之七傾向靑島成爲一大集合場矣凡採辦商販洋商買辦遂均注意靑島不復跋涉產地也故至今靑島集合落花生之數量當佔東省第一位 
 
 
 

Page 7

 
 
置矣至其如何綢羅產地而必以運輸膠濟鐵路爲得計者亦無非利用減輕運脚以爲招徠耳茲將輸送徑路詳誌如下（甲）萊蕪新泰蒙陰泰安東昌大汶口等產地均先運集泰安再裝津浦車至濟南更由膠濟鐵路迂折以向靑島輸出（乙）齊東傅山安邱昌邑諸城王台平度等產地均就近運由膠濟鐵路以向靑島輸送出口（丙）日照附近則由海道民船運向靑島輸出（丁）萊陽海陽附近一帶產地則均聚集金家口再由海道民船輸送靑島出口但就以上四路每年叢集靑島總額約計一百萬擔其中無壳者計七十萬包合共八十四萬擔有壳者三十萬包合共十八萬擔共計一百萬擔上項落花生皆輸往歐洲法德英等國及香港等處在一千九百十二年靑島稅關統計由輪船運輸出口一者總額八十三萬八千九百零九擔然尙有山東西南部如曹州濟寗　州等處所產之落花生均屬無壳每年由津浦南段向浦口輸送約計二十萬包合共二十四萬擔尙有山東西北部如德州平原等處所產之落花生均屬有壳每年由津浦北段運往天津銷售者年額十萬包合共六萬擔還有山東半島角即文登萊陽福山縣等一帶產地集合烟臺轉口運往香港上海者約共二十萬擔查在一千九百十二年稅關統計山東全省產額無殼者一百九十七萬擔有殼者三十一萬擔兩共二百二十八萬擔尙有在山東江蘇接境靑口地方輸出者均由陸路均爲有壳者每年移出額約計三萬擔價格普通估率無壳者每擔自六元半至八元半有壳者每擔價洋五元至七元今再將以上［五路］每年輸出額及價格列表於下而價格則權以無壳每擔七元半有壳每擔六元折中計算 
　　山東省落花生每年輸出額及價格表 
　　　過路無　　　壳有　　壳共　　計 
　　靑島方數量八十四萬擔十八萬擔一百○二萬擔　　面移出價格六百卅萬元一百０八萬七百卅八萬元額 
　　津浦南二十四萬無　　　二十四萬　　段移出一百八十萬無　　　一百八十萬額 
　　津浦北無　　　六十萬　　六十萬　　段移出無　　　三百六十萬三百六十萬額 
　　烟台方十九萬七千三萬一千　二十二萬八千　　面移出一四七七五００十八萬六千一六六三五００額 
　　沂州方無　　　　三萬三萬　　面移出無　　　　十八萬十八萬額 
　　合計無壳一百二十七萬七千擔有壳八十四萬一千擔共計二百十一萬八千擔無壳價格九百五十七萬七千五百元有壳價格五百○四萬六千元共計一千四百六十二萬三千五百元 
　　統觀右表山東全省每年落花生輸出額約二百萬擔以上共價格逹一千四百萬元以上可見土產中落花生一項豐富矣　　（未完） 
地方通信 
[蘇州]  
　　爭　擄刧案道批吳江縣屬莊家灣全村六十五家被亢字圩人擄搶一空各情巳記前報嗣經該處人沈鑑淸等來蘇具禀道尹署請爲揖兇重究昨殷道尹批示云禀及失單均悉查此案前據吳江縣知事詳報到道即經批飭提訊獲犯詳細研鞫按律　辦在案茲據該農民等所禀各節案關人命擄刧被害數十家之多情節重大應候飭縣確切查明據實具復再行核辦仰即知照此批單存 
　　光福盜刧傷人案蘇鄕光福鎭開設純陽樓茶室之徐桂生家於前日晚間被匪數人入室搶刧將徐桂生之耳朶割去半隻並戳傷咽喉血流如注匪即逃逸次早徐之家屬查點失物無多而徐桂生受傷甚重恐有性命之虞立即延醫診治並禀報警區何區官轉報吳縣知事署經孫知事派承審員下鄕勘明情形已飭偵緝隊緝拿兇盜矣　　水陸警因烟打架蘇垣禁烟政策近日頗積極進行然僅及於城市範圍其各鄕鎭之私設烟燈比比皆是而猶以黃埭橫涇陸墓三鎭爲最盛各鎭警察所大率收受陋規視烟燈爲利藪故置不問若輩遂敢公然設燈應客且有身充警察巡長而亦作此生涯者黃埭鎭第五警察分所巡長程如生（巢湖人）在鎭開設烟燈已非一日獲利頗豐水警中王舵工時往購吃不付烟錢巳積欠一二千文前日晚十時許王舵工又往吸烟爲程巡長拒絕以致兩相爭閙程巡長即約同本所巡士多人將王舵工拖至方橋地方痛毆致將王舵工鼻樑打斷血流不止王痛極臥地不起當時警所吳子湘所長適不在鎭即經董事人等出爲勸解而散現水警鮑巡官已來蘇上禀署長請飭查究不識如何了結也 
[鎭江]  
　　號夥乘輪被竊祥源油號派夥至淸江收賬收得洋三百元搭乘泰昌小輪來鎭於途中爲扒竊偷去該號夥至鎭始知被竊當鳴知江班尋覔巳不知去向因與泰昌局交涉泰昌局以此洋未經交存賬房係屬自不小心輪局不擔責任刻祥源號巳將此情具禀警察總局請嚴比江班尋緝矣 
　　柴捐風潮三誌柴販反對柴捐聚衆要求各商號閉市一節巳兩誌本報茲悉此事自章知事將柴商楊泰記等六人傳至縣署面諭後經楊泰記等再三求減巳每担减收三文擬由縣署調派軍警彈壓如敢再有違抗即以滋擾論詎昨日午後柴業同人沿街散佈傳單聲稱如仍開捐即向善堂食粥云云是柴捐問題尙未完全解决也 
　　飭催調查私塾徒邑縣公署自省署頒到整理私塾規程後即通飭各市鄕學務委員遵辦限期將調查表册詳報在案近悉十八鄕區調查告竣詳報到縣者已有十餘處其未經查竣者因省署迭次催飭故縣署第三科長王君昨又面囑未經詳報之市鄕委員務須從速趕辦儘月內報縣以便彙轉省署 
　　冬防添設崗警鎭江警察總局王警佐以鎭郡警政城內外各區人數尙嫌不足各區崗位亦屬稀少現値冬防戒嚴佈置務期周密故於日前添招游巡隊一隊各撥十名分派各區飭於通衢要道添加崗位以資守望 
　　學校舉行畢業鎭郡私立安徽旅鎭高初兩等學校此届舉辦第二次畢業所有合格學生王長榮等十名業巳分科試驗完畢評定分數造列表册詳由章知事轉詳各官廳備案 
　　巡閱使通緝黨人駐防鎭郡對岸之瓜洲定武軍第三十八營李帮帶昨接長江張巡閱使飭謂據密探報告有黨人余德山等三人潛入瓜揚一帶布設機關爲特通飭瓜揚各軍警切實偵查拿獲解究等因李君奉飭後除密率軍士日夜偵緝外並派員會同警區分頭巡查故日來舟輸上下盤查異常嚴密各客棧亦每夜澈查數次 
[南京]  
　　馮將軍優待軍人馮上將軍爲優待軍人起見昨飭各師旅長迅將所部士兵在寗因病亡故者分别查明計有尸棺若干具幷將姓名籍貫造具淸册詳報以俾委員輸運尸棺送回原籍令其家屬具領以安窀穸而慰幽魂 
　　工程處請發經費工程處每月須疑甚鉅現一月分雜支及零星工程費俸薪辦公費淸道警察各薪餉計共銀三千九百二十餘元經仇處長將該四項預算書及請欵憑單詳送巡署請領款項齊巡按已飭胡財廳長核明照發矣 
[杭州]  
　　年關在即之財政中央以陰曆年關在即需欵孔殷電飭財政廳迅將前認提前滙解之五十萬元趕速滙京以應急需現聞財政廳已向省庫設法籌措有儘陰曆二十五以前之說又聞來浙調查財政事宜之中央特派員陳廷銘等昨已將關於財政事項逐一開摺函請財政廳答復吳廳長已令各科逐條分别簽註故財政廳近日辦事人員又加一番忙碌云 
　　松子橋壓沉小輪四公司湖班輪船前日（二十三）由湖駛 
杭行至雙林相近地方風狂雪大該輪甫進松子橋橋梁驟然崩斷正壓打該輪之後　幸公司船無恙該輪之水手及搭客均逃登公司船中其輪立時沉没旋由該輪帳房電逹杭四公司派輪往拖故昨日湖班抵埠時巳十一句鐘 
[山東]  
　　龍口商埠局請加經費龍口商埠事務所額定經費一萬七百餘元現在組織已成動用各費尤爲增多昨聞該所特請財政廳於今年內追加臨時費九千四百元以資開支云 
　　巡按使筵宴各國領事蔡巡按使爲敦睦邦交起見於二十二日在署珍珠泉筵宴各國領事是日各國領事到署之際由軍樂隊奏樂歡迎在坐與陪者係楊道尹外交科袁主任及楊廳長宮廳長諸人 
雜評一 
[今日社會之心意（步陶）]  
　　南京各級社會咸以噤口爲宗旨蓋恐以口舌賈寳禍也然而旣有所惕而出於勉自矜持以苟免一時之意外則其心之滿蓄憂疑常覺有欲言不敢欲默不能之無限苦痛固可斷言矣質言之即强之使不言斯不言者之心意其反對較言者爲尤甚也嗚呼今日中國之社會其紛擾不遑之各省則如彼而號稱靜穩之地方則如此 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[乙卯年滬江大事紀（二）]  
　　五月 
　　初二日旅滬江西商帮反對該省九九商捐議决停止運貨 
　　初五夜法新租界奥禮和路寶茂烟紙店被盜鎗傷店主 
　　初六日鹽業分銀行開幕閘北綢捐分局稽征員陳標因無故撤差服毒自盡其妻亦服毒以殉 
　　初九日華商德大纱廠開幕夜間胡茂坤之烏山船在白蓮涇附近遇盜 
　　十一日黃毅等因分發抵制日貨傳單案牽涉由公廨判决罰洋了事 
　　十二日謡言黨人起事軍警嚴防 
　　十三日閔行鎭因有鎗船停泊發生謡言商民大受虛驚 
　　十四日上海縣敎育會開全縣小學成績展覽會會期三日 
　　十五夜浦東顧家宅顧姓被盜 
　　十八日公共租界土膏店第一次抽籖抽去一百四十五家限陽曆九月底閉歇 
　　十九日　復旦公學舉行大學預科及中學本科畢業禮 
　　二十日因連日大雨米麥漲價公廨發封租界各鹽棧 
　　二十一日各鄉董因河水泛溢請官知照各輪船暫勿經過內地河港 
　　二十二日寗紹公司開股東大會 
　　二十三日官紳在也是園會議組織工場收納失業貧民 
　　二十四日中國貧民工業廠開臨時大會夜間漕河涇蔡晋生米舗被盜鎗傷事主及鄰人 
　　二十六日美國銀行家戴德在滙中飯店演說中美感情之密切並謂中國農田礦產宜設法開墾 
　　二十七夜愛文義路米店被盜鎗傷夥友車夫 
　　二十八日哈同花園同濟慈善會開幕會期九日 
　　二十九夜白克路人和煤炭號被盜鎗傷黃包車夫 
[六月]  
　　初一日上海烟酒公賣分局開幕 
　　初三日國貨維持會開會代農商部國貨展覽會徵求物品新泰輪船於是夜在張華浜失事溺斃多人 
　　初五日各帮會議粤省水火賑撫 
　　初六日廣肇公所潮州會館復開籌賑特别大會 
　　初七夜海寗路元大押店被盜 
　　初十日省敎育會附設小學敎授法講習會開始開會 
　　十一日縣署會議田賦問題 
　　十二日大風雨各馬路均有積水 
　　十四日美水師提督借撥運送艦代運賑品赴粤夜間官商公宴小呂宋回華之蔡克寬等冀推廣海外貿易 
　　十五日滬南推廣岸線開工挖泥 
　　十六日法捕房破獲僞造錢票機關 
　　十七日颶風爲災自天未黎明起至翌日傍晚止損失無算 
　　二十四日游美學生張廷金等十三人畢業返滬縣警察所偵探搜查蘆灘盜窠起出鎗多桿彈數十排 
　　二十五日淸華學校赴留學生及自費生放洋縣警察所捕獲犯案一百二十八起之劇盜馬小全中華醫藥學會成立 
　　二十八日上海欵產經理處請縣豁免畝捐征收費 
　　二十九日鄂省難民一百五十餘人來滬至潮州會館强取錢洋 
[七月]  
　　初一日高易律社接瓊司律師陣亡噩耗上海總會爲下半旗 
　　初二日滬海道尹因米價奇昂飭縣維持鎭守使署鎗决上年謀斃德婦南門之巨匪曹之福 
　　初三日甬興輪船因遭颶風擱淺多日出險回滬夜間牛莊路志和祥烟紙店被搶 
　　初六日浦東北蔡鎭鄕民搗毁學校及紳董蔡　兩姓住宅 
　　初八夜鎭守使鄭汝成在金利源碼頭被人擲擊炸彈傷一黃包車夫鄭未受傷 
　　初十日捕房破獲僞造四川軍用鈔票之機關 
　　十一日鎭守使署因陸行鎭罷市派兵彈壓 
　　十三日又起大風江潮盛漲夜間法租界太和豐烟紙店被搶鎗斃店主之兄 
　　十五日寳山海塘開始興修 
　　十七日各紳董會議三林塘河工問題决於民國六年十月開工 
　　十九日省敎育會開十一次常年大會 
　　二十二日法租界挑膏店第一次抽籖抽去四十七家限兩個月閉歇莘莊請辦平糶 
　　二十三日大南門城濠基下發見古磁缸一只 
　　二十五日警應開始檢查印花稅 
　　二十七日法捕房破獲和興里左近私造炸彈之機關 
[八月]  
　　初一日　敎俱進會電覆籌安會對於國體未敢妄議全國儲金團代表到滬　團開歡迎會閘北商董在慈善團會議整頓閘北市場 
　　初二日儲金聯合會開預備會夜間寰球學生會開會歡迎游美實業團 
　　初三夜亞細亞報館第一次被人抛擲炸彈 
　　初五日川沙八團南六甲警局被匪刧去後膛槍四枝　 
　　初六日緝私營裁汰趙正芳所部巡兵因要求恩餉不允互相擊鬥儲金聯合會議决上海部分除虞洽卿接洽十五萬鄒靜齊接洽十萬外一槪發還夜間虹口西華德路盈祥錢莊被盜 
　　初七日復旦公學同學會成立 
　　初八日法新租界白爾部路新民里六號門牌轟發炸彈死三人傷一人北京國貨展覽會參考團出發 
　　十三日虹口昆明路鐵店收買鐵管上爐鎔化詎忽炸發轟斃二人楊道尹在老靶子路趙民花園開官商懇親會 
　　十四日謡言黨人起事軍警嚴防 
　　十八日英按察署訊結西牢獄官麥　郎有意殺妻判處死 
刑（此則依登報日列入） 
　　二十二日公共租界烟膏店第一次抽籖禁閉之一百四十五家一律閉歇 
　　二十三日省敎育會覆湖北敎育會電請願變更國體踰越權限非所敢聞 
　　二十四日省敎育會開講演會福建路郭源茂土棧被盜 
　　二十六日破獲新閘梅白格路私造四川軍用票及湖北官錢票機關夜間吳淞路義豐里粤婦蘇巧林家被盜 
[公司條例之變通辦法]  
　　上海總商會於一月二十三號通函各公司云頃准滬海道道尹函開奉江蘇巡按使飭開案准農務部咨開本年十二月十八日本部具奏公司條例所定利息股分二層擬請變通辦理一摺奉批令准如所擬變通辦理交政事堂飭法制局查照此令等因欽遵到部查公司條例所定利 
息股分二層旣經奏准變通辦理嗣後凡屬公司自應一體遵照又查近來各公司禀請註册章程內所訂董事額數以及提存公積金往往與條例不符批飭修改需延時日與商事行政貴求迅速之旨不無相悖茲特分别解釋附錄於後請一併飭遵相應恭錄批令運同原奏咨行查照辦理等因並附鈔件曁附開關於董事及公積金之解釋准此合行飭仰各該道尹行縣轉飭該商會一體查照此飭等因計發鈔件二十份奉此除分行外相應檢同抄件備函轉送希爲查照等因並附抄件一紙到會查大部爲公司條例所定利息股分二層略有扞格之處奏准變通辦理並將關於董事及公積金分别解釋自應通告各公司查照以資遵守相 
應照錄抄件具函奉布即希察照爲荷　　附關於董事及公積金之解釋一股分有限公司董事額數條例雖宋明定然依照第一百五十七條規定有董事執行業務以其過半數决之等語是董事額數當然應爲三人以上並須定爲奇數方與條例相符一股分有限公司之公積金　照條例第一百八十三條規定公司分派赢餘時應先提存二十分之一以上爲分積金是公司公積不得少於赢餘總額二十分之一並須先提此項公積然後分派官息紅利等項 
　　又農商部呈文爲公司條例關於利息股分之規定與現在商情微有窒碍擬請變通辦理恭摺仰祈聖鑒事竊查公司條例上年一月呈奉頒布業經於是年九月間遵照　行在案一年以來新公司之遵章組織舊公司之依照改組來部禀請註册者不下數百起條例旣瑧完密商人有所遵循此後公司之日益發逹不難預期惟察核現在商情於條例所訂利息股分二層尙略有扞格之處蓋條例原則股分有限公司開業後祗有餘利而無官利當初規定之意以鑑於公司之失敗往往由於以本充利根方因而摇動而商人囿於習慣集股營業非有官利投資未能踴躍似不得不量予變通以圖企業上之便利茲擬准其酌給官利仍由餘利中分派不得動用本金以示限制而杜流弊又股分一　依條例規定分期繳者每股不得下五十元一次繳者不得下二十元查現在國民經濟尙未十分充裕照章辦理於規模宏大之公司固無阻滯而局面較小者不免有所不便擬定爲股分分期繳者至少以二十元爲一股一次繳者得以五元爲一股庶於獎勵投資之中仍寓遵守法律之意臣部爲振興商業起見所有公司條例利息股分二端擬諸變通緣由是否有當理合恭摺具陳伏乞聖鑒訓示遵行謹奏中華民國四年十二月二十日政事堂奉批令准如所擬變通辦理交政事堂飭法制局查照此令 
[中國紡織廠之調查]  
　　我國近年以來紡織廠頗爲發逹全國錠子共有一百數十萬惟較日本尙遠聞日本紡織廠約有錠子一千萬其所出之紗銷於中國者佔十份之七茲聞上海尙有鴻裕申新兩紗廠將於明春開幕刻正趕裝機器今調查全國廠名地址錠子布機等數目列後 
　　廠名地址錠子布機　　 
　　怡和上海七萬二千二百六十四五百八十架 
　　公益又二萬五千五百二十六三百架 
　　楊樹浦又九千九百三十六無　 
　　老公茂又四萬零零九十六無 
　　瑞記又五萬無 
　　三新又六萬五千五百二十五百五十架　 
　　上海又四萬五千八百七十二九百二十四架 
　　鴻源又五萬五千二百六十六五百架　 
　　日信又九千三百九十二無　 
　　內外又五萬無　 
　　恒豐又一萬五千五百七十六三百五十架 
　　同昌又一萬一千二百無　 
　　裕源又二萬六千九百三十六無 
　　裕通又一萬八千二百無　　 
　　振華又一萬五千無 
　　德大又一萬三千無 
　　申新又一萬二千四百未詳未開幕　　 
　　鴻裕又一萬五千又 
　　通久源寗波一萬八千八百二百十六架　 
　　和豐又一萬六千八百無 
　　蘇綸蘇州二萬五千無　 
　　振新無錫二萬八千無 
　　業勤又一萬二千五百無 
　　廣勤又二萬零五百無未開幕　 
　　蕭山蕭山一萬無　　　　 
　　通惠大又一萬二千無　　 
　　大生通州四萬零五百無　 
　　大生崇明二萬六千無 
　　通益公杭州二萬一千零十六無 
　　利用江陰一萬五千無　 
　　湖北漢口九萬七百五十架　 
[西溝亦不許商輪行駛]  
　　滬海道尹奉江蘇巡按使飭開案准交通部咨開據滬海道尹詳　上海縣知事詳案據浦東塘工善後局董謝源深朱　宣詳稱塘工保衛水患浦東係屬內地西溝同隷塘工範圍業經奉部核准照東溝成案歸局輪專駛是塘工岸線以內沿塘江面及東西溝口外　項小輪經過停頓拖駁渡　　在禁止之列　　　貼說按照塘工沿灘岸線沿塘江面簽明住址上至美孚油池下至上寳界濱爲止計長二千餘丈均係塘工範圍應請用　東溝成案禁止商輪沿塘岸線築埠儎渡江面經過停頓拖駁請轉詳咨部立案等情理合檢同原送圖册一分咨請察核等因查浦東之東西二溝同隷塘工範圍迭經本部咨由貴巡按使飭令禁止商輪開駛在案准咨前因係爲維持公益起見尙屬可行自應准予立案除飭知江海關監督轉諭各商輸知悉外相應咨行查照轉飭遵照可也等因准此合特飭仰該道尹行縣轉知該塘工善後局知照 
[購地築營之困難]  
　　松滬護軍使楊君擬在龍華購買民田建築營壘操場一事曾經飭知上海縣沈知事與工巡捐局朱局長等會同地方士紳妥議價値詳細具復嗣經沈知事朱局長先後邀集該處各圖董决議每畝酌給官價洋百元並另給遷墳等費惟聞該處鄕民因平日全恃種菜爲生一旦將地脫售生計頓絕且皆鄕懦無能食指浩繁别無改業之方况製造局周圍公地尙多儘可建築擬推舉耆民向縣公署工巡捐局請求改擇地址保全民地不知能邀允准否 
[海軍總長往寗]  
　　海軍劉總長因事赴寧前晚由楊護軍使特就龍華本署設宴餞行楊參議周道尹李總司令製造局李總理等均列席次晨劉總長即啟節赴寗軍警各長官恭送如儀 
[製造局紀事兩則]  
　　製造局各廠工匠向有匠目一人凡製作何種軍火之頭目稱爲領手領手以下稱爲工匠學習者稱爲藝徒工資均每日計算茲自總辦李宗嶽君接任以來巳將匠目改爲工師內分甲乙丙三級工資一項視其工藝之精否分級給發領手改爲工士亦分特等頭等中等三種工匠改爲工手學習者仍稱藝徒一律改穿號衣俾易稽查所有委員司事亦照軍官階級分等穿着制服業已議定服式購料趕製 
　　製造局各廠工匠回逢舊曆年關給假停工今年因需趕造軍火是以停工日期尙未規定昨由各工匠要求廠員轉請給假聞李總辦允自舊曆十二月二十八日起至正月初四日止停工六天惟承造緊要軍火者不在此列 
[陳燦被拘]  
　　淞滬護軍使署偵探前日在滬寗車站拘獲陳燦一名指爲黨人暫押閘北司法科昨解淞滬警廳訊究 
[謀財害命案續誌]  
　　住居法新租界霞飛路富德里三十號門牌之老婦陸陳氏被貼鄰成衣匠朱文奎起意糾人謀財害命由中西官蒞驗將朱等拘獲　情巳誌昨報尙有動手之正兇王小弟向挑售油魚擔爲生在逃　獲昨由探目沈德福包探任水揚周寳生曹福昌偵知匿跡法新租界敏體尼蔭路松桂里十四號門牌當即前往將王小弟拘獲解入　房盤問供認不諱石總巡諭令管押候將各犯詳細錄供解廨訊辦 
[公廨判斷盜犯刑期之斟酌]  
　　盜匪王小三仔先後糾黨搶刦新閘派克路九七一號門牌鼎豐押店現洋銀表及虹口東嘉興路四百六十號門牌　紙店大小現洋三十餘元業經老閘捕房中西包探將王緝獲解送公廨訊供管押候究在　昨晨復訊先由中西包探上堂禀稱被告在捕房供認刦案二起所有在被告處搜出之銀表二枚已經押店主蕭子芳認明被刦原贓請爲訊究即據蕭子芳投案證明當時被刧情形又據烟紙店內之兪慶芳投訴當被搶刧時該盜等執有利器不敢逼視故面貌難以辨認訊之王小三仔供稱並未搶刧東嘉興路烟紙店至搶刧押店係在逃之李四爲首當時我在門外把風事後分得銀表二只是實兪代襄讞商之英領卓君卓君以王糾黨搶刧實屬不法即於西文案由單判押西牢七年兪君以會審公堂無判押五年以上罪犯之權遂簽判王押西牢五年期滿帶堂再核 
[盜匪尙待澈查]  
　　盜匪孟瑞友於本月十八號夜糾黨持械搶刦墳山路五百十八號門牌義昶祥烟紙雜貨店現洋銅元共三十三元圖逃並拒捕開鎗擊傷途人當經老閘捕房華探曹錦珊與二百二十七號西捕一千零八十四號華捕追獲解送公共公廨諭着押候補提同黨併究在案昨晨復由捕房解究即據中西包探上堂禀明追獲情形並稱孟曾否犯案尙未調查明白請爲緩訊堂上准之判孟帶回捕房候切實調查展期兩禮拜開審 
[籌募購辦救火器具之捐欵]  
　　高昌廟商董劉竹溪岩專發起籌募捐欵購辦救火器具現已議决捐欵分作三等以福祿壽三字勸捐福字捐錢六百文綠字捐錢四百文壽字捐錢二百文昨已刷印捐票分向各商舗　募 
[鈞和艦來滬修理]  
　　宣武上將軍茲以向共差遣之鈞和巡艦應需油漆修理故特飭由該艦長董仲發開駛來滬於昨日午後駛抵製造局浦面以便入塢修葺 
[海容艦派往福州]  
　　福建李護軍使爲愼重海防起見特於前日電請海軍劉總長酌遣軍艦前往游巡劉總長當即商由李總司令於前日飭派海容艦駛往福州洋在游弋 
[劃定建築監獄之地址]  
　　上海地方監獄擬遷至滬西漕河涇鎭附近前經勘定購田六十餘畝嗣因不數應用奉諭添購在案茲悉現已劃定民田八十八畝零七釐已由該廳林廳長並省委蕭君與李獄官等下鄕勘明諭飭該處地保曹仰卿傳諭各業戶各將單契呈驗每畝凈給地價八十元所有中金學費等類悉由官廳另行發給昨蕭君等巳將辦理情形呈報上台聞開工建築須至明年舊曆二三月間方可從事云 
[法租界菜攤展限收歇]  
　　法捕房石總巡以華人習慣每至陰曆年底無論大小店號居家均須預購菜蔬以備度歲故菜市街所擺之各菜攤若仍限於十點收歇則商民必趕早購買難免擁擠爰特傳諭各小販於即日起寬限至十二時收攤下午亦准將攤移在街沿上擺設至四時止並諭於明年元旦起仍照舊章辦理 
[年底暫准交通]  
　　淞滬警察廳自肇和軍艦出事以來所有阻止交通時間業已展至晚間十二時茲徐廳長以陰曆年關已届滬上各商民結束賬欵來往者衆若再禁止交通殊多不便爰於昨日諭知各區署所及各隊士於陰曆年終數天內准各商民自由來往惟警士隊士巡官等均須出巡以保治安云 
[發售公廨訴訟新章]  
　　公共公廨新定辦法與前略有不同因恐當事人等與代表律師或有不明之處業巳印訂成册詳註刑民訴訟辦理章程昨由中西讞員發交檢察處條示公堂門首每册售洋一元無論何人均可備價購閱 
[改委工場主任]  
　　上海第五工場前由巡按使委任王淵爲局長來滬籌辦在案茲因王局長另有差委所有第五工場場長一差已由齊巡按使改委杜福堃接辦杜局長已於二十四號蒞滬接差 
[德領署舉行祝典]  
　　松滬護軍使署昨接駐滬德總領事公函以德皇於本月二十七日（即今日）萬壽舉行慶祝是日上午十一時半至二時招待來賓相應函逹貴護軍使查照云云聞楊君是日擬派本署參謀長趙聯簧代表前往致賀 
[仁濟醫院紀事]  
　　麥家圈仁濟醫院常年施診除禮拜日外每日午後由中西醫士五六席分科視診現値舊曆年開循例於二月一日起停至八日下午照常開診倘有急症到院仍隨時救治並定本月三十一日六時半開三育進步會第三次常會籌議各部事宜 
[男女學校舉行休業式]  
　　英租界派克路富華里振新小學昨日上午九時舉行寒假休業禮由主任徐望先君報告並致勉詞次朱文華朱稼甫二君相繼演說寒假後之開學期定於陰曆正月十二日其附設之英文夜社則於十六日開學 
　　大東門外花園弄銀樓初高等小學校於陰曆十二月二十二日九時行寒假禮由校董裘文照君發給獎品校長張莘甫君致訓詞並報告開學期（丙辰年正月十四日開校）聞該校來歲推廣學額除正額免修外附額生初等每半年四元高等六元即於陰曆十二月二十日起招收新生　　法租界霞飛路大安里民國女子工藝學校於昨日下午行冬季休業禮並歡迎新自南洋歸國之該校校長吳世榮開會時首由陳金偉代表吳世榮報告一切繼由校董袁履登演說女子與家國之關係與休業時間內之勤學是日華僑之蒞會者由校董邵南棠招待來賓頗多惟名譽校長黃少岩因公耒到學生有八十餘人成績尙好尤以文科爲佳聞來年尙須添招各科新生云　　　 
[勒拆關碍呼線之房屋]  
　　上海工巡捐局前擬在城內舊縣署基址開闢馬路所有關碍路線之房屋曾與各業主商妥拆護以便從工並由局出示曉諭限令各戶於一月內一律拆讓在案茲經朱局長查得本局出示並傳諭後巳届半月各業戶仍多觀望昨特飭傳四舗地甲等到局　　　　　　 
諭話着即催傳各業主依限拆盡如果逾期即派警押拆云 
[軍士派充暗探]  
　　上海防守司令王如見因現値舊曆年關防務吃緊特於所部內挑選軍士二十人派充暗探於各緊要處偵查一切業巳詳奉楊護軍使批飭照辦 
[水捕房查獲烟土]  
　　金小友王元春各乘飛鯨神戶等輪船來滬各帶烟土十餘磅正欲登岸爲水巡捕房探捕查獲烟土送關焚燬金王兩犯送請地方廳究罰 
[派警保護錢糧櫃]  
　　民國四年上海縣冬漕自設櫃啓征以來收數無多茲届陰曆年終四鄕各戶投櫃完納者日見踴躍沈知事以近來盜匪充斥錢糧櫃自晨至暮所收漕銀爲數頗鉅故於前日諭飭地方警察所 
主任景毓華選派巡警持械實彈赴該櫃附近保護以照鄭重 
[救火聯合會得一匾額]  
　　上海南商會以本邑救火聯合會成立以來建築鐘樓會所　將原有救火會三十餘社歸併七區添購救水器具實力整頓保衛地方功績昭著曾於八月間詳由各當道轉詳中央獎給匾額在案茲悉上海縣公署昨日奉到省飭轉奉中央批令准給該會功孚旣濟匾額一方聞此項匾額不日即可頒發到滬云 
[殃及比鄰]  
　　前晚九時寳山路來安里後福社里某雜貨店起火延燒左右鄰 
 
 
 

Page 11

 
 
第十一版居樓房四幢由各段救火會到場救熄事後經五區二分所牛警佐派探警查明如何起火再行核奪 
[阿斗娶妻之敗興]  
　　左時臣之弟阿斗前年聘定鄭樂氏之女金林爲室於前日迎娶詎該女忽然失蹤因疑婦人吳阿二與尤君三串誘扭控四區警署經姜警正研訊據吳供實係尤君三之弟尤照誘逃判押候查明再行核辦 
[主人毆傷乳傭]  
　　海昌路凌夏氏家雇張王氏爲乳傭前日因索討工資無着反被主人毆傷頭面由張王氏偕夫張東生投告四區警署諭候傳凌夏氏到案質訊核辦 
[機器軋傷工人]  
　　瞿阿林向在浦東某船廠爲銅匠昨日工作不愼被機器軋傷右 
足勢頗沉重由廠主片送虹口同仁醫院醫治 
[疑犯發交地方廳]  
　　私帶手鎗子彈意圖行刦之兪桂生王東海並在車袋角地方行 
刧之王玉龍等三人前經包探拘解公共公堂解送護軍使署發交軍法科訊供不認昨日備文飭警將兪及兩王發交上海地方廳訊明詳辦林檢察長諭飭分别收押候訊　 
[夥盜監禁一年]  
　　前由護軍使署發交地方廳之盜匪兪得有昨午由堵鍾推檢兩官開庭略詰之下以其情罪尙輕判處四等有期徒刑監禁一年並究追所得贓洋二元 
[水探查獲贓賊]  
　　壳件洋行駁船前失去猪鬃兩箱當將船戶趙甫明等六名送交水巡捕房轉解地方廳訊究在案昨日又由該捕房何偵探拘獲竊賊朱梅郎抄出原贓禀准捕頭傳到失主將贓先行給領朱梅郎着送該廳歸案訊究 
[搶匪禁錮西牢]  
　　匪徒章榮根顧仁金前日在福州路淸和坊浙江路新淸和等處先後搶取王錢氏龔兪氏金簪耳環均經包探查獲昨解公共公廨經中西官逐一訊明判各押西牢半年示儆 
[船戶偷針]  
　　船戶陳長桂張金標張長甫等泊舟華棧碼頭乘間竊取洋針四包昨爲水巡拘解警廳轉送地方檢察廳訊究 
[縣署尙無復音]  
　　揚州人陳金生（即李阿三）因竊戴永富等衣物由探拘解公共公廨訊知陳係十一次過犯甫於上月間函送上海縣公署遞回原籍因判押候函致上海縣知事查明復核在案昨晨復由捕房將陳解案會審員王肇之君商之英領康君以未據縣公署函復判陳帶回捕房候函催縣知事從速查復以憑核辦 
[繼續研訊販運國貨之訟案]  
　　南京路巳閉國順國貨公司股東王竹淸（即王竹卿）張炳年陳茂濟（即陳茂齋）因將虛設之晉源錢莊僞莊票及寳裕晉升等莊支票陸續向保泰瑞成等綢莊宏大布號德大祥皮貨號等四十一戶騙取約共値銀八千餘兩之各項貨物倒閉圖逃經各原告公延代表律師控由總巡捕房派探將王等三人拘解公共公堂訊押並於日前解經公堂研訊判王張還押陳交一千元人洋並保候再復訊在案嗣陳因無人具保奉飭一併收押於前日午後經捕房解案由關讞員與美領博君升坐繼續復訊先由協順祥皮貨號徐紹卿謙吉祥號童葆和等各原告上堂供明被告購取貨物均言明現交迨將貨送去即付此項莊票並由代表羅傑律師上堂請追並稱被告欺騙之罪巳經成立應請核究訊之被告仍延費性惇朱斯芾兩律師到堂代辯中西官會商之下判陳仍交一千元人洋並保王張二人還押候再復訊 
[祗可拍賣備抵]  
　　朱肯堂在公共公廨呈控黃寳書不理押款曾經公廨判决限期理淸嗣因被告逾期不遵復經原告禀請公廨昨由王襄讞會同美領博君升坐民庭復訊中西官以此案判决巳久被告迄未遵理應即給諭魯意斯摩拍賣洋行將道契一紙紅契兩張照章拍賣得價備抵所有生泰號銀三千兩迄未遵繳應旣飭傳到案追繳 
[中保應得賠償]  
　　陳姓至法公堂控稱徐桂卿於前淸宣統元年來言伊友吳林生欲借洋一百元如有到期不還情事由徐如數賠償在借據書明爲憑詎逾期巳久置之不理求請訊追借據呈鑒徐供擔保有之惟吳林生已經病故商人還過洋五十元是實判交保限十四天還洋五十元 
[關於學績試驗之文告]  
　　上海縣公署昨出示諭云案奉滬海道尹公署第六一號飭開奉江蘇巡按使公署第一三八號飭開一月四日承准政事堂咨開民國四年十二月十九日奉申令國家設官分職用人之道不能限於一途故取士之方即不能專懸一格在昔九品官人之法十科學士之議立賢無方具有深意前於文官高等考試文官普通考試以外復制定學績試驗條例公布施行在案（中略）此令等 
因奉此相應恭錄申令咨行查照等因承准此合行飭仰該道尹即便轉飭所屬一體遵照等因奉此除分行外合飭該知事仰即一體遵照此飭等因奉此合行出示曉諭爲此示仰闔邑紳民人等一體知悉毌違特示計摘抄學績試驗條例一各省設省試各道設道試　一道試於道尹所在地舉行凡該道内中學校畢業生與中學同等學校畢業生及與有相當資格者均得與試考試及格者取充俊士一省試於巡按使所在地舉行凡俊士及其他相當資格人員均得與試高等專門學校畢業生自願與試者　考試及格者取充選士一省試以該省巡按使爲監試官道試監試官由地方最高行政長官遴選相當人員派充一凡省試每四年舉行一次道試每二年舉行一次一試驗之科目如左（一）經說（二）史論（三）地理（四）文牘（五）現行法制大要（六）經濟大要其曾習算術及各國文字者得由應試人塡報自請考試一取充俊士者由各該地方最高行政長官給予文憑交政事堂銓叙局註册取充選士者由典試官造具名册連同試卷派員覆核後交政事堂銓叙局註册並由政事堂銓叙局給予文憑一每道俊士名額二十名至四十名每省選士名額四十名至八十名一取充俊士者得充各縣公署委任待遇椽屬一取充選士者得應文官普通考試並得充省道公署委任待遇各椽屬 
[逃犯自投羅綱]  
　　積竊宋松山前月間行竊陳玉林家衣飾被探拘獲吊出原贓仍由該探雇車押解至西捕房時宋忽從車上躍下脫逃追獲後界被拒捕兎脫詎前日又至法界行竊爲捕拘解法公堂請究宋供認在途拒捕脫逃不諱聶讞員判押一年期滿永遠驅逐出後 
[氣候報告]  
　　（上海徐家滙天文臺天氣測候報告） 
　　已過者之報告一月二十五日揚子下游之反旋風漸至黃海及日本之西中國天晴氣候稍温海濱一帶凉風無定向二十六日天陰而較温凉風甚弱而無定向氣壓下降 
　　未來者之推測二六十日下午四時二十四小時內上海氣候温度至高五四·八至低三四去年同日至高六二·六至低四二·八二十六日下午四時三十分豫測天晴全海濱凉風之力及方向甚爲不定雜評二 
[紡織業之競爭（宇）]  
　　中國產棉甚富而紡織業反退居他國之後是固由於我國人之不知競爭實亦無人提倡有以使之然耳今中國之紡織廠亦已漸漸發逹矣通　計之巳有錠子一百數十萬而較之日本尙瞠乎其後則我國人之競爭正未能巳也而有提倡之責任者將如何專件 
[南京高等師範學校體育專修科簡章]  
[第一章宗旨]  
　　第一條本科以養成中等以上各學校地方公共體育場體育主任及管理員爲宗皆 
[第二章學額及修業期限]  
　　第二條本科學額以四十人爲限修業期限定爲二年 
[第三章科目]  
　　第三條關於學科者爲倫理國文英文生物學生理學運動生理學解剖學解剖術組織學人體測量學急救學個人衛生公共衛生心理學敎育史敎育原理體育史體育哲理體育管理關於體育之建築及設備游戲運動及游戲運動場身體審斷法個人運動之選配社會學用器畫音樂兵學關於術科者爲走步柔軟行動體操游戲舞蹈柔軟體操器械體操游戲活潑器械操墊上運動相搏運動中西技擊中西拳術田徑賽運動兵式敎練 
[第四章課程]  
　　第四條本科程分年列表如左 
[第一學年]  
　　第一學期時數第二學期時數第三學期時數倫理二國文三英文三國文二英文三解剖學六英文三解剖學演講實驗三九一二生物學三解剖學六生物學三個人公共衛生六組織學三個人公共衛生六敎育原史理三生物學三兵學一音樂二體育史三術科實地敎授九兵學一術科實地敎授九術拉科實地敎授九合計三四三七三三 
[第二學年]  
　　第一學期時數第二學期時數第三學期時數英文三英文三英文三生理學六生理學六運動生理學六體育哲理管理四游戲運動及游戲運動場四急救術二心理學六人體測量學二社會學三關於體育之建築及設備一心理學六身體審斷法三音樂二社會學三個人運動選配二兵學二術科實地敎授九用器畫三術科實地敎授九體育研究報告二術科實地敎授九合計三三三二三三 
[第五章入學資格]  
　　第五條中學或師範學校畢業身體堅强品行端正由省行政長官（或各地方長官或畢業學校校長）保送來校試驗於考取入校時由家長或監護人具證書並繳保證金十元俟畢業後發還 
[第六章入學試驗]  
　　第六條入學試驗分三種（甲）檢查體格（乙）口問（丙）學科試驗 
　　第七條試驗科目國文英文算學理化 
[第七章費用]  
　　第八條除學費膳宿費均不收外其制服課業用品及雜費等均應自備 
[第八章附則]  
　　第九條其他普通規約載在本校簡章 
來函 
[新民女校來函]  
　　逕啓者敝校係顧蔭亭先生創辦純粹私立嗣爲項仲趾仁女士接辦女士熱心敎育計費去一千餘金詎本年十月間項校長病故經濟恐慌茲値年關需款承毛子堅先生慨助銀二十元李逹孚先生慨助銀五元敬乞貴報登載用伸感謝無任盻禱小東門內西姚家弄私立新民女校謹啓 
 
 
 

Page 12

 
 
   
 
 

Page 13

 
 
自由談 
游戲文章 
[創設烟酒婆賣局緣起] [  利言]  
　　原夫臨邛設肆卓氏當罏古來女子固有以賣酒爲生涯者矣若夫長三么二之中一榻橫陳開盤請客固不獨花烟間內之烟妓以賣身而兼賣烟也自世風不古遺制就湮中國二萬萬女子幾無正當之職業二三熱心志士爲女子謀生計擬以烟酒兩業屬之蓋烟酒爲消耗品女子以消耗男子之財力爲天職其性適相近烟足以迷人酒足以醉人女子者亦迷人醉人之具又與烟酒相類似故发賣烟酒爲最宜而且烟舗之夥友酒肆之堂倌其一鍾　　之形狀殊令人不堪向邇今以粉白黛綠之姿供倒酒裝烟之役庶幾一般酒徒烟鬼拍手歡迎而烟酒之銷路亦較前爲更暢此烟酒婆賣局之所由設也惟是烟酒之名目甚多而婆之種類亦復不少不爲之區别　各婆娘醋心如海必至互相爭競放盤減價關店拍賣而商業就　今擬令老婆婆賣陳酒尼姑婆賣香烟麻婆賣花雕長婆賣高梁矮婆賣勃蘭地呆婆賣木瓜酒虔婆賣楊梅澆媒婆賣壯陽酒串珠婆賣凈絲縫窮婆賣皮絲各立商標專利萬年詳細章程另文婆布㈢ 
[歲暮開篇] [  泗濱野鶴]  
　　黃梅消息本先春供向齋頭倍有神夾着這大雪紛飛風又緊好似那天公給絮與窮人大千黃種頭都白無限樓臺盡化銀有的是爐火熊熊團坐着有的是肌膚索索口吟呻有的是錠黏轎紥預備把竈神送却又爲了阽危不肯行 
有的是　台百級慌忙築逃之夭夭怕難爲情有的是包脚布質在長生庫破帽殘衫劇苦辛有的是繩牀敗絮渾難睡兩脚拳拳不敢伸向陽乞丐知多少白　捫來尙自欣還有一般騷人墨客嘸啥做只管着焚稿祭詩不筦貧階級懸殊心境異一枝秃筆寫難眞更不論什麽腐舊與時新 
[冷得歌] [  覺述]  
　　泠得裹個來冷得大少爺鞋底抺仔桐油逃冷得大姐娘姨拉篤馬路浪响咒駡殺千刀 
　　冷得裏個來冷得滑頭商店把貨物澆仔火油縱火燒冷得一位竈君公公同仔竈子竈孫朝西天跑 
　　冷得裏個來冷得人家面孔板板呌冷得一位賀禮大使殺口喊懊惱 
　　冷得裏個來冷得大禮服穿弗上加上一件大黃袍冷得高禮帽戴弗上換一頂特别改良中國帽 
譯叢 
[觀印度大力士技術記（印度尼哈爾星格述）（續）] [  甦]  
　　演畢博士又俯伏地上則有六人共舉重逾二千斤之大石一方壓博士背上四人攀登石上須之乃下腹取鐵錐猛擊堅不能碎擊已博士始略旋其身則背上大石彈出數武之外其易直類彈一錢幣已而復壓大石於博士背上一人跨馬登石上移時始下再以小石一方加石上一人以錐擊之迨至擊成　粉博士復彈出背上之石如前演畢又令場車二輛滿載座客命車直經其身而過一車乃壓及博士之胸一車壓及其腿吾人但見車輪已深陷博士之肌膚然而初未受傷博士起時健乃如常初不需人扶持逕走入化裝室矣頃之復出則仍俯伏地上命十二匹馬力之汽車一輛開足速率直壓其身而駛過旣而又命十二匹馬力之汽車二輛相背停場上取繩索縛汽車之後繩之一端各有圈博士立兩車間展其兩臂伸入圈內一經博士用力兩車開足速率竟不能駛出一寸演畢博士又於座客中選水手四人蓋其時適有兵艦一泊江濱也博士命取巨練一縛其胸次四人則分立左右盡力拉之博士屹立不動已而鼓其氣則其四十七寸之胸圍驟增至五十七寸迨收其氣練乃落地下至是象戲乃開始矣博士取布一大方緊裹其首胸腰仰臥地上胸次置一墊復加木板於墊上令一巨象走板上如渡橋然吾人見巨象走板上時博士之身幾被壓扁迨象下板博士即起身向座客鞠躬意態如恒座客莫不稱奇鼓掌之聲乃大作今英皇喬治爲太子時嘗偕其妃至印度時爲一千九百零六年也博士獻技於二人之前大讚賞賜以金質徽章博士每獻技於印度貴族之前一般貴族恒賞賚有加計博士所得印度貴族及英國長官徽章乃在七十以上博士在印度每一次奏技備受社會歡迎每一星期恒演七次亦有一日間演兩次者核其每一次所得必在一千至五千盧比以上數年前博士嘗至倫敦各劇場競相邀聘博士每一星期索一千鎊聘金然博士謂在印度所得猶不止此各劇場平日恒不吝巨資邀聘著名人物此次則竟拒却倫敦人士遂與此世界著名之大技術家失之交臂（未完） 
小說 
[俠情小說紅蘩蕗别傳] [  天虛我生]  
　　第九章（續） 
白浪琪亦詢亞猛身世并問其姊馬克格尼爾聖皆司顔色尙如舊否數年前馬克格尼爾艶名亦噪於倫敦爲舞臺上一顆明珠白浪琪生晚未得於紅氈毹上與逐秦鹿然而私淑之心亦巳深矣亞猛乃力繩其姊之美以博女郎之歆羨末乃曰惟無論如何若與卿並卿終勝一籌也於是白浪琪悅而其話端亦漸漸引入英國揣女郎之意似於英國亦深致欣羨曰麥歇吾初聞倫敦多霧以爲其地必惡陋不堪縱具繁華之境亦必爲迷霧所遮没亞猛曰良不如姑娘之言昔有詩人盛稱倫敦之美謂春風一噓芳草俱碧華屋如星時窺露於橡樹之隙好山如榻翡翠之屏晴波似展琉璃之席縱塵勞其鞅掌亦心曠面神逸此語雖似誇張然使姑娘一履其境則覺所言猶未盡其十之一也白浪琪笑曰泃如是言則倫敦誠仙園也但大俠紅蘩蕗又如何亞猛此時不能更秘即曰紅蘩蕗者實世界之大救主其唯一之心願即拔衆生於苦惱白浪琪曰但在巴黎之人言之則謂此英雄初不過偶涉游戲一施伎倆實未嘗有慈悲之念也言時微笑粲齒妍露潔如編貝 
[滑稽小說竈君公公借禮服] [  劍秋]  
　　却說灶君公公自從正月十五到任以　光陰如箭不覺已過了十一個多月按照天上老例每年十二月二十三日應該上天　職一次把一年中人家的善惡詳細報告所以預先幾日竈君公公已經忙忙碌碌趕造報告清　怎麽貓兒偷食呀燒火　子跌入湯罐裏呀養媳婦和未婚夫在竈下偷情呀都寫得明明白白一筆不苟到了上天的前一夜各項清册都已完備只等着明天吃了糊塗粥升轎而去這一夜竈君公公正和竈君婆婆坐着閑話忽見門帘一動探進一個頭來竈君婆婆眼快早瞧見是他的大兒子（竈君有子見敬竈全書）便问阿大你有保事竈子即從袋內取出一封電報說是天上才打來的灶君公公接了一瞧立卽跳起來道這便怎樣這便怎樣灶君婆婆只道他受了什麽處分便也一驚忙問電報上說些甚麽灶君公公道我來讀你聽說着便高聲郎誦道各處東司厨命灶君公公鑒現由天上典禮處議决凡各神祇之覲見玉帝者自即日始一律戴紗帽穿大紅袍足登言頭靴手執象牙笏以昭鄭重而示尊嚴特此通告通明殿印灶君婆婆笑道我道是甚麽一回事原來如此這也値得大驚小怪竈君公公頓足道你太看得輕描淡寫了今天是什麽日子莫說我們是窮官買不起這許多東西就使有錢明天一日裏也趕辦不及呌我如何是好呢灶君婆婆想了一想便道我倒有一個計較只不知你意下如何竈君公公道隨便什麽計較只要能夠救急竈君婆婆道紅袍是你原來有的不過舊一些罷了現在所缺少之物便是紗帽一頂方頭靴一雙和牙笏一方你和城隍土地是最要好的何不向他們借去他們這幾天正在封印期內橫竪用不着一定肯答應的㈢（未完） 
 
 
 

Page 14

 
 
   
 
