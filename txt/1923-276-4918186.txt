# 1923 - 276 - 4918186

 

Page 1

 
 
第一萬八千一百八十六號;中華民國十二年 西曆一千九百二十三年十月十二號
星期五 * *   
 
 

Page 2

 
 
第一萬八千一百八十六號;中華民國十二年 西曆一千九百二十三年十月十二號
星期五 * *   
 
 

Page 3

 
 
第一萬八千一百八十六號;中華民國十二年 西曆一千九百二十三年十月十二號
星期五 * *時論（來稿） 
[國會任期之解釋（上）] [  陸鼎揆]  
　　依國會組織法參議院之任期爲六年而衆議院之任期爲三年於此以外蓋别無但書附條可求也則其任期之確定而不可易實爲殊顯著之事實然而中華民國第一届國會今之所謂惟一合法國會者自成立以迄於今蓋已歷十二年之久參議院則兩倍其法定之任期衆議院則已四倍其法定之任期若是者果可謂合法耶彼其超過於法律上所確定之時期果不違背於法律之本旨耶 
　　今之爲國會辯護者之言曰國會之任期雖確定於法律而法律上所謂任期應作爲執行職務時間之解釋故六年三年之規定應作爲執行職務期間六年三年之解釋中華民國第一届國會雖召集於十一年以前而以中華民國之政治上屢遭重大變故其間國會被非法的解散者二次立法職務之執行坐是而屢遭頓挫其實在在職之期至今年雙十節纔滿三年故參議院之任期方及其半而衆議院之任期纔始終了以是之故第一届國會在雙十節以前實爲惟一合法之現任國會由此國會發生之法律及其直接的或間接的所執行之職務亦爲惟一合法的法律或政治行爲 
　　法律上之國會任期果應爲時歷上之任期底解釋耶抑將如前之執行職務之期間底解釋耶欲解决此問題第一吾儕當先明瞭法律上所以規定一定時期之作用依政治上一般之通則凡公職人員其任職之期皆無一定之規定而由人民選舉之官吏與議員則皆有一定之任期焉所以然者則委任式之公職人員皆有上級機關之指導與監察升降黜陟隨時而定能者聽其居於其職不能者斥而去之可也若議員與行政首長及其他之選舉官吏其來旣由人民之選舉則其去亦必由人民之罷免而以團體龐大之人民行使此黜陟進退之權固遠非如負責任長官之對於其僚屬之易於是而定一適當之時期凡於每一時期終了之時則由人民爲一度之選舉使此類官吏或議員其平日之施設認爲克盡其職者則由人民之斷定固可以重行當選而不然者其任期内之行事果不足以稱人民之委託則人民可以另易以他種相當之人物是則法律上之任期蓋實人民對於其代表或委託人之考績之期也則爲其代表或委託人乃固可以推諉於職　之未能執行從而稽延人民黜陟之權乎即使受人民委託以後而職務未嘗有一日之行使固猶當請命於其主人於其任滿之日聽其爲進退之選擇譬之尋常法律上之代理人苟與其主人立有一定之時間契約則在此時間之内不問代理人曾否爲主人作何貿易於其契約滿期之日代理人與主人間之契約自應解除固不得推諉於貿易之未能進行而延長其原有之契約上之時間而况乎今之所謂代表者固亦於其任期初始之相當時間中一度執行其職務者耶此任期之應作爲時歷之期間解釋者一也 
國内專電 
　　北京電原定張廷諤携津請張紹曾署名之辭呈經改派夏淸貽赴津張紹曾不允署名謂我係張内閣非攝政内閣張閣於六月十三日中斷今爲攝政内閣辭職與張閣無涉况攝政内閣任内所做一切勾當萬不能令張内閣負責今攝閣辭非張閣辭職我决不署名張又云本人與曹交情好辭呈上必一度挽留如此我不回京對不住曹我回京又成什麽名堂夏秘書津電話請示攝閣攝閣囑夏回京將該呈收回另換方式提出 
　　（十一日下午二鐘） 
　　北京電張紹曾拒絕署名辭呈之原因意在攝閣要走儘管走不能叫彼一同走彼意内閣底缺仍在非有正當之法律手續不能解除又以九月中旬津議决張紹曾回任爲張派議員出席投票條件故免張手續曹派頗費考量昨有人建議先准攝閣解職再令張紹曾回任限二十天辦理結束即免張阁職同時提出新内閣于國會如此則法律賬可算淸但曹左右頗不一致）十一日下午二鐘） 
　　北京電曹以張紹曾不署名用新憲法之規定下免職令另准閣員辭職高凌霨代理（十一日下午八鐘） 
　　北京電曹議决免張紹曾職高凌霨代高入府即召舊閣員在院會議人少未成會（十一日下午八鐘） 
　　北京電曹部下競爭府秘廳及庶務司武官長者有數十人至今不能組織曹定眞（十一）晚與夏壽田王毓芝並邀王承斌來京商組織公府辦法故内閣問題尙爲第二步曹就職詞並通電係夏壽田起草宣言昨電大致本文略謂錕以軍人政治無經騐所幸國家基於法治歷任總統皆一時之彥以根本法未立未竟其施錕就任於大法告成之際庶政皆有遵循竊幸遭際遠過前人治國重人才端賴敎育應注意維持與振興理財之方惟在開源節流說者謂振興實業所以培養富源而於制定軍額裁撤冗費諸舉託之空言不見實際國所以貧爲今之計節流爲先以待開源國家未克統一皆由人才不統一所致錕心痛之應本民心期人才統一推而至全國統一人民生計首賴治安牧令親民軍隊衛民友邦期我强盛外僑生命財產應照約保護年來政治潮流日變譬諸醫者不願泥古自囿於方書不敢鶩新以國爲試騐爲政不在多言等語（十一日下午二鐘） 
　　北京電曹就任演辭甚長謂歷任總統均有才幹本人則庸駑但憲法已經頒布一切有所遵循又於敎育實業務力事奬進原文甚長此僅大要 
　　（十日下午八鐘） 
　　北京電曹入府除覲賀者外第一客爲淸皇室載潤談甚久（十日下午八鐘） 
　　北京電曹眞（十一）日手諭王毓芝爲府秘書長（十一日下午八鐘） 
　　北京電眞（十一）馮玉祥宴王承斌及杜錫珪等但王承斌吳毓麟王毓芝陸錦均在府會議辭未赴南苑 
　　（十一日下午八鐘） 
　　北京電直魯巡閱使官制聞已在津起草（十一日下午二鐘） 
　　北京電曹銳昨到京後住公府參贊密務邊守靖來京後終日與吳景濓商大計（十一日下午八鐘） 
　　北京電顧維鈞等通電辭職 
　　（十一日下午八鐘） 
　　北京電張弧眞（十一）申赴津 
　　（十一日下午八鐘） 
　　北京電眞（十一）日無閣議 
　　（十一日下午八鐘） 
 
 

Page 4

 
 
第一萬八千一百八十六號;中華民國十二年 西曆一千九百二十三年十月十二號
星期五 * *　　北京電南苑息馮玉祥贊成顏惠慶組閣但不贊成其爲過渡内閣並主過渡讓他人爲之（十一日下午二鐘） 
　　北京電王承斌由保來京下午回津田中玉今晨到津即夕來京曹將勸田自辭鄭士琦代（十一日下午二鐘） 
　　北京電灰（十日）十一時憲法宣布畢十二點復開會吳景濓云今日國慶及總統宣誓國會閉會三大典茲先祝國慶向國旗三鞠躬禮畢曹錕及七閣員出席曹誓日余誓以至誠遵守憲法執行大總統職務謹誓誓畢向國旗三鞠躬旋行閉會式曹出衆院爲十二點四十分外賓男一女三每議員均發紀念章一枚曹回府後送議員每人禮服一套金表一只 
　　北京電吳景濓灰（十日）夜召黨員商組閣前提當先接洽借欵前所否認之同成路借欵不幸於席上重提 
　　北京電吳景濓下星期预備大請客備餐五百份（十一日下午二鐘） 
　　北京電銀行界以憲法公布定文（十二）休業一天（十一日下午一鐘） 
　　北京電王懐慶派許步青赴魯招兵 
　　北京電奉訊·張作霖復滬某奉軍不入關暫取牽制主義（十日下午八鐘） 
　　北京電美聯合通信社紐約主任裴克洛赴日過奉見張作霖談話張表示非被攻擊决不先有武力張幷有其他談話今晚中美通信發表 
　　北京電駐張口之第四混旅寒（十四）日有開拔赴娘子關消息但記者判斷似爲開赴秦皇島一帶（十一日下午二鐘） 
　　北京電某公使云江浙和平公約能否維持現尙不敢斷定何東和平運動前途亦甚悲觀（十一日下午二鐘） 
　　北京電美館息美使夫人與女公子乘克福南號來華美館首席秘書新任邁爾亦由該船來華美東亞艦隊司令安迪生現更換新任華盛頓氏亦乘該船來華（十一日下午八鐘） 
　　北京電列寗宣告病愈（十一日下午八鐘） 
　　北京電灰（十日）加拉罕宴北大敎授蔣夢麐等交換感情甚洽（十一日下午八鐘） 
　　北京電皖省長請發官礦公債五百萬元章程六條咨部核辦 
　　北京電外部向法使磋商浦口商埠與中法銀行五釐金幣借欵解决案 
　　北京電溫世霖運動長農囑議員幫忙陸錦希望督晋但洛吳不主張更換晋督長（十一日下午二鐘） 
　　北京電佳（九日）攝閣令着范煕績何成濱褫奪官勳通緝懲辦又上海南洋大學校長盧炳田免職陳杜衡繼 
　　北京電夏淸貽昨晚由津回京言辭呈張紹曾不肯署名當晚即由攝閣上辭呈但曹已决定慰留（十一日下午一鐘） 
　　北京電昨張廷諤送大總統印信赴府曹尙未派定何人接收（十一日下午一鐘） 
　　北京電兩院定十三開談話會解决臨時會問題（十一日下午一鐘） 
　　天津電攝阁辭呈院派某秘書來津請張紹曾署名張言攝閣是高凌霨他辭職何必叫我署名予總理經國會正式通過不便和攝閣在一氣 
　　天津電外團有於删（十五）覲賀說 
　　天津電王永泉馬七九步槍三千枝子彈一千萬粒將用日輪運閩 
　　天津電林鴻濱承命接洽同成路二百萬元借欵（以上十一日下午三鐘） 
　　濟南電田灰（十日）晚十時專車入京熊鄭及全城文武官送至車站田當衆謂省長入京僅云十日而至九十六日始回余此次入京賀曹又在津養病亦請假十日公務委鄭帮辦代折行同時督署發出鄭代通電 
　　濟南電軍界會議包圍熊索餉 
　　濟南電學界王勳等反對議議會延期 
　　濟南電中學聯合運動會今日在齊大操場開會運動員百八十餘 
　　（以上十日下午六鐘） 
　　吉林電赤塔程領電俄斃華工會長高殿發等七名係犯匪罪 
　　吉林電呼倫貝爾添設無綫電台 
　　吉林電省公債前因議會反對中止刻有復活議（以上十一日下午一鐘） 
　　長沙電有人電滬催林特生尅期回湘謂已與趙譚兩公接洽頗佳和平會議議决雙方繼續停戰能否回湘望即覆（十一日下午一鐘） 
　　漢口電湘訊和議恐將决裂譚趙均備再戰湘西軍推陶忠洵爲前敵總指揮田劉兩旅歸陶調遣陶已至分路口布防以何劍帥爲前鋒漢廠撥子彈二十萬發砲彈三百顆灰（十日）由鄒禮解往長沙接濟趙軍 
　　漢口電二十五師擬編爲兩混成旅灰（十日）又由京漢路運來新兵一千二百名即將運岳編制 
　　漢口電吳新在岳組兩湖警備司令部吳自任總司令蕭爲副馬濟參謀長夏華淸軍需長馬夏已來漢定文（十二）赴岳（以上十一日下午七鐘） 
　　漢口電蕭咨覆議會請以保境安民爲宗旨幸勿對湘助餉助兵函云貴會前發號電本督業經贊成准函前因除不擾及鄂境曁屬於兩湖巡使範圍内事件外仍抱定宗旨貫澈初衷 
　　漢口電袁祖銘庚（八日）電敵軍圍攻浮圖關職率王天培一混旅往援虞（七日）晚敵以大隊來襲被我伏兵圍擊斃數千人圍遂解 
　　漢口電武長南段局長李正定偕株萍王局長來鄂商復湘鄂通車 
　　漢口電灰（十日）午甲工學生張懐杞在省分散武漢學聯會打倒曹錕傳單被捕 
　　漢口電王仁沛灰（十日）由岳來省商援湘步驟及後路接濟 
　　漢口電潘守蒸張聯陞兩旅長來省聞係恊商會剿鄂北豫匪 
　　漢口電聞鄂南新由城陵磯竄入大宗股匪陳嘉謨已派隊往大嶺口長嶺一帶堵截（以上十一日下午七鐘） 
特約路透電 
[在英之中國國慶]  
　　十日倫敦電今日中國使署因値中華民國國慶紀念特開慶祝會招待外賓到者三百餘人外交團全體及銀行界航業界代表皆蒞會内有匯豐銀行總理愛狄十爵士朱邇典爵士夫婦及外部人員後又招待一百華人 
内有中國商人學生及牛津劍橋兩大校中國學生聯合會經濟學院等之代表 
[北京時局記]  
　　十日北京電曹錕就任演說词略謂往日之總統均以無憲法而受窒碍今憲法已成彼實較前任總統爲幸又謂今急當注重敎育軍費及其他費用均將减輕今擬羅致各種人才以謀統一國家必須履行條約義務淸償外債藉以增進邦交云云曹宣誓後即退入休息室國會於是舉行閉幕禮午後新總統受淸室諸員之歡賀並宣布休假三日 
[日災時之黨人慘案]  
　　十日東京電甘粕案未了而京幾警局茲復宣布延緩之消息謂九月一二兩日警察在鄕間某區藉軍隊之助捕獲危險分子一千三百名内有當地勞工領袖若干人均羈禁某警局被捕諸人因憤警察之虐待曾圖鬧事三日晨間軍警强事干涉以槍刺殺死二十四人並焚屍或投屍於水以滅跡被捕者之家屬查知情形後報告司法官員司法官員乃向陸軍省探詢旋知陸軍當道早悉此案但以在戒嚴期内格殺勿論故不能查辦 
　　十一日大阪電各報得確實消息政府擬將擴張選舉權之議列入政綱内 
[魯爾之漁業談判]  
　　十日巴黎電德代使今日往見法總理聞法總理不允德政府所提出組織法比德混合委員會談判魯爾復業之請求法總理稱魯爾當道間之談判已獲切實結果若柏林代表參加談判則徒使解决延緩云 
　　十日巴黎電法報稱今晨巴黎德代使晤商法總理時法總理答稱魯爾法比當道與當地工商機關間現已開議無須再加以政府間之直接磋商今消極抵抗漸見終止如德國有何提議可向賠償委員會提出之蓋依照和約惟賠償委員會有决定賠償問題之資格也云辯論報云復業與賠償截然爲兩個問題復業無待談判若有之則節外生枝反有危險云 
　　十日巴黎電魯爾實業家現漸放棄增長工時之思想魯爾工團代表在吉森扣志集議有僅宣布資本家增多礦工工時之决議爲違法者但亦有以决議文送逹柏林要求拘辦破壞德國憲法蹂躪勞工條例之礦主者故礦主見此事態發出通告聲明工時暫不放長此問題留待資本與勞工雙方代表在柏林討論 
[英政府優待殖民地稅案]  
　　十日倫敦電商部大臣格里穆氏所宣布政府優待殖民地出產品之辦法如下凡帝國出產之乾菓葡萄乾梅乾等可免稅輸入外國乾菓如蘋菓梨桃等每一百二十磅征入口稅十先令六便士外來罐頭鮮菓每一百十二磅征入口稅五先令若係帝國出產物則暫不征稅食糖優待法烟草優待法皆擬延長十年 
　　十日倫敦電格里穆氏所宣布之優待辦法頗出人意表泰晤士報每日電聞及每日紀錄皆示涠置評其他報紙隨其黨見而發批評晨郵報社論稱此雖細事然爲新政策之開端殊可歡迎英國政治家已爲時勢與與論所迫而能進一步云每日郵報稱帝國優待稅之新政策英政府顯已决定開始爲之但此辦法何時實施如何進行今尙未明悉英人當於此後數月内注視其認眞辦理也每日新聞稱澳相卜魯斯氏要求積極保護政策而格里穆氏所提之辦法在精明稅率家視之殊無價値不過所擬辦法儘有擴張之餘地耳威斯明斯報稱稅則問題今已呈重要之形式此非可託今日之政府辦理者凡主張自貿易者盍大注意孟却斯德指導報稱英政府之攢張優待辦法直欲確定其在大選舉中之失敗蓋具所謂發展帝國計畫者不過欲移殖民地經濟上之困苦而加諸担負之嫌過重英國納稅人之身而已 
　　十日倫敦電格里穆氏昨晚在經濟會議時所宣布英國進一步優待殖民地乾菓之計畫已引起一般人士對於國内政治之注意不久將復有關於財政之爭論各政黨現皆奮勉以待大約將有興奮的保護主義之宣傳保守黨將與自由黨對墨工黨態度尙未大明下届保守黨在濮萊茅資舉行大會時阿直希氏將提出保護政策之議案自由黨稱波泣勞氏在上届大選舉時所發之諾言現已破壤如採行範圍更大之優待辦法則明春將　選舉云 
[各國近事]  
　　十日莫斯科電英國驻俄之商務委員圖現因節省經費起見已將團員减去半數彼得格勒與海參嵗之商務委員將無更動 
　　十日費城電美國巡艦雲石號今日午後行試水禮　艦係仿驅逐艦式建造而七倍其大速度爲三十五海哩置六吋快砲十二尊可運飛機埋水雷美國造此種巡艦十艘雲石號乃第四艘也 
　　十日華盛頓電柯立芝總統今日稱召集世界經濟會議一舉渠未見其有益美政府固可向歐洲各國提議組織國际委員會調查德國付債能力但舍此而外美國不能有他種行動也 
公電 
　　長沙賀耀祖等通電各報館均鑒吾湘鑒於國政之不綱禍亂之無已制法自治保境安民實施以來幸獲休息詎意吳天不昴變起蕭牆綱紀蕩然大法岌岌耀祖等興師護憲良具苦心迭電宣言諒邀鑒察近者詠公大發宏願力主和平召集雙方組織和會耀祖等以爲苟有利於湘人無不可犧牲之意見當經復電贊成並分别派遣代表前赴姜酓參預會議祇期能保法飭　即可以息串寗人純爲全省闢幸福之門非供何方謀權利之具旣難儕於南北政府之會議復不同於國際團體之言和以故代表出席並未賦予法津上之全權條件協商自應本諸當局者之意向乃該代表等於電告第一項協議未經耀祖等復電承諾之前賡續開會即行取决實屬有妨和議之進行用特另派代表繼續會議耀祖等分屬湘人義無諉卸覩人民之痛苦益寢饋之難安但期條件平允和議速成大法保全紀綱復振三湘七澤實　賴之賀耀祖唐生智葉開鑫叩蒸印 
　　北京胡鄂公通電各報館均鑒茲致汪　　湯用彬吳崑三君一電文曰頃由津返京見由吳君蓮伯處轉來君等電報一通及滬報同樣登載不勝駭詫前因内子分娩在即由滬返京料理一切適選會期迫乃偕高君仲和胡君鈞等遷入六國飯店以免牽絆七日復相率赴津略事休息在此期間從未致電何人君等所接署名新字京電是否實有其事及係何人所發鄂公無從知悉而君等來電任意誣蔑一若非毀他人名譽不足以顯自已身分者鄂公雖懦詎能默忍用特鄭藎電告如本月二十日以前君等不於原載各報切實聲明即當訴之法律以求解决胡鄂公眞等語希即登載爲荷鄂公叩眞 
　　顧維鈞等通電各報館鑒維鈞等猥以庸材厠身閣席六月間　遭政變不得已依法攝政才輕任重隕越時　勉策駑駘倍形支絀時將四月成續毫無雖荷内外之維持愈覺慚惶而無地茲幸大選告成元首正位羣情望治氣象一新謹於十月十日大總統就職以前宣告攝政終止合行奉陳敬希公鑒顧維鈞高凌霨張弧李鼎新程克黃郭袁乃寛吳毓麟蒸印 
國外要聞 
[東京又患風災]  
　　電通社十一日東京電云從十日夜一時起至十一早三時止東京一帶忽被颶風爲災兼以雨電交作一時人心洶洶呈非常悽慘之狀農產物被害尤大深川品川附近一帶浸水三尺以上居住臨時屋舍之災民雨寒交迫狀至可憐Ｈ比谷一帶棚屋均被吹倒二重橋前之天幕街亦破壞無餘災民皆露立幕外上無遮蓋幸今早已晴災民始得少安不然又不堪設想矣 
[德國特約通信（王光祈九月十一日柏林）]  
　　德國人之音樂生活㈢德國音樂之始祖天地生材往往無獨有偶在吾國詩人中旣有杜工部同時又有李太白在德國詩人中旣有哥德Goethe同時又有喜來Schiller其在音樂界中亦然旣有色　斯里拿Palestrina同時又有那鎖Lasso（二人皆十六世紀音樂大家其功績聲譽皆極相似且係同年而死其詳見昨日通信）旣有巴赫Bach同時又有亨登Handel巴赫產於德之Eisenach亨登產於德之Halle其間不過數鐘火車之遙巴赫生於一六八五年三月二十一日亨登生於一六八五年二月二十三日相距僅　四個禮拜而二人在德國音樂歷史上之價値又復彼此相等現在德國學者每論當時音樂輒將巴亨二氏並舉事之凑巧蓋未有過於上绪惟巴亨兩氏生雖同時住雖同里而兩人之身世性情則大爲相異因之其遭遇其成就亦復彼此懸殊此又不可不知者也巴赫賦性孤冷故所如不偶亨登則習性豪邁故所遇多佳因则巴赫只得伏處本國每年薪水不過二百馬克以上（在Arnstadt敎堂充當樂師時每年薪水七十三個Taler計合馬克二百以上）而同時亨登則遍游歐洲其在外國所得薪水每年約有數千馬克以上其相差有如此之巨者因物質之關係遂不免影響於精神生活巴赫之成就大多在敎堂音樂方面深厚沉鬱是其所長亨登之成就則多在歌塲音樂方面豪華壯麗獨擅其勝蓋巴赫所交遊者皆道貌巖巖之牧師而亨登所往還者則爲窮極奢侈之貴族觀感旣不相同成就亦因而大巽遂使此一對生同年居同里之兩大音樂偉人有如在山同源之水南北各異其流成爲長江大川彼此不復再會（巴赫亨登兩人終身未露一晤某次亨登由英返里Halle巴赫自來比錫Laipzig遣其子Friapamanu往迎亨登至來比錫一聚蓋其時巴赫正在病中不能親身往會也然亨登因時間太促竟無睱一晤）造化小兒亦可謂善於弄巧矣 
　　巴赫一六八五年生於德之Eisaonach出自德國最有名之音樂世家少時曾習樂於其父九歲母死十歲父亡巴氏乃往依其兄爲生其兄亦爲敎堂樂師繼續敎導巴氏惟其兄性頗自私常有名家樂譜故意烕諸櫃中不令其弟學習巴氏一日探知遂乘機將此譜竊出於月下抄寫（論者謂巴氏晚年失明其機或兆於此）抄寫旣竣復爲其兄發見奪去可謂酷矣十五歲赴Cuneberg習唱歌十八歲授威馬Weimar皇家提琴Violin樂師之職未幾復趙Arnstadt充任敎堂樂師每年薪水七十三個Taler其時Lubeck地方有著名風琴Orgel樂師Buxtehudo者在彼奏樂巴氏特步行前往該處學習歸時已逾假期居然未爲當局者所開除於此足見巴氏其時已漸爲人所器重矣二十二歲爲Mublhausen之敎堂風琴樂師Organist譜Rarskantate之樂翌年復赴威馬舊遊之地擔任皇家風琴樂師之職一七一七年曾一度前往德蘭斯登Dresden其時適有法國風琴名手Marchand者在該處奏樂將與巴氏在某總長宅内一決雌雄惟未决之先該法人曾竊聽巴氏奏樂一次自知不敵即日遁去蓋法人之樂注重外觀而巴氏則傅現内心也同年（時三十二歲）復往Kotben任爲皇家音樂監督該地皇室異嘗常儉樸竟無風琴Orgej設備巴氏前此心血多用之於KantateOrgelchoral等等敎堂音樂者至是不能不　向DuotteTerzetteOuartette等等之客廳音樂Kammermusik一途於彼之音樂生涯又復另闢蹊徑一七二三年（時三十八歲）赴來比錫應該地敎堂之聘自是以後長留此地以至於死死時年僅六十有六時一七五○年七月二十八日也其最大著作如MattbauspassionHMollMesseKaniateWabltemioerierteKlavier等等皆爲千古不朽之作蓋巴赫身逢舊樂（對譜音樂）未亡新樂（主音音樂）方起之時彼能將兩大潮流融合而貫之開關後來無限之途徑彼在樂中之地位有如吾國詩中之杜甫然當時能了解其偉大者實無有幾人也巴赫之見重於德國樂界實自十九世紀始至今日則有如日之在天矣 
　　亨登一六八五年生於德之Halle其父爲皇家理髪匠常令其子學習法律惟亨氏性喜音樂自少已然因不忍違父之命於其父死後猶在本地大學研究法律　年直至一七○三年（時十八歲）始放棄學習法律之念前往漢堡Hamburg研究歌劇蓋德國歌劇Oper以漢堡發逹爲最早歐洲之有公共劇塲當自意大利之匪乃低邪Venedig地方始（時在一六三俆　年）而德國之有公共劇場則自一六七八年之漢堡劇塲爲始故當時漢堡頗負有德國歌劇中心之重望亨氏特往該城研究並於　時作歌劇二一爲Almira二爲Nero在該地開演頗受一般人十歡迎其時意大利歌劇爲全歐推重故享氏於一七○七年（時二十二歲）赴意大利從各大名家游因而彼之歌劇頗受意大利影響在意大利時即受英人之聘前往倫敦奏樂彼乃於一七一○年道經德境Hannover小作勾留轉赴倫敦當時英國歌劇亦疑於意大利旗幟之下英國人士每將意大利歌劇之殘篇斷簡改頭換面綴爲新戲自亨氏到英後連譜意大利式之新劇數齣一般人士無不嗜之若狂其後亨氏在英建設歌劇學院Opernakadelnio聲譽因而日隆牛津大學曾欲贈亨氏以博士學位事爲亨氏所拒惟亨氏自五十六歲以後輒喜作Oratoriuin（樂名内容似歌劇惟無做工）彼之精華亦萃集於此故亨氏名著多成於五十六歲至六十六歲之間而前此所作之歌劇則不與焉亨氏一七五九年四月十四日死於倫敦享年七十有四 
　　亨氏之Oratorlum善於描寫刻畫學者稱爲『客觀音樂』ＯbjektiveMusik而巴赫之長則在自然流露萃者呼爲『主觀音樂』SubjektiveMusik究竟『主觀音樂『與『客觀音樂』孰優孰劣此固爲今日音樂界之一大問題他日通信尙當詳爲論列者也 
 
[音樂大家巴赫之遺像]  
 
 

Page 5

 
 
第一萬八千一百八十六號;中華民國十二年 西曆一千九百二十三年十月十二號
星期五 * *   
 
 

Page 6

 
 
第一萬八千一百八十六號;中華民國十二年 西曆一千九百二十三年十月十二號
星期五 * *國外要聞二 
[日本大杉榮事件近訊]  
　　其他暴行事件 
　　電通社十一日東京電云關於甘粕事件指定律師更發見一重大事件即於十一日上午十一時赴第一師司令部訪問克名師長說明一切並迫其處斷因甘粕大尉背後有人指使苟帥團方面不能解决律師將自行發表又電震災後東京市内外時時發見重大事件因警視廳禁止各報登載以致未能盡情批露其中僅甘粕一事件及大島町事件已解除禁令此外尙有麴町區某事因爲國際的故不肯輕易發表其他巢鴨澀谷品川等因二日夜之暴行事件已檢舉百餘名又青山方面亦發見日本國民所不應有之重大事件現正搜集證據物件惟事體重大尙未至發表時期又電據陸軍當局談龜井户方面事件與甘粕事件完全不同在戒嚴令下爲維持秩序計不得不從權辦理苟有擾亂秩序者殺之無赦此即頒佈戒嚴令之趣旨也當時因大島方面有某派煽動之危險將圖謀不軌志不在小若放任之必將釀成重大事件故此時臨機處置乃屬當然有何罪過可言今司法内務兩部似頗重視此事然其所拍照片足爲吾輩無罪之證據各方面他日不難調查得其眞相也又電據小森龜井户署長談當時全市騷然予排萬難擔任指揮乃在演舞場前决斬亂黨十四人即將屍體掩埋並豫囑署員如有家族來問祇說不在此可也當時本擬即時報告警視廳以事務繁冗故至今未果此事件之起因係因亂民向出張警察前郵便局之宮内省及近衛第一師團聯隊兵士冷嘲辱駡繼之以暴行遂不得已將其臨機處决云又電關於龜井户事件檢察廳活動調查之結果係陸軍方面於戒嚴令下所應取之行動别無何等非難之處已由當事者將事件顚末報告田中陸相完全解决司法部已不過問 
國内要聞 
[北京特約通信] [  漁陽]  
　　曹錕入京前之布置種種 
　　曹錕將於明日欵段入都矣今日以前當然以保定爲最熱鬧津保要人也各督代表也近幾之團體代表謀活動之軍人政客也保陽城内滿坑滿谷昨日下午已有督軍代表數人返京北京之熱鬧當在明日顧曹氏入京時間當决定於今日吳景濓授證以後一切大政方針當商榷於昨日曹銳王承斌入京以後聞曹膺選後對其左右談話固喜不可言但及其大政設施則自覺全無準備不知總統應如何做法大有手足無措之象幸某方代表告以現爲内閣制一切由内閣負責總統但擇任總理即可端居無爲曹始放心此曹氏當選後之態度也自保陽公園受驚以後非常戒嚴曹本來即不輕易見客至輒使人先見詢明所談事件準備答詞後照式背誦今更對於賀客如機關團體代表兩院議員及舊日同袍多不接見各督代表團九人七日往八日始一見此曹氏當巽後之起居也曹見督軍代表時對於東南某督之代表尤致殷勤曰此次人力財力全仗某帥帮忙非某帥之功不致此以後一切仍仗某帥而對於一班代表之普通話則謂統一至今未成此後仍從統一上着手務求辦到此曹氏當選後之言論也說到統一問題則保方已有策略之醞釀東南某督聞有詳細條陳而洛陽之吳亦遣其代表有所陳述大約謀統一三字是確實可靠者至言其方法則某督所主張爲對於未統一各省取先禮後兵主義以聯絡爲第一步而對於雲南之唐繼堯廣東之陳炯明福建之王永泉等仍繼續前此之聯絡務收爲已用至著名之反直派仍先疏通一次期其化敵爲友如其無效則從事討伐三日以來北京方面即傳有東北防務專任馮玉祥之說而保定所聞則豫定之計畫設三經略使東北爲馮玉祥東南爲齊夑元西南爲吳佩孚皆爲統一政策之實行者雖内容如何實現何日今尙說不到然食牛之氣固已可見况事實之表著者對於在京之杜錫珪已來電請其暫留俟到京後面商機要商洛陽之吳則赴鄂布置軍事之訊已漸將徵實直派諸人每謂曹一當選時局即有辦法償然借然 
　　内閣問題至今尙未决定數日來之所聞有吳景濓說高凌霨說王承斌說顏惠慶說吳高之爭雖烈然羣信爲難成事實天津王之空氣濃北京顏之鼓吹盛但昨晨之保定此問題直未談到曹王到後當然商議及之吳景濓往亦尤必發生許多空氣然在多人競爭中一時决難確定今日京中傳說暫維持現在殘閣以待枚卜　較近事實者也然東南某督致曹之電則所推榖者在上述禇人之外彼謂熊希齡號稱第一流又前次各閣惟彼有大政方針總理之選應無逾彼財政人才依過去歷史斷無逾周學煕陳錦濤應在此中擇一任用津方諸人是否與某督一鼻空出氣尙不可知如果某督能遙制曹府者則當别開生面矣 
　　一羣功臣酬庸匪易騰出地位與誰爲宜此曹家之難事現聞王毓芝之秘書長曹士傑之衛隊長已經確定王承斌直隷督軍仍兼省長已占百分之九十八直魯豫巡閱一席吳王馮皆欲之而不能徧及然以資格論當然與吳吳恐他人與爭曾電保定請裁撤此缺而自謙爲毫無功績如繼此職無以服人見之者皆認爲反面文字但對西南之統一策旣須仰賴吳氏且以後軍事重要此缺當然不能裁最近所傳則仍以畀吳但不必在保定設署且有人不欲其來保而仍置署洛陽領此名義或謂將來之西南經略即由此改名留爲第二步辦法覺視從前之使赴兩湖任說較爲得當此亦十分八九爲已定者也 
　　至於明日來京之聲勢則自保及京沿綫警蹕徧布軍隊各分拱衛地段某報計算約四萬人自車站至公府分段警備地方軍警劃定責任各報已有淸單無庸贅述大約從來總統入京及就職嚴肅之聲威無逾此者而公府以内今已有衛隊陸續開入聞其數爲一混旅步馬砲工輜俱全皆須駐紮新華門以内傳從人之宿舍須備四合院四所扈從之盛亦爲前所未有而步軍總領聶憲藩警察總監薛珩公府都指揮使徐邦傑聞均恐伺應不周預將辭呈備好矣（十月九日下午一時） 
[北京通信] [  隨波]  
　　吳景濓組閣之活動 
　　愚發此函在曹錕就職一日前屈指到滬時所謂内閣問題或已有解决眉目但就目前趨勢而論實以吳景濓組閣聲浪爲高吳昨晚送證書赴保携馬驤與俱即爲佈置組閣起見蓋吳所决策半出於馬驤吳若組閣馬不爲重要閣員即爲院秘書長故馬對吳之組閣極力捧之今聯袂赴保吳所不便親與曹錕商量者馬當代爲陳訴之亦一副合擋雙簧也 
　　吳赴保之前一日曾召集一班親信在小蔴線胡同會議商量組閣後之政治方針以便與曹錕接洽時曹如詢問得有所措詞大家商量之下以爲如敎育實業等等好石詞均非目下所可談到今之所當研究者乃爲治標之兩大辦法一爲對付環境一爲籌集鉅欵如此兩事解决其他自不足爲慮吳亦以爲然於是於對付環境及籌欵辦法各規定子目若干一一加以說明至保與曹接洽時請自爲决定以爲辦法旣多曹必有一中意然而大頭内閣果成立者則其政治上之所設施亦大可想見矣 
　　至於閣員之支配問題吳却十分躊躇蓋財交兩部必曹親信内農兩部當酬有功外交海軍屬專門人才民憲系中無其人選陸軍則政客所不願爲而直系武人候補者亦復甚多僅剩司法敎育兩部或可聽吳安挿一二人故總理一席未免太嫌孤立而吳景濂所計畫者據民憲派所露消息吳對於賀德霖之財長必以力爭司法可讓諸小孫敎育之冷飯碗曹家如不吝惜吳則與其手下四大金剛中之羅家衡司法與小孫系藉以聯絡西南吳對組閣一事似已認有若干把握能否如願以償且看吳氏昨晚接洽之結果惟據高凌霨左右所言謂曹錕就職之日攝閣即當辭職怱遽之中不能即將閣員支配妥當惟有就舊閣員中先命一人署理以爲過渡時間之内閣一面將正式内閣名單向國會提出無論第一届總理是否吳景濓在國會中完全通過　員必在一月之後故署理内閣尙可有一月之命運此說似尙近情惟署閣人選或高（凌繁）或吳（毓購）猶在未定中耳（十月九日午） 
[吳景濓等議憲完竣]  
　　八日憲會情形全部已通過三讀 
　　憲法十三章昨日（八日）已通過憲法會議三讀會並决定明日（十日）宣布計第一章國體（第一條）一條第二章主權（第二條）一條第三章國土（第三條）一條第四章國民（由第四條至二十一條）十八條第五章國權（由二十二條至三十八條）十七條第六章國會（由三十九條至七十條）三十二條第七章大總統（早七十一條至九十一條）二十一條第八章國務院（由九十二條至九十六條五條第九章法院（由九十七條至一百二條）六條第十章法律（由一百二條至一百八條）五條第十一章會計（由一百九條至一百二十三條）十四條第十二章地方制度（由一百二十四條至一百三十五條）十二條第十三章憲法修止解釋及效力（由一百三十六條至一百四十一條）六條統共一百四十一條茲將昨日開會情形附誌於後 
　　昨日下午二時憲法會議開第二百零二次會議吳景濓主席延長時間至三時十分出席五百七十六人始足法定人數遂由主席宣告開憲法三讀讀會藍公武（整理憲法條文委員會委員）報告整理條文之經過及文字修正之趣旨畢主席以標題「中華民國憲法」付表决全體起立王家襄登台謂中華民國憲法尙有「生計」「敎育」兩章尙未議定即憲法尙未完全且施行細則又未議定憲法雖公布尙不能實行本席主張將「前文中華民國憲法會議爲發掦國光鞏固國圉增進社會福利擁護人道尊嚴制茲憲法宣布全國永矢咸遵垂之無極」各語暫行保留俟完全竣事後再行公布以成一部完善之憲法吳宗慈謂前文雖宣布後條文尙可增加主席聲明三讀祇能修正文字王議員動議不能提出表决旋以前文及第一章國體第二章主權第三章國土第四章國民提付表决起立者在三分二以上可决通過耿臻顯修正第五章國權第二十四條原文中改爲「或由地方立法執行之」吳宗慈反對李載賡修正第二十八條删除第三項謂與第二項重複吳宗慈謂省自治法與省法律性質不同不可謂其有衝突景耀月修正第三十四條改「軍械製造局」爲「兵工廠」籍忠寅反對主席以改爲「軍械製造局」付表决起立超過三分二以上人數多數通過主席以第五章全章付表决可决主席以第六章國會第七章大總統（除選舉法各條外）第八章國務院第九章法院第十章法律第十一章會計付表决起立均超過三分二可决陳堃修正第十二章地方制度第一百二十七條第一項改「須」字爲「其議員」三字主席以陳議員修正之文句付表决超過三分二以上人數可决盛時修正第二項爲「軍人非解職『滿』一年後不得被舉」主席付表决被否决吳宗慈提起疑義又行反證表决起立者在三分一以上證明前項表决不足三分二之數主席以第二章地方制度第十三憲法之修正解釋及效力付表决超過三分二以上人數可决主席宣告全文成立王敬芳籍忠寅等修正增加一條黃佩蘭吳榮華等反對王敬芳謂施行細則應議定否則憲法何以施行馬驤謂可依第一百四十條再開會議胡祖舜主張仍依國會組織法辦理時已五時四十分遂宣告散會各議員在會塲攝影而散 
[北京颁布之憲法]  
　　北京憲法會議八日开會已將全部憲法除敎育生計兩章外完全通過三讀定於雙十節公布茲錄其全文如下「中華民國憲法」中華民國憲法會議爲發揚國光鞏固國圉增進社會福利擁護人道尊嚴制茲憲法宣布全國永矢咸遵垂之無極「第一章國體」第一條中華民國永遠爲統一民主國「第二章主權」第二條中華民國主權屬於國民全體「第三章國土」第三條中華民國國土依其固有之疆域國土及其區劃非以法律不得變更之「第四章國民」第四條凡依法律所定屬中華民國國籍者爲中華民國人民第五條中華民國人民於法律上無種族階級宗敎之别均爲平等第六條中華民國人民非依法律不受逮捕監禁審間或處罰人民被覊押時得依法律以保護狀請求法院提至法庭審查其理由第七條中華民國人民之住居非依法律不受侵入或搜索第八條中華民國人民通信之秘密非伋法律不受侵犯第九條中華民國人民有選擇居住及職業之自由非依法律不受限制第十條中華民國人民有集會結社之自由非依法律不受限制第十一條中華民國人民有言論著作及刋行之自由非依法律不受限制第十二條中華民國人民有尊崇孔子及信仰宗敎之自由非依法律不受限制第十三條中華民國人民之財產所有權不受侵犯但公益上必要之處分依法律之所定第十四條中華民國人民之自由權除本章規定外凡無背於憲政原則者皆承認之第十五條中華民國人民依法律有訴訟於法院之權第十六條中華民國人民依法律有請願及陳訴之權第十七條中華民國人民依法律有選舉權及被選舉權第十八條中華民國人民依法律有從事公職之權第十九條中華民國人民依法律有納稅租之義務第二十條中華民國人民依法律有服兵役之義務第二十一條中華民國人民依法律有受初等敎育之義務「第五章國權」第二十二條中華民國之國權屬於國家事項依本憲法之規定行使之屬於地方事項依本憲法及各省自治法之規定行使之第二十三條左列事項由國家立法幷執行之（一）外交（二）國防（三）國籍法（四）刑事民事及商事之法律（五）監獄制度（六）度量衡（七）幣制及國立銀行（八）關稅鹽稅印花稅烟酒稅其他消費稅及全國稅率應行劃一之租稅（九）郵政電報及航空（十）國有鐵道及國道（十一）國有財產（十二）國債（十三）專賣及特許（十四）國家文武官吏之銓試任用糾察及保障（十五）其他依本憲法所定屬於國家之事項第二十四條左列事項由國家立法執行或令地方執行之（一）農工礦業及森林（二）學制（三）銀行及交易所制度（四）航政及沿海漁業（五）兩省以上之水利及河道（六）學制通則（七）公用徵收（八）全國户口調查及統計（九）移民及墾殖（十）警察制度（十一）公共衛生（十二）救卹及游民管理（十三）有關文化之古籍古物及古蹟之保存上列各欵省於不抵觸國家法律範圍内得制定單行法本條所列第一第四第十第十一第十二第十三各欵在國家未立法以前省得行使其立法權第二十五條左列事項由省立法並執行或令縣執行之（一）省敎育實業及交通（二）省財產之經營處分（三）省市政（四）省水利及工程（五）田賦契稅及其他省稅（六）省儥（七）省銀行（八）省警察及保安事項（九）慈善及公益事項（十）下級自治（十一）其他依國家法律賦予事项前項所定各欵有涉及二省以上者除法律别有規定外得共同辦理其經費不足時經國會議决由國庫補助之第二十六條除第二十三條第二十四條第二十五條列舉事项外如有未列舉事項發生時其性質關係國家者屬之國家關係各省者屬之各省遇有爭議由最高法院裁决之第二十七條國家對於各省課稅之種類及其徵收方法爲免左列諸弊或因維持公其利益之必要時得以法律限制之㈠妨害國家收入或通商㈡二重課稅㈢對於公共道路或其他交通設施之利用課以過重或妨碍交通之規費㈣本省及各地方間因保護其產物對於輸入商品爲不利益之課稅㈤各省及各地方間物品通過之課稅第二十八條省法律與國家法律抵觸者無效省法律與國家法律發生抵觸之疑義時由最高法院解釋之前項解釋之規定於省自治法抵觸國家法律時得適用之第二十九條國家預算不敷或因財政緊急處分經國會議决得比較各省歲收額數用累進率分配其負擔第三十條財力不足或遇非常災變之地方經國會議决得由兩庫補助之第三十一條省與省爭議事件由參議院裁决之第三十二條國軍之組織以義務民兵制爲基礎各省除執行兵役法所規定之事項外平時不負其他軍事上之義務義務民兵依全國徵募區分期召集訓練之駐在地以國防地帶爲限國家軍備費不得逾歲出四分之一但對外戰爭時不在此限國軍之額數由國會議定之第三十三條省不得締結有關政治之盟約省不得有妨害他省或其他地方利益之行爲第三十四條省不得自置常備軍並不得設立軍官學校及軍械製造廠第三十五條省因不履行國法上之義務經政府告誡仍不服從者得以國家權力强制之前項之處置經國會否認時應中止之第三十六條省有以武力相侵犯者政府得依前條之規定制止之第三十七條國體發生變動或憲法上根本組織被破壤時省應聯合維持憲法上規定之組織至原狀回復爲止第三十八條本章開於省之規伫未設省已設縣之地方均適用之「第六章國會」第三十九條中華民國之立法權由國會行之第四十條國會以參議院衆議院搆成之第四十一條參議院以法定最　級地方議會及其他還舉團體　出之議員組織之第四十二條衆議院以各選舉區比例人口選出之議員組織之第四十三條兩院議員之選舉以法律定之第四十四條無論何人不得同時爲兩院議員第四十五條兩院議員不得兼任文武官吏第四十六條兩院議員之資格各院得自行審定之第四十七條參議院議員任期六年每二年改選三分之一第四十八條衆議院議員任期三年第四十九條第四十七條第四十八條議員之職務應俟次届選舉完成依法開會之前一日解除之（未完） 
[邵瑞彭進行賄選訴訟]  
邵瑞彭八日致函京師地方檢察廳催促進行賄選訴訟原函云逕啓者瑞彭告發高凌　王毓芝邊守靖吳景濓等因運動曹錕當選爲大總統向議員行賄請依法起訴一案業將告發狀送逹貴廳在案但彭自遞狀之後以北京在暴力範圍之内誠恐該被告等挾嫌尋衅致遭危險現已移至天津日租界息游别墅十九號室内居住倘貴廳認爲有面詢之必要請尅日派檢察官來津就訊一面仍請迅傳該被告等就近訊問俾得從速提起公訴實爲公便再此案無論如何决不聲請撤銷嗣後公件均以親筆爲憑此函即係親筆合併聲明此上京師地方檢察廳檢察長邵瑞彭十月八日 
[曹錕入京前之熱鬧與戒備]  
　　曹錕當選之後京津保三處連日爲慶賀忙爲歡迎忙爲戒備忙京保間不獨冠蓋相望於道即背襄荷槍者亦不絕於途趨炎附勢本屬人類　病故赴保欲求一覘曹錕丰采者門限幾爲之穿據保定歸客所談連日來保表示慇懃者除直系要人外自稱某省代表某團體代表者亦有數百人之多保陽之盛爲空前所未有巡閱使署人員因招待賓客忙得不遑寢食各大旅館　爲巡包租數天其闊綽有如是者獨惜北京巿民尙呻吟於銅元票苦痛之下莫可告訴全城奉令懸旗慶祝三天任執一市民而叩其故則茫然不能作答不識不知順帝之則幾爲中國人之普通性而北京人民久處專制帝皇之下尤恭順無比此有識之士所以主張遷都也曹锟來京之期極速須在今夜（九日）明晨就職吳景濂因憲法會議連日忙碌未便離開故於昨日（八日）三讀會之後自謂憲選均已告成兩手恭捧總統當選證書於昨晚十一時偕同薛之珩隨帶秘書四人軍警若干威風堂堂乘坐花車赴保吳毓麟王承斌熊炳琦等均在豐台等候隨車前往定今日上午十時在直魯豫巡閱使公署行授受證書典禮吳之祝辭備極謟諛曹錕答辭則已由王毓芝等擬就今日不過朗讀一遍而已吳於舉行授受證書之後當然可得一餐盛饌午後即先行回京以便曹到京時再赴車站接駕至保定方面所預備之授受證書典禮則在巡署前特紮一牌樓以示自賀之意舉行禮式時發放禮砲一百零八響此蓋倣照外國慶賀元首之意公府侍從武官長廕昌率同武官處職員全體到保候隨曹入京其沿途警備昨日軍警當局已擬定分配如下㈠自長辛店至西便門豁口由四郊游擊大隊站道警衛㈠自西便門豁口至車站由提署警廳站道警衛㈠車站内站台上由四郊游擊大隊一營分兩層站隊裏層面向車站外層面向站外不得回顧㈠目車站進正陽門中華門至天安門前往西出西長安門至新華門沿途由提署警廳派隊站道警衛㈠目正陽門新華門皇牆外由提署警廳馬隊往來梭巡㈠目西使門豁口至新華門所有沿途經過地段舖户樓房及各巷口由提 
 
 

Page 7

 
 
第一萬八千一百八十六號;中華民國十二年 西曆一千九百二十三年十月十二號
星期五 * *署警廳偵緝隊各該營營汛警區紮守㈠車站内警廳樂隊全部中華門提署樂隊全部㈠車站歡迎人員由警廳特製入站券分送各機關列號登記由警廳憲兵司令派員在車站門外檢騐外交團由外交部派員照料㈠是日軍警機關派出便衣偵探人員一律發給特别執照凡持平時所用普通執照一槪無效㈠中華門天安門車站等處一律紮設燈彩牌樓㈠住舖各户一律懸掛國旗至自保定至琉璃河則由直隸守衛隊擔任自琉璃河至長辛店則由陸軍第九師擔任又聞保定於六日開出兵車一列車七早抵豐台駐紮隨帶有機關槍十架子彈二十箱豐台民房已多奉令騰讓充第二十三師第二十六師軍隊駐所綜計京保綫鐵路上護衞軍隊有四萬人之多統由陸錦指揮可謂非常嚴密矣 
[金佛郎案否决後之各國態度]  
　　金佛郎案自日前衆院將中法協定否决後與此事有直接間接關係之英法義比日荷西葡八國公使即大爲驚詫均各密電本國政府報告否决情形聞八使中以比義兩國公使之態度尤爲憤激各電本國政府陳述意見内容略謂欲將庚子賠欵改用現金本位計算則須援助法國力爭中法協定不應否决現已得義比兩國政府復電照准據某使館消息各國之援助法國力爭中法協定者恐尙不止義比兩國凡欲希望賠欵改用現金支付者均將繼義比之後而羣起援助法國其原因蓋由於賠欵改用現金支付係因中國政府允許將法國部分之庚子賠欵改用金佛郎支付各國遂因辛丑和约之故援例要求一律改用現金支付今中國國會將與法國部分之賠欵改用金佛郎支付之重要契約（即中法協定）否决此實與各國之希望背道而馳中法協定爲中國政府與法國政府所正式簽訂者且爲賠欵改用現金要求之根據義比兩國自不能不援助法國以向中國抗爭即其他各國因自身利益之故亦不得不與義比取一致行動而援助法國 
　　據另一消息駐京英法義比日荷西葡八國公使最近因金佛郎案被國會否决曾爲一度之秘會議聞當日會議之結果决即由法國駐京傳公使先向中國政府提出交涉對於中法協定暫行保留請中國政府於下届國會提出再議一方面由關係各國向中國要求賠欵改用現金以不出席特别關稅會議爲抵抗之武器使中國政府不得不承認改用現金刻聞各國公使對此不久當有明確之表示 
[蘇俄對華僑苛例之交涉] [  智]  
　　農部咨外部商應付辦法 
　　蘇俄聯合政府對於俄國華工苛虐事件政府迭據華僑總會及駐海參崴赤塔等領來電呼籲聞外交部昨接農商部公函云逕啓者接准籌辦中俄交涉事宜公署函開駐赤塔王委員函稱俄國對於貨物之輸出入槪予限制凡出入華商須向俄對外貿易部遠東廳領取允許狀後海關始予放行而華商並無一人取得該允許狀者擬請於中俄會議時主持取消其許可證辦法若會議未開商約未訂以前我國對於俄商店出入貨物亦應嚴訂限制擬具辦法數條請鑒核等語函請查照核奪施行等因到部正核辦間准貴部抄送海參崴范總領事電准海參崴中華總商會函稱蘇俄在其國内設立國外貿易局凡進出口貨如無該局憑證海關槪不准許應請政府速爲相對的報復於上海烟臺青島哈爾濱滿洲里綏遠綏芬河大黑河曁蒙疆陸路各要隘亦設立貿易局以困之凡對俄運貨進出亦須經我貿易局批示給憑照彼收費准則由海關騐照放行否則亦由海關禁阻一面與之開議力爭華工商在俄之自由貿易自由工作明載約章然後雙方解除相對的貿易局制度又據海參崴中華總商會電稱蘇聯政府對於外僑命施國家勞工保險制度商舖中夥工由其規定薪資之數勒令每月納保險費百分之十而另召夥工入其販工會納費百分之二又回國領憑出境收費刻陡增至每人十四元華僑人多而窮不堪其虐懇向駐京代表嚴重抗議速令取銷再前請創設貿易局以爲制俄之計我國尙未見施行聞俄人已在哈爾濱設有貿易局以我之領土竟作彼之屬地更爲無理應請撤查阻止各等語到部查俄國現時對於輸出入貨物須由對外貿易部發給允許狀海關始予放行此種手續於商情自多不便王委員函請於中俄會議時主張取消實爲最善辦法會議未開以前王委員以我國對於彼國家商店及私人商店等在哈爾濱等處所運貨物槪予禁止出口同時並禁其入口固爲抵制之一道不過往來貿易突然斷絕我國商民亦受影響竊恐實行匪易海參崴中華商會請於上海等處亦設國外貿易局藉期抵制用意未嘗不善惟各該通商口岸經營中俄往來貿易者不限於中俄兩國人民他國商家經營此項事業能否守我範圍及能否受海關檢查亦無把握王委員又主張釐訂章程取締俄國國家商店及其他各項辦法專以對待俄商似尙可行至關於蘇俄施行國家保險制度一節華僑營業大都資本微薄此項保險用費殊難負擔似亦應注意交涉酌予變通本部意見如此除分行籌辦中俄交涉事宜公署外相應函請核奪可也 
[美人尊重哈埠主權]  
　　華東通信社消息 
　　美領贊成調查户口哈埠警察總管理處爲保安地面起見調查哈埠中外商民户口函請交涉署轉函各國駐哈領事查照現美領事業將該國僑民姓名住址開列淸單一併送交交涉署轉致總管理處並謂倘該處尙欲查淸美商各住户之人口數則美領事亦願代爲查明云云 
　　美僑汽車遵領牌號哈埠駛行汽車須由特警總管理處領取汽車牌號早經實行亦曾函致交涉署轉請各國领事飭知各該僑民之汽車行户一體催領該項牌號以維秩序茲美領業已函復略云查現除公懋洋行業將汽車牌號領取外其他美國有汽車者不日亦將赴該處請領 
[熊炳琦回濟後之魯政計畫]  
　　濟南通信熊炳琦於七日回濟今日（九日）開始見客幷未談及政事但據其秘書長王亦柳所云則山東政局確將有一番變動王氏略謂省長雖以擬換政財兩廳惹起本省國會議員之反對但因種種關係將來該兩廳長非更換不可蓋漸逵（財政廳長王鴻字）因辦產銷稅惹起罷市風潮保方深致不滿春圃（于元芬字）辦理大選最著勳勞省長已早以政務廳一席許之安能以各方反對食却前言惟關於繼任財廳人物曲卓新雖運甚力現尙未定至於儲材館之設立事在必行徒以辦理大選未暇及此今省長旣已回東擬决計繼續開辦昨已商諭該館館長王訥（敎育廳長）坐辦秦冠之切實繼續進行至三礦省有省長亦甚贊成惟議會所指定之底欵係每年攤還預征之七十萬元今年應攤還之數業已用罄如目前急需接收則或由銀行界墊欵或發行一種有期債券省長均願負責辦理 
　　另一通信熊炳琦於昨日（七日）回省有謂其不日仍北上者有謂其來東布置政局者後說較爲可靠大旨謂田中玉去　决在新總統入京後繼任者有馮玉祥說財政廳王鴻當熊氏在京時曾接得保曹密電有「速易財長免失人望」二語所以遲遲至今者爲大選忙也曲卓新于春圃爲熊氏三使往聘之臣以之長財政長政務爲萬不可改之計畫緃魯人如何反對亦可以新總統之勢力發表之幷以已之全力使之必能到任可謂慷慨而談目無餘子者矣又聞熊氏近以大選告成應於政府建設方面有所建議聞已計定五項電逹曹錕㈠大選後國家建設速行改良（如軍政·行政財政司法外交等）㈡實行大赦及特赦㈢組織元老會位置失意要人㈣改造國家器具計有三項（甲）國會（乙）内閣（丙）憲法㈤消弭黨派以息糾紛又聞熊氏回任擬定應担制憲費用以備籌解聞單案彙集刋布時期費用共二千一百五十元審查時期費用共十一萬七千一百五十元憲法决定時期費用共五萬七千四百元 
[山東各界反對省會延期]  
　　内務部電令山東政務廳組織第四届省議會選舉事務所省議員起而反對要求延期其所持理由有三㈠國會有延期之先例㈡延期製定省憲㈢補足三次常會如政府不允所求則以搗亂手段使事務所不得成立省垣各界人士對此異常憤激擬致電府院洛吳聲明不承認該會延期呈請省公署從速依法組織選舉事務所以備改選幷致函該會質問呈文尙未擬妥茲先將各電及公函錄下㈠北京國務院内務部洛陽吳巡使各報館公鑒議會爲一省立法機關負人民代表責任行動固宜審愼言論尤應秉公蓋不如此不足以副桑梓之寄託也查本届議會自去歲成立以來毫無建樹已屬有虧厥職又欲借題舞弊延長任期其根據之理由以議長選出遲期年半而議會之規定須開三次常會方爲滿期云云竊思本届議會之遲選誰實爲之旣無外累之干涉又非時局之牽掣其議長遲選之原因實由於挾私植黨自相傾軋有以致之他人豈任其咎哉且議會成立一年有奇不能爲人民謀福利專思爲自身　私弊撫躬自問抱愧應深而尤食婪不已包藏禍心違背民意破壞國法從此立法機關長爲其舞文弄弊之地人民代表永遂其植黨營私之圖行見議長永無舉出之日議會終無改選之年天長地久萬壽無疆其自爲則得矣於國法何於民意何查省議會暫行法第三條議員任期以三年爲限任滿改選又第四條任期以議員當選之日起算本届議會自民國十年十月改選成立至民國十三年十月即滿三年自應依法改選曾無延長任期之理由且據各國通例凡議員關於自身問題無自行提出自行表决之規定儻議員認爲本會應行修改之事項須本届議員提出以待下届議員表决方爲合法今本届議員對於自身加薪一案含混蒙蔽竟行通過違法蔑理罪已難緩今又借端生枝提倡延期此例一開豈獨山東受其荼毒勢將全國引起風波公民等爲此披肝瀝陳誓不承認並懇父老兄弟同伸義憤阻塞禍源將不惟山東一省之福抑舉國實利賴之敢佈區區統希亮察山東各界聯合會王勳等五十四人同叩青㈡逕扄啓者閱報載貴會因遲選議長主張延長任期以補三個常會云云披閱之下曷勝駭詫查省議會暫行法第三條議員任期以三年爲限任滿改選再被選者得連任又同法第四條任期以議員當選之日起算各等語規定至爲明瞭焉有延長之餘地貴會自民國十年十月當選扣至民國十三年十月已滿三年依法改選毫無疑義前年雖因遲選議肯未能行使職權其事乃議員自身之咎非關外界放棄職責人民不加指責已屬寛貸又豈可據以爲延期之理由且遍查各國法律議會自身從無議决自身延期之先列北京國會違法延期已招起全國與論之攻轚貴會豈可再步其後麽况此惡例一開將來流弊不堪設想如貴會議員諸公果爲人民負責心熱即不延期則下届改選不無連任之機會勳等爲此深滋疑慮除呈省長與電内務部反對外謹再函違貴會究竟報載是否屬實貴會有無此項主張尙請明白宣佈以釋羣疑山東各界聯合會王勳等五十四人同啓 
[南京快信]  
　　海軍司令署消息杜因曹堅留在京將在海軍總長 
　　府顧問溫雄飛由京來寗即轉車赴滬唐埋祺啣國院密命由漢來寗謁見當局後即由津浦車返京 
　　陸軍測量局奉令製各要塞軍用地圖國慶亦未休息 
　　各省立校長在敎育會寗事務所開會結果共同索薪催發經費 
　　警廳手槍隊未列入預算刻商由商會酌量補助 
　　全國商聯會蘇事務所定五日召集各幹事討論捲烟稅徵收方法以便向省廳建議 
　　江西募兵委員謝瑞和由魯招新兵二百餘名昨過寗　輪赴赣 
　　范源濓過寗赴津 
　　江寗交涉員温世珍因病請假赴滬就醫 
　　如臯縣知事呈報該縣各區組織市鄉聯合會簡章省　察核内容多與市鄉制不合批駁不准 
　　昨晚有難民百餘人來露宿儀鳳門口由警署照料 
 
 

Page 8

 
 
第一萬八千一百八十六號;中華民國十二年 西曆一千九百二十三年十月十二號
星期五 * *自由談 
[一知半解] [  菊影]  
　　　　寫字患紙陳不落墨者以肥皂共墨磨數次可免或以滑石布包粉擦之亦騐 
[說蟹] [  瞿道援]  
　　金風洊爽玉露涵凉新榖旣登又届蟹肥時矣東籬獨酌把酒持螯令人慕陶徵士之高風焉爰掇拾關於蟹之瑣事筆而記之以供食蟹者之談助 
　　蟹介蟲也身有厚甲足尖鉗利頗類武士之披堅報銳人或近之則雙鉗怒舉莫之敢攖殊不知人乃自其後而擒之卒難免於鼎鑊之烹是亦足爲瞻前不顧後者戒也誦某士人「秋老難逃一背紅」之句不禁重有慨焉嗚呼彼人而蟹者可以悟矣 
　　蟹之别名曰「無腸公子」見抱朴子「橫行介士」見蟹譜陳簡齋詩「但見橫行疑是躁不知公子竟無腸」 
　　石頭記中詠蟹詩「眼前道路無經緯皮裏春秋空黑黃」駡得痛快淋漓眞可推爲食蟹絕唱 
　　鹹蟹產於寧波一帶形狀與普通之蟹迴殊甬人嗜食之醉蟹係將活蟹浸於酒内而成味雖佳但未經煑過恐不合於衛生也 
　　美國哈定總統逝矣哲人其萎爲之憮然聞其疾因中蟹毒轉成者然則蟹固有毒也友人某君謂與其讒涎直流而生不如食河豚而死余則謂爲區區一介蟲而死究不値得也唐陸龜蒙有蟹志宋傳肱有蟹譜 
　　蟹之小者曰蟛蚏中者謂之蟹長而銳者謂之䗻䘋大者謂之蝤蚌宋陶榖使吳越忠懿王宴之命自蝤蚌以至蟛蚏凡十餘以進榖曰眞所謂一蟹不如一蟹也此語多借以喻人捕蟹者必於夜間燃炬於水濱或沙灘上則蟹見燈光皆紛紛至俯拾即是毫不費力也噫彼之所謂光明者殊不知正墮入黑暗之道線耳 
[雕刻談片（下）] [  李寓一]  
　　米氏而後經十六十七世紀代有傑出及十九世紀中葉有羅丹者技術之精爲米後第一人所作（思想者）係裸體健兒坐思之像表其强健之生靈能深入内部而把持其魂魄時人稱之爲仙人之畫家其畫室中常有多數裸體男女（即模托兒）隨意動作或舞或事不拘形式羅氏處於其中迴環而視之偶有所得即向模托兒曰請注意此姿勢乃就其姿勢而作粘土之雛形隨後再加以細琢之功彼終年致力於此每日工作必十四小時飯後常至附近公園散步星期日與其夫人至酒排間聽音樂自以爲至樂之事爲人極忠實平生傑作甚多俱含有雄健熱烈之情或謂其爲鐵工生活之眞相面兼當熱情者不虚語也 
　　總之西洋之雕刻咸以偉大眞實爲尙至若吾國之稽康以一桃核雕七十二獮猴王叔遠以寸徑之木爲宮室器皿鳥獸木石各具情態者則未之聞也 
[缶廬八十壽誕紀事] [  凌虚]  
　　安吉吳缶翁以詩書畫三絕主盟壇坫執滬海藝術界牛耳者二十餘年生平所作尤以篆刻爲最擅長光復後棄官鬻書畫自給東人士爭輦金購之書畫名乃大噪而篆刻之名自此反爲所掩翁亦病臂苦顫自樂以書畫應世不復手持寸鐵矣翁家世科第洪楊亂後以從九一官淨湛吳下積資至縣令階曾代理安東縣一月即謝去故其印集中有一月安東令之印章當時抑鬱負氣可想見也遜淸失國翁以書畫見賞東人之故竟積產至十餘萬金今年臻杖朝精神鑊鑠燈下猶能作細書雅好度曲得意時恒嗚嗚倚節而歌少時曾習拳術雖日久遺忘猶時熊經鳥伸作勢示人以槪翁生仲秋八月朔日因少子東邁摧稅浙中未歸故展緩至九月一日（即雙十節）舉行翁寓北山西路吉慶里以鄉誼假座對鄰絲繭公所舖設壽堂先期攝影八十自壽三律詩手寫本分致親友及當代名流乞和聞將刋印專集徧酬作者留爲紀念壽堂所懸即尋常經見之絲織品軸幛一項已覺燦爛光華目迷金碧極公所房廊之寛大猶苦疊床架屋隘不能容反使後至者懸無隙地竟得積薪居上此種景象已極富麗矣尙有一端爲滬上富貴人家所經見亦爲勢力金錢所萬不能辦到者即合滬海江浙等處名流人人各有饋獻就中壽文自孫乙盦撰朱古微書及浙江盧督辦贈諸貞壯撰莫伯衡書者爲最此外則田梓（桐）任堇叔（堇）等皆有和章祝畫有吳下顧西津崇德吳抱鋗之山水化佛錢玉齋之佛像固爲美不勝收尤以呂選青（萬）郭和庭（闌祥）樓辛壺（邨）宋履谷（士福）吳仲熊（楷）之重色 
[今年双十莭云感想] 大青綠山水爲最入古皆停雲社社友也寒雲主人以文字氣類之投不惜粉墨登塲串演小宴一折媵以荀郎慧生（即白牡丹）之麻姑獻壽一時淺斟低唱文酒流連洵屬賓主東南一時佳話云（未蓋章） 
[捧曹大總統憚] [  丁戊]  
　　歷史第一曹丞相曹參也參由文而武又由武而文假托黃老創『規隨主義』爲官僚吃飯秘訣捧曹參者必進而捧曹大總統 
　　歷史第二曹丞相曹操也操有爲天子之志而未能陳壽史以爲『非常之才超世之傑』捧曹操者必進而捧曹大總統 
　　八仙中有曹國舅無事蹟可考然而捧舅者必進而捧曹大總統 
　　曹莊不知何許人能殺狗勸妻世目爲孝子演爲戲劇捧孝子者必進而捧曹大總統 
　　吾國第一女著作家曹大家也今世紀女權瀇張女學發逹捧曹大家者必進而捧曹大總統 
　　淸史最有關繫之娼婦曹夢蘭也曹氏號爲賽二爺孽海花一書即以其人傳捧賽二爺者必進而捧曹大總統 
[征樓小語] [  征鴻]  
　　賈寳玉覩閨中姊妹雲散風流不禁大慟此固性情中事不僅寳玉爲然也僕於親串中有之子于歸者胥弗住豈與寳哥哥同調乎 
　　此來離婚告白中每有不守婦道語爲離婚之唯一理由然此語殊雋妙思之令人忍俊不禁 
　　僕性喭蘭閨小語每受嗔於粲者閒嘗自悔終以結習難除一日又蹈前轍將受嗔矣亟自白曰腸經百折猶嫌直語甫竟彼人笑曰能作此語可恕矣 
　　　以情天歷刼每作逃禪想一日告宛君曰予將效寳哥哥剃髪出家矣宛曰何日儂將送君登彼岸曰期得如林妹妹其人者相與俱往耳一時播爲美談日者與宛君游半淞園登迎颿之峯四顧若失宛忽以前語相調余乃口占一絕云願學情痴不學禪鴛鴦生小自相憐桃花落後潘郎老又與神仙一比肩蓋不敢以黛玉擬宛也 
生平獨嗜兩說部紅樓與水滸耳一則大刀闊斧近剛一則密意深情近柔兩者兼發剛柔相濟矣 
社會小說 
[人間地獄（一八七）] [  娑婆生]  
　　第五十六回雪夜度凄凊量珠換夢銀燈照憔悴射藥回春 
　　白蓮花心中雖是着急但也無法可施趕緊將身體再往裏床一縮這時候小阿妹早已將嘉興老大的枕被携來隨手替他舖好嘉興老大叫小阿妹你去睡吧小阿妹答應一聲去了白蓮花心生一計假作鼾聲嘉興老大也不說什麽鑽到被筒裡來睡了白蓮花始則假作鼾聲後來也蘧蘧入夢夢中的境界忽而是戚志勇和他奮力糾纏忽而是程藕舲情詞婉變忽而是小衛語重心長他一個人周旋在這三者之間一時眞難安排得下不覺急得哇的一聲哭了醒來却是南柯一夢心中不免感慨了一回心想愛我的人多了自已也是一種苦境到了次日嘉興老大預先起來迴想昨夜數說白蓮花說得十分厲定過後思量也覺得過火生怕白蓮花動氣到了吃中飯的時候嘉興老大特爲親自到床邊上來喚了白蓮花兩次白蓮花起來以後嘉興老大早已揀白蓮花喜吃的小菜買了兩樣來擺在桌上給白蓮花吃白蓮花到底是一個天眞爛漫的女子禁不起嘉興老大幾番敷衍一套假仁假義的話白蓮花便也不再倔强到了下午白蓮花梳洗打扮已畢嘉興老大却先向他開口對白蓮花道這時候離出堂唱的時候還早昨天夜裹程大少叫局你又沒有去恐怕他要動氣了這時候我也沒有什麽事我和你一同到旅館裏去看一看程大少總算我昨天不好打電話得罪了他請他不要光火白蓮花搖搖頭道我不去他正正派派來叫局我我們還搭架子不去難道送上門去嗎這個臺我坍不落你若得罪他你一個人去賠不是便了何必拉我一淘去我不去我不去 
三言兩語[  鵑]  
　　跳過了加官大登殿也很熱鬧的演過了然而難演的戲以後正一齣齣多着看那新角兒如何應付過去上塲容易下塲難他全沒有想到只怕將來總有捱茶壺茶杯的一天看客們且耐心兒瞧他演下去再凖備着喝倒彩罷 
 
 

Page 9

 
 
第一萬八千一百八十六號;中華民國十二年 西曆一千九百二十三年十月十二號
星期五 * *   
 
 

Page 10

 
 
第一萬八千一百八十六號;中華民國十二年 西曆一千九百二十三年十月十二號
星期五 * *國内要聞二 
[美國將增加長江駐艦]  
　　在華美僑呼聲之效果 
　　字林報五日北京通信云近來任華美僑對於美國駐華沿江軍艦之不適用討論已經數月至遠東美官界討論此事則已數年近來中國時局不穩美國在華海軍力實有不能不增加之熱其應增之艦爲淺水而具高度威力者如巡洋艦毀滅艦等足以保護大商埠而不能用以保護在重慶長沙或梧州之外人利益蓋近年内戰匪亂時在此等處之外人生命財產最爲危險也在華美國砲艦中祇有兩艘可在長江駛至漢口以上在珠江西江駛至廣州以上現皆服務於長江上游此兩艦搆造均不善駛行甚緩不適於用至其他砲艦則完全不合警備之需早應拆毀矣距今未久有一號稱保護長江外人之艦經美員視察據其報告云該艦不合與他艦並泊或沿船塢停泊每小時又不能行至八英里以上又謂如在該艦上發砲該艦將不勝震動而毀傷矣此等事實使在華外人大爲不安而華盛頓絕無回響直至近來中國不穩消息頻傳此等外人之呼聲居然能動美政府數部之聽知有立即增加在華美艦設備之必要前此聞美海部擬於本年預算中加入淺水高力之江艦四艘現又聞美政府鑒於臨城刦車案及長江外僑被攻等事擬請國會撥欵共造合用之艦六艘又據宣布將有掃水雷艦兩艘及宜於江行之小艦兩艘被派由火奴魯魯來華加入揚子艦隊凡此皆足使在華美商欣慰唯聞國會中一部分議員尙表示反對謂善良美人何必獎　其居留於異敎之國中而不返美盡其公民之責任也 
[湘省停戰議和之趨勢]  
　　距解决之期尙遠 
　　湘省和議倡始於第二師長魯滌平而魯因恨護憲軍唐旅長生智殺其妹丈幾欲加入譚方幸魯部第三旅長劉鉶由漢馳回繼成其志乃擇定湘潭縣屬姜畬市鎭爲和平會議地點簡稱之曰和會趙方所提條件五端一請譚離湘二去蔡三懲辦朱耀華四各軍均歸原防五修改省憲譚方未提條件主和之第二師加入兩條一趙省長依法向議會辭職二省長由省議會依法選舉繼任人物魯滌平請加入懲辦唐生智一條劉以爲不可乃作罷劉由湘潭到省以此情報告趙氏經趙默認護憲軍要人請劉加入護憲劉曰朱團叛上我不忍與師長分家爲朱團第二惟决不與護憲軍爲敵省岸對河尙有蔡軍我擬率中立軍駐對河令蔡軍撤退即所以報也四日劉再赴潭與魯細　節末魯駐湘潭雲湖橋距和會僅數里湘潭縣城係魯劉所部袁團駐守近傅袁已加入護憲逐走魯氏此說不確惟袁暗中早已表同情於護憲軍而魯之不能加入譚方此亦其一也 
　　一面議和一面未全停戰湘東湘南皆無戰事發生惟省城對河爲蔡鉅猷部扼守因護憲軍江防嚴密不能渡河遂晝夜鳴槍不已流彈傷人傷屋不一而足遂有美副領事阿其森兵艦艦長克福爾等從中調解約兩岸兵士不再放槍雙方皆已允許故五日起已無槍聲二日阿領又謁楊交涉司長阿云我欲恢復湘江航路交通擬請對岸軍隊開退或改由魯師長中立軍隊駐紮對岸免發生槍擊然險以對岸營長無此權力擬定六號偕同美艦長親赴湘潭姜畬和會與各方接洽一切請電知沿途軍隊保護放行並電知二師軍隊接護聞省方已予承諾美領艦長擬於七日午前乘汽划赴潭矣 
　　關於和會之事旅鄂湘人等組織湘事和平會旅京湘人等則發起湘鄂和平會而在省各法團亦每日開會一次討論進行語雖空泛亦不可不有此點綴也現各團等已推定代表往和會要求列席有議决權惟和會主體爲譚趙雙方各派軍事代表五人秉承各軍長官意見恊議未知能容納此多數之團體代表否即能容納亦必僅能旁聽而無議事權可無疑議軍事代表均已於三日以前齊集姜畬五日開議譚方係謝國光吳劍學所派趙方係葉開鑫賀耀祖所派譚方之蔡鉅猷應有派選代表權而魯滌平並未電約謝吳亦不徵求蔡之同意意存渺視令人難堪然蔡以和會與本身有切膚之痛不能漠視已不待各方之同意派代表周翰赴會趙方之唐生智因與主持和會之魯胖子有仇魯未通知唐亦未過問至譚趙二氏則旣無代表亦未表示任何意見似取聽任主義姜畬小小地方不謂近日冠蓋往來頓成重鎭然則地名亦有幸有不幸也 
　　和局之成否視各方情勢爲定譚趙之不能併立固無疑矣而能相携下野讓諸第三人主持湘事者則雙方將領皆未嘗不可遷就然譚趙决不肯出此也（第三者非林支宇即魯滌平）不和則必再戰戰之結果奚似人人皆蓄此疑團譚無後援其兵力以謝國光爲主吳劍學所部耗散蔡鉅猷兵多而無用其　討賊軍皆烏合之衆耳故譚之兵雖多於趙而不如趙之精悍譚之地域雖廣於趙而不如趙之團聚然趙之後援爲北兵北兵　後　直賞　耳趙兵又太少不敷分配故湘事之解决仍視中立之第二師爲定第二師之非純粹中立全省皆知然譚趙皆不肯下台第二師無由脫穎而出自居於第三者地位師旅團長等又同床各夢表而通力合作祈禱和平實際互相牽制不能爲左右袓故湘事距解决尚遠戰旣不能和又不得徒延長小民之痛苦而已（華） 
　　另一通信云湘省和議已於本月五日在湘潭姜畬之王湘綺故宅開始查姜畬在湘潭之東南三十里爲通湘鄉大道年來雖修有潭寳軍路然汽車尙未開行此外舟楫不通電報須至湘潭總市拍發郵信往來亦極遲滯故和會形勢如何傳者雖多然大半不足憑信因交通之不便遂使消息不能靈通殊戚困苦惟此次和會不第關係湘省且關係南北問題開會情形實有不容不爲紀載者爰就各種傳說中擇其比較的爲可靠者述之至究竟是否確實俟將來印證可也 
　　和會之中其最關重要者一爲省憲問題一爲潭趙進退問題一爲處置蔡鉅猷朱耀華唐生智等問題此數項如能得相當之解决其他即可迎刃而解現在省憲問題已經决定修改至如何修改之處則付之將來之民意機關潭趙之進退問題調人已提有辦法係雙方均解除現有名義譚部退歸衡陽蔡部亦屬之譚氏則退至常德一帶）趙部退至平江岳州等處將長沙讓出另舉一臨時行政長官維持政局現狀俟各方均肯認爲有效之省議議產出再選舉正式省長此項辦法究竟譚趙本人能否承諾尚不可知而於此臨時行政長官之人選即已主張不一除魯滌平爲現在主持和議之人當然不肯擔任以避嫌疑外有主張推選宋鶴庚者謂宋爲現任高級軍官又爲中立派人物以之擔任臨時行政長官實甚相宜有主張推選林支宇者謂林爲民意機關領袖且又極力倡導和平輿論所歸實較宋爲妥洽有主張推選曾繼梧者者謂此次政事宋林均非絕對超然派以之過渡恐有未宜曾在軍界中資格旣老其操行又卓絕一時於此次政事且無絲毫關係過渡人物實以曾爲最妥主張旣異討論遂無結果若蔡鉅猷則爲趙方所必欲將其免職者朱耀華則爲趙方所欲懲辦者唐智生又爲魯部所欲懲罰者然譚趙則均不能承認形勢如此是目下尙無接近希望此則看調人之能力如何耳頃聞衡陽方面謝國光吳劍學兩氏曾致衡方五代表一電提出應提之條件㈠服從大元帥主義及其命令㈡省憲廢㈢湘軍團結一致對外觀此則與趙方條件相去甚遠但此電爲支日晨所發係在和會開議之先開會後或者業已讓步亦未可知也（粹） 
[譚趙相持中之長沙外訊]  
　　湘趙羅掘欵項省城勢難久據　　 
　　字林西報長沙二日通信云趙恒惕與葉開鑫賀耀祖等今仍在長沙宋鶴庚第一師長已被解職由賀耀祖繼任師長賀之旅長由第二十八團團長鄭鴻海升任雙方軍隊十二日來仍於對江列陣兩軍時發槍互擊兵士並無死傷惟城内則反死數人趙軍係由屛蔽長沙之江中洲地開槍蔡軍則東向還擊故居住洲上之中西人民大形不安江以西之人民半月以來久與省城斷絕交通以素無積蓄食鹽及其他必需品均感缺乏彼輩僅許於日前下午過江一次而時間則限定一小時耳蔡鉅猷氏現在長沙益陽間之寗鄉距省僅一日程也趙派日來在省羅掘欵項幾於無微不至遣人挨户預收二個半月房捐收捐後並不給收據亦不登記長沙知事於趙軍返至長沙向其索欵八千元後即行逃匿已另有人接替接替之人以二萬元謀得此缺此欵渠言須由各紳士分别擔負其所列紳士共有一百八十人現正在分别拜會居民紛紛遷徙長沙與他處現惟外輪可通以是該輪等乃擁擠非常至市面之各大絲綢舖自戰爭發生以後久已成爲空店乃今忽貨物羅列市况亦異常興盛並非亂事之徵象惟人人心中以爲趙派未必能久留長沙現聞北軍已將岳州至汨羅各地先後佔領長沙地勢旣不可守而從湖北方面觀察又不宜於從此進攻故湘人均以爲即使譚軍已入長沙吳佩孚於佔據上述地點以後當不致再向前進攻蓋以往事證之援湘兵若過長沙即損失多而利益少洛吳亦熟悉此情形者也 
[東江最近戰訊]  
　　許軍攻克河源 
　　陳軍陳修爵及李易標謝文炳等部自博羅被聯軍痛擊後即向河源逃竄聯軍啣尾追擊彼亦不敢回顧潰至河源恃有林虎由漳州開拔來援節節佈防大有負嵎抵拒之勢詎林虎　部師至老龍·即按兵不前要求陳烔明發給欠餉始肯前進乃陳不能應付林部隊伍鼓噪異當此中情形被許崇智探悉各將領即會商於總指揮張國楨趁此時機進取河源張亦以時不可失遂在九月二十九三十兩日下令第一三八等旅分三路向河源進攻李福林全部則爲後備分由泰尾觀音閣廻龍各處長驅直進河源之陳李謝各部猶未覺許軍之行動也及聯軍將到河源十里以外大舉撲攻駐城外之敵措手不及紛紛退入城内至一日晨許軍日進迫城下彼猶據城强頑抵抗戰至申刻許軍已將城之南門佔據許軍旣攻進南門彼敵猶捕東西北各門巷戰　日雙方死傷亦衆敵不能支紛紛棄械逃走被俘虜及傷亡者千餘人至三日晨早敵乃衆可源紫金方面瀆退許軍遂於是日中午完全將河源攻克當電大本營報告云我軍第一三八等旅江日已完全將河源城克　共獲機關槍八架步槍千餘枝敵死傷及被俘共約千五百人李易標謝文炳兩殘部完全潰滅 
[浙公團之救國運動]  
　　浙江救國大會十一日致張省長代電云昨日露天大會對於國會議員賄選總統羣情憤激一致否認並議請鈞長與中央脫離關係宣告獨立公理事實勢所必至應請鈞長俯從衆議即日施　應爲公感又通告各團體各學校云非法總統居然登台國民若無堅决主張迅速設法打倒我國前途必爲印度　鮮第二爲此定於本月十三日下午二時假省敎育會開代表會議務請各學校各團體推定代表届時蒞會共策進行母任企禱 
　　杭州學生救國團通電各省軍政長官云曹錕毀法亂國凡屬國民同深義憤冋憶洪憲之役非蔡松坡起義於昆明日月無由重光復辟之舉非段合肥誓師於馬廠共和勢將淪亡以今方昔理無二致公等誼屬國民責無旁貸尙望誓師討賊共舉義旂馬首所指偉續可期本團已集合同志誓死討賊深願尅日會師北伐共淸妖孽耿耿此心伏乞鑒察又電本省軍民兩長云曹錕蔑棄法紀賄買總統凡屬國民同深義憤鈞座旣有感支兩電表示於則自應堅持於後默察曹氏廉恥業已喪盡非筆墨所能醒悟尙望厲兵𥞊馬大張捷伐生等願效命彊塲躬爲前驅竭誠陳詞伏乞鑒納 
[蘇省敎育經費之籌議]  
　　擬加漕糧附稅一元 
　　蘇省敎育專欵十二年度收入項下列紙烟特稅一百萬元現在紙烟稅因議會方面發生阻力開徵無期即使開徵欲收百萬巨欵亦實毫無把握但敎育支出已照預算案實行財政廳無欵應付困難已逹極點昨聞官廳與議會及敎育界人互相計議籌欵方法只有漕糧特稅加收附稅每石一元其所持理由有三㈠售制漕糧折價按年由舊司查照新米市價核定每石收銀若干隨徵公費四分之一水脚火耗十分之一自民國元年省議會查照當時全省米價平均定爲每石正稅四元所有辦公火耗白糧黑豆糧局淸賦塘工堤工學捐　治各捐一律剔除統收附稅一元迄今十有二年米價每石已漲至九元以上如依舊制歲更一率早應加徵現加敎育專欵附稅一元不加正稅輕而易舉㈡境今徵收漕糧仍係沿用淸初舊制所定科則最高田則每畝科米不過一斗最低田則每畝科米二合九勺以稅率計之僅爲値百抽一現擬酌加附稅一元以田之肥瘠分配負擔旣輕且昭公允㈢省敎育費欠已三月需欵甚急冬漕以十二月十六日爲開收之期一經議决通令全省實行年内可得巨欵挹注不必另設徵收機關毋庸另訂徵收方法視紙烟特稅辦法事半功倍惟此案須由省議會通過現在議員在省人數不足半數開會無期敎育界現擬將此案送會·列入議程討論不知議員對之能不反對否也 
地方通信 
[崇明]  
　　小學校反對賄選之表示縣立第四高等小學校聯合堡市各小學校於十月十日舉行反對賄選大游行上午十時許各校齊集四高操場行國慶紀念禮畢整隊出發游行南北堡鎭各學生手執小旗上書「反對金錢總統」等字樣高小學生並隨處講演是日參與游行者爲四高·震東·堡南·堡北·堡東·堡西·求已·新民·南堡女學北堡第一等十校學生約四百人甚爲熱烈 
[金山]  
　　國慶紀念狀况今歲雙十節慶祝僅敎育界略有組合其餘各界俱見寂靜通俗敎育講演部發起同樂大會預定娛樂節目朱涇市各學校加入者不少晚上更有仁存學校提燈慶祝又東一鄉學校聯合會會長顧景賢召集全鄉學校至西來庵舉行慶祝下午幷由各校學生表演成績黃耳校沈生鳳齡演詞淸晰態度自然最爲出色縣立五高童子軍三隊亦到場服務幷練習烹飪計是日到校十一學生約五百人兒童家屬及來賓亦頗不少興致極形濃厚惟聞對於國事則俱抱優時之感焉 
[松江]  
　　東大水利調查員蒞松東南大學農科孫純武黃同義兩君調查水利水稻業於前日到松當由縣農會長吳步蟾導往黃浦南北岸查視一切不日即須離松 
　　二女高運動會紀楓涇第二女高新校舍落成後校長葉景秋特定雙十節開紀念運動會是日松江温縣長特委三科主任頗稼軒君敎育局亦派二股主任倪汗忱君蒞會參觀共計來賓一千餘人會塲秩序甚佳自午後一時起表演各種跳舞徒手姿勢均甚嫻熟來賓咸爲鼓掌尙有來賓運動如第三高小之疊人山十三國民學校之化裝跳舞莊諧雜出觀者咸表滿意云 
　　楓涇救火聯合會成立楓涇救火聯合會選舉職員情形已誌前報該會特定於雙十節開成立大會並請正副會長及會董評議等就職是日下午一時止會職員蒞會者已有一百五十餘人之多先爲全體會員向國旗行三鞠躬禮後則爲會員與職員行相見禮畢始由臨時主席沈肖杞報告經過情形並請正會長葉桐叔副會長郁頌谷葉甘卿·會董李禹門程頌淸等相繼演說措辭均頗憲切散會後即全體攝影以留紀念 
　　雙十節晚之提燈雙十節日間各界慶祝狀况已紀昨報是日晚間各界又舉行提燈大會天馬山之承志中學聞信於傍晚趕到先至公共體育塲等候六時許各團體相繼蒞止七點鐘出發首爲松江各界雙十慶祝會次爲救國同志會松江市敎育會小學校長聯合會省立第三中學天馬山承志中學松江成衣公所景賢女子中學聖公會維四學校三益鈕扣工廠東吳第四高小樂恩益德會孤貧兒院警察敎練所等十四團體前導有各界慶祝會大燈兩盞上書「國慶不可不祝」「曹逆不可不討」等字樣自體育塲出門過普照寺橋東進察院衖出府頭門向西出城過嶽廟街時三呼民國萬歲旋一直至塔橋西有東吳聖經學校鳴鞭砲數千響歡迎入内繞行一周即經秀塘橋過陶行橋而回 
　　催修海塘工程之省批松江縣地方欵產經理處前以金山嘴塘工險要呈請省長催委復勘撥欵興修現奉省公署第四六四一號批示云呈悉此案早據委員復勘呈復先修第二段尾工並已令財政廰撥欵江南水利局轉飭籌備興工矣仰即知照此批 
　　保護鐵路橋樑自津浦鐵路臨城車站發生巨刼案以來中國國有鐵路均派軍隊駐防鐵道保護行旅茲聞沿滬杭甬鐵路之楓涇石河蕩間之第三十六號鐵路橋樑昨由駐防楓涇之第六混成旅第一團第三營馬營長飭派步兵一排計十四名並排長一名前往該處駐防又松江間之第三十四號鐵路橋樑由駐紮松江之浙軍第十師所部之衛隊團兵士一排計二十名並排長一名均於昨日分别前往以資保護行旅 
[蘇州]  
　　國慶祝典記詳本届國慶紀念日狀况略情已紀昨報茲悉是日政法軍警各長官均於上午九時齊集道立苗圃舉行典禮各校學生皆於午前十時制服整隊齊集公共體育塲慶祝原擬即晚舉行提燈因時局關係恐各界誤會臨時由蘇州學生聯合會通告取消商界由總商會長貝哉安召集會董四十餘人於上午十二時在會行禮午刻並設盛筵全體會餐商團則由團長鄒椿如姚淸溪召集支部長偕同敎練員各率團員戎裝荷槍整隊前往蘇商會行禮當塲由會欵以茶點整隊出會分道各歸 
　　新舊警廳長接替警察廳長省委趙連璧接替趙字金城直隷人年五十二歲前曾在蘇第二師部充任營長趙奉委後已於昨日（十日）下午四時由寗到蘇車抵站時本地軍界如第二師五六兩團長及各營長以有舊誼均至車站歡迎警界自督察長科長科員以及各區署隊所職員等亦皆至站迎接次日（十一日）上午入城拜會各當道即日下午四時到廳接篆前廳長李明遠現正督率部屬趕辦移交手續交卸事竣擬即赴寗警界定於十一日午刻假宴月樓菜館爲李氏公餞云 
　　賑濟日災無需米糧吳縣知事公署奉省令以准日領聲明國内積糓尙敷災民需要除已運出萬擔外嗣後接濟當以賑欵及他種需要物品爲限無庸再運米糧等因並准關監督兼交涉員函同前情郭知事擬轉行商會通知米商業公會嚴禁私運以免民困幷出示布告 
[常熟]  
　　理科省視學在常視察理科省視學吳和士於十月一日到常先在城内各校視察並及敎育行政事項八日下午在縣敎育局始集敎育行政人員各校校長及理科敎員開談話會發表意見演講理科敎育之種種問題討讑今後進行方法九日赴鄉視察大約尙有多日逗留云 
[無錫]  
　　水警駐防呂港口駐錫江蘇水警第二區長師蘭亭君以縣屬與武進交界之呂港口爲太湖入境要道特撥派水警巡船前往駐防以維治安聞該港口離武進縣之雪堰橋鎭祇三四里路程該鎭人民見有巡船駐防頗以爲異云 
[鎭江]  
　　迷藥害人之定罪販賣夏布客人鄒潤卿隨帶提箱一隻内貯現銀三百七十六元鈔票一百零九元小洋四百四十九角於上月二十六日由溧陽行抵丹陽埠頭爲同舟張玉林所見心起不良邀鄒同住共和旅館次晨即以藏有迷藥之月餅送與鄒食食後同赴車站鄒即毒發倒地惟心尙明白喚警將張拿獲轉送丹徒地方檢察廳起訴同級審判廳供認屬實復經鐵路醫生化騐餅内有印度麻雅片精及黃糖等物業經地審廳判處有期徒刑五年以昭炯戒 
　　往游湯山之便利鎭江華洋義賑會實行以工代賑辦法將賑欵撥充修築鎭湯汽車路之用現該項工程已逐段告竣不日即可開行該經理西人馬禮逹爲便利乘客起見特在南馬路朝陽樓對面合新公司内附設一售票處以便往游湯山者可直接在鎭購票云 
　　知事下鄉秋勘丹徒縣知事翁有成兩次下鄉查勘秋成幷乘便會勘　船山界址現以西南方面尙有三四鄉未及往勘故又於九日出發前赴歲豐仁讓等鄉繼續查勘約需數日方可公畢返署云 
　　校塲收歸市有北門城内大校塲一帶地方本屬城區管轄民國初年辦理選舉焦東鄉董吳雲書調查選民致將該地劃入鄉區現市議會成立經議員提議擬仍收歸市有所有市鄕界線以龍埂爲界埂東屬鄉埂西屬市業經議决幷呈報縣署備案矣 
[揚州]  
　　各界慶祝國慶國慶紀念日機關點綴爲中交鹽各銀行及運署駐軍住所各以松柏紮牌樓懸燈升旗嵌以國慶紀念字樣其他團體亦懸燈升旗結綵學校方面除例行放假外縣立第一初中學生及貧兒院學生舉行大游行第二初中則開游藝會駐掦陸軍黃旅長因奉軍令舉行慶祝則集排長以上之軍官及警察官吏縣知事商農學各會長緝私統領代表陳淸源揚由關監督劉曉齋等假司令部舉行慶祝典禮其秩序㈠奏樂㈡唱國歌㈢讀祝詞㈣行慶祝禮 
　　局長提出條件新委江都敎育局長俞錫榮已將委狀退還縣署曹知事仍令屈就故俞提出條件三項缺一不行㈠雖充敎育局長仍兼第二初中校長㈠胡勸學所任内欠薪槪不負責㈠確定發欵日期由縣負責究未識曹知事能准其要求否也 
　　會議敎育經費江都全縣敎育經費前已發至七月其餘迄今未放敎職員聯合會特於昨日（九日）假勸學所樓上會議索薪辦法結果推代表戚素秋陳含光等謁見曹知事請求設法維持以維敎育現狀 
[高郵]  
　　委定户籍員高郵自治區域曾經議定城市鄉計九區茲經胡知事委任各區户籍員姓名如下第一區張開芬第二區張正邦第三區李書田第四區從友生第五區王臣樑第六區徐錦鈞第七區李祖藩第八區張嗣仁第九區虞書 
[如臯]  
　　縣知事訊押訟棍如臯新縣知事蒞如後深知訟棍據出國民注意整頓一面滬員密訪一面　承　對於敎唆誣控案件依法從嚴懲辦現已訊押著名訟棍錢文卿徐海珊等數名準備嚴懲 
[南京]  
　　實行收容乞丐殘廢省警廳所辦之乞丐收容所及殘廢收養院業定十月十五日起實行收容收養現已令飭隊長撥派長警兩棚以一棚駐隊聽候轉送事宜一棚常川駐紮所院於十月六日以前前往該處聽從該所院主任指揮遣派免致誤事並飭所撥長警姓名造册具報以憑查考矣 
[徐州]  
　　巡迴護演員抵徐省立敎育圖書館委巡廻講演員王昌誌來徐講演抵徐後即與敎育局接洽地點經指定城隍廟雲龍舞臺及四關空敞處開始講演矣 
　　剿匪皖軍過徐皖軍前在雙溝南剿匪生擒二名斬首七級幷奪得槍械多支八日整隊回皖過徐當乘津浦車遄赴蚌埠矣 
　　車站緝獲積匪昨日（七日）隴海車到站時乘有邳縣郭李兩姓拿獲八義集匪首劉彦章一名當解入鎭署訊問供認積案不諱查該匪在蘇州邳縣等處均經懸賞通緝云 
[蕪湖]  
　　當塗縣修倉積榖當塗縣向有隨漕帶征之積榖基金一萬五千元上年劃抵省　府金庫劵四千元餘欵存莊生息由商會長鍾運珊保管現地方公民聞有少數人欲提用此欵具呈督省兩署請予保存業奉馬呂兩長電飭胡知事轉知各公團及地方士紳購辦新榖備荒不准别用故鍾會長昨在商會邀集各界開聯席會議一致主張修倉辦榖散會後隨即咨胡知事轉報兩署備案矣 
[湖州]  
　　學界反對賄選賄選成功後此間學界除通電聲討外並於今日（九日）午後全體男女學生齊集公共體育塲討論對付辦法旋即整隊遊行舉行示威運動各執紙旗上書「否認賄選」等字樣沿途散佈警告傍晚始各折回原址疾呼而散 
[杭州]  
　　省議員槍斃出缺之遞補浙江省議員魏澤寰因與嵊匪案有通同關係經盧督辦飭拿來省日前由軍法科提訊後已於九日下午一時半在陸軍監獄槍决其家屬居住西湖瀛洲旅館八號房間始於三時得悉其妻與其子子文子範前往昭慶寺後而義　認柩嗣因天色已晚又未請到陸軍監獄署領條未能擅自移動至十日早晨由監獄署將領條請得乃報由就地警察督同改殮棺木暫寄於該處某義莊至魏出缺後應以第五區候補列前之張天覺遞補張君係紹興人曾充省憲審查員現任工商日幸報主筆俟省署塡發證書後即可於常會出席云 
[寗波]  
　　國慶大會紀甬青年會等十六團體於國慶日上午九時在縣學明倫堂舉行慶祝大會到　約三千人秩序如下（一）升旗（二）全體向國旗行三鞠躬禮（三）全體唱國歌（四）四中校長經子淵主席宣開會詞（五）青年會義務學校唱國慶歌（六）四明高級中學敎員沈亞孟演說（七）聖模女中學校表情游戲及舞蹈操（八）慕義女學校唱愛國歌（九）甘溪女校敎員金夢麟演說（十）律師公會演說（十一）崇德女校表演和平之神（十二）羣學社唱歌表演（十三）四明初級中校國技（十四）青年會表演民國之改良（十五）甬江女中校表演新中華（十六）全體三呼中華民國萬歲散會已十二時矣 
　　女學界反對賄選甬江女中校以曹錕賄選告成特於九日午後在東門街江北岸等處手執小旗上書誓不承認等字樣游行演講云 
 
 

Page 11

 
 
第一萬八千一百八十六號;中華民國十二年 西曆一千九百二十三年十月十二號
星期五 * *常識 
常談 
[還制憲權於國民] [  箴]  
　　南遷國會議員至北京賄選告成始有還制憲權於國民之動議亦稍晚矣雖然及此時而能還之國民固猶未晚也 
　　夫議憲經十二年而未成國會議員愧對國民久矣在國民固早應收回此制憲權而遷延至今日者半由國民之惰性半由待國會議員過恕以爲苟有一綫之希望則不妨稍安毋躁以觀其成也而今旣絕望矣在此絕望之中一般豬仔議員竟努力制憲使因循十二年迄未告成之憲法草草於數日中趕成之而世界欽定憲法之外復有一種豬定憲法出現嗚呼國民其何以堪 
　　南遷之國會議員乎公等欲以制憲權還國民誠公等自贖之上策也握有主權之國民乎亦思收還此制憲權後將何法以促成此國民制憲之偉業乎余謂國會苟無此一年恢復之蛇足則憲法草案兩種告成已久在國民裁可其一而已 
經濟 
[如何可以除去負債的困苦] [  金夢鵑]  
　　負債一事爲人人所惡者溯厥原因不外以下之兩種 
　　㈠遇萬不得已之事借債以作一時彌補之用 
　　㈡遇事喜裝虚爲的塲而借債應付以示闊綽之意 
　　前者以不得已而負債尙係應急性質後者似是自取其咎今姑無論其如何而致負債總之負債者每受種種無形之困苦甚有因負憤過重竟致罄家蕩產及作種種不規則之行爲者因急債無從措還竟致逃避或自殺者故人人不願爲負債之人也明甚余以爲果欲除去負債的困苦者請照以下各種之規則做去亦易逹到目的否則徒托空言無益也 
　　㈠每月出入數目立一簡明預算表須始終抱定量入爲出之宗旨 
　　㈡每月除一切用度外須提出若干元儲存銀行以備婚喪及特别事故之用 
　　㈢凡遇力所能爲而不妨害固有之職業又能增加收入之正當事應兼辦之例如能投稿者則撰稿投刋報章或雜誌上自能收入相當之酬金 
　　㈣平日須戒絕烟酒賭嫖一切耗錢之無益舉動 
　　㈤衣食住三者務以淸潔爲主不可徒尙美觀虚擲金錢 
　　㈥遇事不可裝虚僞之塲面須求有益實際務以節儉爲主 
　　㈦毫無實益徒耗金錢之事可省去之如湯餅會做壽等事 
　　㈧平日購物須用現金不可貪一時之便利向各店立摺取物因一立摺取物較易勢必暗中多耗金錢一届年終仍須付還故立摺取物亦係耗損金錢之原因 
　　我人倘能照以上各種規則實行之則遇特别事故及賦閒之時可提銀行之儲欵以應急需届萬不得已之際亦不過負少數之債當易措還總不致受負債之窘迫余以爲照法始終實行永可不受負債之無形困苦閱者不信曷起試之（乙種酬） 
衛生 
[最單簡的養生法] [  豹昆]  
　　文明愈進步體育愈注重設或處今世而猶祇求文明之上進不顧體育之下退行見文明進步之程度有限而人種衰落之趨勢無止此吾人對於養生法所以不得不極其講究也爰將鄙意所及作簡單而易行的養生法以告世人 
　　㈠快樂安慰心神保持健康使人常高興的去做工快活的去謀生這莫貴乎抱快樂主義快樂實爲凡事成功之母可以却煩惱而消鬱悶可以悅心神而慰勞苦人能日日快樂時時快樂則欲期爲一健康而富貴而聰明的人物不難逹矣 
　　㈡美食食物爲人類生活之一要素其優劣之影響於人之健康甚大所謂美食者非云必山珍海錯乃指淸潔而富有滋養分易於消化的之謂人常食淸美之食品則消化旣易滋補亦强胃炎等疾自可免除　云病從口入誠以吾人之疾病多半由於食劣的食物使胃腸受害所致故食求淸美飲須潔凈亦却病延年之一法也 
　　㈢練身練身之重要到了現在人人皆知終日工作之後必繼以運動方可恢復其精力否則若勞苦莧日不稍運動必致體力日衰精神日損結果疾病叢生有志難遂甚非養生之道早操溫水浴（最好與體溫同温度）冷水浴游泳等均可發逹精神强健身體爲健身最簡的良法甚宜日日行之愼勿間斷（乙種酬） 
道德 
[中外商人之比較] [  失意人]  
　　外國商人皆受敎育其待顧客也和顏悅色恭遜有禮中國商人則反是未受敎育者居其多數且輒以青面白眼向人夏時甚有赤膊與女客交易者西人疇昔議吾中華爲半開化國良有以也 
　　上月與吾妹來滬購玉器至一店中懸一牌大書特書「不二價」三字余妹選小玉一枚用以飾約指者也詢其價曰十五元予以其價太昂乃遲遲不能遽答店中人不耐强余作答余以二元對彼即斥余曰「阿土森有眼睛否」余憤甚欲贈以雪茄五枝余妹在旁止余曰彼未受敎育不屑與彼較也余然其言遂至他處詎出門甫數武店中人大聲曰「再加半塊」余不顧彼即曰「來來來兩塊錢」余仍不顧而去 
　　後余至一西店購物甫履閾即見西人笑容可掬向余請午安詢余欲購何物余對以欲購三元以下之帽彼謂該貨適售罄乃示余價四元者並力道其式樣之新色料之佳慇戁勸購余雖嫌其價昂終不忍拂其意乃購之及付値鳴謝而後受之 
　　噫一恭一倨判若霄壤商業不振此亦其一端也望吾國商人其改革之（乙種酬） 
法制 
[原告應負擔之訴訟費] [  繼盛]  
　　㈠原告敗訴時原告敗訴必爲不法告訴因不法告訴而致釀成訴訟訴訟費用當歸原告負擔蓋所以懲不法也 
　　㈡原告無庸告訴時被告對於原告之請求即行認諾並能證明原告雖不爲告訴其請求亦可如願以償者則釀成訴訟原告實不能辭其咎使之負擔訴訟費用蓋所以懲健訟也 
　　㈢原告遺漏手續時原告因法律行爲而取得權利應向被告通知或證明俾知自已爲權利之主人以杜爭執若因過失而遺漏此等手續遽行起訴以致被告有所爭執者原告實不能辭其過失故因此（如調查證據是）而生之訴訟費用由原告負擔所以懲過失也 
　　㈣原告濡滯日期或期間時原告濡滯日期或期間則因是而生之訴訟費用應由原告負擔（不問其判决之如何）蓋所以防訴訟之淹滯也 
　　㈤原告故意主張無益攻擊或防禦方法時辯論時原告主張無益之攻擊或防禦方法固爲應有之事然若明知無益而仍故意主張之則訴訟費用歸其負擔所以懲故意也 
　　㈥原告撤同訴訟時原告旣提起訴訟而復撤回可知爲無益之告訴訴訟費用由原告負擔亦所以懲健訟也（乙種酬） 
禮俗 
[贈送婚喪禮物究竟怎樣] [  楓江]  
　　現在遇了婚喪喜慶所送禮物沒有一定的標準大約除掉了金錢以外婚禮方面不外對聯喜幛照壳化裝品數種喪禮方面不外聯輓祭軸楮箔數種照這樣送禮究竟和生者死者有什麽益處呢簡直把有用的金錢消耗於無用的地方至金錢這一層過於菲薄面子上很不奸看過於奢侈和家庭生計大有妨碍所以照我的意思無論對於喜事咧喪事咧應該遂一種禮劵標準數目照家庭日新會所公决的條件至多不得過一元所送的禮劵可以由事主憑劵向各店舖取貨不論食物用品都切實用可以自擇有了這種辦法送者不致耗費鉅欵受者亦不致完全無用團體中人如果能夠彼此相約照上面所說的話實行起來影響必大效力必宏且得以服從多數之意見改革社會流行之風俗豈不是現在一種很有益的事情麽（乙種酬） 
科學 
[化學常識] [  天夢]  
　　（九十一鋯之說明 
　　㈠名稱鋯 
　　㈡各種名稱拉丁和英國都叫做（Zirconium）德國叫做（Zirkonium）日本叫做（悉爾簡鈕謨ジ儿ユ二　ュム）我國舊譯新名都叫做（鋯） 
　　㈢符Zr 
　　㈣存在存在Zirkon購或Hyacinthofjorgon礦裡面往往同了矽化合的爲ZrSio的成分 
　　㈤性質係一種深灰色的金屬物有光澤世界上很少的好像砂的　形物鎔點很高放在高熱度裡面能發强烈的光彩但有特性他的結晶體極堅固不容易燃燒如係粉末（黑色）那就極容易燃燒了 
　　㈥舉例他的氱化物放在氱氟吹管火燄裡面能發白熱强光現在有一種代石灰光的虊品便是鋯化合物又現在煤　氣燈上所用的紗罩也就是鋯質製成的 
　　㈦製取即將含有鋯的礦石用鉀或納便他還元而製取的 
　　㈧總結鋯的化合物僅有兩種㈠氳化鋯（ZrＯ2）㈠水化鋯ZrHo）４於化學試騐上狠有用途的 
　　㈨購宿從鋁質到鋯質共舉了六十一個原質這六十一個原質都是屬於固體金屬一類化學家叫做他是金屬固體原質除了少數新發明及發明後還沒有進步的幾種原質除都是　有用處的原質現今化學家已經發明的原質八十三種寫到這裡可算是一一都說明的了以後或者還有種種新元質的增加這也是意中的事希望喜們研究化學的努力向前趕快發明　好呢（乙種酬） 
 
 

Page 12

 
 
第一萬八千一百八十六號;中華民國十二年 西曆一千九百二十三年十月十二號
星期五 * *   
 
 

Page 13

 
 
第一萬八千一百八十六號;中華民國十二年 西曆一千九百二十三年十月十二號
星期五 * *本埠新聞 
[中國國民黨發表宣言]  
　　宜言聲討曹錕重申政治主張 
　　中國國民黨於七日發表宣言云本黨建國方略及護法以來勘亂討賊之主張屢經宣揭凡我國人當已聞知迺者曹錕跋厲怙惡不悛竟於本年十月五日勾結罔利無恥之吳景濓等賄賂公行骩法竊位幾舉我中華民國之紀綱道義揥蕩　遺此而不討國何以立本黨特再鄭重宣言誓奮一貫之精神伸大義於天下爲國家存正氣爲國民作先鋒務使積年混　惡濁之稗政悉摧陷而廓淸之取彼凶殘納民軌物庶在位無奸慝之行政治有淸明之望更有進者本黨主張之民權主義爲直接民權國民除選舉權外幷有創制權複决權及罷免權庶足以制裁議會之專恣即於現行代議制之流弊亦能爲根本之刷新又五權憲法中之考試監察二權旣有以杜倖進於前復有以懲溺職於後尙安有崇拜金錢喪失人格之賄選此尤民國百年之大計本黨願携無上之眞誠以與國民努力建設者也嗚呼來日大難憂心孔殷興亡有責不盡欲言邦人君子其愼思而善處之中國國民黨中華民國十二年十月七日 
[林森祭先烈文]  
　　前參議院議長林森因護法議員在滬公祭死國先烈特恭寄祭文一篇致敬因昨日始到不及當塲宣讀茲錄其原文如下維中華民國十二年十月十日爲民國光復十二週紀念之期參議院議長林森謹以香花淸酌致奠於護法死難國會議員及先烈士之靈乃爲文而告之曰嗚呼諸君爲國而死護法護國靡他早矢一日碧血千秋青史泰山鴻毛已辨於此軀壳蟬遺消爲泥涬英靈長在鑒臨尺咫尺咫維何水溽山沚是耶非耶來余詔爾肇自建國於今一紀内訌外憂紛乘疊起蒼狗白雲伊於胡底無辜籲天流離轉徒蒿目瘡痍傷心曷已伊誰造孽開此禍端追維往事不禁徜徉項城秉國汔可小康晚節不蓋禍起蕭墻黃陂尸位威武不張潢池盜弄壤紀亂常護法師起烽燧年年陰柔敗事維黎之愆坐令　烈建設徒虚護法諸君窗志黃壚居諸代嬗歲忽遷除我爲君痛君應鑒予時逢祭日敬薦果蔬儀不及物聊表哀懙神乎來哉詞以侑諸嗚呼尙饗 
[公民大會召集委員會]  
　　雙十節旅滬各區公民大會反對賄選申討曹錕等情已誌昨報昨日各團體代表復假某界某　開會議决㈠致各公團召集委員會函『敬啓者上海工商學各界曁旅滬各省公民爲曹賊竊位國勢淪亡於蒸日召集公民大會到者百餘團體八千餘人申討國賊全體致議决組織執行委員會爲對内對外之總機關凡各純潔公正團體得派代表一人至三人或公民五十人得推代表一人即希查照將代表姓名開示賜寄斜橋永興里二十九號通訊處一俟審查完竣再行擇日成立委員大會時機危急稍縱即逝即希俯念時艱共赴義舉旅滬各省區公民大會謹啓』十月十一日』㈡俟執行委員會成立再行召集全國公民大會代表來滬共挽危局議畢遂散 
[商界聲討賄選又有兩電]  
　　西華德路商界聯合會昨晚爲曹錕賄選總統案特開緊急會議到者三四十人議决拍發一電表示反對文云一國元首爲列邦曕仰亦爲民人所依賴安可視等弁髦先賢所謂天與人歸又謂天視自我民視天聽自我民聽列朝以來何等鄭重夫以一鄙職賄賂公門得列仕途猶尙指責交加羣議紛紛有何靦然人面得見家鄕之父老乎而何况爲至重至貴爲一大國之元首而尙賄行天下得此可登碩位可握重權則上下皆以利爲交征而國不危亦危矣若此而列顯位而曰榮宗耀祖揚名於後世載述於青史伊古以來吾祇有穢德是問不聞有茲馨德也更何必寤寐不忘而竟戀戀於此乎請即勿萌此念公天下爲心推有德者居之而以民心爲本則上不愧於天俯不怍於人庶不負天下之公心猶可以謝天下之羣諑矣非然不度德不量力而一意以左右阿附爲重則天下之大勢去矣而刀兵父繼其後所謂士何罪民何罪而爲萬世之唾駡傲前好之勒石大爲曹錕不取矣云云 
　　長浜路商界聯合會昨因曹錕入京就職特通電全國將領云各省督軍·省長·各團體各報館公鑒曹錕賄選總統已於國慶日入京其沿途護衛森嚴及抵京情形甚於當年袁世凯野心勃勃直有帝王氣槪五色國徽之下豈容有此魔王諸公或爲護法健將或爲民國重吏擁護共和責有攸歸義師興起俾國重光望速共起幸勿徜徉若違全國人民之意必貽來日之誅臨電不勝急迫之至 
[化學演講大會詳紀]  
　　戴汝楫演講美國油漆業之保面運動 
　　上海商品陳列所自前日起至二十三日止舉行第三次展覧會並特開化學演講大會及演映實業電影前晚八時延請北京工業大學敎授戴汝楫在總商會大禮堂講演美國油漆業之保面運動並佐以最近實事影片日本震災情狀到會者數逹千餘人各油漆廠均派代表到會各漆號及桐油商號等到會者亦復不少戴君講畢有經營漆業者數人起而叩以關於油漆之疑問題數則 
戴君允爲分别答復又昨晚講演者爲滬江大學敎授戴仁賚講題爲中國化學工業之改良觀附映新世紀之進步影片明晚（十三日）講演者爲前五洲固本皂廠總技師徐佩璜講演題爲化學與製皂並附演質業影片凡欲往觀聽者均無需入座劵茲將戴汝楫演詞錄下 
　　房屋木器舟車橋樑有不塗施油漆者乎曰絕少不塗施油漆可乎曰不能經久塗施之後能經久乎曰能美國麻省Salem地方LimotbyPickering將軍之舊居係一六五○年時建造之木屋今猶屹然存在此油漆之功效也油漆何以能衛護器物曰日光爲腐銹媒介水及大氣内合養氣水蒸氣炭酸氣）爲摧殘原動故器物不與三者相接觸則已一經接觸腐銹敗壤殆所不免此種摧殘作用與其他一切化學變化相同其進行之遲速與雙方接觸裘面之小大成正比例油漆之功效即在免却或减少雙方之接觸保全器物之表面俾全體　於天然界之摧殘而已今春余參觀華盛頓全美油漆業試騐所始知美國油漆業方積極進行所謂保而運動者參預此項運動之人物皆油漆業知名之士本生平製造上之經騐振先知覺後知之精神藉講演及報紙雜誌以宣傳油漆之功用使公衆知防患未然以延長器物之壽命當時余目擊其運動之熱烈魄力之偉大收效之神速覺其主義方法兩有可取故今日選爲講題與諸君商榷請分五段申說之㈠「德國染料業與美國油漆業實力之比較」德國染料業聞於世在歐戰前每年所產染料値美金七千萬元美國每年所產没漆値美金二千五百萬元二者相較德染料之價値僅及美油漆之半使美國保面運動進行順利則四年後再增一倍亦意中事今日美國LcvetheSurfaceandYouSaveAilDoubletheIndustryby１９２６之呼聲甚高也㈡「美國油漆工廠之組織」分營業技術兩部營業部之職務爲銷售技術部之責任爲製遣兩部主任權限甚淸總其成才有總理副總理各一人大致與我國新法工廠相固茲不具臨僅舉特異之處如下（甲）研究部是爲全廠命　其設備一如製造廠之離形除流實體運輸不用機械外拌和研　篩　旋分等件無不具備其專責㈠各項原料之考騐採擇及利用㈡製造方法之改進㈡他廠與本廠出品僅劣之比較（乙）喜報室國内外關於油漆顏料機械之書報悉收集之以供參考（丙）樣本部灌備各種樣本並具篩明說略表示本廠出品之用法及品質（丁）近年機械之沿革普通製造油漆之順序首步將顏料和須用油料之少份拌匀成糊然後過靨數次再入拌和桶加餘油衡薄之俟全體一致篩淸入罐即成品流實體之比例涌常作Ili或４：６或４：５：５：５近年球磨盛行有併三步爲一步之　 
勢煉油乾料多用金屬之有樣酸鑒取其易溶直接用金屬養化物作乾料者日少測温藍時多用水銀騐温計今見改用電熱計煉油時廢烟向任其逸放空際今有所謂PerryWebstex制烟法者用空氣凝結噴水凝結中和吸收三步手續可將鍋面廢烟悉行收集舊式之巨大通風烟突可完全省去又篩機旋分機現变盛行手工篩用者少㈢「奮進之美國油漆業與中國桐油之關係」美國油漆業生產力之雄大製造方法及　械之新穎殆爲全球首屈一指其最大廠家之商標有「掩蓋全球」之稱號其奮進不已與中國桐油之輸出實有莫大之闌係余於全美油漆名廠參觀殆遍無不用大宗桐油者全美油漆業總會會長Calman君曾語余曰桐油者我業之麵包奶油也西人以麵包奶油爲生命桐油之重要可知美人因需油孔多頗有自行種植之計畫南部臨海各州均曾試種成交以Flocida爲最主其事者爲Ｗilliamson余在華盛頓全美油漆業研究所借他試騐時曾一見其人據云用Anclerson螺旋榨機效果頗多惟研究所主任Ｇardnei及紐約杜赫廠Tocb博士均謂採果人工太費終難與中國　勝云按紐約城摕雪一小時工資美金一元至一元半人工之昂貴殆係事實桐油易乾耐熱遇水不變本色今日爲諸油冠實品質使然美國油漆之製造量及消耗量均在任何國之上中國桐油之產量亦在任何國之上日本桐油因土質不同性質略殊且產量太小自用尙屬不裕萬難外效故桐油一物全世界關係最深者莫如中美目下美國因舟車及一切建築之須要油漆業全體自立期限於１９２３１９２６四年中將產量加倍此不進將中國桐油之銷路加闊一倍我國關心桐油者對此時機不知作何感想余個人以爲種楨須推廣壓榨須改良出貨宜一致亦須限定四的以内將出口額加倍且須使自用額量不受影響舊有之油溙顏料店須急起直追爲製造上之改善新起之油漆顏料廠宜負巨大責任奠定我國油漆業之基磫㈣「中國新起之油漆工廠應付時勢當注意之各事」（甲）染法人工顏料之製造（乙）宜廣集世界油漆顏料貨樣用科學方法詳加究求（丙）調查國内新原料並求所以利用之道（丁）關於油漆顏料製造之機械宜就國内鐵工廠能力所及試行自造（戊關於油漆顏料之書報宜廣爲收集作參考試騐之梯航（巳）與油漆匠五金行木器店及其他用户宜採合作態度求保面主義之實地㈤「保面運動之人生觀」吾人目之所擊不論金木被覆其上者皆是油漆輪船火車飛穖房屋木器等需要品皆有賴於油漆之衛護否則金銹木腐物力易疲質言之人生之須要食與用耳王榖爲食金木爲用但純用金木終難持久必蔽以油漆油漆之用實不亞於金木之本體且人生環境影響於氣質者至大門窗户壁之顏色能於不識不知中養成　齊潔淨之習慣能使心神怡悅增加審美興趣却除煩悶引人出俗入雅使忐趣日即於淸高故油漆爲切於心岙之商品保面運動爲切於心身之運動云云 
 
[總商會之化學工業演講會攝影] （南京路心心照相館攝） 
[總商會明日開常會]  
　　總商會昨發油知云十月二三日即舊曆九月初四日本會第二十一次常會務祈台駕於是日午後准四句鐘惠臨藉聆偉敎不勝跂仰之至專此敦請敬頌日祉上海總商會啓 
[總商會將推會議捲烟稅代表]  
　　總商會因商聯會蘇事務所定於月之十四日召集幹事會及關稅會議之十五代表開聯席席議討論捲烟稅徵收方法函請推派代表陳述意見故下次（十三日）會董常會擬提出研究以便推派代表云 
[福建國會議員行動之調查]  
　　旅滬閩人擬刋專書 
　　福建同鄉會特派人調查參與賄選之議員其始終留京者參議員有潘訓初劉以棻范毓桂義章淦李兆年衆議員陳承箕陳堃曹振懋鍾麟祥高登鯉張琴黃荃冀肇河楊樹潢陳蓉光到滬領欵又回京者參議員陳相烈劉映奎衆議員董慶餘賴德嘉楊士鹏劉萬里林鴻超連賢基李詮年朱觀玄朱騰芬歐陽鈞尙有衆議員楊山光本在杭州游湖忽於一日同朱騰芬歐陽鈞趕赴北京據其聲明三日又由京到津無出席投票之事至義員中始終堅持正義不爲利者在滬有參議員雷煥猷衆議員詹調元丁超五在籍有宋淵源鄭愾辰陳之聞旅滬閩人擬調查猪仔議員之歷史及相片刋爲專書分送全國以示懲儆云 
[蘇人駁蘇議員丁秦等之宣言]  
　　昨有蘇省公民鏡懋德等發出代電通告全省各法團各報館駁斥由南往北議員丁文筌等宣言其文云蘇省各法團各報館轉江蘇父老昆弟均鑒閱報戴吾蘇由南往北議員丁文筌秦錫圭揚擇朱溝恩等宣言甚爲疑訝彼等於月初賄選緊急之時與同黨金兆棪五源瀚等倉皇聯袂北上意欲何爲果因望慶莫及致未投票亦應於賄選揭曉後即日聲明何必待至十日始行登報宣言且彼等强拉留津辦事之王用賓范煕壬等領銜以爲與王范聯名當無附逆嫌疑用意不可爲不巧然查湯漪王用賓范壬等所發魚電並無彼等之名可見王范姓名顯出假託又宣言内有冒簽無效之聲明顯見彼等在賄選名簿上業已簽到種種疑點除非自赴法庭向職掌簽名之人依法起訴實難輕爲湔洗事關人禽界限望吾蘇社會萬勿漠視爲幸江蘇公民錢懋德曹文煕龒永昌陶冶等同叩灰代電 
[奉張拒絕曹錕使者之滬聞]  
　　阻止鮑貴卿趙玉珂赴奉 
　　曹錕賄選告成後業於反對各方面極力疏通求予承認曾派鮑貴挈同天津鎭守使趙玉珂往奉昨據本埠某要人得奉訊張作霖得曹鮑電後即復電擋駕幷聞令飭京奉路局如果鮸趙兩人出關着即勸令回津不必來奉云云 
[長沙旅滬同鄉會緊急會議記]  
　　長沙十二屬旅滬同鄉會昨日召集評幹職員開緊急會議周酉峯主席報告據報載唐生智重入長沙擅行槍斃唐蟒一案唐蟒爲烈士唐才常之子回湘兩年不問政治今唐生智無端槍斃百數十人唐蟒亦在其内究竟通敵有何證據似此擅自殘殺湘中志士勢必人人灰心云云經衆討論議决三事如下㈠電湘詢問情形俟得覆再嚴重對付㈡通電全國主張公理㈢擇期舉行追悼會議畢散會 
[徵求疏濬揚子江水道之意見]  
　　交通部訓令各輪船公司 
本埠招商局寗紹肇興政記輪船公司裕豐公司等昨接交通部令云准揚子江水道討論委員員咨開揚子江流域綿長物產殷富比以年久失修遂致淤洲紛起夏令則水澇頻聞冬春則航行艱阻長此不謀修治殊於商務農田多所妨害本會组織伊始曾以長江問題關係至爲重要經延聘英國工程專家爲本本諮詢工程師先行視察漢口至吳淞一帶揚子江流域情形並備具大略報告前來當經本會詳加討論僉以原報告書所列各節對於測量進行計畫條分縷指規畫綦詳自非依據原計畫迅事測勘難資確證旋經議决設立揚子江技術委員會專司舉辦測量事宜並聘用美國工程司史篇培爲該會測量總工程師實行測勘並按照原報告所需資料次第搜集以備該諮詢工程師本年來華復勘之用計各測隊辦理測量已逾一載各項資料亦經搜集完備該諮詢工程師將於九月由英起程來華並經商定由滬復勘訖於渝惟　是茲事體大討論不厭求詳貴部此次對於揚子江問題如有商榷之處應請詳細見示等因查長江一帶該公司局在該處行輪已久船員之經騐必多關於江流變遷水道淤淺及各種航行艱阻情形如有所知　令詳細報告條陳意見並將阻碍航行地點指明備具　說送部以便　咨該會作爲參考之資仰即遵照云云 
　　又交通部咨掦子江水道討論委員會文云爲咨行事准咨開據本會諮谘詢工程師柏滿電稱抵滬後擬即赴長江查勘事竣再行來京等語請轉知原派人員來會接洽或將意見書送會以便發交討論等因到部茲派本部航政司科長技正宋建勛先行赴會接洽並請將柏滿工程師報告書發給該員一份携回俟詳細研究後再擬具意見書送逹貴會相應咨請查照云云 
 
 

Page 14

 
 
第一萬八千一百八十六號;中華民國十二年 西曆一千九百二十三年十月十二號
星期五 * *[青年會全國大會消息]  
　　第九次青年會全國大會定十月十六至二十一日在廣州嶺南大學開會各地代表均陸續來滬候船出發昨日協會方面至四時止又有一百五十餘人報到聞今年大會因有二層原因故出席人數較往年減少一半㈠ 
國事不靖㈡缺乏經濟因上項原由故多有已報名而臨時取消者大大分城市青年會與學校青年會二種城市代表已到者如北京天津漢口杭州濟南吉林東京長沙周村開封南昌寧波鄭州重慶等處學校代表到者南京基督中學金陵大學金陵神學北京大學淸華大學齊魯大學燕京大學杭州之江大學蕙蘭大學天津南開大學上海滬江大學等 
　　恊會爲招待來滬各代表特預定三旅館㈠寧波同鄉會㈡滬江第一臺㈢一品香費用由各代表直接繳付 
　　昨日（十一日）上午九時各代表紛至青年恊會預付自滬至香港來回船金每人卅二元報名費城市每人三元學校每人一元並兌換粤幣若干聞每人至少須備香港鈔洋十五元香港角子一元廣東小洋（雙毫）四元下午二時三刻各代表由許長卿陪同乘坐定備電車遊覽哈同花園及約翰大學晚間赴青年會之歡迎會映演日本震災影片並𦮭點而散 
　　昨報載各代表於今日動身茲已改期約克遜總統號准明日（十三）星期六上午十時起椗各代表於八時前至外虹橋招商局中棧碼頭登輪大會執行總幹事已於十日先赴廣州接洽一切云 
[萬國義勇軍授旗禮紀]  
　　禮畢列隊游行 
　　上海萬國義勇軍昨日下午在靜安寺路賽馬塲内舉行新團旗授與禮四時許各國義勇軍均列隊塲中工部局費總董及董事等陸續蒞止禮節頗極莊嚴四時三十分禮成即正式列隊游行沿南京路東行至黃浦灘而散 
[保護復勘揚子江工程師訓令]  
　　滬海道尹公署訓令上海縣知事公署文云案奉省長公署訓令内開案准揚子江水道討論論委員會咨開以修治揚子江一案現在諮詢工程師柏滿於九月由英起程來華並經商定由滬復勘訖於渝届時經過各處希即先行轉飭所屬妥爲保護等因准此除咨復並分令各該管道尹縣知事一體遵照外合行令仰該道尹即便遵照一俟諮詢工程師到境妥爲保護具報此令等因奉此合行令仰該知事即便遵照一俟該諮詢工程師到境妥爲保護分呈具報此令 
[和平會議之應聲]  
　　發起和平會議之英籍港商何東爵士昨接函電如下 
　　孫傳芳函曉生先生左右我國民苦兵禍久矣連年爭戰南北分崩紀綱廢弛生靈塗炭憂時之士莫不痛心茲幸我公眷懐故國振導和平救國之道舍此莫由倘各方澈底覺悟斯大局不難解决弟雖武人秦抱和平逖聽德音莫名贊佩將來集會有期尤願追隨末坐得以瞻丰采而聆敎言爲幸惟又有進者國事多艱列强環伺外團是否列席發言有無限制似應預爲窸畫審愼周詳以保國家主權而杜外人干涉内政之漸諒我公愛國心長謀而後動自有因應咸宜之妙當無煩杞人代憂也專肅敬頌籌祺弟孫傳芳拜扄啓十月三日 
　　鄱陽縣商會函爵士先生偉鑒逕啓者近觀報紙登載先生提倡和平偉畫爲國爲民無所不至全國人士無不馨香祝禱感德彌殷敝會同人雖愚鈍亦早有斯志於六月間曾上書於吳子玉將軍無如力薄能鮮自難逹到目的茲幸先生德高望重一唱百和自能逹到和平之日也除函逹上海總商會及民治委員會外特此函逹台瑞敬請德安 
　　湖南各團體電何曉生先生鑒民國肇造驎周一紀内訌頻仍外患日亟瞻念前途不寒而慄先生殷愛祖國倡導和平苦口婆心薄海欽佩湘人久懼鋒鏑痛苦備嘗際此風雨飄搖念亂之心較他省爲尤切惟望全國當局怵於外禍共銷兵氣倘賴仁言利溥和議有成則不僅湘民之倒懸立解行見舉國又安造福人羣豈有涯旣尚乞本此盛意力圖實現敝會等當竭棉薄共促進行如有良謨望時見示臨電不勝盼禱之至湖南省敎育會總商會省農會律師公會工業總會湖南中華工會叩 
　　又總商會接到九江總商會電云上海總商會鑒簡電敬悉集合名流特開會議銷除兵氣回復和平俊傑識時良深欽佩惟近來局勢上下交征琐爾虞我詐陰靈四布險象環生偃武修文誠恐空言無補然天心難未厭亂而入事又未便不謀何君主張實深治國民心理敝會極願贊成但如何促進會議實行仍乞貴會主持倡導可也九江總商會叩庚 
[密勒報徵求和平方略]  
　　本埠密勒氏評論報協同英美華三國人士近集獎金一千五百元徵求切實可行之和平方略解决中國國内種種政治問題第一名獎金一千元第二名獎金五百元限明年一月一日截止投稿文字中英均可該報將請英美華三國知名人士從公評閱不分黨派務期切實可行俾於解决擾攘之時局上有所供獻故投稿者務以切實可行爲主宜從中國現狀之救濟憲法之採用交通之管理國内秩序之維持及依華會列國之希望改造中國等着想云 
[國慶日之餘聞]  
　　前夜各團體慶祝國慶提燈會分在兩處齊集一在少年宣講團門前一在十人團門前兩方至方浜橋會集游行在少年團簽到之團體爲南洋商業專門學校滬北六路商界聯合會滬北平民公學少年定講團福建路商界聯合會志明學校志明夜校協大工廠南北報關業義務學校等團體七時二十分自小西門出發由中華路至方浜橋得悉經過租界須將對政治表示之燈彩旗幟一律取去各團體代表乃改由民國路入新北門經舊敎塲入方浜路出小東門沿中華路進大東門出老西門散隊秩序井然沿途高歌並呼民國萬歲及反對賄選共管等詞並由少年宣講團燃放爆竹以示欣賀云 
　　工商友誼會於前日開國慶紀念會及四週成立紀念大會童理璋主席報告開會辭及國慶歷史並述會務經過情形畢請全體起立對國旗行鞠躬禮後請各會員發表意見當由楊舜卿發言主張盡力捐助討賊金備作實力之後盾全體贊成先後簽名認捐者約三十餘元公决再發通告致各埠分會共同籌集云 
[僑日難民歸國消息]  
　　紅會赴日救護隊返滬中國紅十字會赴日救護隊於昨日下午返滬所乘之船係提督公司約弗生總統號由牛惠霖醫生率領計醫生五人看護生十二人女看護四人僕役三人據牛君告人云救護隊在東京共從事救護三星期本月六日始離横濱返國在東係與日本赤十字會合作東京赤十字會病院往日容病榻約四百五十具自地震以後復增病榻四百具所診病人均爲受火傷壓傷甚重者其中中國紅會所擔任醫治者計有病榻四十號此次在日服務中日雙方感情檉洽故當救護隊動身時赤十字院醫院均冒雨到站歡送又當該隊離東所有未經用去之藥料約値五千元均贈日本赤十字會此外並四千元支票一紙俾該會得以於日後留治其他病人該隊此行共用去一萬五千元至所有該院病人當該隊行時病勢傷勢均已恢復無復須其診治矣至在日華僑以該隊所知現僅有千人尙留東京其所以留者係出本意其中學生約佔三百人云 
　　義振會連續迎送災僑中國協濟日災義振會於昨日上午七時許派員送由日歸國魯省災僑二百零七人搭乘滬寗火車轉津浦車前往濟南各回本籍每人發給三斤重之麵餅一個以備中途充飢之用中國濟生會並擇其中之最貧苦而衣褲不全者三十　人各給棉衣褲一套聯義善會亦按名發給洋十元下午一時半又有千歲丸載來溫處兩州災僑七百三十八人内有病者九人當由紅十字會車送醫院療治其餘由温州同鄕會會長林炎夫君招待暫住四明公所者三百二十九人住温州會館者四百人此外更有魯省三人住山東會館粤省一人由黃杏棠君招待幷聞此次義會之接待災僑每遇日船到埠時均先各人發給枚麵包二枚以充飢腹云 
　　温州同鄉會優輪運送災僑昨日下午二時千歲丸進口載有災民七百四十二人内除山東籍三名粤籍一名外餘皆溫州青田人當由温州同鄕會招待至四明公所居住該所原住有溫處兩屬災僑四百五十人即由該同鄕會轉送康衛路尙未竣工之該會館暫爲安置該同鄕會昨已商准逹興輪船公司徐忠信君專派三江輪船運送此項災僑回籍該輪大約今日下午可以啓椗矣 
　　昨日乘千歲丸抵滬之災僑昨日乘千歲丸抵滬災僑之姓名籍貫如下 
　　陳漲水吳進名厲永興厲保廷林詳南陳岩錢楊亞反楊國君葉實珍季體欽黃保紅朱金山夏百木夏岳仁張希和楊得雄楊岩雄林宗敎林卓良（以上浙江青田人）莊徐合吳書善王秀横葉有明（以上瑞安）林克齊阮德淸陳留木陳云海郭昌元郭昌令葉金調葉岩方伍則鳴林岩蝶林得先林有淸林吉興毛連士毛仲興劉仲仙張廷法林玉亭翁銘方周雲法（以上青田）葉蘇岩葉蘇該伍亞除（以上瑞安）毛廷光留漢者林實非張岩培陳昌廷吳實軫陳立亭張鐵岳陳善典（以上青田）嚴志標林有谷林有銀（以上永嘉）王瑞齊林志銘林金高伍質齊伍質蔭伍伯勳周菊銘倪振岩倪善曲五守潤陳瑞賢高挺福張則異王夢云孫福興吳希良周國秀陳岩平陳宗齊倪學典林岩仍王道法王玉著王定登葉松標劉忐三卓幹寳卓友寳金岩德金岩側楊進爭姚德明姚亞進詹志淸詹克齊項三弟金柳初項朝士劉蒼松陳敏齊王錢咎林曾發（以上青田）周忠生金定升季廷邦蔣岩寅金立楷金益三毛恒楷金振西徐永飛厲錢飛厲子温厲武楷厲武坤何志訓周洪基李德玉王上向厲振元厲銘科項作桃周松玉周洪星倪壽善倪齊康倪呂傳張伸七潘棹浩潘大海（以上青田）華興大裘若蝶留匹德陳江逹（以上永嘉）周敏書葉郭琴卓學武廳順欽黃芝連陳禮岳陳銀叶陳銀弟季可章（以上青田）潘阿元周錫揚應起鳳夏朝非夏進成吳進才孫碎玉孫碎兒何進表劉國波張旭興張玉興林田登林田動林銀榜潘元殿陳岳文陳林岳陳阿象華銀林倪扄啓浩倪富貴倪木俊倪岩榮倪文昌倪興弟倪錫元倪作三倪獻聰倪成本倪文益倪木昇倪獻玉倪獻岩倪日珍倪岩金倪岩李（以上瑞安）吳送魁夏仁卿夏元魁夏耀卿夏玉齊夏朝興夏朝三林志範勵流典柳傳寳王岩方夏作星倪岩雨張金谷黃方桃黃順福黃殿正杜紹興楊富典楊廷寳楊米抱楊尊奎楊進標邵林善邵抱祿徐鳳表林令昌陳吉仁林志堅餘柏林（以上青田）王社庚（廣東）李景耀王五宣李殿榮（以上山東）陳寳善陳永選王長宗周恒齊潘慶庾葉仲彬（以上處州）伍亞存陳瑞溪陳福興林北勳林景初徐玉卿林岩妹陳友米朱合半朱仁三周日半金沼連朱岩林王耀明王子琴林旭初林芝英徐興波陳阿昌陳松林陳壽南馬進昌朱正梁（以上青田）周林彩林何珍劉阿頂林進生（以上温州）詹岩分詹五林詹正瑞季寳書陳占祿陳錢道朱成初朱成祖朱走可林受迭王學岩吳雲則邱月明陳如南虞送典徐福義陳學保陳學書陳學文陳逹非陳嚴有陳九逹陳盛美陳訓楷李士逹廖鳳梧陳秀甫林德諳周文德（以上青田）張金動金周典（以上温州）（未完） 
[桂省函請調查留日學生踪跡]  
　　中國協濟日災義賑會昨接總商會函云頃接廣西邕寗縣勸學所函請調查該縣留日學生黃立生黃尙藩黃尙拔陳錫朋雷榮珂滕澤霖等曾否回滬並附一函請查交盼復等由合即檢同原函備函奉逹惟祈迅予查交黃君等究竟已否到滬並希示復以憑轉答無任企盼云云 
[航業要聞]  
　　美國海軍提督赴美美國派駐菲律濱軍港之驻亞艦隊總司令海軍提督安德森氏現已調任歸國改調華盛頓湯姆氏AdmiralThomasWashington繼任另有施丹安卡克洛那氏係派赴香港之海軍提督ＡdmiralStenAnkarcrona同乘花旗公司之克里扶倫總統號來遠東湯姆氏係往小呂宋施丹氏則赴香港而原任提督安德森AcimiralEAAnderson及旗艦海軍官施丹倫氏XapStearns今已交卸職務准定乘花旗公司之塔夫脫總統輪於明日從上海赴美聞駐滬各美軍艦届時咸須歡送而昨日又到美國驅逐艦必立司寳及披波號兩艘亦加入歡迎新提督及恭送安德森歸國云 
　　葫蘆島將關新航路上海至葫蘆島素無航輪近來有提議剏關此新路綫者蓋鑒於上海至安東營口兩埠之海運業日見興盛該二埠爲轉運南滿及東三省出口雜糧荳子之重要口岸今年營業更較往歲爲盛此間太古怡和肇興元一及日輪等之航行該二埠者不下二十艘每交冬令兩地以氣候關係便即冰凍封河上海輪便難直接駛往甚爲遺憾今滬上各輪公司及經營該二埠之報關行等磋商一補救辦法業經議定以冬令在邇封水將近决定在葫蘆島闢一新航路以便冬間商輪之駛往蓋該島距營口安東最近於輪運上旣極便利且水勢較深即巨噸量船亦可停泊也此事已議妥俟封河後實行云 
　　中德航輪之新消息中德航綫内亨寳公司近新添亞廷寳及伏格倫（未到）兩郵船而北德公司亦有浩爾司天號等新輪之增加天利洋行以一萬二千五百噸之巨輪興登堡號新船業經造成故亦决意加入中國綫内航行准於本月中旬從亨寳開來昨日先發電到滬謂該新輪准於下月十八號到上海刻滬上之德商輪日益增多矣又美最時洋行現宣布於本月二十日由滬赴德之大郵船華沙號其艙位價已重行改訂往意國日内瓦者大餐間七九鎊中等價四八鎊往北歐大陸者大餐間八四鎊中等價五○鎊所謂北歐大陸係包括荷蘭之鹿透旦德國之亨寳及白爾曼省以及亞姆司得旦等埠云 
　　英美商輪往來紀大英公司之麥爾淮號由倫敦載來大條銀五十餘萬兩又蘇旦號本日往孟買上海有大宗華茶一萬五千箱左右並華絲三百餘件運去又提督公司之約菲遜總統來申昨日到滬載來美郵件一千八百二十五件並麥粉八萬三千六百包紫銅一萬二千四十方及牛奶四千六百箱香烟一千二百件又花旗公司之塔夫脫總統號明日赴美上海有湖絲三百五十件並茶葉雀牌及雜貨二千噸運去云 
　　航業界雜訊一束明日某英輪出口滬上有現洋六十萬元運往天津又南滿公司之榊丸此次由青島大連灣開來于冲漢氏及其家屬等乘此輪到滬又南滿公司自從西京丸調返南滿替出長順泰順丸等赴日本救護災民以後而長平丸又復入廠修理故滬上祇有一榊丸行走惟昨日已接大連電報謂往日之輪今將開還西京丸於禮拜日可開始至上海復班云又日郵社之千歲丸今次末一向送中國難民七百四十餘人來滬昨午之十二時半已經進口當即在匯山碼頭停泊將各難民一律登岸又明日長順丸之一批難民來申以後所有災震中之華難民已經輪送完結也又有留學生周熾昌於今日乘法輪高爾提埃號赴法留學也 
　　軍艦撞碰日輪消息英國軍艦華爾好克號於九號離滬赴長江是日適日淸公司之長江輪大利丸逢班開出行至未抵蕪湖之間大利丸被英艦碰撞聞船身頗受損傷現該社已急電就近分社派輪往援但聞船中之旅客等則尚無意外之事發生也 
　　怡泰之澳洲新輪到滬英商怡泰洋行現有從澳洲來新輪一艘名金克特威倫昨得電訊可於本月二十三號進口云 
[美艦離滬消息]  
　　前泊南黃浦之美國海軍軍艦八艘其號碼已紀本報前日又有三十九號軍艦駛抵南黃浦同泊一處而二百二十四號二百十四號二艦業奉該國政府命令離滬故於昨日上午由滬展輪出口已赴長江上下游一帶游巡矣又現泊南黃浦之美兵艦除已開去二艘外尙餘七艘此七艦聞亦已接奉離滬命令定於本月十五號出口亦赴長江各埠巡查所有寄泊浮筒租費每艦每日應納租銀十五兩各該艦已向江南船塢給付矣 
[美國亞洲艦隊司令之交替]  
　　大晚報云美國新簡亞洲艦隊司令華盛頓湯姆士少將自乘克里扶侖總統號來滬後即於今日接任晨間九時三刻華少將乘輪至旗艦湖倫號艦衆迎接如儀舊司令安德森少將宣讀解職令隨命下旗於是新司令接讀就職令隨命升旗當下旗升旗之際如在海上例須各嗚禮砲十七響此次因寄泊港内故未鳴砲禮畢安少將離艦登岸現定星期六乘塔孚脫總統號回國云 
　　尚有本埠新聞等轉入後頁 
 
 

Page 15

 
 
第一萬八千一百八十六號;中華民國十二年 西曆一千九百二十三年十月十二號
星期五 * *本埠新聞二 
[太湖水利議事代表定期開會]  
　　江蘇縣議會聯合會昨通告十七縣太湖水利代表函云敬啓者太湖水利議事機關前由敝會通函江南二十五縣縣議事會每縣推舉代表一人出席共同討論組織方法刻下復到者計有無錫崇明武進江陰金壇丹陽上海吳縣崑山青浦寳山太倉奉賢松江宜興丹徒吳江等十七縣已屬大多數茲訂於本月十八日即陰歷九月初九日下午一時在小花園二號敝會通訊處開會事關江南水利要政届時務請大駕撥冗蒞臨爲盼至未復到之各縣同時一幷函催届期推出代表加入合併附聞附代表名單（無錫）胡雨人（崇明）徐引恬（武進）傅遴（江陰）徐授經（金壇）王景常（上海）秦錫田吳縣）孔昭晋（丹陽）毛鳳翔（崑山）蔡璜（青浦）張仁望（寳山）俞惟玨（太倉）陸元楊鼎成（吳江）黃家騋（江蘇縣議會聯合會）李味青 
[招商局借德躉船已准]  
　　輪船招商局前因躉船缺乏急於需用曾由董事會議决暫借德躉電請交通部核示現已奉到部覆照辦原文如下上每招商局董事會鑒電悉暫借德躉似可照辦已於昨日令行内河船棧監督處查照辦理矣交通部魚 
[葡人祖餞總領事]  
　　文匯報云本埠葡總領事加薩洛伐氏請假回國不日即將啓程葡人總會特於昨晚設宴爲總領事餞行會員到者甚衆人人盡歡而散 
[女權運動會之周年紀念會]  
　　女權運動會於去歲十月間成立故擇十月十日爲成立周年紀念日前日（即十日）午後三時特開周年紀念會歡迎新會員及改選職員會員到者甚衆首攝影次向國旗行三躬禮次歡迎新會員（音樂跳舞）次報告由程婉珍報告一年來會中經過情形會計嚴順貞報告財政情形次選舉職員計評議部黃紹蘭談社英蔡陳漢俠沈蕭硯耘歐譚惠然沈李書雲梁荑卿劉景芳梅雲英陳鴻璧趙逸君嚴叔和嚴平張惠如胡韞吟等十五人另有候補人張人傑華昭復二人理事部舒蕙楨沈賴湘虔楊陳芸芳程德範程婉珍邱麓英沈儀彬朱許唏胡金淡如等九人另有候補人顧文貞蕭方寳珠葛養民等人當時議决仍照陳例本日爲初選俟下星期六再行互選理事長評議長及各部分等職事選舉畢遂即茶點散會云 
[滬南烟兌業衆和社開會紀]  
　　力持反對捲烟特稅 
　　滬南烟兌業衆和社昨爲捲烟特稅事續開會議到者六十餘人柴載元主席張炳源記錄首由主席報告謂近來各處對於此項特稅紛紛反對誠以生計攸關不得不出全力相爭近日上每縣商會中國烟酒聯合會工商研究會商業維持會閘北商業公會均先後協電爭持而江蘇齊督軍松滬何護軍使亦復念及商艱爲有力之表示斯固最足感人者我同業身受其害自應堅持到底貫澈主張現南北同業已組織公會鄙人等亦會列席想當爲諸君所贊成等云云衆皆一致表示同意旋經討論進行方法議决分急進緩進與消極積極各方法俟公會開會時發表意見表决施行次張頌吉等提議本會照章應於此時開大會重選職員應否定期召集旋經公决現當力力爭取銷特稅之際應得有結果再開大會六時散會 
[友華银行滙市報告]  
　　昨日友華銀行滙市報告云本日倫敦大條銀價較星期二（九日）價格近期長二五遠期長一八七五紐約銀價漲至六角三分八七五倫敦紐約間滙價落爲四元五角五分今晨此間匯價掛牌英鎊長爲三先令零七五美金六十九元七角五分日金跌爲七十兩五錢餘亦隨以俱動早晨市况穩定午後轉平晨間英鎊成交價十月份三先令零八七五十一月份三先令零八一二五十二月份三先令零七五美金成交價近遠期均七十元嗣以投機家照此價格購進甚踴市况轉平至收盤時英鎊售價已不能過十月份三先令零八一二五十一月份三先令零七五十二月份三先令零六八七五美金最長售價近遠期均六十九元七角五分日金售價近期七十兩遠期六十九兩八錢七分半銀行滙票定價英鎊三先令一便士半美金七十一元五佛郎一一九○枚前昨兩日倫敦銀市印度均購進市况穩定紐約未有成交 
[上海商業市况彙錄]  
　　金融 
　　昨日早市銀幣七錢二分零七毫半午市同較前日小二毫半交通銀行杭州運來洋十八萬元又山南京運來洋五萬元各錢莊裝往南通洋十萬元又裝東三省洋二十萬元 
　　銀拆早市息價二錢六分午市息價二錢八分較上日大九分道勝做出活期押欵銀六十萬兩價七兩五錢花旗公司輪裝來滙豐銀行大條九百六十二條荷蘭銀行四百零五條大通三百零三條友華四百六十二條麥加利銀行裝往孟買大條五百五十七條昨晚止各銀行及木街查倉存底現銀二千三百二十八萬兩現洋四千一百零七萬元大條二千九百六十八條 
　　公債　 
　　昨（十一日）各種各公債市况比節前尤形淸靜惟市塲賣氣甚弱故人心極佳票價綠以大都漲高金融公債現貨千元票全市只做出三盤收盤價六十四元九角與節前市價相仿十月期初時成交價常在六十五元至五元二角之期迨將收盤時受主頗暢故市價略見抬高收盤六十五元四角計漲四角五分十一月期結果比節前好起六角半收盤價爲六十五元八角五分整六現貨開盤四十九元七角其後曾小至四十九元五角半收盤雖回至四十九元八角比節前只提高一角十月期交易有限收盤五十元零二角計大四角十一月期由五十元零三角逐步高至五十元零八角收盤雖回縮五分比節前已漲起半元償還八釐結果比節前漲三角收盤爲二九元五角整理七釐計五十四元進出之數各無大宗故價格無所改變云 
　　國内滙兌 
　　昨（十一日）國内匯兌據上海銀行公會報告各埠貼滙水略有改更但漲落之數有限京津銀匯比節前各跌一兩洋滙好起五角北京化砝價計一千零五十三兩銀元計一千零十五元半天津行化價計一千零六十一兩銀元計一千零十四元五角濟南濟平掛牌價爲一千零四十二兩七錢五分比節前縮去二錢五分銀元滙貼水仍爲一千零十三元青島膠足計小一兩價爲一千零六十九兩銀元提高一元半價爲一千零十五元烟台烟估掛牌價仍爲一千零三十九兩銀元又退至白滙漢口洋例價爲一千零三十兩比節前退去五錢銀元同跌七角五分價爲一千零九元二角半其餘各無上落目下晚秋已届各埠商業理宜呈發展氣象而今庚受政事不靖及匪禍之打擊以致仍在呆滯之中故各埠匯欵咸無大宗且此時又有賄選告成日後變動發生必爲意中之事商業前途殊難抱樂觀也 
　　上海商業儲蓄銀行國内滙兌十一日行市報告云今據津電報稱銀滙爲一千零六十一兩洋匯爲一千零十二元較週初價銀市跌落一兩洋市漲起一元京匯銀爲一千零五十三兩洋爲一千零十三元漲落均與津市同唐山邢台洋滙各漲三元同爲一千零十五元漢口滙市稍疲今電洋例每千兩合規元一千零三十兩較前市小去五錢洋滙爲一千零零七元跌落五角濟南銀滙縮去二錢五分計濟平每千兩合規元一千零四十兩零七錢五分洋滙跌落二元爲一千零零八元烟台滙水未動青島銀滙跌一兩爲一千零六十九兩洋滙跌二元爲一千零零八元港電仍爲七四二五廣州雙毫爲六錢三分五釐汕頭銀元滙價漲二元爲一千零十二元西安銀滙跌落三兩計議平銀每千兩合規元一千零三十五兩洋滙漲起十元爲一千零六十元三原洋滙之漲風亦同計每千元須貼滙水六十五元又據濤訊近以花市洋用甚廣釐價因之飛俏今市滙水每千元須貼八元較前市又漲起二元該埠滙價仍有繼漲之象云 
　　外幣 
　　昨日各種現貨外幣市况大致平穩銀行方面對於英金票一種頗有受主致成交價貴至九元零五分比節前提高五分美金日兩票銷胃有限兼以受節前連日放長之反動票價各趨疲落美票買價一元九角六分比節前小五厘日票跌三釐價計九角五分七厘荷票買七角四分港票計一元零一分七厘法票爲一角二分二厘坡票計一元零三分馬克買價爲一元五角進出之數各無軒輊故價格毫無上落羅卜各票尤呆木票價均與節前相同云 
　　金市與匯價 
　　昨日星期四大條銀來電近期長一八七五遠期長零六二五十一月份標金開盤三百三十七兩七錢較上日收盤小去六角高至三百三十八兩旋因賣者稍多所以小至三百三十七兩六錢先令揭曉亦長二五印滙大七五法滙小五法郎美滙大半元東滙小七五嗬滙大一盾半新滙小半分香俄滙仍弗動斯時標金爲三百三十七兩四錢各滙市况惟先令美較硬東滙仍與上日收盤價相等銀行賣出十二月份先令價三先令零八一二五買進三先令零八七五又賣出十二月份美滙價七十元買進七十元一二五又賣出十二月份東滙價六錢九分八七五買進六錢九分六二五故標金最小至三百三十七兩嗣後市况相仿標金稍有上落價爲三百三十七兩五錢以後市况稍覺疲軟銀行賣出十二月份先令價三先令零七五買進三先令零八一二五又賣出十二月份美滙價六十九元七五買進七十元又賣出十二月份東滙價七錢買進六錢九分七五因而標金最高至三百三十八兩四錢後至收盤市况仍與前價相等標金因略有賣户故又回小至三百三十七几九錢收盤午後標金開盤三百三十八兩小至三百三十七兩八錢先令揭曉弗動價爲三晨三十八兩各滙市價在初開時仍與上午相等是時標金略高至三百三十八兩四錢嗣因先令交易業中略有扒進所以市况义軟銀行賣出十二月份先令價三先令○六二五買進三先令零七五又賣出十二月份美滙價六十九元六二五又賣出十二月份東匯價七錢買進六錢九分七五以致標金最高至三百三十九兩三錢嗣後因標金賣者較多所以標金小至三百三十八兩七錢後爲三百三十八兩九錢收盤云 
　　紗花 
　　昨日星期四棉紗市面見好賈進者略形踴躍川帮前次買進各貨除裝去外手中尙有不少乘此市面有利可沾反有售脫餘如江西漢口兩帮買進略多聰共各客帮之購買者計有本紗四五百包日紗七八百包公賣上本紗小包無開出惟二十支雲鹏小包日紗有二三十包本紗市價漲起一兩二兩不等日紗好起少許交易所標準紗價沸起二兩之外三品紗電報較前日好起約一元美棉電報現期漲四十個磅音遠期漲五十八個磅音印度電報搿册面奥浮辣白洛去均無電報告内外廠開出十月十一月份二十支十六支扯盤水月日紗五千包債一百六十兩凈盤申新廠開出十二去人鐘三十包價一百五十二兩又開十六支三百包價一百六十兩至一百六十一兩五錢本月份鴻裕廠開出十六支紅寳鼎一百包價一百六十二兩又開十六支黑寳鼎五十包價一百六十兩又開十二支寳鼎二百五十包價一百五十三兩皆係本月份出淸恒豐廠開出十六支富貴圖及雲鶴四百包富貴圖價一百六十二兩至一百六十二兩五錢雲鶴價一百六十兩至一百六十一兩五錢寳成廠開出十六支如意七十五包價一百六十兩十四支如意七十五包價一百五十四兩二禮拜期棉花迭漲故紗價又將抬級而升矣 
昨日棉業交易所通州棉花標準又漲三四錢綠新花上市買進者甚爲踴躍外棉亦漲紗廠聯合會報告有怡成號買進現貨棧交通州花三百二十包價四十兩同行買代進現貨棧交餘姚花八百包價三十五兩八錢三新買進現貨送廠陜西花一百件價四十兩零五錢緯通買進現貨棧交　子細紗一百件價三十七兩五錢 
　　絲市 
　　昨日洋莊絲２市趨勢尚堅歐美各莊對於廠乾絲經雖無進意然華商態度依然堅硬故交易沉寂而行市堅挺四川黃廠經法莊續有進胃市價又激增二十兩湖北黃廠經亦有成交價則堅定山東黃廠經美莊需要復殷惜滬棧存貨不多交易難暢祇共談成上等貨五担價仍堅挺中等貨十担價漲十兩八繭灰經昨日美莊方面忽有銷路但灰絲商手中陳貨將罄勢難多售幸洋商憑户尙有餘貨圖銷是以得能成交百餘担然市價較前疲跌綠此陳貨結束之際新繭登塲在即故華洋絲商均不願絲價過高以致跌小二十兩云 
　　茶市 
　　昨日洋莊茶市路莊土莊兩路綠茶交易頗旺人心轉硬珍眉成交七百四十九箱同孚洋行購進十分之九天裕洋行亦有少數成交婺源貨售盤自五十三兩至六十兩屯溪貨售盤自四十五六兩至五十兩市價雖較前數日略堅然實際仍難免虧折蝦目陳茶怡和同孚兩行需要漸殷市面較前略爲起色但認價太低華瓋尙多堅持不肯賤售全市總計成交四百二十五箱婺源大帮中拆出之貨售盤四十八九兩遂安深渡之貨售盤三十二三兩温州土莊之貨售盤二十八九兩市價較前均未見高大帮市面仍無起色昨市自始至終僅由天祥洋行買進一帮殊無大宗交易且售盤二十八兩亦不甚佳故萬芽德泰同春等牌號之茶均已先後拆賣聞拆出價格較全帮略爲俣算云 
　　呌莊 
　　昨日星期四輪値英商元芳洋行第二千四百五十七次不限價拍賣之期排列泰西緞元絨羽綢市布原布竹布漂布細布等疋頭四百八十一件計一萬九千六百十六疋較上届所拍者少三十七件計二千一百九十五疋各客帮及本街均有買進綱斜原布漂布竹布漂細布等均漲惟元俄與泰西緞疲軟茲將拍價與上次互此比较較於後（溙西緞）五十件計一千二百九十疋跌至二釐半至二分二五不等惟醒酒石加錕一分（尺六元絨）四件計八十疋跌二釐五（羽綢）一百八十五件計六千零六十疋漲者自二分五至四錢五然亦有跌者或二分五至四錢不一（細斜）九件計三百六十疋龍飛鳳舞漲二分五宜昌塔及五子登科各漲五分海潮漲一錢（紅布）五件計三百疋價七磅佛手跌二分五五磅者漲一錢五（市布）三十四件計一千七百疋漲者由一分至二錢四分惟荷花减三分六子降二分（原布）五件計三百七十五疋略高一分（竹布）四件計二百疋八士牌漲一錢七分五雙絡燈加五分漂細布七件計三百五十疋五花洞漲八分敎子漲二分猴鹿大五分（漂布）一百七十八件計八千九百疋漲者自一分起至三錢六分而跌者亦自一分起至二錢一分不等 
[閘北商業公會請經銷印花函]  
　　閘北商業公會致江蘇駐滬印花稅辦事處函云查印花稅爲國稅之一種人民有負擔之義務然爲數式微易於疏忽聽人民自由購貼銷數未免遲純派員勸購亦不免發生僞冒如此番閘北德豐烟紙店買存之印花稅票聞係自稱勸銷員所兜售及至查係僞造無從伸辨致蒙不白之寃閘北商界均抱不平觀念抑且咸有戒心此後勸銷前途未免大受影響敝會代表閘北商民議將閘北一部份各商號所貼之印花稅票由敝會擔任代銷稅票之上加蓋代銷會戳以杜其僞至查騐之期仍請派員查騐若無會戳標識予以澈底根究一面由敝會隨時調查切實勸導務使作僞之徒不敢出頭兜售如是則稅源可淸僞票亦從此絕跡是否可行尙祈指示云 
[約翰大學近聞]  
　　㈠「名人演講」上星期五晚間該校青年會特請霍其根博士蒞校演講題爲中國在國際間之地位到會聽講者約六百餘人㈡「國慶祝典」自十月九日起約大因國慶及孔子聖誕給假三天學生會於八日晚開會舉行慶祝自大門以内沿路懸燈結綵倍極熱鬧並有演語唱國歌等節止佐以電影添助餘興云㈢「優待門證」該校爲獎勵學生勤學起見每學期擇成績最優者（以高上二級爲限）給予紅色証書准自由出入本期得此項紅証者計高級爲徐家驥陳樾等十四人上級爲孫允中裴復恒等十四人云㈣「約翰季刋」約翰聲自改季刋後力圖整頓本年新選高級生馬顯利　英文總主筆陳樾爲中文總主筆李錫楝爲廣告主任編輯員十人此外特約撰述者有約翰週刋總主筆徐家驥及吳必彰等數人 
[職業敎育社徵求女社員情形]  
　　中華職業敎育社爲提倡女子敎育就京津寗蘇青島杭州上海等埠分頭進行徵求女社員經誌前報茲聞杭州方面由浙江女子職業學校校長謝玉農女士主任一餘進行甚猛昨又函告該社請加寄各項印刷物以應需用謝女士兼任南通女子師範學校校長函中並稱不日尙擬親至南通廣爲設法上海方面除由務本女子中學校校長張懷之女士担任一隊外並請全國青年會協會劉湛恩夫人組織一隊由劉夫人介紹李登輝夫人蔡天佑夫人徐季龍夫人楊景時夫人歐彬夫人湯郭秀娟女士張士榤女士陸禮華女士趙　闌女士談社项女士程婉珍女士梅雲英女士陳鴻瓄女士等合力贊助而陸禮華女士以同時受北京隊之委託並請吳天倪協作云 
[粤校第二届聯合運動紀]  
　　本月九十兩日爲廣東旅滬學校聯合運動會第二届運動之期此次加入學校有郇光啓賢廣肇女學廣才嶺南尙賢等校靈生學校則因事未到會董方面如鄺富灼馮少山甘熽初葉理衡陳鐵生諸君均蒞塲參觀幷由寳肇義學童子軍及精武師範學生維持秩序九號十二時開幕先向國旗行禮次唱國歌歡呼民國萬歲畢由總務鄭福良佈各開會理由次楊啓壯演說演說華即由啓賢學校女生及廣肇女學表演國技後開始田徑賽翌日來賓約三千人　成績之結果現尙示發表然約計女生分數最多者則爲啓賢男生分數最多者則爲廣才學校云 
[杭富英驗係受傷病斃]  
　　南京人杭富英年三十一歲向在紗廠爲小工邇因失業改作小本生理借居東得橋富順街七號門牌親戚潘洪生家潘有胞姊年輕貌美附近　孫義楨者日往閑游曾爲潘父面斥不准再往孫疑杭暗中播弄八月十三日糾合多人將杭兇毆受傷當時扭控二區一分署訊供各執判令一併開釋連日杭住潘家所僞日重一日乃函致南京家中報告經杭父杭長西帶同伊婿金維發等於前日來滬察看伊子命在旦夕旋將孫義楨扭入二區一分署稟控王署員文命移送法庭究辦是日午後由郭檢察官提案審理謂杭長西曰今日爲雙十節國慶紀念本廳停止辦公姑將孫義楨判令收押命爾等回去明日將爾子富英送案騐究可也杭長西金維發遵論而退昨午長西等將富英舁送檢廳暫放廳前路旁一面據情報告請示不一刻富英即氣絕而死嗣奉郭檢察官吳檢騐員等蒞塲相騐屍父等堅稱我子實被殿斃要求伸雪郭君騐得巳死杭富英實係受傷後因病而死塡明屍格判令杭長西具結棺殮聽候訊辦 
[陳嘉庚公司滬經理已返滬]  
　　南京路陳嘉庚橡皮公司經理陳玉壺君此次赴京津漢寗鎭江各處考察商業及各地分行事宜昨已事竣返滬云 
[滬杭路夜快車肇事]  
　　撞斃年老鄉人及一耕牛 
　　滬杭甬錢路第十一號夜快車前夜由杭來滬經過筧橋與臨平間時軋斃年老鄉人一名及耕牛一頭車頭外部略受損傷當即停留趕修開行到滬時已遲一點餘鐘當經車長分電一路各站接洽一面電知駐杭吳總巡官飭派探警前往照料並傳同當地地保召集屍親到站認領收埋並照章由鐵路局發給棺埋費洋二十元由屍親其領云 
[洞庭山碼頭刦案盜匪之偵緝]  
　　南市洞庭山碼頭隔壁衡内方永和水木作於陰曆六月杪夜間被盜匪多人以包辦工務爲由侵入内室出示手槍嚇禁聲張致被刦取現洋鈔票一千餘元及金鐲金戒等賊物一哄逃散經失主開單報請該管一區警署並呈報淞滬警察廳派警探勘明後從事偵緝迄今案懸未破茲　該失主日前又具呈警廳聲明此案發生後現急接到郵局遞來匿名信函内指是盜犯眞確姓名幷謂匿跡老西門外典當街内錦記鞋作樓上且目擊該盜等分賊不匀线相爭鬧等語應請派探實地調查以便易於破獲等情徐廳長據呈前情以是否眞僞均應澈究業已飭知偵緝隊長撥派得力隊士會同該管二區警署派警恊往秘密偵查矣 
[汽車傷人兩則]  
　　三千五百七十三號汽車於昨日下午五時半駛經楊樹浦橋撞倒紗廠女工何陳氏碾斷右足小腿骨由捕押令汽車載送女工投同仁醫院醫治旋即帶該汽車夫入捕房稟候捕頭發落又昨晚八時崇明人王王桃子行經北四川路横浜橋遭一千一百八十四號汽車撞倒腿足受傷由六百四十五號華捕押令汽車載送同仁醫院醫治旋即持傷狀單呈報捕頭候示 
[電車撞翻人力車]  
　　車夫與乘客均受傷 
　　其號電車於昨日下午一時許駛經法租界外灘撞倒人力車車夫及乘客均受傷當經小東門法捕房二百七十號華捕抄錄電車號碼另雇車送二受傷人往仁濟醫院醫治人力車夫肚腹受傷甚重联恐有生命之虞云 
[警廳招領女孩]  
　　淞滬警察廳昨收有女孩一口年十二歲面貌園方福州言語上穿藍布小白花夾襖下穿藍條布褲褲赤足黑布鞋頭梳鬤辫紮紅　耳帶金絲現留養新普育堂盼家屬往領云 
[拘獲義泰劫案匪徒續聞]  
四區巡官宋伯昂率同偵緝隊隊士蘇升警探謝啓華在鐵路北緝獲行刦大洋橋北義泰烟紙店之盜匪五名已誌昨報昨經偵緝隊郝隊長飭提王盛林（即王五三子）詳細研訊據供此案由在逃之甲起意陰曆八月二十五約我到法租界茶館内聚集同夥六人前往甲持手槍與我同在門外望風金玉文（即姜玉文）亦持手槍與王銘寳等四人一擁入内嚇禁事主聲張搜刦之下共得賊洋三十餘元我分得大洋五元銅元二百枚云云此外又供出寳山縣鄉間刦案數起奉論還押候緝獲茶甲並傳事主浦兆奎來案指認再行解廳究辦 
[竊犯幾逃]  
　　竊犯王阿大業奉法庭訊明判决監禁八月昨午　文飭派法警籃建吾將王阿大押送漕河涇鎭第二監獄執行當由火車下車後向章用小車解往此次該警因無車資所以從下車後即步行押解道經小河兩道王犯竟越河奔逃該警情念下河追趕連越兩河始行擒獲押送到監收禁一面由該警返懸報告請示 
[獄囚病斃]  
　　案犯焦洪生因案收禁第二監獄昨晨倒斃由獄長報告地檢廳奉委許憸察官吳檢騐員等蒞監驗明病死旣無家屬判由堂棺殮 
[過犯行竊與收贓幷儆]  
　　本邑人周阿根竊午靜安寺路三十八號門牌西　蘭姆瑞値洋一百三十元之銀器具質於福建路裕豐押店内被探將周拘押昨日傳同收賊之押店主朱明楚將幷周押解公廨經中西官訊知周係過犯判押西牢一年期滿逐出租界朱不應收押賊職着罰洋二十五元充公示儆吊案贓物交原告領去 
[控追米洋呈摺再核]  
　　沈乾生昨延違商律師代表投法公堂控稱前由唐桑林向原告往來食米核計被欠價洋七百十六元零屢次向索均游約不理是以投案請追詰之被告唐桑林由博勒律師代辯稱被告向在某輪船爲管貨人此項食米實係該輪船買辦所購與被告無涉請察原告律師又稱原被雙方交易食米當時憑摺付償應請堂上着令被告將摺子交案察閱即可明瞭原告沈乾生稱所有購去之米實由被告唐桑林親自到來接洽前賬亦由被告付來等語陳讞員商之法副領事葛君判以供詞各執着被告將摺子呈案察閱再核 
[控追欠洋判分期拔淸]  
　　吉慶珠昨投法公堂控理髮店主羅德進前向商人借去洋三百元至今已久向索分文不理請求訊追等語被告由其妻某氏代到稱丈夫有病在床不能到案實欠原告洋銀惟因店中生意淸淡一時無力交淸可否請求每日拔還若干等語中西官判着被告於七天内先還洋六十元餘欠每日拔洋十元至拔淸爲止 
[告發拐案]  
　　河南人陳廣緒住五區境内順泰里前日偕紹興　人吳陳氏扭俞金海至區控稱俞係民之同鄉日前帶該婦從湖州來滬云是伊妻子託民代租房屋暫住詎該婦時常與俞口角爭吵始知此婦係俞拐來民恐被累故偕該氏出首告發請究該氏供前在湖州布廠做工俞係廠中工頭被誘來滬氏欲回紹俞執不允故起衝突云云奉判解科候辦 
[行人猝斃之檢驗]  
　　本月九號下午三點半有形似崇明人年約三十餘歲之某甲行經法租界小東門外京州路四號門口忽然倒地猝斃當中巡捕查見回稟捕頭飭探前往察得該尸身穿元色布夾襖黑布夾馬甲蟣布短衫柳條布褲子黑線襪青布鞋子並在身畔檢出小洋四角銅元二十一枚另有信函一封十書張牛郎託陳銀紅送交清東曹華收當將尸身車送同仁圃元堂騐騐旋經聶職員蒞所騐得該尸委係病斃因無家屬論拍照由堂棺殮厝柩義塚聽候家屬認領 
[女孩被電車撞傷身死]  
　　信居法租界後新街某號門牌内之女孩杜志海年十二歲於前晚行至法大馬路急有自東至西某甲所駕之法商電車開馳到來不及避讓致被撞倒傷及頭部血流如注當由巡捕到來抄錄號碼將受傷人車送醫院醫治奈因傷過重醫治無效身死由院通知捕房將尸車送同仁輔元堂騐尸所昨經聶讞員蒞所騐得該尸委係被電車撞傷腦部致命身死諭令家屬棺驗候核 
[藉做媒行騙押六月]  
　　住楊樹浦華興坊之浦東人朱寳生專以做媒爲由向人騙取茶禮有徐官生者前曾被騙去二十元以數微當時未即告發本年七月六號朱又向其隣居陳根生行騙謂補東某姓家女郎年輕貌美待字閨中可以作伐時陸求耦正殷遂爲甘言所惑致被騙去茶禮洋一百三十九元以及金戒金圈等飾物迨覺察後朱已逃避陸乃報告該管捕房請爲查究前日被包探金養吾將朱擎獲昨晨解送公共公廨兩受騙人均到堂証明被騙情形質之朱承認行騙不諱李襄讞以被告詐欺罪已成立商之美阿副領事判决監禁西牢六個月以儆 
[失布懸賞訪緝]  
　　益順恒報闌行經理報關之粗布惟置楊樹浦三泰紗廠碼頭前日上午十時至下午一點半鐘時間被匪竊去粗布十件即經該行懸賞三百元報請中西官廳從嚴飭緝 
[車夫乘隙行刦押二年]  
　　王女藻日前由蘇搭車來滬在北火車站下車後欲雇乘黃包車即有兩車夫拖車奔至將王圍住爭攬生意紛擾之間王所帶珍珠花鈔票現洋忽被搶去損失三百餘元旋投匯司捕房報告捕頭派包探陸連奎劉永茂瞿克倫等四出調查得悉係黃包車夫劉阿根糾黨所爲將劉拘獲供出同黨王姓並承認所搶珠花已質洋分肥嗣於某當舖吊出原贜昨解公共公廨據該探等稟稱若輩專在火車站與同類以爭攬生意爲由乘隙刦取旅客財物應請從嚴究辦中西官向劉質訊屬實判押西年二年示儆 
[戳斃楊三寳案延期再訊]  
　　在四馬路青蓮閣茶館樓上糾衆持刀戳斃楊三寳之理髮匠林根生昨晨又由捕房押解至公共公廨捕房律師梅脫阑氏請求將案開審而林之代表包仨律師則以尙須研究案情要求延期經中西官核准延期下禮拜四再訊被告還押 
[烟案併紀]  
　　一區三分署焦署員昨午派警在海潮寺建裕里查獲私賣洋烟之于濟松烟客施有年邢金林范小駒子萬金祥泰棠生夏守裕等羹开发烟証到署命送檢廳罰辦又僧人法昌私帶烟土五兩五錢又張仁怡私帶六兩在南市乘小輪起程爲水巡隊查獲解隊命送警廳轉解法庭訊辦 
[公共公廨訊案彙錄]  
　　昨日公共共廨訊理之民事訟案併記如下㈠婦人潘丁氏延慕思律師訴潘明龍離婚案被告代表楊國樞律師請求提早開審結果改期兩禮拜訊理㈡理賬員薛邁羅延佑尼干帮辦施乃德律師訴一價公司侯顏慶欠中茵地毯公司租地尾找銀案結果着被告償還原告銀八百兩並堂費被告交保此諭㈢敦康顏料號破產案債權美商利逹洋行與華商元甡莊之代表海德禮等律師到堂聲明理賬員所呈報告書内之第四條已經解决餘亦同意請求核判結果查賬員七月十九日報告書應予核准並照第八條宣布末次公攤分派各普通債權人分别具領第四條所稱一節已經雙方同意和解自應停止進行㈣王建中延慕思律師聲請破產案結果聲請人請求破產業已自行登報應交本廨理賬員通知各債權人一面由理賬員淸理㈤應韋林訴應金生欠借　案結果被告臨訊不到由原告呈出証據屬實應照所訴之數缺席判决利息至還欵日止並償堂費㈥姚天根訴沈順興欠房租洋案結果限被告十天内遷移所欠四個月租金毋積照付㈦張慶榮訴朱禮　欠米洋案㈧恒久米店訴吳祥雲欠米洋案一因被告臨訊未到一因原告未將賬簿帶案故均改期 
中華職業敎育社通訊 
　　社址上海西門外方斜路 
[雜誌出版通告]  
　　敎育與職業雜誌第四十八期已於上月底如期出版茲將要目披露如次職業指導之眞諦綏遠職業敎育進行計畫中華敎育改進社年會中之職業敎育組魯省職業敎育發展新希望最忙都市中最忙之一人以發展地方事業爲發展營業之廣告 
　　凡訂閱諸君均已發出如有未到請來函開明定單號數以便查補再以後訂閱諸君如有關於查問雜誌之來信務乞註明定單號數及原定閱户名以便檢查又本雜誌每年僅出十期如有缺期必須說明期數不宜但書幾月分字樣以免纒誤 
　　再本雜誌再版現正趕印預訂諸君處一俟出版當即補寄此外如有同志訂閱務請速因預定再版分數並不多也 
 
 

Page 16

 
 
第一萬八千一百八十六號;中華民國十二年 西曆一千九百二十三年十月十二號
星期五 * *   
 
 

Page 17

 
 
第一萬八千一百八十六號;中華民國十二年 西曆一千九百二十三年十月十二號
星期五 * *本埠新聞三 
[華威銀行儲蓄部新開幕]  
　　江西路六十二號華威銀行新辦儲蓄部已於前日雙十節成立主任爲盧煒昌君經理爲候立斯君（DrHoselitz）印有宣言辦理（一）活期儲蓄（二）整存整付（三）整存零付（四）存欵取息（五）零存整付（六）特别定期存欵云 
[和豐呢絨號廉價在即]  
　　南京路石路口和豐呢絨號開設多年運售叫絨嗶嘰等中西貨品甚夥經理爲徐君梅卿現因運到大批呢絨嗶嘰各貨定於陰曆本月（九月）初五日起大減價二十五天云 
[倫敦運到電珠跳舞衣]  
　　先施公司二樓衣邊部新由英京運到電珠跳舞衣一種光彩耀目甚爲美麗每件九十五元又該部自織時裝女絨線大衣及背心多種均照歐美式樣每件自八元半至十三元五角云 
[中華書局追悼潘勝海]  
　　中華書局中文排字房主任潘勝海君服務印刷界二十餘載誠實公正爲工界罕覯之人才不幸於上月七日以脾胃病逝世現該局同人及潘君故舊定於十四日在靜安寺路中華書局總廠大廳開會追悼以誌哀思云 
[新到美國熱水袋]  
　　微微公司近因時届深秋天氣漸寒特向美國定到大批新式熱水袋質地堅固毫不漏水有櫻黑色紅色大小數種每只自一元八角半起至三元五角半云 
[海興公司今日開始營業]  
　　百老匯路南潯路口九四號海興公司經理爲陳君炳生辦理海員需用之一切洋廣雜貨如香烟中外名酒皮喼雀牌綢緞布疋等均有出售定價甚廉幷包辦輪船中西伙食及代理過往海員關於信託各件已誌雙十節本報近日内部佈置就緒定於今日（十二日）起開始營業正式開幕須俟至二十日云 
[再記各校歡祝國慶之熱鬧]  
　　昨得各校歡祝國慶之消息續誌如下 
　　約翰大學聖約翰大學同學會上海支部於前日雙十節下午在南京路梵王渡俱樂部舉行雙十節游藝會會員家屬親友到者三百餘人下午四時起演京劇請雅歌集諸君會串劇名硃砂痣别窰梅龍鎭開山府落馬湖黃鶴樓演畢略事休息即晚餐至晚八時又演崑劇延徐凌雲張予權潘蔭棠諸君會串劇名演官偷詩跪池佳期思凡牡丹亭以上各劇表演均佳觀者無不滿意聞該同學會於本星期六下午二時又將在愛文義路小沙渡轉角同學何積蕃君住宅内開秋季懇親大會云 
　　南洋醫專南洋醫學專門學校國慶亦休業校長顧南羣因日本全國醫學會開幕被招出席故將該院各項事務暫請校務主任陳天樞代理於雙十節趁靖江九東渡赴會約旬日可返申上船時該校敎職員及學生均執旗到埠歡送云 
[「赴湯蹈火」影片之精采]  
　　『赴湯蹈火』一片原名爲ＴheThirdAlarm共有七本爲一社會影片近映演於上海大戲院此片中有麥克登者爲蘭夫萊衛氏RalphSewis所飾做工老到表情入微誠不愧爲電影界之老前輩如當將駕救火車之馬交於購者之時戀戀難捨有意延遲及購者牽之而行時則猶如生離死别竟至涙下呆立路中望其愛馬直至其同事見之邀彼試駕救火車始作苦笑又如出救火會後坐於家中時忽聞警鐘大鳴悟自已尙服務於救火會中急躍起奔出甫二三步驟憶已退出救火會則又立即止其脚步悲鬱驟來垂頭喪氣至於窗前遙見汽車救火車正風馳雷掣趕往救火忽憶及自已及忠勇之救火馬因新陳代謝皆淘汰此時表情淋漓盡致實不能以筆墨形容又如於火焼場中見事機廹促即一躍登馬背勒馬竄入火窟赴湯蹈火以索驅馬拽去鐵櫃勇敢之氣令人望而敬畏（炤）（待續） 
 
 

Page 18

 
 
第一萬八千一百八十六號;中華民國十二年 西曆一千九百二十三年十月十二號
星期五 * *[鄭振鐸與高女士婚禮誌]  
　　商務印書館小說月報主任鄭振鐸君與前該館所長高夢旦君女公子君箴於國慶日在一品香大廳行結婚禮證婚人爲鄭心南謝六逸二君由證婚人報告鄭高二君結婚經過情形次由胡適之張東蓀瞿秋白諸君演說來賓約有五百餘人備形熱閙云 
[雙十節久記社之歡宴]  
　　芝罘路久記社成立已十有二載特於雙十佳節晚舉行慶祝同時宴請第四次徵求大會各隊長到者有四十餘人席間由鄭介誠登台致詞略謂本社歷年以來所得良好成績均由諸同志熱心毅力始克臻此本届（第四次）徵求大會開幕仍望諸同志努力進行云云觥籌交錯頗極一時之盛云 
[余叔岩等優美照片之徵求]  
　　北京崇文門内北京日報社曾於今春舉行菊選業已揭曉惟聞該社因各伶照片雖搜羅不少但其中或非最近所拍或不甚佳妙故仍徵求下列各伶之最近最佳照片或贈或借均爲該社所歡迎各伶如次 
　　超等余叔岩王鳳卿劉景然時慧賓恩小峯（坤）陳德霖王琴儂尙小雲鮮靈芝（坤）郭瑞卿（坤）宋鳳雲（坤）俞華庭錢金竊汪金奎（坤）驡雲甫王長林崔靈芝李春來郝振基侯俊山田桂鳳裘桂仙郝壽臣余玉琴九陣風俞振庭 
　　特等貫大元譚富英馬連良方濤（坤）杜富興榮蝶仙王慧芳孫蓉彩（坤）諸如香小振庭朱小義盧月霞（坤）于紫雲（坤）胡振聲（坤）秋道浮（坤）曹二庾侯喜瑞 
[集會表]  
　　陽曆本月時間　地點　　　　　召集者　　　　事由十二日　　　　　　新北門内　　　信大祥皮貨局　開幕禮十二日至廿　　　　天后宮橋塊　　商品陳列所　　　賞會十三日至十　　　　天后宮橋塊　　商品陳列所　　徐佩璜君之化　潰七晚　　　　　　　　　　　　　　　　　　　　　十四日上午　　　　小花　都　虎　新南社　　　成立　十時 
[今日天晴而寒]  
　　徐家匯天文台氣象預報云天氣晴寒中國沿海有正當之時令風颶風向東北進行將過東京附近故日本之南天氣惡劣本埠溫度在下午三時前之二十四小時内最高九六八最低四二八去年同日最高七二○最低四一七 
 
