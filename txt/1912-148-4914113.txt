# 1912 - 148 - 4914113

 

Page 1

 
 
評論 
[軍隊與借欵]  
　　自客歲軍興而後各省咸欲脱離中央君權之覊絆省置都督以期收統馭之功此在民軍起事伊始亦事勢所不得不然乃分權並峙風氣自爲數月以來沿爲習慣中央與各省之利害關係遂隠隠生反對之形如近日借欵與消納軍隊兩大事件可以略窺其利害相反之見端矣 
　　臨時政府成立已近兩月此兩月來未嘗作一有價値之事其日日開内阁會議殆無一次不及於借欵與消納軍隊兩問題記者以爲借欵問題與消納軍隊有最密切之關係可將此二問題併爲一問題以解决之試就中央與各省之形勢熟思微察中央以集權爲本位利在軍隊之減各省以地方權爲本位利在軍隊之多政府之消納軍隊出於誠心故利在急各省都督應之以僞而實有擁兵自固之心故利在緩統計全國軍隊有巡防禁衛毅軍新軍等名目性質極爲複雜且總數在八十二萬人以上程度不能齊意見不悉泯難保其此後必無譁潰雖今日之長陸軍者號稱善於將兵亦决無把握記者以爲六國資本團要挾之奇酷彼殆深見我軍隊之内容故不欲以彼貴重之資本投之危境且深知我軍隊之消納方法借款而外别無支持挹注之途故乘我之危而感之觀資本團七條件之提出確有此二種心理稍知外情者當不能斥記者之言爲謬乃各省都督不能奮愛國之熱誠毅然减少軍隊爲中央政府之後盾而函電交馳一面悻悻焉攻擊政府之借欵一面又搖尾乞憐求政府撥欵否則悚以兵將譁潰之危言是何異餓夫思食以刃臨炊婦之頸責以無米爲炊復勒禁其行乞且不許其告貸於鄰天下事之不近人情者尙有過於此者乎 
　　是故近日中央與各省間有一種無形相對之針鋒儼成戰時之壁壘即各省坐擁重兵於無心中爲中央借款之一大阻力而中央復故意抑勒不欲發欵以諷示軍隊不能不速散之原因各省都督不以維持國家統一爲前提遂致中央政府放棄責任不肯積極的維持借欵以逞其坐待俱斃之忿心譬之家人鬭氣置煨爐煮粥於不顧而一任全家之人之枵腹啼飢有是理乎嗚呼共和甫定尙未得各國之正式承認中央與各省已不能稍稍犧牲意見表示其以國爲前提之眞意前途之危險尙堪問乎 
專電 
　　財政總長熊希齡初四日與銀行團會議 
時曾請將墊欵合同中監督條件稍加修改外國稽核員由銀行團給俸改爲由中政府給俸税務司監視給發兵餉改爲由海關道監視銀行團以如此則不啻取消監督之議恐一時債票難以發售昨已開會討論此事 
[熊總長昨又晤銀行團續商墊欵]  
　　條件允再撥三百萬 
[袁總統與陸軍叅謀部商定裁]  
　　兵六十鎭需銀二千零七十萬兩 
[參議院議决各省自定之約法]  
　　槪行取消 
[江北分省請願書刻已却下]  
[唐總理宣言參議院有拘束政]  
　　府之力各省輿論皆可不問 
[四川允解京欵五十萬陜西亦]  
　　認解三十萬 
[共和黨派代表三人勸熊總長]  
　　復職熊已應允（以上北京） 
特約路透電 
[今日財政部熊總長與外資團會議擬將所訂]  
　　稽核員取銷另由華政府派監理員考查款項出納并兼派海關華員隨時稽攷各貿團將此事電達本國政府恐未易照辦 
[黄克强電京謂俟南京各項政務交替後即赴]  
　　上海組織國民捐總機關部一儉成立即行北上 
[湘都督譯延問昨委員解銀至京計三十]  
　　萬俟中央政府頒發公債票到湘即將此項 
 
 
 

Page 2

 
 
扣抵 
　　滇省都督屢有急電到京以英兵進至片馬請政府向英使交涉英使朱爾典回稱不確 
　　日本報界評論美商大來洋行訂定漢口建築之借欵頗爲六國注目 
譯電 
　　聞參議院秘密討論銀行團墊款合同除禁各省另借外債外餘均允可 
　　前清隆裕太后允購内國公債銀一萬兩 
　　外交總長陸徵祥已抵京初六日銀行團在德國銀行會議借欵問題擬往與會 
　　中央報主筆被拘及國風報館被封一事參議院昨已質問民政部總長趙秉鈞擬到院解釋（以上北京） 
　　前任首相桂太郎公爵及遞信大臣後籐男爵擬於七月六號由東京啓程取道西比利亞赴歐游歷歸期約在十月下旬（東京） 
　　比利時里愛臣及白魯塞爾星期二間復行暴動亂民除搗毁玻璃窗外並放火焚燒敎堂二所旋由憲兵驅散 
　　社會黨總會已求國民少安母躁謂彼等召集大會草訂修改憲法議案（白魯塞爾） 
　　匈加利議院已將防務議案通過當時有議員大起喧譁後由警察將反對黨議員二十一人押解出院 
　　據聖彼德堡消息本年秋間英皇將遊俄京 
　　葡萄牙内閣因議院責其對於初等小學問題未能盡善實行故已辭職（以上柏林） 
　　英國外務大臣葛雷君在下議院宣稱英國竭力居間調停意土戰事迭次私行討論惟尙無結果（倫敦）　 
　　君士坦丁此次大火燬屋千餘所禮拜寺四所學堂十所無家可歸者一萬五千人葬身火窟者數人其火起於築造未成之屋内（君士坦丁） 
公電 
[北京財政部電武昌黎副總統各省都督鈞]  
鑒本年應辦臨時預算及去年决算業經本部電請照辦先將總數報部在案惟是預算爲一年之計劃現在財政困難收入之欵旣無把握支出之欵自難預定今擬每月先辦一槪算書將收支數目分别開列從前南京政府曾經辦有成效現在京各衙門亦經一律照辦應請尊處轉飭所屬一體辦理此種槪算書分别二種一爲特别槪算書專塡軍政費用按月電報本部備查一爲普通槪算書將所有收入及各種普通行政一併編入國家收入及國家行政地方収入及地方行政暫就性質略爲分别每月暫照前清宣統四年所定預算格式編造報部至應辦預算决算此關全年収入亦請從速赶辦彚齊報部一面先將總數電報爲盼財政部支印 
[河南張都督電]  
　　北袁大總統國務院參議院鄂黎副總統寗黄留守各省都督省議會均鑒借欵棘手財政困難危急存亡近在呼吸凡屬國民分子均應殫竭棉力維持中央顧全大局茲因屢接各處提倡國民捐來電當經召集司道及各軍官議定凡服公務者每人先捐一個月薪俸分期發存司庫當時辦法電告在案前由鎭芳自將每月薪水應支公欵三千兩除捐收養貧民五百兩曁自留膳雜費五百外其餘悉數永遠提充國民捐一面將紳民普通辦法交省議會擬議開報正核議公布間復接財政部來電當卽交由省議會合併謹議以期周妥汴中自前次各團體開會提倡後比來報捐者日有所聞雖爲數無多而人心感奮踴躍輸將已可慨見擬飭布政司竭力籌措預行墊認汴平銀三十萬兩陸續解京以濟眉急將來即以民國捐收數作抵尙望各省共任其難源源接濟庶幾眾擎易舉中央不至危險斯民國益鞏初基四萬人民實利賴之豫都督張鎭芳江印 
[河南省議會電]  
　　各省都督省議會鑒熊總長敬電各省速派專員到部查看情形切實担負以救危局敝會據此舉定張君嘉謀郭君桂芬已於本日起程祈貴省速派專員赴京恊商不勝翹盼汴議會叩微印 
[盛京趙都督電]  
　　北京袁大總統國務院參議院武昌黎副總統南京黄留守各省都督鑒奉省發起國民捐由爾巽先捐五千元各界爭先恐後踴躍輸將全省政界約十二萬兩全省軍警兩界約四萬兩紳農工商學各界約三十餘萬兩共計五十萬兩至各屬民人責成各地方官紳設法勸募集有成數再行奉聞趙爾巽豪印 
[雲南蔡都督電]  
　　北京袁大總統武昌黎副總統南京黄留守各省都督鑒本省援蜀軍隊步砲兵五千人於昨日同抵滇垣各界歡迎甚盛軍民異常感激各軍隊軍紀均極整嚴現駐東昭及黔中遵義畢節之步騎砲工七營任務已竣均起行在途月内可一律回滇安隊之法早經籌妥臨時奉聞滇都督鍔叩蒸 
[上海華僑聯合會電]  
　　北京袁大總統唐總理外交部總次長均鑒小吕宋來電近日華人到吕醫生查視疫症必須剌入肛門取糞驗看不分老幼及婦女一槪受騐情實難堪懇轉請政府與美使交涉等因乞即轉商美使電吕於查騐時男飮瀉品女予寛免勿再恥辱爲幸華僑聯合會叩魚 
[上海團體聯合義振會電]  
　　北京唐總理鑒慈善公債票發生兩月音響全無本會代表擬卽赴都惟議院已否知道能准否乞即日電知火急團體聯合義振會叩歌 
要聞一 
[參議院之秘密會議]  
　　三十日常會後又開秘密會議但聞議長云先請旁聽退席有秘密事報告延長十分鐘則所謂秘密事可以十分鐘了之其爲簡單可知記者回庽略整理上午所記者午膳後走詢某參議員知所議之事卽道路喧傳全球皆知之國務員辭職及墊欵條件之二者夫何秘密之有昨日總統府秘書長梁燕孫奉總統命到院見議長適議長往訪唐總理遂由副議長湯君接晤梁氏致總統命謂唐熊爲借欵事受一般輿論之攻擊上海南京兩地尤甚各主張國民捐絕對反對借欵其實國民捐云者僅可藉以發起國民之愛國心斷難恃爲財源故借債之舉仍不可絕端反對今唐熊二人互相引咎堅意辭職總統挽留無效不知貴院意見如何總統頗願與各黨議員晤談一切可否請議長轉約湯君答以商定再復因由吳議長報告詳情共和黨及統一共和黨皆謂本院雖有黨派却無意見對於内閣有維持之意無推倒之心當此大勢岌岌之時豈可率爾搖動但對於内閣舉措有不當時自非詰難不可辭職與否雖非本院所宜問然閣員暫受責難便爾辭職責任之心母乃太薄同盟會人對於以上所云深表同情現即倩正副議長向總統表明本院之意并應由各黨互慰各本黨之國務員速行復職勿使機關久停是爲至要衆大拍掌議長請各黨各舉二三人同行衆謂本院旣無黨見何必由各黨分别舉人議長本爲全院之代表即請議長一行可也議長堅不允乃公推審議長及各審查委員長與正副議長同謁總統表明院意尙有一事卽墊欵條件之諮詢前日議員中有質問墊欵條件者國務院尙未答復又來一公文諮詢參議院對於墊欵條件是否同意另有參考之華英各件七種印送恐不出一二日各報全體揭載不俟印送又查閲不便衆云寗可謹愼請正副議長會同全院委員長親督秘書廳付印共印若干份即收藏室内會議時各議員取閲一份仍於閉會時缴還議長至會議日期由議長另定云云甚不足以嬮閲者記者深悔多此一探聽耳 
[參議院對於墊欵合同之]  
　　　　　　商榷 
　　參議院議員丁世嶧等質問國務院云本院前准國務院來文報告墊款情形詳繹文意似對於本院之口頭質問特以文書答覆至正式合同現在尙未訂定另俟訂定時交議然此項墊欵條件關係重要即爲將來商立合同之張本今本員再三研究仍有疑問兩端謹據院章第六十二條提出質問書得以十人以上之連署應由本院轉咨政府請其答覆（一）墊欵條件於七欵外加入一欵謂各省借債皆須商允銀行團云云國務院來文指定只以倫敦會議之際爲期限時日甚短但會議究以何時爲終止終止之後應切實聲明撤銷此欵以除障碍而袪疑慮（二）裁兵撥款由部派員會同税務司辦理夫税司爲吾國雇用之人但甘肅等省并無税司當然專由部員辦理税司一層旣有不能適用之地何如槪由部員專辦即或不然亦應切實聲明凡無税司駐在之地裁兵撥欵事宜純歸部員辦理 
　　法制局全體辭職之眞相法制局自章宗祥任局長後所汲引者皆留學各國畢業生一時知名之士惟於南京訂定之官制多所修正昨函所記提出於參議院者八種其中七種多係修正南京之原案因此南京舊主法制事者頗懷不平斥章氏辦事遲緩蓋南京法制院一月内編訂四十七種之多其實北京法制局任事一月已提出於國務院者二十九種卽日脱稿者十三種固不必以四十七爲定額也章氏聞之不怡加以所編訂之法制總統府必修改數條國務院亦必修改數條往往法制局並未接洽已提出於參議院迨到院陳述前後矛盾無從自圓其説各機關亦有自定官制不交法制局審查逕請總統交院議者前日提出各部官制通則時章氏到院陳述理由忽有陸軍部秘書長亦到院云陸軍部不贊成設僉事主事今日特到院發表章氏大怒厲聲斥之謂大部反對應向總統陳述不應到參議院反對總統之交議案乃始無言幸在休息室中先時説明否則必大閙笑話矣至國務院會議之不依時刻不循規則尤其餘事如此政出多門而外間輒責備法制局故决計辭職各局員聞之亦相率辭職下至錄事亦連名請退不知能否挽留也 
新官制之譚片 
[　改科長科員爲僉事主事之理由]  
　　前定各部官制司長下分設科長科員額數不定但科長爲薦任官科員爲委任官今法制局意薦任官須經文官高等試騐委任官僅經文官普通試騐故委任官之升爲薦任官甚爲不易今科長科員資格不同設科長　事出缺勢不能即以諳習科務之科員升補於實際不無窒礙特去科長科員之名别設僉事主事皆可派任科長科員則前述之困難去矣僉事額數每司以十人爲限規定於通則中至主事員額則定於各部官制聞參議院以法制局之理由甚爲充足但於事實不免仍有窒碍蓋僉事旣位在主事之下言名分固可互任科長科員而實際必僉事爲科長者多主事爲科員者多遞升困難不能减損不如將僉事亦列爲季任官較爲融洽然科長仍難進任司長可見資格之關係實無善法以處置至名額必從嚴規定方免各部濫行位置之弊刻正在審查中云 
[孫之武氏之抵掌高談]  
　　孫武君到京後前日偕羅虔君謁見各國務卿先晤陸軍總長叚祺瑞握手言歡段謂南北統一時在漢磋商和約至再至三眞是煞費苦心今統一共和相見於中央實屬欣幸嗣言各省軍隊雜亂殊難裁撤孫云湖北軍隊原有八鎭經副總統與各上級官磋議實行裁併現在約有五鎭尙可陸續裁併一二鎭至於裁併之法才堪造就者留送别鎭收用不堪造就者發恩餉一月遣歸原籍令其務耕或業貿易前此戰功有勞可紀者分别給以勲章所裁之兵士聞均無異言湖北且可如此他省想亦易辦説至此羅虔接説裁併兵士可造就者不如送入學堂敎授實用學問養成人材可備國家効用叚總長聞言極爲贊頌湖北能於無形中裁併兵士二三鎭之多令人欽仰並言兵隊若不裁減經費何從籌出現借外債資本團要挾各省又反對孫君云借債何至於亡國借債而濫用供揮霍不辦生產事業則亡國一般之反對者均不明事勢徒逞意見可以無容顧忌惟當事者守定方針不爲浮言所搖祗求有利無害則難關不難通過矣言至此適約晤唐總理鐘點已届乃興辭而别至唐總理府先晤張繼魏宸組二君張君對孫君云早望來京融和黨見孫君謙讓再四斯時唐總理已出見與孫坐晤彼此寒暄縱談殊快嗣唐總理大發牢騒謂現在黨派太多攻擊太甚我爲總理遭參議員之痛罵受與論之攻訐非反對我總理也是反對我同盟會也我現擬邀同國務卿一律辭職免得非議司法總長王寵惠海軍總長劉冠雄均在座未發一言孫云總理前奔走國事調租南北統一共和爲民國造福爲人民仰賴天下無有議其非者今總理云黨派攻訐反對同盟會竊爲不然凡一黨有一黨之政見一人有一人之事務行事而公人皆愛敬行事而私人自攻侮總理之受人攻訐遂爲反對同盟會豈總理一人所行之事卽同盟會所行之事乎果爾是總理祇知有同盟會不知以國家爲前提否則非反對同盟會非反對總理是反對所行與人隔閔或誤會之事若能將所反對之事明白宣布則公道自在人心豈可無端詆毁至謂擬邀同國務鄕一律辭職當此國事多艱國基未固總理負全國責任尙存意氣之爭不以大計爲念是中國不亡於滿清不亡於漢人不亡於革命黨實亡於今日不負責任徒事意見之國務卿也總理此時面紅耳赤羅虔君即以鄭子產與俾士麥克當日辦事棘手各情引勸語多動聽孫又以無論何黨人才能勝建設之任者當無分彼此一律舉出况中國革命非爲同盟會而革非爲他黨而革亦非爲做官爭權而革實由政治不良推倒專制而革今五族一致建立民國尙分彼黨我黨殊與共和意義相悖總之無論如何總理當持大體斷不可因黨而廢事因人而廢言宜力謀國利民福是幸斯時敎育總長蔡元培亦在座孫君云將來民國興亡端恃人才造就人才惟在敎育總長負敎育責任操國家成敗全權以現相而論當注重軍事敎育一切敎育書非重新編纂萬難適用蔡總長深以爲然唐總理亦以所論極是坐逾兩時始辭出往内務部云 
[各省協商交通行政]  
　　湘贛兩省前以中央交通部成立總次長相繼任事關於各省交通行政事宜有應行陳商之件擬聯合各省酌推代表到京會商等情已得十省之同意經各省都督派定 
 
 
 

Page 3

 
 
代表茲列其姓名如下湖南　仇　毅　吳紀猷廣東　李紀堂　李建貞江西　劉和理　黄懋鑫山西　馬　駿山東　張　南江蘇　楊廷梀湖北　熊晉槐　于自明福建　鄭禮明浙江　王文蔚雲南　席聘臣尙有四川廣西陜西三省復電贊成惟所派之員刻未到京聞所高之事因各省郵電航路尙未發達必特設機關而直隸於中央方可對於地方謀發達對於中央謀統一或主設交通司或主設交通局大要皆涉及官制問題擬定説帖卽分陳參議院交通部者略得同意便可實行云 
[收回郵權之請願者]  
　　中國郵政開辦之始向歸總税務司以法人帛黎總辦郵政去年郵傳部接管時仍以帛黎爲郵政總辦另設局長以督理之不意局長袁長坤竟不到局一切事權悉歸帛黎之手局長房屋亦爲帛黎所據並對於國際間自命郵政總長至總分各局用人行政種種弊端大槪都爲壟斷郵政而起日前馮農等以整頓郵政必先收回管理之權方可下手擬訂辦法須裁去郵政總局由交通部鄰政司直接管理取消帛黎總辦之名而另聘請爲郵政高等顧問已具請願書呈於參議院又與各省來京之交通代表熟商同意各省代表亦擬提出請願書云 
[加彩公債案之動議]  
　　前日南京政府擬辦之有獎公債聞更名爲加彩公債條件已經擬就不日交參議院求其通過茲列三條如下（一）加彩公債由政府發行以政府直轄之銀行或委託機關經理募集（一）公債定額爲五千萬元製票五百萬張每張値十元額滿不得繼續發行（一）本公債募足紋銀五年還清每年還兩次每次用抽簽法抽出五十萬票其抽出者除還本外又給以彩金獎有大小出抽簽而定分十四級按此已略見前報專電要件 
[國務院答覆參議院質問]  
　　咨文（續） 
　　二質問官制事張議員謂各省都督槪就前清官制略加改革揆諸事實未便繩之以法惟五月十號大總統任命胡瑛爲新疆青海屯墾使不由參議院議决之官制發生不免以命令變更約法此實不然屯墾使一職在前清已有東三省屯墾局之設此次之任命亦非創舉且胡瑛已經孫前大總统統改命爲新疆青海屯墾使亦爲安置軍隊計實有經過沿革之可言與各省都督名異實同蓋目下最要之事在安置軍隊以輕國民負擔而保地方之治安今使胡瑛爲屯墾使並責令取消魯軍政府解散部下軍隊二萬人爲統一行政及安置軍隊起見不得不認爲適宜之處置且屯墾使係暫設之職非常有之官與軍隊檢閲使　慰使事同一律在政府之意俟軍隊安置妥後即當裁撤無有以官制規定之必要若將來變爲常設官吏自應提出貴院議決 
　　三質問軍民分治事本總理前次宣言書已聲明政府行政方針一秉軍民分治之主義並主張中國土地廣大二十二行省與蒙藏諸地歴史地理多有不同未能遽以一種制度統治比對於分治時期與分治標準已經言及無再説明之必要至於分治之方針各軍政官制民政官制現正在國務會議中不日呈請大總統提出貴院至軍事區域擬就從前行政區域酌定俟大局大定後再議此答復質問軍民分治者三特此咨復（完） 
[法制院擬定國史館官制]  
　　草案 
　　第一條國史館掌纂輯民國史歷代通史並儲藏關於史之一切材料 
　　第二條國史館設職員如左舘長特任秘書荐任纂修荐任協修荐任主事委任 
　　第三條　館長一人掌全館事務直轄於大總統 
　　第四條　秘書一人承館長之命掌理文書事務 
　　第五條　纂修四人協修八人分任編輯事宜 
　　第六條　主事二人承館長之命掌理會計及庶務 
　　第七條　國史館得設評議作爲聘任掌評議編輯事宜 
　　第八條　纂修協修均終身任職不受著作内之詰責評議亦同 
　　第九條　國史舘荐任官由館長呈請大總統任命委任官館長專行之 
　　第十條　國史館爲繕寫文伴及其他特别事項得酌用雇員 
　　第十一條本制自公布日施行 
清談（虎痴） 
　　武漢倡義成功之速幾爲全球所僅見然影響所及已徧全國如軍餉之搜括土匪之搶劫市面之衰敗金融之阻滞具此數因遂造成農工商輟業之惡果其現象已成不可收拾之勢嗚呼吾民何罪而竟罹此浩劫哉試豋高四曯滿目瘡痍境象之凄慘有不忍言然有一言竊敢正告於吾國之資本家曰各就本地集合資本若干暫設借貸所一處擇窮民之勤謹而乏本經營者貸以資本限以歸期取其的保收其微利使農仍爲農商仍爲商工仍爲工各得其所至懶惰游蕩者則擇各地方之河工圩岸等驅之作工計口授食俾無飢渴之虞則有兩利而無一害矣否則飢驅窮迫鋌而走險毁富紳之屋搶屯積之糧種種慘劇勢將復演於今日之世界竊願與資本家一商榷之 
小説 
[俄王之偵探] （九十三）（無名） 
　　余遂假裝在林中獵鴿每日往來納克樹林裏各處探訪郤仍毫無動靜余此時久居蘇格蘭原無所事所戀戀不忍去者只爲此事之未得着落未幾鉛忒已因病愈出了醫院向倫敦而去警察署中人仍陷在黑暗之中全無端倪余又見過檢察長數次亦無所得來納克房子掁經房客逃走之後亦無人管理只餘所僱婢僕後經來納克房主之代表人自倫敦來始將所有用人發放只留下以前原有之數人看守房屋一日余往來納克房子裏有所訪查期有所得自後門入遇一女婢甚歡迎余告余所問女婢告余道來脱考脱家逃走時我適在密烏蘭爾小姐房外陽台上來脱考脱匆匆持一電報至向密烏蘭爾道我們快走罷你看這電報我們的秘密事發覺你快收拾動身行李等事不必留意密烏蘭爾似不肯行來脱考脱厲聲説道你不走你難道等着他們來速走速走密烏蘭爾無法且泣且脱了晚餐之衣換了一件旅行衣下樓而去余問那女僕道他們去時會和你們説甚説話麽女僕道他們只説因有要事往别處去走一遭不久便回來脱考脱夫人并分付我們不許將此事告訴客人向客人只説鄧勿離有一老人將死我們前往料理因此客房裏的客人們只知道如此雖然主人不在各自晚餐晚餐畢後各自去了這些事只有兩三個人知道 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南京亦獲宗社黨]  
　　南京警備隊前日捕獲宗社黨三人先經軍法局審訉不認後由留守親訉通宵據供該黨中有漁業黨中人欵項甚多槍千餘支係由糞船中裝運而來並供出砲兵某團長章武入黨將乘留守取消蘇常同時舉事因密布戒嚴令將章武捕獲昨日派第三師彈壓勒令該團全數繳械解散（駐紮中正街火車站西首）凡街口橋頭均派兵持械防守警察局亦加派警兵持械巡邏並密電常州飭拿漁業黨中二人因此居民尙不驚惶留守因此風潮恐暫不能離寗矣 
[軍隊退出寗議會後狀况]  
　　南京省議會自軍隊退出後經人前往調查據各看守公庽人言通海公庽中鐡床籐榻几椅漆桌火爐凡稍貴重之什物掃掠殆盡有全無形影者有破壞有堪復用者窗牗布幕盡歸烏有花木亦遭摧折鎭江松江公庽槪爲馬廐蹂躪尤甚惟太倉公庽係日本軍醫借住則尙完全無損由是以觀亦可見當時如熊如貔之狀況而他處之如虎如狼者更無論矣 
[南京旗人之請願]  
　　黄留守現據八旗代表吉湧等呈請给給還旗產委任墾植等情昨奉批云民國建立於皇室經費及八旗生計均列入待遇條件統籌兼顧一視同仁良以五族共租不忍稍存歧視寗省兵燹之後滿目流亡江北饑民情形尤爲可慘此皆亟應救卹者而旗產撫恤處生計所之設立即先爲爾旗民首籌撫贍之資所以昭大公示優待也來呈請將原有旗產一律發還並委任該代表等辦理墾植俾難民得所安置生理藉以維持是否可行候令南北府會同財政司妥議具復再行核辦云 
[章師長關懷大局]  
　　第十一師師長章梓上第二軍軍長徐寳山書云懷理軍長鈞鑒梓一介書生忝握兵柄於旌麾下者歷數閲月矣迄無建樹對於民國慚愧殊深當茲病體益衰勢難繼續任職竭誠以報違敎在濔殊切依依歷思數月中之高誼有使梓不能已於言者則今日民國甫立飲酖止渴之外債而已夫借債之原由於軍餉今通國仁人智士咸知非裁兵不足以節餉非節不足以拒債而亟函亟焉謀所以縮軍隊之方者旣已不遺餘力南中各軍進行尤速我公治兵掦郡名重一時前以仁人之懷創撥師導淮之議尤爲賢俊稱道不衰然將來之化兵爲工與現在之散兵爲民兩策必須兼舉始有成蹟可觀竊謂梓之十一師輜重無器馬隊無馬工程未立卽步隊一營今亦祗編三隊較之組織十分完備者裁汰較易爲力與其令梓坐擁一師重勞供給曷若舉裁汰之事先自十一師入手則在梓得免汲短緶深之咎戾在公又免稱兵自大之流言利害相懸實不可同日語也公固以國利民福爲念者當蒙不棄斯言然裁汰之方有先兵而後將者有先將而後兵者以梓管見則宜先將後兵第一取銷梓之師令部其次即由公頒發命令凡非十分精壯如梓者一槪貲遣回籍則所餘勢必無多以此餘兵併入公直轄之十二師内補其缺額則兩師成一師矣此事在民國實有莫大之幸福函於東南關係尤切大勢所趨不能不爲此滅兵舒民之策否則恐向之贊譽公者將一變而爲誹笑公矣機不可失事不官遵以公威望行之又極容易梓竊願公之毅然决策也梓爲此言出自肝胆師長一職已經堅辭幸公重加注意 
[吳縣法界怪現狀]  
　　吳縣地方廳推事楊光憲在民庭問案時有楊蔭杭律師在旁聽席旁聽楊光憲見其交股而坐大肆辱罵以爲擾亂法庭當時楊蔭杭唯唯聽命始終不與理論待閉庭後乃獨訪楊光憲責其濫用職權妨害人行使權利並使人行無義務之事犯刑法上專條楊光憲大窘然猶色厲内荏口角移時竟斥楊蔭杭爲無律師資格楊律師言我在東洋西洋皆有專門法律學位旣非速成剽竊亦不仗情面運動安得謂之無資格楊光憲羞忿交集竟結合同廳推事六人相約停止辦公必欲達其處罰楊蔭杭之目的而後止地方廳長不得已乃向檢察廳告楊蔭杭以擾亂法庭辱罵法官等罪而楊蔭杭亦在檢察廳告楊光憲凟職之罪現地方廳各推事方紛紛集議以爲法官全體必能攻倒一律師今正布置一切必欲陷害楊蔭杭而後快究未知其結果如何也 
[和橋鎭之黑暗]  
　　和橋爲宜興巨鎭烟窩賭窟在在皆是前歲經自治所等籌辦巡警爲禁烟禁賭之助成效已著惟自去年設立保安會後因有某紳之姪與個中人朋比爲奸遇有巡警捉拿烟賭陡生阻力今歲秩序漸定和人議解散保安會彼等即出而反抗煽動兵丁幾有與巡警不兩立之勢上月初二宜興禁烟局員赴和會同巡警至某蕩婦家調查見某紳之姪正在賭博一見巡警反拍案大罵勢欲用武經人解散初九夜竟邀集百餘人赴局尋釁將局中器物打毁一空并傷巡士兩人後復沿途呌喊迫令閉市不知某紳亦有所聞否 
[官商合辦新贛路]  
　　江西南潯鐵路改爲公有雖經臨時議會提議辦法全場通過而商股尙未承認致碍停進行現經贛交通司議歸官商合辦擬定辦法九條呈請李都督鑒核飭行茲錄如左 
　　名稱贛省官商合辦南潯鐵路局南潯鐵路商辦逾限未成工程久輟今以贛省宫商合辦名義借債續修將從前用欵清查一律作爲八折除代　吳端伯一百萬兩及各項購料包工銀行等欠欵外其餘槪作爲新股本用配分法易以贛省官商台辦股票此項股票由本局發行之以後如有利益按股均分以昭公允故名之曰赣贛省官商合辦南潯鐵路局 
　　籌欵借債四百萬兩借債四百萬兩年息至多不能逾六厘債束不拘本國人外國人其借債條約應由交通司會同財政司及與路債債權者有關係之主管官廳商定呈都督核准始可簽　又締　經手人不得私撿回扣並定此欵專爲修現南河已築鐵路及續修南潯未成鐵路之費他項不得　用 
　　備抵南潯鐵路全部機器材料　 
　　交代處分前借欵股欵費材料從前商辦所借吳端伯欵一百萬兩由官商合辦局清償其他購買材料包辦工程等欠欵由總協理派員澈查分别清償至原有股欵照第一條辦法折核實股換給官商合　之股票與省城政府受問一之利權 
　　機關選任總協理組織董學會鐵路定爲官商合辦　協理應由交通司遴請都督委任董事會則歸原有股東組織之（附總協理资資格）備有左列三項者可選任爲總理（甲）素有聲望（乙）家資富厚）丙（辦事素有成效備有左列三項者可選任爲協理）甲（才具開展（乙）長於計學（丙）有鐵道學識（董事資 
格及員數）（一）資格有股份五十股以上者）一（員數至少三人至多不過十三人必須舉成單數爲合例 
　　權限監督路工檢查帳目交通司爲全省交通行政機關對於南潯鐵路有直接監督及完全用人行政之權凡該路進行　項及内部辦事章程總協理與執事人員商定後咨由交通司　呈都督裁定施行總協理負鐵路完全之責任每月収支及其成績須報告於交通司派員檢查認爲認定始行公布董事會丵對於鐵路得參議得失有監察一切用人行政之權 
　　考績考核路工成績總協理任事後以路工及早告竣爲成績路工應用何種方法由總協理主持但須限期一律告竣至工程師技手須用本國人若採用包工法則訂約後卽送一份咨報交通司以備查核倘事後查有弊混情形及逾限不能告竣（非有特别原因）應由交通司呈請都督議總協理以相當之處分 
　　立案報部立案南潯鐵路改爲官商合辦應將商罾舊章作廢由交通司訂定新章併會同財政司及與路債債權有關係者之主管官應商訂借債合同如係外或債並咨交通外務兩部立案 
　　附則以上辦法應請都督核發交通司轉行鐵路公司查照辦理並俟正式省議會成立再行交議追認 
[江西决算表]  
　　南昌電云北京財政部鈞鑒赣贛省情形前於灰電略陳大槪上年卷宗散失交光復後册報紛歧編製决算悉就從前庫册所列暨財政司收支數目逐一清釐剔除重複計光復前總收入共銀三百三十九萬二千一百二十二兩總支出共銀四百七十六萬六百九十六兩光復後至陽曆年底總收入共一百四十五萬一千七百五十九兩總支出共一百十三萬五千八百五十兩不敷銀共一百四十五萬二千六百五十五兩均係上年息借及增發紙幣以資周轉分類總數另和行編表連同説明書由派員面呈本年預算正在赶辦惟頭緒繁稍遲方能電達贛都督李印 
[西藏風雲日急]  
　　拉薩函云後藏亂事有某國人慫恿番僧獨立又云傳聞噶大克地方有某國暗暗進兵借言保商爲名 
　　關外各界公舉入川西軍後營哨官曹蜀藩君於陽曆五月初六抵省請政府迅派大兵出關救援現在定鄉稻壩貢噶嶺均已失守所有各界人員均紛紛赴巴塘避難 
　　前日鑪邊宣慰使電請熊錦帆君尅日赴藏當經覆電云候重慶款項籌備卽行來藏茲將來往電文錄下成都去電云重慶轉熊克武君鑒藏局全翻邊亦危殆政府電請公督　西指何日遄發嘉謨即以君行止定西征之局盼覆謨篠重慶來電云軍政府轉西藏宣慰使吳鑒電悉藏事已連按尹張都督電命武移師鎭撫本應火速整隊奈軍隊尙未至齊孤軍深入軍需餉項亦應先事籌備先生關念大局武極欽偑但軍行不易非籌畫妥當不能出師熊克武支 
[成渝合併後暗潮]  
　　自成渝合併以來全蜀政權方慶統一重慶建設鎭撫使以資控禦自夏君辭職後都督府卽委胡文瀾君接充斯任川東各界累生反對現在胡君雖已授任而前此蜀軍派往北伐之熊君率隊回川對於胡君亦頗不滿意因是各界勢成兩黨都督查此情形恐生枝節將於大局有礙特派政務某君赴渝調停冀以化除畛域云 
[陳洪九謀據松桃之詳情]  
　　貴州松桃廳同鄉會函云去歲黔省反正署松桃同知陳洪九拘留代表仇捕敎員以滿奴而爲漢奷括公槖而飽私囊延至十月二十一日竊印逃走携去快槍二十餘枝囊括公款十千餘串勾結哥匪苗匪以爲爪牙衆紳耆亦莫敢過問全郡生命財產所喪失者約以萬計人民紛紛搬徙匪類愈肆猖狂兒啼女哭扶老携幼眞有耳不忍聞目不忍見之象自周丞到任後公款無存遍地皆匪推誠佈公不遺餘力所有辦理團防緝匪興學一切用項均係周丞挪撥開支地方始漸安枕殊陳洪九卑污無恥逗留湖南保慶數月見松桃秩序稍寗復串結苗匪哥匪千餘人茶硐協）屬湖南（黎茂魁千總向青雲數百人蜂擁入城逼勒周丞交印各界紳民以荼毒之餘始得稍出水火堅不承認由銅電達省垣籲陳相持情形當經都督府電諭已委員查辦勿得暴動等語乃陳洪九不遵電示竟於陰曆三月十三日將議事會議長劉心亮捉至游署飽打受傷甚重董事會總董涂傳信乘勢脱逃幾瀕於危十四日復率黨直入廳署鎗斃親兵四人署中受傷十餘人周丞幸由後山越牆走脱未知下落查陳洪九棄城私逃置人民於不顧在滿清固爲不忠仇視漢人暴殺同種在民國尤爲不順違背電文擅敢暴動勾合賊匪玩視理法種種行爲罪不容死現復勒逼七城門紳團畫押遞禀留任尤屬無恥之尤以故全廳憤恨之聲不絕於耳乞救之禀日有所聞等語想政府必有以順輿情而爲之分别處置也 
[胡軍門出巡石思]  
　　陳勉齋及穆邦榮之兵現已由青谿境逃至銅仁頗爲沿路之害巡按使節節布置並函知胡軍門將全軍带往石阡思南一带預爲防堵並相機剿撫五月初八日胡軍門已統率全軍親由石阡進發巡閲思南一路陳某其將不免乎 
[陜都督法外施恩]  
　　曾士剛通匪獻城前經張鳳翽都督將該官三子飭西安府管押勒交軍餉三千兩以作贖罪之費昨聞秦軍第二鎭統制張君百英已將伊三子無力助捐情形代禀都督卽蒙允准將該官三子薄責開放眞可謂之法外施恩矣 
[陜西孝婦可風]  
　　陜垣新開通巷有名夏正銀者現爲官錢局司事其妻兪氏素性極爲孝順近因其母久病服藥不效舊曆三月三十日病更加重其時夏正銀適有要事出外兪氏見其姑病勢日增恐非藥石所能奏效竟用刀割去左手小指和藥煎成其姑食之竟於三四天内霍然大愈聞兪氏在家幼時其父兪樹璧病危曾割左臂煎藥救父此次又救其姑雖刲股救親本非正道然亦可見其天性之純孝矣 
[湘都督保全名城]  
　　湖南交通司議將省城拆毁修築馬路以利交通業經呈請都督核准並會同民政司出示曉諭行將定期興工乃日來因軍界反對此舉痞徒亦從中附和都督恐釀事變昨已出示曉諭略謂照得拆城之舉現在並不實行刻因經濟極窘不能興此大工痞徒昌言毁學一時論緣紛騰諭爾各界人等幸勿自相震驚倘敢藉端滋事定予拿案究懲 
[湘人誤會毁學大風潮]  
　　長沙縣小學堂係就古泐潭寺改設近因毁滅神像爲軍界打毁兩次已將該學堂封閉又附近有楊氏私立女校亦係借用廟宇甫經開辦亦被軍士打毁自是以來外間紛紛謠說謂軍界仇視學界須將全省學校一律毁滅一時以訛傳訛竟有謂已經打毁男女學校數處者各校聞之因之俱有戒心甚至倉皇走避女校尤爲恐慌頃刻之間各校已相率罷課都督聞知其事立飭軍務司設法維持當即由司撥派兵士分投各校稽查並予保護乃各校不免誤會見有軍士到門疑爲毁學而來多從後路逃出聞周南女校女生五百餘人公立第一女子師範並附屬幼稚園亦四五百人均各隻身走出其時紛亂擁擠各覓肩輿咫尺之間動需輿金數百至一二千不等此外如衡粹女校及某某女校俱已同時奔避校舍爲之一空至各男校如第一法政學校當兵士入内稽查學生正値上課一見軍人羣起驚竄踰牆上屋爬窗奪門至有失足跌傷者風聲所播到處皆驚其實除長沙小學及楊氏女學外並無搗毁情事比由都督暨敎育司示諭聲明令其一律入校現已多人照常上課者 
[廣東省銀行之近况]  
　　粤財政司廖仲凱擬舉辦銀行業將意趣書布告聞此項貲本一千萬由實業司關景新招募南洋某某數富商已踴躍担任近已漸有頭緒大約三個月内當可成立開幕云 
本埠新聞 
[再誌湖南會館之怪劇]  
　　湖南旅滬同鄕會會長譚人鳳前日（卽五號）午後在西門外斜橋湖南會舘開會提議開辦學堂及修理殯舍等事因幹事員楊宗實登台演説不合衆意被各同鄕攢毆受傷並擊傷譚會長之次子譚二武及護兵王宗源等詳情已誌昨報茲悉是日各同鄕未到會之先已見譚二武所带之衛兵營步騎各兵預伏會是舘附近先已疑忌且聞得譚會長欲以會舘爲他處遣散湘軍住宿之所故已各懷意見嗣因楊幹事登台演説侮辱同鄕羣起毆擊並聞是日到會各同鄕以軍人爲多倉卒事起徒手無械遂各奔回本營携取槍械幸由各該營長喝阻未肇巨禍所有譚二武預調之步騎各兵直至是日昏夜始由該營第四隊隊長萬定球带回龍華但是晚城厢内外各居民聞此警耗已莫不大爲驚惶幸由滬軍都督通令滬防全軍李統領福字營劉司令長陸軍第十師吳師長陸軍第五師第九旅陳旅長及警務長穆君並商團各會員一體整隊巡邏人心始稍安定 
　　滬軍陳都督因前日湖南同鄕在會舘内衝突之後又聞高昌廟之砲隊營兵士均各携械擬與譚人鳳爲難深恐波累該處居民是以立飭福字營劉司令長選派得力弁兵迅速整隊馳往湖南會舘及高昌廟一带嚴行彈壓以保治安劉司令遵即派隊出巡通宵防護商民賴以安靜 
　陳都督又以上海華洋雜處關係重要今譚二武所率之兵與第九旅兵士旣有衝突難保不再起爭端用特通令各該營長官嚴重約束完全担負保持地方秩序之重任設有疏虞致生意外定以軍法從事云　　駐紮高昌廟之砲隊營及防守製造局西　口之滬軍營各兵士皆於湖南會館攻擊之後深恐波及製造局故由各該營長謝楊二君每棚飭派二人計共七八十人在製造局西柵外站隊防守詎料譚二武君所率之衛兵營兵士於是日傍晚時由湖南會館排隊擬回龍華路經製造局西柵口因見砲隊營滬軍營各兵士及製造局之保衛團各員均分隊站立疑有别意遽即開槍擊傷砲隊營兵士劉春溪劉雲祥劉秀洪又楊戴二姓等五人並有 
 
 
 

Page 7

 
 
滬軍營兵士劉雲奎亦被流彈所傷因此砲隊營兵士均各回營携取子彈復與譚營各兵士對敵故將衛兵營軍士龔高岳擊斃迨至八點餘鐘始由陳都督到塲婉　各回營隊 
聞法工部局西商團醚與閘北商團　定滬南設有警信卽會同出隊赴南市一带防護訂定以問一分鐘鳴警鐘十下爲出隊之信號云 
[軍法會議詳誌]  
　　昨日滬軍都督陳英士君因湖南會館湘籍軍人鬥毆一事特假南市市政廳開軍法會議派骑巡隊四十人在塲照料都督先於二句鐘時蒞會兩句半開議六時散會到會者上海民政總長李平書財政司朱葆三實業司王一亭民政長吳畹九檢廳長張允之滬防全軍統領李英石滬軍光復統領李徵五粤漢鐵路督辦譚人鳳第五師第九旅旅長陳漢欽閘北混成第一營營長曾振卿南市市政廳長莫子經滬軍都督府傳令司某君人事科范霞仙外務科科長沈翔雲科員王志南曁米業董事張樂君等計四十餘人茲將詳情探錄如左 
[都督之宣言]  
　　國家養兵原爲保衛人民生命財產起見不料兵士往往各存意見時有衝突反與地方有害人民常起恐慌雖係各軍官訓導無方而鄙人之督率不嚴亦難辭咎自問殊多抱歉惟湖南會館昨日開會湘籍軍人究竟因何衝突請知此事者明白報告以便討論當由都督府外務科科員王志南君報告兵士肇釁情形及因何衝突之原委 
[譚人鳳之聲告]  
　　昨日湖南會舘開會承同鄉公舉爲會長人鳳適有要公未克到會當派代表楊宗實君代表赴會並虞到會者良莠不齊先派次子隨带兵士一棚到會彈壓乃因楊代表演説詞内稍有不合湘人意見之處以致羣起反對謂湖南會舘係我湘人出資建立現在開會凡我湘人應有預議資格何得派我湘人蒞場彈壓况譚會長爲我湘人公舉如有提議事件亦應乞行通告何以並未知會遂將楊代表扭擁入内攅毆致傷比有庽居會館被裁湘兵七八十人出而勸解彼等誤爲埋伏不問情由互相兇毆各有夷傷後由兩方面各送受傷者至醫院醫治途遇炮隊營兵人多口雜乂起嫌疑砲營兵遂行開槍轟擊復傷護送者數人此　事之實情也我本湘人此次開會亦爲湘人謀公益不料演此怪劇其中我同鄉人居多我有應得之罪請都督先由我辦起以安地方語甚激烈 
[陳漢欽之發言]  
　　湘人公舉譚君爲會長此次提議遷柩辦學係爲安揷同鄉熱心公益本屬義舉惟譚君未將宗旨聲明代表楊君亦未先行宣布致生誤會釀此惡感實是漢欽約束不嚴之過 
[王引才之詰問]  
　　上海爲華洋雜處地方生命財產咸賴軍人保衛今乃有此怪狀殊於地方治安有碍况革命起義之後屢勸商民各安生業尙慮不能安身鄙人爲上海人民代表嗣後如再有此種變故試問咎　誰屬滬城人民皆依都督爲長城今日開會無非爲地方善後計兵士既爲保衛而設則軍官卽有督率之責此事仍請都督妥速解决 
[楊錦堂之知過]  
　　滬軍管带楊君聲言鎗子係余所發每人四十粒原爲保衛地方預防不測起見發已多日切囑不能輕放如遇重要事故須候命令方可開擊此次之事實係兩面誤會致生惡鬥譚軍一面雖先動手而伊等不遵命令率爾開槍傷及多人實我管带疏於約束之過如何辦法聽候都督旅長察奪 
[李徵五之讜論]  
　　李君云嗣後再有兵士鬥毆爭閙之事如係滬軍光復軍所部惟我一人擔認明日願到都督府具結言畢即有第五師第九旅長陳漢欽君滬軍營管带楊錦堂君起云李君之言極是此次湖南會館之事實因誤會而起且係湘人同鄕之事不能以兵士鬥毆一槪而論以後所部再敢演此怪劇均願照李君所言各負責任 
[都督之結論]  
　　國家養兵原爲保衛地方今日如此騒擾非惟統領管带均有負委任卽本都督亦有失察之咎遂命陳旅長楊管带迅將槍藥子彈刻日收回嚴加約束並須以維持地方秩序保衛治安爲職務至湖南會館肇事之人純係譚人鳳先生同鄉此次開會因誤會而釀鬥毆仍請譚君善爲解釋望弗再啟爭端至兵士爭鬥擾亂治安另有辦法議畢遂散會 
[商團會友被誣三誌]  
　　英美電車公司查票人章阿金（即已革老閘捕房門差江北阿金）控閘北商團會會友張紹先王仁彝陳耀宗陳桂枝湯仁耀蔡永生兪阿黄等七人在電車上調戲婦女胡閙行兇一案前日午後經公共公廨復訊先據電車公司西人上堂投訴前情據該公司查票人章阿金供稱是晚被告等共有十餘人從張園散會出外分坐四十二號電車及八十九號拖車初上車時因言語嘈雜我即向之阻止彼等日我輩係上流人物不與爾多言我亦即不語迨行近跑馬廳被告中有一人忽出警笛狂吹甚急前面開車之人疑是肇禍急扳倒機停車是時正開快車猝然停止致車中男女坐客互相欹側勢將傾跌彼等即拍手狂笑以爲歡樂我見此情形即曰你們旣係上流人物不應如是彼等以我爲多言出言不遜迨車抵南京路浙江路口照章停車俟搭客上下彼等於下車時忽有數人欲將我强拖下車因我扳住鐵梗彼等即動手行兇並有坐在前面頭等車内之人帮同毆打同車之印捕亦均目覩因即鳴捕扭住被告等七人送入捕房求請究辦旋據十三號賣票人吳桂卿開車人傅阿四先後上堂證明惟所供略有不符復據電車公司稽查西人上堂譯供是晚在卡德路口見被告等上車時均口中唱歌狀甚愉快開車後如何起釁因我不在車上下知其詳又據同車之九十六號四百四十一號兩印捕上堂禀稱是晚從張園散會出外亦乘是號電車在卡德路口見被告等上車均口中唱歌胡閙迨車抵南京路將近浙江路忽聞吹警笛之聲甚急似有危險之事因即停車旋復開行至浙江路口停車不知何故被告等忽與查票人爭閙是以一併扭送捕房供至此即由被告代表穆安素律師逐一盤駁並復訴稱此案起因實緣該查票人自恃電車公司用人且曾充當巡捕於星期日强欲入會場遊覽被告因其不带入塲券阻止不許是以挾嫌應請明察是時因已薄暮經王襄讞商之美領盖君諭仍存洋保出候翌晨十一句鐘復訊昨晨十一時仍由王襄讞會同美盖副領事復訊先由被告陳耀惠（即陳耀宗）投訴是晚在會場散出由卡德路上車至南京路浙江路口本欲下車因坐客擁擠不及卽由查票人章阿金以爲過站令補銅元三枚答以至河南路照章祇須一分詎章即出言不遜並舉手猛推當將其手揑住彼即鳴警笛當有落差印捕五六人將各會友拖下扭至捕房沿途均遭凌辱旣至捕房又不容會友等發言遂將各人身畔所带之物抄出拘留是實又據蔡永生供各會友亦未吹過警笛且不在車内唱歌實遭誣指又據張紹光投訴是晚輿會友兪阿黄坐在前面四十二號電車上亦被章拘入捕房並被其揑傷左臂供畢解衣請堂上騐視又據見證史石庭供在武昌副總統府當差因公來滬是晚在大馬路見電車公司查票人及印捕與商團會友爲難以致旁觀者咸抱不平謂查票人亦是華人不應仗電車公司之勢欺侮同胞隨往者約有數百人惟五十餘人進内實係章之不是又據見證朱榮耀投稱是晚與梵航渡約翰學堂學生等在張園門首收取入場券詎有電車公司查票人章阿金無券硬欲入内我等不許彼臨去發言少停必有以報云云朱供畢即由穆安素律師代表被告上堂譯稱章阿金係老閘捕房已革巡捕會詰其何故斥革彼稱不能記憶卽是謊言並察其所供均難憑信况原告與見證各人供詞不符被告與各見證所供均屬實情此事實係章阿金欲入會塲經各會友阻止挾嫌所致應請將案註銷並請究章以應得之咎後由電車公司西人與章阿金投訴各被告因在電車上吵閙是以控究中西讞員磋商之下判將口角毆打案註銷張兪二人與各見證開釋惟王湯蔡與兩陳不應在電車上吵閙着各罰洋一元充公惟聞王等因已被辱尙不愿遵斷認罰云 
[丹桂第一台之惡劇]  
　　四馬路丹桂第一台前晚演唱貞女血一齣正欲出彩時樓上有一白球擲下着地作聲詎看客誤爲電燈爆烈或竟疑是炸彈紛紛奔出男女看客失物跌仆者甚衆迨經辦事人説明作用已受驚不淺矣 
[工藝傅授會第三幕]  
　　初五日爲工藝傅授大會第三日開會假張園爲會塲到會者頗踴躍一切順序悉照前二日惟臨時添一種化學游戲（幾副而孔）能於俄傾間改變顏色幾次以游戲出之頗助游興其主課中以漂白洗刷草帽爲衆所注意餘如製皮鞋油謂洋黑製化粧粉及粉紙亦切於日用足資仿造晚八時起有自由演劇團黄喃喃等合演滑稽小劇饞大王並有喃喃君愛兒四齡童朶朶登場合演大致亦寓勸捐之意足以興感社會 
[關於兵警齟齬之文告]  
　　上海警務長穆君出示曉諭云照得本部長警自二號被毆之後各長警等均能顧念地方付托之重體諒上級謙讓之懷秩序并然各勤職務不獨本警務長深爲嘉悦即地方上人亦同聲稱許至被傷長警迭經本警務長親臨慰問輕者業已上差重者指日痊愈業已查取姓名分别給金養事昨又會晤福字營劉司令面稱如再有此項情傷准許扭送警署移送該營分别眞僞按照軍律治罪是此案業已和平解决今晨忽有傳單出現報上載爲東區巡警所發本警務長與東區各長警或係數年之舊部或爲學校之出身品行性情均所深悉可以擔保决非東區長警之所爲必係另有匪徒從中挑唆希圖乘機生事亦知本警務長與各長警情意素孚各長警亦具有文明之智識决不因此傳單致生疑慮也除函告各報舘請爲更正外合行出示佈告 
[金石書畫展覽會紀事]  
　　昨日張園開會展覽書畫精品甚多如邵伯英君藏之錢舜舉山居圖卷王廉州仿趙令　卷吳墨并卷戴文節荒山大江卷黄伯雨君藏之錢南園山水軸王麓台山水軸龔半干大幀程聽　君藏之夏珪山水卷文衡山山水粗筆小幀梁節庵君之萬年少顧彤圖卷繆小山君之禹畫冒辟疆小像徐積餘君之虞冰壺夫人桃源春泛圖卷詹清如君之漸江山水立軸王漢甫君之黄山谷詩册彭尺木亂玉卷元人四賢像卷樊樊山君之蕭晨人物卷哈少甫君之改七薌梅花畫隠圖王子展君之趙文敏書仇公碑項子京深谷幽花卷蘇長公字巷李平書君之宋人畫美人掬月圖大軸范寛北岳圖夏九山山水陳仁山君之梅道人墨松幅錢南園雙馬胡二梅君之沈南蘋柳陰驚禽軸崔白梅竹百禽圖卷狄楚青君之周文矩瑙璃堂人物卷趙千里荷亭消夏圖毛子堅君之惲香山詩畫册劉聚卿君之隨園十三女子湖樓請益圖卷精品之多不能盡載聞今日陳列之佳品更多誠盛事也 
[誰要你討好]  
　　僑居虹口退立司路一號洋房之吳同生前清時代曾在北京當差近有張筱山楊生臣二人迭至吳處恐嚇並以吳私販軍裝接濟前清官長爲詞希圖索詐前日被吳報告美捕房派探沈阿炳兩人拘獲昨解公共公堂請究張供有李姓友人現在滬軍政府辦事據説吳有販賣軍裝情事經鐘黄二人偵悉將次禀請拿辦是以通信並無别意訊之楊供祗送信一次餘不知情原告由朱子祥上堂代表請究關讞員商之美强副領事以函中並無訛詐字様判楊開釋張押七天示儆 
[閘北戒嚴之原因]  
　　閘北光復軍司令李微五君昨出簡示一道照錄於下各處莠民煽亂業奉頒令戒嚴上海通商巨埠擇要防守宜先本軍派兵巡站首在保衛門閣爾民安居母恐誠勿驚擾市　第恐羣情疑慮爲此通佈傳宣凡屬軍民人等一體凛遵斯言 
　　謝贈錢業商團定於陽曆六月初九日午後二時假陸家滇商團公會操場行開操禮昨承惠贈入場券四紙上海縣市立各小學校定於初七日假南市新舞臺開聯合學　會蒙贈入場券二紙學生勸捐團定於初九日假新桂茶園演劇助捐蒙贈入場券一紙書此併謝 
瑣聞 
[城内]  
[移解拐匪]  
　　都督府執法　咨上海檢察廳文云案　上海公共租界會審公堂呈解拐匪楊娘珍蘇康明等八名被拐男女小孩馬明三等二十名並隨带行李及賣據四張前來又由偵探在本府門前拘獲賴陸氏一名本科研訊至再取有口供因查此案係屬貴廳管轄範圍之内本科未便受理且奉都督諭屬貴廳從嚴究辦以重人道等因下科爲此備文咨請貴廳辦理除蘇康明一名爲蘇木炎具保暫時出外被拐小孩留堂名單及留院醫治名單均各粘抄備案外理合飭警押管拐匪賴榮德等八名連卷并該匪等隨带行李賣據四紙一併咨解以便按律懲辦此咨 
[巡警操演]  
　　警務長穆杼齋君傳諭所屬各區員區長巡長索带落差警士各穿制服佩刀荷槍於昨日午後一句鐘至警務所齊集先由穆君訓誠數語旋卽排隊至南門外大佛厰操演共有一千餘人步代整齊甚爲嚴肅操畢仍整隊進城回至警務所然後散隊 
[民政長批示]  
　　商人錢鼎臣禀批據禀該商在滬南十六舗内生義弄地方開設復泰鼎記米行今愿繳納登錄税請給米荳行憑証查奉頒三等則内只有米麥行柴米行荳行並無米豆行貨目且生義弄地方繁盛三等應繳捐銀一百五十兩所稱偏僻一百五十兩俱屬誤會保結亦非同行更與定章違背均難照准保結發還二十八保南十二圖捆保許心槎禀批臨捆投充並不檢呈議據已屬無憑核准爾果實係臨年何以無圖董保結併呈必求批准再覓保結此何故歟　卽明白聲叙檢據覔保另禀察奪認結姑存 
[審判廳民科批示]  
　　孫補　呈批此案據該被告代理人丁榕聲稱對於高等審判廳駁回控告之决定尙須提起抗告如果屬實自應停止執行惟查民訴訟律此種即時抗告期間只有七日該代理人如不於不變期間内提出抗告自應照章執行以免權利久不確定之損失仰候通知該代理人令其迅速將是否提起抗告情形止式呈復再行核辦副狀送達 
[審判廳刑庭批示]  
　　徐趙氏呈批爾子小毛旣係爲吳國卿帮助實施犯罪行爲卽不能諉爲無罪仰候本廳按律處分可也母庸率請保護不准 
[檢察廳批示]  
　　陳柏香呈批據訴已悉此案業已傳集人証到廳質訊該被告堅稱爾妾趙氏與弟媳徐氏彼此不睦石蘭等旣屬至戚僅係同往解勸並無兇毆等情爾戚王雪卿亦會當堂証明未見徐氏兄弟動手所言自必屬實况當時爾不在家中並未目覩其事何能僅據爾妾一面之詞指爲實証殊難憑信至狀尾粘呈失單要求賠償一節查家庭口角何致遭此損失亦屬不近人情總之本廳對於此案如有確實証人何指定何人動手來廳証明方可傳案訊辦郁阿源呈批訴悉此案業經本廳審訊明白出示招領限令王于顧於一星期内來廳認領在案據訴前情俟限滿後無人具領廳准將王秋蘭交郁老太婆带回可也委任狀附 
[南市]  
[市政廳批示]  
　　裁兵潘榮椿艾洪山禀批禀悉該屋係屬公有豈能朦稱自造旣稱願各歸原籍候酌給川資具領可也農民何鳳林禀批禀悉東南兩區清潔事宜諭飭沈昌記承辦係遵奉民政總長指令而行此外並未奉有别項指令無從核辦旣據並禀仍候滬軍都督民政總長核示可也園户吳錫卿等禀批禀悉與何鳳林禀如出一轍諒均是莊瑞卿手筆旣據並禀仍候滬軍都督民政總長核示可也 
[貧不欲生]  
　　浙省黎里鎭人沈阿弟年已花甲貧居南市小橋地方胡阿林之蒸籠店内日以挑担修蒸爲生近因貧困無聊於前日午後背人自縊身死胡卽報由檢察廳飭地甲查無屍屬卽派陶檢察員往驗屬實由善堂收殮厝壞召認 
[閘北]  
[裁判所批示]  
　　民人沈文照禀批候傳案証訊追該民應俟臨訊時將押　田單一併呈驗民人　佛金禀批爾一再凟呈顯係覬　遷費希圖分肥究竟此項祖坆與爾有何服制旣無宗譜應有墨譜着卽詳細開明世系並將　串粘呈聴候核奪 
[巡捕越界]  
　　匯四捕房五百另八號華捕尤阿　前晚三時上差在新閘橋附近越界至北段第一區向第五崗巡袁祖　問話致起爭執當由光復軍騎兵　同拘局昨經該捕房捕頭保釋 
[英租界]  
[自投羅網]  
　　匪徒徐阿發（卽徐和尙）混名炒熟黄豆曾於陽暦三月七號料黨汪金生在唐家弄攫取老婦唐林氏金押　逃至　界投充光復軍一標二營兵士汪已由捕拘解公堂　實判押西牢三月在案徐以日久無事突於前日潜入租界被探查獲昨日傳同原告並將汪带案質訊屬實判押四月汪仍照原斷還押所有徐之號衣褲帽准交該營後隊趙排長領去 
[曾否出售]  
　　蔡木林控陸阿法呑没方單業經公堂訊斷限繳在案前晚復訊據被告供稱地已出賣與人判交原保候函訽會丈局查明會否出售再行核斷 
[分别追繳]  
　　羅陳氏控地販邱玉山左　卿林雲　（卽　　尚）不還抵借洋元業將鄒左二人傳訊限繳在案前晚由　復訊據邱玉山先繳洋四十元聶襄讞與觀審西官愛君判將繳案之洋給原告領去尙有鄒短繳洋十元及應繳第二期洋五十元又加兩期共應繳洋一百元均交原保鄒限七天左限兩禮并分别繳清至林雪卿屢傳不到着將左金祥所押之地拍賣抵償　有不足再行訊追 
[若何定斷]  
　　英商台維司控劉問　不停薪工銀兩迭經公堂會訊均誌前報前日午後復訊　兩造律師互辯良久中西　員諭令退去候會商堂諭宣佈飭遵 
[案敗露]  
　　山東人韓文榮向在原籍當兵近因誘拐十三歲男孩楊文長至蘇垣圖賣未成带至滬上寓居某小客棧内托棧夥將孩薦至新閘福海里周再熙木作内學業前日因向周借洋不遂爭執扭控捕房經楊孩訴明前情捕頭卽飭將韓管押昨解公堂請究據楊孩供稱係山東華楊縣人父名楊錦德實被誘拐來滬訊之韓供前在蘇州盤門外開設雜貨店楊孩係出洋五元買來並非拐來聶襄讞商之美蓋副領事判楊孩暫交周带去韓押候函致蘇州警局查明再核 
[脱離苦海]  
　　北京路薦頭店主顧錫卿因與繼妻徐氏將前妻所生之十六歲女兒小了頭涉虐會經公堂判將顧夫婦分别究罰并着具結不准虐待在案詎領回後依然凌虐致妇逃入濟良所昨由捕房將顧夫妻傳案質訊判女留養濟良所着顧夫婦具結每月貼贍養費洋三元至婚配爲止 
[尙待澈查]  
　　丁相如控薛實生與妻富氏並女杏實串拐十五歲女兒蘭英一案昨由捕房將牽涉之顧王氏一併解請公堂復訊仍無實據判被告各人均交保候查明實情於下禮拜二再訊 
[小孩迷路]  
　　男孩韓長茂蔣和生王桂子均因不辦路徑由捕查見带入捕房昨送公堂請示據韓孩供年十四歲南京人父名韓横良現在原籍蔣孩供年九歲江北人父名蔣桂一王孩供年七歲餘語不清判韓孩留候函請南京地方官查明家屬再核蔣王兩孩暫留本廨候認 
[敲詐妓院]  
　　廣西路精　妨妓女媚香樓偕傭婦五徐氏等控唐阿二　詐洋二百元不遂行兇等情昨由捕房將唐拘解公堂訊明判押七天示儆 
[美租界]  
[洋人逞兇]  
　　前晚有洋人某甲在北四川路不知因何將行人王阿金揪住肆毆王受傷甚重由一百四十二號華捕將該洋人拿獲解入捕房押至昨晨送交該管領事請辦 
[大興周罪]  
　　陸順生與蕩婦周氏姘識住爱爾近路昨被其妻孫氏偵知糾人前往尋　肆毆由陸鳴捕拘送捕房訽因家事分别斥釋 
[女孩被拐]  
　　漢壁禮路三百九十一號住户丁徐氏昨報捕房云伊女阿毛年六歲前日被匪拐失請爲查緝 
[法租界]  
[自認縱火]  
　　浦東人吳如林在法新租界巨　達路八十六號門牌開設鞋子店保有火險銀一千二百兩前晚忽然起火幸卽救熄捕頭以該店起火可疑飭探顧紀生前往查察見店堂内堆有亂紙且有火油氣味茶壺中亦藏有火油當將吳及夥友學徒一併拘入捕房盤詰吳稱因生意清淡欠債甚多是以緃火此係我一人所爲與夥友等無涉捕頭諭將店夥學徒即行開釋吳押候解送公堂訊辦 
[互有推諉]  
　　冷長松投廨控稱前將皮革售與協記號計價銀七千餘兩當時收洋三百五十元餘皆支票到期往取無着求向股東陳玉生朱茂記訊追陳供朱附设朱德與於協記號中此項皮革係朱自購與協記無涉質之朱供此貨轉售與某某等洋行有銀一千五百兩被協記收去求察聶讞員判候向各洋行查明再行核辦 
[代負責任]  
　　速師堃投廨控稱陳金氏代人担保銀三千四百兩延宕不理求請追繳等情金氏由張靜安爲代表到案訴稱金氏不在上海求請寛限聶讞員以張旣爲代表着交人銀兩保限十四天理明 
來函 
[警務長來函]  
　　今見報載傳單稱係東區巡警所發澈查之下毫無影嚮且　　東區長警或係數年之舊部或爲學堂之出身品行性情均所　悉可惟擔保此項傳單必非東區巡警之所爲必係另有匪人從中挑唆希圖乘機生事自此事發見後各長警均能顧念地方付托之重上級謙讓之懹秩序并然力勸職務各長警具有文明智識决不因此傳單致生疑盧至受傷各長警輕者業已上差重者指日痊愈并無傷斃二人之事務求登入來函以告居民實　公誼上海警務長穆湘瑶謹啓 
 
 

Page 8

 
 
   
 
 

Page 9

 
 
   
 
 

Page 10

 
 
 
[自由談]  
游戲文章 
[張天師遣散羣鬼示文] [  一粟]  
前清敕封眞人龍虎山大天師張爲出丩解散羣鬼事照得本天師雖爲人類兼掌神權坐鎭山頭世襲罔替巡行之頃龍王朝參諸邪懼服陽世間上而王公下而士庶乞符丐咒相屬於途諸法官督率羣鬼相助爲理宣力有年良深眷戀不意某月日奉贛督令將本天師名號取銷並將徽章印信呈繳在案是則本天師經已罷職裝神詐鬼之事不能行於光天化日之下爾法官及諸鬼更無所事即應依時遣散惟念在本府供事日久不無微勞法官著給長粮以資生計羣鬼各給恩俸一月並給勳勞執照一紙持此執照自赴冥司可以各擇善地投生以享陽世之福本天師體恤下情無微不至惟恐冐失鬼懶鬼刻嗇鬼白攫鬼等不知此意或藉端抵抗喧閙或散遊各處作祟人世致滋紛擾合行出示俾各週知倘敢故違五雷具在爲鬼爲聻是在自擇其各凛遵切切特示 
[上海雉妓賦愛]  
　　試一望兮滬之隈野鷄遍爭飛來淫風惡俗誰作俑沉沉昏霧鬱難開塞道途其如蟻滿坑谷而成堆駭奔流之赴壑若狂飈之捲埃睇熱街之攅聚矚暗區之紛擾驚伏兵之突出猶孤軍之圍繞鄕人逢之而膽碎童子遇之而面紅如魚罹網如鳥入籠衣裳剝而錢囊刮糞帚擊而誣貝戎於是坦前胸開後户茫茫以出一塲吃苦任爾逢人不敢傾吐是不操戈矛之强徒何地方官吏之如瞽妓情鬼蜮妓慾金銀倘桃源其深入亦耗財而傷身春風頻而楊梅作父母怨而妻子嗔痛畢生兮莫贖爲沉溺於迷津爰爲之歌曰説野鷄兮心膽寒事同烈熖與狂瀾古云滋蔓圖且難請觀來日上海灘 
海外奇談 
[乳牛之王] [  慶霖譯] 　 
　　哥倫布有登迪密弟兄公司蓄得牝牛一頭名好爾司登弗來興能於三百六十五日内產肥乳油一千零五十八磅又百分之三十四蓋每百磅乳油能得肥乳油三磅又百分之八十六而此牛一年内共產乳油二萬七千四伯零一磅又十分之四故每日平均得乳油九加倫有餘每家每日用四分之一加倫則此牛所出足供三十六家之需云 
[德國大學之牢獄]  
　　德國警吏之權力不能施於大學之學生學生犯罪例下之大學自設之牢獄尋常犯罪雖許同級生自由出入爲之慰問然至喪廉破恥之犯則斷絕其交通令其閉門思過故獄中墻壁墨痕狼籍或醉後之放歌或失戀之豔詞或滑稽之劇畫或憤世嫉俗之大文種種色色令人應接不睱彼鐵血宰相俾斯麥公亦曾久困此獄云 
尊聞閣詞選 
[憶舊] [  太寛]  
　　一船疏兩下蓉塘三月春潮燕子忙催出東風好顏色桃花點綴女兒妝 
　　玲瓏碧玉乍分瓜小倚闌干影半斜一笑回身花下去朝西門巷� 
是兒家 
　　客裏相逢得意來人間有路到天台仙雲高捲紅　起十二香　面面開 
　　芳名輸與美人心不落紛華理素琴彈到求凰儂欲醉茜紗窻下有知音 
　　劇憐生小太嬌羞一樣歡場兩樣愁留得女兒舊風味手拈羅带自低頭 
　　本來銀漢是紅墻幾度徘徊欲斷腸提起　裙抛不得痴情何苦夢鴛鴦 
　　我是行雲東復西楊花無力怕沾泥天涯多少相思樹莫爲傷春掩鏡啼 
[喞喞] [  前人]  
　　喞喞寒蟲過雨時相逢客裏間歸期情難曲訴佯爲怨愛到無形不忍離梅子含酸卿未解蓮心太苦我原癡西風黄葉窻晚細數秋光會已遲 
　　難得歡場酒滿鍾揉花和淚爲澆胸可能聰慧猜憐子故使嬌　唱懊儂眉月印分紅袖薄雲鬢低壓翠鈿鬆殷勤忙煞旁人勸話盡閒愁意更慵 
　　如此温存我不該畫眉心事蠟成灰生憎惡戲防貽笑容易呑聲學賣獃小刧百年誰化去扁舟卅里自歸來相思畢竟無聊賴一日潮頭十二回 
　　别離人到奈何天孤負良宵月正圓寳鏡乍開全寂寞玉鈎微動已纏綿和衣消息求同夢抱影思量當比肩安得武都魂半化東半還與我周旋 
[山居春興三首　句首嵌八音字用溪西雞齊啼韻] [  署芸外吏]  
　　金柳搖黄蘸碧溪石梁散步夕陽西絲牽古井人迎虎竹護疏籬客喚雞匏葉經時蓬梗合土膏微潤麥苗齊革除煩惱紅塵夢木宋山禽到曉啼 
　　金縷新詞譜玉溪石榴裙拂畫欄西絲韁緩控春調馬竹﨩深藏午聽雞匏葉成吟詩带苦土儀緘札禮初齊革車何慮兵戈擾木遠山莊好鳥啼 
　　金鳥匿影下前溪石屋深藏小　西絲譜琴絃清引鳳竹編籬落晚呼雞匏樽美釀三升滿土錊寒烟一縷齊革带圍腰無俗韻木桃花放野禽啼 
心直口快 
　　寄語退伍軍人各安本業作共和國之好百姓母貧重利誤投宗社黨以自蹈危亡須知吾軍人皆具有至高之資格非與匪類可比也 
 
 

Page 11

 
 
寄語政府諸鉅公各出其宏謀碩畵爲國民謀幸福母爭黨見母挾私憤母假辭職以盜名 
　　寄語時髦客際此服制未定不必競尙西裝便利源外溢更不必改着斜襟衣　使外人誤認爲韓國遺民[  劍鋒]  
　　推倒專制同享共和報界諸君子鼓吹之功也是爲我漢族所當感然破壞共和回復專制亦報界各黨派之爭軋有以激成之也嗚呼解鈴卽是繋鈴人余惟有淚眼對之而已[  息影廬]  
　　鹽税收入年約五千萬兩平均分之毎人祇出一錢二分五厘以此推之我人毎年買洋貨需數百元其漏巵不知幾萬萬矣同胞同胞其速猛省 
　　吾杭清河坊爲緊盛之中心點惟默觀各店無不將東西洋草帽掛列當街以待售可見草帽之利厚愛國之心薄我哭[  黄競白]  
滑稽談 
[溺壺招兒] [  息影廬]  
　　月之十六夜偕二三社友小叙於挹翠堂座有張叟鄕先輩也停杯謂客曰老夫昨過某磁店見其門外大書曰本店有新到大丈夫的溺壺改良的五德特别的猪口美術的急須細工的七輪散蓮等批發價目格外大勉强老夫玩繹久之至今不解所謂余聞而大笑曰叟可謂不台時宜極矣此乃新世界的新名詞近日非開口咬定此等的字便不足以炫世不足以算開通的人物叟何拙之甚也夫大丈夫者言堅固的也五德酒瓶也猪口茶杯也急須茶壺也七輪茶罏也散蓮甆勺也大勉强言價極廉讓也叟聞余言急起而奔座客挽叩之則曰老夫要赶回家去連夜讀幾本趨時的東洋書否則再過數年吾輩將一物不知矣 
戲攷[  健兒]  
[賣身投靠一名雙珠鳳]  
洛陽才子文必正閒遊名園覽風景適有霍吏部之女公子定金擕婢秋華穿花拂柳而來色光鑑人必正爲之心醉忽見其鬢邊珠鳳爲荼蘼抓住遺墜地下即輕步上前拾而藏之於袖定金意在尋芳漫不覺察後經秋華禀白始知珠鳳已背人飛去命秋循舊路覔之秋遇必正見其痴立沉吟姑問之必正直認不諱秋大喜卽向索還必正謂須小姐親臨始能還鳳秋唾其面而斥之謂小姐乃瑤台仙子豈肯與措大相見訕笑而去必正受此奚落恚甚擬賣身府中誓必親見定金面還珠鳳以雪此辱乃探知有倪媼者專代人家薦賣 
[自由之車鈍根畫諷]  
　　僮僕必正改易姓名逕抵倪處媼適他出留女鳳姐守家必正詳述來意懇求代覓主顧鳳姐見其温文爾雅衣衫整潔不類賣身投靠者斥其詐僞必正多方掩飾鳳姐始信媼歸即直告之媼聞霍府正需書僮囑女備膳款待必正而已則親往府中議價必正獨坐斗室抑鬱無聊乃出鳳玩視消遣愁懷不覺呼鳳長歎鳳姐聞之大疑躡足探其後見珠鳳奇之突伸皓腕目後攫去必正急甚鳳姐詰問來由必正無可如何遂吐露實情懇其還鳳鳳姐欽其才貎要訂終身願備小星之列必正亦允之後文必正以第一人及第旣與定金完姻復娶鳳姐爲偏房以踐舊約焉邱鳳翔周鳳文善演此等戲鳳翔死後如此文采風流之小生竟渺不可得惜哉 
小説 
[短篇冩情落花魂（十四）] [  龍]  
　　細思朝廷之震怒大吏之焦思夫子之見劾老父之罷官無一不以妾則愆尤叢集之妾脱再偷生必遭天譴且勢不能免白圭之玷守從一之義又無以絕夫子痴情計惟有玉碎閨中珠沈鸞浦庶幾魂離孽海刧返清都事過情遷不復爲念書到之日妾已乘化歸盡飛精上騰去塵球不知幾萬萬里矣所冀者夫子得耗之後勉自解脱鎭靜如恒力驅往日之纒綿脱� 
離腦海母留半絲隻影撩起無謂之哀思繼自今視往事如鏡花水月泡影夢痕莫再憶及可卿二字或卽以妾爲書中美人本屬子虚烏有則心無罣礙自足袪愁而横殀之鬼亦不致嗚咽泉臺恨生前之禍人太甚矣嗚呼一番繾綣無異蜃樓幾首詩詞空留鴻瓜行見空閨冷月惟存點點青燐弱水微波永浸纖纖白骨從此長逝者亦即從此長已耳春風多厲珍重起居致君澤民諸維努力 
　　少年讀竟涕淚縱横失聲慟哭昏然倒地氣息咻咻一縷哀魂殆已追逐美人於波濤萬頃中矣 
 
 

Page 12

 
 
   
 
