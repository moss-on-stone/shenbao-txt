# 1899 - 206 - 4909444

 

Page 1

 
 
[聲明安康莊交出僞板印戳事] [  申報館恊振所啓]  
　　南市安康莊不交僞板印戳一事已聲明十五六日報章兹得施子英太守來函去該莊已將送振劣司及劈毁之僞板印戳振洋十五元交來該劣司苦求矜全太守已飭人押送輪船令其回籍因遂不加深究爲書數語以誌始終幷將太守來函錄諸後幅啓者前閱貴報刊有振捐僞票一節當經面囑該莊友人必須將前送振洋之替工交出根究現甫在原籍找回經則敬一再駁詰據稱一時糊塗當時僅祇冐收一次現已冋戚友借得洋十五元連同已經劈毁板片呈請察核等情則敬查與僞票相符卽將板票一倂焚毁正擬送請究辦而該替工泣稱家有八旬老母賴伊傭工度日現已知錯懇求格外矜全則敬竊謂事關善舉本應從嚴懲辦惟現在旣將振洋借繳幷將板片劈毁在前是該替工藐法之餘尚知畏法察其鬚髮半白情詞又復哀楚頗足動人憐憫之心不揣冐昧已於昨日押送輪船勒令卽刻回籍不准逗留切埠至該莊執事爲南市錢業領袖歴年勸助官捐義振久爲則敬所敬佩前時適不在申比回則該替工早經他往急本無從查究幷非置之不理也外附上洋十五元請補收仍作原人捐助合倂聲明 
[論本報紀籌增國帑事]  
　　中國自髮逆亂後勞師糜餉幾二十年帑藏空虛又復廣開商埠用路日繁已有入不敷出之勢甲午之役羅雀掘　　償巨欵計臣之擘畫艱難小民之脂膏已竭於是而欲爲休養生息之計裁各省之兵　節各局之費用固爲節流之　一善政無如兵額一裁兵力卽形不足外人卽生覬觎俄則據我大連灣旅順口其得寸則寸得尺則尺之念尚無已　德人則據我膠州灣山東全省利權將來必爲所得法人則據我廣州　意人索取三門灣雖政府不允意人未肯據作爲罷論此皆中國兵力不足之故致外人　無　　　意婪索中國若不整頓兵威恐婪索之事有加無已幅員雖廣何堪如此剥削然整頓兵威自須添神兵　　　　　　先　　餉項核計現在度支卽减兵减餉　有不敷之患一旦　餉則此鉅欵何從籌措前者剛子良中　奉　　命南下查辦事件外問傳聞不一有謂專爲查閱江海各防有謂查察某某大員之事乃歴觀報中所紀則知中堂此次來南實爲練兵籌餉之事故一經蒞甯卽諭令鹽務釐金各局歲增比較並飭江蘇全省各州縣視缺肥　董力輪將並查閱團練保甲札飭各州縣認眞辦理雖未見籌餉若干練兵若干而查辦釐金保甲已爲練兵　餉之先聲練兵籌餉固爲今日最急之務最要之著惟僅團練保甲恐終難爲　侮之資滿增比較恐　難爲大餉之濟昨接蘇州訪事人來函云蘇省官塲傳述謂中堂到蘇後以現在國庫支絀與德中丞會商籌增國帑擬先眞兩房捐大旨將民　房屋按年抽捐一月房東收十一月半房客出十二月半又民間房　　　更稅紅契其費照價三釐限半年内一律納稅如期滿不稅者概行充公又各府廳州縣民間應徵錢糧歴年欠　甚多現須催令悉數完繳以上之事聞已遴委江蘇藩司聶仲芳方伯與牙釐局督辦朱竹石觀察爲督辦蘇州府彦詠之太守爲會辦以此觀之中堂理財之策可謂無微不至就蘇州一省而論房捐契稅每年所增何止數十萬若　　歴年積欠錢糧則何止數百萬一旦驟增此欵於帑項亦不可謂小補乃說者謂國用不足取之於民此自然之理也其亦知民用之不足何蘇省雖爲財賦之區近來亦有民窮財盡之勢當閉關自守之時中國之財仍用之中國不過上下轉　而已自通商以來民財之溢於外洋者已不可勝計卽朝廷之取於民者大半亦爲外人所得如鐵路製造機器限　軍火之類每歲所需亦不可勝計交涉賠欵之項尚不在此例爲今之計卽不能取外洋之財以益中國當思保自有之利不致外溢此爲上策若不使民之生財而但知竭民之財是猶富家申落之子弟不思自爲生計但知添價加嘆必致無可加添而後已家國一理可不懼哉曰此但論其目前而未觀其究竟也中堂查辦之件當不止此將來必有絶大經濟關係乎國計民生者此不過牛刀之小試耳請拭目以觀其後 
[輦轂要聞]  
　　京師訪事友人來函云意大利國使臣覲見後卽至總署衙門云浙江三門灣之事暫可不議惟須開闢租界數處未至其地總署衙門能否應允也○天津興基公司前因事爲人奏叅近日奉密旨將該公司董事詹丙生及錢某兄弟等一倂嚴拿到京澈底根究 
[高州匪患]  
　　廣東提督學政張大宗師於本月初六日行抵高州示期關考會誌前報兹接廣州訪事友人云文旌尚未抵高亦未悉何時開考傳聞彼處水東地方有土匪一萬數千人謀爲不軌猖獗異常省憲聞報卽飭馬軍門督帶營勇二營乘伏波輪船馳往剿辦想天戈所指不難尅日蕩平也 
[民教齟齬]  
　　寗波訪事友人云近日西鄉建岙大橋一帶鄉民與是處教堂不知因何起釁聚衆滋閙聲勢洶洶教士知難理喻急卽入城告知道憲李觀察觀察札飭鄞江司徐少尹督率鄞署幹練差役二十餘名星夜馳往彈壓未知能弭患無形否也 
[嚴催造册]  
　　蘇州訪事友人來函云欽差查辦江南案件剛子良星使在金陵時行文江蘇撫憲德大中丞札飭各府廳州縣將所屬田畝荒者若干熟者幾何詳細查明造册具報兹者星使蒞蘇查問此事尚無一處具報因復札飭各地方官限三日務將實在數目赶造淸册呈候核奪 
[蓬瀛靑島]  
　　日本采訪友人來函云張觀察聽帆自去冬大閱航海赴東迄今半載於日本學校製局凡關涉西法者無不探詢詳盡蓋觀察精西文善英語隨槎歐洲歴二十餘年一切海外帮交胸中洞悉兹在東偶患脚　忽　返滬於十二日坐西京札輪船旋滬聞赴仙游無不嘆惜○日人準外人雜居之議旋以華人鴉片之害賭博之盛最爲窒碍初議拒絶兹已准允惟其中稍有分别上等商人文土准一體雜居下等游手之徒尚待稽查凡開設店鋪者號家兌行生意每一千元捐五角另售者每一千元捐一元五角錢莊以視資本每一千元捐三元房租則捐房客每百元捐四元店號夥友一年每人捐一元店鋪字號除已繳外有得利者三百元捐三元五百元捐七元五角多者以次增捐○自七月十七號起絲茶海貨及一切雜貨皆免出口稅前日慶劉蔡姚諸人到東後寓居帝國火退魯箱上標稱 
欽派查察外國内地商務聲勢頗大日邦各新聞則皆有不滿之言其中以姚爲最初來時在東商紳欲下船相接後聞姚同來中止惟李公使派通事迎迓○日本今年時氣流行脚氣一症頗多然尚無大碍　赤痢一症患者往往不治然華人出洋者則未聞患此也 
 
 

Page 2

 
 
[整頓釐規]  
　　江西訪事友人云撫憲松鶴齡中丞查知各屬釐卡積斃甚深面諭藩憲張筱船方伯督同牙釐總局提調李萍三太守　意整頓釐定新章旋經方伯督同局員詳核妥議開列章程四條詳請察核其文曰一各班輪酌宜區别也查知府各分局及各釐卡向徧酌　擬請嗣後將吳城吉安饒州河口四分局改爲府班各員一舊一新相間輪委其兼臨城黄江口之撫建兼樟樹卡之瑞袁臨二分局以及　口　德鎭瑞洪三湖義寗州涂家埠六大卡應於府班各員中量材酌委以重釐務同通惟九子石一卡現經詳定新章應歸同通另班酌委聲明如另班無人仍將酌委中遴選委辦其硝石上高昌山都昌角山樂平住岐大庾塘江九卡循照向章按次輪插委辦其辦理煩雖尤關緊要如城外吳城上吳城下左蠡姑塘二套口謝埠沿溪渡雩都九大卡光緒十一十二兩年先後由省贑總局詳明改爲酌委其江口東關二卡十八年詳明仿照選缺咨一留一章程辦理由省局酌委一次贑局酌委一次以昭平允高郵市一卡現經詳定州縣酌委以杜趨避所有生米市　滁槎推舍計灣上饒洋林港貴溪玉山弋陽鄱陽高北門古縣渡神岡山三曲灘良口等十六卡向歸州縣輪插間委應請悉仍其舊佐班之李家渡萬年橋河背秀江湘東新喻烏石門石塘洋口石鎭街横江渡及贑局派委之西關信豐等十三卡聲明酌量人材能否勝任概歸酌委嗣後如有佐班卡出先用長收提前酌委二人儘先酌委一人禀改勞績資格較深者酌委一人量材酌委一人寓酌於輪庶愼重公事之中仍寓選擇人材之意此後同通州縣佐雜釐卡各歸各班委辦不得侵佔以柱營求奔競一委辦留差宜定限期也光緒二十一年詳定新章留差案内應以二年爲限如再多收或調大卡或酌優缺隨時詳請示遵因原議並未詳細分别以致無從核辦擬請嗣後知府委辦分局大卡統限二年量于更換以均苦樂其同通州縣各卡委辦一年期滿收數多少照章分别留撤其留辦或數月或半年扣至二年限滿收數有長者調省另給奬叙如再多收一二成以上數及四千兩准其寛限一年仍自初辦之日起不得逾三年之限佐雜各卡委辦留辦統限二年爲滿凡大小各卡多收不及百兩者均無庸再留以杜取巧限内少收卽撤不准調卡卽多收亦不准彼此對調以杜流弊限外雖長弗留别籌優奬庶於整頓之中兼寓疏通之法　此章程未畢 
[廉訪仙游]  
　　廣州訪事友人云正任肇陽羅道吳觀察維允前經督撫憲委署廣東臬篆蒞任未久旋因政體違　請假調理不意天不假年醫藥罔效遽於本月十三日溘然仙逝輿論惜之 
[太守更差]  
　　安徽訪事友人來函云銀元局提調林仲眉太守前因池太兩屬開礦滋事奉上札親蒞查勘甫回省銷差卽奉藩憲湯小秋方伯札飭委辦舒城縣中梅河厘卡所遺龍元局提調經撫憲鄧大中丞札委候補同知龍鳳鏕司馬接辦司馬於十六日禀知謝委諏吉於十八日到差視事 
[鄉民報災]  
　　寗波訪事友人云東鄉後塘河西亭廟一帶近有鄉民錢建財金本祚何某等以連日風雨爲災田禾被淹將來必致　　無望當卽聚衆數百人具詞至鄞縣署呈訴適縣主畢大令公出未回捕廉首少尉恐人多滋事卽遣丁禀報道府二憲一面以好言撫慰鄉民擁擠喧譁望請免租未幾中營某叅戎聞信督帶親兵前來彈壓道憲亦派寗防營緑頭勇數十名到縣以資鎭懾鄉民始各鳥獸散究竟彼處是否成災想須勘騐後再行定奪也 
[皖省官塲紀事]  
　　安徽采訪友人來函云安徽渦陽縣知縣歐陽　前因土匪牛世修倡亂釀成巨禍以致削職還缺經藩憲湯小秋方伯以宿松縣知縣張樹建明府調補○實缺懷寗縣知縣調署靈璧縣鄭葆淸前因縱用家丁尅扣賑欵經上遊奏叅革職藩司湯方伯以潛山縣知縣周鳳梧大令調補業已會詳題奏矣 
[潯郡官塲紀事]  
　　九江訪事友人云本月十七日官塲中接到南昌電音知藩憲張筱船方伯牌示云臨川縣鄭恭奉部飭赴新任所　永寗縣事以雷樹人署理南康府通判艾廷棟期滿以蔣啓昌署理饒州府通判首成愷期滿以翁寳仁署理○育嬰堂向由道憲捐廉　　現委府尊孫景裴太守督理其事前辦是堂之林少尹業已辭差太守委許仲石叅軍赴各鄉查訪一切想當有一番整頓也○九江大關委員吳祥卿别駕春鑅奉藩憲委署九江府同知行將涓吉蒞任也○前報南康府篆已經上憲委徐雯靑太守署理兹悉膺是任者實係趙伯藏太守于密　非徐太守也○新授九江鎭標前營守備姜饒山守戎陽春已於十七日接印視事矣○城内保甲委員朱明齋少尹期滿遺缺經府憲孫太守札委劉景韓少尹接辦○邇因天氣亢旱經府縣各官設壇求雨禁止屠宰致慤致誠不料屠戸黄某竟於十六日私宰花猪肉售賣被縣役立卽拿獲送請懲治吳儀生明府喝令笞責三百板將肉釘在枷上飭差押令遊街示衆 
[蘇州官塲紀要]  
　　蘇州采訪友人來函云江蘇巡撫德靜山大中丞升任廣東巡撫兹悉中丞已於本月二十一日黄昏時接到廷寄　下文武官員咸於翌晨趨轅叩賀一時輿馬喧闐甚形熱閙○蘇州府學教授徐廣文鳳鳴年逾八十矍鑠逾恒近忽爲二竪子所纒醫藥　效　至本月二十二日子時遽爾仙游當經公子輩飭丁投上憲衙門禀報一面筮期二十四日已時大殮○丁憂候補知府林太守文炳之德配陳夫人於本月二十二日子時在省垣泗井巷公館仙逝　二十四日申時大殮○剛欽憲札飭江蘇各府廳州縣查明荒熟田畝造册具報等情兹聞官塲傳述欽憲擬令各田主將所有田産悉行稅契計抽費一厘半如有田一千畝者契費銀一十五兩亦限半年爲期逾期不稅概行充公 
[西湖櫂歌]  
　　杭州訪事友人云原任仁和縣學教諭梁夢樓廣文於上月二十七日仙逝後經其少君輩擇於本月十九日扶柩回馬程原籍十八日在署中開甲特延府學教授翁廣文題主幷請錢塘學葉袁二廣文贊襄其事○本月十九日俗傳爲觀音大士誕辰撫憲劉景韓中丞於十八日黎明時命駕出轅親詣上天竺法喜寺拈香禮也是夜男婦宿山者實繁有徒湧金錢塘二門終宵不閉好事者乘畫舫夜遊西子湖中幷有製就五彩蓮花燈臨流施放以遣閒情者是亦及時行樂之事也○天時不正疫症盛行好事者於本月十八日舉行温元帥神會藉驅疫癘是日黎明各會首排齊執事恭舁神駕出巡經行各衙署熱閙異常省防統帶吳都戎恐肇事端會同城守及左右二營官督率兵勇沿途妥爲彈壓保甲總巡及分巡各員分叚查察亦極嚴密故會過之處尚覺安靜如常云 
[月湖暑]  
　　甯波訪事友人云本月十九日撫憲劉景韓中丞委員營解快槍及藥彈若干至駐甬海防營務處發交軍裝局收儲以備應用○近日府尊李太守以時當夏令疾疫易滋特延醫生數輩在府署土地祠内設局施治已於本月十六日開局矣○目前數日風潮之後天氣甚凉日間可衣單袷入夜皆擁薄衾氣候不齊保身者可不愼哉 
[備迎星使]  
　　出使欽差裕朗西星使聞日内將次來滬縣主王大令探悉之下卽飭辦差人役預備供張幷將天后宫星使行轅潔除以便暫行駐節 
[查騐積穀]  
　　兩江督憲劉峴帥札委候補知縣汪明府來滬校閱城廂團練曁詳查積穀等事前日明府會同轉元堂董事曹寄耘率同各分董往南市海運局後積穀倉内查騐所存穀數塡明册藉聽候會同上海縣申詳該奪 
[漁團造册]  
　　本邑興辦漁團前經縣主王欣甫大令照會經辦董事黄政卿蔡山泉赶速照辦昨經該董等將各帮漁船漁戸姓名年　 
 
 

Page 3

 
 
籍貫在船戸口船身大小停泊處所詳細造具淸册備函呈送王大令查核 
[神誕拈香]  
　　昨爲火神誕期淸晨時自道憲以次文武各官均往本城炎神廟拈香行禮循曩例也 
[傳諭糞夫]  
　　保甲總巡戴子邁明府前因時屆炎夏地方最宜潔淨俾免疫癘流行曾札飭各巡防局員傳諭各糞夫凡擔糞時務須　上加用木蓋庶穢氣不致外溢二十三七鋪巡防局員邱友林二尹奉札後查得大南門外一帶爲農民麕聚之所往往沿街擔熼並不加用桶　爰於昨日傳諭勇丁隨時往查如有不遵禁令頑梗不服者拘局訊辦 
[嚴拘虔婆]  
　　虔婆蘇陸氏在本城四牌樓開設臺基經總巡戴明府屢拿未獲日昨上海縣王大令訪悉其事密諭差頭薛貴速往查拿該差奉諭卽於前日下午在老北門外玉樓春茶館後面老虎灶内將蘇陸氏拘獲解請王大令訊辦奉諭小心看管聽候嚴鞫 
[幸免游街]  
　　淫嫗嚴倪氏前因開設臺基經英界公廨讞員翁笠漁直刺判令枷號游街示衆一月邇因差夥姜昌榮等並未知照老巡捕房派捕護游致遭拘押該淫婦遂得曹免游街發頭門示衆差役之不幸乃該嫗之幸也 
[騐收新屋]  
　　英界大馬路新築菜市惟南首一帶鐵房業已竣工凃各販設灘貿易北首所造之紅磚房屋則於日内甫告落成前日午後工部局首董邀同在事各西商前往騐收一時見者莫不以工堅料實同聲贊美云 
[關心民瘼]  
　　每屆皇上萬壽聖節英界公堂例須停訊三日兹屆六月二十六日萬壽期内英廨讞員翁笠漁直刺深念天時炎熱居民倘因細故遭押連閱三日未免冤苦難伸因特變通舊例照會英公領事並各捕房停訊一日以示體恤直刺之關心民瘼可謂無微不至矣 
[烟飩籲恩]  
　　昨有本城各小涸館主十餘人聯名投上海縣禀稱自新董接辦膏捐後每家勒令加費一半小的等小本營生受累不起環求大老爺作主不知大令如何批示也 
[嚴訊刼案]  
　　本埠新閘北吳渭聘家被刼一案當由縣捕緝獲夥刼之于崇戎于盛春兩名嗣又獲代銷贓物之劉德標到縣分别訊供均誌前報前日復由發審委員馬淸渠明府飭提子盛春劉德標等復訊詎于盛春忽翻前供聲稱並未夥刼亦未托劉售贓明府即提于景戎質訊據供是晚由潘姓陳姓等糾同小的前往及抵事主之家先由于盛春拆開西首竹笆入内開門放進衆人小的在外望風事後分得皮衣三件交在案之胡唐氏質賣求鑒質之劉德標供此表實不知于盛春行刼而來故爲代售與春源店主尚求恩鑒于盛春初猶抵賴嗣經明府再三駁詰　供認隨同潘陳兩姓往刼却由小的拆開竹笆放入事後分得對時表一隻托劉售洋三元叩求恩宥有提胡唐氏詰以皮衣究在何處氏供詞遊移堅不吐實明府判將兩于仍飭分禁内外監劉德標交捕看管胡唐氏著官媒帶回飭限五日繳到贓物如延嚴氏 
[英界公廨紀事]  
　　陳錦春控周阿大混名牛皮阿四者向母訛詐並至其姊夫孫書全處索詐洋銀二百元請提究辦翁直刺飭差將周提案押候訊核○監考姚爾綱控張紹雲卽紹鋆措贖田單朦轉道契經翁直刺派差查核兹據博易律師控稱張紹書之地永租伊爲業請訂期弔出道契會訊直刺命提張紹雲至案押候會訊○朱任氏遣抱袁棟控蔣又梅抵田不贖由地保泰載田多方唆　經翁直刺訊判限泰將蔣交案訊核迄今逾限已久仍置不理因派差將秦提案押候訊辦○日商巖田熊吉控華人楊上川盜賣祖田翁直刺准詞派差恊探將楊揚案押　訊辦○一百七十六號印捕同二百號華捕解在浦灘吵閙之舟人趙朱氏孫趙氏趙彩林至廨值日差禀明翁直刺諭令分别看管候早堂訊究 
[醫院章程]  
　　日前德總領事克君上海縣王欣甫大令英美公廨讞員翁笠漁直刺曁本埠中西各紳商會於滬北王家厙辛氏之松栢園　創一德國醫院蓋以本埠地方遼闊　籍仁濟同仁公濟等數醫院爲人施診恐貧病之夫尚有不能遍給之憾因礙别購基址建造房屋幷置備一切器物藥餅等項種種需欵商同　議諸　商量力捐助至日後應需養院經費則擬咨請江海關道憲轉勸各業商董設法提捐俾成善舉而垂久遠兹先將大略章程照錄於後一凡貧苦疾病一切疑難雜症或服毒或受傷均可來院就診給藥敷服並不索取分文一凡傷疾沈重不能見風者可隨時至院延請醫生到家診治仍照例給　藥劑不費　家分文一凡疾病腫毒須時刻看視及道路迢遥不能往返者可留院居住以便隨時醫治早夕給與飯食不取分文如不願住院者聽一凡産婦危險及女科兒科各症亦可來院醫治不費分文一院内收付欵項須由中西各董隨時稽查彚登各報以昭徵信一嗣後如有未盡事宜及事之須斟酌者隨時訂期會議一以上係簡明大略章程俟中西各官商樂助厥成之後再有詳細條規刊之報端並將始創各善士台銜勒之於石以垂不朽 
[山右災函]  
　　子萱筱舫澄衷子佩子英諸位善長大人閣下巡啓者敝省自四月下旬吉贑蛟洪驟發災　數郡較丙子尤甚田廬湯没慘目傷心一　情形已詳布捐册不忍復述　經天憲先後潑欵捐廉急籌振濟敝省同人亦竭力集捐仿照上海義紳辦理章程分延平日好善辦事　實諸君親　災　按戸散給總期欵不虛糜事歸實濟盡一分心力卽於災民補救一分惟是需欵孔多籌捐匪易素仰大君子仁心厚澤濟困扶危凡遇各省偏災罔不爲之援手用特附上捐册三本　乞廣爲勸募源源接濟至以爲禱　請台安鵠候賜玉不勝迫切待命之　　梅台源夏敬莊陳三立華煇黄祖徽鄒凌瀚頓首啓 
[接錄宋培之大令辦理贛榆春賑淸册]  
　　一支由淸江五次運錢共四萬九千串起旱至西壩每串車力四文計大錢一百九十六千文一支由西壩五次運錢共四萬九千串裝船至大伊山板浦等處每串水脚四文計大錢一百九十六千文一支派司事由淸江押運五次錢船至大伊山板浦船價飯食雜用隊勇護送賞號等項計大錢七十三千六百五十文一支在大伊山起旱至靑口共旱運七次計運錢二萬九千串因開河打　旱運一百五十里每串車力二十四文共計大錢六百九十六千文一支在板浦起旱至靑口共旱運六次計運錢二萬串旱運一百十里每串車力十　文共計人錢三百四十千文一支派司事押運十三次旱運錢至靑口路上飯食住宿雜用馬步隊護送工食賞號等項共計大錢一百四十三千一百八十九文一支同事二十人由板浦至靑口設局路用飯食車力轎馬等項計錢十九千八百八十文一支置備飯鍋飯碗大小碗盞等項計錢十一千八百二十九文一支四個月局用浊　茶葉點心水籌等項計錢七十三千九百三十一文一支四個月伙食柴米油鹽等項計大錢三百五十一千六百三十六文一支查賑下鄉伙食雜用車價並隊勇工食等項計大錢二百四十六千一百三十三文一支放賑雜項開銷並馬步隊衙役地保彈壓工食賞號共計大錢一百七十千八百八文一支紙張筆墨銀硃帳簿等項計錢十六千八百二十五文一支各處信力專差力飯食等項計錢十九千三十文一支往柘汪興莊唐生三疃灶地察看河工水利往返十天車馬飯食等項計錢二十五千一百四十二文一支收騐以工代賑修橋築路工程車力飯食等項計大錢三千四百四十文一支局使三名廚司兩名工錢賞號計八錢四十八千文一支各同事先　淸江蘇州南京海州板浦籌處盤川飯食船價車力挑夫等項計大錢六十五千一百六十七文一支靑口撤局回板浦車力轎錢等項計大錢七千八百四十文以上共支用大錢二千七百四千五百文統共支放大錢四萬八千八百五十七千五百文實在項下除開支實在存大錢一千千文存交板浦同源公典生息該典另具領結呈送江寗賑捐總局存案　有辦賑司事二十人五個月薪水均由治基自已捐資給發並不開支賑欵合倂聲明 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[南市捕房紀事]  
　　南市萬盛米行夥候究張燕庭莫少卿等昨日雇陳桂龍之駁船赴萬隆米行　荳若干擔嗣因船資糾葛在馬頭上互相爭毆爲包探黄量海一倂拘解捕房禀請捕頭禁押○鞔工徐四向居南市馬路橋左近生有一女年已及笄近被同業人陳阿四誘之而逸徐到處訪查蹤影杳然至前日始在法界見女與陳同行因卽上前扭至新馬路喚四十七號巡街捕將其拘至捕房捕頭令管押候解工程局禀請會辦委員司徒貽芬司馬訊究 
[英界晚堂瑣案]  
　　孫妙林控王雙林程梅生欠洋不還讞員翁笠漁直刺提訊之下孫供本地人開　洋酒店向與王程二人素識去年十一月彼等欲付會洋先後向小的各借去洋銀八十元立有筆據約至今春二月内本利淸還至期向索一味延約至今分文不付叩求究追王供小的與孫並不相識所借洋銀八十元小的倩程經手已將會欵劃抵託程付還程供向操錢業所欠孫之借欵實因患病已久無力歸還求恩寛限一月自當拔付王並無洋銀倩小的還孫尚求明察直刺謂王曰爾係借欵不得牽涉會項著王程於兩月内如數付淸交保開釋違于提比○侯雲泉控滕照大姦拐妻室王氏翁直刺提訊之下侯供本地人年三十六歲向居陳家浜娶妻王氏已閱二十年生有一子二女與滕照大戴山爾前後隣居小的販魚度日每日淸晨七點鐘時出外直至午後歸家滕戴二人與王氏習見不避本月初旬某日小的歸家瞥見滕戴在小的房中與玉氏戲谑小的因於初五日遷往他處相隔一里之遥以絶其跡不料十二日王氏忽被滕誘拐出外帶領四歲幼女席捲所有逃逸無蹤小的因此疑戴投報捕房將戴拘獲由戴兄探知此事係滕所爲立赴金陵將滕與王氏誘騙來申今由張包探送案叩求究辦戴山爾供向操公輸子業侯妻王氏由滕拐往金陵住居鐘鼓樓現經胞兄查悉前往誘來今已送案則小的之冤可白叩求重辦滕供前因侯與王氏口角王氏忿甚欲往金陵囑小的伴同一行不敢姦拐直刺謂滕曰爾須從直供明可從寛典如再刁狡當送縣重辦滕俯首無言良久始稱小的與王氏於去年八月内姘識自知咎戾叩乞施恩侯王氏供小婦人不應背夫潛逃求恩鑒宥直刺判將滕重責八百板荷枷一月戴山爾無干省釋侯王氏嫁侯多年生有子女不知羞恥尚敢胡行著侯雲泉自執籐條當堂重責侯雲泉將王氏鞭笞數十下直刺隨命具結將王氏與女孩領回嚴加管束○顧信卿控比鄰趙阿桃同母沈氏霸阻造屋由張司馬訊得趙阿桃屢次犯案曾覊禁改過所中惡其　惡不悛判責四百板押候派差恊同十二圖地保張全土查明禀覆核辦趙沈氏以女流無知從寛開釋前日翁直刺提趙復訊原差及地保禀稱顧信卿並不佔及趙地趙係過犯膽敢霸阻確有其事趙沈氏投案求恩顧供訴前情趙供詞狡展直刺喝令重責二百板時趙身帶洋烟隨卽吞服以圖挾制經差役奪去直刺大怒以該犯在公堂之上膽敢如此其在外横行不法可想而知著備文移送上海縣署從重懲辦令原告自行投案候質趙沈氏驅逐出外○顧阿裕卽裕昌開設源昌煤炭店拐騙同業萃和等五家貨洋四百餘元逃匿不還經該號主張生才扭案請究前經襄讞委員張司馬訊明口供判令押交洋銀在案前日有王友生者被顧欠洋九十二元一角遞禀附追由讞員翁直刺提訊王供顧曾向小的店内借去票洋九十二元一角向索不還求恩究追顧供欠王洋銀七十元並無九十餘元尚求寛限自當拔還直刺判將顧還押限三日内將洋繳案違干比追○楊某遣家丁陸年控小主母張寳寳帶領女孩及銀飾私逃出外經讞員翁直刺提訊陸供寍波府屬鄞縣人在楊某處服役主人名子京前年十一月間娶公陽里妓女張寳寳爲妾出身價洋銀六千元賃居如意里去冬生有一女今春二月間主人回寗波掃墓至三月某日回申復赴杭州進香至今未歸小主母於四月間携帶幼女私逃出外並捲去主人所置金珠翡翠等物共值洋銀一萬七千餘元事爲家主所聞因患病不能來滬致信小的囑令來案控陳叩求究追張寳寳供前年嫁楊子京爲妾生有一女此次小婦人由如意里遷往長裕里故將金珠首飾隨身携帶並非私逃尚求明察直刺以張寳寳旣已從良不應不告而遷著交陸年代主領回所有金飾各物由楊自向稽查陸年叩謝而退 
[法界捕房瑣案]  
　　法界讞員朱森庭明府以萬壽節期在卽照例停止刑名前日禮拜六堂期所判各犯卽於是日下午三點鐘命駕至捕房先行發落命提江天輪船竊取考籃之吳榮桂在小東門外攫取西瓜之陳阿二王信成著照原斷各責二百板從寛斥釋○包車夫丁三大因事爲主人辭歇由周阿和另薦周阿狗代承其乏丁銜恨於心竊取工部局灑隂溝之藥水灑於周之身上以致頸項間潰爛不堪事爲主人知悉將丁拘送捕房解經明府訊明著先荷枷一個月期滿責釋○洋涇浜西國酒店細崽陸桂春前因毆辱西婦由巡捕拘入捕房經明府訊供著先行枷號一個月期滿責放○流氓張桂榮在浦東爛泥渡强奪鄉婦手鐲來滬爲失主尋獲扭送小東門捕房翌日送大自鳴鐘捕房經克總巡訊問轉解公堂復經明府訊供屬實著照原斷重責五百板不准再向尋仇滋擾如違重懲不貸○山西人李生英向久康錢莊借錢四百五十千文久宕不還爲債主具控迭奉明府訊供飭探帶出向各欠戸對帳不符帶回捕房明府以其刁玩著先責一百板李叩求交叔父李超英保出理償明府著還押候傳李超英到案再核○蘇人兪蘭生虧欠鉅欵經明府訊供責比迄今已逾半載分文不繳明府以串同圖吞之金三子不得置身事外餫探拘提到案押追兪蘭生供去年金因小的欠欵被累迭遭責比小的頗覺不安求免押追明府謂爾一味挺押尚欲爲金三子包庇實屬刁玩已極著拖下重責八百板兪苦求寛限明府著還押候補提吳友立金王氏帮同淸理○同春樓街蔣順興鐵店主蔣雙龍昨晨至恒豐里一百二十八號門牌收取東洋車資被流氓吳金福等六人詐去小洋五角事爲蔣父順卿所知立卽　報八仙橋捕房捕頭卽飭巡捕前往拘拿當將吳等二人拘回捕房身畔搜出刺刀一柄及僞骰一付捕頭略詰情由命管押至翌晨轉解大自鳴鐘捕房押候堂期解請問官究懲 
[美界捕房紀事]  
　　昨午潮州人鄭裕生行至武昌路爲廣東小流氓扭住攫去身畔所携洋銀一哄　散事後鄭奔赴捕房聲訴捕頭允卽派探查拿究辦○昨午賭徒有混名小江北者在北河南路天后宫前設攤聚賭爲巡街捕所見立卽拘入捕房捕頭令押候解送公堂禀請讞員翁笠漁直刺訊辦○昨晨小竊周阿鳥混入蘇州河某姓駁船上竊取衣服正欲逃逸適爲某號華捕所見因卽拘入捕房捕頭令押候解送公堂禀請訊究○前晚甬人周某行至燮昌自來火廠相近被流氓毛和尚金阿水向之訛詐不遂所欲便肆毆擊周忿甚急赴捕房聲訴捕頭卽倩李包探將二流氓拘獲押候解送公堂請究 
[高誼可風]  
　　日昨奉到朱萬年張福順顧和尚王四海黄昌蔡東江六位合助振洋一百元又義興泰號求東翁陳省吾先生病愈助施藥元七兩五錢榮陽隱齋氏並濟奪命丸五百包辟瘟丹一百塊黄岡洪馪爲孫定昌求病愈洋十元洪範保平安洋四元氣求聲應行善悉攄眞誠誼重情長念舊足敦薄俗以及藥妙長生湯堪續命凡此如傷之隱定蒙餘慶之占除各華收照外謹掇其崖略如左[  上海六馬路仁濟善堂籌振公所施則敬等謹誌]  
 
 

Page 10

 
 
[蘇省官報]  
　　六月十四日知縣李郁淸禀知奉藩憲札委查騐收靖江縣積穀差通判陳鎬禀謝發審局專案勞績給予勞績班儘先酌委州縣署事一次知縣吳樹標禀謝奉委解固本京餉差○十五日改指江蘇候補同知汪鴻年浙江人禀知繳咨到省知縣周濂謝委總辦太倉海塘工程差委署長洲縣縣丞周紹棠禀知接印任事正任靑捕縣主簿沈潮禀知交缷署長洲縣縣丞事府經張國英禀謝蘇捐落地分局半年期滿比較有盈奉飭留辦○十六日藩憲聶由滬回知縣李郁淸禀辭赴靖江縣查騐積穀差又方敦吉禀辭赴崑山縣騐收積穀差署蘇州府訓導趙蔣禾禀知交缷任事新任蘇州府訓導馬爲瑄禀知接印任事縣丞田東萊禀知奉府委監放長元吳三縣孤貧口糧差並雷祖廟彈壓差巡檢吳樹德禀謝奉委上海綢捐北卡差卽辭 
[皖省官報]  
　　六月初八日知縣許維傑辭送吉安輪船赴上海修整委署繁昌縣典史張開甲辭○初九日早陽縣黄家傑辭指分安徵新海防試用巡檢陳傑到廣東人候補知縣丁世哲面試典史馮金綬知奉臬台委查大小南門内街道差巡檢劉如珍辭赴鳳陽府差遣○初十十一日候補知府楊奎綬知奉委赴繁南公幹同知龍鳳　到赴廣東　運錢局機器回知縣羅琳知銷代理銀圓局監工提調差曹文境辭奉營務處委赴湖南探硝磺價典史陳鴻規謝行知核准註册○十二日委辦灣泪厘卡通判王德　辭候補直隸州王大慶到典史馮金授知接查大小南門内街道○十三日和州州同鄭洤辭分發安徽新海防試用典史朱宗海到江蘇人繁昌縣典史金元棣到通判陸承鎬辭回宿州帮審孫雲騫知　查東門城門差典史劉澍銓謝超委○十四日本任霍邱縣陳瑜謝奉行知部咨註册過直隸州班在任候補知州譚祖綸知辭奉府委赴桐城公幹○十五日候補知府楊奎綬辭赴繁昌南陵公幹府經侯雲瀚知接查大南門城門差○十六日指分安徽五品翎頂翰林院待詔銜試用府經陳榕到湖北人候補知府林載亨謝奉委　中梅河厘卡同知龍鳳鏕謝奉撫台委辦銀圓局提調兼商務局提調巡檢李藻　奉委解水師月餉赴金陵○十七日候補知縣劉兆熊辭奉營務處委赴湖北探硝磺價府經金心存到缷署鳳陽縣丞回縣丞王淸濤到自鎭江轉運薯雜粮赴皖北交代淸楚回祝興知奉臬委查東門内街道差○十八日濤春鎭郭寳昌到委署蕪湖縣張振辭卽用縣周捷三辭奉營務處委赴湖北探硝磺價候補同知龍鳳鏕知接辦銀圓局商務局提調差府經楊嵩濤辭赴上海探磺價 
 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年六月十四日京報全錄]  
　　宫門抄○諭旨二道錄前○楚督張奏爲武昌廠關口岸節省銀兩現因輪船盛行收數短絀請援案儘征儘解摺○又奏爲岳州開設通商口岸請將岳常灃道移駐岳州兼理關督摺○閩督許奏爲元凱練船添設砲勇摺○秦督陶奏爲遴員調署州縣各缺片○又奏爲藩司到省飭卽赴任片○湘撫兪奏爲淸理詞訟片○六月十四日内務府國子監正黄旗值日無引見○錫公假滿請安○徐桓因伊子補欽天監博士謝恩○四川副將佟在棠謝恩○湖南參將李廣德謝恩○閩浙參將章洪發謝恩○麟公官祥各請假十日○夏錫純預備召見○關防衙門奏二十日大光明殿拜表瀅貝勒行禮○召見軍機夏錫純○○頭品頂戴湖廣總督臣張之洞跪奏爲湖北武昌廠關口岸節省銀兩現因輪船盛行收數短絀擬請援案儘徵儘解所有歴年短少銀兩並懇免其補解恭摺具陳仰祈聖鑒事竊照前准戸部咨湖北武昌廠並由湖關附解口岸節省銀兩一項自光緒十二年核實裁减共可解銀六千餘兩歴年如數報解迨十九二十二十一等年均僅報解銀三千餘兩驟短及半行令將短解銀兩如數補解至應徵口岸銀兩向來如何徵收是否隨徵核計有無考核比較之處亦卽查明聲　等因當經轉飭查明詳覆去後兹據署湖北布政使瞿廷韶詳據委辦武昌廠關稅務武昌府知府逢潤古禀稱遵查武昌廠及由湖關口岸一項俱係附近小船陸續完納向由不隨同正稅一倂核計且畸零散渙隨到隨徵亦屬難以比較考核乾隆六年曾經前湖廣督那圖蘇奏明連同廠稅耗銀概充關用例銷各欵及地方公務之需歴來由外支銷准未提解部庫光緒十二年該前升府李有棻因正稅短絀將外銷各項費用力爲裁减於口岸項下每年節省銀六千餘兩隨徵報解以資補濟該前府李方豫前署府施紀雲及該府接辦以來實力稽徵其支銷等欵亦係照常撙節無如長江輪船以及夾板寗波等船上下行駛日盛一日近復沙市開埠湖南行輪所有客商貨物貪圖裝多行速或搭載輪船或附輪拖帶無不占奪民船生意其向來業駕小船者咸各視爲畏途相率改業以致近年口岸收數日形短絀時勢所迫人力難施因思此項口岸銀兩雖於光緒十二年奏有定數惟究係外銷項下節省之欵似與例有定額者微有不同查該開正稅前因收數　絀曾經奏准儘徵儘解在案口岸一項情事相同應請附入正稅項下儘徵儘解遇有暢旺之年仍卽照額解足至十九年以後短少銀兩並懇豁免補解該府仍當認眞整頓設法招徠務使收數漸旺以裕度支等情由司覆核無異詳請奏咨前來臣查湖北武昌廠關附解口岸銀兩本係外銷項下節省之欵近因沙市湖南省等處輪船盛行民船生意蕭條以致收數短絀並非經收之員稽徵不力尚係實在情形應請如該司所擬暫將口岸節省銀兩附於正稅項下儘徵儘解所有光緒十九年以後短少銀兩並准免其補解此後嚴飭該府認眞辦理總期收數日增漸復奏定原數仍由臣隨時嚴密查察如該　有徵多報少情弊卽行據實奏叅斷不敢稍事徇隱除咨部外所有湖北武昌廠關口岸節省銀兩現因輪船盛行收數短絀擬請援案儘徵儘解並懇將歴年短少銀兩免其補解緣由理合會同湖北巡撫臣于蔭霖恭摺具陳伏乞皇太后皇上聖鑒謹奏奉硃批著照所請仍嚴飭該管府實力稽徵期復原額欽此○○頭品頂戴湖廣總督臣張之洞頭品頂戴湖南巡撫臣兪亷三跪奏爲岳州開設商埠事務繁重擬請將分巡岳常灃道移駐岳州就近經理並請頒監督關防恭摺具奏仰祈聖鑒事竊照湖南岳州府現在欽奉諭旨開設通商口岸事屬創辦舉凡稅務商務及華洋交涉事件在在均關緊要自應查照各洋關成案設立關道督辦以專責成查分巡岳州等府之岳常灃道原駐灃州與岳郡地隔重湖旣恐鞭長莫及然若另行增置又復糜費滋多臣等往復相商擬請將分巡岳常灃道移駐岳州兼管岳州關監督事務所有一切通商開埠事宜得以就近經理可免增設之煩雖與原駐之灃州相距稍遠然岳灃二府州均係該道轄境之區兹遥顧灃州與前此遥顧岳郡情事正復相同而權輕重今日之岳郡爲新開通商口岸華洋交涉事務殷繁較之灃州尤爲重要如蒙兪允移設其興造道署稅關添設委員巡捕各事自當督飭該道妥爲籌議漸次舉辦隨時奏陳應請勅下禮部鑄造岳州關監督之關防一顆祗領開用以昭信守所有分巡岳常灃道擬請移駐岳州並請頒監督關防緣由臣等謹合詞恭摺陳請伏乞皇太后皇上聖鑒訓示謹奏奉硃批著照所請該部知道欽此○○閩浙總督兼署福州將軍臣許應騤跪奏爲元凱練船添設砲勇名數起支餉項日期各緣由恭摺仰祈聖鑒事竊閩省修竣元凱輪船將靖遠船上執事人等全數移配酌添升火五名業經前督臣邊寳泉會同前福州將軍兼理船政臣增祺恭摺具奏在案惟該船馬力船身比靖遠較大僅添升火五名在洋遇風不敷駕駛且配有快砲六尊卽添設砲勇十二名俾可隨時磨洗按期演放並令帮同舵水操作藉資得力又於該船練生挑選槍砲教習兩名以便率同操演並添設號鼓手各一名以副練船規模合計添設砲勇號鼓手共十四名曁槍砲教習津貼月支銀八十五兩五分光緒二十五年正月二十日募齊到船點騐起支口糧連原設薪糧每月共支銀一千二十六兩二錢七分據福建善後局司道詳請奏咨立案前來臣覆核無異除分咨戸兵二部查照外謹恭摺具陳伏乞皇太后皇上聖鑒再船政係臣兼理毋庸會銜合倂陳明謹奏奉硃批該部知道欽此○○陶模片再貴德同知吳人壽因病請假遺缺查有請補循化同知王開斌堪以委署署肅州直隷州知州何慶衍調省遺缺查有試有直隷州知州王學伊堪以委署署平凉縣知縣張時熙調省遺缺查有華亭縣知縣楊鼎新堪以調署所遺華亭縣知縣員缺查有鎭番縣知縣錢廣恩堪以調署遞遺鎭番縣知縣員缺查有准調玉門縣知縣現署古浪縣事楊宸謨堪以調署遞遺古浪縣知縣員缺查有候補知州宋之章堪以委署秦安縣知縣杜紹勳調省遺缺查有候補知縣黄燾堪以委署固原直隷州知州張祥曾撤任查有現署皋蘭縣事卽補直隸州知州蕭承恩堪以調署所遺臯蘭縣知縣員缺查有寗朔縣知縣張廷武堪以調署遞遺寍朔縣知縣缺查有教習知縣宋運昌堪以委署未到任以前委寍夏縣知縣杜　暫行兼攝寍遠縣知縣朱元繕調省遺缺查有候補知縣林壽鈞堪以委署署平番縣知縣准補永昌縣知縣阮士惠飭赴本任所遺平番縣知縣缺查有候補知縣楊廷槐堪以委署新選隆德縣知縣潘齡臯現已到省應卽飭赴本任署中衞縣事准升丹噶爾同知陳昌調省所遺中衞縣知縣查有候補知縣王樹丹堪以委署據潘臬兩司會詳前來除批飭給委外理合附片陳明伏乞聖鑒謹奏奉硃批吏部知道欽此○○陶模片再調補甘肅布政使岑春煊現已到省應卽飭赴新任以專責成廣東布政使丁體常俟交卸甘肅藩篆後卽令迅赴漢東瀋司調任除分别檄飭遵照並咨明廣東督撫臣查照外理合附片具奏伏乞聖鑒謹奏奉硃批知道了欽此○○兪　三片再湖南省向設詞訟日報令各府㕔州縣將每月審理上控自理案件摘叙案由造册通齎由臬司考核勤惰分記功過用昭勸懲按半年具奏一次業經報至光緒二十三年秋冬兩季在案兹據署按察使湍多布查明光緒二十四年正月起至六月底止各府廳州縣審結上控及自理詞訟四千五百六十五起逐月分别功過照章註册存記詳請奏報前來臣覆查判斷均尚平允所有光緒二十四年春夏兩季審結詞訟案件理合附片具奏伏乞聖鑒謹奏奉硃批該部知道欽此 
 
 

Page 14

 
 
[光緒二十五年六月十五日京報全錄]  
　　宫門抄○諭旨一道錄前○隴藩岑奏爲恭報到甘接印日期摺○河督任奏爲瀝陳病仍未痊懇恩開缺調理摺○楚督張奏爲抽收鹽課加課及籌餉加價數目摺○黗藩邵奏爲籲請陛見摺○楚督張等奏爲督勸郛振之道員懇恩奬勵摺○六月十五日理藩院鑾儀衞光祿寺正白旗值日無引見○安徽臬司聯魁請訓○袁昶謝授太常寺卿恩○徐琪謝授右庶子恩○辦理四川礦務李徵庸謝恩長江水師叅將王宗高謝恩○陜西參將札拉芬謝恩○湖北叅將楊正洪謝恩○明安請假五日○董履高預備召見○步軍統領衙門奏續獲交拿人犯坐地軍師老山羊蘇國銘一名請交刑部○召見軍機聯魁董履高○○調補甘肅布政使臣岑春煊跪奏爲具報奴才到甘肅接印日期叩謝天恩恭摺仰祈聖鑒事竊臣在廣東藩司任内奉　召見遵卽交卸起程北行至江蘇上海縣恭閱邸抄光緒二十四年十一月初十日奉上諭甘肅布政使著岑春煊調補丁體常著調補廣東布政使均著卽赴新任毋庸來京請訓欽此當卽具摺叩謝天恩並報明遵旨馳赴甘肅兹於四月二十日行抵甘肅省城奉督臣陶模飭知赴任旋於四月二十四日准調補廣東布政使前布政使臣丁體常將印信文卷移交前來臣恭設香案望闕叩頭祗領任事伏念臣廣西下士性戅材庸世受國恩早識賢奸之辨夙承父教彌凛忠孝之規故感時勢之艱難復詣宫門而泥首仰蒙朝廷之摺簡更矢氷潔以銘心甫綰粤藩涓埃莫補旋移隴任高厚重霑查甘肅素稱邊要地瘠民貧回亂迭遭倍傷元氣藩司責任綦重舉凡察吏安民裕餉恤商諸政在在均關緊要如臣檮昧深懼弗勝惟有殫竭血忱遇事禀商督臣認眞整頓任勞任怨用答聖主鴻恩矢愼矢勤勿墮先臣遺訓所有微臣到甘接印日期並感激下忱理合恭摺叩謝天恩再臣此次由粤赴甘沿途經過地方雨暘應時民情安謐足以上紓宸厪合倂陳明伏乞皇太后皇上聖鑒謹奏奉硃批知道了欽此○○頭品頂戴河東河道總督臣任道鎔跪奏爲假期屆滿病仍未痊籲懇天恩俯准開缺回籍調理恭摺瀝陳仰祈聖鑒事竊臣前因假滿後病體增劇奏請開缺於四月十七日奉電傳諭旨著賞假一個月安心調理等因欽此聞命之下感激涕零當卽恭摺叩謝天恩並奏報卸篆日期在案伏念臣才識庸愚先後服官三十餘年蒙 
皇太后皇上破格擢用畀任總河雖摩頂捐踵無以仰答鴻慈於萬一曷敢遽萌退志自外生成無如衰疾太深氣血虧損匝月以來延醫内外兼治時症幸已向愈而夙疾仍未稍輕近復夏氣鬱蒸肝陽愈熾眠食失常眩暈喘促昕夕不已兼以頻年脾泄以致兩骽虚腫行步甚艱自顧孱軀頽唐已甚若强起視事竊恐涓埃無補貽誤滋多淸夜自維彌深惶懼惟有仰乞聖慈俯念河防至重斷非病軀所能勝任准予開缺回藉就醫或者水土相宜藥餌可期得力厥疾有瘳則此後有生之日悉皆戴德之年矣臨疏屏營無任感悚所有微臣假期屆滿病仍未痊再請開缺回籍調理緣由謹恭摺瀝陳伏乞皇太后皇上聖鑒謹奏奉硃批著賞假兩個月毋庸開缺欽此○○頭品頂戴湖廣總督臣張之洞跪奏爲光緒二十四年夏季分宜昌川鹽局抽收鹽正課加課及籌餉加價錢文數目恭摺仰祈聖鑒事竊照湖北宜昌川鹽局抽課濟餉所有光緒二十四年春季分抽收鹽課錢文數目業經恭摺具奏在案查前准部咨議覆編修張百熙奏籌餉各　案内令安襄鄖荆宜等府州運銷川鹽每斤加收錢二文隨同正加課按季奏報以資考查等因歴經遵照辦理兹據湖北鹽法武昌道孟繼壎將光緒二十四年夏季分抽收鹽課錢文數目開報前來臣覆加查核宜昌川鹽局光緒二十四年四月分抽收正課錢四萬四千六百四串七百八十五文五毫加課錢一萬九千三百九十三串三百八十五文籌餉加價錢七千七百五十七串三百五十四文五月分抽收正課錢四萬五千六百十三串一百二十八文五毫加課錢一萬九千八百五十一串七百九十五文籌餉加價錢七千九百三十二串七百一十八文六月分抽收正課錢六萬三千七串一百五十三文加課錢二萬六千一百三串一百一十文籌餉加價錢一萬四千四百一串二百四十四文除籌餉加價錢文遵照部撥留備解還俄法英德兩欵本息外其正課全項同歸鄂一半加課亦照部咨解交稅務司抵還洋欵由道在撥補鹽釐欵内撥還連同節省五成公費分别撥解荆州滿營兵餉水師月餉餘則儘數由道移解善後局接濟軍餉除解支細數截淸造册咨部外所有光緒二十四年夏季分宜昌川鹽總局抽收川鹽正課加課及籌餉加價俴文數目理合恭摺具陳伏乞皇太后皇上聖鑒謹倵奏奉硃批戸部知道欽此○○貴州布政使臣邵積誠跪奏爲微臣三年任滿籲請陛見恭摺仰祈聖鑒事竊臣於光緒二十一年六月由貴西道奉旨補授貴州按察使遵於是年十二月到京陛見二十二年正月復承恩命陞授貴州布政使召見三次訓誨周詳莫名欽感陛辭後於是年四月二十四日到任扣至本年四月二十四日三年任滿伏念臣猥以菲材渥承寵眷在昔京華備秩屢蒙高厚之施迄今黔徼分符尤重旬宣之責涓埃莫答寒暑頻更覩時局之多艱撫衷懷而增惕詔書捧讀敢忘宵旰之焦勞職守覊緊願藉歲時以入覲合無籲懇天恩准臣趨詣闕廷跪聆聖訓俾得遵循之準稍伸依戀之忱所有微臣籲請陛見緣由理合恭摺具陳伏乞皇太后皇上聖鑒謹奏奉硃批著來見欽此○○王毓藻片再前准部咨奏定章程道府州縣無論何項勞績保歸候補入員應以到省之日起詳加試看扣限一年期滿出具考語奏明分别繁簡補用等因歴經遵辦在案兹查候補知府胡汝霖試用知州江際淸均已到省試看一年期滿應行照章甄别據藩司邵積誠臬司玉恒造册詳請會核具奏前來臣查該員胡汝霖諳練老成江際淸才具明晰均堪留省酌量補用除册咨送部科外謹會同雲貴總督臣崧蕃合詞附片具陳伏乞聖鑒謹奏奉硃批吏部知道欽此○○頭品頂戴湖廣總督臣張之洞湖北巡撫臣于蔭霖跪奏爲督勸湖北賑捐解欵較鉅之道員懇恩奬勵以昭激勸恭摺具奏仰祈聖鑒事竊查湖北開辦賑捐前經檄委花翎頭品頂戴記名簡放道李徵庸二品銜直隸候補道洪恩廣在直隷天津設局督勸該道等選派妥員四出勸募並聯絡南洋各埠商董勸導華商解囊輸助兩年以來共勸獲實銀八十餘萬兩先後解歸鄂省藉湊工賑之用現尚接展辦理陸續籌解實於災區大有裨益除分勸之印委商董應俟按照銀數飭取職名彚案請奬外臣等查該道李徵庸才識閎通能任艱鉅數年來於南北各省賑務屢籌鉅欵不分畛域全活災黎無算其好義急公久已上邀聖明褒奬該道洪恩廣志趣端凝才具幹練向來辦事認眞力矯庸俗此次勸辦湖北賑捐督率有方共解欵至八十餘萬兩之多實屬勞績卓著自應奏請優奬以昭激勸惟其品秩較崇旣無應升官階可指亦無升銜頂戴可加合無仰懇天恩准予送部引見其應如何破格錄用之處恭候聖裁據湖北籌賑局司道具詳請奏前來除飭取該道等履歴咨部外臣等謹合詞恭摺具陳伏祈皇太后皇上聖鑒謹奏奉硃批著照所該部知道欽此 
 
