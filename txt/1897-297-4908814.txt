# 1934 - 297 - 4908814

 

Page 1

 
 
[添延金陵采訪友人] [  申報館主人啓]  
　　金陵爲東南極大省會人烟薈萃冠蓋如雲本館從前采訪友人不甚得力是以兹擬另行延致須將官塲要務閭巷新聞從速訪求飛函相告如有願承斯乏者乞將姓名住址一一詳述以便修書訂定倘不合式恕不作答此布 
[鄉試條對秘書]  
　　中東戰紀恭拳御容懿範曁中外人地諸圖續編載密電六萬言眞秘書也翻刻送究廣學會著中東戰紀八卷本忠愛之忱上治安之策今第三次重印恭　皇上御容皇后懿範羹牆如見雲日同符更繪中外名流曁黄海　地諸圖以資考鏡價仍一圓五角○戰紀續編四卷載李中堂東征電報六萬言百爾君子密疏數十篇曁各鄰國密約各西報　論之屬合諸初編所錄皆萬金不換之柲本百思不到之眞詮取價七月○文學興國策二卷爲振興新學者先路之導卽爲光昌文治者榮業所奉取價二角○新例鄉會試第三塲歲科試經古場　兼時務題目風檐角藝首忌襲謬承訛以上三書於中國重大新政東洋搆釁　跡歐洲交涉隱情考核謹嚴搜羅宏富合爲一套取價二圓○若更合泰西新史攬要及時事新論圖説以揣摩各國百年來之政策中國十年來之情形悉入條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考市售書處寄售圖書集成局代啓 
[各省物價昻貴説]  
　　昔人謂米珠薪桂長安居大不易夫長安爲自古帝王之都凡王公貴人富商大賈以及殊方異俗之衆販夫厮養之徒咸鱗集羽萃於輦轂之下一切起居日用需物愈多索值愈貴此亦有不期然而然者至如今日滬上華洋薈萃爲地球第二大埠輪舶縱横梭巡如織車馬絡繹音喧若雷西人核計近年租界人數約有二十四萬五千名其中洋人居五千名富庶之象槪可想見物價奇貴亦尙在情理之中若乃旣非都會要區又非通商大埠如本報所紀各省物價之昻貴則誠有不可解者焉客窓多暇將前月報章略一繙閲如九月初一日報紀粤市瑣談云粤垣近日柴油二項價值飛騰乾柴每鷹銀一餅祗得一百零六七斤油價亦非常騰貴初三日報紀柴薪漲價云金陵居民稠密所用柴薪有草柴蘆柴兩種日前蘆柴價每擔需青銅二百八十文已屬駭人聽聞近又增至三百文有奇草柴亦須二百七八十文又牛莊市情云現在豆油價漲至六兩六豆餅五兩九河豆五兩五至四兩八九西瓜子十六兩初九日報紀白下市情云柴薪一擔近已售至三百八十文蔴油每兩約售十餘文園蔬每斤必需三十餘文其餘膳羞若猪肉鷄鴨等無不加增十二日報紀鹽米價昻云杭地食鹽向來每斤不過二十七八文邇來竟驟增至四十文左右市上米價亦已陡漲他若豆麥油薪蔬菜之屬無不騰貴夫以上所紀地有遠近之不同物亦貴賤之各别而價值之漲竟若千篇一律不約而同輾轉以思殊難索解夫在昔聖皇之世人民殷富物産豐盈所謂榖不可騰食魚鼈不可勝食材木不可勝用維時士食舊德農服先疇皥皥熙熙其風尙已卽在本朝初年物價亦屬甚賤觀福建王命岳伯咨恥躬堂集中所載家訓一則錄之亦可見當日居爱之情形焉其略云余年二十擔家務祖年七十矣余拮据得米其蔬菜柴火皆母十指中出每夜操作至鷄鳴約一日得錢十餘文十餘歲以爲常吾年十九歲入泮二十歲有友以午飯邀余伴讀晨昏則自家吃飯又無束修其明年此友再邀余教子初約云每月米三斗蔬菜銀三錢無束修館雖凉薄私自計較我應二社一月可六日在外至過從知友或東家留客相陪月亦可數次計一月之内正二十日自爨耳每日用米七合五勺二十日可用米一斗五升餘一斗五升要供吾家二日之糧其三錢之銀可換錢一百二十文吾每日買柴一文三日共菜脯一文計二十日可用二十七文而足存九十三文可買米一斗五升足家中二日半之糧計算已定欣然就館云云竊嘗核之以三錢之銀而換錢一百二十文則每兩當易錢四百文今日之銀價雖已加倍而九十三文買米一斗五升則每石只需錢六百餘文較之今日米價則不啻加十倍焉至每日買柴一文三日共菜脯一文則以目前之市價核之則更加數十倍焉夫天之生物總有此數昔未必過多今未必過少而乃一貴一賤相懸若此是誠不可解矣顧猶曰此係國初之事今昔情形不同未可舉以爲例也然嘗觀馮景亭先生顯志堂集載匠人工食每日不過數十文宴客之費每餐亦不過百文在景亭先生之詎今日只有數十寒暑耳而當時價值之賤如此胡竟一轉瞬間而裕大豐亨之景象忽變爲艱難窘迫之景象哉此稿未完 
[公餞主司]  
　　浙省兩主司出闈後各大憲及同鄉故舊設筵相請者幾無虚日現在徐吳兩星使將次起程回京覆命省中官塲因於二十四日在湖南會館備設盛筵公餞行旌一時水陸交陳珍羞並列主賓歀接倍極綢繆自晚間七點鐘入席直至二鼓後始散次日三大憲復在西子湖中雇用頭號湖航公請遊玩設席於左文襄公祠中兩主司到後先恭詣正殿展拜遺像以伸仰慕之情然後主賓入坐觥籌交錯盡歡而散 
[皖撫閲軍]  
　　安慶采訪友人云軍政爲國家激揚鉅典兹者安徽巡撫鄧小赤中丞以今歲適逢軍政之年各營中實缺將弁均應調省考騐除前陸續校閲外尙有宿州營遊擊尹耐安遊戎六安州營主瑞春階叅戎龍山營實缺千總調署壽州中營守備薛守戎鴻範壽州中營遊擊何遊戎新程檄調來省示期九月二十六日備齊弓馬來轅聽候考騐是日黎明各將弁齊集演武廳前届時各逞技能以邀中丞之賞鑒焉 
[士希和議]  
　　本月初二日倫敦來電云希臘與土耳其議和一事訂有章程中有二條尙未就緒餘已兩皆允准可望和局有成矣所謂二條者其一係土國索償交戰時損壞之物業一爲希臘人之客居土國者歸希領事官管轄云 
[火車失事]  
　　本月初二日倫敦來電云某日美國紐約克埠火車行至黑得生河之畔忽脱於軌顚入河中以致淹死二十八人亦意外之事也○又接日本訪事友人來函云日本東海道鐵路由小寳山北地方近有工匠多名在彼修理某日有火車在彼搬運土砂板木等物駛至該處地方不知如何脱線以致撞倒工匠兩名受傷者數十人内有因傷勢過重登時八人斃命云 
[基隆亂耗]  
　　東歴十月十一號臺灣新聞紀臺灣基隆向北地方近有土匪在彼擾亂總督府特派守備步兵第二聯隊第一大隊長長尾少佐及第一大隊長谷山少佐率兵前往征剿計擊死土匪九十九人餘匪均經潰散而日兵死者止五人傷者止四人云 
[日造兵艦]  
　　東歴十月十一號東京電云日本在英國新造兵艦名曰富士已於九號駛到新嘉坡不日開往香港然後駛回本國云 
 
 

Page 2

 
 
[日輪觸礁]  
　　日本某會社有大勝丸輪船於十月一號上午由臺灣淡水開往土葛窟地方行至中途悮觸暗礁以致登時沈没所裝貨物均付東流惟船上人幸均無恙云 
[胃中有蛇]  
　　循環報紀美國有寄居德國婦人名暮鴉者七八年以前每日次第食量减少身體日形瘦損延醫診治悉莫知其病之由體益憊强以飲食略見平服而有時飲食稍遲則胃中絞痛難堪食之痛卽定於是坐臥之側嘗置飲食等物以待不時之需忽忽十周年其女憂之聞有新出野旣斯洞明光線可燭人臟腑正欲持此以窺其母腹研究病根而母忽大呌一聲痛倒於地氣息奄奄女驚駭卽延名醫視之醫復取洞明光線窺測其腹但見黑色動物有蜿蜒之勢再細窺乃尺二寸小蛇一條醫設法用藥誘之使出然至喉間卽不肯出旋入腹如故而病者若死醫卽欲以毒劑斃其蛇倘天命不絶蜿斃而人仍可活也女聽之遂灌以毒劑蛇受毒在胃亂攪旋斃幸胃未破婦得不死痛定而病少蘇醫命安睡至次日醒病則若失前後計十一年如夢寐因回憶得病之前在搯魯米野田舍家居住昏夜口渴遂取杯汲溝中水飲之覺喉間有物蠕蠕然未幾卽下亦不留意孰知卽蛇之秧也吁飲食之間可不愼益加愼哉 
[金産極豐]  
　　叻報紀新金山來信云該處近來金産甚豐計西去歲正月起至八月止八閲月内所産之金共計十五萬八千一百六十三安沙而今年此際所出之金則共至三十七萬九千二百七十安沙中有一地名曰加俄里者所産尤豐祗此一地所出已至十六萬七千八百三十九安沙之數云 
[軍中利器]  
　　叻報紀西七月廿四號倫敦格致擇錄報云法國有一武員新造一種來福鎗專洒强水於敵人之面勇敢兵士寍對大砲而立不願攖其鋒又造一種機器砲放出亮球而至敵營能令夜戰如晝現我英廷演一新式鎗此槍曾經發響一千次於一百廿三杪鐘之久至交戰時每杪槍能發十一響又造得一種炸藥大砲能發出二百磅炸藥砲碼遠及四英里祗需數碼能屠甚大之城 
[登科佳話]  
　　福州采訪友人云閩省解元鄭君書祥字幹侯年甫弱冠封翁孝廉星駟夙著文名祖父母年近古稀精神矍鑠泥金報處喜可知已亞元徐君友梧卽鄭君之受業師某日撰聯以賀曰從今講席執經未敢當君北面不道回標奪錦居然占我上頭遠近聞之傳爲佳話 
[丁酉科四川鄉試題名全錄]  
周慶雲漢州附蘇兆奎華陽附鄭桃中榮昌廪張師崇慶附萬學仙三臺附陳浣華陽附劉藜元德陽增高葆南溪廪沈崇元蓬州廪吳松巴縣廪羅宗銘西昌廪李紹律雲陽附譚均蔚簡州增胡友譜漢州監曾澤高資陽廪陳湘陶宜賓附郭新資州廪曾朝乾隆昌廪羅焱華瀘州附陳念昇新凡廪李述春定遠附彭光弼中江貢陳光被忠州廪楊斗元中江廪羅綬香前爲廪王印秋大邑廪王猷萬縣附唐洪翥同川附李傳章資州附伍耀玉成都附高凌霄必山附鄧念芬叙永拔周緒益涪州廪張運魁華陽附陳光烈威遠廪鍾毓林永川廪龔炳樞巴縣廪王大坰奉節附哲克登額相藍王家楨温江廪曾銀新凡廪樊煊鳳集廪李金俄南充附陳從灼資州廪李香國南充附屈厚樊其江廪戴錫疇長受附馮鎰葵巴縣廪陳其章均聯貢趙正和明山廪陸守文花羊附劉蓉嘉定附何約中江附張鳴鳳西昌附吳廷祖甘言增王漢章樂山附吕翼文花羊附長奎廂曰旗黄鎔樂山縣增李林春蒼溪附張作文九尋鄉高錦光合江附彭耀峯井言附范光輝雲縣附汪純鷄安樂附王于上彭縣廪楊松月袁遠附馮江花羊貢充翼保成都附楊述芬長受增劉昭漢内江增葉從安邛州廪慶峯正藍旂楊家眞資陽廪羅正觀慶胡附彭光榮付縣附董澤辰南江附劉培德忠州附塗西文江津附田鳳藻閬中增劉昌述新都附朱有章富順廪徐相新凡增黄鑑波内江增馮俊光新郎附李培榮南部廪雷象正銅梁附張正貴永川廪苟汝南綦江附王志及西充廪陳國華温江廪方正涪州貢胡成喆成都附 
[副榜]  
胡純彭縣廪羅從丸瀘州廪楊恒章附順廪鄧興烈仁壽附李質瀘江附謝觀瀾新都訓曾瀛藻永川附易樹輝樂山廪寗語林樂崗附陳毅成都附汪品論簡州廪李洪儀梁山附 
[武試先聲]  
　　杭州采訪友人云浙省舉行武闈鄉試首塲在羅木營校閲馬箭是處距望江門有三四里之遥應試諸生均假寓城中不知開考時候勢必先到者等候遲到者又落後是以主試廖大中丞酌定時刻施放號砲出示曉諭應試者咸知計開寅正頭砲卯初二砲卯正三砲三砲已放中丞排導出轅赴營各生俱宜先時齊集轅門按照府分名次聽點而入不得恐後爭先又由提調世都轉監試丁觀察發下簡明告示徧貼通衢其文曰爲曉諭事照得武生應試馬箭六箭中二地球中箭者准考步箭否則貼出步射六箭中二者准考技勇否則貼出技勇弓必開圓刀必舞花石必離地方准考試内塲否則貼出又刀石均用三號者亦不准選入貢院諸生各宜凛遵毋違特示 
[示諭租考]  
　　杭垣下城總巡沈大令錡於八月間到差後正值鄉試之時考客雲集匪徒多混迹其中大令督飭分巡認眞查察凡遇賭博打降以及倫竊等案均聽斷公平無枉無縱居民胥賴以安現當舉行武試之時大令復飭各叚委員日夜梭巡並出示曉諭凡租武生試寓者尤宜認眞詢問來歴倘有匪徒混冐許卽禀局查察如或貪圖租金代爲包庇者定將房屋發封並提房主懲辦不貸 
[秋獮志儀]  
　　嘉興采訪友人云嘉協營調集各外汛弁兵舉行秋操典禮適逢連日大雨尚未赴大教塲合操至九月二十七日例應率隊迎霜降因值國忌以恊戎傳諭改於翌日清晨齊集内教塲祭旗操演 
[交印奇談]  
　　客有來自皖中者言及某日清晨突有人携一小包置諸藩署門丁處斯時門丁某甲尙未起牀後見有是物詢之閽人據云物由某老爺交來今已去矣門丁異而啓視則五河縣典史鈐記一方外有禀啓一件大約謂五河典史熊晴章不知因何事撤省署中向有津貼被縣令扣除在任時碍於堂翁之面未便向索兹因交缷有期遂向堂翁索取縣尊不與幾致口角毫無尊卑氣象無可如何祗得將印携帶來省交代等情嘻是亦官塲之異聞也 
[中丞勘犯]  
　　安慶采訪友人云九月二十四日安徽巡撫鄧小赤中丞升坐大堂提勘某縣解省之囚犯三名三犯各順供一遍就供單上畫押俄卽退堂飭解役押犯回獄監禁聽候發落聞三犯一爲張奎一爲楊項均阜陽縣人一爲周季蕙宣城縣人一收司獄兩收縣獄 
[保甲捉賭]  
　　邗上賭風自各憲嚴禁後久已雲散風流絶無聞見乃某日之晚南門城外荳腐店因喜慶事親朋畢集内有數人因瓊筵未啓頗覺枯坐無聊遂相與作葉子戲以爲消遣有鐘表匠某甲少年好勝身畔藏有他人託修之鐘表二枚由懷取出置於桌上以爲眩耀不防本叚巡防委員適從門外經過由門隙濳窺見諸人圍坐共賭桌上並有兩表因飭勇丁入内盤查當將紙牌及錢表等一併拘去隨卽呈送總巡局内旋由陸司馬面禀總辦當奉諭飭差提共賭之四人及店主研訊禀覆核奪聞司馬昨已將一千人提到正不知訊鞫後作何辦理也 
[閩中毒案]  
　　福州采訪友人云有人將男屍抛擲天皇嶺地甲見禀而禀報侯官縣署縣主李文卿大令親臨勘騐委係中毒身死後經屍親控請雪寃大令升堂提訊知甲妻某氏現在鴇兒寳成處作倚門倡其如何謀斃情由一時尙未訊悉也 
 
 

Page 3

 
 
[彝陵物貴]  
　　宜昌采訪友人云邇日市中百物騰貴豬肉每斤貴至一百六十文麻油每斤一百三十六文菜蔬之價亦較前倍之所幸糧價尙廉上好米每石祗售錢四千以外中熟者四千 
[神道設教]  
　　宜昌采訪友人云九月某日之晚郡城南門内某甲家洋油燈上燈筒忽然破裂火星四冐以致上炎一時人心惶惶呼聲震地幸左右鄰急以稻草灰罨熄始免成災事後人家咸有戒心歛錢建禳火醮數日嘻神道設教誠何益哉 
[幾釀事端]  
　　宜昌采訪友人云某甲湖北武昌府屬某邑人賃屋宜郡開設小烟館以餬其口某日與漢陽人烟客忿爭被將烟館中器物摔毁次日甲卽號召帮中人百餘名蜂擁至某茶室與烟客評論然猶滬諺所謂吃講茶也一時街市悮傳謂是洋船上人打毁烟館於是羣欲向所泊某洋船尋釁適是夜洋船上無一人上岸得免爭端惟有漢陽人聞打架事前往閒觀武帮誤認爲仇扭住朋毆致其人受傷沈重次日兩帮會首恐釀事端柬邀明理之人説明情節一場狼鬥遂得瓦解冰消矣 
[悮公受責]  
　　宜昌采訪友人云邇日地方官所出示諭皆飭保甲局分貼城内外局員又轉飭更夫代貼某日更夫奉諭後忽烟癮大發信手抛置公公廟内及癮過回取則示諭已不知被何人取去次日事爲局員查悉傳詢地保地保以更夫悮公對及傳訊更夫則左支右吾含糊以對及責令繳還更夫又無從尋覓局員大怒叱令笞責一千數百下地保則枷示局前 
[行竊受飢]  
　　宜昌采訪友人云郡城某宅家頗殷實某夜有偷兒入内行竊不料箱櫃皆扃以鎖鑰迨無所得正徘徊間主人已聞聲而醒喚起家丁役徧處搜尋而賊已乘間脱逃查無蹤跡越三日雇磚瓦匠上屋補隙漏補至屋厫之角瞥見竊賊三人蜷伏爲蝟蓋以連日藏匿不敢出已槁餓不能行矣衆人乃掀之下屋告知主人欲送官懲辦三賊磕頭如搗蒜哀哀求免主人之年老心慈囑縱之使去三賊乃辭　出門 
[拘獲竊賊]  
　　鎭江訪事友魚素云淮城人某甲於上月廿六日夜半至甘露寺左近成姓家竊取皮衣箱一只翌晨携往西城内當鋪質錢時有捕役在彼見其形跡可疑上前盤詰該竊心慌遽爾棄贓逃逸捕自後狂追至南門口將甲拿獲甲身穿无色洋縐夾袍杭寍綢馬掛京式鑲鞋舉止闊綽不類穿窬之輩初時尙思抵賴嗣經失主到來認贓始認行竊屬實捕遂將甲解縣訊辦王邑尊判令重笞五百板發押化莠堂 
[幾釀命案]  
　　紹興采訪友人云越郡耀英弄祝姓與賈姓家相離祗數十武賈有僕婦某氏因工作太煩　添雇一人襄助適有賃居祝姓屋内之某氏願承其乏遂欣然而往爲日未久忽然賈姓家内眷失去銀首飾主母向舊僕查詢舊僕指新來者所竊新來者少艾也寃無可白仰阿芙蓉膏自盡其夫痛婦之死於非命向賈饒舌復經本坊紳士某姓爲之關説令賈佽助喪費洋銀數十圓始得風平浪靜此九月初八日事也 
[叩謁使星]  
　　前日下午新任英界讞員張賡三直剌命駕至滬北天后宫謁見出使德國大臣吕鏡宇星使昨晨駐滬俄領事德密特君亦詣行轅拜會星使均飭家丁擋駕 
[恭賀任禧]  
　　昨晨松海防同知劉乙笙司馬命駕至英界公廨賀張賡三直剌新任之喜直剌延入花廳茗話片時興辭而返 
[以通情愫]  
　　新任英美租界公廨讞員張賡三直剌於前日接鈐後卽趨詣道轅禀知並赴保安司徒拈香禮佛至昨晨又詣道轅拜謁蔡和甫觀察禀商公務午後鐘鳴二下排齊執事帶同舌人往英吉利美利堅德意志三國駐滬總領事署拜會兹三國領事均有會訊之責今晨卽須訊案故必先往以通情愫 
[開弔改期]  
　　前任上海道劉康侯觀察在任仙逝後本擬今日五七開弔兹聞改期十六日開弔十八日出殯扶柩回籍其所有署内貲重已陸續派兵搬運出城暫寄招商局以便臨時裝載云 
[局員諭話]  
　　總巡局鍾受百明府傳齊合鋪地甲諭以時届冬防須要不分晝夜認眞巡查又面諭各鋪委員以冬防事務各須認眞辦理想鍾明府雷厲風行宵小自當歛跡也 
[委員清道]  
　　本邑南市沿浦灘馬路刻已告成工程局委員朱森庭明府雇令夫役十餘名每日清晨在路中掃除汚穢諭令居民不得任意作踐如有將垃圾傾棄者立卽拘局究懲是亦清道之一法也 
[設局巡夜]  
　　前報曾紀本邑南市大東門外龍王廟向由滬軍營分設冬防局近日住持道士施某藉口廟中並無餘地浼人繕就禀詞情十六鋪地甲裘鎭赴十六鋪巡防中局投遞請將冬防局另擇妥所裘甲恐攖局員之怒令施道自行投遞施道遂默爾而息不復有言兹者江蘇撫標滬軍營管帶龍遊戎鎭國以時届冬初設局在邇且邇者時有匪徒滋事亟宜整頓防務以安閭閻遂於前日派哨弁某君調勇數名擇龍王廟隙地駐紥以爲巡緝奸宄防堵地方雖曰循例奉行然遠近居民亦可終宵安枕矣 
[美界火警]  
　　昨日午後四點二刻時美租界斐倫路中虹橋南首第一百零二號門牌粤人唐姓家忽兆焚如立刻冐穿屋頂屋中人不知所措出外狂呼三百四十七號華捕聞之奔回捕房禀報捕頭立命鳴鐘告警火會中人驅車馳至吸水噴射得以應手而息 
[西婦患瘋]  
　　前晚西婦某氏因患瘋癲在虹口南潯路天主堂附近沿途滋擾旋經三百八十八號華捕送至捕房捕頭命捕送至打靶塲某洋房交其家人收管 
[銀珠記]  
　　某倡院倡婦花韵那所雇傭奴名阿珠者花信年華風姿嬝娜舉凡墜鞭公子挾彈王孫來往花間者無不一見情深目成心許其夫阿銀聞之而喜曰是亦一利藪也於是日往取資揮霍不應則卽以老拳從事花摧柳折不顧也前晚向索洋銀二圓阿珠靳而不與阿銀卽大肆咆哮言欲致之死地人有問其何故者則答曰我平白地戴上緑頭巾實惟圖温飽今若此雖有艶妻在室何益之有哉阿珠亦對衆呶呶責男兒之薄倖未幾竟互相毆擊直至頭破血流於是旁觀者咸抱不平羣起譁然將阿銀送官究辦阿銀見衆怒難犯始曳尾而逃 
[悮撞糖攤]  
　　前日之晚本邑南市大南門外某小烟館主陳某因事至南碼頭突有黑皮阿福向毛囝等流氓突然攔阻大聲曰爾將何往乎我與爾别久矣今幸邂逅相逢能偕往烟館開燈暢談離緒乎陳稔知其惡置之不理若輩大怒號召黨類蜂擁而前陳奔避不遑悮觸糖食攤致將糖盤掀翻於地攤主某甲扭住索賠陳告以故甲將陳批頰一下陳不甘受辱互扭至附近某老虎灶上啜茗爭論紛紛擾擾觀者如堵墻嗣由人爲之排難解紛令陳償錢一百五十文甲則向陳服禮而罷 
[船橋互撞]  
　　前日午後有一載石子之大號駁船駛至外虹橋港中舟子偶一疏虞致與橋脚互碰以致船身受損水滿船中四百十八號華捕見之急呼集多人爲之施救旋復回告捕房捕頭查知此船係工部局所雇是以不予深求 
[馬扁行蹤]  
　　鎭江人郡菊如向操錢莊業近已久失枝棲上月間忽有沙梅英者自稱願薦入鎭江天成礦務局當司事邵大喜極意圖維沙見其已入彀中遂故意留難迨邵再三商懇則稱局中司帳人仇理卿者須賂以洋銀始能成就邵遂竭力籌措得洋銀二百圓奉以爲壽滿擬得以入局辦事矣詎料遲至月餘沙與仇均不見面惟心焉疑之倩人至局中探問皆云並無其人其事知係被騙四處訪尋昨日行至英租界遇諸中途遂扭交三百十四號華捕帶入捕房捕頭令轉送公堂張直剌著留候訊究 
 
 

Page 4

 
 
[提訊上控]  
　　前有豫興東洋莊主李兆祥卽雲書投縣呈控合股之吳竹崖欠銀一案經黄大令提訊發廳候核而吳竹崖以縣訊不公情有不甘復遣抱具詞赴府上控當奉府憲批示該職經售豫興貨銀入已業經縣訊屬實惟所存股本銀兩及應得餘利當時旣未醒明扣抵不免借此推宕今旣迭次來轅具訴仰上海縣迅卽吊核帳據秉公復訊斷追詳專毋任藉延切切並札上海縣提集復訊吳竹崖以久未提訊又遣抱赴府控催奉續批候檄催上海縣迅卽吊核帳據訊斷詳奪等因黄大令奉札後立卽出票提同原被人證並吊帳據議單聽候集訊想該商雖有勢力一經集訊自能曲直攸分也 
[判責毆傷]  
　　前准英公廨函送輪船火夫廣東人王阿横梁阿二等在虹口兠賣香蕉起釁與順拾店内爭毆刃傷店夥三人經蔣剌史訊明收押受傷人送院醫治現在三人傷均平復經原差將行兇人送案請蔣剌史發落王梁同供嗣後當卽痛改不敢再肇事端求請恩宥剌史判令各責一百板飭差持片送至廣肇公所交董事收管 
[發局覊押]  
　　楊元全通同蟻媒張李氏將趙曹氏誘姦復圖價賣由氏叔翁趙琴英投縣呈控經訊明判將張李氏掌罰楊判枷號一月發頭門示衆現在枷期已滿由差解案請蔣剌史發落楊供詞仍屬游移剌史怒曰爾之姦賣已經訊實罪無可　今復强辯殊屬可惡判楊押改過所兩年期滿再核 
[佔位可惡]  
　　包探禀稱華之州李福林張子雲在珍等在各輪船强佔客位如有搭客向之商酌任意勒索昨日包玉生至該輪附搭向商客位被竊考籃一隻内儲各物開單呈請究追質之華等同供家有母妻不能度日不得已而出此略分餘潤不敢犯竊包探又稟此輩羽黨共有三十餘人專做佔客位生意大令以此等惡習實堪痛恨着一併押候從嚴追比 
[英界公堂瑣事]  
　　上月有韓金生控馮阿榮誘匿伊妻馮氏經前讞員着馮限日交案昨由馮之舅父任阿三在四馬路尋見馮氏詢知被金蘭生誘姦因一併扭送至廨張直剌着分别押候訊究○沈桂生家在蘇州角直鎭來滬訪友不遇遽爲病魔所擾川資用罄致被客棧主逐出躑躅街頭棲身無所爲三百二十五號華捕所見雇車送入捕房捕頭令轉送公廨直剌着資遣回里 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出　人皆先覩爲快閲者鑒之 
[妖巫互閧]  
　　師巫邪術例禁綦嚴顧若輩詭計多端往往明知故犯有所謂降童者類皆江北人爲之平日供奉神祗羅　刀槍劍戟有人往雇卽佯稱神道兩禮哄人財物以飽私囊官吏雖有所聞往往裝作痴聾大約亦懾於若輩之神通廣大也本邑南市小南門外董家渡曲尺灣人陸某因被　魔所擾往近處雇妖童陳洪仔來家作法正在裝腔做勢突有陳之同業袁深眞者　　醜類大踏步而入謂此處法事向由我輩承攬爾何人斯輙效尸祝之越俎於是一哄而進將所陳法器一併攫去送交　　　　　其時陳見神道無靈幾至魂飛天外迨至隂陽學張姓查得陳向出規費未致拘懲袁遂進退維谷再三爰懇限始飭差協同是處地甲將陳拘解到學居然裝作官樣升坐公案訊供袁訴稱我輩定例凡向無票據者不能爲人治病顧違此例今請重懲陳供稱小的原籍江北某邑向居滬上南市青龍橋左近曾在太爺案下領取執照每年貼有規費故敢爲人治病不意袁屢來尋　是日小的應陸姓之召正在施展神術突被袁將法器攫去反投案下誣控張怒叱令手下爪牙將陳笞責一百板陳泣訴小的屢有規費付來今日太爺何故竟思笞責張怒益甚喝令再掌頰五十下押候央人來案保釋 
[賭博被拘]  
　　法大馬路丹鳳樓茶館店主楊林招引賭徒華友如等設局引人賭博　此分肥前日華等各賭徒在該處開設牌九賭攤有俞木泉見獵心喜入局賭博迨局終計算共輸去洋銀十元五角俞以華等設局騙人嘵嘵爭辯華等　　以老拳正在喧嚷之際爲巡街捕查悉一併拘入捕房昨日堂期傳同店主楊林將華俞兩人解案請訊據楊林供稱肇釁之時小的不在店内不知其詳質之華友如供被俞木泉搶去洋銀　十一元八角求追俞木泉供向在五鳳樓茶館爲茶博士現已辭歇昨日偶至丹　樓啜茗見華等擺設賭局店主邀小的入局輸去洋十元五角迨局竣小的猛然省悟此係著名黄牌九當向嘵舌卽被毆打受傷求請騐視大令謂楊曰爾開設茶館不應聚賭抽頭實爲咎有應得著押候交保華俞還押候查明復核 
[呈控爭繼]  
　　鄉婦洪張氏投縣呈控夫弟洪庚齋爭奪嗣繼等情前經蔣剌史升座集訊先據洪張氏供夫故多年生有兩子長文炳次文煜故夫有同胞兄弟二人長房早故無後理應小婦人之長子文炳承嗣得遺田十九畝今被夫弟庚齋欲將伊子承嗣長房意圖奪産竟將遺田内之稻秧盡行拔去求請訊斷文炳供詞與母相同質之洪庚齋供稱長兄故世已有三十四載故時文炳尙未生育故文炳承嗣長房族中未經議定小的祗有一子並不欲承嗣長房惟長兄遺田十九畝族中公議之下應歸祠堂公産作每年祭掃之費所控拔伊稻秧實係憑空誣指並無其事求察族人洪錫山親戚王木金等所供與庚齋略同剌史諭張氏曰文炳係爾長子不應嗣出判令張氏次子文煜承嗣長房將遺田劃出五畝歸庚齋之子執業免得日後爭奪飭張氏將五畝田單　案轉給庚齋具領兩造各願遵斷剌史判各具遵結一併斥退 
[嚴辦佔孀]  
　　前日本報紀事涉支離一則當晚十六鋪巡防南局委員鍾偉臣二尹升堂研訊洪阿關訴稱小的係浦東川沙廳人務農爲業寡姊某氏在家守節已有年突被隣人張進生引誘成姦小的察知邀集宅中人將張　逐　遵　至上海是日小的挈寡姊及親串費阿連附某姓航船來此由公義碼頭上岸與賑相遇卽被扭住聲言姊本與伊併職抵　另與　併爰　所携衣包取去復扭小的及費至萬裕碼頭某小茶肆中囉　旋由旁人不服囑送巡防局中控訴小的無可如何祇得扭赴二十三七鋪巡防局局員老爺以出事處在二十三七鋪境外不予准理旋卽移送來案刻下小的已查得衣包惟伊旣姦佔寡姊尤敢無　滋擾小的心實不甘務求究辦費所訴與洪略同張供稱小的亦川沙人向以駕舟爲業後改業　桶現在小橋西首喬順興圖作爲夥當在鄉時與洪家祗隔一浜因之素相認識時時過往伊姊向由小的瞻養及本年七月小的來滬謀生伊姊遂另有　遇小的雖有所聞然終不敢指實是日適見在碼頭上偕一不知姓名之人行走向之詢問洪卽指爲訛詐揮拳毒毆旋卽扭控案下二尹調爾娶伊　由何人執柯可有婚帖供稱此事由洪主持然並無証據洪稱並無此事二尹大怒謂張曰爾屢次圖佔人家寡婦反敢藉端訛詐實非安分之徒隨叱令伍伯拖下從重笞責一百板問爾究竟有此事否張始泥首案前連稱小的該死二尹著傳喬至案令具狀　　諭令嗣後如再無端尋釁惟保人自問 
[嚴懲惡鴇]  
　　蘭芳里烟鴇李二寳奥縣捕麻皮金發姘識恃有護符無惡不作因迭次凌虐七齡　妓體無完膚日前　傳二寳將幼妓截去一手棄屍郊外希圖滅迹經女母吳趙氏投訴捕房捕頭立飭包探將該鴇拘入捕房嚴加訊鞫據稱因　飲食略加鞭責並未致死現在寄養城内某姓家捕頭得供命將該鴇嚴禁卽飭包探至城内館驛橋某姓爱將女孩帶出送入捕房騐視之下體無完膚手足腐爛氣息奄奄幾難存活捕頭卽交其母領回著翌日投公堂候訊昨禮拜四堂期何繙譯政躬初愈爰借鄭大令升座會判各案吳趙氏偕女孩根妹投案訴稱小婦人生長蘇鄉因家貧來滬賣花度日生有一女年僅七齡本年三月　媒許字於李二寳爲媳過門童養不意連遭凌虐遍體鱗傷求請騐明傷痕照例重辦質之李二寳供年廿四歲並未適人在蘭芳里　花　　有螟蛉子年十歲出洋二十九元娶吳趙氏之女根妹爲媳以其蠢笨略加鞭責大令飭探將女孩抱至案前令褪去衣服詳加　　但見遍體受傷幾無完膚足踝糜爛兩手不能運動復騐背脊有火油澆灌痕皮膚均已焦灼大令惻然憐憫問根妹以何物　　供稱先用竹梢繼以煙扦燒紅剌入膚内大令謂李曰爾竟敢如此慘毒實爲王法所不容爾家尙有妓女幾人從實供明二　供稱有王金寳陳小寳二妓係小婦人姊妹行同居賣娼大令立飭包探將兩妓拘入捕房李二寳押候鞭背五百下枷號三個月遊街示衆以儆效尤俟期滿再行送縣遞籍女孩根妹交其母吳趙氏領回每日飭探帶往仁濟醫館療治吳趙氏抱孩叩　　　 
[上海巡局瑣案]  
　　鄉人辛桃桃家居楊樹浦二十三保十九圖蓄有鴨五十八頭駕一小船沿途數　　日午後路經十六圖地保張鶴亭以其作踐田園鳴鑼聚衆將鴨悉數取去辛不得已喚同地保庸寳卿投巡防局控告局員李　　二尹論侯　　拘張鶴亭訊核○前日楊樹浦巡防局員李葆初二尹帶領勇丁出外巡邏巡至効東里聞某號房屋内有賭　　　　勇破扉入　將聚賭之沈阿松方阿毛徐順金徐阿友四人拘回巡局訊詰之下判令各笞責一百板押候覓的實人保釋 
[美界捕房紀事]  
　　某西婦家居虹口篷路第十六號洋房昨晨意欲他適第一千二百三十三　　夫　之兠攬嗣以言語不通致觸車夫之怒將西婦大加辱駡西巡忿甚據情告知捕頭捕頭令包探洪阿寳將車夫拘入捕　　侯　　公麻禀請訊究○昨日午後江北某邑人高阿二溷跡虹口公和祥碼頭竊取零星貨物經包探王阿虎緝獲解入捕房捕頭令押　解　公堂禀請訊究 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年九月二十二日京報全錄]  
　　宫門抄○直督王奏彚報籌辦賑撫收支銀錢米衣數目摺○學政龍奏爲通省考試一律完竣摺○東撫李奏爲武　大員因病服毒自盡緣由摺○湘督張奏爲委署總兵遊擊各缺片○九月二十二日兵部太常寺太僕寺廂白旗值日無引○○克王　瀛色楞額各假滿請安○清鋭等塲差完竣覆命○文治等監臨覆命○徐承煜謝授左副都御史恩○榮惠請假十日○兵　奏派查齊之大臣派出卓公定公玉書福森布阿克丹明秀善耆玉璋○召見軍機○○直隸總督臣王文韶跪奏爲查明光緒二十年六日至二十一年閏五　　辦賑撫收支銀錢米衣開單彚報恭摺仰祈聖鑒事竊查直屬歴年災歉辦理賑撫業將收支各欵數目截至光緒二十　五月止於二十二年六月間開單彚報請免造册欽奉硃批該部知道單併發欽此轉行遵照在案伏查順直各屬自光緒十六十八十九等　　　之後元氣未復三十年夏秋又遭巨浸南北運大清子牙淦陽瀦龍潮白薊運欒青等河相繼漫决被淹州縣至八十餘處之多兼以二十一　　月初　　水　嘯沿海一帶田廬淹没人畜漂流災情極重工賑兼籌需欵甚鉅經前督臣李鴻章並臣先後奏蒙恩准截留漕米提撥庫欵分　賑撫及　南平糶以資接濟所有辦理賑撫情形疏築堤河工程並二十年奉省被災由直恊撥銀錢米糧藉資賑濟已隨時陳奏在案應將收支銀鋪米衣數目自光緒二十年六月起至二十一年閏五月止照案核實開報飭據籌賑局司道詳稱上届原存連此次新收各欵内有撥歸順天辦賑及　　奉錦災賑由順天府尹盛京將軍開報及應專案咨報請奏銷之欵均行登除外實計收用銀二百五十萬七千八百七十七兩四錢五分五厘五毫八絲三忽二微津錢四十七萬三千八百八十五串八百二十六文大米五百八十八石八斗粟米九萬二千二百九十三石九斗八升五合麥子五百石灶田米三百石棉衣二十九萬九千九百九十四件除支發外計尙存銀八十一萬二千二百三十九兩四錢八厘四毫五絲三忽二微津錢一萬三百九十八串七十二文粟米九百九十五石六斗二升棉衣四萬三千七百八十六件以上所存各項因二十一年又慍水災已隨時撥放應歸二十一年閏五月後工撫用欵開報詳請核奏前來臣查二十年夏秋直隸水患旣廣且重二十一年四月初間又遭海嘯奇災數百萬垂盡災民嗷嗷待哺各河紛紛漫决修隄堵口均係刻不容緩之工直隸爲缺額之區庫儲極絀工撫並舉籌措綦難所幸皇恩浩蕩截漕發帑曠黄頻頒各疆臣慷慨恤鄰籌捐解濟俾工賑兩項得以放手赶緊尅期蕆事於大局稗益非淺此項辦理賑撫仍恪守定章凡不急可省之費無不力加裁汰其應賑户口先由州縣查明災歉村莊之數府廳督勘相符再派廉幹員紳確查散放雖荒村僻壞無稍遣漏委員薪水川資仍由司局籌給力杜擾累被災之初飢民中外就食者衆卽於津郡西關西沽北倉等處設廠放粥又於保定省城豐潤萬全等處分設暖廠　廠海嘯被災後復於遵化遷安唐山開平灤州昌黎撫寗等處設立粥廠留養無告窮民夏施藥餌冬放棉衣俾免流離失所迨水勢消退酌給口糧遣回原籍各安生業至各處河工或堵築决口或挑濬河身或加培堤埝或修建橋壩均揀派道府員紳與籌賑局司道核實辦理招集災民就地傭趁以工代賑間有向歸民辦之工甫被災祲民力未逮亦分别酌量津貼以示體恤所用各欵實皆涓滴歸公臣督同司道認眞察核詳細勾稽工料價值較部定章程節省已多委係實用實銷並無絲毫浮冐查直隸每届賑務報銷均係開具清單請免造册歴蒙恩准順　賑務報銷經府尹臣開單具奏請免造册亦奉特旨俞允在案此次直屬報銷自應照案辦理收支各數彚開清單恭呈御覽仰懇天恩俯照歴届奏准成案免造細册以昭核實而省繁費理合恭摺具陳伏乞皇上聖鑒訓示謹奏奉硃批該部知道單併發欽此○○江蘇學政臣龍湛霖跪奏爲通省考試一律完竣恭摺具陳仰祈聖鑒事竊臣於上年五月間將考通省歲試並連考徐海兩屬科試情形恭摺奏明在案旋於六月間在江隂駐署科考常州以次按臨蘇州松江太倉揚州准安通州鎭江五府二直隸州並隨棚考選優拔於本年七月至金陵省會按試江寍府屬並會同督撫臣總覈通省優拔接行錄科至七月二十九日一律完竣臣於考試各塲悉秉前法該士子等亦能遵守塲規尙無各項情弊文風則仍以蘇常爲最揚通太倉次之其餘各屬亦均能足額查江蘇素稱文獻之邦國初以來人文極盛兵燹後元氣未復諸生或不能悉心誦讀以故各屬文風雖能莩甲新意陶鑄偉詞而求其學有根柢如顧奇武錢大昕之博極羣書王念孫阮之宏通經籍叚玉裁任大椿之精研小學王鳴盛顧祖禹之淹貫乙部李兆洛洪亮吉之考訂方　　世儀楊名時之篤守程朱孫星衍汪中之雅工駢體汪琬惲敬之文開　派儲大文父子之時藝深厚者尙不多覯臣又學殖荒落無能楷模多士振起頽風承乏三年毫無裨益輒用自疚至臣所經過地方豐歉不齊民情均尙安謐堪以仰慰宸厪所有通省考試完竣緣由理合專摺具陳伏乞皇上聖鑒謹奏奉硃批知道了欽此○○降二級留任又降二級留任山東巡撫臣李秉衡跪奏爲叅將因患痰迷自行服毒身故查訊並無别情恭摺奏聞仰祈聖鑒事竊臣前據署歴城縣知　　望庚詳報光緒二十三年三月十一日據正任萊州營叅將福昌阿家人王吉慶禀稱伊家長福昌阿調署臺莊營叅將缷事後檄委赴河工當經本年二月因感冐颼寒請假晉省就醫寓居省垣東門裏裴延五旅居延醫服藥調治寒熱漸退本月初六日忽陡患痰迷病症神志恍惚言語　　　執不願服藥至初十日家長遣伊出街賈物迨至回歸見伊家長躺臥牀上形色改變桌上放有洋烟膏盒烟膏已罄當向查詢聲言心　　燥難忍自將從前治病餘剩洋烟吞服伊卽喊同裴延五等幫同灌救無及移時殞命報經該縣親詣騐明福昌阿委係因病陡患痰迷自行吞服洋烟膏毒發身死家屬並未在省隨卽妥爲料理棺殮並提訊該家人王吉慶據供伊跟隨該叅將多年平素服役毅勤此次伺候醫藥委無缺誤違犯情事質之店家裴延五等供各相同究詰至再並無别故等情時值臣駐利津縣西韓家工次當因案關武職次員因病服毒自盡深恐另有别情批飭藩臬兩司檄委濟南府知府劉景宸確查去後兹據該府明查暗訪並集人證覆加研訊福昌阿身死之處委係痰迷自行吞服洋烟與歴城縣騐訊情形無異呈由布政使張國正接察使毓賢核明會詳請奏前來臣查該叅將福昌阿係正白旗蒙古常福佐領下人由領催洊升雲麾使光緒十三年補授山東萊州營叅將歴署撫標右營遊擊卽墨營叅將並管帶親軍營步隊上年十一月　交缷署台莊營叅將印務檄委赴河工當差人極謹飭辦事實心臣前曾奏請升補沂州營副將因格於成例經部議駁本年二月小沙灘口門合龍後該叅將因感冐風寒給假晉省就醫詎陡患痰迷自行服毒殞命家屬又未在省殊堪憫惜其身後事宜已飭歴城縣妥爲料理並知會該家屬來省扶柩回旗安　　家人王吉慶於該叅將陡患痰逑乘間自行服毒身死非其意料所及應與灌救不及之裴延五等均毋庸議除咨部開缺並咨正白旗蒙古都統查照外所有叅將因陡患痰迷自行服毒身死緣由理合恭摺具陳伏乞皇上聖鑒再所遺萊州營叅將員缺係部推之缺東省現有儘先應補人員應請扣留外補合併陳明謹奏奉硃批兵部知道欽此○○張之洞片再原署湖南綏靖鎭總兵靖州恊副將張士芳前經病故所遺繕兵篆務業經臣奏委提督記名　兵現任竹山恊副將調補施南恊副將文漢章前往署理惟竹山往赴綏靖有需時日當卽飭令綏靖鎭標中軍遊擊胡百華就近兼　該遊擊　百　旋卽病故所有病故日　另行恭疏題報外其總兵篆務又經檄飭現署綏靖鎭標中軍遊擊該鎭右營都司易煥章暫行兼護以資辦公除飭文漢章速赴署任外理合會同湖南巡撫臣陳寳箴　　提督臣　雲慶附片具陳伏乞　鑒謹奏奉硃批兵部知道欽此 
 
