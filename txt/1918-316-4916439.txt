# 1918 - 316 - 4916439

 

Page 1

 
 
   
 
 

Page 2

 
 
時評 
[兵（冷）]  
　　兵之名詞將由全盛時代而趨於衰滅時代矣兵之名詞衰滅而後世界之平和可以永久 
　　四年以來無論内外祗聞徽集兵士之令祇聞出兵之令祗聞調兵進兵之令所謂兵者有增加無減少有進前無退後如日之升水之漲無或少息焉今乃不然曰撤兵曰罷兵曰退兵不久而將有裁兵散兵之事矣 
　　雖不能衰滅至於淨盡豈非由盛趨衰之象乎 
　　然則今之好兵者可以知所從矣 
命令 
　　十一月十七日大總統令司法總長朱深呈請任命楊玉林爲黑龍江地方審判廳推事沈毓煃鍾尚斌爲江蘇高等檢察廳檢察官均照准此令 
　　又令庫倫辦事大員陳毅呈烏署二等秘書關裕恩因病懇請辭職應照准此令 
　　又令庫倫辦事大員陳毅呈請任命王鍾爲烏　二等秘書應照准此令 
　　十一月十八日大總統令陸軍總長段芝貴呈准察哈爾都統田中玉咨請以蘇素勒通阿佈彦德勒裕爾陞補協領均照准此令 
　　又令巖谷孫藏晋給一等大綬嘉禾章此令 
　　又令丁恩給予一等文虎章此令 
專電 
　　北京電協商國公推蔔使下午參觀太和殿祝賀戰勝内部預備極忙 
　　北京電政府擬頒最榮譽勳賞奬對德宣戰出力者合肥有晋大勳位說 
　　北京電府决實行軍民分治擬簡王郅隆長皖史紀常長奉田應璜長晋吳炳湘長魯何佩瑢長鄂 
　　北京電南北和議法律問題雙方均讓歩至兩國會同時閉會再議解散及制憲問題（充上十九日下午一鐘） 
　　北京電少數主戰派攻和平會益甚中央政局難樂觀（十九日下午三鐘） 
　　北京電安福中一部王葆鋆張佐漢等以段主參戰有功爲理由提出段四次組閣之建議連署僅十八人何海鳴等遂大行鼓吹外人皆引爲非笑惟叚尚不知其事（十九日下午三鐘） 
　　北京電某派機關報披露舊國會反對宣戰案之傳單極力鼓吹叚之參戰大勳引外交爲政爭益顯（十九日下午三鐘） 
　　北京電財長昨曾擬提施肇曾現施病甚非施則張壽齡（十九日下午三鐘） 
　　北京電財部擬裁泉幣司併歸幣制局（十九日午一鐘） 
　　北京電十五日上午八時在四照堂開督軍會議徐總統謂照目下外交上財政上關係解决時局萬不能不出於和平各督謂和平解决固甚贊成惟新國會萬不能犧牲總統謂現在尚說不到此如果將來萬不得已亦不能堅持到底各督復要求將來派遣 
 
 
 

Page 3

 
 
代表議和時各省亦須各派代表蒞席總統聞之雖未顯拒頗不願意祇以再商答之及散會已午後三時（十七日下午十鐘） 
　　北京電張魯督所定剿匪計劃約分四路昨特列表呈請政府鑒核其大要兗州各屬責成唐使天喜曹州一帶責成常統領德盛寳使德全沿鐵路歸五師擔任省南各屬歸黄參謀長等擔任（十七日下午八鐘） 
　　北京電據調查員報稱在西伯利之俄激黨軍隊約六萬餘德奥軍隊約三四萬協約國方面在烏拉嶺以西有英法等軍二千餘捷克軍四萬餘俄軍二萬烏拉嶺以東歸美國駐防約二萬由伊爾庫斯克至滿站歸日軍駐守約二萬（十七日下午十鐘） 
　　北京電閣議决定滬存土概燒燬（十九日下午二鐘） 
　　香港電國會湘省議員建議縣知事由公民選舉（十八日下午二鐘） 
　　香港電粤軍與龍軍議和談判業已决裂距海口西十哩内戰事復作（十八日下午二鐘） 
美國無線電 
　　華盛頓電（遲到）美總統威爾遜君對國會兩院聯合會演說其中一節云戰事已如是告終矣蓋德國旣承受休戰條約彼之各將帥已無恢復其勢力之餘地至此次大戰之結果如何今尚不能推測吾人但知此悲慘之戰爭其烟燄徧布各國以至全世界盡在烈火之中者今已終了而我美國人民以固有之特權於戰事最危急之際以偉大之力量適當之精神加入此戰局而得今日之結果此則我全國人民所引以自豪者也戰爭之目的爲何吾人亦旣知之彼昨日尚儼然爲德國主宰之人心目中之武裝帝國主義一旦化爲烏有彼蓋以不法之野心自造不堪之殃禍結果如此迅速亦爲吾人所不料然則誰又願恢復此種黷武主義耶總之彼德國軍閥之專制權威曾一度以秘密之方法任意擾亂世界和平者今已遭世界之吐棄而毁滅矣所有共同作戰之列强今已以同一目的切實結合務期造成一種和平饜全世界殷殷期望期望維何卽大公無私之謂一切解决以此爲根據凡經如是解决之者必較前此彼圖私諸强國爲有利與久長若夫戰勝諸國之心理無庸加以猜疑緣目的所在不出乎一秉所立志願共同協力保護弱邦幷予以强國素享之權利如是而已再戰勝諸國政府之性情與志願已屢經見諸行事不待贅述凡賽爾協約軍機會議各國代表業已一致贊同通告中歐人民按照情形供以食物救濟其有關生命之缺乏一切救濟辦法黨依救濟比國之例立卽施行中歐諸國久未駛行之船隻可以利用之以救其地久處水火中之人民務期解除若輩材力與腦力之不自由而用諸整理國事之重大事業之途夫飢餓之人决不能望其發生改良事業惟祇能産出狂易與種種之壞行爲之足以攪亂治安者緣中歐人民久受專制之壓力一時不易解脫故然則中歐諸國政治之變革固能實現耶吾人已聞各種决議但此項决議尚無一定不易之象變動太多必待腦筋淸楚之人自行覺悟究當以何政府并何種政體向和平會議提議吾人亦當自問彼等將憑何權力與吾人相會又彼等之權力究有何種保證以期吾人與彼等所立國際上之合同爲可靠此事關係重大不可稍有輕忽與疑惑再和平告成後除吾人之認可與合同外將依賴何人之認可與合同吾人對於同人必以光明正大之態度且承認上述諸問題决非現時立卽所能解决故早到之答覆决無解决之希望今吾人惟有平心靜氣以待此安慰衆心之希望與信任過度之行爲斷不能成事俄國之悲局可以爲吾人前車之鑒蓋行事過度紛亂隨之卒致全局失敗苟不幸而發生過度之事紛亂因之而起吾人當另生一種感念而對於建設之事業當一致加以扶助總之今日所有皆屬諸能保存其自治與法治政府之人民與國家將來如何則爲能與人類作眞友者所有今日以武力戰勝者祗可謂之暫時之勝利余又深信凡此次曾受自由教訓而能實行之國必將自今日始以友邦之義氣戰勝全世界何武力爲其久受專制甫脫軛頭緒尚未恢復由由之人民今於力求自由之際當知徒恃作亂决不能獲其寳貴之自由蓋有前車可鑒歷史上以流血而闢之徑途終必至茫茫前顧而絶其希望今者此種試騐已懸在若輩眼簾之前吾人正當大放光明照耀彼輩以正道待若輩自悟而後已同時吾人又當設如是之和局以期若輩在列强中得相當之地位而復恐懼其鄰邦及其舊主之再侵犯夫如是而後若輩於國事之旣定得安居樂業也吾人可無庸疑若輩之目的與材能若輩旣知擇選自治與安居之途此卽良好之外象也如是吾人之扶助必能受若輩之歡迎不然吾人宜靜候若輩之先搖惑而後鎭定而表同情也云云（十五日） 
　　華盛頓電各省聯合商業委員會今日宣告云美國境内時刻區域新訂官界與現存之界線合併而稍向西方移動新界線定於明年正月二月發生効力美國政府前有惜光之條例經國會通過准政府統一全國之時刻（此種規定向由縱横全國之鐵）路與地方法律指明之）今之新章蓋依惜光條例而成惟亞拉斯加與擅香山島之時刻則不變動云（十九日） 
　　華盛頓電惠爾遜任命金氏爲美國大法官前任台維司氏改任爲駐英公使（十九日） 
　　華盛頓電錢路行政局今日宣告谓快車事業不得因包裹郵件而受影響云（十九日） 
　　舊金山電美國（戰時）禁酒議案今日已在參議院最後通過從明年七月一日起實行在罷兵時期内繼續有效此案今將呈請威爾遜總統批准之 
（十九日） 
　　舊金山電今日有各國人民二萬人（内有華人）日人俄人及他國人甚多）聚集於金門公園舉行祝勝唱歌大會大衆表示一種感恩節之精神協約國兵士歡呼歌唱生氣勃勃其尤爲特色者有日本兒童一團着日本服裝手持美日兩國國旗唱美國之（星旗）與（在彼處）兩歌（十九日） 
法國無線電 
　　里昂電星期日午刻法軍由希斯溪將軍指揮正式入末爾化森城希將軍係末爾化森籍親自統率成列之軍隊步馬工程等隊極受人民之歡迎人民對於步兵第三百四十四聯隊之軍旗一致歡呼老兵會及市政廳軍樂隊所組成之行列穿過城中直至閱兵場之邊際市政廳開有簡單之歡迎會代理市長歡迎末爾化森衞戍兵之戾止並證明末爾化森城之連屬於法國後由希斯溪將軍致答辭述明彼之籍貫實出自亞爾薩斯並追述法國之老人如彼之父親等均長眠於亞爾薩斯土地歡迎會開會畢末爾化森城致法政府原文如下已脫覊絆之末爾化森城敬致感謝之忱於出民於水火之法國末爾化森居民同沾一般之愉快今敢證明居民連屬於祖國不可搖動（十八日） 
　　里昂電美國第三軍已改稱爲佔領軍由美國遠征軍總司令直接指揮統率美軍所佔據一部份土地之軍隊第三軍由十師團組織而成目前屬於第三軍者爲第二第三第六軍團約有兵士二十五萬人（十八日） 
　　里昂電郵務管理局出有布告稱法國及比國間尋常及掛號郵件之寄遞業已恢復（十八日） 
　　里昂電瑞士巴勒得盧森堡消息據報紙載稱下議院通過議案要求政府組織庶民投票俾盧森堡人民得以表示對於將來國體之意見下議院復要求女大公在庶民投票之前禁絶各種政治行動自由黨及社會黨要求女大公遜位宣布共和之說業已打銷（十八日） 
　　里昂電下碇於博斯福爾之法國第二艦隊司令阿梅海軍中將已任爲駐土耳其之法國高等委員（十八日） 
路透電 
　　倫敦電聞裴蒂海軍大將昨偕駐歐洲洋面美國海軍總司令亞姆海軍大將乘英艦伊里沙比慈號在羅綑士接見德國專使商定讓渡德軍艦辦法諸軍艦必須準備於明晨駛離各口岸英國大艦隊與協約國外艦隊在北海聚集點列陣相會將爲歷史上空前之偉觀預計協約國軍艦與會者將有千艘（十七日） 
　　亞姆斯特丹電維廉沙文消息謂柯尼斯堡號所載之德國專使内有水夫領袖一人航工一人機副一人而以海軍大將希泊氏爲專門顧問（十六日） 
　　亞姆斯特丹電柏林電報徵實昨夜海電所傳英國依據休戰條約要求德國讓渡之各艦艦名茲規定各艦之出發不得遲至十一月十三日晨間五時艦中員役均須減少且不得載有軍火（十六日） 
　　古本海琴電柏林電稱巴登大公國美克斯氏（前任德首相）發刋小册論文内謂彼抵柏林時知德國休戰之提議已定彼殊反對之旋有人告渠謂前敵情勢危迫急須於二十四小時以内提出休戰之議且此議已得不可指摘之新政府諸人之贊助不意一星期後又有軍事當道告渠謂十月一日彼等所審斷之前敵狀况實出於乖誤云（十七日） 
　　古本海琴電麥剛森將軍已抵匈牙利之台白萊新所率之兵一千人皆乘摩托車經匈國當道解除武裝後現取道回國（十七日） 
　　倫敦電德國官場無線電報稱在德之戰俘將予以卽行返國之機會（十六日） 
　　海牙電據下院賡續討論社會黨主義革命之情形觀之各政黨除社會黨外或全贊助政府惟擴張勞動界權利一層贊成者亦頗不乏人（十七日） 
　　倫敦電公報局宣稱倫敦協約國糧食會議擬派汽船亞特拉號載小麥七千噸至洛特丹以解荷蘭之困苦（十六日） 
　　倫敦電路透電社得悉據荷蘭當道來電大局已有進步亞姆斯特丹雖起騷亂不難鎭壓荷后頗得民心（十六日） 
　　倫敦電首相致書波拉勞氏告以政策之大綱内有賡續維持混合政府因全國一致仍屬必要力謀帝國與帝國内人民之發逹維持彼等以戰爭犧牲博得世界事務上之勢力與權力地位改良英國之生活狀况而使公衆皆有機會可得（十六日） 
　　倫敦電今除德國女子以無線電報發與全球各國懇請减輕休戰條件外且有德國天主教民上請願書於羅馬教皇德國社會黨亦致電瑞典社會黨領袖白蘭汀氏抗議封鎖以餓德民之舉並請將此抗議轉逹各國勞働界白蘭汀氏現已轉逹英國工黨領袖漢特森君倫敦人士謂德國所宣佈與傳逹瑞典瑙威丹麥諸國之休戰條件全文曾將協約國允接濟德國糧食一層付諸闕如（十七日） 
　　加特羅電意國軍艦駛抵此間監視奥匈履行休戰條約之海軍條件（十七日） 
　　古本海琴電佛蘭克費特報載稱竇比士海軍大將已逃至瑞士（十七日） 
　　古本海琴電前美克蘭堡施維林大公爲丹后之弟今携眷自德抵此（十七日） 
　　巴黎電薩克斯美林琴大公已遜位該大公國已宣佈共和（十七日） 
　　巴黎電半官消息謂英國允以英船五十萬噸讓與法國休戰後交三分之一戰爭結局後之一年内交三分之一餘於後一年内交齊（十七日） 
　　倫敦電商部報告十月份入口貿易較上年同月增多英金二三四四九一一九鎊出口貿易减少英金七九三六三三○鎊（十六日） 
　　墨西哥城電墨西哥政府因銀幣出口者爲數甚巨故决議將墨國幣制改爲金本位已由總統下令實行並命此後所鑄銀幣須少攙生銀（十六日） 
　　倫敦電星期銀市報告謂銀價因兵險費減輕業已跌落上海滙兌率較爲平穩十一月七日印度存銀三萬一千零九十萬兩此爲一九一五年十二月十五日以來最大之數當時存銀有三萬一千一百四十萬兩之多惟自此以後發行之紙幣已增倍許（十六日） 
中國特約電 
　　海參崴電法將諧寗已由日本抵此因天時不佳逾期多日抵埠時協約國外交界與軍界之代表迎迓者頗盛該將定期星期二日赴烏拉爾陣線哇姆斯克頃傳來消息英艦一分隊溯尼伐河而上在台斯康派兵登岸佔據彼得格勒衆聞此信大爲歡悅視爲過激黨主義行將傾覆之預徵十五日哇姆斯克消息西比利亞法國高等委員勒學爾氏接見公共與政治機關代表時曾言協約國現將予俄國以廣大之軍事財政經濟助力（十七日） 
　　哈爾濱電據此間某報載稱南俄捷克軍現扼守自俄迭薩至亞美林加之鐵路亞美林加郊外有戰事圖阻捷克軍向基夫進發之烏克蘭兵與德兵不敵而降據西比利亞電社聲稱亞力克齊夫將軍乃患肺炎逝世哇姆斯克政府陸軍次長斯台法洛夫氏昨日抵此查視遠東之軍事機關德國過激黨領袖陶白將軍曾在西比利亞組織紅旗軍支隊今由蓋達將軍下令逮捕解往愛加特林堡（十七日） 
　　伊庫次克電全俄政府總統亞克斯文蒂夫氏語西比利亞猶太人代表謂俄國於媾和大會中必與英國協力主張於巴力斯坦建一猶太國彼意猶太人當能列席於媾和大會（十八日） 
　　北京電南京已爲運動議和之中心點李純爲主要人物預料該處不日將開大會黔貴湘三省頗有趨嚮和平之象滇川今亦漸有希望惟粤省當有較强之反對該省無兵力之政治家猶不若其他西南數省軍事領袖之易轉園（十八日）（上上路透電） 
　　北京電四川熊克武電告錢總理云已命南軍先鋒隊撤退以待南北和議之决定（十九日） 
　　北京電政府接李厚基十八日來電云已與陳炯明約定從十九日起北軍退至雞口嶺（譯音）南軍退至五老鳳（譯音）（十九日） 
　　北京電留京各督軍要求中央補給處置軍隊之經費曹錕於前日專爲此事謁見總統據總統云發表罷戰令時已由徐恩元與美國某資本家開始交涉商借五百萬元（十九日） 
　　北京電國務院對於平和期成會之和平會議建議案已於今日答覆略謂政府尊重和平已以罷戰命令明示之至於討論善後事宜先須令雙方之負責任者互相商議現正命李純與南方商議云云 
　　北京電聞有將任命吳佩孚爲湖南督軍之說（十九日） 
　　廣東電憲法審議會决議省參事會及權限大略如下（一）參事會補佐省長施行省内行政職務而對於省議會負責（一）參事員由省議會選舉之（十八日） 
　　廣東電據李根源報告江西軍總司令歐陽熙因病由劉焜代理司令之職在南安縣之北軍因傳染病蔓延死者五百餘名又在閩奉軍之一部亦向該方面逃竄云（十八日） 
　　廣東電唐繼堯來報謂於八日行抵雲南宣威縣暫留該地設聯軍總司令部（十八日） 
　　廣東電各省省議會紛電軍政府請願和平軍政府覆電爲永久和平舉法治之實此外並無他意（十八日） 
　　廣東電熊克武來電謂省長一席已讓與楊庶堪克武惟以四川靖國軍總司令名義兼理軍政事務（十八日） 
　　廣東電駐粤美國總領事現奉北京美國公使命向軍政府勸告和平（十八日） 
　　東京電日本預備參列媾和會議之陸軍委員雖有將任命參謀次長福田雅太郎中將之說但現已内定派遣陸軍省軍務局長奈良武次氏（十九日） 
　　東京電今日下午三時外交調查會開會協議媾和問題及其餘各重要案件（十九日） 
　　東京電聞日本預備在聯合國方面媾和準備會議中提議之媾和條件及其他之準備均已告成日本政府對於明春之媾和正式會議特另行派遣特使而對於上述之媾和準備會議則將命其駐英大使珍田氏駐法大使松井氏參列之（十九日） 
　　東京電在日本募集之聯合軍慰問金已募到三十萬元已由德川總裁電告木德氏（十九日） 
　　東京電日皇已由大操地點還幸東京（十九日） 
　　以上東方通信社電 
　　東京電英國之西伯利亞派遣軍參謀莫姆遜中佐於歸國途中旅次日本敦賀語曰西伯利亞雖於海參崴則有魯布顚哥氏於哈巴魯夫斯科則有加累姆哥夫氏於滿洲里則有布列西哥夫氏及其他之俄國軍人等惟此諸人卽東部西伯利亞亦未有一能統一者故聯合國各自擁助此等無能力之軍人實非得策各聯合國宜共同一致速定國是以謀俄國復活云云（十九日） 
　　東京電日本全國商業會議所聯合大會於昨日開會進休戰賀表於日皇更致賀簡於英美法意比之各駐日大使又向倫敦巴黎紐約及外之相聯絡各商業會議所拍發祝電（十九日） 
　　東京電日本陸軍大演習畢昨日開閱兵式後之大宴以勞約五千人之臣民於元帥及大將復特頒御酒又日皇將於今日正午還駕（十九日） 
　　以上共同通信社電 
　　北京電各要人以南北撤防爲平和誠意之表示一致贊成先撤防後開和議院促負有撤防責任之各督軍先行回任 
　　北京電某公致私意於西南大致謂叚氏對德宣戰謀進國際位置已告成功若西南過與北方爲難和議不成影響國際則段氏專美而咎有所歸云云　　北京電吳佩孚報告與陳炳焜譚浩明程濳等代表會議情形確信湘贛南軍可與北軍同時撤退 
　　北京電期成會聞徐謙取締和平會足生北方疑慮請與徐近之蘇君去電勸阻 
　　北京電本日倪（嗣冲）張（作霖）覲辭重言申明維持新國會 
　　北京電錢閣已定閣員内王（揖唐）財周（自齊）雖未定然無更改日内將先後提出國會 
　　天津電此間各界預訂本星期五（二十二）舉提燈大會 
　　奉天電關海淸來電准號日（二十）偕張督回奉聞關此次到京與奉省長缺確有關係 
　　長沙電省署已批准曹典球唐蟒所發起之平和請願會該會卽將分電南北發佈意見 
　　以上中孚通訊社十八日電 
公電 
　　旅英伯明罕救國會來電申報館轉廣州軍政府曁各省督軍省長議會鑒德已屈服英國輿情中國如無不爲外人與武人箝制之統一政府不拘禁德僑不供軍事上之助力不淸理德華銀行則媾和大會不容中國列席故請在南京組織和平會停止自殺政策協同向協約國宣布吾國始終忠於與國對於共同主義之義務未嘗忽略並懇請威爾遜總統首先承認此後未經國會通過不得向外國借欵與立約各省公共産業非經國會與本省議會核准不得抵押讓渡旅英伯明罕救國會十月九日 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[南北議和會之外評]  
　　十九日林報社論略云星期六日中國明令停戰撤回北兵近來南北間趨向和平各事中當以此爲最著平和期成會固活動可嘉然亦歐洲聯軍勝利有以促成之也武人黨前斤斤計較不允視南方爲敵體致南北議和會不能成立今以歐洲議和大會將不容中國列席爲慮遂允平等視南方矣南北議和會有在南京召集之說北京政府爲證明其好意起見茲願撤退北兵此乃可爲中國賀者吾人非謂中國不能解决其内訌則歐洲和會將拒絶其代表第國民半不承認之政府其所派之代表於議論大事之際必不爲人重視而其所提出之要求亦必難望成功此固顯明可覩者也今日吾人尚未可全抱樂觀蓋北軍固當撤退而南軍亦須調回再南京會議之結果當視雙方與會之態度而定惟年來兵連禍結變亂不息國民無不厭戰和局之可望告成實基於此而督軍中之主張續戰者今見隨使借債利己害國之時代業已過去遂已大戢其氣熖矣西方諸國漸有餘暇以轉其目光於遠東日本挾資出借者將見其在北京活動之範圍漸受限制而廣州權力亦復不能及遠一般護法者當知力爭細事堅持不讓不若平心靜氣以决時局更可得外界精神上之贊助也北京爲人鄙夷廣州則僅因步趨不同頗得同情惟吾人於此有不可不一言者護法諸人電致美國其要點在以廣州爲政府地點以代北京此說不甚近情列强卽爲遷移使署經費計亦必一笑置之若南京會議此亦條件之一則吾人敢請南方爲己身計爲全國計速寢此議吾人非謂北京空氣宜於共和第此事不妨從緩今日較此爲重大之事先須開議者固甚多也頃有署名護法者投一來函建議中國採用聯邦制度此尚非美滿辦法蓋引用私人爲東方政治之汚點安知此種惡習不再見諸各省之自治機關乎顧以目光所及此確爲隨各省氣候民族之差異而實行共和理想之唯之辦法若各省政府由北京或南京或廣州遙攝則總統不爲告朔之品卽爲易名之帝而擁兵自固之督軍將仍爲地方之暴君矣憲法必須審愼編擬俾都城得爲國民對外發言並管轄國家財政與海陸軍此種改革有一難點卽不起革命而使督軍就我範圍是也試問能爲此者誰乎但以目前氣象而言督軍似頗柔順且積有厚資大可從此退休優游林下故實行改革或可不生阻力此則吾人所盼望者也 
[十五日會議後之督軍]  
　　十五日公府宴集各省督軍商議和平問題以具體辦法主張未能一致是以十六日又經東海召集各督爲再度之熟商内容一爲新舊國會問題一爲維持財政收束軍隊問題（擬借美積二千萬元爲務備之費用）一爲内閣問題其結果如何尚未明悉聞各督軍中對撤回前敵戰線各軍隊尚有商榷之處内閣總理已議定提出錢能訓以王揖唐爲内務總長靳雲鵬爲陸軍總長周自齊爲財政總長明後日卽可提交國會 
　　惟據另一消息則謂前日公府會宴時東海卽席舉杯爲各疆吏餞行並促早日回省前晚公府庶務司復承令置備本京土産數事分贈各疆吏以壯行色昨日（十六日）公府並無宴會亦未有會議聞各督以决定各案係應時勢之要求均宜趕卽一致進行而各省籌辦慶祝協商國戰勝典禮尤爲目前急務故十五日大會散後大有席不暇暖之勢將於日内連袂出京各回本省惟曹錕經政府挽其留京數日商洽要政而贛督陳光遠亦有暫不出京之說至倪嗣冲則因省長黄家傑病故本省軍民事務亟待主持决定卽日先行返蚌 
　　中央會議業已閉幕各疆吏卽將先後回省對於時局問題悉聽中央主持至軍政財政各問題關係地方善後故决定由各省區派員參加以便通盤籌畫俟各疆吏回任後卽派財政軍政委員來京接洽至各督回省後應先籌辦各事政府業與商定大略如下（一）回任後先將地方秩序妥爲維持以防和局開議時發生匪患（一）應速籌備收束軍隊着手進行辦法（一）將淸鄉方法預陳政府以備施行善後事項時有所依據 
　　據中央政聞社消息前日公府聯席會議會散之際東海曾語各督關於解决時局詳細辦法請與芝泉共同接洽是以昨早（十六）十時許各督復齊赴府學胡同與合肥討論時局解决辦法合肥卽在邸中備筵延讌席間於退兵命令及前方軍隊如何撤退與現有軍事省分之關係皆詳細討論商定後各督始散所有商定情形聞卽呈報政府 
[罷戰令下後撤防問題]  
　　罷戰撤兵命令昨日已下昨晚所得消息有言各督將卽回省者有言一時不出京者嗣得公府方面消息日内各督將續議撤兵方法因此項問題極爲繁複重大必須審愼進行大約須一星期左右方可議妥其無關係之數省或先行出京 
　　據某機關消息關於湘南贛南閩南鄂西北軍撤退一部問題業經參陸處議定辦法以三分之一爲限北軍撤退後南軍亦須分别撤退以表方求和之誠意此項撤兵電令昨日業已發出 
　　南北各省一律裁汰兵隊已見明令聞東海昨日特召錢幹丞曹仲珊關於裁兵計劃詳爲籌議程序分爲四期（一）先裁輸送隊（二）次裁補充隊（三）再裁新擴充之兵隊（四）回復民國六年度預算之數有預定兩月内辦妥之說 
[南京將成時局中心點]  
　　和平會議有在寗說 
　　日來外間關於南北會議地點或謂在寗或謂在滬併有張作霖主持在津之說茲聞此項會議地點政府近日體察各方面之情勢仍將决定在南京舉行蘇督現已着手組織一切證以近日某某要人之赴寗或者此說爲不誣也 
　　昨日國務會議議决關於南北和平問題一切大體均經確定隨卽由院秘書起稿致南京李蘇督電云歐戰旣經解决國内和平不容再緩現在南方已有覺悟對於政府頗以誠意相見中央業經議决卽日宣布罷戰息兵雙方組織和平會議所有具體辦法已由法律顧問施愚面陳請從速進行 
　　據某方面消息南方數省爲謀和問題日前各派代表齊集南京將開預備會以爲南北和平會議之準備蓋此次議和問題實以南京爲權紐而以李蘇督爲舌人原爲一種預定辦法日下中央會議已畢罷戰命令已下南北議和卽可着手頃聞施愚已奉政府命令於前夜抵甯今日（十六）在南京督軍署内開大會議其議案一爲事實問題（卽地盤與軍費問題）南方主五省之外加增閩贛兩省並要求政府賠補軍費此一問題與政府所定四綱頗有違異一爲法律問題（卽國會問題）南方主張非解散新國會不足以貫澈兩年來護法之目的此案在北方反對甚烈不易辦到聞施愚帶去法制局之名手不少蓋早已預備一場法律戰也今日開議之後尚須討論數日各代表電准各要人後再行集合統一意見由李督轉逹政府然後是否可和卽可定局並聞此次會議旣由李秀山執其牛耳李督决定在今日開議時先有一種表示意見電報拍致全國以示表白之意至於會期大約爲十日或一星期而此一時間政府卽可靜候回音各督軍亦可各返本省預備一切矣 
　　又據外人消息現由某方面所聞謂北方之希望决定以南京爲妥協會議地點南方則希望在上海至派使問題北方任命從來有關係之李督軍爲正使别由中央派遣副使隨員自不待言南方近來形勢似擬以唐紹儀氏爲委員 
[組閣問題與閣議]  
内閣問題醖釀已久據政界消息錢内閣同意案日内或將提出惟因閣員尚未完全决定故當局關於提案手續已定分案提交同意在各方面多數意思以爲閣員同意案旣决定分起提出須於總理同意案提出之前將閣員名單先爲確定以免外間之疑慮俾易得國會之通過又聞此次錢内閣之組織除陸軍已定靳翼卿内務財政兩席尚未决定外大致均仍其舊毫無更動從前内務總長本有邀周樹模擔任之議其原因則以錢氏擬自兼財政不便再兼内務故内務一席讓之周樹模昨日錢氏又有不兼財政之說以是周之内務因又變更前日督軍會議散後東海特留錢幹丞曹仲珊陸子欣在府密談請錢出組正式内閣并商曹氏曹謂各督贊成於先必無問題聞安福一方面經王揖唐之疏通表面上已不反對故新内閣之實現當卽在目前矣外交總長陸徵祥奉派爲歐戰和議代表現已準備啓程其外長任務昨日閣議中以未便遽易生手决定以次長陳籙代理日内卽有明令發表 
　　前日公府大會議决定下令退兵散會之後卽將命令繕就改退兵爲撤防其命令係吳笈蓀郭則澐同起草當夕擬好呈由錢代理删飾昨日（十六）國務議卽首先將撤防命令提出討論各閣員一致無異議各自簽名後卽呈公府蓋印發表此案議後尚有關係之兩三種重要議案（甲）收束軍隊問題昨日討論時間甚長某總長建議以吳佩孚師長宜卽簡爲湘省軍務會辦其餘閩川陜魯各簡剿匪司令一人以位置暫難撤退之各軍長討論結果均以撤防手續甚難吳佩孚未必聽調而各師長亦甚難調動位置尚無辦法歸之下次閣議再議（乙）拍致李蘇督要電案電文甚長卽由國務院拍發報告撤防已經下令請卽速轉西南各方面人物速派代表赴甯開議以便實行媾和（丙）崇文門稅務監督簡人問題討論結果决定以劉鶴慶繼任監督卽日發表議畢遂散會 
[外交部致賀比國說帖]  
　　慶祝遷回舊都 
　　外交部致函京外各機關云查比國政府近以迭報戰捷整備遷回比京我國與比國交誼敦篤且同在協商團體之内對於比政府之遷回自應表示賀忱茲由本部備具說帖先行函送察閱俟比政府遷回有期再由本部函請查照辦理說帖如左查近日比軍迭獲勝仗克復地方其政府遷回比京領土完全恢復定在指日之間我國與比國交誼素篤屆時自應特表賀忱茲由本部預擬辦法兩條開列於左第一條致賀辦法（甲）由外交部謹擬國電呈奉大總統閱定拍發致賀（乙）大總統派員赴駐京比使館表示賀忱（丙）國務總理派員赴駐京比館致賀外交總長親赴比館致賀（丁）凡設有比國領事館地方之長官派員赴領館致賀交涉員親赴領館致賀第二條懸旗祝賀辦法（甲）京内各機關門首應一律交叉中比兩國國旗屆時由外交部通知辦理中比兩國國旗由各機關先期自行備妥（乙）京外各省凡駐有比國領事地方之各機關應一律懸旗誌賀屆時由外交部電逹辦理（丙）京内各商行號應一律升掛本國國旗屆時由警察廳飭知仍由外交部通知内務部轉飭辦理（丁）北京天津上海三處大報館由内務部轉飭先期將此次比國因守法得禍頌揚贊美並述中比兩國交誼之敦篤著爲論說以便屆時刋登（戊）北京中比友誼會屆時預備開會慶祝 
[我國與歐戰媾和會]  
　　提案之醖釀 
　　陸外長代表赴歐行期須改在下月之初（一說準下）星期放洋）聞外交部昨日電令駐英公使施肇基駐法公使胡維德令於陸外長未到歐洲以前以委員資格（陸外長爲委員長）參與歡洲議和預備會關於和議進行隨時報告政府 
　　新國會議員昨提議請資政府於派員列廳歐洲平和會時提出撤回領事裁判權案云歐戰越數載人類遭此慘刦不可以恒河沙計協約國不惜犧牲種種必以獲得戰爭最後之勝利爲止其目的果何在乎爲德奥兩國破壞世界之公道自由也我國亦爲德奥兩國破壞世界公道自由而加入協約國不惜犧牲種種以與協約國相提携今果如協約國素願以獲得最後之勝利矣則凡所以不公道自由者此後當不復容於世界也領事裁判權者世界一種最不公道之特例實卽文明國對待野蠻國一種最不自由之裁判也日本未維新以前曾有領事裁判權存在於國内自改良政治後節經各國撤回土耳其雖亦曾受領事裁判權之裁制迄今已成明日黄花不可復睹蓋一國之政治進於文明他國卽不能有妨害其國主權之行使如他國人在一國内犯罪不受其國法律之制裁在未開化之野蠻國不能與文明國法律相等恐不利益於犯罪人或須藉領事裁判權之保障否則設置領事裁判權妨害其國主權之行使徒表示對待與國之不公道自由而已與自國毫無實益也浸假他國亦以領事裁判權而設置於自國吾恐國人將感不公道不自由之苦痛提出堂堂正正之抗議書焉己所不欲勿施於人歐美先進國當早有爲我國領事裁判權之不適於公例而私議撤回也特我國未曾與之力爭所以因循設置耳况自屬地主義風行於大陸而屬人主義卽須廢棄於二十世紀世界史中日本土耳其撤回領事裁判權其明證也乃者維持公道自由之歐戰告終矣平和會議將次開幕矣我國派遣委員列席於平和會議又近在目前矣此種不公道自由之領事裁判權在我國刷新政治以來不復有存留之餘地應請政府於派員列席平和會議時提請撤回想協約國旣以維持公道自由爲目標對於此廢棄不公道不自由之請求當無有起而非難也謹依院法提出請求大會公决提出者杜棣華連署者童能藩等三十餘人 
　　又據日人消息德國屈服關於媾和問題中國已特派使節中國政府對於德國一切要求當有提議當局有見於此因與各要人有種種之研究今聞其大綱如左一津浦鐵路北部一切契約應爲取消完全歸中國政府所有二調查德國借欵之實質對於有半官的性質者應爲適當之處置三曾押收之德國船舶完全没收四調查關於德人之私有財産以上各項雖未完全確定然大體上已照前記之順序漸次極力研究至遲必在今年中預定議一成案 
[國際研究社之新演講]  
　　和平大同盟問題 
　　國際研究社所組織之歐戰演講會於上星期五下午四點在靑年會邀法律顧問德尼恩博士演講和平大同盟現由葉君景莘譯其大意如下斯戰爲亘古未有之戰爭和平建設當爲一勞永逸之計亦將爲亘古未有之事業美國總統最初卽謂希望戰後國際之組織足以維持世界之和平國際大同盟實將爲斯戰最善之結果今後國際大同盟若何組織可以威爾遜總統之歷次演說中窺見其必要條件有數端如下（一）此同盟必須議和時組織之不能待之議和以後因議和條件卽有賴於大同盟之保障者也（二）必須保障大小各國之政治獨立土地完全（三）當有國際裁判機關大致法律問題應有一國際法庭裁判之政治問題之不能以法律解决者當有調停之機關處理之（四）國際大同盟之判决各國皆須服從不服則合國際之力强迫之（五）不服從國際大同盟之命令者亦可以禁止通商之方法迫使服從（六）戰後不得再有經濟之戰爭當德國未敗時或可以經濟戰爭恐嚇之今德國已降伏無取乎此矣（七）在國際大同盟範圍之中不得另有他種條約以防與大同盟衝突（八）不得有秘密條約凡歷來所有條約皆須公布此層甚易辦到祗須聲明凡不宣布國際大同盟會之條約皆作爲無效密約卽不能存在（九）組織此大同盟者必須爲自由之國家無論君主民主必須實行民治者因專制之政府斷不可信任也并聞下星期五將延請美國使館陸軍參贊演講美國之參戰屆時必有一番閎論也 
[鮑宗漢對江寬案質問]  
　　新國會提出質問案云爲質問事楚材兵輪撞沉招商局江寬商輪一案生命財物盡付江流言者傷心聞者酸鼻該局及被難人民呈請政府償卹未蒙兪允由海軍部組織審判訊理此案現時尚未訊結是非曲直雖應靜候法庭審判然本員等對於此案竊抱種種懷疑之點有不能已於言者輪舟行駛以領港爲耳目斷無可以不用領港貿然行駛之理茲經本員調查楚材撞沉江寬當時船上並無領港其肇禍也固宜况楚泰楚材同屬湖北練艦何以楚泰有領港而楚材獨無領港此質問者一艦長爲一艦之主腦全船之命脈繫焉故凡充問者一艦長爲一艦之主腦全船之命脈繫焉故凡充艦長者必須由學堂出身富有行航知識者方可充任楚材艦長趙進銳係由何處學堂出身此質問者二楚材雖隸屬海軍應由海軍審判然原告江寬係屬商輪似非海軍範圍所及何以由海軍部組織審判以海軍部員承充審判長終不免有偏袒之嫌疑無怪該局股東咸抱公憤嘖有煩言此質問者三歐美各國對於國内航業或助年金或許專利咸採保護主義今中國航業不振僅剩區區之一招商局猶如碩果晨星方保護之不暇豈可從而摧折之究　我政府對於航業是否採保護主義抑採摧折主義此質問者四謹依法提出質問書請政府於一星期内明晰答覆提出者鮑宗漢連署者洪玉麟等二十餘人 
[京華短簡]  
　　財政會議財政部將開財政一議其會議要案聞分中央地方兩項在地方財政可擬擴張稅源及收束地方解欵二事在中央方面則擬討論維持辦法目下各省代表已抵京者有直魯豫鄂奉吉黑晋等省將來開會時財政部司長一律列席農商交通稅務鹽務兩處均派員列席其地點則在財政部下星期内一准開會勝德紀念碑昨早十時中法聯合會公舉代表鐸爾孟李石曾晋謁錢幹丞總理請以格林德碑拆下之石架及石塊原物改在中央公園建設一鉅大之紀念碑坊以爲協商各國征服德國武力之表彰碑上列陳參加戰事之九協商國國徽並用中法二國文字表明原委錢總理深表贊成允卽轉飭警廳將拆卸之石碑移置中央公園擇地興工建築該會並已定於下月一號舉行起工式請錢總理以下諸閣員及法公使以外諸公使親臨執行 
　　張勳財産發還張勳自奉令特赦後其因復辟所没收之財産久有發還之說昨據政界消息政府確已允子發還國務院業將發還張勳財産之咨文擬妥日内卽將知照江西督軍飭屬辦理 
　　段合肥與參戰軍叚合肥所練之參戰軍近因歐戰解决南北和平故有改爲國防軍之議昨合肥對於軍官教導團有極長之演說大旨則鼓勵此軍期望將來爲全國之模範駕乎從前湘軍淮軍之上現擬於一星期内派軍官教導團各幫教前赴直魯各省開始徵兵决定於三個月内成立三師其第一師師長爲典同豐卽駐北苑第二師爲陳文運駐正定第三師爲馬良駐山東德州 
[西比利亞之攘奪行爲]  
　　上海日報赤塔通訊云世界鐵路之混亂殆莫過於東淸鐵路矣所載貨物往往不知去向據第三師團長大庭中將云前由長春運去松板三百塊運到者僅有一半其餘杳無下落至於食品之被竊手段尤爲敏捷近由哈爾賓運出洋麫因貨本不敷裝入敞車一般俄國鼠竊眈眈埀涎然停車地有步哨嚴守無從下手若輩忽設一計擇車所經行之路旁打極堅固之木樁於地面樁上縛以堅韌之長索索端縛有利鈎貨車過時投鈎入車鈎着麫袋卽由車中拉出每輛車輙被鈎去二三袋某日日本軍行至齊齊哈爾之附近突有俄暴徒數名闖入將校車中攫其火鑪以去對於兵車尚敢如此晋通之客車可知矣又有軍用車由拜喀爾運炊具赴滿洲里日兵三名監守之行至某站突來俄暴徒五十餘人盡劫其炊具以去此地俄人殆有盜癖其爲盜者大率家有子女有相當之資産者也昨夜忽聞槍聲數發乃俄盜闖入華商店舖云 
　　滿洲里西伯利亞通信云海參崴商人王子恒等九家商號集有大宗貨物擬運往伊爾古斯克出賣曾在崴埠託由赤哈軍官保險拉運掛同軍車隨行先納保險費俄洋十三萬餘元行抵滿洲里商埠而赤哈軍官忽變卦謂該商人以軍車拉運商貨不法遂將所運貨物强行拍賣與俄商得羗洋三十萬元并將該商人扣壓謂須照貨價加倍處罰事爲警備司令車慶雲所聞卽派駐滿交涉專員何如銘與赤哈軍司令蓋達列茲交涉一面通知同駐滿站協約各軍司令宣布赤哈軍不名譽之行爲并令滿站警察將所有貨物嚴行監守蓋逹列茲仍前强硬置之不理車司令又派參謀孟平前往理論赤哈軍忽於十月二十夜間派兵將貨物搶運上車意欲裝往他埠出售軍司令急派兵將該貨車包圍堅不放行蓋達列茲始允將貨物盡數交還車司令乃招集商會會董多人當面點騐貨物并令商人王子恒等親將貨物全數領去 
[廣東近訊]  
[譚浩明返桂]  
　　湘粤桂聯軍總司令譚浩明已於十一月七日行抵梧州文武官紳俱往歡迎譚司令略爲停留卽溯流西上取道潯州以達南寗約計九日當可抵邕聞譚司令近在龍州原籍建築祖祠一所將届落成此次回桂擬順道遄返龍州舉行崇陞典禮再赴前敵又一訪函云譚氏由桂起行來梧於六號抵平樂停船惟譚氏抵平樂時適遇六號巡輪吳佩孚代表余道南到平樂譚氏遂差弁往該輪請余氏詢問該代表抵粤之情形並調和經過之眞相又請該代表返湘對吳氏代述其行蹤謂此次返粤原因一則親晤武鳴詳述與吳氏聯絡之始末二則請示以後之進退三則籌備再戰時之軍備一俟商妥卽行返湘云云譚與余氏談畢後卽開船赴梧梧州各界得此電訊擬俟譚氏到時卽假廣西銀行爲歡迎場已預備一切而署藤縣知事陳智昌亦由藤來梧寓居西江酒店預備迎接譚帥矣 
[藍天蔚抵汕]  
　　日前軍政府特派藍天蔚赴閩慰勞軍隊聞藍奉命後卽率同參謀長黄其楨及隨員方楚白張雨三林炳甫馮啟明許華中等於本月舊曆初一日乘輪抵汕是日汕頭軍政各界均派代表赴馬頭歡迎情形極爲熱閙藍抵埔後隨在隂巷暫設行署以資辦公並先派黄其楨張雨三馳赴漳州陳總司令行營將軍府頒發之福建宣撫使印信送呈陳氏啓用藍則俟在汕公畢然後入閩 
[徐謙主設大理院]  
　　司法部長徐謙受事以來對於部務積極進行除已將護法各省司法行政重加整頓 
 
 
 

Page 7

 
 
并先將粤省司法制度實行改良外又以軍政府現轄各省尚無最高訴訟機關殊不能盡保護人權之力因有籌設大理院之舉已於日前擬定草案提交政務會議議决茲錄其通電如下瀘州探投唐行營唐總裁武鳴陸總裁貴陽劉督軍高等審檢廳長成都熊督軍高等審檢廳長雲南劉代督軍由代省長高等審檢廳長南甯譚督軍桂林陳省長高等審檢廳長永州譚督軍廣州參衆議院莫督軍翟省長高等審檢廳長均鑒十月二十五日第二十一次政務會議徐司法部長提議凡四條（一）司法獨立司法官專歸司法部監督（一）司法官任免由軍政府行之（一）司法收入專供司法經費之用由司法部統一支配之（一）籌設大理院當經會議議决通過在案除咨復外合特電聞政務會議歌印 
[章太炎致疑唐少川]  
　　章太炎致西南電云廣州參衆兩院軍政府諸公同鑒唐少川乘安藝丸前來據京津滬各方面確耗北京欲利用唐公成其正選東海之謀而以首輔餌之唐公天性骾直不爲利回或不至受其籠絡然遲回數月不就總裁人心不能不疑其規避諸公應一致促其來粤就職不得逗留毋使北派乘間淆惑是非致唐公淸白之身不幸而遭蠅玷民國幸甚章炳麟白　 
[雲南之交通新計劃]  
　　東方新聞社得雲南府通信云滇省當局現擬在全省開築良好之道路以期發展本省之交通并使與外界得較密之聯絡其建築圖樣正在籌畫中共分大路三條第一條長六百英里從雲南府起經過黑龍及鹽并而逹騰越第二條長七百三十英里經朱鎭達貴州省之南龍縣直入廣西省之西龍及百色第三條長二百十三英里從南龍縣起至貴州省城貴陽爲止預計此等道路造價需墨幣二千萬元其中四百萬元將取諸滇省鐵路局及特别地方稅其餘則於路工進行之際募欵補充一俟圖樣製竣卽將開始興築 
[湘省會主設公民大會]  
　　湘省人士以苦於兵禍極意希望和平故其對於和平之運動較他省爲尤力前旣有唐蟒李達璋等發起湘民和平請願會茲省議會亦爲此召集駐省各議員於昨十一日下午特開會議討論和平進行之方法當經一致表决由該會聯合省教育會長沙總商會和平請願會各團體通電全國組織一公民大會籲懇南北兩方各要人從速言和以蘇民困目下正由該會分派議員與各團體接洽並已擬定電稿交各團體閱看俟得同意後卽行拍發 
[湘省金融紊亂之由來]  
　　湘省自張督將銅元價格提高後市面卽異常蕭瑟各種商業因此停貿者所在皆是而當此之際省會警廳長佟國安尚於日昨通令各警署飭傳知各行商務於十一月以内一體遵照前次所頒管理營業規則前往該廳繳納營業捐領取執照並謂如屆期　函不繳欵領照者定當傳罰云云今日官吏之不卹商艱於此可見長沙總商會前以錢荒之故致釀成米荒鹽荒風潮省垣幾因此發生　故遂與督軍籌商由官商各籌現欵二十萬元以資救濟商會所籌之欵並决定設立東南西北四區米鹽零賣廠各一處准小民以爛票購買米鹽業經布告約日開辦在案旋以二十萬元之現欵頗難籌出又有停止進行之意終以布告已出無可挽回祗得極力籌集頃聞米鹽零賣已决定於十三日實行並定米價每升錢五百文鹽價每觔錢一千八百文湘省金融紊亂至今日已逹極端官廳措置之不得其宜記者已詳言之矣茲有署名湘省一份子者投函此間各報館謂今日金融之紊亂物價之奇昂皆由於錢商操縱之故所言多屬實情亟錄如下湖南紙幣價值低落流通阻滯現已釀成市面恐慌其遠因固由於政府之濫發近因則錢商之把持操縱亦實爲罪魁有知其内幕者謂彼輩於前一二月鳩集資本漢紋十餘萬兩將湘省銀票收囤凡各店向之貸欵者每千兩月息須二百兩以上尚且多方揹勒錢價則抑之使賤錢票則挑剔阻難以是各店受其盤剥者自難於吃虧不得不嫁之於物價錢票之稍爲陳舊者旣不能還錢商欠欵門上亦遂不敢接受由是相激相盪而恐慌之象以成聞其操縱之法銀票之寛者不收以如此則範圍狹可一網打盡其抬高息率也當初放欵時分派多人至各店問其要銀票與否各店以需要銀票多故用錢店銀票亦多不爲注意至比期將屆彼輩乃掯勒倍至或且裝做自己需用銀票向同行以重息買進由是每半月每千兩息銀前已低至二十餘兩者忽而三十四十未幾卽至一百今則已至一百二十兩矣此項舖子湘省謂爲外行舖外行舖設非與錢商做往來則難於周轉今錢商施以此種手叚豈特金融被其擾亂卽彼外行舖亦豈易於支持譬如外行舖有資本銀一萬兩在錢商手中借入五萬兩以現在情形米鹽油煤旣難再行加價而錢商之盤剥日進不已除去别項損失不計祇要付淸一月息金其資本已可罄盡聞已有人上書政府請其設法取締並主張以湖南銀行所有財産爲擔保由總淸理處或總商會發行躉銀票每日派人至錢業公會以躉銀票兌收錢票錢票隨收隨繳隨繳隨燬以去其操縱之根俾錢價不致再低物價不致再高而躉銀票存在錢商手中與公債票髣髴相似由政府根據銀行財産設法收回則錢商旣不致吃虧市面亦不致牽動此策是否實行尚在政府斟酌中至其請取締錢商實今日紙幣治標策中最扼要之圖蓋不如此則任其操縱勢將無所不至如截角打孔之票原指裁去半角及打去一百枚字樣之孔今彼輩挑剔凡角有微缺及簽有插簽眼者亦皆不肯收受又如督軍示諭以十五串換銅元一串之票係指爛票而言今彼輩於未爛者亦照此價値所以近日物價飛漲卽受此項影響也蓋每十五串錢票換銅元一串而銅元一串再加四百六十文方可換洋銀一元照此計算是每洋銀一元約合錢票二十一二串之譜商人抱定此　　向値洋銀一元之物非到二十一二串地步不肯出賣如此則物價又何怪甚飛漲耶 
[漢口祝勝之狀况]  
　　駐漢各國領事團以歐戰爲千古未有之痛慘和平爲世界莫大之幸福今旣獲最後勝利自應共表歡忱遂於十四號約集英法俄日諸領事開慶祝大會置備西餐大開筵宴彼此觥籌交錯頗極一時之盛法巡警廳長柯山氏定十三十四兩日在該租界做提燈大會徧地紅燈綠燄游行街巷者往來如織特别區安利英牛皮雜貨行於十四日向電燈公司定五彩電燈在該行内外及上下街心安裝齊全並滿紥新鮮花綵置備酒席施放烟火鞭砲自傍晚六句鐘起至晚間八句鐘止 
　　駐漢各國兵船准於十四日慶祝協商國勝利所有停泊鮎魚套口之楚泰等軍艦亦奉軍署　知均於十四日一律升旗慶賀 
　　江漢關吳監督同財政何廳長擬於本月十六日上午十二鐘至下午一鐘半在江漢關監督公署開協約國歐戰勝利大會接待中外來賓江漢關稅務司安君則於接到北京稅務司來電後卽出佈告云照得歐戰勝利本關定於本月十六日上午早九點鐘開關十一點鐘封關放假半日以伸祝賀除傳諭洋商遵照外爲此佈仰華商人等一體知悉 
　　江漢關兼交涉員吳仲賢以此次歐戰之平復實各協約國共有之榮施特於十三日上午十句鐘親往各領事署道賀英俄法日各領事亦於十四日上午齊詣江漢關署致慶各學校遵部電一律放假三日懸燈慶祝 
[南京快信]  
　　聞和平會議已確定在甯舉行惟西南方面尚爭在滬林紹斐關冕鈞均於前日抵甯住華洋旅館連日與李督磋商和議聞已有具體辦法李督昨在署設宴祖餞准今日（十八）晚車赴滬轉輪赴粤接洽 
　　施愚啣閣命來甯與李督有所接洽住軍署西花園 
　　章行嚴前日由滬來甯准今午轉津浦車北上 
　　歐戰協濟會南京籌欵部尚在積極進行聞總數將近二十五萬元 
　　十八日下午一時省議會開談話會錢議長主席决定對於歐戰協濟會本會議員每人捐三十元由會中墊付三年扣還合以職員捐助共得五千元繼開各項審查會至六時而畢 
　　贛督陳光遠鄂督王占元日内卽由津浦車來甯李督已預備歡迎 
　　南昌來電十三團體合組和平期成分會效日成立 
　　南京和平期成會本定十八日開成立大會因各職員爲歐戰協濟會籌欵異常忙碌改二十日開談話會後再定大會日期 
[杭州快信]  
　　在省軍政各界發起星期會重要人物除軍民兩長外大半列席近來加入頗衆聞該會純屬酬酢性質並無政治關係 
　　楊督軍奉中央停戰令後擬召集上級軍官訂期協議撤防善後事宜 
　　日昨省議會開會議員阮性存主張調停選票疑 
　　議長疑有他意出席後在休息室大起爭執經人勸散續選審議長等又將停頓 
　　此間省議員秦炳漢等聯合商學各界顧松慶經亨頤等組設和平期成會已刷印傳單五千張分佈各機關查照會址尚待决定 
　　錢業會館昨開會議公認捐助歐戰協濟費一千元絲綢各業今明亦各開會勸募 
　　錢江改行輪渡案經省議員質問後已得省長咨復本月十日經局長張鴻在美國尤能廠造就機器業已連滬裝製配件及延雇工師等手續以最速限度計之須八年一月間準可成立 
　　餘姚公盛鹽厫上月雇船戸丁大成裝運鹽斤在下蓋山地方觸石沉没損失頗鉅經袁運使令飭東江場提訊追賠現已决定按毛鹽短少例每擔賠繳兩元已呈報鹽政署查照 
地方通信 
[松江縣署召集大會議]  
　　縣署爲籌補捕螟費用及募集協濟捐欵事於十八日致函紳商學各界云現奉訓令各縣捕螟經費有動用地方附稅者有動用積穀經費者捕螟所以救荒移緩就急原無不可惟動用若干仍須另籌補足如地方公欵無可指撥應卽帶征歸墊以免穀欵空虛令仰遵照妥議復奪等因查本年楓涇等八市鄉收賣螟孽其支用洋二千七百元均於縣附稅備荒項下動支現在應否籌補以期有備無　亟應公同妥議以憑呈復又奉省署電協　　　　係國際凡屬官紳南學同有捐助勸募之義務　本署於十一月二十一日午後一時邀集紳商學界公　會議籌補捕螟費用並籌募協濟捐欵特專函奉约云 
[蘇州規復粥廠]  
　　蘇城豐備義倉穀米存儲爲數甚多前淸每届冬令由該倉設局施粥以濟貧民光復後經理易人施粥一事卽行停辦現悉本縣省議員孔昭晉等以該項善舉所費公欵無幾而贫苦小民受惠實匪淺鮮特於前日函請吳縣温知事轉飭該會倉董於本届冬令仍照前淸分爲東南西北中五路設立粥廠惠濟貧民 
[警所長被控撤任]  
　　蘇城陸墓鄉警察分所長查石齡到任已逾一載近因拘押鄉民陳培義一案被人告發當經温東坡知事派員查實於昨日令行撤差遞遣分所長缺另委警察畢業生吳道洪充任 
[改選機業董事]  
　　機業　　公所董事王士銓被撤後至今懸額未定十七日下午三時該公所召集各機戸正式投票選舉幷先期呈請警察廳吳縣公署派員蒞場監視張一灃得四百二十票當選爲靈事業已分呈道縣各公署批准備案矣 
[督促議覆海塘]  
　　江南水利局近奉省長訓令略謂前據該局呈報江南各邑海塘險要情形請於預算案内編列專欵經令據該道尹會同該總辦切實履勘復同前情嗣准内務部咨送河務會議該局提議原案及蘇省寳山同鄉京官請撥經費公函到署又經訓令該局會同詳加籌議妥具辦法各在案現在日久尚未據復殊屬遲延仰卽遵照節次令飭尅日會同議復以憑核辦 
[整頓看守所]  
　　吳縣公署看守所所長吳鵬章接任後嚴查弊端並將前任謝所長所定管理規則酌加更改諸事從嚴各所丁不服羣起閧閙吳所長一時難以壓服當卽禀明温知事親傳所丁長及所丁等嚴加審訊後卽將第一所丁長嚴長淸第二所丁長陸堃第五所丁長張福三名斥革分别另派接充其餘各所丁均暫留試辦如再有違抗玩忽卽行革辦 
[鎭江歐戰勝利之大慶祝]  
　　十八日鎭郡協約國官商舉行公共慶祝大會足日上午九時鎭城文武各官咸詣英領事署道賀午後一時駐鎭陸軍第七十五團兼要塞司令張辛朔君柬邀英領事稅務司天主堂司鐸美國各教堂西教士曁工部局海關辦事各西員各洋行大班等計數十人齊至城内司令部開慶祝大會張司令親致賀詞並備西餐招待軍政警各機關首領均着大禮服列席合撮一影紀念旣而張司令傳集所部各營官兵在南門外大營操場内舉行閱兵式天主耶穌各教堂均舉行祈禱大會租界各洋行華商各店舖門前俱交叉國旗遍懸各種燈彩火樹銀花眼目爲之一新鎭江關英領事署稅務司公館英工部局交涉公署太古公司美孚洋行亞細亞怡和等行滿懸五色彩燈燃放燄火爆竹連續有二時之久城内外各商店各衙署局所亦懸旗結綵加點電燈並嵌以慶賀戰勝字樣異常美觀鎭江商團及各學校均於晚間舉行提燈會游行各處沿途高唱國歌觀者以拍掌歡迎之滬寗車站及停泊江中各軍艦各砲台均升旗全減歡聲震動誠未有盛况也 
[揚州募集捐欵]  
　　歐戰協濟會事省會各埠相繼籌欵淮運使亦奉監務署電知當召集各官紳在署集議四岸運商（鄂湘西）皖）認二萬元其塲食商及塲官等共認一萬一千餘元已由張司長彚解江蘇財政廳並於十七日晚電逹鹽務署 
[新運使蒞揚]  
　　新任兩淮鹽運使段谷香氏業乘緝私剿統領派往迎接之江靖官輪於十七日下午四時抵揚卽由署員導入振揚電燈公司小憇所有在城外迎迓之各官商均投刺謁見叚運使休息片時卽乘輿由緝私馬步軍隊擁護入塲運局行轅定於十九日任事 
[嘉興水警廳長蒞禾檢閱]  
　　水警廳長徐則恂日昨由省蒞禾檢閱營警當由水警兪區長至站迎迓卽在水警署内稍事休息後至南營新操場内檢閱水警十九日赴嘉善平湖等處檢閱 
[米價最近市情]  
　　嘉興各米行今歲營業不甚發達因秋收歉薄銀根奇緊之故現各處米商有來嘉採辦者故米價稍漲一二角計糙粳每石四元五角白粳每石五元七角糙尖四元一角白尖五元糙元五元五角白元六元三角食米仍售六元 
[寧波慶賀歐戰勝利會]  
　　寗波戒嚴司令部於十六日上午十時半開慶賀協約國完全勝利茶話會司令部大門二門均紥松柏懸掛燈彩大堂口紥彩牌樓一座兩行菊花堂内陳設酒點水果各機關人員先時到場官廳有道尹監督團長警廳長檢察廳長鄞縣知事等學界有第四中學校長商業校長勸學所長第一高小校長等紳界有林朶峯馮止凡林子鶴李松侯等商界有商會會長中銀行長寗紹公司經理等外賓旣至先入休憇室略坐振鈴入席奏軍樂樂止由會稽道尹代表鄞縣教育科長劉亭孫君報告開會宗旨後道尹曁各官長致賀詞英領事稅務司美教士勵建侯林蔾叔瑞甫汪訂笙君相繼演說畢來賓茶會又奏軍樂高呼萬歲旋退入休憇室散會時已一句鐘矣到會人數約二百餘人蒞會西賓有英領事布理那稅務司克雷摩天主堂趙主教英三一書院斐迪學堂基督徒公會美長老公會浸禮公會華美醫院各教士英商太古愛得文亞細亞華禮士英美烟公司俄期匹特麥堪遜昌洋行遜愛飛美商美孚阿特司理特法商永興滿歌等云 
[杭州又是延會之省議會]  
　　十八日下午一時省議會開會簽到者一百二十三人出席一百零二人周議長主席首由阮性存發言謂姜君會明當選副議長票紙因有疑義已經訴訟此事與本會名譽大有關係本席意見由法庭解决不獨議會名譽掃地卽全體同人個人名譽亦有妨碍不如請議長將姜君當選票宣告大衆今日本席係到會看票並非到會投票因姜副議長選票舞弊問題不論眞假長此因循遷延精神上殊多痛苦此係法律上爭點未能以情面論否則爭執不休徒壞議會各譽阻止選舉進行其如人民之付托官廳之信仰何况六十天會期現在已經過去三十天若不設法解决非特議事會不能開會卽選舉會亦難告終胡炳旒云副議長當選票發生疑義能否將票紙與大衆閱　係屬議長特權不能因議員請求毅然從事本席意見解决此事方法須分兩種一以法律解决或由官廳裁决一以内部解决則由多數議員意見取决請議長將此兩種理由付大會議决阮君又云胡議員所言雖是但從第一說辦理不免又有窒碍本會名譽之處王爰斯云旣要看票必須取决多數議員意見而且看票不能一百五十人人人可看因人多主張紛雜本席主張擬限十人鄭凝云本會係立法機關此事當然由法律解决無論如何不能因少數人之主張内部解决何紹韓云今日係選舉會何以不舉行選舉而討論議事請議長勸止各議員發言令連記檢點在席人數實行選舉周書陳鍾祺先後發言謂諸君意見分歧一時决難議决請議長改開談話會其時各議員已魚貫離席秩序大亂遂由議長搖鈴散會時十句三十分矣散會後各議員均負氣出議場入休息室不料阮性存先走一步周議長跟蹤而至趨步上前將阮議員襟袖拉住聲言謂汝今日議場要求看票係有意尋釁想係議長目的不達故意喧閙議場本日到會議員適逢滿足法定人數汝可謂居心破壞選舉言次意將用武許祖謙祝紹箕竭力排解秦炳漢勸阮君暫時回寓阮謂不能禁我發言堅不允從旋由多數議員將阮君勸送出會台籍議員遂各散去 
[南會集議協濟歐戰]  
　　十七日下午杭總商會爲歐戰協濟事開會集議籌募辦法錢綢絲布銀行典當等各對領袖之到會者四十餘人由副會長金潤泉君主席報告開會宗旨宣讀中國歐戰協濟會直隷籌欵部節次來電並剴切陳詞務必籌募巨欵以表慈愛各業領袖僉以我國旣經參戰本有應盡之義務矧歐戰告終商業前途正多希望自應勉盡棉薄以襄盛舉惟若何籌募今日各業尚未到齊不如各就各業會議認捐欵項繳由本會彚集成數轉解未與會之各業由會具函通知限日認捐報告大衆贊同遂散會 
[濟南協濟戰之籌捐]  
　　鹽運使財政廳烟酒公賣局各機關自奉財政部電令籌募協濟歐戰捐欵咸以時期迫促連日與駐美濟領事接洽一切並約同官紳商學各界分頭辦理其籌募方法人數惟求其多捐欵不拘多少隨意樂輸以期集腋成裘勉盡應有義務已將此辦理情形會電中央一俟集有成數卽行解交財政部轉撥匯寄并首先由張署督認捐五千元 
[祝勝提燈會盛况]  
　　十四日夜英領事發起之協約勝利提燈會晚間六時齊集杆石橋外英國僑民美國僑民齊魯大學東文學校並有督軍署軍樂隊約五六百人六時半出發行經緯三路大馬路日領事館前三呼萬歲又至美領事館齊魯學生奏美國國歌復至舊德領事館門首佇望多時沿途觀者如堵爆竹之聲盈耳誠盛舉也聞日本僑民於十五晚别自組織提燈會由　濟車站起周游街市及英美領事館至日本領事館馬止 
[現洋出境之限制]  
　　省公署前以濟南市面現洋缺乏金融緊迫曾令禁止運現出境以資周轉而維市面各商業以金融貴乎流通常此禁運於商業上殊有影蠁聯名一再呈請弛禁惟官廳方面仍恐出多人少危及市面刻已於限制之中兼寓體恤之意擬定每日現洋出境以二萬元爲限不得運出省外仍須報明數目塡給護照以備稽考 
雜評一 
[國際大同盟（默）]  
　　此次協約國戰勝人皆謂爲公理自由之戰勝此次戰勝之慶祝人皆謂爲慶祝公理自由今後得昌明於世界然所謂今後之公理自由者將何所附麗以表見乎則美總統提倡之國際大同盟　已 
　　國際大同盟爲保障世界公理自由之機關有此機關而後一國有違背公理破壞自由之舉動者可得而干涉之有公理被强權壓迫自由被野蠻摧殘而無力自伸者可得而裁判之如是則公理自由得昌　於世界亦卽和平得永久於世界此國際大同盟之所以繼戰勝而起也 
　　然而國家欲參預於世界公理自由之林必先使其國有代表公理自由之資格不然則人將棄之矣安能共享此同盟之利益哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[八誌慶祝戰功告成之盛况]  
[交涉署今日開會]  
　　日昨江蘇特派交涉員陳貽範面諭各科云二十日（星期三）係盧護軍使領銜在本公署舉行協約國最後勝利慶祝會除已柬邀中外官紳英美律師等外派定本署交際科長陳世光楊筱堂邵樹華譯員爲招待員並委派英法廨員爲招待外官之職云云聞是是日有松滬護軍使署派來之音樂隊及淞滬警廳長選派之保安隊到場照料云 
[各公署前之裝飾]  
　　上海縣沈知事淞滬警廳徐廳長上海地方審檢兩廳陸林兩廳長等各奉上台飭知定於本月二十一二十二二十三三日懸燈結彩祝賀並招雇彩匠各在廳署大門前紥成彩牌樓一座上扯五色國旗四週雜以五色菊花此數日中各署廳停止辦公城内外大小男女公私各學校於二十二夜又舉行提燈會所以城内外各花園紥彩匠紙紥店各燈舖無不利市三倍 
[預備提燈會續聞]  
　　本埠各會社各學校爲爲提燈會 
事均勾心鬬角進行詳情已載本報昨日寰球中國學生會又接精武體育會報告除前有之程序外又有美麗汽車二輛戎裝者四十人旗隊數十人與會會員共有三百人又有南洋商業公學汽車七輛聖方濟學校英華書館及淸心實業學校軍樂隊全部等並聞女學方面則有聖瑪利亞女學校晏慕氏女學校等業已加入聞其他各女學亦將續爲加入席肇學堂與會學生共有一千餘人全隊共有一萬餘人馬隊三百餘匹大旗五百餘面軍樂三十餘隊汽車二百餘輛云又聞和安三育金業閘北第一國民及第二國民五校共同聯絡擬於星期五日五時各校學生齊集和安整隊出發沿途由各校教師分任照料並聞各校已自製旗燈預備應用游行路由如下由成都路出新閘路往東走北京路出黄浦灘往北過英領事署過白渡橋往往東走黄浦路過俄領事署及美領事署走揚子路過日領事署往西走文監師路往北走河南路過火車站往南過道尹分署往西走海寗路川虹路往南走大統路過新閘橋回校 
[省教育會之通啓]  
　　江蘇省教育會通啟云敬啟者歐戰勝利慶祝業經協約國領事團議决於本月二十一二十二二十三三日（卽星期四五六）舉行此次協約國之全勝幸獲以公理壓服强權慶祝典禮自應特别隆盛爲此通告貴校希酌量本校情形預爲籌備或參與提燈會或别有表示冀可發揚生徒愛國之情神并引起其對於世界之觀念度已早在貴校計畫中也云云 
[兩商會之函牘]  
　　上海總商會致駐滬比總領事兼領袖領事曁工部局公函云徑啓者歐戰告終普天同慶本埠定於本月二十一號起至二十三號爲慶祝協約國戰勝之大紀念敝會業經廣印通告數萬張隨報分佈並專人分送各機關各店舖及住戸多掛旗幟燈彩共伸慶賀茲據錢業公會丞稱屆期在寧波路河南路口江西路搭蓋松柏過街牌樓兩座並在馬路點燈結彩以表歡忱請會轉逹等情相應備函奉告除函知外卽請查照接洽爲荷總商會又致本埠各劇場各遊戲場公函云徑啓者頃據敝會洋文書記張爾雲函稱現與英領事斐力潑英美烟公司大班考白司捕房總巡瓊生字林西報記者搿力芬諸君擔任慶祝和平會廣告部幹事頃由同人議决函請貴會通告本埠各劇場及各遊戲場謂捕房將有得勝字樣之招紙送往張貼此項招紙必須擇最易注目之處黏貼等云合卽通告務祈尊處接洽照辦爲荷南市縣商會昨通告各商號各居戸云本月二十一號起至二十三號爲慶祝協約國戰勝之大紀念除由會中預備屆時慶祝外並多備國旗如商家等一時不及購取者可就近到會領取以便同伸慶賀云 
[靑年會之大祝典]  
　　靑年會定於本星期五（卽二十二號）晚八時舉行歐戰勝利大祝典除柬邀全體會員到會合習愛國歌同伸慶祝外並請盧護軍使英美法比四國領事及各界名人演說佐以孤兒院音樂美國人唱詩云 
[民立中學之籌議]  
　　大南門外　立中學校對於此次協約國歐戰勝利非常歡忭日前縣教育會勸學所主任邀訂各學校分推職員代表與會集議籌備捉燈會慶祝時該校未經到會因於昨晚散課後就校籌議加入提燈會共同慶賀由校長蘇穎杰主席將提議之事表决如下　自本月二十一至二十三停課三天一議諸生每人交納小洋一角爲籌備費不足者由校津貼一各學校生服式概取穿黑呢操衣袴並戴帽務同一律一全體學生准星期三日各佩帶操衣　帽齊集本校場内由吳朱二體操先生指令排隊預定順序一所派之管事員不列隊伍之内一定星期五下午三時半各生集校晚餐四時由校整隊出發至公共體育場隨列與行一本校與會學生酌以三百餘人爲率届時擇身材高低相等者按序列隊務事整肅 
[閘北救火會之預備]  
　　閘北救火聯合會昨邀集各叚主作議决屆期本會曁各段會所一律懸掛燈綵並將火龍皮帶車及傢生車并各項救火器具一體裝紥鮮明燈綵另備軍樂等隊規定路由定二十二晚齊彚本會會所（在大統路閘北慈善團内）會同出發游行内地並擬加入租界英法工部局救火會之水龍會共同游行云 
[警廳選派游巡隊]  
　　淞滬警察廳徐廳長昨日令飭游巡隊各隊長着於二十一日下午各選隊士數排聚集本廳聽候遣往租界會同各捕房探警參與慶祝大會游行各馬路共伸祝典 
[工巡捐北局之通告]  
　　滬北工巡捐局曹局長昨出通告云本局迭准交涉公署來函准國務院文電開協約國最後勝利京外應一律慶祝所有各機關民戸均應縣旗三日誌慶又頃由領袖領事會同協約各國代表開會集議决定星期四五六三日舉行慶賀各等因准此相應通告民商舖戸自本月二十一號起至二十三號止（卽舊曆十八十九二十日）一律懸掛國旗以伸慶祝特此通告 
[基督教堂之點綴]  
　　基督教同人以和平告成理宜同伸慶祝除於禮拜日（二十四）三時在慕爾堂行恭謝上蒼典禮外特請南北各堂准二十一二十二二十十三三日晝間升旗夜間懸結燈彩以表祝捷而慶昇平業經通佈各堂查照矣 
[西報慶祝戰勝之紀載]  
　　文匯報云星期六日提燈會定於午後九時由愛多亞路出發往天主堂街法大馬路英大馬路而至跑馬場其行會組織之次序現擬如下（一）電車（二）骑巡（三）工部局軍樂隊及法國喇叭隊（四）法人抬閣類（五）童子軍一百二十人與救火會（六）護軍使軍樂隊（七）抬閣類（八）前敵歸來之兵士（九）英國水兵五十人（十）湯克電車（十一）團練隊二百人（十二）閘北惠兒院軍樂隊（十三）抬閣類（十四）日兵百人（十五）抬閣類（十六）安南軍隊（十七）抬閣類（十八）淞滬警察軍樂隊（十九）中國水兵五十人（二十）抬閣類（二十一）華兵百人（二十二）童子軍軍樂隊（二十三）抬閣類（二十四）英捕百名（二十五）抬閣類（二十六）中國工技隊百人（二十七）軍樂隊（二十八）中國鐵路隊百人（二十九）特别巡捕五十人（三十）抬閣類（三十一）騎巡提燈會經過法總領署時法總領事允受歡呼敬禮是日下午六句鐘起下列各路於提燈會未經過之前除電車以外無論何車均不准通行靜安寺路派克路之東西藏路南京路及其南黄浦灘北京路之南愛多亞路及雲南路之東車輛准由江西路河南路福建路浙江路或雲南路穿過南京路或愛多亞路惟於提燈會將近及未過完之前則不准通行至於住居上列各路人民則仍准來往此外如有他種抬閣等類或裝飾或點燈之車隨行者提燈會幹事請其於星期四晚以前至總巡捕房巴勒脫捕頭處接洽俾可在提燈會中安置地位但廣告作用之燈車與馬拖之抬閣車則均不准加入聞各國國民社會將預備各種手置燈具與會紐絲綸人亦擬於今晚在滙中旅館提議加入云 
　　文滙報又云自星期四日午後起上海各銀行在慶祝期内停止辦公在慶祝期内海關辦公鐘點爲晨九時起至十一時止星期六日午前不辦公事 
　　字林報云電氣公司佈告租界中區裝置電燈慶祝需電甚多已臻總電機發電能力之極點凡再有請求暫裝電燈者未能照准一般請求暫裝電燈者皆集於黄浦灘南京路江西路一帶故總電機平日供給中區電力者除已經准裝者外不能再供電矣 
[東報之戰勝祝賀會（譯上海日日新聞）]  
　　自二十一日起三日間工部局所有房屋全有發光物之裝飾現正日夜趕造各大商店各公司亦然電燈公司正在應接不暇屆時黄浦灘四川路江西路大馬路四馬路一帶以至法租界大馬路直至法國公園之間幾有全化爲火海之觀二十一日正午上海義勇團砲兵隊在跑馬場放禮砲十二點一刻卽在該處開祈禱會午後爲學生旗隊游行及電光影戲等分贈糖果而散别有歐美人之假裝游行隊於是夜步行英法兩界二十二日午後二點爲公民游行隊計汽車隊與馬車包車隊分而爲二汽車隊於午後二點齊集滬甯車站前出北河南路轉北蘇州路過外白渡橋穿過英領事館沿黄浦灘至法領事館轉法大馬路直逹法國公園而散惟日本汽車隊先於午後一點齊集靶子場公園一點半出發由北四川路轉老靶子路至滬甯車站加入大隊至法國公園散會後日本汽車隊仍整隊由阿倍紐路霞飛路善鐘路出愚園路繞及司非而路公園之外至靜安寺路大馬路黄浦灘至日本領事館前合唱國歌三呼萬歲乃散馬車包車隊齊集英領事館由黄浦灘轉法大馬路至法國公園而散日本隊再整隊回日領事館俟汽車隊到合唱國歌呼萬歲乃散是夜歐美人尚有種種不能備記二十三日上午十點義勇隊救火隊及各國水師由大馬路至跑馬場行閱兵式是夜·九點爲提燈會上海所有之燈收買殆盡日本人加入者以百名爲限以同文書院之學生充之大約齊集於法捕房前由黄浦灘而北西經大馬路入跑馬廳而散此提燈會中之尤奇者有德皇之模型一具運至跑馬場後卽燒燬之聞隊員解散後亦尚有種種餘興云 
　　日本人於公民游行隊之辦法十七日經祝賀會委員議决左列各項并通告招人參加云（一）汽車之裝飾左日章旗右海軍旗各長六英尺此旗須共同製造約以各一百面爲率製成後分給各汽車以歸一律其餘裝飾各隨其便（二）馬車之裝飾以國旗包於車後其旗各由自備馬夫坐位之右亦揷國旗此旗則共同製造闊洋布半幅長二英尺（三）包車之裝飾可以隨意但必須揷國旗是日並由市街會選舉代表者司指揮之職務云 
[比皇回國之慶賀]  
　　松滬護軍使署接國務院電略謂比國前於歐戰時被德國攻擊比皇出避現歐戰結局比皇回國從政各協約國均須慶祝我國亦應伸賀希卽查照辦理並通令所屬查照云云 
[淸理德華銀行近訊]  
　　大陸報云德華銀行債戸將於數日内在會審公廨被控該銀行現正在淸理中自今日起各商行與個人之欠債者將傳至公廨令陳明不能履行債務之理由茲已予限十日其第一次通告乃於十一月九日由淸理員發出該行最大之債戸爲德人總會積欠三十餘萬元大約將售賣其地址房屋抵付德華銀行之鈔票商行數家不願失其抵押品已付淸欠欵惟德人總會凡爾登花園與德人鄉總會大約均將售去以理債項淸理事務需時約三月之久現由巴塞里君宋漢章君辦理助以花旗銀行道勝銀行滙豐銀行之代表按旅華德商素賴該行接濟故得周轉靈便今次淸理之舉足使戰後在華德人商業之野心受一致命之打擊 
　　文滙報云法公堂因穆安素律師代表德華銀行債權人之請求判令將凡爾登花園拍賣抵償逖百克律師代表法公董局請　償修園經費若千亦由法公堂核准 
[决勝公債今日截止]  
　　法國决勝公債招募之期祇有今日一天晚間卽將截止欲認購者其速往否則無此機會矣至昨日（十九日）止共已募得三千九百十四萬五千零八十佛郎想至截止時當可逹四千萬佛郎也 
[英國救世軍來華先聲]  
　　江蘇特派交涉公署近接駐英施公使函略謂據英國救世軍統函稱現擬派員赴華或有與各機關接洽之處請爲介紹等語業已議定函復嗣後遇有該會欲在何處分設支部卽由該會報由該管地方交涉員轉知該管警察官署查酌地方情形於許可後方得設置并令遵照治安警察法關於結社集會各條之規定分别呈報辦理相應函祈查照云云 
[留美中國女生之統計]  
　　紐約通信云據最近所造之統計表中國女學生現在美國大學肄業者共六十六人其中自費生三十一人以拳匪賠欵充學費者二十九人由洛克番路（火油大王）醫學會擔任學費者二人由各省選派者四人查自費生占全部之最多數由此可見一般華人已漸悟婦女教育之重要矣在美國大學肄業之中國女生大多數研究普通課程但專攻醫學及音樂者亦居多數此外亦有學體育牙醫公衆衞生生物學家庭會計反社會工作者又有研究神學者一人其已歸國之女生大都致力於教育事業此外有女醫生數人及女靑年會辦事員若干人又一人則爲報館記者云 
[總統之和平代表抵滬]  
　　總統府顧問關冕鈞林紹斐二君近奉徐總統命令爲和平代表與西南要人接洽昨已到滬寓大東旅社聞在滬稍作勾留卽須赴粤與陸武鳴商議解决時局云又一消息謂陸幹卿日前有電致京林紹斐關冕鈞兩氏屬其轉逹當局表示希望和平之意故林關兩氏晋謁當局後於十六號晨早車南下赴桂與陸接洽 
[浙議員致促進和平會函]  
　　中華國民促進和平會昨接浙江省議員葉景僖來函云閱報載諸公組織和平促進會具見愛國熱忱救時大計欽佩莫名景僖四五月間在浙江省議會提議調和時局案經本會全體贊成前後通電全國均在案景僖復以公民調和會名義向中央政府各省長官曁各省議會迭次請願函電紛飛略檢數件附呈察鑒彼時西南唐劉二督曁岑伍諸公均有函電贊成和議之表示各省省議會亦各派代表齊集南京尅期會議竊幸和局早成免致生靈塗炭誰知警廳干涉阻力横生和議因之中輟景僖承人民付託言責所在不得不爲民請命力謀和平統一以保治安奈秦書屢上馮鋏空彈救國無方自慚薄德憂時成疾回里養疴此數月前經過情形竊與諸公略陳之近者國人旣有苦兵之嘆友邦且生厭亂之心前敵軍官亦各自行停戰連電主和邦且生厭亂之心前敵軍官亦各自行停戰連電主和在野名流復各分頭組織和平會協力進行時局似有轉機但願雙方讓步相見以誠本是一家何分南北政見雖有不同法理總納一是早息内爭協禦外侮和平告成舉國引領景僖凉德菲才有志未逮倘蒙不棄請卽加入貴會羣策羣力促進和平以慰民望書不盡意幸垂鑒焉 
[李鼎新慰問艦隊]  
　　海軍部特派海軍中將李鼎新南下慰問各艦隊已於前日乘江元砲艦由鄂抵滬海軍總司令藍建樞率同全體海軍人員在東亞旅館設讌歡迎等情已誌昨報茲悉李中將抵滬 
 
 
 

Page 11

 
 
後就滬江各艦隊先行慰問特飭藍總司令於昨日傳齊浦江各艦艦長在海軍司令公署舉行慰問上午十時由公署副官長陳景薌赴江元艦迎接李中將入署在樓上大庭舉行慰問曾贈各艦長及海軍官佐等大總統肖像紀念章宣讀慰問詞畢藍總司令卽備午宴欵待盡歡而散茲將慰問詞錄下鼎新此次奉大總統特派出京慰問我海軍艦隊官佐士兵瀕行謁辭復承面諭鼎新銜命前來敬爲我同人宣告之大總統論海上軍人衽席風濤異常辛苦近以國無甯歲巡防鎭撫尤覺勤勞本大總統深爲軫念允宜特遣專使親加慰問並頒相片曁紀念章與各軍人相見以誠示以親愛之意願各軍人其咸知之且本大總統夙筦軍符歷有年所凡屬軍人皆我同袍同澤所以深知軍中艱苦尤切關懷上而將弁下至士徒均視如家人骨肉願其咸能同心協力相與有成比者歐戰告成有日矣各協商國將開大議會美大總統且將抑制列强减其兵力以保世界之和平我國如得與會凡有不平之事得其公評可以申雪倘南北尚在紛爭則列邦不齒屏我不得列席凡各國與我交涉之案必至聽其任意指揮藉端割據人爲刀爼我爲魚肉斯時苦痛雖悔何追故全國機關必須統一今雖西南旨趣未盡和同而各路有人接洽疏通不難意見消融言歸於好惟行軍之道應備不虞各處防禦仍要加嚴萬勿鬆懈况軍艦巡防口岸無非扼要之區必其堅定不搖而後可以固吾圉本大總統前者綜理國務曾與海軍劉總長規畫進行之策添置艦艇建築軍港會逢世變志願未償今後時局稍平卽須整頓海軍擴張艦隊以壯海上之聲威特以世之重視海軍而海軍軍人亦必自有見重於世者護民保國責任攸歸守法奉公揚我武烈本大總統有厚望焉以上各節皆大總統面諭之詞鼎新敬爲宣布至熱心愛國我軍將士本有同情聆大總統之訓詞知必益加奮勉固無待鼎新之贅言海軍艦隊慰問使李鼎新 
[海軍司令杜錫珪抵滬]  
　　海軍第二艦隊司令杜錫珪現以南北戰爭行將复見平和率艦於前日來滬其第二艦隊司令部現亦設於江南造船所連日關於和議之事與中央往來電文每日必有多起故兵工廠電報房各報生日夜異常忙碌 
[盧護軍使將次回滬]  
　　軍界消息盧護軍使日前參與中央軍事會議後現已出京昨晚已行抵蚌埠如沿途無甚躭擱今晚可以到滬是以軍警方面現已預備迎護矣 
[西比利亞丸抵淞卽行]  
　　英文滬報云東洋汽船會社西比利亞丸於十九晨行抵吳淞載來行客四十二人午後六時卽開赴日本口岸而往舊金山云 
[歐戰協濟會消息]  
　　歐戰協濟會前日（十六日）在南京路議事廳開會時當場除盧護軍使代表馬參謀趄加認籌洋一萬元外其餘認捐者統計洋二千零五十六元昨由該會通告已繳欵者速往領取收條認而未繳者從速往繳該會已收到現欵者陸文甫五十元張籋雲二十元·沈愼盦二十元·張竹平十元·邵仲輝十元·衞授經十元·楊信之五元·劉承松五元·倪俊三元·盛師母二元·王信恩二元·陳嚼堠二元·黄楚衢二·元·余素靑一元·沈麟書一元·共計一百四十三元·認而未繳者先施公司夥友四百元（由黄煥南經手）芮正薌一百元·關炯一百元·雲錦公所一百元·陸維鏞一百元·倪蒙甫一百元·楊蘭垓一百元·席立功一百元·陸文中一百元·沈仲禮五十元·王星齋五十元·劉長蔭五十元·凌鵬基五十元·楊韵秋五十元·蘇筠尚五十元·顧馨一五十元·王一亭五十元·堇杏生五十元·鄭松亭五十元·王建功三十元·王南林二十元·項如松二十元·陳潤夫二十元·陳椿權二十元·許衡曾十元·張士德十元·蕭彦和十元·葉家駭十元·王春韶十元·余克楷五元·陳文槐五元周肇冰五元·楊升初五元·劉厚之五元陳子銓五元·丁汝霖五元·兪奎元五元·黄澤卿五元·馮瑞初二元·楊申甫一元·黄協濟一元·趙擁百一元·毛顯球一元·許兆豐一元·王鎭半元·李雅秋半元 
[捕獲審檢廳預備結束]  
　　上海地方捕獲審檢廳自組織成立以來業將受理各案逐件審判分别檢定後因並無新案受理故該廳各法官及推檢評事各員駐廳無所事事現該廳林廳長以歐洲業已停戰嗣後海上及内港捕獲事宜勢必終止該廳無新發生案受理自應結束故擬於下月起籌備結束手續年終實行撤銷云 
[演講實業預誌]  
　　寰球中國學生會訂於本月二十八號（下星期四）晚七時半特請金陵大學教員美國吳偉夫博士演講實業重要問題按吳君前在美曾任教授於加爾佛尼亞大學農林科數十年其於教育實業之學理經騐深而且富去歲來遊吾國就教於金陵大學目覩乎吾國教育之未善實業革進之無由因撰建設實業大學之意見書數萬言若網在綱條分目舉幷擬向美國募集欵項充基金聘美國熱心吾國教育實業者充教授校舍則位置於通商口岸鄰近之地範圍由小而大學級由少而多合教育實業於一地滙人才經濟於一區所教之學藝不一端以切於吾人今日之需要爲主所營之事業不一端以切於吾人今日之生活爲歸學生研究之所得卽可以致其用工作之所入卽可以供其需學理則以經騐之印證而愈明經騐亦以學理之參攷而愈確於是一洗此數十年來空疏無用之弊病而爲今日提創職業教育者之先聲云 
[四誌馬立師路之越貨傷人案被害華捕舉殯]  
　　本月十六號晚馬立師路淡水路口三十一號　門牌王錫華家被盜持械刦失值洋六百餘元之金珠首飾並開槍拒捕擊傷傭婦黄氏足骨轟斃六百二十五號華捕丁振槐當由該捕房派探將屍舁入騐屍所報請公共公廨中西官蒞所騐明各情已三誌本報昨日午後爲丁捕舉殯之期預由總巡麥高雲君通飭各捕房落差華捕一律前往斐倫路騐尸所執拂丁捕之柩於二時半由所發行前導軍樂繼以僧道後有親友及各華捕執拂相送由斐倫路走吳淞路過二擺渡橋往南轉入北京路泥城橋走新閘路至江准公所暫厝再行擇期盤柩回籍安葬 
[克儉里之刦案]  
　　庽居虹口吳淞路克儉里五百六十號門牌之北京人李文溪家於前晚八句餘鐘被盜匪四名一擁入内袖出手槍嚇禁聲張將男女傭人驅諸一隅旋卽登樓入室翻箱倒篋將値洋八百二十五元之金表珠花現洋鈔票搜括而逸迨事主投報該管捕房立飭中西包探馳往兜拿匪已去遠該探等遂據情回禀捕頭通知特别機關及各捕房中西探捕一體留心偵緝 
[滬浙間德僑來往紀]  
　　僑居浙省莫干山之德國人柯拉（譯音）於前日由浙返滬現住黄浦灘路十號門牌已由交涉公署註册又德僑施多爾（譯音）現擬由滬前往莫干山居住故由交涉公署咨照護軍使署於昨日該德人乘坐火車赴杭時飭由憲兵營派撥憲兵二名偕同入浙 
[外洋魚船均須駛回]  
　　川沙縣屬向有外洋捕魚之船隻三十六艘每年春初由縣呈部給照准其出海捕魚至冬季十月間駛回近該船戸等擬在沿海灘採柴販賣禀請該縣准於冬季時免予入回茲值照章應令駛歸之際川沙縣知事以今年海盜時有刦掠商船情事誠恐該魚船等以違禁物品接濟盜匪故特嚴令各船戸務須一律開駛入口回至川沙聽候點騐昨已飭令外洋巡查漁船委員迅飭各魚船從速駛回矣 
[輪船上查獲大批煙土]  
　　太古公司行駛香港班之新甯輪船於前日（十八）上午十時許到埠停泊浦東華通碼頭海關扦巡預得線人密報謂該輪内有搭客夾帶大批烟土來滬是以會同全體扦巡二十餘人登輪搜查至午後六時許在該輪爐子間鐵板夾層内抄出烟土七麻袋計重一千五百磅按照現時土價約值二十萬金該扦巡等當卽用小輪將烟土運回海關報告核奪 
[精武運動會預聞]  
　　精武體育會今年運動已假定三馬路大舞臺於陽曆十一月二十四號舉行此次爲該會第六次畢業除技擊運動外更增種種游藝藉以鼓舞體育界之興致并以資社會之觀感該會提倡斯術幾及十載已著有成效此后將專向外埠推廣會務云 
[川沙教員發起體育會]  
　　川沙教員鳳粹菴張仰渠等以川邑體育場尚未成立學生練習體育頗爲不便實爲體育進行上一大障碍爰特發起先行着手組織體育會一面致函省教育會黄任之張伯初等提倡進行以惠桑梓學子聞鳳君等現正設法籌欵以期早日成立云 
[各區救火會議改名稱]  
　　上海救火聯合會所屬各區火會自第一區至八區止現該會正副會長以各區名稱不合乃於前晚七時許在該會召集各區主任與會員等集議更改名稱爲東南西北四區經大衆贊成通過業已起稿卽當宣佈實行 
[捕房通飭巨竊]  
　　公共租界總巡捕房總稽查處昨飭探將通緝單送至淞滬警察廳並南市第一區署請爲協助緝拿茲將通緝單原文錄下爲通緝事照得陳侃夫卽陳澤敷一名廣西人年三十歲身材瘦小前住虹口密勒路普愛里在廣西林樂堰周鵬記及平南縣西街吳生記處或可得其行踪爲因在上海某行家竊去從上海某銀行提出之鈔票洋四千元並在寫字間鐵箱内竊去十元金洋六十枚及金鎊等計值洋五百元鑲珠金手鐲一付光素金手鐲二付金表二只共計値洋一千二百元總共計價值洋五千八百元業由會審公廨出票拘拿在案因此合行通緝仰諸色人等一體知悉如有知其下落者請卽報告總巡捕房總巡可也 
[新婦在花轎中斃命]  
　　龍華鄉農民張紀生之子木生前憑鄰人李某爲媒聘定徐家匯陳姓之女爲室擇於本月十三日完姻是日下午張姓用花轎往陳家迎娶及到門時親友畢集詎掌禮掀簾伴娘攙扶新人出轎覺手冷如冰不禁大駭撫之已僵張姓急令媒人馳往女宅詢問據稱新婦素無疾病等語張遂令人抬回陳家陳不肯負擔乃由張紀生備棺收殮現雙方正在交涉不知如何結果也 
[聖教書會之歡送會]  
　　基督教徒張純一君現將往南洋一帶傳教其諸同志於本月十八日下午五時假北京路十八號中國聖教書會事務所開會由主席徐維繪致歡送詞卽請張君演講布道宗旨計六大主義（一）欲改變外人之基督教爲中國基督教爲眞正基督教（二）欲將各人本有之基督還復各人圓成無量之福壽 
　　（三）欲探究環海同胞之情狀卽以眞理調和國粹而爲詳切之商榷（四）欲聯絡海内外同志爲一氣（五）欲將基督眞理普及全世界以免再見歐戰慘禍（六）欲融合世界各教精義而實現之以求萬世之太平云云 
[七齡童歸里]  
　　靑浦七齡童錢能夏應書於大世界共和廳本以舊曆十月初七日爲止旋因積件尚多一時不能動身至十一日晨始搭輪返靑臨行時滬海道尹王賡廷親書髫齡妙捥四大字加蓋印章託人專送該童接到後見其字跡秀媚極爲寳貴遂與歷次所獲奬語彚藏行篋而去童自八月十二日抵滬至十月十一日返靑時經兩月駐滬各界同表歡迎並聞有天津湖北兩處官界中人電滬徵書云 
[改設紹興沉船浮之曉示]  
　　署理各口巡工司額爲通行曉示事本巡工司查江海關稅務司所屬界内長江南水道口地方紹興輪船沉没處所撤去兩浮改設一浮合將其情形度勢開列於左計開一長江南水道口紹興輪船沉没處所前設之内外兩浮現經撤去改設綠色警船浮一個上置乍明乍滅白光汽燈每八秒時明滅一次卽明四秒滅四秒該浮名爲紹興沉船浮所設之處卽距沉船處所東南邊約有三十丈自浮視銅沙燈船爲北四十三度半西相距英海里三里一分爲此曉示各處船隻務宜留心詳記以兔疏虞 
[安徽疫訊]  
　　紅十字會得安徽寗國商會鳳臺縣知事蕪湖分會六安分會祁門公益維持會及蒙城靑陽績溪屯溪婪源浮梁並曹以孚金契蘭各函電僉稱疫症盛行死亡相藉種種慘狀不忍見聞素稔貴會製有良方良藥務祈惠賜若干云云該會沈會長得函電後趕將所製各藥先後分寄現在仍有續請者沈會長亦已督率會中執事支配寄往各地矣 
[江北男孩迷路]  
　　十一歲江北男孩李瑞福近隨同鄉人來滬前日在大通路失散不辨路徑徘徊哭泣當由三百三十二號華捕查見帶入捕房昨送公共公堂請示經中西官訊悉前情以李孩滬上並無親戚因判函送上海縣公署遣回原籍 
[煤炭船漏水沉没]  
　　駁船戸寗波人某甲昨日午後由浦東洋涇港口三井煤棧裝載煤炭三十二噸至日暉港交卸不料駛至太古公司碼頭船底忽然漫水霎時沈没舟子三人經鄰船援救幸未溺斃事後由該船戸等回報行内於昨雇用水鬼前往失事地點入水將艙内煤炭設法扒出以便沉船浮出然損失已不少矣 
[車夫失足溺斃續誌]  
　　小車夫李三（卽李恒良）在駁船跳板上失足溺斃一節已誌昨報茲悉死者屍體由救生船撈獲經屍兄李恒昌投四區警署請求免予報騐自行棺殮張署長准之 
[再醮婦不願隨夫回家]  
　　南人周吉順前娶寡婦陳氏爲室已經十載生有子女各一去年六月間陳氏忽私自來滬在北市帮傭昨日爲周尋見同至南市十六舖氏不肯隨歸在途口角由警查見帶入第一區署氏供年二十七歲因被虐待請願傭工度日等語經趙署長慰勸不從飭將男女一併申送警廳司法科訊究 
[攫取婦人珠花]  
　　婦人曹王氏前日午後行經南京路被匪徒無錫人劉金寳串黨攔住去路將値洋二百十二元之珠花一朶攫取圖逃經氏喊捕由包探沈阿岳到來帮同將劃追獲連贓帶入捕房昨解公共公堂經王襄讞會同美丁副領事訊供明確判劉押西牢九個月以儆贓給原告領去 
[攫取狐皮女袄]  
　　匪類常熟人陳阿二前晚糾同聞阿全在北海路（卽六馬路）攫取何炳全手内所携値洋一百五十元之狐皮女襖兩件逃往法租界至某押店圖質當被包探查獲詰悉前情通知老閘捕房派探將陳聞兩人連同原贓帶回捕房昨晨傳同人證將陳等解送公共公堂請究卽據林鵬飛投稱狐皮女襖係我之物因經濟不舒故囑何炳全持去質洋致被搶去等語並據何炳全揣案證明被告攫取皮衣逃往法界云云質之陳　二人供詞支吾中西官得供會判兩被告各押西牢九月以儆贓給林鵬飛領去 
[流氓攫取棉被]  
　　流氓吳阿根串黨在界路滬甯車站附近攫取行人某甲所携之棉被一條圖逃被包探查見連贓帶入捕房昨解公共公堂經中西官訊實判吳押西牢一年期滿逐出租界 
[木匠扭毆同業]  
　　紹興木匠張子芳日前與同業之羅寅壽同在某日本人家工作時因做工不合被該日人斥退張疑係羅所咬使乃於前日糾黨多人在海寗路將羅扭住毆打並將刺刀戳傷羅之腿際經羅報由匯司捕房飭探將張拘獲昨解公共公堂經張襄讞會同美詹副領事訊據羅寅壽上堂訴明前情並由包探將被告抛棄在途之尖刀一柄呈案請察詰之張子芳供認毆打惟並未用刀戳傷原告求宥中西官得供判張押西牢一月以儆 
[撫恤費繳淸了案]  
　　汽車夫李根生前駕車至法租界貝勒路將沈嘉友家之小孩撞斃經包探將李拘解法公堂訊實判押九月外再貼償原告撫恤費洋一百五十元限繳日前因協約國大得勝利將李赦罪出外惟因洋未照繳故於昨日提案請追李供民人已向親友處措全呈案原告未到中西官判李開釋銀洋暫存捕房候原告具領 
[汽車撞傷行人]  
　　南京路四川路口昨有一千二百九十號汽車將行人王普圭撞傷仆地不省人事經總巡捕房三百三十一號華捕瞥見喝令停車將王普圭扶入汽車押令載送仁濟醫院卽持醫生所簽傷狀單帶該汽車夫至捕房報告捕頭候核 
[米店虧欵倒閉]  
　　外郎家橋裕興米店因虧欠貨欵忽於前日倒閉店主沈德福席捲所有避匿無踪昨經債權人振餘米行執事朱子香永吉祥米行執事瞿晉英鴻盛米行執事徐實康等將沈之胞弟沈玉和及裕興店夥張阿生等尋獲扭控一區警署聲稱共被拖欠米洋一千數百元請求訊追署員諭送地方檢察廳訊究 
[債務人在押病斃]  
　　浦東高橋人王小山前因債務糾葛被控於地方審判廳訊供判押候示在案茲因王在押患病發送新普育堂醫治無效延至昨晨斃命當由堂中以電誥報告檢廳請騐未幾卽據屍子王蔭鈞投廳具禀請求免騐願自棺驗林廳長著候核示 
[晋泰典債案近訊]  
　　滬城舊校場晉泰典常因虧欠公私各欵八九萬金倒閉後經各債權人舉出王叔炎爲代表控經上海地方審判廳訊明判决將該典經理王遠堂收押限繳本利銀七萬餘兩（公欵不）在内）旋將晉泰盤出貨銀並架本銀兩除劃歸公欵外餘銀已經法庭諭飭該代表領回先行分攤各債權具領在案茲悉各債權人所領者爲數無多王遠堂仍挺押不繳該典主湖州人王範吾避不到案竟置之不顧爰於前日聯名至該廳具詞請求備文移浙關提王範吾到案訊明追繳以全血本陸廳長諭候批示辦理 
[控訴吞欵證據不足]  
　　胡石記昨延達商律師爲代表至法公堂控稱胡時常至外埠營業伊妻徐氏稍有積蓄上年間將積蓄洋七百元春在二房東朱寳春處迨胡回家查見摺子一扣盡悉前情卽向朱索取朱當卽承認後除歸還外尚欠四百十元向朱追索朱稱此欵轉存於魏連記莊上因魏莊閉歇人已避匿故此無從取回等語實係朱希圖吞没請求訊追存摺呈鑒詰之朱寳春稱此欵實胡與商人同至魏連記處存放本利皆由胡自己收取並非伊妻托商人轉存况商人亦有欵項存在魏處倒欠甚巨向索無着有摺子可憑現魏被押内地官廳可以移提質證聶讞員常向原告曰魏連記爾是否相識胡先稱不識後又改稱相識中西官判原告所控證據不足且摺子上係魏連記圖章與被告無涉着卽註銷 
[算取飯錢之衝突]  
　　住居閘北叉袋角之揚州婦人侯謝氏其子名小江於去年二月間送往王嘉餘所開之理髮店内學藝今年八月小江私自逃走近被王偵知爲其母藏匿在家故於前日向該氏算取飯錢致起衝突互相扭毆經四區二分所崗警一併拘解司法科訊核 
[各絲廠聲請澈究竊案]  
　　閘北五區三分所巡官陳力日前查獲販銷各絲廠贓貨之王生才一名抄出絲頭五觔帶回所内詳細盤詰據供從女工楊凌氏李孫氏等處收來銷售於虬港橋沈五江家當往沈處起出絲頭六百數十斤値價洋百餘元沈已知風逸去惟將其妻沈李氏及王生才楊李二女工一併轉解司法科移歸地檢廳訊辦在案昨由元生元和統益雲成等各絲廠代表金伯良投案聲稱歷年來被竊絲頭所受損失爲數頗鉅今幸破案請求補提沈五江到案澈究云 
[竊賊屢犯不悛]  
　　竊賊朱英奎日前在法租界竊得金戒兩只挖耳一支持至某押店質當適爲包探查見帶入捕房昨解公堂先據捕頭禀稱查得朱前曾犯過竊案禁押日前因赦罪出外詎爲日未久故技復萌請究詰之朱英奎供此項金戒民人係在朋友處借來詰其朋友姓氏住址朱不能答中西官判朱不應屢犯不悛着押西牢四月以儆金戒充公 
[過犯竊取羽綢]  
　　無賴王阿三前日至河南路五百八十一號門牌協源祥洋貨店内以購買衣料爲由乘間竊取羽綢一疋圖逃被店夥席榮益察破鳴捕拘入捕房昨解公共公堂經中西官訊實以王係過犯判押西牢一年半期滿逐出租界 
[剥竊黄包車橡皮胎]  
　　黄包車夫蔡三指控同業之周滕福在乍浦路弄内將伊所拉之黄包車上之橡皮胎剥去質洋化用並將空車抛棄於法租界空地上等情昨晨由探薛正昌將周拘解公共公堂經中西官訊悉前情判周押西牢九個月示儆 
[道尹公署批示兩則]  
　　海門縣民　式如等呈控長警違法魚肉殁民瓊請檄縣撤換賢能由據呈該鎭巡長石諫臣違法殃民各情如果屬實何以不呈縣請究率行來道越瀆難保非揑情聳聽所請未便率准此批南滙縣民劉觀國呈爲破壞學校揑稱同意偏詞朦復陳請秉公免職由呈悉查此案前據沈昌祺來道呈訴當令南滙縣知事查明照章核辦具報在案據呈前情候再訓令南滙縣知事併案查明照章秉公核辦具報核尋此批 
[寧波同鄉會募捐消息]  
　　寗波同鄉會募集建築捐逐日繳到捐欵如下蔡烈昌助洋二十元陳如翔助洋十元錢生財募新豐三十元匯康協順祥錦大各十元王祖瑜五元顔舜玉助洋三十元沈國祥助洋二元沈馥山助洋五十元陳鏡如募陳馥菖十元鮑功揚公益玻璃廠毛榮章徐滋甫陳芹香阮松茂各五元忻興璋蘇存富高東福王元凱張銀生李慶棠陳祖壽各四元王洪海三元張和成楊明生蔡忠貴陸安有王星槎莊繼成邵全生趙金標朱瑞臣張繼安張成鰲龔伯英林安星侯阿欽姚香發輩蓮生許照生周順源各二元 
來函 
[寳成號來函]  
　　啓者昨閱新聞欄内所載應月和號主遣李蓮和至莊支取洋八百元一節應月和並非號主李蓮和亦無此人惟李蓮舫卽本店主人遣應月和（卽店夥友）持摺支票詎應存心不良私竊圖章持取鈔洋八百元逃匿無踪由敝號周柏蔭至北行投報查緝想必訪事之訛望請更正法租界紫來街愼興里寳成號啓 
雜評二 
[撤防問題（訥）]  
　　自停戰令下各省已有遵令撤防之報告是第一步之妥協已漸見諸實行也然另有一說謂有匪省分不在撤防之列則恐於退兵進行不無障碍焉蓋今日所謂有匪省分往往有民軍參預或由匪而編爲民軍如陜西湘鄂等省每有北方認爲匪而南方認爲護法之軍隊者撤防則恐被匪擾不撤防則又授人以命令不行之口實而衝突或卽因之而起故在退兵時期内此項問題須先商得一妥善之方法者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
思想日诀訖 
[何者爲天] [  胡寄塵]  
　　何者爲天是一難解之問題也 
　　如以間爲天則凡離開地面者皆空間也卽皆天也是天卽與地相連也 
　　如以人之頭以上爲天脚以下爲地則長人所有之天與矮人所有之天又各不同也 
　　如以離地面若干尺以上爲天然究竟爲若干尺無人能言其確數 
　　如以無空氣處爲天有空氣處非天然空氣自下而上漸漸淡薄其有無之界限又無從而定是卽天與非天之界限無從而定也 
　　故曰何者爲天是一難答之問題也 
老申報 
[密拿賭犯（見光緒十四年十一月二十四日）]  
　　滬上向在局賭害人之事設局者類皆裘馬輝煌出入秦樓楚館揮金如土廣結交游或稱某地豪商或稱某宦公子其有雛而獃者挾千金游滬上花天酒地邂逅相逢輒誘以甘言罄其腰槖局賭之名不一或曰雷公寳或曰天打殺或曰翻天印或曰倒脫靴人苟入其彀中則一擲千金務令囊空如洗而後已近有新入其黨之諸惡少潛在姑蘇省會引誘官商子弟有某觀察之第七公子受其愚弄騙去洋銀四百七十元金釧三枚繼復思效寇萊公之孤注以致三戰三北又負若干回家私取銀洋被觀察詰知盤詰再四公子訴明糾賭者爲無錫人錢錦壽上海人蔣雨亭胡志文等觀察大怒禀知臬憲飭吳縣馬漁珊明府嚴拿究辦旋提到窩留賭徒之勝興天成兩棧主管押着交若輩聞風遠　　難獲案此本年五月間事也月前上海捕役夥林榮改充蘇省捕盜局哨長叩見總捕分府及長元吳三首縣明府查知諸賭徒皆避匿滬上隨飭林嚴拿務獲林趕卽來滬多方購線旋有寗人戎長生知錢等皆在租界中復萌故智設局害人錢冒稱河工局委員蔣又名甫亭冒稱翰林院庶吉士胡與開恒大襪作之高錦源常遊行妓院戲園行蹤無定隨囑探明所到之處禀明英界讞員蔡太守簽票請英領事蓋印派趙金協同密緝隨查知錢在三馬路老泰興棧該捕役等遂投捕房派包探秦少卿同往拘獲錢言此事係蔣所爲與我無涉捕役等着領往提蔣旋至尚仁里陳小寳妓院中見蔣與賔商子弟肆筵花下拇戰方酣捕役等不敢草率從事守候門前俄而散席蔣偕客人出外或登車或乘轎一揖而别捕役等急蜂擁上前將蔣拘往蔣操京語大肆咆哮同伴者亦以捕役等妄拿無辜帮同尋釁捕役等堅不肖釋帶蔣至錦華樓將太守信票交與各人閱看各人咸謂票上飭拿蔣雨亭此乃蔣甫亭豈容張冠李戴乎捕役等謂蔣雨亭卽蔣甫亭如果悞拿我自任咎設有不合請向本官陳訴可也於是將錢蔣二人帶解公堂禀知太守太守命暫行押候備文移解吳縣 
新拾遺 
[過激派之俄國（下）] [  九如]  
　　俄國財政自革命後破壞已逹極點財政總長令不行於其下據其本年之預算入不敷出有四十八萬萬盧布之鉅昔日每盧布值二先令一便士今則每英金鎊可易五十盧布國内賦稅概征之於商人農工已久不負納稅之義務石油昔日但征一先令八便士者今則增至十二先令六便士各地互寄郵件非八便士不辦火車運率增至五倍有奇其餘日用各物莫不昂貴彼得格勒之居民實有長安居大不易之概昔之豪紳富商今者流爲街頭賣報人中下人家倉無積宿之糧醫院中之病夫面有菜色蓋半山饑寒所致非眞病焉轉瞬冬令將屆狀况若何可以想兒近據各鄉報告秋收尚佳惟乏良好轉運機關輸運異常艱難麥收雖豐城鎭之民仍不能蒙其實惠首次之革命由於閙食而起今過激黨之命運其將隨閙食而終乎彼得格勒城内道途不修庫埃遍天警察無維持秩序之能力宵小横行民不安枕稍裕之家無不變賓殆蓋居民都望戰事早停協約國能出全力注意俄事拯彼等出水火而登袵席焉 
常識 
[芭蕉盆栽法（一）] [  赤霞仙客]  
　　芭蕉散播之區域幾遍世界而尤以日本爲盛近數十年來風靡一時大博一般人之嗜好盆栽家感需要之潮流講求栽培不遺餘力異日鬬妍競巧花樣翻新價格飛騰足亦意中事耳况其淸新拔俗之趣尤足以邀墨客騷人之賞玩有懷素癖者能毋賓而維之朝沃而夕灌之藉以陶情養性哉顧廻顧我國之園藝家於花卉一道旣鮮問津之人而營業者流又多以其平易而忽之遂使娛目賞心之佳品湮没不彰轉而蕃衍滋殖於異邦夫國無文野時無古今審美之念人所同具今乃獨居人後反躬自問得毋爽然若失乎爰臚述其性狀效用種類培養法於左以告世之酷嗜芭蕉者 
　　芭蕉爲物盡人皆知雖爲熱帶之一種原産　物然護養得術培壅適宜其高度當在一丈左右葉大呈橢圓形中肋之兩側具平行側脈夏日由葉心伸長花莖而放花色作殘黄狀不整齊簇生大形之苞葉後以肉質之長而生果實 
益智新畫[  周爾乾]  
 
[鑼鼓架（像嗣）]  
蕉葉有吸收人體水氣之特性經多數醫學家之證明而知患水腫者患脚氣者或産前産後之水氣者一經數貼立奏神效是觀賞之外又不啻一藥用植物矣此外尚有水芭蕉者一稱觀音蓮爲多年生草本往往自生於山間池澤亦適於盆栽取其根莖葉三者加水不絶煎煮成汁療治水腫之功與芭蕉同若復不加察混爲一談以普通芭蕉而供煎飲之用必致無益而有害蓋芭蕉屬芭蕉科水芭蕉則屬天南星科二物之性質固截然不同也 
雜錄 
[世界大戰之統計（下）] [  譯]  
　　出兵數據五年末所調查協約國方面俄一千三百萬人法六百五十萬人英五百二十萬人義三百二十萬人羅馬尼亞六十萬人共二千八百五十萬人同盟國方面德一千一百萬人輿八百五十萬人上二百五十萬人布一百萬人共二千三百萬人 
　　死傷數據五年末所調查俄五百三十二萬人法三百萬人英七十二萬人義三十五萬人協約方面共九百八十萬人德三百萬人奥二百五十萬人土五十萬人布十萬人同盟方面共六百十萬人 
　　砲彈數日俄之戰日軍共發射砲彈八十八萬七千枚歐戰中僅凡爾登一役德軍於二個月中發射砲彈一千四百萬枚日俄奉天之戰每日每砲發射三十二彈歐戰中香巴業之戰每日每砲發射三百彈德軍之四十二生的大砲一門須以貨車十二輛運之每發射一彈需價五千圓 
　　砲數據五年末所調查協約方面俄八千門法七千門英五千門義二千五百門羅七百八十門同盟方面德一萬四千門奥五千五百門土布各一千門卽協約方面爲二萬二千二百五十門而同盟方面則二萬一千五百門也 
[世界小新聞]  
　　英國救火馬車自汽車之製興英國救火車輛俱置摩托自動機刻下用馬駕駛之救火車全國僅四十二輛云[  元]  
　　英國綳帶總數歐戰期内英國紅會及其他慈善機關所製綳帶不計其數據辦事人云至少可六七倍赤道周徑之長云[  元]  
小說 
[滑稽小說測字（三）] [  雄倡]  
　　於是復談笑移晷愛仙乃與二客約以明晚復至取消息客未至之先當不預發其封迨時屆二客遂又同至愛仙曰已得覆書矣遂自庋閣上取一巨封如公文式者天騙生視之笑曰噫其卽此乎吾意發書時宜請忒德君暫遇複室少　防書中語足傷其感情密斯亦謂然否愛仙曰否汝二人必同集於此言時尚翻檢封面細審郵局印章蓮姑曰姊胡不卽發此書愛仙不答遂以小刀啓其封出藍色紙一巨幅訝曰咦乃僅一紙耶老父吃吃笑曰其殆合書一紙矣愛仙猶狐疑曰或然容試觀之乃作嬌聲朗誦曰得手書足見爲是書者其人具奇特不愉快之情性其人全無心肝自私其利氣虛矜而好妄自尊大句讀未終愛仙遽止曰誤矣其必誤以他人之書寓我矣蓮姑則趣之曰是何傷但且姑誦其餘文令吾輩共聞之愛仙乃續讀曰共人全無心肝自私其利氣虛矜而好妄自尊大且惟利是圖心之游移無主卽細事亦不能自决亦全不屬心於家政如是之女娶之者成婚未朞年將不能堪而縱酒自放此婦旣無一絲家庭之愛且怨懟無已流露於其字　行間觀共巨體之字又足知其酷愛華飾而一身盛飾其值則責償於他人則又觀其勾畫而了了可見者也愛仙讀已大美曰善哉是必有人具此佳品性者特未審其爲誰何耳蓮姑卽自其姊手中攫取此紙言曰容吾觀之其姊曰汝可不必更讀吾已畢宣無餘藴矣蓮姑安然對曰吾不復讀遂範紙作一小冠冠形高聳者其姊錯愕未已蓮姑遽以此紙冠趨而加諸其姊之頂曰此良與汝合因立却步覘狀愛仙立下而棄擲之踐之地上蓮姑俯拾之曰勿爾是爾物也其姊益駭怒叱曰吾物耶汝意云何蓮姑曰固將爲爾言之因捧此紙冠復雍容曰昨夕汝旣以書屬我付郵我乃竊啓之出其書言時且搖首嚮二少年復曰我卽以汝舊時所作一書易而納入之意將用以小小震駭汝爲戲耳然固初未料其有是報章也句言至此詘然止則愛仙已大怒而起雙頰紅暈直奔出室去 
[自由談之自由談] [  芝英]  
　　内閣之閣字可改擱字以其屢呈擱淺之狀態也議院之院字可改懸字以其如綆之懸於空中東西南北因風而定毫無方針也夫一國之中有可擱之内閣有可懸之議院斯無怪其上有不總不統之總統而下有不能督軍之督軍不能長省之省長也 
 
 
 

Page 15

 
 
   
 
 

Page 16

 
 
   
 
