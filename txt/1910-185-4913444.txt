# 1910 - 185 - 4913444

 

Page 1

 
 
   
 
 

Page 2

 
 
今日本報目錄 
第一張論説專電緊要新聞一來稿時評 
後幅緊要新聞二分類新聞清談探險錄 
第二張要摺地方自治本埠新聞 
後幅專件小説國外新聞來函 
論説 
[論第三次請願國會之準備（寒）]  
今使有一物焉。其勢力至大。其威嚴無上。其權利甚溥。冥行獨斷可以舉。天下惟吾之所爲。刀鋸斧鉞無施不可。此其可寳貴。爲天下所艶羡。初不待智者而。識之此其當護持。爲人類至尊嚴。初不待勇者而守之。乃今有人焉。欲出而取之以散給於人人。分其權霽其威解其勢使向之獨有。者忽一旦變而爲衆有。則此獨有者。將不免起而爭議此亦情勢之出於自然者矣。誠其迫於時屈於理無可爭。議而旣爲吾之所舊有散給之之權固猶在我稍遲緩焉。人固無如我何也。矧所以遲緩之者。其辭則甚正其義則至當。而蚩蚩者固未能全辭其咎耶。此國會請願之一不遂而再。再不遂而三而四固。意計中事毫無足怪者也 
今者第二次請。願已歸無效煌煌朝旨雖有母得再行瀆請之語而未嘗不嘉其忠。愛之忱意吾國民聆此必有投袂而起再接再厲出而掬示其忠愛者。乃旬日以來輿論闃然。一若以此事委之數十代表。人卽可告無事者。其成也聽之其敗也亦聽之。以如此極重大。至急要之國會千鈞一髮關係。於國運前途者利害之大莫或與京而以是若明若昧者模稜其間有形式而無精神有因循而無壯往。恐一旦卽開國會。亦且無補危亡於萬。一國民乎其急起而直追之乎外患之。迫如火斯熾内憂之興。如防將决時機之來。稍縱即逝初不能任吾瓊珮從容規行矩步以將事也。則第三次請願國會之準備又烏得不汲汲也。 
特是請願之術。出以正當固不外上書言事暢論其利害積誠以動之顧今政府老成持重慮或失於草率操切膚末轉滋。流弊期期以人民程度未及爲言其所。以關吾口而奪之氣者亦大有津津樂道。亹亹動聽之槪而揆政府所籌備之事類皆顚。倒塗飾緩其所急而急其所。緩敷衍塞責擇其無關緊要之一二細事。稍稍任吾民之自理有所建白也則　頇以陰消之。有所干涉也則遷延而陽與之。而下之於上亦或相應以虚。文未能實事以求是。政府有鑒於吾民之易與也。遂亦不惜出其箝制之手叚以虚與委。蛇有鑒於吾民之渙散也遂更不憚施其獨斷之命令以强爲抑制空穴來風履霜堅氷非一。朝夕之故也吾民而不欲建國以圖存乎。則長此終古。坐以待斃斯。已耳吾民而苟欲立足東亞保此錦繡山河。綿祖若宗萬世無疆之休云爾者。可不速冀此國會之成乎。可不於政府所以輕視吾者。而加之意乎。然則加之意奈何曰固結民力萬衆一心急爲補牢之。謀母忘散沙之戒以確定憲政之基礎。人人有憲政之常識。卽人人有立憲國民之資格記者不。敏敢卽所以準備之。者聊貢蕪詞藉當獻曝。 
前者執政諸公頗有疑國會請願。出於少數人之私見。非全國國民共同一致之意向。於是各代表四出號召聯絡海外華僑以及商學各界圖結成一大團。體合力請求。以明非出於一二少數人之私見。政府於是稍爲所動。一二鉅子更思組織政黨。猛力進行羣公於是益駭汗相告。邇聞有由警員强行解散母許逗遛京邸者。其所以抑之者正其所以憚之也憚之者。憚事理之秩然勢不得不爲之。動氣不得不爲之奪而姑出此拘執之見。以爲暫時之抵制也請願者果從此即行。解散則大局破壞即在目前。恐目的卒不得達而悠。悠長夜國會一日不開。即庶政一日不舉外患一日不弭。無論如何籌備决無可有意憲程度之希望之啓新幾而收實 
 
 
 

Page 3

 
 
效也（未完） 
專電 
[電一北京]  
信勤查覆貽榖得贓十七萬丹丕爾並未謀叛但抗官兵貽榖一面奏一面殺且未親審法部提訊時着將贓欵照數繳出貽榖答稱此係花紅早已分派各員法部承審員謂丹丕爾係是大員爾不請旨即殺罪應發往新疆業已畫供贓 
電二（北京） 
朗貝勒以各省新軍統制勤勞卓著擬由軍諮處奏請一律賞給寳星 
電三北京 
粤督奏報宣統元年粤省人欵共三百二十六萬出欵三百九十七萬 
電四北京 
德使又向外務部聲説謂梁誠使德恐不勝任電五（東京） 
韓國皇太子於陽歷七月十三日由東京起程遊歷日本西部各國電六東京 
神户英字報神户赫拉爾德報均著論説期望陸軍中尉白瀨出控南極之成功 
電七東京 
日俄戰役後所編成之日本陸軍氣球隊於陽歷七月十三日在字都宫地方舉行第一次演習 
電八（東京） 
日本派往南美國觀光團及參列智利國白年紀念祭典之日本特派大使井上勝之助同於陽歷七月十二日乘坐香港丸輪船由横濱開往南美 
緊要新聞一 
[國會請願不死北京]  
　　留京代表團近仍逐日在事務處集議進行方法而各省各團體電報亦絡繹而至都察院聞知消息恐其即日將爲第三次請願前日自總憲以下陸續蒞院預議對付辦法全臺均主持遵照二十一日上諭不得再行瀆請六字不再收呈代奏惟張總憲意頗猶豫故一時尙未能决議 
聞某貝勒因國會代表團請願無效恐其或被革黨煽惑改變宗旨故特密諭偵探隊格外注意並聞有某探員已混入國會代表團充作會員藉得偵探一切果爾則是政府亦知請願國會者之宗旨乃全出愛國矣 
代表團昨接吉林來電云小沙土園崑新館國會代表團鑒來電悉三次如何准備祈函示方略又接奉天諮議局來電云崑新會館代表團鑒宥電悉决議三次准備毅力熱心佩甚謹當聯合團體以作後援不逹目的不止奉局叩沁 
[資政院開院之預備北京]  
　　資政院建築工程估定五年後始克告竣故該院預擬本年九月初一日暫借法律學堂地基舉行開幕禮刻聞總裁倫貝子以該院開幕之日皇上宜行親臨或遣派親貴大員恭代行禮此項禮式並陳列鹵簿等事究應如何預備自須奏請聖裁昨日倫貝子已飭提調等官參照各國國會開院形式議訂親臨及大員恭代行禮各禮式繪成圖説以便進呈 
民政部肅尙書日前與烏林兩侍郎會商本年九月資政院開院時院内設有聽議室恐入室聽議者良莠不齊應與該院總裁會商保護議員辦法茲已議定院内由該院自行管理院外事宜則由民政部派警照料現該部正飭部員參照各國警視總廳彈壓會塲辦法擬定規則以便臨期設施 
資政院各大臣日昨會議以本年九月爲舉行開院之期所有應行備辦事宜至繁且要亟宜妥速籌議因擬定自六月朔日起每逢單日開議雙日休息如有緊要事體再開臨時會議免致延誤 
資政院總裁倫貝子排定議員席次已紀前報專電兹聞擬於正座偏右設一特别旁聽席以備各報訪員旁聽惟不許干預院事及陳述意見藉示限制 
[四國借欵代表開始交涉北京]  
　　粤川漢路四國借欵代表到京已紀前報兹聞上月二十八日下午各代表同赴郵部求見徐尙書是時徐尙並未在署由某參議從優接待據該代表聲言仍請堂官主張前議速行訂立合同以敦睦誼否則須開正式交涉云云言罷佯長竟去此四國代表來京後第一次交涉也故志之 
[松花江交涉棘手北京]  
　　松花江關税問題益形棘手現雙方已不能協議聞有移往俄京由薩使與俄政府交涉之説兹將駐哈俄總領事對於一般居留俄民所發之佈告譯錄如下亦可見其强硬情形矣一自揭示之日起凡松花江内揚有俄國國旗之船舶無論船主爲中國者或非中國者一經輸送貨物過關當納之關税不能再交清國税關應交華俄道勝銀行寄存一於現行試辦之税關賦課章程中或有不足補助之處將來可由寄存項下動撥以資補助一凡清國税 
 
 

Page 4

 
 
關收税並收税之經理與船站碼頭各項事件全由道勝銀行派員辦理一華俄道勝銀行所派之員對於船主或貨主之關税單可另外證明再給以証明照 
[外部照會各公使禁售土藥北京]  
　　昨日外務部照會駐京各國公使謂准本國禁烟大臣曁各省督撫文電咨稱禁烟要政期甚短促所有本國土藥刻將陸續禁絶乃各國洋商私行售賣雖屢請飭禁而各該洋商依舊私售殊於禁令有礙咨照本部速向貴大臣交涉轉飭永遠禁阻前來本部爲顧全邦交起見特再照請查照飭阻倘再有以上情事一經查獲恐礙邦交貴大臣宜注意焉 
[外務部左右堂之責任北京]  
　　我務部鄒尙書日前提議謂近來交涉口繁關於日俄兩國之事尤爲棘手曹侍郎留學東洋熟悉彼邦情勢胡侍郎曾充俄國公使於俄國情事亦研究有素嗣後凡關係中日交涉各問題應由曹侍郎主持其關係中俄交涉則由胡侍郎主政尙書與兩侍郎議决後即商承管部正堂核辦聞此議慶邸那相甚爲賛成 
此次濱關道施肇基奉調來　連日到部密陳東三省中俄交涉情形聞與之接洽者卽爲胡馨吾侍郎每日會議時頗爲秘密 
[西藏安謐之現狀北京]  
　　北京某京官得駐藏大臣隨員來函云西藏自達賴斥革後由西藏代表電請致府代奏收回成命當奉嚴詞申斥現在靈異幼童尙未選出而藏中僧衆舉向日信仰逹賴之心多員來變而爲唾駡達賴蓋達賴從前假神權以驅使藏衆視爲牛馬苛刻萬狀藏衆皆敢怒而不敢言此次旣經斥革番衆心理均以逹賴尊嚴朝廷尚可斥革我輩當易信仰逹賴之心轉而信仰朝廷所以現狀尚稱安謐云 
[陸軍部保案被參北京]  
　　保定陸軍速成學堂于前月畢業除學生應得奬勵外所有陸軍部稍具能力各員亦均獲得優奬日前有某御史奏參該部保奬太濫謂得奬各員有不知學堂設立何所者並舉學部奏定各學堂敎員管理員保奬章程必經三年始有尋常奬勵五年始有異常奬勵而陸軍部各員不必到堂不必授課即獲優奬殊屬不合云云 
[吏部司員得賄案七誌北京]  
　　頂名難蔭知縣黄祖貽前任湖南巡檢缺分瘠苦實無積蓄近因獲中湖北彩票遂挾貲萬金來京謀幹適三益金店黄潤卿事前買有難蔭知縣遂出五千金買之并由黄潤卿代爲運動歸入改選班指日即可補缺而黄復以三千金託有陸工差事之某司官求某大老長公子一函保其先委優缺可謂志得意滿矣不料無端起此波折若按詐假官有所營求例治罪尚須赴口外一行也 
此事發現後吏部中求賢科議選處投供處一項司員最爲恐慌蓋以廷林兩大臣皆極精明頗難挽廻連日提卷提人皆中竅欵聞者慄慄危之又聞個中人謀將此案弊賄均坐在三益金店黄潤卿一人身上科以指吏部爲名在外招摇之罪不過徒一年而黄潤卿堅執不允處處咬定某司員舞弊且供出前做數事以爲證據并云吏部能不明喫大賣小小金店亦不敢犯此王法云 
[優拔舉貢之考試𤍽北京]  
　　優拔朝考計有三千餘人經學部奏定分六日考試已紀前報兹聞有粤人某君發起謂此次係科舉尾聲且上年係加三倍錄取今年若照向例錄用未免向隅爰廣發傳單於初三日在青雲閣茶肆邀集各省應考優拔集議同至都察院遞呈乞爲代奏請旨准其加倍錄用並要求取列一等者予以主事云云按本報曾載專電謂學部奏准變通錄用優拔等語未知即係此一議一呈之効力否 
又陸軍部考試錄事報名者約四千餘人聞錄取者不過七八十名月薪可得三十兩以是新科優拔大半俯就此席尙有落第舉貢不得志於大理院者亦紛紛手持印結再來投考雖年歲僅限四十以下而于思于思者實繁有徒云 
又大理院招考錄事赴考者多至七千餘人僅取三百餘人聞尙須再試一次惟郵傳部因鑒於應考之士太形擁擠故該部近日擬傳考而不出告示詎外間知者已多紛紛報名且以名條托者亦紛然而集堂官恐滋煩擾已將傳考一層停止矣 
[兩淮鹽官停止分發北京]  
　　鹽政大臣會同江督具奏略云兩淮候補鹽官極形擁擠雖實官捐早經停止而以前捐納及考選就職指分到省者仍復絡繹不絶檢查兩淮官册所有監掣同知運判經歷大使知事巡檢各班候補人數竟有八百餘員之多其先經到省未經註册驗看者尙不在内以兩淮額缺此較人數相去不止十倍關係吏治前途至深且鉅伏思候補各班人員凡赴簿書之選者爲升斗之謀無如差缺有限薪津無多旣苦委用之難周即覺閒散之可憫其在安分之士尙知靜以待時中材以下旅食維艱生計不赡勢必長鑽營之習隳廉恥之防得缺而虧公帑奉差而玷官箴比比皆然現值預備立憲之時應以澄清仕途爲先務籌畫再四非暫行停止分發無以飭吏治而肅官方除兩淮各項鹽官先已到省未經引見驗看各員催令赴部分發回省候補毋庸再令改省以免煩擾外其餘損納勞績曁考取就職各項鹽務官員擬請自宣統一年六月起一律停止分發兩淮三年俟限滿之日察看情 
 
 

Page 5

 
 
形奏明辦理其已經捐指尙未到省人員查照向來停止分發章程有願改指别省者准其赴部呈明給照免交改指銀兩用示體恤據兩淮鹽運使增厚具詳請奏前來臣覆核無異仰懇特予照准以資疏通五月十六日奉旨依議 
[粤督奏陳擬辦會匪情形北京]  
　　粤督袁海帥片奏云粤東會匪向止三點會係於洪逆亂平之後其遺黨暗用洪字偏旁互相勾結蹤跡甚爲詭秘近年此風日熾胆敢設立堂名分派頭目到處糾邀不從則肆行逼脅開檯拜會夜聚曉散習以爲常爲首坐樹者曰東主曰老母轉糾夥黨者曰保母曰保舅贊助謀畫者曰百扇供奔走者曰鐵棍曰草鞋其資格較深者曰金花曰雙金花名目不一大抵初則惑衆歛財繼則紏黨搶刧刦財不足復擄人勒贖計一省之中勾結日廣幾於無處蔑有而以惠潮高廉各屬爲最多近來附省之順德東莞新會等縣亦蔓延徧地此外有小刀會劍仔會諸名目皆與三點會聯成一氣小刀會係各携一小刀以爲記號十餘年前惟惠潮等府有之劍仔會係以東洋小劍爲記於近數年始行發見並有革黨從中勾串恃港澳爲逋逃藪一經刧得巨資購買洋槍甚爲便捷是以粤中盜匪無不身藏利器徒黨日繁一呼麕集從前刦案夥黨不過一二十人近年刦匪動逾數百緝捕之難已較他省逈别捕獲之後訊辦稍遲往往乘機糾黨越獄蓋别省之盜不過刦財粤東之盜多屬會匪實有滋蔓難圖之憂現在省城外堤岸修築完竣商賈雲集會匪亦多溷跡其中本年春間乘機聚衆縱火擲石不止一次業經捕獲數人酌擬監禁以示薄懲惟會匪日多若不及早剔除爲患實非淺鮮除飭廣東按察司營務處遵照法部奏准通行邊省盜匪凡係會匪馬賊攻撲城池抗拒官兵仍准就地正法章程審係實在會匪即行正法以杜後患外並飭巡警道及地方文武各員在堤岸一帶嚴密稽察實力偵緝並一面出示曉諭准已入會而並未從劫者自首注册免罪以期解散脅從 
[東三省近事]  
　　黑龍江巡撫前議籌辦齊齊哈爾商埠由交涉局請欵興工各情已誌前報查該局從前詳准此項建築費共三十萬兩業經民政司撥給十萬茲周少帥以工事方興恐不敷用又飭民政司再籌十萬兩聞趙司憲以庫欵支絀將省垣所存各項税欵搜羅殆盡方足十萬之數昨已遵飭發給以便開工 
東督錫清帥以奉省自開商埠添設領事各國官紳商士之來奉經商遊歷者絡繹於途辦理交涉事益繁多亟需通材相助爲理查有駐日斯巴尼亞代辦使事二等叅賛官三品銜分省補用知府黄致堯才具明幹通達大體又在外洋歷練多年於内政外交均有經騐奏請將該員調奉差委辦理交涉以資臂助業已奉旨俞允 
今年東三省大豆消塲極旺價目逐漸飛漲先時官商抛盤售與德人者甚多現届付欵之期德人催交貨物甚急而竟不能交出前由德使向外務部提及外務部以外係商界之事不能歸入交涉却之然現在仍不能交貨尚不知如何了結云 
[京師近事]  
　　聞出洋考查軍政大臣濤郡王現已由粤起程特派站某員携帶行李於今明日先行到京准初十後與陸軍部尙書廕午帥一同抵奉約留兩三日卽行回京 
外部飭司員檢查中俄條約及庫新歷來交涉案件兹已畧具大端呈堂其餘零星册卷尙未檢齊據鄒尙書胡侍郎核閲原案與現在該國之舉動大不相符擬俟全案備齊再與俄使開正式談判 
樞府諸公據滇督李制軍電稱該省内政外交諸多繁難應迅速整理等語故各樞臣日前議定嗣後凡有該省電請核示要政均於三日内核妥電覆如關交涉之事至遲不得過十日即行核覆免致貽誤要機 
日前軍機處片交内閣飭將各部院衙門欽奉加恩諭旨及自行籲請加恩奉旨之件詳細查明咨報本處以憑查核辦理 
軍諮處與陸軍部會商擬在部處附近建築研究軍事會塲爲部處軍鎭文武官員互換智識之地並准紳民人等隨時陳遞軍事條陳現聞擇定安定門内棉花胡同地址限於年内竣工俟濤貝勒回國後即可奏明開辦 
直隸提督姜軍門咨行陸軍部稱駐通武衞各營之軍械現在損傷甚多不敷分用並陳各營軍械旣不利便又多窒碍擬請由近畿軍械局撥借新式槍枝等項若干件以便訓練等因當經陸軍部轉咨督練大臣查照辦理 
日前周侍讀克寛呈遞封摺一件控其内容係主張疏濬洞庭湖略謂常澧一帶頻年水災皆由洞庭湖浮沙淤塞日甚一日致水勢不能宣洩擬請旨飭下楊文鼎迅集巨欵妥籌辦理 
聞督辦鹽政大臣度支部尙書澤公擬定嗣後凡新到部之郎中員外郎主事一律不准派鹽政處要差俟奏留後方能委派以示限制昨日已飭晏安瀾提調釐定專章奏明立案 
昨聞禁烟大臣恭親王咨商民政部擬令八月内實行禁止京師内外城各膏店營業其如何定限應卽妥議新章奏請實行並飭各關卡嚴行查禁土膏入境以重要政 
 
 

Page 6

 
 
來稿 
[東三省諮議局呈請代奏速開國會書（續]  
　　且國境之内如鐵路開礦農務航業工廠諸大端我置之而不辦則列國藉口於通商之不便肆其要求非無理也若我旣籌欵自辦或借欵自辦則彼已得所應得之利益矣自非負債不償誰能無故而攘奪之乎即如東三省一隅已入日俄勢力之下皆以殖民闢地爲主義非若各國以通商營業爲務之比也日俄之并力亟進皆有一日千里之勢而我之政府人民方且從容暇豫坐以待斃豈非以國會未開故宗旨不定心志不一使本朝根本之地聽人之魚肉而不顧乎舉東三省之危局以例之内地各省其廢棄不辦之事何可勝計則引起外人之藉口使之日萌其兼弱攻昧之思一國發難列國應之分割之策逼而出於實行此時以下下離心百事廢弛之中國登於刀爼之側雖日日號於各國曰中國人之中國豈可得耶所謂外患日迫九年之期萬難久待者此也中國千古聖賢帝王相傳之治法不過一語曰得民心而已今舉國人民求開國會奔走號呼其情至迫而政府深閉固拒曰必待九年此可謂得民心否耶政府所籌九年預備之庶政無論其不能實行而自今以往須以六七年爲背戾民心之時代政府其果能自安否耶今上下之程度誠皆不足所謂不足者卽互相猜忌不求實際故也國會果開則政府人民悉納於坐言起行之地位意見盡消空言皆廢則必量力進行分别緩急今之所九年預備者開會决議之後視財力所及爲施行之次第或當分爲二三十年之政策未可知也上下同心以整理財政吸收外資爲主義理全國鐵路限年告成農工商務以次發逹法制兵備縱未完全不妨隨時修舉竊謂救亡之急務在此不在彼也　等旣爲滿洲之人民於皇室尤爲親切誠不忍見此下下離心百事廢弛之時局剖心瀝血以冀朝廷之一悟伏乞代逹天聽不勝迫切待命之至 
時評 
[其一]  
　　投機之風潮始而火油繼而金業又繼而錢業又繼而橡皮股票 
大抵一風潮之起其先必有少數之人獲利自豪於是埀涎者盲從者一時雲湧而起則如迅雷疾電不及掩耳一著偶錯全局盡翻而希望盡歸於失敗 
嗟夫孰操縱是孰主張是而無數可憐之人乃某投此旋渦之中 
[其二]  
　　學校之放暑假爲蓄養腦力也愛護身命也而猶恐其流於怠荒則有種種之補習會或旅行以彌其缺憾 
上海爲開通之地學校之多甲於他處而暑假期間往往見無數中國之青年或補習於夜花園中或旅行於福州路畔是豈學生所宜出此者歟 
記者曰使暑假而非蓄養腦力愛護身命也則借是磨勵精神習練筋骨亦屬佳事 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[萊陽縣第二次民變山東]  
　　萊陽縣朱令以雜捐激變業經城汎及姜紳説妥雜説全免倉榖糶足故風潮已經平息詎新令奎保同撫委楊觀察到萊接任後卽出示雜税均不能免又加菸斤之税并嚴拿曲詩文等治罪因此民心大憤又激成第二次大變又二十六日有登鎭派往之馬隊四十名步兵數十名行至城西北隅鄉民見係官兵懼而聚衆官兵以威嚇之遂至接仗鄉民受傷殞命者五人兵丁受傷者四人並被民人拿去馬兵一人聞本埠派去護兵兩棚甫入萊境槍彈子藥即被鄉民劫去兵則空回現護兵營陶某又帶隊前往矣 
[沔陽飢民格斃新軍續紀湖北]  
　　湖北沔陽州蘆林湖地方飢民因爭洩積水起釁此鄉與彼鄉械鬥糾搶燒殺勢甚洶洶經駐沔陸軍四十一標二營前往開導竟敢抵抗格斃副目一名鄂督得報立派二十一混成協協統黎元洪前往相機勦撫黎到沔後聞該飢民等持有槍砲竟敢聲言與官軍决戰乃電禀鄂督請頒格殺勿論之論該民等始惶恐已願可望繳出槍械並由黎協統購綫將倡首之蘆林王拘獲解省風潮已漸平息惟善後之事未經辦妥官軍不能撤防現擬定善後之策共分四項一查抄槍礮一勒交頭目一安撫脅從一移建敎堂聞前三事尙易辦妥惟移建敎堂一節法敎士頗執異議但蘆林湖人之敢于抗官者全以敎堂爲護符如大軍進勦彼即以焚燬敎堂爲要挾現鄂督已飭漢關道與法領磋議遷讓不知能逹目的否 
[京南復有拳匪直隸]  
　　京南直隸屬之良鄉縣西山一帶忽發現一種拳匪千百成羣四出搶擄勢甚汹汹昨由順天府尹丁乃揚會同北洋大臣陳制軍飛飭淮軍統領李天保鎭軍督帶馬步兩營前往剿辦不知能即時撲滅否 
[粤督剳復弭盜治匪議案廣東]  
　　粤商自治會前以匪風日熾呈請諮議局建議由團保總局聯合各大團體妥商緝捕辦法經諮議局會議表决照詳代請督院察核現該局接奉督院劄文云爲劄復事接諮議同呈稱據粤商自治會呈請建議書稱據商人劉咸澤等函稱近來粤省盜賊横行匪風甚熾焚刧擄殺靡日不聞甚至省垣重地兵警森嚴乃竟敢殺人於大道之中掠物於光天之下猖獗情形爲十年來所未睹請建議由團保總局聯合省中大團體妥商辦法嚴加防範等由查廣東盜風猖獗堤岸一帶會匪溷跡本署部堂久經訪聞迭飭地方文武官及巡警道嚴行查拿從重懲辦以遏亂萌並奏明在案現建議由團保總局聯合省中各大團體妥商辦法官紳共負責任係爲保衞公安起見作照會團保總局妥議核辦外爲此劄復知照 
[浙諮議局質問鹽釐抑勒洋價杭州]  
　　日前浙江諮議局具呈撫院按照諮議局章程第二十六條謹具質問書如下按收釐捐每洋一元作錢一千文業奉撫部院疊飭藩司遵照向章通札出示在案現聞温處兩屬抽收鹽釐各局卡藉口奉運司通飭每洋一元仍復作錢九百文以下等不如嚴州之桐廬縣鹽局甚至短八八百文抑勒浮收依然如故查鹽釐貨釐事同一律何得藉口未奉明文顯出兩歧是否該局卡有意朦混抑或上級官廳特許鹽釐自出作價尙祈撫部院明白批答以袪疑慮等情本日奉增中丞批呈悉候札飭鹽運司查核詳奪再行答復可也 
[黑省交涉局對内之交涉黑龍江]  
　　黑龍江交涉總局二三年來總會辦雖數更易而各局員尙多仍舊近自盧京官弼任該局會辦以來不知因何與局中各屬員勢若冰炭現該會辦執意將局中各員一律撤退而各局員亦執意自請出局惟必欲將該會辦痛毆洩忿始一鬨而散盧弼聞之更爲忿激前月未及知會總辦即自其呈公署將東文繙譯一員文牘科副科員一員効力委員一員撤去差使其餘勒令請假者尙有數員各員聞信大憤全體赴會辦室面詰理由聲勢洶洶幾欲用武並將盧弼所欲位置私人之姓名全行舉出盧見勢不佳遁往他室而免各員隨又面謁總辦李品三觀察禀知一切總辦婉詞慰留各員堅謂會辦在局吾等卽當全體出局刻尙不知如何了結 
[西報譯要]  
　　濤貝勒行抵俄京文匯報載初六日倫敦電云濤貝勒已偕各隨員行抵俄京聖彼德堡 
政府禁止外人入藏又載初五日北京電云中政府近命西域及川省華官宣諭禁止外人入藏 
分類新聞政界 
[武陽城廂自治選舉職員常州]  
　　武陽城廂自治當選議員均承認應選由兩監督給予執照已兩誌本報兹由籌備自治公所於初四日邀集各議員假圖書館互選正副議長選舉董事會職員上午九時開會除監督外議員到者十九人其開會秩序一推臨時主席公推徐雋二擬定選舉細則三互選正副議長議長孟森副議長史藩四選舉正陪總董正惲祖祁陪錢以振五選舉董事史成選舉名譽董事于定一盧正衡瞿綽曾省三七推定起草員擬各項細則公推徐雋史久傳八决定自治公所地址假定以籌備自治公所爲自治公所九抽籖定議員席次十决定開會日期公議部章每年開會期以二五八十一月暫定八月初一日如有要事得先開臨時會議畢已十二時矣 
 
 

Page 11

 
 
[委員催促清查公欵公産常州]  
　　武陽清查公欵公産事務所自成立後即函告城鄉董事將各項團體名目開報以便發表照塡乃延至數月雖屢次函催並請兩縣派差守取聞尙有數鄉未曾開報現在裁撤之期已過勢雖久延該公所遂將困難情形呈報府中督查公所當由常府長志泊太守札委陳壽人二尹會同清查公所書記員某君携帶表式親赴各鄉令鄉團圖董保傳集各管理人依式塡寫免誤憲政其餘已發表式而未塡報各鄉現亦將順道經催云 
[鄂藩實行裁汰差役之計畫湖北]  
　　鄂藩通飭各屬文云案奉署督部堂瑞札開案照湖北諮議局呈送裁汰差役議决一案請予察核施行等情本署部堂查此事久奉明詔理應分别裁汰察閲議决案内甲乙丙丁戊各節清源正本要皆切實可行應飭各屬州縣量其缺分之繁簡酌定應用稿寫生應留差役名額查其原支工食各有若干此次改章整頓意在　除積弊應如何優給蘇工使得赡其身家不敷若干如何就地籌欵所裁差役如何酌壽生計查照議决案所指各節會商紳董一一斟酌釐定限三個月詳細具覆聽候查核俾得如期實行一面將散役白役先行裁汰冒濫更名之弊實力革除此關民生休戚事在必行不准違延貽誤致干嚴咎除札覆諮議局查照外合就札飭札到該司等即便抄錄議案通飭各廳州縣遵照辦理依限具覆由司彚案厘定詳候察核飭遵勿違切切再議决案前已行知不再抄發並飭知照特札等因奉此查此案前奉護督部堂楊札發議案下司業經抄錄議案咨請各道轉飭遵辦並由司道飭各府廳州飭屬各就地方情形籌議禀復並勒限催飭各在案迄今數月僅據鄖陽府夏口廳禀復其餘各該府廳州縣竟無一處復到實屬任意玩延兹奉前因除分行外合再逕札嚴催札到該口立即遵照限文到十日内各將地方情形妥議禀復以憑會核詳辦 
交涉 
[收回寳石莫千兩山之波折杭州]  
　　浙屬莫干寳石兩山收回土地交涉開始後迭經大吏飭由交涉司往來杭滬會同各國領事磋商辦法並擬仿照鷄公山成案備價回贖需欵三十餘萬疊紀前報兹悉英領事昨日照會撫院謂近來本領事與貴部院交涉事件不論鉅細往往今日到文明日見報明日到文後日又見報輿論風靡横生阻力辦事者大多障碍且國際交涉關係重大未經議决之先例應共守秘密免遭破壞環球各國通律皆然似此任情洩漏妨害大局足損兩國邦交等語並悉日前駐滬英領事亦照會撫院略云准貴撫照會莫干山西人購地擬派員會議取兩益無損主義等因請訂期照會前來查此案應由本國駐杭領事核辦貴部院如欲訂期會議請即照會駐杭領事非本領事所敢越俎也 
軍界 
[兵備處派員赴寗調查軍制安慶]  
　　皖省應練陸軍瞬届編練成鎭之期所有應用軍械軍裝藥品軍醫糧餉測繪各營隊編制一切章程現在各省軍學日益發明漸臻完善自應詳細調查以資叅仿刻經兵備處派提調胡維棟就近赴兩江督練公所按照應查各節詳細調查推行利弊庶幾預行晋進得以先有準的云 
[度支部咨准皖省營制定案安慶]  
　　皖省混成協步馬砲工輜各營隊營制餉章並督練公所裁撤規復辦事章程應設員司權限前經兵備處呈由皖撫咨部在案兹准度支部咨覆查核送到陸軍營制各項章制均爲定章所有自應照准立案惟巡防軍隊購發丸散藥品應用銀兩核與定章所無碍難照准立案等因朱撫准咨後即行知遵照辦理矣 
[咨行報銷軍用工程權限廣州]  
　　袁督准陸軍部咨開軍實司案呈查各省近辦報銷案購運軍裝器械曁土木工程等項凡係防練新舊各軍所用之欵均由本部核銷其巡警所用之欵均由民政部核銷歷經辦理在案其册報尙多紛歧往往一案之内一册之中事類混同頗難劃分兹將核銷權限擬定開列清單九條亟應通咨查照自文到日起務須按照單開各條分别册報以昭劃一而免紛歧除通行外相應咨行貴督查照辦理大吏准文後當札行司局遵照 
學務 
[温屬學務眞相之披露杭州]  
　　温屬永嘉縣劣紳林訓章藉學漁利苛勒商民迭經士紳電禀層憲批飭查辦日前又有耆民吳文彩等聯名赴撫轅指控日昨奉增帥批飭學司謂此案前據袁庭榮等電禀林訓章藉學苛捐曁吳起泰等開摺具禀種種抽捐不合情形到院均經批司飭縣確切查明禀辦在案兹據來禀粘抄林訓章派捐章程任意搜括無微不到曾否由縣立案且廣文社名目何從而來此等藉學抽捐巧立名目實爲巨蠧閙學風潮即由此起仰提學司轉飭永嘉縣按照禀控各節迅速併案查復一面將社名撤銷所有捐項分别輕重量予减免如有禀定成案亦不准私人直接經收並將林訓章有無劣跡迅卽詳奪同日又據學界尤棻等聯名指控新亞女學校總董劣跡照彰籲請查辦當奉增中丞批查女學爲敎育之母官如同愼重管理以期完美上年新亞女校總董陳嵩禀稱改築校舍延聘女敎員七位等語今據該生等所禀陳嵩種種劣跡是前禀盡成虚語如果屬實亟應查禁仰提學司轉飭永嘉縣按照禀叙各節確查復奪 
[滌氛蒙養院舉行畢業常州]  
　　滌氛蒙養院係莊通伯君與其夫人陳覺孺女士所私立開辦數年頗有成效兹届第一班畢業擬於初六日舉行畢業禮並開游藝會想届時當有一番可觀也 
[錫金各校開辦成蹟展覽會無錫]  
　　錫金勸學所以各校學生成蹟美惡不齊非會萃觀摩不足以生比較競爭之心擬調集兩邑首區公立各學堂將本年上學期試驗成蹟於暑假期内陳列藉供學界之展覽儘於本月初十日前由各校將各科成蹟彚送該所以便擇日開會 
實業 
[農務總會議决案詳誌蘇州]  
　　蘇省農務總會舉定總協理各情曾紀一報兹悉該會日前又在商務總會開職員會陶吳總協理曁會董均經到會當經公同議决現行辦法十一條照錄於下一議决常年會費洋二元入會各員分兩期交納有特别佽助者聽一議决本會通信處暫設蘇城觀前倪源源珠寳號内一議决以農工商局允撥之木杏橋等荒地先辦試騐塲名曰蘇州農務總會第一試騐塲嗣後推廣辦法 
 
 

Page 12

 
 
以此類推一議决以請撥公欵一項俟奉准撥到後作爲試騐塲之基本金一議决主任規畫試騐塲事宜推定陶福庭王文周兩君暫行担任一議决曁南館僑商農品種子請陶福庭君赴寗購買爲預備試騐之用其購買費約以三十元爲度卽以指定試騐經費項下動支一議决本會經費躉欵由會計存莊生息莊摺交總協理收執一議决試騐塲支用經費由主任人簽字出據向會憑驗照給惟除額支外如有特别活支之欵須經總協理之認可一議决入會會員須具信約並照章塡介紹人姓名簽字到會由本會於會期通過公認後塡給証書爲憑一議决田地爭訟及租賦紏葛等事本會一槪謝絶如有妨害農民情節較重者遵照部章第十九條辦理一議决秋季會期並會所届時再行通知 
[職官虧欠莊欵之撫批蘇州]  
　　江蘇候補道錢伯英觀察在蘇閶門外開有洪興典業被蕭楊二夥營私舞弊虧欠莊欵二萬餘金各莊向其索取該道堅不承認僅將蕭楊二夥送縣押追希爲脱缷地步致錢業均抱不平繕具公禀呈由商會代遞撫憲察核兹奉程中丞批云據該商會代呈大康源錢莊周錦榮等禀控錢道振聲恃符賴欵等情又據滬商會周道晉鑣等電禀前來此案該道早應妥速設法清理其楊蕭二夥所置産業如何抵撥亦應由該道集議妥辦豈能藉詞推缷仰農工商局移知錢道遵照迅即了結母再貽人口實 
雜記 
[劣僧阻撓充公寺産之顚末無錫]  
　　無錫西門外惠山千手寳殿住侍僧任貴於本年三月初病故遺有該庵房屋一所及遐字業田九畝傳與徒弟泉源執管不料泉源不守清規姘識尼姑浪費不支漸將庵中物件變賣知爲地方公衆所不容目願將庵屋歸入公産一面料理還俗詎該菴鄰近有白衣殿僧名春泉者埀涎該菴田産已久見泉源有隙可乘遂設計誘泉源至伊菴内乘其不備鎖閉菴中秘密小室黑暗不見天日加以種種非刑每日僅與薄粥一次勒令將菴産交出事爲邑绅所聞謂泉源旣不守清規理宜禀官驅逐菴産歸公春泉何得妄施毒計任意凌虐希逞其吞併之謀實屬不法已極即聯名呈請縣署將千手寳殿先行發封一面飭提泉源春泉到案分别懲究詎春泉聞風逃逸飭提泉源審訊一一不諱並稱業田九畝由春泉贖回身被凌虐關鎖均屬有違戒律當將發封之千手殿照會勸學所收管以爲興學之用一面勒提春泉到案究追糧單撥歸地方公産但春泉迄未到案且設法賄通常州清凉寺僧清海到錫干涉以爲抵抗之計邑紳以私菴充公事屬正辦清海不應干預均置不理聞該僧奔走多日現已喪氣回常矣 
[五千元包充庫書之衝突杭州]  
　　紹屬諸曁縣楊令因案撤任業由上峯改委秦令家穆前往接署聞已於六月初二日到縣向例縣署庫書均由新令點充舊僅四名近年加至八名每名例繳規費六百元自秦令委署揭曉後舊庫書王玉清等親赴義橋秘密運動二老爺（卽秦令介弟凡義橋釐卡辦事均歸二老爺全權）預繳規費另送酬勞已蒙允許接充其時秦令謝委在省忽有該庫房可賑石蘭坡來省運動求見秦令面繳現洋五千元所有合署庫書槪歸包辦並要求不得選用舊庫書亦蒙大令慨允照辦及至回局始悉乃弟已與舊吏訂約以致進退爲難現聞新舊兩方面持有成約各不相下疊起風潮尙未悉能免决裂否 
[省垣近城盜刦之駭聞杭州]  
　　西湖桃園嶺係往來古蕩留下等鄉鎭之孔道轉瞬東嶽朝審行旅如雲嶺上下廟有僧住持從無萑苻之患不料初三日下午三句鐘有韓姓及絲客二人赴留下鎭收貨路過該處遇雨暫憇方坐定突見盜黨三人各執洋鎗刀棍由廟内奔出將二客身帶銀洋衣物搜劫一空絲客所帶某莊匯票洋一千二百元亦被搜去並用槍壳毆傷韓姓脇背等處呼嘯而散事後二客奔告東嶽防汛渭盜黨均操台州土音該處地保上嶺查探杳無形跡現聞該絲客擬具報縣署請緝未悉能否弋獲也 
[組織道德躬行會之異聞漢口]  
　　漢口有自號農人余明善者熱心時局每遇各團體因公益事件開會渠必到塲强登講台演説其演说詞屢有别字人面詆之亦不爲怪現忽具禀卾督謂世風獧薄擬組道德躬行團體會招集同志研究自治條身學問懇請核示立案以便勘地設辦瑞制軍以道德原貴躬騐然此乃關於個人修身實踐之事非結社立會所能號召察核來禀宗旨可哂文理亦欠通順並據聲稱原稿鋪張繁冗不敢擅呈可謂有自知之明矣特行批斥不准立案 
清談 
[王選司乃翛然事外耶]  
　　吏部主掌銓衡者也而黄祖貽一案人言嘖嘖以賣缺聞奇矣 
今日者行賄之黄祖貽革職經售之黄德崑治罪其吏部中牽連各員或暫令解任或暫革候審雖尙侍三堂恐亦在靜候處分之列而文選司主稿王憲章獨翛然事外封奏覆陣時並未提及斯謂奇之又奇 
或者已是蓋有大力者以提挈于其間不然王憲章一官殆哉岌岌 
或又曰廷林兩大臣必不爲此是蓋公事倥偬遂不免百密而一疎耳不然以罪魁禍者之文選司主稿當諸公歸案訊辦而王憲章獨不一及是豈足以服人者乎 
記者曰果爾吾且遲遲以觀其後 
探險錄 
[西部蒙古游歷談（卅五）]  
　　十二哈喇烏蘇驛自哈喇烏蘇前進哈喇烏蘇溪谷與布彦圖果勒溪谷中有一山山道緩漫草木密生沙礫幾没車軸越鄂博山地質疏軟鄂博山蒙人目　聖地不准閒人進入者也山上設栅以防聖地使東干人不得侵入俗稱賽堪鄂博顧望前途來程悉聚集於腋下東則哈喇烏蘇湖水光映日西方一望無際大野茫茫而科布多城巍然中峙城邊樹林鬱蒼與白堊丹碧相射映下賽堪鄂博卽入科市多成東門科城規模雖不甚大然結構壯麗推爲蒙古第一鳴呼余等干辛萬苦裹餱糧歷暑寒跋涉山河今日始　科布多城而　　寸心爲之一慰 
[戊科布多]  
　　一政治科布多爲中國西北要鎭參賛大臣駐焉阿爾泰山脈限其西北南蒞準噶爾東控烏里雅　台土地豐沃草樹鬱生水流甚多芳花繚亂洵西邊樂土也城市在東經九十一度六分北緯四十八度距海面約四千三百英尺之高康熙中葉中國擊破準噶爾部駐屯其地後雍正御宇爲防邊故籌築科布多城屬烏里雅蘇台將軍節制乾隆時始改築科布多城於布彦圖河畔城墻高一丈厚五尺周圍五百丈東西南各有一門城角設望樓城内有各官署爲邊疆重鎭與烏里雅蘇台分疆而治且自認有對蒙地主權並在科布多河右岸開墾官辦農業地使蒙古人四百名綠旗兵一百人從事農務城内則調派專員徵收租税管理業農地另派喀爾喀部札薩克人一員管蒙古人事務至行政官則有台吉一人帶章京銜專管犯人竊盜遁亡事宜 
科布多各衙門辦公需欵由烏里鴉蘇台塔爾巴哈台間游牧民繳納馬二千匹駱駝一千匹及畊牛八百七十二匹特設專　辦理乾隆三十一年並設杜爾甲特管理衙門遂年籌備邊疆政務西部無復不軌之亂民矣 
 
 

Page 13

 
 
   
 
 

Page 14

 
 
 [G 
[耳聾不聾]  
余弱冠投筆從軍新彊風沙撲面刁戌斗驚心邊十有五年雖未袤尸馬革亦已精血衰　目　　化耳常鳴痛迈年製度紛更事半掣　鬱火升　耳目骤然　嘳竟如於　仲子無聞無見再三調治眼漸明亮而耳終失聰醫藥幾遍毫無一效目慚素餐尸位卽行　祖歸田道經吳淞至敝友王君玉堦家拜　名叙述及重聽之苦蒙力荐上海河南路廣東彭壽堂異法耳龔凡極有效驗並歷指文案孫君心血過勞兩耳虚閉頻經軍醫生診視謂其不能全愈僅服該丸二大盒現已附耳可聽任太守芝亭素有耳患膿水極臭奇　不堪後因　　震聾其症更甚購服是丸三盒居然重爲師曠照此明證諒不虚谬飭當差持洋八元購二大盒帶回故里朝夕照服四五日僅約略可聽不甚了了至藥告罄果能一一淸楚聰聽如　更奇目力倍明　光之下亦能細看洋板細字而精力飲食又較前更勝足見該藥講究追地一經治愈　脉通融旣有如此功力而仿單詳載絶無炫異矜奇毁譽已惡習益信該堂主人實事求是不尙浮文彼未得良方而一味　嫉者應亦赧顔目愧矣常郡黄鐘英啓 
[薄荷香酒精]  
每瓶價洋一元順氣却痧香酒精此已聞四海者有七十年之久係保身良品專治各種痧症效騐神速其於夏令傳染時疫霍亂吐瀉危急重症此能立刻轉危就安此外傷食氣閉感冐風寒神志困乏之時有安胃除熱醒神之妙尙多用處俱詳仿單 
[藍精療淋丸]  
每瓶價洋一元八角凡於各般淋疾紅白濁等症毋論症勢輕 
痛苦危劇此能立地奏效異常神速早已名滿天下者幸各注意本埠中法中西中英五洲南洋美華大英科發　濟等各大藥房俱有經售再於倘内地無從購買請向本公司函求當速即寄呈不悞 
[魚油鐵精汁]  
每瓶價洋二元四角此汁功用甚大實爲補身袪病之美劑風行天下有口皆碑服者有病治病無病補體蒈舉所治各症開列以便閱者瞭然哮喘氣急症脚氣腫痛症風濕癱瘓症　楊梅各症兒音先天梅毒各症肺經諸病傷寒傳染各症患愈後復原 
[補哥益品發力嬰兒粉每聽價洋一元三角]  
此爲男女老幼以及病者純美之食物補益筋骨煥發精神却病延年全球無上特品上海英界龍東公司四川路四拾四號總經理批發處啓 
[新屋召租廣告]  
英大馬路震泰昌號後面香粉弄永德里内新造有三樓三底二樓二底高大吉房多廂　屋天井旣均敞亮波屋晒台自來水又俱全備而且出弄卽爲大馬路康衢熱閙進出便益最合開設行號及公館居家之用租金克已小租不取用廣招徠凡欲租者請卽移玉該處囑管門人領看可也永德經租賬房啓 
[屢試屢騐痔瘡第一靈丹]  
　　瓣香廬驥雲先生有道僕患痔多年時而痛痒時而膿血行動旣多不便坐臥更覺不安閱報悉先生法製化痔仙丹功效甚奇奈僕曾服過各處馳名痔藥服時稍愈不服即發故心甚猶豫後遇同學張君述及渠患痔近二十年管生四處發時覆臥痛哭百藥無功賴服　先生化痔仙丹而瘥至今未發全乃於二月間寄洋二元購化痔丹一缾去管膏一　不意時値春分其發尤劇肛門腫爛被褥膿血殆遍一星期中日夜如刀割針刺雖受慘刑未必過此甚至聲嘶音啞求但速死忽接到先生寄來妙藥立即外塗内服居然若有神助約一刻鐘卽安然睡去醒後大便毫無痛苦非常爽適及拭凈時痔管觸手脫落從此遂　全愈曩行房後此症必發今多次未見復萌一時僕之親友鄰里同病購服者維有間輕重不一然服之無不奇功立奏有口皆碑屈指計有十七人之多眞是屢試屢驗治痔第一靈丹爲此馳書誌謝請代登各報爲禱　河南鄭州榮陽縣城内農桑學堂王壽嵩頓首○原信有郵局圖記爲證謹存本廬案頭任憑購者閱看○瓣香廬驥雲氏發行所在盆湯弄過絲業會館寗波路口五開間門面内 
[再續印人傳徵文]  
本社現再續印人傳一書以步周亮工汪啓淑兩家之後刻已得七百餘人惟罣漏之譏時或不免世有博雅君子如續有所見請時以敎我即近代刻家亦乞將姓氏爵里事蹟惠寄本社以匡不逮函寄上海老閘橋北東歸仁里五弄西冷印社 
[劉潤記遷移廣告雙加重杭官紗放盤一月]  
　　本莊在三馬路開設劉潤記綢緞莊三十餘年今遷移三馬路户部銀行東首石庫門内交易特别改良各色眞正雙加重花素杭官紗鐵線紗實地庫紗庫金　絨湖縐羅紡大靑緞披套元靑　緞廣尺開剪紅藍花素緞軸壽幛紅藍綢呢壽幛綢綾對聯字樣裝璜比衆考究貨美價亷减價放盤一月以廣招徠 
[言茂源酒棧補助南洋勸業會廣告]  
本棧創始越東旋分海上名馳久遠品異尋常茲逢南洋開會勸業之初正本棧精益求精之候入會分設鬥勝爭奇選貨務取精良應酬周到至于色之澄清香之穠郁味之腴永早已無美不備有口皆碑觀賽諸公盍請嘗試其二十年太號花雕售洋四角以公同好此啓 
　　中外興商勸業塲第三次門票准六月十六日開彩 
　　本場陳列各業外另備圓頭大蛇四脚大花蛇梅花麓鹿大小猿猴白鶴五彩孔雀金山狼大蝙蝠等並延著名朱耀庭等說古今博集午後二句鐘開塲晚間加幻仙五彩電光影戲及及戲法八點鐘開塲十一點鐘止以便諸君公餘小憇娛目暢懷如蒙購票入塲遊覽不另取分文茶資在外有入塲劵者祇惠茶資塲中規模宏大招待周詳以副諸公盛意所售門票旣可遊客任意觀覽開彩後又可得取彩物想亦何樂不爲特此佈告 
[杭州清泰第一二旅舘]  
下板兒巷中羊市街本館槪造高大洋房異常精雅特點繁多不及備載倘蒙各界諸君光顧務請認明庶不致悞 
 
 

Page 15

 
 
   
 
 

Page 16

 
 
 [G 
[（失票聲明）]  
杭省成裕棧初二日由正大局寄申匯票二支中途　盜刦去計　開泰莊支申正大莊元一千兩六月初六期第三號又徽州萬康莊支申鈞康莊元三百兩六月十二期第十四號已向該兩莊說明作廢望中外各寳號切勿收用特此聲明正大啓 
 
[（夏天靈丹）] 　　 
麝香痧藥本堂心存濟世歷有餘年方眞料足藥到病除靈效之速捷如影響○各藥開列痧氣丸每元百廿瓶紅靈丹臥龍丹行軍散白痧散如意丹每元百瓶純陽正氣丸午時茶正玉樹神油如意油甘靈茶回春丹等取價從亷上海英大馬路晝錦里北廣東杏濟堂啓 
 
[乍浦路十七號] 　　 
寳亭番菜館氷忌令上市本　所備大菜五色外　點心水果　等三色每　洋五角零　每盆一角五分材料新鮮如鮑蝦每　東洋來送菜不論多少均市可館名寳亭啓 
[警船告示] 　　 
大淸各口巡工司戴茲查江海關稅　務司所屬界内吳淞沙東北尾地方移置浮位合將其情形度勢開列於左計開一長江太倉州寳山縣進吳淞　江口水道右邊吳淞　沙東北尾曾設有紅黑二色　線汽燈驚船浮一個現經移置在湖望潮落時水深一丈六尺有零之處目浮視吳淞燈塔爲南六十七度三十分西相距三里又自浮視礮臺灣碼頭爲南八十二度西相距六十一丈有零以上所開度數抣按羅經方向宣統二年五月二十九日第四百九十一號示 
 
[（推股聲明）] 　　 
日本長崎埠恆泰兩替錢莊於癸卯年與孔雲生雲海　做余得有兩股因無意再做故自光緒三十四年十一月底止自願拆出所有歷年虧拆憑中算給淸余兩股當推併與孔雲生雲海爲業各立推召據嗣　恆泰盈虧與余不涉孔愼甫特白 
 
[滙通保險公司廣告] 　　 
　　英國士葛治佑寗火險公司資本金規元四千五百萬兩前由公信洋行經理已三十餘年賠欵迅速久蒙紳商嘉許現歸小行經理倘承惠顧請移玉五馬路本帳房接可也總經理英商華田合謹啓 
 
[奏辦廣東士敏土廠水門汀] 　　 
士敏土即泰西所稱水門汀廣東創設是廠就廣東天然産有之石料坭質延請德國上等工程司辦理製造成絶美之士敏土以之造堤岸海壩水塘火車路礮臺房舍地脚馬路陰溝等要工其堅力靸力遠駕各國各廠之上實爲水門汀中之最優品刻已出土各商口岸均設有行店代理批銷購用者須認明麟鳳商標以别眞僞價目較各國各廠格外克已如蒙　惠顧躉批零售均可祈至代理處接洽可也 
上海總代理處棋盤街安和祥抛球塲有隆號同啓 
 
[臭虫全滅] 　　 
殺蚊不留一隻此藥一經點着放於除虫　内即有烟氣騰佈滿室　隨將門　透風之處暫時關閉約歷十分鐘能將室　内蚊虫盡數殺死無一能逃如滅臭虫須置床下一夜可以全滅藥氣淸香聞之有益價藥兩包除虫器一只共一元又一元一角單購藥每洋四包每包三角頂上殺蚊香粉每罐兩角每洋六罐美界仁智里十三弄括打藥房 
 
[洋式店面召租] 　　 
今有洋式店面一間座落法界天　堂對商如合意者請到本行面議此佈祥茂洋行啓 
[大英輪船公司] 　　 
今有堅固捷快輪船名柯厘烟杜准六月十四日禮拜三上午開行往門司神户横濱等埠貴客如欲裝貨搭客請至黄浦灘念四號本公司帳房面議船泊招商局中棧碼頭上落利便自後每隔兩禮拜開往一次並搭客往横濱者有特别利益可在神户轉搭火車直到横濱不再加收火車費特此奉佈 
 
[（日本郵船開往大連灣）] 　　 
本公司經理南滿洲鐵道會社之滿京丸每逢禮拜四神户丸禮拜日一准開往大連灣並由火車接連滿洲内地各處船身修固水脚公道客位潔凈應酬周到　各寳號欲裝貨搭客務祈　光臨爲幸日本郵船會社廣告 
[吉眞牌火油燈] 　　 
　　此燈係天下最佳最大之燈用燈一盞可照極大之廳堂可容千人或極大貨棧且無??氣並可照二十餘畝空廠之地請看本行門前夜間所點之燈其光遠勝電燈况此燈用油甚省一箱火油可用十二天每天燃點十小時之久諸君賜顧請至本行購辦可也　五馬路口四號天祥洋行廣告 
　　本行新到各種織襪絨衫汗衫手套各色花樣計分六種開列于下第一號一百六十針計價洋八十五兩　第二號一百二十針計價洋七十兩　第三號一百三十二針價洋六十五兩　第四號一百二十針計價洋六十兩　第五號一百零八針計價洋五十五兩　第六號八十五針計價洋四十五兩　克來潑平織機計價銀一百兩　司脫老勃來平織機計價銀一百十二兩五錢　温勃來平織機計價銀一百四十兩　鋼針每百枚以備舊針損壞換用計價銀三兩　本行並請華人敎授購者所織之物包可敎會不取敎資以上所載各項價目均係劃一無二以昭信實如蒙仕商　惠顧請至本行樣子房面看可也上海五馬路外灘四號天祥洋行告白 
　　煤汽引擎出租 
　　仕商倘欲用煤汽引擎可向自來火公司租用其價甚廉比用電氣祇有一半之價價目開列於下二萬方尺每月租洋一元五角每一千方尺二萬至三萬方尺每月租洋一元四角二分半每一千方尺三萬至四萬方尺每月租洋一元四角半每一千方尺一四萬至五萬方尺每月租洋一元四角二分半每一千方尺五萬以上方尺月租洋一元四角每一千尺方如蒙　蒙惠顧請駕臨面議上海四　路自來火公司告白 
　　吉立保安剃刀 
啓者此種剃刀誠爲世界中之精益求精而美麗之剃刀也宜用於各種面貎亦精用於各種鬚髮不用皮帶與磨石之磨削銷行與各國敝行今設在上海四川路第九十七號蒙　紳商惠顧請臨敝行爲祈 
 
[六月初六日進口輪船禮拜二]  
甬興輪船由寗波寗紹公司立大又由寗波立興公司江天又由寗波招商總局官升又由烟台怡和洋行牛莊又由厦門太古公司江裕又由長江招商總局南陽丸又由長江日淸公司南京丸又由大連郵船會社　　五月初七日出口輪船禮拜三 
大福丸又往長江　　公司新康又開往福州招商總局塘沽又開往靑島亨寳公司鄱陽又晚往長江太古公司鎭安又晚往香港廣東太古公司財生又開往汕頭香港廣東怡和洋行江永又開往長江招商總局北京又開往寗波太古公司淡水又開往厦門汕頭太古公司牛莊又開往烟台牛莊太古公司寗紹又開往寗波寗紹公司官升又開往烟台天津怡和洋行　　六月初八日出口輪船禮拜四 
南陽丸又開往長江日淸公司西京丸又下午四點鐘開往大連灣等埠郵船會社新康又開往福州招商總局開平又開往秦皇島開平公司和生又開往烟台牛莊怡和洋行　　六月初九日進口輪船禮拜五 
三島丸又下午四點半香港星嘉坡經由歐州等埠郵船會社致遠又開往香港廣東招商總局大通又晚往長江太古公司順天又晚往威海烟台天津太古公司 
德和又開往長江怡和洋行　　六月初十日出口輪船禮拜六 
大貞丸又開往長江日淸公司江天又開往寗波普陀山招商總局提督又開往靑島烟台大連天津亨寳公司筑后丸又早五點半開往長崎門司　　横濱等埠郵船會社　　六月十一日進口輪船禮拜日 
神户丸又早六點鐘開往大連灣郵船會社 
 
 

Page 17

 
 
   
 
 

Page 18

 
 
要摺 
[農工商部會奏核議直督奏條陳墾種各省荒田摺]  
　　奏爲遵旨核議恭摺會陳仰祈聖鑒事軍機處抄交直隸總督陳夔龍奏敬陳管見一摺宣統二年四月初七日奉硃批各該部按照所陳查核情形具奏候朕裁酌欽此欵遵到部原奏内稱各省曠土尙多擬請飭下度支部農工商部會同切實籌畫妥定章程奏請通行各督撫將所屬荒田槪行招民墾種一切税斂之法十年内暫行優免統俟成熟後再行從寛議訂以示體恤而廣招徠各等語農工商部查振興農政首重墾荒而實行招墾自以查荒爲入手之方上年三月間臣部具奏籌議推廣農林章在摺内曾聲明各該地方官應就所屬境内履勘清查官荒若干民荒若干大叚片荒若干畸零散荒若干舊熟新荒若干毗熟夾荒若干詳晰繪圖列表一面籌定的欵或招集紳富量加董勸擬定辦法申報該管上司咨部核奪其辦法酌分三等或官辦或民辦或官民合辦各就地方情形切實妥籌等語原以各省地方遼闊山隴荒曠所在皆有非及時墾闢無以爲興利富國之謀現在民生未裕而歉歲仍復相乘公私患貧而地利反多荒棄時艱日亟觸日堪虞該督深爲本計注意墾荒奏請定章通行各省洵爲目前切要之圖惟此項章程臣部旣經奏准通行在先各省亦陸續舉辦如奉天有墾務公司黑龍江有農務公司直隸有營田墾務所其餘或設墾務局墾牧公司或設墾務農務各公司均經報部立案於上年五月間遵旨籌議農林工藝要政摺内詳細奏陳自未便另訂章程致涉紛歧特恐稍事遷延難收效果擬再申明定章通行各省迅飭所屬按照臣部奏定農林章程切實籌辦繪圖列表擬定辦法限期申報轉咨核奪仍按年將所轄境内荒地總數曁籌辦開墾商民領墾各備案每届三事件以及規模若何成績若何彚報該管上司列入考成分别等差報部備案每届三年由部奏請奬勵以符定章務使已辦者加意擴充未辦者及時振作一面札飭各農會查明奏定農會章程凡境内應墾荒地擬具辦法禀部核奪切實興辦其有紳商集資創立此項公司辦有成效按照奏定奬勵公司章程立予奏奬以資激勸如蒙俞允即由臣部通行欽遵辦理至税斂之法擬請優免一節度支部查例載各省報墾田地水田六年升科旱田十年升科届期該督撫委員覆勘有水冲沙壓及實在墾不成熟者取結題請開除若升科後此坍彼漲分别查明或應以此抵彼或應增減科則核實題報仍加具印結送部備查等語該督此奏自係爲寛民力而興地利起見惟現在各直省墾務或由各督撫將軍奏請放墾或經臣部咨行勘丈均已次第興舉如奉天如吉林如黑龍江如綏遠城牧廠如察哈爾左右翼并各蒙旗則已報完竣而未届升科者也如杭錦旗如逹拉特旗如寗夏屯墾如新疆皮山新墾如青海試墾則正當開辦而未觀厥成者也如齊如豫如熱河各蒙荒如廣西墾務則雖經奏報而章程迄未送部者也他如粤之沙田浙之新漲閩之壅溢荒蕪以及通海墾牧京江陜西馬廠順直之旗荒官荒民荒東省之興東璦琿呼倫貝爾四川之關外則經臣部咨查而未聲覆者也查各省奏咨税斂科則均無一定而升科年限則有生荒熟荒之分三年四年五年六年之别盡則壤成賦勢難平均限年升科亦難劃一若必槪限十年其方經開辦及甫經奏報而章程未定者固不難改從新章其已報竣事而未届升科年限者卽難免紛更似不若因時因地順其勢而導之之爲得也相應請旨飭下各督撫將軍就各該省墾務情形審時度勢盡心籌畫除已報竣事未届升科年限者照舊啓征外其餘方經開辦而未觀厥成及甫經奏報而章程未定曁各省荒蕪田地有可開墾者迅卽開墾應照何則定賦應限何年升科斟酌盡善奏明辦理務令民力紓而人　耕田地利闢而野無曠土是爲至要所有臣等遵議緣由理合恭摺會陳伏乞皇上聖鑒訓示再此摺係農工商部主稿會同度支部辦理合併陳明謹奏宣統二年五月二十日奉旨已錄 
各省籌辦地方自治 
江蘇 
[華婁城議事會第一届議决案（續）]  
一件朱威與楊兆椿贖田涉訟案 
事因田畝互控係民事訴訟性質查城鎭鄉地方自治章程第三節自治範圍項下所列事宜並無應議民事訴訟事件况案經上控决議應由行政官主裁或查照成案酌中定斷 
一件華婁懷新高等小學請撥賑餘租息案 
决議賑餘本係備荒學務亦須兼顧細考華婁高等小學本年缺欵錢五百數十千文懷新高等小學本年缺欵錢二百數十各文現擬將賑餘項下宣統元年繳存租息及今冬應收租息暫准撥充以補向校本年之不足此後如何應由自治會會同勸學所再定辦法 
商會交議事件 
一件馬路橋張姓涉訟案 
馬路橋工早經落成張福同事後禀控其中原委似與林增鑑意見叅差致生紏葛經本會公同决議橋路經過之地本一個門面足矣現擬缷去樓房兩幢照公司章程給錢一百五十千文以資補助地基三分張姓本願捐於前現旣不願捐入公衆亦應照給地價錢十五千文永作公地後面披屋不拆自倒似可無須給價本會再從格外和平代爲和解酌貼錢三十五千文三共錢二百千文由商會自治會各墊一半繳案轉發張福同承領并請飭將樓房兩幢從速拆讓其兩旁如何改造除劃出橋弄基地三分外聽其自行主裁商會及自治會暫墊之二百千文應設法勸募以資歸墊 
右爲官長交議商會交議案 
本埠新聞 
 
 

Page 19

 
 
[姚科長遷怒押店]  
　　英美租界蘇帮肉業公推浦五房肉店主李阿九禀請認繳猪捐開設公共宰猪塲被閘北巡警總局警務科長姚捷勳責令加捐諭飭看管嗣由捕房卜總巡與英副領事親赴總局詰問並由李承認八月份起每猪一頭捐洋一角始得具結保釋兹姚科長聞李交保出外後尙欲至捕房控告故將保人源通押店夥詹寛甫提案押交李阿九到案詰詢一面復派巡工數名將該押店看守勒停貿易所有附近貧民欲向該店取贖衣物者均被巡士攔阻昨該店主翁榮甫等已具禀總辦請示矣 
[廣東自來水公司開會紀事]  
　　本月初四日下午三時廣東自來水公司在上海泥城橋外商學會内開股東常會到者數十人公舉董事朱葆三爲臨時主席朱君報告本届開會因總理陳省三觀察坐辦伍申翁未能蒞會請黄星階先生來申爲官股代表次由董事劉柏生報告謂公司開辦三年此次第一次開股東常會所有公司情形當分四層報告第一層官商會辦招股情形當光緒三十二年開辦時官商股份各半計一百二十萬兩嗣因成本不敷於去年添招三十萬兩前後共計股本一百五十萬兩重訂合同釐定章程由督憲奏咨註册立案公司總理由官委派現任勸業道陳省三觀察與商舉董事九人和衷辦事現在欠致均已就緒第二層工程成本情形公司街管路綫長二百餘里工程艱鉅連機器房屋一切成本共計用去一百四十九萬餘兩第三層現在貿易開支情形公司於前年開水去年年底月收水資一萬二千餘元本年四月底止可月收水資一萬六千元第月開支局用一千七八百兩煤炭物料約二千餘兩每年共約四萬數千兩第四層將來之預計發逹廣東省城内外户口約八九萬家人數在百萬左右現公司新定租用水管章程報裝水户極形踴躍截至本年年底止約月可收水資二萬餘元明年年底可望收三萬元以後當更發逹云云次官股代表黄星階開出提議各事請各股東决議施行（一）不動産榖埠總公司門前餘地約一畝半或賣或租公議暫時出租俟公司擴充後若無用處再行議賣（二）廣東省城内外之消防公司預備夜間抽水耗煤甚多應請地方籌欵補助或停開夜車以省煤費公議先由公司函商地方籌欵補助稍有不敷當勉力行之如果地方不允補助只有夜間停車四鐘以節經費此事議决後緩至十月初一爲實行之期（三）原聘顧問工程師安地金生應否續聘公議不再續聘（四）宣統元年官利公司董事局議决付常年八釐息公議决定付常年八釐（五）開選舉董事票選新董三位開筒選舉李平書得一千零三十六權朱曉南得七百二十四權周舜卿得六百六十權均當選爲董事（六）此次股東常會係第一次開會議决選舉各事應如何佈告公議此次在上海開會官商股東到者業已過半所有未到各股東應將今日議决各事函告廣東總公司以便登報佈告議至此時已六句餘鐘遂即散會 
[畢副巡官拒賄續誌]  
　　正和絲頭廠主朱子正函禀四路四區内附鈔票洋數十元希圖行賄求免遷移己紀昨報前日下午經該區畢副巡官飭傳廠主到案訊問據供奉諭限遷之後同業協興福來德等即與商人會議數次且云已央前在總局當差之傅某從中轉圜定可免遷並欲商人分認運動費洋五十元商人因不願與彼等共事故將此項費用繳請撥充善舉經費並無他意巡官得供後姑念受人之愚將票擲還飭具遵遷結赶緊遷移至福來德協興二家亦即傳諭尅日遷移如再抗違定即禀請總局將屋發封 
[彩票業尙圖抵抗]  
　　各省彩票現奉大吏禁止在江浙等省分銷迭紀前報兹悉滬上票業中人以該業共有數百人一旦禁售必致失業尙欲集議抵抗之法業已先後具禀各大憲均未奉批刻又定于初八日在南市德銘里賃屋開會邀集全體票業急籌抵制 
[警務長偵獲盜黨]  
　　大南門外方十二圖奚姓墳丁趙雨生被盜搶刧一案兹由工程局警務長穆君訪知西門外羊尾橋地方近有盜黨匿迹爰飭南區偵探協同西區偵探前往查獲徐州府人卞成章徐立春張堯鈞張士友劉一山等五名帶至西區詰詢卞稱此案實由房客楊士希楊士舉熊金標陸永春鄭三朱姓等所爲當時搶得衣服兩包藏在田間次日鄭私取一包餘已不見事後衆盜向鄭追問軋至念四間茶肆内評理由張士友勸令賠洋五元不允遂又派探前往查拿俱已逃避僅獲陸永春之弟水林一名一併解送工程局管押候訊 
[誤認難民爲拐匪]  
　　本縣田大令前晚提訊滬道押發到縣之拐匪張友和何永祥及小孩拐弟如意丫頭老二等六人張供小的等係湖北黄崗縣人逃荒到滬帶同妻子及長女招弟次女如意在十六舖仁安里三百五十七號屋内洗衣度日何永祥係是同鄉亦因逃荒帶同伊妹老二小孩丫頭同住求鑒何永祥供向在鄂省販賣私鹽因原籍荒年逃至上海租住張友和家招弟供十二歲如意供八歲稱係同胞姊妹由父親張友和挈領到滬餘不知悉老二供姓何永祥係胞兄幼孩係兄之女未知何故被人誣指爲拐匪判張友和何永祥交保招弟如意丫頭老二等送交善堂暫行留養如有的實妥保准交張何等領回 
[改良監獄經費無着]  
　　本邑改良監獄一事前由李故縣詳准督撫札飭寗蘇兩藩庫合籌銀一萬五千兩並經蘇藩司先將銀七千五百兩滙寗收儲彚發在案兹經田大令會同總理工程紳士李平書莫子經二君雇匠估定亟待購料興工業已禀商滬道蔡觀察電逹樊方伯將存欵滙滬刻接復電謂目下欵項支絀俟稍能周轉再行陸續放給云 
[破獲無錫盜案]  
　　盜匪徐賀生徐阿培近由無錫搶劫得贓來滬匿居虹口前日被美捕房包探譚鳳池帶同眼線嚴順根將兩徐一併拿獲昨解公堂經德襄讞會同美副領事仇君略詰數語判兩徐押候該縣來文再核 
[榛苓學堂放假]  
　　梨園公所之榛苓學堂開辦以來已届五載一切經費由夏潘諸伶擔任今年始歸羣學會經理昨日放假三時開墾親會兼演學藝來賓約三百餘人五時攝影末由夏伶以摺扇分贈各生藉留紀念 
 
 

Page 20

 
 
城内 
[盜婦供詞]  
　　搶刦鎭海縣大　頭恆祥典當之盜犯十四名業已由該縣遣派弁兵迎提歸案尙有盜婦李萬氏仍留女所昨午由田大令復訊氏供寗波人年二十歲與老李私拼先住八仙橋迨至四月間老李與老楊等合股在麥家圈開設協順昌炒貨店十九日將婦人搬至西門今老李早已逃去不知下落求宥判仍還押候再訊奪 
[限交正兇]  
　　寗波石子船夥計張阿品與仇阿三等戲謔致將張阿品撞入河内溺斃當將仇阿三王小春王阿有等拘獲禀知本縣田大令驗明判將仇等三人收所在案前晚復訊仇阿三等供小的等並不與張阿品戲謔實有同夥永高元興見阿品在船磕睡將伊縛住因阿品倔强以致墮入浦中判仇等交保限三日交尋永高元興到案再核 
[道批三則]  
　　傅德盛禀批顧桂記餘欠該廨曾否遵批勒追如果廨差吳德等得賄抗庇胆玩已極仰會審官寳令先行澈究具報仍勒限嚴追給頭勿任久延切切抄黏併發職婦鄭張氏鄭戴氏禀批此案乞未據縣查復所云家産已分旣無分據呈驗一面之詞殊難憑信所請銷案之處應母庸議尹克昌禀批案經批縣傳提解訊據禀前情仰上海縣速遵前批辦理母再遲延至禀控方鍾信歛費揷訟各節是否屬實另候札行江都縣查明復奪可也 
南市 
[失火即熄]  
　　前晚七時老白渡楊蘭生所開之棕榻店因潑翻火油燈幾肇焚如幸卽撲滅不致成災後由八十二號巡士將楊拘至工程局罰洋一元充公 
[扭控妻父]  
　　南洋學堂茶房陳華慶昨將妻父沈士興扭至西區控被將妻覇留不放領回當由該區解至工程局訊究沈供女壻溺於烟賭不能顧家求鑒判沈將女給壻領回完聚 
[尋獲逃妻]  
　　崇明人倪傅揆之妻張氏日前私逃來滬被蟻媒沈潮宰在恆義公客棧内誘往五馬路董姓處爲傭乘機抵洋七十元事後董知該氏係有夫之婦未便收留麾之使出前日該氏在途被倪尋見軋至同鄉會送請工程局訊究氏供明前情判戒責五十下交夫領回管束 
[家累難除]  
　　印申甫以伊子元興之妾袁氏率同其母湯氏滋閙要求扭控南區轉解工程局訊究印供袁氏吸烟浪蕩且因違忤控縣有案判着印帶出仍赴上海縣控理 
閘北 
[賭徒受罰]  
　　劉得山王有餘陳子祥范定保王惠保等聚賭牌九被崗巡查獲一併拘入四路一區判各罰洋五角具改過結一併斥釋 
[醉漢爭鬥]  
　　余玉餘陳有押二人前晚酒醉在途扭毆崗巡阻止不服拘入四路一區押候訊辦 
新租界 
[婦人自盡]  
　　源順米店主張蘭泉住居卡德路五百七十五號屋内因與伊妻王氏不睦時常口角前日下午張出外後該氏潛吞烟灰毒發斃命嗣被氏母王何氏知悉投報捕房捕頭卽派中西包探將屍車送驗屍所飭保報縣請驗 
英租界 
[巡捕兇横]  
　　靜安寺捕房九百七十九號華捕陳文財前日與其弟文喜各持兇刀將姜王氏之夫姜阿福戮傷頭面由新閘捕房一百六十號華捕查見一併拘入捕房昨解公堂請究中西官查知該傳前因無故毆人訊罰有案今又肇禍實屬不法已極判文財帶回捕房先行斥革文喜還押姜交保醫治聽候傳訊 
[孰虚孰實]  
　　靜安寺前街泰山堂小藥店主陳慶祥前晚越墻圖奸房主顧錫濤之妻沈氏未成被顧控奉捕房昨派包探將陳拘解公堂請究陳供顧見店内生意發逹加組不允遂被誣控顧供並非加租起釁寳係越屋圖奸應請嚴辦中西官以兩造所供均無實據判將控案暫行註銷俟查有實據再行傳訊 
[冒探索詐]  
　　許阿二吳春扣不知在何處拾得值洋十元之金戒一只持向押店質洋分用詎被過犯沈小成偵悉沈卽冐充包探向許吳拆梢洋五元嗣由包探陳永康查悉將沈拘入捕房昨解公堂訊究判沈押七天期滿逐出租界許吳各罰洋兩元充公 
[工匠行竊]  
　　泥水匠蔡生奎在周榮章家修理房屋乘間竊取值洋一百餘元之綢皮衣服逃出當被周姓用人張阿雲陳蔡氏追獲扭送捕房昨解公堂請究據包探禀稱水木各匠人類不齊近來時有不肖工匠乘隙竊物以以案難破　須請嚴辦訊之蔡認竊諱判押四月贓父原告領回 
[串賣女孩]  
　　顧元雲與妻王氏控粤婦王梁氏與王陸氏等串販女孩金蘭昨由捕房解廨訊究王梁氏供該孩係向王陸氏出價買來並不串販訊之王陸氏供由老王領來判王梁氏交保王陸氏遠押女孩暫留棲流所候下禮拜二訊核 
[锯匠違章]  
　　鋸匠王阿四李寳其扛送不料在途高喊西捕以其違章拘入捕房解廨訊究判罰洋兩元充公並着傳諭各扛夫一體知之母再故違受罰 
[幼女暫留]  
　　廣東路百花里鴇婦王徐氏所開之妓院内容留幼女王金林被探查獲昨將該女與鴇一併解廨請究女供年十五歲蘇州人母在原籍女子隨父來滬游玩偶至該院探望姨母致被拘案質之王鴇供與女同判女暫留濟良所王鴇押候查明於禮拜四訊核 
[此推彼諉]  
　　美孚煤油公司控姚其南張生生出售冒牌煤油昨經公堂傳訊原告延費信悙律師到堂聲稱張生生前因冒牌曾由堂上罰洋一百元交公嗣因無力繳洋改押三月今又施其故技應請嚴辦訊之姚張二人供均推諉判一併押候查明於禮拜四訊核 
[騙取頭髮]  
　　胡德生控馮九如騙吞頭髮兩箱昨由包探將馮拘解公堂訊供推賴判馮押候見証到堂於禮拜四訊核 
[吞雲吐霧]  
　　夏富林陸文寳張阿春均在小客棧内開燈吃烟被探查獲一併拘入捕房昨解公堂訊知夏陸二人前曾犯案判各押十天張押五天分别示儆 
[不知危險]  
　　馬夫李阿元王　根顧金生沈阿狗等均因快馬違章昨由包探一併傳至公廨訊實　各判洋十五元充公又王瑞生前晚自駕兩輪馬車違章疾弛被捕拘入捕房存洋三十元保出昨經公堂傳訊不到判將保洋充公 
[洋棧失愼]  
　　昨晨六時松江路（卽洋涇浜（第九號法商新大昌洋棧樓上起火焚至八時許始行撲滅幸該洋棧圍墻高厚未致殃及隣居 
美租界 
[老婦跌傷]  
　　前日下午某姓老婦乘坐二千三百八十二號東洋車經過吳淞路與某號電車衝撞該老婦跌傷頭面適有某日探行經該處將車照剥去禀報捕房再行查辦 
[埋設管]  
　　揚子路某洋行昨在門外開掘地道埋設銅管不知何用被管理街道西人查見因其未領執照飭令停工候查核奪法租界 
[塾師情急]  
　　蒙塾師龔其震斷絃後急欲續娶託人撮合旋有小茶館主崇明人施文卿述及同鄉趙戴揚之友王大宗有寡姪媳某氏意欲再醮因卽央趙爲　先行看對言定身價洋六十元由大宗出立筆據顧維揚施文卿等爲中於三月二十日成親詎至五月杪氏即出外不歸龔回施文卿等理論互相推諉故卽扭赴捕房續將趙顧一併拘獲解廨訊究判三人一併交保限十天將大宗及氏交案訊究 
[騙匿婦女]  
　　孔仁裕偕同見証王裕生高長貴投廨控稱妻子於四月初八日在鎭江原籍被張郭氏騙來上海匿居八仙橋德順里廿四號屋内往領不放上供在鎭江船上見該氏同孔妻附輪來巾迨至上海後曾同往茶館啜茗高供亦在茶館看見旋問住居二十四號屋内之朱張氏供孔妻寄在二房東郭氏處並不同住質之郭氏供實無其事判郭氏押候查明再核 
 
 

Page 21

 
 
   
 
 

Page 22

 
 
   
 
 

Page 23

 
 
 [G 
[高會總經理美國威斯定好斯大西廠電氣廠之規模] 　　 
敝行專辦内外軍械附屬品鐵路車頭貨車客車鐵軌電氣電燈工程紡織紗布磨粉榨油紙烟造磚瓦救火車水挖泥開荒打米鑄銀造紙印書鋸木製麫等各樣新式機器金銀銅鐵鉛煤等採礦機械船底防介塗料及各學堂用品科學儀器動植物標會等文明利器無一不辦開業旣久名馳内外價値公道品質堅固如遠地不能面議即請函告敝行亦可上海現有貨物　打米　　　　救火　　洗米機　製麵　　　雷　　電話磁瓶等多數上海高田商會設在英租界博物院路第八號電話二四七二總局高田商會日本東京　　凶有樂　一丁目一番地支店英京倫敦美國　育日本大阪等 
 
[新大昌洋行]  
本行開設滬上多年承蒙中外紳商嘖嘖稱美無容贅言因本行各貨完善之故也今又經理意大利有名廠家自製之礬石能做各式用塲如檯面等其貨極爲堅固有四尺長二尺闊者又有四尺半長二尺三闊者圓式自二尺至三尺半者以上之貨本行常備以副賜顧之便此等礬石在意大利向稱首屈一指現在滬上各大洋房皆用此礬石如永年人壽公司内設之貨是也如蒙紳商賜顧不論何樣皆可走字本行立能照式備到倘要顔色紅綠均可隨客點中如有不信請來本行一試便知二洋涇橋北堍新大昌洋行謹啓 
 
[啟新洋　有限公司廣告] 　　 
　　啓者本公司係承受唐山洋灰公司老廠另購外洋最新式機器施窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家栢林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單寳與外洋最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管　子土等項無論零躉交易均可本公司總經理處設在天津海大道英租界並在北京奉天大通烟台牛莊靑島上海漢口南京鎭江名埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
 
　 
[山東濰縣煤礦洗潔瑰煤廣告] 　 
　　本公司自運山東各路煤礦親自監督以求便益不惟燃燒火勢足用法與别路經燒山東各名廠及輪船户等無不讚美銷路愈形暢　於明年即英一千九百十年之貨業經在申定出已數不勝計滬上爲通商大埠萃會之處故本公司另設分銷處在黃浦灘念八號内電話一千四百六十號倘蒙　諸紳商賜顧欲看樣者請速臨本帳房預早購定遲恐不及其價格外從亷以廣招徠特此廣告　上海山東路礦務公司啓 
ＳＨＡＮＣＨＡＬＡＧＥＮＴＡＲＢＵＵＧ 
terSOHANTRNG_BERGGESELLSGHAFT 
 
[告白] 　　 
啓者本行所拍賣各牌白洋紗六月初七日止已呌完待明春再行按期拍賣特此預告公平洋行啓 
 
　　 
[無往不便]  
　　萬事必求其便·其不便者去之·峨冠·博帶·非不美於瞻觀·欲求其便·則易而爲短衣窄袖矣·陸行宜車馬·欲求其便·則易而爲汽車電車火車矣·水行宜舟楫·欲求其便·則易而爲汽船矣·急足傳書·郵筒遞信·因其不便·則易而爲電報電話矣·於以言便·何若去其不便·本藥房廣告旅行必讀一則·極言樹皮丸之便·諸君子應共鑑之·然猶有未盡言者·敢續爲諸君子告·諸君之旅行而得樹皮丸者·固無所不便·若居家而服補劑·即舍樹皮丸·似亦無所不便·然終有不便者在·則樹皮丸之便·誠爲環球第一品也·吾國人居家之服補劑者·以膏滋藥爲能品·近則有服牛乳者·有服牛肉汁牛髓粉魚肝油者·杜門不出·瓶罍不空·固未見其不便·然諸君子不有酬酢之時日乎·友朋戚?·慶吊相通·尊酒往還·周而復始·當此之時·平日所不可缺乏之補劑·徒以累墜不便携帶·即可以携帶·又嫌調服不便·坐是間斷·一日之時間·一席之周旋·尙且如此·其有大家喜慶·連旬匝月·始告讌畢者·可無論矣·由是言之·得毌與旅行諸君未得樹皮丸者·事同一轍·蓋樹皮丸一瓶·可供一人八日之用·可隨身佩帶·不論日夕讌會·或茶或水或酒·均可呑服·自不虞其間斷·樹皮丸允可稱爲無往不便之品也·諸君識之·如以膏滋藥牛乳牛肉汁牛髓粉魚肝油諸品爲不便者·盍舍此而取樹皮丸之無往不便○每瓶一元每打十元○總發行所上海四馬路五洲大藥房○各埠五洲大藥房及各大藥房均有出售○杭州總經理處在宗陽宮前百歲坊巷内 
 
　　 
[燕醫生去風藥]  
凡有水瀉腹痛以及小兒急慢驚風等症服之燕醫生去風藥立見功效夏時備用尤爲相宜可謂中外獨步此藥煖胃舒筋可與消化藥並用如蒙賜購請至中國各大藥房均有代售老晋隆洋行總經理 
 
 

Page 24

 
 
   
 
 

Page 25

 
 
Ｇ 
[崔製哮喘氣急丹救命之寳]  
人體百病莫苦於哮喘氣急之症此丹乃本廬第一家創製行世　利之　相率效尤遍地皆是致　求藥之人無從辨别玉石良可慨也考哮喘之症皆從氣衰感虚邪面起此外亦有腎虚火不歸經陰虚金被火　更有痰火鬱於中風　束其外者富盛　　聲嘶氣促頑痰上　甚至水漿不能下咽片刻不得安臥睜目　　旁人不忍目　本　創製此丹竭十載之心血經萬人之試騐有功　著無病不廖早已弛名中外頌聲載道茲當大寒病發之時特將功用詳登各報　海　病家采辦　痰哮小哮風哮　哮　氣喘痰壅久年不愈　氣虚發喘汗出如雨　肺氣不宣痰火上壅長夜咳嗽老年氣短　氣急多痰胸　　　　痰　哮喘腎虚喘吼　以上各症　　新病久病老年少年男人婦人只要用白開水送服三錢藥性一到立見喘平氣順痰化咳止輕症一瓶即愈　症一　全痊且可永保　根非如也家之藥服時略愈不服即發所可同日語也○大瓶二元附送止哮膏一　小瓶一元每料六瓶五元不　包退還銀　附近假冐須認明五開間門面内切記切記小心小心上海盆湯衖過絲業會館五開間門面崔氏瓣香廬總發行所驥雲氏啓 
 
[德記洋行經理地球火險公司] 　　 
本行經理英國地球極大火險公司備足資本英金二百廿萬磅公積金二百八十萬磅合計上海規元四千三百萬兩分設上海數十餘年歸本行經理專保南北廠家棧房行號住宅貨色生財衣箱什物等件其保費格外克已且本行有外國權柄倘遇不測賠欵異常迅速　貴客如蒙惠顧請　駕臨敝帳房接洽可也　四川路七十二號德記洋行帳房謹啓 
 
[彭壽堂半夏露功效確證]  
謹述彭壽堂四寳半夏露愈病神速非常　僕向操磁業年届知命久患咳嗽之症日夜不止苦累已久屢赴蘇滬就醫時愈時發　服　名各藥又無效　自前年秋冬之交因事留　　得廣東彭壽堂化痰止咳四寳半夏露服之數日其患若失由冬及春迄未一發因　　一打　帶　鄉抵家後親知咸問病愈原因遂將服露　末及現在帶歸此　各　　　　告由是羣相乞取得愈新久輕重各症復不　十餘人今春來申紛紛託辦待予回里望眼欲穿持去急服遇有佳兆每來聚談如　子華夫人十數年咳嗽　消　瘦有如　　服半夏露一中瓶而愈者福慶衣莊陳益生君痰　氣塞呼吸欲絶少　須　幾將不救得半夏露一服而甦旬日而痰病盡　者他如　文翁　察念四年哮喘百藥罔效服半夏露三大瓶而愈者其餘寒熱瀉痢傷風氣急得此立起沉疴者不可　舉近　一帶　患良多是不獨貴堂　　普　無　　　　尙與有榮光所　者痰不論寒濕風熱咳不論外感内傷一經服後　慶　全小號介紹之良緣從此將源源不絶矣爲告同病以作　証　　江西　　鎭蔣鈞照頓啓 
 
[湖北水泥廠廣告] 　　 
本廠出貨以來中外商人購用均推爲中國水泥第一卽塞門汀土今在南洋勸業會塲用自出水泥建造橋亭一處以供衆覽並留爲本廠紀念現在各處訂購者紛紛不絶實有應接不暇之勢業已添訂機器每日出貨至一千桶之數如有需用水泥者請向本廠上海漢口批發所訂購不悞遠處或電購或函購本批發所當代爲運送價値水脚格外從廉特此奉布上海中旺衖二百廿一號電話三四三一號漢口河街昌平里總批發所謹啓 
 
[老聾竟能復聰] 　　 
　　市上耳聾丸藥極多○當推二馬路西鼎興里京都天寳齋爲第一○僕已親自試過○方知眞實效驗購者留神 
　　大凡有一病必有一藥有一藥必除一病如服不見效者即非對症之藥雖化費千金終難取效僕年近五旬兩耳重聽已七年矣遍訪良醫盡服諸藥毫無影響於是聰天由命不望復聰矣乃去歲偶觀輿論時事報見京都天寳齋吿曰云萬國九洲耳聾第一聖品除耳聾極妥極靈即由郵局匯洋拾元購耳聾聖品兩料按日試服果覺身體漸强兩耳稍聰又續購兩料虔心呑服漸服漸愈未及服完居然復聰如矿矣而且起居一切勝如壯年想數年宿疾一旦失去豈非喜出望外爲此登報以揚仁風謹吿同病者哉　南京四牌樓陳子祥謹啓 
 
 

Page 26

 
 
專件 
[憲政編查館擬訂宗室覺羅訴訟章程（續]  
　　第二章管轄第五條宗室覺羅氏事案件之管轄依左列各欵規定辦理第一有爵宗室與有爵宗室之民事案件本欵案件之管轄權屬於宗人府以宗人府各司理事官等充審判廳員所有判决仍行具奏奉旨執行其審判辦法及執行辦法由宗人府堂官定之第二有爵宗室與閑散宗室及覺羅之民事案件第三閑散宗室與覺羅之民事案件第四閑散宗室與閑散宗室或覺羅　覺羅之民事案件第五旗民對於宗室覺羅之民事案件右四欵案件之管轄權屬於京師高等審判廳謹按此條定管轄民事訴訟之官署平常管轄問題分事件管轄區域管轄種宗室覺羅雖分有遠近而爲皇室親屬則一推尊敬之義故異平人管轄問題自宜特别規定考各國通例皇族間相互之民事訴訟屬於官内省其被告爲皇族者則屬於高等法院兹酌仿其意分定五欵第一欵指兩造均係有爵宗室而言惟現在新官制尙未頒行而宗人府世掌屬籍應仍歸宗人府照舊審理其審判及執行各項章程均由該堂官奏定因兩造分屬周親職居藩翰宜以鄭重之辦法出之也其餘四欵均宗室覺羅之爲披告得而言應槪歸高等審判廳審理以示優異第六條宗室覺羅刑事案件之管轄依左列各欵規定辦理第一宗室有犯依現行刑律罪該流遣刑以上或其他法令罪該罰金二百元以上或監禁一年以上或四等以上有期徒刑者本欵案件之管轄權屬於大理院其審判准用大理院通常訴訟之辦法本章程有特别規定者不在此例第二宗室有犯依現行刑律罪該徒刑以下或其他法令罪該罰金二百元以下或監禁一年以下或五等有期徒刑或拘留者第三覺羅犯罪者第二及第三欵案件之管連權屬於京師高等審判廳其審判准用地方審判廳第一審之辦法本章程有特别規定者不在此例謹按此條定管轄刑事訴訟之官署平常刑事管轄問題向以犯罪之種類或輕重而分與民　不同所謂種類者如違警罪及竊盜罪應屬於初級審判廳審理是所謂輕重者　罰金以二百元監禁或徒刑以一年區别上下分屬於初級及地方各審判廳審理是民事訴訟旣因宗室覺羅而異其管轄則刑事訴訟亦應從同兹酌採中外之制定爲三欵第一欵乃宗室犯刑事罪名較重者應屬於大理院第二欵乃宗室犯刑事罪名較輕者應屬於高等審判廳以上兩欵均按各國通例纂定第三欵係覺羅有犯各國服制親等至　而止以外並無特例中國覺羅有犯舊制由刑部審訊待案結之後除死罪外惟遣流以下始照宗室改折圈禁雖與宗室不同亦與平人有間是以仍仿其制不論罪名輕重槪屬高等審判廳審理稍示分别惟普通訴訟法乃一國人民所宜遵奉本章程所規定僅指宗室覺羅之異於平人者而言凡大理院及高等審判廳之訴訟辦法爲本章程所未賅載者仍應適用其係特别規定如傳喚須由奏請執行改折圈禁之類乃因係宗支特設之利益自不能與旗民一律辦理也第七條民事案件宗室覺羅與旗民共被訴者或刑事案件宗室覺羅與旗民共犯罪者仍併屬於管轄宗室覺羅訴訟之審判衙門審理謹按本條所揭情形各國學説有主分案審訊者有主共同審訊者竊惟訴訟進行以便捷爲主分案辦理窒礙實多試以民事例之一案兩屬訟費必多訟經濟不免虧損其弊一審判宫意見不能强回同一事項甲是而乙非判决之例兩歧其弊二此外刑事事件一切審判事宜在在有相關之處必須彼此環質此中利弊尤事理之顯然昭著者此本條所以採共同審訊之主義也（未完） 
小説 
[言情小説玫瑰淚（三）]  
　　哈蘭克雷生見露第待已至暱屢欲向之求婚而惴惴然不敢出諸口露第自學堂畢業而後其父托而根　利亞恐露第爲輕薄少年所蠱惑遂挈露第自倫敦遷居惠爾文露第之與哈蘭克雷生乃日益疎闊不見者幾及一年露第亦浸漸忘卻此同學之友不復憶及今日無意中忽復見此哈蘭克雷生之面情絲一縷倏忽間復起於露第羅利亞之胸中夭裊蕩漾而不能自止如蔚藍之天微雲四捲絶無一毫之渣滓迨東風一起乃有多數之雲彩摇曳於大空之中與露第之於哈蘭克雷生其狀乃至相似 
哈蘭克雷生旣去露第獨坐安樂椅中目注窻外胸前之呼吸至促若有所思良久忽俛首長嘆已而托而根歸矣見露第方環行客室口中喃喃自語不知所語者爲何事托而根見此狀態則大異詢其何故如是露第秘不肯語諱言無他托而根再三詰露第乃告以頃時有人相訪其人名哈蘭克雷生爲兩年前同學之友托而根默然不答 
距此事之兩月爲一千八百九十五年之五月十號在托而根之宅外有男女二人並坐於宅偏之鉄椅此鉄椅者適在托而根書室之窗外藤花一架花纍纍然下垂若蒲萄之實爛熳可喜藤花之下有鉄椅數事彼男女二人方駢肩促膝坐此鉄椅之上爲狀至樂藤隂四覆花片飛落而綠隂之中時時露出一角之日光回旋動盪如披一幅天然之畫圖斯時之女郎方暱就男子絮絮作密語不止流波曼視姽嫿無倫愛情之熱度已逹極點若舉女郎之一身尙不足以載此愛情之重量男子耳聽女郎之語昻首仰視意若不屬 
讀者諸公無侯著者之剖别必當知此男子爲哈蘭克雷生女郎爲露第羅利亞矣蓋斯時之哈蘭已爲露第羅利亞之未婚夫已密訂婚約惟露第之父托而根至不善哈蘭克雷生之爲人常語其女令勿與哈蘭相見 
 
 

Page 27

 
 
哈蘭不得託而　之意則濳俟託而根有事外出輙過露　許致其欵曲且乘間密要露第求訂婚約露第方與哈蘭至洽遽許之當五月九號之晨託而根忽得倫敦拉爾金來函延往倫敦託而根卽乘九點鐘之火車至拉爾金許約以三日返 
國外新聞 
[居留島國會不得已之舉動]  
　　初五日倫敦電云據開萊電稱居留島國會已决議容納回敎議員當時投票賛成者五十五人反對者四人議畢遂宣布休議四月初四日柏靈電云居留島國會贊成容納回敎議員後即時休議土政府現向保護該島各國抗議希王干預土國内政 
[羅馬尼汽船被刧案已結]  
　　初五日倫敦電云據雅典電稱希臘闢拉厄　亂民搶劫羅馬尼汽船一案現已議結羅馬尼汽船近駛抵闢拉厄司時理船廳曾往謁見該船船長申逹歉忱並將羅馬尼之逃兵交還 
[英國公爵受驚]  
　　初五日倫敦電云英國韋斯脱明土脱公爵近在考和司乘艇出行艇忽傾覆公爵身落水中迨經救起已不省人事後用人力呼吸法救醒 
[英皇出京閲操]  
　　初五日倫敦電云今日英皇偕后曼慶赴愛爾特畜脱閲看陸軍操法需時約一星期之久並不以正式禮節蒞塲校閲不過從而參觀耳俟海軍大操旣畢尙須赴樸資茅閲直兵操 
[歐洲飛船之新成績]  
　　初五日倫敦電云萊姆斯飛船大會單機飛船已奏奇功哈曼脱君携帶二客於九十九分鐘内飛行五十七英里又比人哇培司拉桀斯君於一點鐘内飛行五十一零半英里二君均用單機飛船者賴巴歇爾君駕雙機飛船於四點三十七分鐘内飛行二百十一英里馬蘭君於十二分零四分之三鐘内飛行十二零半英里飛哇培司拉桀斯君於二百零三分鐘内飛行二百四十五英里其速率及程之遠均爲從前所未有（以上譯字林報） 
來函 
[南洋勸業會來函]  
　　頃閲六月初一日貴報載鄂省諮議避歡迎愛國華僑一則中語多失實想係轉錄漢報遂至以訛傳訛查以萬元購第一張人塲劵者係梁君炳農並無陳炳農其人且查華僑諸君尙在南京日前曾赴上海並無赴鄂汴之事惟該僑商等此次回國頗熱心祖國商業議於本月初六日每埠以代表一人遊歷漢口考查商務情形鄂中官紳商學各界均已組織招待團預備歡迎該僑商等頗注重吾國報界務乞察核更正以符名實 
 
 
 

Page 28

 
 
Ｇ 
[艾羅補腦汁得此証書又增身價] 　　 
世襲一等毅勇侯御前散秩大臣曾襲侯賜書照錄曾君和襲侯玉照僕因公道出滬濱操勞過甚以致夜不能寐往往秉燭達旦體氣大憊憶及幼年在外洋時亦曾患此西醫謂病在腦筋服補腦之劑而瘥因購貴藥房艾羅補腦汁一打試服瓶罄而安眠如故抑且飲食勝常誠良藥也爰誌數言藉彰奇效即頌 
中法大藥房主人道安曾廣鑾頓首　　滬甯鐵路行車時刻表 
　　由上海開至南京 
　　站名　快車　客車　慢車　三四等客車　特别快車　客車　星期六開夜車　客車星期六星期日停開上海　上午七點四十五分　　上午八點十分　上午十點　下午一點五分　下午四點二十分　下午十點　下午六點十分南翔　上午八點六分　　　　上午八點三十九分　上午十點二十九分　　下午四點四十八分　下午十點二十八分　下午六點三十七分安亭　上午八點二十四分　上午九點　上午十點五十四分　下午五點十一分　下午七點三分崑山　上午八點四十九分　上午九點二十九分　上午十一點二十六分　下午五點五十分　十午十一點二十二分　下午七點三十分蘇州　上午九點三十九分　上午十點二十八分　下午十二點三十二分　下午二點四十五分　下午七點三分　上午十二點二十四分　下午八點二十分到無錫　上午十點三十六分　上午十一點三十七分　下午一點五十分　下午三點三十七分　下午八點十三分　上午一點三十八分橫林　上午十一點三分　下午十二點十分　下午二點二十八分　下午八點四十七分　上午二點十三分常州　上午十一點三十三分　上午六點五十分　下午十二點四十四分　下午三點二十分　下午四點二十五分　下午九點十四分　下午二點四十七分奔牛　上午十一點五十四分　上午七點十五分　下午一點十一分　下午三點五十一分丹陽　下午十二點三十八分　上午七點五十六分　下午一點五十六分　下午四點三十二分鎭江　下午一點十一分　上午八點五十四分　下午二點五十五分　下午六點七分　下午五點五十一分　上午四點五十分高資　下午一點二十八分　上午九點十二分　下午三點十五分　下午六點二十七分南京到下午二點三十七分　上午十點三十五分　下午四點四十六分　下午七點五十七分　下午七點　上午六點三十三分 
　　由南京開至上海 
　　站名　快車　客車　慢車　三四等客車　特别快車　客車　星期日開夜車　客車星期日星期一停開南京　上午七點三十分　上午八點二十分　上午九點五十分　下午一點二十分　下午四點　下午十點高資　上午八點三十八分　上午九點五十一分　上午十一點十四分　下午五點二十二分鎭江　上午九點一分　上午十點二十分　上午十一點四十分　下午二點四十七分　下午五點五十分　下午十一點四十九分丹陽　上下九點四十分　上午十一點十二分　下午十二點二十九分　下午六點四十四分奔牛　上午十點十三分　上午十一點五十六分　下午一點十二分　下午七點二十八分常州　上午十點四十二分　上午七點　下午十二點三十五分　下午一點五十五分下午四點十九分　下午七點五四分到　上午一點四十五分橫林　上午十一點四分　上午七點三十八分　下午一點一分　下午二點三十分　上午二點十二分無錫　上午十一點三十九分　上午八點十分　下午一點四十一分　下午三點三十分　下午五點九分　上午二點五十五分蘇州　下午十二點三十七分　上午九點三十分　下午二點五十四分　下午四點四十五分　下午六點四分　上午四點十二分　上午七點三十分崑山　下午一點十九分　上午十點二十三分　下午三點五十二分　下午五點四十二分　上午五點七分　上午八點二十三分安亭　下午一點四十四分　上午十點五十五分　下午四點二十三分　下午六點十一分　上午九點一分南翔　下午二點三分　上午十一點二十分　下午四點四十九分　下午六點三十五分　上午六點一分　上午九點二十三分上海到下午二點二十二分　上午十一點四十六分　　下午五點十五分　下午七點一分　下午七點三十五分　上午六點二十六分　上午九點四十五分 
　　滬杭鐵路行車時刻表 
　　由上海開至閘口 
　　站名　慢車　快車　慢車　專車上海　上午八點三十分　正午十二點　下午三點三十分莘莊　上午九點三分　下午十二點二十七分　下午四點三分松江　上午九點三十八分　下午十二點五十五分　下午四點四十分楓涇　上午十點二十七分　下午一點四十二分　下午五點二十九分嘉興　上午十一點四十一分　下午二點五十六分　下午六點四三分到　上午八點閘口到下午二點五十六分　下午五點五十一分　上午十一點二十分 
　　由閘口開至上海 
　　站名　慢車　快車　慢車　專車閘口　上午八點　上午十一點四十四分　下午三點二十分嘉興　上午十一點三十七分　下午二點五十二分　下午六點五十七分　上午七點五十分楓涇　上午十二點四十七分　下午四點零一分　上午八點五十九分松江　下午一點三十二分　下午四點四十四分　上午九點四十四分莘莊　下午二點零五分　下午五點十分　上午十點十七分上海到下午二點三十六分　下午五點三十六分　上午十點四十八分 
　　淞滬鐵路行車時刻表 
　　由上海開至砲台灣 
上午六點四十分七點五十五分十點五分十一點四十五分下午二點三點二十五分五點二十五分七點三十分 
　　由砲台灣開至上海 
上午七點十五分八點三十分十點四十五分下午一點十五分二點四十分四點五分六點五分八點五分星期六星期日淞滬段特别加車時刻上海開至砲台灣下午九點砲台灣開至上海下午十一點 
 
[（推股聲明）] 　　 
茲有法界恆順協記野味號余得三股内蔡姓附一股已早拆出惟余二股于已酉年六月底憑中算給虧拆聽償余二股生意推與經理楊欽堂爲對嗣後該店盈虧往來銀錢與余不涉特登申新二報　正惠啓 
 
[（遺失股單）] 　　 
今遺失　　　　　公司　　記　名　七六四二　　　　一零一一　　一零一一八　二股　　　已　該公司　册掛　　如有人拾　　　　　　特此　　 
 
[（盤店聲明）] 　　 
本號向在四馬路石路口大觀樓底下開設有年蒈因北石路福昌祥烟膏號將生財一切盤與楊廣興倘有福昌祥一切往來欵項均向前途理淸槪與本號無涉特此聲明楊廣興告白 
 
 

Page 29

 
 
[治牙聖手] 　　 
　　治牙一道萌芽於泰西我國近亦盛行上海業此者指不勝屈常有旣　後逾數日或數十日必復脫落又其甚者治不如法痛苦異常雖價亷何益徐景明先生長自泰西深得此中秘訣故自在上海治牙以來内而王公貝子尙侍如肅親王倫貝子振貝子外而督撫將軍司道如張制軍端制軍恩中丞均曾延治或鑲或補並皆佳妙賜額贊　先生洵治牙之巨壁矣取價雖比他處昂些然一勞永逸且不受苦亦何靳而不予哉至治牙器具及房舍稍有不潔最易傳染　先生器具之精良洋樓之華敞尤合衛生宜乎有口皆碑與市上懸壼者相去天　也惟僕等以社會中貧富相懸恐難普及請其價從略减　先生深韙予言尤徴汎愛之雅意謹譔數語敬爲有牙患者告　沈仲禮　蒸　周金箴未葆三同啓 
 
　　 
[奏辦安徽全省鐵路勸股彩票正附四十九四十五會六月念四日在蕪湖當衆開彩特此廣告]  
 
　 
[奏辦安徽全省鐵路勸股點字副票第九十四會六月初十日在蕪湖當衆開彩特此廣告] 　　 
 
[莊票被竊] 　　 
今由上海赴杭火車上被扒手竊去皮洋夾一個内有現洋六元龍洋十五角又同和莊黄字第六百四十七號計五月念九日期洋五千元和慶莊天字第五百十一號計五月念九日期洋六千元泰生莊天字第七百七十一號計五月廿九日期洋一萬元又天字第七百七十二號計五月廿九日期洋九千元現已向各該莊說明此票作爲癈紙併禀請仁錢兩縣立案外請○中外各寳莊號切勿收用特此登報佈告薛振聲告白 
 
[奏辦湖北籤捐大副票頭彩五一萬元六月念七日六月十二日開彩] 　　 
　　本局奉　湖廣總督部堂張奏明開辦第一百零三會票額設六萬張每張售洋六元現因銷路暢旺不敷分售准加設第廿一會副票六萬張每張售洋一元中彩號數之多派發出彩銀之高比各公司爲優大票准定期六月念七日開彩副票定期六月十二日均在漢口開彩紅票得彩憑本局對號單兌銀元本總局在漢口鎭江上海分局設在南市萬聚碼頭信成銀行樓上惟本分局均係躉批向不零售　外埠來往信力一槪不付統請自給再紅票如無本分局騎縫圖章因無票根可查槪不發兌特白 
 
[濓製戒烟自治丸] 　　 
　　普天下戒烟丸者其方藥品不一然能絶其眞癮者十無一二則可抵癮故呑丸而癮不發停丸而癮　來惟服此種抵癮烟丸久服癮漬更厚烟蟲加增百病叢生殊屬可危有志戒烟者宜服濓製戒烟自治丸爲最妥不問其人癮染歲月之淺深老弱之强壯自能照常吸烟無須顧忌每欲吸烟一次呑丸一次惟藥性一到欲不戒能自戒欲不治能自治甫逾五日便覺吸烟無味一錢之癮減至五分至十天包可戒盡一二兩之癮照此類推再服絶根善戒久呑代癮戒烟丸極難除袪代癮烟丸者同上戒法皆可奏效如斬草除根之妙自始戒至於絶癮毫無所苦亦無他疾之患最奇者非但數十年老癮盡去且喜精神振作飲食倍進勝服參茸補劑屢試屢驗有志烟界同胞烈心决計戒烟一試知之欲思戒烟吸烟有味心憶二推勿必購服烟癮一錢服藥一瓶癮大照加每瓶一元每打十元　總發所上海五馬路廣濟祥　經理處揚州敎塲南首中美公司　岳州乙海春大藥房　蕪湖大英大藥房　漢口　海春大藥房　長沙乙海春大藥房　沙市乙海大藥房春大藥房　宜昌乙海春大藥房　南京坊口大英大藥房　天津估衣街中英大藥房　甯波中日大藥房　甯波中英大藥房　朱氏蘭臺局謹啓 
 
[洋木業同行鑒] 　　 
本公所日前登報佈告一切諒蒙　鑒於念七日陸續到所認捐者又增至下餘家然同業疝未齊全本公所未便遺漏是以公議决定以六月十一日截止將已繳捐欵之家分送選舉票選舉總議董作得主持公所一切事務如遇限不繳捐欵恕不再侯即失本公所　舉之　　以前雖　　過　　而此次捐欵未來認繳者亦同失此權利特再登報佈告幸勿自外　祈　鑒諒是荷　　　　　　　　　　震巽洋木業公所啓 
 
[上海新開同濟大葯房謹擇于六月初七日開張廣告] 　　 
本藥房專運泰西各國道地藥材研究萬國良方修合丸散膏丹水酒油露各種經驗靈藥凡西醫現開藥方立即記　無誤至於西醫應用一切器具以及閨閣助粧妙品各式玻璃器皿但與衛生密切關繫者幾無不備精益求精凡仕商學界惠顧認明本藥房招牌無誤零躉批發格外客已外埠定購郵費貴客自給裡白大橋北四川路二千零五十九號本藥房謹啓 
 
[經理處上海仁記路二號文達羅洋行好立克麥精牛乳最補飲料無上食品] 　　 
 
[本公司所製之麥精牛乳久已] 　　 
馳名各國最宜於老年氣虚血衰之人並小孩體弱肌瘦以及仕宦紳商旅行之用因其能補血益氣强健筋骨乃乳膏中之魁首也　光顧者請認明牌記幸甚 
 
 

Page 30

 
 
Ｇ 
[福州童豐祥旅館特别改良遷移廣告] 　　 
本棧開設英界三洋涇橋雙慶里内廿餘年今特遷移馬路大街二百四十五號洋式門面屋宇高大房間寬暢更設官房客房會官廳一切俱備飲食住所諸凡淸潔均合衛生茶房招呼格外週到日且各口輪船到埠增派棧夥接伺並代客經　船票以及貨物報關納格上克已如貴客設立字號或常作安寓均可倘蒙　光顧務請敝棧面議爲荷本主人白 
 
[上海保裕洋行廣告] 　　 
本行開設中國數十餘年矣分設上海江西路　字六號紅磚洋房專辦進出口貨今兼經理塔勒司派的克火險有限公司計資本充足專保華洋房屋廠棧行號店舗貨物家俱器皿等項如遇意外賠欵異常迅速現分設内地各埠開列于后○　杭州大井巷目立分公司經理陳寳泉君○杭州淸河坊裕昌莊分經理孟寳隆君○塘西義記莊沈祝三君○蘇州閶門外自立分公司經理傅昭昌君○無錫分公司錢均石君○常州城内局前街新羣書社王鴻年君○鎭江鎭屏街乾大參號鄭靜安君○温州府前中法藥房席善甫君○揚州○蕪湖○九江○南京下關　立分公司又城内評事街和大銀行分經理兪世臣君並轉分三牌樓勸業外和記錢莊○丹陽等埠均分經理蒙紳商賜顧者惠臨各分公司接洽可也洋總經理白達司麥十而驗員亨生　此華總經理嚴漢章協理朱献廷　 
 
[鴉片烟違禁罪亞支奶减價拯民] 　　 
本公館經理亞支奶在中國戒烟社會上可謂有一無二之靈丸官商士庶賴此斷瘾者不啻恒河沙數以故銷路愈廣身價日增月前實因月有所虧遂從四月朔日加價邇來銷路益寛五月念九日展閱申報忽奉憲政編查館與修律大臣會商遵照新章續訂禁烟違罰章犯以宣統四年六月三十日止爲限滿之日擬照新例五品以下官員違犯者若經查覺議以革職發交該管地方監禁三年商民監禁七年等語本經理不勝驚駭其期祇限二年如此嚴定法律痛同胞之奇辱已到臨頭若思補救之方捨戒藥而外試問誰爲援手本經理又引爲切膚之痛復與洋東剴切涕陳求減良藥批價以濟眉急而利衆生再由六月起特别放盤至八月節爲止批發比前尤廉五打起批每打十元不折不扣郵票通用寄費不加此數月中本公館情愿解囊津貼期望一鼓作氣共出沉淪雖三尺法在亦無過以加國運之轉可以翹足待矣敬勸分銷寳號社會諸君趁此登臺演說指破迷津本經理有厚望焉上海英大馬路壽康里三百三十號亞支奶總經理席公館廣告 
 
[廣東種德園馳名經騐痧藥] 　　 
本園監製各種丸散膏丹久已遠近馳名茲將各種經驗良藥略列以備紳商善　惠顧有所問津○萬　痧氣丸大瓶角半一角中五分小加料每洋一百單　百念○八寳紅靈丹大瓶角半一角中五分小加料每洋八十單一百○麝香臥龍丹○時症白痧散○諸葛行軍散○人馬平安散以上大瓶一角中五分小每洋八十○珍珠百勝散大瓶二角半小一角○靈寳如意丹大瓶角半中一角小五分○飛龍奪命丹每瓶三角○萬應午時茶每洋八盒雙料六盒○消暑甘露茶每洋一百包○福建神　茶　塊五分雙料一角○　香正氣丸每丸二分半○純陽正氣丸每洋六十包○經驗　亂丸每丸五分○褆效　症散每瓶二角○茄楠癖瘟香珠花每串一元　五角○　微癖瘟香牌雙料每塊二角單一角○兒科萬病回春丹每丸一角○自　萬應如意油每瓶二角一角小五分○止血止痛玉樹神油大瓶一元中五角小二角○藥目過多不能　錄○諸君光顧認明老舗在上海老巡捕房對門不誤○函　即寄郵費自理○外埠各大藥房均有經售○近地　向經售處購買亦可○廣東　德園老鋪啓 
 
[（一瓶全愈）　立止白濁丸] 　　 
　　淋濁之症或因濕熱而慘入膀胱或陰虛而敗精或是花枊時毒久　而成白者尙輕赤者是重則陰莖剌痛如刀割點滴難通久則更難爲治是以本萬不　工料方不同武無論三淋五濁立服見功每瓶洋五角另售婦科白帶丸每瓶洋四角止痛生肌散十寳搽疳散一瓶五角新製花枊解毒酒每瓶洋一元常服此酒可除遺毒並治諸般骨痛肌膚騷　瘋毒諸疾藥到病除○鋪在上海二馬路畫錦里口請認鐵拐李爲記廣東仙壽窩啓 
 
[旗妹牌呂宋烟（清香適口）] 　　 
　　綠樹牌呂宋烟（馳名已久） 
　　總批發所在上海三馬路口永泰棧烟行 
各埠行號均有發售 
 
[（廣東彭壽堂聲明假冒）真一分時止血止痛王樹神油] 　 
　　本堂秘製玉樹神油其奏效之神速無出其右專治牙痛頭痛肚痛腰痛心胃氣痛風濕骨節諸　酸痛立見奇功而治水火滾油燙傷刀槍跌打損傷一切瘡毒外症尤有藥到病除起死回生之功每晨搽服少許能治疫痧喉症虐疾傷寒及暈船嘔吐不服水土諸患治愈疑難怪症數以萬計衛生者預置一瓶勝延良醫在家近有　人用薄荷樟腦等油冒充此油到處混售然僞油色　性烈不能内服眞油性和易服色黃而香較之自分眞僞每瓶一元小瓶五角上海抛球塲南首河南路三層樓七號洋房廣東彭壽堂啓 
 
[上海祥泰洋行經理英國阿佛林璞德機廠廣告] 　　 
本行經理英國著名阿佛林璞德機廠所製馬牌滾路機器久已名馳遐邇各國歡迎即如上海工部局所用及天津北京等處均由該廠承辦蓋以此機壓力極重且能久用不壞如中國官商有意興　馬路者請向本行機器帳房詢問價値無不格外從廉以報雅命特此佈告　　上海北京路六號祥泰洋行謹啓 
 
[眞正超等特等頭等新戲片到申] 　　 
　　刻由美國公司船裝到眞正内廷老供奉○小呌天○金秀山○德　如○孫菊仙○白文奎○李吉瑞○孫怡雲○孟普齋○劉永　○小子和○王長林○譚小培○文榮壽○常榮福○　壽奎○蓋天紅○小桂芬○七盞燈○四盞燈○丁靈芝○汪笑儂○頭等坤角○恩曉峰○　翠喜○大老板○王三姐○大姑娘○高六順○諸名角演唱之新戲片到申比以前之片不同存貨無多速請來購如假包退回換○上海大馬路謀得利公司白 
 
 

Page 31

 
 
Ｇ 
[可倫布廠改良留聲機器] 　 
今有新到美國留聲機器馬蹄牌戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物堅固久用無傷貴客愛顧曲者請駕臨小行或大馬路惟記新號試聽不取分文如蒙零躉批發经蒙公道格外克已廣招徠　認明博物院路二十二號門牌便是或向經售各家亦可上海總經理老晋隆洋行分售處大馬路美華利大馬路惟記新號 
 
　　此香水係德國德利名廠所出採取白蘭花精液釀成此水歐美兩州上等尊貴婦女均喜用此等香水每年計銷有二十五萬打之多亦可見該香水價値矣緣此香水少些酒之衣巾氣味能耐一禮拜之久兼避夏令不正之氣現在運銷中國風行一時凡賜顧者須認明江西路怡昌洋行經理德利白蘭花香水精方不致誤價亷物美一試便知再啓者此係香水之精如以少些香水精用火酒化即可成一大瓶絶妙耐久香水　江西路怡昌洋行謹啓 
 
[聲明取根] 　　 
蒙諸友投　貢朝考闈姓各票根已至限期六月初十日止　携銀取淸先付定洋者逾期槪作廢特此聲明以免後論老北門萬福來萬利　容記元記仝啓 
 
[蛤??蟆减價八折?] 　　 
蓮子糖各欵糖果减價每元四斤新增衛生凈氷素凍　　敦糕水上市本居自運滋　蛤??嫫貨積如山　售八折欲購請至英大馬路同安居外埠函購原班回件 
[對此圖景方是真品] 　　 
大日本藥業大家靈腎丹正本舗富山市藤　　仙鹿翁先生　　特用官准全面爲記此爲記别及不得冐矣大日本政府官許製局藤井順春堂老藥本本局大日本富山市千　町本街路三八　　此眞正老牌靈寳丹專治　瘰瘟疫虐疾諸般痧症及一切無名腫毒有起死回生之功久已馳名中外總發行歸上海英大馬路壽康里席公館一家經理特將此圖登明以達諸君視線如與此圖有異者定是僞品零售大洋一角五分躉批格外克已３８２日本富山籐井氏告白 
 
[信亨洋行廣告] 　　 
本行之腦喴本廠自製各色沙定魚乃係别出心裁肥美可口與市上所售者不同早已名　外洋寓滬西人亦莫不以腦喴國貨爲最美之品即華人服之亦必嘖嘖稱羡値鐵路交通備帶食物多虞繁雜然本行此種沙定魚外用洋鐵匣裝固最便備帶並無傾出之劣起用又便購備者始信此言不　漢也 
 
[小洋房召租] 　　 
法界　北門外東新　有小洋房四　如合意者請　本行面議租　格外公道此佈祥茂洋行啓 
 
[新到軋利火油輪船引擎] 　　 
啓者本行近來新由外洋運到新式輪船引擎專用火油運動不須電力機器堅固玲巧價廉而費省近來大淸及俄國政府均訂有合同承辦如蒙紳商惠顧祈請駕臨非議此佈五馬路十五號得律風一六六一信亨總機器公司告白 
 
[獲利捷徑] 　　 
　　江西路Ａ字七號樓上 
　　本行由外洋德國名廠運到超等大小各種人力織結機器能織紗線絨絲衫褲手套洋襪以及絨毯等物均可織造無論男女老幼皆能工作况且所織之物比較外洋運到之貨格外精美光滑絶倫所奇者提取各色時花均能隨心能就更所顏色合時天工巧奪再有大號機器適配織衫織襪用廠所各本行在中國首創專做織結機器生意物料非常堅固玲巧外埠各行號如願代本行經理代售各種機器可至本帳房面議妥章貨欵亦可分期繳付上海經綸洋行 
[（遺失支票）] 　　 
今由永其祥支裕豐莊六月二十日期第五十三號票九八元四十八兩六錢此票業經遺失當向該莊言明作廢望各寳莊號中西人等切勿收用恐未周知特登申新兩報聲明阜生告白 
 
[海谷子六丁遁甲神符治病] 　　 
余遇異人秘授此法專醫妖邪魅迷痴顚驚仲稀奇古怪等症用五雷正心　邪降魔鎭法治之或運多磨蹇惡矅臨身術能步罡易宿移灾退晦轉否爲泰均奏奇效兼熱星　精攷壬奇遁甲夭課叅究諸事預知休咎毫髮不爽余匪爲射利起見訪道而拯此苦耶硯設美界天后宮後南成大衖口和興館樓上候敎 
 
[（盤店聲明）] 　　 
上海望平街信和泰參號今將店中生財零星雜物一切等項憑中盤與春記管業無阻　所有信和泰進出欵項等事均歸黄姓自理與春記毫無干涉恐未週知特此登報聲明春記號啓 
 
[ＧＥＮＥＲＡＬ　ＥＬＥＯＴＲＩＯＣoofNewYork] 　 
　　愼昌洋行告白 
　　啓者小行現經理英國電器總公司一切事務奉天亦歸本行經理此佈　圓明園路五號 
[一掃光疥瘡藥] 　　 
專治諸　毒　乾濕　疥瘡小孩黄水瘡一搽止　除根永無再發大盒五角小盒角半上海晝錦里廣東杏　堂啓　 
 
 

Page 32

 
 
　Ｇ 
[　渣普多補腦丸]  
　　腦爲髓海卽爲一身主宰其腦氣筋環繞百週四肢身體腑臟内外及耳目口鼻等處曲折皆到故全體皆賴運動無不從合其或腦筋力弱則疲痿麻木痛暈癲狂癱瘓等症在在難免如或腦力充足則聰明智巧才識學問康强等福隱隱自致蓋腦之關係一生富貴祿壽者大是以泰西醫學家極爲注意有渣普多醫學博士考查燐質一物益人尤甚凡腦髓中及背脊骨與紅白血輪内皆藏此質洵爲秘寳今經化煉之一如本體自行生成者并參用各藥研製成丸精純無匹男女服此最著奇效凡酒色憂勞之過度衰邁穉弱之各殊禀賦氣體疾病之虚而不足得此丸以培補之自然疾患消除氣力强盛精神發達一切功效筆難盡述矣歐西久已馳名服此丸而得補益實際者有歷年層疊之保證書可憑故敢爲腦血太虚腦筋無力腦氣不充欲轉弱爲强者告　服法每日服四丸食前分服　各埠中西各藥房均有寄售　維亞兒藥房謹啓 
 
[ＪＮＥＮＩＳＨＥＮＲＹＭＯＵＮＩＥＧＪ　ＣＯＣＮＡＣ　ＥＡＵＤＥＶＩＥ　ＶＩＥＩＬＬＥ] 　　 
　　每年夏秋之間人以疫癘死者不可勝數因無良藥可治近來發明一藥極其靈騐沈仲禮觀察在上海所設時疫醫院皆用此酒配藥頗慶奇交此藥之製法係用法國騰年馬義廠之金葉牌三星及五星白蘭地洒　一瓶加入中國煉凈樟腦四錢用時以手搖匀此種佳酒已陳有念餘年爲各醫生及品評家所薦用無論家居旅行均宜常備此酒以應急需　嘉泰洋行江西路念五號 
 
[油布出售] 　　 
　　本行獨家經理英國名厰所製上等黑油布　布雨布等類存貨甚多價亷物美賜顧者請來購買可也　美最時洋行啓 
 
[夏令要品] 　　 
麝香痧葯本窩　選上等藥料精製麝香痧丸小瓶每洋一百瓶○八寳紅靈丹○麝香臥龍丹○時症白痧散小瓶每洋九十瓶○萬應午時茶每洋七匣○諸葛行軍散○萬應如意丹○萬應平安散○立止腹痛丸○霍香正氣丸○萬應保和丸○各藥價目另詳仿單諸尊光顧請認明鐵拐李爲記鋪在上海二馬路　　里口廣東仙壽　謹啓 
 
[上海興利洋行告白] 　　 
　　AJANOWITZER,VIENNA 
　　CONDENSEDMILK 
　　MADEINAUSTRIA 
　　BESTOUALITV 
　　HORNBRAND 
　　ReslatorecTrademark 
永年頂上牛奶犀牛老牌爲記 
　　歐洲罐頭牛奶惟本廠處和暖地生養黃牛肥壯力享故採之奶與衆不同食料潔凈其奶味香力足本行定運犀牛牌禀准領事註册存案中外行商不得冐用恐　貴客未敢經售倘别行糾葛不涉　買客之事特登報白奥國分設上海興利洋行啓 
　　本行廠在奥國有年選製牛奶蒙貴客讚稱運消中外馳名已久定運異樣永年犀牛眞牌今已存案中外行商不得冐用混消貴客賜顧認明不誤奥國分此興利洋行犀牛牌牛奶聽頭比别家牌號分量加重 
 
[永年人壽] 　　　 
保險公司廣告總公司在上海廣東路十號房屋東方各埠均有經理之分公司發出各式壽險及付欵之保單章程極爲通融此項保險甚爲結實而且保無損失第十二年公司銀欵總數現在保壽之總數共銀二千八百三十九萬一千九百十四兩現有産業總數共銀六百三十一萬一千四百三十七現有銀欵總數共銀六百十六萬二千六百零九兩一年進欵總數共銀二百六十七萬四千九百十八兩董事兼總理華田先生書計郁賜先生會記倪安先生同啓 
[靑州水門汀] 　　 
　　靑州水門汀有限公司所出之水門汀爲東方最上之品素爲香港政府所信用用以製造陰溝管避火磚避火泥及瓦片等物堅美無匹近者新牌疊出每易魚目混珠　貴商賜顧幸祈認明牌號向圓明園路八號新旗昌洋行議價購辦欲知用法詳情者本行亦可奉告新旗昌洋行謹啓 
 
[老太古公司] 　　 
　　倫敦崙格西火險公司柯里仁火險公司叭喇定火險公司　司勞洽具火險公司家定火險公司 
　　啓者本行經理以上五保險公司事務現可代客保房屋棧房及各屋内所有衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟台天津牛莊等處貴客欲保者請臨面議可也特此佈 
 
[（盤店聲明）] 　　 
今盤到四馬路苑樓生財店基一應器具憑中交接淸楚以前倘有未了帳務等　仍歸杏苑樓自理與後東不涉特此聲明京都至美齋白 
 
[衛生名酒ＹＤＮＡＲＢＳ，ＬＬＥＴＲＡＭ] 　　 
　　馬台爾所製之勃蘭地酒最合衛生若於飯前飯後常飲少許可免霍亂痢疾寒熱各症諸君如飲勃蘭地酒惟馬台爾酒最爲合宜今自上海南京路第十七號維納洋行充當東方專理　賜顧諸君請向商辦可也　電話一千六百八十七號 
 
