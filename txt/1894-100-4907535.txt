# 1894 - 100 - 4907535

 

Page 1

 
 
[新印温病條辨] [  圖書集成局代啓]  
　　温病條辨一書爲淮陰吳鞠通先生所著條分　　　　　明岐　家成必　者也本局用　　　　　　刻已告竣寄語杏林　井中　尙其　置一編以供揣摩之妙乎訂成四本每部碼洋六角欲購者速至蘇申掃葉山房江左書林及外埠　取可也 
[新印繪圖續今古奇觀出售] [  圖書集成局代啓]  
　　續今古奇觀一書取古往今來奇聞軼事彙爲一編覩新奇於半淡之中寓褒貶於語言之表有功名敎可佐淸談以視别種椑官或失之蕪穢或失之鄙陋不可同日而語復倩名手繪圖傳神阿堵一展卷而如見其人由某書坊託本局用潔白紙張代印訂成六本外加套子每部碼洋八角賜顧者請至各書坊及三馬路申昌書畫室購取可也此佈 
[籌滬策]  
　　上海自城廂而至蘇州河再由蘇州河而至楊樹浦租界瀕江一帶情形與比利時國安法爾斯相同邇者口岸漸淤人咸以爲亟宜開濬以便大船隨時可以行駛永無阻滯之虞前者和明洋行通商總局曾禀請各領事函致中國各大憲擬聘英國著名治河人員赫德類君來華籌議開鑿聘金路費由江海關道聶觀察及上海各輪船公司各給一半又經比利時國駐滬總領事請海關總税務司轉飭理船廳將吳淞口歴年泥沙漲落之册彚成一編蓋以吳淞口泥沙漲落月異而歲不同苟欲袪其病務必先知歴年受病之源也赫德類果能應聘來華此編固所必須卽辭而不來彼歐美兩洲諸名家披讀是編當亦可以代籌疏濬之法矣惟吳淞口之淤塞已歴二三十年苟欲一旦疏通自當收集赫德類君及諸名家之言擇其善者而從之然而工程經費需欵浩繁聞比國人紐胡甲司爾之疏通他愛　江祗挖泥機器船已需銀二百萬兩工作之費亦需此數再加建築石壩以遏水流費尤不少疏通吳淞口經費當亦不减於此然則果何從 
而出耶歴觀江海關所徵船鈔每年只二十萬兩邇者吳淞口漸形淤塞恐船鈔益復寥寥使聽其自然不加修治則船之來上海者勢將折回而海關所徵船鈔不獨無以增多且將日形减少鄙意中朝應將此項船鈔提出官利餘則悉數用以開濬吳淞口所慮者赫德類君及他人所籌開濬之策其中經費大有過於海關歴年所徵之船鈔耳然則中朝能允另撥經費耶中朝苟深思他日所獲利益則亦何不允之有余更思得一法上海英法美各租界之對岸名曰　 
浦東浦東地勢之開展水土之潮濕與比國愛司谷江左相同愛司谷旣可闢地以濬利源浦東詎不可作通商之地今宜就浦東築爲租界與吳淞口同時工作當亦可以佽助其經費如是則中朝似可不費已財而坐收其利而上海之船塢貨棧逐時推廣商務自必較目今而益見繁昌矣以上爲比利時國駐滬總領事某君之言夫吳淞口之亟宜疏濬本館已屢爲論説冠諸報章卽聶觀察之與各領事議聘赫德類來華勘騐情形去歲亦已列之報牘顧此事竊以爲似有所難何則中朝國課不充又無借用國債之例而海關船鈔所入區區之數斷不敷興此大工貲用難籌其難一也中朝狃於成見深恐一旦中西不睦兵艦可直入浦江今兹淤塞不通正可乘此以阻外來兵艦卽有識時務者力謀開濬勢必有起而阻之者其難二也卽曰能籌巨欵且更成見盡除而十八行省中未必有熟於河勢能勝此任之員使事無大小一一悉委之西人則廷臣多膠柱鼓瑟之流勢必交章彈劾其難三也有此三難而欲望此事之克成竊慮尙需時日至闢浦東爲租界則更難之又難華民每狃於積習上海通商已歴五十餘載而中西情性猶時有扞格之虞浦東僻在一隅鄉人見聞有限苟欲闢爲租界將地永遠租與西人墳墓則移之廬舍則毁之雖官府舌敝唇焦告以通商非無利益而愚民無識必致羣起爲難試觀邇來新築火油池未必果於民生有碍而幾經開導依然嘖有煩言小事且如斯而欲成此非常之大事雖可收其利以資開濬天亦孰肯擔當哉雖然吳淞口一日不開生意卽一日不能繁盛一勞永𨓜事所宜行聶觀察旣有是心又得各領事以互相籌畫他日必不致空言無補竟同畫餅充飢然則領事此言實爲嚆矢大工克舉予蓋日翹企望之已 
[本館接奉電音]  
　　昨由京友電傳上諭一道敬謹譯登○三月初九日奉上諭張之洞奏省城製造火藥所因碾盤出火引燃火藥以致轟毁房屋傷斃工匠多名請將委員革職等語湖北補用通判恩玉疏於防範著卽行革職其該管官員著該部查取職名按照奏定章程分别議處餘著照所議辦理該部知道欽此○現換棉袍褂 
[鳳城仙樂]  
　　湖南巡撫吳淸卿中丞臚陳已故記名提督劉厚基生前戰蹟請於原籍萊陽縣捐建專詞歲由地方官致祭列入祀典以順輿情二月二十三日奉硃批著照所請該部知道欽此○兵部爲咨行事武選司案呈現出有山西太原鎭右營守備一缺截歸旗營人員揀補照章輪應正紅滿旗轉之缺相應咨行各衙門於正紅滿旗籍之藍翎侍衛整儀尉親軍校空銜花翎前鋒校護軍校步軍校雲騎尉驍騎校馬槍護軍校中擇其年力富强弓馬嫻熟者出具切實考語保送二員開造出身履歴卽日册送本部以憑核辦○新授詹事府詹事丁桐生大宮詹立幹履任吉期已諏定二月二十七日已刻主簿廳遂先期示仰闔署官員書吏匠役等人至期一體謁見○本年皇太后六旬萬壽城内外蹕路理宜整齊嚴肅以壯觀瞻刻由步軍統領諭飭該管翼旗營汛地方官傳知蹕路兩旁鋪户人家小心火燭所有草料山貨席木之類不准在鋪廠内堆存倘敢不遵一經查知定卽嚴行懲治○户部山東司示傳所有北洋大臣請領光緖二十年鐵路經費銀兩之委員縣丞孟傳楨等所領銀兩本庫定於二月二十九日開放該委員等務於是日辰刻赴庫承領○新授詹事府詹事壽子年大宮詹耆涓吉二月二十七日辰時履任主簿廳先期示仰闔署官員書吏匠役至期一體謁見○吏部爲示傳事今出有中城兵馬司委用吏目一缺業經示傳在案今據俸滿刑部司獄王繼橒呈請借揀到部相應傳令該員於三日内親身赴部騐到毋得違誤○管理太常寺事務禮部尙書臣宗室崑岡等謹奏爲具題請旨事恭照本年三月初十日孝貞顯皇后忌辰應行遣員恭詣普祥峪定東陵讀文致祭謹案臣寺祀典則應遣王一人恭往主祭惟歴届俱奉特旨改遣近支王公一人恭往行禮宗人府將和碩睿親王魁斌銜名開送前來臣等繕具題本進呈御覽是否卽令魁斌前往致祭抑或改遣近支王公恭代行禮之處出自聖裁俟命下之日再由臣寺轉行遵照謹題奏請旨二月二十二日奉旨改遣郡王銜多羅貝勒載濓欽此○户部山東司示傳請領黑龍江練軍餉銀兩之委員協領依興阿等所領銀兩本庫現改於三月初三日開放該委員等務於是日辰刻赴庫支領○吏部爲咨行事查大理寺少卿溥顧升任内閣學士還缺應行咨取理事官郎中及候補四五品京堂各 
 
 

Page 2

 
 
員請補相應咨行各衙門卽於一等之理事官郎中及在任候補四五品京堂各員務於三日内出具考語保送過部以憑辦理○二月二十四日淸晨有一驢車中坐二人自北馳回至宣武門内大街捨飯寺東口外稍北適京畿道人某甲率一四齡孩子彳亍而來車行迅速如飛將孩碰倒車夫並不將驢勒住仍馳驟向前碾及孩之頭顱登時殞命看街兵將車夫揪住車中人猶嘵嘵爭辯不休嗣將車夫扭送到官車中人始下車而去聞甲年已六十有一膝下僅此一子亦可傷已 
[文宗回省]  
　　廣東學憲徐花農文宗在惠州巡試畢於初一日抵省文武各員均至河干迎迓文宗接見有差旋卽排導登岸聞擬暫憇數日然後定期開考 
[致祭蠶王]  
　　杭州訪事人云每歲淸明後巳日致祭蠶王今春三月初四日已巳先一日就下城東園巷蠶王廟支搭篷廠結綵懸燈神像前供奉羊一豕一及豆籩樽俎之屬届期各員先後戾止至辰初劉中丞呼殿而至入官廳小坐然後換朝服至神像前拈香獻爵禮生鳴贊鼓吹悠　禮畢焚帛受胙退入官廳易服乘輿回署各員亦絡繹而歸 
[飛沙爲害]  
　　湖北巡撫譚敬甫中丞奉旨赴四川查案事畢起節遄回鄂中各憲接得電音卽派楚玉楚威楚寳三輪船前往荆宜迎迓不圖駛至天星州江面飛沙忽起以致楚玉阻滯難行祗楚威楚寳二船得以前進及中丞於二月二十八日行抵鄂垣接篆卽命楚威轉至天星州帶楚玉出險及至而楚玉已被飛沙所壅形影全無矣 
[粤東雷雨]  
　　廣東訪事人云二月間雨澤稀少農人望澤孔殷三月初一日早起陰雲四合日色無光俄而大雨滂沱歴一晝夜之久檐牙滴溜仍如澗底泉鳴四野田疇咸欣沾足是晚忽聞霹靂一聲震動山谷南海鹽步鄉人某甲向爲寄書郵由鄉赴省行至半途爲雷殛斃又城北某農夫於初二日早起叱犢催耕忽霹靂大震農與耕牛同時倒斃一時遠近往觀路爲之塞自得雨後天氣漸冷寒暑表降至四十餘度昔人詩云敝裘典盡忽春寒洵不誣也 
[謀斃親夫]  
　　嚴某世業農居角直鎭之東鄉尖田邨年近而立妻某氏素不安於室與鄰人某乙有染濮上桑間往來已久嚴雖知之而不能禁妻與乙以有嚴在投間乘𨻶終不能大暢所欲久思拔去眼中釘而未得其便二月二十七日夜間其妻突出不意竟與乙將嚴扼吭而死嚴有一母早已琵琶别抱其親串亦多畏事不敢代控鄰右恐被株連相率緘默不言此事得諸風聞如果屬實不幾慘無天日哉想臨民者高懸秦鏡當不使覆盆之下寃魂久滯也 
[疾疫盛行]  
　　近日粤東疫症流行自城廂以及鄉落無處𫉶有死亡之多實從來所罕見棺木店晝夜作工仍覺應接不暇有某鄉户口寥落不滿百家旬日之間竟斃百餘人其中幼孩居多往來行人恐致傳染咸有戒心不敢向此鄉涉足亦可見疫症之盛矣 
[問津記]  
　　天津訪事人云火輪車站由河東旺道莊遷至老龍頭期與公司互相聨絡老龍頭地處河東每有從紫竹林附車者務必臨流喚渡近大王莊約計一里餘較便易耳溯初設車站時附近大王莊與季公樓兩處土人爭充脚行械鬥不止此次公司中人懲前毖後旣移車站擬雇山東各工人貨物往來免滋爭奪二月三十日遷甫定原充脚行之諸土著卽擬於山東帮互毆事爲公司中人所知函請邑尊及河東汛分派兵差爲之彈壓是日幸得相安無事然不知日後果能嫌𨻶胥忘否○輪船來貨之分運城廂内外者向由老脚行承充扛挑之役老脚行雖係私立名目然已設立有年有馬家口人王某者於二月下浣某日向司帳者支取錢六千文羅某指爲紊亂章程尋至馬家口理論口角之下繼以鬥毆王力不能支倒地而斃卽由地保據情報縣請騐越日縣宰委某委員臨騐而兇手已脱逃矣○江蘇海運沙船於二月二十五日抵天津資雇小火輪船帶至閘口按排停泊翌日有四船銜尾而來聽候示期運兑寍船到津較遲三數日現在耆舵水手人等觸處皆是津城市面頓形熱鬧 
[新漢書]  
　　漢口訪事人云目下各種藥材之類登時騰貴異常如枸杞上年每百斤値銀七十餘兩白蠟上年每百斤値銀四十餘兩者兹價俱加倍枳殻上年每百斤値銀五六兩者今售至九兩有奇○距黃陂縣四十里有木蘭山焉釋家附會其詞謂爲披髮祖師修煉之所愚夫愚婦信而奉之每年自八月初至明歲三月初進香者無日不連屬如蟻近有一虎一豹雄踞山半舍身巖雖未傷人然人已不寒而栗釋子更矜奇弔詭擬擇吉䖍誦經咒以禳嘻今之世非虎豹而類於虎豹者夫豈少哉苟以元寳湯飮之則向之鋸齒磨牙者卽無不俯首帖耳然則孔方兄之力勝於我佛如來多多矣䖍誦經咒胡爲者 
[潞河錦鯉]  
　　通州於北河冰泮後雜糧米麥捆載而來幾如山積價値爲之大跌去冬小米每石價十二吊現跌至八吊有零玉米每石原價八吊八百現跌至七吊二百麥子每石原價八吊七八百現跌至八吊上下銀價通平松江銀每兩易錢二吊八百六十市廛貿易大爲减色○壩樓前隄岸及小河口内沙泥淤積刻下興工挑挖修築裏河排造船隻惟馬莊採買袋布尙未報齊是以倉憲出巡尙無定期○城南十二里張家灣人某甲務農爲業樸陋自安娶妻某氏年約二十許體態風流頗有彩鳳隨鴉之慨旋與甲之族弟某乙有染醜聲播於鄉里甲亦有所聞一晚荷鋤歸見雙扉緊閉不覺憤火中燒携刀直入將兩個頭顱登時割下赴官自首談者以甲不甘爲緇衣大夫頗有鬚眉氣○二月十九日俗傳爲觀音誕辰是日東門内靜安寺東門外慈雲寺大燒酒胡同觀音庵香市頗盛善男信女不遠數十里而來焚香叩拜眞有如雲如水之觀○鎭守通州三河等處倭協戎於二月二十四日爲公子完婚文武各官皆往道賀輿馬盈門一時稱盛 
[遼陽郵簡]  
　　營口自禁止小錢以來銀價日跌出票之家喫虧不小○營口東洋莊生意年盛一年今春開河以來進口輪船三十餘艘大半載靑黃豆赴東洋此外尙有藥材載去别貨不多若東洋載來之貨則絶無僅有矣○去冬得雪雖不甚厚然入春以來雨澤頻沾四鄉土脉滋潤高𥹭已裁種齊全包米亦見萌牙秉耒催耕者咸頌天公之善如人意也 
[潯陽紀勝]  
　　九江訪事人云本年恭逢慈禧端佑康頤昭豫莊誠壽恭欽獻皇太后六旬萬壽江西巡撫德中丞委候補道惲心耘觀察祖祁入都祝嘏上月二十六日道出九江府廳營縣各官俱至接官亭迎迓○上月二十六日九江關道誠果泉觀察設席鄭正郎紀常園中延請英領事梁君恪思及税務司李君赴宴簉坐者爲盛菊蓀司馬許小峯大令○上月二十四日長江水師湖口鎭總兵柳馥堂鎭軍飭標下中軍王吉階吳城營趙子福饒州營陳月樵三叅戎各率所部齊集湖口合操水陸各陣循舊章也○九江税務司李君奉檄與鎭江税務司穆君對調上月二十六日穆君抵潯任事李君則於二十八日赴鎭江○德化縣薛俊甫明府奉本府札飭於二月二十八日甄别濓溪書院肄業生童與考者都計一千二百餘人○三月朔日食之期鎭道府縣各官皆在大堂上行救護之禮并傳僧道誦經○本月初二日陰雨四合天氣嚴寒下午三點鐘時六出花飛簾額輕飄檐牙徐颺不久卽止化爲霖雨從此土脉融和可以從事東作矣○辦理九江城内保甲委員林少尹志忠奉府憲邵太守檄委代理小池口分司所遺之差委朱少尹煒辦理城外保甲委員郭少尹模新委代理府經廳所遺之差委胡少尹靑選接辦○每歲暮春之初例應委員徵收魚苗税兹由邵太守委方少尹沛霖往姑塘馮少尹瑤芬往官簰夾徵收業已分馳就道矣○彭澤縣捕廳孫少尉雲章俸滿赴省所遺之缺由府憲邵傅巖太守札委林二尹福頤代理前報云云乃傳聞之悞也 
 
 

Page 3

 
 
[皖公山色]  
　　上月廿三日更鼓敲殘皖垣府署上房被賊竊去衣物約値千餘金次晨府憲聨仙蘅太守飭丁告知首縣章榦臣明府詣勘情形卽提汛捕地保勒限飭緝尙未弋獲明府高懸賞格移文鄰縣一體緝拿賞格錄左爲懸賞緝拿事照得府憲署内於二月廿三日夜被賊竊去衣物等件由後院墻逃𨓜除勘明飭緝并提汛捕地保比緝外誠恐竊賊遠颺合亟懸賞緝拿爲此格仰諸色人等知悉爾等如能拿獲此案正賊眞贓者賞給錢五十千文聞風報信因而拿獲者賞給錢二十千文○廣濟圩長堤綿亘一百二十里係懷桐兩縣交界如遇險工須由兩縣會勘若儉在懷寍界内歸懷寍修築在桐城界内者亦如之月前首縣章榦臣明府親臨察勘見有險工三四處最關緊要面諭該處紳董謂春水未發夏汛將來宜乘此時督飭民夫赶緊修築爲有備無患之計紳士唯唯從命明府已委候補巡檢毛少園少尉前往監工矣○首縣章榦臣明府以錢糧乃天庾正供藩憲催繳甚緊不准絲毫蒂欠遂於十二日設櫃啓徵業已出示曉諭矣 
[古董讕言]  
　　寍波訪事人云所惡於串客者爲其專演淫戲敗俗傷風也其人雖不𨽻於梨園而偏喜粉墨登塲以歌舞悦人耳目地方官久經示禁而若輩恃有護身符在依然陽奉陰違日來南鄉定橋人藉社祭爲名雇串客演唱地保阻之不能止無奈赴郡禀陳錢太守派差往拿僅獲魏某一名重責枷號嘻優伶本至微至賤者　奈何以衣冠中人而竟下儕於若輩卒之身敗名裂戮辱隨之其眞生有賤骨者乎○由去冬以迄今春竊案如山從未聞有破獲者非官吏　溺職實捕役之縱容也鄞縣楊大令曾定期嚴比勒限緝拿而南鄉走馬塘陳姓家賊傷事主之案本月初二夜南門内倉基陳姓家又有匪黨多人踰牆行刦失去衣箱六七口約値千金事後並不報縣請查誠不知是何竟見 
[東甌雜記]  
　　温州訪事人云永嘉縣沈子谷大令於二月二十一日未刻帶同刑仵詣雙嶼山相騐溺斃男屍事畢回衙復於是日戌刻 
乘官舫往西溪吳莊相騐命案○大南門外漁橋與雙嶼山僅隔一水兩岸桃花都成村落一幅天然圖畫也上月十九日有無名男屍順流而下泛泛若鳬鷖年可三十餘鶉衣百結赤足科頭旋經雙嶼山人撈起告知地甲赴縣禀報邑尊臨塲相騐據仵作報稱渾身無傷委係失足墮河身死卽飭棺殮標記刻聞屍屬業已認領蓋死者因與家人口角含忿出外遽戕其生是亦大可憐矣○永嘉縣離城十里新橋地方某甲之子生甫週歲牙牙學語欵欵依人比隣某乙以販售煤油爲事一肩入市藉愽靑銅家中存有煤油一瓶置於地上瓶口已啓一日甲子在旁嬉戲誤將煤油吸下如飲醕醪至晚毒發神色沮喪口吐涎沬嗅之有煤氣始知誤食煁油多方灌救無術回生甲夫婦雖痛子情切然不能歸咎於鄰人惟有效漢武之築思子臺晨夕灑涕而已 
[羊城雲樹]  
　　粤東某廣文因送考來省暫住蓮塘街某宅一夕友人邀飲大醉而歸昏然就枕夢入華胥偷兒乘𨻶而入竊取一空翌日廣文大怒謂家丁疏於防範難保不與賊串通遂將家丁片送地方官懲治想一經訊明當不難水落石出也○南海縣楊左槐大令以天時亢旱已久恐害　田遂於上月杪輕車减從親往各鄉查勘見鄉民紛紛戽水備極辛勞大令憫之撫慰再三而去○科試期近各士子雲集省垣市面頓形暢旺客寓及酒食店尤覺利市三倍保甲局憲以人數旣多恐不免良莠混雜因添派員役嚴密巡緝並傳諭烟館飯店限於二更時閉門不許容留閒人住宿○日前有大盜一人在靖遠街某烟館呑雲吐霧忽被營勇偵知糾率大隊飛馳而至方謂擒此渠魁如探囊取物耳不意盜竟膽大包身毫無畏懼手執洋槍向勇指嚇大踏步而去各勇此推彼讓不敢向前致盜得以自在游行逍遙無事夫養兵所以捕盜也乃旣偵悉盜蹤猶復相顧錯愕合數十人之力不敢捕一盜國家又曷貴養此無用之兵哉 
[之子于歸]  
　　寳山縣馬漁珊明府之二公子文定揚州某鹺憲之淑媛擇吉本月初八日成婚先期坤宅自二分明月中送新嫁孃至寳山賃屋北門暫住屇期縣縣治懸燈結彩預備親迎賓從親朋賀者甚衆十三日又値明府懸弧令旦想更熱閙非常也 
[星使起程]  
　　出使英法義比大臣龔仰遽星使定於本月初九日乘法公司輪船出洋已紀前報昨日上午鐘鳴十下督標忠信兩營撫標滬軍營親兵蘇松太道親兵曁提右營兵丁魚貫而出列隊江干旗幟風翻戈矛雪亮至十一點半鐘蘇松太道聶觀察松江府恩太守松海防劉司馬上海縣黃大令英法兩讞員宋通刺葛同轉提右營廖叅戎守府程守戎城汛李千戎以及各局總辦委員各營管帶曁外來客官咸詣舟次恭送星使所帶隨員叅贊繙譯等人亦陸續戾止其行李先於前日雇舟運至吳淞送上法公司輪船聶觀察預令鈞和兵輪船停泊招商局長江馬頭至十二點一刻星使乘坐緑呢大轎帶同瀛眷次第偕來各員站立兩旁鵠候肅肅穆穆鴉雀無聲俄而星使降輿登舟各官咸詣舟次送行岸上各隊咸放連珠快槍聲若貫珠繼放排槍三次浪湧雷轟欲使魚龍驚起至鐘鳴一下二刻鈞和鼓輪出口至吳淞過法公司輪船各官或乘肩輿或坐馬車紛紛馳赴滬北觀音閣馬頭各營兵勇皆整隊往北恭送撫憲奎大中丞回蘇 
[中丞回蘇]  
　　蘇撫奎中丞蒞滬情形已紀前報中丞以法總領事呂班法繙譯官祁理恒前日詣舟次謁見遂於昨日上午十點半鐘時往法總領事署答拜先由關道憲聶觀察英法兩讞員宋通刺葛同轉乘馬車作先路之導中丞乘緑呢大轎用全副儀仗至領事署門首降輿繙譯官祁君降階相迎延入内廳與領事呂君略叙寒暄由道署譯員徐蘭齋直刺代宣忱悃小坐片時中丞辭興而出法捕頭克頼美預飭通班西捕戎服佩刀在門首排班鵠立擎槍致敬並飭各包探帶同探夥在馬路兩旁驅逐閒人迨憲駕回時已十一點鐘矣至下午二點鐘時憲舟解維用小火輪船拖帶文自道憲聶觀察江蘇糧道吳觀察製造局總辦劉觀察松海防劉司馬上海縣黃大令英廨讞員宋通刺法廨讞員葛同轉等武自北洋水師統領丁雨亭軍門江南提督譚靑崖軍門提右營廖叅戎及駐紥日暉港之忠信兩營滬軍營統領等均至觀音閣碼頭送行後又繞至新閘河濵排隊開槍直待憲舟駛過大王廟始各散歸惟上海縣黃大令乘舟恭送出境 
[滬上官塲記事]  
　　升授浙江按察使蘇松太兵備道聶仲芳觀察以交卸在卽擇吉本月十五日先將瀛眷遷至南市江蘇海運滬局以便新任魯公甫觀察履新○昨日金陵機器局總辦徐仲虎觀察建寅因公來滬向各衙門投刺聞僑寓法界永安街長源泰棧小作勾留卽須回局○松江府恩詩農太守來滬謁見江蘇巡撫奎樂峯中丞昨日午後三下鐘時至大東門外大馬頭登舟開往松江郡治屬下各員恭送如禮 
[西人大閲記]  
　　本届滬上團練西商大閲之期香港將軍委副將恰臘君來滬簡閲於上禮拜乘法公司某輪船戾止團練兵官卽出告示登諸西報定於昨日舉行午後二點二刻時諸兵齊集浦濵江海北關前計馬隊三十一人大砲隊四十九人帶砲四尊配齊藥彈另備樂彈二車尾隨其後小砲隊二十五人帶格林砲二尊卽日本人所謂笙銃者繼以列陣圖兵五人手執鐵斧爲伐木通道之用樂工三十人沿途奏軍樂以節步伍步兵一百三十人或紅衣或黑衣旣集卽繞至大馬路迤邐達賽馬塲隨由兵官派一武員往請恰臘君少焉恰臘君乘馬而至向諸兵一一詳審然後勒馬大旗下傳令開操先由大砲隊放空砲數門作禦敵之狀旋演格林砲機關迅捷聲若連珠後乃令紅衣黑衣各步隊布成兩陣紅衣隊用英式黑衣隊用德式要皆整齊嚴肅紀律森然末後復排列成行經恰臘君逐加指示或良或窳細意講求迨事畢已六點二刻時仍回至浦濵然後分散 
[春賽定期]  
　　今年寓滬西商春季賽馬之期已定於三月廿五廿六廿七三日每日共賽十次想春城士女又當早訂踏靑之約以無負此芳郊景色也 
[禀請關提]  
　　金匮縣人王阿四向在閔行鎭營生去春在鎭犯事經上海黃大令訊明枷號發交地甲奚永和帶往示衆旣而乘人不備 
 
 

Page 4

 
 
棄枷脱逃奚甲懼罪出尋遇諸金匮縣署自稱現在署中當禁卒須於歲杪來申俟至目前依然未至乃於日前投縣禀請備文關　黃愛　大令准之 
[竊蛋被拘]  
　　太古碼頭北首停泊蛋船二艘前晚二點鐘有洋涇浜駁船户某甲掉舟泊近蛋船暗將所儲之蛋四簍運入駁船經蛋船户所覺赶卽扭住甲急將兩簍抛入浦中復用菜刀斫傷蛋船户之臂蛋船户負痛狂呼爲岸上巡街捕所聞帮同拘拿甲又將捕之手臂咬傷捕忍痛不釋拘入捕房克捕頭飭將甲押候解送公堂請訊受傷之蛋船户飭送仁濟醫館旋據同船上人求請自行醫治捕頭准之 
[幸得珠還]  
　　無錫人胡萬春不知所操何業僑居本邑南市揭普豐會館之後昨日午刻携銚出外購開水歸則屋中銅錫燭臺及夾馬褂一仵均已不脛而走不翼而飛跡至王家碼頭某押店前見一人持物付質細視之卽所失之贓向詰由來含糊以對正欲扭赴巡防局請辦其人卽將諸物抛棄於途飛奔遁去胡乃携之而歸 
[禁止婦女入寺燒香示]  
　　欽加運同銜補用直𨽻州特授松江府上海縣正堂黃爲嚴禁事照得滬俗信從神道每有婦女入廟燒香以致僧尼人等興起佛會勾引男婦藉爲歛錢之舉實爲大傷風化訪聞各鄉鎭寺院僧人每年二三月間假名香會禮懴誦經引動無知婦女結隊成羣燒香入會更有浮浪子弟挈帶娼妓人等相隨游玩水陸舟車繹絡不絶甚至跪拜游行男女混雜旁觀殊不雅馴且匪徒地棍混迹其間誘人賭博以及綹竊打降等事在所不免殊於風俗大有關碍合行出示嚴禁爲此示仰各寺院住持及城鄉男婦並地保人等知悉嗣後該僧人等務宜格遵示諭不准再有香會名目如有婦女入廟燒香槪行拒絶不准聽其進内該婦女家長夫男尤宜諄切開導毋任婦女輕入寺院致乖禮教該地保責在稽查更宜認眞勸諭自示之後如敢陽奉陰違一經察出定提該住持地保及婦女之夫男家長人等分别究辦决不寛貸各宜凛遵毋違特示發龍華寺實貼 
[暫停訊案]  
　　昨日代理英廨讞員宋通刺因恭送出使英法義比大臣及蘇撫憲起節飭知各捕房停訊一日今日又逢禮拜所有各案統歸明日解訊 
[法廨停訊]  
　　昨禮拜六法讞員葛同轉因恭送大憲啓行預飭家丁持片咨照捕房停訊一期 
[慈雲廣庇]  
　　本館協振所昨承隱名氏爲孫求壽肋賑洋十元零五角又延陵氏助洋二十元勉災子助洋十元凡此仁施下逮具徵善願宏敷一念之誠天必報之以福從此同登壽域却病延年百祿千祥源源而至當不難操劵而待謂余不信請覘異日又承笠澤漁者以去冬賢閫患病頗重許助順直賑捐洋十枚沈疴立見痊愈兹特如數交來 
京都同德樂局主人識 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[因姦謀殺]  
　　姚某廣東南海官窰鄉人也數年前娶黃氏女爲妻頗覺琴耽瑟好旣而姚某鄉居失業饔飱不給且又癖染烟霞似水光陰半消磨於一榻横陳之下不肯以背負肩挑爲餬口計有友何乙素以編造竹器爲業頗有儲蓄平日與姚某來往甚稔竊羡其婦之美時或資其困之婦甚德之久之目語眉挑兩情默契遂通焉自是過從益密顧忌毫無姚雖覷破端倪然以乙緩急可通一頂緑頭巾不嫌穩壓詎乙心懷叵測一日偕姚出外故意行經河畔乘間擠姚墜水詭稱失足溺斃遂與黃氏另行税居以爲地久天長之計乙有叔名何大者刺知其事微作規諷之語乙恐漏洩春光願以二十金爲壽使其緘口勿言何大諾之旣而乙欲食前言索討再三依然實惠不至何大啣之遂以前事具告於本鄉更練將乙及黃氏雙雙執獲聲其罪於鄉衆隨卽解交縣署審辦乙以何大故敗乃事於邑尊提訊時供稱何大與姚某串謀將黃氏發賣因念彼此素識是以挈之暫避等語邑尊乃飭差拘何大到案令與乙對質依然矢口不移而於推溺姚某一事則疉次熬册堅不承認姚某亦無親屬赴縣禀訴故案情延宕久懸未結新任南海縣楊明府意在淸釐積牘餫提何大叔姪及姚黃氏至案詳細研詰仍以供詞游移難成信讞飭回原監禁押以待覆訊 
[英廨瑣案]  
　　張關全年約十齡帳帳失路由巡街捕帶至捕房移送公廨請爲安捕孩言海鹽人　居上海家中尙有父母値日差禀明宋通刺飭將孩暫留俟其父母來案具領○江北人季炳坤偕妻季陳氏與丁金　張阿元等爭吵由捕拘至捕房季炳坤言有女兒托丁金大張阿元抵押洋三十元迄今已閲三年被丁張等私自將女贖出轉售他人得洋一百二十元故與理論丁金大等言季炳坤自顧將女售洋一百二十元立有賣據我等不過居間而已捕頭命將各人一併移送公廨宋通刺飭令分别管押　候訊斷 
[浙江官報]  
　　二月二十日藩司趙運司惠署嘉湖道丁俱見進署臬司王糧道世候補道鄒陳袁均差人禀安黃李萬俱進見杭恊林中恊白省防統領劉候補副將李成林鄭尊友鮑友章蔡福謙俱禀見四營都守省提塘蔡杭嚴衞韋學習騎都尉朱陳善孫文彬候補守備邵錫藩俱禀安杭府陳候補府楊葆銘許星箕徐士霖李襄國俱禀見潘忠捐錢謙翁曾純杭同知孟杭理事溥乍理事廷杭通判陸寗分司高嘉分司黃候補同知李星科俱禀安通判葉祖巽禀見禀辭赴寗波北門厘局差仁和縣伍錢塘縣朱俱禀見仁和塲邊候補縣關鍾衡巡檢雷均鎔州吏目王寳善典史曹承憲成士昌府照磨李兆熊府經歴伍步蟾俱禀安黃晉年縣丞魏桐俱禀辭赴津局差從九品任錫安典史唐昭諤均禀謝騐看張鼎煜禀知藩司委分湖差遣巡檢許元藩均禀候開寫履歴禀安未入流張玉珂禀見叩辭赴暢星橋騐卡差候補主簿蒯廷夑禀知厘捐局委龍山茶捐差○二十一日署臬司王差人禀請假三天候補道萬禀銷鳥龍江海神廟祭祀中恊白禀見候補副將鮑友章禀知查河李炳堃由寗專丁禀謝藩司飭知記大功一次大挑縣葉紉蘭禀知復催嘉善史代令欠解交案銀兩差朱鑑章禀知本日接辦扛干船局差前署嵊縣方觀　候補縣丞殷豹文府照磨張汝衡俱禀見學　文巡捕殷禀知厘捐局委富陽絲捐差叩謝杭中二恊省防統領劉杭计陳保甲提調徐文武總巡杭同知孟杭理事溥軍裝局委員徐四營都守仁和錢墉縣伍朱分巡蘇俱禀知二十一日子時橫箭道巷劉始失愼當卽救息禀安○二十二日將軍吉親拜謝壽杭都統常織造英俱拜會藩司趙運司惠俱進見省防統領劉前直隷深州江槐序丁憂候補府時慶莱俱禀見軍裝局委員徐禀知本局洋龍損傷暫傳出外救災　判沈三成禀銷岱山緝私知州蘇嘉淦大挑縣鄭遇夔候補縣鄧履中俱禀見縣丞趙長保禀辭赴津局差府照磨沈崇修禀銷嘉興措資假巡檢唐翰禀見廖永道禀銷就醫假二十五日親祭火德廟委杭府祭倉聖祠 
[江西官報]  
　　二月十三日縣丞周光弼缷辦神岡山緝私卡回禀知調辦浮梁倒湖緝私卡分發府經石念慈繳照係湖北興田廪貢○十四蘇憲德親詣天后宮致祭○十五日撫憲德親詣天后宮城隍廟劉猛將軍廟行香神畢隨拜南新兩首縣保擋駕李克鑅張學培俱豫章收卷建昌同知唐繼周豫章彈壓知州凌祖榖長江催運回郁震培由九江來省照丞王世瑞由宜黃催墊欵回陳宏丁往淸江辦保甲申羣英儘先酌委一次委署長寗新坪司潘鑑無力赴任以汪樹動署理 
[邗江官報]  
　　二月二十日許太守寳書海分司徐分轉均由省公幹河揚○三十日掘港塲試鹺尹到揚○三月初一日陳分轉維翰由高寳來揚王鹺尹與晋禀銷火伊差山卡 
[上海北市絲業會館籌賑公所施少欽經收順直賑捐正月廿七八九日第三千八百三十四五六次淸單]  
　　廿七日錢淸金星叔病愈完願並祈母康健洋三十元鍾伯銘三十元葉樹揚　修求病速痊十元沐陽方氏由淸江謙裕號寄來足西錢十千文合曹平足銀六兩七錢三分無名氏現銀二兩合洋二元七角三分樂善居二元簪杏軒洪銅洋二元○蔚　厚來江西梁一　善士募求免災難人　三八平銀二兩八錢繼志堂二兩二錢陳信立堂九五錢錢五千文言記洋二元乾德奎豫大行東記祥盛號寳源號喜記芳梅氏何屏山雙和堂九户各一元劉時敏濱生氏桂氏程氏敬和丹記如　李廷玉金如氏南孫氏無名氏盧永和王旭昇丹桂堂十四户各五角共廿七户合規元十九兩六錢六分○廿八日　名氏規元五百兩徐無名善氏由立大莊洋二百元呂宋　秀烺求保内人　婉大小平安由振興來五十元太倉陸式如募顧仲槐爲室陸氏求保平安十元梁　無名氏祈一　半安　事順遂三元崑山永泰源榮陽不留名因產已痊已痊願助二元陸慶記一元○南豐張沂村續助張光照堂張懷德堂各洋邊廿元不留名十元趙一琴堂八元張居堂譚厚德堂江慈蔭堂張光舊堂四户各二元張文　堂趙又新堂周存德堂不留名四户各一元共十二户合爛板洋七十元除付信力錢七百文○廿九日淮安敬信山人爲兒疾愈完愿　十元寗内關無名氏求生產平安十元留溪姚氏十元無名氏五元丹陽匯　典不　名二元杭城秦聨元聨奎押歲移助一元二角對開二元 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十年三月初三日京報全錄]  
　　宮門抄○諭旨兩道錄前○湖南撫吳奏移設南洲直𨽻廳籌議抽撥建置事宜摺○直督李奏游擊留班補用片○江撫德奏報藩庫實存銀數片○三月初三日吏部翰林院侍衛處値日吏部引見三十四名户部十六名禮部三名理藩院二十六名太常寺二名欽天監六名鑾儀衛四名正黃漢七名正白滿十九名正紅滿三名廂白滿七名廂紅滿十三名○睿 
王莊王等由東西陵回京請安○八額駙希朗阿各假滿請安○記名副都統貴德謝恩齊齊哈爾協領依興阿謝恩○陸寳忠馮光遹預備召見○孫毓汶續假五日○明安請假五日○禮部奏派行從耕禮之三王九卿派出睿王怡王莊王麟中堂立山志鋭敬信阿克丹徐會灃楊頤祥祺明桂○侍衛處奏派前引備引之大臣派出載振溥僎豫隨○召見軍機阿米特依興阿貴德陸寳忠馮光遹○○頭品頂戴湖南巡撫臣吳大澂跪奏爲移設南洲直𨽻廳籌議抽撥建置事宜恭摺具陳仰祈� 
聖鑒事竊照洞庭西湖前因頻淤成洲地積日廣貧民趨利麕聚互相爭佔鬥毆歴經各前撫臣及湖廣總督臣張之洞會委道府大員前詣查勘禀請畫疆定界設官專理適前任撫臣張煦抵任復令藩臬兩司及善後局委員會同沿湖巴陵華容武陵龍錫沅江安鄉等縣分途勘丈將各該縣淤壤劃撥淸楚繪圖造册由司詳經張煦核明援照嘉慶年間割芷江縣六里等處地方移設晃州直𨽻廳成案建設南洲直𨽻廰撫民通判並將擬改岳州府管糧通判爲新設南洲直隸廳撫民通判並將擬改岳州府管糧通判爲新設南洲直𨽻廳撫民通判移武陵縣大龍驛巡檢爲南洲廳司獄巡檢及辦理南洲勘丈完竣各情形於光緒十八年八月初五日會同督臣張之洞具奏並聲明移設官吏一切未盡事宜俟臣大澂到任體察與督臣張之洞商定次第奏明辦理在案臣大澂到任後查悉該南洲僻處湖西地𨽻數縣雖經勘丈厘定界址而建置設官等事亟宜妥籌舉辦以資控治而專責成惟廳治旣設所有應設營汛學官各事亦須兼籌隨經分别咨商提臣婁雲慶學臣張預核覆行令藩臬兩司歸案妥議詳核去後兹據湖南布政使何樞按察使王廉會議詳稱覆加體察詳細籌議應請仍照前議將岳州府管糧通判裁汰改爲新設南洲直𨽻廳撫民通判駐紥九都地方管理該洲命盜詞訟曁錢糧保甲水利事務定爲煩疲難要缺歸岳常澧道管轄並將武陵縣大龍驛巡檢裁汰改爲南洲廳司獄巡檢駐紥該洲管司獄事兼管緝捕定爲簡缺俟奉奏准再行查明現任岳州府通判及大龍驛巡檢各員能否勝任新改各缺另詳擬補外謹將南洲設立廳治一應抽撥建置事宜逐一籌議詳陳一南洲廳通判係由岳州府通判裁改俸薪養廉應請仍照原編額數支給惟直𨽻廳事務較煩應設額役除將岳州府通判衙門額設各役一併撥給外應添民壯八名快役四名禁卒四名仵作一名鋪司八名以供驅策而符體制擬照現撥各縣地畝核計酌裁華容縣額設鋪司八名壯役三名禁卒二名武陵縣額設快役一名龍陽縣額設快役三名民壯三名仵作一名安鄉縣額設壯役二名禁卒二名將工食銀兩抽存撥補支給以免增添額支司獄巡檢係由大龍驛巡檢裁改俸廉曁應設各役均照原編額數抽撥支給毋庸加增一南洲廳土地人民均由安鄉華容武陵龍陽沅江等縣撥出風氣龐雜該廳管理命盜詞訟徵比錢糧設遇事涉貢監生童應行傳喚均須隔屬關移殊多掣肘應請撥設學校以資教化而裨治理查安鄉縣額設訓導一員復設教諭一員該縣學校無多以一訓導領之足資訓迪擬將安鄉縣復設教諭一員移駐該洲作爲南洲直𨽻廳儒學教諭並隨撥額設門斗俸養工食照原編支食其安鄉縣學統歸額設訓導經理以專責成至取進學額定例視人文多寡分大中小學取進南洲廳係屬撥設人文多寡未經考試無憑揣悉惟該廳撥轄境地並非槪屬淤荒如華容安鄉二縣擬出民田均係向有額徵錢糧現旣人民與土地並撥學額自應隨户口而分擬照丁糧核計於華容縣額進二十名内撥出學額二名安鄉縣裁剩十二名内撥出學額一名共計三名作爲南洲廳學額武童進額亦照前數議撥其由武陵龍陽二縣撥出田畝均係新充官荒及新淤洲地未經升科完糧人亦非二縣土著未便議分二縣學額但一經撥𨽻該廳版圖卽屬該廳土著應准一體歸該廳考試照直𨽻廳送考例由該廳徑行錄送學院就近附搭澧州隨棚考試分别取進俟考試一届後察看人文多寡再行分别詳奏請照大中小學設學額及廪增額數出貢年分一南洲廳撥轄地方遼闊應設專恊防汛以資彈壓現經詳咨查明澧洲營左哨千總堪以抽撥並帶馬戰守兵二十名移駐該洲鳥嘴作爲駐防南洲廳專汛又查有北汛恊防外委亦堪抽撥帶兵十名移駐該洲九都作爲駐防南洲廳協汛所有各弁兵俸廉餉乾仍由澧洲營照原額彚領轉發毋庸添改一南洲廳新設文武各員弁應分别換給關防印記以昭信守擬請鑄發南洲直𨽻廳通判之關防一顆南洲廳管司獄事巡檢印一顆南洲直𨽻廳儒學教諭印一顆俟奉頒發轉給開用卽將裁汰岳州府通判關防武陵縣大龍驛巡檢印分飭刊刻繳字呈齎另詳咨銷撥設千總外委應換關防鈐記照例由司分别刊給另詳咨報一南洲廳新設文武員弁應分别修建衙署監獄以資棲止辦公擬派員前往撙節勘估需用工料經費若于容俟另行籌欵核實修造至於城垣壇廟一切工程均請暫緩籌辦春秋祭祀卽由廳員暫假現有祠宇陳設致祭需用祭銀擬准先由收獲租課内核實支銷俟充官新淤田畝升科後再將應支祭銀分别增入地丁耗羡額支造報一南洲廳管理命盜詞訟案件擬請以奉文准設廳治廳員到任之日爲始均由廳員勘騐承緝審理逾限犯未弋獲分别照例將該廳員職名開送詳叅其未經奉文以前地界内所出命盜案件除已由各縣獲犯訊結外如人犯尙在逃案未議結者卽將案卷槪行移歸該廳承緝審辦叅限已滿者照案緝拿未滿叅限者卽照接緝官例擬限勒緝逾限不獲卽將該廳員職名開送請叅以照畫一而專責成一南洲廳境地應照迭次派員會同各縣勘撥四至界址一律劃歸該廳管轄惟據開報共計民田一十三萬三十畝七分三厘官田八萬九千二百五十畝四分八厘二毫一忽蘆地六萬三千三百七十四弓九分六厘一毫七絲三忽其中有無遺漏並民田舊有額糧若干擬俟奏准劃撥再飭該廳員會同各縣覆堪明磪分造細册詳齎以昭核實其應徵額糧卽照數撥歸該廳經徵新淤官地尙無額糧者俟報墾五年限滿再行委員覆勘有無坍塌增漲及能否開墾成熟照例分别升科蘆地應暫收納租課禁築堤垸一南洲廳現撥境地由於咸豐年間藕池潰口荆江之水橫决而南挾泥沙以趨洞庭以致湖身頻年淤墊逐漸積成沙洲現在勢不能以人力强爲疏濬後還爲湖流寓人民亦難資遣驅逐不得不因時制宜設立廳治以資撫綏安集但洞庭一湖攸關湘鄂兩省水利亦宜並計兼籌以紓水患擬請嗣後責成該廳員隨時認眞稽查除係支撥民田官田舊有堤垸外不准再有加增其濵湖新淤土及私垸有碍水道者卽酌量設法開挖刨毁並通飭沿湖各州縣一體查禁私築堤垸以期壤地與水等情具詳前來臣悉心查核該司等所議各條均尙周妥所撥文武官弁俸工役食銀兩與原額亦無增益如蒙俞允其有應行之事臣當分飭遵照次第舉行分别題咨辦理如尙有未盡事宜容再詳祭隨時酌辦所有移設南洲直𨽻廳籌議抽撥建置事宜緣由謹會同湖廣總督臣張之洞恭　具陳伏乞皇上聖鑒謹奏奉硃批該部議奏欽此○○李鴻章片再儘先遊擊通永鎭標黑沿子汛千總朱連科請去千總底缺歸儘先遊擊班仍留直𨽻補用由通永鎭總兵吳育仁轉禀前來自應准如所請開去千總底缺以遊擊仍留直𨽻儘先補用以符體制除將千總弁缺另行揀補外理合附片具陳伏乞聖鑒敕部查照謹奏奉硃批兵部知道欽此○○德馨片再藩庫實存銀數例應每年奏報一次以備籌撥兹據藩司方汝翼查明光緖二十年奏撥册報截至十九年底止司庫實存銀兩除經奏明借給及留備應用各欵外並無餘存銀兩堪以報撥等情具詳前來臣覆核無異除咨部外理合附片具奏伏乞聖鑒謹奏奉硃批户部知道欽此 
 
