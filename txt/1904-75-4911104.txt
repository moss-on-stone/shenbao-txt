# 1904 - 75 - 4911104

 

Page 1

 
 
[古今圖書集成并二十四史全書增價出售] [  圖書集成局啓]  
本局所印古今圖書集成一書除股印外多印之書歴經售出前者曾减取價値每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐悉數售罄不能應命矣再是書間有误訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分装三箱實價洋六十元此佈 
[皇朝政典類纂全書告成[  ] 圖書集成局啓]  
是書搜采官私諸書多至八百三十餘種延請江淅名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本已陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[中國學生悞染俄人習氣説]  
　　今中國少年之有志新學者酷喜肄業東灜結隊成羣數以千計大抵目撃日本之繁庶心醉日本之富强侈侈然洋洋然一若非日本不足奉爲凖繩非日本無可資以則傚甚至排滿滅清革命流血諸謬説如水就下人爭　之反鄙父母之邦指爲老大腐敗陋祖宗之訓目爲曲謹迂拘無法無天不中不外非聖敗度罔知檢閑嘻其亦知欲效日本之行爲而反染俄羅斯之習氣乎或曰俄日之仇也自與日搆兵我中國學生之寄寓東灜者方且欲結爲義軍賈勇與戰卽在金陵諸學堂肄業者亦且聯合同志具禀督轅請領軍装馳赴前敵安有反效法俄人者執筆人乃正言以告曰子亦見日本之人盡效忠民無贰志乎其平日賦斂重於中國法律嚴於中國及歲而隷軍籍不能如中國之得自由幼年而入學堂不能如中國之無拘束而其尊君親上出自天性從無有視國家如風馬牛者更安所得而有犯上作亂之事惟俄則素爲君主之國卽日人所謂專制政體民人久經壓制其氣鬱而不伸以致逆黨蔓延亂民蜂起日以謀弑其君爲事致宫廷寝饋胥不能安彼捱拿基斯忒黨中人有逹官焉有貴族焉有富商巨賈焉有武弁營兵焉擾擾紛紛不倫不類所行者皆暗昧不明之事所談者悉大逆不道之言叩以故曰苦貧富之不均也病政教之嚴屬也恨其君之　　在上而不能與小民痛　相關也噫以若所爲不將與我中國侈言排滿　清革命流血之諸學生意見適相　合乎我是以謂之悞染俄人習氣也抑捱拿基司忒黨之謀弑其君曰惡君之專制也夫俄誠專制然其黨豈獨在俄曰美曰法曰德曰英曰意曰奥何在無若輩混蹟其間彼意奥非君民同主之國乎而前皇亦曾被弑若美則民主之國政體務崇寛大從無一毫抑制民人而前總統麥根來竟亦慘罹弑逆之禍然則捱拿基司忒黨特有心傾　各國政府卽梁逆所謂堅持破壞主義者其不甘受朝廷之束縳蓋托詞耳烏足信以爲實哉雖然俄人之羣焉聚黨非一日矣而欲改君主爲民主其計終不得成猶憶去年木司科舊京各學堂學生忽地揭竿而起盈千累萬壅塞通衢高歌革命之詞　露叛逆之狀雖臨以巡捕之勢力懾以軍士之威嚴而如醉如狂益復恣横卒乃拘獲數十輩流諸荒　以儆其餘若輩遂匿蹟銷聲無復有敢與國家爲敵者中國逆黨之　始由康梁煽動旣而　章更變本加厲公然著書立説以殺盡滿人自　甚且侮犯宫廷有臣下所不敢間不敢道者而一經逮捕惟是借租界爲逋逃淵藪立時戢尾漝鱗卽向之蟻附蝇　甘心黨逆者亦且反戈相向以自表其並非若輩黨徒嘻此直捱拿基司忒黨中之　耳更遑論與日人之　血淋漓竭忱爲國　爲逆爲順如天壤之相縣哉今者日本兵事方殷急切未能了結而全國官紳士庶商賈農工下人黑獄之死囚青樓之賤妓黄口之孩穉白屋之衰　無不爭獻金貲以伸敵愾同仇之志而我中國所謂保皇會保國會者徒借忠愛以陰行其叛逆從無有眷懷時局好義急公者敬告諸學生旣已肄業東灜當思東灜之繁庶何以成富强何以致忠肝義膽匡輔國家愼毋欲效日人而反效與日爲仇之俄人以致誤入捱拿基司忒黨哉 
[本館接奉電音]  
　　昨晚七下鐘越二十五分時京師飛電傅來旨二道敬謹譯登○二月初二日内閣抄奉旨翰林院侍讀著李士鉁轉補張建勳著補授翰林院侍講欽此同日奉旨大理寺少卿著李擢英補授欽此 
[電傳宫門抄]  
　　昨日午後三下鐘時京師友人專電告知本館云二月初一日皇上召見軍機大臣及孚琦是日亚無明降上諭 
[俄侵局外]  
　　日本京某日報登中國天津來電云遼河以西爲局外中立之地俄人竟若熟視無睹時派兵至新民府田莊臺溝帮子等處此外各地亦偵察之騎不絶於途逹出海關之火車每日轉運軍装且時有俄兵來此采買糧食并强占新民府電局派人監視發電事宜中國各處守衞之兵爲數雖多往往向北退避袁慰帥所部刻尙逗留關内馬介帥所部則駐紥遼陽不思前進大約中國雖稱嚴守中立之旨他時交戰之地終必被俄人擴張也 
[俄防要寒]  
　　日本大阪某日報云目下旅順由俄國陸軍大統領唖路誇之夫督兵二隊鄭重防維帷幄運籌肵宵栗六青泥窪　内則雇令人夫五千名分布水雷三百具并在砲臺之後晝夜作工 
[俄購軍糧]  
　　日本東京來電云日前海參威俄官得哈拔洛夫司他電報知俄國陸軍總統刻奉本國政府之命赴　加爾州采購各種軍糧多多益善并限於黑龍州購足二十萬捕獨 
[俄申禁令]  
　　日本大阪某日報云西歴二月二十八號註卽華歴正月十三日俄政府頒發戰事規條申明 
 
 

Page 2

 
 
　行嚴禁之物一各種軍械如甲胄槍枝及槍上零件之類二各種火器及藥彈註内分砲彈槍彈信砲彈魚雷筒火藥包彈之金火硝硫磺三製造炸藥材料及材料中之一種地雷水雷逹伊拿馬伊秃以及嘻洛幾希倫導引爆彈必需之物引放地雷水雷必需之物四製造砲械及砲上所用各種零件砲車所需火藥儲彈盒儲彈箱野戰時鐵工所用器具行營中庖丁所用器具用以運送器物之具載貨車浮橋造橋所用之木架鐡綫馬上所用鞍轡之類五兵士衣服弁兵裝束所需之物皮張行囊刀鞘儲甲胄器掘濠所用鏵鍬之類鼓野戰時所用銅鼓野戰時馬隊所用鞍轡之類號褂篷帳六偵敵船中一切裝飾軍中建築所需之物渡河所用之器以上諸器不論懸中立國商船旗與否皆須禁止七各項船舶所需諸物及汽鍋之類與夫船舶所需諸物中之一種八各種薪炭煤火酒及那美夫他九德律風電報鐵路之類所需各件十專供陸戰海戰之器物米食糧專供行軍所用之馬匹及其他動物嚴禁供給敵人亦不准送至敵人注意之地 
[俄雇諜人]  
　　日本大坂某日報云駐中國天津之俄領事時倩中俄銀行執事者訂雇諜人視其技倆之高低分薪水之多寡少者每月洋銀八十圓多至一百五十圓更許以如能格外勤勞自必優加犒賞所惜應雇者皆出身微賤無從刺探敵人秘謀日惟徘徊火車站旁默觀日本人之行爲與夫華官動靜而已事爲中國政府中人所悉謹愼防維遇有形蹟可疑之人必目爲之注而彼等每一人而冐開二人名姓蓋祇圖誑騙俄人云 
[俄人乏馬]  
　　日本大阪某日報云頃得俄京來電悉邇來俄國各武員每以戰馬不敷白諸政府執政者令在滿洲采購而多方搜索無有以一匹應之者緣馬賊每威嚇民人謂若有一馬售與俄人定將全家殺害也 
[船塢被焚]  
　　日本下關來電云某日有一武弁歸自海參威述及東歴三月六日註卽華歴正月二十日日艦圍攻海參威時目見黑烟蓬蓬自東口直上蓋因砲彈墮入船塢致塢中房屋被焚也 
[地雷猝發]  
　　日本大阪某日報云頃得中國烟臺來電悉西歴二月二十八號之夜註卽華歴正月初三日距金州三華里之扇子山天大雷雨俄人所埋雷無端爆發一時華人之寄居其地者咸謂俄師敗北之先兆無不喜上眉梢 
[力拒沈船]  
　　日本大坂某日報登中國京師來電云俄人因防日軍暗襲營口牛莊擬將河口先行堵塞日前以洋銀一萬圓購定帆船十號滿裝磚石將次鑿沈事爲英美軍艦管带所知急告知本國領事領事立卽電禀駐京欽使商請中國政府竭力阻遏其謀特未識俄人果能唯唯從命否也 
[日藩赴美]  
　　日本東京某日報云有栖川親王擬携其妃漫游美國定於東歴三月十八日註卽華歴二月初二日就道或曰須遲至下旬所带隨員爲有栖川宫别當伊藤勇吉海軍大佐男爵西紳六郎式部官渡邊直逹帝室制度調查局書記時岡茂弘有栖川宫家從堀内辨之助又池田輝之聞須滞留一二月始航海東還 
[日諜入獄]  
　　日本東京某日報云前者奸民高橋門三九爲俄國作諜人以致被人告發旋經控訴議院讞定處以苦懲役八兹已收入巢鴨獄内矣 
[北韓近况]  
　　高　漢京來信云目下俄兵之占據安州者已渐退云窺其意見似欲據定爲軍事根基義州刻尙増兵日後增至若十尙難逆料日内則有騎兵一千二三百名乘馬砲兵一中隧携带行營所用之砲八尊所苦馬料無可購求致距定州數日里之　城秦川一带有戰馬二百匹飢不能行日惟徬徨原野閒嚙食草荄以資果腹茂山附近駐有俄兵若干方在四處搜尋食物或曰某日豆滿江上游會寗郡有俄兵一千數百名向鏡城南下未知確否 
[逆黨恣脽]  
　　日本大坂某日報云某日得俄京聖彼得羅堡電音略謂邇有革命之黨糾合芬蘭之矮路奴尼矮人意圖頃覆俄政府聲言遇有機會定必蜂擁而起大肆鴟張云 
[芬蘭擾亂]  
　　日本大阪某日報登俄京聖彼得羅堡來信云俄歴正月二十九號午後有學生一隧各穿學堂號衣　聚卡牛禮拜堂隨分赴各處滋優一時士女之從而阿附者多至數千人口唱叛逆之歌相約尾隨於後警察官聞信而出告以爾等各須振興忠君愛國志氣毋徒紛紛擾亂以致上勞宸厪若輩遂停歌而返然芬蘭要隘立拔路依舊譁聲四起無術可以敉平政府無可如何急派陸兵四中隧星馳而往尙未悉以後如何了事也 
[飭查防務]  
　　金陵訪事人云俄日開釁以來沿江沿海各要隘砲臺均經兩江總督兼南洋通商大臣魏午莊制軍派員前往防守近又檄委江安兵輪船管带楊參戎福田赴各防所查勘如有疎忽之處著卽電禀以便將統領奏參參戎奉檄後卽分投各處查察一週隨於正月二十五日回省銷差 
[查覆擅撥菴產激動衆忿案禀詞]  
　　寗波訪事人云正月某日甯波府屬奉化縣境忠義鄉貢士莊景仲等人擊毁　帝文昌二廟致動　 
衆憤原其起釁之由莊等託名維新之政設立學堂又苦經費不敷擅奞居仁菴產業鄕民羣出阻止莊等大怒突將文昌關帝二神像用刀劈毁由是釀成格鬥之事縣主王大令聞報卽委縣丞佘二尹馳往彈壓鄕人因見裘阿林等已被莊送縣遂擁至莊家擊毁器物嗣經二尹多方撫慰人心始安近來兩造互投府署控告府尊喻庶三太守批飭大令提訊日來紳士鄕耆以陳宗師按臨歲試先後上控行轅兹將奉委往查之某大令禀稿照　左方敬禀者竊卑職奉憲臺札開據奉化縣廪貢生莊景仲附生莊之磐禀稱奉邑忠義鄕向有東山書院於舊年八月間議改爲忠義小學堂因經費支絀擬將該處居仁菴產撥充吕毛毛等以無利可分糾衆嗚鑼張旗前往同辦學堂之吕通泉沈濟二家搗毁搬擄經伊村團防局勇丁捕獲二人交吕通泉等送縣並獲大旗一杆銅鑼一面伊族人莊菁記等亦被擒禁縣委糧　下鄕彈壓又復被擄伊二人曁從兄弟莪松莪郁等家均遭搬毁一空如洗叩請派兵彈壓飭縣捕拿等情到府據此除批示外合亟札委札到該委員迅卽前詣　邑會同該縣查勘明確據實詳細禀覆毋稍徇延致負委任切速等因卑職遵卽束裝馳抵奉邑會晤先奉批發莊景仲等禀詞下縣奉此遵查此案緣奉邑忠義鄕裘村地方向有東山書院去年八月間據該鄕曹村等處紳董莊景仲沈濟等禀請攺爲忠義小學堂經縣批准給示尙未開辦該書院附近舊有居仁菴一所向係招僧住管該紳董等因開辦學堂經費不敷該庵有田數十畝先未與裘村居民商妥亦未禀縣核示事未定議該紳董張貼告白欲將菴產橃歸學堂各該董家子弟年輕鹵莽突於十二月間將該菴神像牌座並書院内神像悉行毁壞以致裘村及鄰村松岙楊村石盆等十 
 
 

Page 3

 
 
餘村聞之羣情不服本年正月初七日各向創議紳董及毁像各家滋閙搗毁房屋物件洩忿人多勢猛先將沈濟吕通泉兩家搗毁經曹村人獲住裘阿林裘仁生卽順興二名並奪洋布旗一面破銅鑼一面於初九日送縣查騐旗上墨書居仁菴三字並無别項字樣時有曹村族人莊菁記前赴裘村講和村人幾與爲難後經村鄰楊安裕保回卑職聞報誠恐兩造相持不下釀成巨患當經飛請余署縣丞慶邦馳往彈壓初十日路經曹村各村鄕民得知裘阿林等被獲送究且尙有裘友風一名脱逃生死未卜怨忿莫解又到曹村將莊景仲等家搗毁經余縣丞多方撫慰設法解散各村人始稍稍安靜隨經該縣丞勘明各家房屋被毁情形復至裘村查勘居仁菴内佛像牌座及書院内供神像悉已劈破搗毁其時卑職提訊送案之裘阿林裘仁牛均係誘脅同行並非蓄意滋事情屬可原當將其人派差送交余縣丞酌量核釋一面飭差查找裘友風下落給發告示暁諭紳民願否撥助公產務與該管司董和衷妥商不得遽自撥管其各菴院供奉神像亦應各事其事毋許率行毁壤裘村及各村人心始定余縣丞亦先於十三日上午回城伏查該鄕各村地處海　民情蠻野此次裘村等處居民因曹村等處紳董議欲撥管菴產并少年子弟毁壤神像並　告官伸理輙敢恃衆滋閙實屬蠻而無理雖係鄕愚無知此風殊不可長惟是事貴衡情該菴素爲地方民人信奉該紳董等旣不先與村衆公議又不禀官請示遽邇張貼告白將菴產自撥學堂據爲已有各紳董家子弟又復少不更事率將菴内及書院神像牌座悉數劈毁以致人心不服滋生事端推原其故實由激之使然若不持平辦理殊不足以息衆憤而昭平允現查此事已有别村紳董兩面調停該處民情業已安靖並查余縣丞前日下鄕實無被擄情事足慰慈懐除俟各紳調停能否允洽再由卑職察看情形持平辦理叧文詳報外緣奉委查合將裘村鄕民滋事業已解散緣由肅泐禀覆 
[革員起解]  
　　福州訪事人云已革福建仙游縣知縣王吉人大令籍隸浙之台州宦閩數十年三綰閩縣篆嗣以仙游任内勒捐激變經言官彈劾奉旨革職發往軍臺効力贖罪閩中紳士以其在閩時尙有惠政聯名乞免出塞荷戈上峯以格于定例爲詞未蒙批准近日已委文武二員弁督同差役押解起程矣 
[白門慘刼]  
　　金陵訪事人云水西門内月牙巷有王姓者富有家貲開設布莊三處去年長女于歸某姓厥後其母屢遣人往邀均以伉　情深託辭不返今正上元日聞居人迎賽龍燈因將女接回一飽眼福次日之夜母女細叙衷情漏下三商始各就枕未幾忽聞樓下大呼火起男號女哭一片聲喧掀幃視之勢已不可收拾急起覓路而樓梯已斷以致葬身火窟者多至老幼男婦九人翌日檢出遺骸則皆肢體烏焦令人不忍寓目傭僕雖均逃出然亦焦頭爛額身受重傷最可憐者其女荳蔲含胎已將彌月豈亦劫數使然歟 
[白下官塲紀事]  
　　金陵訪事人云上海籌防捐局委員朱大令枚現奉江寗藩憲黄花農方伯委署江都縣篆大令接奉憲檄立卽由滬詣江寗趨轅叩謝聞須赴蘇謁見撫憲恩藝棠中丞然後返滬交卸赴　履新○金陵保甲局總辦徐觀察賡陛現奉上憲調辦大通督銷事宜所遺保甲總辦一差以現辦金陵船廠之龔雨賓觀察接辦遞遺船廠一差委劉觀察錫庚承乏○正陽關督銷局總辦方啓南觀察已届瓜期督憲魏午帥委現辦金陵洋火藥局兼電報商局之王繩伯觀察接辦所遺洋火藥局務委前辦湖北督銷事務之奭觀察良代理電報商局尚未委人○去年金陵商務局總辦劉聚卿觀察奉督憲魏午帥委赴日本觀博覽會觀察購得織布洋機若干架運回省垣招人紡織今年又値美國賽會之期午帥仍委觀察前往觀覽○兩淮運鹽司恩新甫都轉邇奉兩江督鹽憲魏午帥電調前來商辦鹺務正月某日馳抵白門卽趨詣督轅謁見午帥延入花廳互談良久而出未幾又飭戈什哈傳見都轉命駕復往在簽押房中與午帥暢談六點鐘之久始回不知有何機密要事也 
[禁運銅圓]  
　　本埠奸商往往私販銅圓出口以致洋銀價値日短錢價益復繼長增高前經錢業董事夏樹杰等公禀道縣縣主汪瑤庭大令立卽出示嚴禁市面賴以梢鬆近來銅圓又復日見其少市上幾於周轉不靈蘇松太兵備道袁海觀觀察訪知吳淞某布號膽敢來申收買用小艇裝運到淞密倩沙輪各船運往遠埠漁利因卽照會南北兩關税務司加意查緝並札行寳山縣出示禁止 
[局員更詞]  
　　本邑虹鎭巡防局員沈霞標二尹將鄉民張桂全張毛毛擅提到局寃責一千板控經上海縣主汪瑤庭大令申禀道轅蘇松太兵備道袁海觀觀察檄令將沈撤委遺差暫調北新涇巡防局員王肇之二尹接辦遞遺北新涇巡局差叧委候補縣丞陳鶴生二尹接辦均於本月初一日到差昨日王陳兩委員先後詣道縣署晉謁 
[上海官塲紀事]  
　　前日江蘇候補同知汪　棠司馬因公來滬趨赴道轅謁見蘇松太兵備道袁海觀觀察隨赴上海縣署拜會○湖北候補知府陸叔桐太守於昨日來滬詣縣署拜會○昨日署松江府知府田紹伯太守由蘇來滬趨詣道轅謁見蘇松太兵備道袁海觀觀察繼至縣署投刺縣主汪瑤庭大令迎入花廳暢談良久而别聞太守尙須馳赴金陵謁見督憲然後赴松履新○前日癸卯科湖北解元汪玉龍孝廉根甲由珂鄕來滬小駐文旌昨日赴各署辭行以便赴河南會試○昨日浦東保甲總巡謝岳松明府乘輿詣縣署拜會縣主汪大令○昨午新任英美等國公共租界公廨讞員黄耀宿司馬命駕詣道轅晉謁袁觀察旋復到縣署拜會與縣主汪大令茗談良久而别○蘇省善後局會辦錢怡甫觀察奉撫憲恩藝棠中丞札委來滬公幹昨日命駕赴道轅拜會道憲袁觀察 
[防患未然]  
　　本邑城廂内外保甲總巡朱森庭明府查悉南市萬裕馬頭等處每有流氓成羣結隊混迹茶樓烟館中任意向人詐訛且有持槍恐嚇事情爰於前日親詣二十三七鋪巡防局飭局員李姚兩二尹嚴密查拿毋使養癰成患誠防患未然之道也 
[讞員接鈐]  
　　昨爲新委英美等國公共租界公廨讞員黄耀宿司馬接鈐之期午前十下鐘時排齊儀仗嗚騶蒞廨其銜牌曰欽加同知銜賞戴花翎已卯科舉人署理睢寗縣正堂漕轅行管營務處卽補清軍府旣至先行祭門禮然後更换朝服望闕謝恩行受篆之禮升坐大堂受各書役叩賀隨飭丁役查點押犯事畢退堂旋諭令今日會訊各案 
[讞詞照錄]  
　　去年英商摩素洋行主投本管總領事署控華商廣利錩廣義興等號以臭壞猪油謊騙洋銀等情時鄧嗚謙司馬方操英美等國公共租界讞政旣接英總領事照會卽飭提被告會同英副領事迪比南君研訊案縣日久未經訊結前日蘇松太兵備道袁海觀觀察仍札委司馬詣公廨會同迪君詳細研究隨標發堂諭曰查英商摩素控臭猪油一案糾葛甚多應先將華商各東理明再行逐次清理譚毓秀譚采臣廣利錩東人譚采臣雖故其子應代清理譚同興訊無確據不能定爲廣利錩東人楊　之楊阿炳亦非廣義與東人應將姓名一併開除與北案無涉張棻圃係廣義興東人何養源旣爲該行買辦訂有合同如有虧折理應設法賠補何養源力有不逮應著保人王順泰照單賠銀一萬兩著各遵照辦理此判聞何養源臨　不到因著將何之保人魏芝　傳案押令交何 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茸城學務]  
　　松江訪事人云郡紳姚松泉比部作古後所遺郡城中學堂及華婁小學堂總監督一席當道擬請郡人張交遠孝廉鍚恭承其乏孝廉係比部妻兒經術湛深尤䆳於程朱之學前應湖廣總督張香帥之聘主講兩湖書院嗣以喪明枹痛毅然辭歸比部彌留時曾以北事諄諄相託我知孝廉涵今茹古善誘循循必有以副都人士之望也至崇眞崇文兩蒙學堂已於正月二十一二等日由紳士會同教習諸君將報名諸生略加考選矣 
[上海縣署瑣案]  
　　王奎華控李翠華李金華弟兄佔地一案前晚縣主汪瑶庭大令升堂研訊王供前買李姓弟兄之地二畝七分坐落八仙橋西首去年開築馬路時劃去五分當時二李叧將毗連之地九分餘賣與胡姓胡轉租與陸錫卿搭蓋草屋兩間刻下二李向胡贖回小的查知所蓋草屋實佔及從前所買之地一分數釐向論不服叩求公斷二李同供胡於光緖二十七年將地九分轉租與陸落蓋建草屋彼時王何以並不理論及至目不小的將地贖回忽生枝節顯係無端尋釁况小的查明胡所蓋草屋並未佔王地實因王欠小的會欵洋銀九元藉此圖頼求卽究追地保沈子欣禀小的於去年八月接充當王買地時並未文明後法人開築馬路　去五分究是何人佔地小的不能指實大令判令將王責二百板著將會欵交還一面飭沈保將地照契文明以便秉公　派○前日談錫瑞投縣訴請驗傷大令研訊之下談供小的家住治下北新涇世業耕耘近有謝姓者託小的向妹婿張秋泉之女執柯正在往返關説時秋泉之叔小亭突將小的吊打並被扯去髪辮叩求騐明懲治大令飭仵役騐得談額確有傷痕惟所供殊不近情諭候飭差查明核辦○陳福顯扭控張子文欠錢不理等情大令研訊之下陳供前年張將坐落靜安寺之地二畝有奇托小的向某姓抵押洋銀四百元久不取贖某姓疊向小的催逼無奈扭請究追張供所抵四百元於去年六月付過利息四十八元刻下尙難措資是以暫緩贖取大令飭交人保出限三天内贖回取具遵限狀存案 
[上海保甲總巡局瑣案]  
　　本邑保甲總巡兼清道局員朱森庭明府查悉南市十六鋪裏外鹹瓜街各小巷仍有垃圾堆積因傳諭十六鋪巡防北局委員陳仲賢二尹赶緊派勇押令夫役清除○上月杪南市萬裕醬園被賊竊去皮衣兩件洋銀四元開單報請二十三七鋪巡防局查緝迄未破獲昨日萬裕執事人沈九皋復具禀保甲總巡局總巡朱森庭明府准傳汛捕比追 
[馬路工程局紀事]  
　　前者南市馬路工程局總辦翁子文太守示期正月初七日爲始著捕頭督率各華捕至廣濟彩票公司前曠地操演步伐各捕以時在新年不肯遵照太守優加體恤展期至二月初一日開操○本邑南市馬路中創設電燈以來經工程局總辦翁子文太守會同電燈廠委員鮑二尹大加整頓燈光照耀已堪與租界中並駕齊驅行人咸以爲便彼處店鋪亦均願繳銀裝設將來逐漸推當必有成效可觀也 
[英美租界公廨晚堂案]  
　　萬德控陳玉卿誘匿其妻張氏等情迭經讞員關絅之司馬訊得供詞各執諭令押候復核在案前晚倩襄讞委員王松丞刺史升堂質訊萬訴稱小的妻子張氏被陳姦佔誘匿并將所有器物移入陳家叩求究辦陳供前者小的因事赴蘇州迨萬呈控後伊妻張氏卽由陳缺子陳玉宇尋交小的不敢姦佔缺子供詞與前堂大略相同剌史令萬將妻領回管束陳等各取具安分切結然後交妥人保釋 
[英美租界公廨紀事]  
　　日前徐阿鰲以其妻陳氏卽愛英被著名流氓洪發卽徐四發姦拐等情控請提究前日讞員關絅之司馬准詞飭差恊同包探顧阿六將徐提到發押捕房○前日男孩郭連福迷路不知所歸沿途啜泣經包探邊槐舟带入捕房捕頭令轉送公廨司馬著發交棲流所留養聽候招人認領○王福生窮途落魄無家可歸前晚蜷臥於某處簷下經巡街捕带入捕房捕頭著某包探送至公廨可馬見其身患重病著轉送棲流以所醫治 
[法租界公堂瑣案]  
　　永興洋行經理人程松卿控龐珍記絲頭棧主龐少明承購絲若干議定價銀二萬餘兩至上年止除陸續交貨欠干外被欠銀九百四十兩求卽訊追讞員魏蒓塢大令　詞飭提龐倩律師蒂羅到堂伸辯大令詰究之下龐呈遞細帪聲稱此項貨價核算只兩銀六兩有奇尙有袋一百數十隻値銀七十餘兩代完出口税銀二百兩及絲樣百餘斤均未除去程亦呈細帳稱請將欠欵追還准將此項銀若除去大令與法總領事署魏繙譯官會商著兩造對明帳目呈候核辦○浙江新市鎭泰亨油坊與本邑南市十六鋪公大永泰義兩行往來積欠銀五千餘兩正月某日泰亨號主徐德高來滬被兩行執事人江仲賢吳友三扭控公廨大令研訊之下徐願將坊内生財底貨作抵江吳以路遠不便求追現銀昨又投案訴稱刻已收到支票三千兩尙虧二千二百餘兩准將生財抵過惟求飭徐先書情願作抵據以便同往估價徐供坊係四人股開小的不能專主大令謂爾旣不願作抵仍著押追現銀○王嘉賓前控湖南人王步蟾借謀充九圖地保爲名騙去洋銀八百元田單二紙大令訊供押追在案昨日嘉賓之父秋生投案求追大令著將步蟾送縣諭令秋生自行投案備質○殷仲興前控程湘波欠銀圖賴等情大令飭將程交人保出理處昨日殷投案求追大令飭送縣辦理○流氓王其榮陳昭生錢生成等在護城河浜劫奪某甲所携皮衣羢帽等物并揮拳將甲毆傷報捕查獲吊到原贓解案請訊大令著各枷三個月期滿各責一千板○某綢莊夥朱靜年控庖人沈星春竊取綢縐分押各當鋪等情大令判令將沈枷號半月責四百板贓給朱具領諭令給還當本 
[美租界捕房紀事]  
　　昨日午前甲乙二西人醉態酕醄在吳淞路一带恣意行兇適爲三十七號四包探所見拘入捕房捕頭令押至酒醒時釋出○昨日僑居虹口之某西人見甬人錢子帆所穿皮鞋係日前所失因即扭入捕房捕頭令押候查究 
 
 
 

Page 10

 
 
   
 
 

Page 11

 
 
   
 
 

Page 12

 
 
設籌嚴邊隘之防而忘腹心之患因之公私匱乏庶務因循外侮粗安内患已伏馴至今日受病尤深連年軍務紛乘鳌收短絀瞬轉免鳌加税無可騰挪卽匪患肅清而瘡痍未復若再籌墊邊餉力實難支查本年邊防各軍經臣春煊裁併換防漸成勁旅臣孝胥擇要控制訓練綦嚴臣逢時移東補西羅掘已罄惟地處極邊迥殊内地局無存餉軍無宿糧設有不繼　潰堪虞惟有仰懇聖恩俯念邊軍困苦嚴飭恊撥各省自明年爲始按月如數徑解梧關轉解龍州較爲便捷臣春煊自當飭司按期解足其廣西應行撥補之欵仍由臣逢時飭令關局按月籌解並請勅下户部援照甘肅新餉成案量予勸懲其各省積欠之欵酌量力所能及分年撥還廣西以昭恤鄰之誼明知各省同一奇絀無奈邊疆貧瘠又値饑饉師旅之餘若責以難堪恐致貽誤想各疆臣關懐大局必能諒此苦衷也除咨部外謹將邊防恊餉緊要情形合詞具陳伏乞皇太后皇上聖鑒訓示謹奏奉硃批著户部分别飭催欽此 
廣西巡撫柯奏知府保歸道班懇免引見補用片初六日 
柯逢時片　再廣西補用道沈贊清前由廣東試用同知因創造銀圓著有成效經前廣東撫臣德壽保俟補同知後以知府用奉 
硃批著照所請欽此嗣捐離原省改指廣西復捐歸知府班仍留廣西補用光緖二十八年七月經前兩廣督臣陶模以該員才明識練沉毅有爲於兩廣情形極爲諳悉更能究心有用之學奏請送部引見奉硃批著送部引見欽此旋隨前撫臣王之春來廣西軍營辦理文案是年七月二十三日到營當差奏明由吏部註册以到營之日作爲到省日期在案二十九年二月經直隷督臣袁世凱以前辦南洋順直振捐異常出力請免補知府以道員仍留原省補用並經前署兩廣督臣德壽奏保辦理廣東紳富捐輸出力請賞加二品頂戴均經吏部議准具奏奉旨依議欽此該員已由知府保歸道班例應給咨送部引見現値廣西軍務緊要差委需員沈贊清熟悉情形才識通敏仰懇天恩卽以二十九年七月十八日吏部議准奉旨之日起照章扣明程途例限作爲道員到省日期差委補用俾臣藉資臂助俟序補到班再行送部引見出自逾格鴻慈謹附片陳請伏乞 
聖鑒訓示謹奏奉硃批著照所請吏部知道欽此 
[廣西巡撫柯奏知府改補道員開缺留省差委片初六日]  
　　柯逢時片　再梧州府知府周天霖前因委充提調梧關通商事務隨時悉心經理諸臻妥協時越三年勤勞備著經護撫臣丁體常附片奏請以道員在任候補臣到任後奉到硃批著照所請該部知道欽此臣查周天霖資格最深情形極熟合無仰懇天恩俯准開缺以道員補用留省差委俾臣得資指臂之助出自逾格鴻慈如蒙俞允所遺梧州府知府員缺廣西現有應補人員請留外補謹附片具陳伏乞聖鑒訓示謹奏奉硃批著照所請吏部知道欽此 
[廣西巡撫柯奏州同報捐道員仍懇留省差委片初六日]  
　　柯逢時片再江西試用州同黄錫銓前經臣奏調廣西差遣補用仰蒙俞允在案兹查該員已於光緒二十八年四月報捐道員雙月選用該員屢經出洋熟悉交涉約章現辦加税免釐事務頭緖紛繁合無仰懇天恩俯准仍留廣西差委出自鴻慈除咨吏部外謹附片陳明伏乞聖鑒訓示謹奏奉硃批著照所請欽此 
[廣西巡撫柯奏知州欠解錢糧嚴勒家屬完繳片初六日]  
　　柯逢時片再州縣經徵錢糧絲毫均關國帑不容稍有虧短兹查已故寗明州知州嚴家驥前署左州任内交代短交徴完光緖二十八年分地丁銀一百四兩五錢四釐經藩司迭飭臨桂縣傳催該故員家屬完繳竟置不理據兼署藩司劉心源查得該家屬已漝行回籍詳請叅追前來相應請旨將已故前署左州事甯明州知州嚴家驥短欠前項銀兩嚴勒該家屬完繳解粤以重庫欵謹會同署兩廣總督臣岑春煊附片具陳伏乞聖鑒訓示謹奏奉硃批著照所請該部知道欽此 
[江四巡撫夏奏九江新關税釐支銷實存數目摺初六日]  
　　頭品頂戴署理江四巡撫陜四巡撫臣夏峕跪奏爲九江新關第一百七十一結期滿併徵洋藥税釐及支銷實存數目恭摺仰祈聖鑒事竊據九江關監督瑞澂詳稱九江新關徵收洋税以英月三個月爲一結前經截至光緖二十九年三月初三日第一百七十結止業將收支洋藥税釐數目及進口箱數分晰列單詳請奏報在案兹自二十九年三月初四日起至閏五月初六日止第一百七十一結期滿共收輸船進口洋藥税釐銀五萬五千七百九十四兩二錢除支解税釐銀四千八百三十九兩五錢三分實存本結税釐銀五萬九百五十四兩六錢七分又存舊管税釐銀十三萬六千八百二十三兩六錢三分四釐内除撥解銀六萬五千兩外尙存銀七萬一千八百二十三兩六錢三分四釐現均溱解津欵開單詳請奏報等情前來臣覆核無異除分咨户部外務部外理合恭摺具陳並繕清單敬呈御覽伏乞皇太后皇上聖鑒謹奏奉硃批該部知道單併發欽此 
[江四巡撫夏奏江新關洋税收支數目清單摺初六日]  
　　頭品頂戴署理江　巡撫陜四布政使臣夏峕跪奏爲九江新關第一百七十一結洋税收支數目開列清單恭摺仰祈聖鑒事竊據丸江關監督瑞澂詳稱九江新關徵收洋税前截至光緖二十九年三月初三日第一百七十結止業將徵收各數開單詳經奏咨今自光緖二十九年三月初四日起至閏五月初六日止第一百七十一結期滿共收各國輸船及商局輸船並夾板船正半子口各税及　鈔銀十二萬四百六十七兩九錢共支解銀十一萬七千四百八十三兩二錢六分九釐又上結支欵不敷融借此結銀三十一萬八千一百八十六兩二錢四分七釐連本結支解總共銀四十三萬五千六百六十九兩五錢一分一釐實不敷各國輸船税銀二十六萬二千六十兩一錢七釐商局輸船税銀五萬三千一百四十一兩五錢九釐其本結支欵内扣解四成各國輸船税銀二萬九千八百九十三兩八錢三釐内應提解加放俸餉銀六千兩又扣解五成釐商局輸船税銀一萬九千四十兩三錢八分 
 
 

Page 13

 
 
三釐以上三欵均已遵照在案儘數湊解洋欵又應解外務部三成罰欵銀五百二十四兩九錢九分又三成中國船鈔銀十九兩八錢六分容分别歸入下結提還及洋員批解清欵等情詳請奏咨前來臣覆核無異除分咨外務部户部外理合繕摺具陳並繕清單恭呈御覽伏乞皇太后皇上聖鑒謹奏奉硃批該部知道單併發欽此 
[江西巡撫夏奏北洋海防經費飭員按期領解片初六日]  
　　　峕片再江西應解北洋海防經費業經行據藩司籌解過光緖二十九年第一二三四四批銀八萬兩均先後詳認奏咨各在案兹據署布政使陳慶滋詳稱現於釐金項下設法騰挪銀二萬兩作爲應解二十九年第五批解清北洋海防經費遴委管解京餉便員試用知縣李繼錕王樹森會同領解於十一月二十八日起行由陸路前起北洋海防支應總局兑收詳請奏咨等情到臣覆核無異除分咨外理合附片具陳伏乞聖鑒謹奏奉硃批户部知道钦此 
[江西巡撫夏奏謀斃期親尊長獲犯審擬緣田摺初六日]  
　　頭品頂戴署理江西巡撫陜西布政使臣夏峕跪奏爲卑幼謀斃期親尊長獲犯審擬恭摺仰祈聖鑒事竊照都昌縣民巢水源謀殺期親伯母巢張氏身死一案據署按察使汪瑞闓覆審轉詳前來臣親提研鞫緣巢水源籍隷都昌縣已死巢張氏係巢水源胞伯巢振琅之妻巢水源父故母嫁自幼經巢振琅夫婦撫養長成興堂兄巢道姑隔房住宿巢水源性喜游蕩屢經巢張氏訓責不悛光緖二十九年正月初二日巢振琅带同巢水源出外拜年中途遇雨巢振琅令巢水源回取油鞋巢水源不允巢振琅歸告巢張氏斥罵巢水源懒惰巢水源用言頂撞巢張氏赶毆巢水源走避心懹忿恨起意將巢張氏致死免得時被訓責二月初九日夜巢水源探知巢振琅赴店未回卽於是夜四更時分携带尖刀濳赴巢張氏臥房門首竊聽巢張氏鼼聲料已睡熟時房内燈光未息撬門進内用刀連戳傷巢張氏左脅兩下巢張氏驚起下　奪刀巢水源用刀劃傷巢張氏左手二三指巢張氏喊救並舉拳撲毆巢水源閃侧用刀戳傷巢張氏左後肋倒地巢水源　刀走出門外適巢道姑聞喊赶至撞見喝阻問巢水源不理開門逃逸巢道姑通知巢振琅回家問明巢張氏傷重當時身死報驗獲犯訊供通詳飭審將犯審擬解府經府司覈恐案情未確先後迭次發委審辦兹據委員南昌府知府沈曾植審擬由司甚轉經臣提審據供前情不諱究無起釁别故及同謀加功之人案無遁飾查律載謀殺期親　長已殺者凌遲處死等語此案巢水源自幼經其胞伯夫婦撫養長成因挾平素訓責微嫌輙敢獨自起意謀殺巢張氏身死查已死巢張氏係該犯胞伯母服屬期親自應按律問擬巢水源合依謀殺期親尊長已殺者凌遲處　律擬凌遲處死先於左面剌兇犯二字巢道姑救阻不及應毋庸議除錄全案供招咨送刑部外所有卑幼謀斃期親尊長獲犯審明定擬緣由理合恭摺具陳伏乞 
皇太后皇上聖鑒敕部核覆施行謹奏奉硃批刑部速議具奏欽此 
[署兩湖總督端奏簡缺知州照例擬員請補緣由摺初七日]  
　　頭品頂戴兼署湖廣總督湖此巡撫奴才端方跪奏爲簡缺知州照例擬員請補恭摺具奏仰祈聖鑒事竊照興國州知州俞寶瑛病故當經咨逹開缺並聲明所遺員缺扣留外補在案杏截缺章程内載丁憂病故之缺有本日可計者卽以各本日作爲開缺日期今興國州知州俞寳瑛於光緖二十九年九月二十七日病故應歸九月分截缺是月分祇此一缺毋庸掣簽應照例擬員請補查有新海防遇缺先補用知州鍾熊祥年五十一歲浙江海寗州人由監生報捐通判選用於黔軍肅清下游案内出力保奏同治十二年九月二十八日奉上諭著免選本班以知州不論雙單月選用並賞戴藍翎欽此指分湖此光緖七年二月初七日經欽派王大臣驗放奏請照例發往十一日奉旨依議欽此領照到省旋捐歸新班遇缺先補用免試用因丁憂回籍服滿起復於二十七年十月初八日回省查該員鍾能祥諳練精詳嫻於吏事名次輪値頂補所有興國州知州員缺應卽以該員請補該員係遇缺先用知州請補知州銜缺相當毋庸送部引見仍令試俸三年據湖此布政使李岷琛按察使岑春蓂會詳前來除咨吏部查照外理合恭摺具陳伏乞皇太后皇上聖鑒敕部核覆施行再湖廣總督係奴才兼署毋庸列銜合併陳明謹奏奉硃批吏部議奏欽此 
[江西巡撫夏奏通判改爲同知遵旨酌補人員片初七日]  
　　夏峕片再贛州府屬觀音閣通判改爲虔南廳前經兩江督臣魏光燾會同前護撫臣柯逢時奏奉諭旨允准旋准部咨以龍南縣教諭贛州府照磨移駐該處自應改爲虔南廳教諭虔南廳通判照磨仍作爲選缺至信豊縣楊溪堡巡檢旣改歸通判管轄應卽改爲虔南廳楊溪堡巡檢以上各缺均改歸該通判管轄以專責成至現任各員人地是否相宜並未盡事宜應隨時奏明辦理等因當經分飭遵照次第舉辦查虔南廳逼近粵省地居邊要現當新設廰治庶務皆應振興必得精明幹練之員方足以資治理原補觀音閣通判孟慶雲歴膺繁劇才練資深龍南縣教諭郭聚奎安詳謹飭訓迪有方信豊縣楊溪堡巡檢劉國琛年壯才明勤於緝補所有虔南廳撫民通判一缺請以原補斯缺通判孟慶雲補授虔南廳教諭一缺請以現任龍南縣教諭郭聚奎補授虔南廳禓溪堡巡檢一缺請以原調該缺巡檢劉國琛補授虔南廳磨照一缺業已咨請以來興補授人地均屬相宜毋庸再行更補據署藩臬兩司會詳奏前來謹會同兩江督臣魏光燾附片具陳伏乞聖鑒謹奏奉硃批吏部知道欽此 
[江西巡撫夏]  
　　奏奉撥新案賠欵設法解清緣由片日 
夏峕片再江西奉撥新案賠欵每年銀一百四十萬兩業將光緖二十八九兩年分及三十年第一期應付之欵設法解清先後 
奏咨各在案兹據署布政使陳慶滋詳稱動放丁漕加價銀十一萬六千六百六十六兩六錢六分七釐隨解關平補水銀一千九百一十六兩八錢三分三釐内扣除浙江運司解存江海關浙鹽加價銀六百九十三兩五錢又江西振捐餘存銀一千一百二十四兩四分尙應找銀一百九兩二錢九分三釐限十二月二十一日以前由官銀錢號匯至江海關道衙門投交作爲光緖三十年第二期 
 
 

Page 14

 
 
銀兩等情詳請奏咨前來臣覆核無異除咨户部曁外務部外理合附片具陳伏乞聖鑒謹奏奉硃批該部知道欽此 
[江西巡撫夏]  
　　奏奉撥廣西協餉設法騰梛匯解片初七日 
夏峕片再廣西撫臣柯逢時在前護江西任内片奏廣西應辦一切善後事宜需費不資請每年於江西土藥捐項下籌撥銀八萬兩膏捐項下籌撥銀四萬兩匯解廣西以濟餉需奉硃批户部知道欽此欽遵在案現准柯逢時電擬趁冬大舉挪借明年恊餉兩月交匯來桂等因行司遵照兹據署布政使陳慶滋詳稱年内庫欵奇絀本難壽解惟廣西軍務緊要自應移緩就急以赴事機兹於土藥膏捐項下設法騰挪銀二萬兩爲奉撥江西應解廣西省光緖三十年正二兩月恊餉移交江西官銀錢號於二十九年十二月初六日匯至漢口分號轉匯廣西撫臣衙門轉發藩庫兌收掣批回銷並於釐金項下放給匯費銀一百六十兩詳請奏咨等情到臣除咨户部外理合附片具陳伏乞聖鑒謹奏奉硃批户部知道欽此 
[浙江巡撫聶]  
　　奏辦理新漕運米兌銀匯解情形摺初七日 
頭品頂戴浙江巡撫臣聶緝槼跪奏爲光緖二十九年分辦理新漕情形恭摺馳陳仰祈聖鑒事竊准户部咨具奏擬令江浙本年仍辦漕米一百萬石並修復倉　一摺光緖二十九年七月二十一日奉旨依議欽此查原奏内開浙江原征本色江蘇亦本折兼收擬請飭下江浙督撫於本年所征本色兩省仍共酌留京斛漕白糧一百萬石由海運京以供支放等因咨行到浙當查上年蘇浙兩省合運漕白糧米一百萬石係蘇六浙四分成認運本年户部奏定起運米數仍照舊案辦理計浙江省起運米四十萬石業經分别咨行遵照在案兹據布政使翁曾桂督糧道陸襄　會同詳報本年杭州嘉興湖州三府屬各州縣成熟田畝項下計應征漕白米五十一萬四千一百六石零飭令各屬照章徵收愼選乾　好米除起運四十萬石白糧在内同商船耗米經車剝食等米叧行分别起運支給外實應改折漕糧正耗並經剝商耗等米七萬八百四十三石零惟查浙省漕糧經前撫臣任道鎔電奏准其本折兼收聽從民便其中仍以本色爲多各州縣徵本解折必須以米變價當開倉收漕之時正新米登場之候招售官米市儈更故爲抑價是以光緖二十一年分每石僅折價銀一兩四錢遞年加増至上届定價銀二兩四錢各州縣爲難實甚幾致力不能支飭據各該管知府禀稱本年浙省收成與市面米價較上年相等仍請查照上年定價每石折銀二兩四錢共少折銀一十七萬二十三兩零又隨解八錢運費除商耗不給外共合銀五萬二千五百七十七兩零統計漕折連運費共銀二十二萬二千六百一兩零飭催各屬照數赶解所有起運米石仍歸糧道承運督押由海道解京以實天庾至嘉興湖州二府白糧循舊一律剔荒徵熟其歉田項下白糧按數辦運統於漕糧内註扣並請援照歴届成案紅臼兼收以示體恤除分咨户部倉塲查照外理合會同署理閩浙總督臣李興銳漕運總督臣陸元鼎恭摺由驛馳奏伏乞皇太后皇上聖鑒訓示再前項漕折銀兩仍請援案撥解藩庫分批匯滬作抵賠欸合併陳明謹奏奉硃批户部知道欽此 
[河南巡撫陳]  
　　奏奉撥新案賠欵按期匯解緣由片初八日 
陳　龍片再前准部咨新定各國償欵數鉅期迫行令各省分籌匀解河南每年奉派銀九十萬兩又户部指撥銀三十六萬八千兩自光緖二十七年十二月第一期起至三十年正月止　經按月如數攤解先後具奏在案兹據布政使瑞良來鹽道王維翰會詳豫省籌解賠欵内有動支蘆鹽新案加價銀兩已改歸蘆商包缴前經奏明每月由長蘆運庫代收銀二萬兩經解滬關應如數劃除不計外現經在於司道各庫共籌銀八萬五千六百六十六兩六錢六分六釐又加足關平銀一千七百三十六兩一錢三釐發交大德通等商號分領定限二月初解交江海關道衙門彚收作爲豫省解到光緖三十年二月分本省曁部撥新案賠欵所有應給匯費仍照案核發等情詳請奏咨前來臣覆核無異除分咨查照外理合附片具陳伏乞聖鑒謹奏奉硃批該部知道欽此 
[河南巡撫陳]  
　　奏俄法英德賠欵按期匯解緣由片初八日 
陳　龍片再豫省應攤還俄法英德本息銀三十九萬兩除由長 
各解銀九萬兩冬月一期解報六萬兩共續撥佛郎磅價銀八萬二 
十九年分應解四期銀兩均經依限匯解在案現値光緖三十年二 
十五兩糧道庫籌銀二萬兩釐稅局籌銀二萬兩共銀十一萬六百 
每百兩匯費銀一兩三錢據布政使瑞良會同糧鹽道釐稅局具詳 
謹奏奉硃批該部知道欽此 
[甘肅巡潘]  
　　奏揀員請旨簡放古城滿營佐領摺初八日 
甘肅新疆巡撫西林巴圖魯臣潘兹蘇跪奏爲揀員請旨簡放古城滿營佐領雅爾杭阿前請告休經臣具奏嗣奉硃批雅爾杭阿著原品休致賞食全俸兵部知道欽此欽遵轉行在案所遺佐領員缺應卽揀員請補以資辦理旗務兹據古城城守尉雙林在於應升合例人員内逐加考騐擬定正陪查造清册呈請奏補前來臣覆加揀選所有該滿營鑲黄正白旗佐領雅爾杭阿告休遺缺應以鑲白正籃旗防禦代理鑲黄正白旗佐領倭仁布擬正軍功藍翎左翼蒙古旗防禦喜奎擬陪倭仁布遞遺廂白正藍防禦一缺應以軍功籃翎右翼蒙古旗驍騎校代理廂白正藍旗防禦桂斌擬正正黄正紅旂驍騎校世襲恩騎尉有世擬陪桂斌遞遺右翼蒙古旗驍騎校一缺應以六品頂戴鑲黄正白旗前鋒校代理右翼蒙古旗驍騎校金和擬正鑲紅鑲藍旗前鋒校熙昌擬　理合繕具清單恭星御覽仰懇天恩簡放佐領一員防御一員驍騎校一員以實營伍除咨部外謹會同伊犂將軍臣馬亮陜甘總督臣崧蕃恭摺具奏伏乞皇太后皇上聖鑒訓示謹奏奉硃批均著擬正之員補授兵部知道單併發 
 
