# 1881 - 71 - 4902829

 

Page 1

 
 
[重印儒林外史出售] [  本舘皆曰]  
　　儒林外史一書久巳膾炙人口本舘前曾照印數千部今巳售盡而來購者猶踵趾相接誠以此書於詼諧之中寓勸懲之意雅俗共賞大可怡情本舘近又得天目山樵批本於書中筋節處皆逐一指出每回後又附以總評不獨作書者之命意俾得顯豁呈露卽閱書者亦如觀　繇畫龍得點睛飛去之樂矣現巳裝訂齊全計每部十本價洋六角正於二月十九日出書售處仍遵曩例此布 
[格致彚編出售] [  申報舘啓]  
　　第四年之第一卷格致彚編近巳由本舘印成卽日出書每本價仍大錢一百文書中首列智布羅他城圖說次以格致釋器化學衛生論火藥機噐發藍法等閱者祈向原成價購爲盼此布 
[歐亞二洲可致太平說]  
　　日來傳到電音知俄主於上禮拜日閱操回宫路間被人以開花炮擊之越時而殂各與國聞此消息皆聲炮下旂以誌哀思鄙人未嘗至俄其國之政事風俗人情地勢無由得悉第以西國諸史徵之及與我中國交涉大局觀其一二則目前四洲之上俄固一富强之國而俄主又屬雄才大略之君足以睥睨一切馳驟天下其與我爭邊疆之地固宜其齟齬多時而不能速成好會也乃不謂雄心欲侈而奇禍先攖遽殞於亂人之手斯亦慘矣夫俄之地直徧亞歐二洲可謂大矣其近於亞洲境内者聞皆廣漠沙土人民稀少雖有金銀煤鐵諸産而憚於人力之不迭未能盡取且地利無窮而地面種作開濬諸事則尚未施功卽在歐洲雖稱人物繁富而以較之中國内地猶覺經營之未暇也假令有聖賢之主出而圖治就其境内休養生息利益當日出而不窮葢有國者不患地之不廣而患有地而不能治之也乃俄皇壹意務外侈言遠略若將盡四洲之土而悉歸己有者以故於與國則外示和好而内存機械之心若土耳其之戰阿富汗之叛英非皆俄人之謀乎其於國中則反不知所以爲治惟日事練兵以武備誇耀焉若夫休養生息之政則未有行也又其待人輙以刻薄爲心如前者某處有叛黨事平之後遷其民於某島使之受苦而終身不得出夫聖王之道罪人不孥民苟有叛稽其首惡而誅之再坐其同謀亦已甚矣豈可聚而殲之哉今若是何以異於聚殲乎卽此一端已可見其殘忍之心以故數年之中五次遇弑而卒不能免嗚呼其怨毒之於人深矣中國人主自漢魏以來體統愈尊深居簡出故弑逆之事非權奸親嬖不能爲然亦罕見之若夫平民而欲行弑逆之謀則固無有也俄之政治與泰西同風氣雖與中國同處一洲而絶不相類其禮無繁文而又親臨軍中講究武備最喜遊獵遨戲境之内外出入無節加以國中有極精之火器怨毒在人節節布置以必行爲計豈有不遭毒手者故此次閱操回蹕而伏莽遽興也雖然俄主已矣竊謂自今以後俄國可以大治而四洲之上且無不以玉帛相見矣葢今日四洲之大局歐羅巴諸國大有中國前古戰國之勢法爲德挫稍歛其雄心英跨諸海坐收其厚利日耳曼列邦勢分而不合荷蘭諸國地小而近邊目下通商有約美利溥沾雄長之心可以不起所慮者惟俄於其中媒孽而大勢因而動摇耳土耳其阿富汗其明徵也然俄之所以如此者乃俄皇一人之意而其臣下不得不然耳聞俄之新君極賢曾游歴乎四洲之上留心於各國風土民物之大國人極傾愛之俄主好大喜功新君爲太子時竊以爲非嘗與俄主面爭焉此番俄主被弑繼其位者卽此太子自必反乎其父之所爲則於外益篤邦交而强隣無詐虞之漸於内克修庶政而民間蒙樂利之休豈不拭目可俟者乎所尤幸者我中國北境毗連俄土此疆爾界俄有得尺得寸之思上年以伊犁一事往返遺使議終不合幾至失和目下雖有成約消息而將來有無變更固未可知今俄主遽殂而太子正位焉則與中國自當益修親睦永息爭端而歐亞二洲從此皆致太平矣 
[西論譯略]  
　　西報前載日本報設言俄國欲取離閘里甫之地該地在太平洋高麗界内地極富庶出産甚多地氣和煦冬不見冰且地勢極爲要隘在亞西亞境内可與該地並論者不過南關一處而已蓋該地口子甚隘而口内徑路多歧如有敵兵逼近但置水雷於口岸誠有不能飛渡之勢而周圍地極高燥民居最爲適意地通兩河産魚甚多兩岸之地可以築砲臺立營寨並建立鐵廠製造各局石塊則取之鄰近殊便煤則可以購之琿春造船之木料則又以與滿洲相隣取之極易設爲俄國所取則俄國必將恢而擴之以成重鎭退則可以固守出則可以肆應中日兩國故俄國欲得此處創造鐵廠以便製造船隻軍械而高麗近來力莫能阻中國亦不甚措意於俄俄國如果得此則日本最爲吃緊緣旣得此要隘之區則欲進取日本爲無難也前者日人曾爲大言云中俄兩國不難分禦然其言未免過分以俄之兵力卽强於日本者亦尚憚之如土耳其則爲其所敗瑞典則爲其所驚奥國亦受其驚恐中國猶不欲與之搆兵而償費議和况區區日本也哉如日本近欲與他國尋仇而俄人從旁以收漁人之利吾恐日本之危同於朝露矣西報所論如此爰照錄之 
[高麗近信]  
　　日本報載有高麗來信云日本使臣已定在高麗京城駐紥故日本在高麗之商民等均大爲稱便前者日本人在高麗出遊高人或加輕侮今則此風已戢矣本年英正月間日本欲在高麗之靈星地方開一口 
 
 

Page 2

 
 
第二章 
岸高廷阻之刻下聞有風傳云如日本必須别開口岸亦可允許查高麗口岸之多約二十里地方開口岸六處聞高自開岸通商以後刻欲創建管理外務衙門並招募學生或送至日本或送至中國使之學習洋務云云但未識傳言之的確否也 
[新炮運北]  
　　近聞禪臣洋行之毡拿輪船於前月二十二日由香港裝得德國新式克勒波炮十尊并鉛彈等物載至上海再由北藉利輪船載運往北云 
[京師近聞]  
　　前述劉省三爵帥在京召見時有奏請開造鐵路之說迄今未見明文兹得都中友人來信謂此說並非虚傳且都人聞有是議咸殷然望其興辦謂如果由京至津造成鐵路卽初創時火車駛行較遲往返亦不逾半天何等便利卽臺臣亦深韙爵帥之論揆之上下人情似不至空言徒託惟此事工程重大經費浩繁卽有成議其舉行亦尚需時日也 
[京師火患]  
　　北京曩以久無雨雪火患頻仍正月十九夜正陽門内台基廠燒燬洋樓兩座時己夜深城門早閉城外水龍不能進救城内水龍不多所幸洋樓右旁相近有井一口洋人置有吸水機器火起卽飭人向井中取水灌救得以立時撲滅不致蔓延該處爲洋人聚居之所洋房櫛比設非起水便易恐貽累者多矣又仝夜四點鐘沙窩門外某糧食鋪亦兆焚如店中存粮悉投一燼云 
[都轉美政]  
　　兩淮運憲洪琴西都轉係安徽涇縣名孝廉由軍功保至道員學術深醇才望懋著前在金陵辦理籌防善後等局執簡馭繁百度就理向爲上游倚重疉膺前江督沈制軍密保超升都轉及莅兩淮任厲精圖治力挽頽風表率屬僚首崇儉德去歳到淮因運署尚需修理暫住行轅一切修理事宜無不節儉雖竹頭木屑皆示民以不可輕棄運署所收各　課銀成色不一鑄寳入庫冋有弊端近經都轉察出將銀工頭兩人重責枷示次日寳色卽大勝於前如此諸事振作行見兩淮鹽務蒸蒸日上矣歴來署中畜狗爲助更守夜計乃生息繁滋今竟有一百三十餘頭留之過多棄之不忍因諭令育嬰堂之乳媪人領一狗按月給口料錢四百文多領亦可照數發錢然每月騐嬰孩時亦須帶狗候騐如無狗當爲懲辦杜其剥食之弊也愛物如此愛民可知雖然前報所登日后贈德后之狗入文梓櫝藉綺羅裀畜之深宫圖以名手何等珍重而此則牽出官衙競向村嫗摇尾是犬亦有幸有不幸也一笑 
[被拐救回]  
　　揚城近日拐匪巷多皆托於小買賣初一日舊城中小街吕姓媳在門首買絨綫被匪迷之以藥卽隨匪向南門而去其姑訝媳久無聲響出視之不見其人遍尋無跡因央隣里尋訪正在惶急忽見婦弟同一人扭婦返目瞪口呆不能言語百般救治始如夢醒問之茫然其弟因途中遇姊見其莽莽前行如痴如醉知爲拐迷硬行拖拽回家惜拐匪逸去未能送官究治以快人心該婦旣入羅網得遇救歸誠大幸矣 
[拿獲賭棍]  
　　寍郡四鄉近多廟會經宗太守疉申禁令並派差役四出訪拿已列前報近聞賭棍仍敢玩法成羣結黨或搭棚於僻處或聚賭於舟中甚至將賭輸之人誘脅關禁勒寫筆據今被府差當塲拿獲著名賭棍陳小生帮同誘賭私行關禁之張小土並提通同賭棍往來烟攤之王阿福等到案宗太守飭令從重責枷遊街示衆並諭各鄉地保首事人等倘再有趕會開賭情事立行驅禁如有知而不禁及通同容隱者一經發覺併予提責不貸想如此嚴拿重辦此風或可戢止也 
[團操的期]  
　　英商團練操演一節屢爲雨阻刻下天氣晴朗故定於今日兩點半鐘仍在老巡捕房空地内會集隨往操演想此次風和日麗必不再有所阻也 
[佛誕燒香]  
　　昨日俗傳爲觀世音菩薩誕期故本埠城内之沉香閣送子菴白衣菴雲居菴凈室菴及滬北之保安司徒廟并有所謂佛店者往來燒香之人皆係擁擠不開而沉香閣與司徒廟爲最盛衣香鬢影結隊成羣狂蝶遊蜂肆其謔浪菩薩有靈將駕慈雲别仕清淨地耶抑仍在蓮花座上低眉受參拜耶 
[拒客被傷]  
　　廣妓鄭阿耀年二十七歳僦居法租界西永興街第九號有鄭阿虎者亦係粤人本在虹口地方赶賭專以此事爲生到阿耀處游玩假托陸姓揑稱開行開店阿耀初則未知其詳眞心應接而阿虎意欲賺之爲妻日久阿耀偵知欲圖撇開來時閉門不納阿虎懷恨殊深本月十三日鄭阿耀有事往虹口途間與阿虎相值竟被扭住剥去外衣阿耀赴捕房報知一時難以獲到詎阿虎又於前晚七點鐘後紏同無賴四五人突至阿耀處尋釁問答不數語卽喝動手便有一人持刀向鄭阿耀當面劈去避閃不及左額中一刀臉上帶傷三處霎時鮮血迸流傭人見此情形大喊巡捕而鄭阿虎等卽紛紛鳥獸散去巡捕未曾拿住旋卽報明法捕房巡捕頭囑將受傷人送仁濟醫館調治據云尚可無礙昨晨翁太守臨捕房悉凶手在逃卽飭趕緊緝訪務須獲到歸案嚴辦云 
[人瑣屍身]  
　　昨報子忤吞烟一則今得其詳爲再錄之該婦係萬姓蘇鄉人因無嗣過寄一子於十二歳時到家取名紀夀習成衣業比長氏爲聚妻一家三口到申後母在東棋盤街某妓院爲傭人紀夀亦在外作工妻居英界鄭家本橋西首沿浜尚德里之西面第三百二十六號轉賃某姓婦租屋紀夀不務正業日事遊蕩吸烟賭博並在外另拚一婦故所獲工錢分文不得到家其妻幸姑時常携錢回家以資食用紀夀到家小不遂意卽將妻任意打駡妻不堪其虐尚幸其姑頗相憐愛稍得慰藉前日姑謂媳曰汝夫待汝若此兼有拚頭總難顧汝不若送汝回鄉尚可安靜度日其妻應允旋有熟船回蘇卽便搭定正在搬物下船紀夀適回家攔住不許又將妻打駡數說該婦上前解勸紀夀非惟不聽反欲伸手掌妻頰誤打母面當時吵閙一番各自走散該婦回妓院後愈思愈忿遂竊妓房鴉片吞下并取瓶貯之攻瑰燒饒數口移時面色大變妓院中見其有異卽加盤詰始知已服阿芙蓉急雇人舁婦回家交與其媳一面爲請陳君竹坪救治無如其與燒酒同服施救無效旋卽斃命紀夀初則逃逸繼而被人尋到將其手鎖於屍身手上據聞該婦尚有八十歳之老母并有兩兄住居蘇鄉東橋地方今發專脚往蘇唤 
 
 

Page 3

 
 
第三章 
其親人到來方爲收殮并聞其母兄明日約能到滬不知紀夀將送官懲辦否容再探錄 
[打島傷孩]  
　　鐵路大橋北首某洋行花園中之管園人某中戲以洋鎗打鳥小孩等羣來觀看申見鳥擊機乃銅帽雖碎藥彈不出不明其故欲加細察方將洋鎗横轉不料火性徐透轟然一聲適中一孩右足當卽臥地大聲呼痛甲慌忙舁之回家擬爲送往醫院調治孩之父母所言甲惟命是聽幸該孩可保無虞然某甲已須多費錢文矣昨報有打鳥自斃一則兹則又因打鳥而傷孩好玩鎗者尚其鑒諸 
[索衣笑談]  
　　一洞天一帶多花烟館前夜有鄉人某甲經過該處被某妓拉入甲原以囊無阿堵物辭之豈妓不信再四留宿至次晨甲實係無錢祇得將身穿之布褂暫抵甲返家後其妻盤問布褂甲本懼内者一時不能措詞直言相告其妻忿甚逼令同往索還不得已從之甲妻與妓互爭甚至扭毆甲似含羞欲去其妻則謂若不還物决不干休旋有甲之友人至從中調處爲之代付夜合資三百文妓乃遷就了事觀者甚衆莫不掩口葫蘆云 
[妾寵妻逃]  
　　有蘇人某甲住居英租界老閘西首家有一妻一妾甲係欺妻而寵妾者近中携妾往杭州進香豈知其妻已與馬夫某乙有私乘間逃逸前日甲與妾返滬家人告知甲不勝忿恨適其妻與某乙在老閘碼頭茶肆雇舟欲往蘇地被識者撞見將男女一併軋住一面知照某甲甲令人邀妻之父母同往有人從中排解而甲定欲休妻云按甲妻從人私逸固屬其性不貞然甲實先欺妻寵妾亦有所以致此者矣但妻旣休去則妾更擅專房是甲之所羞憤者正妾之稱得計者也 
[光緒七年正月二十四日京報全錄]  
　　宫門抄○上諭一道錄前○陜督左等奏請奬叙摺○湖督李奏叅革都司片○江撫李奏試看知府片○又奏查明覆陳片○正月二十四日刑部都察院大理寺正紅旂值日無引見○照公續假二十日○都察院奏派稽查甲米之御史派出文鐍常慶○順天府奏京師得雪一寸有餘○召見軍機○○太子太保大學士陜甘總督二等恪靖侯加一等輕車都尉臣左宗棠頭品頂戴帮辦甘肅新疆善後事宜署理甘肅布政使臣楊昌濬跪奏爲遵保剿辦瓜子溝番匪擒獲首逆全境肅清在事出力文武員弁紳團謹擇尤關單請予奬叙恭摺仰祈聖鑒事竊臣等於光緒六年五月初八日具奏官軍勦辦番匪擒獲首逆全境肅清及籌辦善後情形一摺奉上諭仍着左宗棠楊昌濬督飭文武將撫卹善後事宜妥爲經理以靖邊疆所有在事出力各員弁准其擇尤保奬毋許冒繿欽此等因當經恭錄分行欽遵在案臣等伏查階文洮岷一帶與番境毗連犬牙相錯黑番一種向隷楊馬兩土司管轄南接四川章臘松潘等番性情頑獷風氣各殊而地方險瘠番族特以爲固往往伏路伺劫跴緝殊難同治年間松潘逆番滋事甘南番族卽暗相勾結幸蜀軍辦理迅速得消患未形上年什吉倉番滋事經官軍壓勦加以不測威嚴乃始歛戢然猶未敢離巢嘯聚公謀不軌也上年甘南地震成災臣等正委員設法賑撫深入番地散給錢米番族被灾者各沾實惠感頌同聲方冀相處以安無虞失所詎意首逆勺羊任節等潛蓄異謀誑稱活佛因地震降生崇奉者免罹災劫又以令箭徧傳各族誘脅愚番逸黨哈力納麻點周屈五郭勒喜等羣起附和輾轉紏約句日之間嘯聚至數千人之多而良番被其逼脅漢民遭其蹂躪兇焰遂以日熾時則震災未息人心惶惑一日數驚漢土諸民紛紛遷徙遠邇皆震臣等以該逆　有入川之語宜就地設法殲除杜其紛竄庶免蔓延秦蜀致釀厲階嚴飭諸將領各自防所拔隊星馳扼彼要隘撫其良番散其黨夥卒能掃穴擒渠尅期蕆事而諸軍進剿時分别良莠未嘗妄行殺戮尤能潜消逆萌導引善機事平仍給難民賑撫俾各番族旣識兵威又沐聖澤意者邊氓懷畏德威當可永遵軌轍是則諸將士紳團之功有出於攻擊擒斬之外者臣等尤未能令其掩抑也兹據各路統領營員呈開請奬清册前來詳加覆核謹寛爲甄叙其擬保千總各弁照例咨部註册所有遵保在事出力員弁勇丁開列清單均請免添考語合無仰懇天恩　准給奬以昭激勸謹合詞具陳伏乞皇太后皇上聖鑒訓示施行謹奏軍機大臣奉旨劉璈着賞换音德本巴圖魯名號所請以道員存記遇缺請旨簡放與定章不符着毋庸議陶世貴着賞换奇車伯巴圖魯名號程文勝着賞换博奇巴圖魯名號沈福堂着賞换壯勇巴圖魯名號劉金嶠着堂給勵勇巴圖魯名號趙清桂着賞給俊勇巴圖魯名號周之祜着賞給赳勇巴圖魯名號廣勳鄭滜李煐所請奬叙均着該部議叙餘均照所請奬勵該部知道單併發欽此○○李瀚章片再湖北蘄州營都司高登恒於刁民陳純悴等勒免庄錢藉端聚衆搶捉滋事一案先旣疎於防範迨省中派撥營勇前往彈壓查拿該都司仍復安坐州城並不會同文員督帶兵丁下鄉拿辦實屬庸懦無能未便姑容相應請旨將湖北蘄州營都司高登恒卽行革職以肅營伍　合詞附片具奏伏乞聖鑒再所遺蘄州營都司員缺湖北省現有應補人員容臣等另行揀員請補合併陳明謹奏軍機大臣奉旨高登恒着卽行革職該部知道欽此○○李文敏片再准部咨嗣後道府州縣等官無論捐納勞績各項人員應予到省一年後察看考核分别補用等因兹查有捐納分發試用知府崔湘試看一年期滿據藩臬兩司詳請留省照例補用前來臣查試用知府崔湘練達有爲相應請旨留省照例補用謹會同兩江督臣劉坤一附片具奏伏乞聖鑒謹奏軍機大臣奉旨吏部知道欽此○○李文敏片再前准部咨欽奉上諭各省大吏有察吏安民之責卽如緝捕一端已迭經申諭力求整頓之方着該督撫等各飭所屬文武嚴密查拿等因欽此卽經欽遵辦理在案兹據按察使沈保靖查明光緒六年分江西省並無特旨父辦事件亦無拿獲盜案未完起數無憑開單等情前來臣覆查無異理合附片陳明伏乞聖鑒謹奏軍機大臣奉旨知道了欽此 
[光緒七年正月二十五日京報全錄]  
　　宫門抄○選單○皖撫裕奏報陳安省各營兵丁數目摺子○將軍銘奏邊門台站各丁旗佐請歸入檔册摺子○正月二十五日工部鴻矑寺廂白旗值日無引見○師曾前往西陵請訓○内閣奏派騐放之王大臣派出禮王萬青黎興廉錢寳廉○召見軍機○○光緒 
 
 

Page 4

 
 
第四章 
七年正月分選單知府江西臨江李璠順天甲知縣直隸淶水溥祥正紅舉山西河曲徐永吉順天監州同安徽亳州曹爾光江西監夀州舒世琛順天供府經四川順慶蕭廷珍河南監縣丞湖南沅陵謝有壬浙江廪吏目陜西邠州劉國英四川監巡檢福建連江吕藴古江西監典史廣西義寍姚燦然四川附○○頭品頂戴安徽巡撫臣裕祿跪奏爲報陳安省各營現募戰守兵實數並安塘駐防數目恭摺仰祈聖鑒事竊前准部咨同治元年十一月奏奉上諭各省兵額例於年終題報嗣後各督撫務將存銀兵數核實按限造報等因欽此欽遵行令迅速照章具報在案伏查定例安省各營弁兵增減裁汰並安塘駐防馬匹數目向係按年造册送部彚題自軍興以來各營弁兵久未歸伍册檔全失自難依限造報嗣於同治四年六月初一日爲始招募五成守兵所有安省應造五年新募五成兵數並六年募足守兵同新募三成步戰兵丁以及七年至光緒四年分應造安徽駐防弁兵實存各數均經由司按年彚册詳請具奏咨部彚題並聲明現在安省兵數馬　請俟復額時再行照例造報在案今安省應造光緒五年分各營兵數册籍據布政使盧士杰彚造詳送前來臣查得安省各營額設兵丁九千四百四十二名内馬戰兵九百一十八名步戰兵一千七百三十九名守兵六千七百八十五名省遭兵燹失伍裁撤後於同治五六兩年兩次分飭安慶游兵潛山徽州寍國池州蕪萊廣德夀中夀右六安廬州亳州穎州泗州並撫左撫右等十七營先行募足守兵六千一百四名三成步戰兵四百八十二名外宿州營全留兵八百七十六名内六年應補三成步戰兵四十四名其餘兵八百三十四名仍作守兵又同治八年新添龍山營准設兵八百名内應募三成戰兵四十八名其餘兵七百五十二名仍作守兵又皖南鎭營制案内將寍國營攺爲鎭標左營新添鎭標右營抽撥調换馬步兵丁均與通省額兵並無增减已於光緒三年正月起分别裁移歸併仍統俟連省各營招補馬步戰兵再行遞復原額以符舊制除册咨部外所有安省各營已募步戰守兵實數並安塘駐防數目謹會同兩江督臣劉坤一合詞恭摺具奏伏乞皇太后皇上聖鑒勅部查核施行再此案例應歸入上下兩江一併題報現因安省營兵未復全額是以攺題爲奏應請俟復額時再與騎操馬匹照例造報合併陳明謹奏軍機大臣奉旨兵部知道欽此○○奴才銘安玉亮跪奏爲邊門台站各丁旗佐久湮懇恩飭下内務府原隷旗佐歸入檔册俾圖上進而免向隅恭摺仰祈聖鑒事竊奴才等據吉林所屬驛站歳貢生王福臻邊門廪生何棫等呈稱原係舊民於康熙年間編入都京内務府正黄正白尚智順董玉林各佐領下撥在吉林充當台站差使迨嘉慶五年吉林駐防開科台站准與新陳漢軍統編爲合字號一體考試其時文教初興不過稍知誦讀非短於才華卽困於寒素嗣於道光年間曾有鄉試各生起造箭册仍註原隷佐領及至京旗因年久未能清查旂佐曾經駁回是以未克鄉試其後有志之士念切觀光緣此未敢遽往光緒四年經提督奉天吉林等處學政王家璧奏請原未悉該生等旗佐久湮之故遂援柏齡成案請編旂分奉旨交禮部議奏該部以向無明文無憑核辦行查前來當卽咨查内務府旋准覆稱並無尚智順董玉林其名之員伏思自設立至今二百餘年歴任良多宜乎未能查清然有乾隆年間領催張恕道光年間領催田廣政等升授水手營六品官引見之案經歴年添減丁册檔向歸内務府旗籍成案第以代遠年湮牛录難查致阻上進懇請將台站各丁可否仍舊飭歸内務府現任正黄正白二旗佐領分管以示矜憫等情呈遞前來奴才等詳查該邊門驛站兩項人才曾於嘉慶年間准與漢軍旂人一體考試近年以來文風日盛該丁等讀書肄業者頗多補廪出貢者亦復不少惟以旂佐久湮有志觀光者無由上進其情甚屬可憫溯查該丁等於康熙年間編旂歸入内務府撥歸吉林當差委因年久内務府旗籍無憑考查惟有驛站領催田廣政等升授水手營六品官曾經咨送内務府值年旗册送兵部帶領引見並邊門歴年造送添人丁册内註内務府正白旗董玉林佐領名目以此各案考核該丁等確係内務府旗籍無疑合無仰懇天恩飭下内務府仍行歸人正黄正白二旗檔册俾圖上進而免向隅是否有當理合恭摺具奏伏乞皇太后皇上聖鑒謹奏軍機大臣奉旨該衙門議奏欽此 
[浙省撫轅事宜]  
　　二月十三日補用同知吳邦瑞禀知臬司委艮山門外總巡差叩謝鳳藻禀　赴紹興鹽局幫辦差大挑縣楊祖烈禀知軍需局委委赴湖南查硝磺價值差叩辭補用縣李光黼禀知杭府委臨安提案差叩辭縣丞陳堃修辭　湖郡差遣巡檢孫郁淦禀謝臬司委鳳山門外保甲差 
[蘇省撫轅事宜]  
　　二月十五日同知趙鵬舉常昭海口厘局來通判陳允靈禀知臬憲委赴江北緝捕差卽辭知縣錢保衡吳其芳均辭扑海運津局差從九錢繼光制署長洲縣吳塔司巡檢事回○十六日廣東試用道閻希范辭行赴浙江安徽候補知府李松榮辭赴松江寳山查哨新選武進縣典史余榮春陜西人禀到○十七日同知蔡國熊辭赴浙江公幹金鍾彦辭赴海運津局差未入劉大銘辭赴津局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
