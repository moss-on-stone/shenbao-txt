# 1916 - 69 - 4915475

 

Page 1

 
 
   
 
 

Page 2

 
 
時評 
[軍事與政事）冷（]  
　　外電謂政府腐心於軍事無暇顧及政事故發起政事研究會以示不忘政事之意實則政事斷非一會所能了今日之政事可以無庸研究久矣苟無外交上之壓力則軍事而能得勝者政事可以任意行之也何則自來專制之成局悉循此軌以行不自今日始也若謂改善政事可爲軍事之助力則此意大非今日之政事决不能如是研究而能改善也如欲研究必自其根本始苟研究而及於根本則此次用兵爲多事而軍事亦可以不談矣嗚呼 
[命令]  
　　三月十三日政事堂奉策令義國使館衛隊統帶白蕾亭給予四等嘉禾章此令 
　　又令惲毓鼎授爲少卿夏敬觀秋桐韆意紹洙均授爲上大夫此令 
　　又令國務卿奏據銓叙局詳稱遷核察哈爾財政分廳廳長等員資格請予叙官等語嚴汝誠龍　均授爲中大夫此令 
　　又令　任令訥勒赫爲鑲黃旗蒙古都統此令 
又令陸軍部奏請揀派軍法官員缺應准以周仲曾充任一等軍法官此令 
　　又令　據何宗蓮電奏查明歸綏匪擾由於官吏措置失當分别功罪事實請予懲勸等語薩拉齊縣知事鄧書山東勝縣知事周慶慈遇匪潛逃均著即行褫職托克托縣知事趙震巽行爲悖謬情罪較重著褫職拿交法庭訊辦和林格爾縣知事張鼎彝督警禦匪奮不顧身並代鄰縣乞援尤爲顧全大局武川縣知事王朝烈率警剿匪竭力窮追捍患愛民晚近僅見均着交政事堂存記以勵賢能人民困苦業經發帑撫䘏着潘矩楹懍遵前令將地方善後事宜悉心規畫妥速進行務須振作精神期收後效交内務司法兩部查照此令 
　　又令　陸軍部奏准察哈爾都統張懷芝咨請以佈彦德勒格爾補逹哩崗崖駝馬羣總管應照准此令 
　　三月十三日政事堂奉申令據代理第一路司令周文炳先後電奏黔省叛兵勾結滇寇迭擾湘邊由銅仁鎭遠進襲麻芷等處� 
本月初三日司令率部進剿連克高林嚴門等要隘在心仁溪與悍寇三千餘人激戰五小時寇始潰退又在江口市東激戰斃寇甚衆隨進至麻城東方寇約二千餘人於河右安設多炮扼防我軍渡河猛攻迭勝初六日進攻麻城寇原有守兵及由江口市退回者約四千餘人我軍渡河夾擊寇力不支向芷江銅仁分逃當將麻陽克復現正分兵追剿等語該叛逆等乘湘邊無備肆行擾掠前令軍隊進剿因山路崎嶇經月甫至即將麻陽寇股痛加懲創辛勤奮勇殊堪嘉尚周文炳著授爲陸軍中將并給予二等文虎章張中和授爲陸軍少將并給予三等文虎章盧金山給予二等文虎章畢化東投爲陸軍少將其餘出力官弁著由周文炳擇尤請獎傷亡官兵妥爲撫䘏療治所有被兵災民著該省將軍巡按使會同宜慰使飭屬切實安輯勿令失所此令 
　　又令　據將軍陳宦曹錫第二路司令張敬堯先後電奏團長劉湘率隊追剿滇寇迭在况堵南丹四方山白沙場等處激戰斃寇奪械甚多於本月初八日克復江安當於九日進兵追剿至大渡口觀音閣等處截擊迭勝寇衆奔潰乘勢并將南溪克復所有岷江兩岸均無寇蹤等語劉湘奮力督戰連復要隘肅清江岸勤奮可嘉著授爲陸軍少將并授以動五位其餘出力官弁并准查明擇尤請獎以資鼓勵此令 
[專電]  
　　北京電陳宦請設犍爲自强軍四營電保朱登洲爲司令 
　　北京電軍務處規定稽核軍用手續分正餉軍需品特别費雜用欵四項批交陸海部會財部審院審定 
　　北京電　通飭各省呈報募兵令聲明四事一預擬增募人數一現已募成人數一應募之保證是否妥實一現時操練之程序 
　　北京電最近所招新兵槪計中央及京兆約二萬汴七千魯三千直六千晋千五百其他各省共三萬人 
　　北京電　政府决在汴設一大飛機廠技師已聘美二人德二人 
　　北京電　近聞有人建議因國會將開請湯化龍來京其實在原因由日來留京之前參衆兩院議員均紛紛南下此間喧傳有參衆兩院議員在滬將開國會之說政府異常注意故有此議云 
　　北京電中國銀行新製二十元兌換劵一種已在北京發行並由總行發出通告與一元五元十元五十元一百元各種兌換劵一律通用　 
　　北京電裕通銀號近以虧欠官欵爲數甚巨無力支持宣告破産京師總警廳有存餉萬餘金聞報立派員調查知文華銀樓爲該號連枝即命將所存金銀飾品全數抄出帶回備抵文華亦因之遂閉 
　　北京電馮國璋昨電銷假　　北京電閩運使請來京陳要公覆准 
　　北京電胡景伊將任川清鄕督辦 
　　北京電敎育部奉飭電駐日監督查覆留學生近况 
[譯電]  
　　北京電中國銀行認銷内國公債洋三百萬圓交通銀行與鹽業銀行合認四百萬圓後六個月内官俸搭付公債票一成至四成不等）十四日（ 
[東方通信社電（日本人組織）]  
　　北京電陸榮廷於十一日抵柳州（十四日） 
　　北京電綜合各方面情况而觀編成雲貴討伐軍張勳之兵並不加入）十四日（ 
　　北京電　北京設立政事研究會其内容係據某國公使及某政治顧問之發案以政府自雲貴事件發生以來一味腐心軍事未免失墜内外信用因勸表示注意改良政治故有是舉）十四日（ 
[戰電]  
　　其一）英人路透電（ 
　　巴黎電凡爾登第二次戰爭仍在激烈進行凡爾登防務並未受損觀於德軍死亡之多可知其進攻之猛戰事今已轉至兩翼德軍在法左翼力爭化末山又在法軍右翼力爭杜哇芒村兩軍鏖戰二十日然戰區仍不出法軍前敵陣地之周圍該陣地失而復得者已數次之多德軍精力漸盡每次輒遇阻礙不能獲勝今番進攻凡爾登已成欲罷不能之局蓋旣已大舉於前今若終止於後是自認失敗也自認失敗將有大不利於德國故德軍今惟有繼續進攻耳德軍亟思寛慰民情乃於三月九日發表公報妄傅攻陷伏村砲台之消息但虚言與實事不能並立德軍不得不糾正其言然又不願公然自認前言之虚僞遂隱約其詞謂法軍屢次猛攻已奪回砲台實則法軍從未離棄伏村砲臺德軍每次來攻甫至伏山之坡即被阻遏中立國報章嚴詞批評德人之謊言基尼伐之演壇報措詞尤嚴謂瑞士工商經濟界皆不復信任德國今各中立國人民皆知德國之誑妄而以銀行界爲尤甚於是德國匯率遂日見低落矣）十三日（ 
　　巴黎電政界云德軍司令部刻正極力掩飾而以凡爾登一役德軍損失不多誑其國民伹法國確得一證據足以表明此役德軍損失至少爲二十萬人伏村最後一戰德兵犧牲尤多軍事家謂日耳曼最精銳之軍已爲法軍所毁不能逞志（十三日） 
　　巴黎電　今日下午公報云凡爾登北面無步兵戰事杜哇芒白桑柯爾華愛佛三處兩軍仍在交轟摩蘭維勒及凡爾登東面朗伏全陣線之法排砲大爲活動法兵一枝隊在泊萊特叢林襲擊德軍戰壕一道加以重創且俘敵數人（十三日） 
　　倫敦電　每日郵報哇德薩訪員電稱多瑙河拉賀伏附近之布國邊界防兵向一羅馬尼亞船放砲轟擊此船適在羅國境内卸貨奥砲艦諭令此船駛至多瑙河布屬區域内旋因其不允發砲擊之羅兵亦回砲雙方皆有死傷）十三日（ 
　　巴黎電　公報云法國飛機隊向康夫蘭斯擲落大炸彈遙見有五處火勢頗熾（十三日） 
　　東京電日相大隈伯接見路透代表告以日本輿情極贊助英日盟約日人主張必破德國云）十三日（ 
　　其二（德人德文報專電） 
　　柏林電德軍大本營十二日公報云德軍於勒維勒東北轟發地雷一具佔據炸陷之地法軍於末斯河西面圖攻德軍新陣地大受損失而退末斯河東面高地及華愛佛平原僅有砲隊戰事德軍自在末斯河境開戰至今共俘軍官四百三十員未傷之兵二萬六千零四十二人獲砲一百八十九尊内有車砲四十一尊又機關槍二百三十二枝法軍屢在哇貝爾塞進攻率不能奪回失地且受重創）西境戰况（ 
　　維也納電奥軍大本營宣布公報如下十日伊森沙陣線之意軍不時發砲土爾滿橋端尤爲猛烈加恩台及鐵洛爾陣線砲火不甚活動意軍在羅姆邦境用煤氣炸彈作戰 
 
 
 

Page 3

 
 
）意境戰况（ 
　　十二日塞米尼河下游之意軍爲奥軍東翼所迫發砲數響忽遽引退繼乃暫在菲里北面高地抵禦後即退過伏巨柴河盡毀河上諸橋北河爾巴尼亞及孟台尼格洛均安靜（巴爾幹戰况）伊森沙陣線砲火更形活動杜白杜境有地雷及炸彈戰事（意境戰况） 
　　十二日昨晨敵軍砲隊猛轟戈爾士橋端砲臺及該城南部並杜白杜高地終夜不止加恩台陣線意砲隊漸形活動轟擊波拉洛東北蘭成波丹者尤爲劇烈各處無步軍戰事）意境戰况（ 
　　君士坦丁電土軍大本營十日公報云英軍緩緩向土軍前鋒戰壕而進相距二百邁當八日晨間英軍主力由底格里斯河右岸進攻戰至日落奪獲土軍戰壕一段但即爲土軍後備隊回攻逐走英軍退至原駐陣地棄有死屍二千具及大批軍火於土軍戰壕土軍損失較輕）伊拉克阿刺伯戰况（　　柏林電據最近消息云葡國所拘之德船將爲英國運戰品與煤至意國及薩洛尼加諸船於戰爭時由葡政府租與里斯本某公司而由該公司轉租與英國航務公司據亞姆斯特丹傅來消息云法國陸軍總長在軍事會議宣稱法軍至一九一六年三月一日止共死八十萬人傷一百四十萬人）重傷者四十萬人（失蹤三十萬人計損失二百五十萬人英軍迄今僅損失六十萬人聞會中諸員聞該總長之言皆爲動容）十一日（ 
要聞一 
[時局與帝問題之因果]  
　　宇林報三月九日北京通訊云滇事旣起種種效果因� 
以發生如政界中許多重要人物之反對帝制前爲局外觀察家所不能悉而今始爲人所共曉者即滇事效果之一也去夏段祺瑞乞休世人紛紛猜測其故記者曾屢言之讀者當能追憶彼時華人縱有能知其底藴者不過個中少數人而已迨帝制運動之進行逹於極點時叚氏乞休之眞意乃顯彼所謂病者非病也乃不贊成總統之帝制自爲也吾人尙記得去夏數省重要將軍北上觀見帝制報張大其詞謂將軍此來皆力請謙遜太甚之總統早定大計恢復帝政兼推戴總統爲皇帝實則證以吾人近日所聞此輩要人來京之目的寗獨不勸進且警告當軸勿行帝政彼帝制報之言適得其反耳試以馮將軍言之渠以當此時代不宜改變國體忠告總統及帝制報反謂馮氏勸進爲總統所呵斥顚倒是非滋可哂已梁啟超與湯化龍皆國家大員因不贊成帝制相率去職就記者所知全體閣員除一人外雖未皆引退均不以帝制爲然財政總長周學熙留戀未去然未到部視事兩月於茲簡直爲禁苑中之獄囚他如黎元洪徐世昌孫寳琦張謇輩雅不欲隨聲附和先後與政府脱離關係各省將軍泰半反對帝制但未至辭職之地位耳或問各要員旣不贊成何爲紛紛電京主張帝制辭意如是之懇切耶此問殊易回答試言江蘇事即可知之馮將軍並無此電惟北京專員到寗以馮氏名義代爲拍發馮氏對之無可奈何惟有聳肩搖首而已當帝制運動發軔之初苟反對者皆公然表示其反對之態度而打銷帝制之謀豈不大有益於國家惜乎其不能也吾人尚不知其眞相迨外人之勸告旣來滇省之革命又作始漸知國内反對之情其蔓延固若是之廣也取近數日軍情觀之革命事業未許樂觀革軍退出納溪據官報云係滇軍大敗所致但其說不能輕信大約如記者前函所云滇軍審時度勢自知力戰不如退守之爲愈耳李烈鈞不久將與龍軍戰於滇邊前途若何繫於陸將軍之態度前料陸氏必響應滇軍今陸氏已膺貴州宣慰使之命然則陸氏其將轉至政府方面歟果爾則滇軍將不能得志於桂省而其有希望者僅湘省而已但政府又傳湘軍得利之報使各方面戰情果皆利於官軍則袁氏或能奏肅清之效或限革軍於一隅之地徐圖收復也北京帝制派今又興高采烈以爲官軍之勝利即帝制之復活惟有責任方面則不抱此觀念若輩深信袁氏在亂事未平之前或不取消帝制然已知一誤不容再誤袁氏之取消帝制是否因外人之勸告與今番之革命姑勿置論但袁氏親信之人紛紛因帝制而引退國内各要人雖未附和革軍然已多數表示不贊成之意即此衆叛親離之氣象已足阳袁氏登位之計畫苟再昧然進行則不贊成者亦將作活動之反抗况將來外人勸告之性質更不可不顧及哉袁氏縱能平亂然若處此情形猶作登極之妄念則其愚爲眞不可及矣至於調停之說似多誤會以記者所知所謂調停者非中央與革軍之調停乃袁氏與段馮等之調停段馮等皆爲袁氏之心腹徒因帝制乃相繼託病求去但若帝制取消則仍願爲中央効力刻聞袁氏極力籠絡各要人勸其復職而以取消帝制組織責任内閣與總統不獨握大權三事爲代價今孫寳琦復至北京星期二日且列席於會議今日又聞段祺瑞將領參謀總長之消息此說苟確則所謂調停者殆已議妥而帝制死矣即使不死然在歐戰未了之前决不能實現也使調停果成事實而以取消帝制爲條件則革軍所持之理由不能存在不待戰而自消滅但華人重顔面袁氏殆必須將革軍完全擊敗俾可保全顔面以抵消謀帝制時之所失至於充分重要之勝利固不難藉電線而製造也 
[川南戰局中之苦力與紅會]  
　　英文楚報二月二十八日重慶通訊云當此時局苦力之命運不幸極矣重慶陸軍當道所用處置工役之法如下每批約二百人縛以長繩爲兵士提負笨重雜品日行八十里至百里不等至其工資則允日給六百文某君言其挑水夫嘗爲官府捉去服役五日得被開釋然僅得錢五百文耳余（通訊員自稱）問受此待遇者共有若干人某君答稱其數逾萬若輩之被捉如牧童之捉犢不及辭别家人携取行裝途中且不能購物充飢以所有食物皆爲兵士所得也夜則僅於板櫈舒其倦肢其遭遇可謂苦矣或謂北軍以來福鎗及軍衣給予被捉之人迨抵前敵即驅之使戰此說確否雖未可知然捉往軍中者多未歸來其故何耶紅十字會所處之地位今殊反常叙府瀘州自流井重慶數處之紅會均歸西人管理惟所設醫院容人無多據瀘州人民聲稱該處共有傷兵千餘人然醫院僅能容二十六人耳此間紅會組織尚隹共有醫士四看護傷兵之西人一此外尚有女醫士一看護婦六隨時皆可服役今且訓練華人一百五十人以爲救傷隊助手每人各予以一革嚢中盛藥包標明一二三號等字樣並敎以療傷用藥方法不日練習純熟即可效用紅會中已置備綳帶等物及戰地用之大帪篷一架紅會限制旣多機會又復不巧然仍竭蹶進行以期稍有成績惜官場從中作梗無異以冷水澆熄辦事者之熱心某次道尹曾引不成文之法律來相質問謂紅十字會必不能於國内戰爭中出城辦事未幾北軍司令又發作其官威而言曰貴會所醫者苟有黔兵必須交出第一說荒誕不經第二說亦復奇謬可笑此種譫語直大頭瘟之表徵而已會中醫士當然置之不理某醫士直告之曰會中傷兵非他人所能過問黨人一入外人之門則視之爲避難所但紅十字會非偵探局其所行者皆神聖之事業乃地方軍事當道猶欲力掣其肘紅會辦事員忿然不平擬電京陳愬然亦未必有效果也）下略（ 
[常德人民苦兵紀]  
　　英文楚報二月二十九日常德通訊云邇來日有北兵取道常德開往西方據所得消息觀之南軍戰於黔邊附近似已獲勝洪江沅州麻陽悉入其手寳慶衡州亦有失陷之說但確否猶未可必此間與辰州西面各鎭郵電均不能通近接辰州來函謂北軍今紥營辰州西九十里之辰谿縣共和軍已於該方面獲有進步從可知矣此間人心惶惶遷徙者甚衆嚮日道上行人頗盛今則幾無人跡蓋由當道逼令非工人之平民爲兵隊服役故衆皆遠避也城鄕各處靡不受擾吾人常見官兵及胥役押人入城其數自五十人至百人不等此輩服役者名雖月給工資洋四元五角然願來者實不多覯也農民畏捉不敢入城故各項食物價爲大貴商家亦無貿易可爲今欲雇用工人至爲不易而胥吏輩則利用此機勒索錢物被捉者苟有所獻即可倖免人民曾以苦情愬告上司辦差之縣官因而黜職北兵多行不法常出刦掠平民因抗拒而喪失生命者屢有所聞上星期有某兵因犯殺人之罪而被梟首惟常德則尙未有重大之騷擾自滇省宣布獨立後北兵赴西者至省有一師團半聞其中不贊成帝制者實佔多數一遇機會即將逃亡此間某外人曾於其後院目覩逃兵所棄之軍衣等物且有他方面可恃消息徵實此說熊希齡現副本城聞候其母由沅州到此即將送之至某外國租界避難惟熊來常德已閱數星期其毋猶未出現或謂熊今充政府代表奉命駐此俾候黔軍一敗即與開議和之談判此說也似較近情 
編輯餘談 
[革命時陸戰法規之適用（一）（飄萍）]  
　　近日東西各報頗盛傳北軍騷擾情形余乃欲與語革命詩可適用之國際法上陸戰法規 
　　其一戰　者所謂抗敵必以一方之兵力對於他方之兵力抗拒爲原則此項原則國内戰爭時亦適用之故並未組織兵力之人民不得行抗敵行爲同時此種平和之人民僅受戰時佔領徵發或施行戒嚴令等之間接損害而止不得使受直接之害敵手叚 
　　其二害敵手叚於國内戰爭時亦基於人道及俠義之精神設害敵手段之制限不僅條約上所有者當遵守之凡認爲國際法上之習慣規則亦適用於國内戰爭之際例如關於陸戰法規之慣例條約附屬之規則皆是也 
　　其三復仇國内戰爭亦如國際戰爭時對於敵軍違犯國際法規之行爲可以同様之行爲報之是謂復仇但國内戰爭行此復仇行爲時不可從國際法上之限制 
其四俘虜關於俘虜之處置亦適用國際法之規定如宣誓解放俘虜交換等悉從國際法之規則以仁惠處置之且不得視爲犯罪人 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞一 
[桂粤湘鄂之現勢觀]  
　　桂粤局勢之關係臨武將軍龍覲光近連有軍秘急電到京報告軍機蓋桂粤聯軍現已進抵百色漢軍現亦由廣南踰越桂邊相距甚近大約在一星期前後當有最大戰事中央對於此節異常注重已連次密議昨聞軍務處特以大元帥名義密飭龍將軍急電一道略分四項一勿冒險以墮敵計一勿延滯以懈軍心一勿輕殺以宥無辜一勿疏警備以免搖惑均附有簡明之理由責令該將軍審查機宜變通辦理務期以師出必勝早日平亂爲最要之希望又政界消息公府内辦事處昨晚交出親擬電稿一件飭即封交密電處拍發特致貴州宣撫使陸榮廷内容係指示該軍進攻黔省一切緊要機宜並責成該使專攻黔省母庸兼謀圖滇致� 
分兵力據以上兩節觀政府在廣西一方面之軍事計畫似已以滇邊進取之專責付之龍覲光以黔邊討伐之重任付之陸榮廷桂邊戰事之發動當在指顧中矣惟又聞日昨下午政府與廣州龍將軍濟光往來密電至有七次之多内容極秘密或謂關於雲貴事或謂將於該省防務有所籌畫或謂與廣西目下局勢大有關係要之兩粤近來之趨勢政府之所希望與付託者固極重大面事實上之行將顯著者究爲何似殆又全國人士所引領以翹望之一端也 
　　湘省軍隊之布置政府於日昨接到湖南湯靖武將軍萬急新編洋碼密電一道字碼甚長經蔡廷幹繕譯進呈隨即批交軍務處聞其内容大略第一節爲防務之陳報係報告長沙省垣之戒嚴及常德寳慶兩處前敵防務之布置及現狀第二節主要軍之情形係報告湘省原有各軍之分調及新調其他各軍之駐地與主要兩軍應分負之責任第三節軍事外交这關係省垣等處外人住所多有潛容黨人之事第四節本月軍餉之槪算及預籌辦法此外尚有兩項秘要之請求第一二兩節聞已交軍務處迅速核議三四兩節將另議辦法所請求之兩節日内將特派專員赴湘秘密接洽至於政府對於湘省軍隊之布置除陸續調派軍隊入湘外其駐湘總司令部刻尚未經設立殊與行軍前途窒礙良多特擬簡命第八師師長李長泰充任駐湘征黔總司令以期軍權統一而免遇事推諉惟李氏所統之陸軍第八師本定開往四川現川省有兵隊三師一混成旅共有四萬四千餘人已可勉敷分布而湘西一帶近方告警李氏旣有征黔總司令之擬議故軍務會議中最近亦已提議將第八師開往湘西以厚湖南方面之兵力聞已大致議定矣 
　　鄂省水陸之交防政府近日疊接密探報告謂武昌因受湘省亂事影響大有風聲鶴唳草木皆兵之勢最近可危者計分三項一爲某師軍隊屢欲生變一爲南軍暗殺隊及敢死隊密秘來鄂者不下千餘名一爲土匪擬趁官府未遑顧及防匪之時欲以搶掠手叚擾亂治安以致鄂省大局頗爲岌岌聞政府得此報告極爲焦灼當召集重要軍事人員籌議防範辦法即日密電湖北王子春叚少蒼兩長官從速照行昨聞王子春將軍亦有電來京籌及鄂省軍防之一切布置並稱擬設一麻城一帶警備司令官並保薦蔡漢卿可以任當已核准惟是鄂省地位爲揚子江上下游之中心點辛亥之役曾以之爲革命軍之根據地黨人之不能忘情於武漢亦固其宜而在政府之防範陸路外長江蓋所最關心巡閱使之特設鄂省江防本在其範圍之内以舊制言係以安徽太平爲本署　江蘇瓜州江西九江湖南岳州分設行署而湖北則尚付闕如兹聞政府刻已爲此迭開會議以爲宜昌地處上遊應設行署俾可派兵分駐以資控馭但巡閱使之是否出巡亦爲江防中之一問題耳 
　　宣慰湖南之原委政府昨派熊希齡爲湘西宣慰使會商該省長官迅籌撫綏辦法聞其原因係以湘省情形倍形緊急專恃兵力勢難鎭服故兼用平和武力之兩方法期收效果質言之即對於黔軍則以軍隊抵禦對於商民則設法綏安之意先是政府以湖南現勢甚危曾派法制局僉事夏同龢赴湘宣撫其主因乃發動於某總長屢次進言略謂黔省革軍非派籍隸黔省者前往善說不能有效若能取消獨立許以公侯爵秩任此差者可得五十萬元之獎金是以夏氏遂蒙派充惟聞夏氏對於桑梓感情極惡大約此次入湘能否有何效果尚難盡知惟另一消息謂夏同龢赴湘雖以運動革軍取消獨立爲名其實仍係密窺靖武將軍湯薌銘湖南警察廳長張樹勳最近之舉動以防應響革軍是夏氏之行所銜使命不專在於宣撫且所宣撫者爲敵軍之軍隊與人民固無所與亦即與熊氏所籌辦之宣慰兩不相涉也並聞熊氏本已在湘籌辦婦孺救濟會後見北軍所致擾民之狀况旋即舉以電告故政府有北明令昨已聞由財部匯有六萬元至湘令作辦公費矣 
[又有和平解决之風說]  
　　官電屢有奏捷之報告於是調停派之主張遂又不能絶對的擱置不顧公府中曾三次召集中央各重要人物在居仁堂討論擬將熊秉三及某某要人之主張分别通電各省徵集各將軍巡按使之意見並聞府中顧問英人莫禮遜亦有條陳主張和平解决昨日上午十鐘時政事堂奉交諭電致滬上湯濟武氏内容頗長大槪飭其就近面詢伍唐兩公對於時局之意見並囑其私事丁結後即行來京 
　　順天時報載政界消息謂當局者研究媾和問題贊成與反對雖各參半而主峯之態度確似胸有成竹惟時機則尚未至以吾人之推測其時機必須在南軍稍受挫折後其理由有二一南軍稍受挫折後其勢稍殺政府表示媾和意思方不致受其拒絶南軍稍受挫折後覺武力終難政府則媾和條 
件雖不能純然就政府範圍而亦不致爲南軍所操縱然此推測不過就政府方面着想若南軍意思其以爲稍受挫折不過一時勝敗乃兵家之常理如堅持到底必須逹到其完全目的能否稍受挫折即承允媾和尚未可知至外問有謂如北軍戰事稍得手即乘勝進攻無媾和之必要則爲揣測之詞非政府立定之唯一方針蓋雲貴道路險惡行軍極不易北軍於地理上水土上有種種之不便未必能以最短時間掃蕩廓清如是則外交上財政上勢必發生種種之險象故政府决不以戰事稍得手即絶對的純特武力解决實亦情勢之所必然者也云云 
[目今政局之外交難題]  
　　某國聲言之會議某京報稱公府中近日屢次密議重太外交大旨係因某國曾分向協商國秘密聲言以雲南兩次通告外交團宣言維持共和均用中華民國名義是與一千九百十二年各國正式承認之中華民國國際公例不背當然承認爲前已承認之中華政府並有俟南省召集國會後即成立爲國際團體又有某某國如先爲承認北京政府時所有中立之宣告當然取消云云故會議應付之法也 
　　某使口頭之質問外交界人云日昨（十號）下午有駐京某國公使曾親至外交部拜晤陸總長爲口頭上之非正式質問其大綱一帝制年號是否有取消之近議一果否能於預定期内（即六個月）肅清西南戰事一中央政府對於調停滇事是否有意一除滇黔兩省外中央政府是否有限締各省不至搖動之能力陸氏答以質問各節雖係非正式的然多溢出現行外交範圍以外須俟二三日内再行規定是否答覆 
　　陸使重要之密電日來駐外各公使均有緊要密電來京而尤以駐日本國公使陸宗輿爲最多昨聞初十日陸又有密電來京條陳重要事件請政府加急特别注意元首閱看後即將原電前半頁剪下加封蓋戳封交陸國務卿急議據聞本週内陸氏致政府之電共計二十五六件之多均關嚴重密要者 
[内蒙特别會議將召集]  
　　政府以整頓蒙政防禦邊陲爲當今不可稍緩之要圖惟蒙民智識閉塞若不預爲意思上之疏通而遽行相當之改革不獨窒碍難行且恐諸多誤會是以對此問題屢開會議討論其結果已决定訂期在京召集内蒙各王公特别大會磋議關於蒙疆之應興應革各事宜並聞現已預定於四月二十日爲開會日期日内即當由蒙藏院分别通告各盟旗王公遵照期限來京聽候開會 
[續誌合川縣亂事）成都通信員（]  
　　四　　　縣自二月十六號晚散兵攻城未遂放火延燒千餘家自紫雲宫至文星閣縱里許横數十丈盡成焦土散兵於黎明退去時尚向城中揚言日吾輩二十號當再來相見知事乃飛文往調四鄕團丁火急入城相與死力防守十七日各場團丁先後到者已百餘人勢力加厚但恐有人混入城中謀作内應故城門概行緊閉禁止出入雖團丁到縣亦駐紥城外凡沿城外一切房屋概令將前半蓋瓦撤去有樓者樓板亦不得存留以備晚問守城者查閱防散兵藏匿復蹈焚毀房屋覆轍城内各街市亦嚴行取締往來之人袖口須纏白布一條上書某街某民通行證非然者不准通行又令家出壯丁一名每晚按班登城防守重要各處則派定警備隊兵或保衛團丁注意瞭望更不時派兵邏巡迨二十日已到則復加倍認眞凡沿城外行動之人皆須一律盤詰飭由附城各鄕集衆於是晚游團并分守重要各口隘午前九鐘某場團丁以重件入城曾開文明門兩小時許人出入但須有團局名片註明姓名周身上下解衣查看無違禁或嫌疑物品始無窒礙不然亦必送將官裏去立予究追市間頗傳前時散兵已分道往定遠廣安兩縣謀取城邑一時尚難再來合川故是晚悄然無聲二十一號已於午前將管驛門阜民門塔耳門放開凡袖口縫有標記或持有團局名片者均聽出入一時挑水者買菜蔬及柴炭者肩摩踵接不啻萬千蓋以前數日城門未開水菜柴炭無法肩運入城惟有由城牆縋上事艱而價昂城中居民用水極爲節約截長補短衣服不加澣晨起不洗面每餐下飯之物惟有鹹菜柴炭告竭則與　人共炊藉度朝夕直至二十一號始得紛紛出城此等 
物品也 
　　當攻城之際獄中有刦殺犯數十人自以案情重大終不免一死欲從獄中放火内應以便越獄即被覺察故火未及燃而人亦未逃次日立將該犯等提出一併斬首計共二十餘人皆係曩日著匪在去年八九月間即屢有勾結外匪謀刦獄囚之謠且在獄中嘗揚言某某人陷害我必有以報之云云故城内士紳之曾揭告匪案者對此殊爲驚恐縣署曁軍隊自此次發布命令實力防堵後人皆知其已表示一種决心矣居民有因城門未開急於出入由城牆上埀繩縋下被團隊查覺縛送縣署竟處以重罰又有某甲在途上故作驚人語亦被團隊捉往縣署擬罪不特此也凡有二人在途中偶語亦必受人盤詰故城外各街市尚覺來往自由一入城内則到處是法網矣 
[川湘緊急中之鄂黨人]  
　　鄂省王將軍近甫宣示力足擔保治安勿庸紳商自組保安會詎昨又閧傳武漢軍警復發生勾通黨人之案聞係有黨人涂壽田携帶鈔票數千元在陸軍某團營房前徘徊終日若待人者被北洋第二師部偵探查覺疑之上前盤詰涂頗露恐慌狀態並搜出致某下級軍官密函二件遂將捕送軍法處訊究而同時漢陽兵工廠内巡警亦被偵探查得有交結黨人濳謀破壞情事業已撤革多人送案究辦因此線索致又將漢口警廳中所轄之不穩警士牽動已經王將軍飭漢口周警廳長將牽連之警士王某李某等拘解到軍法處裁判連日該處訊案遂復忙碌八日午前曾鎗决案中要犯一名其罪並未宣布聞不日尚有大批人犯處决現外間傳言某署衛隊兵士此次又有遭連累者當道以該署衛隊長章鑫成不善約束已飭撤其差使另委幹員接充而全省警務處長崔玉甫因警士遭此嫌疑大碍名譽昨特傳集武漢各廳署長巡邏消防各隊長到處會議籌商取締與淘汰辦法一面將川中戰報捷音刋布曉諭並通傳警界以安人心更飭各偵探另意查拿連動之黨人旋聞漢口警廳已在杏初里某律師家緝獲煽亂之夏某現正在審訊中 
　　當客臘登極說盛傳時新帝國旗式亦經製定於是鄂省模範大工廠即雇工住廠依式趕製以待届日善價發售原屬一種投機事業詎事與願違登極竟實行從緩此項新國旗一時遂無處可銷即使存俟將來則顔色難免退敗故該廠長頗爲懊喪查此項新旗陰曆春節鄂官紙印刷局與某中學校曾經懸掛一次現亦捲而　之矣 
[牌捐禍粤之烈）特約員平生（]  
　　茗捐牌捐爲粤省近日兩大苛政茗捐之事自茶居行全行反對近已有緩辦消息矣惟牌捐承辦者勢力極大有恃無恐以極小之餉弋最厚之利故雖本省紳商社團再三請禁同鄕京官一再請禁各地商民函電呼籲直指其害然皆可以不恤今日不僅各縣四鄕開辦即省城中亦公然開辦矣牌捐商人初承餉時巧立名目則以麻雀牌爲影射今純粹之麻雀牌館惟城中有數家其他則皆番攤及牛牌館也從前粤省祇番攤一項已承餉數百萬今番攤之外而兼及牛牌與他各種賭具其承餉僅四十萬此非極有勢力者從中别有作用能如是之佔便宜乎故今日攻擊任人攻擊公然大張旗鼓矣茲就本城中言之祇有老城各地現因地方戒嚴當道恐歹人混迹擾害治安曾飭該總公司永遠不得開設故目前尚無若西關一帶則大有應時而出之勢茲調查最近新設者第五甫七十號門牌興利一間西門口慶南坊四號門牌利興一間驛巷大街十六號門牌利興一間清平三界廟前合益一間每間至少兩檯均屬牛牌等賭且開夜市呼盧喝雉逹　於户外附近商店爲之不寗其餘長壽街西村南岸澳口陳塘南沙基等處亦已有開設而東堤一帶地晟繁盛其賭館已由外省人蔡某攬承蔡某者聞亦極有勢力者也創立　東成公司開設大利萬利永利等牌館共十家每家開設牛牌七八起不等每晚混雜賭徒無賴等輩數十人徹夜不輟而最奇者東成公司門口居然有軍人數名擎鎗鵠立以壯觀瞻宛同衙署局所一般故識者皆知其爲有勢力也粤中物議繁多乃有謂此擎槍者爲特務警察謂此公司爲警界中人所辦故警廳長王廣齡聞之深恐人民誤會且慮警界人員有分叚攬承牌捐及領牌開設牌館等事當以警察職務對於賭博有稽查搜捕之責應如何以身作則愼重乃公豈容挿足賭業自喪人格昨特通飭各區曁全廳人等一體查禁如有陽奉陰違私營賭業者一經查出或被告發者一律撤差示儆如王廳長者殆有難言之隱故不得不戒飭警界中人自潔其身以免爲人指摘耶 
　　其他省外各屬若高要縣則自牌館開設後盗匪蠭起恒有百餘人晝夜聚集其中以致逢二五八墟期客商裹足佛山則屢起閙賭之案昨三界通衢成安賭館於二更時有一身衣軍服口操外省音者入内賭博負去多金反謂獲彩四十金硬令賭徒賠償館役不與彼遂㧞出洋鎗示威與賭者紛紛避去彼遂飽掠蓆面金錢而逸當時行人坊衆疑有别故皆吃一虚驚香山各團體以自牌捐開辦後百賭叢集擾秩序壞風俗地方受害民怨沸騰特電請省吏禁止而粤省議員馮英拔許炳榛周廷勵司徒穎鄭勳陳鴻銓等亦感賭禍之烈一面電致北京交通部粱總長稅務處梁督辦肅政廳麥敬輿等謂粤省牌捐聞經奉廷寄禁止久未宣示紳民滋惑此項牌捐凡番攤牛牌諸色賭博皆以牌變化而成迭經各屬紳民禀揭有案官廳嚴禁影射四字實屬具文該商承餉四十萬所批餉額報効聞逹二百萬以上言者痛心訪聞有不肖紳士包庇商人舞弄官廳故將命令延擱欺罔取利懇即查明命令電示公佈並請派幹員查辦云云一面公函巡按使略謂前日以籌餉之急一時雖受其欺今觀各屬紳民迭次禀揭該商包攬諸色賭博實情亦已畢露上蠧國家餉糈下殘人民財産粤省稗政莫此爲甚以一省之大歲入四十萬之微設法抵補固自易易如已奉廷寄敢乞公佈否亦懇刻日下令飭予取消羣情所托掬誠上陳云云未知實情究復何如也 
[黨人襲擊肇和後之戒嚴（廣州通信員）]  
　　粤黨人於七號早乘永固輪船襲擊肇和兵艦一事已詳紀前報茲聞同時陸地亦有黨人一隊聚集聞係欲攻長洲砲台者見不得手即分投逃去船中黨人被該艦水兵及水警廳西興艦轟 
擊後亦多鳬水而遁艦長乃率隊登岸當場拿獲首領一名福軍拿獲五名其永固輪船已由巡艦追至車陂附近將其拖回天字碼頭扣留全船搭客均被留起每人須拍一照以使仔細辨 
　 
 
 

Page 7

 
 
認其孰爲黨徒孰非黨徒如果屬搭客與亂事無關者亦須由省城店舖具保方可釋出該輪船渡主業已被押審訊聞彼所供謂駛至黃埔時黨人一齊擁出以炸彈手鎗逼迫駕駛者駛近肇和兵艦該渡實非預先知情云云自此事發生七號即特别戒嚴凡港澳輪船各鄉輪渡凡入口者不准停泊須先在白鵝潭切實檢查後方准進口 
[南京快信]  
　　馮將軍政躬已豫九日已銷假外間未悉前日湘鄂贛奉四將軍尚聯銜電馮將軍勿萌退志並云已電中央挽留 
　　某要人得密報滇軍之叙州納溪失敗不可視爲重要現雲貴軍已與各派領袖有所協商暗中進行甚速不久必有變動云云 
　　各省交換安電行之已兩月有餘現湖南新疆二省不知因何四日無報安電來寗 
財部昨有急電來寗飭將應解之欵儘數解清若再拖延定當嚴厲紏參云云 
江蘇全省警備隊額定三千五百名茲聞中央擬將各地駐防軍隊調赴前敵防務由警備隊擔任昨特電齊使斟酌擴充迅速添募訓練以敷分布 
　　聞政府因外交緊急有電來寗促外交主任即日赴京參與外交會議 
　　　江海聯防之計畫略紀昨報茲聞統率處劃定海防以奉直魯沿海爲北區蘇浙沿海爲中區閩粤沿海爲南區以湘鄂川沿江爲上游區皖贛蘇浙沿江爲下游區 
蘇省援湘軍合共抽調步砲工輜一千六百名已乘輪開往助戰 
　　張巡閱有日内由徐來寗與馮督會商要政說軍政執法處今昨兩日共鎗斃黨人三名均於南門外雨花台前行刑 
　　淞滬徐警廳長會同水警第二廳長趙會鵰詳陳齋使水巡煤費已請楊護軍使電懇中央核發齊使咨皖省李巡按請飭財廳分撥萬頃湖地租擴充蘇省旗民生計 
地方通信 
[蘇州]  
　　協緝無錫刧械案内黨人黨人梁治等在無錫起事未成被獲一案近經蘇州警察顧長崔鳳舞在蘇續獲鬍匪范永喜王佐山尹福勝仲國當僞總司令團長王廣義繆春宜王金龍等七名據供此次在無錫縣境南橋襲刧軍械圖起三次革命實受黨首委任之蘇常總司令曾傑指使現曾傑不知逃往何處蘇州當道得供之下恐曾傑竄匿太湖或由浦江繞至滬地等情當即飭派鎭署偵探密往上海一帶跴緝一面飭行水警二廳趙雲生廳長轉飭各專署長迅即督率各分署長各帶師船分赴太湖各處跟蹤追緝水警趙廳長聞已分别飭遵並派振威淺水兵艦周艦長開赴太湖各處梭巡協緝矣 
　　展覧會催令結東蘇垣商務總會前接吳縣知事照會云奉省署飭開調查展覧會得獎之出品人吳增　龔掌生孫鏡清沈　　顧微善　桐等並有前派員赴京運回各物限令各出品人備函前往認領以清農商部組織國貨展覽會之手續俾資結束 
[松江]  
　　洋貨漲價土貨又發現歐戰未已洋貨昂貴洋油火柴等價值亦繼長增高繡針一頂從前松地本有土製自洋針盛行後每五支祗需七文於是土製針店無人過問近來洋針每支漲至四十六十文而縫工所用之長針每支竟值大洋一角八分之鉅回視製針各店早已收業閉歇針線爲女紅要需銷路甚廣今始恍 
然於專恃外貨之受虧矣火刀石一物久絶於市近因火柴昂貴又有江北人沿途呌賣生涯頗不惡也 
　　軍官眷屬有回京消息駐松軍隊各級軍官多有眷屬隨來就屯駐附近賃屋居住相安已久近聞各軍官擬於半個月内送眷屬回北京未知確否 
[鎭江]  
　　委員查勘烟苗中央禁烟斷絶期限在即迭經齊巡按使飭知丹徒縣查禁在案茲章知事特委勤務督察員魏君六區巡官鄒君等分赴四鄉勘視烟苗已於十二號起程矣 
　　警務漸見整頓　鎭江警察局長章君自蒞任以來對於警務力加整頓如從前巡長並不領班現在改令實行且不時查崗以覘崗警勤惰夜間袁警佐親出巡察以防巡邏偷懶并逐日飭清道夫打掃街道以重衛生苟能始終勿懈居民獲利非淺矣 
[揚州]  
　　偵探肇事遠颺江都縣知事署偵探隊謝某因在敎場開設攤局滋生事端爲周知事訪悉當派法警拘提懲辦乃該偵探先期得信業已奔竄現正捕緝尚無下落 
　　敎練所招考學警江都警察敎練所於日前招收第八班學警身材以滿五尺爲及格内場試驗國文一篇題係愛國說昨由該所長劉漢將試卷評定甲乙送縣核准已將錄取人名宣示矣　　江都縣知事赴省　江都縣知事周芷貞君因有要公赴省謁見齊巡按當於日得搭乘小輪渡江聞尚須便道勘驗瓜洲圩隄工程所有署内一切公務暫由第一科科長程厚忱代拆代行 
[南京]  
　　檢廳長返寗銷假　江寗地方檢察廳長高方路日前請假返里廳内職務由張宗式代理茲高廳長因假期已滿由項城原籍返寗視事即赴巡按使署晋謁銷假聞高廳長以蘇州高等檢察長王君到任適值請假未曾面晤預備明日赴蘇請示一切 
　　薦任官仍須甄錄　文官高等普通考試及省試之資格前由齊巡按遵令飭發各縣遵照辦理在案昨齊巡按又奉政事堂電凡願應道試者除普通考試令第三條第四欵之資格外餘均准其與試但僅有薦任相當資格者仍須甄錄等因昨特飭知各縣知事查照遵辦 
　　下關設立郵務支局　現在下關商埠積極振興郵務管理局長李齊因每有滙欵趕班不及特於下關寗省鐵路車站附近地點設立郵務支局一所訂於本月十五日開辦共辦公時聞每日自上午七點鐘起下午十一點鐘止僅辦出口滙票其進口滙票仍歸下關郵務局兌欵 
[杭州]  
　　專使蒞杭之詳情中央政府頃間特派專使賫送頒賜珍品於日）十三（下午一時由滬乘花車抵杭朱將軍代表金華林屈巡按代表張弨第六師長葉頌清第十一旅長葉煥華第十二旅長童保宣及步炮騎各團團長營長財政廳吳鈁高審廳長莊環珂高檢廳長王天木警務處長劉琨　察廳長夏超水警廳長徐則恂交涉員温世珍杭縣知事姚應泰等均在城站歡迎專使下車後與文武各官行禮即將衣箱一隻圓盒三個分置兩黄亭内由軍樂隊先導步兵馬匹相間以行自薦橋街至新市場沿途軍警林立觀者途爲之塞旣抵將軍行署守備隊鳴炮十九響公致敬禮朱將軍屈巡按使均在行署大禮堂謹敬承受賜品并公　專使以敦賓主之誼聞賜朱將軍者係十二章金帶一圍（此帶與大元帥著戎禮服所用之帶同）賜屈按使者係中卿吉服一襲聞專使係統率辦事處辦事員擬一二日内即行返京 
[湖北]  
　　淮軍司令過鄂安武將軍所派征滇軍隊已陸續過漢茲該� 
軍司令倪毓棻已於八號抵漢拜會王將軍後即於九號乘輪開赴宜昌 
　　破獲大宗烟土陜西漢中縣人蕭金玉向以駕船爲業於去年陰曆十二月有該縣之李某曁本省漢川縣屬繕馬口商民何義昌同興合等在該處販運烟土二千七百餘兩即雇蕭金玉船裝運將烟土藏於船底用板釘蓋面載黃荳言定每兩烟土運錢一百文當交一百七十四串送到地頭交貨交清初六日開船經過鄙陽縣老河口沙洋等處釐局均未查出迨至繫馬口被水警查獲販土本人均已逃逸只將船户蕭金玉及夥計黃水娃梅長娃黃貓娃等押解水警總廳水警廳轉報巡按使核辦日昨叚使特飭武昌縣嚴訊追究吳質甫知事當即提訊據蕭金玉供稱裝運烟土屬實但此船係言定裝貨不裝人開船時客人另僱船隻隨貨船後行至沙洋地方客人令貨船前走民信以爲實詎料船到繫馬口仍未見人遂被水警盤獲究竟客人住址民係初次來鄂實不知確實情形云云船夥黃水娃供稱民係陽縣藥市人向帮人駕船爲業此次係蕭老板在某市僱的說明工食錢四串老板只云裝載糧食并未云及烟土迨至繫馬口水警在船艙來底搜出始曉此事又夥計梅長娃黃貓娃二人所供無異吳知事以所供均無實情一併收押候據情詳請巡按使轉飭漢川縣查拿販土本人再行究辦 
[山東]  
　　政費又須核減　省公署昨接政府來電略云自用兵以來軍費浩繁實出預料之外倘不極力撙節他種政費必將陷於恐慌地步着即切實核減并擬將歲出總數減去百分之十五照此標準則全國年可節省一千五百萬元云云是則魯省政費又須核減矣 
　　設立菸酒查驗處歷城菸酒公賣棧爲稽查偷漏起見昨詳准公賣總局擬在商埠各圩門各設查驗處一所近已妥訂查驗辦法六條由局核定公佈矣 
雜評一 
[相當答覆）默（]  
　　此次戰事全國人心之所表現也勿論全國人心若何即退觀桂粤鄂三省之狀態已恐岌岌動搖矣勿論桂粤鄂狀態若何即退觀川湘之戰事已恐不易平定矣勿論川湘之不易平定即能迫南軍於川湘之外而以滇黔之形勢險要道路困難北軍能長驅直入乎即能如中央志願竭力攻入而能於預定短少之時期肅清乎然則外人質問限期平亂而當道所謂已有相當之答覆者吾不知若之何其相當也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[諮詢不交定貨之習慣]  
　　上海地方審判廳致函上海總商會謂今有甲商店向乙商店定購貨物先交定洋若干元言明於某日交貨及到期之後乙商店因意外之事由）不可抗力之事由）不能交貨而此項貨物價格飛漲本埠商事習慣此時乙商店應否負損害賠償之責抑僅須交還定洋即可解除契約不負其也責任本廳亟須調查以資參考用特函請貴會查明現行習慣迅賜函復以便本廳有所標凖等語聞所詢事件已由總商會常會邀集各會董核議僉謂函内所稱不可抗力之理由除天災兵禍非人力所能挽回者目無法再令交貨外其餘應就事實分别處理云云 
[重慶商業之活動]  
　　昨日下午駐滬重慶帮接本號來電謂商貨與電滙均通宜昌之貨已陸續運至萬縣夔府尚無阻滯惟匯水依舊增加每千兩加百餘兩棉布（中國所産）現已賣缺請速添辦運川云云 
[米業較斛之兩問題]  
　　北昨兩日爲南北市米業仁穀公所春季較斛之期此雖爲該業照例舉行之事惟今届較斛另有兩種問題與往年不同一爲行帖問題各米行賣買米石向均捐領行帖近由財政部改訂新章各項舊帖槪須倒換新憑證各米行對於此舉遵章換領者固多而觀望不換者亦復不少現上海縣公署因迭奉省飭特託該業董事設法督催該業董奉令維謹趁此較斛之際通知各行須先將新領憑證呈驗方准較斛否則停止前昨兩日較斛時查有和元德豐萬泰生記昇源等數家尚未更換新帖當由各業董諄囑各行從速遵換一爲證金問題該業因上冬迭被米店倒欠另訂新章行家與米店交易槪用現欵不准放賬議定每家各將洋一百元繳存公所如有違章即撥充善舉該業董因反對者多乘此舉行較斛之際聲明非先繳證金不再較斛而吃米行家以生意甚小不能與做發米者一律擔負特與董事籌商現已依定凡吃米行家准將此項證金免予照繳惟此後不得兼做發米以清界限聞前昨兩日較斛時均無異議云 
[查察黨魁遣派之女偵探]  
　　鄂省王將軍因沙市防軍於本月四號緝獲女黨人五口在行李衣箱内搜出炸彈炸藥等危險物品多種並黨魁孫文所發憑照訊據該女黨人供稱伊等同黨共一百餘人均係黨人學生由孫文在日本香港等處招集編爲女探隊僑裝旅客專運軍火等項赴内地各省接濟伏匿黨人並刺探軍情故特通電各省注意偵緝俾免混入爲患本邑車警各機關業已遴派偵探至輪埠車站一體查察矣 
[探報黨人之進行方法]  
　　　　率辦事處近據偵探報告訪悉滬上黨人亟圖起事其進行方法共有五端）一（聯絡青紅兩帮及各處土匪擾害地方爲發難先聲）二（運動駐紥各處軍隊以爲抗拒中央軍隊之主力（三）運動各處水面軍警師船以備舉事時運送之用）四（各繁盛地方雇派婦女預先混入居住迨至起事之時擔任縱火之責）五（密派精細黨人充作小販分赴駐有軍隊之處運動聯絡以冀臨時響應報請分飭各省嚴防等情業經通飭駐滬各機關一體嚴密防範矣 
[祁性初仍解南京監禁]  
　　前在閘北巡警總局充當偵探長之湖北人祁性初因被已經斬决之前閘北騎巡隊隊長李華田抛擲炸彈圖謀政界重要人物案内牽涉經前江蘇都督程德全獲案訊實判祁禁錮八年發押江寗陸軍營倉祗有數月適二次革命得以釋放祁復來滬住居新閘派克路四百六十九號門牌嗣經中國偵探偵悉以祁係逃犯報告捕房協同前往將祁緝獲搜出指揮刀兩把以及前滬軍都督所給委任狀一併解至公共公廨迭經中西官預審明白判祁押候會商判决在案昨晨復由捕房將祁解送公廨請爲發落中央政府代表穆安素律師捕房刑事科代表牛門律師被告代表日本律師福崗均到堂候示即由原審官王崧生襄讞與陪審西官美博副領事升坐正式刑庭宣佈判詞如下被告祁性初係南京逃犯應仍解送交涉使署轉解江寗補足刑期並詳請護軍使署曁滬海道尹公署查照起案之指揮刀等暫交捕房此判 
[私藏炸彈之結果]  
　　松滬護軍使署槍决炸彈案犯吳金山等四名於昨日發出示諭二道照錄如左 
　　其一爲示諭事案據法公廨詳解携帶炸彈匪犯吳金人鄥德生二名飭訊吳金山即坤山供認聽從匪首李更生等糾約於上年十二月八號晚領取炸彈六枚携回永興棧收藏預備暗殺乘機暴動又據鄥德生供認由匪首周德厚糾約於十二月八號晚在永興棧與吳金山商議收藏炸彈預備暗殺圖擾各等情不諱查吳金山鄥德生聽從匪首糾約並收藏炸彈圖謀暗殺暴動爲害地方實屬罪無可逭應照懲治盗匪法第四條一併處以死刑以昭炯戒業經電奉統率辦事處覆准照辦應將吳金生鄥德生二犯按照軍法執行鎗斃爲此示仰軍民人等一體知悉此諭 
　　其二爲示諭事案據法公廨詳解鴻源里炸彈機關一案獲犯湯阿二李永如二名飭訊湯阿二李永如同供聽從逸匪劉子卿糾約租賃鴻源里房屋收藏炸彈圖謀暗殺官長等情不諱查湯阿二李永如收藏炸彈圖謀暗殺實屬土匪行爲兇惡昭著罪無可逭應照懲治盗匪法第四條第一欵一併處死以昭烔戒業經電奉統率辦事處覆准照辦應將該犯湯阿二李永如二名依照軍法執行鎗斃爲此示仰軍民人等一體知悉此諭 
[盈祥莊盗案預審終結]  
　　虹口西華德路三千二百五十二號門牌盈祥錢莊於去年九月十四號被盗匪顧三孫大陳五陳子祥（即蹺脚子祥）吕文林）即許六（陳友裕糾同在逃之劉小寳仔陳大年仔陳嘉熙等持械夥刦值洋五千四百元之鈔票金鎊等物並開鎗拒捕擊斃該莊夥友汪雲發逃逸當經報捕請緝未獲嗣因該盗等在西藏路某茶館内分贓不匀經呂盗報由美捕房華探目石金榮包探蔣阿林協同一百九十號西探在英法兩界將顧三等先後拿獲搜出鎗彈及各贓物並得賄庇盗之江北人陳錦春一併拘解公共公堂訊押在案前日午後由廨提訊先由中西探目上堂禀明前情即據工部局刑事檢查員牛門律師譯稱該匪等擊斃事主案情重大應請移送内地官廳按律嚴辦以寒匪膽訊據呂文林供稱此事由顧三起意先行調查何處可以搶刦於去年八月初四日手持手槍糾同我等至西華德路盈祥錢莊夥刧携贓逃逸後有一人追捕被顧三開鎗擊傷倒地脱逃後至西藏路名利樓茶館分贓陳子祥得得洋一百二十元顧三孫大陳五等各得洋八十元我因分贓不匀是以報捕質之顧三等供不承認一再盤詰仍不吐實經王肇之襄讞與英康副領事會商之下以此案旣據呂文材供明母庸續訊遂判顧等七人押候飭承錄供備文連同鎗彈及各贓物併解地方檢察廳訊辦 
[馬橋鄕盗案已破]  
　　本邑馬橋鄕沈姓家婦女二人被盗擁入綑縛用火炙其面部逼言藏銀之處致被刦去二千餘金曾誌本報茲悉此案已破獲劉阿和一名供出盗黨二十餘人均係土著内有沈阿才沈杏生二名現匿淺蒲涇左近乃移請新橋警員派人捕獲提劉面認無訛遂交來警帶回訊辦 
[持械徘徊之嫌疑]  
　　宋之平等四人前晚同在泥城外馬霍路徘徊瞻顧被老閘捕房包探朱紹庭查見以其形跡可疑上前詰問宋等即分投逃逸當經朱探追至威海衛路由捕帮同將宋攔獲在伊身畔搜出勃朗寗手鎗一支帶入捕房押至昨晨解送公共公廨請究即據朱探上堂禀明前情並將手鎗呈案請察王襄讞商之美領别君判宋仍帶回捕房候緝提在逃之人到案併究 
[青年會又將舉行體育游藝會]  
　　四川路中國青年會定於本月十七號十八號（即陰曆二月十四十五兩天）舉行第三次體育游藝大會内有游泳競爭特别馬戲以及滑稽運動陳列雜耍諸藝術均爲滬人士素所罕見所有開會時間及定座價目等今日另有傳單在本埠隨本報附送幸各注意 
[伍廷芳演說靈魂]  
　　三月十二日即陰曆二月初九星期日四時尚賢堂請通神社伍廷芳君演說人之靈魂與身體之關係到者數百人伍君之言曰人之靈魂永遠不死無始無終此即上天所造特人之身體如衣服然不可過於看重須時加磨鍊乃能進化若磨鍊數世改過變爲完全善人便可得有極樂境界語云人生七十古來稀余夙講衛生自詡可活二百歲然終有一死死後靈魂猶在如人夜睡不過休息身體而靈魂並不睡猶能出去作事如誠心欲見一人無論遠邇夢中皆可會面倘日間有事不能决斷睡時謹記胸中醒來即可定奪天下不少奥妙之學大都視之無形不知考究蓋有形者爲陽無形者爲陰陰在先而陽在後人知地球爲世界不知地球外尚有無數世界凡人喜怒哀樂之氣不但發於一已且可感觸他人大抵毆圖者必先一人動手受毆者受其怒氣所觸始與對毆善氣亦然昔余在前清使美多年回國後每念外國强而我國國頗覺热心國事奏請政府於文敎武備逐一改良無如在朝大小諸臣有謂此項須緩辦此項不宜於中國者如李文忠請辦鐵路余極力贊成請先辦一小鐵路以爲榜樣奈各大臣有謂若辦鐵路一不可近海　二不可近畿輔誠恐外人長驅直入余素抱開通日居京邸受其種種腐敗習氣而心亦漸餒乃知國事不可爲始引疾來滬可見氣之感人深也今西人著有一書係用撮影法照人之氣各圖詳列請諸君一覧焉（伍君將書展開逐頁指與在坐同閱共有五十餘圖）凡人慈善險惡圖中皆有形色爲分列末圖係向賭博場中所照中心現圓形蓋賭者一心爲利已也可不懼哉世人皆昧無形之理要知身爲塵身塵身之外包有依逹身約厚二尺與塵身一線相連但隱而不現凡人將死靈魂帶依逹身脫離塵體其線始斷特依逹身初尚不能遠離常常護其屍體如人初死生人偶見黑影疑爲鬼其實即依逹身也惟不能言及葬猶常繞其墓旁久則依逹身亦化去其靈魂則早至陰間矣居數十年或數百年不定如人致祭祖宗不忘木本水源孝心實堪敬佩但其祖宗或早已投胎或至别界未能必其來享耳人生無知識者死後亦鮮知識可知陰間與陽間無異特善者復樂惡者受苦陰間無烟酒凡嗜烟酒者死後不能過癮則靈魂受苦若害人之人死後良心發現追悔無及其苦更不勝言西國結婚俗尚自由昔有甲乙二人與一女咸有愛情皆思娶之爲室特一女不能嫁兩夫甲私將乙害死未幾甲亦死此女仍嫁他人甲乙相會陰間乙不知爲甲所害死也仍以爲良友欲與接談而甲便遁去蓋此時良心發現耳其愧怍困苦情形較受官刑尤爲難堪如人心存慈善靈魂永遠安樂願諸君仔細思之善保靈魂永無苦惱莫以爲虚無而置之腦後也余日望之 
[再誌鄕村敎員研究農科之機會]  
　　省立第二農業學校曾於去年春假時召集各縣小學敎員特開農業講演會一次本年擬將第二次講演會改行農業函授講義俾減少會員費用增多材料廣爲普及已誌前日本報茲該校長已與校中敎員商議分任編輯並擬簡章數條詳由巡按使通飭各縣通告各小學校按照簡章第四條向各本縣署報名購閱於三月三十日以前由縣署滙齊名單及講義費郵寄蘇州農校俾按照名單分寄講義茲將簡章錄後 
　　江蘇省立第二農業學校發行小學敎員農業補習函授講義簡章　第一條本講義分爲土壤肥料學病蟲害預防驅除法作物園藝栽培法樹木種植法農業動物飼養法農産製造法養蠶法農業氣候大意農業水利大要農業經營法農業敎授並實習指導法及課外農業講演十二門採取村料均以淺近而切於實用者爲主　第二條本講義修了期限定爲一年自本年四月起至翌年三月止期滿後由本校擬題通函考驗給予證書　第三條本講義每年全分酌收印刷紙張郵費銀二元四角於報名時預繳　第四條定閱本講義者須開明姓名職務及通信處（或以學校名義定閱亦可）並備講義費銀二元四角各向本縣縣署敎育科報名或逕至蘇州閭門外下津橋本校亦可以三月三十日以前爲限　第五條本講義每月發行二次以每月之十五日爲期按照報名時所開通信處由郵局直接寄送（如有郵局不通之處請開明代收處）　第六條對於本講義有質問處可開明某科講義第幾頁第幾行郵寄本校當於半月内答覆　第七條本校特設短期實習一科及修本講義者對於某項農業志願實習可先期通知本校就可以設備之範圍以内酌定長短期限與以實習機會惟膳宿等費用槪歸自備　第八條本校農場籌備小學校實習園應用種苗若干類凡修本講義之各小學校可以備寄郵費隨時函索惟種類數量較多者須酌收本價 
[舉辦巡廻講演團之籌備]  
　　上海道縣兩公署奉巡按使通飭云查社會敎育首重講演本省於講演事業節經通飭各縣舉辦在案其辦理之著有成效者祗有數縣而大多數則敷衍辦理或且從未舉辦此固由於各地方之膜視要政而經濟人才二者亦足以限制而朿縛之也當此民德民智民力舉有待於增進之際此項通俗講演允宜積極進行顧講演欲其普及則以舉辦巡廻講演團爲宜而講才必具專長尤以先設講演練習所爲要比經飭科籌議擬具辦法以講演練習所委託省敎育會辦理定於本年四月十日就上海西門外該會會所開始練習一俟練習畢業即行組織巡㢠講演團分組出發實行講演而責其成於省立通俗敎育館之講演部應需經費除由省立通俗敎育館認解外餘照各縣敎育費總額之多寡分爲甲乙丙丁四級定數攤解此項解欵應准各縣知事於中資捐項下提充如有不足再就敎育費内另籌撥解在中資捐尚未收有成數以前應由該縣知事先行籌墊解省以便轉發至保送練習所學員限至三月底爲止務須按照所定資格詳愼遴選須知今後改良社會責在各該員之身選才稍一不愼便無良好效果徒糜經費且失信用地方不貴有此講演之人公家亦何必辦此講演之事自省辦巡㢠講演團成立以後其各地方辦理講演事業尚乏成效者應即切實改良若竟無改良希望准予暫時取銷以節糜費除函託省敎育會查照辦理外合行鈔發講演練習所曁巡㢠講演團辦法各條並分級分區單飭仰該各縣迅即依限保送學員造具各册連同攤解經費一並詳送勿延 
　　江蘇講演練習所曁巡𢌞講演團辦法十三條一講演練習所由省公署委託省敎育會辦理巡𢌞講演團委任省立通俗敎� 
育館講演部辦理　二練習時期以四星期或六星期爲度三練習所除敎授講演必要學科及練習講才外並授以講演時所用器械之製造方法四講演器械除講員自製外得託工場製造五練習員名額除他省選送附學及憲願學習外定爲二十二人　六前項規定之練習員由省立通俗敎育館選送二人餘由各縣於師範或中學畢業生及任小學敎員學務委員或宣講員已滿二年年在二十一歲以上四十五歲以下品行端正體格健全熱心敎育且有口才者保送二人或三人）甲級縣得保送四人）經所中試驗合格依額錄取）試驗分筆試口試兩種（七練習員畢業後即分組前往各地實行巡𢌞講演八分全省� 
各縣講演區爲十區每區一組每組二員其區域依各縣幅員之大小交通之難易及鄕鎭之疏密定之九各組出發事宜由省立通俗敎育館講演部指揮督察之十省立通俗敎育館講演部除設有常任講員二人外得就各組講員輪調入館講演十一練習所經費定爲一千七百六十元（練習員學膳宿費及各組應用器械製造費在内）講演團定爲八千四百元（講演員薪金旅費及臨時設備費在内除省立通俗敎育館認額二名出費一百六十元外其一萬元悉由各縣分攤十二各縣攤認經費依地方敎育費總額區爲四級甲縣認解二百八十元乙級縣二百元丙級縣一百四十元丁級縣八十元均解省轉發十三練習所開辦期定爲四月十日講演團出發期定爲六月日十　　各縣攤解講演經費分級單）甲級（敎育費在六萬元以上者年解二百八十元江寗上海松江南滙青浦太倉海門吳縣常熟崑山吳江武進無錫宜興江陰南通如臯江都右甲級十八縣每縣應攤二百八十元共五千四十元）乙級（敎育費在四萬元以上者年解二百元丹陽奉賢金山寳山泰興鹽城泰縣右乙級七縣每縣應攤二百元共一千四百元）丙級（敎育費在二萬元以上者年解一百四十元句容六合丹徒金壇潥陽川沙嘉定崇明東臺興化高郵銅山右丙級十二縣每縣應攤一百四十元共一千六百八十元（丁級）敎育費不滿二萬元者年解八十元溧水高淳江浦揚中靖江儀徵淮陰淮安泗陽漣水阜寗寳應豐縣沛縣蕭縣碭山邳縣宿遷睢寗東海灌雲沭陽贛榆右丁級二十三縣每縣攤八十元共一千八百四十元甲乙丙丁四級共九千九百六十元　　省辦巡𢌞講演團分區單）第一區（江寗句容高淳江浦　六合丹徒）第二區（丹陽金壇潥陽武進宜興江陰（第三區）吳縣　常熟崑山吳江無錫（第四區）太倉嘉定寶山崇明海門）第五區（上海松江　南滙青浦奉賢金山川沙（第六區）揚中靖江南通如臯泰興泰縣）第七區（江都儀　東臺興化高郵實應）第八區（淮陰淮安泗陽漣水阜寗鹽城）第九區（宿遷睢寗東海灌雲溧陽贛榆）第十區（銅山豐縣沛縣蕭縣　由邳縣 
[總商會柬邀馮上將]  
　　上海總商會議事廳建築告成擇於三月十八號（即陰曆二月十五日）下午三時至五時行開幕禮茲將該會致江蘇馮上將軍函錄下　敬肅者遠企旌麾時殷結　鈴轅雖隔竿牘常通恭維公上將軍功嫓范韓文齊隨陸金陵坐鎭增龍蟠虎踞之雄玉簡酬庸膺胙土分茅之典矞雲在望祝露傾忱本會遠在滬濱幸依仁宇因利而利敬業樂羣在商言商集思廣益新基草創風聲樹襤樓之端舊曆花朝月滿啓團　之會料知賓朋雅集中外偕來倘荷綮戟遙臨觀瞻甚盛箴詞面授弦韋有資蕪柬恭陳屏營無似專肅虔敏崇安 
[敎育參觀團之預備會]  
　　上海縣知事前以敎育行政人員第六次談話會業已决定春季參觀團日期特定於三月十四日一時在也是園敎育欵産經理處先開預備會飭令各敎育行政人員速行組織已誌前報昨爲縣定春委參觀團開預備會之期會所設在也是園湛華堂午後各員陸續戾止約共六七十人由敎育欵産經理處經理丁賡堯主席一時開會五時告終衆以參觀各校散處各地自應分途並進經衆决定將該團人員分爲三組）一（南通如臯組由朱伯華賈叔香王定誠高世良凌百屏沈丹丞王備五毛吉生陳逸生奚安齋徐芑洲吳壁臣倪奮揆蔣志仁等擔任之）二（吳縣吳江組由葉福東陳鏡如潘友梅居谷聲朱伯英王硯耘曹肅云袁頌平顧劍秋孫景棠陸仲超徐仲嘉陸翰臣萬漢澄王吉甫唐金清唐璠蔡霖等擔任之）三（無錫武進組由楊祖繩沈永賡孔祥百羅載灝戴笠賈宗誼何子文陳挺芳瞿初孫吳肖芹朱望之朱受人陳劍英李福基朱潤華丁伯琴唐敬熙等擔任之並議定該團組織辦法四則）一（每組舉團長一人會計一人庶務一人鄕導一人）二（參觀之經費每員十五元由縣市鄉附稅項下開支）三（參觀之期限以十四日爲限（四）參觀之出發期三月十五日議畢當由各學務委員將擬定參觀人姓名及該團組織法開單詳報縣署備查 
[學堂抽提中費續纔]  
　　本邑二十七保七五四二各圖公民錢福田等在陳經廟内創辦學堂因無經費禀請於該圖地産交易中費項下酌提學費由沈知事飭據上海市經董核復批准照辦已誌前報茲將沈知事所發示諭照錄於下　爲出示曉諭事案據上海市西區鄕公民錢福田　聯章夏維則七五圖董吳忠沂韓裕坤四二圖董馬良進郁培卿禀稱（禀詞已見前報從略）等情並開抽費條例到署據此當經飭知上海市經董議復去後茲據詳稱查該公民圖董等於陳經廟旁設立學校現已開辦因慮經常費不敷公議於七五四二各圖中地産交易中費項下抽提五釐以充校費係爲維持敎育起見衆論僉同决不紛擾且與通詳有案抽提二成中費之事亦無妨碍應請俯念該公民圖董等興學熱心籌費艱難賜准辦理並希飭將每年收數報告上海市經董辦事處稽核詳報實爲公便等情前來除批准外合抄抽費條例出示曉諭爲此示仰二十七保七五四二各圖經手地産交易人民一體遵照母違切切特示　計抄抽提中費條例如左（一）凡遇有田産出進將中費項下無論多寡由辦數人於中費内照數抽提五釐如中費滿十元者應抽提五角餘以此類推）一（抽提得五釐之後由辦數 
 
 
 

Page 11

 
 
人即將釐金交經理人收存登記出給收條至年終由經理開會報告以昭徵信（一）此章程屬於上海市西區鄉二十七保七五四二圖公議公决作爲永遠實行 
[輪船增加貨脚三誌]  
　　旅滬商帮前以各輪增加貨脚與招商總局往來函牘已迭誌報端茲聞各客帮因據報關行傳述新增價目與招商總局復函不符前日又由協會函致招商總局云敬啓者昨因貨脚漲價事接奉惠復示及貴總局極力　停僅略爲增加等情關愛同胞萬分感佩惟貴總局前發傳單新漲之價二月中旬先行刋布三月一號實行而至今未見刋發新章甚有各報關行傳述洋雜貨各件有漲至一倍及七五成五成者不等與尊示略增一語大相逕庭以至各客帮猜疑日甚可否由貴總局轉商各公司展緩個月俟全單印發週知後再事實行用特函懇將新訂貨脚全單先行抄擲一份俾釋羣疑是爲至禱 
[處分官産之權限]  
　　本邑官産清理處奉蘇省官産處財政廳會飭奉財政部五四五號飭開案查官産一項係中央特别收入由部統一主持無論變物之欵各省不得移挪即未變之産亦屬完全部有遇有應行留作公用或撥給各機關團體之時必須報部核准方有效力乃近來各省財政廳每有不請部示將未變官産擅行處分當此財政困難殊與本部收入有礙亟應飭知先將奉文以前未經撥給及留用之欵逐一開單註明緣委送部核奪嗣後遇有應行撥給留用之事必須專案詳請部示以一事權除分行外合行飭知該處即便遵照辦理母稍玩視 
[收進衖口房屋]  
　　南市洽興街衖東通老馬路西逹外鹹瓜街近由房主美商馬丁博士雇工將該衖房屋翻造工巡捐局朱局長即飭地甲傳諭業主照章將東西衖口房屋收進以便放寛道路適該業主因事回國由其代表台雅維君報告美領事署經領事照會駐滬楊交涉員飭知朱局長委派路政員勘明必須照章收讓遂與該代表商定辦法和平解决聞已據情詳復楊交涉員核示矣 
[定期發給地價]  
　　上海縣知事會同工巡捐局長出示云案奉松滬護軍使楊飭在龍華鎭地方購買民地建築操場營房一案所有應給地價並償遷桑桃荳麥損失及遷移墳墓等費均經召集經董圖董會議定妥出示曉諭在案此項地價現訂本月二十日起每日上午九時至下午四時在縣署核實發給所有該處原種桑桃等項務須於二十日前遷去其墳墓限一個月内一律遷盡遷費均憑單給領逾期不遷即由本署局派匠代遷免誤要工除由本署局挨户發給由單外合行出示曉諭爲此示仰各該業户人等一體遵照届時携帶本署局所發由單并檢齊契據方單糧串赴署繳驗聽候給價一面將墳墓及桑桃等項分别依限遷移愼勿觀望自誤 
[聚賭受罰類誌]  
　　河南路四百二十三號門牌居户潘安可因容留鄧阿弟等聚賭被捕查獲昨將潘傳至公共公廨經中西官訊實判潘罰洋十元充公賭具燬去又陸洪生徐阿生周錫堂在七浦路七百六十號屋内賭博昨由捕房將陸等三人傳至公堂訊明判各罰洋三元 
充公 
[客棧私設烟榻]  
　　天津路九十八號門牌福泰客棧因私設烟榻售烟被捕房查獲昨將該棧經理人倪以仁傳至公共公廨經中西官訊明判倪罰洋二十元充公烟具銷燬 
[抛棄屍棺之薄懲]  
　　楊寳生王朝初前因扛抬棺木一具擅自抛棄於吕班路畔被捕查見以其違章拘解法公堂判各罰洋五十元在案迄今挺押不繳昨又提追同供家境貧苦無力措繳求宥聶讞員姑念鄕愚無知判各押滿十四天了事 
[電車撞斃一人]  
　　前日有年約三十餘歲身體肥胖之某甲乘坐黃包車行經法大馬路吉祥街東首適有某號電車馳來不及避讓致被撞倒甲與車夫均跌傷旋由捕房車送醫院醫治甲之右耳門受傷甚重延至昨晨身死將屍車往輔元堂驗屍所由捕房察得該屍身穿藍線春黑羊皮袍黑洋布罩衫藍斜文布羊皮小袄白羢布短衫褲黑羽綢夾套褲黑緞雙樑有花鞋子現正由包探查傳屍屬到場收殮如無屍屬須禀請中西官驗明核辦 
[婦人乘車跌傷續誌]  
　　車夫倉阿三拉車不愼致坐客婦人徐杜氏跌傷由警局拘送警廳訊究等情已誌昨報茲悉此案已由該廳移送地方廳昨午經檢察官驗得該氏頭額等處受傷甚重判送醫院醫治該氏供稱若赴醫院諸多不便情願回家醫治問官准如所請倉阿三判令收押候原告傷愈再行發落其人力車一輛亦着暫留 
[養媳受欺之辯論]  
　　北蘇州路愼裕里住户王玉泉之十三歲養媳根寳被胡福章與在逃之馬老三誘至漢口路某旅館内馬與該女同宿嗣女回家訴知乃翁報告滙四捕房將胡拘獲解送公共公廨訊供據稱是日在阿拉白斯脫路龍清池浴堂洗澡並不知情判胡交一百元人洋並保候補提人證再訊在案昨晨由廨復訊先由包探鍾星南投訴曾往該浴堂調查據說是日午後胡福章確往洗澡至六句餘鐘始去故將該浴堂值堂人吳桂福傳案請訊即據吳供胡福章約於四句餘鐘到浴堂直至我等晚膳畢始去餘不知情並據王女供稱是日由胡約我至新世界游玩並問我能在外間過夜否迨至午後五時胡來會面後即去囑我略等一刻繼與馬老三同去胡稱我身畔無錢囑我與馬同往游玩彼即他去馬遂邀我同行至三馬路大舞臺隔璧同吃點心畢時已十句鐘乃被誘至旅館樓上同宿是實訊之胡福章供稱與女及馬老三均不相識從未與女講話求察關讞員商之美領郭君判胡仍交原保候補提人證到案質究 
[招領迷路女孩]  
　　九歲女孩顧丫頭前日在閘北迷路由四區崗警帶入警署經姜警正諭送慈善團留養聽候出示招領 
[寗波小孩待領]  
　　寗波男孩李來發年六歲於陰曆本月初一日乘江天輪船由滬起行不料抵甬後因家屬失散故由原班輪船載回日久無人認領昨日由招商局送至法捕房請爲安挿頭即將該孩函送南市一區警署董警正飭即送往新普育堂留養聽候牌示招領 
[隣居勾引少婦]  
　　通州人唐作君向爲木匠携妻洪氏來申卜居楊樹浦地方詎有鄰居章少卿見該氏年少貌美起意勾引於前日將氏誘至浦東陸家嘴附近正擬設法藏匿即爲唐作君跟蹤尋獲立即鳴警將章與該氏一併拘送三區警署當因案關刑事一併函送地方檢察廳經檢察官提案預審判章收押氏交其夫領回 
[匪徒挾帶手鎗]  
　　淞滬第三警察署前日午後在浦東高家行緝獲身帶手鎕之匪徒葉四一名訊供狡展已於昨日午後一時將人犯槍械一併押解警廳司法科收押聽候提案訊明核辦 
[失竊衣飾之疑竇]  
　　顧品堅住居滬寗火車站升順里内前晚失竊值洋千餘元之衣飾等物由其戚朱志雲開單投報五區警署並稱傭人妙金及該里管門人某甲等跡涉嫌疑請爲勘查傳訊薛警正准之 
[氣候報告]  
　　（上海徐家滙天文臺天氣測候報告） 
　　已過者之報告三月十三日大陸全境反旋風甚猛日本西部氣壓亦開始上升海濱一帶及諸海中信風甚厲多數地點多雲或陰江西及福建雨　十四日晨間氣壓甚高天陰而寒十四日下午四時前二十四小時内上海氣候温度至高四五二至低三六去年同日至高四七二至低二八八 
　　未來者之推測　十四日下午四時三十分豫測天多雲而稍暖南方信風已退北方有方向不定之涼風 
雜評二 
[定理（訥）]  
　　有國民而不有民心則所有之國民爲空有勢力而不有道理則所有之勢力爲空有土地而不有主權則所有之土地爲空有軍隊而不得其力有器械而不盡其用則所有之軍隊器械爲空自來存亡勝敗之故皆决於此空與實之間勿論徵諸古而可信即懸斯言以驗之五洲萬國戰局縱　化無窮而斯理終莫或一易也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[百花生日花王恩詔] [  河影]  
　　粤維本花王主持花國坐擁花城花神花鬼花妖無非黎庶花縣花村花市悉隸版國連朝日煖風和太平有象看我天香國色富貴何如今值節届花朝爲我花國紀念之日允宜錫爵晋秩以符聖代雨露之恩所有青蓮學士紅杏尚書芙蓉城主五柳先生四人爲天下之大老均齒德之俱尊自應待以殊恩着稱爲花叢四友入朝旣不必稱臣啓事更無須用奏此外如大樹將軍勳同衛霍績邁英彭向爲花界長城更應錫以懋賞着加封郡王銜帶領金鈴十萬坐鎭南柯作我花宮保障禁他蝶蝶蜂蜂無端窺伺莫任風風雨雨有意摧殘其餘如司花尉催花便探花郎以及花史花侍等均着加一級并實給一等嘉卉章該員等其各勤厥職母負隆恩他如桃花夫人李夫人花蕊夫人以及楊妃梅妃等東風可嫁莫敎辜負春光當授以五花　誥封爲一品夫人并着充本花宮一等女官預備花月良宵按時召幸至於花奴花僮以及各花户等旣然同在花叢亦應一律給以恩賞着發榆　百萬大責我花國閭閣庶幾葉葉枝枝無不共霑恩露從此紅紅翠翠大家煊染春城凡我花國羣芳務宜各獻所長爭妍鬭媚組成錦繡河山切勿因封家姨一時作惡逐自餒其向榮之氣減損容光本花王有厚望焉（三） 
海外奇談 
[空前絶後之兩大宴會] [  萍]  
　　前歲伯阿里庫諸人之探險北極而歸也名震環球美之富翁佑稱哥斯粒張宴於倫敦某飯店所飾大餐房均仿北極狀况桌上築成冰山楣問冰柱倒垂復卸去屋蓋侍者皆着北極矮人之服邀男女賓客凡百數十人菜肉必用有關北極者需欵每人六百兀每客復分贈鑲嵌金珠寳玉環珥戒指等物價　者至二千金賤者尚千五百金宴會之侈無出其右一時人皆　目視之 
美國前任總統羅斯福之遊獵阿非利加而返也巴黎萬性圍主開宴招飮席間陳設一擬阿非利加番地室内用木葉樹皮果實飾之如樹林狀烹駝鳥之卵爲羹割蟒蛇之肉爲炙食間則獅吼虎嘯以代吹竹彈絲之品咆哮怒號孹耳而起一齊鼓掌稱快側有麒麟　頸吐舌上有猢猻伸肘偷食主客皆獵衣獵帽腰縣一快鎗一如羅斯福遊獵狀左右侍者皆扮裝如沐猴狀人欺沐猴沐猴笑人幾疑身歷非洲而忘在宴飲也（三） 
[戮蛇] [  張慶霖]  
　　英倫三島之北部毒蛇最夥政府患之無法可施乃懸賞格凡戮蛇一條者以銀幣一元賞之英人名雍約尼者計四十二年間共戮蛇二萬九千條又法人克洛晉者其所殺尤多生平嘗戮三萬條其殺之也僅操一杖杖頗精絶克嘗於二日中連戮二百三十條想周處再生亦當愧弗若矣（三） 
小說 
[俠情小說紅蘩蕗别傳] [  天虚我生]  
　　第二十一章（續） 
　　時安東尼方於林中控馬而立見諸人至則揮手以祝其成功安東尼之爲人初不似安特魯之能緘默且童稚之心未除尤喜聞人冒險之事一見白拉根内即曰白拉根内汝以何法救得太子白拉根内摇手曰吾友吾憊已甚俟囘英倫後再告汝安東尼曰此何能耐且是間僻靜不患追騎之至汝但約舉其事告我費時亦不過五分鐘耳白拉根内無奈乃退身至一大樹下避雨微笑言曰案東尼聽之汝知我日來何作吾蓋爲敎堂獄中一閽人也安東尼愕然曰汝乃在敎堂獄耶白拉根内曰然吾與海龍直無刻不與覿面渠輒振其粗濁之音以呼蒲伯殊不知蒲伯者卽紅蘩蕗也尤可笑者前日之夜勃斯求見海龍吾爲之掌燈勃斯乃申申詈紅蘩蕗不置孰知其所詈之人即在身後寗不可哂安東尼曰然則君於前夜何以能至聖裘奶與吾儕相見白拉根内曰吾蓋乞假而出耳自海龍宣布開除西蒙夫婦之後吾即知事已萬急不可或緩故特來與君等一洽其後吾仍歸敎堂獄中與馬丹西蒙商議著手之法蓋馬丹西蒙者其良心早爲金錢所蒙甘爲吾用久矣是夜即議定於明日藏之橱中而出蓋知獄中搬運之役必屬於我以我新進無能推諉耳故時一屆馬丹西蒙即以太子藏諸橱中予則另以贋鼎換入以欺衆人耳目此事唯我與馬丹西蒙知之即西蒙亦不與聞也旣至西蒙之家予復卸諸雜物歸之西蒙唯橱則匿不復與西蒙方酒醉亦不覺予乃驅車至聖裘奶易太子於竹筐中肩之出聖裘門所幸天方大雨城關防備甚疎乃無人覺要亦天相法蘭西也安東尼諸人同聲曰謝上帝願上帝加福於此法蘭西之小玉白拉根内曰此次之事可謂萬分徼倖向使高喜佛竟入室一觀嘉蓓者則事亦立敗幸彼僅向馬丹西蒙之肩後一望以致被我欺過黑司丁今我以太子付汝汝其好爲將護當知法蘭西前途命運實盡在汝手腕中也今時已促君等趣上馬可取道至曼台叩陀爾路九號之門當有一老人啓門而出汝可向言孺子二字彼當以王字答汝則汝以太子付之吾友行矣願上帝加福於法蘭西之儲君及吾親愛之老友 
[神怪小說罕登返魂記英國蓓生原著（二）] [  新]  
　　博士目送之出始顧予曰汝視茀郎克如何予曰美少年也博士曰否汝當作實語予曰吾苟言之君不怒乎博士曰不怒吾正欲徵君意見倘與吾見同者則吾意決矣予曰然則吾實告子是人吾實不願見丰采雖美殊不敵胸中之隂險也博士曰吾亦知汝必作是想今吾不妨告子彼頃者不嘗問貓乎予曰然曰貓於昨夜已爲彼殺却矣予大駭曰汝何語曰確也昨夜吾親見其入園臂間挾一死猫掘士埋之荆花樹下且埋且笑聲慘厲無藝予益駭曰如是慘酷直巨魔矣博士曰信爲魔也彼今告汝謂其愛狗此語初亦非妄以前彼之愛惜物命實勝於愛己唯今兹乃大變渠頃間耽耽視吾飛飛彼意實欲并得之而甘心也予呼曰嗟乎循此以往彼不將殺人耶博士曰信也但汝所見實爲茀郎克之軀壳其中魂靈蓋别有一人也言至此忽斷旣而又曰吾今當告君以此事始末雖誕實有至理予曰但言之無不樂聞博士乃以身就椅伸兩手自捧其而蓋博士發言時恒作此態已而博士果發言矣曰數日之前有極姆司洛路者因無端手戮其妻遂問繯首富時諸人莫不以洛路爲瘋狂所致臨刑之前迭經醫生考察終不得朕兆時予亦與其列忽得佳想四問之曰若亦殺蒼蠅乎洛路聞語雙目忽灼灼曰然吾初殺蒼憴旣而貓或狗終乃殺吾妻言時若津津有餘味者予曰博士然則罕登先生之疾殆與此人爲　同也博士曰非恃同且有直接之關係汝不聞有倍登堡乎其地適當山背其地蓋團洛路受刑處也而茀郎克亦同時趁其自由之車緣山而下忽然爲道左小石所滑遂爾顚撲臂折以至暈去予乃覓人舁入醫院醉以哥羅芳令不知苦痛然後解其臂而接其骨節廢去時間甚久及醒則已非吾表弟矣言至此忽下其手　予頃之復言曰凡人被暈過久即同小死呼吸亦因而停止茀郎克如此者乃有兩次當此之時軀壳即與魂靈附柝不復相續他人魂靈即可羼人而據有其宫今茀郎克之身蓋亦破他鬼所據此鬼非他即洛路也蓋凡人死未久其靈魂在往徘徊　軀壳左右不遽去但得一物即依附而入厥狀有如水銀之入地予曰爲今之計當奈何博士曰吾乃甚盻利德之至彼善爲人鬼居問彼至吾即有可爲言時忽聞樓上有足音似往來甚急博士曰此必洛路之靈魂　茀郎克軀壳交戰乃至坐立皆不寗耐且吾知茀郎克之靈魂亦必去身未遠特軀壳已爲他人所估乃不得入耳汝不聞鈴聲乎是必利德至矣吾僕已寢吾當自往納之 
 
 
 

Page 15

 
 
   
 
 

Page 16

 
 
   
 
