# 1905 - 1 - 4911392

 

Page 1

 
 
[禮延天津采訪友人] [  申報館主人啓]  
　　天津爲神京門户咽喉鎖鑰守衞森嚴自拳匪作亂以來雖撤臺毁城時局大變而官紳商賈行李往來轂轂　　　疇昔尤爲繁盛如有通才碩彥熟悉一切新政新法與夫官塲事故商旅情形不吝珠璣願任本館采訪之職者請書　要新聞數則并開列姓名住址　郵寄示俾卽以禮相延專此布陳惟冀雅鑒 
[前護理兩江總督端午帥代遞前署督臣遺摺並臚陳政績摺]  
　　奏爲前署督臣因病出缺代遞遺摺並將歴任政績恭摺瀝陳仰祈聖鑒事竊照署理兩江總督本任江西巡撫臣李興鋭於光緒三十年九月二十二日因病出缺當經奴才在蘇電請軍機大臣代奏欽奉恩旨賜卹飭卽查明　署督子孫幾人候旨施恩等因欽此伏查前署督臣李興鋭籍隷湖南瀏陽縣咸豐年間以諸生在籍辦團卽爲前　南　臣駱秉章所識拔會江西賊匪由萬載上高謀竄瀏陽進窺長沙駱秉章檄李興鋭集團防堵於分界嶺　　之　　雖衆終莫能逞瀏陽得以保全長沙因亦無恙嗣故大學土曾國藩治軍東征聞其知兵招入戎幕令隨同湘軍由　州轉戰而前約會於九江數月之間血戰無間日夜李興銳身在行間運籌决策多所捷獲後總理山内糧　其時　　各府遍地皆賊糧臺駐祁門四面告警李興鋭爲之轉饟不絶軍食賴以常充僞鳳王古隆賢深忌之乘　犯　陷祁門李興鋭預先偵知設計匿其輜重賊至無所獲卽去論者謂李興鋭雖未身臨前敵而平賊之功要以　餉爲先與轉戰　無多讓同治四年唐義訓金國琛兩軍在皖南閙餉譁潰李興鋭聞之卽單騎馳入軍中曉　士卒以所欠之餉任諸一身而詰責其爲首滋事者揭報於曾國藩嚴治之事乃定金陵克復後綜計所管糧臺積存平餘銀四十餘萬悉　諸官不以一錢自私曾國藩重其品學軍中戰守事多諮商之嘗以况故大學士李鴻章謂其才相頡頏也然李興　淡於榮利相從垂二十年曾國藩屢欲舉而拔之皆堅辭固拒同治九年補直隷大名府知府未到任卽以親老告養　經曾國藩奏請開缺以道員調赴兩江委辦營務經畫長江水師事宜迄今三十餘年猶多沿用其成法旋辦上海機器製造局中國製造之學時始萌芽李興鋭苦心經營凡歴十年規模大具乃以丁憂去官光緒十一年服未闋卽奉特旨召見終制北上欽派隨同辦理中越界務循邊徼千里遍歴窮荒不辭勞瘁十三年蒙恩派充出使日本大臣以適有足疾請開去差使時故大學士李鴻章重其才略奏留直隸隨委署津海關道補授天津道調補山東登萊靑道擢任長蘆鹽運使署直隷臬司升補福建藩臬兩司調任廣西藩司庚子九月奉旨補授江西巡撫是年適値拳匪之亂行省莠民多乘機滋事江西焚燬教堂至數十處刼掠教民財產控訴於官者不下二千餘起辦理之棘手無逾此者李興鋭抵任卽奏請具限三月一律謹結外人服其剛正未及期已帖然就範當時卹賞之費不下八十餘萬或請　諸紳民李興鋭以爲閙教者多鄉曲無賴何有身家苟或牽累無辜則怨毒更甚而隠患無窮嚴飭郡縣不得苛派分文　奏請以開辦籌餉捐輸之欵提給先是江西因庚子之變增募防勇垂及萬人類烏合之衆無足恃而帑藏亦不能給李興鋭到任數日卽撤去千餘人隨復陸續挑汰歲節餉需不下三四十萬統軍將領或以操切召變爲慮李興鋭毅然不爲之動士卒懾其威望亦無有敢抗之者辛丑和議旣定奉派賠欵　百餘萬得以所節之餉挹彼注兹復就釐金土藥兩項大加釐剔賠欵遂得敷用實未嘗有一苛細雜捐擾及　　及調署廣東巡撫因廣東上年奏辦隨糧捐原議按徵數加三成於是一石之米向納銀四兩者加三成卽須銀二兩有奇而各　丁米折價多寡不一書吏或且上下其手民頗苦之李興鋭爰爲奏定但從正額科計不得並及耗餘民力乃減十之六七此外如豐順太　乳源連平長寗平遠鎮平和平各州縣貧瘠之區及孤懸海外之　州一府悉皆豁免其爲國家保全元氣之心蓋大下所共見去年調署閩浙總督愛民勤政　如治贛粤時本年七月奉調署兩江總督之命抵任後日以辦巡警興學堂攺定操法部勒營伍諸務與羣僚籌議南洋爲外交總匯之區又値俄日搆兵交涉益形重要李興鋭苦心區畫恒徹夜不能安寢九月十三日兵部左侍郎臣鐵　馳抵江寗李興鋭　於一日之間接見三次籌議治軍理財製造諸政次日卽發痰咳之症又加之以喘　然猶力疾見外省僚屬二十一日以各國增索賠補磅價及修濬黃浦兩事關繫重要猶復殷殷籌慮次日卽因病出缺伏念李興鋭久在故大學士曾國藩戎幕以清正著稱平日更事旣多於湘淮諸軍所以立功之故及其未流之弊均知之甚深江　　　各路　軍從前頗稱　　自李興鋭到任後爲之更定常備續備諸軍制於事頗多禆益其理財用人一以綜覈名實爲主故所至皆能廓除積習上下肅然此次蒞任兩江正可與之協力諮商整理庶務而軍事得其部署亦可望壁壘一新不　　及兩月遽爾　逝奴才到任卽據該家屬將遺摺呈交前來聞其彌留之際尤以時事日艱民力竭匱爲憂　於聲　俱下忠愛　忱至死彌　中外官民無不同聲痛惜合無仰懇天恩飭將該故督臣李興鋭生平事績宣付史館以彰忠　至李興鋭長子嫡孫均已身故現存嫡曾孫李謨光年甫五齡次孫指分安徽試用知府李鴻　出嗣孫指分江蘇試用道李鴻幹又曾孫李謨炘李謨焌二人年均幼穉應如何量子施恩之處出自逾格鴻慈所有臚陳前署督臣生平政績並代遞遺摺緣由理合恭摺具陳伏乞皇太后皇上聖鑒訓示謹奏奉硃批叧有旨欽此 
[優日將]  
　　昨晚九點鐘時接日本東京專電云東鄉海軍大將至東京時日皇飭井上侍從武官日后飭山之内皇后宮之丞曁東伏見宮伏見宮兩親王並各大臣以及朝野紳士數千人皆迎於新橋車站東鄉大將乘宮内省所派之馬車先至海軍省嗣井上勅便與大本營所派之村田陸軍少將等與海軍大將同集於海軍大臣邸第山本海相先　東鄉大將之到京舉杯致賀東鄉大將旋與山本海相於午前十點五十分鐘覲見日皇東鄉大將面奏歴次　情日皇垂問多時遂賜午餐且賜交魚一　清酒一樽至東鄉大將之第 
 
 

Page 2

 
 
[歡迎日帥]  
　　華歴十一月二十四日日本提督東京來電云日本海軍大將東鄉及上村二氏事其麾下諸將弁於今日清晨九點半鐘時凱旋回國日皇特派某大臣前往新橋火車站迎迓其餘主公大臣以及上下議院交武官員等亦隨之而往咸上書頌其戰功各處街　均懸燈結彩升旗鳴砲以表敬忱各色人莫不興高采烈擁擠觀　熱閙情形筆難罄述惟覺所經之地歡聲若雷而已東鄉諸君倍覺精神煥發舉手答謝隨由憲兵沿途護衞偕各官駕車往日宮陛見旋經邑長及上下　院諸員在公園肆筵公請抑時届年終地方氣象每覺蕭條今則旅順凱旋萬民歡樂遂一變往年常　卽各報館亦鋪張揚厲竭力讚美東鄉之偉績豐功云當東鄉經日皇召赴筵　時與偕行之某某兩大將各賜金表一枚御用帽飾一事銀若干惟聞東鄉之意以爲刻下海軍戰局未了卽經官民如此敬禮未免太過頗覺感　交并必竭盡其才至戰無可戰而後已日人則咸謂俄國波羅的海艦隊未到之先必在途中徧歴各種艱難之事日來日民擬設席公　東鄉惟東鄉微覺不欲故婉辭却之 
[日防臺島]  
　　日本東京來電云東歴十二月二十三日海軍省因派艦嚴守基隆海口將所定頒行軍律之區域出示曉諭人民計由基隆最高之魯古埠海角蜿　一綫直逹鷄籠山最高處復迤　西向微拆而南篕以設防境地不可使行船者　無所知也 
[俄艦空羣]  
　　俄京聖彼得羅堡某日報云我海軍提督洛習司脱烏恩司基所統太平注第二隊海軍　於目今戰　有絶大關係卽俄國海軍之興廢亦全繫於此蓋以我俄之派令此隊軍艦東行已爲末後一著戰事之利與不利胥於此舉望之矣自此隊海軍就道之後波羅的海登時寂莫荒　其所留存者僅防戍海埏之軍艦一小隊而已遲至明歲所製與薄洛奇路同式之一等戰艦方可告成至司洛滑艦之竣工尚在可知不可知之數此外如恩獨列如培路亞是橫奴伊二艦早至一千九百零七年　或一千九百零八年乃得落成若夫拔烏魯第一則落成之期更難豫定大約終在數年之後矣 
[俄復徵兵]  
　　華歴十一月二十三日德京柏林來電云俄國刻正下令召集第四第七兩軍隊且須招募後備兵數營以補亞東各兵缺額此項兵數約逾八萬名 
[二龍爭勝]  
　　華歴本月二十四日日本東京來電云此間各報紙皆謂自日軍佔奪二龍山之後松樹山已成孤立之勢其情形頗覺岌岌可危計二龍山一役日兵之負傷戰歿者約共千餘名或云日人之所以能攻奪此山者其要在先佔苦洛拔托金砲臺當攻占此臺時兵士之殞命沙場者不勝僂指以計至二龍山四周防堵之具　極完固足爲久遠之恃云來電又　攻園旅順之日軍不日必再得大捷之信蓋可以意决之也 
[無望恢復]  
　　華歴十一月二十四日日本東京來電云頃者詰訊所俘俄國海軍中人稱日軍佔　二百零三諾脱高山之後旅順新市已無恢復之望因調紥彼處之俄國海軍已死喪三分之二也 
[嚴拒購煤]  
　　奥京維也納來電云邇來日本政府移　法蘭西日斯巴尼亞和蘭諸國議阻俄艦購煤一事今尚未有端倪然諸國已深悟將煤售與俄人事實有損無益因决計分電各屬地方官嚴守局外中立　例毋稍　　云 
[瑞德責俄]  
　　　日本東京來電云俄國波羅的海諸軍艦列隊東下時道出瑞與及德意志兩國海洋不知緣發砲擊壞商船邇來瑞德駐俄使臣迭向俄廷詰責俄人已允瑞典如數償銀至於所　德船大約亦須援此辦理矣 
[恊助海軍]  
　　俄京聖彼得羅堡諾何亞愛烏立米耶日報云本年俄歴二月我俄　國官民特設一會集貲以助海軍計至十月十有八號已集得羅布一千一百七十萬二千九百枚其中指定備購軍艦及運船者八百一十四萬三千六百枚 
[債劵將頒]  
　　華歴十二月二十三日德京柏林來電云頃得俄京聖彼得羅堡電信知俄國前擬　假國債一節今距頒發貸劵之期已不甚遠矣 
[俄亂先機]  
　　華歴十一月二十三日英京倫敦路透電局來電云俄國舊京莫斯科總督卡立尋親王及其他各官刻已陸續告退意殆可見俄之内亂將興故爲是急流勇退歟 
[疾視其上]  
　　華歴十一月二十四日日本東京來電云俄國駐旅順之陸軍提督司堵瑟爾日來憂急異常其餘諸俄官則終日無所事事僑寓彼處處俄人怨陸軍提督苦洛拔托金方日軍在遼東岸時登未經設法阻止云 
[俄黨灰心]  
　　華歴十一月二十三日英京倫敦來電云俄皇此次所降變法上諭人各一解或必逐一准予施行或謂此諭全無實際不過虚與委蛇而已但各處肇事之黨一間政府所發之語則不覺大灰其心云 
[請建議院]  
　　華歴十一月二十三日英京倫敦路透電局來電云俄京聖彼得羅堡城邑長决意奏請建設下議院一所由俄國各城公舉議員 
[譯四明紳商與上海租界領袖領事面談俄水手殺人案節略]  
　　　此事宜歸會審公堂審判説一因此案出於非常二因俄水手非平常水手可比三因俄領事不訊此案和約無條目可查　俄人在中華犯事必須俄領事會同華官訊辦也四除和約所載而外洋人在中國卽應歸中國治轄今此案旣非和約所載此案人犯實應歸華官訊問無疑五因現俄水手特准逗留此間與尋常居民不同更　歸中國政府管轄六因俄人旣要中國保護是非歸中國管轄不可假使逗留期内出事中國　任其責七因現在公議但索華俄會審　已格外通融二此案宜在上海審問説一因此案犯在公共租界各處共知共聞二因欲保全上海爲治理最完全之處三因保全治安以明俄政府公道待人四此案若不在上海訊辦則華人旣不能親見卽不能信其公道且一經他往中國政府卽失管轄之權何以對日本五此案實犯及租界治安六審案須在太衆共見共聞这處以免偏租　此案人犯宜在上海治罪説一在犯事地方辦罪以昭　戒實較他處更爲相宜　二因公道在人必使余等目見三若非在上海治罪探恐土民擾事　此等人　指俄水手再擾治安宜預防説一若　本係無賴之人不能如尋常商人擅入租界二已在租界擾及治案　此案甚爲重大説一此案並非誤傷因該犯始以非理之事强人　至　人宪應如何定斷且待審問現在余等所爭者惟先定審訊之處而已 
　　此稿係朱君禮琦所譯蓋嚴筱助沈仲禮諸君陳諸新任租界領袖德總領事克君者也今者兇犯已經入獄　　定有日期死者之寃不難　　伸雪是非甬人同申義憤與夫嚴沈諸君之盡力爭　　得有此外尚有衆　　商俄與總領事　君問答語及蘇松太兵　　　俄署往吏 
 
 

Page 3

 
 
[公文洋洋數千言旣詳且盡本館均已覓得本定於翌日備登於報以壓閲先覩爲快之焉[  本館附志] ]  
　　　粤督岑雲帥桂撫李中丞電奏滇軍叛變○劉春霖所部逹字各營奉旨回滇遣　經該藩司飭派總兵謝鳳生知縣黎肇元沿途督率照料現據據報逹字後營行至黔境巴沙地方搶掠叛變劫去逼碼甚多巴沙距桂邊不遠當調黃忠浩忠字旗陳兆棠棠字營分扼　口峒頭以防回竄一面分兵勦捕並電黔撫撥營會同夾　其餘各營已電劉春霖飛飭謝鳳生等督率迅速回滇妥爲遣散勿任勾結滋事奉旨岑春煊電奏劉春霖所部逹字後營在黔境巴沙地方搶掠叛變並刼去逼碼甚多已調營扼剿等語軍務事宜朝廷不爲遙制乃往往甫調之軍忽又遣撤營官統領駕馭不能得力甚或尅扣兵餉以致釀成　潰荼毒地方言之實堪痛恨著岑春煊李經羲陸元鼎曹鴻動等迅卽督飭各軍將該營叛勇趕緊扼要堵截以防分竄並認眞捕剿痛懲毋任　脅又添後患該營官咎有應得著查明因何　變卽行據實嚴參劉春霖一併交部議處其餘各營著責成劉春霖嚴飭謝鳳生等趕速回滇遣散安置沿途妥爲約束毋得再有疏　欽此 
[制軍批牘]  
　　漢口訪事人云此問禮和瑞記兩洋行買辦虧欠華商鉅欵近經被欠諸商聨名公禀督轅湖廣總督張香濤宮保批其尾牘日據禀該商等與禮和瑞記兩洋行交易共被拖欠十三萬有零現在買辦韓敦堂身故韓眉靑逃匿洋行藉口推卸以致欵無著落等情查華洋商人交易全以信義爲重凡清算帳目必須兩得其平方爲公道歴來華商虧欠洋商之欵一經領事照會必卽行傳集查訊如虧欠　實必多方嚴追若此次洋商買辦虧欠華商之欵洋行可推置不理掯阻不交則以後設有華商虧欠洋行之欵又將如何辦理諒各國領事熟悉商情素持公道必不聽洋商之抑勒華商致礙以後通商大局仰江漢關道迅速照會德領事轉飭禮和瑞記兩洋行將買辦韓敦堂韓眉靑經手虧欠華商之欵確查清數分别認還以洽商情而昭平允並將遵辦情形禀覆察核黏單併發 
[鄂省官塲紀事]  
　　漢口訪事人云夏口廳同知馮少竹司馬因明春漢口開辦小學堂非廣延高才生教之不足以宏造就爰定於本月二十日招考凡與其選者一律送入武昌速成師範學堂一俟學成卽當分别派充教習○本年冬季鄂中應解法俄二國賠欵經督憲張香濤宮保照數匯寄上海交蘇松太兵備道袁海觀觀察收領轉交○武昌營務處近已分設參謀執法督操等四所并探用某主事條陳於各所内分設科目俾得各專責成不日卽可開辦矣○鄂省敬節學堂前由大憲委楊吉逢刺史督工修造計需銀九萬兩大約明歲新春卽須開工矣 
[上海官塲紀事]  
　　昨日浦東保甲總巡謝岳松明府高昌廟保甲巡防局員孫　梅參軍龍華保甲巡防局員藍懋如二尹偕詣上海縣署與縣主汪瑤庭大令互議要公○昨日蘇松太兵備道袁海觀觀察在轅肆筵設席恭请江蘇候補道匡翼之觀察及兩淮鹽大使沈鹾尹　　主賓酬酢歡洽逾恒 
[中學需才]  
　　松江府田紹白太守以郡城創設中學堂業已成就札飭上海縣主汪瑤庭大令就滬上小學堂中遴選畢業生若干名來松肄業等因遵卽選就十五名定於今日在縣署面試一切學問然後送請太守察收 
[鑄錢攺議]  
　　本邑江南機器製造局總辦魏蕃實觀察前奉上憲檄飭就局中製造銅圓遵卽購置機器等物正擬擇吉開爐忽奉兩江總督兼南洋通商大臣周玉山制軍飭知以此事業已併歸江寗銅圓局辦理著將各機器運赴江寗 
[捐局易員]  
　　本邑南市籌餉貨捐局總辦揭述淵太守傳　業已期滿奉上憲札　叧候差委所遺貨捐局差攺委滬軍親兵營管帶鐵松巖太守兼辦鐵太守奉委後已遣丁赴省禀知涓吉十二月初二日到局視事矣 
[禀籌經費]  
　　浦東保甲　　謝岳松明府以目下唐橋鎮開辦團練所需經費無從籌措爰與鎮上保甲巡防局員任　臣二尹商明禀請蘇松太兵備道袁海觀觀察核示 
[政重保民]  
　　昨日本邑南布馬路工程局總辦翁子文太守訪悉每歲年關將近鄉人入市購物常被流氓尋釁索詐爲害良民爰飭吏繕發告示一面責成據查拿亦保民之道也 
[訂訊俄囚]  
　　砍斃甬人周生友之甲乙二俄兵已由租界領袖德總領事官克納具君往返籌商定於昨日午後二下鐘時解交俄總領事署禁押定期華歴十一月二十八日假租界公堂歸俄總領事闊雷明君與蘇松太備道袁海觀觀察會同推鞫 
[慶樂履端]  
　　今日爲西歴一千九百零五年元旦泰東西寓滬官商及江海新關定於華歴十一月二十六七兩日暫行　業以慶履端英美租界公堂亦停訊兩日午前蘇松太兵備道袁海觀觀察率同上海縣汪瑤庭大令及讞員黃　宿司馬至駐滬各總領事署賀禧循舊章也 
[嚴查納賄]  
　　著名惡棍范高頭之羽黨沈根福林慶全業經英界包探李星福拘入捕房押候英副領事德爲門君回申後會同英美等國租界公廨讞員黃耀宿司馬訊辦前日捕頭訪聞英總領事署所雇華人王佑庭曾爲沈林納賄得有眞馮因卽據情禀知總領事會總領事亦有所聞立飭中西包探將王拘押以便澈底根求 
[英美等國租界公堂會訊案]  
　　日斯巴尼亞商人經潤記控某圖地保沈瞿國瞿阿榮勒索規費等情前日午後二點十分鐘時讞員黃耀宿司馬會同日斯巴尼亞領事闓敵羅君升堂研訊經延律師穆安素至案聲稱華歴本年八月經倩沈子成經手永遠承租上海縣二十七保十一圖内田三畝九分出銀二千二百兩有升科單爲據後倩地保瞿阿榮在單上蓋戳瞿藉端勒索洋銀一千元不遂所欲延擱至今請爲嚴究辦經供向爲地販前租此地時已持單至升科局禀知局員允卽移文縣署嗣局員他往局務由梅姓接辦因之具禀縣署前晚訊過今有洋人派克欲得此地每畝許出銀一千五百兩被瞿無弄受虧不少叩乞究懲瞿供此田因升科事涉訟已閲六年升科單早經廢因故紙小的係在官人役豈敢恣情勒索實因曾奉縣諭不許蓋戳總之其中紏葛甚多願歸縣署訊理穆律師稱此案原告係西班牙人理應歸公堂結斷司馬與　君商議良久著俟提地主沈陸氏到案再訊瞿暫行管押不准取保 
[美界火警]  
　　昨晚八點一刻時虹口元芳路某姓家不知緣何失火經救火會西人急驅皮帶車馳至吸取自來水狂噴始得烟消火滅 
[萬國紅十字會來函]  
　　啓者本會承電報總局交來河南懐慶電報局募助湘平銀一百二十兩除將六月初三交來城陵埠電局洋二十一元八月二十八日交來贑州電局洋三十元劃抵外合來洋一百零九元鎭江愼記號交來京口謝寳樹堂求病愈酬　洋一百元甬江洋廣貨捐局交來耕藍室主人續助洋五十元北地鋒烟迄未甯息難民流離凍餒更甚於前蒙諸大君子慨助鉅貲藉資接濟仁風廣被曷勝欽感除分掣收照外謹乞登報鳴謝伏維公鑒[  上海萬國紅十字會同人謹啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宮門抄]  
　　十一月初六日兵部太僕寺廂白旗値日無引見良伯因姪以侍衞用謝恩增麟謝授奏事官恩道府曹　等謝恩陳鏞預備召見皇上召見軍機大臣及曹垣陳鏞○初七日刑部都察院大理寺廂紅旗値日無引見花　江蘇補用道董恒德谢恩道府黃蘭蕿等謝恩花翎奉天試用知府福海謝恩花領江蘇試用知府陸士傑謝恩趙爾巽因弟賞頭品頂戴謝恩何成浩預備召見逹公續假五日志公續假　　李德昌遞遺摺宗人府奏派充總族長派出漙良皇上召見軍機大臣及何浩○初八日工部鴻臚寺正藍旗値日無引見亨公假滿請安漙良謝充總族長恩趙爾巽謝賞加尚書銜留京當差恩河南河北鎮總兵張相泰謝恩何成浩謝仍留原省補用恩橚具子續假十日灃深請假十日慶恩請假十五日順天府奏京師得雪二寸有餘皇上召見軍機大臣及漙𨬔 
[邗上官塲紀事]  
　　揚州訪事人云兩淮通州分司方乙照分轉署事期滿運憲恩新甫都轉遴委王瑞卿分轉前往庖代分轉奉札已於長至日禀辭赴任矣○揚郡儀董學堂額收學生六十名目前缺額甚多監督楊廣文因之出示招考凡府屬各州縣生童有願來堂肆業者卽赴本管地方官處報名聽候造册彚送運憲考試以定去留○運憲恩都轉以通泰兩屬名塲垣堆鹽時有虚報之弊爰委毛平甫分轉前往清查旋禀稱查得實存在堆者僅四十餘萬引都轉遂札飭淮南局員轉諭通泰各場垣商限於年底一律運圩以便次第銷售 
[上海縣署瑣案]  
　　嚴阿根控丁四桂兇毆受傷等情前日縣主汪瑤庭大令升堂研訊嚴供小的家住西門外日輝港駕舟爲業前日清晨丁喚小的船至川沙載磚瓦小的允之嗣思磚瓦係粗重之物最易壞船故復婉言辭却丁以小的誤伊時日角口之下遽肆兇毆致傷腰背等處大令飭仵役騐得嚴受傷屬實諭令回家醫治靜候飭差提丁訊究○王阿虎控李雲亭積欠工錢七千餘文向之索取反肆毆擊等情大令提李供王在小的處工作時常出外賭博屢欲辭歇經人婉勸是以暫留前月之杪命伊宿在作内照管一切伊漫不經心致被賊竊去杉木十餘株理應責令賠償故將工資扣抵大令著給洋銀二元將王逐出 
[英美等國租界公廨晚堂瑣案]  
　　前者打靶總會執事英人控華民談裕成將地永遠出租不交地契等情讞員黃耀宿司馬判令將經租之鄒運甫押繳所得中費洋銀五百元在案前晚司馬升堂訊案時有方殿英者聲請將鄒保出司馬准之限半月内如數繳呈○同茂恒昌恊成順三米號主控林恒隆號主林殿臣串同其夥周桂堂騙吞米價洋銀五百餘元等情前晚司馬升堂詰訊同茂等號主遣執事人羅子雲嚴錫三周林峯投案稱同茂被欠洋銀九十七元恒昌二百零六元協成順二百二十六元均於十月初旬將米取去向章按月結算迨至是月底往收忽已倒閉避匿無蹤叩乞追究周供此事係主人所爲小的雖不能置身事外但主人現避匿尚求交保追尋司馬准之著於保出後協同原差尋林到案以憑訊辦○前者盜犯葉子靑葉子紅等解省翻供因由省憲甲查原卷察核前晚司馬提在押未解之劉成德研訊劉供葉子靑葉子紅兩人確係眞實名姓並無他人頂替情事小的共事有年深知底藴願具認罪切結設有虚假甘受刑誅司馬仍著還押○游嘉興控王福生盜賣油花等情前晚司馬飭提案中牽涉之王仁昭研訊王供小的係無錫人向與福生相識本年正月某日在廣東街益壽年烟室開燈過癮隨由游伴至長春樓啜茗見福生向游索欠游願以煤棧抵洋銀二百元央小的介紹此後游不知因何又將煤棧收回抵與立大然小的並不與聞游供小的前將煤棧抵福生時本邀仁昭作中厥後煤則另抵立大祇將生財抵與福生叩求明察司馬著一并退去候傳福生復訊 
[英美等國租界公堂瑣案]  
　　前者英租界石路三馬路口四百六十三號門牌　者吳鑒光所開錦華洋貨店火焚保險行中人查有種火　跡不肯償銀以致一切燼餘抛棄彼處偷兒行竊時有所闻昨日包探張全林解竊取肥皀洋布之張和尚三百三十七號華捕解竊取東洋布之錢愛生七日百三十號華捕解竊取紅洋紗等物之方阿榮請究襄讞委員孫耳三明府商之德總領事署繙譯官麥令豪君判將張錢各一百板方責五十板○包探錢榮堂解竊賊李德山至案禀稱上月某日金陵人沈得山在虹口公平馬頭通州輪船上失去狐皮袍褂水烟袋　　報經小的拿獲除弔到寗綢夾馬褂外餘均無著求卽究懲李供沈之衣服實係陳有榮所竊明府判責二百板管押四月馬褂給沈領　　　田桂秋者鶉衣百級混入新錦園浴堂濳易他人所解新衣而出繼至胡源興小客棧行竊馬褂裝作闊少年模様貿然詣娼婦林金鳳客作狹邪遊乘間竊取銀水烟袋前日又至秦仲綏所開某客棧見有皮袍皮馬褂在穿之而出被秦扭交包探趙銀河弔到各贜並在身畔搜出質票五十九張昨日解案請究新錦園等夥投案領贓明府判責二百板管押四月起案各贓分别給領○洋人乾姆石被細崽陳寳香行竊絨　手套絨褲等物報由包探沈阿岳拘案請訊明府判責一百五十板○顧書勛在南京路某弄内施放爆竹被一百八十八號華捕傳案請究顧稱先向捕房請得准照始敢燃放捕頭禀稱雖已給照然照章止准燃放百子長鞭不能放雙響之爆竹明府判罰洋銀二元 
[法租界捕房紀事]  
　　竊犯張阿二等五人前犯案解經讞員陳楚生大令訊責發交攺過所監禁若干日現已期滿由管所委員某君派人送回捕房捕頭令押候解送公堂禀請大令核示○寗波某氏婦前與鄰人某甲有私近聞甲在滬犯案管押捕房因附某輪船來此探望本夫偵知追蹤尋獲送入捕房捕頭令押候解送公堂禀請訊究○甲乙二偷兒迭次犯案怙惡不悛前日又至某處行竊經包探拘獲解入捕房捕頭令押候解送公堂禀請懲辦 
[美租界捕房紀事]  
　　昨日二百四十號印捕巡至百老匯路見某號傭人王友福所曳載貨車橫亘於路查知車上並無工部執照遂運車帶入捕房捕頭令押候解送公堂禀請讞員黃耀宿司馬訊辦○昨晨陳禹臣投捕房訴稱在茂海路第三百九十五號門牌屋内開設烟館驀被烟客某甲竊去洋銀一百五十元及衣服若干件請爲查緝捕頭允之○昨晨一百五十七號六百三十六號二華捕先後在新記浜路百老匯路公平路轉角處查見孩屍二具因卽投報捕房捕頭令地保前往琘殮瘞○婦某氏年約三十餘昨日午後在北蘇州路手無足蹈恣意喧　致被七百十號巡捕拘入捕房捕頭令轉送公堂禀請妥爲安插○前晚一百十五號印捕投捕房報稱有一馬車無人駕駛自黃浦路向東疾馳撞壞東洋車二輛追之不獲後竟不知所之捕頭令包探前往查察 
 
 
 

Page 10

 
 
   
 
 

Page 11

 
 
　　　調署四川總督錫奏爲川邊巨匪就　地方安謐謹將先後剿辦情形及尤爲出力各員擬懇恩施以昭激勸摺初九日頭品頂戴調署四川總督閩浙總督奴才錫良跪奏爲川邊巨匪就　地方安謐謹將先後勦辦情形及尤爲出力各員擬懇恩施以昭激勸恭摺仰祈聖鑒事竊川省東南與滇　接壤犬牙交錯山險路歧久爲盜賊淵藪雖經移會雲貴巡撫臣嚴飭沿邊文武認眞購捕往往此拿彼竄漏網吞舟傑黠之魁聲氣廣通官兵朿手在紳團豈樂於通匪而偶有力能捕賊者立被焚殺搶掠毒虐之慘令人膽寒所以良懦者欲保身家無不結交徒黨冀以免害民匪混成一片幾於良莠不分論者謂川南隠患釀久而發甚於粤西奴才心竊憂之儻再養癰必至不可收拾去秋蒞任訪察明確卽於冬間奏派署永寗道趙爾豐督察叙永捕務兼防滇黔各邊其間著名股匪惟尹煥　羅海亭爲最而貴州仁懐廳之彭靑臣卽彭小老團次之尹匪上年　昭通永寗等縣劫殺羊羣客連傷　團並捉人碎屍抛江經前撫臣李經羲咨川協緝未獲凶燄益張羅匪去歲三月在黃縣地方竟敢戕害副將岳培高及勇丁多名奏明有案該兩匪狼狽　倚狡獷絶倫黨羽各千餘人私購新式槍砲甚多器利人衆四出擾害在眞溪刧商店在犍爲搶鹽本在宜　戕練且斃團丁此外焚劫巨案所在皆是行者各有戒心自趙爾豐到任永寗隨時單騎率勇窮搜幽險首將零星游匪捕斬數十名翦其羽翼略示兵威隨飭統領續備後軍知縣劉朝鎔督辦叙南六屬團練嚴清内奸分防要隘稔知該軍左營管帶叅將陳忠良具有勇略其部下哨弁鄧忠信又卽前護督臣陳璚奏明招降勒令戴罪立功之鄧瀛洲因檄該叅將　成鄧忠信帶隊捕匪自効授以機宜斯在必獲並由前署叙州府叧補直隸州知州榮麟督飭各屬派練嚴密防堵該道縣立重賞購綫跴緝一面出示曉諭以順禍福解散脅從會諜報兩匪劫得鹽本銀兩由屏山境风竄走老柳一幟兵團跟追截擊接　數次生獲羅黨許吉亭等審訊賊踪偵確羅匪已回郭家墳老巢隨經鄧忠信等馳往川滇交界之温家㘭遇該匪率悍黨百餘抵死抗拒我軍四面兠拿併力前擊將其轟傷旋卽斃命報經電飭戮屍梟示餘黨亦陸續搜斬殆盡此剿匪羅海亭一股之實在情形也羅匪授首尹勢漸孤然猶接窟多處嘯聚負嵎夥購快槍心殊叵測又買結窮丐游民脅制團紳糧户使各吞聲忍氣莫敢誰何其生息之靈容隠之多較羅匪尤甚趙爾豐慮剿捕愈急竄匿愈深勢必勞師曠日飭陳忠良以計取之先離其黨援斷其接濟聨絡隔省紳團皆爲我用探悉死黨如張廷標等先後星散乃節節密布網羅擇土人爲鄉導命差弁王雲安攺裝深入虎穴相機誘敗當是時官兵不露聲色匪等以爲捕馳亟圖出覘動靜又恃備多無患率悍目多人執械在前及自復興場至瀘州九姓司之沙　見勢知敗正欲拒逃適四面伏發衝突無路猶回槍猛擊移時我軍憤激圍捕奪槍始一鼓　撳並獲悍目劉興順等數名一併解營正法竄逃餘匪以次戡平此剿辦尹煥章一股之實在情形也至黔匪彭靑臣一股去年匪勢盛時曾竄入合江縣勾刧佛寶場轟斃團衆燒燬民房當經勒緝要犯一十餘名盡法懲辦匪首彭靑臣大股竄擾苗溝等處先由劉朝鎔分派弁勇馳往會剿趙爾豐隨亦親督進剿駐紥碄溪各營　深入巢穴窮搜巖谷於川黔兩境人迹罕到之處跟蹤跴捕陳斬多名圍攻十許日始將彭匪擒獲並獲悍黨屈芸先林吉香等數十名訊明就地正法將窩匪老巢盡數剷平苗溝本係通黔大道行旅久絶至此已商貨暢行民安耕鑒叙南各州縣伏莽於是一清界伏查尹羅各匪以數年逋宼爲二省邊患迹其戕官刧帑無惡不爲直已形成叛逆設非及　殲除更將勾結蔓延諸不逞徒復從而附和之川省人心浮動加以旱災閙荒仇教各處響應蹂躪必寛非獨糜饟勞師大局何堪設想幸該道等百計圖維智誘力取不數月問能使大　駢誅裏脅　亦俱回心革面弭鉅患於無形所以保全甚大現在三邊地方較常極爲安靖似不無微勞足錄其督辦尤爲出力之二品銜調署永寗道建昌道趙爾豐擬請賞加頭品頂戴四品銜奏調差遣浙江候補知縣劉朝鎔擬请補缺後以直隷州知州補用副將用儘先叅將陳忠良前因招撫鄧瀛洲經前護督臣陳璚奏請保在案現復在營立功可否併案給獎以副將儘先補用並　　賞加總兵銜出自逾格鴻施其餘出力員弁容奴才查明擇尤酌保數員以示鼓勵除臨陳傷亡及助剿出力員弁鄉團人等分别賞卹咨獎外所有先後剿辦川邊巨匪一律平息並將尤爲出力之員　懇天恩俯准先子獎勵緣由理合恭摺具陳伏乞皇太后皇上聖鑒訓示謹奏奉硃批著照所請該部知道欽此 
　　　調署四川總督錫奏爲調署道府員缺片初七日 
錫良片再查建昌道屬寗遠府前因夷匪不靖亟須派員督飭勦辦當經奴才奏請將川東道賀元彬與署建昌道本任川北道馮金鑑互相調署以資　率在案兹查該處夷務現已辦理就緒自應將該道賀元彬仍回川東道本任該道馮金鑑仍回建昌道署任以期各專職守又署永寗道本任建昌道趙爾豐現經調省委令督辦川漢鐵路公司所遺永寗道篆務遴委在任候選道綏定府知府王明德前往護理遞遺綏定府知府缺委令候補知府熊濟文前往署理除咨部查照外理合附片具陳伏乞聖鑒謹奏奉　　硃批吏部知道欽此 
　　　調署四川總督錫奏爲懇恩准將試用知縣劉際昌給予遇缺儘先補用片初七日 
錫良片再據布政使許涵度詳稱查定例官員歴任交代無虧短遲延者准該督撫保奏試用候補人員准其請至遇缺儘先補用等語兹查四川試用知縣劉際昌歴署南部蘆山鹽亭等縣缺任内經管一切正雜錢　倉捐課税等欵均依限接交清楚並無虧短遲延核於保奏之例相符詳請具奏前來奴才覆查無異合無仰懇天恩俯准將試用知縣劉際昌給予遇缺儘先補用以示鼓勵除取具該員履歴送部查覈外理合附片具陳伏乞聖鑒訓示謹奏奉硃批著照所請該部知道欽此 
　　　河南巡撫陳奏爲所遺鄭州知州擬請奏攺爲直隸州如蒙俞允再行揀員請補片初九日 
陳夔龍片再調補鄭州知州饒拜颺前於光緒二十九年四月十二日到任兹於三十年十月十一日在任病故據該州吏目報府就近委員代理一面詳經藩司轉請奏咨開缺並聲明所遺鄭州知州現値鐵路開通地方繁要擬請具奏攺爲直隸州如蒙 
俞允再行揀員請補等情具詳前來奴才覆查無異除咨部查照外理合附片具陳仰祈聖鑒謹奏奉硃批吏部知道欽此 
 
 

Page 12

 
 
　　　直隷總督袁奏爲揀員請補選缺知縣摺初十日 
太子少保北洋大臣直隷總督臣袁世凱跪奏爲揀員請補選缺知縣恭摺仰祈聖鑒事竊查唐縣知縣陳友璋調補河間縣知縣經部覆准應以光緒三十年六月十八接到部文之日作爲開缺日期歸六月分截缺因與香河縣知縣同月出缺應行掣簽當將唐縣知縣掣定第一缺香河縣知縣掣定第二缺業經咨部在案所遺唐縣知縣第一缺應卽照例序補查現在並無坐補原缺及裁缺卽用廻避卽用新選新補留省叧補人員雖有曾任實缺服滿回省候補知縣田鴻文但該員註銷升階例應扣補吳兆熊尚未禀報到省此外無人自應　班請補查升調選缺項上次用至卽用正班止今唐縣知縣一缺輪應到班之鄭工遇缺先無人新海防遇缺先張爾琨過班到省尚未扣滿半年定限例不准補舊海防先海防卽舊例銀捐遇缺先遇缺均無人輪應委用班先到班現在此項並委用正班亦無人照章應以進土卽用班先卽用正班人員酌量抵補兹據藩司楊士驤臬司寳棻查有卽用正班知縣辛可燿堪以請補會詳請奏前來臣查辛可燿年四十歲山東蓬萊縣人由　生中式光緒乙酉科舉人甲午科會試中式進士引見奉旨以知縣卽用簽分直隷二十年九月到省二十六年六月丁生母憂回籍守制閏八月接丁繼嫡母憂二十八年十二月服滿在部併案起復經部核准二十九年十月領照二十九日回省該員老成練逹才識明通以之請補唐縣知縣實堪勝任亦與例意相符合無仰懇天恩俯准辛可燿補授唐縣知縣以資治理如蒙俞允該員銜缺相當母庸送部引　除咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
　　　直隷總督袁奏爲安肅縣知縣寗濟應請照例准其實授片初十日 
袁世凱片再前准吏部咨安肅縣知縣裴景星病故遺缺准以新海防候補先正途出身知縣寗濟署理銜缺相當毋庸送部引 
　見俟試署期滿叧請實授等因轉行遵照在案兹據布政使楊七驤按察使寶棻會詳稱安肅縣知縣甯濟自光緒二十九年七月十一日到任之日起扣至三十年七月十一日試署一年期滿例應實授據保定府知府朱家寳查明出考造具事實履歴清册呈道咨司遞相加考詳請具奏聲明該員任内並無違礙處分亦無叅罰案件等情前來臣查該員精細詳明盡心民事應請照例准其實授除事實履歴清册咨部外理合附片具陳伏乞聖鑒敕部核覆謹奏奉硃批吏部議奏欽此 
　　　陜甘總督崧奏爲縣丞初次俸滿呈請甄别保荐摺初十日 
頭品頂戴陜甘總督奴才崧蕃跪奏爲縣丞初次俸滿呈請甄别保荐恭摺仰祈聖鑒事竊據甘肅布政使何福堃按察使黃雲會詳查高合縣分駐毛目縣丞沈廷彥年四十一歲湖南寗鄉縣人由監生報捐縣丞歸部選用嗣鄭工新例捐指甘肅試用光緒十六年八月十一日騐放到省復遵新海防例報捐分缺先補用咨補高臺縣毛目縣丞二十三年七月二十六日到任今自到任之日起連閏扣至二十九年五月二十六日初次歴俸已滿六年例應驗看甄别由該管道州縣出考核轉保荐前來該司等會查例載各省佐二雜職等官歴俸已滿六年各府州具文申請巡道加考移司查實轉呈督撫調取騐看詳加甄别實有人才出衆著有勞績者准其出具切實考語保荐等語奴才查沈廷彥才具穏練辦事勤能堪以保薦除將清册咨送吏部查核外理合恭摺具陳伏乞　　皇太后皇上聖鑒飭部覈覆施行謹奏奉硃批吏部知道欽此 
　　　陜甘總督崧奏爲遵旨分攤恩賞銀兩普濟窮黎摺初十日 
頭品頂戴陜甘總督奴才崧蕃跪奏爲遵旨分攤恩賞銀兩普濟窮黎恭摺仰祈聖鑒事竊奴才准户部咨光緒二十九年十月初五日内閣奉上諭欽奉慈禧端佑康頣昭豫莊誠壽恭欽獻崇熙皇太后懿旨明年七旬萬壽著海省各賞銀二萬普濟窮黎由藩庫給發欽此當卽飭司通行遵照在案兹據甘肅布政使何福堃詳稱遵卽在於司庫二分减平項下提銀二萬兩叧立普濟窮黎專欵飭據各廳州縣縣丞將應濟人數分别造册到司覆加查核共計通省無告窮黎三萬四千八百六十一名按名均攤每名應攤發銀五錢七分三釐七毫七忽一纎卽飭照磨所刊刷謄黃分發各屬張挂曉諭銀兩按府州分攤現據各該地方官等先後領銀具報均經照數核實散發訖懇請轉詳奏報前來奴才覆查各屬此次領散恩賞銀兩委屬核實並無侵蝕情弊該窮黎等普沾聖惠感激歡呼洵足以廣皇仁而光慶典除將總册送部查核外所有甘肅分發銀兩緣由合繕具淸單恭呈御覽伏乞皇太后皇上聖鑒謹奏奉硃批户部知道單併發欽此 
　　　福建水師提督曹奏爲巡洋往返事畢謹將洋面情形並撤巡日期摺初十日 
福建水師提督芬臣巴圖魯奴才曹志忠跪奏爲巡洋往返事畢謹將洋面情形並撤巡日期恭摺具陳仰祈聖鑒事竊照案奉上諭嗣後沿海水師各提鎮著每歲出洋時具奏一次俟巡洋往返事畢再將洋面如何情形據實具奏等因欽此欽遵在案伏查閩省洋　南與粤東接壤北　浙省毗連廣闊　延不下數千里之遙其中港汊分歧島嶼叢雜盜賊出沒靡常故緝捕巡防在在均關緊要奴才仰沐天恩優渥忝膺專閫重寄自應勤愼巡洋除盜安良務使海宇肅清商漁樂業遵於光緒三十年二月初十日乘坐元凱輪船親派大小戰哨出洋督緝恭摺奏明在案奴才計自出洋後日在南北各洋面地方往來梭織巡邏凡遠近港澳及大小島嶼悉皆躬親周歴遍處查緝並察看各營汛巡防均能勤奮一面督同在洋鎭將備弁加意巡緝留心堵捕有盜必獲不容兎脱漏網如有中外遭風遇險船隻立飭馳往救護以保商旅現在洋面尚屬安靜第洋防固須愼重而營伍尤宜整飭惟時値冬令宵小易生厦門爲通商要口商艘絡繹誠恐盜賊竊發奴才自應循例暫回嚴督營台兵勇勤加訓練講求新操使技藝精純俾成勁旅並整飭營務綏緝地方庶期營務洋防咸有起色隨于本年十月十五日撤巡回營仍嚴飭在　員弁實力偵探如有盜匪潛出窺伺奴才當卽親往查拿斷不敢因徹巡在先稍事懈忽藉以副聖主綏靖海疆安良除暴之至意所有奴才撤巡日期同洋面情形理合恭摺具奏伏乞皇太后皇上聖鑒謹奏奉硃批知道了欽此 
 
