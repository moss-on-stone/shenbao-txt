# 1894 - 99 - 4907534

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋四元○隨園三十種實洋五元○刑案匯覽實洋七元○咸豐朝東華錄碼洋二元五　　左文襄公奏疏碼洋四元○繪圖三國演義碼洋二元○駁案彚編碼洋二元○明季椑史碼洋七角○明季南北略碼洋一元二角○欽定六　　分則例碼洋一元二角○補註洗寃錄碼洋六角○康熙字典碼洋二元五角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彙碼洋二角○徐靈　八種碼洋一元一角○外科正宗碼洋四角○徐氏雜著碼洋一角二分○徐氏十三種醫書碼洋一元六角○大淸會典碼洋一元六角○六科準純六套實洋五元五角諸君欲購者請移玉申報館帳房可也此佈 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其菁華論　精詳折衷至當洵乎　昭代之鴻寳醫林之大成也茲由煥文　局主人倩本局用活字排印刻已告成紙墨並佳裝潢益美計分釘廿四本碼洋四元如　買外科書則收洋八角寄語杏林老宿　井名賢有欲得盧扁眞傳者請向上洋申報館三洋涇橋沿浜煥文書局鴻寳齋千頃堂古香閣文賢關文玉山房外埠則山東膠州成文堂福州益記書局購取可也 
[振興茶業芻言]  
　　先憂子問余曰子昨爲振興茶業之論略及茶業而不詳豈眞以屢言之而莫之聽故灰其心乎僕生長茶鄉深知其源請獻愚者之一得焉茶業之衰由於貪而非僅由於貪實因製茶不得其訣不解化熱之學不知工藝之方積習相沿愈趨愈下色味　差價値日墮奸僞因之日甚中國產茶之區兩湖徽紹而外則有福建之建州武彝之茶著名第一山上俱是天生奇種品物之重價値之昻莫之與較卽本山之主終歲勤動其岩上所產所得亦不過二三斤每斤値價數十百元此種茶他人不易得乃高人雅士之淸供非大腹賈所能羅而致之者也商人所買乃岩下及建州各處所產其茶有紅緑二色味濃耐瀹上者可瀹六七次中者亦可三四次味俱不减通商之初惟廣州一口業茶者無不赴建採辦因而起家者不一而足十餘年後始有福州湖北以及皖豫江浙然銷塲雖旺終不及建茶之佳顧雖佳而近數十年來富者貧矣盛者衰矣市景蕭條不堪寓目此其故非盡受洋人之掯勒不盡關營運之乏術皆由製造不精以致滯售虧折而詐僞攙雜因此而起洋人始而疑我繼而輕我終且挾我此茶業之衰所以至於此極也夫茶不外色香味三字三字中有無限層次良楛由此分貴賤由此判今欲化楛爲良易賤爲貴則必改絃更張將造茶之法極力講求盡除從前積弊而後右以致利第一在乎採摘茶甫下山時晾至略乾入灶烘炒其紅緑色俱於炒時暫久輕重中分出中有妙訣惟專門者能之若不得法或採摘過老色味立變山民惟顧山本無暇他計不擇高下一律發客客或未諳其理時受其欺雖製造精良終成無益此一弊也第二曰揀篩由山買茶載以筐與袋發至莊棧女工男傭以次揀篩揀時則男女喧笑心不在焉隨揀隨雜篩則一人司一籮半醒半睡終日僅篩出一二十斤而片索仍不能匀此又一弊也第三曰堆焙片索旣匀然後發焙焙用竹籠下熾炭於火盆籠中隔以竹箆茶置其中晝夜烘之極熱則取出翻騰翻數次斯焙透矣乃發大堆拌匀裝箱翻時或有未周則生熟叅半又有夾於箆縫中者久焙而焦其味甚劣又有餘末從竹箆縫　下火盆内微烟颺起其味尤劣此等劣味雜入茶内加以生熟不匀又焉能佳此其弊又一也第四曰裝箱箱用薄木板内有鉛皮鉛皮焊封不密箱復釘之不牢茶在箱中不一二月卽洩氣走味茶市初開卽微覺减色爲日愈久味同嚼蠟價安得不跌售安得不急此又一弊也今欲整頓茶業必須去此四弊延請精於識茶者愼採辦以固其本如法製造認眞揀篩以淸其源或辦新式機器或置新式茶爐定造厚密之箱筩以保其長久於是茶純而工本輕蓋工本之損耗大半由於蹧蹋糜費一一精求工本反省而茶則全美聲名旣著餘利自厚矣萬物各有其宜中國之茶乃造化自然之利洋人欲以人力奪天工於外洋多種茶樹以奪中國之利土地非宜究屬勉强終不若中國茶味之厚且純祗以中國製造未精遂存𫉶視之意今果能極意整頓各自奮勉則公道自在人心方且重價爭購先期預定何患銷塲之不廣茶業之不盛大利之不返乎又有花香之茶爲洋人所推重而中外製造實皆不得其法蓋以花片罨在茶内日久濕　味變雖有微香不適於飲若以新意造成抽氣香窰用整盆淸香花置於旁但吸其淸香以入茶并無渣滓則香味淸純入口分明何種花香歴歴可辨飲之令人如登仙境此種茶亦各兼製以作驂乘不更將不脛而走不翼而飛也哉余曰整頓茶業講求機器製造此説曾見諸赫税務司之公文可知外洋亦未嘗不欲中國人之自興其茶業競精其茶務其嗜中國之茶於此可見一斑矣余於茶務本不忍復言今得吾子之論可以補西人之所未及乃錄而存之 
[上諭恭錄]  
　　三月初一日奉上諭張家口監督莊健奏差滿回京齎父盈餘銀兩並請減成賠繳虧短盈餘銀兩一摺所得盈餘銀五千六百二十兩零著交廣儲司其所請减成賠繳之處著户部核議具奏欽此 
[本館接奉電音]  
　　昨由京友電傳上諭三道敬謹譯登○三月初七日奉上諭昨據御史安維峻奏甘肅舉人李炳珩有冒籍情事當經降旨令禮部查明具奏兹據奏稱前因李炳珩係邊遠士子與他省不同是以據咨代奏准其投卷以示體恤旣據該御史奏稱該舉人係冒入新疆籍贯應否將會試卷扣除之處請旨遵行等語李炳珩試卷著先行扣除卽由該部行查該舉人曾否呈明入籍俟查覆到日再行奏明辦理欽此同日奉上諭安徽鳳頴六泗道員缺著王定安補授欽此同日奉硃筆稽查正白旗滿洲旗務著容貴去欽此 
[詳述行刺未成事]  
　　甲申之朝鮮人叛臣金玉均朴泳孝結黨謀叛幾於宗社阽危凡稍有人心者無不作食肉寢皮之想金朴二逆自知不免脱身赴日本得以殘喘苟延此次金逆航海至申江始經洪鍾宇刺死扑逆亦突遇刺客首領幾難保全此皆本館偵探再三歴登報簡者也兹又得日本訪事人來信云東歴三月二十七號卽華歴二月二十一日高麗人李𨓜植至朴逆所設親鄰義塾中與同邦人金仁純柳仁萬鄭蘭教李圭完金泰源閒談移時泰源忽　目向諸人曰一二日前𨓜植受高王勅命謂如能將朴殺害立賞重金乃轉倩僕襄成此事詎僕自至此地卽受朴厚遇天良何在忍下手乎言畢悄然圭完蘭教二人皆附朴逆者聞言卽怒目切齒而起用繩縛𨓜植手足逼令將謀害情事據實以陳并派人至𨓜植所寓雲來館中搜其行李果得高王勅書事聞於趨町警察署次日有警部二名率同巡查十數名至義塾查問卽帶𨓜植及圭完蘭教等三人去至夜𨓜植之同伴權東壽昆季奔往朝鮮駐日公使館禀訴情由二� 
 
 

Page 2

 
 
十九號公使有照會至警察署不知如何商議又聞金逆死後日本人議往申江領取屍骸先發電問明暫厝美租界警察署乃酌定由報知新聞社齋藤新一郎附神户丸來領各新聞社議得金逆遺屍如抵日本須爲之營葬一切費用决計募集義捐其事由東京每日新聞及時事新聞朝野新聞各社員主持 
[日本火災]  
　　東歴四月二號午前一點鐘時日本橫濵市永樂町一丁目十四番地業人力車之山田猪三郎家失愼此處係日　冶游之所紅樓翠館柳色藏春當火勢蔓延時焚及神風樓第二勢州樓一圓樓町樓新壽樓光月樓玉井樓倡院七家并毁民居四十二三户至三點鐘時火始告熄聞有三西人夜宿倡家不及奔逃付之一炬倡婦亦焚斃其二何祝融氏之竟喜湼玉焚蘭耶 
[詳紀宜陵教案]  
　　江都縣林大令會同鎭江關道委員孫大令往宜陵查辦教堂一案已紀報章兹得揚州訪事人來書云堂中一切裝修刻已照式修繕本月初三日下午兩大令同返維揚將當日隨衆滋事之甲乙丙三人及屋主朱姓押解回署隨赴府署歴禀查辦各情至四點鐘時命駕登舟前往鎭江謁見道憲蔡觀察有知其事者謂此次兩大令在宜陵會同各紳董傳齊十三莊耆民逐日諄諄開導耆民皆凛遵切諭不復有後言然窺衆人之心似終不能狐疑盡釋紳董則謂此次突然肇事雖起自訛言然究其根原實因教士喜作夜遊以致無知愚民濳生疑竇今衆民固執如此莫如教士暫居他埠或徙至城中庶與文武各衙署爲鄰易於保護至教堂房屋租自民間每月祗輸洋銀七圓並非典產若定欲居此終恐衆民作浪興波兩大令商議再三諭以須將此情禀詳道憲懇轉商領事察核時勢以順輿情聞教士係瑞典國人能否遷居想兩大令旣抵京江必能與之和衷商榷也 
[京師火警]  
　　京師西直門内新街口寳興香燭鋪近因修蓋棧房遂於街側搭盖席棚以儲貨物二月廿七日上燈後貨棚中所燃煤油燈爆炸致兆焚如火勢烈烈上𦦨不可抑遏地方官廳及水會激桶聞警而至竭力救援僅將棚屋内各貨焚燒未經延蔓是晚彭儀門内大街某糧店亦遭回祿之刦焚去空屋二間同時前門外李鐵拐斜街某棧房突遭火刼焚去房屋數楹 
[新竹命案]  
　　臺灣訪事人云新竹縣者爲北府所屬由府治前往火輪車半日可達縣民甲乙二姓結鄰鄉僻犁雨鋤雲甲夫婦年逾四旬生有子女各一子未十歲女則齡稍長乙婦祗一子已十有六齡矣一日兩家子女同出嬉游乙子黠而貪時喜攫取他人財物見甲子頸繫銀百家鎖起意竊之不得則强奪以去甲子向之支拒竟被推仆水中其姊見之扭住狂喊乙子恐事洩亦將其擲入波心方謂此事無一人得知可已永不發洩矣至晚甲見子女一去不回偵之無跡方在萬分焦急適有赴溪畔者見二孩屍載沈載浮審之果甲之子女奔告於甲甲夫婦痛不欲生然猶不悉致死之由也翌日步入城中見有持當票求售者問之曰係銀鎖一具疑之持赴押鋪取視則卽其子頸繫之物泣而查問鋪夥直告以乙子所質甲至此知主名攸在急奔赴縣署鳴寃縣主騐視之餘一鞫而服想須申詳上憲定案抵償也 
[窖鏹成空]  
　　金陵訪事人云城北盧妃巷東首舊爲某富户所居雕墻峻宇頗形巍煥兵燹時髮逆踞爲僞王府大營輪奐倍新曩時同治三年省垣克復官兵一炬焦土可憐昔之畫棟雕梁頃刻化爲瓦礫往往鬼哭天陰則聞承平三十餘年無人敢復營宅第去歲始由某寓公以重價購其地擬造園亭今春方雇匠興工披荆斬棘一日瓦工携鋤刨舊墻脚穴地五尺許忽見有石板橫梗其中異之將四圍掘去石板頓露形如几条然呼夥舁之竭數十人之力纔稍稍轉動復增以大力者乃得離地三尺許支以巨木不令壓下此時事已聞於遠近來觀者圍若堵墻爭欲一探其究竟監工者曰止止此地係我家主人出貲購得倘有窖鏹應如數歸主人惟酌提一二成爲諸君壽而已允則啓之否仍覆之勿事後嘵嘵不絶也衆人請以十之三充賞監工者曰唯唯乃將石板下泥土鋤去宛然有大小甕十餘口甕口有泥塡塞不辨其中何物而封誌之跡歴歴可辨衆人大喜監工者命提出二匣舁之起若不甚重衆人又大疑碎之而纍然倒地蓋土塊與磚耳衆人聲頓譁連碎七八甕皆然末一甕最奇他無所有惟蚯蚓數升互相蟠結兩旁注目者至此各有不豫之色嗟嘆良久垂頭喪氣而歸髣髴有一小工在旁竊携一小木匣去越二日聞人云匣内儲首飾多件是金是銀黑黝莫可辨認蓋小工歸而示其女故鄰人多見之云 
[瓜洲閱操記]  
　　長江水師提督黄昌岐爵軍門行抵瓜洲已詳前報兹又接鎭江訪事人函云本月初一日上午十一點鐘時瓜洲水師鎭標各營勇丁在江干排列隊伍貔貅十萬如火如荼遙見迎風大纛搖曳於淡烟疏枊之間知憲舟已鼓浪而來卽升砲鳴槍砰𥔀之聲震動江滸其時鎭署馬頭已搭官廳帥以繪綵明燈高掛錦幔低垂廳外置全副儀仗並有水師營兵數十名刁槍矛戟燦爛如銀東西兩旁矗立高竿各懸鞭爆約二丈許瓜洲總鎭謝福田鎭軍新湘等營陳宇山軍門寳蓋山新兵營吳養吾管帶瓜洲營遊擊戴華貴遊戎及鎭城文武各官均在廳前伺候少頃憲舟用小火輪船帶傍碼頭但聞巨砲三聲爆竹一時燃放雷奔電發震茸欲聾雜以鼓樂之音洋洋盈耳俄而謝鎭軍率領標下各營官弁先後登舟呈遞手版爵軍門一一傳見晤談片刻各官興辭而出爵軍門命駕登岸排齊全副執事由碼頭詣鎭署答拜鎭軍先飭麾下健兒在頭門外站隊恭迓迨憲旌涖止鎭軍迎入花廳陳設華筵陪坐者爲陳軍門吳管帶戴遊戎等羅水陸之珍盡東南之美酒闌客散報時鐘已交七點爵軍門回宿舟中示期初三日蒐軍是日天甫黎明水師各營弁勇齊集北市大校塲秩然肅然悄無聲息旣而謝鎭軍戴遊戎以及各營官先後鳴騶而至移時隨爵帥出轅之各巡捕等官亦皆衣冠濟楚相率偕來迨至九下鐘時爵帥端坐緑呢大轎前導除執事外有水師營護勇數十名戎容曁曁中有戴晶頂官十餘員或乘騎疾馳或扶輿緩進由大街過北里街迤邐而抵校塲所過之處觀者如雲略無譁噪斯時校塲内各營官皆擐甲執弓齊至布城門邊分班鵠候比憲駕至槍砲齊鳴聲震大半營勇數千名咸在道旁跪伏俄聞筦籥迭奏憲輿緩緩至演武廳各官分東西序站立爵帥頷首答禮徐步入後廳各官亦相　而入獻茶序坐略談數語驀聞將臺帥字旂下鳴砲三響幾訝天驚石破中軍官趨而入禀請升帳爵軍門遂升坐公案謝鎭軍曁各營官各行叅謁禮將臺上又鳴三砲中軍官半跪請令爵軍門傳令開操先閱鎭標各營須臾角聲嗚嗚然鼓聲鼕鼕然各營官督率雄兵由布城門整隊而出大旗數十對臨風招展洋槍隊繼之轉瞬間諸兵一字蟬聨綿綿不絶識者謂此卽長蛇陣古所謂擊首則尾應擊尾則首應者也忽令旗一揮變爲雙龍出水陣二龍搶珠陣四方陣八卦陣連環陣螺螄陣倐忽變幻幾令人目眩神迷每一陣中槍聲如珠絡繹不斷岳家軍固若是之難撼哉旣而各營演畢時已鐘鳴一點爵帥退入後堂小憇進午膳畢旋復升座諭令操籐牌打靶短刀木棍鋼义等雜技矯健靈便各獻神通極五花八門之觀爵帥顧而色喜賞　有差所有水操槪免校閱師字旗下又升三砲鳴金收軍報時鐘已鳴四下中軍官上前繳令爵軍門升輿回舟一時鼓樂齊鳴軍士皆長跪以送初四日晨鐘鳴八下舟抵鎭江下碇荷花塘碼頭在城各官俱至江干迎迓爵軍門以次接見旋登岸答拜前導排齊儀仗有對子馬頂馬金瓜鉞斧肅靜廻避脾欽加尙書銜長江水師提督軍門賞穿黄馬褂紫禁城騎馬節制五省水師各鎭三等男爵剛勇巴圖魯等銜牌再次爲瓜洲水師鎭標前營親兵數十名長江水師提督護勇二十餘名手執刀义在輿前護衛由碼頭過新河街向東進小門入城往文武各衙門投刺繼至丹徒縣署王大令飭家丁擋駕爵軍門遂回舟有見者謂軍門年逾耳順而精神矍鑠和藹可親知川嶽英奇固非凡人所可及也鎭城文武各官擬在甘露寺設筵祖餞爵軍門雅不欲作無謂之周旋卽於是日上午十一點鐘時傳諭啓輪順流而下赴江陰姑蘇等處閱視營伍臨行時鎭城内外各營弁兵俱在碼頭站隊升旗放砲恭送如儀 
[戲塲火刼]  
　　廣東番禺縣屬譚三鄉洪聖靈誕辰鄉之人舉行勝會於二月二十日演劇兩臺一爲國豐年班一爲慶百年班兩臺相距 
 
 

Page 3

 
 
祇半里之遙至夕有竊匪混迹其中施其妙手鄉勇拿獲數輩重笞之後更啖以糞而釋之匪恨之入骨至二十三夜潛置引火物於女客看棚下一時火燄上熾諸婦女驚魂飛越奪路而逃卽男子亦有情狀倉皇互相踐踏者旣而火烈具舉延及戲臺慶百年班中人聞警赴救戲箱戲具幸免被焚看棚中焚斃一十餘歲女郎其餘踐踏跌傷者不知凡幾其尤堪髮指者匪徒於戲塲火起時見鄉人忙亂救火遂乘虚肆刼鄉中潘某家並擄掠兩女郎而去 
[厘廠遭災]  
　　廣東增城新塘厘廠乃東莞石濓厘務廠所設分卡也是處爲東江貨船必經之路大憲以鍾明府德瑞總其成二月二十八日戌刻廠中火起全廠被燬明府於五鼓時發電禀報省中大憲立派候補府張文翰太守坐功武輪船前往查辦是否因滋閙而起容俟探確續陳 
[暢談烟害]  
　　英國禁烟會主席亞力山打由印度查探鴉片情形遄回歐洲道出香江行旌少駐有西報館訪事人特往謁見暢談阿芙蓉之害據云印度國家每謂洋　無害於人不過爲保全稅餉起見倘在官人員或以烟爲當禁則大爲政府所忌故不敢獨抒偉論然我自停蹤印度該處土人之以烟害相告者指不勝屈此次來遊省港兩地亦嘗親到各烟館看視一過與印度之烟館彷彿相似而其齷齪情形則未若印度之甚吸烟人之形容枯槁亦不若孟咪加刺吉打等處更難寓目我於到港後聞說本埠鴉片巡丁之盤搜來往客商甚爲無禮往往令人憤怒此等行爲實有碍港中商務至於禁烟一事殊難著手惟冀中英兩國會商條例使栽種鶯粟者日漸减少則可以望其成功往年中國總理衙門曾有此議果能見諸施行固屬甚善而我等所設之禁烟會亦斷不廢於半途必將力除此患始能快同人之志願也 
[撫憲拜客]  
　　江蘇巡撫奎大中丞蒞滬情形已登前報前日下午六點鐘中丞乘坐登瀛洲兵輪抵埠停泊招商局天津馬頭各營兵勇咸列隊江干恭　憲駕俄而出使英德義比大臣龔仰蘧星使江南提督譚靑崖軍門曁狼山福山瓜州三鎭軍親詣憲舟中丞接見之餘晤談片刻興辭而出江蘇督糧道吳廣涵觀察松滬厘捐局督辦朱竹石廉訪招商局總辦沈子梅觀察製造局總辦劉康侯觀察候補道嚴小舫觀察亦各呈遞手版中丞接見有差上海縣黄大令英法二讞員宋通刺葛同轉松海防同知劉司馬及松太二屬各縣令均詣舟次禀安脚靴手版異常忙碌翌日鐘鳴十下統領北洋水師丁禹廷軍門曁北洋定遠兵輪管帶劉軍門先後乘坐馬車詣舟次請見中丞接見之餘直送至碼頭升砲鳴虔至十一點鐘英總領事兼按察司韓能英正領事兼副臬司哲美森英繙譯傑彌孫均穿公服戴大帽乘坐馬車詣舟次晉謁當由蘇松太道聶觀察道署譯員徐直刺上海縣黄大令英法兩讞員宋通刺葛同轉延入晤談片刻卽由聶觀察以下各員送至碼頭握手而别至十一點二刻則有法總領事吕班法繙譯官祁理恒亦各穿公服乘坐馬車詣舟拜謁由聶觀察以下各員延入内艙與中丞接見仍由觀察等恭送殷勤握手至十二點鐘縣署辦差家丁傳諭各執事備齊儀仗中丞卽乘坐緑呢大轎鼓樂喧闐砲聲震耳先至小東門吳淞碼頭答拜江南提督譚軍門延入晤談片刻升砲送别然後呵殿由浦灘往北迤邐至鐵馬路錢江會館由本埠文武各員雇天福茶園優伶演劇陳設華筵請中丞讌宴俟宴畢卽往各當道處答拜在滬北觀音閣碼頭登舟由上海縣預備大號官舫定於今日上午十點鐘向蘇州進發滬南製造局預備之行轅中丞不欲以供億之繁重勞僚屬故未賁臨云 
[無異登仙]  
　　出使英德義比大臣龔仰蘧星使定於今日淸晨挈隨員繙譯等人乘法公司某輪船出洋履任先於昨日赴各署辭行破浪乘風宣威域外班生此行無異登仙矣 
[定期甄别]  
　　滬城龍門書院例於春間由道定示期甄别現由關道憲聶觀察懸牌定於三月二十五日舉行甄别諭令應課諸生於先期　日内赴院報名并書明何省何縣舉貢生監以便備卷蓋印届時齊集書院聽候給卷扃試　　　 
[演戲酬神]  
　　滬南十六鋪南有揭普豐會館係廣帮所建歴有年所此次大碼頭火災焚至會館爲止幸得保全董事以爲神佑募集資財特於本月初六七兩日雇滬北榮天彩戲班優伶登塲演劇笙歌起處裙屐雲來洵極一時之盛　　 
[西戲將行]  
　　西人大克傀儡戲抵滬以來在外在橋北堍禮查客寓戲園開演觀者如雲兹定於今日晝夜開演自此次演後卽當前赴東瀛滬濱士女欲飽眼福者尙其聨襼往觀勿負此千金一刻乎　 
[嚴防種火]  
　　欽加運同銜特用府補用直隷州調補松江府上海縣正堂黄爲示諭事准總理江南天主教事務主教倪函開以據師元長禀稱本月十五夜董家渡碼頭西首栅西鐵店門檻有匪徒種火十六夜又在該栅東軋花行門首澆灌火油門檻均已燃著幸經該店夥等急起撲滅十七夜又在該馬頭南首市房門上澆灌火油均未成災函請查究等因到縣准此查匪徒縱火大干法紀除傳訊密飭訪查外合先示諭爲此示仰城廂内外保甲人等知悉爾等嗣後務於夜間在境内巡緝如遇前項匪徒立卽拘解不得稍涉懈惰致干究革其鋪户房居亦當隨時查察是爲至要各宜凛遵切切特示 
[核改貨捐]  
　　本埠柴梗白蠟柏油三項向由公所認定捐數按月繳局公所以所收欵不滿繳數受虧甚鉅曾投禀總局請將認捐改爲報捐總局不准所請在後公所重議將白臘柏油二項情願照認數酌加而柴梗則改爲報捐已蒙總局批准白蠟則照認定之數加捐二成柏油照認定之數加捐一成柴梗准俟貨到報捐不在認捐之例公所已遵照辦理矣 
[意圖朦領]  
　　南市大火之後卽有善堂董事集議籌欵撫卹已紀前昨日有江北貧民三四人同至善堂聲稱日前董事至火塲撫卹被災貧户衆人皆沾實惠我等數家獨抱向隅請爲補給撫卹銀洋汪曹二董細視面貎知日前均已領洋此次何得意存朦混有意嘗試喝退不理此輩尙嘵嘵置辯後由堂丁驅逐始各分改 
[頌起錢商]  
　　前英公廨讞員蔡二源太守自本年正月初四日因病乞假後仍住署中昨日錢業董事陳笙郊等人糾集壽康延康兩錢莊置備紅縀萬名傘一頂文曰萬民感德匾一方文曰愛留棠舍德政牌四對文曰恩周草野化洽華洋泛粟賑荒懸冰聽訟雲間佐郡滬上攀轅民樂受廛商安互市并製備萬名衣帽於午前舁送至署太守迎至花廳謙讓再三而後受 
[火災斃嫗]  
　　本邑人徐駿良向在英工部局當寫字之職家居城内時或未暇回去則暫宿大馬路興申里中蓋曾賃屋一椽以便於此憇息也所雇老嫗蔡張氏歴十餘年前日將晚時因煮飯遺火稻草中霎時間烟霧迷漫目爲之瞇大聲呼救得鄰人取水以澆炎上之威立時熄滅而氏已被焚於亂柴之内皮焦肉爛氣絶身亡包探黄四福等聞之前往查問一切徐恐受株累立飭人赴大塲鎭邀氏之子媳到來爲之從豐棺殮 
[被毆控縣]  
　　下海浦十二圖人王慶慶偕母王周氏投縣控稱父親在日有方單一紙押與族人王方方處前日母親備齊本利至方方處取贖方方忽稱此單係由祖宗傳下不允贖取以致口角慶慶正在工作聞信馳往以致母子同被毆傷請爲究辦旋由値日差傳諭著明白補詞　候訊核 
[美界捕房紀事]  
　　北四川路某押店主吳淸流赴捕房報稱前晚九點鐘時廣東人程阿田偕友至店中購取銀表一枚正在議價時其　 
 
 

Page 4

 
 
友忽攫之而去俄而程亦飛奔小的不克分　無從追赶是以報請緝查黎副捕頭飭包探竇如海尋至廣吉祥小烟館見程等方横陳一榻短笛徐吹遂一併拘入捕房在身畔搜出小洋銀八角皮夾袋一枚捕頭研究之餘稱實姓黄名阿表年二十六歲此表已質於大馬路某質庫中得洋銀四元俄而竇探吊到眞贓押俟解赴公堂請宋通刺懲辦○前日午後五點鐘時有某洋行馬夫焦阿友駕馬車至崇明路口撞倒一衣冠楚楚之人車輪碾傷右足痛極聲嘶旁人見而惻然將馬車拉住連阿友及受傷人送入捕房捕頭詢知其人姓朱名阿大立飭巡捕舁送同仁醫院求治醫生察得敷療一禮拜始可告痊乃將焦押候送辦○昨日上午十一點二刻時工部局游船户郭阿大富也春挈小孩嚴桂全赴捕房訴稱此孩係松江人前月杪被舅母周某氏所毆逃至滬江枝棲難覓前晚在北蘇州路哀啼不已小的聞而不忍留宿船中今特送請安插捕頭問知其母舅姓周名長裕遂命邀來保釋 
[法捕房瑣事]  
　　法大馬路某報關行被賊攫取水烟筒一枝當塲拘獲送入捕房捕頭命押候堂期解訊○前日下午奎中丞乘登瀛洲兵輪抵埠衆人鵠立碼頭咸欲一見顔色有某甲在人叢中爲剪綹賊割開表袋幸卽知覺當塲拘獲交探夥送入捕房捕頭命押候堂期解訊○薙髮匠某乙先在新北門外某甲處爲夥在後辭出至法馬路福馨樓茶館對門薙髮店爲夥前日邀同業者三人向某甲饒舌繼至茶館評理效蠻觸之紛爭打毁水烟筒一枝茶錢三百餘文亦無着落經茶館主鳴捕將一干人拘入捕房翌晨捕頭問明情形令乙賠洋一元交茶館主領去先將三人釋出其爲首肇事之某乙押至翌日十點鐘釋放○小竊某丙屢次犯案怙惡不悛前日又竊得便桶一個爲巡掛捕所見拘入捕房捕頭命押候堂期解訊 
[輪船招商局務節略]  
　　本局自光緒十九年正月起至年底止爲第二十届結帳之期本年江海各船所得水脚除開銷船用外結餘船利八十萬三千餘兩加以運漕棧產等利二十一萬五千兩除地租修理等費利息酬勞各欵四十二萬九千餘兩船棧折輕成本三十一萬三千餘兩凈餘二十七萬五千餘兩廼以歴年歸還匯豐借欵至本年爲止虧貼磅價二十萬餘兩除撥存匯豐爲自保船險信押之欵歴年收來息銀十一萬餘兩卽以彌補磅價外尙不敷九萬餘兩應在公積項不支銷統計前後實存公積八十七萬六千餘兩此利項大略也至本項内尙存匯豐原本二十三萬七千餘兩現値磅價更貴届期歸還虧耗更鉅惟有按届支銷又往來帳三十四萬五千餘兩本局輪船添造快利一號拆卸日新江平改作躉船二號實存二十六號連碼頭棧產今年折舊後結存成本三百八十萬五千兩此本項大略也屈指輪船招商局開辦已二十年矣長江大海往來運貨約計每年二百萬統計中國之利少入洋船已四千萬其因有華輪船彼此跌價華商便宜之數尙不在内然則今之時勢商務能不講求歟所盼以後利日益進弊日益除爲中國立商務不隳之基此爲首務也 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[分發人員騐看名單]  
　　海防掣籖分發郎中陳文海廣東濮賢恒江蘇員外郎胡潛安徽象賢廂黄旗花翎志增正藍旗花翎　森正藍旗世　騎都尉保如　紅旗主事世康正曰旂大理寺寺丞孫錫三浙江太常寺典簿李廷璐順天知縣張劉　四川○鄭工指省分發巡檢凌立本安徽廣西○新海防指　分發通判王翰琛陜西由東張良弼浙江湖北知縣張志曾直隷山西曹倜江蘇山東五品頂戴趙承顯廂黄旗河南許涵怡直隷江蘇朱慶崧順天河南吳俊卿浙江江蘇鹽大使多褘廂紅旗兩淮布經歴譚善增湖南廣西按經歴六品銜樊錫林浙江山東府經歴盧英儀湖北山東顧永誠湖北江西李文長直隷山東王天錫順天山東戴承緒江西浙江楊浩江蘇山東李　河南山東沈之乾浙江廣東謝淸泰浙江廣西縣丞楊　元　隷山東鍾崇德湖北四川孫振寰山西直隷孫孝藩安徽四川黎騰輝江西福建丁業勳安徽山東吳建勳河南山東吳貞耀浙江江西於元藻浙江北河陳世輔四川湖南姚福鈞浙江北河線全廂黄山東州吏目張積厚廣西雲南劉履信順天陜西蔡復升江蘇廣西縣主簿徐壽慈江蘇河南道庫大使王蔭曾浙江湖南鹽巡檢宋金壽安徽兩淮巡檢金堃江蘇廣東狄哲文江蘇浙江石承謨安徽江西吳雲鵬江西廣東唐大鈞浙江廣東從九品梁鼎元福建江蘇丁道焜貴州山東兪鴻壽安徽江蘇王緒曾江蘇浙江典史葉繩武直隷山東　翊堃順天山西周世鑑湖南山東袁文幹湖南湖北周家幹湖南四川李修山東直隷李永緒湖北四川伍秉誠江蘇廣東劉德溥江蘇直隷陳敏樹安徽江西張百麟貴州雲南鄭家綬安徽江西陶烜安徽廣西徐象賢江西廣西陳紹高浙江廣東沈琨浙江廣西覺羅　麟止藍旗四川嚴大木安徽山東未入流徐方裕江蘇浙江崔輔淸江蘇東河屠豫泰江蘇河南劉方儀浙江山東陳思㴻浙江山東○海防指省分發府照磨毛雲湖南江西○勞績掣籖分發知州屠瑞椿江蘇○勞績指省分發　道　花翎二品頂戴馮相榮廣東廣西知府花翎三品銜馮相華廣東浙江吳承恩河南山東三品銜楊傳書安徽山東直隷直州知州　花翎恒秀廂黄旗福建知縣朱祖蔭江蘇湖北張道源安徽直隷汪繼祖江蘇河南劉立誠陜西甘肅張用霖湖北山西　府經歴縣丞六品銜劉士鑾四川雲南府經歴王鋆標江西山東○教習掣籖分發知縣田樹稱山東○應補呈請分發知縣　同知銜謝焯鎣四川浙江　從九品胡鈞順天江蘇 
[殱除匪類]  
　　新會横山鄉向有渡船來往江門埠船中備置砲械以防盜刦去月初旬由江門滿載貨各開行已抵横山海面猝遭劇盗刦掠迨十四日有某渡行經是處復有盜衆數十人乘駕二艇攔截行刼賊勢異常獷悍該渡夫等燃砲拒禦賊亦還砲攻擊一時喧聲雷動　霧漫天該處在田操作之人鳴鑼號衆旋有禮樂鄉英號巡船奮勇擊賊自晨至午賊勢仍不少衰止當鏖戰之時適有販運鮮魚船揚帆過此亦鼓勇相肋發砲擊中賊之船首幾於全船覆没賊始棄船登岸四面奔逸英號船之勇丁仍登岸追擊卒能鎗斃兩賊奏凱而旋後將賊　割去兩耳及辮髮並所獲賊船二艘解交外海汛官楊千戎轉解縣署審辦英號船巡勇之被傷者亦有兩人然幸無大碍賊船解縣後由邑侯勘得賊船内有竹帽數頂有深壘村東業里更館字樣邑侯卽移會武營密往該村圍捕當卽拿獲兩人訊認刦渡不諱又供也黨羽數十人皆深壘與三江兩村者已由邑侯勒令該鄉交出有名各匪是處　苻不靖屢爲行旅之患從此焚巢掃穴地方庶賴以堵乎 
[活鬼]  
　　番禺縣頭鄉人某甲席豐履厚家道素封長子某乙生具賭癖父母嚴爲限制不能任其揮霍自豪一日賭負而歸欲圖恢復而空空妙手莫展一籌適有婢之赴墟市物者狹路相逢欣然曰此奇貨可居也遂逼令渡河婢以其分屬少主不敢抗拒乙遂鬻諸鄰鄉得曰鏹數十復赴博塲背城借一詎敗軍之將不可言勇孤注無靈隻輪不返垂頭喪氣悞悞而回家人方以失婢之故蒼黄偵訪乙故作驚訝狀旣而曰疇聞人言在水之湄見有小婢隕於深淵竟同泥牛入海見其入者不見其出得毋卽彼耶家人詳細詢問乙備言服色以証之家人信以爲實尋屍河干杳不得無何家中疾病不安弓影杯蛇時多驚擾有疑遊魂爲厲者招婢魂　祀之衆遂安謐咸謂鬼之有靈乙以衆人誕妄未免腹誹久亦頓忘前事矣旣而婢年漸長主人爲之擇配於某内星霜旣易詩詠弄璋某日誕彌厥月歸寗謁祖順道往尋舊主人舉室驚惶指爲鬼魅婢矢口辨白隨行僕婦亦爲之指証衆始延入備問行藏始知緣委甲怒傳乙責問則當婢至時乙以蹤跡敗露無面見江東父老已由横門兎脫去矣鄉人知其事者咸傳爲談柄 
[潯江春浪]  
　　九江訪事人云九江府邵傅巖太守於上月廿七日設席烟水亭敦請周鎭軍誠觀察及前後營新勁營周王范三遊戎　司馬薛大令赴宴天朗氣淸花明柳暗嘉賓賢主美盡東南誠盛會也○督辦江西淮鹽總局江蘇候補道程雨生觀察赴金陵謁見劉制軍道出九江途次感受風寒庽潯醫治刻已喜占勿樂矣○府經歴黄藻濵叅軍俸滿赴省騐看遺缺由府尊札委郭子範少尹代理於上月廿八日任事○府學教諭程廣文俸滿遺缺委教授劉廣文兼理○彭澤縣典史孫少尉出缺由邵太守委林子豪少尹代理 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十年三月初一日京報全錄]  
　　宫門抄○諭旨三道錄前○大學士額奏遵旨嚴議議處摺○給諫余奏叅知縣片○又奏簡員宣洩蓄水片○御史楊奏州縣豫徵錢糧並濫用私刑片○大臣林奏報効工需銀兩摺○豫撫裕奏知縣改教歸部銓選摺○粤督李　奏甄别知縣片○三月初一日内務府國子監廂藍旂値日無引見○壽耆謝稽察覺羅學恩○江寗藩司瑞璋到京請　安○記名總兵張騰蛟謝　恩○遼陽城守尉耆徵謝恩○張家口監督莊健差滿回京請安○陸繼煇高賡恩預備召見○惲彥彬請假十日○吏部呈進月官卷○樊恭煦請假五日○召見軍機莊健瑞璋張騰蛟耆徵陸繼煇高賡恩皇上明日辦事召見後至　皇太后前請安畢還宫○○經筵講官太子太保大學士管理兵部事務臣額勒和布等謹奏爲遵旨嚴議議處具奏事光緒二十年二月初十日内閣奉上諭前因西華門内有民人鄭達元闖入叩閽當經諭令該管大臣等認眞稽察不准稍有疏懈乃降旨未久本日又有已革都司宋文剛一名膽敢在乾淸門外叩閽據供係由神武門隆宗門混入禁地森嚴竟任令該犯行走自如毫無覺察該班官員兵丁等形同聾聵殊堪痛恨所有本日値班之前鋒護軍統領及神武門隆宗門該班章京均著摘去頂戴查取職名交部嚴加議處左右翼總兵壽蔭長麟帶豹尾鎗大臣載瀅容貴均著交部議處嗣後該管大臣及章京等務當嚴申禁令實力稽查不得再有疏懈値班兵丁不准曠悞缺额其應差之蘇拉人等出入亦應隨時查騐腰牌嚴行約束此外閒人一槪不准闌入儻漫不經心仍前玩怱該管大臣等自問能當此重咎否耶欽此欽遵到部當經臣部片查景運門將是　値班之前鋒護軍統領及神武門　隆宗門該班章京等職名送部議處去後兹於十三日據景運門將議職名開送前來查定例有人進御門叩閽者守門官失於查禁罰俸六個月司鑰長罰俸三個月公罪又例載官員防範不嚴者降一級留任公罪又奉旨交部嚴加議處者查照本例酌量加等其由罰俸加等者止於降一級留任由降留加等者止於革職留任又官員失於察查罰俸一年公罪宗人府查例内並無管帶豹尾槍大臣議處專條自應引例比擬惟查有聖駕巡幸在官人役衝出叩閽該管王大臣罰職任俸三個月公罪各等語此案已革都司宋文剛由　神武門隆宗門混入乾淸門外叩閽該班官員漫無覺察欽奉諭旨禁地森嚴竟任令該犯行走自如毫無覺察該班官員兵丁等形同聾　殊堪痛恨所有値班之前鋒護軍統領及神武門隆宗門該班章京均著摘去頂戴查取職名交部嚴加議處左右翼總兵壽長蔭麟帶豹尾槍大臣載瀅容貴均著交部議處等因自應欽遵諭旨從嚴核議以昭炯戒惟例輕而案情較重若僅照門官失於查禁本例　處止於罰俸卽照防範不嚴例亦僅降一級留任均不足以示懲儆自應照加等之例辦理應請將是日値班之署鎭白旗護軍統領侯克勤正白旗司鑰長護軍叅領文英神武門値班之正白旗空銜花翎桂林護軍校定祥文連隆宗門値班之正白旗空銜花翎連保護軍校景成照防範不嚴者降一級留任公罪例加等各議以革職留任公罪左翼總兵吏部左侍郎壽蔭有　　　　　　　　長麟請均照失於察查罰俸一年公罪例各議以罰俸一年帶豹尾槍大臣領侍衛内大臣郡王銜多羅貝勒載瀅應比照聖駕巡宰在官人役衝出叩閽該管王大臣罰職任俸三個月公罪例議以罰職任俸三個月兵部查帶豹尾鎗大臣失察叩閽臣部例無專條自應比照宗人府之例一律辦理應請將帶豹尾槍大臣領侍衛内大臣鑲黄旗蒙古部統總管内務府大臣容貴比照聖駕巡幸在官人役衝出叩閽該管大臣罰俸三個月公罪例議以罰俸三個月壽蔭長麟載瀅容貴所得罰俸處分均係公罪例准議抵可否准其抵銷之處恭候欽定所有遵旨嚴議議處緣由是否有當伏乞聖鑒訓示遵行再此摺係兵部主稿會同宗人府吏部都察院辦理吏部左侍郎宗室壽蔭例應廻避未經列銜合併聲明謹奏　旨奉隨旨一道○○給事中余聨沅片再聞署　坻縣知縣張肇鑣性情狡猾行止卑汚當四境餓殍相望之時稍有天良宜何如設法補救乃張肇鑣不問百姓死生徒工一已奔競哀城與天津月必二至并聞有微服冶遊等事是其玩視民瘼已可槪見近來該縣民氣凋殘已極張肇鑣平日奢用無度猶復忍心害理向百姓估借銀兩稍不遂意輒卽假公報復錢店因之歇業者不一而足以此飢饉之民轉彼貪酷之吏縱不激成事端亦必至剝喪元氣相應請旨飭下順天府府尹確查嚴叅以蘇民困而儆官邪謹附片具陳伏乞聖鑒謹奏○○給事中余聨沅片再查寳坻縣地素漥下向來各處設有涵洞盛漲後及時開閘洩水歸河膏腴得早涸出來春仍可耕種法至善也現計漲水在半年以前何至今猶一片汪洋聞近來禀官啓閘該縣房書從中多方訛索災民無力應付坐使良法浸廢該地方官又復㙈視民瘼並不早爲之計應請旨簡員親履其地設法將蓄水宣洩卽可以工代賑俾小民播種有期則此十數萬生靈或不至久困於墊隘之中卽有偏災亦可免其魚之患矣謹附片具陳伏乞聖鑒謹奏○○御史楊晨片再民爲邦本政在養民治亂之由昭垂史鑑州　爲親民之吏果使淸廉勤愼則政成民和天下自然無事然循謹者固不乏人而貪妄者亦復不少有如錢糧本係國家正供斂之以時民亦輪　自効若非時預徵恐民力實多不逮挖肉補瘡必傷政體是故定有例限禁止暴徵乃近來州縣每藉口於部　之嚴竟於稱印卽行　徵且令營勇帶差催促追呼旣迫擾累更深在下者飲泣吞聲困於借貸爲上者挪移妄用輒至侵虧誠恐　國帑民生兩受其敝又如　常詞訟到案訊問例禁嚴刑蓋非强盜熬刑贓　旣眞堅不吐供者比乃各州縣每遇訊審不論何犯酷用刑感且有私設非刑以示　厲者嚴刑之下何求不得儻有誣屈必至上干　天和應請明降諭旨申明定例仍按上下忙徵收錢漕不準託　　徵其尋常事犯不得濫用嚴刑及私造刑具儻有違例逞私從嚴叅劾庶幾民生得以休養吏治亦可澄淸矣是否有當伏祈　聖鑒謹　奏○○帮辦全毫墾撫事務二品頂戴太僕寺卿臣林維源跪奏爲籲懇天恩仰祈聖鑒事欽維今歲恭逢慈　端佑　願昭豫莊誠　恭欽獻皇太后六旬萬壽普天同慶薄海臚歡中外臣工咸思勉効微忱共襄盛典以臣備員閭寺奉使　疆淈荷　生成倍設舞蹈前次敬隨閣部諸臣奏請恩賞地叚點綴景物經壇共申叩祝已蒙兪允竊以承歡之道備物爲先養志之文有餘斯美臣敬再報効銀三萬兩以備添設點綴景物之需籲懇賞收俾攄禱祝悃忱不勝榮幸歡忭之至惟臣住京日少　島久覊於　料鳩工一切應辦事宜均未熟悉仰懇天恩俯准將此次銀兩仍飭交内務府辦理以期妥愼所有微臣敬再報効工需維由恭摺具陳伏乞皇上聖鑒訓示祗遵謹奏奉硃批准其報効聽候部撥該衙門知道欽此○○頭品頂戴河南巡撫奴才裕寛跪　奏爲進士卽用知縣呈請改就教職歸部銓選恭摺具陳仰祈聖鑒事竊據署布政使長祿署按察使桂霖會呈轉據卽用知縣喬國禎禀稱現年四十六歲直隷南宫縣人由歲貢生中式光緒已丑恩科順天鄉試第十八名舉人壬辰科會試中式第一百一名貢士　殿試三甲第四十八名進士朝考二等引見奉旨以知縣卽用欽此籖掣湖南親老告近攺掣河南在部領照十九年二月二十日到省黽勉從公幸無貽誤惟念知縣責重事繁自揣才難勝任情願改就教職歸部銓選等情查明該員未經補署缺分並無經手未完事件亦無規避情事會詳請奏前來奴才查定例各省候補人員未經得缺如有願改教職者毋庸定以年限今該員喬國楨係進士出身卽用知縣簽掣來豫未經得缺自願改就教職旣據由司查無經手事件亦無規避别情與例相符相應請旨將河南進士卽用知縣喬國楨改爲教職歸部銓選除咨吏部外爲此恭摺具奏伏乞皇上聖鑒訓示謹　奏奉硃批著照所請吏部知道欽此○○李瀚章等片再勞績捐納候補試用知府知州知縣各官到省一年期滿例應分别考查面試甄别具奏歴經遵辦在案兹查新海防例試用知府廖子琅人甚安詳才具練達辦事亦勤新海防例試用知縣侯樑才具明晰實心任事新海防例試用知縣成守正才具隱練辦事細心均經詳加考查分别照章考試堪以各按本班序補據藩臬兩司會詳前來除將各該員等詳細履歴咨明吏部外臣等謹附片具陳伏乞聖鑒謹奏奉硃批吏部知道欽此 
 
 

Page 13

 
 
[光緒二十年三月初二日京報全錄]  
　　宫門抄○大學士張奏遵旨議處摺○大學士額奏遵旨議奏摺○禮部崑奏爲奏聞請旨摺○給諫余奏節糜費片○皖撫沈奏派員點綴景物事宜片○河督許奏遵旨親勘上游查實請加浚船銀兩摺○豫撫裕奏報汲新等縣工賑銀數摺○又奏解漕折銀兩片○滇撫譚奏請發喇鷄鳴鹽井開洞經費摺○三月初二日理藩院鑾儀衛光祿寺八旗兩翼値日無引見○黄卓元謝授少詹事恩○齡公裕德李端棻張仁黼各請假五日○召見軍機崇禮○○大學士管理吏部事務臣張之萬等謹奏爲遵旨議處具奏事内閣鈔出光緒二十年二月二十二日奉上諭工部奏慕東陵添建營房工程請旨辦理一摺據稱此項工程前經查估大臣克們泰奏明一切規模按照慕東陵營房舊制辦理嗣據承修大臣徐樹銘等奏請於營房工程之外開挖水溝陵寢近地風水所關向來無此辦法等語該大臣等於　陵寢營房規制未加詳考遽聽該商人呈請擬辦各節據以入奏殊屬疏忽兵部右侍郎徐樹銘刑部左侍郎李端棻均著交部議處此項工程仍著查照克們泰原估做法辦理欽此欽遵鈔出到部查律載凡不應得爲而爲之事理重者杖八十係公罪降二級留任又定例議處例無正條者方准引律等語此案兵部右侍郎徐樹銘等於承修陵寢工程請於營房工程之外開挖水溝據工部具奏陵寢近地風水所關向來無此辦法欽奉諭旨該大臣等於陵寢營房規制未加詳考遽聽該商人呈請擬辦各節據以入奏殊屬疏忽兵部右侍郎徐樹銘刑部左侍郎李端棻均著交部議處等因臣等查大臣承修工程於陵寢營房規制未加詳考遽聽該商人呈請擬辦各節據以入奏例無作何議處專條自應引律辦理應請將兵部右侍郎徐樹銘刑部左侍郎李端棻均照不應得爲而爲之事理重者杖八十公罪律降二級留任例各議以降二級留任係公罪例准抵銷可否准其抵銷之處恭候欽定所有臣等遵旨議處緣由理合恭摺具奏伏乞皇上聖鑒訓示遵行謹奏奉旨已錄○○經筵講官太子太保大學士管理兵部事務臣額勒和布等謹奏爲遵旨議奏事内閣鈔出湖廣總督兼署湖北巡撫張之　奏在籍副將重遇鷹揚筵宴一摺光緒二十年二月初五日奉硃批該部議奏欽此欽遵抄出到部查原奏内稱據前任江西金谿縣知縣羅榮緒等呈稱在籍前任湖南沅州恊副將施鴻恩現年八十二歲隨州人由武生中式道光十五年乙未恩科湖北鄉試第二名武舉歸本省撫標拔補千總嗣因屢著戰功洊升湖南恊副將計自道光十五年乙未至光緒二十一年乙未花甲一週例准重赴鷹　筵宴惟二十一年並非鄉試年分向准提前辦理如浙江瑞安縣前翰林院侍讀學士孫鏘鳴亦係道光乙未科中式舉人經浙江撫臣崧駿奏請重赴鹿鳴筵宴援照成案於甲午科豫行赴宴等情今施鴻恩事同一律奏請援案歸於光緒二十年湖北鄉試甲午正科重赴鷹揚筵宴應否恩予加銜等因查臣部武塲條例内載三品以上武職無論現任在藉其中式科分適遇花甲已週應重赴鷹揚宴者該督撫專摺具奏又例載嘉慶十五年十一月内奏上諭董教增奏據藩司朱勳詳稱陜西朝邑縣武舉藺廷薦係乾隆庚午科中式呈請重赴鷹揚筵宴當卽查照向例會同本科新中式之武舉一同入宴並捐給花紅表裏等語向來各直省文闈鄉試遇有本省應行重赴鹿鳴宴者該督撫於先期具奏朕疉經降旨施恩錫予加銜以昭渥典文武兩闈事同一律所有武舉藺廷薦著加恩賞給千總銜嗣後各直省鄉試遇有武舉應行重赴鷹揚宴者並著該督撫先期具奏請旨候朕施恩著爲例欽此欽遵各在案今據湖廣總督張之洞奏稱在籍前任湖南沅州協副將施鴻恩係湖北隨州人現年八十二歲道光乙未科中式武舉計今花甲一週例應重赴鷹揚筵宴等語臣等伏查武舉施鴻恩重赴鷹揚筵宴核與例案相符自應照准其應否賞給陞銜之處伏候聖裁臣等未敢擅便所有遵議緣由伏乞皇上聖鑒謹奏請旨奉旨已錄○○經筵講官禮部尙書臣宗室崑岡等謹奏爲奏聞請旨事本年二月十五日各省舉人覆試試卷經閱卷大臣合擬等第進　呈發交到部除開拆彌封塡榜張挂外謹繕具淸單恭呈御覽所有考列一等之方裕慶等一百名考列二等之宋聨奎等三百名考列三等之裴維信等四百三十二名均擬准其一體會試其考列四等之霍維熊黄秀之均係文内語句疵謬並有訛字欒鳳書文内語句疵謬穆隆阿文詩内均有訛字劉嚮詩丙有訛字又平仄失黏周文明文詩均有疵謬句手光濓文内語句疵謬會文詩有疵謬句以上八名均擬請罰停會試一科唐朝楨文詩疵謬太多擬請罰停會試二科曲純如文有疵謬又詩平仄失黏照例均祇罰停一科卷内後頁越幅書寫例應罰停三科自應從重科斷罰停會試三科是否有當伏候欽定恭候命下臣部遵奉施行爲此謹奏請　旨　○○給事中余聨沅片再遇有工程　欽派大臣勘估又派大臣承修在朝廷立法本極周密乃臣聞近來一得此差無論工程之大小皆有成數先由工人致送名曰節省銀兩夫旣謂之節省則此項銀兩將返之部庫乎抑上之朝廷乎而部庫旣放未見其復入也朝廷旣予未聞其復取也工程有大小而成數無參差未經動工先派成數承修大臣去其一勘估大臣去其一派出司員又去其一工人惟利是視又不止去其一則實在到工者有限矣無怪其偷工减料修葺不久而卽朽腐也無怪其初勘不足而紛紛又請加成也在潔淸自矢之大臣或有却而不受者而亦不聞其切實撙節能摘其弊而發其覆也所以工程一出司官奔走於堂官之門展轉求請並有求而不得者以國家有定之帑項供該員等無限之朘削美其名曰節省無益於庫藏而祇利於私　名不正則言不順試詢之該承修者自問能勿汗顔乎大約此等陋習相沿已久視爲固然牢不可破擬請旨嚴切諭禁俾曉然於公項之不可侵漁工程之不可偷减並飭令該部妥定章程以節糜費而杜漏巵謹附片具陳伏乞聖鑒謹奏奉旨已錄○○沈秉成片再臣率同安徽省總兵司道各員續請報効　皇太后萬壽點景經費於上年十二月具奏聲明先期揀派道府等員入都隨同恭辦欽奉硃批准其報効聽候部撥該衙門知道欽此兹查有二品頂戴安徽補用道蕭允文堪以派委先期赴京隨同内務府將添設地叚點綴景物事宜敬謹辦理除咨總辦　慶典王大臣曁内務府查照外臣謹附片具陳伏乞聖鑒謹奏奉硃批知道了欽此○○頭品頂戴河東河道總督臣許振褘跪奏爲遵旨親勘永定河上游石閘天成不必　壩仍仿照乾隆年間成案修復浚船以疏中流河槽並於蘆溝橋設立河防局派委司道主持護隄搶險力求穩固恭摺上陳伏乞聖鑒事竊臣於月前與督臣會商覆陳籌辦永定河務一摺渥蒙聖恩優至一切准行並敕卽親勘上游擇地築壩估計工需再行奏明辦理臣銜感恩慈罔知所措顧維天地之恩高矣厚矣惜庸陋如臣不克有裨時局然旣已蒙承聖人之特簡則必當務求河事之有裨查外間陳說數端有謂宜在石景山以上築壩旁流以分水勢者有謂宜在懷來縣境築壩分水以灌民田使河流緩駛不能爲害者聽其議論似可施行比及目擊乃知非實臣以論出因公未遽批駁當與督臣檢查故事如總河高斌於和合口建壩之事似可仿行而必當以先治險工爲急因查永定河歲修與黄河大異黄河由臣主持道廳則僅擁虚名鎭壓於上其實到工之費分布幾何事前分布先慮不均臨事搶堵實苦無力此不能不失事也旣已失事而修復另派大員用費特請專欵道廳汛官依然暫革職而卽開復矣臣與督臣往返函商若欲求河事之有益必須另設一河防局添派洞悉機宜才明果决之大員實力作去兼督臣主持於上司道旁維於下如謂仍前叩天無法於事罔濟者臣不信也查臬司周馥與大順廣道吳廷斌本爲衆口交稱熟諳河務之員因卽商調來工惟周馥籌辦旣畢當以辦理秋審必須回署卽吳廷斌防過大汛亦應回任而承辦石堤之候補道張蓮芬襄辦减壩之候補道竇延馨俱能諳練河事切實辦工可以常年駐局兼可分辦下游周馥去此較近有事卽來吳廷斌去此雖遠然每年春夏之交亦可來局小住旬餘會議辦法加以永定河道萬培因　實耐勞知無不爲可以同力合作因商督臣札派該五員會辦開局於蘆溝橋失事豫防添料興工力加整頓蓋經營者將近月餘粗有頭緒當飭萬培因吳廷斌二員親歴兩岸徧查各工但期保固不在惜費其應用之欵自以今年爲急凡有所請督臣當於賑捐項内隨時批撥不令遷延失機此臣等籌辦設局防險之現在情形民臣於二月十一日率同周馥張蓮芬二員兼帶工員徑往上游會勘先已專派員弁兩輩前往探視皆言道路不通與上游不能建壩臣仍 
 
 

Page 14

 
 
未遽信因繞出居庸關北直抵懷來縣境查詢高斌築壩之所而故老無能道及檢閱縣志則云高斌以二千金將碎石堆積水中名曰玲瓏逾年被水冲去形蹟無存總督方觀承派員前視亦謂山勢緊東自成石閘倘再築壩於事無益遂虞停工等語臣抵縣次日卽同司道設法前進派員鋤治略能通涉攀崖葛遂抵觀停鋪而觀三河匯流俗所名和尙口者則見面兩崖石壁聳立數仞中如削瓜下盡没水較瞿塘入峽光景宛然相肖兩岸相去二十餘丈與十餘丈不等河水深至五六丈與二三丈不等計此險有七十餘里至沿河口一路接連此所謂山谿固國之𧸘也雖有烏獲孟賁之勇亦苦立足無地崎中實不能通一人一騎至沿河口以下單騎可通亦不能行車馬天然石閘前代之藉爲邊防者或卽以此臣目覩危險自悔前說如欲抛石塞之則上游之水消歸何處查永定河發源山西附以塞外諸水羣支湊赴至懷來之水關鋪始迸四洋河一大支爲川河一小支三水合流水勢益大不數而趨入和合口卽有兩岸收束天設奇險無論崖中湍流狂奔不能建壩卽和口以上一片平沙沙外卽山如欲引水治田則無田可耕且不能設奇築壩激水以上百數十丈之山此自蘆溝以上直抵懷來宣化不能建壩分水之實在情形也上游旣不必施工則前所請保近險疏中洪建减壩治下游之說實爲急務業　○聖慈兪允當卽懍遵宸謨敬謹將事惟時旣孔迫工亦難緩奮办赶辦似尚不遲從此上游保險可由督臣責成河防局司道下游疏治可由督臣責成天津司道但使决去壅塞入海暢行一治而五河均治矣目下蘆溝建壩業已興工此實仿照方觀承辦法聞方觀承之爲直督也多設閘壩以分水勢爲主今雖遺址多堙然南岸之金門閘北岸之求賢壩卽其故蹟修治實爲有用此事應由督臣斟酌於來年次第修治或另添壩一二處兩岸故有引河分水自可照舊籌辦至疏濬中洪之說言者或不揣其實有疑爲此大舉苦於無欵者有慮及今不治病且益深不知事若可行一勞永逸則　國家何至爲民命而惜費疆臣何至玩民命而坐視夫河身之高各處皆然黄河比南北民地實高出尋丈亦第廂掃護隄歲歲保險而已今欲將永定河之沙盡人力以挑盡無論費過千萬毫無把握其勢必今日挑去明日復淤卽欲别通一河改南爲北然勞費亦不下千萬不過數年亦必復苦河淤各故臣等論治中洪則以裁灣取直爲主使挑兩岸之溜引歸中槽不使逼岸爲險此雖多費亦必不可省然頗仿照從前裘曰修辦法查裘曰修之會辦永此定則以請設浚船百二十號專疏中法爲主惜不三四年卽行裁去臣飭道廳估計爲費無多似不妨仿照試行查舉約有三便就極險者先浚中漕使大溜不遽近岸此一便也有船以送浮沙直歸灘上船可多載不比肩挑麽費倍而運送殊難二便也又河工搶險多在農忙重價雇人且無應者今有此數百　可以聽候指揮免至倉卒求人卽道遠購買稭料亦可由船裝載三便也臣與道廳會商皆謂有益旋與督臣函商意見不合惟每年　　又須添請二萬兩伏查前請三十萬兩除建水壩實需二十六萬七千數百兩外尙存剩銀三十二萬二千數百餘兩擬請仍　　　　二十號就此開支一萬餘兩其餘歲修擬加之二萬兩卽由此分用明歲再連前加之四萬統由部撥臣思永定河近　　　　　　厪宵旰其實定額本此九萬數千合之前請歲加四萬今復再乞二萬亦不過寸六萬兩比豫東兩省河欵似不爲多如蒙　皇　天恩自光緒廿一年起敕部每年再加浚船費用二萬兩實於河務有裨而同道督工之員亦卽有所恃而不恐惟微臣不揣冐昧前請撥發巨欵遽沐優容悚感無地今復再請二萬殊不敢遽以上陳然仰　○聖意諄諄剴切　訓示是於永定河務必須力籌保固者則仿照前規似亦保險之一端也臣以費加適用未敢拘泥合無仰乞　皇上天恩仍准敕部每年再加歲修銀二萬兩以盡人力之所能爲庶幾上託洪庥常險或可减去是否有當無任屏營惕懼待　命之至所有微臣親勘上游查實不能建壩今會商設局駐工專派司道大員經理並擬請修復浚船每歳再乞　恩加二萬兩緣由謹會同犬學士直隷總督臣李鴻章恭摺上陳仰祈皇上隔鑒訓示謹遵施行謹奏奉硃批另有旨欽此○○頭品頂戴河南巡撫奴才裕寛跪奏爲核明光緒十八年汲新等縣被水成災辦理工賑收支銀榖各數遵旨開單奏報恭摺仰祈聖鑒事竊奴才前將汲新等縣工賑完竣查核收支欵項礙難照例報銷擬請援案開單奏報附片陳明欽奉硃批著照所請户部知道欽此欽遵轉行遵照辦理查光緒十八年六月間衛輝府屬之汲縣新鄉輝縣獲嘉淇縣濬縣等六縣因山水暴發河流漫溢淹及衛郡城關並各該縣依山沿河附近村莊卽經籌欵委員分投馳往會同該府縣親歴查勘籌辦急賑一面撫恤淹斃人口酌給塌房修費辦理情形均節次奏報在案嗣因工賑繁興奏蒙恩准截留糧道庫截存帮丁月糧銀四萬兩以資應用並奏明捐榖助賑藉爲補苴計賑過汲縣等六縣災民男婦大小十萬九千九百三十八名口先給一月糧銀榖兼施無榖之處全數放銀内有極貧災民男婦大小六萬六百二名口加賑一月嗣又接辦冬賑銀榖搭放繼以春撫修理郡城及培修衛河上游丹沁兩岸殘隄以工代賑溯自急賑以迄竣事統共用過銀四萬六千五百三十四兩零除截留幫丁月糧銀四萬兩數本不敷賴有官絆集捐銀一萬二千九百四十三兩零藉爲挹注合併支用尙餘銀六千四百九兩零統共用過榖四萬二千三百八十石零内分動用常平新倉榖一萬九千十二石零該府所屬各縣民捐振榖二萬三千三十五石零全數分用無存此次　賑自始至終責成該府曾培祺督率印委核實經理均尙實惠及民並無虚糜浮冐開具細數淸摺呈由布政使逐欵句稽詳加綜核開列簡明淸單詳請具奏前來奴才催加覆核一切用欵雖未能悉合例章要皆實用實銷委無虚浮情弊相應將收支銀榖各欵遵旨開單奏報合無仰懇天恩飭部准銷至賑欵餘銀六千四百九兩零暫存府庫飭俟今秋察看情形分發被災動用倉榖各該縣買補還倉以實儲備爲此恭摺具奏伏乞皇上聖鑒訓示再初次由司籌撥銀三千兩辦理撫恤卽在開支數丙撥還歸欵至直隷津海關道盛宣懷於山東振濟局撥恊銀二萬四千兩由原委義紳自行散放奏明歸東省義賑案内請奬是以不列收支又奴才於冬賑時捐賑發棉衣一千件前署濬縣知縣楊容捐小米三萬斤前署滑縣知縣吕耀輔捐小米五千斤饝五千斤於急振時散放無存不邀奬叙請免列銷合併陳明謹奏奉硃批户部議奏單併發欽此○○裕寛片　再豫省應徵光緒十九年分漕糧業經奴才援案仍請折徵奏奉硃批遵照所請户部知道欽此轉行欽遵在案兹據署布政使長祿糧儲道王維翰於各州縣解到十九年漕折内湊撥頭批銀五萬兩定於光緒二十年二月十五日委員管解起程赴部交納詳請　奏咨前來奴才覆查無異除分咨外相應附片具陳伏乞聖鑒謹奏奉硃批户部知道欽此○○頭品頂戴雲南巡撫臣譚鈞培跪　奏爲請發喇雞鳴鹽井開洞經費以顧採煎恭摺仰祈聖鑒事竊查光緒十九年七月初八日雲南喇雞鳴鹽井山後發蛟衝壓廟宇磨房漂没灶户房屋器具畜物業將委勘賑撫大槪情形附片馳陳在案兹據鹽法道普津會同布政使史念祖善後局司道詳稱據署白鹽井提舉吕調陽委員麗江縣劉之理禀稱查勘得該井依山面水開有一洞採礦　鹽已數十年礦脈雖旺而年久洞深已四五里之遙每當夏秋雨水漲發時虞覆壓此次山後蛟作聲若雷鳴大石沙土奔騰直下始而衝壓廟宇一所磨房二所以及器具畜物洞口被土塡塞洞身亦被震動刨看洞内天篷各處卽節損壞勢若巖墻斷難經久竈户資本沙丁性命均繫於此該井祇此一洞設有覆壓卽致無礦可採課欵立成無著亟宜另開新洞以資採煎而顧課欵隨督同紳竈洞長領班人等度量山勢另於山側採獲一地可以開洞由草皮開至產礦之處約深一百一十餘丈惟有大石中隔必用錘手開通綜計錘手沙丁洞長領班各項工食及應需廂木劈柴鐵炭燈油共需工料銀一千二百三十一兩二錢六分擬請由該井徵獲鹽課項下動支尅日興工辦理被災期内停煎課厘仍令如數䟎補以重課欵等情禀由該司道等覆核會詳請奏前來臣覆加確核委係實在情形所估工　等費亦尙核實查與黑鹽雲龍等井被水成災奏發經費修理　　隄岸成案相符合無仰懇天恩准將前項開洞經費銀兩在於該井鹽課項下如數動發給領俾得興工開辦　持課源　自　　格鴻慈除咨户部查照外謹會同雲貴督臣王文韶恭摺具陳伏乞皇上聖鑒訓示謹奏奉硃批著照所請户部知道欽此　 
 
