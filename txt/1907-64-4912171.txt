# 1907 - 64 - 4912171

 

Page 1

 
 
   
 
 

Page 2

 
 
[電傳上諭]  
　　正月二十七日奉上諭載瀛等奏請勘修惠陵明樓方城龍溝水口工程一摺著派紹英前往敬謹勘估承修欽此同日奉 
上諭農工商部奏請補左右丞缺一摺農工商部左丞著耆齡轉補農工商部右丞著沈雲沛補授欽此 
[電傳宮門抄]  
　　正月二十七日召見軍機寶棻陸嘉穀 
[論彗星將見之不足異（續）]  
　　後梁太祖乾化二年（卽九百十二年）四月壬申彗出于張甲戍夜彗見干靈臺之西 
宋太宗端拱二年（卽九百八十九年）七月戊子彗出東井積水西靑白色光芒漸長辰見東北旬日夕見西北歷右攝提凡三十日至亢沒 
宋英宗治平三年（卽一千零六十六年）三月已未彗出營室晨見東方長七尺許西南指危洎墳墓漸東速行近日而伏至辛巳夕見西南北有星無芒彗益東方别有白氣一闊三尺許貫紫微極星并房宿首尾入濁益東行歷文昌北斗貫尾至壬午星復有芒彗長丈餘闊三尺餘東北指歷五車白氣爲岐橫天貫北河五諸侯軒轅太極五帝坐内五諸侯及角亢氐房宿癸未彗長丈五尺星有彗氣如一升器歷營宿至張凡一十四舍積六十七日星氣孛皆滅 
宋宗紹興十五年（即一千一百四十五年）四月戊寅彗見東方丙申復見於參度五月丁巳化爲客星其色靑白壬戍留守張至六月丁亥乃消 
宋寗宗嘉定十五年（卽一千二百二十二年）八月甲午彗見右攝提光芒三尺餘體歲星凡兩月歷氐房心乃沒 
元成宗大德五年（即一千三百零一年）八月庚辰彗出井二十四度四十分如南河大星色白長五尺直西北後經文昌斗魁南掃太陽文掃北斗天機紫微垣三公貫索星長丈餘至天市垣巴蜀之東梁楚之南宋星上長盈尺凡四十六日而滅 
明太祖洪武十一年（卽一千三百七十八年）九月甲戍有星見於五車東北發芒丈餘掃内堦入紫微宮掃北極五星犯東垣少宰入天市垣犯天市至十月巳未陰雲不見 
明景帝景泰七年（卽一千四百五十六年）四月壬戌彗星東北見 
於胃長二尺指西南五月癸酉漸長丈餘戊子西北見於柳長九尺餘掃犯軒轅星甲午見於張長七尺餘掃太微北西南行六月壬寅入太微垣長尺餘十二月甲寅彗星復見於畢長五寸東南行漸長至癸亥而沒 
明世宗嘉靖十一年（即一千五百三十一年）八月巳卯彗見東井長尺許後東北行歷天津漸至丈餘掃太微垣諸星及角宿天門至十二月甲戍凡一百十五日而滅 
明神宗萬歷三十五年（即一千六白零七年）八月辛酉朔彗星見東井指西南漸往西北壬午自房歷心滅 
康熙二十一年（卽一千六百八十二年）秋七月已巳彗見井宿度尾長二尺餘 
乾隆二十四年（卽一千七百五十九年）二月二十四日彗見 
道光十五年（卽一千八百三十五年）閏六月十一日彗見至次年三月二十隱 
今此大彗星又將於三十六年四月間出見余故疑韈拖西所謂與地球相撞之大彗星即此好里彗也我國習俗往往以彗星出見謂主災殃實則彗星有一定之軌道天文家皆能預測之無足異者而西人又故奇其説以爲與地球相撞余恐愚民之驚恐也乃爲攷證之以解世人之疑惑焉 
[專電一北京（正月廿七日申刻）]  
　　議定滇緬鐵路之界限○外務部與駐京英國公使議定滇緬鐵路各守疆界不得稍有侵越日内即可簽約（旣） 
[專電二北京（正月廿七日戌刻）]  
　　唐侍郎簡放黑省巡撫消息○内廷傳出消息黑龍江巡 
 
 
 

Page 3

 
 
　　撫擬簡郵傳部侍郎唐紹儀補（法） 
[專電三北京（正月廿七日戌刻）]  
　　朱寳奎將出使英國○出使英國大臣汪大爕奏請陛見政府擬放朱寶奎接替不日揭曉法） 
[專電四長沙（正月廿七日酉刻）]  
　　岳州大風覆舟○二十五日岳州忽起大風城陵磯所泊商船三四十號盡行傾覆（放） 
[秦撫電復扶風華陰匪亂情形北京]  
　　扶風華陰等縣匪黨作亂曾由政府電致陜甘總督詳詢情形已誌前報茲悉秦撫電復到京略謂前奉電諭當卽愼選文武員弁帶兵剿辦茲據禀報當日禦退後匪首張化龍張應虎鄧夢熊等因聞再有大捕臨境遂各逃竄被脅愚民亦卽紛紛解散並據派赴該處招撫之委員報告現在東西各路漸漸平靜亟須辦理善後所有在逃各首要仍嚴密查拿務絶根株各等語理合電陳務乞據情代奏藉慰 
宸厪云云（序） 
[紀遣散愷字軍之大風潮湖北]  
　　湖北愷字軍八營一律遣散已紀前報茲悉該軍初因統領吳元愷海鎭新任禀請銷差將所部軍士歸併陸軍第八鎭及二十一混此軍門將赴定協各標營備補不料各勇丁放浪性成知新軍紀律嚴明斷難受成鈐束遂羣起反對毆辱管帶毁壞軍裝要求遣散迨陸軍統領張彪禀准鄂督給發恩餉兩月棉袄褲一套一律遣散各勇丁自聞此信更不受約束運搶武昌省城民户三家并殺傷人命男女各一口並至漢口將妓女李紫玉家衣物銀洋刦去約値二千餘金刃傷事主許少卿一名現陸軍統制張彪已派各營至江岸紥駐不許再有一兵渡江至漢 
　　漢口租界怡園戲館恐有散勇前來復仇已禀由英領事函請江漢關道派漢防營鐵路營駐紥租界以資防範各印捕亦荷鎗往來梭巡故日來武漢地面甚爲戒嚴 
十九日午刻陸軍統制張彪偕協統黎元洪親至該營勸令將所有軍械并前年駐防北通州時皇太后所賞之銀牌繳出各兵大譁謂不應索繳銀牌拔刀相向將張統制坐騎殺斃並露刃奔至庭前其時吳元愷軍門尚在營内跪地苦求各兵猶敢向空開放數鎗幸由駐紥江岸之各軍聞警趕至始護衛出險鄂督張香帥聞警後亦派敎練處帮辦馮汝鈞太守賚王命至營再三開導並加給一月恩餉衆始將軍械繳出惟衣履飯鍋等物則聲言須帶回家中官塲亦不敢强索 
二十二日武漢兩縣雇定船隻六十餘艘派二十二標全標分途解送回籍 
武漢民人因此次風潮驚懼過甚至有遷徙他處者現警察局已出安民告示矣（泰） 
[官軍協剿女匪捷音奉天]  
　　黑龍江著名女匪一丈靑等在江吉交界滋擾一節已誌前報茲悉奉軍後路步馬各營（瑞統領所率之軍隊）去臘到江與紀統領恊剿數次官軍大勝賊軍退守東蒙某山（離他拉哈站西北五百里之地）奉軍乘勝追剿想不難卽日肅淸矣（星） 
[日本公使照會外部請遏東三省亂萌]  
　　西二月二十七號北京訪函云駐京日本公使林權助以革命黨在東三省極力運動人民爲其煽動加以鬍匪餘孽遍布故此等革命黨亟應從速究辦特照會外務部請慶王飭令東三省將軍立卽拿辦革命黨鬍匪並預爲布置以防有亂日本公使以吉林警察不先照會日本外交官遽行捕拿日本人頗有責言慶王己允爲查辦矣譯字林報 
[農工商部將奏補司員北京]  
　　農工商部前將歸併工部各司員奏留擇尤酌補現聞議定將郎員主三項先各奏補四缺聞廿七日即可具奏生） 
[振欵津貼州縣南京]  
　　准徐海十三州縣因停征後進欵毫無曾經禀請上台酌給津貼以資辦公茲寗藩司業已擬定銅山月給銀八百兩宿遷月給銀六百兩邳蕭兩處各五百兩睢寗四百兩。海州淸河各六百兩。安東桃源沭愓各五百兩。山陽阜寗贛榆各四百兩。均自去年十二月起至本年五月底爲止計六個月。准在振欵項下開報。業已詳請督撫察核照准矣（聰） 
[長江提督被參江寗]  
　　長江水師提督程文炳軍門近被某言官叅劾謂其任用私人不次超擢甚有不習駕駛不諳操法之人亦擢至都守等官出巡營伍尤以供應之豐嗇定人材之優劣是非顚倒黑白混淆若不迅簡大員認眞陶汰則廢弛情形必不堪設想云云聞現已交江鄂兩督查覆矣（宋） 
[贛撫議定移鹽道駐袁江西]  
　　翰林院侍讀吳士鑑奏請將江西之義寗州及萍鄉縣析疆分治已誌前報贛撫瑞中丞自奉到廷寄後連日會同司道　爲商議業已議定以鹽法道移駐袁郡藉資鎭攝聞不日卽可會同寗鄂湘三省督撫具摺復奏矣（千） 
[政府擬添開商埠]  
　　西二月二十七號北京訪函云北京當道以張家口庫倫兩處商務日盛因電達該處紳士詢其應否將兩處開放任各國前往通商直督袁宮保亦注意此事政府曾詢問川滇兩督應否將成都府雲南府開爲商埠川督錫良謂成都府應俟川漢鐵路工竣後開放方爲有益滇督丁振鐸已允將此 
 
 

Page 4

 
 
事詳加考察再行答覆譯字林報 
[政府飭各省禁售革命報]  
　　西二月二十七號北京訪函云北京政府接得駐日本楊公使公文後已飭令各省大吏禁售民報及各種昌言革命政策在東京印行之報帋並出示曉諭書坊及售報人不得出賣此項報帋違干究辦譯字林報 
[外部電令達將軍收回告示北京]  
　　吉林將軍達留守飭令巡警總局出示曉諭不准將民屋或租賃或售賣與外人一節已紀前報茲聞外部己電飭達留守收回告示矣（星） 
[袁督籌畫京張路事]  
　　西二月十七號北京訪函云直督袁宮保與度支部商議推廣京張鐵路期於一千九百零八年以前工竣蓋一經擴充則蒙古商務必可發達袁督擬卽動用津榆鐵路餘利大約當可照准云譯字林報 
[蘇省鐵路公司移上海道松江府靑浦縣文（爲購採東佘北幹兩山石子事）]  
　　爲移請事照得靑浦縣境東佘北幹兩山所產石子堅實可用由本公司分别荒山熟山有主無主酌給價値購採以應急需前經移請該府縣照會鎭董照料一切在案乃聞該鎭董保藉口有碍坆墓多方阻撓殊失維持公益之意查東西各國以航軌兩線爲國權所向之鵠故經營伊始卽遇阻撓主其事者必始終堅定務期達其目的而後已蓋小民難與圖始易與樂成斷無人人而悦之之理我國路權入於外人掌握者幾何生人之身家且不保何有于已朽之骸骨公家之土地且日蹙何有於民間之坆墓際此列强競爭尚聽此無知鄉愚迷信鬼神依託風水敗壞要工是誰之責况以本地所產爲本地建築之用於路工所需固稱利便在生計界上更有裨益但此等工作在普通知識未盡開通時代必齊蚩蚩之衆論全數樂從恐亦斷無其事日前接靑浦張令來函謂衆論未洽欲下鄉往勘等因須知蘇省鐵路奉旨商辦爲自保權利起見卽如他處鐵路借外債興築者在蘇州鎭江各處採用石料地方官無不一律示諭令出惟行何獨於中國人自辦中國路而或有依違其間乎該府縣深明大局有知其必不然矣滬嘉一線業已動工採用石料卽在目前在公司審度再三此事旣無損於地方而有益於公司務請毅力主持飭縣示諭該處居民並傳知地方紳董切實開導期於迅速採辦以重路工爲此移請查照施行須至移者（川） 
[詳紀强盜槍斃西捕案]  
　　昨晨二點鐘時有盜十餘人各藏鎗械至愛而近路克能海路轉角處將華捕猛擊仆地旋至一百六十二及一百六十三號門牌之泳康烟紙店任意搜掠計被刦去銀洋衣飾約値洋一千數百元時另有一華捕聞之擬即拘拿盜發一鎗幸不中捕吹警笛有七十二號西捕名茅露者聞聲而往盜又發一鎗亦不中羣盜乃發鎗一排有一彈中茅露之脅遂倒地不起迨往舁回時已殞命矣嗣檢地上所遺之鎗壳計共十二枚事後店主許利堂據情投報捕房總巡麥高雲君帶同五十四號西探及華探米順等投公共公廨禀報讞員關絅之太守飭差邱貴及華探石金榮前往察看一面移請寶山縣迅卽派差會同查緝務獲究辦（莊） 
[江蘇道監察御史趙炳麟奏改給侍中爲殿中侍御史摺]  
　　奏爲請旨改給事中爲殿中侍御史以符名實而正紀綱恭摺仰祈聖鑒事竊查給事中古爲加官秦置漢因之凡大夫博士備顧問者以此相加唐宋置正員隷門下省主封駁前明分六科科設都給事中左右給事中給事中凡章奏出入咸必經由違失抵牾悉得封駁不特此也朝政得失官司賢𪜩許聨署以聞蓋兼古代諫議補闕拾遺等職也我朝雖罷封駁然分科治事檢閲題本按其名義猶不相遠近來各署辦事改題爲奏去年又裁六科名目考厥職掌無事可給名實不符莫此爲甚是二十人者若存若亡若有若無揆諸我皇太后皇上整飭臺綱激揚風憲之盛心似未盡合也竊考唐御史臺制置御史大夫一人今之都御史是也御史丞二人今之副都御史是也次設三院一臺院置侍御史二殿院置殿中侍御史三察院置監察御史今之察院彈劾官邪稽察省治兼臺院察院之責而無其實權今之給事中諫諍闕失紏正非違略似唐時殿中侍御史之職且舊署在午門左側與唐代殿院體制尤相符合大抵設官分職與其有名無實不如因實定名擬請特旨將給事中二十員改名殿中侍御史秩正四品不徒名實相符且言路有此升階可以内躋卿貳分擢監司不至終身沈滯矣臣恭讀客冬諭旨外官實缺四品以下至州縣皆得保送御史夫外官四品實缺道府是也保四品之官爲五品之職未由上遷又轉知府如體制何且各部設立丞叅皆自郎員以漸躋卿貳惟御史終身沈滯皓首臺郎才智之士視爲畏途矣總之人臣以道事君惟在諫行言聽膏澤下於民不應計及秩位此在臣下事君之義則然而朝廷設爵位以勸士固不可不平允也况我國民智未開議院未立所恃以宣上德而達下情者惟以御史爲關鍵倘無以昭激勸而來才智之士人才消乏無裨治理其關係良非淺鮮至殿中侍御史出缺應照補科缺舊例由吏部帶各道御吏全行引見帶引之序則按資俸選擢之權則在君上某也忠某也詐某也直某也愚君上鑒之於微擇人而授以激揚風憲實有裨益我皇太后訓政四十年功在社稷德遍臣民我皇上聖明文武大公無私古今官制必能洞見原委叅酌得中倘不以臣迂陋而採擇之言路幸甚伏乞皇太后皇上聖鑒訓示謹奏（天） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[安仁縣鄧埠天主堂高敎士致東鄕縣陳大令函江西（爲敎民祀爭論事]  
　　啓者敝治安邑十八都背里張村其村始祖原係貴治東邑十二張一公之子五位之一位分居於是村故名十三張大姓據查伊十二張人盛財富數千民烟遇事莫不同志結黨鄰居異姓無不驚怖畏懼伊十三張每年正月初一歷有輪迎祭鼻祖一事設有不迎祭者即遭搶燬誅戳之罰種種招搖難以入耳今背里張村原奉天主聖敎凡遇迎神賽會建醮禱神各項等費章程所載不得攤派敎民等情敝司鐸因恐鄉民無知藐視王法以致新正初一弄出巨禍雖於他日不獨敎民遭殃諒閣下亦負罪不輕矣是以滋蔓卽當早除不致釀成禍根爲此函請貴縣刻日出示曉諭於王家礄並十二張等處兼限傳十二張有名紳士到縣出具切結永不勒逼該張及敎民異端等費以懲莠惡而保民敎此盼 
[陳大令復函]  
　　（前略）敝縣傳該族紳士張家猷即家獻來縣詳加詢問據經伊族與背里村十三張同一始祖自宋來居後分五房每年正月初一日迎接始祖遺像至家祀奉備辦酒飯及一切費用約須錢數十千文五房輪流已歷數百年之久今十三張雖己奉敎猶是中國子民不能置祖宗於不顧如新年不迎接則歷久相傳之事一旦廢棄族中人多必不甘尤等語敝縣查約章所載迎神賽會等費習敎之人槪不攤派其正項差徭及地方正大之事又當别論故光緖二十六年前九江道憲明貴國護主敎陶會訂章程亦有春秋祀祖仍應派助之語今十二張以祀奉祖宗爲言自與尋常迎神賽會迷信神道者不同且歷年巳久尤難遽廢而十三張己經奉敎又實有不能迎接之勢亟應力求兩全之策以期彼此相安因諭飭該族紳等傳知族人和平商酌並爲議定辦法兩條一十三張已經奉敎自不能强令迎接而該族接祖之事亦不能廢明年元旦日卽由十二張人將其祖像接至祠内安奉所有迎接祭祀等事槪由十二張辦理不干十三張之事惟酌令十三張出錢十千文爲幇助購買肉餅之費無論用錢多寡槪由十二張自行經理其始祖遺產及十三張應得肉餅仍照舊分給以昭公尤下次輪値亦如之一由十三張出錢三十千文交由該紳等生息濟用嗣後永遠免其迎祖出費其餘分給餅肉等事悉照第一條辦理以上兩條張家獻等初以人多事雜未敢應允經敝縣再三設法勸諭始克遵從而十三張住居鄰境未便俎當經函商安仁李明府飭傳十三張族長和平商辦並將議辦情形通禀在案茲奉撫憲批示敝縣所議辦法兩條均尚允恊飭卽會同安仁縣速傳該族紳族長等遵照辦理等因除移會安仁縣分飭遵照妥速辦理外應請貴司鐸轉飭該敎民十三張等一體遵照（後略）（宗） 
[紹興府貴太守儆戒棍徒示文紹興]  
　　　得越郡治道之壞久矣勢惡上豪魚肉鄉里是爲地棍游手好閑結黨成羣開塲聚賭是爲賭棍又或身立膠庠或畧識一丁敎　詞訟以刀筆爲生涯是爲訟棍若輩皆聨絡衙憲表裏爲奸且官長若不閲也者厥咎所歸不能爲司牧者諱也本府蒞在以來詳加訪察凡地方著名棍徒或派人密拿或飭縣嚴提到案者亦不少訪而未拿者尤夥因念平日化民之方實有未盡不敎而誅亦爲聖人所非巳獲者飭縣嚴辦未獲者姑從寛列榜通衢使之觸目警心予以自新之路倘能翻然改悔准由公正紳商聨名結保呈請飭除姓名如其怙惡不悛定即嚴拿究辦决不再寛此榜僅列山會两邑棍徒姓氏其外六邑除分别密飭查拿及府縣猾胥臺役並不法地總另行提辦外爲此示仰後開有名人等知悉爾等此後宜洗心革面勉爲善良如敢仍蹈前轍玩視法令則三尺且在勿謂言之不預也 
　　（昌安門外）地棍陳六五卽豺頭六五陳阿九卽豺頭六五胞弟馮大頭阿元史文賢在三脚橋下開烟間王小阿生即大阿生之弟施得意在武　橋開妓舘魏阿九馮三十卽小露水顧阿耀在汚盆橋開妓館馮金貴陳六斤在墅村開烟館孟六八皮匠阿生鷄汚五一魏阿八（則水牌）陸五四拜潘祥寶爲師何阿蘭在楊樹匯頭開茶店夏阿伏綽號聞着死唐福寳開烟盤茶店唐雙貴（偏門外）壽仲烈卽謀命阿七黃阿牛綽號外國王黃四二綽號小千歲王阿得綽號橋下　王吳四一卽憨大保（斗門）高阿周在大街口開茶店（阿橋）陳阿六馬快蔣兆四（寶珠橋）缺嘴阿發楊阿大陶長壽小鬼鍚　（訟棍）王竹山薛稼臣（南門外）　阿大螞蝗阿寶蚯蚓阿有丁　武　阿毛（十六都一圖）魏大　霧露阿毛毛 
元帥剃頭阿毛　肚阿毛　　　大炮董阿牛魏生連王小金拖桶阿毛富家墩陳兆詳卽轉山老虎陶明遠在小坊口開茶店阿金阿貴（　塘西路村）金大毛卽福瑞（會稽東陶坊地棍）陳燦亭革役王堯門徒（東關地棍）陳生得卽三脚虎徐阿文卽品文陶林榮即矮副爺石阿正卽石副爺韓小大卽孫行者宣阿順卽八戒　宗祥卽小霸王麻子小全卽洞裹撲蛇沈文惠蔣阿　（正） 
[鹽道接篆江西]  
　　委署江西鹽法道陶觀察在銘業於本月二十日接印視事（千） 
[考試讞員武昌]  
　　鄂臬梁廉訪以武昌府讞局爲全省刑事總彙之所聽斷人員必須愼選特於前日傳集各委員出題面試以覘才識（失） 
[鎭令接篆在卽寗波]  
　　前鎭海縣翁鐵梅大令在任時與學界中人意見不洽大起衝突上憲將大令調署奉化縣缺奉化學界聞之物議紛起時大令亦未赴奉蒞任現上憲來札飭卽履新因之大令擬於日内束裝赴奉接篆任事（行 
[批飭澈查弁被毆實情江西]  
　　龍泉縣褚大令日前以棍徒劉鳳飛毆辱委弁並不服審問大肆咆哮禀請贛撫核辦當奉批示云據禀守備成大勳等因往客庽緝匪被劉鳳飛喝問走回次日復被挾嫌攔途紏毆適該縣赴鄉勘驗命案經該縣典史拘案查訊劉鳳飛尤敢　肆咆哮不服訊問並復紏人向該守備等毆打如果屬實情殊不法惟察核禀詞情甚扭揑恐其中尚有起釁别故應卽澈底查究以昭核實仰按察司卽飭吉安府趕緊就近確切查明禀復核奪一面仍飭該縣迅提劉鳳飛嚴鞫確供分别議擬詳辦母稍輕縱（因） 
[飭追故令家產蘇州]  
　　己故金溪縣顧元亨在任時虧欠公欵銀三千餘兩屢經上憲委員守提迄未淸理現聞藩憲陳方伯已委某員將該故令家產查封賠抵矣（必） 
[税司接事漢口]  
　　新任江漢關税務司安格聨君已於西三 
 
 

Page 10

 
 
月十號（卽二十六日）接事舊任克樂司君則定於十七日啓程乘火車晉京（安） 
[試院修改中學堂紹興]  
　　越郡中學堂曾於去冬大起風潮全班撤退茲貴壽鋆太守籌議改良辦法禀准　憲以試院重加修葺作爲校址并添體操塲俾期寛展合格現已開工其工費即以本年上學期經費撥充故該校須俟夏間招考正） 
[批飭裁汰學堂冗費江西]  
　　江西宜黃縣官立小學堂學額不足經費虚糜現經該縣紳士程志諏等禀奉提學使批飭該縣裁汰冗費妥爲辦理並推廣區學以期敎育普及云千） 
[招工赴杭述聞寗波] 　 
　　甬郡近因米價翔貴人心惶惑難免無流氓等乘機煽惑現聞有某米行具禀道署請招集工人若干名至杭州鐵路作工每人每月工洋五元先由寗地給發一半餘俟至杭再發意在流氓有謀生之處不致借端肇事也特未識能邀上憲允准否（他） 
[工藝廠將次興工武昌]  
　　省垣蘭陵街勸業廠對面一帶基地去年純官購買擬在該處建造益智善技工藝廠兩所曾誌前報茲監修委員李大令已繪就圖樣賣送鄂督鑒核聞不日卽可興工矣（失） 
[禀准設立地方改良會鎭江]  
　　鎭郡紳士吳南賓等擬設立地方改良會業己禀由道府立案札飭丹徒縣妥爲保護（進） 
[示禁米穀出口江西]  
　　江西京官熊紳方燧蔡紳金臺等去臘電告贛撫謂江西收成歉薄米價每石五千四百民食維艱若至明春尤甚懇請飭禁米穀出境旋由瑞中丞飭藩司轉飭遵照於正月十八日出示曉諭凡船隻載運米穀不准出湖口下駛上行亦不准越二套口旱運亦如之如違將所運之米穀充公并治以違禁之罪（他） 
[鄉民公議禁米出境寗波]  
　　甬郡米價異常昂貴上等每石洋七元八角次六元數角小民餬口維艱因之奉化各鄉民皆公禁米糧出境議定無論何人祇準帶米一斗逕往他處如或多帶卽將該米扣留充公並聞某鄉貧民有約隊吃大户之説當道若不設法出示平價恐不免釀出事端矣（行） 
[追繳榮昌火柴公司欠欵九江]  
　　榮昌火柴公司創自鄂商甘受益川商黃龍華建造廠屋購置機器成本約計數萬祇以用人不妥出貨不佳以致虧折歇業去年五月有贛商鄧鶴坡浙商顧葆舲承頂開張八個月内又折二萬金至臘月亦歇業現欠官銀號及萬和裕康各錢店欵甚鉅赴道轅控告汪觀察批示候移請上海道速將鄧鶴坡傳解來潯傳同顧葆舲確訊究追如不能繳貨物不足備抵卽將該公司廠屋家業招商承頂以淸借款他） 
[勘修水線九江]  
　　上海電報總局去臘派洋總管毛登生君偕鎭江局張領班查閲長江桿線行至九江在潯度歲聞勘得潯局所轄之湖口水線亟宜修理已在上海備齊物料并工頭十餘人又在本處僱小工二百人開工修理用費約二千元左右由潯電局發給云（他） 
[小輪貪載被罰漢口]  
　　漢口全鄂公司專走黃州等埠之保淸輪船向由税關限定只准裝載二百人詎該輪於十八日由黃來漢竟裝至二百　十餘人税司查知當傳該公司經理到關罰銀五百兩充公以爲貪利多載者戒（安） 
[商務局添委會辦續志蘇州]  
　　昨紀蘇州商務局經蘇撫陳中丞添委會辦一節茲悉所委者係候補道楊懿年並非潘懿謀特再志之以正昨報之誤必） 
[日本借債定期截止]  
　　二十六日倫敦電云日本籌借欵之引言業已刋布倫敦各銀行皆甚踴躍認借之數定於西四月十四號截止 
[英大員對於組織上議院之政見]  
　　二十六日倫敦電云英國殖民部次官温斯敦翹基爾著論刊入國民報謂上議院應以英皇諭召之爵紳及樞密院顧問自一百五十人至二百五十人組織而成以備議院各部大臣諮詢其餘爵紳應按律得舉入下議院 
[郵船撈救無望]  
　　廿六日東京電云探悉可靠信息謂各保險行巳不復盼望達柯之能撈救矣 
[郵船在日本海面互撞]  
　　廿六日東京電云日本郵船美洲丸於今早在長崎與帆船互撞幸未傷人 
[法國京城一夜之黑暗]  
　　廿六日倫敦電云昨晚法國巴黎京城因電氣工人罷工以致昏暗無光戲園歌樓之開門者僅各有其一餘若蹴球會音樂會祇得停歇警察執持火把在各通衢往來咖啡店皆燃洋蠟以資光亮惟各報舘皆因之不能刋行早報 
[宗敎家之拿破崙去世]  
　　廿六日倫敦電云創興基督天主敎之先知杜威博士已逝世記者按杜威博士爲蘇革蘭人在美國之加高左近立西雪賢地以排斥醫士吸烟酒之人共濟會報舘記者得名信徒極多敎會財政亦甚富至去年與其徒黨齟齬其徒黨遂之出而另舉伏列凡以繼之美國報章皆稱其患瘋病將死云譯字林報 
譯者按梁啓超至美國遊歷時曾晤杜威博士稱之爲宗敎界之拿破崙而惜其權術過於道力新大陸遊記内詳載其事 
[英國簡派印度陸軍大臣之懸擬]  
　　廿六日倫敦電云英國日日電信報載稱印度陸軍總司令官基杞南伯爵辭職後繼其任者當爲康諸德公爵 
[德議院議事]  
　　廿六日倫敦電云德國議院巳將第二次殖民部選舉核定並無爭辯中央黨波斯人社會黨人皆居少數 
[英俄會議界務]  
　　廿五日柏林電云英俄會議印度邊界條約雖延緩而漸有成議 
[英下議院不願婦人叅預選舉]  
　　廿五日柏林電云英國下議院不贊成婦人選舉權之問題 
[葡萄牙放棄權利]  
　　廿五日柏林電云葡萄牙已將在善敘巴地方設立領事署之權利廢去從英國之意也譯字林報 
　　今日倘有本埠新聞小説來函均列入第三張 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[上海官事]  
　　法部郎中袁兆藩濬浦局會辦何維樸知府金紹城昨日均至道轅拜謁粥廠委員直隷州知州蔣人椿由寗公畢回滬至道禀知龍華巡局委員徐福謀禀知由蘇回卸任嘉定縣典　楊永康昨奉道禀札委辦理虹鎭巡局差候補知府江紹杰昨至道轅禀呈小普陀紫霞殿兩宗案卷三林塘巡防局員主簿唐正祥到道禀知事主龐允諧家被盜情形並呈是夜盜匪所遺之鉛彈銅帽火把等物（車） 
[春祭單]  
　　昨日滬道瑞觀察發出本年春祭單照錄於下二月初一日祭吳應佘三公祠初三日祭文昌初四日祭呂祖初六日祭文廟黃婆祠初七日祭社稷壇神祇壇海神壇風神壇周太僕祠羣忠士地祠初八日祭陳吉袁劉四公祠十二日祭天后十三日祭關帝十六日祭文昌十九日祭龍神（車） 
[招生學習警務]  
　　總工程局前派皇甫杰等四人赴寗垣警官學堂學習警察事宜現巳畢業回滬局董查得局中巡士犯事斥革缺額未補者甚衆爰再開招警察生若干名卽派皇甫杰等敎習警務聞二月内卽當開辦（夜） 
[滬道札拿小黃牛]  
　　著名惡棍小黃牛卽黃春榮自在蘇省監禁釋出後又因大閙公堂案爲前上海縣汪大令拘禁未幾朦保出外詎仍不悛改依然持刀橫行無惡不作茲由瑞觀察訪悉立飭上海縣拿辦王縣尊奉札後卽移知局廨一體跴緝務獲嚴懲（舟） 
[流氓行兇]  
　　昨有流氓小鎭江才寳等數人在沈家灣附近向洗衣司吳阿餘强借不遂拔刃行兇刺傷左腿吳乃儺車至捕房申訴捕頭立飭包探往拿凶手並送吳人同仁醫院醫治西） 
[縣勘盜案]  
　　昨晨縣尊王大令帶仝刑招捕役渡浦至三林塘龐家宅蓋因事主龐允諧被盜匪搶劫巨贓故親往履勘也（尾） 
[美界火警]  
　　昨日午後一句鐘北浙江路同善堂藥鋪失愼由救火會馳往救息計焚去樓屋四幢（西） 
[法公堂停訊原因]  
　　昨日爲法公堂訊案之期因法總領事巨君親審楊裕興晉大元興等各店控甲乙二西人借購物爲名竊去銀洋鈔票一案故他案均停訊一期（露） 
[上海縣案]  
　　廿二晚間有查宏者行經上海縣署後被李阿金糾人搶去金戒皮袍褂由巡警東局將李解縣前晚王大令審訊李供年十八歲在吉慶堂學淸音並不糾人搶物實遭誣指大令喝鞭竹稍二十下李矢口不承判收押候查○公共公廨函解放槍傷捕兇犯顧福生陳金富至縣亦經大令訊究顧供無錫人母親在滬開小客棧放槍傷捕之事皆係王和尚楊阿慶等所爲王等三人已押西牢小的與王等有隙故遭誣指陳供浦東人撐駕駁船王和尚因借錢不遂懷恨致被誣指大令判收押查核○章張氏前控媳婦張氏因回母家卽被媳父張鳳鳴轉嫁與李某曾經提張訊押在案前日氏具禀投催大令准之○寡婦姜張氏傭工於老閘北首唐家衖木作頭吳士生家已歷十餘年日前氏因病身死由吳爲之棺殮前日其夫弟姜連生投上海縣署控吳不允領回棺回寗等情王大令諭令補禀一面傳該圖地保詢問（尾） 
[總工程局紀事]  
　　前晚怡昌恆木行夥徐某乘車由北而南行經竹行碼頭外面突來匪人三名將徐曳下禠去皮袍褂復用刀戳傷腿際而逸昨日己報請總工程局緝拿矣○榮華洋行夥許順忠控體操會敎習張淸源吞沒議購未成之手槍及槍子等陳叅軍判將槍子交出另貼洋一元○顧德勳控李義租車失猪两頭奉判交到車夫趙海再核昨日李將趙之保人王福壽扭案判限三天尋交趙復訊○悦來棧傭婦王周氏因被劉四福爭取自來水毆傷由東區控案判劉給洋五元醫傷（舟） 
[公共公廨早堂案]  
　　張金柏於上年十月間失去八歲幼女名全林者昨在新馬路丁阿章家尋　報由老巡捕房包探王金生將拐犯龔阿土王阿桂拘解至案讞員關太守會同英副領事巴爾敦君研訊龔阿土供張金柏實名龔國香係小的叔父伊女托小的爲媒許與丁家得受茶禮洋二十元親交與國香之手求察質之原告則供稱並無此事丁阿章將婚書呈案並稱女父曾來過二次並未説起被拐之言太守卽命全大至案指張證曰此日何人全林供係叔父遂商之巴君判將全林給張金柏具領龔王二人各發押捕房三個月並追還身價洋二十元完　○俞瑞寳藉購物爲由至恆餘昌日新增等八家竊取各物昨由包探張長明解案太守判俞發押西牢一年期滿逐出租界○沈子林行竊德商咪　洋行洋傘四把銅表四只由包探王梅亭解案判押六禮拜○沈子琴由石門趁輪來申行至嘉興地方失去衣箱内衣服十八件金鐲一副約値洋四百元囚疑同船之金陵婦人王陳氏所竊抵滬後竟將氏指交捕房經捕房一再查問並無實據昨特解讀核奪關太守將原被供詞詳加推鞫一無實據判一并開釋○錢金龍行竊洋商卜内門木箱鐵板以及洋漆等物被錢小法冐探向之拆梢並將金龍軋至茶舘私押爲包探朱子藩所知一併獲案請究太守判錢小法押西牢六月錢金龍押三月贓給失主○姚德桂於前日在乍浦路强攫唐陳氏之金挖耳報捕拘案判押三月○七百三十二號華捕扭控吳江泉帶同婦女毆捕等情太守訊問啓釁緣由吳氏婦擕同十餘齡之孩訴稱前日擕孩出門購物乘車而回行至馬路口該捕卽來阻止謂前面在彼修路一槪車輛不能行走只得徒步擕物而回到家後孩在門前忽見一小車裝煤由此路而來孩卽謂此捕不公此項煤車放過恐係巡捕受賄所致不謂此語爲捕聽見因此亙相爭執吳江泉出爲解勸並無　捕之事關太守將捕大加申斥惟吳江泉不應出外多事判罰洋一元○張茂全僑居美界肇勤路一千零零七號房屋昨投稱前日失竊錫燭台香爐等物後由垃圾夫王富桂幫同在押店尋獲疑係王串竊請究關太守以所迭無憑判王交保開釋○元泰號主某甲於去年爲剪綹賊摸去銀票二百元未經查得前日號夥馬如昌行至某處又有人以手在胸前探摸馬覺察當　　住　知趙姓學　其名送由　事昨日解案元泰號主投案申訴前情請爲併究訊之趙學利狡賴異常太守判先押限七天將同黨指出再辦○怕和紗廠經理洋人控楊德財沈錦章串竊廠中棉紗以及皮　　物並查得有皮匠宰玉貴收贓現將原贓搜獲起案求懲太守判楊押六月沈押三月宰押一月以儆○惡鴇郁阿新逼令妓女史洪寶賣娼稍不遂意卽行凌　經人函報濟良所派探於昨日將史妓及幼女一并解案讞員關太守判妓發所候補傳人証訊究○福興小客棧主婦石張氏將已斃棧客阿二抛棄門外經捕拘解公堂奉中西官判俟上海縣相驗後再訊昨包探錢榮堂禀稱已由縣驗明實係病縣請將氏發落太守判交保開釋○倪徐氏前荐陳小四之妻某氏出外傭工茲因氏忽然逃逸陳疑爲倪徐氏藏匿糾同黨羽陳西林張福生等將氏關閉空屋内數日經氏報捕將陳小四等三人拘送公堂讞員關太守判各押捕房一月倪徐氏交保准陳另禀控究○傭婦朱楊氏無錫人竊取主人楊禮敦家金戒等飾並鈔票各物逃避原籍經楊報由包探徐阿華前往無錫將氏提案於昨解究太守判押官媒半年○天樂窩書塲馬子藩遠章聚賭由探傳案判罰洋十元（莊） 
[法租界捕房事]  
　　某甲控稱妻子被乙誘拐由乙之親戚嚴友梅送往鹽城茲嚴已回申請飭探拘究捕頭立飭包探將嚴拘人命押交到甲妻訊辦○朱者三誘拐陳姓婢女王三囝昨爲事主訪知報捕拘入捕房令押候著交婢訊辦○曹連生扭開太古棧十六號房門鎖鑰圖竊被捕拘入押辦○王阿三竊車墊蓬布蔡金甫喬望生竊立豐船客物俱被探獲住送捕押辦○後新街某舊貨店之子某甲昨與對門同富里賣黃牙菜之某氏婦小孩口角爲氏之大兒聞悉卽糾仝擺大小點子之各流氓持械前往鬥毆詎反被甲父毆傷氏卽報捕派十五號包探往拘無著卽令氏尋見扭交訊辦（浩） 
寓言小説雙靈魂不准複印 
[第一節]  
 
 

Page 18

 
 
　　上海印捕警爾亞。精明强榦。勇有力。善擒匪黨。匪黨斃其手者以千百計。故多心廉之。 
一日下班以事如戈登路。事畢而歸。夜已深。雪片挾風來。四旋而集於身。如蝟毛。前後電燈。恍若隔重簾。 
忽聞背後有疾走聲。聲自路側荒草地中出。且甚多。驚詫反顧。則有。六七人。爭逐己。知其必匪黨也。思敵之。然探囊空空。忘携手槍。雖操一短梃。不足逞。轉瞬間。匪黨已近。急縱步馳避之。 
俄而砰然一響。知爲匪黨之發彈擊已也。幸不中。益疾走如故。才六七步。又聞砰然之聲。接續而發者十餘響。一彈中其背。貫胸而出。警爾亞不自覺。馳如入。 
然一舉足。而地搖搖然若遭颶風之航海舟。不能穩立。撲焉仆。噫、警爾亞死矣。然伊仍不自知。一躍而起。馳向南。又折而東。須臾已。近派克路口。心大定。 
忽有物巍然阻其前急諦之。一大門正向己闢。若迎己之人之也。雖一時不憶此爲何地然覺己身似曾出入此門者。念今方危急。計不如姑避匿其中。意才才動。身已飄飄焉入。而門亦隨閉。 
嘻怪哉。此何門也。此何地也。盖南京路泥城橋之西堍也。其南爲賽。馬場。其北。則派克路之南閭也。口派克路之南閭。至於賽馬場之栅。闌。其間相距以五六丈註。而高車駟馬之所常常駢行者。是爲上海。英界中第一寛廣之通衢。夫旣盡人而知之矣。且警爾亞之所奔走。又適當此路之中心點。此其地。奚爲而有此門。此何門也。嘻怪哉。乃一中國人之囟門也。（囟讀如性腦門也） 
警爾亞。身長十尺有奇。腰大二十圍。張其五指。翼然如大椶櫚葉。凡衆之囟門。幾幾不能容其一指。今豈乃能容其全體。嘻怪哉。入此一。中國人之囟門者。非其身。乃其魂。是不待言而可知。 
案、舊有借軀殼還魂之説。未聞有以一身而容兩魂者。歐西有術士。能以己之靈魂。入人軀殼而制其靈魂。使自言其隱私。日本謂之催眠術。又謂之讀心學。然則一身而可以容兩魂不足爲怪也。來函 
[滬北廣益善堂丙午年施衣米捐淸單]  
　　無名氏洋九百元懷德堂洋七百五十元孫復瑞翁代募洋七百五十元唐卓氏洋二百元周湘雲翁洋二百元祝蘭芳翁靜　氏韓山曦翁餘慶堂吳無名氏五户各洋一百元無名氏洋七十五元鄭崧卿翁王松堂豐泰公厚德堂顧華興麵粉公司吳志和六户各洋五十元俞慶堂翁　葆三翁王竹銘翁三户各洋六十元無名氏洋七十元卲順浦翁洋八十元金太太蘇寶二户各洋四十元無名氏金　梅陳善亭戴生昌莊菱晨翁滃洲李怡順昌顏慶有八森户各洋三十元與時堂根義堂丹桂書屋三户各洋廿五元恆心人洋廿四元思永堂復泰湯蓮笙南順泰陳子敬永壽堂何淸風軒尹趙田愛堂徐軍門沈寳鴻無名氏無名氏嚴公館周步雲朱衡齋周仰三　价候東和公十八户各洋廿元無名氏萍十七元劉東峰鴻遠堂两户各洋十五元春和洋十四元寗記船局恆昌祥羲泰同順同和順德興隆同順成鄺源盛同聚源順泰祥東發隆雙發盛永發福洪生福萬順棧永和棧晉通源　錦銓益順盛瑞利莊永豐利餘大莊升大莊振華堂陣順興宏大莊瑞大莊張茂章樹德堂徐無名氏同善會勉力附驥聚意豐錢庠元陳幼香竇价人周俊生何立卿徐子湘陳泮林李崧生錢坤裕元昌葉景林傅筱安葉鴻英曹昌猷唐華九朱琪祥丁松泉無名氏五十一户各洋十元徐敬德堂洋八元譚同興存濟堂鄭竹舟愼餘莊四户各洋六元包鳳笙永盛恆泰源東源隆裕豐恆順成永周少記陳志雲北恆茂源鑫久記沈崇如怡大莊邵榮椿洪文庭興隆行惜分陰齋十七户各洋五元巢松亭　煥南明良巢崇如四户各洋四元匯發洋行德和盛孫少翁義善源羅周無名氏五户各洋二元陳潤齋洋一元黃鐘瑞洋三元陳靜齋米十石與時堂新棉衣褲一百件無名氏新棉衣褲二百廿件樂源昌原衣四十七件晉源押原衣四件徐貫雲孩衣十套楊慶貴孩衣廿套以上共捐洋五千五百另二元白米十石新棉衣褲三百廿件原棉衣五十一件新孩棉衣三十套 
[棄洋義振振會經收中西善士捐欵第三十一次報告]  
　　英京匯豐銀行電匯八百磅申元五千二百五十一两八錢二分温哥埠華英日報由滬荃督學會交來三百八十七元美總領事來美國紅十字會四次捐元六千六百六十六两六錢六分滬寗鐵路無鍚站三次捐洋一百零八元六角孟遮士脱巴龍尼行元三十二两六錢米佛斯五十元服遜孚爾記念堂十三元文明會中一人筵資移助五十元又五十元楊先生五十元鄱陽輪船中西人員共捐一百零一元八角威林麥摩敦君一百元寗波整齊自由堂十五元山東保路文二十五元南昌候女史來一百五十元零四角六分英京匯豐電匯七百磅由元四千五百七十九两二錢二分又尾銀六錢海其士太太來美國婦女會一百四十元韓閣二十元殿成十元庇能埠匯豐來四千一百二十七元申元三千一百五十六两四錢一分英京匯豐電匯六百磅申元三千九百三十八两四錢六分浦洛一百两海路五十元陳石卿五十元美國來五十元海士定太太來九元九角列姑娘五元武昌華軍士二元哪威國總領來浦田長分處元五百六十六两四錢八分英禀爾洛士路五十两格爾符頓公爵夫人銀三十二两七錢通商行船業會二百元英總領事來無名氏元十三两零八分行惟太太三百二十八两七錢六分文明會筵資移助洋八十元節施山敎會一友元一百九十六两二錢三分茂隆洋行捐助鹹猪肉三千磅牛奶五十桶共捐元二萬四千九百十三两零二分洋一千七百十七元七角六分 
[杭州西湖協德善堂經募淮徐海皖北水灾賑捐第十一次另登淸單○楊筱]  
旃爲子慶麟天花平安完應洋廿元蔣筠記十元樹德堂鴻園主人洪各洋六元張子厚五元李張合善四元二角陳讓貞三元王復德王守修扶風嘉記德郎扶風達記鳳英扶風曾貽扶風曾保六户各洋二元陳孫氏劉友琴扶風蓮生扶風郭記韻莊五户各洋一元皖北風頴泗田漮洋六元以上十七户合洋七十六元二角○又募淮徐海水灾賑捐第十二次另登淸單○蘇公舘房東程君交來信者善士洋一百元李南陔明府募觀雲居士洋三十元尊德堂蕭洋四元貽德堂杜積慶堂鄧榑德堂盛三户各洋二元張頌元明府募四箴堂無名氏各洋五元釐餉總局張微臣善良來敦大房爲先妣九旬冥壽懴資移助十元黃子祥六元杭省志成學堂敎員彭禹臣两元無名氏銅洋二元以上十二户共洋一百六十八元銅洋二元○又募江北等處水灾賑捐第十三次另登淸單○廖慶餘助皖北洋八十元章秋澄爲孫女病愈愿洋廿元張水福洋十元三户共洋一百十元[  上海北市絲業會舘籌賑公所施則敬抄登]  
[蘇省鐵路公司經收淮北賑捐第二十五次報告]  
　　廿二廿三等日收到啓成布號銅小洋十七角屏號郁屏翰先生第十三批經募鴻大愼規銀一百两又各友元宵酒席移賑洋十元李柏記規銀一百两祇領之下謹爲灾黎九頓以謝 
[撥助罰款]  
　　美副領事德分撥隆記冐仿祥茂肥皂罰款洋一百元充作敝所善舉用特登報鳴謝滬北樓流所司董謹啓 
　　 
 
 

Page 19

 
 
   
 
 

Page 20

 
 
   
 
