# 1906 - 99 - 4911849

 

Page 1

 
 
[電傳宫門少]  
三月二十一日召見軍機瑞齡嵩連梁敦彦 
[諭旨恭錄]  
三月十六日奉　　旨廕生麟佑著以侍衛用徐乃堃著外用張炳勛著外用陜西道監察御史員缺著常徽補授山西道監察御史員缺著張瑗補授江南道監察御史員缺著高樹補授分發河南試用道丁學恭浙江試用道楊汝和四川試用道丁煜年四川補用知府丁體晉直隸試用知府范守佑田載厚安微試用知府周家煜沈定浙江試用知府汪準山西補用同知陳昌陜西補用同知劉恩陶四川補用同知楊潤浙江試用同知薛宜珽江西試用同知戴鴻逵江蘇補用直隸州知州左樹珍直隸補用知州劉傳祁湖南試用知州李宗檀甘肅試用通判劉昌浚江西試用通判沈良孫直隸補用知縣馬慶麟江蘇補用知縣陳起鄭文源山東補用知縣邊度春山西補用知縣　蔭喬沈涑生河南補用知縣張三銓甘肅補用知縣楊鼎新浙江補用知縣秀昌直隸試用知縣李恩福江蘇試用知縣鄭洪年黄孝劬甘肅試用知縣潘景藻浙江試用知縣沈枬華建基湖北試用知縣劉熙垕吳以業四川試用知縣董濤李紹紳全福長蘆試用運庫大使陸壽彤俱著照例發往保舉廣西補用道何耀章著照例用擬補内關中書包源浙江玉泉塲鹽大使周啓泰俱著准其補授期滿察哈爾游牧主事德潤著授爲游牧員外郎裁缺盛京兵部郎中保送知府琦良刑部員外郎保送知府英權俱著以知府分發省分補用保送撫民同知光祿寺署正仲鎧著交部記名以撫民同知用京察戶部郎中錫廉著准其一等加一級交軍機處記名以道府用奏留吏部學習筆阽 
 
 
 

Page 2

 
 
式繼良著准其留部欽此又軍機處交出軍機大臣面奉諭旨本日吏部帶領引見之附生張端瑾左國楫著以主事用欽此 
[釋忍]  
　　天下最可痛最可憐之一字。曰忍天下最榮譽最有効之一字。亦曰忍忍。也者實惟一之美名亦無上之惡德也。試申之。厥義有二。 
　　一曰隠忍。中國人之恒言曰忍耐。曰忍辱。嗚呼。我中國數千年來之民氣之民權。所以漸消漸息。不復湧現於歷史。膨脹於世界。迄於今日。外界之刺擊如彼其劇。而四萬萬國民。猶酣醉沈夢。不克振其强毅之决心。有爲之能力。進取冒險之精神。則未始非此說種其毒也夫世界惟有公理苟非於公理有所勉强則其氣母自餒其志母稍挫。曾子謂自反而縮。雖千萬人我往矣。苟自信力之不足。而畏葸慼縮之情中之。則甘自退讓。認直爲曲。人之奴隸我也聽之。人之牛馬吾也聽之。是可忍也。孰不可忍夫至於忍無可忍而猶勉强隠忍則眞所謂强顔耳。藉曰隠忍待時。然列强環伺虎視鷹瞵。吾退一步。 
卽人進一步。事機一去。不可復挽。且也歐化墨學。大啓其民。彼智識日以發達。手段日以諳熟。勢力日以擴張。有治理而無亂亡。有進化而無退化。於此而猶曰隠忍待時。恐時不吾與彼族不吾待也。隠忍乎。隠忍乎。其將忍而終古乎。故忍之　字。實無上之惡德。可痛之極。亦可憐之極者也與隠忍反對者曰勇敢曰强毅佛說大雄無畏儒者言配義與道聖之至也勇之極也。吾讀此神氣猶爲之王焉　　一曰堅忍。堅忍之爲義。有持續力。有永久力。所以爲强毅之後盾與隠忍立於極端反對之地位者也。蓋堅忍者。如持滿之弓。如繞指之鋼。如鷙鳥之盤旋於空際。如大鵬之將徙於南溟。其徇其主義也。有鍥而不舍。拔鼈千里之觀。其向其前途也。有鞠躬盡瘁。死而後己之志。千回百折矢死靡他。小逆之後而小順。大逆之後而大順。盤根錯節之旣破。而遂有迎刃而解之一日。拿破崙曰。兵家勝敗在最後十五分鐘。拿破崙之堅忍力如此。拿破崙之所以能席捲歐洲亦以此微獨拿破侖世無古今國無中外事無大小其卓然能成就以顯於世而成於後者豈有一不自堅忍沈毅來哉而不然者。恃一時之客氣趁一時之風潮。偶焉嘗試一經挫折。而荆卿之氣倏變爲舞陽之面。如土委地。如行星隕隕石。如曇花之一瞥而依然頽落。鬼脈陰陰。暮氣沈沈有人如此其人必爲待死之人有國如此其國必爲垂亡之國。堅忍二字。實國民之試金石。全世界萬國之博覽塲也。吾將持吾四萬萬國民之性質。以實騐於此試金石。賽會於此博覽場。而請國民自一占其位置。（未完） 
[本館接到唐學政到蘇專電廿一日戌刻到]  
　　蘇州專電云唐學憲於念一日辰刻抵蘇約勾留三四日赴滬（容） 
[新蘇撫由鎭來滬官電]  
　　鎭江來電云新蘇撫陳筱帥乘鈞和兵輪於念一日戌刻由鎭啓行赴滬 
[外部商覆英使請濬洞庭湖]  
北京電云英公使勸中國政府開浚洞庭湖一帶水路外部當卽電商兩江總督與湖南巡撫聞現已照覆英使譯日本報 
[法使照會外部請移對汛京師]  
日前駐京法吕使爲中法對汛一事有一照會致外部略謂准越鮑督電請移攺如巴沙一汛行旅無幾那蘭一汛距䭾龍十八里人少路僻均當裁革谷榜一汛如照去年所商將南樂移於保樂亦可裁併龍膊一汛距大隊駐紥較遠越滇鐵路修造後往來日少應請移於壩灑至漫念貢地僻運難若移猛梭各獲裨益等語外部接到照會後巳咨行該省督撫究竟所開移改之處於對汛章程及地方情形有無窒礙飭令查明聲復到部以憑核辦云云（吕） 
[請外部添員會議大鬧公堂案北京]  
上海大閙公堂案江督令羅道忠堯在京與英使商議（己見本報專電）聞江督另請外部加派一員與羅道會同商議（日） 
[攷政大臣之行蹤]  
十九日栢林電云中國考察政治大臣已抵漢姆堡及勃利門往觀德美船行及德國郵船公司其時有關心遠東航業之人以黄浦工程中國尙遲遲不辦嘖有煩言該大臣等允爲電催北京政府及南洋大臣從速開辦譯文匯報 
[會議聘用精琪爲財政顧問之意見北京]  
　　出洋考察政治端戴二大臣擬聘美國精琪爲財政顧問官己紀前報茲悉二大臣曾電致政府略謂今日我國整頓圜法尤爲當務之急惟熟悉幣制之士無多恐辦理未免棘手查精琪係美國著名學士精通幣制且通曉我國情形如聘充財政顧問官則我國整頓幣政必得臂助云云日前戶部各堂因會同財政處集議各抒意見尙未定奪聞政府大員雖有表同情者唯因恐他國藉口要挾地步故尙游移不决此事大約當作罷論也（閏） 
[禀復西員警告仇敎原電杭州]  
浙省英美二領事於月有望面告浙撫金華仇敎請速保護曾紀前報當奉張筱帥電詢情形去後茲據各該府縣分别電復到院照錄於後 
　　金華府海守復撫院電撫憲鑒咸電敬悉金華工藝局肇事後棍徒暗布謠言女敎士避往蘭谿亦愼重之道業飭該縣保護查辦昨已據情申報地方安靜並無鬧敎情事海福叩銑 
[蘭谿縣蘇令復洋務局電洋務局憲鑒電悉敎堂及女敎士均加派兵役實力保獲現無事霞銑（早） 
[電請照會俄使仍飭彈壓俄兵京師]  
日昨 
 
 
] 

Page 3

 
 
黑龍江將軍程德全密電外務部略云前因江省愛琿等處屢有俄兵擾害商民曾經照會該國提督嚴禁邇來俄兵己將佔住民房交還商民照常安業惟俄兵不時尙有滋擾情事請將一切情形照會俄使並請仍行轉飭軍官隨時認眞彈壓（存） 
[伊犁將軍電調馬軍門京師]  
日前伊犁將軍電致政府咯云伊犁盜賊頻起鄰國窺伺訓練新軍尤關緊要擬請直隸總督飭委直隸提督馬玉崑來伊以資鎭攝如蒙允可卽請代奏（下） 
[練兵處議飭籌備秋操糧臺京師]  
昨日練兵處王大臣會商本年在河南舉行秋操所需軍米最關緊要亟宜早爲籌備己擬電飭直督袁宫保委員前往相度地勢安設兩軍粮臺以免臨時貽誤（下） 
[蘇省新編巡防隊員弁銜名餉章表蘇州]  
　　管帶官總兵陳有珍月支薪水銀五十両辦公費一百廿兩 
　　前隊隊官江南練兵學生謝樹棠月支薪水銀十六两 
　　左隊隊官拔補把總閔登科同上 
　　右隊隊官五品軍功朱左明同上 
　　後隊隊官五品頂戴陳鴻標同上 
　　前隊隊長湖北將弁學生成正超月支薪水銀十二兩 
　　左隊隊長五品頂戴周光華同上 
　　右隊隊長五品軍功朱桂森同上 
　　後隊隊長五品軍功姜錫魯同上 
　　什長三十六名每名月支銀四兩八錢 
　　護勇十六名每名月支銀四兩五錢 
　　司書生四名每名月支銀四两五錢 
　　正兵二百八十八名每名月支銀四兩二錢 
　　伙夫三十六名每名月支銀三兩 
　　鼓號頭一名月支銀五両二錢 
　　鼓號兵八名每名月支銀四兩八錢 
　　伙夫一名月支銀三両 
　　聽差十名每名月支銀四兩五錢 
　　共計全營四百零九員名 
　　大小建月共支銀一千九百五十四両一千九百十兩零六錢三分九釐永 
[奉省新軍尙須緩練奉天]  
趙次帥擬在奉省添練新軍一鎭己紀前報惟查收還滿洲約内日本駐兵須十八個月陸續撤退而現在日本駐紥軍隊之地二十里内中國不得駐兵故非待日兵撤退後中國新軍不能進步是以擬從緩招練云（丙） 
[駐法劉使電告學生倡言革命北京]  
外部 
近得駐法劉使來電請轉達學部謂留學法國學生金國器等四人倡言革命事見某法報請商明原派省命停止官費等語聞學部查悉該生係廣東人己咨行粤督辦理（盈） 
[學政改差爲缺電商卾督湖北]  
學政改爲學道之說早有所聞現悉學部議以大省學政改爲提學使小省學政改爲提學道惟榮尙書不欲自行决議已電商鄂督張宫保一俟覆電卽當奏請實行（日） 
[川漢鐵路分叚修築武昌]  
川漢鐵路鄂督咨商川督以宜昌至荆門爲一段荆門至襄陽爲一叚襄陽至廣水爲一段此三段歸湖北集股本銀七百五十萬兩修築至宜昌以上則歸川省代籌隨後再行設法贖回八 
[奬給京漢鐵路尖員寳星北京]  
京漢鐵路告成所有在事各洋員照例均須給奬日前由總工程司沙多開單照請外務部分别奏奬寶星當經外部核議准予奏請給奬（仁） 
[電查烏屬翁滾山金山金礦京師]  
日昨政府電致烏里雅蘇台將軍謂以烏城所屬三札两盟遊牧西南界内有翁滾山金山兩處金礦聞礦沙甚旺希卽會同該盟長前往詳勘查明可否開採從速電覆核辦（下） 
[咨送探騐喇嘛廟礦圖北京]  
日前直督袁宫保咨照政府略謂去歲派委張都司帶同英國礦師前往張家口外喇嘛廟地方探驗五金礦産今該員等先將己經勘畢各礦繪圖貼說送閱應行咨呈校閱如蒙核准請卽入奏並咨請商部立案（下） 
[電告東省擬辦航業己有端緒京師]  
内廷人云日昨盛京將軍趙次帥電告政府謂前曾會同黑龍江吉林將軍擬由東三省官商合力籌欵設立輪船公司俾興航業現在已有端緒候示核辦等語已經軍機大臣據情入奏矣（上） 
[會議照覆瑞國請添駐專使京師]  
日前駐京德公使因瑞士國請在北京添駐專使據情照會外務部各堂當卽會議畧謂核其情節原以推廣商業敦睦交誼自應照准俟回明慶邸卽照覆德使轉飭該國遵辦（下） 
[駐法劉星使保留參贊北京]  
駐法公使兼充日斯巴尼亞國公使劉式訓電外部云前駐日斯巴尼亞國代辦交涉事宜之叅贊吳宗濂三年期滿曾經前任孫使奏保查該員辦理交涉頗稱諳悉請仍留吳宗濂駐紥該國以資熟手而重交涉（閏） 
[汪使請撥修理使署欵已經核准北京]  
駐英欽差汪星使前請撥欵一萬六千兩修理使館一節茲己經外務部核准（盈） 
[德參贊未能卽赴新任]  
十九日北京電云德公使館頭等参贊嘉爾士男爵新奉德廷簡任哥侖波公使現尙畱京須俟年底新簡駐京德公使蒞京後方能起程赴任譯文匯報 
[粤督出轅巡行廣州]  
十五日粤督出轅拜客後隨卽下船開駛（豫先封船四十餘號 
或謂其赴惠州調查軍營又有謂赴九江又有謂赴肇慶查辦學務紛紛傳說外人不得而知（暑） 
 
 

Page 4

 
 
[商部剳飭改良茶務長沙]  
前日商部劄知湖南商務議員王銘忠文畧云光緒三十二年正月二十二日接准兩江總督咨稱南方各省商務茶爲大宗近年茶商每多折閱其故實緣印度錫蘭之茶佔奪華商生意聞其種植製造之法日益完備色澤香味皆勝華茶若不及今改圖再閱數年華茶掃地盡矣本大臣去年札派鄭道世璜赴印度錫蘭考察茶葉烟土兩事據該道查復將印錫茶務情形繕具說帖具禀前來查英人製茶於種植翦採烘焙裝載各法隨時改良進步我國茶業墨守舊法又好詐僞攙雜不純各國至設稽查茶官嚴禁壞茶入口英人藉口華茶穢雜有礙衛生此說一騰萬口傳播華茶之聲價愈低彼此相形顯分優劣該道所陳改良之法如設機器廠立大小公司固結團體收回利權不爲無見相應抄錄原件以備采擇咨請查照施行等因前來查鄭道世璜前赴各處考察改良之法箸有印錫種茶製茶一書頗爲詳備果能團結商會如法妥籌抵制則中國茶務庶有起色爲此合行劄飭劄到該議員卽便轉飭各茶商速卽設法改良申覆本部可也（車） 
[飭籌刑部罪犯習藝所經費鎭江]  
鎭道陶觀察頃得江督電飭籌認解京師刑部新近奏設之罪犯習藝所經費擬卽設法籌措（再） 
[刑部擬用催眠術之傳聞北京]  
傳聞刑部各堂官有擬將豫審之罪人採用催眠術之議未悉確否（盈） 
[直督通飭公文禁書小楷北京]  
直督袁宫保日前通飭全省文武衙門及各局所印委各員凡有上詳公事繕寫時均須將字放大以免書吏挖補更改從中作弊且可藉省目力現在各屬己一律遵照矣（陽） 
[批飭查明禀控縣令吞銀安慶]  
日前有潁上縣廪生李某投藩署控卸任潁上縣耆令曾借銀三千兩迄今不還意圖吞騙當經馮方伯批云地方官輙以蓋印字據向部民借債已屬不合向索不還情同昧騙尤干法紀據禀本任潁上縣耆令於二十八年冬回任時向該廪生借銀三千兩歸還省債查耆令在任三年何以不向索還照字由帳房高姓書立印係耆令之子所蓋其中顯有别情旣經潁州府飭縣並經耆令之戚德府經等函嘱該廪生不可妄動酌量認還是否屬實控　較重仰潁州府迅速查明詳覆核奪母稍徇延（多） 
[派員查辦宿遷命案蘇州]  
宿遷縣民人郭宜善被趙某毆斃經屍子郭景才緝獲兇身趙連爲解交請辦旋爲睢寗縣董事夏聿修賄通并役將趙半途放釋由屍母郭徐氏迭次來省上控署臬陸廉訪以該縣萬令玩視命案飭先記大過二次一面札委候補知縣葛興元前赴宿遷會同萬令緝兇究辦（且） 
[軍機供事因攷奬津貼大動公憤京師]  
　　軍機處擬提經費津貼供事己誌前報原定以每月提銀一千八百兩以六十名爲額每員按月津貼銀三十兩惟須先行考試一次乃日前所取六十名額内多係平素倩人替差或有新班者是以未取之各供事大動公憤糾合數十人聨名具呈慶邸申訴一切慶邸諭以此事由搭拉密華老爺主持可向彼處問詢該供事等因擬於日内赴華處爭辯矣（下） 
[擬請派員會同考察司員京師]  
政府王大臣近以各衙門籌加司員津貼已經議准查各署中未必盡爲幹員難免徇情遷就之弊宜求實在辦法因於十二日會議擬奏請揀派公正大員會同各該衙門堂官將各司員面加攷察核其烏布區别等第分給津貼以資激勵（甘） 
[通海開埠後之計畫吳淞]  
海州新立海關由上海關好稅司等委員佈置一切近經上臺檄飭吳淞川沙二營艇駛赴海州常川駐防藉資鎭壓又通州天生港倡設通海關由總稅司委申關稅務司兼轄故派申關洋總巡由淞乘本關小輪於禮拜一日駛赴通州詳勘一切（不） 
[明倫堂提議地方公事]  
昨日一點鐘本縣各紳董及學界人員在明倫堂開特别大會會議邑廟花園房屋收租甚鉅擬將此欵撥充學務經費等事云（望） 
[德美邦交]  
二十一日倫敦電云接華盛頓電信謂駐美德使帶領老於世事之德人五十名入覲美總統當蒙總統稱美謂美人所傳習德人之氣質洵無間然且使兩國聨合親密當亦大臣之初意也美總統並賀德皇辦理愛耳其西亞斯會議之事己告成功云 
[法京郵差罷工近聞]  
二十一日倫敦電云法京巴黎之郵差相約罷工法政府己拘辦三百人 
[俄願展緩和平會之會期]  
　　二十一日倫敦電云俄國願展緩海牙和平會開會之期 
[俄相辭職之信不確]  
　　十九日柏林電云俄京聖彼得堡官塲不認幸特首相辭職之說 
[法外務部大臣之言]  
　　二十日倫敦電云法國外務部大臣在議會評論此次愛耳其西亞斯會議法國頗爲滿意此實由于各國之能互相退讓耳法國之權利毫無損失且法亦承認法國在摩洛哥得有特别之利益 
[英人好善]  
　　二十日倫敦電云英伯爵梅約君巳交付駐英日使英金二千磅爲日本災荒之振欵 
[法外部對於英俄邦交之意見]  
十九日柏林電云法國外務部大臣濮柯斯君在上議院宣言法國依賴英俄兩國之邦交正可及時舉行和平之政策凡各處法國所立學校皆具有政治之性質不涉宗敎云 
[意國不願代俄籌債]  
　　十九日柏林電云意大利國决定不爲俄國代籌新債 
[德參贊簡充公使]  
　　十九日栢林電云駐紥海牙京城之德使館頭等參贊潑羅立斯君現奉德廷簡充班可克公使 
[意大利火山噴裂續誌]  
　　二十日倫敦電云斐蘇斐俄火山噴裂情形現己稍平灰屑之飛揚雖較前畧减然仍未息法報云土侖已遣巡洋艦三艘往救居民奥塔傑那村己被毁死亡者恐有五百人但盼噴裂之勢能速止耳○栢林電云斐蘇斐俄火山肇災估計所損失之數約共五百萬來意國貨幣之名每來值法國一法郎克調查死亡之數將及八百人灰屑重復飛揚巴其沫利奴地方幾全淹没鎔化之石屑漸變爲定質廿一日倫敦電云那波利城現巳無灰屑飛去該處天氣亦巳清朗日色照耀有光斐蘇斐俄由亦可望見居民皆漸見安謐已各重理生業矣譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調查礦務難收實益奉天]  
　　奉省礦産極富有已開者有未開者刻由省垣特設礦政調查局派員逐細清釐自設局以來已將各屬著名礦山列表調查聞其中糾葛極多大凡美礦非旗官世産卽轉押外人公家幾不能過問如欲澈查必至釀成交涉欲收實益頗覺爲難權利悉握於外人殊可扼腕（丙） 
[袁觀察馳回天津禀承庭訓奉天]  
　　袁宫保長公子雲台觀察克定經趙次帥奏調來奉派委文案處總辦曁募練新軍各要差已紀前報嗣聞觀察以責任重大且奉省外交内政辦理不易日前偕金檢討邦平乘火車馳回天津禀承庭訓以定去就（丙） 
[營兵就學武昌]  
　　湖北軍隊新募各營兵目多係上流社會人現陸軍小學將校講習所軍醫學堂三處皆挑有營兵其數達千人以上亦云盛矣（世） 
[面勵留學生敦品矢學杭州]  
　　浙省學務處現據各屬保送自費生赴日留學准卽詳請撫憲給咨因奉張筱帥示傳胡積廉郭恩澤王承榖鍾學詩蕭瀚胡駿等生面加奬勘勉其敦品矢學爲國致用衆皆肅然而退同時束裝赴申東渡（運） 
[紳士興學之意見鎭江]  
　　在籍紳士鮑君心增與丁君立瀛興學之意見不合鮑紳擬開高等小學而丁紳則擬設師範學堂曁商立小學旅揚小學均欲禀提賓興存欵以致各不相下鮑紳現已具禀寗蘇學務處指提丁紳則與原集賓興欵項之紳富商准動用亦已具禀府署立案未知承瑞卿太守將何以調和之也（工） 
[收錄工業學生通融辦法武昌]  
公立工業傳習所上年招考報名學生過於定額數十倍因此向隅頗衆經理徐君現已商訂一法凡欲入校者認一股份卽能通融收入（世） 
[厦門官事]  
　　水陸提督黄芍岩宫保交卸提篆後於十二日乘福安輪船回長沙文武各員至碼頭恭送○新任提督馬麗生軍門訪悉厦地痞棍結隊横行近日派弁勇各處嚴拿○林爾嘉觀察創辦匯通銀行近日赴台灣籌欵大約六月間可以回厦銀行章程亦當俟回厦後方可擬定（中） 
[委署守備松江]  
　　移駐太倉城守之後營守備謝守戎中瘋出缺提憲楊軍門委左營蘇樹棠守戎署理而以本轅巡捕朱梅泉守戎署左營守備缺（夕） 
[文案撤差原因武昌]  
　　督轅文案試用知縣陳鍾嶽畢光祖日前忽奉鄂督飭撤並令藩司記過茲悉此事因添委文案先行考試鄂督令兩大令陪試數次兩大令厭其煩禀請另委他員故攖鄂督之怒以致撤差（世） 
[蘇撫准咨緝拿革員蘇州]  
浙撫以施榮鼎立釐虧短咨行蘇撫飭查該官犯原籍查抄家産解浙備抵已記前報現護蘇撫接到咨文已札飭嘉定縣遵照辦理並通飭各縣一體緝拿（永） 
[京師電燈發達北京]  
北京前門内蔣惺甫氏奏設之電燈公司現已工竣不久卽行開辦各官商戶挂號定燈者甚多約己有數百餘家可謂發達矣（下） 
[昌圖當業紛紛閉歇奉天]  
　　奉省東北一帶馬賊猖獗往往數十成羣肆意搶劫而日兵復袒庇之聞當典最可危懼故本年春季昌圖府屬當典陸續收歇已不下十數家向設城中者尙可勉强支持而鄉鎭間則無人敢開亦無人質物矣（丙） 
[清明賽會肇禍揚州]  
　　清明節城隍賽會是日郡中共失去男女幼孩五六口三元巷某女私出看會父母重責女遂吞烟而死又三多巷夏姓婦看會隣人誣以往晤奸夫亦羞憤吞烟而死十五日呈報到縣甘泉宋大令當卽往騐（引） 
[笋船傾覆淹斃多命蘇州]  
　　十五日夜有載笋船一艘由湖州開行來蘇駛至附近泗口之太湖中風浪大作竟將該船吹覆船中十九人生還者僅得七人亦云慘矣（且） 
[聚衆打毁米坊湖南]  
　　湘潭縣因禁阻榖米出境打毁米坊之事層見迭出上月二十六日復有該縣河東孫永達米坊被附近居民聚衆千人將該坊什物一併打毁聞係因前次榖米下河議定每石抽錢二十文爲減價平糶之用該坊不應赴縣禀控是以復行聚衆打毁聞是日由任縣令率同守備捕廳馳赴該處彈壓始得解散（車） 
[倒閉時聞長沙]  
　　湘省市面近因錢價太低每多虧折各店鋪倒閉甚多自泰記緞號停閉後相繼歇業者上月底又有福勝街李永源土莊因虧欠鉅欵突然倒閉並有永源長綢綾洋貨號亦因經手楊榮春私虧逃匿約欠外間二三萬金號中存貨早己私運一空現經街隣禀官封閉（佐） 
[預備新撫閱看炮臺吳淞]  
　　新蘇撫陳中丞日内抵淞順道閱看淞口砲臺昨寶山王大令簽派丁役辦差故砲臺灣大馬頭已高搭彩棚云（不） 
[貨船撞損吳淞]  
　　太古杭州輪船二十日午刻駛經淞口三夾水猝將淞鎭趙姓牛肉船一艘撞毁半截全船人貨盡行漂失幸附近英法二兵輪急放小艇極力施救得將全船七八人出險毁船半截亦己拖至砲台灣灘邊該船戶戶己請貨主向該洋行索賠（不） 
[福建樟腦局試辦簡明章程十八條]  
（一）閩省腦務此次業經司道庫縫備資本洋銀一十六萬元與日領事商明收回自辦以開利源（二）本總局經藩憲詳明督憲批准集股開辦並撥給公帑庫平足銀一萬两作爲官股提倡（三）本總局現係試辦先備資本庫平足銀十萬两每股收庫平足銀一百两無論官民人等均可入股（四）各股東以股本最多者卽延入局分管辨事仍酌給薪水以收實心助辦之力（五）本總局就南台中洲原有稅釐局攺建名曰福建全省官腦總局（六）開辦後每至年底結算帳目一次除開支經費薪水利息等項外所獲盈利若干作爲十成分派以四成歸官以五成歸股東提一成酬勞在事人花紅（七）本總局照有限公司辦法倘有虧折股銀以外不再向股東添取錢銀（八）股票長年以八釐行息每屆半年憑摺支息一次按年定期三月初一日支取餘利（九）閩省各縣地方産樟樹甚多以樹最多之處設灶熬腦其樟樹價值卽由該委員會同地方官秉公估購務使樹主有利益均沾之榮（十）版總局現己聘有熬腦頭等技師能豫看樹質出腦多寡工資自應優給（十一）閩省腦務現在官自收回開辦所有從前私熬己經札飭地方官認眞查其私熬人等旣具有熬腦技能並挾有貿易資本本總局現定專條准其一體入股或領執照設灶自熬惟所出之腦應報候本總 
 
 

Page 10

 
 
局定假收賀不得私售他人腦質須要乾燥如有攙假等弊查出重究（十二）灶戶人等入内地各處設灶熬腦須領本總局執照前往設灶開熬若無執照卽　私熬該地方官查明立卽拿辦並將私腦等物一槪充賞（十三）如有人熟悉熬腦技藝倘乏資本准其具保來局借領資本給照前往各處設灶開熬出腦照十一條辦理其借領資本自出腦之日起限三個月内　期扣還（十四）本總局收買灶戶腦斤價目從優訂給不使該灶戶等稍有吃虧（十五）各縣産樟樹最多之處應設分局由本總局派員駐局以便就近料理（十六）股東願得若干股其股本銀兩交清隨付票摺爲憑將來如欲將股票出售别人須隨時報明本總局註册免致錯悞（十七）股本集有頭緒開辦有期卽行禀請藩憲頒發木質關防俾昭信守（十八）局中詳細辦法俟開局後酌擬頒行以上係草定章程其未盡事宜隨時增修總期不外盡善宗旨（其） 
[續信成商業銀行營業章程]  
　　第十二條按各國商業銀行通例不得將不動産如地皮房屋之類作銀行貸欵抵押之物件惟儲蓄銀行間有仿農工銀行辦法受不動産之抵押者本銀行因瘘營儲蓄從權辦理如有上海閙市地産欲抵借銀兩者本銀行亦可酌量受質　質本須輕期限須短倘過期不贖本銀行卽將該産登報拍賣拍賣後照第十一條辦理　　第十三條保證貸欵卽無抵押而有人爲之擔保者其保證之人須素有商業身家殷實爲本銀行所深信者方爲合格凡欲向本銀行貸借欵項可卽倩人來行保證並須聲明伊所保貸借之欵以若干爲限經本銀行察伊所邀保人如實可靠卽令出具保證書簽字盖印存行備查其貸借之數以保人所保之數爲度不得逾限倘有虧短延岩等情應由保人將所欠本利一律代爲清償 
　　第十四條往來貸欵乃往來存欵中之透支者卽所謂貸越是也按照東西各國銀行通例凡有存欵之人祇能陸續支取至存欵付盡之日爲止存欵付盡不得再向銀行支取欵項其有欲於存欵付盡之後支用逾額之欵項者須照抵押貸欵之例豫將抵押之物件質於本銀行或照保證貸欵之例豫邀素有商業身家殷實爲本銀行所深信之人來行擔保方可貸給其貸給之數以質物值價十成之六七爲比例或以保人所保之數爲度不得逾此定限 
　　第十五條信用貸欵卽無抵押亦無保證之貸欵此須身家殷實品行端方素爲本银许所深信不疑之人方能應其所求貸給欵項係貸欵中之特别者他人不得援以爲例 
　　第十六條通知貸欵係貸款中之别爲一類者稱貸之時並不約定期限而惟視銀行之需用與否爲斷如遇銀行需用欵項之時一經本銀行知照該欠戶須立將所貸之本利尅日如數歸還不得稽延此項貸欵利息可稍便宜其稱貸之初或憑保證或憑信用則與尋常貸欵辦法無異 
　　第十七條凡各項存欵貸欵之利息均照滬上大市該計惟定期存欵囑託存欵通知貸欵之利息則可臨時而議定奪 
　　第十八條貼現卽外國銀行之Ｉiscount凡商人所執未到期之期粟可持赴本銀行更現本銀行計日扣息而付以現欵其大别有二一曰本行期票之貼現一曰各錢莊未到期本票之貼現　　第十九條凡執有本銀行所出期票可向本銀行貼息掉現其法假如票面載明銀二千五百圓期九十日期時票貼市價每千圓每日二角則九十日之利爲四十五圓本銀行卽票載銀數内扣除總息之數而付給現銀二千四百五十五圓多少久暫及市價漲落均以此類推 
　　第二十條凡執有滬上各錢莊未到期之本票如經本銀行持赴出票之原莊照過經該莊簽字或盖圖記承認照付者均可貼息更現按照滬上錢業貼現定章辦理　　第二十一條外國商業銀行通例以貼現爲營業之要端故凡商家交易甲商執有乙商向銀行支銀之支票尙未到期祗須由甲商交與所往來之銀行持票至乙商支銀之銀行查明乙商確有存銀經乙商支銀之銀行允付簽字甲商卽可向所往來之銀行貼息更現又如丙製造廠執有丁批發商所出應付貨價之期票尙未到期經丙製造廠於票後簽名加盖圖記交與所往來之銀行由銀行持赴丁批發商處照騐經丁批發商簽字允付丙製造廠亦可將此期票向銀行貼息更現又如戊商有向庚商收取欵項之帳單己經庚商簽字允付其帳單如未到期戊商亦可將此單交與往來之銀行祗須由銀行持向庚商照騐承認亦可貼息更現惟此等票貼除支票外其餘大半須附有抵押之物件方能更調現欵中國風氣未開本銀行於此項貿易暫從緩辦容後察看情形徐議推廣 
　　第二十二條凡票貼利息多寡之率均按照滬上錢業大市隨時酌定 
　　第二十三條匯兌凡分三種一爲信匯一爲電匯一爲帶根匯其帶根匯之法假如漢口之甲購貨於上海之乙乙旣將其貨由輪船或火車裝運交甲乃開具向甲收取貨價之帳單連同運貨之提單向上海之銀行貸取七折現欵上海銀行卽將其帳單及提單寄與漢口之支行向甲收取此欵倘欵不照交卽貨亦不能提取以上各種匯兌本銀行俟各埠支行陸續分設或有訂明代辦之莊號卽當次第推廣辦理 
　　第二十四條凡欲兌換各國金圓銀圓及各埠平色不同之銀兩者本銀行均可照市賣買 
　　第二十五條本銀行奉商部批准發行鈔票現先發行一圓五圓十圓三種鈔票均儲現金以爲準備穏固確實永保無虞（完） 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[營房附設徵兵局蘇州]  
蘇省督練公所以蘇城現在開辦征兵自應擇地設局查得閶門外上新橋撫標右營營盤房屋寛大該營兵己分别派赴各處駐防營内僅留兵六十餘名自應即將該營盤作爲征兵局已分飭遵照矣（永） 
[代理蘇府接印蘇州]  
代理蘇州府孫瞻雲太守奉札後交卸錫金釐局差來省禀到卽於二十一日申刻在署接印（且） 
[嚴札查提革員蘇州]  
前辦浙江常山釐局革員朱錫傳欠解釐捐經浙撫咨行蘇撫飭原籍無錫縣查提解浙追繳無錫縣趙大令以朱革員寄居金匱縣地方金匱縣汪大令以差查並無其人互行申覆經臬憲陸廉訪以無錫縣所稱該革員寄居金匱必有確據斷不能空言欺朦恐係金匱縣差得賄縱放札飭金匱將原差解歸無錫縣質訊並勒限查提該革員解省送浙云（永） 
[江蘇學政定期蒞滬]  
蘇函云學政唐大宗師視學無錫完畢後己於二十一日抵蘇察看各校大約勾留三四日卽當啓節二十四五日必可蒞滬云（望 
[商務官報章程]  
　　第一節總綱第一條本報照商部奏定章程開辦隸屬商部名曰商務官報　第二條本報發行一切事宜由商部奏設商務官報局經理 
　　第二節宗旨第三條本報宗旨得分列數項如後一發表商部之方針二啓發商民之智識三提倡商業之前途四調查中外之商務 
　　三節體例第四條本報體例酌定如左一論說以經濟學理爲基礎而　　參以實際應用之方法此爲發揮本報主義之地二譯稿東西各報其關係商務者精理名言不遑枚舉至各國之對我經營尤足注意譯錄於此以示他山之助三公牘凡關涉商務重要問題者節錄登載其例行公事從畧分類如左（甲）諭旨（乙）奏稿（丙）咨文（丁）批示凡商部各種批示悉行登載商民得以此爲據四法律章程凡商部新定各種商律及新頒各種部章悉行首先登載以示公布五調查報告凡調查報告之件足資參考者節錄查　或全文照登約分三類（甲）本部特派員之報告（乙）各省商務機關之報告（丙）各埠領事之報告六專件凡關於商務上各種條約合同條陳章程等類悉歸此門登載七記事以關涉商部及商界中之事爲限八附錄●不拘體例第五條本報每月三册逢五發行每册四十頁全年三十三册閏　增刋三册第六條本報除定期刋行外遇有要件仍隨時發行作爲臨時增刋○附　報章程一本報總　行所設在商部工藝局内此外各省商務局官報局及商會等處均有本報寄售二本京上海漢口三處均設有總代售所經理零售及定報各事凡願閱本報者可就近購取三本報定價全年大洋五元半年三元零售每册二角京外一律除總代售所外槪不零售以半年起碼閏月加洋五角四凡郵政己通之處本報不另收取郵費惟内地由民局轉遞者寄資由閱者自給外洋加收郵費半年五角全年一元五凡向總發行所定報者均須先付報資由本所掣取收條爲憑六凡願代售本報者可函致總發行所書明認銷若干並附切實鋪保卽可照寄至本報寄出三期後除　除去酬勞外至少須先將報資半年匯寄本所否則停寄七凡代售本報者照通例提二成作爲酬勞代售至百分以上再加酬勞半成所有匯寄報資匯　由代售所認付八凡向總發行所定報者如遷徙他處應卽先期知照以免　送 
[上海官事]  
靑浦知縣田大令寶榮來申嘉定知縣熊育銳皆住晉升棧昨日詣道謁見又至上海縣署拜會○候補道朱佩珍昨至道轅謝步○又蘇州撫轅武巡捕金汝霖乘靜平輪船抵滬船泊十六鋪碼頭又江南籌防局收支委員候補縣汪澤由南京來又劉河釐局候補縣吳樹楷住福興棧會審委員關炯均先後到道禀見○前湖墅釐局總辦浙江候補府尹良寳山知縣王得庚昨日均至道轅禀見候補縣沈國鈞虹鎭巡局委員王篤基昨均到縣拜會○南匯縣李超瓊於昨日來滬舟泊董家渡碼頭（望） 
[製造局備迎蘇撫]  
製造局總辦魏觀察以新撫陳小帥定於今日到滬或來廠閱看一切諭令各廠委員預備迎迓（尺） 
[恭祝讞員生辰]  
今日爲公廨讞員關絅之司馬誕辰本廨書役等均於昨日預備虔伸祝典（力） 
[派委文武巡捕]  
滬道瑞觀察以新蘇撫抵滬在卽昨委王篤基爲文巡捕鍾鼎爲武巡捕分别下札赴行轅碼頭妥爲照料是以王鍾奉札後均詣道轅謝委（宜） 
[法領事赴蘇]  
法總領事巨籟達君偕副領事惠德君繙譯官魏武達君前日乘坐民船用小輪拖帶前往姑蘇遊歷（臨） 
[調回防營]  
去年租界罷市時曾調淞新軍一營分駐浦東上南交界之欽使仰殿日暉港等處近奉淞口防軍統領周太史禀准上台撤調回淞以便訓練（川） 
[核定房捐洋價]  
本縣汪大令接得记捐總局來文謂二月份房捐洋價核定每元作錢九百九十五文（望） 
[分别收取房捐]  
南市十六鋪二月份房捐由汪大令飭甲收取今據查明新開閉歇約四十餘家禀明換給捐票照收（尺） 
[加繳醃臘貨捐]  
醃臘貨捐一項現經漁業公司認定每年繳捐錢六千串不歸釐局收捐咨由關道轉咨淞滬釐捐總局督辦陳亦漁觀察以該捐項關係賠款且向例在吳淞查騐防有夾帶軍火等弊故未邀允醃臘公所又赴督轅具禀經江督札飭漁業公司監督袁大京兆核覆京兆奉文商妥加認捐錢一千串每年共繳七千串由漁業公司代收代繳己據情禀覆江督矣望 
[整頓巡警]  
滬道瑞觀察以各處警察巡士號衣佩刀尙不齊整因親自面諭巡士等將衣帽穿正並令敎習示以懸刀模範近又通諭各局員轉諭敎習巡士一體遵照（宜） 
[愼重路政]  
經理總工程局清道紳董范君因近來漁行橋浜垃圾堆積不便行人乃飭掃夫限日挑完以清道路（宜） 
[美租界火警]  
前晚十點鐘美租界漢壁禮路永祥里第二百十二號房屋周姓家因碰翻洋燈失愼當經救火會救熄計燬比隣二百另九至二百十三號房屋五幢（似） 
[西探與縣令之交涉]  
昨日四句鐘時有英捕房西探兩名帶同譒繙手持捕頭麥總巡之函到縣禀請查某某控案汪大令因未接照會却之（望） 
[飭探密緝巨棍]  
巨棍范高頭由撫道懸賞通飭緝迄未就獲滬道瑞觀察以新充本轅包探楊錫山尙有能力昨日諭飭該探遵卽勒限密緝務獲該棍解轅候辦（宜） 
[未准託病交保]  
公興里醫生兪鑑波等私鑄角洋迭詳本報昨公堂訊畢兪妻王氏等投案求保讞員關司馬以據工部局官醫詳細察騐並無病症簽字蓋章交由德副領事麥君轉交司馬以 
 
 

Page 18

 
 
作憑証兪王氏堅稱患病交保司馬判令退去候下禮拜六將全案人証解堂復訊再行核查（力） 
[購銅不交准其提訊]  
法界同順昌號向陳子川定購紫銅餅三千一百五十墩至期不出經陳控法公堂提訊在案現陳又投道轅上控禀請札飭法廨迅提該號主到案追令提貨繳銀等語昨奉瑞觀察批飭法廨員陳大令秉公提訊復核（宜） 
[元吉泰閉禁巡士案議結之詳情]  
元吉泰夥丁某閉禁巡士一案先經曾少卿觀察集議於錢漳會館復於工程局開特别議會以該敎習聲稱往救巡士往返兩次而訊諸巡士等只往一次情形不符遂有措語失當理應辭退之議繼而查得該敎習確係先往察看然後帶同巡士所探等往救故該敎習現仍照常供職其元吉泰夥丁某亦經於昨日保釋和平了結矣（者） 
[一洋两命案移縣辦理]  
昨報紀一洋二命由縣騐一節昨晨由包探竇如海邊槐洲同解戎忠發蔡效牛二人至公共公堂禀稱二人爲此案要証係上海縣移提是否歸案辦理讞員關司馬商之德副領事麥令豪君着將戎蔡押候過堂移縣辦理（當） 
[上海縣案]  
王阿福因奸毆斃本夫金明生一案由英公廨解縣後前晚奉汪大令先訊金妻胡氏初猶狡飾駁斥至再始供丈夫金明生向挑　飩担爲生婦人在觀盛里野雞妓院當娘姨有一拆帳夥妓馬夫王阿福因來妓處遊狎識而丈夫近指婦人與王姘　且有衣物運藏王處上月廿七日迫令婦人同到阿福馬房索討餛飩欠帳因而互扭有小馬夫手執　棒將夫凶毆夫與婦人同投捕房控　不理同回家内夫與婦人吵閙婦人出外借宿客寓廿八早上得悉夫己斃命婦人歸家卽被拘至捕房己山夫姊報騐求鑒王阿福初亦抵赖大令喝令掌頰五十下鞭背一百下供欠金明生餛飩洋一元數角廿七來行而索無還金先揪扭小的將伊推跌小的卽取扳螺絲鐵匙連擊胸背等處小馬夫並未帮凶迨金夫婦去後不料金卽因傷斃命求恩尙金氏供胞弟明生娶胡氏十二載未育男女祇買一女孩刻被孩之本生母領去大令判王釘　收押胡氏交保候訊○去年英界罷市時有張德勝等於是月廿四夜糾人夥攫八仙橋西某什貨店由法公堂獲解張等六人到縣訊押在案今奉大令提出畧詰判張發押攺過局半年唐德友向興樹發押一年朱小友吳阿根發押十月曹小村遞解阜寗縣管束○張魏氏夫故再　後又涉訟到縣交官媒管押刻　陸魏氏遞禀作保並稱張魏氏係婦人堂妹情願保領到家同做女紅判准交保（宜） 
[總工程局紀案]  
滬南集水碼頭之烏山船前獲小竊曾三寳由船夥華瑞洪等弔打經工程局包探解局由副裁判官陳二尹提訊以華不應私刑吊打罰洋十元充公曾責手心二百下押候核辦○顧阿妹前在小東門外各碼頭行竊客商行李被工程局包探在王家碼頭查獲解局提訊顧供前雖犯竊今己攺過在王家碼頭小烟間内居住判押候傳該烟間主到局問明核辦○花衣街鼎成布莊小主馬姓與夥張某觀劇回南行至小東門外被匪徒持刀恐赫將張金戒两只捋去摸去洋一元四角張投捕房報請查緝（尺） 
[英美公廨早堂案]  
浦東葉女鳳金年方七齡被人誘拐價賣訪　報捕經包探將原被一干人証解訊葉榮觀禀稱鳳金被陳高氏誘至上海托龔張氏介紹售於粤人李王氏之親戚得洋一百十元分用現由包探將鳳金領回求鑒龔張氏供李王氏將女售去交到洋八十元歸人扣去五元餘均陳高氏取去是實陳高氏一味求饒司馬商之麥副領事以陳龔等串同拐女判將二氏各管押二年李王氏判押一年並請道憲核示施行鳳金交榮觀領去完聚○張魏氏陸阿金楊阿二兪王氏胡阿二同投公廨控姚老太欠洋不還求提訊追關司馬准卽飭差協探劉光震於昨日將姚傳案判押候傳同原告質訊○科發藥房洋東前控買辦寳康虧空洋四千餘元由關司馬將寳康提案訊明押追在案昨日包探王聝巧復將寶康解案聲稱該洋東有信至捕房寶康己邀人向洋東調理且先己繳洋八百元寶康供請交　限日理清司馬商之麥君以寳康不應用空鉅欵旣有繳洋之脫從宣管押一月示儆○新馬路捕房捕頭至公堂禀稱大沽王子　茶館並設書塲不向工部局領取執照傳案請究王供實不知租界章程判罰洋二十元速卽捐照○朱和尙至火塲攫取　友洋錢鉗等物由探劉阿炳拘辦判押二月兼作苦工○一百零四號捕拘帶刀夜行　竊之　才生至案判押二月兼作苦工○一百二十五號印補解馬夫陸阿四行車過缺　　董阿二之東洋車拘案請辦判陸罰洋三元併修費二元○姚永卿控王長生用烟鎗擊破頭顱求究見証徐子軒史彩章同供目睹行凶　王罰洋十五元償姚養傷費五元○殷鍚田前具保李子馥欠洋一案已懸數月　仍未理昨由　告請提追究故經捕房將殷傳案司馬判押候李到案核辦○謝克甫前控妾林　卿捲逃茲經林供與號夥王醴泉有勾串情事因此關司馬飭差恊探　順將王醴泉提案判管押過堂質訊核奪○張瑞卿行竊牙筷二十雙由探何阿春獲案判管押一月○德國公舘馬夫控應寶林王阿亭行凶由包探將應王二人解訊判應押二月王押一月○寕波人王阿巧控張阿林在蘇州河邊手持利器攫取銀手鐲昨由二百八十號印　將張拘案請究司馬以原告未到著押候俟下禮拜六再訊（力） 
[法租界捕房事]  
恆泰昌夥張由根至新開河地方被渣氓　去金戒二只並洋一元六角報捕請緝○聶陶氏逃逸來滬昨由本夫尋獲該氏不肯回家因扭房捕房請究捕頭命管押候解堂訊究○徐遂邦王江芳二人在途口角爭毆扭入捕至捕頭命一併管押候解堂訊究○虬江橋女子張林珠被王小包子與王陳氏串拐來滬匿迹某客棧爲包探偵獲一并拘入捕房候解堂訊辦○小流氓傅元興在途强搶物件爲探拘入捕房押候解堂訊辦（臨） 
[美租界捕房事]  
東洋車夫葉阿二在楊樹浦路沿途兜攬主顧違章由捕拘入奉飭存洋保出候罰○顧阿三陳阿和在西華德路索欠互毆由捕拘入捕房捕頭飭赴公廨控告○黄琴甫昨晨至茂海路許姓家挖洞　竊由許覺察扭交七百八十六號捕帶入押候查辦○西華德路陳某昨投捕房報稱妻周氏捲物而逃請予飭查（似） 
來函 
[振武宗社書記員報告]  
泰州東鄉支社發起人南洋中學姚承德在泰州東鄉演說云承德恨鴉片弱種力薄名微徒呼恨恨去歲曾少卿先生及馬湘伯君創設振武宗社所以節漏巵强黄種保存國家免爲人奴法善心苦從此滅種之慘亡國之悲可以免矣因先入會又承分給章程鄙人隨時函寄泰屬朱君劍靑卽在東樓創設支社旬日之間入會者己數十人足見爱國爱種之心人所共有正月曲塘周子棠亦設支社入會者亦數十人半多商界中人可見强種節巵之觀念不獨讀書開通者所獨具也二月一日泰州兩等學校余姪梓欽告余曰此間两校生徒敎員聞振武宗社之設　一律入會（中畧）余友范君張君儲君且願力勸親友可見此社之設惟患人之不知若知之則無不以爲然者承德今日畧舉所見敬告諸位諸位社員須知鴉片爲亡我國滅我種之極虐政策此時不禁後悔莫及願諸君廣勸親友多設支社集資購藥以救同胞（後畧）入會人數列後泰州兩等小學全體學生八十人敎員姚梓欽鄒夢書范小文儲次仙○曲江振武支社開會日由葆逵君演說聞者感動茲將入會人數列後徐烺周棣周珩周兆蘭周兆熊周兆鳳米錫壽光錫慶劉傳義嚴紹周　桂　劉延壽兪煥文張廷美胡玉書張德馨王耀南奚應芹余子俊王植三高道圮王紹曾張誠李琨○衢州商務分會議員吳君來書閱報知公仗義爲全國同胞提倡戒煙又有　草可以立戒然敝地未見實行近因國家欲行專賣法各煙戶頗有自願攺良者又恐戒煙丸或係沾利之物恐有不妥刻下春發該草内地諒亦有之乞速將鵝郎草圖說并章程寄下以便代爲分送○貴池縣高等小學姚日新來函昨蒙頒發章程敝邑見而興起者頗不乏人旋由同志尋到草本花葉頗與尊繪之鵝郎草相似雖按圖而索然未敢據以爲眞特專呈騐（中畧）敝支社當竭力勸導仰副勸善之盛心又請發章程若干張以便應付（後畧） 
[上海六馬路仁濟善堂籌振公所施子英經收各處水災等賑捐二月初一日至三拾日第一百三拾九次清單]  
初五日蘇胥門無名氏洋四元無名氏洋一元初十日沈氏洋拾元十二日錢景周洋五拾元十七日陶芷江七旬慶壽洋五拾元顯吳氏洋五元十八日求南北生意順遂人洋念元共收洋一百四拾元　七三三申元一百零二两陸錢二分連前共收九八元拾陸萬三千五百伍十九两一錢八分七厘除解各處賑欵外凈九八元二百七十六兩九錢二分銅洋八十七元九十五角 
 
 

Page 19

 
 
   
 
 

Page 20

 
 
學熙禀稱此項海稅前升道王仁寶自光緒三十年八月二十日開關經徵起至三十一年七月十一日交卸之　一日止徵收銀三千五百四十八兩八錢七分二釐該署道自七月十一日到任起至八月二十日扣足一年期滿止徵收銀四百十六兩五錢三分二釐統共實徵銀三千九百六十五両四錢四釐查歷届成案向除免徵稅銀以實收之數按正額盈餘分成折算今實徵銀三千九百六十五兩四錢四釐自應循案分成折算每萬两折實銀九百九十一兩三錢五分一釐計正額二萬六千兩折實銀二千五百七十七兩五錢一分二釐六毫内除支銷書役一成丁食銀二百五十七兩七錢五分一釐二毫六絲實應解部銀二千三百十九兩七錢六分一釐三毫四絲其盈餘銀一萬四千兩折實銀一千三百八十七兩八錢九分二釐四毫應解藩庫撥用等情禀請具奏前來臣覆加確核並無徵多報少情弊所有徵收海稅一年期滿緣由理合恭摺具陳伏乞皇太后皇上聖鑒敕部查照再光緒三十一年海稅仍飭天津道照章管理合併聲明謹奏奉硃批戶部知道欽此 
　　宫門抄正月十八日佶公因指婚謝恩禮王等得賞銀兩謝恩唐紹儀等調授缺謝恩興安由籍回京請安内務府奏派致祭宣仁廟派出慶公掌儀司奏二十一二十三日祭奉先殿振貝子恭王行禮召見軍機唐紹儀 
[直督袁奏據長蘆鹽運使陸嘉榖詳稱案查戶部奏撥光緒三十一年長蘆鹽課解充京餉銀兩數目片]  
　　袁世凱片再據長蘆鹽運使陸喜榖詳稱案查戶部奏撥光緒三十一年長蘆鹽課解充京餉銀二十五萬兩内於三四五八九等月撥解第一二三四五批銀二十二萬五千两尙應解銀二萬五千兩遵卽撥解第六批銀一萬五千両隨解加平銀二百二十五两委候補大使陸培餘候補巡檢項壽增管解又豫省蘆鹽加價改由各商每年隨引攤交銀五萬兩由長蘆解交戶部以補榮工經費等因前將光緒三十一年分南引加價銀五萬兩已解二萬五千兩今又撥解銀二萬五千兩隨解加平銀三百七十五兩找解清款委候補大使朱有孚候補巡檢孟慶瀠管解又豫省應徵蘆鹽加價前經戶部議令每年包解庫平銀十二萬兩由運庫收足以六萬両解交河南備還洋欵以六萬兩解交戶部等因查商交光緒三十年分應解銀六萬兩内撥解永定河大工銀四萬兩尙應解銀二萬両遵卽動撥銀二萬兩隨解加平銀三百両委候補巡檢楊兆麟羅獻廷管解均於本年十月二十六日起程前赴戶部交納分造撥解欵册詳請奏咨前來臣覆覈無異除造册咨部外謹附片陳明伏乞聖鑒敕部查照謹奏奉硃批戶部知道欽此 
[直隸總督袁奏請旨將該員卽行革職以便歸案訊辦片]  
　　袁世　片再查分發直隸候補直隸州知州徐福立把持礦務不遵約束並將官派之躧綫工頭糾衆捆去私刑拷打實屬目無法紀行同無賴相應請旨將該員卽行革職以便歸案訊辦除咨部外理合附片具陳伏乞聖鑒訓示謹奏奉硃批著照所請該部知道欽此 
　　宫門抄正月十九日禮王等謝遇有派出陵差賞給盤費銀兩恩醇王因伊子命名謝恩胡燏棻謝署缺恩桂伯薩廉各假滿請安召見軍機佶公 
[直隸總督袁奏爲津海秦王島兩關第一百六十九結洋稅收支並舊管實存各數目繕單具陳摺]  
　　太子少保北洋大臣直隸總督臣袁世凱跪奏爲津海秦王島兩關第一百六十九結洋稅收支並舊管實存各數目繕單恭摺具陳仰祈聖鑒事竊查津海秦王島兩關徵收洋稅截至光緒二十八年八月二十九日第一百六十八結止業經繕單奏銷在案茲據津海關道梁敦彦詳稱自光緒二十八年八月三十日起至十二月初二日止按外國三個月一結係屇第一百六十九結期滿津海關除外國船隻江海等關免單銀九萬七千八百八十八兩五錢六分七釐招商局船隻江海等關免單銀十一萬九千二百六十三兩九錢二分三釐並未收銀外實計徵收進出口各稅及船鈔銀七十七萬二千六目九十二兩六錢一分五釐又秦王島海關徵收進出口各稅及船鈔銀九千四百十四兩九錢六分五釐一切支發各欵共銀四十五萬六千八百十三兩七錢四分四釐九毫五絲五忽經該道督飭委員會同稅務司詳細稽核調取收稅總册校對數目均屬相符除俟分項造册詳咨外所有津海秦王島両關經徵第一百六十九結洋稅收支並舊管實存各銀數開戰詳請核奏前來臣覆核無異理合繕具簡明清單恭摺具奏伏乞皇太后皇上聖鑒訓示謹奏奉硃批該部知道單併發欽此 
[工部奏爲核覆山東省辦理運河各工動用銀數彙案奏銷摺]  
　　工部謹奏爲核覆山東省辦理運河各工動用銀數彙案奏銷恭摺仰祈聖鑒事竊臣部前由内閣抄出署理山東巡撫楊士驤奏報銷光緒二十九年曁光緒三十年分辦理運河各工動用銀數各一摺同日奉硃批該部知道欽此欽遵抄出到部今於光緒三十一年九月十六日據該撫臣將册結圖說並鈔錄原奏一併咨送到部臣等查原奏内稱光緒二十九年分運河工程辦過歲修搶險募夫等項通共用銀七萬四千九百八十六両四錢七分二釐光緒三十年分運河工程辦過歲修搶險募夫等項通共用銀七萬四千九百五十八兩二錢八分五釐二共請銷銀一十四萬九千九百四十四兩七錢五分七釐臣等按册詳細查核所開工料價值均與例章相符其用過銀數亦與奏定常年經費有减無浮應請准其開銷至此案動支銀兩應由該撫自行報明戶部查核所有臣等核覆山東省辦過運河各工動用銀數彙案奏銷緣由理合恭摺具陳伏乞皇太后皇上聖鑒謹奏光緒三十一年十一月十七日奉旨知道了欽此 
　　直督袁奏津海關第一百六十十五結至一百六十八結及秦王島關一百六十六結至一百六十八結洋稅收支各數摺　太子少保北洋大臣直隸總督臣袁世凱跪奏爲津海關第一百六十五結至一百六十八結及秦王島關第一百六十六結至一百六十八結洋稅收支各數繕單恭摺仰祈聖鑒事竊查津海關洋稅向係按結開單奏報一次仍扣足四結開單奏銷一次曾 
 
