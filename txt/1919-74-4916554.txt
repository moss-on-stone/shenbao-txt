# 1919 - 74 - 4916554

 

Page 1

 
 
   
 
 

Page 2

 
 
時評 
[對外對内] （冷） 
　　國内有事則對内國外有事則對外此自然之理也對内未已而即對外對外未已而又對内權其事之輕重緩急而先後之亦自然之理也今蒙事急而又有對外之說矣雖然其將置對内於不顧耶抑對内而復對外耶　 
　　况乎所謂對者必舉全國之精神心目而貫注之使其事成而後已非可朝夕改變者也故我謂國人而苟有對之决心者必先速了此對内之局然後一心以對外 
命令 
　　三月二十日大總統令陸軍總長靳雲鵬呈請將汪啓熙加陸軍步兵少校銜朱福慶加陸軍砲兵少校銜均照准此令 
　　又令都護使駐紥庫倫辦事大員陳毅呈請任命朱坦爲恰克圖佐理員公署二等秘書齊爲爲三等秘書均照准此令 
　　又令張壽鏞晋給二等寶光嘉禾章何佩瑢給予三等寶光嘉禾章此令 
　　又令勞之常晉給二等大綬嘉禾章馮忠祥晋給四等嘉禾章此令 
　　又令吳仲贊周際芸朱佑保均晋給二等大綬嘉禾章何錫蕃黄祖徽金鼎均晉給二等嘉禾章張履春孫振家魏宗蓮馮宙伯均給予三等嘉禾章郭幹卿給予四等嘉禾章此令 
　　又令伍連德晋給二等嘉禾章此令 
　　又令余佑蕃張步青均晋給三等嘉禾章黄書澄晋給四等嘉禾章此令 
　　又令魏聯芳晉給三等嘉禾章唐逹王藎臣均給予四等嘉禾章此令 
　　又令李繼沆晉給四等嘉禾章此令 
專電 
　　北京電閣議對外蒙騷動以旣據各路統將密報有某國勾煽確證前參戰軍不調爲是應飭熱察綏區迅選騎兵各兩營馳往鎭攝一面由蒙藏院派員赴各盟旗妥爲開導（二十二日下午二鐘） 
　　北京電蒙受運動已發動鮑貴卿急電據泰來知事電稱杜旗團兵包蘭亭等相繼叛變已加派騎兵堵剿又陳毅電邊事萬棘請國人注意長城以外速息糾紛協謀對外（二十二日下午三鐘） 
　　北京電庫倫諜報日與謝氏暗謀蒙人獨立將成事實建都地點庫倫與海拉爾未定 
　　北京電新疆電俄新黨派游奴 
 
 
 

Page 3

 
 
索夫爲駐伊商務員已於十一日由七河帶兵四百抵薩瑪爾向楊使要求過境宣言如不允要求卽帶兵强行過境 
　　北京電新疆楊增新電邊警日亟請迅濟巨欵增備國防 
　　北京電外部通電嚴禁俄人招工以遏亂萌（二十二日下午二鐘） 
　　北京電駐日章使致書某君言外交棘手决計引退此次歸國不再回任（二十二日下午二鐘） 
　　北京電五國勸告有今日提出說（二十二日下午二鐘） 
　　北京電國院昨因財政要題下午四時開特議决定對滇唐請欵給三百萬桂陸一百五十萬 
　　北京電張作霖郭宗熙鮑貴卿等電遵令會查入境華工防止過激黨主義侵入仍妥送原籍 
　　北京電昨下午三時國務院開特别會議籌議裁節軍政各費辦法（二十二日下午四鐘） 
　　北京電本日閣議决定特令發給湘南賑欵二萬元又歸綏財廳長楊鴻壽辭職以張鼎彝署理（二十二日下午四鐘） 
　　北京電本日令優卹劉人熙派滬道致祭給喪費三千元 
　　北京電龔曹本日回京 
　　香港電海軍二十一日宣言如和議不幸决裂戰事復作海軍祗知依據護法原旨行事願隨全國人民共同作戰而伸天討 
　　香港電廣州米價每擔五元二毫（二十二日下午三鐘） 
　　香港電陳炯明十九日電請軍政府儘先提出閩省劃界問題 
　　香港電莫榮新命鈕永建組織海軍陸戰隊（二十二日下午三鐘） 
各通信社電 
　　北京電英公使昨（二十日）至外交部謂答復文理由不充分歐洲和議將定參戰軍難再存留 
　　北京電許蘭洲電告停戰陳樹藩電告葉荃現在三原（以上二十一日） 
　　廣東電巧日參衆兩院開聯合會討論比國京城萬國代表議士大會參院選定王正廷爲代表並電催王尅日往比報到與會衆院俟得王君查明會議狀况復電後再行推舉現多屬意汪精衛擬設法由瓊州補選汪爲衆院議員後再推定之（二十二日） 
　　以上平和通信社電 
　　北京電馬福祥電郭堅已竄入甘肅邊境 
　　北京電元首面催薩鎭冰冋閩辦劃界事薩允准漾日（二十三日）起行 
　　北京電政府將邊急情形特電唐朱兩總代表希尅日開會苟有利於國者中央無不委曲求全使和平實現 
　　北京電駐日公使有更易消息 
　　北京電元首决請在野重要名流開聯席會議 
　　（以上二十二日）以上中華通信社電 
　　北京電王占元電南軍在鄂西增兵殊碍和局請向南詰責 
　　北京電今日因蒙古問題在藉齋開緊急會議蒙藏院長未列席聞已托故出京蒙事極可慮 
　　北京電湘贛第二路援軍經參部議决悉數撤遣 
　　北京電財部聞廣東復舉七年内國公債亦以鹽餘作抵又生糾葛至爲躊躇 
　　北京電京鈔價格又跌六一五 
　　北京電陳毅電告内蒙自主外蒙不附催迅撥兵至外蒙增防（以上二十一日） 
　　北京電有人自滬回報南代表意思能得子右任來函證實陜戰已停亦可續議 
　　北京電陸榮廷來電决意歸隠望徐挽回大局徐親擬電慰勉有國家統一端賴維持語頃已拍發 
　　北京電蒙警應付辦法聞准熱河綏遠察哈爾將各該區外調之兵撤回自固另派邊防軍分往協助 
　　北京電劉鎭華以裁遣後備軍請示當局令自量兵力以足用爲限不爲遥制（以上二十二日） 
　　蘭州電伊克昭盟各蒙地全部劃歸綏遠改設縣治已經定案張省長擬將平羅縣所轄鄂托克旗亦劃歸綏遠不日即派員會同綏委查勘以清疆界 
　　（二十二日）以上中孚通訊社電 
　　北京電英國公使朱爾典向政府要求如能照辦則請將最近卽擬發表之中英兩國間所締結之麥爾哥尼無線電報借欵合同稍緩發表（二十二日） 
　　北京電今日參議院開會可决取消國際管理鐵路案之建議案又據某議員之臨時動議可决如左之建議案由政府向外交團聲明不承認廣東之電話電車借欵（二十二日） 
　　北京電關於發表歐戰開始後中國與列國所締結之條約協定契約之事其關於軍事協約者已由日本向中國提議經雙方協議之結果均已發表至關於其他者中國方面已於十五日陳述請隨時發表之希望日本對於中國方面之希望當然贊成自不待言唯此際日本之意主張兩國同時發表故要求稍緩數日現巳從二十日起將發表期日等商妥定以後卽隨時公表（二十二日） 
　　東京電本日午後内外人士在帝國霍脫爾爲提倡撤廢人種差别問題特開大會到會者合計各國使節外國通信員傳道者實業家等内外人士共逹千人大隈侯爵大木伯爵阪谷男爵美國平和協會代表鮑爾斯博士東京基督敎青年會幹事台惟斯西貝里博士日本阿特浮太壽報主筆巴伊亞斯氏等均有演說 
　　東京電巴黎來電云自日本駐美大使石井子爵在日美協會發表演說後巴黎外交界頗受刺激對於此項演說有種種之評論巴黎外交界雖不贊成撤廢人種差别案列入國際聯盟規約中但不信日本將有拒絕加入聯盟之舉（二十二日） 
　　東京電中國公使章宗祥定於四月二日啓程回國（二十二日） 
　　東京電日本陸軍省巳發表天津美兵暴行事件之眞相該公表文中對於傳播誤報之一部分外國新聞之記載特明快道破之（二十二日） 
　　以上東方通信社電 
路透電 
[歐洲和會與德商船]  
　　十四日巴黎電審查戰爭責任委員會已採納决議案謂計畫戰爭者行爲暴虐故和會得考慮可否設立特别機關予以處分又謂不得以職位之故而妨礙公道 
　　十五日巴黎電英代表集議討論與英國海軍需要有關之國際聯盟公約旋决定如將來海軍置備須加限定則當以戰前英海軍與他國海軍力量之比較爲標準方可應不列顚帝國防務上之需要 
　　十五日比京電德國已承認協約國所提出關於交出德商船之條件 
　　十五日倫敦電路透電社得悉德國商船隊並不正式讓渡將來諸船之駕駛者幾全爲英美法水夫估計諸船約有三百五十萬噸法國將得七萬五千至十萬噸英國大約將管理此項噸位四分之三餘屬法國因美國不欲與聞此事意國則已得奥國之船舶也 
　　協約國將於亨堡設經濟委卝會辦理載貨及同類之問題 
　　十五日巴黎電德國所將交出之商船共約一百五十艘計一百八十萬噸協約國擬每月供給德國雜糧三十萬噸肥脂七萬噸 
　　十六日華盛頓電赫萊氏致電英國否認倫敦所傳美國航務部將來用德國船舶時願以運費給予船主之說並謂美國航務部現仍與協約國海上輸運議會協同進行一切 
　　十六日倫敦電法國外交總長畢勛氏向新聞家宣稱今非候媾和草約已經簽定不能提述撤除封鎖問題當最後和約未簽定時未便一律恢復商業關係彼意將來和約僅授與德人聽令表示承認與否不准有所討論 
　　十七日倫敦電巴黎公報宣稱協約國國際審查港口水道鐵路委員會今日曾聆瑞士要求加人此後管理來因河航務任何條約之法律的與專門的理由 
　　十五日比京電協約國代表團主任維米斯海軍大將爲表示協約國之寬惠非出德國恫嚇起見當宣讀協約國施於德國之條件時至第八條關於德國先行交出商船後乃稍停頓而正式詢問敵國願否交出商船德代表團主任白朗氏沉吟後答曰願將德商船交出維米斯大將於是乃續讀關於接濟德國糧食之條件 
　　十六日丹京電柏林電稱比京所訂糧食條約德國允存金十一兆鎊於比京俾可即行提取糧食該電又稱協約國並不擔保此項交納惟許德國由協約國與中立國運糧入口故德國今日最重要之事務乃竭力增加原料與工業產品出口之數額云 
　　十六日巴黎電半官消息德商船讓渡合同規定德國應供給巨額之煤斤庶使協約國得以糧食源源供給德國 
　　十五日西班牙京城電費羅爾消息覊禁西班牙之德潛艇Ｕ字四十八號當準備讓交協約國時竟敢圖逃西班牙驅逐艦一艘追逐於後將次追及該潛艇没入水中艇中之人浮出水面者爲驅逐艦救起 
　　十五日巴黎電德國將以現金及被准出口品所得之欵付協約國供給之糧價洛特丹大約將設一管理德國物品出口局協約國已許重在北海從事漁業現且着手修改封鎖條例 
　　十五日丹京電柏林消息謂彭斯托夫氏由藍超氏委任赴財政部之會議討論德國在和會之目的彭稱殖民地與勞働問題或將爲和會首先討論之事件德政府但知嚴守威爾遜總統所提出之主義 
[俄德之過激派情形]  
　　十五日丹京電白萊斯洛消息斯巴逹克斯團領袖三人被拘抄出文件知彼等圖在西里西亞起事 
　　十四日丹京電德國伏瓦資報載稱陸軍專家預料過激黨之軍將於數星期後越東普魯士邊界期在東普魯士境内覔食德國各報謂紅衛軍殊有紀律而德國則因受斯巴逹克斯團主義之累日見荏弱故過激黨侵德之患未可輕視 
　　十五日丹京電昨日柏林消息韋瑪國會因俄國紙幣私行運入接濟斯巴逹克斯團者爲數甚巨今爲防杜滿播全國起見特忽遽通過議案禁止除國家銀行外買賣俄紙幣 
　　十五日丹京電德國印斯白魯克消息鐵羅爾地方巳設立勞兵會 
　　十五日巴爾電哇芬堡消息德國管理糧食委員團近行抵某處村莊爲農民携農具等物要之於途乃避入市政廳旋有軍隊馳至磋商之後始得過境 
　　十六日巴黎電一九一八年三月間任佛蘭得省德軍司令之亞尼姆將軍近居波希米亞省亞斯區地方某日見農民數人越過其田覔薪乃開槍擊之羣衆大怒擁入其宅以短棍擊之至死且刦掠所有而去 
　　十九日倫敦電北俄戰報謂過激黨之軍攻擊亞昌格爾南一百八十里之土爾吉哥斯加雅鎭受挫而退委棄未傷之兵五人傷兵多人死屍五十七具又機關槍六架 
[英國工人之交涉]  
　　十六日倫敦電鐵路員役聯合會會長湯姆斯氏昨晚語客謂彼恐鐵路員役與鑛工代表在二十一日會議時什九將贊成罷工諸領袖今無法約朿工人工人志在得各項要求否則願全力抗拒云 
　　十五日倫敦電調查礦事委員會現逐日進行其職務取礦主與礦工所呈之表册詳加辨别並由雙方盤詰證人男子幼童所在工作之地穴其惡劣情形今已查明穴内每月死馬四十匹而礦區房屋之駭人情狀今亦引起注意管理煤市事務大臣曾允加煤價使用煤者每年多費英金二千五百萬鎊藉以扶助虧本之次質煤礦而其他礦產則獲利愈豐此種令人驚愕之事現由委員會查知證人請委員會法意於美煤競爭之危險尤以阿眞廷與丹麥瑙威瑞典爲甚證人主張煤價必須低減以免受美煤打擊昨日委員會詳議鑛工聯合會所提主張鑛產國有之辦法聯合會之意各鑛產應由鑛工每年公舉委員執行管理鑛穴事宜 
　　十六日倫敦電蘇格蘭鑛工會會長勞勃遜氏昨稱鑛事爲禍之烈甚於戰爭最近五十年來每年鑛中平均死一千一百人至於受傷者之數則在過去二十年中不下三百二十五萬人鑛工房屋惡劣此爲鑛主貪吝所致如漢米爾登地方鑛工三萬八千人而住於有室一二間之小屋者則有二萬七千人鑛工今主張改歸國家管理卽以此故云云調查鑛事委員會聞之頗爲驚訝鑛主代表巴爾福氏稱如勞勃遜氏之言果屬確實則必改良之威爾斯鑛工代表哈夏恩氏稱如鑛工之要求不蒙允許則過激黨主義勢必發作云 
　　二十日倫敦電商部宣稱一九一三年工人平均所得每星期爲二十八先令六便士自一九一五年二月後工資屢增共爲每人每星期得三十三先令各鐵路因戰時工資及每日工作八時每年用費增至英金七年五百萬鎊又加以材料漲價英金二千五百萬鎊估計鐵路工人聯合會所提交之新辦法連戰時工資在内每年至少須經費一萬萬鎊較之戰前增多兩倍昨日續議此事時政府提議路局與路工會可合組一代表會討論工資與工作條件之問題政府允於今年内維持路工現有之入項而不隨物價逐漸低減此項辦法勢必使鐵路車費因以增加但衆望旅客車費不致續增 
[各國近事記]  
　　十五日丹京電柏林消息據公報宣稱敵飛機之襲德境至休戰時止共擊死德人七百二十九人又傷一千七百五十四人 
　　十六日亞姆斯特丹電柏林消息當局估計協約國飛機所加德國之損失共有二千三百五十萬馬克 
　　十四日巴黎電行刺克勒滿沙氏之兇手柯丹氏由軍法裁判所審訊起訴律師謂柯丹薰染無政府主義以行刺國務總理自豪蓋出預謀云云柯丹氏以激昻之狀熊宣讀抨擊克勒滿沙氏與中等社會之一文且謂如彼此次脫逃大約尙將再爲此舉云 
　　十六日巴黎電柯丹氏上訴判定死罪 
　　十六日巴爾電維也納消息日耳曼奥地利亞新邦國會通過與日耳曼共和國合併議案 
　　十六日華盛頓電海軍中將台勒氏宣稱美國海軍擬於一月之内以飛艇飛渡大西洋又稱華盛頓官員現信英國飛船一艦將於下星期圖謀飛越大西洋 
　　十四日華盛頓電駐華美國公使報告國務部謂天津美兵曾與日本警察平民衝突此間官員謂美國水兵設果如所傳侵犯日本領事署則必懲辦犯罪者並向日政府道歉云 
　　十五日倫敦電哈姆斯威氏在下院答覆加德納氏之贊同謂英政府希望將一九一二年鴉片條約問題提交和會俾可决議束縛參與和會之各國使之迅速厲行條約中所載之各辦法庶鴉片等物之製造與銷售得以限於合法之用途 
要聞一 
[俄黨勾煽蒙人之别報]  
　　蒙古問題近日非常喫緊據某機關消息外蒙近有一派人舉動極爲荒謬聞其中多係在野之失意者殊不能代表庫倫政府之意思惟該派近正利用某國之暗中勢力决意勾結馬匪爲擾亂蒙邊之計懷意極爲可慮庫倫陳都護便昨又來電報告請速息内爭將前敵各軍酌量抽撥來庫協助鎭攝以固邊圉又黑龍江督軍鮑貴卿昨來急電報告蒙人在赤塔會議其結果已决定蒙古宣布獨立推活佛爲大總統一面通電巴黎和平會議此外尙有一電報告富陞阿有意煽亂收撫無效勝福處亦曾派人探查並極力勸說勝氏似未與富等勾通云云近日北京各通信社亦多載有蒙事茲錄其較詳者如下 
　　新聞編譯社消息云外蒙爲我藩籬其存亡足以影響全國近來喧傳某國前往煽惑勾引而傳說各異眞相莫明茲經詳細調查得悉某國與謝米諾夫在赤塔勾煽外蒙確實情形據俄人方面云某國與謝米諾夫秘圖外蒙已非一日月前赤塔會議内蒙及呼倫貝爾均派有代表列席惟外蒙實始終堅拒未派代表前往該會議業經議决先令布里雅特内蒙呼倫貝爾及外蒙聯會成一聯邦大國俟外蒙聯人再將唐努阿爾泰聯合在内此數種人本無定國能力事成則一切政治經濟權利均由某國人操縱把持蓋彼在庫運動因外蒙拒絕不允遂改令布里雅特人密來勾煽復無成近更異想天開因外蒙王公近與喇嘛意見不合遂聳動外蒙王公對於活佛起革命預備三四月間革命事起卽派布里雅特四千人分由恰克圖及外蒙東部進入庫倫帮助允俟事成卽令政敎分離現布里雅特一部已組織成立政府所舉總理卽庫倫領館醫官外交長卽庫電局電員而其最注意者却在外蒙故某國與謝米諾夫此與能否成功全視外蒙之能否贊成爲斷某俄人并云中俄近隣關係密切就令外蒙仍歸中國完全管理俄仍有通商利益不然卽仍照協約現狀俄雖分得外蒙一部利益而華商在此根底深厚終無大損若某國與謝米諾夫謀成俄無論矣亦豈中國之福故我人希望貴國設法防衛此種情形外蒙領袖亦均知之特以自身地位故對貴國駐蒙官吏不能直言外交長車林氏嘗云某國與謝實有此謀外蒙當軸始終拒絕未理各王公對於喇嘛雖有不平然對於活佛則素所尊崇何至爲此暴舉政敎不分固屬厞宜然活佛在日體面攸關决不便更張又某王公亦時常勸告謂活佛年老多病主事喇嘛亦皆暮齒俟活佛百年後自可改正一切此時總宜忍耐外蒙人程度尙差縱有革命恐在三十年以後故外蒙决不能無知妄作將外蒙送與外人作殖民地云云凡此皆實在情形惟某國與謝米諾夫日内又派布里雅特多人至庫倫似再有陰謀故爲貴國計當一面調護外蒙一面查防此等舉動庫倫兵力單微財力窮窘余（俄人）所深知未識貴國何以處之也 
　　又據中美通信社消息昨晨庫倫都護使陳毅密電政府謂得日人運動蒙人各種證據已將證據送京切盼政府速設法對付云云國務院昨日未開會討論此事惟參謀部昨晨開特别會陸軍總長靳雲鵬財政總長龔心湛外交次長陳籙皆列席會議聞參謀部曾接黑龍江督軍鮑貴卿七電四函具述日人與謝米諾夫關係及謝米諾夫與蒙匪富陞阿及勝福之關係云云又李垣有電五通致參謀部具述俄兵駐烏梁海情形及活佛之熊度及陳毅致政府函報告赤塔會議情形謂日本松井大佐對於該會議頗有關係並述其與俄國外交總長車林氏之譚話云云但赤塔會議無甚結果下次會議不久卽開也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[巴黎和會議事紀] （一） 
　　歐戰實　社接巴黎特約通信云美國通信員之注意和平預備會議事項而報告於美國輿論界之外交險狀設非爲此曹新聞記者所製造者其事本極易解决此曹新聞記者失望之聲浪殊引起各種無意識之行爲彼曹嘗曰（我人絕無所知）而冗長之電報乃日披露於美國之輿論界彼輩又云（我人殊欲出席於和平大會）蓋政治家之討論卽在最初協議之初亦必有極有趣味之發展也記者於此嘗憶某讀者曾以下列極有趣味之觀察告記者曰（君其弗談衆議院之大會絕無爭辯殊少興味）巴黎美國新聞記者之觀察或猶是彼曹目覩和平全體大會之意見一致絕無爭論乃以爲缺少興味而必欲出席於其他大會以爲在此種大會其爭論必劇而會場情形必呈活潑之象實則彼輩之理想誤甚雖和平大會之事業理應公之於世然不得不望報界代表之略知自足而稍戢憂憤之念也 
　　巴黎會議攝影（二） 
　　法總統行開會式於鐘室 
　　山上述之結果於是報紙之通信乃如潮湧而其想像至堪扼腕凡自巴黎傳出之電報或稱克勒滿沙氏殊不願國際聯盟之成立威爾遜總統不信任法國政府或稱美人不贊成法人關於凱撤有罪之理想波蘭問題殊令美法兩國極端爭執究其實際此種困難問題解决極易且殊一致所有各種懸揣及疑慮不崇朝而烟消雲散所謂内訌惟别具隻眼者有此觀察耳 
據吾人之觀察和會開始之初英法美三國即表示團結其後復一致推舉克勒滿沙氏任和會議長而協約國政治家競向法國表示其敬禮之勢忱惟威爾遜及喬治氏對於彼等與克勒滿沙氏間之基礎意見不無　疑故喬治氏嘗曰關於實施方法之採用意見或不無紛歧而克氏則自始卽决定與其負有令譽之僚友推誠相與以完成艱鉅之任務而解除羣衆恐怖之心焉 
[北京通信] 外蒙與新疆桂生 
　　外蒙新疆時有種種警報已見各報所載此事於外交上關係非當政府因有顧忌尙守秘密不過將各方報告文件抄送某機關討論暗中防範之法而已外蒙事件出於富陞阿之煽動與謝米諾夫之勾結固已路人皆知富陞阿之後有謝米諾夫而謝米諾夫之後復有所恃此又中外盡知者也至於新疆方面尙有人利用俄屬回族日以煽動新疆回纏之陰謀彼蓋欲由南滿内蒙伸張其勢力於外蒙新疆也最近某國機關報謂謝米諾夫受美國陸軍大佐巴若氏之引誘特與外蒙古庫倫政府協議圖利用歐洲平和會議所標榜之民族自决主義之機會糾合俄領及中國内外蒙古部落建設内政自治之蒙古國家二月下旬特在大烏利亞開秘密會議以謀遣派代表赴法巴若大佐亦參與該計畫力說該民族首領將蒙古方面之鑛山利權爲蒙民族自决主義之交換條件向美國總統威爾遜氏請願此已爲明瞭之事實云云該報之言如此吾人固無爲美國辯護之義務然證以記者昨到某機關所見各方報告其間蛛絲馬跡吾人亦不難得其眞相也茲將各報告電文列下 
　報告一富興阿在大烏里招募蒙兵四千餘名每名月給百二十盧布增設機關槍四千枝聲言不受俄人籠絡三月初旬有人報告蒙人在赤塔召集各蒙旗族會商獨立澈查未確而呼倫蒙署因要求增設議員額未遂羣情頗憤經派員調查據呼倫蒙署言外間有富興阿聽從謝米諾夫圖擾海拉爾之意蒙境頗有戒心等語然熊度噯昧生恐其中尙有别情據密探報告呼倫蒙署被動於富興阿富興阿被動於謝米諾夫謝米諾夫則被動於某國故此中關節頗涉國際問題現在已抽重兵防範請政府速定方針云云 
　　報告二日人松井昨向外蒙官府聲稱擬每日借用庫哈電線一小時自行拍發當被拒絕駐庫陳使即警告外蒙云日人此舉有關國防萬不可允其借用 
　　報告三俄屬塔什干一帶回族名曰西土耳其斯坦喀什一帶回族名曰東土耳其斯坦同種同文同敎俄屬回族日以煽惑新疆回纏爲事見諸文字報紙甚多不止一次然增新默察對於回纏尙有感情人心固結不能保外人之不來煽惑而能信我民之不受煽惑惟内地回民近來多有來新疆傳新敎者實含有不良之質前内省回族爭敎之禍可鑒也以中國今日之人心而論防内患比之防外患尤困此後再有内地回族請求中央藉調查諸名目來新疆者應嚴爲謝絕以免假奉公之名行傳敎之實至爲感禱至於俄邊要事斷非旦夕能平定新已函飭沿邊文武嚴爲防範矣 
[中日借欵密約之披露]  
　　外交部二十日非公式發表民國六年財政當局與日本正金銀行第一次日幣一千萬元墊欵合同全文如下中華民國政府現願借欵日幣一千萬元作爲擬與四國銀行團商借善後續借欵之墊欵議由日本銀行團承辦因此財政總長代表中華民國政府（以下簡稱曰中國政府）横濱正金銀行（以下簡稱曰銀行）代表日本銀行團在北京訂立本合同所有條欵如左（第一欵）銀行承認於訂本合同日起十天以内承辦墊欵日幣一千萬元應照本合同第四欵所開辦法交付中國政府中國政府允銀行於訂本合同日起十天以内在日本發行中國政府國庫劵總數日幣一千萬元將此發行之進欵作爲本墊欵之用本國庫券日期即爲發行國庫劵之日命名爲中華民國政府民國六年（即日本大正六年）國庫券（第二欵）本國庫券償還期限自從發行日起定爲一年在其償還之期前十天由中國政府將日幣實數一千萬元交付銀行作爲還債之用中國政府應按在日本國應付之日幣一千萬元籌備足敷該欵之規銀及或國幣交付在上海銀行其匯價應同日與銀行商定或可於六個月前以内無論何時隨便訂定如或中國政府在日本實存有日本金幣果係並非專爲付還本國庫券起見匯去者則於期前十天可用此項存欵付還惟須於期前兩個月通知銀行（第三欵）本國庫券自從在日本發行日起即按照週年百分之七行息發行庫券之日先將該利息扣除即照券面虚數每一百元實收九十三元（第四欵）第三欵所開發行本國庫券之實收進欵由銀行扣除銀行用費一釐即照券面虚數每一百元付給一元即在日本印造國庫券費用約須日幣三千元外其餘全數應於其發行後第三日歸入在横濱之銀行中國政府存欵項下應聽候財政總長提用此項存款銀行應按週年百分之三行患前項所開存欵應由銀行滙寄來華每星期匯欵之數與銀行商定多寡但每一個星期不得逾日幣二百萬元（第五欵）本國庫券進欵專供本年七八九三個月行政經費之用其詳細用途另行開單函逹銀行作爲本合同之附件（第六欵）本國庫券除中國鹽務收入業巳指定從前借欵債務之擔保未經清還者外即以中國鹽務收入之全數作爲擔保（第七欵）財政總長提用本國庫券進欵所有一切手續條件均照中華民國二年簽定善後借欵合同第十四欵所開辦法辦理（第八欵）財政總長代表中國政府應於照本合同第一欵在日本發行本國庫券之日暫發中國政府日幣一千萬元國庫大券一張交存在北京之銀行做據此項國庫大券定於次項所開國庫券全數印造完成日應由銀行繳還財政部註銷在日本發行之本國庫券式樣文字及每張券面之金數應由銀行參酌外國在日本發行國庫券之例與中國在東京之公使商定本國庫券須將財政總長曁中國在東京之公使所簽姓名及其印信摹印於券上以爲中國政府認可發行本國庫券並擔任本國庫券債務之證據銀行督辦亦須在券上加簽用印以證其爲經理人中國政府應在訂本合同日電令中國在東京之公使照本條所開辦理（第九欵）本國庫券期限將滿時倘中國政府願展本墊欵期限須在期滿之前兩個月通知銀行銀行應允承辦發行第二次一年期限國庫券以新換舊所有關於發行方法及條件開列於左（一）第二次國庫券須在一國庫券期滿之前三天發行所有應扣除利率及應給銀行用費若干應照其時市面情形在其發行之前一個月另行商定（二）中國政府須在本國庫券期滿之前十天核算償還本國庫券日幣一千萬元與發行第二次國庫券進凈款之差若干照數籌備足敷該欵之規銀及或國幣交付在上海銀行匯寄日本其滙價應同日與銀行商定（三）中國政府允自從發行第二次國庫券之日起定由鹽務收入按期陸續撥交在上海銀行若干作爲償還該國庫劵之基金該基金須由銀行按照週年百分之五付息其撥付日期及每回應交之數應於發行該國庫劵之前一個月預與銀行商定（四）除前開三項外其餘一切手續及條件應照本合同規定辦理（第十欵）本國庫劵一經善後續借欵成立應由該借欵進欵首先償還（第十一欵）本合同之條欵須由外交部以正式公文照會日本駐北京之公使（第十二欵）本合同共備中日兩文各四份中國政府執收各二份銀行執收各二份如文義有疑難之處以日文爲準財政總長梁啓超横濱正金銀行代表取締役小田切萬壽之助中華民國六年八月二十八日日本大正六年八月二十八日 
[段合肥與參戰軍]  
　　段合肥提出辭呈經當局璧還之後外傳段之辭意可以打消惟聞段氏嘗對人云參戰機關自應早日結東參戰軍之師旅可隸陸軍部至西北邊防軍四個混成旅現當西北多事之秋未可偏廢可由徐樹錚辦理余亦可不加干預余之本人確無戀棧之念云云按西北邊防軍一二兩旅業經成立三四兩旅定於昨日成立徐樹錚將親往行授旗禮其駐紥地點已定三旅駐紥宣化四旅駐洛陽蓋名爲邊防實則並不防邊也又據日人云段合肥雖已迭次吐露辭職之意惟參戰軍之存廢未决以前即行准其辭職殊多不便故東海現正極力慰留查參戰軍問題爲最近和議進行之障碍南方正在竭力要求取消段氏深悉此中消息故與當局商議之結果决計辭職惟此後參戰軍仍不能取消督辦之後任大約將選任與南方無甚惡感而又與東海接近之人不久或可實現又聞政府曾以參戰軍存否問題電知駐日章使令其就近探詢日本之意向章使現有覆電到京謂巳晤彼方面之某兩要人據言改訂之約當然履行存否問題則屬中國内政未便有所可否等語以最近消息窺之似前數日暄傳該軍改陸部之說尙難實現也 
[八年公債之發行難]  
　　財部新發行之八年公債不特南方反對即北派亦多不滿意聞安徽省議會以該省財政廳長胡思義與龔仙舟有特别關係巳允爲龔氏帮忙在皖省認銷三十萬因特電京反對略謂皖省頻年荒歉十室九空省庫收入已不敷支斷無餘力堪以應募用敢爲民請命免此苛攤俾資蘇息云云安徽如此他省可知矣 
　　八年公債係以鹽稅餘欵爲擔保聞四國銀行團對此已會議一次討論結果决定不能承認已將决議情形通告公使團不日公使團即準據該銀行團之决議向外交部提出抗議又日人方面言八年公債以鹽稅餘欵爲保證不僅與第一次善後大借欵合同第十七條相牴觸且並未與銀行團商議故關係四國銀行團特於十二日開會决計提出抗議行將經關係國公使向中國政府交付抗議惟財政當局之意以爲鹽稅餘欵每月均交付中政府故以其餘欵爲保證金與否全任政府之意向無與銀行團商議之必要特不知銀行團果肯諒解否 
　　 
[農商政聞零拾] （靜觀） 
　　湖北大新銅鑛產量頗豐前由湖北省長咨行農商部請歸湖北官鑛公署開採但尙未註册給照嗣陸軍部以該礦礦苗極旺擬由部辦以便供給兵工廠製造之原料亦咨請農商部領採現由該部鑛政司核議以爲該礦旣經鄂省長咨部有案仍應令湖北官礦公署依法請照已分别咨行矣 
　　河南實業廳長陳善同與督軍趙倜原有密切關係上年去曹寶江而繼其任亦係藉重趙氏之力田煥廷本與趙氏多年舊好又係同官於豫自不能却其面子近聞趙氏擬仿湖北成案請在本省設置官礦公署將官有各礦悉數收入已有電致農商部並主張以陳善同兼任礦署總辦 
　　農商部接到奉天本溪湖煤鐵公司呈送第七次會議錄等件經鑛司詳加核閱發見會議錄及附件中所列各點與中日原訂合同不合之處甚多特摘出重要各條咨請奉天省長責成交涉員與該公司嚴重交涉 
　　京師内外城工商業極稱繁盛農商部每次辦理統計對於京師工商業之調查均咨請警察廳分區飭填報部現届第七次調查之期所有内外城應行調查事項仍由該部檢同各項簿票十餘種查照舊案咨廳繼續辦理行廳公文已於日昨發送矣 
　　農商部所附屬之京師第一勸業場前年不愼於火致成炭燼曾經該部投標招工承辦經永興木廠中標當即訂結合同定明今年十月竣工現正從事建築前日在木廠琉璃河定購白灰需用甚急特由農商部咨請交通部轉飭路局加掛車輛運京應用 
　　察哈爾實業廳長龍麟振原係該區墾務督辦在察多年情形極爲熟悉日前特條陳農商部計畵察區開設商埠及振興實業各事宜經田總長飭司核議認爲所陳各節頗有見地不妨籌備進行因該地與内蒙王公有密切關係特由該部具文咨行藏蒙院查照 
　　農商部因本署房屋狹小不敷辦公擬添造新屋大事擴充陸續收買附近民房已不下數百間聞粉子豐盛兩胡同之東首一部分已劃入該部範圍之内惟籌欵不易故建築計畫一時尙難着手 
　　國務院統計局設置雖已數年但關於眞正統計事務尙未能着手一辦一因時局不寗無暇及此二因地方各機關尙未完全人口調查辦理不易三因各部統計雖辦理有年非出版太遲即内容不實更難據以爲編製年鑑之資料不得已乃有一種民國統計之編製内照各部分别門類統以文字叙述類於沿革一覽與統計性質逈然不同日前又繼續辦理五六兩年統計事項特行文各部徵集材料農商部接到此項公文後由田總長發交參事廳核辦大約又須由各司抄錄一篇大事記彙送該局以憑編製 
　　財政部積欠農商部政費已有三月之久農部所以不甚焦急者因該部尙有存欵可以墊發也惟每月動需五六萬欵額過鉅搘拄維艱日昨特咨行財政部請將應發欠欵迅予撥交措辭極爲急切 
　　農商部本年植樹節典禮仍擬在第一林場舉行業經令行該場事前妥爲籌備聞東海將派農商總長由煥廷爲代表 
　　奉天弓長嶺鐵鑛議定與日商合辦初由政府與之磋商繼因奉省起而爭執乃改由該省公署直接與日商訂約而以農商部爲約中主體之一日前該省將已締結之草案送部備核由田總長發交鑛政司審查聞該部將派幹員一人到奉籌備 
　　内務部擬定鑛業警察制服等級臂章行將以部令發表日昨特將令稿並條文函送農商部察照 
　　井陘煤鑛局爲清理以前一切賬目起見特設臨時清理委員會農商部已令派黄國恩洪彥亮二員充該會常駐員 
　　劉慶恩制造洗齒輪機一種用品據稱搆造頗具匠心日前特呈請農商部註册予以專利當經田總長發交工商司核辦該司以未見實物無從審查爰由部批令速將該輪機模型及說明書呈部以憑核辦 
　　東海現擬在河南籌設大農場一所地點已議定輝縣聞預備開辦費二十萬元作全省農場之模範日前特面諭農商總長田煥廷由部派員赴豫籌備一切該部現擬派唐有恒專任斯役 
[京華短簡]  
　　據日人方面消息宣布密約以日使之函阻致二十一條之宣布忽然停頓現日使館已接得日政府訓令贊成中日同時宣布密約之辦法故今日以後政府對於所有密約將陸續宣布而日本外務省亦同時將中日間之密約宣布 
　　聞巴黎陸專使昨有急電到京略稱美總統及英首相對於我國南北和會停議頗爲扼腕本日曾以口頭致勸告之意情摯意懇我國應有覺悟始可收國際上之良好結果 
　　日昨留俄委員鄭禧有要電一道拍致政府内容略謂北俄現又設立臨時政府以歐屬各處爲界建都於西利康德爾地方 
　　總統府秘書長吳笈蓀丁艱呈請終制未奉照准改爲給假俟治喪事竣仍回府任事現派銓叙局局長府秘書廳帮辦許寶蘅暫行兼代秘書長職務 
　　内務財政農商三部現會訂全國典當業條例草案計四章二十七條於昨日咨呈國務院核准提出閣議 
[張敬堯請欵之迫切]  
　　張敬堯前因籌劃湖南銀行兌現特電政府請撥現洋五十萬元未經邀准昨張敬堯又續電至京力請照撥原文略云删電諒蒙埀察頃接財部咸電對於敬堯請撥五十萬元一案仍囑由湘另籌接濟等因中央財政困難堯所深知此間但有一線之方可以另籌接濟何必相凟再三爲不情之請無如危迫之狀等於燃眉勢將束手自票幣兌現以來多係挪用政軍各費若以無欵中輟匪但信用全失必至已收之票又將發出票價愈跌愈低再政軍兩費已借用裕湘銀行現金五百餘萬元籌撥艱難已逹極點舞以維持難免不發生危險况中央積欠湘省軍費至鉅此次請撥五十萬元僅欠欵内少數並非過分之求財部統籌全局豈忍靳此區區致令功虧一簣前者廣東票幣兌現中央曾以大宗巨欵接濟湘省現狀倍險於粤所請之數旣係少數且爲應領之欵務請鈞座迅飭財部無論如何爲難必須一爲援手務必籌撥現洋五十萬元即日匯漢以資分别緩急維持補助謹再電呈不勝迫切待命之至 
[滇省會之議和意見]  
　　雲南省議會快郵代電云議和開始舉國人民額首稱慶永奠邦基端在此時惟解决時局貴乎持平若過事遷就則和平斷難永久謹就管見所及爲當局陳之一國會問題爲此次爭點之中心若無適當之處置則一切糾紛萬難解决此次和議之能否告成當以國會之處置能否適當爲斷我西南無論如何讓步舊國會萬無廢棄之理應請極力維持俾臻妥協一共和政府宜取平均主義民國以來中央政府之組織我西南分子太少統計人數不過百分之一二無論權利義務不均非國家所宜有而内外情誼暌隔易生誤會數年來南北之水火何常不種因於此謂宜將各部差缺按省分配以昭大公一處置軍隊護法各軍爲國宣勞傷亡官兵固宜撥欵優恤而現在軍隊均屬効忠敢死之士亦應一律編爲國軍分别駐防以作士氣一指撥軍餉西南義師一切餉需均係出自人民兵苦餉乏民苦財竭爲國忍痛無可諱言而北方軍餉恃有外債士館馬肥民樂安居同是國民苦樂懸殊極爲不平所有西南戰費應由國家指撥專欵如數償還以紓民困此外如懲辦禍首及國會解散後一切非法條約萬難承認各方面均已詳言茲不贅陳所有上列各欵均出情理之平諸公愛國具有同情尙祈一致主張以逹永久和平之旨敢布區區務祈鑒納滇省議會江印 
[和議停頓中之閩南軍事]  
　　自南北開始議和後駐紥漳厦之南北兩軍巳收東軍事暫時停頓靜候解决其間一小部分雖有種突究非全盤作戰且所謂衝突者亦偶然耳乃自和平會議因陜事停頓漳廈之南北軍皆恐一旦和議破裂仍不得不以兵戎相見於是各令前敵嚴防陣線極爲戒嚴觀其調兵點將之忙碌即可知兩方備戰之急切矣茲將關於兩方軍事動作縷述如左（一）南北議和後駐紥石美金同左翼司令辛桂芳及高司令以戰事已停皆回廈駐紥現辛高兩支隊司令奉臧致平令急回原防佈置一切并由司令部運去六七子彈三百箱運往前線以防攻擊辛高兩司令奉命後即回原防視察一切前敵陳線軍用品月前多已搬運回廈今忽然運去子彈數百箱於是人心大爲惶惑謠言百出有謂江東橋一帶南北兩軍已經交火有謂一二日間南軍將攻擊來廈者細查底藴皆屬無根之談不過兩方實有備戰之心而已（二）童保暄副司令以刻下時值春令誠恐春雨連綿一旦戰事再開兵士有淋漓之苦一面特令前敵各浙軍嚴防陣綫外并派軍需官向廈門竹仔街製造雨傘店定做紙雨傘五千把議定每把價銀二角五限三日交貨本月九日童飭水上警察僱船運往前敵一帶收用（三）駐紥金同地方北軍左翼第七團第二支隊辛桂芳以各營及先鋒隊及旗語隊所用各項旗式多已毁壞恐和議不成戰事再開而各營用旗所以標明識記爲軍事緊要者特飭庶務員楊某來廈將情禀明臧司令向中街福康縫衣店定做各種旗式一百餘面其旗式多紅地白邊（四）北軍對於戰事之預備已如上述而漳州南軍方面其備戰之心亦復與北軍無異日昨陳總司令炯明曾電廣州催撥子彈備戰謂和議萬一决裂閩省首當其衝粤軍將士可以血肉報國然亦須有彈藥方可殺賊云云觀此可知陳氏備戰之急矣（五）粤軍第四支隊司令現任漳州鎭守使洪兆麟原駐石碼於日前往雲霄龍頭村辦理軍民衝突案并調查拔除雲邑及漳浦一帶烟苗忽接陳總司令密電以南北和議停頓恐戰事重開特飭速回原防以便戒備一切洪接電後卽回漳面謁陳炯明請示機宜業於三月十號下午回石碼防地佈置禦敵方法（六）厦門糧食多仰給南洋仰光暹羅米接濟自洋米不能入口後則轉仰給於漳州一帶現聞陳炯明以軍糧關係非常重要恐戰事重開糧食缺乏擬令行禁止米糧來廈後由漳廈米商懇請弛禁每擔由南軍抽捐五角准其運廈因此之故廈地米價驟漲每百斤米約售七元四五將來或漲至八元亦未可知 
[豫南發現疫症]  
　　開封通信云豫南自入春以來天氣乾燥温熱異常地方人民受寒暑不正之氣頗多疾病近據羅山縣調查員報告該縣全境近日發現腦衣炎症傳染各鄉死亡甚衆查此項腦衣炎症係急性傳染病之一種患病兒童每多不治亟宜設法隔離從事消毒業經該縣電禀省當局請速派西醫前往檢騐防範以免傳染刻聞當軸已分飭豫南各鄰縣速籌預防方法矣 
[皖省長拒絕運米出洋文電]  
　　皖省議會前因滬報載有日人在蘇皖運米出洋之議米價因之昻貴當即開會討論以皖省年來收成並非大稔各省在蕪購辦軍米内地存米無多已有供不應求之勢若更弛禁出洋必有青黄不接之患現在蘇省議會已否認皖省事同一律已電請中央婉詞拒絕并咨請省長嚴禁在案旋據省署咨復議會略云前准農商部咨准外交部咨稱准日本公使函稱日本各地需米甚殷爲救國生活之急應請商准將蕪米限以相當數量約百萬石輸運出口爲荷旋接財政部篠電以日使因日本災情奇重派員角田來華購米五萬石復接日使交來條欵請至少准運二百四十萬石以資接濟 
 
 
 

Page 7

 
 
惟省署前准篠電角田在蕪購米五萬石爲數無多事關恤鄰業經電請倪督派委接洽嗣據蕪湖民食維持會電稱日商來蕪購米羣情惶恐懇請拒絕以維民食各等情皖蘇事同一律自應據情電請中央拒絕俾蕪米不至有出口之虞又電財政部云據蕪湖民食維持會會長呂志元副會長湯鈺泉電稱日商來蕪購米羣情惶恐查皖省去歲僅稱中稔未及一年出口之米將近四百萬石現蕪埠存米無多湘贛旣無來源内地又鮮囤積以致米價升漲軍米賑米又復滔滔不絕一旦缺乏何法以善其後况運米出洋條約不許卽云協約歐戰已終雖云救災卹鄰亦應先圖自救懇請拒絕以維民食等語查蕪埠存米無多本係實情况督軍前電擬以五萬擔或十萬擔節次試辦由皖派員與日商接洽如此辦法尙可設法疏通否則阻磚難行特此電陳 
[贛議會正式開會之第一日]  
　　贛議會自今春集會以來因合羣讜言兩派競爭審議長問題屢次開會均以不足法定人數而散延至本月十五日始將審議長及各股審查員選出業於十七日正式開會是日龍議長主席議案頗多皆係初讀無甚討論惟九江議員譚振臨時動議謂牯嶺俄敎士伊沃那槍斃華人鄭更喜一案關係國權由本會急電九江交涉員嚴重交涉歐陽煒請付表决龍議長主張電稿請譚黄劉三議員起草交本會拍發邱玉麒主張推起草員擬稿黄用中云此電應咨省長轉令九江官廳妥爲辦理龍議長乃云如贊成譚議員提議咨省長轉令九江官妥爲辦理並電九江交涉員嚴重交涉案者請起立多數起立議長遂面屬秘書照辦散會後譚議員又邀同鄉議員黄爲栢劉眞等電致九江景交涉員袁知事韓廳長曁各公團云俄人槍斃石工一案務乞嚴重交涉以慰寃魂而平公憤振眞爲栢叩銑 
[牯嶺俄敎士擊斃華人二誌]  
　　江西九江牯嶺俄敎士伊沃那擊斃華人鄭更喜一案經駐漢俄領事貝勒成闊會同華官赴山勘騐廬山華人迫於憤激大有鼓噪之勢十六號在監督公所開談判會傅道尹景監督杜檢察官袁知事韓警廳長及俄領貝勒成闊均蒞小花廳内坐定貝勒成闊君首先質問袁知事謂此次赴山相騐時路旁華人議論沸騰貴知事絕不發一言僅推我一人負責似非克盡友誼之道袁知事云我作中華官當然爲中國人民說話苦主無力伸寃我不能不代爲請命俄領又云作俄國官亦當爲俄人盡職我來牯嶺貴知事應負保護之責辨論良久然對於本案絕未正式討論次日在大花廳開會廬山華人代表盧新成首先發言鄭更喜確係被俄敎士伊沃那槍擊身死俄領問有人親見否盧答有李宗儒（石廠監工）親見之李起言云我在石廠遠見鄭更喜送石鎭上山伊沃那以槍擊之登時倒地俄領問是時伊沃那曾吃酒否其旁有樵夫否李答並無樵夫至吃酒與否我不得而知但鄭更喜倒地時伊沃那以手抱起視察是其神經清醒定未吃酒俄領遂語衆云我對於本案所以再三研詢者不過求得證據留爲將來辦罪時之標準耳茲准即將兇犯伊沃那帶往漢口候呈請駐華俄使轉呈俄政府後再行押解歸國依法裁判並允於五日内答復華官云云同日潯紳商學界假商會開聯合會討論此事結果公推敎育會擬稿函請各官廳嚴重交涉以爲死者昭雪潯邑人士致商會文云逕啓者俄敎士伊沃那槍斃華人鄭更喜一案已經西醫證明實屬惟中國官廳辦理交涉多持敷衍主義事關國權人民應爲後盾聞貴會於十六日開會請將此事併案提議以爲死者昭雪萬和悅羅常彬張寅余淼廖濟寬鄭呈鏡李鵬飛劉廷獻周和羹同啓 
[江蘇二次商聯會要訊] （六）重公 
　　三月十九日議事日程共列十一案（一）如臯商會提議確定各縣貨物稅徵收機關地點案表决付審查（二）如臯代表俞銘德提出電請政府停止參戰借欵嚴飭陜西軍隊實行停戰賡續和議緊急動議案表决以希望和平爲宗旨電請政府順從民意一面停止參戰借欵一面實行停戰（三）宜陵仙鎭兩商會請併揚由兩關案表决付審查（四）蘇州總商會提議協助稽徵貨物稅宜由各業攤認以符比額而杜流弊案附前上海案一併審查（五）瓜州商會請裁撤施家橋稅務分所案併（一）案審查（六）淮陰淮安商會請依省會議案裁撤常關並取消落地轉河飯食各項以裁併分口爲抵補方法無損於國有益於商案併（二）案付審查（七）東台商會擬請財廳通令沿江稅所各守寗蘇範圍不得互相牽涉混收釐稅案（八）宜陵商會請改併稅所以節國帑案（九）儀徵張綱商會請撤象山都天廟稅所案（十）窰灣姜堰沙溝淮陰四商會提議擬函請財廳重派妥員會同商會實行查裁各縣分所案（十）（一）江陰商會請議裁撤一鄉兩稅之袁橋分所案一併表决彙歸（一）案交審查會討論十三日宿遷商會代表周彝臣提議各稅所於黄豆餅豆兩種稅率中途變更愚弄商民應即仍舊徵收案經事務所函請財廳核辦去後茲得財廳函復略謂已先後郵電宿窰徵稅所按率徵收至裏下河所產豆餅前據姜東稅所來呈重量約十斤之譜核與來函所稱小豆餅每片重九斤有奇相符其非每片重至二十餘斤之大豆餅可知自應按照小豆餅蘇率徵收以昭大公此案至此可作一結束惟前廳委及廳長提出之四疑點二意見刻雙方文牘往還猶無確定之解决也 
[鳳凰山礦案之寗訊] 重公 
　　歷歲鑛案之最重大而時啓爭端惹人注目者厥惟南京鳳凰山之大鐵鑛洪憲時代曾經過一度之拍賣顧袁氏忽以憂死而南京地方紳士復爭之不遺餘力卒得收歸官商合辦及秣陵公司籌備處成立時馮河間正在蘇督任内竭力贊助後馮入京履代總統職瀕行謂該公司發起人曰予雖入京對於此間鑛務仍願始終維持卽異日下野如得投資爲股東之一則尤所欣幸願諸公好自爲之發起人旣得馮帮助頗覺樂觀並經推定舊國會衆議員吳榮萃（六合人號拔奇）代表公司駐京就近向農商部請領鑛照孰意鑛照至今尙未到手此中如無掣肘者則農商部履行職權填發一張鑛照何難之有而今乃遲遲不發者其内幕可思矣月前各報遍傳馮河間之代表及秣陵公司之代表有吳容楚其人者與日商訂立合同之說該公司發起人蘇錫岱陶保晉等聞之不勝駭異並疑吳榮楚或即吳榮萃之變名急電馮吳探問馮吳先後函復均稱賣鑛賣友遺臭百世不獨不願爲且亦不忍爲馮函且仍有催請鑛照之語至近日外間忽又傳該鑛巳逕由軍閥派之陸軍部與日商大倉公司締結合辦之約眞所謂一波未平一波又起於是復經南京各法團電懇北京府院曁上海和會南北兩總代表請爲查明設法勸阻昨得朱總代表效電云來電敬悉日人合辦鳳凰山鐵鑛案前經電詢政府頃得復電確無此事特此奉復云云似此波譎雲詭變化無窮誠令人莫測其所以然矣 
[浦口扣留私運迷石之數目]  
　　津浦路扣留私運米糧數目各報紛傳不一查此案發生後軍民兩署所派稽查委員蔣仁愷金彭年二君特别注意茲將兩委員調查報告錄下蔣委員報告云是日上午十時許有匯通元泰利興元成捷運悅來廣匯長等轉運公司運米一千餘噸分二列車裝載運往天津業已裝車適該路南段楊段長接到省署函云除軍米須有護照外商米一律停運從本日起遂飭站長留住米車並令各轉運公司速行卸貨故該二列車未果開行以後准運與否須經省長核辦其扣留米石確數元泰轉運公司二九一○噸（每十噸一百十二包）匯通轉運公司一五八○噸利興轉運公司二一二○噸元成轉運公司一五一五噸悅來轉運公司四六○噸捷運轉運公司三三○噸中國運輪公司一一○噸廣運長轉運公司八○噸以上八家共存九一○五噸下關不在内軍米不在内金委員報告云浦口廣運長轉運公司尙有存棧江米（即糯米）作糕團用二十噸查明係河南仁昌米行託運交濟南協泰福濟泰東二家之貨此種糯米似與表列存米有别應否准其運行仍候鈞裁批示祇遵 
[江蘇購械之交涉]  
　　江北各縣因地方保衛團需用槍彈曾由軍署與日本泰平公司上海代理店高田商會訂購快槍七千枝子彈一百四十萬粒茲覓錄軍民兩署訓令金陵製造局長王金海文如下案准江蘇省議會函開准本會議員黄次山等函開自南北搆釁江北一帶土乘機竊發焚刦殺擄不堪言狀人民感受痛苦尤以淮徐海爲最甚各縣爲自衛起見呈准督軍省長與日本泰平公司訂立合同購買三十八年式步槍並子彈約定民國八年二月七日爲交槍最後期限所有槍價業由各縣解交財政廳轉匯在案迄今逾限月餘並未交到而該公司再三拖延近且藉口於交槍一事恐對於南北議和發生阻碍惟聞日商於旬日以前有軍用三八式子彈三百萬由秦皇島運往浙江此項槍械純係保衛地方交付手續曾何阻碍况現在各處匪勢依舊披猖生命財產旦夕莫保需用槍械殊屬吃緊議員等目擊心傷不忍袖視用敢據情公懇函請督軍省長藉以證明此次所購槍枝確係地方自衛所用與南北兩方絕對無絲毫關係轉知該公司務於一月以内迅速履行前約交清貨物俾免誤會否則該貨現不按合同照交將來歐洲和會解决後該貨勢必跌價賤價之貨勢難照受應由該公司負責等因查徐海各屬向爲土匪出没之區各縣訂購槍械確爲地方自衛起見與南北戰事絕對不涉應請嚴催日商照約履行迅速交付至紉公誼等因准此查上年迭據各縣以地方不靖備價購領槍械子彈以資自衛當經查照部定訂購辦法向上海日商泰平公司代理店高田商會議購明治三十八年式步槍七千枝子彈一百四十萬顆訂定合同咨由陸軍部於上年十一月二十七日蓋印隨於上年十二月七日將總價三分之一定銀十二萬二千五百九十九元一角交付上海高田商會收清在案照合同所訂應於第一次付欵之日起兩個月内交貨現在逾限已經四十日迭次催詢該公司一味支吾藉口忽接本國來電該項軍械暫從緩運等語訖無交付日期似此拖延不但將來該貨跌價責有攸歸念及各地方措欵之難需械之切原爲急於自衛起見今欵交而械不可得本督軍省長復何以對人民茲准前因合亟令行該局長迅與該公司切實交涉催其照約履行並將此次省議會來函詳爲告知俾瞭然於此項槍械子彈與南北戰爭絕無關涉限期交清定貨以濟要需而維信用除函復外仰即遵照辦理 
[南京快信]  
　　許寶蘅銜徐東海命來寗謁見李督准今日午車赴滬李督派汪瑞闓昨日入京聞令與徐東海接洽 
　　唐總代表派郭人漳來寗與李督有所接洽今日早車抵寗 
　　陸榮廷電告李督已派鈕傳善來滬疏通和議 
　　駐京代表韓德銘電告段祺瑞於十八日由彰德回京盧殿虎應敎育部之召昨已乘津浦車北上 
　　省議會連日開會均不足法定人數昨經中立派疏通大約今日可足法定人數 
　　菸酒公賣局長文龢因北京烟酒事務署派黎邁來蘇調查稅收現擬派本局調查員先赴各縣調查 
　　金陵關昨日焚燬烟土李督派軍法課主任張樹森齊省長派下關商埠局長劉思鑑蒞場監視 
　　省署昨委赴各縣復查烟苗委員江寗句容溧水左述杕東台阜寗陶思培東海灌雲贛榆蕭揆昌豐沛蕭碭伍文濤銅宿睢邳帥譽淮陰泗陽沭陽陳祖英崇明青浦寳山沈陳棨川沙奉賢太倉嘉定孫榮彬 
[杭州快信]  
　　熊希齡昨午前十一時率同眷屬及隨行之聶雲臺沈謙溪等赴江干之江大學參觀由校長司徒華林肅入禮堂演講畢延赴校後高嶺司徒住宅西餐後乘午後快車返滬 
　　童保暄現仍駐厦門三團團長李全義駐守同安東山一帶已無戰事各軍官眷屬日來紛紛由杭赴閩 
　　援閩浙軍司令部一師軍醫處長樓殁於鼓浪嶼醫院督署范參謀長蔣軍醫課長會同一二兩師各長官准今日（二十三）在横河橋華藏寺開會追悼 
　　環湖建築馬路案現經警務處派視察員屠治平會同警廳阮科長督察辦理惟經費不敷已决定在經過各叢林酌派捐助 
　　吳興陸同源殺人案已定下月二日開審高審廳昨忽據江蘇吳縣來文稱要證陸阿巧業已病故經廳長已派員馳往澈查此案尙不知如何解决 
地方通信 
[嘉定]  
　　嘉定縣之司法狀况現任嘉定縣范鐘湘係前清顯宦何剛德之女婿由川沙而署嘉定性好歛錢沙民苦之嘉邑更甚有征收員陳序伯者本係國民黨員人頗粗直光復後與沈某同任征收職務沈司銀錢陳司文牘己經六載前知事以其清賦有功給有銀質奬章范到任後以陳不善迎合遂由范另委徐照爲徵收員借清算爲名竟將陳收入内監並加以鐐銬其子陳來賓向在上海同泰米行爲夥與徵收事素不預聞因回家省親亦被覊押迄已半載歷經序伯之妻陳趙氏迭控道署省署高等廳均蒙批准清算詎范置上官命令於不顧依然將陳父子覊禁刻聞陳趙氏將摒擋一切赴京上控矣 
[揚州]  
　　鹽署申誡越級呈訴北京鹽務署令各運使轉諭商民云行政官廳各有等級商民遇有呈訴事件尤宜遵守程序方免侵越之嫌各省產鹽行鹽事宜均由各運使運副榷運届主管本署前因各商民人等關於鹽務事宜往往未經呈請該管官廳而直接呈訴本署當經布告嗣後鹽商人等如有呈請事件應由各該管司局核辦不得越級逕呈本署或派代表來京越凟近來各省商民人等遇有鹽務行政事件仍敢越級以文電逕逹中央殊屬不合本署對於此等案件或隨案批飭自赴該管官廳呈訴或據情轉飭各司局辦理而職權所在究有侵越之虞爲此重申告誡嗣後各商民人等對於鹽務行政呈請事件均應先向該管官廳呈請如果呈訴之後經該管官廳無理見駁或事關重要該管官廳久置不理始准抄錄緣由來署具呈若未向下級官廳呈請遽以電文逕逹本署或率舉代表來京越凟者本署槪不受理 
　　日本購運中國鹽日本鹽荒淡食堪虞會向我政府要求購買淮鹽以濟該國之要需現經鹽務署核定售與濟南鹽三百萬石由署令准運署轉令濟南塲商大德等七公司遵照矣 
　　請禁軍人擾小輪大逹内河小輪公司前爲優待緝私軍人起見祗收半價詎近來緝私人員恒不遵章辦理或購烟篷船票硬坐官艙或携帶人民指爲家屬任意滋擾殊礙營業特據情呈報緝私統部查禁即經陳參謀長通飭所屬遵照 
　　判處迷藥取財犯迷藥竊取朱沈氏財物之紀小國子夫婦昨經縣署徐承審研訊該犯等供認聽從在逃之胡蘭生主使用藥取財不諱判處有期徒刑二年四個月前日送監執行 
[嘉興]  
　　區敎育會開會情形嘉興第一區區敎育會於二十日下午四時召集各職員開臨時會其集議事項（一）推定代表以備於本縣敎育行政會議時（四月一日起）出席與議（二）决議春假日期自四月一日至七日放假七天（三）籌備議案是日到會人數未齊故代表一職尙未推定現擬由正副會長公决指派 
　　籌辦模範養塲海鹽縣知事孫熙鼎以本邑絲爲出產大宗鄉民類多墨守舊習致繭絲產額無形虧耗特遵照省令籌辦一模範養塲從事敎授以期改良普及業已編造預算籌劃經費俟就緒後當即呈報開辦 
[杭州]  
　　茶行公會之新章江干茶行公會昨發通告略云敝業代客買賣向屬現欵進出近來銀根奇緊莊息逐漸浩大賣者仍然隨時取欵買者拖欠維甚所取行川不敷開支今重整規則貨價歸國幣計算前憎減取行用四分今仍改取五分各貨立定價目彼此不得退盤倘遇市風疲滯運赴江干過塘行上棧大帮貨件發樣成盤統限三天交齊如因城河駁船擠塞至遲以一星期爲度至各貨向有先到者先行開盤由行家先買後賣之例今年銀根奇緊行家無此能力惟有貨到一律開樣任憑買客看定成盤此次酌改規條定於本年舊曆二月望日爲始實行云 
　　海軍勘定駐紮地點海軍部爲愼重海疆防務起見特派部員履勘浙省洋而業已事竣規定駐軍分配地點咨行軍署備查計招寶山爲第一艦隊駐紮所大嶴港爲第二艦隊駐紮所海門港爲第三艦隊駐紮所舟山港爲第四艦隊駐紮所石浦爲海軍船廠 
　　飭議女犯桑條陳司法部前擬於江浙等省於春夏之際女監内添課桑以收因地制宜之效朱總長行文來浙調查浙省如杭嘉湖寧紹五舊府屬素稱桑之地現有女犯若干需用器具等費估計若干監房是否敷用獄外有否隙地如果開辦平日工塲出品盈餘項下可否提撥應用均希查核列表議復等因高檢廳長已轉令各管獄員查復矣 
[濟南]  
　　青島日兵之剿匪客臘沙子口冲合方面有馬賊十數名與日憲兵奮鬭後日憲兵百方搜尋未嘗緝獲本月初日本水上憲兵分隊又探知紅石崖附近有馬賊數名出没無常遂赴該處捕拿至十三日擒獲馬賊頭目及其餘黨共九名至所架肉票亦一併放回所獲馬賊頭目宋玉廷膠縣李柴莊人葛必洪諸城縣城内人副頭目王泰春膠縣王台村人監視肉票張小平濰縣人馬賊張洪玉諸城縣大莊人管墨池管曾林管琴管敵德均膠縣管家大村人惟老者至五十歲小者只十六歲雜評一 
[對外與對蒙] （默） 
　　中國對外之事未有能爭先着者也不能爭先着則結果必失敗失敗之後而又不力謀挽回者安得不一再失敗而不可收拾哉歐和會議人方出全力以活動於外交界而我則寂焉無聞此國以外之事所以來失敗之消息也蒙古會議人方百出其計以圖利用而我則漠然不顧此長城以外之事所以又來失敗之消息也雖然天下事未有不求其本而能齊其未者我旣國基不定内訌不息則微論對外無徼倖成功之望即偶然徼倖成功又安足以持久乎外交與蒙事之失敗蓋亦情勢所必至者耳奚待今日而始知哉 
 
 
 

Page 8

 
 
   
 
 

Page 9

 
 
   
 
 

Page 10

 
 
 [L本埠新聞> 
[和議停頓中之消息] （二）（十）（二） 
　　朱啓鈐再請續開和議 
　　朱總代表昨日致唐總代表函（其一）敬啓者本會停頓已久中外屬望甚殷曾於本月六日函請繼續開議茲又據上海商業公團聯合會來函敦促限日續開和議（原函已紀昨報）詞甚懇切用特照錄原函再行奉逹應請貴總代表卽日繼續開議藉副人民喁喁之望務希惠復無任企盼（其二）接准北京電開據陳督巧電内開查王安瀾率部擾及嵐平業於元日電陳嗣奉删電遵卽轉逹張旅長遵照各在案頃據張旅長寳麟呈稱據嵐臯梁副官報稱王安瀾現又附合王天縱一部分約千餘人巳抵嵐臯三溪口一部分抵平利八仙街亦有千餘况所持半係快槍均有竄擾嵐臯之勢等語旅長當即飛飭陳張兩營迅往增防復據口營長報同前情該營長己派兵一連擇要扼防等語復據平利縣知事劉立泉呈稱王安瀾攻破鶯子寨時寨内壯丁傷斃甚夥並將唐姓一女擄去八仙鐵桶兩寨幸民團防守得力未被攻破又據代理嵐臯縣知事吳其昌呈稱王部由八仙寨退回直抵屬縣邊境之三溪口幸民防會同木竹壩駐軍前往堵截該兵等見有準備搶刦張田二家現又退回川境並聞城口兵均調赴太平一帶王安瀾又佔據城口該知事亦出城逃避各等情據此除分令扼要嚴防外先此電聞等因查城口係川省屬縣現在王安瀾於陜省大掠之後又竄川境攻破城邑應請轉告南方電明熊克武辦理母令倐川倐陜任意滋擾爲盼能訓箇等因相應函逹貴總代表請卽查照轉電制止並希見復爲荷（其三）准北京來電内開據許司令電稱職部遵令停戰日期業經電報在案現葉荃所部與郭樊内訌退出鳳翔我軍防仍舊駐紥横水鎭等語特此電聞以備查考能訓箇等因相應函逹即希察照爲荷（其四）頃准北京來電内開據奉軍司令部轉到許蘭洲電稱刻據鳳翔土人報稱自郭樊葉等在鳳互鬭之後葉荃當即帶其殘餘之衆離去鳳翔退至距鳳百餘里之趙仙郭堅亦率其所部分駐柴坊街銅器桃圃堡等處樊鍾秀亦由鳳翔開拔西去本軍因限於政府停戰明令雖彼有内訌之機亦未便乘其危亂進而相攻惟鳳翔已由各軍委之而去該城前旣爲彼所竊據官吏久已逃避一空現有鳳翔遺民多有懇請迅派隊伍進駐鳳翔維持秩序惟本軍自陽日奉到停止進攻命令之後當即嚴令約止所屬各部隊就現有防區駐守靜待解决今鳳翔旣爲所棄秩序之維持自係切要可否派隊進駐鳳翔暫維秩序之處未敢擅專請速電示並祈轉陳中央等語除飭仍照現狀妥愼維持外特此轉逹以備查考能訓號二等因相應函逹即祈查照爲荷 
　　唐總代表昨致朱總代表函（其一）敬啓者前因北京財政部未經合法國會議决擅發八年公債曾電徐菊人先生速行停止並昭告中外嗣又經和平會議議决會銜電京從緩發行方冀略有效矣乃近據確實報告北京對於此項公債悍然進行不顧一切其發行額四千萬元以一千萬元分交各督代表擔任募葉一千萬元由中交兩銀行各認半额此兩千萬元已向日本大倉組抵押借欵八百萬元其餘二千萬元則發給各省分銷認購此項分配辦法係本月十五日在財政部公債局由徐樹錚主席會議决定等語查此項公債有不可發行之理由五（一）約法所載加增人民負擔須經國會議决今由當局一二私人擅行議發違法妄爲當然無效（一）民生凋敝勒現購買勢必激成巨變（一）鹽欵作抵未經銀行團同意將來正式否認又必引起糾紛（一）罷兵議和宜有誠意乃徐樹錚擁段猖狂肆意練兵别設狡謀妄爲敲剥以供其殘殺西南之軍費而不顧危機一髮之和局萬一忍無可忍復回舊狀追源禍始無非此項公債階之厲也（一）和議决定事項理應雙方遵守此項公債旣經議决緩發北京悍然停行殊屬蔑視雙方代表之公意違反全國人民之心理綜以上理由相應函請台端從速電京阻止大局厚幸并候見覆爲荷（其二）敬啓者昨准函開准北京來電内開據報告廣東財政廳長近時將廣東全省電話電車專利權售與當地華商再聞華商押與日本三井洋行（中見本報二十日所紀朱總代表致唐總代表第七函從略）如果屬實務即設法取銷等因相應函請查照辦理迅予見復等因准此查本處對於廣州全省電話電車借欵事於未接尊函以前早經電詢廣州莫督軍曾於本月七日接到莫督軍復電開有電悉電話電車借欵中外商人因南北時局影響意存觀望自始迄今不特并未訂約即談判接洽亦無從開始滬上所傳盡屬子虚請勿輕信榮新叩支印照莫督軍復電此事實係誤傳相應函逹即希查照爲荷 
　　平和通信社消息近聞此間商界擬聯合五十二團體通告各友邦謂南北戰爭以還雙方已均精疲力盡决難再戰然北方愍不畏禍仍運動大借外債甚至發行公債以充軍費務望各國在此和局未成之前任何方面均勿以經濟援助則軍費無着不戰自停商民等受痛巳深無論何國如猶以經濟援助戰費者即向該國斷絕商業關係云云此可見國民發揚無上權威以圖自救自衛民力發皇蒸蒸日上是亦况悶中之好景象也 
　　國民通信社消息二十二號午後四時愚園南代表辦事處未開會陜西戰事據劃界委員張瑞璣自渭南號日來電云（銜略）號日抵渭南查張旅長錫元與靖國軍岳維峻曹世英在交口相橋一帶均已遵命停戰刻由兩方會議各退四五里岳曹軍退至少青河以西張軍退出田市油房街以免衝突惟查浮水一帶時有潰匪出没搶掠擬由張旅分駐省東大路剿防各匪以安閭閻已將此情分電中央矣璣明日即由渭入省餘俟續陳瑞璣叩號而福建方面陳炯明自漳州來電云（銜略）蘇督劃界辦法經派員先到廈門與童臧兩君接洽均經贊同李厚基延不照辦且王永泉一旅在停戰後開來福州延平兩處昨竟借換防爲名集中沙縣與我軍左翼要區相逼近現又借名剿匪通告左翼導領意存啓釁顯然可見應請我公詰問王旅開赴前綫并提議派員速行劃界母任狡展圖逞爲要炯明叩皓據此則陜戰尙未確切了結而福建又將發生糾葛矣又唐朱兩代表接江西總商會馬電略謂外交吃緊内鬨未平關係存亡殆哉岌岌諸公執雙方牛耳蠲兄弟鬩牆之忿謀國家全局之安凡屬同胞咸爲引領近聞會議中梗商民愚慮多抱隠憂用敢逕電陳情代爲呼籲尙望諸公推誠相與貫澈始終一致進行母再停頓羣生利賴邦國可安無任惶急盼禱之至等語此又可見商界希望和平之一斑矣 
　　聯合通信社消息昨二十二日爲南代表二次宣言發表後之第六日兩方代表仍不過函件往復就中最要之函爲南代表對於北京進行八年公債之抗議聲叙五種理由措詞極爲嚴重旅滬國會議員通訊處因和議停頓日前曾推舉代表向唐總代表就詢意見唐總代表談話中有須就詢滇桂兩地代表始能清晰之處旅滬國會議員對於陸武鳴熊度之謠傳亦正欲向桂籍代表一叩眞象昨午後四時遂由議員通詢處公推褚輔成張我華兩君詣愚園路四十七號曾代表住宅就詢一切曾君延見後褚張兩君述明來意曾君就桂粤内情有所陳述末謂武鳴眞意希望和平不欲輕於决裂但北方苟無意求和與西南以不堪則武鳴本其素日主張與現時地位必有相當辦法以爲最後促進和平之計至外間謠傳單獨媾和之說彥（曾君自稱）已一再向言論界聲明絕對虚僞望兩公轉告兩院同人云云褚張兩君又云最好請足下電逹武鳴早將眞意自行宣佈則更爲圓滿曾君謂武鳴爲實事求是不尙空言之人丙辰之役公等當能記憶兩公意思彥必電逹武鳴但武鳴是否自行通電與實際殊無關係也褚張兩君遂興辭而出 
　　十五日陜西消息陜代表接十五日三原專差送來函云東路除張錫元旅已停戰外興市被圍日久城内人多無糧馬無芻豆死者過半西路乾縣地上戰爭一變而爲地下戰爭敵軍所挖地道甚多防不勝防岐山九日夜已被奉軍佔去 
[商業公團聯合會所接覆函]  
　　商業公團聯合會爲和議停頓商情惶急連日開會集議分發函電奔走呼籲以冀即速開議早息兵爭均誌本報昨日該會已接王巡閱副使及朱總代表之覆函照錄如下 
　　王巡閱副使覆函商業公團聯合會公鑒逕覆者頃接昨函并鈔電備承一一諸君愛國熱忱至深傾佩貴界惶急情形敝處於巧日及號日皆飛電入告巧電及院復號電附抄閱敝處入告之號電尤爲迫切中有應守秘密之語現尙未能宣示總之希望和平同此心理弟之日盼開議幾於寢饡皆忘茲經貴會函電交馳大聲呼籲人之欲善誰不如我倘得如期開議如天之福永戢干戈好在劃界陜員届時必有圓滿之報告也附鈔件二紙此復王廷楨印 
　　朱總代表覆函敬覆者頃接惠函具悉一是會議停頓已久中外屬望甚殷敝處曾於本月六日函請唐總代表繼續開議茲准貴會函稱各節具見關懷時局愛重和平曷勝佩仰現又函請唐總代表即日續開會議藉副喁望茲將原函（見上）抄上即希公覽爲荷特此奉覆順頌台綏朱啓鈐敬啓 
[熊希齡在星期六會之演說]  
　　昨日午刻星期六會在卡爾登開會到者有聶雲臺朱少屏鄺富灼曹錫賡裘昌運裘維瑩周越然周由厪等七十餘人主席爲法總領事韋爾登餐畢由主席介紹前内閣總理熊希齡演說其辭如下今日承諸君見招得到盛會甚爲榮幸希齡此次來滬專擬於南北和議稍持斡旋之勞不料會議事竟因陜西問題停頓兩旬此誠爲中國大局之最不幸中外人士或有誤擬南北兩代表不從根本解决斤斤於陜西問題而以爲枝節者希齡之愚則不謂然蓋和戰本不兩立一面言和一面言戰實違反和議之原則北京政府旣批准李督所商劃界停戰之五條辦法即已明認陜西于右任等爲正式南軍更不能以剿匪爲詞國家信義有關未可再有反覆孔子所謂去食去兵無信不立也且南北和議雖屬内政問題而其成立原因實根據於歐戰終了巴黎和議將開中國爲世界最受寃屈之國不能不於此各國主持正義人道之時一訴其曲直冀獲種種平等之待遇故全國民意均認爲南北雙方不可不息内訌禦外侮以求國内之和平統一也和平無望則統一無期則必影響於歐洲會議之中國代表此固勢所必至者吾人默揣前途深爲憂慮然證以世界之潮流友邦之善意中國全國人民之心理無不渴望南北之和平即使陜西問題至於决裂不可挽回而希齡亦决信此和平主義終將戰勝武力主義也蓋南北財政同陷悲境欲求再戰恐不可能各處商民利害切身設法抵制亦不可免且軍人中之中下級將校曾受學堂敎育具有世界知識者如南軍中之王文華北軍中之齊燮元無不力主裁减軍隊遵循正軌而以軍民分治爲然有此數種原因不獨和平之事可賴維持即將來根本上之軍民問題亦必以此三者而卜其能否解决也何况歐和宗旨限制各國軍備世界大同豈能復讓中國長此紛爭彼惡魔之武力亦如氷雪之遇烈日不久將被消滅矣諸君期望中國和平必與希齡同情用陳大槪望賜敎言并加扶持無任切禱之至 
[和平聯合會開九次評議會]  
　　昨日全國和平聯合會開第九次評議會公决通電如下各省敎育會省議會總商會農會滿蒙回藏公會各報館均鑒戰禍延長和議中梗大局瀕危挽救無術吾民爲救死救國奔走號呼哀告政府者亦冀當局捐除私見於吾民萬死一生之時微留一線生機耳乃數月以來險象環生中央威信掃地無餘明令停戰解决内爭而運往陜西之軍械絡繹於道如故也開赴陜西之援軍四路環攻如故也秘借外欵私發公債泥沙揮霍如故也遂致湘閩秦魯備受慘禍死亡忱藉里巷坵墟春耕失時荒疫薦臻及此力圖挽救猶恐緩不濟急乃藉口剿匪實行劇戰拚吾民生命財產供武人之宰割歐戰雖終參戰軍隊猶不撤消日本已勸告停支參戰借欵政府猶强行支用如八年公債尤爲吾民所否認政府必欲發行重吾民負擔肇國家破產之禍陸王各使在歐會議席備受外人詰難而國際地位將不能完全保存念來日之大難不寒而慄本會對於政府及南北議和代表函電紛馳呼救力竭迄今數月愧無效果坐視國亡不救何忍惟有奉告各省各法團諸公速電政府據情力爭先停陜戰促開和議撤參戰軍停支各項借欵及停發八年公債俾大局早日敉平吾民脫離兵禍實爲救國救死刻不容緩之舉務望力任艱難共圖生存時機危迫急不擇音臨電嗚泣無任哀禱全國和平聯合會叩 
[關於遣送敵僑之昨日消息]  
　　接收租界敵行之第三日昨爲接收租界敵僑商行之第三日一切手續悉與前昨兩日相同是日接收者計天福禪臣咪吔及山東鐵路公司等四家其内部各種器具均已點清編號入册封存收管外尙有瑞生一家因均係機器等件須由原工匠裝卸内有各種大小零件等應逐件存貯是以收管手續較其他各商行爲繁瑣約須二三天方能完事財產局昨又接到報告一件係西門子房屋該局擬日内派員前往接收云茲將昨日檢收天福等行財產約數調查列左計開 
　　天福鐵箱玻璃大小火爐雜物玩物傢具等十八件禪臣鐵箱火爐器具零星機件共二千餘件咪吔傢具書籍等數百件山東鐵路公司印字機打字機木箱傢具共一百餘件 
　　宣敎師亦須遣送江蘇持派交涉員昨接齊省長電云頃准外交部咨查在華敵僑往往有爲他國充宣敎師者自應一律放遣應轉請各國領事確查該國敎會有無雇用敵國人民情事迅速電復以備於第二批遣送時放遣回國云云特電該交涉員卽希查照辦理 
　　患病敵僑再請緩遣遣送敵僑事務局昨據德僑漢林克聲稱前因病請求免遣已蒙准予緩遣惟現下病仍未痊如果舟行回國在途料理醫藥種種不便且云伊病不利於登舟素稔貴局保護僑民請爲暫不遣送一俟病愈或由其他便船或由西比利亞鐵路回國之處請爲照准云云聞該局將准其與委員同一房艙以便養病云 
　　敵僑財產停止交往滬海道尹公署昨接江蘇齊省長令云准敎育部咨開准外交部咨以關於德奥敵僑財產交往事宜稱貴部管轄各校凡與德奥兩國如有財產交往事宜請卽令知卽日停止並將交往情形詳細開列咨送前來以備察核辦理咨請貴公署飭屬遵照等情合亟令仰該道轉飭所屬確查具復彙轉云 
[留美張昭漢女士之近狀]  
　　美國紐約時報載今春哥倫比亞大學中國學生開同學大會選舉職員公舉張昭漢女士爲會長女士爲中華留學生女子爲職員之第一人該會會員百五十餘人中僅女子二十人且有一部分男子向不甘退讓女子者而此次羣衆悅服一致推舉張女士爲會長蓋女士才識素爲衆所欽佩也女士爲中華民國特派赴美考察敎育者於去年五月抵此考察數月繼以吾國敎育精神非倉卒考察所能詳盡且於歐戰後敎育方針多取革新乃决多留時日從事考察遂肄業紐約哥倫比亞大學研究敎育社會政治諸學此次被選全城輿論多讀美之女士曾謂民國於敎育極熱心提倡頗欲力輸西方文明於祖國故吾得被派來美歸時擬取道法英日本一察其敎育並擬稍研究其大學課程又謂吾嘗思普及女界敎育使女子皆有高等學識故於民國元年創辦神州女學於上海敎授及辦事人多女子任之云云 
[僑外華工重婚糾葛之預防]  
　　交涉公署接省長令云本年三月七日准内務部咨開准外交部咨准駐法胡公使咨呈據駐法華工照料員李駿呈稱僑法華工與法女結婚案件該僑工等在華有無妻室頗難查核擬請先事預防訂定辦法以免將來發生重婚糾葛等情究應如何查明咨復飭遵請核辦見復並准僑工事務局咨據該員李駿呈同前情應如何訂立專法以免流弊之處請速議復以憑飭遵各等因先後到部查核駐法華工照料員李駿所呈各節係爲預防僑外華工將來發生重婚糾葛不爲無見本部詳加察核擬規定嗣後招工應於承認應招出洋處預將該工人等有無妻室或曾否聘定等事項調查登記分送外交内務兩處曁僑工事務局並工人所在國使館或領事署以備查核其應募出洋在前者仍照向來由僑工自呈證明書辦法變通辦理改爲凡在外僑工有與歐女結婚者須先由該僑工自請伊父母或族長出具并無妻室證明書呈由本籍地方長官咨部轉送駐外使館或領事暑再行發給證書庶可杜僑工自行呈送證明致滋假冒之弊似較由部行查稍覺便利以上辦法業經咨准外交部曁僑工事務局復稱贊同除分行外相應咨行轉行遵照此咨等因准此除分令外合亟令行該交涉員仰即轉行所屬一體遵照 
[關於中日貿易博覽會公函]  
　　南北市兩商會昨接上海縣署公函云頃奉省長訓令内開案准上海盧護軍使電開頃接中日貿易博覽會籌備處主任沈敬思函稱本會於陽曆四月二十開會業由齊省長通飭各縣在案等語並送到囑託狀一紙此事是否曾經尊處准照辦理請見復等因查此案並經函准駐寗日領事署函復本署以山科等不在寗垣隨轉函在上海敝國總領事署辦理去後刻准函復略稱山科等現亦不在上海即據所稱開中日貿易博覽會之事敝署並未許可等因准此查該山科等以未經所管官廳許可之事即逕自致函貴國官憲殊屬非是相應函復即希查照嗣後遇有敝國人等非由敝署及該所管官署介紹逕自致函貴署槪可置之不理爲盼各等因准此除電復並分行外合亟令仰該知事查照辦理此令等因奉此除分函外用特函逹即希察照 
[胡瑛來滬]  
　　湖南靖國軍總司令胡經武氏以和議停頓屢與滬上和議當局往返電商未能開議近因陜禍不息和局幾欲破裂而湘中民困日深急切難待乃親身來滬與各代表面述一切想足以促和議之進行也 
[禁烟調查員回京覆命]  
　　政府自焚燒存土後對於烟禁力主嚴厲進行特派莊藴寬來滬調查等情已紀前報茲悉莊氏此次到滬寓孟淵旅社勾留旬日逐日向各方面詳細偵查後對於私售烟膏私販烟土及如何運銷各情形均已得有端倪爰擬定杜絕來源及從嚴查禁之辦法呈請政府採核施行現莊氏已於前日乘滬寗車轉寗北上復命矣 
[太古又有兩輪船由歐抵滬]  
　　英商太古公司調赴戰地効用之宜昌北海兩商輪前日由香港載貨來滬停泊浦東華通碼頭連日正在起卸貨物宜昌船身尙未漆好船名亦未編列俟貨物卸完後卽入塢略加修葺照常插班營業聞該公司尙有商輪岳州福州杭州甘肅蕪湖雲南湖南張家口等十餘艘行將陸續來滬云 
[江寬案昨仍未訊]  
　　江寬船被楚材兵艦撞沉一案海軍軍法審判長沈壽堃迭奉部令催即訊結曾訂定星期一四及六上半天續審本星期四因律師患病展期昨日星期六又届審期因該律師病仍未愈仍未續訊聞須訂至下星期三續訊云 
[再誌滬杭路開夜車之預備]  
　　滬杭鐵路擬開夜車一節已誌前報日前車務處會議結果以分配人員調撥車輛爲着手第一要務日昨已將各站夜班站長派定皆從現在各站之司賬員貨物員中擇其幹練者升充其他職務之夜班職員則招考新生以充之近日向該路投考者人數頗多皆由車務洋總管出題面試大槪中英文論說各一篇外加繙譯算學至於所需車輛除滬杭路自有者勉强備用外不敷則向滬寗路借用貼與車租以上爲設備之大略尙有種種預備如行車時須商同聯運各路酌定之手續極爲煩冗故該路决定緩至七月一日實行開班俾得從容佈置至日前外間所傳五月一日起開行夜班客貨車各一次之說係屬擬議之辭云 
[沈叔玉行將北上]  
　　滬寗杭甬兩路管理局局長任小山日前北上已誌本報茲悉交通部日内召集各職員開運輸會議任局長須到會出席故返申尙須時日並聞該局昨接交通部訓令派滬杭甬車務副總管沈叔玉充運輸會議秘書員飭即到京等因沈君日來正在摒擋一切擇日北上 
[建築海軍學校費用之籌撥]  
　　海軍藍總司令以福州馬江之海軍學校於前年呈奉海軍部核准建築興工以來已一年有餘該校地位寬暢規模宏大建築工程亦甚堅固現在將次工竣所需造價銀十萬兩因庫欵支絀無從指撥現查得本埠浦江所泊之甘泉軍艦年久朽舊不堪使用故擬將該艦變價撥作建築福州海軍學校之用已呈請海軍部核示辦理矣 
[縣商會選舉會董揭曉]  
　　昨日爲南市縣商會選舉會董之期預由該會呈請上海縣知事沈寳昌蒞會監視已已紀昨報昨日午後三時由各業代表將所填之選舉名單投入票匭後當衆開匭經沈知事會同正副會長並舉定之各職員在場監視檢出所投之票共一百零八票當由各職員唱名記錄茲將當選會董二十一人之姓氏票數照錄如下 
　　蘇筠尙一百零二顧馨一九十六王一亭九十三　　姚紫若九十二張樂君七十九莫子經七十七聞蘭亭七十六朱吟江七十三江寬也七十二陸崧侯七十一葉鴻英六十八穆杼齋六十八沈潤挹六十七葉丹庭六十六干湘春六十三李詠裳六十一陸伯鴻五十七干蘭坪五十李平書四十二鍾新甫四十一朱子謙三十九次多數七人姓氏票數如下葉惠鈞三十七葛吉卿三十五徐炳輝三十一姚慕蓮二十九馬驥良二十九李雲書二十五臧廉遜二十五 
[一週間之金融調查]  
　　調查十七號至昨日止逐日進出口銀洋錄左（十七號）花旗公司輪船進口儎來興業銀行代客鎔銀之大條銀一百六十四條交通銀行從蘇州來洋五萬元又無錫來洋十一萬元（十八號）交通銀行由常州來洋五萬元台灣銀行裝赴東洋寳銀三十萬兩（十九號）花旗銀行由南京號從美國運來大條銀二十七條中國銀行由寗波來洋六萬元廣帮從香港來洋十萬元各帮由杭州來洋三十萬元又南京來洋十萬元客帮由天津來紋銀十萬兩（二十一號）中國銀行由泰興來洋四萬元各帮從無錫來洋五萬元前數日銀洋來源有限故墨洋最高之價（十八號午後）爲七錢二分四釐六二五龍洋七錢二分四釐半嗣因無必需之用度昨日午後又回小至七錢二分三釐七毫半銀拆仍在六分至八分先令自十七號上午掛牌爲四先令六辦士半東洋匯水四錢七分二五至十九二十號兩次共長一辦士計四先令七辦士五至今未動東匯昨已跌至四錢六分六二五蓋因月内尙有現銀運往外洋之故期貨驃金上届（十五日）鎊價在四先令七辦士時尙售二百二十八兩至二百三十兩至二十一號跌至二百二十三兩七錢五昨午收盤爲二百二十四兩八錢緣各銀行結出鎊價肯放長東匯則退小之故是以月内金價須視先令之轉機爲轉移也現貨赤條自聞中國銀行運到大宗沙子金以來市面稍爲疲軟最小之價（烚赤）開過二百八十七八兩前昨兩日因裘天寳遷移新屋開幕期近致大馬路各銀銀樓紛紛進貨籌備届時爭競故烚赤價復漲至二百九十兩之上昨日星期六調查中外各銀行存銀確數如下麥加利存銀二百十萬洋一百五十四萬匯豐存銀八百七十五萬洋二百三十五萬大條銀二十三條正金存銀二百三十四萬洋一百五十六萬道勝存銀二百七十五萬洋五十八萬通商存銀三十萬洋五十萬東方存銀一百六十六萬洋四十二萬華比存銀五十三萬洋二十二萬花旗存銀一百七十五萬洋元十八萬和囒存銀二十三萬洋九十一萬中國存銀一百十二萬洋七百萬台灣存銀一百零二萬洋五十四萬住友存銀七十萬洋六萬各錢莊存銀八十萬洋五十萬交通存銀七十五萬洋二百二十六萬有利存銀三十六萬洋二十萬三井存銀三十七萬洋十三萬三菱存銀三十四萬洋十六萬朝鮮存銀三十五萬洋九萬中法存銀八十萬洋五十三萬友華存銀四十四萬洋十八萬菲律濱存銀二十二萬洋九萬總計存銀二千七百六十八萬洋二千零八十萬大條銀二十三條較（十五號）多存銀二十八萬洋亦多存八十七萬大條銀則少存九十四條惟華商興業聚興誠華孚江蘇廣東鹽業四明浙江地方中孚永亨中華匯業金城上海商業等銀行所存銀洋不在其中 
 
 
 

Page 11

 
 
[一週間之鎔銀數]  
　　調查十七日至昨日止此一週間北市泰亨源等各銀號共鎔化由興業銀行代華昌運來大條銀一百七十條又本埠廢銀一萬餘兩又由建帮運來雜洋十二萬八千元又由粤省運來廣角八萬餘枚又天津帮賣出餅銀二萬數千兩共烊見寶紋五千八百二十五只核申元三十萬零六千九百數十兩 
[萬國商團團操紀]  
　　昨日下午二時三十分爲工部局萬國商團團操之期各國隊務聚集地點在提籃橋滙山捕房門前至二點四十分由總司令杜魯門（譯音）君發出命令一則傳令花旗隊蘇格蘭隊充作土匪大隊司令者步隊長匹利秋（譯音）君率領匪兵乘汽車至江灣車站附近冉往東向楊樹浦浦口戰綫進攻充當租界義勇隊者馬兵隊大砲隊小砲隊各守防綫要道英國愛字隊日本隊爲衝銘隊中華隊西洋隊爲正備隊英國皮字隊爲常備隊工程隊水師隊分爲左翼右翼商團司令者大砲隊隊長本總司令當作雙方公證人各隊聽令出發分道防守戰綫至四點三十分匪兵向東攻擊而來相近三百碼左右之際雙方開槍攻戰惟聞砲聲隆隆戰至一小時之久雙方休令鐘鳴六下各隊分道而散 
[奬懲學校之廳令]  
　　上海縣知事署近接江蘇敎育廳訓令云案據省視學章慰高報告視察該縣敎育狀况内稱該縣境現有學校二百六十八比上學年增二處學生數二萬五千四百六十二比上學年增三百十八縣署佐治員李宗鄴服務勤愼規則精詳業經省公署敎育部先後奬勵在案縣視學朱贇巡視學校指導切當勸學所長吳馨深明敎育經騐豐富本年内請准帶徵學費約可得二萬餘元現已通盤籌劃從前整理推廣兩端積極進行縣敎育會長賈豐臻主張分科研究每届會期到者甚衆提議各問題亦均切要學校方面茲就抽查所及如縣立女中學曾鈞組織模範家庭成績昭著巽與乙種商校高壽基搜集商品樣本敎授利便和安校毛恒遇注重職業敎育現諸實行旦華校趙宗預實行分團敎授結果頗佳時化校奚敬堯指導兒童儲蓄辦法周密養正校陳昌善二高校吳廷璋話法删除土白最合商埠應用以及梅溪萬竹西成等校成績亦均可觀應請傳令嘉奬至中華職業學校招商公學一係注重木鐵工業一係培植航業人材開辦未及一載成績已有可觀應請飭令所在地縣知事詳查該兩校現在辦理成績以及未來之種種計畫俟呈復後詳請敎育總長核奬匾額以示提倡其漠視課業不負責任之敎員爲三林鎭高小校趙承惠閔行鎭高小校吳志本應請予以懲戒又三林女校趙承憲資格未合板書亦誤應請飭令撤換此外優良之點及尙須改進之處均錄入視察評語中是否有當敬乞鑒核飭遵等語並附視察學校評語前來查該縣視學朱贇勸學所長吳馨均能實心任職積極進行敎育會長賈豐臻主張分科研究頗能引起各會員研究之興趣均堪嘉許又縣立中學校組織模範家庭注意訓育養成學生勤儉清潔之習慣各敎員敎授亦合巽與乙種商業學校搜集商品樣本極多旣便敎授又便隨時展覽市立和安高等國民學校注重職業敎育出品頗切實用成績昭著市立旦華國民學校有學校市之組織實行分團敎授結果頗佳市立時化國民學校訓育方面提倡儲蓄辦法周密縣立第二高等小學校敎員吳廷璋及市立養正學校敎員陳昌善敎授時能用國語講解最合商埠應用其餘梅溪萬竹西成諸學校成績均有可觀均應由縣知事傳令嘉奬至中華職業學校招商公學一係注重木鐵工業一係航業人才規模宏大辦理完善開校未及一載成績巳有可觀將來造就當未可限量應由該知事查明該兩校之現狀及未來之種種設施分别詳細呈復以憑核辦又三林鄉第一女子國民學校敎員趙承憲資格不合擔任敎職又復無故缺課應即遵照部章即行撤換三林鄉公立高等小學校敎員趙承惠及閔行鎭强敏高等小學校敎員吳志本於授課時間均不到校亦未請人代課荒廢兒童學業應由該知事予以懲戒其餘各校辦理未盡合法者應由該知事督同勸學所長按照省視學所指各節分别督令改進除仍派遣省視學隨時前往視察外合將視察學校評語抄發仰即轉飭所屬各學校一體知照此令 
[沙船海面遇盜]  
　　沙船章同興號係南市生和號所雇裝近由山東膠州裝載　貨等品開駛來滬於十九日行抵瀏河外海面沙灘忽被擱住須待漲潮方能行駛詎二十晚突來盜船四艘盜匪三十餘人船主黄奎見來勢非善遂同船夥約二十人將毛竹攀之彈弓開放將盜匪擊落三人後被多匪擁上遂不能支任其登船搜括船夥周勝盜以其抗拒最力用斧砍傷腿肩兩處餘人亦稍有受傷計被刦去現洋二百三十元又各友小貨六七十元而去昨由黄奎來滬報告號主並雇拖駁小汽船前往施救該船出險一面呈報瀏河官廳緝盜追贓云 
[續獲携械圖刦之同黨]  
　　皖人陳漢周於本月十三號夜與嚴道年周思荃王文章等在滬甯車站附近界路黑暗處密商不法行爲被派駐老閘捕房專查特别事件之華探目陳雲忠鍾星南西探目壳羅香等偵悉往將該四人拿獲當在陳身畔搜出實彈手槍一枝詢係希圖搶刦北山西路一百六十五號門牌陳姓家財物押至翌晨一併解經公共公廨訊諭押候查明澈究在案前日下午又經該中西探目續獲陳等同黨謝玉堂一名拘入捕房昨解公廨請究據西探目壳羅香投案禀稱雖經查悉被告等圖刦陳姓家財物尙須調查實在證據請爲展期開審等語俞襄讞核供商之英卓副領事判謝仍帶回捕房候查明實據與先獲之陳漢周等併案訊究 
[再誌回國華工毆捕之押儆]  
　　法新租界霞飛路捕房捕頭日前在愛來格路招募華工事務所内發給由法回華各工匠薪資後因各工匠羣起吵鬭與捕頭爲難故將爲首之華工余富金等三人拘解法公堂訊押等情已誌前報茲悉當時尙有擊傷之華工俞長三車送醫院醫治現已醫愈昨日解送法公堂先據捕頭禀稱當時捕頭瞥見俞在場附和持傘行兇請究詰之俞長三供稱是日民人雖係在場領取薪資不敢帮兇求察中西官以證明屬實豈容抵賴判押西牢六個月以儆 
[浦東花邊公會開會紀]  
　　浦東花邊公會於前日開臨時會到者二十餘人無錫如臯等公會亦派代表蒞會午後二時開會由謝陶二會長主席報告略謂近來花邊市面漸有起色市價繼漲增高據最近調查美國對於此項花邊甚爲歡迎惟目下最堪注意者爲研究貨物之精良力顧供求之相濟並報告同業歐戰期内損失計無錫如臯寗波各公會報告損失十九萬三千餘元浦東各公司報告四十三萬七千餘元統計六十三萬有奇業已轉呈農商部請向歐州和平會提出等語旋經同業公同討論改良貨品諸端至傍晚始散議决事件如下（一）公决統計價格另訂同業公議單爲標準由公會負監督之責切實維持（二）公决爲同業便利接洽起見應將事務所遷設滬上庶將花邊彙市於一場謀擴充營業之實施云茲將該會覆上海竸新潤昌振潮協成東亞華章程文記等花邊洋行函錄下執事先生均鑒頃讀尊函得悉市上稀貨增多諒有人以賤價購發稀網所致並函懇敝會設法勸阻以免日後之損失敝會當即宣佈討論良以稀網稀花迭遭損失前車可覽荷蒙貴公司熱心指示無任盼禱當經到會諸君决表同情停發稀網以期貨物之精美而垂永久之策會中應備通告週知各同業實力奉行設有一二無識之徒不顧大局將來仍有稀花源源發現貴公司能否一律拒收希卽示覆以便雙方整頓是爲至要 
[上寳兩邑認加屠宰稅問題]  
　　寶山縣屠宰稅由商人唐人傑認辦後閘北市　肉商經市經董錢貴三勸諭每月認四百隻旋又經縣署書記會同頭圖總甲商勸每月加認二十隻而唐商必欲照章按隻徵收呈經財政廳令縣查復在案本月十九日縣委沈芋僧到市會同錢董傳集鼎大等七代表勸令再行加認若干七代表以前認之數因係錢董力勸勉强承認後加之二十隻同業中漊有不認之意若再增加必難允洽倘唐商必欲逹到按隻徵收目的惟有辭退代表云云故此項屠宰稅仍議無結果而散 
　　又本邑屠宰稅去年由顧聚霖等承繳二萬零五百元認包現届期滿昨日肉業假邑廟香雪堂邀集全體同行開會磋議咸以顧某現旣一年期滿吾同業應即仿照向章由公所出面認包再令同行各依地段分認以免利權外溢磋議多時决定依照前額酌量增加包認上海全邑猪羊隻屠宰稅一年業已具呈財政廳請求核示辦理矣 
[閘北醫院開幕]  
　　閘北慈善團議董趙灼臣獨力捐資建築醫院工竣後由總董錢貴三沈聯芳會商諸董請趙灼臣爲主任王彬彥爲副主任顧霖周爲坐辦陳維翰爲帮辦並聘各科醫士定於二十三日（今日）三時行開幕禮所有開辦費仍由趙君擔任現將中醫一部先行開辦一俟儀器等項布置完備再將西醫一部續辦云 
[函授學社奬勵金展期發表]  
　　商務印書館附設函授學社英文科爲鼓勵社員起見定章每年於各級畢業學員之中擇其成績最優者奬以現銀第一名五十元第二名三十元第三名二十元共奬現銀四百元照章此項奬金於每年三月三十一號發表茲以西北多故郵驛往來至爲不便如准期發表遠方學員有不及將課卷及時寄到者因特展限至六月底爲止凡民國七年分及民國七年分以前在該社畢業者得於民國八年六月三十號以前將該社批回之課卷全級寄交該社俟甲乙評定後登報宣布凡在該社畢業而未經得過此項奬品者均有希望也 
[商會職員祭奠已故會董]  
　　前上海總商會會董朱鑑堂今正病故茲由其家屬在西門外白雲觀對面崇慶東里本宅設奠訂期今日家祭該會正副會長會同全體會董預備祭品於上午十一時前往朱宅致祭 
[顧家花園走電起火]  
　　昨日下午一時許閘北夏家弄滬寗鐵路北顧家花園住宅因所裝之電燈走電起火計樓房五幢廂房四幢盡付一炬各段救火會聞警到塲因無自來水大龍頭莫能施救據聞該業主並未保險損失頗鉅云 
[大統路兩告火警]  
　　前晚閘北大統路公泰米店及德潤里二十四號陸文秀家先後失火均經撲滅昨經四區張署長飭傳公泰店主趙　生與陸文秀到案訊問失火情形以憑核辦 
[白蓮涇冰廠基地收回另租]  
浦東白蓮涇口之西沿捕灘前由上海兵工廠置地一百二十四畝有餘除歷被潮水冲坍沿灘田畝外實丈見一百零六畝向來租給鄉民建築冰廠每年收租三百餘元邇因江南造船所擬在該處添築船塢向兵工廠租借所置該地五十畝其餘五十餘畝有和興練鐵廠亦擬租借擴充營業均經函商謝總辦允准前日已由該廠飭前租戸迅將所建冰廠基地退租矣 
[警廳長注重清道]  
　　淞滬警察徐廳長以目下已交春令天將炎熱各街清道一事亟應注意以重衛生因於前日令飭衛生科張科長轉諭各區所清道員自即日起飭打掃夫每日兩次分投掃除垃圾如有污穢堆積惟該管清道員是問 
[保單未註各半賠償之判斷]  
　　美商茂生洋行在公共公堂控賈恒久不理欠銀三千五百兩一案業經由廨訊判分期拔還並由源和莊及賈在北京路所開之恒泰五金號共同擔保歸償在案嗣因賈倒欠華洋各商巨欵被債權人控由公堂將賈拘押並將恒泰發封致茂生洋行索討己到期之一千兩無着而源和莊主嚴雲芳又不肯獨自賠償以故原告延律師稟准公堂於前日午後派捕將嚴賈二人分别傳提至案即由原告律師上堂陳明前情要求責令嚴雲芳將到期之一千兩先行賠償云云並據嚴供稱保單上蓋章時我不在店且旣係與恒泰同保何能完全擔任賠償等語而賈恒久之代表律師到堂請求將賈開釋俞襄讞核供與美丁副領事磋商之下以保單上並未註明設有意外各半賠償字樣會判被告嚴雲芳交一千兩人銀並保本案己到期之一千兩應由該被告等均負全部償還賈恒久請求開釋候下禮拜三再訊 
[西裝粤妓違章之判罰]  
　　身服西裝之粤妓王媛媛前晚在虹口北四川路强拉某西人至伊之海寗路某號門牌院内狎游被七百九十三號八百十五號兩華捕查見以其違章立將王妓拘入捕房送押公廨昨山官媒帶案經中日兩讞員訊悉該妓迭次違章判着罰洋十元無力繳洋改押十天以儆 
[女媳失蹤之追究]  
　　紹興人祝振齋住居虹口泰安里第二百八十二號門牌在滙豐銀行爲出店有女阿毛年十八歲媳沈氏年十九歲今年正月二十五日偕同出外不知去向刻據其鄰徐阿根言見二女常與住居閘北四區一分所境内永清里三弄第四家向爲自來火行裝燈匠之劉根生來往云云祝遂投報四區警署經張警正派警將劉及其母劉金氏拘案暫押聽候訊究 
[抵地查已另售]  
　　虞瑞清前延逖百克律師代表至法公堂控周諸賢不理抵押地契借欵嗣因被告避不到案逖律師請求將被告所抵坐落嘉定地方之地皮契據函請該處地方官廳拍賣作抵中西官判准如所請在案昨又傳訊聶讞員諭曰現接該處官廳來文内稱被告之地己售與人云云逖律師聲稱地契現在原告處豈能售賣顧見朦蔽請核中西官判令退去候再核奪 
[樂振寳仍不到案]  
　　陳九如前至法公堂控樂振寶不理參價銀洋求追後樂避匿不面判候提到再核在案昨又傳訊被告仍不到案原告聲稱聞被告避在福建地方惟被告原籍寗波頗有產業請求移封拍賣作抵中西官判限三個月内如遇見被告准予扭案訊追 
[兩案併罰二十元]  
　　英美工部局衛生處西人指控滬西麥根路五十號門牌皖人周恕菴縱容傭婦將糞穢傾於馬路有碍公衆衛生等情昨晨由廨出單派探往傳周本人不到遣男傭某投廨禀稱家主因病不能投案要求成全繼據衛生處西人上堂譯訴本月十二號清晨目覩周姓傭婦將糞穢傾於路側殊碍公衆衛生請爲訊究中西官核供以周恕菴不應抗傳判與傾棄糞穢違章兩案併罰洋二十元充公示儆 
[藥粉准予發還]  
　　陳松林前至法公堂禀稱商人前有藥粉數包暫存在美最時洋棧内嗣因該棧被捕房發封不能取出當時由立興洋行買辦允許俟啓封時發還迄今未曾取出故此投案請求發還等語判候立興洋行證明再核在案昨又傳訊陳稱今有立興洋行買辦倪姓信函呈請鑒核中西官察閱屬實遂判准予發還 
[帶烟人行賄求釋]  
　　崇明人沈老九因患疾病由其胞兄伴同來滬求醫暫寓南市老榮康旅館内昨日沈從北市回來購帶烟膏一箬包行經大碼頭附近爲第三崗警鄭慶裕上前搜檢獲得烟證沈恐被拘賄以銀洋四元求其寬放該警立將人證賄洋一併帶入一區警署由趙署長問明屬實飭申解警廳司法科訊究賄洋併附 
[欠房租折還了案]  
　　嚴兆澄控劉梁松虧欠租金二百數十元一案前經地方審判廳訊明判决着劉折還洋一百七十六元嗣因延不履劉將行提案押追迄今在押己有三四月之久昨日午後又經該廳許推事官開庭審理嚴之代表諸景星投稱我在嚴兆澄所開之嚴大生字號内爲司賬劉梁松拖欠房租前經判决後被告挺押不理日來央人向原告商懇於判决之數再折還洋八十元原告念其窮苦業己首肯請求將案註銷劉供稱實因失業家貧前日己央人向原告和解問官得供姑准該代表之請求着令具結當堂將劉開釋 
[匪徒搶攫金挖耳]  
　　婦人後王氏家住本城太卿坊三十五號門牌前晚八時許携同胞妹王三囡由親戚家而回行至縣橋附近忽有匪徒葛才邦糾黨上前攫取該氏頭上金挖耳一枝奔逃該氏大聲喊救由警帮同追至虹橋將葛拘獲惟原贓己被同黨取去乃將葛押送一區二分所昨晨由王警佐略詰之下判送警廳下午傳到該氏並證人王三囡備文飭警將葛移送地方檢察廳訊辦 
[行兇匪徒又犯串竊]  
　　匪徒馬德標高金桂前在虹口元芳路糾黨將馬洪壽凶毆受傷逃逸經馬控由公共公堂刑事科出票飭緝在案茲悉該兩匪近又串竊虹口菜市街一百六十九號門牌婦人張詹氏家衣服等物案發被包探張金寶查獲帶入捕房押至昨晨傳同原告馬洪壽張詹氏將被告二人解廨請究經中西官遂一訊明判馬德標發押西牢九月高金桂押三月分别示儆 
[搶飾匪徒分别示儆]  
　　匪徒金阿惠張阿壽前日在公共租界四川路廣束路等處先後攫取婦人葛徐氏徐王氏等金耳環珠花當經該氏等鳴由四百三十一號四百四十六號等華捕帮同將金張兩人拿獲拘押昨晨由捕將該兩人併解公共公廨經中西官逐一訊明以金係過犯判押西牢年半張押半年分别示儆 
[竊賊禁押半年]  
　　揚州人張友貴在南京路永安公司洋貨部内竊取毛絨衫一件由捕獲解公共公廨訊押在案昨晨由捕將張解經中西官復訊屬實判押西牢半年贓交原告領回 
[公共公廨烟案兩則]  
　　滙司捕房捕頭麥掰來掰（譯音）訪悉無賴陳阿福在虹口海寗路一千九百零五號門牌屋内私售燈吃鴉片故於前晚率同包探奚德安前往將陳及正在吸烟過　之吳阿新張順安婦人馬王氏連同烟具一併帶入捕房分别拘押昨晨解送公堂請究先由麥捕頭與奚包探相繼投案稟明前情並將抄獲之烟具呈察詰據被告陳阿福等男婦四人供詞互相推諉張襄讞核供商之日副領事林出君以證據確實豈容狡賴判陳罰洋一百元無洋改押西牢三月吳張兩被告與馬王氏各罰洋二十元充公烟具銷燬 
　　鎭江人趙桂由前日在法租界購得烟土一包携至公共公界甘肅路時被六百八十二號三百八十六號華印兩捕查出將趙連土帶入捕房押至昨晨解經公堂中西官訊據趙供稱因叔父有烟霞癖故購此贈送並非自食亦不敢販賣乞宥堂上核供以被告故違禁令本應嚴懲姑念初犯從寬判着開釋土送海關焚燬 
[道尹公署批示兩則]  
　　崇明縣外沙公民施產翹等呈爲新縣基礎應設在大生紗廠環請派委勘定由旣據逕呈仰候省長批示祗遂 
　　崇明縣外沙代表施滋培等呈爲帶徵文費飭縣全數公儲撥歸建築外沙衙署監獄以節國帑由旣據逕呈仰候省長批示祗遵 
[警廳批示照錄]  
　　淞滬警察廳批商人徐元基禀云據呈己悉仰候據情轉咨滬北工巡捐局查明核辦可也 
[介紹新敎育月刋]  
　　江蘇省敎育會北京大學南京高等師範學校曁南學校中華職業敎育社五機關所組織之新教育月刊以輸入世界最近敎育思潮學術新知傳布國際大事爲宗旨其中多崇論名著敎育界不可不備之書也現第一期業己出版昨承惠贈一册書此介紹併誌謝忱 
[誌謝]  
　昨承商務印書館惠贈第二卷第四期農學雜誌一册謝謝 
雜評二 
[催開和議] （庸） 
　　商業公團聯合會要求南北代表於七日内續開和議北方朱總代表已據以轉函催速開議然則今後和議之續開似其關鍵全在南方之同意何如矣 
　　雖然和議之停頓爲陜西問題與參戰軍問題也今陜西之停戰果已完全證明乎參戰軍之處置果已告有段落乎抑和平會議不必待此兩問題之解决即可賡續開議乎南方代表之意旨且勿問我國民之眞意果如何也 
　　國民而認和平會議可以無條件續開也則主張即日開議可矣七日猶嫌其晚若不主無條件開議也則宜表示具體條件於一定期限内促其實行庶和會得以早日賡續國民須知僅催開議而不及開議之前提固北方所甚願耳 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（四十八）] [  一之]  
　　前昨兩日所記乃就樂觀方面之觀察言也今茲所述適與前事相反正惟美民人人富審美性故凡常人不加經意不加檢飾之處一入美民目中即足招致極大惡感此其理至淺顧可以人人同具之普通習性爲喻譬如有美婦人在彼吾人欲往見之自必刷新衣履整視冠服以爲先事之預備焉斷無有　緼敗絮蓬首垢面以向人者此足以見自好之心與生俱來對細心人更不可不十分經意十分檢飾也 
　　華民酷好平和對外向無野心美民遇我僑商宜無任何之惡感矣乃不意其惡感之深數十年來竟若牢不可解者我華僑商身歷其境或尙不知取憎之原因焉寗非至堪憫惻者歟記者於此復得一譬譬之外國交際社會中粗率鹵莽之男子每與佳麗相接談恒不問其心性若何驟前而致繼綣眼婚成醉髯戟高張行止愈不檢點愈足引起對面人之厭惡迨至人以白眼相加受之者悚然而退亦仍不知何緣而獨見擯也天下事昧於察己其可笑類如是 
　　華僑住處之唐人街Ｃhinatown蕪穢不治美民固嘗資爲笑談然因此而受侮尙覺淺鮮易見若得一强有力之政府勵行勸導掖助華僑猥陋之風不難於一年半載間漸行改革也所最難特制者實爲由我中國輸往外洋之影戲片耳 
　　記者旅美時遇彼邦人邀往大劇塲必先探其中是否插影畫因記者曾屢受窘怕再向黑幕中行若與彼邦人並肩坐忽於影畫中發見中國下等社會種種陋惡之狀况時恨不能掩面逃席而去蓋此等醜惡難堪之戲片層出不窮不可勝數若令人日日見之彷彿中國之大無往而不聘惡不見名園第宅而篳門圭寶滿乎前不逢佳麗令媛而貧丐難民苦力輩多至不可勝數裸身者攘臂於道垢面者接踵偕來雖有百口不能再爲我中華民國置辯矣其苦痛爲何如乎 
　　彼邦人士於我中國之名園第宅佳麗令媛多數絕未寓目故此等奇醜怪劣之影戲最足聳動其觀聽至其親來中國攝取影畫之各商人匆匆小住不辨東西欲履名園第宅已若登天之難若進而及佳麗令媛之各影片我國向習似萬不能輕易示人彼輩又何從而得之故其所刺取之材料無非裸身垢面之下流社會而已我國欲救其弊似宜取法他邦一方趣令風氣開通俾一國之特色漸即流露於外一方三令五申使街市貧民漸知裸身垢面之恥則或不致以闇於大體而使文明古國長蒙不易湔除之屈辱也當局者苟一爲之斯誡中華前途之幸事矣 
[歸鄉雜感（一）] [  宋春舫]  
　　十年不游内地而電燈已到處皆有南京蘇州無論矣即閉塞如吳興一入夜則光明璀璨有同白晝獨街道之污穢之狹小一如舊日横街小巷奥氣觸鼻較前似更甚可知電燈一端所表示者仍不過吾國人表面之文明而已 
　　吾人不當提倡設立電燈而當提倡建設自來水管一有自來水則街道漸可清潔不獨街道可以清潔人民亦可因而清潔中國内地自北京外竟無所謂自來水公司者殆因電燈廠有利可圖而自來水廠則需資本甚巨往往易致虧本歟 
　　自來水廠之無利可圖者一因吾國人不重衛生不知清潔爲何物二因生計上之關係蘇湖各處河中汲水甚便不費分文至於河水不潔有碍衛生則不復問若裝設自來水勢必取值内地人民生活程度甚低出資取水必所不願故富庶如無錫尙未設立自來水廠也 
　　創辦自來水廠無利可圖旣如上述則私人資格必不願辦旣爲公共事業應公家出資創設政府十數年來屢言提倡地方自治而計不及此良可恥也 
　　内地坑厠之多一如曩日其不能即去之故與不能創設自來水廠相同内地人民依坑厠爲活者仍不啻恒河沙數也 
老申報 
[擊虎（見光緒元年十一月二十八日）]  
　　印度邊哥路之境内有農人於田操作突有猛虎竄至奮其爪牙傷至四人一傷首一傷賻其二亦均受傷村中有壯士聞之持火槍挈伴往虎突撲之壯士急發槍中其目虎又猛撲而前復擊之洞中其喉虎負痛死力再撲而槍係雙響倉卒之間不及裝藥乃擲之而以其伴所持者急發之中虎胸而仆三撲三擊而虎卒以死壯士其馮婦这倫歟然不奇於壯士之能擊虎而實羨壯士之發槍雖在倉呈之際而次第井然也非其平素嫻習者安有是從容哉彼傷之四人聞二人皆死餘亦未知能存活否也村中耆老餽壯士以緞疋而旌其勇云 
 
[四川索橋（古蹟圖三十九）]  
常識 
　　紙煤易燃草紙可捲爲紙煤供炊爨之用惟捲時須細察其紙紋向直捲則易燃横捲則反之 
　　銅鎖失鑰開脫之法惟將亂髮由鑰孔擠入旣滿自開 
　　　茶壺茶壺内壁出水處開二孔或多孔者佳單孔者最易塞 
　　燈心靈活煤油燈心若太厚太鬆則轉運不靈當先椎扁使之薄而堅然後配合則上下無阻且不致損壞小車切勿以爲太厚而多抽去經線蓋質旣疎鬆更磚小車矣 
　　水代煤油燈心太短煤油太少鄉間欲購換爲難急需時莫若添水於内則煤油浮而及於燈心矣若度燈心之長短而豫添水其中則可作省煤油計亦可作省燈心計也但作省燈心計亦可縛布條於燈下云 
　　騐卵生熟以竹箸夾取釜中卵若能夾起則已熟否則未熟白磁盆印記取洋桃（果名桂省有產滬上未知有否生時青色已成熟則黄色體有五棱夏秋間成熟分酸甜兩種此法用酸種）切成印記形（或花形）貼白洋磁面盆中曝之日下待果片乾而拆去之則盆上留一印記永不能抹脫矣 
　　紙皺使平以小釘懸紙幅於壁上用霧噴器噴其摺痕（無噴器則以口含水　之）陰乾則皺處自平矣若紙太厚則噴濕後以重板壓之更好 
　　縻木炭粉繪書之木炭粉當取其細用工匠之小銼磨炭墨而得者爲佳若缺木炭粉則松烟（焚松枝之烟即製墨之原料）煤油煙亦可代而余則常用之蓋其幼嫩更良於炭粉云[  苦涯生]  
小說 
[牕中死婦] [  雄倡]  
　　柏曰白德世試搜其身畔吾所欲者爲摺疊之紙一巨束先試搜其囊衣之囊噫此是矣吾固知其必挾以自隨巡長進之今得其人矣此人即爲謀殺密斯杜蘭文尼之兇手爲年雖少然其鎭靜之熊乃在凶徒中爲吾所僅見君不如以手械加之爲得今事定矣吾請爲君輩詳述第一先試檢閲此紙君不憶密斯杜誓絕其姪後不令承龔其產此事人皆知之此媪怪僻乃自製一新遺囑不復按例延律師代爲之此一束殆即其新囑爲此人竊自其文櫃者容吾觀之噫是矣今無庸語其詳按此新囑則其產身後悉散給各醫院其初苟無彼女生之證詞此人本確爲兇手但其行殺之主義當時尙未明耳得彼女生之言謂九句鐘有半尙見密斯杜猶生存自足證此人爲無辜似密斯杜之見害乃在九點一刻至九點半鐘之間於此時間乃欲進身屋中不待侍婢之歸而先出並欲行殺取囑爲時母乃太促縊死一人亦非立時可畢旣思及此余愈覺彼女生之言爲不足恃彼女生特一瞥之間是日晨又濃霧四塞彼女生方御脚蹋之車且行且與其友閑談舍置其言則維廉又在可疑之列然其主義仍未明也余造死者屋中時旣見其文櫃爲人以狡黠之衛竊啓而一紙文牘侍婢言爲摺疊之紙一巨幅者渺矣此即其行殺之主義在焉此紙自必爲死媪自爲之新囑無疑媪有一姪旣承嗣而復與絕其姪居福祿特之打浜今猶僑寓彼中然苟此新囑一燬而此媪見殺者其姪仍得全數承襲其遺產維廉者亦曾僑居福祿特遇小杜若叢乃合謀出此策其事蹟果一一如是試爲君輩證之維廉者至英己非一日實專抱此謀殺主義而來則喬裝爲書販熟審此屋中事因知其僕婢出行之時刻及密斯杜之性習尤要者則其新囑所藏處此囑其僕婢及女生均曾見密斯杜出而披讀者維廉因特於此農霧微雨之聿晨靜俟其僕婢外出後即於八句鐘有半昻然直叩其關密斯杜親出應門見爲書販即亦無疑納之維廉前此曾售以書數種此次復至而别出一種求售乃至起居室中受書值並書一收據此收據則猶在書卷中方此婦藏此收據之際維廉殆即下其牕簾遽自後撲此媪以鞭絲繩雉經之旣畢即盜其文櫃是皆謀定後動者故纖悉無誤然竟忘一事乃忘密司忒奚克司德之且趁火車入城出時乃直與覿面此無異自投警所而自陳其罪狀也然此君之證詞彼嘗思有以掩飾之彼乃憶以定時行經屋外者尙有他人在彼殆必朝朝曾見有女學生數人過此逮指密斯杜而自相笑語乃急奔歸屋中攫得死婦之假髮及寢衣急加之己身忽促中遂裂其袖則隠其頸與面之下部於衣領間靜以詞察迨見女生之來乃上其牕簾而以身示之如是則此女生能證明九句鐘有半此婦猶生而人固有見其出時在九句鐘者彼可安然而無患矣然吾則固疑其與小杜有連昨日之晨彼外出時余已私往搜其所居他無所見惟見一舊衣笥上黏打浜海灣旅館之封皮小杜固僑居打浜者即此於我巳足嗣後余及吾友又爲一小小試騐證明彼女生之言爲全不足侍而又登此廣告於數大報中意彼兇徒或當見之蓋凡罪人皆細讀新報以觀事局之如何彼果見吾廣告而來此乃就禽耳彼外觀似未與小杜有連費無限心力而不意小杜遽來則駭怒不可遏蓋此策之成全恃小杜之仍留居美洲俟律師寓書與彼也其餘君輩則固已喻矣此紙彼密藏身畔爲異日索酬於小杜之劵非彼出時適遇彼經紀商者則此陰至恨之兇徒或且兔脫今旣未也余故爲之欣慰不己 
[自由談之自由談] [  不冷]  
　　失敗者對於根本旣定者而言也若根本未定失敗固是失敗即倖而成功他日根本一搖動則所謂成功者勢不得不隨之以俱去然則有何成功失敗之可言乎 
[鳴謝産科神醫醫學士葉理衡女醫士盧少援]  
乃滬上知名之産科專家也月前内眷分娩難産非常幸延醫士等到家稍施手術將胎取出大小平安覺其手術之純熟處理産婦及嬰兒之精細舉家均無問言鄙人曾屢見親友延請西醫未有如盧女醫士之周到者爰書數言以告當世　醫庽虹口桃源坊二弄一百八十四號溥安醫館　泰豐罐頭食品公司總理王拔如披露 
[萬國九洲第一靈驗耳聾聖品]  
京都天寳齋○謹告同胞○耳聾痼疾○我有神劑○服此立聰○奇騐神藥○包可斷根○另有立止心胃氣痛散服下立刻止痛每瓶一元 
凡患耳聾之症皆因腎水虚損相火上炎或因鬱火傷肝以致耳鳴耳脹耳熱耳痛等病本齋家藏良藥屢蒙官商試騐故敢出而問世非徒漁利已也善治男女老幼久年初起一經服此丸二三盒立覺血氣調和呼吸靈捷補眞陰生津液退浮火除邪熱雖十年廿年舊症服丸一料竟獲奇功雖極重久年老聾服此丸二料無不轉聾復聰眞乃第一聖品每盒一元每料六盒洋五元如有兩耳挖損作爛宜用八寳吹耳散無不立愈每瓶七角若有虚言欺人罪我惟天　舖設上海三馬路西鼎新里内京都天寳齋啓 
[時症盛行有藥抵禦]  
近年有流行時症初起惡寒漸而頭痛發熱咳嗽或兼嘔吐周身骨骱痠痛症狀種種不一而傳染極速今此症又復蔓延日盛本藥房叅究中外方書配合時症要藥上年治愈者不下數千人凡患此者請急服之不過一二天定可霍然而愈如症已見端卽當人人預服以杜其傳染之危機服此藥後但能加意愼防雖不得已而與病人相近亦可無處矣定價每瓶洋三角上海總發行所中英大藥房外埠各本分號均有發售 
[恒興裕永記燭號啟事]  
本號於清光緒三十年在滬南外毛家弄口合資經營當時立有合同至戊午冬月前股東吳廷記吳章記因有正用願將自認股份一股半退出推併老股爲業並經吳廷章登報聲明此後號中各事槪與吳廷記吳章記無涉爰集股東會議僉以原合同旣有變更己不適用今因重訂新章擴充營業自應另立合同議墨分别收執爲憑所有從前合同均己此明作廢惟股東汪映記所執敦羲堂户原合同一紙據稱業己遺失未克繳到批註日後發現作爲無效恐未週知特此通告 
[梅毒疼痛聖葯]  
凡患楊梅結毒以致筋骨疼痛行步艱難或四肢麻木左癱右痪皆因欲求其速愈誤服升提等劣藥毒邪内傳骨髓所以百病蜂起本醫研究極靈極妥之聖藥輕者一晝夜奏功重則三日立愈倘有虚言原洋奉還以昭信實每大盒二元每小盒一元外埠函購郵局妥速批發代售價目格外從亷總發行所上海四馬路丹桂第一臺對面濟生藥房謹啓醫生費伯英製 
 
 

Page 15

 
 
   
 
 

Page 16

 
 
   
 
 

Page 17

 
 
來件一 
[留法勤工儉學會說明書] （再續） 
　　乙學校民國五年由會中與華法敎育會商組華工學校於巴　入校者工　同志二十四人皆以勤工之積儲爲求學之貢釜更有少數儉學會同志抱以工求學之志願者亦入此校民國六年蠡縣布里村保定育德中學四川成都先後創設勤工儉學會預備學校民國七年由華法敎育會發起法文高等專修館分設北京各城及長辛店共四班其他福建湖南正在籌儲中者尙多 
[華工在法工作圖] （七） 
　　醫生驗病 
　　（四）勤工儉學會之經濟問題略可分爲二項一曰赴法方法之比較二曰經濟之計畫一赴法方法之比較法國招致華工以數萬計赴法一節已成普通之事實勤工儉學會所希望者則應招之人有求學之思想有自修之知識以得將來良好之結果然於此外會中更有一赴法特别之計畫亦可行之於少數之人即自備川資赴法自覓相當工作而不預定有年限之合同是也茲將自費赴法與應招赴法兩者利益之比較列左（甲）應招赴法者可省往返川資並得理裝費與安家費共值四百元此其利也惟到法後工作與工價不能自擇其優者每日得工價約兩元能否多於兩元則不可必（乙）自費赴法者往返須自出四百元惟到法後可自擇工作與工價之較優者每日約得工價三元或仍可至四元二者比較自費赴法者每日若多得一元四五年即多得一千五百元左右除去應用之川費尙多一千元此其利益之比較至工作可以自擇較爲自由亦一益也二經濟之計畫旣有以上之比較可知自費赴法之益較多惟能自備旅費者其數極少茲由會中指示以籌欵之法如下以期稍增人數（子）借欵旅費需用二百元已如以上所云若不能自籌此二百元者可向朋友或機關借貸之借貸時即與在國内之法國銀行支店接洽將來到法後每月在法國本行交欵若干定於六個月或十個月内將二百元還清法行收欵後滙交在中國之支店轉付債主其詳細辦法另有他件言之（丑）保險以將來所得之工資還所借之旅費此法定可實行惟萬一有因病與身故者不能還欵亦不可不設法補救即保險是也於未出國之先即於保險公司中實行保險每人須付之欵不過十元左右倘借欵者身故保險公司當以賠欵交其債主若有贏餘交死者之家族如是借欵之信用萬無一失也（寅）借欵之支配借欵二百元之支配大略如下由天津至巴黎之火車與途中一切費用約百三四十元保險費約十元下餘五六十元爲買衣物及内地旅費等川（卯）還欵之預算到法後每人每日工價至少可得二元或三元每月除休息兩日共作工二十八日每月所得約六十元或八十元之譜除去一切費用可餘二十元或四十元若餘二十元所欠之債十月還清若餘四十元則五月即可還清若每日得工價四元則三個月即可還清平均計算大約六個月内可還清矣（辰）還欵後之經濟到法數月後工作熟習工價可增旣經還欵所餘皆爲儲金每月若儲四五十元非爲難事作工四五年可得二千餘元即或有因病或他原因未能得此數以減半計之其數亦尙不少彼時或以之爲入學校之資可專心於學問者二年或欲歸國以之爲資本從事農工亦非小補或願結合同志合資營業爲公司與協社之組織若得百人即爲一二十萬元之資本若得千人即爲一二百萬之資本此非僅一人之利亦社會實業之大舉也 
　　（五）勤工儉學會之學業問題欲得儉學完好之結果在國内時即須有學業預備之機關一則研究法文及其地之風俗爲求學之基礎與交際之便利也一則練習工藝以增其技能並爲到法後得優等工作之張本也欲實行以上二意必有學校爲之機關就其程度言之可分二級如左（一）留法勤工儉學會初級預備學校學期一年學課以法文圖書與工藝實習爲主（二）留法勤工儉學會高級預備學校學期各校不同學課爲中學以上程度以法文與工藝高等學科爲主到到法後求學問題亦可分爲二端（一）夜課日間作工夜晚受課或爲淺近之補習或爲高等之演講或爲專門之講授巴里此等組織旣多且備更有星期講習會與科學試騐所皆爲工界而設可爲勤工儉學會員所適用惟初到法時其語言尙未嫻熟不能利用以上所舉之組織自須特設法文夜班此法華敎育會與勤工儉學會所當致力亦已實行而有效者也（二）專校從事數年工作之後補習法文或科學知識已有基礎而經編亦己儲積彼時如欲以全力求學可入專門學校法國適宜於儉學之學校甚多詳見留法儉學會說明與法蘭西敎育諸濟茲不復舉（六）勤工儉學會之希望與結論實業與敎育之要人皆知之然其門類甚夥當趨重於何項必曰多數人之實業與敎育乃其尤要者勤工儉學會之組織正可助此事之實行此所以對於此會有無窮之希望也現在旅法華工已十五萬人繼往者尙不勝計此多數之人若受適當之敎育有正當之組織其益於國與羣者何若苟其不然必蹈美非華工之故轍其弊又何若欲其有益而無弊不能不賴僑工教育之發逹是對於此會又一絕大之希望也（完） 
來件二 
[創辦浦東電氣公司意見書] （續） 
　　（童世亨） 
　　然諸君猶未知兼管電力事業之可得大宗收入也蓋有電力供給則經營工業者不必自備原動機致多種種設備之費祇須備一馬逹即可運轉機軸以供工作之用是以虹口楊樹浦一帶工廠林立每廠需用電力多至數百馬力或數千馬力不等因其管理簡便故雖備有原動機者亦願改用馬逹以節開支之費如老公茂紗廠等是其例也閘北水電廠租用工部局電力轉售於閘北各工廠每度加費二三分至五六分不等尙有二十九戸共備馬逹四十部計有一千一百二十四馬力除福新元豐兩廠月繳電費至九千餘兩外其餘各戸或用數馬力或用數十馬力月繳電費亦有二千五六百元之多即就寶山路商務印書館印刷所言大小馬逹共備九十二部或一機獨用一部或一機共用兩部或數機合用一部大者爲五十馬力中者爲二三十馬力小者僅有二分之一四分之一馬力運團便利費用省儉寶爲他　所不能及可知工廠之需電力比諸商店之需電燈更爲切迫有電力則工廠易興無電力則工廠難支試觀滿東鴻源紗廠因無電力購用自備發電機兩台共有五百啓羅華德畫夜發電運轉馬逹日耗煤炭至五十餘噸之多卒受煤貴影響營業不支至將廠產　歸日人管理南市求新廠虧蝕出售此亦其一原因也 
　　諸君知此情形然後知浦東電燈電力有可以興辦之理由矣浦東地方寛廣交通便利輿南市及英法美租界僅隔一水南起白蓮涇北至陸家嘴東至洋涇港延　二十餘里碼頭廠棧衛接不斷然一入内地則見荒郊村藩依然如　此其故何也蓋無電氣供給則設廠於浦東非擇濱江近水之地自備鍋爐引擎不可欲備鍋爐引擎則設備之繁費用之多决不敵且用工部局電力之輕而易舉此浦東工廠所以不能發展及於内地也果有一日在陸家嘴建築公共碼頭縱横開闢馬路數條復營電燈電力以供工商企業家之用則浦東工廠之興市面之盛可翹足而待何以知其然也曩曾渡浦調查知陸家嘴各廠家如華章造紙廠祥生造船廠日華紗廠（即舊鴻源紗廠）隆茂花棧與英美香烟公司新舊兩廠均各自備原動機需用動力約有三千馬力之多洋涇港口三井堆棧與老太古藍烟囱碼頭亦各自備發動機以供燈力之用彼豈不知購用電力有種種省便之處徒以浦江阻隔工程竄礙不能使租界之交流電如電話之渡江接線以供各廠棧之用不得巳而自行設備非好爲其難也予觀日華紗廠日燒煤五十餘噸月需銀二萬五六千兩華章造紙廠日燒煤四十餘噸月亦需銀二萬餘兩而油　消耗及機匠火夫等種種開支尙不在内然後知浦東電力供給實有不可稍緩之勢矣果能設一大發電廠盡廢各廠棧所用鎭爐引擎一律代以馬逺復儲餘力以備新設各廠運轉　軸之用則非寛籌六七十萬之資本預備四五千啓羅華德以上之交流發電　不可顧此遠大計　如果先行宣布恐事未成而　已失爲預佔營業區域起見暫籌資本十萬元先從電燈入手循序漸進期違此最後之目的此則　等創辦此廠先行呈請立案之微意也 
　　約計沿浦各市鎭需用燈數在爛泥渡楊家渡陸家嘴一帶至少當有七八百盞在洋涇一鎭當有二百餘盞如果裝用電表晝夜送電則沿湘一帶碼頭廠棧當無不表示歡迎裝用電燈者此項燈數至少當有二三千盞然欲晝夜送電則非以餘力兼營　業提倡馬逺用戸不可默察浦東堆勞知在浦東經營工業以碾米軋花紡紗織布爲最有希望何以知其然也浦東地勢自爛泥渡以南與南市爲隣南市商業以花米爲大宗花產浦東運銷南市以白蓮涇爲要道米產松匾運赴滬江又以南市爲滙聚之地然而碾米軋花等廠不設於南市而多設於奥淞江北岸者其故何也以南市無電力供給則在該處設廠開工非用火油引擎不可顧購數馬力之火油引擎至少亦須數百元日常使用比諸馬逹耗費又多數倍此共所以舍南市而之閘北也今使在南市對岸兼營電力事業取費可較廉於閘北而　昻於租界則可吸收閘北碾米軋花等業以使之移設於浦東白蓮涇張家浜一帶運道寬廣隨處可以設廠正不必遠求諸吳淞江沿岸矣不觀夫織布廠乎因可不用電力於是沿浦一帶如董家渡老白渡張家浜陸家渡爛泥渡洋涇鎭等處幾無處不有布廠設立其明證也紗廠規模較大非用電力不可故多設於楊樹浦一帶然且有渡浦而東謀及洋涇港沿岸之地者可知浦東苟有電力輸送則工廠之興必數倍於今日營業發逹可操左券此予所以有晝夜送電别設碾米軋花等廠以資提倡之計盡也今姑先就電燈一項營業槪算書如後 
　　至於工程費用則擬以一萬二千元購地建廠以一萬六千元梁設綫路（包括變壓器在内）以五萬六千元購備四十五啓羅華德三相交流機一臺九十啓羅華德三相交流　兩臺七十五馬力自吸煤氣 
　　動　一部一百五十馬力自吸煤氣發動兩部配電盤及零星附件俱全以八千元爲關稅運費及工程裝設費用以八千元爲預備費用共儒資本洋十萬元 
　　就上述費用而論可知資本總　十分之九多爲公司購　財產其消耗於關稅運費工程設備及各項雜用不及十分之一工程簡易非如購備鍋爐引擎之必須建築烟囱烟道排列凝汽　温水器之需費浩繁一有改革多歸無用比也充此三種容量可供二十五　光電燈七千盞之用如以十六燭光計算約足一　盞有此大小三機燈數多時可並列運轉合送電流於三線之上燈數少時可任意休息二　藉資修換將來營業發逹電力方面可專購齒輪射汽機以供運轉之用爾時獲利之厚更非今日所能預計前程遠大今方發韌僕等抱此宏願以期於今日先立基礎循序漸進庶無失敗之慮倘蒙實業家資本家起而敎之扶助成立督促進行不獨公司之寺抑亦社會之福也 
　　華工在法工作圖（八） 
　　二做報單 
 
 
 

Page 18

 
 
   
 
