# 1882 - 238 - 4903354

 

Page 1

 
 
[猝禍難防論] [  繩樞漫士來稿]  
孝子有不登高之戒誠以登高危地也人生身體髪膚受之父母不敢毀傷時時存慄慄危懼之心雖跬步之間亦必愼而又愼故與臨深服闇同示警省焉然曲禮一書大抵爲士大夫而言若下至庶人恒業所在百工藝事之爲則又不得拘於體文而隳其職業譬如匠作之修葢房屋其能免於登高者乎然事有師傳技由日進升高而且舉重雖數木之結搆自下上上身輕足捷見其往來起落無不如志若以顚蹶爲虞則臨事而色沮矣葢人生貴不能爲士富不能爲賈居不近鄕產不世守又不能爲農於是擇四民之一業學而爲工古之工者進身而仕者今之工亦可負藝而游身家之需將於是乎出之事雖易習而學必數年而後成其可以負登高之任者必非初學業之人矣故有步履趫捷不必用梯以登但手扶一木而盤旋上之或身挂一繩而紆曲至之如猱之升如蛛之懸觀者代爲色駭而其人則晏然若履平地以其學業旣成不愧良工眼明手快意到足隨若初習藝之子弟則爲衆工搬取雜物固不以升高爲能事也然則不登高之戒專爲士大夫言而不能槪論諸四民也惟通都大巿之中無歲無日不有修置房屋者而從高而墜之人實朋多見技旣精熟而臨時又極小心故也本埠洋場房屋愈造愈多有買空地而新建者有因年久而攺造者版築之人動輒數萬第地方本係通商碼頭人之聚散無常局也風氣繁華經營之人翻覆殊易非若別處有土著而無外來店舖則一開數十年居家則一住三兩世因而所造房屋並不堅固多至十五年少則十年五年又須拆造故止求現前之華美而不計久遠之經營然房屋之舊者一經拆動勢必坍缷若新造之屋何至於此其林料卽使細脆而新者尙覺堅韌甫立間架而已近傾頹方繚牆垣而卽虞倒塌甯有是理乎惟匠作或有功夫淺薄手足粗蠢之人一不經心自上跌下因而傷損斃命者此不特造屋也卽夏令搭葢凉棚亦或有之然各匠旣無嘗試性命之心而工頭亦有量能授事之權此種不測之禍數年來亦僅見之不謂有前日晝錦里三馬路一事至於壓斃三人而受傷五人噫禍亦慘矣夫是處之屋立架已有數日衆匠前日方在聚而午飯卒然坍塌故至多人被壓在內此與升高墜下者微覺不同葢自上墜者或可謂其　自小心立脚不穩之故至聚飯之時則猝不及防也倘亦有數定者歟雖然屋甫建好而卽有坍塌此匠頭之故也盖本埠起造房屋出賃於人爲絕利市生意而工匠之多各帮皆有甯波又爲其最匠頭承接生意彼此爭奪價至一跌再跌而房主貪圖便宜止擇其最賤者而使之起造而一切木石灰泥之料不能堅固在房主以爲租地之限無過十年十五年若工堅料實則將來拆屋還地諸多吃虧而且房租大小止論地段不論房屋之好壞租錢猶是兩房價先省十分之七似亦樂得佔此便宜也以故近年以來造屋愈多而屋料亦愈不實假令三馬路之屋工堅料實亦安有前日之禍哉竊謂房租之貴莫甚於上海如業中再以減省工本爲計利巿何止三倍平常住家之屋每幢不過八架前有天井而後有竃披計包造不及銀百兩而月收租錢多者十元少亦五六元是一幢之屋其造價止須年半之租卽已收回就使租地有限而年餘之後所得房租已爲淨利然則何必過貪便宜而不選結實之材料與堅緻之工乎注場五方雜處賃屋者遷徙不常但有石庫門之樓房已覺觀瞻體而原不視工料之省費以較租錢之低昻十倍之利固可安然受之然天道人心互爲倚伏徒事便宜而不顧人之利害雖發財其能久享乎吾故以爲匠頭因生意而减價尙屬恒情而業主因便宜而貽害殊傷陰德也不然如前日者設令屋已租出豈非租戶實受其禍也哉 
[本館自己接到電音]  
　　本館於昨日接到在津友人專發電音到本館內有七月十六日諭旨六道敬謹譯登○七月十六日奉旨這考試滿洲緇譯着阿昌阿慶麟去欽此同日奉旨着伊里布徐克剛監試祥祐秦鍾簡點名欽此同日奉旨這考試着本格童華敬信興廉畢道遠慶福成志景瑞容費和琨搜檢欽此同日奉旨這塲內彈壓着左翼副都統慶福右翼副都統符珍去欽此同日奉旨稽察正藍旗蒙古旗務着文英去欽此同日奉上諭直隸河間府知府員缺着胡淸瑞補授欽此 
[倫敦電音]  
　　本月十六日倫敦發來電報言埃及有地名葢非利多滑阿拉比之兵現在該蓰固守英兵之在阿步基及美司兩處地方者因天氣酷熱頗苦鬱蒸也 
[日京創設電燈]  
　　日本東京近擬創設電氣燈其應用機器電線均已連到日京本埠電氣公司之管理機器人飛伯司先生已於前日附三菱公司輪船前往東京矣 
[枉死堪憐]  
　　外國新聞紙稱俄皇於某日駕幸上苑見種花者正在作工欲有所問招之使來種花人輟業赴召乃護蹕軍士不知種花人應召而來見其逕進御前恐有意外隨用槍將其人擊斃俄皇聞之殊深憫惻然亦不能責該軍士以抵償盖以俄國近來屢有匪黨謀剌國皇故俄皇出行軍士理應嚴密防衛而此人適遭此厄實爲可慘俄皇乃親舉其尸騐視其傷處並召其妻子優給資財以爲養贍之費云 
[竊案獲贓]  
　　前報述福建厦門竊賊甚多有洋行被竊去羊十一隻控官請爲緝獲當由地方官卽傳地保捕快到案限令三日內務將贓賊破獲若逾限而案不破定加重責捕役遵諭徧緝無蹤而三日之限已滿乃禀官求展限三天若再不破願受重責官許之限內果將羊隻緝到惟賊則尙未就獲云 
[寍信述聞]  
　　寍波西人來信該處七月望前有赴省鄕試船一艘行至新江橋地方覆沒幸在日間人均無恙行李物件亦間有撈獲者而岸上匪徒將撈起之物乘亂槍奪以致各士子考具盡失大有不能赴試之慮光化之下竟敢如此可爲目無法紀矣又云離城數十里之地東南鄕有天童禪寺萬山環抱境極靈秀本月望前老嫗約伴往該寺燒皆皆行近山門外石橋上一嫗失足而墜下皆石筍肢體觸碎鄕人好事者謂該寺僧人故意推之使下於是大譁勢甚洶洶僧駭極不得已向鄉人情懇幷出洋銀了事鄕人始散衆嫗乃將死者肢體舁之而歸然僧人已所費不貲矣 
[制憲新政]  
　　無湖涂制軍下車以來考察諸務極其認眞閱兵時黜陟公明營中莫不悅服士氣倍形奮勉查知督撫標城守等六營向有馬隊一千一百名現馬匹缺額且人　亦不齊備　飭令增補務期足額又於初十日出署 
 
 

Page 2

 
 
時親見斗級營大街靴鞋店兩家各擺有繡花男履及異樣京式鞋數雙制軍深怪其奢華旋飭戈什哈傳喚保正將該兩店東拘送江夏縣申飭禁止云 
[漢鎭火災]  
　　當皋地方屋宇連接每逢天氣亢旱火災時見七月初十晚間約三點鐘玉帶門外近處失愼被灾民房十餘家幸該處近水得以竭力撲滅不致蔓延十二日晚間四點鐘時泉隆巷焚去篷屋一二家目下天氣早暮甚凉自初四日陣雨之後至十四日早晨又復微雨然田土久乾微潤實無濟於事不獨農家有憂卽街巿火災亦深堪慮也 
[江省災象]  
　　江西省垣外各鄕俱被水災晚稻迄今尙不能耕種其上路則旣患旱荒兼有蝗災禾皆枯稿農民進城赴各廟求禱者絡繹不絕然迄無靈騐偏災在所不免矣 
[匪類翻供]  
　　杭垣白馬巷口地方前所獲台匪一名其細情曾經列報茲聞該犯寄禁杭府監中近忽翻供謂係赴試諸生且另有同學生數人爲之伸𡨚殊爲詫異包桂文圃太守欲將此案澈底淸查其太平縣之雨旱差現俱收監備質云 
[閻羅出會]  
　　宋朝包文正公正直無私故當時有關節不到閻羅包老之謠後人遂以公爲五殿閻羅其說殆由於此杭之錢唐門外由秦亭山而北爲法華山花湖龍井等處山上有東嶽廟極著靈顯廟中投充書吏者共計有一十六號每號四十八班以一掌案主之其執事人等有數百人者有一千餘者有多至數千者每年於七月中例行朝審之典各號按班排日不能爭執無不誇多鬥靡共相賭賽其最巨者爲發餉一事所焚冥鏹工資無從核算卽其焚餘之紙灰亦須賣至二三百金當開朝審時所有巡綽彈壓承審等事例由各神承辦若蕭酇侯張睢陽文信國等皆列在內包乂正亦其一也包公爲山門外彈壓之官且須監餉故必排設公座今歲各號公議醵金捐集爲包公裝塑一像爰在下城孩兒巷之永福寺內雕成檀像飾以錦衣冕旒于七月朔日開光卽借寺中供奉三日于初四日辰刻舁神出迎其前導之儀仗輿從人等共有六七百名城內徧歴一周乃出武林門由古𣿴炮臺山一路直至東嶽之行殿駐蹕是日會中人雖衆並無新奇出色之處乃婦孺之來觀者竟至塡街塞巷咸以謂包公會從無見過也 
[票名新異]  
　　蘇垣閶門穿珠巷義甡客棧內得興復記呂宋小票因上月鎖門遠出以致喧傳逃遁其實卽來蘇照發惟九月分小票聞不復發賣云又元妙觀後牛角浜近亦開一呂宋小票店取名信號改票名曰頑耍票其例亦分二萬五千號每號十二文每票五號計錢六十文照呂宋大票發彩頭彩六十千小彩八十文皆九扣如能全數賣完五千張小票則獲利甚厚且甚穩特恐票未全舊則頭二三彩不知落於誰手是必殷實者爲之方可取信於人不至有逃逸之事也 
[皖垣官報]  
　　藩司盧七月初七日示按照磨王之平病故遞遺之缺檄委試用典史王寳森署理初九日示貴池李陽河巡檢一缺檄委補用縣丞陳廷杰前往署理長江水師提督向與彭宮保分巡上下游各處水師一往一來互相輪値月初宮保下巡過皖提憲亦卽上巡駕臨皖省船泊東門外官碼頭中丞及合城文武官憲均出城迎接提憲入城回拜閱操畢卽揚帆赴上遊矣 
[梨船覆沒]  
　　本月初六日溫州東門外關帝碼道前有處州府松陽梨子船六隻船將抵岸狂風突作頃刻間一齊沉沒梨客覩此情急卽投江自盡幸是處停船衆多當時撈獲未至命付波臣惟六船梨子隨波逐浪四散飄流而各船水手莫不搖划撈捉故近日溫郡梨子攤擺設殆遍價亦甚廉每斤僅索錢念餘文可見意外之財實非夢想所能及也 
[局賭訛人]  
　　溫州雙門內潘某向開魚網店家亦小康月之初七日倐有衣冠楚楚手執羽扇者四人到店聲稱去冬有友人將魚網十張向我等質洋二百元迄今備齊子母前來取贖不意此網不知何時遺失一張遍查無着故我等惟有賠還一張以免饒舌當向潘講定網價洋念八元先付定洋兩元期約是日送至大南門外荷花里交網付洋届期潘果將魚網送至彼處及閂問之工人覆以老爺在裏面局戯爾自直進可也潘卽徑入見定網之人均在賭博無少暇遂言爾旣送網至此必須洋銀應付刻間我等賭興正濃無人出外取洋籌思至再便云我去取討洋元爾代我在此權代交以銅錢二十文並言隨便押注豈料此人並未走出隱匿在後聞潘輸錢五文卽施施從外來將洋銀一包放在桌上見潘輸去五文頓時面作驚急稱一錢當洋六十元茲爾已負三百元之多矣卽向潘索償賭負潘與力辨在賭者咸言爾不知細情可勿下注今旣賭輸何得狡賴此時潘被衆人纒住無可如何竟將自已身畔所帶之洋十元票洋兩元手上金戒指以及網洋一槪抵償餘求情讓而衆人尙執定不允遂將潘扭至某紳士家請爲理處當經某紳着潘再立票據數十元事始了結似此平空敲詐實屬聞所未聞温郡風俗之壞於斯可見一斑矣 
[伯相過滬]  
　　李伯相由原籍合肥起節已抵金陵會晤左俟相不日將抵本埠之吳淞口等因迭列前報茲悉海關道邵觀察松海防劉司馬上海縣范邑尊及江南提督李軍門提右營陳參戎與傅守備等於前夜乘小火輪船均往吳淞口伺候迎接聞伯相乘坐兵輪船當晚抵吳淞口停泊往迎之文武官員均於昨晨稟見聞伯相卽欲換坐保大輪船赴津英界會審員陳太守昨晨乘小火船赶往謁見故知照捕房今日停辦公事併歸明日解訊云 
[潮漲壞船]  
　　前日將午時有磗船重載行過公家花園左近大橋適値潮水盛漲船身未進橋門爲潮所激遂致橫塞於橋閂外維時觀者甚衆薛總巡及三道頭亦在赶卽將繩繫於船尾令觀者協力將繩拉緊始得捩直穩行過橋否則難免覆溺矣乃不圖昨日早五點鐘又有石子船自吳淞港滿載駛過該處碰於橋樁全船沈下因恐他船過此又遭撞碰於橋內外䜿旗兩面以阻行船潮退時擬欲設法起船迄於無濟云 
[傷人續述]  
　　本埠南畫錦里坍屋傷人一節昨經盆湯弄惠總巡逐一詳查所有各匠均已點明惟死三人傷五人餘俱無恙其傷者皆送仁濟醫館內有一人胸間壓碎恐難保全其餘有肋骨壓折者斷腿者折膀者頭顱均已破損其生死均未可定死者家屬均往匠頭家吵閙該匠頭乃各予以棺殮一係寍人王阿三有母則以四十番給其母一浦東人王阿海有弟卽以四十番給其弟一江北人某有親戚卽以三十番給其親戚又延羽流在該處搖鈴唪咒殆袚除不祥之意也 
[定期演馬]  
　　今年秋季本埠西商賽馬之期將屆故畜馬諸人已定於今日爲始先行試演以備他日馳騁之用也 
[撈獲船主]  
　　前報述船斷傷人一則茲於前日已將該小火輪船主之屍撈獲載至浦東由英副刑司親往相騐聞明日尙須復騐也 
[憲批鼎錄]  
　　前年春間蘇松太道劉觀察察知疫癘之行由於汚穢當會營將沿城坑厠查禁實爲辟瘟良法旋以觀察曁營縣均調任各處故態復萌現有嚴潮等遞稟道轅已奉邵觀察批示懸牌頭門其批示抄錄於後案查劉升道任內曾准提右營叅府來移據嚴潮等稟每門僻壤之處設坑兩所移道核覆等由劉升道當恐事有未便未經備覆茲據嚴潮及兪東昇等各遞禀前來彼此爭設坑厠希圖獲利實屬不成 
 
 

Page 3

 
 
事體究竟沿城有無僻壤之處可以設坑由何人承辦爲宜仰上海縣卽速照會果育堂董事確查實情妥議具覆察奪毋遲違式特飭俞東昇等一禀同粘件併發 
[恃衆肆橫]  
　　前日下午白渡橋堍下開薙髪店之王某有夥鄭姓欲往該店搬取舖盖不知何故王不之允鄭竟邀集無賴四五十人拉王至渭水樓茶館吃講茶評理鄭恃人衆卽行兇毆並將茶盌向王頭上擲去致傷額顱血溢不止當經巡捕獲解捕房一面先將王送同仁醫舘調治諒當解公堂訊究也 
[翻擔傷人]  
　　昨日法公堂據法通事禀稱巡捕頭見一人手上被燙起泡坐於街衢詢之知爲挑擔而賣油豆腐者前晚九點鐘時在小東門外被西捕毆打踢翻擔子滾湯澆於手上以至如此因着其到案講理翁太守騐得受傷人左手脉門上下前後均起大泡手背及五指亦均燙壞寔堪憫惻詢其如何起衅據稱姓杜名瑞生所供被傷情形大略相同并稱盌多打碎錢亦散失傷後復拖赴捕房跪求不放旣到捕房着醫錢二百文於桶中盤繳掣有收票等情太守詰其到捕房時手上可是如此答稱初進去時尙未起泡罰錢盤後手方高起太守問捕頭九點鐘時在該路巡緝者係何號西捕捕頭答稱待查太守着將杜瑞生送仁濟醫館醫治傷痊再核 
[英界公堂瑣案]  
　　姚富勝投公堂稱是媒炭店夥被金阿六賒欠炭價洋八元有零向索無着茲又向伊催討不料金阿六恃勢逞蠻反被毆辱爲此訴捕拘案禀請追究金阿六供在鄭姓所開之煙館帮夥至欠姚炭洋是實應向鄭姓取索並無毆姚情事現在鄭亦投到鄭則上堂聲稱欠洋應得我付與金阿六無涉陳太守隨飭鄭金二人趕卽措繳洋銀以便給姚收領完結○西人某至英公堂稱於前日失去小鉛子火藥各一包及皮箱二只報由捕房包探緝得係我廚司千阿順行竊贓賣與許海軒家舊洋貨舖贓已吊到拘獲干許二人送案請辦干供被洋東欠工洋向索無着洋東自將鉛子等件交我變賣以抵工洋許供實不知干係竊來者叩求施恩西人又稱千之工洋按月照給並無絲毫虧欠陳太守得供之下商之哲副領事隨判押干三個月至擅收軍火之許海軒管押十四天贓交西人領去完案 
[法界公堂瑣案]  
　　前報列平和洋行失竊絲頭一案竊賊曹春福拘押未斷而甘海山亦堅執未曾受買以致不能結案昨日捕房將曹春福解案交保出外之甘海山亦到案聽審無如仍執前供太守着甘依舊交原保候查曹春福斷責一百板以儆○應文森王金和爲地基一事訟於法公堂已將三月兩造各執一見案懸莫結本月十六日王金和復投案遞呈幷黏有失物被毀之單翁太守將失單看過詰其所値若干王金和稱約有一千兩光景太守收詞着於禮拜四傳到應文森覆核昨日集訊應文森供稱現已查明王金和之地乃自張金海租得張係平和洋行馬夫該地託張管理出租翁太守詰其旣自張金海租出則王金和不肯拆讓應由張金海出控不應爾來出塲應文森答稱張金海轉租出一層係平和買辦徐寳三告我我與張金海素不認得太守又質之王金和王惟叩請恩斷翁太守問其現在爾願另尋地基起造抑仍要在原處况初訊時曾供十分苦楚拆屋之後報失又稱有千金總而言之均非安分之人王金和又稱另尋地方極好然拆屋時家中小兒嚇壞妻又跳河覔死太守卽詰其兒被嚇妻跳河可曾身死有碍答稱妻幸隣人見而撈起得救兒現略痊太守謂諸事且行擱起今日先斷房地之事着應文森帮同王金和尋到照樣原料造還着兩人先爲具結以淸基地之事再當逐究別情應文森遵斷惟稱恐造屋時又有別言情願貼還諸費太守謂原料建造定無別言着卽具結餘事再核○有李阿順者出洋十六元買得周壽昌外國裁縫機器一個因試辦不靈託虹口某甲代修計洋一元二角修後試仍不靈欲退還而周不允李阿順卽投公堂控告翁太守准詞於昨日傳到周壽昌幷將機器携呈公庭當場試之靈便詎李執意不要翁太守詰之周壽昌該機器究竟値價若干答稱此乃友人寄賣計銀十五兩現巳减售不能退還佳者値洋三十六元太守斷令李某旣欲退還當减去原價二元洋俟禮拜六繳領 
[續核賑獎]  
　　直隸賑撫捐項曾經大吏奏請虛銜　封典獎叙今年四月間業已停止聞尙有未獎之欵二十餘萬現因皖災孔亟募捐維艱又經籌賑局詳准接續核獎滬上仍委電報局員經手循照舊章辦理並聞可請升銜想志切顯揚者正可得時則駕旣沐恩榮又拯災厄一舉而兩善備焉 
[照錄葉君梨軒自蕪湖致桃花塢書]  
　　前承德敎當肅公函奉復諒邀靑鑒矣溶抵蕪後見下游沿江一帶災境頗廣日前梁子翁潘二翁渡江察看目覩情形無爲和州兩處共破大小一百餘圍縱橫百里內均成澤國水深丈許廬舍盡傾災民露宿沿江老埂之上間有用蓆遮盖者埂頂寬僅七八尺夾埂皆水距頂祇有一尺餘蕩析離居之苦不堪殫述然目下所存者尙可棲止一到冬間田卽可耘已無播種之資雖有基地無半椽之蔽飢寒交迫更有不堪設想者矣下游更有苦者遭災在後兼顧爲難故賑事尙未舉行裕壽帥留心民瘼頗重賑務省垣業已設局矣裁憲諸公昨日到蕪定於明日同赴安慶冉定所向專此敬請台安　　　　[  七月七日鄕晚生葉溶光頓首]  
[助賑類誌]  
　　蘇城良利堂藥舖致桃花塢賑寓函云某等向開藥舖爲因藥餌所需每易拋殘五穀膠丹廣製或多宰殺生靈日居月諸愆尤易積每年必建醮祈禱今將此欵洋二十元移作皖賑拜託轉寄俾同業中或有興感者○錫山典業同人公函云疉閱申報知各處蛟水爲災皖北最重顧此情形鐵人淚下爰集同業中可與爲言者而謀之幸蒙衆力相助集成微欵明知杯水車薪何裨大局然大江南北典業何止千百吾知此中定不乏同志故特爲之先驅呈上洋一百另二元捐簿一冊伏乞察取繼起有人乎僕實厚望焉○許昌司君受之函云吾友徐子琴幕遊武原今夏伊子患瀉不止勢甚危殆醫藥無效余勸其助賑以補藥餌之偏遂勉措洋四元寄助皖賑後卽鼓棹返里孺子迎門嘻嘻然已霍然矣益信天心感召甚捷後又摒擋再助洋六元爲世之求愈痼疾者勸○公義善局函云今有錠箔錢二千四百文移助皖賑惜敝局素無恒產力怯心餘茲於本日朔起仍擬仿從前直賑例簡省經費聊資涓滴蘇郡善堂林立或有恒產或存餘欵若得簡省一二成似於賑需不無小補也 
[更正]  
　　昨本報後登有詠記呂宋票號告曰末具慶豐行仝啓誤慶字爲廣字係校對者偶爾失檢用特更正 
[免癡道人寫對助賑]  
　　每洋半元寫三尺四尺五尺對各一副索書者其洋先繳電報局取回收條連書件交三馬路西晝錦里對門永大公棧內隨到隨書卽日起至八月二十日止 
[接錄挑埠同人經收沙皖賑捐六月下旬淸單]  
　　梁溪隱名氏同事諸友六元眙穀堂六員恆恆源六員樂善堂七員一千四百三十五號七員知仁募凌隱名祝椿壽明德堂裕泰永泰豐吟梅小隱知非盥自怡山房趙小浦手北坼鎭茶捐九戶各十員願重萱康健十四員承德堂金十五員新和典諸友省中秋席費十五員夢錦書屋十五員王公記十五員四角八分七厘一千四百三十號十七員一千四百廿六號寳生典諸友省中秋席費善隆嘉記三戶各二十員新宅記廿四員周景溪葭洲書屋至義堂各友省中秋席費惠貞典諸友省中秋席費四戶各三十員淸樂濟乏力士慕善一千四百五十六號四戶各五角劉瑞卿紹麟堂志遠樓三戶各對開一个祥房黃一員對開一个渤海樂士四開兩个浙寗士吟梅出人成美堂意不從力四戶各四開一个陳梅吾湘平銀二兩唐兆虎二兩三徑銀三錢信成公典十千文莊叔英陳翰舟筆資三百六十文一千四百五十九號五百六十文力記四百文實善堂五十千文知不足二百六十文萍花居三百文養心齋十六員八百三十文一千五百八十三號對開一个正心崇善局來廿三戶四十一員四百三十文高蔡氏一員八百文丁酉齋一千一百廿 
 
 

Page 4

 
 
文孫萬泰等榮和沈少藍主善爲師鼎新泰高茂勳章雲溪春暉盧潘福成消遣子餘德堂恆生號福茂園吟香書屋小善必錄森和園恆新楊雪泉夏槐明一千六百另二號欲寡過人王杏記丁達記懷德堂宋漢賓張員甫輔德慕蓮記橊記廣順王瑞秀王潤身陸瑞記陸太太未書名鍾桂德輔德募義記俞大成趙亷記義泰源筱塢三齡童子節點膳四十一戶各一元森和園嘉德堂梁溪有心無力人翔和堂一千六百另一號凝遠堂朱翁德隆院懷無心人存心堂譚大有德助齋一千六百號森秀堂劉仁和輔德募姚氏女史朱瑞記萬華銀樓希安子宋寳仁望安子源源來廿一戶各雨元勤樂書屋三元自培人三元懷漸居一千五百八十一號延保平安俞輪記輔德募冰谷生筆花軒六戶各四元履祥一千五百九十九號愛竹居士王君怡陸畲徑　尙志堂六戶各五元敦陸堂六元輔德募華婁公堂六元林應酬七元信女久病求愈順德堂俞保安軒昆陵元椿友蘭堂一千六伯八十一號心記崇德堂保安齋輔德募怡園聽松堂泰記汻記十三戶各十元王菊堂廿元達源募韻飛高述記保生堂王三戶各三十元張陳氏五十元知非子募五十元崇素堂八十元一千六伯三十一號一伯元署記銀一兩七錢何繼祐對開一個唐潤生四開一個怡順興靈公殿香燭三伯文又省中秋月餅七伯六十八文又痧藥一伯六十八文王彤伯三伯文錢桂山三伯文陸奎記二伯文童益和五角陳少亭五角華松橋五角久芬芳舘一千七伯廿三號顧和觀張勤三夏飾全李長如汪子蓉一千七百十六號一千七百廿二號震源庄徐懷高潘步衢秦保林周趾祥王德潤沈耕泉錢森泰心祝朱德成號貫三善記郁鳴臯裕成汪學信陳相慶韓東禮一千七伯五十四號朱允孚廿八戶各一元少華氏一千七伯十三號王萃泰一千七伯十七號同和泰蕃記慶記壽賢堂一千六伯九十四號求安氏陸味經中和行丁嘉禾汪思亭福記一千七伯五十一號陳子餘泰記十八戶各兩元　　　此稿未完 
[蘇省撫轅抄]  
　　七月十六日記名提督符秉福由甘肅新疆老湘軍來進京貴州同知車致諤辭回貴州　宜興縣潘祖棻辭赴任縣丞羅淦禀知分常差委卽辭節濟霖到省分發江蘇試用未入陳邦燦禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[棘闈惜穀說] 　 
　　昔司馬温公有言隻字必惜貴之根也粒米必珍富之源也蓋字與穀二者乃天地之至寳苟不知愛惜而反穢褻之是逆天地之心也安得不于天地之怒乎然人之穢褻字紙者大率在下等人及婦女們居多讀書士子或可免此至於五穀則往往有讀書人而亦有所不暇愛惜者于何徵之于今日之棘闈中徵之今日闈中每一字號內原皆設一飯桶專以備士子領棄餘飯之用其法不可謂不周也乃士子旣至塲中吃飯之後洗盞滌器率委之於號軍號軍不過草草一洗設有遺粒必至傾棄溝中其有餘存之飯令之倒置桶中者彼亦草草一擲雖其旁糞穢橫藉亦所不顧余於乙亥秋再居矮屋至日中偶欲小遺見地下飯粒甚多及細視之則自號頭至號底一路不絕號底飯桶之旁則狼藉更甚余只得行至糞坑屋中溺之而出雖此狼藉之故半由於號軍之過並非士子有意散棄然欲勸士子勿留餘粒使號軍傾棄洗潑在一二長厚之人固不憚此些微之勞而人之賢愚不齊值此倥傯之際安敢謂人面盡如吾面是在修德積福之善士於入闈進號之時先召號軍賞以錢百餘文或數十文諄諄告誡如有遺粒皆拾置桶中勿得散棄更許以宗卷之後如查得地鮮狼藉當再從優賞給此等號軍皆係卑賤小人見威卽怵見利卽動多給錢二三十文便已揚揚得意呼喚如響今苟以利動之彼未有不知鼓舞者再預訂同志數人合帶青蚨數貫於第三塲交卷之後分投各號督飭號軍將飯桶外所狼藉者悉納桶中酌給以錢數十文余見近日士子至對策之塲每於十四日輕身而入題紙旣下振筆直書至十五日日中大半已納卷而出惟有一種做實策之人則仍擔簦負篋約定十餘人或五六人集於一字號中陳篋發書繁徵博引必至十六日而後出塲今奉勸諸公譬如合做實策多買幾部策料多留幾刻工夫仰體天心惜兹遺粒以言求名之道較諸合夥而做實策誠未知其孰先而孰後也抑又有說也近見人家漿衣皆用麫粉夫衣服在身最易汚穢數日一洗則一人之身一年之内蹧蹋甚多我家曾得一法用山芋粉以開水冲熟調簿漿之如嫌不白加生石膏卽白旣省便而又惜穀實一舉兩得之妙法敢懇好善君子共傳之凡此所言皆有近於婦人之仁迂腐之見知必爲大方所見笑而猶欲云云者誠以昔年饑饉之處聞有人民垂斃一聞米香而臥者隨以起今年皖浙江右等省驟被水災災民蕩析離居風餐露宿有求粒米而不得者勿以善小而遺之未始非挽回天意之一端也于是乎書[  琴心劍膽生稿]  
[潤資助賑]  
　　姚江王松培因念皖省災患願書七八言楹聯收潤洋一角屏幅加倍儘充籌賑由電報局彙寄欲書惠顧件交申北抛球 
場後賞墨居表畫店代收五天取件七月十八日起一月滿號○墨癡道人願冩墨蘭収潤助賑扇册每一百文屏每堂一元橫直幅减半槪由四馬路中大吉樓代收七日取件 
 
 
 

Page 10

 
 
   
 
 

Page 11

 
 
[光緒八年七月初八日京報全錄]  
　　宮門抄○旨三道錄前○署直督張奏請奬勵督修河工出力各員弁片○將軍恒等奏援案擬請將留牧厰地試辦開墾摺○晉學政王奏請准查三四兩年歲考緣由片○又奏科試徐溝縣補取前次缺額片○豫撫李奏陳明扣除秋審案犯片○閩撫岑奏甄別知府片○署閩臬翁奏恭報接署臬篆日期摺○晉學政王奏恭報全省科試已竣摺子○七月初八日兵部太常寺太僕寺正白旗値日無引見○刑部有侍郎福錕到京請安○盛京兵部侍郞鍾濓請訓○山東曹州鎭總兵趙鴻舉請訓○關防衙門奏十五日大高殿拜表澂貝勒行禮○召見軍機○○張樹聲等片再臣樹聲查接管卷內前准左宗棠咨稱督率湘軍修治濟州及永定河上下游出力之督帶恪靖左營頭品頂戴前福建布政使達冲阿巴圖魯王德榜任事實心才猷卓著應請旨簡放總理管務盧鹽運使銜分省遇缺題奏道王詩正才長識卓爲守兼優應請旨賞給二品頂戴花翎三品銜已革湖南補用知府候補通判冐沅歴署湖南善化湘陰零陵瀏陽各縣卓著政聲因零陵署任內擅請委員代理經前撫臣李明墀以鑽營取巧物議沸騰奏叅革職該員上年來營投効隨同各軍搜擒匪徒多名旋奏調馬步隊伍至張家口駐札飭該員赴駐鄂後路糧台管解軍火幷　航海轉運履涉重洋不避艱險此次留於河工差遣督率有方工堅費省實恪異常出力前湖南撫臣王文韶邵亨豫具悉其在湖南服官政聲懋著並勇於任事不避嫌怨而士民公論尙存猶堪覆按應請旨開復原官原銜翎枝升階仍歸湖南補用並免繳捐復銀兩以上三員應請屇時會銜附片奏保等因業由李鴻章移交到臣樹聲茲又承准恭親王醇親王抄奏內開王德榜所修下尾店丁家灘等處橋壩各工已經凌汎桃汎穩固無虞涿州永濟橋積水頓消小民得資播種已有成効可觀張樹聲謂王德榜實心寔力勇於任事李鴻章以湘軍於役河畔時當盛暑嚴寒兩次犒奬銀兩是王德榜馭軍嚴整修工妥速委員冒沅並所部將領等均以戰陣之餘尙復從公踴躍志趣可佳不無微勞足錄仰懇皇太后格外恩施飭由署督臣張樹聲從優擬請奬叙俾昭激勸等因欽奉懿旨依議欽此恭錄知照前來除所部將領員弁已彙繕淸單另摺奏懇給獎外臣等復查該藩司王德榜等以客軍興修畿郊水利屢次勘度　肅激勵將士無　寒暑共成巨工足徵督率有方勤勞懋著非尋常修築工程可比涿州永濟橋河堤係王德榜王詩正與委員冒沅督辦永定河下游分叚河道係王詩正督辦永定河上游渠壩係王德榜與冒沅督辦均能况瘁不辭力蕆斯役實爲難得自應欽遵懿旨從優請獎頭品頂戴前福建布政使王德榜擬請旨簡放鹽運使銜分省遇缺題奏道王詩正擬請旨賞給二口頂戴已革花翎三品銜湖南補用知府候補通判冒沅擬請旨開復原官原銜翎枝升階仍歸湖南補用並免繳捐復銀兩出自逾格鴻施所有督率湘軍興修河工出力之司道各員請獎緣由除咨呈恭親王醇親王查核外謹會同大學士兩江督臣左宗棠附片陳請伏乞聖鑒訓示施行謹奏軍機大臣奉旨覽欽此○○臣恒訓臣馮譽驥臣溥偀臣聯恩跪奏爲操練兵丁技藝漸就嫺熟藉可兼興文教謹擬援案變通請將留牧廠地試辦開墾冀資地利以養人材恭摺仰祈聖鑒事竊臣恒訓自到任以來會同臣溥偀臣聯恩整頓營伍講求武備每日督率協佐等官操演馬步陣式練習馬上三槍三箭以及各項技藝步伐現已整齊槍箭一律有準足資緩急之用惟武備旣經整頓文事亦當講求查八旗子弟於練習技藝之暇肆業詩書堪資造就者頣不乏人然培植人材全在延師訓課庶足以端蒙養而勵觀摩溯查道光年間西安滿營中鄕會兩試均有中式者迨後改試繙譯仍有取中舉人進士者惟自兵燹後征剿頻仍地方凋敝兼之餉項奇絀生計維艱以致學業荒廢殊爲可惜近年連　會試未克獲售良由於此現在軍務肅清正當於整頓武備之餘講求文教以期培植人材惟思培植之方須議建立書院所有八旗子弟内質地安詳心思明敏者應卽選赴院中肆業俾知研尋經義學習繙譯以期上第主講必須得人方不致虛糜經費臣等籌思至再計無所出因思光緒二年間經前署將軍臣圖明額會同前撫臣譚鍾麟奏留牧廠共地二百二十九頃三十五畞零其地在盩屋縣迤西雅柏鎭濵臨渭河一帶緣歷年來于戈擾攘以致前項牧地久置荒廢現擬試辦開墾招佃取租俾歸實用臣等彼此熟商意見相同泒委副都統銜記名副都統花翎協領訥爾吉春知府用候補同知繆鍾洛前得盩屋會同地方官查看該處牧地並無冲坍淹沒情形應請援照向年歴次辦過成案酌量變通合無仰懇天恩准将前項牧地二百二十九頃有零試辦開墾每年招佃取租提充壽院山長束脩士子膏火經費之需庶講武繼以修文於旗民大有裨益如蒙 
兪允臣等再議設立書院所有授讀清文之員旗營中尙可遴選其授經課文自應另延山長以資啟迪至每年收支動用錢文數目統歸年終造册報部所有兵丁技藝漸就嫻熟藉可兼興文教擬請援案變通開墾牧廠兾資地利以養人材緣由理合恭摺會奏是否有當伏乞皇太后皇上聖鑒再此摺係臣恒訓主稿合併陳明謹奏軍機大臣奉旨着服所請該部知道欽此○○王仁堪片 
再臣恭讀五月二十日邸抄奉上諭河南歲考無故不到例革各生其中有因災轉徙未能如期赴試者其情不無可原着該學政詳查分別辦理等因仰見皇太后皇上軫念災區優恤寒畯之至意凡屬士林同深欽感維臣自抵任以來每接光緒三四兩年各郡歲考不到例革諸生呈詞咸稱逃荒悞考懇子開復臣以朝廷定章未敢冒昧瀆請兹者旣蒙逾格之施當荷同仁之視查山西歴年之荒不减豫省可否仰求天恩凡三四兩年歲考不到實係逃荒悮考者一例准臣確查咨部核辦之處謹附片陳明伏乞皇太后皇上訓示施行謹奏軍機大臣奉旨着照所請該部知道欽此○○王仁堪片再前任學臣黃玉堂考試太原府屬因徐溝縣人數無多缺額六名奏明下届補足已奉旨允准在案臣此次科試該縣人數雖較多於前而佳卷仍自無多酌於本居正額外補取前次缺額一名所餘五名應仍俟下届佳卷多時再爲補足除咨明禮部外理合附片謹陳伏乞皇太后皇上聖鑒謹奏軍機大臣奉旨知道了欽此○○李鶴年片再河南滑縣民張三歪因故殺小功兄妻張曹氏身死擬斬監候奉准部覆已入光緒七年秋審情寔奉旨停勾之犯業經造册送部兹查該犯因另在直隸開州聽糾行竊事主周財舉雜貨鋪臨時强刦得贓一案業已解赴大名府歸案從重審擬斬决由直隸督臣題結所有豫省秋審案內應卽扣除俾免歧誤除咨部查照外理合附片陳明伏乞聖鑒謹奏軍機大臣奉旨知道了欽此○○岑毓英片再查定例捐納分發各官必俟　省試用後方准題咨補缺不准部咨嗣後無論何項勞績歸入候補班人員以到省之日起子限一年詳加察看出具切實考語分別補用等因遵辦在案兹福建試用知府柯先榮到省試看期滿應行照例甄別據藩臬兩司會詳前來查該員柯先榮年力正富才具明晰堪以知府留閩按班序補除將該員履歴咨部外謹會同閩淅總督臣何璟附片具陳伏乞聖鑒謹奏簞機大臣奉旨吏部知道欽此○○二品銜暑福建按察使　法道臣翁學本跪奏爲恭報微臣接署臬篆日期叩謝天恩仰祈聖鑒事竊臣奉督撫臣札行暑臬司督糧道葉永元現應晉京引見所遺臬司篆務奏委臣署理於四月初六日准署臬司葉永元將印信文卷等件移交前來隨恭設香案望闕叩頭謝恩祗領任事伏念臣衝湘薄植江楚從戎由牧令荐擢建寗府知府光緒四年甫卸福州府署篆蒙恩特簡福建鹽法道臨履時深涓埃未報茲復暫權臬篆彌切悚惶查閩省地居濱海臬司職掌刑名詰奸禁暴察吏安民在在均闢緊要如臣愚昧深懼勿勝惟有矢愼矢勤隨事稟陳督撫臣實心經理不敢以暫時攝篆稍涉因循冀答高厚鴻慈於萬一所有微臣接署臬篆日期並感激下忱謹繕摺叩謝天恩伏乞皇太后皇上聖鑒謹奏軍機大臣奉旨知道了欽此○○山西學政翰林院修撰臣王仁堪跪奏爲恭報全省科試巳周情形仰祈聖鑒事竊臣於七年十一月初五日省南試畢業經奏報在案本年二月十五日出試潞澤沁州四月初二日旋省五月初十日扄試省垣並調考平定遼州卽於是月二十四日一律考竣臣維晉陽文風向以平定所屬爲最歴年大荒亦以平定一帶爲輕故橫經之士尙能專心向學潞澤據太行上膄士厚水深民氣易復是以考校所厲均不乏有志可造之士惟太原赤緊之區民以逐末爲生士習浮靡文風因亦不振臣於發落時諄諄以去利務學爲誡現與撫臣張之洞會滳整頓省垣義學俾寒素之家不至以貧廢棄總期文敎人材蒸蒸日上以無負皇上久造化成之至意所有微臣科試己竣情形謹繕摺具陳伏乞皇太后皇上聖鑒謹奏軍機大臣奉旨知道了欽此 
 
 

Page 12

 
 
   
 
