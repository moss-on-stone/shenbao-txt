# 1900 - 174 - 4909771

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[閱本報紀匪平喜電率筆書此]  
　　北方拳匪肇亂侵及京師西人調兵入京以致中外亦開釁隙自本月二十一日大沽東砲臺被佔之後避難者紛紛南下述及津地人民遭亂之苦不禁惄焉心傷夫自鐵路斷電杆燬消息阻滯蜚語紛紛各處人民亦幾有八公山草木皆兵景象有自别處而遷至滬上者有自滬而遷回鄉里者連日租界中裝運行李之車絡繹於道招商太古怡和三公司行駛甯波輪船搭客繁多幾無容身之地而蘇州河一帶内地各小輪船亦客多於蟻船價頓昂市面則各貨滯銷生涯殊爲冷淡而銀折洋釐之大尤屬罕聞銀拆現尚一兩有餘以洋易銀者南市前至九錢北市前至八錢近雖經道憲諭示將次漸平而金價仍有增無减幷有欲兌而無從兌者南北各典質持衣物質錢者戸限幾穿日不暇給冋之值錢一千文者今减至二三百文而尚肩摩趾錯紛然而來推原其故皆由各銀行及各錢莊見人心如此浮動不肯將銀放出所致而富商大戸又欲收存現銀現洋致市面一空人心更難安定識者謂滬上爲貿易總匯之區不能稍有阻滯若市面一壞非但滬上可虞各處皆爲牽動然北方之匪一日不靖則滬上之市面亦一日不能起色若再相持數旬之久恐市面更不可問人心必更摇動滬上本安如磬石之區或因市面而人心日亂人心一亂則意外之事恐有不可逆料者乃昨日蘇松太兵備道余晉珊觀察接北方來電謂拳匪已平大沽西人守東砲臺華兵守西砲臺西兵艦均退泊口外電線已接惟火車尚未通行觀則北方匪已漸平自可信爲確鑿非但北方浩劫從此可消而南方人心亦可以定滬上之市面亦卽可有轉機杞人之憂遂瓦解氷消不禁爲之喜而不寐或謂拳匪在京津横行無忌勢甚蔓延自津來者羣言徧地皆匪而敉平如此之速果可信而不疑乎曰拳匪不過烏合之衆以邪術愚人北方人民一時受其淆惑羣相附和又誤於政府之不急痛剿患類養癰以致匪勢猖狂釀此禍亂究其實如黄巾張角之流斷不能成大事况上月十七十九兩日疉降諭旨京中則飭步軍統領衙門嚴拿首要認眞梭巡並飭神機營虎神營各派馬步隊伍加意梭巡京外則著宋慶飭馬玉崑尅日帶兵馳赴近畿一帶沿途實力剿捕匪勢雖大無異臂螳之當車且起事易者其平亦易拳匪起事不過數閱月耳其發難亦不過數旬耳根蒂之未深巢穴之未固器械之未備糧餉之未允一旦臨以紀律之師何異沸湯沃雪立見消融脅從者反莠爲良亦意中事又何疑於平匪之速耶至中外開釁皆因拳匪而起中國本無仇視西人之意西人亦無苛求中國之心一轉瞬間卽可易干戈爲玉帛敢告懷疑莫釋者儘可高枕無憂固不必紛紛擾擾遷地爲良也 
[讓臺述聞]  
　　字林西報云距大沽東北百餘里之北塘河中國向建砲臺二座兹聞東砲臺已讓與西兵鎭守華兵則駐守於西砲臺推原其故因西兵欲從此處取道入京恐北塘華兵阻塞來路故與守臺華將商議暫借此臺華將恐蹈大沽覆轍聞已允將東砲臺退讓矣 
[毁路述聞]  
　　字林西報錄本月初一日威海衞來電云距天津租界二十四里外京津鐵路聞已被匪人悉行拆毁無復稍存矣 
[天津軍事]  
　　字林西報云日前天津租界被圍時各國派兵保護計共三千名僅帶中等快砲若干尊並未携帶大砲是役俄兵最爲奮勇故各國商民人等皆以爲更生之慶微俄人之力不及此上月二十九日駐守租界各西兵復與租界外匪人鏖戰久之始退是晚城外某處華民家猝中砲彈以致燬去房屋多間 
[修整鐵路]  
　　字林西報登烟臺來電云總理北方鐵路工程司金達於前日督率副工程司十五人至大沽修理津沽鐵軌又云津沽一帶鐵路從軍糧城至天津早被拳匪拆毁自西兵占據大沽砲臺後以此路中梗頗爲不便爰亟與工已於前日草草修竣矣 
[濰縣教堂被毁]  
　　前日駐滬美國總領事接山東來電云東省濰縣美國教堂突被匪徒拆毁惟各教士皆得無恙誠幸事也 
[英人之言]  
　　西報云前日英國戸部大臣巴爾福在議政院宣言曰中國北方拳匪滋事泰西各國相去均遠一時不能遣軍赴華若有他國能先調兵至天津一帶進剿匪徒者我英深爲欣慰决無懷疑之心蓋亂事能早一日敉平則大局可早一日安定也 
[西人求保]  
　　漢口訪事友人云寓漢各國領事官聞拳匪勢燄日熾僑寓京津各西人半遭蹂躙深恐一旦波及禍已噬臍爰公謁督憲張香濤制軍請將内地教士商民妥爲保護香帥許之立卽札飭文武各官督兵防守以免息外之虞各國商民猶恐官軍不甚足恃擬招募華人若干名日夜訓練俾助指臂之功此外各處教士咸以風　驚心結伴至漢臯暫駐 
[默籌時局]  
　　金陵訪事友來函云南洋大臣兩江總督劉峴莊宫保以邇來北地拳匪猖獗焚燬教堂殺傷教士致爲外人藉口恊力而攻内憂外患相因而至警電迭告釁端已開金陵爲東南扼要之區亟宜思患預防庶免不測連日特傳江寍藩憲恩藝棠方伯曁籌防局軍械所沈朱兩觀察到轅籌商機要上月二十三日之晚更魚四躍猶遣材官飛騎至藩署請方伯赴轅方伯應召飛輿而來宫保秉燭以待延見之下熟商防患機宜反覆推求不覺東方旣白迨戟門傳呼送客時則已旭日高陞矣宫保之憂國憂民昕夕不遑若是我儕小民何幸而得此萬里長城哉 
[鄂省招軍]  
　　漢口訪事友人云自義和拳匪揭竿倡亂激成各國公憤事勢岌岌可危楚督張香濤制軍自繫時艱力籌防堵知各處兵力單薄難壯聲威爰飭蔣軍門燿聲赴三湘七澤間招募精壯數千名刻日訓練成軍以備干城腹心之寄君子誦兎罝之什不禁於赳赳者有厚望焉 
[防守砲廠]  
　　漢口訪事友人云楚督張香壽制軍以北省拳匪猖獗日甚深恐土匪乘機而起爲患閭閻因思 
 
 

Page 2

 
 
漢陽槍砲廠關繫非輕特派精兵二百名在彼駐紥綢繆未雨亦可見藎臣謀畫之周詳矣 
[辦團易員]  
　　揚州訪事人云揚州團防自開辦以來巡查宵小保衞閻閻頗爲得力現值北方拳匪猖厥紛紛謡諑淆惑人心尤賴團防逐處巡查彈壓現總辦某大令因有要公亟須赴省運憲柯遜菴都轉與地方官商酌遴委候補通判陸别駕家鐸接辦俾不時督率操練以靖地方别駕奉檄後於本月二十七日已躬詣憲轅謝委擇吉到差 
[籌提經費]  
　　廣州訪事友人云日前惠州府屬绅士張家銘等聯名具稟督轅以府屬開辦緝捕事務經費難籌擬請剔除中飽酌提銀兩以資辦公督憲李傅相察閱之下卽批其牘尾曰查得商人鄔福儔等承辦惠府緝捕經費每年認繳洋銀八萬元該商等共得批價銀十七萬元另黑及補平使費外餘銀七萬餘元均歸守備鄭廷官及該商等中飽所控未必無因所請提撥之二萬元以爲該紳董等辦團練之費候咨陸路提督切實查明提繳充公據實具覆酌核辦理再前據碣石鎭禀該鎭中左右三營及平海營只繳洋銀一萬五千元現禀陳海豐二縣每年已批銀五萬九千元另黑銀三千元數目大相懸殊並候札飭碣石鎭查明仿照提辦於陸提應繳欵内剔除並行善後局查照 
[浙省官塲紀事]  
　　杭州訪事友人云泗安統領雷叅戎芸桂於上月二十日因公赴省謁見撫憲劉景韓中丞禀陳一切聞因彼處時有梟匪出没擬派兵分駐要隘以便兠拿故須禀受方略也○新左軍右營統帶陳副戎現因另有差使所遺營務由撫憲劉中丞札委潘副戎慶餘前往接帶日内已蒞營視事矣○浙省應解第四批地丁京餉現由藩憲惲菘耘方伯撥銀五萬兩委候補知縣史大令恩緯管解大令奉札後卽於本月十九日赴庫兌銀釘鞘候解○本年舉行恩科鄉試文闈提調已由撫憲劉中丞札委署杭巡道時蓬仙觀察監試則委現辦江蘇督銷局之候補道許觀察貞幹分别妥爲辦理○乍浦防營新右軍統領陶總戎應科於本月二十二日因公赴省禀見劉中丞面商防務旋卽拜會司道及省防統領劉總戎想不日卽當馳回防次也○台州府屬仙居縣缺現由藩司惲方伯札委候補知縣陳大令海仁接署大令奉札後卽赴各憲轅禀謝一面部署行裝以便起程赴任仕途中有與大令交好者皆道賀如儀○二十日前署杭州府司獄准補秀水縣縣丞沈二尹奉藩憲飭赴新任隨卽詣各憲轅禀謝然後擇日履新 
[皖省官塲紀事]  
　　安徽訪事人云皖垣候補佐雜向有例差趙廉訪陳臬皖省時改爲課吏每月考試一次論超特等第奬給課資法至良意至美也後李廉訪來綰臬篆念佐貳多係貲郎大半不能應課遂商之蕃憲將課吏撤去照常差委以免偏枯今年四月撫憲王爵棠大中丞以例差不足以鼓勵賢能仍復課吏上月十七日輪應藩憲課試凡欲求上憲拔權者無不脚靴手版投卷應課也○安徽保甲副總巡候補通判許别駕蒞差以來勤於職守兹經藩憲蕩小秋方伯會詳記功酌委州縣一次日前已奉行知别駕隨詣各憲轅禀謝○宣城主簿缺經藩憲湯小秋方伯札委候補巡檢顧少尹俊前往署理 
[遼河近汛]  
　　管口訪事友人云會辦營口釐捐總局王稼生刺史前奉上憲委署廣寗縣篆日内卽須起程赴省謁見上臺然後赴任○自各口時疫盛行輪船上人思患預防一律不准附客以致有志南旋者滯迹此間愁眉難展詢諸三公司中人則謂各客身上有無疫症須由西醫按人騐視恐覊時日故爲此因噎廢食之謀也 
[武林夏諺]  
　　杭州訪事友人云浙省遷善局被焚後由藩憲惲菘耘方伯撥欵重建刻下嚴號房舍已修整完固寛號則正在興工大約六月中旬可以竣事現在押犯十餘人一律暫覊嚴號聞大憲擬添帮辦委員一人專司稽察蓋恐看役有凌虐罪犯及得賄鬆刑情事也府憲以所中雖有看役然每遇緊要不敷差撥因禀請撫憲劉景韓中丞酌撥營兵在彼駐紥中丞允之立卽據情札知營務處先行撥給十名○省垣地方遼闊上憲於保甲巡防事務加意講求特於上中下三城每城各設分巡六員總辦一員俾得逐叚巡緝近日三城總巡訪聞甲乙二匪假冐局差招摇撞騙嚴飭差勇拘獲訊供卽送縣署請爲懲辦保甲提調王太守復出示曉諭略謂保甲之設所以衞民藉補地方官之不及乃近有某某冐稱局中巡役在外滋擾當經總巡訪查拿獲到　訊究誠恐若輩尚不知歛跡仍蹈故轍並有不肖差役串同騷擾等情合行出示曉諭爲此諭令諸色人等一體知悉嗣後如有自稱局差需索陋規者無論是眞是假许節捆送來局從嚴治罪决不姑寛局中差勇均當奉公守法切弗自罹法　各宜凛遵毋違特示○箸裏釐卡委員某君現屆期滿由局憲札委候補縣丞廷二尹琳接辦○奉化縣縣丞朱少雲二尹世傑自去年履任以來百廢俱舉克勤厥職上憲器之保陞知縣奉民以二尹升遷在卽遂於上月十六日恭送萬民傘二柄德政牌四副以誌循良二尹謙讓再三而後受 
[潯江絃索]  
　　九江訪事友來函云邇日以來郡城喧傳有匪徒用迷樂拐誘孩童凡家有寍馨者無不心中惴惴五月二十三日城内西　孫姓家及笄女八角帥高姓家十二齡　孩城外龍開河陳姓薙髮店十三齡學徒均被匪徒拐去偵騎四出蹤影杳然德化縣主應莘臣明府關心民瘼特會同保甲總巡史炳南明府率同鄭羅蔡趙劉王各紳士親赴各處巡查○省垣庇洞書院係前賢講學之所與鵝湖嶽麓並駕齊驅邇因久閱　霜漸多傾圯藩憲張小船方伯慨焉傷之特捐鶴俸召匠興修月前札委德化縣主應莘臣明府赴省勘估○五月二十三日缷任湖口縣調任　山縣徐雲階明府允升赴各憲轅禀辭大約勾留數日卽須前往履新也 
[京江夏汛]  
　　鎭江訪事人云俗傳夏至日天有赤雲則秋收必然豐稔占騐家言雖未必竟騐然本年是日東北方有彩雲密布色若胭脂因而鋤雲犁雨者流互相慶慰入夜雲淨天空忽大雨傾盆至翌日天明始止江水陡漲數寸田疇霑足新秧嫩緑如烟一望蓬蓬俱含生意誠秋來大有之朕兆也○南門外集鄉村王姓素以耕種爲生上月某日因病逝世其妻張氏靑年寡鵠氷蘖含貞二十六日晚定更時突被流氓小二子糾集羽黨多人蜂擁前來扭至京峴山成姓家除去孝服威逼成親氏無可奈何痛哭求死正在爲難之際氏弟張甲坌息而至始得乘間逃回流氓忿無可伸將甲扭住拳足交施受傷甚重氏心不能甘遂於二十八日投丹徒縣喊控縣主莫嶼香明府准詞飭提小二子等到堂嚴訊 
[示安人心]  
　　駐劄上海各國總領事官爲出示曉諭事照得北方拳匪滋擾日甚以致上海租界謡言繁興人心惶惑無識之徒紛紛遷徙自相警擾轉遭刼掠之禍殊爲可憫本總領事等現與中國大憲和衷商定公同保護地方彈壓匪徒租界以内由工部局與商團各兵嚴密巡防並特調來各國水帥戰艦暫且泊守浦江毫無他意似此水陸兼防中西合力雖北方暫時不靖而南方永無烽火之驚爲此剴切示諭仰租界内居住商民人等知悉須知各國水師戰艦前來黄浦江停泊係爲保護地方起見切勿輕信謡言自相驚徙是爲至要光緒二十六年六月初二日○昨日英美租界公廨讞員翁笠漁直刺發出告示一道文曰爲出示曉諭事照得北方拳匪滋亂上海各流氓乘機造謡煽惑以致銀根日緊洋錢飛漲業經示諭在案兹接津電内開該埠現已平靖各商民等均已照常貿易由津至京電桿刻己修好消息仍前靈通上海商民人等勿稍驚慌等因前來除嚴拿造謡煽惑之徒懲辦外合行出示曉諭爲此示仰租界商民人等一體知悉爾等須知天津刻己平靖京電通行自示之後務各安居樂業照常生理勿得輕信浮言驚慌遷徙徒耗資財銀洋各價仍如舊流通不准任意飛漲以維市廛其各凛遵毋違特示 
[參戎謁客]  
　　提右營叅將廖楚材參戎昨日命駕詣道轅拜會余晉珊觀察商談要公良久始出 
[美商團練]  
　　滬上美商向無團練之舉近因京津拳匪滋事仇視洋人警信傳來各美商思患預防禀准駐滬美總領事轉商工部局撥 
 
 

Page 3

 
 
槍四十餘枝於每日傍晚五點鐘起聚集於虹口崑山路中西書院前空地上操演各陣至七點鐘始畢夜間九點半鐘起在書院大洋房内操習至十二點鐘止 
[派兵保衞]  
　　本埠徐家匯爲西鄉各鎭來滬孔道是處向建有天主教堂規模宏敞頗壯觀瞻邇因北省拳匪滋擾滬上居民不免風鶴驚心蘇松太兵備道余晉珊觀察深恐不逞之徒乘機竊發爰在徐家匯左近建造營房三間派兵數十名以資保護大南門外淸心書院爲美國教士所設亦派兵二十名常川照料並札委法界公廨讞員朱森庭明府會同各巡防局員嚴密梭巡俾地痞流氓不敢乘機生事大憲之保衞居民可謂無微不至矣 
[保護學堂]  
　　江蘇撫標滬軍營管帶龍葆珊遊戎昨日特撥麾下兵丁一哨前往樊王渡附近駐紥盖以是處西人建有約翰書院故駐兵以保護之也 
[遷徙何爲]  
　　拳匪擾亂於北方去滬幾三千餘里無論不能飛越而至而本埠中西官互商防護亦已備極周詳卽地棍土匪亦斷不敢乘機竊發乃不意居民輕聽謡言紛紛遷徙昨日本地已有北省匪平之電而束裝遠去者依然絡繹於途回憶昔年髮匪作亂時外埠居民皆遷至滬江以爲樂土卒得安全無事未遇亂離今乃欲去安樂之鄉而皇皇焉爲移家之計倘被宵人覬觎於人烟冷落之處肆其刦奪之謀小之則失資財大之則喪性命是可險可危之事莫過於斯奈何以遠引爲知幾者不一熟思而審處之耶 
[擬搭鈔票]  
　　自北省拳匪擾亂以來滬上謡諑紛紛銀根大緊原其故半由銀行鈔票不能行用所致聞蘇松太道余晉珊觀祭照會駐滬領袖總領事請申明各銀行並未收銀不放幷擬令各錢莊進出洋銀照用龍圓章程搭用數成鈔票庶銀根得以日鬆市面不致阻遏也 
[傳諭當鋪]  
　　本城各典鋪因近日謡言紛起質物者多若蟻聚蜂屯爰集同業議定當值以五元爲限上海縣汪瑶庭大令聞之論飭典業董事傳諭各鋪照常當取不得限價並將出示曉諭矣 
[飭招巡捕]  
　　蘇松太兵備道兼江海關監督余晉珊觀察以近日北省拳匪滋事滬上人心不無摇動深恐流氓棍徒散布邪言乘此煽惑爰命捕頭王經善招集華捕印捕若干名往浦東　泥渡耶松船廠迤南一帶嚴行巡緝刻卜應召者尚屬寥寥昨日觀察又傳諭馬路工程局總辦程雨村大令命王捕頭赶緊率捕前往巡邏不得稍事延玩大令奉諭卽飭捕頭遵照辦理一面由大令率同董事秦某帶領隨從赴浦東履勘　 
[派捕彈壓]  
　　　　鄭家木橋南首電報總局總辦楊子萱太守以北省拳匪揭竿起事深恐滬上流氓地痞藉此亦肇事端爰於昨日函致法租界公廨請讞員朱森庭明府轉商法捕頭添派巡捕在局旁常川照料藉資彈壓明府接函後業已遵照辦理矣 
[轉悲爲喜]  
　　自北方拳匪揭竿起事滬地謡言四起愚民競思遷地爲良數日以來虹口一帶甬人之遷回故鄉者尤　不可枚舉日昨忽喧傳太古洋行之北京輪船駛往寍波出口卽遭失事一時甬人之乘是船回鄉者其在滬親屬聞之深爲疑慮甚至痛哭失聲幸昨午該輪平安進口始得轉悲爲喜是亦可爲輕信謡言者戒也 
[惑衆宜查]  
　　有某羽士賃居莫租界金隆里大亨棧門首高粘欽命江西龍虎山眞人張公館條子形跡甚爲詭秘有詰之者則稱習勅勒之術可以驅役鬼神一時遠近愚民往乞符籙踵趾相接幾於戸限爲穿說者謂該羽士之是否僞托姑不具論惟當此人心浮動之際卽果係道陵嫡派亦不得祖襲五斗米之遺說煽惑良民所望有地方之責著嚴拘而懲治之或者不經之語亦可以稍稍息乎 
[嚴示渡船]  
　　欽加同知銜辦理滬南馬路工程局江蘇卽補縣正堂程爲出示嚴禁事案據准揚公所總董馮春祺禀稱南市王家太平大關各馬頭渡船向章每船止准載運七人夜間不准婦女載渡原爲端風化而重民命起見乃日久玩生日匪任意多載甚至船已損漏不加修葺設遇風濤時虞不側夜則婦女載渡以致穢褻情事時有所聞請出示嚴禁等情到局據此合亟出示嚴禁爲此示仰各渡夫知悉自示之後務各遵照向章不准多載並不准婦女夜間載渡如敢抗違再有前項情弊定卽提案嚴禁其各凛遵毋違特示 
[整頓差役]  
　　上海縣正堂汪爲出示曉諭事照得上海五方雜處良莠不齊本縣訪聞有等不肖棍徒托名某役名下之夥在茶坊酒肆滋生事端欺詐愚民殊堪痛恨若不力爲整頓何以安閭閻而靖地方除諭飭皂頭全順快頭薛貴將名下副役查明在某役名下爲副役出具並無頂替切結並由該皂快頭役加具保結呈結核明飭承一體給發腰牌注册查考並由本縣隨時約束外合行出示曉諭爲此示仰商民人等一體知悉嗣後本縣皂快兩班總頭頭役名不各副役皆有腰牌給執倘若在外需索滋事或無腰牌之人冐頂訛詐許卽扭送來縣以憑嚴辦决不寛貸其各凛遵毋違特示 
[安置小工]  
　　北省拳匪作亂烽火連天警耗傳來謡言四起懋遷阻滯市面蕭修因是本埠各小工類皆輟業以嬉謀生無計斷炊乏食仰屋興嗟蘇松太兵備道余晉珊觀察以若輩蜂屯蟻聚全恃手足之烈以謀饔飱之資斷無餘錢積儲以待倘一日不能執業卽一日不能安生保無因迫於飢寒潛謀滋事爰照會各國駐滬總領事妥籌良法處置小工聞已集議將各小工招赴新闢租界内興作一切工程果爾則各小工餬口有資定可各安生業矣 
[復訊解犯]  
　　前者金根生家被盜緝獲袁福太陳春山范海春三盜犯昨日典史趙少尉提案詰訊籍貫年歲幷飭仵騐明面貌箕斗仍今還禁聽候註明詳册卽行起解 
[上海巡局瑣案]  
　　江北人何如意仔無端向高昌廟左近某小茶肆主某甲任情訛詐甲遂控諸高昌廟巡防局委員馬午橋參軍提何研訊判令笞責二百板○前日小船戸張金寳在老關橋附近水菓攤購買楊梅不知因何與攤主金錦壽口角互毆旋扭至十六鋪巡防中局局員文斌臣二尹因其事起細微命地甲帶出調處 
[法租界捕房瑣案]  
　　金大大賣媳爲娼從良從藉端訛詐控經讞員朱森庭明府提集人證迭次研訊衆供確鑿押候責懲昨日明府蒞捕房會同謝副捕頭提金至案著照原繼責二百板勒令回籍不准再往滋擾鴇婦張娘娘掌頰一百下斥釋○顧海林顧永林二人前在新闢租界持刃行兇控經明府訊供判各枷號三個月期滿責釋昨日枷其已滿命帶案疏枷各重責一千板一倂釋出○積竊王福生卽小裁縫行　振泰盛東洋莊洋傘一百餘把爲包探拘獲起出原贓解經明府訊供判交失主具領昨日提王至案著責五百板開釋○車夫朱阿福在途拾取洋人遺失之嵌寳金簪一枚售與李阿金爲包探查獲解經明府訊供著責二百板從寛釋出 
[申報館恊振所經收山東河南江西皖北浙紹振捐五月三十日止第十五次淸單]  
　　五月三十一日知足居洋一元銅洋一元周昌記棧銅洋十一元六角○二十二日劉可靑女史董潤洋三元鴻源局來常州隱名氏蔣求合家大小平安龍洋五元○二十三日無名氏洋一元○二十四日無名氏洋四元銅洋一元三官求關煞開通洋一元○二十五日沈樹庭洋一元無名氏洋十元○二十六日且過軒主人節省衣食資移助洋四元謝久香洋二元金陵恊興昌來郜盎園洋十元○二十九日沈璇圓女史求子平安洋六元花洋四元○三十日無名氏銅洋一元無名氏銅洋一元以上總共收洋四十八元花洋四元銅洋十五元六角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[興飭勘]  
　　廣州訪事友人來函云前者商人盧少屏等承築黄沙海坦業經稟蒙大憲給諭開辦近日忽有紳士黄嘉禮及居民楊崇動先後投督撫轅禀訐督憲李傅相批黄嘉禮牘尾曰粤省沿河民居鋪戸無不侵佔官河非僅黄沙一處卽以黄沙論杉鋪魚欄有塡至三四十丈者衆目共覩何以盧少屏一案控訴頻仍各家塡佔若無聞見豈禀明塡築有碍水道私佔便無碍耶皆因地歸盧築利卽歸盧明以民生水道爲題　爲見利思爭起見本大臣爵閣部堂前批圖索不遂顯係挾私該紳等按心自問當卽無辭惟楊令禀詞先後互異紳士銜名連篇誤寫若不勘查明確不足服該紳之心署南海縣裴令甫經到任無所用其廻護仰廣東布政按察二司督簡該令親往履勘河面寛窄之處各有若干丈尺潮長水深若干潮退已否成坦盧少屏承築之地南北究寛若干東西究長若干於地形是否平直抑係突出河中西北兩江水漲向由省城河南背後河道有無淤塞黄沙水勢是否湍急抑係緩流河面下游能否足資宣洩繪圖貼說禀覆核辦則於水道有碍與否一目了然總之果有益於商務必當振興果有害於民生亦富體察不必曲徇盧少屏之案更勿輕信黄嘉禮之言仍一面傳集禀内列名諸紳詢明有無假冐務期實力實心屏除成見將於此覘該令之居心行政焉凛之勉之其批楊崇勳禀牘曰盧少屏承築坦地南海縣勘查禀准已在數月之前該鋪民豈無聞見何待今日方具公呈係因盧少屏昨禀爾等私佔官河以此抵制爾等鋪民視官河爲已物業已浮搭私塡有至數十丈者婦孺皆知固不必俟盧少屏具稟也將來建造馬頭必留開河之地各鋪均仍有水埠可以上落斷不使爾等失業只有益商幷不害商爾等旣知前署縣徐令履勘示禁何又私自侵佔旣云築塡害民何以自爲害民之事本大臣爵閣部堂已飭南海縣再行履勘自有公斷固不徇盧少屏之稟亦决不惑於爾等之言仰卽靜候勘查無庸多瀆旣而彼處九十六鄉紳士復　名具禀督撫憲竭力阻止聞傳相深恐實有不便已有轉圜之意大約可俯如所請　 
[上海縣署瑣案]  
　　沈友蘭本邑西南鄉人妻宋氏妾方氏陳氏沈與妻病故後兩妾爭産涉訟前已由縣主斷結詎方氏又赴松江上控府尊張子虞太守批發上海縣訊斷前晚汪瑶庭大令復提齊訊問沈友蘭之姪沈增棠供伯父沈友蘭伯母宋氏生有子女至光緒十年納方氏爲妾生有一子至十六年又納陳氏爲妾伯母卽於是年病故伯父則於前年去世二妾在家時常吵求斷閙陳氏供被方氏欺侮方氏供被陳氏不容時常毆辱故回母家遺産共田一千五百畝由族人沈根山斷令小婦人執管每年給陳氏洋二百元白米十石陳氏心不甘服故此尋釁大令諭曰爾二人均爲沈友蘭之妾應得和氣共撫孤子長成不得爭閙嗣後家産兩人共管務宜和睦開導再三兩婦始遵斷具結完案○竊賊劉毛毛行竊陳姓家物件爲爛泥渡巡防局拘送當經訉責收押在案前晚縣主汪瑶庭大令升堂復訊有沈掌泉投案供稱劉毛毛持枕箱一口置諸籬笆下適被小的所見劉遂携之他去後陳姓投局控訴劉疑小的漏洩尋仇毆打求究劉毛毛供無此事大令命責二百板還押沈斥退 
[英美租界公廨會訊案]  
　　英商兆豐洋行與諸家宅鄉民諸玉成等買地糾葛前經讞員翁笠漁直刺會同英正領事班德瑞君研訊復訂於前日下午三點鐘再行覆訊屆時班君蒞廨偕直刺升座兆豐行主延律師哈華托帶同見証曹侯卿徐星根等到案聲稱此地於三十年前由兆豐行主之胞兄名太好者向諸家宅鄉民所購當時議定價銀三千六百兩並加拆屋費一千八百兩其地價銀三千六百兩業已繳案請著鄉民將地付交兆豐管業地保顧掌生供稱彼處地保自西歴一千八百八十六年至九十一年均由小的承充兆豐買辦陳方基囑小的轉致各業戸拆遷房屋收找地價小的屢往咨照無如各鄉民堅執不允惟此處之地各業戸有仍在完糧者有不完糧者其完糧者均有糧串爲憑小的無從理勸求鑒徐星根供小的在兆豐當細患已閱十六年後因患病辭歇今則仍在行中襄理帳目此地糾葛一節小的深知其細買辦陳方基曾令小的轉囑各業戸拆讓各業戸僉稱房屋由彼自造並無　賣之事不知究竟若何曹侯卿供當同治三年諸家宅人將地賣與兆豐時由小的之父永淸作中已付地租銀若干此次陳囑小的與顧掌生等同往理勸鄉人堅稱此地仍在完糧並未出賣且皆執有方單叩求明察諸玉成邀費律師到案聲稱諸家宅之地共有十二畝今由本律師經理者祗九畝兆豐稱有道契欲將地管業而各業戸皆有憑據現因地價飛漲兆豐始出聲明事隔三十六年之久按照中西律例應不准理前者原任英按察使韓能君曾有此諭不能遽以道契爲憑將地收管且查此項道契情節支離難保其中無串揑情事班君謂原告賣地時中証確鑿何得妄稱串揑立卽退堂直刺亦拂袖而入時已鐘鳴五下矣 
[英美租界公堂瑣案]  
　　包探顧阿六禀稱前日陳阿花在北蘇州路馬頭强挑某甲之行李小的以其有違租界章程拘案請究陳俯首無詞讞員翁笠漁直刺商之梅繙譯判枷號一禮拜○包探劉森堂解送小孩劉三　到案禀稱此孩潛至廣西路二百零七號門牌蔣榮寳家竊取銀質對時表一枚爲此拘請訊究蔣授案領贓劉認竊求恩直刺判令遞解無錫原籍○包探潘英奎解送續竊王福生到案禀稱此人在雲南路第一百六十七號門牌錢關華家竊取绸衣二件經小的緝獲人贓送請究辦直刺判賣一百板贓給還失主○包探李培芝解送徐雪洲到案禀稱此人誘拐王施氏之女報捕後經小的拘獲送案請究王施氏投案供稱女兒被徐誘拐無蹤求恩究辦徐狡展不承直刺判押候過堂覆訊○包探劉光震禀稱木作頭陳生記承造洋人何德臣房屋縱令小工高聲呼喊顯違租界章程爲此拘請訊究陳供彼處作塲小的不能常駐致有此事後當竭力禁止求恩寛宥直刺姑念初犯判罰洋銀二十元○包探金阿三解送兪老餘到案禀稱此人竊取楊樹浦左近華盛紡紗廠花包布一捆送請究辦兪不認行竊直刺判押五天贓給華盛廠人領回○三百六十九號華捕解送高麗人李生卿到案禀稱此人徘徊黄浦灘欲效屈大夫故事經小的阻住送請安揷李稱供聞同鄉人潛謀戕害恐不能免是以出此烟臺惟尚有同伴可往相依直刺以李似患瘋癲判令押送烟臺輪船交其同伴收管○四百四十四號華捕解送趙金胡到案禀稱此人在四馬路五百八十三號門牌龜奴王德隆所開之妓院内使酒横行毁壞雜物故由小的送請訊究趙供酒醉糊塗尚求恩宥直刺判罰洋銀二元○一百五十三　華捕解送竊賊鮑子琴到案禀稱此人潛至西華得路二十六號門牌西人亞德維家竊取綢傘一柄拘請訊究直刺判枷號五日賊給西人領去○包探趙銀河禀稱前日倪金海至寳和里四百七十二號門牌曹小芳家聲稱欲購槍彈三千枚適曹外出勒令曹程氏先　一千枚竟欲乘間行强後由曹報經小的拘獲請爲訊究曹投案供稱在某洋行執業凡定購軍裝須有官憲護照不意此人藉詞滋擾求恩究懲曹程氏供詞相同倪供是日小的行經曹程氏門首由氏邀入茗話片時並無購彈之事尚求恩宥直刺謂其中顯有不實不盡判將曹程氏掌頰五十下倪責五百板 
[美租界捕房紀事]  
　　昨晨小竊某甲潛入虹口某姓家竊取衣服若干件携之而出爲巡街華捕所見當卽拘入捕房押候轉解公堂禀請讞員翁笠漁直刺訊辦○昨晨跑灘賊張三仔在外虹口碼頭上竊取舊鐵數磅爲巡捕所見拘入捕房捕頭姑念所竊甚微飭押乞丐牢一天以儆 
 
 

Page 10

 
 
[蘇省官報]  
　　五月二十五日同知孫鳳鈞禀謝飭知海運案内蒙保補缺後以知府用知縣孫喬年禀謝奉委催收寳山沙洲地價銀兩差又蕭啓英由盛澤釐局來卽辭府經歴張蘭芬專丁來省禀謝奉飭有盈蒙記功一次指分江蘇遇缺先補用縣丞王廣淸浙江人由京騐看來省禀到巡檢黄開綬赴常昭又鄭德周赴崑新均禀知奉府委監放點騐孤貧民口糧差卽辭管駕飛槎輪船徐嘉林禀　恭送李鑑帥赴江隂○二十六日知縣全善由宜荆厘局專丁來省禀謝奉飭春季連盈二月蒙記功一次兩淮候補鹽大使張仁芬由揚州奉運憲委解餉銀　蘇分發委用訓導劉燮鈞交缷署丹陽縣訓導任事回省○二十七日署江隂縣知縣劉樹仁專丁來省禀謝奉飭佳補宜興縣缺知縣姚詩聲由沐陽淸理積案回指分下蘇試用巡檢陳恩沛順天人由京騐看來省禀到督銷鹽局浙江候補道許貞幹通知赴杭州撫憲諭六月初一日第　期傳見同知吳其昌范鵬李福冕柴俊通判陳寳樽梁書祥知縣諸可寳劉有光曄是輝曹宗周李筠王芝蘭恩厚陳香祖楊炳震鮑德麟洪衍慶劉允恭許溎祥張明允松年查亮采潘宜經吳其芳○二十八日通判任汝霖禀謝奉委赴揚屬公幹卽辭知縣顔澍辭回江隂沙洲差次 
[皖江官報]  
　　五月二十二日卽用縣知縣周榮期禀知奉委辦發審局副辦行走差候補知府許鼎霖禀知奉委辦理大通厘卡知縣曾希文許維傑巡檢孫雲騫陸景澄典史徐祖昶均謝超委一次府經陳元彬謝超委均一次○二十三日委辦和州釐卡直隸州左丞伯謝超委一次太白釐卡知縣石寛到截取知縣吕曾葉濬均知撫憲加札簾差知縣盧忠麒到由金陵回繼格巡檢祝藇龔敏中均謝超委一次○二十四日委辦大通釐卡知府許晉祁江蘇淸河縣侯劭瀛均到委署石埭縣韓澤辭卽用知縣王元綎知奉撫憲加札委簾差按司獄王家彬而試○二十五日委辦倒湖厘卡直隸州陳寳柱祁門縣夏曾佑代理當塗采石司姚近稼桐城六百丈司張錫慶均辭佳補建平縣周捷三卽用知縣劉維垣候補知縣孔慶晃李長郁均知奉撫憲加札委赴金陵簾差董玉書謝超委張奎漢辭奉撫憲委赴皖北公幹直隸州判朱傳笥辭奉委解金陵揚州餉銀撫院巡檢羅廷琛辭奉撫憲委赴天津公幹○二十六日缷署大平府杜恩榮到甯國湖樂司何金鏞辭知縣胡登崧文化舒本任休甯縣葉在鋆均知奉撫憲加札簾差直隸州王詒善赴前江口查看水線回○二十七日委辦大通厘卡知府許鼎霖辭缷辦馬頭厘卡縣丞劉潔到知于溢收釐金案内詳請破格銯用並由江蘇賑捐請奬藍翎委署宣城縣主簿顧駁辭准補懷寗縣縣丞林之珍知奉委解京麻並謝飭知准補知縣王慶嵩到由江西探磺價 
[江西官報]  
　　候補縣馬肇修代南昌下鄉相騐李鏡銘缷辦古縣渡卡回縣丞劉春溶興國催屯糧回徐家駿起服來江楊國榜禀知新海防加捐　缺先補用行知指分縣丞譚金品禀謝騐看王祖庚往辦印霞江緝私卡都司羅福元禀知山東賑捐奬給藍翎署永新縣吕懋承已屆期滿查此缺詳定改歸酌委兹查有補用縣陳　愼堪以酌委署理新建縣工召棠由鄉勘堤回錢昌瀾禀謝輪委厘卡一次行知州判黄懋典禀謝如級紀錄行知花翎同知銜新選雩都縣劉侖德禀到繳照劉　往鉛山縣催前署桂令征存銀兩通判向世淸輪委厘卡一次樂業由靖安會勘開墾回從九張家駒留辦寳昌局候補道增綬禀期服假許元章香湖口掣騐局來省指分通判張傳鼐解漕折京回並繳照周思成李啓煃俱解地丁進京林向滋加一級紀錄一次張鵬程新城查訉案件回洪籛生往都昌興辦烟葉落地稅指分知縣謝起源禀到覈照 
[續續接海陳家木橋電報總局内籌賑公所有光緒廿二年正月分超廿五年十二月分止收解湖南四川湖北江蘇山東河南浙江安徽江西等處義賑按批總數淸單]  
　　○湖北交施子翁彚解第一批規銀一千五百兩又第二批規銀五百兩○崇陽交施子翁彚解第一批規銀四千兩交黄愛棠邑尊彚解棉　褲一千件○淮徐匯交嚴佑翁第一批規銀四千又第二批規銀三千兩宋培翁第三批留養規銀一萬兩唐子翁安東第四批規銀三千兩嚴佑翁第五批二七寳銀二千兩宋培翁第六批規銀六十兩顧　翁第七批山芊乾欵規銀五千兩又第八批規銀五千五百零八兩七棧六分嚴佑翁續辦第一批規銀一萬兩宋培翁續辦第二批規銀一千兩又第三批　衣褲一百套嚴佑翁第四批買藥料等規銀四百廿六兩九錢六又第五批洋合規銀二百四十九中六錢一分厘宋培翁辦留養經費規銀四百三十九　四錢五分九厘○江隂交盛京卿彚解第一批規銀三千兩○山東交劉蘭翁高養翁第批規銀一萬四千兩又第三批規銀六百兩又第四批規銀五千兩又第五批庫半合規銀四百三十八兩四錢○皖北交　夢翁第一批規銀四千兩交上海縣王欣甫邑尊第二批規銀五百兩○河南交金翁彚解拓　縣規三百兩○江西交嚴筱翁彚解吉贑規銀一千兩○紹興交餘丄恊賑公所彚解第一批餘上規銀一千兩楊信翁彚解第二批　嵊　規銀一千兩孫問翁彚解第三批　曁規銀一千兩各處辦賑　藥二千瓶○以上共解規銀廿五萬一千四百六十三雨一錢九分二七賓銀二千兩英洋二萬二千六百十七元五角八分五厘棉衣褲一千二百件痧　二千瓶○以統共收解兩抵不敷規銀十一萬八千一百五十三兩一錢四分八厘六毫○墊欵項下○盛杏蓀京卿共籌墊湖南賑規銀十萬零一千兩内計　商局撥來五萬兩上海道署撥來四萬兩此欵先由電報總局楊子萱觀察籌借後由道署發來歸墊盛京卿公館撥來一萬一千兩○謝綏之先生在善舉欵内籌墊湖南賑由招商局來規銀二萬兩○嚴筱舫觀察籌墊四川賑規銀一千兩○以上共收墊欵規銀十二萬二千兩内除嚴筱翁墊四川規銀一千兩已籌還外凈收墊欵規銀十二萬一千兩○息欵項下○收莊鳥規銀一百三十八兩三錢六分除籌借解欵付出息銀及棉衣打包等費用抵除外净餘此數○以上收欵撥欵解欵墊欵息欵收解兩抵外大共結存規銀三千二百八十五兩二錢一分釐四毫棉衣褲二百件正○再前解山東批二批銀一萬兩係蒙南洋大臣借墊嗣奉山東撫憲札行由東賑局撥還故不列收解其所收按批善士姓名捐欵細數已逐批登明各報故不再列合倂聲明 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
