# 1903 - 337 - 4911008

 

Page 1

 
 
[敬募山東急振] [  申報館協振所啓]  
　　今夏山左利津縣南岸漫决被災極重上游費縣平隂范縣東阿等處臨黄民埝衝潰無存隄内各村莊淹斃人口漂没資糧不知凡幾此外東平州被淹四五百村烟臺亦大水傷人不可勝數哀鴻千百萬呼號於洪流目浸中一飽難謀請殊可憫邇更北風凛冽飢寒交迫身命尤難倖全勢必弱者溝壑喪身强者干戈盜弄言念及此可爲寒心所望四方好善君子顧全大局慨解囊金庶敝所得免爲善不終而垂盡飢黎藉得出水火而登袵席救人救澈故有名言迫切哀求諸維德鑒 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉畢備以本局新鑄大號鉛字排印先成二百卷計訂四十八本己陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[美儒李佳白先生講義]  
　　四海之内皆兄弟東聖之遺訓也五洲各國同根本西哲之微言也惟其同根本則危而宜持顚而宜扶要不可視如秦越惟其皆兄弟則出入相友守望相助要不可形若參商是故上古之世聖王在位賢者繼起擊壤而歌讓畔而耕雍雍乎熙熙乎優遊於光天化日之下往來於玉帛璯弁之中何其懿歟乃人心不古世道日澆盛世之風慨難再見降至今日乃釀成一爭競之天下優勝劣敗弱肉强食疑忌之心齟龉之事時有所聞甚至一家之中親如父子一國之内愛如君民求其能安然泰然者實難多覩然則和睦之道固爲人所宜有而亦人所難有也苟不能克其利己之私見化其爲我之偏情則難有者恐終不能有爲人固然爲國者傅獨不然鄙人不　嘗於課讀之餘披誦中外和約舉夫外邑景仰之情中朝柔懷之德未嘗不踴躍於字句間也請以中外和約陳之道光二十二年中美所立之和約其文有曰兩國欲固存堅久眞誠友誼明定公正確實規法修釘友睦條約及太平和約貿易章程二十七年中國與瑞興哪嘘所立之和約其文有曰應互相友愛眞誠和好共保萬萬年太平無事咸豐八年中法所立之和約其文有曰均永遠和好友誼敦篤同治十年中日所立之和約其文有曰倍敦友誼與天壤無窮光緒二十一年中日復立之和約其文有曰重修和平共享幸福且杜絕將來紛紜之端二十四年中俄所立之和約其文有曰欲更敦兩國塑誼互籌相勒之法是各國之於中國均有修和共好之約也然皆能名副其實乎行稱其言乎是則非鄙人所敢妄斷而亦非　八所　　言者　各國與中國之交誼是非如何虚實如何久在諸公洞見之中廻憶數年前鄙人旨議設尚賢堂以聯合中外之交誼免彼此之畛域而要以華人之利益爲先雖奔走十萬里跋涉十餘國僕僕風塵備嘗艱苦所不顧也旣返京師復遍譪名公巨卿共籌辦法大有不遑假寐之勢蒙總署王大臣垂靑虚左批詞奬勵一時士大夫之樂與交遊者不下數百人而風氣爲之一開然此僅及於一方區區熱忱猶有未盡迨壬寅秋遄來海上又蒙同人不棄踴躍輸將他日堂宇落成謀猷展布使中外紳富士商得共處一堂互相勸勉取人之長以補我之不足未始非振興中國之一道也請拭目以待之 
[本館接奉電音]  
　　昨日午後一下鐘越三十分時京師飛電傳來　上諭一道敬電傳來上諭一道敬謹譯登○十月二十日内閣抄奉上諭本日召見之山西補用道齊福田著仍留原省補用並交軍機處存記欽此 
[電傳宫門抄]  
　　昨日午後一下鐘越三十分時京師友人專電告知本館云十月二十日皇上召見軍機大臣及齊福田 
[使臣要電]  
　　天津直報云日前中國駐俄大臣胡馨吾星使電告政府曰俄皇因其后患耳疾是以暫緩回京聞之俄外部侍郎言東三省事宜仍願和平商榷 
[藏人拒英]  
　　天津直報云日前英國武弁烏羅林與古里二人分統印兵闌入西藏甫至邊界卽爲藏兵所拒遂廢然而回道經沙漠中失去行李馬匹不少 
[俄人遷署]  
　　天津直報云自俄人佔據遼東卽在遼陽城添設外務部簡員常駐以與華官商辦交涉事宜近因遼東一帶地方攺陸軍統帥亞歴希夫管轄因將外務部遷至哈爾濱 
[裕國興利]  
　　京師友人來函云自奉旨創設商務部以來各省礦務漸次振興直隷宣化府屬鷄鳴驛左近鷄鳴山煤礦之多指不勝屈山隂另一礦線格致家查得實産硫磺某大員聞之因赴商務部禀明鳩工開採商務部王大臣准之此亦裕國興利之善政也 
[披沙揀金]  
　　天津直報云張家口外東溝地屬膏腴溝内金苗甚富左近高家營紅泥灣水晶屯等處連綿二十餘里皆産金砂鍊之可得赤金五六成之譜所望當道者迅籌開辦以興利源庶於國計民生均有裨益也 
[示减米釐]  
　　蕪湖訪事人云本年此間米釐日漸减色推原其故皆由捐欵太重以致商民皆裏足不前安徽米釐局總辦卞觀察江蘇米釐局總辦趙觀察有見於此會議酌减若干禀蒙兩江總督兼南洋通商大臣魏午莊制軍安徽撫憲誠果泉中丞批准因於日前出示曉諭曰案據廣湖兩帮號商利源長三益禀江皖兩省未捐較重懇求温輕以蘇商困等情到局當經據情會詳於九月初三日奉兩江督部堂魏批寗省原有米捐每石收釐銀應照禀徵解未便折减其平糶捐四分四釐准以七折收捐而順商情所有功德等捐均於正項之外另行收繳等因復經本總辦電請以 
 
 

Page 2

 
 
一錢捐數照七折减收後加之鷶发四釐不减期與皖省一律奉兩江督部堂魏電復以寗省四分四釐皖省後加一錢安徽巡撫來信以變通辦法如就後加出數减折籌畫兼顧至爲周備望仍遵照辦理勿再二三至兩省捐數稍有上下本無關碍况原議加捐以徵爲禁豈可徇商人之請亦圖减併搶銷現在時局維艱軍儲爲重決不弛禁須告該商等勿過存希兾也等因奉此查寗省後加平糶四分四釐内除功德一釐照章輪納而四分三釐减爲七折應捐銀三分一毫連日原捐銀一錢功德一釐一毫除諭之外合亟牌示曉諭爲此仰各米商一體知悉自本年九月十一日爲始遵照憲批核减數自繳捐其各遵照切切特示 
[詳述委員自盡事]  
　　江西廬陵縣署收發委員投水自盡己紀前日報端兹得贑省訪事人來函詳述其事爰再録之按委員李姓名煦榮本年五月奉上憲委往廬陵辦理收發事件迨七月正任廬陵縣鄭大令調赴闈差禀請委潘大令代理篆務潘大令旣到任卽仍用門稿不用委員卽應領飯食銀亦不支給并令門稿籖漕各家丁肆口譏訕少尹不堪凌辱面謁大令直陳其事大令謂署中自有辦公僕役何用委員君豈願以官爲僕耶少尹憤甚隨向帳房請支薪水以便回省銷差索之再三分文不得滿腹寃抑無處可伸遂親書寃單連照札各件交家丁送呈課吏館梁大令卽於是日投河身死少尹有族叔某二尹時在萍鄕縣充當收發委員聞信馳往廬陵訪問眞確遂禀請各大憲澈底根求刻下沿示知如何了結也 
[梟首伏誅]  
　　鎭江訪事人云長江巨梟曾國璋之羽黨蕭玉堂卽蕭和尚結黨販私無惡不作萑苻嘯聚莫敢誰何前經常鎭通海道郭月樓觀察訪聞派令某營弁督勇擒拿發交署丹徒縣知縣洪鷺汀大令訊實口供禁之於獄隨録供通詳各大憲旣而道轅接奉大憲來文飭卽就地正法觀察遂於本月十四日飭大令會同城守營守備王守戎督帶兵士國十名將蕭押赴北門外校塲明正典刑似此國法森嚴彼作奸犯科者知所儆懼矣 
[盜匪正法]  
　　紹興訪事人云山隂縣屬樓下埕富戶程某家前於重九日之夜突來盜匪明火執仗破扉直入金銀羅綺劫掠一空臨行時復將傭人某甲砍傷習日程開單投縣禀報縣主趙佑之大令親臨履勘騐明傷勢勒捕緝拿旋緝獲乙丙二匪訊之皆游勇因據情詳幸驉憲嗣奉上憲札文以近來盜案迭出刻屇冬防緊要之際應須照例嚴懲大令爰於本月十二日會同城守營某弁率同兵士綁赴顯亭口分别行刑梟取首級傳解犯事處示衆 
[太守踏災]  
　　鎭江訪事人云今歳潤郡各屬收成歉薄近據各縣申報到府府尊祥遂安太守遂於本月十五日乘舟下鄕分往各村履勘以便申詳上憲議緩議蠲 
[委查鹺務]  
　　揚州訪事人云前日兩淮運司恩新甫都轉奉到督鹽憲魏午帥來文立卽傳見淮南局員某分轉密談良久分轉辭出卽命駕赴五河杳辦事件 
[同飲和甘]  
　　金陵訪事友人云秦淮一水灣環十數里偏注東南其在城之西北隅者汲飲維艱惟井泉是賴每届冬令淮水旣渾灣不堪卽古井寒泉亦十九枯竭去冬護軍等營統領楊鏡巖軍門曾派部下健兒於城北掘井數口淸流汨汨利賴無窮今届江南派辦處司道各員有見於此擬於城内多掘數井起自西北以次及於東南刻己擇吉興工從此推而廣之居民同飲和甘受惠當更不淺矣 
[津郡官塲紀事]  
　　聞之天津友人云直隸藩司楊方伯訂於十月十三日回省○前楊柳靑汛把總于把戎占鰲現奉上憲札委署理靑縣城守營千總不日卽當履新矣○浙江撫憲聶仲芳大中丞札委候補縣鄒大令管解餉銀五萬兩至滬附某輪船來津本月某日淸晨由火車押解入京赴部交納 
[荆郡官塲事]  
　　沙巿訪事人云署理湖北荆州通判王澤民别駕於上月三十日乘日本大坂公司大吉丸抵埠擇吉十月初四日接鈐代理糧捕通判彭别駕溥孫仍回籌餉局差次○荆南書院改爲中學堂鳩工修理將次告竣荆宜施道余堯衢觀察荆州府舒暢亭太守會銜出示定期本月二十七日考試凡應試者須年在二十五歳以上品行純良有志嚮學並無浮薄氣習者方爲合格 
[吳郡官場紀事]  
　　蘇州訪事人云新陽縣巴城司巡檢周少尹鍔丁憂遺缺上憲上遇缺巡檢王少尹炳元請補○隨辦商約兼寗滬鐵路總辦江蘇候補道潘芸蓀觀察近奉江督魏午帥加札飭迅卽開辦路工因於本月十七日來省謁見撫憲恩藝棠大中丞禀陳一切旋卽辭赴滬江○指分江蘇候補道增楚九觀察齡近由都中領憑到省禀見撫藩臬三大憲分呈履歴○分發直隸州州同陸州司馬修錦於日前領咨到省謁見各大憲 
[鑑湖雪意]  
　　紹興訪事人云今夏省憲札飭舉行警察府尊熊再靑太守與山會二邑宰及保甲局員再三會議嗣因經費甚鉅未克行刻屇冬防緊要於例辦保甲外復由紳商匍戶集資團練藉以衞閭閻日内又因寗海餘匪闌入新嵊境内刼掠深恐郡中亦有匪徒溷跡爰由萬雅伯恊戎督率兵士四出稽查○本月十一夜郡城昌安門外湯某家遺火積薪一霎時大有燎原之勢幸卽呼集鄰右竭力施救始得火滅烟消然室中物件己於擾亂中毁失殁盡并灼傷傭媪一口勢甚阽危際兹物燥風乾易滋火患居家者誠不可不愼防於先也○越郡烟膏捐前由官憲頒示定章每兩抽錢二十文嗣省憲因差保經收頗多弊竇另委蔣大令來紹分赴城鎭詳細淸查兹查得山會蕭等處每縣實可歳收錢四千千文餘嵊等處收數稍遜遂據實造册詳報憲轅未識大憲有何杜弊良法俾令涓滴歸公也 
[鶴樓閒眺]  
　　武昌訪事人云每届秋杪大吏例委各員至所屬各州縣催解錢糧日前湖北督糧道譚伯臣觀察照章札委日來各員己紛紛回省銷差矣○鄂省文普通中學堂所取正備各生均己足額惟駐防旗生尚未選定提調高澤於司馬特於本月初六日另行傳考八旂子弟到者頗多○兩湖文高等學堂曾於鄕試前放假近始由教習商請提調監督示期本月十二日召集諸生照常肄業 
[白門冬柳]  
　　金陵訪事友人云省垣幅員遼闊五方雜處良莠不齊每屇隆冬奸宄叢生閭閻苦難安枕囊年除由官吏興辦巡防外著紳董更籌集欵項自募丁壯分叚支更今者五城旣設商團民間遂不復自爲防範徒使弁勇虚應故事成效全無安得文武各員毖後懲前毋荒毋怠使民間不復有雞鳴狗盜之虞哉○官設施粥廠計聚寶通濟旱西江東儀鳳五門外更于下關對岸浦口鎭設一分廠合而爲六自十一月初一日開杓至次年二月初一日停止歴年不攺習以爲常迨前數前大憲因經費不敷展至十一月十五日開杓次年正月十五日停止嗣又裁去儀鳳門浦口鎭兩廠今歳大憲慈祥在抱慨念天寒較早貧民無衣無食其何以堪爰令查照舊章仍自十一月初一日開辦現己委員妥爲 
 
 

Page 3

 
 
經理業將頭二批米購運到省大約嗷嗷待哺者可早日查腹而嬉矣○此間業縀匹者向以北五省爲銷路大宗自奉直屢被兵災銷塲不甚暢旺僅恃兩湖兩粤各商販運生涯終苦淸寥近日業此者稍有轉機又迫於俄兵重入奉天訛言四起北人不敢運貨巿景遂陡覺蕭條謀利之雛於此概可見矣 
[平山冷燕]  
　　揚州訪事人云兩淮運署房屋雖而關防極爲嚴寗無論何時閒雜等人慨不得入本月某日之夜庖丁某甲手托木船行至明巷驀見黑暗中彷彿有人東張西望迫而視之素不相識遂大呼捉賊其人情急順手攫取盤内切菜刀向甲亂砍幸衣服甚厚祇受微傷内署各人聞聲咸集其人遂棄刀而逃都轉聞之勃然大怒立飭本署衞隊曁大堂值宿兵丁分赴署前後窮搜渺無蹤影翌晨特傳江甘兩縣宰至署諭以冬防開辦伊始本署竟有匪徒深入膽大己極務須嚴緝以懲兩縣宰唯唯而出刻己各派幹捕四出查拿矣○甘泉縣署翼房俗呼曰外覊所押人犯甚多内有某甲者忽於日前病斃邑宰照章詳禀府轅府尊余石蓀太守檄飭江都縣知縣盧肅卿明府帶同刑仵人役呵殿而往騐得確係因病身亡取具看役及官醫等人切結存查犯屍飭令照章收殮 
[飭拘梟匪]  
　　上海縣宰汪瑶庭大令訪悉本邑閔行鎭附近塘灣地方忽來大帮梟匪開塲聚賭爰派差役全順薛貴多帶夥役前往拘拿務獲解辦 
[擇日欵賓]  
　　上海縣宰汪瑶庭大令定於本月二十二日午刻設席署中延本科一甲第一名進士王眉軒殿撰壽彭及四川候補道吳容甫觀察江蘇候補主簿李子葵少尹諸人讌飲昨己飭丁持柬分投邀請矣 
[代軍實]  
　　昨日江南機器製造局總辦兼砲隊營管帶沈幼彦觀察札委局中提調李平書大令閱視勇丁操演以資整頓而厲戎行蓋亦古者冬狩之遺意也 
[賭徒漏網]  
　　前日南巿二十三七鋪巡防局員李伯屏二尹令家丁某甲至南馬頭悅來軒小茶館查拿賭博各賭徒聞風奔避末獲一人遂將賭具帶回禀知一切二尹飭卽銷毁 
[划船傾覆]  
　　前日南巿某信局所雇划船滿載貨物由他埠行駛來滬己抵楊家渡適值午潮湍急舟人力不能支以致傾覆所失頗鉅奉未傷人後經划船中人投救生局報請派船打撈未識能否珠還合浦也 
[尚賢堂肄業生課案]  
品行胡文耀魏啓楊榮熙○英文超等沙慶周憲章特等劉致祥許寶藜○英文頭班楊景斌胡文耀二班陳經猷朱元愼三班魏啓何榮生四班楊榮熙秦百里○英文策論沙慶周憲章沈鵬程○歴史裘冠瀛林志誠○各國地理劉致祥司徒鼎○英文修辭學林志誠裘冠瀛○頭等法文沙慶劉致祥二等胡文耀兪忝泰三等朱元愼石欽祥○一等算法司徒鼎胡文耀二等朱元愼港秉樞 
[美儒講學]  
　　每届禮拜四之晚八點鐘時美國名儒李佳白先生必在英界六馬路格致書院講明新學以餉士人今晚李君仍在院中宣講中外互助之約有志者儘可入座敬聆也 
[上海官塲紀事]  
　　昨日江蘇候補道張景韓觀察由日本來滬命駕至縣署拜會縣宰汪瑶庭大令大令飭丁擋駕繼赴道轅拜會與蘇松太兵備道袁海觀觀察晤談片時而别○湖北候補道王惠堂聶雋威兩觀察均於昨日來滬先後赴道轅拜會袁觀察 
[上海縣署瑣案]  
沈鴻萱控表兄徐雲樵串吞田産等情前晚縣主汪瑶庭大令升堂研訊沈供稱小的係本邑人家住徐家匯附近年三十有八母親徐氏有奩田十二畝向由母舅代收租米田單九帋在小的處母舅去世迄今歴十有餘年每歳租米由表兄雲樵收取不意邇竟潛謀乾没顆粒不交前年小的因有急需將此田劃出四畝五分浼雲樵抵與潘坤和詎料雲樵與潘串通並無銀錢交付今聞伊欲向潘取回另售向之理論忽稱單係徐姓之産父親年老多疾故命小的來案其控求卽訊追潘供稱此田四畝五分本係潘姓祖遺之産昔由小的抵與徐姓前年備價贖歸徐姓斷無再向小的取回之理沈姓更不相干雲樵供稱姑母於咸豐年間嫁與沈姓當時卽將奩田交割明白並無留存今悉向小的贖田沈思分肥是以揑情妄控徐邦經供稱小的係徐姓族長餘語相同大令判令將沈掌頰一百下叱令退去○前日沈爾梅控王子文等圖賴洋銀等情大令研訊之下沈供小的係浙江寗波府屬某縣人去年與王子文郭似生及鍾某股開永昌順報關行計共十股每股洋銀三百元小的得兩股計六百元今年五月小的不願與股商允分出攺換招牌然當時祗收回三百元尚有三百元至今未付屢向索取反被兇毆求恩訊究大令諭候飭差查明提訊核奪○本邑人石寶寶在天津犯事經地方官遞解來滬大令研訊之下石供稱小的係機器工人去年聞天津某洋行招工製造輪船因往大沽口工作嗣與同業錢桂生往妓女大寶處作狹邪游并被錢借去對時表一枚質得洋銀二十二元後向索取祇還十三元餘欠一味延約因是互相口角錢挾恨於心訴之經管造船之吕宋人稱小的在上海曾犯盜案逃至天津仍復肇事吕宋人信以爲眞送交縣署解回原籍大令以所供與來文不符飭押候查明核奪 
[分發人員騐看名單]  
　　新海防掣籖分發郎中曾鴻鑫四川盧夔颺貴州花翎裕壽廂黄滿主事張步靑廣東鄭翼祖直隷劉良潯江西兼襲雲騎尉劉傳經安徽員外郎升銜陸紹言浙江内閣中書楊建綸江蘇國子監學正學録于克勤直隷○海防例掣籖分發郎中田倬卿直隸○新海防掣簽分發　知府胡秉煥江西通判熊支棋湖南關庫大使屈忠圻湖南○新海防例指省分發道黄悠愈廣東福建林世燾廣西江蘇花翎李永懋湖北江蘇劉安濤浙江江蘇李振鵬江蘇直隸彭德超四川江蘇知府孫振家山東山西麟濬源江西廣東程津士順天江西鄧寶仁安徽直隷郎慶祥浙江福建同知黄申之江西湖北直隸州知州戴宗燾安徽江蘇通判劉堉厚順天河南路承鋆貴州雲南車鉁順天河南鹽運判翟覲光山東兩淮褚德黻浙江兩淮直隸州州同伍鼎銘湖南湖北知縣韋敬廣西廣東黄廷昌廣西雲南施廷柱廣西廣東胡鴻元順天廣東王繼文廣東廣西史維順天湖北沈恒湖南四川李元音湖南湖北李宗徵湖南湖北向榮湖南江蘇易鳴鼎湖南福建石恩森安徽江西李繼麟雲南江西鄧遠長安徽江蘇沈鴻儀安徽江蘇惲金堂江蘇江西吳葆濂江蘇山東鄭天馥安徽山西宋燦江蘇湖北劉祖桐江西湖北何嘉鄮浙江河南虞篤新陜西湖北邵伯鑑陜西河南楊昌禄四川甘肅張謙陜西四川胡懋釗安徽山西李錫疇浙江山西陳澍湖南安徽鹽大使朱古春順天兩淮賈國澄布經歴沈炳煊浙江直隸譚光煃貴州雲南直隸州州判洪韶浙江江蘇方欽河南山東州判薛温陜西甘肅[  此單未畢容再賡續]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[征租興學]  
　　蕪湖訪事人云安徽池州府屬貴池縣下三保鳥上洲九甲外孩兒洲一帶蕩升任鳳陽府知府港太守葆廉綰縣篆時親往勘丈得六百五十餘畝撥給貧民陳某等人耕種給有執照持以爲憑凡賴此刈蘆荻博饔飧千餘戶近日縣宰周大令興辦學堂苦無經費擬將此田收回征租以資挹注陳等不服聨名赴省控陳未知尚能轉園否也 
[中外聨]  
　　鎭江訪事人云月之十四日常鎭通海道兼鎭江關監督郭月樓觀察在署中陳設西筵柬請駐鎭英領事譚得禄君鎭江關稅務司雷樂石君天主堂司鐸施方禮君讌飲簉座者爲署鎭江城守營參將吳養吾參戎租界總巡周錦堂協戎洋務局總辦邵虎伯直剌山珍海錯雜陳於前直至日下崦嵫始盡歡而散 
[除惡務盡]  
　　鎭江訪事人云著名地棍曹天喜横行不法案積如山本月某日更魚三躍時竟敢闖入某姓家搜取婦女衣飾事聞於常鎭通海兵備道兼鎭江關監督郭月樓觀察面諭署丹徒縣知縣洪鷺汀大令派差禽獲刑訊之下直認不諱遂於十七日裝入站籠發縣署頭門示衆未幾卽宛轉斃命聞者快之 
[查勘荒田]  
　　紹興訪事人云紹屬新墾灘地例應升科業奉大憲札委陳大令汝霖分赴山隂會稽等縣逐一查勘兹者白大令增蔭又奉文抽查餘姚新昌等縣俾除弊竇而示周詳 
[沙巿估帆]  
　　沙巿訪事人云本月初二日晚十點鐘時太師淵附近某姓家不戒於火焚去茅屋六七椽所囤榖若干擔均付楚人一炬殊可惜也○絲線街一熱閙巿廛也邇來街石殘斷凹　不平由街鄰建議廣醵錢重修從此來往行人可以履道坦坦己○有蔡某者窩留竊賊己歴有年近始破獲經江陵縣張雲生大令嚴加懲辦開釋未久仍蹈前愆前月縣署被竊巨贓獲賊研訊供係蔡某主謀大令怒飭差將蔡拘獲站以木籠小衆三日○月前沙巿某海菜號夥某甲由某處乘大吉丸來沙私帶有蝦米若干斤被洋關籖手查知扣留議　○日前有日本人二名携電光影戲來沙禀請日本領事大瀨君移商縣主借得某處隙地擇日開演彼都人士可籍此以一曠眼界矣 
[上海巡局紀事]  
　　昨日江西會館司事遣人拘送借端胡閙之某甲至二十三七鋪巡防局局員姚二尹研訊之下見其醉態可掬令押至酒醒時飭地甲帶往會館中負荆請罪○浦東陸家行人王寶寶前因犯案覊押改過所甫經開釋又在浦東向人訛詐東保甲總巡謝岳松明府訪悉飭提研訊押候究懲旋有受割鄕民二十餘人聨名遞禀明府飭差查明以憑核辦○前日汛捕全川在江南機器製造局馬頭查獲圖竊未成之張阿四一名解至高昌廟巡防局禀請局員孫二尹訊究 
[英美租界公堂瑣案]  
　　前晚某西人家細崽陳金泉徘徊陳阿五家後門外向某女奴恣情調戯阿五向之呵斥致觸金泉之怒誣指阿五攫去洋銀七元浼其主函致捕房捕頭派包探方長華查悉前情置之不究嗣以金泉堅執不允爰由方探將阿五解案據寶禀明讞員鄧鳴謙司馬研訊之下有陳余氏者來案作証遂商之英總領事署繙譯官寶述德君將阿五當堂開釋金泉押候責手心一百下○公和繅絲廠傭人陳春泉串同沈阿三行竊絲數十磅陸續售與王阿寶余德泉經廠夥金寶時查知報諸捕頭派句探貿如海拘獲連王余解案請究沈供小的祗分得洋銀兩元不知此貨由陳竊得陳認竊不諱余王俯首求恩司馬判責陳三百板發押捕房半年沈責二百板從寛關釋余王追賠洋銀二百三十元并將余管押三禮拜王管押兩禮拜○日前無賴蔡德仁行竊某洋人所置脚踏車經包探方長華緝獲連贜解案司馬查得洋人並未到案飭將蔡暫行管押昨日洋人投案聲稱被竊脚踏車請爲究辦蔡供此車實係李友　所竊今己逸去叩求恩宥司馬判責二百板發押捕房三月贜給失主具領○徐阿大行竊寶隆洋行所懸銅牌由包探徐阿華獲案請究司馬判責一百板枷號一禮拜發犯事處示衆○王友鄕淹入和記號内竊鐵數條沿途求售由包探李四春獲案解究司馬判責三百板枷號一禮拜贓給失主具領○前晚流氓陳奇生在某戯園門前攫取妓女馮素香所携銀水烟袋報由包探竇如海獲案請究司馬判責三百板○孔阿祥掩入程謹記木作竊木數株報由包探徐榮珊獲案請究司馬判責一百板 
[法租界公堂瑣案]  
　　前者魯瑞洋行某西人控袁中記等戶定貨不出等情昨日讞員魏蒓塢大令傳案研訊袁供此貨當時購定二十箱每箱六百碼每碼英銀兩先令限定西歴九十兩月抵埠今者逾期己久始至七箱出過兩箱餘擬卽退去西人稱商人於貨到後卽往咨照袁之所供並非實情大令著袁赶緊出貨○陳小山由邰昭福介紹購得婢女一口兩次脫逃疑邰所誘特於昨日扭案請追邰供陳購婢時小的曾爲之說合不敢誘逃大令著交人保出限一禮拜内將婢尋交到案○葉新發以其妻袁氏與流氓祭金和有染尋獲後反助蔡擊破頭顱因之扭案請辦大令判將袁氏掌頰一百下交葉領回管束蔡從重笞臀四百板○王雲靑以車夫王連鳳屢次竊物辭歇後膽敢糾領流氓來家辱駡報知巡街捕拘案請懲大令判責二百板○扒手金毛林在新北門外竊得某甲指上所帶金戒一枚經包探緝獲解案請辦大令判責三百板○偷兒倪桂春潛入英界某號行竊燈罩携至法界經巡捕拘案請懲大令判責三百板○劉和尚聘王子卿之姪女爲室送過財禮洋銀一百三十六元擇吉本月十八日完姻王忽將財禮衣飾典質一空姪女藏匿無蹤反勒索門包洋銀三十元因之投報捕房捕頭令包探將王拘獲搜出質劵十餘紙昨日解案請辦王供詞一味支吾大令著押候嚴比○某洋貨號夥徐月卿以張品珍佯來購物乘間竊去羽綢一疋當塲追獲送案請懲大令判責四百板贜給的信具領○萬康烟紙店學徒方瑞金持洋銀若千元赴各鋪收兌小銀錢及當十銅圓途邁周玉林誘往賭博　時輸去九元四角報由巡捕拘案請追方聲訴前情周供小的在治下某處設二十一門賭攤以賭食物方以小銀錢角勝致負此數大令判枷號一禮拜期滿之後重責二百板方交店主嚴加管束○有畢左來者家住餘慶里被同居之王金中誘令甥女掷逃因之扭案請究王供小的向在某烟帋店執業兹以失就寄宿親串家畢時將甥女凌虐致彼怨恨乘隙逃去與小的無干大令著交人保出限五日内尋交延干未便○小竊李有良拆毁新拓租界内竹籬被巡街捕所見拘案請懲大令判責一百板 
[美租界捕房紀事]  
　　昨晨有恒路河中浮有孩屍一具某號華捕見之報知捕房捕頭令地保備棺收殮舁至義塚瘞埋○前晚日本人某甲携錢至武昌路向小販陳榮法購物一言不合遽肆兇毆五百八十一號巡捕目擊情形一併拘入捕房捕頭詰知事起細微從寛釋出○昨日妙手空空兒姜雙根掩入寓居七浦路一千零十一號門牌之甬人戴和尚家行竊衣服水烟袋等物適爲包探朱桂生所見連贜帶入捕房捕頭令押傾解送公堂禀請讞員鄧鳴謙司馬訊辦 
 
 

Page 10

 
 
   
 
 

Page 11

 
 
   
 
 

Page 12

 
 
奴才增祺跪奉爲現擬歸併奉天稅釐捐務以期劃一而資整頓恭摺仰祈聖鑒事竊查奉天省榷政同稱紛雜隂營口山海關等處常洋兩稅向由奉錦山海道經徵徑解京都戶部及北洋大臣而外其歸本省徵收之稅釐捐等項有歸將軍衙門所屬旗員經徵者亦有歸地方官及盛京戶部經徵者統解盛京戶部備支各官廉俸制兵額餉其歸奉天總督派員經徵者皆解糧餉處專充防練軍及一切經費之需界限統分名目遂異而稅章亦因之不同推原其故設局旣非同時因地不無遷就在經徵各員或能稍知自愛而不肖司巡往往自分門戶不免遺累巿廛是多一處局卡卽多一分司巡多一分司巡卽多一層剥削前奴才於光緒二十五年間因各城捐稅差曾經通飭開單以便釐定劃一章程未及報齊因亂而止兵燹後所有兵餉善後教堂賠恤以及設官建署一切經費需欵本極浩繁幾如無米爲炊三載以來幸賴放荒收價勉强支持總未添設新捐者良以商情之宜體民瘼之宜恤也第荒務刻己將次竣事以後之用欵方殷不亟籌整頓稅釐則無從挹注不剔除煩擾亦難收整頓之功况當籌辦免釐加稅之察尤先事會計方免臨時周張兹擬歸總督署設立專局遴委熟悉稅務之員會同將軍衙門盛京戶部官員將所有本省應徵稅釐捐各處局卡無論向歸何署經徵統行歸併分别裁留按照免釐加稅新章比較盈絀酌核損益擬定一條鞭辦法曉諭商民歸併徵收旣免層層擾累之虞又收節省經費之益推事非一著餉糈攸關自非會查明確將來互有叅差轉難辦理如蒙兪允奴才當與調都統奴才鈕楞額盛京戶部侍郎奴才溥　暫護奉天府府尹尹和志彭督飭各員公同商酌究應如何歸併收欵如何劃撥擬定妥善　程再爲奏明辦理所有現擬歸併稅釐捐務以期整　緣由謹恭摺馳陳伏乞皇太后皇上聖鑒謹奉奉硃批著照所請戶部知道欽此 
盛京將軍增奏廣甯船蛇驛地畝分别淸丈招墾摺二十六日 
奴才增祺跪奏爲廣寗盤蛇驛地畝現經一律涸復請分别消丈招墾以裨餉糈恭摺具陳仰祈聖鑒事竊查奉天廣寗縣迤南之盤蛇驛舊有牧廠一區東西斜長約一百二三十里南北横苴三十里至七八十里不等前於同治初年經綿州副都統恩合奏請丈放招懇徵收租賦其地原估百萬畝當時各領戶報領五十餘萬畝嗣因濱海各地連年被水淹浸墾戶以不保租賦紛紛退誚迄今共實剩升科地二十一萬餘畝每畝收銀四分每年共收銀八千餘兩徵由將軍衙門覈明咨交盛京戶部查收撥充兵餉歴年歸入奏銷各在案現在該地日見涸復營榆鐵路取道其間墾戶亦漸復集率多私相展佔其任納租賦者寥寥無幾以原估百萬畝計之除己墾納租熟田及溝窪泡鹺甸灘並鐵路佔用外可墾之地尚復不少當此時局自以淸釐招墾爲目前切要之圖若令荒無聽民間輾轉侵軼則奸宄潛匿外人覬觎在在均屬可慮現擬派員普律繩丈逐戶淸查凡現在交納官租之地仍歸原戶管業換給新照一概不事苛求其有展佔浮多及私自關墾成熟者俱令遵照新章分别按畞補交地價發給大照以後照章升科永業並不找追花利以示體恤不願交價承領者撥出另放他人把持阻攬者從嚴究辦下餘閒荒亦卽按地之高下以定價之等差一律招戶認領緩限升科如此則原懇各戶旣不致頓失生計流民亦可籍資安插野無曠土農有餘粟於餉糈尤不無補助如蒙兪允一俟命下之日遵卽一面妥擬詳細章程奏明辦理一面派員　此農隙前往勘辦俾來春播種尚可及時除咨查照外謹會同謝都統奴才鈕楞額盛京戶部侍郎奴才溥郕暫護奉天府府尹奴才志彭合詞恭摺具奏伏乞皇太后皇上聖鑒訓示謹奏奉硃批著照所請戶部知道欽此 
湖南巡撫趙奏職紳捐田贍族懇恩旌奬片二十六日 
趙爾巽片再據湖南布政使張紹華詳據署長沙府知府朱益濬詳據署甯鄕縣知縣譚承元詳據邑紳童光斗等禀稱現任浙江温處兵備道童兆蓉遵其故父一品封職童道袞遺命將陸續卽俸增捐田産五百三十二畞八分值價銀一萬二千八百四十兩有奇作爲瞻族善舉造具事實册結懇請援例旌表等情轉詳前來查定例凡士民地方善舉捐銀至千兩以上准其請旨建坊給與樂善好施字樣如有應行旌表而情願議叙者由吏部核議等語今甯鄕縣現任浙江温處兵備道童兆蓉遵其故父童道袞遺命捐田贍族價值在一萬兩以上實屬誼敦雍睦足以風世勵俗核與旌表之例相符理應據情籲懇天恩俯准建坊給予樂善好施字樣以資觀感除將册結送部查核外謹　片具奏應否給奬之處伏乞聖鑒訓示敕部核議施行謹奏奉硃批著照所請禮部知道欽此 
直隷總督袁奏揀員請補直隸州知州摺二十七日 
太子少保北洋大臣直隸總督臣袁世凱跪奏爲揀員情補要缺直隸州知州以資治理恭摺仰祈聖鑒事竊查深州直隸州知州曹景　保升應以光緒二十九年六月十五接到部文之日作爲關缺日期歸六月分截缺所遺深州直隸州知州員缺轄境遼　政務紛繁係專繁要缺例應在外揀選請補查定例各省直隸州知州如係奉旨命往或督撫題明留於該省候補者無論應題應調應選之缺均准酌量補用先儘科甲出身人員請補至題調要缺道府同知直隸州知州通判知州酌量以候補人員請補時該省如有截取記名分發人員應先儘酌蛳請補等語今深州直隸州一缺據藩司楊士驤署臬司龐鴻書查有保送分發記名直隸州知州續緜堪以請補會詳請奏前來臣查續緜年三十五歳廂紅旗滿洲續麟佐領下人由進士以主事簽分戶部期滿奏留本部候補光緒二十四年補授廣東司主事二十六年京察一次經本部保送奉旨記名以直隸州知州用是年届京察年分保送分發捐指直隸五月引見奉旨著照例發往二十一日到省該員才識明通究心吏治以之請補深州直隸州知州竇譪　任與例亦屬相符合無仰懇天恩俯念員缺緊要准以保送分發記名直隸州知州續緜補授深州直隸州知州要缺實於吏冶有裨如蒙兪允該員銜缺相當毋庸送部引見除將該員履歴册咨部外理合恭摺具陳伏乞皇太后臯上聖鑒訓示謹奏奉硃批吏部議奏欽此 
 
