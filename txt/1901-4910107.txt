# 1901 - 152 - 4910107

 

Page 1

 
 
[杭州申昌分局遷移] [  申報館主人啓]  
　　啓者本館前在杭州省會開設申昌書局專售申報及申報館圖書集成局各種書籍今移至舊府前惠民巷口朝西石庫門內仍前交易恐未周知特此聲明 
[新印瘍醫大全告成] [  圖書集成局代啓]  
　　顧練江先生瘍醫大全一書集外症之成闡諸家之秘繪圖貼說附以經騐各方病者不煩延醫可以檢方而治最稱利便惜坊間輾轉翻刻魯魚亥豕遺悞良多䢴江夏君毓芝有鑒於此爰覔得初印善本倩本局以大號鉛字排印校讐詳愼紙墨精良每部十六本分裝兩函碼洋二元八角寄語海內諸家尙其各置一編以備衛生之用售處在上海申昌書室愼記書莊及各書坊均可選購請就近移玉可也 
[新印日本國志] [  申報館主人啓]  
　　是書爲粵東黃公度亷訪所著亷訪前曾贊使日本研求被國數千年來禮樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每部碼洋二元五角世有先覩爲快者請臨三馬路申報館申昌書室二洋涇橋煥文書局南北掃葉山房金陵詞源閽購取可也 
[讀四月十九日上諭謹書其後]  
　　翰林院者待詔之所也唐初始置其官雖備天子之顧問出入侍從而醫卜技術之流皆入焉職本猥下未足重也元宗初置翰林待詔繼乃選文學之士號翰林供奉旋又改供奉爲學士別置學士院專掌內命厥後選用益重號爲內相又以爲天子私人而翰林學士一官乃益親益尊至爲貴顯晉天福五年曾廢翰林學士院其公事並歸中書舍人至閧運元年復設自是歴宋元明三代相因爲例我朝官制悉準前明翰林院諸官亦仍其舊自掌院學士以至編檢俱掌制誥文史凡纂修實錄聖訓玉牒史志諸書以及直省主考學政皆預焉鑾坡珥筆講幄陳書入承儤直於九重出奉皇華之四載職司綦重聲望清華其班次列詹事府科道之上朝廷視之亦可謂重之至矣顧自明代永樂年間卽取進士中之文學優等及善書者爲翰林庶吉士三年再試留擢編檢而翰林諸官遂專以詩賦小楷爲工不復問及其他經濟殊不知經筵日講翰林兼充若徒以妃靑儷白之文美女簪花之字遂謂盡詞曹能事無愧爲翰苑淸才非徒不能啓沃聖心而一切布政出治諸大端朝廷又將何賴夫文章小技也雖至極工無補於治而翰林院者儲才之地公孤卿尹類拔其中國家所資以治天下者也乃徒以文字居翰林是翰林僅一擅長小技之人而已國家欲以之治天下是欲以小技治天下也可乎否乎在唐初之翰林固若是焉已足而今之翰林則固視之綦重非復可以唐初例之矣乃風氣所趨挽回無術經世之務轉不考求問以大清會典六部則例則未嘗寓目也問以古今政書各省通志則未嘗致力也又何論乎公法條約天算格致諸書其所終日吟哦者惟律賦試帖而已所經年模仿者惟大卷白摺而已我朝嘗屢屢垂戒不得專以詩賦小楷爲重而當從事於實學有用之書乃聖訓縱極煌煌而諸臣竟罔知遵守豈積習之牢不可破耶抑承明著作其職固祗在潤色鴻業歌詠昇平耶顧今之時局危矣迫矣國家亦貧矣弱矣倘仍因循苟且頽靡如前不亟變通力圖振作則國家終無自強之望而外患亦靡有底止之時然欲求自強非先儲才不可翰林院爲儲才重地祇以所學皆非實用而所謂人才者遂勞精疲神於詩賦小楷之內而僅足以爲文學侍從之臣若以其人而究心於政治經濟諸書則一轉移間安知無卓犖濟世之才出乎其內不較之開設學堂造就後進其效尤速乎此皇上所以宏宣綸綍欲令翰林院革除舊習不徒從事於詩賦小楷而當講求實學通達古今也所願自今以後在館各員謹按聖諭所云會典則例政書通志以及公法條約天算格致一一究心叅稽分門肄習則得人而理之盛治其卽在此時乎曷禁拭目俟之 
[本館接奉電音]  
　　昨日午後西安行在飛電傳來上諭一道敬　譯登○四月二十一日行在內閣抄奉上諭上年七月以來倉皇播遷恭奉慈禧端佑康頤昭豫莊誠壽恭欽獻崇熙皇太后駐蹕關中瞬將經歲睠懐宗社時切疚心今幸和局已定昨經諭令內務府大臣掃除宮寢本欲卽日回鑾惟餐在時令已交初夏天氣炎蒸聖母高年理宜衛攝起居以昭敬養勢難於溽署之際跋涉長途自應俟節候稍凉再行起蹕兹擇於七月十九日朕恭奉慈輿由河南直隸一帶回京著各該衙門先期敬謹預備將此通諭一體咸筓俾慰天下臣民之望欽此 
[佔地述聞]  
　　香港循環日報云傳聞法人圖佔海南一島大約下月初旬卽當舉事或曰法人注意海南爲日已久今中國賠欵已有成議法人將或據此島爲質亦未可知 
[和蘭索費]  
　　廣州安雅書局世說編云荷蘭政府前因中國拳匪之亂曾由東印度調戰船保護兹冋中朝索償英金十萬磅有奇不知全權大臣慶王李相將何以應之 
[日本撤兵]  
　　日本報云去秋大沽北砲臺經日人占據駐有要塞砲隊若干名兹當交代之期奉命一律撤去臨行將所遺器物舉火焚之 
[使臣更迭]  
　　當拳匪作亂時東西各國駐京使臣刻已次第更迭昨見日本某日報列爲一表因特照錄左方英國匪亂時使臣麥餓獨那路獨氏兹易殺託烏氏俄國匪亂時使臣獨幾路司氏兹仍其舊德國匪亂時使臣開之託立路氏兹易磨磨氏美國匪亂時使臣誇痕額氏兹易洛之苦黑以路兼議和委員奧國匪亂時使臣男爵滑路薄路痕氏兹易氣卡痕氏法國匪亂時使臣披希搖痕氏兹易薄氏義國匪亂時使臣侯爵辣之幾氏兹仍其舊和國匪亂時使臣諾培路氏兹仍其舊比國匪亂時使臣留油苦司磨路捕氏兹易油司鐵痕司氏班國匪亂時使臣獨痕誇洛額痕氏兹仍其舊日本國匪亂時使臣男爵西氏兹易小村氏 
[停試明文]  
　　武昌訪事人云本年値鄉試之期各疆吏以和局甫成軍書旁午奏請暫緩一年近由湖廣總督張香濤制軍出示曉諭略謂業已奏蒙兪允由行在　部咨行各省一體欽遵矣 
[賢吏可爲]  
　　香港循環日報云前者廣東信宜縣宰某大令遵奉憲札籌辦清鄉事宜旋以所擬籌辦情形次第禀陳督署兹經兩廣督憲陶芷芳制軍批其牘尾曰兩稟及摺均悉營勇不能捕盜轉以擾民州縣官不暇防盜先須防勇本部堂深知此弊是以前定章程將辦鄉營勇歸州縣節制調遣其有姦淫搶掠者許以軍法從事假州縣以事權 
 
 

Page 2

 
 
正以袪武營之積習而其所以不徑由州縣自募者亦以廉明之吏不可多得利弊正復相等不欲遽事更張耳該縣現撥營勇若干曾否到境旣歸節制哨弁可以撤換營勇可以更補不聽調遣可以揭參暗出搶刼可以正法勇雖由營撥交實與自募無異正不必瞻徇情面稍事游移所稱粵民好賭官紳重利此種習氣誠爲他省所未見文武員紳及兵勇書吏無人不有賭規二字橫貫胸中以致百事隳壞不可振作小闈姓等項業已承餉未便驟令停止現惟申明定章凡向未開設之處一槪不准開辦以示限制該令旣能言人所不能言其居心治績必有大異流俗者信邑地瘠民貧習於拜會倡亂得良有司勤求治理當可漸挽頽風一切事宜准由該令查照前章變通辦理隨時禀報察核本部堂於三月之後願觀厥成紳耆著有成效並准擇尤請奬用示鼓勵仰廣東緝捕總局務飭遵照仍候撫部院批示繳 
[匪僧授首]  
　　廣州安雅書局世說編云有匪僧名得者粵之羅定州人俗姓賴名亞元又名錦釗向在東莞縣境雁田村基福寺焚修年屇古稀精神嬰鑠去歲惠州之亂實與逆謀迨事敗濳回雁田旋被官軍以計執縛上月某日水師提督何榆庭軍門飭弁押解省城大憲發交緝捕局員訊鞫得自認會黨不諱遂於本月初十日批飭遵照新章就地正法南海縣裴大令奉文後立卽綁赴法塲與盜犯蘇石幗陳奀一併處决是日番禺縣錢大令亦提出行刼瞽目院之盜犯蔡德興譚瑞廷尹德標三名連逆犯黃城隍梟首示衆 
[梟匪正法]  
　　揚州訪事人云有錢某者綽號東海王梟匪中巨擘也歴經大憲懸賞緝拿至去冬始由甘泉縣捕役在邵伯鎭緝獲禀由運憲桯雨亭都轉派本轅發審委員會　甘泉縣主周明府硏訊錢匪蒲伏堂下將生平惡跡一一供訴如數家珍明府卽照錄申詳都轉禀請督鹽憲劉峴帥核奪一面將錢匪加上鐐銬收禁獄中峴帥以近來長江一帶逆黨梟黨時思蠢動錢匪旣已供詞確鑿未便顯戮久稽爰於本月十二日清晨電飭都轉立卽正法都轉隨傳明府至轅面諭一切十二日午後兩點鐘時明府升坐堂皇將錢匪提出會同駐防各營弁押至南門外牛大汪處决梟取首級發往犯事地方懸竿示衆有見者謂錢匪年約三十許身軀肥壯當押赴巿曹時一路狂歌幷向公差索酒食比至行刑向劊子大聲曰好朋友宜從速毋畏葸手顫也噫是眞所謂愍不畏法者歟 
[整飭士風]  
　　福州訪事友人云翰林院侍講福建提督學政檀斗生大宗師以閩中士習澆漓每喜逞刀筆之長舞文弄法亟宜嚴加整飭以免佻達貽譏因於本月某日出示曉諭曰照得生員出入衙門最干例禁是以府州縣署例設門簿逐日登註詳報以憑查核惟是奉行日久往往視爲具文本院蒞任以來訪知閩省士習恃符好訟非加意釐剔不足以懲刁健業經札仰該府立卽轉飭所屬各縣除應行褫革生員及生員作干証者一例登註兩造姓名並摘叙事由及已結未結按月摺報毋得狥隱以憑核辦外本院爲整飭士習起見必當力挽澆風爾諸生其各守身自愛愼勿干預訟端致于罪戾毋違特示 
[松試七誌]  
　　松江采訪友人云本月二十一日江蘇提督學政李大宗師覆試松屬生員經古　孝經論題　敬其君則臣悅論　性理論題　乾坤天地之本離坎天地之用論　經解題　洪範曰蒙曰驛解　周禮職方氏三江五湖考　史學題　虞詡爲朝歌長設三科以求壯士論　開元治比貞觀論　時務題　宜振興商務以收利權策　詞章題　漢文帝摶髀思頗牧賦以帝與馮唐論古名將爲韻　賦得剌水綠鍼抽稻芽得鍼字五言八韻　先是二十日之夜頒發松江府學及華亭奉賢婁三縣學歲試生員招覆案今將前列名姓照錄左方　松江　徐彭齡廩　顧嘉玉附　唐元斌廩　尹良彥附　宋經湛廩　張作楫廩　宋　昌附　沈錫麒附　吳　驤附　倪宇昌增　凌　翰廩　朱鳳藻附　沈　銑廩　席裕琨廩　黃應昌廩　周紹康增　陳金鑾廩　陸炳彪附　戴鳴鳳廩　潘　鍔附　錢企鶴增　蔣逢庚附　顧保圻廩　姚洪德附　張炳樞附　華亭　顧禮治附　王貞元廩　閔　　稟　戴邦懐附　雷　瑊增　閔　檝廩　金佐宸廩　兪華璋增　唐遇隆增　周仁湛增　徐文藻附　顧永澂附　李邦翰廩　姜世維增　張　烈附　沈一鳴附　張葆馨廩　周治平附　嚴翰章廩　胡毓台附　黃應桂增　孫承兌廩　奉賢　兪雲靑附　王　渭增　廖光裕廩　戴文熊附　蔣大昌附　朱之培附　趙繼棠附　瞿昻雲附　張昌泰附　奚萃光附　汪　銘附　陳兆麒附　張時芳附　蔣大章附　朱聲韶附　婁　張葆元廩　張公嶼廩　鍾　毓廩　尹士龍增　丁繼庠增　顧葆康附　杜應訓附　楊文蔚增　吳望曾附　張錫謹廩　平其政附　許毓麟廩　周儒廉附　倪廷棟廩　奚葆芬附　陸祥雯附　周麟振附　馮方新附　唐祖堯附　夏憲章附　朱履祥附　顧景馮附 
[民之父母]  
　　蘇州訪事友來函云前者蘇州府田太守拘獲拐匪陶理堂督同發審局員悉心研究供詞狡展異常日前提案覆詰陶供認用藥迷拐幼孩太守詰以所用何藥傳自何人供稱將藥納指甲中向小孩面上輕彈孩即昏迷隨之而走其法傳自在逃之龔瞎子用藥四味其名未得而知惟悉中有麝香價甚昻貴太守飭書吏將以上情形繕入告示於本月十三日發貼略謂拐匪用藥迷孩離人骨肉較之強盜爲尤甚故不得不嚴行懲辦此後無論軍民人等能獲龔犯及他案拐匪者自當破格重賞幷勸諭民間勿使幼孩出外務宜隨時留意以免後患如太守者保赤心誠誠不愧爲民之父母矣 
[湘中大有]  
　　漢口訪事人云客有自三湘七澤間來者述及今歲湘省雨暘時若二麥豐收各項雜糧亦皆有欣欣向榮之象是誠我民之福也 
[金溪火警]  
　　廣州友人來信云本月初八晚二鼓後南海縣境金溪墟某木行不知何故猝兆焚如行中所存木料高積如山霎時烟燄漫空光燭霄漢墟中水龍竭力噴射如以杯水沃車薪大厦連雲立成灰燼行夥某甲奔避不及竟被祝融氏攝去翌日屍由瓦礫中檢出頭焦額爛見者傷心聞之墟中人云火由匪徒所種未知然否 
[京師近事]  
　　京師訪事人云美國通事馮某前因犯事送交刑部覊禁兹聞美弁戴禮孫擬帶回本國處以嚴刑○日前天主教中舉行瞻禮慶邸李相及直隸藩臬均至西什庫教堂致賀○各省印結局現俱開辦聞四月分安徽省每員可得印結費二十金○去夏翰林院被拳匪所燬迄今尙未修復日前掌院學士崑中堂奏請撥欵興修摺中誤指洋兵所燬各國使臣聞而不悅照會全權大臣請卽更正崑相聞之已於本月初十日拜摺聲明矣○聨軍總統華爾得西以洋兵將撤都門地面擬交還五城御史管理因於本月某日照會全權大臣略謂五城御史能否自行管理嗣後如有亂民與洋人尋仇一經查出將犯事者槍斃該管地方官亦須一併治罪○德國暫管界內一切公事於本月十一日交五城察院辦理前次所獲盜犯八名由陳玉蒼侍御詡實綁赴菜巿口處决○日前正陽門外香廠某姓家被盜搶劫旋卽拿獲趙某等三盜其中一盜年僅十七經印度兵押至犯事地方正法○聨軍入城後東洋車盛行然天色將晚必被洋兵拘去指爲犯夜非罰洋銀若干不釋○日來天氣炎熱日當卓午雖單衣靜坐亦須揮扇略一動作即汗雨涔涔矣 
[烟海濤聲]  
　　烟臺訪事人云邇來海面時有盜船出沒行旅頗有戒心大憲擬咨調南洋兵輪船帮同巡緝○日來巿中銀蚨價値忽爾奇昻向之每元換銀六錢九分左右者今則加至七錢有奇至日本銀幣價亦相同惟中國各省所鑄龍銀依舊未見起色是可異也○客棧中人遇有過客彼此爭攬屢肇事端日前某棧夥某甲竟將他棧夥某乙擊傷後經某丙設法調處俾免涉訟公庭近日乙因傷斃命報經地方官莅騐而甲及保人已聞風逃逸矣○日前鎭海輪船駛赴埕子口巡緝遇有二盜船飛駛而來當卽開砲擊沈拘獲盜黨三十餘名翌日解入道轅按例 
 
 

Page 3

 
 
懲辦 
[逆匪成禽]  
　　逆匪徐春山前於光緒十七年與楊大昌串通鎭江關辦事西人梅生在外洋私購軍火接濟匪人獲解上海縣署比時今蘇松太兵備道袁海觀觀察方綰縣篆禀由督憲委曹荃生明府到申會訊明確將楊大昌禁押獄中擬辦徐匪遞解江西德化縣原籍似此恩施法外意當痛改前非矣不意邇又出沒於長江一帶勾通康逆羽黨富有票匪埋藏炸藥意圖轟毀營署擾害地方事爲兩江總督劉峴帥訪知通飭所屬州縣一體協拿前日英美租界公廨捕役洪福偵知徐匪濳來上海匿蹟美界篷路德容里遂於昨日黎明時協同某號西包探及華包探劉光震前往禽拿徐匪突就衣袋中出手槍意圖開放捕探奮勇禽獲搜出號衣藥彈之類解送公堂讞員張柄樞司馬略詰情由商之佛繙譯宮備文轉解縣署縣主汪瑤庭大令立卽禀明袁觀察隨於午刻帶徐匪至道轅觀察在簽押房密訊徐匪供稱小的悞被票匪煽誘入其黨中叩求恩典觀察謂爾屢次犯法實係甘心從逆未便姑寛諭令釘上脚鐐發縣收禁聽候電禀督撫憲核示遵行 
[飭查漏報]  
　　貢監生加捐職銜仍在應試以及在籍候選人員遇有丁憂事故均須出具供結赴縣報明以便核詳咨部查考此向例也兹者上海縣主汪瑤庭大令恐有隱匿漏報等弊除出示曉諭外並飭書吏詳細訪查有即禀報 
[禁毀電燈]  
　　昨日本邑南市馬路工程局總辦兼稽查電燈委員葉孟紀司馬發出示諭飭局差黏貼通衢略謂照得路旁安設電燈原爲利便行人起見乃近有無知之徒時將電燈局前保護烟囱之木桿鐵線任意扳動實屬不成事體除飭捕隨時巡查外合卽示諭馬路諸色人等知悉自示之後如敢故違一經拿獲每次罰洋銀五角如有損壞更當重罰以示懲儆該巡捕等倘敢狗庇一併革究决不寛貸各宜凛遵毋違切切特示 
[禁壞鐵闌]  
　　前日馬路工程局總辦葉孟紀司馬傳諭捕頭略謂現在天氣炎蒸夕陽西墜時時有人踞坐浦濵鐵闌上納凉深恐鐵闌損壞應令各捕嚴密巡查如敢故違卽時驅逐倘或恃強不服准拘送至案訊究罰鍰捕頭唯唯遵諭而退 
[上海縣署瑣案]  
　　沈凌氏控陸阿妹拋屍圖詐前晚縣主汪瑤庭大令升堂硏訊沈凌氏供去年十一月某日小婦人擇地安厝棺木今者陸妻某氏因病身死藉口被風水衝犯將拋屍訛詐爲特控請究懲地保陳茂才禀稱此事小的曾冋勸阻無奈陸堅不依從叩乞公斷陸供詞一味支吾大令喝令鞭背五十下掌頰一百下笞臀一百下釘上脚鐐交地保協同縣差冋善堂領棺押殮然後帶案訊辦○前者王廷藩呈控鍾堯春欠銀逃匿大令訊取口供飭王偕鍾之妻舅沈桂林尋鍾交案訊理迄今日久鍾仍蹤跡杳然前日王投案呈催大令諭令退去訪明鍾實在下落禀候提追旣而鍾之棄妾張氏投案呼寃大令升堂研訊張氏供小婦人年十八歲父母俱亡去年十月某日由鍾納爲簉室賃居西門外銀河里本年正月鍾友孫某來言鍾因事避往廣西臨行將小婦人送與姚姓爲妾迨至姚家大婦悍潑異常時將小婦人凌虐小婦人苦難言喻叩乞施恩大令飭發普育堂另行擇配○江連生控妻胡氏違忤母親大令研訊之下江供小的向業成衣娶妻胡氏已閱十年近與王阿五私識母親向之斥責非但不服且敢唆令伊母及王來家滋閙強將母親逐出爲特投案訴乞究懲江陸氏供稱小婦人年七十五歲餘供與其子相同胡氏供小婦人在某繅絲廠工作丈夫失業已久近又吸食洋烟是以小婦人與之反目不敢將姑逐出氏母胡李氏所供與其女相同大令諭令江扶母回家胡氏暫發某善堂收管胡李氏不准再往壻家王候拘拿到案訊明重辦 
[英美租界晚堂瑣案]  
　　已歇丹鳳戯園案目王阿其金阿三控園主周鳳林徐丹林韓德有吞沒押櫃洋銀四百元前晚讞員張柄樞司馬准詞飭提徐韓研訊王金同供前由周等六人股開設丹鳳戯園雇小的等人爲案目當付押櫃洋銀四百元後此園停歇竟被將洋銀吞沒周現在蘇州叩求追給徐韓同供小的等雖係股東然園中一切均由周主持伊等押櫃洋銀亦交周手小的等並不知情今周在蘇州大觀園演劇求恩鑒宥司馬諭令將徐韓交人保出候備文移提周到案訊追○張顧氏控女壻顧春生來家滋閙等情司馬研訊之下張供女兒嫁顧爲妻迄今已閱二十年日前由寍波挈之來滬忽然失去遂誣指小婦人藏匿在家前來滋閙叩求訊究司馬諭令顧出外訪尋毋得再行滋閙兩造均遵諭而退 
[法租界公堂瑣案]  
　　英界四馬路天津織帶店主李榮昌被江北人郭一卽郭懐來將學徒誘出另行設肆以致互相爭論扭入捕房昨日禮拜六堂期讞員杜枝園大令會同費繙譯升座包探解案請訊旋有同業二十餘人遞呈公禀聲稱吾業素有定規請照章公斷大令與費繙譯會商之下謂郭二不應紊亂行規擅將學徒誘出遂將學徒交李領回罰郭洋銀十元以儆○日前吳榮生控王西偕其妻朱氏擊毀花瓶毆傷妻母等情大令訊供之下著將朱氏押交伊夫至案昨日堂期王四卽王逸卿自行投案呈遞禀詞聲稱去冬吳向小的尋釁滋擾不休報知捕房將吳拘押因之挾恨時思報復此次實因小孩起釁所呈花瓶係舊時所碎一經復騐卽可水落石出大令飭將王夫婦一幷交人保出俟下禮拜一將花瓶呈騐核奪○顏少江控浦蓉堃欠洋銀三百元大令訊供之下飭交的實人保出限期理楚迄今逾限已久延不淸理昨日原告投案求追大令著保人陶叔平交案研訊浦供小的無力歸還蒙親戚代措洋銀六十元先行繳案餘求寛限大令著交陶帶出限下期繳洋銀六十元○上月二十三日堂期胡德明沈昌寳控掮客吳如泰收去煤價銀二千二百六十餘兩無煤交出大令訊供之下飭將經售之戴子梅應五福交人保出限一禮拜內尋吳到案訊追昨日戴等將吳扭案大令研訊情由飭交的實人保出限下禮拜六將銀繳案聽候給領○禮和小輪船柁工姜金海控船戶王木金撞壞拔維宴洋行某西人遊船大令判令賠銀三十兩押候如數繳案昨日王妻郁氏措繳洋銀四十元大令飭姜具呈領狀准予領回王開釋○李許氏訴稱小婦人家住西門外某里前晚偶然出外流氓阮順寳引類呼朋任情調戲小婦人大聲呼救老虎灶茶肆中人鄔阿四前來詢問突被其黨兇毆致鄔與小婦人均受重傷幸巡捕聞聲而至得卽拘獲求恩訊辦大令判令將阮枷號一月笞責四百板限交同黨到案究辦○李春芳訴稱前日流氓張玉生將小的家中小孩誘至僻處褫去馬甲翌日在途尋獲扭案請辦大令判枷號一月重責五百板○包探稟稱偷兒陳阿四濳入公平輪船行竊某客所携絨毯衣服香爐燭臺等物質於某典鋪今由小的查獲原贓解案請辦大令判枷號一月笞臀三百板○招商局金利源碼頭上巡丁張中橋稟稱偷兒張阿三行竊某號貨棧中所儲檀香數十斤是以送案請辦大令判責四百板贓給還失主 
[記洪君夫婦行善事幷正昨報悞字]  
　　洪君益三原籍四明近在上海延康錢莊執事生平勇於爲善惟日孜孜當糾約同人議興有道公會時君卽獨力捐助洋銀二千圓旋又籌墊三千圓購就雜糧諄勸蘇君筱齋解往秦中施振其夫人聞之曰郞君旣樂善好施豈我輩巾幗中人獨不能稍資臂助乎遂摒擋簪珥慨捐洋銀一千五百圓似此豪俠萃於一門定卜禎祥延諸百世矣至昨報所登爲民請命一啓悞書洪君號爲芝山爰卽附正於此 
[申報館協振所經收順直陜西振捐四月十一日到四月二十日止第十一次清單]  
　　四月十一日星沙寸心千古室胡萬昌局來洋二十元○十二日義昌當洋十元○十四日胡姓洋五元恊成乾布號同人節飮立夏酒洋五元鈕蘭記洋一元黃燮廷途　風　安小洋四角陳頤德堂求合家平安洋十元無名氏銅小洋十三角王永甫洋三十元○十五日黃禮步求先考妣冥福小洋一百角○十六日宿遷掩骨會餘欵移助洋一元二角又丅茀亭小洋十角張經庭洋一元無名氏洋一元八角又適吳興郡臨盆大小平安洋五元南沙亦濟道人洋十五元○十七日山左求安子洋五元○十九日古　汪天金求氣痛病速愈洋五元○二十日有心無力子洋六元沈樹記吉林對洋一元復興德義順正桐蔭書屋共洋六元以上總共收洋一百三十八元九角銅小洋十三角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[示撤排館]  
　　福州訪事友人云前者駐水口縣丞某二尹具禀憲轅聲稱本處創設排館抽收經費時復爭毆滋事等情大憲遂出示嚴行禁止並酌派砲船駐紥其間悉心彈壓茲復由董事林修齡等具禀督轅略稱排館一經裁撤沿河匪徒勢必乘機攔搶云云督憲許筠菴制軍批其牘尾曰所禀無非危辭聳聽欲遂其歛費分肥之計實屬刁狡已極本部堂日以恤商衛民爲事豈容匪徒肆行無忌亟應嚴拿究辦以挽頽風仰福臬司移會營務處選派員弁帶同防勇會同本縣馳往該處先將各排館查知一面酌撥砲船分段巡緝如有匪徒攔搶木排定行拿獲照土匪例就地懲辦倘敢拒捕准其格殺弗論一年之內木排並無失事該員弁勇丁准子分別給奬拿獲匪犯一名訊供後賞給花紅銀十兩以示鼓勵倘敢仍前玩泄縱匪攔排定卽從嚴叅辦並通飭沿河一帶營縣知照 
[糧捐文告]  
　　本月某日福建省會善後總局司道憲出示曉諭云照得烟酒茶糖抽捐充餉疉經戶部通行有案現據　商杜寳疇請在福州南臺設卡認課承辦各項色糖捐禀奉督憲許批經本總局議准取具保甘各結開辦詳奉督憲批准在案查福州色糖由興化厦門漳浦雲霄福安福清柑蔗洲及廣東汕頭潮州瑞東等處販運到境投行銷售名色旣多價目不一不能按貨抽捐兹定各項色糖到境起缷之時著各行赴捐卡報明給單准於售賣時按照洋銀每元隨收銀三分按期彚繳轉解本總局兌收充餉分計每斤只捐錢數文各糖行不過代收代繳毫無虧損不碍商情際此國家需餉之秋踐土食毛皆應急公報効除呈報督憲並分行府廳縣查照外合行出示曉諭爲此示仰各糖行買賣人等知悉爾等須知色糖抽捐係充餉要需各宜按照條示一體遵行倘敢藉端阻撓推諉以及私販匿報許該捐卡指禀究辦决不寛貸其各凜遵毋違特示 
[上海巡局瑣案]  
　　前日本邑南巿篾作街某竹器店主傅阿根與同業姜阿囝不知因何互肆兇毆有吳杏生者助之爲虐因卽扭控十六鋪巡防南局局員陳禾亭二尹硏訊之下判將傅笞臀四百板鞭背一百下掌頰一百下復傳其父老木到案笞責四白板吳責二　板著各具改過切結呈案然後交人保釋○日前本邑浦東六里　土棍陳坤和等人深夜至陳柏泉所開小烟館內開燈過癮借端生事將烟具擊毀一空柏泉冋之詰責竟被毆傷經其叔文釗控諸唐橋鎭巡防局局員王芝仙叅軍提訊各人飭押候補拿同黨澈究旋有陳阿新者投保甲總巡局鳴寃總巡朱森庭明府飭差押送唐橋由叅軍訊明　辦 
[英美租界公堂瑣案]  
　　前晚賭棍莊有元邀集王裕山劉坤林等十九人在某處聚賭事爲捕頭訪聞派出三十六號西包探協同　包探顧阿六前往拘獲昨晨解案讞員張柄樞司馬判責莊三百板枷號一月餘人各責二百板○彚昌烟紙店主張亦順私售江南義振票經某包探拘解公堂司馬判罰洋銀五十元彩票一併銷毀○水巡捕何瑞福解船戶陳福全金茂元王阿二等到案禀稱陳福全不知在何處竊得舊鐵十餘墩由王阿二前往運載經小的拘獲解請訊究陳供此鐵由素識之金元囑運不知是否竊來叩求鑒宥司馬諭令押候飭提金元到案質訊○包探趙銀河解文學甫到案稱稱此人至六馬路流妓李阿大處住宿次日將李騙至法界某烟館開燈乘間潜回妓房竊取綢衣五件送與某烟妓及李妓回家查知投報捕房捕頭令小的查獲解請訊究李妓投案申訴前情文供小的在順發洋行爲夥李妓欠小的洋銀四十二元故取衣作抵司馬謂其中顯有別情諭令押候再行核奪○包探張全林解王阿三到案禀稱此人竊取某西人家鉛桶六隻經小的拘解請究司馬判責二百板發押捕房半月 
[美租界捕房紀事]  
　　昨日午前擔糞夫施仁發行經北四川路突有馬夫楊連生者高駕四輪馬車迎面而來不及避讓致被撞仆傷及頭額血流如注三白六十七號巡街捕見之將林及施送入捕房捕頭察得施傷勢非輕令送同仁醫院求治林押候解送公堂禀請讞員張柄樞司馬訊究○昨晨小竊傅連生濳入西華德路裘炳榮家竊取綢布衣服數件携至鄰近某押鋪典質錢文適爲包探張阿五所見連贓解入捕房捕頭令押候解送公堂禀請訊究○昨晨毛囝福榮二流氓糾同黨羽若于人至下海浦木匠徐阿昆徐阿掌家花言巧語誘至荒僻處敲詐洋銀數十元事爲工頭某甲所知恐二徐突遭毒手將洋銀如數付給始得釋回事後二徐心不能甘奔投捕房訴請究辦捕頭允之○昨晨小工頭王正昌投捕房訴稱工人楊阿三在某馬頭上運貨偶不經心以致失足墮浦至今屍身尙未撈獲捕頭以事關人命令各包探查明以便禀請讞員核奪 
[義粟宏施]  
　　啓者敝所留養貧民醫藥一切人多欵絀每興仰屋之嗟乃荷本埠趙奎緒大善士慨助白米十五石以濟要需噫嘻茫茫濁世有苦口相勸而一笑置之者不謂趙君樂善爲懐無待募化斯眞我見亦罕矣惟願海內富翁勿任趙君一人專美各輸餽貧之糧自培福澤也可書此布告藉達感忱滬北棲流公所司董謹肅 
[粵東官報]  
　　藩憲牌示羅定州吏目缺委試用從九品葉肇銑署理香山縣淇澳司巡檢缺詳請以文昌縣靑藍司巡檢陳逢宸調補陽春縣古良司巡檢缺詳請以新海防分缺先用巡檢李宗藩咨補龍川縣十一都司巡檢委試用從九品孫樸署　長甯縣知縣缺委候補縣戴式藩署理龍門縣知縣缺委截取分發知縣李宗膺署理番禺縣茭塘司巡檢缺委試用從九品朱德綱署理咨補澄邁縣典史周菼飭先赴任羅定直隸州知州缺委補用同知陳壽椿署理萬州知州缺委候補知縣蔡簡　署理 
[金陵官報]  
　　四月十四日藩轅牌示調署六合縣陳誠據報丁夏遺缺查有請補阜甯縣張樞又安東縣張狀彩廼避應卽回省遺缺以調署碭山縣吳大照所遺𥓘山縣員缺查有候補知縣承均堪以署理候補道兪又潘學祖內塲　　　禀知明　開考軍機處章京禮部員外郞榮奎又戶部郞中恆斌均叩謝辭鹽大使姚玉成辭回揚十五日藩轅牌示江寗府江淮司巡檢羅肇元調辦瓜洲司遺缺查有典史吳之騏又實應縣衡陽司巡檢李繼年滿遺缺掣得從九趙維嶔又鹽城縣上岡司巡檢李恩植請遺缺查有縣丞　鶴齡又沛縣夏陽　巡檢陳家楨期滿遺缺掣得典史李章貴又睢甯縣典史謝邦直繳委遺缺查有主簿王樹田均堪以署理江南提憲李軍門到會委署興化縣劉重堪辭赴任並銷轅下校對差禀知於　捐案內報捐向知銜調署六合縣樞叩謝牌示指分江蘇試用縣丞呂鳳　鹽大使許星淦由揚來江西守備顏玉光均到巡檢傳延齡奉委分勸秦晉順直振捐主簿王樹田叩謝睢甯縣典史牌示 
[蘇州官报]  
　　四月十五日分省補用道郭熙光通知由湘城太平橋五龍徑等處寫定膏捐數目妥　回請補新陽縣陳紹　禀謝奉藩憲飭知先行赴任崑山縣諸可寳震澤縣夏輔咸均禀辭赴任直隸州文林禀知到東路總巡差知縣汪國奎禀知到西路總巡差鍾鴻鈞東　錢　西路均禀銷總巡差即辭赴滬公幹吳其芳辭赴寳山塘工差呂慶堂禀知奉委解江海關餉銀差陳鳳蔚由滬公幹回指分浙江試用知縣葛德潤辭行回湖南蘇州衛守　關漢傑禀辭赴清江見漕憲理問周鋈起復回省禀到准補長洲縣主簿吳樹　禀謝奉飭赴任典史王　交缷署白茆司巡檢任事回李良波禀知由高郵公幹回指分江蘇試用巡檢王恩鑄順天人禀知奉撫憲騐看到省十六日撫轅牌示於十八日早堂督同藩臬兩司提勘應入本年新事秋審人犯知縣王慶燿禀辭回南匯沙洲差次張峻基稟辭解運陜米價銀兩赴金陵許溎祥稟知赴十里亭稽查火藥新庫本日卽回請補靑浦縣縣丞丁光燧稟謝奉飭先行赴任巡檢馬鴻恩典史高式奇均稟謝奉委寳山塘工差遣 
[維揚官報]  
　　四月初十日德分轉玉辭回通屬差次十一日華鹺尹鴻儀稟辭到差新委金沙場龔鹺尹照琨謝飭赴任十二日總局毛分轉由通屬公幹回汪鹺尹丙炎由周莊卡來歐陽鹺尹煥到總局稽核差張鹺尹承業銷稽核差十三日盛分轉曾　稟知赴省前角斜場劉鹺尹交缷回淮林鹺尹景禧龍溝委卡分發知事包鹺尹承肅安徽人稟到十四日金沙場龔鹺尹辭赴新任沈鹺尉麟委赴中正查沙基十五日張鹺尹桂山起復回淮沈鹺尹宗該銷西卡梁鹺尹慶和銷總局聽差 
 
 

Page 10

 
 
[皖省官報]  
　　四月初十日署濳山縣趙廷瀚到候補知縣鄧瑜知在本省籌餉捐輸局加捐仍歸知縣遇缺先補用十一十二日署靈璧縣劉昌彝到候補縣丞劉　章解秋審發回人犯赴滁州回吏目福蔭到解秋審發回人犯和州回十三日長江提督黃少春到呂林鍾正辦趙元熙副辦通判孔廣洋副辦上行走均奉委發審避差陸承鎬奉委發審局帮審並謝酌委一次十四日江安糧道效曾正白旗人牙釐局文案請補壽州錢乂驥謝奉行知請補本任滁州大鎗司顧民喦到解秋審人犯赴東流回十五日本任霍邱縣陳瑜到由皖南一帶勸辦賑捐回知縣胡登崧勞文琦均到解貢赴西安回巡檢鄭欽知奉府委赴桐城公幹十六日和州牛屯司周修鑑太和典史蔣守恆均辭州同程建猷到由皖北勸辦順直賑局回巡檢祝䕟知奉府委武考監靶差 
[豫章官報]  
　　丁憂候補道王鵬九由浙江原籍到省丁憂湖南候補府周縣慶委辦籌賑新捐通判張傳鼐解餉上海回禀謝酌委本班次優之缺一次行知縣丞湯祖和往樂化彈壓秋審人犯知縣余官濬往饒州府屬公幹陳錫疇辦沿溪渡厘卡馮用霖往上高張之銳往安仁林志埏往新昌俱會辦敎案汪培往浮梁公幹吳貞珉永甯催墊欵回崔鴻順往淸江催地丁賀鍾濟往上饒催減平薛鍾瀚雩都提案　上高汎外委陳松林病故遺缺以該營記名馬兵樂瑞祥拔補候補府但培良辦軍裝所項松會辦七門城內保甲許承家督查廣潤門城防事務署興安縣彭錫蕃缷事清理交代回唐顯謨往九江措資何以成辦李家渡卡喬永怡往南康府屬公幹萬國琛往廣昌姚光運往安仁俱催減平袁州弘陳步曾由任來省署豐城典史　鼎盛缷事回知縣賀義行兼辦務局文案林元愷解漕折陜西回王慶玉山催減平回方彥琦往萬載辦保甲盧瑞棻查南昌監人犯 
[杭州西湖恊德堂陜捐振捐徵信錄]  
　　二月份育嬰堂大洋五元小洋廿二角半錢四百七十四文銅洋一元同善堂大洋七元小洋十四角錢三千三百八十一文普濟堂小洋六角錢六百一文銅小洋一角鼎記大洋廿元小洋四十一角錢一千二百六十一文銅洋一元開泰錢莊大洋八元小洋廿二角半銅洋二元鼎泰小洋十三角慶福小洋十七角銀九錢八分錢九百三十五文銅小洋一百廿五角宓大昌小洋二角錢一百九十一文銅洋二元義濟米行大洋一元小洋三角錢四百四十五文泰昌土棧小洋四角錢一百九十六文義利源小洋四角錢三百零六文舒𧄯　大洋廿五元小洋九十七角錢一千七百八十九文銅小洋一角楊天源小洋九角錢八百五十六文上天竺大殿大洋一元小洋廿四角錢一千四百四十五文又普門蔣小洋四角錢六百廿四文又張小洋六角錢六百零六文同太布莊大洋五元小洋十三角錢一千二百七十五文同濟當大洋三元小洋十二角錢一千文鼎餘錢二千五百三十七文湖墅同和行大洋二元小洋一角半錢三百十五文又元順興小洋六角錢四百七文又范酒號小洋十二角錢五百零五文留下洽興小洋二角錢一百九十文塘棲早興宋仁發汪合興德泰豫豐五桶共大洋十元小洋四十四角錢一千二百五十八文銅洋二元葛載初大洋六元小洋十四角紹城增美小洋廿四角半錢七百文安昌厘局大洋一元小洋十一角半謝正大行大洋十六元小洋九十一角銀八分錢二千一百六十文銅大洋一元銅小洋十角以上二月份三旬共收大洋一百十元小洋五百廿角半銀一兩六分錢廿三千四百五十七文銅大洋九元銅小洋一百三十七角[  上海絲業會館施則敬錄]  
 
 
 

Page 11

 
 
   
 
 

Page 12

 
 
[奏疏彚錄]  
　　頭品頂戴河東河道總督臣任道鎔跪奏爲揀員請補要缺同知以重河防恭摺仰祈聖鑒事竊照河南開封府下南河同知何保榮於本年正月二十三日病故出缺業經臣遵照部行新章改題爲咨報明吏部在案所遺員缺歸正月底截缺是月僅此一缺毋庸掣籖應即揀員請補查下南河同知員缺經管黃河南岸祥符陳留各汛隄工埽壩林立爲省垣保障脩防最關緊要非精明諳練之員弗克勝任東河同知一班上次用至試用班止此次應用遇缺先人員查新海防遇缺先舊海防先海防舊例遇政先遇缺各項均屬無人輪應分缺間到班河工現有分缺　伺知一員籍隸河南與例不符應卽過班接用先儘前人員查有新海防先儘本班儘先同知水恩綬年五十九歲江蘇阜寗縣監生遵例報　同知指分東河試用光緒二年閏五月十一日到工關隴肅清案內出力蒙前陜甘總督左宗棠奏奬奉上諭水恩綬著歸先儘先儘班補用欽此八年防汛出力保俟補缺後以知府用先換頂戴九年委署黃沁同知防險出力保俟補同知離任歸知府班後加三品銜鄭工合龍尤爲出力保俟補同知缺後免補知府以道員在任候補並請賞戴花翎十五年四月丁母憂十八年五月起復回工奉部准其起復二十二年勸辦順直賑捐出力保俟離同知任歸道員班後加二品頂戴是年十二月委署衛糧通判二十三年捐銀請歸先儘本班儘先補用准吏部行文知照扣至八月初五日作爲新班到工日期該員老成穩練熟悉河防歴經差委均無貽誤以之請補下南河同知員缺實堪勝任與例亦屬相符如蒙天恩俯准仍照例試署一年期滿察看果能勝任再行保題實授恭候欽定如不勝任仍卽調回另行遴員署理以重河防再查該員並無河工分賠銀兩除造具履歴清册分咨吏工二部查照外所有揀員請補要缺同知緣由謹會同河南撫臣于蔭霖合詞恭摺具陳伏乞皇太后皇上聖鑒訓示謹奏奉硃批吏部議奏欽此 
　　兼署雲貴總督雲南巡撫臣丁振鐸跪奏爲新海防捐輸第五十五卯並昭信股票隨案請奬恭摺仰祈聖鑒事竊查雲南辦理新海防捐輸業將第一卯至五十四卯捐生造册奏咨核奬在案兹據布政使李經羲詳稱光緒二十六年九月初一日起至十二月二十日止遵照四成新章收獲捐員蔣實英等報捐實官七名貢生一名監生二名共收正項銀三千九百八十七兩六錢彚爲第五十五卯又昭信股票案內移奬監生錢緬曾等二名遵照例章合十成正項銀數核算以原捐股票銀二百兩抵捐外補收正項銀十六兩併入新海防捐案內列爲第三次所有正項銀兩存儲候撥部飯照費爲數無多俟集有成數再行批解幷造取各捐生履歴册結同副實收印收詳請具奏前來臣覆查無異除册結及印實收分送吏戶兵三部曁國子監外所有新海防捐第五十五卯並昭信股票隨案請奬緣由謹恭摺具陳伏乞皇太后皇上聖鑒飭部覈覆施行再雲貴總督係臣兼署毋庸列銜合併陳明謹奏奉硃批戶部議奏欽此 
　　兼署雲貴總督雲南巡撫臣丁振鐸跪奏爲揀員請補極邊烟瘴道員要缺以裨地方而資治理恭摺仰祈聖鑒事竊臣准吏部開單知照雲南迤南兵備道逢時升光緒二十六年四月十四日奉上諭等因照例以奉旨後五日作爲部中行文日期照限减半計算扣至六月十四日五十五日限滿應歸六月底截缺該道係烟瘴三年俸滿撤回內地候升極邊烟瘴題調最要缺例應在外揀補毋庸掣籖前以候補班補用道劉春霖具奏請補尙未奉覆兹准行在吏部咨光緒二十六年十二月初三日奉上諭雲南臨安開廣道員缺著劉春霖補　欽此咨行到滇所遺迤南道缺應照例仍勒歸二十六年六月截缺係極邊烟瘴最要缺例應由外揀補毋庸掣籖查該道駐紥普洱府管轄兩府兩直隸廳一直隸州並東星九江各土司幅員遼闊界連南掌暹羅各外域近復與英緬法越接壤所屬思茅地方早已開關通商烟瘴最盛水土惡劣凡交涉洋務界務以及控馭土夷綏靖邊境事事均關重要必須精明幹練熟習邊情之員方克勝任臣督同藩臬兩司於通省應調應升人員內逐加遴選非現居要缺卽人地未宜實無合例堪以升調之員惟於應補人員內查有三品銜俸滿普洱府知府候補道　宗海年七十二歲係甘肅皋蘭縣監生原籍浙江山陰縣報捐分缺先典史選授四川渠縣典史報捐知縣分缺先選用並加同知銜咸豐十年選授陜西湻化縣知縣十一年到陜丁父憂接丁母憂回籍守制服滿起復投供候選同治十一年十一月籖掣雲南㠄峨縣知縣十二月初十日經騐放領憑到滇十二年十月到任於攻克開化府屬大窩子賊巢出力保奏奉上諭著賞戴花翎欽此光緒三年保薦大計卓異升補　越同知於攻克騰越廳屬龍虎山夷匪案內出力保奏請以知府在任補用上年七月初十日奉旨著照所請該部知道欽此奉文調引併案請咨赴部十年二月初十日經騐放堪以升補照例用准於知縣任內加一級候升覆奏奉旨依議欽此領憑回滇十一年七月回任先經撲滅永昌府蒲　股匪案內出力保奏請俟補知府後以道員用十三年閏四月奉旨著照所請該部知道欽此又於剿辦騰越盞達夷匪案內出力保奏准開缺以知府儘先補用十八年在上海鄂振捐局報捐三品銜委署麗江府知府主補普洱府知府奉文覆准二十一年三月到任實歴烟瘴三年俸滿開缺奉文應歸候補道員班內補用據雲南布政使李經羲署按察使曹鴻勛查該道才明識練熟習邊情能耐烟瘴以之請補迤南道與例亦符會詳請奏前來臣覆查該道陳宗海歴練老成邊情諳練合無仰懇天恩俯念員缺緊要准以該道陳宗海補授雲南迤南道員缺實於地方有裨如蒙兪允該道係曾任普洱府先經保舉以道員用實歴烟瘴三年俸滿開缺奉文應歸候補道班內補用今請補道缺俟奉覆准照例給次送部引見恭候欽定所有揀員請補極邊烟瘴最要道缺緣由謹恭摺具陳伏乞皇太后皇上聖鑒飭部議覆施行再雲南巡撫係臣本任毋庸列銜合併陳明謹奏奉硃批吏部議奏欽此 
　　丁振鐸片再各省學政閱卷幕友例應由督撫查明具奏兹准新任雲南學政臣田智枚咨報光緒二十七年正月二十四日接篆視事所延幕友廩貢　榮慶廩生彭毓桂韓偉勛均係山東萊州府濰縣人附生吳啓林係順天武清縣人均屬文行俱優之士籍貫與視學省分均在五百里以外開單咨送前來臣覆查無異除咨部查照外謹附片具陳伏乞聖鑒再雲貴總督係臣兼署毋庸列銜合併陳明謹奏奉硃批知道了欽此 
　　錫良片再據署澤州府知府江忠立禀稱光緒二十六年閏八月間陽城縣屬石臼村拳匪滋事擾害地方該縣知縣葉廷楨時因患病未能前往經典史鄭道提會同營汛馳赴該村彈壓解散詎被拳匪猝將該典史戕害焚燬屍身嗣該縣先後會營赶緊設法剿捕登時格殺悍匪四名擒獲匪首王崔古等六名均已訊明批飭就地正法梟示在案查該典史在任十年官聲尙好乃因赴鄉彈壓拳匪輙遭戕害屍骨無存死事甚爲慘烈上年十二月間有署直隸固安縣典史王文煥奉委赴鄉解散拳匪與其子被戕遇害經直隸督臣奏請議䘏一案旋奉硃批著照所請該部知道欽此核與該典史鄭道湜此次解散拳匪被害情事相同懇予援案議䘏等情由署藩臬兩司核議會詳請奏前來奴才覆查該典史死事之慘被禍之酷實較王文煥爲尤甚合無仰懇天恩俯准勅部將解散拳匪遇害之陽城縣典史鄭道提照例議䘏以慰忠魂而彰激勸出自逾格鴻施除分咨查照外理合附片具陳伏乞聖鑒謹奏奉硃批著照所請該部知道欽此 
 
