# 1890 - 257 - 4906257

 

Page 1

 
 
[二十四史第一次出書告白] [  圖書集成局咨]  
　　本局所印二十四史墨必選擇上品紙則一律用雪白連史略不參差本可早日告成祇以精益求精不免稍延時日兹已　成二十餘史第一次　出晉書宋書南齊書梁書陳書魏書北齊書周書隋書南史北史舊唐書元史等十三史共書一百六十二本與股者如　足洋銀三十元卽可持票前來提取并付第二三次書禀各一紙其第二次至本年九月終可出史記前漢書後漢書三國志新唐書新五代史舊五代史　史金史計九史第三次至本年十一月終可出宋史明史計兩史現在尙有股票出售每股洋五十元至第二次出書時截止務請速來購取否則全書告竣後當另定價洋也其書分盛木箱三口大小一式製極工雅惟取書時每口須另加洋六角此布 
[點石齋發售各種精本石印書籍]  
　　硃批雍正上諭御纂五經經策通纂五經文準經　淵海五經備旨三層偑文　　三層淵鑼息朝各直省地臨十三　　　史策案大題觀海初二集小題觀海大題文府小題文府試帖三萬選試帖五鳳樓試帖宗海輕餘必讀八　手札元　　 
成增補角山樓先正事略○本齋種類繁多不及備載擇其尤者登報以供海内文人賞鑒價當格外從　卽希光顧爲　售處一在三　　　 
報舘東隔璧又設分局在二馬路橫街三府樓紅　洋房内此飾 
[錄任金門先生來信并書其後]  
　　月前敬布一函并助振洋一封昨接貴館協振所收條知已荷查收彚解矣頃閲大報猥以區區念洋竟蒙加以美名曲爲揚替心感之餘益增媿赧耳隨報附來協振所勸捐圖册二本適七齡之舍弟七子與五齡之小兒蘭蓀見圖爭看因爲指説圖中之大人小人覔一餅而不得將餓死矣汝錢肯與之乎言甫已叔姪竟爭以撲滿相畀立索撲碎四舍弟之撲滿計得十足大錢二千零七十六文小兒之撲滿得十足大錢一千零四十五文共三千一百廿二文已向錢店兑得光英洋三元又小兒以所弄之空心小銀寶重不過錢餘能値幾何硬要隨同撲滿中錢並助不欲固拂遂亦附上爲數均微本不足述然渠兩人平時索錢以買食物玩好等類亦頗知錢之足買今竟肯以累日積受之撲滿舉與餓者買餅覺有可取故據實奉告可否隱易其名登諸貴報或者俟門朱户如寒士之所爲咸詔兒童以斯意未識長者以爲何如近來各省被災雖云勸捐重疉輸助艱難然彼富而吝者仍多牢守不捨卽以江省而論或宦囊充溢或幕槖盈流肯暫點綴已是好人甚者裝窮説苦一錢如命無非爲遺留子孫之計殊不知滿則撲之古人曾以爲戒矣昨晚妄湊乞賑七古一章極知鄙俗未必能動人聽因素仰先生提携後進輒不自量將草錄呈如蒙賜以斧削附刊報尾幸是其詩曰近聞順直山左被水災萬千哀鴻眞苦哉田園廬舍冲坍盡千里之間無塵埃登屋暫避屋旣倒緣木求生木亦摧耶孃妻子都失散盆中蕩漾坐小孩屍骸纍纍隨流下撈得縱橫共一堆城垣高處似蟻附前無插足後復來雖幸未與波臣伍鵠面鳩形實可哀官紳善者來施粥人多費少如何裁中國地大而物博無如有者多守財請爲諸君一比方須知天災原不常浙江江蘇而福建各省近已一一嘗洪水之災今更巨無大無小胥淪亡我輩居處安穩甚家家無恙室有藏縱使積蓄無餘幾比之災民不啻地獄與天堂曷勿急急將錢施爲善從來天必償或免災殃或得福何必戀戀於孔方設身處地試一想禍到頭來亦恐惶無使急來抱佛脚預績陰功便不妨與其銀錢遺子孫何若功德之久長銀錢富有子多敗功德深時子必昌燈下安坐正胡湊忽覺冷氣侵我房因思時令已經秋三省災黎更可憂夏日赤身逃一命西風颯颯衣孰籌草根樹皮挖掘盡久無糠粃下咽喉饑寒交迫而露宿疾病乘之不得瘳若死水中死路側地廣災多救不周我是區區窮措大謹作俚詞代乞求百文千文不嫌少集腋庶幾可成裘千金萬金亦勿多子孫食報或封侯救災急切如救火慷慨解囊勿優游死者實已無萬數生者毋使變髑髏變髑髏可憐到處聲啾啾讀之令人酸鼻信尾又云瑞郡近接方佑民方伯來函府縣各有捐助冉寫雜艱至於紳商家父遊幕之處素禁不與本地人交往所有附下尊處協振所捐册此間閲大報者又復皆有輾轉思之緣託敝友逹太尊之大少君常君子恒名忠者轉勸錢明府兩少君等處今晨接子翁手字知已寫有三十元之數頃據當面交來錢梓楣助洋十元錢麓樵助洋十元計一總封檢視係七三九邊洋念元共重瑞州平十四兩七錢兹特原包加封令健役當交省城福興信局寄奉請查收後卽付收條並務載明原重分兩俾經手者得以明白交代至捐册内梓楣麓樵各助十元業已登載因尙有十元未曾交來册子暫存後寄常君來片附呈以明係渠一人之力鮿生實無與也請載貴報卽以瑞州府署常君子恒轉勸某某户洋若干勿以賤名列入攘人之美爲盼以上皆會稽任金門先生文詔由瑞州七月十七日郵寄信中語也先生之言如是眞不愧爲好善有誠之君子矣順直奇災近在畿輔食毛踐土者孰敢坐視特以災區太多實難兼顧財力漸竭何由再籌奇非諸大君子現身説法反覆諄勸則辦振實成弩末之勢鳴呼焉得盡如任君其人者感童穉而厲善心哉望雲九叩代災黎敬祝先生萬福攸同 
[兵船沈沒]  
　　外洋本月初四日來電云有奥國兵船名道路司在黑海面沈沒船上七十二人悉與波臣爲伍又初六日東洋來電云土耳其兵船名耳朶而在東洋横濵神户兩處毗連海面沈沒船上兵官及水手共六十三人均經救起餘人悉占滅頂矣 
[崇祠屹峙]  
　　沈文肅之撫江也時値髮賊屢來蹂躙防堵之兵以席研香方伯寳田一軍爲最得力適金陵大功告蕆潰賊竄江者以十餘萬計賴席軍痛剿殺斃解散殆半厥功甚偉且生擒僞康王僞幼主等悉置於法使餘黨失所依恃賊心益渙散官軍乘勝追逼餘黨竄入粤省之嘉應州聚而殲旃此功之尤偉者也而方伯之得民心者尤在行軍號令嚴明秋毫不犯絶無打先鋒借柴草諸名目士民至今追思猶有感泣下涕足見功德在人誠非淺鮮也上年奉旨准建席方伯專祠於立功省分其舊部蘇軍門唐軍門各捐銀五千兩家屬復捐銀五千兩經陳右銘廉訪寳箴由湘寓回江購地於東湖之東今春庀材鳩工入秋漸次落成規模寛廣將來爼豆馨香足報方伯之功於不朽且地據形勝左則沈文肅江忠烈張文毅之祠巍峙百花洲右則曾文正左文襄劉恪愼之祠巍峙於貢院前中則蘇翁之亭對峙 
 
 

Page 2

 
 
於湖水中央或爲當日之統帥或爲鄉先逹或爲私淑艾者吾知方伯在天之靈與諸名公鉅卿高人遺老相與揖讓於數武之地必有顧而樂之者惟論者謂咸豐同治間江右屢埐於賊各城望風瓦解鮮有扼險而守者迨沈文肅公出始登陴守禦猶必藉鮑武襄一軍始得驅賊出境其勦悍賊保善地之功在席軍之前江省尙無鮑武襄祠不可謂非缺典崇德報功不能不有望於後之君子 
[總鎭履新]  
　　新任九江總鎭劉車門光才於上月由金陵乘坐官輪往江省謁見德中丞後隨出鄱湖於二十六日抵傉選鋒新勁等營弁兵均列隊江干施放排槍恭迓節麾憲舟至大碼頭寄椗時遊守千把等員分班接見後軍門卽乘緑呢大轎呵殿入城暫假考棚爲行轅至初一日丑時前營遊擊朱漢堂遊戎　鎭轅將印信王命旗牌齎送行轅軍門恭設香案望關叩謝天恩祗領任事前任朱春山軍門卽於是日交卸擇吉遄回珂里是日潯城文武日委各員均詣劉軍門行轅道賀冠盖往來輿馬闐𠳁頗極一時之盛 
[勝會熱閙]  
　　七月晦日相傳爲幽冥教主地藏王誕辰九江各庵堂寺觀齊向衆檀越歛資届期張燈結彩禮懴諷經善男子善女人無不茹素焚香願捨經錢作靈山會上人是日衣香扇影絡繹於途極形熱閙又八月初一日相傳爲許眞君神誕潯城洪都會館往漢口雇定著名班演劇祝嘏魚龍曼衍袍笏鮮明城廂遠近紅男緑女之看熱閙者轂擊肩摩通宵逹旦頗有金吾不禁之風焉 
[營務委員]  
　　總理全臺營務處向爲潘憲沈吉田方伯兼攝　遇交涉各事需員佐理非有精明强幹公正廉明者不足勝任劉省三爵保帥現查有禨器局提調四品銜　東補用同知馮桂芬司馬聨芳足充是任因將司馬攺歸營務處調遣所遺機器局提調一差以前當商務支應委員薛小亭大令接辦日前新舊父卸本局各工匠因念馮司馬實患仕人製有萬名傘德政牌等件鼓吹以　沿路爆聲隆隆總辦張墐卿觀察又以司馬年富力强精悉各務禀請兼辦製造火藥等事藉資熟手以一身而兼數差其爲上憲引重可知矣 
[生番出草]  
　　臺灣大嵙崁一帶生番屢剿屢叛疉登本報統領該處之隘勇等營爲陳雲卿軍門於七月十四日忽據加九岸及樹木繞社番目前來禀報有頑番名于姆龍　意圖出草請卽飭知各營各碉堡派兵嚴防等語當由陳軍門立傳飛單飭知所屬各部詎於次日又據勇丁禀報有某營差人出山公幹行至内加輝地方忽遇兇番突出鎗斃一名軍門聞信後一面札飭各營加意防守一面禀報上憲聞於日内仍須督兵親往痛剿云 
[調取學生]  
　　北洋新設會典館行文各省調取同文舘素精測繪大文輿圖武備等技學生聽候差遣臺地前以西學堂肄業諸生不合應用未便着令闪去嗣由臺北府雷頴生太守查有在臺差遣之柴國政朱爾康張楷三人素精是學當卽開列名姓禀由劉爵宮保定奪宮保以臺地現繪全省輿圖及一切機器正在需員當俟各件繪完再行着令前去業經行知電報機器等局並一面咨覆北洋矣 
[嘉試述聞]  
　　浙江潘宗師按臨嘉興於初二日開考已登前報兹聞生古題陶母截髮賦以陶氏成名母賢如此爲韻賦得碑版照四裔得公字五言八韵　古題露如珠月如珪賦以明月白露光陰往來爲韻賦得天淸小城擣練急得秋字五言八韻初三日外四學生正題善吾見亦罕矣三句海其所以放其良心者四句平其日夜之所息五句石人見其濯濯也三句通塲策題問治古音者必資廣韵其音類之别紐弄之殊校以魏晋舊音有同異可言否詩題賦得看弄漁舟移白日得移字五言六韵○嘉府闔屬經古案經解次取兩名徐廼昭平錢奎元善古學正取四名孫光文桐孫鴻壽善蔡駿善徐麟石嘉次取六名倪鴻藻平朱鳳岡善高丁吉秀沈壽祺秀相曾貽嘉吳賡廷海又次取三名徐瑞驥善徐琪府曹欽安桐算學正取一名曹維鏞平 
[减蠲銀米示]  
　　鄞縣正堂　爲出示曉諭事照得本邑上年被水成災田畆當經會委勘實禀報因念災區貧民困苦荷奉道府二憲暨本縣捐洋擇尤撫綏並蒙上憲撥欵籌捐量予賑恤一面奏請被災錢粮分成蠲免嗣復奉委鄰縣覆勘加結詳辦已在本年二月開徵之際地漕餉用攸關撥放繁鉅徵輸又難稍緩所有災户預完應蠲粮賦照例准其次年流抵維時上忙業已起徵擬照紹屬辦法統歸下忙核明抵扣曾於二月開徵之期預令總催領催地保等將擬辦緣由傳知各粮户遵照在案兹查上年被災情形先則蛟水猝發西郎爲重繼遭水淹秋收失望四鄉皆由賦從租出訪詢業户收租無不一體减折卽城内紳民田在四鄉租花亦虧减不少並且本邑户粮類多以產從人並非各歸坐地粮編順庄若就災區辦理誠恐蠲難核實轉滋窒　今定按照蠲數匀分旣與同屬各縣所辦符合更使粮户實惠均沾以昭公溥除下忙擇日起徵嚴行諭飭遵辦外合亟出示曉諭爲此示仰闔邑粮户及領催地保人等知悉現將光緖十五年災蠲錢粮南米查照十六年應徵額數普匀核計每粮銀一兩准扣蠲銀七分二釐南米一石准扣蠲米七升二合爾等凡有上年陳粮未完者卽在存串内註扣其餘已完者准抵新粮均於本年下忙掣串完串内扣抵分别蓋用紅戳爲憑倘有上忙急公之户連下忙一并淸完者如係投櫃完納可卽報持由單完串向原納之櫃照數扣還若係由領催地保掣串付錢亦着該領催地保照此應扣數目算還收取隨還隨卽將由單完串立時加蓋戳記仍取回由單呈送以便稽核而免混弊自此明示之後該領催地保敢於從中欺詐營私許卽隓時禀縣定當飭提嚴究决不寛貸垷在夏餉急須批解秋餉又到下忙銀兩固屬緊要此外上年未完銀米爲數尙多緩帶早屇例限各該粮户具有天良務速淸完國課勿再觀望宕延致貽追呼之咎其各凛遵毋違切切特示光緖十六年八月初一日給 
[虎林小錄]  
　　日前接京電杭州織造現已簡放明尙衣約九月間可以蒞任也○佑聖觀左側茅坑内於七月二十七日夜九點鐘有安徽人縊死由地甲買棺成殮詢具自盡之由據云此人向爲某店夥友因病送至客棧遷延日久資斧一空計無所出因此自尋短見鳴呼慘矣 
[撈獲男屍]  
　　昨日午後滬南老白渡救生局巡船撈獲無名男屍一具年約三十餘身穿白布衫藍布褲當卽帶至岸灘備棺收殮 
[不准戤牌]  
　　燧昌自來火廠西　控裕生鋪主王玉山出售隱戤牌號之自來火由梁副領事照會蔡太守備文到縣移提王玉山到案會訊俟補傳王玉山所供復泰木行經事人到案訂於昨日覆訊已列前報昨由差傳到該木行執事人翁聖章及張斗南候訊燧昌西人申訴前情並稱冐牌之自來火匣上有八結紋外洋隨昌四字又有用上洋隨昌四字者正面士女樓臺樹木及匣之式樣與燧昌之貨相同然上洋並無隨昌之廠知係從東洋運來用音同字不同之隨字外再加上洋字樣顯係隱戤且其貨甚低恐壤燧昌聲名又將燧昌自來火用上洋燧昌及八結紋旁邊加蝙蝠中央有燧昌二字正面皆士女樓臺樹木之花樣呈閲太守同梁副領事閲隱戤之上洋隨昌外洋隨昌等字樣之自來火匣及眞燧昌之自來火匣比較之下謂其有意混眞王玉山仍執前詞翁聖章供在復泰木行生理兼　售東洋製造自來火已有多年因去年用上洋隨昌字樣燧昌已經理論現在運來者槪攺爲外洋隨昌字樣王玉山處之貨確是我售與伊西人又稱翁聖章旣供經售東洋製造之自來火已有多年伊自有招牌何必忽攺爲上海隨昌及花式相同之匣有意與燧昌混雜耶伊之低貨亂眞不問可知太守商之梁副領事謂前經燧昌控榮昌所造自來火匣式相同曾請諭令分别記式在案今翁聖章經售東洋製造自來火所用上海隨昌四字及花紋相同明明隱戤毫無疑義梁副領事問翁此種自來火現有幾箱翁稱報關運棧及從中提出者合計共有四十箱之譜梁副領事謂此項隱戤牌號之貨理合充公太守將情 
 
 

Page 3

 
 
諭知翁聖章又諭若充公未免太覺受虧今姑格外從寛爾將自來火四十箱停止消售另攺牌號花紋須有分别使人一見便知非燧昌之貨并　將牌號花紋式樣呈堂察閲再將隱戤牌號之自來火匣盡行換貼始准銷售翁稱我行不能攺換牌號花樣倘運回東洋則船資甚大可否將此貨賣與燧昌西人稱我廠豈要伊隱戤招牌之低貨太守飭差同翁檢查隱戤牌號之貨幾箱再將攺換招牌及花紋式樣呈堂又問燧昌西人爾廠中能否代爲發工攺貼工資應由翁聖章照償西人答稱此事須問明廠中經事人再行照覆各種自來火各存數匣備案王玉山開釋 
[嚴懲誘拐]  
　　錢升法控龔阿囡卽愛寳藏匿伊妻錢愛珠當由見証秦氏投案供明七月初五日見愛珠在龔阿囡家陸邑尊訊供之下將龔管押一面飭皂頭全順查覆已列前報兹經該差查得愛珠被烟館夥王阿計誘拐匿在湖州烏程縣鄉間南潯鎭地方該差於上月杪禀　邑尊由邑尊備又飭差關提前日將錢妻愛珠並王阿計押解來申晚堂陸邑尊升座集訊命提錢愛珠至案供稱年三十六歲本年六月間有開烟館之陳玉山向小婦人言伊在老閘新開烟館缺少資本向我借去金押髮一枝當洋十五元　勸我跟隨伊夥王阿計可以豐衣足食如與爾夫相守永無出頭之日小婦人爲伊所惑遂約定六月十七日動身邑尊關曰是日爾與王何處會面何處下舟何日到烏程答稱在法界新開河會叙於該處下舟於二十日到烏程屢將小婦人衣服當用又問舟資多少何人所出答稱舟資計洋五元由我付給邑尊命提土阿計詰問據供年廿四歲潮州人於去年七月初七日到店本年正月十五日起有隣人沈姓婦屢次帶同愛珠到店吸烟向小的云伊姑兇横異常愿隨小的過活旋定計同行於六月十七日開船二十日到烏程鄉間南潯住在我叔父烟能樓上小的實是該死叩求開恩邑尊謂見証秦氏曰伊等六月十七日動身二十日到該處爾何以言七月初五日見愛珠在龔阿囡家耶秦氏供實係看兒邑尊着掌頰四十下問看見否答稱悞聽人言惟求恩典龔阿囡供稱此案若非大老爺明鏡高懸小婦人被害不淺矣邑尊問龔曰爾自管押迄今共有幾天供稱二十八天邑尊遂將龔阿囡當堂開釋又問秦氏曰爾與龔有無仇隙答稱無仇謂然則將爾交官媒亦押二十八天以雪阿囡之枉遂問阿計曰爾知愛珠有丈夫否答稱知伊有丈夫邑尊謂爾知伊有夫胆敢誘拐同逃殊屬可惡着重笞一千板收自新所錢愛珠背夫濳逃着掌責一百下再用竹梢鞭背五百下交官媒看管又問錢升法曰爾願領妻否供稱現已將妻懲辦小的情愿領回邑尊着退去仍候補提陳玉山並沈姓婦到案再行核辦邑尊以該差全順辦事勤能嘉奬數語賞給洋十元該差叩謝而退 
[縣案彚錄]  
　　顧壽星姘婦王趙氏並該氏之子阿男由法公堂造縣經帮審委員王司馬提訊之下限令三日覓保如無保遞解回籍已登前報前日晚堂由賣明府提訊王趙氏供無錫八年三十九歲夫　多年生有一子卽是阿男今年八歲現由隣人張姓具保叩求開恩旋據張福山投案供稱蘇州人向與該氏爲隣現在情願具保明府得　准張福山保去赶緊自行回籍如再逗遛惟保是問該氏携子叩謝而退○潘吳氏控女許潘氏並婿許金泰毆打攫物奉訊飭傳潘吳氏之子潘金元到案再訊已紀前報前日由差傳金元到案晚堂陸邑尊提訊潘吳氏求請究辦並請追洋廿元潘金元供我母與小的分居我妹與母親爭毆小的不得而知許潘氏供並未毆打母親箱子等物實是嫂嫂寄來已將原物送還並無洋元叩求明察邑尊以許潘氏不應與母吵閙着掌責一百六十下交伊夫許金泰領回管束所有洋元着潘吳氏自行查明金元叱退 
[英界公堂瑣案]  
　　怡和洋行西人哈甫控馬販郭福長等將伊雇用之馬夫劉二卽劉二騾兒軋住行兇經蔡太守會同梁副領事訊供飭將郭福長押候補提其餘馬販再訊疉列前報昨由差傳到金四王占魁並將在押之郭福長解案西人同劉一上堂稱當日擾釁的係郭福長爲首王占魁帮同逞蠻金　似在其内惟不能指實郭福長仍執前詞王占魁金四同供皆是天津人與劉二同鄉因被播弄以致我等馬匹無人顧問向伊理論不敢逞蠻梁副領事以該馬販等聚衆胡閙理應懲辦姑念皆是經　人請紏罰儆將來並諭嗣後不再擾釁太守謂郭福長爲首逞凶姑念年老已押十天判與王占魁金四等各罰洋二十五元郭福長等嘵嘵置辯太守問爾等謂劉二信致洋行阻買爾等之馬試問有何証據答稱確無証據太守謂無據之談原難憑信如劉二果有把持情事爾等亦應控告如經地方官審斷爾等不服尙可上控豈容聚衆逞蠻今科罰爾等以兾攺過耳郭福長等始遵斷而退○包探何瑞福顧阿六唐寳榮黃四福等稱捕房管押人犯前次逃逸業經陸續拿獲帶回捕房管押不料王阿海等六人仍思逃逸私下商通在桶上拆下鐵皮箍將墻磚逐塊撬出再行浮砌適　管門捕所見搜出鐵器查明王阿海等大人起意究問何人動手王阿海直認不諱今特解案鐵器呈騐此事幸在日間如在深夜則被脱逃矣王阿海供每日不能飽食起意圖遁因墻厚不能挖穿因之中止與别犯無干奚銀泉朱梅峯沈阿三王新生姜炳良等同供我等不敢逃逸巡捕頭禀王阿海與奚銀泉等六人原是商同逃遁及事不成使王阿海一人獨認奚銀泉等希圖脱罪蔡太守商之梁副領事以王阿海等前次遁逃被獲此次又萌故智殊屬可惡判王阿海等各責三百板交捕房帶回照原斷管押期滿各笞二百板以儆○蘇鄉人朱王氏跟同鄉人尤土金到天津在妓院幫傭該氏竊取妓之金環翠環眞珠等件乘輪來　被尤父尤阿生偵知報明捕房由包探顧阿六將該氏拘獲起出贓物一面電催尤土金來滬昨晨解案尤土金申訴前情朱王氏供在尤處爲傭不能相安故取洋鏡抽屜内之金翠眞珠等件内有金環押在輪船爲船資已由包探贖出現均交案包探顧阿六稱尤阿生給付船資取回金環蔡太守判該氏發交官媒管押四十二天贓交尤土金領去○粤妓沈阿蘇稱同鄉人鍾阿坎手持壤刀前來尋釁由捕拘案華捕稱粤婦向我言有人持刀尋釁爲此拘鍾送案鍾阿坎供在輪船生理昨日酒後悞事祭太守判鍾阿坎交保如無保人管押三天以示薄懲○包探黃四福稱緝獲竊賊王全寳搜出押票起到衣物係姚阿大等各家失贓另有朱松亭之錫字件一副已被押洋將押票賣與陳厚甫贖出轉賣無從吊贓姚阿大王阿金各報在晒臺失竊衣服並在門内失去水烟袋今由包探獲賊起贓請爲給領朱松亭稱失去錫字件據包探言無從吊贓已由陳厚甫賠償陳厚甫稱向王收買押票出錢六十文不知是竊贓備本贖出旋卽轉賣與人今已賠償失主洋三元二角王全寳俯首求恩蔡太守判王全寳笞責一百板發捕房管押三月贓交失主分别認領陳厚甫旣已賠贓卽行開釋○包探江阿三稱陶楊氏在天后宮附近行走被曾經犯竊之王阿寳攫去銀簪報明捕房派我拿獲王阿寳起到原贓送案該氏申訴前情王阿寳供飢餓已極不得已而竊簪蔡太守判將王阿寳笞責二百板管押三月贓交該氏領去○女子王巧雲稱我弟世生年祇五歲出外玩耍走失幸爲巡捕所見帶在捕房往認屬實囑我投案領回其弟王世生供不成語蔡太守飭王巧雲將弟世生領去諭令嗣後謹愼不得任令出外 
[法捕房瑣事]  
　　昨晨葛蕃甫同轉蒞八仙橋捕房時據王李郁三包探禀稱昨日孕婦章方氏卽章莊氏禀控帮同顧阿金行兇之方阿榮華阿三兩人今已提到解案請究方阿榮供向爲侍者目下失業父親向爲呂宋票生理素來安分同轉曰爾爲何帮同顧阿金打傷孕婦供稱不敢打人謂如果不打如何知爾名字供稱是晚由戲館回來見麻臉人顧阿金與該氏打架小的解勸不開意欲代爲鳴捕該婦云不干你事不要鳴捕致被顧阿金聞知名姓來案誣扳問爾與章莊氏如何認識供因洗衣相識謂是晚是否與華阿三同伴供與華素不相識並未同伴華阿三供與顧阿金向在無錫老太婆處合拉東洋車因之認識問家在何處可有親長答原籍金陵垷住小南門父親在織機坊爲夥同轉曰爾有如許年紀不思學習正業反敢游蕩滋鬧旋據章莊氏投案伸訴前情同轉問曰昨日囑爾同包探往仁濟醫院療治爲何不去答稱因被打後肚腹 
 
 

Page 4

 
 
痛甚臥床不起遂致不能前往問顧阿金究因何事與爾有仇答稱實因碰撞起見兩相辱駡顧等有三有帮同毆打謂來案之人是否幫同打爾答稱方阿榮未曾打我惟華阿三與稍矮之人將我撳在門檻上顧拳擊爾下問爾有丈夫否答稱丈夫現在英界靑蓮閣酒店爲夥聞知此事反將我辱駡同轉命將顧阿金帶案詰問幫兇之矮子是誰供稱但知伊喚小麻子不知姓名問小麻子住在何處稱在新橋相近同轉令章莊氏退去下午至捕房另派包探同往醫院看視顧阿金華阿三各責一百板押候補提小麻子再行核辦○駁船户陸錫賢因將馬錫山囑裝之金針菜一件墜落浦江經朱主查明金針菜被陸之同帮人撈獲售去將陸送押堂訊　陸賠償貨價一半計洋二十元在案昨據失主馬錫山投案禀追賠洋並稱陸有意挺押同轉着將陸逮案謂爾不思將應賠之洋交案竟敢挺押耶旋據陸之同業王慶咸投案聲稱陸被押後杳無信息未知如何了結同轉謂先交現洋十元方可交保其餘十元須在生意上扣除同轉命將陸帶案陸供稱覊押捕房不能出外措借同轉謂先須交洋始可保出陸稱碼頭上有船一艘可否暫押待保出後再行理處同轉曰誰人爲爾經管船隻喝令掌責二十下押候交洋○通事稱六月間經包探在海定輪船上拘　積賊王金水因疑竊鵰毛扇管押至今請爲發落同轉着逮案詰問鵰毛扇究竟竊否供稱小的日間在各烟館賣水果晚間將賣剩之楊梅主輪船上求售不敢竊物同轉曰晚上二點餘鐘冋輪船求售水果定有竊物之心據包探王榮培禀伊言以前曾竊過物件目下已學好同轉曰本當究辦姑念管押日久喝令掌責二十下釋放○陳朱氏探夜至烟館與輪船水手吸烟被其未陳賢章知覺趕至反遭水手毆打遂將陳朱氏鳴捕送押同轉着候其夫來案再核已列前報昨據該氏所生十二齡之子仁發持聚順飯店保單投案請將母親保出同轉問爾父爲何不來答稱父親於初二日逃回甯波問爲何事逃走答稱不知問爾父與爾母因何吵閙供母親代人洗衣晚間送衣出外遭父親看見其時又有醉意以致吵閙問爾與誰人同來供有表兄唐阿金同來現在外面同轉着將唐傳案詰問爾爲何業與仁發如何稱呼答本業石匠仁發是我表弟問陳賢章因何逃去答稱當晚因酒醉悞打其妻次日酒醒自知理短逃回甯波同轉着帶陳朱氏詰問爾夫究竟爲何打爾供稱當晚送衣出外遇有不識姓名之人呌我少坐給我吸水烟不料被夫尋見不問情由將我亂打送押捕房同轉謂目下烟館中風俗甚壞爾竟與不識姓名之人同榻吸烟難怪爾夫送辦問來案之唐阿金是誰答稱係我之外甥壻同轉謂姑念爾夫不來請究准爾交保以後如爾夫來案定當提爾究辦○程南山因虧欠西人搿勒麥銀五十兩管押日久尙未交案昨日同轉提案詰問爲何挺押不思料理程一再求恩務請派差同往將錢店生財售去歸還欠欵同轉謂店基在英界未便派差着交的保答稱祗有岳母在法界可否時其代保同轉俯如所請着押候交保 
[懴移明]  
　　頃由本埠曰雲觀土志純鍊帥交來賑欵洋一百元據云由山東卽墨縣孟裕盈法師歴年懴資所積病革時囑將此款移助順直山東賑濟云云祗領之餘謂非悟澈萬緣丹成九轉者而能若是歟爲想生前梵誅修來夜夜郤從身後囊金惠及元元如法師者在彼教中吾見亦罕　列報章藉呈公鑒上海六馬　仁濟善堂籌賑公所董事施善昌等謹誌 
[續募善捐]  
　　澳門黑巾齋始創立育嬰堂爲收養中西男女孩而設以經　不是今夏曾託寓滬西友畢君禮納廣　勸募畢君復轉　麥業卿六善士隨募得英洋五十二元業已如數交去兹又募得胡君善富陳君紹予各五元唐君鳳墀四元費君鴻生二元鍾君靄堂十五元共三十一元亦卽寄繳澳門該堂查收登記諸君子樂善不倦源源而來吾知彼嬰孩均感生存之德矣故樂得而詳述之 
[蘇省轅門抄]  
　　二十四日管帶太湖水師正營安徽卽補府李松榮禀辭赴江浙一帶會哨候補知府袁恭宏新選新陽縣蘇品仁均請假三天正任蕭縣王敬修禀辭回淮 
安算交代候補知縣慕結先銷解餉赴金陵回易子亨江北就醫回縣丞林廷堦請期服假二十一天典史薛觀長孫官準均禀知奉首府委監放孤貧口糧差○二十五日藩轅牌示上海縣典史蔡延河飭令赴任供職内閣中書文焯由京回候補知縣沈韻鏘請感冒假三天江錫　展假三天李玉芳禀知震澤任内交代算結從九潘四周禀辭奉善後局委赴上海押運硝磺來蘇○二十六日福山鎭朱到蘇候補知府吳道中禀銷奉騐正前營各師船加修工竣差太倉州程其比禀到　補知縣易予亨謝飭知賞給大功兩次又拔署一次洪衍慶請感冒假五天候補布庫大使章有慶禀知交缷代理吳江縣典史回候補府經歴劉祥瑞從九桐彬均禀銷水路保甲查竣差○二十七日臬憲七月分考試佐職月課出案候補知府袁恭宏銷假候補通判管淸佐展假五天陳汝梅請感冒𪝔三天候補知縣許肇基武進公幹回謝委發審局差候補府經歴白槐生禀知奉委婁門旱關盤查差正任震澤縣平望司巡檢俞龍盤銷水路保甲差典史孫官準銷監放吳邑孤貧口糧差藩轅牌示松江府知事程鼎在任病故造缺以試用縣丞俟鎭邦委署 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　刑部主事張其慈辭行進京通判翁寳仁由都昌提案回省安徽候補同知丁繼瑞回九江籍知縣江聨容劉祥林委往長江一帶查禁脚私包國瑚委解順直賑銀進京卽用知縣張鳳岡禀到係河南庚寅進士海防縣丞沈霖巖繳照係浙江附貢首樹藩接查惠内保甲李玉泉接查順化門張之銓接查德化門内保甲永豐層山司吳應甲請假回省就醫以候補從九羅仲謨署理 
[邗江宫報]  
　　七月廿九日曹鹺尹恩准禀知赴寳帶橋卡八月初一日都轉公座掣籖周分轉矅由泰屬查探水勢來馬鹺尹濂銷新關卡初二日鄭分轉震禀知回髙寳總巡差次 
[仁漿義粟]  
　　敝所接展揚州福和祥莊内協賑所毛聲翁善長來書述悉六七兩月共收得山東賑欵曹寳一百七十二兩八錢零三釐江浙賑欵曹寳四兩零六分二釐兩共由安孚錢莊匯到九八規銀一百八十九兩七錢六分九釐當經拜收入册肅函鳴謝矣惟目前直東災狀苦不可言得此義粟仁漿正如久早之苗奮興一旦其感戴爲何如耶除另列淸單外謹誌數語以表芳徽上海文報局協賑同人謹識 
[報謝藥捐]  
　　竊聞吉人爲善施濟每檕乎懷思拯疾扶危感勒益深於肺腑兹蒙本埠及旅滬諸大善士推念敝堂施醫藥欵經費不敷隨緣簽助共計收洋一百六十二元當付收條拜登入册今特刊立淸單謹登報謝另呈公鑒外當此疫癘鴟張感觸甚殷承頒厚賜足見諸善長心存利濟鼎力募捐竭其一已勸善之誠使諸善士解囊而慨助行見千祥萃集百祿駢臻竇桂王槐正可臨風而預頌也爰掇數語以揚仁風並鳴謝悃伏祈公鑒虹口寳順里元濟善堂同人拜啓 
[蘇城安節局順直山東恊賑公所七月初一日至二十九日正第二十五次淸單]  
　　本局捐孔索政洋一元曹順興洋二十元柏年長桶無名氏求女病愈洋四元恆孚銀樓桶捐洪壽田洋五元太原王爲妻鄭氏求病速愈洋二元長吉氏求免口舌洋一元無名氏散户洋一元錢五百文延陵氏助順直賑捐洋三十二元無名氏散户錢二千六百七十五文消恙人求病速愈洋十元黃隱名求子病愈洋四元無名氏散户錢八十四文恆孚銀樓桶捐姚桐孫姚子年姚同生姚叔平徐翰臣徐子文徐淸殷徐八鹿徐開藩徐壽臣以上十户各洋半元戴戴氏韻韻氏二户各對洋一枚錢翰臣爲母病求愈長吉氏求免口舌二户各洋一元破釜生塵者爲妻病求愈洋二元無名氏錢四百文散户無名氏錢五百九十六文王鴻翥堂桶瑞源馮錢二百五十文散户無名氏錢七十二文太和堂桶曲江銀鑲雪象牙烟筒嘴一隻人和震記桶捐許滋善洋五元久愿愧延不書名洋一元程善士洋一元無名氏錢四百文于善士洋四角又錢一伯文以上共計實洋九十七元對開洋二枚小洋四角錢五千另七十七文附啓棉衣首捐程根伯募原舊棉袍一件女小棉襖二件錢姑太太助原舊大小衣袴七件風帽二頂小襪二雙陸錦燦慕無名氏助新面杜布棉襖五件常熟布面男棉襖五件女棉襖六件柳條布馬米布面棉襖四件顧雲亭募鄒杏泉原舊棉衣二件鄒柳泉　棉衣一件長生室舊衣三件陶望山募潘子淸舊棉衣十六件合併聲明○附啓者順天水災二十餘　縣汪洋一片不比江浙地方接近江海易於退水哀哀鴻鴈餓而且涷其何以支盖北方地寒七月間卽穿棉衣現在物力艱難不便再籌恊賑惟棉衣袴一項輕而易舉擬請量力募助凡助新棉衣一件計價洋五角或衣或折代辦悉聽尊便數至千件以上卽可奏請建坊助舊棉衣必須每件洋三角以上者以兩件抵一件如荷惠允請交至馬大籙巷賑捐局或新橋巷安節局或挑花鳿西大營門輪香局均有收票爲憑彚解順天府尹堂轉交義賑紳士潘振聲諸君散放如果捐衣旣多尙擬分解直隷山東現在專注順屬者以畿輔重地所當先也潘濟之徐子春宋培　謝綏之謹勸 
[上海六馬路仁濟善堂經收咸有一德施醫給藥册捐七月初一至二十九日第十六次淸單]  
　　陳光榮湯餅移助無力子求婢病愈陳篤卿求女病愈李嚴氏徐紥村求病　　 
速愈陸氏悔　氏程宗恩側室孫氏八户各洋十元古多胡惠芬洋八元淸口曹督署來楚南叔平潘倉州孫共昌求母病愈無名氏四户各洋　元容膝書齋　助四元二角平湖無名氏洋四元正茂順崔范氏萬得壽病愈鄧蓮生常熟裕和祥五户各洋二元無名氏鮑瑞芝無名氏汪大德華大祥大隆周占朋章備照知非齋主人樂安子靜氏南陽安記沛國生記唐陳氏沈子雲王聨芳王霖芳費蔭伯居憂子鄭梅溪章瑞雲馮氏無名氏張模源泰號望雲山人廿五户各洋一元張祥林洪成發金敬才莊阿淸無名氏丁阿紀六户各洋四角劉陳氏無力子否去泰來人三户各洋二角無名花女洋一角京都怡德堂楊規銀四兩鳳集堂錢一千文愼裕記裕泰號二户各錢八百文叚氏錢六百文候新記庶軒記二户各錢五百文張百忍堂一户錢四百五十文蔡立芳無名氏二户各錢三百文吳瑞雲王從經二户各錢二百文無名氏錢一百文石蘭齋無名氏二户各錢四百文共收洋一百五十四元三角規銀四兩共收錢六千五百五十文 
[上海虹口元濟善堂施醫給藥捐欵第三次淸單]  
　　陳鄭氏求合家平安助英洋五十元黃振篆張明之王依仁三户各十元梁唐氏五元梁共光隱名氏二户各二元○陳源盛慕温州輪衆善士助洋三十元陳廣昌德茂號二户各十元林相軒餘慶堂二户各五元南順泰六元林宅四元鄭世德堂二元林戴氏一元○以上共敢英洋一百六十二元正合併聲明 
[上海大馬路保安堂捂笙代文報局經收賑捐自七月分至八月初一止淸單]  
　　二馬路廣誠信二次捐來洋十四元隱名氏洋十元陳宗裘洋一元周宅銅洋元喻正榮小洋二角杜松齡小洋二角張蘭坡一角陸本淸八月初一捐來洋二元桶捐新安馮端釗小洋四角慈谿王補臣小洋三角又桶捐十次英洋一元銅洋二元王善士銅洋一元桶捐小洋一元九角五分錢十七文以上如數交文報局收合併聲明 
 
 

Page 10

 
 
   
 
 

Page 11

 
 
   
 
 

Page 12

 
 
   
 
