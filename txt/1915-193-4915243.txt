# 1915 - 193 - 4915243

 

Page 1

 
 
   
 
 

Page 2

 
 
時評 
[平民生計與國家生計（冷）]  
　　政府設生計委員會爲平民謀生計也人民擔負納稅應募公債爲國家謀生計也人民之生計如何其影響及於國家國家之生計如何其影響亦及於人民故互相爲謀理之當也 
雖然政府宜爲人民謀人民宜爲國家謀固矣而人民之自爲謀與國家之自爲謀當尤急者何也蓋生計一端大抵出於己力者爲可靠人民而不自勤勉雖補助無益政府而不善理財雖輸將無益先其己者而後及人受人助者尤宜求己此平民生計與國家生計之至言也 
[命令]  
　　七月十七日大總統申令據振武上將軍龍濟光廣東巡按使李國筠電稱三江水漲省城適當其衝迭經先後呈報詎本月十三日下午四時西關十三行商民避水樓居午炊遺火遂兆焚如附近同興街全係火油火柴各店油箱炸裂油隨水浮火隨油着瞬息之際數路火起不可嚮邇各街水深數尺人力難施自來水廠早經浸没水龍亦失效力同時電燈電話一律被渰以致全城黑闇耳目不靈更屬無從施救計自十三日申刻燒至十四日午刻尚未熄火約己焚去舖房二千餘間生命財産損失實數尚未查悉現在妥籌救護趕辦急賑伏乞特頒巨欵以恤災黎等語粤省此次水災較上年爲尤重業經明發命令由財政部撥欵十萬元並由本大總統捐銀一萬元匯粤賑濟在案乃天未厭禍水深火熱相逼而來粤民何辜覽電益深厪系着財政部再發銀十萬元仍由本大總統捐銀一萬元即日匯交該上將軍等分派妥員趕辦急賑仍將被火詳細情形查明具報並籌議疏通水道講求火政以期懲前毖後母令粤民年年被災也此令又令據廣東巡按使李國筠電呈該省七十二行商報登載大總統手諭查係訪事郭述禹揑造業己畏罪潛逃現將知情之陳友諒拿獲交檢察廳訊追等語該訪事人揑造諭令意圖煽惑實屬有干法紀着各省地方文武長官一體通緝務獲究辦以警謡諑此令 
專電 
　　北京電總檢察廳函詢大理院關於懲辦國賊條例第二第三兩欵之解釋該院覆稱第二欵所稱私與外人訂立契約係指犧牲本國國家利益求助外人以逞私謀或貪圖重利潛通外人故爲損害國家之行爲者而言至該欵所謂損害本國國家之權利係指國家生存發逹及自衞上有重大關係之權利及本國有明文認爲國家特權者而言第三欵所稱勾結外國人爲不利本國國家之一切行爲乃前款以外之行爲仍以私相勾結損害國家之政務爲條件若僅止工商業務之損失除他項法律定有限制及罰則外自不爲罪 
　　北京電日本陸軍制度本係參謀總長教練總監陸軍大臣三機關今聞亦將設訓練總監　　北京電吉林巡按使孟憲彝將解職交高等文官懲戒委員會繼任者爲沈金鑑 
　　北京電唐士清今日（十九）投案　　北京電文官考試將於明年四月實行 
特约路透電 
　　香港電賑濟會决議在廣州三水肇慶設立會所中國商會今日開會招人辦崖賑美孚煤油公司己將希蘭汽船假與賑濟會運米一千二百袋至廣州又一千八百袋至北江亞細亞煤油公司亦以其摩托船爲賑濟會運米千袋至梧州及該地附近賑濟會現交每輪船運米五百袋免納運費兹收到舊金山中國總領事及公司六家滙來賑欵洋五千元又收秘魯里麻中國慈善會賑欵洋千元（十九日） 
　　香港電龍濟光致電中國商會謂亂黨希圖乘災患之機在粤作亂故乃施行暗殺其衞兵因炸彈爆裂而受傷者共十七人云　（十九日） 
譯電 
　　北京電山西將軍閻錫山因被參己辭職張弧現仍候審政府注重調查長蘆兩淮鹽務聞兩淮最須改革徐國務卿周總長及鹽政要員現正會商改革辦法外交部己擬定解釋國賊條例之通牒日政府照會中政府謂目下未便撤退魯省日軍交出軍用電報惟願與中政府討論取銷戰區交還靑島稅關問題（十九日） 
　　哈爾濱電俄政府前向美國定購火車頭及貨車甚多兹己連到車頭八十架貨車二千輛均將儲存哈爾濱鐵路工廠（十六日） 
戰電 
　　巴黎電今日下午公報宣稱昨夜前敵頗形沉寂僅有炮戰今晚公報宣稱沙歇周圍曾見砲戰末斯河高地有激烈之步軍戰事法軍今晨囘攻奪回昨日所失之戰壕一部分日間德軍噴射沸油攻擊法軍受挫而退法軍曾加重創於敵俘敵二百零二人（十八日） 
　　倫敦電德軍在波羅的諸省及北波蘭取新攻勢其兵士究從何處調來頗屬疑問兹匈京傳來消息解釋此事謂該言面德軍共有四軍團駐紥桑恩己歷數星期泊拉斯尼斯戰事由德參謀長法納根漢將軍親自指揮俄軍今自認退棄該地北面戰事由興登堡將軍督率東南則由麥剛森將軍遣調三面進行聲勢甚大不獨欲奪獲華沙且欲毀滅俄軍拉里夫河及其支流布格河爲目下最重要之戰線興登堡將 
 
 
 

Page 3

 
 
軍之目的物乃洛夫喬治夫斯克總砲台（在拉里夫河與布格河合流處附近）而麥剛森將軍則以奪取華沙東面布格河旁伯萊斯特里吐夫斯克總砲台爲目的俄軍戰於國内防線得鐵路之利益日以德軍士氣不振軍中老幼雜處故自信能以擊敗德軍德軍在波羅的諸省之行動乃虚張聲勢故作進攻温杜與里加之狀以使俄軍有所顧慮不敢襲擊德軍之後粤軍在里斯特河進取其志在於迫退金灰樹河之俄軍左翼云（十七日） 
　　倫敦電費蘭巨元帥報稱戰局未變自本月九日起雖所經戰事無足報告然陣線一帶非常活動兩方面各炸地雷數枚陣線之數部分常受猛烈之轟擊敵軍曾三次在英軍戰壕得有立足地但即被逐走内有一次敵軍曾先發砲猛轟用煤氣砲彈甚夥（十八日） 
　　　馬電意軍刻繼續進取欲奪加杜爾境内近被轟擊諸炮台中間之高峻地方今日公報謂意軍不畏地勢之險惡與敵軍之力抗己行抵一陣線此線從叢林山隘起穿過法蘭柴山谷而逹拉那山隘之坡意軍步隊於爭奪拉那山隘坡地時作戰極爲奮勇敵軍雖以砲火相擊意步隊乃衝鋒進攻敵軍第一道壕線奥軍在伊森河陣地更爲活動但無效果意飛機兩架以炸彈攻擊戈里齊亞之敵軍防禦工程及聖米克爾山坡之敵營效果頗佳敵軍重砲回擊未能命中意飛機安然駛回（十八日） 
　　倫敦電俄國及德國公報均謂波蘭西北部及東南部之戰事甚爲猛烈德國公報謂俄軍自十六日起陸續自譬薩河與維斯土拉河間之全陣線向拉里夫河退走德軍己攻破維泊里士河西面克拉斯洛斯太夫西之敵軍陣線俄國公報謂末拉伐境之俄軍己退至錫恰洛夫南面敵軍己倍其預備軍敵軍于維斯土拉河與布格河之間取總攻勢維泊里士河東面進攻之敵軍均爲俄軍擊退敵軍一再進逼俄軍鐵條障礙物均爲俄軍開鎗及以鎗剌擊退俄軍回攻數次均獲勝利敵軍激戰之後在維泊里士河西面稍得進步（十八日） 
　　彼得格勒電據軍事專家估計德軍戰於加里西亞魯白林陣線者共有六軍戰於北部陣線者共有三軍尚有馬隊甚衆（十八日） 
　　彼得格勒電公報宣稱哇爾桀資河現有惡戰敵兵三大隊渡過該河俄軍奮力回攻以鎗剌殲敵前敵他方面消息皆謂兩軍互有勝負（十八日） 
　　倫敦電奥飛機轟擊巴尼死平民六人（十七日） 
　　倫敦電泰晤士報華盛頓訪員電稱美國反對英國封鎖北海之輿情日見激烈各處皆不以英國封鎖舉動爲合爲法英國以棉花爲禁品一事不久將交涉中困難問題宜速設法美國商部發表棉花贸易比較表去年六月運往德國之棉花共值英金二百八十萬鎊今年六月僅值八十鎊（十七日） 
　　華盛頓電駐美德使今日往晤美國國務卿藍辛氏謂美國宜速與英國交涉關於海面管理權之間題藍辛氏未曾言及美國對於德國覆文與魯西台里亞號有關者之態度（十六日） 
　　倫敦電公報局宣稱美國某商務報載一廣告内謂近有新發明之烈性爆裂彈炸裂後碎彈含有兩種酸素之化合品一着人身苟不即治則受傷者必於四小時内痛極而死英國刻向之購買以供軍用云云查些種炸彈英國從未向美或他處訂購亦未用炸彈英國從未向美或他處訂購亦未用過且無擬用之意英政府以爲該廣告係有人故意揑登以期惑人觀念（十六日） 
　　倫敦電（由北京英使署轉）英政府前派謀西爵七等調查魯西台里亞號被毁情形兹謀西爵士考察己畢特發表報告書大旨謂刻船與船客生命之損失皆由德國潛艇發放魚雷所致德人此舉不獨欲擊沉該商且欲戕害船客之生命是時船上共有一千九百五十九人而所置救生艇足供二千六百零五人之用三月十七日船在利物浦時其救生艇救生圈救生帶曾由商部檢察員檢閱四月十五日又由商部移民委員檢視一遍迨此船將駛回本國時救生艇又由船上木工勘察無誤自戰事發生以來船公司常以獎品鼓勵水夫使其熟諳駕駛救生艇之術觀於屢次船隻遇險後水夫之勇敢技能亦可見船公司行此政策之卓著成效矣船上共有英人九百四十四名死五百八十四名美人一百五十九名死一百二十四名餘者爲十三國籍人民死七十七名船客之遇救者共四百七十二名船客舉動極可稱讚船上裝載尋常貨物但内有槍彈五千箱載明於貨單中此物置於船上前部安放妥善距魚雷擊中船身之處相去五十碼此外並無他種炸裂品德政府謂魯西台里號暗置數砲並有曾經訓練之砲手及行别彈藥又謂該船運送坎拿大兵士侵犯美國之法律云云此種言論實屬絶無根據之謬談其實該船並未裝砲且無曾經訓練之砲手亦無特别彈藥又未運送坎拿大兵士亦未侵犯美國之法律至於開船之前警戒旅客之廣告世人有以爲此乃德人於事前預作卸過之計者然在該船未離美國之前德人即有冒大不韙之意準備實行之謀觀其廣告更可恍然克拉船公司於歐戰甫作之後即決計每月開行犬商船一次減少汽力四分之一故魯西台里亞號即依此辦法而行自去年十一月以後該船速率由二十四海里半減至二十一海里然猶爲駛行大西洋最快之商船查該船速率之減少無關重要且屬相宜德潛艇之攻擊實出於故意全無理由戰害船客之謀誠爲慘殺之舉動德國海戰法律家之學說亦謂敵國商船雖有時可以轟毀然轟擊之者先必盡保全船客生命之責任今查該船所載之貨物並未有炸烈者云云此案因檢事長未曾詳佈海軍部保護魯西台里亞號以防濳艇之訓令致未能全行發表故此報告書有不能詳細討論之處但海軍部對於潛艇之防備非常愼重且極力探聽與魯西台里亞號此次航行有關係之消息其攷慮之周密己可灼見在事諸人皆能盡職故此次損失生命之完全責任應由施行慘殺行爲之人負之（十八日） 
　　紐约電哇杜拉號郵船共載客二百二十七人内有美人多名德潛艇所發之魚雷僅差二十碼致未擊中先是哇杜拉號遥見一貨船首懸美旗希圖避開現信是船乃美國之瑙曼地號潛艇前在該處附近擊一俄船時亦用此爲其遮蔽物美人同德人妄用瑙曼地號憤懣益甚（十八日）　　華盛頓電政界聞德潛艇攻擊哇杜拉號消息大爲震動現信美國要求凡未設武裝之德國旣不承認而反求實行此種舉動昨日駐美德國大使尚確告美國國務卿謂彼信魯西台里亞號之禍事不致再見（十八日） 
　　瑞典京城電首相日者答告和平代表團謂政府之政策一言以蔽之曰嚴守中立是也堅持此政策爲政府之責任將來或有事變牽動瑞典之利益不能維持中立然瑞典苟加入戰局而使和局早底於成則亦彼所樂聞者也惟加入而非其時則無益而有害耳（十八日） 
　　倫敦電星期六日有女子數萬人列隊經過倫敦　代表居前往謁軍械部大臣喬治要求准女子協助製造軍火及從事其他兵工當時景狀頗爲奇特喬治答告代表謂政府擬竭力利用女子之職務且曰若無女子則奏凱必緩奏凱旣緩則流血必多云（十八日） 
　　雅典電前任首相維氏今日向其黨與演說謂彼以國家大局阽危故不得不忘前嫌仍居黨魁之任並詆責政府逆民志而延長任期（十八日） 
東方通信社電（日本人組織） 
　　東京電日華銀行之設立案己經編成即將徴集重要銀行家之意見聞該銀行資本金定爲五千萬元依金銀兩本位發行兌换劵並做不動産押欵（十九日） 
　　東京電政府編制明年度豫算其最苦慮者爲横溢朝野兩黨之減稅案並擴張海軍案二大問題（十九日） 
　　東京電政友會定於二十日在福島市開東北大會該會總裁原氏己於本日午前九時啓行赴會（十九日） 
要聞一 
[東歐戰局談]  
華德日報曰興登堡元帥之一舉一動皆爲俄人所驚恐此顯然易見者近日路透電雖　返聖彼得堡不無利於俄人之電而自東海至貝沙拉濱全部戰場德奥聨軍之攻勢銳不可擋俄人己自承認 
德軍在黎嘠與邵倫一帶正取攻勢惟德電不嘠一帶於是可見其地德軍必己在其上游又進取有一大闻分矣今日俄之馬兵兵與其前哨雖力阻進攻之軍隊而俄人此阻遏之學能相持幾何時則全視其後援如何苟無大軍爲之接濟吾知其必難持久 
納吕夫流域全部戰線若就近來戰訊觀之亦不利於俄軍俄人欲保守普拉斯尼虚以南之陣地恐難如願蓋該處之攻勢大可推廣而其戰線亦沿納吕河甚近也 
觀新近本埠所接俄軍參謀部之報告則七月七日夜間及其次日之戰况瞭如指掌不必深是夜德軍己先進攻姆拉夫野沃之俄陣也姆拉夫野沃者一鐵路車站也其地有赴黎嘠之枝路在文島河之右面而德軍則向僅佔有該河之左岸也是日夜間德軍在加爾哇雅與蘇哇爾奇之間以及哇石兹河沿岸野特諾洛舍兹西南等地亦咸有所攻取 
拉夫加流域泊里莫夫之攻勢昔日吾人己有報告今其勢己推廣十二啓羅密逹之多惟據俄人稱僅有沿泊里莫夫之軍路一部落於德軍之手耳 
闢里柴河南介乎塞諾與约瑟夫兩村間之俄軍曾被攻擊惟此戰之結果如何俄人方面未曾公布若據舊日之德國報告而論則其地戰事當屬馬克遜元帥之大軍再東若就俄報所載者觀之是皆己經人所共知之戰事蓋其消息皆九日以前之舊消息也而迄今九日之間其地德軍必有又進步矣 
據俄國官報稱哇索維慈要塞有德軍砲隊二連用八寸徑大砲轟擊堡城圍困之事日有進步又據東京日報稱德國巡洋艦在文島附近扣留有丹麥汽船三隻云 
雜評一 
[近日之流行語（無名）]  
　　近日之流行語曰參劾曰解職曰傳詢曰管押曰投案曰懲戒曰贜曰贿曰舞弊曰貪黷所謂報載之大事者諸如此類嗚呼可以知中國之政局與人心矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近彈劾案之查辦與審理]  
　　彈劾案之審理期間近日發見之彈劾案件大抵交平致院及高等文官懲戒委員會審訊或議處惟一案發生之後往往遷延不結此不獨當事者受無窮之累抑且於國家政體大有妨碍聞日前總統特交政事堂飭知平政院及高等文官懲戒委員會嗣後凡京内之彈劾案其審理期間不得逾二月凡各省巡按使及其他各高級官吏之彈劾案審理期間不得逾三月凡各省之道尹及其他同級之地方官吏之彈劾案審理期間不得逾二月凡縣知事之彈劾案審理期間不得逾一月云 
　　鐵路案之查辦手續津浦路案關係人等均由交通部送案京漢路案亦然前局長關賡麟及車務總管唐士清因交代事項未清日昨尚未由部送案聞平政院以該案重要未便久延催部從速辦理本日關唐二人當可到案聞關到案後或可取保唐則有看管之消息交通部梁總長派員查辦京張京奉兩路後旋即抱病未能入署故查辦手續弗克從速進行约計請假日期自前星期一至本星期四止共十一天一切部務均由麥次長代辦唯重要事項及關於路案之處置則由部軍逹梁總長或由麥赴梁私宅請示目下京張京奉查辦事件旣難延緩而京漢路案之布置又須有人主持聞梁總長己於日昨下午五鐘半力疾入署辦公矣 
　　某次長之查辦風聲月前政界相傳查辦之次長本有三人其後惟張葉二次長明令查辦其他一次長則惟勒令辭職世間均以爲某次長從此無事矣兹得確實消息某次長又將繼張葉二氏而爲被查辦之人且其風聲甚緊或現在己交密查亦未可知據聞某次長被人指責之事約有四大欵一爲某軍報銷有與部下曾某浮冒三十餘萬之事二爲各省關於某項政務之報銷除二三重要人物外均對之有勒索陋規之事三爲藉辦報爲名向軍界捐欵歷年來收數三十餘萬之事四爲軍械價目以少報多之事 
　　胡文藻之被劾原呈前湖北財政廳長胡文藻以性嗜賭博被財政總長周學熙揭參奉令褫職奪官其詳己誌前報或謂密查此事之人適與胡氏不睦而又爲鄂省當道所劾去者胡能從實檢舉不稍徇隠如此確否未敢知也兹錄周總長原呈如左爲大員嗜賭敗壞官常擬請懲處以换澆風仰祈鈞鑒事竊維賭博一端玩物喪志廢事失時爲害綦鉅歷奉大總統嚴令申誡並以京外文武長官有表率之責者務各切實申　所屬如尚沿前弊除將該官吏等依法懲戒外仍惟　管長官是問等因奉此本部職司財政各職員責任攸關尤宜精白乃心衼除嗜好庶冀克勤厥職迭經學熙通告所屬申儆周詳屬在同　應如何共矢公忠整躬率物乃近聞各省大吏嬉遊賭博之風仍多不免若不嚴加整飭何以拯頽俗而隊狂瀾本部奉令惟謹凡有派赴各處密查人員均飭查明財政各官員有無嗜好兹據委員查聞湖北財政廳長胡文藻性嗜賭博往往徹夜不休似此行爲實屬不知自愛有曠處密查人員均飭查明財政各官員有無嗜好兹據委員查聞湖北財政廳長胡文藻性嗜賭博往往徹夜不休似此行爲實屬不知自愛有曠職務該員業經解職尚未交卸未便姑容應如何懲處出自鈞裁 
[京兆試辦模範省之人才]  
模範省之建議實始於顧問葛諾發氏而政事堂參議之福利政策亦同此主張總統對於此事亦極注重決計實行其用人方針以有新學智識而又富行政經驗者爲合格不獨京兆尹之資格如此即京兆所屬各縣知事之資格亦復如此故己飭各省保薦此項溝通新舊之縣知事來京將授以京兆屬縣知事之任至京兆尹一席聞日前有某參議於燕見總統之頃論及京兆試辦模範省之事某參議即自言其志願爲京兆所屬一縣知事總統即謂之曰以若才調方將以京兆尹相畀云云似此則京兆尹之一缺將來或即屬諸此君亦未可知 
[葛諾發條陳模範省之原文]  
審計院顧問葛諾發之擬建模範行省條陳内容大致己摘錄前報兹得其條陳原文爲再詳錄如下 
條陳中國整理財政計畫亟宜建設模範行省事顧問備員中國觀察中國之政治最久因思一切政治之改革及計畫宜有妥善之方法不揣擣昩貢其一得之愚以備芻蕘之採竊以中國今日欲採用最良之財政制度按照科學之統系以整理賦稅統一金庫並使全國之收入支出均受審計機關之切實制裁並整頓内務司法教育一切事宜莫如建設一模範行省以實地試驗各項計畫爲最穏最妥之方法也按照中國現時情形政府定一改革計畫每欲行諸全國而若有所難徒令人民感受更造紛更之痛苦而政府亦遂失其信用是故法律條例及增加修正之案政府頒行者實繁而或全無效力徒爲紙上空文甚有形似完備有用之法律條例頒布之後即近在京津亦不能　守者昔年各審計分處之裁撤其主要原因卽　審計分處在地方行政機關勢力之下不能完全獨立無充足之權力此種情形今己公認爲確實即此可見各省之不能奉行其一切計畫及意旨實乃表示中央政府之權力尚未充足甚可惜也雖然中國幅員如此之遼廣政府欲推行其權力及計畫於各省較諸區域較少交通便利之國其期限自不能不加長顧問前於一九一四年四月十一日條陳審計　關之進行議請先就直隸一省切實整頓金庫賦稅及審計等事俟試行有效即以所得之經驗及得力人才逐漸仿照推行於各省而爲改良全國之計畫今竊以一切政治上之改革計畫皆當如此辦理請舉其先例庾子變亂後今大總統在直隸總督任内所行新政甚多遠省競相仿效往事如此及今必無大異若以改革計畫先就畿輔之省或鄰近之省切實舉辦以眞心愛國明悉國家困難情形正直剛强而爲大總統所信任之人爲該省之長則改革必有成效此不但使中國人耳目一新其感動外人之力甚偉大也自歐洲戰事發生以來最先發現之影響其及於中國者即閉絶借貸外欵之路中國平時因整理政事所需可望訂借外債而今則無望加以商務凋敝稅欵減少兌價低落於是中國祗能自行設法以渡此難關矣顧問審情度勢因於一九一四年九月十八日條陳中又力陳試行一部分改革計畫之必要時機之業己成熟及遷延時日之可爲危懼試思中國區域如此之廣將欲整理全國之政事開發全國之資産所需巨額資金豈國内所能籌集今雖三年内國公債辦有成效而此一千六百萬元之欵僅及俄國一日戰費之數而行政經費尚不與焉於此而欲推行交通實業之計畫開辦一强固之中央銀行改良幣制推廣教育償還短期債欵及其種種應行舉辦之事則此項内債萬不敷用故將來必須仍向歐洲借欵然將來議借外債必不能如歐戰以前之易債權者對於債務者必且選擇甚苛必將細考中國從前及現時之情形中國以前所訂之借欵合同及財務事項並調查中國前此擔任著手舉辦改革之計畫及中國近年所辦之事與前者相比較以視察其曾否實行即如審計機關載入一九一三年善後借欵合同其辦事情形爲各國投資人及其代理人所注意者若彼等聞知北京或附近北京之官署有不服其權力不奉其訓令不開送計算書而不肯改良其積習者則必以爲中國所擔任之事絶無成績可以表示則其感觸將咸以爲中國此後必不能有切實之進步而其感想之結果外資即難於議借即或議借其條件之苛酷及不名譽必致使愛國之士扼腕興嗟且必大損中國政府之信用也顧問深信若政府能先就一省妥愼推行切實之改革計畫則上言之禍患即可解免外間將皆承認政府係按其才力所及辦理必需之事項且認此政策爲足以表示政府之眞心著手辦事而切實可行將來必可由近及遠逐漸推行以及於全國而資本家之擬於現在或將來借欵於中國者見有此項成效必且認爲政府實力進行之擔保而倍增其信用之心此其功用不遠勝於空言改革徒爲具文之法律條例乎且有此成績將來中國與列强修正條約改訂稅則及磋議裁釐加稅問題亦必易於措手矣默近五月間所發生之事件實足以證明中國所需者不僅爲歐洲資金之通融其尤爲重要者乃列强政治上之感情及親善之態度也但現時戰事方酣在歐洲列强中及爲中國最好之友邦亦因死生關頭無暇注意中國之問題及困難情形（未完） 
[周總長之三不主義]  
周緝之總長之理財手段是否爲今日之財政大家此爲别一問題然其爲人則有正派之稱聞周氏平日亦頗以此自負某日嘗語總統云人皆以學熙穿大馬褂着厚底靴爲無能之人然我實能不嫖不賭不要錢彼小袖薄底時髦裝束之叢不知其於此三事果何如耳云云傳者謂財政部員因知周總長之喜樓　奢羣相模倣近日北京舊服官靴之價格爲之陡漲云 
[司法復古條陳之議駁]  
秋審改正判決書形式提倡外結起用刑幕廢止民事律師等等皆與司法獨立之精神根本反對條議旣上總統批交司法部核議該部章總長屢召集參司人員悉心討論預備呈覆前聞由民事司長林行規擬稿繼聞此項呈稿實由刑事司長徐夢齡起草業己脫稿昨日法界要人又經開會鄭重審議本星期内即將繕呈總統先有人謂當局頗有主張遷就一二藉以減殺新舊暗潮者然經確實調查則聞己具體議駁矣 
[中日間最近各問題]  
　　大使與公使前者日本外務省之半官報載有一消息謂該國政府徇中國政府之請擬升該國駐京使館爲大使館而派現任駐法大使石井氏爲駐京大使云云現從有關係的方面調查確悉我政府並無此意且即使果有此意單就現在財政情形一時萬難辦到因日本駐京使館旣升爲大使館則我國駐日使館不能不擢升同等之階級而我國駐英駐法駐德駐俄駐美九使館亦必相繼提升則使館一切經費必形膨脹斷非目前財政所能任我國今歲他項支出爲　甚鉅固不急急此事也又日置公使歸國或辭職等說傳說不一兹據日本公使館消息此說實屬不確惟日置氏因前此墜馬負傷爲就醫起是或將帥國一次其歸期未曾確定 
　　東蒙與靑島聞日前徐國務卿爲東蒙古警察事務特與内務外交兩總長協議一切其重要大綱决定如下（一）普通警章之增損頒給於奉省方面應酌量研究（二）第一期警員自中央派遣（三）此項警員令先入練習所將中日新約研究純熟（四）關於普通警權之規定須通牒日使要求同意其末項係履行新约之規定云 
又據近日中外人一般傳說日前日置公使對於靑島稅關問題己微示讓步之意一節兹聞吾國總稅務司阿古倫氏特往訪日置公使陳述個人竟見可將靑島稅關交還中國而日本則如德國時代同樣管理之雖有此提議迄無結果 
　　最近之酬酢外交總長陸徴祥於士一日晚間邀請日本駐京官紳於良家花園大開宴會陪席者有政事堂左丞楊士琦稅務督辦梁士詒農商總長周自齊司法總長章宗祥教育總長湯化龍内務總長朱啓鈐農商部次長金邦平司法次長江庸外交次長曹汝霖中國銀行總裁李士偉參政院副長汪大變參政孫多森政事堂參議曾彝進林長民等諸人主賓皆披瀝衷懷備極歡娱此會自六時半鐘開筵至十一鐘散會來爲日置公使小幡書記官出淵書記官高尾書記官小村通譯官船津書記官町日少將吉目大　小田七正金　行　　　　　　　部　問實相寺正金銀行總辦總統府鄭顧問等共十二人 
[沈案中之蔣三小姐]  
沈佩貞劉四奶奶不服第一審之判决提起上訴月之十三日由地方審判廳刑一庭開庭審理檢察官提起附帶控告各節己誌各報兹悉此案昨又開庭十鐘審判長推事李益偕陪審推事王國鈺孫葆璜檢察官楊士毅書記官陳嘉穀出席宣告開庭以十三日檢察官提起附帶控告包含蔣三小姐在内當日未及向蔣審理故傳蔣三小姐到堂審判長云日前檢察官提起附帶控告謂簡易庭原判輕重失當汝之原判拘役五十日係因無故侵入人家檢察官亦認爲太輕請爲改判汝有何話說蔣云前判之拘役五十日己屬寃枉若再加重豈不更寃枉乎言至此即大哭不止審判長遂宣告閉庭是日旁聽者頗爲稀少 
[之江紀行（寗波）靜眼]  
　　消費機關之增多寗郡雖久列商埠風氣向稱朴素近年以來情形一變新開茶館日漸增多不獨江北岸然也城内二十條橋東門鼓樓等處生涯亦頗不惡夏季尤盛新舊酒館亦復競長爭雄其又奇者劇場有兩處戲價高於上海而座客常滿至如後市及江北岸之妓館結肆連閎大有酣歌恒舞氣象 
　　人力車與街路自去冬創設人力車行於是街路之中乃聞軋軋之車聲孔道之橋梁亦大加修理易階步之行而爲斜面之狀車價亦廉未始不有利於交通所可惜者街路尚多隘仄非遇火災則警廳不敢下撤屋之令而路之高低不平車行顚簸坐車者如乘舟之遇惡浪故一般人民尚不歡迎而車輛稀少不易雇得亦一困難之點也 
　　紳士之撲克熱寗人向以喜賭聞雀牌之戲咸服其工某紳家鬭牌爲一般社會　自本年警廳迫於公令稍稍取締乃漸歛迹近數月間自上海新輸入之撲克忽盛行一時沐家弄蔡家弄迎鳳橋諸富紳家又爲薈萃之區一五成羣晝夜不絶入其彀者多爲地方有力之紳士及素號愛國之志士今昔狀態爲之一變焉 
　　社會教育團之發起寗郡新發起之事以此爲最可喜悅地方志士感於國恥乃創爲此舉團長爲費冕卿商會總理也理事爲陳謙夫范均之林瑞甫施竹晨林世欽諸人講演爲林蓮村王東園余潤泉諸人編輯爲馮階靑錢吟葦陳屺懷陳訓恩諸人皆一時之選并聞有恐心董事李霞城趙芝寳趙林士蔡芹孫諸人創捐私貲以備添置圖畫幻燈種種引起興味之物寗波社會之沉迷或因此而覺迷乎跂予望之　　機械工業之將來寗波工匠依機械爲生活者實繁有徒記者所見上海嘉湖杭紹諸處新設機械其司機者率多寗波人然在本地實無相當之機關以教育之操業者不過以親戚故舊之巨商接洽息借官商欵項將大闢工場添造船塢一所以修各種小輪及碼頭船等將來之機械工業必可日新月盛也 
　　商業學校之復活寗波人素善經商全國人士所共知故商業教育實爲甯人第一之必需機關况前此畢業諸人頗爲銀行家所歡迎爲甬人將來生活計不能不維持此校然今日商人之目光能見到者極少幸梁道尹頗具實業教育之熱心行文各縣協濟而費冕卿校長及姚詠白林瑞甫諸人亦肯盡力本年下學期經費己籌定將開辦正科矣 
　　保黎醫院之特色乘汽車自甬之紹所經過地方有效之新事業惟慈谿保黎醫院爲最　辦不數年而男女病室及診察室均告成受診者年逹數萬社會信仰殊切故巍巍巨厦皆人民出私財以成絲毫不受公欵之補助固由醫士吳荔汀之熱心亦由董事錢吟葦諸人之盡力云 
[膠濟路之近狀]  
膠濟鐵路自受戰事影響以來收入驟形減少兹聞六月份管理部收入車價項内計客車票收入四萬九千九百零五元貨物車收入十一萬一千五百九十六元八角八分雜項收入四百二十二元七角一分較諸前月客車票收入減少一萬一千四百五十七元零五分貨物車收入減少六萬零三百七十元零六分雜項收入減少三百零八元五角一分合計減少七萬二千一百三十五元六角七分因運貨上驟減六萬餘元故客票亦減少一萬二千餘元較諸去年德人管理時六月份内之收入則須減少十八萬元之鉅今膠濟一路客票每天往來統計不過售得票價一千六七百元頭二等車幾每日全空大有一落千丈之概至膠濟一帶土貨滯銷殊甚洋貨則除却日貨亦幾無貨可賣金融困頓商業凋零亦可見矣 
地方通信 
[蘇州]  
　　在高郵開設同源昌錢莊武漢起義時銀根緊急其正經理陳遽齋因周轉不靈情急自盡屍妻陳謝氏報驗控訴馬則稱有店中押包契據等件在陳謝氏處並以陳遠齋虧空錢洋約數千元等詞禀請提陳謝氏押追迭提訊追陳謝氏以丈夫曾否虧欵有無押包物件均應以賬簿爲憑今賬簿馬未交出顯見所控不實堅不承認陳謝氏又欲馬償伊夫之命致兩相爭持案懸莫結迨至本年五月高郵縣姚知事提集全案人證審訊以所控均無證據無從查核遂判决令該莊副管事方佐清查理押包物件馬不服遂延阮律師來蘇赴高等審判廳上訴業由廳傳證審訊陳謝氏亦聘陸費律師出庭辯護不識高等廳如何判斷也 
[鎭江]  
　　飭催改組商會鎭瓩商會前經金陵道尹詳請暫緩改組當經江蘇巡按使批飭仍遵前飭依限改組在案兹因閱時四月仍未依法改組故復經齊使飭令道尹團行丹徒縣飭令趕緊改　 
 
 
 

Page 7

 
 
一面詳擬章程　式連同各間詳送核辦一 
　　嚴防飛蝗徒屬跳　各鄉警區悉報肅清惟飛蝗間有過　者亦即隨時撲　現　鄉團己聨絡一氣凡見有蝗蟲飛來時近則鳴　遠則鳴槍鄉人即閉聲而至協力撲捕昨丹徒縣章知事因恐飛蝗遺有餘子復飭各鄉警區會同各鄉堡董加意嚴防 
　　大風爲災昨日午　四時鎭郡　起大風江邊船隻彼此撞擊受微偒者甚多三江口有貨船三艘停泊同時被浪擊沉貨物均付東流此外六七兩濠草房吹倒者計有二十餘家幸未傷人　　維持旗民生計鎭郡旗民無業者居多生計非常艱窘生計所長楊子槃乃商之王警務長請擇該旗民精力强壯者分送各警區充當預備巡士昨己送三十五名到警察事務所考驗錄收矣 
　　派員密查私土江蘇禁烟員以鎭江一帶私土頗多特派緝私員王剛華蒞鎭嚴　稽查昨由丹徒縣公署函致警察事務所謂該緝私員倘查得確據必就近報告務須協　查拿並望轉行各警區一體遵照 
　　第一旅定期會操鎭江鎭守使第一旅定於十九號在城外大校場會操當由王警長先期出示通告居民母須驚疑 
[揚州]  
　　整頓驗牛特捐江都回教聨合會驗牛處代收之公益捐本爲清眞第一二兩小學之專欵無如經辦者屢屢不繳致清眞兩校閱月未得分文調查支銷賬目有所謂衙署例規坊保使用貧客過境之抽豐同教慶弔之餽送少者一二元多至二十元不等對於學　經費反以入欵奇絀掯勒不付現縣公署己飭知驗牛處嚴加干涉矣 
　　舞臺幾作戰場席陵大舞臺自經縣公署准許開鑼後該台乃於初一日開始演唱每晚加添客串並有女客串雜處其中生意頗爲不惡不紏昨晚（十六晚）看客忽與茶房衝突而樓上憲兵與步隊亦互相爭門幸憲兵連部及旅部偵知各派隊前往彈壓始各解散聞憲兵受傷六人步隊亦有數人受傷憲兵陳連長己具情禀陳營部請示矣 
　　旅長由京返揚　駐揚陸軍混成旅旅長張錦湖日前隨同馮將軍晉京覲見聞旅長於覲見時深蒙總統嘉獎現己於日昨乘輪返揚矣 
[杭州]  
　　建議變更學期制浙江第一師範學校校長經頣女子師範學校長鄭在常省立第一中學校長方於笥私立宗文中學校長朱丙炎私立安定中學校長陳純省立甲種商業學校長周錫經甲種工業學校長許丙堃甲種農業學校長陳　甲種蠶業學校長朱顯邦等以三學期制不便於月之初十日具詳巡按使歷舉不便理由五端並謂擬改三學期爲二學期具有辦法七條（一）自陽歷八月至翌年一月爲上學期自二月至七月爲下學期（二）上學期修了時舉行試驗爲學期試驗下學期修了時舉行試驗爲學年試驗（三）學期試驗完了時應放學期假學年試驗完了時應放學年假（四）學期假與學年假總計不得過七十天其起止得視地方情形由各校自定（五）慶祝元旦應放假三天（六）舊有署假寒假年假春假麥假等名目一律取消（七）會計年度及學歷均遵用陽歷云云聞屈使己爲咨陳教育部請核矣 
　　軍署判决黨案兩則輜重第六營兵士華成川前因與黨人季國良結交致犯嫌疑經由該營陳前營長查明當將季國良華成川一併逮案解送軍署訊究兹經訊實季己執處死刑而華成川不過交友不愼略跡原心尚有可諒現己從寛發交杭縣公署令即遞解處州原籍嚴爲管朿又黨人葉騰即葉向高係何海鳴部下僞旅長自前年滬寗事敗後即行逋逃海外嗣於去年春間潛回上海意圖勾結擾亂致被浙探某某偵獲解浙訊辦現聞軍署己將葉提案研訊明確按律處以二等徒刑監禁七年昨己派員押赴陸軍監獄照判執行 
[安慶]  
　　御碑亭改建商場之批准皖垣御碑亭現爲菜市地址甚廣頃有商人叚兆龍等禀請巡按使指定該處曠廢官基創設商場以便暢銷國貨當經巡按批准飭懷寗縣曁警察廳會同前往群細查勘昨由朱知事朱廳長帶同交通建築各員親蒞該處查勘并測繪圖說將來該處市場告成商務必有一番振興也 
　　知事紛紛被控禀控知事之事近來時有所聞宿縣知事王遜到任未久現經該縣紳商學界多人來省上控又有寗某亦以王縱兇埋寃拘押事主等情赴巡按公署禀控又有休寗縣民人程兆吉等上控該知事禀稱案多置擱匪勢胷横云云不知省署如何批示也 
雜評二（默） 
[三不主義]  
　　周總長不嫖不賭不要錢之三不主義所以異夫孔子之三戒者僅賭與鬭之分也然賭亦鬭之一端不可謂非周總長之善學孔子矣惟周之責任在掌財政而孔子所傳之理財法則備具於生財有大道數語我國財政之所以窮亦即在不能實行孔子之言特不知善學孔子之周總長於此將何策以救之乎 
[條陳時代]  
　　京中近來之熱閙除參案外條陳而己微特我國士夫之條陳多卽外人之條陳亦紛紛焉美使條陳財政也美顧問古德諾條陳憲法也法顧問鐵斯墨雷條陳徴兵也某顧問葛諾發條陳模範省也内外條陳無日不有所見此可稱爲條陳時代條陳而後有會議或卽廢於會議焉會議而後有調查或且敗於調查焉調查而後可實行矣然而行之之初或以窒碍而能焉或以費絀而止焉是故欲由條陳以希望實行其難蓋殆若登天哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[新泰輪船遭風覆没五誌]  
　　新泰商輪在吳淞口張華浜浦面遭風覆溺一事己四誌本報兹探得關於此事之善後事宜續紀如下　　齊巡按使自該輪失事後據水上警察第一廳温廳長詳報有搭客洋人同罹此難惟不知究竟溺斃洋人共有幾名是何姓名國籍特電滬海道尹飭爲查覆楊道尹奉飭後昨特飭由上海縣沈知事派委地方警察所調查員姚幼連前往該輪公司詳加查詢公司執事人當將肇變情形陳述一過惟遭溺洋人一名究竟是何姓名國籍因係在船購票公司並未詢及現在該輪賬房賬簿均被淹没以致無從稽考姚調查員遂邀公司執事人同乘火車偕赴張華浜失事處實地查勘以便禀覆銷差 
　　該船沉没後因船身重滯現己陷入浦底計距水面約得四十八尺故尋常輪船尚可出入無碍現在起撈事宜己由滙得豐駁船公司承辦開始打撈江海關及寳山縣均派人在彼監督該船船主大副亦一同在場看守聞該船沉溺貨物約值洋四萬餘元即現洋裝有五箱共計九千五百元概未保有水險云 
[粤帮籌賑大會紀事]  
上星期六（十七日）晚粤帮籌賑常會情形己紀昨報星期日（十八日）廣肇公所潮州會館同人復開特别大會伍秩庸唐少川楊小川梁綸卿郭竹樵郭樂軒郭若雨李少庚黄少岩及各堂巨商到者數百人由伍唐楊三君報告粤東被災慘狀聞者皆爲涙下到會各人當場復認捐洋一萬餘元前日會議所定購辦蕪湖賑米一萬包業經楊道尹電請豁免釐稅並由楊道尹夫人認捐餅乾五千磅卽交太古新疆輪船運粤放賑女界聞風興超或捐釵環或助糧食者源源不絶籌議至八時始行散會 
[洋商租用内地田畝之飭查]  
　　江蘇齊巡按使以洋商租用地畝以租界爲界限凡在内地範圍即非洋商應行租用上海毘連租界除應租地叚之外内地究竟有無洋商租用地畝亟應查明辦理以資查考爰特飭行上海縣知事依限查復核辦業經沈知事諭飭各圖册書地保詳細查明以便轉詳察照 
[又有防範黨人之飭文]  
　　本埠軍警各機關近又接軍巡兩署飭以黨首孫文等現又密派李某等爲炸彈隊司令希圖在本省各處起事亟應愼加防緝等因故特分飭各偵探秘密嚴緝矣 
[美租界又出盜案]  
　　日前晚間九詩許美租界海寗路第九百七十七號門牌元大押店突來盜匪四五人各執手槍入内嚇禁聲張刦去銀洋五十餘元銀表十餘只呼嘯而逸事後該店主投報捕房捕頭立飭中西探捕分頭跴緝務獲解究 
[盜匪又牽涉擊斃包探案]  
　　劇盜戴小五子等迭次糾黨搶刦法新租界裕新腸作押店等各贜逃逸後由華探目黄錦榮包探韓邦逹方福林程志卿華春林拘獲戴小五子及同黨劉古子王森榮並盜婦陳氏等七名抄出手鎗兩枝由法捕房傳同各事主指認搶刦無訛現今英捕房查得戴小五子一犯係上年開鎗擊斃英包探田廣林案中之要犯俟法捕房將該犯錄供後須移回英廨歸案訊辦 
[補錄九畝地盜案之咨文]  
滬城九畝地平和里事主倪質君家被盜行刦勒斃傭婦李周氏一案前奉鎭守使將　内正盜沈鑫培即李阿三等訊明各判死刑徒刑公布罪狀分别執行己誌前報兹覔得使署咨會齊巡按使原文對於此案原委極爲詳盡補錄如下爲咨會事案照民國二年十二月一日上海九畝地平和里居民倪質君家被盜搶刧分别執行己誌前報兹覔得使署咨會齊巡按使原文對於此案原委極爲詳盡補錄如下爲咨會事案照民國二年十二月三日上海九畝地平和里居民倪質君家被盜搶刧並勒斃傭婦李周氏一案日久兇盜無獲嗣於三年七月間由淞滬警廳　到知悉本案情形之證人陳阿亭訊稱由同押西牢犯丹陽和尚告知搶刦倪質君家之案有同押西牢犯李阿三在内當經警廳備文至會審公廨將判押西牢之丹陽和尚李阿三兩犯提回連同證人陳阿亭轉解檢察廳訊據證人陳阿亭供前因毆打犯案被押西牢時有同監之丹陽和尚與李阿三口角丹陽和尚向李阿三云你的性命在我手内當向其詢問丹陽和尚云阿三曾在九畝地以租屋爲名搶刧人家勒斃人命故我出押後赴警署報告又訊據丹陽和尚供二年隂曆十一月曾聽烟妓小寳告知阿三搶刦九畝地之事後伊與李阿三先後犯竊被押西牢因口角說出李阿三搶刧九畝地之事致陳阿亭聽見赴警廳報告又訊問李阿三供名沈阿福不呌李阿三於倪姓搶案堅不承認傳訊事主倪質君之妻梁氏供隂曆十一月初三日有先不認識之李姓同一人來看房屋初五李姓復來付定租洋二元初六李姓又帶同四人前來打掃房屋誘氏下樓用繩將其咽喉勒在搶去金飾多件女傭亦被勒死各等語經提李阿三令倪梁氏認視確係先來租屋後復强刦之李姓該廳認李阿三强盜罪成立訴經審判廳提案復訊各供同前遂證明被告確爲李阿三而非沈阿福並認定李阿三實係本案正盜應照懲治盜匪法罪故於本年三月送由檢察廳將全案人證解送本署審辦前來發交軍法處審訊證人丹陽和尚陳阿亭供稱李阿三前在西牢内不知其名但聞西捕及同牢人呼爲阿三餘供與在審檢廳所供相同訊之李阿三仍稱實名沈阿福不呌李阿三前在西牢内西捕與之要好呼爲阿生並非呼爲阿三於搶刧九畝地之案仍堅不吐實函詢公共捕房據復該犯歷犯各案均名沈阿福並無李阿三之名復加偵查一再嚴鞫始據李阿三供認實名沈鑫培小名德寳因在租界犯案改名沈阿福前押西牢西捕稱爲阿生同夥聽錯遂呼爲阿三此次往九畝地倪姓家搶刧之前入内看房時假稱姓李故有李阿三之名該犯前在東洋做洋服生意宣統二年回滬因迭犯竊案判押西牢釋出後時值光復即在前上海都督陳其美處當偵探嗣與小阿四即陳全海又名陳錫魁小三子至寳昌路醫院内將陶焕章即陶焕卿用槍打死該犯在外望風事後分得賞洋十元以後又因在租界犯竊判押西牢二年即在牢内與丹陽和尚認識後期滿與丹陽和尚同時釋出嗣該犯及丹陽和尚常與亂黨鳳臣鑑及王姓往來周王二姓以辦三次革命無餉與該犯及丹陽和尚商量令其盜竊助餉並委該犯及丹陽和尚爲交際員後由俞小和子報告九畝地倪姓家有錢商景約人去搶先由俞小和子帶領王姓至倪姓家跴看門路並由丹陽和尚邀得麫業熟人金寳元轉糾數人入夥正議定未辦間丹陽和尚另因犯案被押檢察廳卽由該犯沈鑫培與王姓商量借租屋爲名於前年隂曆十一月初三日至倪姓家探路隔一日該犯沈鑫培復至倪姓交付押租二元又隔二日該犯沈鑫培帶領金寳元阿天癩痢阿土小張子殺坯阿毛炳根等七人以打掃房屋爲名同往倪姓家先將傭婦勒死後又將倪妻誘至廚房紥住頸項强搶金押髮戒指等項正擬上樓搶刧銀箱忽聞前門人人敲門即開後門逃逸共刧得金飾洋百餘元俵分等語（未完） 
[救國儲金昨日之收數]  
　　昨日（十九號星期一）爲中國銀行收受儲金之第八十四日計收銀洋一百五十元又交通銀行收受儲金之第五十八日計收銀洋一千五百零九元又銀六錢四分兩共計收洋一千六百五十九元又銀六錢四分連前共計己收到銀洋七十一萬三千七百五十三元銀四千五百六十四兩三錢一分八釐 
[勸用國貨會擬徴求文字]  
勸用國貨會爲普及國貨起見擬徴求文字其所徴求之文字分爲兩種甲種之文字專以理由爲主說明國貨所以可貴國民所以應用國貨之故使閱者可歌可泣能動容能省悟方爲合格乙種以方法爲主說明如何進行然後國貨可以普及國産可以增加使閱者深信不疑方爲合格其酬資最優者贈以一百元之國貨以後遞減其餘如小說歌曲諧文等亦一律徴求以篇幅之長短文字之優劣定酬資之多寡己於執行會時議决不日將實行矣 
[王金發母請求昭雪]  
　　黨人王逸即王金發因在浙省謀亂經興武朱將軍緝獲訊明鎗斃在案兹有王逸之母王徐氏前日具禀上海鎭守使署請求昭雪昨由鄭鎭守使批示云據禀己悉爾子王逸因以前迭犯謀亂罪未奉赦免復又在浙密謀擀亂即經浙江朱將軍拿獲訊明正法其罪狀己見六月九日大總統申令所請應不准行至該家屬如無犯法之事當然受國家法律保護母庸鰓鰓過慮此批 
[法探破案獲賞]  
　　法公廨中西讞員前以法捕房西探目阿而鳳西華探目沈德福包探魏志餘任水揚任阿坤破獲迭犯殺人重案之巨匪丁寳洪李文龍兩名辦公勤奮曾諭聽候賞洋現經公堂將洋八十元發交捕房轉給各探石總巡諭將除去西探目賞洋三十元外餘洋五十元分給沈探目等四人分别具領以資獎勵 
[復訊海州盜案]  
　　江北人胡開昌（即張成義）經海州警廳指爲曾於本年二月間在海州城内糾黨持械搶刧殺害錢姓事主一家主僕九命逃匿公共租界特派警持文來滬呈請公共公廨轉飭老閘捕房協同包探沈阿岳及一百九十六號西探將胡獲解公廨訊供押候海州警廳飭令原告帶同證據呈案再核在案昨晨復訊據來警投訴業己禀請海州警廳飭令原告帶同證據大約一星期可以來案等語俞代襄讞得禀商之英領卓君判胡仍還押准予展期七天如原告再不到堂質證卽將被告開釋 
[警政不屬軍政範圍]  
　　公民蘇仁欽前日具禀鎭守使署控警察廳派令偵探到家搜捕請派員查辦昨由鄭鎭守使批示云禀悉飭據警察廳查復以派探搜捕該公民係奉滬海道署函飭辦理且此事不屬軍政範圍本署未便受理仰即逕赴道尹署呈訴可也 
[派員解送機關槍]  
製造局前奉陸軍部飭造之機關鎗現由鄭總辦督匠仿式製造己先造成二尊試射頗爲敏捷前日特將造成之機關槍二尊派員解送陸軍部驗收 
[浙省水災乞賑書]  
　　浙江衢屬開化常山龍游等處霪兩連绵山洪暴發猝患水災經紀前報兹聞金華道尹查明各該縣被災情形陳請屈巡按使撥發省欵趕放急賑一面由巡按使曁蔣財政廳長分函本埠紅十字會路謂此次水災變出倉卒而以舊衢屬龍常開等縣受災尤烈淹没民房統計不下數千餘家田廬牲畜盡付汪洋而災民且多至十餘萬衆嗷嗷垂斃情何以堪現在續行籌集省欵以資　濟並蒙總統捐賜銀一萬元准財政部電咨在解部欵内動撥業經飭知金華道敬謹支用在案惟是災區旣廣災民至衆僅恃上項銀欵實恐不敷應付夙稔貴會熱心救濟務乞顧念疾苦募賑協濟以惠災黎等因業由該會長籌欵撥墊并趕募急賑矣 
[勘定縣署基地售去後之應築馬路]  
　　上海縣公署並地方審檢兩廳基地奉諭召變等情迭誌前報兹頭門口始往北直逹花草浜（即退屋横路第二段中）在二妙堂墨店附近爲止計該路闊三丈六尺所有花草浜上岸胡桃弄一帶民房應在拆讓之列由工巡捐局給價收買將來此路全工告竣凡縣署頭門口往南直至大南門兩旁市房均當一律收進 
[滬南建築碼頭之督促進行]  
　　滬南建築碼頭因遷讓木排問題由木商仁豐等號迭次禀請鎭道兩署請爲維持在案兹聞鎭道兩署據禀後曾經飭行工巡捐局查明復核嗣據該局查得沿浦一帶從前各木商間有因堆貨出不灘與該局規定濬浦道線有碍函請本局知照挖除有案此次塡築浦灘建築碼頭所有規畫係在原有公路之外實於商業毫無關碍云云禀復察照現聞鄭楊兩君以此事無論如何萬難横生阻力延碍要工故己飭該局遵照進行並將辦理情形隨時呈報 
[詢查築路遷塚事宜]  
　　滬海道楊道尹前因滬北引翔港地方開築馬　牽涉義塜一案接工部局工程司哈伯送來墳地圖樣一紙謂擬將舊塜兩處併遷一新塜地方是否推廣租界界線以外經董是否均經接洽飭仰上海縣詳查核復在案沈知事奉文後於日昨午後二時特函邀　鄉經董王銓運到署面詢一切以便據情詳覆楊道尹核辦 
[烟酒公賣分局批示兩則]  
　　上海烟酒公賣分局長謝惠塘昨日批南市紹酒業商王恒豫等禀爲酒業公賣内地偏枯請求照章逾格減輕並懇過境免再征收以蘇商困由云禀悉該業商等所請過境免征一節業經本分局面請省局長核准經過各省不再重征公賣費至公賣價格將來自當體察本區情形折中酌定期於國課商情兩有裨益候詳請省局核准後再行飭知此批又批紹酒業商章珩禀爲押款尚鉅再求酌減俾得分棧早日成立由云禀悉紹酒爲酒業大宗省局所定萬元押款原屬體察商情折中酌定今該商禀請減爲四千元能否可行姑候詳請核定再行飭遵此批 
[城内開設醫院之先聲]  
　　現在暑熱蒸鬱易生疫病租界各處咸有醫院救治而城内獨付缺如倘或疫症蔓延危險何堪設想兹聞有胡君慶浩等有鑒於此特自籌經費創辦福民醫院於城内九畝地大境路新舞臺東隔壁一於明日（二十一日）開幕主治時疫兼施他醫貧者送診給藥並不取資聞胡君等本擬早日開幕因近日在哈同花園組織臨時醫院故遲至明日始行開幕云 
[平湖同鄉會選舉會董]  
旅滬平湖同鄉會成立迄今己届三載兹於七月十八號下午仍在滬北事務所原址照章舉行第三届選舉舉定會董十一員姓字錄後張石君張逹卿林依中葛詞蔚胡戊鵠王遠堂陳菊山徐鶴笙陳晉軒陸紀光蔣己春並聞定下星期互選會長曁評議員云 
[寰球學生會學校日館畢業紀]  
　　寰球中國學生會學校日館於十八號午前十時開會行暑假禮並給畢業文憑首由校長楊德鈞宣布略謂本届高等小學及初等班第一次畢業計十三人高小六人初小七人鄙人對於畢業諸生祝賀畢業並祝其將來畢業於大學蓋大學與小學等級雖異而諸生有志上進以逹成功則同諸生旣有堅忍求學之心鄙人更以立志兩字勉諸生無論求學與辦事必先有正大之旨趣以定一生之方針百折不回以成其志卽無非爲國家社會造幸福云云次會董朱少屏演說　謂修身齊家治國平天下皆學生所有事學生所習各科亦無非濟世利民之事諸生來肄業於本校足見志氣高尚所習中西各科較之尋常更爲完備且又能篤守本校之良好習慣願諸生由小成而及於大成出其所學以成修齊治平之事業云云次高三级學生秦德國語演說次初等四級學生馬炳榮英文背誦次高三級生張志剛陳慈龍秦德英文背誦次學生張志剛黑板畫圖次高一級生姚世塏俞錫良英語問答次初等班生合唱西歌次張安慶寫大字一聨次教務長董東蘇勉勵學生謂吾國今日之學生皆擔負非常之責任民國建設以來政體變而上下社會之心理作用習慣現將無一改良而且有江河日下之勢實爲國種之至危願諸生修養道德以端人格而樹模範將來對於國家及社會方能盡其改良種種政俗之責任云云次學生張安　代表高等畢業諸生謝詞鄧繹代表初等畢業諸生謝詞次會董唐露園給畢業文憑並給各級前列諸生獎憑是日來賓共百餘人至十二時而散會 
[振新小學校畢業式]  
　　英租界派克路富華里振新小學校開辦有年兹於日昨（十八）舉行第二届畢　式是日午後該校學生曁各生家長並男女來賓先後齊集三時振鈴開會首由學生唱校歌及歡迎　次由主任徐望先報告歷年略况繼由畢業生試驗成績後乃次第行禮復由名譽校長朱稼甫給憑發獎並致訓辭末由學生唱畢業歌及謝賓歌散會聞此次畢業生三人爲瞿愛棠施龍雨張錫芳云 
[先春小學畢業續誌]  
　　城内孫家弄先春小學畢業己誌前報聞是日來賓甚衆校董陳松泉馬挺生丁德清孫福源諸君均到校首由林校長分給證書繼由來賓尤惜隂洪詩庭諸君相繼演說大致謂畢業後各宜勤樸耐勞以圖自立等語至十一時散會并聞該校優等各生由該校贈以摺扇均爲主任教員洪賡揚所書畫云 
[英文專修學校招收新生]  
新閘路和樂里滬濱英文專修學堂爲徐豐潤所創辦迄今己有數載現該學堂己於前日暑假下學期擇於陽曆九月一號（卽隂曆七月二十二日）開學聞每班添招新生十名凡有志專修英文者盍往報名乎 
[氷池内發見刀傷男屍]  
　　滬北胡家木橋某氷廠後面氷池内昨日發見無名男屍一具身有刀傷形似被人謀害之後抛屍在該處者現由該圖地保查得並無家屬以故立投地方廳請求相驗午後經林廳長委派宗雲亭檢察官並毛檢驗員及錄事法警等前往相驗 
[流氓持刃傷人]  
前晚十一時有形似下流社會之某甲行經法馬路東新橋街地方與流氓某乙遇見不知因何起釁互相爭毆乙突出利刃將甲之左肩及大腿戳傷兩處適探目黄錦榮查緝到來乙始懼而逃逸不致傷命當即車送捕房轉送醫院醫治 
[瘋子自刎]  
滬城新北門内舊東城脚口某打包店夥某甲前日下午忽發瘋病逢人即毆見物便毁旋卽奔入廚房取一菜刀向喉問自刎迨旁人往奪喉管等處己受重傷倒地不起嗣經店主趕到舁送仁濟醫院救治聞至半途己經氣絶矣 
[烟土犯在堂病故]  
　　顧幹臣前因私帶烟土經地方廳訊供收押嗣因患病發送新普育堂醫治無效於前日身死堂中函致該廳委派樓檢察官毛檢驗員等蒞堂驗晨委係因病而死並無别故判令由堂棺殮發封厝壇樓君返廳據情報告經林廳長查得顧有家屬現住六馬路附近立飭法警前往知照該屍屬前往領棺 
[工匠失足溺斃]  
楊樹浦怡和紗廠工匠李黄華前日在該處浦灘洗澡失足淹斃由捕房將尸體車入斐倫路驗尸所候驗昨由尸妻李王氏投案請求免驗自行棺殮捕頭准之 
[塌車碾斃小工之結果]  
　　昨報記江北小工劉三因在裏虹橋堍納凉被陶正元所推之貨物車碾斃一節兹經捕房查無尸屬由該塌車行主出貲棺殮了案 
[浦東人因貧圖盡]  
浦東人朱松山因貧不聊生在新關碼頭投浦　盡由捕救起解送公共公堂訊送醫院驗明有無疾病再核在案兹經醫生驗得並無病病送回捕房昨復將朱解廨請示由中西官判送棲流所留養一月期滿卽由該所酌釋 
[查獲大批拐孩]  
　　清江婦人陳朱氏專以販賣小孩爲事昨日該氏又從長江一帶誘拐得小孩多名來滬擬乘東洋公司神天丸輪船販往興化福建等處　賣事爲救濟婦孺會會員唐壬坤偵悉協同水巡捕房偵探何阿春前往將該拐婦拘獲並在船查獲被拐五歲男孩陳喜子三歲男孩湯阿根十二歲男孩高和尚十歲男孩陳根福十四歲男孩王瑞興九歲男孩陳阿金十歲男孩王小弟十三歲男孩徐小狗十歲男孩楊堯全等九名口連同該氏併送水巡捕房經梅捕頭諭飭備函轉解地方檢察廳該廳長飭將陳朱氏收押候究各孩暫爲留養候屬認領 
[召領大團鎭迷路之小孩]  
前日有身穿白花洋紗短衫袴蒲鞋面鞋子白洋布襪年約十歲左右之男孩飽明生在法租界迷途啼哭爲捕查見帶至法公堂請訊據供南匯縣屬大團鎭人隨人來申在途失散餘不能知判送堂留養候父母認領 
[禁止沿街納凉]  
淞滬警察廳徐廳長以現届夏令人民衞生事宜早經取締惟居家户口性喜迎凉每至深夜必至成羣結隊沿街露宿不特有傷風化卽道路交通亦有關係前經示禁有案兹訪聞今届此風更甚於昔稍一不愼便致風露侵肌疾疫因之而起爰爲愼重衞生起見除查案申禁誥誡周知外昨又分飭各區警察署警正警佐等一體查照迅行傳諭居民勿再貧凉當街躺臥並着隨時查察如違定行究罰不貸 
[函禀絲廠烟囱之危險]  
閘北光復路復鍽絲廠之烟囱低而且小以故時有煤渣飛出上星期一因該廠飛出之煤渣落於協和絲廠凉棚上燒穿蘆蓆幾釀回祿前日下午二句餘鐘又兩次燃燒同志里錢姓家天井内凉棚及晒臺上所晒之衣服幸均在白晝覺察尚早得以撲滅昨有住居該絲廠後面怡興里之某公民等函禀四區姜署長請求嚴加取締俾保公安姜警正閱悉之下即派巡官探警前往察勘禀覆核辦 
[兜售僞票之被拘]  
四川人黎漢杰劉芝龍王貞安王貞三前日持一元之僞鈔票二千張冒充蜀省軍用鈔票同至漢口路二十九號門牌川帮字號内向章星田蔣雲　兜售每百張折售洋十二元被總巡捕房包探王松濤偵悉禀明捕頭協同二十七號西探往將黎等四人連同僞票一包一併帶入捕房昨晨押解公共公廨請究先由中西包探投訴前情並將僞票呈案請察經中西官察閱一過判被告仍一併帶回捕房候查明禮拜五解訊 
[拆梢黨怙惡不悛]  
　　南京人楊小庭前日因糾黨至長浜路四百七十二號門牌居人哈二松拆梢由哈邀同其兄將楊扭控捕房昨晨解訊據原告投訴被告於四年前向其拆梢不遂用刀將伊連戮五刀控經公共公堂訊實判楊押西牢四年期滿逐出租界近始釋出前日又糾爲來家恐嚇圖詐是以扭究云云並據中西包探禀稱原告所供確係實情等語英領卓君核供以楊兇惡己極遂於西文案由單上簽判楊押西牢七年俞代襄讞以會審公堂定例無判押五年以上罪犯之權乃判楊押西牢五年期滿帶堂再核 
[老嫗混押僞銀鍊]  
　　閘北大統路慶豐押店夥劉雲靑前日將老嫗王李氏扭交崗警何萬生送入四區警署劉稱該嫗前曾以僞銀鍊來店混押事後覺察己被逸去詎今日又來嘗試應請澈究嚴懲由姜警正略訊一過判解司法科聽候核辦 
[過犯串竊衣物]  
張德泉顧遠順因串竊九江路二十一號半門牌袁俊臣家衣物由探查獲昨將二人押解公共公廨質訊明晰中西官以係過犯判押西牢二年期滿仍逐出租界 
[調戲行兇之判押]  
 
 
 
 

Page 11

 
 
無　項瑞生前晚在虹口西華德路攔路　戲婦人趙劉氏　氏夫趙四福上前喝阻不服反敢行兇用石將趙頭額擲破經趙鳴　將項拘押昨解公共公廨請究原告趙四福夫婦上堂訴明前情並由見證易士雲證明被告調戲行兇各節訊之項供不承認王裏讞核供商之英領康君以供證確鑿豈容狡賴會判被告押一月示儆 
[雉妓深夜拉客]  
雉妓王愛寳王寳寳妓傭吳陳氏均因深夜在途拉客違章由捕查獲昨晨併解公共公堂訊明判吳陳氏押女所一月兩妓各罰洋三元充公以儆 
[閘北檢察分庭之批示]  
閘北檢察分庭發出批示兩則照錄如下 
　　周訪漁訴周小阿弟等邀衆搶孀持械兇毆由據訴如果非虚周小阿弟等殊屬不法己極仰候驗明傷痕傳訊察奪 
　　徐金甲訴夏焕章勒詐誣害由據訴語多閃爍顯有砌詞聳聽情弊應斥不准 
[控案與事實不符]  
　　擺設麵筋攤之周順坤控自稱工部局小工頭之谷富寳騙取工部局所給設攤捐照得洋三元墼賣與賣魚小販等情昨由捕房將谷獲解公共公堂請究由工部局收捐華人潘浩卿偕捐務處西人上堂禀明由伊查出是以鳴捕拘究等語訊之被告供稱此項捐照係在地上　得餘　支吾中西官核供以捕房於解案單上所書案由係騙佔攤基核與事實不符因判被告還押候改正所控　由於禮拜三再行訊核 
[木作頭虧欠貨欵]  
　　興記木行在　共公廨控木作頭諸桂生不還貸欵昨日上午經　　會審官王肇之君會同觀審西官美領畢君升　民庭研訊原告延朱斯蒂　師土堂聲請飭追被欠木價洋一百二十元訊之被告亦延律師到堂辯護並據供認欠洋七十一元繼據見證馬金和投訴曾經勸令被告折還洋九十元云云中西官核供判被告交保候函送水木公所理處 
[被告交保候訊]  
　買恒久控陳興記簫金魁不理欠銀四百四十五兩又陳崑崙控王春涵嚴九齡欠銀二千兩不還等案昨由捕房將被告各人傳案經中西官諭令分别交保候訊 
雜評三 
[爲粤災告計委員會（訥）]  
　地方每遇一禍患則生計必增一重厄境今廣東之大災爲從來所未有人民失業無聊轉徙溝壑者不知其幾千萬人迫於饑寒流爲盜匪者又不知其幾千萬人此幾千萬人之拯救豈　僅政府數萬元之賑欵所能有濟乎生計委員會之設何爲而可漢然不爲之所乎人民生計愈艱則委員會之責任愈重籌辦生計之招牌旣掛正宜由此着手第一幕之事業即在今日也國人盼望之矣 
來函 
[地方審檢廳來函]  
　　七月十九日貴報本埠新聞欄内登載官廳電請解釋烟禁之難點一節殊爲失實現在本廳對於烟案並不發生疑問無庸請示辦法希即更正上海地方審判檢察廳啓 
[洪士可來函]  
　　讀初五日貴報公堂案内載洪子和附控方積順局騙案與事實不符此案原告爲洪士可代胞叔訴冤垷子和出外就醫不在上海並未列名控追中西官亦無未便併案之諭用特函請理正是幸 
[張鼎新醬園來函]  
今日貴報新聞欄内載有棧司欲行非禮一則閱之不勝駭異因本園並無紹興司務亦無阿瑞之名想是訪聞失實即希更正是荷 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲名十更調] [  恨呆]  
一更一點月東升全部玉堂春呀呀得而噲大閙嘉興城菴堂相會七星燈四杰村梅龍鎭呀馬浪蕩做親呀呀得而瞺全本取帥印 
二更二點月光淡全本虹霓關呀呀得而瞺大戰牛頭山鵲橋相會李陵碑翠屏山滚釘板呀大戰獨木關呀呀得而瞺連演除三害 
三更三點月正明趣劇送銀燈呀呀得而瞺看看蘇州人赤壁鏖兵請宋靈小上墳拾黄金呀全本風波亭呀呀得而瞺大破摩天嶺 
四更四點月如銀武行收關勝呀呀得而瞺軋朋友當心六部大審泗州城鳳儀亭惡虎村呀還有南天門呀呀得而瞺英國血手印 
五更五點月正圓新排白蛇傳呀呀得而瞺八戒把焦扇顚倒鴛鴦馬上緣牧羊卷烏龍院呀波蘭亡國慘呀呀得而瞺全本雙包案 
六更六點月糢糊頭本新茶花呀呀得而瞺雙演隂陽河目蓮救母取城都落馬湖遺翠花呀全本文武華呀呀得而瞺高冲挑華車 
七更七點月又明八戒盜魂鈴呀呀得而瞺崔子弑齊君探母回令拾萬金失街亭戰太平呀火燒濮陽城呀呀得而瞺大閙蜈蚣嶺 
八更八點月正中黄忠十三功呀呀得而瞺薛仁貴征東遊龍戲鳳二進宫洪羊洞滿堂紅呀殺妻雙盡忠呀呀得而瞺連演審潘洪 
九更九點月斜西時遷偷金　呀呀得而瞺　有道休妻要離斷臂刺慶忌烏盆計九件衣訝火燒七百里呀呀得而瞺諸葛空城計 
十更十點月西沉提拿鯉魚精呀呀得而瞺法國拿破崙殺女報恩擒張任拿高登冀州城呀接演五雷陣　呀呀得而噲再演義旗令 
譯著 
[間諜生涯] [  天虚我生]  
（四）君士坦　之遊 
予自遠東歸抵柏林時爲一九○五年之三月十日此後四月殊無一事足停迨至七月五日始奉甲必丹泰伯根密函趣予往見時予在事務所中信用己著故母須乎通報即逕入室時甲必丹泰伯根方默坐似有重憂見予入即曰格那佛吾人將分手矣予愕然詢何意則曰頃間威謙街有公文來將調汝入宫任事此事予雖不顧然命令亦不可抗予遂亦鞠躬致歉謝意泰伯根曰格那佛汝此一往前和當不可量蓋其地位實較此處高貴萬倍尋常之事未嘗肯一下詢今獨垂靑於子可謂殊榮行矣勉之此處苟需汝時吾當仍來調汝也言次與予握手爲别又曰君曷從斯坦茉行彼能爲汝作丈導也予乃鞠躬出與斯坦茉同呼街車以赴威廉街至則閽人出迓其嚴肅一如予初次赴　報部時旣入室則有一瘦長灰服之人出而相見貌至清　望而知爲深有經驗之人見吾儕向之鞠躬則卽略點其首以示答禮因詢斯垣茉曰汝事如何矣斯坦苿肅然曰此人即爲格那佛得士言次注目及予予亦肅然其人曰然則汝歸時爲我一謝甲必丹馮泰伯根斯垣茉乃復鞠躬而出其人始導予入複室令書記招待己卽邁步自去書記乃告予則適間之人即御前參議大臣葛拉夫凡特管理政治部者也予聞語不禁自慶蓋予夙所欽仰之凡特伯爵久己名震全球在柏林省不啻皇帝之右手今予竟能爲彼所用則此後之事興味當不淺也 
（更正）十八日第末行第六七字葛賫誤博萊 
詩選 
[詠草] [  詩圃]  
　　屐齒行不到綠烟微有痕何因連夜雨便爾長情根蘇小墓旁路莫愁湖上村衣香兼鬢影銷盡踏靑魂 
[曉發望吳淞口]  
破浪何須萬里風飈輪雷動五更終月沈水國江光白日出天門海氣紅礮壘巍峨連百雉電標夭矯駕雙虹邊防半壁東南固大將旌麾坐鎭雄 
筆記 
[西戍途中日記（五十續）] [  桐城劉雨沛]  
　　八月十六日午前八時自一碗泉西行予所乘之馬跛而病易乘小驢而賤　甚重　力弱不能勝不得己乘車傍天山南麓行路在南北山間初行多石十里石屹峪泉又十里深溝又十里駱駝場子俱無居人由此西行入鄯縣界即古樓蘭國境其山多巨石又北行十五里大山口由此在山峽中迂回行十五里至車　轆泉午餐是處客店三家馬撥一南北皆山東西一線路北山麓有泉甚旺南山石巖高聳多風窩奇巧玲瓏象諸動物上多石線下多赤砂必爲金鑛午餐後復西行石峰雙峙路轉山廻地作緩傾斜形向西而下五十里至胡桐窟始逹平地胡桐爲西邊特産枝葉似棠梨根似柳其涙（即汁也）可董馬是處胡桐極夥周圍二十餘里無處無之問爲樵者斵喪半枯半　道旁土墩絡繹不絶俱柳根盤結而成蓋是處當兩山坡下地甚開闊水冲風刮浮沙日盡惟柳根所結之處堅固獨留耳又二十里七角井驛住至迪化南北兩路由此而分是處井七眼以樹根爲井圈客店四馬撥一所馬隊一棚電卡一所 
八月十七日七角井軍塘易馬來馬夫不知予等爲將校也極言其馬之不駟恐予等不能騎予不平其言欲據鞍顧盼以示之繼思爲將校者當馬蹂五洲鞭　列强以揚國威區區馬術乃匹夫之勇將校之餘緒不足道若躬與馬夫較優劣不失吾雄傑偉大將校之身分耶遂中止予乘一菊花靑馬甚快張君乘馬夫所　好馬者尚追不及予遂先進上緩坡三十里至天山口有奇台界碑天山自崑崙西來帵蜒若龍至此戞然中斷進山口則左右石山壁立千仞石　枯鬆脆若燒餘之叢紙想山内多硫磺所致峭壁懸崖中通曲徑絶處忽續路若螺旋迂廻上行五十里逹頭水溝地漸開闊戰時守此足禦大敵未至溝之十餘里處有泉水源活潑流數里外溝旁亦有兩泉一微鹹一清列官店馬撥各一所馬兵一棚另無居人亦無菜蔬可購氣候甚寒早晚須披羊裘予先到而衣服尚在從者馬上時己午後三時甚冷遂將馬上携帶之米命店東作粥食之稍暖二更張君與從者大車先後到怱怱作晚餐食畢少坐即寢是處産大黄桔梗 
小說 
家庭小說 
[嫣紅刧] [  常覺小蝶合譯　天虛我生潤文] 　 
　　第四十六章（續） 
　　威廉詫曰孰疑我者警長乃含笑拍其肩曰少年弗急兹事吾己知之不干汝也言次且立向安西來告辭特雅亦覺居此乏味乃亦起立安西來諸人送之下樓則見茀萊克正自門首過警長乃呼之曰小友若試告我禮拜六之夕汝兄歸以何時茀萊克止其步曰警長汝語果何意安西來笑曰茀萊克汝但語之可也茀萊克因曰是夜威廉之歸時鐘正鳴十下警長曰旣歸而後又嘗至他處乎茀萊克曰否否夜深如此何出爲警長點首曰吾固知威廉必不致此也警長語時音浪至細故茀萊克未之聞方語安西來曰密斯特安西來聖誕之日吾將進沃司福大學矣安西來曰果耶然則老夫當爲孺子賀茀萊克曰母賀我我不過入學爲工人耳爲學之道苦與逸雖不同及其成功一也則吾當受大賀矣安西來握其手曰汝志願頗大後生可畏信非虚語矣 
奇情小說 
[秘密汽車] [  東埜譯]  
　　第四章（續） 
滕逹胡思亂想了一陣待得鄰鷄三唱纔解衣上床翻來覆去還想念那女子不己後來魂夢之間也自驚惕不寗離離的樹影哩嗚嗚的汽車的荆釵裙布的女子哩又是碰撞哩倒地哩豈必夜長夢多只此黎明四五點鐘以内他己經在華胥國裏轉了一次輪廻黄梁初醒只聽窗外嚦嚦賣花聲　　蟬聲農夫販竪負物耶許聲夾着轔轔車聲鈎　格磔的鳥語聲聲聲入耳心裏一跳曉得時候己經不早擦一擦眼睛從床上直竪起來到外邊書室之内見斯德己經先在不及看鐘就問道現在什麽時候了貪睡忘曉幾乎誤了我的正事那姑娘安好否斯德道現在不過八點半鐘你放心那姑娘終宵轉側破曉後纔矇朧睡去如今正在黑甜鄉裏咳紅顔薄命像他這般身世眞是一個可憐蟲這變句話直剌入滕逹心坎裏慌忙問道眞的嗎你探得那姑娘的身世嗎請問他的芳名唤做什麽斯德道他姓嘉而德閨名是柳仙兩字他親開香口告訴我的我細細探他口氣他雖己過了及笄之年却還崴　自守是個十年不字的好女子呢他故鄉遠在愛爾蘭省搿而惠地方雖是田户人家以前父母在堂不重生男重生女十分鍾愛他的故居負山而面湖芝蘭競秀蘆葦叢生幼時浣紗溪邊納涼山下追陪二老色笑承歡也曾享過幾年家庭幸福到如今世變滄桑不堪回首了滕逹越聽越有滋味面前放着一碗熱氣騰騰的咖啡忘記了飲心中暗付柳仙柳仙他織腰一握果然不負芳名他的故居是在愛爾蘭省　而惠地方芝蘭蘆葦叢中那麽同勃立南的古邸倒是比鄰了他的容貌又同議院中看見的那個工人相彷咄咄怪事 
救國儲金 
[中國銀行收欵清單]  
　　七月八日第七十五次報告 
　　第四百五十二册九十一號至一百號典業一百二十元許三堂五元張淍臣二十元金慶壽一元潘壎三元顧廷貞一元皇甫熊一元嚴淑貞一元潘宗獄一元李慶星一元以上均南潯事務所來 
　　第四百五十五册七十八號至一百號陳桂寳吳婉貞徐士英李以康李以桂徐同珍徐士莪邵明珠金壽麒鈕紹城楊爾康嚴士成沈瑞麟吳秉衡吳委權許光華殷家豐王盛林張樹鼎金楚珩邱福生徐子良方秉鈞以上均小洋一角合元六分南潯事務所來 
　　第四百五十六六十一號至一百號温貞吉貝杏書汪慕貞朱蘭第方同琦沈彩貞梁國壎史佩英温慶雲屠聲寳蔣紫寳陳良德吳保壽沈關　陳曉聲吳鼎成沈潮書顧蘭寳陳德源蔣福康朱朗軒吳平生薛春高菊如顧士榮李志新徐錫春盛秉鈞陳文暐張屏芳李倫元紀蓉卿殷家瑞華人傑倪仲江沈密臣陸恩沛沈硯雲徐雁賓沈彬生以上均小洋二角合元一錢二分南潯事務所來 
　　第四百五十七册九號至一百號李端英王美慶以上二人均小洋五角合元三銀二分潘士琅潘士琪小洋七角合元四錢五分紀永慈張雅賢韓藴華汪湘苓姚勤穎貝素英張桐英韓玖英朱福　雲德藩沈五汪和慶朱蘭芬潘秉權章怡眞汪彩儂朱鳳珍以上每人均小洋四角合元二錢六分貝元章徐榮舟陳鑑泉董啓江以上每人均小洋五角合元三錢二分朱瑞昌錢炳文吳國祥張武顧順立張善璋（沈堯勲沈坃春陸蓮生合）孫濟生吳毓龍余鈞張令治孫世樑孫世源金文傑以上每人均小洋五角合元三錢二分温龍生費鴻乾姚維善戴慶餘謝錫鈜董振常徐崧壽吳文熙孫世通沈楚欽汪宏聲以上每人小洋四角合元二錢六分邱培奎胡如英韓楚語俞毓樑吳家基韓楚書以上每人小洋五角合元三錢二分朱珍寳小洋四角合元二錢六分周思寳小洋三角合元一錢九分周延令銅元一百文合元五分方成孝張振升吳福寳顧錦林戴金生孫耕張宜寳沈和聲鈕以成温延令孫壽福張琦寳錢兆祥吳文蔚張定瑞胡楚生胡義寳劉世雄楊上珍吳生寳王之弼胡順堂謝巧生潘金生王榮棠丁洪禧吳元爵戴炳生汪順來王嘉楨姚祥林吳文焕王潤元彭興寳姚寳書以上每人均小洋一角合元六分（以上均南潯事務所來） 
　　第四百五十八册七十五號至一百號張令鍔一元孫寳鈐一元金國柱一元李元臣一元金式斌二元彭學文一元陳家驤一元李慶昇一元談克明一元徐逹甫一元楊韞齋一元金振之一元談連卿一元莊紹遵莊紹熙莊紹昶莊紹良莊紹昇合一元嚴祥麟一元嚴慶麟一元王克安一元張廷濟張廷熙張廷楨張廷墉合一元高鈕雲鈕維熊鈕维賢合一元陸嘉寳一元沈仁希一元施鼎元一元吳聖和一元莊世棨一元李元壽一元張合銘一元（以上均南潯事務所來） 
　　第四百五十九册二十號至一百號沈肇和二元劉承棫一元沈祖謀一元沈家椿一元劉承椿二元孫士福一元孫念祖一元莊杏蓀十五元趙子培二元張銘侯二元沈少太太五元沈植安二元徐伯熊一元張蓉題二元邱蓉蓀少奶奶一元蔣子雲十元沈幼卿一元王建民一元彭莪蓀一元莊　伯二元徐主進一元徐漢英一元張伯辰五元沈福亞二元錢靜澄一元劉書紳一元姚介人一元南潯貧兒院西樂隊貧兒中人一元鄭傅丹二元李匡來二元邵丹九二元陸靑士二元李誦先一元張冰鏡二元張畊餘二元沈允明二元吳雪賡五元張頡程一元張獻廷二元沈菊生五元晉隆莊三十元張希伯二元殷咫圓一元潘厲賢一元孫筱莊五元張愛棠一元吳錫麟一元張維杰張維熙張善瑋張善瑜合一元金梧生金幹一元陳思明陳思文張維賢一元潘鍾瑞一元邵家成一元潘鍾秀一元屠幼香一元湯趾祥一元嚴莊身一元王壽華三元沈季芳二元蔣桂珠一元徐國英二元莊泗生一元沈元芬十元姚淑珍一元沈仲仙二元金尚勇二元張碧英二元沈伯芸二元徐鶴林一元俞記友一元吳國生一元朱紹來一元耿陽厚一元熊小順一元夏定陞一元陳文忠一元林春生一元（以上均南潯事務所來）石靈芝一元鄧阿來一元林阿錫一元周瑞瑜一元朱瑞生一元 
 
 
 

Page 15

 
 
   
 
 

Page 16

 
 
   
 
