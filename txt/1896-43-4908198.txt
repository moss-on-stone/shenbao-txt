# 1896 - 43 - 4908198

 

Page 1

 
 
   
 
 

Page 2

 
 
[賀年小啓] [  中報館主手]  
　　雙雙粉燕六六氷鱗屈計與諸君子雪泥鴻爪又一年矣邇者靑帝乘權籥吀歸晨之律黄人抱珥莢凝屈軼之麻旣大地以揚棻自溥天而率舞文龍五采似烟非烟威鳳九苞賡旦復旦觚棱旭麗呼嵩晉萬壽之觴黼座恩濃捧璧上三元之頌更許臣家鳬藻無　雪點朝衣何當帝里鶯花轉瞬雲蒸晝錦澤周槐市騰歡則八千爲春八千爲秋德洽茆檐祈年則五日一風十日一雨凡兹祥瑞曷罄軒鼚本館志切鋪張才虞鉛繫歴重譯而觀光●上國將及册年集羣思而竊效昌言終漸八斗顧此日春回滬瀆請聊伸獻歲之忱待他時春滿皇州再共話韶光之媚藉陳小啓虔賀新禧順請台安諸希雅鑒 
[四百三十八號畫報出售附送陞官全圖] [  點石齋啓]  
　　是期各圖事多吉利如五世同堂之慶二老合卺之奇道院開玉堂富貴之花高僧有廣大神通之術龜竟藏夫至寳鱉忽作夫人言范蠡知幾鑄金之身　在　婦　　　囊之惠難忘及某西人所遇雨葉等事繪畫精工堪娱心目隨報附送陞官全圖一幅不加分文卽日出售專肅佈聞恭賀新禧 
[新年頌]  
　　符懸桃板頌獻椒花燕語鶯啼新年乍報節逢天慶執筆人方臨窻壓綫重作嫁裳有客具衣冠而入一揖道勝常執筆人揖之坐欽此屠蘇之酒餉以歡喜之團相與數新年故事以遣芳辰客吳人也爲之語吳俗曰我鄉謂元旦爲歲朝比户懸神軸於堂中陳設几案具香蠟以祈一歲平安俗忌掃地乞火汲水及針翦之類天未明卽起男于出門迎喜神方位而行婦女則簪松虎綵勝初三日亦如之由是而出外拜年先長者次平輩又次而及於親友人家必設簿籍於門拜年者不必見主人惟書姓名簿上而留刺焉或黏紅紙袋於門標曰接帖　至以名刺納袋中而去當天將破曉時市花爆放之名曰開門爆燑蓋新年之俗禮宜然也其有於新年占田事者曰看風雲農人於元旦蚤起以風之方向占一歲之豐歉若遇東南風歲必大稔西北方現黄雲亦爲豐年之兆曰秤水以水置瓶中自元旦至十二日每日秤之準其輕重某日重則主某月多雨又田家占陰晴謂元旦不宜暢晴其謡曰年朝黑碌秃高低禾盡熟野史言之歴歴如繪意者沾塗之輩果有試之於平時者歟至於小孩玩其别爲狀元籌取科目名色　竹爲籌以六骰擲之得狀元者勝謂爲及第爭先之讖金金門詩出身須是狀頭爲誰寫功名上竹枝六子紛投當令節一元先兆快書痴梟盧繞席誇劉裕仙桂芳年詠牧之十指淋漓渾異事笑他矮屋費清思正謂此也至於陞官圖古謂之百官鐸相傳此圖爲明人倪鴻寳所造實則官名雖時異而圖則當唐時已有之名曰骰子選格此外則放花筒觀迎喜看洋畫索壓歲錢買畫張大抵各處皆然往往雜見於宋元人小説特不知我子之於新年其亦别有樂趣乎則告之曰僕固樂甚僕挈家滬上鷦寄一枝旣鮮友朋酬應之煩亦無筆墨覊牽之苦日高三丈濃睡已足起而頮面拜天地祖先畢時已午飯腹旣果携杖頭錢而出觀劇於丹桂園惟見錦簇花團珠香翠煖一聲裂帛上徹雲霄不禁神爲之移意爲之奪鐘鳴五下劇散而歸與家中人團坐圍爐銜杯笑語覺浮名浮利胥不足擾我襟懷惟是樂叙天倫歡生斗室門闌有喜四座皆春此景此情豈勉强所可致哉及初二日天宇晴朗而寒氣偪人泥閨中人料理壺觴相邀二三知已在寒齋小酌遲之又久足音不聞乃閒步通衢以消永畫但見六街三市鑼鼓喧闐寳馬香車往來如織而靑樓妙選紅袖才人夕照一鞭招摇過市者尤覺如雲如水盛極一時想古者清明上河重三曲水當亦不過爾爾賞心樂事其在斯乎雖然僕之樂尤别有在也猶憶去年日東事起當此之際方鏖戰於劉公島威海衛之開砲火連天血飛肉薄貔貅十萬効命於洪濤漭瀁之中今則四海永清重修玉帛使節來往和好無猜中外人民不復聞鼓鼙鉦鐲聖天子新頒　汗一洗因循修鐵路以利懋遷開商埠以通財貨凡西法之足以收富强之效者次第倣而行之俾漸漸得以國富兵强超軼乎泰西諸大國之上諸臣工更承流布化圖治勵精不肖者汰之有才能者進之俾輔弼我國家綿億萬年無疆之祚僕雖不敏亦得以愚者一得藉獻芻蕘而沐浴乎光天化日之中鼓腹含哺涵泳聖德有不手舞足蹈共樂昇平者乎客聞是言鼓掌稱善執筆人乃濡毫染墨效奚斯之作頌曰繫余小民生逢盛世皞皞熙熙融融洩洩拜手稽手乃賡載歌涵濡聖澤樂也婆娑聖澤惟何汪洋如海黼黻襄其謨猷嘉乃春王正月日吉辰艮大哉綸綍煜煜皇皇載告臣工用頒新政財阜薰風波清海鏡繄余小民膏雨懷春敬倩子墨頌我皇仁 
[諭旨恭錄]  
　　光緒二十一年十二月十六日奉上諭大理寺奏請簡員署理卿缺一摺大理寺卿著徐承　兼　欽此○十八日太常　題正月初六日祭祈榖壇視看牲隻奉旨遣晉祺視牲溥善看牲欽此又題二月初二日祭先師孔子廟奉旨遣徐桐行禮兩廡　翰林官二員各分獻　聖祠遺土懿榮行禮欽此又題二月初三日祭文昌廟奉旨遣凱泰行禮後殿遣徐承煜行禮欽此又題二月初三日祭社稷壇奉旨朕親詣行欽此又題二月初七日祭朝日壇奉旨朕親詣行　欽此又題二月初九日祭先　廟奉旨　　　行　兩　遣莊守和楊際和各分獻欽此又題二月十二日祭文昌　奉旨朕親詣行禮後殿遣慶福行禮欽此又題二月十六日祭關聖帝召廟奉旨朕親詣行禮後殿遣貴賢行禮欽此同日奉硃筆國秀桂年文英富亮專司稽察一年旗務欽此同日奉上諭御史熙麟奏請將州縣道府捐例酌量變通一摺著該部議奏欽此 
[西報譯登]  
　　今歲爲俄皇加冕之期前聞中國大皇帝遣王芍棠方伯前往致賀兹西字報云中國遣往　　者實係李傅相日本則遣伊藤傅文往賀云 
[商約未成]  
　　日本來書云中日逋商條約李傅相與日本駐京公使林董屢議未就上月五號爲第四次會議之期傳相謂日本所定治外法權不能承認彼我居留人民宜視同一致日商之在中國者歸駐華口領事管理華商之在日本者亦當歸臨日華領事管理若日本以治外之法治及華商則日商之至中國通商各埠者亦須歸華官全權管轄日官亦不得自爲操縱至於關税一節雖云以　　國之條欵待日本人究須與歐美人有别日公使以有馬關條約在前不便應允大約一時雖不能議結也 
[高麗電信]  
　　昨日香港電報云高麗人民重又作亂高王大懼逃避俄國公使館中俄兵艦卽調兵一百名保護使館此外各國使臣亦有調兵登岸之舉　此信係西字報館所得本館已倩人偵探俟得回信方知詳細情形也 
[象叶離]  
　　京請采訪友人云某日之晚龜更三下忽聞警鑼四出厥聲鞺然出户探之惟見萬太紅光直衝牛斗翌日始知正陽門内　　中御河橋西岸某草料鋪失愼幸封家姨未曾肆虐祝融氏遂不能耀武揚威僅掠去草堆餘未延及或云火從草堆而起實由爆竹遺殃是耶非耶請還問之目擊其事者 
[預防走水]  
　　欽命巡視中城察院爲剴　曉諭事奉都察院劄開查五城地面人烟稠密花砲雙響最爲閭閻之害今届歲暮正值風高物燥花砲鋪店製造作坊歴經行文申禁仍未嚴行禁止劄行五城務卽預爲嚴切出示曉諭鋪户居民人等務壯飛花雙響音燈一切引火花砲全行禁絶倘再有前項情事立卽嚴拿重懲毋得視爲具文等因劄行到城查飛天旗火雙響砲竹砲𤍤等類例禁綦嚴邇來火災多由前項花砲餘火復燃延燒所　推原其故實因雜貨紙鋪茶葉等鋪出售違禁花砲鋪户居民購買施放致釀奇災今届歲暮倐爾新春若不嚴行禁止必致　蹈故轍爲此示仰鋪户居民人等一體知悉倘再故違禁令　　以及施放　天旗火雙　施竹各種引火之物一經獲案定必嚴行懲辦决不 
 
 

Page 3

 
 
姑寛除通衢要路出示曉諭外仍於雜貨紙鋪茶葉店所出買花砲之鋪門首張貼告示庶觸目知法各宜凛遵毋違特示 
[漕倉將閉]  
　　嘉興訪事友云嘉秀兩漕倉去臘廿六七日發貼滿厫紅諭亦冬收冬兑之定章也鄉民完糧異常擁擠皆苦於河水枯涸往來者時刻阻礙廿二日午前麗橋河船隻如鱗擠斷中流以致進退無路由滬赴杭之木輪船亦在其間直至下午始漸漸流通照此河水日枯一日重載諸船萬難行駛長年至此皆望洋興歎以爲得未曾有 
[古潤迎春]  
　　鎭江采訪友人云去歲十二月二十一日爲立春佳節先一日地方官例應舉行迎春之典鐘鳴八下鎭江府彦太守率同糧捕同知饒司馬丹徒縣宗大令丹徒學某廣文水利廳張少尹朝服朝冠排齊儀仗各乘四人顯轎前導有德政牌數對及頂馬勅印等人復令稚子扮作漁樵耕讀天官賜福之類以取吉祥佳讖雜以鼓吹笙簫由府署至小市過五條街繞道石頭巷出南門至太歲廟降輿步入拈香俄而陳列綵亭五榖豐登亭聚寳亭萬象回春亭迎太歲春牛入城各官換乘暖轎啓行有丐者扮作春官頭戴凉帽身穿紗袍沿途口唱吉語繞行各街還至府署各官隨詣道署叩賀春喜所過之處紅男緑女夾巷縱觀皞皞熙熙其樂無極次日未時行打春禮觀者人山人海益覺擁擠不開羣將春牛擊成虀粉各取一塊回家安置米缸中以祝倉千箱萬 
[嚴禁節句]  
　　杭友來函云杭垣每届年終之際各署轎班及牌衙役人等咸向店鋪索取節包店夥以收帳　煩往往不暇與之理論甚至糾纒不清大爲閭市之害去臘經仁錢兩邑尊出示嚴禁責成地保掮牌曉諭臬憲聶仲芳亷訪以兩縣事務較多恐有察訪不到之處因札飭上中下三城保甲總婦轉飭各叚分巡嚴行查禁並分撥勇丁在大街往來巡察亦深恤商民之至意也 
[縣示照登]  
　　欽加同知銜賞戴花翎特授龍泉縣正堂加二級紀錄十次任爲出示曉諭事照得江省質鋪照章只准取息二分與典當并無二致歴經各屬遵章辦理在案兹本縣蒞任查得泉邑城廂各處質鋪均以榖當爲名似質非與取利甚厚貧民不無受累現經本縣傳集城廂内外開設質當之榖餘鼎豐乾豐等店會商諭令遵章减息當據各該店面禀請自本年十一月初一日爲始以後按月取息二分所有各鄉現開質鋪亦均一律照辦誠恐小民未及週知合亟出示曉諭爲此示仰闔邑紳商士庶人等知悉現自光緒二十一年十一月初一日起毋論城鄉各處所開質鋪榖當一律照章按月取息二分如有鄉鋪陽奉陰違仍前多取一經查知或被告發定卽照例嚴辦决不姑寛其各凛遵毋違切切特示又示云照得鴉片烟流毒中國已有年所海關旣收其税閭閻資以爲生設館開燈勢難禁止而飯鋪則行李往來藉以食宿便商旅而安遠人亦王政之所弗禁惟蹤跡旣雜良莠難齊稽查稍不認眞最易藏垢納污本縣下車以來查得本邑城廂内外市鎭烟館飯鋪實繁有徒時届冬令正宵小竊發之際若不定限息燈嚴行稽查貽害地方實非淺鮮除會督員紳編查保甲外合亟出示曉諭爲此示仰烟館飯鋪及各該房主知悉嗣後烟館定限每日二更息燈無論諸色人等不准容留住宿各處飯鋪遇有行蹤詭秘来歴不明以及并無行李形跡可疑之人亦概不許留宿自示之後倘敢故犯察出定卽提案嚴辦并將房屋封鎖入官本縣言出法隨愼勿視爲具文其各凛遵毋違特示 
[牌夫兇横]  
　　蕪友來函云江督劉峴帥前年派員赴上游各省採辦貢木伐山通道選彼楝梁迄今三載始經辦齊現已押解赴京交納去臘初十日行抵蕪湖照例報由蕪湖關道查騐放行牌身之碩大爲從來商牌所罕見是以運牌夫役多至二三百名並有親兵一棚隨牌彈壓抵蕪後例就距蕪十二里之魯港江面灣泊適逢該鎭演劇酬神牌夫聯袂登岸興之所至惹是生非又與店鋪横生雀鼠致合鎭惶恐來蕪聯名遞禀道憲袁觀察立派保衛營饒翼卿守戎帶勇前往彈壓次日又由精健營撥兵三十名繼之然皆僞爲雲夢之遊未敢聲言彈壓致激牌夫之怒也幸旣晤解牌委員某君允爲早日開行十八日業已啓椗下駛道出鳩江詎風色不利小泊江灘牌夫相偕入市游覽行至江口新横街不知何故又與勝鳳梨園優伶名飛蝴蝶者尋釁道旁驀地攅毆適本叚巡防吳少尹帶勇查街過此目覩兇狂急呼解放不但藐不爲理反攢毆愈甚少尹乃喝令拘拿若輩卽直唾少尹之面謂汝何人斯預乃公事卽以施該優者轉施少尹幸有巡勇護衛未遭毒手斯時飛蝴蝶已從人叢中逸去若輩忿無可洩卽將巡勇一名擁軋向北飛奔而去一路風捲電馳如虎出山行人皆爲辟易行過鷄窩某姓菜園卽由園内亂踏而過園丁急起阻止亦被拳足交揮數莖鷄脇幾頻危殆匍匐至保甲總局喊冤總辦楊太尊以牌夫似此兇横尙復成何事體立赴道轅禀商暫委緝捕李總戎偕同饒守戎至該官牌會詢委員詎傾刻該牌已順流下駛所被軋去之勇丁棄在江干據稱被軋上牌正欲吊打爲委員知悉叱令解釋因而得脱虎口但髮辫已被扯去大半頭皮血肉模糊腰下更受傷不輕當由袁觀察賞給洋銀十枚囑令醫治逞兇之牌夫業已開行查究不免周折遂卽暫置勿論然牌夫之兇横已令人髮衝目裂矣 
[蘇州電報學堂年終甄别案]  
　　電報生上等四名尹季靑取三班一等程祖綬取四班一等徐兆栻取四班二等鮑虞臣考五十一分中等七名蔣範子陶恩洪貝宗汾徐衡玉王新寳顧培本陶忠濟均留學○儒孤學習洋文電報生十三名胡瑞翰吳興詩費福傳袁家寳陶艾生謝應培朱麟書顧廷實黄紹榮林元錫孫虞生黄子黌胡瑞棟張涵春 
[東報雜譯]  
　　日本某日報云日歴二月一號午前十一點鐘時佐世保西念村愛宕神社地忽迸裂毁壞民舍五家裂口大三丈許時有烟霧縷縷噴出當未裂之前一夜居民聞大聲如山崩無不驚駭不已○二月一號内務大臣子爵野村靖爲政府撤回提出之都制法案及設置武藏縣法律案决計上表辭官三號奉諭准其免官内務大臣著司法大臣芳川顯正兼任○總理大臣侯爵伊藤博文功成名遂久有退隠之心去歲夏秋之際引疾在大磯養息旣而日皇復召入内閣及第九次議會開院時是非皆須取决未便卽行解組然辭職之心已决迨議院旣閉擬卽辭官然後赴俄國作汗漫游或從伏見親王賀俄帝卽位禮○日皇以伊藤侯爵旣辭官擬以山縣侯爵任總理大臣日前山縣侯爵委品川子爵赴西京勸松方伯爵出山目下松方伯爵居攝州御影之别墅品川子爵旣至密談數時而别大約爵伯旣至東京必入閣任事内閣各員須全易矣○從三位勳四等文學博士川田剛號甕江舊爲松山藩士維新後攺爲高梁藩士少年執贄於碩儒山田方谷翁之門經史百家靡不誦習日本文人之通漢文者推首出焉旣任大學博士在東京城北設帳課徒知名之士多列門牆今歲日歴二月二號因病而逝人咸惜之病革時日皇特賜御物并任宫中顧問官○此二閲月中各國軍艦之寄泊長崎者多至十九艘其中日法各一俄八美五英四市中食物無不騰貴異常○北松浦郡鹿町村氏迎廣作之妻某氏年已四十正月三十號産三女母子皆健本月三號舉酒慶賀命其三女曰松竹梅惟家境清貧村人慮一母不足以哺將募金雇乳母焉● 
[烟海春鱗]  
　　據烟臺訪事人云違例取息本干例禁以其非常盤剥祗知有已以罔利也烟街押鋪林立月利五分斗年變價窮民可憐將衣服脱下質押轉瞬之間欲贖不得欲辦不能直不啻挖肉心頭矣前有某道憲洞悉民艱將行禁止奈若輩手眼神通事不果行近日又傳聞有善士某等具呈告發業經大憲批准然至今未見動靜未知何如若果破除情面毅然禁止眞不啻一路福星萬家生佛説者謂烟街五方麕聚貧富不齊若有緩急無處通融如其全行禁止不如使其二分取息以紓民困若以資本不敷聽其期年變價又似比當商使費便宜若輩想必樂於從事此一舉而兩得之法也然而其權則操之愛民如子者○銀價日賤屢紀前報惟向來年關伊邇店鋪歸儲現銀之時其銀價每兩比平日銀行約增百餘文幾如常例去歲則每兩祗售錢一千二百六七十文是反形跌落矣行情之變遷誠爲數十年來年罕見○烟街五方雜處宵小 
 
 

Page 4

 
 
蕃多鼠竊狗偷不一而足去歲時值年關家家購辦年事往往物在家中或天井或空房内不知何時已被賊竊去令人莫解其伎倆之何來事雖小然已足爲地方之累○某甲雇縫工製狐裘一襲已十餘日矣内裁新式縫紉頗精詎工成之後竟失縫工所在尋之無蹤始知該縫工居心不良已付長生庫中甲固少年盛氣正擬新年可以衣輕策肥一快紈袴意氣不料失此觀瞻未免掃興○娼妓者流每至年庭冷落卽移往旅順口招攬細柳中人以爲財神利市今當臘盡春回正欲覓臺避債適值旅順之日兵退出駐紥防軍陸續聚集於是欣欣然相率遷去迨索逋者至其故處但見閒巢依舊人已杳然其無可如何之况味竟與尋香不見者一般故近日旅順一區已爲若輩之安樂窩矣○臘月廿三日俗傳爲灶神上天奏事之期云將所管之家一年善惡悉達玉皇香案其事備載於稗官小説中俗例是日家家俱於夜中虔誠致祭設膠牙餳等物並製紙馬莝豆萁以送迨届除夕其迎之也亦如送之之儀本届潮州會館照例演戲以伸敬誠云○十月中旬以後風雪疉作屈計陰晴不定者已六十餘日至臘杪始大霽因此辦理年務者得此晴光氣爽免得道途泥泞頗形高興咸以爲天工做美如是也 
[海幢梵唄]  
　　據廣州訪事人函云學憲惲次遠文宗考試各屬皆能剔除積弊拔取眞才此次按臨惠州於槍替一端查禁尤力計省中寒士前往作槍者不下數百人皆見功令森嚴無敢以身試法現已紛紛回省聞有資斧告絶借貸　　竟至沿路行乞者文士不值錢一至於此可慨矣哉○候補貧員向有度歲一項去臘經藩憲核明分别極貧次貧榜諸轅門之外聞極貧給銀十兩次貧給銀五兩定期十二月廿五日在藩署給領計請領者約有千餘人宦途之苦况於此可見一斑○署南海縣黄大令恩已於去歲嘉平十五日接印任事親查牢獄見犯人情狀惻然憐念遂各賞給大錢一百文又傳集署中差役書吏點卯一次勉以勤愼奉公毋擾黎庶差役等皆唯唯遵諭而退○省中鑄銀局製造日精流行日廣上有益於國計下亦便於民生聞去年獲利之豐比之上年尤巨刻下局中委員已將進支總册呈繳督轅督憲披閲之餘喜形於色飭下藩憲將各委員給予超委一次以示鼓勵○城廂内外舉辦民團防範嚴謹搶刦之風漸覺少息惟鼠竊狗盜仍時時有所見聞嘉平月某日之晚洗基黄姓住宅於更深時候被匪竊去衣服首飾約值銀數百兩另有奬札一件尤爲緊要當卽通報營縣查緝未知可能緝獲否也○入冬以來久晴不雨氣候和暖異常自臘月初十日起忽然大雨傾盆連朝漸覺寒凍至十五六兩日雨益滂沱風力尤厲江中白浪滔天彷彿銀山萬疉大小船隻被浪打沈者不可勝計有某貨船由佛山來省滿載貨物約值銀千餘兩行至大黄滘忽遭沈溺所有貨物盡付東流惟人口賴救生船拯救皆慶生還亦不幸中之大幸也○某日有一人年約五旬體尙强健行至叢秀南厠所之側猝然暈倒在地見者近前撫視而氣已絶待至日暮仍無親屬尋認卽報愛育善堂施捨薄棺收殮云 
[潯陽紀勝]  
　　九江采訪友人云江西巡撫德靜山中丞之公子延觀察由京師至豫章去臘二十三日附江寛輪船抵潯陽在城印委各官俱至碼頭迎迓公子旋登官舫帶以紫電官輪船飛速赴省○九江關道誠果泉觀察以年事將終凡幕友屬員各預支一月薪水又念貧民之無衣無食者瑟縮可憐遂著人施給綿衣一千襲又給發米票每張計米三升○育嬰堂給發乳婦口糧向章每月初二日抱孩往領兹者誠觀察體卹婦孺爰將正月口糧預於去臘二十四日發給○委辦景德鎭窰廠事務王建亭明府懋漳因公至九江謁見道憲并拜會諸寅好 
[朝賀盛儀]  
　　履端之日文武各員應詣萬壽宫行朝賀禮本縣黄大令預飭辦差人等整備一切元旦黎明偕丞吕二尹主簿孫少尹典史蔡少尉趨詣萬壽官繼而松海防劉司馬英讞員屠别駕學師宣廣文城汛李千戎守備程守戎等以次偕來均坐朝房伺候有頃提右營叅將廖叅戎蘇松太道黄觀察命駕而至各官齊出迎入朝房小憩禮生禀請行禮斯時殿庭上下燈燭輝煌人聲肅靜各官皆穿朝服在丹墀上行三跪九叩首禮濟濟蹌蹌雍雍穆穆重鉅典也禮畢更衣進茗分道赴各廟拈香回署後復詣道轅叩賀新禧各衙門亦往來道賀輿馬紛紜殊形熱閙 
[中外輯和]  
　　元旦駐滬英法美德俄日奥和意葡等國領事及滬南天主堂倪主教次第乘輿進城至道轅賀禧道憲黄觀察預備西式佳釀茶點陳設花廳偕同英繙譯胡君法繙譯孫君迎入各領事除帽握手以致歡忱茗談良久始出中西睦於此益見 
[恭賀新禧]  
　　元旦良辰官塲中循例往來道賀清晨英讞員屠興之别駕趨詣道轅叩賀新禧旋往各署賀年至午後二點鐘時始回公廨復赴土地祠拈香 
[設帨良辰]  
　　去臘二十九日本縣黄愛棠大令之德配設帨良辰縣丞吕二尹主簿孫少尹典史蔡少尉等詣署道賀本署書差則敬送燭麫 
[後先輝映]  
　　圍爐守歲銀燭將殘起視蜃窓晨光已動驀見東南角紅光高燭似烟非烟意者天際慶雲特於歲首一呈其瑞乎俄而蒲牢怒吼五下一停方知法租界中有走水之事急出户偵之則火起於新北門外西興聖街第十九號門牌揚州鴇婦李長三花烟館内鴇有一母年已衰邁臥於梯畔時方以　盛火烘　池火忽上炎延及蚊帳霎時間炎威大作一發難收有一女傭及某烟倡無計逃生葬身火穴旣而以次延及比鄰各户共燬樓房一十九幢直至各洋龍奮力噴救回祿神始敗陣而逃○是日清晨八點鐘時法界火災方熄又聞鐘聲聒耳每擊三下救火會中人急驅水龍往北始知北京路二號英領事公館廚房失於謹愼祝融氏遂興高采烈大逞雄威乃卽吸水噴救雖火卽熄滅而廚房中所陳雜物已焚燬無遺矣或有獻吉語者曰此爲除舊更新之象 
[祝融餞歲]  
　　本埠虹口天津路十六號門牌雕花作係寗波人某甲所開去臘二十八日停工後慶賞年節設席欵賓至晚忽烟囱炸裂延及灶旁木壁幸諸客未散相與取水灌澆得免於災事後比鄰某西人據情告知捕房捕頭卽派包探倪順泉查明事出無心不予深究○除夕九點鐘時百老匯路日新里五百七十二號門牌某姓家出外購物祗留二小孩守門孩戲取自自來火劃之火星爆裂延及被褥蚊帳以致火勢上炎不可收拾適家人購物回急登樓撲救得以應手而熄 
[捕房禁賭]  
　　元旦以來天氣晴和遊人如織烟寮茶肆無不利市三倍適氣候嚴寒各烟館設有火爐横陳一榻直無異野人之曝献與諸公同博一笑也各處賭檯林立以初二日晚間有因賭鬥毆情事捕頭嚴申禁令著於是晚一律停止有劉盤龍癖者未免隻眉緊鎖矣 
[大令騐屍]  
　　西興聖街之災一傭一倡同斃於火法捕頭旣查知其事卽照章赴上海縣禀報昨日上午鐘鳴十一下黄大令帶同刑仵差役臨塲相騐見二屍皆渾身焦灼慘不忍言乃飭地保爲之棺殮瘞埋并出具切結旋將起火之烟鴇李長三交包探帶至捕房禁押以便訊　 
[研訊搶火]  
　　滬南董家渡萬泰槽坊去臘二十六晚火災延燒一節已紀前報事後有被災之沈蘭亭家查得火熾時失去衣箱一隻　彭大康所搶扭送廿三七鋪巡防局請追局員研詰再三彭堅不承認笞責四百板移送總巡局經曹明府提訊仍不供認掌頰二百下笞臀七百板堅執如前一味稱冤明府判令交差再訊 
[共賞芳時]  
　　本城邑廟香烟素盛元旦雖勁風凛冽滴水成氷而旭日當空晴光大放城内外之善男信女赴城隍神前焚香膜拜者擁擠不堪豫園中遊人如織或駐足九曲橋畔或瀹茗河心亭中誠賞心樂事也是日江湖賣拳之流戲法洋畫之類無不利市三倍十里街長吉祥語重千門路闢歡笑聲多是可見申江年景矣 
 
 

Page 5

 
 
[匪黨攫錢]  
　　去臘二十八日將晚時鄉人某甲從滬上賣去德禽携錢四五千文欲回大塲家内行經新閘迤西黄家庫左近忽有匪徒三人奮力扭住攫取所有而逸甲飛步狂追只獲其一旋又兎脱僅奪回錢一千文不禁連呼晦氣悵悵而回 
[命案求銷]  
　　女郎方阿素向在本埠英租界鴇兒張陳氏野鷄娼院當侍婢月得洋銀二三圓去臘向鴇兒索取工資以致口角二十八日之晚密購阿芙蓉膏吞服未幾烟毒大發宛轉呼號事經鴇兒察知急倩人用藥施救無如烟毒已散延至除夕竟赴重泉鴇兒見事不得了遂將其翁阿招召至與之商議阿招勢甚洶洶聲達户外三百七十九號巡街華捕聞之一併拘入捕房捕頭令卽據情禀知英讞員屠别駕别駕以事關人命未便草率了事著分别押候再核旋經兩造邀人理勸責令鴇兒從豐棺殮並延僧道爲之超度阿招乃遣人告知阿素之父某甲具結求銷 
[縣案二]  
　　前有唐達夫投縣喊控徐寳之糾同流氓費見山等强搶衣箱七隻求提訊道一案經黄大令提訊之下飭差查到衣箱五隻解案尙有帮同搬物之馬冬冬等未到大令飭諭補提在案去臘經帮審委員曹明府升坐花廳先訊唐達夫供本地人家住西門外徐寳之是小的義子攺姓唐爲他娶過兩妻住在小的處六月廿四日聽流氓奚祥川費見山費勝山費三山葉德昌馬冬冬沈云亭趙竹邨等雇數十人由引翔港蜂擁至小的家搶去衣箱七隻現已起到五隻尙缺兩隻求恩嚴追費三山費勝山趙竹邨供小的等家住引翔港落鄉耕種爲生不敢多事因徐寳之被寄父唐達夫逐出不甘邀同費見山雇人多名前往搬出衣箱七隻先存放小的處後卽取去放於奚祥川家質之費見山供認幫同徐寳之至唐處搬箱是實明府問還有兩隻藏在何處究竟幾人去搬答稱不知要問寳之明府以其刁狡笞責七百板沈云亭供年廿六歲引翔港人素來經布爲生費見山等搬箱小的看見並未動手葉德昌供種田度日聽從費見山帮同前去馬冬冬供寳山縣人年三十五歲在引翔港開設小酒肆六月廿四日徐寳之同費見山等人來飲約同前往唐處搬物小的並未同往　唐達夫擅做牛頭鄉間買牛一頭伊硬要用洋五角且謀人婦女種種不法小的口直因而挾嫌誣咬求恩明察實係冤枉徐寳之供小的年三十一歲父親向在十六鋪做豆麥行生意被唐達夫誘騙出門一去不返不知死在何處小的其時九歲母親被唐誘至其家私佔將小的爲他義子攺姓唐至廿歲娶親後妻子被唐誘姦不從竟將價賣隔四年小的又娶一婦住在唐家去年九月母親故世達夫就將小的夫婦逐出平日所需物件阻留不給小的因託費兄山等前往將小的房内衣箱七隻搬至奚祥川家暫放今已起案五隻尙有兩隻放在殷姓處小的房内尙有餘物未取求恩斷明府曰爾九歲隨母親到唐處養大娶妻現今不報撫養之德反糾流氓任情搬物殊屬非是喝與各流氓均笞責二百板限五日將殷姓處衣箱兩只交案取具限狀唐達夫叩稱大老爺恩典將起案五只衣箱先給小的具領明府准之遂判將徐寳之費見山兩人收押待質所葉德昌恊同原差前往將衣箱兩只起案其餘馬冬冬等交差覔保○朱周氏控李麻子誘拐伊女五喜逃匿呈請提究一案前經帮審委員曹明府訊供限日交案已列前報去臘廿八日又經本縣黄大令提案比追王陳氏錢王氏陳大姑同供與李麻子認識因將五喜寄放未久領去刻下不知何往求恩容俟查訪周順生供爲李麻子作保因有龔某轉託現今不知藏匿何方小的四處偵緝尙無下落求寛限王明貴供是王陳氏之子求恩准小的赶緊訪緝飭將李麻子交案大令以此案誘拐女孩情罪非輕喝將王陳氏錢王氏各掌頰一百五十下陳大姑掌頰二百下仍交官媒看管原差緝捕不力亦將正差笞一千板副差笞五百板協同周順生王明貴限於一日内務將李麻子交案嚴追 
[英公堂案補登]  
　　去年十一月某日寳善街愛香室洋廣貸號執事人殷春生以江陰人蔡錦甫張紀生等在法界僞設錦豐字號誑騙洋廣貨物銀六百餘兩遂將錦豐學徒莊寳書扭控屠興之别駕庭訊之下莊供稱蔡張等人因虧銀過鉅潛回江陰原籍别駕令殷靜候備文移請江陰縣關提蔡張到案訊追旣而差役張慶奉文偕殷赴江陰縣署投遞江陰縣主卽派差恊同拘提蔡張早已聞風避匿差役守候二十餘日以時届年終向殷商議暫行回滬銷差其時蔡方匿跡鎭江聞殷及差役已回急思回籍卽由鎭江渡江至靖江適與殷等路遇不得已隨之來滬二十五日經差役扭至案下别駕飭管押候訊○粤東人羅遜之控前開鼎升客棧之張文軒卽張文夑圖吞借款洋銀三百圓别駕訊供之下張供稱小的已將鼎升棧中生財盤得價若干照七折還羅洋銀二百一十圓羅不肯減讓故將此欵寄存屋主張仁齋處嗣被司帳人榮士傑向仁齋誑騙脱逃别駕以張借欠屬實未便置身事外者交人保出邀同仁齋尋榮料理尙有九十圓飭張出立興隆票兹悉此案已經人排解令仁齋先還洋銀一百一十圓至本年二月杪再還一百圓張應出之興隆票九十圓則折償洋三十圓隨由羅其詞呈請銷案矣 
[美界捕房紀事]  
　　百老匯路靖遠街第五十二號房屋有粤東人麕集其中抽頭聚賭初一清晨正在大張旗鼓不隄防被五十號西包探所見因卽告知捕頭捕頭立派華捕印捕若干名恊同前往兠拿當塲拘獲賭徒十五名解入捕房旋經人投案每名存洋銀十圓一併保出○去臘之杪積竊王阿狗在南門外某姓家竊取斗紋布數匹負至虹口伯頓路求質經二百七十四號華捕拘解捕房捕頭令押候查明失主何人然後俟堂期解訊○去年十二月二十八日之晚偷兒馮寳生在英界盆湯弄某姓屋内竊取錫香爐燭臺一副携至虹口天潼路某押店質錢經包探竇如海查獲解入捕房捕頭令押候送請讞員訊究○去歲之杪老閘北首唐家弄第一百六十五號門牌吳永靑家被偷兒陳阿三竊去皮衣數件隨卽役報捕房捕頭派包探范進才將陳拘押以待送懲 
[法捕房二則]  
　　去年臘月廿七日鄭大令蒞八仙橋捕房會同謝副捕頭將覊押人犯一并帶案檢騐計十四名仍命還押又押犯二十六名除陳金成李寍等十二名照例開釋外其餘一并還押候核○永安街唐大順銅錫店於去臘除夕之前一夜被妙手空空兒竊去銅錫十餘條賣入城内某銅錫店因債臺百級負欠累累不敷開銷命學徒携至城外求售不意物歸原主爲店主將人贓扣住投報捕房捕頭命將收贓人禁押著交出售賣之人照例嚴辦 
[善與人同]  
　　意大利國童貞女在澳門設立育嬰堂收養中外無告貧黎及人家所棄女嬰飲之食之教之誨之撫字周詳所費不少去冬中外各善信除施送銀錢外復致送顧繡諸物以便投票出售充作各資堂中更演戲醵金以補不足而所入仍不敷所出乃印成小啓遍募同仁各埠多有傾囊以佽者上海則唐君茂枝甘君翰臣韋君步瀛徐君秋畦徐君雲浦陳君幹廷各助洋銀十圓葉君成忠助二十圓劉君東峯助八圓朱君少谷及恒興號怡豐號各助五圓亦可見善與人同不分畛域矣因樂得而書之 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒二十一年十二月十六日京報全錄]  
　　宫門抄○諭旨一道錄前○御史連奏請飭吏部疏通銓選章程摺○又奏請飭别除在部投供人員各項弊端片○江撫德　奏甄别府縣各員片○新撫陶奏實任知縣因病出缺摺○陜撫魏奏湘軍馬步各營應支薪餉及各項公費請飭部立案片○直督王奏籌辦永定河來年備防稭料摺○十二月十六日吏部翰林院值日值年旗引見一百四名○慶王等由東陵回京請安○莊王熙貝勒懷塔布各假滿請安○翁同龢等同鄉官謝恩○成章謝授光祿寺少卿恩○舒普前往口外賜奠請訓○達新謝授科布多幫辦大臣恩○候補道任玉森謝恩○倫貝子請假五日○宗人府奏派正進補進士六班派出怡王潤貝勒○又奏派充族長　派出潤貝勒○内務府奏派管理　牲所派出啓秀○兵部奏派管理小五處　派出瀾公○召見軍機慶王達新舒普○○江南道監察御史奴才連陞跪奏爲吏部銓選章程何項勞績人員到班均按奉旨先後分别開選本極平允淮由捐納保歸本班正途則有未能畫一者爲此恭摺仰祈聖鑒事竊奴才查州縣中有由捐納雙單月或雙月保舉仍歸本班不論雙單月卽選者部中歸班謂之捐班先有由捐納雙單月或雙月保舉仍以本班不論雙單月選用者部中歸班謂之捐班後具捐納雙單月雙月總異其餘保舉不論雙單月則同旣曰勞績捐班先後是選其勞績非選其捐班也詳查吏部則例凡由捐納官職保舉雙單月先用或雙單月選者係屬有捐可計應按其原捐雙月或雙單月分别到班之先後如雙月捐納到班先原捐雙單月歸捐班選用之人無人方用原捐僅祗雙月歸入捐班選用之人信如是云自鄭工海防開捐以來捐雙單月者不一其人各處保奬歴年不斷保本班先用本班後用者亦莫計其數是捐雙單月者以後來居上而由捐納雙月保歸本班者終身永無選缺之期矣此條未免向隅奴才　閲吏部銓選則例有勞績五缺人員選法查此項人員亦有雙單月雙月之分部中祗論其原保有無雙單字樣分投開選何以惟由　納保歸本班人員祗論其捐項不論保案也奴才伏思由捐納雙月保歸本班先用本班選用者以其未交三班銀兩遇單月到班固　可與捐納雙單月保歸本班者併選然遇雙月到班似應統兩項人員合論奉旨先後開選方爲平允以合澄叙官方之制可否請　旨飭下吏部將章程因時制宜疏通盡善庶無偏枯以昭畫一奴才誠爲整頓銓選起見是否有當伏乞皇上訓示施行謹奏○○御史連陞片再吏部候選京外大小各官人員每於月終晦日赴部投遞供狀月初朔日親身騐到呈遞互結所立之法未嘗不善乃近年來惟有知縣一班流品混雜無論正途勞績捐納各項花樣在部投供各員人數雖稱較多其中假冒頂替者約有大半迨至計選班設法取巧百弊叢致使同班在部投供有年實係本人者不得望選故屢經滋事有在點名之時指實禀訐扣選者有揪扭送部公舉懲辦者案經層見迭出實屬不成事體奴才係由吏部出身欽奉恩命補授江南監察御史深知此中弊竇多端未昭平允伏思吏部銓選人員自堂宫　官以及書吏辦公開選均係按步就班一秉大公何知所選到班人員多係頂替假冒尤可惡者應選到班人員或在原省靜候喜音或在他省遊幕得信來京至　選出缺後所有騐看騐到各節均有不肖之徒代覓雇人包辦實屬膽大妄爲目無法律奴才訪聞有勞績保舉班後知縣蕭祖賡不但賄雇頂替騐到投供而且已於今年二月本班開選業將李星瑞選出以後該員始行註册投供顯係有意取巧又况該員並未來　　係何人代爲包辦似此等不知自愛希圖倖進之員若不認眞查核究辦嚴於懲治誠恐相率效尤無所底止相應請旨飭下吏部密派司員卽於本月晦日投遞供狀臘月朔日騐到呈遞互結之時是否頂替詳細盤詰認眞究辦以昭愼重並請諭飭該部嗣後各項赴部投供之員除照例取具印結外必須於同班投供人員先行認識再爲出具互結存案庶頂替之弊不禁而自禁矣奴才　剔除弊端起見理合附片具陳伏乞聖鑒訓示施行謹奏奉旨已錄○○德壽片再准部咨嗣後道府州縣無論勞績捐納各項人員應於到省一年後查看考核分别補用等因歴經遵辦在案兹查有勞績保舉歸候補班補用知府殷崇光捐納試用知縣揚廷爕應東均已試看一　　　臣到任未及三月例不出考據署布政使翁曾桂會同署按察使裕昆詳加察看勞績保舉歸候補班補用知府殷崇光年富才明辦事勤奮捐納試用知縣楊廷燮才識明練應衷安詳誠樸均堪以本班留於江西補用相應請旨留省照例補用謹會同署兩江總督臣張之洞附片陳明伏乞聖鑒謹奏奉硃批吏部　道欽此○○頭品頂戴甘肅新疆巡撫臣陶模跪奏爲實任知縣因病出缺恭摺仰祈聖鑒事竊准總統甘軍新疆喀什噶爾　　　　福祥咨稱總理甘軍營務處早康縣知縣田鼎銘於光緒二十一年六月十九日在直隷保定府營次病故等因飭據布政使　　　　　田鼎銘年四十七歲原籍甘肅通渭縣寄籍安西直隷州附生投効軍營歴經保捐花翎同知銜分省歸候補班前儘先補　　　　　年留省候補十七年代理疏附縣知縣是年六月　補阜康縣知縣經部覆准新疆城署各工案内彚保俟補缺後以直隷　　　　　候補十八年五月派赴坎巨提會同英員更立　韓　　　星爲坎巨提頭目新疆七載防戍案内彚保俟補直隷州知州　　　　　任候補並得直隷州後加知府頂戴二十年隨同　　　　京祝嘏旋派赴甘肅招募隊伍督帶赴京　復隨同回甘勦　　　　　　病故應請具奏等情前來臣覆查無異謹會同陜甘總督臣楊昌濬恭摺具陳伏乞皇上聖鑒所遺阜康縣知縣係　　　　　　缺例應扣留外補再此案攺題爲奏合併聲明謹奏奉硃批吏部知道欽此○○總統湘軍頭品頂戴調補陜西　　　　　　跪奏爲湘軍馬步各營應支薪餉及各項公費懇請　飭部立案恭摺仰祈聖鑒事竊臣奉旨援甘統帶湘軍步　　　　　　　隊四旗每月約需薪餉公費等銀一十三萬兩仰蒙　　　飭撥的欵解陜供應由欽差大臣兩江總督臣劉坤　　　　　　　兩月　餉銀十六萬兩携帶起行在案旋准部　　　　　　章先行報辦等因伏查臣部步隊及馬隊二旗係就原　　　　　　　　留　年九月以前薪餉由湘軍糧臺領支　　　　　　　核發惟加添馬隊二旗於九月内陸續新募其口糧馬　　　　　　　起卽已由臣發給一切營制薪餉皆援東徵湘軍　　係　　定之欵内惟砲隊五營加支油費馬乾須視用砲多寡　　　　　　開赴前敵轉運糧料軍裝勢難仍　成州縣應付不能不雇用民間車　及添購官車官驟各處價值不同數目尤難　　　　　　　　務較繁舉凡營務文案支應軍裝巡捕稽查偵探領餉押解在在需人必有隨營員弁以供差遣　給薪水　按宫　　　　　　　　不能預爲限制然皆必不可少之需在糧臺轉運事宜蒙　欽派陜西撫臣張汝梅督率　理並已於涇州靜寍安定　　　　　　轉運惟出境剿賊師無定止將來前途應否添設採辦轉運各局容臣鹽時察看辦理一切費用自當分别　問酌量　　　　造報除將詳細章程開單分咨户兵兩部外所有湘軍馬步各營應支薪餉及各項公費緣由謹開具簡明清單恭摺具　奏伏　　皇上聖鑒飭部立案施行謹奏奉硃批該部知道單併發欽此○○直隷總督臣王文韶跪秦爲籌辦永定河來年備防　　恭摺仰祈●聖鑒事竊查永定河兩岸大堤計長四百餘里全係沙土每届大汛溜勢趨向靡定險工林立專賴稭料應手隨時搶　　　　臣那　成奏准於歲修物料之外每年添購　料二百四十　東以資防護又歲搶修各工稭料因近堤所産稀少須從遠處　　　　　　　檢奏准每束加增運脚銀二厘五毫歴次遵照辦理在案兹據署永定河道竇延馨詳稱本年凌伏三汛河水迭次盛　　　　　　　　　　料動用無存仍請照案購辦稭料二百四十萬束分儲各工以應來年要需沿河地畝水冲沙壓産料甚少必　　　　　　　　　　運脚銀兩等情具詳請　奏咨前來臣復核無異仰懇天恩俯准照案添購來年備防稭料二百四十萬束　　　　　　　　　　　銀二萬五千二百兩又歲搶修稭料加增運脚需實銀八千五百兩一併全數撥發以濟工需俟奉旨後　　　　　　　　　　　　　該河道督率廳汛各員趁此新料登塲赶緊照數採買分撥工次核實騐收備用所有籌辦永定河來　　　　　　　　　　　　　　伏乞皇上聖鑒訓示謹奏奉硃批該部知道欽此 
　　　　　　　　　　　　　　　照登尙有十四十五日兩本容俟續到卽行補列[  本館附志]  
 
 

Page 10

 
 
　　　　　　　　　　　　　　　　　監犯結夥反獄先行正法摺○大臣載奏病難速痊請開差使摺○陜撫魏奏請調　　　　　　　　　　　　　　　　　○署甘臬周　奏報接篆日期摺○江督劉奏知縣到省遲延請免扣限片○陜督楊　　　　　　　　　　　　　　　　部通政司詹事府值年旗引見七十名○潤貝勒謝充族長恩○瀾公謝管小五處　　　　　　　　　　　　　　恩○裕祿謝賞福字恩○啓秀謝管犧牲所恩○陳學棻陳彞崇光各假滿請安○陳學　　　　　　　　　　　　　大理寺卿恩○奎公闊普通武各請假十日○召見軍機阿克丹張蔭桓皇上明日用膳辦　　　　　　　　　　　　還宫○○江蘇巡撫臣趙舒翹跪奏爲監犯結夥反獄登時全獲審明先行正法恭摺仰祈聖　　　　　　　　　豐縣知縣陳守晸禀稱光緒二十一年五月二十四日將晚時分有監犯程連等結夥反獄拒傷禁卒劉順等　　　　　並張泗拒捕格殺一案當由徐州府委員勘騐訊詳經前撫臣奎俊批道行提犯證卷宗同刑禁人等審明飭將程連等　　　　　並將格殺之張泗戮屍一併梟示具報兹據查明劉順等傷已平復擬議由署臬司胡家楨轉請核辦前來臣復加確核　　　　　范克萌王鈺淋卽王楨叚收李炳王洗王剛張泗分隷豐縣河南虞城山東魚台蘭山鄲城安徽亳州等州縣程連　　　　　　　　　案孟繼城係夥刼事主侯廷賛家犯案范克萌王鈺淋係夥刼事主馬善義家轟傷事主之母身死犯案叚收係夥　　　　　　　　　炳係夥竊事主朱朝遠家臨時行强犯案王洗係夥刦事主李士紳家犯案王剛係夥刼事主邱桂光家逸犯　　　　　　　　　犯案張泗係夥刼事主丁振河家犯案均審依强盜得財律擬斬立决分别如擬梟示及照章免梟業　先後　　　　　　　　　卒劉順鄧詳看守光緒二十一年五月二十四日程連因見迭　奉　决囚起意反獄暗向孟繼城　克萌王　　　　　　　　　張泗商謀孟繼城等允從卽於是日將晚時分適值雷雨大作　　在院通溝放水鄧詳在廚廚燒飯程連等　　　　　　　　　　渠二麻徐三木匠查問程連等回稱不與旁人相干併以如　聲張定行毆死之言恐嚇渠二麻等不敢　　　　　　　　　　　　　范克萌等各持斷鐐衝開監門一齊闖出　　　　　　上前捕拿被程連等各用木槓拒傷逃逸　　　　　　　　　　　　　　陳守晸會營督帶兵役馳往追拿登　　　　　　　　被勇役格傷身死據陳守晸禀檄委餉山　　　　　　　　　　　　臣批道行提犯證卷宗同刑禁人等審明　　　　　　城范克萌王鈺淋叚收李炳王洗王剛八名　　　　　　　　　　併梟示具報兹據查明劉順等傷已平復擬由司詳請　　　來查例載罪囚由監内結夥反獄如持械殺　　　　　　　　　犯罪名輕重悉照刼囚例分别殺傷一律科罪又糾衆行刦在獄罪囚如有持械拒傷獄卒者將爲首及幫毆　　　　　　　　决隨同助勢雖未傷人亦擬斬候秋審入於情實又　　　犯及未殺人之首盜與傷人之夥盜原擬斬梟及斬　　　　　　　　併於本地方斬决梟示其未敢傷人之夥盜原　　　　　發遣之犯如越獄脱逃被獲者於本地方擬斬立决　　　　　　　者亦擬斬决梟示又例載斷罪無正條援引他律比附　　各等語此案程連等均犯斬决斬梟重罪不思安分在　　　　　　　傷禁卒實屬不法惟此案止傷役卒若照刦囚例分擬斬决斬候轉覺輕縱此外並無恰合正條因查程連等皆　　　　　　　　其越獄律内所載免死發遣之犯殺傷兵役　擬斬决梟示程連等情節較重罪無可加自應援例比附定擬程連　　　　　　鈺淋卽王楨叚收李炳王洗王剛張泗均合依一犯原擬斬梟及斬决若越獄脱逃被獲者於本地方斬决梟示例各　　　梟示業已正法與格殺之張泗戮屍一併梟示應毋庸議刑禁人等訊無賄縱情弊劉順等傷已平復亦毋庸議渠二麻徐三　　非知情同謀均毋庸議仍發回監禁張泗臨拿拒捕致被格殺兵役人等律得勿論管獄　豐縣典史米修鐵有獄官豐縣知縣　晸當監犯程連等結夥反獄時卽會營督帶兵役登時全數追獲應請免議除供招咨部外所有監犯反獄當塲全獲　辦緣由謹　署兩江總督臣張之洞恭摺具陳伏乞皇上聖鑒勅部核覆施行謹奏奉硃批刑部知道欽此○○奴才　帛跪奏爲才病難速痊籲懇天恩開去差使事竊奴才於七月　十七日偶患瀉泄之病以致元氣衰弱屢蒙聖恩賞　　　調治至今百之久元氣未復步履仍艱奴才伏思受恩深重未報消　　自病勢延纒奴才焦灼萬分又加以肝旺胸痛作喘　　云非尅期可　痊再四思維不敢以奴才病軀久戀有曠職守仰懇聖主格外恩施將奴才所管右翼近支第三族族長正班值班之差開去　停俸俾奴才赶緊調治一俟稍愈卽當泥首宫門求賞差使斷不敢自躭安逸有負生成所有奴才請開差使停俸緣由謹　　　奏請旨奉旨已錄○○魏光壽片再臣統軍援甘行營事務紛繁在在需人辦理查有翰林院編修陳嘉言内閣中　　岐曾經在營辦事才識練達曉暢戎機堪以調營襄理　　該二員均係京官本非外臣所敢擅請惟上年東征各統兵大臣請　　之員多邀俞允可否援案請旨飭赴臣軍俾資賛　出自鴻施又臣前駐錦州咨調補用道直隷候補知府鄭業斆來營辦營務文　現亦隨同赴甘合併陳明伏乞聖鑒謹奏奉硃批另有旨欽此○○奴才裕祿跪奏爲恭報奴才交卸起程期仰祈聖鑒事竊奴才於光緒二十一年八月二十五日奉旨調補福州將軍當卽恭摺叩謝天恩籲懇陛見欽奉硃批　　欽此並於十月初一日恭奉電傳諭旨本日已准裕祿來京陛見仍著俟歸遼事竣再行起程欽此現在奉天委員所收遼　　均經接收清楚新任將軍依克唐阿由遼陽於十一月初八日抵省奴才當將盛京將軍印信奉天總督關防令箭文卷等項　　府金銀庫鉛子庫印鑰於十一月十二日飭委兵司掌關防恊領達春驛巡道志彭齎送依克唐阿接收任事並將地方營務事　　依克唐阿接管辦理奴才交卸後擬卽整束行裝於十一月二十日起程入都趨赴闕廷跪聆聖訓所有奴才交卸起程日　　恭摺具陳伏乞皇上聖鑒謹奏奉硃批知道了欽此○○二品頂戴署甘肅按察使寍夏道臣周綬跪奏爲恭報微　　　篆日期叩謝天恩恭摺仰祈聖鑒事竊臣於光緒二十一年十月初九日奉陜甘督臣楊昌濬檄委署理甘肅按察使裕　　信文卷移交前來臣當卽恭設香案望闕叩頭祗領任事伏念臣湘中下士知識毫無光緒十八年蒙恩　補陜西潼商道　備職以來涓埃未報本年二月調補甘肅寍夏道閏五月到甘經督臣奏留蘭州辦理城防兹復忝攝烏台倍虞蚊負查甘肅爲徼要區臬司乃刑名總匯現值回氛未靖時局多艱舉凡除莠安良整飭地方各事宜悉關緊要惟有妥爲經理不敢以暫時攝篆稍因循以期仰答高厚鴻慈于萬一所有微臣接篆日期並感激下忱謹繕摺恭謝天恩伏乞皇上聖鑒謹奏奉硃批知道欽此○○劉坤一片再江蘇補用知縣金桂芳由京領照赴省於八月初間行抵天津經臣留營差遣將所領執照咨部查銷以營之日作爲到省日期現准部覆該員係引見發往赴省之員照章不准經過地方督撫大臣留於該處差委應令該員刻卽赴省於十一月初八日將原領執照咨覆到臣各等因自應遵照辦理惟查金桂芳係於七月二十日在部領照定限五十日到省現在業逾限應懇天恩俯念該員實係因公遲滯並非私自逗遛將來到省繳照免其扣限出自鴻慈謹附片陳請伏乞聖鑒訓示謹奏奉硃批吏部知道欽此○○楊昌濬片再委署平遠縣知縣楊增新已准寍夏將軍咨委帶左營事務所遣員缺查有候補縣閔同文堪以攺委署理固原直隷州知州匡翼之丁憂遺缺查有補用知州程敏達堪以委署永昌縣知縣劉亨柱病故遺缺查有用知縣　　基堪以委署據布政使曾鉌按察使裕祥會詳前來除批飭分别給委外理合附片陳明伏乞聖鑒再所遺固原州係　　永昌縣係　繁疲均三項要缺甘省現有應補人員應請扣留外補合併聲明謹奏奉硃批吏部知道欽此 
 
