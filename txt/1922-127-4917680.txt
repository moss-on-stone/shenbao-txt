# 1922 - 127 - 4917680

 

Page 1

 
 
   
 
 

Page 2

 
 
   
 
 

Page 3

 
 
時評 
[今後之時局（冷）]  
　　盡力以圖發展然後可以保持現狀若盡力以圖保持現况則現狀終必爲人打破而後已此今後時局必由之途徑也何以言之 
　　假如今之當局者明白以示人曰今後之中國即與中國人共謀之無論何黨何派無所迎拒於其間而亦無爲自身謀保留之條件如是則國人自有發展之地爲免避無政府之故或可暫時保持現狀也然若借免避無政府之名以圖保持現狀之實力遏各方之發展以求地位之長存哉則雖不力遏各方之發展惟不開誠布公自闢發展之途而僅聽國人之自由發展如是則現狀必爲人打破何也國人苟自由發展則其第一步即不得不自打破現狀入手也 
[命令]  
　　五月十三日大總統令兼代交通總長高凌霨呈本部參事何瑞章懇請辭職何瑞章准免本職此令 
　　又令任命董顯光署交通部參事此令 
　　又令兼代交通總長高凌霨呈本部路政司司長劉景山電政司司長蔣尊褘均請免職劉景山蔣尊褘均准免職此令 
　　又令任命沈祺兼署交通部路政司司長祝書元兼署電政司司長此令 
[國内專電]  
　　北京電徐狃於新國會致招布置續任之嫌舊會派在保努力打動曹吳且請張紹曾向王士珍表示今後内閣爲解决時局而出勿爲做官而出幷聲明本人不願爲陸長王士珍頗動向徐間接表示請徐向保聲明决不續任則本人方可組閣否則不久必有二次政變徐似忸怩（十四日上午十二鐘） 
　　北京電吳眞意國民會議是正召集舊國會是陪以徴各方同意無論二者孰成則新國會已無着落白宮地位亦失憑藉王意欲徐向曹聲明本人不續任深知保定心事徐若表示則保定必竭力擁護勉爲好人然後内閣可以施政昨徐派曹秉章赴保似已聲明但未澈底（十四日上午十二鐘） 
　　北京電王閣令昨（十一）夕草王請稍緩因財長問題未定故徐意汪長財政使烟酒騰與府派汪又直派將來直軍餉可以從容商量王則欲留汪在烟酒署可使餉源多一助力其財長則主能籌欵者 
　　北京電院令林步隨爲秘書廳幫辦（十三日下午三鐘） 
　　北京電舊閣員總辭免職令擬加除某某等案經褫職通緝外以清界限徐意各部個個用准免本職不提梁葉張則手續上亦說得去尙未定（十二日下午二鐘） 
　　北京電陳烱明覆吳電仍主召集舊國會聯省自治謂如此則南北可免戰事若白宮狃于新會則西南任何和平派决不敢附和又謂國民制憲非不可行總以先恢復約法精神然後可號召因之吳之國民制憲主張從緩表示 
　　北京電有人保杜錫珪爲長江下游某地護軍使但府未允 
　　北京電吳昨（十一）午長辛店見于化龍李鍾岳請陸部趕辦遣散奉軍事宜吳復乘馬周行各隊慰問士兵至夜深二時赴保徐派張紹曾隨同吳赴保參預保議（十二日下午二鐘） 
　　北京電張作霖又回樂亭吳令王承斌飛機檄傳中外人民速退出灤州一帶又檄傳若不出關卽行爆彈幷派四萬人追擊 
　　北京電張作霖到昌黎欲再集四旅及二十七八師由陸路退灤之殘部兩旅與直軍再决一戰若再敗則退喜峯口赴熱河（十四日下午九鐘） 
　　北京電直軍在軍糧城以東共二萬五千人由陸路往豐潤遷安防奉軍北竄喜峯口者五千 
　　北京電奉天連山吳俊陞馮德麟袁金鎧史紀常請收回成命電係張作霖所代拍（十四日上午十二鐘） 
　　北京電吳佩孚電參陸處奉軍如能退出關外直軍無追擊之心使團所慮京奉鐵路交通直軍方面决不拆毁（十二日下午三鐘） 
　　北京電曹吳現注重五路收入内定京漢局長趙繼賢爲次長 
　　北京電鄒芬呈參陸處十六師業已遣散芬尙墊發軍餉二個月請政府撥給處已轉財部准撥 
　　北京電曹錕眞電河南彰衛一帶土匪充斥請調近畿第一師混成一團開往彰德痛剿（十二日下午三鐘） 
　　北京電蔡成勳不肯爲察都統曹錕眞電又保譚慶林暫護察統 
　　北京電警廳奉令李壽金昨解往阜成門外監獄報載解保不確 
　　北京電孫岳旅及第二補充旅由津開往鄭州（十二日下午二鐘） 
　　北京電豫軍一部據汴梁拉敎士紳耆爲質馮不敢對城内發砲仍在城外昨商定繳械退出馮卽入城信陽豫軍亦敗潰（十四日上午十二鐘） 
　　北京電李垣呈爲接收庫恰事宜與勞農代表巴依開斯關於蒙事爲最後談判應召外蒙代表來京解决一切（十三日下午三鐘） 
　　北京電閣議陸夢熊兼交大校長權量爲吉會督辦幷兼署交次 
　　北京電董康三說帖（一）查債結果之感想分甲須從元年起根本清查乙統一國幣因歷年財政總長上臺必挾有背後之銀行者侵國庫丙丁戊略（二）糾出潘復張弧等八人侵蝕國庫之罪（三）中交銀行合併統一金庫（十四日上午十二鐘） 
　　北京電馬廷亮到津未識有何問題回國密陳（十四日下午九鐘） 
　　北京電施肇基八日在芝加高晤阿卜脫阿云中國如能想出妥善方法償還借欵彼卽來華結束一切施十日轉請政府核示 
　　北京電日代表在諾會宣言主邀中國加入該會以便解决中俄一切懸案唐在復來電請示 
　　天津電保定現有會議曹吳列席外直系將領二十餘人所議事項裁兵軍費處分奉軍官内閣更動疆吏對待曹銳爲最統一國會憲法又内閣組織全視保議 
　　天津電曹加各縣軍法官銜治匪准格殺勿論 
　　天津電津團體攻擊商會長卞月庭侵吞萬德成罰欵不繳 
　　天津電奉軍駐津辦公處長田玉山與孫烈臣之子擬往法界東局子脫逃爲法軍所捕交官廳已解保發落 
　　天津電閻治堂電洛保已率所部出剿陜匪務期凈盡（以上十四日上午八鐘） 
　　北京電今日（十）（四）令緝張宗昌又令准秦華辭職（十四日下午一鐘） 
　　漢口電馮奉督豫令卽電趙倜定删（十）（五）接篆派旅長王爲蔚任前衛司令率隊向開封進發至中牟與趙傑部遇接戰半日趙部敗回開封各團體代表到中牟請王旅停攻又請趙倜請傑部離省以免戰禍趙倜已電馮决不戀棧請緩進省俾從容讓出東路直軍已抵歸德與豫軍接戰豫軍退保陳留南路鄂軍王旅及靳旅元晨佔西平李莊李莊以南趙部悉繳械擔任搜勦李莊以北趙部偃城至許昌爲二十四師孫團長葛至新鄭爲第八旅彭團新鄭至鄭州爲十一師張旅據路局消息信陽至鄭州間將告肅清鄭州和尙橋間路軌拆毁多段已分段趕修删日可通車 
 
 

Page 4

 
 
　　漢口電蕭劉元電王士珍勸出組閣蘇贛兩督均來電商開統一會議事聞吳將派張紹曾南下籌備張之傑寒（十）（四）返贛（以上十四日下午八鐘） 
　　成都電省議會今日開會協商對内外要件主張速出兵 
　　成都電陳樹藩復派代表到渝謁劉湘籌北伐 
　　成都電成渝馬路洋工程師已到省駐川路公司預測上段須取道小川北路避龍泉大山 
　　成都電尹昌衡將由渝赴粤便代表聯省自治會接洽各省 
　　成都電昨兵工廠工人因欠薪停工（以上十日下午十鐘） 
　　成都電省議員多數主對内調和向外發展熊克武等已有贊成北伐之電發出 
　　成都電省議會總商會衛戍部省公署昨同化騐新幣只得銀水十分之六輿論頗反對造幣廠長曾述孔 
　　成都電重慶籌設敎育廳劉湘電約王章祜回川任廳長王尙無覆電（以上十一日下午十鐘） 
　　香港電北伐軍中路許崇智部大隊抵紅梅第一師步兵一二三團砲一營已抵南雄右路李烈鈞部抵始興左路黄大偉部抵仁化李烈鈞部距陳光遠軍僅三十里將以此路接觸最先李福林奉孫令將所部加入中路刻日調往南雄分紥第三防線 
　　香港電陳獨秀文日（十）（二）離粤（以上十四日下午十鐘） 
譯電 
[英員演說商務]  
　　十一日倫敦電商部大臣鮑爾溫氏今日在下院提出商部豫算案時演說世界商業狀况略謂英殖民地美國南美荷蘭斯坎狄拉維亞西班牙均無阻礙復行大購英貨之情勢各國近多增加稅率而法意西（西班牙）美四國所增尤重殊礙英貨銷路但吾人必能在殖民地保住地位因殖民地皆慷慨優待英貨也某某數瀕海國近皆歧視英國船舶此節亦殊令人不安深望母國與殖民地早日協商此事俾免有不及挽回之虞歐洲之恢復如將稽延則吾人當以偉大規模發展本國各部之商業並開拓東方與南美之市塲英國實業界前於戰後短期興盛時所積之存貨今多銷脫惟减輕稅率實爲商業恢復必要之一事今唯煤業已臻適合經濟之度其出口額將近戰前之平均數不幸各項實業尙無煤斤之大需求實業界之煤業非俟商業齊有進步似不至復見興旺也鋼鐵業已臻至困難之時代恐一時尙難獲利蓋世界購者以爲落價尙未至極點也呢羢業較有起色紗與疋頭亦見活動惟國外稅率之增高殊足爲碍所可喜者吾國出産力較前更大而倫敦仍爲世界財政中心點鮑氏又臚舉一九一三年以後出口之成數證明英國已自在戰後商業興盛暴止時陷落之深穽中緩緩爬出及英國已有轉機之眞正希望鮑氏豫料商業將繼續逐漸進步惟各界人士必須合作以增出産鮑氏續謂藍開夏現對於印度之增稅殊爲驚惶印度財政委員會現方討論該問題當有以慰英國製造家統觀世界市塲之大勢英國與殖民地之商業尙少疾增之氣象印度方面有稅率增加盧比落價存貨未清之困難日本則金融不穩中國則政治紊亂唯南美及美國有進步氣象印度之稅則及尙有巨數之滙票須待清理工事使吾人與東方及印度之大棉業遭遇窒碍故棉業前途尙有許多困難藍開夏實業界减輕出貨之價俾得重入各處市塲其勇敢及有見識令人欽佩願全國以此爲榜樣解决其商業爭端而勿使國家餘處蒙其影響則實國家之幸云云 
[美貨消於俄國]  
　　十二日倫敦電據紐約消息該處荷蘭波羅的貿易公司代表現爲俄國購辦農業機器摩托車及工廠裝備品聞該公司乃由荷蘭製造家約四十人組成有資本數百萬元巳與勞農政府及俄國各商業會社商妥擔保繳付貨欵與製造家 
[英美間巴力斯坦代管權交涉]  
　　十日華盛頓電當局宣布英美政府已商妥美國承認英國在巴力斯坦之代管權英國則擔保保護美國在該處之充分權利此事大約將訂成正式條約 
　　十二日日内瓦電國際聯盟行政會今日開第八届會議英代表貝爾福氏建議將英國在巴力斯坦代管權問題列入議事日程且謂英美關於此事之談判業已圓滿告竣美國並不反對以該地代管權予英惟僅規定他日英國不復代管時則原有之特别權制度應加恢復貝爾福又謂該問題之延遲解决徒足釀成事變行政會决議於星期六日討論該問題 
[印度之大拘捕]  
　　十二日孟買電甘地之子台華達斯氏在亞拉哈巴特被逮全印大會委員會會長賴瑪特哈尼氏及秘書加希蘭氏亦俱被逮 
[槍擊駐法陳使者之供詞]  
　　十三日巴黎電三月二十日槍擊華使陳籙之中國學生李某今日由法庭研訊所搜出之該生華文日記簿一册已經譯成法文證明該生蓄謀已久且有其他華人與謀惟李稱實由其一人主謀並非代表任何政黨或革命黨行事且自認爲無政府黨 
[各國近事記]  
　　十三日雅典電下院通過信任政府案多數方面僅多一票故首相戈拉里斯氏業已辭職 
　　十二日紐約電美國最大紙廠七家已與上等及中等工人簽定合同增加數項工資 
　　十二日巴黎電維也納消息自四月三十日以後流行市上之紙幣减少一八○○○○○○○○克朗 
國外要聞 
[日諾瓦會議有休會說]  
　　據倫敦政界發表英國對蘇俄覆文之意見謂英國代表團現正審查該覆文就俄國之利益觀察點而論俄人出此實甚愚昩且全文含有無謂之宣傳惟英國不欲存歐洲和平因以絕望及俄民不復能蘇其困之思就俄國方面而言外來輔助必將因以延緩而更困難俄國所提出組織混合委員會考慮借欵債務私産三項問題之議英國擬加研究惟俄國將因此不能早獲借欵矣覆文於歐洲和平一端予有續行談判之滿意基礎如會議因覆文而决裂則與俄毘連之各國均有嬰受戰禍之虞和平將蒙根本上之擾亂英國代表團非俟彼此提出切實擔保聲明混合委員會集議之際不作宣傳運動則不欲派代表加入該委員會考慮借欵私産問題「非侵略條約」須俟東歐疆界確定後始能締成英國代表團建議依據目下之疆界宣告休戰以待委員會告葳其事業議决關於俄國之切實解决英國代表團以爲俄覆文未令雙方不能續行談判且未使會議絕望英國代表團甚注重俄國接受開恩斯會議第三决議意代表團與英代表團同一意見聞意國覆俄之文與英相同法比代表團現各待本國政府之訓令巴爾都氏已向法總理普恩賚氏提出關於舉派專家委員會考慮財政及俄國國有産業問題之建議日諾瓦傳來消息皆料會議僅尙能支持兩星期於是將休會數月而由三委員會分别考慮債務借欵及私産問題俄國亦將派代表與會會議地點大約將在莫斯科英代表顯擬於今日會議中附有條件贊助舉派三委員會中立國及其他數國之代表昨與喬治氏午餐似已贊成喬治氏之休戰計畫聞法代表亦贊成英國建議之大綱 
[土耳其新政府成立之經過]  
　　世界新聞社云土耳其國民黨人在安哥拉Ａngora（在小亞細亞）所設政府勢力漸見鞏固歐洲列强頗爲注意已有承認其爲土耳其事實上政府之勢將來近東以至亞洲全部政局必受其影響茲請述安哥拉政府成立之經過及現狀以告讀者 
　　歐戰中及停戰後土耳其發生革命運動其中心人物爲國民黨人發源地爲安納土里亞其始此運動爲反抗歐洲列强瓜分土耳其而起旋乃組織有力軍隊抵禦侵入之希臘軍今且設置一强固政府以麥司他法基瑪爾巴沙ＭustaphaＫemalＰasha爲領袖其運動發展甚速發軔後未滿一年聯合國知其勢不可侮卽召其代表至倫敦討論要求條件時在一九二一年之春初迄今其政府地位日見安固列强於事實上不能不與之周旋殆已成爲土耳其人民之唯一代表矣 
　　先是一九一九年夏秋間麥司他法基瑪爾巴沙憤列强之分割土耳其强佔士麥拏謀爲有組織的反抗召集國民大會於歐士勒姆全土人民均派代表參加討論抵禦希臘軍及反抗聯合國分割計畫之法結果决議再在西佛司開一大會是年十一月間各省代表咸集衆謀僉同立國民運動之基礎於全國各處分設國民團體運動軍隊爲後援惟時宗旨祗在對外尙未謀組政府與君士坦丁之舊政府對抗也後以聯合國軍隊佔君士坦丁土國會議員及一般優秀領袖乃憤而往安納土里亞與麥司他法基瑪爾結合列强忌之敵抗愈甚國民黨人遂决計於安哥拉組織新政府一九二○年四月間召集國會全國各地均有代表脫來司·士麥拏·及君士坦丁·一致參加推選麥司他法基瑪爾爲首領組織新政府此新政府之宗旨可以兩語括之曰民治曰獨立 
　　國會第一屆集會後卽通過兩議案定新政府策之基礎其一規定廢止君憲確立民主政治其一規定絕對要求土耳其政治司法經濟上之獨立前者名爲「憲律」ＴheＣonetitutionallaw後者名爲「國法」ＮaticnalＰact 
　　憲律之所規定實爲民治主義上之一種新試騐與現行各國憲法制度絕不相符律中規定國家威權全賦予國會國會議員爲人民直接代表司法立法行政二機關不分立全包括於國會中國家大權旣集中於一機關故無内閣亦無總統麥司他法基瑪爾氏不過處於國會議長之地位卽以此地位而爲一國之元首彼之職權爲批准國會議案批准對外條約接見外國之外交代表此外一切皆國會之權限元首無權過問 
　　國會中有政務科以議員若干人主之執行國會所决定之行政事件此等議員之地位並非普通所謂閣員乃國會之代表代國會而辦事故其名稱卽曰代表凡政府對外對内之政策皆由國會决定之政務科僅執行之而已 
　　國會確爲人民直接之代表凡土耳其人及在土耳其之住民年滿二十歲者皆有選舉權此法蓋爲普及民治制度之初步同時實行地方分權將前此之中央集權制廢止 
　　國法之内容表示安哥拉政府之確實性質故亦極關重要國會於此項公文中否認從前政府之一切帝國思想對於土耳其住民不居多數之地方如叙里亞及美索波他米亞等不要求統治權允許依照如羅馬尼亞·保加利亞·及波蘭等新邦所接受之原則承認少數之權利又允許承認達台納爾海峽之公開各國商船皆得通過新政府除實行民治主義外對於振興敎育改良社會經濟極爲注意已在轄境内新設中學校師範學校十餘所制定社會條例保護工人廢止出口稅奬勵國産之輸出凡此皆於二年之短時中積極爲之凡往安哥拉視察之外人皆贊歎之謂土耳其今始得一爲人民所設且爲人民而設之政府 
　　今尙有兩點須說明者一爲土耳其蘇爾旦（國王之稱）在新憲法中之地位若何一爲新政府對其他回敎國之態度若何麥司他法基瑪爾氏曾於本年（一九二二）一月一日在國會中演說内有一節云「王室握土耳其之運命殫力以圖其興盛者歷數百年吾人對之具甚深之敬意但吾人所能爲者不過如此而已此敬意之意味並非服從吾人不欲有一操縱政治者臨於吾上依吾人之數義眞主治者爲人民代理主治者不過人民之公僕耳至於敎主爲一切回敎國所尊崇吾人亦具相當之敬意但欲使彼爲土耳其人民之宰制者則純爲另一問題吾人只服從上帝不知其他」 
　　觀此可知新政府不承認蘇爾旦之威權從前蘇爾旦握全國最高權之舊制當然取消至於對其他回敎國之態度則麥司他法基瑪爾又有一宣言云「吾人目下殃禍之許多原因之一爲從前主治者不能實現之夢想彼等夢想造成一大帝國聯合一切回敎民族或土來尼人種Ｔuranian因有所謂全回敎民主義及全土來尼人主義大戰中各回敎團體加入戰爭蓋以此也然此項夢想太高遠吾人政策宜少近於實際所謂全回民主義者蓋以吾人爲回敎國故對於他國回敎同胞之運命應休戚相關吾人固願見彼等快樂而興盛其他回敎民族若能取得獨立脫離外國覊絆吾人將引爲大快吾人對於彼等獨立之奮鬭十分注意正與彼等對吾人者相同但築吾人之政策於此種感情之上而實行全回民政策恐將招致危險於吾人自己之國家傷害吾人自己之主義吾人表同情於彼等之蘄向但不能助彼等奮鬭吾人非理想家非全回民主義者或全土來尼主義者吾人之目的祇在取得自己之獨立不爲任何他事而力爭而流血 
　　觀此則安哥拉政府對於其他回敎民族之態度又可瞭然但安哥拉政府雖取此種態度一切其他回敎民族則皆表同情於土耳其國民運動承認安哥拉爲回敎界之中心已派代表前往聯絡請該國會爲全部回民領袖安哥拉政府現已與波斯阿富汗及土耳其斯坦分别訂結政治商業條約於回敎界中開一新紀元總之此土耳其國民政府之成立不獨於歐洲國際政局大有關係且使歐亞兩洲政治上宗敎上亦驟開一新局面誠極堪注意者也 
國内要聞 
[奉直尙須再戰]  
　　雙方皆在努力準備中 
　　大陸報十三日保定電云吳佩孚遍歷各軍醫院及敎會醫院訪慰傷兵聞吳氏擬留保定過端午節同日北京電云上星期中吳佩孚從事鞏固其所勝陣地政府中討論新閣員而張作霖則乘間收集散亡徴發援兵希圖背城借一以期挽救其野心事業灤州新根據地之前線聞已展至六哩第一道防線在開平第二道在古冶大本營設於灤州皆挖濠築壘防禦工程甚爲完備據稱軍中尙有大砲四十尊直軍在天津以東者約一萬五千人但非俟豫事平定洛陽根本地鞏固後未必進攻此時方將徴調軍隊以厚兵力奉天消息張氏在奉地位並未動搖且有宣布獨立之說但奉事吳氏亦未必置之度外進攻之兵當不致久稽不發北京第一師之三團及第九師之一部已應曹錕不請開拔赴豫在豫第十一師之一部不日將開赴唐山聞吳氏一俟豫事敉平即將赴津親統大軍攻奉馮玉祥已於星期四（十一日）接豫督篆趙倜遁往某處刻方託人向曹錕乞和南方之北伐似復活動聞李烈鈞電告張氏北伐之師今已出發希奉軍堅守不退云云而贛督陳光遠亦向吳氏告急求援 
　　東方通訊社十四日北京電云就於張作霖之行動傳說紛紛莫明眞相在北京方面似完全不明其究竟惟多數奉軍逗留灤州汲汲預備將來之大决戰確係事實又正從奉天絡繹運兵赴灤州之消息似亦非誤因此此間人士均以爲奉直戰爭尙未了極注意於今後之形勢傳說昨日吳佩孚致電徐總統其大旨謂請發布張作霖討伐令佩孚當卽率軍往討 
[張作霖免職令發表之經過]  
　　張作霖免職查辦令已於十日發表張之應免職查辦乃旣定之事實况曹吳要求甚切故十日午間先將張免去東三省巡閱使奉天督軍兼省長等職聽候查辦而蒙疆經路使一缺因有外蒙關係尙須略爲研究故未同時發表但曹吳意見則以經略使一職有名無實裁撤旣可以省糜費復無所謂影響故仍主張即日裁撤甚力並請將更換疆吏命令同時發表張作霖現在灤州（確未歸奉）亟亟將集殘部國謀反攻此等舉動在事實上雖未必有效果可言然灤州乃直省轄境如不即日免職彼尙可假名號召曹吳因此急欲先免張職去其號召之名前日遂有最後要求之電到京東海接電後乃即日飭該管機關草擬命令擬就後並派警察總監薛之珩親身齎往吳佩孚行轅薛總監乃於前日（十日）下午三時先以電話致津吳氏行轅詢其是否仍在天津當時接電者係吳之副官長郭劍青薛氏將第一批命令全部在電話中告知郭氏並言欲即日赴津面謁吳使惟當時吳等正在開軍事會議且會議畢後須即晚回保故囑郭副官長告以原委請不必來津可由京逕赴長辛店會面薛氏遂中止赴津之行並報告東海東海亦命薛氏即晚趕赴長辛店於前日下午五六時頃由西車站專車赴長辛店等候吳於前日下午二時軍事會議告終後六時一刻卽由津站開車約至十時車抵長辛店下車後即接見薛總監薛乃歷述第一批命令之始末並請示第二批命令如何辦理即將原稿呈閱吳氏閱畢薛乃即時辭出逕乘車回京星夜入府謁見東海東海聽悉原委隨即令將各道命令交印鑄局發表故前晚十二時後始見命令也至於第二批命令聞人數較多如軍務帮辦鎭守使都統師長均在其内日内將以次發表 
 
 

Page 5

 
 
   
 
 

Page 6

 
 
國内要聞二 
[王内閣擱淺之原因]  
　　暗礁在財交兩部 
　　王士珍之内閣仍在若近若遠之問在王雖非絕對不幹然目前最大難關確在財交兩部蓋東海及王氏之心目中視閣員之最須研究者爲財交兩把椅子雖曹吳方面屢屢表示不干涉中央用人行政然按之事實直軍戰勝後所發表之種種命令豈有一焉爲政府當局所完全主張者乎財交兩部政府所以必俟保定之電報者蓋兩部名富而實貧若非曹吳所推薦或政府提出而得曹吳完全同意之人則將來今日要求百萬明日要求五十萬必有伺候不了之時當局旣與曹吳在京代表言之昨日又復去電催促答覆必俟保定方面之意見决定則王總理先發表之命令亦即可成爲事實外傳王之總理命令已經蓋印此皆不成問題總之保定對於財交無覆電則該令一時不到印鑄局也至財交兩部之人選據政界中言前日東海以交通事詢高而高答曰不幹但高雖暫時兼代而交部中秘書參事均已易人此中消息頗足爲高不幹交通之反證然則目下成爲問題者殆僅爲財政乎汪士元對財政本有望但此係奉直未戰前之看法現則汪因與曹銳之關係反不能出色當行故現在所最有希望者乃係王克敏與某氏然亦總須得保定方面之正式表示耳 
[吳佩孚赴保前之天津會議]  
　　吳佩孚已於前晚歸抵長辛店昨日（十一）早間抵保保定軍事會議今明即可開幕前日（十日）吳於歸保以前曾先在天津車站行轅開一軍事會議自下午一時起至六時止會議整五小時列席者有王承斌高在田楊以德等高級軍官十餘人所議事項分軍事問題與政局問題二種關於軍事間題可以發表者計有數項（一）軍事善後問題决定奉軍須即日出關奉軍如聽命出關幷不謀反攻直軍亦不窮追否則必率隊追擊以絕後患（二）前敵軍務完全交由王承斌擔任幷派王爲前敵全軍總司令所有軍隊槪歸節制調遣（三）天津地方治安及秩序槪由楊以德負責辦理以專責成（四）奉軍潰兵二千人及馬隊令楊以德妥愼安置遣散歸田其軍馬則分别優劣給價購買幷由楊氏暫先設法籌欵十餘萬元以爲購買馬匹及遣散潰軍之用至於收拾時局問題聞所議各事均極重要且已决定辦法俟時機一至即當發表會議散後吳即於下午六時一刻由津站開車回長辛店王承斌亦於六時餘回軍糧城司令部其餘各軍官均回本軍駐紥之地 
[保定將開重要會議]  
　　現下軍事已告終結所有時局及地方善後事宜急待商酌辦理昨聞曹錕對於善後諸事已决定召集直派高級軍官在保會商先時電商吳佩孚業定十二日在保舉行吳前午已由軍糧城返津昨日（十日）下午六點由天津起程取道長辛店視察一切大約今日可以到保所有應行接洽之事及接見之要人均請其到保會面京師警察總監薛之珩昨電吳擬赴津接洽吳已覆電令其赴保故薛已定今日（十一日）由津乘車馳赴保定接洽一切據聞此次保定會議之至關係重要者屬於政治爲統一問題國會及憲法問題屬於軍事爲餉項及將來軍隊駐紥問題屬於地方爲撫恤災區救濟難民問題又察哈爾熱河都統之易人或將待保定會議以後定奪 
[西報紀奉軍戰敗軼事]  
　　大陸報訪員柯痕氏通訊云此次奉軍之退回關外趙玉珂以一千五百人伺於山海關乘間而起解除其武裝幾使全體悉行繳械事之奇偉可喜古今史册中誠罕有倫比此一千五百人者原隷籍奉軍駐守山海關在奉張之心固以防他軍之西來者乃反阻奉軍之東歸自貽伊戚蓋此軍素不慊於奉日前其長官遭人暗殺益疑奉方指使遂懷貳志三月中張氏大軍入關該軍恐爲所圖遁入北方山中是時張氏一意進兵不暇兼顧及長辛店一役奉軍大潰敗兵急急東遁事爲若輩所聞立行下山分屯鐵路兩旁俟第一次兵車抵關一千五百來福槍同時並舉迫其解除武裝奉軍以出於倉卒愕然不知所爲遂一一遵命釋械委棄所有徒手而去於是第二列車第三列車第四列車莫不一遵曩例蓋電話電報之線早經割斷奉軍固無從報告關内儕輩也此一千五百人者不藉援兵之助不損一兵一械邀截於途以期解除奉軍全體七萬人之武裝莫不人人自慶但時運忽乖奉軍因鐵道擁塞四列車同時而至此戔戔千五百人親奉軍幾六之於一衆寡懸殊知非所敵乃携取前後所獲整隊回山而解除奉軍武裝之奇功偉績乃於以告終又云此次大戰直軍之所以獲勝旣經人道及矣至奉軍之所由失敗吾人亦可於管理鐵路之西人處得之此次張氏全軍生命悉繫京津一路吾人早已道及蓋一經開戰援兵也·彈藥也·軍需也·在在不可須臾緩奉軍陣綫中長辛店需要尤殷而距離亦最遠奉軍軍需子彈於天津及天津以東之處屯聚之富不可限量但如何運至其需求最亟之陣線上非早有部署得以利用運輸之便利則此問題頗難解决奉軍此次未曾設有中央總兵站規劃全軍輸送事宜而使鐵道當局得以向其請命部署行車於是一切輸送各師旅長皆可發令雜亂不一且恒不待下令鐵路當局先事凖備逕自截留車輛供不急之輸送用後復棄置道中致他車進行爲其梗阻常有將空車多輛任意棄置水櫃下致其他運送軍需子彈之車反無水可得竟有須耗廢四小時駛行五十餘哩拖去空車始能得水者於是此四小時中全路交通爲之阻斷凡此種種屢見不一管路西人雖迭次勸告毫無微效遂不得不一聽其所爲不復過問渠輩嘗謂奉軍誠有一人綜理其事則無論何時何地苟有所需當能隨時供給無片刻誤若今人人下令吾輩反不知所從不得不告其「鐵道在此火車在此聽君輩好自爲之矣」 
[奉軍敗後之瀋陽消息]  
　　張作霖尙圖背城借一 
　　奉直之戰奉軍業已失敗迄上星期六日鎭威軍總司令張使有行將返奉之說是以一日間共計靜街四次卒未見使節蒞止至昨日（星期）上午尙有張使於今晚返奉之說迨至下午詢諸軍界中人咸云張使以如是息兵不免遺笑决計背城借一除電令各要人前往磋商重整旗鼓外昨午使署接一急電謂决計暫不回奉又據政界消息張巡閱自廊房東返小住灤州緣前在前敵籌畫軍械勞碌過甚致政躬稍有不豫不思飲食省城留守要人接到此訊紛紛乘車赴灤慰問並勸駕急迅回省星期六晚吳督軍及于總參議之西行亦即爲是昨據歸奉軍官談此次奉軍之失利係由於戰綫過遠我勞彼逸之所致今張使向東撤兵係擬整頓軍容縮小戰綫取守勢以待再擊蓋我軍地利不如敵而敵軍陣地又多早設埋伏誘我追擊我軍知其謀故即退至津東現地理關係彼此旣同逸勞之點我反勝於彼矣張使現正整頓一切戰備非與之一决勝負不止云 
　　奉軍自被直軍總攻擊後節節退却現已退至開平與玉田一帶駐紥其前綫軍隊確爲陸軍第二十八師及第七旅李景林所率之一部分據軍界消息第十六師業已傷亡潰散第一師所剩亦已無幾兼任師長之張景惠亦有無下落之說第七旅之傷亡者亦屬不尠幸旅長（李景林）尙無恙第五旅亦傷亡甚多並有旅長于鳳林陣亡之說至其餘各軍亦有傷亡者據云此役鎭威軍之傷亡約計當在兩師以上軍官之傷亡者亦衆奉軍之受傷者前有四百餘名曾由火車運回北關衛生醫院醫治前星期六晚十鐘時又有受傷兵士二百名運回西站巡警赴洋車廠雇車拉運衞生醫院另訊奉軍受傷軍官士卒之運奉者幾於無日無之星期六下午又由關内運來受傷之軍官士卒約計百餘名下車後並未由小西邊門經過從京奉站東首之邊城土牆而進經西敎場前往北關衛生醫院因恐人心動搖故也並聞該醫院刻已有人滿之患前星期六京奉車抵站時運回損壞之飛機兩架當抬回航空處關係於兩軍交戰時飛翔出探致受損壞者又同日運回死駱駝一頭係在長辛店戰爭時擊傷者又巡閱使騎兵衞隊亦已回奉所有鍋灶行李一併運回其他各師旅向後載送物品者無日無之至每日向前綫運輸之物品則以糧秣柴草爲大宗 
　　自盛傳奉軍不利凡在省垣所駐各該軍官之家屬均慌恐異常甚至有終日啼哭者昨使署因此已派委員數人分赴中級官以上之各家屬宣布奉軍近狀並無危險不必懸念並詢及有無用度以便酌予接濟東路總指揮官許蘭洲腿部受傷已回奉有日在某醫院（有云同日仁醫院）調養至張輔忱師長確未受傷在奉軍第一旅闞旅長處充當某營營長之李國政先時曾在奉天充當律師後在闞氏處充當書記官又改任參謀復行保升營長日前與直軍交戰中彈而死現在其家屬已接到凶耗陸軍混成第十一旅團長某其腿部被流彈所中於日昨（六號）運輸到奉即入英國施醫院調治當軍隊入關時駕駛員與飛行機一併出發據軍界傳出消息兩軍正在對壘之際令趙駕駛員携帶炸彈四枚駕駛飛機在直軍營中抛擲三枚皆未命中僅餘一枚回營飛機下降時誤觸電機以致墜地炸彈即時炸裂傷兵一人趙駕駛員亦即殞命 
　　軍界消息此次戰事張使初無成見徒以一部將士竭力主戰又値洛吳方面有意挑撥遂致搆成現在張使鑒於戰爭之結果慘傷之至曾大駡奉軍參謀長楊宇霆一次蓋楊氏爲主戰之一人張漢卿旅長之主戰實聽楊氏之慫恿也 
[津人力拒曹銳回任]  
　　天津各團體代表會前日（十日）下午五鐘召集各代表假總商會開全體大會到會者五十餘人公推宋則久主席時子周提議本會拒絕曹省長回任一事現在旣經吳使允許代達曹使本會何不積極進行曹省長每年在本省支欠本省欵項若干清查結算以便驅逐免爲民害再者本省對於地方自治應如何進行事難再緩請諸君速爲討論繼由茶食同業公會代表報告對於驅逐省長之事可否由本會與本省各縣敎育會函商勸學所農會等機關發一快郵代電請其一致行動衆贊成時子周提議倘曹省長不顧廉恥恃其乃兄威權冒然而來又將如何處置請諸君亦宜預先討論辦法各代表正磋商間時子周云以鄙人愚見現在有兩種辦法（一）伊如來時本會召集全體代表·及商民人等開一大會齊往車站前或省署跪哭請其離津况伊之目的無非要錢伊要若干即如數應允但不許盤據省長職任蠹國殃民（一）將檢查曹銳確實殃民吞欵證據向總統府及平政院提起控訴衆贊成嗣時又謂日前聞商會各會董有對於曹銳致電歡迎者會董中多不贊成因鬧意見嗣查詢商會並向會長卞月庭質問均不認有此電但事出有因不可不澈查追究又傳係卞月庭個人名義果有此事亦係爲虎作倀不可不防結果去函質問俟答覆後再定辦法當塲推劉激清起草隨時繕發各案討論畢時已八時乃宣布散會茲將各函電附錄於下（一）致曹錕電保定曹巡閱使鑒前因大亂將至曹銳身爲省長首先遁逃妻孥珍寳盡移租界各公民各團體等電請中央免職幷宣布罪狀與省長脫離關係乃弟果尙知人間有廉恥事自應歸罪有司聽候處分乃聞其乘直軍戰勝之機仍作幡然思歸之想暗使走狗王秉喆朱逢吉等借省會名義電請回任更使私黨王况銘等借公民名義發同調之電文王知身充交易所主任劣跡昭彰不便首列乃求張紹曾出頭以爲遮掩耳目之計幸張公然拒絕且表示如果列名當拍電更正足徴公道在人凡洞明是非者絕不能大拂民意徇庇一人况就此次兵端而論乃弟因身擁重貲竊恐一旦胡馬之怒馳必致池魚之殃及於是用邊守靖陰謀使先赴奉天說通携手倒吳之意及秘計妥定乃弟又親謁奉張許以添兵入關幷决定犧牲吳使旣遂其自保家産之計對於我公更得以穩固地盤爲市好之謀故返津未曾少留旋即赴保告捷幸我公重違吳使之大計不肯冒昩以徇私又奉軍節節進逼戕校大動公憤遂毅然怒責乃弟之貽誤始聲明抗奉之主張而後吳使乃得奮其知勇迅奏膚功公於此時苟能大義滅親自應速乃弟束身司敗以平民氣而伸軍法乃忍以殃民肥已貽誤軍機之人而猶使覥顔復居民上耶公津人也亦直人也祖宗墳墓窀穸於斯宗親戚友聚族於斯公如不忍於介弟之親而竟遂其戀棧之計則是甘爲介弟之牽帥擲萬民於水火吾儕不佞竊不憚與介弟有所周旋以相爭於最後之五分鐘恐至時公不但不能庇一敗家之逆弟卽公之名譽亦與之掃地以盡而身家如何想公可以自忖而知矣袁氏之勢十倍於公家弟兄其結果則公所親見前鑒不遠後軫方遒公即不爲名譽身家計寗不爲宗族祖墓計乎大義滅親之請正我鄕人之所厚於公也公其再四思之天津團體代表會率公民三千萬同叩（二）質問總商會函總商會董事公鑒頃聞貴會暗自通電歡迎誤國殃民之曹省長逖聽之餘不勝詫異該省長自到任以來種種罪惡罄竹難書凡屬公民無不切齒此次兵端事前旣釁自彼開臨事又棄城逃走我津民身當其衝受害尤甚想貴會亦未必不大受影響也究竟貴會有無此電乞據實示覆以釋衆疑 
[豫事將平之外訊]  
　　東方通信社十三日漢口電云此次被任爲豫督之馮玉祥已致電蕭督將於十五日就任蕭督對之已發祝電前往據另一消息謂鄭州信陽間京漢沿綫之豫軍殆已一掃而空目下正在修理鐵路故三日以内火車當可開通又據此間火車站方面言京漢鐵路由今夜始至河南郾城可以開通至十五日則全綫皆可開通十四日電云武昌發表第二十一混成旅長王都慶報告云該旅於十日攻陷信陽後卽與第八混成旅之一團共同掃蕩京漢鐵路沿綫之敵軍十二日與鄭州馮玉祥所派遣由確山來援之第二十二旅長張之江從南北兩面攻擊之在一二日内可全部肅清蕭督軍因守備豫省方面第二十一混成旅之前進乃又命第一混成旅潘守蒸率步兵二連機關槍隊一隊赴廣水方面本日此間中國報紙載十二日九江兵變而此間官塲否認之但昨日有砲兵一連憲兵一隊由武昌派往武穴田家鎭方面確有其事 
[高凌霨已到交部就職]  
　　交通部自葉恭綽下令通緝鄭洪年畏罪潛逃之後各部員到部者甚少門庭異常冷落迄至前日文書科傳知新任之兼代總長高凌霨於十日到任門前懸燈結彩氣象一新各部員紛紛到部歡迎大有車馬盈門之勢又由冷落而變爲熱鬧高於下午五時始行到部全體部員齊集大禮堂院内謁見行三鞠躬禮畢高僅言「請大家帮忙」一句話即已退去與葉恭綽到任時之高興演說滔滔不休者絕然不同聞高以次長陸夢熊在部多年决定以陸氏蟬聯藉資熟手 
[京司法界全體辭職]  
　　部院四廳同時罷工 
　　司法部員以薪俸無着月前即爲罷工之運動嗣經羅文幹力與財部交涉撥來公債該部員仍認不滿繼續罷工蓋以財部明明有欵鍾世銘前則供給奉軍近則取欵媚直軍對各機關索欠皆不顧對司法界爲尤甚也而大理院亦以五月未發薪水日前遂爲同樣之請求當局無以應付因是司法部與大理院聯合進行前晚即在部中約集部長以下各司長科長部員與大理院院長各庭長推事開聯席會議討論結果以薪俸無着　難於枵腹從公只好全體辭職當經一致通過部長院長以下全體署名辭呈聞昨日（十日）午後已將該項總辭呈送交國務院並公議自今日起全體不到衙門昨日高地四廳並行文各機關請自十一日起無庸送案來廳 
　　另一消息云京中司法界欠薪已將半年法部自羅文幹到任後極力籌措且與財部接洽多次都無結果茲聞法部次長羅文幹大理院院長董康·總檢廳廳長汪燬芝法律館正副總裁王寵惠江庸等均已遞呈辭職而自大理院以下各級法庭亦均自十一日起一律停止辦公頗聞法界諸君所以憤激出此者實因鍾世銘對於司法經費不能籌給九日閣議席上因羅文幹司法部所轄哈爾濱特别法庭經費竭蹶擬設法由財部撥付鍾世銘不允羅乃大憤謂足下接濟奉軍軍餉八十萬欵從何來今見本部請撥哈埠特别法庭經費則阻撓之厚彼薄此何以對人倘固執不爲代籌惟有令檢察廳提起公訴由法律解决鍾力辯接濟奉軍八十萬之事非彼所爲羅仍憤憤不平云 
[稅務處處分庚子賠欵之意見]  
　　我國每年應付各國庚子賠欵除美國前已退還一部分及德奥兩國業已取消俄國亦已全數停付外（庚子各國賠欵俄國實占全數百分之二十八分之九七一三民國六年十二月間原議緩付十分整迨至九年七月間復將所餘之十八分九七一三一槪停付）其英葡法意比日六國賠欵曁美國尙未退還之一部分自民國六年十二月起商允緩付五年截至本年十一月便屆期滿此五年中所緩付之賠欵爲數甚鉅（最鉅之年分爲規平銀九百餘萬兩緩付俄國之十分整仍列在内）曾經政府議定撥爲歸還七年短期公債之用此項短期公債本年年底即可還清而英法日本等國均有退還賠欵之動議惟各該國用意大抵以美國前所退還賠欵一部分之用途爲先例指明專充敎育經費現聞稅務處以敎育事業誠屬國家急務即無此欵國家亦宜積極進行故以此欵撥充敎育用途原屬正當辦法第實業未興亦國家之缺憾此外則行政經費支絀萬分百發莫舉所影響於政治前途者甚大均宜兼籌並顧昨已將此意具呈國務院請由我國政府與各該國商議退還賠欵辦法時宜將前情切實聲明要求以三分之一爲敎育費一分爲振興實業費其餘一分則撥充行政費如改良司法籌備賑濟等類如此則不致偏於一途云 
[外部請各國展期調查司法]  
　　北京政府前以直奉風雲緊急國内擾攘不堪對於華盛頓會議議决由各國派員會同我國組織委員會調查司注事務以便凖備裁撤領事裁判權一事决定展期一年實行並由外交部通告英美法日義比和葡等關係國家聲明旨趣其通告係用通牒形式略謂一千九百二十一年十二月十日在華盛頓會議第十次全體大會席上議决關於撤消中國領事裁判權之决議須於閉會後三個月内組織調查委員會一節現中國政府因有某項關係擬展期一年實行希望各國政府諒解云云各國政府均已接到此項通牒對於我國聲明展期之事頗能諒解日本方面亦然查日本外務省爲此事之進行曾在省内設立中國司法制度委員會正在凖備一切調查手續今忽接到我國通牒當即將此事照會各國政府說明日本贊成延期之意略謂日本於過去時代對於領事裁判權之撤廢曾備歷苦辛中國司法制度竟須列國調查其所感痛苦實須諒察且中國自身旣已要求展期組織委員前來日本當然不持異議希望列國亦表同情云云聞各國對此亦有贊成之意不日即當正式答覆我國故關於撤銷領事裁判權之法權委員會須明年五六月問始能成立 
[中美稅則補約已公佈]  
　　中美修改稅則補約前於民國九年十月間由前駐美公使顧維鈞與外交部在美京會同簽字是年十二月二十一日由部呈奉批准當即轉行駐美使館訂期互換現外 
 
 

Page 7

 
 
交部准駐美施便咨稱該約業於上年十一月五日在美京互換並將互換約本等件咨送到部業由外部呈准於本月十日刋載政府公報正式公布茲將約文照錄如下「修改通商進口稅則中美補約」中國曾與各國於光緒二十七年七月二十五日在北京訂立和約其中第六欵戊項第一條及第三條内開由海道運入中國之貨物其進口稅須切實値百抽五嗣經中美兩國政府查照該和約第十一欵第一節所載於光緒二十九年八月十八日在上海訂立商約並於光緒二十九年十一月二十三日將該商約互換查該商約第五欵及其附件第三曾經訂明美國人民在中國輸納之進口貨物稅則須載錄於該約附表之内作爲附件第三而爲該約全體之一分如有修改之處祗可按照該約第四欵所載或照兩國彼此日後所定辦理但訂明美國人民無論何時輸納稅項較之最優待國之人民所輸納者不得加重或另徴迨至中華民國七年美國政府之委員及其他與中國有約各國政府之委員復以各該國人民應納之中國進口貨稅於是年一月十七日起至十二月二十日止與中華民國政府委員在上海歷次會議並將所擬修改中國進口稅則彼此同意以便使所有運人中國之外國貨物得徴收切實値百抽五之進口稅茲因中華民國政府與美國政府允將所擬修改稅則施行於美民運入中國之貨物是以兩國政府决定訂立本補約並由大中華民國大總統特派駐美利堅合衆國特命全權公使顧維鈞爲中國全權大美國大總統特派外交總長柯爾培爲美國全權各將所奉全權互相較閱俱屬妥協會同訂定條欵如左第一欵中美兩國之通商進口稅則曾經按照光緒二十九年八月十八日中美全權在滬所訂商約第五欵所載附列於該商約之内作爲附件第三而爲該商約全體之一茲定自本約互換之日起此項通商進口稅則對於美國人民運入中國之貨物不再適用至通商善後章程附於光緒二十九年八月十八日中美全權在滬所訂商約之附表者現經兩國政府同意修補並按照所修補者附於本約之後完全繼續有效第二欵本約所附通商進口稅則及章程應自本約互換之日起在中國與各外國通商各口岸及各地方發生完全效力非經雙方訂約修改所有美國人民運貨入中國應照木約所附稅則納稅但訂明美國人民無論何時輸納稅項較之最優待國之人民所輸納者不得加重或另徴第三欵除本約第一欵及第二欵所規定者外所有光緒二十九年八月十八日中美兩國全權在滬所訂商約内開各條欵應繼續完全有效本約所載各條欵應作爲該商約之一種補約其效力應視同載入該商約者一律第四欵本約之英漢文如有文義不同之處應以英文作爲正義本約及所附稅則與章程應由中美兩國各按照本國憲法批准並在華盛頓都城互換茲爲昭信起見特由兩國代表各秉所受之權本約之英漢文各二份畫押蓋章中華民國九年十月二十日西曆一千九百二十年十月二十日訂於華盛頓都城 
[北伐緊急中之贛防]  
　　粤孫大舉攻贛朱培德李烈鈞許崇智三軍集中韶關進駐南雄距贛防線僅數十里接觸在卽陳光遠接吳佩孚大破張軍捷電後卽以十萬火急電報宣傳前敵鼓勵軍心一面並急電吳請援駐吉安二十三旅長周蔭人奉命率隊開往前敵戒嚴司令兼二十四旅長蕭安國已於日前赴吉塡防贛東鎭使張之傑接充司令不過數日陳督以其爲十二師宿將前充二十三旅長多年援湘援粤頗著功績熟悉贛南情形昨（十日）亦派往前敵參戰九江扣留通濟公司偷運私米三千石及各處查獲出口之米陳楊指令提解來省以充軍食並製草鞋十萬雙僱定船隻用小輪拖往贛州現値春漲南昌汽船二日達贛再走旱路二天即到大庾（贛庾相距二百四十里）軍需輸送極爲便利省城賦閒北人甚多陳命警務處招集敎練充輸送卒警備隊及警察昨發一　薪餉均係九五千文官票　贛南　　用票六萬元採辦軍用食品准其抵解稅欵可見江西之窮矣南昌紅十字會十二師軍醫院職員業已出發據大庾歸客言開到軍隊約有三旅周蔭人旅長爲前敵指揮兵士紛運砲彈米糧至梅嶺甚爲忙碌凖備迎敵探報粤軍將繞道崇義信豐包圍大庾防線甚長贛南鎭使岳兆麟有率精銳來縣與第二旅長劉玉崑分任防禦說粤軍逐漸開近戰禍斷難倖免商民惴恐紛紛遷避清初大庾曾遭兵燹三百年來太平無事今竟將重罹浩刼言次不勝欷歔云 
[九江近事]  
　　奉直戰事似已將告結束頃由漢赴贛之某系代表述蕭督言云直豫兩軍近又在河南發生戰事皖豫以聯防關係傳言謂暗中訂有密約惟吾人所料决不有此故豫事了後决不再有戰事長江方面决不起有何種變化也 
　　江西第九混成旅旅長陳光逵爲陳督介弟所部之軍尙稱精銳去歲因與陳督意見齟齬驟然反津迄久未歸刻因西南北伐軍已抵南雄贛南形勢險惡陳旅長特於前日由滬來贛到潯後寓二套局統稅局長路幼瑟宅旋即晋省與陳督商議抵禦方法茲又於今日乘車抵潯聞將赴各省聯絡請求協助又聞北伐軍已抵信豐前方已發生戰事省中並有運來傷兵之說未知確否至陳督確已凖備迎敵曾以食米一萬擔向鄂省換來子彈若干業已運省 
　　駐潯警備隊第三營因餉項支絀無法供給刻經該隊統領岳世傑於前日奉令來潯妥籌辦法决定將分派各機關守衛之第一隊留駐九江其餉項由九江縣知事按月在丁漕項下撥給至駐能仁寺之第二隊則擬開赴永修其餉項由永修縣知事設法籌撥 
　　距潯城五里橋地方孔金波家突於前日旁晚有兵士三十餘口操北音身着灰布軍衣蜂擁而入開口便謂我等數月未發薪餉請借銀洋應用孔云我家未有長物彼卽將孔母之耳環取去並將孔家數人扭住四處搜索當搜去手飾銀洋共値四百餘元匆匆遠颺臨行遺失某營標記軍帽數頂該失戶業已報請鎭署曁法庭查究但事已顯明究未識官廳如何辦理也 
　　九江通濟公司私運食米一案前由潯陽道尹傅春官處以平糶辨法省令亦已允准乃近忽奉省長來軍謂贛南軍米缺乏速將三千石私米提解來省以充軍實是不啻奪　小民之食矣 
[蕪湖快信]  
　　馬聯甲因省蕪公團　電催促已於十一日晨由蚌回蕪據蚌埠來蕪者云倪道烺自卸鳳陽關監督後百計鑽營趁奉直戰爭未起之先藉奉張之力攫得皖陸軍總司令之職後以省内外反對之聲太高不得不暫取觀望態度近因奉軍失敗乃翻然變計將張文生所發委任狀及木質關防一併繳還張氏皖省陸軍總司令一職已無形消滅又云近日張文生態度較前軟化孔憲芳已回蚌埠新財廳阮仲植業經任事政務廳長王滌齋日前以新軍餉項一事與張接洽據云皖省每年擔任之七十萬確有把握餘數再向中央請求補足 
　　近因報載旅鄂皖黄河清等電推馬毓寳爲皖省長云云查馬毓寳於光復時爲九江都督派黄煥章率兵來皖九月二十四日刼搶焚燒生靈塗炭至今元氣未復刻皖蕪各公團代表謝師衡李承恩等已通電全國馬毓寳長皖誓不承認 
　　蕪湖之安徽財政審查會十一日午後二時開談話曾起草簡章及議事細則公推李次山謝景平舒鐵香杜劍南四人爲起草員 
　　蕪湖總商會此次改選定十三日午後二時由會董互選正副會長結果正會長湯鈺泉副會長李耀榮 
　　蕪湖關監督何炳麟於十二日晉省 
[湘議會新舊交替中所聞]  
　　收回岳州尙待會商 
　　此次趙省長召集舊議會十二次臨時會定期原僅十天繼以要案尙多遂延期兩次至九日期滿該會即於是日舉行閉會式屆期會塲内外均布置一新省長以次各行政官皆到會照常行禮並致詞畢議長彭兆璜即席演說洋洋千言無非表彰其十年來之功績繼趙省長復略爲演說即撮影而散此屢次復活壽命延及十年之湘議會至此當已造終矣一俟政府將所欠之四個月公費出發各議員即可解散回鄕舊議會旣經散會新議會即於日昨開第三次協議會决定於一來復内正式開會然後再選議長聞正議長一席仍爲林支宇其間雖有歐某足與匹敵然政府方面以其爲政學系人物頗不贊成因此次陳旅嘉祐之馬電即專爲攻擊政學系及新議會者恐歐氏當選之後難免不發生反響竟已託人示意請其退讓又聞新議會開會必在議會正議塲昨舊議會彭議長當衆演說有必俟新議會正副議長選出始能移交之語茲新議會旣决定於開會後始選舉議長恐將來於要求移交時尙須另費一番唇舌也 
　　以武力收回岳州問題現在譚系各軍官主張仍力以奉直戰爭旣尙未全息豫省方面又生問題北伐之師紛紛回韶關攻贛實爲收岳之絕好時機也已以此意陳之趙氏請卽實行而會議之後又發生難點第一回軍餉難籌第二則倒趙派之進行仍然激烈（按倒趙派運動軍隊已多成熟昨第一師解散其所部之第三中隊即係爲此又湘埠破獲機關連日復有數起牽掣極多關係頗大政府已就長潭間之易家灣等處加派防軍於水陸往來行旅搜查尤甚嚴密）恐一旦出兵之後軍餉不繼内部又生問題則將進退維谷已决定即日再開正式軍會决定辦法云 
[武漢學生籌欵贖路之阻力]  
　　武漢學生聯合會快郵代電云上海學生聯合總會轉各處學生聯合會各學校各報館均鑒敝會欲於全國滿佈籌欵贖路聲中演劇籌欵以盡國民天職因於四月十六日開會議决演劇籌欵議案續於四月二十二日二十六日二十九日五月六日七日九日迭次議决籌備手續印券一萬張假漢口美成舞臺於五月十三日起至十五日止演劇三日印發通啓宣言分發各機關各團體函請武漢各報館登義務廣告十日並三次呈請湖北軍省兩長趕倡各節均蒙武漢各報詳爲披露凡關於籌備事宜槪行報署就緒敝會同人對於此舉寢食俱廢區區之意惟盼事實之可成不無涓埃之補雖聲嘶力竭亦所不惜不圖正在積極進行之中忽遭無端厄運五月十日各校校長忽接湖北敎育廳令開案奉軍省兩長令開據武漢學生聯合會函稱云云查此案事大欵巨應由官廳妥籌酌辦現經本督軍本省長定有辦法不日通行各機關分擔承辦此時勿庸學界先事另籌致荒功課除發還劇券幷分函查禁及將演劇宣言照抄令發警務處外合亟令仰該廳長即便遵照迅速妥爲制止母延此令等因奉此除分行外仰令該校長即便迅速嚴禁母違此令等因敝會同人仰聞一轉命之餘不勝驚異當開會議决此次演劇純爲愛國運動但演劇地點係在兩長統治之下旣經明令查禁自不能違令致干未便只好變通辦理另向租界戲場商租或可免官廳干涉爰派代表往租界戲塲接洽各塲主皆云奉領事命已准中國官廳禁止學生演劇云云同人聞訊之餘掃興而返勢逼處此徒喚奈何雖有愛國之忱難成愛國之事從前種種籌備都成泡影忍酸含痛取消演劇之案有始無終殊深内疚負各界協助之高誼貽邦人以無窮之羞嗚呼悲哉除將個人所交券價退還外其餘一切普後手續容再議决公布謹躊躇以宣言維明達其共諒武漢學生聯合會叩眞 
[北伐動員之近訊（平）]  
　　孫陳有已妥協說▲惟廣西尙有問題 
　　孫中山於六日下午四時已抵韶城大本營各部即於是日組設完備隨行文武各處職官刻經駐營開始辦公並定於十三十四兩日在南門講武堂大元帥親行總誓師典禮查此次大軍北伐原分湘贛二路進發擔任贛省方面先遣軍爲滇贛軍全部日來朱培德彭程萬賴世璜李明揚各部已先後開到南雄李部長協和亦於二日趕到刻已將全軍分駐大庾嶺一帶進窺贛南到廣東後方防務亦已佈置完妥廣州治安由魏邦平擔任已將衛戌司令部依照大總統公佈之條例切實組織兩廣邊防則由葉舉督辦葉奉令後即經將旋粤軍隊集中西江佈置一切其餘惠潮防守重任均責成各善後處長擔任辦理外間所傳陳炯明所部軍隊將有異動之說全屬無稽現聞敎育會長汪精衛於四日早到惠謁見陳氏敦請刻日返省整下軍務業於昨七日回省據言陳氏已允返省並表示願爲後方盡力汪卽於八日赴韶面謁孫中山報告一切情形又聞省署亦接陳來電擬於十五日前啓程來省伍省長接電後極爲欣悅當即派定政務廳長郭泰祺爲赴惠歡迎專員同時陸軍部衛戌司令部亦派定專員會同往惠於九日在省集合乘廣九車東上果能如是則陳競存返省之期當不在遠從前一切嫌疑均可解釋但此說爲政府方面所述是否可信尙未敢斷言也 
　　目前所可慮者即廣西問題是也據港報載稱廣西省長馬君武已離南寗東下不日當可抵粤聞南寗確已失陷現爲桂省散勇佔領馬氏早經抵潯早晚當即到梧另一消息自駐桂粤軍回粤後桂省南寗龍州等處土匪散軍乘機蜂起連營數十里統計土匪散軍集合約六萬餘聲勢浩大所有舖戶民居多爲佔據並搶掠一空粤籍人多被殘戮桂省長馬君武到潯即經派劉震寰調軍二團前往痛剿惟是力薄不支南寗秩序大亂現在桂省之土匪散軍由林俊廷統率且聞沈鴻英軍亦有一部由湘南返桂林消息而在桂粤軍早已拔隊東歸劉氏一師不知能否剿散此等桂匪也說者謂以十萬健兒血戰千里經數月之久耗去數百萬之糧食子彈始告援桂成功今乃局面全變至令桂匪得乘隙而動可嘆也昨報載南寗某大公司被桂省土匪散兵搶掠一事現續查該大洋貨公司各工伴已於三禮拜前盡將公司事務結束一律離去南寗又因由南寗至梧河道荆棘故繞道安南附輪回港其由港澳往南寗貨物亦久已停運果爾則此次損失亦不至甚鉅而該公司各工伴亦得免遇危險誠不幸中之幸也 
[川省内訌愈逼愈緊]  
　　爲爭奪地盤之故 
　　川省風雲近來日趨闇淡不特局外人莫明其妙卽略知政情者亦無從捉摸良以各方軍人利害兩字計較太切和戰兩字殊難决定以致混沌如此以事實論劉湘初以大邑系（劉爲川南大邑縣人）速成派（劉乃陸軍速成學生）相結納漸次將成都·綿陽·重慶·夔府間水陸諸路打成一片各防區高級軍官非同鄕卽同學故皆表示同意乃曾幾何時又生變化此中當然有他系人從中挑動但初擁戴劉湘者亦未免意志太不堅定也 
　　最近有曾過川督軍癮之某某二氏欲利用此混沌時機重登舞臺在川西南北方面大肆活動駐在成都之某氏初慫恿省議會遇事與劉湘搗亂使劉湘命令不行再進而獻策各將領向劉湘要索使劉湘窮困無計致釀成現在之局面某氏固自以爲得計殊不知異軍突起駐在寗羗之某氏又忽思動權利之不能安然獨享於此可見一斑矣 
　　省城内前有楊森劉成勛兩軍互相備戰皆爲某氏指使之故嗣經開會解釋其效力僅能使兩軍將步哨範圍縮小而準備仍未稍懈現劉成勛特由新津一帶調來數營進駐省城西較塲楊森之第九師十七旅三十四團初有奉令開往新劃内江防地之說不知如何忽又開回成都由東門進城開到北門外鳳凰山大本營駐紥且聞省城東門外得勝塲一帶又新到有九師部隊省報載爲前到瀘縣師部領餉回者此種消息是否眞確現尙不能證實但聞鳳凰山一帶每晚仍有步哨放出邊防軍賴心輝部隊原駐漢州一帶者現已調到附省鳳凰山側近昭覺寺一帶與楊森部隊互相警戒據聞綿陽鄧錫侯部第六旅陳團隊伍已由德陽向漢州開拔不日開省該旅王團伍亦將繼續陳團移駐省門此項消息雖經省警廳否認然已經外間傳述殆遍前數日間成都尙有趨於和平希望近數日中除劉楊兩軍外又添來賴鄧諸軍成都儼成逐鹿之塲醞釀已久之戰禍恐終不能免也惟某公意想恢復之督軍能否實現尙未可决耳 
 
 

Page 8

 
 
自由談 
閒話 
[繁華風轉記（五）] [  昭實]  
　　三爲描寫現在德國各大城市人民生活之小說此項小說關於柏林首都方面者尤夥其受社會歡迎遠勝上述之戰事小說其裝飾極美麗文字極細膩中並參入笑談可喜之處甚多所惜有時過甚其詞不免類於憑空構造令外國人讀之對於德國各大城市易生誤會影響所及頗足爲前途隱憂此外關於德國所喪失諸殖民地之小說往事低徊情殊悲慘亦時下一種流行品也 
　　四爲旅行小說德國今日國敝民貧船舶旣甚缺乏幣價又極低廉有此兩原因極遠之地俱非德人士所能涉足所謂世界旅行在德人士方面祇能爲理想上之臥遊藉旅行小說聊自解慰而已同時東方文學之述作因之亦盛行一時五爲外國小說之譯本或原本以俄法兩種文字之述作爲最出色如門興Ｍuncben小說會膺首奬者即爲法國名家福朗西氏ＡＦrance關於描寫巴黎生活之名作也又德人士於研究外國方言能力殊富厚故於外國名著不獨嗜譯本且喜取其原本而以獨力研求爲快事云 
　　法國各書肆所陳積之書未有如今日之繁多者故就巴黎出版物而爲精審之觀察其事甚難亦如御飛艇經行大都邑祇能於浩蕩風烟之下略辨其道途方面而已歸類述之亦有數端 
談叢 
[說跳舞（三）] [  鐵邃]  
　　西班牙國以外跳舞最盛的當算斯拉夫民族的俄羅斯這一個混沌的國家却發明了許多ＣlassicalＤance産生了好幾個有名的ＰrimaＢallerina他們所以能容達到這樣的地步爲的是俄國中流以上的社會多數是拿學者的態度來研究跳舞的學問聖彼得堡裏面那一座莊嚴燦爛的帝室跳舞學校也就可以證明了可是俄羅斯的跳舞是注重個人的技藝和社交的跳舞就生出了一個區别換一句說俄羅斯的跳舞是舞臺上的跳舞包含演劇的要素現時泰西流行的ＴoeＤance和各種ＢalletＦantasia均屬這一類 
　　這種演劇式的跳舞頗得希臘時代跳舞的精神主張這種跳舞最力的有滕根女士ＩsadollaＤuncan這一位女士對於表現形體内精神的運動專致力求之於自然的美然後再拿高尙的音樂來調節跳舞的情態所以女士對於跳舞和音樂的關係他的思想是完全和古代希臘人一致的聽說這一位跳舞家跳舞時所用的音樂大半是作曲大家古勒Ｇluck旭班Ｃhoppin和許培Ｓchubert的名曲此外還有一位女士名呌　德哀蘭ＭaudeＡllan也是專以加增跳舞藝術的價値爲能事初時在伯林學習音樂後來改學跳舞便成了一個跳舞大家他對於跳舞和音樂一致的表現實開前人未有的奇局譬如跳舞時所用的樂曲由長音階Ｎajor變爲短音階Ｍinor的時候他的容貌和身體就把希望和快樂的影子都消失了單留下那失望和悲哀的色彩要是樂曲由短音階變爲長音階的時候他的容貌和身體急速就現出希望和快樂俄國的Ｐavlova巴樂佛女士也學了這樣表情的本領他拿旭班所作ＣflatＭinor的Ｗaltz曲來跳「少女想思的夢境」的時候他那裏留下的印象也不在哀蘭女士之下呢末了我要說的就是近世社交的跳舞這社交的跳舞按着音樂的拍子就得分爲四種寫了出來就是四分之三拍子的ＨesitationＷaltz四分之四拍子的ＦoxＴrot和四分之二拍子的Ｏne-Ｓtep 
藝談 
[對口相聲考（下）] [  少卿]  
 
[一將功成萬骨枯]  
　　觀上副凈發喬說笑話副末打副凈凡三次又直接與付末辯難今之對口相聲一人持紙扇常打一人頭或胸且二人直接辯駁謂爲『反話說正在話說反』以博人歡笑實爲打參軍滑稽戲及院本之苗裔也如陳子貞即爲付末色華子元爲副凈色故華子元常吃虧又常被打也原來中國戲劇自古以來分爲二派一重歌舞一重滑稽時分時合代有變化其後歌舞戲漸成大觀至元雜劇成一代文學遂占優勢而流爲崑曲及梆子皮黄等劇其重滑稽之一派初重於朝庭後漸流入社會與說書合而爲附庸今惟有對口相聲猶存滑稽劇之面目而名詞旣不通知其源者甚少彼之自身亦數典而忘祖矣惟同時所演之雙簧是另一體而合爲一事若陳華之對口相聲尙能發噱其雙簧則醜怪百出下品也 
小說 
[社會小說人間地獄（九九）] [  娑婆生]  
　　第十六回洋務世家密編脂粉隊荒年生活墮落虎狼窩 
　　還有許多人轉轉灣灣託了我的小姊妹或是我的用人阿寳來和我說他說他們的女兒妹子雖然面孔不能考頭等但是總要求二小姐發發慈悲善心做做大好事替他介紹介紹能多少賺幾個錢只要彀一家吃飯大大小小全要供二小姐的長生祿位牌呢你們想這話說得多少悽慘起初呢我聽了著實難受便替他們介紹介紹後來來求我的人也太多了各位來白相的客人來來去去不過這幾位陌生的客人和不上等的客人老實話我是攩駕不招待的只靠幾戶靠得住的客人走走那裏有許多可以介紹呢我只好答應着說遇機設法罷在我呢不過是一句搪塞的空話可是那些求我介紹的人一等兩天没消息不去呌他他便來催我見了面總是二小姐長二小姐知馬屁拍個不住並且說上許多家貧困難的話我眞有些爲難了後來我便老實對他們說我這裏也不是什麽衙門局所可以隨便派你們的差使讓你們拿點薪水可以養家餬口這裏不過是一種好白相的地方有客人來呌我介紹幾個人如果凑巧我喊你們來一看對勁成就了你們好事我不過效點奔走之勞照東洋說法收點手數料而已我怎能包你們的穩進帳呢你們這樣橫求豎求纒繞不休簡直討厭怪不得吾們家裏大伯伯做藩台的時候没一天不駡一般候補的小老爺求差使討厭呢你們今天上我這裏來幹這勾當也差不多和候補老爺求上司一樣了可是我没我們大伯伯那樣闊呢你們再要胡纒下回有客人來我也不來呌你省得討厭我說了這一番大發雷霆的話他們總算略好一點可是歇了没多時候他們又想出新鮮花樣一個一個將照片送來給我說存在二小姐這裏有客人來時來不及呌不妨先將小照片給客人看倘若客人看中了可以來呌豈不格外便當些當時我笑了一笑收了下來心想這與求差使的小老爺遞名條履歷差不多了至今我那梳裝檯抽屧裏還塞滿了一抽屧誰去一張一張的瞧他呢.........賈大人聽到這裏笑道豈有此理這位湯二小姐將候補老爺駡死了我看湯二小姐未免有些胡說罷柯蓮孫道那到不盡胡說當時我便趁勢向他道照片在那裏可以拿出來讓我們瞧瞧取材取材湯二小姐搖搖頭道柯先生你是外行話了頂括括的人人家尋著他他還要搭架子橫不肯豎不肯誰願意將照片送來存案送照片的人全是弗靈的貨色你不相信請你來看說著他便立起來走到梳裝檯抽開抽屧果然大大小小方的圓的半身的全身的還有古裝的戲裝的着色的不着色的塞滿了大半抽屧湯二小姐用手撥了一撥道柯先生你瞧全是活鬼漫說你出錢的白相客人瞧不上就是我也見了討厭再歇些時候我想請他們搬塲到垃圾桶裏去了 
[餘瀋]  
　　少年不得志每有世不我知之慨其實天賦我材刻苦自勵終有得用之日縱敎時乖命舛然苟能立志不移時其奈我何哉命其奈我何哉誦莫愁前路無知已天下何人不識君之句氣爲之壯天涯落拓人幸以此自擬勿作窮途泣以自餒須知造時勢之英雄固猶人也（瀟湘白蘋） 
 
 

Page 9

 
 
   
 
 

Page 10

 
 
國内要聞三 
[陶嘉春密查劉開祥案情形]  
　　國聞通信社厦門通信云福州學生劉開祥九人之嫌疑案牽延至今仍未解决前月月底上海審廳特遣刑庭長陶嘉春來閩暗查陶氏先至福州查畢又折來厦埠聞於五月六日抵此隨行有葉廖二氏（均閩人）住中和旅館是日兩次至相公宮街學生林壽昌家均値其父兄外出無人答應翌日林父得其函約遂於晚間人時至旅館訪之陶氏即開非正式訊問陶氏問你有子幾個林父答四個問壽昌是你第幾個兒子答居次問壽昌平日作何事答讀書問在何校答先入同文書院後入格致書院嗣又轉學揚光學校問壽昌何時回厦答九年陰曆六月二十四五日到厦問同來共有幾人答約十人問住在何處答挑水巷我家中問你家中可住得多人否答前二日房東移居他處空出樓上故可住得下問你家中供多人伙食答他們與壽昌同學且來厦非久住不過暫住數日不得不爲供給此亦情理上所不能免的問他們來厦作何事答聞他們來厦勸導因厦門商界多台籍人並日商勸導無效故隔日又往漳州後數日福州又來一人名林子焱亦住我家因聞各人已往漳州次早亦往漳至七月初八九日他們復由漳來厦十八九日他們始同回福州唯劉友賢與一未知名者欲赴申又住數日搭輪離厦問你父子感情如何答父子感情當然是好問他兄弟感情如何答兄弟平日均和睦問你曾可去過上海看他否答我年老家中事多自已不能去遣第三子壽康赴申看他問你可查他作何事否答因他們青年學生所作多社會上之事與我心理不合聞壽昌說來厦勸導我以爲他多事故亦不欲問他再以我家景爲難希望壽昌早日學成助我家計故我亦時常勸他專心求學莫管社會閒事此次暑假回家帶同學來此勸導我聞之已不悅亦未問他問有名紹昌否答無問畢陶氏取出空白文書紙一紙（其式似狀紙或即爲口供筆錄紙）囑林父畫押林父因乏法律知識竟如言畫之後覺此空白紙有爲人意外作用之危險又向其索回陶氏不惟拒絕反謂你不退出余即召警拘押意圖恐嚇於是林父愈加疑惑以爲我本無罪即索回此非法之畫押正爲合理又何畏其拘押因執定非取回不可陶氏亦無可如何惟仍拒絕如故林父又謂你旣不交還照理亦須當面立將口供塡錄此空白紙上不能容其帶回上海後塡錄始無弊病陶氏至是當卽許可但令林父在外等候彼遂與隨員二人將房門緊閉在内塡寫約歷一時之久始以此紙出示並聞陶氏已於七日偕其隨員附搭廣大輪船赴申矣 
[杭州快信]  
　　美新聞家馬寇遜美商會魯惟思等今日上午由王交涉員陪遊西湖及靈隱午刻在督署讌會定卽晚返滬 
　　北京中華敎育改進社函浙敎育會定七月三日至八日在濟南舉行年會徴集議案限六月十五日以前送到幷聲明魯敎廳同時在大會舉行全國歷史博物展覽會籌畫全國敎育經費委員會共付討論商准交部發鐵路團體來往免費票 
　　請曁方面匪氛不靖東南等鄕燒殺等案層見迭出急電到省昨飭警廳派消防隊長滕瑞祺挑選各警隊長警八十名偕隊員葉某等三人督率渡江馳往剿捕 
　　浙軍一師輜重營副官宋元秀又陸軍射擊塲管理員王永清昨俱因病出缺已呈報盧督遴員接充 
　　宗陽宮軍警冲突案警察陳奇高判處徒刑後已上訴高等廳現定二十五日傳吳世明王文奎等四人開庭鞫審 
　　國立曁南學校師範科學生三十餘人由敎員許克誠率領定十八日來杭參觀各校 
　　公立法校風潮益烈學生部分除諸曁籍外已相約明日罷課 
[南京快信]  
　　省署委往各縣查禁烟苗委員江寗句容黄德光高淳溧水賀鳴岡淮安阜寗楊德成吳江吳縣龍雲藻東海灌雲楊治善蕭縣碭山裘冕羣泰縣泰興陳壽新銅山邳縣葉振民豐縣沛縣謝廷熙贛榆沭陽曹運鵬金壞溧陽姚日新崑山常熟王惟欽無錫江陰趙爾敉松江青浦陳雨中 
　　敎育廳長胡家祺沙田局長屠文溥官産處長孫啓椿均因病請假 
　　省立一工開十週紀念會展覽各項成績頗佳晚間開游藝會（一）演劇（二）電影（三）音樂（四）幻術（五）燄火 
　　省議員顔作賓提議戰事結束擬請通電主張召集國會以救危亡緊急動議案卽付大會公决 
　　省議會明日接開第二次臨時會惟議員連日均紛紛回里在省者不到六十人大會恐仍難足法定人數開議 
　　王警處長以現屆夏令極應講求衛生昨將歷次所訂各種衛生條例頒發各縣警察所長及省城各署區一體切實遵行 
　　警察東署日前緝獲之重要盜匪十一名昨已由廳解送軍事審判處嚴訊 
地方通信 
[松江]  
　　七寳鄕刦案青浦七寳鄕區離鎭九里懷素堂孟希然家與姪樂天學斌同居一宅於十六日夜間十時忽有穿灰色衣服操異鄕口音之盜二十餘人自東面蜂擁而來以石衝破前門而進手提刀槍短棍將門窗器具打成粉碎所有金珠手飾衣服物件一捲而空統計不下二千元事主受傷二人最重者初刀刺入腹腿二處血流如注生命能否保全尙不可知幸前村後宅聞聲鳴鑼盜始向東方逃去現已報縣踏勘請予查究矣 
　　敎育界各種集會本月十四日學界團體之在勸學所開會者共有二起如下（一）小學敎員研究會張蔚丹主席提議奉令推定師範區小學敎育研究會出席人員問題當推定張蔚丹楊繩武爲高小部出席代表懷守良王希祥爲國民部出席代表代表出席費用第一步先向勸學所請求津貼如果不能達到目的則由縣敎育會酌量補助（二）縣敎育會職員會仍由張蔚丹主席因無議案提出由張主席及二高校長楊繩武報告此次赴廣州參觀敎育情形其要點如下（一）敎授方面大半均係注入式或啓發式此種敎授方法在江蘇已屬過去之陳跡（二）設備方面人烟稠密房價奇昻故校舍無合法的建築（三）敎育經費極爲充足廣州全市三百餘校常年經費五十餘萬十一年度預算增加至百二十餘萬敎員俸給訂爲九級實行年功加俸一等俸每人月可得百五十元九等俸亦月得三十元（四）敎育行政設有獨立之敎育局不受縣知事管轄而附設於市政廳故前途有自由發展之可能 
　　縣公署催借冬漕温知事以奉令勸借本年冬漕前已抄章通函各市鄕委員曁各紳富勸借在案但查照成案係先定期邀請各自治委員到署會議分認借數今因限期迫促是以省略會議手續即將派借數目分攤於二十四市鄕再行錄數催告務於本月二十一號以前集數繳署云云惟聞經征處截至今日（十四）爲止尙無分文認借故能否於六日之内如數借繳實無把握且商會中自奉函勸借後各業會董又表示無力承借意思以爲商人俱賴現金貿易並無不動産冬漕可借即請照此函復云云是實際上又少一機關協助矣 
　　汽油船失愼停泊西門外蔣涇橋船埠黄靱蘭所畸之汽油船昨因預備前赴佘山有莊壽康者爲之開機生火不知因何不愼致肇焚如莊因奮身施救灼傷甚重該船船身亦即全部被燬云 
[金山]  
　　敎育界講演東南大學現派農業調查員張益三調查各縣農業於五月十日到金山縣治之朱涇鎭首至勸學所即由張所長請其到鄰近之淑新女校演講農業狀况及改良方法時基督敎會江浙皖三省學校視察員蔣倜卿因事返里亦請其演講小學敎育改革問題二君經騐素富故所講均極切實 
　　展覽會給奬金山勸學所前於春假期内開學校成續展覽會四天時適蘇省第二次地方物品展覽會之本縣出品甫從省中運回故亦一併陳列會畢後續開審查會數天刻已審查竣事由審查長沈世騏彙集各審查員評語編成報告書交由勸學所轉呈縣署擇尤分别給奬以資鼓勵計敎育成績項下得奬者（甲）學校一等奬七名二等奬三名三等奬十五名（乙）校長敎員一等奬三名二等奬一名（丙）兒童一等奬一名二等奬十三名三等奬一名至地方出品項下以張堰厚生廠所製之各式洋傘最爲特色云 
[蘇州]  
　　平社初次常會紀蘇州舊府屬崑山吳縣吳江常熟四縣紳士昨在蘇州閶門外留園開第一次常會下午一時開會到會者社員及來賓約二百餘人首由徐浩然報告繼公推汪荃台爲主席嗣社員互相討論議决辦一報紙及訂定辦事員細則即由方還起草以便着手辦理繼由淮安朱德軒演說社員蔣韶九王鍾澍演講略謂對於平社希望極大旋因時間不及公决延會一天明日在范義莊開會嗣卽散會時已鐘鳴五下矣 
　　華盛紙版廠失愼楓橋華盛紙版廠開設以來極爲發達頗有一日千里之勢故第二廠已在建築中昨（夏曆十七）夜該廠忽告失愼計焚去稻柴二大堆（每堆約數千擔）石灰間一處煑原料鐵球間一處（計有鐵球三個每一球一小時能煑稻柴三十五擔）總計損失頗鉅至起火原因尙不得知 
　　二工十週紀念運動會江蘇省立第二工業學校於昨日舉行十週紀念運動會上午八時由各敎員率領全體學生至公共體育場九時起開始運動全場佈置秩序井然上午來賓不多下午陸續到者約有五千餘人各項普通運動外又增國技一門内分三十九節目操演純熟觀者均贊美不止散會時已萬家燈火矣 
　　縣敎育行政會議訂期開會吳縣第四屆敎育行政會議刻定於六月一日在勸學所舉行業由潘起鵬所長呈准縣署分别函令各市鄕董事各學務委員敎育會會長各學校校長學欵處等屆時一體參與會議如有提議事件則於前三日送交該所彙列議案公同討論 
[無錫]  
　　蠶事最近報告日内天時晴和四鄕蠶身發育甚速現均大帮大眠早者且已開葉東南鄕蠶不甚佳桑葉每擔售一元二角西鄕尙少走失北鄕最好桑葉每擔售兩元日内因西南兩鄕紛至北鄕兜葉市價因此稍跌恐後尙須看軟也又錫商唐保謙君因鑒錫地春繭連年收成不佳故今届改赴金壇縣收貨月初已派人赴金籌備現聞該縣將次上簇故唐君即於日内派人赴該縣收貨矣 
[南通]  
　　派員檢查郵電通海鎭守使張錦湖現以戰事未息而南通爲江北要隘深恐匪徒生心除飭屬嚴密防範外昨特委派張其典爲檢查郵電專員按日駐局稽核往來電報郵件以防意外 
　　鹽墾公司近訊通泰各鹽墾公司股東會業就城南别業舉行現經竣事本日（十二）各公司股東齊往三餘鎭大有晋公司開股東聯席會議並實地視察大豫等公司鹽墾情形又新通墾植公司通股地六萬五千餘畝歸併新南辦理刻已實行換股矣 
　　查禁妖術愚氏瞿知事頃據探報東鄕餘中區等處發現一種神拳術引誘愚民入會演習術法咒語頗爲荒唐似此妖術欺人殊與治安有礙即經令飭各市鄕警區切實查禁矣 
　　擴充慈善事業張紳嗇菴近以地方老人失養者尙多爰捐資就常樂鎭建築老老院刻定十四日行開院禮又白衣菴第三養老院亦已竣工准於二十七日舉行落成式實行收容老人贍養云 
[鎭江]  
　　商會補救錢價低落鎭江商會會長于樹森近以鎭地銅元充斥市價低落民困難甦特提議補救辦法三條電呈省署並公函縣署請核以資補救昨丹徒張知事已函覆該會略謂此事旣經電呈省長應候省令遵行云 
　　防止朦買運河兩岸丹徒縣城廂市董事王振文以鎭埠西城外運河北通大江南達丹陽往來舟船絡繹不絕實爲水路交通要道惟河道日久失修水利已感不便近復有人在官産處上價朦買兩岸越佔河身愈過愈狹殊屬有礙河道故特呈請丹徒縣署設法防止鎭紳吳宇慶等對於此事並特條陳辦法至縣請求查照施行茲張子青知事以事關重大特分函各鄕董事請於十八日下午二時至縣署開會以便公同集議並擬定辦法兩條如下（一）官産處嗣後召賣地産在鄕者須經縣農會通過在城者須經城廂市公所鎭江商會通過然後方由縣署會印過戶立糧（二）本縣現有應行變賣地産由縣署咨請官産處先行分類造表送縣由縣署交由欵産經理處縣農會鎭江商會會同審查其必須留者應呈省立案永遠保留其應變者由官廳處縣署及地方以上各機關公同估價公開布告招人投票以價高者得之 
　　敎會三中學聯合運動會鎭江敎會所辦潤州明智崇德三中學於十三日在公共體育塲開聯合運動會會塲佈置頗佳各界人士前往參觀者極衆其運動秩序共分十六條分上午下午舉行以團體操爲最有精神云 
　　開辦平糶情形鎭江米價每石已漲至十一元八角城内外各平糶局所售之米價格低廉米色亦好往購者頗爲擁擠一般貧民均沾實惠 
　　農田慶得甘霖此間天久未雨乾燥異常各鄕麥苗尤多枯損昨（十二）夜十一時忽得急雨寸餘四野農民咸額手稱慶云 
[揚州]  
　　鎭使採購軍米淮揚鎭守使馬玉仁近以軍米缺乏除派董軍需官至揚屬邵伯一帶採購糧食接濟外並電江都縣署派員前往保護出境以利轉運惟該鎭正鬧米荒方求外方供給想該使尙未悉前情也 
　　聲明振糧免稅辦法揚由關監督謝翊周近查部令頒發振糧免稅辦法凡各地振濟糧食須由各該縣呈請振務處及省長發照經過各關方准騐放限制極嚴乃江都永豐洲士紳及大橋商會等未悉前情動輙以平糶請由江都縣請放雖以民食攸關暫時通融惟恐有人藉此影射昨特函知縣署即請遵照部令轉知各紳董查照辦理以昭愼重 
[清江]  
　　組織水利協會淮陰各市鄕人士自奉到省長通令趕辦水利協會後當經五市二鄕人民開會討論公推前清鄕坐辦吳君席儒爲該會正會長現勸學所長王義成爲副會長並由吳王兩君推舉一市學委方鵬摶爲文牘至會計一職則公推淮陰游擊隊管餉員劉子安君代辦之其會中一切經費聞每月從縣公署撥洋一百元俾資使用目前該會地址暫附淮陰勸學所内大約一俟擇有相當地點與該會經費稍裕時即當另覓遷徙云 
　　善後工程擇要辦理運河上游善後工程自着手籌備以來因工欵不濟曾先將洪湖一帶緊要石工以及清安汛境之鉗口壩工鹽河之修理殘缺與碎石工程等委派工員分别辦理刻悉工程總辦王君叔相以工費支絀請撥爲難擬將各汛未經委辦之土工一律從緩辦理昨日萬筱菴坐辦特乘輿親赴各汛勘視擇其工程緊要者儘先辦理其尙可以緩辦者一槪剔除 
　　警局加增人力車捐淮陰警察局刻因修理西壩至清江間馬路告竣所有工程隊二十人前曾在省立案未便取銷而餉項一層殊難籌集昨特决定辦法加增人力車捐凡以前黄包車每月捐費四角者近改收八角其實鐵皮輪之車每月捐費一角者近改收五角並於昨日（十一日）待發出佈告多張張示通衢云 
[南京]  
　　浙江旅寗同鄕會籌備會成立浙人旅寗者頗多年來除各學校自爲一同鄕會外未有共同之組織迭經金陵神學東南大學南京高師各同鄕會之倡議擬先組一浙江同鄕總會籌備會計議一切上月杪籌議略就緒决先由學界發起遂假座鷄鳴寺開第一次籌備會計到各校代表二十餘人首推定沈嗣莊君爲主席諸葛麒君爲臨時書記略議本同鄕會之範圍漸次討論定名宗旨諸條目當議定名稱爲「浙江旅寗同鄕會」宗旨暫擬「聯絡感情謀桑梓幸福」會所擬商用浙江會館復選出籌備會會長沈嗣莊葛敬中二君會計邱金陵君聘定書記王治心君次選定會章起草員沈价衛士生吳中權三君幷推定交際員周福慶胡德懋王季梁鄭宗海錢天鶴朱公戴王治心衛士生陳劬磐女士金文仙女士沈祖偉俞友仁君等十二人分向各界接洽嗣續議籌備會經費及第二次開會日期並暫以金陵神學沈嗣莊君處爲籌備會通訊處會畢已薄暮矣 
　　請撥泰屬場欠草租作振之議案江蘇省議會鹽城議員吳鴻璧提議以泰屬各場所欠草租撥歸振欵並緩徴折價以惠災民案云淮南泰屬各場灶境上年被災情形較各縣民地爲重去歲各縣民地沈災時義紳呼籲多所救濟並停徴减稅以示體恤至各塲無人過問鹽務長官亦未聞有發棠之請哀我灶民將誰告耶重以西水退遲二麥未種青黄不接待哺嗷嗷人命危險有如朝露惟是欲求急救之法不能不爲的欵之籌查淮南各場自清光緒三十三年兩江總督端方奏請丈陞新淤計泰屬富安安豐梁垜東台何垜丁溪草埝伍祐新興九塲共實得上中下三則新淤草地六千四百三十三頃九分每年應完草租一萬一千千有奇自宣統元年起徴該承派新淤商灶各戶祇完草租三年餘均至今未能清繳總計該商灶各戶所欠草租不下十餘萬千之譜與其留任富戶延償何如提歸災民急振擬請省長迅咨鹽務衙門嚴追此項草租撥充各塲振欵急救民命實可活人無算也至各塲折價向係壓徴（本年遞徴上年名爲壓徴）上年秋禾失收去年二麥無望救死不暇勢難起徴應請省長併咨淮運使通令緩徴以惠災黎而免偏枯是否乞公决「泰屬各塲新淤地畝草租數目原册從略」 
[嘉興]  
　　工人濬河糾葛疏濬角里河工人屠開惠以疏濬角里河照章依照土方給發工資現工頭徐小林竟刻扣屠之工資並少算土方經屠向渠補給徐竟置之不理現屠開惠已具呈縣署請求處理汪知事據呈後已函知濬河主任盛時前往勘丈並知照工頭遵章發給工資母得短折 
　　桑葉跌價四鄕蠶汛平平且底貨甚少致葉價有跌無漲十三日之市情每擔僅售銀五角顧者仍屬寥寥現鄕間蠶汛大帮已過大眠再越二三日卽行吐絲作繭故今後葉價難期起色今歲營桑葉者虧蝕當屬不少云 
來函 
[淮揚鎭守使署副官處來函]  
　　主筆先生台鑒閱本月六日貴報刊有本月二日清江城外發現搶案有某營兵士八名等語查敝署於是日曾派衛兵八人因公赴淮夜歸至臧局地方忽聞呼救聲兵士責在衛民目兵李志祥當即尋聲探視致被鄰人張學曾開槍誤擊落水身死其時夜深昏黑轉令匪徒乘隙潛逃現已傳集事主馬開元之妻及開槍之張學曾與附近證人並起出盜用切麵刀一柄經　鎭守使會縣研訊知馬開元家被賊挖有壁洞顯係竊盜所爲一面將誤斃目兵之張學曾依法核辦一面由縣另緝眞盜此案之實在情形也應請更正以明眞相爲荷淮揚鎭守使署副官處謹啓五月十日 
雜評一 
[裁兵委員會（默）]  
　　此次奉軍之敗論者謂爲天　之裁兵夫裁兵而僅恃天然則所裁亦無幾矣 
　　裁兵委員會之設正不欲僅藉天然之力以裁兵而欲藉人力以裁兵也藉人力以裁兵非擁兵者先有一種覺悟不可擁兵者能覺悟而後乃能尊重此裁兵委員會能尊重此裁兵委員會而後乃有實行裁兵之權力吾嘗謂今日之中國苟非實行裁兵則百事無成解决南北統一問題必先能裁兵而後統一乃有希望故裁兵會較國是統一等會議爲尤重解决立國根本問題必先能裁兵而後國本乃可確定故裁兵會亦較國會憲法會議等爲尤要今日當局應先注力於此一問題而後顧及其他若僅虛設此會幌子以標榜裁兵愚人而急急爲自固地盤之計是世界至愚之人也何也兵不裁則國必不治縱欲以種種之會塗飾國人耳目冀以保守其固有之地位而不搖　成爲夢想而已矣 
 
 

Page 11

 
 
   
 
 

Page 12

 
 
   
 
 

Page 13

 
 
本埠新聞 
[魚販罷市再誌]  
　　本埠魚行有冰鮮行·河魚行之别冰鮮行出入均以洋碼計算河魚行以錢碼作價於銅元兌換未滿一千五百文時每洋升錢三十文嗣銅元兌價繼長增高該行同業議定每一銀元祇作一千五百文小洋作一百二十文設攤售魚之各小販以每元暗虧二百文之多當向各魚行商請照市價核算各行主不允全體魚販於前日假寗波同鄕會開會討論一律停止交易全體通過昨日法租界内菜市街及八仙橋等處各魚販一律停售間有私往魚行交易者被該同伴公衆阻止不准交易尙有已經購就不及阻止往市塲售賣者一被查見後面責茯不應私售外並將貨物估計本洋若干當衆着即照本出售辦法文明故無擾攘情事事爲法捕頭查悉傳該魚行等至捕房詳詢情形魚行中人稱行中向内河販魚客購貨亦以錢碼核算尙須先付銀洋各客人祗允每元作價一千五百文故各行中收進銀洋祇能亦作一千五百文並非有意抑勒捕頭諭令退去着卽從速解决 
　　又函云南北市全體魚販罷市一節茲悉本埠鮮魚同行爲崔長順同仁昌永泰衡泰裕潤復泰等六行均在法界小東門外而南北各市之魚販每晨皆須前往該六行批購餘無可批之處去年四月間因銅元每洋兌價增至一千四百餘文故由該魚行等公議每元作定一千五百文如魚行墊付魚客之貨欵亦作一千五百文給算以期劃一惟魚販交付魚行之貨價必在每月大小月終結賬是以作定洋價茲自本年春間以來銅元兌價日漸加高越過所定洋價過巨以致販魚者大受虧耗昨日各魚行以各魚販突然罷市當於下午三點時由各行主齊集城内鮮魚業公所得所堂開會討論解决辦法以各販戶事前並未通知旣經罷市後亦不公舉代表到會磋商致難决定具體辦法遂即議决一俟各販戶舉定代表到所要求再行集議始各散會 
　　國聞通信社云昨日全埠魚販已實行罷市各處小菜場中僅有三數業冰鮮及鮮及肩擔營業者點綴其間而已昨日下午二時魚販同人仍假寗波同鄕會食堂爲集會場所到者有四百餘人討論結果决由各小菜場推舉代表簽押負責向寗波同鄕會書面請求由同鄕會派全權代表若干人再向小東門魚行公會接洽磋商要求讓步以維生計聞同鄕會已允其請求擬於今晨推舉代表介順魚行經理樓其樑前副會長陳良玉二君向法公廨及魚行公會商酌互相讓步條件蓋此項罷市不但魚販居戶菜館受影響即外埠運魚來滬之魚行間接亦受絕大損失並聞虹口各大西餐館已於昨日向預定包送之魚販提出嚴重交涉若不早日了結恐尙須引起别種糾葛云茲將各小菜場魚販代表姓名錄之如下（南京路）毛永利薛銀寳樂即文趙金標李德明（三角小菜塲）郭寳初唐小寳屠允良劉來法劉安德寳福生朱安心車財林（八仙橋）沈金發李連生（五福弄）朱連生陳夏生（鐵馬路）董阿榮費阿和（褚家木橋）陳泉炳沈金清（菜市街）李榮棠黄金慶季冬生張阿慶凌銀松凌福林（小東門）曹金福金文星王炳坤倪隆生曹阿金費阿如方寳全（愛文義路）樂錦文王金福（愛而近路）蔡玉朝金阿財鮑金壽候阿福 
　　聯合通信社云本埠南市閘北全體魚販反對魚行所定洋價昨日起同盟罷市昨早街市上僅有少數魚販將前日賣剩之隔夜貨擔至街頭巷尾求售貿易僅十分之一該魚販以甬人爲多故其代表要求寗波同鄕會向魚行磋商截至昨晚尙未解决雙方理由分述於下（甲）魚販之意現大洋一元約換一千七百文小洋每角百四十文魚行銅元賬目每一千五百文即要收洋一元予以銅元則拒絕不收每元相差二百文之鉅應完全反對絕不承認（乙）魚行之意從前每元換一千三四百文之時行中亦每一千五百文收洋一元今開銷成本較增魚販業已加之買主無變更洋價之必要云 
[蔬菜負販反對茭白改洋碼]  
　　亦受銅元毛荒之影響也 
　　本埠南北市負販全體近以茭白一物歷來買賣均以錢碼結算茲因銅元充斥價益增高乃由産地之蕩戶與滬地各貨行忽然改用洋碼無如茭白爲蔬菜之一種售與買主斷難以洋碼議價若不急圖挽救則蔬菜等項勢必亦將改用洋碼如果一經實行我儕負販同人營業更難故擬通告同業務必爭還仍用錢碼目的倘若貨行方面不肯讓步惟有以抵制手段對付昨已遍發傳單警告各負販請爲堅持矣 
[煙兌同業會開會紀]  
　　議開大會討論銅元問題 
　　本埠滬北十二路烟兌同業會於昨日下午三時在該會所開會討論洋碼問題與衆和社統一問題到會者四十餘人公推瞿瑞書爲主席瞿起謂今日開會宗旨諸君早已洞悉本會自反對輕質銅元以來行將數月迄無效果鄙人曾提議於商界總聯合會請求向當道交涉以便小本營生不致受此項銅元之損失並於上星期致電王省長請其嚴行禁止並劃定價格以免我商人受意外損失結果不知如何長此以往我商人之損失更不堪設想矣尙祈諸君羣策羣力速謀具體方針以補救之至洋碼問題鄙人以爲我小本營生者歷來均用錢碼今忽改用洋碼於手續諸不便决不能行諸事實其次討論與衆和社合併問題瞿謂本會之宗旨本謀價格之統一同心協力謀營業之發達不可有彼此之分否則本會前途頗爲危險故今日之討論與衆和社合併者目的即在謀價格之統一並免外人之藉口取一致行動而補救我同業之損失鄙見如此未識諸君以爲然否咸謂瞿君主張同人等深表同情合併一事乃對外之利器也故宜從速進行力謀完美辦法以期早達統一末由陳代表主張發表通告於各同業假寗波同鄕會舉行烟兌同業大會再行討論以上兩大問題務達提議諸君之目的云云 
[財部對於内債基金之聲明]  
　　内國公債基金前傳有動搖之說本埠團體紛電北京請爲維持迭紀前報昨日上海銀行公會接北京財政部來電宣布實在情形電文如下上海銀行公會鑒本日報載北京銀行公會青日通電内稱本月放回四月份鹽餘除撥近畿軍警餉一百五十萬元外所有餘數均由鍾部長挪作他用致基金無着公債益呈險象並聞鍾意尙欲停付基金一年等語查原電所稱各節純係揣測之詞事關内債信用不得不將實在情形詳細宣布以免誤會查上年三月間呈准整理公債基金原案係以關餘爲主不足之數以鹽餘補充上年四月實行以後所有應撥鹽餘按月照撥本年一月間因十年底尙存關餘銀元一千四百餘萬元足敷基金之用商明總稅務司是停撥付基金四個月自本年四月份起繼續照撥業由本部在四月初所放鹽餘項下提撥銀元一百五十萬元交由總稅務司收存在案其五月份應撥基金一百五十萬元早經配定在五月初所放鹽餘項下照撥奈四月二十九日近畿發生戰事京師震動北京爲首都重地當由參陸辦公處臨時召集緊急會議僉以軍警餉項積欠甚多維持治安辦法首在籌發維持地面之軍警餉糈俾得盡力服務應需餉項一百五十萬元待用萬急即由鮑張二總長入府面陳大總統並出席國務會議報告情形請總理責成財政部迅速籌撥經本部多方籌措别無辦法惟查有關稅餘欵春季結賬已達四百萬兩目下整理基金已爲有着暫緩撥付鹽餘一個月亦屬有例可援且四月份整理基金一百五十萬元甫經撥足緩發一月與到期應付本息並無妨碍本部根據斯意商請總稅務司暫緩一個月收欵並經聲明自六月份　繼續　撥　面商由銀團先在鹽餘項下將現洋一百五十萬元撥交北京軍警當局以應急需此次因發生非常事變緩撥基金勢非得已該項基金自六月份起繼續照撥旣經聲明自應照辦至原電内稱鍾意尙欲停付基金一語尤爲測度之詞並無其事本部職司所在對於歷年公債無不極力維持斷無自行破壞之理用特電聞尙希鑒察財政部 
[章太炎講學第七日續紀]  
　　江蘇省敎育會延章太炎氏講學前日爲第七日續講元明清時代哲學之派别云元代哲學家爲吳澄（草廬）金履祥（尙近）許謙（白雲）王柏（會之）等而以王說最偏如朱文公彼謂詩爲淫奔期會之作故欲自行删詩亦可謂膽大妄爲者矣明宋濓（景濓）博覽羣書然非理學家也方孝孺（正學）無甚發明所有朱子之學說至是而絕陸派亦散漫其故由於明太祖專制太過以致學者不能自由發揮思想要之明學派自成一代風氣非承襲宋代者其最有名者有二人焉一爲薛瑄（敬軒）無所謂派語亦尋常一爲吳與弼（康齋）野居而農不應世苦學不勌讀書又多主力體力行凡明代所傳之學派吳多而薛少薛語尙正惟行則不能無疵吳爲石亨所荐有謂彼爲石之門下士雖有爲辨者恐亦不能免此亦當時風氣使然不足怪吳傳派甚多如胡居正（敬齋）陳獻章（白沙）婁諒等爲一時知名之士然胡無甚發明陳則發明不少夫明代學者有所發明以爲尙實自陳白沙始陳不著書以爲著書無謂惟詩則至富此人係樂天派築陽春臺靜坐三年門下弟子從之者亦嘯傲山水以爲快其最樂誦者爲論語浴乎沂風乎舞雩等語至孟子勿忘勿助之語亦殊贊成蓋彼以爲「無時不樂無一不快」也其門下士爲湛若水（甘泉）與婁諒所傳弟子王守仁（陽明）同時並起王陽明似喜講道敎者少時交道家不少延某道家至家三拜而問道道家笑對曰求道而專以拜猶宦海中習也後從婁諒而與湛爲友湛之主要語爲體人天理天理云者自然之規則也湛主一切順乎自然故湛之見解比王爲高陽明無所畏惟畏死究不知死後如何無以驗乃築石棺以試之臥棺中怱躍起而得「良知」之說並講知行合一謂知即行凡知之懇切者即行至極精明之處即知後復講靜坐所著傳習錄中極多原此良知之說究竟有何所本查宋胡宏（五峯）著有胡子知言一書中有良知之說推說之未透耳王說殆本胡氏歟孟子亦云孩提之童無不知愛其親也及其長也無不知敬其兄也此從感情上說若王則範圍廣矣佛學有（一）相分（二）見分（三）自證分（四）證自證分用此以釋孟王孟說良知僅屬見分王說良知即自證分證自證分矣王論事不恃他物證亦不必事後考慮蓋對人不許狐疑對己不得懊悔故有謂王陽明之說宜於用兵最有决斷良有以也陽明之弟子有錢德洪（緒山）·王畿（龍谿）·王艮（泰州）王艮最狂而弟子極多惟黄黎洲明儒學案不佩兩王而最佩江西之弟子如羅洪先鄒守蓋歐陽德聶豹等四人羅云人至極靜時心中未有不動者時有王時槐者亦主靜坐謂無念即爲一念非無念也而念之至微者此即佛法中之所謂意根恒審見量設問曰我何物應曰阿賴耶識即我何以知我即先有意根也恒審思量卽想我也人對於他有懷疑對於我瘊無自懷疑者王艮之弟子曰王棟發明一語曰意與心恐有别蓋意非心之所發意爲心之所主湛若水壽極長主張與王極不同其門弟子極多而著名者不多見此外有呂經野者說又與王湛不同要講禮敎而極純正有何心隱者用術以傾嚴嵩適如今之政客李卓吾說奇異與當世之講男女同校者同夫宋講禮敎過甚至明而撤其防窮則變自然之勢也總之宋儒講禮敎明儒不講禮敎此宋明兩代儒者之差異點也王湛本不同者傳至許孚遠則有會兩說而同之之機至劉宗周（蕺山）則别有發明「常惺惺」之說此說朱文公亦嘗說之陽明同時有羅欽順（整菴）或謂係朱派其實不然羅說祗有禮義之心並無氣質之心也又宋儒謂天理人欲不能並立羅則云「欲當即爲理」將天理人欲二者而冾於一爐視宋儒爲進矣蓋此非襲朱文公之唾餘而羅所特出者如王湛二氏俱可歸爲吳康齋派也其後東林黨出如高攀龍顧憲成等誠有移風易俗之心然東林派與政治有關致爲魏忠賢所讒害李顒（二曲）王派而不自承爲王派也所說「一念萬念」究未說得明白清代之學派不足論如陸隴其（稼書）湯斌等無獨得不足道江藩著宋學淵源記書頗佳所收殊富惜其爲清代官則不足取戴東原等固打倒宋學者戴不生遏抑人欲功利學派也如羅有高彭紹升等瑕不掩瑜故不取歐洲近代有所謂唯心派者太理想而無實驗佛學所謂有比量而無現量也總之佛說多備於我國歷代之哲學家然今之講佛學者輕名節而不顧亦未免缺點矣 
[新聞記者聯歡會開會紀]  
　　密勒氏演講中國新聞事業之前途 
　　今晚已請定馬克森氏在嶺南樓演說 
　　上海新聞記者聯歡會昨日正午十二時假大東旅社三樓大廳開叙餐演講會請密勒氏評論報主任密勒氏（ＭrThomasMillard）演講新聞學西賓列席者尙有密勒氏評論報副主筆鮑惠爾（ＭrＪBPowell）·廣告部主任裴德生（ＭrＰatterson）·小呂宋MenilaPruletian報主任裴奈脫（MrBennett）諸君會員到者如謝福生·戈公振·鄭希陶·謝介子·汪英賓·張振遠·張滇叔·張靜廬·陳氷伯·嚴諤聲·陳適生·胡仲持·曹谷冰·潘公展·許建屛·周孝菴·蔣裕泉·裴國雄·林肇宏·郁慕俠·蘇一樂·程松聲君等新會員則有王瀛洲·嚴愼予·沈衡山·范甸夏·裘由辛君等共念餘人公推許建屛君主席進餐畢主席起立介紹密勒氏演講略謂密勒氏之名諸君諒已知之甚稔其在其在華所辦之新聞事業與在西方予吾華以精神之援助諸君諒亦明瞭余不願費甚多之時間詳述密勒氏之身世諸君但一聆其偉論可矣今日在座賓客尙有三位均爲異邦良友本會亦甚表歡迎之忱茲爲時已不早即請密勒氏演說 
　　密勒氏乃起而演說云此次來會實無充分預備可供獻於諸君之前惟在座均爲同志不妨將十數年來從事新聞事業之經騐與感觸奉陳諸君而出之於談話之形式也余對中國新聞事業前途深覺有無限希望然如何可使之發展此則予縈迴於懷而數年來所努力研究者余昔求學密雪根（Ｍichigan）校斯校爲美國最先設立新聞科之大學邇時創設伊始規模簡陋厥後鮑惠爾先生等肄業該校之時則一切組織已臻完善矣因其成績尙良好故略貢獻於諸君之前竊以新聞事業在現在時期實爲至重要之事業數年前曾與學界人物商議組織一新聞科北京之勞氏及上海之卜舫濟氏均深表同情現在雖有學校附設但僅一部份之成立而已鄙人數年以來仍不稍變更心志在美國時往往鼓吹美國之資本家出資組織一完備之新聞大學即華府會議開議之間秘書某君亦常作友誼之討論擬在東方設立一新聞學校某秘書曾囑預備一說帖今特將說帖中之要點誦讀一二節按是帖之成在正月間題爲「中國應有新聞大學之必要」中有一段云中國現定須言語統一言語統一則一切不致隔閡中國最要之點在造成有公正之輿論然後方得代表眞正民意也今西報之在華深占極大勢力然欲代表中國之純粹民意仍須賴中國自辦之輿論方爲合宜故予之說帖中亦曾提及謂中國之輿論機關亟須中國人自行編輯及發行勿稍假手外人爲善至余心中之新聞大學即擬設立於上海因上海爲新聞之中心點無論交通印刷等等莫不較他埠便利後來鄙人且作有一簡單之預算表大約創辦是校須金洋二十五萬元以七萬五千元作購地費其餘作各種設備等用現在且有一種極良好之機會因友人建築家某君及鮑惠爾君等均能爲余之助或可得一具體之計畫然結果之目的非有經濟不可苟美國資本家能出資建立一新聞大學於中國中國亦不可不追隨而擴張之也至美國在中國發展敎育之動作較其餘各國爲最美國在華所設立之大學醫院敎會甚多成績均斐然可觀然在美國是種動作不過爲一引導者將來仍須中國人自行進取也至是項之進行最要之點卽恃宣傳方法美國願在中國所作所爲實因中國與美國同居太平洋以地理言之實有至密切之關係苟中國無進步而美國亦受有影響也中國如能自行組織一新聞大學仿美國學制方法其收效之宏大必較他國爲尤佳而數年之後畢業於是校者亦必得最好之結果國際地位上亦得增加光輝今日鄙人將此意陳諸諸君之前目的固希望中國之新聞家互表同情鄙人將來回美國以後仍從事積極進行到處宣傳鄙人有同事在美專操傳佈中美消息者但現在不見十分完備須改良方可在五六年前予曾語於前駐華公使克蘭先生彼卽派羅及氏代表調查因羅及氏對於新聞學研究有素在美之通訊社大都爲彼所設辦而巴黎和會且代表美國前往與會而華府會議亦曾在場今已在美國外交部任新部長在僕之意願以後中美間之消息能時速費省則庶幾乎可矣深盼諸君表示同情而有達到目的之一日也 
　　密勒氏演說畢由主席傳譯並代表會員表示謝意次來賓與各會員握手而别新會員暫列旁聽席會員繼續開會仍由許君主席討論會務（一）各部職員正式就職中西文書記潘公展謝福生二君接收各項紀錄簿籍議定將章程排印分送各會員（二）會計幹事程松聲君報告賬略議决凡會員之未繳會費及上半年數月中之餐費者即日通函催收（三）會員組幹事周孝菴君報告今有新會員王瀛洲君等六人是否今日即付表决請其加入謝福生君起謂鄙意以爲倉卒之間舉手表决專重形式殊與會章未合張滇叔君附議謂照本會章程應塡具志願書先一月提出次月開會時用投票方式得到會四分之三同意通過方可嚴諤聲君亦附議屆時照章用無記名投票公决主席請周孝菴君將新加入會員略歷及介紹人姓名朗誦一遍議决遵章俟下月開會再行投票六君之姓氏如次嚴獨鶴君（新聞報）·嚴愼予君（國聞通信社）·王瀛洲君（聯合通信社）·范甸夏君（遠東時報）·裘由辛君（商報）·沈衡山君（中華新報）·（四）主席報告今晚（十五日）星期一下午六時假嶺南樓開茶詰會歡迎美國紐約星期六晚報主任馬克森氏演說請各會員准時赴會議畢散會會散後該會評議部評議員謝介子·張滇叔君等與中西書記二君·對於該會事宜稍有商榷餐費擬改爲月費字樣但欵數及其餘均照舊俟第一次評議部常會再議直至四時許始散 
[舟山輪船公司開創立會]  
　　五月十四日舟山輪船公司在法租界平濟利路定海會館開創立會到股東一百十四人計三千八百五十四權下午三時振鈴開會公舉陳箴堂君爲臨時主席次舉水福祥江雲金許孝恩俞道衡舒雄華林良佐鄭毓俊君等爲監票員即開票匭檢得董事監察人票各一百三十七票次由錢德潤君報告自去年公司發起截至今年陰曆四月十七日止共收到一二兩期股欵二十二萬八千四百五十五存人中華四明兩銀行連息銀在内共申銀十六萬七千五百零三兩二錢五分付祥生船廠三期價銀十一萬六千兩付穿山碼頭銀一千零八十七兩除付過存中華銀行三萬一千七百八十九兩七錢五分四明銀行一萬八千六百二十五兩兩共存銀五萬零四百十四兩七錢五分次由許廷佐君報告訂造輪船時計有瑞鎔求新祥生三廠開價卒由祥生廠訂造現在將次造竣計陰曆五月初十邊可以下水再過三月後可以開駛次由周盛皓君朗誦公司章程畢又經各股東討議章程第二條加福建鎭海沈家門普陀等埠十四條三月應注陰曆均通過旋開票畢朱葆三許廷佐丁梅生陳箴堂范錦章五君當選爲董事錢德潤裘挺水二君爲監察人時已五時半即行散會 
 
 

Page 14

 
 
[美新聞家赴杭]  
　　美國新聞家馬克森君於前日（十三）偕其同伴數人乘坐滬杭甬路Ｍ號花車附掛由滬赴杭之一百零四號特别快車往杭游覽經該路局長准將該花車留杭爲馬氏住宿之所聞已决於明晚由杭開滬之一百十一號夜車返滬云 
[中美航業之新消息]  
　　昌興郵船公司之新輪坎拿大皇后號原定六月一號由港開來三號至滬現據温哥武總行來電其航行期已展延一星期改爲七號由港駛出九號至淞而澳大利亞皇后號則定八月二十四日由港開行二十六日至上海第一次之航行線以行駛港·滬·長崎·橫濱·神戶·維多利亞·温哥武·等七埠第二班澳大利亞皇后號於十一月十六號起開始兼行檀香山坎拿大皇后號則於十二月十四日爲始灣駛檀島將來坎澳二后開航以後日本皇后與蒙抵格爾兩輪則不來遠東云 
　　英商太子輪船公司曩時在中國之航業係經營蘇彝士河至紐約之一路本年以輸運貨物缺乏且紐約一路之水脚跌落最甚三數月來業經減少航行船舶近頃該行又調來海洋太子號新船一艘ＯceanＰrince特另闢太平洋之西雅圖線新航路一條即從本月二十三號爲始派該輪行駛斯路 
　　新其昌洋行之重開中美紐約班貨輪前已略紀本報現在該行新定路線係從上海至斐律濱再往日本經巴拿馬運河而至紐約在本月二十五日出口者有格雷恩茄梨特號Ｇrandegaard一艘在六月五日出口者有慶華綸Ｋinghorn號一輪係英國基爾汽船公司ＫerrSＳＣoInc之船遠東方面已完全歸新其昌經理云 
　　太平洋郵船公司自四月内增加紐約·紐亞聯之貨輪後其業經來滬者在本月初已有恒那惠號及西愛雷號二輪現在已經開出在此一禮拜内即將到申者尙有彼得爾克亨利號ＰatrickＨenry至六月上旬進口者又有東方商人號一輪查恒那惠號與東方商人號二輪前曾由福來洋行經理而西愛雷號一船去年係歸大來賃用維彼得爾克亨利號輪則係初次至華之新船聞每月來滬以後將有二輪進口云 
　　大來洋行之紐約線貨輪密惠大來號船身已老現已有售歸東洋某日輪公司之訊即以新購入美航部之東方號更名爲新密惠大來號但航路猶未派定至於官憲號一輪已派入美國波士登·舊金山·紐約·經巴拿馬·到上海之路線内其名稱於本月十日由該行更稱斯德里大來號ＳtuartＤallar茲定六月十三號開始由滬往美又有天國號一輪則派在紐約至上海兼赴香港馬尼刺星加坡及印度喀　喀噠一路其名稱亦於十日改稱曰麥加利得大來號ＭargaretＤallar現定六月初旬在上海第一次出口至已經還美之客賽輪早經改稱但尼亞大來號現時四新輪悉數更定大來號矣 
[顧維鈞赴嘉卽返]  
　　昨日駐英公使顧維鈞及其夫人偕其兄同乘滬寧路花車掛在九點三十分鐘開行之快車赴南翔轉乘小輪赴嘉當日乘車於下午八時返滬 
[十人團儲金贖路之孟晋]  
　　南洋橋中華救國十人團聯合會自組織贖路儲金團以來會員加入者極形踴躍近以成立唐潤農邱稼禾蘇興元金仁其等四組兩月來所儲之欵已悉數存入上海商業銀行該會附設市西公學校長唐豪對於學生儲金事亦非常注意昨特召集敎職員討論辦法昨决各項如下（一）每一學生每半年至少須照學費比例儲金十成之一（二）該項儲金以五年爲期（三）該項儲金於每學期開課時須連同學費附繳（四）該項儲金學校方面另給收據（五）各個學生儲金之數將來核算能購一股者即給予股票收執否則由學校代爲保管按照儲金額分配利息發給（六）該項儲金認爲應盡之救國責任如家長或學生不願採納者寗可令其退學又該會演講團團員朱昌利邱俊培丁福保周長公等於昨日午後赴董家渡水神閣演講鼓吹贖路儲金聽者百餘人咸爲動容末唱贖路小曲及分發各項印刷　而散 
[般空學生買飛機之作用]  
　　聯合通信社云日本航空學校畢業生贛人喻士英等十餘人鑒於陳楊禍贛特聯絡同志不惜重資親向某國購買飛機一架已由某洋行包運至獨山交界等處以資西南軍攻贛之用前日起運聞喻之主旨專爲攻打陳楊不涉他項問題云 
[運木船請海軍保護]  
　　防海盜也 
　　滬上各木商運木船隻由閩省起程往返以温台等處洋面爲必經之所乃素多海盜出没其間迨由木頭船行駛彼處每被海盜恃衆登舟刦掠錢洋貨物擄船勒贖或强擄船上執事種種蠻暴時有所聞迭經各木商報告木商公所代表電致該處水巡總長設法偵緝並隨時保護在案茲由該公所代表馬驥良函請海軍蔣總司令迅行轉電駐紥閩浙洋面沈家門之兵輪就近護送各木船進出以免再受盜刦而安商業等情去後由蔣總司令除允爲照辦外昨已函復該代表云逕覆者頃接來函開敝會館各同業木船裝運建木常年在閩浙海洋往來行駛邇因盜氛不靖商船咸有戒心而敝業鑒及前轍尤爲危懼現有金裕生等木船約三十艘卽日開赴閩浙溫台等處洋面爲特呈請貴總司令准即轉電駐紥沈家門兵輪就近妥爲護送以安商業而免危險等情到署除函飭清海處遵照辦理妥爲護送外特此函復查照云云 
[吳淞電話分局籌備消息]  
　　交通部上海電話局近擬設立吳淞分局已早咨部備案其房屋自去歲租定局址在淞鎭桂枝路現將裝設電燈布置一切其電話材料早經齊備聞不日即行裝配約秋季可以開幕嗣後淞滬兩地消息可以靈通矣 
[法國官員紀念愛國節]  
　　紀念若安女將 
　　法國於四百餘年前與某國開戰有若安達克（譯音）女將身臨前敵救護國家卒使法國轉危爲安後爲敵人所獲致以身殉本年法國政府以若安女將有功於國特發明令定每年五月第二星期日爲愛國節以紀念若安女將之功績昨日届期法總領事署前懸掛國徽盧家灣總捕房及大自鳴鐘嵩山路各捕房並水龍間等處均紥五色電燈晚間燃點法大馬路天主堂街口竪立木杆上懸旗幟以誌紀念 
[布與紗受戰事之影響]  
　　南通崇明海門所出之關布市面皆彙集於通埠銷路多係裝往牛莊營口關東盛行是以大生紗廠所出十二支魁星紗即爲鄕人織布之原料本年正二月北方市面平常以致沉寂嗣於二月下浣北方來信市面漸形活絡故舊曆三月初一日開盤每千尺售元三十二兩成交二萬四千件旋客帮接到電報市况極佳初四日又開漲二兩售元三十四兩又辦二萬件裝由沙船運去詎適屆奉兵入關商業停頓稍有身家之居民已紛紛遷避致客人裝去皆折本廉售目下號家手中存積三萬餘件合計成本皆三十兩有零一時難期出脫大生紗廠之魁星小包紗其時開價每大包洋二百二十餘元現亦因關布影響步跌近價小至一百九十元存貨積有一萬包左右云 
[昨日之金融市况]  
　　昨日現幣市價略好上下午皆爲七錢二分五釐比前日大七毫半常州溧陽等處春繭行將成熟各廠將於日内出發前往收繭洋釐當然稍可轉高 
　　銀拆午前二錢五分午後二錢七分因係星期日銀行封關各錢莊於今日有數十萬之解欵也 
[珠家角開收新鮮繭消息]  
　　昨日滬北某絲廠接角里來信謂該處已於即日秤收新鮮繭五六十擔價約扯六十元繭身尙佳云 
[溧陽常州之繭訊]  
　　閘北協安緒昌盛緒昌永緒昌福等各絲廠現接溧陽常州等處快信謂該處春繭已將成熟早帮出蟻太遲桑葉早報天時雨水調匀葉價大賤每洋可購兩擔繭汛平穩大約二十四五開秤公所議每擔價五十七八元之譜是以該廠等預備二十一日携欵出發往收矣 
[本星期之成交紗數]  
　　本星期中紗價初漲後疲綜一星期中中日紗成交共計四千九百包價較上星期爲低交易所期紗大都近期居多價格看小印紗成交凡三百七十五包計十支二百五十包内河各帮辦去二百包價一百二十九兩五錢天津帮辦去五十包價一百三十兩零五錢十二支紗内河各帮辦去一百二十五包價一百三十八兩日紗及本廠紗成交者計十六支三千四百包價一百三十七兩五錢至一百四十六兩不等二十支五百包紗一百五十九兩左右小包紗成交共四千二百包云 
[本星期進口之印日紗]  
　　本星期中印紗進口計六百九十九擔日紗五千六百三十七擔自元月迄今進口總數計印紗九千六百八十五擔日紗三萬九千九百零四擔本週中運往各埠者計印紗四百五十擔日紗二千六百五十五擔計運寗波 
[南滙縣大團鎭國民大會三週紀念攝影]  
日紗一百六十五擔九江日紗八十擔漢口日紗十六擔宜昌重慶日紗三百六十六擔香港日紗一千八百四十七擔本地印紗四百五十擔日紗一百五十擔其餘别處日紗三十一擔本週止本埠計存印紗三日六十六擔（尙有四百包未出）日紗二萬三千六百零二擔云 
[童子軍之衛生運動]  
　　日昨（十四日）本邑南區童子軍由區敎練俞元爵君召集在體育塲舉行校閱式閩南總敎練魏子銘江蘇省副總敎練王英超等先後蒞至於九時行升旗禮次校閱各團服裝及操法檢閱畢由區敎練訓詞魏君之演說至十時餘各團分組出發舉行衛生運動中國女子體操學校童子軍在西門附近演講聽者六百餘人中華職業學校童子軍在尙文門陸家浜一帶演講浦東中學附屬童子軍在南碼頭等處演講聽者均約四五百人其大致均以公衆衛生之重要及傳染病之可危以及夏令衛生之注意幷驅除蚊蠅之方法各團雖不散發各種印刷品然各携有觸目驚心蚊蠅爲患之旗幟故頗惹人注目云 
[俄災振濟會消息]  
　　俄國災荒振濟會上海部昨據該會游藝股報告俄國舞蹈團准於本月二十一日晚在夏令配克戲院獻技云又華童公學陳葆藩君經募捐欵於昨交到該會計竹筒募得一百四十四元捐册募得一千三百八十六元影戲募　二百元又報告王孝祺遺失華字三號捐册一本（未募）繆維岳遺失華字二十九號捐册一本（已募二元九角）劉因生遺失華字一百三十二號捐册一本（已募二元銅元一百○六枚）陸仲恩遺失華字一百二十六號捐册（未募）杜榮興遺失華字一百六十八號捐册一本（已募三角銅元十枚） 
[各團體會議募捐條例]  
　　國聞通信社云各團體會議通過募捐條例如下（一）募捐册按該會演講團團員朱昌利邱俊培丁福保周長公等於昨日午後赴董家渡水神閣演講鼓吹贖路儲金聽者百餘人咸爲動容末唱贖路小曲及分發各項印刷品而散 
[航空學生買飛機之作用]  
　　聯合通信社云日本航空學校畢業生贛人喻士英等十餘人鑒於陳楊禍贛特聯絡同志不惜重資親向某國購買飛機一架已由某洋行包運至獨山交界等處以資西南軍攻贛之用前日起運聞喻之主旨專爲攻打陳楊不涉他項問題云 
[運木船請海軍保護]  
　　防海盜也 
　　滬上各木商運木船隻由閩省起程往返以温台等處洋面爲必經之所乃素多海盜出没其間迨由木頭船行駛彼處每被海盜恃衆登舟刦掠錢洋貨物擄船勒贖或强擄船上執事種種蠻暴時有所聞迭經各木商報告木商公所代表電致該處水巡總長設法偵緝並隨時保護在案茲由該公所代表馬驥良函請海軍蔣總司令迅行轉電駐紥閩浙洋面沈家門之兵輪就近護送各木船進出以免再受盜刦而安商業等情去後由蔣總司令除允爲照辦外昨已函復該代表云逕覆者頃接來函開敝會館各同業木船裝運建木常年在閩浙海洋往來行駛邇因盜氛不靖商船咸有戒心而敝業鑒及前轍尤爲危懼現有金裕生等木船約三十艘卽日開赴閩浙溫台等處洋面爲特呈請貴總司令准即轉電駐紥沈家門兵輪就近妥爲護送以安商業而免危險等情到署除函飭清海處遵照辦理妥爲護送外特此函復查照云云 
[吳淞電話分局籌備消息]  
　　交通部上海電話局近擬設立吳淞分局已早咨部備案其房屋自去歲租定局址在淞鎭桂枝路現將裝設電燈布置一切其電話材料早經齊備聞不日即行裝配約秋季可以開幕嗣後淞滬兩地消息可以靈通矣 
[法國官員紀念愛國節]  
　　紀念若安女將 
　　法國於四百餘年前與某國開戰有若安達克（譯音）女將身臨前敵救護國家卒使法國轉危爲安後爲敵人所獲致以身殉本年法國政府以若安女將有功於國特發明令定每年五月第二星期日爲愛國節以紀念若安女將之功績昨日届期法總領事署前懸掛國徽盧家灣總捕房及大自鳴鐘嵩山路各捕房並水龍間等處均紥五色電燈晚間燃點法大馬路天主堂街口堅立木杆上懸旗幟以誌紀念 
[布與紗受戰事之影響]  
　　南通崇明海門所出之關布市面皆彙集於通埠銷路多係裝往牛莊營口關東盛行是以大生紗廠所出十二支魁星紗即爲鄕人織布之原料本年正二月北方市面平常以致沉寂嗣於二月下浣北方來信市面漸形活絡故舊曆三月初一日開盤每千尺售元三十二兩成交二萬四千件旋客帮接到電報市况極佳初四日又開漲二兩售元三十四兩又辦二萬件裝由沙船運去詎適屆奉兵入關商業停頓稍有身家之居民已紛紛遷避致客人裝去皆折本廉售目下號家手中存積三萬餘件合計成本皆三十兩有零一時難期出脫大生紗廠之魁星小包紗其時開價每大包洋二百二十餘元現亦因關布影響步跌近價小至一百九十元存貨積有一萬包左右云 
[昨日之金融市况]  
　　昨日現幣市價略好上下午皆爲七錢二分五釐比前日大七毫半常州溧陽等處春繭行將成熟各廠將於日内出發前往收繭洋釐當然稍可轉高 
　　銀拆午前二錢五分午後二錢七分因係星期日銀行封關各錢莊於今日有數十萬之解欵也 
[珠家角開收新鮮繭消息]  
　　昨日滬北某絲廠接角里來信謂該處已於即日秤收新鮮繭五六十擔價約扯六十元繭身尙佳云 
[溧陽常州之繭訊]  
　　閘北協安緒昌盛緒昌永緒昌福等各絲廠現接溧陽常州等處快信謂該處春繭已將成熟早帮出蟻太遲桑葉早報天時雨水調匀葉價大賤每洋可購兩擔繭汛平穩大約二十四五開秤公所議每擔價五十七八元之譜是以該廠等預備二十一日携欵出發往收矣 
[本星期之成交紗數]  
　　本星期中紗價初漲後疲綜一星期中中日紗成交共計四千九百包價較上星期爲低交易所期紗大都近期居多價格看小印紗成交凡三百七十五包計十支二百五十包内河各帮辦去二百包價一百二十九兩五錢天津帮辦去五十包價一百三十兩零五錢十二支紗内河各帮辦去一百二十五包價一百三十八兩日紗及本廠紗成交者計十六支三千四百包價一百三十七兩五錢至一百四十六兩不等二十支五百包紗一百五十九兩左右小包紗成交共四千二百包云 
[本星期進口之印日紗]  
　　本星期中印紗進口計六百九十九擔日紗五千六百三十七擔自元月迄今進口總數計印紗九千六百八十五擔日紗三萬九千九百零四擔本週中運往各埠者計印紗四百五十擔日紗二千六百五十五擔計運寗波 
[南滙縣大團鎭國民大會三週紀念攝影]  
日紗一百六十五擔九江日紗八十擔漢口日紗十六擔宜昌重慶日紗三百六十六擔香港日紗一千八百四十七擔本地印紗四百五十擔日紗一百五十擔其餘别處日紗三十一擔本週止本埠計存印紗三百六十六擔（尙有四百包未出）日紗二萬三千六百零二擔云 
[童子軍之衛生運動]  
　　日昨（十四日）本邑南區敎練俞元爵君召集在體育塲舉行校閱式閩南總敎練魏子銘江蘇省副總敎練王英超等先後蒞至於九時行升旗禮次校閱各團服裝及操法檢閱畢由區敎練訓詞魏君之演說至十時餘各國分組出發舉行衛生運動中國女子體操學校童子軍在西門附近演講聽者六百餘人中華職業學校童子軍在尙文門陸家浜一帶演講浦東中學附屬童子軍在南碼頭等處演講聽者均約四五百人其大致均以公衆衛生之重要及傳染病之可危以及夏令衛生之注意幷驅除蚊蠅之方法各團雖不散發各種印刷品然各携有觸目驚心蚊蠅爲患之旗幟故頗惹人注目云 
[俄災振濟會消息]  
　　俄國災荒振濟會上海部昨據該會游藝股報告俄國舞蹈團准於本月二十一日晚在夏令配克戲院獻技云又華童公學陳葆藩君經募捐欵於昨交到該會計竹筒募得一百四十四元捐册募得一千三百八十六元影戲募　二百元又報告王孝祺遺失華字三號捐册一本（未募）繆維岳遺失華字二十九號捐册一本（已募二元九角）劉因生遺失華字一百三十二號捐册一本（已募二元銅元一百○六枚）陸仲恩遺失華字一百二十六號捐册（未募）杜榮興遺失華字一百六十八號捐册一本（已募三角銅元十枚） 
[各團體會議募捐條例]  
　　國聞通信社云各團體會議通過募捐條例如下（一）募捐册按千字中天地元黄...等字樣編每字十號加蓋本會議正式圖記（二）凡本會議代表領募捐册時須由會計股登記某人領某字某號以備考查（三）募捐册騎縫處及募捐啓後加蓋本會議正式圖記（四）收據存根皆須塡明捐欵人名及數目收據交捐欵人存根則交會計主任（五）收據存根騎縫處編列字號加蓋會計股圖記（六）募捐册及收據除會計主任簽名蓋章外並須由經募人簽名蓋章（七）凡領募捐册者捐欵若干收欵若干於每星期常會報告一次（八）凡領募捐册者須愼重保管不得有遺失或損毁頁數屆截止募捐期一律繳還會計主任（九）本條例除呈報外幷例入募捐册内 
[各工團執行委員會紀]  
　　聯合通信社云本埠各工團於前日開聯席會議决各種重要問題推定執行委員辦理昨日午後二時在金隆街工商友誼會討論執行辦法僉以事繁責重須擇最重者先執行然後依次辦理對國是會議案推定王吉人起草通電全國工界一致反對推童理璋嚴重責問次討論彩票案謂現在有某某等幾種彩票發行我工界同胞益將受害匪淺極端反對咸謂彩票總機關均在上海華界其銷行多在我工界中有秘密發售均係無業流氓如有所見無論何人均可報告該段巡捕並推定王吉人童理璋陳性初謁見許交涉使請轉謝英法租界當道對於嚴禁彩票申述工界感謝之意推張占剛楊草仙二人向華界當道請一律嚴禁又討論上海勞動總工會决定先澂求是日未到會之工團加入限一星期開籌備會因執行委員人數太少公推王彝世吳晫補充云 
[特别探偵訊羣盜記]  
　　淞滬警察廳特别偵探拘獲盜匪土阿二等抄獲鋼表一隻解送偵緝隊訊辦昨午該隊郝隊長提案研訊王阿二供崇明人今年四十二歲住閘北向爲小本生理近因乏本有素識之姚阿三來合小民爲盜當於舊曆四月初七日姚阿三蔡連順（即胡羊）及張才明許有根小二郎等並小民在王家宅胡羊茶館會齊至晚八時擁到鴻興坊二弄趙姓家刦得金戒二隻鋼表一隻大洋數元小洋十二角以及綢皮布衣服等嗣後小民分得洋元是實許有根供無錫人今年三十一歲住王家宅本月初七日在新龍園吃茶有姚阿三及胡羊來合小民同往搶刦但小民祗在門外把風並不入内求恩楊鳳鳴供崇明人今年四十歲住王家宅向爲拉車生理今年三月中有混名王老槍者來到我處寄存手槍一支本月初五日經姚阿三阿老五等前來向民商懇將該手槍借去探聞伊等爲搶刦所用小民並未同往求察張阿六供通州人今年三十五歲住唐家弄永慶里五百十號去年舊曆十二月中有顧其祥徐阿榮等來家合小民爲盜遲至二禮拜共合齊四人往大統路崇義里王蓮芳家搶刦查王蓮芳爲小民之舊主人富有資財各人所執手槍共二支一支眞槍一支假槍嗣後伊等祗給小民大洋一元是實朱德標（即朱丫頭）供阜寗人今年二十七歲顧其祥供江北人今年三十二歲安分營生不敢爲非實被誤拘郝隊長一再駁詰各犯矢口不移奉判一併分别收押原贓鋼表一隻存候再核 
[傷害法捕房華捕犯已解軍署]  
　　法捕房一道金線華捕劉四福被匪徒潘德喜開槍擊斃一案由華探目韓邦達等先後將潘及同黨侯天友吳阿福奚佐春捕獲業由公堂審訊確實判令申送松滬護軍使懲辦已誌前報茲悉潘等四犯昨由蘆家灣捕房特派探目韓邦達包探吳炳泉王德奎等將各犯乘車押赴護軍使署訊辦 
[劇盜王小弟將次處刑]  
　　劇盜王小弟在華租各界迭犯殺人重案經法捕房探目捕獲後送謂公堂審訊明確解請松滬護軍使署嚴辦在案茲聞軍署鄧軍法科長訂於昨日訊問該盜口供預於前日致函法捕房請飭承辦法案之華探目韓邦達來署以便詢明捕獲該盜時之詳情俾免翻供聞該犯訊問後大約二星期内即將處刑云 
[紀三一校友會之叙餐會]  
　　日昨星期六午後六時三一校旅滬校友會假座五馬路復興園開第三次大會叙餐會計到會者楊凛知虞允箴沈嗣恩王天榮趙蔚卿周根源胡希諳俞榮茅象一崔堅吾蔡天佑羅鍾瑞黄大耿黄有才周松波呂曉軒袁文伯虞守奎崔覺善李錦章任其昌蔣介民等二十二人席間首由會長楊凛知起立向衆畧述擔任會長之經過並示謙忱繼即討論會務其略如左（一）章程經衆逐條討論略有修改通過（二）徴求會員由到會者先從調查旅滬校友之確數並住址職業後復行分段徴求（三）徴求畢趕造校錄一切印刷事宜槪由王君天榮擔任（四）楊君報告今日校友會接到母校公函一件因母校爲擴充學生運動場對於建築費一項缺數尙鉅函請本會贊助　經衆討論分爲兩組甲組主張首先贊助貧寒子弟入學費乙組主張首先贊助運動塲建築費雙方討論多時無從取决後結果先募集成數將來如何支配容再開特别會公决議畢散會已鐘鼓十二始各書歡而散 
[虞山繪畫展覽會二誌]  
　　上海美術專門學校在白雲觀近第一院舉行虞山繪畫展覽會昨日爲該會開幕之第二日自上午十時至下午五時來賓國體計有江蘇省立第五師範學校安徽省立第一師範學校上海專科師範及閘北寳通路之中華公學等校俱有各該校敎師領導先後到校參觀其個人赴會參觀者有千餘人本届該會爲便利一般參觀者之明瞭起見又在各陳列處加以文字解釋云 
[寗波五公學之第一次懇親會]  
　　寗波旅滬同鄕會所設立之五公學昨日下午在西藏路該會演講廳舉行第一次懇親會家屬來賓統計一千五百人以上茲將開會秩序錄之如後（一）第二科主任兼公學敎職主任烏崖琴宣開會詞（二）奏校歌（三）報告各校狀况（四）演說（五）奏懇親歌（六）各校游藝五校節目共計三十餘種逐項表演頗覺純熟内中尤以第一公學之英語演講花圈第二公學之曲杆第三公學之拳術第四公學之舞蹈第五公學之鈴笛最爲出色該公學等開辦迄今不及二載範圍逐漸推廣成績斐然可觀足見敎務主任烏君之措理有方各敎員之熱心將事也 
[寧波同鄕會紀念會秩序]  
　　今日爲寗波旅滬同鄕會舉行慶祝新會所週年典禮會所各層業已分别佈置第一層商塲陳列各種商品第二三層爲游藝塲表演各學校各團體游藝第四層陳列諷刺畫第五層爲書畫展覽會陳列劉海粟李超士王濟遠汪亞塵張聿光吳法鼎諸畫家作品游藝秩序極爲優美茲摘記如下午後一時起爲中華武術會拳術勤業女師科學表演青年義校短笛養性女學雙人舞北區公學滑稽拳術久記社京劇晚間七時半起爲該會音樂社音樂勤業女師舞蹈少年宣講團音樂程博禮女士單人舞北區公學雙簧鄭正秋君等新劇預料參觀者必甚多也 
[閘北小浜内發現男屍]  
　　閘北太陽廟西孔家木橋附近小浜内昨晨發見無名男屍一具由四區派駐所長警查見該屍仰臥於淺水之中年約二三十歲秃頭赤足身穿元布短夾襖褲内襯白布短衫柳條布褲不知因何致死查無屍屬報告顔署長立飭十一圖地保陸阿保赴地檢廳報請檢騐再行核辦 
　　尙有本埠新聞等轉入後頁 
雜評二 
[再論銅圓病（旡用）]  
　　銅圓之病病矣此病影響之所及凡使用銅圓之中外男女老少無不感其痛苦而小商細民爲尤甚以其經濟程度較低與輔幣銅圓之關係較密關係愈密影響愈大此自然之理也然小商細民受影響而富紳巨賈自不能視爲無關係如紛爭如罷工舉牽動地面之治安不亟爲謀害將不可勝數 
　　魚販之罷市菜商之要求皆爲銅圓而發生之新問題設不澈底救濟則肉食者不僅魚蔬食者不僅茭白一般社會不僅食品商使用銅圓換言之無工無商無勞働無居民莫不使用銅圓行且莫不爲輕質銅圓而迫入漩渦涓涓不塞將成江河綿綿不絕炎炎若何易曰履霜堅冰至今霜始見矣 
　　海上公私團體應立卽召集緊急會議按切事實妥議取締補救方法此種辦法議定之後即行推舉代表分謁本省當道並於租界地方要求協助吾知銅圓之病普通外人雖不感直接痛苦其願協助可以預斷故慮無人起而爲倡耳苟有人焉起而爲倡贊者四應所謂乘勢待時今時易然聿觀厥成何難之有 
 
 

Page 15

 
 
本埠新聞二 
[益德會徴求第一次揭曉]  
　　三馬路慕爾堂益德會徴求會員於前晚舉行第一次揭曉同樂會其秩序有王鈍根演說少年宣講團國樂中華武術會武術市民公學滑稽舞及郁松亭崑曲來賓達七百餘人徴求結果如下弎弌隊一百三十二分景林隊三十一分福音隊十四分 
[閘北火警]  
　　閘北胡家木橋歐嘉路某花棧於前晚二時許不知因何起火由各叚救火會駛往救熄燬屋三間五區三分所王署員昨飭長警前往調查復候核辦 
[西華德路房客聯合會常會紀]  
　　西華德路房客聯合會昨午舉行常會代表出席者二十一人幹事長翁國勛主席劉金友紀錄（一）主席報告一週間經過情形（二）公决請沈佩蘭沈恩孚沈嗣恩杜博孚李傅畊李清輝梅學泗及邱君等爲顧問並請陸幼珊白恒慶徴收會費方根寳擔任庶務（三）討論期望之目的（甲）拒絕無理由之加租（乙）要求改裝工部局路燈（因房東所裝者燈光暗淡未至十二時即熄）（丙）房屋自然損壞者當歸房東修理（丁）弄後籬門不愼當歸房東改築磚牆或裝配鐵門（因該籬低弱無異開門揖盜）（戊）管門人失職當由房東另顧專役議畢散會 
[鄭裕崑君與黄壽麟女士結婚誌]  
　　昨日（夏曆四月十八日）午後三時鄭紹熙君之次子裕崑君與黄壽麟女士結婚於福州路振華旅館敦請左繩孫君（文襄第七孫）證婚是日賓客盈門如聶雲台虞洽卿李英石屠康侯汪禹臣左臺孫朱仲平方良孫曾鎭渭及大中華恒豐兩紗廠同人等男女來賓不下三百餘人會聚一堂參觀佳禮幷由務本女校項瓊瑤女士奏琴一時頗爲熱鬧 
[城内居民請添警防盜匪]  
　　近來城廂一帶匪盜强行白晝刦人毫無忌憚從未聞有一破案實爲地方治安大患日前吾園路公民呈警察廳長文云廳長鈞鑒公民等住居第二區第一分署界内吾園路德馨里周圍歷有年數向來安居樂業除偶遇一二小竊外從無盜匪搶刦等事不料本月九日午刻有范姓女孩由學放飯歸家行至其家後門口突有强徒向前搶刦耳上金環一副耳亦撕破又本月十一日午刻有一婦人行經德馨里口被匪强刦耳上金環該婦竭力抗拒竟被擊破頭顱環仍刦去四鄰聞聲奔集已杳無踪跡曩者搶刦之風不過行於租界近且蔓延及於内地報紙所載已數數見未聞一行破獲居者行者咸懷戒心以警察森嚴之地而强盜悍匪胆敢於青年天白日橫行無忌且同在一處三日内疊出二案殊駭聽聞考其原因雖屬不一而小街狹巷崗警不敷易足以啓若輩覬覦之心深爲地方治安之害伏按冬防期内德馨里口本添崗警兼有巡邏爲此瀝陳顚末仰懇廳長於吾園路德馨里口仍派一警作爲固定崗位以戢盜風而保治安實爲公便云云 
[慈善副券開奬紀]  
　　慈善副劵昨日在南市久大碼頭開奬塲開奬上午九時起中午十二時止開出大奬號碼如下頭奬一萬六千八百九十五號南京乾源經售二奬二萬二千二百二十四號漢口裕和經售三奬三萬五千五百五十四號本埠善中經售四奬一萬二千四百四十八號漢口吉祥春經售四奬二萬一千三百十八號南昌福順祥經售五奬三千二百零八號福州同利經售五奬三萬九千四百號杭州永興經售 
[盜案中發覺拐案]  
　　浦東薛家橋之阿根 
　　浦東俞伯題橋顧金山家於舊曆本月初一夜被盜行刦失贓約三四百元開單報請縣警察事務所拘獲盜犯火培興解所研訊供出同黨朱金茂匿居周浦鎭環龍橋地方奉諭立飭偵探錢少卿協同警察於前晚馳往將朱拘獲並在室中起出被拐小孩一名幷解到所稟請訊辦詰之該孩供年七歲名阿根父在南滙薛家橋餘言含糊查該孩身穿本廠布棉襖内襯馬蟻布衫柳條布夾褲該孩頭頂被拐時爲東洋頭今則改爲和尙頭當奉司法科發送新普育堂留養候查傳該孩父兄來案認領火朱兩犯押候訊究 
[嚴大等又犯一攔刦案]  
　　江北人嚴大於本月十號晚糾同姜小三子丁小四子等在虹口鴨綠路攔刦日本人身畔鈔票洋一百元携贓逃逸案發被特别機關中西探目獲解公堂訊押在案昨經該探目調查得本年三月九號晚某日本人行經斐倫路被搶衣袋内現洋九元呢帽一頂之案亦係嚴大等所爲當即傳失主到捕房指認屬實稟明捕頭諭飭押候併案解究 
[汽車又傷兩人]  
　　昨日上午十一時許一千四百三十七號汽車駛過塘山路兆豐路口撞倒行人張正福碾傷兩足由楊樹浦捕房二百四十七號華捕到來押令汽車載送受傷人往同仁醫院醫治旋即帶該汽車夫入捕房稟候捕頭發落又有寗波人沈金生於昨晚六時許在南京路行走被某號汽車駛來撞跌腿足受傷經老閘捕房三百念八號巡捕到來抄錄汽車號碼另雇車送受傷人往仁濟醫院醫治一面歸報捕頭候示 
[電車疾行跌傷乘客]  
　　昨晚七時許有木匠顧東林在靜安寺路斜橋路口附搭電車因車行過速上車立足不繼跌倒於地頭腦受傷甚重不省人事由新閘捕房六百七十七號華捕前來抄錄電車號碼另雇車送顧東林往仁濟醫院醫治一面呈報捕頭候示 
[溺斃孩屍失踪]  
　　英昌洋行僱川之民船老大陸金生昨日報告吳淞救生局謂今晨該舟在高橋北中沙浦面溺斃現年十四歲男孩一名該孩左手六指秃頭赤脚身穿藍布衫褲當因在船挽水不愼致遭淹斃現屍首失踪如能撈獲可報告該洋行買辦周姓云云 
[三林塘焚斃婢女案之糾纏]  
　　生命與名譽 
　　張張氏之十五歲女兒張翠珍在三林塘裕豐米店被火焚斃報經地檢廳委派郭檢察官下鄕蒞騐一案已紀前報茲悉二十四保六圖地保孩少亭偕裕豐米店主湯蓮甫於前日投地檢廳稟稱已死張翠珍前奉騐明詎屍母張張氏等抛屍不殮爲此來案稟報奉諭着發給封條令飭湯蓮甫代備衣棺命該地保妥爲收殮發封厝壇候示未幾又據湯投廳稟稱此次之火乃於本月初十夜十時許從後面鄰家披屋中發生當即延燒我家住房以致眷屬聞警從睡夢中奔逃而翠珍致遭焚斃張張氏與龍金泉要索撫卹經人解勸民出洋二百元作爲撫卹不料氏等聽人唆使藉屍圖詐反在外間毁壞民之名譽謂火從煮烟而起實則民素不食烟要求提該氏到案追償名譽損失等語車檢察長據稟後諭令送請郭檢察官澈底根究 
[吳淞埋葬無主屍棺]  
　　吳淞商埠局會同鄕公所令將萬安橋一帶在軌道左近地上之暴露屍棺限期遷葬曾經埠局布告在案現已屆期查得無主屍棺計數十具由局僱人將其搬遷用船運至淞西南鄕距離數里之計家橋附近地方逐一埋葬於鄕公所購置之義塚 
[沿路擺設食物攤之從嚴取締]  
　　閘北四區顔署長前查得大統路新民路兩旁各種菜蔬點心攤鱗次櫛比有妨交通一律禁止擺設近該販戶等日久玩生漸漸恢復原狀在崗巡警視若無睹前日經巡官李壽山傳諭各長警注意禁阻外並特派巡邏長警分三班每日出巡如該販戶等不聽指揮准即拘案嚴罰 
[管門巡捕之被嫌疑]  
　　聯合通信社云跑馬廳管門巡浦張傳和在該處司閽十餘年向稱誠實爲英人所重平日對於盜賊驅逐過嚴遂爲盜賊所恨此次因其買有來歷不明之銀鍍鐲銀鍍練條跡涉嫌疑本月八號由法捕房派探協同英捕房西探將其寓所查抄將所謂贓物者一併帶入捕房想法公堂中西讞員燃犀在握當不難水落石出惟該捕妻幼子稚呼籲無門日事涕泣聞某商聯會會長正在審查一切如果確爲賊咬當代向法領請求昭雪爲好巡捕之保障而杜盜賊之攀誣云 
[南通源昌福莊擱淺原因]  
　　南通縣源昌福錢莊於日前擱淺茲據南通人來信謂該莊在前清光緒十二年份由顧姓創設營業甚爲廣大與滬上大錢莊往來者十餘家因顧家資豐富有五十萬金信用頗著故該莊所營業花紗布等業生意甚夥且兼營墾牧公司去年各塲地植棉遭風潮水没受虧甚鉅又於歐戰後營做馬克損失亦大因此兩大原因致不能周轉聞該欠申莊名下十餘萬兩本地則爲數尙不止此云 
[滬江影戲院開映特色短片]  
　　武昌路華商滬江影戲院自今晚起特映孫中山在廣東就大總統任時實地寫眞二本並佐以羅克艶史泡洛笑話談敵滑稽各二本影片佳甚愛觀影戲者盍往觀之 
[誌謝]  
　　昨承大東書局惠贈第十一期「星期」一册謝謝 
公布欄 
[江蘇高等審判廳]  
　　民庭判决▲鄒廣鑫與鄒仲氏等爲房屋基地及身分涉訟控訴一案（判决主文）原判撤銷本案係爭草房三間基地一畝五分應准鄒廣鑫備價向錢王氏贖回前項房屋基地贖回後應由鄒廣鑫鄒仲氏鄒嚴氏共同使用控訴及原審訟費均由鄒仲氏鄒嚴氏共同負擔▲張信楊與顧金生因婚姻涉訟控訴一案（判决主文）本案控訴駁回控訴審訟費由控訴人負擔▲沈賡楊與朱宗嶽因基地涉訟抗告一案（决定主文）本件抗告駁回抗告訟費由抗告人負擔▲柏壽臣與韋儀卿因損害賠償控訴一案（决定主文）本件控訴駁回▲張丁氏與朱阿小等爲田畝涉訟上告一案（判决主文）原判除駁回上告人對於被上告人陳二控訴之部分外撤銷發逕上海地方審判廳迅予更爲審判關於上開除外部分之上告駁回 
　　批示▲僧理智呈爲黄根山等覇田一案縣署批斥不理請傳案訊究由呈悉究竟本案如何情形無從懸揣據訴各情仰候飭縣查明依法辦理此批▲張竹　呈一件呈爲姜飲蘭基地涉訟一案聲明異議請求更正判决由呈悉案經發還更審該具呈人所請各節儘可向江寗地方審判廳具狀主張毋庸來廳多瀆此批▲錢文卿呈一件請發還沈福卿違約涉訟一案原　由呈悉查該案卷宗業經本廳於本月一日令發上海地方審判廳矣仰即知照此批（以上五月十四號） 
[江蘇高等檢察廳]  
　　批示▲唐祖謙狀悉姑准　卷核　但既稱本案原縣業經判决　依法控訴該民提起抗告於法不合抑即知照此批▲王裕慶狀悉查瀆職躍在刑律上均有明文規定即如所稱該所長等亦無若何罪名之可言來狀未免張大其詞所請調卷核辦之處應毋庸議此批▲何廷輝狀悉案前據該民聲明控訴業經本廳批准調卷究竟係何實情應俟卷到依法送審核辦此批▲姚裕堃　悉仰即覓具妥保呈廳核寗此批（以上四月十四號） 
[上海地方審判廳]  
　　公示送達（全文在本廳揭示塲公布）第六四號（民一庭）一件劉于汶與王效祥因欠欵涉訟一案（判决主文）被告人應　選原告人麵紛洋三十二元一角印紙費一元六角五分歸被告人負擔右仰被告人王效祥知照第六五號（民二庭）一件陳友記與孔巧福因債務糾葛一案（判决主文）被告人應償還原告人本洋二百元及自民國十年陰曆十月初八日起按月二分利率計算至執行終了日止之利息訟費歸被告人負擔右仰被告人孔巧福知照第六六號（簡易庭）一件陳貴寳典范開業因欠欵糾葛一案茲本廳定於本月二十三日上午十時爲公開審理日期仰該被傳人范開業依期來廳候訊毋違特示右仰被傳人范開業遵照 
　　判决主文（民一庭）一件判决葛長春等輿周如玉因貨欵涉訟一案（主文）原告人之請求被告人之反訴均予駁回本審訟費兩造各自負擔（民二庭）一件决定王喬輿馮乃富佃田糾葛控訴一案（主文）本件控訴狀撤銷本審訟費歸控訴人負擔▲一件决定陸梅生與陸福康田租涉訟聲請再審一案（主文）本件聲請不合法駁回（簡易庭）一件判决吳榮生與王和尙贖田糾葛控訴一案（主文）本件控訴駁回本審訟費歸控訴人負擔▲一件决定華硯香與徐富根贖田涉訟聲請再審一案（主文）本件聲請再審照准以上五月十三日 
[上海地方審判廳]  
　　判决主文（民一庭）一件决定尹懷安與朱學友等因借欵糾葛一案（主文）本件訴狀准予註銷▲一件决定周阿土與周阿永契價糾葛抗告一案（主文）原批示及執行命令撤銷抗告人應補具上訴理由狀繳納訟費另由本廳作爲控訴受理▲一件决定沈蓮鍔與儲鳳樓因房屋涉訟一案（主文）本案控訴駁回本件聲請移送本廳執行處核辦審判費十二元發還▲一件决定殷壽在與殷何氏懲戒及財産涉訟抗告一案（主文）本案關於民事部分之抗告駁回關於刑事部分之抗告移送刑庭核辦抗告費用由抗告人負擔▲一件决定顧蔭培與顧張氏基地糾葛抗告一案（主文）本件抗告駁回本案應否繼續執行由吳縣知事勘丈明確再予核辦抗告費用歸抗告人負擔▲一件决定李環北與陳金順田租糾葛控訴一案（主文）本件辯論再開▲一件决定朱秋江與朱樹棠因田畝及租息涉訟一案（主文）本件控訴應予受理（民二庭）一件判决顧大榮訴葉沈氏執行異議一案（主文）原告人之請求駁回訟費歸原告人負擔▲一件判决張韓氏訴朱榮順因租屋糾葛一案（主文）朱榮順所租張韓氏在閘北新疆路之屋一間應即遷讓訴訟費用歸朱榮順負擔▲一件判决仇春源（即仇春山）訴劉德順因債務糾葛一案（主文）被告人應　還原告人銀二十四千四百五十文小洋二十三角原告人其餘之請求駁回訟費歸原告人負擔四分之一被告人負擔四分之三▲一件决定陸榮生與唐葛氏借欵抗告一案（主文）本案應俟陸榮生照章繳納訟費後由本廳作爲控訴案件受理（簡易庭）一件判决沈映泉與浦渭南因債務涉訟一案（主文）浦渭南應償還沈映泉元本九八規銀五百二十二兩九錢八分八釐又利息九八規銀一百零三兩六錢三分八釐本年隂曆四月以後利息仍以元本銀五百二十二兩九錢八分八釐每月一分二釐利率計算應付至執行終了之日爲止但前後利息併記不得超過原本本案訴訟費用歸浦渭南負擔▲一件判决陳明孫與張星堂因租地涉訟一案（主文）張星堂向陳明孫租賃南京街基地一方應即交還陳明孫收管其地上所造之房屋應由張星堂拆除陳明孫其餘之請求駁回本案訴訟費用除逾額洋三元六角發還陳明孫具領外餘歸張星堂負擔▲一件判决陳慶錫訴張吳氏租屋糾葛一案（主文）原告人之請求駁回訟費歸原告人負擔▲一件判决黄坤榮與鄭美增借欵糾葛一案（主文）鄭美增應償還黄坤榮洋三百七十八元訟費歸鄭美增負擔▲一件判决張國祥與朱明章等借欵涉訟一案（主文）朱明章應償還張國祥本洋一百元朱順桂應償還張國祥利洋十六元訴訟費用歸朱明章負擔▲一件决定一　　嶽與陸木生米欵糾葛一案（主文）本件訴狀准予註銷訟費歸許振嶽負擔▲一件判决郭祥　與張長發因債務涉訟一案（主文）原告人之請求駁回本案訴訟費用歸原告人負擔▲一件判决江子文與高金海等租屋糾葛一案（主文）坐落小南門糖坊弄南首善堂街第十七號樓房一幢着高金海遷讓並應償還房租洋八元六角繳由江小文具領江子文對於金長生之請求駁回訟費歸高金海負擔以上五月十日 
 
 

Page 16

 
 
   
 
 

Page 17

 
 
常識 
　　（一）投稿本增刊者其材料除衛生法制道德經濟四項外增教育科學宗敎市政雜錄問答六項其語涉攻訐個人者恕不登載 
[（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦章字跡不易辨認者佳構亦從割愛]  
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉錄他稿者至隔月一日（陽曆）即可向本館取酬其取酬時之署名蓋章須與投稿時同 
　　（一）問答一項專爲喜閱本增刊諸君確有疑義藉便討論起見當擇要登載恕無報酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增判得酌量增删其字句 
　　（一）投稿不登載者原稿恕不發還 
[成功百訣十一版]  
　　沈有乾君成功百訣業經銀館十一版每册仍收回印本本五分外埠函購加費一分售書處本館營部茲寄售處中華職業敎育社中華書局 
常評 
[死之輕重] [  旡用]  
　　太史公曰人固有一死死或重於泰山或輕於鴻毛此二語將何以立確切之界說曰單獨之死重於泰山而多數之死輕於鴻毛也死於文明國家而有法律保護之處重於泰山死於未開或半開國家而缺法律保護之處輕於鴻毛也文明國法適用於法權統一輿論一致之區故在法權統一輿論一致之區死則重於泰山在法權不統一輿論不一致之區死則輕於鴻毛也且人死矣全賴國家之法律爲保護執法者有重重牽制節節糾正死可重於泰山執法若僅限少數人或一二人得處斷而無法以救濟者死可輕於鴻毛也夫救生不救死罪疑惟輕吾旣見枉死者而哀之又何必有所主張而更或死一人以抵之罪體上天好生之德惟有防人之不死决無因死而罪及生者之理第煦煦爲仁養癰成患殺人者死伊古爲然此其所以談治者恒王懲前以毖後也嗚呼徴諸今日果何如哉 
衞生 
[慈善家宜設捕蠅會] [  朱幽]  
　　蒼蠅爲夏天傳染病的利器盡人知道了只因没法去消滅他幷且旣到夏天即徧設種種捕蠟器也捕不勝捕的了所以夏天的病人比他季格外要多而時疫醫院也因此林立起來了但這是治標的法子吾怪慈善家爲什麽不治其本呢現在春去夏始氣候漸熱去冬藏身於厠所的老蠅王又要出來遊玩大陸了諸君須知這老蠅王即今夏許多蒼蠅的鼻祖所幸他剛纔出洞還没有生殖的能力幷且死樣似的不能高飛很容易捕牢的聞某校已有發起捕蠅者吾很佩服但蠅類無處不有如單靠着幾個學校和幾個注意公共衛生的人捕幾個没有效力的最好由慈善家徧設捕蠅會使各人捕得之蠅繳與捕蠅會由捕蠅會焚死或搗死捕蠅的人給與小費如若干蠅給銅幣一枚若干蠅給銅幣十枚那末没有人不喜去捕的了捕得愈多今夏的傳染病愈少吾替慈善家仔細一想這功德實在比開醫院還要大得多咧（乙種酬） 
道德 
[西方格言（二八七）] [  謝介子選譯]  
　　不學無術之元首即如盲目之舵工（瓊生）（ＢenＪonson） 
　　言與石均發而不復返者（英吉利諺） 
　　奇事逾三日即不復奇矣（意大利諺） 
　　垢衣可秘濯（英吉利諺） 
　　單獨之狼不噬其類（西·葡諺） 
　　羊鳴囂囂其毛寥寥（英吉利諺） 
　　君之言過於君之智（英吉利諺） 
　　婦人與風命運三者均善變（西·萄諺） 
　　明日悔今日之惡實爲已晚（西班牙諺） 
　　有偶然得名者但極少（約翰生）（Ｊohnson） 
[立身語一束] [  振聲]  
　　一庇身於國應知愛國 
　　二立身社會應負改造社會之責 
　　三權利心不可有義務心不可無 
　　四權利由義務而得者方爲正當 
　　五不勞而獲與倫竊何異 
　　六作事應有作事之精神 
　　七臨事不可畏難就易應奮起精神力任其難方始有濟 
　　八明日之事應預先擬定次序使有條不紊 
　　九日間所作之事應於夜間默思有無不合處錯者立改 
　　十朋輩應盡友誼最要爲踐約 
　　十一鄰里有困苦者應時施救濟（乙種酬） 
法制 
[法律之意義] [  竹賢]  
　　法律二宇合而論之凡國家規定之一切規則槪得稱之曰法分而言之則民律刑律商律等皆謂之律似不得以單獨之法字稱之曰法至若憲法行政法民刑訴訟法等皆謂之法亦不能以單獨之律字稱之曰律故合法律二字爲一義者可稱爲混合解釋主義分法律二字爲二義者係區别其性質講求其原理而其解釋似較混合爲詳蓋法律之意義其範圍雖廣但究其正當學說則國家之制度爲法國家之禁約爲律何以故制度與禁約本不相同制度者指一國之國體政體形式等而言禁約者指保障人民個人權利而言由是論之則制度與禁約之不可混合亦猶之法律二字之應行區别（乙種酬） 
經濟 
[出喪糜費不如移作公益事] [  傅子賓]  
　　出喪是悲哀的事因爲人死所以纔出喪但現在社會的心理出喪多喜舖張好似出喪是喜樂的事所以出喪的糜費竟由數百金至數萬金他們出喪百般鋪張的心理因欲藉此顯家中的豪富這也是虛榮心太重之過况且出喪糜費是極無謂的舉動生者雖百般鋪張死者一些不知每見出喪大者綿延數里歷二三小時始盡看者虛耗光陰甚至交通斷絕行人受害旣傷公德又爲法律所禁誠智者所不願爲然今之糜費出喪者比比抑又何故出喪鋪張已至相沿成俗倘有富家出喪减省必至親戚交責故相率從俗然惡俗所趨其弊至爲浩大故不如將出喪之糜費移作公益之舉如助賑興學提倡實業等事旣可爲死者留名又可爲人類造福此誠富豪家所當爲也（不受酬） 
敎育 
[今日當注重鄕村農業敎育] [  黄立]  
　　敎育爲鎔鑄國家之冶坊拙著人系言之綦詳我國農民占四分之三而全數失學卽全國人民之無敎育者占四之三矣民爲邦本本固邦寗施敎育於農民乃固本之一要着國人亟亟談農業敎育而農事不見有進化其故由於農校與農家隔閡今之農校每見於都市都市多商賈子弟卽勉强肄業農業出則恒爲商賈鄕農之子藉有好學之徒亦因地阻而割其所愛學而不用用而不學安得收改良農事之效果謹擬管見如左與注意敎育者一商確焉 
　　由全國鄕村社會中俊秀分子提倡設立鄕村農校省縣社會傾全力輔助之鄕區本有固定之自治經費自治以興學爲原則今鄕自治雖未恢復而鄕敎育會鄕農會未嘗不可收撥一部分基金以充農校之用官廳阻礙則有省縣敎育會農會持正大之法理與爭何慮不達目的今日組織社會之人物不外當日籌備自治之人物其注意於普及敎育必無今昔之殊毅力做去固可以收職業敎育之良果亦可爲改造國家之補助吾社會同人盍起而協力圖之（乙種酬） 
[茶館的改良] [  月渠]  
　　茶館的開設差不多城鄕村鎭無處没有的其宗旨無非藉以消遣而已倘然能夠設法改良却是社會敎育中最容易收成效的現在把我所見到要改良的寫在下面 
　　（一）請富有學識的人演講因爲改良社會的最妙方法就是演講但我們中國的茶館除了幾爿小茶店的說大書以外簡直是没有一處是有演講的而且那些說大書的都是無稽之談不但無益而反有害的倘然各茶館中能夠在一定時間内請富有學識的人演講可以使他們的思想和地位不知不覺的提高起來了 
　　（二）張掛世界地圖把現在的世界大勢和各國的形勢以及中國在世界的地位繪成五彩地圖掛在壁間可以引起他們國家的觀念 
　　（三）張掛世界名人肖像把世界有名的發明家冐險家以及其他有益於人類的名人統統翻印出來略爲加點說明掛在壁問可以引起他們高尙的思想勇敢的氣槪以及冐險的精神 
　　（四）略備幾種的圖書他們在茶館的時候總是没事的最好略備幾種的圖書利用他們没事的時候把這種圖書給他們看可以使他們得點普通的常識想他所收的效果一定是比通俗圖書館來得大呢 
　　（五）購備報紙茶館中多備幾種的報紙倘然他們圖書不要看的時候可以呌他們看報紙使得他們明白中國現在的國情 
　　（六）娛樂器具在館中另設幾種的娛樂器具像彈子咧檯球咧各種樂器咧使得他們不去做那些嫖賭吃著這種墮落人格的事情了 
　　以上幾種不過舉其大略此外有益社會的可以隨時加入倘然各地茶館果然能夠實地改良那是中國前途的幸福了（乙種酬） 
雜錄 
[艶情小說害我非淺] [  六合姚寳賢]  
　　噫今中國之出版界可謂汙濁極矣其最足誤我青年子弟者莫如彼等之香艶小說之爲深也余今乃一十六歲之少年去年曾喜閱艶情小說一至課餘暇時嘗手一卷誦讀不忍釋手後精神迷離夜輒夢遺不久被叔父察覺厲言責我自此我遂一心懲戒仍未見效身體愈弱後閱申報當識得有醫治夢遺法數種照之行去未久果然斷根身體健强如故我矣及今思之未嘗不懊嘆不已故刋於常識望諸位青年共鑒之（乙種酬） 
問答 
[答呂曙帆君問] [  梁梅縣]  
　　貴友孫君每飲腦際卽作秋虫鳴聲瞿瞿然此係神經奮興之故醫學方面所謂神經衰弱（Ｎeurasthenie）之症也平日吾人耳内脈搏毫無所覺此是生理的但一旦神經奮興則感覺異常（Ｈyperaesthesie）脈之搏動遂歷歷在耳君所謂秋虫鳴聲瞿瞿者即此也酒爲一種奮興劑故酒後乃發此種現象孫君此後當漸戒酒而作事尤不可過勞蓋過勞爲神經衰弱之因又神經衰弱後飲酒乃有此種異常之感覺 
 
 

Page 18

 
 
   
 
