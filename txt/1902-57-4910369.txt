# 1902 - 57 - 4910369

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○繼鑑易知錄白紙價洋一元五角竹紙一元二角○潘頤福咸豐朝東華錄寳洋一元三角○王益吾咸豐朝東華續錄實洋二元五角○左文襄公奏疏碼洋四元○隠園三十六種實洋五元○刑案匯覽洋七元○景岳全書碼洋三元○資治新書碼洋一元五角○繒圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕　義碼洋三角○瘍醫大全碼洋三元○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套寳洋六元○醫門法律碼洋一元○醒世烟緣碼洋一元四角○繒芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書書至或申報舘張房可也此佈 
[新印南皮張宫保政書出售] [  圖書集成局代啓]  
兩湖總督香濤宫保學問經濟負海内重望仰止廬主搜得宫保歴任以來奏議數百篇如創設學堂舉辦農工商諸要政悉行採入釐爲十二卷由思益學社倩本局用大號新字印成紙墨精良裝訂六本碼洋一元四角江左書林及漢口江左漢記均有出售有志經世者請擇便購閱可也 
[中外人心公私不同說]  
　　方今中西大勢貧富相懸强弱攸判固夫人而知之矣試問其貧富之何以殊强弱之何以判則必曰富强者學校之盛也兵甲之精也商務之盛也製造之巧也貧弱則反是不知此尙知其粗而未知其精知其淺而未知其深知其所當然而未知其所以然也何以言之富强貧弱之判實判乎人心之公與私而己西人之心無一不存其公故無事不可爲爲而無不成華人之心無一不涉於私故爲事鮮能成卽成而亦難持久就一家言華人積財必貽之子孫無論親友不能與聞卽族人亦不能染指一若子若孫世世可長守此財者卽明知未必能長守而亦必貽之以致有藉祖父之資不思自立中國遊民之衆其弊實係乎此西人未必不以子孫爲重惟使之學業能自立而己所積之財不過略爲分潤往往盡數撥爲善舉或學堂或醫院或教堂西人子弟素不恃祖父資財故皆思自立可知不私己財非但可使一家無廢才而又可培植人才較之沾沾爲子孫計者其識見之淺深何啻天壤耶就一國言國有大事勢不能不取民財中外固屬一理惟中國捐之於民民雖未嘗有抗阻之者然皆出於勉强而非自然樂輸西國則廣行息借民財之輸入官中者皆不吝傾筐倒篋即如庚子之役各國運兵來華其兵費股票聞英國數日之間集成數千百萬英國素稱富厚其用民財尙如此之多他國亦可想而知西人之急公好義較華人奚啻加一等耶至於學校西國官民合力不惜經費故愈推愈廣中國經營伊始民間旣無經費此推彼讓官中亦以庫儲支絀觀望徘徊總之究非中國無財皆中國之人自私其財不肯與一國共之之弊也人旣自私其財無不自惜其命食糧投募之輩雖願列戎行以禦鋒鏑其實爲謀食起見何嘗有忠君受國之心禦侮衛民之意故連次中外交綏不戰而退如出一轍豈皆兵之無用哉皆一私字誤之也西人不顧利害是非故無戰不勝卽不勝而仍戰近徵英搭彼此皆能堅忍不移然非衆心不涉乎私其能如此之堅忍乎若商務製造則尤宜合力同心庶可咸沾利益苟各存私見則安能推廣安能振興西國雖有專利之條似乎私而不公然與之專利所以鼓舞舉國之人似私而實公而其人之法則未嘗自秘故舉國之人滿限皆能製造皆能謀利私者一時公者無盡與華人自私之見迥不相侔華人經商各謀各利不顧大局故通商以來華人之所得者仍不外華人之利西人則盡謀别國之財此中籌畫中外人之智愚更不啻天壤大抵西人以一國爲念華人以一身一家爲念且華人僅顧目前西人必預籌至數十年數百年之後此又公私不同之大焉者也世之談時務者每謂中國誤於當時不即變法故貧弱至此現朝廷有意維新富强之效當不難拭目以俟予則謂立國之本究在人心使人心皆公卽不變法亦無不可底於富强使仍各存私見卽侈言變法恐仍無補於貧弱也質之當世能不以予言爲河漢否也 
電傳宫門抄○昨日午刻旅居京師友人專電告知本館云正月二十三日皇上召見軍機大臣及李逢藻 
[熙朝盛事]  
　　聞之京師友人云涿州王雪亭司馬聽鼓三原歴有年所祖母畢太夫人年己八十有五曾元繞膝樂也融融近由郡紳及同鄉官出具印結赴順天府禀懇奏請施恩以誌休祥而光閭里隨於正月十三日在椿樹胡同府第高懸五世同堂匾額一時親鄰族黨祝嘏稱觴眞熙朝之盛事也 
[整頓關稅]  
　　聞之京師友人云崇文門稅務及所屬各口商稅每有吏員舞弊以致征數寥寥近經肅親王悉力稽查破除情面遇有假托洋人貨物者卽照會駐使協力拘懲猾儈刁商無一漏網誠富國之要圖也 
[重定釐章]  
　　聞之天津友人云直隸藩司周玉山方伯以償欵數巨籌度良難特將各卡所抽百貨釐金逐加整頓俾裘成集腋藉裕度支刻己頒布新章計洋布每疋抽津錢三百文雜色洋布每疋四百文洋標布每疋二百五十文印花洋布每疋二百五十文斜紋洋布每步二百文洋縀每疋一千文東洋印花布每疋三百文東洋縐布每疋三百文洋摹本縀每疋一千文洋寗綢每疋一千文洋線毬每百斤一千文各樣洋絨每疋五百文顔料每百斤十千文洋火柴每箱一千文煤油海百斤一百五十文洋冰糖每百斤一千文洋赤糖每百斤一千文洋白糖每百斤一千文西洋糖食每百斤二百文洋鐵每百斤一千文洋鍼每萬口三百文洋鐵絲每百斤一千文洋鐵質每籍一千文洋銅絲每百斤十千文海帶每百斤五百文紙烟吕宋烟每百斤二千五百文洋胰子每百斤一千五百文洋燭每百斤一千二百文洋毡每條三百文洋廢鐵每百斤一百文亦經商者所不可不知者也 
[嚴斷私錢]  
　　聞之北通州友人云州境四鄉每有奸人私設爐坊鎔毁制錢猶恐事發被拿暗中與地方衙役 
 
 

Page 2

 
 
串通互相朦蔽自去年以迄目下官錢幾被若輩私毁一空商民受害良深無從告發漸致巿中物價騰貴民不聊生駐防州境之練軍統領馬珊園軍門心焉憂之特於新正某日會同州主出示嚴禁略謂自正月初五日起限三日内准貧民向當鋪以私錢贖當三日以外街上再見私錢無論旗人漢人亦無論錢數多寡一律從重懲罰三日以内所有在四鄉安設私爐者務須將器具銷毁另謀生路倘不銷毁街鄰等急於三日内告發以便派勇嚴拿審實正法倘扶同徇隠至三日以外本軍門必派勇赴四鄉搜查一經查出除鑄私者立即正法房屋焚燬外仍將知情不報之街鄰帶案嚴罰云云刻下己四處黏貼若輩懾於軍法巿中無復有私錢矣 
[美圖東礦]  
　　天津直報登山東沂州府友人來函云頃聞美國人在日照縣境覔得礦山其地距沂州城東北約一百八十里至港口僅數里之遥大約將向中國要求俾得鳩工開采也 
[日商攬利]  
　　武昌訪事友人云湖廣總督張香濤宫保講求製造力杜漏扈曾於鄂省創設紡紗織布繅絲製麻諸局開辦以來出貨甚多銷路亦旺惟局中經理不甚得人以致耗折頻仍成本漸形虧蝕現值庫儲支絀挹注維艱宫保體察情形爰擬招商接辦俾免停工待欵致美舉廢於半途事爲日本商人安田善太郎所聞與提調馮小青大令籌商願出資本六十萬金不計利息請將紗布絲麻四局一并歸其接手并求外務大藏兩省作保日後得有餘利照數均分大令據情轉禀宫保亦甚以爲然大約不日卽當訂立合同互相交接矣 
[續錄江西巡撫李勉林大中丞奏改軍制摺]  
　　現在統計通省所存防勇共有二十五營臣先經手定軍制發交司道公同核議欲使規模畫一庶免紛亂無章正在辦理間欽奉前因復與司道悉心叅核擬就通省形勢劃分五路編立五軍軍各五營營各五哨哨各五隊大要每軍應用統領一員營官四員教習五員哨官二十員哨長二十名書識二十五名護勇一百五十名隊長一百二十五名步勇砲勇一千名火夫一百五十名共一千五百員名五軍共一千五百員名仿古時叅軍之制每軍派用文案一員稽核軍中文牘而於省會設立總營務處以藩臬兩司領之並派知兵大員專司其事節制全軍卽以中軍爲常備專駐省城日夕操練其前後左右四軍皆爲續備分駐省外各府州縣防守險要地叚各軍皆以砲隊步隊相輔而行砲隊宜挑選略通文理者蓋演砲須知抛物線之學而天有寒暑燥溼則空氣阻力不同地有水陸高下則地心阻力亦異而且風勢順逆皆足以改變彈路致生諸差非通文理無從教授其步隊宜以習洋槍爲主放槍亦有仰擊俯擊臥放滾進諸法其他如體操口號建步疾行踰濠越嶺握地築壘安放地雷電線諸事均關緊要擬俟聘定教習專立課程卽令步隊兼習之西法别有工程隊專爲濬濠築牆之用而其明習工程者類能演放槍砲今中國兵勇尙多不能專習一端團失全體故此時暫不别設工程隊而令步兵兼習之俟有成效再爲劃分又西北各省多平原曠野宜用馬隊江省則山川修阻馬隊似可從緩至輜重隊本爲行軍萬不可少者而平時操練則無藉於此今惟定以運送之制留待行軍時再舉斯則以經費支絀不得不權其輕重分别緩急爲之也其餉章現擬略循舊制酌量核定計常備軍每月應用薪水口糧工費等銀七千七百三十五兩不加折扣續備各軍則各按八成支發每軍月支銀六千一百八十兩合常備續備五軍月共支銀三萬三千四百四十兩此外尙有營務處及製造軍裝等局薪水費用曁槍砲器械旗幟衣袴賞卹醫藥之資槪另籌給隨時報銷不在額餉之内此次所定餉數皆不無稍薄因限於財力不得不格外撙節擬俟將來訓練日精帑藏稍裕再當逐漸擴充臣先經札派督糧兼巡南撫建道劉心源廣饒九南道明徵分詣省外各郡將所駐防勇逐一點騐留其精壯而汰其老弱卽照現定章程分别部署别立新軍一面咨商江南湖北等省就原有陸師學堂選聘敎習前來教練除俟成軍之日再另具奏立案外所有現擬挑汰防營改立常備續備等軍情形理合會同兩江督臣劉坤一恭摺具陳並將酌議軍制繕錄清單恭呈御覽再巡警軍現擬將綠營制兵練兵分别裁挑另行編立業經咨商督臣劉坤一彙案會奏又江西水師除江軍業己裁撤外尙存贛防内河兩支共船一百二十二號並勇一千四百餘名河路紛歧處處須船巡緝無可再减容臣督同該軍統領妥定操章認眞訓練期成勁旅至將才端由教育而成武備學堂之設尤爲經武要圖現經臣督同司道將文武學堂各事務妥議興辦容俟規模大定再另具奏合併陳明是否有當伏乞皇太后皇上聖鑒訓示謹奏奉硃批著卽妥定操章督飭認眞訓練隨時考察務收實效單併發欽此 
[優恤老臣]  
　　金陵訪事人云前者欽承上諭令兩江總督劉峴莊宫太保於北河開凍時入京陛見俟回任後再著湖廣總督張香濤宫保入覲兹屇春融宫太保擬俟政躬稍健卽擇吉啓行乃聞官塲中人傳述刻下恩諭頒來無庸來京陛見蓋以宫太保年邁病多不堪遠涉且東南半壁亦復未能一日暫離也特不知張宫保亦能免此行役否 
[銅圓暢行]  
　　金陵訪事人云去歲除夕江南銀元局頒發銅元一百八十萬行用民間未及一二日卽己告罄獻歲後局中續發銅元二十萬各小錢鋪以銅元不便攙搭鵝眼抑勒價值以冀滯銷而民間喜其便於取携兌用銅元者仍紛紛而至若店鋪不用銅元交易便生意寥寥以故大錢鋪中人邇仍備價赴局請領 
[學堂難辦]  
　　金陵訪事人云省垣創設大中小三項學堂兩江督憲劉峴莊宫太保特撥巨貲委員興造並將各學堂華文總分教習次第禮延一面飭派辦新政處妥議辦法兹經派辦處司道議覆大略謂學堂需欵甚巨卽以書院改置經費實屬不敷當此公帑奇窮安有閒欵可撥故各教習雖自去冬延訂而薪水竟如畫餅充飢宫太保以巨欵難籌擬飭將大學堂暫行緩辦然卽中小學堂經費亦屬不貲尙未知如何設法也 
[好勇鬥狠]  
　　香港循環日報云廣東番愚縣神山鄉廬姓與花縣石湖卿湯姓素成不解之仇蓋其地界兩縣之間每因田土微嫌遂逞其蠻觸之忿也去臘兩鄉復修前怨各出公啓約期十有四日一决雌雄局紳無計調停禀請地方文武各官前往彈壓但兩鄉丁口均多至二三千未悉能否立時解散耳 
[鹽梟猖獗]  
　　蕪湖采訪友人云安徽泗滁一帶地近江淮雖多盜賊出没其間然　未聞有鹽梟爲患自昔年蘇州臬目將緝私統領韓古農觀察擄回勒贖大吏赫然震怒限期一律廓清若輩遂流入皖中恣行劫掠洪澤湖者泗盱巨浸也汪洋百餘里浩乎無涯錦帆綠林趨之如鶩邇者若輩竟恃爲淵藪除販鹽之外復以擄劫婦女爲生某日瞻敢持械赴城鄉將保長鄉約一律擄回勒令每人以洋銀二百圓回贖似此橫行不法較之安清道友哥老會匪殆有甚焉爲虺弗摧爲蛇奈何不知高坐堂皇者亦曾從事斯語否 
 
 

Page 3

 
 
[漢皋火警]  
　　漢口采訪友人云本月十五日之夜九點鐘時漢口江西會館不識因何失火鬱修赫怒叱令燧牛十隊四出奔蹶雖遐邇各水龍聞鉦畢集而陽侯力弱終不能戰退吳回直將廳事花園悉付祖龍一炬火始漸漸式微當火熾時水龍進攻危牆驀倒被壓而斃者厥有數人誠慘禍也 
[滃洲火警]  
　　寗波訪事人云月之十二日午前九點鐘時郡城大廟前莊公茂染店不戒於火幸長安水龍近在咫尺立卽吸水狂澆未幾各處水龍聞警到塲併力合作祝融氏始退避三舍四鄰雖未殃及而己受驚不淺矣翌日午前西門内軟灣橋某紙店焚化錠帛延及引火之物登時烟燄漫天幸寗防局洋龍奮勇赴救得卽熄滅僅焚去樓房兩幢迨夜間江東百丈街大戴家南弄又以火灾告一霎時西至致和米棧信裕烟店東至泰順酒店旣而折入迤北弄中東至大昌茶葉店培德堂醫局西至東盛廣貨店天一堂藥店約焚兩點鐘許共　房屋一百數十幢誠巨災也 
[厦門火警]  
　　夏門訪事友人云本年元旦曾姑娘巷某本作中人然放爆竹延及木花頃刻火勢上炎穿屋而出各水龍夫聞警馳至竭力施救然己焚去房屋十餘椽矣同時厦門港某魚船焚化楮帛燃及竹篷遂兆燎之禍燬去魚船兩艘至午後關仔内某魚行又兆飛災幸經鄰人救援僅焚去樓面一間比鄰某布店雖未殃及然被匪徒劫掠約失洋銀一千餘元眞无妄之災也 
[卾省官塲紀事]  
　　武昌訪事友人云卾省爲東南大都會近年廣開商埠中外交涉之事日益紛煩本月某日指分湖北補用道張觀察誠由京引見來卾禀謁督憲張香濤制軍制軍接見之餘大爲器重爰卽檄委總辦湖北洋務局事務按觀察爲調任湖南布政使筱船方伯之哲嗣想能出其所長折衝樽俎不負香帥殷殷奬勵之心也○前出使日本大臣李木齋星使由東瀛缷篆回華本月某日自滬上乘某輪船抵卾江夏縣陳介庵大令預飭辦差夫役在皇華館恭迓袛帷星使旋卽乘輿入城拜謁張香濤宫保端午橋中丞大約須小作勾留然後秉節北上也 
[觚棱晴旭]  
　　京師友人來函云每屆正月十三及十五兩日例由步軍統領在正陽門城樓上調集五營官弁兵丁逐一點騐本年洋兵未撤此事遂暫緩舉行蓋恐外人未知中國典章致相猜忌也○節屆上元刑部南北兩獄所禁人犯經提牢廳委司獄官督飭禁役按名散給元宵每犯六枚○傳聞皇太后擬於祗謁西陵後乘火車幸保定以蓮池書院爲行宫以故日來地方官己鳩工庀材大興士木矣 
[上海官塲紀事]  
　　前日午後江蘇督糧道羅少耕儲憲命駕詣馬路工程局拜會總辦翁子文太守太守延入廳事暢談良久而别○昨日午前江南高等學堂總辦潘芸蓀觀察特詣南巿馬路工程局投剌總辦翁子文太守飭丁擋駕旣又往貨捐局及江蘇海運局江南機器製造局拜會 
[嘉賓式燕]  
　　昨日蘇松太兵備道袁海觀觀察在署中肆筵設席請江蘇臬憲效述堂廉訪曁江蘇督糧道羅少耕儲憲宴飲主賓酬酢歡洽逾恒至四點鐘時始盡歡而散 
[行同盜賊]  
　　前日孀婦張徐氏扭妹婿姜雲卿及其子張關榮至上海縣訴稱突被伊等攫去洋銀縣主汪瑶庭大令升堂研訊張徐氏供小婦人係本邑人年六十三歲故夫在日買妾生子名曰關榮後因不務正業令其另住給予巿房數幢月收租錢六千六百文未幾悉被售去旣而妹夫姜雲卿又將小婦人住宅抵押錢五百二十千文向之理論姜以浦東己屋讓與小婦人暫居小婦人知其未可倚恃遂令將前托伊存在洋涇鎭金姓槽坊之洋銀五百元收回關榮知之迭次偕姜來借小婦人堅不允許因之積恨在心正月十三日糾合姜之妹夫張栢松及所私蕩婦之子姚秋泉督帶兇徒多人各執刀械蜂擁至家將小婦人褫去衣服高懸樑上然後刦取金訓金飾曁鈔票洋銀六百七十元現洋銀二百元小龍圓二百角散後始由鄰人將小婦人放下然己受傷叩乞騐明究追各物抱告徐林海供張徐氏是小的之姑母餘語相同張關榮供稱正月十三日小的並未往浦東但聞嫡母與姨夫姜雲卿口角後出外不歸至十四日小的始下鄉時嫡母仍未回來叩求明鑒姜供小的前因急需將妻姊張徐氏之屋借抵旋以己屋給氏暫居正月十三日邀同關榮與張徐氏核對帳目並無糾人吊打攫物情事張栢松供妻兄姜雲卿與張徐氏核對帳目適因抱病託小的携帳隨行並無别故姜徐氏供丈夫雲卿與唱演花鼓戯之娼婦阿寳私識同住城中己歴年所胞姊張徐氏將洋銀存槽坊内憑摺上均冩姜姓明係丈夫蓄意圖吞去臘怪小婦人勸姊收回以致奸謀不遂商同關榮於正月十三日率領多人各執槍刀欲向小婦人行兇幸鄰人指點得從後門逃避至十五日始回聞鄰人傳述姊被衆兇徒吊打攫物大令以姜雲卿行同盜賊法不容寛飭與張關榮一併收押張栢松交人保出候查明確實情由示期復訊 
[南巿火警續聞]  
　　前日傍晚時本邑大東門外大街天成漆店失火延及左右鄰己紀昨報兹悉火起於天成漆店樓上當時撲救不及以致延燒比鄰元昌銅錫店福泰和帽店福昌板行俞祥泰紅坊及對門蔣恒成席店泰生永紙店渭記南貨店恒大麻線店某姓剪刀店廉思文筆店以及後面吳家弄内恒大麻棧弄口毛裕源燭鋪惟對門陳錦章綢縀莊則以四圍牆垣高聳未遭殃及是役也計燬樓房五十餘幢起火之家曾倩苛洋行保火險尙不致受大虧 
[厚德載福]  
　　王傳琮善士爲慈親病篤求佑轉機助振洋銀二百元錢馥棠求身健并合家平安洋銀四十元金陵隠名氏洋銀五十元蘇垣恒孚銀樓經募九戸洋銀八十元九角仁施稠疊感佩莫名查去歲災區甚廣幸諸大護法儘力籌維災黎得以苟延殘喘現在青黃不接需撫更殷所望救人救澈勿虧一簣之功是所盼禱又麥容氏爲賢郎永和求病速愈助本堂一文愿册捐洋銀五十元正大號來丹陽張子敬求母咳嗽氣喘速愈洋銀十九元東海居士求合家平安井子松堂種痘平安助施粥洋銀五十元隠名徐求資亡女寳卿冥福洋銀五十元至誠感神無求不獲乞登報牘叩謝鴻施[  上海六馬路仁濟善堂籌振公所施則敬等謹誌]  
[申報館協振所經收順直山東長江振捐正月初五日至正月二十日止第一次清單]  
　　正月初五日吳玉堂洋一元○初七日瑞豐永銅小洋四十八角○初八日無名氏銅洋二元○初九日無名氏銅洋一元無名氏銅洋二元○初十日無名氏銅洋二元三角沈樹庭小洋五角○十一日王永甫求病愈洋十元○十二日無名氏小洋三角○十四日崑山方氏小洋五角仁厚小洋二角無名氏小洋四角○十六日周昌記銅洋一元尙義堂婁洋六十元○十七日江西無名氏洋五十元大團寳順來隠名氏小洋三角○十八日無名氏洋二元全盛局來　溪繆山氏節省年節席資收紋銀廿七兩二錢合元廿八兩九錢二分八厘兌洋卅九元三角○廿日無名氏銅洋一元以上總共收洋一百六十四元五角銅洋十四元一角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[潯郡官塲紀事]  
　　九江訪事人云前營遊擊胡寳林遊戎因部下平日操練忍眞於去臘除夕每名賞肉一觔以示奬勵○江西撫憲李勉林中丞之公子因事赴湘南珂里旋於去臘二十五日返贛道出潯陽各官皆竭誠迎迓○九江關道憲瑞莘儒觀察接篆後拜會英領事及稅務司所有關上委員悉仍舊貫○正任湖口縣前兼攝德化縣倪樸齋明府二套口釐卡委員鄭覲俟明府同於本月初四日來潯賀道鎭府及諸同寅年禧○龍開河汛水師守備倪瑞廷守戎於本月初二日赴湖口叩賀鎭憲年禧 
[英美租界公堂瑣案]  
　　去年九月昇大馬車行主何仁才向廣西路顧某租得房屋一所開設修造馬車作至年底顧因生意虧折將是處房屋售與洋商高易旣成交卽偕至各房客處告知不料何竟抗違不允顧無奈將何預付之租銀二百三十兩禀呈公廨讞員張柄樞司馬飭差諭令何遵從何仍抗諭司馬乃諭令押遷昨日何串出某洋人延某律師到案聲稱業主一再加租曾與之訂期五年今忽食言故將收條呈閱顧延侯律師訴稱此項房屋現己售與高易何應向高易付租且此屋並未租與洋人何嘗有立契簽字之事昇大亦初無英商字樣忽於今正添入顯係影　求卽訊核高易及爲代昇大出面之某洋人各投案聲辯良久司馬商之偉繙譯以查閱收條載明俟中人到日另行立契之語顯見當時並未立契且原告稱英商二字係今正添入其爲影戤己可概見著候禮拜三訊明核奪○正豐昌號司帳人王叔明竊得號内金磅一百枚洋銀三百元乘間逃逸經執事人戴嗚和查知報捕捕頭令包探劉阿炳查獲起出金磅二十四枚洋銀兩元五角昨晨解案禀請訊辦原告供訴前情王叔明直認不諱情願賠償司馬限三禮拜繳案違于嚴辦不貸○許寳寳余連慶攫得洋人祺禮柯士所携鈔票銀九千兩經包探劉阿炳拘獲解案洋人聲稱係法國屬地某處人司馬飭送法租界公堂訊辦○陳四文孫阿四竊得某洋人家絨巾手槍等物售與陳阿三經包探錢榮堂拘獲解案禀稱贓尙未齊旬馬判責陳阿三四百板餘入發回捕房押候查明再訊○林阿茂行竊馬星福家首飾衣服經包探顧福其拘獲解案請究司馬判責五百板押捕房六月期滿遞解回籍○陳裕卿向周其材訛詐洋銀三元經包探沈阿岳拘獲解請訊究司馬飭押候禮拜六復　核奪 
[法租界捕房瑣案]  
　　上年年十月某日巡捕在途拘獲瘋婦一口解案後讞員杜枝園大令飭發普育堂留養醫治現在病勢稍痊堂董詢知爲林虞氏其子名阿標現住某處因據情函致大令請傳其子到堂具領○章菊生章杏生同竊陳姓家貂狐諸裘所值甚巨報捕後卽吊到原贓尙少貴重衣服十三件迭經訴請大令訊追迄今爲日己久依然挺押捕房昨日提案復訊二章仍任情狡展大令著押候嚴比○積竊王春林迭次犯案受懲近又經包探抱獲解案大令飭暫行管押昨日命提至案笞責若干紅班半跪禀稱小的察得兩犯腿上杖瘡未愈未便行刑大令親騐屬實著押候愈後補責○偷兒王阿囝喬長生王桂芳均經包控拘解至案大令著枷號一個月期滿責釋○倫兒王金標蔡長生均經包探拘獲解請訊懲大令著各責二百板 
[美租界捕房紀事]  
　　前晚夕人沈阿順混入裏虹口老朱家宅鄉民曹松年家竊取衣被等物携至漢碧禮路某押鋪質錢適爲包探石金榮所見連贓帶入捕房捕頭令押候轉解公堂禀請讞員張柄樞司馬訊辦○昨午西人某甲扭所雇車夫張大郎至捕房訴稱伊無端停工挾制合請重懲捕頭姑子從寛令照常工作○昨晨有甲乙二甬人在北河南路某茶肆中作葉子戯後不知因何起釁互肆兇毆　爲某號華捕所見一并拘送捕房捕頭令各押乞丐牢半天以儆○前晚甬人某丙投捕房訴稱在虹口開設酒肆突有某西人者稱係包探來查照會不料竟將照會攫去請卽稽查捕頭允之 
[金陵官報]  
　　正月十二日武穴掣騐候補道李候補道楊覲圭直隸州恩芳均赴蘇州見撫憲知縣陳崇熄禀知赴統捐局巡撿興仁禀知到省鈞和輪船馬廷樹禀知由滬接吕工部來卽辭赴滬○十三日新授山西河東道　煦交缷鳳陽府來正任江都縣湯　交缷江都縣回直隸州陳龍昌由安徽查探松段板價回知州徐士英由鹽城房膏捐一律辦齊回全椒分銷知縣朱文炳叩謝王子城獲私梟案内蒙恩酌委州縣一次委署六合縣　齡赴任知縣劉麟瑞奉撫憲電飭赴游又周行成從九解逹入均赴皖省下　工賑差知縣陳景燾奉府委帮審差鹽大使吳鏞奉示冩履歴典史錢恩澍叩謝奉飭註册差委十四日吳淞驗補釐捐知縣周衍齡禀謝比較增收蒙記功一次禀知澍北賑捐案内奬給花翎十五日候補道龔盛際叩謝奉委代辦巡防局卽到差會辦保甲局候補道那良謝委調辦湖北武穴掣騐卡差銀圓局候補道劉由蘇回並禀知本日開工安徽甯國府桂鍈謝蒙保薦卓異並蒙保以道員在任儘先補用知縣李庚昶典史張光烈均奉示冩履歴從九查貴佐禀謝接辦牛痘局差十六日陸師學堂候補道俞禀知本日開學上海機器局候補道毛慶蕃見辭赴蘇見撫憲後回局丁堰釐捐知州閔家鎭禀謝此較增收蒙恩提賞津貼十七日調署儀徵縣正任高湻縣李普潤到由高湻交缷回並候算交代通判彭　年禀知知縣車蓮昇痴故十八日湖北宜昌鹽釐候補道楬鴻鴻度到咨補金山營遊擊何士元叩謝 
[皖省官報]  
　　正月十六日牌示新選旌德縣敎諭程彬飭赴新任委辦頴上厘卡通判黃澤森到委署徽州府經蔡樹人辭縣丞鄧宗煦辭赴皖南就醫巡檢張桂芳赴皖北措資一十七日升授山西河東道馮煦到調署泗州王康平到由順直賑捐案内報捐道員在任候選廬江縣汪錫齡辭奉行知在任候補直隸州署霍邱縣錢文驥鳳陽縣蔣師轍均到指分安徽遇缺先補用巡檢俞鴻楙到浙江人候補直隸州趙煦辭赴盧州府籌議知縣董玉書辭赴籌議文化舒辭赴宿松會辦堤工十八日牌示新選定遠縣敎諭吳焯飭赴新任改指湖北試用道左元麟辭給咨赴引委辦三埠管厘卡知縣盧忠麒五河縣楊汭定遠縣江承祖均到十九日山西河東道馮煦辭行委辦無湖商務局兼米釐知府許鼎霖知過班道員仍留原省試用屯溪釐卡本任安慶府通判張廷鑾到流波疃茶釐知縣曾廣動知銷牙釐局文案硃墨差調辦荻港厘卡府經黃應到天長縣黃兆崑均　署安慶府經繼格知奉府委兼理府照磨候補知縣彭鴻年知代首縣赴七里亭開河縣丞朱孫誾辭回籍註册巡檢梁玉書辭仍回甯國府差遣 
[去臘敝堂同人韓君潤生孫君復瑞丁君鹿蓀丁君甘仁經募沿江丹徒丹陽沙洲等處賑捐清册]  
　　孫復瑞翁助洋一千二百元不書名一千元韓潤生七百零六元費　甫丁甘仁二百元燕詒堂楊湧興裕楊仲文各一百元葛直卿六十元葉景翁培荆草堂尹樹德堂各五十元不書名方水卿各三十元萃泰昌廿五元陶桂卿陸梓林周祥興瑞康盛歐陽雨生朱葆翁楊馥齋葉德馨福和趙馥記沈吉成柏記沈仰賢各廿元俞烔甫十六元同泰十五元全昌盛實昌黃省三周昭桂陳德培萬順源耘杏山人睦順堂陶吳輔臣鼎昌元燮昌吳祥霖殷善翁錦章邵如椿洪泰大成祥萬源祥同昌順燧泰璋王海帆南順記恆泰恆生十元恊生胥椿翁方少翁史潤翁易报翁陶秉翁六元全昌祥懷德堂孫社庭敏愼堂裕慶堂慶和堂同善會王文毓協盛興洪益祥順興源仁棧萬利永泰瑞方鳳汀張鴻甫李志方孫廷栻張子祥楊模記成憶興義昌隆德裕隆永和邵如元董英　沈耀奎章潤芝雅叙園嚴廣翁北生泰裕升恆泰和張嘉翁源豐汪良記成康萬昌利賀少泉鴻生王葆記祥濟泰生祥貽謀堂孫各五元同興和瑞興隆同興隆不書名各二元不書名沈鳳斌永安李瑞麟張榮記陳性記諶振記修睦堂王鶴記元吉泰義隆坊均益鄭宏度各二元張鑑三不書名謝儀翁鄭輝記日成泰壽康萬源生永順豐各一元承繼堂五角共收洋四千八百四十元零五角滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹啓 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年正月初十十一日京報全錄]  
　　宫門抄諭旨均錄前○越撫任奏爲浙省勸辦防捐出力各員懇恩奬勵摺○又奏報浙省編查人丁片○贛撫李奏爲參湖劣幕片○蜀督奎奏爲道員各回本任片○熱河都統色奏爲陳明暫緩世職停俸緣由摺○都統薩奏爲官學教習三年期滿緣由片頭品頂戴浙江巡撫臣任道鎔跪奏爲浙江勸辦紳商捐輸在事尤爲出力人員懇恩奬勵恭摺仰祈聖鑒事案於光緒二十六年六月間欽奉諭旨現在軍務緊要需餉孔殷各省紳商食毛踐土當能激發天良毁家紓難著各督撫遴選公正紳耆設法勸辦並須嚴防弊竇於裕餉之中仍寓恤民之意是爲要等因欽此當經遴派妥員會督各紳耆分赴各府勸辦先後合計勸集實銀二十四萬業己全數解清撥用分别奏咨在案伏查浙江係沿海省分上年京津不靖各口戒嚴設備增兵餉需急迫平日地方物力本極艱難捐務久成弩末當此風鶴頻驚人心惶惑商貨停滯紳富遷移勸辦之難己十倍於平日又值順直秦晉等省同時舉辦振捐减成招致益覺無從措手各該員於無可設法之中分投勸募每至一處苦口諭導竭力招徠勞瘁不辭一年之中集成鉅欵於餉需防務大有裨益查上年直隸陜西先後開辦振捐均弳各督撫臣奏請凡勸集實銀至三萬兩以上准予列入異常勞績給奬欽奉諭旨照准有案此次浙省辦理海防勸捐濟餉實地方安危所繫旣與尋常籌餉不同亦與他省振捐有别較之内地各省籌防捐輸尤爲吃重今直隸等省辦捐各員均准優奬浙省事同一律而辛勞實遠過之自應照案請奬以昭平允而勵勤勞據布政使誠勲詳加查核擇尤擬奬勸集實銀三萬兩以上之黃家瑜等五員又勸集一萬兩以上之梅振宗等二員開列銜名詳請具奏前來臣覆加查核係在事尤爲出力之員並無冐濫合無仰懇天恩俯准照擬給奬以爲實心任事者勸除取履歴咨部外謹繕清單恭呈御覽所有浙省勸辦防捐出力各員懇請奬勵緣由理合恭摺具奏伏乞皇太后皇上聖鑒訓示謹奏奉硃批著照所請該部知道單併發欽此謹將浙江勸集紳商捐輸在事尤爲出力各員分别擬奬繕具清單恭呈御覽計開一三品銜道員用候補知府黃家瑜擬請免補本班以道員仍歸原省補用一同知銜分省試用知縣陳師禮擬請免補本班以直隸州知州分省補用一同知銜指分江蘇試用知縣胡燡擬請歸候補班遇缺儘先補用一指分浙江試用按經歴許鳳藻擬請以知州補用一浙江試用府照磨姚裕鈞擬請以縣丞補用以上五員係勸集實銀三萬兩以上一浙江候補通判梅振宗擬請一賞加四品銜一候選知縣姜振翔請俟選缺後以同知直隸州用以上二員係勸集實銀一萬兩以上奉硃批覽 
　　任道鎔片再查直省州縣編查戸口例應年底具奏所有光緒二十七年浙江省滋生民數據各廳州縣於秋後編查保甲時挨戸册報申府親往抽查核對統計男女大小丁口一千一百八十七萬一千一百四十二丁口造具清册由藩臬兩司會詳請奏前來臣覆核無異除清册咨報外理合附片陳明伏乞聖鑒謹奏奉硃批戸部知道欽此 
　　李興銳片再外省各衙門多延幕友襄理公事遇有品學兼優者固可藉資臂助然選聘不得其人則往往交通胥吏舞文骫法適足以害政擾民江西近年吏治之壞未始不由於此新任藩司柯逢時前在臬司任内經臣督飭整頓刑名鋤除貪暴查有劣幕隨時飭屬驅逐風氣稍爲斂戢然巨蠧不除終無以收止沸抽薪之效臣查有候選直隸州知州朱家駿卽朱繼厚原籍浙江寄籍江西浮梁縣在藩司衙門充當幕友盤踞有年薦引徒黨把持公事舞弊營私聲名甚劣此次柯逢時到任己加　退並未延用惟該劣幕現己由江西籌餉新捐案内報捐道員指分湖南試用將來出仕勢必貽誤民生臣實未敢容隠相應據實奏叅請旨將候選直隸州知州朱家駿卽朱繼厚即行革職並將捐升湖南道員之案　敕部撤銷以肅官方謹附片具陳伏乞聖鑒訓示謹奏奉硃批另有旨欽此 
奎俊片再查新授鹽茶道黃承暄現己到省應卽飭赴新任署鹽茶道長春應回成綿龍茂道本任各重職守除檄飭遵照外理合附片具陳伏乞聖鑒謹奏奉硃批知道了欽此 
　　奴才色楞額跪奏爲熱河駐防支食世俸人員困苦異常懇恩暫緩停支仍酌量變通裁節以省帑藏而資挹注恭摺仰祈聖鑒事竊奴才於光緒二十七年九月准戸部咨開閩浙總督許應騤奏稱帑藏奇絀停支世俸銜俸藉資挹注行令凡有此項支欵均酌量仿照奏明辦理等因前來查熱河駐防世職内並無歸標亦無支食銜俸人員僅有支食世俸之雲騎尉六十二員因騎尉二員支食半俸之半年幼騎都尉又一雲騎尉一員年幼雲騎尉五員出缺尙未接襲之騎都尉一員雲騎尉十二員恩騎尉二員又由世職己升協領佐領者共七員均食任俸未支卅俸又佐領兼騎都尉一員防禦兼撥騎尉二員均食世俸未支任俸其餘能當差均經歴任都統派充園庭堆撥差使自上年中外失和經　而總管恒啓移稱園庭重地又由奉省迎列聖聖容在在均關緊要外園堆撥理宜多派官兵保護方昭愼重奴才嚴飭該世職等　領兵丁畫夜巡邏加意保衛該員等尙如各失血誠均無貽悮奴才本擬俟大局稍定設法調劑兹奉前因帑項支絀暫　世俸自應共　時艱仿照辦理惟該世職等專賴俸銀俸米爲當差養瞻之需此外别無生計加以生齒日繁銀賤物貴己屬困苦異常若遽將世俸全停非特無以當差亦恐難資餬口情殊可憫當此時局艱難此項世俸各省旣己議停又不能不量爲變通設法裁節擬請將熱河駐防己襲世職各員遇有應升之缺與職任人員酌量兼用准支食升任全俸卽將原領世俸停支如世職有欲歸標當差者卽送部帶領引見候歸標補缺後亦卽停支世俸其未經升任及歸標未經補缺者仍請照舊支食世俸以示體恤惟佐領兼騎都尉防禦兼雲騎尉各員擬請食任俸停支世俸此外支食半俸之半年幼世職及出缺　襲者共二十一員擬由二十八年春季起一律停支暫歸奴才衙門量子調劑統俟二年後庫欵稍裕再議規復似此量爲變通於帑藏不無稍省而世職亦不至向隅是否有當理合據實陳明伏乞皇太后皇上聖鑒訓示謹奏奉硃批著照所請該部知道欽此 
奴才薩保跪奏爲呼蘭布特哈爾城官學教習三年期滿遵照部咨改題爲奏恭摺具奏仰祈聖鑒事竊據所屬呼蘭城副都統倭克金泰　理布特哈副都統印務協領額勒精額等咨稱呼蘭城官學教習出缺揀選得該衙門無品級筆帖式吉福之處於光緒二十四年十月初五日咨部在案查該教習吉福於光緒二十四年八月初十日到學之日起連閏扣至二十七年七月初十日三年期滿此三年内所教學生二十　名計挑入司當差者二十一名吉福教導好行走勤請列爲一等又布特哈處新添官學教習一缺揀選得該衙門無品級筆帖式薩音諾莫圖　處於光緒二十三年十二月初一日咨部在案查該教習吉福薩音諾諾莫圖於光緒二十三年十一月初一到學之日起連閏扣至二十六年　月初一日三年期滿此三年内所教學生十八名計挑入司當差者十四名薩音諾莫圖教導好行走勤請列爲一等各等因先後保送前來查教習吉福薩音諾莫圖等年滿之處謹照例咨報吏部敬候部示遵行外所有呼蘭布特哈兩城官學教習年滿緣由理合遵照部咨恭摺具奏伏乞皇太后皇上聖鑒謹奏奉硃批吏部知道欽此 
 
