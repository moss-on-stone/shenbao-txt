# 1903 - 55 - 4910726

 

Page 1

 
 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓論旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦臚陳終始備舉靡遺方今崇尚實學朝野上下　究心經世之務官書卷帙繁重購寘匪易私集事言龐雜抉摘尤難是編總哀諸書采輯情要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彚爲一編書凡五百卷千餘萬言可謂體大思博政典之淵海矣茲用本局大號鉛字鑄印裝訂一百厚本分三月五月出書俟全書告成後當敬謹進呈御覽原擬每部洋銀二十八元茲徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閱樣本可知全書之厓略矣外埠各書坊均有出售此啓 
[論英俄猜忌]  
曠覽地毬萬國權衡其强弱大小擇一勢均力敵各不相下者其惟英與俄乎英人在歐亞諸國出其雄力圖謀富强奔走弱小諸邦毅然爲天下盟主迄今已近數十年而俄自前皇大彼得以來常有席捲四海囊括六合之志論其地俄則跨據兩洲英屬則除歐亞之外更及於非幅員幾相將焉英以水師著名俄以陸師自恃兵力之雄厚亦在伯仲之間惟商務則英向盛於俄俄常若望塵之不及其所以盛者大抵英人縱横於泰西無不指麾如意而俄則地處苦寒雖欲通道泰西終不能得志於土耳其阿富汗及波斯海灣其時俄雖忌英英雖忌俄而彼此不能相侵亦猶君處南海寡人處北海風馬牛之不相及耳乃英自與中國通商利權日大俄人忌之愈深於是經營西伯里亞鐵路適因遼東之役得以租賃旅順大連灣旣又互訂東三省鐵路之約迨拳匪事起卽將東三省據而有之今雖立約歸還而諸多要挾還者其名而不還者其實東方權利盡爲俄得而俄之商務亦將於此四通八達英之言曰俄人一執亞東牛耳而太平洋全權幾將歸其掌握矣俄人則謂英人亡印度以商今又以之餌中國其語言通行五洲潛將總攬五洲權勢竊謂兩國猜忌如此之甚則其平日處心積慮可想而知古云兩雄不並立猜忌之甚必生釁端孰得孰失尚難預料惟猜忌不因中國而起則無論其猜忌之若何中國無庸顧慮乃以目前之時勢觀之英之忌俄忌得中國之權利也俄之忌英亦忌得中國之權利也英忌俄而不能損俄其所損者中國也俄忌英而不能損英其所損者亦中國也觀英報所論可以得其故矣英人以中國議撤釐金許加關稅而俄國百貨之運入中國幾不納稅朝野上下憤懑難平非又將向中國爲難乎　意中國現與各國交涉自宜如五雀六燕銖量悉稱方可冀長享太平一有偏倚福機卽伏於其中禍機一伏畸輕者固將不直中國而中國必受其侮即畸重者亦未必能實心袒護惟圖已利而已中國不將爲　上之肉釜中之魚耶大抵交涉之道不外抵制二字中國苟能力圖自强卽處孱弱之時介於兩大而外交處處合法不難借彼以制此借此以制彼非然者顧此則失彼顧彼則失此列邦之欲壑難塡一國之菁華易竭必致束手自斃而後已今之談時務者聨俄聨英言人人殊莫衷一是總之能得外交之法卽無所聨亦未必孤立不得其法卽有所聨亦未必有益若一時尚未善於外交而求一執中之法祗有出以公平悉袪私意使各國所無藉口或可免要挾之患卽不得已而有所輕重亦可明告友邦若慮因猜起釁而出之以秘密則必至愈秘密而猜忌愈多而時事愈不可爲也不知執政者能不以芻言爲河漢否也 
[本館接奉電音]  
　　昨晚七下鐘時京師飛電傳來上諭一道敬謹譯登○二月初三日内閣抄奉上諭兵部奏請派員查閱直隷等省營伍一摺近來查閱營伍已成具文現値變通軍制之時尤應力求實濟嗣後各直省均著暫緩查閱仍著該督撫隨時認眞整頓勤加訓練俟有成效再行特派查閱用示朝廷實事求是之意欽此 
[颱颶爲災]  
　　華歴本月初三日英京倫敦來電云初一日英國境内忽起大風路旁電線電竿一律摧折以致電信不克飛傳房屋亦坍塌良多禮拜堂及各工廠烟囱次第傾倒壓斃人民不少傷者計數百人海上各船無不帆摧柁折英法毗連之海峽巨浪衝至法境法人房產有沈入海中者某處鐵路火車正在過橋被風吹仆車中人傷三十餘名内有四人全無蹤蹟眞巨災也 
[俄艦赴韓]  
　　高麗釜山來電云西歴二月二十一日有俄羅斯軍艦名誇立之者鼓輪入馬山浦聞之艦中人云小泊二三日卽須駛赴烏港 
[韓拒俄求]  
　　日本某日報云頃得高麗漢城來電悉西歴二月十七號俄羅斯駐韓使臣入覲韓王求准興築由韓京以達義州鐵路並具摺開呈四欵一此項鐵路韓廷曾許法人興築今興築之期已過此約自應撤銷二京義鐵路中多險阻之處一切工作俄人自易爲力且有權利可操　韓廷曾與法人立約興築此路今當照此約章歸俄人苦痕司薄路苦興築四此路若准俄人興築則一切經費皆歸苦痕司薄路苦擔承旣而韓人覆函拒絶其意甚堅譯其文曰京義鐵路我韓自行興築刻已鳩工庀材矧我韓曾與各國使臣訂立約章不准外人興築鐵路並聲明此路歸我韓自行辦理今特再向貴國聲明不得違背前約 
[日艦聚韓]  
　　聞之高麗漢城友人云自韓廷禁用日本第一銀行楮幣之後日人卽令寄泊仁川之　紫軍艦駛赴木浦旋又派葛城軍艦航海赴馬山浦東歴二月二十二日復有軍艦名淺間者駛入玖玻港或日日皇將親閱海軍大操故先麕聚其間以待朝廷命下也然歟否歟請質之彼國之軍符在握者 
[印度患疫]  
　　香港循環日報登西歴二月五號印度加刺吉打來電云上禮拜内居民之患疫者計共二萬四千五百人較諸前一禮拜多一千人較去年此禮拜内倍之眞駭人聽聞者也 
 
 

Page 2

 
 
[德阻抽釐]  
　　日本某日報云華政府議定鎭江上海二處出口之米加抽釐金德國駐京使臣聞之卽謁見外務部王大臣意圖阻止王大臣告以須電詢兩處海關監督以定從違旣而江海關監督禀覆云近來滬上出口之米爲數過多以致市價飛騰民憂艱食是以援照鎭江之例每石征銀一錢擬將此欵存儲以備救荒之用然取之中國商人與外人絶不相干决不致顯違條約今觀華商於加釐一事深爲喜悅毫無怨懟之情各國誼重睦鄰當不干預我中國内政云云至鎮江關監督覆電則謂每米一石征取銀一錢四分四釐刻已釐定章程此係義捐出自商人禀請並不有礙洋商云 
[北洋幣制]  
　　有客自天津函致本館云北洋銀圓總局總辦某君近已擬就局中試辦章程呈請直隷總督袁慰庭宮保核　其文曰中國向用寶紋碎錠平色難一諸多不便嗣經仿照墨西哥制度鑄造龍圓爲一時權宜之計現値整頓圜法之際亟宜通籌全局以期收回利權兹擬分作五等銀圓以便官商通用其圓徑約比墨西哥舊式加十分之一第一等銀圓重庫平一兩用足色庫平銀九成紫銅珠一成第二等重五錢用紋銀八成六紫銅珠一成四第三等重二錢第四等重一錢第五等重五分均用紋銀八成二二紫銅珠一成七八分别配鑄庶可廢兩爲圓逐漸擴充通行日久無論部庫及各省官商均祗用本國銀幣不用他國銀幣以保自主利權而寳紋碎銀亦胥可收羅鎔化矣又大小銀圓成色係照各省原奏定章配合至日本前次考定成色係一兩及五錢者均按九成足銀二錢一錢及五分者均按八成足銀配合應否照此奏攺伏候憲示祗遵至鑄造銅圓擬仿照外國幣制分爲三等惟龍紋字樣不同第一等每枚重庫平四錢當制錢二十文第二等每枚重二錢當制錢十文第三等每枚重一錢當制錢五文此項三等銅圓均用紫銅九十五分白鉛四分點銅錫一分配鑄查第二等銅圓於市面最爲適用現値開創伊始擬先鑄二等銅圓俟規模大定漸次擴充續鑄一等三等俾資周轉 
[户部會同外務部議覆加稅免釐摺]  
　　爲遵旨妥議具奏事督辦商務大臣張之洞等奏加稅免釐一事須俟各國允行定期開辦亟應先事妥酌一片奉硃批外務部妥議具奏欽此欽遵由軍機處抄交到部查原奏内稱英約十六欵加稅免釐一事爲全約緊要關鍵雖此欵須俟各國允行定期開辦係在一年以後然亟應綢繆未雨方免臨事周章查第三節載現有常關處所須開單照送存查而聲明載在户部工部則例及大清會典者恐各省商關有在應留之例亦可作爲常關列入單内以免扞格惟須由部密飭各省妥酌辦理其有洋關而無常關之處以及沿海沿邊而非通商口岸之處釐卡撤後民船易於繞越偷漏業經議定允我設法安設此外新關各口岸如應設立海關則常關亦應一併添設倘舊有常關地叚不足以資控制應移攺至扼要處所亦宜預爲籌攺更正入單俾昭妥協而免藉口至常關稅則須攺照海關稅則辦理是否卽以海關稅則爲準抑叧行估計可否飭由總稅務司核計之處應俟户部會商外務部核奪又第五節載土藥稅局所地址開單照送存查應由各省按照此節所載辦法妥爲查開又第六節載鹽釐攺爲鹽稅或在產鹽地方抽收或在銷售省分入境第一局抽收並任便設立各項鹽報騐公所凡船隻按照鹽引運載鹽者須在該公所停船候騐蓋戳放行將來釐卡一裁必須嚴飭鹽稅掣騐各局所不得查騐别項貨物及有留難情事又第八節所載銷塲稅係專爲行銷内地土貨而設照落地捐之意而避落地捐之名然不得侵及進口洋貨曁出洋土貨方不致貽人口實徵收多寡雖可由我自定似亦不能有逾値百抽五以致貧民受困惟非民生日用所必需及僅止富貴家所用貴重之物則可從重徵抽此項稅則各省斷難一律然必須由部通行各省將向徵貨物就各省物價銷路情形酌擬抽收之數咨部再由部彚核分别酌定數目其徵收處所及如何分别抽收之法亦須由各省體察情形預定妥善章程則將來加稅免釐屇期舉辦各省胸有成竹自可措置裕如矣此摺未畢明日續登 
[札演行軍]  
　　兩江總督張香濤宮保親臨沿江各要隘大蒐軍實前已錄登大略情形兹聞金陵友人云當宮保出轅之前備文札飭各營令先準備操練行軍紀律其文曰爲札飭事照得練兵爲今日自强要政江南沿江砲臺及各防營從未操練行軍之法現値北洋兵艦避凍來南本大臣詢商北洋海軍薩統領亦以操演行軍爲當務之急深願會操以資練習極應於江陰舉行水陸行軍大操俾各軍講求一切攻守戰法應以北洋兵輪六艘並派南洋鏡淸寰泰兵輪兩艘合爲各路客兵鏡淸寰泰俱聽薩統領節制調度並飭調駐紥吳淞之班鎮廣盛所部盛字五旗隨同北洋兵輪並赴江陰作爲各路客兵備用之陸軍諸事與薩統領商辦應以江陰砲臺及原有合字南字等營旗爲陸路主兵又添調駐紮江寗省城之湖北張副將彪所部護軍左旗四營及湖北續調砲隊工程隊駐紥鎭江之杜道兪所部常備右軍三營錢道德培所部續備軍新湘營三旗前赴江陰作爲陸路恊助砲臺分防後路守禦策應之軍並派湖北常備軍左翼統領張副將彪暫充總統南洋江陰各臺各營江南提督李軍門叅謀官以便隨同李軍門督飭總臺官及各臺官籌畫布置及臨時指揮兹本大臣定於正月十三日出轅乘坐兵輪前赴江陰親臨校閱所有隨從各員弁一切火食均由支應局派員備辦毋庸地方官及該處防營預備供張除飭調各營旗業經諭飭電飭遵照外合行札飭札到該統領卽便遵照指飭事理認眞操演毋稍違延錯悞切切特札觀此足見宮保之留心戎政壁畫一新以視故事虚行者洵乎有别矣 
[粤垣逆蹟記]  
　　香港友人來信云此次逆匪謀亂羊城推洪全福爲首洪在三點會中資格最深會中人以復明爲宗旨因明祖年號洪武洪字旁有三點故取以爲會名自國初臺灣鄭氏敗後其部下之散入閩粤者卽陰相聨結創爲此會嘯聚爲非歴二百數十年蔓延益廣近更散布於南洋各島及新舊金山凡入其會者稱引薦之人曰母舅稱匪首曰老母稱頭目曰大路每屇開會之期謂之演戲入會之人謂之看戲會外人之來觀者謂之偷封旣入會卽由匪首量其才能加以僞封號有封爲扇者亦曰先生蓋會中僞軍師也有封爲棍者蓋會中僞先鋒及偏裨也有稱爲草鞋者蓋會中偵探及走卒也苟得扇與棍之僞封號則會中人皆榮之又聞外洋會黨尤盛凡華人之流寓各處者若不入會往往受人欺凌以故從之者日益多近年入會者幾及三分之二自庚子惠州一敗今又敗於羊城若輩始稍星散矣 
[惠州逆蹟記]  
　　廣東惠州匪亂及地方官會管剿辦情形已屢登於報兹閱香港循環日報云惠州分東西二江西江地近海洋時有盜匪出沒其間爲商船患而皆以稔山爲巢穴泝江而上曰上揚圍曰下董屋日和塘頭日新墟尾日老了頭山曰鴉鵲地曰牛眠沙曰雞卵水曰白芒花曰紅花埭曰下底圍曰西山穴曰高埔頭曰新屋仔曰雷公嶺曰觀言經曰范和岡曰顯岡嶺曰三洲田曰攔桃嶺迤邐至三多祝地皆險要遍布匪蹤東江則上達河源下至博羅其中險要之處曰七里湖曰三百圍曰瀛圖曰力岡曰源塘曰上村曰横沙曰望岡曰古竹排曰栢塘亦皆匪人逋逃淵藪必遴派得力弁勇分投密布節節進攻庶可望全局肅淸匪人絶蹟也 
[蘇興警察]  
　姑蘇訪事人云大憲擬仿照各省章程設立警察局將各路保甲局悉數裁撤擇省城適中之地建設警察總局一所閶胥 
 
 

Page 3

 
 
盤葑齊婁六門另設分局各一所卽以現駐北局之安定旗勇攺充警察兵仿上海租界巡捕章程晝夜梭巡以安閭閻而戢奸宄惟安定勇額僅三百名勢必不敷調遣尚須添招若干名大約日内將在明文宣示矣 
[甬江盜案]  
　　寗波訪事人云東鄉三橋迤西有馬姓者家資頗富緑林豪客久已垂涎正月二十七日之夜糾黨二十餘人破扉而入恣情劫掠并持械擊傷事主三人迨鄰佑聞聲鳴鑼呼救匪始携贓脫逃居民四處兠拿得以擒獲六名内有一名當塲格斃翌日黎明事主偕地保投鄞縣署禀報縣主黄菊友大令隨帶仵役往騐將五匪帶回嚴刑訊究直認不諱因卽釘鐐收禁以待申詳上憲明正典刑 
[武林火警]  
　　杭州訪事友人云新正二十五日戌刻火起於下城梅東巷某姓家歴半點鐘時各水龍始奏凱而歸計焚去房屋七間 
[蘇垣火警]  
　　姑蘇訪事人云正月二十七日之夜三鼓時閶門内吳門橋弄某姓家忽然失火一時鉦聲鏜　聞於遐邇各叚救火夫聞警之下急舁水龍星馳電掣而至吸水以噴時幸封姨斂威施救者尚易爲力迨地方文武官員呵殿遙臨祝融氏已息鼓偃旗而返矣是役也僅焚去某姓房屋五六椽左右鄰均未殃及 
[浙省官塲紀事]  
　　杭州訪事人云鎭浙將軍常鶴卿留守於正月二十六日往紹興致祭禹陵省中文武各員均在上碼頭𢚈送○慈　� 
縣某大令因事開缺藩憲黄幼農方伯札委前任臨海縣王孟雲大令家駿接署○義烏縣某大令因事開缺藩憲黄幼農方伯委正任會稽縣兪振巖大令鳳岡署理○紹興協副將萬雅伯協戎禮彬於日前因公至省禀見撫憲誠果泉大中丞事畢後於二十六日起節加紹○武備學堂開課後由日本總教習齋藤季治郎逐日訓練正月二十四日齋藤君乘輿赴撫轅拜會誠果泉大中丞面商一切 
[飭拘棧主]  
　　本邑浦東爛泥渡戴同川棧内私藏槍彈多至八百五十箱事敗而逃上海縣主汪瑤庭大令將管門人王俊傑拘案訊供嚴加收押此已見諸報章昨日戴仍未拘獲大令遂命駕詣道轅將王供詞呈請蘇松太兵備道袁海觀觀察披閱觀察飭赶緊提戴務獲到案訊鞫眞情 
[嚴查寺院]  
　　去秋欽奉上諭著各府州廳縣將各寺院攺作學堂上海縣主汪瑤庭大令遵卽飭差傳諭僧會道會二司將闔邑寺院若干查明禀覆僧會司旋卽開呈清單惟道會司迄未禀到昨日飭差嚴諭從速開呈如再遲延定干未便 
[文旌雙蒞]  
　　張君立太史權係署兩江總督南洋大臣張香濤宮保之長君前日由鄂來來滬於昨晚乘某輪船赴天津先是江南副主試黄太史鋆隆於撤闈後請假回籍現由珂里入京覆命昨日道出滬江暫駐長發客棧滬上各官咸往拜謁 
[研訊貨車釀命案]  
　　昨日包探倪順泉陳洪德解繆文莊陶阿和趙王玉等五人至英美租界公堂禀稱伊等在卜内門洋碱有限公司當車夫前日車載洋碱二千數百磅行經美界中虹橋不知如何翻覆壓斃工部局修砌陰溝之工人姚祥祥並傷及嚴小毛等二人曾解奉大老爺訊明管押兹復解請核斷卜内門公司某西人投案聲稱當日肇禍後商人曾偕工部局打樣西人前往詳查見彼處馬路寛僅九尺而所挖陰溝深至丈餘兩旁並未圍以竹笆致車陷入兹特繪圖呈騐請將繆等釋回旋有證人陸三元者投案供稱是日小的適在修砌陰溝之處馬路旁瞥見繆等拉載貨車從橋上飛馳而下俄頃車翻溝内實係彼等行駛太驟之故西人聲稱失事後公司主人卽囑商人前去繪圖察看實咎在陰溝挖深以致泥土鬆動車上所裝之貨並不違章尚請察核工部局打樣西人聲稱查得車輛傾翻之處已離橋八尺過修砌陰溝處三分之一實係車夫自不當心致肇斯禍讞員張柄樞司馬與英總領事署繙譯官迪比南君會商之下謂此次之禍雖因泥土鬆動然車上載貨至二千五百餘磅之多實係有違工部局所定章程應將繆等一併開釋俟公司主卜内門優給姚祥祥家屬卹銀地保黄士泉投案候示司馬飭卽傳諭屍屬將屍收殮聽候示遵 
[美界火警]  
　　昨日上午十一點鐘時北河南路天后宮後成大雜貨店忽然火起救火會西人一聞瞭望臺上鳴鐘報警急驅英美兩界皮帶車馳往援救約歴一點鐘之久始得火滅烟消是役也延燒迤東隔弄華榮和烟紙店海上春風樓烟茶肆及西鄰陳源隆麫坊等家計共房屋十餘幢 
[馬路工程局瑣案]  
　　前日歹人馮小鳳在增祥馬頭同春茶樓啜茗乘機竊取整容匠張四之水烟袋一枝被張追獲扭交巡街捕帶回捕房捕頭令轉解馬路工程局總辦翁子文太守倩襄讞委員黄衡堂二尹研訊命笞責四十板贓給張具領○董家渡復記樹行傭人張阿喜將木牌繫於沿浦鐵攔杆上被水巡捕拘至捕房轉解工程局黄二尹研訊之下判罰洋銀二元○昨日水巡捕某甲將沿浦所泊小船驅至豐記馬頭時有江北船户洪學文抗阻不依因即拘解至案二尹姑念小民無知從寛開釋 
[南市捕房紀事]  
　　靑浦船户吳小淸裝運米九十五石來滬行徑南卡被湖州人曹基仁所駕米船猛撞立時沈没因卽投報捕房捕頭倩水巡捕頭陳向滎前往查明拘曹管押聽候解至馬路工程局禀請總辦翁子文太守訊究 
[江西茶磁賽會公司呈外務部禀稿]  
　　爲創辦出洋茶磁賽會公司懇恩批准給發文憑并請咨行南洋商務大臣照章優予保護事竊維中國物產富饒甲於五洲自互市以來商戰日絀年甚一年卽茶磁兩宗爲中國獨擅之利亦聽洋商任意抑勒莫可如何其故由於彼之所有能運之以來我之所有獨不能運之以往遂使太阿倒持利權外溢洋商得以操縱自如所以出中入口遠不相敵也伏讀十月初五日中堂王爺大人議覆振貝子條陳一摺於賽會一舉加意講求種種維持凡以振興商務收回利權當經奉旨依議中外有識之士無不同聲慶幸以此舉爲中國商戰之一大轉機凡有血氣者宜如何黽勉從事踴躍爭先庶無負此良法美意夫欲制勝於商戰舉中國所有者應以茶磁爲大宗而茶磁之銷路應以歐美兩洲爲最暢從前茶磁出口皆洋商在華購買其由華人自行運往者甚少旣無由悉其奥妙亦莫能爭自濯磨故華茶日見减色而英商攙入印度茶内卽稱上品華磁不合西式而東洋劣等之磁反覺暢銷此可知今日茶磁兩宗不能廣行於西國者非工藝遠遜於彼之故亦由經理未得其人也職等不才平日頗知究心商務而於茶磁兩事尤所深悉現在邀合兩行殷實之家業經商定專辦賽會公司章程集有鉅欵擬在徽州監製茶葉在景鎭燒造磁器務在翻新滌舊擇精選良届期運赴美國會塲當塲比賽以期奪幟遐方增光君國於通商大局不無裨益萬一也惟是華商賽會從前本屬寥寥今當創辦集欵至數萬金之多且欲另行招股擴充苟非奉有明文及一切保護之權宜則亦未敢冐昧從事是以不揣冐瀆懇恩批准立案給發文憑俾便辦理并請咨行南洋商務大臣照章優予保護盡力維持則所以抵制外來之貨物雖屬有限而其所以恢復已有之權利實覺無窮職等無任迫切待命之至[  尚有章程容俟續錄]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　　鄉民劉勝泉被人毆斃其妻范氏投報縣署經縣主汪瑤庭大令騐明傳訊氏稱丈夫被小姑壻姚桂卿所毆前晚大令提推鞫姚供小的家住漕河涇左近務農爲業妻弟劉勝泉不務正業岳母因依小的度日其妻范氏則出外爲傭内姪於五歲時卽由小的撫養今已九歲正在從師讀書正月二十二日劉竊取某姓田中棉花被獲送局訊辦後由小的具保費去洋銀七元岳母氣忿用竹梢鞭數下致有傷痕其時劉姓族長事經目覩小的並不帮毆至二十八日倒臥蘆葦中必係行竊菜蔬被人毆斃大令盤詰再三堅執如前遂飭收押所中聽候查明再核○前日有金戴氏者投縣鳴寃大令訊詰之下供稱父故無子母親將小婦人贅某姓在家以續宗祀旋有故父族姪戴福壽者爭奪家產强繼宗祧屢向小婦人尋釁前日又來毁物小婦人阻之致被毆受傷叩求察騐大令驗得氏右足踝確有微傷諭令退去候提福壽訊斷○前者引翔港鎭萬陞槽坊等家被盜行刼報由大令獲到大刀關勝卽徐關勝訊不承認發押攺過局旣而徐所私蕩婦王陸氏到局探望并購就硝鏹水及銼刀私授與徐意圖毁柙逃逸看役覺察禀知局員李二尹將徐及氏一併送縣前晚大令升堂訊究氏供小婦人前雖與徐併識後已嫁與王阿大爲妻去年徐與伊弟錫桃先後拘獲發押改過局其姊徐氏時來小婦人處借貸小婦人兩次借給小洋銀十角由徐氏之夫錢少堂送入局中今正十八日小婦人到局探望與徐略談數語卽回當晚徐氏與其夫至小婦人家言欲購硝　水及銼刀等物小婦人問伊何用不肯明言及十九日錢買送到局小婦人實出不知今日又往探望被拘是實徐初尚刁賴大令叱掌頰一百下始供小的前與陸氏姘識今已久不往來錢與胞姊時來探望送給小的洋錢食物必由看役查明遞進前者同押犯人陸文卿逃逸後在臥牀下搜出銼刀及　水疑是小的所藏致今日陸氏到局探望卽被悞拘大令判責三百板仍押攺過局陸氏交人保釋諭以如再到局定行重辦 
[浦東總巡局紀事]  
　　本邑浦東保甲總巡謝岳松明府以時屇三春各處所厝屍棺穢氣薰蒸最易釀成疫癘爰傳各圖地保到局諭令速卽查明屍屬著卽掩埋昨復飭吏繕成六言韻示張貼通衢俾得家喻户曉○浦東各鄉民每將字紙任意抛棄保甲總巡謝岳松明府見之派令妥愼司事時時稽察一面出示曉諭不許如前作踐倘敢不遵拘案懲治 
[英美租界公堂瑣案]  
　　包探張天林解陳寳林到案禀稱此人先後行竊蔡小琴等十一家衣物報由小的查吊原贓送案請究讞員張柄樞司馬商之英總領事署繙譯官迪比南君判笞責五百板管押捕房一年期滿之後遞解回籍各贓分别給領○包探王長桂解王阿土到案禀稱此人竊取陸周氏家金戒指及衣物報由小的吊出原贓送請究辦司馬判笞責五百板贓給氏具領○包探劉森堂解顧卿根到案禀稱此人掩入怡和洋行工廠内竊取洋紗一包報由小的拘獲送請究懲司馬判笞責二百板枷示半月 
[法租界捕房瑣案]  
　　蕩婦朱潘氏私取衣服首飾而逃其夫朱阿弟尋獲扭送捕房解奉讞員孫建臣大令訊供收押昨日命提到案掌頰二百下潘氏稱小婦人以後不敢再犯仍求丈夫領回朱供此婦本已再醮聞前夫亦被其所害小的不敢領回大令著發堂留養二月視其能否攺過再行核奪○石福喜携珍珠數粒行經老北門外被扒手陳阿桂竊去報捕查獲吊到原贓尚少二粒詰知已質洋銀四十元昨日大令研訊之下將原贓給陳領去江枷號一月期滿責五百板送押攺過所四月○積竊江金生迭次犯案受懲頃又在租界中行竊被包探拘獲送案大令著責五百板枷號一月期滿再責五百板○某西人臥房内失去對時表及洋銀等物疑細崽朱福泉沈桂生串竊送案請究朱不認行竊昨日大令飭提復訊同供小的等在西人處服役多時從無差悞此次主人失物小的等咎實難辭願將工資賠償求免刑責大令著押候查明有無工資再行核奪 
[美租界捕房紀事]  
　　前日傍晚時斐倫路第三百五十號門牌某機器廠工人徐阿奎投捕房訴稱鄰居某粤人家車夫張阿根掘通小的之牆抛進錢二百文意圖誣害捕頭令包探陳洪德往查○前晚外虹口武昌路浦濱馬頭上鐵欄杆被某姓米船撞斷適爲華捕所見將甲乙兩船夥拘送捕房捕頭令迅速修治完善○昨晨有蕩婦招弟者扭流氓某丙至捕房訴稱伊無端調笑穢惡難堪捕頭令將丙押乞丐牢一天以儆○昨晨三千零六十號東洋車夫某丁曳車至北四川路無端被陸阿扣擊毁因喚令巡街捕將陸拘入捕房捕頭令押候轉解公堂禀請讞員張柄樞司馬訊辦 
[蘇省官報]  
　　正月十四日補補道朱宜振辭行回滬郭本謀崔寳鴻均由甯來浙江候補知府潘樹屏辭行知州趙謹琪禀銷閔行厘局差調署興化縣　運昌禀到理問子貴之謝委赴常熟公幹江蘇候補道唐眞銓通知起服回省禀到由滬來松江府許到十五日泰州侯紹　淸河縣張狀彩均禀到知縣陳香祖辭赴常州會審案件差龔心沂禀謝奉委上海布捐局差李輔燡禀銷上海絲茶北卡差攺掣江蘇議叙補用通判洪達安徽人由京引見領照來省禀到同知銜分缺先補用知縣奏基禀知起服回省禀到按經歴熊佐周禀辭赴上海貨捐局查騐並銷楓橋厘卡差縣丞程文賢禀謝奉委保甲總局文案卽到差指分江蘇試用巡檢陳宗彝四川人由京騐看繳咨到省十六日三品銜候補道菡仁輝由甯來首向府禀謝奉委兼水利局提調崇明縣陶禀到知縣楊元漙禀知到婁齊葑門外總巡差馮慶灝禀辭赴荊溪縣梧桐山保甲總巡差十七日福建副主考吳蔭培辭行赴都知府孫毓驥禀謝奉委會同首府督飭三縣查勘河道差辦理上海糖捐局知府許星壁由滬來知府姚繩武金陵課吏館提調准補海州直隸州傳盷章辦理力發橋釐卡知縣毓楨均由甯來辦理上海英美租界會審委員同知張辰由滬來宜興縣衛溧陽縣胡均禀到十八日吏部主事盂傳楨山東人由京來辭行赴湖南　　縣王禀到新選潥陽縣盧葆楨禀知到發審局帮審差知縣何鳳翔辭赴吳淞貨捐分局差泰興縣龍璋禀到十九日候補道陶森甲黄承　崔寳鴻楊懿年均由金陵來直隸州王史禀知明日開辦中西學堂督辦蘇省鹽局浙江候補道程恩倍通知在院上赴浙江公幹二十日淮揚道沈瑜慶到金壇縣鄭禀到江甯府發審委員知縣張晸由寗來禀謝請補沛縣知縣缺　縣王毓江禀知今日武備學堂開學 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十九年正月二十三日京報全錄]  
　　宮門抄諭旨均已錄前○盛京將軍増奏爲變通鹽法以濬利源摺○提督蘇奏爲知縣被參寃抑懇恩開復原官片○漕督陳奏爲陳明知府保案緣由片○四川總督岑奏爲留員襄理新政片 
奴才增祺玉恒跪奏爲變通鹽法以濬利源而濟要公恭摺仰祈聖鑒事竊維奉省自然之大利有三曰荒曰鑛曰鹽荒與鑛已漸次推行而鹽務亦宜及時整頓俾財用不至匱乏查奉天鹽斤向無所輸收於光緖三年因練兵需餉前將軍崇厚始經奏定每鹽一石重六百斤抽東錢二千四百文光緖八年前將軍崇綺等以餉不敷用奏請加抽東錢二千四百文均以二成作爲經費八成歸公是爲練兵之欵又光緖十七年户部籌餉案内奉天鹽釐於每石現收四千八百文之外另再加抽東錢二千四百文是爲解部之欵光緖廿四年八月將軍依克唐阿等添抽東錢一千二百文是爲學堂之欵自有鹽釐遞抽遞加歲收銀二三十萬兩不等祗二十三年收至五十萬兩惟金州屬地及復州之三官廟鹽灘劃入租界歲僅收四十餘萬兩奴才增祺於二十五年夏間蒞任以來頻經考詢按東三省銷鹽人數約略默計歲收當不止此然鹽灘濱海斷續千數百里海船隨在皆可裝駛秋冬車道暢行路路可通决非七八局卡所能周顧是鹽釐收數之絀其弊尤在於散漫無稽而不肖員司丁役侵蝕中飽更無論矣本早欲攺歸官督銷以盡其利時承甲午兵燹之後民困未蘇而旅大租界繼之田大成及拳匪之亂又繼之營口一日不復創設即諸形窒礙綠奉省產鹽之區東至岫巖西迄寗遠均以營口爲樞紐該處銷得暢旺車船率於是乎輾轉購運殆水陸之總匯也兹該處收復有期而用度浩繁尤數倍從前與其瑣碎羅掘徒資紛擾仍不如就鹽利之自然者大濬其源以紓公家之急攷唐臣劉晏於出鹽鄉因舊鹽置吏亭户糶商人縱其所之去鹽遠者有常平鹽每商人不至則减價以糶民官收厚利而人不知貴往迹煌煌載在史志確有明微準今酌古施之他省或未恊施之奉省適爲對證之良方何者他省鹽有一定行引額課並丁糧相沿已久未易猝更奉鹽不過與百貨釐金票鹽一例耳視他省迥不相同故更張尚能操縱在我擬今營口設一督銷總局於蓋平復州岫巖廣寗常家屯錦州寗遠傍鹽卽報各該分局查核照時價公議准價報總局核覆懸牌收發不准灘户與商人私相授受灘户資本不足者官量爲借墊勒限以鹽抵償定二百二十斤一包用蓆包捆固蓋印奉天督鐀官鹽字樣入食定一石五包除鹽本運脚及向抽釐損八千四百交之外再按每斤加抽制錢四文凡購鹽者價稅並納之後發給三聨稅票遇局卡驗票放行其運往何處售銷一槪不問總局則多置鹽倉以便各分局之積鹽運彼存儲售銷亦如各分局此卽劉晏因舊鹽置吏亭户　商人縱其所之之意也又於通江口添一分局每年開凍後由總局陸續用船運鹽至彼非吉林黑龍江蒙古各商購銷之所鹽價祗略加運費須與總局不甚低昻此即常平鹽也至商少减價旱潦易令則在各該局委員之因應矣將來收欵能否數倍往時固未敢必想亦無甚减少昔湖廣督臣林則徐云銷鹽之暢滯上視天時下視地利而人力不可不盡夫合遠邇貴賤之鹽價而持其平官司糶糶之權勿諭旱潦收鹽歉薄奸商不得居奇復有鹽倉鹽包蓋藏收發色凈味佳視向之散堆露積泥沙攙雜忽暢忽滯者利便懸朱似不至爲商民所不與且就灘局收價榷稅可杜本省走私以每石六百斤完稅課不過銀二兩四五錢並鹽本計算價比他省猶輕可免鄰私　灌有則令各處局卡按數補徵釐課如繞越偷漏查獲則全罰入官彼旣無利可圖自不肯輕於嘗試然弊在總分局者要不可不防計惟嚴定章程分明賞罰責成各該管委員認眞稽查如司巡灘户有勾串盜賣等弊惟該局員是問該局員有營私侵漁收多報少之弊立予分别撤叅計贓論罪現已派員各處體察情形俟明春營口退還即通飭試辦第利之所在謗議易騰督銷雖意切阜財而迹同壟斷儻奸商不遂搆造浮言如前四川督臣丁寶楨攺辦官運代銷引課故事彼時心稍搖惑卽功敗垂成近年屢奉諭旨振興商務風氮大開人情固不似昔年之錮閉而亦不可不慮及也抑奴才等更有請者鹽者舊章名目太繁應自試辦督銷日始統行歸併綜計一年督銷餘利若干收釐若干開支若干據實册報以歸簡易第値此籌措維艱之際教堂賠欵之重迫兵隊的餉之支絀以及舉行新政辦理善後無不待用孔殷合無仰懇天恩俯念根本重地維持一切在在均關緊要准將試辦督銷所收各欵先儘本省截留實用實銷如有盈餘再行酌提解部至於經費應如何核實開支以及一切未盡事宜容隨時察酌情形具奏奴才等爲通籌全局變通鹽法開濬利源以濟要需起見是否有當理合恭摺具陳伏乞皇太后皇上聖鑒訓示遵行謹奏奉硃批户部核議具奏片併發欽此 
蘇元春片再已革廣西補用知縣董系和於光緖二十四年六月署理北流縣事其時縣城甫復伏莽未除該員安集流亡搜捕要匪整頓團練修復城池士民翕服鬱林之役奴才奉命督辦軍務正擬叙勞績請獎旋聞被人奏叅飭交前撫臣黄槐森查復經黄槐森詳查該員並無受賄縱匪及妄派入已情事惟以當時辦理善後各事並未禀明立案分設數局致耗民財　頇乖謬等情請旨革職時因未見原叅情節不敢妄爲陳請今春奉命回督邊防剿辦游土各匪差遣需人深知該員諳練廉勤於軍務民情皆所熟習卽經檄調來營藉供臂助訽具在任所辦善後各事何不通禀立案該員面稱當時所辦各事無不禀明且多蒙批獎鈔錄各禀槁及各衙門批詞呈閱並有禀明奴才衙門者該員力撫瘡痍清除巨匪多爲前撫臣所親賭是該員才具可用辦事勤能已可槪見現當剿匪虼緊需才尤亟查董系和前在北流獨任艱鉅獲辦著匪三百五十餘名浹歲之間地方安堵其功自不可掩合無仰懇天恩將已革同知銜廣西補用知縣董系和於原案開復原官原銜免繳捐復銀兩仍留廣西補用出自逾格成全是否有當理合附片具陳伏乞聖鑒訓示謹奏奉硃批該部議奏欽此 
陳虁龍片再二品銜道員用前署淮安府知府羅章前於光緒二十三年二十四年安瀾案内也力經前漕臣松椿奏保請賞給二品封典嗣准吏部咨該員三品銜係何案所得於何年月日奉旨應令詳細查明覆奏至部再行核辦等因當經前漕臣轉行查覆兹據二品銜道員用江蘇徐州府知府調補江寗府知府羅章禀稱前於江蘇振捐案内由鹽運使銜補缺後以道員用江蘇候補知府請俟歸道員班後賞給二品銜經前兩江總督臣劉坤一於光緖二十三年十二月二十日會奏二十四年正月二十二日奉硃批吏部議奏單併發欽此二十四年三月初一日經吏部核議具奏本日奉旨依議欽此轉行欽遵在案等情前來臣覆覈無異合無仰懇天恩俯准將二品銜道員用徐州府知府調補江寗府知府羅章仍照原保給予二品封典以示鼓勵謹附片具陳伏乞聖鑒飭部核覆施行謹奏奉硃批吏部議奏欽此 
岑春煊片再四川候補直隷州知州王瑚前經山東巡撫臣周馥奏奉允准調東差遣自應遵照飭令前往惟查川省舉行新政及整飭吏治振興營伍在在需才方以賢者寥寥不得不借才異地如王瑚之熟於川事勤明廉幹尤爲川省萬不可少之員合無仰懇天恩俯念川事極艱人才極乏准將候補直隷州知州王瑚仍留川省免其調往之處出自逾格鴻施謹附片陳請伏乞聖鑒訓示謹奏奉硃批著照所請欽此 
 
