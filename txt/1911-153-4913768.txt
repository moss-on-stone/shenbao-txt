# 1911 - 153 - 4913768

 

Page 1

 
 
   
 
 

Page 2

 
 
   
 
 

Page 3

 
 
論說 
[皇統與皇權] （選）（續） 
（四）欲辨中日國體之不同。此一言可定。但問中國是否有萬世一系之事實。足矣。欲問中國是否共和思想夙已發達。一言可定。但知吾中國相傅古語。有所謂民爲貴社稷爲輕及天下者天下之天下非一人之天下云云者足矣。 
（五）吾人但求國家長治久安。非必爭書生政治論之得失。使吾中國民意國情果可適用日本主義者。則吾輩方謳歌鼓吹之不暇。何有異議但據吾黨所見。日本大權主義。正以其與國民心理符合。而利行之其反面之論理。則國民心理之與日本主義不合者。若强用之。則其禍亂又將何如禍亂旣發之後。是否專中於國。民抑不能不波及於皇統。此在提倡皇權論者之三復矣。昔孟子一生提倡民權。而其言曰。齊人莫如我敬王。記者不敏竊欲以此自况矣。 
（六）欲知皇統與皇權分化爲二之利。則英吉利卽吾模範矣。今日朝論乃專欲取日德爲模範。日本之萬萬不適爲吾國模範。區以别矣。猶黑白之昭異也。至於德國。更無有與中國相合之理。德之中心在普魯斯。普魯士德之霸主也。世界變形之專制君主也。其所以能霸所以能專者。蓋有二因。内因則由於同一民族之吸力。外因則由於德意志戰勝及外交之能力。今中國是否有同一民族之吸合。若曰無之。則是否有一民族對於他民族握有優越之。能力若其無之。奈何引以爲例。嗚呼吾誠不料吾國之主持朝政者。乃不辨黑白如此也。 
（七）故以吾人所主張憲法上之根本精神。莫要於分皇統與皇權爲二。皇統者有歷史上永遠保存之性爲全國國民所應。尊重苟有異心舉國所共誅者也。皇權則事異於此矣。以舊義言之。則天子須有公天下之美德。以立憲眞理論之。則其精義卽不外以民權立國。公天下者天位永。固以民權立國者其國盛强。今朝廷本有與民公治長養天下以保固祖宗億萬年基業之盛心。曲學小儒。妄欲比附異例以暌絶吾君吾民之意志。釀成不忍言之亂因。此可爲疾首者也。 
（八）抑混皇統與皇權爲一之。謬論不僅朝臣爲然也。即海内之言政事者。亦往往不解政治眞理混爲一談。惟其有此謬想。故以政治上之改革。遂涉及皇室之尊嚴。不謂二十世紀國學大昌之時。乃有此乖謬之亂黨。其爲害國禍種不待繁陳。要其由來。皆由朝政國是之背謬。故吾人主張分皇統與皇權爲一。二方面以排斥朝論之謬。即一方面排斥少數政論之謬也。二者相持不解。吾皇室實首受其禍。此眞編訂憲法大臣。所應爲國家永遠計之者也。（完） 
譯論 
[佐藤穗芳縱論满洲經營之狀態]  
　　日本自經營满洲以來。已數歷寒暑回顧事物變遷。頗足供吾人記念。執筆者於百忙中偷得寸。閒聊取满洲自解放以來狀態之。變幻約略叙之。满洲之變遷便宜上可分爲二期。計自明治三十八年至四十一年爲第一期。四十二年至現今爲第二期。 
[第一期]  
　　一攫千金之目的明治三十八年二月十一日爲日本之天長佳節。青泥窪之改稱大連灣之解放。追憶當時狀態。堪增今昔之感。蓋黨時以考察及營業之目的。來满得陸軍省之許。可渡航便船。每爲充满。其種類則有。政治家事業家及工商業者。勞動者。等等。各階級隨。其抱負之不同。形形色色。定業選利。以冀徼倖一獲之空想。然其目的。皆無永久計畫。不過欲網羅巨利。求一攫千金之奇効。人雖各種。意志歸一。非過言也。 
貸屋繁昌時代當時最困難者爲房屋問題。僅有俄治時代之遺留家屋及昔日軍隊及官衙所使用之房屋。與陋矮之中國家屋。一般航渡者雜居其中僅避雨露。其不自由亦可推察。又當時裝服。皆茶褐色之短襟長靴。如今日輕裝華美驕奢之風。絶不得見。然勇氣勃勃。無論過如何之難關。而意志不少减退。乃漸次爲營業開始之著手。一時店舖用家屋之租借。競爭劇烈。賃價暴騰。主人居奇。多數之家。雖已結賃借契約。更行轉貸。冀博巨利。然自行建築者甚尠。是可知其無永住的决心。此後雖建築著手者甚多。然其目的皆爲短期間使用。因建築費仍可從速收回也。恐慌之悲觀貸業家旣獲厚利。少有餘裕。即建築房屋。增加固定資本。遂釀成過利之結果。貸價暴落。資金固定。金融遂因而逼迫。兼之俄軍轍退後。任國商居之需要。頓爲减少。一時满洲之前途。驟改爲悲觀的。加以賭博盛興。一擲千金。而满洲人民更陷於悲運矣。 
 
 

Page 4

 
 
鐵道之過渡期明治四十年四月。野戰鐵道經理部以舊設鐵道盡讓渡於南满洲鐵道會社於是經營鐵路方針。自此開始。日本戰事後事業熱之沸騰餘波。亦及於满洲。各種事業。之經營者。又相聚而來。但戰後殘灰。經營頗費資本。近日始諸端就緒。秩序井然。並利用交通機關。商業前途方興未艾。是爲日本對於满洲之經營第一期。（未完） 
專電 
[電一] 北京 
御史王寶田奏山東省土匪潰軍騷擾全省震動并有大帮從豐沛進攻西满郯城軍械洋號俱全請飭該撫挑選精兵勁旅赶速勦平臣意土匪宜勦會匪當撫收改民軍 
[電二] （北京） 
内閣官制明日繕齊定十五日進呈如攝政王無所改動月内必可宣布 
[電三] （北京） 
攝政王密諭督辦川粤漢路大臣端方到鄂後與各督撫妥速籌辦剴切勸導毋任部激變隨時電聞 
[電四] （北京） 
調查李經楚私産委員報告人欠李款達二千萬郵部之欵已清李將消假 
[電五] （北京） 
盛宣懷親至諮議局聨合會商議維持江蘇諮議局辦法并申言商辦鐵道種種誤事有不得不收歸國有之勢 
[電六] （北京） 
粤鄂湘蜀汴五省旅京官紳聨合議定幹路國有須由國家以輕利借用民欵所借外欵照滬杭甬路前例存而不用否則商辦款己有著股東旣遵前旨深信投資此時不便收還 
[公電] （桂林） 
報界公會轉各報鑒報觸當道怒被禁官話報 
[公電] （長沙） 
各報館鑒敝局預算成立湖南諮議局蒸 
緊要新聞一 
[新官制阻力種種]  
　　總不能破除私見 
改訂内外官制問題爲實行憲政之最要關鍵然兩年以來政府之會議疆臣之電商不知其若干次矣而迄今仍毫無端緒就中阻力固屬種種徵諸往事新舊兩派之紛馳意見貴胄世宦之顧惜權利皆大而易見茲復詳細探察知此問題之暪難如期頒布者又有故原因蓋政府所持純係集權注義各督撫均以責重權輕恐事事掣肘故十九反對此外則經濟上之顧慮將來改定官制表面上雖裁缺減員而實際之開支必數倍於今日卽此一事已屢議未能解决近則郵傳大臣盛宣懷因奏辦之皖北賑捐將届半年仍不及十分之一而預備之債又無别項抵欵可籌故與内閣曁度支部商准展限惟所捐實官均屬舊日名稱若改新制萬無開捐之理遂密請緩一年奏頒綜上諸因恐新官制不能欽遵籌備期限辦理也 
[舊衙門改新衙門之忙碌]  
新内閣官制内閣屬官制聞定於十五日前發表其閣丞即以憲政館提調學部侍郎寳熙充之寳爲此次阻撓閣制最有勢力之人其中情形可想而知 
弼德院官制弼德院官制原以日本樞密院章程爲藍本稍加删改而已聞陸榮正副兩院長以該院權限必與内閣劃清擬於日内與内閣開特别會議以解决近時所發現之各項事實云 
典禮院官制禮部改爲典禮院已誌前報近聞其官制之編制業已决定設正副院長各一正院長以陳寶琛補授副院長則爲郭曾炘侍郎不日當可發表 
[憲政寔進會開會紀事]  
　　此僅歡送會耳 
帝國憲政寔進會於五月初六日下午二時開常會首由主席陳寶琛報告本月收支欵目次由陳樹楷代表會員歡送許鼎霖赴奉繼由衆會員議決各項進行方法以爲非公推股長不足以專責任因公推張祖廉爲調查股股長王式通爲編輯股股長吳緯炳爲審議股股長並公推康詠爲會計長張毓書爲文牘員最後由許鼎霖答謝衆會員送别盛意並演說寔進會名義大致謂本會以實名者欲矯士夫徒尚虚文之弊以進名者欲矯士夫遇事退縮之弊云爾至六時散會 
[墨使允償華僑被戕損失]  
　　華人性命價值較西人何如外務大臣鄒紫東昨與左右侍郎因墨國損害華僑事宜會議對付辦法因駐美張欽使報稱墨革命軍擾亂首府杜列恩市時華僑二百餘 
 
 

Page 5

 
 
人均被殺傷斃命除華僑財産要求賠償外其被害僑民應每人要求若干金額等語鄒大臣以該革命軍故意殺害華僑殊爲不合蓋華僑與革命擾亂原無關係竟被殺害實屬違背約章當經决定飭駐美欽使向墨政府要求賠償損害額金須在二百萬兩之譜 
又聞自經政府電致駐墨華使向墨政府要索賠償後初五日駐京墨國署理欽使奉到彼國政府命令親謁外務部道歉並允俟調查華人損失實數後將必如數賠償 
[祝融氏又把政府嚇慌]  
　　保定火藥局失事 
初二日保定東門外大楊村陸軍火藥庫不戒於火將前座火藥炸成灰燼當由凌藩福彭電致陳直督詳告失火情形陳大驚轉電閣臣閣臣亦大驚卽通知民部及步軍統領衙門嚴密警備各兵警皆發給子彈加派多人命伏於東西車站左近以防黨徒來京連合起事一面覆電陳督詳詢失火情形並謂藥庫失火難保非黨匪所爲藉此倡亂保定逼近畿輔關係重要希速嚴密防範消患無形並將一切情形隨時電告又聞軍諮府昨將該局總辦满縉侯看守官李綉春先行撤差聽候參辦 
[外人偵探我軍實]  
　　此又不守秘密矣 
前日有荷蘭國人某自稱爲駐京荷使館二等武參贊官往南苑禁衞軍參觀各營兵房并詳細詢問一切該營某軍官以外賓參觀之榮竟舉一切虚實告之殊不知其實代某國偵探虚實也又有英國人某與某營管帶相識時到南苑與某管帶攀談每值歸時過晩無火車可坐某管帶常以所騎之馬借與騎回北京事爲軍諮府大臣所聞近傳該軍官等告以外賓參觀軍隊事本尋常惟各國通例凡屬軍事内容須守秘密爾各官長勉之愼之 
[鐵廠鐵礦又是日人資本]  
　　所懼日人管理耳 
漢陽鐵廠漢陽鐵廠前數年支持之貲本全係貸借於日迨盛尚書入京以郵傳部名義向日本貸債一千萬後尚以爲未足復用漢陽鐵廠名義向日本借債五百萬元前此相傳爲二百萬尚非其眞相也其抵押品即係漢陽鐵廠限三十年還清逾期則以管理權讓之日本云 
大冶鐵礦大冶鐵礦前由盛尚書經手向日本貸借巨貲以鐵路礦山作抵其限期僅三十年過此以往則全礦及鐵路概歸日人管理經鄂人探知此事刻正商籌反對之策 
[俄報注意满洲軍隊]  
　　可喜可喜吾國之兵力 
西報載初四日倫敦電云據聖彼德堡電稱俄國洛伏佛萊雅報載有一論題曰東亞謂中國現有常備軍四聨隊及熟習洋操之軍六千五百名駐紥距哈爾濱三日路程之地此外尚有援軍九萬名散駐满洲各城之外而俄國駐满之軍僅有鐵路防隊而已該報又詆伯國首相司徒來賓君於外務部大臣薩沙洛夫君患病之際所辦之外交謂其毫無準備以應事變云 
[交通銀行不穩固之謡言]  
　　可笑謡言自造 
日來市面上對於交通銀行有種種之不信任之意競將存款取出不聞有將欵入存者甚至交通銀行之鈔票亦不敢使用論者全歸咎於交通銀行前總辦李經楚不知李所虧空猶有抵押物其風潮本已久熄而其摇言所由來聞實起於管理交通銀行某大臣某自到部以來不惟無將交通銀行整頓之心且每對人言交通銀行告不住甚至將郵部所存交通銀行之欵盡數提交自已所聞設之中國通商銀行用是外間謡言四起其實交通銀行貲本尚厚稍事整頓其地位便甚穩固云 
[盧靜遠條陳政見之泡影]  
　　軍諮府廳長盧靜遠前上封奏一件探其内容係條陳劃分中央政府與封疆大吏直接管轄之區域主張裁撤直隸山東陜西河南湖北湖南江蘇安徽江西等省督撫直接歸中央政府管轄沿邊一帶省分視强粼勢力之所向各設總督倣行封建之制久於其任政府絶不干涉只責其成效之有無以定黜陟併請實行全國皆兵之制以救危亡云云摺上奉旨交各衙門閱看但至今該摺所陳政府尚未提議想又歸諸泡影矣 
[又斷送三百里於俄人矣]  
　　急殺宋友梅 
黑龍江中俄界務交涉我國所派勘界委員宋道友梅已於去年會同俄人迭次查勘所以終未解决者以满洲里分界地方沿江上下實以該江爲天然界線此人人所共知者而俄人一味强硬任意圈佔所劃界線較原定佔越三百餘里宋道以主權攸關不敢認可故會勘一年之久毫無頭緒本年哀的美敦書突然飛來政府大懼恐俄人復牽連及此項交涉遂又派江撫爲勘界正大臣會同宋道與俄人商辦又密電江撫着其從速解决不妨少爲俯就江撫接電後即與宋道商議以現在中俄交涉實處萬難之地此事不可過於認眞且該處人烟 
 
 

Page 6

 
 
稀少農工商業亦寥若晨星本係不毛之地棄之不爲可惜汝前往卽將機就機早日斷定可也宋道諾而退旣不肯背政府之意又不敢違江撫之命故仍照俄人所劃界線勘定遂斷送三百餘里之地日前劃界插標該處人民始行知悉　相驚愕僉謂我中國人何竟將吾等斷送於俄疑宋道圖俄人之賄而賣已也均唾罵宋道不止且又擬以野蠻從事宋道聞之恐變出意外親向該首領勸解謂將欲取之必先予之現在吾新軍不强不得不如此復指天矢地明其無圖賄之事雖宋道在該處尚有名譽民間信從之者頗多然如此定界各團體終不肯承認宋道無法聞日前已重請江撫核辦矣 
[京師近事]  
日本從安東天津間架設軍用電線已見京師某報現聞日本使館近日又架設無線電信侵奪我郵電權事爲外城總廳所探知申報郵傳部轉達外務部詰問日使尚未知若何答復也 
張季直殿撰初七日到京聞東三省趙次帥有擬保殿撰爲督辦荒務大臣消息 
日昨政府有電致新仔川督趙制軍大致謂川人以幹路收歸國有時有反抗舉動雖已諭飭王護督剴切曉諭恐一時難臻妥善務望兼程赴川悉心籌畵並與各督撫妥商一切辦法冀消隱患 
日前有某侍御上封奏一件謂各省提法使及以下各法官不通法學者居多於司法前途大有妨礙以故貪贓枉法之事時有所聞請飭法部認眞淘汰以維司法獨立之基歴聞此摺已交法部閱看矣 
前日政事堂會議二鐘之久某部大臣曾提議我國歲入不敷若倣日本茶鹽專賣法當可增收歲入四千萬以上聞倫貝子與澤公均極賛成俟覓有熟悉茶務情形者妥訂章程即將着手實行 
學尚唐景崇日前與林侍郎紹年會商謂各省來京覆試學生程度不一課程紛歧已屬不成政體而福建江西甘肅貴州等省學務尤其腐敗擬將各處提學使分别更動聞不久卽見諸實行 
郵傳部自五月初一日收回郵政以後已另設一郵政局以左侍郎李經方爲局長其總辦一職則仍用前郵政監督法人帛里爲之惟聞李侍郎以鐵路局事繁恐不克久於兼任云 
外務部與英使磋商將片馬作爲租界一節聞係永租大致與膠州灣租與德人相仿 
此次覆帶引見本係七十四人内有陸軍部郎中李盛和一員因該部奏調出差赴鄂未及隨班引見故僅得七十三人聞李郎中將來銷差回京尚可補行引見届時一人獨對必能仰邀簡在凡與李交好者皆爲之欣幸殊可笑也 
時評（希夷） 
[其一]  
　　不可收拾之伊犂 
近日報紙又載有俄人謀佔伊犁之警告。記者曰伊犂之爲俄人囊中物也久矣。其禍根種於光緒七年伊犁所定之約。旣明許俄民以治外法權。而於土地所有權。又未嘗嚴加限制。於是俄人乘其隙。而以全力經營之。現在俄國之游牧農民。移住伊犁附近者。不下十萬人。其商民之在伊犁方面者。亦在五千以上。俄式之村落家屋。星羅碁布。舉目皆是。至其兵隊之壓我西北境者。其總數將及四十萬。如此着着進行。步步爲營。則我伊犁。不已爲俄人之砧上肉。釜底魚耶。其計畫之尤顯然。易見者。則爲經營新中央亞細亞鐵道其第一線由西比利綫之。格爾幹驛起。以達哥巴爾。距伊犁僅二百啟羅邁當。夫此路旣與舊築之大鐵路並。行而其所經。又爲人煙稀少之地。於其生計上。政治上。絶無設置之價值。而顧不惜巨費。日夜督促之。其用意不可測度乎。乃我政府。猶徐徐焉起。而圖。之今日練兵隊。曰無款。明日。興敎育。曰無才嗚呼可不懼哉。 
[其二]  
　　不負責任之國民 
近今一般輿論所最注意者。輒譁然責備政府曰。内閣僅改虚名。不負責任如故。是將爲朝。鮮之續也。（朝鮮於光緒二十一年後即告天誓廟頒設責任内閣之大誥）雖然。試問此二三斗筲之大臣。卽使毅然負責。而遂可免爲朝鮮之續乎。僅責在上者以負責。而國民不能先自負責奚益之有。 
有擔當大任之國民。而後可以建設擔當大任之政府。普之民能負責任也。故雖七年血戰。舉國騷然而無害。德之民能負責任也。故雖强鄰四逼。危如累卵而卒興。意之民能負責任也。故雖經數百年之分。裂敎徒擾攘。敵邦覬覦。而終復。大業我國民觀此可以奮然。起矣有負責任之國民。即不患無負責任之政府。斯言豈欺予哉。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[東三省改革内政種種]  
次帥到任後整頓新政不遺餘力日前爲撙節經費起見已將農務倉務各局酌量裁併茲將近日所陸續籌維者彙錄如下 
司法趙督以省垣特别審判檢察各廳原爲辦理盜案而設查司法部分最重權限清晰高等審判廳旣爲司法最高機關自不宜另設特别機關以防侵越其初級審判檢察各廳係採用各國三審級制度然與地方廳權限無甚差異亦應裁撤歸地方廳立理以一事權 
軍政趙督以各省督撫均兼有陸軍部尚書侍郎銜並兼充督練處總辦會辦等差有監督全省軍政之特權自不宜另設專處以副名實其營務一處原爲昔日辦理防軍專處現各路防營旣准部咨一律改編陸軍該處幾同虚設亦應裁撤以期實事求是東三省講武堂則自開辦以來前後畢業百餘名内容腐敗現該堂甲班准於六月考試畢業趙督日昨特飭督練處俟甲班畢業考試完竣即將該堂裁撤以節虚糜 
屯墾東三省舉辦屯墾一事次帥在京時已經定議現次帥擬先在省城設立屯墾總局一處並委葉京卿景葵爲正局長熊司使希齡爲副局長昨已分别照會札委矣 
司道更動趙督以近來籌辦新政要在得人而鹽務司熊希齡前此委辦各項要政均能措置裕如實爲近今不可多得之員現擬奏補民政司所遺鹽務司一缺擬以資政院議員安徽候補道許九香觀察鼎霖調補以爲因地擇人之計惟張司使位置尚無定局云 
各署員司自裁併衙署之令下各署員司大有全體解散之勢蓋雖不去亦無所位置也次帥有鑒於此特諭各司道局處傳諭各員司除應行裁併各衙署員司另行委用外其他各處員司均不更動所有薪津亦均照舊支給故凡被裁各員司現正紛紛運動他調以爲噉飯之地 
[瑞安民人糾舉金令四大罪狀]  
瑞安縣民人陳恪等以現署瑞安知縣金令漢章玩蔑功令隱匿欺飾借禁烟之名爲敲詐之地種種納賄違法情事疊出不一以致激成戕宫巨變不可收拾日前呈請諮議局指明確據逐條糾舉罪狀如左（一）規避禁烟要政迭頒諭旨不啻三令五申大小官員宜如何實力奉行上副朝廷美意今瑞安金令違章私吸烟癮甚深去年秋間曾經禁烟公所查明提省調騐金令自以癮重難戒一經調騐立見敗露設法規避託言禁烟期迫不便離任運動多方得邀緩調是爲隱匿欺飾漠視朝廷法令（二）苛派貴局第一届議决實行禁革地方差徭規則當經撫院於宣統元年劄准公布施行在案今金令奉文禁烟下鄉差徭火食按戶攤派如有不遵横加誣陷勒罰巨欵無錢鐐銬肉爛見血如董宣郭頤何堃等紳士也金令初給照會使諭禁烟後因其阻承供應意見不合遂借端縶繫押令罰金董宣罰六百元郭頤罰三百八十元何堃罰四百元盡歸中飽夏延德小篁竹富戶也去年十月金令以其不受攤派縱令差徭擁入搗盪擄去七百餘元今年三月又架以罪名勒罰五百六十元署揭罰欵乃僅記百八十元金令自沒三百八十元此外尚有施耀石彭傳理兩家各被敲一百卅元高廷献陳康傑兩家各被敲十五元周聖昭曹廣用楊宗衡三家各被敲十元郭有珍被敲小洋三百角均以勒派食伙不肯照認遂被婪索此皆鑿鑿有據已被人控告在案者按照局章是否違法應否按律治罪更有勒罰不已繼以淫掠者如石龍地方林仁條陳邦内陳大餘三家被勒不堪男丁出外躱避僅令婦女守室金令縱令丁役闖入民他家搶取財物並姦淫其妻室並有胡何黄陳等婦女被差逼姦致死者九人此尤爲耳不忍聞口不忍述者該令遂藉禁擾民暗無天日乃至於此（三）納賄官吏納賄律有明條金令自蒞任禁烟以來違律受賄肆無忌憚如大嶴地方受賄一千元來村地方受賄二百二十元兆如地方受賄二百一十元金令公然許爲保護鶯花满　絶不過問徒令地痞具給認拔以飾耳目卽爲了事雖經大嶴童巡檢禀奉撫憲電府飭拔金令始終偏袒不曾芟除一株（四）激變奥論不協怨聲載道受害之鄉如犯兵燹耆老等皆曰五十年前金錢會匪之亂無此慘擾民抱怨恨痛體剌骨三十二三四等都尤甚懷挾私忿將有挺而走險之勢金令早得消息不敢再入設計紿激汪委員使代已往鄉民聞官至誤爲金令不及遁逃譁噪相接汪委員遂被害汪委員旣死鄉民始知非金令也驚駭憫惜連呼誤殺相率四散此爲汪委員所率之土夫魚販名昌宏之子所目覩的實不虚今戕汪委員之要犯陳阿木被獲到訊亦供認不諱似此則汪委員之被戕爲金令所紿激而成雖百喙其能自解以上四端爲金令去今兩年違法擾民之實在情形城鄉士民莫不側目而視重足而立貴局爲生民請命爲此 
 
 

Page 11

 
 
瀝情陳請貴局核察照章糾舉呈請撫院迅賜澈查參革以紓民困並一面嚴密緝拿兇犯按法懲治以除烟禍而息亂萌不勝待命之至陳請者陳恪連署者黄公任李籥林甡李覺介紹議員徐象嚴 
分類新聞政界 
[生員條陳整頓地方之小效果蘇州]  
　　蘇垣某生員日昨上條陳于撫轅請嚴查禁烟嚴禁賭博並請嚴懲水販取締客棧考騐醫生清查客民試辦偵探等各事宜程中丞閱悉後以所陳情形如果屬實本撫院深爲地方太息特札飭巡警道汪觀察按照所陳各節嚴密查辦妥爲整頓並令將考騐醫生清查客民各事宜一併擬議詳候核飭遵行其餘各條在該道主管範圍之外者並令轉移提學提法各司自治籌辦處農工商務局量爲採擇斟酌辦理 
[檢騐吏預爭薪水之失敗蘇州]  
　　蘇省檢騐吏學習所各生宋文英等公禀撫轅及提法司以蘇省檢察各廳檢騐吏僅定月薪八兩而資政院議定各省檢騐吏薪水大省三十元中省二十四元小省二十元江蘇係大省應請將檢騐吏薪水照資政院所議之數改定給發等情提法司左廉訪以該生等在所肄習目下尚未畢業程度若何尚未可知届時能否委用亦未可預定何得遽先爭論薪水等情批飭遵照矣 
[太鎭州縣自治進行之一班太倉]  
　　太鎭州縣議事會於日昨開會互選議長副議長參事員等茲已選定照錄如下（議長）洪保嬰（前議長）楊麟（參事員）胡福元馮如衡黄文灝吳敬恒楊祖芳陳祖邕（候補參事員）朱芝經李家彦金講熙凌廷模王純祜錢允中 
[藩司禀請土膏捐正名辦法浙江]  
　　浙藩吳方伯昨詳撫院略稱取締土膏店及吸戶之捐本有四項曰牌照捐曰憑照費曰牌照費曰旅行小票費其牌照捐已遵部電照舊辦理憑照費等三項已蒙電部核復至土膏捐一項係取諸膏店每膏一兩收捐洋一角一分與經商貿易確有關係業經詳明通飭停收今大部來電謂取之吸戶似未悉原定征收方法如正其名曰牌照捐是土膏店應捐之項而令吸戶代納矣似亦未甚允當是項土膏捐擬仍請停止惟查前項土膏捐係湊撥新約賠欵曁禁烟公所經費之用應請於新加洋土藥税内划抵應否電請度支部核復之處伏候憲裁批示遵行 
外交 
[繭捐委員緝獲漏繭之交涉浙江]  
　　新城縣繭行新任昌刻因桐分委員繆典史侗緝獲陋繭七百餘斤業經義國洋商出而干預恐滋交涉該繭行不得已會商桐盧縣繭董楊兆鏊等電禀撫院略謂新城繭行新仁昌　稱接義商德利行因鄰境無繭行赴侯浦村設莊運回正行烘焙併捐乃分桐委員繆侗移縣簽差將客夥曹庚八鮮繭七百餘斤拘縣未放而義商要求賠償損失請領事電追查鄰縣無行買繭運回正行併捐並未取巧伏祈電飭桐廬梁令迅速將曹庚八釋放貨交新城委員輸捐最爲公允尚乞察核施行以弭交涉而安商業增中丞接電後當查新城新仁昌繭行並未請領分莊輸單擅赴鄉境侯浦村地方設莊收繭顯係故違下章即行扛貨罰辦亦屬該行咎有應得惟查桐廬縣境本届未設繭行日鮮繭又不能久擱如該印委等查無偷運朦漏請弊姑從寛准其運回新城并責成新城繭捐委員遵章收捐以重公帑嗣後倘再有不領諭單擅設分莊收繭情事即由該印委等照章罰捐封閉以儆效尤等情飛簽新城縣趙大令轉致該印委遵照辦理矣 
軍界 
[浙兵備處詳定文武各官權限杭州]  
　　浙省兵備處日前詳擬文武各官權限各節詳請撫院核示批行茲悉規定權限如下（一）部定巡防隊章程第十六條載遇有地方人民作奸犯禁妨害治安或聚衆械鬥曁盜賊滋擾土匪潛伏當隨時隨地分别彈壓解散捕勦拘拿以上均爲巡防隊權限内應盡之責任（二）前奉札開浙省府廳州縣均准其平時監察防勇遇有征調防勦曁防營緝獲土匪會匪游勇移送會同審訊並准隨時會商轄境水陸統領管帶各官調遣弁兵分投剿捕獲案訊辦以卜均爲地方官權限以内之事（三）防營及地方官除照第一第二條會同辦理外各管帶哨官不得因欲見好州縣將兵隊供各州縣私差州縣各官亦不得以無關地方之事擅役兵隊如有因公出境必須兵隊保護者應商由該營統領管帶酌派弁兵保護（四）現值尚武時代非重視軍人無以振作士氣近查各地方官有役使巡防隊勇丁充扶轎站班諸賤役者殊開民人輕視兵士之風此種腐敗習氣急官禁止（五）地方官與防營平時宜常相接洽以聨感情遇有緩急方能和衷共濟以期匪戢民安地方官不得輕視防營防營亦不得懷挾意見致誤事機（六）地方審判官除防營應盡職内之保護外不得任意調用兵隊（七）其餘未盡事宜應查照頒發巡防隊試辦章程並歷次頒行之案辦理不得互相侵越 
[贛防水師營大開保案江西]  
　　贛省軍隊保案自巡防隊前路統領莊守忠（馮撫姻戚）開倡後每遇軍隊交卸必大開保案以資鼓勵現贛防水師統領張參戎國柱調充内河水師巡警右軍統領以贛防敎員鄭彝在營敎練出力懇院以陸路管帶先予存記委用一案當奉馮中丞批據禀該營敎練官鄭彝訓練出力請以陸路各營管帶存記等情查此次添練三標係就巡防前路五營改編原充管帶林鵬飛等雖出力多年因額满見遺此後遇有管帶缺出自應儘先補用俾免向隅鄭敎員應候酌量錄用仰兵備處移飭遵照另行酌改請奬以示鼓勵其該軍左營哨官張焜才堪擢用勇目周起貴周福章均材堪造就懇以營哨各官記名遇缺儘先補用一案現奉馮中丞批以該軍哨官張焜旣係辦事勤能勇目周起貴周福章均年壯品端才堪造就應准將張焜以本軍管帶記名並准周起貴周福章以本軍哨官記名以示鼓勵仰兵備處轉移註册飭遵 
學務 
[勸學所總董去後之調停松江]  
　　華婁勸學所舉定總協董後提學使誤札陳紳憲章爲勸學長而置總協董於不問總董戴紳鳴鳳得悉遂留書他去來往公贖於是以主任無人一例束擱前日常會時各職員因之紛紛辭職嗣衆議公决挽留陳紳不得已瀝禀堅辭會員等遂議由謝紳葆鈞躬赴滬瀆面懇戴紳　郡辦事而散 
[衢州學界不認腐敗校長之眞相杭州]  
　　衢州高等小學校長邱某平日聲名狼藉嗜賭宿娼久爲鄉人所指目本年正月運動某巨紳薦 
 
 

Page 12

 
 
充該校堂長致合邑學界大嘩紛紛電禀層憲轉飭府縣查辦復經某紳出面調停商由該縣和平禀復批令暫權一學期風潮始息現在暑假將届邱某戀棧心濃百計運動在城學生實屬揚言開會聨名禀縣拘留届期到會僅祗四五人其餘各生及城鄉學界咸以邱堂長不齒鄉里允住一學期已屬格外優待聞其狡謀羣起反對現己聨合全邑學校公禀府縣驅遂矣 
實業 
[義順事又將續行開議松江]  
　　松郡義順朱家角義盛兩醬園由義善源推抵官部委阮鄒單三君先後來郡收欵未有眉目詎劉姓尚欠杭嘉湖道巨款亦以該兩園推抵道轅聞耗亦派張委員來松提收欠欵本日謁晤府縣暨商會員紳互籌辦法 
[通飭各縣籌設丁藝廠浙江]  
　　勸業道董季友觀察近日通飭各縣略謂奉撫憲批浙洋中路水師巡防隊王分統大寶禀爲劃區分防並治匪標本兩策由奉批查閱所禀各節具見因時籌備確有見地深堪嘉許水師第一二三等營分區管轄洋面第四營巡防關外一帶第五營專防内江台郡黄巖有事仍恊力相助布置亦有次序漁船編號兩旁刊刻大字本係向章航海商船如能一律仿辦自足以分良莠第二營所租滯笨練船交還原主另租適用釣船更於捕務有裨漁汛届期請派小輪師船梭巡保護應卽照准至辦理清鄉稽查戶籍及設立工藝廠以廣生計均爲弭盜治本之良法亟應次第舉行仰兵備處會同巡警道勸業道迅速逐條詳細妥議禀候通飭遵辦並行該分統知照繳表存禀抄發等因奉此本道查設立工藝廠爲厚生弭盜之計事屬自治範圍現在自治會將次成立亟應勸令籌設以清盜源而興實業合亟札飭各廳州縣迅卽查明城鎭鄉已設自治會之處卽行照會辦理其未設自治會之處亦應會商士紳一律勸辦以期普及云 
[鄂路公司改修支路先聲湖北]  
　　鄂境幹路奉旨改爲國有支路准歸商辦一案日前瑞督已札飭鐵路局遵照并由該局轉咨鐵路協會以幹路所集之股欵改爲支路之經費聞該會現以支路亦歸緊要有與鄂境幹路同時興工之說 
雜記 
[舊招書委充新錄事蘇州]  
　　蘇省地方審判檢察廳設立之時蘇州府發審局員委充推檢各官者有七八員其發審局稽核員知縣王邦鼒則委充檢察長發審局招書吕光斗周學寶二人則派充檢察廳書記是以外間有換湯不換藥之譏乃目下吕光斗周學寳二人已由書記升充地方檢察廳錄事係由檢察長王大令保請高等廳丞頒發委札飭令該二人到差矣 
[向革員賭倒鍾老道江西]  
　　贛省前充北三區警官向閣臣因爲攬權納賄斷妓從良經馮撫以玩視警務奏參革職惟該革員前辦彭澤税務頗獲厚資夫婦嗜賭舉國皆知現雖革職賭興仍復不减近來邀集鹽局總辦曹某候補道文某鍾某會聚賭灘間向具有特别手叚贏款數在萬元而鍾道所輸最鉅現在變業抵償云 
[朱工頭堅噬標統湖北]  
　　工頭朱太森控杜標統尅扣工價拍騙尾欠一案涉訟三年尚未解决地方審判廳提訊十餘堂亦未判斷茲日前又在民事一庭提訊杜標統因係服官人員派軍需官寇仲華爲委任人朱因染病由其妻田氏出爲代表經庭長反覆研訊當以朱太森旣未領到八千尾價即應將領條收回杜標統旣已將尾價給與卽應寫明於領摺内今杜旣未寫摺朱亦未收回領條兩造俱有錯惟貿易往來以領條爲憑摺可不寫則朱錯較勝於杜田氏當與力爭謂領條原所用以請領欵者發款後始注明領摺並蓋兩造戳記如不發欵即作無效如官衙中赴藩署領欵領條雖呈忽被批駁則欵卽未領藩台能據領倐爲己發欵之証乎庭長始終力持領條爲憑之說極力袒杜並無正當理由語良久復謂氏曰爾夫欠外債甚多上海發封之房屋及家産足償與否氏當曰破家尚足還庭長復謂現時外欠旣未清朱太森又不到應將爾押起氏當哭訴曰我爲夫妻事要押亦無法然我欠外債本應押第不知杜欠余欵而不押是何理由言畢嗚咽不已庭長語塞大聲斷曰此案去年經魏隊官在武昌府具結調處俟勒令杜標統交魏到案再行核辦 
清談 
[内閣屬官問題]  
内閣屬。官制不日將發布矣。我不知此次發布後。其概量移舊員歟抑亦廣派新人歟此亦今日事實上一問題也。 
說者曰内閣總協理。旣以種種阻儗。而爲改頭換面之舉。若所部屬官又將蕭規曹隨。一循人維求　之宗旨其如國事。何哉。 
雖然我聞軍機處之初立也。其屬例用内閣中書及六曹御史給事中人員充之。總理衙門之初立也其屬例用軍機章京。及各部司員之優異者酌量調用二署者昏當時所號。新衙門乃其。愼選屬員之方不過如是况今日以軍機内。閣兩衙署。令併而成。一新閣。署總協理且如此矣果何疑　。屬官制爲寄語兩衙門員司。好爲運動靜待新。命斯可。耳 
[外債輸入問題]  
　　外交國之手叚。愈進行愈猛烈自均霑之局。一躍而爲均勢之。局以和平之而目飾武裝。之手腕。政府諸公。反漠然受欺。怡然飲酖。雖經旁觀之危。言忠告。而政府。反若外人之。美富。國勢之貧弱不如此不足扶危定傾者然。於是借債之心。乃益切舉債之事乃益多。庸亦。知借。債之權。應爲借債國所自操乎。而今日。外人之現狀。何如庸亦知起債之舉。應預。計還附。之財力乎。而吾國經濟之情狀何如。以此言體恤。吾恐小民雖愚。必不甘如是之體恤也以此言。救亡。吾恐他日之危急更非今日所可喻矣。 
雖然熟計外人情狀默察經濟内情今日者我不暇爲各省之商辦鐵路危而爲他日之國有各路危矣 
談叢 
[妨主寶石之小史]  
美國華盛頓富人現購　一金鋼鑽寳石。石名希望價值六萬磅爲其妻粧飾品。（其妻乃惠爾之女號稱美國礦王者也）聞此　石歷史。甚長先是法國旅行家德維義。在印　尋得此石歸而售之。於法皇路易十四。石重二百十二克辣半（每克辣英權專辦金寳鑽石每一克辣即四葛倫　後值革　。遂　去後四十年。復出現於市上。衡已輕四十四克辣半說者謂該。寳必已碰散無疑。然形式仍。然完好。一千八百七十四年。遂售人盤恩司寳石行。一千八百三十年富人享利泰姆司。以一萬八千磅之代價得之于倫敦商人之手。後不知如何爲俄國王子葛尼拖司克所有。曾借給一女優誡其勿告人。越日見該女優在舞台上。御此寳石遂槍斃之而王子不及兩日亦爲革命黨所戕斃。後此。實又在巴黎。旋爲土耳其廢皇哈密皇后所購。已而國内大亂。青年黨起事寳遂喪失。至一千九百零九年。又出現於倫敦博。物會中。土皇欲出八萬磅重行購回後因議價未洽而止最新購者。則爲哈畢。携入輪船行至新加坡船沉人溺近又撈獲故相。傳此寳妨主。其得之而無。所損者獨有一。人名馬利。享泰。姆司耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
譯件 
[慶親王歷史] （譯倫敦泰晤士報北京通信） 
慶親王。中國近時最著名之人物也。其一生之事績。可爲中國已往二十七年之史實。清國歷史上灾禍之烈。以此期中爲最。而中國經此磨練。始覺漸有生機。今日政體大變。其前途殊未可限量。然以年老衰弱。優柔寡斷詭詐無能。行爲乖邪之人。掌憲政之發達。能否令人愜意。則誠可爲一討論之問題也。夫創立資政院固美舉也。且以才智如溥倫其人者。任資政院議長。誠爲可以褒揚之舉該院之討論。正當而尊嚴。且頗具能力。極爲輿論稱讚。乃爲時未久。去倫貝子而代以老弱守舊之世續。無怪國人之稍明事理者。莫不詬此爲失政也。國民前爭設内閣。今内閣已成立矣。而以慶親王爲總理大臣。此新内閣。不過爲舊日軍機處之化名耳。彼輔弼攝政王者。咸注意於满漢界限。而欲使满人操政界之優權。此誠愚不可及之思想。以故國民極多非議。夫慶親王在大臣中。爲攝政王所最親任者。亦政界中最腐敗者。此種揚满抑漢之愚策。必出於慶謀無疑也。慶親王出身寒微。以一千八百三十九年四月十二號生於北京。年十三由乾隆皇帝之孫。收爲螟蛉子。其所享之權利與嫡子同。故人以與咸豐皇帝恭親王醇親王平輩視之。慶固喜弄筆墨。少時家寒。嘗以字畫易錢。以資津潤。其貴銜嘗屢遷。一千八百五十二年封爲貝子。一千八百七十一年晉封貝勒。一千八百八十四年晋封郡王。一千八百九十四年晋封親王。一千九百零八年光緒皇帝宴駕後晋封世襲親王。 
一千八百八十四年四月十一號。慶以毫無歷練之員。竟擢爲總理衙門大臣以。代黜職之恭親王。詎意履任之際。即有中法之齟齬。兩國乃因以構兵。旣而息戰議和。中國悉失安南東京舊有之威權。慶居軍機。庸有榮耀之可言耶。中法和約交涉慶固未嘗與聞該約於一千八百八十五年六月九號。由李鴻章簽定。而慶於一千八百八十七年六月二十六號與法國康斯丹君簽定附增之約。雲南之蒙自。遂因此而開爲通商口岸矣後四年朝廷定外使覲見之禮。慶進議請在召見藩使之殿。以見各國使巨。此種輕蔑使臣之舉。在當日咸視爲誇示國民以保皇帝威名之狡計耳。 
一千八百九十四年二月慶旣晋封親王。中日之戰。悮君之罪慶實負之。翁同龢所草之宣戰書。竭意誇張。以貽世界之笑柄。慶實贊成之。嗣後禍患疊作。如練之銜接。而竟無一事之成效。足以抵消禍厄。其所鑄之錯。今則無庸爲之細述矣。光緒皇帝以其不稱職。乃於一千八百九十四年九月二十九號。復起用恭親王。並令襄辦軍政。 
一千八百九十八年五月二十九號。恭親王病卒。慶復握總理衙門全權。後數星期西七月一號與英國簽定威海衞租約。其租期以俄國占據旅順口之久遠爲定。於是禍起益速。一千八百九十八年宫廷變起光緒皇帝幽處深宫。一千八百九十九年京畿匪。亂調董福祥無紀律之軍隊入京。繼之以一千九百年義和團之亂。設當時總理衙門之領袖。雖爲無决斷之員。然能不若慶王之甚。則其禍未嘗不可挽救也。當拳亂猖獗。使署被圍之際。慶親王固在京中也。各使署在圍中所接之照會。咸爲慶王及他員署名。事後曾經宣布然則謂慶未嘗同謀此反對仁道之事。有令人難信者矣。 
一千九百年八月十四號。聨軍入城。翌晨慶親王隨慈禧皇太后出奔西安府。後三日抵懷來縣。奉命回京。與外人議和。慶天良未泯。恐外人見罪意殊懦怯。聞赫德總税務司。曾力保其無礙。故敢勇往。乃會同李鴻章於一千九百零一年九月七號與列强議定和約。維時列强因分利不匀。意見不一。故中國於該約所蒙之損失。得以稍小。此誠非豫料所及也。 
（未完） 
[商團聨合會開會詳紀]  
　　全國商團聨合會前晩八時在南市毛家弄事務所議事廳開歡迎第二次新班會友大會到者五百餘人行歡迎禮後先由葉會長報告曰今日本會開歡迎第二次新班會友大會諸君散佈南北不畏跋涉冒雨而來具見熱心團結深堪嘉尚本會正會長李平書副會長沈縵雲及王一亭張樂君諸公因事均未到會囑鄙人代表我滬人辦理商團歷有年所去年會友核計僅二百餘名現增至二千有餘並南北各業商團均相繼成立他日爲我國謀進步圖自强實由諸君始其基言巳并述前日伍秩庸侍郎在張園演講禁吸香烟講究衞生以節經濟反復叮咛苦口相勸聞者鼓掌雷動均相約勿吸繼由總司令江榮儕君演講軍人之資格及保守名譽之方且云余閩人也昨有友人自閩來述及福州一府上自官紳各界下至販夫走卒均以吸香烟爲恥某公司百計運動卒歸無効刻下外國烟店已絶 
 
 

Page 18

 
 
跡諸君能信葉會長之言自今以往先以自身作則然後轉勸親友由一而十而百而千而萬淘汰紙烟之導線未審諸君能任否一時在座均起立贊成繼江總司令以操衣料樣兩疋中外各一請爲審定葉會長曰凡是中國民宜用中國貨各會友舉手决用土貨後决定十一十二十三三日量操衣皮鞋六月第一星期（初七日）開操末奏軍樂而散時已鐘鳴十下矣 
[勸戒紙烟職員會記事]  
　　前日下午鐘勸戒紙烟會在伍侍郎寓所開職員會先由朱少屏君報告推伍侍郎爲正會長繼由伍會長推定陳潤夫沈仲禮李平書爲副會長姚菊坡顧鉄僧徐粹菴尤惜陰俞鳳賓丁仲祜朱少屏爲編譯員朱謙甫爲駐會書記張靜江爲會計瞿紹伊林幼誠陳敏修周廉生爲庶務員鄭蘇戡張菊生沈縵雲王一亭鄭陶齋胡二梅狄楚卿朱葆三何伯梁吕碧城哈少甫張籋雲葉惠鈞郝潤之周伯華黄芝軒等爲勸導兼調查員金蔚文徐粹菴尤惜陰王志公翁問樵陳也愚夏昕渠胡蓮伯王翰伯李振軒等爲宣講員繼商議進行方法商務總會總理陳潤夫君擔任通告全國商會尚賢堂總辦姚菊坡君擔任出信各埠互相勸戒金蔚文君擔任派人在各處宣講不吸捲烟之好處由其自給薪水胡二梅君謂一面分佈印刷品一面須於通衢大道廣貼畫片附以說明俾易動人觀感並倡捐經費洋二百元伍侍郎亦捐五十元朱少屏葉惠鈞各捐（中國與紙烟）二百五十本金蔚文捐五元又常年捐四十八元哈少甫捐三十五元姚菊坡捐二十元趙秋水捐十四元鄭陶齋丁仲祜朱椎臣定與九林幼誠陳敏修張籋雲各捐五元陳直臣捐二元郝潤之馬樹周畢雲槎各捐一元旋議定於二十二日（禮拜）午後二時至四時仍在伍侍郎庽所開第二次職員會 
[再誌陳逸卿倒帳案之疑問]  
　　哈華托律師爲陳逸卿倒帳一事開出疑問五條交由英國領事轉請公共公廨寳讞員逐一批復經紀前報茲悉寳讞員以大清律法並無此項專條亦無比例昨已函復英領轉致該律師查照矣 
[美領事又與廨員齟齬]  
　　美國人榮女敎士在公共公廨禀控木作頭方春泉造屋抛工一案本定昨日午後會訊旋因美領不到傳諭改期至美領所以不到之原因據聞因美商茂生洋行控告光華電燈號主張鴻卿不理定貨虧銀一案曾由美領會訊判張交一千一百七十五兩人銀並保限期清理嗣以公廨未將保狀送交美領過目致起齟齬並聞今日堂期亦不允蒞廨陪審云 
[日本招待中國實業團之預備]  
　　中國各省埠商界組織實業團赴東考察一事屢誌前報茲悉日本商界近藤廉平君等聞知此事業已開會妥議招待禮節并電知上海日本汽船株式會社白岩龍平君轉告實業團團長沈仲禮觀察茲錄原電如下接閱貴函特開委員會近藤廉平男爵澁澤榮一中野武營（東京商業會議所會頭）等十餘名來會議决各項如左（一）東京横濱名古屋京都大阪神戶及長崎等七商業會議所連名招待清國赴東考察實業團從速發送請帖（二）赴東清國實業團員以五十名爲限（三）該團到東後鐵路車票宿泊旅館費及車馬等費由招待主支出無須來賓自備（四）實業團請定於十月上旬由滬動身（五）招待事務所在東京商業會議所照管一切以上各項即祈就近傳達沈君仲禮近藤廉平發 
[部員試騐鎗砲] 陸軍部廕都統奏派軍察司司長李壽春（名仁和）軍察司科長存履端（名仁）及文質甫（名斌）等於上月間來滬至江南製造局考察工程機器並查造員司工匠及該局豫算等册業已竣事現擬將該局所製之大砲及新式毛瑟鎗等在大礮廠後面隙地及西砲台等處逐件開放數響實地試騐然後再赴寗鄂二省各廠逐一考查回京覆命 
[夏季議事會開始議事] 城自治公所夏季議事會業於昨日開始議事每日以午後四時半至七時半爲會議時間各議董照章提前半刻蒞會以便准時集議 
[國民會代表由滬回浙]  
　　浙江國民分會代表到滬後連日與諸同鄉開會商議詳情迭誌前報茲探悉旅滬同鄉加派代表許君開甫與留日歸國代表俞景朗侯麟來吳玉三君同於昨日十二時乘快車赴杭與先期歸浙之李砥李復眞陳潤三代表共商辦法又聞前夜旅滬同鄉胡君叔田等曾爲諸代表餞别并規畵一切云 
[代人定貨之糾葛]  
　　永生義號主王子康曾爲功信德號代向日斯商德富烟公司定貨因未出清被該公司控由領事照會公共公廨於前日午後會訊先由原告代表羅律師譯稱去年西歷八月十號王向原告訂立合同定購香烟一百箱除已出三十二箱外其餘延不出清請究訊之王延穆律師辯稱前項定貨曾出三十二箱因貨不佳運往青島並無受主此時須向原告追償損失請爲鑒核孫襄讞商之日斯副領事韋君判王交保遵照合同出貨如不服斷准其上控 
[陸惠生被控矣]  
　　日商佐籐腦威商信亨兩洋行同控陸惠生登 
 
 

Page 19

 
 
報毁壞該行買辦顧棣三名譽昨由捕房將陸傳至公共公堂請究陸偕代表律師到堂候示寳讞員諭陸曰爾與顧棣三糾葛登報廣告謂顧行騙並牽涉本公堂不下堂諭殊爲不合諭畢遂商之英副領事康君判陸交保候訂期復訊 
[總會烟賭俱全]  
　　粤人鍾昇平在北四川路一百五十二號屋内開設總會紏合賭徒江澤竺本王生傅金等聚賭輸贏甚巨前日被美捕房捕頭偵悉卽飭中西包探前往將鍾等五人及賭具烟槍一併帶入捕房昨晨解至公共公堂請究先據捕房代表侃克律師與八十四號西探等聲訴前情並稱鍾於該屋側面另闢一門預爲逃逸地步以致往拿時逃去多人請爲澈究鍾等延高易帮辦律師到堂辯護寳讞員商之英副領事康君判鍾押候查辦江竺王三人各罰洋三十元傅罰洋十元一併充公賭具烟槍銷燬並着江等將屋内生財速即搬出如違提究 
[預防阻撓檢疫之文告]  
　　巡警總局姚局長出示曉諭云照得本月初一日准蘇松太道劉照會内開照得上海防疫事宜上年冬月先經本道禀准撥銀一萬兩籌集商捐在寳山縣境天通菴相近設立中國公立醫院公舉前署山西冀寗道沈爲總理選派男女醫生在疫氣發生地面逐日挨戶檢查其在公共租界及閘北華界染疫華人均可由公立醫院施治以便民情而重生命本年春間北方鼠疫漸次流行又經本道詳蒙督撫憲奏撥鉅欵在福開森路余村園西門外斜橋西園分設醫院兩所以防法界南市及城廂内外之疫一面將已設公立醫院補欵竭力擴充並將關於閘北衞生事項撥欵趕緊興辦在案茲經沈總理來函以原住華界天保里四十號之潮州人翁姓先有一子患瘟症而死並於床下獲得死鼠兩頭隨卽遷至海寗路松慶里亦有一子患核而死日前其婦亦患熱症潛避至法界八仙橋嘉善旅館經醫院華醫訪悉往騐針取該婦身上血點更經西醫化騐杳係鼠疫無疑立備病車送入醫院調治此次疫氣發現在華界繼在英界已於四月念八日起派華醫王培元在公共租界海寗路一帶挨戶檢查請移知警局酌派巡官於五月初一日偕同醫院華醫侯光迪史惠敦至天保里一帶按戶會查並諭居民一體知悉等因到道准此除即出示曉諭並函復外合亟備文照會爲此照會貴局長請煩查照迅即酌派巡官會同公立醫院所派華醫在華界認眞檢查以銷疫萌而杜藉口等因准此查鼠疫一事爲患甚烈始則以鼠傳鼠繼則以鼠傳人若不實行清潔設法捕鼠一經傳染雖有良藥亦恐醫治不及有害公安莫此爲甚自本月初一日起本局派有巡官長警帶同地保會同公立醫院醫士挨戶檢查此係防疫發生先事設法銷除起見仰爾舖戶居民人等一體知悉如遇檢查人等到家查騐之時其各踴躍從事毋得驚擾切切勿違 
[流氓毆打巡捕續紀]  
　　法界三十三號華捕石金生因事進城被流氓油嘴桂生邀同王泰平陸小苟龔梅仙任阿金等多人攅毆受傷由德區長送縣騐訊已誌昨報茲悉法總巡麥君以該流氓在逃未獲因先函請縣令將石交予來使帶回自行醫傷俟獲到油嘴桂生再行投案質訊大令准之至王泰平龔梅仙任阿金等三人仍著押候提到油嘴桂生陸小苟後一併從重究辦 
[求免開棺相騐]  
　　美租界漢璧禮路磨坊橋地方六十六號門牌陶姓之媳何氏於前日下午從晒台上墜下受傷斃命其姑並不通知母家草草收殮嗣經死者之兄何友生報告捕房捕頭以情有可疑立飭地保報請上海縣開棺相騐再行核辦昨日下午五時田大令蒞塲相騐當由死者之姑陶薛氏及母何吳氏求請免驗具結了案 
[專造僞質銀器]  
　　川沙人陸小汀方少萬製造僞質銀鐲項圈等物冒刻楊慶和方九霞裘天寶寶成鳳祥等各銀樓牌號携往長江一帶消售前日陸等在虹口龎特路被包探楊掌生查獲抄出僞鐲五十二副項圈十個一併帶入捕房昨解公共公堂經中西官研訊屬實判陸方各押一月期满均逐出租界僞飾盡行銷燬 
[留學生一病不起]  
　　留學生席鎔經近由廣東抱病來滬寓居寶善街泰安棧内前日下午病勢加重由該棧執事陳和龍車送仁濟醫院醫治無效旋即斃命當由該院報知捕房飭探將屍送往虹口斐倫路騐屍所着保報縣相驗 
[寗波同鄉少一熱心家]  
　　寗波同鄉會發起人施嵋表君於十一日作古定今日申刻大殮十七日領帖十八日盤柩回籍聞施君易簀時曾囑家人傳語在會同志力謀進行其熱心鄉誼至死不忘實爲難得云 
[城内]  
麾之門外○西四區解送張全全及姣婦高沈氏至一路一區分局經德區官訊據張供浦東人在西門内開設玉器作忽被姣婦高沈氏私將翡翠玉料數十種捲逃找尋多日始於今日在途遇見求請追究高沈氏供南京人年三十三歲丈夫早故因無可告托與張全全姘識迄已多年近因全全另有姘婦時將婦人欺侮是以逃出區官諭曰爾等均屬無恥本委未便與爾等拆姘着即逐出不理 
小孩肇禍○黄和尚昨將小孩陳正坤扭至南三區轉解一區分局經德區官訊問黄供松江人年五十八歲在普育堂爲傭工今日因事至薛家橋被住居七十五號門牌内之小孩陳正坤抛磚玩弄擲傷頭額流血不止旁有著名流氓吳新寳徐林生二人非但不爲喝阻反令小孩逃去是以追獲扭送案下陳正坤供年十二歲餘語含糊德區官察得黄受傷屬實惟無大碍着趕速回堂醫治陳孩着該處地甲帶出交其家屬嚴加管束委員驗屍○盜犯計二在押病斃由本縣田大令禀請滬道札派隣封相驗已記昨報茲經劉觀察就近飭派海防廳查司馬於昨日午後蒞所驗明委係因病身死當即禀復滬道核辦 
道　照錄○薛王氏禀批氏子薛根全被魏申甫控押縣署爲其拖欠木料鉅欵薛根生之弟且爲薛根記木作經理該縣照案訊比原未爲過祇以該氏一再來道聲訴謂根生與根全祇係同堂兄弟並未經理木作亦未有赴廨具領逃妻失物之案故予批縣關提根生追理或將根全准予保釋以爲藉免拖累之計茲該氏以根全因病保釋後在家身故竟架比押致斃等詞任意來轅妄控實屬有意逞刁仰上海縣傳諭申斥一面仍催提薛根生到案秉公訊追結案具報 
道轅記事○城自治公所總董李鍾珏昨日到道拜會四路一區區長蕭鳳祥禀請感冒假三天 
[南市]  
賴　涉訟○通州婦人楊錢氏前爲　子福全央媒劉元福等說合聘定同鄉人彭龔氏之女爲室言明財禮洋一百二十元當時先付八十元并銀飾等類時逾七載尚未　娶近被該氏將女藏匿意圖賴婚前日向論 
 
 

Page 20

 
 
恃巒控由南區傳同女母解至裁判所訊供含糊判留候於三天内傳知該女來案質訊何可得罪○浦東楊家渡二路二區巡警局書記胡懷正前日在南市瑞豐南買店購買海參論價口角被店夥　洪標毆擊當喚巡士將劉與同夥胡潤富帶至裁判所訊明判劉罰洋五角充公 
[閘北]  
課長升階○巡警總局行政課長張主政奉巡警道汪觀察諭飭升爲總務課長遺差以總務課第一課員顧鴻恩推升均於前日到差 
驟　開釋○顧錦春前在四路分局控妻張氏與胡榮福通姦經黄區長判將該氏發押棲流所兩月昨已期满由蕭區長提訊仍飭還押候傳顧錦春到案再行核奪 
不認偷竊○姚王氏控陳登和行竊車照一案昨經四路分局蕭區長覆訊陳供車照係在路上向人買來並非竊取　陳還押候原告到案再核 
踏傷行人○夏家弄王某（混名老野鷄）所開之牛奶棚昨日上午忽有一牛逃至川虹路踏傷行人趙和尚之足由崗巡帮同追獲將牛及受傷人一併帶入西路分局候傳王某到案核辦 
[英租界]  
遇人不淑○雉妓馬四寳控夫馬吉生逼娼圖賣昨由捕房將馬夫婦併解公堂請究據四寶供稱南潯人幼失怙恃童養馬姓去秋被押於恆裕里王鴇處爲娼今丈夫欲將婦人價賣於盆湯弄某花烟間因此不愿求請作王訊之馬供在福興客棧内爲茶房四寳自愿爲娼並不强逼判四寳暫留濟良所馬押候吊查押娼契據到案於禮拜五再核祇能移送○南京女子王小香（即吳朱氏）因被姑虐待逃至滬上詎被栢長林等串押於觀仁里某雉妓院爲娼得洋九十六元該女不愿逃至濟良所解送公堂訊明氏柏等分别收押女發濟良所留養一年期满再交其夫領回在案茲因無人投領昨晨由所解案請示判暫留本廨候備文移送原籍地方官就近飭傳其夫吳通發到案具領旅館聚賭○蕪湖路商品旅館主董生卿違章聚賭被探查獲於昨日將董傳至公堂訊實判罰洋二元充公　具銷燬 
人証未齊○封榮祖向在英大馬路英國人所開之義利點心店内爲夥近因私收貨帳洋八百八十五元被洋東查悉控奉公堂訊供收押在案昨日復訊經寳讞員會商英康副領事判封押候補提人証再訊 
過犯復來○姜仁記前因誘令洋人鷄奸經公堂驅逐出境有案茲又潛入租界與車夫施阿福王阿三在途打架由捕一併拘獲昨解公堂訊明判姜押三月期满仍逐出租界施王二人斥釋 
包探獲賊○四川路三十五號某洋人家失竊脚踏車一輛前日由探將竊賊史叔泉拘獲昨解公堂訊供屬實判史押西牢一年期满逐出租界 
冒名誑騙○王阿二私造假信至自來公司内騙取龍頭當被察破鳴捕拘入捕房昨解公堂訊實　押十天以儆 
摸竊時計○王正紀在電車上摸竊唐金貴銀表由探查獲昨解公堂訊知王係過犯判押西牢半年期满　逐出境 
借欵不還○蔡李氏控馬尚德借銀不還昨由捕房將馬傳至公堂過堂候訊 
借端行騙○范夏生控水耀明以代荐安平輪船上工頭爲由騙去洋卅元昨經公堂中西官訊係錢債紏葛判水押候晩堂訊理引狼人室○三馬路四十八號小客棧主水萬仁控寓客周杏泉竊取夾被昨由捕房解廨訊實判周押七天並以水不應容留竊賊亦着罰洋兩元充公並着具結以後如再容留此等竊賊定須將棧發封 
違禁售烟○王阿雙在老閘街五十七號屋内私售燈吃被捕查獲昨解公堂訊明判押七天並着具結存查再犯將屋發封 
引人入勝○虹口賭檯上所雇拉牌頭人施德龍因至租界有恆路誘人入局被捕拘獲昨解公堂訊實判押兩禮拜 
分期清理○營業公司控福興圓作主唐木生欠租逃逸一案昨經公堂復訊明白判唐交保着還洋一百元分四個月清楚 
怙惡不悛○陳趙氏等控　犯汪培雨行竊衣物由琛查獲昨解公堂訊實判押西牢一年期满逐出租界 
[美租界]  
黑人毆妓○黑種洋人某甲前晩在鴨綠路毆打粤妓李阿紅由六十五號西捕查見拘送捕房押候究辦 
印人圖竊○印度人某甲昨闖入吳淞路印人某乙家圖竊被乙扭控捕房押候查辦 
釁起鬩牆住居新記路一百八十號之王阿希昨至捕房控被胞弟王阿梅紏同多人硬借兇毆捕頭允候查辦 
老驅忍痛○張阿二昨乘脚踏車至西華得路撞傷老嫗徐張氏由捕併送捕房因判不願多事從寛斥釋 
[法租界]  
預備遷徙○新租界新造西牢工程告竣曾紀本報茲悉八仙橋等捕房所有判定監禁半年至五年各犯人業由麥總巡諭飭編就各册定下月初旬遷入新牢 
仙人游街○江北人王金貴自稱天師仙人於日前帶同黨羽江理川趙利增張阿金等至陶福生家醫治陶妻疾病擅將燒熱之醋澆潑病人頸項以致潰爛曾紀本報現聞陶妻送往醫院後　將治愈昨由捕房將在押之王等各犯解廨請核判王枷號十四天游街示衆餘人已押多日姑寛開釋 
撞壞電車○塌車夫王二前日推挽空車撞壞六號電車當由巡捕拘入捕房解廨訊究判王罰洋五元充公另賠電車修費洋六元以儆 
釋放兇徒○劉四泉前因與楊生明索欠口角將劉毆傷經公堂判令收押在案茲劉已痊愈昨日解訊聶司馬以楊已管押多日從寛開釋了事 
無可倔强○某法商控宋王氏不贖抵押房屋地産曾由公堂判令拍賣抵償在案茲已拍去因該氏不肯將契交出亦不遷讓故由公堂提案訊押茲經家屬出塲料理妥當昨特禀由公堂命氏加具切結當堂開釋 
[海上閒談]  
聚賭售烟二事。華界租界。不已懸爲厲禁乎。乃華人所設之總會。則大都因賭而烟。毫無顧忌。詎非租界之汚點歟。 
夫總會者。同業人共同組織而相與研究事業之所也。今之總會。則並非多數人所合設。而其所塡照會上之姓名。亦均任意揑造。初非果有其人也。其於賭客入局之先。必以照會上之姓名。分囑冒頂。以備包探查詢之對答。則其性質。與虹口之老台新台。毫無差異何得謂之總會哉。 
今粤人鍾昇平所開之總會。已被捕房查悉具眞相。而科罰懲辦矣。其餘各總會盍亦稍歛跡。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
要摺 
[陜甘總督長庚奏查明藩司王樹枬被叅各款摺]  
奏爲查明藩司大員被參各節恭摺覆陳伏祈聖鑒事竊臣承准軍機大臣字寄宣統二年三月二十七日奉上諭有人奏藩司大員素行貪鄙據實糾參一摺著長庚按照所參各節確切查明據實具奏毋稍徇隱原摺著鈔給閱看欽此遵旨寄信前來臣當卽奏派甘肅甯夏府知府趙惟熙酌帶隨員馳往新疆按照被參各節逐一確查並專電奏准將藩司王樹枬先行解任在案茲據查明禀覆臣悉心詳核覆加察訪如原參新疆藩司王樹柟於預備立憲各政徒飾虚文揑報並無一事實力奉行一節查新疆爲極邊瘠省風氣遲開籌辦新政之難更甚於内地現據詳細調查各學堂局所一切布置均具規模尚非有名無實其不能悉臻完善實限於人才財力事有可原惟諮議一局以通達民隱與行政官立於對待地位乃議長副議長皆以候補人員充之雖因土著合格者少究未免失設局本意尚宜改良又原參該藩司日擁姬妾以吸食鴉片爲務每自稱吸烟三十餘年减吸則洞瀉不止决難戒斷一節查閱檔案該藩司於光緒三十四年十月曾在禁烟公所出具過確無嗜好切結經新疆撫臣聨魁轉咨禁烟大臣在案訪諸輿論該藩司向日確曾吸烟其自謂决難戒斷亦有人曾聞是語近則有謂實已戒净者有謂現在服藥者亦有謂並未施戒者事屬秘密遽雖得其確據至該藩司姬妾祗有帥氏李氏二人尚未聞以色荒疲事又原參被革員甘曜湘遞禀挾制賄該革員銀二萬兩始得息事一節查甘曜湘於光緒三十四年在莎車府任内被參以通判降補旋因興學不力革職調查撫藩各署均無該革員因王樹柟吸烟遞禀挾制文牘經撫臣聨魁署藩司杜彤飭覆在案該軍員現因回籍路過蘭州臣飭署蘭州府知府張炳華傳問據供前被參劾係由本管道及提學使詳揭與藩司未有嫌怨實無遞禀挾制得有賄銀之事又原參設立禁烟查騐所援引烟癖最深之榮霈爲總辦一節查新疆禁烟公所設立於光緒三十四年七月經撫臣聨魁札委鎭迪道兼按察使銜榮霈充當總辦各省本有以在省實缺司道兼充是差者不獨新疆爲然臬司爲執法之官便於糾察故委任者居多似非必出於王樹柟之援引至榮霈前因在行在當差染患痢疾以致吸烟成癮近聞確己戒斷又原參烟癖難除之潘震等畏騐行賄轉得提署要缺以致官民視查禁爲具文吸食如故一節查據禁煙公所覆稱潘震原任迪化府知府於光緒三十三年委署阿克蘇道三十四年八月奉部頒禁烟調查表式結式該道遵章塡造據稱先年沾染嗜好於三十三年遵戒斷癮曾由公所派員密查實係斷净所參畏騐行賄各節並無其事等語訪查均屬相同此外亦無畏騐行賄之員現在該省禁烟頗嚴雖未敢謂風清弊絶尚不致視爲具文又原參往年臣長庚奉命盤查新疆藩庫該藩司燒燬卷宗吞沒帑銀十七萬餘兩去歲清理財政又復冒銷庫帑銀三十餘萬不服監理官清查一節查新疆藩司有東西兩庫西庫以出納經制之款係照部章用庫平東庫以收支協餉釐税軍需善後之欵則沿湘軍成案用湘平王樹柟自光緒三十二年九月初一日到任起至宣統二年十月二十日交卸前一日止東庫舊欵新收兩項共存入湘平銀一千一百四十九萬八千六百八兩零包有鑄繳金銀銅各圓條砂各金紅錢官票等欵在内共支出湘平銀一千一百四十萬五千二百一十七兩零亦有包有採買條砂金紅銅並改鑄銀圓紅錢及官錢局以票易銀等欵在内西庫共存入庫平銀二百一十五萬二千一百八十二兩零共支出庫平銀二百一十三萬七千一百二十兩零收支兩抵東庫應存湘平銀九萬三千三百九十一兩零四庫應存庫平銀一萬五千六十二兩零王樹柟移交後任西庫銀兩尚符應存之數東庫短交銀一萬兩查係委員誤記已據撥還清楚至於報銷東庫向歸糧台卽新餉所管理一切銷册俱用糧台關防西庫歸庫所管理一切銷册俱用藩司印信其出入款項分月報實銷部報三册月報實銷係專報巡撫之款内銷外銷均在其内爲一省收支實數部報則係將實銷册内摘去歷年照例報部請銷之欵外銷不在其内該藩司三十三年分東庫造報實銷册共支湘平銀一百七十八萬五千三百三十四兩零部銷册共支湘平銀一百七十八萬二千六十兩零嗣又將實銷造列之支款於西庫奏銷案内補報六十萬八千七百五十六兩零迹似近於重銷（未完） 
國外新聞 
[土耳其屬地背叛]  
　　初十日倫敦電云據泰晤士報西汀其訪事電稱阿爾巴利亞最强之部落米爾堤脱斯素守中立近忽攻擊阿里西哇之土耳其戍軍並宣布阿爾巴利亞之自治政體及設立臨時政府 
[土皇出巡馬其頓]  
　　初十日倫敦電云土耳其皇穆哈默德第五已由薩洛里卡乘坐戰艦出巡馬其頓並有巡洋艦兩艘隨行保護當時送行者極盛 
[俄國阿穆爾省之領海界限]  
　　初十日倫敦電云據聖彼德堡電稱俄國樞密院已决意於阿穆爾省沿海定十二英里之領海界限擬俟照會日本後遲六個月實行犯界者最大之科罪爲監禁三個月罰款六十磅並將船隻充公云（以上譯字林報） 
[南满洲鐵路公司近舉]  
　　初十日東京電云南满洲鐵路公司已與日本及外國著名保險公司十家簽定合同專保鐵路各站貨倉貨物 
[法德關於摩事之交涉]  
　　初十日柏林電云法國陸軍官員不許德國其白羅特曼萊斯曼公司代表裴屈郎特君住於摩洛哥西部台白特地方德政府現巳澈查此事 
[墨西哥政府近舉]  
　　十一日倫敦電云美國訪事電稱墨西哥暫時政府已定壓制之策以令各省服從有某處知事抗不遵令業已槍弊此外各處因抗命見殺者共二十八人 
 
 

Page 26

 
 
[英日聨盟問題之揣測]  
　　初二日倫敦電云據各報載稱日本海軍造艦表進行之速出乎豫料排日黨謂日本於英日盟約满期後不欲與英聨盟故目下竭力豫備一切雪黎每日電聞評論此事謂日本備戰之目的係在美國惟終必與英國太平洋之地位有礙云（以上譯文匯報） 
小說 
[殖民小說華僑淚] （三十四） 
張仲奎聽了女兒的說話。甚是有理。便也只得由他。就是這樣的鬼混了一年有餘。張仲奎一病死了。張月華少不得痛哭一場。便請了弗蘭脱去商議辦事。弗蘭脱到了這個時候。知道大功告成。歡喜自不必說。張月華深信弗蘭脱是個好人。把張仲奎的遺産都交給弗蘭脱經理。辦過了張仲奎的喪事。只隔了兩個多月。弗蘭脱就催著張月華早些舉行婚禮。張月華的意思。要想過了張仲奎的周年忌日。再和弗蘭脱結婚。弗蘭脱那裡等及。再三再四的催逼。只說我是。個堂堂大國的國民。本來原不便娶個中國女子爲室。原爲着你這個人。比不得别人。學問淵博。氣象光昌。全沒有一些兒中國女子的習氣。所以我居然力排衆議。和你結婚。怎麽你到了今日之下。也忽然的這般拘束起來。這是個什麽道理。張月華被他催逼了幾次。不覺心上也活動起來雖然覺得略有些過意不去。到了這個時候。也只得且自由他兩個人商量已定。果然揀了一個日子。到聖惹安大禮拜堂照例結婚。依著英國的風俗。兩個人同到澳大利亞去。度了密月。依舊雙雙回到星加坡來。說起這位弗蘭脱夫人來。本來原是最崇拜英國人的。如今天從人願。嫁了這樣一個少年。英俊的英國軍人。自然的密意如雲。柔情似水。藉絲宛轉。蓮子纏綿。那心卜的喜歡欣幸。一時也說不盡許多。弗蘭脱也竭力的周旋肆應。賣弄温柔。在外面看起來。眞是天造地設的一雙佳耦。沒有一些兒缺憾的了。那裡知道有一天弗蘭脱在外面。同了一個朋友回來。對著張月華。只說是他的親戚斐而明。呌他好好的留庽欵待。張月華那裡知道弗蘭脱不懷好意。只是依著弗蘭脱的分付。收拾了一間書室。殷殷勤勤的留他住下。 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
專件 
[上海商務總會總協理爲商事訴訟事致各議董函]  
接准本會理案議董函稱竊查英國商會章程凡有事件如不願涉訟或訂立合同時先行聲明如有糾葛應交商會公斷者須經兩造認可簽字後始得允爲理處若兩人内一人以爲不公則請第三人公斷一俟斷定兩造均須遵行不得抗違茲查會中請理事件有兩造未經認可致原告到而被告避匿不到遷延時日以圖久擱者有事關涉訟决非會中公斷可了須經地方官按照法律者有原告已赴地方官控訴而被告禀求移交會中理處以冀延擱者諸如此類似於事實上並無所濟轉使刁滑之輩逞厥詭謀嗣後應請調查上海各國商會明定章程若者可由會中理處若者應向地方官控訴則庶幾理直者得以早日完案安心營業於商界前途實有裨益管見所及不識是否有當伏祈卓奪施行等因到會查商會理案之設原爲調息紛爭銷弭訟釁起見無如商界程度不一本會邀理之案往往有原告到而被告始終不到者有膠執已見不聽勸導者有已經理結而重又翻騰者甚有自願簽字遵勸而倏赴有司衙門控告商會評判不公者擾攘紛紜不可究詰此等昧道德無信義之行爲在官府繩以法律尚且施猾逞刁則商會待以文明豈肯輸情服理以致案懸莫結反遭積閣之嫌疑孰知權不我操徒使心口之交瘁滬上尤爲商務中樞錢債糾葛十倍於他省或由商人略懇理處或由本埠地方官及外埠各商會移請調停紛至沓來不暇應接若非重訂章程馴至無方結束茲理案議董函陳各節洵爲正本清源之論惟事關修改會章弟等智識謭陋不敢擅决應請諸君子各抒偉論函復來會再於常會日公同議决以昭審愼正函請間接准成都商務總會來文擬聨合各省總商會呈請農工商部奏設商事裁判所並附議案一册屬爲討論見覆等因除分函外用特抄錄川會來文並議案泐函奉布務祈不吝珠玉一併核示爲荷 
[計附成都總會來文並議案]  
爲照會事竊本會於宣統二年十二月發起四川通省商會聨合會擬具簡章十五條通照川省各商務分會分所於宣統三年二月初十日各派代表齊集本會將公共弊害之應滌除者公共利益之應擴張者逐日逐件提出議案公同研究計届日到會之代表共七十八人所提議案有應請各省總會討論見復始能備具公呈達於大部者兩起一本會提議聨名呈請農工商部奏設商事裁判所兩案均經全體贊成議由本會通照各省總會徵集意見茲特印刷原案照送即開會研究倘荷贊許請將應增應改之處逐一具文照覆并開具貴總協理銜名以憑彙署具呈爲此照會貴總會請煩查照迅賜集議見覆施行須至照會者 
[計照送四川商會聨合會議案一册]  
成都商務總會議聨名呈請農工商部修改商會章程案 
理由商會者何即日本商業會議所也日本商業會議所有商業會議所法有商業會議所法施行規則復有商業會議所選舉規則凡選舉職務賦課仲裁罰則各要點皆逐一規定明晰便於執行大部奏定商會章程共二十六款固已提挈綱領足爲設會之根據然簡而詳明而不備致各會各擬其章程即規制難期其畫一現在各省總會分會分所成立已多就川省言總分會所僅以奏定商會簡明章程爲施行法一遇事實之發現有非章程所規定者輙疑畏不前反貽放棄職權之誚此本會呈請大部修改章程之議所由起也謹將應增應删之點就管窺所及者大别於左 
（一）奏定章程於會員之選舉雖有才品地位資格名望四者可爲標準但選舉人當具何項資格始有選舉權未之規定現在商務漸及發展商人權利思想亦漸發達應請明定階級及其手續公布之 
（一）設會必須經費各會經費實需若干固由各會預算之其經費之賦課應以何者定負擔之標準固當由各會議定之要其賦課之規定究應如何按照行業以定税率及其制限必需逐一揭示之俾有遵循此尤應行請求之要點也 
（一）商事轇商事得仲裁之商人不能伸訴各事商會得代爲伸訴之原章已詳言矣按原章所謂地方衙門者固包有各級審判廳在内現在審判廳已逐漸設立應請具咨覆部聲明原章第七條之規定俾生效力 
（一）會員懈怠職務日本商業會議所法有課以過怠金或除名之規定其滯納經費受督促而不完納者日本商業會議所法有得依國税滯納處分例徵收之之規定原章無此項罰則難以促會務之進行應請併予酌定以期儆省 
（一）登記爲保護商人之要點各國登記有設於行政官廳者有附於裁判所者原章第二十一欵載明由商會辦理本會業已遵設註册所試辦在案惟是否永歸總分會及分所一律舉辦應請明定之以便執行（一）總分會及分所行文於行政官之程式已奉部示在案但未經載在　章程故各分會對於地方官多誤援自治各會之例以監督名之地方　官對於分會亦往往實行監督之權非規定明晰無由祛誤解之弊（一）原章第二十一欵載明商會得徵註册費憑據費簿册費以爲辦公　經費　二十二欵載商會所收公費應以七成爲公積以一成爲總協理及分　總理紅奬以二成爲會董紅奬第二十三欵載所提公積彙存的實銀行生息以備輔助巨商創設行號公司收回利權等事之用立法未嘗不善惟註册憑據簿册之徵費未能一律實行各處設會經費無出不能不由各商負擔各商一聞議籌經費輒推測原章多所誤解以爲總協理會董僉有希圖分紅之意故籌欵日恒有異議認定者多不照繳應請將紅奬各語删除免滋疑竇而生障碍 
成都票帳幫聨義分會議協請農工商部奏設商事裁判所劃清法權利便商訟案 
理由法律者人民之保障也而界限未能劃清則利弊相因終多缺點歐美文明各國除以各級審判廳審判民刑訴訟外特設商事裁判所處 
 
 

Page 34

 
 
理商事訴訟使商事民事判然各别迹其特設商事裁判所之意蓋以商事交涉糾葛繁多學法律而充法官者斷難通曉商事不將商事提出另設一所專管則法庭審訊一有因誤會而誤判者必至是非不明判斷失當内之無以令國人言從而生法律效果外之莫田使外商帖服而收治外法權日本國小而貧故以商事附於民事其缺憾殆與中國之審判同中國朝野上下自維新以來事事皆求改進審判一關開係至大尤當力求完備　卽通告各省商會聨名呈乞大部奏設商事裁判所專理商事庶能劃清界限勿任利弊相因致商人一部分不能享法律完全之保護則全國　人幸甚至各國之設商事裁判所以法國爲最早各國皆仿效焉謹將法國商事裁判所章程據調查所得撮要列左 
[商務判所搆成法]  
商務裁判　銷名譽裁判專裁判商務訴訟事件設於商業繁盛之地未設立處即由民事審判廳兼攝其管轄地段與民事審判廳同所内主政者一人或稱總董或稱所長此外設正審員自二人以至十四人爲率陪審員無定額書記員承發吏亦視事之繁簡定之所長等人概由商人選舉舉定後由民主總統委任之裁判訟事時審判員至少須有三人否則作爲無效選舉資格分三種 
一獨貿夥貿至五年以上者一爲各項公司經理或充輪船司令領江等執事人已满五年者一有上項資格人在該所區域内住居五年並年满三十歲者 
選舉之制限 
一曾爲一切不正當之行爲者一失財産之信用者一曾受刑罰之處分者 
選舉之期間 
選舉一年一次選舉單由州縣官與地方自治局公　酌定呈於該管府官府官於選舉期一月以前轉送與應轄之商務裁判所書記官保存並宣示之如查有遺漏錯誤可投所聲明投票在縣署投票期由知府訂定至遲不得過臘月十五日凡有選舉權者皆有被選舉權惟未充正審員二年者不得推升所長未充陪審員一年者不得推升正審員凡投票由監視投票之監理員檢察票數當衆宣布即刻送府署限二十四鐘内核實後　錄兩份蓋以關防一份送高等審判廳廳丞一分送商務裁判所書記存查如查得投票有弊准選舉人於五日内赴審判廳據理評議惟不得咆哮如聲辨不明准十日内赴大理院上控 
任職年限 
正審陪審任事以兩年爲期期满後可舉續任續任期满必間隔一年始能被選所長則可賡續當選不定年限 
[裁判權限]  
商務裁判所係特别司法得依據法律以斷兩造之曲直其受訴以關於交易合夥等事爲限非商務則不理訟事在五百兩以下者一經判斷不得上訴若數過五百兩則應得有高等審判廳之許可始能判决並須將判决情形移和廳丞凡判决之事得實行其命令如查封財産勒令取保之類皆得實行其不服者得赴高等審判廳控告 
以上係法國商務裁判所辦法之大概查與成都總會商事公斷處章程多所吻合商事公斷處之成效昭昭在人耳目自審判廳成立後公斷失間接强制之效力立理稍形掣肘而原被告並有程度者仍願受公斷處判斷不願赴審判廳訴訟焉足徵公斷處確乎有益於商人若經會衆認可協請大部奏設商事公斷處爲商事裁判所略仿法國商務裁判所法明定章程於商務繁盛處由商人負擔經署逐漸設立則爲商人者並受法律保護而無遺憾已 
 
 

Page 35

 
 
   
 
 

Page 36

 
 
   
 
 

Page 37

 
 
   
 
 

Page 38

 
 
   
 
 

Page 39

 
 
   
 
