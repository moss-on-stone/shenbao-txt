# 1909 - 107 - 4913009

 

Page 1

 
 
   
 
 

Page 2

 
 
[宫門抄]  
　　三月初四日召見軍機洵貝勒倫貝子澤公鹿中堂孫紹陽吳敬修 
交旨 
[閏二月二十八日軍機大臣欽奉]  
　　諭旨郵傳部奏應否將尙書侍郎開單請派隨扈御軍一摺旣經該部派出李焜瀛等隨行即着該員等敬謹豫備以昭愼重毋庸開單請派欽此又奉 
　　諭旨郵傳部奏上海高等實業學堂擬請擴充專科預籌經費一摺着依議又奏海淀公所房地劃歸禁衛軍應用一片知道了欽此又奉 
　　諭旨民政部奏請派員承修堆撥瓦房内外紅椿圍牆等工一摺着該管大臣妥速修　欽此又奉 
　　諭旨度支部奏陳明辦過第一年籌備事宜並現在籌辦情形一摺着憲政編查館知道餘依議又奏調農工商部員外郎楊壽柟在參議上行走一片着依議欽此又奉 
　　諭旨學部奏應行籌備事宜按年開具簡明清單呈覽一摺着憲政編查館知道欽此又奉　　諭旨農工商部奏籌辦畫一度量權衡事宜並設立製造用噐工廠大概情形一摺着依議欽此又奉 
　　諭旨翰林院侍讀汪鳳藻奏懇辭分科大學監督一摺所請著母庸議欽此 
論說 
[論邊省耗財之鉅（北）（平）]  
　　中國邊事。至今日而益亟。若滇若。藏若。東三省。土匪擾於内强。隣伺於外。幾乎無月不聞有警報。無歲不聞有變故。稍一不愼。則交涉舌敝唇焦而不結。亂事經年累月而不平。邊省官吏。如置身旋。渦之。中簸盪。而不能自制。蓋其爲患者非一日矣。朝廷眷念邊陲惄焉憂之。於是或設督撫。或置邊防大臣。或簡練兵大臣。其爲邊事謀者無弗至。顧籌邊莫急於生財。邊省民智闇塞。利棄於地。財無由出也。防邊莫要於。練兵。邊省地廣人稀。民窮財盡。兵無由養也。如欲生財。則興商惠工開礦築路等事。必須爲之次第興辦。如欲練兵。則購噐械備餉項等事。必須爲之通盤籌畫。而其最要一事。則莫要於籌經費。國家值兹新政繁興。帑項支絀。原未必有。空閒之欵。可爲邊省挹注之資。顧以邊事緊要。不得不先其所急。所以邊臣。偶有陳請。朝廷罔弗准許。或飭部臣籌撥。或命各省協濟。大者數百萬。小者數十萬。部臣明知庫藏如洗。無不東挪西補以應之。各省縱值自顧不暇。亦必撙節他項以濟之。蓋皆體朝廷殷殷求治之心。冀邊務之或稍有起色也。 
　　河口之役。一指撥而五十萬。喇嘛之行。一供給而三十萬。東督徐世昌之 
 
 
 

Page 3

 
 
赴任。一提取而三百萬。即此三者。已近四百萬。然此猶爲特别之費用。過去之歴史也。溯徐督蒞任之始。前督趙尚積存四百餘萬。益以部欵三百萬。凡得七百餘萬。不一年而罄盡。屢以供債千萬爲請。今又會同吉撫。陳奏吉省財政困難情形。謂每年不敷三百七十餘萬。餘如整頓邊防振興實業等事。約需八九百萬。亦無著落。請飭各省協濟云云。斯猶吉林一省之事。若加以奉黑二省。我不知其需欵幾何也。滇省開練新軍。前由部臣撥欵二百四十萬。今據護督沈秉堃奏稱。新軍練成一鎭。實需三百七十萬。計不敷一百三十萬。常年費亦短二十餘萬。請飭部加撥。而新滇督李經羲召見之時。亦面奏滇省籌備邊防。需欵甚巨。請飭部籌撥二三百萬云云。是雲南一省。又需欵六七百萬也。至西藏改省及一切善後事宜。前經籌擬約需八九百萬。至少亦需三四百萬。今喇嘛甫經回藏。改省一事。尙無頭緒。然欲籌備善後各事。以最少之數計之。亦不下三四百萬也。統計以上各處。奉省用去七百萬。吉林需欵九百餘萬。滇省練兵。用去二百四十萬。尚須續撥一百三十萬。而籌備邊防等費。乂須續撥三百萬。西藏善後各事。至少亦須三四百萬。是開辦費一項。已逹三千萬左右。而黑龍江一省之費用。猶不在其内也。至常年費則滇省自經匪亂之後指定各省協濟兵餉五十萬。今猶不敷十餘萬。吉林自稱不敷三百七十餘萬即此二省。已逹四百餘萬。而奉黑兩省。將伯久呼。西藏一地百廢待舉。其數又必不下二三百萬。然常年費一項。亦須七八百萬也。我國常兹民生凋敝司農仰屋之時。不知將於何處得此鉅欵。始可以應邊臣之請求乎。如其拒之不應。則邊禍方亟。恐隋强隣之謀。如其羅括以從。則源源而來。幾若無底之壑。斯眞可謂進退兩難。窮於應付者矣。 
　　雖然。我爲斯言。非謂邊務不宜注重。邊欵不必支發也。搜括於内地。揮霍於隣省。不求實際而務外觀。是兩敗俱傷也。滇省著手未久。藏事正在發軔。其情形未能臆斷。若東省則用欵幾及千萬。籌備已將二年。宜乎稍有成效之可觀。然防邊莫要於練兵。試問東省兵力。果足以禦外侮否。籌邊莫急於生財。試問東省實業。果能一改舊觀否。耗巨欵以練重兵。而重兵無禦侮之力。斥母財以興實業。而實業無生利之時。交涉依然失敗也。政務依然頽廢也。開破格用人之例。徒長鑽營奔競之風。樹開瀋專閫之威。曾無宏濟艱難之略。無怪參劾之牘。連篇而上。幾幾乎爲衆矢之的也。我聞東報之論東事者謂中國經營邊務。於形式上頗有可觀。嗚呼値兹國步艱難。强隣窺伺。即事事求其實際。猶恐不足以彰國威而殖國力。曾是耗千百萬之巨欵。而徒取此形式上之美觀也哉。竭中原之財力。買北地之胭脂。以血汗之金錢。作泥沙之浪擲。我安得不北望而累欷也。 
專電 
[電一（北京）]  
　　寗夏將軍台布副都統志銳奏禁烟之道關乎自强現得戒烟良藥五日即可斷癮志銳首先戒斷飭令合城兵民照服千五百名一律戒斷無一遺失可調查繳出燈鎗二千四百餘件現將名册藥件送交禁烟大臣查驗如果得效京外吸烟人員咸可照服事簡效速奉旨着禁烟大臣知道 
[電二（北京）]  
學部尙書榮中堂病勢沉重恐將不起 
[電三（北京）]  
浙撫增韞奏請以楊士爕署巡警道董元亮署勸業道奉旨着照所請 
[電四（北京）]  
　　又奏劉璧美請開復原官並銷去永不叙用字樣 
[電五（蘇州）]  
　　蘇臬左孝同署藩篆定初八接印運司趙濱彥署臬篆江安糧道吳崶署運篆候補道王仁東署江安道緊要新聞 
[預備接待日親王之禮節北京]  
　　日本貞愛親王奉使來京恭送梓宫迭詳前報兹聞俟親王到京時除由外郵民三部大臣在車站迎迓外各樞臣議請欽派惀貝子及御前大臣兩員届時前往迎接又聞日親王來京經外部擬定應照各國親貴大員專使禮節接待其覲見時應在乾清宫由部帶領入覲呈遞國書畢請攝政王陳國書於御案中邀該親王至便殿隨由外務部堂官導引詣便殿請由攝政王座詢彼國皇帝及諸王大臣安好及謝恭送之厚意談畢攝政王起立即由外部大臣引退隨於是日頒贈寳星等禮物分由外務部内務府恭送該親王駐節館署攝政王擬定答拜日本親王時應隨攝政王前往答拜之大員聞除外務部各堂同往外其應隨扈者係慶親王並御前大臣四員御前侍衞四員内務府大臣二員及護軍統領等大員其各部大臣應於答拜後分往拜謁 
[某御史條陳桂軍之難裁北京]  
　　某御史條陳桂省軍政一摺當日廷寄粤督桂撫一併體察情形酌核辦理其内容有云桂省裁練新軍宜策萬全臣桂人也知之最詳桂軍有三長亦有二害能臨陣不懼奮不顧身熟習水土能耐烟瘴此三長也營　半係游匪半係會 
 
 

Page 4

 
 
黨二害也以三善資二害懼有不足近聞桂省撫臣有裁舊練新之議以桂省之財力欲練新軍不得不裁舊軍以騰餉項然養之未必有用裁之恐有他變且匪黨滋亂防軍能制之陸軍有亂練軍不能制之桂省各將領陸廷榮能勝邊任者也龍濟光雖可用尚是偏才其弟龍裕光冒功貪貨萬不可用請飭該省督撫察核情形切實辦理 
[籌畫禁烟種種北京]  
　　修訂法律大臣以禁種鶯粟曾議嚴定罰則惟此種罰則不能與刑法比較十年之限甚速非從嚴無以警戒擬定特别罰則用斬絞徒流等刑爲一時權宜之計俟烟禁限滿即行廢除度支部以禁烟流弊亟宜嚴防查販賣土藥私售最多自應嚴禁以爲本源之計擬先將各屬土膏陸續禁絶以期專注省垣俾易查核現特咨行各省謂阿片一物流弊最深若非雷厲風行僅恃一紙文書互相掩飾轉瞬三年期滿萬一外人不肯减運恐復燃之灰乘隙而起禁烟前途將不堪問務期體察情形悉心籌度於三年内將各屬士膏切實禁盡 
[皖撫奏報第一届籌備成績北京]  
　　皖撫朱經帥奏稱查逐年籌備事宜清單内開第一年期歸各省督撫辦者爲籌辦諮議局皖省籌辦該局選舉事宜於上年十月十五日設立籌辦處業經奏咨在案旋值馬砲營兵變事起亟籌防禦未遑兼顧嗣幸漸就敉平即督飭該司道等妥速籌備迭據訂擬章程核准通行惟本省風氣尚未大開皖北各屬尤稱樸僿人民恐致誤會飭將選舉理由編就白話告示廣爲張貼並由各屬派員分赴城鄕先期演講釋其疑阻且因選舉事屬創辦前撫沿襲所有調查通則投票開票所辦事細則及人民册式受調查證書式投票匭投票簿式得票記數單式等均由該處撰擬頒發以歸一律其選舉章程條文簡括遇有疑義節經臣電詢編查館核示並彙釆各省電詢要義纂入選舉人資格說明書中爲調查之標準復慮各屬辦理參差或以一邑延誤牽掣全局因預選明習法政通逹事理之員紳到所研究於本年正月間派往各府直隸州與該複選監督籌商布置以次徧歷各州縣爲之解釋章程指示辦法催飭依限赶辦乂據該處劃定籌備期限以調查與選舉分爲兩期而每期之中各分爲數小期綜計屬於調查者爲三小期一爲實行調查編造草册之期二爲宣示呈訴確定名册之期三爲核定正册分配額數之期自上年十一月初十日起至本年三月底止其屬於選舉時者亦三小期初選投票及齊集複選區爲一期複選投票及給與議員執照爲一期議員到省及預備開局爲一期自四月初一日起至八月底止適合九月初一日諮議局成立之限雖按諸定章未能密合第以事屬創辦官紳均非素習皖北各屬有距省較遠得禀牘往還動經币月中間又因叛兵變亂各屬人心驚惶籌設團防他務未遑不得不稍予變通假以時日以爲責效地步數月以來凡各屬之逾限未報者則嚴札飛催册報未　者則批飭更正現各屬名册均已由送　省由該處復加細核分配額數就目前情形按諸皖省所定期限准可如期辦齊此屬於第一年期已經籌備及本年接續辦理之實在情形也至與諮議局相爲表裡應歸本年籌備者爲籌備城鎭鄕地方自治並設立研究所皖省上年由前撫臣馮喣接准民政部咨即經飭司籌議辦法擬由各屬選送士紳授以自治法理臣到任後因各屬選送未齊即由省垣就近招考合格者得七十二名先行入所研究於上年十一月間上課現第一班將次畢業俟接開二班時仍當飭屬選送並推廣名額延長學期以謀普及而資深造此屬於本年應備事宜而於第一年期略有端緒者也此外本年應歸各省籌備者尚有六項容俟次第籌備歸入本年第一届照章於八月底奏咨當此庶政維新百端待舉始基不愼貽誤匪輕臣忝膺疆寄惟有體察皖省情形督飭僚屬實力舉行務袪粉飾因循之習以上分宵旰憂勤於萬一閏二月二十五日奉硃批該衙門知道欽此 
[鄂督奏報第一届籌備成績北京]  
　　湖廣總督陳夔龍奏稱查鄂省籌辦諮議局選舉事宜上年八月准憲政編查館咨行各省設立諮議局籌辦處臣於文到後即就前督臣奏設諮議局創辦所改爲諮議局籌辦處曾於上年十二月間將辦理大概情形奏報在案當籌辦之始以選舉事屬創行入手無方勢必漫無結束因以確定期限統一規則爲第一年要義據該處劃定辦事順序期限以本年四月十五日爲初選期六月十五日爲複選期而其間如調查申報等事皆明定日期以資考核並經該處擬定調查選舉詳細規則由臣詳加覆核通飭一體遵行慮司選員之難其人也先於籌辦處附設選舉研究所擇在省候補中明白事理各員研究選舉事宜已於上年十月畢業分派各廳州縣爲初選司選員會同初選監督辦理初選一切事務慮調查員之未能盡諳也復派藉隸本省留日法政專科畢業生分赴各府直隸州爲選舉襄理員擔任講演並由該處通飭各屬選派調查員前赴該管府直隸州聽講五日而畢各回所屬調查慮土民之未盡洽也因飭刋白話告示廣爲曉諭一面由襄理司選員邀集所屬派定之管理監察員練習投票一切辦法自上年十二月實行調查各屬選舉人名册業經一律到處一俟複選舉確定後擬於本年七月間在省設立議員講習所招集複選當選人先期來所講習一爲議案之預備一爲開議之練習籌辦諮議局選舉事宜至此畢事至該局建築地址擬用原有貢院改建以闔屬貢選之塲爲全省諮議之地名實尚屬相符近正飭工繪具圖式核實估計籌欵興辦届時當專摺奏明此屬第一年已經籌辦之實在情形也臣又查原奏清單内載第二年應歸督撫籌辦者除選舉事宜續壽開辦外其餘七項其已由臣分别預備者如籌辦城鎭鄕地方自治設立研究所一節查湖北地方自治事於上年二月間經前督臣奏設全省地方自治局臣到任後因調查乏員先於法政學堂附設自治研究班分飭各廳州縣選送循謹明逹之士紳來省入學與之講演各國地方制度及組織方法又由該局設立公民養成所爲武昌漢陽兩府試辦自治之預備業於上年四月開辦 
 
 

Page 5

 
 
期以年終畢　各　士民屢有以試辦自治爲請者深惟地方自治實與官治有　成而無相妨然行之不愼士庶涉於囂張官吏引爲疑慮是轉失好惡冋民之本旨鄂省旣設立武漢公民養成所即藉武漢兩府爲試辦自治之地使人民咸曉然於職務範圍之所在然後推行遵辦庶不致法立弊生徒滋紛擾上年十二月該所一律畢業即議及推廣辦法改名爲自治研究所定三百名由各廳州縣考送大縣五人中小縣四人爲養成全省地方自治人才之本正飭辦間欽奉諭旨頒布城鎭鄕自治章程並查照憲政編查館原奏責成諮議局籌辦處兼理地方自治籌辦事宜遵將原局歸併諮議局籌辦處兼理其事俟辦理就緒即當奏咨立案此屬於籌辦地方自治之預備者一也（未完） 
[京師近事]  
　　進講諸臣每日二員輪直分認講義各將講義先交孫張兩相國核定進呈次早進講榮中堂講四書寳侍郎講東史吳侍讀講西史周參　講外交譚副使講海軍喬左氶講大清律例朱宗氶講通鑑紀事本末勞京卿講憲法聞吳侍讀最爲稱旨 
　　各省正副監理官有三月中旬出京之說聞擬不請訓 
　　軍機處招考供事一事去年冬間即擬舉　嗣因兩宫大喪遲延至今尙無一定辦法適值本届漢檔告成保奬優異凡熱心功名者莫不注意於此兩月以來堂司各官處所收名條約有二千餘紙之多但樞垣事甚繁劇斷難濫竽充數因此各大臣左右爲難遂决議作爲罷論一面添傳漢章京二員在額外行走以資繕冩或俟七八月間再行按照初議添招供事 
　　政府王大臣會議以新疆地介極邊回漢雜處人民程度太低現當預備立憲不可不及時開發兹擬定辦法四條（一）清查讀書　宇人若干（二）設立閱報處廣購各種曰話報任人閱看（三）廣設宣講所派員演說（四）設立小學堂聞已飭新疆大吏酌核辦理 
　　錫清帥到京時輕車簡從行李之少爲從來所未見所帶僕役亦僅有數人其清廉可見矣 
　　禮部以考試優拔及保送舉貢事宜前經分别咨行查照在案惟現查考試保送事宜尚須應予變通查從前舉多貢少是以定爲舉四貢一今科舉久停出路又寬而優貢則加四倍考選歲貢則加倍考取約略計之貢生亦不居少數此次保送自應量予變通現擬不分舉貢一體由督撫憑文錄送 
　　外部會議以中英中美中日中俄各商約業經陸續訂定現又有中法中意中葡中德各項商約正待磋商且沿江各省通商口岸洋商任意居留商權國權諸多損失擬著各省督撫加意查明作速咨報以爲與無約各國議訂商約之預備 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[郵傳部按年籌備要政清單（續）]  
　　宣統四年第五年一籌備清還汴路路款查該路由一千九百零三年息借比欵修築合同載明賣票之第十年起分作二十年匀還在前次拔還借票以後中國國家無論何時在未到期以前將借欵全數還清此款本年即須籌備計還本四千一百萬佛郎又酬費十萬二千五百佛郎共須四千一百十萬二千五百佛郎一洛潼告成一吉長告成一蕪廣告成一接築四川川漢一接築西潼擬限令本年集股滿額全路工程大概完竣一接築同蒲一接勘蘭州逹伊犁西幹路綬一接勘附屬南幹各枝綫一測勘附屬北幹各枝線一展設陜西省南北兩路電綫一展設山西省南北兩路電綫一展設廣東自佛山至順德香山電線一派員出洋研究比較自製電品各種材料及製造方法一擴充湖北電話電燈一試辦湖南電詰一試辦山東電話 
　　宣統五年第六年一清還汴洛鐵路借欵一西潼告成一接築四川川漢一接築同蒲一接勘附屬北幹各枝綫一測勘附屬東幹各枝綫一測勘附屬西幹各枝線一入萬國電政公會一展設江西撫州至福建延平電線一展設江西吉安至湖南醴陵電綫一擴充江西電話電燈一試辦廣州天津上海自動電話機噐一試辦陜西電話一試辦河南電話 
宣統六年第七年一籌備清還滬寗鐵路借款查該路由西歷一千九百零三年息借英款修築合同載明鐵路公司有權於十二年半之後將小票取贖此欵本年即須籌備計還本二百九十萬磅加給七萬二千五百磅酬費七千四百三十一磅五先令餘利憑票五十八萬磅共三百五十五萬九千九百三十一磅五先令一接築同蒲一接築四川川漢一接勘附屬東幹各枝線一接勘附屬西幹各枝綫一展設貴州興義至雲南廣南電線一展設四川成都至甘肅電線一擴充製造廠試造關於電燈水線各種電品材料機噐一試辦雲南電話一試辦貴州電話一試辦四川電話一試辦廣西電話一擴充山西電話 
　　宣統七年第八年一籌備清還道清路欵查該路由西歷一千九百零五年息借英欵修築合同載明在一千九百十六年以後中國無論何時可將借款全數還清此欵本年即須籌備計還本七十九萬五千八百磅酬費一千九百八十九磅十先令共七十九萬七千七百八十九磅十先令一清還滬寗鐵路借欵一接築同蒲一接築四川川漢一接勘附屬西幹各枝路一展設雲南普洱至順寗電綫一展設廣西慶遠至貴州貴陽電綫一籌設庫倫至科布多電線一擴充製造廠關於無線電報各種電品機噐材料一試辦甘肅電話一試辦新彊電話一展設前後藏電線 
　　宣統八年第九年一清還道清借欵一接築四川川漢一接築同蒲一修訂全國鐵路敷設法一編定全國鐵路軌綫圖說一展設内外蒙古電綫一籌設包頭鎭至寗夏電綫一籌設甘肅至青海至前藏電綫一籌設伊犁至庫車電綫一大修西北各省電綫一籌畫擴充改良各省電燈電話（完） 
分類新聞 
[政界]  
[裁革册書之撫批安徽]  
　　寗國府貴守委員曹令宣城縣李令以前奉查辦宣邑土客各紳紛爭意見裁革册書稻費改爲地方公費情形會禀撫憲兹奉批示云此案搆訟有年頭緒棼亂該守令等於數月之際苦心經畫條理井然並能弭土客之紛爭結官紳爲一氣興利除弊化私爲公披覽之下欣慰良殷查稻捐取之於吏還之於民較諸按畆加征利害懸殊所不利者惟册書而已查閱辦法十四條以裁革册書爲第一義最中肯綮其禁陋規收公費兩條有益公事無損私權理財而不病民亦深合乎今日計學家宗旨至開支經費决議之權屬之於紳出納之　屬之於官能寓憲制之精義藉開自治之先基即所擬畫學區定學題收學費立學會各節無非欲收普及之效事皆可行自應照禀立案曹令擘畫精詳不避勞怨洵爲奉公得力之員著記大功兩次以勸賢勞其周紳堃獨賠巨欵擔任出自一人取償不及衆姓急公好義亦堪嘉許仰提學司通飭各屬一體知照酌量仿辦仍一面錄批會同布政司札飭該縣勒石永禁永資遵守 
[嚴訂契稅章程浙江]  
　　浙撫增中丞飭知藩司云查浙省契稅一項積弊甚深上年經本部院批飭該司各屬凡有征收各項契稅按月造報並將銀兩尾根一同解司旋據該司詳復通飭遵辦在案迄今時届半載查各屬遵造清册按月詳送到院者甚屬寥寥是否各該廳州縣近來冬月並無征收稅銀抑仍不免有隱匿情弊無從察核仰即分飭查明由司嚴訂章程如有抗不遵辦之各該廳州縣即予記過示懲勿稍實縱 
[整頓紹屬花捐之嘉奬浙江]  
　　日前法政學員試用縣丞馮忠具禀撫轅請整頓紹屬花捐擬併山陰屬之安昌鎭與餘姚合辦改爲統捐黏貼印花並擬就簡章十六條聲明宗旨嚴定國權以杜洋商藉口大蒙增帥嘉奬謂該丞所論紹屬棉花改辦統捐黏貼印花並將安昌餘姚歸併一處最爲重要辦法章程十六則亦尙精細該員平時留心釐務於花捐尤加特别研究故立論周詳能見其大此時外人正以洋商　華商花捐不公爲言但抱定產地　宗旨不論賣　何人一律先捐後售悉向賣户興行户征收何致貽人口實此事於釐務前途大有關係候札飭布政司會同釐餉局悉心核議速擬整頓棉花捐專章呈院核奪仰即知照 
[飭查游歷員規避浙江]  
　　正任海寗州吏目盧章日前以前年呈請委代給咨出洋游歷嗣因病稽遲現在病痊銷假乞恩仍求給咨赴東等情具呈撫轅當奉撫憲批斥以該員請咨赴東考查警監遷延將及兩年並未東渡顯係託詞他往今又請行殊難憑信若無缺人員别有所圖或規避任内處分紛紛照此請咨來去自由實屬不成事體應將該員遊歷案註銷仍仰司確查是否患病照新章察驗有無烟癮能否飭回本任核議詳復 
[嚴禁書差需索安徽]  
　　蕪湖巡警總務科長臧大令到差以來一切應辦事宜悉遵部章切實舉辦日昨出示云巡警原爲利便商民而設凡遇盜賊拐騙地痞流氓有害治安者莫不盡法懲辦其警章權限内應理之刑事訴訟民事訴訟一經來所呈控立即隨判隨訊隨結决不稍有稽延致滋拖累本公所書差以及丁役人等日久弊生恐不免有藉案需索等事今後一概嚴禁除飭探隨時偵察外嗣後如有前項需索等事許即扭禀來所立予重辦决不稍事姑容該商民人等亦不得受其愚弄致干與受同科之咎 
[飭籌消防之預備安徽]  
　　皖撫朱中丞以近日城内火患時有警聞若不先事預防誠恐措手難及爰飭巡警道妥擬救火章程並令於城廂内外畫分區段擇要安設水池購置撓鈎繩索分發各水龍局以爲救火拆屋隔截火路之用 
 
 

Page 11

 
 
交涉 
[分清商埠與租界界線廣東]  
　　農工商部以近當萬國交通之際各處自開商埠自應議定界線以資遵守計應行籌及之件一商埠與租界之權限須先劃清一商埠原係振興本地商務而設然旣爲商埠自可不禁外人共事交易一商埠與租界有别所有領事權力及兵力均不能侵及一雖與外事交易然不得設行棧及置田房等業現已將籌議辦法咨粤查照 
[派員辦理欽東交涉廣東]  
　　郭統領以近來沿邊交涉事件繁多必須有精諳法文英文及交涉情形之員襄辦邊防事宜方期妥協查黄令肇熊堪以委任當經札委充當並電陳大吏察核 
[臨江稅關交涉之結果奉天]  
　　東督吉撫會電外部以接准俄領事照稱俄在臨江州設立稅關一節奉該國度支部諭允將稅關撤銷等因現臨江稅關事務已經濱江關道札飭葛稅司委員接收管理 
[陸軍参觀日艦之優待長沙]  
　　前有日本兵艦游歷到湘停泊西門外越日爲湘省陸軍假期該軍兵士多往兵艦參觀日兵甚爲優待並導各兵士徧覽一周並一一指示彼此互相親敬 
[日人阻撓關提人犯再誌浙江]  
　　日人松尾滿三郎在拱埠奪去地方官關提人犯吳阿炳一節己詳前報兹悉關道啟觀察查得光緒二十七年曾經詳定有案凡遇通省並租界交涉事件均歸洋務總局辦理以專責成此次事同一律特於日昨備文移請照會該管領事轉飭將吳阿炳交出以便歸案訊辦 
軍界 
[咨送學生赴部考試長沙]  
　　湘省陸軍小學堂附設速成科學生已於去冬畢業前由湘撫岑堯帥電商陸軍部請予定期考試旋接復電稱湘省學生請於三月初間送京考試等語昨由堯帥將原電發交兵備處牌示各學生届時聽候派員送考母得遠離自誤 
[禀籌廬江防務安徽]  
　　廬江縣馬令具禀來省以該邑著名巨匪張畹香　張三毛孜自經奉派張管帶春元到防後該匪黨羽即逸入巢湖一帶現在察看地勢以三河鎭地方最爲要點擬將張管帶所率營兵移駐該處扼要駐紥另覔眼線會同捕役嚴密捕拿務獲解案訊明懲辦刻將分路籌防情形繪圖呈送檄飭水師會同捕拿毋任漏網以清盜源 
[新軍劃一軍服長沙]  
　　湘省常備新軍楊協統晋以各標營官長所有服裝新舊一不足以壯觀瞻已代各營官長添製冬夏兩季軍服各一套向漢口華勝公司定造訂立合同估議價值大約上中級官長每套四十元左右下級官長每套三十元左右聞已通諭各營俟軍服到湘即將應領餉項内扣價給領 
[安陸府電禀緝獲匪目武昌]  
　　鄂屬安陸府京潜天三縣土匪滋事經省中大憲檄派新軍及水陸防營馳往防範己紀本報近聞督署據安陸府張守壽鎬電禀謂營團圍捕匪即竄走白口沿途焚掠傷人獲匪十餘名餘案各散隨提獲匪訊供夥同燒搶不諱當將各匪照律就地正法後經營隊緝獲匪目一名查驗受傷甚重不一日即因傷身死現正搜捕餘黨購拿胡陳二巨魁 
[釐卡請借鎗彈安徽]  
　　鳳皇頭釐卡委員張守龍光具禀皖撫以該處兼辦巡警當此宵小竊發之時巡士徒手空拳旣不足壯聲威更恐遇警難資捍衛請借小口徑快鎗六桿馬鎗六桿各配子彈五百粒暫備不虞俟交卸後即行繳還 
[統制蒞鎭閱操鎭江]  
　　江南陸軍第九鎭徐固卿統制定於初六日蒞鎭校閱三十五標各營操法及一切功課以覘有無進步 
[保奬勦匪出力弁勇湖南]  
　　去歲贛南匪案湘省中路巡防第十隊趙管帶率同弁勇竭力援剿其出力員弁經趙管帶禀請擇尤保奬並懇賞給什勇功牌已奉岑撫帥准如所請並飭確查實在臨陣情形及獲匪名數切實聲叙開具年籍三代履歷呈候核填毋稍冒濫現趙管帶遵即開具清摺共請五品功牌六十一張六品功牌五十九張呈候察核 
學務 
[安順學堂風潮貴州]  
　　安順府兩等小學堂因地方劣生多人蓄意反對揑控堂長會計侵蝕公欵各情爲陳文宗查知特於月中派出實業科科長朱傑之赴安順清算當經朱君面斥原告諸人此係學章并非堂長妄糜經費等語劣生趙清柳元魁等遂於念五日率同匪棍四五十人到堂环分皂白將堂長武震黄會計洪網逞凶攢毆朱君見此情形乃謂汝等不遵王法欲造反耶該匪棍等始行散去 
[議辦實業學堂湖南]  
　　常德府各學紳以該郡德山素稱名勝現在官立小學已由德山遷至郡城所遺舊址未便令其荒廢且常郡學堂林立惟實業一項尚付闕如亟應隨時提倡以廣造就爰擬就該處創辦實業學堂已由唐紳召皆戴紳丹誠楊紳仲逹余紳嘉錫等籌捐的欵尅日改造以期及早成立 
[南路公學之成立長沙]  
　　湘省南路各屬學紳劉光前陳爲鈵等發起組織駐省南路公學一區分中學及高等小學兩班一切科目悉遵奏定章程辦理已經禀請提學司批准立案現已擬訂招學簡章 
實業 
[漳緞業抵制機捐蘇州]  
　　蘇垣漳緞一業從前生意極微現在銷路日廣業此者大半鎭江孟河清江人爲多該業向章運貨他往銷售祗有貨捐因此偷漏藏匿者不少兹經六門釐捐局陸太守訪悉情形昨飭該業照蘇貨捐例每年包認機捐一千元以杜隱漏聞該商以爲數太鉅决難承認已相　集議抵制辦法 
[湘撫考農業學堂長沙]  
　　湘省北門外奏辦官立農業學堂已經數載上月二十二日湘撫岑堯帥率同司道蒞校考查並至農業試騐場閱看一周是日該校寢室因未及準備不甚整潔當由監督張觀察牌 
 
 

Page 12

 
 
　　示云本日撫憲率同司道詣校考察大致齊楚惟查各學生寢室其檢束整潔者固堪嘉許然有被蓋雜亂以及偃息在牀者殊屬不成事體雖據查稱該生等實因患病或請假休息或一時疏忽情尚可原究未能一律整肅該檢察員職有專司事前旣不能照料臨時又不報明尤爲異常疏忽應將該檢察員記大過一次並查明將該學生等各予申斥以示儆戒 
[礦稅提部之詳辦江西]  
　　贛省萍鄕安源煤礦前經馮中丞查照部章咨商盛宫保飭令完納出并稅當經議定每年納銀一萬兩自去年五月爲始由農工商鑛局委員經理惟此項稅銀商部擬提五千兩以資公用現由勸業道傅觀察詳院核行以便撥解 
[電禀公舉贛路總理江西]  
　　江西鐵路股東曁學商農會賀賛元龍鍾洢等致北京郵傳部堂憲電云贛路年久無效主持無人現公舉前寗紹台道喻兆蕃爲主持總理餘禀詳 
雜記 
[管帶乞恩平反揚州]  
　　管帶興泰緝私事宜張淦清禀趙都轉文云職入學後投效大營歷奉諭辦保甲巡警并興泰兩岸管帶緝私事宜先後辦公十餘年紳商學界無有物議惟宵小匪類難免挾嫌誣誑職弟淦沅幼在米鋪習業嗣後請帖開張麵斛行繭絲行等安分營業不意前月十二日哨官徐同慶誣指職弟係梟匪張綬卿拿送州署職弟素性懦弱安守本分從未以綬卿二字爲名伏乞飭州省釋實爲德便 
[禀請豁免路燈捐欵]  
　　蘇城閶門外南濠街烟業林三和等以該處每晚路燈開點極遲且　光如豆未至半夜已熄於店鋪行人兩無裨益現在各店已自行出資裝燃電燈此項路燈已成贅旒惟每年捐數甚鉅商力實有未逮昨特公禀巡警總局請爲豁免以恤商艱 
[鹽梟拒捕慘聞江西]  
　　江西撫州府屬宜黄縣東陂墟緝私卡勇丁現因緝捕私鹽四十餘石與鹽梟開鎗對敵被鹽梟拒捕殺傷多名搶刦鹽卡現已飛報到省由督銷總局總辦秦子和觀察禀奉大吏飛飭撫州府派兵嚴拿務獲正凶從嚴懲辦 
[和尙禀請保全寺產南京]  
　　江督批江西玉山縣普寗寺僧法松禀云兹據禀該寺係唐相閻公立本舍宅閻相墓道即在其中將田產膳僧原爲保護其墓並非他寺捐助可比被一二劣紳私揑紳名禀請撥充敎育會費用當時舉人王元熙等均遞揑名在案兪前令省三不察謊詳上憲以閻爲嚴以六百石作三千餘石現任童令又委員舒其藻來寺威逼勒寺租十成按撥七成否則帶僧訊辦等語如果屬實情近勒捐仰西提學司飭令廣信府就近查明秉公酌核辦理詳復核奪 
[宣講憲法之籌議浙江]  
　　試用同知周爕煊條陳時事奉增中丞批示并將宣講一條札行學司核議當由支學司詳復該丞請將憲法演成白話派員到鄕宣講并分明權利義務剴切勸導各節實爲開通民智之要舉惟前奉學部定章於勸學所内組織宣講所實行宣講由勸學總董延聘專員首重聖諭廣訓忠君尊孔尙公尙武尚實五條諭旨爲敎育宗旨反復推闡按期講說其學部頒行宣講各書及國民敎育修身歷史地理格致淺近事理以及白話新聞概在應行宣講之列惟不得涉及政治演說等語是勸學所之宣講專在敎育上之理由不能涉及政治兹諮議局籌辦處詳據該丞條陳各端應責令宣講員於宣講敎育宗旨外並將各國憲法以及其他有關憲政之成立者擇要宣講等語　請憲合飭由諮議局籌辦處將各國憲法及其他有關憲政成立各書擇要開列書目移司以便通飭各屬勸學所於實行宣講時分别剴切演說庶清權限而資遵守 
[布夥罷工風潮之平定漢口]  
　　漢口至德泰布店東辭退各夥之代表傳心齋以致全體罷工詳情已見前報兹悉董事王芹甫等出爲調妥令店東設筵陪罪傅心齋亦不辭退各夥友現己入店照舊交易 
[文苑]  
　　據歐訊云留學界有兢傳歌謠數章皆紀實也錄之藉稔近日歐風 
[留學生]  
　　東國羞無好學堂。多方運動出西洋。乘風破浪原初志。輸灌文明到故鄕。 
　　滿街都是小姑娘。裙屐隨風處處香。誰道　頭難得軋。裁縫舖裡做衣裳。 
　　領掛依身外。套長。胸間表練赤金黄。此邦用費眞浩大。監督堂前借佛郎。 
　　諸君莫笑我荒唐。誓取文憑紙一張。實業太。難政法易。欽差保送好商量。 
　　幾年歐土好風光。回到京華考試忙。不幸舉人幸進士。穿靴戴頂入官場。 
　　偶賦俚歌三兩章。任他嗤鄙亦何妨。諸君留學西歐史。他日歸來請莫忘。 
紀事 
[希望於新聞紀者節譯東京日日新聞]  
　　日日新聞之發行也。三十七年於兹矣。回憶是報佈告出版時。余僅九歲。由故鄕來東京聞福地君創設日日新聞。甚爲怪異。當時新聞以指導社會。爲惟一之目的。而讀新聞者。限於學識。非　能解也。而今則異是。其故曷在。 
[敎育普及與新聞]  
　　社會漸進步。敎育漸普及。故讀者日以多。新聞種類日以夥。而經營此業者甚覺困難。非售出紙數日益加多。讀新聞者日益加衆。則有不可終日之勢。是爲第一問題。於是新聞之品位日下一日。至於近日。如某二三新聞所記載之事。殆有不堪見者。然此非必新聞記者之罪。其實乃社曾之罪。社會卑劣。則新聞有與之俱下之勢。此吾人之持論以爲社會之罪者也。然不得謂新聞記者决不負其責任。 
[新聞記者與新聞]  
　　近來記者記事每有誘啟劣等社會之趨向。下等社會之事。閱之甚足娛目。故讀者不覺其如飲魔醉藥劑。昏然睡去。其繼不惟欲讀之。且有欲讀更甚於此者。是乃新聞記者之責。新聞記者或欲賈社會之歡心。或乘讀者之弱點。於是記載無聊之事。以逢迎當世。其詳記殺戮無恥之人。夫婦反目私通等事。誠足令人噴飯。 
[讀報者與新聞]  
　　夫記載委瑣齷齪之事。與社會受反映之劣點。人非聖人。讀此文字。每有樂而忘返之勢。故有第觀題目而不觀所記之事實。外國之新聞亦不免有過當之事。然殊不如日本新聞之甚。誠以新聞爲社會之鑑也。吾人意想之事實。不必爲眞理。有與事實雖無違背。而每於眞理背道而馳。蓋眞理與事實。全然爲别種物質。眞理乃永遠之事。而事實乃目前之事。譬之新渡户之身。現在此處圍鑪談話。亦爲事實。然起而他適。則此事實立即消滅。社會之事亦然。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
舉行一二次初選舉開票 
[江蘇寗屬（揚州高郵）]  
高郵初選當選人名單譚慶藻二百十票吳雲章一百四十五票車成熙一百三十六票吳郁堂一百三十票馬士杰一百十五票陸恩颺一百十四票徐光幹一百十三票卞汝功九十六票宋珏八十四票居文麒七十九票第二次當選名單方協恭三百三票陸吉人二百六十三票韓汝紳二百四十五票葉其蓁二百四十一票龔五枝二百十九票吳濬二百七十七票汪嘉勳一百七十六票 
舉行二次初選舉開票 
[福建（福州侯官）]  
侯官縣於上月二十日在各投票所重行投票二十四日在侯官縣大堂開票兹將姓名錄左 
　　楊廷綸一百票江憲章七十七票高燧六十四票洪湘五十票原芝芳四十九票陳心芝四十九票周式銘四十八票黄永筠四十一票吳同鋒三十八票張自持三十八票程希曾三十七票林夢熙三十五票李聨輝三十票蔣筠二十七票陳仕德二十六票陳鋆二十五票李鴻熙二十四標以上十七名爲當選者）張鴻濤二十三票張翥元二十三票郭兆昌二十三票劉士爕二十三票陳宣覺十八票鍾麟祥十八票鄭瓊林十四票陳崇魯十四票劉子逹十一票（以上九名爲候補者） 
舉行第三次開票 
[江蘇寗属（揚州寳應）]  
　　寳應第三次初選舉於二十七日開匭當選人二名錄下刁士驤一百三十三票劉綬曾八十九票 
舉行初選舉開票 
[江蘇寗屬（徐州邳州）]  
　　邳州初選當選人名單崔榮申一百二十一票馮珍文一百票戴維藩八十六票焦寅恭八十五票陸維翰七十五票王廣增七十五票劉佑之三百五十五票莊增藩二百一十三票陳士髦二百零八票蔣朝覲一百八十四票 
官長設立 
[奉天]  
　　奉天諮議局籌辦處通飭全省四十五初選區舉行投票日期文云案查本處前以各初選區中所分各投票區何區先投何區後投以及投票之同日不同日均應責成各初選監督通盤計算便宜從事本處只能酌定開始投票之期届時通飭等因當經上月十八日將此項情形飭知在案現已擇定三月十八日作爲全省四十五初選區一律開始舉行投票之期其各初選區中所分之各投票區投票孰先孰後同日不同日仍應查遵前飭辦理是爲至要除分行外合行札飭札到該縣即便遵照辦理並將辦理情形尅日聲覆 
[山東]  
　　籌辦處以各屬申送調查名册多有歧誤日前詳細聲明如何存送辦法通飭遵照并將各項投票簿紙章程清册曁投票匭等件由處製備定期分送情形一并札知原札略謂本處原定調查事務章程載有申送人名册二分於本府直隸州一分存複選監督備查一分彚申籌辦處等語嗣經變通辦法通飭各屬暫造一分送各該管府直隸州彚申核定其餘存處呈院咨部共須清册三分統候人名確定後再由處核照人數另發册紙照填申送將來各該州縣即以初造草册存留備案以彚申發還判定之清册於初選舉事竣後申送該管複選監督存查不必另先造送儘三月十五以前再造清册三分逕申本處分别存轉今據各州縣紛紛請示前來似於前次札文未曾明瞭今本處再詳細聲明各州縣務宜遵照此次通行辦法按期分晰辦理毋得誤會牽混彼此參差至於投票匭投票紙投票簿得票計算單以及各項投票規則均由本處製發連同補填清册三分册紙准於閏二月十五以前專員送交各該管府直隸州分交各該州縣按章辦理惟投票匭每處只備一具各該州縣於奉到匭式後再各按照分區多寡自行倣造可也 
專件 
[山東諮議局籌辦處致北京山東雜誌社書（續）]  
至於貴報開篇論著謂山東諮議局得有今日之景象實爲參議二員得人之是賴其餘則皆牌面肓從夫參議以義務而籌辦山東諮議局事力任艱鉅稱爲得人貴館之調查信不誣矣而在局各員亦豈無所事事况官紳並用官不足論而紳員以本省人辦本省事亦盡皆牌面耶盲從耶不知貴報所論者何事所指者何人而爲此含混之語平心論之本處之辦事職員吾不敢遽定其品行何若學問何若而就本局以觀各員之分科治事固尚未有虚糜冗濫貽誤要公之可令人指摘者即以質之海内同胞可告無罪至慮參議被選而去則該局瓦解殆尚未明籌辦處與諮議局性質地位之區别耳夫諮議局之成立關於欽限各省同時舉辦各省亦卽同時成立果眞參議被選而去此邦人士獨無有被選而來者且爾時本處規模大定亦何所見而必其瓦解况諮議局成立後籌辦處照章即應消滅叅議即不被選而去尚能代山東議長議員之職任乎欲不瓦解其道無由尤可哂也至謂此次開辦專員中曹屬無一人參與其事不知本處照章參用官紳而辦事位置只有此數必若所云則山東十府三直州有一處之未得專員者皆足以生其怨望充類而言齊魯文物之邦何地無才即何人不可參與各執此意以相責本處將有應接不暇之勢况本處紳員中固非僅無曹属人也而貴報不爲他属緩頰獨於曹屬代鳴不平其曷以故如謂曹屬人民具有熱誠吾不敢謂他屬人民均無熱誠也但竊以爲熱誠之表見不在今日之籌辦處而在將來之諮議局何也今日之籌辦處不過籌辦諮議局未成立以前進行事件而將來諮議局成立後之效果則在乎本省選舉之得人凡具熱誠者當於彼處著想先事研究議員之資格如何培養議案之綱領如何預備如濟南濟寗紳學商界組織諮議研究總分會之佈置者近是而曹屬闃無聞焉此又非本處所敢知也然則合貴報前後記載而論度高識之君子眼線所凝注者固不在所謂牌面也盲從也專員之參與其事也在得與於牌面盲從之列爲專員後之希望希望維何三百金耳六百金耳三二百金不等 
 
 

Page 19

 
 
　　耳吾敢直斷之曰義務之專員絶無能相屈者此又貴館所不及料者也夫貴館主持清議臧否人倫務得其平而取其大若僅以曹屬未得專員爲詬病本處不任受咎且亦似謀之不臧生此觖望觖望之積激爲正論雖公而近私矣將謂以告者過乎（貴報有兹聞一字）則必有擔負責任之人願貴館明示其人無隱乎爾亦所望也要之本處事當創辦一切規定本不敢謂遽臻完善深願本省有識君子匡我不逮免爲他人疵議但甚不願匡我者之或有謬誤反令匡我者之復爲他人疵議有損匡我者之盛名則本處實滋愧焉區區愚意敢以質之高明兹將本處辦事職員銜名薪水數目詳細列表送呈台鑒請將此函附載篇末以供衆覽而彰公道幸甚幸甚 
按觀此可見山朿籌辦處之有人 
[本埠新聞]  
[示禁郵遞禀詞]  
　　代理上海縣李司馬出示云奉府憲戚札奉提學憲樊札奉督憲端札開據司呈崇明王有筠龔燕互控四民會一案已派員查明飭縣遵辦並請通飭示禁郵局遞禀等情到本部堂據此查郵局遞禀照例本不准理且遞禀之人多係匿名控訴更有以毫無根據之詞任意誣栽良善地方官稍有不察平民受害無窮此等刁風實爲可惡亟應通飭示禁以杜險詐而警將來札司移行所属一體遵照示祭等因到司奉此除移行並牌示外合就札行等因到府轉飭示禁等因到縣奉此合行出示禁止爲此示仰諸色人等一體遵照 
[元源莊倒欠鉅欵之交涉]  
　　法商戴馬司前在天津受抵沈汝賢所押之房屋四所坐落上海南市篾竹街及城内談家弄等處計押去銀一萬五千兩立有押契今因汝賢之兄沈汝逹所開元源錢莊虧欠公私各欵致將沈汝賢押於該洋人之房屋一併查封兹該洋人以此項房產已由沈汝賢押出礙難攤抵且沈汝賢與該錢莊並無股本在内未便牽涉業已禀由法總領事函致滬道請飭上海縣迅將所封房屋即日揭封以免虧累 
[訊究自殘同種之奸徒]  
　　代理上海縣李司馬前日親提私販華民出洋之高佐廷及由吉林逃來之華工杜榮甫到案質訊高供廣東人父親在香港同發煤炭店爲懸因有阿牛等兩人情願出洋托父推荐係由悅昌洋行盖印担保求鑒杜榮甫等十一人同供均奉天人去年有李姓等謊稱南洋某處欲招華工三千人小的等信以爲眞當即合同夥伴共有八百餘人趁輪前往迨至外洋即被虐待是以陸續登岸逃逸小的等由吉林一路到此是實至高佐廷並不認識不敢妄指判高仍還押杜榮甫等仍回關帝廟住宿候有便船資送回籍 
[女犯私吸洋烟]  
　　著名地販陸道生之妻陸王氏因凌虐買女由廨判押女所後該氏曾在押所私吸洋烟經官媒查獲即將烟具各物送請前押所委員陸君銷燬詎該氏近仍毫無顧忌故態復萌前晚又被駐廨五十八號西捕查見抄出烟具烟膏各物禀知總巡請爲核辦押所委員謝明府聞之立將官媒飭令收押並將甲乙兩家丁一併斥退一面告知寳讞員當晚函請上海縣選派官媒到廨暫行管理逾時五十八號西捕復至女所查抄犯婦姓名謝明府謂押所事宜應由本委辦理毋庸干預該西捕即行退出禀請卜總巡核示遵辦 
[承買充公地畝]  
　　南市萬裕碼頭裡街王家壇泥墩前由商人朱開甲担任挑除將地變價充公禀奉滬道批准在案現已挑竣丈見該地共有四畆二分二釐二毛兹有長安公司每畆願出價銀二千八百兩計共一萬一千八百三十二兩有零業已禀請總工程局轉禀滬道飭縣給諭執業矣 
[鄕民被盜續誌]  
　　靜安寺附近丁家庫鄕民朱旭樹控盜匪李昌富周阿二劉餘慶王如春夥刦衣飾各贓一案昨由捕房將李等四盜解請公共公廨寳讞員與英巴副領事復訊朱旭樹偕子朱瑞發媳朱陳氏等訴稱本月初一夜一點半鐘該盜等用石撞門入内擁入兒子臥室砍破衣箱刦去衣飾各物計值洋一百餘元當時四盜在内搜刦尚有同黨在門外開鎗小的驚駭喊救旋由鄰人聞聲出視各盜始四散逃遁事後小的即赴捕房報告由捕頭飭派中西探捕四出兜拿至天明時即將李等四盜拿獲起獲各贓均小的家内之物請爲澈究訊據盜匪王如春供安徽人在滬充當小工是晚在大馬路遇見蘇人劉阿三周阿虎糾往搶刦是實劉裕慶供江北人來滬尋兄未遇現爲小工是晚前往搶刦共有六人現二人不知逃往何處周阿三供安徽人于今年正月初來滬與伊等同做小工是夜由兩蘇州人糾往搶刦李昌富供江北人到滬未久是晚由曹家渡來滬在途拾獲衣服兩件並未同往搶刦判一併送縣訊辦 
[流氓横行不法]  
　　閘北松盛里對面之空地係在美租界界綫以内每日有流氓數十人在彼擺設賭攤誘人賭博該流氓等均先在松盛里隔壁之裕隆園茶舘聚集若巡警往拿彼　即走人租界暫行避匿雖經四路二區蕭副巡官迭次照會美捕房請飭查拿迄未禁絶前日復有流氓王連子孫光才等在該茶館向張阿四拆梢蕭副巡官以流氓如此猖獗殊非地方之福昨又照會捕房重申前說請飭探捕協同兜拿務將首犯拿獲嚴加懲辦 
[湖州旅滬公學春季旅行]  
　　湖州旅滬公學學生七十七人於初三日上午七時二十分編爲三小縱隊由北浙江路信昌里校舍出發向西經味蓴園入園休憇五十分尋循徐家匯路至李丞相祠休憩十時十九分出祠十一時八分走寳昌路到徐家匯鎭參觀徐家匯震旦學院由李張二敎士引觀甲西藏書博物院印刷所繪琢神像處及土山灣義塾各處義塾學生作樂歡送三時二十四分向徐家匯鎭分隊上電車至嵩山路下車走八仙橋循九江路過大馬路折寗波路朝西回校時已四時五十分矣 
[改期會訊洋商控案]  
　　德商華友洋行控陶子卿不付船租一案曾由滬道訂期三月初一日與德領卜君會同訊斷兹囚卜君無暇改期初八日午後三時會訊昨蔡觀察已札行公廨寳讞員傳諭被告知照矣 
 
 

Page 20

 
 
城内 
[比追漕糧]  
　　二十三保九　　保奚仁寳欠解去年漕米十六石有零匪日由縣傳訉奚供因各户疲玩求請寬限判奚取押隨堂血比 
[頭顱何來]  
　　昨晨浦江有一小孩頭顱裝入蒲包由救生局撈獲報知本縣李司馬前往相驗即飭地保掩埋候再查辦 
[道批四則]  
　　閻煥章等禀批前據上海縣錄供送核已電請北京外城巡警總廳核示並又電催在案應俟復到再行遵辦仰上海縣傳諭知照信大錢莊禀批仰公共租界會審官速遵前批着保交案一面摘叙案由函致英國方副領事轉飭掛號洋商知照毋得將四千四十一號道契轉與他人仍由廨勒令楊子京將該號道契尅日繳案給領具報楊鍾銘禀批如果縣差倪國藩擅行拘勒殊屬胆玩仰太倉州轉飭鎭洋縣查明實情秉公究報勿涉徇護高雲生禀批前因黄金成承辦閘北清潔事宜被鄕民紛紛具控已一再移請巡警總局查明妥辦浦東一帶究係如何情形仰沈巡官查明具復察奪 
[官事]  
　　郵傳部奏派查勘安徽江西鉄路工程丞叅廳小京官何肇基由京來滬昨日到道拜謁候補知縣李善徵奉委赴蘇請領新鑄蘇松太道關防到道禀辭 
南市 
[並非販私]  
　　浙鹽事務所巡丁陳愛生汪林立徐　元昨在大逹碼頭查見召州崇明兩小輪船内搭客徐遠臣　秋庭二人帶有餽送親友之食鹽四小包約二十餘觔該巡丁等指爲販私拘送總工程局請爲訊究孫裁判官以事關鹽務判送縣訊辦 
[調查膏店]  
　　南區境内各挑膏店所有執照大都隱戤且有私售燈吃情事兹南區長已派警務處巡員挨户清查務獲懲辦 
[革役兇惡]  
　　高昌廟巡防局員李葆初二尹前日函致工程局移提竊取同文書院銀表之茶房廖大起及捕役曹勝局中以函内所叙名姓不符未允照辦昨經孫裁判官提訊廖供竊表一枚質洋四元當時即將兩元分與捕夥增福嗣因該捕夥强要二元小的不允致被私刑吊打訊之增福供向在縣捕趙玉處爲夥派至巡防局當差因事斥革小的聞日本人失去銀表是以帮同查獲判增福戒責一百下押限交出當本洋四元廖大起交來探帶回巡局究懲 
[焚燬草房]  
　　大南門外沙家石橋三川基某紅木作前夜失火焚燬草房兩間事後由巡士將該作主蔣富林拘解南區罰洋兩元以儆疏忽 
閘北 
[指導行旅]  
　　閘北新築馬路尚未標明路名行旅居民均多不便兹由巡警總局建築科鑄成新閘橋路新大橋路總局路海昌路南川虹路等路名鐵牌於昨日分釘各路轉角處以資辦認 
[人面獸心]  
　　傅茂田控李長林虐待伊女傅氏一案業由四路巡警分局訊明定斷兹將判詞錄下訊據兩造供詞各執查男子二十而婚女子二十而嫁此乃情理之常李長林之媳傅氐年雖十七身體矮小尚未成人李長林旣爲伊子完姻何以妄加凌虐且驗其下體謂爲不能生育此等行爲實與禽獸無異該民人尚有五女推已及人於心忍乎然傅氏業已完婚兩月生米已成熟飯不准逗遛娘家仍交李長林領回不准翁姑等虐待倘再不遵定即從嚴究辦傅茂田等一併斥退毋得再興訟端 
[續竊賊]  
　　偵控隊巡弁緝獲夥竊西門内劉秀發家之要犯張和尚金根仙等拘押總局巳誌前報兹悉此案實係金根仙爲首所有供出之同黨林阿二陸小孟等六名現己由巡弁　駿發往蘇將林陸二犯緝獲帶回解局研訊林初尚狡賴喝責五百板始供認行竊金陸二犯亦直認不諱惟張和尚一名供未同往判一併還押候補提同黨再審英租界 
[復訊幼妓]  
　　幼妓黄三寳因違章應客由廨拘留在案昨由官媒解請復訊黄妓供稱年十七歲母親現住江西不日可以到滬　仍發濟良所候其母到案再核 
[女犯圖逃]  
　　婦人周阿寳前因窩贜由廨判發棲流所管押半年在案詎周於前晚挖洞逃出被靜安寺捕房包探查獲昨解公堂請究判押候下禮拜一再訊 
[未便自由]  
　　西崽張阿順前日與玉濤濤之妻姚氏在靶子路同行被王遇見鳴捕拘入捕房昨解公堂請究張供該氏係與友人定海　識姚氏供丈夫早已將氏逐出求鑒判氏押女所一月期滿交其夫領回管束張押候提到定海再訊 
[勿再違忤]  
　　許張氏控伊子許桂生違忤不孝由廨判押捕房一月在案昨己期滿判具安分結交氏領回 
[小孩迷路]  
　　小孩王連發迷路由捕查獲解廨判發棲流所留候　領又張連生亦因迷路由捕解訊據供寗波人因無依靠在途行走判送寗波會舘資遣回籍 
[竊案彚誌]  
　　王長生竊取岳陽輪船搭客戴以林之衣包各物昨由水巡捕房解廨訊究判王送上海縣先枷二禮拜期滿再押三月陳阿巧控許阿三竊衣昨經公章訊供不認判押候查明再訊毛春亭竊取森昌信局所寄金條逃匿蘇州閶門外某客棧内前日由差協探赴蘇移提回滬昨解公堂請究判押候帶齊人証再訊 
美租界 
[德領回國]  
　　駐滬德總領事卜利請假回國昨乘日本郵船起程中外紳商均至碼頭送行 
[西人自戕]  
　　昨晨有某輪船西人突開手鎗自戕斃命旋由船主投報捕房將屍車送驗屍所俟領事西醫驗明收殮 
[夫婦衝突]  
　　顧金壽與妻金氏時常反目昨顧將三歲男孩領往别處其妻向之查詢復起衝突氏投報捕房捕頭飭赴公廨控訴 
[車夫行騙]  
　　楊樹捕路　紙店主蔣阿廷昨至捕房控被小車夫冐名　去貨物約値六七元捕頭允即飭查 
[碾傷女孩]  
　　小車夫陳惠岩昨北蘇州路撞倒嚴邢氏之女孩碾傷足骨由捕拘押捕房孩送醫院醫治 
[拆梢行兇]  
　　住居海寗路之張福元昨報捕房稱被小連生小鬼阿福等拆梢不遂反被毆打捕頭允飭包探查辦 
[洋人無理]  
　　車夫王阿三昨向某洋人爭索車資致被毆傷由捕送至捕房捕頭飭將王送醫院驗明再行核奪 
[因何被毆]  
　　毛阿三偕妹小娥同至捕房稱被海寗路陳阿郎用木棍擊傷其妹捕頭諭候查辦 
法租界 
[不實不]  
　　日前餘慶里失愼時有開設客棧之季阿狗混至唐洪培家搬取衣箱迨後索回巳將箱内金釧珍珠等物取去當由唐洪培報知捕房將季及棧夥吳阿狗寓客秦長生王桂福謝金標一併拘解公堂請爲究辦原告遣夥孔萬炳投訴前情詰之季供小的素於唐姓主母相識當時由傭婦囑令搬出求宥判一併還押候傳到傭婦再訊 
[擅貼招紙]  
　　甬人徐培元近在南市開設草藥店前日至法界遍貼招紙巡捕以未盖領事印信有違定章拘解公廨請究徐供實因不諳章程求恩寬宥判從寬開釋 
[不認拐孩]  
　　張陸氏控俞蔣氏王朱氏串拐小孩交由阿福售於小廣東一案昨由捕房將阿福拘獲解廨請訊阿福供不承認旋　包探禀稱阿福己在捕房供明該孩賣在虹口劉公館得洋三十五元今在堂上忽又翻供求究旋又有張戴氏投稱婦人有六歲女孩一口亦被阿福於初一日拐去質之阿福供仍狡賴判阿福與王俞兩氏一併還押候查明再核 
[樂極生悲]  
　　流氓嚴阿香蔡小四子吳二子第三人前晚在小東門外與花烟間妓女調笑互將香烟瓜子等物抛擲取樂適有某號落差巡捕經過誤將香煙擲中該捕之面以致口角用武後將嚴等三人及在旁解勸之沈連生一併拘入捕房昨解公堂訊究判沈開釋嚴等各押兩禮拜 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十三）]  
　　　第十回項司馬指分直隸章中堂初見庸奴隔了幾天。項安閣便去禀見。却被巡捕官回出來道。中堂吩付過。的現有差缺的人員。有要公面禀。方才傳見。新到省或没有差使的人員。一概不見。老哥請回去罷。項安閣呆了一回。没奈何只得和巡捕官請了一個安。又和顏悅色的說道。費老哥的神。兄弟和中堂是有世誼的。煩老哥上去和兄弟禀一聲兒。中堂或者賞見。也未可知。那巡捕官聽了。縐了眉頭道。不瞞你老哥說。中堂的公事忙得狠。那裡有工夫閒着會客。就是在安徽來的親戚。還有在這裡住着客棧。等了幾個月。没有見着中堂的面的多得狠。項安閣聽了。没奈何只得又道。兄弟知道。只求老哥照應。和兄弟姑且回一聲兒。那巡捕官做出許多爲難的樣子。方才趦趄着。脚兒拿着手本進去。不多一冋笑嘻嘻的走出來。對着項安閣道。恭喜中堂傳老哥進去。想見了中堂。必有好音。只要老哥應對之間。留心些兒就是了這位中堂見了人的三斧頭。是利害得狠的。說着。便領着項安閣進去。項安閣不懂什麽叫做三斧頭。一面走着。心上有些忐忐忑忑的。便問那巡捕道。方才老哥說的。什麽中堂見了有什麽三斧頭。巡捕官笑道。我們這位中堂。最喜歡駡人。差不多的人。一見了面。就要挨他幾句。就是藩臬兩位。一個不好。也要碰個大大的釘子。我所以招呼老哥。講　留心些兒。項安閣聽了。口中連說多承關照。感激得狠。說着。已經到了客廳。巡捕官請項安閣坐下。自已怱怱的走了進去。項安閣一個人坐在客廳裡頭心上七上八下的。盤算那應對的話兒。不多時。又見那巡捕官跑了出來。向項安閣道。中堂現在正在簽押房會着客。請老哥就在簽押房見罷。項安閣聽了。便立起身來。跟着巡捕走進去。曲曲折折的走了一回。方才走到一處地方。門上高高的挂着門簾。門外站着許多翎頂輝煌的差官。屏聲歛息的在那裡伺候。項安閣到了這個時候。心上早不由的跳起來。只見那巡捕官搶一步走進。把手向項安閣招了一招。 
國外新聞 
[波斯内訌續聞]  
　　初三日倫敦電云波王託病拒見英俄兩國使臣星期二日台勃里决戰甚烈國民軍死傷一百六十餘人 
[德國改革財政近聞]  
　　初二日柏靈電云德國首相蒲羅親王今日接見製造家同盟會各員討論改革財政事宜首相答各員質問謂政府擬將煤氣電氣及廣告各稅撤銷加徵烟酒各稅各邦每年用費亦擬增至馬克八十兆以償免稅各物之損失首相並稱今届議院須俟財政改革事宜議妥後始可停議 
[英人集議海軍問題]  
　　初三日倫敦電云英國巴恩茅近有人開會集議海軍事宜當時會中曾宣讀海軍大將貝萊福君私函函内深論海軍乏備爲禍甚巨並調設國人知其實情必將恐慌貝君復云此函作於數月之　並不欲宣布於衆 
[土爾其内訌八]  
　　初三日倫敦電云據土京君士坦丁最近消　都内駐軍已承認聨合黨與進步黨之要求國内海軍已發誓忠順現已奉命開往地中海會操戰術由土爾其海軍顧問員英國海軍大將干白爾指揮一切同日柏靈電云據傳土皇乞助於俄土國海軍聲稱將以炸彈轟擊君士坦丁土皇聞之異常震恐前傳皇與青年黨業已結約一節實属大違事實目下各軍盡向君士坦丁進發並有議員百餘人前往森斯台拂洛以迎討軍 
[小亞西亞亂事五誌]  
　　初四日倫敦電云土京君士坦丁電稱西利安鎭有阿米利亞人一萬名慘遭屠殺據某國大使館接到詳報云係一萬五千人 
[英國海軍問題近聞]  
　　初四日倫敦電云英國現有私家船廠十八處承造新奪雷諾脫式戰艦訂明較原式堅强十分之三又電云英國首相愛士奎斯在下議院宣稱海軍大將具萊福近條陳内國海軍籌備事宜所呈各節將由内國國防委員詳細調查而山首相主持一切又謂海軍部亦願派員調查 
[摩國戰事]  
　　初三日柏靈電云摩王麥萊哈菲特近與叛酋互戰大敗其敗軍回抵菲士京城時砲械均無 
來函 
[實隆醫院募捐啟]  
　　敬啟者已故醫士寳隆君創設同濟醫院仕滬年久華人受益良非淺鮮現擬將醫士傳一永遠記念之名不至湮没同人等擬將同濟醫院地基購進因該醫院本係醫士組織而成得有餘暇即在該醫院診治中國病人且有捐助鉅欵之息以敷常年經費因就診人所助醫藥各費甚微之故現擬改同濟醫院爲寳隆醫院刻立碑石並塑半身像於　中以誌不忘此事舉辦共需欵　銀三萬兩刻承旅滬紳商多數賛成共襄美舉查同濟醫院創設於一千九百年因寳隆君憫憐滬上新閘一帶貧苦華民每患疾病無處就　故特創之在此九年中寳隆君常親往視診不取醫金衆皆歡迎故就診之人日見其多致常年經費日增同人等意欲保存該醫院以垂永遠勢不得不懇　諸大善士賛助欵項俾可與寳隆君在日施醫無異庶不負該醫士創設之一片苦心也今西友捐助之款己有銀九千零六十兩洋二千八百元華友捐者己有銀七百兩洋一千元華善士姓名列左 
　　貝潤生君助銀三百兩虞洽卿君助洋二百元朱葆三君助銀二百兩招商總局助洋五百元陳輝庭君助洋五十元吳少卿君助洋一百元李君助銀二百兩利康買辦陳君助洋五十元謙信買辦姚君助洋五十元震泰絲棧助洋十元和成　助洋十元永逹仁號助洋十元中華友人助洋二十元共計銀七百兩洋一千元 
　　所收之捐己　可觀然尚不敷應辦之事同人敢乞好善之士及向與寳隆君相識之友概然解囊樂助欵項俾可早日舉行皆出公等所賜同人等所深望也如蒙概助請交字林西報代收 
 
 

Page 27

 
 
   
 
 

Page 28

 
 
   
 
