# 1895 - 291 - 4908085

 

Page 1

 
 
[景岳全書将次告成] [  圖書集成局啓]  
　　是書爲有明張介賓先生所撰首傳忠錄次脉神章次診家要語次傷寒典次雜症謨由是而婦人規小兒則痘疹詮外　鉁本草正新方古方又别輯婦　小兒痘疹外科方都計六十四卷國朝曾收入四庫全書蓋以先生爲勝國一代名臣遠紹長沙並驂東璧旣窮源而竟委復由委以　源用能至精至微不偏不倚豈他人所能望其項背步其後塵哉所惜木板漫漶模糊讀者不能了澈本局因代書肆友人覔得原刻善本　以新　鉛字潔白帋張装釘無訛校誰盡善約計月之望前後可以告成世有欲樹幟醫林者尚其移玉購取也可 
[四史復出] [  圖書集成局啓]  
　　四史者何史記前後漢書三國志是也從前本局印過數次人皆爭先快覩甫更寒暑銷售已完兹以問價者多重爲印釘照向例每部大十册實價洋四元售處仍從其朔諸君子有欲爲柔日之讀者請及早惠臨選購遲則又恐篋笥易空矣此佈 
[閲本報逆案紀聞一事慨而論之]  
　　自古以來百年無不變之政事亦百年無不變之風俗禮樂因時而盛衰兵農亦因時而損益惟倫常之道歴久常新自堯舜禹湯文武以及孔孟歴聖相傳道統如一聖人之所以教人者不外乎此人之所以學聖人者亦不外乎此人卽不能學聖人而不敢自外於聖人之教者亦初不離乎此所謂君臣也父子也昆弟也夫婦也朋友之交也五者爲天下之逹道當雍熙之世人不必深求君臣父子夫婦昆弟之道而自君明臣良父慈子孝兄愛弟敬夫義婦順所謂王者之民皞皞如也降及後世繁文愈重本質愈漓謟諛甚則君臣之眞失矣偏私起則父子之眞失矣且勢利起於家庭傾軋及於結納則夫婦昆弟朋友之眞亦失矣然君臣父子夫婦昆弟朋友之眞雖失而君臣父子夫婦昆弟朋友之道究未盡亡也故雖窮鄉僻壤之間至愚極賤之輩手未嘗執卷目未嘗識丁於君臣父子夫婦昆弟朋友之精義固未經閲歴而深求而於君臣父子夫婦昆弟朋友之分則灼然而共見咸知君之當尊當貴也父之當親當敬也夫婦之當恩愛昆弟之當和睦也卽朋友之酒肉徵逐亦尚相加以禮貎而斷不致漠然置之也此皆與生俱來爲人性之所固有聖人更因而導之遂至淪肌浹髓而不能忘亦天地自然之理有不期然而然者也然猶慮倫之或斁也故國有忠臣必錫以俎豆家有孝子必旌其門閭卽節婦義夫亦不欲没其遺行上之所以勸民者可謂至矣至不忠於君者君得而殺之不孝於父者父得而告之昆弟夫婦之不相得官亦得而代治之上之所以懲民者亦可謂至矣然勸民而民不能皆勸懲民而民不能皆懲雖一家戾氣之所鍾亦一方風俗之所繫也昨報紀逆案紀聞一事閲之不禁髮指眦裂謂天下事之出於情理之外者孰有過於此者乎夫人之用情於父母爲最親人之用恩亦於父母爲最重而母子之間其用情用恩有較父爲尤愈重者十月懷胎三年乳哺無論也疾痛疴痒嘘暖問寒父不得而知者母獨知之飲食教誨父不得而顧者母更兼之自來名臣賢士出於母教者居多然則子之賢父教之實母教之也子之不肖父縱之實母縱之也子而殺母雖其子之罪斬决批鱗揚灰磨骨誠不足以蔽其辜然亦不能不謂其母之失教也前旣失教而後思有以治之勢必釀成家禍所以生子者必自幼教之教之而不聽以家法治之家法而不能治以官法處之苟存姑息之一念必貽大害於将來禮云臣弑其君子弑其父非一朝一夕之故所由來者漸也報紀葉子不務正業日與匪人爲伍父旣遠出其母旣不能治之或去縣治路遥當徧訴鄰里鄉黨以家法治之孟子以博奕好飲酒不顧父母之養爲不孝不孝則治之不爲過斷不能待其賭負而竟敢攫取衣物也卽至攫取衣物之時其母猶可以徧訴鄰里鄉黨以家法治之乃僅掯不給付是其母姑息之念不盡忘也夫當掯不給付之時或其子動手傷母猶屬一時之忍心害理乃懷恨在心俟夜間持刀砍母是其子之心必欲置其母於死地矣有必欲置其母於死地之心卽其母跪求亦何益耶甚至揮刀亂下席捲屋中所有銀錢財物而逃逆倫之案本屬駭異之事而此事非逆倫案中之尤爲駭異者乎往往見地方出有逆案家人以瘋顚告州縣以瘋顚詳督撫以瘋顚奏雖逆犯斷不以瘋顚免而官之罪免矣親黨鄰里之罪免矣在内外刑官亦非不知此弊惟殺人者已死此外可不復深求以免波累其立心不可謂不厚不知官有可免之路而整頓風俗之心懈矣親黨鄰里有可免之路見有人家不肖之子非但不肯規勸其子并且反勸其父母以爲鶉於世故之所爲使不肖之子以爲人不能我責而毫無顧忌而倒行逆施之事於是起也且聞閩中風俗出有命案有錢者必買兇手以自代賣兇之家只須講定價目到案頂替矢口不移或父賣其子或子賣其父死者旣一無怨言知者亦毫不爲怪貪財賄而絶天親亦何異於逆倫耶保亦怪出此逆倫之案耶吾願有職者愼勿以教化爲可緩之圖有子者亦勿以姑息積養奸之弊也是爲論 
[諭旨恭錄]  
　　八月二十四日奉上諭步軍統領衙門奏緝獲交拿人犯請交部審辦一摺所有拿獲之王文榮卽王槐庭烏桂氏著交刑部審明辦理未獲各犯仍飭嚴緝務獲送部究辦該衙門知道欽此○二十五日奉上諭剛毅奏遵查菩陀峪萬年吉地工程應行修理一摺著派徐桐敬信前往敬謹勘估欽此○二十六日奉旨廕生維秀着以文員用興安着以侍衛用溥讓着以七品筆帖式用曾廣鑾李焜瀛張塏徵俱著内用鞠飛熊曹昭瀛祁師儉何烜曹蔭緯張紹俱著外用沈錫珪著仍以郎中用祁師曾著仍以員外郎卽補内閣侍讀學士員缺著裕庚補授擬補内閣侍讀貴壽中書毆瑞麟夏錫疇俱准其補授内閣典籍員缺著克蒙額補授内閣中書員缺著聨魁補授截取御史宋承庠保舉貴州候補道程榮壽俱照例用欽此同日奉旨巡視南城事務著如格去欽此同日奉旨巡視北城事務著覺羅逹椿去欽此 
[京師剩語]  
　　劉得海開設連陞客店於西河沿街爲人孔武有力嘗集同人立雙石頭會能以四人交臂挾股上架二十餘人劉更能猱升諸人之顚持石鎖作盤旋舞學童子拜觀音鳳凰單展翅諸技名曰搭龍值客歲皇太后萬壽聖典傳集外間各會入内祝嘏劉亦在會中特蒙恩奬賞賜有加自是劉益自矜滿以爲膂力無敵恒三五結伴惹是生非鄰人有甘姓子年十八少不經事比暱匪人自某娼寮私拐一土妓回家父母惡其行前月将爲子娶婦下逐客令驅妓甚急甘子藏嬌無屋乃割愛贈劉劉非温柔鄉客以奇貨居将以爲漁之餌促妓復故業妓於是重整倚門之業而劉不啻護花之鈴也旋有與妓夙識之某甲聞劉所爲頓生醋意中秋後率人往尋妓将載以後車而逃劉知之預接妓出以避甲自是劉旣恨甲甲亦銜劉八月二十一日甲又率多人持刀械尋劉洩忿行至延壽寺街遇劉於途甲揮衆齊上劉同行僅兩人手無寸鐵寡不抵衆劉頭顱被傷血漬滿面同行某亦身帶重傷甲衆鳥獸散劉帶傷猶追獲一人扭赴北城坊署控告云○直督王夔帥咨部因今年春夏二季山海關常税不旺僅收銀千兩有奇不敷支應關城 
 
 

Page 2

 
 
駐防旗兵餉需曁奉軍督署應用各要欵請動撥從前加增盈餘項下所存尾銀聞經户部咨覆因客歲曾經具奏另籌光緒二十一年分内府經費指撥山海關常税銀二萬兩在案内廷要需不容絲毫短欠應仍令該關依限報解至旗署餉需及奉軍督署應用各欵令其自行通融辦理俾兼籌并顧均無貽悞等語不日卽咨直督札飭山海關道矣 
[津郡紀聞]  
　　中日議和後彼此互換和約十條其新闢口岸通商及輪船航海一切税則章程尚需續定現聞總署王大臣已與日本欽差互相訂定奏請施行皇上以李傅相係原辦大臣仍責成傅相逐加釐定聞傅相昕夕從公不辭勞瘁云○日人添運軍械於金復二州並添兵士於蓋平駐紥均列前報究竟若何命意不得而知想恐與中國兵勇齟齬爲有備無患之意然撤防而後駐紥界口祗有一營中國旣不能作鷹鸇之逐亦斷不致啓蠻觸之爭日人必别有會心矣○去年津郡戒嚴王雲舫少司馬奉旨回籍與在籍前福建藩司張方伯夢元前廣東水師提督曹軍門克忠及鄧善卿總戎開辦圑防奏募兵勇三十營駐紥小站嗣赴祁口以備不虞現在和議告成防營旣經遣撤少司馬提綱挈領所有經手事件一律完竣於上月二十日後入都覆命又前募鋪勇一切糗糧軍械均由郡紳張觀察慷慨輸将現亦撤防直督王夔帥以深堪嘉尚入奏九重請賞觀察二品頂戴以示鼓勵云○江安糧道馬植軒觀察恩培督運江蘇江北河運糧船十八帮到津隨赴通州交兑觀察原籍昌黎距津四百餘里自有火車計程不及一日觀察遂於公竣後回籍現於八月下旬來津假佛照樓客棧暫作寓公約於月底月初當督全帮河運糧船回空南下回江安本任一年一度一歸來可爲觀察詠矣○學憲徐宗師於八月十七日蒞津考試七屬文武生童及優貢各生闔屬教職計期於九月初一日完竣約於初四五日起焉按臨河間懷才欲試者莫不磨勵以須焉 
[五羊採風]  
　　上月廿二日係旗兵大閲之期是日黎明各營兵丁均齊集東郊鵠立以俟未幾将軍都統三大憲排道而至兵丁等跪接如儀三大憲同進演武廳茶話片時旋卽放砲升堂傳令開操各兵盡獻平日技藝以冀大帥賞識陣法則變化離奇步伐則進退合度人皆虎勇技盡鷹揚如火如荼不足喻其軍容之盛三大憲閲看之餘欣然色喜以旗官訓練有方面加奬譽並發出錢銀賞給兵士以示鼓勵各兵領賞　聲雷動前長佛薌軍帥在任時曾聘請德員教習西國陣法練習多年已臻純熟聞三大憲擬於廿四日仍赴東校塲閲看洋操云○闈姓總商劉紳學詢今年春夏間迭次被人控告旋賴孔方兄之力得以和息了事兹聞又被溥高兩侍御糾叅已有寄諭到省著督撫兩院憲查辦兩院憲當卽札司飭府傳該紳到案候訊該紳已繕具親供遣人赴府轅呈遞矣按劉紳平日本無大惡自承辦闈姓後驟致巨富遂致招爲怨府象有齒而焚其身無怪古人舉以爲戒矣○高州府地方前有匪徒嘯聚爲亂迭經大憲派兵往剿旋又札委候補副将莫副戎善喜率領兵勇五百名馳往剿立副戎係該府人氏情形熟悉從前剿平紅逆屢立奇功勇敢善戰爲将領中最出色者咸以爲大憲知人善任匪類蕩平指日可待詎近日接到信息云匪徒勢極披猖莫副戎一軍竟被圍困刻下匪徒四出滋擾該府地方竟無一安靜之處矣○巡防卓勇前日在大河基妓寮捕盜被盜鎗斃一名統帶李芷香大令俯念該勇因公殞命深堪憫惻除從厚棺殮外並賞給洋一百元以卹其家又於出葬之時親臨祭奠亦可謂仁至義盡矣○某甲外省人曾挾申韓之術爲諸侯上客嗣因品行不端被斥賦閒遂日以穿插衙門包攬詞訟爲生計旋卽被人告發拘押在案兹聞已於前日瘐斃獄中一時聞者莫不鼓掌稱快 
[神山萸佩]  
　　蕪湖訪事人云關道袁爽秋觀察奉江督張香帥電飭赴江寗籌商蕪米開禁事宜隨於八月二十三日乘招商局江寛輪船前赴金陵旋聞官塲傳説此番開禁乃由總署電商允榷决不致再有猶豫惟是江海防務善後餉需浩繁須令米商酌認捐輸始得照前開市云○英國水師提督步臘耳君赴金陵拜會張香濤制軍不值轉輪至蕪下椗江滸時至英領事署及各教堂閒話盤桓多日始展輪他去聞将向福州進發察看古田教案至其餘兵輪船則仍蟬聨停泊各洋兵逐日登岸或買醉壚頭或遊觀租界虬髯碧眼履聲閣閣然小家婦女見之每爭先奔避也○和州朱笏堂直剌近接學憲行文飭舉行州試遂示期本月初八日開考屆時循例給卷命題詎料各童以題目於平時月課中業經數見易滋抄襲弊端呈請改擬直剌沈吟未答考童卽羣相譁噪肆口譏諷良久始經閲文幕友改擬他題童子軍遂退而伏案洋洋灑灑作十萬春蠶食葉聲也○保衛營爲官商合力捐辦專備捍衛地方之用每於巡防之暇講求訓練當東方甫白卽聞角聲嗚嗚然桴鼓鼕鼕然八月十八日關道親臨南岸操塲飭管帶饒翼卿守戎帶齊兩岸防勇百數十名彚合操演奬以錢八十千文哨弁四人各賞天青寗綢馬褂料一件守戎則贈袍褂料一套○駐紥東梁山之精健後營統帶徐月亭叅戎印川接奉撫轅兩檄飭赴長淮換帶水師營所遺精健後營另委省標唐姓武員前來接帶○保甲總巡魏致如大令近接省垣來信知王介艇方伯牌示委署太湖縣事遂禀知關道交卸總巡差赴省謝委卽日遺差由關道札委候補府經歴陳晴溪叅軍接辦於八月二十四日入局視事按叅軍甫由泥汊關差滿回蕪卽經詳委鈔關查船事務刻下回批尚未發回是以暫攝總巡事務将來或尚須另委他員也○鈔關税務廳俸靜山大令朝仁需次蕪關歴有年所今春輪補到班遂由藩司題補東流縣知縣前經藩轅牌示飭卽赴任隨卽交卸鈔關税務檢點琴装定於滿城風雨時買舟前往○西梁山爲和州所轄與東梁山雄峙江濵向爲皖江下遊門户有江堤一道保障民田然泥土尚嫌其單弱前此秋水泛漲某夕堤忽潰决雄濤萬丈倒灌田中砲臺上所駐精健前營適當其衝管帶陸小賓副戎躬率軍士夤夜搶救又購備椿木及柴草束土抛築至次日始慶合龍 
[摘奸發伏]  
　　有客自揚子江頭投書本館云風聞前者調赴奉天之安徽練軍四營分乘圖南公平等輪船返旆皖江福少農中丞密委某某二員俟輪船到時卽箕坐艙門按册點騐詎料壮勇共祗一千有奇餘皆婦女幼童統領營哨各弁倉卒間出於意料之外咸面面相覷不敢作聲不知抵營後中丞将若何詰問也 
[蠶桑興利]  
　　江西吉安府爲聲明文物之邦不競繁華鄉民務耕稼而不務蠶桑楚北許清臣太守道培以文選正郎出守是邦周歴各邑詳辨土宜遂捐廉爲民興利調署廬邑周金箴明府晉鑣能仰體憲意亦分惠廉泉更舉李瑞亭少尉榮植董其事蓋以少尉籍隷淛水熟悉種植諸法檄赴浙江辦桑四萬餘株發各處種植一年之間已蔚然可觀矣 
[鷺江雁影]  
　　統帶立字營陳軍門公館被竊衣箱一案聞該賊首乃教匪中頭目於春間澎湖失守時在夏强刦周鎭軍衣箱一口内銀一千餘元各人分贓而赴臺北上海等處此次復又到厦探悉立字營裁撤之信卽慫夥黨向軍門聲稱借銀一千元否則必有不利於軍門也未數日果然公館内被竊軍門憶及借銀之説卽根尋來人究出匪首寓住之處當卽帶同眼綫恊差并借營兵前往拘拿竊賊竟敢拒捕刃傷兵丁二三人幸該兵勇獲住三名送厦防廳審訊内有一名乃汀州會匪頭目當卽電禀省憲回電押解省垣訊辦云云訪聞匪黨共四百餘人分住厦門四鄉各處而往來接應多由流娼之男檔子爲之傳遞消息此眞鷺島之隱憂也有地方之責者應如何防患於未然○興泉永兵備道缺簡放江蘇候補周子迪觀察蓮升授兹悉觀察須秋末冬初始可抵閩履新之期當在小陽時候也○自臺中彰化等處逃回三江兩湖營勇先後到厦者絡繹不絶日前由輪船載送數百名赴長江一帶沿路遣散并有装赴岳州洞庭者昨又由巡檢劉奉之叅軍點名江西貴陽廣西桂林汀州等處民籍之遊兵敗勇二百數十名以本地溪船装送小火輪拖帶前往漳汀陸路回歸故里每人給予川貲五元四元不等云○石潯司巡檢劉奉之叅軍俊特授斯缺将屆俸滿溯自蒞任以來勤愼奉公清廉自守兹又訪得有等江西流娼之男檔子多係匪首中領袖頭目卽簽火票飭差将 
 
 

Page 3

 
 
江西流妓一槪驅逐破除情面毫不徇情使教會匪無依附藏身之所地方賴以安靜所以民間咸頌巡檢之协不置云○厦門官醫之設始於本年春季英鶴皋觀察以猪牙行捐抽繙譯委員之薪水改作官醫之費請定福州少年董姓者住局門診給方而不給藥如延請至病家看診勿論路之遠近人之貧富皆需轎儀一百文現在不特延請者寥寥卽門診亦無顧而問者所以人皆加以董一帖之名蓋詛其一帖卽送命也日前有人求診方開文格一錢藥店夥不知五味子别名以他藥代之病家執藥方帶藥向醫生詢其是否此藥官醫謂藥店亂用藥材請委員送店中人到官究辦幸章二尹相勸諭令該藥店以燈彩竹爆檳榔到局中醫生處賠禮謝過始允了事事爲道憲祭知已擬另請高明云 
[餉員過滬]  
　　浙江瀋憲聶仲芳方伯派委候補縣胡金龔三明府押解京餉人都繞道申江船泊鐵馬路碼頭前日三明府命駕入城分赴各衙門拜謁至縣署黄大令飭丁擋駕一面派今民壮差役前往碼頭照料聞三明府約在今日附新裕輪船到天津云 
[孩誤吞烟]  
　　裏虹口荳腐店主蔡某素有烟霞癖其量甚宏全恃呼吸難以過癮每日按頓以生烟吞食非三錢不可前日上千以烟膏一錢調於茶内正欲吞飲適欲小遣将烟碗置於檯上而去蔡子年甫三齡摸至檯傍将烟膏一飲而盡蔡以爲家中人潑去未及查明至午後其子毒發始知有異卽送同仁醫院求救經曹醫生如法灌以嘔藥将毒吐出當卽領回豈知餘毒未盡至晚又發重復送至醫院請爲調治刻已保全矣 
[收殮浮屍]  
　　自來水公司第六號水船梢工林阿虎被某拖扒船碰撞墜浦屍身未獲已列前報前日午後屍由浦左祺昌碼頭浮起經人報知屍屬備棺殯殮聞屍屬不肯干休已控諸英公館未知能免饒舌否 
[快船被撞]  
　　前日有小火輪船由浦江駛停蘇州河纔過大橋適有無錫快船迎面而來退避不及至被撞損勢将沈下幸爲鄰船拖至岸傍傷船主張氏婦卽将輪船舵工扣住令其賠償尚未知若何了局 
[流氓漏網]  
　　虹口著名流氓混名馬夫阿東者邀集羽黨賃屋在寳山縣頭圖龔家宅地方開塲約鬥蟠蟀每日輸赢甚鉅且聚衆之處熱閙異常居民爲之不安因喚地保嚴麗友驅逐出境詎阿東等不服恃衆逞蠻嚴保亦無如之何刻由是處沈杏生王海林等八人會具禀詞杸赴寳山縣署控呈沈邑尊准詞立卽飭差潘某籖提到案訊辦潘奉飭督帶夥役於前日下午蜂至是處四面兠拿豈知衆流氓早有風聞迨差保至此皆已逃散影嚮全無矣 
[原犯解回]  
　　江北人郁扣郎去冬因與劉道如折梢口角在路互毆劉早有防備身帶利刃爭鬥之餘拔刀乘勢戳傷郁之腰肋倒地殞命報經黄大令騐明屍傷由捕獲解兇犯劉道如到案研訊之下供認不諱錄供通詳上憲奉批解省覆勘定擬黄大充奉批卽於四月間将犯解省已列前報兹由蘇省撫臬憲逐将該犯過堂勘訊供招無異仍飭發回原縣監禁候示将犯逐程轉解來縣由嘉定縣來差投文黄大令飭著收禁内監聽候部文核辦 
[懸賞緝盜]  
　　崑山縣境内六圖地方地名落霞浦湯文炳家於今年六月十七夜被盜匪明火執仗撞門入内禁嚇事主不許聲張刦去銀洋衣飾呼嘯而去湯文炳偕地保馮菊平投縣報稱被刧其贓甚巨當經前任葛邑尊據報後正欲詣勘因奉憲諭交卸不及辦理經前任陳大令接准移交當卽會營履勘飭捕查緝在案迄已日久尚未破獲似此巨案勢難久懸因恐盜匪遠颺特備文牘移請隣封營縣一體恊拿昨日行文到申並發賞格如能拘獲首盜者賞五百元夥犯每名二百元知風報信因而拿獲者賞二百元破獲全案盜犯賞洋一千二百元黄大令卽飭捕役赶緊嚴密跴緝並将賞格懸貼通衢 
[赴鄉騐屍]  
　　閔行鄉間何裕生家傭工顧大觀吞烟自盡報縣黄大令飭備屍塲聽候詣騐已紀昨報昨日午前十一點鐘黄大令帶齊刑仵書役人等鳴騶出城大碼頭登舟雇救生局小火輪引帶前往相騐其騐訊情形明日續錄 
[法捕房瑣案]  
　　無錫孀婦錢張氏在清節堂守節控被惡姑錢朱氏騙出欲賣入花烟間内因不願爲娼在途爭扭爲巡街捕拘入捕房解經鄭大令訊供著将姑媳二人一并禁押錢張氏擬送普育堂留養前日朱氏在押所忽将所插之押髮簪一支拔下吞入腹内爲管獄西人瞥見赶将銀簪奪下其時銅錢二枚先已吞入由包探禀明昨日鄭大令蒞捕房命提錢朱氏到案詰問朱氏供稱願将媳婦仍送清節堂當時因孫兒有病令媳暫出並無别意堂中各位太太均知其事可訪可查小婦人在無錫時向隨裴太太服役大令謂爾媳旣願守節本處亦有清節堂何以偏欲至上海入堂供稱裴大少爺作主六月十三送入嗣因媳婦不肯入堂定欲出來此事宣老爺亦知迨後送入蘇州清節堂亦宣老爺經送大令問此次帶來何幹供仍欲送入堂内媳婦不願停堂是以進出已五交矣宣老爺見伊如此亦不肯十涉大令謂爾将銀簪吞入腹内是何意見供稱大自鳴鐘巡捕八人欲将小婦人頭顱割下是以情極不如早死大令謂爾莫非患瘋病乎豈有無端可将爾頭割下命還押候傳朱阿根來案具何命提錢張氏到案問旣願入堂守節何以入而復出本委已飭人至堂内問明爾不願入堂時常吵閙又将頭髮剪下是何意見供稱並無别意前年六月姑欲領出小婦人不願是以在堂啼哭並将頭髮剪下大令謂現在堂内因爾時常吵閙不肯收留只能送爾至普育堂留養張氏供稱普育堂並不規矩不便居住一切茶水等類均須自買且每月初二十六尚欲點卯殊不雅觀是以不願小兒年已九歲向在堂内現爲惡姑領出所有衣飾錢洋均被搜括迨盡求恩斷還願租屋一椽藉針指度日大令謂爾之洋何人給汝供稱堂内王太太送洋廿元被姑陸續取去尚有在堂做下針指洋十一元七角亦被取去大令謂爾子年已九齡送至徐家匯讀書可乎供稱不願入教未便送入仍求送入清節堂大令謂清節堂不能復入著還押再核○西馬路瑿髮匠邢泰控店夥顧俊生串同歇夥陳桂卿竊取鋪蓋自鳥鐘等物經大令訊供飭探查明不盡不實昨飭傳邢泰到案問朱金寳因何不到供稱此人素來規矩決不犯竊大令謂顧陳旣不規矩何弗及早辭歇命提在押之顧俊生陳桂卿到案顧供當夜三人同臥店堂不知如何失竊大令謂業已飭探查明非外人所竊惟爾三人是問顧供尚有朱金寳同睡又問因何只竊陳之鋪蓋情有可疑况陳由爾薦入邢泰供稱陳由李姓薦來大令檢閲原卷謂邢曰爾前後供詞不合朱金寳又不到案控竊無憑未便准理著将顧陳二人交爾帶出自行清理○探夥王扣山爲竊賊胡克生誣攀得賄洋三元大令飭傳見証小六子到案質訊昨日鍾小六投案禀稱向爲小工因胡犯竊拘拿避入城内不得出城囑令小的向該夥商懇小的並未答應命提胡克生供在新開河托大松江将洋送與探夥大令問所竊之杏仁何在供並不竊取著還押嚴比鍾斥退○命提北三鋪地甲張海潮扛夫張叙福顧全全著照原斷先行枷號一个月期滿各笞一百板○命提北京輪船竊取信客竹箱之台州人吳心亦奉化人周子春卽邱子春著照原斷各責二百板還押過堂遞籍○命提竊取麻袋之張武照原斷笞責五十板從寛斥釋贓交失主張阿方領去○命提竊取香爐蓋頭之李阿東照原斷笞責八十板釋放勒令回籍不准逗留○蔡炳生聚賭案内之賭犯陳二寳蔡阿生枷號一月昨已滿期命帶案開枷照原斷各責一百板從寛釋放不准再犯○永順米店學徒私自竊洋拘押捕房昨日期滿命帶案送交永順收領○胡安桂将兒子售賣爲其妻控告禁押捕房昨其弟胡安才投案具保大令准其保出速将兒子交案 
[贈聨鳴謝]  
　　高郵放生寺松泉上人道出滬上昨承枉並以所書楹聨及直幅見惠筆力雄秀駸駸乎已入漢唐諸名家之室行當迅付装池懸諸壁間以備觀玩上人吐屬風雅悦禪味而絶無蔬笋氣使人望而知爲有道之士肢書數語以表欽遲 
 
 

Page 4

 
 
[同結善緣]  
　　前日鎭北虞君銘媾投函本館協振所云去冬小兒完姻蒙諸親友惠儀本不敢當第恐郤之不恭祗得拜領因祺當時俗冗旁午以致稽延開讌實深歉仄今至滬上欲設席相邀承諸君道及北地飢民嗷嗷待哺不如移作振欵雖杯水車薪無濟於事然可免害生靈爲諸君造福較爲合宜兹奉上鷹銀二十圓祈收登是幸又趙君印應麟者惠書云素仰仁風廣被德澤頻加際此順直東豫四省災祲籌振孔急僕有心無力虚願徒存刻因舍弟應龍驟抱沈疴藥醫罔效計無所出於二十三日晚向彼蒼而默禱願助四省災賑洋銀二十圓一經病痊卽當解往竟於下日驟然發出疹㾦兼解大使頓覺减輕喜出望外雖云病痊解往然念其效如神上天具好生之德早解一日卽多活一人姑先繳十枚一俟全愈再繳十枚决不食言兹特由局寄奉請檢收給復如有靈符乞賜幾道以祈病者速愈卽可了願矣此次祈禱之神懇貴館可綴數語於報端以勸世之病染沉疴者與其花諸醫藥而無益不如移以助振而有功近來勸振之事勢成弩末敬請秉筆先生錄於貴報藉以推廣善緣僕願甚微未敢沽名釣譽以博美名蓋實欲以此勸世耳如二君者實心行善可法可師惟趙欲乞靈符則本館素不喜效矜奇弔詭之流以致誣氏惑世敬謝不敏尚乞鑒原 
[猶解倒懸]  
　　臺北祥泰衣荘爲陳紹彧租屋受愚罰助賑洋八十元不書名大令求合境平安潘潔華求卽有轉機三陽泰號史君來山陰無名氏妻病求速愈朱安山來沈硯畊求父病速愈各助五十元朱振甸求母病速愈助三十元慈惠堂助銀三十兩方今山東順直河南遼陽遍也哀鴻朝不保暮多助一金卽可多活一命不惟所求如願抑且千祥百福不難操劵以須矣上海六馬路仁濟善堂籌賑公所施善昌等謹誌 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案一則]  
　　鄉婦杜周氏去春在縣呈控次子世卿擅将其父存在某豆麥行欵項計銀一千零九十六兩收用且在北市開設店鋪置母兄等於不顧形同梟獍等詞請提訊斷前經委員葉臨恭司馬翁笠漁明府節次提案訊明此欵所有四百兩以作病費藥餌安葬之需用盡無存杜周氏偕長子世杰投案請将此欵一千零九十六兩照數追繳翁明府開導再三勸令杜周氏長次皆是親子毋庸爭執斷令杜世卿按年付洋五十元世卿遵斷當繳洋五十元以後按年照付杜購氏不允其洋亦不收領故存在案中明府判将人証交保憑親族理勸明白再行核銷杜周氏並不憑人理勸遂赴府署上控現奉府尊恩詩農太守批發上海縣仰卽再提人証秉公核斷詳覆等因黄大令前晚倩帮審委員夏明府升坐花廳飭差著保交案提訊長子世杰秅病不到杜周氏仍執前詞要斷還銀一千零九十六兩不能短少分文世卿供稱實無盈餘爲人作夥僅能餬口遵照前斷每年出洋五十元求恩准明府查悉赴府上控作抱告者爲朱升乃杜周氏之先前花燭内姪杜購氏聽其唆使所致傳朱到案供詞含糊明府曰爾旣爲杜氏至親爾姑母嫁世卿之父爲髮妻世卿亦是爾姑母之子自應從中勸解何得播弄是非一至於此朱嘵嘵置辯明府喝笞四百板收押待質所世卿呈上分家書呈閲聲稱先前已将産業公分小的並無私佔便宜杜周氏供此據乃伊妻舅龔復堂所寫揑造僞據不能爲憑龔復堂到案供是世卿業師並非妻舅其據分寫兩張各執其一請著杜周氏将所執之據當堂比對杜周氏不肯比對明府判令仍照原斷毋庸更議悉交原保候詳覆府憲核示施行再爲發落 
[英界公堂瑣案]  
　　寗波鄞縣人邢阿龍曾在棋盤街安吉衣店學業今歲端節因事歇出私刻安吉圖章寫就字條至興記劉恒春兩綢荘冐取寗綢湖縐各五匹興記等以邢前曾取過各物不疑其有他而旋因他夥又往取貨始知被騙遂據情投報捕房經包探陳阿九将邢拘獲弔到原贓及假圖章昨晨解案請訊興記劉恒春各遣夥投案訴稱邢向在安吉學業時常到荘上取貨略與相識惟歇出後安吉並未知照以致受騙邢供稱小的年十七歲安吉中父親亦有股分是以小的曾往學業端節歇出後借住高陞棧因受棧中茶房之愚以致作此不端之事如荷鑒原則感恩非淺矣供畢涕涙交流頻頻叩首别駕商之傑代副領事判令交包探帶回捕房管押半年期滿遞解回籍○武弁袁貴娬曾在金山衛某營當差裁撤後來滬借居永安棧乘間竊取帳房中絨衫一件銀壳對時表一枚經包探沈金隆拘獲送究袁供稱末弁奉裁後欲回湖北原籍竊物自知不合叩求恩典别駕判令發回捕房遞解回籍袁求自行回去另駕准之○小車夫李阿寳瞿巖理沈寳田陸阿四陸阿生潘順榮劉西文陳富春八人爭奪生意口角爭毆經二十九號西捕拘解到案别駕判令各管押三日○包探黄四福禀稱積竊陳阿三曾送經大老爺懲辦今又竊取嚴玉水家白玉鼻烟壺一枚報捕後經小的拘獲人贓送請訊究嚴訴稱鼻烟壺帶在身畔昨日忽被陳竊去今旣獲案求卽結領陳供稱小的係寗波人行竊該死求大老爺恩典别駕判令笞責一百板交包探帶回捕房管押一月○過犯張雙法竊取夏阿金家銅銚經包探孔阿才拘獲人贓送究夏投案領贓張認竊不諱籲乞施恩别駕判令笞責一百板管押一禮拜贓給還失主○賊犯李福廷與周春山均輪船上竊物之老手也迭經犯案懲辦多次前日又在福和輪船上竊取綢衣四件鷹銀三圓經包探顧阿六拘獲人贓送究李供稱小的係蕪湖人向來安分近被周春山糾同入夥行竊如今福和輪船業已開去叩乞施恩别駕判令匀包探帶回捕房遞解蕪湖贓存捕房待領○包探顧阿六解范阿倍到案禀稱此人行竊朱阿大家衣服四件經小的拘獲人贓送究朱投案領贓范供稱小的係漢口人竊物該死尚求恩典别駕判令笞責一百板○二百六十等號華捕先後解馬夫周榮記楊阿全劉阿定許阿來等到案禀稱伊等均駕車飛駛致許撞壞他人之車别駕判令将周楊劉三人各罰銀洋三圓許押候禮拜三覆訊○過犯胡忠發在德興輪船上竊取搭客所携絨布衫四件洋銀二圓經包探金阿狗緝獲人贓送究胡供稱小的前曾犯事本思改過無奈爲飢寒所迫不得已而仍理故業别駕判令笞責二百板遞解安徽原籍○包探張阿五禀稱昨日祥生廠工人周海榮等多人将工頭蔡阿喜扭毆並各出東洋刀欲戳旋經華捕前往拘獲周海榮解請訊究蔡偕洋人投案訴稱此等人本無仇怨諒係已歇之工頭唐逸亭挾嫌所致周供稱昨日欲扭蔡者係福全多多等人小的則被悞拘别駕問唐及福全等住居何處答均在胡家木橋左近别駕判令押候補提唐等覆訊○粤東人王阿福李阿全在虹口粤婦崔阿三家門外抛磚擲石任意滋閙經四十三號西捕解案請判阿三投案申訴前情阿福阿全同供稱小的等不敢滋事别駕判令各枷號十日發犯事處示衆○張春咸著名流氓也前因犯案永押改過所旋乘不備逃逸出外黄大令飭捕嚴緝在案昨經包探張阿五緝獲送案别駕判令送縣辦理○王春華李寳才二人互相爭鬥經包探黄四福拘解請訊别駕判令各笞責一百板 
[美捕房二則]  
　　前晚十一點鐘有大號蒲鞋頭船一艘隨潮漲時駛進蘇州河行至白大橋船頂與橋面阻碰不得駛動其時潮水甚急進退不得舟子手忙脚亂無可施力越時船損清泉滿載器具一切悉付東流爲二百四十六號走街捕恐被撞壞橋梁船主人金謂泉拿送捕房捕頭倩管馬路西人往橋梁察看回告並舞損壞捕頭親往勘視屬實無碍因将金開釋○虹口賭風除寳攤外有葉子戲者有又麻雀者小茶肆中更若舍此無以爲利捕頭深恨之前日飭包探衛阿和往查有賭之家共計十五姓卽将門牌號數抄存捕房並諭彼如再弗遵諭罷賭當禀諸英公廨飭差恊同拿捉 
[皖省官報]  
　　藩轅牌示准　東流縣俸朝仁新　早陽縣訓導戴以輔均飭赴新任署安慶府曹炲荘太守赴各屬察看秋成委辦孫家　釐卡候補知縣李蕚華到候補知府孫廷林知奉撫憲准假候補州判金德潤到缷署徽州府經回候補縣丞楊乘華到由上海採辦硝磺回候補知縣吳近智知奉委辦中梅河釐卡缷署績溪縣萬世章到 
[上海六馬路仁濟善堂經收咸有一德施醫給藥一文愿册捐七月初一至三十日清單]  
　　虎湖太原子大善士助洋一百元廣誠信助洋十五元無名氏助洋十三元徐吉生戈寳樹堂各助洋十元王會孫洋六元知足氏次媳　疾求速痊東魯王小孩急病　　得愈蛟川怡怡居胸腹澎脹雙目欠明求速痊迁陵誠善氏席氏唐永福黄補陔七户各洋五元陸炳華汪蒋氏各洋四元坦白居十三元仙女鎭兩户月損人六月份洋二元七月份二元八月俀二元　氏周氏合二元張何氏卓陸氏湖州隱名氏王景雲堂守硯齋陳竹浦潘少邁沈翊卿楊浩庸楊浩庸十户各洋二元周氏保康恊隆林阿帮劉泳新　　縣廣實記有心無力人入户各洋一元隱名氏五角丁四小姐三角十五文容宅三角　　陳錦堂周鳳岑遺惠子四户各二角綺園罰欵洋一元四角陸晋仁銅洋七元黄文回銅洋六元愿助氏銅洋三元程凝園銅洋一元吳繼賢堂錢七百文吳緝甫吳子成吳　哉吳迪甫吳心許吳可似吳屆最吳周氏金　氏九户各助錢二百十文以上共收洋二百三十九元三角銅洋十七元錢二千六百五文 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十一年八月念四日京報全錄]  
　　宫門抄○諭旨三道錄前○河督許奏節交白露黄河大勢情形摺○又奏核明豫省黄河歲修土工用銀總數摺○又奏加抛掃壩各工片晉撫張奏請奬催科勤奮之知縣片○浙藩胡奏報接印日期摺○浙臬聶奏報回任日期摺○閩督邊奏叅革已故知縣勒追欠欵片○欽差大臣劉奏委員分統各軍片○河督許奏爲盤查道庫片○八月二十四日工部鴻臚寺正藍旗值日無引見○鄭王由西陵回京請安○王文錦由天津回京請安○溥侗請假五日○慶公續假五日○慶福請假十日○提督衙門奏交拿人犯王文榮卽王槐亭等二名口請交刑部○召見軍機王文錦○○頭品頂载河東河道總督臣許振褘跪奏爲節交白露黄河大勢已定並加備石方以防秋汛恭摺上陳仰祈聖鑒事竊今歲雨勢之多水勢之猛爲歴年所未有自夏租秋臣幾有不克自主之勢迭據陜州萬錦灘於六月中報一日長水三四尺不等業經數次武陟沁河於六月中報一日長水八九尺不等亦業經數次而本地平原之浩湧川澗之交流一片汪洋靡有涯岸無不倒塌之民房無有可避之高阜購稭料則加數倍之價而不見輿薪用土方則極百里之遥而莫逢乾塊此時焦思困慮寢饋難安者已兩月於兹矣臣旋卽馳赴工次周歴各叚幸道廳營汛委員弁兵僉稱有所藉手風雨無停故能轉危爲安不至失事此誠聖主洪福及各河神効靈之所致也臣幸免愆尤感深以懼伏查大險之來非無故而至也人事弛於下則天變應於上千金之隄潰於蟻穴然則修蟻穴者不在人乎至因一時之惜費而不先備蒋蒭因河勢之未來而不綢繆牗户竊恐鉅險之臨雖竭萬夫之力而亦無救目前撒百萬之錢而亦莫保衝决也臣愚不諳河務不讀河書惟有博採瀕河居民及老弁老兵之言年年施工處處防險用能儲積石料不事張皇今兩岸大溜之來均由抛石廂埽逼入中洪計惟南岸之上南廳應速備碎石一千方中河廳應速備碎石一千方北岸之黄沁聽應速備碎石五百方已飭委員黄履中卽行運送目下河漲大消百川順軌當可卽就安瀾免厪聖慮所有節交白露黄河大勢已定及籌加石方緣由謹繕摺具陳伏乞皇上聖鑒謹奏奉硃批知道了欽此○○頭品頂载河東河道總督臣許振褘跪奏爲豫省黄河南北兩岸各廳光緒二十一年辦過歲修土工核明用銀總數恭摺具陳仰祈聖鑒事竊照豫省黄河南北兩岸大隄向以士工爲根本必須歲事增培方足以禦汛漲在昔庫欵充裕每歲預先勘估專案請撥銀兩辦理嗣因改章後經費支絀祇能隨時察看情形擇要開叚酌佑現在欵有定額限於錢糧只可按照近年辦章撙節核减分别飭廳估辦所有乙未年兩岸七廳歲修士工兹據各廳先後禀報修築完竣臣按册查騐錐試尚屬堅實並無偷减草率滲漏以及丈尺不足情弊核計上南中河下南黄沁衛糧祥河下北七廳共估辦土工十一叚共長一千五十丈每方估例價銀二錢一分六厘共例價銀一萬六千一百六十兩五錢五分八厘其隔水遶遠取土艱難者每方估津貼銀一錢三发四厘共津貼八千八百五十兩七錢五分四厘統共估例津二價銀二萬五千一十一兩三錢一分二釐覆加查核俱係實工實用銀士數目均屬相符並無浮冐所有豫省黄河南北兩岸各廳光緒二十一年辦過歲修土工核明用銀總數緣由理合恭摺具陳伏乞皇上聖鑒謹奏奉硃批該部知道欽此○○許振褘片再黄河北岸四廳本年歲修加抛磚壩工程現已抛護穩實者係黄沁廳屬武陟唐郭汛攔黄埝磚八壩下首土壩頭磚壩係光緒二十年加抛今因水漲溜逼致将該壩匯塌情形緊要赶卽用磚加抛現已穩定衛糧廳屬封邱汛十三堡越埝三道挑壩頭舊有磚壩一道光緒二十年加抛今因伏秋汛内水漲溜逼圈刷搜淘以致掣塌赶卽加抛穩固祥河廳屬祥符上汛十五堡挑水壩東第一道士壩上首磚壩地道係光緒十八年加抛今因秋汛溜湍圈刷搜淘致将該壩匯塌情形緊要赶卽用磚壩迤上空擋五埽迤下順隄頭埽上首舊有磚壩一道因本年伏秋汛内河水疉長大溜逼刷以致磚壩塌卸赶卽用磚加抛又該廳屬祥符上汛頭堡挑水五壩上首石壩一道因伏秋汛内河水疉長大溜趨注壩前搜刷迅猛致将舊石掣卸情形緊要赶卽用石加抛堅整以上各工均各該廳動用存工磚石相機加抛現在據已高整悉臻堅實鞏固足資抵禦理合附片陳明謹奏奉硃批知道了欽此○○張煦片再定例官員歴任交代無虧缺遲延者准該督撫何奏實缺人員准其請至以應升之缺升用等因兹查長子縣知縣劉朝鎔自光緒十三年起至二十年止歴任長子祁縣平陸等縣於各任内倉庫錢糧均係依限交代並無虧短遲延核與議叙定例相符由署布政使恩霖詳請核奬前來臣查州縣交代有關國帑例章所定懲勸兼施該員劉朝鎔歴任交代均能依限完交尚知愼重公項自應照例給奬以勵其餘合無仰懇天恩准将長子縣知縣劉朝鎔照例給予應升之缺升用出自逾格鴻慈除咨部查核外理合附片陳明伏乞聖鑒敕部核議施行謹奏奉硃批該部議奏欽此○○頭品頂戴浙江布政使臣胡聘之跪奏爲恭報微臣接印日期叩謝天恩仰祈聖鑒事竊臣於本年三月二十五日蒙恩調補浙江布政使四月十九日交卸署理山西撫篆遵卽趨詣闕廷仰蒙召見二次訓誨周詳莫名欽感陛辭後束装起程於六月二十四日行抵浙江省城奉撫臣飭知赴任旋於七月初二日准署布政使按察使臣聶緝槼将印信文卷等件委員齎送前來當卽恭設香案望闕叩頭謝恩祗領任事伏念臣猥以庸愚歴官侍從迨由京尹出備晉藩屢攝疆符慚無涓效復荷量移之寵命益增感悚於微忱查浙省地處海疆藩司職膺屏翰用人乃能行政當以察吏治爲先裕餉不外理財要以厚民生爲本矧值時艱孔亟尤虞任重難勝臣惟有殫竭愚誠恪遵聖訓嚴加整飭力戒瞻徇事事禀商撫臣認眞經理以期仰答高厚鴻慈於萬一所有微臣接印日期並感激下忱理合繕摺叩謝天恩伏乞皇上聖鑒謹奏奉硃批知道了欽此○○二品頂戴浙江按察使臣聶緝槼跪奏爲恭報微臣交卸藩篆仍回臬司本任日期叩謝天恩仰祈聖鑒事竊臣谥光緒二十一年四月二十日署事浙江布政使當将接印日期恭摺具奏在案兹奉撫臣廖壽豐行知新授藩司胡聘之現已到省飭臣回任卽於本年七月初二日交卸藩篆准兼署按察使督糧道鄭嵩齡将浙江臬司印信文卷移送前來當卽恭設香案望闕叩頭謝恩祗領任事伏念臣知識庸愚累承寵眷藩條晉攝未能裕課以足民臬事還陳敢謂駕輕而就熟浙江爲七省通衢人稠地廣舉凡明刑弼教察吏安民無一不關緊要如臣檮昧懼弗克勝惟有倍竭愚忱益加奮免遇事禀商撫臣認眞經理不敢稍涉因循以冀仰答高厚鴻慈於萬一所有微臣交卸藩篆仍回臬司本任日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○邊寳泉片再已故候補知縣張頡雲前署　官縣任内短解徵存各年地丁等項銀九百餘兩有關造報要欵節催未解據福建藩司黄毓恩會同臬司糧道揭請勒追前來相應請旨将已故前署俟官縣知縣張頡雲暫行革職勒令家屬儘限兩個月完繳倘再延宕從嚴追辦除咨部外謹附片陳明伏乞聖鑒訓示謹奏奉硃批著照所請該部知道欽此○○劉坤一片再統領鐵字十營記名提督熊鐵生於閏五月間忽患左手足麻木漸至半身不遂竟成偏枯之症經臣電奏在案兹據該提督禀稱病勢增重北方水土水宜服藥未能見效深恐戀棧誤公懇准回南就醫等情臣查該提督歴著戰功實爲湘軍夙将今因久病未痊懇請銷差回籍自應准如所請以示體恤所遺統領差使查有記名總兵張星元堪以委統鐵字正五營前廣東南韶連鎭總兵降選副将方友升堪以委統鐵字副五營兩員曉暢戎機久歴行陣委令接統除分檄飭遵外理合附片陳明伏乞聖鑒謹奏奉硃批知道了欽此○○許振褘片再臣於豫東兩省黄運四道俱有經管河庫錢糧每屆年終應卽循例盤查奏報所有光緒二十年年終應盤各道庫欵除運河兗沂二道仍請俟前往山東勘騐運工時再行順道盤查另摺具奏外兹據開歸河北二道先後将庫存欵目分别造具册摺詳送請船前來臣於二月初一日先行就近親赴開歸道盤查應存庫欵銀二百七十八兩九錢四分九厘旋復於七月初六日馳往河北道盤查應存庫欵銀二兩二錢一分四厘俱係當堂盤騐逐欵彈兑並無虧短核對印册庫簿均屬相符所有盤過開歸河北二道河庫錢糧無虧緣由理合附片具陳伏乞皇上聖鑒謹奏奉硃批知道了欽此 
 
 

Page 14

 
 
[光緒二十一年八月念五日京報全錄]  
　　宫門抄○諭旨三道錄前○選單○署晉藩恩奏撫臣因病出缺請旨簡放摺○刑部松等奏司員呈請効力軍營摺○御史戴奏請變通上駟院領米章程片○都統吉奏保奬獲盜出力各員片○江撫德奏請免騎射片○八月二十五日内務府國子監廂藍旗值日吏部引見三十七名工部六名都察院四名正黄滿二十四名正白滿十四名上駟院七名○八額駙恩輝載津各假滿請安○剛毅由東陵回京請安○安徽臬司趙爾巽到京請安○吏部奏派騐看月官派出熙敬汪鳴鑾敬信李端棻李文田壽昌明桂良培桂年吳光奎龎鴻書和福胡蕙馨如格王鵬運裴維侒○侍衛處奏派蘆溝橋演放砲位派出濓貝勒恩公大額駙明安訥欽泰文樸伊立布志鈞○掌儀司奏初一日祭奉先殿瀾公行禮○召見軍機汪鳴鑾趙爾巽○光緒二十一年八月分選單小京官國子監監丞鄭鼎纓福建舉同知山東登州錫惠廂黄人知縣直隷樂亭韓克　山東貢江西德安鄭綬祺浙江舉安徽英山陸士奎江蘇甲江西都昌錢鴻翻浙江舉浙江安吉汪一麟安徽山東新泰田寳蓉陜西文登李诅年江蘇江西萬載譚紹裘湖南餘千洪錦標浙江泰和于普源山東陜西懷遠張祥齡四川俱甲直州判四川資州孫詒榖福建副鹽經長蘆徐鈞浙江監府經河南汝寗王啓耀四川監縣丞山東鄒縣董應書直隷監吏目甘肅河州劉鳳岡山東監巡檢江西萍鄉費士炎浙江監○○二品頂戴署理山西布政使雁平道奴才恩霖跪奏爲撫臣因病出缺請旨迅賜簡放恭摺由驛馳陳仰祈聖鑒事竊撫臣張煦由湖南巡撫蒙恩調撫山西在任三年勵精圖治本年春間遵旨入都陛見旋晉後每謂聖恩高厚感激涕零於地方一切事宜益加整飭夏間晉省雨水較多遂致感受暑濕交秋笔微患脾泄然猶力疾視事未嘗一日少憩奴才與臬司兾寗道進見時勸以請假調理稍節勞勛撫臣自以垂老之年渥荷聖明知遇但能一日支持終當力圖報稱不敢安逸爲言奴才見其區畫諸事井井有條神明未亂滿望調理全愈乃初十日病勢驟劇奴才聞信卽親詣看視撫臣自知不起口稱身受國恩涓埃未報乃以微疴竟至綿惙伏枕叩頭聲涙俱下口授遺摺交奴才代爲呈進語不及私遂於是日午刻因病出缺伏念撫臣由刑部司員簡放貴州知府旋擢監司歴任藩條洊陞巡撫服官中外四十餘年其操守清廉辦事結實早在聖明洞鑒之中及至有病猶復照常治事不肯少休迹其鞫躬盡瘁無非本於公忠體國之心乃卒以不肯節勞病至不起同僚莫不䀌焉傷之其長子候選郎中張體元次子張賛元長孫張柄次孫張權均隨任在署身後事宜奴才已與臬司劉鼎等妥爲料理當将巡撫關防提督鹽政印信並王命旗牌等件敬謹封固儲庫撫署一應公事由奴才循例暫行代辦咨部文移稿案卽用布政使印信以昭愼重所遺山西巡撫員缺緊要相應請旨迅賜簡放以重職守謹将撫臣因病出缺並代遞遺摺緣由恭摺由驛馳陳伏乞皇上聖鑒謹奏奉旨已錄○○經筵講官降一級留任刑部尚書臣松溎等謹奏爲司員呈請効力軍營據情代奏請旨遵行事竊據臣部學習主事兼襲騎都尉張恒湘呈稱司員湖南湘鄉縣人故父福建按察使張運蘭自咸豐元年統帶湘勇轉戰江西安徽湖南疉克名城肅清粤省同治三年率師赴閩在武平縣殉難蒙恩建祠司員年及歲時赴部引見復蒙特旨以主事兼襲世職涓埃無補兢惕時深頃聞甘肅回民復多不靖司員泣念先人遺烈亟思及時自効用報國恩呈請代奏請旨可否發交陜甘總督楊昌濬差遣委用等語查臣部學習主事張恒湘旣據呈稱情殷投効臣等不敢壅於上聞謹恭摺具陳伏乞皇上聖鑒謹奏奉旨已錄○○戴恩溥片再臣風聞近年上駟院馬匹臕分日形减損恭查光緒二十年八月十三日奉上諭朕御用馬匹理宜敬愼乃仍多不堪乘騎著上駟院堂官督飭牧長廐長嗣後加意餧養務須一律臕壮等因欽此臣竊查該院額用米豆近因漕糧支絀各圈欠領之數甚多聞本年粟米入倉尤少各圈實領者不過十分之二豆顆粒未來各倉又無陳積則飼養益不能敷在欠領之數尚可待倉儲充裕補行支領而刻下急需之米若不設法籌辦恐圈馬日加羸弱應用愈難臣聞本年各賑曁明春小甲例用粟米各項因粟米不足經户部暫爲變通改折　秈實爲因時制宜之計臣愚以爲各圈應領粟米似亦可仿照此例改折開放雖粳秈不可飼馬若發給各圈自能設法變通應無窒碍俟粟米足用卽行規復舊章如此量爲變通儻以後如馬匹仍未　壮則是該廐長等飼養不善不得以領項不足藉口矣聞光緒初年該衙門曾有辦過成案擬請飭下户部查照核議以濟急需臣爲愼重天閑起見是否有當謹附片具陳伏乞聖鑒謹奏奉旨已錄○○吉陞阿片再查近年來口外盜風日熾刦案疉出雖經嚴飭各旗羣認眞緝拿奈遊牧曠地路徑紛歧此拿彼竄甚至該盜匪恃衆負險抗拒逞兇緝捕最難得力今察哈爾廂監旗官兵不分畛域竟将此等聚衆明炎首要盜犯緝獲多名實屬異常奮勇且强盜重犯獲解到官飭委審訊往往避就狡滑堅不吐實欲期無枉無縱非精明幹練之員虚衷研鞫不足以昭平允而遏盜氛奴才每於審辦盜案督飭派出司員會廳提訊均能實心任事愼重周詳畫夜研究不辭勞瘁核辦極爲妥速使兇暴知法歛迹蒙民地方同深欣快快未便没其微勞所有獲盜出力官弁曁審辦各員自應隨案請奬俾資觀感而勵将來卷查光緒四五年間前任都統穆圖善委辦承審並獲盜出力各員均經隨時奏請奬勵奉旨允准有案奴才惟有援照成案擇尤酌保數員合無仰懇天恩俯准将察哈爾廂藍旗花翎總管登博勒札普請以二品銜副叅領車登札普請以叅領缺出儘先補用先換頂戴佐領貢果爾請以副叅領缺出儘先� 
補用護軍校貢果爾護軍校特木爾均請以應升之缺儘先坐補知府用候補同知署張家口撫民同知吳崇偉請加鹽運使銜花翎左司員外郎文惠請換四品頂戴花翎正黄旗滿洲佐領凱祥請以應升恊領遇缺卽補先換頂戴花翎卽補佐領右翼蒙古驍騎校富倫請俟補缺後以恊領補用先換頂戴以示鼓勵之處出自逾格鴻慈其次獲盜出力弁兵以及辦案委員筆帖式貼寫等擬由奴才衙門酌給外奬升階並六七品功牌彚案報部合併聲明奴才爲鼓舞人才綏靖地面起見是否有當謹附片具奏伏乞聖鑒訓示遵行謹奏奉硃批該部議奏欽此○○德馨片再前准兵部咨嗣後打仗受傷請免騎射各員弁應照奏准成案一律改練槍砲凡遇軍政閲伍及一切操練亦均考騐槍砲等因奏奉諭旨依議欽此通行遵照在案兹查有臣標左營花翎儘先補用都司周志華前於同治六年正月十五日在湖北永隆河勦捻踏破逆壘被賊矛傷左手肘復被槍子擊傷左骽入骨又綏字營左哨哨官臣標左營花翎儘先補用都司補缺後儘先補用遊擊蕭禮先前於同治三年四月二十二日攻打萬年橋被賊槍傷咽喉又於是年六月間進勦崇仁縣城踞　踏燬賊壘被賊槍子擊傷左胯入骨又藍翎儘先補用守備臣標左營汪昌升前於同治四年正月追剿金豐苦竹踞逆被賊砲子擊傷右手又南昌城守營儘先補用都司蔡自成前於同治三年克復崇仁東鄉宜黄南豐雩都各縣城在崇仁地方與賊打仗被賊槍子擊傷左手右骽又永鎭營把總王得貴前於同治三年七月間攻克宜黄縣城被賊砲子擊傷左骽又羊角營把總曹逢魁前於同治三年三月間在寍都州境隨軍堵禦竄匪被賊砲子擊傷右骽是年七月内逆匪圍擈寍都州城打仗被賊刀傷右膀並傷左肩是年九月内逆匪復圍寗都州城被賊矛傷右膀入骨並傷右脇查該員弁等從前均隨營剿賊打仗受傷旋雖醫治痊愈惟近年每遇陰雨嚴寒舊創不時舉發酸痛騎射難期合式遵照新章請免騎射仍試槍砲由署南昌城守恊副将鮑荘代理臣標中軍叅将陳步曾管帶綏字營總兵銜臣標左營儘先補用副将程慶元署永鎭營都司鍾起鵬羊角營都司崇福親騐各受傷屬實並無揑飾規避情事呈請核辦前來臣覆核無異合無仰懇天恩俯念該員弁躬冐危險剿賊受傷免其騎射仍試槍砲以示體恤而符定章除将送到各履歴册結咨移部科外謹會同署兩江督臣張之洞附片陳明伏乞聖鑒訓示謹奏奉硃批着照所請兵部知道欽此 
 
