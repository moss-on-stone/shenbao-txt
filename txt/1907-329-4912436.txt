# 1907 - 329 - 4912436

 

Page 1

 
 
   
 
 

Page 2

 
 
上諭 
[八月初四日奉]  
　　上諭陜西陜安道員缺著沈潛補授曾廣銓著補授雲南迤西道欽此同日奉 
　　上諭楊士琦現在出差農工商部右侍郎著沈雲沛署理　欽此同日奉 
　　上諭貴州布政使著松聘補授關以鏞著補授貴州按察使欽此同日奉　　上諭前據貴州提學使陳榮昌奏參司道大員請旨查辦一摺當經諭令岑春煊確查兹據查明覆奏貴州布政使興祿有意欺朦辜恩溺職著即行革職前署雲南迤西道調任陜西陜安道石鴻韶辦理要務諸多乖謬嗜好甚深聲名惡劣着革職永不叙用姚州知州李金鰲大挑知縣謝懷宣羅次縣知縣范金鏞隨辦要務亦多荒謬均著卽行革職前任雲貴總督丁振鐸用人不當咎無可辭業經革職着免其置議餘著照所議辦理該部知道欽此 
[宮門抄]  
　　八月初四日　召見軍機　梁敦彥 
論說 
 
 
 

Page 3

 
 
[選舉論]  
　　選舉果良法乎。日非良法也。日然則文明之國。何爲而多用選舉之法。大之如大統領。如國會之議員。如地方議會之議員。小之若公司中之經理人若團體之代表無一而不用此法其故何歟日選舉固非良法然除此法以外。竟無别種較良於此法者。故雖明知其非良法。實不得已而用之者也。吾故嘗稱選舉爲不得已之法。其所以然者。蓋於多數之主體而取决之者。惟此法爲最宜。故日舍此别無良法也 
吾先言其並非良法之理。一則日高等人物。不易入選也。大凡被選之原因。多由於衆心悦服。而悦服之原因。仍必由於本人之名望名望者非一朝一夕之故必其平日在此社會上。有所作爲其作爲多者。名望亦必較大。或者其所處地位。爲衆人耳目所歸則稍稍表見。已足動人若夫學問智識。迥越恒流。而閉户自精。不甚與世周旋則亦老死牗下。汶汶已耳。是以名望所歸者。固多高等人物。而高等人物。未必定得大名。蓋同一高等人物。或地位不善。或性情淡漠。則反不若次等人物之易於表見。亦無可如何之勢也。况乎選舉權者。操於多衆之手。程度不齊。豈能盡具特識。往往有選舉結果。不合於平日之預料者。此選舉所常有。亦各國學者所苦心研究而莫能得良法以易之者也。 
雖然。此皆無庸慮者也。選舉之目的。本與考試異。各國制度。用選舉方法者何種事。用考試方法者何種事。用徵辟聘雇契約方法者何種事此固各有所宜者也。考試爲拔取才能學術之方法。故　望不必問心術亦不必問。因聲望與眞才。未必相關。而心術又非考試所。能顯此則當於任用之際加意而不在考試範圍者也。徵辟雇聘契約等方法者必以我爲主體。而被徵辟雇聘契約之人。必爲我之所信服。而後能使之補助我職服役我事者也。若夫選舉方法。則用之於多衆人爲主體而被選舉者卽爲此多衆人之代表。或爲此多衆人之公僕。故不能單論被選者之人才若何。必就選舉者之程。度若何而論。蓋此多衆　人固其主體也旣認多衆爲主體則不能不順多衆之心理。若必令某也賢應爲之代表某也才可爲之公僕。强以所不願是仍專制政體而已。天下未有主體不以爲然。而局外人可强之者卽令所强之人果屬賢才而一般主體俱有違心則内部已不能調和。安能見効耶。是以文明之社會。其所舉之代表或公。僕亦必爲文明之人腐敗之社會。亦必腐敗之人。方足以爲之代表爲之。公僕此天演學客所爲合宜者也。或日。腐敗社會。而更舉腐敗之人。不益令江河日下耶不知所謂江河日下者乃將來之結果亦天演之公理無可逃避者若反其道而行之腐敗之社會而忽有一文明之人則内部不服頃刻不安立起衝突之患是仍無補於事而適以害其目前之安寗者也是以多衆人爲主體者明知選舉非良法而終不能不用選舉法 
雖然此尚就理論上言之也夫多衆之人雖未必盡具特識然安見多衆之人盡屬毫無見地者乎夫賢否二字無憑之名也衆望所歸而不賢固有之矣衆惡所歸而必賢有此理乎選舉者當舍理論上之是非賢愚而求諸事實上者也 
何爲求諸事實上乎一在於事有濟設有甲乙二人甲之學問才識爲第一等而乙稍次之然中之爲人孤芳自賞不甚與世周旋故知之者希乙之爲人雖學問才識較遜於甲而熱心公益衆情悦服當此之際我所舉者在甲不在乙我自以爲獨具卓識也而衆人則舉乙不舉中以甲固知之者希也然則我必惜甲之不被舉而恨衆人之識不我若矣不知無庸惜與恨也甲之爲人雖我獨以爲勝乙然乙之所以取信於人者必平日在社會上多事業多作爲而又熱心表著其閲歷經驗亦必遠勝於甲則於事有濟或者甲之學問知識雖高而素不涉世出而任事反致迂疎僨事亦未可知是又何所取乎故於甲乙二人中而擇一師事焉則非甲不可若我舉甲而人皆舉乙則亦無所惜無所恨中可也乙亦可也蓋選舉之時不過各舉所知而已若其勝任與否則必待甲乙之任事而後知之不然者寗舉乙不舉甲就其成績昭著而言則乙固確可憑信者此所謂就事實上來之也 
專電 
[電一北京（初四日午後八點四十分）]  
　　駐京日使至外務部呈遞節略極言關外鐵路往北延長於南滿洲利權大有妨礙務 
[電二北京（同日午後九點十分）]  
　　荷蘭保和會專使陸徵祥電告外務部謂保和會現須開列各國兵艦　數請中國開送確數（奮） 
京事小言 
　　日前馬景山宮保召見時面陳北洋所練新軍頗著成效鐵良總理部 
 
 

Page 4

 
 
務不遑兼顧所有新軍似宜别簡大員督辦以重軍政聞其詞意之間亦頗不滿意於鳳山然而鳳山已以異常得力保舉頭品頂戴矣 
　政府前與各國訂有公約外部尚書一席須由軍機大臣中擇一人兼任以專責成故前瞿子玖相國任軍機大臣亦兼外部尚書及瞿開缺回籍此約始廢至呂鏡宇補授外部時政府有將那相國呂鏡宇人中擇一入軍機之議當時諸公互有異見未卽實行今袁宮保入軍機兼任外部乃政府愼重公約之明徵無他意也 
　山西保晋礦務公司總辦渠本翹君現已在京與各項山西票號聯絡故集服甚爲踴躍已有二百萬以卜聞渠君定於月初起程回平定州開辦鬱鬱葱葱佳哉氣也吾爲吾國實業界前途祝之 
　郵傳部陳尚書考取各錄事甚爲體恤前經出示曉諭先傳二十名入署後又再傳三十名其餘則飭令同鄉京官勸慰回籍俟傳到時由部函逹再行來京一聲康了諸舉貢其何以爲情哉 
　聞學部喬丞堂議於京師設立存古學堂一區仿照湖北辦法召集舉貢考職之落第者爲一班另招舉貢生監爲一班一俟籌定鉅欵即當開辦以爲各省之模範該丞堂其食古而化者乎 
　陜甘總督升允爲遵旨條議消融滿漢事電請軍機處代奏略稱我　朝二百年來滿漢界限業已融化無蹤官紳士庶久泯芥蒂乃近日因匪黨造作排滿之説而滿漢界限始分日言融化愈益分歧殊爲可恨等語並條陳滿漢融化辦法若干條但旣日二百年來融化無跡矣則又安用條陳辦法哉 
　陸軍部鐵尚書近以内憂外患紛如亂絲而所掌兵權關係重大深恐貽誤擬再奏請開缺以讓賢能夫讓賢美名也鐵尚書乃出此耶 
　此次簡放湖廣總督實有補授鹿相國之消息嗣經某邸奏陳鹿某年老恐難勝任并奏保趙爾巽措置裕如足資治理云云是以調補趙次帥爲湖廣總督政府此舉尚見公平 
　京師鴉片專賣民政部業將辦法擬定現聞此事所以遲遲未發之故係營業司核算此項收買股本卽京師一隅至少亦須百五十萬方能敷用一時籌欵無着故遲延至今而某國從中干預猶其次焉者也 
緊要新聞 
[農工商部重訂正副礦章北京]  
　　農商部前訂正副礦章咨由外務部轉咨南皮相國參訂於去歲咨復到部後經該部詳細參考仍有未妥之處因即選派司員復就定訂草章斟酌損益重加增汰現已定妥日來正在謄寫聞於初十左右卽當出奏恭請欽定（臣 
[學部會議黃中書奏復科舉北京]  
　　學部會議中書黃運藩奏陳整頓學務仍復科舉一摺　前各堂官議後該原摺内稱科舉學堂二者併行之語實於本部原奏宣布教育之宗旨不相符合緣科舉之停正爲專辦學堂起見所期在教育普及不在求一才一能而已若科舉一復則天下士人勢必兩有觀望應請母庸置議至學務如何整頓之處應由部隨時奏請辦理（子） 
[學部限制學堂格式經費北京]  
　　學部堂司會議各學堂每日所用經費多有虚糜卽應妥議辦法至建築工程器　等項其中糜費亦屬甚多現在籌欵匪易不能無所限制亟應議定各等學堂每月需用項欵若干令其將預算决算表呈請核辦與所定數目相符方可照准至建築經費亦應將某等某項學堂建造房舍畫定圖式該式應用經費若干妥定數目嗣後無論何項學堂均照本部所定圖式建造不得稍有虚糜云（未） 
[張中堂有總理學務之説北京P ] 
　　鄂督張中堂已經奏旨補授軍機聞政府以張中堂爲學界鉅子議令其總理學務又聞張中堂將派爲資政院大臣兼憲政編查館大臣之任丑） 
[升任川督未能卽赴新任蘇州]  
　　聞新簡川督陳筱帥須俟浙撫張筱帥假滿來蘇始克交卸起行昨日已具摺奏請階見並擬請假二個月便道　黔掃墓約需冬臘間方可入蜀履新云（幾） 
[江督札蘇臬司文）飭議消除黨禍章程]  
爲札飭事光緒三十三年七月二十六日承准軍機大臣字寄（寄諭已載昨報）到本部堂承准此查近來各處逆黨大都假借革命爲詞其邪説所浸灌。凡少年血氣未定學識未到之人。半被煽惑馴至軍界學界亦漸受其影響。雖經迭次拿獲匪黨盡法懲辦終不足以伐其狡謀現在扼要辦法。自以查拿首要。解散脅從爲第一要義。至各處拿匪之兵役認眞巡緝獲有著匪者固不乏人每有偶因形迹可疑。並不詳細偵查。遽爾拿解塞　。甚或藉端索詐。騒擾平民迨至訊明省釋。而被拿之人。業已備受其害。應卽飭由蘇臬司會同寗蘇提學司督練公所妥酌　形將應如何查拿解散。以及預防騒擾之處。籌議　程詳候核辦。一面責成巡警局水陸各營及各州縣嚴密偵查認眞防緝務須拿獲眞正　黨禀報究辦不得擾害無辜致干重咎下略）（步） 
 
 
] 

Page 5

 
 
[批准中德合辦五處礦約濟南]  
　　山東有五處礦務係德人郭思曼代表合同訂約於上月十四日繕就華文合同二分呈由魯撫批准蓋印此項合同以華文爲主故魯撫但批一准字不更簽押蕭李兩觀察及該公司代表人郭思曼亦一同畫押並以此項合同係朱仰田觀察於上年春間所定特首列銜名合同内容大約以該公司係尋常商務當遵照農工商部奏定礦務章程辦理與國家交涉無干其詳章程形俟探明續登（子） 
[滇督電商滇蜀鐵路辦法雲南]  
　　雲貴總督電致外部云滇蜀鐵路集股章程已經奏明頒布擬先在雲南省城設立滇蜀鐵路總公司派員總辦專管用人集股勘路事宜惟工程師一層英法均要求聘雇已經拒絶愼雖派生出洋學習鐵路工程專科急難以待應如何辦理之處祈示妥法（未） 
[善董行商接管粤路財政情形廣東]  
　　前月二十四日爲善董行商暫行接管粤路財政之期十二句鐘有善董行商數十員在平糶公所會合同到公同先經函約羅總理依期交代旋接歐陽伯濤到公司傳述羅總理意旨謂須各位簽名接收爲據於是當衆議决由接收各人簽名函請羅總理并立候回示旋據覆稱羅總理入城未返各人遂在公司守候至五句鐘仍不見羅總理到卽由衆决議以任事期迫不能再展定於二十六日大集股東請羅黃總協理任事其担任財政之人仍照從前羅黃致董事函辦理由總協理會同坐辦董事刻日妥議担任財政人員云（酉） 
[前塩捕統領之結果蘇州]  
　　前浙西鹽捕營統領徐次舟觀察賡陛抱病已久近因擅令搜查松江韓醫生家一案被蘇撫申斥出差慚憤交集病益加劇於昨日在省病故所有江陰常鎭兩關防適囚新統領松江提台劉華軒軍門在蘇卽奉憲諭統歸劉軍門查收現軍門已謁見蘇撫面商一切於昨晚起程回松矣（其） 
淞滬要聞 
[日領爲高慶堂案照會浙撫]  
　　駐滬日本領事於本月初三日爲浙江委員余爚拿解高慶堂一案特照會浙撫略謂日商大東公司買辦高慶堂前被余委員誘至南市押解赴杭屢次詰問均無確復高慶堂經理大東公司虧損受累爲數不貲又罰欵之外加以委員幕丁各項勒索一切使用計所費一萬餘金均由該公司挪用爲此照會貴部院查照望卽將違章拘解藉案招搖之余委員以及幕丁從嚴究辦勒交所索賠洋並賠償大東公司虧損銀兩及罰欵七千元如數交還否則當分别禀請本國外部曁駐京欽使經向貴國政府交涉云（外） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 [ 
[皖省創辦官膏局章程]  
一禁閉烟館攺開膏店以便生計也烟館開燈任人吸食爲害最烈今旣勒令六月底一律封閉則若輩一日失業謀生無路情亦可憫茲擬量爲變通除小户烟盤一律停歇令其另謀生業外其稍有資本向係膏燈並售者由商會公舉准其領取牌照攺開膏店只准賣膏不准私自開燈違則罰辦將店封閉 
一售賣官膏宜由商民領照開設不必官爲設局也烟膏由官設局收土煎賣不特無此鉅本且處處設立分局亦難籌此經費且辦理亦難期妥善不若由商民領取牌照各自開張較爲妥便仍不時查察倘有無照私開以及開燈吸食情事立將房屋封閉貨物充公 
一領照膏店宜限定家數不准任意多開也開設膏店原爲便於昅户購食起見自未便任聽隨地開設轉致漫無限制茲擬省城内外由商會公舉准開膏店若干家其省外各州縣應設若干家應由各州縣體察情形酌定家數禀報立案祗准由多而少不准由少而多如有歇業隨時將照吊銷不准頂替接開除城鎭市集外鄉村無論小大均不准開設以示限制而挽敝俗 
一開設膏店宜領照繳捐以充公用也省城膏店如願開設者須由商會公保造其身家淸册出具保結經赴公所領取牌照方准開設其未經領照者不准私開此項牌照每張酌取照費藉充局用仍一年一換以便稽核省外州縣亦照此辦理所需牌照出各州縣查明預先赴省請領所收照費以一半留充地方開支以一半批解省局濟用 
一烟土烟膏且各歸專賣俾可淸查也凡土店祗准將各項烟土轉售於膏店不准留以熬膏以及零售於吸户如膏店亦祇買土店之土不得逕買於商販及土行之手俾淸界限而便稽查違則重罰土店每月將買土若干賣土若干除賣仍存若干買自何人賣於何處按月開具淸單送公所查核其膏店每月買土售膏之數亦照土店辦法逐月開單呈送俾可互相稽查藉知銷數盈絀此外各項店家向來兼賣土膏者應一律禁止不准領照兼賣以杜掩飾而免售私 
一吸户食烟宜領照買膏不准買土私煎也六十以上六十以下之人旣領有甲號乙號執照若准買膏又准買土則不能實查吸烟之數使之漸減併不能預杜新吸之人使之不增惟旣查明吸烟人數及癮之大小先行造具淸册分别甲號乙號給予執照即於照内註明每日准買烟膏若干不准買土私煎膏鋪驗明執照按日賣給或總買五日十日亦聽其便其無執照之人不准私相買賣違則究罰至其人買膏若干應食幾日應於照上註明日期加蓋圖記庶幾一目了然且可杜絶頂替重買之弊每購膏一次加註一次祇准逐日遞减不准任意多購日期未滿不准再買旣有此店圖記彼店亦不得復賣以免弊混此項執照應按月一換如有遺失准取保陳明補領其領乙號執照者如一年猶未戒脱可領之照作爲廢帋其有先期力戒願將執照繳銷者卽於册内除名以爲攺過者勸（美） 
分類新聞 
政界 
[督批公分别監禁搶犯南京]  
　　江督端午帥批江寗府等會詳審明鄧小二等搶取妓女手鐲擬辦情形由該犯鄧小二膽敢糾衆持械藉端搶奪得贓實屬藐法已極旣據該府等訊認不諱卽如所擬將該犯鄧小 
 
 

Page 11

 
 
二永遠監禁蕭長福周和祥吳松山三犯僅止聽糾向行在場並未動手情節較輕各予監禁二十年惟該犯等均係痞棍拘禁一方難保不滋事端應將鄧小二發交淸河縣監禁蕭長福發交沭陽縣監禁吳松山發交蕭縣監禁周和祥一名卽遞回原籍安徽和州監禁須飭上江二縣多派幹役並分移前途各州縣一體小心押解至朱長浩一名雖非此案正犯第該犯旣按節在釣魚巷向娼户收取規費是其平日與鄧小二等狼狽爲奸槪可想見此等爲害地方之徒斷難稍涉輕縱應發　上元縣監禁三年除行蘇安兩臬司分飭遵照外仰卽分飭上江兩縣遵照辦理仍飭該縣等會同嚴緝逸犯宋金龍等務獲究辦）諟（ 
[札飭派員開濬城河蘇州]  
　　蘇撫陳中丞以省垣疫氣盛行皆由河水不潔所致因諭飭長元吳三首縣將城内外大小河道一律疏通一面札飭淮揚道遴派向當河工差之候補班十員及熟悉河工之司事十人來蘇委用）命（ 
[黃州府缺請攺外補武昌]  
　　湖北黃州府知府員缺向歸部選自魁雲祉太守開缺後迄已年餘尚未補入現鄂督張中堂特將該缺扣留攺爲外補擬以汪鳳瀛太守奏補以周以翰太守擬陪昨已專摺出奏不知能否邀准）音（ 
[新任寗府接印寗波]  
　　新任寗波府夏太守孫桐已於本月初三日接印任事現因前任文太守尚未遷出衙署暫假寕波税關爲辦公之所自） 
[學臬二司因公赴寗蘇州]  
　　蘇州毛提學及署臬朱廉訪同於初三日淸晨啓節赴寗聞廉訪此行擬謁見江督端午帥禀陳蘇省專賣官膏辦法并俟陸申甫廉訪引見回蘇卽當交缺赴淮揚道新任等事惟毛提學則禀陳全省學務事宜云）間（ 
交涉 
[申覆教士呈控佔地案情安慶]  
　　皖省洋務局申覆皖撫云前奉憲札准英領事葛函開據内地會屠善宰禀稱該會坐落百家鋪二街雙槐巷與魯萬興房屋隣近三月間魯萬興攺建新屋佔用會堂圍牆之上架造樓房向其理論不允讓開禀請轉飭遵讓等情前來相應函請諭令印委轉飭魯萬興將佔用之處拆讓等因准此查魯萬興建屋如果佔及他人界址自應吊據驗勘核辦合亟札飭該局遵照會勘妥爲理結禀覆等因奉此遵飭局勇去傳魯萬興訊問據稱光緒二十五年先人買有基地一塊在二街雙槐巷與耶蘇卽内地會東北牆脚毗連早年本係草屋住眷因本年三月間失愼會堂不准再蓋草屋始百計湊貸落成瓦屋數間當時知會該堂并無話説及至房屋告成忽有朱敎友向身理論言身佔用圍牆須要折讓身以照契屋西南北三處貼隣并無異議獨該堂東首待落成後忽説佔用圍牆是敎友等藉端慫恿牧師出頭不言而喻今旣將先業新營住屋該堂有一日糾葛即一日不安應俟屠牧師避署回蕪與之理論欲如何拆讓惟有隠忍遵照辦理免得再生枝節今願先具遵結一紙存局正在具文申覆間又續奉二十日札同前由查此事一俟屠　宰回後應如何拆讓之處卽飭魯萬興邀中妥商辦理不致延誤容俟出月事能議結再當具文詳覆云云）少（ 
[鄞縣諭禁恃敎涉訟寗波]  
　　新任鄞縣黃大令羡欽接印後出示曉諭略云鄞屬通商口岸敎堂林立民敎交涉甚多每有不安本分之人違章盬訟投敎或竟假冒敎民夾帶敎士名片以爲護符殊屬非是本縣一秉大公分曲直不分民敎嗣後詞訟案件無論平民敎民如有於禀道冠以敎民二字希圖聳聽者一槪不閲擲還决不姑息養奸也）自（ 
[巡兵毆擊日孩交涉奉天]  
　　上月二十五日奉天巡警總局巡兵於小西門邊外十間房地方不知因何事故與日本幼孩口角巡兵大怒竟致用武毆擊途中有日人前往排解巡兵乃鳴笛求救附近崗兵來救者三四十名遂與日人毆闘互有擊傷經某日人赴車站本國營房告警遂有日兵十數名馳赴十間房則巡兵已聞風逃散現在駐奉日本總領事已照會交涉司請據實查辦以便了結云）申（ 
軍界 
[蘇省添設偵探隊蘇州]  
　　蘇撫陳筱帥以近來匪黨充斥合省軍營及長江内地難免無黨匪溷跡因飭督練公所添設巡緝偵探隊一百名筱帥自爲督辦藩臬兩司爲會辦蘇州府爲提調業已札委歐陽少臣爲中隊管帶領四十人王海峯爲左隊官張連陞爲右隊官各帶三十人已於初日奉札開辦矣）必（ 
[蘇撫點騐行軍蘇州]  
　　蘇撫陳筱帥於初二日飭令常備一二兩標全體軍士二千餘名槪作行軍裝　由協統標統管帶隊官各員督隊入城筱帥親自點名聞各標軍容整肅尚有可觀云）命（ 
[詳准攺設射擊塲南京]  
　　兩江督練公所日前具詳江督請撥給朝陽門試砲地段攺作陸軍步兵射擊塲當奉端午帥批示云查射擊塲爲軍人所宜注重現在該塲旣擇於朝陽門外中城兩協鎭向來訊砲處所地段相宜候飭該鎭撥交備用所需經費請以本年節省秋操經費撥給濟用應准照辦并候行知財政局照撥仰卽遴員前往鄂省考查塲式參酌妥辦）商（ 
[禀陳偵探章程之批詞安慶]  
　　蕪湖帮統日前擬有偵探章程禀陳皖撫採擇當奉批示云據禀已悉詳閲所擬章程均尚切實可行各口岸所派偵探人數尤當隨時察看情形斟酌損益本省境内最要之處除安慶蕪湖外自以廣德巢湖大通等處爲緊要而廣德一路爲通浙省要道匪徒出沒無常尤當注意僅派偵探士二名恐嫌單簡應再酌撥數名以資防閑聯絡每月所需經費除辦公等費准月支銀一百兩特别費用遇事核實開支外每月計額支銀八百零七兩候札飭蕪湖米捐局按月發給仰卽將管帶以下各員弁妥愼選派造册具報關防候飭局刊發總之設立偵探之意長在緝匪尤貴安民該參將當與諸　士嚴立約章不得任意捕風捉影僥倖前功如有　擾等卽行加等懲辦不貸該參將明練有爲諒能體會及此也餘均如詳辦理仍將開日期報查繳）政（ 
[長沙協因事撤任長沙]  
　　署理長沙協謝竹齋總戎前奉撫憲札 
飭監修小吳門外常備軍營房總戎卽於營房附近私築房屋數椽經營 
 
 

Page 12

 
 
商業爲撫憲岑堯帥所聞疑其有所侵蝕且跡近與民爭利有玷官方故已具摺奏參於上月十九日撤任）敏（ 
學務 
[大埔縣匪徒毁學駭聞廣東]  
　　廣東大埔湖山初等小學堂係將幻住菴攺設該鄉頑紳與無賴視之如仇屢起風波意圖破壞近因天旱又歸咎於該學堂謂係菴神失所所致劣紳藍某黃某復使爛匪大貼長紅謂學堂卽敎堂並揑造毁學堂復科舉之上諭傳布四處人心大受煽惑上月十八日午後該匪等竟敢糾黨百餘人猝至學堂將校具焚毁一空寄宿舍屋面亦被全數拆去敎員學生見勢兇惡紛紛逃避十九日該匪等復鳴鑼聚衆並置竹筐三四隻在街上收派銀錢以爲抵制學堂之欵並有統率手下之人毁盡學堂乃始罷手之言以至全體學生父兄危懼交加各處學堂大受影響現湖山公學已一面禀官辦理一面傳知各學堂而胡令亦於　十日前往查勘似此匪黨橫行僞造上諭拆燬學堂若不嚴行懲辦則學界前途不堪設想矣）乙 
[高等學生破格錄升蘇州]  
　　蘇省高等學堂定例應由中學堂畢業生考選升入如　得中學堂卒業憑照者槪不計錄現蔣監督體恤士子破格錄取凡學力實合中學堂程度考騐合格者亦准升入高等學堂肄業近有居福壽等數名已蒙錄人文理二科一體肄業矣）必（ 
[仁錢敎育會開會紀事杭州]  
　　仁錢敎育會初一日午後二時開常會到者約六七十人内由副會長吳雷川君提議三事如下）一（ 
調查私塾推舉小學敎　楊子春等十六人訂於下星期午後二時到會集議調查方法又有高曉波君願擔任調查淸泰門望江門一帶亦定於下次會議）二（另舉勸學所總董上月十一日會經公舉項蘭笙孫耦耕兩君爲仁錢勸學所總董現因孫君被控項君亦以事冗力辭由仁錢兩邑尊敦促再舉　又投票　舉計汪曼鋒祝鳳樓二君最佔多數惟二君不願擔任將來仍須請地方官特别選任）三（由副會長報告孫君耦耕被控有案目下雖虚實不可知應照章暫行出會衆均贊成）比（ 
實業 
[部飭各省商會保護典當北京]  
　　農工商部札行各省商會略謂迭接各省當商禀稱近來時有痞棍僞造質票往贖訛詐或將軍器硬當或借賊贓紏葛種種擾累深堪痛恨請爲明定章程以除後患等因到本部堂查核各省典當禀請千里一轍目廳明定妥章力爲保護爲此札仰商會遵照自後無諭遠近典當如遇此等訛詐陋俗准該典當扭赴商會理直送官究辦如該地無商會者卽赴就近分會辦理可也）幸（ 
[提鍊火油之成效四川]  
　　資州羅泉井地前由王陳二君合資開採火油已有成效惟色質黑濁人不樂用近由羅紳添資聘匠悉心提鍊遂得純全潔凈之油日數百斥銷場已較前暢旺矣）往（ 
[熱河墾務之發逹熱河]  
　　熱河墾務近來頗見講求其辦法如有人欲耕種荒地卽可赴墾務局報名掛號並繳領地銀兩地價凡分三等上地一頃繳銀八十兩中地六十下地四十無論何人繳銀之後是地卽可永遠作爲已業惟官於熱河者不得往購以防流弊聞開墾之地現已約有萬餘畝云）隠（ 
雜記 
[奉承官場之攺良品大連]  
　　前大連民政部長官石塜英藏辭職之後大連華商去思倍切特向上海定鑄白銀紀念瓶一對高一尺二寸價銀四百餘元鐫刻精工正面篆書公正廉明四字上欵係恭頌石塜方伯大人德政下欵大連華商總代表劉兆伊郭學純曁闔會商民敬　聞日内卽寄東京由留東學生劉玉川）卽劉兆伊之次子（齎呈方伯府第云）丙（ 
　按中國紳士奉承官塲始則有德政牌萬民傘繼則摹仿西法鑄造銅　像而官吏之果有德政與否非所知也今更有新發明之紀念瓶進化　之速殆不可思議 
[諭飭錢莊墊繳運商公借銀兩揚州]  
　　淮南鹽商認定報効公借兩欵前由趙運司核定分作四限繳淸均以六月二十五日爲初限現因逾限未繳奉江督電催等情已誌本報茲悉在揚應收之借欵截至七月底止僅據呈繳四分之一屢奉江督來電飭將初限銀兩全數解省故黎分轉特禀准運司諭飭各錢莊先行墊繳轉解略謂查四岸運商借欵初限廳繳銀二十萬二百五十二兩現截至七月三十日止僅據繳銀四萬七千九百八十六兩二錢尚欠繳銀十五萬二千二百六十五兩八錢殊屬玩延當此公用需欵之際立等此項銀兩接濟萬難稍仕宕延致誤要需應卽照案飭由各錢莊先行措欵墊繳轉解將來由欠繳之商認息歸還以淸欵目除牌示未繳各商遵照外合亟諭飭錢莊福和祥等卽便遵照）諭 
[强盜搶刦新婦破案四川]  
　　綦江縣屬之大埡場地方素多盜賊前有張某新娶一妻頗稱和睦一張某他出未歸盜賊偵其無人一擁入室將新婦曁所有衣物銀錢一併刼去而鄰里不知也及張歸往尋於岳家彼此茫然遂致搆訟經該縣劉大令斷令兩家各派人尋覔始於日前在某處岩穴中尋獲並拿住盜賊二人遂捆送縣署請爲盡法懲治現劉大令已將該二盜站斃示　矣）河（ 
南洋通函 
[荷屬各島華僑情狀）續（]  
一南洋各島自隷屬荷國荷人將馬來由皇貶至八打威馬來由皇向在婆羅洲之嗎罩勃嘮每月給以荷銀六萬盾俾分散與各馬來王該王各島多有然一無權力於增民不異前在荷蘭輪舶二等艙中晤一馬來王子詢其何不坐頭等艙位渠　荷例不准正談間適有船上執事二荷人進艙該王子直立鞠躬屏息不敢作一語待至二荷人出始敢歛坐余在旁觀之不禁髮指而代爲淚下嗚呼亡國之慘一至於此雖　子亦若是哉黑奴紅種相繼淪亡殷鑒可畏我同胞閲此未識感情如何 
一華商吸鴉片者各埠皆有惟烟膏由荷國專　吸者領照購食荷例凡已吸者永不准戒許增不許减其價亦奇昻如食一二錢者需銀七八盾癮大者有一天吸烟至七八十盾者此一海外華僑之特色）近來新加坡有戒烟去毒社一處效果甚大（）未完（ 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第十八版 [ 
小説 
[寫情小説幻邦奇遇錄）美國企格林原著九]  
克利斯曰。縱閲此信。無所謂感情也。弟以爲函語雖奇。必非僞造。挪威人旣言得之於南美洲海灘相近之處。就其言而推之。則其人之所錮者。其在哀脱賴斯境乎。尼卡忒驚愕問故。克利斯日。哀脱賴斯境。地之未經墾闢者甚多。舟車不能至。人跡未嘗通。俗尚之奇奥。不言可知。他不具徵。卽如所書之紙。無論紐約也。卽統全世界而觀之。亦罕有見之者。是一證矣。夫以素居紐約之人。一旦爲其所禁錮。舉目皆駭異之事。曷足怪乎。故自吾言　。雖未能確指其處。然必與哀脱賴斯境。相距匪遙此可得而斷言者。尼卡忒不禁皷掌稱善。克利斯又日。愚陋之見無當萬一。顧敢貢之於君者。實爲抛磚玉計耳。　聰頴絶倫。自見此函。偵探之方針。必已胸羅成竹。其亦能明以示我乎。尼卡忒日自愧鈍根。反覆視此函。徒滋煩擾。自聆君所語。茅塞頓開。且感且愧。今猶有欲舉以相告者。挪威人之遞此函也。非僅僅以封面之標題。不遠數萬里而至。察其傳遞之意。猶有他故在。克利斯訝日所謂他故者。豈彼於遞呈之前。早知函中之語意乎。尼卡忒笑曰洵若是。則函亦何足爲。奇非其所僞造。卽授意於他人而爲之。我所謂者意不在此意謂遊艇之至里提辣普也必有所事。方徘徊瞻顧間。而是函適至。雖彼之對於是函。未必有直接之關繫。顧見之必有動於。中因不憚數萬里之勞。二閲月之久踵門求見。以偵探之貴加諸我。非然者安有以渺不相屬之人。貿然得一函。不以征途之瘁。而甘作寄書人乎。 
國外新聞 
[美洲排斥黃人暴動事彚誌]  
　　初三日紐約電云焚哥武埠日本僑民現均於其居留地一帶持械偵巡以待激戰此次已入店鋪被毁四十餘家其被擲於匞河者亦有數人云日本工徒委員伊喜）譯音（氏於本星期日之晨亦遭毆擊發海電與根内寇男爵）譯音（謂已將遭遇之事由亞托華日領事通告坎拿大首相勞利安君矣○同日東京電云日本外務省商務局總理伊喜氏現方在焚哥武考察日本僑民被難情形據來電通告謂焚哥武之暴動勢已消滅坎拿大首相勞利安已向駐亞托華日本領事表逹歉仄之意井謂當切實設法以保護日本人民云○同日倫敦電云前星期六焚哥武埠人民忽而暴動排斥華日兩國人民勢頗激烈至星期日晚又復暴動但日人對於此暴舉頗有堅定之態各執木棍手鎗刀械等件并揚言將以炸彈相抵禦故暴徒反爲所威嚇卽棄日本居留地不復攻擊星期六日之暴動時日人奮勇而前羣以碎瓶亂擲卒將八千餘亂徒攻退日本工人委員伊喜當前往領事署時僅僅獲免脱該處警察已准日人持械自衛加拿大首相勞利爾卽發電與焚哥武市尹謂此次以如是凶狠無禮之舉加之於英王友和之聯盟國人民實一憾事深望將爲首各人速卽處罰云倫郭各報章咸謂此次之事勢極猛烈想坎拿大政府必當行其權力於英屬哥倫皮省矣彼世界之政治家對於此次東西人之衝突必能盡其心　以策調定之方云 
[併合孔戈國問題]  
　　初三日倫敦電云比國京城官塲　稱孔戈國已將其所有國土共二十八萬九千三百七十五啓魯米逹之　交付於一有限公司執掌據稱此公司之股本幾全爲比王李亞波所把持比利時人民聞此消息頗形騒然咸謂若此情形則欲孔戈歸入版圖之舉尤見爲難矣譯字林報 
[法國與摩洛哥交涉]  
　　初三日栢林電云巴黎半官報近著論攻訐摩洛哥之譌皇摩連海飛氏法國内閣决議克薩孛朗卡地方所有因戰損失均須摩政府擔任補償 
[斐人降服]  
　　初三日栢林電云斐州西南部毛倫報地方有男子四十三人及女九十七人同投降於斐州西部之德政府 
[奥皇歡迎日艦]  
　　初三日柏林電云奥皇約瑟已柬請日本千歲波筑兩艦　員前往奥京維也納一游 
[中美洲調和會]  
　　初三日栢林電云華盛頓地方現已召集委員會預備中美州平和會事宜 
[美大臣游歐]  
　　初三日栢林電云美國兵部大臣塔甫脱業已首途前赴歐州游歴各國云以上譯文匯報 
本埠新聞 
[勸學所董爲地租事滬道禀]  
　　竊本邑學宮自咸豐五年遷移之後所有舊學免科基地原議留作文昌宮之用由洒掃局經理出租其儒學署基由儒學取租充修署之用均載邑志前年學務公所成立以洒掃局歴年積存生息之欵歸於文昌宮而以地基歸於學務公所本年學會公議該地出租未立年限目前時價每畝值五千元而舊定租價連頂息計算約每畝每月五千文左右未免過輕現值學務費絀之際亟應收回整理爰經呈縣出示限令各租户於本年八月以前一律交還田畝以便另議辦法並免收七個月　租以示體　並奉儒學照會　署基毗連交錯自應一體辦理以免藉口觀望移縣一併出示在案嗣恐一律拆讓衆情或多不便復經會議續租辦法六條一租期十年如欲延長者均得遞加至十五年惟租價亦須按照遞加二租價每畝每月二十元如欲减少者遞减至十元惟租期亦須按照遞减　原存頂首一律付還如仍願存頂首者須攺錢數爲銀元數每百廿元可抵减月租一元四角由儒學及勸學所會印換給新照其舊照收回作廢五一律於本年十月初一日照認定新額起租以前九個月租金豁除六認租時預激三個月租金 
 
 

Page 19

 
 
以上續租辦法六條之外又恐有不願續租而又不甘折讓者議照現收每月房租數三十三倍給價收管房屋所議各節無非於折讓之外多開門路使各租户得以自行審擇從長定計即經商承縣學通告各租户惟各租户之中深明公理來所認租者固居多數而亦有因承租年久視同租遺產業反對年限者本所自開辦以來設法籌欵一籌莫展專恃此頂地租爲的欵不得不照現時地價增租除由董等詳加開導並俟一律辦妥再行申報外合將辦法原委先行陳明伏乞察核）的（ 
[嚴拿毆官首犯]  
　　北新涇鄉民毆官滋事一案滬道瑞觀察以此風斷不可長恐縣派緝拿犯事之人不力昨又札委偵探楊錦山將爲首之陸小園秦鑒生二犯務獲嚴究）車（ 
[蘇路公司請派彈壓委員]  
　　蘇路公司在松江採用山石業經布置妥帖已詳前報茲該公司仍恐有無知鄉民藉端阻抗特於昨日移文滬道請委張二尹恩壽前往彈壓月支薪洋二十元由公司逐月支給現瑞觀察已准如所請矣）速（ 
[救火聯合會開會情形]  
　　前日下午五時上海内地城厢内外救火聯合會在蓬萊路公益研究會開弟一次大會會董李平書蘇冶生顧益之劉愼之姚子讓毛子堅范麟書諸　及地方各段救火會社長及來賓到者約有三百數十人所有會場秩序如下一開會二中毛子堅君爲臨時代表佈告開會宗旨三由李平書君演説略云救火聯合會爲地方自治要點從前各社救火向存意見彼此均懐界限城内與城外情形更多畛域之見城外人少城内人多少則易結多則難結今旣設聯合會後切切不可再存意見又籠頭水力專注則大分注則小故先至者旣將籠頭裝好灌救則後　者不必定要再裝以分水力致前裝之籠頭水勢反弱再消防隊爲救火最要之極點俟後日救火會辦理漸臻鞏固經費充足再會議設立消防隊四宣讀草章五公議選舉辦事職員事務由會董顧益之蘇冶生諸君集議擬攺正幹事長一人爲正會長副幹事長一人擬攺爲副會長各社添總幹事員一人又各社再添社長一人各鋪加添臨時糾察員一人在調查員中投票公舉衆皆贊成六時閉會）車（ 
[書業公所禀請維持公益]  
　　書業公所現因經費難籌由該業董席君裕福邀集同業公議將官商快覽酧世全書攺歸公所印售所得餘利抽提十成之四以充公所經費惟恐同業乘間私印爰特請由商會轉移滬　札行縣廨一體示禁以期維持公益）括（ 
[研訊淫伶拐逃案]  
　　淫伶郭蝶仙誘姦馮翰之妾沈寶捲逃一案前晚奉帮讞寶子觀明府提訊原告遣家丁徐升偕馬夫王阿金龔阿弟嚴春泉投案同供姨太太日至天仙觀劇並與郭伶私語七月十二夜小的們目見同坐馬車遊園是實訊之郭伶供寶寶並不認識是夜小的與趙小廉同坐馬車相識餘供支吾明府以伶人誘姦殊堪髮指遂判押候復訊再確）莊（ 
[貧員故後之蕭條]  
　　本埠大南門盤查委員李志廉在差病故淸苦異常卽經家丁李升到道禀求撫卹茲蒙瑞觀察特賞規銀二十兩著該家丁備狀具領轉給該家屬備用）車（ 
[巡局牌示罰欵]  
　　巡警中區正巡官程賢訪明府昨日牌示七月份本局因案罰欵計英洋十二元小洋廿七角）車（ 
[考驗巡士體質]  
　　總工程局所招各巡士素　驗明體質難保其中無嗜好太深或身體羸弱者茲聞局董已延請醫生到局每日午刻分甲乙丙　班在局會同警務長考騐體弱）永（ 
[巡士玩公之一斑]  
　　總工程局派値夜班之巡士往往上差後妄自游戲或沿途嗑睡或擅出崗線種種腐敗頗足貽人口實經局董訪悉情形已嚴飭母許再蹈故習察出不貸）夜（ 
[道批三則]  
　　孀婦王汪氏禀批此案節經批廨飭查究斷迄未具報現又據該氏一再呈凟究係如何情形仰會審委員迅卽秉公查究具復察奪母再違延凟禀粘發○附貢生龐鴻漢禀批案經該廨判定屈計押限將滿應俟届期開釋仰會審委員關守傳諭遵照堂面迅將委札呈遞聽候轉送貴州撫憲察銷母延○高等學堂科生蔣奎禀批蔣希曾並不於該生暑假回滬之時赴局淸理轉以原告不到情虚等詞禀縣朦銷希圖逹其强贖之目的殊爲無理應仍照前批吊騐契據判分曲直仰上海縣查案遵辦母任延訟切切）車（ 
[招募仵作送省學習]  
　　本縣李大令接奉臬札略云前經諭飭各屬每縣挑選一　人送至蘇省學習　作查得該縣尚未挑送來省速卽遵照選擇限日送省大令奉札之下昨卽出示招募矣車） 
[查獲違禁開燈]  
　　浦東塘橋巡局委員楊永康查獲私賣洋烟之謝阿龍並烟客劉阿大陳金發烟槍二枝烟燈四只立卽派差函送到縣請究大令著收押候訊）車（ 
[小工减騐偒]  
　　昨日午後有安徽宿遷縣江寳田葉小山二人投縣喊控稱被現在浦東楊家渡唐小蔴子工頭處爲小工今與湖北帮小工爭論工資被毆受傷禀求驗究李大令飭値日差陳泰帶侯訊辦）車（ 
[上海官事]  
　　前奉天鹽法道記名副都統景賢並隨員候補知縣劉學江江西補用通判范之幹江蘇試用通判方培湜昨日均到道拜會禀見方别駕呈法部紹昌公文一角分省試用通判胡士楨日前奉道憲委赴華亭婁縣靑浦金山四邑查察有無私開烟舘情事茲已公畢昨日回滬到道禀銷差使）杞（ 
公案 
[會訊僞造合同案]  
　　西洋商人陳子川前向湘裕公司訂購銻砂立有成單約定去年四月初交砂詎該公司日前赴金陵控陳子川僞造合同陳得信卽投該管領事署呈控迄今案懸不結近奉滬道瑞觀察札飭公共公廨會同西洋沙副領事屢次升訊案仍未了前日午後由襄審王肇之明府會同西洋副領事沙君復訊原告延穆安素律師及担文愛理司三律師到堂檢呈合同三紙湘裕代表楊振驤延高易瓊司律師到堂檢呈簿據並稱未與陳子川訂立合同並據楊供公司所售銻砂之價値皆書在紙上夾在簿内今已失去穆律師將簿查閲稱該公司生意甚大豈有價目登紀零紙之理且查呈案賬簿或三十餘頁或四十餘頁顯有不實况前年陳子川控同昌順蕭谷風不交銅斤蕭請楊作証今陳控 
 
 

Page 20

 
 
湘裕而楊請蕭作証請堂上明察中西官檢閲簿據果有缺少頁數判令各退候復訊核斷）根（ 
[上海縣案]  
　　英界通濟公客棧於前冬放火　賠險銀焚斃祝嗣豐之胞弟等數命由祝上控松府發回本縣經李大令復審祝供該棧東吳子書等在府堂所呈均係假簿有眞簿两本係某所董事送來呈閲李文學供在棧剃頭司帳殷瑞文先囑小的縱火不允後請他人是實黃鶴軒供　該幾殷等屢言及縱火事初五夜復云現將實行初六夜果然火起該棧各人俱衣服整齊全無愴惶之狀乞鑒吳子書殷瑞文羅永生俱照前供稱係寓客在房失火大令以案關焚斃多命判殷吳羅三人收押祝黃二人將詳細情形分具親供禀詞呈候復審察辦○鄉寡梅陳氏投縣喊被族人梅某騙攫大珠一顆小珍珠三百粒向索蠻賴等情大令判候百明察奪）車（ 
[總工程局紀事]  
　　西區解鹽販趙榮發在揚州拐帶苪陳氏來滬圖賣爲妓等情到案奉飭收押候訊○大碼頭永盛烟紙店執事孫士鴻扭投店夥沈金順舞弊取巧復圖縱火由飯　童繼明察破等情奉　參軍訊判押候查明復訊　衣攤主金錦元屢被小　張連生竊取衣服拘住入贓扭送到案　戒責二日下押一禮拜贓給領）夜 
[公共公廨早堂案]  
　　張金如等在道轅上控張阿大種種不法現避匿租界求請協提解縣訊辦讞員關　守接奉道札後立卽簽差協探將張提案帮讞王肇之明府以張實居住租界並非避匿應據情禀請道憲核示遂商之英畢領事判張交妥保候禀請道示遵行○揚州人徐德山因貧將侄女四子携來上海住　浦路某姓家意欲販賣被包探楊掌生偵知解究訊之四子供年十二歲來滬找兄長娘舅住城内做裁縫德山實是阿林明府以所供難憑判分别押候查明實情於禮拜五解訊○流氓蕭么上專事搶人衣服飾物報捕拿緝未獲昨由包探米順獲案旋有徐阿昌等投案供訴被搶情形求辦明府以供認不諱判押西牢四年示儆○陳阿金强攫金阿福等家衣服錢文逃逸報捕解究判押西牢一年贓給失主○李鳳揚薜少　孫永齋等與史阿二同業忌妬前日在茶　内口角將史頭額毆傷報捕解究判各枷示三天○販賣淫書之陳淸生湯玉泉許戴英王福成張章臣王淸春李金海陳阿慶等八人在新閘張福記作内刊印業書由探拘究明府以各人不肯將爲首之人供出判罰二百元充公具攺過不准再賣甘結送查○華友卿搶取賈阿德洋九元逃逸報捕解究判押二月○俞阿銀竊金阿巧等衣被判押一月○陸長福售攙水牛奶判罰洋三十元充公○潘阿三私將火烙車印蓋沒由捕解究判押候禮拜五再訊）莊（ 
[公共公廨晚堂案]  
　　許桂生控周松林等吞沒立和土洋銀求究一案訊供各情已誌前報前晚奉帮讞寳子觀明府復訊許投案請追質之同供　帳已到請訊卽據張德才供各帳均有可查並無不合明府以供詞各執判張交同帶去候復訊再斷○周澤霖控王詳昇陳哲定董仁記等不付捐洋一案亦奉提訊周供所有洗衣公　各款均由董事代墊銀两向收無著求追訊之王等同供愿交捐款明府以王等旣愿　繳姑寛一併斥釋向收如違准禀提追）莊（ 
[法租界公堂案]  
　　毛阿德蔣興林前日駕馬車疾駛至法馬路將途人王德言撞倒碰落門牙身亦受傷六號西捕向拘反敢圖　旋卽獲送捕房解訊最　馬判罰洋三十元　公内提五元給傷人醫費○法馬路憩園烟間結欠油漆工作洋一百二十一元向索圖賴經作主葛三控由公堂將股東及經理人馬士安提究據稱此款已由經手魏正記木作頭以七折算淸有發票爲証旋傳魏正記供並未經手葛款該店尚欠小的工作洋六十元屢索無著業已具禀請追司馬查閲發票上蓋有淸訖二字係馬揑寫圖賴囑實判押追○張松濤前日向王　子借洋廿元將婢女朱湯氏暫爲抵押詎王卽將該婢領至小東門烟　王李氏處　　　定價洋二百三十元先領去三十元後楊經過該摀門前湯氏　卽　楊囘去致　　　相爭吵由探一併解訊楊聲訴前情判婢暫寄善堂令張夫婦將湯氏身據呈閲摀婦王李氏還禁著交王蘇子訊辦○徐寳明王阿寳等串竊張富全駁船賣與無鍚一案茲捕房將　父全金提案令變產代子了案全金供家無片瓦現在人家執炊月得洋两元實難了案求察　開釋仍金寳明等還　追究○新開河鈞昌洋棧　　一案昨又集訊陳融記亦到案候質並稱所存該棧之布有紙頭混充在内商人實不知情蓋此貨是田紹記之物由朱世恩經手於　月抵　與商人計銀九千两旋有未保　之各存貨家豐恊成中和之　材行亦遞 
禀　明並非放火馬　此案鄭洽記等尚未到案遽難定讞判陳裕記交保解人仍　押候訊朱世恩　　律師請保出外司馬不准）泉（ 
[美租界捕房事]  
　　徐阿生前晚在吳淞被某西人汽車撞跌受傷由捕舁入捕房轉送同仁醫院求治仍查緝肇事汽車核辦○李彩生投報捕房在華記路某茶館被流氓仁　　　洋四元求究捕頭令於遇見時　　送究○韓金桂與婦人趙王氏因賭口角互毆由捕拘入捕房姑念初犯一併逐出○　阿八將　　水菓沿途求售由捕查見拘押候究）西（來件 
[霍亂説）日本博愛醫院長綿貫與三郎述門陳繼武譯））再續（]  
　　乙輕症虎列拉凡患虎列拉者。先下痢。次之嘔吐。其糞便始如稀粥或似水。迨一小時之間。下痢至四五次。則因膽汁欠乏。其糞便變爲無臭之米泔汁樣液。並含有多量之鹽類。反應爲亞爾加里性。若以顯微鏡檢視之。則混有已腐之上皮細胞及虎列拉之徵菌或尚有食物之殘片燐酸安母尼亞。及麻倔湼失亞　結晶體。又瀕瀕嘔吐。其嘔吐物如水或有帶綠色者。至起病十二小時或二十小時。則發腓腸之强直或疼痛性之痙攣面色呈靑紫色。脉搏小而且弱。殆不能應指眼球陷沒鼻梁聳出小便减少。或竟不通此時病者覺甚困倦。而口渴思飲。狀甚危篤。然若治療適宜。則經三四十小時後。吐瀉停止。病症漸輕可望告痊。若偶一不愼。轉成重症。則病入膏肓。有不忍言者矣。此爲輕症虎列拉之病狀也。）丙（重症虎列拉本症多由於虎列拉下痢及輕症虎列轉成。亦有先覺身體惡寒頭目眩暈。或俄然下痢後。一二小時至發嘔吐。卽成本症本症之糞便呈米泔汁樣。亦有因混有血液而微帶紅色者。臍部腹内。躁鳴不已。甚且腹痛。皮膚發冷。而失彈力性。爪甲口唇。均呈靑紫色眼球陷入。鼻梁高聳自覺酷熱難忍。舌被白帶。食物不思。呻吟不已。覺口甚渴並發腓腸痙變）俗名吊脚痧（脉摶沈微如縷。一分時間動至九十摶或百摶小便之分泌作用全然閉止。據大家之統計。病者於此時喪命者十居七八。其幸免者。大抵吐瀉漸止。脈搏轉爲强實。排泄含有蛋白。質之小便少許。病症漸輕。數星期或數月後。卽可復元。或有吐瀉停止後。復發熱而死者。又續下紅痢而死者。則别有病原茲姑不叙。若諸君願聞其説。請俟諸異日。 
通信 
内閣中書包科駿翰林院庶吉士竺　祥等三十二人公電○杭州撫憲鈞鑒寗波府中學堂帳有疑　　等在府呈請公查正爲維持學務起見於各學　學生無與蒙委孫守來　澈查必能水落石出此案前經府批准　紳學商三界公查該監督　維震匿帳多時不早宣示大衆懇請電飭孫守知照寕郡紳學商三界公查核明是非而昭大信　爲公便 
寕波包科駿等公啓○此案某等得高庶常振霄報告知府中學　帳有疑　關係　郡公款合詞呈請文府尊批准紳學商三界公查此舉正爲關監　表白嫌微維持學務公益起見於各學堂學生本來毫不相干府敎育會旣始終挨延不早調取該學堂簿據公布大衆辦以違法留匿搆成該監堂之弊而陽以學堂學曾横被誣衊熒惑上　造爲推翻學會動搖　學諸人　界之蟊賊學界之危機各等語潣言滿紙妄肆簧鼓不足則復以朦府舉商人林松庚爲代表查核帳目文守不辦黑白及林某資　如何率行准行等語電禀撫憲夫　帳者必求情明帳理公正不阿之人不於商人將於誰舉且　君係升用道卽選府嘗　張季直殿撰李伯行星使　蟄仙京卿許久香觀察等諸鉅公創造　　玻璃公司列名招股其在　里獨力籌辦崇正學堂崇正工藝廠並於上年慨助府中學堂造作經費五千元創立無利　錢局以惠　民邀集旅漢同　設立平糶八局用款至萬餘金以濟時　加惠梓里頌　　道其視顯背上諭　及苛細與夫　移社倉備荒公款　還已之塡款者資格何如是有　　之資格辦學之資格　善士之資格與一等名譽諸巨公共事之資格　　　完　爲衆所共認所不滿人意者不過不徇情面不受賄　而已舉爲代表有何　於　　　　　苟無　於心何畏何忌而借用學堂學生爲聳動挾制　亂　是非哉全案上畧　　　　　將復呈府憲　件及禀撫憲公電登諸報端以供明眼人一覧 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
