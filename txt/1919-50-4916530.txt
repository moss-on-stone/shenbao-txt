# 1919 - 50 - 4916530

 

Page 1

 
 
   
 
 

Page 2

 
 
   
 
 

Page 3

 
 
時評 
[催（）冷]  
　　和議因陜西問題而停頓矣朱代表之解釋陜西問題也其語唐代表謂惟有陜西催君君催我我催北京政府而已然則北京政府將誰催耶甚矣無實權者之可憐也　　我以爲北京政府亦猶一朱代表耳朱代表催北京政府北京政府亦惟有催陜西之主戰者以及往陜西之劃界委員其外我决其必無他法也然則和議之進行歇能有望哉　　嗚呼我聞數方面之催我益不能不念議和初時各國勸告之一紙書其催乃爲有效也命令 
　　二月二十四日大總統令任命馬麟爲甘州鎮守使馬廷勷爲涼州鎮守使此令　　又令内務總長錢能訓呈請任命嚴師愈試署浙江寗波警察廳廳長應照准此令　　二月二十五日大總統令本年三月六日爲春丁祀孔之期派國務總理錢能訓薛代行禮由内務部敬謹預備此令　　又令前政事堂存記徐爾穀交財政部酌量任用此令　　又令陸軍總長靳雲鵬呈請任命趙其鈞爲陸軍第九師贛重兵第九營營長應照准此令專電 
北京電張再璣本日上午十時半到京下午三時見總理面商劃界辦法（二十六日下午五鐘） 
　　北京電府院接滬朱電陜西問題已公推張瑞璣赴陜劃界南方代表現又提出擔保如劃界後雙方有一不遵應處軍法已由啓鈐與唐簽字並抄交張再璣一份携帶入陜希轉知在陜各軍知照（二十五日下午四鐘） 
　　北京電收束陜省軍隊當局主由南北各派同數委員組織軍事委員會俟實行劃界後即可組織（二十五日下午四鐘） 
　　北京電陳樹藩電告張錫元劉世瓏姜宏謀所部現扼守東路並未進攻請電知和平會議但某方面接張錫元十九日電率部西進十七日進至相橋刻正進攻迭獲勝利是陜戰仍未停　　（二十五日下午四鐘） 
　　北京電張錫元電守相橋難分兵關山一帶防務請飭陜軍擔任（二十五日下午四鐘） 
　　北京電李純電前派楊春普赴贛協防現已撤回（二十六日下午五鐘） 
　　北京電營業稅法案已由財部提出聞政府因商業蕭條暫緩實行（二十六日下午五鐘） 
　　北京電政府電陸撤除領事裁判權以聘顧問改良司法爲讓步（二十五日下午六鐘） 
　　北京電在郵局解職之德奥人員政府已决照海關辦法無論遣送否一律給養老金　（二十六日下午五鐘） 
　　北京電吕海寰等電請廢日約　　（二十六日下午五鐘） 
　　北京電張作霖電黑邊土匪蠭起兹准鮑督電請由奉黑兩省會同勦辦現由第二十九師内抽調一混成圑尅日開赴黑邊協助（二十五日下午四鐘） 
　　北京電本日阁議决定整頓京師稅務辦法（二十五日下午五鐘） 
　　北京電政府决定將葦蕩營墾務督會辦一律裁撤　　（二十五日下午五鐘） 
　　北京電直隷晉縣六年分被水 
冲沙壓各地畝政府已决定一律豁除糧額（二十五日下午五鐘） 
　　北京電童保暄以駐軍客地欠餉無處挪借請速撥　　（二十五日下午四鐘） 
　　北京電奉張督促政府抗議中東路共同管理案閣議决以中俄協约爲主體擬辦法四項要求外交圑同意（二十五日下午六鐘） 
　　北京電閩清鄕督辦以李鼎新繼（二十四日下午三鐘） 
　　北京電金永運動豫省長將成熟（二十四日下午四鐘） 
　　北京電俄新黨與舊黨日軍激戰外傳日傷軍官二士兵八十餘俄舊党亦傷不少新黨未詳　　（二十五日下午四鐘） 
　　香港電梧州閙事案已由縣知事鎮守使等向英領事道歉英砲船一艘現銜命飛駛赴梧　　（二十五日下午七鐘） 
　　香港電政務會議昨日討論陜西問題通過决議案電告唐紹儀如北兵攻擊如故則卽停止議和但因唐來報告謂接錢能訓覆電贊成李純之建議五條並已派張瑞璣入陜監視休戰劃界云云故該議决案遂暫擱置後又議决電囑唐紹儀嚴重對付陜西問題（二十五日下午七鐘） 
各通信社電 
　　北京電前致巴黎中國代表訓令中關於中國鐵路問題之計畫曾由梁士詒在鐵路協會披露一部分星期日（二十三）國民外交協會開大會時原文披　如下（一）依照現有合同用外人資本或外人借欵已築方築或將築之各鐵路應概偦統一機關管理其資本與借欵應改爲一種共同借欵以各路爲共同抵押品（二）中政府應聘用外國專家襄助華人管理路務至中國償清借欵時爲止（三）關於運輸事務概由交通部管轄受中國法律之裁制衆望上述計畫可爲廢除勢力範圍鞏固門户開放主義之一法一般反對者詆爲將中國鐵路改爲國際公有或共同管理之舉其實不然據中國某當道云此項計畫就華人觀察點言之並無可反對之處故曹汝霖輩之反對必係另有作用而非爲鐵路計也衆信曹等反對實有下述各種理由（一）保全日人勢力範圍與違法之鐵路合同（二）保留鐵路爲交通系之家産以便隨意使用路欵（三）故起争端使大衆移注其目光於此而不注意於締結山東满洲蒙古鐵路正式合同之謀（四）軍事協約與軍械合同若竟披露則曹等之地位將不可保故曹等提出統一鐵路之反對以分衆人對於密約之注意（二十五日） 
　　北京電探悉英國裴式氏飛機公司駐京代表已與中政府缔結合同以裝載客貨之大飛機若干架供給新設立航空事務局之需並無借欵情事日昨所傳中國向日本購買飛機之消息想係因此誤傳　　（二十五日）以上路透電 
　　北京電交通部與北京某銀公司缔結合同訂購英國裴志式飛機數架此項飛機爲天空營業之用須有每小時能行百英里之速率並能載客二十人或同等分量之貨物記者探悉此爲坦直之合同並未議及借欵（二十五日） 
　　北京電徐總統今日接見北京外報記者暢言國事此爲中國歷史所罕有者總統承認中國在歐戰中迭經種種大困難但希望和約簽定後國内干戈偃息當能整頓國家之財政軍隊旣經解散財政自有進步總統謂對於實業之發展將予以特殊之注意庶工業興盛經濟寛裕裁撤各省軍隊當不致有何困難即上海和會所解决者當亦不難實行其故以人人皆企望和平也惟處理細節或未免稍有困難耳外人投資共同振興中國實業實所歡迎云云外報記者即以對於统一中國鐵路改歸國際公有之問題之態度總統答稱此非一二語所能表示意見但自己鐵路由自已管事各國皆然今尚未發訓令致巴黎和會顧王二使諭其贊助鐵路國際公有之辦法至於顧王二使之行爲則殊堪嘉尚焉記者又詢以巴黎代表已發表密約否總統亦贊成發表否總統答稱代表有辦事全權儘可相繼辦理云云（二十五日）以上字林報　　北京電黎天才電商劃界事　　北京電吳佩孚電告南軍現已悉撤至永州　　北京電陜函停戰電到陜陳樹藩留不宣佈銑日（十六）又派兵攻渭北　　北京電朱啓鈐急電述參戰借欵宣停止交付但尚無辦法　　北京電參陸處今日（二十五）開列陜軍人名駐地詳單以備交張瑞璣參考並電西南各省八年公債案龔心湛謂難以中止發行（以上二十五日） 
　　　以上平和通訊社電 
　　北京電聞日使小幡接東京調令停付參戰借欵但小幡尚未至外部聲明　　北京電政府注重航空事務擬創辦空中郵便先由京滬實行聞已定購飛機百架設航空督辦專任其事　　北京電外交委員會據郭宗熙報告中東路管理權情形昨今兩日均開議　　北京電李思浩昨已銷假到財部辦事　　北京電總統意凡無軍事省分未經簡任省長一律先行補簡田某胡某等皆在擬議中　　（以上二十五日） 
　　北京電院急電陳樹藩詢問近日是否有進兵之事　　北京電總統傳見交通總長聞因郭宗熙　陳中東路意見有所諮詢並及京漢路事　　北京電參陸處電川邊陳遐齡諭以聨給熊克武軍隊抵禦藏番辦法　　福州電李厚基敬（二十四）日致陳炯明電據駐梧桐尾營長劉祥漢報現敵黨率前次叛變營長朱得才由永泰帶隊五百餘人連土匪约千餘人於箇（二十一）日入仙游圖攻永泰刻已有四百餘人進距永泰三十里之巢氏書院請增援兵復接嵩口高圑附報稱仙游敵隊加增意圖進攻等语貴軍用意何在請即明白答復（以上二十六日） 
　　以上中孚通訊社電 
　　北京電政府將在巴黎媾和會議提出收回領事裁判權案日前專爲此事曾向各省徵集意見目下正在預備一切據外交部某要人之談話云（確有是事人若謂中國法律尚有不完全之點驟難收回領事裁判權但此事不難儘可賴聘用外國顧問等以求改良任至如何之程度也（二十六日） 
　　北京電據某通信社之報告政府對於中國全國鐵路國際共同管理案要求如左四條一由中俄兩國合同派遣工程師與聨合國委員共同管理西伯利亞鐵路之一部二關於中東鐵路之職權地位等當然應由中俄協約規定之三軍事運輸部須由中國派軍事專門家當其任四中東鐵路沿線警察由中國設置之（二十六日） 
　　北京電政府昨日接陸徵祥密電反對中國全國鐵路國際管理案其所持理由謂雖係施行國際的投資然各國勢力範圍依然存在不過反加以共同之名義愈擴大其範圍而已且此問題不論其爲一國之外債或國際的外債必須先將如何償還此外債之計劃决定後然後方可解决也云云（二十六日） 
　　北京電政府决定在英美法意比五國各派駐商務委員一名每名每年經費預定三萬元（二十六日） 
　廣東電陜西問題連日經政務會議决定北軍若不退讓即將和議取消業將此意電致唐總代表並命前敵南軍準備戰　國會開兩院聨合會决議以下諸件要求軍政府照辦即陜西問題若不妥協即將議和代表召回並將北方罪狀宣布中外速令各方面關戰等件軍政府已於二十四日開議此事葉夏虞譯音）報告唐督軍陳述陜西實情南方有北方無诚意將取消和議宣佈北方罪狀之勢並促備戰　　（二十五日） 
　　濟南電爲討伐匪亂久在東昌府方面出征之張督軍因新省長將到任於昨日回省辦理交代事宜新省長將於下月一日到任（二十五日） 
　　東京電政府今日將選舉法改正案提出衆議院　　（二十五日） 
　　東京電日本衆議院本日可决對於法國總理克勒满沙氏遇險之慰問文據報告云狙擊法國總理克勒满沙氏之兇手現已判明確係過激派之人物　　（二十五日） 
　　東京電日本西伯利亞派遣軍山田少將於二十一日佔領伊瓦夫哥敵軍退向西北方過激派佔領勘斯克及庫羅說耶爾斯克之說實係虚報　　（二十五日）以上東方通信社電 
　　東京電美國政府前曾以援且俄國經濟之目的以資金五百萬鎊供給日常當用物品今已將此中止　　（二十六日） 
　　東京電暹維皇族魯布里親王殿下於昨日到長崎（二十六日） 
　　東京電據消息報上海之南北平和會議有停顿之狀云云日人對於此之同情已薄至極度皆由憾在巴黎之中國委員之行動與親美派態度之故　　　（二十六日） 
　　東京電據日本銀行所得電云倫敦股票市場雖有多少寛和然一方面則惑於勞働問題之前途概無起色（二十六日） 
　　東京電日本運進外米近爲數頗多市價亦趨於下落故糧食問題之解决當不遠米價亦當暴跌　　　（二十六日） 
　　東京電坎拿大哥倫毘耶洲議會提出禁止傭用華人案（二十六日） 
　　東京電美國銀行圑之阿卜脫氏其赴北京之任務爲烟酒借欵三千萬元之正式簽字及就民國鐵道之國際管理交换意見而該借欵中五百萬元民國財政部將以之充軍費（二十六日） 
　　以上共同通信社電公電 
　　永州湘南各敎育會商公電各省敎育會商會各報館均鑒自歐戰告终和會開始强權鋤滅公理昌明國於地球胥躋平等邇者顧王兩公使在巴黎提議交還青島宣佈中日密約日人無理干涉並向北京外部虚聲威嚇我國　顔媚外之徒乘機利用快一已之私甘作虎倀此等行爲均堪髮指務懇偕愛國諸君子迅予維持一方揭日人陰謀通電各友邦主張公論一方電告北廷嚴詞拒絶勿爲一二宵小所弄傷失主權存滅死生在此一舉臨電不勝迫切待命之至湘南各屬敎育會商會同叩敬 
 
 
 

Page 4

 
 
   
 
 

Page 5

 
 
   
 
 

Page 6

 
 
路透電 
[德國内亂近况]  
　　二十二日丹京電柏林消息現因有流血之騷亂政府之兵已佔據希塞拉沙之哈諾地方解除紅旗兵會會員之武裝而逮捕之羅爾河流域罷工之舉雖已宣布取銷但現局仍未安定柏林官電謂羅爾勞兵會已接受政府之休戰條件内有停止罷工交出軍械各欵但斯巴逹克斯圑能否實行條件尚屬疑問尤以杜塞爾杜夫者爲甚惟政府之兵已準備出發恢復秩序韋瑪德國國會通過信任政府案並通過决議案要求訂公正之和約及與日耳曼奥地里亞新邦聨合　　二十二日巴黎電柏林消息波邱姆宣布大罷工斯巴逹克斯圑轟擊杜斯堡附近鑛務房屋政府之兵現向孟斯特與杜特門進發　　二十三日倫敦電柏林日報徵實斯巴逹克斯圑在巴伐里亞得勢政府之兵已暫時屈服之說蘇里克電稱巴伐里亞勞兵會政府現正四出搜捕反對革命之人柏林轉來末尼克電報否認该處已發生内戰之說並謂工人曾宣布罷工三日但無騷亂　　二十二日柏林電末尼克戌兵雖已加入斯巴逹克斯圑方面而他處巴伐里亞之兵仍忠於政府新勞兵會政府已舉西孟氏爲總統　　二十三日柯洛恩電愛森礦工已通過决議案主張罷工當會議之時會場甚爲擾攘激烈派曾拔手槍驅逐和平分子　　二十三日丹京電加爾斯魯希消息巴登全境已宣布處於受圍狀態因满漢發生重大騷亂之故末尼克消息社會黨新内閣正在組織中工軍農三代表將以顧問之资格加入據稱國會將儘速召集目下之軍隊行將遣散以工業聨合會及農會會員組織之共和防軍代之　　二十三日丹京電加爾斯魯希戒嚴令謂满漢之騷亂乃由斯巴逹克斯圑煽成藉以反對行剌愛斯勒氏之舉政府决計防杜巴登發生與羅爾末尼克柏林所發生相同之騷亂佛蘭克費特報韋瑪訪員曾謁見國防總長諾斯克氏據稱羅爾境斯巴逹克斯圑兵隊之抵禦力不日可以破之薩克斯柯堡哥士公國向柏林政府宣戰現須派兵征之政府不欲派兵至巴伐里亞末尼克消息國會騷亂時中彈之歐曷氏現仍生存惟傷勢甚重　　二十三日丹京電伯林消息德國憲法修正文將於明日提交國會關於宣務交通稅關捐稅等事擬畫一度制並規定各聨邦無缔結國際條约之權聨邦利益由一參議院代表之有否决權如參議院與衆議院意見不相一致總統可命國民投票决之一切法律如得衆議院三分之二之多數贊成即可由總統公布小邦無投票權且可逆其志願而合併之　　二十三日巴黎電時報述及德國國會極欲兼併日耳曼奥地里亞新邦一節謂奥地里亞應使爲永遠之中立國 
　　二十二日丹京電柏林轉來匈京電稱匈牙利斯巴逹克斯圑領袖皮那根氏已受私刑而死 
[歐洲和會進行狀况]  
　　二十三日華沙電協約國國際副委員會現赴泊拉格調停波蘭人與捷克人之争端　　二十四日倫敦電巴黎公報云審查賠償問題委員會决議使副委員會從速估計損失議定付欵方法並另設一副委員會研究管理與擔保方法以澳大利亞首相休士氏爲主任列强代表會議已以極爾巴尼亞之要求移交希臘事務委員會議覆並考慮所接華沙協约國國際委員會之報告及建議福煦上將亦與會　　二十三日巴黎電畢勛氏語路透電社代表謂彼意媾和草約五月中旬可以簽定此非最後解决之謂不過提出預備條件共同作戰國政府願據出造成和局耳媾和大會尚未議及處置德艦隊問題審查賠償問題委員會關於何者應令敵人賠償一節將得同意奥匈賠償問題尚未議及現在巴伐里亞等處占優勢力斯巴逹克斯圑行動已成内國戰争之狀態　媾和大會謂於對俄政策當克勒满沙氏被剌之時已將得同意畢勛氏之意俟克氏復能盡職之時該問題不難解决　　二十三日巴黎電國際工制委員會已生頓挫英國所提出工界約法草案主張工人有隨意赴各國之自由權美國竭力反對之蓋欲排拒外國工人入美也　　二十三日巴黎電巴黎新聞嚴重反對將德國交出之艦隊鑿沉於大西洋之議因五金與機器目下甚爲缺乏而法國尤甚之故該報謂法國海軍總長絶對反對此議法國且要求得該艦隊之一大部分　　二十三日倫敦電薛西爾貴族語路透電社代表謂一俟媾和草約簽定國際同盟定可成立國際同盟憲章所議建設之機關極爲簡單不難告成總之各項决議必一致贊成後始能發生效力且將以加入同盟之各國經濟與軍事全力實行之如任何國家希圖突然攻擊則當然須實行經濟之决議云　　二十三日紐約電參議院民主黨議員里特氏宣稱國際同盟之舉不啻使美國受制於歐洲之帝皇亞洲之專制君主該員堅謂國際同盟憲章與美國憲法相抵觸 
[各國近事雜記]  
　　二十三日倫敦電倫敦醫界開會以二百零七票對三十票通過議决案主張依職工聨合會之制組織醫界聨合會因政府衛生部成立後醫界將有大變動之故　　二十三日倫敦電鑛工聨合會秘書郝巨斯民今日在满斯斐爾特聲稱政府如欲挽回國家禍患必須於三月四日以前商定工值與工作鐘點又稱鐵路工人與軍輸工人亦贊助鑛工之要求郝氏並促請各市政局購煤售之俾民間可得較廉之煤　　二十四日巴黎電法國魚雷艇哇里佛末號在波羅的海拘獲擅自駛行之德船兩艘已解至登扣克　　二十三日瑞典京城電特羅斯基氏警告芬蘭謂邊界如繼續屯集大軍勞兵政府未便坐視　　二十三日巴黎電羅馬尼亞估計戰争損失中歐諸國須負責者計英金一千一百四十兆鎊俄國須負責者計英金一百六十兆鎊　　二十三日巴黎電巴圖博士發明飛機新發動機自巴黎至君士坦丁僅須八小時至開羅僅須十一小時法國無線電 
二十五日里昻電擔任研究比利時請求委員會於星期二日晨開第一次會議選舉戴狄賢氏任會長克魯氏任副會長後立即開始辦事戰事職任副委員會亦在内務部開會羅馬尼亞事務委員會曾集議聆塞爾維亞代表發表意見並研究巴那問題　　二十五日里昻電法國國務總理克勒满沙氏侍醫發表最後報告云國務總理之病愈休養僅係豫防及時間問題嗣後將不發何種報告克氏與其同僚麥爾逹克將軍及孟特爾氏談話後於星期二日晨接見外交總長畢勛氏及財政總長克洛資氏　　二十五日里昻電瑞士就城消息自末尼克傳來新聞均稱城中情形現已照常絶未聞有槍聲同盟罷工亦已告終各種公衆示威運動已悉行禁止中級社會報紙將繼續出版惟僅許刋登革命黨新聞社所供給之電報至下次發佈通告爲止且僅許社會黨機關報輸科巴伐里亞境另一電報證實多數社會黨及獨立社會黨之間已有一種協商成立惟同時傳稱兩黨對於召集國會問題尚未完全同意獨立社會黨欲將政府置諸勞動會之手兵會及多數社會黨則堅欲國會速行召集惟在勞兵會於星期二日開會以前不能有所决定　　二十五日里昻電加布爾宣布阿富汗州長之噩耗詳情未悉惟該州長似於二月二十日晨巡閱拉芒兵營時忽被狙擊中彈而斃至目前爲止凶手絶未被逮暗殺之原因現尚暧昧　　二十五日里昻電二月二十五日巴黎倫敦間匯兌率英金一鎊合二十六佛郎法國公債劵市價如下三釐公債六十四佛郎七五一九一七年四釐公債七十四佛郎六○一九一八年四釐自由公債七十四佛郎三五一五一八五釐自由公債九十一佛郎要聞 
[鐵道統一問題之内幕（一士）]  
　　近日暄傳之鐵道統一問題最初當以美國國務卿海約翰氏满鐵中立（此所謂中立者即以满鐵歸列强共同管理而不單認日俄兩國之管理權）之理想爲導綫其後又當以萬國委員會（此委員會若設立當然兼握一部分鐵道之實權）之外論爲前驅然或經懸擱或遭激烈之反對俱未實行邇來英美兩國旣因日本乘歐戰之時機在中國取得满蒙膠濟高徐濟順之路權籌所以抵制之策而其旅居中國者又目覩京漢津浦兩綫之車輛時爲軍人盤據出種種非法之行動輒大憤恨於是鐵道統一之動機遂勃然幾不可遏會我國内黨派之間發生暗潮皆思假外力以相制勝而此問題遂成爲國内國外重大之問題贊成反對論議紛如今姑不暇述述其内幕如左方　　一舊交通方面此議初起京中報紙始傳爲王景春在美所提議繼又傳周自齊實爲個中之主動後周旣自行聲辯關賡麟又爲主力白其不然國中之始作俑者究爲何人幾乎玄之又玄莫名其妙實則此事誠非周自齊之主動若王景春者則未能完全置身事外但王之獻議於美人者係欲英美等國合組一銀行圑爲對於我國鐵道單獨投資之機關我國則設一鐵道统一會計會凡屬於會計上之事件無論鉅細皆由此會與銀行圑磋商接洽不更許他人容喙而其用意則欲壟斷鐵道之借債行動即藉以打破新交通系交通上之勢力然寗堪爲新交通系聞者　　二新交通系方面新交通系首領夙以親日聞者也聞親美派之舊交通系有此行動不唯欲自爲謀且不得不爲日本保證其關於鐵道旣得之權利而其手腕特玄妙出人意外初使人授意於交通部顧問美人貝克令提出一種意見書主將所有鐵道之建築權管理權悉數隸於列强共同管理之下其意在引起輿論之反對使舊交通系所主張者並失效用舊交通系聞之方大譁會新銀行圑之消息傳播日廣而外交委員會中舊隸研究系者亦復有輿類似主張之發表遂益譁然盛傳於都下矣　　三外交委員會方面外交委員中如熊秉三林長民皆曾隸研究系汪大燮雖非研究系之人物恰與熊林之意相同皆不慊於膠濟高徐濟順之鐵道契約思借英美力以破日本及親日派之壟斷故擬致電陸使將鐵道統一案提出於巴黎之和平會議如是不唯日本之不利而亦實爲親日派之大不利交通當局遂極力反對之至以去就相争然其事不唯成爲國内一大問題且已爲國際間一大問題東海特屬外交委員會容納兩派意見製一議案備提交和會其意在承認銀行圑之建築權而必力争管理權又有主將膠濟满蒙等劃出免傷日本之感情並以緩和新交通系之反對者果如是有統一之名仍未得統一之實何况統一云者乃不在我而在人乎 
[歐和中我國海軍與郵政]  
　　擬派薩鎮冰赴歐歐洲和會不日開議軍事問題吾國除派唐在禮韓麟春唐寶潮梁上楝諸員參列並以唐在禮爲軍事委員長外海軍方面海軍部前派參事吳振南前往近吳有電來京陳明巴黎將開海陸軍討論分會請派大員加入列席陸專使胡公使亦電請特派大員前往吳振南以資望太淺不能擔任政府乃决定派薩鎮冰前往日内將以明令發表國務院業電薩氏徵詢意見商量行期電文略謂此次海軍部以據赴歐委員報告歐洲和會海軍或可希望列席呈請迅派海軍大員前往以我公夙負重望主座擬於日内發表特派我公赴歐尚祈與海軍部接洽行期云云但聞薩氏未必願往　　電令提出郵政案傳聞政府以外人在中國設立郵便有妨中國主權而如黑龍江等外人所設通信處專收軍事郵便尤爲莫大障碍已有電致歐洲陸專使謂我國自三年加入萬國郵會以來已設局九千處送逹區域十萬里郵政進步已有一日午里之勢即令陸使本此意草一議案提出萬國和會要求所有各國設立之客局一律撤廢 
[中東路交涉之程度]  
　　中東鐵路問題在中國方面本有主權乃歸日美解决現在政府之意以此事關係重大一面令劉鏡人參與海參崴會議一面由政府電令駐日公使駐美公使在交涉解决之前對於日美兩國先行聲明我國政府之希望至政府希望之程度以爲極東形勢雖以變更而複雜但中國所處之地位及其應享之權利當然在中俄協约所協定者之上但聞劉鏡人公使昨有一長電報告該路談判之經過似已無可挽回所宜補救此項交涉者惟護路警察須用華人刻已提出委員會希望逹到目的又聞現在來京行將派赴東省之詹天佑其職務即係東京協定中所稱之技術員不只在查考中東路即西伯利亞路問題詹氏亦將參與　　另一消息美國駐日大使赴海參崴協同中英法日意俄諸國代表會商西比利亞及中東鐵路各問題吾國派定駐俄公使劉鏡人川粤漢鐵路督辦詹天佑出席會議劉使本在崴埠詹氏自漢應召來京連日與院部接洽定二十六日出發赴崴至會議開始聞在下月一號吾國以地主及債權者關係對於先日各國商定之中東路辦法聞將在會議席上提出抗議　　中東鐵路督辦吉林省長郭宗熙前已來電報告即日起程入京昨日（二十三）下午一點帶領隨員二十餘人到京暫寓東安飯店當即分謁交通各當局並赴府報到定於今日晋謁聞日内交通部開會議時郭督辦亦將列席 
[和議暗礁之參戰軍]  
　　外交部依國務院公函照會各使館說明參戰軍應仍存在及不用於内争之理由已誌昨報兹據某西人報告此項參戰軍所以存在之内因則仍爲參戰借欵之關係蓋參戰借欵全額二千萬除曾交付三百餘萬外尚有一千七百萬今欲取消原约償還已交付之三百餘萬非但日本未必應允即就中國財政現狀亦不易辦到然苟參戰軍取消則借欵繼續亦無名義乃由國務院方面議决維持戰參軍又恐外人疑將用於内争故有令外交部照會各使館之舉　　據政界消息前日錢幹丞於國務會議席上曾提出朱唐兩總代表來電請將中日軍事協約及軍械借欵草约交和會宣布一電當經表决先將軍事協約及附帶條件原文送交該會宣布惟軍械借欵現在正由院設法無庸急争宣布致生枝節又聞錢内閣昨曾覆電朱桂莘總代表略稱參戰軍係照前内閣議决之原案辦理并無於原案之外再加編練至將來歸納辦法此時已由政府從事籌劃擬將來撥戌西北各邊要隘防守仍直隸中央軍部管轄至取銷一節不惟虚耗編練經費即各邊應駐勁旅亦無可撥派前往外患侵迫亦殊可虞應請與少川細商盡善辦法中央無不採納云云又據北京通信社消息連日上海和平會議捉議宣布中日軍事協定及參戰軍存廢問題以是北京方面連日亦注重參戰軍問題當局因連接朱唐諸人來電現在已擬有變通辦法將參戰軍改編歸陸軍部直轄將參戰處機關裁撤一面並將從前用欵數目及未用之欵並參戰軍現編數目一律編造成册宣布至對外方面已訂借欵合同碍難取消擬將其未用之一千一二百萬全數移作善後經費之用但此議目下尚在醖釀之中未知果成事實否 
[北京二十三日之三盛會]  
　　外交協會講演會昨日（二十三）下午一時國民外交協會在中央公園社稷壇前殿開講演大會一時許到者已五千餘人後至者幾無立足地首推熊秉三主席次由幹事陳介報告經過情形次由蔡元培演說題爲自他均和的外交復次由梁秋水報告該會對於外交討論之結果（一）贊成國際聨盟（二）打破各國在華之勢力範圍及其實行方法（三）廢棄一切不平等條约與武力强迫所締結之條約（四）定期收回領事裁判權（五）關稅平等（六）免除庚子賠欵（七）收回租界復次由林長民演說略謂要求國民有四種意見（一）有開展精神（二）有積極辦法（三）根本打破强弱的觀念（四）根本打破縱横的術策最後主張鐵道統一絶對非没收的亦絶對非共同管理云云復次由梁士詒演說略謂國民外交第一須有責任心第二須有種種預備着識末有廖世功演說外交之本復次由陳振先演說争回關稅自定權之理由皆發揮盡致散會時已六時餘矣　　美使館之慰勞會昨日（二十三）下午四時美國公使苪恩斯君主席在美館開一慰勞會專爲酬謝中國協濟歐戰鉅欵遍請中外名人蒞會内閣總理錢幹丞及財政龔仙舟海軍劉子英交通曹潤田均親赴會此外有水災督辦熊秉三及徐樹錚王逹曁各界人士出席首由青年會幹事格林報告募捐成績（共一百演說嗣出酒席分饗來賓並派美兵一小隊在門側舉槍致敬錢氏演詞如下今日貴會報告募欵成績躬荷嘉招歡忭無量上年歐戰協濟會開始承美總統電逹青年會當由本總理擔任提倡召集各界公同籌議並分電各省廣爲勸募深念歐戰風雲民生憔悴當同憂之相恤盼集腋以成裘當時贊襄此舉正值敝國事變紛紜財力凋敝深抱杯水車薪之慮兹聞報告各界募集欵項竟超過意想期望之額回足表示敝國政府人民對於國際義務之心維持人道之誼舉國一致本總理深爲忻幸猶念一簣之助無補邱山乃蒙獎詞益增慚恧此次威總統提倡世界和平水火蒼黎同登袵席祥雲瑞靄布護寰區偉抱宏慈海内共佩回首戈鋌匝地奔走援救之時豈料今日携手一堂告成功於樽爼歡呼祝賀彼此同之敝國與友邦睦誼素敦患難相維益加親密此後共相扶持善舉同襄感召天和消弭兵氛世界之福同人之光謹具答詞以伸鄙意　　中日語學研究會中日語學研究會昨日（即二十三日）在老城根中國大學開第二次演說會到會者中國方面有蔡元培賀嗣章邵宗孟黃國英諸君日本方面有日使館船津書記官中烟書記官西田參贊及三井書院梭長吳永壽諸君此外尚有日本新聞記者多人約計到會人數共約二百餘人首由賀君嗣章報告開會宗旨繼由中日兩國學生相互用外國語演說言辭琅琅均極流暢次由中日兩國人士相繼演說其中尤以蔡君子民與船津書記官之演說爲可紀載蔡君大意謂學外國文字當先注意學其普通語言次及文法如此乃可收實際上應用之效云云船君所說大意谓中日兩國民互相研究語言實爲必要（一）便於兩國國民之交際（一）免除一切文字之誤解云云散會時已五鐘餘矣 
[京華短簡]  
　　政府前曾通電詢問各省軍隊可裁若干最先覆電者爲皖浙兩督謂無可裁减近又有吉黑兩督覆電謂吉省除隸屬中央以外更有警備隊三營其中已裁去一營現有兩營駐防省城無可裁减甘督來電謂本省有新建昭武精銳各軍及各路巡防營皆是駐防地方擔負責任亦不能卽時裁撤　　近日鐵路统一之呼聲日高而改約之事亦進行日速聞曾毓雋於二十三號早八點三十五分赴津訪權量囑其關於高徐順濟等路與日改訂正約辦法曾氏一二日内即可回京　　自龔仙舟就任財長厲行减政主義對於京外駢枝機關及不甚重要局所擬一律裁併最近提議擬將各省實業敎育兩廳併入省署辦公以節糜費聞農商敎育兩長極端反對因是東海亦不贊成　　福建清鄕督辦薩鎮冰政府擬派赴歐惟閩省清鄕事宜現正在進行之際不能遽行停止聞閩省旅京同鄕官特於昨日下午二時在虎坊橋福州新館開會議請政府任命李鼎新氏爲薩氏之繼任當舉代表四人先謁李氏徵取同意并謁劉冠雄請其向國務會議提出農商部因戰後世界工商業狀况必有激變吾國非急起直追將無以與之競争故擬在英法美三國恢復商務隨員制度每國置一員嵗費各一萬一千九百元已擬定唐某等充任上次國務會議時預備提出繼以某總長之阻止謂在此財政困難之時此案未必能成立不如向外交部交涉援英國成例以後各處領事由農商部選派旣節糜費亦可收指臂之效田總長頗以爲然此案遂擱起聞不日將與外交部當軸交涉　　參謀部近擬將全國測量計畫着手整頓先就各省已設之測量局擴充添派水陸测量員分途出發測量關於陸路之險要地點與水路之交通地點對於水道之測量注重於海口要塞及海路船舶之駐守地點如有未設水路测量局者則先附屬於測量局辦理聞此項計畫預定十年考證騐其水陸路之變遷以爲陸海軍之補助目下正在積極進行之中所有應用經費亦經通盤籌畫辦法聞此案日内將提交國務會議　　全國和平聨合會幹事評議各部已遷移上海業經絡繹分期南下昨日（二十三）又有第五批乘下午四點半之快車由京出發至津换乘津浦通車南下此次南行者爲總務科主任兼青島分會代表安迪生湖北省議會代表劉揖出西代表郝登五庫倫代表鄭潤嵐湖北敎育會代表熊瑞芬满族同進會代表志錡京師總商會代表李堪及幹事部同人等十餘人　　近來各省官廳多發行一種有獎劵寄京行銷日見其多社會經濟實屬大受影響京師警察廳業請明定限制凡發行此種有獎券除關國家救濟大災或有不得已之所爲者特别核辦外其關於各地方振興實業舉辦工程無論官辦公辦經費概由當地官紳另行籌欵不得發行有獎券現經内務部詳加察酌除業經核准各獎劵外嗣後各省非眞有特别情形不得請辦獎劵其未經部核准之獎券一概不准銷售 
[天南通訊（三）（旅行記者抱一）]  
　　米商之限制敎員之限制　　敎育之現狀絲綢業之可爲　　記者旣於海防口外度舊嵗三日而抵西貢由西貢車行一時許至隄岸此地華僑統計有四萬人爲安南全境華人最多之埠其最大之商業爲米年出口三千萬石一之八九皆歸華人居留政府忌之乃責令華商各將一九一四年至一九一八年五年間每年運米出口若干運往何地裝配何船是何種類限期一一報告俟查明後限定各華僑之米糧出口營業不得過於五年間平均數之半餘由法人爲之各僑商推舉代表向官廳請免無效此一事也　　又有一事隄岸州官通告各華僑凡敎書之敎員一要中國僑民二人情紙字據要完全三在安南居住满五年在設館地方满二年方合格四年嵗要在四十以上五須由本帮帮長證明其身家清白六須經醫生騐過無疾病七須有考騐敎員合格文憑等等見之駭然據聞其所取締僅指私設之學塾然記者終於橋民敎育前途不免有履霜堅冰之懼而就其條文以觀所最不可解者爲四十嵗以上之限制也　　華僑所設學校有穗城高等小學爲廣州帮所立學生三百二十餘人本年添辦中學用廣東語有閩漳兩等小學福建帮所立學生六十餘人用福建語有義安小學則潮嘉帮所立學生數十有坤德女學學生亦數十而最可惜者爲中法學校創立於民國初年當時中法兩國商家捐欵二十餘萬元實收十一萬内法人五萬餘皆出自華人校地大可百畝係華商謝君所捐校舍寛敞殆可容千人而現在僅有學生二十三人叩其不發逹之原因當時建築耗銀十餘萬餘欵數萬不數年用罄僅校長法人之年薪多至一萬法郎欵盡停歇今雖規復而校長以市長兼任由市之學務部長遥領校務無人負責年薪仍須四千元規定年招學生二十五人爲一班四年招满百人一切校務取决於中法合組之校董會華董雖占多數而無人能發抒意見功課每週法文二十一時華文十二時　　僑商中最大之資本家爲閩人黃仲訓所開榮遠典資本一千萬元其他一二百萬元者甚多　　機器碾米廠俗稱火較全市有十二火較皆華僑所有現爲法人以重金收買其四所十二火較之最大者曰南隆資本數百萬每天出米一萬餘擔未被收買　　大宗出口除米以外爲魚乾年值一千萬元此外肉桂砂仁荳蔲等均由華商經運出口　　安南人所用絲綢十之九皆粤産少數爲東京河内産愈薄愈適用爲進口一大宗我産絲織綢地方之商家盍派人前往調查此中大可爲也磁器原銷景德鎮貨今悉爲日本所奪因華貨價昻故　　日本商人不多聞法人劃定其營業區域不欲其散往鄕間然商務上之勢力乃日增一日　　吾遊安南歎吾僑民營業之能力不下於英荷美屬而敎育尚不免有遜色失今不圖前途未可樂觀謀僑務者大宜注意焉 
 
 
 

Page 7

 
 
[粤當局對陜事之憤慨]  
　　陜西問題久難解决其中内幕盡人皆知徐錢命令實有所不及岑西林日前對人談及此事極爲憤慨以今當和議發軔之初徐錢二人已無命令武力派之能力將來縱使和議有成條件成立試問此等議和條件彼北方誰人能保障實行乎然則和平云云者直等諸夢幻耳故日前已請參陸財三部主管人員磋商和議决裂後之一切軍事計劃財政籌備各事並於前日開政務會議决定致電北京質問其質問電略謂頃得滬電北方雖日言和依然增借軍費接收軍火計十二月初旬由日本交欵三百萬月底交七十萬正月五十萬正月二十一由秦皇島上岸軍火一萬四千箱過山砲野戰砲各二門機關槍二十二架子彈一千箱急急成立國防軍對於陜西一意作戰除計蘭洲張錫元等重兵加入外且開停國防軍一部協力攻擊等語復接于督軍右任報稱在陜北軍乘我舊曆元旦不備四路進攻西路則管旅攻我鳳翔鎮嵩軍攻我盩厔奉軍全部及陳樹藩所部在武功方面與我第三四路軍隊及葉荃所部激戰東路則張錫元全旅北渡攻我渭南屬之小杜大杜官道等處劉世瓏勾結蒲城李天佐所部攻我興市鎮段祺瑞復接濟劉存厚槍彈二百五十箱現正激戰甚烈等語綜上報告若合符節一面派遣代表商開和議一面增購軍械急急備戰用意何若且當此和議開始中外儥論切望裁兵之時忽又假借國防名目擴充軍隊現今布满全國由國庫養給之各軍何一非國之用國民方苦兵多之患痛心疾首乃復别張異幟如火益薪汲汲皇皇究何爲者况以犧牲無數權利所得之軍械復又供之陜省繼續作戰中梗和議是否尊處有甯息之决心抑係部下爲自由之行動前李蘇督擬具解决陜閩鄂西辦法五條第一條即云嚴令實行停戰尊處業已贊同如果軫念民國有意和平應請即日明令陜中北軍實行停戰昭示天下以全信義以保和局否則破壞和平之咎必有尸其責者云云　　舊參衆兩院因南北和議問題北方尚進兵陜省其議和非有誠意可知特定期召集兩院在粤議員共商對待方法並討論一切待决之問題昨發出通啓云兹定本月二十日（星期四）午後二時在東園國會議員俱樂部開兩院議員談話會届時務祈准臨爲幸參衆兩院啓　　李根源通電云頃接陜西于督軍函開敵乘舊曆元旦分路大舉來攻西路則管金聚攻我鳳翔鎮嵩軍用全力攻我盩厔奉軍及陳樹藩所部攻我武功及我軍所駐之出王村東路則張錫元率兵渡河由渭南縣屬之小社大社要道一帶來攻我軍劉世瓏勾結蒲城李襄初餘衆攻我興市鎮等處各方面戰事均極劇烈倘非北方决心破壞和議則各路北軍何能一致行動請速代電軍府通告護法各省結問北方并迅籌援應以解陜危云云查前此北方欲藉剿匪之名爲進兵之計經軍府嚴詞詰責與諸公仗義執言凡屬義軍同深感佩不意和議將開而陰謀愈熾竟以全力圍攻陜軍是迭次來電所云派員赴陜監督劃界均以虚詞相誑實則借議和期間爲進兵地步對陜如此大局可知應請軍府與唐總代表提出詰問倘北方不將入關軍隊全數撤退陜西境内完全停戰萬無議和餘地如北方悍然不顧甘於破壞和議根源惟有再申前請躬率所部聨合護法各軍一致進攻以爲我三秦軍民請命伏候衡裁李根源巧印 
[陜西靖國軍之調查]  
　　唐督軍繼堯有致軍政府一電將鄂西湘西陜西方面靖國聨軍所屬之統兵人員及駐紥地點分别詳報極爲明晰兹將陜西方面各軍駐紥情形摘錄於後以供留心陜局者之參考　　（一）援陜軍吕師長超所部其一部扼守平陽關至棋盤關一帶一部扼守青川平武一帶余總司令際唐所部一部駐防君儻一部分防沿江各區　　（二）援陜軍石總司令青陽所部第一縱隊長易復初駐義南江前方之先貴民關竹未堊龍神一帶（三）援陜軍顔總司令德基所部先遣司令李子實分駐紫陽縣屬之田壙河烟燈垔等地第二縱隊長曾炧文紥萬源第一圑長王楨分駐定遠縣屬之白廟堂鹽廠壩等地第四圑長張筠率一營駐定遠之分水嶺其二三兩營隨曾縱隊長駐紥萬源第一縱隊長鄭啓和禦通南前敵指揮鄭方伯分駐鑒鄕縣屬榧綦雄關天池寺等地第二圑長喻文光分駐南鄭縣屬之大巴屬桃源寺第六圑長帥幼安分駐與鄂陜接界之巫山奈寗各要隘　　（四）援陜軍葉總司令荃所部及王總司令安瀾所部分駐鳳絶及川陜交界城口一帶　　（五）援陜軍姚總司令以價所部駐紥興安一帶　　（六）陜西靖國軍于總司令所部第一路司令郭堅之第一支隊長郭令傑駐紥乾縣第二支隊長王珪駐紥嵬坡第三支隊長劉福田紥紥臺平高浙河沿岸第四支隊長党楊崑紥紥武功第五支隊長張鋒駐紥岐山第六支隊長耿莊駐紥東扶第七支隊長賈福堂駐紥舊平第八支隊長王仕雲駐紥薛雷村第九支隊長李步英駐紥郿縣第十支隊長沈振武駐紥乾縣衛隊騎兵圑圑長劉俊英駐紥扶風第二路司令樊鍾秀之第一支隊長楊玉發駐紥盩厔附近第三路司令曹世英及第一支隊長楊彪等分駐高陵芝鎮乾城等地第二支隊長石像儀等分駐高陵關山等地第三支隊長劉錫麟駐紥高陵第四支隊長王永鎮駐紥澄城寺前鎮第五支隊長曹勝占駐紥洛川源附近騎兵圑長王崇瑞駐紥交口衛隊營長于鳴崗等駐紥三源第四路司令岳維峻之第一支隊長田玉潔駐紥涇陽第二支隊長馮毓東駐紥富平第三支隊長以岳維峻兼紥三源第四支隊長鄧寶珊駐紥臨憧縣屬相橋鎮工程營長劉辰甫輜重營長樊俊榮炸彈營長崔向濤運輸隊長魏仲災騎兵旅長鄭　庠砲兵圑長劉培榮等分駐三原第五路司令高俊駐紥興市鎮其第一支隊長趙棧勲等分駐澄城郃陽第二支隊長曹靈秀等分駐興市鎮郃陽白水第三支隊長王丕缺等分駐白水富平第六路司令盧占魁駐紥耀縣其第一支隊長駐紥三源第二支隊長武得功駐紥高陵雨金屯第三支隊長楊生榮駐紥同官縣第四支隊長曾九才駐紥三原以上所開唐督軍聲明均係從前調查所得者以後各處詳報到時或稍有出入當行更正 
[舊國會不以議和參贊爲然]  
　　昨日下午二時舊國會兩院議員在東園俱樂部開談話會到會者頗多商决數事（一）在滬所設之國會通訊處暫不裁撤以期消息靈通但每月祇許支給常費三百元除職員外無論何人不得在處膳宿借欵以節經費（三）再用全體名義電逹唐總代表贊成聘參贊襄辦和議而不贊成國會議員充參贊并催促旅滬議員從速返粤完成製憲之事（三）致電唐總代表陜西問題若無善法解决即停止和議之進行并公推兩院議長赴護法政府聲叙前項之理由如陜西方面不能實行停戰則護法省分急須通告前敵預備再戰　　唐總代表擬延國會議員二十二人充任議和參贊各議員頗不謂然紛電唐氏請其打消此舉兹錄電文如下（吕蔭南等電）上海唐少川先生並轉旅滬兩院議員公鑒頃據報載先生電聘國會議員多人參贊和議逖聞之餘駭詫莫名夫和議事件號稱繁劇延用賢豪相助爲理誠有不得不爾者顧賢豪奚必議員而議員固有專司值兹繼續制憲之時正議員謁智盡忠之日曠守溺職法旣不容舍本圖末理亦不許方今憲法會議僅乃足額遽以和平會議一事紛紛赴滬其中銜使命膺寄託者固非無人而乘機逐利别有用心者諒居多數刻下常會已不易開先生復從而延聘數十以去竊恐制憲事業從此竟成第三次之擱淺而國會機關又在廣州爲無形之解散矣矧此次和議以國會問題爲最要兩院同人果能專心壹意以盡厥職於和議前途自生莫大之影響較之接跡結軌奔走倉皇其相去寗可以道里計哉抑猶有進者建國以還政變迭起憲章未在實一主因前此二年六年兩遭解散變生於外猶可諉責兹旣自行集會於廣州皇皇然以制憲法舉總統宣示中外乃審議甫終人數頓減萬一將來再以憲法問題撝及國本誠不知兩院同人何以自解於國民也務望先生即時撤銷此議並請我旅滬同人早日聨袂返粤共成根本之大法而奠國基於磐石不勝翹企屏營之至吕蔭南徐繩曾等叩（林森吳景濓等電讀公致軍府眞電擬聘國會議員二十二人充議和參贊足徵延攬賢豪鄭重和局之盛心惟國會議員俱有專責使兼充參贊影響所及必致妨害國會議事和議關係固重國會關係尤重故對此一舉未敢遽表同意果有聘請參贊之必要則國會以外之賢豪正多儘可設法羅致奚必斤斤於議員現在憲法二讀正須開會兩院積案亦諸多待議未歸者方催速歸在職者何能復去尚祈我公以國會人數爲重並轉勸旅滬兩院議員作速歸粤出席實紉公誼參議院長林森衆議院長吳景濓曁兩院議員全體同叩（童杭時電）上海唐總代表鈞鑒閱尊電敬悉擬聘杭時爲參贊仰見泰山河海不讓壤流紉佩奚似惟杭時質鈍性庸自問無堪陳述更兼制憲之功僅虧一簣何敢遠離謹此電辭並申謝悃童杭時叩皓 
[吕省長蒞皖後之情形]  
　　安武軍第八路總司令部原在舊撫署後因該軍援贛僅留八路四營駐紥在内餘屋皆屬空虚去年龔省長到任衙署未定遂商之倪督借總司令部爲省長辦公處龔氏去後李護省長來皖亦仍舊借住之二公者與倪督感情素洽原無不可通融兹届吕省長下車伊始接印未及一旬適值駐贛前敵軍隊撤防回皖昨聞蚌埠來電請吕省長遷入他署辦公其總司令部即須讓出以供撤防軍隊之駐紥吕省長擬以舊藩署（現在財政廳）爲公署令財政廳遷入舊臬署（即前省公署）惟舊藩署光復時遭潯軍擾亂二堂屋宇多半焚燬至今未修至舊臬署上年黃省長任内亦經失火迄未修復兩處均須大加建修方可居住已令財政廳籌欵從束修葺而新任安徽財政廳長胡思義日昨甫由寗乘安豐兵艦來皖二十四日接印視事已居舊臬署各科職員亦一律遷入矣　　省長一席自龔去皖一月之間三易其人闔署職員此裁彼減彼降此升去留無定兹者吕省長履新又裁員加薪改爲四科辦事所有前在公署舊職員裁去約四十人左右留者僅十一二人現在省公署之職員如下秘書長兼外交秘書胡朝宗機要秘書吳汝澄財政秘書劉應堪函牘秘書潘陛第一科長李介春第二科長畢泰第三科長葉堯　第四科長張　一科科員張開沂饒奎光劉錫宸庶務韋昌言收發葉永清監印兼密電温曰濓核對李杰二科科員濮賢泌畢樹森三科科員鮑實方寅四科科員徐渭賢郭金鏞潘淇第一科辦事員兼明電邵志誠李慶餘張文藻金成章王鑫二科辦事員桂彦彬陳祖同三科辦事員柳汝霍朱燾崔勲四科辦事員張仁安舒翰財政秘建處辦事員蔡綸潘紹第外交秘書處辦事員袁光楚機要秘書處辦事員吳鋆繕校員袁祖榮調查員謝定邦惟書記三十九人歷任以來已裁無可裁現吕裁去九人酌留三十人所有薪水一律減至二十元 [P中日購米合同之披露> 
　　日本要求在蘇購運米穀出洋所訂條件外間鮮有知其底藴以致贊成與反對者相起争辯齊省長特電財政部請將中日所訂購米合同詳細示知以資研究其電財政部云堂密歌電悉（見前報）遵即召集臨時省議會商酌辦理請將貴部與日使磋商各條件之詳切理由及限制標準示知以便妥商仍祈俟省會商定後電復貴部再行訂定合同免生障碍云云財部接電後當即復來一函並將與日公使小幡氏訂立之採米合同抄寄來寗兹從某方面覔得原函及合同如下以供蘇人之研究　　財部復函敬啓者特准日商採運蘇米出口一案准貴署陽日電開歌電悉遵即召集臨時省議會商酌辦理請將貴部與日使磋商各條件之詳切理由及限制標準示知以便妥商仍祈俟省會商定後電復貴部再行訂定合同等因查此次擬准日商運米純爲救恤鄰災起見所有磋商條件理由已於歌魚兩電略陳梗概兹再檢抄合同底稿附陳察閱惟日使對於此事疊函催商情頗急迫以中日兩國方謀親善前次東大源等向日商松上租輪運鹽一事磋商迄無成議本年一月接准駐日章公使來電以日政府顧念鄰邦　誼及此次租船與中國食料問題有關特爲允許惟盼望中國對於日本現在食米缺乏一節與以好意援助等因是日本渴望旣殷且隠有交换利益之意善施而不報我將何求此在外交一方面似不能不酌予通融以全邦誼者也至合同内運米總額雖爲四百五十萬擔仍由政府按年成之豐歉與地方之盈虚隨時指定地點分配數額自於内地民食不致發生妨碍本届蘇省年成尚係豐收前據馬良等來電極陳米糧壅積金融阻滯籲請設法疏通在蘇省旣有存米爲保農惠商計似亦宜特准通融出口以期金融活潑兹准電示擬即召集臨時會議通過應請即將詳細情由轉爲說明以期速决至紉公誼此致　　運米合同大中華民國財政部與大日本帝國駐華公使訂立採運米擔合同計開中國政府現因日本米荒迭次告糴爲救恤鄰災增進中日親善起見特通融准日商由中國通商口岸運米出口以資接濟所有運輸額數及完納稅釐征收照費各辦法經雙方商定按本合同所定各欵辦理（第一欵）中國政府特准日商運米以四百五十萬石爲限分三年採運出口其分批採運額數由財政部按年成之豐歉與地方之盈虚隨時酌定（第二欵）採運地點由財政部隨時指定日商須按指定口岸購運不得涉入其他各地（第三欵一財政部酌定分批運額曁指定採運地點時得商同採運省分之長官預定限制價值如市價漲至所限價值以上由該省長官知照財政部停止給照申示禁運（第四欵）採運米擔出口按關章以華斤一百斤爲一擔無論包裝大小均須按擔計算（第五欵）日商採運米擔由財政部發給執照每米一擔收照費大洋一元幾角此項照費须按合同定額先時交付或分期預繳（第六款）財政部發給運米執照得於酌定分批額數曁採運地點後隨時知照日商具領至日商持照赴指定地點採運時所有各地釐捐關稅仍應照納（第七欵）日商運米至出江海關時應於收納正稅後將執照呈由海關轉繳財政部註銷不得以一照作爲兩用（第八欵）本合同係屬特定不受各約章規定之限制一俟運額完竣本合同即行作廢以上各欵係用華文缮就二份彼此簽押作據每份另配日文譯稿一本如遇有解釋歧異之處仍以華文爲主至將來應有變更時得由彼此商定修正此合同二份一存財政部一存駐華日使館 
[杭州快信]  
　　一師第二旅旅長伍文淵此次由閩旋浙商承浙軍在閩一切手續　　楊督昨通令浙軍守各圑營迅將留守步隊所有實彈減藥彈無箭彈存留君干開具清册造報除酌留外一律解繳軍械局聽候配用　　楊督軍昨委本署諮議官傳孟潘勲等五員分赴各師圑點放本月份軍餉　　玉環公盛鹽厫擅將用舊護照給配金長興漁船由坎門配鹽出發駛至大門洋被緝涉訟現經永嘉地審廳判决除該漁户放免無罪外所失鹽觔已責令該厫如數賠償 
[南京快信]  
　　財政部電齊省長商蘇省攤認八年度内國公債額數齊省長擬日内召集財廳長曁本署各科長在署會議總統因李督跌傷未愈特派侍從武官劉恩源來寗慰問並贈人參等補品以資調養劉使業於昨晨抵寗　　齊省長有與直省長曹銳對調說一說汪瑞闓運動甚力某要人已電京力保　　齊省長因江蘇水利協會瞬届開會昨特電京促熊秉三督辦來寗會商疏濬運河事宜聞韓國鈞會長不日亦卽由籍來省　　聞張紹曾俟北軍一律停戰後始肯偕張瑞璣赴陜李督接驻京代表韓德銘報告謂參戰軍並未改爲國防軍段派堅持謂歐戰雖停俄亂未平故有存在理由松滬護軍使盧永祥因商遣送德僑歸國事派馬參謀長來寗李督因病派何參謀長接洽　　李督昨電廣州軍政府據閩李督電臧軍並無進攻情事應請勿聽免致互相猜疑　　李督又接鄂督王占元電稱劉存厚請派鄂軍協且廓清陜境靖國軍占元因和議已開復電拒絶　　二月份軍餉財廰昨已解送軍署派員監發　　長江巡閱副使王廷楨昨由浦乘車入京地方通信 
[蘇州]  
　　人力車通行無期蘇垣商人王度等集股創辦城内人力車公司禀經官廳核准王商原擬先造車四百兩定於陽曆三月一日開辦惟此項人力車市董擬歸市公所給照收捐而警廳則擬仍歸廳署給照收捐此種權限尚未商妥且修整道路之經費亦尚無著故此項人力車能否實行尚難預料　　派赴内務會議内務部現召集全國内務行政會議通咨各省轉飭各機關派員赴會兹悉蘇城警察廳崔怡庭廳長已派勤務督察長馮珍水警二廳趙雲生廳長已派第一科科長宋世忠赴京參與會議　　請禁婦女說書蘇城說書一業自设立光裕社後各社員皆能潔身自好近該社因倉米苍半園延請女說書也是娥開講金台傳以婦女說書有違社章特聨名具呈警廳飭區嚴禁以維風化 
[無錫]  
　　水警會哨去冬冬防期内自實行會哨後城鄕尚爲安静現在將届撤防之時而鄰近常熟之羊尖嚴鎮等處時有帮匪混跡楊知事咨商水警第二區區長師蘭亭會派水警分隊長吳正榮及水巡隊長湯飛各率師船至羊尖鎮與駐常熟之水警分區長薛海亭會哨薛分區長已率槍船七艘於二十日先行在該處守候待吳湯二隊長到後實行會哨一周旋即集合該鎮小叙茗談數時即各歸汛地云 
[嘉興]  
　　學務委員調查私塾嘉興第一區學務委員金福田以城區私塾林立學校學生時被拉扯有妨敎育進行特於日前赴東門一帶私塾詳細調查明日將查北門太平橋一帶其敎授合法者認爲代用國民學校其不合法者即將呈請官廳勒令停閉　　私售私吸分别判决嘉興縣前著名私販胡老五經官廳拘獲解案研究供認私販私售私吸不諱當即依據刑律判處胡老五私售鴉片之所爲處徒刑二年罰金一百元褫奪全部公權十年私吸鴉片之所爲處徒刑一年胡老五應處徒刑二年罰念一百元褫奪全部公權十年又沈錦堂朱梅生因私吸鴉片經警拘獲由問官將沈朱二人各判徒刑一年另二月烟具没收之俟上訴期满即行送監執行 
[鎮江]  
　　取締建築倪知事以本埠街道窄狹行人擁塞亟宜取締建築以修路政爰出示通告嗣後本邑城廂内外凡有建築之事均須先赴警察總局報告必由本局長核准方許興工 
[杭州]  
　　錢業新訂合同規則杭州錢業昨發出新訂同行會議規則云自客嵗平現之聲浪起凡操金融業者僉以研究供結與需要關係爲前提但歐戰以來現金之輸運出口者每崴不可勝計今雖戰局告終而我國母財已形竭蹶欲求供適所求方法非一紙空文得劑金融之平且商業情形今非昔比需要日增供給日加吸收現金尤非易易同人等有鑒於此爰將舊章互相討論斟酌損益靈供需之周轉利各業之往來願吾業勿視爲具文忽存紊亂爲幸焉兹將重訂各條規則開列於左（一）同行以本國國幣爲本位北洋造幣一律通用（一）掉期改爲日拆單日一拆兩天雙日拆一天若逢月小二十九日之拆與二十八日同劃帳仍歸單日月小二十九併入下月初一日劃（一）單日雙拆至大以一角二分爲限雙日單拆不得過半月終公議往來月息以單日雙拆爲標準（一）日拆二月起開一分三月開二分四月起隨開但不得過一角二分限度（一）本票每張取手續費二分極遲以三十天爲度早一天付帳嵗底月大歸二十九日月小歸二十八日爲止客帮上單及收解至遲以二十七日落否則不理（一）往來欠息兩毫起碼存息無拆不計有拆存欠相距兩毫（一）外行如託售規元蘇滙申平每千五角甬紹滙二角五分託收規元及各滙一律減半（一外行及客帮自開活期聨票或託轉解别莊支根及預） 
收欵項概不代理如有預解一經解出概不負責（一）外行及客帮如有同行滙劃字樣仍照按期付帳若要付現早付一天但須票面注明小數則可如用鉅數來現抵解（一）外行及客帮託理申洋上落甚大不能預定中平必須隨時核計（一）外行託收規元蘇甬紹各滙當日付帳如售規元蘇甬紹各滙對期入帳（一）外行上單銀行本票及上單概以到期收歸後方可抵用（一）外行來現當日收帳取現早一天付帳客帮同行一律（一）客帮託辦現貨無論紋銀現洋角子銅元等自經裝出之後路上風險概歸來辦者自負責任（一）客帮如當日到信託理收欵概歸下期劃到作准（一）客帮託做各匯有滙水貼進者每千提會館費一分五釐售規元者每千提二分（一）客帮如有託理鉅數現洋解欵無論銀行金庫概須來現抵解（一）往來家交入各路欵項憑到信代售之後對期入帳但須收到方可作准設遇不測不負責任（一）客帮同行遇欠單無拆三分起碼有拆照加二分存除一分規元蘇滙申平五角甬紹匯二角五分如託收外行票欵每百元票力五分遲一天入帳（一）經完各商鹽課因銀行概須現英上兌英洋應得照市升水早三天付帳解費每百一角同行减半（一）各路滙票及本地上單一律須照章貼用印花方可照理 
[奉天]  
　　遣送敵僑詳誌奉省遣送敵僑已訂於二十一日啓程由奉赶滬二十八日即可抵該處所有該項遣送欵項先由財政廳撥給作正開銷旅奉德奥僑商代表沙爾請緩期未允派測量局長陳瑛帶同憲兵警察各八人並憲兵第一連長吉湘蒲等送至上海交盧永祥護軍使接收至敵僑財産奉省並未設立專局所有該項事宜責成王連波宋墨林兩氏經辦所有德奥人在省城及營口財産均經當局查封敵僑除隨帶行李外其一切動産不動産均不准携帶 
[濟南]  
　　沈省長來東之預誌新任沈省長到任時辦公地點仍在舊省署惟須作永久計畫一時難以完工省長定於一日來東期限將届亟應預備行轅刻已决定在南門内寛厚所街浙閩會館派員佈置一切門外並搭松坊預備費需三千元又聞新省長乹調俞壽璋來魯並在國務院薦俞爲政務廳長以資臂助業經照准云　　軍署參謀長之更選軍界消息督軍署參謀長張懷斌另有位置張署督軍已電調京師步軍統領衙門高等參議官孫樹林接充聞孫已來東任職矣 
[廣州]  
　　粤路股東會之一閧粤路公司總協理董事按照定章係三年一任計前年丁已夏間早已满期例應改選嗣因滇黔粤桂護國之役軍事敉平而粤路收歸國有與招商包辦兩問題又起争議未决又值粤省宣布自主粤路公司遂亦不能不隨政潮所趨與中央斷絶關係於是收歸國有與招商包辦以及改選總協理種種問題遂並一齊擱起自去年軍政府成立以軍府經費無着成立之初頗有議以粤路押借沙面某銀行鉅欵者該公司以路係商辦不能押借外債極力抗争某銀行亦恐有轇轕易惹起外間風潮未允適值省議會議員對於粤路屢有改選之提議咨請省長轉飭粤路公司明白答覆該公司以招商包辦問題經股東會兩次議决交通部亦已批准備案而董事局以未敢遽議改選致與股東會議决案抵觸爲詞嗣議員宋以梅再復提出整頓粤路意見書謂包辦與改選兩事須速開股東大會議决由省長令飭遵辦該公司遂定期於昨日（二十）開股東大會解决上項兩大問題是日二時開會舉李聘臣爲主席陳勉畬爲副主席當時之主張包辦者不肯承認遂大爲喧擾主席起而勸之并請主張包辦者立於左主張不包辦者立於右斯時主不包辦者已皆立於右主包辦者僅得十餘人不肯立於左於是即以年結擲主席以圖擾亂適年結中某乙某乙以茶杯還之遂大起閧動繼而又有以木椅互擲閧成一片秩序大亂不能開議主席亦無由制止不得已宣布遲日定期再議而散雜評一 
[南北一致（邠）]  
　　自和會開始以來有與我人以良好之印象者曰兩代表之一致是也對外交涉兩代表一致焉即對於陜西問題兩代表亦未嘗不一致焉所謂代表者非代表兩政府也耶凡我國人固未聞有兩無所屬者苟兩政府之代表一致矣當然不復有問題　　今試按諸事實若所謂新交涉中之密約借欵諸問題其主張宣布兩代表固一致也據東方共同消息則日本政府之主張亦不甚相遠也而錢内閣於此一則曰無庸急切宣布致生枝節再則曰擬有變通辦法闪鑠枝梧獨出於一致之外陜西問題之急應停戰兩代表固一致主張也錢内閣於此時而斷斷於兵匪之辨時而謂早已停戰時而謂已飭停止進攻至無可措詞則付之不覆不惟迥出乎一致之外且陷北方代表於進退維谷之地位然則今兹之和議果爲兩政府之和議否耶乃若視爲朱唐之議和唐與朱固未嘗不和無待於議也　　質言之我國此時實不僅爲南北對峙之局實有一不屬於兩當局之勢力在而此勢力實足以左右北方北政府之當局者行且與之俱化猶泥爲南北之問題不足以窺其眞相矣 
 
 
 

Page 8

 
 
   
 
 

Page 9

 
 
   
 
 

Page 10

 
 
北方議和代表之一 
汪君有齡肖像 
　　汪有齡子建前清留學日本卒業法政大學返國後任大理院民庭第二廳帮審員後歷任法律館纂修官及大學堂敎習民國成立後曾任臨時政府法制局參事元年任司法次長四年任參政院參政六年選爲臨時參議院議長此次南北議和任爲北方代表之一本埠新聞 
[和平會議紀事（五）]  
　　陜事不决不議他案正式會改爲談話會　　會議辦事處公布二月十二六日上午九時開第四次會議各代表均列席討論陜西問題唐總代表據于右任十七快函報告陜西尚有戰争中盩厔縣靖國軍於十六日因無力防守向郿縣退却討論結果唐總代表爲最後聲明謂陜事均陳樹藩一人作梗陜民年來受種種痛苦均陳氏一人之罪如不即行撤换陜事終無解决之日請朱總代表即據情電請北京政府照辦在撤陳命令未下以前南方代表祗有每天到會詢問已否將陳撤换此外不討論别項問題必須將此事解决然後討論别事朱總代表答稱昨日已有電致政府詳言陜事不决和議不能進行情形并請政府嚴令前方將領恪遵五條電令此時非接北京復電似未可遽行停議唐總代表仍力持陜事不决停止討論别事之議遂由兩方總代表商定爲本日正式會改爲談話會以便交换意見　　戊午編譯社消息二月二十六日會議情形如左　　（一陜西問題唐總代表首先發言謂陜西問題業經開議數次迄無結果而北代表所謂十三日後負責之一言則負責者空言負責進兵者照常進兵置陜民之呼籲於不顧視和平合議如兒戲此等辦法殊堪憤懑予今所問於北代表者惟陜督陳樹藩是否罷免攻陜軍隊是否停止即請明白答覆朱答北京尚無回電唐曰如此則無和議之可言惟有停止進行而已北代表相顧無言最終經唐君决定和會爲中外觀瞻所繫擬暫不停止以後每日仍照常開議惟開議時祗詢問陳樹藩是否罷免陜戰是否眞停必俟得有圓满答覆始能再議他項朱曰除此亦無他法惟有陜人催公（謂唐總代表（公催我（朱自謂）我電催北京已耳（二）外交問題朱報告得北京電駐京日使小幡氏向北京外交部報告伊得本國訓令謂日本政府對於歐洲和會旣經開議參戰問題即爲終了所有前與中國締結之軍事條約均可作廢參戰借欵可以停交云云平和通信社消息今晨開會唐總代表謂接于右任君十七日來函稱北軍連日猛攻不息乾縣盩厔已不能守現暫退駐郿縣云云查陜西戰禍全由陳樹藩一人釀成若不毅然罷免以示懲儆則戰不能停和亦有何可議今對貴總代表爲最後之詰問如陳樹藩仍不免職我等再不議其他事件矣朱總代表答稱此層當電京力争但未接到政府切實覆電以前仍不妨照常開議唐謂我等本不願和議决裂惟長此和戰並行何以對水深火熱之陜民此事若無着落則我等雖每日到會亦不過每日質問戰已停否陳樹藩已罷免否不能再議及他事也許久不得結果旋即改正式會爲談話會由南代表提出三條辦法（一）陜西戰事須先停止然後再議劃界各剿各匪辦法（二）不必俟張瑞璣到陜卽可先行停戰劃界（三）須得于右任君正式來電證明確已停戰三事辦到再繼續開議他案朱已允電北京政府一一照辦和議前途是否因此停頓或决裂祗看北京復電有無切實把握如仍含混其詞竊恐大局又陷於危境耳　　聨合通信社消息（一）會議因陜事中止昨二十六日上午九時和平會議開第四次正式會議兩方代表即席後唐總代表提出陜西于右任十七號快信據去乾縣盩厘兩虚靖國軍無力防守退駐郿縣現北軍仍猛烈進攻云云各代表閱畢後唐總代表發言謂吾人今爲最後之聲明請朱總代表即刻電請北京立下撤退陳樹藩命令在陳樹藩未撤以前代表到會只詢問陳氏已否撤退不能開議他項事件朱總代表無可答覆允許照辦惟要求北京未覆電前不妨繼續開議唐斷然拒絶正式會議因此中止改爲談話會（二）八釐公債案審查結果二十五日下午兩方代表胡漢民劉光烈吳鼎昌王克敏四君審查八年公債條例衆意此項公債有無良好結果尚不可知而用以作抵之鹽稅餘欵實爲最確實之收入用確實之收入抵結果不可知之公債前途頗爲危險且和議未成以前一方發行公債其他一方必當對等發行於將來財政整理上發生莫大紊亂因此種種理由主張停止發行由兩方代表分電北京（三）湖南事件審查結果前（二十五日）下午二時開會審查員彭允彛章士釗方樞徐佛蘇四君先後到會首由彭君將關於湖南事件各種提案及湖南省議會湖南善後協會旅粤湘人文斐等各種請願書提交審查并由彭君逐一說明首議軍事問題彭君主張以後湘省全境不駐客軍以南北旣統一自當開誠相見不必留此以啓猜疑因猜疑而生争執因争執而發生戰事岳州之事前車可鑒且客軍皆因戰事而來戰事旣了當然退回原駐地點方君發言所謂客軍以何爲界說若以湘軍爲主軍則督軍帶來之軍隊亦不能視爲客軍其他鎮守使亦然彭君言客軍乃指湖南以外之軍隊此種軍隊因戰事發生而來若南北和平戰事終了自不必别駐他種軍隊如前清八旗驻防之事質言之乃希望回復戰事以前之狀態末後又議及湖南軍隊彭君言亦當切實整理然此尚視全國裁兵計畫如何全國軍隊無論南北皆能裁減湖南自不能獨異章君士釗發言對於張敬堯在湘種種不洽輿情將來大局解决尤不能漠視彭君言湘人所有請願亦係受痛苦太深故望解决尤切同時徐君亦力言張在湘不宜方君言此非僅個人去留問題若論軍隊田某一師皆北洋舊旅其餘乃新招之軍隊後切論撤軍裁軍問題以事體重大皆主詳細考究繼續審議最後審查財政問題拯卹災區問題以湖南金融危險民不聊生皆認爲宜設法拯救惟詳細辦法尚須續議　　附陜西十七日函頃據惠又光部楊子英副官由　盩厔逃回云盩厔自兩月前第二路全部曁惠軍與　劉雪亞接仗激戰十餘日互有勝負後以義軍子彈　不足救兵不到始退守城内劉率鎮嵩軍全部曁馬　瑞旺部迫近盩厔城圍困四十餘日迨至本月十五　日義軍以援兵不至子藥不足始向郿縣退却途中　第二路楊玉業圑部誤陷敵計幾乎全軍覆没損失　軍用品甚多所有義軍被敵軍捉去之人或立即槍　斃或百般拷辱並將閻錫民部下榮排長用炎烤烙　且剥其皮種種慘無人道之處一方難盡我（報告　人自稱）於十四日臥藏戰溝一日夜後爲鎮嵩軍　找去立欲槍斃我云吾係與馬瑞旺部馬二營張連　長送信之人蓋預恐退兵不利曾造假信一封帶在　身旁該兵士見信後始持示馬二營駐紥處及報該　營該連長赴省未在始將我釋放十五日我到咸陽　見由省運赴西路子藥有百餘條駝　負載解餉之　轎車約三十餘輛觀此情形恐郿縣亦不能守云云 
[醴陵代表之請願]  
　　湖南醴陵縣特派請願代表文啓羅傳熊湘爲全縣慘罹兵燹焚殺一空籲請單獨提議列爲特别災區予卹予償予蠲予懲以全子遺以紓積痛事竊此次戰禍莫劇於湘湘民受災莫慘於醴南北過往醴當其衝湘衡戰争醴扼其塞守則重兵壓境戰則進退受牽敗則焚掠無遺居則供張靡暇自軍興以後五百日來前抵茶攸下逹株岳數經激戰彼此交馳醴介兩間受禍滋劇再爲南駐三爲北屯民命民財斬焉盡矣（中略）計醴陵百八十里之地七十萬人之衆據調查報告有册可稽者被災之户凡四萬七千九百餘家計人口約當三十餘萬被殺者二萬二千五百四十二人傷未療者一千九百十七人屋字被焚及被捭毁者一萬四千七百五十二楝荒田之户一萬零四百九十財産損失佔值銀一千九百四十一萬餘元其流亡未歸及僑商散走者大半無從查報以全數計之損失當在三千萬元以上（中略）一請求由國家撥給賑卹救濟及善後費銀五百二十萬元（甲）死傷撫卹費銀六十萬元（乙）難民急賑费銀三十萬元（丙）被燬房屋修復補助費銀六十萬元（丁）廣設全縣各境男女簡易工廠资本銀一百二十萬元（戊）設地方因利局資本銀一百萬元（已）市街修築補助费銀九十萬元庚補助全縣十五區自治圑防费銀三十萬元（辛）補助全縣各境小學敎育經費三十萬元二請求由國家撥給賠償公家被燬建築物及彌補各公所善堂損失銀八十六萬三千六百五十元（甲）知事公署修復費銀五萬元關岳廟修復費銀二萬元（乙）淥江大橋修復費銀三十萬元（丙）同德善堂修復并損失彌補費銀一萬七千九百元同仁醫藥局修復并損失彌補費銀一萬二千七百五十元育嬰堂及皆不忍堂損失彌補費銀四萬四千元（丁）地方財務保管處損失彌補費銀十一萬九千元中小各學校修復並損失彌補費銀十萬元縣商會損失彌補費銀二十萬元三請求普免全縣田賦釐金三年以蘇民困四請求懲辦前知事曹濓溪及軍官李傳業張宗昌等以肅軍紀而伸民憤以上凡爲醴陵請願者四事所有請卹請償各節需銀凡六百零六萬三千六百五十元此欵應請明示劃歸醴陵特别災區不併入湘省被災各屬善後救濟等欵以内庶免紛争而沾實惠至駐在醴境各軍應請嚴定限期盡數退出其清鄕辦法並請准由縣知事遴同各區自治圑防正紳妥爲辦理要之醴陵經此鉅創雖百年不能恢復苟非得國家厚加撫慰人民非死則亂斷無倖理云云下略 
[和平聨合會最近函電]  
　　上北京大總統電北京大總統國務總理鈞鑒歐戰旣終無再收用參戰借欵之理乃各報登載參戰餘欵一千七百萬元交匯業銀行待支云云舉國驚惶不知所措應懇一面嚴飭停支一面卽將該項條約提出作廢本會爲消除和平障礙起見迫切上陳務希垂鑒全國和平聨合會公叩　　致朱總代表函桂莘總代表鑒敬啓者頃據旅滬陜人楊銘源等函稱昨晚接于張十五日來函盩厔乾縣依然被圍東路劉世龍進攻尤急北京圖陜之心足見未已而朱總代表所謂十三日以後完全負責抑又安在等語查各報登載貴總代表對於陜事之宣言十三日以後倘再發生戰事負完全責任云云國民聞之莫不額首稱慶以爲陜事果停和議無阻吾民將有出水火之一日本會同人對於貴總代表之宣言尤爲欽佩無量如楊銘源等函稱各節實有其事不特本會大爲失望抑將何以招信國人用特函懇貴總代表實行議席之宣言袪除和平之障礙並將其中一切眞相詳明賜示用慰輿情是所切盼專此敬頌勛安全國和平聨合會謹啓二月二十六日 
[朱總代表覆永久和平會函]  
　　中華策進永久和平會昨接北代表朱啓鈐復函云昨奉琅函祇誦之餘藉悉諸公熱忱爲國無任企佩而尤以尊函南北代表非獨代表政府實在代表國民二語爲最扼要同人不敏藴抱此義久矣辱賜箴益當鏤諸心版用示弗諼專此布復上頌時祺 
[三和平會開聨合會紀]  
　　中華國民策進永久和平會世界和平共進會廣東國民策進永久和平會於昨在霞飛路二○九號和平會事務所開聨合會到會者有徐紹楨焦易堂朱鏡宙丁象謙周震麟吳燦煌牟琳陳家鼐楊嘉紳方從矩魏蘭姚志復張志純張一鳴陳浩波邵俊等數十人下午三時入席劉會長因事未到公推徐紹楨主席報告略謂本日三會聨合相見一堂同聲相應共抒天良望和議之速成拯人民於水火此其時矣但和議已開陜戰未停以及軍事借欵願與諸君一商榷焉焦君發言陜戰不停徐氏不得缷責十三已過北代表將何以對國民陳樹藩一僞督軍而破裂和議本會應速向南北代表力争請向北廷懲辦陳樹藩以謝國民若北廷陽託和議之名陰實佔據地盤非傳止和議不可方君發言對於此事之辦法有三（一）合全國之民意作一致之請求（二）由各和平各圑體惟出代表作堅决之要求（三）另電外交圑請其主張公理　君發言聞段氏之國防軍有移陜爲根盤之地我國民不得不有一種强有力之要求不亟言和云陳君發言此際和議已開陳樹藩抗北廷之命甘冒天下大不韙願吾國民羣聲請速撤去陳樹藩此其一也密約借欵等事不獨在和議席上一部分这宣布應將歷年所有種種秘密條件一律公布此其二也軍事借款若不停付當由國民通告各友邦此其三也丁君發言陜事一日不解人民一日不能登衽席余甚贊同諸君之美意云遂議决速推代表和平共進會推丁象謙朱鏡宙和平會推方從矩陳家鼐廣東和平會推周震麟吳燦煌定明日下午一時往見和會代表另推起草員張一鳴劉瑞冲時已鐘鳴六下遂散會 
[關於遣送敵僑之消息]  
　　敵僑登岸地點之規定遣送敵僑回國業經政府商准英政府派船三艘來華承儎並决定分批先後由滬起程惟送至何處登岸初無所聞現聞此事政府已準定送至德國邊境漢堡地方登岸云　　護送人員之添派遣送敵僑事務局日前接外交部電以遣送敵僑應酌派中國人員隨往照料曾經派定廖世功劉文彬徐位蕭等七人連同眷屬爲視察員等情已誌昨報昨該局又接外交部電以前派人員恐有不敷照料特再添派數員連向眷屬及當差侍者等共計十八人仰即與領袖領事商酌并知照英船爲要　昨日續到之敵僑昨有旅居浙省莫干山之德僑斯脫魯威（譯音）携妻一口子二名又德人名蔣力加（譯音）携妻一口子二名均乘火車由杭來滬當由京畿憲兵送往普益習藝所候船回國又吉林省第一區警察署長王意訓率同巡官巡長各一員巡士十名押送該省旅居之德僑男七名婦女三口於下午三點三十八分時由北火車站乘車至南站下車當由駐站軍警送往習藝所暫居又旅居奉天之德僑男人七名婦女五口旅居營口之德僑男人二名婦女一口現由東三省陸軍測量局長陳忠生及奉天警察巡官吳茂德等押送來滬已於前晚十點五十分時亦由北站備車送至南站一併送往習藝所昨載敵僑十人護兵譯員等十三人行李五十一件由津浦三號車南下等情兹悉此項敵僑已於昨日（十六）轉乘滬寗路南京江邊站第六號車來滬當經上海北站站長特備二等車行李車各一輛由午後二時五十分開之特别快車掛往南車站起缷送往普益習藝所内居住　　各處來滬敵僑之知照遣送敵僑事務局昨接各處電告遣送來滬待船回國之敵僑計鎮江十二名西谷寺二十八名太原二名漢口二十二名北京一百八十餘名先後啓程來滬請爲接護又接浙省來電旅居莫干山之德僑除陸續赴滬外明日（二十七）有德人四十三名準上午七時乘杭班快車赴滬届時該德人等到站請爲照料又接南京軍民兩長電兹有由魯過寗赴滬待船回國之敵僑男婦共三十五名行李五十八件除由寗分局派護兵十六名護送到滬外希即派員接護該局已分别派員接護矣滬寗杭甬鐵路管理局准山東警察廳公函開住濟敵僑應遣送者约衣五六十人護送官警約五十人定於二月二十六日早八點由濟南趁津浦車至浦口過江登滬寗車至上海各等因當經該路局長轉飭車務總管預備車輛並分飭各該站長妥爲照料　王賡廷暫代敵産局長陳交涉員近困患病電政府辭職已誌前報兹悉交涉公署昨接國務院電稱所有管理敵僑財産局事宜歸副局長王賡廷暫代云云王副局長以交涉署佐理各員前均辭兼該局差務惟執行事務極繁故均留云　　管理財産局辦事細則管理敵僑財産事務局成立後已將執行科辦事細則規定兹照錄於後一敵僑來局報告財産者應令其依式填寫清單一式兩紙以一紙備案一紙於點收清楚後與收證一併發給該敵僑存執二所有報告財産清單應分别動産不動産依類附卷以憑點收三報告財産清單須註明該财産所在地點俾使點收四報告財産清單一經分類詳註應卽按照該財産所在地點派員騐點接收　　五各該財産經點騐誤應即予以保管六各該財産經點騐清楚應由本局承辦之員於清單上簽名蓋章與製定收據一併交由該敵僑收執七各該財産經騐訖接收後得依照管理財産條例施行細則第三條第二項之規定將該財産移置於指定之官棧或儲藏所八接收内地敵僑財産由本局派員會同淞滬警察廳人員辦理之九前項内地財産一經接收清楚應即交由警察廳實施保管十敵僑財産之所在地如係租界則爲點騐上之必要得由本局函請駐滬領袖領事委託工部局派警協助仍依第五條辦理　　十一接收敵僑洋行得雇用熟悉貨物價值之專家襄助辦理十二敵國人民之負有債務經債權人來局報告者應先審查其有無財産依下列各項辦理（一）如係擔保債務或雖非擔保債務而該敵僑遺存財産其價值足以抵償債務而有餘時則該財産係在租界以内者應由本局運將該財産變價償還餘欵儲國家銀行其在租界以外者應亟照條例移請司法官廳拍賣（二）如敵僑遺存財産之價值不足折抵債務時應儘該僑財産遵照管理條例施行細則各項規定依法辦理（三）如應行遣送之敵僑確係負有債務經債權人依限報告而絶無財産可供抵償者應即予備案以資考證　　令查冒充華人之敵産上海各市鄕經董昨接縣公署訓令云爲訓令事案奉江蘇財政廳電開奉財政部電開據管理敵産局呈稱查管理敵國人民財産條例第一條規定敵國人民存留之財産無論動産不動産均由該管地方接收管理現在條例業已公布誠恐敵國人民爲規避管理假託各種名義希圖隐匿亟應切實清查以便收管查山東等省及天津上海漢口各租界津漢特别區以及江西之廬山牯嶺浙江之莫干山直隸之北戴河河南之鷄公山山東之泰安縣泰山等處均有敵僑房屋及其他不動産擬請迅電各該省財政廳查明將向來關於此項移轉登記各清册及契據存根等足資參照者擇抄逕送管理敵産局以備查考等情查外國人向來祇能在租界或通商日岸購置不動産其契據由關道衙門或辦理交涉之機關發给近年外人閉有在租界附近或内地購置不動産者難免無冒充華人即在該管官廳稅契之事今敵僑房屋地皮亟待清查應由該廳長就所轄管内查明有無敵産及可以證明向係冒充華人之敵産會商道尹交涉員將所有契據存根抄出兩份分報部局備查盼復等因奉此合亟電逹該知事查照仰即查閱擋案並查明向係冒充華人之敵産將所有契據存根檢抄兩份送廳以便分報事關要件即盼見復等因到縣合行令仰該鄕經董詳查該鄕内有無敵産及可以證明向係冒充之華人敵産詳細報縣轉呈事關要件即盼速復 
[米商運動米糧弛禁紀聞]  
　　近聞南市豆市街某米行代某洋行辦米二十餘萬放價五角往蘇州同里平望八尺蘆壚聖塔吳江周莊無錫各埠收買現因齊省長交省議會開臨時會提議米禁應否弛放故四出託人向省議會議員疏通云 
[寶山圑體反對米糧弛禁電]  
　　寶山縣敎育會縣農會致省議會電云南京江蘇省議會公鑒日商要求米糧弛禁事政府狃於目前之小利時流誤於學理之空談將有主張制限開禁之趨勢查歷年商販雖在禁運期内猶有借軍米漕米爲名私運出洋以牟重利者一旦明令驰禁雖限定時期石數必且隐戤偷漏更甚於前斷非空言限制所能取締蘇省存米不難一掃而空將致富室逃亡饑民徧地亂黨乘機結合釀成土崩瓦解之憂矧歷届中外條約國内通商口岸尚有禁止出口專條對於國外尤一再聲明無論何項米糧不得運至外國是禁米出洋本無絲毫通融之餘地報載英領事致函省署祇承認要求弛禁出口非要求弛禁出洋尤其明證而政府貿然聽東鄰之誘惑蔑成約如弁髦陷我蘇省人民於死地殊不知世界公例安有自殺以養人之理伏望貴會依據成案爲正確之主張絶對禁止出洋萬勿稍事遷就無任迫切盼禱之至寶山縣敎育會縣農會同叩 
[浙人請勿弛米禁]  
　　浙人顧紹鈞等昨來代電云申報轉江蘇省議會鑒貴會召集臨時會良以抗争弛米禁爲主案此案關係民食非第貴省人民之生命治安所繫務乞堅持力争勿爲利誘感脅全國人民必有爲之後盾者浙西顧紹鈞第一百二十六人叩宥 
[江寛案第十五次續訊紀]  
　　招商局江寛船被楚材兵艦撞沉一案昨日（星期三） 
第十五次續訊除原被代表及律師證人均到庭外英美法丹四領事未到旁聽午後二時二十分宣布開庭審判長仍爲沈壽堃偕同陪審官四人出庭首由穆律師起立陳述今日公堂西文速記因何不到問官謂有代表穆又謂能否稱職官答想必　的正在訊問時適該速記生到庭穆律師遂向水手頭目戴豐泰詰詢問你船二聲之後彼船答一聲中間相隔幾何答一時記不出讓我想想看大約一分多鐘楚材回答一聲間楚材有無答聲答祗江寛又放二聲間其時已看見白燈綠燈答是問第二次放聲之後隔幾時再放聲答其時船已相近問你第二次放聲之後又隔多少時再放氣答讓我想想看我又不帶表問前有一個證人亦說不帶及今你亦說不帶表何以能巧答約二三秒鐘問彼船回幾聲答祇一聲穆謂堂上注意口供第三百二十章供有楚材二聲之誤實係一聲官謂係印差的問三聲之後隔幾時碰的答聲後遂碰問碰看見否答看見的問你看見碰之所在否答看見船主跳脚問船主跳脚前有一證人供過你有無跑過去答没有問楚材撞時看清楚否答離我身约五六十尺穆請堂上諭知該證人對於律師詢供須答所問之語不要說别的話問有無看見楚材碰答全隻看見問你船上豈無房間裝修遮没答遮勿没的問你主在留心的地方有多少時間答一直在該處問碰之後如何答船主命放舢板問碰之後有多少鐘放舢板答約一分鐘問船主敎你放舢板後做何事答一直未晤面問到上頭做何事答舢板等放好並囑夥計等一齊放問放下去幾隻答三隻問你放幾只答一人放共放三只問司泰把幾只答二隻把三一只問係何以曉得司泰把放舢板答看見的問脚板上有無遮没答没有問係放下舢板有無乘下去答盡是客人問有無船上别人答没有問你如何救起答船要沉時穿救命衣跳水問你從何處跳下去答把三處跳下問你見司泰把有人跳下去否答祗見舢板二只問你船上有一船主說舢板不能放下答白銅蓋的可以放下問是否船主說差答是問你看見江寛沉下有多少時間答我在水内不能看見記憶祗見烟囟問碰之後你等幾時跳下去答記不出其時要緊性命問你保護性命得很好的豈有記不出答其時很慌大约十分鐘之譜問爾爲何招商局律師問你講得很快很清答係放聲等事係聽見的故易講問實是招商局律師問你係早曉得故我問你你回話多無頭腦答我無表如何記得穆向公堂陳述謂該證人此種證言卽係藐視公堂行爲請堂上明鑒問官謂證人之語係中國一種土語並非故意藐視穆又謂請堂上知照該證人要答所問之語問現在問你對於招商局律師所供很清楚爲何我問你要想想看答磁船及諸種情形必定要想想看問有無將此事與人講過答祇與律師講過問在何處何時答在一月後在上海問是否陽曆五月答是的問何處律師有未在堂令即指出答係馬斯德律師問講過幾次答一次問講何事答碰船事問何人領你至律師處答係總理命我去的問你不懂英文有無繙譯答有的問是否在堂答張先生問你五月間到律師處去是實否答實的問你可賭一誓否該證人沉吟半嚮不答穆謂問你願賭誓你不答則你到堂作證的緣故人家都曉得了問你看見楚材否答看見楚材有許多人問有無看見楚材有特别事故答祗見許多人問楚材如何能兜轉來答船之葉子要動便能轉動問你見否答一定如是問比方楚材在邊上對之流水冲上去有何結果答流水能冲下來不能冲上去穆抒取出形似船之模型二個令該證人於楚材被流水冲之情形擺出式樣及休息二十分鐘以後所詰詢之證人供詞明日續錄至五時三刻宣布退庭定星期五及下星期一接續審訊 
 
 
 

Page 11

 
 
[美國財政家將抵滬]  
　　字林報云美國財政家亞波特君明日可乘伏見丸抵滬大約將在滬勾留數日然後入京聞與借欵事有關按亞波特君爲芝加哥商業信托貯蓄銀行總理該行前曾以美金洋五百萬元貸與中國現信亞波峙君此行乃調查某種抵押品之性質以期與中國商訂大借欵 
[聶允文忠告美資本家]  
　　全國烟酒聨合會駐京代表聶允文此次因公來滬適聞政府有以烟酒嵗收抵借美欵之說業經該會開會電懇政府勸阻已紀前報兹悉聶代表昨又擬具意見書忠告美資本家原稿如下頻年以來中美兩國因政體之相同邦交日見親善兩國國民間之交誼亦日見敦睦吾國第一次全國商會大會有中美銀行之籌商第二第三次全國商會大會又有中美商會聨合會之提議雖因時局未靖未即見諸實行然交誼之日益接近於此可見一斑也民主國家以人民爲主體國民間之交誼日隆其效固甚於兩政府間之日見親善也今者美資本家愛氏遠道來華吾儕人民極表歡迎乃甫至北京即見報載吾國政府有以烟酒嵗收抵借美欵之事眞象確否固不可知吾人對此不能不對於最親善之美國資本家進一忠告也曩者吾國更君主政體爲民主政體時能得各友邦之承認者爲吾人能制定約法具有國家之資格耳吾國約法規定人民依法律有納稅之義務又國庫有負擔之契約須經國會之議决烟酒公賣費者民國四年間國會解散之後政府頒行之稅法命令也非法律也又現在南北和議期間國會問題尚未解决政府於此時借欵亦難得合法之手續也吾人對於美資本家援助之盛意不但無反對之意亦且極表歡迎但希望如舊金山太平洋貿易公司之辦法與國民直接携手策之上也至對於政府之借欵則须有合法之抵押且尤須有合法之手續而後可也 
[英國書信館之通告]  
　　文匯報云英國書信館主任宣稱自滬至印度錫蘭南斐（取道哥倫布）現復可寄遞包裹惟寄至英國及印度西面等處之包裹禁令仍未取銷 
[商圑華隊議事記略]  
　　萬國義男隊中華隊隊長昨晨七時在大馬路議事廳召集各排長棚長等討論本隊民國八年份隊員稱職事宜首由隊長報告略謂工部局每届春操大閱畢將各隊到操及射擊分數與人數合扯分别優劣發表中西各報於隊務名譽頗有關係現距大閱日期祗七星期本隊隊操已過祇十餘次亟須奮勉上進以圖最後勝利等語當由大衆討論良久始决定每星期隊操三次射擊兩次以每星期二四早七時及星期三晚六時爲隊操時間以每星期三六早七時爲射擊時間正備隊員隊操圑操全到可得勤奮獎勵惟至少隊操須在二十四次圑操五次大閱一次及射擊課程射足否則恐未能完全稱職云云議决後已由隊長發布命令矣 
[擬派利捷號駐防松黑兩江]  
　　上年海軍部没收之奥國軍艦利捷號曾由江南造船所承修改作淺水兵輪已於日前修理完竣派員試車該艦原來速率每一分鐘能行十五邁羅（每一邁羅計英里三里半）修整後不及原配之速每一分鐘僅行十一邁羅惟船身堅固較福建船政廳所造之利綏號遠勝數倍其艦長等已由藍總事令遴委海籌副長林培熙接充林已於前日接差視事藍總司令又以該艦排水頗長刻值黑省收回松黑兩江航權籌備江防請撥軍艦該艦較他艦爲巨深資應用擬派該艦前往駐防已呈請海部核示矣 
[測勘浦東地勢之注意]  
　　浦東南滙縣境欽塘一帶日昨有三有携帶測量器在彼漸勘地勢自南而北漸向川沙方面而去有人問之則曰爲築電車之預備故就地士紳對此非常注意深恐外人覬觎已聨合各圑體公電政府請爲注意 
[總商會重舉赴寗代表]  
　　江蘇貨物稅協助稽征一事曾經商會聨合會江蘇省事務所函致各縣商會請舉代表於三月二日開會期以前赴寗以期届時與會上海總商會前曾舉定顧韾一張樂君兩兩董爲赴寗代表旋該兩會董先後具函辭却故該會復於第四期常會中另舉會董祝蘭舫錢逹三兩君爲代表業已由會函逹在案兹聞該代表業已答復認可大約即日起程赴寗列席云 
[商况一斑]  
　　菉豆黃豆菉豆等品皆爲六陳雜糧之一部黃豆一項洋莊向有購辦菉豆則我國磨粉而製粉皮線粉等品向不銷洋莊現聞美國及大西洋兩國商人有擬購買菉豆五十噸之說以是市上大有奇貨可居之勢豆油邇來滬南之大連豆油存货尚有萬簍之譜乃公會自本月上旬開過七兩七錢後迄無售開聞二十六日大連來電云該處之價每擔現售十一元（連水脚在内）七錢二分伸規元七兩九錢二分與滬價尚不符合暫爲止辦云云是以本埠業此者咸有憂色豆餅本廠豆餅近由厦門汕頭與東洋帮購辦甚旺昨日之價已漲至一兩零一分七五較紅盤時已增銀一錢之外矣　　麩皮近數月來麵粉銷場雖呆滯而麩皮對外對内之營業異常發逹故小包麩皮昨已漲至一兩九錢五且聞各廠底貨均已售罄云 
[檢察廳定期焚燬没收烟土]  
　　上海地方檢察廳自七年七月至十二月底止所有烟案没收之烟土膏灰烟具等件呈准江蘇高等檢察廳定於本年三月一日午後一時在該廳大堂外隙地焚燬昨特分别函請護軍道尹交涉各署届時派員監視 
[蘇浙路債權圑選舉揭曉]  
　　蘇浙路債權圑前因交通部發還股欵以京鈔作現受虧甚鉅集合圑體要求改發現欵原期逹到目的即行取銷故一切組織未甚完備現因交部堅執不允故决定選舉職員確立機關實力進行不逹目的不止前已將選舉票分給各圑員令將職員分别選填限於本月二十五日以前交到以便揭曉兹該債權圑各圑員已將選舉票陸續填送特於昨日下午二時在公共租界二馬路禾興坊股票公會開會檢票宣布當選人名票數其規則如下（一）理事長一人以選舉票得最多數者當選（二）理事四人得票次多數者當選（三常議員二十） 
四人除理事長理事外得票較多者當選同者抽籖定之（四）選舉票如一票冩重複字者以重複爲無效開票檢點結果楊鴻生得一百三十四票當選爲理事長方駿平得一百十一票胡寄凡得一百零三示陳則民得九十三票汪幼安得七十六票爲次多數均當選爲理事又方漢臣黃石安唐璞莊陸叔同郁葆青虞迪人方秋泉劉鞏伯唐泳晨沈翼生孔仲韾唐子衡何聨第陸少周王利賓李漁生等二十四人各當選爲常議員揭曉後經衆公同决定於三月二日即舊曆二月初一日開成立會舉行職員就任禮並邀請南北商會各商董及各界同人假座福州路萬家春番菜館公宴以資聨絡 
[整頓滬南道路衛生之籌議]  
　　小南門外倉橋浜去年經滬南工巡捐局在東首聖賢橋基址填塞後又將西首小閘橋之瓦筒陰溝接排朝東惟僅做丈餘工程旋即中斷尚未續做故每逢天雨積水甚多穢氣逼人兼之垃圾夫將城内各處車出之垃圾在彼堆儲致臭氣更甚該處紳商以其有碍衛生擬請浜基一律排設瓦筒接通陰溝改築平路仿照大小東門例將市房遷建浜基俾道路放寛交通便捷爰特聨絡籌議預備公呈姚局長飭工程處勘明後估價實行並擬由地方人民籌措工費輔助進行云 
[清理科發藥房賬目]  
　　德商科發藥房係屬合資性質本埠荷蘭銀行前曾購認股份六十股近因該藥房停止營業則對於商務上之利益固已絶對不能享受而股東爲保全血本計故須清查内部各項賬目是以荷蘭銀行特延代表穆安素律師於前日午後至公共公廨禀明前情要求准予聲請給諭派員查賬云云俞襄讞與荷蘭副領事范商君核禀會判姑准穆安素律師請求派員清理該藥房賬目 [P又獲搶刦信船之嫌疑人> 
　　滬南實順日生兩信局信船去年在浦東尖口廟被盜攔刦並戮斃舟子高念五一案迭經大圑水警緝獲嫌疑犯多人解案鞫訊均非眞盜故此案迄未破獲前日新場鎮警局巡警拘獲王長生一名與此案似有關係業已押解南滙縣公署訊辦矣 
[兩美術學校開學紀]  
　　西門外圖畫美術學校本年又將學級擴充於前日開職員會議决進行事宜共十餘件並於昨日（二十六號上午十） 
時行開學禮師生行禮後首由校長致訓詞並報告本學期内各級學生於晚間補習國文二小時云云繼由學監宣佈各項規則舍監宣言管理上一切應行遵守各種之必要次請敎員張任伯演說至十二時散會　　馬立師長浜路中華美術專門學校已於昨日開學額尚未满願學者尚可報名入學該校本届爲體恤寒畯起見特招免費生二十名無論學膳宿費一概免繳惟須殷實商號保其不中途退學云 
[國貨維持會明晚開評議會]  
　　國貨維持會昨致各評議員通啓云逕啓者本會評議會自陰曆年關公議休假後業已届满將於本星期五即陽曆二月二十八日起照常開會時間仍定晚上八時半休會多期亟應會商千乞准時駕臨共圖進行爲荷 
[會丈局自刋鈐記啟用]  
　　上寶會丈局局長曾勉濟舊有關防前經楊前交涉員吊銷故該局向無關防啓用兹曾局長以不足以昭信守特呈准陳交涉員自刊鈐記應用昨特刊就辦理會丈上寶洋商租地局之鈐記一顆即日啓用并分别呈報函知各機關一體查照 
[華僑學生會年報出版]  
　　本埠華僑學生會自去年一月一號成立以來會務進行甚速凡關於華僑學生之招待指引敎導介紹等事該會無不竭誠辦理現該會所編年報已經出版紀載頗詳欲知該會一年來之成續者盍閱之 
[請獎勲章之手續]  
　　上海道縣各署昨接省公署訓令云案准銓叙局咨開案查頒給勲章條例第三條内開嘉禾章除由大總統特令頒給者外其他應受勲章人員之功績須由各該長官叙述或證明并附履歷咨送銓叙局核議等級呈請大總統以命令頒給各等語查勲章自開辦以來京外各機關請獎員數不知凡幾有一人晉給勲章至二三次者并有同姓同名者甲案請獎有其人乙案請獎有其人兩案先後到局均無詳細履歷本局若行文調查勢必因一人以致全案積壓若不調取履歷即照原開名單核辦重復倒置在所不免以上各種窒碍均因未隨案咨送履歷有以致之嗣後各官署請獎勲章案件應請查照頒給勲章條例第三條先將全案履歷咨送本局其有已獎何種何等勲章各員尤應詳細聲叙以憑審核相應咨行查照辦理可也等因准此除分行外仰即遵照 
[童子軍月刋第一期出版]  
　　童子軍月刊第一卷第一期業已出版兹錄其簡則如下（ 
一）定名本雜誌月出一册定名爲童子軍月刊（二）趣旨力謀童子軍自身的進步並唤起外界之注意力（三）體例分下列各欄視材料多寡得臨時增減之一社論發表對於童子軍之意見二教材供敎練員取資務期實施不尚空談三記載凡關於童子軍事件及函牘分别詳記之四調查調查各圑童子軍狀况其關於他縣者並採錄之五譯著譯述歐美最新學說之關於童子軍者六講壇用白話體灌輸童子軍之常識七雜俎凡涉於童子軍事項不列别欄者入之八小說不拘體裁祗須不違本刊趣旨九童子軍俱樂部各童子軍之著述擇尤選錄之（四）發行本刊每月發行一回以二十五日爲發行期（五）編輯設總編輯一人對於來稿得選擇或修正之撰著員不限數（六）材料各敎練員負徵集之責須於每期出版半月前交到（七）定價每册六分定閱全年十二册六角半年六册三角五分郵費在内（八）通訊凡投稿定閱及一切函件逕寄本社編輯部或發行部（九）社址求辦事上便利起見附設於上海西門蓬萊路梅溪學校 
[浦東公所定期開職員會]  
　　浦東公所定於陽曆三月二日（即古曆二月初一日）午後一時開職員會討論進行事宜昨日起由該公所幹事長傳佐衡率同幹事人等佈置一切 
[請賠推翻醫案之損失]  
　　浦東爛泥渡魏許氏之女孩前日在外游玩失去金圈一只該氏疑係粼居王姓家女孩所竊昨向王妻華氏詰問一言不合互相揪扭致將同居醫生喬鴻生所設之醫案推翻擊破藥瓶數十個藥丸藥粉狼藉满地事後由喬具禀三區警署請求飭賠損失未知若何解决也 
[屠宰稅認商請減認數]  
　　認包屠宰稅之商人顧聚霖於去年三月間承辦以來迄將一載刻又邀集寗蘇兩帮鮮肉業同人在邑廟豫園香雪堂會議繼續承認之方法並呈請上海縣商會轉呈縣公署要求酌减認數以補上年長短聞沈知事接縣商會陳請後已據情轉詳財政廳胡廳長酌奪辦理矣 
[貨船相撞之交涉]  
　　寗波船户李春林之船於前晚八點鐘時由浦東揚子碼頭承裝煤炭由滬開駛行至龍華嘴浦江適風狂潮急有周阿大窑貨船迎面駛來李即擬轉舵詎已避讓不及致被攔腰碰撞舟子阿毛墜浦幸即救起惟右臂受傷船貨均不沉没昨日李即與該窰貨船主周阿大偕同到滬評理索賠洋一千四百元嗣經人調處顧償洋八百元並代阿毛延醫醫治李尚未允 
[保太水火保險公司之宴會]  
　　昨晚保丸水火保險公司宴客於大東酒樓來賓四百餘人屬政紳商各界領袖總領事曁各銀行大班亦先後蒞止經該行董事麥地君報告公司資本殷實信用卓著次爲來賓演說繼以頌詞賓主盡歡至十時始散 
[帶土者果係敎員乎]  
　　自稱在某學校爲敎員之本邑人趙介喜不知昨在何處購得鴉片烟土一包約十餘兩行經北福建路（即唐家弄）被一百四十九號特别巡捕胡鶴鳴查見當將趙與烟土一併帶入捕房禀明捕頭飭趙存洋一百元保出候示烟土暫存捕房再核 
[擔保支票照數賠償]  
　　四川人黃繼衡延代表博良律師在公共公廨控山東路合記　股東同鄕人熊卓然趙作之不理擔保在逃之張某所出支票向裕泰絲廠支洋六百元等情前日午後由廨傳訊先由原告代表律師上堂陳明案情並據原告黃繼衡投訴去年四月十五號張姓付我向裕泰絲廠支洋六百元之支票一紙由熊擔保親蓋合記圖章嗣向裕泰收取據稱此項銀洋張姓業已支去故向熊等索計延不料理是以控追並將支票呈案請察詰之熊供不承認趙供稱伊於去年七月初一始爲合記股東以前之事概不知情等語並延律師到堂代辯王襄讞核供商之英色副領事判趙作之無干開釋熊卓然擔保屬實應照原告控數賠償 
[不肖子累及其母]  
　　揚州婦人譚許氏前日偕其督許文智扭秦鄭氏至四區控稱伊子秦湘臣在原籍將婦人騙來上海以代薦帮傭爲由領往小客棧姦宿數次現忽逃避請爲查究經張警正訊問一過諭將秦鄭氏收押勒交伊子到案質訊核辦 
[甬人偵獲逃妾]  
　　洪庭耀昨至二區二分所警署控稱寗波人家有一妾年二十一嵗去年十月間私自逃逸兹查悉爲現住小西門開設香作之同鄕人吕炳元誘匿請求提究孟警佐飭警將氏與吕傳案詰據吕稱該氏因遭虐待來滬住居中旺街伊母家中此次由伊母主張將氏許與民人爲妻並無誘匿情事孟警佐以案關刑事着一併移送地方檢察廳訊辦 
[警察廳批示照錄]  
　　淞滬警察廳批沈蔡深稟云據呈已悉查該商歸宗沈氏業經上海地方審判廳訊明判决公布有案當此案未奉執行之時雙方應均受法律之拘束據訴爾弟沈壽祺等擅自舉動各節殊屬藐視功令准即傳諭停止仍仰一面呈請司法衙門核辦可也 
[誘匿婢女之薄懲]  
　　女子麒蓮寶誘拐盧裕順家婢女巧雲逃匿由盧票由淞滬警廳將麒等拘送地方檢察廳訊辦在案兹悉盧裕順係在竹行碼頭開設木行巧雲現年十七嵗此次彼麒引誘破獲後遣本行出店黃益三爲代表至檢廳禀請訊究當經沈檢察官預審之下判將巧雲交給該代表領回送還伊主管東麒運寶押候起訴審判廳公判昨午奉堵沈推檢兩官開庭命提麒至案審問據供本地人丈夫徐某現在某舞臺生理餘語支吾問官得供從宽判拘役一個月以儆 
[車夫失妻之追究]  
　　江北人戴遐餘拖車爲業昨偕證人葉松亭戴悅甘等至地方檢察廳稟稱住居小西門外大興街九十八號找妻朱氏年二十六嵗舊曆本月十七日帶同六嵗親女大雲子席捲逃逸當時各處偵查得悉爲素來相識之項明之勾引偕逃匿居閘北長安路前往拘拿詎妻女已被藏匿不得已偕證扭區送案請究當經檢察官提案研訊原告與證人當庭證明一切惟被告供不承認問官判押候查明辦理 
[婦人私帶烟膏]  
　　婦人陸王氏私購烟膏一百十四盒昨午擬乘滬寗火車動身當爲巡警查獲將人證併送地檢廳訊辦 
[牛肉小販持刀傷人]  
　　向爲賣牛肉之劉小永日前挑擔至法新租界與主顧蔣阿弟口角起釁劉以牛肉刀將蔣砍傷血流如注經巡捕到來將劉拘入捕房飭將受傷人送往醫院醫治昨日先將劉解送法公堂請究據供是日原告來民人處購買牛肉因嫌太少口出不遜之言民人向之理論詎蔣即將民人批頰一下旋即奪刀希圖行兇當被民人將刀奪回致誤傷原告手臂不敢行兇求察中西官判劉交保出外候原告傷痊再行讯核 
[私賣燈吃之罰儆]  
　　法租界小東門捕房頭日前偵悉居民張大慶家私設烟榻容人燈吃爰於前晚帶同包探及暗差捕數名前往該處抄出烟槍四支及烟燈烟具等物連張一併帶入捕房諭令存洋出外昨日傳至法公堂請究先據捕頭票明前清詰之張大慶供認私賣燈吃不諱中西官判張罰洋四十元充公烟具銷燬 
[竊賊借寓行竊]  
　　竊賊陳雲卿日前晚間至法租界小東門外某客棧以借宿爲由睡至天明將單被竊取圖逸當經該棧夥毛小方察悉出外唤捕將人贜並獲帶入捕房昨解法公堂請究先據原告禀明被竊情形詰之陳供認行竊不諱判陳押西牢二月贜給原告領去 
[房客棄店逃逸]  
　　新瑞和洋行昨遣收租人至法公堂控房客迎賓園主某虧欠租洋若干元日前棄店逃逸棄下物件報經捕房飭探前往檢點所值無幾請求核示中西官判先將生財拍賣作抵餘欠俟被告出面後准予隨時扭案訊追 
[僞見證押禁一月]  
　　某印度人偕證朱阿根指控甬人張火生糾黨在虹口元芳路東桂芳弄内攫取鈔票洋二十元等情由捕將張拘入捕房經捕頭飭探楊阿泉與西探目柏生查得該印人被搶係烟土而見證朱阿根又屬無業遊民於昨將朱張兩人一併押解公共公堂即據中西探上堂禀明前情並稱當時先據原告印人言搶去現洋一百五十元繼據朱見證稱係搶去鈔票洋二十元供證不符應請明察張襄讞得供與英領包君向兩造詰問之下以原告所控證據不足判張開釋見證朱阿根供詞矛盾顯係有意拆梢着押西牢一月以儆 
[西崽冒騙銀洋之懲押]  
　　公共租界四川路電燈公司内冩字西人在公共捕房指控西崽瞿宗德於本月二十四號竊取五元支單一紙塗改五十元至匯豐銀行冒領等情昨晨由探將瞿拘解公共公堂請究經王襄讞會同英卓副領事訊據原告西人上堂訴明前情質之被告瞿宗德俯首無詞中西官得供以瞿冒騙罪已成立判押西牢一年半以儆 
[搶金鐲禁押年半]  
　　匪類蘇阿昌本月十六號在北海路攫取珠家角女子龔秀英之金鐲一隻逃逸被探緝獲解由公共公堂訊判押候原告到案訊究在案昨晨由探傳同原告將蘇解廨請究經中西官復訊屬實判蘇押西牢十八個月示儆 
[公共公廨竊案三則]  
　　無錫人何根生前日串同在逃之二人在克能海路八十二號電車上竊取電燈泡被售票人張阿生瞥見嗚由三百八十三號印捕拘入捕房昨解公共公堂經中西官訊實判何押西牢兩禮拜以儆　　無賴王小元前日午後在虹口華特路空地上摸竊婦人朱王氏褲袋内銅元二十一枚圖逃被氏察悉唤捕將王追獲拘入捕房昨解公堂經中西官訊供不諱判押西牢一月示儆　　　　虹口司脫特愛文牛路三十三號門牌李耀邦家包車夫顧阿四乘其主人出外之際將玻璃窓擊破入内竊取值洋二百八十五元之大衣雨衣等物被控捕房派探將顧拘獲昨解公堂經中西官訊供之下判顧押候查明再行訊核雜評二 
[省議會（庸）]  
　　省議會本届臨時會之召集爲討論米禁問題也米禁之開入與否待决於議會一言然則議員之任務不綦重耶　　江蘇米糧之出口北京政府似已早有成心此觀於財政部與蘇當局交涉之經過而可知者省長不敢自决乃以千斤之重任委之於議會議員諸君本届責任之重爲何如也 
[和平會]  
　　各種和圑體之組織固將以國民的結合之資格贊助和議也和平會議雖不公開第三者無可以加入參預之地然會外之活動正所以輔和議之進行而亦和平圑體應有之責任也今和平會議已因陜西問題停止正式會議以待解决矣和會之前途不絶如縷和平圑體何不本其期成和平之初心亟起而主持公論耶 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（二十四）] [  一之]  
　　昨所言者以衣爲喻今兹所述乃更及夫食住兩端語云飲食男女人之大欲以飲食置男女之先特以其與吾人生命有至密切之關係耳當世醉心歐化者每棄中國固有之美饌而啫百嚼不爛之帶骨牛排問其何以好之則亦啞然不知所對卒之世界各國庖厨以肉食論尚以中國之爛熟精炙爲較妥適火候旣足微生物未有不盡除者即以美味相較亦無往而不視半生不熟之物爲遠勝也　　在彼醉心西俗不加明察之流其最始之一念亦無外乎好奇炫異若因之而戕生致命固非其意想所逆料譬如美國人士終日不進熱食亦不妨以冰乳麫包素茶冷葷之類草草果腹若或渴極思飲更惟凉冰是求冰琪琳一物雖在寒季亦不可須臾離也若我中國人士體質旣相懸殊中國市肆之凉粉嗬囒水等又萬不能如西土之純净有某君者嘗與西人往還因思習用西法夏日炎蒸不堪其苦遂亦效西俗之暢食冰琪琳鯨飲嗬囒水等不止卒膺痼疾病不數月而長逝焉此則竟以誤用西法而罹不測之禍害矣　　我國上海夏季之夜花園亦自美國方面脫而來昔人有恒言曰其父殺人報仇其子必且行刦惡習慣相流傳其每况愈下之勢正如染疫病者愈後愈危險也人有所短我國豈可更從而仿效之乎在彼美國人士即遇露重宵深仍有啖冰琪琳飲凉水者積習相沿殊不爲怪若我中國因遊夜花園而更進冰飲焉則鮮有不致疾而傷生者此又足與上說相映證也　　以言住居常人咸以著中國衣吃法國菜住美國式之大樓爲人生三大樂事中國之衣一便而無不便法國之菜味美而色尤美兩者均有特長之足錄也美國爲新大陸其各大城之建築物大抵不過成之數十年内或百年内至若大西洋沿岸各消夏灣新居美奂其種種之形式尤覺層出不窮近年最新式諸延築即遇失愼可免延燒即經微震亦難遽倒冬寒雖酷而複室仍温夏著薰蒸而一牆之隔即足以袪炎威而得清净之境此誠令人居之有樂不思蜀之感想矣然六年前有一中國官吏移眷赴美時曾以獨賃某屋不知其處理之方法又以部欵屢延發不能增僱僕隸爲助夫婦二人始則束手無措相視而哭繼因焦思過甚幾至一病不起嗣雖即行告病乞休然美國人樓中居家之難於此亦足以見其一斑矣美國居家若不能與他家合住每賃全所樓屋其最下層窖室中即有種種應加注意之物如尋常所用之熱水管及冬季周轉旋流之熱水爐其窖室中均須先行貯水加熱熱之之法乃藉塊煤爲燃料也有不諳燃煤者即可屢燃屢熄矣熱水通入各室之先均以窖室中大熱水鍋爲起點鍋旁懸有玻璃管爲表記鍋中無水可開自來水以满之但至鍋水將满時表中之水亦甚高即須止絶進水以待加熱否則水可泛濫及於全樓是以住外國之大樓亦須加以知已知彼之審慮也否則其所受之窘迫亦將不堪言狀矣上所述者不過其一端耳 
老申報 
[謀財害命見光緒元年十一月初十日]  
　　江北七濠口有袁姓者生計甚拙惟以帮農捕魚度日家唯茅屋一間咸豐初年有金陵客一家六口避亂是鄕寓於袁之左近約半年矣袁夫婦窺其資囊豐厚屢次垂涎顧無機以得之一日訛言宼至居民紛紛出避客亦隨赴海灘時因在忽遽中未携錢物袁夫婦四顧無人徑入客家將其所藏賣紋十二　黃金十八條盡行盜去逾時未見宼至衆遂歸一物不少唯客則失去黃白痛惜殊深固知爲袁姓所盜以在異地勢難與之追索婉言求懇托爲代訪情顧分其半以酬之袁聞之轉僞作感怒容客又言如不能歸半能得十數金俾作川資另覔生路亦可否則舉家餓殍束手待斃矣袁益怒謂其誣良爲盜糾聚多人至客家肆行打毁執客毆至瀕死客念資斧旣喪又遭兇横終日痛哭投海而死妻孥亦相繼沉於海袁自是私幸可無復患安享其財矣逾年漸作販運數年内造瓦屋十餘間買船一隻往來上海儼若素封今秋運貨回至吳淞將出口顧其夥曰汝看金陵客現已爲大官在對面船上夥言我不看見袁以手指對面曰客坐船頭兩旁排列儀從汝何言不見耶夥以爲戲並未在意旋見袁面色忽變口中亂言黃昏後船抵其門已不能行動家人將其抬進親友探問乃見其輾轉床頭呼痛求饒且自供竊盜情狀家人爲之醫禱旬日竟無效而死後月餘其十數嵗之子亦病袁妻及家人亦屢見客形今猶设法禱　顧尚未獲安居也此係浙人餘姚生所述因摭其大略如上以見財帛之不可妄謀也 
雜錄 
[世界小新聞]  
　　○最磊鯨魚近有漁人五隊在法羅利特海濱用三十九小時之光陰捕獲身中槍百五十彈义五柄之大魚經科學家之研究知屬鯊鯨類爲亘古以來所未有之怪物重量有三千磅而腹中所吞一千五百磅之海豕尚已除去長爲四十五尺高可容人直立其腹中口張時三尺闊四尺三寸深四尺長牙則甚小類於稚齒多以千計尾形似飛行機之舵相距約丈許全身無鱗甲而皮厚約有三寸云[  墨子]  
　　○石中蝦蟆法之孛露斯城有三工人掘井得火石塊一方碎之中有活蝦蟆一驚奇莫名呈諸本城科學研究會受科學大家之查察知非　物歸而仍納於石中一月再送至法京科學會經諸名士之試騐認爲無僞越一星期後乃忽而不見此蝦蟆豈千萬年前火石未硬時即跳入其中遂與外人間隔而不復出乎殊非常人所能解者矣[  墨子]  
　　○美洲之皇后未爾博士於握克司河畔獲得一珠重六十二格林光彩悅目携至希加哥市塲估值一萬金元博士喜名之曰美洲之皇后贈與其妻云[  競存]  
　　○美國内外貿易之報告美國商務部報告去年度統計輸入額三億萬餘元輸出額六億萬萬餘元[  舒炳臣]  
　　○婦女工作期間之更改法國各工社領袖提議减少婦女工作期間議决每日工作五小時業已提呈總社長不日即將實行[  舒炳臣]  
[記歐戰中之新知] [  許涵芬]  
　　新式救生船自德國潛艇横行海中航海者十之九遇險於是救生船改革之議以起蓋舊式救生船僅能於失事之頃暫時援遇難者離彼死窟而决不能在水中若干時日也往者海中船隻來往甚多原可即時遇救今兹海船漸少往往須待至三四日而一遇故救生船之裝置不可不一顧及瓦來岡人恩六即本斯意而造新式救生船其形如尖底大鐘中間有電燈有坐位有梳洗房有更衣室並儲飲水及食物足敷數十人數日之諸平時懸於船甲板上遇險則放下人由口入無頃覆之患亦不慮大浪至時掃人入水（案普通救生船恒有此患）即在海中數日亦非所懼入夜該新式艇頂猶裝有警燈發電光以乞往來船隻之援助是艇形式下尖上廣體圓一圓椎形也按之物理原理人满後半没水中甚稳固不易倾覆風浪甚惡之洋面處之固安然也　　癌之新研究癌之爲物在近世醫學界猶爲未開之荒土其性質病因與夫治療之方法雖經幾多碩士之苦心研究而卒無確實之决定最近歐戰平定前法國醫學家斯　阿旦氏研究癌之性質發明奇異可驚之學說使其說非妄誠可謂開病理學上未開之　沌氏以細　學家著名據其頻年研究之結果斷定癌爲微菌病夫癌之是否原於人體血液中之寄生　久爲全世界病理學上未决之問題此說之果否可　尚待該國醫學院之評定惟氏則已自信爲確實不　其言曰人體之癌由於存在血液中之一種寄生物即微菌是也此微菌爲不絶變化其形狀之屬其初狀似膠質物之軟塊有一種柔軟之根或核緣缺刻形用　微鏡察其成長或如五瓣花或如刀柄或如二字形使周圍之狀態適宜成長至爲迅速其後成爲狀如有外皮之腫特根或核漸次脫離腫物狀物質而破裂成數多之新微菌各新微菌再以急速力爲同一之繁殖此微菌之外皮有堅强之抵抗力一旦成此即入患者血液中於是外皮驟破侵食患者血液中之窒化物氏又以此種微菌亦有棲息於未見患癌之血液中者故現今醫士診斷病人尚不易知其人之是否患癌欲就微菌之有無而判斷其病症不能不望之於將來醫學之進步也 
小說 
[五百鎊英國霍德華氏原著（一）] [  雄倡]  
　　時琴痕之船旣下椗於石步船人多登岸行樂留者均居艙底庖丁曰都伯時亦在艙中默觀舵工考婁所爲似至引以爲趣奇詫不已考婁者革靴焕然衣袴至佳衣領及領帶均鮮潔華　上下一新都伯者以將受代權主船中事因亦留居静覘舵工往來蹂躞細自修飾乃自慶幸未登岸得覩此異事也忽考婁問曰汝有肥皂乎庖丁答言有之汝需此何爲曰用以洗滌耳庖丁曰汝乃如是修飾以肥皂滌而以膏澤塗髮詎將往與動爵之豪宴耶考婁廻顧自光閃閃言曰汝果欲知之者吾實語汝吾將往媚婦人耳語次意氣順自矜庖丁駭呼曰何者以汝偌大之年乃復爾耶考婁愠曰奚爲不可吾尚精壯自覺吾狀貌尤形年少庖丁曰汝藐小一老翁耳汝勿但求工而媚之衛　思爾終局考婁曰汝則如何非亦藐小一老如我者耶庖丁曰惟吾則不復講求媚道吾智逾汝多矣考婁曰汝言或匪謬以汝尊範寗能多遇機緣庖丁冷笑曰意殆此婦擁厚資乎曰然爲數亦戔戔僅有五百余鎊爲彼亡夫之人壽保險償金彼夫乃資其孀婦以如是嫁奩殊亦有心有足下亦謂然否庖丁曰乃五百鎊耶吾不復請　汝矣以爾狀貌吾固立辨其事非出於情愛之問題彼婦誰氏吾亦識得其人否考婁曰其人爲迭更氏吾則稱之曰璞寶貝庖丁曰殆即上禮拜日吾見汝與偕之老胖婦在倫敦路設一小雜貨肆者乎考婁曰上禮拜日吾果與一胖碩婦人偕此婦果設有一肆於倫敦路言時且作猾賊之態曰此事即將赡養我身者也時艙内一空考婁遂入内假得船長之梳並刷於是修飾旣畢遂登岸氣概昻藏高視闊步而去行時庖丁隨之至艙面叩以事果已得諧與否考婁答曰否未也實則今夕吾將乞婚於彼惟大勢决允汝視爲已允可也言已遂登石步臨去尚作態曰吾親愛之孺子吾嘉禮成時汝亦得吾喜慶之餅餌矣庖丁目送其去兀自沈思不已已而微歎遂下喃喃自語曰咄乃五百鎊耶兼有一肆人乃有竟得此佳運者逾二小時後他船人尚未歸考婁已徐徐返狀至頽喪旣登艙面尚少竚瞪目廻望石步似甚煩懑則又摇首如無聨賴乃下艙底庖丁迎問曰汝歸矣汝之老寶貝又云何者考婁曰彼答言否庖丁訝曰咦其人殆非愚乃不如汝所料彼胡爲不錄汝風貌乎身材乎抑年齡之關係乎抑或兼是三者而皆不合乎老婁曰吾未甚悉大抵關吾身材與年齒吾語彼以心實相愛愛情甚醲摯乃彼似不爲動何也 
[自由談之自由談] [  不冷]  
　　昔人爲借責人爲債故借債者必與人有關係也然昔人云者戒人自今以後不當復借也責人云者謂苟或借債必受人責也然而中國歷來之政府無日不借債而又不畏人責彼造字者亦無可如何矣有說字八 
 
 
 

Page 15

 
 
   
 
 

Page 16

 
 
   
 
