# 1885 - 154 - 4904366

 

Page 1

 
 
[四十一號畫報出售] [  申報舘主人謹啓]  
　　前美總統格蘭脫中外咸知爲賢主兹從西友處得其小像倩名手照繪成圖列入此次四十一號畵報以供諸君觀覽其畵譜兩圖均係沙君山春所繪筆致輕倩栩栩欲活畵報仍然九圖准於二十六日出售後仍附淞隠漫錄一則閱者鑒之此佈 
[增選三塲俻要告白] [  點石齋主人啓]  
　　　國家以四書文取士選本之多日翻花樣洵爲多七揣墓之助經義策學袛有單行並無合刋亦憾事也兹有掃葉山房以藝林味玉三編類皆壽眞雅正根柢盤深後來諸選皆無能出其右惜原板漶漫續刋豕魚爰不惜工資囑本齋校讐再四付諸石印合以五經正馬策學大成近科舘律諸作名爲三場備要後附曠視山房學庸全章題文以補其缺三塲程式亦列入焉璧合珠聯取携良便習舉業者當亦先覩爲快乎約于五月中出書如欲蠆購者請至掃葉山房面訂此佈 
[皇淸經解石印精本出書] [  點石齋主人啓]  
　　皇淸經解全書爲儀徵阮文逹相國選刻解經各家書於學海堂計一千四百卷通志堂後又一鉅觀也咸豐丁已燬於兵庚申善化勞文毅督兩粤補刋之又續刻八卷共訂成三百六十册卷帙繁重繙閱較難携帶舟車尤多不便本齋不惜重價購得阮文逹初印善本付諸照相石印又取勞文毅　刻八卷補抄附入共計七十四家得書一百九十種訂爲二十四册分爲四函其原刻間有舛訛處敦請諸名宿精細核校附錄卷末凡三閱寒暑而書成今於五月初二日出書定價每部十五元正海内經生知經解爲必俻之書而苦無至精至簡之袖珍本今本齋不計貲本程工則精益求精縮印與簡而又簡居則易於繙閱行則便於取携於重規疉矩之中得挈領提綱之妙以此問世更無並駕齊驅者矣好古家宜各置一編以俻稽考惟本齋　印無多恐不敷海内士林購取譬如逐鹿捷足者得尚其先覩爲快乎現巳躉數售出欲購者請至上洋新北門外新昌泰行法大馬路南申昌號汲辭六堂書坊面訂可也此　 
[有事報捕房弗遷延以自誤說]  
租界之設巡捕房其意善矣有捕頭以總司其事有巡捕以稽察巡邏有包探以偵伺查訪凡所以便民也而民乃有不以爲便者以爲捕房之設巡捕之捐皆由居租界中之諸人所出出此捐貲以養巡捕而或於居户有事巡捕仍不能分其勞而認眞爲之管理凡於竊案租界中一月之内不知幾見其破獲者大都不過十之二三不破獲者竟居十之七八且其破獲者又大都西人之失竊者居多華人之案則不特他處從未聞有破案之事卽地隔咫尺近在目前之處失竊不止一二次報案己閱兩三年而迄今未見獲案緝贜得竊賊而懲辦焉此外更無論矣以滬上居户共養之巡捕核計捐數華人實較西人爲多而捕房之辦事者乃偏於西人而置華人之事於不顧亦未免不平之甚矣夫曰華人之事應歸華官此一說他人可以言之獨捕房不能言之何則捕房旣收華人之捐安得而不顧華人之事西人雖與中國殊其風俗究不殊其情理此等無理無情之言何能出諸捕房或者以爲捕房收捐但爲修理街道橋梁等用豈專爲人防竊盜者然包探之設所探何事巡捕之衆所巡何事試一顧名而思義又將向辭以對且報竊之案中西從同而破獲者類多西人之案此何故哉不知其中盖亦有故也不知其故而但就事論事捕房究有無可自解者矣其故安在日者有西友與余談及謂昨有捕頭言寓居租界之華人其愚實不可及詢以何故捕頭曰租界中之華人凡遇有意外之事所當告諸捕房者往往稽延時日揆其所以稽延之故則以華人畏入捕房以至一遇有事甲則轉託諸乙乙又轉託之丙輾轉相託始逹於捕房而爲時則已晚矣譬如某家失竊若逕至捕房報知其事言明失物捕房立派包探巡捕前往跴緝則賊不旋踵贜未出脫獲案固自易易若輾轉兩三人之手而後捕房始知其情則去者已如黄鶴贜物亦經出脫雖欲竭力爲之杳緝而亦苦於無從着力此最不可解之事也夫巡捕房自設立以來自早至於日昃雙扉大開並無阻攔以專待居民之有所控告而彼薛人究不知何故而不敢直入至於自誤其事豈以爲恐巡捕不與辦理耶夫巡補本爲辦理地方諸事而設其捐皆出自民間安有不與辦理之理抑恐華人入捕房或有言語不通其情不能逕逞耶夫捕房西人固未能盡諳華語然雇有通事以傳語則華人之意亦未必悉爲所壅何至有言語不通之患然則華人之有事而不逕以告巡捕誠有不解其故者矣且彼不逕告巡捕則不但稽延時日自誤其事而已輾轉託人或所託非人適遭流氓之騙或冒充巡捕包探以紿之或拉之以吃講茶或軋之以吃講烟會鈔動需數百數千而事仍不得　講烟講茶本干例禁煌煌示諭衆目昭彰在流氓輩遇事生風不顧法紀固無論矣獨怪夫安分良民偶有意外不能逕以情告捕房而反願墮流氓計中身入茶春烟館以與若輩相議論費無名之資財自蹈禁令而弗顧卒至一經巡捕訪間先有干禁吃講茶講烟之罪而事之直者轉不得伸理之是者轉不得明則其愚之不可及爲何如哉設華人之居租界者無論事之大小倘有不平之處卽直入捕房逕以其情實告則捕房自當立派巡捕包探爲之理處應跴緝者赶緊可以緝獲應追償者立刻爲之追償辦理自必神速晷刻不至稽延而又决不至受人之紿耗費資財仍歸無用吾不知華人之何以不逕告於捕房也捕頭之言如此西友爲余述之余乃不禁嘅然以起曰所言固近似有理哉捕房旣終日大開無論何人可以入告而且有華人爲之傳語則如有不平之事儘可直逹捕房而華人乃不此之務而甘受小人之欺哉彼輾轉托人殆欲期與捕房有相熟則其言較靈耳而不知捕房公事固祗有秉公辦理初不關乎來告之識與不識也而華人積習相沿未能遽改反至受人之欺而墮流氓術中是眞大可哀矣今聞捕頭作此語則可知華人之案其有未能卽破者蓋亦有曲折於其間亦未可遽以此議巡捕之偏也然則自是而後華人倘或有事不妨逕至捕房據情直告不必輾轉托人捕房自當據情爲之辦理所願華人勿再自誤而尤願捕房之秉公辦事認眞迅速勿顯分中西人之畛域以貽他人之口實是則所謂兩無遺憾也天 
[畫押要電]  
　　昨日午刻本埠官塲接得天津電報云中法約章刻已畫押漕糧可卽日啓運同時本館派駐天津訪事人亦發專電祗今日畫押四字從此和好旣敦干戈化爲玉帛當亦中外人民所同深欣幸者除昨在本埠刊發單張恐各外埠未必周知用仍登報以供衆覽至約中條目容後接閱卽當傅布晡時又接天津西友來電謂中法大官在水師學堂簽押赫總稅務司亦在座二十七晚六點鐘李傅相請中西各官夜宴二十八日法欽使巴特納亦回請云 
[飛虎旋厦]  
　　飛虎輪船前爲法人拘留後經釋放此均列報兹悉該船已於二十二日駛抵厦門以視平安匯 
 
 

Page 2

 
 
利等船之尚遭拘繫者相去遠矣 
[福州近事]  
　　裴廉訪自爲船政大臣以來愷悌和平夙孚衆望兹因閩紳荐舉藝童遂卽出示招致錄取者約六十名○十三日左侯相自皇華舘乘馬至督署精神矍鑠丰采端嚴閩人圍觀如堵一時傳爲美譚○長門一帶防守較前更嚴總巡宋公稽察匪徒彈壓兵勇不論寒暑不别昕宵閭閻雞犬賴以安堵前日館頭某甲之女被凱後營某弁誘匿甲忿甚控諸宋公諭令自行查悉何人以便究辦○漁團局前本設在泉州兹經委員及紳董禀請在館頭地方另設分局經張制軍批示是否遷地爲良着首府張太地詳覆察奪云 
[航船被刼]  
　　二十金匱縣南門外大墻門鎭航船來滬路過崑山靑陽港時將上燈突遇盜船一艘斯時天已昏黑不知盜黨幾人但見船頭跳上三人船尾跳上四五人俱口銜利刀翻穿號褂被搶去辦貨及信洋共計三百五十一元衣被等物不計其數並打傷二人船夥卽報新陽縣次早縣主踏看飭捕嚴緝以搭客七人中有女客小孩四人縣主因共給洋三元俾作路費昨由搭船客來舘面述因得其詳云 
[尚衣過浦]  
　　新任杭州織造齊蘭石尚衣於十六日行抵王家管十七阻雨翌晨始開車抵浦漕憲先趨栗大王廟官廳鵠候恭請聖安然後晤接尚衣入城答拜隨卽登舟南下矣 
[榜人溺斃]  
　　嘉興烟雨樓據南湖之勝珠簾照水書棟拂雲十里菱花棹歌迭唱選勝者一出東郭門榜人婦便倚棹以待郎牽百丈客倚篷窗欵乃聲中時通眉語此亦花國之附庸畫船之别調也近值郡試游人𪊽集廿四日有外縣客三人坐小妹之船游烟雨樓眺覽旣畢游興未闌復欲往南堰後之普信菴一結隨喜緣於是解錦纜泛蘭橈容與中流柔櫓忽斷小妹與其母遂作蜻蜒之點水三人大驚急作將伯之呼當有某寗人鳬水往救小妹得不死而其母則己魂游水府矣三人哀之乃各醵貲買棺以殮人咸稱具高義然而此游亦惡矣 
[都門雜錄]  
　　法廷以十欵條約肆意要求經中朝俯允七欵前曾列報兹聞所允者係自一至七等欵其中句庛語病業經總者王大臣會同總稅務司赫德一再推敲爲之删潤至八九十等欵刻下雖未議妥然總可彼此遷　斷不至再動十戈畫押日期本　四月二十一二日爲限今已逾期想另有一番參酌也○前報載齊化門外倉塲已搭凉棚糧米將次可到等語兹聞該倉塲辦差人員見天庾正供尚屬魚沈鴈杳未免焦灼萬分而天津駁船之停泊於楊村一帶者計有一千三百號舵工舟子待哺嗷嗷尤有鼓噪之勢李傅相及錫鄧二星使屢次商請已使電逹法廷諭飭水師提督孤拔卽弛截糧之舉以順商情而蘇民困巴公使故意遲延靳不遵辦李傅相等甚覺忿忿然究無如之何也○東　門外椿樹胡同口法國天主堂新建高樓一座閈閎高大典麗矞皇糜費殆不下三萬餘金日内業已工竣該堂司鐸范姓從法京購到銅鐘六架於十八日舉行上鐘禮堂中舗設一新教中人無論中西男婦一概於九點鐘到齊誦經作樂○有言責者此次甚不滿於停戰撤兵之約倘和局克成尚可不加彈劾否則將大逞詞鋒與譯署樞曹爲難矣○十四口晚間總稅司赫德備有筵宴遍請寓京諸西人以聯情誼一時高朋滿座男婦咸集而赫君正在酒酣耳熱時忽有總署馬弁投文飛請商酌要務赫君卽飭套車星馳而去王事賢勞有足多者○停戰草約告成後有某西人向赫君道賀赫君謂此約之成誠有裨於中法二國然其如謗者之衆何某西人唯唯而退○每當夏令各國公使多有住宿西山以資安　者今届因中法和局尚未大定各公使俱欲探聽約童電報政府故上山日期尚須展緩也○前月宗人府出示招考供事迄今將及一月報弓者尚屬寥寥展限招考說者謂京官因向來供事率多頂冒比結人員關係非淺咸以馬星聯爲前車之鑒非至親契友確知根柢者不與出結保結旣難故報考者多裹足不前也○閻丹初協揆奏請開缺蒙恩賞假十五日近聞協揆稅居東安門外大甜水井之房已冋房東辭退其木器什咳初時皆假諸親友現已差人送還大約假滿後仍遞開缺摺子云○東四牌樓迤東有永安堂藥鋪持方覓藥若趾錯於門近日該鋪由祁州辦貸連至間壁棧房約值白鏹巨萬十二日午後鋪夥正在棧房泡製藥料突見一赤色虫長尺許狀類蛇自房脊飛入藥室衆正驚咤俄見室中烟火四出急奔避至街頭轉瞬間房屋十四閒盡成灰燼所幸一人未傷左右隣居亦皆無恙然則所謂赤色蟲者非卽祝融氏之變相歟○附近村莊雄羽往往白落其雞卽死有不死者人誤食其卵者必死此已見諸前報近又聞婦女夜寢著鞵有潛被割斷如刀剪痕者晨起其人必迷恫往往因之斃命居民宵曉戒嚴疑爲白蓮教復作傳云人無釁焉妖不自作遇此等事惟當靜以鎭之徒事張皇何爲者○三月二十八日爲天齊大帝聖誕北方天齊廟皆於是日作會京師之西涿州北關外有天齊廟俗例於十六日開廟起至月盡止而以二十八日爲正日較他日尤盛肩挑貿易之流皆不遠百里而來以圖蠅頭微利涿州旅邸不多諸貿易人又慮旅邸主人索費過重皆舍店而居廟北門内有關帝廟廟僧每年於天齊開廟期内搭盖席棚稅諸貿易人居於其中今年廿八夜四鼓時一貿易人某甲遲歸方入廟門見桌上燈花甚長時諸貿易皆已睡熟甲以手拈燈花擲地花忽自起飛上蘆棚登時火起棚落燒斃睡者一百零三人此外逃出者僅甲與乙丙三人而已是亦意外之灾也 
[建業談資]  
　　興化人某甲流落秣陵傭工餬口其妻住東花園鴨子塘側甲近與同夥婦某氏有染遂戀野鶩而棄家鷄置結　人於不顧前日甲偶回家某氏亦跟蹤而至甲妻視之如眼中釘信口開河肆行譏誚某氏顔爲之頳悻悻而去甲見情人受屈心不自安借故與妻尋釁初猶舌劍唇槍繼則拳毆脚踢猝中要害立刻身亡幸妻黨遠在江北無人過問遂擬買棺草草殯殮鄰佑不依羣謂必俟妻黨到來若無異詞方許下葬現已專足促其妻父來省不知能免訟事否也○秣陵某甲家住南門大街前兩進租與某乙居住乙妻入宅後每合眼卽見一華粧少婦項拖長　往來燈下初猶以爲偶然繼則香夢初酣卽來相嬲乙妻知宅有異遂密商藁砧連夜移去去未三日甲之第三媳偶因細故與家人口角竟於夜間乘人不備潛至前進屋内雉經迨次日家中知覺赶緊放下設法灌救業已赴枉死城中矣事聞於媳之母家蜂擁至甲家作閙後經親戚出爲勸解允爲從厚殯殮事始完結然所費已不貲矣○本月十三日晨見一男屍年約五十餘歲髮盡頒白由貢院流至利涉橋口少頃復流回夫子廟前容與中流迄無定所兩岸觀者如堵墻遂由　甲報縣請騐然後棺殮掩埋○邇日鼠竊狗偷肆行無忌某生家居狀元境内向藉舌耕餬口固如昔人所訊靑氈吾家舊物也初八夜忽有小竊由屋墜下潛入臥室竊去衣物首飾約值百洋現雖報明保甲分局派人跴緝然大海茫茫恐終難望珠還合浦也○初九晚陳閤老巷某甲方入黑甜鄉忽聞窓上響聲細碎以爲微風所激置之不問旋卽與漆園吏作化蝶游次日早起則見窻已缷下竊去衣物甚多深悔夜來貪睡致有此失然已無可如何矣按秣陵保甲各局勇弁巡緝頗爲認眞而該竊等仍敢肆無忌憚眞可謂胆大包身者矣○致和街在淮清橋下俯臨靑谿左倚四象橋向爲通衢大道亂後人烟寥落街道歲久失修每遇積雨連陰經其地者多有傾跌之患去歲起建兩廣會館八府塘一帶地叚皆由會舘修理齊整惟橋口向歸民間自行辦理會館未便與聞目下已由各户捐資雇工修治一律舗砌平穏化鳥道爲康莊迨所謂王道坦坦王道蕩蕩者歟○吏治局向章每逢初十日在下江考棚扃試本月題目爲大臣以安社稷爲悅論有某員到遲門已封閉在外喧閙後經啓鎖放入仍准一體考試而該員反效灌夫使酒駡座幾以文塲而用武事識者笑之○聚寳門外沿城根多隙地亂後作甌脫久矣有江翁者歙人也家住避秦之桃源不習塵世間客氣因爲子孫計來金陵受一廛而爲氓并買餘地買與爲伯鸞之舂者中有范某裏下河人衣食本粗足以不禮於其父挈妻渡江來借半壁蔽風雨數載以來生子女各一食指旣多饔飱日促適與素爲蟻 
 
 

Page 3

 
 
媒之黄嫗善時或向之告貸積欠鷹銀六翼范女生甫九齡願寄嫗膝下爲假女已有成議矣范以日後議婚財帛須各得其半嫗不可范遂不肯于據上畫押上年嫗果將女售於神策門某姓爲童媳得身價倍七十二鴛鴦之數范以不獲染指心甚怏怏今歲東嶽會時范陽慫嫗迓女歸而實陰與其妻謀留不遣且匿女他所會旣罷迎女者相望於道范無遣意嫗乃聲其事於四鄰江翁與焉翁直告嫗曰據押與否姑勿論但以十一齡小妮子而謂區區六佛餅便可謝其父母三年之懷抱得毋太忍嫗故疑翁爲范北道主必曲袒至是益信乃令義子之爲某局　兵者率多人登江翁之門而大索無所得時觀者如堵牆代江翁大抱不平起逐索者頃刻間不期而集數百人勢洶洶江翁性巽懦畏事已踰垣遁索者遂指翁爲罪魁百喙莫解翁懼獨襆被走新安將訴故里之讀書明理者爲剖曲直嫗喜翁去范孤立益無所忌范婦痛奇寃莫白其夫投水求死者再皆救免噫此細故也而幾致釀成大禍黄嫗眞罪不容誅哉○東花園一帶卽唐詩所謂烟籠寒水月籠沙夜泊秦淮近酒家之處也地最窪宜抱甕灌園者多托業焉某甲於亂後以種菜爲業宅有隙地蒔花栽竹每日横肩一擔在手三杯左對孺人右顧穉子怡怡然以爲神仙世界無復有是過也本月十三之夕大風刮地起甲婦以有鹽漬高苣在檐下恐爲雨所打急披衣起視纔啓户忽風吹一大瓦片落頭上正中其頂婦猝倒甲睡夢中不知其已斃見久不歸寢喚之無聲始蹣珊曳敝履向明處探望又莫解其何以横陳在地敲火燭之則顖門已裂腦漿迸出臥而泊中氣已不屬矣有善談因果者謂是婦數當路倒故不死於房中而死於門外否則睡者自安睡何來封家十八姨挽之使出以罹於禍豈非前定使然歟○日前有甲乙二人在茶肆相爭辯幾致攘臂問其故則二人本至交上年乙有銀爲甲兄所用乙係乞於鄰者邇以隣責償不得又不可直告其兄乃介甲爲其兄言其兄尚不之怪而甲反咎乙有匪報爲好之說正喧嚷間茶博士疑茶淸更瀹茗以進事乃解 
[嚴禁小錢]  
　　杭州府吳春泉太守心精力果遇事敢爲上遊多信任之前因城廂巿上有人設攤兌換小錢不特貽害商民抑且有壞圜法遂出示嚴禁約以四月初五日爲限違則提案軍懲迄今事逾半月密令委員巡視據云所頒告示如下城之衆安橋孩兒巷聯橋等處都有未經張貼者太守大怒立傳該處地保四名到案各責六百板無不皮開肉綻扶掖而歸且又於原差外添派幹役嚴密稽查盡力拿辦一時雷厲風行錢務爲之一肅云 
[雲間鴈字]  
　　上年皇太后萬壽恩詔豁免光緒五年分以前民欠錢糧各府廳州縣一例遵奉在案刻時萼卿太守飭吊屬下一廳七縣應免錢糧串張在府署二堂核算歸准計每縣多至十餘箱惟婁縣串多殘缺上海串多腐爛金山尚未解到府糧書握算持籌日不暇給遂請華婁兩縣精於會計之串書數十人細爲盤算云○南匯解府之盜犯七名於二十三名至松派有勇丁原差沿路管押鐵鎖郎當觀載道聞係鹽梟行刦拒傷事主之案前已解省此次過府後當卽就地正法矣刻三犯寄在華監四犯寄在婁獄○時太守蒞任以來各處善堂靡不悉心整頓日前會客之次言及全節堂尚未稽查須將堂内諸嫠親爲點視俾杜虚報浮冒等情總董耿君謂該婦等遭家不造茹冰飲蘖苦節可嘉若令抛頭露面拜見長官殊多未便太守允之人咸稱太守明允仁慈耿君尤思維周至也 
[澄江瑣述]  
　　統領春字營張韶臣軍門檄委楊提戎往口外購辦戰馬二百匹業於前日奉檄首塗矣○麥秋已届農夫皆從事田間據云今歲小熟雖非十分豐稔收成尚不大虧云○如靖兩邑屠牛者實繁有徒疉由縣尊出示禁止而若輩藐視官符仍不改業刻有善士朱君講說果報開導諄諄苦口婆心足令鐵人淚下永樂橋黄家巿葛家巿一帶十餘户已同心攺過對神立誓永不宰牛是所謂放下屠刀立地成佛者歟然朱君之保全物命其功當更無可限量矣 
[儲憲抵申]  
　　昨日午前十一點鐘時江蘇糧道王魯薌儲憲乘坐官船用小火輪拖帶來滬聞浙江糧道廖儲憲亦當指日來滬盖因法約已成漕糧可運故也 
[之子于歸]  
　　海防分府劉司馬之六少君聘定提標右營陳叅戎介弟之次女公子擇於今日完姻百兩迎門三星在户華堂花燭定必喜溢門闌也 
[送匾誌盛]  
　　署吳淞營閃晉臣叅戎前奉大憲請補蘇撫標中軍之缺已奉部准卽將淞營篆務交缷赴蘇謁撫憲繼晉金陵謁制憲於月之十八日奉給咨文赴部引見自金陵旋滬淞營外海員弁想念功德特製牌傘匾額恭送叅戎再三阻止不得於昨日午刻送至叅戎所住大方棧内用鼓樂執事前導其匾額文曰恩威並濟牌四面文曰海上長城淞陽砥柱又曰績懋伏波恩深挾纊傘上則題曰懷德畏威水師親兵官弁排隊親送棧門内外擁擠異常叅戎再拜謙辭然後迎入行禮略坐待茶而散聞叅戎擬於月初乘輪赴津晉京引見大約秋深可履中衡新任也 
[因案牽連]  
　　前日有臬憲委員某君來滬坐提牛肉老五卽張老五案内牽涉之范某旋經草邑尊派差協同英公廨差役赴虹口某洋貨店將范提到發押捕廳聞日内卽須押解赴蘇矣 
[違章荷校]  
　　英租界各老虎灶人自工部局加增月捐後曾聯名投英會審公廨禀請給示整頓行規未蒙批示而甯人韓正甫等自在坭城外山家園地方設立公所議定老虎灶賣熱水向來一錢二杓者今改爲一錢一杓且銅杓須向公所領用以昭劃一每月捐錢六白文該業中已有照規納捐者前日又至六馬路中小甯波所開之老虎竈催領銅杓捐錢互相争執捕房以若輩把持圖利隨飭包探往拘韓正甫劉正行董益元等并傳小甯波及另有納捐之楊阿毛等解案昨午後由黄太守會同夏領事審訊小甯波楊阿毛等申訴前因并稱我等皆係寗人且在租界開店向無公所捐錢故不肯捐至城内溧水帮確有出捐者韓正甬劉正行董益元等同供我等係城内公所分設者至捐錢六百又一節第一個月係發　杓值錢四百餘文以後之錢設有業中人無眷屬在滬或患病則由公所出錢醫治死則俻棺成殮寄歸原藉等用且皆目願設有不願亦不勉强夏領事以租界中各業向不准把持韓止甫等有違冋章殊屬非是隨商之太守判韓止甫劉止行董益元等者枷一月僉頭門示衆以儆 
[詳述尸邢相妬事]  
　　尹邢相妬一事前報已登大略兹得其詳爰再綴錄所云某甲姓吳名妙生向在提標右營水師爲領哨生有一子年近弱冠光緒初元憑高飛雲及顧某二人作伐撫本城小南門外秦姓女爲童養媳過門之後吳夫婦兇悍異常視同奴婢稍不遂意凌虐交加叱燕嗔鶯鞭鸞笞鳳荏弱小妮子苦難禁受往往珠涙偷垂邇來吳竟將該媳置之不問復央鄰人司瑞牛轉託王竹山說合聘定人東門外鹹瓜街朱姓膏藥店主之女擇於本月二十四日行聘秦女之母某氏聞之以吳停妻娶妻顯違律例央懇原媒前往吳處理說詎吳竟置若罔聞該氏遂于二十四日邀集族中多人守在吳宅左近適吳行聘而回司王兩媒藍輿高坐該氏一聲號令族中人蜂擁向前將轎打成虀粉司土正圖兎脫亦各遭毆楚楚衣冠遍沾泥迹旋經高顧兩冰人向秦調處擬令秦婦暫時將女領回再爲理說秦婦信之遂於二十五日備輿將女擡回洎登轎出門吳夫婦頓萌毒計將該媳年庚置小錠上焚諸轎後適被秦婦所見隨率從人折回吳家將門窗物件一毁而空高顧見事不能丨復赴秦 
 
 

Page 4

 
 
家正在調停　驀有頭戴草帽之甲乙二人馳至聲稱吳已在縣中告發爾等究竟作何了理隨我等到縣如何秦婦聞之匿入臥房其女見母入内許久不出入房探視則母已三尺紅絲雉經畢命矣其女竭力狂呼鄰人聞而往救始得更生甲乙二人早已乘間兎脫未知以後作何了結也 
[英界公堂瑣案]  
　　潘友橋訴稱本月中旬憑中價買一婢女甫閱上天乘間逃脫報由捕房包探查明藏在郭文江處已蒙帶此婢疲玩不堪實難管束且並夫凌虐胆敢私奔因將賣契檢呈請爲核斷裨供年十三歲因遭毒楚無奈私奔由郭留養郭供小的是李姓家丁隨主人來滬寓居客棧刻主人已進京命小的在滬伺候是日見此婢在街啼哭詢係遭毆私奔因暫收留原想送還伊主致由捕房提案黄太守判該婢發交善堂安置郭押候笞眞五十板以儆潘呈閱之賣契發還○劉阿行訴稱前日因有需用曾將時辰表衣褲等件向押鋪質洋五元回時在路失去質票復至該鋪掛失昨始俻洋五元二角往贖詎該鋪言已被人贖去向之理論該舗夥言由張阿寶拾禀來贖荅以已經掛失張稱是一百八十一號華捕謂掛失者如向爾鋪嘵舌儘可向論故始允伊冋贖小的因與比夥同至捕房報明情節蒙捕頭傳張着將所贖表衣等件交出一併解案張供在英捕房充當華捕在路拾得質票俻本往贖質鋪夥確言已經掛失小的疑披說謊故向言明係幾號巡捕如果掛失人來贖可卽還伊實因不知規矩求請施恩黄太守商之易繙繹諭令劉將本利洋五元二角繳案時辰表衣褲等件給領張阿寳除已交質鋪之洋五元二角不追外再罰一月辛工着捕房扣留連劉繳之洋一併充公○楊采田訴稱余阿才來店買衣先付洋趺一元及論洋價時乘間掉換銅洋因我屢次受欺爲特格外留神看破後向換不認爭執之間由捕拘來捕禀拘余到捕房時又搜出洋二元小洋八角連銅洋一併呈案余供不敢掉換銅洋從别處用下黄太守飭將銅洋當堂劈毁另有銀洋二元八角充公○鐵舗主徐阿林訴稱曾用張阿二爲夥因不守店規早經辭歇詎張屢次借錢不堪纏擾前已借去錢五六千文昨又來借不遂乘間竊去鐵輪機器富卽知覺獲住人贜交捕送案張俯首求恩黄太守判笞貢百板贜交徐領○車寓主了子長訴稱昨有車夫趙得希等四人妄指小的聚賭圖詐錢文爭論互毆由捕拘案趙供前與丁等戲賭被欠反敢恃蠻因邀同沈阿華等與論爭敺由捕拘案沈阿華沈啓堂王道生同供丁與趙毆我等向之解勸丁又稱沈等帮趙扭我出門啜茗評理故與爭毆黄太守以若輩均非安分之徒判一併管押三天以示薄懲○吳阿坤遞禀聲稱小的現在自來火行生理前日行至泥城外草園裏見有自鳴鐘一架當卽取歸知照包探帶交捕房存俟失主認領旋據　閘地保來言鐘係徐姓家所失且失贜尚多已報巡防局今鐘旣在爾處務須解局否則須出費洋十元捕頭禀吳固有自鳴鐘交與包探帶存捕房黄太守諭俟飭差傳該處地保到案候示 
[書畫减潤助賑]  
　　蕭山韓仁壽因車省灾荒待賑仍急願以書畵减潤助賑山水堂幅六尺一元半四尺半之五尺一羊屏條减半横幅同扇册角半行書竹石减半楹聯六尺三角五四尺二角件交北帀抛球場戲鴻堂城内豫園得月樓箋扇號代收付約日無悮卽日起六月望止遠處寄費自給潤筆恐數充賑或將潤資先交將業會舘卽掣收據同來件交下更爲簡妙 
 
 
 

Page 5

 
 
［G>　　大彩喜報 
　　接呂宋本公司電報英六月份頭彩第一萬二千五百四十七號四彩一萬五千六百八十一號其頭彩並附彩均經同得利行售出二三彩皆是申地售與外埠特此誌喜 
　　呂商天成必得協記萬有利天鮮盈利廣和立發司得利同啓 
　　同發行啓　二彩誌喜 
　　今接電報二彩第一萬二千零十六號　張售於南單京其姓名容後再登雖○諸公鴻福敝行亦叨榮幸焉 
　　三彩喜報 
　　頃接電報英六月份三彩第二萬三千四百六十七號由本行售出全張得主姓氏俟對號單到申再登明聲 
　　大寳來啓 
　　世儒醫 
　　內科唐雨耕大小方脉住小東門內陸家宅裏午前門診午後在小東門外吊橋北首敬記糖棧 
　　敬記棧主人啓 
　　鴻運來行啓　二彩誌喜 
　　今接電報查本行售出二彩雙張第一萬二千零十六號單張拆與仝業同發轉行售出四開售與成澤陳翁又四開售與南市鹽碼頭湯翁合得洋七千五百元得主臺銜待號單到申再為細登雖得主之鴻福小行亦叨榮幸焉此佈 
　　同得利頭彩 
　　本行逐月售出大彩屢經聲明遠近洞悉今英六月份大票電報頭彩第一萬二千五百四十四號雙張得洋五萬元並上下附彩均由本行售出得主台銜對單到申再登如欲隱名悉聽尊便特此誌喜 
　　呂商同得利啓 
　　七月票出售　廣發 
　　全張六元半張三元條頭七角大得彩向不登報以免招搖來信寫四馬路 
　　失票 
　　在途失落何榮芳借予票據一帋計元二百六十兩三月十丸收過二百兩業已兩相說明作為廢紙特此吿日　章祖森具 
　　雙料水龍出售 
　　啓奢本行所售雙料水龍現在價銀格外公道第三號水龍其放水皮條徑一寸二分半 
　　吸水皮條徑一寸七分半其價銀六十兩又第四號水龍其放水皮條徑二寸吸水皮條徑二寸二分半其價銀九十兩又第五號水龍放水皮條徑二寸二分半吸水皮條徑二寸半其價銀一百兩每一架水龍計放水皮條一百尺又有吸水橡皮條二十五尺又有銅圈螺螄旋一切俱 
　　全如欲買者請至英四馬路第四號門牌隆茂洋行面議可也 
　　立止白帶丸 
　　孫具人論婦科醫法首重奇經八脉八脉者為先天之根本後天生育之門戶也八脉者何乃陽蹻陰蹻陽維陰維衛任督帶是也按帶脉橫圍於腰狀如束帶所以總束諸脉不使諸脉妄行者也張子和曰衡任督三脉同起而異行一源而三岐皆絡於帶脉因諸經往來上下遺熱於帶脉之間客熱鬱抑白物滿溢隨溺而下綿綿不巳遂成白帶一有此症則腹脹滿腰溶溶如在水中之狀病久不巳致虧先後二天根本遂難孕育殊堪惻惜僕精究孫眞人奇經之奧旨博採前諸賢八脉之秘方製成丹藥治騐神奇能升降陰陽交濟水火鐲除客熱臻於和平使八脉循行常道永除帶下之疴行見大地回春酗醞樂育不敢自秘公之壽世云每服三錢淡鹽湯送下每兩大洋二角半　廣東邇遐齋蠟丸號分設上洋英老巡捕房對門開張 
　　文瑞樓發兌書籍 
　　武備志洋十八元德國練兵要書一元洋務用軍必讀六角巾箱本漢魏叢書十元增篆康熙字典四元硃批歷代史論二元四咸淳臨安志八元　纂二元駢體文鈔一元七十家賦鈔五角急就編五角鑑摘典要二角策學總纂大成白一元二竹一元萬斛珠楨文海十元時文文　二角袖珍尺牘新裁二角尺牘集錦三種一角半雙鯉庵尺一角筆耕齊寫信要覽一角婦嘍心法一角喉科秘授二角明齧舌珍一角蓮仙笠翁巧對一角半俞蔭甫楹聯一角 
　　上海棋盤街本坊啓 
　　萬安樓客棧 
　　本棧開設上海太古碼頭多年荷蒙官商惠顧久巳馳名向來派夥隨輪攬客招呼照章每天收回房膳錢二百四十如無伙伴隨輪招呼船到碼頭自有舍伴照理行裝及貴客自來者每位每天收錢二百文由五月朔起 
　　寄售秘製止痛药水 
　　啓者本幷所有大美國百里得宋司醫生寄售秘製止痛樂水兼治瘧疾傷寒筋骨疼痛湯火刀傷蛇蟲咬刺各等症巳蒙外埠諸君爭先購試無不應騐如神立時見效當此時屬酷暑如一時腹痛絞腸吊脚霍亂肚瀉服藥勢難立能見效惟此止痛藥水治之百不失一仍恐未及週知用特登報俾得遠近　知此藥水之眞妙 
　　上洋大馬路晋隆洋行啓 
　　誌謝 
　　予乃揚州人也糊口潯江巳十餘年身為烟累欲戒不能綠予有遣精患也不吃烟其患更甚至甲申臘盡適敝行同人購得上洋中和里內詹誠德堂寶店所製三香戒烟膏悉其法攙入烟中調勻裝烟鎗上燈吸之果極靈應予亦躍躍一試購用月餘確能奇騐更可喜身健病愈受惠不淺理宜登報感謝此佈　唐其初拜稿 
　　得彩密密信咨照槪不登報　三點老泳記 
　　七月票巳到全張六元半張三元條頭七角四月份所改章程因着彩大缺買客未免嫌會茲經仝業公一稟七月份又改新章得彩較前加多細情另錄仿單隨票附呈遠處函購原局回件 
　　訪子相見 
　　堯輔字介石我兒知悉憶自辛酉年在紹興橫江兪村失散時爾年甫十歲迄今已三十三歲矣前經四處訪查無着現聞爾在上海余於光緒三年調補臺灣彰化縣典史爾務湏趕束渡臺來署相見以免懸望　父吳壽朋字號錫三 
　　神仙列傳 
　　重刋大板六卷附陰符兵法洋五角琴學入門連史五角毛太四角哥四牌坊寳順堂北市千項堂萬卷樓醉六堂還讀樓蘇城小酉山房發兌 
　　大呂宋公司英七月份票出售 
　　英七月份呂宋票全張六元半張三元分條足洋七角今七月又更新章得彩照前加多設票仍三萬號頭彩三萬元二彩一萬二千元三彩五千元其餘彩額未及細錄另刋仿單隨票附送開期華歷五月廿六日在呂宋開彩卽晚三大彩有電報到申如得主欲隱名者悉聽尊便遠處局寄指明呂商牌號交送並祈騐明各號信式回件圖記庶不致悞此佈一 
　　大呂宋公司分設 
　　各洋行列後　立發廣和天祥盈利天成必得協記萬有利同得利 
　　梁四遠婦科種子蠡斯丸　　婦科種子螽斯丸 
　　竊以至仁昌後施報之常寡慾多男嘉直足式夫世間每每艱淤後嗣者固關手男子之色慾過度而半因婦人之稟賦薄弱子宮虛冷月信不調赤白帶下以致久不受孕或孕而半產等症深為可憫今本堂得有奇方精選地道上藥不惜重資遵照配製服之自能生育取效甚速名之日螽斯丸是方係粵西楊大宗師霽巡試樂平錄示導香書院鄙人於差次得之方後註明緣起云前金城太守范公羅德以是方備著神效恭錄奏進疏陳服後四十日無姙愿甘論罪並稱臣事年逾四十尙無體姙僅數日卽孕以其餘餽宇文妻李氏亦逾十三日而孕神效迭見用以進呈世有喜貽燕之謀切毓麟之望者尙祈三致意焉不以愚言為河漢此則鄙人所厚望敢以諸君先額手也每兩半員○另有馳名白濁丸○白帶閉經丸出售每兩三角寄售拋球塲萬勝祥號發兌 
　　梁四遠再說螽斯丸妙品 
　　螽斯丸一方本堂揀選地道淸花玉桂及高麗人參配合温補之藥資本極重此方不獨婦人艱於受孕者固能立見奇效卽產育多而體質弱者服之亦可再咏麟趾之章也願海內君子幸勿輕視而忽之焉 
　　新書 
　　王船山先生遺書二十元邃雅堂詩文集二元半群經識小七角一家言賦鈔四角平津讀碑記一元說文通訓補遺附小學五種五角四書緯四角傷科補要四角歷代名臣名需循吏三傳三元半經心書院經文四角益雅堂叢書三元石笥山房集二元四角精刻樊榭山房詩文集幷集外詩三卷詞四卷白紙二元四角十三經校勘記六元漢宋易學解圖說一元六角醫方易簡新編七角復初齋文集二元李氏函海三十二元 
　　上海拋球場掃葉山房書坊啓 
　　犀黃百消丸 
　　竊以天之生物有造必有化人之一身有長必有消方能流暢調和諸恙難聚是以仙傳道藏犀黃百消丸能消食消積消痞消痰消氣消瘀消滯消腫消痛消痢消蠱消　消脹消悶並治痰迷心竅四肢不仁誠百病之聖藥也每服壹錢淸湯送下功效甚捷幸勿輕視每瓶洋二角　廣果鹿芝舘分設上洋英老巡捕一房對門 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[瑣案彚登]  
　　昇茂錢莊夥經文控曹靑章將房産抵銀一案屢登前報因曹於去年曾稱小東門外房屋又抵與石仁孝契張等件盡在石處翁太守以一産豈能兩抵當經傳到石仁孝詰詢據石自供願帮貼曹銀五百兩以了庄欵但須由曹出立借據收執以便日後向索等情前期據曹靑章寫就借據呈案翁太守飭包探嚴頌眉將石傳案呈繳現洋一百五十六元有零并票一紙共合規銀五百兩太守飭曹在借據上當堂畫押畢卽交石領去銀兩暫存公堂因曹在英公堂亦有訟事故擬於今晨送交英公堂○倪順金投案訴稱有夾襖一件在合源押店抵錢三百文及備本利往贖該店剔換小錢以致錢數不敷隨將洋一元在該店質錢一百文執有押票昨携錢贖洋詎被掉換銅質故與爭論詰之合源店徒汪毛毛據稱伊將洋一元質錢一百文因店中看洋先生出外祗剩我等學徒不會看洋故令伊自認圖記昨來贖取將原洋交出反稱不是原洋復詰倪順金爾洋從何得來但旣無錢何不將洋兌錢而必欲質押倪稱此洋係向母舅沈姓處借來因欲付會項不敢用散翁太守謂汪毛毛爾實疎忽理應賠洋着於今晨取洋到捕房著倪金順於明晨到捕房來領必須同母舅到案○在小東門外肇釁之小張卽李阿掌昨經包探獲案解訊旋據英包探孔長生投案稱李阿掌在英界犯竊因着包探夥張阿金往緝至小東門外李見張一人竟邀多人痛打抛棄河浜幸此間包探救送仁濟醫館受傷數處雖無大碍然須數日方痊詰之李阿掌據供因伊出言傷人故與爭論並無多人翁太守謂爾屢次犯事况係逃犯自應重辦着將李阿掌交捕管押候受傷人痊愈再核○昨報洋藥局巡丁獲到私土一節實祗十二塊昨由捕房解案販私人唐祥雲亦由保交案據供打野鷄度日土係江孚輪船客人囑我送者翁太守問客人是何名姓囑爾送往何處答稱不知嗣後當改過太守看將私土送洋藥局變價充公唐祥雲從寛免責着具攺過結釋放○和茂押店夥翁月春訴稱有人持女襖一件欲質洋七元我祗允押四元伊卽抵押而去俄頃又來稱内有銅洋一元要掉換查看果是銅質但我店因從前屢有此等事於洋上用軟印外另加硬印今三元均有硬印惟銅質一元無有雖有軟印諒是仿摹今將店中另洋一包呈案請爲比對詰之陸關和李少卿據供在南巿竹行碼頭掮販衣服此次因急欲交帳將女襖一伴付質伊付洋四元均蓋墨印當時未乾故用手托至對門錢莊估看兩家均稱銅質向換不肯以致同到捕房翁太守將所呈各洋比看後着陸李兩人且再往别家估看押店付洋斷不作弊况另加硬印陸李又稱伊前於銅洋之上不加硬印亦未可料况交洋祗說有軟印並未說硬印及往換時伊欲將大拇指將印揑汚被我喝止翁太守謂此語有病伊自已斷不敢將印揑汚着先出去估看○前報八仙橋相近處趙姓小孩被湯得喜拐往楊文處當將楊管押著交湯得喜嗣因楊開設烟館請交保出外收拾店事再理本案昨楊投案并呈失單稱被鍾二將鐘取去我前次到案時曾將鎖匙交推車之蒯得盈旋據蒯稱楊於初四日將鎖匙交我初五日由捕房寄信出外着我交與梁姓收管現在失物與我不涉太守詰之鍾姓答稱未取太守復詰搜到質票從何得來楊答係我物被伊質押太守着將楊交原保限三日將湯得喜交案鍾蒯兩人著包探帶往吊贜冉查初由何人所押卽着指出候辦 
[贈蓉姬]  
　　妾身珍重怕郎輕幸有姻緣結此生祗願鳳簫賡好曲莫將鴛帳變愁城飛花最憚飄零狀罄竹難書薄倖名忍把游絲沈孽海喜卿何敢不親卿[  長林游客]  
[無題十二首]  
　　傷春消息在誰家滿院花飛日未斜我是匡廬舊遊客又携書劍到天涯楊柳垂靑繫我思何堪攀折可憐枝多情莫嫁東風去辜負楊州杜牧之玉樓月免夜茫茫何處簫聲過女牆人面桃花渾似夢漫無消息斷人腸兩地相思一樣心秋波微動淚沾襟香疑芍藥爲誰贈蝶夢依依思不禁分明不是夢中逢芳草隄邊夕照紅形跡怕教同伴見幾回眉語興偏濃暗卜佳期喚奈何燈花挑盡事蹉跎良緣非偶雖由命情到難分恨更多從何買得可憐春着意尋芳事未眞有約夜深空負我似曾相識不相親乍見旋離背面恩如痴如醉幾多時莫因五兩將身誤典盡春衫不負伊相逢解我一腔愁荳莞香中春中春興稠絮語萬端情態好粉渦微暈不擡頭洛神初下五雲端玉骨偏驚俗眼看性盡温柔容盡媚一時低首百花寒縞素衣裳太可憐靑衫紅袖兩情牽此心可信同明月願結今生未了緣何期爽約到西廂四月南風夏日長天若有心成好事莫教空譜鳳求凰[  戀蓉居士吟於長林]  
 
 
