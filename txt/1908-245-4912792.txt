# 1908 - 245 - 4912792

 

Page 1

 
 
   
 
 

Page 2

 
 
   
 
 

Page 3

 
 
論說 
[論自治與官欵（續十三日）（心史）]  
　　今夫自治則官以爲不可動用官欵。若不自治則更不待言。惟官則治固需欵於民。不治亦　嘗不責民之欵。自頃以來。喪師失地。震驚乘輿。吾官豈惟不治。抑云官亂。官其何辭。然而二百三十兆也。四百兆也。非惟正之供。而吾民實肩鉅欵。是官亂而逼我自欵。官有面目來相督促。我自治而用自欵。官又有面目冒認其爲官欵以來相奪攘。一爲官而於面目無所愛惜如此。 
　　至云用官欵即染官氣。官之氣殆不可染耶。則官亦自知其爲天下之至不堪矣。其氣且不可染。其業尚可爲耶。夫官吏果以用此欵而始有此氣。則吾民一用此欵。其遂將昏。暮示諂。白日示驕矣乎。吾民所難信官之高論者。官之祖若父衣食於民。官之妻若子豢養於民。而吾官本身仰給於吾民者勿論。官若是其用民欵。從來不染民氣。則官即慨解私囊。供我民之揮霍。未必遂能得官之彷彿也。而况官括民欵而再散之民。民得欵之後。猶時時見汗血之迹。而不敢忘前此輸欵之辛苦。與今此領欵之艱難乎。民氣不能附欵而去。官氣獨能。隨欵而來。官之氣何其盛也。民之氣何其衰也。 
　　夫度支部之能爲此言。是眞嶷然有古大臣風矣。而通飭督撫。而督撫。俱 
然轉飭。殆以是奉揚部臣之盛美。耶抑利用此。以摧。折自治耶。又不然則擁欵以爲自肥計耶。識者曰。是三語。督撫之意中皆具之。當天下之笑罵。自有度支部在。其他皆有利於我。何樂而小爲。今者州縣徴銀解銀之說。又將行矣此曹苦累。若諮議局速開。民有好生之德。必當思所以豢若曹。若州縣以此乞恩於督撫。督撫以此巿德於州縣。且迎且距。迎則曰自係實情也。距則曰是否可行也。怨毒所積。萬目暌暌。宫欵歟。民欵歟。何不再煩度支部一飭。曰官亂不准不加剥民欵也。 
　　何言乎州縣苦累之亦爲官亂也。官有廉俸。以贍身家銀價雖貴。尚不及折價之數。所不數者。大吏之苞苴。藩書之規費。貧員之津貼。歷任之流攤。凡此種種。何一爲設官分職時所應有。乃至役食之類。昔時以乾沒爲得計者。今以抵徴收之櫃費而不足。上下均以數百年前之成法。之物價。計以爲經常之欵目。究其實際。苟不作弊。久已轉乎溝壑而靡有孑遺。今且作弊。之路。亦幾乎窮。稍有人心之宫。棄此負慚清夜之敝屣。縮頸以俟河清。直至國家。無官。人民無長。國與民交相延企。官之爲官。何患不成至寳。乃必於人民稍關。知識之後。摇唇鼓舌。爲戀棧之駑馬。又兾於諮議局未開以前。且以督撫爲傀儡。以試其朘削之能乎。 
　　或者曰。官用民欵已久。遂忘其爲民欵。以故。前此之官皆自以爲用官欵者。而競揣摩官氣以稱之自度支部揭破用宫欵者必染官氣於是自愛之州縣。急欲多得民欵。以自洗濯。則非夢寐乎民欵。實欲薰。陶乎民氣而己。吾民實甚愛官。能以欵假之西即染以民氣。何忍吝此。無奈其不謀於吾民。而兾用督撫之能力。假奏案以壓我。此其人豈復能脫官氣而漸染民氣者。吾爲吾民與度支部解釋自治之義。則願部臣勿以學生自治李族自治。視政體上之自治。吾又爲官解釋官欵。則願官細審其欵之由來。吾更爲官解釋用官欵而有官氣。則願官自審其以官氣迫取民欵。無謂民卽奄。奄無氣。坐待無數宰。官之臠割也。 
專電 
[電一（北京）]  
津浦督辦大臣吕海寰奏呈津浦鐵路直豫皖蘇四省商股公司章程計五章三十六節每股百兩週息五釐集股不足先撥官欵協助如官欵不足再添招商 
 
 
 

Page 4

 
 
股官商永合不得退諉每省各舉總理二人協理無定額蘇省舉定總理黄思永姚錫光協理顧瑗劉鍾琳周廷弼祝大椿等派詹天佑爲參謀叚書雲充南叚購地總辦 
[電二（北京）]  
　　學部奏定京師法政學堂奬勵章程别科三年卒業優等奬八品錄事直州等官中等下等遞減其本有官職者優等就原官遇缺即選即補講習科二年卒業優等有官者儘先委署無官者送各衙門候委差事外省法政法律學堂年限相同者亦照此給奬 
[電三（北京）]  
　　又奏日本法政大學招收中國學生未免遷就各學生名雖在堂實則在外遊蕩有一二年已得大學畢業文憑者據監督李家駒函稱屢向該堂查問不允直告將來回國擬由臣部嚴加考驗合格者方准應留學畢業生考試奉旨依議 
[電四（北京）]  
　　度支部奏請派員盤查金銀庫硃筆圈出魁斌逹壽 
[電五（安慶）]  
　　砲營兵士在東門外因賭口角巡警喝阻不服大起衝突各區分局竟被拆毁並毆傷巡士 
緊要新聞 
[堃將軍電奏連順參案北京]  
　　烏里雅蘇台將軍堃岫致軍機處代奏電略云前奉寄諭有人奏叅前將軍連順朋比爲奸飭即查明據實覆奏等因奉此當經派員分頭密查兹據查明覆稱大半均無實據俟詳加嚴核即當恭摺奏聞先此電陳伏乞代奏 
[逹賴進京屢改行期北京]  
　　逹賴喇嘛前次改定初八日起程嗣又改期節後均見前報專電兹將晋撫電旨錄左 
　　晋撫寳棻致軍機處外務部代奏電逹賴現改定初八日起程已飭沿途地方官妥爲照料惟逹賴隨從人多良莠不齊需索之事在所難免己由棻添派幹員隨時嚴密接應乞代奏 
　　軍機大臣字寄晋撫奉上諭逹賴來京陛見現據該撫電奏起程有期應飭各該地方官妥爲照料該逹賴亦不得格外需索致涉滋擾將此傳諭該逹賴知之 
　　普撫第二次電奏逹賴行期又改大約須在節後矣俟探明再行電陳 
[槍斃法員案之難結北京]  
　　昨日頤和園外務部公所會議交涉事件那相袁尚書議及雲南鎗斃法員之案竟一籌莫展某侍郎謂法使要求滇督撤任一節最難遵辦此時催請甚急宕無可宕似以派員往法謝唁爲宜那中堂極不以此說爲然故目前尚未議决 
[京師近事]  
　　學部曾議京師大學堂師範班上次畢業時所請奬勵較之留學生爲優殊於留學前途有碍惟師範班在堂均係五年爲時較多擬照仕學館奬勵辦理僅予出身及實官五年義務之後不再給予升階各堂均以爲然不日即可議决 
　　鄂督電奏前准陸軍部咨稱滇省添練新軍事出倉卒奏准由鄂廠造撥鎗械等因查鄂省近來擴充軍備該廠所出尚不敷本省之用實難匀撥云云奉旨陸軍部知道 
　　陸軍部以浙省陸軍己經練成一鎭奏請簡派總制並兼總統單開四人聞已圈出一人俟探明續報 
　　直隸楊蓮帥出京時曾進秋節貢禮一分係由寳豐盛承辦約值八萬金内以珠翠爲最貴重之品 
[王運司批杭嘉松甲商禀（爲鹽價改售洋碼事）]  
　　此案己據禀奉鹽憲批示以食鹽售價改用洋碼在該商等暗中加價固受其益而貧民小戸大受其累且與巿面商情恐有窒礙飭司察看情形通籌妥議詳奏在案查鹽斤售價例定用錢行之己久今該商等以銅元盛行虧耗不支請改售洋碼原屬萬不得已之舉惟現在洋價已漲至一千二百餘文若照錢數改作洋碼則暗中加價幾逾二成以上誠如憲能在該商等固受其益而貧民小戸大受其累方今民智漸開恐未必悉批甘服近如江陰商棧以抑勒洋價不用銅元當地紳士己紛紛上控以例行已久之鹽價一旦忽改錢爲洋恐羣起而爭更振振有詞矣該商等瀝陳困難各節本司亦早深悉代爲細思舍改用洋碼亦别無善法但事多窒礙不能不審愼於先應如何變通盡善俾商艱民情可以兼顧着再通盤　畫推求精詳悉心妥議禀復以憑察奪苟能推行無阻商困藉可稍紓本司亦斷不膜視不爲設法維持也 
[滬道禀結孫啓麟案蘇州]  
　　滬道蔡觀察以審結寳山 
 
 

Page 5

 
 
孫啟麟案禀江督蘇撫云竊照廩貢生孫啟麟名列膠庠旣充學員又爲商會書記應如何潔身自愛盡其職務乃以編夫賠累之苦要求故立紳編包辦錢糧其不避嫌疑顯干功令本屬咎有應得但調閱縣卷本年七月初胡令批復金瑞書孫啟麟等請立紳編領串之公禀上文旣以粘呈紳編名單大半學界中人恐其未能兼顧致妨學業下文又謂事關庫欵各紳編得能勉爲其難隨時督催固所厚望而欣慰語涉模稜豈非明許學界中人干涉糧務且串旣交由紳編轉發明明串在紳手胡令通禀指爲哄令各現編不許到縣領串尤未免言之失實孫生所刻圖記縱未禀報有案當胡令會審時該生供稱曾呈胡令騐閱今比之私雕印信以重其罪亦屬儗不於倫寳邑民氣囂張人情浮動如孫生之舉止謬妄包攬糧務實屬不守臥碑昨准提學司咨會以該生被控劣迹多端私刊圖記包收米折情節尤重已批行斥革誠爲端十習靖民氣起見第紳控把持學務訊未承認尚須待查至於此案包收米折按之縣卷案情旣有出入提訊又無侵吞入已情事且前於會訊後諭令孫啟麟限三日内將所刻圖記繳縣申解核銷次日即由寳邑勸學所備文移呈到縣申解到道即此而論則該縣紳董之刻此圖記非孫啟麟一人私爲亦可想見衡以包攬錢糧本例尚不至褫革衣頂因令具結保釋并諭令以後不准干預足爲一般商學界警戒若操之過急未得其平深恐再起風潮官紳愈成意見則胡令批准於前及所禀孫啟麟過重失實各節不能置諸不問勢必官紳兩敗益長地方刁風擬請就此擬結以歸平允此外孫生被控攔收公捐衝突公學一節事歸學務旣經學司派員往查應如何處置自應聽候另行辦理以昭信讞理合附禀陳明仰祈察核批示祇遵 
[江督由鎭赴澄閱兵鎭江]  
　　江督端午帥十三日閱操事竣即傳見常鎭道劉觀察駐鎭巡防隊統領周協戎丹徒縣兼護鎭府王太守等諮詢地方情形良久始别十四日寅刻午帥仍乘兵艦東下逕赴江陰檢閱三十六標並察看砲臺瀕行時駐鎭水陸各防營咸赴江干恭送 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[美洲通信]  
　　漢陽鐵輸運來美七月十九日山匹度埠關員報稱七月十三號由上海開來之打罅公司輪船載有鐵條五百噸交與羅省技利埠西商之鐵廠者此鐵條係中國湖北漢陽鐵政局之物中國礦鐵經爐而輸入者當爲本處關册中之第一次 
　　委員赴滬調查鴉片華盛頓函云美政府派黎醫生於明年西歷正月到上海加入萬國禁烟大會現黎醫生受此重任先將美國所受鴉片之弊調查清晰以便將來答覆據查一千九百三年九百七年運入美國之鴉片與前五年比較多一百萬磅其中有四分之三用以製煉瑪粉且製煉之瑪粉有五分至九分爲不合例之消用當一千八百七十八年時運入鴉片專爲吹吸者有萬四千磅若一千九百七年時有一十五萬一千磅現考查紐約埠華人之有烟瘾者占三分之一爲數約有六百人其無瘾而好吸者亦多若紐約埠西人吸用鴉片者不下八千人 
漢文學堂開校演說沙加緬度埠華僑開設漢文學堂於七月十六日開學梁小山侍讀許苓西領事鄧敎習益光等皆到十一點鐘梁侍讀許領事率領諸生三十四名行開學禮嗣由鄧敎習率領諸生向梁許行鞠躬謁見禮鄧敎習又與學務值理行鞠禮躬畢梁侍讀首先演說謂鄙人奉政府命來美籌辦學務各埠聞風興起今沙加緬度埠已成立國文半日學堂足徴諸商熱心公益至所歡忭敢以一言敬告諸學生今學生年齒尚屬幼稚所設初等小學實爲入學始基爲學之要首重德育諸學生誦讀聖賢之書漸漬聖賢之敎小而在家毌疾言遽色以孝順父母長而仕朝當正論讜言以効忠君上即或學習工藝服賈經商亦時時以愛國愛親合羣進化爲主義始可稱之爲學生諸學生多有生長美國間或曾入西文學堂不知祇習西文竟昧中學無論學尚未至即蔚然成材亦外國人材耳他日歸國欲以所學見之實用必須藉他人文字以爲發明吾國家用之與用客卿無異於國勢大局無所裨益於個人私利無所彌補甚非諸父兄期許之意亦非諸學生自待之心也朝廷眷念僑民不遺在遠諸學生必仰體朝廷德意切實勵學由小成而大成實於此學堂基之其勿淆惑異說則鄙人所厚期諸生者也諸生勉乎哉次許領事演說四書弟子入孝出弟事君致身之義互相發明况小學爲入學初基聖功端在乎蒙養諸生將來爲中國主人翁勤求學業則本領事所厚望焉又次鄧敎習演說大略勸學生等專心於祖國文字旋由陳君苒芝致謝梁侍讀許領事等光臨視學并勸勉學生午後茶會而散 
華僑請願書並未呈遞二百埠華僑聯合請願書由雪黎埠僑商發起領銜者爲粤省富商康某並不列名後以贊成者少故亦未公推代表赴京呈遞 
[西報譯要]  
　　東督擬赴旅順字林西報載十四日東京電云東督徐世昌定於十五日自奉天起節赴旅順口答拜關東總督大島並代遞中國皇上所賜大島之寳星星期五可抵旅順小住兩日再赴大連南滿洲鐵路公司己撥欵十萬圓預備歡迎徐督聞歸時擬搭船赴牛莊巡閱 
　　津浦鐵路南叚定期開工泰晤士報云津浦鐵路南叚鐵路定期九月初一日在浦口舉行開工禮督辦大臣吕海寰於本月二十八日可抵該處聞南京官塲亦擬往觀 
　　中政府召回伍公使續聞文滙報載初六日舊金山電云中政府現己召回駐美公使伍廷芳華盛頓人皆信此事係因日政府反對該使主張中美聯盟之故近日駐美日使高平小五郎往謁美總統羅斯佛令人益信此說之非虚矣 
分類新聞 
政界 
[魯撫奏報河工平稳山東]  
　　魯撫袁樹勛具奏略謂東省節交庚伏山水并發河流增漲又疉據豫省電報萬錦灘二次共長水尺五寸沁河三次共長水一丈二尺二寸險工吃緊如上游南岸之岳莊靳莊孫樓楊莊北岸之賈垓田隄工挂劍台臨黄堰之宋集玉皇廟李橋廖橋中游南岸之北店子楊莊老徐莊小魯莊傳莊河套圈陳孟二圈王家梨口胡家岸北岸之邱家岸大馬頭五龍潭桃園大王廟溝楊莊鈎頭高家葛家店李上台鐵匠莊濟陽東關下游南岸之梯子壩蝎子灣大道王東西馮家圈董家佛頭寺寗海北岸之劉旺莊白龍灣大小崔家張毛家馬張家宫家棻家嘴王莊劉家夾河董王莊鹽窩張家灘等處俱因大溜冲擊掃壩蟄陷者不一而足隨蟄隨廂均經相機搶護其尤爲險要之處如上游南岸之賈莊雙合嶺溜勢下挫高寨尤爲吃重赶修磚壩四道托溜外移中游南岸之濼口埽壩蟄動更甚添建石壩三道北岸之席家道口舊埽走失運柳赶做頂廂上壓草批復捆柳包石沈至根際下游北岸之菜圈牛王莊溜忽上隄冲塌隄前淤灘數十丈牛王莊春間新修磚壩坍塌入水深至數尺及一丈四五尺不等赶緊分抛磚石力護隄身綜計以上危險各工幾生巨患經各該總辦分投督率奔馳搶辦始得化險爲夷現在伏汛己過通工一律平稳惟秋汛方長豫省仍疉報長水防務更不容稍鬆臣當嚴飭各游總辦督率文武員弁切實修防以顧大局八月初六日奉硃批知道了 
 
 

Page 11

 
 
[飭查松府袒護縣令情形松江]  
　　奉賢縣朱紳前以該縣錢糧抑短洋價等情面禀松府戚太守反覆開導謂目下州縣賠累不堪此等弊竇實出於不得已紳等無庸干涉云云該紳退後即遞禀蘇撫略稱蒙戚太守開導始恍然於儒生不出戸庭不通世故挾拘墟之見妄談地方公事殊爲冒昧深自怨艾等語措詞頗爲得體兹奉蘇撫批示云查此案前據該職等具禀到院即經批司飭府認眞查禁不得再有短抑以蘇民困至所請將溢收錢文充作學費並由司飭查明確議詳核奪在案兹又據禀前情仰蘇藩司嚴飭該縣務照典價征收不准短抑其己經溢收之欵亦應查明議詳追繳至來禀内叙該府面爲開導反覆數百言吏弊有不容釐剔之勢民困有無庸代表之情各等語究竟是何情形並即由司飭府據實禀復察奪 
[清查吸烟人數蘇州]  
　　蘇城清查戸口業經藩臬憲分派各員飭令按章編查現聞上憲以清查戸口爲自治基礎且當清查吸烟人數編給執照之際議由巡警局多派員弁會同派出佐班人員分路按戸清查兼查吸烟人數另立一册須詳細查註某某吸烟若干現年若干歲能否遵戒並按各店舖查明如有售賣吸烟器具各項即隨時勒令銷燬不准再售俟查清後再行按人給發執照令各憑照挑烟 
交涉 
[東督電奏東省交涉三事奉天]  
　　東三省總督徐菊帥日前電奏東三省要政三事一延吉廳所屬一帶時有韓國暴徒竄擾急宜派遣軍隊防禦二俄國新任駐京公使現己到任請飭外務部速與議定滿洲中俄兩國要件三庫瑪爾河金礦（漠河金礦之一）礦務委員俞錫麟侵蝕官欵請飭押送北洋衙門訊追 
[重典房屋案斷結江西]  
　　餘千縣鄭大令禀陳敎民吳金生重典房屋現被原典主來案具控訊明實情定斷一節己奉贛撫批示略謂查敎民吳金生將已所住房屋三次典質本千例禁應行究辦據禀該敎民現己知悔再三求恩情願備價歸還羅運黎曁饒郡天主堂限定八月交還清楚其屋仍由原典主吳元林之子吳球管業旣據該縣取具限結存案姑准照此斷結仰洋務局核飭遵照仍飭速將吳金生所犯劣跡逐一確切究明詳候察辦 
[俄國要求雇用礦師之甘詞黑省]  
　　黑龍江省漠河金礦前爲俄人佔領旋經當道極力收回自辦詎開辦未久虧耗不貲故近北洋大臣楊蓮帥一再派員調查並議整頓之法日本某商遂乘此機聲請中日合辦中政府恐貽俄人口實不准所請而俄官吏近果向黑龍江巡撫周中丞要求雇用俄國礦師願與中國政府嚴定合同所有金礦利益槪由中國政府保障俄國毫不干涉中國權利辦事一切亦受中國總辦指揮俄礦師惟聽命從事礦務而已周中丞己允請示外商兩部核辦 
軍界 
[飭審劉海峯主謀縱火起事南京]  
　　鍾守元棣近將拿獲劉海峯解訊情形禀呈江督奉端午帥批示云查該匪劉海峯即南海王爲江北著名梟匪昨據該守禀經飭據都司傳其中等拿獲解省洵爲地方除一鉅患當將該匪飭發江寗府審明禀辦此次巨匪就擒實由該守發縱得力傳都司等緝獲勤能均堪嘉許應予存記俟將來奏保剿辦梟匪出力人員酌量彚奬以示鼓勵至稱該匪前於光緒廿六年與張妙松嚴步恒由宿遷縣放火舉事實屬該匪主謀均有獲匪確供等情並候札飭江寗府查照研訊仍督飭該弁勇隨時認眞查緝毌稍鬆動 
[戕官匪黨認供監禁蘇州]  
　　海州戕斃陳管帶之梟匪張萬銀等日久未獲曾由海州張管帶等弋獲匪黨李興志一名經謝州牧訊據供認與匪首張萬銀馬相標王其官在抱樓抗拒砲由張萬銀開放云云當即監禁一面電禀江督蘇撫究辦旋奉電復以李興志爲戕斃陳管帶案内有名之犯應先監禁候獲到各犯質訊究辦惟正犯張萬銀等未獲仍着會同嚴緝務獲 
學務 
[鄕董祈雨毁學之荒謬安慶]  
　　皖省寗國縣屬十三都鄕董從九鄧昌雲等因天時旱乾率同農民百餘人赴該都小學堂邀請在事員紳隨同祈雨該堂管理員以學生正在上課請其稍待片時詎意該鄕董等蜂擁撞入堂内將齋舍棹椅器具等件一律拆毁現經該縣禀詳撫憲懇將該董等衣頂斥革提案訊究以爲阻撓學務者戒 
[奉化私塾學堂腐敗情形寗波]  
　　奉化縣勸學所日前移請該縣 
略謂據本所調查員孫培基函稱前奉照會遵即赴鄕調查現己竣事總核上學期合邑學務較前反若退步其間學堂由經費不足暫行停辦者十居一二由私塾蒙師貪圖私利濫收學生者十居四五是以各鄕私塾愈多即各鄕學務愈難發逹學堂當興辦之初非不盡心竭力然以蒙館衆多彼輩百方兠攬多多益善而束脩數廉書　費省鄕曲之民惜少費而不知遠大忍以其子弟納入蒙館而彼爲蒙師者又非僅頑固腐儒往往失業之商就衰之農久廢之工謀生乏策則藉館榖爲糊口己不知學何論於敎其所授之書類用排偶韵語嚴誦讀而廢講解貽誤學子至深至毒而彼輩復多方煽惑瑕疵學堂推其流弊遂　鄕人子弟舍學堂而惟彼是趨而學堂發逹之機因以大碍培基焦唇敝舌抉其弊竇勸之改良而彼輩執迷不悟若東風之吹馬耳其故由館主昧于利害不識改良爲何事者半由館師狃于積習而憚于改良者亦半以往年曾經調查而未見懲勸明文因此反嫌今之調查爲多事今若因循仍舊不嚴加斥逐則蒙師錮蔽無自而除而民智進步終于無望爲此除編印調查册外再將館師之最不合法者分鄕按村另單開列懇即移縣應否由勸而懲俾館主知所培養蒙師知所省悟云云當經王令照准示諭各處蒙師館主及學生人等略云須知設立學堂係爲啟化愚蒙培植人材起見私塾蒙館尤爲學堂遞升之基礎理應愼選師資明白講解庶足以開民智自示之後務各赶緊設法改良一掃從前陋習如果執迷不悟一經本縣親往 
 
 

Page 12

 
 
調查定即嚴行斥逐毌謂言之不預也 
[學堂發逹之障碍安慶]  
　　安徽女師學堂學生多係大家閨秀每日下午散課率皆徒步而行奈無賴之徒沿途圍觀任意嘲笑雖經巡警道出示保護而若輩仍置若罔聞亦女學發逹之一障碍也 
[考試自費留東學生南昌]  
　　江西警察學堂畢業生鍾毓靈鍾魯泉等擬自備資斧遊學東洋禀懇兵備處考騐現奉該處總辦張子畏觀察批云所請自備資斧遊藝東鄰具見英年嚮學之誠殊堪嘉許該生等即於八月十三日來處聽候考試如果程度合格再由本處詳院給咨東渡可也 
實業 
[飭查鄞奉小輪有無窒碍杭州]  
　　日前有寗屬奉化紳士内閣中書戴乾等具禀藩轅續請開駛鄞奉兩邑往來小輪俾便行旅並聲明與前禀各輪船公司别無窒碍奉顔方伯批云此案現准寗巡道准寗波商務總會查復職商王禮鏞等禀設鄞江小輪改行西鄔停泊壩橋地方距西鄔十餘里按之成例各走各埠旣無違礙而於商客亦獲便利並據鄞縣詳同前由經前道批准請塡給仁安小輪船照等因到司核與來禀所稱商會牒縣有兩輪並駛難免終蹈永川公司覆轍經縣轉詳並以壩橋距西鄔五六里云云語出兩歧殊不足信惟事關航業考查不厭詳盡以免後日爭端候移會寗巡道分飭鄞縣及商務總會再行確切詳查禀辦 
[改良農田車水器杭州]  
　　增生王蓻具禀農工商務局以近年風氣漸開興商勸農官紳類多注意無如農民固守成法憚於更新值兹亢旱多用舊法車水甚至迷信請龍於事何濟生等擬將舊式水車量加變通祇用一人坐踏每踏一次車軸一轉以一人之力可抵十六人旣減人工又增速力似於亢旱年成不無小補現擬設法仿造請准予專利年限以廣行銷湯總辦閱禀以該生所禀僅言一輪一拐并未詳陳抽水之法批飭將已造成之車擇地試騐派員騐看如果實有絕大利便之處再行詳請專利 
[電燈公司接辦有人蘇州]  
　　蘇州生生電燈公司前因日久無成奉農工商局註銷原案一面另招殷實商人接辦現有祝君蘭舫願承辦該公司集股十萬兩赴藩轅呈報備案昨己批准飭令另備正式公文呈案以便轉報 
雜記 
[徴兵官遇警誌異浙江]  
　　浙省徴兵官由省前赴金華於本月初三日行抵嚴州府建德縣境離大洋鎭一里許地方泊舟十二時後忽見山上火起並聞人聲沸騰各徴兵官不知何事傳令護兵裝鎗警備忽聞數人從暗中趨過口稱我輩在山看守包蘆並無别意云云火光亦漸熄滅各徴兵官　有奸徒藏匿仍令護兵警備無忽乃又見有人持燈自遠而近至前見火光之處燈光忽滅大呼不好是處有歹人舟中各兵聞聲即亦高呼答之命其不必害怕如有不測速奔我舟其人驚慌之餘竟自山上連跌而下由護兵救入舟中詢係當地土人據稱該山向無看守包蘆之人必係暴徒無疑各徴兵官因令護兵向山放槍二排山上亦毫無動靜惟此地本有水師船一艘遊巡各兵放鎗後該師船並不放哨巡視次早舟抵大洋即送土人登岸並傳該師船劉副哨詰責乃劉副哨詭稱夜間並未聞有槍聲云 
[習藝所經費有著蘇州]  
　　蘇藩瑞方伯以習藝所欵項支絀將已革副將徐錦堂繳到贖罪洋一萬六千元並各營縣繳到贓物變價銀一千兩除償日商刧輪案内損失洋一萬二千元其餘四千元及銀一千兩悉數撥充該所經費 
[州牧解犯脫逃記過安慶]  
　　萬頃湖民滋事案内夥犯劉伯英原係解赴和州原籍監禁乃該州差吳林於押解時並不小心致被乘間脫逃潜回湘廠圖謀作亂該州簽差不愼咎無可辭經督憲咨飭皖撫將該州牧記大過一次勒限緝拿 
[朱委員與誣告者之關係松江]  
　　松郡東門外曹地保與鄕民董蔣兩姓因購洋松修橋爲鐵路公司朱委員責押圖衆赴府署訴寃飭由婁令訊釋等情曾詳前報現悉洋松已驗明的非贓物揑詞煽慫之蔣關茂亦經拘提到案供認誤指十三日復訊蔣關茂忽稱洋松爲董蔣撈獲之物大令以其供語翻覆判鞭荆條一百下收押候究嗣經朱委員往謁大令乃復判蔣交原差保出 
礦工小說 
[一夢十三年（一續）]  
　　雖然。此人何人耶。余不之識。渠豪富若此。非勵爵。卽巨紳。不然亦富商也。渠所辦何事。渠家中尚有何人。渠之財産。藏於何所。此地是何國何城。余均茫然也。嗚呼。余茫然若此。而借其軀榦以活。余其爲瘋人耶。余卽不瘋。他人必以余爲瘋矣。國法瘋者必入瘋人院。余初生未久。便作楚囚。則渠之財産。余仍不能有。而余之後半世。無樂境矣。念至此余復生懼。 
　　余沈思久之。若有所得。下榻著履。坐於逍遥椅中。視寫字檯上。尚有半吸未盡之雪茄烟。取火吸之。摸衣袋中有鑰匙數枚。取而試之檯屜屜開。中有名片百餘紙。細審之。則名與余同。余大奇之。嘻世界乃有此偶合事耶。余其夢乎。雖然。世界有若是好夢。則余願長夢不願醒矣。 
　　名字之下。又有一行。即其居址。視之乃法京巴黎百立街十四號也。奇哉。余之靈魂。乃有縮地之術。轉瞬之間。竟由紅印度河畔而至此。 
　　余試一按呼人鈴。門啓。乃有一輕年之僕入。問何需。余幾不知所對。但問曰爾主何故亦名墨德罕。速　我。僕忽作驚異貌。退而却走。俄頃有推門人者視之。則二十許麗　人也。　織得衷。修短合度。服飾麗　都。仙體態温婉。余見之。不覺肅然起。敬（未完） 
文苑 
諷世詩三首（了公） 
[寒士]  
　　塞士最慷慨。聲聲不要錢。頭彩著一萬。拚將半萬捐。熱心開學呇。手中執捐薄。方出富翁門。大罵守錢勴。 
[理財]  
　　天下最樂境。莫如黄白金。天下最苦境。莫如理財心。我財我自理。黄白堆胸襟。除却心中寳。富翁何處尋。 
[自治]  
　　治人心愈多。自治心愈疏。當欲治人時。心浮氣亦粗試一反鏡照。我亦是鍾馗醜鬼食三千。安得不類渠。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[吏部擬定州縣改選章程（續）]  
　　一改選人員得缺後應先令試署也查咨選之缺隨時而有改選人員甫經到省上司尚未及試驗或己見缺旣無懲缺不補之理亦無日久不令到任之理是與部選之弊亦無大殊擬請嗣後此項人員無論到省久暫但輪用到班者均由各省題明先令試署俟試署果能稱職再奏請補授如不　職即撤回作爲過班另以其次之員如前遞署其試署期限若干應由各督撫就缺分之衝僻道里之遠近隨宜酌定一併聲明立案試署期内非實有縱弛等項劣跡亦不得輕易撤回致滋掘抑此係就本任爲試驗之法較之僅談學業似更切實且旣先試署則督撫進退之權仍自有餘而於定章亦不致扞格至例應試俸之員如果將來稱職實授其試署日期應准其一併計算應扣歷俸者亦以此類推 
一改選之缺部中知照及各省題署均應另定限期也查銓選定例吏部於按月二十日截缺議官掣籤以至引見補授通不出半月之内卽新章將截缺提前所增亦止五日至外省留補之缺例須守候部中到照始得請補請署或以揀員未定正限之外復准展限比及交議覆奏往往題准一缺有遲至經年者今部選改爲外選所有輪應咨部及一切在部所開之缺亦　俟部中截缺知照到日始得擬選其餘題請核復依限類推不能不多需時日雖傳見考察本非旦夕可竟惟此項班次旣准酌用則懸缺過久亦不免生人徼倖之心杳改選各缺本無應升應調應補之分且人數無多其期限自不當與外補一例擬請外補扣缺仍照例於次月初五日行文外所有嗣後改選截缺應即定於本月二十日行文無論文到在於何月仍各按原栽缺之雙單月分班擬選如該省同月出有兩缺或三四缺並由部中掣定先後一併知照上月之缺未經擬選槪不得先選下月之缺至業經歸入改選班人員雖未必同時分發但係同屬應選其到省之後亦别無供限可扣但使部文未到以前續經繳照到省查係班次合例及才具可用者即均准其一體擬選其各該省於改選員缺統限文到後一月内即行擬定具奏無論所擬係按班輪用或酌量委署均令隨摺切實聲明此項題缺如係奉旨交議吏部亦於一月内依限具覆或僅奉旨交部知道吏部俟閣抄到後查無别項不合例事故即遵旨行文准其赴任實係不合例者再聲明奏駁如此選補分定限期庶改選一班可以速竣而官制亦漸臻於統一 
　　一改選人員所分之省應毋庸按缺配籤也查現定新章州縣分發願歸近省者准其呈明各以原籍界連省分配簽惟腹地各省界連省分多而沿邊各省界連省分少故向來告近率多腹省之人而邊省之不願統分者又往往就腹省中捐指一省以取道里適中勢亦不能不聽其便現在改選人員辦理分發計除告近指省兩項人員外恐可配之簽所餘無幾則各省應分人數多寡斷不能適均擬請分發之時如有一二省竟至缺員無簽可配者卽將該省之缺暫行統歸外補倘續有改選分發人員但在停選後二年限内願捐指該省或掣分該省應俟該員到省後再將例應部選之缺分别知照聽該督撫酌用如人地不宜亦仍留歸外補俟再有應選之缺再行酌用至咨缺改補應歸外省何項缺輪之處統由吏部於歸併外補班次時一併核定具奏 
　　一未投供註册之遇缺先等項人員應准其補交班次銀兩也查捐納大小花樣候選人員如以卯次在後願改歸外補者從前戸部定章除飭交免試用分發兩層銀兩外其原有花樣仍須按八成四成底數再分别减半加捐始准將花樣帶於外省現計停選以後所有未投供註册之遇缺先等項人員自不便歸入改選班但欲捐歸外補則此項捐改之章亦早經戸部停止是花樣無論大小進退皆不免失所查勞績保舉補缺後人員捐免補本班曁參劾降調人員捐指項分發者皆有加三成准歸候補班之例不在停止之限今此由選改補人員旣已無班可歸自應准其一體加捐仍以原花樣帶於外省惟因停選而待捐與從前自願改捐者情事有别若不將舊章應回民數酌量核减亦尚不足以示體恤至於核减以後仍有無力遵繳者即按其原捐銀數折改相當班次或班次無可折改亦准其酌抵分發銀兩凡此各端統應俟本案奉旨後中吏部移咨度支部分别詳細核讀其中原捐花樣捐改較優之項及業已分發到省之改選人員均不得援以爲例 
　　一停選選以後京外勞績議叙州縣應改定班次也查從前奬　各官雖原請有不論雙單月字樣如欲捐歸外補尚須補交三班銀兩然後遞捐分發且僅歸試用班補用其分省及留省字樣無論何項勞績均不准奏保已到省人員尋常勞績亦不准保歸候補班獨候選佐貳原保俟得缺後以知州用或知縣用者一經選缺到省卽可照章作爲該省之候補班州縣此項人員核其勞績或並紙尋常局務而旣占最優之班復壞常捐之法本屬近於倖濫今改選分發人員旣有限制則部選名目自不能再保但恐各省因此於應保各案輒將歸部改爲分省選用改爲補用等字樣則名器從此益輕而補班亦愈形擁擠擬請嗣後凡向保以州縣選用或不論雙單月選用及儘先選用者均改爲以知州或知縣俟該員指分到省後試用及試用班先用其候選佐貳除從前已保有補缺後官階各員暫仍其舊外嗣後如有照此請奬者亦應改爲俟補缺後以知州或知縣試用仍令補繳分發銀兩始准作爲試用到省其實係軍務洋務出力人員從優保舉分省留省者應請明降諭旨量予照准如係交部諸奏之案仍行議駁此雖停選以後之事而選事之終即爲補事之始同係親民之官自應預爲籌及一併奏明以免顧此失彼之弊 
本埠新聞 
[上海道照會領袖領事力爭界綫]  
　　（其一）照得華界與租界交接之處向以彼此勘定所立界碑爲憑而彼此之路政警政即以界綫各分權限不容稍有侵越昨據巡警局報告華界寳山路與租界北河南路緊相銜接交界處有界石築于地井面加鐵板書明號碼界石以南爲華界界石以北爲租界華界現正興工築路距界綫僅有咫尺尚未完工乃華八月初九日上午工部局西人帶領小工數名越至華界寳山路口華巡站岡地面攆土塡修請爲禁阻等情業經本　派委辦一嘧安得臣往勘屬實並據查復昨日又有租界巡捕越界站立爭執情事查該工部局越界修路侵損中國路政主權殊爲不合本道自應聲明越築之地距界石向北十五英尺外計西長英尺十五尺東長十一尺上寛三尺下寛八尺統計該地方四至實在華界巡警轄權之内全歸中國應用工部局擅自越俎終歸無效璧如租界工部局管轄地叚之内忽　華人從中侵佔興造工作試問貴領袖總領事及工部局能允與否易地以處其理易明除再派辦事官安得臣巡局參事官夏翊宸會同復勘外合亟照會貴領袖總領事請煩查照立即轉飭工部局毌再越界侵權妨害公理約束巡捕各守界限毌稍滋生事端一面迅速派員會同辦事官夏參事官往勘界石切實証明以免爭執仍望見復備案施行（八月十三日） 
　　（其二）照得租界工部局擅將上寳兩邑川虹浜塡沒並將浙江路海寗路地方界石拔除侵築馬路先經本道兩次照會貴領袖總領事轉飭分别開浚立還未荷照復嗣工部局又使小工將北河南路北口等處木碑鐵牌起去又於日昨由本署辦事官安得臣面告貴領袖總傾事查辦一面開摺呈復北蘇州路椿源木舖西隔壁本欄杆上原有之界牌經己拆去尚有舊迹爲據横樣約闊二英尺高一英尺距界牌之原位向東四英尺有一界石書明公共租界披字號界石當時工部局有小工在此修路詢之管工頭云前三四日工部局著人拆去又海寗路錫金公所對面甘肅路口張義成公膏店簷下釘有界牌变己拆去現尚有迹可據横樣約闊二英尺高一英尺距此舖門口約五英尺有一界石書明公共租界亞路字號界石詢之對門德泰紙料舖夥伴云前三四日工部局着人拆去又北浙江路西面華界和康里七弄對門第三千零一號門牌鐵匠鋪門口木柱土釘有鐵牌經己拆去距木柱向東約二十英尺有一界石書明 
 
 

Page 19

 
 
公共租界鴉士字號界石該店夥伴云前三四日工部局着人拆去等語界浜界石所以劃清界限使人一望而知以免遇事爭執起見乃工部局因塡築馬路之故任意塡沒拔除違背兩國約章殊出情理之外工部局素以文明名譽自居不應似此輕舉妄動合再備文照會貴領袖總領事請煩查照疉次去文速賜飭遵見復望切施行（八月十三日） 
[滬道重禁買空賣空之文告]  
　　爲重申禁令事照得錢業買賣空盤播弄拆息大爲商業之害節經各前道曁本道剴切諭禁一面派員及分行縣廨隨時偵察密拿並照會錢業董事一體查察在案兹訪聞近來奸商私行買空賣空　進出較前吏巨并聞有私裝現洋二百五十萬擬往寗波幸行家不肯保險仍行退回否則巿面必爲震動此等奸商但知漁利不顧大局殊堪痛恨查上年東三省因做此項買賣巿面積虧至數千萬之鉅近來皆已倒閉滬上商界錢業中人大都多負名譽深明利害貿易多端儘可各展其長何必定快私圖致蹈東三省之覆轍除函致新關稅務司查禁大批銀元裝運出口一面派員會同縣廨隨時密查如有暗作銀元空盤交易即行禀候提究並照會錢　董事傳諭遵照外合再曉諭通知該錢　及商界中人務各懍遵先後示諭切勿執迷故違致千究辦倘仍陽奉陰違一經查出本道惟有執法以懲斷不稍從寛貸也 
[請飭電車公司仿製鐵網]  
　　上海縣李大令近接留東學員潘太史昌煦來函以滬上電車時聞肇禍而東洋電車千餘輛未曾出有命案現有一法應請轉商公司仿辦每一電車各製堅固極細鐵網一個長約五尺闊如車頭張挂車前離地祗須三四寸設遇行走之人避讓不及撞在踝足之間無論仰臥必在網中斷不至損傷性命等語兹李大令己禀請滬道照　英法兩領事轉諭電車公司赶緊仿製以重民命 
[移請核减租界房租]  
　　法公堂讞員景明府接商務總會移文云據法租界衆商公禀稱商等向在法界開設店號近來巿面年不如年今歲更覺清淡較之往年竟減去一半商力困疲倒閉頻聞推原其始由於房租奇昻捐輸逐加所致商等覩此危巿不得己於七月十四日聯名數百家蓋印公禀法公堂並法工部局求請商勸法界中西房東酌减幾成收租以蘇商困於七月二十五日奉公堂委憲面諭以此案業已商請會審西官勸在案商等以未奉批示惶悚莫名實緣生意異常清淡不求減租萬難支持爲此特將商等困苦下情據實禀明貴總會懇即備文移請法公堂迅勸中西房東將向章房租酌减幾成早日施行以恤商艱等語查近來巿面蕭條房租昻貴委實難以支持所禀各情係爲維持巿面起見相應備文移請貴廨迅賜轉勸中西房東减收房租無甚企盼等因昨景明府已會商李副領事轉飭捕房查明巿面清淡情形諄勸房東核减矣 
[聲明三星紙烟公司定貨不出情形]  
　　十二日本報所載中國三星紙烟公司與茂生洋行糾葛一則兹悉該公司所用烟葉並非專向茂生定購於茂生洋行内曾定過二百四十桶付過定銀等七千數百兩嗣出過四十三桶前報所云四萬五千兩次欵查係定貨未出之欵茂生洋行以該公司定貨不出禀由美領事照會滬道請將該公司貨物生財拍賣扣還定購烟葉之欵滬道札行英公廨經寳明府查得該公司地産機料及紙烟等件早已押於他處故僅拍得一千餘兩前報所　三千兩者係　信成所拍紙烟之價而言且所云請商務總會料理者以公司解散時曾公請周金箴王閣臣兩君爲公司清理人故歸商會料理云 
[吳淞警察擬收月捐]  
　　寳山縣胡大令以吳淞鎭開辦警察除原籌各欵開支外不敷甚巨兹擬商由紳董抽收各店月捐以充經費昨已禀請滬道核示矣 
[飭議約束扛夫規則]  
　　本縣李大令昨諭法華局董李鴻模江橋局董金士林及二十八保十併十一圖三四圖各董云奉道憲札開照得周太僕廟夫頭周沈發與陳家渡夫頭陳沈金爭奪行業一事業經本道出示曉諭靜候縣示辦理並嚴諭各夫頭約束扛夫不准越界把持聚衆滋閙兹據北新涇局員面禀周沈發恃汪前縣示諭不准陳沈金工作彼此爭執扛夫人衆恐生意外等情請示前來除派勇彈壓外飭即查明陳沈金承充地叚是否與周沈發向來工作界限互相牽混前詳所稱陳家渡實係隙地若能各守地段十客相安各節是否董保所朦應否將陳沈金示諭吊銷抑如何妥辦以免兢爭併即核明酌辦具報各等因到縣奉此查陳沈金投充夫頭禀奉道憲飭查遵經諭查詳奉批示當經給諭遵辦嗣因繭汛上巿訪聞周沈發陳沈金等在陳家渡地方爭奪扛挑以該夫頭等並不候示動輙聚衆大屬不合立即派差速赴彈壓勒令解散并限差赶提該夫頭及該地保一併到案研訊當查陳沈金充當　併十一圖夫頭係奉道憲批准給諭周沈發充當三圖夫頭本與該圖無涉惟汪前縣所給示内載明周太僕廟北卡上落貨物概由周沈發雇用三圖與十一圖鄕民工作字樣值此繭巿需用人夫極多該夫頭等各有應承之據斷令自五月十七日起單日歸周沈發雇夫承挑雙日歸陳沈金用人扛挑彼此輪流工作毌得偏倚搶攬致失公平仍俟繭巿工竣斟酌永遠相安之法以便核明給示遵守即經取結附卷一面申覆道憲鑒核在案現查繭巿將次完竣亟應妥議辦理合行諭飭諭到該董等即便遵照迅將該處十併十一圖地叚會集該夫頭等斟酌永遠相安之法妥商平匀規則總期互相允洽無偏無倚尅日呈縣以憑核明給示遵守俾息訟端是爲至要 
[城内]  
奸商鑽營○淞滬厘捐總局批凌瑞徴禀云查該邑各口包認厘金祇須其人家道殷實商情允洽儘可赴縣禀請核示承辦乃該商董計不出此必欲别尋門徑私自奔兢此等居心已不可問須知此案現經委員會縣開摺通禀以該商董包認八滧一口迭據該口行商聯名禀訐收捐苛刻實係不洽商情是以撤換乃該商董猶不安分歛跡輒敢一再來局妄瀆刁健巳極仰崇明縣速即傳諭遵照 
會欵斜葛○一路一區巡局游巡官批職監王友蘭禀云據禀朱錦雲虧欠會洋求提究追等情查醵金爲會必係情誼相孕方始允諾兹因虧欠會金爲數祇二拾元儘可邀憑會友與伊理論何得遽興訟端致傷和氣仰候飭甲協同該職監邀各會友理勸可也限交逃妾○金瑞臣之妾阿玉被李姓女傭誘令捲逃由金之親戚汪桂芳將李傭之子李仁根扭至一區巡局控究游巡官以汪事不干已斥不准理前日金瑞臣又自遣家 
 
 

Page 20

 
 
丁金貴扭李仁根到縣控追李大令即飭將李收押限交阿玉到案再核 
官事○前廣西巡撫李經羲陜西候補道賀弼候補知府俞朝棨提右營參將楊金濤巡警總巡警政課員兼參事官張玉煒吳淞厘局委員許實綬柘林營把總留宗華候選縣丞謝守宣昨均到道拜會禀見署理太倉州知州吳琪禀知奉委赴崇明公幹代理嘉定縣知縣楊寳善現奉憲飭改爲署理到道禀知海防廳同知查燕緒禀知奉委赴馬蹟山監哨縣丞完太璞　辭赴寗 
[南巿]  
塡浜築路○製造局以北馬路中叚之望道港橋近由局中拆去港亦愼平另設大木栅至夜深時仍前關閉以防匪類現該處馬路已一律修竣矣 
清查廟基○製造局張總辦擬將由縣發封之新　昌廟收回改建砲廠曾誌前報兹本邑各紳董查悉該廟係由製造局租地建造並非局中買絕之産業已禀由李大令詳請滬道移知張總辦查明實情再行商辦 
　理輪船○大阪公司往來長江一帶之岳陽輪船現因機器損壞於昨日駛至製造局船塢代爲修理 
改良坑厠○南巿各段坑厠由各處商民具禀工程局請爲拆除業已拆去一百餘處兹又有某商等請仿租界章程另設西式坑厠以便行人聞各局董擬即籌議擇地興辦儆誡　役○總工程員已革所丁顧慶 
顧鳳山勒收堂費業已驅逐出境兹孫裁判恐局中各丁役或有效尤情事特於前日諄諄嚴諭不得違犯 
[閘北]  
准予扭控○巡警總局批李厚金禀云據禀揚榮慶所大該民人工料銀兩拖延不付殊屬非是　楊榮慶現住何處未據聲明無從提訊著自行扭局聽候訊斷可也 
申斥縱　○巡警總局批許蘭亭禀云察核所禀情節離奇爾妻不安於室放蕩自由爾竟一再姑容毫無約束律以縱姦之條爾有應得之咎且先後事隔二十年據稱妬姦捲逃各節均無確實証據顯有揑飾特斥不准 
[英租界]  
履勘盜案○楊樹浦祥泰木行被盜圖刦並將印度更夫馬突生毆斃一安前日午後公廨實讞員與英巴副領事乘坐馬車同往察勘直至六點鐘回署 
絲廠失愼○前晚九點餘鐘老閘橋北唐家弄懷安里某絲廠失愼迨救火會驅車往救早已滅 
雉妓拉客○雉妓張小寳前晚在途拉客由捕查見回禀捕房飭探傳解公堂候訊 
抵單不贖○英商哈得利控何梁舟抵單不贖一案前日午後由公廨實讞員與英巴副領事會訊原告供何將三十圖田單四畝有零由洋人麥士克出面抵去洋四百元至今本利無著求追何供此項借欵係與友人分用請予寛限料理判何押限一月將本利理楚一面補傳人証再奪 
定貨不出○德商天福洋行控永記號主李永福定貨不出　日午後由公廨王襄讞與德馬副領事會訊原告洋人投案求追李供因巿面清淡是以未出求恩寛限判交保限一月清理 
流氓行兇○朱陳氏與張長生被流氓丁金根用木棍擊傷頭額等處旋由包探在坟山路將丁拿獲解入捕房押候究辦受傷人送仁濟醫院醫治 
拐匪就獲○楊移山騙取新閘路姚長泰貨洋四十元及印字皮棍皮帶等物由姚控奉捕房於昨晨派探將楊緝獲拘解捕房押候解廨訊辦 
鄕人被搶○鄕人張召桂昨在蘇州路被流氓搶去現洋二拾元鈔票十六元張即投報捕房飭探查緝 
竊案彚誌○南京路日新洋貨號失竊呢布值洋八百餘元又比鄰三十一號門牌某洋貨號失竊外國緞一疋昨均報由老閘捕房派令中西探前往查勘四川路柏德洋行李柏安失竊鈔票現洋三百五十元又法工部局支票　一百元報知捕房派探杳緝南京路二十二號瘦牌某洋人失竊帽子兩頂又泗涇路六號某洋人失竊銀器一件又香港路拾號西婦失竊金絲皮甲鈔票等物均報捕房飭探分往查緝王小戈子蔣雲龍竊厦門路胡祥生家衣箱等物寄於貴州路王德泉家被包探王寳生查獲一併解入捕房押候解究 
[美租界]  
捉姦○章阿福之妻王氏近與王阿二姘識在百老滙路善慶里五百八十五號門牌賃屋同住被章偵悉前往捉獲扭送捕房請究捕頭以事涉曖昧斥出不理 
迷路○鄕間女子倪阿妹昨日來滬行經漢璧禮路不辨道路由巡捕帶入捕房送廨安揷 
投河○汪顧氏昨向伊夫汪五小取錢無著反被辱罵奔至蘇州河投河圖盡當經旁人援起交捕帶入捕房飭傳氏夫領回了事圖竊○錢阿囡闖入斐倫路電燈公司圖竊由探拘入捕房押辦 
附電車者鑒○萬增榮昨乘某號電車至西華得路與六十四號司機人口角互毆由一百六十二號西捕將萬拘入捕房旋由家屬存洋二十元保出候訊 
狎粤妓者鑒○粤人江阿中昨投捕房報稱被仁智里粤妓王阿鳳强取金戒一枚捕頭飭探將該妓拘入訊核 
[法租界]  
告示簽字○滬道蔡觀察前日將重禁錢業賣買空盤告示送請法國代理總領事惠德君蓋印簽字於昨日懸掛法界一體嚴禁學徒竊洋○周德甫老虎灶學徒江四子日前竊洋十元自行辭退兹爲周查知扭控公堂請究景明府著江向周服禮仍交周帶回在工資内扣還 
[新租界]  
毆傷女孩○新閘路袁照惠家之九歲女孩昨被森茂絲廠管車人姚某毆傷頭額報知捕房飭探請公出單傳訊 
誘拐男孩○江北人陳三誘拐法界台山路五十八號門牌某姓家之八歲男孩前晚由探查獲拘入捕房押候訊辦 
國外新聞 
[羅斯佛遇險確信]  
　　十四日紐約電云外間傳說羅斯佛總統在奥斯脫灣私邸附近乘騎出遊險遭暗殺實因獵者不愼悮落槍彈於羅斯佛君之側 
[土王廢位之風說]  
　　十四日紐約電云昨夜有土爾其權要多人大開會議宣稱不久將廢土王 
[鐵路大王購買航業]  
　　十四日紐約電云據確實消息稱美國鐵路大王哈立門即太平洋郵船公司主人現正出資購買來往舊金山火奴魯澳大利亞之航業以上譯泰晤士報 
[美國森林火災續聞]  
　　十四日倫敦電云美國明萊索台省森林火災遭殃之區約一百方哩林中居民數千人生命皆岌岌可危損失之數約值金洋三百五十萬元以上譯字林西報 
[歸併孔戈議案通過]  
　　十五日倫敦電公比國上議院已將歸併孔戈國議案通過 
[俄國逼促波王立憲]  
　　十五日倫敦電云倫敦泰晤士報德黑蘭訪事電稱俄政府近照　波王注意各省亂事而台勃里斯外人之生命財産危險尤爲重要現應速頒示諭布告選舉以與國民約定於西十一月中旬重行召集國會保持立憲政體十四日柏林電云波斯各省又起亂事波王决意不允召集國會 
[葡萄牙國會停閉]  
　　十四日柏林電云葡萄牙國會業巳停閉以上譯文匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
財政調查 
[各省歲入報部表（三續）]  
[山西]  
地丁租課糧折漕折漕項雜稅厘金常稅洋稅鹽課土藥稅蘿欵 
共實應徴銀四百一十五萬四千六百六十三兩零 
[陜西]  
地丁租課糧折漕折漕項雜稅厘金常稅洋稅鹽課土藥稅蘿欵 
北實應徴銀二百三十萬零一千一百八十兩零（未完） 
學界小說風流太史（廿七） 
[第七回說謊話研究新體操開大會公留杭敎習]  
　　袁大老爺聽了。只得由他。光陰迅速。不覺又過了一個多月。這一天袁大老爺進得學堂。剛剛從戊班課堂走過。只聽得杭先生在裡面高談闊論的講着。恰聽不清他講的什麽。便走進課堂去。怡起頭來看時。只見杭先生高高的坐在上面。手中拿著一本國文敎科書。却並不在那裡講書。只指手劃。脚的對著一班學生講道。你們一班人。都是成材之彦。不比那些一字不。識的小學生。這個敎科　的文理。又淺得狠。料想你們沒有不懂的道理。用不著我來一個字。一個字的講解。只要你們自己去看看有什麽不懂的地方。再來問我就是了。說着。便把書放下。並不開口。自已倒在袖中拿出一本什麽東文書來。在那裡細細的看。看官請想。這班初等小學的學生。都是頑皮不過的人物。就是敎習在堂上把他們管束得緊緊的。他們尚且要你打我駡的亂閙。禁不起再是這樣的一來。又不和他們講書。又不要他們覆講。這班小學生那裡管什麽講書。不講書學問不學問。樂得嘻嘻哈哈的閙作一團。正在閙得不可開交之際。不防袁大老爺走了進來。口中喝道。你們不讀書。閙些什麽。那班學生出其不意。吃了一驚。一個個都靜悄悄的。坐在那裡。一聲不响。那位杭先生見了袁大老爺進來。也覺得有些不好意思。袁大老爺在課堂裡頭走了一個來回。並不言語。便也走了出去。一面走著。心上暗想怎麽上國文課不講書。這是怎麽一回事情。這樣的敎習。我們這裡實在用不著他。便想要和監督商量了。一定辭掉他的館地。忽然心上又轉一個念頭道。現在暑假在即。何不等暑假的時候。再辭他呢。便把這件事情。放在心上。差不多到了暑假的時候。袁剌史正要辭他。不想就在這個時候。這位杭先生的聲名。忽然大振起來。學界裡頭的人。竟沒有一個不曉得杭先生是個東洋回來的名士。袁剌史聽了。心上十分詫異起來。暗想這樣的人物怎麽會享這樣的盛名。姑且慢慢的辭他。究竟要看看他。有什麽了不得的學問。這個時候。這位杭先生。己經不是那初來時的杭先生了。兼了四五處學堂的館地。成天穿著一身操衣。摇摇擺擺的。在街上亂走。有一天。杭先生走過北門大街的時候。碰著一班三井洋行的工人。在那裡挑水。剛剛一個工人。挑着滿滿的一担水。和杭先生擦肩走過。一個不當心。濺了幾點水在杭先生的身上。 
 
 

Page 27

 
 
   
 
 

Page 28

 
 
   
 
