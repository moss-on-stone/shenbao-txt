# 1920 - 83 - 4916920

 

Page 1

 
 
   
 
 

Page 2

 
 
   
 
 

Page 3

 
 
時評 
[閣潮與閩案（默）]  
　　以今日如此之政府與如此之軍閥黨派而謂政局能得一日之安者吾不信也前數日傳政潮可暫平倒閣運動可稍息而今何如矣以如此紛擾不定之政局而謂對外交涉能得勝利者吾亦不信也前數日傳閩案日允讓步交涉可速了結而今又何如矣 
　　嗚呼政府與軍閥黨派之間日夕以互植黨援仇視異己爲事尚安有國家大局稍關其心者哉然則無論外交與内政前途之無望可斷言矣 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　三月二十七日大總統令本年三月三十一日舉行關岳廟春戊祀典派兼署參謀總長廕昌恭代行禮由内務部敬謹預備此令 
　　又令内務總長田文烈呈准直隸省長曹銳咨龍關縣知事張昭芹　城縣知事楊銑豐潤縣知事舒翎淶水縣知事張應麟慶雲縣知事程文謨獲鹿縣知事曾傳謨廣平縣知事佘耕禮遵化縣知事涂福田懐安縣知事管尚勳平山縣知事汪怡正定縣知事倉爾楨試署博野縣知事朱珩試署新城縣知事王國珍試署柏鄉縣知事張曾啓試署南樂縣知事李重光試署延慶縣知事陳永熙河間縣知事吕鴻綬請免本職均照准此令 
　　又令内務總長田文烈呈准直隸省長曹銳咨請任命張昭芹爲大名縣知事楊銑爲曲周縣知事舒翎爲深縣知事張應麟爲安新縣知事程文謨爲獲鹿縣知事劉乾義爲定興縣知事張夢筆爲棗强縣知事李樞爲蠡縣知事邊英儕爲贊皇縣知事嚴昭瑨爲曲陽縣知事張繼良爲深澤縣知事蔡濟襄爲威縣知事丁中立爲南宫縣知事周如鐄爲涿鹿縣知事王之俊爲武邑縣知事丁惟棠爲鉅鹿縣知事孫家鈺爲平鄉縣知事陳樹楷爲清苑縣知事齊燿瑊爲天津縣知事舒龍夔爲甯津縣知事項惠年爲景縣知事袁樹滋 
事周銘琛爲唐縣知事謝昺麟爲束鹿縣知事李兆年爲欒城縣知事張劭仲爲吳橋縣知事陳毓瑞爲阜平縣知事王心田爲青縣知事李重光爲葉城縣知事楊穀成試署阜城縣知事曾希任試署内邱縣知事王邦屏試署滿城縣知事宋殿選試署博野縣知事劉振煥試署廣宗縣知事王鎔之試署靈壽縣知事林蓬春試署成安縣知事董受祺試署冀縣知事趙維新試署樂亭縣知事桂巖試署徐水縣知事張毓銘試署柏鄉縣知事王元愷試署廣平縣知事文景清試署新鎭縣知事郭金壽試署龍關縣知事許鎭藩試署趙縣知事均照准此令 
　　又令内務總長田文烈呈准江西省長戚揚咨九江警察廳警正閻蔭棠轉任文職請免本職應照准此令 
　　又令内務總長田文烈呈准江蘇省長齊耀琳咨請任命曾永奎爲淞滬警察廳警正應照准此令 
　　又令内務總長田文烈呈准安徽省長聶憲藩咨請任命邱鳳五試署蕪湖警察廳廳長應照准此令 
　　又令陸軍總長靳雲鵬呈請任命李清華爲陸軍第十五師騎兵第十五團團附應照准此令 
　　又令陸軍總長靳雲鵬呈請任命田連仲爲陸軍第十八師步兵第三十六旅少校副官應照准此令 
　　又令陸軍總長靳雲鵬呈准鑲藍旗滿洲都統巴哈布咨請以崇佑陞補參領恒通陞補副參領慶祿陞補印務章京長　陞補公中佐領均照准此令 
　　又令魏聯芳尹同愈均給予二等嘉禾章此令 
　　又令王其康給予二等嘉禾章此令 
　　又令鄧以模晋給三等嘉禾章李思沅晋給四等嘉禾章此令 
　　又令李察理給予四等嘉禾章此令 
[專電]  
　　北京電段出京先至南苑繼赴三海並擬賃屋作久居計聲明不預政潮最近他方又决爲倒閣運動靳今早赴府謁徐露辭意徐切留並再派人促段回京（三十日下午四鐘） 
　　北京電段以靳逾約頗致不滿靳因聲明並非戀棧恐一朝下台引起北方破裂段云從此不願聞政去京聽其自决（三十日下午四鐘） 
　　北京電軍界定四月八日在保定追悼赴湘傷亡將士各督代表相約蒞會决請直曹表示解决時局方針所有奉天會議未結事件亦擬復議取决（三十日下午四鐘） 
　　北京電閩案交涉甚棘手我所要求賠償日祗允負傷者醫藥費且須雙方各給道歉絶對否認懲兇謂犯人不明礙難照辦（三十日下午四鐘） 
　　北京電李思浩以本月到期各欵無法應付派員赴津成立數種小借欵餘令中行籌措（三十日下午四鐘） 
　　北京電各機關三月分薪財部未發（三十日下午四鐘） 
　　北京電裁釐案日本不甚贊成暫擱（三十日下午四鐘） 
　　北京電美資本家來華烟酒署派員赴滬歡迎聞與借欵有關 
（十日下午四鐘） 
　　北京電政府通令各省區無約國人民應服我法令倘有違約管理事認爲無效（三十日下午四鐘） 
　　北京電徐命外部速將奥約譯出交國會通過（三十日下午四鐘） 
　　北京電查辦魯屈案參衆院提出後屈托丁某廣爲運動連夕大開宴會致魯浙兩籍議員意見甚不一致（三十日五午四鐘） 
　　北京電張敬堯兩電報告第三師决撤一部已抵株州究作何辦法（三十日下午四鐘） 
　　北京電陳遐齡電邊防仍極緊急困苦萬狀乞速濟欵（三十日下午四鐘） 
　　北京電陳光遠電據贛南鎭道電成桄軍敗潰滇軍已據南雄潰兵向贛邊竄突已飭分防（三十日下午四鐘） 
　　香港電岑西林感日抵韶寓鎭署卽急電李烈鈞約地會晤聞昨可開始會商一說李烈鈞已允隨岑返首（三十日下午一鐘） 
　　香港電岑已電令停戰（三十日下午二鐘） 
　　香港電伍秩庸赴港事前來提及勘日問號房何無政會答以岑赴韶故暫停伍默然昨早卽摒擋赴港軍府人員追留無及今早派吳山來港請伍返府吳景濂昨亦不告往港（三十日下午一鐘） 
　　香港電伍父子·吳林兩議長·及民黨議員來港一說將偕唐繼禹赴滇一說伍吳將赴滬（三十日下午二鐘） 
　　香港電報載楊益謙魯子材來電宥日已就莫督所任援湘總副司令職（三十日下午一鐘） 
　　香港電連陽朱張五仍與省軍劇戰因與始興隔絶難一致行動 
　　香港電楊魯電報成桄·徑日攻始所部潰變來降成與南雄知事均逃經派兵入守南雄（三十日下午二鐘） 
　　香港電林葆懌雖辭仍以海軍令擁軍府（三十日下午二鐘） 
　　香港電國會議員離粤更衆現留祗百人（三十日下午二鐘） 
[各通信社電]  
　　北京電張敬堯勘電衡州撤防迭懇曹使轉電挽留迄無效果近日吳部陸續開拔人心浮動其騎兵團二三兩營全部已抵株州該師自由撤防已成事守乞迅示方針 
　　北京電院致各省區艶電勸辦實業關係重要葉專使即日出發到時務希贊助 
　　北京電院復岑西林艶電閩督以閩產抵借日欵絶無其事 
　　北京電葉恭綽昨晚車赴奉（以上三十日） 
以上中華通訊社電 
　　北京電直系主張推某巨公爲領袖曹張李均同意 
　　北京電勞農政府不承認駐京俄使聲明另　專員辦理國際事項 
　　北京電九江交涉案政府主張就地解决英代使亦同意昨院電戚揚從速理結 
　　北京電部准入關奉軍撤回藉阻奉省添招免礙裁兵計畫 
　　北京電陳光遠電南雄爲滇軍佔領影響贛南業已增兵嚴備 
　　北京電湘電湘西將爲湘南所併譚勢日大又有粤軍一部分援湘說湘局甚危 
　　北京電滇軍在陜之葉部在川之李部皆作聲援粤爭之豫備 
　　北京電魯田督謁當局主維持屈映光 
　　北京電葉恭綽有赴哈晤鮑督抒述對於中東路善後意見說 
　　北京電徐樹録就西北組設學校通知各盟旂王公選送子弟肄業（以上二十九日） 
　　香港電廣州電車路案何士果等曾電京呼籲現外部已向外團交涉阻止（三十日） 
以上中孚通訊社電 
世界路透電 
[德國政變近聞]  
　　二十三日倫敦電德國韋斯特發里亞地方斯巴逹黨之運動日見勝利愛白特政府對於左黨各派續有極大之讓步現將組織純粹社會黨政府恢復國内秩序並舉行國會選舉國防軍將以勞工衛軍代之總理巴安氏將赴魯爾境與該處勞工談判紅軍自稱已佔據杜爾斯台至哈爾台陣線維塞爾地方之政府軍有被截斷退路之虞 
　　二十四日柏林電據官中宣稱魯特維資將軍及特魯柴海軍大將均已就逮開浦博士與其他革命黨領袖蹤跡杳然政府已下令緝捕之彼等之產業暫被没收且將受缺席裁判 
　　二十三日柏林電西部一區共產黨之行動現漸趨向荷邊蓋以糧食缺乏故求以煤與荷人易糧也惟荷員拒絶承認共產黨柏林現殊安靜惟工人所寓地段因糧食不足常起喧譁鐵路定明日照常開車政府已下令開除軍中反對革新之軍官 
　　二十三日巴黎電代表愛白特政府之德國陸軍委員團已抵此間請協約國許德國派兵或警察十萬人至魯爾區域關於此事之半官文告稱派兵之舉未必視爲必要蓋魯爾區域處勞工議會管理之下秩序漸見恢復加以此種行動反足引起衝突也 
　　二十四日巴黎電據美央斯電稱德國叛黨與比國佔領軍已在杜伊斯堡開戰 
　　二十四日柏林電德總理巴安致電韋斯特發里亞省哈琴之共產黨委員會謂共產黨若切實屏棄勞農政府之思恢復憲政官員之職工人一律投戈上工則政府即停止調兵征之蓋非是則政府不能得協約國與荷蘭之糧食也 
　　二十五日柏林電柏林政府昨與魯爾區域之紅軍商定休戰二十四小時得每日延長之休戰合同簽押之前紅軍前進頗速荷蘭境内已能聞其砲聲政府軍現正開掘戰壕新内閣全以社會民主黨及中央黨員組織而成巴安氏仍爲總理前亨美輪船公司理事庫諾氏爲財政總長社會黨員穆勒氏爲外交總長 
　　二十五日柏林電三月二十二日柯堡半官電稱戈薩地方之各項交通皆斷國防軍於近今戰事死十人傷三十四人聞革命軍死者逾十人 
　　二十四日柯洛恩電共產黨軍在索林琴地方爲政府軍擊敗退入英軍陣線現被拘禁於台爾白魯克守以英兵一隊 
　　二十四日柏林電柏林工業聯合會會員與社會黨發表宣言書謂政府已允撤退柏林軍隊取銷戒嚴令勿攻武裝之勞工尤注重于魯爾區域之勞工故工人今宜立即上工云云 
　　二十四日巴黎電代表愛白特政府之德國軍官已抵巴黎今日謁見法總理米勒蘭氏請許派政府軍至中立區域恢復秩序據確實消息協約國决議照准但須附以必要之保證一俟秩序復原卽便撤退 
　　二十四日倫敦電今日柏林與巴黎傳來魯爾區域時局之消息互相牴觸大約自遣派軍官至巴黎後時局已有變動愛白特政府遂不得不取銷派兵赴魯爾區域之政策法國今極欲恢復魯爾區域之秩序蓋法國實業多賴該區之煤斤維持也 
[各國近事紀]  
　　二十四日倫敦電礦工聨合會幹事部拒絶政府所主每日增加工資一先令六便士孩童增加六便士之提議一節已經徵實幹事部奉命再行提出礦工聯合會之要求卽每星期增加工資三先令孩童則增十六便士是也礦工聯合會通告政府謂已拒絶提議惟願重開談判首相喬治氏答稱無復可言礦工聯合會因是謀於各礦區投票解决罷工問題 
　　二十三日瑪德里電西班牙全國鐵路開始罷工迄今尚未發生騒亂 
　　十八日羅馬電拳匪時受傷之羅薩蒂氏曾得賠欵若干今其後裔忽控告意國財政部與外交部謂外交部曾爲羅氏向中國索得賠欵十七萬八千里爾（意幣名）而該部僅付出一萬八千里爾請法庭查明外交部將餘欵作何用途云 
　　二十六日紐約電美國船主公會一致通過决議案反對依照參議院商務委員會近今之决議將美人所有之船一百八十艘分配於亨美公司諸航路據謂亨美公司現圖以美船恢復該公司前有之世界航業云 
太平洋路透電 
[過激黨與日軍戰况]  
　　三十日北京電據華人消息日兵與俄兵戰於尼柯萊夫斯克日兵死千人日兵現正馳往該地北京日報載稱黑龍江督軍以急電致政府爲西比利亞之日兵開抵滿洲里逐去中國衛兵架機關槍於車站旋乃搜查來往火車當地華兵司令抗議無效 
　　二十九日東京電今日有官場文告徵實日兵與過激黨近在尼柯萊夫斯克衝突之際該處日領署被焚之說又稱日領事現失踪跡自過激黨佔據尼柯萊夫斯克後該鎭與外間信息不通該鎭今庽有日人三百安危莫定當道現正設法救之 
[拉門德抵東後之新銀團]  
　　三十日東京電據確實消息四國銀行團中之美國銀團代表拉門德氏此次赴日已告成功日本今將與美英法三銀團依據平等之條件加入銀行團聞日本銀團已允取消關於滿蒙之保留案各團承認國際公認諸條約中讓與權發展之特定權利又聞日本銀團之條陳已由内閣及外交議會核准日本依據平等條件及充分了解加入銀行團問題今得解决殊關重要蓋此舉足以表明日本銀團願與世界其他銀團輔助中國將來之發展而中國之土地完全則曾經四國銀行團合同擔保者也 
　　三十日上海消息路透電社訪員今晚以前電示拉門德氏據拉氏聲稱彼未接關於此事之正式徵實消息惟其離日之前日本銀團領袖曾語渠謂俟得政府之許可即將宣佈依據美英法銀團同一基礎加入銀行團云 
[香港英商會年會記]  
　　三十日香港電香港商會昨晚開常年會議到者頗衆由巴爾氏主席主席演說之際述及電報延緩問題謂近悉英國與支伯那陀間現正安置新海線一條另行訂造海線一條取道地中海紅海孟買瑪特拉斯新加坡通至東方此將爲最捷之新線此外尚訂購大批器物以增現有電線發電之能力並述及上海設立造幣局問題謂香港商會董事部與上海商會同一竟見南京造幣局設支局於滬之議不過爲鞏固造幣官員所已得極有力之把持及妨礙改革而已今日所需者爲中央政府造幣廠如近今在滬舉行之英人商會大會議决案所稱專爲人鑄造國幣而於成色及分量二端定相當之保證是也 
國外要聞 
[法國佔領萊因河問題]  
　　英美法協商之經過 
　　中美新聞社譯哀德温乾姆斯文云歐洲和約中法國所視爲極重要者即爲據有萊因河區域一事法國以爲和約之實行必須以協約軍隊防守萊因河作爲有力之保證巴黎釋明報曾載泰蒂安氏之記述謂前總理克拉滿沙氏以六個月之力與英總理勞合喬治美總統威爾遜力爭卒使法國得以佔有萊因河左岸故泰蒂安氏對於克氏頗頌揚其功德泰氏爲前此法國派赴美國之高等委員和約之一部分聞即此君手筆其關於和約之觀察自較他人爲透澈其報中記述之第一段云德國並未遵行和約煤仍未到且亦不欲交出戰犯如彼外相歐門摩勒氏於去年所簽約承認者時至今日非爲和約謀保證不可又云法國之得佔領萊因河左岸十五年期滿後可再延十五年最後退出後且可再續訂佔領之約凡此皆克拉滿沙氏以六個月之努力得之者法國之佔領萊因河左岸及橋頭爲保護法國不受侵略之必要條件蓋前此五十年間德國曾侵入法境三次德國人口多於法國十年生聚之後難保不捲土重來故法國懲前毖後不得不以佔領爲保證泰氏繼述威爾遜到巴黎後克拉滿沙即開始與美代表好士談判主張於萊因河地内劃出一獨立區域作爲德國西境之界線置於國際聯盟之下而稱萊因河爲「文明之邊界」福煦大將亦共同主張二月六日法國提出一覺書表示此主張勞合喬治首先反對大致謂不願再造成一第二阿爾薩斯勞蘭二月二十五法國又提出一覺書謂國際聯盟旣無武裝德國之解除軍備又不可靠此皆不足爲法國之充分保障於是以法英美代表各一人組織一委員會研究此問題旋英美僉以該區中有德人七十萬法國長期佔領是否合宜爲疑又以將此等德人與德國本部隔離違反民族自决主義反對尤力法人答稱在萊因區域内之住民並非普魯士人且法國並不欲控制此獨立國乃歸國際聯盟管轄者委員會卒不能同意復將此問題交回各國政府領袖處置旋勞合喬治與爾遜提議請法國擔任保護和約以作彼所請萊因河保障之交換威爾遜於三月十四日回法京克拉滿沙又力將法國之主張提出謂國際聯盟之保護不充分非沿萊因河設一獨立國不可而英美又如前反對但提出一議謂英美與法合締一眞正同盟倘德國無端攻法英美立以軍力相助此議爲前所未有極爲重大克拉滿沙自言極尊重之但不即答覆三月十五十六兩日陸軍部中開二次會議結果得兩種結論一爲法國於此時勢中獲此大好供獻若任其失去眞爲罪惡一爲法政府萬不可輕信空言之供獻蓋喬治威爾遜在十四日談話中明言以軍事同盟替代萊因河左岸佔領及獨立之計畫萊因左岸應仍爲德人所有聯合國軍與法軍均不佔據之惟法國苟有危險時英美允立以軍力相助耳克拉滿沙於十六晚間决定如何答復十七日晨照會英美兩領袖拒絶所議替代之法謂此項辦法固極有價值但仍須以法國所需保證之一部分加入尤以佔領一層爲要此通牒出後彼此每日討論兩次直至四月二十二日爲止當四月二十一日克拉滿沙招福煦上將至最高會議内陳述佔領辦法其他聯合國將領皆默不發言又先是四月四日有歐陸某國其利益與法國相衝突者宣言反對延長佔領法國乃成孤立英報反對之聲大起法報亦不以爲然勞合喬治於兩日内發出兩度談話均足使人不安而美國汽船華盛頓號又被急召至勃萊斯脫一時人心大震然克拉滿沙堅持其主張毫不爲動且屢次續致通牒力述法國必須有實力上自保之理由空文斷不可靠相持多日彼卒逹到目的四月二十日六時威爾遜先來承認之表示二十二日晨勞合喬治之允諾繼之此三人者在前此四十日内雖意見不同然仍和衷協商毫無芥蒂焉泰蒂安氏又謂和約中關於佔領萊因左岸·及橋頭之條件係規定佔領期十五年佔領之聯合國軍分五年三次退出但亦須德國履行和約倘德不履約則不退兵即十五年期滿仍將佔領倘旣退出後德國不能遵行其條約義務聯合軍須再佔領之至於法國之萊因獨立計畫則未成功但佔領一層已可謂滿意解决矣 
 
 

Page 7

 
 
國内要聞 
[在京舊議員之制憲主張（靜觀）]  
　　將發二次宣言主張恢復六年憲會反對者之言論舊國會議員之在京者曾有正誼學社之組織其中以王家襄爲領袖平昔屢屢集議亟思對於紛擾之時局發表一種主張去年已有第一次宣言書述其意見近自廣州國會發生破裂事實一時舊議員舍南而北者紛紛於是正誼學社之社員驟增多人聲勢似爲之一壯連日該社開會討論之結果决定再發表第二次宣言主張恢復六年憲法會議書中要點對於「依舊法改選國會」說「雙方國會合併制憲」說及「各别制憲」說均加駁斥其惟一宗旨則在恢復六年憲法會議使舊國會單純制憲俟憲法公布後新舊兩國會同時消滅依選舉法以召集憲法上之國會並聲明除遞補議員外不開常會以示不旁涉他事全文共一千餘言業已脫稿現正由全體社員簽名認可不日即將宣布原稿内容如左自國會再度解散南北搆兵法律問題遂爲雙方爭執焦點一方則主張保存新國會一方則主張恢復舊國會紛紜俶擾歷時三年未獲正當解决全國上下痛内訌不息外侮紛乘必成不可收拾之局思有以息南北之爭持謀國家之統一倡爲種種調停排解之說有主張依舊法改選國會者有主張使雙方國會合併制憲及各别制憲者依舊法改選當六年國會解散以後南北爭持將肇之頃卽有是說其時南方舊國會未集北方新國會未選苟其可行何至釀起爭端激成兵禍夫在舊國會未集新國會未選之當時猶不可行况於新舊兩會俱存之今日乎若果行之則南北三年之爭持皆將陷於無意義此依舊法改選以弭南北爭持之說之不可行者也至若合併制憲或各别制憲之說從調停雙方國會著眼就雙方情勢計似較前說爲進矣夫一國根本大法之產生必有其法律上之依據乃足以生國民顚撲不破之信仰今之持此說者其法律上之根據果何若乎即舍法律而言事實新舊國會其選舉產生之來歷各省不同微論不能聚於一堂卽幸而聚於一堂則人數多而意見之紛歧更甚憲法之制成更不知在於何日至各别制憲之結果必至條文紛歧抵觸互見求其累黍不差銖兩悉當蓋必不可能此合併制憲或各别制憲之說之不易行者也吾人望和平望統一望時局之解决久矣由前兩說旣不可通吾人欲謀時局之解决和平統一之實現然則將何道之從曰恢復六年憲法會議使舊國會單純制憲從事於制憲大業俟憲法公布後新舊兩國會同時消滅依舊選舉法以召集憲法上之國會是也蓋吾人認定六年憲法會議爲約法上之正統第一届國會爲完全民選之國會約法上賦與國會之職權以制憲爲最重且大國民對於第一屆國會之希望以制憲爲最切同人等自念未盡之職責未了之心願以制憲爲最甚欲維持民國法律之統系亦以第一屆國會制憲爲最正當南北相持莫肯相下欲謀雙方之調和旣不可偏重一方蔑視一方求一兩全兼顧之道蓋未有善於此者同人等深信今日南北爭端非雙方兼顧不能解决非速制定憲法更無以息將來之紛擾深望雙方當局從速捐棄枝葉之爭使和會早日開議國家早歸統一故敢掬誠悃於全國父老昆弟之前同人等旣以完成憲法爲惟一不二之職責則九年待成之憲法兩次會議未竣之全功方急謀進行惟日不足勢固不暇他及除遞補議員須開當會外專議憲法不開常會更何慮旁涉他端以重政治之紛擾乎至第一屆國會是否適於制憲言者偶有懐疑然返觀天壇憲法草案及六年二讀會通過條文大體尚屬完善自政變迭更以來同人等飽經憂患時用兢業其留京者素懐穩健不肯輕率從事同人固可深信卽廣州之同人其不肯中於客感犠牲素志之精神亦與在京同人完全相同觀於此次省長民選問題爭持之烈可以槪見合雙方穩健成一質劑得宜之根本大法默計尚非難事故同人確信恢復六年憲法會議足以保持民國法律之統系解决目前之紛擾若其不見聽同人等惟有抱定上述宗旨以求告無罪於天下患已深矣禍已烈矣憂時愛國人有同情謹此宣言佇候明敎 
　　但反對恢復六年憲會而主張新舊合併制憲者亦頗具有一部分之勢力茲錄舊議員陳子鍇「南北國會併合制憲之希望」一文以見一斑文云執塗人而語曰憲法不出南北不一雖無知之愚必皆曰唯唯顧中華民國之憲法一日未成中華民國之約法一日不廢約法第三十條其文曰中華民國之憲法由國會制定謂由第一屆國會制成之乎無明文也謂由第二届國會制成之乎無明文也今吾國旣不幸而有兩國會於是乎制憲未成而制憲權之爭已起攻新國會之言曰選舉非法區域不全攻舊國會之言曰遞補非法年限已逾論嚴格雙方不可議之微疵論事實則雙方均處極端之現勢而南北武人又各挾之而俱試問舊國會制定之憲法其可推行於十九省區乎不能也又問新國會制定之憲法其可推行於護法省區乎亦不能也準斯而談南北國會不先解决愈制憲則愈速南北之分不制憲則我行我法而南北又末由而定於一自廣州制憲流會以來南北雙方均有相持非計之覺悟而恢復民國六年憲法會議之謬說又乘之不知是卽兩消之炫術也其不承認新國會乎總統舉矣内閣組矣馮代總統去後之中國對外交涉幾何對内設施又幾何兩年之中其得以無政府三字而一勾之乎不能也其不承認舊國會乎軍政府雖無外交之可言而廣州憲法會議之案牘固明明以三分二之法定人數行之其又得以無結果三字而一炬之乎不能也夫天下人情兩全則順兩消則逆彼謬說不曰恢復民國六年國會而曰恢復六年憲法會議彼南北國會中非六年制憲之議員雖欲去之又誰得而麾之乎求之約法尤不可通易曰窮則變變則通吾國今日法律旣窮於解釋事實更窮於對付與其採兩消說而馳驟於法律之外何如採兩全說而變通於法律之中約法旣曰憲法由國會制定則凡屬現國會議員依法皆有制憲之權稽之歐史一國中而兩國會並立者奥大利亞聯邦固明明行之吾國雖非聯邦國體而時勢所趨　偪處此鄙人一得之愚窮謂亦宜酌倣奥匈委員會之制度速開南北國會制憲之會議并師北美費城會議之意捨此北京廣州而遷地於上海以避武力之干涉而謀發言之自由則法律之糾紛旣解南北之内關無名統一和平在茲一舉子鍇不文惟旣受國民之付托自不忍以國會自身權利之問題重苦我四百兆人民於長此水深火熱之中而不之拯故敢不揣冒眜而發爲此相讓相全之議以供仁人君子之採擇焉良心未泯知罪甯論天相民國其或終有實施吾言之一日乎馨香祝之 
[東三省通訊（國奴）]  
　　日商兜攬有軌電車俄人已有允意 
哈爾濱函本埠日人擬假借俄人名義組設有軌電車公司此事於三月上旬實力進行我國商民聞信卽報告當道濱江道尹董友岑以此事關係重大特將大槪 
情形電報省吏旋聞省吏對於此事以有碍領土主權復電反對惟俄人方面則以公共議事會爲據該會定章中確有允許各國人民平等享受此項關於公益事業建設之權故反對之殊不易易但地方法團確不以爲然而省吏亦極力抗議查此事若由日人承辦不但實業上失其大利即於將來市政方面亦必有種種枝節發生日人已經運動俄董贊成其議董事會曾經討論其詳細情形有足資吾人之注意者特探錄原案如次 
　　原哈爾濱建設電燈電車一事於一九零二年曾提議於哈爾濱電業委員會當日有商號北滿電業有限公司·北滿實業公司·日商泰又塔法殊法公司·及公共電氣公司四家曾遞建議於董事會經該會查核後認日商泰又之建議不若北滿電氣有限公司及北滿實業公司之建議爲有益至公共電氣公司不過技術上之建議並非經濟上之建議故不適用是以該委員會議决以利害爲比較則以第一即北滿電業有限公司第二即北滿實業公司兩建議爲適當第三第四兩建議可無庸置議（一）合同之大略第一建議此項電業之股票凡全城居民無論何國人民均可購置第二建議此項電業應與俄亞銀行及市政局合辦損益與共委員會議决因多數委員反對第一建議乃以第二建議爲適當（二）行車區域問題第一建議此項電燈電車之營業可行於市政局所轄之區域並推行於城市附屬區域第二建議電燈電車之營業爲發展實業計不必僅施行於界内並可推廣其行車權於糧台香房及鐵路界外但不得踰越本埠範圍以外委員會議决第一第二兩建議均無異點 
　　（三）合同之期限第一建議建築期限二年營業期間十五年共十七年第二建議建築期限一年又八個月營業期間二十五年共二十六年又八個月委員會議决全體通過以第一建議爲適當 
　　（四）未至期收回辦法第一建議在開始營業五年以後或再多於五年市政局可付置價收回不計利息如在十年以後收回市政局可付置價百分之五十不計利息但須查明建築之確價第二建議在開始營業五年後如欲購回應償確實原價不計利息十五年後收回時可付原價之半亦不計利息未滿期以前如欲收回外股可將其原價總額清償之但一切花費須由市政局擔負而原建築之確價若干須調查明確以前損失如有確憑不在原價之内委員會議决全體通過以第一建議爲適當 
　　（五）市政局入股之權利第一建議（無償）如照股價付給可任便購買不加限制其數目亦不指明第二建議（無償）以全股百分之十五爲限是否可照價購買及其限制均未指明由十一年至二十五年之間其無償股之利息每年由百分之十五增至百分之四十委員會决議以第二建議爲適當 
　　（六）市政局之特權（甲）辦理内務（乙）監督辦理事務第一建議甲市政局對於總公司有派遣代表之權乙庶務公會有派稽核員之權前項之代表及稽核員與其他理事有同等之權第二建議市政局得派理事調查員各一人前項之理事及調查員與稽核委員會委員有同等之權委員會議决兩議相同（未完） 
[奉天通信（隱）]  
　　韓人之復國熱 
　　東三省與朝鮮毗鄰東南一帶韓人又因歷史上之關係越墾者如奉天省之長白等縣吉林省之和龍汪清等縣幾乎反客爲主韓多於漢治理之殊不易易年來韓黨圖謀獨立機關大都設在俄境之海參崴其欲往朝鮮者必經由琿春之黑頂子等處故日人非常注意甚或時滋口實以致延邊交涉益形棘手韓人之在延邊者名目衆多紛紛不一茲就最近所聞略述一二藉以觀察東邊之情勢焉 
　　本月中旬延吉日本領事照會我國當局謂朝鮮之穩城　岸（和龍縣）有不逞韓人於十五至十八日先後竄至鮮境共有七百餘名之多槍斃韓人刼殺憲兵割斷電綫中國不加取締未免漠視邦交日本軍隊或將過境自由行動云云我國當道接此報告即經抽調軍隊往穩城對岸一帶相機取締並向日軍聲明勿稍竄越和龍三道溝地方經中國軍警拿獲决死隊十六名均各持有器械經該管官吏解送延吉懲辦延邊大股馬賊修德山等現因韓黨活動彼等擬乘機加入一面爲助韓黨一面肆行刦掠中國軍警已力加防範矣 
　　二月中旬吉林省之和龍縣界上南湖地方突來日警六名均身服韓服手持棍刀將墾民崔文甲捕去查其當時情形實因朝鮮會寗地方來有日警六名謂墾民（即韓民崔俊之侄崔文甲有獨立嫌疑逮捕過界當由中國官吏允許過界旋向日本警署交涉質問之餘崔文甲並無獨立確證日警以我國官吏之嚴詰無辭可答便卽釋回然日警越界捕人之非已顯然矣 
　　日人方面又探聞韓黨决死隊第二路血戰隊隊長將軍柳永漢副長吳雄權由西伯利亞雙城子至吉省之琿春和龍汪清奉省之安圖等各處招集舊部韓兵一千五百名赴俄國西伯利亞過激派處領槍先行補助過激派與日本接仗後聯絡親密再行圖謀獨立彼則雙方援助以冀共底於成傳聞韓黨在延吉一帶設立機關甚多曰新民團曰正義團曰野團曰火團曰放火隊曰暗殺隊曰决死隊曰血戰隊曰新編女子血性隊現正預備武力韓國獨立期成會二月一日改爲國民會總會本部在吉省之汪清縣北哈螞塘會長新委具春光中部會在依蘭溝會長爲李炳奎東部會在汪清縣春華社會長爲梁道憲西部會在　聲磖子會長爲殷洪植南部會在和龍縣七道溝會長爲馬龍河第一北部會在哈螞塘會長爲朴池源第二北部會在哈螞塘會長爳爲鄭成玉琿春部會長李景鎬其餘支會共八十餘處以近日趨勢觀之韓民之稍有智識者咸欲恢復其祖國矣 
[日全在滿蒙之秘密行動（再續）]  
　　今就此等事件平心判斷則右列諸問題難於默視者也第一·大連宗社黨之勤王軍日政府不知之耶而地點則在遼東租借地内也訓練之人則日本將校也彼等之行爲日本軍警之責任也日本官憲不命解散而放任之斷不能謂爲日本政府之所不知也第二·日本官憲在滿洲各方面散布金錢如大連勤王軍之編制蒙匪之招引其他種種機會散布不少之錢財最近解散參加蒙匪之勤王軍亦皆有餉給此等費用政府以外决無支出之處肅親王與大倉（Ogura）之借欵旣盡數支付則日本政府所與土井大佐（上校）等之用費全然係借欵以外之支出明也第三·勤王軍八百人由南滿鐵道運至郭家店·使參加蒙匪者非日本官憲之所爲耶對於勤王軍與蒙匪供給武器者非日本官憲耶第四·從前欲輸送武器於蒙古在哈爾濱被俄國官憲查覺没收者其武器非日本官憲爲之運輸者耶第五·在滿洲爲此等行動者誰之責任耶輸送之責任則爲南滿鐵道公司現役大佐之派遣則責在參謀本部租借地内勤王軍之編制訓練取締第則責在關東都督府日本軍之行動則責在陸軍部是則此等行動孰負其責不可不一問也第六·滿洲發生此等事件悉爲日本政府之參預也無疑然則日本政府之目的如何袁氏生存中則曰爲倒袁也然至今尚頻施小策詭計者有何目的耶在滿洲之日本人常曰日俄戰後滿洲秩序依日本而維持者也而今日則滿洲乃爲中國最危險之地方且以日本官憲之干預或糾合馬賊或遣散之到處擾亂地方使滿洲人心咸抱不安日本之信用掃地以盡殆不可恢復此事證據極爲明確一切内容歐美人無不知之聞駐奉英國總領事曾告張督軍曰大可以强硬熊度對之若有必要詩英國當爲後援云云即無此次事變歐美人之居滿洲者皆如日本包藏禍心常欲在中國掀起波澜乘機攘利今有此變益深其信念日本愈招人疑惑蓋今回事變日本欲利用歐戰未息在中國各地放火以遂其禍心之證據益加明確其剌激歐美人之腦筋不可言喻將來得不以此類事件爲動機使日本在中國之地位益陷於困難乎誠不勝憂慮者也此外使滿洲官憲對於日本增長疑懼不安之念者不一而足如奉天炸彈案及長春宗社黨搶案之類證據昭然其他各地日本之陰謀雖層出不窮然皆不獨無效徒使中國官民深惡日本而已在北京或提倡中日親善或應大借欵極力欲表示好意然一面在滿洲常撒布禍亂之種子不獨爲中日親善之障碍竟使中國人對於日本對華根本精神大生疑懼誠可寒心者也中國内地因此將起排日運動而滿洲之排日運動則尤顯著焉（完） 
[華乙號交涉之外論]  
　　字林報云中政府自三月初旬已屢向駐京意使抗議要求意國將在特里斯特被意人扣留之華乙輪船交還中國按華乙船原名西里細亞號係奥人船公司之產業中政府於對德奥宣戰時收没泊於黃浦江中奥船三艘華乙即其一也華乙載重噸位號稱七千二百八十六噸實則裝貨容積不過淨重六千二百噸耳一九一九年十二月十八日華乙船由捷克政府承租以便裝運捷克兵士由西比利亞經過特里斯特而返本國租價議定淨重每噸月付八元五角依照習慣按月一繳惟承租者聞先付租價兩月其第二次兩月租價係於二月十二日付出當時租船事務所想因年關逼近急於需欵特别遷就僅實收九成此船被意人扣留時適在租期中故此事殊爲複雜聞捷克政府現擬延請律師要求退還租價加以租約未能履行而發生之損失此案現頗爲本埠及日本航業中人所注意云 
　　某西人談及此事謂意政府拘留中國船隻華乙號僅承認意法庭之裁判爲有效此舉實違反國際公法中國爲四萬萬人民之文明國未可漠視之致損國體宜奮力相爭以保權利如意國執法庭裁判爲言而不承認國際公法則中國大可拘留現泊於黃浦之某意船訴諸中國法庭而中國法庭裁判之有最後效力亦當如意法庭之裁判在意政府認爲較諸國際公法更爲有效者也 
[滇粤風雲之近訊和奥戰之兩種消息]  
　　此次滇軍風潮發生軍政府方面極意主張調和迭委副官長劉德裕往見李部長烈鈞疏通意見仍未解决至二十二晚復加派李國堂吳介璋偕同劉德裕乘專車馳赴始興再與李部長曁楊魯兩旅長切實調解所商各件業經就緒所有軍府日前開示之六頊辦法一律承認劉李等已於二十四日致電軍府及莫督報告一切其電文如下萬急廣州岑總裁林總裁伍總裁莫督軍鈞鑒國堂等於二十二晚抵始興已將鈞座所示各節剴切轉逹楊魯兩旅長均謹遵訓令進行雖稍有請求陳述尚有情理李部長磊落胸懐决意返省承商一是國堂等本日兼程回省面陳種切謹電奉聞李國堂吳介璋劉德裕叩敬借印李吳劉三人卽於二十四日下午聯袂回省分謁岑伍莫將現在調處就緒情形面陳一切聞劉等明日尚須再往始興又聞翁源縣屬壩子周田等處前日發生戰事省滇兩軍互擊雖烈然並未逾越防線昨軍政府傳令制止不許再戰故刻下該處戰務業經停息但兩方軍隊仍各嚴守陣地以便聽候解决又據政系機關報云頃闻李部長因以大局爲重深悟鬩牆之非業已决計尊重軍府意思保持西南統一回復地方秩序故近日對於某某方面派往始興游說煽動之人一律均以好言安慰並稱國事爲重個人爲輕今諸君主張烈鈞堅持到底此爲烈鈞個人計本甚得策但大局重大關係百倍於個人得失關係故寗犠牲個人以顧全大局雲南唐總裁方面如有隔閡烈鈞仍當擔任疏通請諸君歸告同人勿以爲念云云未知該報所載果可信否也 
　　廣東週循社通訊云解决滇軍問題其大要辦法迭見前報現軍府傳出消息所商六條辦法已得莫督李印泉及李協和各方面同意所未洽者惟唐蓂賡一方面而已如得李協和同意由李協和向唐督設法疏通斷非難辦之事尚有一條係李協和提出其意係保存朱培德師長地位莫督對於此條未有贊成之表現因朱培德雖名爲師長其部下已散失大半現在實存者只張懐信一旅且尚不足數原來只有四營自屢與省軍衝突後或傷或死或病幾去一營現在實存者只三營餘人故不能允許其仍任師長但軍府派劉副官長前往接洽時已允於此事能解决後一有機會定再畀以師長之位置也此次劉德裕之再赴始興軍府曾下一訓令與李烈鈞其内容不外議和條件而已該訓令經岑林二總裁簽字後送與伍博士簽字伍答云旣有你們兩位簽字即可發生效力我之簽與不簽無甚關係經人再三勸促伍竟始終堅持不知何故目前調和之說甚盛驻粤各省軍代表昨亦上書軍府云敬啓者自駐粤滇軍易將問題發生竟起意外糾紛致在粤桂滇各軍近日紛紛移動人心極形不安設因誤會衝突不惟滇桂兩軍不幸西南大局亦甚危險鈞府綱領西南對於此事應負完全責任除飛電各省各軍速爲設法調處外爲此函陳萬懇迅頒明令設法制止以謀正當解决不勝急切盼禱之至各省各軍代表公啓 
　　前日李部長派來省城之熊秘書公福日昨又由韶返省聞熊本係取道韶州赴始復命二十二日至韶悉前線確已開始戰鬭交通業已斷絶故卽時折回又據某方面所傳始韶間省軍約計二十營楊益謙部約一團自二十二日拂曉至是日申刻省軍因戰務必要由新張水（離韶約一百一十里）退至大橋（離韶七十餘里）省軍死傷約計三百餘人楊部未詳南雄方面日來態度忽變成桄以不能棄其感情歷史而已附於李部長但道路修隔甚難徵實耳前隨李部長出發之贛軍警衞混成團團長李明揚率所部於二十二日猛撲翁源現聞尚在交綏中另一消息北路戰事確已發生翁源屬壩子一帶早經省軍魏總司令邦平督率所部各營嚴密防堵與周田沈總司令鴻英所轄各部隊互相聯絡詎始興滇軍魯子材突然督飭所部營隊並偕同綠　李祿等千餘人撲攻壩子楊益謙所部分攻周田當經沈魏兩軍及邱司令渭南所部營長馮偉堂楊錦龍等各率部衆併力迎擊連日混戰極劇現聞陸軍師長陳坤培已由英德調撥一團第二三吳李兩營馳往接應矣 
[杭州快信]  
　　學生聯合會昨午前在省敎育會開會後公舉代表赴督署請求救濟經盧督延見兩次詢以師校學生有無具體辦法本督軍願任調停答云師校生現爲警察所困無法討論應懇先行撤回盧督許之下午八時遂由省署下令撤去 
　　各校學生自昨夜八時起至十二時止齊赴第一師校開會討論師校善後問題到者約千餘人省長於是日（午後）亦電召中行蔡行長（原調停人）商定辦法由該行長馳赴師校宣布大意謂經已撤換金現辭職校長暫懸候物色相當人材再行委派諸生不願体業准由敎職員先行開課衆已贊成 
　　省會各校今日（三十）已一律照常上課 
　　師校職員王賡三昨午前詣該校操場演說（其時正在遣散時）學生皆爲感泣態度甚激昻有憤不欲生者齊省長昨日午後以電話致杭地檢廳調取學生葉天瑞朱義權等傷單送署核辦 
　　省敎育會將開評議會維持全省敎育日期未定省會中等以上各學校長昨晚假女師校開校長會議杭縣高等小學校（佑聖觀巷）今日（三十）開十三週紀念會到者四百餘人甚爲熱鬧 
　　尚有要聞二及地方通信轉入後頁 
雜評一 
[西南新局勢（訥）]  
　　李莫之　方有調和希望而林伍又以辭職赴港聞所謂扶得東來西又倒也岑以勸李返省而親自赴韶今聞伍之赴港必又將返以追伍之踪聞林之辭職必又將返以挽林之駕道途僕僕亦良苦矣蓋今日之軍府除未來與已辭外僅此岑伍林三總裁耳若林再辭而伍再去岑又烏　倡　獨脚戲 
　　雖然以中國大人物之慣例言之辭者必不終辭去者必不終去北方要人之辭職起津者必返京則南方要人之辭職赴港者亦必返省津與港乃今日南北要人之外府而暫作庽公焉爾 
 
 

Page 8

 
 
國内要聞二 
[豫匪慘殺英敎士紀詳（芳草）]  
　　十八日晚豫境河北道屬沁陽縣發生一重大事件即英敎士孟某被該處土匪殺死是也孟敎士爲加拿大人於西曆一八九五年（卽光緒二十一年）來沁設立敎堂後又剏立醫院建設學校其地址在沁陽城北門外逼近城根規模極大河北鎭守使亦駐沁陽城内近兩年來沁境安謐不聞有土匪發現以故孟敎士亦不爲備是日晚約九句鐘城門尚未關閉突有土匪五十餘人扒牆入室直登三層樓上時孟之夫人尚對燈閱報該匪喝問金錢儲藏處孟之夫人卽將鑰匙擲於匪前并告以錢櫃内有銀幣任便取携匪人正在開櫃之頃孟敎士聞警出視急將開櫃之匪髮辮扭住堅不放鬆正相持間他匪以手槍對孟連發數響中孟腹部登時殞命開櫃之匪亦同時飲彈而殁匪等知事件重大不暇刦物卽呼嘯而去及沁陽知事鍾某與方鎭守使得報派兵前來捕拿匪夥早已遠颺據沁人言此事發生極爲可怪因沁境久無刦案該敎堂又距城咫尺軍警林立夜色尚早該匪何以毫無忌憚又聞該匪皆自着青緞短衣頭拖小辮口音不似沁人來去飄忽無從促摸次日孟之夫人即飛電天津英領事館報告情形英領已派副領前來調查豫省軍民兩長亦派焦作交涉員就近慰問察視并電禀北京當局豫備交涉一說謂英副領來後已與汴當局着手交涉即可就地和平了結一說謂此事發生英國方面將依天津英領事之報告向吾國政府有所表示一爲懲辦兇手一爲孟敎士之卹金及處分此事之責任者或將在北京議結也 
[舊國會之蕭索氣象]  
　　議員已紛紛四散 
　　聯合通信社廣州通信云今粤事已蜩螗鼎沸矣赤手空拳之國會早已不成問題惟國會爲護法目的物其情狀如何不容忽視茲將其最近狀况約述如左舊會在粤原分六派（一）五十號（二）石行會館（三）褚寓（四）照霞樓（五）新新俱樂部（六）其他零星小派是也國會經費原在鹽稅項下支出由鹽運使直接交付昨年冬莫榮新爲收束國會計早將鹽稅掃數收入督署以杜其生路於是運署無欵可撥國會經費自本年一月起遂告絶糧數月以來惟五十號與石行會館因岑西林李根源楊永泰之力借欵七萬元分給所屬議員維持現狀而褚寓與新新俱樂辦則無欵可籌再四向莫榮新交涉莫氏答復謂俟調查在粤議員確數後然後撥欵若干存中國銀行由議員直接支領其意中已無視議會機關之存在惟對於議員個人予以嗟來之食而已因此議員多愠而他適别作良圖吳景濂褚輔成兩議長則宣言効死勿去爲維持在粤議員計向軍府直接交涉伍秩庸已允由財部設法支應而照霞樓議員多屬大孫系素爲當道所側目滇軍事起參院秘書廳又遭搜檢故自議長林森以及多數議員紛紛去走港滬其零星小部或素與經濟調查會有關者則紛紛别謀棲枝聞到滬後受某方接濟者已有多人至政石兩系所以维持本系議員在粤之故則因該系對於和議已擬有解决之俱體辦法將來須以該系在粤議員開非常會議强迫議長主席俾以國會名義負解决時局之責任同時爲抵抗他系議員在他處開非常會議之計將來粤局如有解决則國會不難復集如莫榮新竟能勝利縱不直接卸去國會招牌而廣州方面亦必除新政石兩系外别無　員踪跡當可預料也 
[九江交涉案尚未解决]  
　　江西九江租界交涉一案紳商學界代表馬祖楨等於二十四日往謁道尹陳述二十三日在商會開會形形及工人各項要求傳道尹云昨日英領至本署談話一次今貴代表等到此轉達各項條件余意當先要求撤換巡捕即可勸工人開工以免另生他項枝節其關係國權者余當再向英領磋商是日傳道尹至領署與英領事傳集黃萬和及胡晉恩詢問情形黃供當時搬米至太古棧門首被巡捕胡晋恩推了一掌踢了一脚登時倒地省人事胡供黃萬和搬米侵入租界内線違犯捕房章規我因行使職權當時推他一下一時工人譁噪其實黃並無重傷供詞各執未有結果遂約定次日復至領署續談本日下午太古躉船又有少數工人迫於生計前往搬貨爲衆工人阻止人聲大噪經軍警彈壓旋即無事二十五日傳道尹偕杜檢察官同往領署施醫士及巡江司亦到兩方辯論良久仍未得要領而散是日租界兵隊梭巡極爲森嚴下午兩國官吏議定租界專由英兵保護不須華兵防守惟華英交界閘門尚有中國軍警彈壓以防滋事二十六日有中國軍士八人武裝行經租界被領署衛兵解除槍械二十七日卽行退還今日（二十七）英領往謁道尹又將交涉談話一次但雙方竟見仍未接近恐一時尚不易了結也 
地方通信 
[松江]  
　　勸學員浮支公費松江自勸學所成立設置勸學員六人依據部頒規程旣省廳指令每員每月公費不得過二十元乃查去年决算各勸學員多者支五百餘元少者亦支四百餘元之鉅當此敎育經费竭蹶之時而身負敎育孟任者章蔑視部章廳令浮靡若此宜此邦人士之嘖有煩言也 
　　越獄罪犯解滬警察所連日在新橋莘莊等處捕獲上海漕河涇之越獄犯八名先後寄押看守所另有一犯在莘莊附近因飢寒路斃亦經派員騐明掩埋昨日又在泗涇獲到張福山一名同日一區警所亦獲到于琛甫一名一併訊明覊押二十九日晨上海派來警察八名由漕河涇第二監獄史看守長率同來松當由縣署將該犯等點騐一過繕具咨文交由該看守長押回上海矣 
　　三中開會續誌省立第三中學校自二十七日起開十五週紀念會第一日開會情形已誌前報二十八日下午一時起該校學生會扮演新劇劇名白不白前後都十餘幕情節離奇表情亦老到演劇前另行印送觀劇劵八百紙詎届期來賓竟多至二三千人場小人稠後至者均屏立臺外是日直演至晚間十二時始止二十九日又復發售戲劵續演黑暗家庭一齣售資所入撥充學生會義務學校經費再該校除演劇外復將學生成續陳列内外供人觀覽計圖畫手工動植物標本等不下數千百件五光十色美不勝收云 
[金山]  
　　時疫變症之劇烈洙涇鎭時疫流行迭詳前報詎近又變爲喉痧危險較前尤甚二三日内患者甚多前積穀倉經董吳禹卿初八日下午尚在縣署收銀處與施李兩君談話回家晚膳後抱孫登樓忽覺心窩發冷洎二鼓後口渴身熱天明已不省人事兩目直視牙關緊閉家人即令急足赴松聘焦醫生乘夜來洙用灌腸機并三千磅力量之血清如法救治竟絲毫無效而逝據焦醫生云此症係腦膜炎兼痒紅熱故氣絶後遍身發現紅痧云此間自吳故後人心皇皇而一般地方紳士並無若何救濟方法故各界對於巿公所諸君嘖有煩言云 
[蘇州]  
　　小電燈廠之發展閭門東中巿一帶前由金閭市民公社發起自辦電燈頗形發逹刻下小引擎已難支持故由該經理壽夢周赴滬向怡和洋行添購十匹馬力之引擎一架可多燃電燈二百五十盞並以原址狹窄擬改裝於三茅觀巷三茅觀内以資擴充 
　　令查振興電燈公司蘇常道尹令蘇警廳長云本年三月十七日准實業廳咨開案奉省公署訓令内開案准交通部咨開案據蘇州總商會與振興公司經理祝大椿互控各節業經本部咨請貴省長轉飭實業廳遴派幹員會同地方各團體遵照前次部咨秉公查辦在案惟迭據蘇州總商會會長龐延祚等諫艶等電稱振興公司經理祝大椿兩次違抗不受調查現聞該經理輦金入京運動立案請勿爲所朦又稱祝大椿自知敗露聞又赴京運動部辦陽借官名實圖壓制諒勿爲朦等語查蘇州電燈事業新舊爭執甚烈總商會等爲法定團體居於第三者地位對於雙方爭執理應公平處理不應以毫無影響之談形諸公牘雖該商會所稱各節據稱得之傳聞難保無陰謀者欲謀新公司四布流言希圖要挾不知本部監督民有電氣事業向係依據法令秉公辦理旣不能有所偏徇更何至任令朦蔽振興公司如查出確有外資嫌疑本部自當嚴重辦理撤銷其營業但不能任一二奸商以捕風捉影之詞爲損害名譽之舉爲此咨請貴省長轉飭實業廳派員併同前案查明見復以憑核辦等因准此合行令仰該廳長會同蘇常道尹併案查明呈復核咨此令等因奉此查此案前奉省令會同貴道尹委員查復等因即經咨請令行吳縣知事會同蘇警廳查明呈復在案茲奉前因相應咨請查照令行該廳縣併案辦理是荷等因准此查此案前准實業廳咨奉省令會同委員查復咨請令行該廳縣會同查明呈復即經令行該廳縣定期召集地方法定各團體秉公查議在案茲准前因合行令仰該廳長即便併案查明具復以憑核轉此令 
[揚州]  
　　跑冰場成立揚人陳慕顚等籌集資本在公園内建築之竸履跑冰塲業已開幕並備有冰鞋來賓前往游戲者每小時取價二角該場爲揚地初創之游戲場以故來賓極形踊躍云 
　　倒牆慘斃兩孩揚城春雨連朝朽舊屋宇時虞傾倒新城南柳巷復興源飯店之山牆久爲雨水浸灌於二十九日上午五時倒卸店主八齡幼女三週小兒均遭牆磚壓打斃命血肉橫飛亦云慘矣 
　　委員守提稅欵財政廳以江都應解稅欵五萬元迄未呈繳　委梅壽藏於二十九日來揚守提云 
　　小學議决春假揚城各小學校長近以第二學期終了於二十八日假第一區巿敎育會内議放春假辦法經衆公决於四月四日起放假三日七日起照章授課 
[鎭江]  
　　仲春雷雨鎭埠近日陰雨連綿二十九日午後三時天起黑雲未幾雷聲隆隆大雨傾盆直至四時始止民間均喜其得時云 
[嘉興]  
　　青鎭發生姦殺案桐鄉縣屬青鎭官堂橋於陰曆二月初三日發現浮屍一具頭足均無經譚知事得報往騐即命人於河中爬出一頭一兩足有人指死者爲噶子阿七因依血跡沿路尋去知事出相去數百步之張加富家是日張適不在家僅將其妻胡氏及胡氏誣攀之木匠甄東發帶縣由承審員陳敏齋開庭訊問張胡氏便一口咬定木匠甄東發一人所爲繼問甄某跪鍊至三小時之久絶口不承爰將男女暫押俾便調查案證現其親夫張加富業已到案審問之下知殺人者爲樓松園並非甄東發張胡氏無法抵賴業已承招口供如下小婦人二十九歲向與本鎭無賴噶子阿七有染因阿七素無恒業復姘識樓松園事爲阿七所知嘗以要挾敲詐小婦人不勝其擾於正月二十九夜將阿七誆至家中用酒灌醉以繩勒斃然後卸其頭足丢入官堂橋河下以圖滅跡是實至於甄東發因寃相誣毫無關係云云現惟樓松園尚未就獲故此案尚難定讞也 
[杭州]  
　　基督敎青年會徵求會成績杭州青年會於本月八號舉行第七次徵求會員會至二十七號閉幕共徵得新會員一千零二十九人舊會員一百七十七人合共一千二百零六人茲將優勝隊曁優勝員姓名列左優勝隊一步青隊得一千五百六十九分二得所隊得一千三百七十六分三啓新隊得一千一百七十一分優勝員得分最多者蔡谷清得五百七十分周嗣昌得二百六十六分阮荀伯得二百五十六分得人最多者張葆卿得三十四人沈仲 
豪得三十三人謝智淵得三十二人 
 
 

Page 9

 
 
   
 
 

Page 10

 
 
本埠新聞 
[關於華董問題之兩消息]  
　　交涉員覆函上海各路商界總聯合會昨接交涉員函云昨接手函誦悉壹是華顧問一事前日接領袖領事來函上年工部局知照領團謂華顧問當於下届納稅人會議時提案其所言中國顧問部由寗波會館選派二人廣東會館選派二人特派交涉員或本地長官選派一人組織之惟所選部員領事有否認之權該部責任限於凡事關租界内華人之利益工部局有所請求則發抒意見及上書陳述務須共同一致不得各自行動領團之意上項規定想爲租界内多數華人所滿意且以後時機一至華代表更可增多由領團轉請陳述等語查閱領袖領事來函是顧問一層已有表示惟應如何組織及選派人數事關重要尚須從長計議至所云領事有否認之權此節擬商請領團取消以一事權刻下正在考量之中一俟議定辦法再請領團轉飭工部局於納稅人會議時提出討論共同承諾一面便可着手進行特此函復即希查照云云 
　　林百克律師函林百克律師致各路商界聯合會諸會長函云諸會長先生鈞鑒本律師爲華人代表權一事預備手續不遺餘力頗有進行現鄙人備就爲華人請求禀帖將送交租界納稅會人以備在四月七號開春季納稅會中提議預祝諸君或得美滿之結果（該禀帖底稿存在敝事務所）爲此特請足下知照各路出席代表於本星期六下午三時（卽四月三號）駕臨鄙人事務所集議討論進行方法至盼林百克律師啓三月三十號事務所在四川路橋堍一百三十一號 
[美資本團抵滬消息]  
　　大陸報云與中美懋業銀行有關係之美國資本團施楝韋金卜魯斯等昨乘勒班號由香港抵滬今日將與懋業銀行之在滬代表開會討論又紐約摩根公司之代表拉門德氏等定於今日乘勒加特號由日本到滬昨聞此兩資本團將定期會議施棟等來滬係與中美懋業銀行在中國各處開設分行有關該銀行之營業範圍不限於中國卽美國與坎拿大等處亦將設立分行除京滬已設立外現方在漢口天津廣州成都籌備支行至於拉門德氏則將在中國勾留數星期先由滬赴京然後經朝鮮而往日本約五月中旬返美云 
　　又京訊云美國資本團代表摩根公司首領拉門德氏將由日本來華據外交團消息拉氏此來專爲談判新銀團問題其對於凡有妨礙新銀團之點均設法一一排除並力求增進新銀團之發展此次在日本兩星期對於日本財務當局迭有接洽關於日本所希望滿蒙除外一節經拉氏切實解釋之後已有不再堅持之意故此次到華之後新銀團問題當可告厥成功惟拉氏對於中國借欵用途極爲注意蓋知非此則資本團中難免又有微詞殊不足以維持新銀團長久之信用故其在東曾語人云余對於新銀團實抱有三種希望可信余之希望世人必表同情即（一）新銀團當有永久堅固之組織（二）對於中國借欵之條件當依銀團中多數意見爲標準（三）使新銀團與中國均有利益是也現拉氏在東京任務已了定日内取道赴滬再行北上預計抵京之期當在下月初旬云 
[上海籌辦商科大學再誌]  
　　同時發起中國與南洋協會 
　　昨日（二十八日）商科大學籌備董事黃任之君史量才君等十餘人繼續在青年會會食堂討論進行方法是日王儒堂君穆藕初君亦加入討論决定三事（一）此項商科大學旣以敎育華僑子弟爲主要之宗旨又以廣集内外人才爲入手之方法則中國與南洋間之同志不可無一共同之組織以爲大學中心且兼謀其他敎育實業等一切事業之發展遂公决聯合同志共同發起一中國與南洋間之協會當推趙厚生郭鴻聲丘心榮等草擬協會大綱據以廣集發起人開第二次之發起人會（二）照商科大學籌備處大綱應有籌備　主任一人副主任一人幹事一人當推黃任之爲主任丘心榮爲副主任趙厚生爲幹事（三）籌備處所需欵項當由黃丘兩君承認籌墊又籌師董事錢新之君提出意見主張此項商科大學應注重義務方面之學科與技能將來自第二年或第三年起儘可採取一半學科一半實行服務之法　以成東方最新式之大學云云衆皆一致赞成之 
[陳獨秀演說後之餘載]  
　　黃任之說明 
　　陳獨秀君在江蘇省敎育會演講「現今敎育之缺點」其演詞已詳載昨報茲更將主席黃任之之說明詞曁渠個人近來感觸以引伸陳說載之如下黃君略謂陳先生今日演詞甚長不得不扼要說明以知精義所在總觀陳先生高論所絶端反對者爲主觀形式兩主義主觀主義之流弊在乎不合個性戕賊良知良能形式主義之流弊則在不切實用幼學而不能壯行至於陳先生不滿於敎育部部章削足適屢之制度兄弟可以一事證明其不誣予前年往哈爾濱參觀某甲種商業學校因哈埠人民盛稱該校畢業生個個成材長於辦事往觀果然種種設施俱滿人意後敎育部部視學到校視察說該校三年級算學一科尚無三角不合部章且任意提早實習亦屬設施非當後聞該視學即以此報告於敎育部敎部竟備文申斥令該校從速增改試問銀行·公司·商舗·以及其他商業性質之機關何處要用三角而實習時間究竟宜長乎短乎以敎育最商之機關而其措施如是之荒謬我國現今敎育之不振良有以也依兄弟主張適與敎部相反無論何校宜多令學生實習且使農校學生畢業後必爲農夫或研究農業專門智識技能任指導農夫之職如是可免所學非所用之弊病而各種事業乃可希望改良精進矣茲復採集諸說以圖補救陳先生所說兩主義之流弊並欲就正於陳先生兄弟日前由商業儲蓄銀行行長陳光甫朱成章兩君告予云美國紐約現有著名四銀行採用商讀新法以養成優良行員其法由四銀行公立半日學校於適中地點命名中央銀行學校分科敎授即由出資設立之四銀行每日上午各派行員分科學習下午即在本行分科實習三年畢業如是設施學生畢業後智識技能均極完美以故不必藉考試以爲階梯亦無需文憑以爲媒介而各銀行已歡迎不置矣更謂美國法校現亦有革新因美國法學敎師現多覺悟昔日先授學理後令實習之失當爰根本改造最先令學生參觀法庭並將其案卷訴狀判决書詳細研究繼就利害原理各點多方討論寓學理於實習之中不較空談幻想爲愈乎反觀我國法校故我依然學生入學之初必令死讀法學通合哈諭畢業後毫無辦事能力尚須練習若干時方勝法官之任其事功爲何如乎更謂美國農校農餘讀書其設施亦與我國大相逕庭顧此說我國早有惟惜不能實行耳憶昔南京南洋勸業會開幕時丹徒馬湘伯先生曾將意國此種學說譯成華文油印分送以資鼓吹無奈無人起而實行致被美國先我着鞭得收美果滋可慨焉又聞近來有人實行工讀主義組織工讀團此舉兄弟絶對贊成並望擴而廣之商組商讀團工組工讀團農組農讀團女界則組家事讀團一方讀書以廣學識一方實習以增經騐有能起而實行跂予望之予更有懐疑於女校家事實習竊以爲女子洒掃·烹飪·縫紉及一切關於女子家政諸事儘可於現在各人各式之家庭中日事練習奚必於校中特組理想劃一之模範家庭以定期練習哉至於陳先生所論考試問題兄弟亦欲發表一種意見貢獻諸君竊思考試問題定義不同有謂係結束功課考查成績者有謂學生考試最終目的在得一文憑者兩說均未見允當倘考試爲敎育上一種方法則或有討論之價值茲即將陳先生所說關於考試問題者歸納之以結束說而言僅使學生得一種槪括觀念無甚可採至論志在得憑陳先生所說中外通弊的確不錯惟美國學校對於考試制度近已改良前年兄弟赴美考察敎育見該國明納沙大地方著名學校所定考試制席别開生面考題公開新生入校卽知各科考題共有幾何其考題性質常出書籍範圍之外非研究有得者鮮能應答故學生平日研究練習非常奮勉至各科問題均能答對時卽可升級升學返觀我國各校騐試學生其考題務使學生不能對答如考地理即問某流域有幾省幾縣何省何縣試問學生苟能完全答對强記省縣究有何用較之美國瞠乎遠矣最近予又間某新文化家（暫隱其名因此人正在搆稿尚未發表不敢擅宣）告予云廢止考試問題須根本解决方爲澈底辦法渠謂欲廢止考試先毁文憑予深韙其說茲更證明文憑之無用文憑除考官外皆無所用如種田可拿文憑去種麽（說時將兩手作握憑代鋤耕田狀置於右肩之前聽者大笑鼓掌如雷）至於升學文憑亦不足恃蓋錄取新生全憑入學試騐之優劣不憑文憑高下好在今日北大敎授陳先生在座可請陳先生轉商蔡校長嗣後入學試騐取消騐憑樹全國學校之模範則此問題可完全解决矣國惟法校法官仍無文憑不可麻木不仁深可浩歎今日同志畢彚又聆陳先生高論爰不得不罄我積悃發爲狂言雖然予豈好爲是哉予不得已也說畢　復導衆賓全體起立向陳君致謝末由該會職員沈信卿君報告云術學講演會現擬聘請名人講演經濟學因經濟一項爲戰後世界重要問題吾人急當共起研究云並謂預定講期約有十餘次（此項講員講題及日期均詳載後則）會場均在四川路青年會殉道堂（地點現又改在江蘇省敎育會）本週禮拜三晚間七點鐘爲第一次講演屆時諸君有興可前往聽講至是衆始紛紛散去時鐘已將六下矣 
[學術講演會定期講演之開始]  
　　有系統的講演先從經濟學入手 
　　地點在江蘇省敎育會 
　　學術講演會組織成立以來臨時講演已請蔣夢　汪精衛陳獨秀諸君講演三次已誌前報茲又議定有系統的定期講演講演材料爲經濟學聘請經濟學家如戴季陶·張東蓀·湯壽軍·朱進之·劉南陔·俞行修·高踐四·廖仲愷·朱執信·張默君·諸君分别擔任第一次講演定於今日（三月三十一日）下午七時請戴季陶君講演國民經濟歷史的發展地點在江蘇省敎育會以後每逢星期三·六·下午七時起準時講演有志研究經濟學者盍往聽之其講演材料及日期如下三月三十一日（星期三）戴季陶君講演「國民經濟歷史的展」四月三日（星期六）湯蒼園君講演「人口問題」四月七日（星期三）朱進之君講演「平民經濟問題」四月十日（星期六）張東蓀君劉南陔君講演「勞働問題」四月十四日（星期三）湯蒼園君講演「財產制度問題」四月十七日（星期六）朱執信君講演「交通問題」四月二十一日（星期三）朱進之君講演「國際貿易問題」四月二十四日（星期六）俞行修君講演「各國殖民政策」四月二十八日（星期三）劉南陔君講演「租稅問題」五月一日（星期六）高踐四君講演「國債問題」五月五日（星期三）朱進之君講演「商約改正問題」五月八日（星期六）張默君女士講演「婦女問題」五月十二日（星期三）廖仲愷君講演「土地問題」五月十五日（星期六）廖仲愷君講演「貨幣問題」五月十九日（星期三）朱執信君　（講演題未定） 
　　另一消息云經濟學講演會今晚七時第一次講演本請戴季陶君擔任詎戴君於前日起忽患病昨日仍未稍痊深恐今日不克講演故已於昨晚致函江蘇省敎育會聲明延期云 
[浙學生聲討齊耀珊電]  
　　上海各報館轉各地學生聯合會各界聯合會浙江同鄉會及各團體各報館公鑒歐戰告終時代革新吾人欲免自然淘汰於人類之中自不能不事順應而謀適合敎育爲溝通本能與社會之工具豈有墨守舊法之理吾浙省立第一師範學校校長經亨頣洞見及此自去秋以後提倡新文化運動改革該校之設施凡諸辦理皆與新潮流相順應識者羣認爲吾浙敎育之大革新不料頑固無識齊耀珊敎育廳長夏敬觀以陳腐之頭腦短小之目光查辦撤調該校同學痛失良師今春開學後議留經氏曾數次上書屢行面懇而齊夏漠不之理三月二十三日早晨該校門首忽現休業及着學生即日一律離校之令廿四日有武裝警察三四十人把守校門二十六日復干涉學生集會該校同學忍無可忍遂於二十七日晨五時向敎廳行全體請願作孤注一擲之計夏敬觀目睹學生在道之枵腹號求竟不爲意直至下午六時 
[青年會徵求會得分數最多之飛鷹隊隊員攝影]  
始由中國銀行行長蔡元康先生出任慰勸調停本會同人惡齊夏之摧殘吾浙文化敎育痛一師學生之入耗寳貴光陰曾數次上書面懇皆未得其要領日復一日風聲愈恶不得已於二十八日行全體請願至省署附近見衛隊荷槍挾彈四面密布交通爲之斷絶然尚不之計後思進轅門繞公署之前以歸衛隊承齊意志强阻不肯本會同人以省署爲吾浙人民汗血之金錢所建主有之權歸於吾民非齊耀珊之私產何得欺主如此乃整隊以入衛隊卽大肆淫威拳打脚踢槍擊刀剌同人之受重傷者二人受輕傷者無數嗣以徒死無益乃舁傷人至地方檢察所請騐一方提訴訟而齊耀珊猶不知悔恨前非反老羞成怒於二十九日派警備隊包圍第一師範絶其糧食交通圖餓死三百幾十之青年復封　浙江學生聯合會及本會以暢其妄肆無忌之行　此猶二十九日上午十時以前事也以後如何正不堪設想夫齊耀珊如此摧殘吾浙文化蹂躪吾浙敎育豈尚可任其一日在位故特聲訴望爲援助即日聲討務驅此囗以安浙江無任盼切杭州學生聯合會叩 
[西報紀稅司不許關員集會事]  
　　海關外班人員因爭求待遇之改良特組織公會擬聯絡團體以逹其目的總稅務司安格聯聞之特自京來電囑暫緩進行謂當南下親來解决上星期日·安總稅務司到滬後即在新關總會召集外班全體人員制服蒞會向之演說不許其在外結盟立會跡近要挾即在新關總會集議亦須呈請本埠稅務司核許方可違則視爲辭職之表示等情已迭見前報茲據西報消息安總稅務司演說後即授意上海稅務司諷令總稽查史懐特氏自行辭職否則由海關革除大陸報著有社論詞頗激昻謂安總稅務司專制太甚過於前德皇字林報亦詳紀此事茲將字林報所紀各節撮譯於下安總稅務司之勒令懐特辭職在海關人員觀之本非意外之事蓋外班人員每次會議時輙由懐特主席而去年進京請願之代表五人懐特亦其一也懐特供職海關約十六年去歲推升總稽查之職是否尚有其他要員與懐特同遭勒令辭職之待遇今尚未知惟據懐特言海關上峯曾正式向索取署名願入公會者之名單懐特不允交出此後之勒令辭職未始不因此也外班人員之鼓噪不始於今日亦非盡限於外班一九一九年二月四日外班人員約五十人集於上海上書上海稅務司請將下述请求十一條轉呈總稅務司（一）增給薪水百分之三十（二）養老金由職員自繳其薪水百分之十復由海關加給百分之二十（三）遷升以資格爲限者百分之七十五餘百分之二十五則出於選擇（四）外埠職員應給相當之住宅及室内之用具或予以搬運用具之運費與保險費（五）職員返國得領盤費妻與子女亦給川資惟子女以三人爲限且僅半費（六）職員因積勞或氣候之關係而致病者其醫藥費槪由海關給付（七）秘密報告之制度應加改正本人得閱視之而署名於上且有抗辯之特權（八）制服由海關供給（九）遷調辦法宜有統系以免一二年内遷調多次（十）長期請假第一次在供職滿七年之後餘者在繼續供職五年之後（十一）住宅津貼於必要時得酌量加給去年三月海關職員薪水稍有變遷聞平均計之加百分之十五嗣後外班人員公呈總稅務司請准公舉代表入京進謁總稅務司准之限定代表五人上海二漢津粤各一十月二十九與三十兩日五代表在京謁見總稅務司除陳述十一條請求外並條議他事不下二十八端請總稅務司考慮當時安格聯氏對於外班人員頗不乏同情之熊度雖不願取銷秘密報告之制度然關於醫藥長期請假公家備置制服等事願有以饜衆望供給住宅之器具一層因職員人多碍難照准但可稍加旅行津貼至於續加薪水一層則非得中政府之核准後不可辦理此當時總稅務司之態度也此後事歷多時迄無進行迨今年二月二十日始發表第三千零六號關於養老會之通告海關人員見之有滿意者亦有嫌其待遇尚不優惠者上月懐特氏因外班人員一百二十人之請求遂召集會議以便討論養老會之辦法及星期六日停止辦公之請願集會通告旣經發出懐特氏頗爲上峯所申斥因此會場公决組織公會以謀將來互相扶助之道安格聯總稅務司大不以爲然乃有星期日不許結會要挾之演說其實在此海關人員鼓噪聲中吾人所不可忽視者中國各處公私機關在此數年内皆已自行設法增給僱員之薪水以使其得與生計相適合矣 
[總商會對於撥早鐘點之意見]  
　　未能贊同 
　　日前滬商陳文鑑·樂振葆·胡甸蓀·鄔挺生·譚海秋·趙晋卿等以聞西商會又擬撥早鐘點鑒於去年我華商之感不便曾致函總商會請爲注意原函已誌本報茲聞陳君等得總商會復函云逕復者接讀公函以夏秋撥早鐘點一事見詢查去年旅滬西商發起是議本會當以如因夏令天熱儘可趕早辦事時間不必撥早鐘點若僅上海一埠改變與各埠鐘點皆不相符於輪船電報火車均多窒碍必須全國一律方不致誤函知英商會復於去年九月間規復舊時再函英商會申明前意日前英商會又以本年夏秋之間仍擬撥早鐘點徵集意見本會卽經函復謂華商殊感不便未能贊同應請取銷原議等語函復在案相應備函復請查照爲荷此頌公綏上海總商會啓 
[巴達維亞代表北上]  
　　荷屬巴達維亞中華商會公舉回國請願修改中荷條約之代表黃宣猷君來滬已久迭接駐京三寳瓏泗水兩埠代表韓希琦熊理二君之電催乃於昨日（三十日）乘上午七時三十分滬寗特别快車北上有華僑侯德廣君伴之同行當黃君動身之際華僑聯合會特派幹事胡道南親至車站代爲照料 
[乘南京號放洋之旅客]  
　　乘中國郵船公司南京號於前日（二十九）放洋者華人中有金某·潘醫生·陳某·陸某·邢某·梁某·勞某等七人西人有七十人 
[哥倫比亞號在橫濱擱淺]  
　　大陸報云花旗輪船公司之哥倫比亞號星期六日夜間擱淺於橫濱泥岸豫料星期日可以浮起果爾則仍可按照定期於星期五日抵滬擱淺消息乃星期一日晨間花旗輪船公司上海經理處所得後此未有所聞據經理處主任約翰斯通氏聲稱該船大約因霧擱淺東京灣水淺無礁石决無他虞云哥倫比亞號定期星期六日開往馬尼剌 
[滬寗車出軌紀聞]  
　　昨日由甯開滬之特别快車本應於下午九點時至滬乃届時未到據聞经崑山南面之正儀站出軌路局已駛機車前往施救詳情若何明日續報 
[預防腦膜炎症之警廳布告]  
　　淞滬警察廳長徐國樑昨發布告云案准中國紅十字會函開（見二十七日本報從略）等因准此除分行各警區對於清潔道路掃除積穢母稍疏忽外合行布告居民人等一體知悉務將居住之處收拾整潔勿使積穢薫蒸致生疾病其各懍遵切切此示 
[江蘇第二監獄罪犯越獄餘聞]  
　　代理典獄長不願來滬又獲逸犯十名 
　　江蘇第二監獄典獄長敖雲亭前因監犯越獄後忽然患病呈請開缺靜候處分當經高等檢察廳派第三監獄長孔繁澡來滬代理已誌前報茲聞孔君以該監離城三十餘里且地處荒僻呼應不靈不願承乏故由高廳改委蘇省模範分監典獄官馬衡升充昨敖君得悉孔不願來滬之信又提出二次辭呈懇請遴員接替靜候處分以重獄務昨日上海縣沈知事偕同内務科警政司長周威伯省委熊開先於下午四時許到監視察敖君迎入後因喉失音不能言語悉由第一科長張昌基代爲接談並引至監房視察一週興辭而别又該監獄脫逃未獲之犯近由松江縣公署據所屬莘莊等處各警區先後拘獲方公賢·羅德才·王孝青·王得勝·王智福·鄭明吉·楊德山·張福生·于春富·孫三等十名於昨備文派警押送上海地方廳請辦梅檢察長諭飭收押候究 
[全國學生聯合總會評議會紀]  
　　昨日午後全國學生聯合會總會評議部假座上海各界聯合會會開會列席者如留日學生代表方維夏龔德柏·與張夢九·李一龍·劉大綬·周公謀·翁吉雲·王賡年·陳 
 
 

Page 11

 
 
純粹·謝翔高·陳兆蘅·周敦信·吕璜·李宗鄴·李宏義·魚中立·王平·孫學濂·李思安·余瑞華·薛撼岳·柳敏·曹世碌·張其昌·吳梓人·何世楨·趙能武·高鳳岐·張傳琦·端木愷·曹靖華等公推主席與紀錄者後先由理事報告經過一切情形次對於浙江省立第一師範代表報告案主張電請該省敎育會急救學生之危困並宣布該省摧殘敎育之實况籌備對付方法再次對於留日代表提議之關於山東問題與日本移兵滿蒙問題以事關重要組織委員會付審查乃散 
[滬南工巡捐局董事會紀]  
　　議决增加汽車捐四月一日起實行 
　　滬南工巡捐局姚石蓀局長前因接滬北工巡捐局陳局長函約定增加汽車執照費爰訂期三十日提早一星期開常會與本局董事公同决議實行等情已紀前報昨日届期於午後三時開會到者有陸崧侯·姚紫若·莫子經·朱子堯·姚子讓·顧馨一·穆抒齋等卽由姚局長宣告開會宗旨次當衆討論良久議决准滬北工巡捐局來函以汽車執照價目太短擬自陽曆四月一日起酌增營業汽車按月四元自備汽車按季十元自應一律辦理次復討論路政事宜直至傍晚散會 
[日本人家被刦案近訊]  
　　捕房查明分贓情形 
　　閘北華界圓通寺香夥安徽人金潤章與住居該寺隔壁之台州木匠葉三梅·林老五·林章志·謝彩合·南巿高昌廟銅匠吳松廷因與虹口東有恒路一百五十三號門牌日本人家被刦案有關由探分别移提至廨訊判葉謝與兩林無干開釋吳送回該管警區發落金押候與另案捕獲之錢煥章等併訊在案茲悉捕房對於是案非常注意連日由特别機關及該管捕房中西包探分别調查得三月二號夜錢匪等九人至東有恒路刦得日本人家現洋鈔票支單衣物等件沿途聚集後以拜盟爲由分贓先至圓通寺令香夥金潤章燃點香燭畢内有一匪向金聲稱伊等八人結義弟兄須對天立誓揷血爲盟我係盟外之人不便在此不如與爾往外邊談談金聞語即偕該匪至頭門口閑談詎談未數語忽聞革履之聲漸趨該寺該匪聞聲疑爲捕房警探來拿飛奔入内報告迨金探得來者乃係鄰人大呼無碍各匪聞警已將殿側窗口木栅擊斷相率跳窗逃去地上遺有正金銀行支單一紙現洋十餘元衣帽數件金遂代爲檢存嗣因鄉間無識西文之人不知支單爲何物乃托某菴女尼轉央人閱悉正金銀行五十元支單由該女尼持往正金收銀經該銀行知照捕房派探詰悉來歷遂將金潤章拘入捕房是以金已據情直供而錢煥章等亦已供認至圓通寺分贓不諱云 
[冒探搜刦烟土五誌]  
　　吳雲五押候再訊 
　　天津路福綏里六十八號門牌晋大永金號被華洋人五名刦去價值甚鉅之鴉片烟土三十六隻一案事後由總巡捕房刑事稽查處縣賞三百金購緝案内兩西人並由特别機關包探蘇長生在廣東路滿庭芳同福館飯店内拿獲談論當時中西匪人若干搶土幾何如何分贓情形之粤人吳雲五兩次解經公共公廨訊供不認所言各節諭令收押查明再訊等情四誌本報昨晨李襄讞會同美約副領事升座第二刑庭提審即據特别華探目陳雲忠西探目壳羅香相繼投案禀稱調查被告之北海路一百七十七號門牌寓所及其素行情節不無可疑雖然被告堅不承認伊當時在同福館所言但係包探親耳所聞似非道聽塗說可比故請再爲展期俾便偵查證據云云問官得禀諭吳帶回捕房展期一禮拜解訊 
[浦東青楊樹命案之審訊]  
　　印先元確爲謀殺印陳氏正兇 
　　浦東高橋附近青楊樹河中發現被人謀斃之印蘭卿媳陳氏屍體處地保報告法庭派員騐明並　蘭卿偕子印金生　廳禀請伸雪嗣將嫌疑犯印生元並伊妻楊氏妻母楊俞氏等拘送法庭訊供判押候究等情迭紀前報茲悉此案業由地方廳許檢察官預審明確起訴審判廳飭傳到一干人證於昨午後由審廳周刑庭長會同堵陳許推檢各官開第一庭審理問官命屍翁印蘭卿上堂訊據供稱年四十九歲向在上海爲木匠金生是我兒子昔年娶陳氏爲媳夫婦素來和好去年舊曆十二月二十一日民人由滬回家下午至鄉不見我媳詢係歸甯母家不料次日青楊樹河中發現我媳屍身察知被人謀斃要求伸寃又據印金生供年二十六歲向在家中耕田去年十二月二十一日傍晚時田中工畢回家不見我妻當向家中人盤問據生元在旁回答已回母家不知其時已經遭人謀殺求究問官命提在押之印生元上堂據供年二十四歲家住高橋三十四圖小王家宅向爲木匠素來安分此次印陳氏如何身死民人實出不知問官得供謂曰此案本廳已經一再偵查訪闻爾平時在鄉素喜賭博且不安分生元答稱並無其事問官曰查得爾妻母楊俞氏曾在檢察廳供明爾在鄉專以賭博爲事生元俯首不言官問是日爾究竟在家否答稱在家惟出外吃茶至下午四時歸家官又問是日爾在家吃過晚膳否供吃的係在灶間内檯上與妻及妻母等同食問官曰此供不符爾妻母曾供爾並未晚膳又問次日早晨何時起身供天明即起在外面打掃場地後煑早飯餘事不知問官得供問印金生曰是日生元向爾言爾歸寗之時見其面有驚慌形色否答並不留心又問平日生元可向爾夫婦借過銀洋首飾否答是日前三四天生元向我妻要借金押髮金荷花板金圈銀鍊等四樣當時我妻拒却不借問官印朱氏上堂供年二十二歲生元我夫兄早經分炊去年十二月二十一日因母家有事前往所以日間不在家中直至將晚歸家卽入廚房煑晚飯往柴間取柴忽被生元攔阻由伊代我往取花葉柴供至此官問曰平時生元代爾取柴否答稱不取官曰然則是何意見答稱大約印陳氏已經遭害屍身尚未抛棄藏在柴房之中所以花萁柴上有血跡其中一捆早經吊案故印生元當時有阻擋行爲又據王晉卿供·年五十九歲爲泥水匠是日民人確與生元往徐家橋吃茶至下午一時走散民去做工以後不知馮采芹供年四十七歲現當三十四圖地保是日青楊樹河中發現印陳氏一屍故來報驗該氏究被何人謀害我實不知並據印楊氏供年十七歲印生元是我丈夫楊俞氏供年五十歲生元是我之婿是日婦人與女及女婿在房間内吃晚膳問官曰不對爾前在檢廳供在灶間中吃與今日公判庭上所供前後不符况爾與爾女何以要脫逃答稱實因我女害怕所致並無别情問官一再駁詰各人矢口不移問官命法警將吊存贓物庫前在已死印陳氏頸項間解下弓絃並該氏足上解下之蔴繩各一條及有血跡之花萁柴一捆又彈花所用之彈弓等帶案當庭研究畢當由許檢察官起而論告略謂該被告印生元訊得確爲謀殺印陳氏之正兇毫無疑義應請審判長按照刑律三百十一條公判云云並據選任義務律師出庭爲之辯護一切問官會商之下遂諭辯論中止判印生元印楊氏楊俞氏等分别還押餘人一併退去各證物仍命儲庫候示 
[中華書局請求覆訊之結果]  
　　仍照初審判决執行 
　　商務印書館以中華書局譯售支那問題一書認爲破壞營業損失名譽訟於公共公廨初審判决被告賠償原告損失洋一萬元並交堂費反訴案註銷嗣被告不服請求復審亦已辯論終結候會商宣判等情屢誌本報昨晨九時半承審官俞奠孫襄讞會同陪審英副領事卓乃爾氏升座第四民庭宣佈判詞兩造當事人未到均由律師到堂茲將華文判詞錄下本案前據被告中華書局請求准予將賠償損失部份復審在案茲經兩造律師重開辯論本公堂復加察核原告所受損失甚鉅前審所定洋一萬元之數業經一再核計甚屬公允未便再予更變應將被告請求註銷仍照本年二月十日之原判執行此諭 
[迎神賽會之一再申禁]  
　　淞滬警廳徐廳長訪聞浦東上海南滙交界之三林塘現定本月十五日迎神賽會龍王廟則定於十八南滙縣境之北蔡鎭定於十六十七兩日期已確定事在必行惟迎神賽會久干例禁且時屆春季正値麥青之際賽會經過必致踐踏自應嚴予查禁除令飭三區警署長派警查禁外並於昨日分移上南兩縣一體查禁矣 
[樟腦局所得舟山消息]  
　　查獲私運樟氷油之波折 
　　本埠樟腦局總運銷處昨日得舟山分局報告二十三日有永安輪船由海門開往舟山路過石浦有該浦商人湯炳權私裝樟氷油偷運來滬販賣待船抵埠樟腦分局卽派稽查胡肇泩上船檢查當被查獲樟氷油九十六聽胡卽報告定海衜頭署警佐易某立派警察數名前往將查獲之樟氷油悉數扣留存於該處蓬萊旅館候詳告上臺聽候處置時適樟腦局採辦主任竺梅先道經舟山聞悉其事即邀同警佐易某與湯炳權磋商和平解决約定次日將查獲之樟氷油擬價過秤槪歸樟腦局承買事定竺梅先回滬翌日樟腦分局長竺禔卿派稽查胡肇泩前往過秤詎湯炳權忽改前議一方面令王某率同挑夫毆打胡肇泩並喚警察將胡拉入警署一方面請警察督令起貨將所查獲之樟氷油悉數裝上原船運回石浦樟腦分局長竺禔卿聞信趕往警署交涉請伊保護而警佐易某亦改變態度置若罔聞於是竺即派員來滬報告滬局聞此消息已派竺梅先急赴杭州總局籌商對付方法矣 
[寰球學生會招待出洋學生]  
　　寰球中國學生會自設留學招待部以來經該會介紹出洋留學者年以數百計而歷屆北京清華學校駐滬游學辦事處亦皆設在該會昨日清華學校嚴鶴齡君致函該會言本屆辦事處仍舊借設該會云云并聞今年夏間出洋之學生較前更多現已定好船位者已有二百多人云 
[徵求改良家庭之同志]  
　　中國婦女青年會將於四月七日（星期三）合二十團體在該會集一大會專討論改良家庭之進行事宜並選舉職員凡有注意此事而欲研究或詢問者請函致崑山路十一號中國婦女青年會詢問可也 
[青年會消息三則]  
　　青斫會杭州旅行團定於四月二號出發火車價已商准滬寗路局照團體旅行例收費至於到杭假住旅館等亦由該會交際科主任鈕立卿君先行赴杭與新開之聚英旅館治妥貼允爲特别優待統計在杭游玩三天連同來回車費在内每人祗費洋六元如此廉價實不易得値此游人正盛之時若不隨該團同往一切費用祗少須加增二倍且旅館猶恐難覓聞該團定額百名現在會員簽名加入者甚衆故該會已於門首粘貼廣告定於一號前截止報名云 
　　又該會交際科演講會定今晚（三十一號）八時請民國日報主筆邵仲輝君演說『報紙之勢力』各界人士盍早往聽 
　　又該會附設之聖經學校業於上星期三開課計設中西課程二十餘班學者已有二百餘人報名者尚陸續不絶現該校主任湯仁煕君鑒於滬地風俗奢靡非培植青年人之道德不足以挽回爰照再廣學額百名添聘學高德懋之士擔任敎授本星期三即今晚六時第二次課期凡有志研習者均可前往報名分班受課學費一槪不收中西文可以自擇欲鞏固道德者盍注意焉 
[半夜促醒隊第十一次遊行紀]  
　　青年會商業夜校學生分會半夜游行促醒隊自上學期組織成立後即按期游行雖風雨雪氷未嘗少懈自本學期起該隊熱心隊員如謝炳炎李懋德顧馥棠丁志明林樂生王瑞甫等或轉入他校或因事至外埠因此有未能繼續者惟謝炳炎及顧馥棠二君仍繼續加入故該隊主任孫道勝乃自上星期起將續召隊員數名以補缺額前星期六（二十七號）該隊主任會同隊員謝炳炎林昌兆卞毓英鄧叔平陳宗璉鄭瑞麟及新隊員賀永芳顧淵等於晚間九時後出發閘北游行經遇地點如寳山路虹江路滬寗火車站界路新民路等除唱愛國憂國二歌及呼簡短警句外並於虹江路新民路兩處舉行演講孫道勝講「抵制日貨的原因」卞毓英講「昌黎案之經過」鄧叔平講「吾人當覺悟自救」謝炳炎講「改革惡習」陳宗璉講「國民自衛方法」二處聽者百餕餘人皆爲之動容迨散隊已嗚鐘十二下矣 
[青年勵志會開成立會]  
　　滬北公民翁國勛·張宏志·汪遼藩·黃若波·胡梅坡諸人會同學界中人組織青年勵志會慘澹進行數月於茲昨日午後假西華德路華紀路民福學校閒成立會到者一百餘人一時振鈴開會由忩國勛報告籌備經過情形及此後進行之方法復由汪遼藩黃若波相繼演說對於該會之宗旨發揮尤多演說畢公舉職員檢票結果正會長翁國勛副會長黃若波評議長汪遼藩幹事長胡梅坡會計長張頴才文學部主任公煩演說部主任黃君超董事部主任張宏志儲蓄部主任張公權俱绵部主任翁元之各會員歡迎職員就職後欵以茶點散會 
[民生女校發起懇親旅行團]  
　　法租界貝勒路民生女學爲聯絡學生家屬及熱心贊助該校者起見特於春假期内發起懇親旅行團凡該校校董·贊助員敎職員校友會會員·學生及學生家族·不限男女皆得參與聞該團已指定杭州爲旅行地點定四月二日頭班車出發至四月五日晚車回滬來回車資每人收銀一元六角凡願參與者須于今晚報名繳費云 
[紹興旅滬同鄉公學二週念]  
　　紹興七縣旅滬同鄉會所設同鄉公學在北河南路景興里開辦兩年年有進步本月三十日舉行二週紀念式午後三時列席學生一百十二人來賓三十人校董到會者五人依預定之秩序（一）開會（二）唱校歌（三）行敬禮（四）校員校董報告及演說（五）演習學藝（六）來賓演說（七）唱紀念歌（八）校長答謝（九）散會（十）茶點學生演藝十種成績優美觀者滿意校長謝谷受敎員錢吉生黃健夫鍾蕺崖校董壽孝天曹慕管來賓邵仲輝各有演說迨散會已五時矣 
[閔行稅所長易人]  
　西鄉閔行稅務分所所長楊秋浦（蔚光）任事甫及六月近奉江蘇胡財廳長令飭來省另候差委所遺該稅所長即委前辦吳淞釣船稽征局長劉梅槎（鼎）接辦現楊所長已交卸劉所長即於三十日（昨日）赴閔行稅所接差視事矣 
[東溝上海間多一小輪行駛]  
　　浦東塘工局所辦公益福兩小輪行駛東溝上海間渡資收入悉充局用行旅出入咸稱利便茲因近來旅客繁多兩輪均加拖船尚嫌擁擠故特向内河某輪局租借益隆小輸一艘於昨日起加班行駛 
[北火車站將恢復女檢查]  
　　淞滬警廳自將派駐北火車站女檢員取消後一般販土者遂利用時機雇用婦女包帶每日運出之土甚夥徐警廳長有鑒於斯特將女檢查名目恢復以杜私販不日即將招雇云 
[男孩迷路待領]  
　　崇明北沙鎭男姟朱大郎年十二歲近由乃父朱大有挈領來滬游玩住居滬北泥城外張家宅地方親戚家前日大郎出外不識路徑忘却歸途致在南巿老馬路徘徊由警查見帶至第一區警署詢其父操何業據云拉黃包車度日來申甫經六天等語因飭留候牌示召其屬人認領 
[昨日公共公廨訊案紀]  
　　昨日公共公廨早堂民事訟案輸應俞襄讞與英卓副領事會審共計三宗除商務書館控中華書局案另行紀載外尚有兩起遺產糾葛案彚紀如次（一）「滙豐銀行買辦席正功與其弟友于等爭奪故父正甫之遺產案」業已由廨派西人席蔓爲之管理遺產茲席氏弟兄對於清理遺產一層仍有爭報故各由律師到堂陳述詞多未譯「結果」限一個月内各造清理賬目查核（一）「李宗陶請求准予管理已故髮妻胡崇德遺產案」即由李之代表林百克律師起述良久並向李詰問李答以英語據譯稱居住派克路二百二十九號門牌現在南洋學堂爲敎員前年五月由張姓介紹得識未婚妻胡崇德遂作庽其家婚後我往北京頻行之際妻已有病迨我南回妻病更劇口不能言竟於是年六月十八逝世所遺妝奩並銀行存欵及岳父遺囑與妻二萬元之產業均被岳家執管等語次山胡崇德母族代表律師起立辯護大致以妝奩一項已不成問題至於二萬元之產業亦曾將　山路之地皮給與李因其嫌少不收云云並向李盤詰一過「結果」改期再訊又第一公堂由關銀員及美丁副領事會審「張𥿈卿訴趙松壽不還託� 
爲保存古玩案」此案本係民事訴訟向歸民庭審訊因原告代表律師於民事案進行之時曾以刑事訴趙侵占古玩出有拘票將趙拘押旋爲趙之代表羅司律師得悉以拘票係英領堂期簽發即往英署陳明原委當將拘票取消趙亦釋放此事已紀本報茲原告律師又到堂舊事重提仍要求執行該項拘票羅司律師亦到堂大爲反對以原告律師此種一案兩控之行爲實與法律抵觸「結果」原告律師請求不准 
　　又午後第四民庭由俞襄讞及英包副領事審訊各案亦錄如次（一）「高元泰綢莊訴廣居棧主蜀人王厚安　還貨洋一千四百元並利息案」被告始　傳提不到由原告經理陳鳳和偕律師上堂訴明被告賒欠綢緞價共有三千元除還過外尚欠控數及利息洋二百七十元云云並將簿據賬單呈察「結果」着被告償還貨欵及利息洋一千六百七十元限二十四小時内到案交保否則將店發封備抵（一）「少婦王氏訴夫趙瑞生不顧贍豢請求離婚並追價値一百元之妝奩案」審時被告偕所廷之律師到堂供明屋已租在成都路願將原告領回「結果」着趙將氏領回不得再有虐待情形（一）「榮炳泉訴唐阿根不還米價洋一百十四元九角三分案」被告承認控數「結果」唐交尋常舗保出外每月拔還洋十元以清爲度（一）「朱金海訴某包飯作主婦張氏不還米價洋九十三元七角九分案訊明原告所控之數均係被告之夫歷年積欠今其夫已成病廢所育子女均須該氏蓄養獨任家政負擔匪輕且原告與其夫交易十餘年之久沾利亦屬不少衡情酌理應予稍讓在原告未損介毫而貧婦受益良多云云「結果」着氏分三個月償還原告洋三十元（一）「沈祥生訴張長茂不還借洋五十元零七角案」被告認欠屬實先交十元餘求寛限「結果」交案之欵着原告領去其餘着被告每月拔還十元以清爲止並繳堂費又第二公堂由關讞員會同西洋副領事審訊西洋商控華人民刑訟案各一起彚誌於下（一）「長發棧主容逸卿民事起訴上海證券物品交易所經理洪承祁無故勒令將棧屋遷移請追損失洋二萬元案」訊明本案被告前在葡領事署控原告霸佔房屋判决限期遷移故原告控追損失一層理由不充「結果」註銷（一）「已閉大東米粉廠主黃桂植刑事訴經理楊非池監守自盜賬銀一萬六千餘兩案」此案係續審先由被告之律師將黃前堂口供向其盤駁一過次由見證談晋南證明被告所用之欵均係向和豐廠（係黃所開）取去去年正月黃命我至被告處着其停止營業並詢開支當時楊答人欠賬欵有四千兩機器等値四千兩一切裝修約三千兩我索賬簿彼遂推諉云云復由被告律師向楊盤問創辦該廠情形一過面楊並稱一切賬務均係原告堂弟慶和經手云云「結果」候再續訊 
[包探破獲賭窟]  
　　虹口捕房包探侯松山周小弟日探中川前日率同一百零九號三百四十九號五百三十三號七百十八號等華捕在瑪理遜路二十九號内破獲赌窟一所計拿粤人梁寳梁贊才林金勝羅才歐允黃近六人並赌具昨解公共公廨禀明該赌窟係梁寳組織餘侮賭客日夜摇攤梁實於中抽頭漁利云云中西官向各被告略一訊問命仍帶回捕房查明是否聚賭抽頭再行解訊 
[私賣燈吃之科罰]  
　　法租界大自嗚鐘捕房捕頭阿而風西日前偵悉菜巿街陸廷藩家私設烟榻容人在内過癮有違禁令爰於前晚帶同包探及暗差捕數名前往陸家抄出烟槍五支烟燈六只烟客數名一併帶入捕房諭令烟客薄罰斥退陸交保候究昨日傳至法公堂先據捕頭上堂禀明前情並將烟具呈鑒詰之陸廷藩供認私賣燈吃不諱中西官判陸罰洋三十元充公以儆烟具銷毁 
[攫飾匪徒分别押儆]  
　　匪徒王小寳·湯東西子·先後糾黨在新閘大通路新康里串攫婦人葛張氏·鄭湯氏等金鐲金挖耳圖逃經氏等喊捕當由路大張阿福帮同先將王小寳追獲喚捕拘至新閘捕房繼由包探李明泉·周少蓮·協同西探鼐鐵將湯東西子續獲並吊到原贓一併解經公共公廨諭飭押候查明訊辦在案昨由捕房將王湯兩匪解送公堂先由中西上包探上堂禀明前情繼據原告偕證人張阿福投訴當時情形訊之王小　供稱此事實係在逃之某某起意我在衖口把風是實而湯東西子供多推諉經關讞員核供商之美領丁君以湯係過犯判押西牢一年期滿仍逐出租界王小寳押半年　交原主認領 
[誌謝]  
　　昨承大陸烟草公司送來仙鶴牌香烟一大匣謝謝 
來函 
[蔣介民政浙江旅滬各界書]  
　　浙江旅滬各界諸公鈞鑒我浙第一師範學校發生學潮已旬日有餘詳情早見報端無待贅述近見報載虱潮激　愈演愈烈官廳持强學生受傷外省人士之爲我浙學生請命者函電交馳獨惟我浙旅滬各界人士沈寂無聞邱貉亂浙勢已猖獗若不從速挽救則我浙敎育之前途何堪設想對於此次學潮之孰上孰否公論昭彰竊以爲今之計凡有妨碍於我浙省敎育者拚除之有福利於我浙省教育者歡迎之母使青年學生失學頽志費有用之光陰耗寳貴之精神期望我浙省旅滬各界諸公羣起而挽旣倒之狂瀾是所至盼蔣介民謹啓 
[各路商界總聯合會致上海縣知事函]  
　　敬啓者閱本月二十六日各報本埠新聞欄内載有貴知事致各公團一函内開案奉松滬護軍使署函開頃據探報學工商界團體因魯案交涉問題於本月十二日在法租界八仙橋永樂里十五號開籌備大會一節查探報名單内有租界各馬路商界聯合會張志鵬之名敝會各路董事中並無張志鵬其人該處是日開會敝會亦無一人前往敝會爲華洋兩界五十四路所組織而成組合之主旨純從商界切身利益上有所發展對於政治問題向不主張發表空論遇必要時自當爲一種有力之表示且從未聯合其他團體遇事均單獨主張不受何方牽牽保持獨立之精神貫澈良心所驅使山東問題若北政府必須違反民意直接交涉敝會亦早已籌有堅决對待之方法固不必嘵嘵於前也探報云云必有誤會用特專函聲明即希查照 
[穆藕初爲風傳棉業借欵事致國緝之書]  
　　緝之先生偉鑑三月二十二日玥因事赴津　促不及晋謁得領大敎歉甚悵甚二十五日車　讀當日天津益世報要聞内載周學熙大借日欵說『收買中國棉紗廠』其文曰據路透社北京二十二日電云據聞（尚未證實）推廣植棉局長周學熙已與日人接洽妥協設立一中日公司資本二千萬專爲在各省推廣棉業之用周氏自去歲被委此職以來亟思借外人之力成立一大公司以爲收買中國所有棉紗廠地步如果上說確實信如中國報纸所言周氏如不以實權與利益落於日人之手周氏將爲棉業大王云讀竟深爲駭異玥等方以先生整理棉業不遺餘力推廣棉產發達廠務以本國之資本拓將興之棉業偉大經營幾乎婦孺皆知其造福於民國前途至遠且大乃期望深切之時忽來此種風說得母招外人之忌而故播是說以暗相阻撓耶抑有别種誤會而爲此聲東擊西之謀耶年來我國棉業受歐戰之賜發皇神速震動全國國人之稍有資力者咸欲起圖以爭厚獲其組織完備開機有日者雖不少而惕於四圍情勢觀望不前者亦大有人在蓋創辦棉業需資較巨規畫之初益直審愼雖相宜地點所在都有無如内亂頻仍兵匪堪慮政府失保護之能力官吏存染指之慾心一也當局者驟得巨資任情揮霍嫖賭逍遥視爲當事股東之付托廠務之經營反淡然忘之於是曾受累者切齒欲投資者寒心二也棉業之不興山乎人才之缺乏辦棉業者又磊都狃於近利味於本圖罕以儲才爲急務絶大事業托之無道德無學問之司事工人乎中弊賣叢生成效罕見三也三愚未去棉業雖暫時勃興恐三數年後因辦事腐敗而流入外人手中者在所不免先生負規畫全國棉業之重任師尹赫赫民具爾瞻賢明如先生知必有以善其後矣我國逹人向持開放主義與外人共圖振興實業原無不可然因我國人道德上學問上辦事之能力上精神上有種種之缺點旣乏與人競勝之天才宜乎在在落人下風試問前此與外人合資諸事業其實權果誰屬哉（未完） 
雜評二 
[越獄案餘談（庸）]  
　　江蘇第二監越獄事件發生以後敖振翔稱病辭職而新委之馬孔二人亦有不就之說典獄長一職幾視爲畏途豈監犯越獄竟如老吏斷案之有先例此後在監人犯已習爲故當面無法防制歟抑監獄之戒護全恃置諸城巿之中而看守諸人不過形式上之點綴使非遷地爲良必將再生竟外歟不然何畏葸之甚也 
　　該監此次脫逃之人犯獲案已有數起行有解地檢廳者有解護軍使署者而解護軍使署之犯大抵皆警察方面所獲第二監固屬於高等廳管轄之下而所述者又皆司法衙門所判决之案犯何以上海警察當局認此等獲犯應受軍事裁判而逕解於軍署今後地方廳與護軍使署將各就所獲人犯面各别審判乎抑同一事件未便由兩機關處理而仍須引渡歸案乎此亦可注意者也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記「二二」] [  （本報特派員）中一]  
　　游檀山所見最足令人默憶者爲出類拔萃之棕擱Ｐalm有白皮之一種四圍似飽經霜雪不期竟於熱地見之此誠足以表示同島所特有之性狀與歷史也太平洋島嶼甚多檀山獨能以「樂園」「花國」翹異於衆是猶萬綠叢中一株挺秀若迴溯檀山百數十年來過去陳跡則似乎今日温淑之新天地即當年飽經殘殺之人間地獄即如全市最著名之拔利Ｐoli高峯在昔土酋酣戰時埋骨於此者又不知其幾何人游客對茲勝地名區亦若有相見恨晚之慨焉予有「過檀山往拔利」詩並誌如下 
　　照眼奇花桃李笑參天老樹雪霜姿庭球可作四時樂秋氣難將一葉知此去青山猶對海過來人事久如棋滄桑陵谷低徊處拔利峯前我到遲 
　　檀山由王國改共和而轉合於美利堅其間人事遷變之速固不僅如對奕者之舉子不定而已至云「青山猶對海」者因檀山土民向有一種特别性質之習名詞或曰「對山」指面山背海者言或曰「對海」則其方向適相反此指街道言也其以對山對海代表尋常東西南北之名詞全巿街道之簡單已不難推想及之此等稱謂流傳至今而不革誠研究檀島風習者極有趣味之資料也此外如「原住者」與「新來者」在檀山土語中亦成爲極普通之名詞說者乃以檀島新來者之人種不一而以「大治洪鑪」The　MeltingPot爲喻但以檀山與他名區比較亦有數端足供游歷者之談助其民居建築之古雅頗似東美之新英崙New　England美國他埠高大住屋與以逈不相伴也其對美利堅之地位頗似今印度之與英或疇昔古巴之與西班牙而島中人習焉相忘幾不問其籍隷何國亦甚難得其爲世界人種大冶洪爐頗似美國第一大城之紐約而絶鮮黑人等若干下等民族之闌入更出人意想外如此清淨地自當令人想望不已此集合三十二不同民族之嘉華合好女學院Kawaiahao　femin　ry所以爲全球各國所艶稱也嘉華合好學院本分男女兩部其中女子一部一名太平洋中心之女學校MidPaoirio　Institute中國女子在彼肄業者今得二十餘人家政與普通科咸備烹飪室尤可觀每年學膳費祇美金百元較美國爲低廉而處境之幽靜氣候之融和似爲美國各地所不易得中國有志渡美諸女生若先就此校爲預備誠足爲一舉兩得之上策矣 
新聞拾遺 
　　約翰東吳籃球比賽二十七日約翰大學籃球隊來蘇與東吳大學比賽下午三時公證人爲上海青年會西人某君銀笛一聲雙方球員虎躍入場圍而觀者不下數百人均鼓掌以示歡迎各球員莫不精神百倍携球之活潑授受之敏捷足令觀者艶羨不止鏖戰良久約翰遂勝四分東吳奮其全力亦勝二分各球員再接再厲兩方均有投入上半時間結果爲八與十二之比勝利屬約翰休息十分鐘少進葉品重行比賽約翰球勢益形勝利球常盤旋於東吳筐前惟不能中的斯時兩方球員咸顯絶技尤以約翰之刁君及東吳之梁君携球之術爲全場冠酣戰二十分鐘互有投入未幾銀角長鳴遂告停止下半時間結果爲四與十四之比勝利亦歸約翰是役也共計十二與二十六之比故約翰大捷云[  粲三]  
　　誤認愛妻昨晚新舞臺停演後觀客咸紛紛出門門口非常擁擠有一某甲病短視鼻架極深之老光眼鏡與妻同行而出在人叢中忽相失散甲急返身覓之倥偬間眼鏡擠落打得粉碎甲頓茫茫如喪其明旋見一婦人自迎面來逼視良久遽上前握其手呢語曰吾愛來言甫出　掌已着於頰隨聞清脆之駡聲曰你的眼睛何在甲面紅耳赤始知誤認口呼得罪連連鞠躬而退[  朝士]  
　　新廣告昨（二十九）日因事經棋盤街遥見河南路口行人一圍意必有事故即趨往視之乃一黃包車夫拖一白大兎耳此兎係人所裝成全身衣白布之衣卽手足亦不露 
[旁觀者清]  
出頭載白紙糊成之兎帽兎角高豎眼如銅鈴而手中握一樹牌牌上書英文三行一時作壁上觀者不下百人後竟往愛多亞路而去行人皆嘖嘖稱奇以意度之此兎必係外人廣告作用外人利用廣告於茲可見一斑矣[  泉]  
　　易妻怪聞寗垣石壩街沈某性嗜漁色妻何氏亦佻㒓不持儀節雙方訂立條約各不侵犯自由去歲沈與淮清橋開設豆腐店之李某結交日相過從遂成莫逆李妻錢氏面日姣艶夫幾與沈某私通情愛甚篤嗣爲何氏偵知乃偕沈往李宅李某設宴欵待席間何氏忽向李言及沈某與錢氏曖昧情形當時李某羞得面紅耳赤錢氏則嚇得面如土色何氏不待李某接言即曰生米煑成熟飯莫奈倘事傳揚外間體而攸關我有一法兩全其美沈李均問何法何氏曰沈某姘結錢氏置我於不顧對我無情如此令人可惱我已不願爲其妻矣錢氏背夫私通李某亦當憤恨不如錢氏改嫁沈某我改嫁李各遂心願不知二君以爲何如沈李同聲贊成遂實行易妻一時聞其事者莫不傳爲笑柄云[  隱厂]  
　　迷信人之新笑話蘇城承天寺口陳芝蘭所開之理髮店陳設鋪張較諸他店更爲奢華然該業在三四年前險遭衰廢迄今改良維新頓改舊時面目惟該業向有小棋杆爲標幟相延已久然不用者已有數年矣現陳主忽顧念及此遂建造木杆一根懸掛店内詎知鄰居韻記内舗老板瞥見之大爲不然以攸礙風水爲詞勒令該店取銷雙方各執其詞爭吵不休幾至用武現不知若何了結[  懐之]  
　　美人袖中之情郎影蘇垣北街拙政園近有蘭花大會余昨日亦往參觀旣至獨遠香堂廓下適有一女子在前嬝娜而行忽袖中墮出四寸照相一片彼尚不覺余拾而視之乃一美少年之影也追而還之惟伊則面泛桃紅赧赧然而去[  懐之]  
　　學生發狂前日自蘇州至常熟輪船中有一人大聲急呼笑駡無常雖同伴百般勸阻總無效力時椎胸浩歎淚涕交作時高唱琴歌全船震動船中收票問其同伴據云此人姓李名覺民向在上海某中學肄業因與敎員稍有口角今在蘇某學校肄業祇有一月因用心太過隨得神經病今携其往常熟云收票員聞事後使其遷入官艙以免妨碍他人云[  吉]  
　　長牙之鼠余友潘君自白門來蘇携有一鼠身之大小毛之顏色與平常之鼠毫無區别然其牙與他鼠絶不相同該鼠上列門牙長約倍他鼠下列門牙則俱無故上列門牙得以嵌入而不突起食時亦可無妨也據博特家云該鼠下列門牙因受傷折斷不能再長上列門牙於是漸漸增長故此種長牙之鼠亦可用人工構造云[  懐之]  
　　預知火災之奇聞鄞縣西鄉後漕居民三十餘家多業耕種有虞孝賡者家道殷實父早殁前月十八日聘娶某氏爲室結褵後伉儷頗浹洽越三日傍晚時某氏恍惚間見有紅鬚翁三人入其室大駭因告其姑姑固好迷信者惝然曰紅鬚翁即爲火神吾家當有不祥其速避之爲吉乃令其子孝賡搬取家居一切所有什特深夜裝於船他徙隣人不知也迨翌日天初曙火果起於積薪間延燒被累者二十餘家孝賡家僅焚及空屋亦云不幸中之幸也[  施詠湘]  
　　平安客棧不平安南京平安客棧有旅客十餘人在樓上歇宿近來忽然鬧鬼二十六號夜曾將馬姓客由樓上無故攝至樓下二十八日又白晝現形磚石紛飛物品自移一般旅客嚇得紛紛搬出或云狐仙或云活鬼二說未知孰是刻該棧主擬延吕祖庵道士畫符鎭壓殊不知能逐去否也[  隱厂]  
　　如夫人吃驚不小南京某旅長之如夫人昨乘汽車出聚寳門赴雨花臺上墳行至山下司機者一未留心與路旁電報桿相撞車上玻璃撞成粉碎如夫人雖未受傷然已吃驚不小其司機者頭部撞破血流如注云[  隱厂]  
　　絲漲價當舗忙煞南京絲價去夏每日兩祇售二十七元而當舗則可當洋三十元因是各家絲行咸將餘絲送往當舗不意近來外埠絲客紛紛來購致各緞廠不敷應用因此絲價大涨刻下每百兩竟售至五十元左右於是各家絲行紛紛將絲贖出售賣計算除去利息每百兩尚可賺洋十五六元故各當舗擁擠不堪而贖絲者佔其半數云[  隱厂]  
 
[法國戰後之慘象（十五）]  
　　第愛里區詩家拉馮戴JEANDELAFONTAINE（十七世紀）之故第（裘毓　君贈） 
小說 
[誰之過？（美國惠斷克斯著）] [  蔣夢芸]  
　　台達夫人聽了呆了一會心想女兒不是着了魔　便道我要瞧我一定要瞧難道我没有權力　嗎瑪麗也怒道一定不能瞧你没權力瞧台達夫人氣得哭了台達走來和瑪麗說道女兒你怎樣這般没禮難道着了魔嗎瑪麗冷笑了一聲道我着魔嗎怕你自已着了魔了你不說什麽人都有自由權做父母的不應干涉...不論什麽事...戀愛都有自主權嗎你又爲何說我着魔呢你那训「自由戀愛」是你自已做的敎人行的奈道我就不該有自主權嗎台逹聽了回答不出祇歎了一口氣 
　　這晚九點鐘瑪麗瞞住了人一個人出去一夜没回來到了第二天的早晨台達夫人到他房裏一看没有人就着了慌後來在桌子上面見一個字條是瑪麗寫的說聖脫來約他私奔現在他跟隨他到外國去了台逹夫人見了哭了出來連忙和台逹到聖脫來家裏來到了那裏聖脫來的妻子正因爲他丈夫將自已抛棄了拐着閨女私奔再也不願活着已自殺了台逹夫婦倆没法悲悲痛痛的依舊回來剛要到家的時候忽地轟的一聲那邊一個子彈飛了過來中在台達的身子就倒在地上死了接連第二個子彈飛過來台達夫人也死了有人跑到台達家裏去找他的兒子格雷說他早已給人打死了屍首的旁邊還有一張紙條上面寫着「我合家的人都因爲那部「自由戀愛」而死我所以也敎做這部「自由戀愛」的人合家死在這部「自由戀愛」上咳這都是誰之過 
[自由談之自由談] [  不冷]  
　　盟主戰國時有盟主此其所以名之爲戰國也今中國雖未統一而名義仍屬一國且爲共和而决不尚戰奈何有此不祥物之盟主出現哉雖然誰實致之而有此反動抑亦不能僅責一方也 
 
 

Page 15

 
 
   
 
 

Page 16

 
 
   
 
