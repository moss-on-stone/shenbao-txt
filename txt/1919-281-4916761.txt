# 1919 - 281 - 4916761

 

Page 1

 
 
   
 
 

Page 2

 
 
   
 
 

Page 3

 
 
時評 
[安系决議（冷）]  
　　近時每有安系决議何事云云實則安系究爲何種機關其决議有何效力而亦使人相驚以伯有也耶 
其集合之也非法其組織之也無方其人才皆竊權攘利之徒其行事盡趨勢附炎之列方在盛時已不足數况乎其靈魂已失靠於京中其首領復虚懸於海上其手足爪牙又皆屏息靜氣而不敢援助尙何安系之足云决議之足錄哉若其决議之全反民意乃意中事也 
命令 
　　十月十四日大總統令據福建清鄕督辦蕯鎭氷會辦黃培松電呈清鄕事日辦理完竣請將督會辦各職明令裁撤等語福建清鄕督辦會辦應卽裁撤所有未盡事宜著該省長繼續　辦餘如所擬辦理交財政部查照此令 
　　又令王寵惠晉給二等大綬寶光嘉禾章此令　　又令莊璟珂給予二等寶光嘉禾章趙詒壽給予四等寶光嘉禾章此令 
　　又令藍建樞蔣拯劉冠南均給予二等寶光嘉禾章王崇文沈壽堃均給予三等寶光嘉禾章鄧驄保給予三等寶光嘉禾章此令 
　　又令張宗昌給予二等寳光嘉禾章劉文明給予三等寳光嘉禾章楊言昌給予四等寶光嘉禾章此令　　又令羅文幹陸鴻儀均晉給二等大綬嘉禾章石志泉晉給二等嘉禾章此令 
　　又令吳毓麟給予二等大綬嘉禾章吳紉禮陳兆鏘鄺國華均給予二等嘉禾章林元銓劉秉鏞榮志楊徵祥陳杜衡均給予四等嘉禾章此令　　又令楊德森給予二等大綬嘉禾章此令　　又令張敬禹吳金聲均給予二等大綬嘉禾章姜永安潘玉田劉待春汪樹璧均給予二等嘉禾章趙文　魏　田周崇岳弋寶琛屈得意周蔭人劉煥文張綸璜均給予三等嘉禾章羅明春王錦堂朱賁紀雷長祿田種玉靳永泰張繼忠李弍白冀汝梅高維嶽均給予四等嘉禾章此令 
　　又令岳昭燏容揆均給予二等大綬嘉禾章鄭延禧吳佩洮均晉給三等嘉禾章魏子京歐陽祺劉光謙李經濤魏渤馬永發均晉給四等嘉禾章此令 
　　又令伍崇學覃壽堃均給予二等嘉禾章董嘉會给予四等嘉禾章此令 
專電 
[北京電]  
　　蘇李督電和局無挽回力（十五日下午一鐘） 
[北京電]  
　　津訊學潮漸平原定戒嚴令綬頌（十五日下午一鐘） 
[北京電]  
　　安系决議補簽德約（十四日下午九鐘） 
[北京電]  
　　倫敦電英報接北京電稱中秋節俸餉無出内亂將發財政已頗破產云（十五日下午六鐘） 
[北京電]  
　　内部通令德奥敎士產業有不願委托他人者應由地方官收管（十五日下午一鐘） 
[北京電]  
　　國際保工會開幕電令容揆代顧出席（十五日下午一鐘） 
[北京電]  
　　本日外部討論藏事開會多數主張外蒙現取消自治西藏决不能再蹈覆轍（十五日下午六鐘） 
[北京電]  
　　上兩月關餘二百萬兩銀團允交付專充本月軍政各費（十五日下午六鐘） 
[北京電]  
　　衆院秘長梁鴻志赴滬報告政局近情並商將來辦法安系内部咺傳王已决定辭職俟梁去接洽後卽發辭電 
（十五日下午六鐘） 
[北京電]  
　　張懷芝昨抵京陸錦控案尙未定辦法陸每日仍到參陸處照常辦事（十五日下午六鐘） 
[北京電]  
　　馮來京後十六師問題已决名義歸部直轄餉仍由十六師糧餉局按照禁衛軍歸部領發糧餉局長仍爲張調宸（十五日下午六鐘） 
[北京電]  
　　參陸處密議先由贛南劃爲備戰區域惟須再觀南方形勢始能宣布實行（十五日下午一鐘） 
[北京電]  
　　張敬堯又來電告急（十五日下午一鐘） 
[北京電]  
　　張敬堯電譚延闓在永興下動員令派趙恒惕攻贛邊襲瀏陽林修梅攻茶馬濟攻攸三路會攻長沙形勢萬急懇速撥援（十五日上午十鐘） 
[北京電]  
　　崴電俄沃政府調集大隊意在反對美捷兩軍現羅扎諾夫與大井中將均已離崴赴海拉爾與謝米諾夫接洽不日恐有變動（十五日上午十鐘） 
[香港電]  
　　軍府增設陸海參辦事處請總裁蒞粤持大讦案兩院决緩辦（十五日下午三鐘） 
[香港電]  
　　軍府元日通電德戰終止關德人事務照無約國辦理 
[香港電]  
　　軍府據前敵報告北方增兵眞日開特會决不輕啓戰端令前敵嚴守並電北方詰問元日已電京請撤贛軍各通信社電 
[北京電]  
　　昨日靳雲鵬簽定飛艇借欵合同 
[北京電]  
　　内務部准吳炳湘十日假 
[北京電]  
　　靳雲鵬言對湘東不先開釁但無法時可相機應付（以上十五日） 
以上平和通信社電 
[北京電]  
　　疆吏更動消息張敬堯改任長江總司令吳佩孚督湘吳光新長贛齊夑元使滬徐　霖長吉陳樹藩内用徐樹錚督陜均在醖　中 
[北京電]  
　　吳炳湘長内務丁士源任警監似又停頓 
[北京電]  
　　盛傳王揖唐日前來電辭職政府方面否認是説 
[北京電]  
　　湘督電南軍由攸茶出發進逼防綫譚延闓親至攸縣開軍事會議叙餉械到齊開始總攻擊政府復電實力防制勿先開釁 
[北京電]  
　　汪有齡等電和會開議問題必須俟唐少川地位確定後方能磋商 
[北京電]  
　　海軍部提出江陰添造火藥庫請欵十萬議决緩行（以上十五日）以上中華通信社電 
[北京電]  
　　院接公使電法議院十一日通過德奥條約審查長言山東問題爲約中缺點義皇七日用令批准德奥約 
[北京電]  
　　崇文門監督劉鶴慶擬辭職朱寶仁有望 
[北京電]  
　　吉省長郭宗熙辭職將准决以徐　霖繼任已内定 
[北京電]  
　　參陸處接張湘督報告湘東軍事區域内設置軍用電線完全成立 
[北京電]  
　　河間命其長公子赴寗傳聞專爲國民大學事 
[北京電]  
　　傳聞川滇軍失和熊克武出走參陸處昨急電劉存厚鍾體道詢詳情并飭嚴備 
[北京電]  
　　姜都統來電報告熱河兵變現已弭平地方安靖請速撥發餉項免再釀亂 
[北京電]  
　　顧維鈞電告二十日左右赴美京參輿國際保工會 
[北京電]  
　　張作霖電長春交涉尙未就緒日　四欵奉省止能承認二欵 
[瀋陽電]  
　　徐樹錚來晤張巡閲使就商要公 
[香港電]  
　　舊會倡議要求陸榮廷孫文唐繼堯唐紹儀親赴廣州執行總裁職務否即取消軍政府另組（以上十五日）以上中孚通訊社電 
路透電 
[德國之波羅的省撤兵]  
[十二日巴黎電]  
　　協約國答覆關於波羅的省撤兵事之德國牒文謂德國之延發撤兵命令雖欲謂其非故意使命令難以實行亦不可得否則共拒絶召回戈爾資將軍理由何在無從索解德牒嘗建議應派戈爾資將軍回至波羅的省結束一切德政府今乃反稱波羅的省之德兵不服從德政府之命令夫戈爾資將軍行事如果違背政府命令則早當按法懲治德政府於此點如無滿意之解釋則所稱已盡其權力所能及召回軍隊之言協約國未便承認覆文涉及攻擊里加及古爾倫組織德系俄政府事宜後續謂恊約國今堅抱德故府對於實行撤兵負完全責任之主義並擬纔持九月二十九日福煦上將牒文中所開之各項嚴峻計畫須俟軍隊實已撤退始能取銷恊約國日内將派大將一員率委員團赴波羅的省管理撤兵計畫之履行非俟該將報告高等議會撤兵事宜已依序進行則所施嚴峻計畫未便考慮中止請德政府儘速答覆德兵如有仇視波羅的省協約國代表之行爲當惟德政府是問云云 
[十二日巴黎電]  
　　時報載羅京電稱羅國各報鼓吹法意羅三國聯盟俾保障巴爾幹之和平及迫令匈國傾向和平時報載柏林電稱戈爾資將軍擔任撤退其部下駐波羅的省之軍隊比斯恰夫氏加入攻擊里加大軍之兵亦在其内 
[十三日倫敦電]  
　　里加電稱白摩特大佐曾宣布擬於星期四日夜半入里加但經里特將軍奮力抵禦遂未如願 
[十三日倫敦電]  
　　每日紀開里訪員紀三日戰情略謂里特軍後衛二千人抵禦優勢之德軍德軍彈如雨下且發煤氣砲彈而里特軍仍奮死抗拒軍中有學校之學童頗多里特軍卒爲機關槍與武裝汽車逼退但在星期六日雖受猛烈砲火之轟　仍能支持云 
[和約之批准談]  
[十二日巴黎電]  
　　豫料批准和約之命令明日將見公報於是巴黎戰前之社會生活可望恢復咖啡館與食肆夜中復又營業三大國旣批准和約戰爭狀態遂可正式告終 
[十二日巴黎電]  
　　參院討論和約之際克勒滿涉氏宣稱凡事務宜謹愼並讚美英國出力使各國獲得自由又謂彼之畏德國經濟勢力甚於德國軍事勢力德國今不復有作戰之武器協約國雖許德國東陲設防置砲然此乃爲德國自衛計法國殊不欲見德國爲過激黨侵入也總之法國今已無畏於德 
[英波協約之關係]  
[十二日巴黎電]  
　　波斯外交大臣對客言已請和會許其到會陳説波斯志願又謂外間關於英波協約之疑慮實無此理由波斯非改革不能生存而改革則非有歐洲一强國之友助不爲功列强中能助波斯者厥爲英國協約中並無損害波斯獨立之條件亦無予英國永遠專有權利之規定波斯可自由聘任外人顧問如汉國講師即其一證英波協約將來當呈送國際聯盟會云云 
[威爾遜總統之病狀]  
[十二日華盛頓電]  
　　今晨公報稱威爾孫總統之病體一時不能起牀衆見此公報遂失總統早日臨政之希望各報載有投函據傳乃某參議員所撰内謂總統乃病腦變其面部微覺麻痺此後恐難掌理大政云云全國大爲驚愕對於此事頗多猜測蓋憲法雖規定大總統如因病不能辦事副總統得代行職權但迄今未有前例可援總統之醫士對於參議員之函不欲加以批評 
[十三日華盛頓電]  
　　昨晚公報云威爾遜總統精神尙佳日間頗安 
[愛爾蘭之内亂]  
[十二日倫敦電]  
　　據當道報告自五月十六日起至九月十九日止愛爾蘭新芬黨共行暴舉一千二百九十三次内有謀殺案十六次開槍擊人案六十六次槍擊居宅案三十次縱火案五十次毆擊案六十次搶奪軍械案四百七十八次 
[中英之商業近聞]  
[十三日倫敦電]  
　　孟却斯德棉業商開會時報告會衆財政部擬將赴遠東之商業團自十二人減至三人政府本擬擔任全數經費今限供給三千鎊該會通過提議案謂財政部之計畫殊不適當並促財政部按商部贊成原讦之計畫遣派委員團其最便之時期乃在一九二○年 
[十三日倫敦電]  
　　中政府所給維克斯公司八釐息之國庫券乃一百八十萬鎊非八十萬鎊因維克斯公司供給大批商用飛機故訂此借欵 
[各國近事記]  
[十二日倫敦電]  
　　西北俄軍公報云我軍藉坦克戰車之助在旗堡附近渡魯加河 
[十二日伊細萊摩里諾電]  
　　法國飛行家波萊氏擬由巴黎飛至澳洲墨爾邦今晨在第一站出發飛行五十基羅邁當後因霧折回 
[十三日倫敦電]  
　　擔任掃除哇克萊斯與瑙威問水雷之美船已告竣厥功計掃除二萬一千枚之多掃雷船三十六艘僅四艘得免受損 
[十三日倫敦電]  
　　愛爾蘭柯克與昆斯唐間有火車一輛爲十四人攻繫刦奪兵士之軍械逃逸無蹝 
[十二日羅馬電]  
　　意皇因阜姆事决計遜位之謠言已由當道否認 
[十二日巴黎電]  
　　政府下令取銷戰時在各州宣布之　嚴令 
[十一日倫敦電]  
　　前與敵貿易各商行之名　列入黑册茲黑册已由當道下令取銷 
[十二日倫敦電]  
　　　晤士報詆責印度政府以外交權予阿富汗並謂如此大讓步印度政府遲遲不即發表有意延遲莫可寛恕 
[十三日亞姆斯特丹電]  
　　據當道宣稱荷后不日　正式巡游荷屬東印度羣島 
[十三日紐約電]  
　　紐約貨車夫役夜半罷工共有萬人之多牛乳與易腐之物均不能運發 
國外要聞 
[日本之勞動問題]  
　　中美新聞社譯大陸報社論云日本前途憂患正多即如實業及陸軍之發展均缺乏原料非求諸他處不可其取材之地大都爲中國再則食物缺少每年必購進外國米值日金數百萬元此爲基根本困難問題再則本國之重税非其人民所能負擔中國内爭如一旦停止開發國力尤爲日本所懼至若山東問題種族平等問題華人抵制日貨問題美國海軍之突然發展中美之友睦英美之交親日德密約之洩露凡此皆日本之憂患不過略舉數端耳而本報所欲論者則爲日本之新難題此項問題在西方諸國多已經過或已改變其形式而歸於調整不成問題而日本則方發生此問題維何即勞働界要求一日作工八小時是也日政府將如何處置尙未可知但迄今並未處置得法按此問題就日本而論實發生於巴黎和會因和會規定召集一萬國勞働大會議各國勞働界得於該會議提出主義與要求從而决定鐘點工價及作工情形等問題日本被邀派代表列席遂引起上月間日本工界之大騷動罷工也開會也東鳴西應警察疲於奔命蓋勞働界反對所派代表選出時之方法其各實在日政府任意行動干涉太甚致勞働界大憤怒其結果如何請觀本月十一日之東京電其文云昨日日本派赴華盛頓勞働大會之代表上伏見丸出發時發生一種非常之景象當政府所指派之兩代表偕同隨員啓程時首相原敬及澀澤榮一男等要人均在送行而旁觀之羣衆大露不贊成之狀態至由大隊警察阻攔之使不得近前另有一政府委員松木氏恐羣衆阻其登舟乃先佯離碼頭然後再濳下船松木之預料果然不虚因有羣衆一隊確於船開之前登艙搜索松木冀迫其回至岸上也據云各代表實受有指使反對積極之國際的勞働政策云按日本政府之警察向來遏止公衆示威運動殊不費力而此次政府所派代表於乘軺出發之頃竟有决心之公衆大索船中實堪驚異然該電由一日人支配之通信社傳出决非全豹茲將十月十日英文日本智報所載詳情錄下其言云日本派赴第一次之萬國勞働大會代表於今日出發時忽遇敵抗之示威運動若警察力能阻遏當不至此先是勞働界之各團體對於政府所派代表大不滿意預備於其出發時予以不歡之送但至昨日此種計畫已漸消減因警署特邀著名工黨領袖數人至署中軟禁至伏見丸開後始釋其他領袖則接有通告謂如敢爲示威運動當以非法集會相待而加懲罰政府所派員中有松木氏者以日本工團代表之名義出發而各工團皆不承認之昨日松木之寓所四周有警察看守登舟時警察簇擁之工黨尤集失於松木至於對彼如何示威則事前嚴守秘密惟聞參列於示威者將人人佩一誌哀之章携一誌哀之旗而爲工黨行列前導之音樂隊則奏輓歌當松木由東京車站乘車開行時則衆人各揮黑色之巾又在横濱碼頭亦爲同樣之哀送松木氏於昨日發柬邀請各外報代表在帝國旅館會晤迨各代表在時松木爲警察所緊繞竟不克踐約而由某氏代見道歉代表當詢以日本各工團旣一致反對松木而彼仍以日本勞働界代表之資格赴美到美後將如何自解某氏答稱日本各工團並不一致反對不過領袖數人願自爲工團代表而不得乃反對之耳又問日本其他兩代表之計畫在企圖爲日本避免一日作工八小時之通例松木氏將反對之否該代表答曰吾意彼將反對之彼乃極欲爲日本取得一日八小時之通例意甚懇切故日本若不克達此目的乃非彼之咎也由以上紀載觀之可見日勞働界欲減少工作時間至每日八小時而政府反對之竟派代表赴美令其從事於違反勞働界願　之運動彰彰明甚將來如政府目的竟達消息傳來不知日之勞働界將如何誠一耐人懸想之問題也 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞二 
[美上院之德約保留條欵]  
　　華北明星報云美國上院各黨議員爲和約及國際聨盟諸問題各執理由均表最後爭勝之地位其實孰是孰非各報紙無從憑依至由華盛頓拍發關於此項問題之電報雖紛至疊來然究其事實仍在混沌之間茲接得華盛頓通訊報告此事尚屬確切藉明此中之眞相焉查上院所表决之保留條款四條均關切要其他次要之修正條欵或者業得該院民主黨之同意或被其所反抗茲將當日表决此項保留條欵四條之經過情形略述如左一九一九年六月二十八日協商各國曁美國各全權委員與德國全權委員在萬歲里地方所簽訂之和議條約已得美國上院議員三分二之同意表决核准施行惟美國上院所提出之保留條件四欵應附於此項和約之中與該和約之核准案同時發生效力倘此項保留條件未經英法義日四大國中之三國承認及見證者作爲該和約之附件則此項核准案亦不能發生效力更不得藉此而朿縛美國此項保留條件全文如下（第一欵）美國得按照與與國所訂和議條約内第一欵辦理宣布無條件的與國際聨盟脱離關係之權（第二欵）美國得否認按照和約内第十欵或其他各欵所載應負保護他國之政治獨立或土地自主權或干涉他國之爭端無論該國是否列爲國際聨盟之國或用美國陸海軍協助他國之爭釁或採取維持經濟主義以爲保護他國免受外力之侵略或出兵干涉他國之内亂至於該和約内之第二十二欵第一項所載各節美國非得國會聨名表决外無論何種命令美國概得否認之（第三欸）美國對於本國政治範圍以内各項問題得有自行解决之全權其餘關於地方及行政問題如殖民及沿海航業税則商務曁其他國内各問題應完全歸美國自行治理不得受此項和約之朿縛而付諸調停辦理及由國際聨盟委員會取决或聽他國之勸告（第四欵）凡關於美國自行採用孟羅主義處理之問題美國得拒絶他國從中調停及謝絶國際聨盟委員會之代行調查此項孟羅主義乃美國獨得以自行解釋是以美國應宣布此項孟羅主義完全不干國際聨盟之任務而與美德所訂之和約更屬無纎毫之關係也 
[美國出口貨最近之調查]  
　　中美新聞社西雅圖九月八日通信云美國航務部現有命令凡船舶之隸屬該部裝載商品出口者均須分别加以分析擇定六月中舉行其計畫甚大手續甚繁凡美國所有船舶由美國港口出發應將其艙貨單一一查騐於以知六月中出口之貨舶計共二百九十三艘載貨一百十七萬七千四百四十四噸中二百四十三艘由大西洋港口出發三十三艘由墨西哥海灣出發其餘十七艘則由太平洋港口出發計一千九百十四年一年美國貨品由美國船舶裝載出口者凡值一萬六千六百零五萬五千零六十一圓而此一年中外國船舶之裝載美貨出口者亦值十八萬八千一百七十三萬五千五百八十圓較之前數多百分中八之九十一此僅指六月中而言若現今新商舶之裝載美貨出口者則竟值二十六萬八千二百二十八萬圓之譜較之一千九百十四年增多一千零二百十七萬三千四百二十一圓進步之速大可驚異據商務部之統計言則美國商舶所載出口貨品固已大見增加而外國商舶所載者乃減至五萬四千四十二萬四千八百四十六萬與一千九百十四年之統計每百分中八之九十一大有差别即至一千九百十七年美國船中所載出口貨品亦居百分之六之二而外國船所載則居百分中四之八十五至若六月中出口之美國二百九十三艘其一百零一艘凡載雜貨三十三萬八千七百十二噸其餘七十八艘則裝有煤二十九萬六千三百二十一噸所有新舶其十一艘載有棉五萬二千六百零五噸其七艘載有木料一萬八千三百零七噸七艘載有鋼片及火車四萬六千九百三十四噸另一艘載有火車之運貨小車及鋼片計重八千七百十二噸四艘載有油·煤油·汽油等計重三萬零九百六十七噸其餘一艘則載有一萬零零八十六噸之紅十字會用品以上所記皆出口品也至中美洲輸入美國之貨品則較出口貨多至兩倍故時需以小舶多艘駛赴其地從事載運其貨品則率爲香焦咖啡鐵礦苗錳䤼石臘油諸品云 
國内要聞 
[津警察擊傷學生案近訊]  
　　學界已議决罷課 
　　天津大風潮後曹銳榻以德請政府宣布戒嚴並以此商之曹錕聞曹錕意以天津尚無戒嚴之必要不允所請而靳代閣亦謂不必小題大做故責成楊以德回津維持現狀現内務部方面已决定辦法兩端（一）對於當事之學生加以行政處分不得株連（二）對於西區三道橋桐茂錢舖之搶案認爲另一問題不牽涉此案之内政府方面對於天津戒嚴旣認爲尚非必要楊以德計不得逞遂異想天開製就商人請求宣布戒嚴之禀帖一件召集商人五百餘名至警署迫令簽字以爲再向政府要求地步當有楊相識之某商首先簽名此外有米商數人亦署名餘皆不肯畫押楊亦無可如何乃又遷怒報館據中美通訊社消息楊於昨晨（星期一）晋謁省長曹銳當時另有一人在座三人會議結果擬請天津英美兩國領事將京津太晤士報及益世報封閉聞美人方面已决定拒絶此請 
　　天津學界要求撤換楊以德推舉代表求見曹銳數次均無結果是以學界有議决罷課之舉昨日中學以上男女學校學生已實行停課其停課宣言書如下一國的國慶是一國的大典全體國民所應當慶祝的我們中華民國自從武昌起義以來國會裏議决十月十日爲中華民國的國慶日大家全都遵守每年全國全有慶祝慶祝的典禮是差不多一律而慶祝的心理同現象不免因着時期問題各有不同此次天津慶祝國慶由各界聨合會發起通知各界人士赴會爲著伸我們慶祝的熱忱並且團結我們的民氣組織的人是各界的團體責任由各界聨合會負的在開會以前各界聨合會有正式公函給省公署同警察廳手續上没有一點缺欠並且各界聨合會副會長馬千里親口向警察廳督察長丁振芝說「這次會由我完全負責任」游行的事也說在内四面顧到總算給警察廳没有一點口實可藉了然而楊以德終不死心派大隊警察攔阻我們出發我們大家同他理論他却向我們威嚇我們各界的人是赤手空拳秉着愛中華民國的心去慶祝國慶我們還有什懼怕麽一往直前是我們當然的辦法我們是「結隊成羣」是極有秩序的團體行動他們不但阻攔並且還用槍剌槍托傷人野蠻黑暗那時的情景已經達到極點稍有人心的人没有不感動的加上他所傷的全是我們有團體的男女兩界學生公民是有目共睹人人都「怒不可遏」所以才做到全體到警察廳的一步等到我們男女兩學界代表向他警廳質問楊以德的代表丁振芝却不負管束的責任所有的錯失他全讓我們向法庭去起訴我們想慶祝國慶是舉國同慶的事我們照手續做他們却故意爲難不放我們游行破壞我們有團體的秩序他們的罪惡是妨害我們慶祝國慶這事的主動完全是楊以德所以楊以德不讓國民慶祝國慶的游行他的罪完全是不承認國慶破壞共和再說他的巡警打傷我們有團體有秩序的男女學生警察廳是保護地方治安的他們反擾亂地方治安我們不去質問他負責任的警察廳我們還問誰去不想他的回答一方面承認他「破壞秩序」「毆傷學生」却讓我們到法庭起訴去這種不能管束警察的長官言語還能夠有指揮巡警的資格嗎並且主使巡警毆人他的罪是主使罪更没有再爲警察廳長的道理他的罪狀旣定我們以後對他完全是没有一點怒心了破壞共和是他對國家犯的大罪打男女學生是他同我們學生宣戰並且他又用馬隊衝散公民弄的公民有落到水裏去的有受傷的這種罪狀他是同公民宣戰從今後我們永遠不承認楊以德做我們的警察廳長了楊以德的罪狀是如此我們大家反對他的决心是已經在圍聚警廳同累次演講上表現出來了各界代表要求省長懲辦楊以德正是我們人人心中所主張的事而我們男女兩學界身受「切膚之痛」尤其「義憤塡膺」期在必達到我們目的並且期望將我們當場所受種種痛苦同各界所受的摧殘一一宣告社會以求社會公衆的同情「仗義執言」本着這種主旨我們因此議决短期停課表示我們促社會覺悟的决心一致進行「救國不忘求學求學不忘救國」本我們全國學生終上罷課的宣言我們非迫不得已何忍拿神聖敎育的團體「輕於一擲」然而爲我國共和前途計國民人格計我們實不能無所表示審愼再三始敢出乎此道所期政府能順輿情確保共和諒我們隱痛允許各界的要求而邦人君子要是能諒我們苦心當能表同情贊助我們進行「羣策羣力」「衆志成城」則目的終可達到我們區區心願也可以表白於社會了天津女界愛國同志會中等以上學校學生聯合會發佈十月十三日 
　　英文京津泰晤士報云自楊以德復任警察廳長以來地面上所發生之風潮已指不勝屈觀近星期以來地面上發生之事乃無一非楊以德完全負其責任十月十日爲中國國慶日舉國上下無不歡呼慶祝而楊以德敢將學生及各界公民之愛國游行破壞實爲各國法律所不許即以中國論近如北京遠如上海等處皆有游行大會人數較多未聞警界有何種之干涉亦何嘗擾亂治安楊以德此次之暴烈舉動縱有百舌終難辯過據吾人詳愼調查當日之情形慶祝國慶日之人士比較京滬各處實無分毫擾亂治安之影兆旗幟上所書之字樣無非爲國爲民及要求自由平等與鼓勵國人愛國圖强抵禦外侮而已縱使警廳對於此等舉動不以爲然而所行之政策亦不應如此莽暴乃竟不然故釀成一絶不幸之結果楊以德之對待此般愛國人士雖罪已昭彰而仍肆無忌憚再接再厲思達其摧殘民意之目的以爲若下令戒嚴當可任意殺人以辦其所欲爲之事蓋欲與馬良并駕齊驅也然必須得商界翼成方克有所藉口故於上星期六日以威迫手段在警廳開商民大會被誘而到會者五百餘人會場四週圍以武裝警察如臨大敵商人初以爲護衛會場者迨楊以德之代表丁振芝宣佈開會宗旨歷言地方現像之艱險非下令戒嚴則無以保護商業維持治安故請各人簽字上禀以遏亂萌云云乃簽字者不過十人第一家卽小米商也丁窘極計生竟恫嚇在廳商民以不簽字不能出廳之説不料羣衆忿忿一擁而散嗚呼楊以德强造民意之幻夢盡付東流其罪豈容辭哉宜乎國人一致要求非斥革楊氏不可也楊以德之罪狀尙不止此又决議欲封閉天津兩大日報即京津泰晤士報漢文部及益世報奈此兩報皆外人所辦致半籌莫展彼所議决封閉此兩報之原因在於兩報平日主持公論贊助愛國運動與反對楊以德之種種謬舉故楊以德謀封兩報殊屬違犯國際條約當由各該領事等嚴辭駁斥不但不能將之封閉而且兩報此後如有分毫損失或辦事人發生意外皆由中國政府負完全賠償與懲辦之責任並將引起絶大之交涉矣楊以德之去北京也吾人敢謂不獨設法運動在天津下戒嚴令已也據吾人所知彼曾奔謁數部總長之門及請段芝貴代爲設法不料敷衍推卸令彼返津與該管長愛（曹省長）商議楊氏又虚此一行遄返津門往問曹省長並聲稱如不下令戒嚴恐全省警察均一致罷崗以爲要挾省長不爲所動諉稱非我之責又請命於曹督軍曹督仍嚴辭駁覆其駁覆之措辭對於楊氏極爲輕慢亦所謂自作自受焉耳楊以德之長官尙知民意不可侮若楊以德苟稍有廉恥早應自請辭職矣况楊以德今爲全國公敵即爲第二馬良自取其辱夫復何言乎 
[和議擱淺中之備戰聲]  
　　靳雲鵬代理總理以來其對王揖唐之態度究屬如何傳説紛紛不一實則靳對王之進退暫置不理居滬返京聽其自擇不撤回亦不催其開議據有人見靳曾問其如何不撤換王揖唐靳答以余雖不撤換而王之心中較撤換尤爲難過即此數語可以窺測靳之對王態 
度矣靳對和議之進行以爲宜先與南方當局直接商洽俟意見接近再想方法但不過抱有此意尙未開始活動至於外間所傳李曰垓此次南下曾受靳之委托疏通和議尙非眞相李氏在京意態極爲消沉有人勸其出京免致發生無謂謠言故李氏朿裝南下和議消息日來至爲沉寂府院方面除與李蘇督函電往還商量疏通辦法外並未與王揖唐通電一星期來王亦無電報告惟新衆議院秘書長王印川氏則與王電訊往來甚忙日必數起據某方面消息王揖唐似已有辭職之意昨曾有萬急電致府院大致謂揖唐留滬無益擬再候數日如仍無開議希望卽乞准揖唐辭職之請以便北歸云云但探之府院則謂王尙無辭電到京以意度之王雖備受各方反對一時亦未必肯辭耳 
和局旣完全停滯閩湘方面亦時時發生警報據政界消息政府前因連接湘省報告湘東南軍活動情形當據以電詰南方軍府得復謂並無其事乃最近又得攸縣茶陵方面諜報該兩縣附近之雲陽山老君岩等處邇來藏匿有械股匪頗多自稱護國軍陳鋪及四五都地面亦有口操湘音之兵匪時出搶刦皆與張宗昌所部防線逼近揚言擬於舊曆八月底九月初分三路來攻而南軍大隊又有於本月十號開抵領坊前二里許消息該處浮橋業經搭齊人數頗衆現時正派人到市口里黃沙坪各處徵收糧𥞊似已準備妥當聞亦擬分三路進襲一由領坊一由棗子圍一由贛境以故張部近已紛紛設防又聞張敬堯因三湘形勢危迫特遣其弟敬舜於昨日（十三）七時晋謁東海詳陳馮旅張師所部軍隊因積欠軍費過鉅均有不穩之耗而湘南所駐之直軍旣與南軍聯合尤無把握請示辦法至福建方面劉冠雄近日密呈東海謂海軍總司令藍建樞來電稱前據確探報告方聲濤已居詔安編練三歸魏子浩常駐接洽近繞回粤皆爲攻閩計畫茲又得蔣司令電稱據在粤艦隊中人言閩省劃界兩方已經簽定特以民軍散漫爲將來統一計派方聲濤率隊赴永安改編三師詔安行署自應派隊塡紥云云查彼方表面雖似和平而派隊塡紥節節進行勢力澎漲陰謀難測和議如或决裂粤艦方面乘機進取閩厦首當其衝海容艦如未開威乞飭來厦協防較爲得力等語現在海容艦須赴威一俟餉欵滙到早日成行俾海籌艦回駐閩厦實於防務有禆惟查時局變遷不能預料閩厦洋面適當要衝藍總司令所籌不爲無見務懇迅飭財部即予籌欵到部以憑匯滬俾使海容艦尅日赴威替海籌南旋開赴閩厦駐紥以重防務云云觀此似南北兩方皆尙在備戰中矣 
[京華短簡]  
　　政府近來聯絡外蒙頗呈佳象庫佛已派扎親王來京與政府密議進行依接洽之結果將來中俄蒙條約有修改之希望政府對於外蒙將另訂優待條件刻下正在討論又外蒙王公近亦在庫倫會議一致贊同内嚮擬要求中央准予按照行省之例設立議會并許以最高榮典此後活佛專司宗敎立即取消自治將軍事外交行政册封各特權一律奉諸中央聞已遴派專使來京陳請 
舊銀行團合同延期一事昨經探詢政界據云四國銀團已於本年六七月間商定延長一年現時並未滿期至政府近日與銀團方面所交涉者係因幣制借欵期限扣至本月十四日届滿此項借欵因有種種關係迄未進行茲值滿期特再磋商延長以三年爲限銀團亦已照允外間所傳銀團合同之延長當係因此誤會政府自接吉督來電報告日領藉口延吉韓人仇日要求設警一事經國務會議後當即電示吉省長官略謂日人欲在吉省設警之舉當然不能承認必須嚴行拒絶至於韓人在延吉地方之行動我政府自有防範之責日人萬無干涉之權且我國向日未有在日本領土設立警權之事日人何得在我境内任意佈置警察事關國權亟宜嚴阻云云聞吉省長官奉電後已派專員前往延吉等處維持一切 
參謀部次長陸錦被控各節政府本擬責成張子志查辦因張已返魯且以本部連帶責任問題亦只好　避故另派人員查辦結局如何固不可知但陸本人希望免職了事連日京中各報所載馮可間李秀山爲陸緩頰一節但據馮氏言並無此事政府某當軸亦謂馮李並無爲陸説情之事 
[朱啓鈐經營北戴河計劃]  
　　東西各國對於山川名勝以及公共事業或由政府設備或由地方整理或由私人團體提倡修飾均不惜鉅資俾臻完備誠以山川草木之菁英爲國民高尙之精神所寄而公共事業之興舉與否尤爲居民自治能力之表示也北戴河海濱介在昌黎榆關之間背倚聯峯面臨渤海爲北方避署勝地往歲西人攬勝聯袂偕來小築幽　藉消長夏自前年京奉路局展修海濱鐵路每逢夏令國内士夫亦復紛如雲集一弓旣拓百堵皆興人境結廬樂郊共適惟地方公共交通衛生以及保存古蹟各事宜屬在海濱未遑計及識者惜之今年夏間乃由朱啓鈐等發起組織北戴河海濱公益會以爲之倡捐集鉅欵先從修築西山馬路入手逐漸擴充於東西二山並徐圖興辦其他善舉擬具章程呈請内務部立案並請飭令臨榆縣知事曁海濱警察局妥爲保護業經内務部批示照准並咨行直隷省長分别轉飭妥爲保護計該會成立以來不過數月已將西山馬路築成於蓮花石地方建築公園環以馬路亦已告成並議禁在馬路上行使摩托車以防危碍行人議禁於沙灘建屋以保存風景種種設施斐然可觀又以公園旣闢不可無亭榭之點綴東山達金沙渚鴿子窩之馬路亦宜一律興築使全部平坦現正併力進行並聞朱等發一宏願使北戴河海濱爲北方之模範自治村而後已近又擇海濱名膳古蹟之地擬以羣力保存之並次第規畫建設以供中外人士公共遊觀之所其地凡有三　一曰蓮花石在聯峯山南麓巒石起伏嚮背有致遙望似蓮花因有蓮花石之號現已闢治爲公園二曰聯峯山山巔及山後之崖高者　秀者峰層疊環抱林壑具美擬將來點綴亭樹數處並整理其道路樹木三曰鴿子窩在金沙嘴迤東之海角西人名曰　角懸崖絶壁山勢嶔奇將來擬并葺治爲第二公園以上三處蓮花石已成公園可以永久保存聯峯山鴿子窩兩處一時未能着手經營深恐中外人士不知其爲名勝古蹟所在一經售賣便費周章除由該會函致臨榆縣知事查明志乘出示禁止買賣外並繪具略圖聲明聯峯山及鴿子窩地點所在及範圍呈請内務部咨行外交部令行直隸交涉署遇有外人欲租聯峰山及鴿子窩範圍以内之地其契一律不准投税以杜纷爭而保存地方名勝古蹟聞已由内務部照准咨行外交部轉飭直隸交涉署查照辦理 
[俄謝米諾夫與外蒙]  
　　據滿洲日日新聞云俄謝米諾夫之夫人此次前往日本游歷茲已率威恩伯勒少將及謝氏補佐官瀨尾英太郎等共七人於四日朝抵長春駐大和旅館暫憇至午後一時十五分乘中東路車北行記者往訪謝之夫人其答詞略云余八月二十三日通過此間前往日本二十七日抵下關登陸巡游福岡别府熱海東京橫濱而兼攝養順觀日本之風景别府雅似我故鄕胡哥拉伊那日本之山水明媚余懷想本國而覽日本之風景宛如游天國余曾見春之日本今又見秋之日本明年或復與將軍同游日本云云此亦足以窺見謝氏近來與日本之接觸矣另一消息謝米諾夫擾蒙計畫仍暗中積極進行經長時間之准備現有突發大舉之勢連日中國政府已數得庫倫陳都護使急電告警茲探悉陳使支日電略云李佐理員垣電呈謝米諾夫部下軍隊已抵恰境擬即日入庫除飛飭各防軍嚴密防阻外乞迅示機宜又微電云支電計達繼接李佐理員報告謝軍將由烏金入庫俄副領已電沃木斯克政府嚴電阻止除飭令持以鎭靜嚴密佈防外倘果來犯境定以武力制止惟兵單餉絀請中央迅籌救應云云庫倫緊急可見一斑矣 
[全陜學生聯合會之成立]  
　　全陜學生聯合會成立後發表宣言書云嗚呼哀莫大於心死恥莫甚於國亡苟知國亡可恥牛馬難爲則當起而挽回之補救之以爲葺牢顧犬之計或可轉危局而爲安也溯我邦自鼎革以迄今日黨派分歧南北對峙謀國民之幸福者幾人謀國力之發展者幾人率皆奪利爭權隱樹羽翼置國家於不聞不問甚至擅借外欵密締條約甘供人驅使直斷送祖國其無心肝無血性爲何如哉是以歐戰告終外交失敗京滬士子覩時局阽危於是奮袂投筆激昻慷慨本天職之靈能發救國之决心或喋血以見志或捐軀而爲國或立報社發文章以覺斯民寖假而舉國各省亦皆分途揚鐮共靳國是義聲所播婦孺亦知愛國勢力所加遂使精神再振迹其奔走疾呼宵衣旰食不臨難而苟免必見義而勇爲者豈其受過激黨之影響歟果作某野心家之走狗歟濁世是非眞僞誰裁皇天后土實所共鑒蜚聲沸騰不足變其志銜沙中傷不足移其操然則其自反而縮者矣非根器肫擊之　能如是邪吾秦西陲遠處得信也晚而此凶耗傳來亦莫不髮指眥裂共墜平子之涙籌畫抵禦同抒申公之誠夫秦中風俗　野民智淺陋爲他省所共諒而敎育幼稺養才之地無多亦人所共知今亦勃然起奮然興願附驥於各省之後是知一息尙存天良猶在愛國心腸亦無南無北無東無西此理同此心亦同也務希自茲以往全陜一致締結堅固母爲秦而不顧楚如膠投漆總百折而終聯吳則聲息靈通進行自易一之爲國家樹干城再之爲秦民作先導駢舊日之思想之腦筋悉洗滌而廓清之黃昏暮氣剗除淨盡成一少年新學生成一少年新國民秦民精神自茲刷新中華景象由茲輪奐莽莽神州何難躋盛强之域哉惟我輩際此淬厲學業之年爲國家大局計似涉越軌之嫌豈知今日之中國禍岌矣勢迫矣所謂得要分子肯捨其營私之心轉而爲國者直鳳毛麟角殊不多覿我等今日亦甘漠視覆亡之慘將晷刻立見矣然非謂同人可廢學而救國也須知求學所以爲國爲國敢忘求學彼一事也此一事也可合而未嘗離者也嗚呼前途遙遙事業正大一紙宣言永矢此心幸甚幸甚 
[湘省謠言中之官塲恐慌]  
　　近來湘垣謠言甚多當局極爲恐慌用種種方法嚴加防範觀其所發布之各文告亦可見張皇之甚矣然而皆非息謠之根本法也省會警察廳布告云爲布告事照得省垣各處居住賦閒人員迭經布告驅逐在案近據各署報告所有旅館飯店曁各雜居處所又復有閒員蹝跡且因窮無聊賴行爲恒多不法等語該閒員等膽玩若此貽害曷窮若不嚴行拿辦其何以肅法紀而維治安爲此再行布告所有各處現住賦閒人員等限於七日内均着一律出境俟至限滿本廳即會同各軍政稽查機關逐處清查倘仍有逗留觀望者一經查出定以軍法從重懲辦想各該閒員等具有身家當不致以身試法也其各凛遵切切此布又云現值軍事戒嚴期内有時有肖之徒造謠鼓惑均經本廳隨時拿辦在案近頃以來關於時事上又復有人妄造謠言意存煽惑殊堪痛恨除本廳現查獲造謠之孫玉山等從重懲責游街示衆並派長警四處嚴查外爲此布仰各商民人等一體知悉務各安居樂業勿輕信謠言致滋自誤是爲至要此布又云案據密查報告現在街市演賣雜技以及售賣野藥之人甚多大都信口開河肆言無忌往往有涉及時事煽惑人心之處查此項人等多係無業游民居止亦無定所難免不受亂黨運動代探消息擬請嚴加取締以遏亂萌等情查省垣地面近日謠諑繁興未必非此等游民信口辭談所致若不嚴加取締影響所及殊於人心治安大有妨害除通令各區將此項人等分别監視驅逐以期銷患無形外合亟布告仰各項人等一體知悉嗣後如再有此項人等肆言煽惑務即報告本廳依法拿辦切勿輕信其説致滋自誤此佈又湖南探訪處布告云照得本城閒員逗留雜居良莠不齊調查難周當此戒嚴期間轉瞬又届冬防房主或圖重租或被威脅包含隱忍在所不免若不認眞取締實不足以靖閭閻而安地方頃奉督署嚴飭本處認眞查訪勿得疎忽等因奉此除一面派員分投秘密搜查外合亟布告仰本城内外各旅館客棧學舍廟宇以及民房小屋如有閒員寄宿者限三日内該房主齊來本處報告姓名籍貫倘過期不報一經本處查出即將該房屋充公並呈請繩之以法軍令森嚴勿謂告之不先也特此通布 
[湘省軍事拾零]  
　　張敬堯近忽飭令第一混成旅旅長張敬湯挑選軍隊添駐湘東連日長株火車載運士兵極爲忙碌據外間傳説謂湘東之南北兩軍業已接火 
湘垣連日謠傳　起人心恐慌或謂某軍已在某處被圍或謂某軍已與某軍接火軍警方面以此項傳説足以妨害安甯除布告嚴禁外並密佈偵探嚴拿造謠之人以憑懲辦 
探訪隊劉隊長昨派隊在省城北門外之撈刀河某飯店拿獲南軍派來之偵探陳桂生一名並搜出湘軍第一師師長趙恒惕之公文徽章多件當即解由軍署發交軍政執法處訳究 
寗鄕土匪近復大集不惟到處滋擾且聲言撲城地方 
 
 
 

Page 7

 
 
人民異常驚恐旋經第十一師魏清和團長派隊剿辦始保安全然附城各地方已大受損失蓋當官兵尙未派出之際匪軍已向城内出發使官兵再行遲出則將糜爛不堪矣 
　　湘南游擊隊司令李仲麟原係程潛舊部自程氏出走李恒惴惴自危不能安處昨得湘南函告謂李氏忽於日昨棄軍逃走所有軍隊現已一律改爲護字營劃歸陳嘉裕統帶以其處置尙速故未發生變端 
[湖北國慶之冷靜]  
民國發祥地如是 
　　湖北之武昌我民國發祥地也對於國慶紀念宜有一種特殊觀感然而無有也無有則惟有紀其照例之事實而已 
　　卾學界之湖南文華甲工商三一博文等校學生會同青年會於數日前本擬舉行提燈會嗣經敎育廳長查悉召集各校長婉詞勸令阻止加以各警署長亦到各校詳陳困難情形請爲停止於是此提燈會乃即打消不過照例懸掛燈綵而已僅文華校演唱受國新戲一日夜其餘各學校長對放假學生復令改着便服出外游玩免起軍警誤會另一消息國慶前三日由旅卾湖南中學校三一中學校文華大學校中華大學校分布傳單發起游街提燈大會以誌慶祝事爲敎育廳長所聞（九日）當即招集各校校長會議詢問此中究竟路氏略謂國慶日雖屬可慶之日但值茲國步艱難之際正吾民臥薪嘗膽之時慶祝之忱存乎其中斯亦可矣何必過事鋪張且事由學生方面發動恐惹起軍警之誤會而再演今夏游行演講之惡劇望諸校長好爲勸導勿使實行其事云云各校長均以爲然當即回校召開學生談話會宣示廳長之盛意及舉行提燈不可之一切情形學生無甚表示至十日文華三一湖南各校猶有提燈游街之預備燈籠購齊事復爲兩政長所知當飭警務處設法制止警務處當飭各署長一面密派偵探查究一面加派崗衛以防不虞以上三校見勢太孤亦不敢冒險從事因之籌備數日之提燈會僅在校内舉行了事是日發現傳單兩起（其一）國慶紀念國恥勿忘提倡國貨轉弱爲强堅持到底來日方長萬衆一心制彼猖狂（其二）今日國慶非比尋常痛告各位激發天良不買某貨救我滅亡堅持到底永矢弗忘武昌文華大學校學生於國慶前一日晚七時就公書林閲書樓開演新劇所有臨時藝員概由文科與正科學生擔任首由主席陳宗良作滑稽式報告繼由胡君請主客齊立三呼民國萬歲遂開幕第一齣爲逵刺林第二魔術第三爲愛國新劇（五四）形容盡致至十二時始閉幕晚間舉行校内提燈會器樂前導童子軍後隨齊集第一操場大呼萬歲器樂洋洋盈耳爆竹喧天全體師生環繞操場兩週所唱國歌（余上沅新撰）併誌於下（一）維我中華民國四千餘年山河歲豐民樂敎化文物寡儔詩書禮樂無侔黃帝神明之胄名震全球（二）漪歟休哉中華五族共和一家天光日化永遠享受自由彼此心意相投人民無憂無愁跨美西歐（三）四海永息戰爭天下共享太平政治文明實行道德主義和平安樂日旣歡聲遍滿全地永蒙天庇唱畢由鐘樓前繞至第二操場施放烟火後環列鐘樓前之四週作樂唱歌（典民願同胞）旣而爆竹又作即由提燈會會長陳宗良童子軍長嚴家麟宣告休息五分鐘至公書林各生依次入座後復由陳君報告同樂會宗旨忽有着紅黃藍白黑者五人稱之曰五族代表登壇各獻祝詞並由文科科長張敬亭宣讀頌詞畢神學科代有吳硯農大學代表余上沅敎職員代表黃吉亭先後出席演説一番並佐以國樂西樂唱歌幻術等計達十一時許各用茶點而散 
軍省兩署據探報學生舉行國慶提燈會除飭各校長設法解散外並爲愼重起見各街嚴派軍警梭巡所有警崗除加雙崗外並距十步卽加活崗警一人街巷要口各放步哨至軍省署附近戒備尤爲認眞但終日夜半平安無事祗青年會有自行車五輛遊行街市車上交叉國旗兩首此項戒備至夜十二點鐘方撤銷敎育路廳長九號函致省中各校長云雙十佳節國人同慶唯值茲時局不靖和會停頓之秋所有慶祝事宜均應力求撙節無事鋪張至於各校學生舉行提燈游行慶祝等事更非此時所宜尤應嚴爲勸阻切實誥誠免生事端除分函外相應函達各貴校長查照剴切誥誠勿任舉行是爲至禱 
學界旣提燈不成商界除商會懸綵外其他商店並不懸綵詢其原因則以未奉警署商會通傳爲辭如此程度奈何奈何此外各工廠均休假一日亦僅懸旗而已官廳方面自有一番慶賀祭先烈宴外交團等照例之熱閙此種空文記者亦不願多述矣 
漢口方面較爲熱閙各街巷商民人等一律懸旗（夜間張燈）五色飄搖火光燭天觀者絡繹不絶各銀樓綢緞等店電燈閃鑠更足耀目前花樓正街鐵門地點所紥燈聯（世界和平）更足引人注意堤口下段保安會民新高初兩等國民學校學生於是日祭奠起義先烈後列隊至堤口保安會由主任敎授任君演講雙十節歷史英文敎授講中國外交情形次由該會鄭余楊三會長及來賓晏喻諸君挨次講演中國現在大勢旁觀者非常踴躍漢口青年會本日下午七點鐘由該會劇社社員排演文明新劇二齣（十萬金鎊馬浪蕩）先期發給入場券邀請各界男女來賓入場觀劇到者約數百餘人各保安會復於晚間召集團員列隊游行（各員手執五色燈籠）並有中學高等國民學校學生共同提燈沿途游行所執各樣花燈頗多新　至十點鐘後始各收隊回校 
[蕪湖快信]  
　　皖南鎭守使馬聯甲前因倪嗣冲赴津馬遂駐蚌埠代理督軍職務已將三月刻倪已於本月六日回蚌馬因安武軍編制事就商約一星期後即可返蕪 
此間北門外陳姓米店上月二十三晚游兵開槍行刧及二十四晚第五營前居之安地方連長王春波住宅被人挾嫌開槍傷人兩案馬鎭使已迭電駐防各尅期破獲否干來便 
大通榷運局長關建藩日前往滬謁王揖唐後即赴京晤龔心湛刻因安徽公益維持會一部分事又直蚌見倪日内即可回通 
夏曆本月二十六日倪嗣冲第七子倪幼忱三十壽辰如警務處長劉道章水警廳長程炎勳等均於十三日晨乘江裕輪赴蚌祝壽 
新財廳陶鎔擬十八出京赴蚌十一月一日視事 
蕪湖郵政儲金定於本月十六日開辦 
蕪湖明達電話公司於上年冬季成立刻商號住戶裝置者已達三百餘號現交通部擬將蕪湖電話收歸部有前日派安慶電政局總辦葛玉山來蕪與該公司諸董事磋商 
安徽省議會常會本定十月一日開幕刻因秋節關係故展期十日各縣省議員現已陸續首途矣 
職業學校由桐城李光炯來蕪籌備明春可開辦 
[江蘇被控之縣知事]  
　　江蘇吏治之不振嘗經省議會議員張援等提議咨請省長查辦今年夏間江蘇國會議員鮑宗漢等所提出之彈劾案亦列舉吏治一端雖近日縣知事中之不職者間予更換以期稍知懲警然其以種種私弊爲人民呈控省署者仍時有所聞當未必盡由於人民之好爲攻扜也省長據呈後皆批交該管道尹查復在道尹管轄數縣見聞較切果能嚴察所屬早知戒懼自不致有控案發生迨旣呈控到省發交道尹查復使能秉公查辦亦足以稍肅官箴故一省之吏治省長固尸其責而各道尹亦不能不負其咎最近如沭陽縣知事戴仁及奉賢縣知一事孟悌爲各該縣公民在省署控告省長均批交該管段王兩道尹查復尙不知其結果如何一沭陽縣前有公民李天瑞吳士魁等六人在省署控告該縣知事戴仁勒解正税摧殘敎育等八欵業經省長飭徐海道尹段母怠按欵逐細查明據實呈復核辦現又據李天瑞復控到省略謂戴知事風聞被控將清江銀行存儲生息之欵於九月下旬匯解來省若從前未經收足何以一經被控即能徵清若早經收足何以一年之久逾期不解况人民完納有册可稽銀行存儲有賬可考且知事以國欵營私利雖聞風先解而於條例應有如何處分民等不敢妄擬爲此再叩省長鑒核迅予照省議會議决知事存儲例革職懲辦云云復經省長令行段道妖尹併案辦理 
一奉賢縣公民潘雄飛控告該縣知事孟光悌廢弛烟禁婪索公行請省長密查謂知事孟光悌對於烟禁異常廢弛不但南橋縣治地點賣烟販土發售嗎啡者不可勝計卽縣署之吏書警役亦都染霞癖從未聞該知事一加撤懲上月縣屬西鄕巡官張俊臣在胡家鎭蕩婦聞姓家吸食洋烟當場被獲由該巡官親至西三鄕派出所具有吸烟被獲不諱之甘結同時又發覺該巡官冒稱縣委越境敲詐西三鄕於塔寺僧崇古洋十一元亦經該巡官具結在案現因與該知事有同鄕關係故仍逍遙法外查該知事廢弛烟禁按諸法律則搆成二百七十二條之罪並照二百七十五條規定應並免現職卽按照知事懲戒條例第六條第二十六欵而言亦應受第二條第一種之褫職處分至張巡官之越境敲詐旣親具承認甘結而不予檢舉在該知事亦應照知事懲戒條例第八條第六欵規定受第二種懲戒處分而張巡官則應受刑律上要求賄賂與鴉片烟罪此皆有事實可按證據可檢無可規避者（中略）伏乞密飭公正幹委實地偵查一面先將該知事孟光悌先免現職一俟查明應併交法庭按律訊辦云云業經省長令滬海道尹王賡廷逐細查明據實呈復核辦以外如靖江縣知事林韶榮綏寗縣知事謝成泌溧陽縣知事趙汝梅省署均被控有案省長或令自行明白具復或飭道尹查辦姑不臚舉 
[提倡華茶豁免釐税]  
　　部處呈文呈爲會擬分别減免出洋華茶税釐以維茶市而恤商艱恭呈仰祈鈞鑒事竊據上海茶商陳兆熹等呈稱近由在滬業茶英商轉知英京來電英政府已决定實行優待印錫等茶每磅徵收入口税十辦士華茶照舊每磅徵收入口税十二辦士照目下磅價計算華茶一擔比較印錫茶一擔實多税銀四兩八錢有奇華茶税重束手不辦現在俄亂鼎沸積滯已多又絶入英之途則茶商勢惟坐待其憊年來受歐戰影響華茶山價已減至無可再减即焙製裝箱起運諸費無一不撙節開銷然猶不免於折閲者直由國内税釐加重成本爲一虧蝕之因再四集商不得不陳情政府俯念商艱豁免出口華茶國内一應税釐俾可競賣稍　利權等因正核辦間復准湖南省長咨稱案據駐漢六省茶業公會代表龔璜濱以維持國產减輕茶税以挽利益等情具呈到署查茶市停頓產額日微國計民生影響綦鉅自非積極維持設法提倡不足以角逐商場挽回權利據呈咨請會核見復等因前來查茶業一項向爲我國出口大宗貿易近自歐戰影響所及銷路停滯輸出之額因之鋭減證以總税務司之報告曁海關貿易册所紀載一九一五年以迄一九一八年華茶由滬漢運往倫敦者自七千五百七十萬磅遞減至一千二百二十萬磅由福州運往倫敦者自二千二百五十萬磅遞减至六百萬磅向之年收税銀百五六十萬者今且不及百萬現時漢口祁門等處停滯未售之茶尙有二十五萬箱重以印錫等茶之競爭此後茶市銷沉更將不堪設想倘不爲之設法維持匪獨華茶無可徵之税且恐轉予洋茶以乘間輸入之機部處往復咨商以爲際此商戰之秋外人方本其保護貿易政策滅輕印錫等茶入口關税在我即未便長此因循致令茶商歇業國税逐漸銷蝕於無形擬自本年十月十日起凡出洋華茶應納之海關税暫准豁免二年所有此項出洋華茶内地一應税釐亦予一併核減五成以示提倡其在内地銷售之茶仍按舊章徵收不得援以爲例當經提交閣議詢謀僉同抑更有請者近年華茶衰落之原因固由税釐重疊成本加重亦以製造不良成色欠佳遂致不能與印錫等茶相競非及時責令茶商改良焙製不足以圖補救此次會擬核減華茶出洋税釐辦法如蒙允准擬即由財政部税務處通行各省關廳遵照並一面由農商部令飭各省茶業公會轉令茶商鋭意改良以策進步而挽利權所有會擬分别減免出洋華茶税釐緣由是否有當理合呈乞鈞鑒訓示遵行再此呈係財政部主稿會同農商部税務處辦理合併聲明謹呈 
蘇財廳訓令本年十月七日奉財政部訓令内開查近年茶市蕭條輸出鋭减國計民生影響綦鉅本部疊據各茶商代表曁茶業公會等呈請俯念商艱豁免出口茶税以挽利權等情當與税務處農商部往復咨商以爲際此商戰之秋印錫等茶銷日暢在我即未便長此因循致令茶業式微國税逐漸銷蝕於無形擬自本年十月十日起凡出洋華茶應納之海關税暫准豁免二年所有此項出洋華茶内地一應税釐亦予一併核減五成以示提倡其在内地銷售之茶仍按舊章徵收不得援以爲例一面由農商部責令茶商改良焙製以圖補救提交國務會議議决照辦經於九月二十三日會同農商部税務處呈請大總統鑒核九月二十七日奉指令呈悉准如所擬辦理即由各該部處通行遵照等因奉此除分行外合行鈔發原呈令知遵照此令等因到廳奉此合行抄件通令該局所長一體遵照辦理惟現辦貨税定章係按產銷進出併徵今出洋茶税核减五成運銷内地照舊徵收究應如何區别歲需減免若干應由茶税較鉅之所迅即確核妥議復奪以憑轉呈而免淆混此令 
[南京快信]  
　　英國駐京參贊羅貝勝出京視察長江各省商况昨抵寗謁李督談話二小時 
李督昨下午赴省署晤齊省長沿途軍警戒備甚嚴南京學生聯合會以津學生事擬一致進行共謀解决胡敎育廳長刻正設法勸阻 
省城電燈廠近日火力大減全城幾成黑暗世界城内外店舖現已紛紛改裝汽油燈以節糜費 
實業廳通令各縣知事提倡種棉 
坎拿人總領事楊書雯電軍民兩長請在蘇購米二萬擔赴坎平糶以拯僑民李督齊省長婉辭拒絶 
浙江律師代表阮性存昨過寗轉車赴京參與全國律師聯合會聞蘇將舉陶保晋代表赴京與會 
[杭州快信]  
　　兩浙引商流弊滋多現新任稽核錢所長擬將各屬引商一律改爲運商削輕權限已商請蔣運使籌議辦法呈請鹽署實行 
　　京師中央公園設立監獄出品陳列處徵集各省監獄出品開幕後經法部咨請農商部派員審查計分五等給奬浙省第一監獄所出編竹器玻璃畫屏俱列特等刻竹器列入三等昨已咨發奬章到浙 
　　財政廳署决遷至梅花碑舊織造署辦公惟嫌房屋不敷卽即添築估計工料約三萬金連日派員測勘繪圖極忙碌 
　　督署參謀長范毓靈奉派赴京會議要公寒日乘特别快車起程北上　 
　　此間官紳各界聨合於今午（十五）公讌盧督假座頭髮巷綢業會館觀成堂爲宴會所并請齊省長陪座 
　　四師補充團團長田繼成駐嘉興第十四團團長夏兆麟松江防守司令官榮道一昨同日蒞杭進謁盧督 
地方通信 
[松江]  
　　清查公欵之輿論自公欵公産管理處總董雷繼興逝世後由縣委令二科主任邵蓉生會同公欵管理處董事葉桐叔等着手清查各情曾誌前報現主張澈底清查之輿論極爲一致邑紳楊了公等首先提出清查應行注意之點函請管理處查照昨日又有徐士騏陸祥霖等檢得辛亥年松江軍政府接收松江府署移交之各項公欵清册一份附函管理處請其逐項點查俾明眞相至二十四鄉自治委員則於前日公開會議後聨名具呈縣署請另派地方公正士紳列席清查藉息浮言而資督促惟督署批辭則謂無另派士紳列席之必要如果該員等確有意見不妨與清查委員就商云 
　　最近市况談松地頻年螟災米價騰貴其他商業亦緣金融恐慌頗極蕭索惟彩票營業自張姓獲中湖北副票頭奬後買者愈形踊躍此外銀樓業因金價日跌之故頗爲發達如日豐銀樓逐日赴兌金飾者多至數千人入欵多至六七千金云 
[無錫]  
　　會員辭職聲中之火警駐錫蘇軍與救火會員衝突案仍未解决前日於火車站束而之苗港橋地方發現受傷浮屍一具經北塘煤場弄救火會證明爲該會會員趙宰因之解决方法更形棘手聞昨日已經趙宰之伯母趙俞氏具呈縣署認領屍棺并由該段會長趙子新引領該氏而訴楊知事泣求伸雪楊知事因據檢騐吏所塡屍格有三十餘歲而趙宰祗十八歲恐有誤領反爲未便故以善言撫慰并云俟司法手續完備出示招領後如果無人認領方可給還等語却之惟准予緝凶嚴懲趙子新與該氏遂即退出又本邑各段救火會紛紛向聨合會辭職前日已有數起現悉昨日又有北區第二段壇頭弄北區第四段三里橋中區第三段東北三北區第三段接官亭中區第四段大市橋北區北段東街等各處均向聨合會辭職又大市橋一帶各商號數十家因聞各救火會紛向聨合會辭職不任救火職務非常驚惶特聨名致函商會請求趕速設法調停俾火政恢復原狀乃會員正在紛紛辭職間昨晩九時許北門外後祁里青石橋張姓家忽然失愼霎時火勢甚盛雖四出報警各救火會以交涉未曾解决未往灌救致焚傷婦人幼孩各一人火息後即由其家屬拾往大同醫院醫治不識有無性命之虞否 
　　圖書館收藏先賢書板無錫明賢高忠憲公攀龍文章氣節海内宗仰遺集十二卷曾於光緒初年刊行於世校讐精審當時工程頗巨原板藏東林書院旋歸忠憲公祠内惟事隔數十年輾轉遷移頗多零落近由高映川君商諸族人將全部板片悉數移送縣立圖書館庋藏以垂永久昨已由惠山雇舟裝載來城送交該館點收矣聞高氏尚擬將缺殘板片一律補刊以便印刷藉廣流傳從此先賢遺著得以永久保存矣 
[鎭江]  
　　加徵奢侈品税鎭江商會昨奉江蘇財政廳訓令文云案奉部令内開近來庫欵奇窘羅掘俱窮擬加徵者侈品税以資補救如茶糖香貨等物俱係奢侈品應即仿照烟酒税則令上等商戶加完税課四十元中等二十元下等十元刻正在籌畫間日内即可實行爲此令仰該廳長轉行知照等因奉此除令行各税所外合行令仰該商會知照云云 
　　金壇敎育會議案金壇縣敎育會於十三日下午開一次常會到會者甚衆其提議事件如下（一）推廣該縣城鎭鄉乙種實業學校案（二）整頓私塾案（三）取締腐敗私塾案（四）擬請整理私塾建議案 
[揚州]  
　　緝私營長聨袂來揚兩淮緝私第三營長劉煥章（駐泰屬鹽城）第六營長劉文朗（駐淮屬漣水）第七營長張鴻祥（駐海屬東海）現聨袂來揭謁見段運使何統領稟陳一切防務云 
　　訂期舉行追悼會揚州第五師範校友會以六年度以來校友迭遭病故殊深悲痛現定於二十六日舉行第三次追悼會以誌哀感 
[南通]  
　　紳商請禁賭博縣知事瞿莘畬疊據當地鉅紳及唐牐各實業公司函稱地方風俗澆薄已極一般富室青年及商店徒夥競尚賭博撲克雀牌一擲千金勿少吝惜因此負債傷身虧空脱逃之事屬見不鮮務請嚴禁以挽末俗等情業已飭令掾屬擬具禁止賭博告示文稿送核即日發佈 
　　交通銀行新建築通邑中國銀行今春已遷入城西大街新建高大洋房内營業交通銀行仍在城中狹小屋内尙未搬移茲聞該銀行已擇定城南模範馬路新電報局旁地址建築新屋一俟落成即當遷入云 
[徐州]  
　　國慶聲中之徐州學生聯合會自五四運動以來全國學生紛紛組織學生聯合會徐城亦由第七師範第十中學兩校聯絡縣立各高小組織徐州學生聯合會演説調查尙稱認眞國慶將届該會接全國學生總會佈告囑於是日舉行慶祝大典並周游街市以喚醒一般人之覺悟當由該會招集臨時會議議决通告各校預備遵行不意佈告送至第十中學時被該校張校長接得當即撕啐並出言詬詈嗣爲聯合會偵知羣情憤激招集緊急會議議决取文明辦法先去函質問限四小時答覆否則將取相當之對待張某聞之連夜浼第七師範某敎員代爲疏通願日後不再干預云云學生以目的已達亦不爲已甚此事遂告一終結此國慶前一日事也翌日上七時各校齊集城南之雲龍山下共到十數校約千餘人八時半鐘奏樂開會次舉行升旗禮三鞠躬大呼民國萬歲者三次新舊職員行交卸禮畢乃請敎育會長劉虚舟君演説青年道德酣暢淋漓鼓掌不絶禮成循行全城一週並攝影以留紀念而散沿途經過各商店多有紮彩燃炮以歡迎者頗極一時之盛云 
[安慶]  
　　壽縣邱知事出缺後之輿情壽縣知事邱銘勳夙與倪嗣冲第三弟香圃爲莫逆交民國二年倪氏督皖香團遂保薦邱爲壽縣知事邱任事後呈准倪氏謂壽縣爲皖北重鎭地方亂黨極多非治以重典不可於是借搜捕亂黨爲名羅織無辜難以數計合縣人民無不欲食其肉而寢其皮韓前省長任内曾查悉邱之行爲將予撤換倪聞之力阻韓因辭職而去後任省長雖知邱之貪酷亦莫敢誰何日昨邱忽因病出缺壽縣人民無不以手加額謂數年黑暗呼籲無門今後繼任之人無論如何殘刻斷不至如邱之甚壽縣數十萬人民當有復蘇之望矣其痛恨如此想邱之行爲必非尋常之貪酷可比現聞呂省長已電商倪氏擬將涇縣知事調署云 
[嘉興]  
　　農會籌設冬期學校嘉邑餘賢鄉農會成立迄今已有二載成效尙著會長丁振山柏鋭之二君近又擬創設冬期學校一所以培養年長失學之農夫期以兩月爲限敎科有修身國文算術體操土壤學肥料學植物學等科業已擬具辦法呈縣察核矣 
　　西鄉新設國民學校海鹽西鄉龍興橋地方人烟稠密兒童衆多該地士民沈學智顧士彬王振鰲陸志勳等四人擬於該處組織一國民學校以便兒童就學所有經常費除由就地抽收茶酒等捐充用外如再不敷准由各發起人平均負擔刻正勘定校舍佈置一切並呈縣立案定於夏正九月初成立 
[杭州]  
　　杭州司法界近事杭垣官巷口大街迎安旅館於本年五月二十七夜因走電失愼付之一炬當時並未延及别戶詎事後忽有鄰居王菊九（現充地審廳收發員）等砌辭赴檢廳起訴指爲縱火移送同級審廳經刑庭范推事一再偵查質訊並經電燈公司證明確係皮線損舊走電别無縱火嫌疑業於前月二十三日公開判决宣告無罪在案乃原告王菊九又赴高檢廳提出抗告前日票傳預審時高檢察官曾南金當庭向被告和解囑其賠償損失了案且於未訊前更有地檢廳之司法警察王德奎自命人調人邀同某向被告王槐卿等關説要求賠償王收發等損失費二百金即能擔任和息云云此種情形未知高檢長有所聞焉否也 
　　疏濬太湖請願代有抵杭江浙兩省紳耆爲疏濬太湖運河事於本月一日在滬開會推舉王震沈澤春陳其采李開福等爲浙省請願代表現王沈陳三代表業於十三日乘特快車由滬蒞杭十四日上午偕同李開福潘澄鑑二君晋謁當道備陳此舉緊要情形當由馮廳長詳加諮詢頗表贊同至呈請簡任錢能訓爲督辦王清穆陶葆廉爲會辦一層亦深表同意允與江蘇齊省長會同酌辦惟减賦一節事實上决難辦到祗好另籌妥善方法云 
　　光華火柴公司棧房失愼江干海月橋光華火柴廠新造棧房十餘間專備堆積梗料前晚八時許因工人入内搬蓮偶一不愼倒翻手提油燈致兆焚如當由該廠自備水龍灌救城内外消防隊亦均趕到未及一時即已撲滅聞該棧房堆積木梗大半用松木自製均係散倉未曾打包極易燃燒幸棧屋建築完固每三間皆有實疊磚牆爲之隔斷故僅焚去三間約計損失三四千元云 
來函 
[贛州第四師範學生張伯熹君來函]  
報告胡覺君被暗殺事 
申報編輯諸先呈生偉鑒敬啓者昨日我七時許熹於校中課暇乘間外出信步登八境臺（此臺在贛州湧金門外下）正在游興勃勃之際忽聞城外轟然鎗聲一時驚惶莫措須臾間有來者告以城外廣東碼頭發現被刺案而警察四出追緝兇逃法綱熹即前往探詢見被害者昏倒於碼頭邊由警察舁輿送往紅十字會調治救護且該少年係翩翩學子時服華麗熹見其被害遍身鮮血亦不覺涔涔涙下熹不忍遽爾回校當偕同學隨往醫院慰問詢少年鄉里何處彼稱江西吉安產前爲豫章法政學生此次由粤而滬而東京而天津而回家鄉赴贛游歷云云旋命侍者出名剌始知姓胡名覺號簡如年二十八歲此番奔走純爲聯絡學生共圖救國並無他念今由吉安船泊此贛州湧金門廣東碼頭剛及登岸忽來一服武裝之人囊中拔出手槍對我開放一槍躱避不及腰部中彈彼兇立即逃逸胡君精神雖受折挫口尙能言謂爲國殉命死亦樂哉呻吟中復喟然曰生未與李先生共謀方策又未及與知己俞紉秋携手留學亦一遺憾熹詢李先生何人彼閉目不語少頃細聲呼侍者向皮夾内取出紙幣五百元囑我代爲電達李俞二君並料理其身後事熹苦未得悉李俞二君之地址無從致電故即辭却退出未悉奄奄一息之生命將何生也今特將情形敬煩諸先生感念烈士幽魂之託將胡君被害狀况登諸貴報俾李俞二君及與胡君故好聞耗共灑一涙也據侍者言故君尙未娶餘容後述此請大安學生張伯熹叩十月四日 
雜評一 
[寛嚴（默）]  
天津之學潮當局尙在躊躇於寛辦嚴辦之中不知所謂寛辦何如嚴辦又何如耶將以不究學生毆傷巡警擾亂治安这罪爲寛耶抑如楊以德之意除宣布戒嚴外更坐學生以土匪過激等之名爲嚴耶以此言寛嚴嚴固激事寛亦不能了事也何也此次學生之所爭者主要在楊以德之撤不撤而與政府之所謂寛嚴絲毫無與也 
自來政府對國待國民之法其初急磋商者無一不以寛與嚴爲主其繼寛旣不能嚴又不敢於是左支右絀徘徊於不寛不嚴之中以延宕之而於其事之要點絶不加以措意根本旣誤此事之所以不了而風潮之所以永永不息歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[歡迎斐律濱要人紀事]  
　　斐律濱議會議長奥思梅那氏及同行男女賓十一人近以私人資格從事游歷先至日本頗受該國朝野之歡迎嗣由日至我國之奉天更由奉至北京均無人知故並未招待前日由京抵滬本埠各界人士得悉即由余日章陳輝德穆湘瑤穆湘玥宋漢章聶其杰黃炎培榮宗敬劉樹森史家修盛炳紀郭秉文蔣夢麟劉垣葉景葵等於昨日（十五）午後六時半假一品香旅社開會歡迎本埠重要人物均蒞會列席者共約百餘人入席後推余日章爲主席述歡迎誠意旋由奥氏起而演説斐律濱與中國之關係演辭甚長繼孫中山氏演説詞亦甚長至十一時賓主始盡歡散散時並定翌日由滬人士推招待員陪奥君赴杭游覽西湖勝景已由路局任局長電飭各站人員沿途照料茲將昨晚同席者姓氏錄下斐律賓議會議長奥思梅那氏TheHonSegioOsrnena美總領事蕯門思氏TheHonTnomasSammons斐律賓國家銀行密勒氏Nhe 
JWNHHerRhiIippineNatIonaIDank斐律賓國家銀行來亦思氏MrTomasReYephihpp品香歡迎斐律賓議會議長攝影（一） 
nNaiionaIBonk斐律賓國家銀行湛勿拉氏　　B　bnoabrsPhiITOoneNatonsInsIBsnk黃奕住黃秀烺王敬祥黃念憶孫中山孫夫人宋子文宋女士楊女士湯愛林女士張女士薛敏老薛夫人鮑女士李登輝李夫人朱體仁朱夫人温欽甫鍾文耀唐　園馬玉山霍守華郭標郭樂黃煥南歐彬侯德廣任筱山簡照南簡王階勞敬修陳炳謙譚海秋韋淥泉虚洽卿朱葆三沈聯芳王一亭祝蘭舫薛文泰孫景西徐靜仁顧馨一蘇筠尙陸伯鴻朱志堯姚子讓莫子經張菊生金伯平李馥蓀高鳳池鮑　昌張知笙楊敦甫朱成章謝繩祖朱吟江吳藴齋莊得之徐溥澤李耀邦朱友漁張東蓀黃首民賈季英華衛中吳寄塵余日章陳輝德穆湘玥宋漢章聶其杰黃炎培穆湘瑤榮宗敬劉樹森史家修盛炳紀郭秉文蔣夢麟劉垣葉景葵 
[斐律濱下院議長之談話]  
　　大陸報云斐律濱下議院議長奥斯梅那氏在職十一年爲斐律濱羣島重要政客之一向未出外游歷故其名不著聞於外惟在國内指導政治手腕敏捷所謀輒能成功主張斐律濱獨立鼓吹甚力此次出游日本盤桓諸騐查察其學　工廠參觀兵操約兩星期日本朝野招待甚優後赴朝鮮來游中國昨自北　抵滬與同行諸人暫居禮查旅館本星期六日將乘俄羅斯皇后號回馬尼剌大陸報記者詢以日人羣赴達浮埠日人在斐建築學校美國須以切實計畫保障斐島獨立以及國會態度與獨立請願團種種問題奥氏一一答覆詞頗愼重奥氏自　日人不爲斐人所吸收日人不與斐人通婚日人且調查斐島之風土氣候及斐人生活狀况但謂日人不致爲斐島之危害日僑人數約一萬二千無足爲慮查日人多集　明達諾島之達浮埠其地以產蔴著聞泣於達浮灣之上地勢狹仄介於產浮灣與太平洋之間爲斐列濱羣島東岸之要埠斐島西岸爲馬尼剌有大砲臺保護之若斐島東岸則並　保護之具也據奥氏言日人無統治斐列濱羣島之意而日本有責任領袖人物亦一再聲明日本不垂涏斐島記者問曰日本軍閥將如何奥氏答曰斐島獨立斐人與日本或他國間不致發生困難奥氏言及斐島獨立問題謂凡可增進美國與斐島問情好之計畫或可固結雙方現有友誼之方法皆爲斐人所歡迎至於美國保障斐島獨立之計畫或方法應出自美國國會斐島議院不願向美國國會提議此項計畫斐人亦不願建議其方法也斐島人民已請求絶對完全之獨立並已證明斐人確有自治之能力美國國會所提出之任何計畫斐人願熟籌之余對於泊拉特氏之修正案今尙未見有何根本上之反對理由但在斐島人民未討論以前余不便謂余絶對贊成之也奥氏又謂斐島美國海陸軍現正大事擴張飛行隊並有美軍陸續派至斐島然此非用以維持秩序不過自戰事發生後美國陸軍部更變其駐軍地點而續有軍隊至斐耳美國人民素愛公道而獨立卽公道問題故信斐島獨立之期已不在遠斐人現華備解决此問題但何日即有解决則因國際現局複雜糾紛之故今尙未能斷言他日美國國會復議此問題時斐島將再派獨立請願團赴美游説蓋上次獨立請願團在美已有　績而使美人深知斐島情狀矣 
[反對八年公債之兩電]  
[蘇紳公電]  
　　北京大總統國務院鈞鑒聞八年公債中央以田賦作抵押借某國銀二千萬兩羣情憤激謂政府害及子孫歷刧不復况田土權係人民所有强奪以畀他國豈甘承認邇來人心漸去此事果確恐速鉅禍萬懇將此項公債迅即取消並明白宣布以釋羣疑不勝迫切待命之至唐文治王清穆黃以霖潘盛年咸 
[江浙水利聯合會電]  
　　大總統國務總理鈞鑒八年公債田賦作抵民意未孚發行無　募者近有歸　交兩行轉押於某國之説道路傳聞怨聲四起江浙賦重民情尤憤夫國何以貧貧何以救能保疆土能得民心而救貧之道在其中矣土地人民爲重得失在此一舉伏祈明令取消此項公債以順輿情而維國本江浙水利聯合會會長王清穆副會長沈惟賢潘澄鑑曁會員八十八人公叩咸 
[蘇省敎育會請撤楊以德電]  
江蘇省敎育會昨因天津警察毆傷學生事致電北京請撤警廳長楊以德原電如下北京大總統國務院鈞鑒各地學潮甫平人心略定天津忽發生國慶日警察禁止講演毆傷學生情事國慶講演各地通行禁阻已大指人情毆傷更顯干國法報載該警聽長復以鼓吹過激主義等語肆意維織希圖掩飾衆怒益烈萬一各地喧傳重演五四以後之慘劇敎育前途何堪設想警察職在執行警律乃自蹈非　更屬不容寛假應請立將該警廳長撤懲以彰法紀而平衆憤江蘇省敎育會咸 
[各界聯合會職員會紀事]  
　　昨日（十五）上海各界聯合會開全體職員會到會職員近三十人由總務幹事劉振羣主席（一）報告學生聯合會總會來函謂對於請願事尙有何種後援辦法各職員均有討論結果除由本會致電駐京各國公使請其扣交關鹽税餘欵外再由本會派代表往見王司令如無滿足答覆再　大會討論（二）報告天津因舉行國慶慘被蹂　情形並徵求意見顧惠民主張電北京政府　懲楊以德馬少奎及黃宗滇女士均譯場之舉動有所　承與虎謀　之電無應　之　　主張只通告全國宣佈其反對國體摧殘民　之罪惡以　國人根本覺悟速國有决自衛　果主馬黃二君説（三）報告近有本會向所未知之　工同盟等七團體來函願加入本會徵求意見結果推汪酲齋宋誠彰二君前往調查再定答覆（四）通過辦事細則畢散會 
[華人生計問題之外論]  
字林報言華人生計略云二百年前乾隆雍正時代米價售至兩元一石民間即起驚慌以爲米價非常昻貴今日米價在九元十元之間此華人中所以呈不寗之氣象也近來報紙廣告欄常載有各公所通告要求加給工資之啓事有請加資十分之四者而新聞欄中亦常有罷工要求加資之消息近日華人生計昻貴固無人能否認之但一經調查其生活代價之大並不如其所言之甚試舉最近經騐以證之有工人若干得加資一元以作米價昻貴之津貼即十分滿意本有後言同時亦有工頭希圖獲得更大之中飽者唆令全體工人要求加資彼等當然鋪張揚厲甚言凡百物價如何騰貴外人往往信之就苦力而論近有管理許多苦力之某君發表意見謂目前食價如不再漲則苦力亦無怨言此説殆是惟高等工匠與小商販等有家屬妻子　一品香歡迎斐律賓議會議長攝長（二） 
其供養者誠覺居家不易甚於往年主要困難爲米價與房租兩事食住旣貴則他物亦因之而漲價鄕人旣食貴米又加付房租自不能不取償於其產品於是蔬菜遂貴成衣匠旣增加米價兩元當然取償於主顧諸如此類不遑枚舉一二主要物品價值一旦大增則養生各物勢必隨之俱貴此乃可以推見者也至於米貴之原因食米者誠不能不致謝於中國之政局查今年收成尙不爲惡亦不缺米但北方督軍一流人物因不易得欵以養其兵不得不另籌發財方法鑒於日本缺米販米赴日大利可獲遂决計大買軍米其實北方兵士本不食米也米旣到手即販諸國外致令米價日漲而有今日每石九元二角之結果茲將一九一三年以後每年十月間之米價列表於左其中可注意者一九一五年十月間米價適與今日同 
一五年十月間米價適與中今日同 
年份每石米價 
一九一九九元二 
一九一八七元八 
一九一七七元 
一九一六八元 
一九一五九元二 
一九一四七元四 
一九一三七元六 
聞諸華人近七年來房租逐漲已增高十分之三至十分之六蔬菜魚肉亦增價十分之一二其他日用必需品亦皆增價不過　賣與零售　價格不同耳棉與棉貨約增價十分之四五絲與繼緞價增一倍火油臘燭價增一半煤價增倍　木價增十分之三四 
[商界聯合會選擧續紀]  
虹口嘉興路梧州路商界聯合會十九日假湯恩路承天學校開成立大會並行選舉事宜已誌前報茲聞該會檢呈選票揭曉後周之璜得三十七票被選爲正會長金錦　　五十五票周維新得二十三票被選爲副會長其評議爲黃寶泉管耕雲吳慶祥陳永林王劍霞丁義全朱叔眉黃文卿潤泰楊濯之譚伯賢周洪元十二人幹事爲沈秉榮顧品山周鳳陞許慶章孫永泉周仲鶴任名高程少泉八人其通訊處在嘉興路易大木行内 
[捷克駐滬代辦北上]  
　　捷克斯拉夫共和國駐滬代辦恩傑爾氏近奉該國政府命令會同海參崴參贊哈某赴京與外交部訂立通商條　聞恩哈二氏已於日昨北上云 
[裕通紗廠覆總商會函]  
　　裕通紗廠覆上海總商會函云敬覆者頃奉來函内開准江蘇實業廳代電内開接姚子讓君等歌電之裕源紗廠去夏已售與日商近聞又欲將閘北内地稱裕通紗廠售與日商正在籌議進行夫閘北之不願開放租界爲全國人民所公認如果有出售日商之事是眞不顧國家地方主權及實業命脈者環請澈查禁阻以保主權而弭後患等情轉電到會並請務用全力禁阻迅即查明情形見覆等因未悉貴廠有無前項情事如果欲出售現在華商鋭意擴充紗業正苦機器不易購置廠屋不能速成是不如售與華商庶於商業道德法律條約均得顧全也是否統望尅日見覆以便轉答爲荷等因（中略）敝廠前由英律師代表租與寶豐尙未滿期如果華商願出鉅資照原租約頂受以解敝廠之困難是屬兩全此敝廠之所願聞也究竟貴會所指華商購置究係何人務請尅日示覆以便公舉臨時代表接洽寺勿空言責難是爲至盼至於售與日商一節並無其事朱君研濤並非股東與敝廠毫無關係此覆即頌台祺 
[部飭調查外人商業]  
　　江蘇特派交涉員昨奉南京齊省長令云頃准外交部咨以各省通商口岸外商雲集而各省報册關於外人商務漫不加意以致發生債務糾葛無從縣斷用特咨行各省長轉令各交涉員並頌發外人商業調查表式飭即接照表式詳爲塡列迅速報部以資考核等因相應令行該交涉員遵照查塡具報外部備核云 
[擬設大煉廠紀聞]  
　　聞倪嗣冲盧永祥將出巨資在滬創設一極大煉鋼廠倩華商電氣公司總理陸伯鴻經理其事其生鐵則擬開採安微鐵礦鎔煉各項鋼鐵現正積極籌備進行購覓廠基云 
[孔家弄命案續訊有期]  
　　西門内孔家弄婦人凌洪氏被人戳死一案因氏繼子在司法部控告令發上海地方審判廳澈底清究並指明張慶平陳康藩孫杏元等涉有嫌疑曾經開始辯論未决在案茲聞此案刑庭長周君頗爲注意此次績訊又改派陳推事爲主任昨已出傳定期本月十八號下午一時開庭云 
[寰球學生會消息]  
　　寰球中國學生會第九次徵求會員會已於昨日正式開幕唐紹儀君爲名譽團長錢新之君爲總團長各隊隊長已推定者本埠爲蕯桐蓀君沈叔玉君葉貢三君宋漢章君郭仲良君唐露園君金心粹君朱友漁君俞希稷君許兆豐君周緝庵君李登輝君吳和士君歐彬君傅溪水君外埠爲劉景山君（北京）楊伯謙君（成都）高陽君（南京）嚴莊君（太原）劉大鈞君（漢口）聶管臣君（天津）周靜涵君（杭州）黃憲昭君黃公度君（廣東）張鼎成君（安微）孫昌克君（湖南）其餘各處容再續錄 
　　寰球中國學生會定於十月十八號（禮拜六）午後七時請第一任臨時總統孫中山演説一節曾誌本報茲聞日來杭寗鎭錫蘇等處往索入場券　甚衆已將次發完欲聆孫君言論者須速往該會索取云 
[火警續紀]  
　　滬城福佑路盧家弄中豫章磁器公司於舊曆本月二十夜失愼延燒左右並對面各商店十餘家共燬房屋數十間一區二分署警署因豫章保有火險飭警往提該公司執事胡孟芝無着乃將伊姪胡意蘭拿獲申送淞滬警察廳訊辦已誌昨報茲悉此次之火被災各家大半保有火險不保險者祗有數家已先後投該廳禀請澈究賠償該廳司法科劉科長飭提胡意蘭研訊據供是晚之火實因汽油燈爆裂所致官問爾店究竟保有火險若干胡支吾不答問官判令收押着將保險單呈案查騐以憑訊辦 
　　前日閘北太陽廟附近客民所住草屋被焚一節略紀昨報茲悉火係棚戶孫惠堂家所起共燬草屋百數十家其鄰戴春元每日出外拖車爲業有長女在某絲廠做工此時戴妻因送飯往廠家中止有八歲四歲之二女孩火熾不及逃出葬身火窟戴得信歸來將二孩屍體從火場中扒出已極糜爛慘不忍睹當即自行備棺收殮事後經四區傳到起火之人押候訊辦 
[美商贊成租界華人參政權]  
　　中美新聞社云茲悉本埠美商會執行委員會昨日開會討論華人在租界有參政權一節當場全體一致贊成華人應當在租界工部局内參預治理地方之權換言之即華人得公舉董事爲若輩之代表也 
[美商契地糾葛之縣署呈復]  
　　上海縣沈知事呈滬海道尹曁江蘇特派交涉員文云案據浦東塘工善後局董朱日宣謝源深呈稱爲遵令核議美商大來洋行請轉契地糾葛各節復請核轉事本年八月二十二日奉鈞署五百四十六號訓令奉江蘇交涉公署第一百七十一號訓令准美總領事函稱美册二千三百零三二千四百零四兩號基地出契一案據大來洋行八月五日函復前來爲免種種情形於此次函内再行贅述本深信該洋行對於地方官所定契約業已一一竭誠遵守是以甚盼地方官一而亦當一律秉公對待希從速趕辦勿再稽廷等由查此案前經致函美領停止給契訂期會勘自是正當辦法現准函復各節未免强詞奪理令仰督飭塘工局迅速妥爲籌議刻日詳復核辦等因到縣令局董刻日來縣妥爲籌議詳細具復以便核轉等因奉此遵查美商大來洋行轉立美册二千三百零二號契係轉租英册五千六百十七號五千九百三十七號地及四百八十一號鍾鼎調之鍾心信堂升科地均坐落白蓮涇南岸岸旁圈用港灘並於白蓮涇口外建築碼頭攸關上南川三邑水利妨碍航輪交通又二千三百零二二千三百二十五二千三百三十二千四百零四等號契應劃除公路又二千三百零二二千三百二二五號中間河浜被該商塡塞有妨腹地農田水利又四百八十一號鍾鼎調升科地一分八釐二毫及五百零四號姜永貴姜連生田單一畝九釐二毫出租該商未據照章提繳學費又四百九十九號天豐公司單地不符種種糾葛業經董局於本年一月二十日及一月二十七日四月二十四日三次具呈均蒙核准轉請江蘇交涉員轉函美總領事會勘訂期復丈從長計議另謀解决乃閲此次美總領事據大來洋行覆函致江蘇交涉員函於訂期會勘正當辦法並不提及但於各號地之有妨害糾葛者斷斷爭辯誠如交涉公署令内謂函復各節未免强詞奪理第旣奉令籌議詳復自當就美領事函述各節分條答復（一）原函謂内地官員言有碍上海南滙川沙交通本署思副領事前往親勘當大來未興工浚河之前河口極淺其水道一條窄狹難通民船擱淺者比比皆是嗣大來工程完妥河口一帶水極其佳比較從前寛八十尺其深則潮水最低時亦有四尺與未浚之前潮低見泥者迥不相同一節查該處白蓮涇河面原寛二十五丈爲上南川三縣船隻往來要道雖有淤淺漲灘自可隨時開浚以復原有港面今爲該洋商圈用港灘計關五丈長四丈佔去河面五分之一反謂比較從前寛有八十尺之多究竟寛狹若何有原圖可查豈能　辯縱將留出漲灘承認開浚其　用五分之一該行得永遠之利而河道即不能規復原狀河身一經收狹淤塞更易目前旣因圈用而縮狹河身將來復因河狹而尤易淤漲是上南川三縣水利實受其弊不得以目前甫浚及從前未浚時之情表以爲比例也（一）原函謂大來洋行聲稱因地方官允許倘浚河至相當深處果能實行則大來洋行可用漲地一半界線由上海縣知事會同地方士紳劃定該洋行復將駁岸收進一尺以杜將來有侵佔水道之口實等語一節查該處港岸英商轉册多年相安無事今轉入美册大來即有不顧水利　用漲灘之要求事前旣無領事之函商即函致蕯前交涉員亦未明晰聲叙　上欺下已可概見該行以鄉董與議自爲得計且言及浚河費用之多寡如原函謂浚河費約共四千兩而地價祇值一千五百兩不特浚河費有土方可算浚浦可查不能任意約計該行以有利益之事反謂受損何謂竭誠（一）原函謂地方官所稱　路殊難索解該路於諸事未舉之前已照約劃定一節查洋商二千三百零二等號各地與白蓮涇岸旁陸路有礙經鄉董磋議議洋商允就自置地產　築一丈寛之公路時鄉董但朋有利行旅不惜　就將公路遷移原爲顧全邦交惟地已劃歸公路非該理所有無須於契内載明旣係雙方議定之公路應歸公家管商會勘立界未解决以前不得謂已經照約履行（一）原函謂五百零四號田單地價應酌提學費若干應向　章辦事之官員要求補助不得向洋商租戶理論一節查内地遇有田地租買等事照间須提繳學費華洋一律照辦今該洋商於鍾鼎調升科地一分八釐二毫及姜永貴姜連生五百零四號單地一畝九釐二毫均未提繳學費洋商管業地畝以執有道契爲憑道契未出以前應將各項手績一律辦妥方可給契（一）原函謂二千三百零二二千三百二十五兩號中間浜一條直至浦江該公司將浜塡塞有妨腹地農田水利似亦故意揑詞可於會丈局所送圖内索之按圖内所稱阻塞之浜註有已塡半浜字樣足以證明一節查會丈局所送之圖於該浜註有已塡半浜字様是因二千三百二十五號契地塡築所致妨害水利已足證明何謂揑詞（一）原函謂天豐公司單地不符聞係因該地主執有他號田單其號嗎係公司所購地基这號故田單亦係不符該地主甚願清理惟塘工局恫嚇不許呈出田單囑將田單售與以便將公司地契扣留不出應責令地主呈出正單與公司調換一節查此項單地不符旣稱因地主執有他項田單因互易錯誤責令調換自是正辦惟天豐公司開設何處經理何人均無可查該洋商儘可根追原經手人令其調換至董局辦事十餘年言必忠信行必篤敬從未稍涉詭謀貽人口實該洋商所謂恫嚇囑售等語究竟得自何處聞自何人應由該行一一指明以便查究綜以上各節如永浚漲　寛留港口劃除公路規復河浜事非會勘不明而補繳學費係照向章辦理田輩調正儘可自向清理尙非不易解决之事美領事來函一則謂洋商顧全友謂再則謂對於契約已一一竭誠遵守如果該洋商事事竭誠顧全友誼靡不欽佩惟查和約外國人在内地租地建築却不能由己但必須中國官與領事查視共且地賃戶無足妨礙方准租住浦東内地本在租界之外洋商租地已屬通融乃該洋商始則逕函交涉公署不由領事函轉繼則請與鄉董接洽要求圈川港灘洋商執業向憑道契於未給道契之先逕自興工塡泥手續均非正當推其用意不免欺朦即已經磋議承認之劃出公路尙欲載明契内斷斷爭執恐日後有改作他用之疑慮其竭誠何在總之事關水利路政地方輿情全憑事實非由美領事會同中國官逐一勘明秉公磋議不足以釋公衆疑慮否則白蓮涇關係上南川三縣水利航行洋商圈　漲灘縮小河道盡人皆知無論在何處議結辦法稍不持平必致羣起反對恐非永久相安这道美商若顧睦誼領事主持公平想不願出此奉令前因理合議復仰祈鑒賜核轉滬海道尹曁特派交涉員函復美領事訂期會勘從長計議以資解决並請令行會丈局百照實爲公便等因據呈前情理合呈請鑒核施行 
[槍决盜犯八名]  
　　松滬護軍使署昨日槍决盜犯八名茲錄布於告下爲布告事案據公共公廨先後呈解拿獲迭次糾黨持槍侵人民居强刦財物之盜犯李岐福即李阿四盛江郎童文惠即大金陸金章劉阿琴潘振生即潘九皐陳阿三即南頭老三陸阿二沈衡山等九名並抄錄供詞到署發交軍法課傳集捕房承辦此案包探及一干人證到案質訊除沈衡山一名訊係曾代李岐福等銷售贓物但事前並不知情臨時亦未上盜强盜罪當然不能成立應押修另案辦理外茲訊據該犯李岐福即李阿四供認先後夥衆持槍侵入宏吉里陳子藩東西華德路唐榮禮鼎豐里華志三顧家弄單吉臣油頭路周王氏山　關路秦通里北山西路楊國襄文監師路周廉夫一多里張厚　裕福里范高氏等家强刦得贓共十次盛江郎供認夥衆持槍侵入宏吉里陳子藩東西華德路唐榮禮鼎豐里華志三　家弄單吉臣汕頭路周王氏山海關路秦通里北山西路楊國襄文監師路周廉夫等家强刦得贓共八次童文惠　大金供認夥衆持槍侵入北山西路楊國襄西華德路俞金榮等家得贓共二次陸金章供認夥衆搶刦文監師路周廉夫兆豐路康金寳等家强刦得贓共二次劉阿桑潘　生即潘九皐供認夥衆持槍侵入西華德路俞金榮家强刦得贓一次陳阿三供認夥衆持槍侵入油頭路周王氏家强刦得贓一次陸阿二供認夥衆持槍侵入北山西路楊國襄家强刧得贓一次　等情不諱查該犯李岐福即李阿四先後十次夥衆侵入居民行刦得贓實已搆成十箇刑律第三百七十三條第一二兩欵之强盜罪盛江郎一名先後八次夥衆侵入民居行刧得贓實已搆成八箇刑律第三百七十三條第一二兩欵之强盜罪陸金章童文惠即大金等兩名先後二次夥衆侵入居民行刧得贓實已搆成兩箇刑律第三百七十三條第一二兩欵之强盜罪同時俱發均應按照懲治盜匪法第三條第五欵之規定判處死刑又劉阿桑潘振生即潘九皐陳阿三即南頭老三陸阿二等四名夥衆侵入民居行刧得贓亦各搆成刑律第三百七十三條之强盜罪應 
 
 
 

Page 11

 
 
按照懲治盜匪法第二條之規定一併判處死刑以昭炯戒除飭依照軍法將該犯李岐福即李阿四等八名押赴行刑場執行槍决外爲此布告軍民人等一體知悉此布 
[美術學校秋季旅行]  
　　西門圖畫美術學校學生每届春秋兩季例有旅行寫生之舉本年春季曾赴西湖寫生一次在浙江省敎育會開會展覽成績優美茲又届秋季旅行之期該校二三年級生三四十人定於今日上午由敎員江頴年曁王濟遠仍率赴西湖寫生聞爲期約兩週云 
[圖董擬辦義務小學]  
　　本邑二十五保十三圖圖董李祥發日前邀該圖人集議擬在圖内創辦農民小學專收寒苦子弟入學不取學費所須經費首由該董捐認不足另再籌措經衆贊成遂由該董具呈縣署請予立案給示茲經沈知事批云據呈閲悉該董等集議擬設小學校一所俾貧寒子弟得以入校不取學費並學生應用品由校置備熱心敎育深堪嘉尙惟該校何時開辦額設生徒若干是否遵照部章辦理來呈均未聲叙仰即詳細復候核辦云云批已發科轉令該董遵照具復辦理矣 
[女子義務學校歡迎校董]  
　　法租界陸家觀音堂西首蒲石路女子愛國實業義務學校於昨晚假座一品香開歡迎校董大會到會校董如徐固卿謝復初包達三徐維繪戈公振魏廷榮葛光廷張倬書榮子威諸君坐定由校長汪織雲君致歡迎詞次由黃奠華方鴻聲二君相繼報告校中情形並請各校董討論進行方法徐固卿君即起立發言略謂女子解放之論調今日學者唱之至高然根本之解放則在養成女子之完全知識及經濟之獨立本校宗旨頗有合斯二者惟將來之發達與否一視同人之責任心爲標準云云次包達三徐維繪諸君均有演説並由榮子威魏廷榮徐維繪包達三諸君各捐鉅欵至九時許盡歡而散 
[青年會組織汽車旅行隊]  
　　青年會現組織汽車旅行隊不星期六（十八號）下午二時出發有興加入者請注意下列各項（一）遊資每名一元六歲以下之小孩減半（二）經過地點爲楊樹浦滬江大學樊王渡約翰大學徐家匯南洋公學南車站半松園等處（三）男女均可加入（四）額數定六十名（成人四十）（童子二十）額滿不收（五）預期在該會務所報名隨繳游資否則無效 
[孔敎會預備慶祝孔誔]  
　　此次孔子聖誔孔教會羣人在山東舉行慶祝本埠尊孔會總部亦召集各分部代表就上海學宮舉行慶祝業已通電各省故代表到申者已絡繹不絶公共租界六馬路三江旅館由尊孔會總部指定作爲招待各省代表處茲錄其致大總統電如下北京大總統鈞鑒蒸日郵電計達海上爲萬國觀曕所係敝會集各省代表舉行聖誔慶典上體鈞座尊孔之忱下　薄海羣情之望爲期已迫可否酌予贊助宏茲盛典伏候電示上海北浙江路尊孔總會聖誔大典籌備處公叩咸 
[敎員參觀二師附屬之踵至]  
　　本城尙文路江蘇省立第二師範附屬一部學校前昨上午有奉賢縣立第一國民學校敎員朱企曾無錫學界丁寳詒王拙南顧采章張頌南陸森發等先後偕至參觀該核敎育狀况由楊聘漁主事同入待賓室略談後引至各敎室及成績室分别觀覽彼此詳述近時授課情形與設備方針歷一小時之久始各興辭而出 
[麩業公會選舉紀事]  
　　南市豆市街麩業公會會長趙茂華副會長沈春江現届一年任期已滿照章重選乃於昨日上午十時邀集全體同業開會經文牘員莊耀初將全年經過一切報告繼將選舉票開筒揭曉趙茂華得三十一票沈春江得十七票當選正副會長趙初擬辭退衆意該會辦理頗有成績力勸蟬聯始允勉任 
[浙江實業廳長聘謝復初爲顧問]  
　　浙江實業廳長雲韶昨函聘滬商謝復初充任該廳顧問原函如下本廳自成立以來凡關於振興實業各事項均經次第設施惟浙省夙爲富庶之區天產品又極優美際茲歐戰告終商戰猛進實業範圍至爲廣大舉凡森林漁牧墾荒開礦以及商務工藝諸大端誠能因勢利導乘機興辦實足以利國用而厚民生夙仰執事富有工商經騐熟習海外情形與南洋各埠華橋素極浹洽茲特函聘爲本廳顧問尙希隨時指示俾資贊助無任企盼 
[四年公債第九次付息之布告]  
　　上海縣公署昨發布告云案照民國八年九月二十九日奉財政廳訓令奉財政部訓令内開查本年十月十二日爲四年公債第九號息票開始付息之期所有付息辦法均照歷届成案辦理除登報通告並通行各經理付息機關外合行令仰該廳查照迅即轉令所屬各經理付息分機關一體遵辦可也此令等因奉此查内債付息迭經令飭該縣妥愼經辦在案現届四年公債第九次付息之期自應援案照辦合行令仰該知事即便遵照查明歷届付息辦法先期出示布告如有到期息票聽憑人民換取現金以及抵納税欵等因奉此合行出示布告仰縣屬諸色人等一體知照特此布告 
[江浙外海水警定期會哨]  
　　江浙兩省洋面前因時有海盜刦掠航海民船財物故規定每年四季由江浙外海水警每季會哨一次磋商巡洋護商辦法茲届秋季會哨之期地點定在小羊山於十月十六日舉行已由蘇省長令由吳淞外海水警第一廳温廳長親往小羊山會哨矣 
[水警派船駐巡高橋]  
　　駐滬江蘇水警二廳一區三隊隊長王壽良以黃浦江流域之高橋一帶浦面係民船往來要道且爲淞滬行駛船隻經過必由之處邇因高橋附近之河道時有匪船出没亟宜派調師船駐巡以保航商故於前日令調師船四艘駛往巡查矣 
[創建公墓准予備案]  
　　上海縣公署昨傳知捐資創建萬國公墓之民婦經汪國貞文云爲傳知事本年十月七日奉滬海道尹公署第九七一號指令縣呈遵令查明民婦經汪國貞捐資創建公墓一案請鑒核由奉令呈管旣據查明該民婦經汪國貞創建公墓規模宏廠宗旨妥善輿論均無異議自應准予備案仰即查照并傳知該民婦知照此令附件存等因奉此合行傳知該民婦知照此傳 
[菸酒業認税商人之競爭]  
　　江蘇二區菸酒公賣分局劉局長對於第一分棧白酒業老認商王修庭與新認商程姓互相爭持一案以老認商雖能加增認數外另再報効局中洋四千元核與新認商之加增至三萬六千元相去尙遠本局長未便擅專批示必待面謁省局長請示辦理故特親自赴寗向文省局長陳明雙方要求情形請爲核奪聞文省局長以現值國家公欵支絀之際無論何方面終以顧全公家收入爲最要故對於此案須秉公辦理並聞其餘第二第三各分棧之西菸土黃酒兩業亦已紛紛呈請顧增認數請准繼續認辦劉局長亦順便向省局長陳明請示施行云 
[酒坊請追預繳押櫃欵]  
　　萬元酒坊前在第一分棧主任處轉認白酒業税欵曾預繳押櫃洋一千元交由該主任將欵繳於第二區菸酒公賣分局在案茲奉省令變通辦法將各認商預繳之押櫃一律發還以示體恤而杜流弊等因該坊因一再向該分棧主任王修庭領取預繳押櫃洋一千元詎王諉爲局長未曾發出延不交還該商遂具呈到局請劉局長將此項押櫃劃入税欵請給三聯單茲經劉局長批示以該欵早經該主任支領取有收據存證有案該商何得指本局爲大失信用字樣殊爲不合已令該分棧主任趕緊清查如何糾葛迅行呈復聞該坊以欵被虚懸已赴省局呈請查追矣 
[河南路之火警]  
　　公共租界河南路一號門牌西人救火會安置救火車之水龍間五層樓堆放雜物房内於昨晨十點五分鐘不戒於火霎時冒穿屋頂經該會中西救火員聞警立即驅出皮帶車澆滅焚去房屋三間事後該管捕房派華探范德孚與西探堯克前往火塲查得起火緣由係有人將吸餕之香烟棄於樓板上不防其旁遺有舊報紙致肇焚如云 
[迷路女孩待認]  
　　昨晨八句餘鐘有年約三四齡身穿紅色花洋布夾襖綠色本廠布褲紅鞋白面頭剃前後雙桃髮梳小緶之女孩在虹口北浙江路愛爾近路口迷路哭泣該處同順祥新衣店主見而憫之囑人代爲看守以冀女之家屬到來認領詎候至十二點鐘無人往認該處又地屬華租交界因令店夥雇車送請婦孺救濟會代爲留養 
[無恥男婦拘送檢廳訊辦]  
　　寳山縣栅僑鄉婦人金李氏現住公共租界芝罘路有子仲卿皮鞋爲業娶媳陸氏向住鄉間耕種園地近被鄰婦王許氏勾引與顧濤生通姦騙去值洋五百餘元之衣飾前由金具訴寳邑公署因顧在逃案懸未結前日顧投宿金陸氏處被氏姑偵知當場撞破顧扠住金李氏咽喉欲圖謀害李氏高喊救命由四區三分所巡邏警聞聲趕來始將顧與陸氏一併拿獲轉解司法科呼經段科員移送地檢廳懲辦 
[誘匿養媳之偵獲]  
　　江北人周全寳住閘北恒豐路仁德里有養媳名新梅年十一歲日前被拐匪楊德山誘匿公共租界勞合路開湯繼店之湖北人夏福嘉處前日由周查知下落將養媳及楊夏二人一併扭入四區警署探訴前情經顏警正質訊屬實命解司法科押候訊辦 
[扭控誘藏兒子]  
　　住居閘北虹港橋之王阿四前日扭梁阿三至五區一分所控稱民子小王子今年三歲被梁抱去藏匿當時有民妻目睹並不經意刻因四尋無着顯　梁阿三誘藏請爲訊追經孟警佐質訊一過轉解司法科於昨午移送檢察廳經檢察官預訊一過判梁收押限交該孩到案再訊 
[夫妻涉訟缺席判决後之復訊]  
　　蘇州人呂震東去年被伊妻楊氏在公共公廨呈控不顧瞻養後即棄北京路中華郵務局職司逃回原籍並在彼地方官廰控請准予與楊氏離異迨公廨屢交飭傳被告質訊不到故已缺席判决今夏呂忽返滬延朱斯蒂律師投廨請求復訊業已核准昨晨由關讞員會同美副領事丁瑞門氏升座即據原告代表律師起而譯稱本案未判决時被告不應聞風逃避竟復越控意殊藐視公堂故敝律師反對復訊被告代表朱律師起稱原告律師所言皆於請求復訊時辯駁終結今日不宜再提云云又由原告婦人呂楊氏投案證明其夫向在租界　　自飭傳始逃言至此因時已過午故堂上諭被告仍交舖保改期續訊 
[汽車傷人兩則]  
　　昨日下午有平湖人蕭金保行經法大馬路被某號汽車撞跌受傷頗重當由大自嗚鐘捕房一百八十三號華捕到來抄錄汽車號數另雇車送受傷人往醫院醫治一面呈報捕頭核示又昨晚七時半有某號汽車駛經浦灘撞倒江北人殷元培碾傷足骨由老巡捕房九百零一號華捕瞥見前來抄錄汽車號數另雇車送殷入醫院醫治即據情歸禀捕頭請究 
[汽車夫不愼之罰儆]  
　　木作頭辛和祥之汽車夫王金桃前日開駛一千二百八十六號汽車在新閘重慶路走錯路徑致將坐於黃包車内之婦人陳李氏撞路傷及面部該汽車夫見肇禍端開車疾馳圖逃當經一千一百九十七號一千二百八十號兩華捕查見同往追獲即將受傷人車送醫院醫治並將王金桃帶入捕房昨晨解送公共公廨請究即據陳李氏偕證車夫梁成滿上堂證明前情並據一千一百九十七號華捕投訴原告乘坐黃包車而北而南被告之汽車由南而北走錯路徑致將原告車輛撞倒開車人見已肇禍欲開快車逃遁當經追獲是實訊之汽車夫王金桃供詞推諉中西官核供以王開車不愼判罰洋五十圓充公以儆 
[斧頭砍傷木作藝徒]  
　　戈登路口順泰木作塲藝徒吳阿福昨日傍晚在作塲工作爲另一工匠失手將斧砍傷腰際血流如注痛倒於地當由工頭立即舁送醫院醫治未識可保生命否 
[候查黃肯記是否碱廠股東]  
　　派理同康運大兩倒閉錢莊賬目之陳鴻烈在公共公廨呈控黃肯記（即肯堂）不還同康欠銀七百零七兩一案昨晨由廨傳訊先由原告所延律師上堂譯稱據被告代表律師承認所控數目惟以被告係華興碱廠主該廠有欵存於同康除抵過外同康尙欠被告銀九十餘兩但查華興碱廠並非被告所開有見證在堂請訊即由董姓到堂聲稱向操碱業我北前曾開店被告係店夥故相識有十餘年華興碱廠地點在閘北廠主係碱業公所領袖石潤甫被告毫無股份適纔被告呈案之同康莊期票我於該莊倒閉時曾在石潤甫處見過石肯以對折售與我旋因詢問該莊清理處知是無用故我未買云云又由謝源如投稱同康未倒時職悮賬目去年九月初六由金姓等二人介紹華興廠與莊往來當時金云該廠主姓石被告與同康往來多年從未聞伊言華興係彼所開呈案期票係華興司賬人前來向我手中打去後莊倒歇該司賬人携票來兑現欵未付云云又由陳鴻烈投訴董姓來問有石潤甫將莊票賣與伊可否抵賬答彼無效各節關讞員核供訊據石潤甫供不承認伊係華興廠主並稱原告人證所言皆屬串供希圖賴債等詞復經被告律師向原告人證盤駁一過關君商之美丁副領事以黃肯記究竟是否華興碱廠股東未曾證實仍着交原保候函致商會查明復到再核 
[黃包車夫在途互毆]  
　　黃包車夫王春林前晚在小東門口與同業楊阿二陳阿二等爭奪主顧互相扭毆王腎囊被踼受傷痛極倒地當經巡警上前將楊陳連同傷者押送一區二分所昨日轉送地方廳下午經檢察官提案騐訊之下判楊陳分别收押王回去自醫候再核示 
[僞公債票牽涉人一併開釋]  
　　本埠中國銀行指控丁望卿等將僞公債票希圖抵欵一案昨晨由廨復訊先由中西包探投訴丁望卿因將僞公債票至中國銀行希圖收取利息當經該行内之金仁若察係僞票報捕將丁拘住據丁供稱該票係陳炳蘭囑令持往取息旋將陳拘入捕房陳供係余誠彪抵押伊處復將余拘獲而余供稱係何記鴻托其轉抵不知眞僞又往將何拘獲據何供稱該票係陳錫九向伊抵借洋五十元亦不知眞僞立有借劵在代表律師處等語請爲訊核訊之被告各人均延律師到堂代辯聲明前情而捕房亦由代表律師上堂譯述案情並由中國銀行内之金仁若到堂證明丁望卿將僞公債票希圖取息經其察出報捕拘究情形經俞襄讞核供商之英卓副領事以被告等均不知該票是僞遂判將案註銷被告等一併開釋 
[房客欠租避匿]  
　　徐玉書昨投法公堂控房客楊恊記虧欠租洋九十元避匿請求核示又據某木器店主王郔獻稱場恊記於本年五月間憑林阮記爲保前來租去全房木器每月租洋四元七角現楊旣逃逸請將木器發還等語保人林阮記稱楊向王租用木器實由商人擔保現今楊逃匿何處不得而知當由中西官向王詰曰木器上有無汝店牌號答無牌號判各退去着林於七天内交楊到案訊核 
[旅館内偵獲債務人]  
　　法租界怡大紙行司賬程正堂因被該號主查出虧空欵項一萬餘金已在法公堂呈控舞弊虧欵正在傳訊間程已預避南市悦來旅館内嗣有森記紙號主周惠馥咸昌紙號顧鋆及朱勤昌號主朱賓笙等因程在怡大號内自設莊客經售上山各紙貨於中秋節結賬計被積欠往來貨欵共有三千餘金屢催不理昨日債知程之下落即往該旅館將程扭獲送至第一區警察　請爲究追趙署長以事關債欵糾葛未便審理當將原被一干人證一併移送地方審判廳以便狀訴請追 
[候查賬目再行訂訊]  
　　浦澄熙去年秋間受吳梅生所開之同康轉運公司聘爲經理今春公司關閉吳延律師具呈公共公廨訴浦經理不善將資本四千元虧盡匿不交賬因該公司牌號掛戶西班牙商業經西班牙魏副領事蒞廨會同華官訊供在案前日下午仍山魏副領事會同李襄讞升座續訊被告延朱斯芾律師上堂譯稱被告開支賬欵有簿據可證請先派員查核改期再訊原告代表律師表示贊成堂上遂諭被告仍交原保着將所有賬據呈交本廨理賬員督同兩造限二禮拜内清算明晰報告公堂再行訂訊 
[北橋拘獲嗎啡犯]  
　　羅金福許桂堂等專在西鄉北橋地方爲人施打嗎啡針漁利昨爲該管地方警署將羅許兩犯連證拘送事務所轉送地方檢察廳究辦 
[客人吸烟之科罰]  
　　漢口路（即三馬路）二十九號門牌廣居安字號棧房因私設煙具容留寓客吸食鴉片烟被總巡捕房捕頭偵悉於前日派令中西包探往查屬實當將棧主四川人王仁山吃烟人周仲康胡建青連同烟具一併帶入捕房飭各存現洋保出昨晨由廨將王傳案訊明以王等故違禁令判罰洋一百元周仲康罰洋五元一併充公胡建青訊不吃食洋烟從寛免罰開釋烟具銷燬 
[買賣烟土之科罰]  
　　婦人朱張氏日前手持烟土一大包行經法租界爲捕查見上前盤問言語支吾當將氏帶入捕房詰據供稱出洋三十元向曲文卿處購來等語當由捕頭飭探將曲傳入捕房諭令交保候訊昨日傳解法公堂請訊先據捕頭上堂禀明前情詰之氏仍執前供曲供認賣與張氏計洋三十元中西官判張氏罰洋十元曲罰洋六十元充公烟土没收 
[租界居人之蓄犬多]  
　　虹口一帶年來蓄犬之家日見增多惟大半不諳租界定章匿不報告領取捐照致設有咬傷行人之事捕房無從稽查故經工部局董議得此事責成衛生各分所西人轉飭掃垃圾工人隨時留心查察見有蓄犬之家摘錄門牌路名報告工部局轉飭各該管捕房派捕查明屬實再行請廨出單傳案訊罰茲聞閔行路捕房查得境内豢狗不捐執照者已有四百餘家亦可見租界年來蓄犬之盛矣 
[竊取電車上銅圓]  
　　皖人羅璜生於國慶日搭乘電車至法租界西門車站時乘隙將電車賣票人所置銅元木箱橇開竊取布袋内之銅元數十千文圖逸適有同坐之司機人沈根福瞥見上前追獲詎羅突起行兇後由巡捕將羅拘入捕房昨解法公堂請究先據該司機人沈根福稱是日民人落班與羅同坐羅將銅元竊取跌在民人脚上向詢銅元從何而來羅言語支吾故將羅扣住詎羅拒捕將民猛擊圖逃旋有查票員等到來帮同將羅拘獲請求訊究詰之羅供詞圖賴中西官以證明屬實判羅押西牢一月以儆 
[控訴船戶竊取蛋黃之追究]  
　　日商某控船戶崇明人陸阿根沈五福張阿二於本月九號夜在停泊浦江中駁船上行竊值價銀八百兩之蛋黃四箱等情業由虹口捕房將陸等三人拘解公共公廨諭着押候查贓於日領堂期解究在案昨由該捕房華探周耀庭與九十八號四探解一男子至廨禀稱查得陸等所竊之物係消與城内某店該店主名陳桂泉前日奉文往提陳避匿不面令其弟炳泉出見而炳泉不知何故不肯直説眞名更名張華根承認介紹此項生意不認收贓今將張華根即陳炳泉拘案請究云云張延律師爲之辯護張襄讞與英包副領事核禀諭張華根即陳炳泉帶回捕房於禮拜六併案解究 
[南翔竊賊質贓被獲]  
　　南翔人蘇連生近在原籍安息會敎堂内竊得十兩重之金條一根金押髮挖耳各一支現洋四十元携贓逃滬前日因持金條至石路德甡押店内求質被老閘捕房包探姚錫卿查見向之詰問不能指明來歷當將人贓帶入捕房昨解公共公廨經中西官略訊一過判蘇押候查明再訊 
[借宿竊取帳子被褥]  
　　董金昆前晚串同黨羽至法新租界某客棧以借宿爲由將房内價值洋六元之帳子被褥等物從窗口抛棄與同黨接去而逸董正欲圖逃爲棧主王萬林察破喚捕將董拘入捕房原贓無從吊取昨解法公堂請訊該棧主禀訴被竊情形請求訊究詰之董供認行竊不諱判押十四天以儆 
[串竊蔴綫之押儆]  
浦東人周富泉陳杏生前日串竊滬西勞勃生路九號門牌東亞製蔴公司值洋二十元之麻線五十五絞被公司中人察出報告戈登路捕房派探將周陳兩人拿獲押至昨晨解經公共公堂中西官訊實判兩被告各押西牢三禮拜示儆 
[過犯冒醫圖竊]  
　　過犯紹興人王阿喜前日冒充醫生混入虹口東鴨綠路七百七十八號門牌某公司後門内圖竊被公司用人何明爲察破喚捕拘押捕房昨晨解請公共公廨中西官訊悉前情判王押西牢半年期滿逐出租界 
[過犯摸竊皮夾]  
　　山東人朱玉山前日在北京路郵政局門首摸竊李亭發皮夾現洋當經李察悉嗚捕追獲人贓一併帶入捕房昨解公共公廨請究經中西官訊知朱係過犯判押西牢一年期滿仍逐出租界 
[誌謝]  
昨承銀行週報社贈第一百二十期銀行週報兩册謹謝 
來函 
[職工公會致三新紗廠函]  
　　三新南北紗廠絲廠經理先生大鑒逕啓者貴廠工人一萬餘人因近年百物昻貴度日維艱萬不得已始要求貴廠體恤工人每工加洋三分詎料與貴廠屢次磋商只允加洋一分相持數日兩方俱受損失貴廠工人多係本會會員本會應負保護責任茲特專函代懇貴廠俯允工人所請以便早日開工實爲公便更有進者貴廠每月只停工三日每日作工均在十二小時以上此次工人只知要求增加工資殊不知要求保護身體健康尤爲切要茲特代懇貴公司將每月停工三次改爲每星期日停工并祈酌量減少代工時間則工人受賜多矣上海職工公會書記沈若仙謹啟 
專件 
[中華民國七年上海口華洋貿易情形論略（四續）]  
　　一雜論本埠接得歐洲停戰已於十一月十一日簽約之消息即舉行慶賀恊約國戰勝大典典禮隆重歷來無出其右是月二十一二十二二十三等日公衆給假三天各大行號均於日間懸旗結綵晚間電光齊明照耀如同白畫並於二十三日晚舉行提燈會觀者萬人空巷頗極一時之盛各要路上雖人海人山而秩序甚整始終無事故發生足徵當事者維持有方本年發生亂事三次第一次乃在四月間因租界内聂締人力車夫故也車夫等以電車爲彼等直接仇敵竟在租界西段肆行擊毁電車損失頗巨巡捕爲維持秩序故不得已開槍擊斃二人擊傷三人第二次亂事與第一次爲日相去無幾惟並無連帶關係此次乃因有害衛生食物問題擬加增販賣鮮果之捐照費在當局原意以爲出售危害食品果能集中於有定處之攤戶不致散漫於惟利是圖之小販則界内全體華人受惠實多其少數人之稍受損失固無足重輕也不料小販等抵拒甚力助以本埠土棍流氓之聲勢若輩固專恃租界有事而生財者竟强迫北市店舖閉門歇業以求達到取消加捐命令之目的公共租界工部局收受由中國商會轉遞小販等艱苦呈詞後詳加審愼不得已俯如所請矣肇事時有數處流民聚而不散迨捕房開槍方得解圍因而受傷者六人惟幸無致命者第三次亂事乃在七月間係最惡劣者因居留虹口一帶之中國及日本下流社會人民平索惡感衝突而起並有捕房巡捕牽連在内日本僑民約計有一萬五千至一萬六千之數其中惡劣分子恐占多數若輩平素行動多有爲華人所不直者此次肇事起點雖由日本水手與在吳淞路開設小肆之華人於七月十六日因細故口角以致兩相悞會而究其原因實含有種族觀念之作用可無疑義華捕拘拿日人數名即引起華日匪類互相撕打擊斃日人二名受傷者十數人華人方面受重傷者四人尙無死亡是日即將該處華捕撤回以義勇隊并特别巡捕代職迨至二十三日地方始獲平靜此次肇事日本浪人於該管領事頗形怨憤極責其辦理此案交涉不取嚴萬手段云上海一埠仍漸彌盛以公共租界居民計之民國六年外國僑民合日本人一萬四千人計之共一萬九千七百五十人華人六十四萬五千人本年外國僑民合日本人一萬五千五百人計之共二萬一千人華人六十五萬九千人馬路狹小交通漸形不便自不待言惟值可爲之時或能爲之處無不極力推廣年來南京路一帶進步甚屬可觀間有須購地而爲之者則價格非常昻貴本年路上車馬失虞行人死者二十有九傷者六百三十六人近來馬車已漸次消減汽車則漸次增加各種有照會之汽車五年中比較之民國三年有五百七輛四年六百二十四輛五年七百二十四輛六年九百八十九輛七年則一千二百四十九輛矣公共租界及法界電車坐客民國六年統計九千五百十一萬一千人七年則一億二百八十一萬三千人於一年中竟增至七百七十萬人公共人力車爲數仍爲八千輛居民所以不如前之僱用人力車者非因較他車危險實電車發達所致也今有一事最關緊急并引起地方官之注意者卽溝渠之如何整置自來水之如何防衛是也從前所用之穢物手桶及手車皆認爲事實上有益者今因居民增多竟覺漸礙衛生故年來特聘專員思所以改良之法經詳細研究終擬於租界之外另設一場溝渠通之即所謂ActivatedsIudgeIrocess也一使此穢垢之質經地土吸收縱不吸收委之江河亦不爲害一亦可使此場並供耕種惟因地點低濕其地心爲水所浸使溝渠不能流通於所定之場以故治地方者擬用地中壓氣之法以行之至上海自來水之來源問題凡屬衛生及事實上可行者無不詳經研究蓋租界爲大埠之表率尙取水於人烟稠密江河之下頗爲不宜故有擬取之於内地或揚子流域亦有提議取水於蘇州附近之太湖内者然因種種困難之處前之所議三節竟全行停頓今除撲滅微生蟲及排除垢穢外亦無何等之設施上海擴充爲要港問題已經討論詳觀黃浦　浦工程處之分别報告可也據衛生處報告本年上海流行病較前無甚差異此病分爲三種腦膜癹炎流行感冒及時疫是也租界内敵僑註册一年中繼續進行尙少繁難之處註册者合孩童而算共計一千四百六十人十二月杪已由捕房監視觀年來上海一埠每有他方持械逃遁之兵士及無聊之政客以及許多不務正業之人托足其間且際此巡捕缺額之時而能使暴動罪案較前減少未始非捕房善於治安之力也惟其所以能制止罪犯之由似皆由特别警務處與刑事研究所設立之故也公共租界内本年火警共二百二十二次與去年大略相同其損失計之爲三十八萬兩僅及去年之半（仍未完）雜評二 
[八年公債（庸）]  
　　八年公債當龔心湛倡議之始全國已一致反對然其時擔保品尙擬鹽餘猶未敢悍然以田賦作抵迨鹽餘經銀團兩次抗議公債亦暫行停頓嗣龔心湛欲延其代閣之命運公債計劃復活擔保品遂改爲丁漕以避免外交上之阻礙説者謂八年公債木龔氏所力主彼固視爲内閣續命之湯故不惜以國家僅存之命脈爲孤注一擲雖全國反對而有所不顧 
龔心湛旣倒靳氏代閣視事之初即停官俸搭發債票之議一時論者以爲八年公債或可不至實現乃曾幾何時而歸中交兩行問接轉押某國之説又喧傳道路靳閣且竟龔氏未竟之事業即此一端已可見一邱之貉總之北京政府在今日已處於日暮途窮其浪斥命產曾無異敗家之子但求得過且過固母分於龔靳也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
鄭讓予先生手書 
自由談三字皆用當代名人字跡每星期調換一次今日係鄭讓予先生手書 
新談 
[之江潮信（三）] [  一之]  
海寗觀察談 
海寗人嘗語予曰民國以來潮勢忽鋭滅八年中不遇怒潮説者謂政潮遇甚所致亦滑稽之談也江潮極盛時本不限於每年八月而看潮人以八月爲獨盛者欲於茫茫塵海中於看江潮而外得便看「人潮」耳中秋節後二三日海寗大東門内外觀潮者踵相接沿路居民植立如堵牆士女空巷而出各於人海中自呈色相亦若潮來之有定期使往其地游觀者嘗能一舉而兩得也州城名蹟廟宮在東門内殿宇崇宏爲清乾隆帝南巡時紀念地之一居民適於國慶日演劇游者倍盛爲八年來所未有廟門聯頗工穩上聯「一線祝潮生被之管絃月滿三千」等句與下文之「萬年稱國慶形諸歌舞日逢雙十」等句兩兩凑合已不易移川於他年他處惜乎收語數字已被撕去中國下等社會中人之無意識誠可歎也廟中有碑上鐫海塘圖爲前浙撫楊昌濬置其上劃有粉筆書「聞會秩序」等字樣我國青年學子之不知葆愛名勝地古物其心理奇特處亦爲歐美日各文明國所希聞沿途所見景象最足令人回憶首有四事或足藉是以覘海寗人之持性第一沿途亦有「泣告同胞購用國貨」揭帖惟其紙色盡綠極易引人注目絶未見有其他雜色海寗人之巧思故自高人一等第二潮祭日先一夕進香及宿山諸婦人衣色或深藍或青蓮而均川繭綢質甚耐久視彼美國兒童逢年節之著花綠紙衣勉自慰悦者物力相衡已若霄壤之相懸殊而海寗附近各邨鎭財用之殷實與習尙之質厚似又爲他省所弗逮矣第三廟宮前聚秀橋是日爲美婦人薈萃之區聚秀二字可謂名副其實以記者十二年來遊屐所經似乎美婦人與勝地確有相互爲益之一種感　蠻烟瘅霧中必不能產佳麗即是故也海寗以江潮名故其女子眉字聞異常明秀眼鼻位置絶佳如花中之牽牛如瓜果中之水紅菱於光潔處見稜角也其光彩如江潮映日宜正視不宜側視云第四海寗介乎杭州嘉興之間故其人民性狀剛柔適中杭嘉各得其半若聽其開口時語調尤覺可爲上説左證蓋其發語時聲調作杭音而收語時絶類嘉興此猶一女郎面額部肖乃父而雙頰微豐腴酷肖其母之美也 
常識 
[飲料雜譚（上）] [  君豪譯]  
　　植物之供飮料者有茶·咖啡·椰子·葡萄蔓·大麥等茲分述其概况如下 
　　茶茶樹生於中國·日本·印度而尤以中國南部爲最夥是類屬冬青科高約三呎至六呎形稍似女貞樹葉僅爲茶樹之一部分即茶之原料也質味優劣每因地而殊但亦關期間收穫時間年分四次四月五月八月是也首次所採僅接嫩葉是爲小品最後出產爲質較遜上品之產於中國者甚少綠茶與黑茶之製法異黑茶焙製先堆積其新葉然後用　酵法其葉始黑中國之茶嘗攙雜普魯士藍以炫其色和入雜質俾增重量以是不能取信於人今者喜馬拉雅山亦盛產茶巴瑪蓋地方之出品完全與中國殊用其枝以代葉嫩枝亦可爲茶待其乾燥每研之爲細末焉 
　　咖啡亞剌伯盛產咖啡東西印度及不那熱次之其種子之大小若櫻桃然此形似櫻桃之種子即咖啡所由成者也故亦名咖啡豆最上之咖啡出自亞拉伯之模哈地方而錫蘭南美等處亦視爲極大之供給焉咖啡之滋養料與茶樹·揶子同買人每混菊蒿苣於中菊蒿苣爲蘆　之根狀頗肖蒲公英也椰子椰子係椰樹之根土生於西印度南美積藏於莢長約五時形若胡瓜每欺莢均含人種子四五十粒排列成行俟其成熟後種子自　落地熱牛乳中所含之汁即以此種子滲糖面成者 
雜錄 
[情書話（七）] [  瘦鵑]  
　　世界名人中其善爲情書者莫若囂俄AHugo囂俄法蘭西詩人亦小説家也能用情能知情之眞諦故其作情書也詞旨華深中情若揭其描寫微妙處似聞天上仙樂曳尾聲於春空又若有紫蘭幽馨拂拂然透紙背上也囂俄當少年時有所眷曰阿玳兒AdeIe爲軍務部一書記女紅袖添香綠窗寫韻兩心至相得初締情好時在一千八百二十年至一千八百二十二年結婚之二年中凡作情書一百二十通後嘗編刊行世名之曰「致未婚妻書」TetrosaaINancee往歲予嘗寓書英倫購得一帙書均法文爲囂俄原文開篇有小詩三節云爲囂俄晚年所題桂林馬君武有譯作云此是當年紅葉書而今重展涙盈裾斜風斜雨人將老青史青山事總虚百字題碑記恩愛十年去國共艱虞茫茫樂土知何在人世蒼黃一夢如雖與原詩小有出入尙無悖大旨其情書情文俱勝頗不易譯吾嘗勉譯其一則其「致未婚妻書」中第一通也書云吾綠陰蕩槳 
新大陸美景十五 
空靈谷下爲溪澗蕩槳綠陰中境殊幽適小艇中展卷坐者爲茂漪其丁已消夏詞有云「空靈谷下水烟浮草色波光境倍幽討思如雲消不盡又隨清夢到杭州」蓋游其地者頗易回想及於杭之西子湖也（一之） 
摰愛之阿玳兒吾今得爾玉札心又　爾之於吾冥冥中直具萬能果吾明日不能聽　媚聲摱爾粉腮者則吾之生命亦將歸諸無何有之鄉嗟夫阿玳兒一昨吾猶不信爾乃愛吾息息抱必死之念初不意爾竟掬心相示也昨日之夕吾嘗自念曰脱個儂不吾愛者則吾於斯世無復佳趣母寗以一死自了俾破此情　而出蓋吾之所以生者實爲個儂個儂旣相視若涕唾則生亦奚樂爲個儂故吾可犧牲一身即身外之物亦願一一割捨但得彼之一笑一昧足矣然吾雖見棄亦無敢少　惟自恨緣慳而福薄未能侍玉人而已顧吾之私願滋欲與彼暱近聽其驅策且追隨其後亦步亦趨吾願以身爲彼屏藩用禦一切菑禍彼有憂患亦代彼受之不特此也并願以吾首爲玉階時時經其織足踐踏而過總之吾必竭力爲彼効勞不求奬借不圖酬席個儂如能憐吾臣奴少垂青眼則一生得意之事殆無逾於此矣嗟夫嗟夫吾安得爲彼一死以償素願而當此一息尙存之際則許吾扶服於地吻　足痕特吾自分無狀殊不敢萌此妄想個儂天人耳吾雖蘇蘇膜拜亦徒足資其腹誹即吾鞠躬盡㾕以至於死亦復不值一晒顧此心耿耿一無所　縱至乘化歸盡之日亦當長笑人地蓋吾所負個儂之債已一一償之矣吾擊受之阿玳兒凡此諸念均起於昨日今日猶作是想而個中已含無素之樂意每一念至不期爲之微顫蓋吾滋不信藐藐之躬乃能得玉人垂愛也阿玳兒然則爾果愛吾耶此念帶吾心魂詣否不變果吾一生得長依吾愛足下者必且樂極至於　發然以是而　亦固所願但願爾之愛吾亦如吾之愛爾天長地久永永無問耳今茲拜誦玉札吾心已安爾之所語都足令吾悦懌阿玳兒爾爲吾至愛之阿玳兒請受吾稱　至於千遍别矣吾愛今夕吾實樂極當過一温　甜密之夜痴魂栩栩入夢行與吾愛相見也味其全書語意無一語不誠摯然成婚而後阿玳兒忽别眷一評論家聖卜佛氏此則殊足令囂俄短氣者矣 
小説 
[緹騎外史（三十）] [  春醪譯]  
　　戈登曰否外臣屬疾未愈故憊甚皇帝聞語忽曰然爾英國之官前日大戲園中出其死力爲朕協緝兇手者爾忠藎朕眞愛爾朕欲屬屬見爾顧不能舉爾之名今日相見必先謝爾爾戈而復釋之賊必即婦人之同黨圖謀大逆者戈登大駭曰此中何有婦流外臣於此事初不知干係及婦人或陛下有誤會耶曰否確有婦人先縱三槍擊朕此爲革命黨中之一派人人稱之曰虚無黨格洛格克奏及其事吾猶面諭此眞瘋人不足重責即弋此女人者亦大可不必正國家之典刑即永遠監禁遣諸西伯利亞錮其瘋疾可耳戈登曰陛下此中必有誤會外臣敢擅言之是日外臣與白耶女郎同據廂位而槍聲即自次廂而發外臣聞聲立起至次廂進擒其人並行之甬道時猶親見其奔逃而去緹騎總長此時敬俟皇側即峭然詰戈登曰先生於槍聲未發之前嘗流眼及次廂耶曰否此殊不必失吾觀劇之時光緹騎曰則爾何以知此中之有無婦人戈登曰以吾意斷定之决不飾詐欺若吾語蓋一一出之天良法律也緹騎笑曰先生何知俄國人之天良殊不可信吾則得諜人報告並男婦黨人言語之詞戈登曰怪哉何以吾與女郎據次廂尙不得其語緹騎曰爾勿屬意自不能得大登曰否否吾敢自信吾語非爲格洛格克此時竟無言皇帝則曰爾可告之男婦黨人並頭作何語格洛格克奉詔乃不便遽諾遲疑問始曰陛下恕臣此時竟忘其語皇帝曰爾不言婦人言願効克侖脱之一逞擊王除俄國之暴君耶並云一彈當胸萬惡立了戈登一聞此語竟大駭此即當日女郎把臂这戲言何以羅織入諸虚無黨籍則低徊自思曰天耶緹騎或疑女郎屬身黨中則女郎之歸英寗不奇巧夜必有變皇帝耳此人之言即以爲眞今日覿面復不得自作辨白緹騎總長此時亦思慮曰爾英國人欲敗吾事吾即藉此抑爾須知女郎正在吾之掌握吾得生死其人則復奏曰陛下臣屬事如麻初不能盡憶諜人報告之語陛下眞容智尙能憶及細微版圖之内即遠在斯乞斯島後此當亦無人敢作不逞之語皇帝曰朕必有一日與此婦人對質顧此同謀之男人弋得耶格洛格克曰否其人已先斃爲同黨所謀殺皇帝迫詢則應曰此爲虚無黨中事其人之尸骸已裂作數段今早自那伐河中順流西下戈登曰脱令吾見者吾必辨識其人格洛格克曰難矣其人之頭面已爲魚嚙不復可識皇帝聞此小震曰爾陳事已足駭人聽聞戈登男爵朕尙順謝爾前日出力以擒賊憶之爾後此有求可逕往朕所朕必無吝戈登大樂兵皇帝接手而退皇帝亦出格洛格克侍之迤邐下樓之於街次戈登此時猶逗陳尸之室屬思其事久外莫决迨五時僧正猶諷經不已一分鐘後亦就欇行矣 
[自由談之自由談] [  不冷]  
　　戒嚴戒嚴二字不知何意苟就字面而論則戒人不可以用嚴萬手段也今乃其事適相反用兵威人者名之曰戒嚴其義果何所取哉 
 
 
 

Page 15

 
 
   
 
 

Page 16

 
 
   
 
