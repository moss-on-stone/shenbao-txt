# 1904 - 288 - 4911317

 

Page 1

 
 
[論懲治兇惡宜用嚴法]  
　　前者有日本人紳田卯三郎携二日婦因事至吳淞旋雇周徐來所駕之杉板船回滬舟中有夥二人一爲忻采章渾名爛江北一爲王阿五渾名壞貨麻皮行至中途爛江北忽藉口夜深不肯開駛嗣竟將紳田推墮於浦持棍向日婦逞兇日婦懼盡獻其所帶洋銀四元小洋銀六角並金戒指等物始得免遭毒手隨被驅登岸上翌日始由人送回而周徐來等亦已相約遠遁禀經日總領事照會上海縣飭水巡捕頭查緝得在寗波府東鄉拿獲壞貨麻皮及周徐來二人解回上海縣署縣主汪瑶庭大令研訊一次即移交公共租界公堂以便與日總領事會訊前日日總領事小田切君與讞員黄耀宿司馬會訊明確判將周與壞貨麻皮各責三百板移送上海縣署科以徒罪一年一面行文移緝爛江北卽忻采章務獲究辦執筆人曰治亂國用重典此我中國古先哲之語也子産治鄭諸葛孔明治蜀刑法皆尚嚴而不尚寛非二賢之不知以慈祥愷惻爲心也世道日衰人心愈變與其縱之致人多玩法而被罪何若示之以嚴厲使人皆不敢違法而犯罪者反可因之而稀一路哭何如一家哭蓋天下一事一理有正用之而見其合於道有反用之而愈見爲道之妙者此非衆人所能知而惟賢者能知之何也正用者經也反用者權也經有窮權無窮故當其窮時不能不反經行權以通其變而於道亦初無不合此權之所以妙於用而孔子不輕以可與權許人也吾嘗謂王者治天下以寛則守經以嚴則行權要皆隨時勢爲變通靳合於道而止未可執一以論也今者世風益不古若俗尚愈見澆漓民無純樸之風但有狡詐之習衆多强暴之行殊鮮善良之心盜賊充斥於萑苻匪棍散布於廛市殺人越貨視若尋常巧取豪奪行所無事窮鄉僻壤事不上聞良民畏攖其鋒隱忍緘默而上海爲通商大埠乃附近一帶亦竟有如此無法無天之事是不徒貽外人之譏笑且恐釀成巨案貽朝廷隱憂幸此次日人紳田卯三郎雖被抛擲浦中未致斃命此案得以和平了結否則其事尚堪設想耶吾謂此皆地方官用法過寛之過也當其事前旣不能峻法嚴刑示以禁令之所在俾知法不可犯犯則懲辦必嚴使兇徒皆不敢有非分之爲日遷於善迄乎事後又僅僅笞責三百板雖科以一年徒罪似乎刑法已得其平然吾觀上海一隅除租界外兇棍之多較他處爲尤甚仇殺刼掠之事幾於無日無之彼外人素爲頑民之所畏而猶敢肆其欺凌則凡我良懦之民孤單之客有不遭若輩之所噬者乎欲懲一以儆百執法不慮稍苛區區徒罪詎足以戢其兇而消其燄吾是以願在上者執法治民不徒守經當知達權庶兇黨知所畏懼而繁密之處不復有棘地荆天之嘆乎 
[本館接奉電音]  
　　昨晚八下越二十五分鐘時京師飛電傳來上諭一道旨四道敬謹譯登○九月初九日内閣抄奉上諭裕德著管理理藩院事務欽此同日奉旨榮慶著調補正藍旗滿都統所遺正黄旗蒙古都統著善耆補授欽此同日奉旨著派世鐸管理御鳥槍處事務欽此同日奉旨著派戴振管理火器事務欽此同日奉旨訥勒赫著補授内大臣欽此 
[電傳宫門抄]  
　　昨晚八下鐘越二十五分時京師友人專電告知本館云九月初九日皇上召見軍機大臣 
[日報軍情]  
　　昨日日本東京來電云華歴九月初七日日本各軍追蹤前進至沙河現尚向前攻擊我右翼對面俄軍甚爲單弱故無大戰我中央軍左翼軍在沙河之右與俄軍激戰初六日以前在我右翼軍一帶共掩埋俄軍死屍四千五百具尚有未經查明者甚多約計俄軍損傷之數當在二萬以上 
[擊退反攻]  
　　昨晚日本東京來電云日本大本營於華歴九月初九日午前接滿洲軍報内開右翼軍於初八日佔據紅澗塞註譯音左翼軍於初八日清晨擊退敵軍之反攻者六次敵軍大受損傷昨夜敵又來攻現已擊退左翼一帶敵軍遺棄死屍查得約有四千具 
[俄日猛戰]  
　　華歴九月初七日英京倫敦來電云俄砲一十六尊被日軍所奪一事今俄京聖彼得羅堡已幾於盡人皆知矣又聞俄國訪事人言此次之戰實較遼陽一役更爲猛惡兩國將士類皆奮不顧身所據地方不時互相攻奪甚至一日七八次每次必各有傷夷且兩軍交綏時每每血肉相薄互擲樂球註此非砲彈乃於球内實以火藥信手擲之觸物卽爆亦利器也目擊情形者不覺心眩目駭至今猶日夜攻擊片刻不稍休云 
[俄人軍報一]  
　　英京路逶電局電致各處云西歴十月八號俄帥殺哈洛夫傳電至俄京聖彼得羅堡詳告近日軍情内開十月四號我俄偵探軍中派出步兵四哨騎兵一哨巡至紅綾堡左近驀與敵之陸軍分隊遇鏖戰之下敵人退赴迤西鐵路之旁未幾我援軍到來復向敵人背後攻擊敵急退至科滑其尤生夫左近頗多損傷是日我另有偵探隊進抵烟臺堡北方相距四五英里其地駐有日本步兵三哨騎兵四哨情形慌急四散奔逃我騎兵乃將敵人陣地詳察一周於午後六下鐘時安然而返是役也我陣亡可殺克兵一名武弁一員傷可殺克兵二名敵人損傷若干未經詳悉有甲乙二馬隊被我軍所俘 
[俄人軍報二]  
　　昨日俄國駐滬辦理軍務大臣德希諾君以華歴九月初八日盛京所發官電媵函見示内開自八月二十二夜至九月初六日止連日日軍在沙河之東鐵路車站旁攻擊我俄某分隊後被日軍攻入致失去砲二十四尊洎我添兵應援日軍始退惟所失之砲則已由日軍先時携去矣目下列陣之地已爲我軍奪回當發電之時尚在竭力鏖戰云 
[日人軍報]  
　　前日日本駐滬總領事官小田切君以東京所發官電惠函見示内開華歴九月初七日下午四 
 
 

Page 2

 
 
點鐘時得大山元帥軍報謂上禮拜五之役我閑院宫載仁親王所統之兵與敵軍戰於太子河右岸註其地在彭石河迤東七英里一路進攻頗爲得勢刻下已被我右軍奪獲大砲十尊至晚八點半鐘又來電云頃復得大山元帥之電信言禮拜五之戰我日前隊曾將敵軍驅往北方卽沙河右岸敵人根據之地已失即預定進攻策亦爲我軍所破約計敵兵死傷之數當在三萬以外所遺屍骸經我軍掩埋者至上禮拜四止已有二千餘具至戰時奪得者除前報所記大砲外又有來福槍及彈藥車多至不可勝計迨初八日上午十點一刻鐘又來電云大山元帥於初七日報稱此次敵兵之死於所失之戰塲者除我右軍所埋屍骸四千五百具外尚屬不少俘獲敵人一百餘名統計俄軍傷失之數前後約二萬餘至於我中左兩軍數若干尚在查察午後二點十分鐘又來電云前電所報至禮拜四止俄兵遺骸爲我掩埋者已有二千具就在我左軍前面者而言頃又得大山元帥電報知我軍陣上俄人所遺屍骸復有二千五百具由是觀之俄軍死傷總數實在八千五百五十名其禮拜五六二日之猛戰共死若干及各處之未經尋覓者尚不在其内焉 
[日榷人丁]  
　　日本東京某日報云我日政府諸巨公整理戰時費用及戰後一切事宜謂非增榷新税新租恐難濟事先將目下戰時意外出欵責諸通國人民特擬征榷人口税章程以資輔益註人口税計口征搉猶我中國丁銀也大旨除從征士卒及民人之貧不聊生者外凡隸日本國籍者皆須計口輸銀日前上議院某議員大費苦心條陳元老及各當道擬酌量各人生業及各處地方情形分别差等大約尚未定有征搉之期也 
[日計軍需]  
　　日本東京來電云自與俄人開戰迄今一切軍需已用至日銀三萬三千萬圓然尚不及奉勅所籌五萬萬圓之數今後每一閱月已確定軍用四千萬圓矣 
[日獲軍需]  
　　日本大阪某日報登中國營口來電云東歴十月七日有英國輪船名希愛希揚者由香港直赴烟臺日人見之叱令停輪候檢隨在船中搜獲罐中牛肉六萬封度火腿及麫粉數萬封度牛羊五百頭詰之在船執事人知物主籍隷美利堅當美人與日斯巴尼亞搆兵時專慣以軍士所需暗中接濟日之馬尼臘埠此次蓋輸與俄人也又有輪船名希生者春滿載生牛其中罹獸疫者過半刻被日人緝獲立時送赴佐世堡捕物裁判所充公 
[日人勘礦]  
　　日本東京某日報云滿洲及高麗各處利源邇來日漸疏濬我人所最注目者係天地自然之利是以查勘礦産尤爲當務之急兹特創設礦山局地質調查所已就東京礦山監督署曁東西京大學内遴選專科學士帶同礦師前往刻意研求矣 
[旅順軍情]  
　　日本佐世保來電云邇者俄軍艦之在旅順者惟冀苟延殘喘不能行駛自如其入水最淺之砲船尚得在港内鼓輪來往然必藉陸上砲臺庇護始敢游弋其間我日本陸軍發砲遥轟頗著成效彈丸飛處時見白烟滾滾至數十丈之高刻下我艦隊方在研求敵人砲力如何以備進攻之策連日揮兵肉薄死傷甚多東歴十月八日午前西京丸由旅順回載到負傷武弁一員候補武弁三員士卒十名另有患傷寒者十有六名患赤痢者三十名目下正在佐世保病院療治 
[防維俄艦]  
　　英京倫敦來電云英國水師提督某君派令軍艦三艘飛駛赴奥削尼亞洲托路列司海峽蓋詢知有俄國甲乙二軍艦出没於木曜島附近海面故遣此以豫爲之防也註奥削尼亞卽華人所謂新金山 
[接濟俄軍]  
　　日本大阪某日報云西歴十月上浣某日有一輪船約載重七千墩左右滿積藥彈道經馬尼臘直入旅順口門蓋某國接濟俄人者也 
[馬賊困俄]  
　　日本大阪某日報登奉天溝帮子來電云新民府火車站每遇火車發輛俄人必派兵士二三名乘之而出偵察馬賊行蹤華歴八月二十日清晨新民府東南卡拉拔地方註其其距府治九十華里突有賊酋馮麟閣手下樓羅與俄兵接戰俄兵不能取勝避入民家地方團練兵平時甚惡俄人至此遂與馬賊協同將俄兵逐去 
[美供俄船]  
　　華歴九月初六日德京柏林來電云美人摩爾根所創托拉斯脱航海公司註托拉斯脱者美國商務中新法合通國數小公司成一極大公司也已允俄政府求將白星公司所有輪船二十三艘售歸軍用矣 
[英煤計數]  
　　華歴九月初六日德京栢林來電云頃聞英國計算謂英政府出口之煤供日政府購用者在西歴一千九百零三年註卽去年計十一萬八千八百二十一墩一千九百零四年註卽今年算至西歴八月底止得八萬七千二百七十一墩 
[地難璧返]  
　　日本東京某日報云中國南方某省埠木定岳撲司脱西字報言華政府擬於日本攻陷旅順後向英人索回所租威海衛一事駐京英使不以爲然謂倘將其地交還貴邦試問貴邦果能守衛合宜與否不若付與日本使日人得以整理一切事宜也由此觀之此事須於日後另由中英兩國政府中人會商定奪矣 
[斐酋仇德]  
　　華歴九月初七日英京倫敦來電云阿斐利加洲大買拉蘭特酋長亨特立克維脱巴在斐洲霍敗托脱土蠻中號最雄於權力今忽與德意志宣戰恐彼將與希利洛司人互相連絡使德國多所爲難也 
[裁吏先聲]  
　　安慶訪事人云皖省議汰冗官業已核定施行兹又議及裁汰書吏撫憲誠果泉中丞擬先將撫轅書吏裁去五十名以爲之倡旋查悉清書稿書經承共百餘名内有數十名前在英宫保行轅辦公頗有勞績因得將缺傳及後裔未便概行革除遂立一册詳開各吏姓名分註功過擬於本月初六日升堂點卯將曾犯過失者一律裁汰是亦勸能懲惰之良方也 
[示權烟酒]  
　　鎭江訪事人云本月初二日鎭江下游釐捐總辦胡志雲太守出示曉諭曰照得烟酒兩業案奉憲札欽奉上諭各省重徵烟酒税飭卽欽遵辦理奉經由局屢次通飭遵辦至少須按光緒二十五年分續加之數再增一倍儘征儘解藉供要需亟應赶速勸辦卽從本年正月起一律加徵未便再任觀望名曰徵諸業户實則攤諸吸飮之人凡在食毛踐土自當仰體時艱力圖報効勉爲其難等因到局奉此合亟示諭仰烟業及釀酒各户赶速赴局認定數目並正月至今補繳之捐一併呈繳本局專候取結造册詳報毋任再延致干未便 
[約束巡兵]  
　　鎭江訪事人云常鎭通海兵備道兼租界外通商塲警察督辦郭月樓觀察以警察業已開辦深恐巡兵藉端訛詐擾害商民爰飭署丹徒縣知縣張星五大令出示曉諭曰照得警察兵丁業已招足騐明擇期九月初一飭令站街梭巡事係保衛地方不致騷擾商民工食由局放給不准需索分文如敢私向訛詐准赴縣局禀陳立卽示革究辦决不寛貸用情攤户照常貿易勿再各生疑心倘有匪徒阻撓拿獲立 
 
 

Page 3

 
 
正典刑 
[浙省官塲紀事]  
　　杭州訪事人云嚴州府錫太守倫由省調補斯缺下車方逾兩月藩憲翁筱山方伯卽札飭與温州府王太守琛互相調署○前　興緝私局總辦祝謙之副轉良方奉兩浙運憲惠樹滋都轉委辦岱山局差未及接替忽另委湯副轉仰舒往代人皆稱異不置旋知其事者謂祝副轉實被人揑造歌詞刊印分送致啓上峯之疑現已澈底根求日後必能有水落石出也○衢州府世太守善現奉藩憲翁方伯札飭與嘉興府惠太守格調署 
[山隂述要]  
　　紹興訪事人云近有客來自杭州言及杭省拱宸橋新埠迤南繞城東行達錢江閘口共計四十五里前經沈李二紳禀准大憲議開鐵路以通火車迄今已屇期年資本聞均備足大約年内卽可開工矣○法商莫尼諾議倉紹滬公司派令輪船往返禀由法總領事巨籍達君商請洋務局申詳撫轅撫憲聶仲芳中丞派員查得此事頗多窒礙未便允行而法商志在必成持之甚力日前巨君乘某輪船至省擬先赴紹屬察勘情形然後回見撫憲聶仲芳中丞籌商辦法 
[札給贍銀]  
　　蘇省學務處前奉撫憲端午橋中丞札開各屬所送速成師範學生由學務處考選每屬二人赴日本遊學經費由本處另籌支給至應給各屬養膳銀現在兩司以下各署門包均已禁絶著將此欵移給每人每月贍家銀六兩等因業已分札各州縣一體遵行日前己行知上海縣主汪瑶庭大令矣 
[札拿賭棍]  
　　上海縣主汪瑶庭大令接奉江蘇撫憲端午橋中丞札開查有局賭騙財之惡棍鈕某匿跡申江飭速查拿究辦等因刻已飭差嚴密緝拿矣 
[會勘水程]  
　　法總領事巨籟達君屢次照請浙撫憲聶仲芳中丞准由滬上行駛小輪船往來紹郡中丞札委丁憂安徽候補　許九香觀察與杭關税務司某君議得該路于農田水利有妨當由河泊司勘明禁阻前日觀察乘舟來滬擬與巨君互商巨君亦以爲然已派繙譯官魏君前往會勘矣 
[示催領息]  
　　昨日上海縣主汪瑶庭大令出示曉諭云爲遵札出示催領事奉本府憲田札奉督辦商務局效朱札開照得蘇經蘇綸絲紗兩廠自上年四月二十六日起由費商承蔭租辦所繳租銀歴經由局按照詳定章程分别放解應發各股商常年三釐官息亦均挨欺放交給息處潘紳領囘轉給前經放過五期因准潘紳面稱各户都未來領是以出示並札各府州飭屬催領在案今第六期息銀已由本藩司放交潘紳卽日照發該股商等祇領帶同憑摺赴潘處請領自能照章核發斷不再事留難至兩廠係費商承租盈虧與各股無涉豈有平空加收股本之理各該股商毋得誤會謡言致有息不領大乖本司局體卹各股之意合卽出示曉諭各股商人等知悉須知兩廠息銀現已發至六期若以前未曾領過者務卽赶緊補領若已領而未全領　亦卽持摺往領勿再徘徊觀望取息遲延至加本之說實無其事該股商愼毋輕信浮言致滋自誤除照會潘紳查照外札府飭縣一體示催等因到縣奉此合行遵札出示催領爲此示仰各該股商赶速持摺往領勿再輕信浮言徘徊觀望切切特示 
[籌捐興學]  
　　本邑曹家行鎭董錢椒姜渭漁前奉上海縣主汪瑶庭大令飭設學堂因卽籌集公欵三千金創興蒙學近又以經費尚無所出擬在本鎭收取布捐每疋一文茶捐每碗錢一文業已禀請大令出示矣 
[惡棍横行]  
　　當梟首林得勝横行浦左時曾糾令之著名惡棍范高頭入夥洎投誠自効攺稱凌秉忠卽由蘇松太兵備道袁海觀觀察責令將范交出以便訊懲范聞之逃匿通州崇明吳淞一帶依然怙惡不悛近日道路喧傳忽與其黨野猪阿妙卽陳阿妙起釁突於八月初九夜潛至南市所設某報關行水帳房卽俗呼白壳船上止宿一宵次日潛回浦東誘同阿妙乘舟至吳淞口外掣取手槍猛擊登時斃命血泊中隨卽毁屍滅跡家中人聞變倩人四出訪尋至今尚無蹤跡也 
[女賊宜懲]  
　　有奚老四者轉租英租界厦門路貽德里第一百二十號門牌張某所賃之屋栖其眷口日前房中失物甚巨報經包探竇如海方長華王寳生查得張女阿彩所竊因於前日拘入捕房昨晨解送英美等國租界公堂奚婦某氏投案聲稱小婦人轉租張家樓面月出洋銀十六元阿彩常至小婦人處閒話自正月十六日起至八月十六日止陸續失去金臂釧二副金簪六枝金約指五枚嵌寳金約指三枚大珠一顆小珠三百二十八顆共值洋銀一千二百元今經包探吊到若干然所缺尚鉅求賜嚴追讞員黄耀宿司馬會同英總領事署繙譯官德爲門君訊鞫之下阿彩供父親現在威海衛所竊奚姓之物早經變價用去尚乞恩寛竇探禀稱阿彩小的查得竊得金珠陸續變價日乘馬車遍遊租界或至番菜館大嚼早已花銷殆盡質票數紙呈請察閱司馬商之德君將起案之贓給奚婦領去阿彩管押一年 
[上海縣署瑣案]  
　　前者王承曾控張載宏圖賴股銀一案縣主汪瑶庭大令提張研訊予限十日邀同各股東算明帳目禀復候核張自保出延不清理現已逾限王因投縣禀雇○陳紀生控張德勝賴婚等情前晚大令升堂研訊陳訴稱光緒二十七年小的浼顧森甫徐唐金作伐聘定張女爲室曾送財禮洋銀六元及金簪銀臂釧等四件擇吉上月十九日完姻詎料届爲張竟悔賴叩求究懲年庚婚帖呈請察核顧供詞大略相同張供女兒年二十有六從未許字陳姓何來婚帖年唐大令喝令掌頰五十下始供此等婚帖或者亡妻在日所出小的實未與聞大令喝令笞臀二百板交人保出著陳於十月中擇吉迎娶如張再抗賴併提伊女到案嚴辦○前者虹鎭保甲巡防局員某君移送犯竊之流氓孫焕焕到縣經大令訊供管押在案前日孫母張氏遞禀求恩大令飭將孫帶案見其短髮履額作劉海形顯係流氓因謂之曰爾母求恩本擬開釋今爾如此形狀萬難寛容逐判令重責五百板發押攺過所半年○黄季芳積欠恒甡等五木行銀九百七十餘兩控經大令訊明限期繳案至今日久置若罔聞前晚升堂復訊黄供小的實以楊椿森高鴻生所欠之銀逾限未付無從繳案可否求恩交人保出分九十十一三個月拔清大令允之著卽覓保料理不准再延 
[江南機器製造局紀事]  
　　俄國軍艦所卸軍裝經蘇松太兵備道袁海觀觀察飭暫存儲江南機器制造局棧内旋經總辦魏蕃實觀察度地浦東四保某圖建屋十餘椽以便移置於此不日卽須開工矣江南機器製造局總辦魏蕃實觀察興辦巡警以來曾委謝汝舟明府管理一切所有應訊案件暫命保甲巡防局員孫羹梅二尹訊理隨復申禀兩江總督李勉帥擬在巡警局設立公案以便就近訊供 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四續京師實業學堂章程]  
　　第八節學堂學生以端飭品行爲第一要義監督監學及教員皆當隨時稽察學生品行並詳定分數與科學分數合算第九節凡考試評定分數以百分爲滿格滿八十分以上者謂之最優等滿六十分以上者謂之優等四十分以上者爲中等二十分以上者爲下等謂之及格二十分以下者爲最下等應卽出學若全學堂無八十分以上者則無最優等全學堂皆八十分以上者則皆最優等若全學堂皆二十分以下則皆最下等不限以額第十節學生每次考試除專門及普通學外另加立品勤學兩項分數第十一節如曠課太久者應將勤學分數核减記過太多者應將立品分數核减其一學期或一年未請假未記過者分别加增分數第十二節凡分數計算之法統合各門功課分數加入品學分數以共分數爲實再計共分若干門卽以本人所學各門之數分之爲所得分數第十三節凡品學分數册各教員及監學檢察等官皆一人置一本隨時稽察登記第十四節凡監督教務長及齋務長均應置功課總分數册品學總分數册將各教員及監學所呈分數彚總或監督教務長及齋務長别有察出應行記入者亦得記入總册第十五節凡考試不準規避違者記過一次第十六節考試時學生除自携筆墨外堂中備有試卷草稿紙學生不得携帶書籍講義違者記過一次第十七節凡考試學生未經交卷無論何事不准出堂亦不准互相談話傳遞紙筆隨意走動違者記過一次第十八節凡月考期考年考閱卷由各教習詳定分數列寫一册呈之教務長再由教務長總定名科分數核定各次榜示學生齋舍規條章第一節凡學生在齋舍均宜遵循此章各節規條並受監學官檢察官約束第二節凡學生均須一律往宿不得朝來暮散第三節學生起居飮食皆有定時不得參差違異第四節每齋舍一所發給鑰匙一副交學生收存以便隨時啓閉免致遺失物件學生離舍隨時鎖閉不得違誤第五節學堂現分四齋每齋公舉齋長一人副齋長一人照料一切齋舍事宜第六節學生在齋舍内無論何時不得戱謔喧笑致誤他人自修第七節學生不得在齋舍内私自製飯及一切汙捐齋舍之事第八節凡不應看之書籍不得携入宿舍教務長監學有檢查之權第九節學生不得自携僕從概由堂中預備人役如不聽指揮者應陳明庶務長辦理第十節學生如有假期躭誤者應補領講義於齋舍自修時補習第十一節齋舍之器具被褥務須潔淨整齊以重衛生應由檢察官監學官隨時檢察第十二節凡應用書籍均得携入宿舍以備參考惟卷帙應隨時查察整齊不可任便閣置○齋長規條第一節每齋長一人副齋長一人由學生公舉監督命之若齋長有事副齋長代辦第二節凡教務長及各教員欲令全齋學生知悉之事應由齋長轉告全齋學生欲有陳白之事應由齋長代陳第三節齋長須以身示範爲全齋表率如不勝任由齋務長查明另舉第四節齋長每學期更换一次如辦事勤愼卽行留任陳明商部堂憲酌予奬勵副齋長亦如之○班長規條第一節每班由學生公舉班長一人副班長一人其上講堂上操塲等儀節皆聽班長口號務求整肅若班長有事副班長代職第二節凡教習在講堂或不在講堂有應通知全班學生之事應由班長轉達第三節凡全班學生有須陳白之事應由班長代陳第四節班者及副班長每一學期由學生公舉輪充其任事勤愼者由商部堂憲酌予奬勵○全堂通行規條章第一節堂中春分後六點鐘起六點半早餐七點半至十一點分别授課十二點午膳一點至五點半分别授課六點晚膳九點就寢秋分後七點起七點半早餐八點至十一點半分别授課十二點午膳一點至五點半分别授課六點晚膳十點就寢此爲全堂規則宜共遵守不得參差違異第二節凡親友來會者教習在授課時刻辦事員在辦事時刻槩不延見如有要事均在外廳候談第三節館中放假日期辦事人員仍有應辦之事不得相率外出監督庶務長必須有一人在館第四節堂中章程經商部堂憲鑒定之後均應遵守不得以私意擅攺如實有窒碍之處由堂中人員公同商攺呈由商部堂憲裁攺○講堂規條章第一節每月朔由監督教務長傳集學生在禮堂敬謹宣讀聖諭廣訓一條第二節講堂功課每日六點鐘第二節每日教課時刻由教務長訂定榜示第四節學生按所習何項專門學卽上何項專門講堂惟普通學有分兩堂者凡坐此堂者不得任意挪往彼堂第五節學生上堂下堂按講堂坐位名次進退第六節開課畢以鳴鐘爲號第七節授業時學生不得擅離坐位偶語及帶功課外一切書籍第八節學生於教習上堂時起立致敬教習歸坐後同時坐下由班長報明本堂到者幾人告假幾人[  章程仍未登畢明日續登]  
[浦東保甲總巡局紀事]  
　　浦東保甲總巡謝岳松明府以近日浦潮湍急渡船時有失事之虞爰飭局差傳諭爛泥渡陸家渡楊家渡等處渡夫頭令各渡船於潮漲時不准載客逾限並出示曉諭俾衆周知○浦東保甲總巡謝岳松明府查知境内販售蘆粟各人任意蹧蹋街道因即出示曉諭禁止販售○江海關巡江吏梅羅赴浦東保甲總巡局禀稱邇來浦江一帶時有流氓冐充水巡捕向各船户逞强滋詐情事合請派差查拿從嚴究辦總巡謝岳松明府准之刻巳飭差恊保務獲究辦矣 
[英美等國租界公廨會訊案]  
　　德商禮和洋行主控華人莊永泉經手將地永遠租出糾葛不清等情前日午後讞員黄耀宿司馬會同德總領事署繙譯官麥令亭君升堂質訊莊供稱其地三十八畝内有十畝實已荒廢價已付與地主請卽追還瞿瑞堂堂供稱其地計姜錫山五畝半倪雲舟四畝八分王德成二畝二分均已收清租價小的並無地畆出租司馬商之德君著瞿等赶緊理清如再玩延則於下禮拜六覆訊核辦 
[英美等國租界公堂瑣案]  
　　厦門路某烟館主張義仁訴稱前日午後三點鐘時已某華捕戴金甫來館開燈過癮至晚八點鐘尚逗留未去向索烟資分文不給反敢大肆咆哮致慌亂中失去烟槍三枝叩求究辦戴供稱張妄指小的前當巡捕時將伊欺負兹旣斥革有意尋仇實則小的並無此事七百四十四號華捕禀稱小的因見伊等爭閙不休是以一併拘押當時戴曾出小洋銀二角付給烟資張並未言及失槍之事讞員黄耀宿司馬商之英總領事署繙譯官德爲門君判將張責一百板○北河南路某鐵店主傅秋琴金順林以張阿本行竊機器等物投報捕房捕頭令包探錢少蘭緝獲昨日解案禀稱張竊得機器雇一小車載往某處請卽訊追張供此贜實與某某等人同竊今伊等巳不知去向矣司馬判責三百板管押一月機器給失主傳金領去傳春橋控曹芝香將伊妻張氏兇毆等情司馬簽差恊同包探錢少蘭往傳曹抗不到案昨日錢探據情禀覆司馬著繕給牌票前往拘提○許蘭生被積賊王阿大竊去烟槍金戒指等物報由包探王長桂緝獲解案司馬判責三百板枷號一禮拜贓給許領去○西歴一千八百零三年八月二十四號黄益禮楊瑞堂陳國華三人因案解經前任讞員張柄樞司馬訊明判令收禁西獄三年至今方閱年載忽有尤某氏者投案籲稱黄楊陳實係尤姓同胞兄弟長曰文海次曰家言三曰國華皆小婦人所生前之姓名實係妄供求恩省釋司馬飭提至案問爾等在獄中所作何事答稱日敲石片司馬著發押捕房俟與西官商妥核示○剪綹賊范阿二在唐家弄菜甫中竊取 
 
 

Page 10

 
 
韋阿維洋銀四元經某包探獲解至案司馬判責一百五十板 
[法租界捕房紀事]  
　　昨爲公堂訊案之期適逢重九令節讞員陳楚生大令咨照捕頭暫停讞政○前日姚春山李子卿由漢口偕甲乙二友附某輪船來滬假寓公館馬路榮華客棧翌日甲因事赴杭乙係巨竊迭次犯案被英租界某包探所拘榮華棧主聞之恐干未便將姚李一併扭送捕房捕頭詰問之下姚供稱在漢口開設雜貨店李稱在湖北鐵路局當司事旋又同稱並不知甲乙爲妙手空空兒是以結伴來滬捕頭命押候堂期解請訊辦○前日張　三趙和尚二偷兒在某處竊得黄豆四包携至法界求售被包探緝獲連贓解送捕房捕頭命押候堂期解請訊究 
[美租界捕房紀事]  
　　前日傍晚時鄉民韓百中在薛家浜附近花田中拾得神帽神袍等物知係賊贜因卽携至提籃橋捕房請暫存留待人認領捕頭允之○前晚兪根和投捕房訴稱僑居楊樹浦路某號門牌屋内突被怡和紡紗廠工人某甲刃傷頭面等處捕頭令赴楊樹浦捕房聲訴○前晚五百十六號華捕巡至怡和馬頭見一西人醉態瞢騰横行無忌因卽奮力拘入捕房捕頭令押至酒醒時釋出 
[東三省烟台萬國紅十字分會五月初旬資遣回籍難民清單]  
　　李　利莊甄漢黄阿體四名均廣東人由青泥窪旅順乘民船來烟者因無資回籍發給半票四張林廣川女一口二名廣東人發給飛鯨船半票相爲正黄金升王風琴王福春福自宋　來王汝曾梁丕山馬貴楊春安周開泰于信王福朱順慶又女一口林作舟十六名均係青州府人共發給大錢十六吊丁佳青董喜文劉財劉籍劉儅趙　能張學文李焕之王合廷丁成文董興萬龔川錫董學義共十三名均係萊陽縣人發給大錢五吊二百文徐天忠徐田海二名同上人發給大錢八百文牟可長蘇連號二名均萊州府人給大錢一吊百文郭遜廷楊進善均係黄縣人給大錢四百文張明堯楊明僎楊珍元鄒德慶孫李愛五名均卽墨縣人給大錢二吊五百文王萬同楊新美王化顯劉玉堂田玉光五名均平度縣人給大錢三吊正王芬王永基鄭全盛徐德成張福其李玉亭孫文中孫全令王連升許玉成孫顯昌孫永昌馬龍潭李世會十四名均青州府人給大錢十四吊程鈞山肖吉生雲福山雲福龍李丙應趙丙臣高賢升周明德趙丙香高官羣季洪順趙蔭方又女二口十四名均安邱縣人給大錢十四吊咸玉德咸立善楊玉　咸玉堂劉安孚劉立同沈玉德馬美黄孚九名均莒州縣人何成相又女一口何成增何成悦又女一口何思勤孫立孚七人均平度縣人胡日光崔敬云又女一口三人均安邱縣人丁安鳳王春均日照縣人蔣玉山衛永順均臨曲縣人趙珍林閆學增又女一口三人均係高密縣人給大錢二十一吊七百文張如桂聶炳文朱一文安進東四名順天萊陽縣人給大錢五吊王其文王其春張井可張叔多吕良田趙成六張其三邱連　增學才王丕良請京玉袁玉屢丁何喜于德倫女一口于德仁于述謙花存南陳貴升又小二名共二十一人均高　縣人給大錢十一千九百文田　榮田尊田卯田玉田山又家眷三人單升堂九名均莒州人趙斗吕學義吕德利三人諸城人王言日照縣人十三人給大錢十三千崔林而崔　昌崔啓平孫學芝季有祿季玉傑姜　盛孫德有姜李氏小一名十名均膠州人給大錢六千滕玉成冷美杜仁玉宋來春陳田閆福六名均臨曲縣人給大錢六千魯成卽墨縣人給大錢五百文張豐張玉張仲張士著陳光廷徐豐密王同朱升陳金同陳賜陳有貞田汗瑞十二名膠州人給大錢十一千六百文李加象戴其順徐相朱有　四名諸城縣人給大錢四千高天福王進和劉鳳同安進東衛永縣楊同文孫祥七名腋縣河閒府青州府等處人給大錢八吊二百文李錫山天津人給大錢一吊二百文李廷海青州府人給大錢一吊吕鴻鈞又小女等四人膠州人給大錢一吊四百文郭靈芝濟南府人給大錢一吊二百文朱京文平　縣人給大錢五百文侯學發高密縣人給大錢五百文胡秀吉江照縣人給大錢一吊王洪章卽墨縣人給大錢五百文李長慶孫立彦孫經云王文鞠殿錫王德田趙京福七名均平度縣人給大錢三吊五百文莊曾順莊克順薛廷金周貴祥仲繼成張至善均膠州人給大錢三吊六百文徐士甲又女一口二人萊陽縣人給大錢八百文李明軒海陽縣人給大錢四百文李中海天津人給大錢二吊薛連夀萬州人給大錢一吊姜海劉長福于江高殿奎姜茂五名均棲霞人給錢一吊于鳳漢于鳳章又女眷四口六名均濰縣人給大錢四吊二百文聶德興聶四宋升發孫鳳曲迎省五名均掖縣人給大錢二吊三百文曾尚義陳鳳先二名河間府人給大錢四千陳敬眞又女一口天津人給大錢四千何正方宋慶　郝玉貴葛云枝四人均諸城人給大錢四千王公慶莒州人給大錢一千初字梁曲慶明二人海陽縣人給大錢八百文蓋孟吉永立孟德于春紅　一桂仲東光蓋永明劉全福藝子升張元吉有立劉之五仲照良劉云楊興國士朱木明綃立福十七名均萊陽縣人給大錢六千八百文尹紅福尹義科楊義街遲京崔四名均諸城人給大錢四千孫立卽墨縣人給大錢六百文吳殿有萊州府人給大錢五百文孫克山隨福文王錫兆胡本達馬培芸隨榮皆李言發任會彬會海牟言求孫　江馬玉彬王照盛十三名均卽墨縣人給大錢六千五百文王道本于江于海姜丕君四名均萊陽縣人給大錢一千九百文劉福棠長清縣人張夀泉濟河縣人二名給大錢二千八百文傅文貴彭立遠李焕文戚華章曹進　五名均長山縣人給大錢五千李克仁平度州人給大錢一千成善林高密縣人給大錢一千王建義于存水掖縣人王維治即墨縣人孫澤田四名給大錢二千二百文李德仁張福來王福洲范德和孫發王福坤王德發莊在根范連德王峻嶺王爲幹王爲同王福章梁台王培金范來潤張山逢在耕鄭悦李化春李保玉李明有張浦人李德成郝傅夢李賢明馬德成二十七名諸成人給大錢二十五千五百文王義隆張成禮二人卽墨縣人藍希襄黄縣人三人給大錢一千二百文梁兆清介清星清周連五王英明劉景五朱文錄由希昌張正田張茂福曹金良周永堂王階丁樹仁王永增吳順孫義廷胡全忠殿相張文學孫瑞仁孫世合馬進西陳合曲王鴻奎李發王卜琴陳文傑陳明禮王義升陳合有鄰春清馮美于風林三十四人日照安邱濟南府等縣人給大錢三十四千田公元又女一口贑榆人王喜仁劉忠保張登王殿三鄭殿五莒州人楊柳青宋子興王廢禮闞敬和張龍愛卜耕木時有風七人日照縣人十四人給大錢十四千楊福祿安未正王延芝三人日照縣人給大錢三千孫爲汗王廷瑞二名均卽墨縣人給大錢一千畢書文萊陽人嚴羣祥莒州人二人給大錢一千四百文張敬玉又家眷四口董振方鄧永才崔杯仁孔慶思郭信趙振合趙瑞學開成盛聞才雪師章又女三口李鳳鳴十九人均莒州人給大錢十九千王丕枝王文邦于發慶朱見勳張朋奎烏雲山烏育田翰照札崔福祿王桂臣謝殿升吕夀亮趙振寳女二口子照中梁文廷董焕見魯德恩王坤小三口昌邑萊陽青州等人給大錢十三吊高成治世文蓋柱宫泰洪鄒云德石正吉畢文瑞吕永春王春玉答紹梓孫震十一名萊陽縣人孫云青平度州人宋言恩宋慶伸劉玉行宋永玉朱正科張擇福張志連七名卽墨縣人畢石方文登縣人陶孟瑞海陽縣人劉鳳　高密縣人時正吉萊州府人逢華山又女四口青州府人徐科玉莒州人吳克來濟南人三十人給大錢十七吊四百文安慶孫玉明李風明張明李風皆厲尊朱發運李貴陳福貴劉龍章王照瑞崔慶慶照房萬年堯福安劉佃貴孟照林王照地崔敬起慶堂王并寢孟照慶辛　運高佃升王照栅柳文思崔江廷范照祥毛佃奎李玉安魏清李爲張山張榮趙泰白佃盛何風五三十七人均莒州人給大錢三十七吊奏梓居程言田程梅廷田　玉四人日照縣人給大錢四吊劉錫綱大安人給大錢一吊三百文王孝公膠州人給大錢七百文陳桂林臨榆人給大錢一吊何朋輦王吉李百祥中伏徐立坦又女三口八人均安邱人給大錢八吊係學顒張田宗永申永進永賢天吉租覺德成八名均卽墨縣人給大錢四吊李見升見成女一口四人均平度州人給大錢二吊平和王友堂竇仁成王錫友宋京先孫喜李春煜孫成桂王連逢藍德勳仁達劉兆吉紀同福王珠王鳳　王德李發任振標十八名均莒州日照等人給大錢十八千張寳元孫和心楊往　合王玉正田玉良　日德田玉泥又女二名均莒州人劉在會濟河人李世山章邱人左連登歴縉人王錫掖縣人十四人給大錢十三千六百文徐元倫卽墨縣人陳吉太陳好鄭典春四名給大錢三十五百文王桂林桂山池中發鞠東成魚永石岳雲海六名安邱等人給大錢六千鍾順九高密人陳曰令日照縣人張藍貴午丁人劉福金平度縣人馬平舉王守炎二人卽墨縣人給大錢四吊四百文王知有陳克敬唐文高王玉代又女一口王兆心李有林李松林張成三善泰李純生十一名均卽墨青州萊陽榮城等人給大錢七吊馬玉山叢雙喜鈕　焕林如福王智　永義永禮周藍平周喜周廷又女二人劉鳳祥劉喜高如芳女二名十七人沂州青州膠州莒州等人給大錢十六吊六百文王景喜陳景海梁解郭安劉玉和王　雲湯西凉鄭瑞明綠陳中鄭佃彬明懷王月元董福和蘇美何世民王晉鄒梓安陳發王福祿周月京仲振山振慶杜本郭四彬　懷心王可公陳清善二十九名均莒州人給大錢二十九吊李奎選京方京存厲福三楊世慶五均日照縣人給大錢五吊劉仲成安邱人又女一口王作雲卽墨縣人韓福升又女一口不著諸地名五名給大錢四吊三百文高心田世第吳明學趙有餘高美必李自進吳和尚洪雨山胡全福程海風景　李新喜程萬全徐廣進葉海清李太平吳柏發十七人均湖北人給圖南船去武穴免　十七張趙堂第陳輝明董復元田興旺同上人給安平船去武穴免票四張祝文洙係高麗人給德和船去高麗免票一張又給銀四兩二錢統共難民六百四拾七名訃用經費銀三拾七兩二錢大錢五百十三吊一一五合銀四百四十六兩另九分合銀四百八十三兩二錢九分[  上海萬國紅十字會同人謹]  
[德發洋行曾少卿觀察親收紅十字會捐欵第十次清單]  
　　仁効堂洋二百元無名氏許樹德堂許毓瑞堂洋各一百元明棣華堂洋四十元吳君子山洋十元周君葆定浙黄懺過生洋各四十元佑安氏洋三十元仁和徐君洋二十元鄭君啓東洋十元陳和盛洋五元綿泰延翁君湘亭洋各五元善記洋四元陳仁泰洋二元徐得興　善士洋各二元　差豐沑益和　君良善元和林　李寳　翁　　鄭聲明有成鄭悦興郭裕大馬源隆周君偉乾洋各一元共收洋百七廿八元正[  上海萬國紅十字同人說]  
 
 

Page 11

 
 
[萬國紅十字會收捐清單]  
　　啓者本會昨承安康世捐助英龍　五十元鎭江電局陸大令交來代募七月初八至八月十一日十五户公記洋三十元泰順洋四元慶昌洋六元振記洋四元又代募洋四元同慶源洋二元恆興瑞洋四元祥盛源洋六元于少甫洋五元孫德符洋一元金振興洋二元李星南洋二元永昌洋二元吳廉恕堂洋二十元共九十二元澄觀居士英洋四元無名氏龍洋六元二角無錫孫交來無名氏洋十五元河南學台王學士交來陜州怡齡林平銀十兩盧氏縣邱縉汴平銀陸兩望石山樵汴平銀二十兩揚州電局盛運副交來愛虞堂涂英洋六十元保平安英龍洋四十元當此　地危迫之秋倍承德意救援之雛捐金募欵慷慨樂輸感佩何可言喻除分掣收照外謹乞登報奉揚伏維公鑒[  上海萬國紅十字會同人謹啓]  
 
 
 

Page 12

 
 
   
 
 

Page 13

 
 
   
 
 

Page 14

 
 
　　此毋亦非政體所宜耶又鳳局定章獲私萬斤半充公半充賞其多不實報徒爲員司丁役開一生財之路官登壟斷萬口訾嗷積之愈深發之愈暴近聞甘省軍政不修伏莽堪虞海城一帶尚有回民聚衆搶刼之案萬一此處相逼太甚爲患何堪設想况上年鳳局被匪焚燒巳先試其端矣如是則民病夫舉一事而旣病商又病民迨至商民交病而謂官家猶可以獨擅美利要欵猶可以賴此補荳恐非情理所有臣聞初籌議之時督臣崧蕃以事關民食尚須愼審而撫臣升允剛愎自用持之甚堅劣員王榮夀李顯誠之徒又從而慫恿之遂冒昧入奏朝廷以爲官商並運也得以仰邀兪允而熟料言與行不符耶值此艱難時會凡屬踐土臣民事果變通盡利曷敢稍生異議而無如陜鹽官運一事害鉅利微已有明效臣不能曲爲之諱也爲今之計欲求彼善於此莫如將官運停止仍照兩省十六文之法專收釐課每馱定准若干斤間或有加重者不過爲數無幾似不妨稍從寛大以廣招徠行見數十萬商民馱户鼓舞偕來鐵路四通收數自旺無成本之累無浮費之多中飽者不能逞其欲苛索者亦知所儆懼坐享其成不勞而理統計每年所收必遠過官銷之數如是則商困蘇而課自裕民情順而氣自和似無有便於此者謹臚陳請旨飭下查辦大員就近體察地方羣情博訪耆老輿論另訂章程妥籌辦法一面家諭户曉罷停官運宣布朝廷德意斯民蘇課裕不難矣謹恭摺具陳伏乞皇太后皇上聖鑒施行謹奏奉旨欽此 
[御史王奏陜省鹽歸官運横徵暴歛激成重案妄殺無辜疆臣朦蔽瞻徇衆怨沸騰謹據實糾叅懇飭查辦摺二十日]  
　　江南道監察御史臣王誠羲跪奏爲陜省鹽歸官運横徵暴斂激成重案妄殺無辜疆臣朦蔽瞻徇衆怨沸騰謹將文武各劣員據實糾叅懇飭查辦以伸民寃而弭後患恭摺仰祈聖鑒事竊維陜省潞鹽攺課以來食花鹽輸潞課民軍商銷公私俱便正以時事多艱償欵過鉅陜西撫臣升允遂會同督臣崧蕃有攺爲官商並運之奏詎開辦未及兩年而弊害已不勝言臣訪聞得當初建斯議者係候補知縣王榮夀該員籍隷山西行同市儈巧於鑽營自謂生長鹽鄉悍然以熟悉鹽務之員百計營謀該撫卽委辦鹽斤加價該員騁其游詞謂花鹽商運公家利微遂創官商並運之議與民爭利該撫爲其所惑委以督辦提帑銀三十萬兩爲成本運至鳳翔漢中等府計口勒賣甘省至鳳漢道阻且長該員以價數千金購買駱駝百隻以備運脚至上年五月駱駝倒斃者已七十餘雙而無名之開支　地之消耗約虧本已十餘萬兩是侵是挪無過問者總局設立鳳翔府城東關該撫復委候補直隷州李顯誠總司其事李顯誠者乃昔年投誠捻首李兆受攺名世忠之子兇詐貪暴過於其父素爲撫臣升允暱信二十六年該員奉委辦理葭州釐局苛虐商民怨聲載道有山西買糧委員船過境該員誣以爲私喝令巡勇放槍轟傷委員又以侵吞釐欵私造小票七百餘張被請邊釐局委員查出禀揭該員均彌縫無事此該員素日之劣跡也查攺運原奏本係官商並運該員李顯誠迎合上意注重官辦任事之初卽將業鹽各商一律勒停其承銷宫鹽者俱係無賴惡少　緣而得每人包銷一縣兩縣不等向來鹽價每斤制錢三四十文且係加半之秤每處鹽肆林立官民稱利自攺歸官運每處祇官局一所僻遠鄉區益形不便總局定價七十文各縣按里遞加有至百數十文者官局發鹽係九五折加包領到手暗攙沙石明减分兩以　假之鹽用十四兩之秤買者稍向爭論勇丁毆詈交加貧民大半淡食縉紳無法忍受該總局招勇二百名分局各數十名委員司事憑稽藉勢出則勇隊前驅入則站班役使李顯誠不遵原奏擅諭各卡坐賈行商一概禁絶遂其壟斷之計違者拘拿苛罰帶隊四出搜查縱勇擅入民舍調姦婦女鄉民畏凶如同盜賊遇有食指殷繁之家稍有存鹽即誣爲販私枷責其人屠殺其畜鹽斤則充公衣物則充賞以致各局之勇紛紛效尤到處滋擾視爲故常甚至巡勇捉獲小販竟有將人股剖開實以鹽汁之事種種殘虐不忍見聞知府傳世煒規之不聽知縣彭毓嵩勸之不理隴州知州楮成昌係其至戚恐以殘暴釀變乘間諷喻李顯誠反以阻撓鹽務上禀立將該州撤任怨毒之結非併朝夕於是外來簽匪潛至鳳寳岐三縣地方勾結地痞遂釀出上年十月匪衆焚燒總局之案方此案之初起也李顯誠自知歛怨已深聞警先逃司事劉姓被匪支解焚屍並將李顯誠之妻擄去渺無下落群匪散後府縣勘騐廠屋雖被燒燬而鹽厫則巋然獨存司事已遭慘殺而民居則絲毫無捐此其故大可思矣該撫聞報卽派遊擊劉琦臬司嚴金清先後馳赴彈壓搜拿查劉琦以撫標末弁善於鑽營該撫寵任不數年保至恊鎭平日統帶馬隊缺額扣餉聲名惡劣上年同道員郭人璋查辦平利教案劉琦卽妄殺多命事後反以爲功郭人璋經學政沈衛奏叅查實革職劉琦倖免此次官運開局之始劉琦與李顯誠結黨私首先自修駝廠以專其利包鹽如劣紳任炳等均係劉琦所薦私人每肆皆有劉琦股分故一聞駝廠被焚星夜至府則匪早散矣猶欲開隊搜勦知府傳世煒恐殃及良民再三婉阻詎劉琦下鄉揚言勦洗殺聲一起三縣之民扶老挈幼捨命逃生勇丁淫掠營官不究而投河自盡被鎗轟者不計其數查陜民素稱樸愿庾子大飢維時幸逢乘輿駐蹕西安發帑振濟數百萬飢黎感戴皇仁感慶更生是民昔不死於凶年今竟死於殘暴之官吏吾民何辜言之惻然聞當時傅世煒怵於劉琦勢力無可奈何事後約同岐山縣知縣鈕福嘉赴四鄉撫慰人心稍定相傳該匪散後約千餘人麕集府屬之諸葛山内以未將該委員得而甘心意圖復舉其時訛言四起民心惶恐臬司嚴金清出示安民該匪旋散此局員殘暴釀變營員妄殺無辜之實在情形也劉琦以所修廠屋被焚忿猶未洩怫然進撫遂以先入之言爲主立將府縣全撤知縣彭　嵩到任甫十日耳李顯誠逃省以請兵剿叛爲辭該撫袒庇署藩司樊增祥恐再激民變力爭勉强撤差僅將從九品張士恭一人叅革草率結案猶奏稱不累無辜居民稱便並謂李顯誠不知賣放情由迴　之力飾詞之巧其誰欺耶且旣稱局卡從容舞弊爲此案釀禍之階試問李顯誠所司何事平心而論該員縱非禍首亦屬罪魁乃僅予以撤差其何以對同城之府縣原奏自相矛盾如此是非顚倒登諸邸鈔閱者譁然此該撫於事前旣委用非人事後辦理此案朦蔽膽徇之情形也臣查撫臣升允平日辦事尚稱盡心惟鹽運攺官一事拂輿情釀重案而於種禍之王榮夀速禍之李顯誠及妄殺無辜之劉琦始終迴護不遺餘力臣實不解該員等憑何伎倆固結該撫之心如此之深也總之如此重案不嚴辦滋事匪徒固不足以昭炯戒而靖地方不嚴辦僨事劣員尤不足以服民心而弭後患相應請旨簡派公正大員抑或鄰省督撫大員前往嚴密查辦之處出自宸裁臣職司紏叅不敢緘　謹恭摺 
 
