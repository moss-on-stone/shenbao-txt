# 1913 - 220 - 4914538

 

Page 1

 
 
外論 
[論中國西通大鐵道之重要附譯地訥氏說略（二）（游歐客）]  
　　法工師程地納君者眼光早及於此嚮與其兄弟戚友皆傭役於滇越鐵路熱於緬甸雲南各地情形該路開辦之時於建造上多所擘畫勞績最多而法人以其爲黃白雜種也恆異視之而於公司虐待華工地納尤懷不平每與公司衝突遂受法人排擠卒與其兄弟戚友五人憤而辭去盡出其所積資財結隊探險於高里貢山意蓋不信其不可攀躋欲得通過之點俾騰越至雲南府一綫得以速成則法之滇越鐵路將變爲該路之枝線無復重要價值借以仇復法人且以倣英下程師六歷寒暑困難顚苦兄弟戚友皆於深山感瘴死去四人惟地納君獨存忽發見一絶徑可以直過高里貢山並發見大瀑布能用電氣行車爲始意不及料遂有中國西通大鐵道之計畫前年秋季地納返歐思集英德資本所謀多未能遂繼於各報見有遠東通信社機關乃由他友介紹秘以其計畫書相示冀爲陳之中國政府若此路能由中國自行開辦願以勘路之秘圖見售或爲擔任工程均無不可記者重感其意受其書而譯之於雲南之物産豐富且喜且懼欲開發其精華此路更不 
 
 
 

Page 2

 
 
容已况就地納所算全路修築之費用湯汽行車共需建築費一百九十四兆零四萬佛郎全路當長一千二百基羅邁當每基羅邁當約合十六萬一千七百佛郎用電氣行車共需建築費一百七十五兆三十三萬八千佛郎全路當長九百五十五基羅邁當每基羅邁當約合十八萬三千六百佛郎以工程論電氣較湯汽爲貴以全路論用電可以縮短至一百五十基羅邁當左右反較用汽省至二十兆佛郎後此且無添軌之耗費則地納氏之發見其重要可知　姑置關於軍事及外交者不言即以經濟着想在歐亞軌道尚未接運以　每年收入總數可達六十兆零一萬七百十一佛郎除開支及攤還利息以外可得盈餘四十九兆九十九萬七千一百九十一佛郎若至歐亞軌道接連以後每年收入至少可達三百十五兆十八萬四千八百九十四佛郎此皆根據科學絶非憑空臆造伯閱地納氏所著說略中各表自可徵信兹篇不贅及也（未完） 
時評 
[上海兵禍之損失（無名）]  
　　昨今兩夜不聞砲聲矣上海或可不再有兵禍矣乎嗚呼是難言也製造局尚在守局之兵尚在攻局之首領尚在上海兵禍之原質無一消滅也即不再有兵禍矣而此次所受之損失其有限量耶 
　　商務不必說也兩軍之子彈軍械不必說也死傷救濟之費共計若干人民搬家之費共計若干房屋財産擊毁之費共計若干被火被搶之費共計若干食物房租增價之費共計若干 
　　不特親罹炮火者也即礮火大及者損失已不貲不特南巿與城中也即在租界者損失亦不少此次兵禍之害可謂普及我上海人矣 
[命令]  
　　七月二十二日臨時大繕統命令黃興陳其美柏文蔚逆跡已著所有從前所頒榮典軍職一律褫奪其附逆之徒該部查明一律辦理此令 
　　前南京留守黃興自辭卸漢粤川督辦後回滬就醫本月十二日忽赴南京第八師部煽惑軍隊迫脅江蘇都督程德全同謀作亂程德全離事赴滬黃興揑用江蘇都督名義出示叛立自稱討袁軍總司令其與湖口李逆烈鈞電有江蘇宣布獨立足爲公處聲援之語又迭派叛軍攻擊韓莊防營遣其死黨柏文蔚盜兵臨淮陳其美圖佔上海　使吳淞叛兵礮擊飛鷹兵鑑在寧戕護要塞總司令吳紹璘講武堂副長蒲鑑要塞掩護團敎練官程鳳章等多人並在滬聲言外人干涉亦所不恤必欲破壞民國糜爛生民而後快逆跡昭著豺虎之所不食有昊之所不容查黃興亡命鼓吹本以改良政治爲名乃凶狡性成竟於已經統一之國家甘心分裂自南京留守取消以後屢遣叛徒至武漢起事不成又遣暗殺黨至京行剌被獲侵蝕南京政府公欵以紏合暴徒私匿公債票數百萬派人運動各省軍隊政府雖查獲證據未經宣布冀其良心未死或有悔悟遷善之一日乃政府徒蒙容忍之名地方已遭蹂躪之禍該黃興陳其美柏文蔚等明目張膽倒行逆施各處商民怨恨切骨函電紛紛要求討賊此聞金陵城内焚戮無辜又覇佔交通機關敲詐商人財物草菅人命因一已之權利毒無限之生靈播徙流離本大總統惻然心痛凡我軍民怒目裂眦著馮國璋張動迅行剿辦叛兵一面懸賞緝拏逆首其脅從之徒有擒斬黃興等以自贖者亦予賞金自拔來歸者勿究前罪本大總統但問順逆不問黨類布告遠邇咸使聞知此令 
　　任命倪嗣冲爲皖北鎭守使兼領皖北觀察使事此令馬　增授爲陸軍中將此令 
　　朱泮藻授爲陸軍中將此令 
　　任命張弧爲鹽務籌備處處長未到任以前派姚煜代理此令 
　　任命董玉麔代理京師警察廳總監此令 
　　任命周肇祥署山東鹽運使此令 
　　陸軍總長叚祺瑞呈請授周文炳爲陸軍步兵上校徐源桂蘇得勝爲陸軍步兵中校應照准此令 
　　陸軍總長段祺瑞呈稱據護理甘肅都督張炳華呈請以馬占奎調補督標中協副將應照准此令 
　　司法總長許世英呈請任命署江蘇高等審判廳推事瞿鴻疇充江蘇第一高等審判分廳推事署廣西高等審判廳推事王汝森熊贊虞張廷甲充廣西高等審判分廳推事署廣西高等檢察廳檢察官廖鶴齡充廣西高等檢察分廳檢察官應照准此令代理國務總理段祺瑞呈稱據河南都督兼署民政長張鎭芳轉呈秘書錢昌祚汪裕安呈請辭職錢昌祚汪裕安均准免本官此令 
　　代理國務總理叚祺瑞呈稱據河南民政長張鳳臺呈請任命常秀山張俊英爲秘書應照准此令 
[警信]  
　　本埠訪稿今日製造局仍無戰事吳松砲臺服從中央之說聞又中變恐將仍有戰事 
　　本埠訪稿昨日鎭江三十二旅全體軍官致電程都督應省長略稱奉都督有電顯示方針自兹以往惟有謹遵有電始終服從等語程即復電奬勵 
　　北京專電雷震春昨日率兵赴滬馮國璋率兵向兗出發俟馮到張勲即率本部兵出發張勲部下兵已由徐州前進三十里將集攻臨淮聞浦口路不日可通行無礙 
　　北京專電張勲兵在沿途奪獲大批軍械未開箱者其多 
　　北京專電廿五日張勲來電據前敵張文生報告我軍自前日休養一夜昨晨整隊追攻見敵軍旗亂勢將逃潰當先派馬隊管帶尹鳳澍錢金山率隊跟追敵軍怯戰將沿路橋樑拆毁數段遂漸引退因復聯合我軍步砲各隊繼續進行今晨九鐘途次接報知我軍馬隊已於昨午二三鐘攻至徐州我軍甫到敵軍即望風逃竄無敢抵抗當即率隊進城安慰商民照常安業並在舊道署查出快槍六七千枝子彈三四十萬顆小鋼砲十五尊東關鐵道左近查獲大陸路砲二尊並即嚴守四門云云 
　　北京專電九江段芝貴來電云湖口城及東西砲台并姑塘一帶均於廿五午後八鐘一律攻克 
[專電]  
　　北京電昨日參議院表决自八月八日以後延長會期專議憲法係據議員蔣舉清所提議該院曾議决自委員長舉定之日始趕四十五日内須將憲法草案提出大會昨衆議院復將此情表决 
　　北京電公餘俱樂部及馮自由家被搜查馮被捕同時因别故捕議員數人旋即釋放袁宣布宗旨只問順逆不問黨派雖在戒嚴不得濫捕並擬日内宴集議員說述此意國民黨平和派仍主集會不離京但主專議憲法勿及其他但心虚膽怯之張耀曾谷鍾秀等已離京 
　　杭州電昨有黨人濳入楓涇炸毁車頭二箇浙軍圍捕獲二十餘人訊明正法 
　　杭州電杭嘉湖寗紹戒嚴區域添設軍政執法處 
　　杭州電滬上黨人戰敗來杭仍煽惑已嚴防 
[特約路透電]  
　　南京路透特别訪事來函云某外人頃由津浦鐵路抵寗據稱美孚火油公司之民船係在宿州附近爲南軍奪去當時管理員基理安君適不在船致爲拘用數日後由基里安君要求送還現始還之聞該船所存巨欵已爲南軍取去聞南軍頗恐徐寶珍之揚軍前來攻城故南軍大約將退至江南以守寗城據由津浦鐵路來寗之人聲稱此間獨立時南軍迅速北發極形興奮盖信張勲必守中立或將附從南方若然則南軍指日可以直逹天津不意張勲毅然不動乃大失預望說者謂張勲之梗阻實敗南軍之計畫北方之得轉危爲安端賴其力利國驛及徐州府之戰事雖未能决定兩方面之成敗然其結果已足使南方勢窘蓋目下進路全無軍需缺乏且聞後隊已爲宿州之軍所逼目下舍退至淮河外並無其他善策聞宿州府曾開戰三日亦未大分勝敗今晚南京大起恐慌民人紛紛離城現料此次革命之大戰將不在徐州府或淮河一帶而在南京數日之内或將見諸事實觀於外國兵艦泊此之數亦可證此間不日必有重大之事變發現也黃興並未率兵一千五百名赴北自南京起事後卽未離此此與外間所傳黃興抵滬之說殊相抵觸 
　　南京電昨夜外間盛傳某軍將攻寗城又傳巡洋艦行將轟城或派兵登岸攻奪又有謂北軍現由長江上下游合攻南京此間仍在招募軍隊應者多係賦閑之工人據江北傳來消息南軍似無他望惟有在淮河蚌埠周圍與北軍一戰然後再退不日盡回寗城說者謂昨傳有南軍二千五百名開回此間大約乃全軍退走之先導也上星期戰後已運回傷兵二百五十人足見徐州府已見大戰蓋南軍敗退時必尚委棄傷兵甚多也 
　　南京電九江傳來之消息殊多矛盾某　生今晨由牯嶺抵此據稱彼離境時湖口砲台仍在南軍之手又謂近來各戰幾全由南軍主攻惟每次進攻輙爲北軍擊退而北軍損失亦重聞某日有北軍一團被困水涯死者二百人按某醫所云確實未知 
　　北京電袁總統命令吳紹璘蒲鑑陳鳳昌因擬於南京起事之前先行通告政府致爲敵人戕害如各地方官悉能如是則亂事何致發生人民何致受禍着各給喪費洋五千元吳加上將銜蒲加中將銜陳加少將銜並議撫卹家屬 
　　北京電日本使署已致書北京日報正式解釋該報詆責各節書内謂中國中央重起兵禍日本殊深抱憾惟對於中國之内亂仍主旁觀政策而對於南北不幸之戰爭則爰守中立並禁日本海陸兩軍在職官員及文員等預聞此事蓋已再三申儆矣又飭日本駐華領事通告日本人民及退職軍官不得從亂如有違命者不能受日政府之保護且准各領事驅逐出境南方之人留學日本多與日本反對黨結交若輩或將贊成拒袁運動此種個人之意見非越出法紀之外日政府未便干涉至攻擊江南製造局之南軍戰線發見日人一節則殆由華人剪髮之後常與日人相混之故 
　　北京電中美聯合會提議調和惟殊無效衆意今不如任令兩方面一决雌雄觀於巴爾幹之戰局調和之後轉使相爭益烈南北如早能一决雌雄則不致有此次亂事云 
　　北京電袁命應德閎襄理江蘇軍政 
　　東京電李盛鐸與孫寶琦分手後在神户車站遭遇意外身受微傷右臂脫骱 
　　東京電袁總統曾致華僑密電詢問彼等之態度各華僑已在中國俱樂部開會解决 
[公電]  
　　財政部禁用軍用鈔票各報館鑒本日本部通告内開近聞南方叛軍有發行軍用鈔票强逼商民使用等情查發行鈔票無論平時戰時非經政府核准均屬無效該叛軍私自發行鈔票强迫令用顯係不法行爲亟應嚴行禁止爲此通告全國軍民人等此項鈔票政府概不承認如有自行收用者無異廢紙事後不得藉詞朦混除咨行各省行政長官轉飭所屬各地方官出示曉諭外特此通告等語合行電達卽希登載財政部有 
　　財政部禁用軍用鈔票二各報館鑒本日致應民政長電開兹據探報南京地面叛軍擬發行軍用票强迫行使等情查發行鈔票無論戰時平時非經政府核准均屬無效現聞叛軍私自發行軍用票如果属實亟　嚴禁一般人民勿得收受望令知各屬出示曉諭并行知各商會轉告商民一體遵照除通告外特此電達卽希從速照辦等語合行電達卽希登載財政部有 
　　楊軍不贊成獨立共和報轉各報館轉各省都督民政長各軍師旅團長鑒前接程都督應省長黃興刪日通電宣告獨立當卽疑爲亂黨假託名義未卽復電又接程都督電飭約束兵士保衛地方二語適與敝師宗旨相符始經本此意旨電復一面派隊嚴防各要隘兹奉程都督有電果如所料查敝處並未宣布獨立仍以保護地方爲主意現在軍隊防範嚴密地方秩序安寧特聞第四師師長徐寶珍沁 
　　劉之潔覆程都督電程都督賜鑒有日兩電敬悉諫日接南京刪日通電用都督省長及黃興名義宣布獨立之潔明知此次舉動與都督平時調和南北維持大局之宗旨不符决非都督本意惟來電旣用都督名義未便顯然違抗當卽召集地方各界及全體軍官開會集議決定以保全地方維持秩序爲宗旨所有軍隊暫難調勲業經電復南京陳述意見而江蘇獨立之事並未通行布告一面宣告戒嚴通飭軍警力保治安并令各軍隊暫行集合防禦土匪十日以來寺方尚稱安謐兹奉有電自當遵照通飭各屬及各知事一體行令候都督命令至江北軍隊始終表示服從決無他意知關厪念敢布下忱今日沙歐奉派來浦都督賜函敬悉一切遵辦除函復外一切計盡隨後再當電陳都督何日赴蘇乞電示劉之潔叩宥 
　　熊希齡對亂之宣言大總統國務院參議院衆議院黎副總統各省都督民政長各護軍使鎭守使各師長各報館均鑒頃奉陸參兩部電通告贛密叛軍暴動破壞統一殊爲驚痛夫以中華民國成立經年元氣未復人心厭亂加以外患日亟徼邊萬里蒙匪猖獗外人又從而煽助幾致防不勝防卽以全國之力專注籌邊恐未能定何况内亂忽興牽分兵力致悮國防使蒙古九百萬方里之領土拱手以讓之於外人也且國家財政支絀外債日高竭力撙節尚虞不足况兵連禍結則債更增巨終爲人民負擔之累革命時代兵雜且驕勉强裁退尚多滋事若更誘使亂則兵更難制終爲地方後顧之憂各省文武官長撫今思昔備經受此痛苦者奈何復蹈故轍乎共和政體以服從國會尊重人道爲主國會議員旣經全國人民公舉代表無論政府如何違法亦應聽國會之監督彈劾豈能以地方兵力反抗中央置國會於不理現在鄂湘贛皖桂豫等省水旱災荒屢見迭出被災之民流離轉徙目不忍覩律以春秋之義乘危伐鄰尚屬非理豈可置數百萬同胞之生死患難於不顧而圖逞私恣　種相殘實非人道所宜外界風雲愈益緊迫國土瓜分人民奴隸均爲我中華民國將來之張本謹再涕泣陳詞尚望參衆兩院破除黨見電責叛軍首領迅速解兵聽候裁判各省都督民政長鼎力維持勿使民國演成埃及土爾其之慘劇副總統前約十九省都督通電各省願共力保共和不使帝制復活言猶在耳齡等勢必克踐也倘有不聽忠告窮兵黷武塗炭生靈者願與黎副總統及各省都督其擊之熱河都統熊希齡叩痕 
　　永康同鄕致陳其蔚電時報申報六十一團長陳其蔚鑒公永人甘心從叛永民大憤且以君故致各報誤滬軍爲浙軍尤玷吾浙尚望効忠民國以保坵墓旅杭永康同鄕會感 
　　浙江全體軍官通電各省都督民政長護軍使軍長師長各報館均鑒天未厭亂戰事重興贛寧等省宣告獨立浙省民商聞此警耗深以重罹水火爲罹相率呈請官廳予以保護溯自前歲革命商民蕩析離居至今瘡痍滿目倘再遭逢慘劇必至靡有子遺我輩軍人平日夙以捍衛國家保全民命爲已任且 
 
 
 

Page 3

 
 
餉糈之一銖一粟莫非民間脂膏當此艱危之時苟不能力保和平鞏固吾圉其何以盡天職亦何以對浙民若見事不明徘徊歧路實大損我軍人威信倘更志行薄弱惟視外界現象隨時轉移則尤足貽笑於天下後世某等現開軍官會議體察浙民意見相度浙省地形全體一致以維持吾浙安寧爲主抱定此旨協力進行如有破壞我秩序擾亂我地方者當以全刀接擊之母令吾浙父老子弟受其荼毒某等軍人賦性憇直出言必踐誓死靡他（諸公同負保斷治安之責諒表同情）謹貢愚誠伏祈亮察浙江全體軍官同叩馬 
　　孫多森剖辯通電北京大總統國務院參衆議院各部總長武昌黎副總統各省都督民政長省議會各師長護軍使都統鎭守使徐州張軍統正陽倪督辦均鑒九江兵變兩京響應安慶陷入危地匪徒乘機蠢動紳商軍學各界欲以權宜暫維秩序環迫宣布獨立多森接任甫九日財政匱竭兵不用命彈壓無力愧　實深憂憤成疾神思昏眊已不能任事自十六日起凡有安徵民政長印信及孫多森私印各項文件均非出自多森多森不負責任現與胡萬泰同舟離皖來滬就醫所有私印等項亦未携出以後此印發現應作爲無效合特通電以釋羣疑孫多森徑 
要聞一 
[上海兵禍記（五）]  
　　大陸報云二十七日上午三時有紅十字會會員二十人出發吳淞豫料中國砲船將轟擊吳淞砲臺惟此項　息現仍未眞確昨晚薄暮南琛巡洋艦開往浦江之下當過浦灘時檐頂高掛停泊旂或謂該艦乃開往吳淞至未換旂號之故蓋免吳淞炮臺知其啓從消息也 
　　現因安平公平新濟三輪船日内將載北軍援隊抵滬故料浦江中國巡洋艦炮船等必謀轟擊砲臺以　爲其干涉昨日下午伍廷芳傳士偕汪精衛君往謁上海代理正稅務司恩温君旣而卽登海關碼頭國民黨領袖多人已先在彼守候旋乃同乘海關小輪登海籌巡洋艦與鄭李二中將等會商多時 
　　昨日製造局并無激烈之戰事僅由哨兵及守軍時向空中開鎗以驚敵人自上午五時後未聞炮聲其原因未悉大約不　以下三端（一）兩方面必知伍廷芳博士及其餘有聲勢之華人現議出而調和故覺可暫緩開戰此恐未必全是（二）北軍於前此數日屢戰屢勝力可反守爲攻（三）南軍昨日不能淮攻因所有兵力不足鞏固彼等新地位之　此節尚屬近情 
　　聞伍廷芳博士現正部署一切豫備調和陳國權提議由中英美聯合會致書兩方面勸令休戰一星期鄭李二中將置之不覆昨日伍廷芳博士面告大陸報代表謂調和談判謂爲已實在進行未免過早且謂雖與事有關之主要人員確曾請具調和現經盡力斡旋然全係非正式之事務彼爲人道　見出而擔任此事蓋求早定和局而免再見流血慘禍至是否有效尚未敢言 
　　岑春煊已於星期五日乘日本郵船會社某船前往香港傳聞岑之此行乃欲招集舊部蓋岑前曾督粤今在該處仍有勢力之故此說未必確實安有大元帥棄苦戰之軍出赴數千里外招募軍隊之理或謂岑之往蓋爲求安耳 
　　大陸報云昨悉滬事電報復已通行惟因軍電積壓消息甚滯據電報局辦事員聲稱寧城電報局仍在南軍之手目下電報且可通至蕪湖 
　　昨接鎭江私電云據確實消息程都督明日來鎭接收政府徐寶珍之揚軍今日將佔領鎭江鎭江南軍之司令已逃由此觀之北軍現必將進逼南京並聞津浦鐵路一帶之南軍已屯集浦口必以張勲之軍已南下之故 
　　大陸報云陳其美孫逸仙及其他與此次亂事有關之各員均由西員命離上海公共租界及法租界並命彼等不得匿跡閘北該照會乃於昨晚送出如有置之不顧者則將卽加拘逮由各國代表商議處置之法 
[徐州兵禍記]  
　　大陸報載二十四日南京訪函云今日有紅十字會辦事人由北返此據稱南軍現急速由徐州府退走屯集蚌埠臨淮關淮河一帶蚌埠約駐軍二萬人臨淮關則有七千人目下該境可謂並無戰事惟由出防之兵士混亂開槍而已南軍屯集蚌埠臨淮關蓋防頴州府倪嗣冲之北軍由正陽關東進攻其側面正陽關已爲北軍佔領聞徐寶珍之揚軍現亦由揚州西發進攻南軍張勲現正行抵徐州府之北日内將由津浦鐵路南下北軍三路進兵其目的似在攻奪淮河境以故南軍急速退走固防此點目下正在蚌埠附近造土堆開掘戰壕故預料該處不日將有惡戰此次之南軍實不及前年北發之軍全未訓練日出刼掠美孚火油公司之民船一隻乃基里盎君用以爲辦公處及寓所者爲南軍强奪而去雖經主人抗議毫無效力尚有英美煙公司末倫君所住之民船一隻由正陽關開回爲岸上南軍開槍轟擊雖告以船上搭客皆係外人亦不稍顧忌惟臨淮關柏文蔚所統之軍則曾善加訓練紀律亦好 
[蒙古聯合會之通電]  
　　各省都督民政長各將軍都統辦事長官各省議會各報館均鑒自中俄條約發生爲全國視線所集議院諸公口舌閧爭遷延至今汔解决未但彦圖等細審情勢詳究利害此項條約實有可以承認之理不能不通過之勢謹不揣愚昧爲諸公縷晰陳之自庫倫少數王公與前清官吏積有宿恨乘内國多故宣告獨立復誤聽俄間騎虎難終迨蒙俄結約幾有脫離關係不可收拾之勢激烈之士倡言征庫政府則力排羣議始終期以和平解决良以國基甫定實力未充此時若用兵於屬土卽啓釁於强鄰稍一不愼危及全局迭經抗議磋商遂由俄蒙協約一變爲中俄協約審機度勢良具苦衷且條文規定外蒙爲民國完全領土並保守歷來所享之利益及中央締約之專權云去一隅之割據全五族之共和國體主權仍無損失當局交涉不可謂無進步者矣至附條件許俄以商業上諸種利益此皆由前清放棄俄人久已陰行獲得今乃實見諸凡身歷外蒙者類能知之雖權利不無損傷而兩害取輕實亦有不得已者耳平情而論議院諸公若深明時局愛惜國家宜急解目前之困難共圖將來之補救誠使事定之後輔助政府力負責任整頓邊防作正當之護衛提倡實業爲經濟之競爭則根據條文自多活動之地不忘恥辱終有規復之時至外蒙各部落人民但使政治清明撫馭得體終必猜嫌盡泯傾向中央此時正不必坐誤事機致招危敗也况庫倫獨立肇由前清末造民國挽回仍歸統治實已舌敞唇焦智盡能縮若必以此苛責政府亦殊不得事理之平矣此但就政府方面言之也至就我蒙人方面觀之則尤急盼解决以釋倒懸自庫兵内犯全蒙震驚外之匪徙肆掠内之軍隊擾累人民慘遭蹂躪廬舍蕩爲邱墟故俄約早一日了結即蒙人少一日苦痛萬一再事因循事機决裂俄人自由行動庫兵益肆跳梁兵戈攘擾迄無已時匪惟外蒙非民國所有而我内蒙各地將永墮水深火熱之中五族一家寗忍出此我蒙人當日贊成共和冀謀幸福是以不肯附和庫倫奔走維持含辛茹痛自謂無負於民國乃值此存亡關鍵歷次痛告政府及議院而議院欲借此傾陷政府充耳不聞政府亦隱以受制議院袖手坐視以蒙人之身命財産供政府兩院意見之犧牲我蒙人縱愚懦無能豈能忍受昨以最後之言爲政府議院宣告倘此次恊約逕行否决我蒙古呼籲無門惟有自謀生存之道此實民國棄我蒙人非我蒙人擅自離異也諸公洞明大局仁愛同胞敬乞鼎力維持忠告兩院速行議准以蘇蒙困我蒙人將馨香禱祝感惠於無窮矣無膺痛陳惟希亮察蒙古聯合會那彦圖等叩 
[雜評一（無名）]  
　　說調和一調和我人所樂聞也性非好亂孰反對之雖然調和而免戰我人之望也調和而延長戰期我人之痛也調和而不復再戰我人之望也戰而又調和調和而又戰我人之痛也 
　　說調和二調和我人所樂聞也雖然今日之調和恐難有效何則調和之能成者大概有二時期其一爲未開戰之前其一爲大戰而决勝負之後今非其時也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會議員之反對獨立者]  
　　鄂贛皖蘇四省議員昨通電武昌黎副總統曁各省都督護軍使民政長省議會各政黨報館云共和肇造以來國家各種機關悉依臨時約法次第組織今國會成立監督政府機關已具國務員如有違法自可提案彈劾大總統如失信仰亦可依法改選矧正式選舉卽在目前衆望孰歸自有公意乃李烈鈞於免官之後肆其野性逞其忿心自稱討袁總司令揭竿割據敢爲戎首屬叛民國確鑿無疑旣叛民國卽成公敵在政府宜聲罪致討速行撲滅絶無調停之餘地公等深明大義諒早知此種問題旣不涉兩北之意見復無關黨派之競爭而更慨瘡痍未復弗堪再驚禍亂相尋將召外侮也化龍等南望鄕雲憂心如壽爰集兩院鄂贛皖蘇四省議員發起聯合會再四討論僉謂民國大運實繫公等一身值此千鈞一髮之時望懔同舟共濟之義力護中央遏絶蜚語速籌方略協掃妖氣庶我國前途尚得補救於萬一也區區此心伏乞垂察衆議院參議院湖北江西安徽江蘇四省議員湯化龍汪彭年孟森覃壽恭曾有瀾王賡董昆瀛劉景烈汪榮竇黃象熙陶鎔汪噦鸞董增儒金還陸大坊葛莊郭同張國鎔陳光譜張鶴第孫光圻朱繼之吳日法謝翊元許植材唐理淮江謙王多輔汪秉忠楊潤蔣鳳梧陳義黃裳吉梅光遠曹汝霖李國珍吳來藍公武夏寅官戴聲敎姚文槍邵長鎔黃懋鑫楊士總鄭斗南邱國瀚陳允中壬篤成潘學海彭介石陳士髦范熙士同叩養 
[粤人反對獨立之呼籲]  
　　廣東此次宣告獨立全由陳烱明以兵威强逼省議會贊成所致粤省公民痛憤陳之暴亂急盼中央派兵痛剿日昨廣州香港等處紛紛來電極力反對獨立足見該省民心之所向矣兹將來電彚錄於下（一）廣州來電袁大總統報界公會鑒孫黃蓄謀作亂不自今始現陳又在粤獨立非殲渠魁無以謝天下綢緞行李基袁大總統國務院報界公會鈞鑒陳炯明在粤叛亂民怨沸騰乞速痛勦以維大局麵粉行關伯楷袁大總統報界公會鑒贛亂未已粤復獨立陳罪難逃羣仰政府率師討賊萬勿再誤事機陷民水火藥行伍於好袁大總統陸軍部報界公會鑒陳賊已在粤獨立貽害商民望指日派兵南下痛勦以除久惡而慰人心茶行葉劍五大總統陸軍總長鑒陳炯民巧日到省會强迫議員恊贊獨立效日正式宣布全粤港澳商民反對怒不敢言人心惶惶乞速派兵到粤以救危局切禱廣東商民同叩號 
　　（二）香港來電大總統國務院參衆兩院參議陸軍兩總長廣東會館報界鑒陳賊炯明威迫省會議員反對中央贊成獨立實亂民國廣東人民生命財産危在旦夕謂卽設法維持以救危局切禱香港九八行商會全體同人叩個袁大總統報界公會鑒孫黃叛國暗通陳賊逞亂獨立罪不容誅乞速南勦參茸行李公式袁大總統報界公會鑒贛亂發生粤復獨立非誅孫黃無以安天下陳賊爲吾粤罪魁大總統負國重託務懇設法誅奸勿稍寛縱錫業行李伯南袁大總統報界公會鑒陳賊宣布獨立陷吾全粤商等憤恨乞速出師征勦以蘇民困海味行王貞袁大總統參衆議院報界公會鑒陳賊炯明在粤起事圖私害公罪不容死乞嚴勦謝國民蘇杭行李郁淇袁大總統報界公會鑒江西騷叛孫黃實爲罪首聞陳昨附亂黨倡議獨立省會懼於軍威不能抗議神人共憤乞伸誅討以慰民望九八行朱欣浦袁大總統段總理報界公會鑒陳昨迫省會獨立自稱爲粤司令商民駭然人心異常惶恐乞派重兵嚴勦以慰民望銅鐵行梁澤紛 
[鄂贛兩院議員維持大局之苦心]  
　　鄂贛兩省兩院議員聯合會議員鄭江灝湯漪朱念祖韓玉宸蔣羲明鄭萬瞻張大昕吳宗慈胡鄂公王恆陳邦燮戴書雲黃攻素胡祖舜辛際唐吳崐歐陽沂駱繼漢王侃符鼎升徐秀鈞賀贊元邱冠棻范熙壬廖宗北羅家衡曾幹楨鄧元程鐸黃象熙曾有瀾劉景烈葛莊蕭輝錦劉濂張伯烈邱國翰等公電一束照錄如左 
　　致黎副總統電武昌黎副總統鑒贛事屢賴公苦心維持卒開戰釁誠非所望但戰端旣啓勝敗無論屬於何方而同室操戈豈惟鄂贛大受影響卽南北各省直接間接亦當受莫大之損害况螗蜋捕蟬黃雀在後鷸蚌相爭漁人得利爲大局計自應以先息戰爭徐圖善後爲宜然環覽全國非意見各有所偏卽威望材力不逮居中調停實難其人我公爲起義元勲民國柱石又兼有節制北軍遥督江西之職片言鼎爲天下重必不忍令中原鼎沸鄂贛糜爛同人等用敢不揣冒昧陳請我公出爲仲裁電勸雙方停戰想李純現隸部下李烈鈞亦係舊屬我公維持民國曲予調停彼等當懷德畏威斷無不服從之理造福行仁端在此舉至中央方面同人等雖竭力疏通究不如我公解釋之不着痕跡江天在望延企爲勞臨電哀號幸垂聽焉 
　　致江西軍電江西湖口李前督歐陽護軍使曁各軍官鑒共和肇造國本未固非同舟共濟罔救阽危兹因南北誤會兄弟鬩牆民國前途豈堪設想况光復以來鄂贛兩省瘡痍未復伏莽孔多加以水旱頻仍流離載道撫綏安輯猶慮不遑若重以兵爭繼續開戰人民之生命財産國家之經濟人材同罹浩刼豈公所願同人等不揣棉薄組織鄂贛兩省議員聯合會多數議决一面在中央設法補救一面請黎副總統出而維持必有正當之解决請雙方暫行停戰顧全大局公等以當世豪傑爲民國干城諒弗忍長煮豆燃萁之風招瓜分豆剖之禍江天南望無涙可揮葑菲不遣國受其惠區區苦衷當不以多事見責也 
　　致李師長純電九江李司令純曁軍官鑒九江戰事已歷旬日其是其曲直今暫置後論惟戰端旣啓終局猝難當此外患頻仍國基未固之際以干城之兵爲同室之鬭鷸蚌相持同師於盡况光復以來鄂贛兩省瘡痍未復伏莽猶多加以水旱連年流離載道此卽撫綏安輯猶慮未遑若重以兵爭或繼續開戰必求以武力爲最終之解决恐未底終局而兩省數千萬人之生命財産已淪浩刦無可挽回諸君偶以干戈相見並非如敵國異種有甚不共戴天之仇同人等忝國民代表不忍兩省生靈一再塗炭除一面陳請大總統兼電副總統請其爲國曲全不使戰事蔓延糜爛外合先電籲諸君即行停戰再俟雙方調處俾得和平解决實深禱盼嗚呼江湖滿地盡是哀鴻烽火連天人爲驚鳥諸君具有仁心未忘舊痛所望念數年來勝兵敗匪之災勿好爲煮豆燃萁之事鄂贛幸甚天下幸甚 
[武漢恐慌之近狀]  
　　湘省陸軍近日頗呈不穩之象因軍火不充未敢顯然獨立昨聞湘軍第一師長王隆中電黎副總統請願征贛謂已率衆至岳州預備船隻下駛黎公以湘中黨人勢極猖獗軍隊中尤多暴黨誠恐其至鄂突變糜爛何堪爰復電婉言拒却阻其入鄂一面電飭駐防湖北寶塔洲新堤等處鄂甯各軍認眞戒嚴不准湘軍入境並加派第第七獨立旅及寗軍砲隊機關槍赴新堤爲前軍後援蓋探報譚人鳳主張攻鄂甚力誠恐遽開戰端不可不厚集兵力也又聞湘督譚延闓因唐蟒諸軍濳謀獨立曾電中央告急請派兵入湘駐鎭兹袁總統已命姜軍統桂題率北洋第三師一混成旅來漢於二十等日全軍開赴湖南駐紥岳州屬之巴陵臨湘及鄂境新新堤以維大局而保治安 
　　湖北兩院議員劉成禺時功玖等因贛事危急湖北適當南北要衝爲野心家所必爭惟武漢經前歲兵燹瘡痍未復今聞警耗商務已大受影響恐慌至極河堪重罹鋒刃再遭兵刦特請假回鄂籌畫保衛湖北之策聞出京時袁總統特召二君入謁備述軍情機密故二君抵鄂卽逕往謁黎公密商至晚始返私邸 
　　京營總稽查王天縱君現奉袁總統命因駐鄂北軍二六各師陸續赴潯姜軍又開赴湘特令率近衛軍第二師來鄂駐紮并守京漢路線藉保治安昨該師已到有四營分紥漢口王君則准於二十三日抵漢昨已電告黎公 
　　前煽湖北南湖馬隊謀亂及改進團首要之王國棟上月已在北京拿獲由步軍統領衙門派員解鄂正法在案兹武漢總稽查處偵探長又在大智門車站搜獲由漢搭車赴京之少年一名亦名王國棟其篋中藏有禁物及謀運動天津軍警獨立之信函一束當解省交軍法處研訊斷難保其首領矣漢口自聞贛變商民卽生恐慌雖經軍府剴切布告分飭軍警保護安定人心無奈謡言太甚破壞派又乘謡播散傳單以致一日數驚十九日英文楚報竟刋發浙閩粤皖湘均已宣布獨立之號外人心熒惑次日巿面遂大震動錢業公所竟無錢價錢價錢莊皆不開巿當經商會極力解釋謂只南京一處騷動但商民皆　驚弓之烏咸疑信不定所有官錢局紙幣一概不肯通用商會遂禀請黎公飭財政司設法規復兌換所琥漢各設一所每日准兌票三千元以資流通一面將本省佈防情形宣布謂本省軍隊已多開赴外縣駐防武漢者只衛隊憲兵機關鎗隊少數兵士各要隘炮台軍械庫有北師把守决無他慮各商民切勿自想驚擾妨礙營業又閩粤浙湘各商帮首會館均以急巿探詢本省近况復電一律安謐各商民始稍心安是夜錢公所卽出錢價二十一日仍照常交易幣紙通行無阻但各路客商均已停運行號存貨又紛向租界寄藏遷居者絡繹租界房屋又漲價一倍可見恐慌之况幸各叚商團保安會已督率會員晝夜巡查街巿宵小不敢生心故無他項惡耗（以上二十二日通信） 
　　贛軍變亂全國動摇皖軍已遥相響應分派軍隊由廬州助攻北軍一面由宿松進竄黃梅冀圖襲攻北軍之後昨黎公已撤回派赴新堤防湘之兵（卽第七獨立旅）趕速下駛將皖鄂交通要道全予堵塞以重防務至新堤一帶現已由中央派有姜軍堵截湘軍諒不敢變亂而滇黔兩省亦派有兵下駛不日即逼進常德愈足以制湘軍之死命聞湘軍討袁旗幟已製好告示亦繕就惟不敢輕舉 
　　湖南黨人運現銀五千兩接濟贛軍在武穴下被北軍截獲充公兹聞宜昌船舶稅局柏經理急電黎公云昨有利源小輪裝載生銀三萬一千兩銀元八千元銅角八千串由渝抵宜查係四川黨人私運接濟贛軍當卽扣留云云黎公已飭令提一成充賞餘速解省軍用但二十二號宜昌沙巿至漢口之電線忽阻傳言該二地已有兵變其詳容俟續聞 
　　叚軍統芝貴現任爲征贛第二軍總司令專注力於攻勦宣撫事宜大總統特任前甘督趙維熙爲副使已於二十四日乘車到漢與副總統面商一切再行赴贛聞趙本江西人贛事定後可望擢任民政長 
　　征贛北軍所需子彈現就近由漢陽兵工廠撥用當兹盛署該廠亦不肯停工昨黎公復命令該廠總理劉慶恩於廿二日起鋼藥鎗砲彈廠一律大開夜工工價加倍發給聞每日可多出械彈一倍又北洋運來造機關槍子彈機件現正安設有德工師督率製造贛事發生以來武漢拿獲造謡煽惑之徒已數十人然猶有胆大之徒在漢設立機關希圖運動軍人昨有王漢生者因不願從亂報告都督府派隊至其所告後湖一帶連破機關七處獲犯五十八名爲首者名張東亞抄有手鎗炸彈二十二箱皆東洋雜貨中來帶入口外有湖北討袁軍及中華民國討袁軍駐鄂總司令關防等件甚夥當於廿一日午後三時由飛鴻小輪兩次押運解省經黎公發交軍法處審訊供認已招有退伍兵多人擬聚集城外約於某日起事是夜該處卽請令將爲首任有職務者十餘人絞斃餘附從之人免死監禁當道因恐商民恐慌處刑異常秘密連夜埋屍城外萬人坑外間寂無所聞 
　　日前有陳鵬翥潘得勝夏金標三人在鄂境招兵赴贛業經將陳拿獲正法示衆潘夏二犯在逃已嚴令通緝務獲現黎公恐此種黨徒不免有到處勾結多方煽惑情事無識愚民誤罹法綱殊爲可憫爰剴切示諭軍民人等務須各安生業勿爲所惑自蹈刑戮又有黨人曹光祖者湖南人前歲在鄂軍漢陽糧台吞没巨資住居租界豪華已極昨竟因遣人在沿街散布傳單被巡警廳拘獲於其家抄得連日巿上發現之傳單數種警廳以事關重大已解武昌軍法處審辦當渡江時其妻妾皆圍之而哭（以上二十四日通信） 
地方通信 
[松江]  
　　巿鄕附稅借充軍餉自念二號夜滬上製造局開戰以來松地居民驟聞警信非常危懼遷家遠避者不絶於道政商各機關徇商民之要求勉請沈葆義將駐防莘莊之兵率帶回松鎭守城中惟該營餉項前月尚欠半關未發連是月共需餉銀四萬元昨由商會担任籌措洋二萬元當向各商家分别募借已有成數尚有半數初擬向各住户勸募旋經城廂巿公所開會集議僉以當地富户均已遷避一空其未經遷避者多係無力之家若向住户勸募是欲速人以遷居其非所以維持治安遂議决暫將各巿鄕附稅借用以濟眉急故目下餉糈暫有着落 
[鎭江]  
　　輪船受驚續誌揚軍排列瓜洲爲防衛之計二十二夜怡和洋行之吉和上水輪船行經瓜口揚軍疑爲敵船開鎗轟擊幸未傷人一節已紀昨報兹悉駐鎭英領事德爲門君偕同怡和洋行大班等乘英兵艦到瓜洲與揚軍某管帶交涉二十三日午刻吉和輪船已啓輪上駛逕赴漢口矣 
　　揚鎭互釋猜疑駐揚州之第四師師長徐寶珍爲保護地方起見將營分紥各要口以備不虞鎭人因見瓜洲添兵疑有過江之舉特由巿公所商會及地方各團體致電徐師長請其維持當接奉徐之回電允無他故是以人心稍定另舉吳君小亭王君幼臣王君鏡如李君等赴揚接洽一切冀釋猜疑云 
[揚州]  
　　師部示一鈔關城外日商戴生昌公司葦渡小輪開赴鎭江適有第四師軍隊出發至瓜洲駐防强迫裝載現由該公司電知師長請其出示保護已由師長通飭各旅團營如有軍隊往來搭輪均須照章給價不准强迫搭儎致起交涉至需用商民舟車亦須照例付價不得稍事强迫以安商業而肅軍紀云云 
　　師部示二徐師長因兵士紛紛開差深恐騷擾舟車苦力特出示云照得本師駐紥揚城於揚屬境四應負保護責任現經派隊分防各處保衛地方所有出發兵士附搭輪船以及需用車船裝載行李器械概應照民價付給不得强迫封差該輪船固有一定價目卽民船民車亦不得藉故躱避致誤運輸除通飭所屬一體知照外合行出示云 
[杭州]  
　　紹興亂匪已平二十日十點鐘紹城有看軍衣匪徒約百餘名自曹娥而來沿途遇警局刼奪鎗械彈子至臯埠毁警局時已天明膽敢進五雲門竄入華嚴寺幸省發馬隊在五雲寺駐紥卽飛報陸知事葛管帶聯合在東桑橋紡車橋寺池前面及會源橋各處街口兜布機關鎗並擺列機關砲三尊至午刻附近居民均已逃避圍至未刻馬隊管帶引誘匪首王趙二人請酒遂將二人帶送葛營訊供後卽行鎗斃其餘匪徒被圍在華嚴寺中將軍械子彈統行繳出鎗斃數十人附從者有鐵路小工在内惟大半係王金發舊部尚有少數餘匪拘留在華嚴寺仍遣軍隊守住昨已電省請示辦法 
　　協拿鄰省剌客昨日都督府訓令軍警各界各地方官本月十七日准陸軍部轉副總統電開湖南第五區司令官陶少將忠洵由岳州赴防因換船停泊常德與警局馬凌二人及蔣偉臣睛赴瓜園旋歸路遇上兩門正街突被炸傷右腿並馬弁二名該司令素明大養忠勤懋著在湘軍爲不可多得之才應嚴究主使通令緝拏以儆澆風而肅軍紀等因據此卽行電達希卽飭知所屬軍警緝拿務獲等因到府除立電水陸營隊外仰該廳長迅飭所屬將是案正犯嚴密查拿務獲解究云 
[湖南]  
　　開釋嫌疑犯本月三號吉祥旅館發現炸彈當拿獲該旋館之嫌疑犯鍾劍秋李翊中二名曾經陸軍裁判所疊次提訊並無切實供詞昨又經軍法會審提訊亦無供詞前後訊案經譚都督核過遂於十七號午後令行陸軍裁判所將此二人一併開釋矣 
[雜評二]  
　　江蘇之大局江蘇自古爲全國重鎭一隅之嚮背恒繫大局之樞紐慨自克强入寗雪老受愚而江蘇大局幾幾乎有舍北趨南之勢自是厥後南方之大勢隱然恃吾蘇爲長城徐州爲第一戰線臨淮關爲第二戰線二次之革命有若運籌决勝一日千里者然 
　　曾幾何時而徐州之軍氣不揚滬濱之獨立取消蘇垣則督府重開淮揚則嚴守中立金陵一隅已有四面包圍之象而南軍之範圍又儼然於不識不知中折而入於北方之勢力矣如奕棋然如剌蜚然數日之聞而風雲變色全省大局神乎奇矣所苦者徐滬兩地之人民耳 
　　記者曰江蘇之已事一全國將來之現象也彼斷斷焉同室操戈者至此亦可以自返矣（萍） 
　　問江蘇省議會江蘇有此重大之變故而江蘇人之意思機關竟置諸不問何以解全省之代表何以副父老之付託今省議會旣定八月六日召集臨時會議事雖濡滯然而有此一舉尚可自謝於全省父老之前矣 
　　顧我有一先决之問題以質省議會以目前之江蘇現狀言之有兩行政機關一在上海一在南京有兩行政長官一爲應德閎一爲蔡寅我不知江蘇之省議會將認上海之民政長行署乎抑南京之省公署乎將認應德閎爲江蘇之行政長官乎抑認蔡寅爲江蘇之行政長官乎召集之地點將在上海乎抑在南京乎抑於上海南京之外而在蘇州乎此不可不先决者也或　曰此當然事何必言然而我寶不能不言也何則省議會而知當然則臨時會之召集又何待變故發生之半月以後耶（我） 
本埠新聞 
[製造局劇戰後種種]  
　　各方面報告提要 
　　兩軍於二十六晨起停止開戰 
　　二十七晨外交團已派商團至閘北保護洋商財産聲明不在權限以内之事概不預聞 
　　閘北南軍司令部駐兵已他往司令部由洋兵守衛 
　　淞滬警察廳長已在南巿重設司法科派警巡防恢復秩序 
　　陳英士劉福彪聞均在吳淞 
　　續到北軍聞未登岸 
　　公共租界華洋救濟會已成立 
　　南巿浙帮商家請浙兵來滬保護 
　　詳情見以下各訪函 
 
 
 

Page 7

 
 
[特别訪函一]  
　　淞滬巡警廳長穆杼齋君前因不贊成獨立辭職而去兹因奉程都督應省長訓令照舊供職現已在南巿中華銀行内組織一切招集舊部編製臨時警備隊維持秩序今將穆廳長發出通告兩則錄後（其一）淞滬警察廳長穆爲通告事照得本廳長現奉都督民政長令飭再出担任警務改組軍事警察以維秩序藉綏地方現本廳暫設南巿司法科卽從前之中華銀行内即日組織任事仰本屬舊部各長警一體遵照聽候派遣藉衛地方特此通告（其二）淞滬警務廳長穆爲布告事本廳長於本月二十七日奉都督民政長令開該廳長舊轄警察夙經訓練兹值軍興之時應將該廳警察改爲軍隊維持地方較有實力仰該廳長照舊任職在舊部中挑選精壯者千人編製爲臨時警備隊勉維秩序以綏地方等因奉此查此次上海擾亂本廳長不肯贊成無力阻止迫不得已電省辭職現在南巿地方迭經砲火業已糜爛不堪本廳長睹此情形不得不勉力再出肩此艱鉅以圖補救現警察廳暫設南巿除卽日組織軍事警察飭派出外維持力謀鎭壓外特此佈告我滬地各人民一體知悉此布 
　　海軍中將鄭汝成君統率北軍來滬防護製造局連日會同海軍兵艦與南軍血戰數次擊退南軍保全局廠現奉袁總統命令特晉上將銜並頒洋十萬元奬賞守局水陸戰士以資鼓勵 
　　北洋調來軍士昨日仍在運船由海圻等三艦防護尚未登陸 
　　福字營劉福彪日前由滬赴吳淞即將砲台反正軍官殺斃代領其軍扼守砲台刻經北軍限令刻日解散允給洋三萬元以作散兵川資之用如劉不允恐難免以武力解决决又聞陳英士現亦在淞 
　　昨日上午十一時火車站北南海會館（卽南軍司令部）門首忽貼有衛國團表誌爲英國商團員瞥見即行揭去十二時入内見有穿軍衣者一律勒令卸去該軍士等三五成羣陸續星散該會館東首小菜場前設有機關砲六尊炮門正對館門想係外國商團所設至今尚未移去 
　　南琛應瑞二兵艦於昨晨六時駛離製造局七時半至下海浦暫停隨即折回 
　　城内舊道署内現由北軍司信以處派員駐紥收回遺棄之槍械等件每槍一支發給銀洋四元現在繳槍者紛紛不絶頗有應接不暇之勢 
　　紅十字會因南北兩軍連日血戰傷亡頗衆擬派救護掩埋各隊員親赴戰地辦理惟恐有危險特向北軍統將鄭汝成君商請保護已由鄭君允許凡在北軍勢力範圍以内准予派員保護 
　　紅十字會柯司醫生於昨日午前十一時督同救護掩埋各隊隨帶棺材六十具石灰二十担乘江元等三輪船至江南船塢上岸至戰地收檢前晚戰士屍骸棺殮掩埋 
　　紅十字會昨據陳其美知照現經司令部派有軍醫每日在南北兩軍交界處迎接該會救護掩埋各隊員同至各處戰地遍覔傷亡戰士實行救護掩埋 
　　聞前晚三時許有汽車三輛由南往北經過法租界坐車者似係軍人持有手鎗後有某國人徒步狂追至外洋涇橋被守橋洋兵攔阻不能過去車上各人紛紛下車至美最時碼頭跳入浦江不知所終汽車則疾馳而北未知確否 
　　昨日下午四時有北巿洋商十餘人並有棧司等數十人同往城南一帶探視戰地情形行至湖南會館南軍總機關部其中已無一人看守而鎗械子彈及麫包糗糧等物堆積甚夥云 
　　本埠開戰以來南巿城内西鄕各處居民避入租界者凡十數萬其中倉皇奔出百物不及携帶者亦以萬計裹腹乏糧棲身無所露宿風餐觸目皆是中外慈善家惻然憫之召集紳商組成公共租界華洋救濟會當舉定華洋會董各九位推伍秩庸先生及義記行大班賀賓惟君爲總董怡和大班施密士君爲司庫青年會總幹事駱惟廉君爲書記議定廣借公所敎堂學校棧房兼搭蘆棚以資居處并籌欵施粥以資生活各董又分爲籌欵居屋贍養三部分途進行工部局及總商會均與該會通力合作期使被難之民不致失所海内慈善家慨然賜助者逕與青年會總商會接洽可也 
[特别訪函二]  
　　江蘇水警第二廳廳長李英石前日以滬地開戰以來秩序甚亂且有散兵搶刼滋擾擬即來滬鎭攝詎至車站已爲蘇省軍隊及紳商各界所聞遂由水師統領劉鍾仇三君及各董事隨後追來竭力挽留聲稱蘇垣爲軍隊必經之處恐有亂匪乘間騷擾萬難離蘇李君告以滬地爲桑梓之鄕刻旣有事理應前往保衛嚴守中立如不兼顧將來何以對本鄕父老各統領各紳董復一再慰留李君始允駐蘇辦理保衛事宜 
　　水警第二廳李廳長以滬地旣有戰事所有南黃浦之塘口迤西至江浙交界之茅港一帶浦面係爲江浙航路必由之水道素多梟盜平時尚有搶刦商船之患現值爭戰之際難保無盜匪乘機搶刼爰特令飭鈞和游巡艦長董仲發君迅卽在戰線外之塘口起至茅港止駕輪配齊砲械往來游弋遇有商船夜行善爲阻勸令至就近村鎭守夜暫停妥爲保護　　北軍領袖鄭中將查得製造局對浦周家渡碼頭距離局廠僅隔一水故於二十六號命令臧和齋團長嚴密防堵母稍疏忽 
　　江南造船所附設在製造局内平時工匠衆多設有船塢巡警兹由北軍領袖鄭中將查得該船塢業已停止工作所有巡士自可暫令出塢以待平靖開工之後再令供職業已商由該塢總理允准於二十四號飭令各巡士暫居局外所有薪餉仍照向章支給惟巡長路慶祺仍令留塢以資稽查 
[閘北訪函]  
　　閘北自南巿開戰以來幸賴商團警察晝夜出防故各廠棧店舖均照常交易地方尚稱安堵詎前日陳英士之司令部移駐三區南海會館之後謡言蠭起有謂北軍已入吳淞不日來攻司令部者有謂匪徒擬刼各絲廠者紛紛傳說人心大爲恐慌前昨兩日居民之遷避租界者絡繹於途是以各絲廠東前日在絲繭公所集議請西國商團暫時保護當經各廠東贊成議决昨晨六時即有西國商隊馬步砲隊會員一百數十名排隊荷鎗開來閘北暫駐警察廳内另有砲隊團員數十名携砲兩尊往陳英士之司令部聞陳已於前晚往吳淞四區張署長因外國商團到此係爲保護洋商財産起見立卽布告居民一體知悉下午二時巿長錢沈二君又函請美領事到廳面商切實宣布以安衆心 
[英租界訪函]  
　　閘北轄境洋商財産頗巨兹因兩軍連日在滬南激戰各洋商以謡傳閘北亦有戰事深恐波及禀請駐滬各國領事設法保護業經領事團與工部局各西董議决暫派西商團練兵前往保衛惟不在權限以内各事概不干預二十七日晨六時已由英美總巡卜羅斯君偕西商團練總司令督率馬步團練兵並日本步兵一小隊各帶軍械先至三區境内陳英士之司令部聲明到此保護洋商財産别無他意當令駐部南軍卸去軍服繳納軍械他往即留日本步兵暫駐司令部守衛卜君復率馬步團練兵至淞滬巡警總廳告明宗旨遂命團練司令督率團員駐廳協防 
　　閘北第四區警察分署張署長昨出通告云爲曉諭事照得今有外國商團到此詢係閘北商家夏瑞芳等十五人及十五家絲廠請來保護現已召集會商一俟解决請商團卽退出華界恐未周知致生悮會爲此仰本境商務人等一體知悉各安居業靜候交涉母得恐懼自相紛擾除由各署長警加意防護外切切特布 
　　英美總巡卜羅斯君以前晚兩軍並不開戰故未命令萬國團練兵分往各要隘駐守惟見露宿街頭避難之人爲數甚衆恐有匪徒滋擾仍飭中西探捕分班徹夜巡邏以資保衛 
　　避居公共租界内各難民以兩軍已不開戰且聞有人從中調停息戰南琛等兵艦已駛往口外即有戰事其所定開戰地點三處離滬甚遠故昨日扶老携幼遷回原處者頗不乏人　　滬上自兩軍開戰後人心浮動米價驟漲每石已至八元有奇兹聞兩軍有息戰消息米價不至再漲人心亦可稍定矣 
[美租界訪函]  
　　英美工部局各董事開會集議以日來南巿製造局南北軍戰事延長恐將波及租界居民故於前晚起特派西捕繙譯乘坐小輪在外灘花園大橋堍停泊無論何軍欲用船軍入蘇州河者一律阻止以杜危害 
　　日本海軍艦（對馬號於前晚駛抵上海停泊浦江昨日該艦長派兵士數十名登岸在美界一帶往來梭巡保衛該國僑民 
[法租界訪函]  
　　二十六日晚法總領事甘世東君以製造局南北兩軍雖已停戰是否就此解决尚難預料故仍商請法國三兵艦統帶照常派水軍登岸帮同防堵 
　　法總巡藍維藹君前晚傳諭中西安南各探捕謂戰事雖停仍須通班出外荷槍實彈在華法交界各要道嚴行巡防不得因戰事停息稍有懈怠 
　　藍總巡查得開戰後滬南城中居民扶老携幼搬入租界者有數萬人之多貧苦居民之乏資借宿者均手持包裹宿在八仙橋西小菜塲内及各路旁情實可憫恐有匪徒溷跡其間乘隙攫物故飭探捕若干名在露宿各處荷槍巡防以資保護 
　　藍總巡以戰事暫停究竟如何尚難逆料除仍照常防衛外又以軍務戒嚴之際以偵探爲第一要義故飭幹探數名前往戰地及華界各處探聽外埠有無兵隊續到及一切軍情隨時報告以資研究 
　　法租界救火會以城中南巿連日火警必係兵匪縱放乘機搶掠深恐交界之處亦有此種情事故於晚上駕皮帶車至法華交界之處分投巡察如遇火警卽可施救 
[南巿訪函]  
　　前晚十句鐘時南碼頭元昌烟紙店被匪徒偵知該店無人看守逐乘虚縱火攫物頃刻成災冒穿屋頂並延燒鄰居渭泉園小茶肆剃頭店對門點心店飯店等多家共燬去平屋十餘間至十一時老白渡寶興小客棧亦起火延及比鄰某籐店洽興肉店某麵粉店豆腐店對面朱元發羊肉麵館信昌成紙店義興窰貨店泰來榨油坊等共燬去房屋十三幢昨由第一區警察署飭探查明縱火實情切實根究 
　　南碼頭姚義隆米店素稱盈實昨晨忽來暴徒多人闖入搶去白米五石大洋廿六元小洋一百五十角旋由店主姚榮奎投報第二分署立派長警查拿僅獲住清江人夏四一名解署在身上搜出洋一元五角據供係聽從某茶肆主紏往行刦奉飭拘留候追拿同黨澈究 
　　駐紥前清江蘇海運局内之六十一團各營兵士現已遵令遣散歸農所有軍裝槍械一律繳出昨日午後該團兵士已紛紛散去僅有一人未將軍械繳出適被滬防營兵士查悉入内自取遂起衝突旋由第一區第一分署查知立飭長警前往阻止隨將所遺之槍一支珠數十排及皮袋等件一併帶區暫存候示 
　　南商會各董事昨日集議擬令各業商家照常營業一面與巿政廳總董陸崧侯君集議維持商業驅逐敗兵方法現均議决俟會商回任上海縣吳知事及穆警廳長出示安民後卽可實行 
　　淞滬警察廳長穆杼齋君上海縣知事吳懷疚君昨奉應省長訓令略謂滬地兵兇殃及人民同受疾苦該廳長知事當以拯救同胞爲急務希各回本任受職視事以重人道而挽大局等語穆君奉令後卽以久大碼頭司法科爲設立總廳地點定於今日（廿八）視事並已令知各區警署署長及各分署署員等趕緊督率長警分投保護母稍怠忽 
　　南巿浙帮各商董致杭州朱都督電云戰禍初平匪徒肆擾南巿浙商惶急萬分迫請派兵保護延頸以待滬南浙商孫廷獻田世澤李韵標魏鴻文等沁 
[城内訪函]  
　　上海地方審判廳張廳長昨日懸出牌示云爲牌示事照得本廳爲辦公重地現經兵禍内部亟待整理組織一切閒雜人等切勿入内致干未便特此牌示中華民國二年七月廿七日牌示 
　　上海縣模範監獄自要犯應桂馨爲首全體逃散後已無人管理昨晨有該監附近之貧民從牆洞扒進將禁犯遺下之棉夾衣服被褥等物私自携去直至下午該監辦事人員始悉已無從查緝矣 
　　前晚有逃兵至川心河橋粥店内吃粥計需銅元四枚該兵祇有銅元二枚店主不放他去與之爭論該兵卽恃蠻兇横扭住痛毆定欲向該店主索借洋十元幸經衆人竭力解勸該兵始往西門而去 
　　前晚兩軍停戰後城内貧民逃往北巿露宿者多携草蓆被絮蜂擁入城回家各店舖夥友亦多回店故昨日人心稍安惟仍罷巿僅有荼館點心等店照常開巿 
　　連日有匪徒三五成羣手攜杠棒見有鎖閉之家卽扭去鎖鐄將所存物件搬運一空現已有數十家之多再有一種小流氓成羣給隊在大街小巷揑造種種謡言以致人心驚疑不定站崗巡士亦無可如何尚望有維持之責者速設法以鎭定之 
[紹興寕波均不獨立]  
　　浙江朱都督致旅滬學會電云現聞滬上謡傳浙省紹興甯波等處有變吾浙旅滬人士聞之不免驚訝查詢係二十一日忽有匪徒三百餘名由曹娥鎭竄入紹城當經該處徐司令着營長等率隊前往立將匪首兩名捕獲訊明正法餘匪悉勒令繳出槍械就逮復於昨日將其情節較重者槍斃二十餘名其餘分别監禁并續經派步炮兵到紹鎭攝該縣秩序業已復舊寗波地方亦無獨立情事瑞迭據寧波顧旅長禡電稱寧波軍隊實未開往他處地方平靖請勿信謡傳等語常統領禡電稱甬地水陸交通防營責在靖内當竭力維持隨時請示辦理等語昨日又據顧旅長有電稱都督所主張甬上軍民同聲贊頌諸事無不一致進行以副鈞意乃斌向蒙相見以誠請勿輕信謡傳等語觀此數電可以證明至其他各縣人均來電報告地方安穩杭城平靖如常請轉告吾浙旅滬各團體勿勞念慮爲盼朱瑞宥 
[江北人乘亂搶劫]  
　　江北人王問高日前在南巿乘亂搶得衣包三個昨被同鄕李桂興得悉欲向分肥王不允被李攫取衣包而逸由捕將兩造一併拘獲押候解廨究辦 
[恊緝外國體面賊]  
　　西洋人某甲昔在澳門地方冐名誆騙並犯竊案曾經該處警署獲案訊言判押五年近始釋出復蹈前轍携帶巨贓逃滬場面極爲闊綽經該處警署偵悉開明該犯年貌函致公共總巡捕房請爲移緝卜總巡接函後昨已通飭各捕房中西探捕一體留心恊緝矣 
[巡捕損礙全體名譽]  
　　虹口捕房八百二十九號華捕邵瀛州八百三十二號華捕夏明南因串竊洋箱經公堂訊實判令各押西牢三年並將該兩捕卯名斥革在案兹悉代理史正巡官以該捕有損華捕全體名譽殊屬可惡昨特諭知該管三道頭華捕以後務須加意防範如再有前項情事定干未便 
公共租界瑣聞 
[妓女遭刼]  
　　牛莊路廣西路口天昇永烟紙店房屋年久失修前晚洋檯忽然坍下樓上所居妓女兩人一受重傷一已跌斃死者卽由捕房報請中西廨員驗殮傷者送請仁濟醫院醫治一面傳諭房主趕速修理 
[西人滋擾]  
　　前日有一西人冒充捕房西探至漢口路二百八十號門牌俞長仙家以搜查煙土爲由乘間竊取皮夾一只内有珍珠一粒現洋六十元迨俞察悉已追赶不及卽投老閘捕房報請飭探查緝捕頭准之 
[雜評三（我）]  
　　上海人毋忘此刼自昨日上午六時以迄今夜製造局不聞有戰事以各方面之消息觀察之上海之兵事庶幾或已刼後餘生可以寧其室家矣 
　　然而一日而二日二日而三日三日而四日上海人生命之喪亡財産之損失日累進而不已雖自今以往長無兵禍而元氣之恢復已非十數年不爲功 
願上海人母忘此刦 
來函 
[戚興山函]  
　　樂善諸先生大鑒兩軍劇戰數日萬民顚沛不佞商於滬上松江路之二洋涇橋爰將目覩慘狀爲我樂善諸君涕泣道之昨有避難者來詢以災地景况初則兩涙交睫默無一語繼則仰天呼號聲涙俱下吾民何辜罹此慘厄嗚乎痛矣竊意製造局一帶多小本營生貧苦黎氓不幸遭此兵災資財損失家室流離露宿租界者有之飢渴而病而斃者有之鋒鏑餘生將爲垂斃飢魂言念及此痛何如之猶憶前年革命後四民顚　流離失所者尚有慈善家組織濟渡社等以救無告之窮黎　次兵災出現於上海慘象較前年爲何如人民之苦痛較前年爲何如嗟此災民欲謀生資財已罄欲返里川資無着求生無術求死不得天涯海角留滯斯方不佞覩此慘劇爰書此以告樂善諸公還望擁鉅資者慷慨捐助辦事者實事求是援困苦之貧民拯被難之災黎此其時矣此其時矣餘姚戚興山啓 
[楊勵身函]  
　　敬啓者步兵駐滬第一營營長楊勵身自前年光復後接帶滬軍營荷承上官命令謹奉規章於　營任防各士兵均係佈置周妥地方素稱安謐軍民亦極相安故數載以來意氣相通上下聯絡從無反對意見此次七月十九日風聞獨立二十二日聞是夜風聲緊急雖未明奉命令不得不急爲防閑趕緊傳知各連整齊隊伍嚴密巡防忽各兵士持鎗相向不知係何意見勵身平素帶兵有功則賞有過則罰何能盡如人意隨卽赴各分防囑令各兵士謹守秩序保護治安萬不可輕舉妄動在防各兵士信以爲然惟在營中兵士旣不承認我爲營長祇得自行告退所有營中鎗械子彈及一切應用器具一概俱全而勵身在營辦事認眞難免有少數士兵心懷忌恨即免强供職亦屬無謂今之辭職亦是不得已之苦衷明白諸君以及稍知時務兵士亦當見諒特此告白以明我心特此敬請大主筆先生刻安並希廣登各報爲盼楊勵身謹啓七月二十六日 
 
 

Page 8

 
 
   
 
 

Page 9

 
 
自由談 
游戲文章 
[有鬼論] [  滑稽子] 　　 
　　有客鬼頭鬼腦鬼鬼祟祟揖滑稽子而問曰鬼神之事深䆳難明故古人有無鬼論之作先生終日談鬼千奇百怪靡所不具究竟鬼之一種爲僞爲眞爲有爲無請明以敎我可乎滑稽子曰子爲鬼問殆有無鬼之心泥於無鬼之說故執是以難我以余所見則世界上非無鬼也客曰古人無鬼而先生云有鬼亦有說乎滑稽子曰人死爲鬼鬼死爲甕此死鬼也有人之心具人之體可謂之人有人之體無人之心雖似爲人實則爲鬼此生鬼也余所謂有鬼乃論生鬼非論死鬼也死鬼之有無余不敢言生鬼則余謂其必有客曰何謂生鬼滑稽子曰一生沈遂以日爲夜此烟鬼也深更出没彳亍花叢此色鬼也醉生夢死不知春秋此酒鬼也利已損人絶無人心此刻薄鬼也世態炎凉一日數變此勢利鬼也輕淨佻　目邪心蕩此洋行小鬼也他如窮鬼尖鬼奸鬼種種鬼類或作鬼聲或現鬼形無地無之而茫茫大地遂成鬼世界近日者又有一羣冒失鬼不量鬼力輙欲於鎗林彈雨中肆其摀鬼伎倆卒之鬼計未遂徒爲送死鬼而已此送死鬼者現在世界無慮千萬子尚以爲無鬼乎客聞滑稽子言張　昨舌變成鬼臉而退（四） 
二我居雜綴 
[石達開遺詩]  
　　太平翼王石達開粤西名士也風流儒雅又以詩鳴於時豪俠之氣感世之嘆時時流露於文字間其詩謌留傳者少想當時軍馬中散佚耳兼之前清時文字獄又嚴密誰敢刋布近年偶於各家詩話及筆記中出現一鱗一瓜全壁不知尚在天壞否或云此爲某君等之　製也余不敢贅識者自評錄之以存名士餘韻中有作囗者蓋佚文也其答曾國藩詩五章載飲冰室詩話中久已膾炙人口近又見于試硯齋隨筆中想好奇之性盡人皆同旡生詩話中載其途中感懷云道路自棲棲塵埃障眼迷飄零鴻鴈侣　影有餘悽極目云極目楚氛惡狂風著意吹荒涼唐日月黯澹漢旌旗北地春花笑南朝秋葉垂樓頭景蕭瑟客子伯吟詩望家山感作云家山望不見芳草促離憂風雨連朝夕楊花擹　樓關山憎客夢驛路暗離愁悵悵安所逝暮雲面北浮寶劍云狀頭忽起老龍吟鬱鬱書生殺賊心已到窮途猶結客風塵相贈值千金别南王馮雲山云相處日旣久分離别緒長蛟黿横地起鸞　剌天翔意氣凌行里威聲撼八方□□□□□含笑□□□馬上口占云蒼天意茫茫羣生何太苦大江横我前臨流曷能渡惜哉無舟楫浮雲西北顧到耳多哭聲中原白日暮題旅店壁問云孚壁江山嘆式微□□□□□□□□□□□□□□□□□□□□□前日歡歌今日哭南人消瘦北人肥□□□□□□急回首滄桑事已非聞天王被難云槃槃管樂才當世貴易睹天王洪夫子救民出水火仗劍從軍行顧盼自雄武海内皆昆弟相將一臂助正盼王師來宿恥盡洗吐何圖天不祿投身喂豺虎騅兮忽不逝中原白日暮血肉何狼藉白骨披道路所恐長城壞何人挽天步予懷塞不解青山慘無語華夏正多難臨風涕如注雜詩云拾得一科第當年亦等閒文章身後事一卷奠名山並起遂秦鹿捷足先得之□□□□□望斷漢旌旗亂離復亂離云亂離復亂離到處心魂驚飄風不崇朝長夜終有明蛾眉怨謡諑切切訴平生百草忽不芳爲閒鵜鴂鳴君王信讒言爲聞蒼蠅聲靜思三太息衫袖涕縱横人生宜室家誰無妻子情（未完） 
 
[投稿者浮生] 高克繼字少蘭號白雲浙江杭縣人年十九歲住杭城運司河下新開弄 
小說 
寫情小說 
[黄金祟（三十二）] [  天虛我生]  
　　由是予乃專誠一志以任監察之責而局中諸人遂皆陷於窘鄕是月核計征數果溢於前居停笑曰如何乃以溢額十分之二爲予報酬然予得此殊覺抱歉於諸人蓋我不啻奪諸人之有而已有之也居停雖有别酹於諸人而予終覺逾分以故凡與諸人出飲予必强爲主人漸亦習以爲常苟不與飲則且　我矣然我得錢爲多亦殊無少吝巿中堪飲之處惟德馨機初不善於烹調乃就予所喜食品告以烹調之法漸亦　然適口每晚輙與諸人往飲座客大都　予稔知予好揮霍爲予加一微號稱之曰小孟嘗予亦儼然以小孟嘗自居凡與予點首爲禮者則其酒　悉予償之樓中人亦勿叢受他人之　用是予雖遇　認眞亦不以予爲怨府湘谿爲産茶之區時當三月採茶女兒徧於村落予偶過之莫不識予時予好爲炫異之服翩翩自喜國當認爲遼束豕也茶　旣上有人請於居停擬爲認捐辦法居停不可其人乃慫恿諸行届時　勿開秤鄕中人測於四月朔日始提筐負担赴行賣茶詎竟停秤勿收且宣言日本歲改辦認捐初有成議而新來局員必勿許故寗不爲此營業汝輩必欲售而易米者可以售之局員於是羣相鼓噪如蜂如蟻擁赴唐停之宅幾釀暴動此時予之區區黃金顯神通矣蓋予與諸茶行主人大都爲酒肉之交遂以魯仲連自任磋商至再幸告就緒圍亦遂解果使論功行賞必當歸之於孔方兄及麯生耳由是予與諸行中人益稔時相過從儼然亦行中人也時向諸女兒手中買茶艶福亦殊不淺有名阿蓮者眉樣絶似仲姊日必隨其老母携筐而至行中人之秤例必爲四十五度之斜角獨於阿蓮則爲水平線蓋亦所以示愛憐耳惟阿蓮之爲人頗矜重有與雅謔者輙置弗答就我之心度之彼豈不能爲反唇之譏其不然者蓋知儇薄之兒轉以討得一言半語恣爲笑樂剌剌者益無已時矣惟予知其心理故亦不敢無端與之問答非不欲問誠恐問而不答則予何以爲情故惟目逆而送之已耳（二） 
哀情滑稽 
[憐香小刼（續）] [  蝶仙]  
　　他母親把他抱住早已滿口白沬慘無人色越顯得齒白唇紅眉清鼻秀却只眼睛閉了涙珠如泉一般湧着還在地下亂頗只求速死仍是抱住桌脚死不放手幾乎把公案掀翻法警見勢不對上前去扳他的手當被知事喝住可奈這件公案是法官斷的挽回不得大家只好忍心看着他罷了此時那女子别無言語只說回去也是一個死不如死在這裏只把頭往磚地上碰去可憐一個螓首蛾首已經變成一個泥塑的魁星這時大家看不過去内中少不得有那憐香惜玉的人請知事替他作主這位知事也不免發起慈悲心來忙去和法官商量把他母親叫進穿堂裏面問他到底是怎　樣船下這頭親來那母親呢這别的也不用說了總之我女兒身材生的太小因此我女婿恨他日也不中用夜也不中用把我女兒當做寃家一般我女兒也把他當做老虎一般如今法官老爺仍叫他跟着老虎同睡怎麽不害怕呢我女兒性命多分送在今日我也没得說了知事先不　他的話後來說明白了他的意思只聽外面人聲鼎沸他女兒將快　死國道現在你女兒一時胆小不敢隨他丈夫回去你且把他領回你家住個巴月好好地勸勸他再送他去罷了那母親道我把女兒帶回家去少不得又被打上門來搶了轉去他說殺了我女兒埋了屍首還要問我要人我怎麽當得起官司可憐我一家小人家兒又没得錢又没得勢又没得力我只有和我女兒一淘兒死了罷呢知事到這地步也就没法了到這時間說書的倒替他打了一個主意列位若不嫌我是個胡講我便加銜兒講與列位聽者在下當時獻上一個妙策道我想道女子回到丈夫家去自然不免挨打說不定弄出人命若使他母親帶回自然不免打上門去說不定釀成搶案况且法官斷了叫他丈夫領去如今又叫他母親領去一堂兩斷也不是個正理如今爲愼重人命起見不如把這女子暫時帶到知事公館裏去請太太勸導勸導他要是勸得好了也是成就了人家的夫婦要是勸不轉來就該保持人道主義救這女子一命把他丈夫傳來開導一番他的聘禮只有三十二塊錢便加上一倍給他另外討個黃臉婆子去要是他母親拿不出錢知事横豎有二百塊錢一月的官俸便替他墊上一注也得將來仍好取償於他丈夫身上一面把這女子認做了乾女兒一面把他丈夫派充一個署内的職員假使不識字不懂事横豎知事署内的飯桶多着也不爭差他一個派做征收處的職員也可或是敎育科的科員也得過上兩個月少不得該給七十二塊錢的官俸除了八塊飯錢剛剛六十四塊那時再說知事抬舉他要給他做媒一面對那女子說給他嫁一位科員老爺一面對他丈夫說給他娶一位知事的乾小姐自然兩面都没有不願的了這叫做君子有成人之美列位你想這個主意錯也不錯無奈說書的說上這一席話去那位原判官道唔！唔！！唔！！！撤爛屎撤爛屎要說材力不勝的話那本法官也是一個大塊頭若是此風可長將來本法官的太太也效起尤來怎麽得了怎麽得了於是邢個女子哭的死去活來依舊被他母親將他和小孩子一般抱了家去不知後事如何且聽下回分解旁人有詩道 
　　彩鳳隨鴉事可傷甘拚一死在公堂輸他桌脚禁芳抱惹我旁觀也斷腸磚地定留頭角印案幃深染涙花香遥憐今夜三更後血戰應當又一場（完）（二） 
文字因緣 
[玉田恨史題詞] [  甬江商隱]  
　　三尺鴛鴦賸墓門一編聊以慰精魂迷離墨漬傷心字都是當年血涙痕 
　　寂寂東風冷翠翹孤幃孰與慰無聊至今恨史留餘恨贏得騷人賦大招 
　　泉臺携手去何難抛却雙親涙不乾天地無情留恨事一編讀罷總　酸 
　　人生孰不葬蒿萊脩短終敎付刦灰得有文章爲壽世也應含笑到泉臺 
　　化石望夫劇可憐情天難補海難塡生花幸有江郎筆往事傷心歷歷傳 
　　死别那能期後會女兒心地太情痴痴情畢竟成奇節追到泉臺其唱隨 
[玉田恨史題詞調寄金縷曲] [  瘦蝶]  
　　一卷傷心史鎭堪憐鳳吪驚靡玉田村裏天賦多情編靳壽算是人生憾事果相聚願祈速死轉瞬去年今日到病郎當竟許翩然　更何用戀塵世迷離惝恍揣心理恨茫茫黃泉碧落尋　無計幸有陳思抽妙筆恰把倩魂喚起體貼出痴情密意一字一珠還一涙剔秋燈咄咄書空記應　得共揮涕 
 
 
 

Page 10

 
 
   
 
