# 1881 - 179 - 4902937

 

Page 1

 
 
[論厘卡弊寶]  
　　厘卡之弊書不勝書自軍興以來至於肅清釐卡可以裁撤矣而又以善後各事在在需費因而延不裁撤以致於今論者謂裁厘捐而復關稅舊規其所入之數大相懸殊故與其復關稅不如留厘局之有益於　國家其說則　矣然厘捐之所益者其果在　國家乎哉一厘局之設有總局有分局局
有局員有總辦之員有分辦之員總局有總局之司事分局有分局之司事下而至於巡丁差役每多一局卽多一局之開銷費用在委員等或以聽鼓多年忽然得此優差可以心滿意足而不知差之所以爲優者　故究安在耶至於司事巡丁薪工有限若輩何足敷用惟有私弊百出以爲生財之道而已前有友人言巡丁等每當查騐船隻之時設船中諸客有零件掛諸篷窗間一不留心卽被攫去猶以爲巡丁等本屬小人或者順手牽羊在所不免是尚不足爲怪又有言司事留捺貨物查出漏稅多方科討行旅頗多咨怨顧彼既有心偷稅本有不合之處司事責有專司不敢以　頇了事實事求是卽使稍爲過分科以重罰留難多方猶不足爲司事咎蓋偷稅者之自取者半也又有人言某客購新鞋一雙巡丁携之以去某客不之顧比　已開行某客始自言鞋中係洋兩元藉以送巡丁而令其包庇私貨者蓋某客固老於江湖者船中私貨纍纍所過厘卡多以此法行之竟絕無查出者於是爲人包稅而大獲其利焉余曰若是則釐局之設衹以飽巡丁之私槖而已由是而推之國家又焉用此虛名爲乃昨觀本報所載皖垣西門外鹽河釐局有上下二卡前月有信船三隻行過下卡早有人報知某司事謂該船有夾底藏匿私貨不少司事乃帶勇登船查騐至艙底則皆壓載之沙土令勇將沙土搬開果見船有夾底下裝綢緞甚多某客惶急央友說情送該司事數十金幷袍掛料數事遂爲隱匿其半而以半貨送鹽河局科罰報信者欲向分肥該司事不允報信者懷恨向人訴說其事遂傳播於外云云此事未知其果否屬實如有是事則釐卡之設衹以爲司事等生財之道又何補於國家哉夫奸商偷稅詭計百出而釐卡中亦多方以究察之往往不能逃其鑒然查獲私貨固爲恒有之事而報銷中絕無有提及者但以爲奸商時有偷漏請多設分卡以資稽查其查出者則自委員以至司事巡丁按數分入腰囊卽有明定罰欵衆目昭彰而上憲處亦不難稍爲點綴以爲彌縫之地上憲且明知之而不言而報解厘金則自正捐之外幷罰欵而無聞焉然則所謂罰者亦輸之於局卡而初非輸之於　朝廷也厘局之弊至於如此於商民則爲害甚烈於　國家則所裨甚微徒使疆吏以此爲綢劑貧員之方委員以此爲刻剝商旅之計而司事巡丁得以飽飫商民之脂膏而無所忌憚又焉用此以厲民也或曰近來候補人員無處不形擁擠設立厘捐有總局有分局以安插多少人員卽在司事巡丁亦多係舍此之外無可以謀食之處設使子言得行大吏痌今民艱據情入奏將各處釐局可併者併可裁者裁則自委員以下不幾無以餬口乎卽充當司事中某者先則聽信人言盡情搜括繼則徇友之情略爲藏匿在彼方以爲公私兩盡名實兼收天下之最便宜最　當之事當無出其右而報信者固不必再分潤以箝其口矣而子獨有所不滿於懐來乎余曰如子言則是釐卡之設其功乃大足以抵過不特不必裁且不必認眞稽察如某司事者眞可謂之公私兩盡矣余復何敢論釐卡之弊也哉軒渠而起相與一笑而罷 
[恭錄　諭旨]  
　　○六月初三日奉　上諭內務府奏遵旨確查覆奏一摺據稱廣儲司銀庫進欵俱係庫平放欵均係京平間有市平者所有平餘除抵作心紅帋張養廉等項公用餘均儘數奏明歸公入册存儲堂　中於開放庫欵祇有稽核之責並無准駁之權無從高下其手此次撥用部欵四十萬兩承辦各項均經按極力核減尙無浮冒並於領到銀兩時另立册檔分晰註明一俟差事辦竣卽當群細具奏等語內務府領發各欵旣據奏稱尙無扣成浮冒等弊卽着毋庸置議此次所領部欵着總管內務府大臣隨時稽察撙節動用不准稍有浮冒仍於事竣時詳細具奏以昭核實欽此同日奉　上諭衞榮光奏甄別庸劣不職各員分別叅辦一摺山西寗武府知府郝　慶聽斷粗率心無主持着以同知銓選趙城縣知縣王協一任用家丁形同木偶蒲縣知縣托克托歡庸惰廢事物議沸騰　嵐州知州吳光態辦事粗率幾釀厲階浮山縣知縣裴允莊心地糊塗治獄草率代理遼州事候補同知陳棟習於浮華操守難信均着卽行某職前署沁州事補用直隸州知州吉存年力衰邁難期振作翼城縣知縣佛爾國春秉性　閣遇事因循興縣知縣王毓雯才力竭蹶難期整頓均着勒令休致前署盂縣事調補壽陽縣知縣石成峯辦事操切難膺煩劇着開缺留省另補以肅官方餘着照所議辦理該部知道欽此同日奉　旨張之洞補授內閣學士兼禮部侍郎銜欽此 
[護撫接篆]  
　　○蘇郡譚方伯於月之初八日接任撫篆是日在城文武各員皆親詣轅門禀賀護撫威望素著僚屬莫不嚴憚風採卽士庶編氓亦皆畏威懹德此次甫經莅任城廂內外一切敝俗先已聞風斂跡幾於不禁自除藩篆以許臬憲署理聞亦於初八日接印臬篆則以候補道郜觀察署理云 
[設計搶親]  
　　○蘇閶外上塘街甲乙兩姓比隣而居情誼相洽數年前甲央某丙執柯聘乙女爲媳議定聘禮各從簡省邇來乙貿易得利家道稍裕而女亦伶俐娉婷不類小家模樣由是羅綺少年爭謀致之時以重聘相　乙欲毀前議而丙不能曲從　促成婚乙乃輾轉爲難故議增聘未幾挈家他徙不知所之丙爲探悉地址而門徑　熟乃邀甲子潛伏於其左近復喚轎夫十數名各飲以酒令其僞爲爭論者呌罵不已繼以鬥毆該處人聞聲出觀於是哭者笑者罵者打者問者勸者人聲鼎沸嘈雜莫辨乙女亦啓扉出視甫至門首丙卽指揮新郎突於人叢竄出挾女飛奔而諸轎夫一齊輟鬥或移肩輿或持火把或放爆竹霎時間新郎已抱女入轎一行人簇擁而去云 
[另聘山長]  
　　○松江雲間景賢兩書院所有山長月課向歸姚衡堂太史評閱今太史以年逾八旬精神不濟力辭斯舉囑當事者另聘斟酌再三允其辭去故景賢一席今已請張椒岩觀察主講云 
 
 

Page 2

 
 
[ ]永禁看礙續聞] 　　○本報前登婁邑尊陳明府禁止看礙一示茲悉出示之由緣松江花園浜楊姓曾於前月葬親葬後適値坆近某甲之妻患病甲邀地師某乙往看連聲稱礙楊與理論乙不得直遂指使甲激城內某丙來看並告以丙於風水雖未能精而頗擅詞訟設或經官有恃無恐也中從其計約丙往看届期來觀者多丙則揚揚得意乘輿而來先將坆之四圍逐一看過卽將準盤放置坆頂大言有礙有某丁者從旁細視盤針所向與甲屋有毫厘千里之謬遂謂如此準向欲礙何方可由汝主卽將準盤俯拾聲稱告借作挺身欲去狀內以人衆我寡告衆曰余本應酬浩繁不願膺是業者久矣難却者惟官塲來請耳此盤從欽天監頒來者彼借去恐亦未便衆知其謬而丁故立在人後尙未徑去一聞是言遂向丙曰可借而借憑汝如何哄騙且到吟月樓茶肆再談丙知計窮不敢經過茶肆繞道回城卽揑詞禀控經婁縣主駁斥旋爲該處人所知咸抱不平聨名禀請示禁幷將丙曾經前婁邑尊汪明府訪拿及華邑屢次唆訟發覺之案逐細聲敘丙知事難挽回囑縣中繕稿者將名姓及所敘各案摘去一面央人向陳明府說明摘去名姓各字樣寬其旣往現聞該處已湊資勒石永遠禁止云 
[礦苗續聞]  
　　○福州竹崎鄉之園裏村查有鐵礦一區已列前報茲悉華五月中旬船政局委員多人到彼騐煉鐵苗雖旺而煉後只得三成現有出洋回工之學生通盤核算凡置買機器及開礦一切工本非三十萬金不辦故刻下開採與否尙未定局又聞連江縣屬之夏江村亦有鐵礦約可煉得五六成較之園裏村似勝一籌至於能否開辦刻亦未定須俟籌有專欵方敢開工也閩縣屬之閩安地方設有巡檢一員協鎭一員其地前臨大江後枕峻嶺勢甚雄險現聞出有鉛礦日來探騐者絡繹不絕惟成色高低尙須探明續述也 
[改委提調]  
　　○福州船政局向設提調一員現因吳仲翔觀察已銷差赴津故咨調直隸候補道呂觀察印耀斗來閩接辦聞呂君係江蘇人壬戍翰林刻已請假回籍想不日卽可抵閩也 
[毆斃車夫續述]  
　　○前月初本報所錄江右某厘卡毆斃車夫一則當因友人得諸風聞深恐失實故未明言其處茲悉事已共白於人且前說微有舛誤用特再述及之查該鎭名樟樹係臨江首縣管轄離郡治水程僅三十里其生意以藥材爲大宗向設有兩卡統以知府一員名曰瑞袁臨分局所以資坐鎭而裕餉需者法至良意至周矣此次肇事前已敘述緣由惟聞動手毆車夫者並非巡丁該車夫亦衹受傷而並未殞命蓋當鼻血噴出之時昏倒地上街衆遂咸謂已斃心頗不服嗣經卡官聞聲出視詢悉情形卽令抬八卡房請醫調治衆心稍安惜卡官碍於滋事之人未卽對衆發落致復激怒一面大開會館集議罷市一面着人分投臨江及省垣控告時卡官雖亟親出勸導奈無一家聽者臨江府得信赶飭首縣馳赴調停仍無濟於事改令前任首縣繼往始得照原交易然往返已閉市三日矣此數日內該卡辦自停辦公務船隻槪令暫泊局前迨事平始經騐放而省城委員查辦者亦至卡官遂卽交卸回省至該車夫聞已漸愈云 
[立斬悍犯]  
　　○前月念八日江右李大中丞親勘吉水縣解到謀財害命兇犯歐陽發一名旋卽請　令幷飭撫標左右兩營各出鎗隊五十名隨同南昌府縣官將該犯押赴德勝門外飛沙洲行刑人見出隊以爲必有多犯斬决哄動一時故是日該門城上各垜　人皆列滿而正街各茶酒館尤十分擁擠迨午後押出詎祗一犯但見體幹雄偉狀貌猙獰殊形兇惡至所犯之事聞因歐隣某甲有二子俱未上十齡偶持一袋在門前嬉戲袋內有洋一元錢四百文歐見而起意誘二子至僻處扼其吭斃之奪洋袋回當經甲控縣緝兇卽有人見歐用洋心頗疑之旋果爲差役訪拿到案一鞫卽吐實情乃由府詳司解省供無遁飾中丞以案情重大於此日特吊該犯堂訊亦無異詞詎訊旣畢該犯漫出大言中丞見其勇猛未便稽延故命立卽梟示以昭炯戒云 
[營馬傷人]  
　　○揚城鹽揚二營馬匹每放青出城無人牧管一有差事需馬掌號自至故營兵頗以爲便然於人烟湊集之所自來自去每致悮事光緒四年冬曾有鹽營馬踏傷老叟一案事在西門城關口後經紳士公禀大憲請禁營馬獨自出入如或傷人卽以該兵　罪卽奉大憲嚴飭禁止在案乃日久玩生此害又見前月念一日黃昏時分有兩營馬自西門入已至大街忽遇起風將某店屋上所晒之衣吹下適　馬首馬跳躍不止市人驚避莫敢挽阻馬遂回竄比衣碎馬定已踢傷一婦一老嫗兩孩婦孩傷尙不重嫗年六十餘無子多病被踢倒地卽奄奄一息勢甚危殆市人均忿往禀參府則爲署門守兵等所阻不得上達反遭辱詈次日某生聞之親往嫗助以錢數千文養傷而邀集紳士多人公禀大府請爲嚴申前禁以免貽患云 
[貪人被騙]  
　○寍城西河營有張某者父歿後遺有財產權衡子母算無遺漏惟貪心太重精明亦致受紿里有某姓房屋封鎖已久無人問價有某甲與張之工人某乙設計誑張稱此屋素爲某富戶所居遺有藏銀鉅萬房主並不知情張聞此言央人往租房主故高　價中保又重索其酬張均如命約費數百金旣成交張遂密遣家人携鋤荷鍤徹夜搜掘毫無影蹤如是者數　終無所得始知遭騙隨卽退和然已受虧不少矣 
[聲砲致賀]  
　　○昨日爲美國華盛頓立國之期已列前報本埠美領事於昨十二點鐘時請西商團練兵舁砲至美領事公廨　升砲二十一門以致慶賀之意下午亦然蓋自立國至今已一百零五年矣 
[西人竊衣]  
　　○本埠法大馬路開外國酒館之洋人某至英按察司署控西人四密司竊取衣物據酒店洋人聲稱四密司失業已久向在我店來往是日我之衣服脫下掛在壁間衣袋內有表一只手巾一塊烟盒一個我有事外出別無他人入內比及我回來而衣已不見因報巡捕往捕表件等尙在伊手當卽獲住解請究追四密司供竊衣屬實但實因酒醉所致倘非酒醉生平不肯妄取且巡捕及該酒館主將我毆打業經受傷云詢之巡捕頭則云捉獲四密司之巡捕本係有病是日巡街回來卽已病不能投質按察司乃言此案須俟該捕病愈之後再行質訊幷令醫生騐看四密司受傷如何方子判斷云 
[發放水手]  
　　○前報載英國帆船澳斯革　得里其之船主阿伯克在英副按察司處控告水手不肯到船一節經副按察司審得因該船漏敝不堪行駛未將水手斷罰現在該船之業主投案聲稱該水手等旣不願作工聽其別謀生理云云副按察司准如所請將該水手五名盡行發放完結 
[英員遊覽]  
　　○英副領事前日告假往寍波遊玩蓋以會審華官陳太守赴蘇公堂須停訊四五日故　君乘此閒暇得以　觀選勝云 
[工頭逞兇]  
　　○顧阿三投訴英公堂稱在耶松船廠做工無端被工頭湯亞二毆傷右眼就醫院看治據云須養傷一月現尙難保無碍故訴捕拘湯送案求爲騐傷究辦又鄭忠梅供亦係工人因湯毆傷顧阿三洋東查　我從實告知湯懹恨謂須報復云湯供在該船廠　工頭每月工洋八元此後不復逞兇求恩寬釋陳太守驗得顧阿三受傷屬實諭令仍投醫院醫治湯亞二暫押着覔的保具限一月視顧之傷勢如 
 
 

Page 3

 
 
何投案候斷並須保以後不再向人尋仇云 
[請辦工人]  
　　○本埠浦東之祥生船廠因工人沈盈盈等四五人時常擾毆由洋東訴請英領事照會華官訊辦茲由陳太守飭該處地保葉蔭堂傳同沈等候質昨晨據該地保投案禀稱沈等做工或在祥生廠或在電報局今奉飭傳未遇至起衅之由據聞因洋東交工洋一元與工頭王長發囑其分派五人乃王分派不均高下其手衆工人不服致有爭端等語陳太守飭該保明白具禀以便函覆英領事云 
[投河遇救]  
　　○一百零六號華捕送王金生至英公堂禀稱此人在洋涇浜邊欲行投河被人看見阻住卽交於我據聞此人前次亦曾投河乃有意俟人援救冀得資助者王供住潮陽樓西與人合租房屋半間我名下每月應給租錢六百文茲因失藥無依房金飯資俱無所措不得已而尋短見以前並未投河陳太守賞給王錢一百文飭差傳其同居人領去 
[烟館集議]  
　　○前日眞榖春茶館有租界大小烟館數十家集議謂現在土價加漲准算每烟膏一錢竟長至十餘文須得酌爲加價或擬將烟匣收小各執一見尙未議定云 
[分肥滋釁]  
　　○前日延齡堂烟館有本埠人毛某被人搿住向之索錢竟開有十數烟燈衆洶洶後經人出塲講妥始各散去據聞有山西鹽大使某君過滬僦居法界客棧欲在色闌中娶妾先生薙頭被毛某偵知恐嚇故欲拉赴道轅某君挽人調處出洋了結其洋爲毛某獨吞衆人不服爭向分肥故至受窘云 
[裁縫行竊]  
　　○張方梅投訴英公堂稱開成衣店爲業被夥葉阿蔣竊取呢紬衣料典質其票均已搜出並知學　周天良亦分用錢文一併交捕送案求究葉認竊求恩周供代葉押呢一疋計質洋二元錢六百文我衹得其一百文陳太守判押葉二月周天良姑念年幼從寬　掌二十下釋放押票交張收領自行備本取贖 
[光緒七年五月二十七日京報全錄]  
　　宮門抄○發抄　旨四道○倉督繼等　奏請　飭下各州縣漕糧愼選米色摺子○江撫李　奏叅革知縣摺子○又　奏請補要缺知縣摺子○直督李　奏請議卹夾片○江督劉　奏委　總兵夾片○湖督李　奏叅革把總夾片○又　奏爲叅革都司夾片○五月二十七日戶部通政司詹事府八旂兩翼値日無引　見○鋼公景廉各假滿請　安○豫王續假五日○召見軍機　○發抄　何璟等奏請將互禀之都司侯秉誠張金榜革訊奉　旨着照所請兵部知道欽此○又儘先都司賀興策補金華協左營都司奉　旨兵部議奏欽此○又儘先守　王德貴補象山協右營守備奉　旨兵部議奏欽此○又查覆署餘姚令沈藻烈被叅各欵奉　旨知道了欽此　○○臣繼格臣畢道遠跪　奏爲漕糧緊要理宜愼選米色以重倉儲而防流弊恭摺仰祈　聖鑒事竊前准戶部咨江蘇巡撫奏報海運漕糧頭批放洋摺內聲稱今屆米色委因天時失調米粒實難純潔誠恐涉歷重洋難免蒸變到通交兌掣肘仰懇　飭下倉傷侍郎屆時通融驗收等因奉　旨戶部知道欽此抄錄原奏知照前來維時米未抵通究竟米色如何臣等無從臆揣迨米船到壩隨卽督同　員秉公查騐尙無蒸變情形惟米質柔嫩而欠飽綻誠如原奏所稱未能純潔伏查漕糧運倉務須久儲　米粒本不堅實或再受海氣熏蒸雖多方挑晾其粒之破碎　霉均所難免在南省徵收限於天時固不能不稍加體恤俾小民便於輸將第恐各州縣悞會通融騐收之說無論天時如何輙以柔嫩之米援案交兌滬局委員亦卽循案詳請通融騐收流弊殆不勝言至米質柔嫩不堪久儲雖有先行搭放之案但可偶一爲之未便援爲常例恭查漕運全書內載乾隆二十年欽奉　諭旨漕糧徵收本色務須一律乾圓潔凈若非實在水旱歉收之年該督撫不得以米色不齊濫行陳請欽此又嘉慶十七年欽奉　諭旨天庚正供該省兌收時卽應愼選米色一律乾潔迨過淮時由總漕　驗遇有米色不純者立卽飭駁該處距兌漕各省道里較近駁換亦尙易辦若不認眞查驗遠涉數千里轉運抵　坐糧顧及各倉監督自顧考成孰敢遷就報收一經駁回損耗必多卽權宜搭放以不堪久貯之米陳陳相因倉儲之受弊甚等因欽此又嘉慶二十二年奉　上諭漕糧爲天庚止供米色總宜圓潔卽或限於天時未能一律飽綻亦當加意篩剔若因米色不純輒請先行搭放必致舊存陳陳積壓殊非愼重倉儲之道此次姑準交納嗣後　官揀選好米期於一律圓潔如再有將醜米兌收輕則申飭令其更換重則加以叅處　稍姑息等因欽此　聖訓煌煌允宜遵守現辦海運濬糧並不過淮均由糧道督同滬局委員查驗兌裝相應請　旨飭下江蘇巡撫嚴飭有漕各州縣並糧道曁滬局收未委員遵照嗣後　運漕糧認眞詳細查騐愼選一律乾圓潔凈之米倘有藉詞影射情獘卽由江蘇撫臣查明嚴叅以儆效尢而重倉儲臣等爲嚴防流弊起見是否有當伏乞　皇太后　皇上聖鑒再臣畢道遠留通驗米未克星遞膳牌合併陳明謹　奏奉　旨已錄　○○頭品頂戴江西巡捕臣李文敏跪　奏爲特叅玩　釀命之知縣請　旨革職以肅官方恭摺仰祈　聖鑒事竊臣接據署餘千縣知縣黃政懋禀據該縣民章笠生報稱本年二月二十五日夜逃徒胡歌三糾同胡春狗等搶去衣物致傷伊兄生員章　霖身死兇犯脫逃等情當經臣批飭嚴拿究辦旋據饒州府知府恒裕禀逃徒胡歌三屢次糾黨行兇滋事迭經密飭嚴拿黃政懋置之不辦今復據餘千縣民章科生以胡歌三糾搶殺人來府具控乃該縣黃政懋因已禀請改就教職靜坐衙齋推病不出於章　霖命案僅令典史下鄉一騐恐致釀成巨案禀請核辦臣查黃政懋前自揣才力難勝繁劇禀經臣奏請改就教職一面飭司委員接署 
 
 

Page 4

 
 
在案現在接署之員尙未到任地方旣有要犯自應上緊嚴拿何得任意玩縱以致釀成搶殺重案又不親詣相驗拿辦實屬荒　糊塗有辜職守據藩臬兩司轉據該管道府揭報前來相應據實奏叅請　旨將署餘千縣事改教知縣黃政懋卽行革職以爲闒茸廢弛者戒除飭勒拿逃徒胡歌三並胡春狗等務獲究辦並飭催接署知縣邱錘濬速赴署任外　會同兩江總督臣劉坤一恭摺具　奏伏乞　皇太后　皇上聖鑒訓示謹　奏軍機大臣奉　旨著照所衣吏部知道欽此　○○頭品頂戴江西巡撫臣李文敏跪　奏爲揀員請　旨補授要缺知縣以資治理恭摺仰祈　聖鑒事竊照建昌府屬之准補南城縣知縣朱升吉聞訃丁母憂經臣恭疏具　題所遺南城縣知縣係冲繁難三項相兼要缺例應在外揀選調補必得精明幹練之員方足以資治理臣與藩臬兩司在於通省中簡知縣內逐加遴選實乏人地相宜合例堪調之員亦無勞績應升人員堪以請升惟查定例新進士奉　旨分發各省卽用知縣照奉　旨命往補用人員之例無論應題應調應選之缺准該督撫先儘補用查各項奉　旨命往補用人員遇有題調缺出皆由該督撫酌量才具補用新進士卽用知縣補題調要缺亦照比例辦理等因茲查有進士卽用本班儘先前補用知縣李應鴻年四十九歲廣東南海縣人由附生應同治丁卯科本省鄉試中式第六名舉人戊辰科會試中式第三十九名貢士　殿試三甲第十一名進士引　見奉　旨李應鴻着以知縣卽用欽此簽掣陕西先經在部呈明親老告近改掣江西同治八年九月十三日到江嗣報捐本班儘先補用又加捐本班儘先前補用吏部行文於同治十一年十二月二十日發行按江西照限六十日減半計算應以十二年正月二十日作爲新班到省日期簽掣第一名十三年十二月聞訃丁母憂回籍服滿起復於光緒六年十二月十三日回江先已奉部文准其起復在案委署地建昌縣知縣印務該員勤於治事明幹有爲以之請補南城縣知縣酌量才具實堪勝任據藩司邊寶泉臬司沈保靖會詳請奏前來合無仰懇　聖恩俯准以李應鴻　授南城縣知縣實於地方有裨如蒙　俞　該員係進士卽用知縣請補知縣銜缺相當毋庸送部引　見亦例不核計叅罰再此案藩司於光緒七年四月十八日出詳合併陳明謹會同兩江總督臣劉坤一恭摺其奏伏乞　皇太后　皇上聖鑒訓示謹　奏軍機大臣奉　旨吏部議奏欽此　○○李鴻章片　再知府銜分發補兩同知朱開泰自咸豐年間在原籍壽州帶團殺賊保衛鄉閭同治元年經臣飭募淮　隨剿髪捻各逆間冒矢石攻克城隘屢着戰功同治八年在營積勞病故當時未及奏報自應查案補辦相應請　旨將知府銜分發補用同知朱開泰　勅部照例從優議卹並附祀淮軍昭忠祠以慰幽魂謹附片具奏伏乞　聖鑒訓示謹　奏軍機大臣奉　旨着照所請該部知道欽此　○○劉坤一片　再現署江西九江鎭總兵借補江西撫標右營遊擊錢玉興前准部咨行令赴部引　見等因當經轉行遵照在案查該員於署總兵任內並無經手未完事件自應飭令赴部以符定章所遺九江鎭總兵篆務查有頭品頂戴記名儘先題奏提督要占椿才識優長營務勤　前署廣東陸路　督及鎭將各缺均屬辦理裕如誠爲軍營出色之員堪以委令接署除分檄飭遵照外謹會同江西撫臣李文敏的片陳明伏乞　聖鑒謹　奏軍機大臣奉　旨知道了欽此　○○李瀚章片　再前因署湖南靖州恊副將鄷登科庸懦不職奏　革職案內聲明飭查該恊所屬員弁如有縱容兵丁滋事情弊另行叅辦等情當經檄飭查辦去後　據提督銜遇缺　奉總　署靖州恊副將劉福興禀稱查得署千總王先得於兵丁安懹仁陳昌隆段友智黃家祥等執持錢店陳大茂倒塌之票赴州署兇鬧一味縱容並不約束彈壓迨經批飭送州審辦又復支吾延宕任聽該兵等潜逃無蹤正核叅間據該管都司陳兆墀揭報前來理合禀請撤任叅辦等情據此臣查署靖州恊千總王先得始而縱容兵丁滋事繼復匿不呈　任聽潜逃　　有　徇庇玩視營規若不叅革留緝何以肅營紀而儆効尤除批飭撤任揀弁　　並飭勒　嚴拿安懹仁等務獲究辦外相應謂　旨將署湖南靖州千總本任靖州恊左哨頭　把總王先得卽行革職留於地方恊緝如逸犯日久不獲從嚴治罪以爲縱容兵丁滋事者戒除檄飭遵照外謹會同湖南撫臣李明墀署湖南提督臣李勝附片　陳伏乞　聖鑒訓示謹　奏軍機大臣奉　旨着照所請兵部知道欽此　○○头品頂　湖廣總督臣李鴻章跪　　爲特叅　劣不職之都司請　旨革職恭摺仰祈　聖鑒事竊據湖南鎭掌鎭總　唐瑞廷呈稱訪　升用都司謝國恩前在署湖南靖州恊中軍都司任內並不自養馬匹常以馬兵之馬乘騎且於經管錢糧未能清　以致物　沸　雖經查無虧短情弊空屬　劣不職理合呈請劾叅據此臣查該都司謝國恩前經請補靖州恊中軍都司員缺茲據該管總兵以該員庸劣不職揭報前來未敢　請補在先稍涉廻護自應立予叅劾以肅營伍而儆効尤相應請　旨將湖南升用都司謝國恩卽行革職以示懲儆除咨部外謹會　湖南巡撫臣李明墀署湖南提督臣李勝恭摺具奏伏乞　皇太后　皇上聖鑒訓示謹　奏軍機大臣奉　旨着照所請兵部知道欽此 
[江督轅門抄]  
　　○五月二十九日南門稽查委員王以德黎培楚均禀知工竣　○六月初一日止轅　廣西左江鎭劉光裕赴任　統領曹德　赴鎭江河工均見辭　委署甯藩理問倪謝委　○初二日江西候補道陳鳴志見藩理問倪人　禀知任事　巡檢王壽祺分甯　○初三日知縣車運升辭赴孟河看游府衙署工程　藩轅牌示阜甯典中顧朱華期滿遺缺以試用巡檢顧樹賓署理 
[浙省撫轅抄]  
　　○六月初二日仁和縣趙錢塘縣溻俱禀　學憲准於今日抵江干三郎廟前進城開船迎接禀安　○初三日運副王維煜服滿由籍領咨來省禀到　補用風副趙連鈺禀知運司委督會查江蘇華婁奉金南青六縣　缸　叩謝　署臨安縣范祖義自臨安任差人來省禀知奉藩司委調署諸曁縣　叩謝　正任定海廳司獄彭祖培卸事來省禀到　縣丞曾翰章禀知藩司委提海甯　　田地　叩　　○初四日大日本國欽命駐劍上海辦理各口通商事務品川中道三等書記上野專一由溫州來省拜會 
[蘇省轅門抄]  
　　○初六日常督糧通判陳步高禀到並謝飭知前在　青門外總巡　賊二獲蒙記功一次又拿凶犯記大功一次　知縣係茂　禀知奉委赴金壇守提　解差　趙受璋辭赴吳江查騐積　差　臬憲許署理藩憲　候補道郜雲鵠署理臬憲　上海道劉辭行○初七日知縣　　青禀知奉　赴錫金　興守提欠解差卽辭　白純一禀知奉委守提徒傈地丁並江靖徒陽蘆課銀兩差卽辭　牌示太湖廳東山司要缺巡檢張坤蔭丁憂遺缺會查有候補班前先補用巡檢陳維　堪以酌補　護　憲　定於本月初八日已時接篆 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
