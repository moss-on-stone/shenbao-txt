# 1917 - 345 - 4916111

 

Page 1

 
 
   
 
 

Page 2

 
 
時評 
[裂紋（冷）]  
　　黨派之有意見如凡物之有裂紋無論若何修補終有破裂之一日也 
　　北洋派自段氏去後其意見已露雖有互相團結之言各自聲明之電然未幾而主戰主和之局互峙當局者猶欲苦心以維持用此雙管齊下之法而主戰派之咄咄逼人如必欲頒主戰明令必欲定協餉的欵之請求是非眞欲出兵以南下也特欲因此以窘當局使無兩全之餘地耳嗚呼觀乎此可以知中國人心之變幻矣 
[命令]  
　　十二月十七日大總統令國務總理王士珍呈公府顧問阮忠樞因病身故請援照成案特予優卹等語該員久參機要動勞懋著遽聞溘逝悼惜殊深著派汪士元前往致祭並給予治喪費銀二千元生平事蹟並著宣付國史館立傳以彰勞　此令 
　　又令内務總長錢能訓呈司長劉道鏗懇請辭　劉道鏗著免本職此令 
　　又令任命殷錚爲内務部司長此令 
　　又令李芳蔡春華均加陸軍少將銜此令 
　　又令署司法總長江庸呈請任命梁申權署直隷高等檢察廳書記官長應照准此令 
　　又令參謀總長蔭昌呈請任命胡國棟爲陸軍第五混成旅參謀長應照准此令 
　　又令陸軍總長王士珍呈請授謝　恩李羣爲陸軍步兵中校何榮洲李展鵬李福麟爲陸軍步兵少校均照准此令 
　　又令内務總長錢能訓呈准浙江省長齊耀珊咨稱省會警察廳警正徐士瀛另有差委請予免職應照准此令 
　　又令内務總長錢能訓呈請任命歐陽友焱誠署浙江省會警察廳警正應照准此令 
　　又令李雍晉給三等文虎章此令 
專電 
[北京電]  
　　曹錕張懷芝奉令出兵仍合力要求一請頒主戰明令一指定協餉的欵（十八日下午四鐘） 
[北京電]  
　　張懷芝曹錕在津要求軍費及其他條件以外必須總統發明令主戰馮現極困難僅允籌費准出兵而張曹等决不許結果恐决裂（十七日下午七鐘） 
[北京電]  
　　政府以被主戰督軍催逼軍費無着由中國銀行售出票六十萬元市面影響票價驟跌至六角（十八日下午四鐘） 
[北京電]  
　　馮王仍不棄調停之主張惟以曹張催逼過急遂以爲贛鄂聲援之名義准其出兵其計畫則第一第二兩路各帶兩師奉直各一師第一路另由皖撥一旅由海道赴閩代馮玉祥之兵第一路集中漢口第二路集中宜昌而戰令不頒鉅欵無著成行否疑問（十八日下午三鐘） 
[北京電]  
　　王一時不辭總理惟陸軍不久易人（十七日下午八鐘） 
[北京電]  
　　明日閣議例會停 
（十七日下午八鐘） 
[北京電]  
　　政府提出兩法要點參院組織根本修正由學術代表選出二公益代表選出五七勳績代表選出四滿蒙回王公世爵互選十六西藏唐古特官喇嘛官互選四華僑選出四高級行政司法官選三十七衆院省選三一六江浙各二十特區一二蒙藏青海二十五兩院議員任期均三年每年三月朔開會四個月爲期一議案不得同時提出於兩院職權中删查辦官吏與憲法起草及議定各欵臨時參院訂明日初讀 
（十七日下午五鐘） 
[北京電]  
　　今日特别閣議王總理報告時局及主戰者之要求軍費及種種條件均爲政府所難照辦者最後派錢能訓赴府請示究竟定見如何時局益難解决（十七日下午八鐘） 
[北京電]  
　　段祺瑞督辦參戰段芝貴長陸軍劉存厚督川周道剛改將軍均發表（十八日下午六鐘） 
[北京電]  
　　今日特别閣議决定以段爲參戰督辦明日發表又劉存厚决繼周道剛督川惟周無處分仍畀以收束軍隊名義 
（十七日下午八鐘） 
[北京電]  
　　出兵赴歐問題漸議及具體手續先由中法合組委員會籌備故段祺瑞爲參戰督辦急行發表（十八日下午四鐘） 
[北京電]  
　　出兵歐洲問題已由國際委員會决定派遣一師出發其物資之供給定以榖類牛羊棉花等接濟英法諸國仍交下届國議取决（十八日下午四鐘） 
[北京電]  
　　哈爾濱愈危急政府昨急電吉黑增兵保護日本出日兵西伯利亞問題外交方面已有提議（十八日下午四鐘） 
[北京電]  
　　俄使昨訪陸外長稱中東鐵路將入過激派手望中國出援庶免被佔答依據東清鐵路條約我政府當然負保護該路義務遂提出國决議定用適宜處置並命吉黑兩督密速增兵執行應急之手段（十八日下午四鐘） 
[北京電]  
　　俄使自宣告與過激派政府脱離後免職公文當經拒絶並知照仍行使公使職務外團已一致承認該使爲公使團之一員照常辦事（十八日下午四鐘） 
外電 
[哈爾濱電]  
　　此間軍工代表會會長魯汀氏接里林政府來電命將霍爾伐資將軍褫職而以軍工代表會委員代之電内又謂駐北京俄國公使及駐哈爾濱長春哈拉爾俄領事均將奪其職權軍工代表會接此電後即請鐵路職員會代表從速實行下開各節（一）開除霍爾伐資將軍之職（二）開除鐵路其他職員若干人（三）鐵路局須用軍工代表會委員三人俄領事署須用軍工伏表會委員一人（四）聘魯汀氏任鐵路機關哈爾濱日報副編輯所開各節如不照允則擬以武力對待云鐵路代表因卽開會通過决議案聲明一切政權現均授予民選國會故鐵路職員會反對軍工代表會對待霍爾伐資將軍之行動霍氏之鐵路總辦職乃前政府所任命至指霍氏反對革命以鐵路領袖而謀爲不軌各節則應於二十四小時内交出其罪犯筆證今僅鐵路特别委員會有開除霍氏之權云云該會並决議停閉哈爾濱日報而另辦一鐵路機關報（十七日） 
[哈爾濱電]  
　　俄京電稱里林政府發表關於已抵俄京之國會議員集會事宜之命令現因議員尙未到齊故國會仍未正式開會命令中詆斥地主與資本家及中等社會爲國民之仇敵不得列席國會士官黨議員已有四人被拘各界人民十萬人曾在陶里特宫外會議組成扶持國會聯合會擬竭力反抗軍工代表會之專制 
（十七日）以上字林報 
[北京電]  
　　國會組織法議案已提交臨時參議院聞仍分參衆兩院參院名額一百三十四人衆院名額三百五十三人參院議員任期三年議會除蒙滿藏者外不得兼充官吏每年三月一日開會會期以四月爲限兩院如有特别議案可展長兩月（十七日） 
[北京電]  
　　龍濟光宣布已就兩廣巡閲使之職又稱現因陸榮廷不肯交出印信故龍軍已向廣州進發伸於該處設立公署云（十七日） 
[廣州電]  
　　龍濟光宣布已就兩廣巡閲使之職廣州陸軍當道現已嚴密戒備（十七日） 
以上路透電 
　　北京電 
　　據某部總長語云現政府决計遵守段内閣之政策出兵赴歐參戰已由陸外交總長轉告法國公使任段祺瑞爲參戰督辦之舉已得段氏允諾兩三日内卽發表命令（十八日） 
[北京電]  
　　中國對於哈爾賓之擾亂决計盡力援助霍爾瓦耳德將軍等之穏健派現已預備倘俄國之政權全歸激烈派中國將進而打破之據哈爾賓傳來消息兩派之間將於日内以兵火相見（十八日） 
[北京電]  
　　十七日之國務會議除昨電所報外又决議任劉存厚爲四川督軍任段祺瑞爲參戰督辦（十八日） 
[北京電]  
　　十七日曹　張懷芝電請總統支出軍費並以命令發表南方討伐令（十八日） 
[北京電]  
　　曹錕張懷芝决計出兵已命京奉鐵路從現存車輛一千輛中撥出八百輛以便分配京漢津浦輛線各四百輛專備運兵之需因此京奉線之貨物停止輸運京津間之商務受重大之影響（十八日） 
[北京電]  
　　今日參議院開第二次會議討論總統所提出之如下三案一國會組織法修正案二參議院議員選舉法修正案三案議院議員選舉法修正案（十八日） 
[廣東電]  
　　十六日龍濟光之部下六營突然渡海峽在雷州附近上岸其意何居現尙未詳陸榮廷因此已在欽州集中若干部隊以備萬一（十七日） 
[漢口電]  
　　沙市來電云襄陽鎭守使黎天才十六日宣告獨立城内外均極安靜（十八日） 
以上東方　信社電 
戰電 
[倫敦電]  
　　俄國公報云美克齊美爾黨總司令克里倫柯氏發表命令如下休戰條約業已簽定余議停止各項軍事行動以候條約全文（十六日） 
[倫敦電]  
　　俄國國會選舉已揭曉者迄今已有三百人内有革命社會黨一百六十人美克齊美爾黨九十六人士官黨十三人革命社會黨與美克齊美爾黨之政綱無重大異點兩黨所爭者惟在權力耳（十七日） 
[俄京電]  
　　軍工代表會幹事部之大多數贊成宣布士官黨爲國民仇敵之命令農民大會以三百六十票對三百二十一票通過反對拘捕國會議員案斥爲侵犯國會權利之罪惡前皇逃逸消息已由當道否認尼柯萊夫電稱俄迭薩之美克齊美爾黨軍隊攻擊烏克蘭國會爲烏克蘭軍逐出黑海艦隊水兵之大多數已加入烏克蘭軍（十六日） 
[倫敦電]  
　　今晚海格將軍報稱英軍在維萊爾巨斯蘭西面逐退進攻之敵軍又在伐克里北面擊退以炸彈進攻之敵軍亞維盎東面之英軍陣地稍向前移斯加泊河南雙方砲隊頗爲活動蘭桀瑪克北面敵砲隊轟擊益烈英軍擊落敵飛機三架又逐走兩架英飛機無一失蹤（十六日） 
[巴黎電]  
　　今晚公報云陣線大部分有間斷之砲戰柯里愛萊叢林北面　内尤甚（十六日） 
[倫敦電]  
　　英軍大本營電稱坎白萊境有大雪與西北狂風（十七日） 
[倫敦電]  
　　工黨聯合會國會議員會　工黨幹事部發表戰爭目的宣言書　交本月二十八日在倫敦舉行之全國工界大會核議宣言書中重申一九一五年二月十四日協約國社會黨與工黨採納之各節且謂英國工界贊助戰爭進行之主要目的乃在使世界民治得以安全書中主張（一）遏制秘密外交（二）國會管理對外政策（三）各國取銷强逼軍役制（四）限制軍備（五）廢謀利之軍裝商行（六）設立列國大會及國際高等裁判所（七）建設國際立法處書中反對以干戈逞欲惟主必須歸還土地賠償損失重定疆界故和議最要之條件當由國際委員會公估德人加於比境之損失而予以相當之賠償並恢復比國之獨立德國强奪亞爾薩斯勞蘭於法人之手罪不可逭故亞爾薩斯勞蘭居民當有自行决定前途之權而由列國大會予以保護巴爾幹民族之整理事宜應由國際委員會公决之未釋束縛之意大利人民自應併入意國波蘭人民須許其自决前途巴力斯坦宜設猶太自由國脱除突厥衡軛之人民應由列國大會派員管理之君士坦丁應作爲自由中立口岸攻克之斐洲土地應移交列國大會治理作爲一獨立斐洲國書中又述及媾和後之經濟戰爭且謂某某政府與人民所行之暴舉如以不人道之殘酷行逕損害商船乘客之生命財産等必須派員詳細調查加以處分否則英國工界不能滿意故必設立裁判所澈查訴求之各案云云（十七日） 
[倫敦電]  
　　每日郵報巴黎通信員來電謂東京宣稱日政府否認派兵至海參崴（十七日） 
要聞一 
[政局自相矛盾之西訊]  
　　字林報十四日北京通訊云政局現狀混沌莫測凡 * 
能言基　味者輒爲心懷惡意言有作用之人以致矛盾達於極點名學窮於歸納縱　事實亦寓想像吾輩所聞在談者固指爲實事然亦難保其不有意造謡兹姑就吾人所知者略述於下至於是否符合則在讀者自辨耳南方行動處處勝利南軍旣已佔領湘省今乃集於岳州之外以待時機測其力可以隨時進攻岳州　事較爲曖昧但劉存厚已逐退愼軍阻之於納溪刻請中央滙寄軍餉遣發援兵並請示恢復重慶北軍之在渝者皆已奔潰今佔重慶者是否爲黔軍抑爲熊克武部下之蜀軍尙未確悉全體蜀人其將聯合與滇黔自定條件而傾向南方歟抑將仍持舊狀分爲南北兩派歟是皆不可斷言也以言粤省則南方幾已入潮州而逼汕頭苟北方軍隊不即赴援則閩省且將爲南軍所有矣援閩北軍馮旅長之態度亦屬今日疑團之一今此旅駐於浦口　路之南端豈馮旅長不欲赴閩乎抑李純不欲縱之去乎此非旁觀者所能知吾輩無日不聞馮總統催促馮旅長從速啓程之消息繼聞招商局以船隻不敷且以裝運北兵難保無意外危險又因他種不言可喻之理由拒絶不允裝兵今又聞旅長行將撤換惟無論如何此旅軍士多一日之稽留即閩省多一分之危險耳段派示威於天津其機關報大書特書紀其視興登堡可無愧色之計畫據謂出兵二十萬以攻南軍又謂各省協籌欵餉如何踴躍大言炎炎而究其實際則據記者所聞軍隊出發者僅第十一師而已然亦不過逗留於漢口附近聞師長不願赴岳惟以保衞武昌爲專責此殆仿行浦口援閩軍之故技也第段派心猶未死今方扣留北方車輛頗多侈談奉省出兵一師他處出兵幾何以嚇南方　日前總理决計主和此事固千眞萬確但陸軍部動員矣財政部撥餉矣而海陸軍大元帥之總統亦允如此行動矣總統一面出兵一面電告南方之北軍司令停止戰爭事之矛盾有如是者至於南方則有何舉動不易窺知湘省之勝利固未及於岳州惟鄂省似有躍躍欲動之勢各屬之以獨立聞者已數見不鮮而豫省且以湖北獨立軍侵入爲慮矣前爲孫中山議和之伍廷芳唐紹儀今願再以調人自任乃陸榮廷婉詞拒之謂願與北方直接磋商若蘇鄂兩督軍則似皆處於困難地位旣不願南方獨佔優勢然又不能見好於北京據政府機關報云李純痛惡國民黨李所欲者僅爲和平解决耳再外間所傳之梧州議和條件非國民黨所傳出即段派所揑造藉以證明南北和謹之不可能今岑春煊已來電不承認此條件矣曹錕前與長江督軍同一步趨今聞因嫉妬李純獨出風頭之故乃參列天津會議且爲征湘北軍總司令第 
 
 
 

Page 3

 
 
吾人所當注意者此公旣未出發而其部下軍隊亦無一人南下也以上所云或確係事實或僅屬想像儘可併爲一談但猶不成完全之寫眞雖然在此完全必不可得之世界記者所談雖不盡得眞相然亦略陳其梗概矣吾人於此得一三角形之時局焉二爲北洋派一爲南方兩方自較他一方爲大故北洋派苟不分裂爲二則未嘗不可執時局之牛耳迨旣分裂而一部份復有單獨之行動於是勢力之重點乃折至其他兩方面此兩方面苟互相依携今當可支配時局借此兩方面於反抗第三方面時固能彼此同情今則事旣告成似又相離而不相合察其所以分而不合之原因則即爲北洋派分裂之原因其物維何個人之妬忌是已段派遂生希望欲乘敵黨兩不相合時恢復權力今敵黨是否兩不相合尙未明晰惟意見參差誠所未免陸榮廷與長江督軍或可無異議然唐繼堯之要求或非彼等所可應允再國民黨出入兩方面之間以求可爲利用趨於極端之人物而北洋派中之失敗一部份又欲於兩敵黨未融洽之前再露頭角刻方用種種技倆以離間之也段内閣之倒説者謂段氏好窮兵以逞且辦理危及國家之財政與軍械等貿易以求實行其用兵政策致有此結果使此説而果確切則李純之徒與陸榮廷之徒應有　於前轍而互相團結組織政府以施行較信之政策若竟容無關重要之事爲其主要目的之阻力則適以表明其無指揮之能力而引起武力政策之復活耳聞李純曾有言曰無論恢復舊國會抑召集新國會惟北京必不可無一國會以監督行政機關此言可謂能識大體矣今中國所亟需者厥在可以限制握兵權與財政權者之一物即國會是已欲求確有監督效力之　會則議員縱不爲大多數庶民之代表亦必爲可以代表國家之人物設令中國早有此國會則袁世凱張勳段祺瑞皆不敢施行其爲多數所不贊成之計畫矣此國會當然不是國民黨佔居多數之舊國會蓋國民黨旣經失敗今亦不復握勢力於各省而中國今所可期望者則當爲可代表各省確有勢力者之國會也段氏失敗之原因召集臨時參議院亦其一端此院開慕後曾有自行解散之一説其實不然議員時常出席頗著勤勞爲從前國會所未有今則向財政部要索六十萬元薪水以酬其勞此雖細事要亦時事冩眞中值得紀載之一小新聞也 
[公府會議與閣議]  
　　前日公府軍事會議對於解决時局問題有所商榷段前總理亦曾入府興聞其事各情形曾誌昨報兹續聞王士珍先於十四日特邀段祺瑞室公府會商係專爲外交問題密籌辦理之策且面求段君復出肩任揆席謂予祗能再攝一星期等語段君聞之亦答以一星期後再商當場並議及泯息内部紛爭辦法以南方所爭國會問題本無不可辦到惟以召集新國會爲能得南北兩方之平當分頭擔任向各省疏通即席擬定　報若干通拍發此前日下午事情形也至昨日王氏　早赴院特　某君發電約西南要人鈕永建來京就商一面並派某君親往敦促聞王氏召鈕之意聞有　　一則解决南北問題一則就商外交上新發生事件並有重要使命相煩緣鈕氏曾經遊學外國並曾在蒙古方面遊歷也同時王氏又令秘書廳通告各部總長於星期一日（十七日）來院開特别閣議午過方出院又折赴公府統計是日一日中王氏奔走於府院間頗爲忙碌又聞府中會議時總統曾請段共維大局並及復職一層段君於此層未經允認旣嫁出旋經王氏奉命將段君邀回總統又告以參戰問題屢經公使團催詢君雖不肯重擔國務然參戰督辦之重任則非君莫屬段君黨亦婉言辭謝 
　　昨日（十五）爲國務例會之期上午九時　聘卿總理即首先到院十時三十分各部總長除王財政外均先後到齊照常開議陸外交總長對於某項重要外交問題略有報告昨日日程中所列之議安如臨時參議院議員薪資及關税改正案等因王克敏仍因目疾不到故將此類案件即送王處至參院議員工資聞已决定俟下星期二將正副議長之交際費等决定後一併發表其餘無甚重大問題討論其較重要者爲各省請欵之電共十三起當决定某某六處年内准照撥發此外七處則頗難照准即行分别電復各省又聞出兵歐洲問題及日本出兵西伯利亞時中國政府應執之政策等亦經議及云 
[風雲擾攘中之湖北]  
　　武漢鄂省昨閧傳政府將頒停單明合兹仍不果見現在岳州之鄂省北軍第二十一混成旅已完全退至武漢第二師亦多數退至蒲圻崇陽新來之近畿十一師及第十二三五各師抽調之軍隊則惟十一師二十二旅已開赴岳州塡防餘多在京漢路沿線暫紥聞係王督軍以現在停戰期内岳州軍力原本充足毋庸急增致使南軍生疑特商其暫緩前進以待後命又鄂省議會前因調停尙無頭緒恐戰禍一起波及武漢曾於八日電大總統請求明令和平解决頃由王督致函省議會轉來復電其文云頃奉大總統青電開頃接湖北省議會庚電以武漢元氣未復務乞南北讓步期於和平以免再受痛苦等語現在雙方前敵正議停止進行即希就近代爲復慰以安人心是所至盼等因相應函致貴會查照再雙方停戰力促和平占元始終抱此宗旨現在防範加嚴自當完全擔任保護之責並以告慰云云王子春之决不捲入戰　於此更得一證明矣王氏如到底不變其初志雖和議有千波百折終必可望成功也 
　　黄州黄州獨立雖屬謡言兹聞亦事出有因綠駐黄鄂軍步隊第四團本隷石星川之第一師該團長謝超固持穏健主義石氏獨立函電紛馳原望謝之響應而謝以所部分駐各屬卽使一律集合力亦至薄不欲輕動詎駐黄之軍（只有三連）爲人煽惑竟於五六等日將衣被一概典質預備起事一面向官紳索餉云有兩月未發勢甚汹汹不服上官命令大有自由行動之勢黄城官民見狀　駭無不將財物婦女避入敎堂即知事與該團長之眷屬亦登時躱避其他逃至他鄉外縣者絡繹於途幸紳商首領馮錫思以該兵等以索餉爲名志在得錢立籌公私各欵擔任照給並勸以桑梓之地不可摧殘又爲取出衣被還清欠欵犒以酒肉該兵等乃帖然心服惟　聲傳　省垣王督派員往黄查辦該兵士心又不安現聞謝團長擬將該三連駐麻城縣之三連調防王督則於省垣調撥第十八師步兵一團赴黄協防　已擇定黄州中小兩學校爲駐紥之所 
　　荆州石星川獨立後外間有傳其巴　兵兩譯者有謂其已編成四梯團者實非確信頃有荆州至省者云石獨立時只有步兵一團工兵一營胡廷佐之步兵第二團分在襄河流域赴荆集合者只漢川潛江之一營餘二營並未前往總計共爲五營現在鄂中退伍軍人赴荆者不下萬人石一無軍械（荆州舊存武器等於廢鐵一無可用）二乏糧餉勉强編添六營有鎗者只一半該鎗來源並非調南接廳聞係湖北第三旅北軍楊團長定　所賣第三旅長盧金山原段芝貴之戚與石至好楊團長部號在公安聞荆州獨立即帶全團來襲至則全團投降各領恩餉解散因此謡傳楊有受石巨賄賣與鎗械之説刻王督已將楊團長發交陸軍審判處訊辦至赴荆投效之將校約有千餘人石氏以無事安揷已考選學術較優者四百八十人編爲將校團六中隊每隊八十人此外並未增加何種軍隊有巨匪黄小林者假名招募五百餘人欲成一營名爲奮勇隊由監利前往投效已經石解散刻並出示嚴禁招兵 
[杭州快信]  
　　楊督軍委葛敬恩傳孟陳　傑爲本署諮議官金華道尹查覆東陽縣視學曁敎育科人員瀆職索賄案齊省長昨飭將敎育助理張振鵬開去視學兼職主任魯昭敬由縣從嚴議懲書記張星槎斥革提究該縣知事胡遠芬一無覺察着記大過一次 
　　甬地散兵繳械已由師部副官蔣僎等結束停當派員押運到省張師長昨飭解送軍械總局存儲 
　　一師第二旅長李煒章因公赴溫州 
　　敎育部咨復農業敎員講習所二年畢業生與初級師範籠易科性質相符得認爲勸學所規程第四條第三項及第五條第三項資格已令行敎育廳查照 
　　駐嘉善天凝莊水警一分隊長李文龍在溪鎭市韓友保家搜土索賄案發經二區區長俞肇桐密飭第七隊俞隊長將李押解區部昨已報告到省請示辦理 
　　台屬海門第二營長吳國棟呈請修理鎗械二百餘支張師長　諸軍械總局蔡局長以目下乏匠修整已飭暫緩解省 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[和戰問題之電訊]  
關於國内之和戰問題昨日一日間消息頗沉寂惟聞山東張督軍又有電來請欵謂整軍待發需欵孔亟前經直隷曹督軍派員來東接洽當蒙允即陸續撥欵一百萬元應請將該欵一總發清以濟軍需另外關於山東出師之費亦請撥給一百萬元並聞其抽調南下之軍隊已决定以駐紥兗州之第一旅全旅與暫編第一團及第五師之第十七團編成一師候令開拔而調駐高唐之第十八團回省駐防已派軍官何某赴德縣兵工廠領取鎗砲子彈並令行山東各郵電局嚴行檢閲往來郵電凡關於軍事電報一概禁止拍發惟實行出兵之期不知究在何時耳 
　　昨從某部方面探來某艦長寒日（十四日）拍來無線電内稱臧致平轄下之馬團長所部文日（十二日）以前在潮城與粤軍相持九晝夜以援絶力薄不支不得已沿潮汕路線至汕頭死傷已過數粤軍窮追至汕頭幸得中央之海容艦從旁助戰連發百餘砲粤軍稍却迄元日（十三日）亥刻閩軍實已一彈俱盡無可再戰遂分登海容通濟兩艦於寒（十四）晨運赴詔安云云又一消息云昨某方面接粤電稱潮州失守馬團（係臧致平部下之步兵一團）因子彈告罄不得已退守汕頭擬乘海容兵艦赴詔安云云并聞政府方面亦已接到此項電訊已電閩督李厚基轉飭莫臧兩司令退駐閩邊再定進行計畫 
　　周道剛自渝城失守後迭次來電自請處分頃聞周於昨續由永川致電政仍以治軍無狀失守名城上負國家下辜桑梓爲詞堅請即日免去督軍本職以劉存厚繼任並請自願仍以閒員待罪前敵俟克復渝城之後再請解除軍事責任來京効命電中並論及渝城方面黔軍現駐有一師以上滇軍亦有三團合計滇黔兵力約在兩師之譜現擬以第三師主力防守瀘縣以一部留守叙府南溪以一部助攻渝城而以一二兩師全部反攻渝城惟子彈缺乏務望從速接濟各等語又聞滇軍師長顧品珍等由重慶來電間接向政府提議請飭吳光新軍完全退出川境滇軍亦可退出重慶電文中並力數劉存厚罪跡有請予嚴懲即可息兵等語署名者並有黔師長王文華 
　　徐州張敬堯致電政府情形業誌昨報其原文云近奉大總統青電對於陸巡閲使陽電所稱各節徵集意見經堯詳加審查其主旨約有數端一表明心蹟以西南亂事初起彼方臥病概未與聞對於粤督之進退則諉諸公推似彼與西南方面軍事上之計畫毫無佈置乃接李曹陳王四督調和之電卽令湘南前軍停止進行果如所方是事前旣無籌畫事後孰聽調遣矛盾之説欲蓋彌彰且對於近日潮州軍情絶未提及是否另爲一事抑彼之實力不能統率毫無表示此可疑者一二承認内閣以聘老出任揆席稱爲得人並盼其愼選賢才改組閣員以慰民望夫以聘老德高望重出膺艱鉅我輩原無異言惟西南方面曾以芝老組織内閣指爲非法所謂非法謂其免職以後不由舊國會再行選出雖有前大總統明令亦爲無效嚴格言之現在除李經義曾經兩院通過外無論何人出組内閣西南方面得指爲非法庶近公允胡爲於段則攻擊不　餘力於王則贊助引爲同調彼輩之所謂法者可以隨個人爲轉移而尤自命爲護法責人以亂法揆諸情理豈得謂平此可疑者二三召集國會以團會爲民意代表不依法召集一切根本大計無從解决夫共和國體須有國會以爲政府之監督此稍明政體者能言之惟彼之所謂國會者未經明白表示其爲舊國會耶抑爲新國會耶爲舊國會則當日解散彼已表示贊成並未反對所有議員品類不齊只知有黨不知有國者佔大多數久爲天下所共見此次廣東私行開會大總統曾以命令逮捕若再行召集將置中央威信於何地爲新國會則此次參議院之設立卽爲將來正式國會之準備彼胡爲絶不贊同又有依法召集之説此可疑者三四不負責任以現今外侮日深内訌宜息凡我澤袍各宜泯去私見政局底定自願退爲平民歸里養疴其理由正大心地光明詞嚴義正至可欽佩惟彼於此政變初起不惜顧全大局力疾赴梧籌畫一切邇來大局之危較前尤甚胡不勉爲支持急於歸里其於西南軍事是否無統率抑或不願與聞未經表示無從揣測可疑者四以上四端堯對於陸電不能釋然實際如何宗旨安在鈞座智周萬類諒有權衡惟堯不能無言者陸於西南絶無駕馭之能力細閲來電各節已可概見不過爲黨人利用假借調和之名懈我軍心一面進攻閩浙割據長江流域作半壁之偏安制北方之死命若不早定大計明令討伐南北分軸之禍即在目前堯百戰餘生惟知擁護中央冀遂初志不敢信政客之流言忘軍人之本分秣馬厲兵靜以待命除電陳大總統外謹布區區伏乞垂察張敬堯叩元印 
　　頃據公府消息元首日昨又接有鄂督王占元贛督陳光遠寒日（十四）所發聯銜密電一道其大意略謂占元等迭次主張調和非敢與同派各督軍自相衝突實因湘事失敗中央旣付託未得其人事勢至今非急於宣告議和恐尙不足以保持目前一部分之勢力萬一前途或再有决裂贛鄂二省首當其衝防守稍疎則占元等負罪國家負罪同人者更重務請力排衆議積極主和以免坐失機宜致生後悔云云聞元首接此電後卽傳召王聘卿入府秘商甚久尙無具體的辦法 
[青木進謁與内藤談話]  
　　昨日上午十一時公府顧問日本青木中將應總統之約入府謁見晤談良久聞總統曾談及中央對外方針一如段内閣全然不變對日政策仍力行前内閣之親善主義至對於南方問題中央現正苦心維持萬一無效之時或不得已而决諸兵力云云其外所談尙多青木氏應總統之諮詢亦有所陳述但不能其内容如何耳又據某方面消息青木氏曾陳述解决時局之方法要應以中央爲主體苟不繼續戰事則宜逕行召集國會使之分擔責任至於與西南取議和之形式及由主戰督軍自行出兵是皆中央自行抛棄主體之地位云云但據青木氏語人謂並未道及國會問題則以上所紀是否與眞相相符尚不能决也 
　　又日本文學博士京都帝國大學敎授内藤南湖爲研究中國歷史專家尤以精通中國事情聞月前來華游歷由南而北住京數日明日回國京中有人往訪博士談及中國近事博士自謂民國三年曾著支那論一書謂清室之亡亡於中央集權與收回利權而隠以中央集權戒吸氏博士蓋不以中國之中央集權爲然者至利權收回云者蓋謂中國人排斥外國資本據云日本早年亦經過此時代其實中國自古利用外人之事例極多外資之輸注絶不足懼中國有廣土有富源以缺乏資本與技術上訓練之故棄置不取今如利用外資且借其學識代爲經營則財源之啓發爲利綦多惟北京政界近來亦頗有奬動外之資之議惟借外債以自肥而不用諸殖産興業之途實至爲危險者也博士又談及俄國問題謂中俄比較俄國統一較中國爲難蓋其國中種族太複雜也俄國形勢之變化足令世界局而受其牽動若夫中國則隻方但各爭意見耳幸而今日歐洲方亟日本又無害中國之心中國人乃得偷其餘暇從事内訌使中國南北兩方能覺悟於内訌之危險則一轉念之間統一之業可成博士又談及歐戰後之中國謂此次歐戰人口死亡過多德國現在已將一千九百十九年應徵之兵徵集出戰行見全國所餘之男丁悉爲十七八歲以下之少年如謂歐戰之後戰事又將重見於東方實不免昧於事實然而日本有一部分人頗謂歐戰千終各國均已力疲財竭無復有投資於東方之餘裕此論又不免過於樂觀須知交戰各國經此大戰國中小資本家多變爲大資本家本國税租旣重投資殊不合算則自然相率投資於中國市場且美國雖加入戰團其財力固未嘗受影響而德意志將來必努力恢復其遠東之商業勢力更不待贅言如是則歐戰以後之中國正歐美各國商戰之場云云 
[攻潮中之粤局内幕]  
　　粤省在前月事機甚危各派紛紛爲權利之爭幾至决裂旬日以來風平浪凈無甚特别之事其最囂然者惟平潮與攻閩而已潮州今陷在生圍之中潮人一再呼籲惟請勿用大砲攻城其避難香港者滿坑滿谷繫念桑梓戚戚然悲聞潮汕方面現已重駐北軍蓋李厚基以保潮卽以保閩藉作第一重防禦援救甚力粤軍現雖全力攻之但仍未易遽下也粤軍現亦一面攻潮一面計劃攻閩連日出發之師如茶如火統滇軍者爲李烈鈞統粤軍者爲陳炯明統海軍者爲林保懌加以攻潮軍之沈鴻英劉智陸軍容頗盛但總其成者何人尙未見揭曉有謂攻閩之事主持者爲李烈鈞李爲滇軍軍長統屬原有兩師現所出發者爲方聲濤之一師方閩人也攻閩之事自可駕輕就熟至張開儒一師則頗不願攻閩日前已由張宣布通電言將班師回滇旋又發出宣言書對於李烈鈞頗多怨懟之詞語氣之間一若閩即攻下握重權者惟屬於閩人（殆指方氏）而滇軍僅供衝鋒陷陣之具言下隠有權利之爭惟張雖言班師現仍屯駐於韶關一帶尙無行色十一日上午十點半鐘粤漢鐵路火車由黄沙啓行至西村站忽爲駐廣雅書院之滇軍出而阻止（方氏所統）延至下午四點半鐘始准開赴韶關不知其中有何原因也 
　　當攻閩聲急之時調和之説亦在若離若合之間前日伍廷芳抵粤後唐紹儀亦由香山晋省二氏之行説者謂於和局煞有關係伍氏抵粤之日即電請馮總統派員來粤商榷和局一面密電陸巡閲使徵求意見並擬偕同王正廷赴桂與陸氏面商乃據非常國會中人傳出消息則謂陸氏近已回武鳴一切進行難於商鹤於唐伍二氏興致索然莫代督雖電請陸使仍駐梧州俾便伍唐兩氏西上接洽然尙未得復電至陸使何以復返武鳴則言人人殊有謂和議條件南北兩方均有持極端者磋議極難就緒故陸氏先爲引避有謂陸使因西南聯合會議暗中打銷頗持消極者按西南聯合會議發起在一月以前已訂定草案業將頒發當時兩粤要人會商以此項會議純爲聯絡各省軍事行動召集不容稍緩曾經通電西南各省曁宣布自主之各軍司令尅日遴派代表兼程抵粤以便迅速集會且並有西南合資建設大兵工廠之議詎近日並無何等進步且有暗中打消之説聞因唐蓂賡恐發起者别有作用其覆電中有西南用兵不謀而合有事徑可函電磋商不必另組機關之語因此發起者爲之敗興而陸氏亦發表一退歸武鳴不聞國事之電大約此中曲折甚多惟近日粤報又載有陸使贊成之電不知究何實情也 
[武漢恐怖兵禍之兵况]  
　　湖北第一師留省之砲馬輜三營日前因謀響應荆州經王督軍勒繳軍械之後謡言已爲稍息惟武漢各界人士以直皖二派暗潮殊甚南北和議迄無成局仍不改其恐怖狀態遷徙他鄉者搬往租界者依然絡繹不絶所有軍事財政交通各機關附近街巷居民幾搬避一空蓋以兵端一起各該機關俱爲必爭之地恐受池魚之殃也商民等因搬箱籠打包裏出城有禁咸將值錢衣服層層穿着而出有一人着皮袍三件又襯女皮袄於内者前日守城軍警曾拿獲穿衣過多者數人薄罰並罰一男着女衣者長跪於漢陽門口行人見之莫不失知嗣守城者因拿獲身穿多衣之人甚衆竟擇其類鄉愚之流藉口充公將衣扯留希圖乾没現聞省議會已公函軍署以人民搬物勸阻則可處罰已屬非是豈可藉此充公又以人民搬移於本城之内者與遷徙他往不同亦不應干涉王督已允轉令警務處衞戍司令查照辦理並以搜物充公一舉並未下此命令特令警務處查辦各城門受此影響十四日以來遂忽鬆懈凡箱籠黏有各學校各旅館或省議會標簽封條者均可通融放行或謂此乃省議員與各學校長聯請以一般旅客學生因資斧斷絶各縣紛亂不得不歸若禁其回籍在省將成餓殍故得弛禁刻下金融之緊日甚一日折息申滙皆已數日無市商務眞已全盤斷絶官錢票價值日落每串只換銅元八十八八枚日用各物價值則無一不漲米炭尤甚各行工人又什丸歇業儼如過年景况各大店舖亦多辭退店夥大半僅留少數人撐持門面計商工兩項失業者何止數萬人加以各碼頭苦力終日無所事事影響所及平民社會男女幾盡失生機設長此相持久無解决平民困不得已亦將挺而走險矣嗚呼兵禍誠無形之洪水也然天津之水患全國人均力拯之武漢人民恐慌失業則只有個中人知其苦楚前日省垣有一般勞　者因見撫院街石星川公館（内中僅兩僕人照門昔爲石母與妻所居今皆早避）門首猶電燈輝煌至爲憤怒羣謂吾輩今日生計斷絶皆渠獨立之波累當在途中大呼須毁其宅而焚之登時聚集多人已將電燈擊毁幸警察隊馳至驅散否則難免縱火暴動矣漢口商會爲維持市面計以外國各銀行將現銀收回淨盡錢莊受其逼迫遂致全體停滯及今挽救惟有請求中交二行官錢局各撥出銀五十萬兩交本會收押各帮專銷洋商之出口土貨庶可稍資活動聞王督軍與該行局長商榷再三又挪出一新辦漢口商業銀行僅得銀七十萬兩交會折放月息一分二釐業已規定章程即日實行正金銀行亦派行員向商會聲言願放日本洋圓一百萬元（日人近年在漢口仿吾國現行銀元式鑄有一種銀元名曰日本洋圓一面仍仿嘉禾式中爲一元兩字一面爲盤龍及大正年號市面不甚通用）流通市面商會比集各董討論僉以日人熱心救濟足見親善之情極表感意惟現在金融已由官商籌定維持方法一俟將來困難再行借重遂即依此意答復又日本軍隊遇漢口市街不得已時用市民名義公請保護一事原由某某兩鉅商與日軍當局議有成約兹聞英國商人前日特在英商總會開萬國商界聯合會除德奥外漢商領袖齊想琴宋偉臣劉歆生等均被特請赴會與各國商人一併列席（此爲向來未有之事）其議題爲維持商務保全商場中外各商均以南北爭持和議未成誠恐戰禍延至武漢各國商務均受損害擬定用各領事及萬國商會名義通電南北速進和平勿得以兵戎相見萬一和議不成須將漢口劃在戰線以外不得於接近二十里内交戰倘有一方面不遵者所遭損失須負完全賠償責任此議决第華商領袖卽提出租界華街聯防辦法以欲阻止兩軍至漢口交戰須有實力擬於事急時華商團與洋商團聯合不分界限共同守衞此説英商似表同意惟他國商人以兹事關係綦重尙須熟思考量因定下星期再議現華商一面因慮洋商不肯贊成擬聘請洋員擔任敎練華商團隊官廳所撥軍械卽由該洋員擔負保管責任（現商團請鎗當道懼不敢給予）以防暴徒刦奪仍一面加入萬國商團共籌自衞之策然不識官廳方面是否允許也現在各街巷商店民居之向洋行保險或與洋商有關係者多已高撐各國旗幟以防事變突起各小輪及民船泊於河中者掛洋旗亦觸目皆是水陸巡警俱不之問而船隻拉兵差對於挂洋旗者復不敢拉因此挂者愈衆前商會各團聯合會曾上府院一電請求劃武漢於戰線以外又致黎黄陂一電請其斡旋和局勿使桑梓糜爛頃俱已得復惟黄陂係用黎宅名義以表其已無問事之意各電錄下黎前總統電各團聯合會王會長湯代理會長楊副會長總商會俞會長蔡副會長武昌總商會殷會長張副會長並轉各團體兩會會董會員均鑒奉府主交下尊電謹感厚意府主田園邱墓皆在鄂中避世雖殊愛鄉則一但萬 
 
 
 

Page 7

 
 
一可以援手縱焦爛亦所甘心奈對此茫茫徒呻負負贊關回首慙痛交縈仍望籌思良算保義護鄉無任拜禱謹復黎宅文馮總統電據漢口各團聯合會湯鏞等陽電稱比者戰禍迫於眉睫祈飭前敵將士仍照各國保護市政辦法將武漢區域劃在戰線之外等語該團體等風鶴驚心不無過慮務望加意防維竭力保護不令發生事端以安商民並即轉告該團體等各安生業勿生惶惑國務院電據漢口各團聯合會王明文等陽電稱請飭前敵將士照各國保護市政辦法將武漢區域劃在戰線之外等語查戰事遷延實出於萬不得已言念民生中心惻怛漢鎭繁區豈容再罹兵燹執事在鄂力維治安地方賴以保障當可無虞卽望查明轉致該會爲要（按上兩電均致王督轉發） 
[記江蘇督軍署之談話會]  
　　江蘇李督軍十七日在軍署召集軍警政紳商學報各界開茶話會到者約百餘人下午二時二十五分李督軍偕齊省長出席齊省長首言現在外間謡言甚多所以特開此會請督軍宣布大局實情以免誤會次李督軍演説子到此地已經數月早欲與諸君一談因事擾擾遲至今日刻外間因時局不靖發生種種風説故予今將實情宣布以釋羣疑現可分兩層説一説大局情形二説本省情形就大局言西南戰禍之起起於非法内閣四字始而爭繼而戰但馮大總統始終以息事寗人爲主旨段總理處此紛紏亦本其愛國愛民之熱抱讓賢高蹈王内閣已得成立是所謂非法内閣已無問題作戰之目標已去再無繼續爭戰之理如果繼續不已是已變爲權利戰爭至此則國家立見分裂旣演成此分裂之象則外人于涉立至而國家卽隨以滅亡故大總統及予與省長皆極希望和平現局勢雖已停頓但就雙方面觀察皆抱樂觀必可達息事甯人之旨何以故大凡一事之經過必有許多當然之曲折此曲折無碍事實今觀南北督軍多屬主和揚子江流域督軍則一致主和亦頗有實力予謂兩方爭戰其心理旣皆爲國事不爲權利則自易達到和平之境現在所以停頓者不過因汕頭一部份戰事未停耳然予謂汕頭非西南全部之意蓋西南亦有數派一派是陸巡閲使爲粤湘首領一派則是孫中山爲民黨首領李協和及張方等屬之汕戰是孫派所爲陸派則已停戰大抵孫氏所爭有二目的一爲國會二爲取得自已地盤此泰非中堅人意思不過孫派一種特别動作而已大約三五天内必可解决于於國會問題以予觀之各主要人物亦絶無必新必舊之成見無非尊重大多數之心理取一種法律手續至於其餘各人議論雖多無甚關係此問題以外别無問題故予决定戰禍可免可抱樂觀也况現在東北天災流行西南亦苦兵燹人心厭亂極矣故大家均可安心旬日或二十日内必能解决馮王陸唐無不想望和平也再就本省而言予與省長對於本省皆極願寗謐現本省人心甚靜軍界警界各皆沈靜故治安可保無虞其次則軍政各界皆屬和衷共濟融洽已極决無誤會發生旣得人和而軍警又無浮動之氣是本省必無他故且予與省長對於安寗秩序自當負完全責任外間有謡謂將獨立或中立者此不知實情也予等對於國家有應盡之責任至於自已意思則無不可犧牲者故予等惟勉盡其責任而絶不爭持意見何用獨立且予旣無所爭持則本省與他省亦自不至發生衝突或有謂本省出任調人或招嫌忌之處不知予乃無成見的調人何所見惡於人且凡有爭必有調人予之所以出任調停者一因蘇省爲東南重鎭南北樞紐有調停之地位二因予與省長資格上尙覺不淺省長前清即爲督撫予亦曾爲提鎭三因各方面責備綦嚴皆以本省有應説話之地位本省外乃爲湖北本省不説他省更難措辭予與省長對此責備遂覺義不容辭其實有何好處任勞任怨而已予於和局决無成見不過爲兩方交換意見疏通扞格求各各讓步此即爲予之義務其他則予概不管故予料對於雙方决不致生出惡感萬一事不就緒孰是孰非亦惟聽之公論予惟竭力保護地方治安護遵中央命令而已决不致與何省生單獨的衝突詞畢沈議長惟賢演説聆督軍宣布大局能雙方讓步依法解决實國家之幸本省治安得督軍省長完全負責尤深感佩本省自民國以來屢經變故實在不堪往歲幸馮大總統及齊省長對於變亂皆能保全此次戰爭又蒙李督軍與齊省長力主和平得免兵禍實是本省之幸次齊省長演説現在大局不但南北分派而北方團體亦似分裂因謂主調停即是分派其實主調停者且將化南北爲一大團體豈有先自分裂之理此等蘭言不值識者一哂造謡者多屬無身家之徒惟望各界隨時開導之次李督軍再説蘇省凋殘與江西同江西以後能獲安全者全由各界和衷共濟所致以後本省有何疑難之處儘可時時來問次齊省長再説現民國以人民爲主體省議會爲人民代表尤須與軍政兩界時時接洽以免誤會誤會一生則各事俱難辦矣省會未開以前行政長官固當秉良心以處置一切省會旣開之後則大家宜相見以誠以收和衷之效隨時接洽隨事商量以行切實之監督次督軍再説議會與政界誠宜接洽議會旣有監督之職權尤有引導之義務軍界方面雖與議會關係較少然予亦願作一傳達之人以盡我主力耳次本城某報記者起謂軍民兩署有可宣布之消息務請早日發出督軍謂此辦法亦佳現在報紙論調亦雜予曾見天津北京有某某二三種報姑不必指出其名其報專於搆煽謡言幸災樂禍此種人蓋因國家無事則不能達到彼等權利目的此種報眞以不看爲佳最後督軍總括本次談話之要旨並笑謂調停若成功予當討一杯酬勞酒遂散會時三時半矣 
地方通信 
[松江駐私營長易人]  
　　駐松緝私第三營現由上峯委令婁某爲該營營長業於前日到差視事並於昨日傳知該營副官張恩達令謂所屬師船至楓涇鎭集合聽候校閲 
[查造清册之困難]  
　　松縣蟲災田計四萬四千餘畝業經造具表册並將秋勘情形會同財政廳委員江慕洵分呈財廳省署咨部核示惟照上列田數蠲免銀清數目約計短收三萬一千八百餘元惟荒歉田畝確數與應免銀漕實　尙未據各國編書查造齊全是以未能確定而廳征六年度糧漕現雖呈報於本月十一號開倉征收但因征册未造易知由單尙未給發以致無人完納刻下漕册之扣賦雖已决定不俟部覆到達即照所報田數按户扣完但一遭駁斥則不特所造征册須一律更換且於征漕期限亦須展緩故辦理此事之督協征員與各圖編書等於荒田扣賦辦法因未奉到明文異常困難云 
[金山忙銀展限未准]  
　　本邑忙銀前經林棠等九人電禀省署請展限一月昨日縣署接到省中回文略稱忙銀禀請展限前經松江等縣紳民一再呈請均經批斥不准金山事同一例所請展緩之處應母庸議聞詹知事以本邑自經蟲災之後鄭民逞刁觀望四鄉各業户開倉半月至今尙未收租以致本届忙銀自開征起至初二日截止期内祗收金山衛一帶業户名下六千餘元若在往歲每届滿期前四五日間收數每日有萬餘元此後若照限外加征不特災歉之餘民力實有未逮更恐於收數有關爰擬援照民國四年分展限一月之成案再行詳請展限一月云 
[南通使節返通]  
　　通海鎭守使張鏡湖前因要公須面陳督署特乘長江商輪赴省日昨業已公畢返通抵港後由鎭署副官率同衛兵多名前往接回矣 
　　破獲盜首 
　　東鄉瑞芝橋徐人千家刦案内曾獲陸皐陳四二名訊據供稱首犯蔡富坤逃匿任家港某海船上當令法警前往將蔡捕回聞已供認起意糾搶大約日内卽將定讞矣 
[鎭江英參贊赴滬]  
　　英國軍事參贊德安尼君日前奉英政府命令來鎭考查某項要事兹聞德氏在鎭事畢已於昨日午後二時乘車赴滬駐鎭英領事亦陪同前往瀕行楊師長倪知事沈警佐曁軍警各員弁咸詣車站歡送德氏頗表謝意 
[盜刦傷人]  
　　鎭郡南鄉戴家圩戴根發家昨晚六時許突來盜匪多人明火執仗撞門而入刦去銀洋衣物所值甚鉅並砍傷事主男女三人聞傷勢頗重恐有性命之虞 
[揚州知事接篆有期]  
　　江都新任知事趙邦彦業已抵揚暫寓舊城文昌宫街聞定二十二日接篆 
[軍署副官來揚]  
　　李督軍特派副官陳禹言於昨日來揚謁兩淮鹽運使磋商要公陳在此勾留一日業於本日（十六）乘南京班回寗復命 
[軍警會議續誌]  
　　揚州軍警會議所於星期日開第一次通常會已誌昨報兹紀其組織内容及職員如下（甲會長）名譽張季煜正副劉苕青張沛如（乙執行）主任陳清源股員　子安（丙文牘）主任張　崖股員汪希藩季維周（丁交際）主任朱幹臣股員顧南超等九人（戊庶務）主任邱梅林股員王楚仲等三人（已調查）主任申錦標股員甘芋僧等十三人（庚交際）王寳嘴（辛會員）盧瑞田張　等三十四人 
[徐州軍隊擾害商店]  
　　毛思忠部下軍隊關來後一般商民大起恐慌蓋深慮其有不法行動也詎日來竟有此等事實發現於城廂閙市前日晚間有毛兵三五成羣在南關大街向各商號勒借錢文不遂卽以手鎗威嚇　被勒去者有十餘家之多同時車站亦有此等情事發生又站東某業行被冒充查夜軍隊十數人將門賺開掠去銀洋鈔票衣物等件約值四百餘金訴請查緝無着以故商民更形恐慌今午（十五號）一時紳商各界假商團辦公處公讌毛思忠並請張繼勇（張敬堯之子）及各上級軍官陪席 
[嘉興上忙地丁展緩加罰]  
　　嘉興本年風蟲爲患致六年份上忙丁銀徵收頗形減色照章十一月一日起實行加罰張知事爲體恤民艱呈准上峯展限一月加罰詎一月以來每日各櫃徵收仍不起色而催徵員報告鄉民田禾顆粒無收難以卒歲者日必數至張知事特於日前又電省吏將上忙地丁罰金豁除以示體卹業奉財政廳電云宥日代電悉查修正滯納處分條列第六條末段豁免兩字之意義係以被災之區正賦旣經豁免罰金當然豁除其成熟村莊應完糧賦自應分别辦理不能相提並論所請將六年分上忙地丁罰金豁除之處未便照准惟該縣本年風蟲爲患災情較重民力不逮尙屬實情姑再展緩一月處罰以示體卹 
雜評一 
[李督之自信力（庸）]  
　　當主戰派甚囂塵上之時曹張司令之電派直魯軍隊之出動時局已趨於再戰而主和之李督軍乃於此時開會説明和議之必成且似確且把握者然使非出於姑自慰藉則其自信力必有過人者在乎 
　　李督其逆知曹張諸人之主戰爲一種威嚇伎倆而無一戰之實力歟政府之任命曹張爲一種敷衍手腕而無必戰之决心歟抑西南經此威嚇望風　服以就政府之範圍歟三者有其一時局固趨於平和不然湘鄂之風雲正尚未可料也 
　　然而李督當世有力人物中之皎皎者也和局之樂觀豈欺我哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[日本海軍人員考察續誌]  
　　日本海軍少尉候補生九十人（有博利王在内）由日本海軍練習艦隊司令官鈴木海軍中將率乘淺間　手兩軍艦來華考察定於昨日參觀兵工廠及南洋公學（即交通部工業專門學校）等情已詳報端兹將其參觀及酬酢情形紀下 
　　工業學校之歡迎日本伏見宫博利王於昨日上午十時參觀徐家滙交通部工業專門學校隨從共百餘人都係海軍將校由日本商團引導臨時該校有童子軍一隊迎於門校長各敎職員迎认上院門外旋入禮堂茶點賓主欵洽後分四隊赴上院中院工廠並小學各處參觀該校每隊各派員二人爲引導指點詳晰秩序井然後又赴大操場觀童子軍操演旗語救護烹飪紮營等事精神活潑臨别校長一一致頌詞日親王及該軍官等向校長行軍禮致謝校員及童子軍均送至大門禮成而散 
[憲兵營長之婉却]  
　　昨日（十八號）午後四點五十分鐘時日本海軍學生百餘名由日本海軍官員率領先在浦東南碼頭一帶游玩鄉間風景繼卽渡浦登江邊碼頭至兵工廠擬欲入内參觀當由守門衛兵立報京畿憲兵營吳連長親往以日語詰詢日本海軍各員謂貴軍官等現欲進廠參觀是否曾向我國政府知照允准有無護照該日員等言順便到此未有貴國政府文憑等語遂由吳連長婉言拒却並謂貴學生等如須參觀軍廠務請按照約章辦理俾得訂期歡迎導領以敦睦誼云云於是該學生卽往租界而去 
[中日人員之酬酢]  
　　昨日上午鈴木中將在磐手艦備宴分邀本埠中國軍政各當道至該艦宴飲松滬護軍使派代表某君與宴滬海道尹代表爲邵樹華交涉員薩桐蓀則親自前往該艦特派小輪停泊虹口三菱公司碼頭預備迎送各長官登渡賓主盡歡而散聞薩交涉員定於十九日（今日）午刻在署設宴恭請鈴木中將及淺間磐手兩艦艦長海軍少尉候補生等宴飲並請道尹陪宴藉敦中日睦誼 
[美國已准免加茶葉銷塲税]  
　　上海總商會前次電呈農商部請速電駐美公使向美政府磋商免加絲茶進口税昨奉農商部第一二九八號批示云前據電呈各節當即咨請外交部轉電磋商并批示各在案兹復准外交部咨開准駐美顧公使復稱此項銷場税嗣由上下兩院財政股以銷場税收欵無多曾將原案内茶葉等貨銷場税一欵删除提出修正案業經通過並奉美總統批准公佈等因轉咨到部合亟批示知照此批 
[先令驟長之原因]  
　　本埠各外國銀行逐日先令之升縮全視進出口貨多寡爲斷自歐戰以來進口貨來源日稀以致鎊價頻長至出口貨除絲茶目下交易已落令並無大宗銀欵解我華商是以鎊價已一星期未有更勳昨日先令忽漲一辦士之多推其原因據云近有洋架子花衣三萬數千包裝往外洋其解出之欵約有三百餘萬金且以陽曆年關在邇所致其赤條與驃金亦因鎊價之故每條頓跌銀三兩八錢年内設無大宗解欵先令恐亦無大升降矣 
[兵工廠解運軍火]  
　　文滙報云上海製造局奉陸軍部命令以快砲八尊砲彈二千六百六十枚機關鎗八架子彈十七萬七千四百枚手鎗八百三十一枝及其他軍火裝成六百四十箱由鐵路運往北方 
[兵工廠内添設站崗士兵]  
　　江南造船所與上海兵工廠兩廠工作場所同設一處從一門出入並有保護軍廠之步兵三十八團所部三營之各官兵亦均駐紥在内其中船塢工人大半係寗波廣東籍與守門衛兵每因言語不通時有齟齬情事兹爲三十八團馬團長所悉深恐軍士與工人發生惡感故於兵工廠大門以内至造船所門首及後面毗連各處添設站崗士兵以便攔阻閒雜人等及各營軍人擅入造船所内閒遊免滋事端　經令飭該管三營長輪流調派矣 
[擇地試放新式快砲]  
　　上海兵工廠近來所造軍械精益求精兹爲預備能擊飛機之快砲起見在過山陸路兩種快砲之炮彈頭上加裝慢藥引一項於慢藥引内設置機關形似時鐘可以行動任意使其彈至何處開花炸裂内裝機關可走二十五秒鐘欲遲欲速先在射砲時際撥準即能在何秒時發炸現由謝總立督匠製造告成因未試驗是以定於日内將砲運往吳淞荒地擇地試放慢藥引火昨經派員赴淞擇地矣 
[添派兵隊防守監獄]  
上海地方監獄内附設有陸軍監獄關係最爲重要又老普育堂原址現改爲地方分監所禁罪犯爲數亦衆現在各省不靖謡言迭生防範自應周密是以松滬護軍使署昨日添派陸軍四十名各半分赴地方監獄及地方分監防範以免疎虞 
[護軍使禁止謡言]  
　　松滬盧護軍使邇因本埠時有人揑造謡言謂某省不靖某省獨立致人民相傳驚駭尤以茶寮酒肆閒談國事爲最多自應查禁以免摇惑人心除嚴飭本署稽查員留心偵察如遇高譚國事應即勸阻設有形迹可疑准即盤詰外並令淞滬警察廳長轉飭各區署一體遵照 
[赴閩新兵假道淞滬七誌]  
　　閩督李厚基前因軍隊不敷調撥委派軍官分往皖魯等省添招新兵分批運滬候船轉運赴閩等情迭紀前報兹悉前次運滬暫駐滬軍營一帶之新兵三營業已由承招某副官商准招商局抽派圖南商輪於前晚裝運赴閩又該省前派委赴南徐州一帶招募之新軍一千六百餘名亦已於前日午後由滬寗火車運申轉經麥根路達南車站分别下車由照料各員導經滬軍營前後空地駐紥擬與前經運滬尙未開拔之新兵一千餘名商令招商局即日派輪完全運閩 
[南市錢莊被刦續誌]  
　　南市十六鐘外鹹瓜街泉漳會館南首仁安里口盈豐錢莊前晚被口操北音之盜匪五人進内搶刦現洋及夥友之金戒等物事後由莊主包榮堂報告第一區警署請緝各情已紀昨報兹悉當晚董警正得報後立派石巡官帶同長警前往追捕各盜匪早已携贓而逸當即向該莊詢查被刦情形據稱時已收市上門正在結賬突來盜匪五人推門而進闖入櫃内向各夥友恫嚇並出和鎗示威欲向司賬等逼取鈔票適莊主包榮堂由外而歸敲門甚急各盜因外面無人把守突聞門外聲響始行恐懼倉皇無措祗將銀箱内所存之封頭現洋共計五百三十五元小洋四千九百三十一角搶去並將夥友手指上之金戒捋取後開門一閧而出包在門外見此形狀知爲遇盜而該盜等均將現洋用衣服兜住飛奔而去包急卽追上見盜匪俱從合興里向東逃逸包仍竭力喊捕該盜等始於中途開放手鎗拒捕内有一盜在途遺落原封頭大洋一包計一百元包因該處地甚黑暗且無崗警又因被盜放鎗擊傷右手中指遂未敢追捕任各盜携贓而去隨將盜遺之洋一百元拾回到莊詰問盜刧細情并在賬檯下拾得金戒一枚（上有翼之兩篆文字）迨檢點細數實被刦去大洋三包每包一百元尙有零封兩包共計四百三十五元小洋四千九百三十一角金線戒一枚重約二錢（實成牌號）又鷄心金戒一枚重三錢一分（景福牌號）洋鐵箱一只惟銀箱内所存鈔票數包計洋二千餘元均未被刦云云遂據情回報請示辦理一面由包榮堂於昨晨赴該署面見董警正請爲追緝在逃各匪旣而董警正即詳報淞滬警察廳撥派偵緝隊士上緊分投緝拿賊盜務獲究懲昨晚並由該署撥派巡邏隊士於傍晚爲始在各錢莊門首實力保護 
　　又一訪函云南市瀛豐錢莊於前日傍晚六時被口操山東口音之盜匪五人持鎗入内嚇禁聲張搜去現洋三百九十四元小洋四千一百餘角并在該莊東夥手上刦去金戒三只携贓向平陽弄合興里逃逸臨行時開鎗示威嗣經該莊主包榮堂開具失單投報警區請爲查緝等情已誌昨報兹悉南市第一區第一分署以該莊主所報被搶之洋皆係造幣北洋及銼邊剔頭等元不難破獲除移請英法兩廨協緝外昨又飭派王石二巡官身穿便服至英法兩界衣莊帽鞋各舖密爲跴緝是案贓盜務獲究辦南市淞滬警察一區署董警正以外鹹瓜街瀛豐錢莊被搶巨贓除飭警探趕爲查緝外現值冬令正各業號生意上市之際深恐匪徒横行無忌是以於昨日起在十六舖市肆最旺及各錢莊進出要道小弄等處加派崗位以保商民 
[假圖章騙取眞莊票之敗露]  
　　南市藥業公所於陰曆本月初三晨被匪徒冒刋安康莊圖章僞造收回往來憑摺之字條向取往來摺子一扣該公所不以爲疑即將摺子交給來人取去後又冒刋藥業公所圖章再至安康莊付給假滙票一紙計銀五百餘兩當被取去即期票兩紙一係七百五十兩一係四百八十兩雙方均未疑及至初四日該匪至城内東來信金舖兑取金飾數件值銀一千二百餘兩當將該兩票如數交付該金舖以雖所付皆莊票然亦應行往對必俟對明後始可取貨遂訂約午後四時向該莊對票無誤準期可取嗣安康莊見東來信來對票心疑藥業公所何以有兑金之事當即詢明來歷即向公所内查問該公所茫然不知乃調查雙方圖章均是僞造方知被騙遂知照該金舖俟原人來取貨時設法扣住至傍晚該匪前往取貨該舖立卽鳴警拘住陳益慶一名解至一區二分駐所當在身上搜出卡片多紙上刋沈炳恒吳縣人字樣並藥業公所假圖章字條一紙希圖再往出票者當向詰問供多游移嗣爲該公所及安康莊等得悉立即遣人投所呈明僞據請爲究懲經王警佐飭即申解警廳司法科研訊據稱實名沈炳恒欲向安康莊夥友劉某告貸無着遂給我莊票兩紙故往金舖兑金等語科員諭飭拘留限交摺子僞圖章等以　察究未幾有義昌莊因於本年七月間亦曾被人冒刋藥業公所圖章出去票洋一千五百元當場付來假莊票一紙計銀四十餘兩是以投廳禀請併案究追從嚴懲辦 
[匪徒騙衣害命案三誌]  
　　公共租界福建路（即石路）泰昌衣莊於十五號午後被匪設計騙去碼銀六百兩之狐皮袍青種羊馬褂等五件並被該匪等將夥友湯信之誘至長浜路修德德里一千三百二十八號門牌空屋内謀斃一案詳情兩誌本報兹悉代理英美總巡張生君以案關騙物謀命通諭各捕房中西探捕嚴緝贓匪去後昨經老閘捕房包探姚錫卿在漢口路（卽三馬路）九十一號門牌豫昌當舖内查獲原贓狐皮袍一件傳同該衣莊經理人孫根泉前往認明並詢據該當櫃夥聲稱該狐皮袍於十五號晚質下計當本洋五十元等語旋經姚探將該皮袍吊至捕房禀奉捕頭諭着存候再核 
[葡人騙案七誌]  
　　葡人迦尼諾將代經理各項股票舞弊席捲中西人士鉅欵逃逸等情迭紀前報兹悉迦氏塗改股單乃於平日間留心大數股票之號碼然後遇有人托彼代購遂赴公司中買進或向外間搜入小數股單用法塗改交於買股人是以此次事敗後各公司亦大受影響一時以攷查非於給息查驗時或限令全數呈驗核對恐難澈底澄清故外間執有托彼經手之股單連日均持往各本公司照對後始行安心 
　　文滙報云大騙案中之受害人今仍有赴葡領事署陳訴者内有華人若干有一葡人名阿勒摩因謊言被控昨由葡領事詰問一切 
[指控索詐害命之研鞫]  
　　常州人章尙武孫得勝自稱民黨份子於去年十月六號起書寫揑名恐嚇信函向公共租界靜安寺路一百十號門牌在某輪船上營業之同鄉人張利祥索詐洋二千元並將炸彈一枚皮鞋一雙遞與張之賬房吳祥生致吳被炸身死並轟傷同居傭婦顧阿巧及吳阿順等後案發逃逸經吳父吳馨之報請捕房　緝未獲迨至本年十一月十一號章尙武潛來上海被吳馨之偵知報由老閘捕房特别探目李星福陳雲忠石金榮西探目壳羅香包探王實生等將章緝獲並至常州將孫得勝移提來滬一併等押捕房於前日午後傳同張利祥及屍妻吳陸氏等解送公共公堂請究由王崧生襄讞會同英白副領事升　刑庭研訊先由捕房代表牛門律師上堂譯明案情繼由中西探目上堂禀明拘獲被告情形即據張利祥上堂由牛門律師詰據供稱賬房吳祥生於去年被人遞送炸彈炸斃後迭接郵遞揑名恐嚇信函勒詐洋二千元我知同鄉之孫得勝亦係民黨中人託其和解繼由孫邀我至振華旅館某號房間内見章尙武在彼因章常在長樂茶樓啜茗且係同鄉是以認識孫云事已勸妥故我即將洋二千元交與孫得勝由孫轉交與章尙武收去當給我蓋有方印之收據一紙其時章以吳祥生被炸身死甚慘卽在二千元中提出洋三百元給其家屬爲撫恤並由我加給洋二百元交與死者之父吳馨之領去是實繼據吳陸氏投案訴稱去年十月六號吾夫吳祥生於早晨離家後約十一句鐘我正在煑炊午膳之際有人叩門當由十四歲女兒前去開啓見一西裝之人（指章尙武）手持皮鞋一雙洋鐵盒子一個聲稱吳先生在家否我答以他出彼即將物留下而去迨至晚上吾夫歸來卽由女兒將盒子等遞與吾夫其時我適懷抱四歲男孩至房安睡忽聞轟然一聲急即出視吾夫已被炸死在地且被告章尙武於遞送炸彈之前二日來家詢問一次故經捕房拘獲後傳我前往指認屬實請求伸雪經中西官得供向吳陸氏詰問一過並令被告章尙武對質之下判兩被告還押候再復訊核辦 
[泰縣案犯尚須審訊]  
　　江陰人溫八郎於去年五月間在江北泰縣轄境犯有命盜重案逃匿滬北公共租界經總巡捕房中西包探得有線人何德甫報告將溫拘獲解送公共公廨並傳案證董如金訊供判温押候函詢泰縣查明所犯案情並著派警來廨聲明再核在案昨晨由廨復訊即據中西包探投訴查得被告温八郎之同黨韓小亭（即何松山）在法租界另犯刦案由法公堂訊辦所有案證現均傳案請爲訊究並據何德甫到堂證明温八郎確在泰縣地方搶刦舖户居民等情又據董如金供稱溫八郎與我相識二年前曾經犯有搶案云云旋據泰縣來警段振海持文投案聲請移提訊之溫八郎供稱伊兄確犯過刦案惟我從未與聞此次實因董如金與鞠姓向我勒索洋二十元不透挾嫌誣指請求伸雪王襄讞核供商之美博副領事判温八郎董如金一併押候移請法公堂將在押之韓小亭送廨聽候預審再核 
[敎育法令規程之變更]  
　　上海縣署昨接江蘇敎育廳訓令云案奉敎育部訓令内開查此次增設各省敎育廳所有關於本部敎育法令規程該主管職權應另行修正公布外其省立專門學校校長向由省長委任咨部加委應改由廳長遴選呈由省長委任第報部備查各縣視學委任呈報省長及本部備查至各縣勸學所公文凡關於敎育行政事項均由縣轉呈惟單純敎育事項得逕呈廳長核辦以清權限而重考成除通咨外合行訓令該廳長仰卽遵照辦理可也此令等因又奉敎育部第四百九十六號訓令開案查各省現經增設敎育廳專管敎育行政事項所有關於本部敎育法令規程從前所定主管職權應另修正前經通行咨照在案惟此項修正法令 
 
 
 

Page 11

 
 
規程至爲繁蹟亟應詳加修訂未能尅期公布前經本部酌定廳屬各中小學校長及勸學所長人員任用手續辦法凡省立中等學校校長廳由廳長委任呈報省長及敎育部備查縣立中等學校校長曁各縣勸學所所長均應由縣呈由廳長委任呈報省長及敎育部備查其聯合縣立之校長即由廳長委任至縣屬高等小學校長仍應由縣委任報廳備查在各項敎育法令規程未經修正公布以前應即先行准此照辦以重責成除通咨外合行訓令該廳長仰即遵照此令等因先後奉此除通令各縣知事外合行訓令該縣知事仰卽遵照辦理此令 
[省欵補助農工銀行之提倡]  
　　上海總商會昨接農商部公函云案查前准湖南省長咨送湖南省欵補助各縣農我銀行章程請備案等因本部當以此項補助辦法於振興實業甚有裨益自應由部准予備案咨復查照在案查各縣設立農工銀行藉以融通資財振興實業收效至爲宏溥中國幅員廣大尤賴各省長及財政實業各廳督飭各地方知事商董設法勸辦從優分别補助以期速成此次湖南省所擬補助章程由公家每年撥省欵二十五萬元購買此種銀行股票分年補助其以八年各縣完全設立用意極爲完善各省自宜酌量提倡倣辦以期普及庶於地方金融實業裨益良多除分咨各省長各特别區域長官飭屬查照外合亟抄錄原章函達貴會即希查照以策進行計抄省欵補助各縣農工銀行章程第一條省公署爲提倡農我銀行起鑡年撥省欵二十五萬元爲購買此種銀行股票以補助其營業第二條省欵購買股票每行以二萬五千元爲限第三條省欵補助農工銀行每年以額定欵項爲限依呈請之先後發給第四條省欵購買股票以該行開始營業時一次爲限第五條補助金收支由省長署令財政廳轉令實業銀行經理第六條農工銀行請願補助時須呈報股分實收數目連同所請股票呈由所屬縣公署轉呈省公署查核令財政廳轉令實業銀行給發第七條省欵購買股票於初設五年内不分額息紅利存儲該行作爲特别存儲金五年後所得額息紅利以其半數加入公積金十年後與商股一律分派紅利但此項特别公積金不得與農我銀行條例第三十三條所載之公積金混同第八條各縣農工銀行如解散時省欵購買之股份金有先取特權第九條農我銀行如浮報實收數目混領補助及違背農工銀行條例時均依照條例第四十一條處罰第十條本章程自公布日施行 
[參與糖之市况]  
　　本埠參業集中於南市共有三十四家北市不過七八家常年銷額約有四百萬金向以吉林參消數居多西洋參次之歷年生意自十月起至來春二月爲最旺之期冬以人參消場爲多夏秋以洋參爲旺今届入冬銀根枯竭之故因此近日市價頗爲疲滯上中兩等之貨較之上年減去十成之二三消路尙甚清淡 
　　糖市銷場向以冬間爲最旺該業之盈虧亦以此時爲轉移今届入冬以來各客帮購辦者甚少向來長江帮銷場最巨今則絶無購辦調查清淡原因蓋由外商在各大埠設立分銷處侵奪行家生意此爲最在原因自荆州獨立後各客帮均已停止辦貨近更謡言四起滬地銀根異常緊急各行家深恐周轉不靈手中稍有存積者均願貶價出售以致近日市價逐步跌落現英日兩種車糖市價較前跌去銀六七錢吕宋青糖亦趺七八錢華糖之棉湖赤及潮州青來源雖不及外糖之多亦因大市關係不得不隨之跌落六錢現東洋車糖四號開售六兩三錢七號六兩八號五兩九錢太古車糖四温半六兩八錢其餘四温等貨與日糖相同吕宋青頭號四兩二錢三號三兩四錢中國棉湖赤糖六兩次貨五兩隆青三兩一錢據云今冬各帮消路如此疲滯市價難望轉機云 
[兩女學校比賽籃球]  
　　昨日下午中西女學校高級生在梵王渡聖瑪利亞書院操場與該校高級生比賽籃球歷時有四十分鐘雙方更換方向九次結果聖瑪利亞書院勝爲十八與八之比較 
[青年會徵求會員第二次揭曉]  
　　今晚（十九號）爲青年會徵求大會第二星期揭曉之期聞各隊繳進分數較前一星期更形踴躍該會會計處因欲逐隊結算故仍定下午六時截止俾便於八時次第揭曉並請青年會全國協會總幹事余日章君演説緊要問題兼演最新電光趣劇及八隊火車競爭孰先孰後一望可知除由該會先期通知各隊全體届時到會外凡新舊會員均可偕友蒞止 
[奬勵捐助義賬人員之預備]  
　　本埠紅十字會昨接北京熊督辦來電云沈仲禮先生鑒此次京直巨災端賴南中諸大慈善家熱心救濟慨助鉅欵分頭馳賑仁心義聞薄海同欽敝處現擬先將捐助及募集鉅欵人員呈明大總統特予奬勵惟滬上各慈善家捐輸數目敝處無案可稽擬懇尊處代爲通函在滬各慈善團體迅賜抄示捐欵至千元以上各户或募欵人至五千元以上各户姓氏職銜及繳欵實數尅日詳示俾便彚辦此外助賑出力人員並祈續行開示另案辦理無任盼禱熊希齡寒云云現聞該會已分函各慈善團請爲查照辦理矣 
[閘北救火會又請添設自來水海亭]  
　　閘北救火聯合會會員因長安路協記絲廠實豐紗廠兩家火警各段救火會員到場施救因該處附近缺少自來水海亭（卽路旁大龍頭）從遠處汲取接長皮帶數十條以致射出水力甚弱高不及丈特於前日下午開會集議僉謂本會迭次函請水電廠於要道之處添設海亭以重火政詎該廠置之不睬應請會長直接呈請省長核辦庶幾有效當經衆會員贊成尅日照行 
[新審廳長規定傳訊時間]  
　　新任上海地方審判廳長陸達權以民刑訴訟手續貴乎迅速苟傳訊期間延遲時日易滋弊竇殊非愼重司法保護當事人利益之道故擬將内部整頓凡民事簡易庭範圍其傳訊時間不得逾二十四小時地方範圍不得逾三日以杜弊端而利人民 
[閘北又破假慈善機關續誌]  
　　閘北四區姚署長曁一分所趙署員又在華安坊破獲假慈善機關中華公德會察閲該會募捐啓中除昨報所紀之發起人六人又贊成人錢沈伍王楊五人之外贊成人尙有干定一程際雲王汝舟趙履福張嘉澤干繼周干頤衛　高德奎張　等十人所辦善舉分甲乙丙丁戊五種（甲）設立貧民學校醫院（乙）夏令施茶施藥（丙）惜字冬令施給衣米（丁）振與貧民實業收養貧苦婦孺敎授縫　等事（戊）印送善書代辦各省水旱兵荒急賑以上五項據云已由發起同志捐資開辦晨夕不遑無如經費浩繁力有不逮不得不仰仗各界解囊接濟不至功敗垂成云云然按其實際一事未辦又查該會捐册存根及收捐賬簿載有外埠本埠紳商各界捐助該會經費及京兆直隷水災賑欵者爲數甚鉅獲案之張問渠已由姚君解送司法科轉解淞滬警廳訊究 
[縣署籌設證劵交易所]  
　　上海縣公署現奉省長公署訓令籌設證劵交易所已發交實業科擬訂章程函請南北商會集議核復辦理 
[研訊先施公司指控騙貨案]  
　　南京路先施公司指控楊大章楊羣芳與張玉堂周怡芳徐達生姚仲芳陸志初等設計將假莊票騙去值銀二百七十兩之鑽戒貨物等情業經捕房將楊等各人及案證楊林氏先後獲解公共公廨訊供分别收押在案昨由捕房將一干人證解廨復訊先由中西包探上堂禀明前情訊之楊大章等延律師上堂代辯陸志初亦延海德禮律師到堂聲請准予交保候訊中西官核供判楊林氏無干摘釋餘人仍押候禮拜四復訊再核 
[誠濟里口之械鬭]  
　　混名火油箱黨流氓甲乙丙等多人昨晚八點時在法新租界華成路誠濟里口不知因何彼此爭論口角一言不合互相用武將刀斧亂砍甲之頭面手足均受重傷事爲巡街捕瞥見急鳴警笛號召隣崗巡捕到來將一干人並受傷人及兇器一併帶入捕房當經捕頭逐一詰訊諭飭管押一面飭將受傷人車送廣慈醫院醫治候傷痊解送公堂訊辦 
[冒探詐欺案已解檢察廳]  
　　南翔人張茂春之妻被人拐失來滬找尋遇自稱水警第二廳第一專署偵探之李虎臣願擔任找尋並由李紏合伊夥倪衛芝陳士祥等向張勒索找尋費洋一百六十元先付六十元李等尙不滿意將張軋至儀鳳樓敲詐而張妻仍無著落張氣憤覔死爲淞滬警廳偵探查悉以李等冒探詐欺當將李倪陳三名拘送警廳發科訊辦昨午由該廳司法科備文將李等三人派警押送地方廳經檢察官提案預審一過李等彼此推諉判分别收押候傳到原告再訊一面函致水警廳調查李虎臣倪衞芝陳士祥是否偵探或探夥再行核奪 
[地保虧欠忙漕之押繳]  
浦東二十二保十四圖地保夏錫順拖欠上海縣公署忙漕銀兩爲數頗鉅迭經該署諭令催繳夏置之不理沈知事以忙漕爲國税正供豈容延宕乃於前日飭吏將夏提案發科訊供判令收押限三天清繳如延干咎 
[批准木作承造看守所]  
　　上海地方審檢廳新署建築於小西門外早經工竣惟看守所尙未建造曾經林檢觀長出示招人投標承造兹悉投標者共有七家現經林廳長查得照圖樣開價最廉者爲汪森記木作計價銀一萬二千兩當即批准諭令從速進行限二個月竣工 
[賣鴉片烟之懲罰]  
　　無錫人陳錫根在新閘路一千七百七十二號屋内設榻私售鴉片被捕房查悉於前日派令中西包探協往將陳與煙客張林芳龔阿唐王錫昌蔡阿福等運同烟具一併帶入捕房昨解公共公廨經中西官訊實判陳罰洋三十元無力改押一月餘人各罰洋五元一併充公烟具燬去 
[又一私售烟膏案]  
　　粤人陳月華近在廣東路二百三十三號屋内開設假烟紙店私售烟膏被老閘捕房十五號西探目依克查悉於前日午後協同西探奎兒前往搜獲烟膏三百二十盒連陳一併帶入捕房昨解公其公廨請究經中西官訊實判陳罰洋一百元充公烟膏銷燬 
[海寧拐案之查覆]  
　　浙江海寗縣知事以朱桂芳訴李秉亨等姦拐伊妻發囝一案呈請交涉署飭令廨員派捕前往四馬路新羣鑫記旅館後面第三百十八號門牌妓院内查明陰曆九月十六日前後有無受買海寗婦人發囝爲娼等情薩交涉員當卽令據公共公廨復稱此案函准麥總巡復稱查得新羣旅館附近山西路有三百十八號房屋係一鞋舖並非妓院等語薩交涉員昨已函復海寗縣知事查照矣 
[調戲女子之薄懲]  
　　住居閘北大統路安祥里之女子董林大（即陳林大）控漆匠張榮山攔路調戲乘間搶取其臂上金釧等情經四區姚署長查得僅有調戲行爲並無攫釧情事後原告自願具結撤銷攫釧一節姚君遂判張榮山處拘留三天　示薄懲原告申斥開釋 
[工廠失愼後之查究]  
　　閘北長安路協記絲廠起火事後由四區二分所飭傳該廠主錢少峯訊究起火情由錢一再抗避不到前日一段救火會具報救火聯合會謂該廠貨物廠基共保火險七萬五千现事在深夜發生會員等聞警立駕汽車到場越時僅五分鐘見該廠火已燎原四面俱燃不無可疑之點應請致函警區注意查究云云錢沈二會長卽據情轉函四區姚署長查辦矣 
[蔴袋店小火即熄]  
　　昨日下午四點時法租界新永安街天主堂街口八十三號門牌裕豐盛蔴袋店樓上不知如何失愼一時烟燄四騰爲巡街捕查見報告捕房通知救火會各員驅皮帶車到場救熄祗焚去袋皮雜物餘未殃及事後捕房飭探將該店主某甲拘入捕房聽候澈查起火情形再行核奪 
[乘火圖竊之押儆]  
　　法租界興聖街某五金號於日前失愼時有無賴徐立興賈仁忠李四實毛阿二等四人乘隣居搬物之際希圖行竊當被捕頭阿而風西查見將徐等一併拘獲昨解法公堂請究徐等供認圖竊不諱判各押三禮拜示儆 
[抵單不贖責成保人]  
　　吳宏炳前投法公堂控稱顧杏生前將地賣來抵洋四百五十元商人不允後由陳雪三張文榮保息保贖故敢抵下今顧避匿不見求向陳張兩保人訊追等情經法公堂訊判陳張兩人交保限理詎迄今挺押不保昨日吳又投稱陳張兩人均有店業家産並非無力有意不理仍求嚴追陳張供詞游移聶讞員判仍着交保出外限一月如數繳清 
[房産道契仍歸原主]  
　　徐文榮前延逖百克律師爲代表投法公堂控稱徐將房産道契抵與許柳卿借銀一萬八千兩今該房産被許售與三福記請爲訊追判令三福記將道契存案並着徐將銀一萬八千兩繳出聽候核辦在案今由中西讞員商明堂諭判曰銀交三福記領去道契仍過入徐文榮户名歸徐執業完案 
[禁錮攫珠花匪徒]  
　　匪徒王連生於八月三十號糾同在逃同黨阿四根猪頭阿二等在西藏路攫取城内婦人陳倪氏孔楊氏值洋八百餘元之珠花兩朶託由墳山路二十三號屋内之鎭江婦人周楊氏持赴當舖質洋化用業經老閘捕房包探姚錫卿將王與周楊氏先後獲解公共公廨訊供押候吊齊原贓並移提原告等到案質訊在案昨晨由廨提訊原告陳倪氏孔楊氏同延律師上堂代表聲明原告前奉傳訊因病不到投質請爲鑒原云云並據原告禀明當時被刦受驚各節經俞襄讞核供商之美柯副領事判王連生押西牢年半期滿逐出租界周楊氏押滿女所兩月贓交原告領回 
[訊鞫糾黨行兇案]  
　　張阿毛在公共公廨指控蕭阿福王金泉糾同三囝（卽四阿根）等手持鐵棍木棒在虹口百頓路有利黄包車公司附近弄内將伊毆傷並被攫去小洋四百角等情昨晨由廨傳訊原告延律師到堂陳述案情據原告見證陸阿福張甫郎等投訴目覩王金泉手持鐵棍與其弟王三囝等擊毁黄包車兩部並將原告擊傷等語訊之蕭阿福等亦延律師到堂代爲辯護中西官核供會判被告蕭阿福王金泉各交三百兩人銀並保候禮拜四再訊 
[招領迷路之男女小孩]  
　　淞滬警察廳昨發傳單云爲招領事案據二區二分駐所呈稱本月五百下午一時由崗警查獲迷路男孩一名訊據該孩供稱父母俱無年十二歲通州鄉下人餘不肯供似係逃徒查該孩光頭藍老布長衫藍白柳條布褲赤脚破布鞋面孔圓胖左眼有紅青傷痕理合送請安置等情又據五區一分駐所呈稱本月十一晨據崗警在虬江路口查獲迷路女孩一口訊名彭琬侯又名毛囝年十二歲四川人父母已無兄名李順祥因四川變亂兩月前由戴先生帶到上海賣與廣東人家爲婢主人名姓記不清楚昨晚出外泡水遭匪誘騙致失歸途理合送請安插各等情前來據此除送新普育堂留養外爲此傳單招領仰各該迷孩家屬來廳認領可也此傳 
[違章燃放爆竹]  
　　崇明人王阿福在楊樹浦燃放爆竹被捕查見以其未向工部局領取執照有違定章拘入捕房禀明捕頭飭令存洋保出聽候公堂傳訊 
[淞滬警察廳批示]  
　　金保元具禀控告陳椿記佔地不讓昨經徐廳長批示云淞滬警察廳呈悉查該處基地旣係該民人之産業現在該民擬在地上興工建築陳椿記何得佔據不讓候飭行該管警區查明如果陳椿記確係持蠻塡佔並無他項情節即勒令尅日遷讓可也此佈 
[謝劵]  
　　澄衷中學校定十二月二十二三兩日開學藝會昨承見贈入場券兩紙書此誌謝 
雜評二 
[謡言與事實（步陶）]  
　　滬上官廳之禁止謡言幾於隨時皆有文告然而謡言之傳佈乃與文告作一正比例焉比其故果何在耶冷眼旁觀大抵京津或南方有一次將變動未變動之形勢則滬上必有一度之謡言滬上官廳必隨之而有一度禁謡之文告其所謂稽查偵探軍警等且從之而得一實行活動之機會此佈以最近北京政局更迭以及南方每次有所發展之時會滬上所間接感受者其情狀蓋無不有然也今護軍使署又聞將行禁謡矣律以歷次經過这實情其感應不知將在何方也 
　　據李督談話會中所講演蘇省軍政警各界皆甚安靜不數日間時事全局將盡解决外間所傳一切多爲過盧其實情固不盡爾也易言之即今日吾儕小民所驚心動魄之消息大半爲謡諑之傳聞其事勢所趨要自有可以樂觀之餘地誠如是也滬上今此之禁謡其用心正與李督談話會所以安定衆情者同一保衛治安之盛意矣吾民雖愚夫亦何樂於故甚其詞以自尋煩惱者然而今日全國四周之實　其究何如哉 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[時事新樂府] [  楓隠]  
　　近日報章所載武人言論皆奇絶怪絶聞所未聞爰刺取之製成樂府三章彼桓桓赳赳者閲之得無自悔其失言乎 
我北方 
　　總理用兵在衡湘兵敗辭職何激昂居恒日日言統一到此昌言我北方嘗聞我國共和合五族國家豈是北人獨外人提倡瓜分我惡之奈何南北相視若異俗須知南北宛如一家兄與弟北爲兄兮南爲弟弟敗其兄豈足稱英雄兄勝其弟詎堪鳴得意南北又如一身左右手南爲左手北右手左手繫右痛苦固身當右手刺左流血亦身受嗚呼國家養兵本因自衛設豈供兄弟手足自相殺我願南北從今莫再疆域分免致瓜分實現北人南人一同入奴籍 
求出氣 
　　督軍能忍氣東隣來設民政署督軍求出氣欲向西南兵力試同在山東一省中忍氣出氣何不同難出氣時能忍氣督軍度量何寛洪應忍氣處求出氣督軍氣概何豪雄我謂忍氣非膽怯低首下心祗恐飯碗失出氣非激烈耀武揚威不過腐鼠嚇然而督軍雖把飯碗保國家土地已經瓜分肇督軍嚇人雖空言工商停滯生命已難延待至國家瓜分民命絶届時督軍之氣恐已忍無須忍出難出 
過不去 
　　督軍會議天津遇羣與馮王過不去非與馮王過不去直以國家作孤注君不見自從川湘兵燹經難過去者有幾人農難過去田疇荒女難過去機杼停商難過去斷貿易工難過去工作輟其餘妻離子散流離瑣尾在道路皆言今歲過不去卽我蘇滬完善區祗因風聲鶴唳心滋懼金融停滯商業衰新舊年關亦多難過去寄語諸督軍勿徒盛氣來凌人誠恐同室　牆來外侮諸公身爲亡國大夫將眞過不去（五） 
家庭常識 
[捕鼠新器] [  逃虚]  
　　捕鼠之器甚多兹得一法祗須以舊脚踏車橡皮輪圈（長二三尺）及大口瓶各一輪圈之一端置於地板下口圍須寛俾鼠得入其一端則通過木塞而折入大口瓶中鼠旣入瓶不得脱矣 
[鑤花水] [  吳秉恬] 　　 
市上所售之鑤花均以桐樹乾鑤之雖有黏性並無鮮汁不如取桐枝之最嫩者剪作寸許略鍾使扃開水泡用最能烏髮且此樹隨地皆有取之甚易亦節省之一法也又沙田杣（即文旦）之核用沸水泡之亦成黏滑之質效用正同 
[菊之保存及繁殖] [  天際孤鴻]  
家庭間觀賞用之菊花率多盆栽冬臘而後即便枯死及至明年秋間又須購置殊不知其保存極易能至翌春保全不死並可行繁殖法矣彼藝菊者未嘗求之市間面其數歷年有增無減者實保存及繁殖有以致之也其法卽當菊花枯萎後移置於不經風處莖之四週圍以草蓋（如盆甚多在外間亦可）如是不受寒害即不致死至清明前後視已發青即須注意管理至陽曆五六月間擇其肥壯者留二三節切取之（約二三寸長另插於他盆或土中（以揷於土中者爲佳）留數分於土外覆以碎草以防日光照射嗣後時時灌水約半月左右卽生根發芽其植於土中者俟根部發育完全即可掘起植於盆中矣至繁殖時之注意亦宜擇天陰無風之候與前者同 
詩囊 
[烽火] [  翟大音]  
　　烽火驚心戌角寒神州南望涙瀾汍飛來雁逐湘雲斷歸去鵑悲蜀道難　鑄九州成大錯棋輸一子敗全盤汝南月旦尼山筆論定何須待藎棺 
[與徽評夜話] [  翟大音] 　 
　　危時仕　兩難求慙負生平第一流大度何人容借箸中原無處可投鈎風雲變幻驚黄鵠烟水迷茫　白明剩有故交肝膽在客窗夜雨話清秋 
[吕君稚竹繪贈大桃三枚題拙句如左] [  趙藿園] 　 
　　天上合有此碩果世人須待三千年知君妙繪其深意不學頭陀（吕别號笨頭陀）願學仙 
工業須知 
[煉乳之製造法] [  伯誠]  
　　煉乳俗名罐頭牛奶製法頗簡單然非熟練不能得良好製品也法以新鮮牛奶入於蒸發器中蒸發水分温度不可激烈便漸漸加高至攝氏七十度爲止此時不絶攪拌使牛乳中之水分減去原容積之一半時爲止乃以潔白之砂糖加入至於砂糖之用量不能一定大約對於牛乳一升加二兩至四兩爲度加入後盡力攪拌至牛乳呈淡黄色如蜂蜜狀而水分減去三分之一時卽冷却而罐詰之可也罐詰之時所最要者空氣不可漏入故大規模往往用眞空罐即爲此也兹舉製造時之注意事項如下 
（一）牛乳必用新鮮者否則有腐敗之虞 
（二）加熱之際蛋白質易於凝固當混入重炭酸鈉中和牛乳而後加熱爲必要之手續 
（三）加熱量不可用急劇當以低温漸次加上否則有損風味 
（四）混入之糖宜用純良潔白之甘薦糖 
（五）若煉乳在罐内腐收時其罐之表面一方膨脹生突起之部分宜注意檢出之 
（六）煉乳中砂糖分量過多有害體質之健康故砂糖之量不可遇牛乳之半量 
長篇小説 
[二城風雨錄] [  英國卻而司迭更斯原著當覺小蝶天虚我生合譯]  
　　卷中第六章（一） 
　　吾書此章所述已在曼萊老人至倫敦後五年矣時爲一千七百八十年法院街之泰爾生銀行首先呈現於吾筆影之中屋宇建築猶在百餘年前形式旣小且陋光線尤黯不類其中乃有絶大之營業者而銀行股東方以此詡詡自誇一若營業之固卽在屋宇之揪小而信實之著即以光線之黯而致然也自詡不足且復以此攻擊他家裝潢優美之商店以爲天下唯識信昭著者乃無需乎裝飾故吾泰爾生行地不必廣但有容膝之處足矣窗能透光卽適於用何必配以徑寸厚之玻璃至若以裝飾眩人者直當名之爲騙局又豈得稱爲殷實之銀行哉此種論調初不知創自何人而各股東心理之中亦遂莫不有此觀念若有人上其意見之書欲求整理或翻造者則雖父子之親亦必立遭屏逐以爲將使銀行由此而倒也此正如頑固之國家惟守其舊若有民人上其條陳要求改革則此一人直可指爲大逆故泰爾生銀行之制度正足以代表當時之政府也試一觀其門楣景象則此頑固之門樞鈕盡銹推而入聲吱吱作痰喘迎面乃見石級顧不向上而向下人行其中如入窀穸愈下而愈黯石級盡又有頑固之小門時啓時閉其勢將仆於中設有不櫃櫃後坐以年近百歲之老夥戴最深之目鏡伸手顫如風葉自銅闌干底接其顧客之支票即就窻竇　光細讀紙上之簽字尤必審視其人而後付以金錢或紙幣紙幣藏於木櫃之中經數十百年不易皆破爛欲碎故持之者咸兢兢然唯恐其隨風而飛凡人無論爲提欵爲存欵其金錢必經過一最舊之抽屜每一啓閉飛鏖直撲空氣而出棘人喉管則大嗽不止然行中人已成爲習慣坦然若無覺也使其人來意而欲見行長者則必引之先入暗室其狀乃如囚牢然行中則稱爲應接室也人坐其中恒至數小時不見行長斗室中乃起鬼影使人心中不得不念及往時之罪惡覺携金錢而至此地冥冥中實有鬼神監臨之也故其欵項存入卽無敢有抽動之時其有以金銀器皿請求存贮者則入保險之箱此箱乃類垃圾之桶不及十日而器甲之色澤早枯蓋爲鐵銹銅綠所薰蒸耳惟契紙文件則必貯之樓中樓廣不盈丈其間設一大餐之檯文契卽陳列於此並不竇藏窻外雖爲鐵　而兩櫺相距其間乃容兩賊並肩而入幸其樓外即爲法院亦爲梟首示衆之場當時刑律尙巖斬首瀝血之事常日無間蓋以梟首一事認爲懲惡勸善之一劑妙藥故即在銀行中私取一金　或僞簽數十先令之支票者亦皆科以斬决卽以滴血之頭懸　樓窗之外故銀行中人亦不患人之竊果有竊者則窗外之人　且推陳而出新矣 
 
 
 

Page 15

 
 
   
 
 

Page 16

 
 
   
 
