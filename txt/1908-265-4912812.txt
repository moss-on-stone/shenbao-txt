# 1908 - 265 - 4912812

 

Page 1

 
 
   
 
 

Page 2

 
 
上諭 
九月初七日奉 
上諭山西朔平府知府員缺著文麟補授欽此 
宮門抄召見軍機紹彝胡鼎彝劉名譽 
[交旨]  
九月初一日交學部本日御史徐定超奏請整頓各省法政學堂摺奉 
旨學部知道欽此 
初二日交禮部軍機大臣面奉 
諭旨禮部會奏遵議先儒從祀分别請旨一摺顧炎武王夫之黄宗羲均 
 
 
 

Page 3

 
 
著從祀文廟欽此 
初三日交外務部侍衛處軍機大臣面奉 
諭旨美國海軍將於十月初間游抵厦門著派貝勒毓朗外務部右侍郎 
梁敦彦前往勞問欽此 
[諭說]  
[論都察院奏修臺規（心史）]  
以言設官。非古也。古者專制之政體未定。達聰明目。無人不可盡。言至所謂言責云者。不過近臣得朝夕納誨焉耳。蚳鼃辭靈邱而請士師。孟子以不得其言而不去責之。自三代以上。蓋非徒無言官。抑并無所謂諫職。有之自秦漢始。周官有御史之名。掌贊書而授法令。絶非今。制戰國時。秦趙會於澠池。各命御史書其事。又淳于髠謂齊王曰御史在前。皆記事之職。烏有所謂纠察之任。風憲之司云爾乎。秦以御史監。郡漢初叔孫通新定禮儀。以御史執法。舉不如儀者引而去之。蓋專制成而喉舌耳目。漸有專寄。歷世以來。盛稱摧抑豪强。翦除勢惡。推論政本。實已爲衰世涼薄之所爲。以視憲政之下。制定法律。負擔賦稅。旣事事取决於身受利害之人民。其有政府之不法。彈劾復寄之議院。試回思我國二千年來之士夫。甘心受豢而爲鷹犬。尚以搏擊猛。鷙稱道千古。其不齒冷目笑者幾希。 
今者。朝廷宣布立憲。方目以人格予國。民都察院無。上之名譽。不過有鷹格犬格。其尚有羞惡之心者。及早敝屣此官。返爲國民。以戰勝於人禽之界耳。乃欲乘此從事臺綱。冀以自固。駢拇枝指。有實用耶。懸疣附贅。能久存耶。多見其不知量也。雖然。就臺規言臺規。吾猶當分别言之。 
夫臺官本不足盡言事之職。古有言官諫官之别。言官主糾劾臣鄰。諫官主匡正君上。在三代以上。谏官之不必專置。與言官同。後世德衰。以建設少數諫職。爲人君遷善遠罪之盛美。蓋言職屬御史臺。諫職則絶非臺屬。秦置諫議大夫。屬郎中令。漢屬光禄勳。後門下省漸尊獻納諫正之員常隷門下隋唐以來。給事中又掌封駁。而拾遺補闕等官。皆司諷諫。元一代不重諫職。祚不及百。閏位餘分。本無足取。明罷諸諫職。又廢三省之制爲七。卿給事中遂無所隷屬。獨立爲一官署。制敕有失。封還執奉。僅存諫官之萌蘖。本朝併科道爲一署。以言官領諫官。彈事爲重。格君爲輕。大失專制國耳目喉舌之本意。新官制未改以。前科署爲都察院附屬品。袞袞諸公欲保守秦漢以來苟且之治。猶以此爲餼羊告朔之僅存焉者。自新官制明定科署不掌封駁。而綱維已决裂無餘。苟非有議會之制裁。則爲中國之君者。固可以言莫予違。具曰予聖。自蹈一言喪之禍矣。其所以苟延至今日者。正以痿痺不仁。主　者竟無肆暴之能力耳。臺官不於改科制時爭專制孑遺之政體。乃於將開國會之日修不足齒數之臺綱。放飯流歠而問無齒决。具不知大體爲可鄙。抑耶不論諫職。僅論言職。爲等而愈下之談。吾不能不問臺規二字。果足以約束臺官與否。並共所以修此臺規之意。是否爲風憲計。抑别有取意云爾也。吾蓋有以徵諸近日之事實矣。（未完） 
專電 
[電一（北京）]  
魯撫袁樹勛電奏略云各省種烟地畝限一年禁絶如違將地充公洋藥入口統由華官包賣每年需欵約二千餘萬或辦公債或借洋債抵當一面設立官膏局勒令烟民憑照購膏又於膏内逐漸加入他項藥品昂其價值如此五六年鴉片之害即可淨絶 
[電二（北京）]  
達賴喇嘛到京後王玜大臣均往問勞慶邸亦派振貝子代謁聞十二日覲見後政府擬與商西藏改省事宜如能就範即奏派肅邸同往督辦全藏事務 
[電三（北京）]  
世中堂以滇事重要錫良與劉春霖意見不合必誤大局愛保劉春霖補授贛藩 
緊要新聞 
[藏僧請撤趙爾豐原呈北京]  
　　駐藏大臣聯豫咨軍機處代闔藏僧衆呈遞原呈七倐請爲代奏略云僧等奉先太皇帝之知賜在藏地誦經數百年相安無事毫無他志前年英吉利國來此致與僧等不和僧等因此成功殺斃鳳大臣其實巴塘一帶極安謐趙大人到即逞兇殺戮僧等死者數百人焚燒寺觀不少此豈武有力者之應當者也 
 
 

Page 4

 
 
亦豈大皇帝呌趙大人如此者也伏求大皇帝撤換趙大人目下不派駐藏大臣或可由番官内舉出一人否則趙大人必成鳳大人并須賞還我欵修造寺院俾可仍舊誦經現在鑪關一帶已不安靜如有事體外人必來干預達賴現在進京瞻對不足鎭懾必有他變云云具名者係各寺之寺主下蓋有圖記樞垣當將聯豫所呈照抄一分呈覽兩宮頗以爲念遂寄諭趙爾豐略云聯豫代藏僧所奏悉藏情兇蠻開化非易（中略）着該大臣體察情形母事畏葸母稍操切妥籌奏明辦理 
[汴藩朱壽鏞被參北京]  
　　某御史奏參暫護河南巡撫布政司朱壽鏞年近八旬精神難振任聽子姪用事貪而務得以致人言嘖嘖非盡無因前撫臣林紹年在任時曾經專摺據實奏參乃奉旨留中竊思朝廷即顧念老臣亦應澈查明確另旨加恩該藩司方能略知悔悟現值時艱豫省伏莽頗多竭力整頓尚虞多事若以貪劣畏葸之員濫厠其間遲早必爲地方之害云云奉旨交新簡汴撫吳重憙查辦 
[貽榖案訊有端緒北京]  
　　上月二十八日法部承審官又提訊貽榖等審問四小時之久均係按照原參及原卷質訊聞問官訊得確實證據三項貽已默認無言大約不日當可定案矣 
貽榖一案某邸久有開脫之意而鹿軍機則堅以此案非澈底根究不足以重國法因此某邸與鹿大軍機小有意見法部亦以此案必須認眞究查故承審官業將案情息心研究破綻早已顯豁呈露而貽榖遂陷於無可奈何之地位矣 
[度支部議准籌給八旂辦學經費北京]  
　　御史俾壽奏請籌給各旗設立蒙小學堂並創設研究所經費一片業由度支部議覆略云查近來直省設立學堂所需經費大半自籌即以京旗而論亦並未全數由部籌撥今八旂設立蒙小學堂並創設研究所事同一律自應查照成案各就本旗原有公欵内設法籌措惟據該御史奏稱八旗衙門旣無别項津貼又無辦公經費其平日一切辦公等項均須於餉銀内酌量攤扣等語似此情形若必强令自籌勢必至藉端攤扣流弊滋多擬請由部庫每年每旗籌給銀五百兩計滿蒙漢二十四旗每年共籌給銀一萬二千兩交各旗都統作爲蒙小學堂及研究所經費至所請京外官紳捐助各旗學堂及研究所經費准由該旗都統隨時奏明請奬一節查臣部曾於光緒三十一年九月奏准嗣後凡報効學堂經費者比照賑捐章程均按五成實銀核給銜封業經通行在案所有捐助各旗學堂經費原係一律准奬應令查照定章辦理以資激勸奉旨依議 
[咨催查報德法兩國華僑人數北京]  
　　民政部咨出使德法兩國大臣文云本部於光緒三十三年正月咨查僑寓各國華民姓名年歲籍貫僑寓處所及學生入何學校工商作何營業已由駐劄英美日俄奥比等國各使臣先後查報惟僑寓德法華民人數尚未造册送部朝廷視民如傷海外編氓時深軫念本部綜核民政尤當周知人數在遠不遺相應咨催貴大臣轉飭詳查造册達部以便彚案入奏 
[幣制問題之大會議北京]  
　　會議政務處提調吳侍郎上月二十七日下午由值日文案官朱崇蔭領到交議唐紹儀奏請實行商約各欵並速定幣制一摺當日印刷親呈領袖議政王大臣慶親王閱看當奉鈞諭知會與議各堂及資政院總裁貝子溥倫等幣制議案准於初二日午前十一時在園開議該提調除遵諭知會各堂外並令該處文案等員預備幣制議案聞是日度支部尚書仍主持七錢二分爲合宜以便甲外信用之說並詳籌速辦通行國家錢幣曁釐訂清理財政章程各大臣亦無異言惟仍未决定云 
[津浦鐵路奏派幫辦原因天津]  
　　津浦鐵路督辦吕尚書請添派孫寳琦爲幫辦大臣已誌前報兹探悉其原因有三（一）因孫大臣向爲德人歡迎所有交涉上一切事宜易於辦理（一）因該路與英德交涉其多加以路事重要會同四省官紳商民籌欵均非易事非有幫辦相輔不易治理（一）因該路用人旣多虚糜亦鉅日前外間已有煩言吕大臣擬俟孫大臣到差後將所有用人行政交涉均交孫大臣辦理 
[各省籌辦諮議局彚誌]  
（江蘇）蘇撫陳中丞以蘇省諮議局籌辦處於官塲一面業已將督辦總會辦提調等差分别委定紳士一方亦早議定派鄒紳福保爲該處總辦現據蘇紳公同推舉請派前來亟應參酌辦理爰即照會翰林院秘書郎王紳同愈與鄒紳福保同爲該處總辦並照會前直隷按察使王紳清穆翰林院編修蔣紳炳章爲會辦刻已分别照會各紳辦理並咨報憲政編查館查照矣 
（奉天）日昨憲政編查館將選舉議員議紳各票式曁各議紳執照式樣並投票匭式印刷成帙頒發來奉當由徐督奉撫札發奉天全省諮議局遵照辦理併將各票式一律發給飭令照式呈報聞刻已由奉撫約同各司道定期本月初十前後集議此事 
（湖北）卾省諮議局籌辦處司道以諮議局奉旨限一年内辦齊明年 
 
 

Page 5

 
 
正月十五日爲初選舉期三月十五日爲複選舉期自應欽遵妥速辦理現已將憲政館頒行章程刷印多份由局分行各府廳州縣飭令會同地方公正十紳赶速籌辦惟法不立則令難行各地方官實心辦事者固多而因循觀望者亦復不少定章期限緊迫若有誤初選舉之期則複選開議勢將節節紊亂貽誤非淺爰詳請卾督札行各州縣責令勒限舉辦如有辦事因循之員由諮議局查明詳請分别記過撤參其認眞舉行條理不紊者亦請酌予奬叙以示勸懲 
卾督陳小帥以諮議局籌辦歲爲官紳合辦之局湏多派公正士紳參議其事爰卽照會敎育總會副會長法部主事姚紳晋圻充當該局參事惟諮議局經費尚未籌定每月暫由善後局致送該紳薪夫百金以資辦公（江西）贛省諮議局前擬於南昌考棚墻外空地創建房屋刻聞贛撫以該局卽須創設昨又移文商務總會提議此事 
（山東）東省擬設諮議局籌辦處早有成議昨日袁中丞又飭各司道妥議章程從速禀覆因急欲開辦故也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
外部儲才館近日研究國際條約問題其次序先以條約中之中國文與外國文合璧者比較其有無謬誤之處然後研究條約中之有利於國者應如何遵行有害於國者應如何抵制以爲將來改正條約之豫備 
德公使要求保護旅華土耳其僑民經外部駁斥後屢向外部抗議均記前報現悉外部嶁書袁軍機以該使此舉侵我國權殊甚仍復嚴詞拒駁并於日前照會該使定期開特别談判如何解决容探續誌 
伊犁將軍電致外務部云伊犂邊陲風氣未開現擬辦理官報以開民智經派委員購辦刷印機器乃運至七河省地方突被俄官扣留希照會該國駐京公使詰問緣由 
度支部尚書澤公與各堂會議各省賑捐空白執照由部頒發素無限制近來各省電請發給者又復絡繹不絶查直奉川廣兩江山東甘肅先後請發空白照已有四十三萬六千餘張而檢查册報只十萬張有零殊多流弊亟應通咨各直省澈底清查然後再定限制之法聞各堂頗賛成此議 
前日欽派睿邸壽尚書盤查度支部庫欵刻已覆奏聞庫欵連附寄欵項共銀一千八百餘萬足金八千餘兩 
内廷確實肖息云皇太后萬壽禮節現已預備在頤和園辦理果爾 
則月初回海之說未必確實矣 
政務處王大臣會同禁烟大臣恭邸等兩次核議滇督再奏縮短禁烟年限一摺仍以事體重大未能遽決昨特電覆該督先由雲南試辦實行禁絶并預籌稅捐抵補之策一俟辦有端緒再行推廣各省一律減期陸軍部鐵尚書奏請滿漢世職練習軍學一摺現聞已經政務處議准嗣後滿漢世職及八旗食俸人員凡年在四十以下者概令呈遞履歷由部考選送入將弁學堂肄業畢業後分派各省陸軍委用其不願學者一律扣俸以昭激勸不日奏請實行 
察哈爾都統電咨陸軍部云張家口防兵疲弱不振爲日已久值此整頓戎行之際亟宜設法改練現擬將所開荒地每兵賞給四十畆再賞一月錢糧令其自行耕種騰出糧餉再招募壯勇認眞訓練庶免裁撤兵丁流爲匪徒 
陸軍部侍郎廕午帥奉簡使德後所遺侍郎一缺鐵尚書力保鳳禹門都護署理慶邸則擬保馮國璋都護升署一二日内即見明文 
陸軍部各堂以各省添練新軍向外洋購買軍械漏巵極大現擬在山西添設北洋製造兵工分廠專造近畿各鎭應用軍械刻正派員擬摺日内會同商部出奏 
俾侍御奏請改良裁判停止刑訊一摺交由法部議准已紀前報近聞該部葛尚書擬奏請嚴定擅用刑訊處分通飭京内外理刑衙門一體遵照以期實行改良法律 
郵傳部陳尚書於路政一事甚爲注重現擬通飭各路查明辦事人員如有不諳英法言語文字及機器工程未有專門學問者核其辦事勤惰詳加甄别嗣後各路職員必須於英法二文中通曉一國文字并知機器工程學者方准派充否則概勿引用 
日前民政部將堪以補缺騐放各員開具履歷咨吏部查照員名録下民治司員外郎孫培營繕司員外郎全興張玉麟民治司主事黄兆熊王大亨警政司主事王揚濱疆理司主事雷延壽營繕司主事沈學范衛生司主事張維勤七品小京官胡峻銳申希朗阿魁瑩内城衛生僉事熙魁 
[西報譯要]  
天津奥租界加稅問題文匯報云天津奥國領事因奥租界所微各稅獨較他國爲輕故擬加重期與各國相等界内華民因此怨言叢起奥領事乃照會津海關道請示辦法津道答稱加稅一事非不合理惟目下商務疲滯不宜出此請俟商務起色再爲實行 
赫德回華之謡傳又載初七日倫敦電云外間所傳中國總稅務司赫德將次回華之說實係不確 
分類新聞 
政界 
[吏部奏請舉行京察北京]  
　　明年爲舉行京察之期業由吏部具奏略云查在京各部院衙門及陵寢盛京等衙門京察三年一次自光緒三十二年丙午起至三十五年已酉止已届三年之期按照定例應由臣部奏請舉行在京各衙門考察各官應於明年三月十五日前造册送部由臣部會同都察院給事中京畿道查辦俟辦竣後會同大學士都察院給事中京畿道過堂四月内帶領引見惟歷届俱係查照成案提前赶　 
 
 

Page 11

 
 
行令在京各衙門於封印前造册送部二月内帶領引見其陵寢盛京等衙門仍按定例於四月内造册送部臣部於五月内辦理具題曁醇賢親王園寢應行考察各官亦歸入陵寢等處一律辦理此次已酉年京察現已届期自應奏請舉行至盛京各衙門及三陵官員筆帖式應改由東三省總督註考造册送部八月二十七日奉旨知道了 
[民政部催造民數表册蘇州]  
　　民政部咨蘇撫文云本部前年具奏每年十月各省將軍督撫應將民數據實咨部彚奏以歸劃一奉旨允准通行在案現本部彚案伊邇前次頒發表式尚多未能造報其已造報各省亦多未能照式填寫辦理本部殊難彚核相應咨催貴撫查照希即轉飭詳查速照表式填註務於十月内達部幸勿再延 
[蘇省各州縣之優劣蘇州]  
　　憲政編查館考核光緒三十二年分各省州縣政治事實表册分别勸懲彚案具奏特於前日開單咨行蘇撫查照兹將蘇省各員録下江蘇省州縣列人優等五員青浦縣知縣田寶榮碭山縣知縣秦献祥邳州知州應祖錫通州直隷州知州恩芳如皋縣知縣周景濤又列入平等十四員吳縣知縣張瀛吳江縣知縣陳守晸崑山縣知縣寶頤奉賢縣知縣王邦鼒川沙廳同知左念慈南匯縣知縣李超瓊武進縣知縣賴豐熙寳山縣知縣王得庚儀微縣知縣舒霈江浦縣知縣鄺兆雷高淳縣知縣徐樹鍔沛縣知縣陶瑞徵豐縣知縣王之全海門廳同知梁孝熊 
[晋撫定期考試道員山西]  
　　晋撫恩中丞前日牌示云新章考騐各官在省候補道員應由本部院親臨辦理兹定於九月初三日即在考騐處舉行爲此牌仰在省應考各道員知悉務各先期赴處報名備卷是日辰刻齊集考騐處聽候本部院命題扃試 
交涉 
[中法兩國協訂航約廣西]  
　　中法兩國在廣西越南交界處協定航约一事兹聞廣西巡撫電致外務部略謂現由委員丁牧平瀾前往龍州會同法國委員協訂允准法國航行龍州内河條約並議訂法國行輪稅則每年只准法輪航行二次 
[中日木植公司開辦奉天]  
　　中日合辦鴨緑江木植公司章程業由張金波陶杏南兩司使會同日員簽押已誌前報兹聞吉林勸業道僉事農工商部郎中胡宗瀛君已奉東督派充該公司理事長由吉林交卸來奉尅日前赴安東辦理一切該公司已於九月初一日開辦 
[實行洋商漏稅辦法奉天]  
　　東督徐菊帥前日札飭各衙門將所定洋商漏稅辦法一律施行後撫順縣朱大令恐合屬人民不知辦法特抄録東督札諭詳細註明張貼所屬地方俾得共喻 
[鄉愚並不與敎堂爲難鎭江]  
　　七月十五日本報所載鎭江新聞鄉愚與敎堂爲難一則兹據鎭江杜課園君來函謂已經丹徒縣查明並無其事爰特照函更正 
軍界 
[派營護運秋操糧餇鎭江]  
　　江督端午帥以江卾秋操在即所有陸軍轉運糧餉一切沿途恐有疎虞特電飭駐鎭巡防隊統領周錦堂協戎轉派第三營管帶余長發帶兵兩哨馳赴安徽太湖一帶護運照料協戎奉電後業已遵行 
[軍門查勘四路砲台鎭江]  
　　長江四路砲台總統徐吉雲軍門以防務戒嚴爰於初三日乘兵輪抵京口暫駐戎旌初四日命駕至象山雩山焦山圌山等處查勘砲台以資整頓 
[王都護電報到卾閱軍湖北]  
　　閱軍大臣王英楷都護赴江卾閱軍一節已誌前報刻聞該大臣有電致陸軍部云今已到卾與陳小帥會議定於九月十六日在南湖操塲行閱兵式 
學務 
[浙藩移請籌墊學堂用欵杭州]  
　　浙藩移釐餉局文云接准提學司支函開頃據卓守函禀陸紳桂星賠修師範工程一案前經該紳認繳洋二萬元當即先繳現欵期票洋一萬元其餘一萬元曾禀准撫憲諭將陸紳經手標營工程墊欵扣抵現在該堂開工改修陸紳已繳之一萬元業經陸續給領將訖懇函商尊處查明陸紳郷手營房報册如所墊確有萬元之數上請將該欵抵撥應用倘銷册尚未呈核恐輾轉需時懇即由尊處移知釐局暫撥一萬元備用將來陸紳銷册或不敷備抵卽由府追繳歸墊等因此項賠欵陸紳旣繳解一萬元其餘一萬圓該府旣奉撫憲諭將陸紳經手標營墊欵作抵該府函中並有銷册設或不敷由府追繳歸墊等語則此項洋元非無著之欵但恐緩不濟急擬請尊處將陸紳承辦營房墊欵卽日移知厘局能先時暫撥備用俾該堂早日觀成不勝盼望之至等因函致前來相應移請爲此合移貴局請煩查照希即查明放給該府領用俾得早日觀成 
[鄉民集衆毁學案已了湖州]  
　　日前烏程軋村兩等小學與某廟宇住持齟龉當被學生焚燬陰册以致十九處村民聚衆報復拆毁學堂焚燒器皿書籍各情已誌前報兹悉此事肇禍之原實因該學校房室即設在該廟宇内近來各學生因嫌校舍狹窄漸漸佔據旁殿並將殿内神像搬棄且將兩廊所塑之泥馬繫之以索各生躍躍欲試據鞍自雄日以爲戲致該廟住持與各生口角遂爲各生焚去陰册由僧訴諸鄉董頃刻激動各莊區齋主蜂擁入校成此巨案幸蘇大令於初一日前往查究情由以該校規則不嚴以致擾事乃當塲傳齊各莊董事竭力善言開導且允將廟宇神像泥馬由縣修葺一面將小學堂另行設法賃屋以熄後患實業 
[郵部派員測勘張綏路線北京]  
　　郵傳部札委京張路局副工程司俞人鳳文云京張鐵路明歲可以告竣現議由張家口推至歸化綏遠城一帶以爲北達庫恰西通甘新總幹惟自張至綏路程紛出有由邊外直達之道有由大同朔平出殺處口以抵歸綏之道有由大同分途出得 
 
 

Page 12

 
 
勝口經豐鎭陶林㕔以抵歸綏之道有不經張家口卽於迤南之沙城子往胡家屯懷安縣以抵大同之道約計均在八百里内如由懷安天鎭陽高往北折出邊墻以達豐鎭較之南繞大同路綫約可縮近百里其間路徑之曲直夷險施工之遲速難易以及商貨之出入多寡沿路之有無礦産森林必須切實調查履勘始有把握查京張路局副工程司候選同知俞人鳳經騐路工有年堪勝勘路之役仰即乘此秋高木落便於實測率同帮工程司劉庸學生書記人等尅日登程測勘隨時報部核奪 
[津浦督辦電告行程山東]  
　　津浦鐵路督辦吕大臣於上月杪致北叚會辦汪瑶庭觀察電云沁電敬悉本定九月初二日乘提督輪船赴青島即到濟南現聞海帥已出轅故改由天津至德州再赴濟南准於月望之前到省請回明海帥爲要 
[電請訂購津浦鐵路機器天津]  
　　津浦鐵路需用機器等件吕大臣擬委某觀察直英德兩國採買刻因帮辦浦浦鐵路大臣孫公使現在德國昨特電致孫公使就近在德國訂購無庸另派委員前往以節經費雜記 
[湖州機夥聚衆停工案已結湖州]  
　　湖州機匠擊鼓鳴冤一案已迭誌本報兹悉此案旋經機業正董張小莊君由杭來湖竭力排解於初一日始行商定每疋加酒資六十文無論如何永以爲例又裁短洋水錢十文待縣官揭示後機夥即行具結然後將情形勒石大約可和平了結矣惟當風潮極甚時錫守傳歸安林大令詰責謂機夥與機主係同門共事同鍋飮食加工停工不過下等商人無意識之舉動且機夥皆係迫於衣食與匪類糾衆結盟不同今汝遽將徐杖二千錮禁内監並不推鞠試問眞匪眞盜應用　刑尤幸此次乃機夥交訟不致激成意外變端若轉瞬開漕亦如此等　頇辦事則興禍必大有不堪設想者林大令惟唯唯而已 
[職員攪擾朝審北京]  
　　上月二十四日爲法部辦理朝審之期甫經入座突有一人溷進朝房肆行詈罵經步軍統領飭派左翼翼尉拿獲解送步軍統領衙門詳加審訊據供名慧文正藍旗滿洲人陸軍部候補筆帖式伊胞弟奎文向係分居後不知去向伊弟婦周氏與已散工人蔣文祥私通並將祖遺地畝霸佔曾赴步軍統領衙門控告兩次均送刑部訊辦蔣文祥賄串偏袒勒令完案現在周氏等復將坟塋拆毁樹株鋸倒伊情急聞知今日爲朝審之期身穿官服携帶呈詞溷入天安門外因刑部辦理前案不公想刑部堂官必定在座隨向公座前辱駡喊冤等語步軍統領以慧文所供之案早經刑部擬結不在此次朝審各案之内乃輒因家務溷入禁門攪擾朝審實屬胆大妄爲亟應據實叅辦爰特具奏請旨將筆帖式慧文先行革職交大理院將所控各節有無冤抑秉公審辦二十五日奉旨依議 
[唐專使出京之威風北京]  
　　赴美專使唐紹儀昨日啟程出京警㕔特派警隊排列車站内外美國衛隊亦派一隊排列站東以示敬重而篤睦誼早八點半鐘專使與送行大小官員聯車數十輛疾驅入站軍樂齊奏各隊均擎鎗致禮專使新佩頭等第三寳星喜容滿面徐下馬車與中外官紳一握别後遂開往天津 
[蘇省設立醫學研究所蘇州]  
　　蘇藩會同學臬兩司會詳撫文云前奉憲台札開訪聞省城醫士無論技藝如何莫不高其聲價贫民得疾往往無力醫治聽其自然情形實堪憫惻亟應設立官醫院一所以全民命等因奉此伏查醫學功用濟世實爲當今之要圖擬就農務局舊有局屋設立醫學研究所遴選醫學長一員副學長二三員凡候補大小官班明白醫理者均可人所研究其宗旨重在施醫施藥惠及貧民如有素明醫理之士紳亦均聽其入所每五日一會晤切實考究於中西各國醫理精研貫通以期事歸實濟其餘未盡事宜隨時斟酌云云 
[松江禁烟之嚴厲松江]  
　　松江烟禁一事現各官長又撰就韻示飭人掮牌鳴鑼曉示謂照得官膏專賣須從調查入手明年定當舉辦接名給照執守憑照方可挑膏無照不准私售現將姓名住址查明登載册後每日吸烟若干分毫不得隱漏此係各省照辦有癮並不獲咎爾等母得疑慮公事决無欺負其各從實聽查違抗定即提究 
[雜談難師難弟]  
某縣立一小學堂。聘訪一位敎習。舉止輕狂。言辭誇張。每逢上講堂時。極力鄙薄學生程度之卑下。以顯其眼界之超卓。一日因在講堂敎授國文。見無一隹搆。遂大書。黑板上曰。學生皆放狗一學生俟其出。乃續其後曰。敎習盡吹牛。敎習返。見之大怒。即謁縣令。求革退學生縣。令聞之大笑曰。君每謂學生程度不高。似此對仗工穩。足見國文功深。至謂學生等毁辱師長。則君前提已舛錯。無怪其斷案謬誤也。敎習曰。此亦我上聯出的容易。所以伊等能承對耳。縣令曰。君出上聯。即预留下聯地。步伊等對下聯。又能回顧上聯語意。此眞可謂難師難弟矣。該敎習不答。 
[新三笑（二十五）]  
話中再表一個蘇州的著名紳士。其人姓吳。號子和。年紀約有五十餘歲。素與楊紳交好。知楊紳新喪寵姬未免鬱鬱不樂。一日乘輿往訪。見楊紳顔色憔悴時時歎氣。吳紳解勸道。天下多美婦人。何必是。足下髮雖短而心猶雄。我有一個相好。顔色　不算絶佳。却也可以過得去。阿　去賞鑒。賞鑒楊紳正在家中無事。就說道使得。二人遂各坐轎出了閶門至吳紳所說的妓院家吃酒。呌了幾個局。閙了半天。至晚始罷。也不在話下。兩人出了妓院。在馬路閒看。這日合當有事。見對門妓院中。走出兩個妓女。年紀均不下十四五歲。一個身上穿的白花官紗衫子。梳了一梗辮子。一個穿的是黑外國紗衫。胸前繫了個花球一個。穿黑的是呌老　。穿白的是呌老二。那老二更加一表人。才如花似玉。楊紳見了頓覺魂飛天外。魄散九霄。就指示吳紳道。老兄你看這兩個倌人十分妍艶。蘇州婦人。雖然嫖緻的多。這樣美麗。確也少見。吳紳笑道。你賞識他麽。這是狠容易的事情。這兩個倌人。小弟與他相識。這個堂子。是王阿松開的。這兩個是阿松的討人。倘老兄果然賞識他。小弟倒可以介紹。今日天色已晚。明日我請你到那裏拼和如何。楊紳喜出望外道甚好。當夜兩人各自歸家無語。次日揚紳起得甚早換了一身艶服。等待吳紳　來。一同出城吃酒。不料等到午後兩點餘。　不見吳紳到來。時天氣正熱。霎時間。陰雲密布。雷雨大作 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[直督奏代遞已故提臣遺摺並臚陳戰績摺]  
奏爲代遞已故統兵提臣遺摺並臚陳戰績恭候恩施仰祈聖鑒事竊總統武衛左軍直隷提督馬玉崑於本年八月十九日因病出缺經該營幫辦三姓副都統崑源電奏在案欽奉諭旨俟遺摺遞到再降恩旨等因欽此仰見皇太后皇上眷念前勞恩周没世凡在臣庶欽感同深兹據副都統崑源將該故提督遺摺一扣咨請代遞前來臣查已故提督馬玉崑身膺軍旅垂五十年初隷前四川提督宋慶麾下轉戰皖豫粤匪苗逆以次盪平是時捻熖益張匪首張落　及其從子張總愚勢尤兇悍始躙豫疆繼竄秦晋終蔓延於秦豫齊魯益以任柱賴文洸各股東奔西突剽忽無常該提督統偏師追剿所向有功任張兩逆合全力困宋慶於登州該提督奮身往救立解重圍由是驍健之名大震鉅野之役任逆中彈死張總愚從子武亥潜以衆遁復追斬之血戰於濟陽降賊馬步三千有奇餘悉陣斃捻勢益衰積功薦保記名總兵賞給振勇巴圖魯名號秦隴回亂奉調西征自榆林草地鹽海子葛征店等處轉戰而前屢奏奇捷逐賊渠白彦虎於甯夏乘勝擣金積堡堅巢生擒匪首馬長順誅之甘凉肅清晋記名提督並換搏奇巴圖魯名號嗣隨前伊犂將軍金順出嘉峪關時關外徧地皆匪而白彦虎黑瞎子小虎諸悍酋尤悉力抵抗該提督疾趨勇鬭連克烏魯木齊昌吉瑪納斯曁滿漢諸城黑瞎子旣擒白彦虎亦遠遁諸逆回聞風奔潰天山南北逐漸盪平賞穿黄馬掛並給雲騎尉世職在西域前後十六年收復名城以十數剿撫之餘倡率屯墾以興地利迨新疆大定前督臣李鴻章奏調北洋辦理營務旋補山西太原鎭總兵朝鮮之役東征諸將譁潰時聞該提督獨以四營蒞前敵堅明約束秋亳無犯韓民懷之其紀律有足多者洎回軍駐遼强敵壓境戰田莊台戰太平山戰感王寨以千數百人抗敵兵數萬苦戰連日夜殺傷相當其時金復海蓋相繼淪陷該提督兵單援寡獨能奮力搘拄吃然自全蒙恩擢授浙江提督調補直隷提督拳匪肇亂鄰邦失和聯軍集於津沽詔徵入衛旋拜總統武衛左軍之命馳往津沽督戰時敵氛正熾該提督激厲將士獨支危局初戰於天津繼戰於北倉相持月餘值盛夏積潦該提督躬率所部奮身泥淖酣鬭盡夜無少休卒以師無後援勢難持久詔令移紥南苑因得全師扈蹕西巡迨乘輿幸陜該提督留辦晋防直晉接壤深資捍禦之力嗣旋師直境剿辦祁博大宛房固各屬積匪京邑觕安回鑾賞功加太子少保銜賜紫禁城内騎馬曁曁苑門騎馬該提督感酬殊遇益策桑榆數年整飭邊防爲國保障不謂偶染微疴遽聞　逝聽鼓鼙而思良將經板蕩而識純臣環顧戎行求如該故提督之宿望耆勳　難再覯在朝廷裦忠有典渥沛鴻施無俟微臣陳請至該故提督生平戰績謹就夙昔所知者縷晰上聞所有代遞已故提督馬玉崑遺摺並臚列戰功事蹟各緣由理合恭摺具陳伏乞皇太后皇上聖鑒再該故提督長子馬恩溥早殁次子儘先補用游擊馬廉溥三子分部郎中馬廉德長孫一品讔生馬朝棟次孫分部郎中馬朝樑合併聲明謹奏八月二十七日奉硃批另有旨欽此 
本埠新聞 
[工部局致領事公會函（爲華界警察事）]  
公共租界工部局因華界警察局拘押租界居民事曾兩次致書領事公會事關華界警權用特譯登如下 
敬肅者本月初十日有北四川路第一千八百四十號門牌居民李厚金因事至北山西路第一百四十九號邀庽主楊榮卿出外楊行至開封路與租界分界之處不肯前進李遂扭楊送至界外警察局拘押聞因楊欠洋八十九元延期不還之故現楊仍在押未釋據局員云須有保欵始可釋出本局據巡捕房報告楊李皆租界居民爭端亦起於界内照例祇可由會審公廨審問扭送拘押皆非合理爰乞領事公會從速照會華官催將楊榮卿釋放俾由公廨訊斷以符定例再有陳者華界警察不時乘隙干涉租界事務此事尤有關係　請從速對付諒華官接貴領事公會照會後不致延宕推託否則衝突之舉將因此發生恐將有不堪設想之結局也九月二十二日工部局首董藍台爾上書 
本月初一日又致一函云前爲華員擅押租界居民奉上一書諒早鑒及未悉貴領事公會已否備文照會華官現楊某已於星期三日由其友押欵保釋蓋非此無能爲力也當時事起楊友嘗向華官爭抗置之不顧致楊某被押幾近三星期而貴領事公會對於此事之遲緩則更有令人怏怏者爰將此事奉達此次華員侵害租界居民權利之處　貴領事公會必將有以恢復之也再嗣後遇有此種案件若不能即加矯正則本局將勒令巡捕房從事應行各舉不稍延緩直言奉告幸乞鑒原 
[美領不允交犯]  
　　鋸木匠王瑞生顧良卿毆斃張根祥一案迭經滬道照會美領飭令捕房將王顧兩犯途交上海縣按律擬辦已誌前報兹聞美領又於前日照復滬道謂王瑞生等當毆斃張根祥時實係無心失手未便援照洋涇浜設官章程第四條内載或至死罪或至軍流徒罪應送地方官訊究一節辦理所請送縣殊難照辦 
[赴美專使來滬續誌]  
　　赴美專使唐少川星使紹儀由津乘輪來滬已紀昨報兹悉星使抵滬後暫駐英租界江西路客利西飯店本埠滬道以次各官均往拜謁昨晚由粤帮各紳董設筵廣肇公所東請星使飮宴又聞前日閘北巡警總局總巡長范府亭與副巡官馬長蓮奉督辦蔡觀察諭飭率領馬巡二十四名巡長兩名軍服荷鎗至法界金利源碼頭迎接唐星使途經英租界南京路由老閘捕房西捕查見立卽回禀捕頭電告福州路總巡捕房經總巡卜羅斯君飭令一百四十七號西捕赶至松江路外洋涇橋附近將巡官巡長馬巡一併攔阻旋至捕房由該巡官等聲稱奉道憲命令飭赴法界迎迓赴美欽使已經照會值年領袖即將領袖簽字照會取出卜總巡騐得工部局並未簽字謂旣由領袖給予照會自可通融遂各退出赴法界迎迓蘇撫陳伯師昨乘火車來滬謁見唐欽使由閘北巡警總局督　蔡觀察派偵探巡長在車站迎迓並聞 
 
 

Page 19

 
 
唐欽使定於初十日起程 
[商議豁免燭皂重征稅]  
　　農工商部溥尚書據上海商人洪德生禀擬在上海開辦燭皂有限公司採用中國材料仿照外洋材料性質製造以挽利權現已籌集股銀四萬兩作爲資本惟沿路關卡有運料重征稅應請豁免等情現溥尚書已移文商務大臣商議可否將重征稅豁免以便傳示該商人遵照辦理 
[懸掛西式招牌之交涉]  
　　張祥記馬嘉炳等十六户懸掛西式招牌未領執照由西捕傳至公堂請訊據供均在北四川路及新靶子路開設店舖該處係寳山縣華界並非租界不願認罰領照判一併退去候函致閘北巡警局查明界址於禮拜四訊奪 
[兵輪管帶禀請給還頂戴]  
　　鈞和兵輪前在金陵夾葭絨緞等件經江督飭將該輪管帶馬廷樹摘去頂戴將功抵銷在案兹該管帶以前項情事皆由船上舵工朦混所致失察之咎實屬難辭惟事出無心並非自爲爰特禀求滬道轉禀江督給還頂戴未知能邀准否 
[飭知日本騐疫口岸]  
　　駐滬日本領事日前電致江督略謂以後凡有清國官商輪船如在疫地駛至日本經過長崎門司神户横濱及函館等五港須先停輪聽候驗疫請飭各關道團諭各輪知照等語現端午帥已札由滬道轉致新關好稅務司飭令各輪一體遵照 
[謝劵]  
　　餘時學會定於初九晚六句鐘假座天仙茶園演劇助振昨承惠贈入塲劵一紙書此誌謝 
[城内]  
染司罷工餘聞○家着染坊各工日前聽信陳繼堂唆令罷工曾經由縣提訊判陳交差補禀一面飭差吊單在案近有失業各工日與聚議由孩差禀知大令將陳改收待質所聽候訊辦 
大風爲灾○前日午後忽起大風城内楊家荒塲地方有某姓老虎灶房屋六七間被風吹倒壓傷多人 
控追夙欠紙店主邱子卿前日至一路巡局控告孫鴻生於光緒廿八年分喘中劉福清借　洋三十三元向索無著游巡官諭候飭甲理處 
道批四則○鄔榮堂禀批案經批廨諭飭水木作董事查賬核斷現在帳目已否理明如何情形仰公共租界會審官查明限令赶速分别清理具報邁婦金張氏禀批開竣馬家浜河道鄉民滋事一案迭奉督憲飭拿滋事之人訊明禀辦爾子金光照如果當時並不在塲滋閙何以延不到案候訊顯係情虚畏避現因爾孫金鳴歧被縣押交始以保出尋覔等詞來轅混瀆殊屬刁狡不准丁萬興禀批該店鋪作何生業旣與方正大年久近鄰自必確知方之家中底藴仰上海縣傳案作証切實究明秉公訊斷具報不准差役拖累干咎寡婦高朱氏禀批新章華人與華人涉訟如被告住在租界應赴公廨控理有不服公廨判斷者方准來道上控陸載庭果有盜賣坆地情事儘可赴廨控告乃一再由縣批示該氏竟不遵照率請飭縣提究殊爲不解不准 
官事○記名軍機章京内閣中書胡樹桐候補千總沈葆義龍華浦東子藥庫廠稽查委員候補巡檢梁慶寛四川試用通判吳江清昨均到道拜會禀見巡警總局稽查課局劉卿任禀知到差江蘇試用知縣景崧謝委唐欽憲行轅文巡捕差並銷法公堂會審差前署海防同知法公廨會審委員聶宗羲仍奉滬道派委法廨會審差昨日謝委到差 
[南巿]  
嚴禁公役勒索○總工程局昨日出示略云照得本局定章凡遇詞訟案件無論原被不准偵探正夥以及所丁役甲需索分文歷經出示諭禁深恐日久玩生合再出示諄諭爲此示仰在局偵探人等一體知悉自後務須確守局章倘敢陽奉陰違或於事前婪索費用或於事後要索酬資或得錢朦蔽應傳者不傳或索賄未遂應保者不保一經察出或被告發除追贓斥革外定予嚴懲 
改期選舉判官○總工程局正裁判孫星垣明府一年任滿局董本定於初九日公議選舉嗣因適逢重九節期故改定十六日常會時再行議决並聞是日尚須提議莫總董因病告假之事云 
鄉人負欠○協興源記磚灰行執事張仲賢控鄉人趙阿四欠洋四十六元零向付圖賴昨由工程局提訊判交保赶理 
失去木植○華豐泰木行夥張根山扭撑木排之陳三至南區控被失去木頭一支值洋廿三元解請工程局訊究判交保候查 
查獲流氓○鄉人翁關關被嚴掌春紏衆拆梢昨由巡士將嚴查獲解　工程局訊究判戒賫四百下與楊金華同押擬辦 
[閘北]  
巡警總局批示○麫業鴻雲樓等禀批據禀王桂寳等勒令麫夥加價各節是否屬實仰警法科派　確查據實禀復再行核辦 
商人陶仰潜禀批此案前據該民來局呈控業經批飭不准所請銷案著母庸議 
[新租界]  
溺斃○前晚七點鐘有年約二十餘歲身穿白洋布衫藍布褲之男子在新閘橋上失足溺斃屍身尚未撈獲 
封屋○新閘路太平坊一弄蔣文珊家積欠房租三月昨由房主禀　公廨飭差協探將屋發封 
[英租界]  
馬車肇禍○前晚七點鐘滬道蔡觀察之轎馬車由家丁李某押車行經漢口路附近馬忽狂奔致馬夫何阿友跌下受傷旋撞壞招商局某姓包車及楊根生張德茂東洋車迨馳至江西路被四百七十號印捕及某洋行出店帮同拘獲解入捕房捕頭飭將受傷馬夫送仁濟醫館醫治並令賠修　壞車輛該馬暫留捕房再行核辦 
金舖失竊○楊慶和發記金舖失竊金飾二十四包計重二十六兩昨由軌事投報捕房飭探查緝 
候傳要証○陳阿二因與奥國公館用人李坤生串匿沈成章之妻華氏由廨收押在案昨又解案中西官以李屢傳不到判陳還押候傳李到案再行質訊 
復訊拐案○吳沈氏因串拐姚兆兆之妻張氏由公堂判令押交同黨在案昨日復訊據供與住居閘北之劉某串拐判仍還押候移提人証再訊 
具領養媳○周陸氏之養媳鄧明珠昨由幼女所解廨　忓據供年十二歲在周姓家爲婢被鄰婦徐曹氏誘出交捕送至幼女所是實旋由周陸氏延聖文律師到案聲稱該女係由漢口賣來爲媳今被鄰婦誘出讀爲給領中西审判氏具不准虐待切結交保將女領回 
公堂瑣案○王阿茂竊永順昶雜貨判押兩月雉妓王桂寳等十人違章拉客判各罰洋五元充公張扣之張祥源串竊顧炳章衣物判張祥源交保張扣運押兩月王君郎竊成興館衣物判押十天李正桂竊陳正東銀飾判押西牢一年期滿逐出徐國柱控王山泉欠銀不還昨晨由探將王傳案判過堂候訊日商用人吳桂榮控王少卿欠銀不理昨日傳案判押候訂期會訊 
英商錦隆洋行控李魁記欠保險費一十七兩由探將李傳案判交保候訊流氓奚和尚徐阿祥串搶唐陳氏　挖耳判各押兩月 
[美租界]  
馬車傷人○馬夫季友才駕車不慎在海甯路將某姓女孩　跌碾傷由捕并送捕房捕頭飭將該孩送至醫院醫治李押候送辦又某甲年已花甲昨在海甯路亦被馬車撞倒磕傷腦門由捕車送醫院一面飭查肇禍馬車核辦 
 
 

Page 20

 
 
電車傷人○晉梅庭前晚行經靶子路被某號電車撞倒跌開頭角當即報知捕房自行回家醫治 
委員驗屍○狄思威路倒斃無名男屍一具已紀昨報昨上海縣李大令委水利廳孫少尉蒞驗委係生前因病身死遂飭地保報堂牧殮 
茶館聚賭○捕房以西華得路韓慶松老虎灶有聚賭抽頭情事飭探投廨請單傳訊 
[法租界]  
電車肇禍○某號電車前日駛至　灘將掮運貨物之小工某甲撞倒跌傷旋由巡捕車送醫院醫治一面查明該車司機人候法廨堂期傳訊 
包探獲賊○黄阿二在法華地方竊取某姓家銅刀等件携至法界求質被探拘入捕房押候送廨訊究 
串竊白米○張連芝張亞福周亞濤三人串竊太古公司白米被巡丁某甲撞見一併扭人捕房押候究辦 
竊取銀洋○沈德高竊張茂廷浂一百元被張扭至捕房押候解廨訊辦 
國外新聞 
[韓報主筆脫累]  
　　初六日東京電云大韓日報韓文主筆楊氏被控濫用公欵一案已於昨日定讞因無確據當堂開釋 
[英國戰艦行蹤]  
　　初六日東京電云英國戰艦哇爾拂萊特及春他戰艦三艘於昨日自函館開抵無鶴軍港 
[美總統游說消息]  
　　初六日華盛頓電云美總统羅斯佛擬與共和黨候選總統塔孚脫游說國内以遏阻力 
[安置失業工人之計畫]  
　　初六日倫敦電云英國各報近載兵部大臣海爾丹倡議招募失業工人一萬七千名編練特别預備軍工黨中頗有贊成此舉者亦有詆之爲無異强遞軍役者 
[俄意大臣互會續聞]  
　　初六日倫敦電云羅馬電稱此次俄章兩國外務部大臣在提西哇互會足見兩國對於土爾其問題竟見融洽又意大利各報對於兩大臣互會一事頗爲歡迎謂此事足證意國在歐洲之勢力日漸增長云 
[法西草訂照會摩王公文]  
　　初六日倫敦電云法西兩國現正草訂公文照會摩王慕連海飛其内容與前經各國審定者稍有更動 
[萬國捕擄品裁判所近聞]  
　　萬國捕擄品裁判所不日將在倫敦開會議訂章程日本已簡坂本少將爲該會代表此事係由上次海牙和平會議准惟其詳章尚須討論故前曾决議世界有精强海軍之九國各派代表組織一會以便議訂細章云 
[俄京大疫]  
　　二十九日聖彼德堡電云近三日内有罹疫斃命死屍五百具同瘞一處尚有屍棺多具因無人鑿穴尚未掩埋現每晨開放專車數輛載運死屍出京昨貴族武備學校亦有三十八人染疫該校遂停課散學以上譯字林報 
[鑽石礦復行開採]  
　　初七日倫敦電云脫國提皮亞斯地方之鑽石礦近復開採 
[英法反對布國路事]  
　　初七日倫敦電云法國現亦與各國反對布勒嘠利亞占據東方鐵路事宜初六日柏靈電云英國對於布國占路問題反對甚力各報亦皆同聲反對土爾其政府堅持布國應與土國交涉不應與該公司交涉之要求布國獨立運舉現已從緩駐英布公使已由政府召回布親王費提蘭特游英之舉業已改定明年 
[土爾其整頓陸軍]  
　　初七日柏靈電云土爾其政府擬簡戈爾士將軍重行組織陸軍制度 
[德領事署被轟]  
　　初七日柏靈電云法國巴杜地方之德國領事署近爲暴徒用炸彈轟毁以上譯文滙報 
小說 
[學界小說風流太史（）四十八]  
第十三回信堪輿太史糊塗護同胞學台造謊且說方大人見了孫提學。先說了幾句套話。然後慢慢的講到法政學堂的事情。把一班學生的意思。懇懇切切的說了一遍。不杨孫提學聽了。連連摇手道。這個不行。不能依著他們的意思。這個法政學堂。本來是個提學衙門。如今我要住進衙門去。難道他們學生好不答應麽。方大人道。法政學堂。雖然本來是大人的衙門。但是現在現現成成的一個衙門。空在那裡。不知大人爲什麽不住那邊的衙門一定要住在這邊。孫提學聽了。冷笑一聲道。老哥還說是辦了多年的學務。難道這一點兒道理都不曉得麽。方大人聽了。不曉得他說的是什麽事情。只得回道。這個什麽緣故。知府倒不曉得。孫提學道。那邊的衙門。風水不利。凡是住進去的。定要受害。兄弟爲他是不祥之地。所以不願意住在那邊。方大人聽了孫提學說出這樣希奇古怪的話來。忍不住鼻子眼裏嗤的笑了一聲道。這個風水是没有憑據的。况且如今正是破除迷信的時代。大人爲什麽相信這樣的無稽之談。孫提學聽了。正色道。老兄說風水没有憑據麽。兄弟且講個最近的憑據給你聽。你想上一任的學台齊榮慶。住在這個衙門裏頭。不到一年。就丁了内艱。前任的學台文吉甫。住在這個衙門。只得三四個月。他夫人害了一塲大病。直病得九死一生。你想這不是活靈活現的憑據麽。方大人聽了。愈加好笑便又說道這也不過是偶然的事情罷了。這風水不風水。究竟是靠不住的。大人不必疑心。一句話還没有說完。這位孫提學早變色而起。口中說道别樣事情。還可以有個商量。若要叫我眼看著這樣兇宅。自已勉强住進去。却實在不能遵命。說著。便又端起茶來。方大人見他這般頑固。料想開導不來的了。只得自已走了出來。又過了幾天。方大人見孫提學自從接印之後。除了到學務公所回拜了一次前任學台文大人之外。一回也没有來過。有些公事。都呌送到他公館裏頭去看。又不懂學界裡頭的情形。只是一味的混。閙該應照準的公事。倒反無緣無故的。批駁下去。該應批駁的公事。倒反容容易易的批準下來。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[武陽籌辦諮議局事務所調查須知孟昭常稿]  
一調查須問其本人或其家屬並可訪之鄰右 
一調查時首填姨名並須填表字别號 
一填寫年齡時如有可疑當告以如不確實須防人指摘 
一年齡一律填明年年齡明年滿二十五歲以上方可入册 
一填寫籍貫如係職官及舉貢生員均以官册爲憑其餘皆以住所之縣 
爲本籍 
一填寫住所須詳細地名並須冠以縣名 
一調查外省寄居人除問其家屬外並須訪之鄰右 
一外省人寄居本地滿十年及有財産一萬元以上者方可入册 
一外省人寄居滿十年並無一萬元之財産雖有他種資格皆不入册 
一凡學堂敎員敎長監督　爲辦理學務滿三年卽可入册 
一凡鄉圖董及各項善舉各項公事之董事但滿三年應一律入册 
一辦理學務及公益事務可前後共計三年不必繼續 
一辦理學務及公益事務兩項可併足三年 
一凡學堂科目程度在欽定高等小學之上卽謂之與中學同等之學堂此項學堂畢業者即可入册但須騐明文憑 
一本省本府州縣人在他省他府州縣入學皆與本地生員一律入册 
一武舉貢生員皆可入册 
一參革之官如有别項資格亦可入册但不載官階 
一營業資本及不動産兩項併足五千元即可入册但須註明某項産業值價若千除五千元之外無須將所有家産盡行填入當調查時調查員當告以如不確實須防人攻訐 
一一家有五千元以上之資産而父子兄弟叔姪同居則以家長之名入册 
一有一萬元或一萬五千元以上而父聲言自有五千元而其一子或二 
 
 
 

Page 27

 
 
   
 
 

Page 28

 
 
   
 
