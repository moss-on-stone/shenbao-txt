# 1896 - 55 - 4908210

 

Page 1

 
 
[四百三十九號書報出售] [  點石齋啓]  
　　跳鮑老戲係大頭和尙度柳翠故事甬俗于元宵前居民爭相試演觀者興高采烈亦新年樂事也他如婦女之走七橋財神之送萬寳董軍獻俘於帳下北人截指于局中畫鼠者鼠失無蹤騎虎者虎噬可慮虞宅禦火至寳堪珍武弁起程綉鞋忽舞皆新奇可喜之事繪畫成圖以供衆　後附　抄册頁等圖説卽日出售此佈 
[重印康熙字典出售] [  圖書集成局啓]  
　　本局用鉛字排印康熙字典格外放大校勘旣密　訂尤工　爲士林所賞鑒購者踵接今重印出售每部十二本分裝二套計碼洋依舊二元五角欲購者仍祈移玉至三馬路申昌書畫室及各埠申昌購取可也 
[論新年禁賭]  
　　人無恒業則曰閒人人不事事則曰閒時非㺯名也然而時旣閒矣而人方共樂其有此閒暇之時且深望其趁此閒暇之時而又莫不取快於一時且爭惜其不常有此時者則新年是也我輩自春徂夏自秋徂冬窮年矻矻無一日不奔走於軟紅塵中寒則爲衣計飢則爲食計不惟爲一身之衣食計而且爲妻若子之衣食計彼夫能顧大義濟人之艱周人之急近則親族鄉黨之間遠則交游徵逐之際相與援引乞其餘以爲一家之衣食計者又不知凡幾是又時無片刻之閒時亦人無一日之閒人矣獨至新年方得優游數日此數日中被服不嫌其華美也陳設不嫌其爛漫也饌不精而不防求其精也酒不醉而不妨求其醉也廣几長筵舉室團坐家庭之樂不惟舉案齊眉家家有德曜也卽珠圍翠繞詠柳絮者若而人吹紫簫者若而人甚至祗許隔簾低唱不欲損君子之令德者又若而人否則累僧達之蠟鳳屑鄭氏之雞碑戴東坡之旛自嘲老朽題人日之句遠寄草堂此皆各樂其樂之雅事也卽或劉盤龍一擲百萬牧猪奴呼喝之聲達於户外而當此金吾不夜之天卽森嚴如禁城亦且與民同樂王道本乎人情何嘗諄諄焉而必以禁賭之説爲民間三令五申哉况泰西有星虚房昴之期使人閲六日而得休息一日其用意蓋恐人之徑情直遂者鬱鬱久勞其事而不得紓其筋骸寛其思慮抑或久之而發爲癡呆雖沿街呌賣而病者終不得一旦霍然耳故斟酌其時日而涵養以太和俾林林總總各保天年此誠於變時雍之世界也我中國旣無此例則一年三百六十日僅此新年之十天半月俾飲和食德之倫相率放蕩於形骸之外誰曰不宜乃不謂上海租界中竟於初二日一律嚴行禁賭且不惟租界中嚴行禁賭卽非租界凡設有巡防保甲局地方委員已於元旦率領局勇地甲周巡以示雷厲風行之伊始據初五日申報所載奉旨禁賭一則謂前有某侍御封章入奏稱天下賭風前惟粤省最盛近經前粤撫嚴行懲辦漸漸歛迹刻下獨盛於江蘇上海地方請旨辦理等語旋奉旨着令該省督撫札飭地方官嚴行禁絶以安閭閻蘇松太道黄幼農觀察奉到督憲張香帥撫憲趙中丞札飭嚴禁等因當卽轉飭上海縣黄大令並委員朱森庭明府保甲總巡曹荃生明府以及各巡防局認眞查辦十六鋪巡防南局委員鍾渭人二尹於元旦帶領勇甲等巡至滬南新碼頭見丹桂樓茶館有聚賭事喝令捕拿賭徒聞風逃逸一尹飭將該店主帶回訊辦此何事也乃竟於向例弛禁五日之隠内而又於素來陽奉陰違之滬濵居然於興高采烈之餘博此匍匐公庭之利市則官法如爐可知矣惜乎其所禁小也若夫滬上各莊號各行棧以及娼院妓寮牌骰之聲無明無夜計其勝負動輙數千百金自歲首以迄年終無日不肆無忌憚及至新年時節則賭興益豪視金銀如泥沙不復有所顧惜近來更有牌九司務設阱誘人傾人腰槖或設美人之局或僞稱大員公館甘言引誘聚賭抽頭少年無識者流墮其計中每至傾家蕩産莊號則倒閉也行棧則停歇也娼院妓寮則逋負夜度資被龜鴇所窘辱也甚至父不以爲子妻不以爲夫無面目見人以致輕生自盡凡若此者其爲害之烈有千百倍於丹桂茶樓之賭錢者使今日果能推廣禁之不必於狐裘煌煌者加以黑索門庭赫赫者加以紅封但使出其不意先將與賭之人訪悉姓名當塲使之驚逸再將坐地抽頭之人捉之至官援近年江寍省城叅劾職官聚賭成案從嚴糾辦俾搢紳紈袴悉被痛懲並妓女之芳名亦得上達天聽焉計江寗至今不敢明目張膽者且十餘年比例以觀安見所謂獨盛於上海者就使未能一網打盡諒亦不至以身試法猶如今日之比户皆然或曰今日爲禍最烈莫如虹口之賭攤該處爲粤人薈萃之所嶺南無賴專恃賭博以營生平時所設長生賭檯雖經巡捕不時掩捕終未見有將賭首拿獲之時因此阱愈深而毒愈廣計新年僅數日耳而某店學徒某鄉人子皆因賭輸自剥其皮棉衣質錢翻本愈翻愈輸直至如任西華之冬日衣葛不敢言歸希圖自盡者已三四起其餘打架訛詐之事幾於更僕難終然則新年之禁賭此非當務之爲急哉則應之曰頃者租界已有禁絶根株之説矣如果巡捕竭力巡邏包探悉心訪察則窮源以竟委由委以溯源較之租界之外易如反掌耳子姑待之行將弊絶風清矣又奚疑 
[本館接奉電音]  
　　昨日清晨京師飛電傳來上諭一道敬謹譯登○正月十四日奉上諭雲南迤東道員缺著興祿補授欽此 
[北固望春]  
　　鎭江采訪友人云馮萃亭宫保於新正初五日乘駕時輪船回欽州其六公子用卿司馬統帶萃字中軍中營左軍前營勇丁於初六日清晨乘斯美輪船取道申江逕赴粤東北海然後遵陸回欽將各勇給貲遣散○向例元旦凡一切貨物之裝運過關者概免抽收税項商販船户咸以爲利市所在爭相鬥捷矜能大江南北運河一帶帆檣絡繹如梭去年各處禀請金陵總局改爲展期五日由臘月二十九日起至新正初四日止無論各貨俱以三成報捐給予票據經過各捐卡照常騐票放行是以今年元旦運河各舟子赶年關者不似往年之爭先恐後云○去年蔡麗勛太守隨馮宫保抵鎭辦理萃字全軍營務處兼統萃字中軍前左右各營麾下勇丁分紥東南北三門兹者宫保奉旨撤防太守亦不日督隊返粤矣○城外荷花塘自原任鎭江府王可莊太守撥欵開濬後源頭活水汨汨而來長江往來各船皆停泊於此以避波濤之險迄今數易寒暑塘底漸形淤塞前歲之秋地方官擬欲籌欵疏鑿後因海氛不靖需餉孔殷以致欵無所出暫作罷論兹者統領新湘各營陳宇山軍門借撥部下勇丁玉成其事彦太守復禀准上憲撥欵若干雇長夫數百名相助爲理客臘中旬大興畚鍤新正以後太守以工程浩大非勇丁所能竣事爰丈量地叚加雇民夫一律深濬務令往來䑸舶毫無窒碍之虞○元旦天氣晴朗初四日以後連日陰霾寒燠靡恒時而朔風凛冽時而晴光微露風仍未定氣候寒冱較之三冬爲尤甚小牕枯坐殊覺無聯遂出邀二三知已至茶寮啜茗憑欄小坐頗堪遊目 
 
 

Page 2

 
 
騁懷正不必效牧猪奴呼喝盧雉始足稱新年樂事也 
[鳩兹新語]  
　　欽差大臣督辦關内外軍務劉峴莊制軍奉旨仍回兩江本任張香帥仍回鄂督本任交代在卽蕪湖道袁爽秋觀察特於初二日附坐江裕輪船前往白門送往迎來兼賀新禧豸節先於元旦之夕移住躉船傳諭屬僚届時毋須登舟恭送以免縟節繁文○署督張香濤制軍創練自强軍分就淮徐通海鳳頴泗六等處選募年甫成童至弱冠之子弟教練洋操軍制悉仿泰西以立中國自强之基所定選募各郡縣均於去冬先後開招太平府與金陵接壤原定招募一營委員陳大令玉斌初就郡中南寺開募奈小民囿於成見者多以佳子弟送請報効者寥寥無幾因又移纛來蕪並蓄兼收臘月望後挑選已經足額類皆農工子弟樸魯精壯確有赳赳桓桓氣象於十七八等日分乘輪船挈赴江寗衣履飲食悉由軍中供給洵中國未有之曠典月餉英洋五枚亦爲湘淮各軍所不及無怪市井遊民亦多徘徊門外愿厠隊尾蓋誤認此次所招又如時下各營專吃太平饟者比致被局中人目笑而手揮之實繁有徒云○臘尾年頭天氣睛和緑女紅男咸出嬉春一路杳塵似麯翠袖娉婷弓痕印處柔軟無聲因之西洋景變戲法等頑意莫不利市三倍天仙勝鳳兩梨園新從上海招徠名優數輩登臺開演一曲未終纒頭紛擲不啻雨打梨花後街燈市尤爲熱閙非常所紥人物花草翎毛等燈彩成龍卽妍畫虎便斑踏靑士女遊罷芳郊咸購一燈而去鈎心鬥角者流洵有應接不暇之勢○獻歲以來賭風大熾靑龍白虎騰驤於巷尾街頭忽而志吞胡虞忽而棄甲丢盔而打降剥皮之案遂層出不窮甚至白刃相尋列隊交攻如逢大敵蕪湖縣李明府保甲局楊太尊因於初四日卽各大張曉諭厲禁重申通衢肆市牧猪奴頓爲歛迹然重樓傑閣中集寛袍大袖者流呼盧喝雉一擲千金者正未有艾恐非一紙空文所能了事也○除夕歲朝在官人役例得給假停公冬防巡夜各員因之亦稍爲懈怠乃去年元旦之夕卽有長街陳信隆皮貨店失竊巨案今届凛於前車臘尾年頭數夕查夜更爲加嚴黄昏一届馬蹄人跡執隊荷戈者此往彼來徹夜梭巡　聲嗚嗚然鎗聲隆隆然直覺擾人清夢蓋因宵小之來每乘間而抵隙非此不足以使之避舍也○蕪湖道向兼營務處差使凡皖南制練各防軍上詳公牘例當咨商核定而後轉詳自省轅另設營務處近水樓臺易於得月各營統將遂皆趨蹌恐後置道轅於不顧近日皖撫與藩臬各大憲講求營務勵治更新欲舉一切積弊而空之特通檄各營統領將弁此後上詳公牘均須照章咨會該道核奪而後詳請批示更換哨弁亦須會同該道面加考騐不得再如向日之獨斷獨行云○西梁山駐有精健前營去夏江潮泛漲大隄潰决經該營統帶陸副戎督兵代爲搶救堵合使圩内萬民不致有蕩析離居之苦因於歲暮鶆蕪製辦大纄縀萬民傘一柄上書恩遍西梁四大字於臘月二十衣冠鼓樂恭送至營同時又有製成恩威並濟四大金字匾額相贈者乃三合廠一帶村莊店鋪所醵置謂因客秋遊兵散勇出没其鄉妄思刦掠者屢矣均經副戎訪覺派兵駐紥弭患無形蓋均有實政及民不同於地方官德政牌匾多出於照例製備焉○去冬雨雪稀少氣候和煦如春至臘月望後一日始見寒雲慘淡密雨狂飛十八日滕六君惠然肯來扯絮搓綿灑作梨花萬片瓊樓玉宇僅如淡粉輕烟立春佳節陽和大放卽一洗而空之黄羊祀罷雨師又偕滕六珮玉鳴鑾而至道途泥泞屐韻聲喧以爲臘尾年頭必將著破阮莩十輛屐矣乃廿七晨興又見麗日烘晴暖回花塢郊外遊覧咸得安步當車之樂是以新歲賀年相逢一揖道勝常外卽彼此艷稱天公做美謂豚蹄盂酒堪爲老農預祝矣○歲暮時節蕪市各巨莊派夥出門收帳以皖北廬州皖南徽寗兩路爲最多黄羊祀後各夥驅車輦金而歸者江北二壩渡口以及蕪湖南關口東河口等要隘每日銀洋經過不知幾千百萬道憲袁觀察恐匪類覬觎生心特派保衛營饒守戎分撥副哨弁兵前往沿途護送俾免意外之虞 
[火藥飛災]  
　　某西字報言禮拜日卽本月十一日午後一點鐘時江陰砲臺庋藏火藥之室忽然火起轟然一響幾於石破天驚其爲無心失火歟抑爲匪人縱火歟刻下尙未查明惟悉事過之後又有洋槍聲聞於遠近有一武員當忙追時諸物悉行失去至罹是刼者計死二百人傷者不計其數砲臺上所駐淮軍突將統帥拘住所延西國教習各人預擬邀集湘軍以平淮軍之亂云 
[出險電音]  
　　法公司輪船在蘇彞士河擱淺前已譯列報章兹者倫敦來電云本月十二日此船已出險於是在後諸船皆駛行無阻矣 
[章門勝事]  
　　江西采訪友人云去歲入冬以後雖晴多雨少而兩次得霑雪澤早已深慰農心至臘月二十日復六出花飛紛紛藉藉惜隨落隨化平地未能積素如銀然已可預卜豐年之兆矣○去歲二十日爲迎春吉期南昌府倪覃園太守率同南昌縣金筱薌明府新建縣嚴仲籛明府排齊執事銜牌督帶家丁書役親詣東郊行禮舁芒神春牛入城適是日大雪紛霏泥塗滑芴人馬皆淋漓盡致不免帶水拖泥耳二十一日天忽放晴當未刻立春時一輪紅日杲杲雲中照徧大各世界谚曰只要立春晴一日農夫不用力耕田諸父老見之無非眉飛色舞○去臘十九日爲封印之期江西巡撫德靜帥於辰刻委中協徐恊戎壽椿拜發大計摺入京午刻升坐大堂行封印禮文武員弁及書吏人等叩賀如儀次之翁小山方伯裕竹邨廉訪又次之劉獻夫張厚齋二觀察最後倪覃園太守金筱薌嚴仲籛二明府曁佐貳雜職自上而下禮數分明是日靜帥考騐學師三員文題三人行必有我師焉詩題賦得摩兠　得鞬字五方八韻○省垣錢米之價愈漲愈高去臘之杪熟米每升售錢三十四文較秋間加十文紋銀每兩兑錢一千三百文光鷹銀一圓兑錢九百一十文較秋間每兩少錢一百四五十文每圓少錢一百三十餘文小民大受厥虧各店則有因之獲益得○各屬錢漕屯餘雜欵及税契等項征於民者錢也解於庫者銀也去冬錢貴銀賤翁小山方伯通飭自十二月朔日起凡解銀千兩者酌加五十兩俾因時制宜庫項不無小補 
[蓬山瑶草]  
　　日本采訪友人云東人攺從西國正朔已逾二十八年而人民仍有遵從舊歴者當去歲除夕前後二日市上購物收帳之人十分擁擠家家備屠蘇酒製粉團熱閙之聲四鄰相應然華歴十二月小日人則偏謂十二月大故華人元旦時日人正在安枕度歲初二日始赴華人家道賀○去歲除夕十二點後驟起朔風元旦滕六君歡然税駕一連三日天氣沍寒晚上水結層冰至翌午仍不解至初四日始陽光普照大地春回矣 
[白門春]  
　　金陵訪事人云錢市再被小民竹閙等情慶誌報章去臘廿五日城内旋子巷口元亨利錢莊又有藉端來店尋釁者該夥等略加敷衍原可不至逞兇無奈流屍地痞附和其間蜂擁入内有意刼取度歲資以爲發財地步時值歲闌除門市止兑外其餘往來交易銀洋兑對依然綽有餘地適帳桌上錢盤收下英蚨百元該流屍等順手麾落於地亦不知爲誰所搶去霎時間化爲烏有蓋此時趁風打刦者俱有覬觎之想但恨該鋪朱提百笏竟如屈産之乘垂棘之璧出諸内府藏諸外府致令虚此一行耳不料正得意間江寗縣邑尊派員巡街率領壯丁五六名路過此地目覩不法情形急持鐵索上前拿住爲首者二人送縣懲辦餘黨始驚散自有此一聲霹靂覺曩之狺狺向人者至是咸俯首無聲官法如爐信然○金陵城外起長干里迄石城橋爲帆檣雲集之所非常熱閙城内街市亦因之肩摩轂擊兼之五方雜處人事不齊現值衝閙錢莊之餘好事者以爲是若輩强梁世界矣金陵向有江湖會友蜷伏城中弱之肉而强之食擇肥而噬日以暴虎馮河爲能事至是見獵心喜乘間竊發迭出不竊去臘廿三日水西門内木屐巷何姓前在黄爵帥轅下充巡捕官大法小廉因是薄有積蓄一方之人皆知其家道小康不料是夜魚更纔二躍街上人猶未靜竟有匪徒多人齊執器械破扉而入以爲夜坐圍爐不過婦女輩當無不任其大肆刼掠者詎何姓雖居林下而門庭供奔走者尙不乏人皆係昔年爲福不足爲禍有餘之輩今因時移勢易無所託足多就此爲門下之食客是夕聞有意外之虞均未就寢各人担　分立檐前階下看來勢准備　敵賊入門瞥見是赳赳者恐深驪未容得珠未敢動手亟反身退避三舍何姓亦不爲窮宼之追但吩咐　　門 
 
 

Page 3

 
 
户無再爲暴客所覬觎而已檢點各物毫無遺失蓋强梁者雖入門尙未染指故一切無不翼而飛者近日竟安然無恙説者謂該盜見不可爲舍之他往可謂自立於不敗之地知其有備竟不再試可謂分明於得失之機此必盜之有道者也噫茫茫宇宙如若輩之不操戈矛者比比皆是何姓但　峻其防而不根究其所由來殆亦善於處此時世者歟 
[四明小誌]  
　　寍波采訪友人云校士館中泥土堆積如山寍波府程太守近奉學憲來文札飭鄞縣雇夫挑去從此渣滓盡去清光大來多士文思其益進乎○郡城内外每逢新正賭風大熾無論大街小巷牌骰之聲丁丁不絶最盛者爲江北岸一帶自桃花渡起直至招商局碼頭約共數十家花龍牌九輪贏甚巨遠近各賭徒無不麕集其間夜以繼日鬥毆打架無日無之甚至以性命相拚有牧民之責者曷其奈何弗禁○寍波府署土地祠内所設牛痘局現已開設惟天氣寒冷刺面風尖是以赴局掛號者尙寥寥無幾也 
[西湖佳話]  
　　杭州采訪友人云三書院甄别因二月初二日適逢丁祭之期擬請攺爲正月二十六日初八日各監院同詣撫轅請示廖中丞定期正月二十八日扃試此外詁經則於二月初六日孝廉堂則於二月初八日甄别○蒲菖巷普慈寺奸僧聞達被拿後地方官將寺發封現在日本國來此開辟租界各國亦須一律通商時有交涉事件擬將寺屋攺爲洋務公廨刻已移所塑佛像至他寺矣○興忠巷胡姓翁年七十有六精神矍鑠步履康强新正初八日手持香燭親詣吳山各寺拈香午後歸家食角黍二枚少頃復欲出門家人恐其辛苦諫阻之及晚將至堂前點燈忽仆於地家人急爲扶起則已氣絶矣 
[瘋人殺婢]  
　　松江訪事人函云葉謝莊十二圖陸邸渡費小新官早失怙恃性戇騃時作瘋癲邇更家道中衰漫無約束去臘某日有戚串行顧姓眷屬因事前來事挈一小婢以供役使駒光西度主人令赴竈房煮食糍糰費固夙性嗜此聞　香急趨視之冀圖一飽婢以其癲也故遲遲靳而不與費且怒且詈隨取菜刀向婢亂砍婢痛極神昏奄奄一息延至夜分竟投枉死城而去婢係華邑正六圖人幼字近鄉望河莊廿九圖朱姓兒爲室年僅十四尙未完婣事後母家願爲從豐殯殮當得英蚨二百餘翼詎未婚夫朱某以償還文定金不滿所欲聽人唆使逕赴華亭縣署喊控葛明府以案情重大隨卽輕車減從帶同仵作差役乘舟前往望河莊開棺檢騐當由仵役禀報刃傷頭面數處並劈破手背等傷塡明屍格鼓棹而回兇手帶案研訊確供生平酷喜糰子彼不吾食是以殺之及再詰之他事則　語喃喃茫無頭緒明府叱令帶下收入内監至議和之親串某乙並族人某丙一則以不善調停罰繳番蚨三百翼一則以藉端串騙責賠英餅二百枚均令發交捕亷蔣少尹看管聞某丙集衆聚賭素非安分早被明府訪查在案現更以族中人命事牽涉其間乃猶不知悔悟一如爲鬼爲蜮之不可測宜乎欲損人轉损已也 
[痘症宜防]  
　　漢口采訪友人云去臘迄今盛行天花之症初時尙無大碍迨開正數日來弗論壯年男婦悉有患之者獨孩童斃者甚多合漢口上下十五里間壽器店中所有棺木出售一空誠數年來罕見之事也 
[淛省天時]  
　　杭州采訪友人云諺云天有不測風雲言其變幻無常非人所能臆度故畫家戲謂天爲萬變圖杭垣自新正以來天氣晴和涉水登山興復不淺至初四夜俗有迎接五路財神之舉卽滬上所謂燒路頭是也是晚三更時爆竹之聲不絶於耳星光皎潔四望無雲次晨忽六出花飛鴛瓦微白少頃大雨勢若傾盆天甚嚴寒重裘不暖及初七日雨霽雲消初八九日紅日高懸天復和暖初十晨起則雪花如掌飄散半空少頃雜以細雨連綿不已統計旬日之間忽晴忽雨忽風忽雪蔣苕生太史雜劇云恁汝忒聰明猜不出天情性當於紅羅亭上倩小紅按排而歌之 
[謀財害命]  
　　湖北采訪友人云星沙人顔某携其姪賈於鄂垣客臘之杪偕往各處收帳約得二十餘金另有錢票數紙卷而懷之徒步出平湖門外適烟癮猝發爰囑姪先回獨入某烟寮吞雲吐霧姪歸俟之終夜不至越日出外蹤跡信息杳然隔三日四鄰傳言中和門外幽僻處有一無名男屍刀傷斃命業經縣主勘騐尙無苦主承認姪疑甚趨而視之棺已標封轉詢地保所述身裁衣著皆與其叔相符惟銀及票已不翼而飛及禀官開視果叔也一慟幾絶奔赴縣署叩請伸冤縣主哀之俯如所請嚴飭捕役查拿兇首 
[共慶元宵]  
　　昨爲元宵令節本城邑廟中香烟頗盛黎明後傾城士女絡繹而來焚香膜拜烟霧迷眸更有蘇妓粤婦無不在神前喃喃禱祝爭以一瓣心香頂祝爲禮各會首衣冠濟楚暢飲歡呼並雇清音兩班登樹奏樂以娱神聽嬌歌艷曲簧煖絲清點春堂大開園門遊人如織假山高聳曲折盤旋攘往熙來皆不僅以登臨爲樂也 
[元宵停訊]  
　　昨爲元宵佳節英讞員屠興之别駕預期函致美領事並知照英美各捕房停解公事一日清晨赴署中土地祠拈香○法公廨讞員鄭大令亦先期咨照捕房暫停訊案 
[預防火患]  
　　新正景象大街小巷施放花筒藉以點綴昇平在官府原屬不禁無如易惹火災往往因之肇禍本城保甲總巡曹明府誠恐元宵令節邑廟及各處大放花爆遊人擁擠滋事特飭各巡防局員按叚梭巡彈壓並在邑廟牛痘局局齊查禁茶館深夜賣茶施放花爆等事亦預防火患之意也 
[局員捉賭]  
　　有渾名漆匠海全者流氓也前晚糾約無賴多人在新閘蘆花蕩左近聚賭抽頭一時有劉盤龍之癖者莫不趨之若鶩呼么喝六聲聞遠近事爲巡防局委員藍懋如二尹訪知帶同勇丁十餘人破門而入各賭徒莫不驚惶失色紛紛逃避僅獲四人帶回巡局想須懲辦以儆效尤也 
[假差被毆]  
　　大東門某羅底店主某甲與隣居將某因事口角互相毆打甲被毆後與差夥康某商議報復康卽僞向蔣曰爾將某甲毆傷現在縣署喊控我奉諭提爾到案重懲蔣索牌票看視方肯隨去康無票給看蔣覷出破綻喝令多人將康圍而痛毆紛紛擾擾不知所終 
[總巡局案]  
　　本城西門内杜家灣大豐銀樓前晚被梁上君子下顧竊去碎銀若干兩同時又有曲尺灣王大隆剪刀店亦被竊去金銀首飾其贓約值二百餘金翌日均投保甲總巡局報請飭緝曹荃生明府據報後分别轉飭巡防局員履勘後飭令地甲汛捕赶緊跴緝矣○前有蔡吳氏在縣　控糞頭俞東升霸阻挑糞一案經帮審委員曹明府訊供斷令准蔡吳氏之夫弟承值挑糞在案已詳前報俞東升具結後以此差仍蔡姓承當心有不舒暗令其子俞洪慶投保甲總巡朦控南市挑糞向由小的家承值近有流氓張桂樓龔阿坤强奪承挑禀請提案諭禁曹明府准詞飭差提張龔兩人至案質訊兩人同供在蔡桂榮處爲夥相帮挑糞蔡係前奉大老爺恩准當差並不强奪俞洪慶卽是俞東升之子朦控砌詞顛倒是非求恩鑒明府得供之下憶及此案前在縣署斷結俞洪慶膽敢來局朦控實係刁狡大加申斥著令具結以後不准多事仍由蔡桂榮挑承兩造遵斷 
[幾肇焚如]  
　　縣署西首差夥許姓家前晚被人在街坊燃放花砲由樓窓竄入落於牀中當時不知覺也至九點鐘時但見濃烟四塞毒霧騰空幾兆燎原之勢幸衆人竭力撲救僅燬去蚊帳被褥而熄亦云險哉其時對門丹鳳樓茶肆書塲正在彈今説古聽客滿座之際一聞火起各自爭逃致將茶碗跌碎甚多茶資盡失可謂池魚殃及矣 
[美捕房事]  
　　前晚有江北人某甲在虹口楊家灣清芬堂烟間吸烟正在横陳一榻吞吐甚豪突來同鄉之小學寳昆季三人不由分説 
 
 

Page 4

 
 
將甲前拖後拽擁之下樓滿堂烟客不知情由驚避一空事爲巡街華捕所知赶上悉數拿解捕房捕頭詰問之下以甲幸未被傷當卽開釋小學寳三人禁押片時釋放○江北小工毛登發向在虹口各碼頭工作前晚與江北人某甲爲爭奪生意口角之餘遽卽用武拳來足去兩不相下誤將甲之頭顱擊破血流如注甲誓不某休因經一百零八號印捕將毛拘至捕房管押候解英廨訊判○寍波人陳廣記前晚八點鐘在蓬蓬與某甲索錢起釁互相揮拳四百三十三號巡街捕見之上前喝阻陳遷怒　捕反戈相向捕未及防備大受拳傷急吹號呌他捕應召馳至將陳拘送捕房押候解送英公堂究辦○前晚有粤婦某甲年約二十歲左右因患瘋癲症在乍浦路指天畫地罔知羞恥經巡街捕拘送捕房捕頭略詰數語卽飭送至英廨請讞員安揷○昨日午後三點鐘有甲乙二寗波人相與在百老　路某處小遺一百八十三號巡捕見而拘拿甲乙卽隨捕行經西華德路聚康錢店門首甲自知祗有罰小洋數角而已身畔有英餅一元持向該店掉換小洋懷之而去已行過中虹橋該店主忽飛步追止謂頃兑之洋乃銅質向之更調爲巡捕察悉謂非原璧顯係調包因將店主一併拘至捕房禁押 
[施醫開診]  
　　敝堂施醫給藥歴有年所今遵舊章於本月二十一日開診恭請内外科孟河巢君崇山丁君甘仁巢君松亭傷科徐君宗揚按期送診專請内科李君紫璇唐君子耘韓君小橋韓君少懷巢君雲巢外科朱君莘巖顧君少雲到堂施醫每逢單日上午風雨不更遠近貧病者皆可來堂掛號領票次第就診照方給藥倘遇病勢沉重不能出外可著鄰里報堂掛號敝堂請醫往診其輿金等項概由堂中備送不取貧家分文以示體恤惟是需財孔急恒産毫無還望樂善諸君隨時接濟庶幾民瘼有恤人壽可期則敝堂之感恩旣靡盡而貧黎之受惠更無涯矣滬北廣益善堂唐廷桂施善昌謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂紀事]  
　　紹興人謝高升携妻戚氏來滬暫居二馬路生有一女年方九歲垂髫覆額秀外慧中鄰婦毛蔡氏見而愛之時與閒話日前謝出外回家忽失女之所在急偕妻尋訪蹤影全無疑是毛蔡氏誘匿向之追索爭閘不休由三百五十九號華捕一併拘入捕房轉解英公廨屠别駕著分别押候訊奪○蘇婦王張氏來滬傭工近忽裝飾妖嬈在四馬路當野雞猖每夕拖拉狎客其亦佛家所謂自墜惡趣者歟前晚一百六十五號巡捕在彼經過氏忽上前攪其衣襟勸令同至伊家暢尋歡樂捕怒將氏拘入捕房轉送公廨别駕飭交官媒看管候訊○昨日洪吳氏在途辱駡三百八十號華捕喝阻不依拘入捕房捕頭令轉送公廨别駕飭交官媒押候訊核○病民周阿德倒臥路旁不起經某號巡街華捕舁送公堂請爲安揷别駕飭值日差持名片送至棲流公所請司事留養醫治 
[英界捕房紀事]  
　　有某甲者向爲縫工近來略有積儲畜得　妓數人在福臨里賃屋一椽開設野雞倡院固龎然一老元緒也前晚　跚至弄口金波玉泉樓聽評話忘將院門關閉旋有妙手空空兒乘間掩入將所有自鳴鐘錫燭臺等物竊負而逃比及龜傭知覺大聲呼喊則賊已不知去向矣比甲歸乃開具失單投報捕房請緝○劉福陳阿三張阿餘邱阿生等人均著名竊賊也去歲黄羊祀灶之夕串竊寍波某姓家綢布皮棉衣服數十件後又至浦河橋蔡姓家竊得各種衣飾除在甬質去若干外餘皆携之來滬分質各押鋪以便花銷包探陳阿九見若輩形跡可疑帶回究詰劉等始尙支吾再三盤詰始吐露眞情遂押至恒德德昌各處查吊贓物旋回捕房押候解案訊辦○昨有一婦人年約三十餘形容憔悴僵臥六馬路不能起立似患重症者然好事者向問情由據言無家可歸不得已而倒臥於此後經一百九十二號華捕雇車載去 
[法界捕房紀事]  
　　小東門戲館街某龜所設花烟館樓下店面另租與人開煤炭店前晚店主邀同各賭徒推牌九恐被巡捕所捉將門堵塞樓上龜子見之出言謾駡店主亦反唇相譏以致互相格鬥將茶碗擲破龜子頭顱龜巢中遂大爲鼓譟適某號巡街捕至一併拘入小東門外捕房翌晨轉解大自鳴鐘捕房經克捕頭向之詰問龜子縮頭不出遣鴇婦某氏投質店主言龜子自將頭顱割破爲先發制人之計捕頭以兩造均非善類概行釋出不予准理○菜市街某客棧失去被窩指爲寓客某甲所竊扭訴捕房甲不認竊捕頭命將甲暫行禁押令失主出外查明贓証靜候核辦如無贓証則甲禁押一宵卽行開釋○偷兒某乙至太古碼頭竊取煤炭當塲拘獲送入捕房捕頭令押候堂期解訊 
[江西官報]  
　　十二月初一日江蘇候補道劉秉楨回金陵候補縣吳寳鎔由進賢公幹回羅毓椿由撫州公幹回彭錫蕃解釐金進京應衷禀謝甄别行知同知　允斌　知是日進牙釐局幫辦局務布理侯繼昌由金陵來省府照申憲曾捐免騐看來江係貴州人縣丞江煜由泰和等縣催漕折回湖南府經周文璐禀謝酌委二次行　　署上饒　家司陳福齡患病請假回省就醫以試用從九徐鑄署理○初二日准補義寗州連級補用縣王瑞同沈秉權張桂芬沙昌壽同知吳崧高俱禀謝考前義寗州陳　缷辦姑　釐卡回禀知調辦神岡山厘卡指分從九王廷珩係浙江人典史韓晉昌係安徽人俱捐免騐看來江李榮　往浙江採辦又桑秧新選都昌縣餞鴻壽廣豐縣黄秉湘均　赴新任○初三日候補府殷崇光禀謝甄别行知補用縣張鳴珂代南昌下鄉相騐羅毓椿解九卅漕折進京姜汝詳解九江關餉由京回禀知丁父憂分發府經汪福　　照係安徽人府經王　綸由金陵回○初五日湖北候補道劉保林往臨川新選宜黄縣鄭世璜禀到係浙江已卯舉人楊廷燮禀謝甄别馮永年由南安公幹回吳崧高解十批　折進京范啓恆解减半减成銀進京徐忠全由湖口縣回柏　靑由吉水縣回俱權兵米調署建昌營守備黄　山缷吉安守備帶回兩江都司石寳靑由九江來省黄際亨往安徽公幹邢　祖解　字　餉往金陵應衷解地丁進京宜春千總　承澤告病遺缺以宜春杷總邢國雄拔捕 
[邗江官報]  
　　元旦日都轉率屬至萬壽宫拜牌王鹺尹　榮委大團庘張鹺尹壽祺委泰州南門李鹾尹兆懒委揚河催　馮鹺尹步逵委南鹽　　色○初二日灣　釐捐葉大令懋本南掣林司馬鍾　均到也○初三日甘分轉樹勳銷甘餉差朱鹺尹委新關徐鹺尹委廟灣鎭　　委○初四日陳鹺尹汝晋揚庄來沈鹺尹繼厚委草埝閘○初五日泰分司沈分轉禀到○初六日曾觀察丙熙泰分司法分轉海分司徐分團均到揚三江營揚守戎文傑來揚公幹○初七日同陽縣程大令鑫過揚北掣　司馬延　大伊山委員姚鹺尹玉成均禀到○初八日元和縣葉大令公幹抵揚○初九日泰分司沈分　　知赴省洪鹺尹溶委角金陵餉起程 
[上海六馬路仁濟善堂籌賑公所施少欽經收山東順直河南賑捐十二月廿一至廿九日清單]  
　　　　　善堂王大善士助洋二千元愼記助洋四十元廣和糖行交來鹽城陸家駒翁經募朱恆瑞等五十四位合助洋二十三元李　之妻産後病求速愈洋二十元李吳氏爲孫彌月湯餅移助鄭梅　施道生不書名四户各洋十元湯祖和求却　消灾楊鴻庚各洋八元周蓮屏求病愈聚善居主人求病愈夏壽林各洋四元歙縣無名氏求心志迷惑速痊洋三元章文榆盛頌元徐式玉各洋二元隠名氏洋一角二角李少山誠意主人各一元鄭太太五角求平安人四角申和銅洋七元湯鑑清集募規一百三十兩泰興學樵居士經募無名氏洋五元敦睦堂洋四元隆　軒無名氏無名氏各洋三元十位無名氏各洋二元福昌莊邵仲言彞叙堂祥元泰恆元慶德元黄氏不留名隠名氏一善人十一户各二元五位無名氏各洋一堂恭友堂修敬堂古槐書屋徐不書名元古莊　號莊于寅鄉方恆裕洪芷江戴步先陳少頴程曉峯朱德泰十三户各一元李氏三位無名氏各五角胡鑑　鄒吉人王書靑陳春生何理美周錫疇六户各洋三角三分三釐無名氏錢六百二十文無名氏六百文無名氏五百八十文孫啓昌黄志和無名氏各五百文何昌記程耀訪方滋厚汪殿孫俊卿胡鑑餘公和集清河郡棣堂啓賢堂亦政　篤慶堂無名氏無名氏十四户各四百文無名氏程良佐各三百文十六位無名氏各二百文王太胡鏡餘黄承玉冷瑞甫吳先春汪仲章戴棟卿七户各二百文五位無名氏各一百文朱景鑑韓錦臻何振玉曹大受姜桂深汪十坦六户各一百文統共一百十一位錢洋併成洋一百元以上共收洋二千二百六十四元一角銀一百三十兩鉛洋七元 
[上海虹口元濟善堂經收乙未年十月至十二月份月捐恤嫠一文愿常捐清單]  
　　唐茂枝每月洋五元陳可良韋文圃翁辭樓三户每月各十二元全亨號每月洋一元五角義成號怡如號錦章號陳鴈初鄭程先黄肇東吳春池唐蘊輝堂八户每月各洋一元永增祥廣泰祥萬順豐黄家詩吳敬堂五户每月各洋五角元昌號李珊記燧泰號長和號四户每月各洋三角順興源同春祥成昶利震泰來恆裕昌源泰號聚昌號寳昌號竇興號生昌號恆昌號長茂號寳成號升和號利亨號十五户每月各洋二角梁日三每月　字洋二元共計收洋八十七元六角○愛香室陳大生二户冬季各洋五角杏花樓每月洋三角黄毓齋每月洋五角二户八月至十二月共計收洋四元梁誠謙七月至十二月份洋三元恊昌成七月分洋二角十月至十一月份洋六角唐冠興十月十一月份洋二元黄違記十二月份洋五角馬玉亭唐乾初二户每月各洋一元葉雨田每月洋五角珍記　和館每月洋二角四户連閏全年共計收洋三十五元一角合共計收洋一百三十四元○麥逢源恤嫠一名北窗高臥生三名麥肖齋二名余明三一名共七名每月每名錢六百文計收錢十二千六百文黄毓齋恤一名六月至十二月收錢四千二百文合共計收錢十六千八百文○麥桂潤堂每日百愿陳鴈記五十愿王岐記謝鑑記二户各三十愿梁日三二十五愿鄭程先九章號禮和帳房三户各二十愿華榮和永義源怡珍　戚益齋巢子餘巢潘氏潤德堂湯鴻實八户各十愿廣和記致　長洗亮光三户各七愿至義居六愿華榮昌殷茂庭殷守泰殷守源殷許氏殷恆懷讓德堂湯雲亭梁鎭海九户各五愿筆喇帳房四愿裕祥莊禮發押愼安堂滋源靜怡軒傅鄧崔氏五户各三愿靜慮居守　子　幢氏孫元振張季園衆友康健棣秀堂陳黄富鐃黄觀樞梁秋生十户各二愿江蓉生胡玉如李芹香三户各一愿共四百八十九愿計收錢四十四千零十文○何日葵王禮堂鄭梅庭裕泰昶四户各五愿梁輝堂王尊勳何麗初洗經珊許盛增五户各三愿譚始端二愿恭壽堂徐宗潢昭每氏三户各一愿共四十愿九月至十二月計收錢四千八百文○全亨號二十愿麥篆丹麥卓然麥永康麥林氏始平子味蘭子丹陽子范陽子八户各七愿共七十六愿連閏全年計收錢二十九千六百四十文合巷計收錢七十八千四百五十文洽盛恆不計愿十月至十二月收洋三角 
 
 
 

Page 10

 
 
   
 
