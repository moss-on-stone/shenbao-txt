# 1898 - 349 - 4909225

 

Page 1

 
 
[勸募山東急振] [  申報館協振所謹啓]  
　　天災迭告飢饉洊臻江北淮徐海各屬及江陰靖江等處乞振之書急於星火籌振者正苦點金乏術仰屋興嗟不料山東又黃水爲災漫决堤埝數十口被淹至三十餘州縣災情甚重徧地哀鴻漂泊流離傷心慘目東撫張漢仙大中丞關心民瘼特委秦子丹司馬齎書至滬分投各協振所囑爲籌集巨資解往散放竊思東省頻年水患民困未蘇今乃虐肆陽侯較前更甚又値皮西風蕭瑟刺骨砭肌凍餓交加坐以待斃吾儕幸生樂國卒歲有資尚冀各發仁心同襄義舉善囊共解多寡隨心俾此數千萬苟延殘喘之災民不至盡塡溝壑是則本館所馨香禱祝以求者爾肅此佈陳伏維德鑒 
[新印各書籍發售] [  圖書集成局啓]  
　　欽定二十四史全書實洋五十六元○欽定潿史書實洋四元八角○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○繪圖三國演義碼洋一元五角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○白紙玉堂字彚洋三角○徐氏十三種醫書碼洋一元六角○大淸會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末一元五角○續中東戰紀七角○文學興國策二角○正續中東戰紀興國策合一部二元○時事新論六角○中國度支考一角五分○新學彚編洋八角○英興記三角半○諸君欲購者請移玉至三馬路申昌書畫室或申報館帳房可也此佈 
[中法决不失和説]  
　　上海四明公所一事議久不决法國駐滬總領事白藻泰君遂乘兵艦赴金陵謁見南洋大臣劉峴莊制軍面商壹是略謂四明公年旣在法租界内應讓與法人或將南市新築馬路歸法人管理或就揚子江一帶擇一口岸任法人設肆通商制軍峻詞拒之法兵艦遂遊弋江中測量水道歴一月餘金陵人心皇皇謠言蠭起咸謂法人將因此啓釁與中國大動干戈甚且謂白藻泰君已電調兵船若干艘行將駛入長江開砲向金陵攻擊執筆人聞之嗤之以鼻曰嘻法人固烏有此事哉此皆道聽途説烏足信以爲眞哉溯自道光之季以迄於今中外失和已不數次其始因鴉片之案致英人攻我粤東蔓延及浙江馴至闖入津門震驚畿輔洎乎法越事起由越南而延及滇粤交兵於石浦互戰於臺灣禍結兵連將及一載至中東之役而連天烽火尤爲近在目前然皆因兩國違言積之已久一旦事機猝發遂致血飛肉薄幾於不共戴天若今兹法人所要求者僅區區四明公所一隅之地耳卽或欲得南市馬路或在長江一帶通商亦事屬可商無甚爲難之處豈有因此細微之一而遽致兩國失和者曰然則白藻泰君何以駕兵船前往何以議無成説卽以兵船在江中遊弋往來測水蹝蹟靡常則應之曰兵船久不開行則易於鏽壞法人安知其不欲免此故乘此衝波激浪以試機關且各國之開駛兵船亦事所恒有也每値閙教案起必以兵船保護教中人今春沙市亂民毁及日領事所居之處日人亦以兵船泝江而上嚴爲之防安得以此次白藻泰君一駕兵船而遽指爲有心生釁乎且兵船由水師提督調度領事及公使斷無調度之權所謂白藻泰君已電調兵船若干艘將向金陵攻擊在無識者輒信以爲實信口妄談執筆人方一笑置之早識其爲無稽讕語安用驚惶失措爲哉况乎法人素日好爲大言各國忌之者亦復不少不觀目前之事乎白藻泰君方在金陵議事而英國水師提督貝司福君卽乘兵船遊歴長江西模君更偕賽茂爾君赴省垣與劉制軍密商緊要之事日本亦派兵船駛赴金陵遊歴窺其用意頗若陰相抵制者然蓋英人曾聲言各國如在中國用兵則英國當任保護長江之責日本則當索返遼東之役法人曾與德國輔助俄人仗義執言使日人志不得逞且邇者已漸悟遠交近攻之非計時時欲結好中國俾亞洲得以轉而雄强故此次亦暗助中華使白藻泰君不能在金陵肆其恫喝之計白藻泰君有鑒於兹雖明知中國積弱無能爲然以一法而當英日兩國之鋒恐亦不知鹿死誰手故卽將兵船駛赴蕪湖江面藉稱一覽水色山光此非唾面自乾實不欲開罪於英日兩國觀法兵船旣去而貝司福君及西模君兩提督亦卽相繼就道日船更轉舵而回此其用心已可槪見而何患法人之因此遽生嫌隙貿貿然與中國交兵耶若夫峴帥則閲歴已深老成持重卽不患法人之掀風作浪亦已先飭各處砲臺兵艦嚴密設防先聲奪人古有明訓法人卽驍勇好鬥亦何致不顧前算後猝然相見经戎衣蓋前者弄兵馬江口外祗一金牌砲臺爲之攔截故僅將此臺轟毁各船卽從容出口無復有阻而止之者若長江下游則下關鎭江江陰吳淞在在設有重鎭砲臺林列天險難逾法人卽欲興兵豈有不慮及事後難於出口者而尚何慮其攻擊我金陵乎我故一言以斷之曰中法决不失和 
[本館接奉電音]  
　　昨日上午京師飛電傳來上諭二道敬謹譯登○十一月初四日奉上諭甘肅按察使桂春著開缺以三品京堂候補在總理各國事務衙門行走欽此同日奉上諭本日召見之福建興化府知府啓續著前往山東交李鴻章差遣委用欽此 
[威海答問]  
　　天津國聞報譯華英新聞云英國下議院紳葛烈氏問于總管庫務之世爵某君曰聞威海衛泊舟處所甚屬危險不若旅順之有陸地圍繞可資控馭若在此處疏濬運河開通海口工程必浩大且旣駐水師則必造船塢築砲臺乃可有備無患至此處陸地必得精兵二萬名方敷巡守不知我國政府是否有意向議院籌此巨欵抑或與中國商議就揚子江附近擇地一處調換某君答曰我國駐威海衛之各官並未曾言及閣下所言各節但曾派員勘量各處刻下亦未工竣若調另擇他處將威海衛調換則政府未嘗作是想誠以此處地勢甚佳適如我國之意也 
[英將閲臺]  
　　鎭江采訪友人云英國水師提督賽茂爾君乘兵艦來華泝江赴金陵謁見南洋大臣劉峴帥十月二十九日鐘鳴十一下由南琛兵艦送抵京口下椗江心賽君卽帶同繙譯官護以小隊十餘名詣新河街長江水師提督行轅拜會黃芍巖宫保及握别後宫保卽排導至南琛報謁閲一點鐘許賽君復往見統領新湘全軍陳宇山軍門軍門延入帳中欵以茗點少頃導往象山曁都天廟兩處閲視砲臺守臺弁勇聲砲敬之閲畢時已日墮崦嵫賽君命駕回舟翌晨展輪下駛順道閲圌山江陰一帶砲臺 
[照錄江蘇巡撫德大中丞奏留洋務能員片]  
　　再准總理衙門咨開奉旨江蘇補用知府劉慶汾著在總 
 
 

Page 2

 
 
理各國事務衙門章京上行走欽上據該守劉慶汾禀稱在蘇辦理開埠馬路以及各項工和請給假兩朋回省淸理交代咨飭料理假滿卽行回署當差等因當經前撫臣奎轉行遵照去後兹據紳士内閣中書藩祖謙等僉禀以劉慶汾在蘇襄辦通商事宜三載以來措置得當不特華洋商民各安其業卽民教亦復相安消弭隱患不知凡幾該守一人之去留關係蘇省商務全局懇請奏留等情前來奴才查該員劉慶汾奉旨著在總理各國事務衙門章京上行走假滿卽應回署當差惟劉慶汾辦理蘇省商務工程實心任事不辭勞怨奴才到任後採訪輿論衆口一詞該紳士藩祖謙等稱其經理得宜中外相孚洵非虚語現查劉慶汾假期將滿而其經手未完之事尚多一時難以料理淸楚全無仰懇天恩俯准該員劉慶汾暫留經理一俟諸務就緖卽飭回京當差出自鴻施謹會同通商大臣兩江督臣劉附片具陳伏乞聖鑒訓示謹奏光緖二十四年八月二十七日奏十月初二日奉硃批著仍遵前旨卽行來京欽此 
[准開馬路]  
　　杭州訪事人云拱宸橋商埠日興生意漸盛惟離城較遠舟行遲滯現由某商禀請大憲擬築馬路以便車行惟是處橋樑甚多殊屬窒礙擬由松木塲四繞越兒潭以逹租界業奉批准想不日卽可興工矣 
[破案神速]  
　　日前本報曾紀十月二十六日之夜江蘇吳縣境内木瀆鎭衛姓家被盜行刼一案昨得姑蘇采訪友人續寄手函云此案報經吳縣賴大令詣勘後卽由總　同知劉司馬拘獲正盜二名訊實收禁詢之知其巔未者僉言此案盜匪均係某營勇丁上月二十六日捕勇頭目孔老四拘獲著名積竊王老么自願作線人禀經司馬飭帶多人至靑陽地某酒肆尋獲盜黨當時人數太多未敢造次動手因伺於門外旋見甲乙二盜扶醉而出由馬路入葑門乃尾隨至城中得以拘獲盜黨併力拒捕正撑拒間忽有周姓等三哨弁追上截刦孔恐有疏失繞道投長洲縣署禀陳周等竟敢闖入内署大肆咆哮縣主汪大令喝令緊閉宅門一併拘信刑訊之下二盜供認行刦不諱隨飭釘上脚鐐解送吳縣署收禁周等供詞尚未確鑿是以發押刑房 
[嚴查偷漏]  
　　杭州訪事友人馳書相告云前者市中米價復漲浙江撫憲廖大中丞深恐奸商私販出洋有妨民食特飭各關監督嚴加查禁以塞漏巵錢塘江外鼈子亹雖係極小口岸然常有漁船出入其間藩憲惲方伯慮有前項情事爰札委江干保甲局總辦黃大令紀年前往查勘以杜私運而保民食 
[嚴拘匪棍]  
　　鎭江訪事友人來函云鎭郡地當衝要時有梟匪流氓結黨成羣四出騒擾常鎭通海道長久山觀察蒞任以來一以除暴安良爲事近將著名惡棍楊四將軍王大和尚陳狗頭虎趙大膽笪小辮子成霸王小千歲趙二紅周大紅指名拘拿若輩自知罪不容寛相與匿迹銷聲不復敢肆行無忌想此後居民或可安枕無憂矣 
[提勘罪犯]  
　　寍波訪事友來函云日前府署解到慈谿縣罪犯李宏春一名經程太守提勘聞李犯係慈邑西鄉人因某某二姪素不安分屢誡不悛某日又在外滋事李聞之忿甚卽將二姪致之死地事爲族中人所知將李拘送縣署曹大令訊實口供飭差押解來郡太守訊鞫之下卽飭錄供發回原縣收禁候備文詳請上憲核奪 
[潤州風警]  
　　鎭江訪事友人來函云本月初一初二兩日江中忽發大風走石飛沙勢甚猛烈江賈舶之不及灣泊者大半沈溺并有吹至岸邊者房屋傾頽亦不計其數甚致多年古樹悉被摧殘七濠口江岸一帶向有客民搭蓋茅屋藉以棲止毗連百餘家均坍塌無遺且壓斃十餘人受傷者二十餘人是亦巨災也 
[杭垣火警]  
　　杭州訪事人云入冬以來天氣晴朗上月二十八日密雲四布陰晦異常至次日狂風大作走石飛沙入晚尤甚忽見東南方紅光燭天旋卽息滅迨本月初一日探悉火起於草橋門外李姓草屋中其肇禍之由因有一乞兒爇柴取煖時適風力甚勁將火星吹入草屋頂遂兆焚如幸無毗連房舍僅燒去李姓一家至乞婙兒則早已乘間脱逃無從追究矣 
[塘棲火警]  
　　客有自塘棲鎭至杭州者述諸本館訪事友云上月二十五夜二鼓時鎭中某雜貨店不戒於火一時烈燄騰空冐穿屋頂熊熊之勢上燭重霄近處義集水龍急馳往施救無如火勢披猖不能卽熄直至三點鐘後始得火滅烟消計共焚去房屋五十餘間至起火之由則因潑翻燈内洋油所致也 
[四明火警]  
　　寍波訪事友來函云上月二十八日清晨南鄉周姓家早炊失愼遺火積薪中旋卽炎炎上熾各水龍聞警馳至竭力灌澆约焚一點鐘始熄計燬大小房屋十餘間迨本月初二夜大教塲底某姓家又被匪人縱火致兆焚如某姓從睡夢中驚醒披衣而起火已冐穿屋頂急出外狂呼鄰人聞聲麕集帮同取水澆滅僅焚去小屋三椽餘未殃及亦云幸矣 
[漢陽火警]  
　　漢口采訪友人云十月二十八日之夜漢陽縣境鸚鵡洲畔常德公所比鄰某姓家不戒於火適遇風狂如虎致成不可收拾之勢曾不須臾居民八十餘家悉付咸陽一炬内有木行二家木植悉化刼灰約虧耗致數萬之巨迨本月初一日卓午白鱔廟畔某姓家又兆焚如之厄茅檐葦壁登時摧毁無遺雖各水龍夫汲水以噴不遺餘力然直焚至一點鐘之久火始告衰事後查悉燬去民居不下一百户誠不可謂非巨災也 
[蘇垣火警]  
　　姑蘇采訪友人云本月初二日午前九下鐘時葑門内西笑橋左近在籍紳士汪柳門侍郎府第中陡兆焚如之禍警鉦報處各水龍飛駛而來撫藩以下文武各員亦皆次第臨塲督救時適封姨跋扈以致摧枯拉朽一發難收約歴一點鐘時始漸漸救熄而正廳花廳二處已悉化刧灰矣事後傳聞侍郎家中素喜佞神是日因在宰前燃點香燭致肇禍端然則神之不靈已可槪見不然何以不陰爲庇佑而任其火烈揚耶 
[潤州官塲紀事]  
　　鎭江訪事友人來函云十月二十四日奉上諭江寍布政使著長祿補授欽此按方伯係常鎭通海道長久山觀察之金昆鎭郡接到電音後文武印委各官咸詣道轅賀喜冠裳薈萃輿馬盈門濟濟蹌蹌頗極一時之盛○新簡蘇州府遺缺知府署理鎭江府許太守葉芬由蘇蒞鎭在試院暫駐襜椎頌發紅諭擇吉本月初一日接印届期太守朝服而出望闕行三跪九叩首禮各書差一一叩見丹徒縣王大令曁保甲糧捕海防水利廳各官咸趨轅道賀太守略一周旋卽排導至道轅晉謁然後往各處拜客亦官塲之通例也○署理鎭江府譚少柳太守泰來卸篆後躬往各衙門辭行擇吉本月初二日午刻由府署排齊全副儀仗詣大碼頭乘舟赴金閶謁見各大憲瀕行鎭城印委各官咸往江干送别 
[鳳城寒色]  
　　京師訪事人云小押鋪收典賊贓最爲閭閻之害更有沿街設攤肆每於天未破曉作各項生涯者買客貪其便宜明知來歴不明亦皆趨之若騖卽俗所謂黑市是也現經步軍統領衙門及五城察院查悉情形出示嚴禁令各小押鋪一律閉歇不得仍前開設其設攤售物者亦須日出後方准交易倘有來歴不明之物於犯案後查出卽將知情售　之人按律治罪○近來入旗子弟往往沾染漢人習氣挾妓飲酒時肇釁端事經各都統查知面諭文武各官謂此輩如有不戴頂帽私行遊蕩者是彼旣不以職官自居可與平民一律治罪當卽行文順天府 
 
 

Page 3

 
 
及五城步軍統領衙門請卽查拿究治自此申禁之後各旗人稍知儆懼每日淸晨均赴各旗官所學習淸語騎射不敢如前曠悞積習爲之一淸矣○盛京爲國朝龍興之地川原鍾毓不乏菁華故入貢之物每較他處爲多而菓品中尤以遼陽所產之音不梨爲最上月十九日業經採運到京初時本五十擔雇夫二十餘名挑運及抵京僅剩三十餘擔蓋閲時旣久不無潰敗不敢以腐物上貢天家也○十月某日步軍統領衙門出有告示其略曰爲嚴緝盜賊事照得京師爲首善之區人烟稠密良莠不齊遊手好閒之輩或習於懶惰或陷於嫖賭以致失業廢時飢寒交迫流爲匪徒現届冬令竊發之時烟館賭局最易藏身本衙門有督捕之責自應嚴飭左右兩翼加意巡防除隨時嚴拿外合行出示曉諭爲此示仰捕役人等知悉爾等務須多派妥役督同更夫徹夜巡邏不得稍有怠忽如遇有形跡可疑之人隨時捆送聽候訊究烟館限令初更關閉不准深夜開燈容留匪徒菴觀寺院亦宜謹愼小心責令該管之人細問來歴毋得貪圖小利窩留面生可疑以及遊方僧道致獲重讉倘敢故違懲辦决不寛貸特示○左右兩翼前鋒營八旗護軍營每歲由廣儲司支領公費銀一萬兩自光緖建元後廣儲司庫欵支絀公費難籌至十五年冬經内務府瀝陳内庫歲入有常放欵頻年遞增入不敷出情形請將歲支公費攺由户部給發奉旨依議欽此遵辦以來已經數載本年兩翼八旗十營應領公費銀一萬兩仍由各營咨行户部呈請仍行照案核覆支領以資辦公 
[翼軫星芒]  
　　江西訪事友人云前護理巡撫翁筱山中丞在藩司任内時慮保赤無方特就藩署頭門創設牛痘官局幼孩之賴以全性命者不知凡幾旋因來者接踵爰於四門設立分局俾得就近傳種民間交口稱便歌頌弗諼邇者時届隆冬各分局循照向章定期開辦鄉人應期而至者絡繹不絶於途○進賢縣印信頒自嘉慶年間閲時旣久字迹不明令春由縣主某大令禀請大憲詳請工部換給新印現已由部頒到藩轅大令飭丁請領藩憲張筱船方伯准之飭卽領回以昭信守一面將舊印繳請撤銷○天主堂主教　君守信近聞外間謡言蠭起並有禁賣牛肉之説困赴撫轅謁見松鶴齡中丞告以外間傳説某某二姓現欲謀害教堂求爲保護牛肉爲教堂日用所需請免禁食中丞答以謡言本不足信某某二姓並無謀害之意如或有之地方官必先事防範毋庸過慮于禁賣牛肉係指華民而言與教堂不涉　主教諾諾而退次日中丞親往教堂答拜如儀○新建縣屬向有楊木豐順彭坊等圩年久失修勢將坍塌當光緖十三年時圩紳自願不借官欵由圩中集欵興修弳縣主某大令詳報上憲有案可稽本年夏秋之間晴多雨少圩紳禀請修復藩憲張筱船方伯查案批示略謂現値庫儲支絀異常該紳能否集欵自修仰府飭縣轉飭知照 
[監算交盤]  
　　上海縣王欣甫大令接任後一切公事由前任黃愛棠大令移交淸楚惟漕糧及開支帳目尚未算淸江蘇藩司聶仲芳方伯札委華亭縣劉謙三大令來申督算劉大令奉委後於前日抵申先赴道轅及各署拜謁迨下午命駕至縣署王大令延入内廳與之晤語俄而黃愛棠大令亦相繼駕臨由總書將淸册三套呈送三大令前交代淸楚事畢劉大令卽返松江 
[大令騐屍]  
　　浦東二十二保三十九圖陸家行左近民人吳咸林被陸育文等戳斃後屍親卽投報上海縣署昨晨王欣甫大令帶同書差刑仵臨騐復恐浦東民情强悍因令護勇十名在屍塲彈壓至則升坐公案先詰地保馬克勳供稱前日金瑞華至小的家言及伊戚吳咸林被陸育文等戳斃小的因　陸等獲送至案屍子吳富春供交親耕田度日與陸等向無仇隙日前由外祖家飲酒回來被陸等無端端斃求卽伸冤陸育文陸富尤同供稱是處河内小的等種有魚苗時被賊徒竊取是夜聞有窸　聲知賊又來是以追捕不料賊乘間逸去吳咸林在前行走其勢慌張誤認爲賊以致戳傷殨命尚乞施恩大令飭仵役騐得吳咸林腰肋處果有力傷深入確係致命及據唱報復親視一周屍子稱願備棺衾收殮請免發封大令准之飭卽成殮舁回許將兇手擬辦隨取具屍親及地保等人切結存卷將一千人帶回縣署研訊核辦事畢言旋時已鐘鳴四下矣 
[美界盜案]  
　　本邑裏虹口舊江橋左近有粤人某甲開設臘腸作前晚吏魚三躍蝶夢方酣突有盜匪十餘人明火執仗排闥直入翻箱倒篋搜括一空甲見盜黨各執利刃自知力不能敵不敢聲張至天明檢點所失約計洋銀百餘元及綢布衣服數十件當卽開單投報上海縣署報請王欣甫大令飭捕緝拿 
[風波宜愼]  
　　近日江面颷風甚大招招舟子咸有戒心前日浦中有划船一艘載客五人行經某公司馬頭前忽遇狂風舟人力不能支遽遭傾覆幸爲他船户所見帮同撈救均得誕登彼岸未致傷人同時又有一駁船載客二人欲往浦東張家渡及至江心竟遭沈沒二客載沈載浮移時斃命舟人董阿友略諳水性經人救起得慶更生水巡捕以其漫不經心帶入巡船想尚須解英界公堂請訊也 
[火未成災]  
　　昨日午前十點鐘時本邑南市鹽碼頭三和米行樓上不知因何遺火幸經近鄰瞭見鳴鉦報警相率汲水以澆得卽救熄僅燬去牀帳被褥及屋檐而已 
[求追欠欵]  
　　英界棋盤街永昌廣貨店主徐修晶邇者時運不齊積欠各户銀兩甚鉅至上月某日遽爾倒閉前日廣義肥皂廠穗泰洋貨店滋源錢莊啓豐衣莊等三十餘户控諸英界公廨請追所欠之銀署理讞員鄭瀚生大令准詞飭差將徐修品提案徐亦具禀控大羅肥皂廠主鄭義卿欠銀圖賴昨日午後大令請帮審委員劉穆庭二尹升堂提訊劉爾康供廣東人在治下開設肥皂廠被徐修口欠去貨銀一千四百餘兩穗泰主柴麗淵供與永昌往來已五載被徐結欠銀九百兩甬人陳松甫供在滋源錢莊執事與永昌往來未久至九月底止計欠往來銀一千零三十五兩啓豐衣莊夥粤人陳啓堂供今春正月起與永昌往來至今陸續積欠銀九百三十一兩金裕豐洋貨號夥紹興人王阿堂供被欠貨洋三百六十元永安廣貨店執事人鄭紀源供被欠貨銀二百八十九兩全享主吳金記供被欠銀二百三十兩逢泰主李天生日昇主馮汝記同供與永昌同業被徐欠去貨銀二百三十六兩其餘二十餘户或被欠三四十元或欠五六十元均未到案徐修品供寗波府定海縣人在治下棋盤街開設永昌洋貨店已十有四年往來帳務均由小的自理邇者虧欠各債户銀九千兩之譜内有二千六百三十餘兩可將大羅肥皂廠主鄭義卿欠欵抵償前者向鄭索取鄭卽勸小的倒閉故於九月二十五日停歇後趁船赴蘇迨十月復來滬上刻下店中所有生財貨物共値銀二千六百兩已被各債户查點看守所短之欵求著鄭義卿照付以便抵償鄭義卿供徐修品結欠小的銀一千零六十兩上月十九日已來案呈控未蒙批示小的結欠徐修品銀二千六百三十餘兩早已付淸有摺爲憑均係徐親筆註銷呈恩電鑒至關店一事亦非小的唆使二尹查得摺子爲日已久雖屬註銷而帳簿上並未註明恐難爲憑著將徐修品鄭義卿一併管押諭令鄭將歴年細帳開明與徐修品之帳百對後再行訊核徐欠各欵著卽押追 
[南市捕房紀事]  
　　小車夫秦毛前被同業錢惠艾借去洋銀三元一角屢索無著因將錢車作抵錢不服與之爭閙由三十四號巡街捕拘至捕房交捕頭王榮掊暫行管押第經車寓主張文咸陳曾曾出爲調處投捕房具保捕頭准之○石匠徐壽巫因在大碼頭與同業李阿二挾嫌口角爭閙不休經二十號巡街捕拘至捕房捕頭正欲管押候懲卽由木工頭呂阿毛姚阿二具保出外願善爲調處免生雀鼠之爭 
[巨欵同頒]  
　　徐淮海疉次告災而山東又遭水淹馳函乞賑急若羽書本協振所正以籌欵良難萬分焦灼兹得兪哲臣善士交來各大 
 
 

Page 4

 
 
善士所捐巨欵計隱名氏二千兩胡贊臣一千兩兪愓庵一千兩李子靜伍百五十兩劉毅齋伍百兩顧善夫八十三兩三錢五分方勉夫一百零九兩六錢五分以上七大善士共助銀五千二百四十三兩指捐山東并徐淮海急振當此冰天雪地天氣嚴寒而災民猶露宿風餐無衣無食其困苦顚連之狀雖鐵心石腸者見之亦當淚下沾襟今承七大善士慷慨解囊助此巨振則千百萬哀鴻當共有生死肉骨之意銜環結草圖報有時福善禍淫其道不爽諸君子一片勇於爲善之心想蒼蒼者天必有以福其子孫昌其門祚也略綴數言以爲左劵 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議保火險]  
　　廣州訪事友人云邇來省城火警頻仍居民鋪户咸有戒心由公善堂倡議共保火險以所議未盡妥洽久而無成嗣經紳士陳孝廉泰階等從長計議繕呈章程節略數十條禀請南番兩邑宰核准給示其大旨救火以拆斷火路爲第一要著計省垣各鋪共有九萬餘家每家约値銀一千兩合之可得銀一萬萬兩若令保險每百兩收銀一兩統共可得銀百萬兩卽有賠償亦可多多益善其所出賠欵凡與股銀百兩者僅派銀十兩所溢利息足支各司事長年薪水南海縣董明府當卽批示云閲節略章程兩扣内有一節必須更議又有三節尚未盡明是否用物與行貨一律計價保險又未叙明如抽收費用一節旣係保險百兩每年抽費用一錢四分四厘除例貼息三分六厘外實銀一兩零三公合九萬兩計之每年僅得銀十三萬五千元耳乃稱可收十八萬元誠所不解又如遇火賠償一節卽照章程似是每火一次派賠一次而各條殊未明言此等緊要所在何可便涉含糊又如燒貨萬兩派賠一分十萬一錢百萬一兩一節如未及萬兩是否照此遞减抑仍賠足一分不滿十萬百萬是否亦派一錢一兩尚未明晰聲叙又如造册開賠開辦一節保險買否應聽人便創辦之初未必踴躍若必待九萬鋪户買足繳齊始行開辦恐難爲期徒使買者延擱不甘未買者觀望轉甚以上四節皆本縣所未明者也該紳董等是否確有把握必能辦有成放不招物議事關久鉅不厭詳求著再切實擬議禀覆核奪 
[訛詐宜懲]  
　　木工沈阿昌家住本邑十八保二十九圖前日投上海縣署控稱小的現就祖遺墳地上起造房屋突被關江鎭賭徒王雪卿誣指遷移祖塋索詐不遂竟冐稱董事投閔行黃浦司巡檢衙門朦控并串同司差詐去洋銀三十元心不甘服叩乞伸寃値日差據情入禀王欣甫大令諭令帶候訊明究辦 
[嚴懲敲詐]  
　　上海縣捕夥役兪立堂將平民王志壽拽至家中私刑拷打旋赴案禀稱王志祥王志六劉兆其三人將志壽刼去縣主王欣甫大令委典史蔡少尉提案訊供其供詞未經訪事人備錄前日下午大令公出回署王志祥之父兆卿攔輿遞禀聲稱兒子等實被寃誣叩求昭雪大令旋卽升堂提訊俞供稱小的前接阜寗原籍胞兄來函稱王志壽行竊得贓逃來上海是以設法拘拿王志祥王志六劉兆其所供均與前同王兆卿供志壽等係小的之子姪志壽並無在阜寗原籍犯竊之事實因歲歉來滬驅車餬口不料捕夥兪立堂無端拽至家中私刑吊打現在志壽並無下落兪稱已被志祥等刼去大令卽傳汛捕金順嚴究供稱兪立堂確係小的所雇夥役此事實與小的無干大令怒其失察大加申斥復謂兪曰王志壽卽在阜寍縣犯竊縣主大老爺並無移緝文書到此爾何得擅自拘拿復敢私閉在家顯係敲詐喝令重笞一千板嚴行收押候移文阜寗縣查問俟有覆文再核王志壽現無下落限汛捕金順於三日内尋獲交案劉兆其無干釋出王志祥王志六交保 
[竊物受懲]  
　　昨日朱阿三在十六鋪橋坐王金順之東洋車至南碼頭下車時順手竊取車箱内棉套褲等物經王獲住扭交二十七號及三十號巡街捕拘至捕房捕頭解請朱森庭明府研訊王訴稱小的年十五歲是日朱坐小的之車至豐記碼頭給錢三十文而去小的見車箱同失去套褲一雙麻袋一口因卽追獲朱急將贓物抛入浦中故喚捕拘案請辦朱供稱南潯人不敢行竊明府判責二十板飭卽驅逐出境贓給還失主 
[上海署瑣案]  
　　前者陳某控曹幼香霸佔已賣房屋求提訊究縣主王欣甫大令准詞飭提到案前晚升堂研訊陳遣家丁陳某投案聲稱前年家主憑趙仲淸介紹購曹姓四房公共之住宅一所其價已交十分之九現在三房均已遷移惟曹幼香延约至今尚未遷出求卽訊究劉大供小的在趙仲淸家傭工陳買曹姓房屋確由主人作中曹幼香不肯遷居交屋主人亦無可如何求恩鑒察曹幼香供小的賣屋之後卽擬遷移適因兒子患吐血症至本年五月某日身死欲遷無費不得已向陳商找屋價陳僅給洋二十五元實不敷租屋頂首之需故未遷出大令見曹確係貧苦令陳於應找屋價外另給洋二十元限曹於半月内遷出兩造遵諭具結而退○某典夥陸少雲扭前開押鋪之姚少筠到縣控求追給會欵王大令提訊之下陸供姚少筠之子錦裕曹向小的糾合一會今會已散去被欠會欵洋銀一百四十餘元求准究追姚供會欵係兒子所欠照算祗有一百二十元陸又加利息若干可否容陸續拔本减免利息大令准予免利限姚於年内先還二十元餘則明年按月拔還兩造皆遵斷而退 
[英界公堂瑣案]  
　　賊犯顧阿金董悦生潛入萃昌洋行竊取報時鐘三架及衣服若干寄存姚元德張仰山處經包探倪順泉查知吊出昨晨解案請訊失主因事未到鄭大令著將顧金二犯帶回捕房押候復訊○前日縫工徐仁亮之夥顏小寳竊取皮馬褂一件徐投報捕房由包探張天林緝獲人贓送案請究徐仁亮投案聲訴前情並請領贓顏小寳供認行竊不諱大令判押十四天○賭棍馬泉黃雲卿在天后宫前擺設賭攤引誘鄉人陶二頭入局賭博乘間强攫洋銀二元四角致在蘇州路吵閙不休由八十八號印度巡捕拘入捕房昨晨解案請訊陶投案申訴前情馬黃二人均抵賴不承大令判各責三百板管押兩月○錢生泰信船主張雅生被夥鄭寳卿私匿信内洋銀五百六十元逃避來申張投報捕房後由包探石金榮緝獲起出贓洋八十元解案請判張雅生伸訴一切求追餘贓鄭夑卿供認行竊并稱現在情願賠償大令著押候解赴蘇州請該管地方官辦理○蘇婦吳張氏控包探陸阿九糾同夥役陳阿土唐四福等擅用私刑任意敲打昨由包探竇如海將陸陳唐解案請訊吳張氏投案訴稱慘被毒毆以致身無完膚求騐陳阿土唐四福同供小的等向爲探夥因其不肯招認略加呵責大令謂若輩擅用私刑情殊可惡判各責三百板枷號兩月示衆至陸阿九仍交竇探帶回押候究辦○包探趙銀河禀稱昨晚妓院龜婢李阿金手携銀水烟袋一枝行至福州路被歹人王阿三攫之而逸經小的追獲送案請究李阿金投案聲訴前情王阿三極口呼寃稱被誣指大令判責二百板枷號二月 
[法界捕房紀事]  
　　湖南人余光普因事來滬暫居萬安樓客棧被賭棍夏昌利等誘至英界後馬路仁昌棧賭博輸去洋銀數百圓後察知其詐向之理論反遭毆擊余飲恨於心翌日與同賭之田芳才黃華亨兩人相遇知爲夏之羽黨因卽扭入捕房請究捕頭略詢情由暫准交保出外俟拘夏到來一併解請讞員朱森庭明府判斷○無錫人錢某家有十餘齡之姪女自被匪徒拐出四處訪求毫無蹝跡前日至滬偵緝知女被匿中八仙橋三十八號門牌某姓屋内因卽投報捕房請爲提究○甲乙丙三人僑居八仙橋左近不知何所事事前日與其戚某丁口角以致擊毁物件忿恨難平立卽扭送捕房嗣以誼屬姻親不欲多事復求免究捕頭允这命禁押一宵翌晨卽釋出 
[美界捕房紀事]  
　　昨晨積竊朱長華在西華德路某姓家行竊布衣二件爲包探沈阿鶴查獲因卽扭入捕房押候解送公堂禀請讞員鄭大令究辦○昨午偷兒張四志竊取裏虹口某姓家布衣等件適爲某號巡街華捕所見拘解捕房押候轉解公請究辦 
 
 

Page 10

 
 
[粤東官報]  
　　十月二十日藩轅牌示新會縣知縣崔增瑞病故遺缺詳請以　　　知縣楊介康請補四會縣知縣劉德恆 
縣張經年題補借補粤盈庫大使唐盛松泰文准補樂會縣知縣遺缺詳請以挑班　先補用縣陳宗鳳借補准補　江縣縣丞劉　 
職楊錫疇署理欽州長墩司巡檢李基昌病故遺缺詳請以南海三江司巡檢康泰璜調補防城縣江平司遺　　　　　　　俸　遺缺詳　　　　 
[蘇省官報]  
　　十月二十三日藩轅牌示照得新授松江府知府濮子潼現已領憑到省應卽飭令赴任正任常熟縣朱秉成禀知赴常熟會算交代知縣沈金午禀辭赴　　催提地丁並昭信股票銀兩差主簿雷星樵禀謝飭知廿三年分夏防案内蒙勞績班前先委署一次記功二次巡檢莫源中禀謝飭知廿二年冬防水巡蒙記功一次廿三年夏防水巡記功三次管帶蘇防前營正任常州右軍守備徐誠檀辭赴宜興知縣李樂善由車坊厘局來○二十四日藩轅牌示照得昭文縣知縣郁保章年滿撤回遺缺查有試用知縣孫家澄堪以輪委署理管帶靜鯨輪船把總浦永新禀知送朱丙壽赴嘉興回○二十五日太倉州蔣專丁來省禀謝飭知開浚瀏河工桂案内蒙保以知府在任候補知縣陳廷瑞禀辭赴寗見制憲正任靖江縣典史瑞成禀謝奉委調署太湖廳司獄事管帶靜平輪船把總簡傳斌禀知送彥府憲回卽辭赴上海修船○二千六日藩轅牌示照得署華亭縣典史陳時夏年滿撤回遺缺查有試用巡檢文裕堪以酌委署理松海防同知劉元楷禀到同知恆坦禀謝委署蘇海防同知事准補金匱縣知縣葉意深由上海來禀謝奉飭赴任正任陽湖縣高禀辭赴常州會算交代署武進縣郭專丁來省禀知武進任内交代於初叅限内算結知縣夏輔咸禀知由上海守提董令應解徵存銀兩回攺掣江蘇大挑知縣王慶耀安徽人由京領照來省禀到縣丞葛炳庚禀謝飭知瀏河工程案内蒙保俟補缺後以知縣用丙戍翰林沙元炳如皐人由撫標巡緝快船營花翎遊擊宋學成由江震上海一帶查哨加江南提督李由松江來到○二十七日江南提督李辭行新授松江府濮禀謝奉飭赴任卽辭正任蘇海防同知王用龢由内河厘局來同知李念典禀謝來委同　厘局差卽辭直隸州德存禀知奉金陵厘捐總局札委補解備荒經費知州趙謹琪府經歴周紹棠禀謝奉飭廿三年冬防案内照章給予勞績班前先委署一次記功一次 
 
 
 

Page 11

 
 
   
 
 

Page 12

 
 
   
 
