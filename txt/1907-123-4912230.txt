# 1907 - 123 - 4912230

 

Page 1

 
 
   
 
 

Page 2

 
 
論說 
[聞楊使請向日廷控告學生事憤書（生）]  
　　本月念五日。本報紀駐日楊使咨照學部。以監察員與學生衝突一事。勒令回國之學生。至今仍抗不遵命。以後學生。如有不合情事。應由公使向日廷控訴。令日本警察拘捕。治以日本法律云云。記者聞而艱　曰。如楊使者眞全無心肝者也。公使者。對於下則代表國民。對於上則代表政府。其職任至尊尙也。學生者。中國前途之主人翁。其人格至高貴也。學生負笈萬里。求學異邦。苟非有大不得已之故。爲公使者。猶將恕之。以　其向學之志。今楊使所藉爲口實者。以監察員與學生衝突一事耳。此事是非。誰曲誰直。久爲各報所評論。姑勿具言。楊使之言曰。前此勒令回國之學生抗不遵命彼其心蓋惟恐其勢　不能施於學生。乃遁而爲此策耳。夫公理存於人心。學生而眞有不德者。公使令其回國可也彼果有不德。旣爲公使所遂。。彼卽不欲回國。同學者亦必勒令其人回國。萬不肯以一人而破壞全體之名譽。其理然也。今楊使不察乎此。而悍然以不遵命爲口實夫一國之國權。寄之於公使。國民之責任。又寄諸學生。吾國官塲素視學生爲仇敵。前此駐日諸使。又視學生如仇讐。其故意留難者。旣見不一見。然尙未有公然欲自爲起訴人而與學生涉訟者也。以内部之爭競。而讓其權於外人。惟恐其不勝而又令日本警察拘捕。假外人之勢力。以干涉之。所謂欲假外人權力以干涉者盖欲借此洩一己之私憤。擴個人之權力也。以個人私憤之故乃舉大清國欽差大臣。而仰求日人。鋤抑同族一爲原告。一爲被告。受外人之裁判。是已明明將國權國體。甘心放棄而 
 
 
 

Page 3

 
 
不之顧也。是明明喪失其使臣之資格也。吾書及此。吾無眦可裂。吾無涕可揮。吾不怪楊使之甘於放棄國權。吾惟怪吾國民之何以不要求撤換公使。吾揣楊使之用心。彼其意豈不曰若儕敢放肆者。吾寗假外族之力。以制爾死命。彼日本政府固何樂而不爲幸而學部知斯言之大謬。未徇其請。萬一如其所言而行。則自今以往。益將爲文明各國所恥笑。而吾國學生一舉手。一舉足無在不可觸公使之忌。卽無在不可受日本之刑。楊使一奴隸之奴隸耳吾不屑與言。吾特恐吾國學生。自今以往。將仍不免日受楊使蹂躙也。痛哉。專電 
[電一美京（三月二十七日申刻）]  
　　駐美欽使梁誠現與美總統曁外部大硻　一面商定中國應還新案賠欵美國政府僅取海陸軍費一千一百萬元其餘悉還中國（所） 
[電二北京（三月二十七日亥刻）]  
　　駐和欽使陸徵祥現派爲保和會專使和使以參贊錢恂簡補於二十五日揭曉（太） 
緊要新聞 
[鄂督力爭川漢鐵路借欵改道武昌]  
　　鄂督張香帥近接北京密電謂川漢鐵路業巠郵傳部林侍郎商明某邸抵借法欵修築改由秦晉經漢中接劍閣至成都直達河南之汴洛與京漢幹路銜接聞已立約包定五年造成不再經過湖北境界云云香帥接電大爲憤懣立傳鄂藩李岷琛（現充鄂境川漢鐵路總辦）候補道高凌霨（現充川漢鐵路會辦）至署集議良久擬定電稿向郵傳部力爭大致謂川漢鐵路經蜀鄂兩省經營數年始得勘定路線延聘工師現在招股設局規模己經大定改道且不可况借洋欵以路抵押乎大部現方提議集欵贖回京漢已成之路而反甘心賣去川漢未成之路殊非情理云云次日（卽本月二十二日）復派候補道高凌霨觀察乘坐快車晉京與郵傳部直接爭辯務達目的（今）　　按此信果確郵傳部尙侍眞全無心肝者 
[天津租界捕犯新章]  
　　二十六日北京電云據可靠消息謂天津縣裁判所經駐京各國公使核准如有刑事犯倚賴天津租界爲逋逃藪者可往捕拿傳提不必知會各國領事譯文匯報 
[徐督奏准東省人員畱差奉天]  
　　新簡東三省總督徐世昌近聞東省人員紛紛請假意在趨避因於二十日電致黑龍江將軍路謂東事艱危全資羣力本日奏准三省當差各員皆令照常任事不得離差離省請札飭所屬遵照事關東省大局尙望勉勗廉能同持舟楫云云（甲） 
[决議更動駐日使臣北京]  
　　昨紀駐日楊使請向日廷與學生涉訟等情今悉此事大爲京中大吏所鄙惡故外務部堂憲决議將楊使調回另保學部右丞李家駒派充駐日欽使現已照商學部約四月初卽可入奏（木） 
[電奏提借公欵助振細數南京]  
　　江督蘇撫昨日會銜電奏畧稱現值開辦春振籌欵爲難據常鎭道榮恒禀稱擬先於徵存稅項内動借銀十萬兩由道不分正署按十年攤捐歸欵以助振需等語除批示嘉許外通飭各司道一體量力攤捐並由臣端方於總督署公費項下提捐銀十萬兩臣夔龍於巡撫項下提捐銀四萬兩以爲表率茲據江寗藩司繼昌江蘇藩司陳啟泰各認捐銀二萬兩兩淮運司趙濱彦蘇松太道瑞澂各認捐銀十萬兩調署江南鹽巡道朱恩紱認捐銀四萬兩江安粮道譚啟宇徐州道袁世廉江西廣饒九南道文煥會同前署道汪瑞闓各認捐銀二萬兩江蘇粮道陸鍾琦認捐銀一萬兩均助江北災振又安徽藩司馮喣認捐銀二萬兩聲請分助江皖災振各一萬兩又徽寗池太廣道楊奎綬認捐銀二萬兩鳳頴六泗道玉山認捐銀一萬兩以上統計共認捐江北振欵銀六十萬兩皖北振欵四萬兩均先於司道各庫正雜欵内分别借支濟急應自光緒三十三年正月初一日起不分正署代理各按十年匀攤歸還應卽奏明立案以資遵守云云（而） 
[外人注意岑尙書之勢力（二十七日倫敦電云路透電局駐北京訪員探悉岑春醟璡璡後頗得朝廷之信任而慶王袁世凱唐紹儀皆遭彈劾譯文匯報 
[岑雲帥隨行幕府名單北京]  
　　新簡郵傳部岑尙書 
 
 
] 

Page 4

 
 
此次進京本擬不日抵蜀故隨帶人員甚多茲探錄如下温欽甫伍昭扆胡濟生姚伯懐陶性存（方帥子）岑盛之朱曉蘭沈幼卿高嘯桐吕韵笙高子白　張子京楊壽彤（大） 
[度支部議駁順天府請撥部欵北京]  
　　順天府府尹近以京師爲根本重地籌擬應辦要政六條（一）增添順屬各官津貼（二）酌改派辦處員缺（三）添設各州縣馬步巡警（四）推廣學校（五）振興農工商務（六）平治道途並安設電報電話曾咨呈具奏請度支部每月撥欵三萬兩以充辦理六大政之需旋經度支部議覆謂上供金幣取於州縣輸于度支以供朝廷京師之用未聞轉以部欵津貼州縣者且庚子以後順直賑捐所入己千餘萬未經報部倘有要政所需自可向順直賑捐劃撥等語奉旨依議（錫） 
[俄國不允中國在北滿洲建路]  
　　泰晤士報云駐京俄使濮科弟照會外務部謂北滿洲鐵路擬由吉林省三姓起築一支路經松花江而至黑龍江由中俄兩國合辦倘由中國出資獨建則俄國政府不能允准云 
[津鎭鐵路不分省界選舉總協理北京]  
　　津鎭鐵路歸魯直蘇三省紳民分叚勘築分段認股等情曾誌前報茲悉三省京官近又累次在松筠庵會議擬照公司商律辦法先行勘定路綫再行合股紏資不論何省之人均可入股一律享有股東權利凡股分多而才幹出衆者均得舉爲該路總理協理以示大公而圖便利（金） 
[南陵米商禀控遏糴續誌蕪湖]  
　　南陵米商倪承濤等百餘人因該縣馬大令强行遏糴禀由關道楊若臣觀察米厘局鄭季常觀察合電皖撫請示等情已紀前報刻聞該商等因天暖米變不能久待復環禀鄭觀察再行電致皖藩請示辦法茲將往來電文錄下 
　　安慶藩台鑒上撫帥皓電并達尊函諒早悉南陵米商羣憂米變翹盼甚殷乞請示辦法電復勛養 
[皖藩覆電]  
　　蕪湖米釐局鄭觀察鑒養電悉現委黄守霽往查責成馬令護運出境煦漾（曲） 
[美使議結湖州海島案判詞]  
　　字林報云本館接駐北京美國公使柔克義所發湖州地基案判詞用爲照刋於後原文云此項判詞爲調和湖州監理會敎會與湖州紳士言歸於好而發查一千九百零六年西十一月曾由原告律師担文古柏費烈伯函達本署聲稱原告所遞控告駐杭美領事署判斷湖州地基案之禀詞業已收回應請本署斷結云云查一千九百零六年西三月湖州紳士曾托律師担文古栢費烈伯函請本大臣從中調處言歸於好以免涉訟本大臣當卽允准於是年西五月三號答覆内開本大臣念中美人民之睦誼至爲重要願設法秉公調停兩不偏袒以原告信任本大臣與監理會敎會所議定者卽可作爲此案之結局也是年西五月二十一號原告律師担文古栢費烈伯覆稱原告願得本大臣襄助將此案和平議結湖州監理會敎會律師希恩畢雷兩君於一千九百零六年西四月十八號亦函請本大臣將此案和平了結該律師以案經駐杭美領事斷定本無庸多此一舉惟與其執法以相爭不如衡情以排解耳本署以駐杭美領事之判斷合乎法例自應承認當時原告旣與被告涉訟亦應遵照本署業將當日審問時各見證人供詞詳細察核此次給發判詞並不執以爲據但欲湖州紳士與敎　和好如初耳本大臣茲特布告於衆敎會産業地基兩塊計八畝左右在聖廟東西兩旁越街而至圍墻之南應交還湖州紳士其西面一塊應讓出自路之北以至聖廟路南至一千九百零四年華官捐助敎會辦理慈善事業之銀一各兩亦曾由敎會於一千九百零七年西二月間函請本大臣作主本大臣現聲明此欵應交還捐助之華官此案旣由本大臣如此和平議結本大臣深信湖州紳士必知敎會實願與湖州百姓和好也 
本埠要聞 
[蘇撫批准添闢城門]  
　　滬道瑞觀察爲上海紳士請闢城門興築馬路禀請督撫核辦經江督端午帥批准奏明辦理已誌前報茲又奉到蘇撫陳中丞批示云據詳該紳曹讓等請將上海縣城添開城門並築馬路係爲地方公益起見應准照行仰卽遵照設　籌欵並飭匠核實估計詳候核辦仍候督部堂批示繳摺圖存（企） 
[江督批禁米商龍斷]  
　　本邑紳士江紹堅前投督轅禀控南市永愼和米行主顧馨一囤積米粮高抬價值求請查究等情現奉端午帥批示略謂上海米少價昻曾據滬道禀准籌欵購買洋米運滬平糶諒可足食至囤積居奇高抬價值最爲惡習仰上海道飭縣勸諭各商迅卽平價出售不得壟毖致干提究云云（速） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[度支部議駁兩江請借漕折彌補虧耗摺]  
　　度支部謹奏爲遵旨議奏事本年二月二十一亞准軍機處抄交兩江總督端方等奏請動用漕折銀兩彌補賑米糶價折耗一摺奉旨度支部議奏欽此欽遵到部查原奏稱蘇省米絀價貴情形爲數十年所未有本年正二月之交逐日騰貴人心皇皇奏採洋米尙未運到各屬搶米致起風潮當卽奏請續借漕糧仰蒙恩准再行緩運十五萬石以濟賑需目下米價停頓不漲地方亦已敉平堪以上慰宸厪謹將蘇省先後平價平糶大槪情形擇要電陳一曰洋米平價上次奏案係赴暹羅購運嗣因暹價亦貴由承辦道員曾鑄改赴仰光採買現己次第買回十萬石左右卽派上海道瑞澂會同曾鑄設立平價局駐滬經理飭各州縣會商紳董備價赴局承領其價酌照原購每石减去五角一曰漕米平糶此次緩運之十五萬石滬局已經開兌應飭各屬酌定米數備價領回平糶但漕米係屬糙粳與洋米亦有不同而災區與商埠亦宜示以區别應酌照時價每石減去一圓以上兩項均由該地方官就地斟酌情形或發交公正米鋪或自行設局減價糶售總期力除積弊實惠及民至將來折耗若干應由公欵籌補前辦洋米曾經奏明設有不數作正開支此次借漕寓賑於糶尤爲損上益下之益自當一律辦理惟蘇省庫儲久虚賞捐賑捐又成弩末實無餘款可籌伏查上年應徵折漕項下四十五萬餘兩除奉撥江南賑銀三十萬兩外尙存十萬有餘懇准動用以濟急需如有不敷再行設法籌補等語臣等伏查本年二月間臣部議覆浙撫張曾敭電奏請截漕平糶糶價不敷作正開銷摺内聲明浙省准令緩運漕粮十萬石俾辦平糶仍查照蘇屬辦法秋後如數買補還倉毋少缺額萬一糶價或有不敷應由浙蘇自行設法彌補不得藉詞作正開銷庶於暫行緩運之義有合等因奏准咨行浙撫並知照兩江督撫遵照各在案今據該督等奏稱前因所稱採買　米十萬石左右在滬設平價局飭屬備價承領其價酌照原價每石減去五角等因所有此項折耗旣經該督等前此奏明正開支自應准其在　折銀十萬兩項下核實支給作正開銷下餘於擬作兩仍應照案儘數解部以重帑項至所稱借漕寓賑於糶將來折耗銀洋米折耗一律辦理均懇動用漕折一節非惟輿浙省辦理兩岐礙難照准且查該督等本年二月間電奏米價每石漲至七八圓而内閣學士吳郁生同時亦奏稱市價六圓四五角是卽使借漕平糶減價便民每石照市價少售一圓而以米貴時所糶之價值買秋收平價之米粮出入相抵當無不敷萬一竟有叅差漕粮糶價不敷買補該督等仍當勉爲其難另籌彌補以期與暫行緩運本義相合臣等公同商酌該督等擬請動用漕折以補借漕平糶折耗之處應毋庸議所有臣等遵議緣由是否有當謹恭摺具陳伏乞皇太后皇上聖鑒謹奏光緒三十三年三月初四日奉旨依議欽此 
内治部 
[庶常條陳法部事宜北京]  
　　粤東麥惠農庶常前月奉派法部丞叅上行走隨派兼充編查處評議員現聞庶常向法部堂官獻議十條（一）區劃審判（二）請欵（三）派員調查各省民事習慣刑事習慣（四）推廣學館（五）改良秋審舊制（六）畫一訴訟狀式（七）分定責任（八）裁缺人員仍照舊給俸并准免試歷俸願出外者立卽保送（九）新調人員不能兼别項差使（十）編譯法律報均蒙堂官嘉納次第施行云（爲） 
[電請各省試鑄銀圓福州]  
　　聞考查銅元大臣陳雨蒼侍郎有電到京云各省庫欵支絀異常全恃銅元餘利爲挹注現限定鑄數以致籌措維艱若允其加鑄恐圜法敗壞益不可支不允加鑄則各省同一艱難貽累不堪鄙意除直江鄂粤四省外其餘他省不妨准其試鑄銀元惟數目必須限定廠務更須認眞是在部中善於運用云云（玉） 
[泰興縣不願太平廳收回錢粮鎭江]  
　　太平廳同知錢司馬擬將泰興武進丹徒丹陽江都甘泉六縣之忙銀漕米一體收回以爲行政經費已屢誌前報茲悉今春自禀請督撫兩憲札催後己有五縣遵照辦理獨泰興一縣謂須俟廳署牢獄落成方可將所有錢粮與寄監之盜賊十餘名一併移交清楚現在不願任令該廳害則歸人利則歸己云（下） 
[禍及敎官松江]  
　　華亭縣屬張澤鎭忤逆重犯蔣壽根解省後巳於二十五正法曾記昨報茲悉撫憲陳筱帥查得該逆犯係學中武生肇此重案可見該學敎官平時訓迪無方因特札飭松江府查明是否府學抑係華亭縣學迅卽申復以憑核辦（此） 
[撫批上元縣縱火盜案蘇州]  
　　上元縣屬職婦紀韓氏紀張氏二家去冬被盜縱火連劫後未及二旬復有紀本忠等二家均被盜劫當卽報由縣主訪悉盜匪姓名比捕嚴緝迄未弋獲現紀本忠等上控省憲當奉中丞批示云此案距紀韓氏等失事之日不遠旣經該縣訪有姓名不難按名緝獲惟案關放火連劫情罪重大仰蘇臬司速飭江寗府轉飭該縣勒限一月内贜盜務獲究報倘逾限不獲由司嚴行叅處（善） 
[緝獲巨盜蘇州]  
　　蘇省吳縣轄境盜案迭出日前觀音山附近某紳祠堂内又有搶刧財物拒傷事主情事當由事主開單報縣張大令春泉即飭李大有前往緝捕茲聞該役在宜興縣境緝獲彭老七楊得標姜河四三犯起出原贓解回縣署張大令研究之下三盜供認不諱且將前劫横經王紳祠堂及光福鎭附近張姓家二案亦一一承認遂飭釘鐐分别收禁（命） 
外交錄 
[請聽俄將之贈言黑龍江]  
　　日俄兩國在東三省之兵隊雖經撤盡然二國角立之意未曾稍息日本之兵則多屯於旅大等處俄兵則屯駐中國邊疆時有相抵相伺之意並聞俄將於離黑龍江時謂程軍帥云頃年俄日戰事貴國助日本多矣將來萬一再有戰事而閣下仍居此任 
 
 

Page 11

 
 
擬請閣下言於貴國朝廷亦以助日本者助我何如程聞其言竟無以答（光） 
[請看日人之手段烟台]  
　　烟台之東有杉木園一處前日忽有日人五名欲入内遊玩看守夫不允日人遂用强硬手段將園中樹木全行焚毁並殺死看守夫一名該處地方官聞報當卽飛禀省憲轉電外部現外部已照會日使林權助君嚴詞詰問矣（木） 
[江督决計嚴辦毁局路工鎭江]  
　　路工紏衆衝毁洋務局一案近爲江督訪悉决計將倡首及身帶洋砲之二人一體處斬餘則分别監禁發配以昭炯戒昨鎭道榮觀察已奉到密札飭令查明迅卽照辦矣（八） 
[法領照請懲辦匪徒漢口]  
　　漢口華界後城馬路前有法商臘暮蘆在憩園開演影戲本月二十二日忽被流氓數人入内將戲棚搗毁現該法人已禀請法領事照會江漢關道嚴拿懲辦矣（朱） 
[汴洛約合同存案北京]  
　　京漢鐵路之汴洛枝路與比工程師訂立借欵合同及定期發行各情迭見前報現悉此項合同經郵傳部分錄四分一存郵傳部一存比國外部一存駐比公使署一存鐵路公司又聞此路所借比國欵内有天主敎堂之欵（光） 
[日本陸軍部人臣游歷滿洲 
[二十六日東京電云日本陸軍部大臣寺内政毅將赴滿洲游歷譯字林報 
[駐京葡使請在天津滿洲設立領事署]  
　　駐京代理葡萄公使與外務部商議在天津滿洲城鎭二處設立領事署外務部謂須與直督商議再定大約天津一處尙可照允至滿洲村鎭須俟東三省官制改定後方可照允譯字林報 
[駐京英使擬擴充跑馬塲地地叚]  
　　駐京英使朱典邇與軍機處商議擴充北京跑馬廳地基譯字林報 
[駐紥遠東美領事紛紛更調]  
　　泰晤士報云西四月美京發佈更調駐紥遠東各領事之明文 
　　牛莊美總領事沙孟森調往高麗漢京 
　　駐俄國歐弟薩美總領事希南調充牛莊總領事 
　　駐南京美領事海思調往新加坡 
　　駐比國利治美領事調往南京 
　　駐海參崴美領事葛利因調往大連灣 
　　駐義國維尼斯美領事那虚調往海參崴 
　　駐日本横濱美副領事希德摩亞調往長崎 
[英法與中國會議藏事之謠傳]  
　　日本紀事報載巴黎電云此間外交家謠傳英俄兩國將與中國會議西藏事宜譯文匯報 
軍事界 
[江督派員商議會操事宜鎭江]  
　　江督端午帥日前因江南北會操一事與江北提督蔭軍門商議妥協决計於今秋舉行届時江南出兵一鎭江北出兵一協其會操地叚擬在儀徵六合一帶不日卽由江南派員前往測繪聞午帥又以秋操事宜頭緒紛煩必須預爲布置因飭江南新軍總鎭徐固卿會同南洋第十八協協統吳錫永前赴清江謁見蔭軍門籌商一切現徐吳二君已於二十六日由省乘輪直浦矣（節） 
[軍醫學堂新班生退學廣東]  
　　粤省軍醫學堂乙科英醫學生額定三十名原擬月初開學嗣因入堂者先後不齊乃改定本月二十一日始行開學惟各新生入堂以來見堂内各事不甚整齊日前聨名要求撤換廚子改良飯食及其他應行改良之事當奉堂員許可詎新生又請給津貼銀每人每月五兩堂員不允各新生遂說明全班退出之意見昨該堂總辦己縣牌向各新生勸導未識能否挽留也（爲） 
敎育誌 
[趙次帥捐俸助學奉天]  
　　奉天將軍趙軍帥以離奉在卽誠恐將來學務經費拮据致生阻力特捐廉捧銀一萬兩存貯票號生息以爲奉省各學堂長年經費之助吾知奉省學界中人必有銜感軍帥維持學堂之苦心盛德者矣（軍） 
[皖江中學風潮續誌蕪湖]  
　　皖江中學學生與監督衝突一節己紀前報茲聞該堂學生隨舉代表四人赴寗面謁安徽敎育會總理蒯理卿觀察報告衝突原因觀察當允將龔監督乃保辭退另易蒯君壽田爲監督以期改良一切現代表人均己返蕪各科敎員知難久留昨己一律遷出關道文仲雲觀察前日亦親蒞該堂調查一切并登台演說約一小時之久各生環聽頗爲感動云（少） 
[全省學務代表特别議天津]  
　　直隸盧提學月前通　所屬一百四十餘州縣每處各派學務代表二人齊集天津開特别大會商辦一切興革事宜計分兩大綱一曰興學一曰籌欵共發問題二十條内有設宣講所勸學所師範學堂城鄉小學堂女子小學堂改建廟宇公所開荒田提公欵辦印花稅增收雜稅加烟酒稅開膏捐等條特飭各議員酌量本地情形可否辦理分别答復惟各代表人所議意見不同言論互異一時竟無所適從云（木） 
[學生爭奪寢室之紛擾北京]  
　　大學堂舊班師範畢業生業已全體移出所有舊班自脩室甲字號齋舍議改爲新班寢室現方粉壁糊窻而新班學生爭佔美地紛紛將名片粘貼號外以致口角之事時有所聞夫今日學堂之風潮大半起於飲食而此次大學之紛擾乂爲爭奪寢室安得不令人齒冷（光） 
實業類 
[華商自立漁業公司]  
　　吉林紳商議將松花江嫩江一帶漁業由華人獨力自辦已在該處集股倡設華商漁業公司并派代表進京具呈商部　不日當可批准譯二六新聞（穎） 
 
 
] ] 

Page 12

 
 
[三星紙烟推廣銷路奉天]  
　　三星紙烟公司自去年在滬設廠製造銷塲甚廣現又派人至奉分設發行所並禀懇軍帥免稅以期成本稍輕庶可减價發售亦挽回利權之一助云（光） 
[函復粤路趕築情形廣東]  
　　日前鄺工程師函復路局董事略謂據張思訓堂來函以路線綿長宜多聘副手分築應購物料宜預算購辦等情查本路至湖南坪石計六百九十餘里路長工大自應劃段分築惟查黄沙至清遠地界約二百餘里有一大山須開山洞若多派工程司越山舉築同時並舉則此山阻隔恐雖轉運材料到此亦不克開工弟現已聘得英國工司二人日本工司一人不日可到又電聘北洋工司蔡天福料亦肯來並擬請張弼士太僕處之西人威林氏爲測量司此五人倘到齊除黄沙至花縣之路塘約一百里己派工司三人分管外弟擬派此五人分管路塘至清遠山洞之一百餘里一面先開山洞一面着測量司過山將路線勘好俟此百餘里山通路成届時再調工司過山分叚築造或再聘人相助則此二百餘里不難早日告竣至預算購料自是正辦惟本路所用各料弟均預購以備急需工程吃緊恐無暇預計且公司存欵尙多容再籌及云云（爲） 
[創造新式人力輪船江西]  
　　撫州府某君近以中外輪船皆用煤力運動機器費用較鉅且内河水淺尤覺不便行駛因自出心裁創造一機器輪船用人力運動速力與煤運者不相上下前日已禀請贛撫派員試騐矣（來） 
[習藝所製物暢銷江西]  
　　贛臬秦廉訪督辦之罪犯習藝所製成洋歐各布以及毛巾絨毯等物均尙精美銷場頗暢現省外各屬已有仿照製法與之爭利者矣（因） 
瑣事欄 
[達桂失吉林巡撫之原因北京]  
　　日前外間謠傳吉林將軍以十萬金到　運動吉林巡撫故外間有達桂必得吉撫之說今東撫發表達竟向隅探得政府確擬以達將軍補授吉撫旋爲趙御史所參而吉林京官又有向政府言吉林種種腐敗須易人而治者故失此巡撫一席耳金 
[張統制亦可憐生武昌]  
　　鄂軍第八鎭統制張彪前經鄂督派往美國叅觀海陸軍賽會本定於三月初旬起程茲聞張已向督署禀辭數次均未經香帥認可聞此事有二大原因（一）因陸軍部有日内派員至各省考試鎭統之信張雖意嘿規避而鄂督恐爲陸軍部指斥（一）因某御史叅劾統制列欵甚多内有侵吞軍餉等事恐張彪不免爲馬景融而鄂督不願爲崇將軍故至今未能批准惟外間傳言統制前日進見忽向香帥長跪不起至因何事故則外間無從探悉云（今） 
[古社會之現象黑龍江]  
　　黑省訪函云黑龍江開化最晚該地土著若達呼里族索倫族鄂倫春族近時仍以射獵爲生昨見有索倫族夫婦二人於射獵時産下一兒略予乳哺卽用木筐繫於樹上二人仍揚長而去迨獲得禽獸馥　回原處將兒取下再行乳哺此等現象去古時社會不遠（軍） 
[永鎭火藥庫失愼細情廣東]  
　　永鎭火藥庫失事後各報紛紛登載類多傳聞之辭今得特别訪友詳細調查照錄如下二十日午後四時十分鐘忽聞轟然一聲城之西北一帶黑烟瘴天審察之知爲觀音山五層樓後之八旗永鎭火藥局被焚附近城市均爲震動時值清明北門以外登山掃墓者頗不乏人皆被損傷方便醫院聞信卽派令醫生帶同人役携藥赴救博濟醫院亦著人前往府尊及縣憲四營將官哨弁警員亦紛紛帶同兵勇前往救護聞局中斃二十人傷重者七人委員幸不在局未罹此禍至一切器具均己無存而棲流所傍房屋震倒大半靑石橋屋宇多被毁傷至明善堂瓦面後牆亦均毁塌惟門面尙存雙山寺莊房之墻塌其半幅壓斃二人雙井街流花橋等處多被損傷五層樓亦全座欹斜九龍街等處居民被瓦石擲傷壓斃者不知凡幾丹桂里某公館後墻傾倒壓傷一婢甚重洪橋黄茂和成衣局亦爲流石擊塌鋪面最慘者附近之山水井有挑水夫壓斃數人多有不獲全屍者目覩情形慘難言狀迤西一帶如田心金花後墻震塌丈餘宜民市某柴店亦全倒塌該處茶高樓皆爲炎藥攝動杯盤狼籍惟此時日已昏暮僅得調查大畧然目見或較勝耳聞云（爲） 
[批飭米商希圖朦混江西]  
　　米商李成安許源裕日前赴稅務總局禀稱去年未禁米榖出境時曾辦米三千餘石因水涸未運出境現在水漲此米己經報稅懇求放行沈愛蒼方伯以贛省米粮缺乏民食維艱何能販運出境且去年所購之米何得遲延至今顯有不實批飭不准一面并移咨湖口稅務分局一律禁阻以重民食（倍） 
[私造假信案議結常州]  
　　陽湖縣兵房書吏朱松慶串通差役馬福大至政成尙仁兩鄉向各賭徒索詐并揑造鄉董馮書田沈戴卿之名將各賭徒送縣懲辦等情早誌前報茲悉馮沈二鄉董因該書差膽大妄爲特禀請何大令查究詎朱又敢賄通地痞倪某囑其謂該信確係馮沈二董所書事爲馮沈所知隨又具禀請究日前何大令提訊屬實發押待質所現聞朱自願罰洋一百五十元充各學堂經費馮沈二鄉董亦已允諾想不日卽可開釋矣（地） 
[包捐被控蕪湖]  
　　米市彈壓棚頭陳調元日前朦禀巡警包辦磚瓦石灰等捐收十繳七當蒙邀准現船帮首事胡邦志等以陳倚勢欺壓有碍商務因聨名多人赴商務局禀請撤退以安商業（内） 
[被誣自盡松江]  
　　城内楊家橋堍馬姓爲郡城首富其長子馬伯英出居普照寺西偏續娶蘇垣某氏女爲妻不知何故忽與前妻所生之女口角被該女誣以穢言氏遂飲毒而斃母家以女死非命日前紏同戚屬來松問罪議罰馬氏千金捐入清眞寺始可了事蓋兩家均係天方敎中人云（伏） 
[縣役溺斃蘇州]  
　　太湖水師統領毆陽副戎日前送升署吉　　撫朱金殿中丞赴滬公畢後解維回蘇有某役在跳板上失足墮水時在黑夜無從援救至天明始將屍身撈獲現副戎已召其家屬領棺併給資矣撫恤（兆） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦奇寃（華生筆記）（念四）]  
　　室人有男女二人。男子年約五十許。鬚斑白。鬈鬈上連鬢際。身格甚長目光暴露而凶。炯炯可怖。望而知非和平之人。其貌一似亞登所述。知爲赫迭無疑。其婦人年亦相仿。貌似慈善。坐赫迭對面。二人皆耳紅面赤。各有忿忿之色。似爭論未已者。方余初近屋角時。彼等爭論方劇。聲頗高。雖其語不可辨。然微聞有海太二字。頗疑其卽談昨夜之事。適爲黑影所驚。未能竊聽。斯時赫迭則正易外衣。並刷其帽。似尙欲戴之出門者。其婦人則默坐於旁。不復有言。余心中懊惱甚。殊覺失望。靜待良久。婦人始目視赫迭。又喃喃言曰。汝此種作爲。我固未能禁汝。然實我心所弗取也。赫迭又怒曰。此固我自爲。汝烏能禁我婦。嘆恨曰汝若此。獨不爲一身計耶。言次。若有無限失望色。赫迭曰。汝村婦何知。胡嘵嘵爲。婦少停。又曰我知汝必有後悔之一日。赫迭益怒曰。我欲爲則竟爲之。夫何悔。婦曰。特我恐　　語未出赫迭己疾喝曰默速箝爾口母溷乃公事。汝今所言。我甚不欲聞也。言時怒目而視。貌獰獰然可。怖婦亦觳觫作懼色。遂不復言。余聽至此。明知必赫迭昨夜之事。爲其妻所知。而其妻弗之善也。因以反目。又思赫迭狀貌之兇。性情之暴。對其妻猶如此。矧他人乎。正轉念間。怱見赫迭俯身啓木箱。突取一物。置之案上。使余眼光驟及。陡覺狂喜之餘。至於腦筋紊亂。不知所云噫斯何物。　斯何物。　斯卽。弗雷所見之深黄色皮鞄也。其形式大小。悉與。弗雷所述者同。而更有直刺余目之一事則焦痕一斑。宛然猶在也 
國外新聞 
[美國大風爲災]  
　　二十六日東京電云美國塔克塞司全鎭爲大風所毁 
[日英聨盟之睦誼]  
　　二十六日倫敦電云英皇賜宴日本專使伏見宫親王於白金漢孟宫席間英皇之頌詞曰日本天皇我之聨盟也當卽稱謝日皇遣使報聘之厚意並謂專使此來固爲英人所共願者且英國矮瑟親王至日本游歷時日本厚禮優待尤爲感謝英皇以聖密紀爾聖卓爾基十字寳星贈給山本大將駐英日本公使小村男爵亦得維多利亞十字寶星此外日本官員得維多利亞寶星者尙有九人同日東京電云東京各報以英國懽迎伏見宫親王　表感謝之意並謂親土親與英人接洽互相訂交益足以鞏固英日之聨盟也 
[愛爾蘭新政體之組織]  
　　二十六日倫敦電云英大員勃列爾已遞呈改革愛爾蘭政體條陳内開設一議會議員八十二人須選充二十四人須公舉議會無立法之權但得行政之八司地方政務司農務司學務司均在其列但裁判院及警察兩項皆不得管理又電云英大員勃列爾解釋改革愛爾蘭政體之條陳謂其並無立法權亦無抽稅權其宗旨在不失愛爾蘭人對於行政上之感情而已又電云英大員勃列爾在下議院創議將改革愛爾蘭政體條陳議結時大員郎恩極力攻擊當行投　法計賛成者四百十七票反對者一百二十一票迨第一次宣讀時則賛成者有四百十六票反對者僅一百二十一票 
[坎拿大煤工罷市己定]  
　　二十六日倫敦電云坎拿大西境煤礦工人罷市己平 
[德不欲在遠東占領土地]  
　　二十五日栢林電云日本近與法國立約彼此互保在遠東之利益德京聞之不以爲異德國政府通告各國及德國議院謂德初不欲在遠東侵略土地但願諸事如舊遠東平和商業繁盛耳 
[德相立言得體]  
　　二十五日栢林電云英國首相貝南門在下議院宣言德相蒲盧親土之論甚爲和平他國注意弭兵問題彼亦未嘗干預英國當仿照辦理 
[俄國平靜消息]  
　　二十五日柏林電云俄國耶穌復活節己過尙爲平靜 
[法報歡迎日法協約]  
　　二十六日倫敦電云法國報章皆以日法兩國訂約爲可喜並謂法國在越南之權力可藉以穏固亞洲亦得享太平矣 
[英國商業進出貨物之價值]  
　　三十六日倫敦電云西四月英國商業計進口貨物值英金五十六兆七十五萬磅較去年四月多九兆七十萬磅出口貨物值英金三十四兆五十萬磅較去年四月多七兆四十萬磅以上譯字林報 
[輪船失事]  
　　二十七日香港電云聚滿孟公司輪船蘇彝士號裝載塞門德泥由海豐（譯音）開往漢口中途失事全船毁壤譯文匯報 
本埠新聞 
[縣訊槍斃西捕案牽涉人犯]  
　　槍斃西捕一案前日又准英公廨解張三保王殷氏二人到縣經李大令訊究殷氏供在大興里賣娼張三保來院遊玩婦人與之認識包探米順將張拿獲時囑婦人到公堂供稱與伊認識餘不知情張三保供與米順去年在浴堂認識今忽被伊誣拿李大令曰爾等在英公堂供認二月廿三日爾等偕一懐抱小孩之婦至泳康烟紙店租房登樓觀看廿六夜卽出鎗斃西捕案其中顯有情弊殷氏供米順祇囑婦人到公堂供與張三保認識餘不知情供畢號泣大令喝令掌頰二十下又問英廨移送之徐統領米由軍會銜飭緝之諭單爾從何得來男婦兩犯槪諉不知大令判分别收押候再研鞫（紀） 
 
 

Page 19

 
 
[滬道公畢回申]  
　　滬道瑞觀察於昨日午前由寗公畢回滬（夏） 
[白銅將次運皖]  
　　安徽戶部銅幣局派委來滬向唐晋記訂購白鉛二百担茲已辦就滬道瑞觀察昨特函致新關稅司征稅驗放（困） 
[平糶米船被關扣留]  
　　崇明縣黄倉鎭董事黄君棠等因該處米粮缺乏禀請崇明縣核給護照來滬向招商局購辦平價米二百石於二十日雇鍾道郎民船裝載報請江海關騐放詎洋扦手以無道台護照不允騐放並將船戶毆傷現黄董巳禀請官米平價局函致滬導轉請新關稅司迅卽驗放矣（盧） 
[浙藩移請查侒革員]  
　　浙江候補縣丞陳鴻恩係奉賢縣境南橋鎭人近因在籍勾通匪類抽頭聚賭且每遇鄉民訟事則又招搖撞騙現被該鎭紳商投控浙江藩司查究信方伯以該員前在浙省被控通匪曾經詳革在案茲又在籍招搖殊屬胆玩爰特移請滬道札行奉賢縣迅速查明提案究辦（便） 
[守戎接篆有期]  
　　新委上海守備杜守戎步階於前月抵滬後旋卽赴松謁見提憲領取文憑聞定於四月初一接篆（軌） 
[耶穌誕節]  
　　昨日爲耶穌誕節清晨八時洋涇浜天主堂内舉行彌撒典禮駐滬法總領事巨籟達君偕夫人並總文案官繙譯官以及各國紳商咸詣該堂行禮捕房特派中本睛探捕前往彈壓（契） 
[西牢逃逸要犯]  
　　臣竊兪正成係公廨判押西牢十二年之要犯前晚忽被脫逃當田管獄西人知照各捕房飭探通緝務獲（西） 
[撞損自來水龍頭]  
　　昨日午後英美工部局之載泥馬車行經山東路口馬忽驚跳將大吉樓扇舖前之自來水龍頭撞倒水即上射大吉樓店中貨物爲水損失甚鉅當由巡捕飛報捕房轉報自來水行派人到塲修理大吉樓執事卽投捕房控告請償損失捕頭允候查核（霜） 
[南市火警]  
　　前晚十二點鐘南市荳市街王大昌襪店忽然失火由皮帶車馳往救熄僅燬屋半椽總工程局當傳店主許倫香到局著罰洋五元（妒） 
[虧欠案由工程局訊究]  
　　王大昌布莊等十一家被海參威源來德號客張仙州虧短貨價銀一萬七千餘兩等情已紀前報現悉南市商務總會未能理處已移請總工程局將張押候訊核（） 
[上控股東舞弊]  
　　葉洪濤前投英廨具控協記石子行股東劉某舞弊侵蝕一案延久未結故葉乂於前日赴道轅上控奉瑞觀察諭飭靜候批示（厘） 
[因賭罰洋]  
　　昨日有西門外某庵尼姑二人至新北門某老虎灶樓上與店主之女作葉子戲被巡士偵知當將該尼等四人拘至北局經副巡官訊判着各罰洋二十元（尾） 
[蘇藩平糶示諭]  
　　本縣李大令昨日奉到蘇藩示諭若干紙立飭地甲分貼通衢俾衆周知示文錄下前奉撫部院陳奏奉恩旨允准截留漕米十五萬石留備平糶議定每石照市價糙粳减售一元以示體卹惟各州縣領米有先後若照市隨時增減一貴一賤難免相形見絀未能均平一律現據本地紳董曁借漕平糶局先後函請前來本避察核情形此次借漕平糶本是 
　　上益下寓振於糶自應格外從寬庶貧民實惠均沾現定每石洋四元四角以後不再增加各屬於三月内由官紳各具印領領回平糶或須春白以及水脚一切仍各在本地公欵内開支劃清界限而免浮混爲此示諭仰貧民人等一體知悉自示之後務向各平糶局購買母得滋鬧持示（尾） 
[上海官事]  
　　駐滬考察商務委員湖北候補道嚴開第委辦吳淞沙釣船捐局委員候補知縣楊元勛昨均到道拜會禀見海防　奏錫鎭禀請銷假（車） 
[更正]  
　　昨日報載福州路廣智書局被火等語茲悉實係新民叢報　店並非廣智書局合亟更正 
訟案 
[上海縣案]  
　　絲線店振昌等各戶環控嚴金濤朱掌千把持歛錢等情奉李大令提訊張洪仁供是絲線公所司帳各店用女工調絲初祗每两錢十二文因女工竊絲攙雜每两加至二十文不准再竊詎有嚴金濤朱掌千挑唆女工一律停工前在萬年樓茶舘向女工一百餘人勒令每人向各店要求洋两角爲此控究質之嚴朱二人一味推諉大令判蔡朱收押候查明訊辦○王恂卿控在押之朱阿大騙洋訊究王供朱阿大來與小的爲媒領至法租界看中一婦言明身價洋一百二十元先付三十三元六角約於三月初四過門届期不到始知朱因槍米案押在案下爲此控究朱供小的祇得洋十二元曹阿弟得洋十八元其　三元六角係烟茶帳用　者大令判朱遠押繳還騙洋如違干比○羅德茂控唐寶珍等毆　提案訊究羅供唐前向小的借洋一元未還今日又欲硬借五元不遂逞兇唐供前因羅犯　案被中局拿辦懇小的轉向王玉生借洋四元開銷局費得釋今日向索伊卽抵賴　控王玉　供同大令判唐王收押羅交的保候查明審辦（車） 
[總工程局紀事]  
　　王阿有與嬸母兪氏口角違忤控由　區解局陳叅軍訊判氏當堂自行戒責王五十下著具改過結開釋○朱才炳同伊母雇車裝運衣包二個至董家渡忽失去衣包一個將車夫楊質甫扭案判賠給洋工元○崇明木匠施道章之子金華八年前聘定王金榮之女銀珠爲童養媳銀珠乘媒身故偕叔逃逸來　茲金華至　將銀珠之叔尋獲　局禀控經陳叅軍訊明供詞著王交保限將銀珠交出（車） 
[公共公廨晚堂案]  
　　舒興銓前控殷蘭亭虧銀逃逸奉關太守飭差將殷妾李鳳仙提案訊押追交各情已詳本報前晚奉襄讞王肇之明府提案復訊楊寶山供是四川本號總經理殷蘭亭虧銀逃避今奉提案求追虧銀二萬餘两訊之殷供求恩寬限料理李供求開釋明府判殷押限十天理楚李交保開釋○榮福昌控陸鶴亭匿弟圖賴賠洋一案亦奉提訊榮供已向原告汪沈氏情商賠洋二百元餘三百元立票惟此洋應向陸兄鶴亭究追訊之陸供兄弟子輝不知現匿何處前　其作事荒唐曾在縣備案呈批求察明府判交妥保限十日帮同清理○馬聚生　黄洽記木作頭黄慶林行兇圖賴王洋一案亦奉提訊馬供代做南鐵廠油漆工程計洋二百五十元除付一百五十元尙欠一百元屢追不還求究訊之黄供因工未完竣故東家不將造　付清求限一月拔還明府判交保限半日理清如違押追舟） 
[公共公廨早堂案]  
　　甬人徐永興與華記路司閽人金阿三因口角起　金將徐推跌翌晨身死經上海縣蒞驗各情已誌前報昨由探將徐解究襄讞王肇之明府以案關人命商之美白副領事判押送上海縣歸案訊　○居雙林竊取天昌愼號值洋八百六十元之黄狼皮等物報捕派探將收贓之陳福卿及二房東胡培山等解訊判押候吊贓各情已迭誌本報昨日覆訊居供與陳福卿將該皮串竊後賣與蘇州閶門沈正義店内訊之胡陳均供不知情明府以居供確實陳不能諉卸判陳押西牢一年居押西牢二年胡從寬交保候訊仍著失主補禀到案再行移吊○蘇婦王章氏前將其妹方王氏之金飾衣服吞没由方關榮報探解案并吊到金鐲奉中西官押候向方關榮理楚各情已詳本報昨日復訊方關榮投求銷案明府以原告自願求銷判人証開釋仍取原被銷案各結送查○徐張氏與黄大姐串拐沈瑞根妻子胡氏由官移提梁五到案究交各情已詳本報昨解復訊徐包探禀梁五在未提之前已赴寗波催令胡氏來申等語明府判還押候梁五到案再訊○雉妓張彩琴在石路懐仁甫 
 
 

Page 20

 
 
賣娼被惡摀張寳玉凌虐投廨喊寃昨日提訊張供被摀日夕兇毆求恩超豁明府判發棲流所擇配○陸保生竊取沈瑞林家府綢衣各物巡捕拘獲解訊供出係王阿三所竊官飭差往提而王已逃避明府判押候下禮拜二傳同失主到案再辦○浦小弟在馬路攫取張陳氏金挖耳捕將人贓一併解究判枷十四天再押一月○袁小弟向倪金松拆梢洋三元報報捕解究判各押七天再押一禮拜○崔阿三竊取趙元小車一輛由捕解究判押七天○徐阿六掩入袁瑞堂家圖竊判押三個月（泉） 
[法租界公堂案]  
　　楊蓉江周東方前將胞妹許爲養媳忽又掯匿一案經公出堂票將案内牽涉之王寶林逮案王代周妹磪在小的烟間内住過後由王老太婆同順五將周妹領往池浜橋地方是實陳明府得供命周王還押俟提到順五等再究○城内象牙店主陳金福扭曹秀山到廨控稱小的因學徒逃走在城外尋見喚令同回詎被曹出頭覇阻並被詐搶洋三元求究曹稱不知底藴故上前相勸並不詐洋該徒亦不知何往明府判押候陳尋回學徒訊辦○林坤泉控周陳氏一女两許一案昨日氏女來英即李周氏投案候訊陳明府問來英究否許過林壽根答無惟過寄與王連卿是實明府以原告未到判陳氏仍交保候原告到案質訊○章寶山前將竊賊沈炳生送捕後抗不投廨質審昨日傳案判罰洋一元○王阿毛屢犯竊案判押改過所半年○王阿大孔阿四在碼頭串搶楊鄔氏衣包報探獲案判孔枷號一月王禁一月○陳連生陳金生串竊衣服判各押一月（契） 
[美租界捕房事]  
　　俄國艦兵某前晚乘醉至斐倫路一帶毆打行人由捕拘入捕房捕頭飭轉送俄領事署發落○法國艦兵甲乙二名乘醉至蓬路恊記洋貨店强取洋酒二瓶由捕拘入捕頭命償酒價二元了事○某日人至南潯路雜貨店擊毁玻璃窗二扇由捕拘入飭照償了事○柴船戶周阿炳被人冐名騙去稻柴數担事後查出報捕請究捕頭命如以後遇見該騙子立即鳴捕拘辦○王興福昨乘腳踏車至西華得路將陸阿賢撞傷頭面由捕并送捕房王願給資養傷了事捕頭准之（西） 
來件 
[黄勳伯君奠儀第三次清單]  
　　洋貨商業公會女子保險會陳聨卿各送洋念元介價人陳瑞海各送洋十元祝蘭舫孫泉標尹則卿郝潤之各送洋五元施善畦潘瑞生陳詰芻各送洋四元李蔚文送洋二元共計湔一百十四元再批第二次清單揭碼實只洋四百三十四元誤寫四百四十二元特此更正連前三共計洋一千三百零四元 
通信 
　　諸位先生鑒某等四十餘人中之分子也今日南方新聞報告白登有敝學學生覆某某二報館者並非出諸全體之意不過二三無恥學生夙爲儲星遠胡翔靑諸人羽翼此次受儲胡諸人之指揮出此下策全體並未贊成且語病頗多必受二報館之指摘無疑使天下人見之以爲敝學生大率如此腐敗故敢函陳一切乞登來函一門 
　　時報所言三事一開除優等學生事去夏暑假後開除優等學生孟權孫觀沂顧學漢潘保義四人儲胡二人並未謀諸監督卽敎務長亦自云未知其開除原因在儲謀充齋務長胡謀充庶務長二人謀暗囑某某二學生匿名揭帖運動前庶務長夏齋務長王告退孟君等四人爲班長受衆學生之委托見楊杏城監督匿呈名揭帖係陳永垣胡祖同（卽　靑之侄）二生所爲二人銜之托故開除四人品學兼優時報所言實確二焚燒被帳等事去冬共二次一董姓學生一係辦事人某去年一次係祁姓學生之帳又辦事人南方報告白自謂齋舍清潔萬分不知所謂清潔何在猶記新監督將至監學等率仝僕人打掃校舍如辦大差故得楊公之許可時報所言亦確三調戲游女我輩留堂四十餘人業已承認授人以柄聰明自用可笑可暵陳調元調戲陳裁縫之女陳父訴諸儲儲置之不理且百計袒陳此人並非斥退無顔在堂自去爲時報所未知者尙有三事一大鬧李公祠事二聖賢橋步月事三迷樓事此等醜歷史我不欲獻醜 
　　中外日報所云齋務長略解湯頭歌訣輕視人命等語亦確去年吳朱二生未死時呻呼之聲達于戶外同寮生訴于儲儲云無礙此次亦然至若學堂腐敗之處如庶務一方面而論收支雜務吳張二人朋比爲奸張到時衣敝履破今則皮時皮夾時夾矣去冬吳張結爲襟親以資連絡張每月薪水僅做衣服亦不敷而舉止如闊少實不可解據個中人云現有數竿矣四十餘人中分子告 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
