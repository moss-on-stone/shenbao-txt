# 1885 - 113 - 4904325

 

Page 1

 
 
[三十七號畫報出售] [  申報館主人啓]  
　　本埠六馬路仁濟善堂籌欵煮粥以餉貧民旣於常例議停之後加賑四十餘日而又苦口婆心以異繼起有人爲民請命存心抑何仁慈也故亟圖之以爲有力者勸其　報之首之畫譜一爲龍山落帽圖一擬歐陽子秋聲賦意圖俱係仕君伯年所繪氣象扃古魄力沈雄迴非酣俗家所能彷彿准於十六日出售畫報仍然九圖後附淞隱漫錄一則閱者鑒之此布 
[常熟嘉定分售書籍申報告曰] [  申報舘主人謹啓]  
　　啓者本舘刻在常熟城内慧日寺南首開設申昌分鋪專售申報及申報舘點石齋二處鉛板石印書籍等類嘉定則託西門外吳合泰號經理禇君子如欲閱報購書請移玉惠臨該二處可也此佈 
[請繳第二批古今圖書集成股銀] [  申報舒點石齋主人啓]  
　　本齋於前年夏倡議紏聚一千五百股仿印古今圖書集成每股規銀一百五十兩分三次繳足此議早邀公鑒嗣卽　地造屋從外洋置辦機器復延名手澆鑄字模然後開印至今計已印成數百本雖未裝訂而書之式樣字之精湛極爲雅觀諸君儘可先來披覽惟開印之初機器人工均覺生澀故每日出書無多兹則鉛字業經鑄齊人手亦日臻嫺熟此後按日計工每日約可排原書從四本而漸至六本八本完工可期迅速所以各股友第二批股銀計每股五十兩務　早日交下以便購備紙張及一切工料其銀希仍交申報舘照收并開明第一交股單號頭及股友姓名當卽掣回收據統限於三月廿九日以前一律交清切勿遲延悮工是所禱盼再此書初議共印一千五百部嗣以各股友喜用大字佩字旣放大則紙張亦費本數加多本齋益形虧耗故擬多印數百部藉資貼補旋見市面欠佳且此書亦身本重大遂仍印一千五百部以符原議合併附聞 
[嚴防接濟客談]  
　　客有問於余曰中法之事業已停戰巴公使北上議約中朝特派錫鄧兩欽差會同李傅相詳定約欵不日卽可易干戈而爲玉帛然則各海口嚴防接濟法人之禁亦可以稍弛乎余曰不然中法雖已如期停戰然法人前者馬江之戰亦乘申江和議未定突然開戰以致我兵船墮其計中是其狡詐之心已有可見刻下雖已罷戰議和然安知非法人因餉械不繼暫作此狡獪以待接濟之來故諭旨亦有令各口仍當嚴防之說際此時而奸細匪徒暗中濟運法人亦未可定華官若再弛禁則若輩之胆愈巨而前之暗中接濟者今將明目張胆而爲之是爲虎添翼也法人旣有所憑藉　和局必致中變是此時之防範當較前此爲尤嚴子謂可以弛禁是何言與客曰近有進策於當道者謂上海爲洋商總匯之區其槍械軍火之運在上海者頗多倘有匪人購以資法防不勝防禁不及禁最足爲害不如將目前上海各洋行所有之槍械盡數購之支撥閒欵以便付價倘其盡行買得則彼匪徒雖欲接濟法人之軍火而苦於購辦爲難當亦無從作奸是亦策之善者也余聞而瞿然曰此事行乎否乎客曰僕得諸傳聞謂業經議有成說故近日以來上海各洋行之存鎗無論新舊一概皆爲華官收去幷悉其價甚鉅而又有人從中牟利假如買進之價在五六兩者報銷皆在九兩以外其實則此五六兩已屬吃虧但爲大局計者不能惜小費雖經手之人不免從中取巧然苟果將上海所有鎗械悉數買盡他人無從購辦是亦杜絶接濟之一助也子以爲此策何如乎余愀然曰嗚呼有是哉此說殆傳之非其眞也夫資敵以糧與資敵以栕同一害也恐有奸匪購辦鎗械以濟法人因而盡收其鎗械豈能禁彼匪人不以餉食私濟法人乎麫包牛肉與夫一切日食之需其名其數皆不可以更僕計華官其能將上海所有之麫包牛肉及一切食物皆收買淨盡乎夫鎗械等物來自外洋各國皆有之今日收買淨盡他日必又運到設彼時和議尚無成說將復收之乎抑止收此一次乎如來則收之固屬美事不但可以斷法人之資械且可以增我軍無數之資械然恐未必常有此閒欵也若止收此一次則將來各國砲廠之運來者正不知其何限又將何以處之故苟無此舉則己倘有此舉必須自此之後截其來路中法一日不和各國鎗械一日不運來上海庶乎可也而謂能乎否乎故吾以爲此一說也或者傳聞之訶並未實有其事果其有之則必係市儈中之惟利是視不顧大局不知遠謀者以此說啗　官而華官爲其所蒙者也盖一經收買則各洋行中歴年運到之貨底無人承買者至此可以一埽而空雖有舊廢不堪之物　將藉此出銷开以劣貨而得㺯價而承辦之人難保不從中舞弊藉飽私槖其流弊有不可勝言者矣近來中國經此番法人之擾以爲必能實事求是一洗從前因循姑息蒙隱粉飾之陋習凡於防外安内一切要務定有大加振作者前此傳言有奸匪接濟法軍刻已傳提質訊由皁憲秉公研鞫必期水落石出以成信讞此固杜奸禁宄不遺餘力之一証然竊以爲此舉已屬後着與其事從而澈究何如事前而密防顧其所以不能防於事前者殆亦有故盖欲防此弊必須以兵船謹守各口凡有船隻出口必令停輪查騐果無違禁之物而後可以放行鎗械等件無論矣卽如煤斤食物亦必詢其行程幾何爲期幾日約計船中所載與程期相符而後准其開行倘有溢數卽當扣留無論華船與夫局外各國商船均當照此辦理彼局外各船不匪禁華兵船而不令搜查也如此則一無走漏而接濟之弊可絶今中國之兵船先不敢出泊口外　恐遭法船之攻擊其寄椗之處皆非要口彼華船及西船之出口者不難任所欲爲但聞法兵船有查騐商船之舉而中國兵船初未有聞然則欲杜接濟之弊庸可得耶然不能防之於先而苟能嚴懲於後則懲一警白或者奸匪知所戒懼而不敢恣意妄行尚屬正辦若無端獻策而使盡收上海各洋行所存之槍械以爲收買淨盡則法人雖有鉖獪伎倆暗中購辦必且無處可購奸徒雖欲潛勾暗引販與法人以國厚利而亦苦於無從購販以是爲獨得之妙算謂可使法人斷接濟之路則亦未嘗統前後而一譯之矣子言殆亦得諸傳聞未必徵諸實事乎客曰子姑待之倘有實徵當再敬以告子客去余遂誌其所述如此 
[國債跌價]  
　　英俄之戰事成否英人皆視國債股票價之漲跌爲準玆聞英國債股票價已跌至九十五五并閱外洋電報似英俄之兵端恐將不免也 
 
 

Page 2

 
 
[法艦行蹤]  
　　昨日飛龍輪船由台灣赴滬經過澎湖見法兵船約有十艘泊在該處云 
[厦事錄要]  
　　二月廿三日平安輪船由厦出口至泉州裝載乾軍九百餘名及營官三員哨弁十數人餉銀數萬兩擬由卑南駛抵臺灣延至本月初二日該船仍未返厦人心惶然不勝懸念迨初三日四點鐘後海龍船由澎湖駛回始知平安已被法人拘去猶幸中法業已停戰故法人惟將該船扣住船中兵弁並不傷害一人云○淡水臺灣府兩口已于初三日由海龍輪船領得孤拔字憑准予開禁海龍遂於初四日八點鐘時鼓輪前往南澳輪船亦於是日四點鐘時展輪出口渡臺矣○港禁已開所有奉旨援臺之楊程二帥所部乾軍選鋒順昌等營勇自必赶緊渡臺以固防守三月初三晚楊帥已由泉郡先調乾軍三營來厦暫駐南普陀地方擬趂平安火輪東度後知平安被拘一時未能回厦遂另搭商輪夾板帆船駛抵赤嵌城下云○利之所在人所必趨臺灣自開港後不獨向走臺厦之海龍福建兩入船聞風先至卽向走閩廣繞道汕夏載貨之南澳火船亦攺往安平淡水矣又有從未來夏之沙馬羅及丹國益得利二火船亦駛至夏門于初四日一同展輪過臺見利勇爲何　若斯之甚歟 
[嶺南塗說]  
　　葉學憲已於本月初九日按臨肇慶開辦科試事宜聞從前入幕之賓一槩謝辭不帶○闈姓各廠听有中采各人俱已列單分派計充公罰欵約有六十餘萬兩於海防軍餉大爲得力民心亦悅服翼常葉學憲任勞任怨聲各不無小損而於國家實得眞財他日論功行賞諒當不次酬庸也○本月初三晚三更時西關叢桂南横巷聯慶街陳宅因有喪事焚送紙鏹紙衣以致火星飛出頃刻延及住房經各水龍竭力救護不致殃及池魚尚爲幸事耳○松州岡村張姓往茶頭鄉娶婦而回中途忽大雨如注勢若傾忿執事人等將綵輿停置道旁趨彺農家暫住有無賴子四顧無人頓萌惡念驀將轎門推開欲行無禮新婦忿甚飛一足踢之無賴子跌入田中滿身泥汚斯時新婦尚未悉其爲何如人也洎雨歇執事者齊至新婦見被踢者亦在其中心識之至家將情訴諸戚族於是各抱不平將其人捆縳祠中重責白板勒令出族○陳杲數年前在滬上操猗陶術後卽歇業鄉居日前忽發癲閒狂言亂語自稱有友人拉往上海算帳又時欲持刀自殺家人　有意外事禁錮室中不使外出有知其事者謂陳前在滬上時與一友同開一店多金與共無異營鮑知交未幾友逝世同鄉集資百數十金交陳令送友之妻子及櫬　粤不料陳竟花消淨盡旅櫬刻尚抛擲荒郊此次之癲蓋其友向之索命也噫觀於此而負心人不可知所儆歟○聞某鋪託一外省人代貴闈姓訂明如能中彩酬以三成計買去三百餘元及出號果中二三萬元之譜其人踵門道賀并云刻因急需先借銀五百兩店東以大財在卽如數子之不料竟成畫餅核計所失不止加三矣一塲春夢竟如是哉 
[茸城官報]  
　　博雨薌太守於本月十三日交卸府篆瀛眷先於十二日遷出衙署書院董事王君懋昭上蒸我髦士全節堂董事耿君蒼齡上澤被懷清昭忠祠董事潘君兆芬上功懋昭忠匾額各一方又因超豁周勝山被誣之案郡紳公送明察秋毫匾額按太守莅任七年息事以休民靜鎭以養德慈祥愷惻澤遍五茸各店商於其去也均擺設香案以表敬忱諸紳董亦皆出城相送釃酒臨歧茇舍甘棠豈讓召公獨有千古哉○新任松江府時蕚卿太守於十二日行抵南門外大張涇地方隨於十三日辰刻登岸入城已時接印龔黄㺯政拭目可觀九峯三泖間又當歌公來何暮矣 
[太守清明]  
　　松江友人來信云去年顧承福控周勝山糾人搶米一案縣中已擬周徒罪至過府覆訊時博太守見案情不符細加翻駁知兩造本屬知交從前顧姓買房由周介紹其間顯有瓜葛不得以糾㩦寃誣遂於本月間將周聞釋淮顧旣買房不應匿稅不報斷令罰銀二百兩以示懲儆詎顧尚掯不繳案太守因飭縣出差催繳人皆頌太守之清而且明 
[京華竹素]  
　　上月二十六日清晨查城大臣偕同兵部司員等人分赴崇文朝陽東直德勝安定西直阜城宣武等門登城閱看八旗前鋒護軍火器各營滿蒙漢固山官兵吹演海螺嗚嗚然聲徹雲表各旗官兵亦齊集本旗所屬之城身穿本旗號褂戰裙手持海螺向外吹演氣象森嚴儼臨大敵聞此次吹演偶有不齊已由兵部知照值年旗轉傳八旂各營務於三月初一日齊集各城以備查城大臣等重閱吹演如再吹有不齊者定將該旗營員嚴行叅處事關大典勿得玩視云○本月初一日夘刻戸部銀庫開庫放給東西兩陵文武官員本年春季捧銀在京大小官員春季俸米折銀並八旗内務府孤寡養餘兵本年小甲米折銀至申刻放畢○前神機營尺丈局添習製造電線燃放土砲水砲等事已由各隊派撥官兵習練但該局教習候選員外郎熊君前經彭大司馬奏調粤東差委此事遂輟現又以趙主政治充當該局教習以資官兵演練云○宗人府空事處圈禁宗室覺羅人犯自客臘以來日漸放弛二月初該犯竟敢赤身持刀登房跳躍值班旗兵見而攔止該犯等非特不聽反以老拳相贈事經惇邸所知頗爲震怒遂將該處之主事筆帖式大加申飭並諭此後該處管獄主事務須不時前往照料督率值班筆帖式破除情面力圖整頓倘有託故告假者卽行嚴叅云○上月之晦内敬事房傳知内務府三月初一日南府優伶例應進戯現已奉旨明日照例演唱着於寅刻進内聽傳云 
[九江府屬選拔榜]  
　　羅柏齡九江府學廪生蔡澤祁九江府學廪生羅裕樟德化縣學廪生李華懋德安縣學廪生朱雲從瑞昌縣學廪生吳庭芝湖口縣學廪生丁元震彭澤縣學廪生 
[京江火劫]  
　　本月十一夜二鼓時京口西門橋一帶突遭回祿之災一時火乘風勢烈燄飛騰兩面被焚勢難嚮邇所有各善堂洋龍水龍共計十四架皆飛馳而至吸水灌澆府尊縣尊及叅府督禁營弁保甲局員亦無不親莅火塲嚴爲彈壓事後悉共焚去鋪尸三十家左右有某翁未及奔逃以致焦頭爛額又有某婦跌入火窟中下半截已如焦木此二人雖經救出仍恐有性命之虞云 
[西江雜錄]  
　　大憲履新屬員例應謁賀江撫德大中丞蒞任後文武員弁先後赴轅叩賀不一而足惟轄地太遠者晉省稍遲聞贛州鎭王捷三總戎於上月二十七日贑南道文華甫觀察於二十八日均由贛州到省謁見中丞恭甲賀悃○江省設立海防捐輸局於上月二十七日開局上捐部飯局費每百兩僅三兩二錢房費僅四兩較昔年籌餉賑濟例殊屬核减　有志顯滎者必爭先恐後也○江西一省除恊濟京餉長江餉外向有陜甘恊餉近更添　閩餉而陜廿協餉仍未議裁二十七日龍司馬照麟管解協餉前往陜甘可見河西財力實可兼支數省○沈司馬瀣委辦洋林釐卞佐雜陸恒委辦樵舍釐卡左壽崇委辦高郵市釐卡均於二十八日由省起程○前任陳學憲歲試廣信府屬有某武生恃符滋事當經陳學憲會奏將某武生革辦收禁旋被越獄脫逃數月管獄者受累不淺　已緝獲於上月二十七日押解到省寄監新建恐不免罪上加罪語云煩惱皆因强由頭其某武生之謂　○惠民門外多係蘆棚貧民所以蔽風雨也突於二十七日戌刻失愼各水龍皆來灌救僅燬十餘家雖未成大災而鳩形鵠面之人已有露宿風餐之苦矣○章江門外沙井渡向稱險道故有無風三尺浪之諺二十八日東北風大作問渡者數十八皆溺於水當經救起其二人則毫無蹤跡想已葬魚腹矣如此風波不可行彼江頭爭渡客其亦有鑒於斯哉○二十九日德中丞拜發奏草 
 
 

Page 3

 
 
由驛晉京聞係議覆上年所奉開源節流章程并參劾數員云○豐城縣漕折原額四萬餘石亞於南昌倍於新建爲通省上缺向例本年新賦征收及半卽屬踴躍輸將上年海防孔亟上憲催提漕折急如星火豐城縣善餘生明府追比征解不遺餘力至客臘抄民欠僅萬石左右不止及半而已明府猶嫌其少飭各圖差或賠納數百石或數十石統限掃數完清各再三求緩始准今春一律全元不容絲毫帝欠現已嚴行比追交納者源源而來征收極爲暢旺不久當如限全數完解也○近年戸部提解江西地丁銀兩以實庫儲而固根本所有本年第一批地丁銀藩憲已委候補縣陳翰光管解晉京○進賢門外數里北壇寺有先農壇一所官田一區向爲勤農之地二十九日卯刻各大憲咸至其處致祭先農壇禮畢官佃預備五午披紅角端各大憲行三推禮千百農民環擁而觀咸曉然於重農貴粟之意 
[宜陵雜述]  
　　宜鎭羅軍門於新歲管省賀年後卽回湖南原籍一行上月望前由籍乘舟至洞庭湖口之荆河腦附搭彝陵輪船於十六日下午三點鐘時抵宜闔城兵弁排隊出迎砲船亦爐砲致敬惟操防營兵弁見憲舟已泊碼頭始列隊升鎗恭申迎迓又有鹽局委員黄觀察回鎭江接取憲眷與軍門同舟來宜當卽各歸本任○二月十四日夜委員劉君巡夜至河街查獲張姓烟舘一所當卽帶張至縣賫以小板百下經人保釋嘻鶯粟酪之害人誠非淺鮮僅以笞責了事張不誠大得便宜哉○羅軍門銷假回任後卽留心軍政訓練精良日前牌示原營操防營各武弁哨官於二十日在教場站班俟選補外委三缺其回署之次日卽關放闔營軍餉聞操防營每勇一名月得潮平銀二兩四錢外加火食銀一兩其原營則每月僅一兩二三錢云糲上月二十日羅鎭軍升座閱操有原營勇丁李姓及某姓二人然放手鎗連中三響鎭軍見其技藝精能身材雄健當卽挑入操防營内○二十左右江水約漲二尺有餘街坡上趕夏季生意者俱爭盖蘆蓬以備水漲時河下商民遷移上岸至二十四日江水又大漲河岸已半遭湮没○北鄉某溪最深俗傳爲龍口溪内多一二丈之魚然取之非易必能入水歴二三時方可得心應手有甲乙二人專擅此技數載以來樂於取之無盡用之不窮日前二人又往取魚　久不出他人往探則皆已斃於水底或云中乙觸犯龍神致有此禍其然豈其然乎○地痞郭洪渾名掃地王去臘奸拐鄉民婦女被委員劉君查獲送縣禁錮又將窩戸桂姓夫婦逮案婦發交官媒看管桂亦收押班房兹桂已因病而斃說者謂其人本屬愚懦此次之禍實被該婦所害然郭亦罪不容誅矣 
[觀賽馬記下]  
　　賽馬之事至今日而畢矣賽馬之人及觀賽馬之人至今日而豪興將闌已如關睢之亂矣時則薄暖輕寒釀花天氣游春之樂不减於元人清明上河夢畹牛澆書之暇乘六萌車至申園啜茗歸則夕陽已挂樹梢路經賽馬塲御者曰且往觀乎則應之曰諾爰攬轡於緑隂深處一縱目焉其時報時鐘已擊四下游人半己唱陌　花開之句然挾彈王孫墜鞭公子與夫小家碧玉繡闥嬌娃猶覺如水如雲何止恒河　數忽聞衆人譁然曰將賽第五次矣俄七騎　駛而過一瞥眼已不知所之詢之則沙遜行已獲頭采矣有頃賽第六次又頃賽第七次俱疾於鷹鶚輕若猿猱窮目力之所至不能一二分明惟聞華人喝采聲西人拍手聲好事者偶語評隲聲蓋占先者爲怡和爲拉古而他人皆無與焉御者曰日之夕矣盍歸乎來子以　觀跳浜之　語以少安無躁御者曰賽馬係西人之樂事於華人似秦人視越人漠然不關休戚而子必欲縱觀之且不一觀之是何故也夢畹生曰子惡足以知之西人于養馬僅游戲耳賭博耳無所謂聲名無所謂利益若華人則馬車之行利市且三倍茶酒肆之獲益更良多卽貨果品者賣糕餌者售烟茗者以及搭看臺以趂錢者拉東洋車以載客者無不于此三日中盡力博蠅頭之利約計數千戸貫青蚨皆爲我華人所得而子顧謂賽馬之事華人不相涉哉雖然以西人論之則固大不其然也西人以賛馬爲習武之一端卽中國蒐苗獮狩之遺竟也舉凡磬控之技馳驟之能超躍騰驤之法皆將于賽馬是習夫豈肯漫焉爲之　博華人之游覲讓華人之獲利哉止在對荅間西人已縱轡跳浜予則得魚忘　竟未一寓目焉人盡散御者亦驅車而歸歸則訪事者已接踵至館報稱是日共賽八次　賽六馬爲美　時洋行奪標次賽十馬爲拉古得采三賽十二馬爲沙遜占先四賽四馬爲怡和拔幟殿以跳浜則協隆洋行某西人捷足先至如的盧之躍檀溪其第五六七次則子已身親目擊不再贅言避複也 
[淞口紀聞]  
　　淞鎭迤北四明公所後有隙地一區闢爲殯室凡隷甬江籍者皆得暫厝其閬例以三年遷回一次近有公所中人言及現有多年未遷之柩百餘具無主者固多有主者亦復不少若不領　故土何以安遺蜕而妥诱魂故刻定新章設或實係無力遷移由公所給送川資每具五千文或由本家領取或倩親友代領代遷但目下領瘞者仍復寥寥恐厝屋無多將有實不能容之勢擬再廣爲布告迅速將厝棺領葬故園俾魂魄有依幽明獲益云○前晚自某鹹貨鋪寗人某甲醉後至和豐街同鄉某乙家無端詈駡適有某弁路經該處詢問情由甲不服隨卽用武持磚擊碎弁頭血流盈頰經汎地徐君秋圃知悉將甲拘住擬卽解懲旋有該鋪司帳人出爲婉浼一面令甲同弁叩首服禮又向汛官冉三懇求始免送懲 
[滬北瑣紀]  
　　虹口迤北有路焉爲新閘至大塲要道人摩肩事擊穀彼來此往不絶於途前日傍晚有四十餘歲之崇明人向柳梢自縊幸被鄉人瞭見起卽解下詢其緣由稱向以沙船爲業來滬尋人未遇所帶錢洋賭輸罄盡以致短見輕生過客憫之湊給錢一千餘文嘱令搭船回里○前夜有某甲從虹口頭　雇坐東洋車至英界舊時會審署前忽有匪徒自後搶帽而去甲下車追上悞拉他人而搶帽之徒早已飛奔遁去以致兩相爭扭不肯干休後經旁人勸解始各釋手○前報列裏虹口胡家木橋人宋榮茂建房佔河一節兹悉前日事聞於水利局員卽派局勇頭目邀同地保查看情表以便核辦云 
[醉生夢死]  
　　昨有古滬麗棠氏貽箋本館云本城塌水橋北首保濟樂房對門有僑居之江都人某甲充富某署廚役年方强仕素蒙於飲嗜高粱燒無日不酩酊而歸本月十三晚偕同儕三人至太平街某酒肆暢飲不覺過量歸時已十下鐘途經縣橋跌仆橋面不覺已入黑甜鄉經人抬送至家安放臥所妻妻司空見慣不以爲意洎黎明察之則已神色入異氣息不絶者如縷百計救之無濟於事延至十四日晨八下鐘　棄却臭皮囊遨遊於醉鄉深處矣酒之爲害若此爰書此爲劉李一流人作當頭棒喝 
[邑尊驗屍]  
　　昨報列相騐浮屍一則兹悉該屍浮在二十七保十二圖虬港地方爲上海寳山兩邑交界之區港西屬寳山港東屬上海今屍在港東應歸上海辦理莫邑尊遂于前午往騐時該屍浮在港中頭北脚南身上一絲不掛邑尊命傳地保陳大榮謂爾知該屍究　　處氽來答稱昨日十二點鐘時小的出外催粮路經該處見屍骸浮在港中至其來歴實未得知邑尊問斯時係潮來抑潮落答稱適值平潮該屍所以停泊港灘邑尊命將屍舁起放在蘆蓆上見兩手均用棕繩反捆髮辮亦遭剪脫惟剩短髮二寸餘邑尊命仵作檢騐旋經仵作用銅尺量得屍身長四尺八寸肩闊一尺四寸隨將高粱酒噴滿屍身復用草紙拭乾胸旁略顯紫色仵作喝報確係生前被毆受傷邑尊親騐無悞卽命棺殮貼封發壇標記隨諭地保赶緊查緝該屍究竟因何身死何處氽來查明後速卽禀覆地保唯唯而退突有耆老六七人擁至輿前訴稱該處吳淞江岸 
 
 

Page 4

 
 
日漸坍塌民田消耗實多從前咸豐五年曾報銷坍港錢漕七百餘畝現又坍壞不少中一老者稟稱業田八十餘畝現祗坍存四五畝而錢漕仍照舊完納用敢叩乞施恩邑尊諭以須將該處坍塌情形繪圖呈縣待本縣申詳上憲再行示核耆老均泥首而退邑尊卽命駕回來時報時鐘已敲六點矣 
[瑣案彚登]  
　　蔡順興燭鋪倒閉一案有報已疉次錄登鋪主蔡炳生曾經交保出外前日投案訴稱尚有六七年分帳簿一本留在店中現亦應用求飭給還翁太守飭包探帶蔡前往啓封檢交旋據包探嚴頌眉禀稱昨有　公堂　人提蔡據云係高易洋行控追　欵太守問蔡欠高易錢若干答稱並未欠伊諒星欠　培記卽胡小松之欵前次庭訊時曾聞胡善鼎有轉抵與高易之說太守着包探於禮拜四堂期知照胡姓到堂問話○大自鳴鐘西首恒和祥錢莊主許立揚控夥應畢愚失去大小銀洋合計一百十二元請卽追賠應供前月有兩湖口音人至店兌換大小洋元此種人分三起上櫃店中祇有三人各自應酬主顧畢冋身寫帳見帳檯抽替已開洋銀烏有始悟上櫃之人顯係串黨當時卽投報捕房太守問原告店夥應有薦保許稱應係張成德薦保現在外面太守着卽傳進詎張已他往太守遂着將應交保料理○翁太守昨臨捕房著提在押之沈定邦到案問所認董合興之衣服洋五十六元除由爾叔母交到三十元外尚少洋二十六元何時繳案答稱實情無洋且滬地並無親友以致借貸無門求恩從緩措繳太守謂爾可知此非欠欵實係竊　遂着先責手心二十下限後交洋隨飭還押○又提董茂衡到案詰問董供已託親友担保趕卽還銀保人誠實可靠到期無銀伊可墊出太守笑謂爾之花樣時刻翻新須知原告需銀抵用並不要體面保人旣已託人可有回信答稱諒已應承須由我出外再託太守謂爾思出外乎不比爾此銀總不着實遂責手心四十下依舊管押下期如仍延宕當卽逐期加比○前報列八仙橋老虎灶主劉阿四　覇阻汲水涉訟公堂一事昨晨翁太守臨捕房時朱福根遞禀聲稱妻子受傷現漸平復惟兩足尚舉步艱難所有水桶帽子尚未賠還太守謂劉所賠之物現在捕房可卽領去旣稱傷已平復准將劉阿四懲辦可也朱叩謝而退旋有某甲投案遞呈公禀太守閱竟見具名者共有十戸問九人何在　稱俱在船生意禮拜二曾投公堂嗣聞下期收紙故已散去太守謂劉將人毆傷曾送仁濟醫舘騐過今汝等旣稱伊是好人情願環保本分府准爾等保伊嗣後不再閙事逞兇設再犯事連爾等保人一併提案究罰至此次打架情真罪當無可從寛遂着包探將劉今日解案 
[英界公堂瑣案]  
　　昨報列車上失金一節昨據失主陸翔訴稱在海晏輪船爲夥有天津交來之赤金白兩裝置匣中令楊馥卿携至我寓詎楊將金遣在東洋車上致被遁逃現中楊　獲車夫不知　否原人求請追究楊稱持金雇坐東洋車遺金車上致被走脫然尚記得車夫面貌四處找尋刻始遇見此人面貌相同似無差悮爲特交捕及細察之又非原人盛福卿供拉東洋東爲業未經拉過楊馥卿平空被交巡捕解案黄太守謂楊旣已聲明認錯該車夫卽可釋放合再找尋原人解候究追○奚阿意訴稱向在蘇州戯園中薙髮餬口伶人楊希亭積欠薙髮洋兩元向索無着後知楊已至上　我亦來滬昨在路相逢向索不還反毆傷我鼻由捕拘案請爲騐傷究追楊供從前與奚同在戯園伊爲薙匠我爲優人並未欠伊銀洋亦未將伊毆打黄太守謂奚索欠雖無憑據然被傷屬實判罰楊洋兩元給償養傷完結○三百十六號華捕禀稱陸小六不知何故被朱金桂拉傷豎囊爲特舁送仁濟醫院醫治今日不能投質故將朱先解公堂朱供　陸細故口角並木行兇黄太守飭將朱交捕帶回俟受傷人投質再行訊供察斷○吳阿二訴稱被祝一亭毆傷由捕拘案請辦祝供　與吳之嫂氏私識同居吳出言無理致被伊嫂扭毆我確不曾動手詎吳竟將我交捕解案黄太守驗得吳頭顱略受微傷飭將祝押候過堂笞責一百板以儆兇横　吳自投醫院養傷 
[招認屍身]  
　　同仁輔元堂來信云木水十三日巡船在高橋北首撈起男浮屍一口年約三十外歲身穿青呢夾馬褂監洋布長衫藍布夾襔藍布棉襖白布短衫藍布小脚夾褲藍羽紗夾領衣手戴料鐲一只又在虹口浦面撈起男浮屍一口年約三十外歲身穿元布棉領衣短棉襖小脚棉褲草鞋一雙該二屍均經本堂殮埋義塚如有親属來堂認領可也 
[倉山舊主以芋老遊張氏味蒓園原唱命和勉以應命卽呈大吟壇哂正○亭臺高矗百花灘三載重遊許縱觀昔年偕友人到此 
具見風流師鄭谷儘多胸次葢桓寛幾行裙屐金尊引萬種瓊玉蕾攅更喜軟紅飛不到一枝穩占鳳巢安韻事君家光史乘味蒓畢竟勝申園靜安寺側有申園茶肆也遊人充塞車馬喧闐惜無此風雅叩扉雅有騷人至題壁應徵勝蹟存春暖愛臨波似鏡酒酣狂擬屋爲褌夕陽時節鈿車過隱隱鐘聲出晚村[  柳隱詞人呈草]  
[蘇省撫轅抄]  
　　十三日二晶頂戴前署浙江温處道蔣國植辭行赴杭州吳式晸禀知奉撫憲給奬留滬差委卽辭代理長洲縣主簿平銛禀知本日接印縣丞張運衡銷松滬貨捐局差○十四日藩轅牌示照得上海縣縣丞劉鎭珂告病請咨開缺遺缺查有試用縣丞范景賢堪以委署候補縣楊昌榮禀銷鎭江洋藥局差陸畇禀知辭奉委赴松屬恊緝差 
 
 
 
] 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛近事]  
　　横須賀船廠所造之第二丁夘艦兵船由神戸開往横濱西歴四月初三日夜十點鐘時經過三重縣界安乘崎洋面撞於暗礁之上船主松岡以下八十餘人當卽登岸逃生而該船受傷過重竟于初六日沈　○朝鮮金玉均於本月十三夜由横濱坐和歌浦輪船至神戸寓於北崎峽地方手合亭之家○接久留米地方信稱熊本鎭標兵士赴編岡縣下會操經過該處時忽聞日皇因中日事件將有齟齬展期閱兵之信一時人心洶洶及傍晚福岡縣之日日新聞寄到爭相購閱後得其實人心始安此乃四月初十日事也○韓使徐相雨來聘使事旣畢遍遊東京西法機噐船廠並全電線局縱覽機器歎爲神速擬回國後奏明創設先託電線局繪圖然後向外洋定購○本年春雨甚多到處泥濘不但雜物被災不少且山崩亦不一其處四月初八日夜京都府下野條村之粤山驟然崩壞延長六十餘張横如之深十餘弓壓倒民房五間致死男女五人傷者二人斃牛二頭損傷田畆七百餘弓○兵庫縣下船廠去年擬以木爲船塢早將木料購就只俟英國製木機器運到卽可動工現機器已由英國裝來大約下月中旬可到查向來該廠只能製造木質船料現將機器一律整頓將來可試造鐵質船身矣○日廷前命海軍省擴充軍務期於五年内增造鐵甲木質等戰船三十艘兹聞業已决計舉辦矣 
[朝鮮近事]  
　　國王現設官醫局藥餌不取分文而醫生則皆西人揭榜街頭使患病者皆得踵門求治焉○德國與政府酌議按攤股分從德國世昌洋行中雇輪船一隻往來朝鮮三禮拜行走一次商人交口稱便○自去年十月變亂後人心終未安定現有三靴六草之謡不知主何朕兆○朝民聞華軍有撤防之說皆竊竊焉憂之謡曰華軍在吾可無害華軍去吾無死處○電報局雖有成效而機噐屢壞恐不能持久學生數十人日在局中演習國王每人月給飯錢五千俟藝成再當如給○大靑島搶奪漁船一案聞已拿獲百餘人解至王京懲辦當時漁船被打斃一人并有乘小筏逃走者四人現在尚無下落也○左右練軍刻下停操蓋緣糧米不足也○亂黨聞華軍有撤退之信遂蠢然思動聞徐逆數人已潛回本國隱匿深山中以爲之策應時勢如此能無慨然○捕校近獲火賊三名内有十餘歲童子一名嚴加刑審已供出數案再過一堂卽當綁赴通衢梟首示衆矣○平壤道一帶高山峻嶺連綿不斷聞某山於正月底有聲如雷自山谷中出不轉瞬閒山卽崩裂湧水成河附近居民被淹斃者十餘人誠奇事也○機匠數十人餬口無　嗷嗷待哺欲歸不得乞貸無門至有效伍員之吹簫者良可歎焉○魚君允中忠正臣也以時勢多艱屢屢辭官國王降旨挽留現雖在位而逐隊隨班無所建白亦爲時勢所限非其本心也○金洪植先爲京畿道品位尊崇人皆引企無如功高震主恃寵而驕未奉王旨卽與日人爲盟迨和約已成怨聲載道八道文人聯名上控請斬其首以爲賣國徇私者戒王念舊勳僅許其辭官而去現在杜門不出而過其門者尚無不唾駡之甚有對門而溲者○清明日南山之　游人如蟻游女如雲或携酒而坐林下或曳杖而造峯巓山之後有廟二間額曰國師廟壁三面掛像十餘軸男女不一皆朝人裝束以意揣之盖彼國之信男善女成佛登仙者案上設爼豆地上設裀簟院内官妓數輩聯袂而歌格磔鈎輈自鳴得意無何夕陽在山人影歴亂始各散歸○清明後一日爲彼國祭埽先塋之期舉國皆然雖隔數十里亦須於此日祭之不祗北邙山下東郭墦間也是日微雨道路泥滑老翁幼子頗有行不得之慨然習俗所拘牢不可破如或改期而祭卽羣目爲大不孝矣 
[假票人]  
　　漢口棧房最多猶滬上之客寓也其中分上中下三等上等皆住水客號商中等住本省鄉鎭店舖之客惟下等則住單身孤客及失業游民品流旣雜拐騙之徒遂得匿跡其中矣有某甲住黄陂街某棧前日携某莊票一紙計錢七十千文寫三月初七日期至剪子街廣泰莊換銀該莊照票無錯允爲兌換甲故意爭論銀洋行情稍有不合卽携票而去至永大莊換銀數十兩另持假票一帋復至廣泰換銀稍有齟齬甲恐事敗露棄票而遁廣泰持票往某莊兌錢某莊答以期票錢已由永大莊兌去汝乃𧸛鼎也廣泰不信邀同業赴錢庄會館評理不知誰曲誰直也 
[勸惜字說]  
　　字之爲用如水火然人生一日不可無也士子以之取功名其應敬惜固無論矣卽貿場易中所最關緊要者帳目而帳目非字不成苟有一字之遺誤錯落必致受累字可不加意惜之哉乃店舖之蹧蹋字跡莫甚於招牌　其用招牌紙莫多于藥舖各包紙上有字總包紙上又有字加以性味出處之另單每藥一劑價值無多而費字無數且於臘丸上亦必印字此較包紙上之字尤易忽略遺棄又有茶食一業非特用招牌紙尤必印字於糕餅上並有荳腐店印字於腐乾上食物入人之腹已不免汚穢之罪更有油車一業竟有印字於豆餅上非餒猪卽壅田最爲罪過此皆使人無可代惜惟有謹勸勿印一法餘如綢縀洋貨京廣雜貨帽鋪烟紙靴鞋等諸業皆於钜紙上刷印牌號住址粮食醬菜兩業往往粘貼招牌紙於瓶罐上此雖經愛惜者之手尚可檢揭收拾焚化然無知之輩不知敬惜者世間正多恐必有抛棄不顧之慮與其勸惜於有字之後孰若勸惜於未有字之先原各業用招牌紙之意不過欲廣招徠起見殊不知生意之盛衰全在貨眞價實不在招牌紙之有無多寡也諺云貨高招遠客洵不誣也敬勸諸業各認一人物花樣爲記做牌一塊　於鋪中卽以認定之人物花樣印於包紙之上買客自能辨别與招牌無異想貿遷諸君誰不欲已身致富子孫榮貴然欲富與貴宜先於字紙一端積敬惜功德必有應騐文帝所定敬慢字紙律例豈虛詔哉况惜字不費錢不費力祗在一轉移間耳何憚而不爲乎願諸君共勉之推之居家每於筐籃等物上寫字傘柄上刻字及至破壞又多抛棄誰復顧及有字何不畫刻一花樣亦可作記尤有婦女以銅錢置之鞋頁拔中侮慢特甚務勸凡爲家長者諭禁之則功德亦非淺鮮也來稿 
[六十自述]  
　　少年虎氣能食牛志在殺賊輕封侯奈何數奇事不偶鹽車伏櫪空含羞不成國事謀家事虎穴親探卅六次徼倖餘生負母逃挈之出者五十四家人及親族共五十四人吁嗟乎當時意氣何豪　不圖六十成衰翁○我交循謹世所稱傳家有法義且仁一朝風木忽抱痛赭宼正踞金陵城我兄我弟相繼殁可憐我母悲煢獨百方奉養釋親愁不計囊中資不足朽木思將大夏撑　如螳臂當車輪烽火崎嶇十餘處艱險何嘗忘一人吁嗟乎艱險何甞忘一人海濱猶是一家春庚申倉卒渡海避通州姚港依附者百有八人○滔天狂宼惡貫足東南次第咸收復玉門生入闔家歡故　依然存老屋困窮幸遇同岑友鐵圍山中一援手南園枯木再回春西江涸鮒重回首鳳臺山麓起園居秋月春花奉板輿牕前屢讀閒居賦門外時停長者車吁嗟乎試燈風急遭奇厄母於元宵前一日見背滿園花木都無色○我生碌碌無寸長惟以和厚爲衷腸性不侮人不受侮柔莫茹兮剛莫吐頭銜自署信天翁遇危得安非一處年來奔走困風塵髮種種兮志未伸自慚卑論無足道每爲名流所傾倒交賢士兮契芝蘭避惡人兮如管草自誓平生不負人心盡力竭忘且身衰病經營不覺苦眼前挖肉瘡何補吁嗟乎勞勞昕夕爲人忙何時可以熟黄粱[  光緒甲申嘉平二十八日愚園胡思變未定草]  
上海絲業會舘籌賑　所施少欽經收山東賑捐三月十一十二日第六百廿八廿九次清單○延陵子祈免灾晦五十元休陵朱學寳堂二十元太倉廩生凌紹濂贄隨移助十元江西程鴻儒十元河南悔過子四元葉延齡錢四千文陳福鄉爲父七十壽辰省麫資保佑康健三元陳箴記經募二元五角無名氏二元五角謝無名二元沛國汝南氏求目疾痊愈一元了愿人一元硤石孫張氏爲子足疾全愈完愿一元路拾緶線絲帶遺易代失主造　三百文○錢庠姚印濬常寄交吳君雲軒募昌册一千一百四十九號履記還愿五十元○杭城許衙巷吳公舘募昌册一萬九千四十七號筆　舌耨人移脩金五元富貴堂邱五百文無名氏五百文謝大發一百文無名氏一百文無名氏一百文無名氏一百文于永昌五十文無名氏四開三元九戸共　六元四開三元錢三百廿文○黎元毛泰江募昌　四百八十九號王梅村三元吳興受慶榮陽仁大安雅堂王恆善堂盛四戸各二元清河求安氏汝箴南塘居十尚纒堂金淸芬草廬幅如堂陳澄湖草堂五景村陳王景春戴致和仁壽堂歸徐雁臣愼裕堂史十三戸各一元安樂居隱名氏合半元彩　坊半元廿一戸共廿五元○又　富貴源頭同字二次六百十二號册留餘堂二元求安主人本洋一元○又募富貴源頭同字二次一萬六千七百廿九號册朱春岩二元以上十一日○趙春舫十元金陵無名氏五元兪子記四元馬森和求母患病速愈四元無名氏吳子性二戸各二元寗國無名氏本洋二元潘六梳完愿一元隱名氏一元○廣東無名氏來昌册一萬八百三十號一元○錫署来富貴源頭同字二次五千一百四十五號册五雲山人二元○泰亨源銀爐號來烟海關署富貴源頭同字二次五千九百四號册培義堂方湘平銀一百兩又昌字一萬五千七百廿七號册統領駐防朝鮮親慶等營記名提督果勇巴圖魯吳湘平銀五十兩統帶慶字副營記名　兵冠勇巴圖　郭湘平銀五十兩統帶親兵後營記名總兵靖勇巴圖魯張湘平銀五十兩統帶慶軍正營記名總兵方湘平銀五十兩以上二册合來規元三百十六兩六錢二分五厘○容　補過軒經募昌册一萬三千八百三十八號蓉城補過軒張延臣何祖安三戸各四元弄璋氏王谷菴三槐當三戸各二元泰和堂一元遺忠堂八開洋六元易國樑八開洋王元九戸合來二十元○烟台百匯公司經募昌册一萬五千七百九號洋數習范阿那五元張在明李和方鳳鳴湯金城洪翼黎晋賢六戸各二元任正昇薩鎔楊正東張漳霖王奇年薄李貴李聯芬張哲仁王維楨薄孟宗楠葉薌寅薄十一戸各一元嚴鴻昌半元陳成金半元二十戸合來二十九元○　河施　夫募昌册一百七十六號祖福求子五元祖壽求平安益壽五元壽竹資冥福二元朱星彩二元施紅杏藜照居陸憲文和記吳海寬求合家平安華元愛三茂七戸各一元聽潮綰對開一元許叔諧五百六十文大椿堂五百五十文沈復泰五百五十文玉茗湯五百五十文周也卿五百文采之氏四百文倪爲壽四百文伯節氏福星氏仲孝氏壽星氏施在德不留名六戸各二百文又　昌册一百七十狼號蕭文釗求母病速　三元馮祝　半元以主兩册合來廿九元○珠家閣陸蘭如募昌册二千三百四十號黄凝瑞六元葉德裕二元許世德二元安惟善沈凝祉張耕心李柳溪隱名氏徐留餘青雲書屋七戸各一元吳少溪吕少梅合一元十一戸共洋十八元以上十二日 
 
 

Page 10

 
 
[光緒十一年三月初七日京報全錄]  
　　宫門抄○發抄旨四道○湘撫龎奏請頒匾額摺○蘇撫衞奏請仍設鋪兵並整頓塘舖情形摺○湘撫龎奏請補知州摺○浙撫劉奏請開復知縣片○江督曾等奏叅革州縣勒追片○鄂撫彭奏請兼署府篆夾片○三月初七内務府　子監鑲紅旗值日無引見○鳳秀假滿請安○甘肅知府錫晉謝恩○絪貝勒續假十日○英煦請假十日○　取道葉蔭昉鄔純嘏預備召見○普津承厚預備召見○掌儀司奏十一日祭奏先殿　貝子行禮○召見軍機錫晉普津承厚葉蔭昉鄔純嘏總理衙門　臣○發抄慶裕奏府尹裕長奉調進京預備承襲公爵請暫緩交卸俟冬令再行奏請派員按署奉旨看照所請該衙門知道欽此○又審明通化縣監犯傅添得等反獄案定擬奉旨刑部　奏欽此○又錦州令張錫鑾等赴任金作壎等署懷仁令等缺奉旨吏部知道欽此○又委用牧陳榮昌補復州牧奉旨吏部議奏欽此○○頭品頂戴署　湖南巡撫布政使臣龎際雲跪奏爲神德佑民顯昭靈應紳民公請頒賜匾額恭摺仰祈聖鑒事竊臣據署藩司孫翹澤詳據永州府知府光熙轉據零陵縣知縣張鴻順禀據記名提督黎德盛道員何若泰等呈稱永州府城内東北隅向建關帝廟供奉關帝神　　蹟昭著有禱必應光緒九年六月瘟疫流行傳流甚衆凡有感觸者十難救一一時人心惶惑親友戒無過從當經官紳士庶詣廟虔誠祈禱不數日病者漸愈疫癘全消仰荷　　同聲欽感似此捍災禦患實爲靈應顯然因見廟宇將就　圯羣爭捐資修葺現已工竣廟貌新龥請奏懇欽賜　額以昭憲貺等情由司具詳前來臣維關帝靈感久著祀典　隆今永州府城光緒九年六月時疫盛行深荷神靈默佑爲民心所同感乞宸翰之寵頒現在該郡官紳已將關帝廟捐資重修完竣相應奏懇天恩俯准　賜匾額恭鐫懸掛以光廟貌而順輿情理合恭摺陳請伏乞皇太后皇上聖鑒訓示謹奏奉旨已錄○○頭品頃戴江蘇巡撫臣衞榮光跪奏爲蘇省各屬額設鋪兵仍請循舊安設並將整頓塘鋪情形恭摺具陳仰祈　鑒事竊查案准兵部咨附奏整頓各省塘舖遞送公文一片内開請飭各該督撫體察情形或酌　裁汰或仍復舊章統加整頓並令轉飭所屬設法稽查　由何處稽延卽指叅何處以肅陲政而除弊端等因於同治八年六月初一日具奏本日奉旨依議欽此咨行欽遵等因當經札行江蘇藩臬兩司會同體察情形妥議詳辦甘江甯府屬七縣减成實支額編節省銀兩亦經提解撥支尚無浮暖濫銷情弊至鋪司蟲送公文如有違悞及舖舍損壞數少而補老弱充當等情律載處分極嚴嗣　兵燹以後各該州縣案遣失無例可循遂　漫無稽核積壓耽延實所　免其間貽誤要公處糜欵項關繫匪輕自應遵照章程亟加整頓以愼郵傳舖兵鋪舍按月點騐遞到文件塡用回照號簿註明　件接交時刻按月造册通送查有遲延缺額等情定　照例叅遽並先鈔開律内遞送公文舖舍損壞專　通飭　刻榜　示舖遞處所並經各前無臣曁臣節次扎催在案兹據署江蘇按察使田國俊會同江寗布政使梁肇煌蘇州布政使譚鈞培詳稱蘇省地當冲要四通八逹政路百出故各廳州縣無論有驛無驛向各設有舖兵專司分路遞送各省往來文報其西北各省情形本自不同兵　之後各處　設局卞舖司遞送尤煩當飭查照舊章一律照額復設旋奉行查能否酌量栽汰復經飭據無驛之長洲吳縣震澤常熟昭文新陽太湖　　婁縣金山上海南匯川沙陽湖金　宜興荆溪江隂靖江金壇溧陽興化東臺泰川鹽城阜甯安東豐縣睢甯蕭縣碭山太倉崇明鎭洋嘉定寳山海州沐陽贑榆通州如臯泰興海門等四十三廳州縣各以專設鋪司應緊要尋常文件專額分舖分路遞送文報之煩與有驛之區不相懸殊又據首驛之元和吳江崑山青浦華亭無錫武進丹徒丹陽江都甘泉高郵儀　寳應山　淸河桃源　遷銅山邳州沛縣等二十一州縣各以所設驛站夫馬係遞奏摺本章部文火票排單夾板一應緊要限行文件兼設舖遞乃分鋪馳送各省尋常公文雖與無驛各屬均各設鋪司兵數十名或二三十名十數名不等從前本按遞送之煩簡定數之多寡現在遞送紛煩委　難以裁汰各請照額復設支銷並據江寗府屬無驛之高湻　水二縣有驛之上元江寗句容江浦六合五縣亦以各伺鋪遞煩多聲明因驛站尚不復額是亦各按驛站减成支給等情陸續詳覆到司伏查各屬設立鋪遞本與驛站相輔而行無驛州縣專賴設立各鋪伺遞一應緊要尋常文件有驛各屬兼設亦遞僻路尋常公文所稱難以裁汰體察情形似可均如所請准其照額設立所有應支工食歴經按年併入官俸役食册内造報奏銷庶令咸知警懼實力奉行塘遞公文亦遵部示飭令按照各官赴任憑限馳遞如果遞到時刻按限計算再有逾違定將該提塘等分别揭叅懲治以肅郵政等情詳請具奏前來臣覆查無異除批飭認眞辦理並鈔錄章程咨部查照外謹會同兩江督臣曾國荃恭摺具陳伏乞皇太后皇上聖鑒訓示謹奏軍機大臣奉旨兵部知道欽此○○頭品頂戴署　湖南巡撫布政使臣龎際雲跪奏爲直隷州知州要缺需員揀員請補以資治理恭摺仰祈聖鑒事竊照湖南桂陽直隷州知州盛賡忝革遺缺於光緒十年十一月十七日接准吏部行文知照八月二十六日奉旨照第五日行文之例按湖南省程限七十日减半計算扣到十月初六接到作爲開缺日期歸十月分載缺咨部在案所遺桂陽直隷州知州係煩疲難兼三要缺例應在外攘選調補該州民猛雜處俗悍訟煩非精晨幹練之員不足以資治理伏查例載應調缺出於現任人員内揀選　補如無合例堪調之員准以候補人員題補又繁要缺出必須曾任　缺候補之員方准酌補各等語湖南直隷州知州一項均係煩難要缺未便請調自應照例於候補人員内懷選請補臣與署藩司孫　澤署臬司夏献雲逐加遴選查有在任候補直隷州知州零陵縣知縣張鴻順年五十歲直隷安肅縣人由咸豐辛酉科拔貢在山東歴次防河剿匪出力同治五年十月二十二日奉旨着以知縣選用欽此嗣遵例捐同知升銜調派運防堵剿出力同治七年六月二十五日奉旨着分發湖南歸候補班前補用並賞戴花翎欽此是年十二月十三日赴部帶領引見奉旨着准其以知縣分發湖南歸候補班前補用並賞戴花翎欽此八年七月二十四日　省委署龍山縣知縣准補會同縣知縣光緒二年十月十六日到任調補零陵縣知縣奉准部覆五年三月調署善化縣事因辦理山西賑務出力光緒五年十二月初九日奉旨着以直隷州知州在任候補欽此六　正　調署瀏陽縣事七年六月二十五日到零陵縣本任九年大計保荐卓異該員識能見其大治能扼其要辦理零陵縣開封報櫃尤力爲其難係實缺候補　隷州人員以之請補桂陽直隷州知州洵堪勝任惟係調缺請補與例稍有未符第人地實在相需例得專摺奏請合無仰懇天恩俯念員缺緊要准以候補直隷州零陵縣知縣張鴻順補授桂陽　隷州知州實於治理有裨如蒙兪允俟奉准部覆照例給咨送部引見任内叅罰案件已於光緒十年十戸十一日欽奉恩詔寛免應免造册開報所遺零陵縣知縣係冲煩難要缺例應在外揀選調補容俟奉准部覆另行截缺揀員請補又　案係光緒十年十月分之缺應於十一月初一日起限除去封印日期扣至十一年二月初十日揀補七十日限滿司中於十二月二十日出詳合併陳明謹會同署湖廣總督臣卞寳第片恭摺具奏伏乞皇太后皇上聖鑒勅部核議施行謹奏軍機大臣奉旨吏部議奏欽此○○劉秉璋片再前任桐鄉縣另補知縣周銳前因桐鄉任内短交米一千九十四石零延不繳解經臣於光緒十年十一月十二日彚　奏叅暫行革職勒限年内清繳奉旨允准在案兹據署布政使孫翼謀詳稱周銳短交米一千二百九十四石零口據於上年年底繳解清楚尚知愧奮請開復原叅處分等情前來除飭司將同案奏叅之吕懋榮等各員虧短銀米各欵分别嚴追繳解另辦外相應仰懇天恩將依限完繳之前任桐鄉另補知縣周銳暫行革職之案准予開復免其送部以示策勵謹　同閩浙總督臣楊昌濬附片陳明伏乞聖鑒訓示謹奏軍機大　奉旨着照所請吏部知道欽此○○曾國荃等片再據江寗　司梁肇　詳稱已故前任海州知州松亭又前沐陽縣知縣王庭魁等二員交代已據該管道州開報計松亭任内有欠解存庫正欵銀二百七十兩六錢五分九厘雜欵銀三百一十一兩一錢六分八厘二毫雜欵銀三百八兩七錢九分六厘六毫錢八十九千七百三十一文　經嚴行催提延不清解似此屢催罔應亟應勒限叅追以重庫欵而儆玩愒等情詳請奏叅前來臣等覆核無異相應詣旨將已故前任海州知州松亭沐陽縣知縣土庭魁一併革職先將王庭魁並松亭家属提省勒限兩個月内掃數完解倘敢逾限不完另再嚴叅　抄監追廑合詞附片具陳伏乞聖鑒訓示謹奏軍機大臣奉旨松亭王庭魁均着革職勒限嚴追餘依議該部知道欽此○○彭祖　片再漢陽府知府　熏據報現丁父憂所遺員缺查有漢陽府同知張開運幹　有爲情形熟悉堪以兼署據布政使蒯德標按察使黄彭年曾詳前來除檄飭遵照外謹會同署督臣卡寳第附片具奏伏乞聖　謹奏軍機大臣奉旨吏部知道欽此 
 
