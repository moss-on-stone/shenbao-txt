# 1887 - 250 - 4905178

 

Page 1

 
 
[新印曾文正公書札出售] [  申報館啓]  
　　曾文正公勛業文章彪炳寰宇觥觥大集久付棗梨本舘前將向未刊出之家書一種印行海内鴻儒爭先購致兹又經景賢書屋覓得公之書札以新鑄鉛字印成中皆致名公鉅　之函或講戎機或闡理學或詳漕政或考　綱要皆確切精詳原原本本而校對之心細印釘之工良尤爲有美畢臻衆目共賞計二十七卷　二千八百四十一首又續鈔六卷都二百九十　首現已告竣定於八月初四日出售每部分裝二十本價洋一元六角諸君子有先覩爲快者至本埠申昌書畫室各書坊及外埠各申昌購取可也如欲躉購則請至本舘帳房面議 
[代印大部書籍] [  圖書集成印書局啓]  
　　兹本届圖書集成將次完工現所排存者只有二百本光景現下排字襄校諸人已空如貴客欲印大部各書望請來局　價或向申報舘議釘均可其書可速印其價比石印價亷限日完工若現下動手每月可印大板原書一百本過二個月後每月可代印二百本之多如五百本一千本原書可二個月半五個月完工再本局房屋寛大排手及校對并機器諸人共有二百八十人左右故能出書如此之速至校對先生現在多是十分熟手章程甚好并無差誤又本局除印圖書集成之鉛字外現添二種新字一係三號方字一係長樣之字若諸公欲排新字及做鉛板等均可代勞其價總歸格外公道望光臨是幸 
[國朝元魁墨萃出書告白] [  點石齋代啓]  
　　墨卷之選大抵取材近科如十八科會墨七科鄉會僅見而止未有遠自開國近迄當代彚三百四十餘年春秋兩闌有目共賞之文萃而成帙者也今怡安主人延請名宿彚取本朝歴科會試及各直省鄉試元魁硃卷至光緒乙酉科爲止選爲墨萃計文二千二百篇由本齋石印訂成十二本選校精嚴印訂工雅外裝錦套准於本月底出書每部收回工料洋三元躉售格外從亷如蒙賞鑒請至三馬路申昌及陳與昌棧而議此佈 
[論勸賑不可輕易派人]  
　　論賑務於今日亦甚難矣西北之沈災未澹東南之財力將空諸善士百計圖維多方招致竭蹶從事樂此不疲而輸將者終不能踴躍蓋賑可暫而不可常也惻隠之發固人人所同然人之常情能讓千乘於一時不能忘簞食豆羹於平日苟非賢聖孰能常抱此不忍之心助賑之舉自晉豫燕秦連年大旱赤地千里諸善士始倡此法以救哀鴻至於今日已八九年矣傷心慘目之辭救災恤鄰之説初時亦足以感動人心久而日日視之則不過勸賑之陳言耳夫旣咸目爲陳言而猶望其能感人之心出人之財豈可得哉曹劌之論兵也曰再而衰三而竭勸賑亦猶是矣初時諸人念災黎之困苦感諸善士之辛勤推解之懷殊形慷慨而今乃竭蹶若是豈七八年之閒人情遂變乎風氣遂改乎蓋亦以再三之後遂不免衰而竭耳乃人力雖衰大心未轉財源縱短於昔災　實廣於前此歎旱乾彼號洪水近年來各處告灾及告請　 
賑濟者仍纷纷不絶諸善士不肯顧此失彼分畛域於其間亦不肯中道而止自貽爲善不終之誚黽勉從事惟冀或自　 
共享豐亨之一日然吾思勸賑之事亦甚難矣夫賑者憫災民之飢溺而發於中心之惻隠固非可以有所勉强也一有勉强勸捐者卽不難變爲勒捐夫勸賑也而可有抑勒於其間乎然苟委託非其人則此弊恐難或免閱與昌協賑公所七月初七日第七百三十九次清單有青浦縣交來紡册共錢若干云皆係各圖地保所募嗚呼地保何人而委以勸賑之任乎昔者余友嘗謂勸賑之事當讓諸善士爲之若現案官身者可不必從事於此何則諸善士胞與爲懹而寸柄莫假故不得不竭口舌之力以爲挹此注彼之方若爲官者無論大小各有職任苟能盡其職卽可以告無愧於一己敷間澤於斯民又何必煦煦孑孑務此小仁小義耶余嘗深韙其言謂獨得守職之道夫官而勸賑且可不必而况授其柄於地保乎在委之者固亦一片婆心念此災區獨賑則力有不逮不賑則心有未安因思人之欲善誰不如我苟能與人爲　 
善庶幾收灾民一飽之資此固仁者之用心而不知地保之有所不可託也夫吾非謂地保之必盡貪殘也人各有天良聞災民家室流離飢寒交迫困苦之狀耳不忍聞則心有所感而慨然自解其囊橐者有之且爲善之意存忠厚之心不論多少一視乎各家之力以相勸而已則實收實報一無沾染者亦有之吾思某明府之始委之也和其顔善其辭召衆於庭而謂之曰聞西北之災吾心憫焉然力不足矣爾其善告吾民使各分三九之餘濟西北庚癸之急爾等亦宜各發天良毋貪毋隠以爲余疚該地保等感明府之誠遂以明府之心爲心而實力相勸者諒亦有之安得謂其人人皆貪殘乎然地保而謂其必皆清正究亦難信矣若輩好動惡靜以有事爲榮卽無官令猶且狐假虎威欺壓良懦况親奉本官之命者能必其不藉端肆擾乎且彼等旣受官之委必以爲捐之多少卽可以卜官之喜怒存此一心則或遇已賑者亦必令再捐矣或有不欲賑者亦必令强捐矣夫願賑與否當出其人之本心若强爲之吾恐灾民之受惠未徧而該處之怨詛將起將如之何卽使謂清單所列該處地保亦有自捐者且委勸之際必授以票册助賑者銀錢多少亦必書於票册日後以其所交之册核其所缴之錢若輩諒亦無從作弊然若輩苟欲侵蝕則雖助賑者明書其數於册若輩豈難上下於其間自捐者雖亦有人而此事有一人作弊卽足貽患於一方一家不平卽足以播怨於衆口昔晏子有言視有益也詛亦有損今集欵解賑彼受惠者已頌德無涯矣而此詛之者將何以解之哉前曾有人以賑捐乏欵倡議欲於妓女局洋中提取二三成以賣笑之𦆑頭作饋貧之至寳後思藉　於妓究不足爲善舉光遂作罷論今若令地保勸捐而或致人之怨則不若告賑於妓取之爲猶善矣夫賑以救人非所以厲人也籌賑諸公尙其審擇任使慎毋使義舉反成怨府焉耳 
[本館接奉電音]  
　　昨晚十點鐘接到京友發來電音有本月二十八日上諭一道敬謹譯登○七月二十八日奉上諭廣西巡撫着沈秉成補授未到任以前仍着李秉衡護理欽此 
[簡使電音]  
　　昨報紀出使日本大臣李勉林觀察因病乞免奉旨著崔惠人宫允國因持節前往云云係天津訪事人函述兹滬上官塲接得北京來電悉簡赴日本者實係黎蒓齊觀察庶昌按觀察前曾奉使東瀛經濟文章久爲外人所景仰此次軺車重莅定能雍容增坫敦邦交而張國威也 
[拿獲教匪]  
　　鎮江拿獲教匪五人搜出綾幅織有天下太平等字訊供之下語極狂悖自言各受僞職遍行各　 
省傳教云云遂由福太守禀請省憲核辦矣 
[京洛軟紅]  
　　前報紀户部奏請購買洋銅以僃寳源寳泉兩錢局鼓鑄制錢之用嗣經李傅相奏稱已購定日本銅一百五十萬斤德國銅一百六十八萬斤俟兩國將銅解到北洋時赶緊委員連京等語刻聞所購日本銅一百五　 
 
　　 
 
 

Page 2

 
 
十萬斤由駐紥日本徐星使派員先將一半運解北洋傅相因咨請户部速札津海關坐粮廳崇文門監督經過之處一體免税查騐放行○七月中旬李傅相奏稱查得奉天省威海衛等海口添設防勇建築砲臺布置水雷需欵甚鉅請將山海關加增盈餘銀八萬兩留存關庫專僃此項要需奉旨交户部核　○山海關監督將同治年間穆宗毅皇帝大婚時傅辦各項皮張名目件數按欵造册報明户部粤海關亦將曩時傅辦天馬挺皮羊灰鼠水獺皮名目件數及價值若干造册詳報旋經該部轉咨大婚禮儀處查核○前署南路廳周司馬東山以事獲咎經刑部擬定發往軍臺効力贖罪司馬年衰多病繳呈臺費銀九千兩並請恩免遣戍刑部查律例凡發往軍臺之革員若不到臺呈繳臺費於例實不相符大約出塞之行仍不得免也○勝春班主余姓因夏秋生意不佳意圖歇業有某富室慨借白鏹三千金令余開發諸伶照常演唱余持銀票歸家存諸櫝中擬於次日支取現銀再爲開發至次晨銀櫝取票蹤影全無不覺色然以驚將情面陳於富室富室疑余詭計鯨呑欲訟諸公庭諸伶知事不得了將班中物件按股均分不辭而去○十五日清晨有一十數齡之男孩投前門外東城根護城河河水甚淺苦不得死行人見之揪其髮而提置岸上詳加盤詰孩云我係打磨廠某帽局學徒今晨奉掌櫃之命持錢票三十千赴崇文門内取錢偶不小心將票遺失往返尋覔渺撫影蹤是以情急覓死耳行人聞其語惻然憫之將孩送與帽局面述情形帽局甚感激不知以後如何也○福州古將軍尼音布以洋樂税厘自總署奏定章程改由各海關税務司并征後所有閩海關分設之福州厦門滬尾打狗四大口皆增添委員書巡人等以專責成而薪水工食無欵開支奏請由税務司經費項下酌提若干奉交總署核議傳聞總署駁合該將軍自行籌畫不得與税務司經費含混云○漢京官秋季俸銀向例於八月十二日發放刻户部咨行各衙門令將俸册赶緊造齊報部限本月二十日爲結俸日期 
[吴天凉影]  
　　江蘇粮道成月坪觀察二月中督運漕米啓節赴津兹已公旋於二十七日下午三點鐘時抵省○水師新中營除三板之外又有飛划四十艘巡緝私鹽極爲得力蓋梟船小而捷往往藏匿蘆葦閒以飛划四處搜尋真所謂宼能往我亦能往也客有由太　赴蘇者云見飛划連檣而至梭巡兩岸蘆叢梟船無處停留俱已銷聲匿跡云○盂蘭盆會向祗募化紙錢延僧誦經禮懴而已近年更置僃儀　馬匹舁普門大士金身游行城廂内外會凡數起以府署前及元津渡爲尤佳本年擇期七月二十七日賽會有開導馬十餘匹十二大願馬十二生肖馬八標馬六道旛馬五行馬孩童馬小頂馬押隊馬等類都八十餘匹要皆錦韀圡勒夭矯如龍其蓮船陰陽亭十五亭二十四類鬼五無常地藏大士等亭亦翦紙裁筠僃極工緻此外又有茶箱食匣珊瑚百壽旗傘之類通計各項執事有千餘人之多曾過之處城鄉士女聨袂遊觀不嘖嘖稱美所最佳者有一旗傘亭以茉莉花鑲成鏤雪圑雲芬芳撲鼻十摩詰欹烟浥露暗香濃曾記瑶臺月下逢之詩未足喻其精妙雖曰媚佛實謅淫也 
[寗波多疫]  
　　疫氣流行迄今未已死亡相繼慘不忍言藥鋪醫生幾　不遑寢食大小棺材無不賣罄往時合工每具祗需錢一千二三百文今出價倍蓰尙不能應召卽來府署官醫局縣學前送醫局及向設之施醫局皆添延醫生送診此外雲章綢莊仁一參號豐和當鋪咸僃樂以施貧人并延名醫出外施救每日各局掛號求診者不下七八十家此外又有儒醫之心存濟世者亦出外施救不取醫金救治之方徧貼街衢不一而足或用五香雷公散或用化陰金鷄丹説者謂此皆香燥之品而病有寒熱不同不可概用總不如雷擊散之温和爲妙也市上謡言紛起謂八月初一日瘟神下降是日天未明時有人叩門不可答應必須口念觀音手敲銅鑼方得免於災禍日來人家之惑於異説者多僃柴胡葛根雄黄浸入水缸以解毒氣門首貼符身邊囊藥日出開門日入閉户又謂蔬菜有毒相戒勿食各蔬菜行遂於八月初一日爲始約齊封秤不賣愚人之愚誠可笑也夫天灾流行全在修德以禳紛紛擾擾何益之有哉 
[北通雜述]  
　　洋藥税項向由坐糧廳徵納今正奉到新章改由洋關税釐併徵内地各十則不在其例然迄今并無投廳報税者顯係奸商借端偷漏現廳憲除派差密訪外並出示曉諭矣○通州官車局自奉尹憲飭委通永道轉飭通州會同紳士查辦後圖謀是差者不一而足有候補官某姓揑寫本地紳商公禀向道轅保薦此席許觀察洞悉其奸大加申斥紳商聞之欲尋某姓理論則已遠颺不知去向矣現尹憲已札派委員來通接辦局務○密雲縣高霞軒大令到通騐收山東撥交密雲兵米寓東門外東嶽廟中○文生周之損控王鳳榮賴欠束脩錢二十二吊張剌史批云東錢二十二千折　無幾爾年甫二十卽有健訟之習頭係不知自愛豈尙堪爲人師耶所禀不准○自京師改用制錢後所有當十大錢及沙壳薄片市中挑剔異常有奸商潛運至通州售與錢鋪攙行市上每制錢一千攙和私鑄一二百文新秋以後瘟疫流行且多疑難之症醫生束手無策死亡者日以數計僧道陰陽頗有接應不睱之勢○七月望日城隍神循例出巡除旗牌傘扇各執事外又有捨身人等分設八班六房書役押帶枷犯二百餘名並有頂馬馬童獲衛提爐等項護篶前行是日各處舉行盂蘭盆會演唱影戲雜耍并恭舁神像入壇遠近鄉民莫不爭先快覩○許觀察因平家疃河堤决口得摘頂處分李傅相特派候補府桂太守赴工次總辦修築事宜仍派觀察襄辦觀察遂於本月十七日親赴堤工○東關外張某生有四子其仲患羊癲瘋時發時愈父母憎每欲置之死地一日舊病復發誤投河内兩手向上作求救勢父母見之並不打撈赶赴棺木鋪買棺一口卽時撈起殮瘞後張夫婦一瞑目卽見其子卓立面前不逾月相繼云亡人咸謂視死不救之報 
[大風覆舟]  
　　二十四日東北風大作江濤齧岸林木怒號大江上下雪浪如山九江西門城垣高縣曰旗一面上書奉憲禁渡十二點鐘時忽有江北二套口渡船一艘内載男婦十餘人揚帆下駛將近太古躉船邊風聲尤勁船忽欹斜舵手招架不住立時傾覆比經龍開河口划船數艘乘風破浪極力援救聞救起數人尙有男婦共五人屍身無着想已隨素車白馬而去亦云慘矣 
[營口瑣紀]  
　　海防廳章幼樵司馬於二十一日親赴海城縣屬虎莊屯地方聞係奉上憲札委拿盗犯現署海城縣奭大令亦于是日前往○東大蕩北岸某姓家童養媳於二十一日午前呑烟自盡當卽殞命其母家得信以女死必由其姑凌虐　致卽挈男女數十名蜂擁而去任意毁擲物件呌駡不休某姓家畏其兇猛不敢與爭紛紛逃避鄰人亦無敢出而勸阻者未知此後作何料理○某署幕友某君之車夫劉生子鷄奸傭婦之子傭婦訴之主人當將劉生子送廳究辦章司馬當堂責懲三百板釋放傭婦因碍主人之　不敢苛求就此了事聞其子纔八歲云○前報述仁裕號拿獲陳姓駁船偷竊豆石一事已由海防廳章司馬發落駕長船夥各枷號三個月責放駛船則扣留估價變賣除賠抵豆價外餘銀充公作爲廳署翻修頭門之欵蓋司馬久聞此等駁船常有偷竊客貨之事是以從嚴辦理又吩咐書差嗣後如有此等事務先查船主以便核辦○營口一埠建帮客最早未聞有倒閉欠逃之事今年春有厦門人張姓開一協晉號在東營聞其在廈門亦有本號每遇輪船到營常有號信來二十夜忽然捲逃拖欠三客山貨繭紙貨銀一千數百兩分文無抵三客被害非淺市面如此能無慨然○奉省今年收成甚豐米糧與酒皆落價矣 
[閩垣雜誌]  
　　福州來信云管帶剗鰍港獺石等處砲臺戴少棠軍門整頓營規破除情面恩威並濟兵民感戴勿諼現砲臺已修造一新安置枹位亦有修不紊日前楊制軍親赴長門一帶巡閲獨於軍門所部嘖嘖稱善不置云○日前有拐匪在井樓門誘得甲乙二孩言往南臺看會閲四日行抵興化界甲孩年可十三四稍聰明見城郭人烟與故鄉迥别拐匪又迫之登船不禁潸然出涕附渡者見而駭異爭相問故孩歴訴 
 
 

Page 3

 
 
之遂立時將拐匪擒住連二孩交該處地保二孩家屬聞信前往領回未知該匪將如何懲辦也又有某甲誕生一男視之如掌上明珠一日偶往門首探望亦爲拐匪携去甲偵騎四出并懸賞通衢迄今旬餘寂無影響甲遂於某日循俗例恭請將爺巡行城内外散髮持賞格在神駕前步行鳴鑼擊鼓各處訪尋見者莫不惻然憐之○田疇雖得甘霖尙未旣沾旣足楊石泉制軍於本月十六日親往道壇禱雨目下依然亢旱億兆咸焦急萬分不識蒼蒼者天何時始普施霖雨也○海防捐業已截止前經茶商禀訴督轅凡有茶捐請照常請獎楊制軍飭可議覆現已出示允准想未晉頭銜者定必有一番踴躍也○閩省各營薪糧向由善後局支領營官恐局書留滯給以陋規局書遂視爲出息每年不下二千金現藩書某甲邀集數人禀請將此項公事歸甲辦理業已批准局書數十家以甲攘奪生理群至甲處理論甚至互相爭毆不知如何了結也○長邑陳紳之弟某甲務農爲業月前因爭水利與某乙口角手持木器順手將乙擊翻水中因之斃命旋經議和現在復行告發不知甲於鐵鎖琅璫之際亦有悔心否也 
[破案神速]  
　　昨報秀水頭家浜顧姓遇盗報縣一事朱邑尊回署後卽於廿五晚初更時在北門外中街底栅堰上空屋中捕獲兩名訊得寄贓處及餘黨云云邑尊飭釘鐐收禁退堂飛請張守戎到來并諭全班差役謢勇等人槩隨邑尊至北門外巡查時已四更先至荷花隄口聚　 
順茶館起出衣包開看果係顧姓贓物隨將茶館夥帶去復至塘灣北武廟飭請栅堰上防守砲船之文在南帮帶到來商請拿獲秀城橋防守砲船中之胡李兩名及文在南棚内寄居之某某文帮帶卽帶親兵先往秀城橋砲船内獲住胡李再拿本棚躭擱之某某如數交明經邑尊點騐鎖禁邑尊又飭差保至端平橋王姓客寓拘到數名内有湖南人四名又至　弄内郭源成廣帮烟間敲門入内搜查幸無外客躭擱始免株累又至外教塲搜查亦無餘犯旋據各犯供稱均係湖南人哥老會中餘黨當勇出身有尙在營中有已撤散者朱邑尊直至天明回署廿六午刻復至塘灣拘到一名前後共獲十數名聞内有數名尙非真盗須俟訊明釋放此案真贓真盗不旋踵而悉獲真神速矣哉 
[訂期代讞]  
　　龔仰蘧觀察准蔡二源太守之請札委宋莘樂二尹權理英公堂讞務昨晨二尹命駕至讞署會晤太守訂期自今晨起代爲訊案想停訊已經多日勢必案牘滋繁也至太守之疾大約再須十數日方可告痊云 
[滬北委談]  
　　蘇州人徐有卿之妻薛氏不别而行聞有外遇遂附航來滬託人四處找尋前日將晚遇諸英界妻倔强不肯行以致扭交巡捕偕至捕房捕頭立派捕役將徐夫婦一併解送公堂値日差禀明蔡太守飭將該氏暫發官媒候訊○有寍波人在外虹口小工客寓中開塲聚賭無頼某甲向索陋規寍人不依互相口角甲忿甚自呑黄强水至寍人處尋仇寍人懼卽報捕房舁甲至同仁醫院由醫施治將强水嘔出得以無恙捕頭飭將甲及寗人一併押候解送公堂訊理○南翔人項某寄居英會審署南首昨日午前十點鐘時忽患急痧家人延醫到來其時報時鐘正鳴十一下而項已氣絶身死矣身後一貧如洗無力置僃棺衾經諸友人爲之佽助始得成殮亦慘矣哉 
[瘋婦拉韁]  
　　婦人名王囡囡者爲某西人所包名雖野鶩不啻家鷄近來忽作痴顛狀前日至四馬路生記馬車行僱坐馬車自行拉韁該馬車行係某西人之老主顧稱西人爲東家王囡囡爲東家娘娘彼要拉韁未便阻止况係雙輪車馬夫卽趁此坐在後面以圖安逸詎料行不　 
多時馬忽溜韁奔入法界在大自鳴鐘前法馬路撞倒東洋車一輛車上坐有十三四歲之大姐名朱阿彩車旣撞翻人卽跌出膝蓋及手腕等處均被碰傷東洋車夫唐金大亦傷小脚指其時王囡囡尙在馬車中法捕房管鐵門巡捕見之一併拘進法捕頭研訊之下分别保出于昨日歸公堂訊理旋有葛陳氏投案稱係保王囡囡者爲王保出後今日痴顛愈甚不能到案坐東洋車之朱阿彩東洋車夫唐金大各訴被碰情由王司馬謂馬車夫候長生曰爾爲馬夫如何任瘋婦自行拉韁咎實難辭該車夫供稱伊常來僱坐馬車不知其發痴先到虹口碰翻空東洋車一輛車夫將我拉住饒舌伊已加鞭將馬車駛去溜韁之時我不在車上王司馬以肇事之人未到着葛陳氏出洋一元錢四百給朱唐兩人各一元作養傷費以四百文給唐金大作爲東洋車資完案 
[斷歸原主]  
　　前有寡婦陳程氏偕子阿虎投上海縣控稱阿虎前聘張升和之女應南爲童養媳於去冬被張妻陸氏將應南誘回現悉該氏背夫私將應南另許與亦姓張者爲室求恩提究等情經蒯大令准詞飭提去後前日原差將張升和并陸氏及應南曁原告一併解經帮審委員吴瑞甫司馬庭訊陳程氏偕子阿虎伸訴前情求恩嚴究張升和供稱親生女應南前憑小的配與陳姓爲童養媳不知妻意不合執意另配　 
小的貧迫無聊不能約束妻子求恩明鑒張陸氏供稱應南係小婦人親生自應小婦人作主擇配前配與陳姓爲童養媳小婦人并不知情今已許與張姓爲室有媒人陳楊氏林王氏爲証决難再歸陳姓求恩明察司馬謂一女不能許兩家前旣配與陳姓如何又配與張姓實屬荒謬應南祗能仍歸陳姓陸氏一再叩求免歸陳姓司馬喝掌責十下飭令具结應南著陳程氏領回不可凌虐陳程氏并阿虎叩謝而退陸氏遵斷具结張升和一併斥退完案一女不能許兩家司馬之論誠屬不刊陸氏二三其德不幾視掌上珠爲錢樹子耶尤復喋喋堂上罔知悛悔其受責也固宜 
[諭檄舊欠]  
　　前報列浦東二十一保二十圖地保吴佩記投上海縣控舊地保陳朗卿欠錢粮二十餘千向索不付求恩提追經蒯大令准詞簽票提人詎票上誤填吴爲陳嗣經改正而該差副役金姓下鄉出票提人陳姓見票上塗改疑爲假冒遂唤同族家全家錫阿美阿虎并張子香等將金亂毆逐出金回縣據情禀訴大令立出堂單提陳并其父蘭珍及族人家全曁張子香等七人到案訊辦兹悉該差奉單出大東門到浦江唤船在途遇陳朗卿并其父蘭珍當卽扭投案下經帮審委員吴端甫司馬研訊陳朗卿供稱無力繳欠不敢毆差求恩明鑒蘭珍所供從同司馬謂傷痕業已騐明尙容抵頼乎飭將陳朗卿交差看管着蘭珍回家限三日内將舊欠錢粮掃數清繳并令將家全家錫阿美阿虎及張子香等一併交案候覆審核辦 
[法界公堂瑣案]  
　　昨報列小工兩人雇車至高昌廟嫌車夫遲慢打傷其鼻一節昨歸公堂訊理據小車夫曹茂雲供稱江北人推小車昨日在四明公所相近有三人來唤車我答以三人不能坐一車故不肯推彼等卽將我辱駡兼被打傷爲此鳴捕王司馬詰之周掌榮供稱在高昌廟做馬夫張虎全供在西門外做薙頭匠因在北市相遇同往高昌廟時在二點鐘時三人同往雇車彼索價六十文我還四十五文彼不肯我等卽不坐彼反肆口辱駡因之爭論并無毆打情事王司馬着將兩人暫押將曹帶往仁濟醫院看視有無傷痕再爲核辦○住居永安街泰安里成記靛青行學徒吴寳生經其父吴炳文於昨日帶到法公堂吴稱在貨捐局當差兒子被陸阿虎打傷是以鳴捕將陸送案吴寳生供與其父相同王司馬詰之陸阿虎據供在永安街開老虎灶吴寳生時常進出與之認識司馬詰其爲何打架陸供今年六月十六日我遇痧症去走陰差六　 
天捉到四人後吴寳生呼我爲痴子我想生我之父母尙不駡我彼何人敢將我辱駡爲此打伊王司馬謂痴子兩字并非駡爾今無端將人毆打實屬不應着將陸阿虎責四十板○法捕房巡捕於前日下午在鄭家木橋西首拘到在賭攤望風之莊雲卿并錢一千文另有信函等件一併送案王司馬詰問之下據莊供蘇州人在滬賣水果度日昨到賭檯上索水梨錢二十七文適巡捕來伊等托言小便囑我看管飯籮内有錢彼等一　 
去不來巡捕卽將我拘進干司馬謂爾乃望風人着將莊雲卿管押再行枷示七天以儆○積竊姚阿六卽曹阿隆混名湖州阿龍於七月中旬爲 
 
 

Page 4

 
 
竊馮公館及四馬路某處衣服經法包探拘獲解訊之後贓物經馮公館及華浦氏邱阿桂等三家分别領去王司馬判將姚阿六笞責三百板釋放出外嗣因英界有人報失正要質問是以英包探夥俟姚釋放出外又帶至英捕房解案蔡太守判押兩個月現因德順里某姓家尙有失物欲請追查函致王司馬而失主亦曾投英公堂稱失贓係姚阿六卽曹阿隆所竊是以蔡太守亦僃函將曹阿隆送到法捕房昨日解訊研詰再三曹阿隆矢口不認偷德順里物件并供我從前不過在早間人家未將門關好時挨進竊物若在夜間偷物我所不爲前押在捕房有陳榮榮者乃是老手談次問及德順里之案後來聽伊説是錢文遠所爲但我又不認識錢司馬着將姚阿六卽曹阿隆帶回管押候再研究 
　　青蓮室李省三先生蜀南名下士與余交有年矣工丹青凡花卉翎毛草虫博古無不畢肖今于海上重逢喜不自勝特賦一絶以贈之 
江陽别後久馳神海上無端遇故人願藉生花一枝筆江南添出十分春[  晚霞生未是草] 　 
[贈蜀南李省三叅軍]  
　　聞君才調最翩翩賭酒敲詩正少年細檢行囊斑管在寫生又見李龍眠[  霧裏看花客稿]  
[步晚霞生韻從李君省三乞畫]  
　　先生下筆如有神丹青引後此傳人休當飲君百壺酒十指拂拂成古春[  高昌寒食生醉筆]  
[贈王畹香女校書錄請霧裏看花客正刊]  
　　冶葉倡條過眼頻花叢選勝幾經春不圖南國相思子種出江皋解佩人冰雪聰明綽約姿芳齡正值破瓜時楊枝莫便隨風舞寄語東皇　護持[  雪竹峯樵幼愚氏走筆]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[邗江官報]  
　　廿一日程鹺尹幹楨辭赴順清河卡廿二日北掣錢司馬到揚公幹廿三日運轅牌示本日開辦湘岸庚辰秋綱廿四日朱司馬宗澄奉保甲局委發審差廿五日杜鹺尹纆堂委解南京餉差 
[江西官報]  
　　捐分從九袁惟丙禀到湖北人河口同知康梁禀到湖北人卽用縣凌錦章禀謝准補武寍縣行知新班典史鍾華嵩繳照湖南人署萍鄉縣沈維楨調省察看以補用縣余肇同署理前署餘干縣胡炳鈞由湖北籍來省指發府照磨張傳鼎繳照安徽人典史何應糦起服來江樂平縣典史朱炘撤省察看以從九李寳璿署理鄱陽石門司劉景浩飭赴新任新班補用縣朱盛猷禀到廣東人新選安福縣姚濬昌飭赴新任 
[皖垣官報]  
　　七月十九二十日本任蕪湖縣楊士玉辭奉委隨同寍國府至廣德查勘案件分發安徽試用巡檢王文壽到湖南人卸署東流吉陽司吴其沛到○二十一日調辦大通厘卡知府松峻辭巢縣厘務知府彭禄到候補通判水安濤知奉委赴龍山銷駿工程回巡檢楊昌國到起服來省知縣吴本仁到省宿松提案回○二十二日首縣范葆廉知下鄉查勘各保秋灾情形署無爲州黄𨿅司張曙辭卸辦石牌厘卡候補同知吴明鈞到並謝奉委辦洋務 
[福州官報]  
　　藩轅牌示新選長樂縣陳受頤現在省垣大挑知縣康林桂請補福鼎縣已奉部覆應各飭赴新任職通判鮑尙基委辦建寍府松政厘務管帶凱字後營郝長慶現已奏調閩浙補用總兵建寍縣劉珏前辦琯頭厘局長徵記功一次 
[夢張象周三尹錄乞高昌寒食生法家教政]  
　　憶昔歲癸未命駕來東塘公年未周甲祝嘏預稱觴歡情洽與頌願公壽而康余亦與斯宴座隅附末光公尤垂青眼獎師徵詞章况復敦世好我師嘗瓣香叔度雖不見與公共梓桑前通州直剌黄印山夫子係余受知師與公同鄉兼有戚誼平生感知遇遺愛留甘棠公亦冶吾土惠政相頡頏我恨識公晚未登君子堂殷勤勞枉顧并訪叅軍張親承歴四載道誼無相忘胡爲龍蛇厄二竪偏爲殃養疴在公府冠蓋難相望甲申歲伏臘公病纒膏肓嗚呼驚噩耗渺渺歸仙鄉逾年送靈柩淮水流湯湯悲公長已矣黯然徒神傷知已良不易而竟先云亡公殁已三稔魂兮招何方今兹歲丁亥花甲公正當惜公不復作泉路終茫茫不圖入我夢彷彿神康强衣冠相晉接言論尤端詳叅軍亦瀟洒談笑音琅琅似介六旬壽几席增輝煌鏘然戞仙珮羣客集冠裳寳器餽金玉璀燦同琮璜樂工不絶奏仙音鳴鳳凰斯時公樂甚余興亦飛揚晨雞忽三唱比寤猶彷徨須臾自嗟詑輾轉頻回腸知公神不朽曰雲瞻昊蒼去來杳無迹海靖蛟龍藏公去定何所凝想在帝傍此來應有意念我離别長鬱鬱久居此興嘆空望洋自顧鎩毛羽未得凌風翔因人不成事意氣徒軒昂有懷爲公訴長嘯聲悲凉 
[  崇川驪睡軒主未是草]  
 
 
