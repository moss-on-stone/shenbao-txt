# 1892 - 152 - 4906869

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新科會墨出售] [  圖書集成局啓]  
　　壬辰科會墨本局用新鉛字排印圈點悉照原刻頁數毫不　减首冠主試爵里題名全錄後附試帖定價碼頭洋六分欲覩絶時花様者請　申昌書室曁賣申報人購取可也此佈 
[差擾篇]  
　　何以謂之差供使令之役而已衙署中無論大小皆不能不用此輩人以資指臂而若輩卽藉此以逞其苛虐故必嚴於馭下者乃謂之良有司非必謂若輩中竟無一二善類也然而善者少而惡者多其所謂惡者則官不及知民不敢訴眞有無可如何者或者以爲欲杜其弊則莫如將此等人盡行裁之而自用家人以供奔走無如家人雖不比差役之積弊而亦難保其皆能守法奉公且此法若行又安知彼向充差役者一轉瞬間悉鑽營作家人也故國家定律凡在官人役有犯法者其罪加平人一等此卽所以控制之法特近來雖有此律而從未聞有奉行者耳厦門友人日前報稱厦門分府衙門之差役其凶很爲各處差役之冠昔時五總役外祗有皂快等班共計其數不過數十人而已今則地棍青皮多隷於差役名下以自樹羽黨而藉壯聲威人數頓增十倍凡署中出一票簽以傳人不論其爲田土户婚錢債細故一票必標差三五名此三五名皆所謂正差也正差必隨帶副差六七名加以隨役四五名則每票差役已有十餘人矣開發票費至少亦須洋蚨二十元爲起碼而多者不待言矣至於堂訊一次則差役也承發房也門本也值差傳供招房其名目繁多花様百出大约其費非數十百元不能敷衍其爲擾民也爲何如然此猶不過耗人之財而已其更足令人髮指眥裂者則差役拘傳被告時往往不卜晝而卜夜或在更深或於天未曙時突入臥室在牀上搜尋揭開衾被任意摸索此則尚復成何事體有某姓孀婦守節多年因其夫弟欠人銀兩被控於官官飭差役傳人該差等於夜半破門而入在孀婦牀上探手摩挱孀婦於夢中驚醒以爲茹冰飲蘖亦旣半生一旦被差役等無端戲侮此恥雖西江之水不能洗因而忿不欲生屢次自尋短見幸而經人救援得以不死噫差役竟恃勢横行一至於此是直盜而已矣夫盜亦有道或尚不至下作如此而堂堂官差乃公然膽大妄爲若此哉於此知天下之凡爲差役者大都如一邱之貉惟各處風氣或有未同若夜半拘人登婦女之牀恣情摸索則固聞所示聞意者僅厦門一處爲然乎然而此風何自昉也命案盗案則恐犯人聞風遠颺故須朝夕守候隨時下手無論深房邃室亦必破扉直入内外冥搜以防脫逃是固宜然至於户婚田產以及錢債細故又何必張皇　此說者謂此必原告行賕故意令差役如狼似虎夤夜入被告之家任情大索以破其貲財而藉抒積忿彼差役不過聽其發縱指示而已而不知此發縱指示者非原告也實長官也夫爲長官本有親民之責凡有訟事雖不能如陸清献公之批明狀尾飭原告往傳被告而不標差卽標差亦註明飯食錢數不准多給然亦當以其事之重輕標差役之多少假如此等田產錢債户婚等案卽在蠻横之地亦何至遽行拒捕則標差一人可以傳數人數十人何必以多爲貴也若差傳拒捕則再行添差往拿亦未始不可豈有預先防其拒捕而用多差之理若此等細故案件而差役多至十數人則設遇命盜等案必須防其拒捕者其將用若干人乎至於搜索一層尤屬無理取閙其居心尤不可問此等事官或未之知耳請爲定其制曰標差多寡以案情輕重爲稀除命盜重案外不得過二人副役隨役不得過三四人如有田產細故案件夜入人閨闥者許民間捆送來署從重懲辦如此則若輩之氣燄庶幾少戢乎其如黄綢被裏放衙者竟如冕旒之蔽明鞋纊之塞聰何 
[京師巷語]  
　　有王三者與王廣福斜街福海妓院龜子于某夙有仇隙四月廿七日張燈時候袖藏利刃約山東人張某前往尋釁毆鬥逾時有崔七者前向于某借貸京俴三百串未遂其欲由是挾怨屢欲報復而未得其隙又有前在福海妓院充當龜僕之張八經于某查知侵用錢財將伊逐出因是懷恨亦欲乘間報復此二人各袖兇器行經福海妓院聞院内喧譁聲趨入觀看佯爲勸解暗以利刃相助剌中莫龜僕胸腹深約四五寸肝腸流出霎時殞命旋剌中于某左脇頭額肩背等處受傷甚重延至次日名登鬼籙尚有二龜僕受傷稍輕不致斃命王三張某乘衆心亂時先行逃逸崔七張八遂爲掩耳盜鈴之計詭以護救不及欷歔數聲而去爲于某姘婦某氏看出破綻呈報中正衙署飭派甲捕多名緝獲崔七張八並在張八所開妓院墻下搜獲洋刀一柄鐵鎗頭一個經正指揮蘇君騐視血跡鮮明以之比對傷痕深淺相合一併解司看管俟有城期帶城審訊○户部各司吏役人等飯食銀應於端陽節前領取各領四個月飯食共計銀三萬餘兩户部堂憲因庫存飯食銀萬餘兩下敷散放擬作緩圖嗣經立少司農俯念闔署吏役人等勤奮當差惟望此項飯食銀交還節帳未便緩放致抱向隅之憾因與福大協揆等公同商酌暫向大庫挪借銀二萬兩散放遂傳令各司呈遞領付於初三日散放由是領取朱提者無不同聲稱頌去○北城滿侍御訥君清阿禀報差滿所遺北城差務緊要經都察院堂憲擬以工科給事中慶君緜接署業於四月廿九日履任視事嗣聞都察院定於五月初二日帶領引見恭候硃筆圈　○庫兵沈錫儂前經山西人暢某以欠欵甚鉅迄未歸償控經西城察院屢次出票拘傳尚未到案日前經户部銀庫覆稱接准西城察院移文遣差役等於四月廿八日遵將庫兵沈錫儂送交到城聽候審訊越日沈錫儂投到研鞫一次板責四十繫諸獄中大約債務未清不能逍遥出外也 
[漕務紀聞]  
　　北通州訪事人云四月二十一日倉憲提騐江蘇第十九起漕糧山德正帮粟米十二票江蘇第六起白糧前半起二十二日提騐江蘇第二十起漕糧浙江第十六起漕糧前半起山東德正帮粟米十二票江蘇第六起白糧後半起二十三日提騐江蘇第二十一起漕糧浙江第十六起漕糧後半起山東德正帮粟米十五票江蘇第七起白糧前半起二十四日提騐江蘇第二十二起漕糧浙江第十七起漕糧前半起二十五日提騐江蘇第二十三起 
 
 

Page 2

 
 
漕糧浙江第十七起漕糧後半起二十六日提騐浙江第十八起漕糧山東濟左帮粟米十五票江蘇第七起白糧十船二十七日提騐江蘇第二十四起漕糧山東濟左帮粟米十五票江蘇第七起白糧十船二十八日提騐山東濟左帮粟米四十一票江蘇第七起白糧十船江蘇白糧掃數報竣二十九日提騐浙江第十九起漕糧江蘇第二十五起漕糧前半起○山東粟米抵壩倉憲逐船查騐其米色乾潔者分别風景斛收稍有潮濕者諭令旗丁船户認眞颺晾次日呈様聽候斛收倉憲之愼重漕務可謂不遺餘力矣○山東糧道恩儲憲於四月二十七日由水路行抵通州以鼓樓後白馬關帝廟爲行轅旋卽排導謁見倉憲及兩坐糧廳次日出城赴壩隨同交米 
[潞河夏汛]  
　　浙江巡撫崧中丞進京陛見於四月二十八日道出通州在東關恒通店暫駐襜帷次日驅車北上○日前有古北口提標差官帶同練軍多名押解罪犯八人乘坐大車帶全副刑具前往保定府臬憲衙門審訊聞係東陵偷樹之犯情節較重恐不能從輕發落也○藩轅牌示通州土壩州同李昌第遺缺查有大挑河工知縣傅廷祺堪以借補○北門内某甲有子四人家計甚窘甲因病逝世四子以家無儋石凡附身附官者槪從儉約談經四日卽行發引棺以八人舁之行至南門外由高皮而下前四人失足跌仆後四人繼之棺裂而屍出孝子大怒將扛夫毆擊欲赴州署喊控後經人出爲排解令扛夫延請緇流七人談經一畫夜並於棺外另備木橔始寢其事○四月二十九日爲城隍廟賽會之期山門大啓四鄉八鎭善男子善子人相與聨肩接踵而來共以一瓣心香深深默祝更有一種人因病許願從山門匍匐而進三步一叩首一步一頂禮直三廟中自以爲誠敬竊恐誠敬者其貎陰詐者其心聰明正直之謂神其肯不問是非妄爲庇護耶○孫梅生直剌以府試在邇定於四月二十七日考試文童是日五鼓升三砲點名各童携帶考具魚貫而入點畢天已黎明封門命題直剌終日端坐二堂塲規極肅限酉刻交卷不準給燭各童亦安靜無譁士習端而後文風盛關繫甚非淺鮮也 
[丁沽鯉信]  
　　江浙海運沙寍船自二月廿八日起陸續到津三月初旬開艙兌米今年事事迅速至四月二十日已監兌一空最後四帮商船耆舵亦於二十二三等日接奉糧道文札於二十五日起椗南旋惟三船遲遲未去想因别有事故以致濡滯行蹤也○粤東唐景星觀察創辦開平礦務心精力果藻密慮周迄今成效昭然爲華人公司中首屈一指中西人士同深欽佩四月廿三日爲觀察攬揆良辰官紳備禮祝嘏泰西人士復於廿五日肆筵設席公宴觀察於租界之戈登堂是日也旌斾飛揚簪裾會萃主賓酬酢歡洽異常至九點餘鐘始各分散○峯山廟距城南三十里供奉藥皇神地旣荒僻廟復傾頽名曰峯山實則一望平原無所謂峯巒聳翠常年香火寂寥惟四月廿六日神誕之期熱閙異於平時自廿一日起至廿八日止城廂士女或坐香車或策寶馬絡繹而來爲神祝嘏黑牛城等處高搭茶棚以供香客憇息熙熙攘攘鄉村冷落忽變爲城巿喧闐去年洪水爲災進得者較少於前沿路茶棚亦寥落如晨星廟中會首及司祝人等無不感慨繫之今年時和世泰頓復舊觀茶棚則高聳通衢過客則去如流水舁平景象於此見之又城西及河東兩藥皇廟亦於誕前三五日演劇娛神並於廿一廿二廿三廿五等日迎神賽會兩廟香米雖不及峯山之盛而會景則皆爭奇鬥靡經過之處湘簾十里齊上銀鈎鬢影釵光時時掩映則又非鄉間之所得而擬議也○邵九邵七係昆李行不知何以後先倒置九居長而七居次去秋因看青苗槍斃王連生被逮到官弟兄分認帮兇正兇於畫押後錄供通詳印明箕斗解省勘轉邵以火槍殺人萬無生理爰於臬憲堂上翻供兩次此次解省翻異如前臬憲明愼用刑遂飭原問官到省覆訊是案係由縣署發審委員王大令訊理大令奉札後立卽輕車就道想當盡心研鞫以成信讞也○天津七屬去秋亢旱田疇之種秋麥者十中不過二三今年春令雨澤稀少秋麥旣難望收成春麥亦不能播種近因雨暘時若失之東隅者或可收之桑榆然而田野荒無旣未播種於前終難收穫於後惟冀秋稼豐收倉箱千萬庶有以慰三農之望耳 
[銀號虧逃]  
　　廣州府前康泰銀號開設有年向稱殷實長袖善舞人咸信之接辦捐納及匯兌各埠銀兩官塲中常與往來省外各州縣錢糧亦多由該銀號匯寄到省交藩庫兌收宦籍中人囊資富有者各以銀欵存放藉權子母取精多而用物宏遂爲省中銀號之巨擊四月廿七日該號忽然逃閉各銀主聞此消息相與紛紛馳至則見其鋪内空空一無所有衆以其有心吞没莫不切齒銜恨將所存器物爭先搶奪喧擾異常南海縣聞信立派差役前去彈壓並發出封條將鋪釘封未知以後如何辦理又雙門底永泰傾銷銀店亦於是日閉歇聞虧倒餉項爲數甚鉅當經番禺縣將鋪查封按藩署傾銷銀店共有五家互相保結如一家倒閉卽責成四家償還不能絲毫拖欠今永泰驀然倒閉想四家不免被其波累也 
[粤東盜案]  
　　粤東訪事人云四月十七晚二更時西關正興街大順祥洋烟店有盜三人持械而入將櫃中不　尊悉數刼去司櫃者自恃勇力與盜格鬥被盜放鎗擊中要害立時斃命翌日赴縣禀報邑宰率同刑仵人等親詣檢騐飭令先行棺殮一面嚴比差役赶緊查緝盜犯未知卽能破　否也 
[紅橋泛月]  
　　揚州訪事人云去歲飛蝗過境所止之處遺孽時留江都縣林大令訪聞仙女鎭一帶田塍蝻子蠕蠕欲出遂於本月初六日清曉命駕前往履勘隨於是夜三更時回轅立出火簽遴派公差分往各鄉搜挖如有遺孽著迅卽回禀以後設法　除按捕蝗之法見於荒政輯要及皇朝經世文編不知此次果倣而行之歟抑别有良法歟要之關心民瘼有害必除誠不愧民之父母也○各處善堂施藥在往雜採不甚值錢之品散給貧氏醫者亦微窺董事之心藥方上從不敢開列貴重樂餌甚至滿街揭帖謂夏日施醫給藥不取分文實則醫旣若有若無藥更寥寥數味陽爲行善陰以歛錢竊恐地獄中劍樹刀山正爲若輩而設也惟揚州運司所設施醫施藥官司則不然一其施濟貧民無不實事求是欵則自行捐助從不出外集貲局中一切事宜　由黄志閎司馬國禧經理今春司馬沈疴忽染遽赴道山江都轉因遴委河東經歴吳少尹立德接辦刻已泡製各種藥料以便筮期開局茅檐蔀屋中其有徹夜呻吟者乎起廢除頑在此一舉已○前報曾紀揚河水淺以致通泰兩屬鹽舶一出孔家涵後卽有膠滯之虞各鹺商禀請暫准繞越金灣河俾得早日駛抵儀棧運憲江都轉批准在案兹聞洪湖交界之三河大壩已經啓放上游來源甚暢揚河水勢滾滾滔滔各鹽船已於某日禀請仍歸六閘故道矣○每閱近人小說常有匪人以迷樂拐取幼孩爲采生折割之事或以藥末糝於衣上或舉手拍其頂小孩卽迷迷糊糊隨之而去竊以爲此皆齊東野人之語從未有目見耳聞者不料昨日揚州訪事人來函竟爾言之鑿鑿大略謂本月初二日午刻某營武弁王某行至小東門大行忽見已之七歲女獨自向西奔走不覺色然以駭急呼其乳名問以何往女不答奔如故王急用手挽住女昻首視之似不相識仍挣扎欲行王以掌拍其額曰小妮子吃迷魂藥耶言未畢後一婦人向王斥曰爾何人斯膽敢將人家掌上珠肆行毆擊耶王睨之則婦年約四十餘衣履頗整潔不爲意亦不答旁觀者齊聲曰此婦爲誰爾女莫非遇拐乎王頓悟見婦已向西逸去急飛步追之得以拘　是時女仍呆若木雞行人以清水頮其面女如夢初醒見父放聲大哭詢之曰兒在門前嬉戲此老奶奶給以棗實一枚嚥之遂不覺隨行至此於是衆知婦確爲拐匪拳脚交加大有欲得甘心之意旁有解事者曰爾等何爲捉將官裏去自有刑罰及其身也王携女將婦扭送保甲總局總辦趙小溪觀察升座訊供婦供稱江西人認拐此孩不諱問到此幾時羽黨若干婦信口胡言觀察怒命掌頰數十下婦始供稱到此不久羽黨二十餘人散佈城廂内外詰以名姓答稱有男有女記不甚清問是何口音稱各處口音皆有並有本地人數名研訊 
 
 

Page 3

 
 
至再矢口不移觀察遂飭送有司衙門覊禁一面傳諭各叚員弁隨時加意緝拿餘黨或曰拐匪類皆男子今以老婦爲之則更令人防不勝防矣然本館仍疑其爲齊東野人之語豈有棗一入口心卽迷蒙者豈有心旣迷蒙頮以水而卽能清醒者姑錄於此以備新聞之一格云爾 
[嘉興試事]  
　　浙江學政陳大宗師按試嘉興於某日考試生員古學賦題車如流水馬如游龍賦以金闕曉鐘開萬户爲韻詩題賦得陂塘五月秋得秋字童生古學賦題管幼安藜牀賦以榻上當膝處皆穿爲韻詩題賦得陰陰夏木轉黄鸝得陰字生員補歲考四書題吾語子遊經題博聞强識而讓詩題賦得重與細論文得論字嘉善歲考四書題君子尊賢而容衆四句海鹽膠鬲舉於魚鹽之中四句平湖子曰賜也始可與言詩已矣一章石門子路宿於石門晨門曰奚自以上皆據訪事人郵寄然其中遺漏尚多并聞初九日考府嘉秀桐四學生員初十日覆試生經古并武歲考十一日考闔屬童生正塲云 
[皖中雜錄]  
　　升授山西巡撫阿嘯山中丞入都陛見所遺藩篆經沈仲帥檄委嵩書農亷訪署理遞遺臬篆檄委防軍支應局安徽候補道松秀峰觀察署理阿中丞於初八日交卸藩篆廉訪觀察亦於是日接印任事一番交替屬下各員紛紛叩賀手版脚靴極一時之忙碌○安徽學憲吳肅堂大宗師考試安慶於初四日畢事旋於初五日接試武童○初三日已刻有某鹽船上駛行至距省三十里馬家窩江面適有一渡船載客十數人迎面而來不及避讓遂被鹽船撞翻溺斃六人救起五人此五人者帶水拖泥淋漓盡致行至小南門外江面見鹽船緩緩行來急欲與之理論喝令停舵鹽船置諸不理五人欲一躍而上被鹽船上人取篙亂戳五人自知寡不敵衆只得垂頭喪氣而返第恐淹斃之六人各有家屬或不免興問罪之師耳○協標大營每屆五月間舉行關城兩會所需經費皆向各兵丁攤派在囊資充裕者不難立應其求而生涯落寞者或不免典質衣裳敷衍門面安慶協劉煥章恊戎訪悉情形深堪憫惻遂慷慨捐廉購製巿房三所每月所收房金責成該兵丁公舉一人經理其錢永歸關城二會以資用度嗣後各兵一可免苛派之擾矣天中佳節日麗風和南門外划賽龍舟彩旗飄拂鼓樂喧闐遠近男女人等無不掎裳聨袂而來幾於揮汗成雨噓氣成雲此亦水國之勝游良辰之韵事也 
[宜昌雜志]  
　　江水尚未盛漲宜昌上游李家河江中覆溺一船滿載藥材柏木順流至虎牙灘畔始得將船挽住撈起藥材若干又有載海參洋菜之掛旂船在某處險灘翻覆至人口有無傷損尚未深知也○某日因碐輪船由宜昌下漢口道經沙巿忽有一船滿載人貨飛棹駛近一水手將繩抛上輪船繫住以便搭客過船不料輪船勢力甚雄將水手指頭纒斷痛極暈倒氣息如絲西人見之急出藥爲之止血載至漢口送入某醫館醫治○近日晴雨應時農田揷身已遍大麥正在收割只願碧翁翁莫使癡龍行雨庶幾香聞餅餌得解饞涎云○前此居民多患傷寒兼發曰　現又有所謂閉口痧者其症極爲凶險染者多不得生攝生者宜如何謹愼也 
[袁江雜錄]  
　　清江某善士創立惜字會以洋鐵製成字簍數十具遍設城廂街巷俾見者俯拾卽是舉而藏之免到污穢○上月二十七日好事者迎賽都天會會本以擡擱爲勝今年扮成福祿壽財喜及千里駒蝴蝶杯昭君和番諸劇所最妙者爲石頭記中茗烟鬧書房林黛玉開秋海棠詩社描情寫景曲曲傳神生面别開人皆以爲見所未見云當都天會遊行時人如蟻附漕署前尤擁擠不堪有某氏婦由臺上跌下被人踏傷血液淋漓慘不忍覩又某氏童養媳年甫十三一去無蹤竟如石沈大海○豐濟倉米於上月二十五日每石减價二百文○南巷爲行人薈萃之區人每於巷口小遺以致氣味穢惡兹邑尊出示諭止并飭地甲拘得犯禁者數人押諸班房以待枷責○上月二十七日代理山陽縣篆務屠大令接印任事特邑尊卽北上引見○姚司馬出示禁止驢馬當街拴繫以碍行人如敢故違定當究治 
[派兵捕蝗]  
　　太平府當塗縣及江北無爲含巢等屬遍處生蝗地方官業已派員協帶營勇分投掩捕月之初七日蕪湖江中又見有大號官船高懸大纛臨風飄颭導以澄清小火輪行抵蕪湖詢之係皖省撫標練軍四百名奉撫憲遣往太郡捕捉蝗蟲者旣下掟各兵一齊登岸至飯鋪飽餐畢卽往街坊購買連枷一柄卽鄉人用以打麥者也又竹掃帚若于肩荷回船卽行解纜下駛約是日下午卽可抵郡聞日内該處蝗蟲略能飛行幸翅未豐滿終究易於捕捉想撫兵各購連枷掃帚旣有利器當不難殲此小醜也至前報蕪湖某鄉亦有蝗蟲兹悉係北鄉四華山一帶幸滋生未衆現已派人駐守擬俟其出土卽行撲滅庶不等蔓草之難圖又東鄉廿餘里某村蝗已出土現派委員會同鄉董招人捕捉又距灣沚鎭數里許之某圍堤而亦有蟲子蠕蠕然動堤埂綿長十餘里闊僅數尺兩面盡係溝渠蟲實不能飛渡刻下迅速從事想不致滋生爲患惟聞沿江各處沙洲蟲生甚衆幾於徧地皆然若不及早聚而殲旃後患不堪設想盡人事以聽天命是所望於爲民父母者 
[姑蘇火警]  
　　本月初十夜四鼓時蘇州省垣元妙觀西首禪興寺橋附近某姓家忽遭火厄惟聞人聲譁然鉦聲鞺然水龍馳驟聲轆轆然有升高而望者見磚瓦紛飛塡街塞巷曰以撓鈎拆屋也飛泉百道如瀑布之掛巖腰曰洋龍噴水以救也少焉輿馬喧闐有逹官呵殿而至者則總捕惠司馬中路總巡黄司馬　縣凌大令也斯時也封姨煽威回祿震怒燭龍揚鬐而捲烟火牛厲角而衝霧風旗影　鬼車聲怖一霎時間畫楝雕梁已燔去不知其數及火熄天已黎明各官遂命駕而回而被火之家女哭男號猶慘慘不堪入耳也事後查訪起火之由僉謂同康錢鋪是晚膳畢衆夥皆登樓偃臥至麗譙三轉有偷兒挖門而入潛將銀櫃撬開方謂予取予求貪囊可飽不虞店夥某甲聞有聲息持火油燈下樓燭之怱促間甫及半梯失足飛滾而下燈翻於地以致延燒急取面盆中水澆之火勢益張遂肇此禍云 
[馬戲新談]  
　　聞諸西人云上禮拜六之晚有滬上文職某大員命駕至虹口觀哈驀斯敦馬戲班主特設官座欵之高揭雙龍旗以昭誠敬時則明燈萬琖照徹雲衢駿足齊飛幾令人神摇目炫有三雛伶錦衣玉貎色藝超羣大員顧而樂之各有賞賚又聞班主旣購得半淞園諸猛獸卽在戲篷外支竹爲棚安置獸籠每晚十點鐘後演者稍停片刻卽以諸肉餵飼任客縱觀現已傳電至歐洲雇一精於豢獸之人以便入籠中作戲云 
[鄉人失洋]  
　　鄉人某甲於前日午後貿貿入城至邑廟遊玩旋在桂花廳瀹茗一甌領略盧陸風味興盡出門忽有一人迎而面來與甲故意碰撞甲謂汝豈兩目青盲耶何得横衝直撞其人聞言向甲再三謝罪始各分散甲行未數武向袋中摸索則所帶銀餅四枚已不翼而飛甲始悟頃間碰撞之人固有通神手叚也急至原處尋覓則蹤影杳然惟有徒呼負負而已 
[屍族喊寃]  
　　川沙人陸春江卽陸春春牽牛一頭來滬售與新閘王阿大處至次日忽有李渭生追至指爲行竊兩人辯論不休控諸新閘巡防局由局員桂二尹訊供喝將陸笞責三百板交捕看管陸忽患急痧送往仁濟醫院療治無效旋卽斃命由上海縣袁海觀大令詣騐此已詳列前報前日忽有屍母陸談氏屍弟陸文炳投縣求請伸冤值日差禀明大令奉飭交原差看管候訊至李渭生亦由巡防局送往縣中矣 
[縣案彚錄]  
　　沈蔡氏控方少堂圖頼租金由法公堂飭將原被送縣訊辦此已紀諸前報者也前日袁海觀大令請帮審委員宋莘樂二尹升堂提訊沈蔡氏訴稱從前開設眠雲閣烟館旋因虧本閉歇將生財租與方少堂言定頂首洋銀六百元每月租洋四十五元立月租據至去年方亦將店收閉所有頂首洋當時業已睡清惟一年租金約洋五百四十元祗收過一百餘元尚少四百餘元屢索不付意圖賴去且查店中生財值錢者已被方私下出售叩求追究方供稱生財租金早已歸清並無拖欠當時實向朱少帆租來現在應向索還頂首洋銀叩求明察沈蔡氏 
 
 

Page 4

 
 
又稱此事係小婦人托朱經理朱現往寶山方所居之屋當由小婦人代付數月房租二尹以原被供詞各執著原差督同兩造出外點明生財交沈蔡氏收領租金一節俟禀覆後再行察斷○前報紀籌防局南卡帳房中失去洋銀一百元疑係船户張來富周三等行竊當將張等送縣請訊袁大令訊無實據飭將張等送回一則兹悉實係綢捐局南卡非籌防局也前日該局復將張周二人解送到縣晚間由宋二尹升堂研訊張供稱小的素以駕舟爲業今在卡上當差安分守已不敢爲非且局中規矩甚嚴無事不能入帳房此次失洋小的實未知悉周係小的之夥可保其無竊洋事求恩鑒察周供稱係本邑人在張處爲夥日前帳房中三老爺令小的入内揩洗地板事畢而出並未見有洋銀且帳房内無人時三老爺必加扄鎖外人不能入内二尹曰現據局中來函謂爾等兩人是日在帳房内揩板良久爾等始去查點洋銀業已失去顯見係爾等所取如果取洋不妨直說將洋交還卽可了事張等堅執前詞二尹飭暫收所候備函再行送回 
[英界公堂瑣案]  
　　五月初六夜許銀珠因鄰家失火命女傭倪徐氏携取衣包及火熄取加少去衣服若干遂報諸捕房捕頭令包探秦少卿向倪徐氏查問雖不承認然亦情節可疑因特解送公堂蔡太守飭查有無贓據以便覆訊核辦此已列入報章矣昨日秦探禀稱小的已在外細查並無贓証許　卽許銀珠仍執定前詞倪徐氏虒禀聲稱小婦人原籍川沙五月初六日經人薦至復順昌傭工是夜卽從鄰家失火當阽危之際主婦銀珠令將衣包携出路遇巡捕帶至捕房及事後携回檢點之餘據銀珠言失去小孩綢衣值洋銀七元之譜小婦人以心無私曲卽對天立誓言苟有藉故圖財之事男盜女娼不料銀珠一聞此言登時因羞變怒立刻報捕將小婦人拘押捕房蔡太守卽將倪徐氏開釋○包探王阿二禀稱駁船户王寶才報稱被賊竊去縐紗馬甲夾布襖棉布襖花布衫烟槍小的查獲竊賊王阿海吊贓送案王已駕船他往未克到堂阿海供稱小的係揚州人初次悮犯並非老斵輪手求恩免辦俾得改過自新蔡太守判令管押兩禮拜贓存捕房以待給還失主○某牛油作主朱建生訴稱沈阿全竊去牛油一罐約值洋銀三元由某號巡捕阻獲人贓送案请辦沈供認行竊泥首求恩蔡太守判令管押兩禮拜贓給朱領去○包探顧阿六禀稱小的查得朱阿仁等冐充緝私勇丁拉住販鹽人潘金要藉端訛詐因之一併拘案潘訴稱小的係浦東人有鹽數十斤供家中之用朱等指爲私販詐擾　休朱及王阿寶陳阿根陳阿祥在堂上彼推此諉一味支吾蔡太守判令各枷號十日發頭門示衆鹽充公○包探何瑞福禀稱小的查得胡沈氏購買女孩韓春齋王茂生等知之以此女來歴不明向之訛詐氏卽給以洋銀六元今特拘送案下胡沈氏訴稱小婦人購買此女確有來歴不料韓竟糾同王等向小婦人查問無奈賄以洋銀六元後尚纒擾不休是以報捕拘案韓供稱小的係揚州人雖向追問不敢拆梢王供稱小的係湖北人確曾偕韓往問蔡太守判令將韓笞責二百板王笞責一百板○包探黄四福禀稱小的緝獲積年老賊秦長壽王鑑甫劉行根向之詰問知日内又竊五臺山金善忠善二庵僧衣及布被銅錫器因特吊贓送案金善庵某尼忠善庵僧禪坤一律偏衣露頂幾幾不辨烏之雌雄合十案前請將失贓給領黄探又禀稱小的詰知劉曾竊江天輪船上布一疋蔡太守訊鞫之下秦供稱小的係寍波奉化縣人行竊該死尚乞施恩王供稱小的係寍波慈溪縣人行竊僧庵自知罪過尚求大老爺看佛面施恩劉供稱小的係上海人以後不敢再竊矣蔡太守判令將秦笞責一百板王笞責二百板分别遞解回籍劉笞責一百板贓給一僧一尼各自認領布存在捕房以待給還失主○某號華捕禀稱昨日小的巡至四馬路尚仁里内見王天德沈　　調戲某龜子娼寮中大姐金阿金是以立卽拘拿送案阿金供稱小婦人在某龜子家　娼妓服役昨日路遇伊等爭以手向胸際捫搎言欲嘗雞頭風味幸逢巡捕始不爲强暴所汪王供稱小的係蘇州人途中碰撞不敢在治下調戲龜傭沈供稱小的亦蘇州　挑碗担過　實不敢向大妲肆行無禮阿金又稱此事由王爲道惟冀重懲蔡太守判令將王枷號十日沈管押一禮拜以爲調戲妓傭者儆○某號西捕禀稱昨夜巡至四馬路見野雞娼妓所雇傭人王沈氏裝出妖嬈模様拉拽狎客至家醜惡不堪拘案請辦王沈氏供稱小婦人原籍蘇州因遇狎客向之招呼尚未拖拽至家叩求大老爺恩施格外蔡太守判令暫發官媒收管俟備文遞解回籍○某號華捕禀稱昨日下午三點二刻時小的巡至三馬路見馬車夫陳敬業停車在路蜷臥車中有違定章拘案請罰陳供稱小的係寍波人以後不敢打盹矣蔡太守判罰洋銀三元○某號華捕禀稱匪人張阿龍攫取女孩李杏寶臂上銀釧經小的拿獲人贓解送案下杏寶經其母李曾氏携之到案訴請領贓張供稱小的係嘉定縣人偶爾見財起意致冐賊名以後當安分營生决外爲非作惡矣蔡太守判令笞責一百板押候備文遞解回籍贓給失主領去○包探唐　榮禀稱張雲南家被賊竊去女衫經小的查獲竊賊陸阿永吊贓送案　　將原贓給領陸供稱小的確係初犯尚乞恩寛蔡太守判令管押五日贓給失主領去 
[法捕房瑣事]  
　　有柏阿七者日前與流氓打架被流氓剝去衣服經巡捕解送案下葛同轉著柏出外自將剝衣人尋交到案再行核辦此已紀諸前報昨日柏阿七將三河樓茶寮中之薙髮匠某甲扭入捕房指爲剝衣人捕頭著將甲管押候解公堂請究○江北人某乙素習皮匠其妻某氏半老徐娘尚饒風韻乙有事回里其妻遂與開小烟館之某丙有染鵲巢鳩佔不　旁人議論迨乙事畢回滬不見其妻詢知原委向丙理論其妻與内情投意洽大聲謂乙曰爾不顧家計致將牀頭人拱手而讓諸他人尚復有何面目嘵嘵不休乙是勢洶洶知不可以理喩卽赴捕房控訴捕頭飭捕將乙丙及氏一併帶至捕房押候解訊 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[揚州試事]  
　　揚州府屬江都甘泉兩邑宰考試文童於本月初四日告蕆所有終屬　目照錄左方江都文題寶珠玉者夫　堂者有大人者在格物者均伍起講正案共錄四百八十九名甘泉文題甘飲作起講原衆作提比童子作中比後生作後比正案共取二百八十三名 
[邗江官報]  
　　四月二十九日夜三鼓時運憲江都轉曁屬下各官由鎭江送督憲回　月初一日饒鹺尹祖頀辭赴寶坊寺差次揚州府陳太守辭赴蘇州公幹初二日鄒鹺尹銳解海分司餉到揚初三日江都轉升座掣籖界首司胡少尹廷藩抵揚黄分轉學仁赴处公幹張鹺尹書濟解海分餉銀抵揚初四日監掣沈司馬元龍由姜埝差次來揚公幹 
[粤東官報]  
　　藩憲牌示陽江同知缺委拔貢楊蔭廷署崖州知州缺委署瓊山縣事本　定安縣縣知張士鋥調署准補瓊山縣鄧炳春飭赴新任和平縣缺委試用縣劉駿聲署 
[清夜鐘聲]  
　　蓋聞天地之道輕清則上浮重濁則下凝森列三才用四餘與七曜包福八赴配天千於地辰消長成化循環晝夜古今所不亘而亦不息也比若人生處世亦將善惡而與清濁較之善者猶霽月光風時抱清遠之　凡一念所觸如上天之垂雨露俾無魚彈鋏乞食吹簫者不至回首滄茫多少泣對牛衣結環馬縻如河上之枯魚枝頭之窮烏求乞塞途假借無門此等屈蠖若非諸大智慧德澤深厚荷惠生成愽施濟衆解囊助金將來日流下風愈凝而愈結也且夫天地生生之德循環報施如影隨形行善福報固不妄談耳敝堂所辦善舉荷蒙諸大善士各大寶　樂輸源遠接濟流長俾得養老民以恤殘廢因果錄有云人能敬老憐貧天必加福增壽斷而接嬰孩以保孺子救他人之子女自必添子益孫施醫給樂拯濟貧病挽他人疾危諸苦卽是體天好生好施者不特災消病滅禍患不　將來天錫厚福螽斯衍慶之應也矜孤恤寡全人節操陽間雖無影響冥中豈不暗佑施棺賑米養生送死之道存没均感何患乎不吉神擁護有感必通設義塾以啓愚蒙望他人之子弟漸開知覺而此心無異埋蛇救蟻之心也立義塜而免暴露生死大矣孰不傷悲能使骸骨歸土地下神恩待時至而必福湊也惜字惜榖而重散乗榖米濟人無窮字之濟文尤廣惜字惜福惜米延年日就月將定必福壽纒綿宣講鄉約挽回頽黑而鄉愚無知使聞者滌肺凈腸雖云口頭陰德其實替化之功諸善中之所必行也他如捨痧藥施凉茶戒殺放生種種善舉敝堂不過隨事轉移何敢虚縻至於諸多濟渡積德累功皆出諸大善士各大寶號樂輸捐欵慨患囊金使敝堂恪成善道俾窮黎被澤者奚啻千萬邇維天時少正求診給藥者擠門如巿每期不下三百餘號第慮經費浩繁去持固非一木根基淺薄培植還藉同心敝堂於正月間隨報分送之施醫給藥集福捐册定必早荷霽照仰祈諸大仁翁婆心施濟竭力輸將敝堂拜領之下無不隨錄台銜續登報簡以明實在俾得接濟此功此德惟心香而頂禮之[  上海鐵馬路廣益善堂司事謹啓]  
[上海六馬路仁濟善堂經收南北兩巿各米寶行米麥雜糧捐四月二十一至二十九日止第九旬清單]  
　　永愼和寶行錢九千四百五十一文豐和四千二百五十二文同吉泰三各八百九十九文元昌公錢三千四百二十三文生源三千三百十五文萬順公二千六百四十六文　昌　二千四百二十五文穗祥二千一百五十八文恆祥一千八百十六文裕　一千七百七十六文愼茂豐一千七百四十二文萬源一千六百十三文永順一千四百四文提豐一千三百七十文聚源七百六十五文同順六百八十九文德盛五百七十五文恆源三百一文義生六百二十六文潤元三百二十八文咸茂一百九十八文三和一百八十四文恊記一百四十七文錦祥二百二十二文晋泰一百三十四文同德一百五十六元生長一百七十四文豐記一百五十五文義記公一百八十六文恊豐四十八文永茂五十五文　和二十九文恆裕三十七文啓昌四十文同泰七十九文宏茂三十六文同發四十文餘生三十文萬昌七十六文乾利三百九十文恆泰八百十文大興合五百二十文同興三百九十四文源順恊三百七十七文衡大二百十二文昇記一百三十九文恆隆八十二文正義隆四千六百六十五文裕昌四千四百廿四文松盛二千四百六十九文仁和利二千二百九十八文長豐一千四百三十五文震大一千三百文三穗一千二百十四文元吉泰一千一百九十五文餘大千四十二文潤和一千二十九文衍源九百五十九文昌泰九百四十三文長義九百廿三文潤泰八百九十七文元和七百七十文鼎昌源六百廿七文萬隆六百十四文寶泰五百五十七文愼裕四百九十三文生泰四百七十三文　和四百六十六文聚泰三百三十九文泰潤三百三十四文葆生三百十七文同泰二百六十三文萬生二百六十一文長泰二百五十九文和生義二百四十一文周義記二百廿九鎭生二百廿四文南元昌二百廿二文萬祥二百廿一文愼生二百三文元泰一百八十二文葆茂一百六十二文甡義一百五十四文萬盛泰一百三十八文公正一百十一文愼猛一百五文天元一百二文萬祥六十一文和記四十九文新興四十五文恊隆二十五文和泰二十文以上九十二户共收錢八十二千五百八十四文 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
