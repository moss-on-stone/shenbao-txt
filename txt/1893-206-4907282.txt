# 1893 - 206 - 4907282

 

Page 1

 
 
[續印二十四史出售] [  圖書集成局啓]  
　　本局續印二十四史校對精詳字跡清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[新印增注七家詩出售] [  圖書集成局代啓]  
　　試帖發源於唐前盛於我朝七家詩尤爲選本中之最善者前有石注少韻注今王注增韻注可謂無美不臻由本局以新鉛字代印紙色潔淨裝釘精工每部四本碼洋八角有欲揣摩帖括者請至逢源里熙記書莊及各書坊購取可也 
[十三經註疏變價助賑] [  申報館恊振所謹啓]  
　　不書名書局以晉省災民嗷嗷待哺不忍坐視慨捐石印倣宋刻阮本十三經註疏五十部原價四元今减作每部三元二角囑敝恊振所代售所得之資悉數助賑十三經爲必讀之書諸君子旣可陶鎔後進又可振濟飢黎天下最方便事孰有過於此者乎如蒙購取請移玉本館帳房爲盼 
[論採鍊鋼鐵織紡紗布]  
　　自海禁開創自古未有之奇局自商埠盛貽中國無窮之漏巵居今日以衡時勢必以收回利權爲要著如講求鋼鐵織紡皆利權之至宏者也漢陽鐵廠在大别山下規模廣遠就近開掘大冶鐵礦由比國礦師白迺富相度機宜其苗頗旺查鐵礦以含鐵多者爲佳大冶礦鐵雖不及俄之黑礦實與英之紅色法之棕色等礦可相頡頏蓋俄礦質爲鐵三養四含鐵最多每百分者雜質僅三十分純鐵可得七十分若紅色礦質含鐵二養三每百分中得純鐵六十八九分少則四十分棕色礦質含二鐵二養三三輕養形如内腎更有如鱗者如木片者如豆粒累積者每百分中得純鐵六十三分今大冶鐵質化鍊得法亦如此數礦質旣佳利於銷塲若紡織尤宜講求紡織利權爲洋商所握久矣向者紗布進口歲已值銀一二千萬光緒十四年竟增至四千四百四十三萬七千五百二十五兩此後更有增無减有識者所以亟於設局也去歲漢口織布局創立大致與上海相同誠使辦理得法皆可收回利權今欲使開礦合法在乎擇精器通運道推而至於暢銷鋼鐵在乎研化學備物料立分局設公司欲商辦有成則又在由官創　欲使織紡盡善在乎精工作更稅則推而至於收種洋棉在乎求佳種用新法早下種稀花科而欲華棉有用則又在乎設法攙和曷言乎擇精器也機器之類綦繁宜於彼或不宜於此故非擇不可揆諸大冶情形莫如擇比國之法比國雖小礦學綦精野世城設有礦務學堂歐洲各國皆遣人前往學習所製開採各器精靈巧妙冠於泰西最合中國之用其器最要者有四一爲戽水之器一爲注氣之器一爲拉重之器一爲極大猛力之器各國開礦每多購比國之器以其器獨精也雖美國三百桿機器亦未嘗不可用究不及比國之合宜允宜倣用庶幾開採可旺曷言乎通運道也採鐵旣旺苟運道不通究屬艱難是宜用英人斐爾里之法由大冶以逹漢陽製簡使汽車路造路之費甚省無須另購新地但將平常馬路凹　者塡之使平寛鬆者春之使　鋪置雙鐵條下托本條卽可遄行造數十里僅需二三萬金汽車每乘亦僅數千圓且其車輪能緊切路上卽道路彎曲亦可行駛自如是則可省勘路之費全車以一機運動添煤灌水起行停止只須一人已足是則可省用人之費每行一里須煤一磅有奇揸油亦屬有限是則可省零用之費况大冶至漢陽路程尚近苟自鑄鐵軌試行創辦則費用無幾而裨益礦務良多曷言乎研化學也鐵礦每含雜質更有各種渣滓非通化學鍊必不精不適於用欲其銷路之旺難矣故欲暢銷必研化學使其物質精良廠中各員必精化合化分能辨物質者爲上否則須延精通化學者爲輔助况鍊鐵各功甚細未諳化鍊則火候或致失宜堅脆必難如度如欲淡黄色鋼須加熱四百三十度若火力過大至七十度卽成深黄九十度卽成淡紫五百五十度爲淡藍稍差十度而至六十度卽成深藍火候宜審愼如此故明化鍊以督工匠則物質必美銷路自暢曷言乎備物料也鋼鐵之用甚廣爲製造家所必需欲推廣銷路當將各物所需之料逐一鑄成以備各處銷路而鋼料尤宜多鑄近來鋼之用更勝於鐵如車路昔多以鐵今則大半用鋼以鋼條耐久勝於鐵條數倍也他如造船造砲亦多變鐵而爲鋼故鋼料最宜多備凡鐵路之鋼軌兵艦之鋼甲鉅砲之鋼皮鍋爐之鋼板巨繩之鋼絲與别種鋼鐵各料均宜鑄成每鋼白分參以藥料六分則精彩奪目以製器皿無異於金若鑄鋼料售於百工必利市三倍此推廣銷塲之妙用也曷言乎立分局也商務一道必先聲氣廣通然後贸易自廣各國鐵廠旣有總局又有分局總局所以總厥成分局所以分其事凡招徠商客推廣經營胥於是乎賴今漢陽鐵廠爲總局苟不多立分局則各處商人未必盡往購辦况通商各口西商分局林立彼又善於鑽營華商欲辦鋼鐵自就便與彼交易孰復舍近而求遠哉爲今計宜於上海天津厦門廣東先設分局隨後遍設各埠鑄鍊務較洋産爲勝價值務比洋産爲廉凡屬華商必不再辦洋鐵並宜奏定飭各省船局製造局皆用土産鋼鐵不准復購於外洋則利權不外奪矣曷言乎設公司也今之衡論商局多有議開商埠於外洋者但其事不易行若設鋼鐵公司兼售各物未嘗不可宜先設於華人旅居各處如東南洋等埠華人不下數百萬貲本充盈開鐵器各店者甚衆宜設此數處先與華商交易後再廣結洋商迨立於不敗之地隨卽逐漸推廣設於各國商埠以與西商爭衡如慮初設之時不無棘手可先妥定章程照會各國外部大臣彼此秉公辦理不得稍存偏見並令中國駐劄領事遇有事件必按公法據理直陳妥爲保護是爲至要曷言乎由官創導也鐵政之事官督商辦未始不宜泰西各國開礦製造諸大端大都由商開辦官辦者甚少蓋商人熟悉情形舉凡開採銷路尤易得手鮮僨敗之虞故能持久然華商諳習鐵政者少且自鶴峯等礦一敗塗地後人皆視集股爲畏途若招商開辦勢必百無一應計惟有先由官辦俟辦有成效衆目昭彰再招商辦或獨力承充或衆擎易舉派歴練勤愼之員以督之但防其弊責其成而不奪其權斯必日有起色可一日者亦可百年官欵提還後再開他處礦務並設局鍛鍊鋼鐵辦有成效仍招商辦循環創導可開無窮之大利可絶無限之弊端[  此稿未完]  
[暹事近聞]  
　　暹羅新聞紙云暹王以法人作難下令招兵皆男子之年當力强者一律編入隊伍以致家中惟留老弱婦稚無人從事田間盜賊亦因之嘯聚隹村四出行刼耕牛農具搜括無遺恐來歲米糧將難充裕矣 
[議院揮拳]  
　　十六日倫敦來電云十五日多官在英國下議院中互相辯論一人面斥首相曰爾之爲人止如圖害孔子之宋桓司馬首相未及答忽有愛爾蘭人羣相指摘比以匡人之圍孔子以致詈駡交加揮拳毆擊其　　也 
 
 

Page 2

 
 
[金華殿中人語]  
　　欽派承修西直門大臣李蘭孫大宗伯遴派廣順等四廠敬子齋少冡宰遴派祥和等六廠分别工作謹照欽天監選擇六月初六日吉期督率所派監督監修各員曁書差廠商等抵西直門焚香破土卽於是日分定工叚工作大興聞此項工程應需工料錢糧八萬有奇○吏部示傳獲盜官保舉知府前四川資陽縣知縣金學獻明保官在任候補知府江蘇蘇州府總捕同知惠榮明保官道員用浙江試用知府萬福康卓異俸滿官前浙江仁和縣知縣趙篤恩等四員本部於六月初二日帶領引見相應示傳各該員於二十九日辰時衣冠赴部演習口奏履歴於初一日晚在内城左近歇宿初二日子刻穿天青褂備帶補褂元青褂並佩帶對子荷包手巾赴西苑門六項公所吏部公所内書到聽候排班帶領引見再該各員是否原任現任一二品大員子孫抑或現任一二品大員兄弟立卽赴部呈明毋違○軍機處漢章京傳補幾竣咨取内閣六部保送科甲人員以備考取惟不得過八人旋由各處皆保八人惟吏部僅送七人共五十有五員軍機大臣擬於六月初一初二初三三日内在軍機處扃試以便評列等第帶領引見候旨記名○軍機王大臣會同恭辦萬壽慶典王大臣迭次會議援照乾隆年間中外臣工報効欵項成案詳加酌覈逐一籌度於六月初五具摺奏稱所有甲午年恭逢慈禧端佑康頤昭豫莊誠壽恭欽獻皇太后六旬萬壽中外臣工報効欵項請旨賞收並恭繕在京親郡王貝勒貝子公大學士尚書左都御史侍郎都綂副都綂京堂以下文武官員各直省督撫藩臬學政將軍都綂副都綂提鎭司道副參以下文武各員分别報効欵項數目清單恭呈御覽援案由軍機處主稿會同恭辦慶典王大臣聨銜入奏聞此項報効銀計共一百二十餘萬兩○吏部爲知照事所有俸滿截取同知之内閣中書萬啓釗王郅等二員本部於本年六月初二日帶領引見相應知照内閣傳令該二員於是日五鼓穿天青褂備帶補褂元青褂並佩帶對子荷包手巾赴西苑門六項公所吏部公所内書到聽候排班帶領引見萬勿遲悮因用印不及先行白片後補印文○户部陜西司准陜西巡撫鹿大中丞咨送陜省光緒十八年開造司庫現存耗羡及官缺扣半養廉共銀一十五萬二千一百七十四兩九錢一分六厘分列四柱清册到部當由司員按册稽核以便具稿呈堂存案○廂紅旗護軍綂領芬車爲咨行事印房呈稱本旗現出副護軍叅領一缺例應咨取輔國奉國將軍三等侍衛治儀正前鋒侍衛副叅領佐領騎都尉並王公門上二三等護衛包衣佐領四五品典儀等員與本營應升人員一體揀選相應咨行宗人府等處卽於前項人員内保送一二員卽日咨覆本營以憑彚齊訂期揀選 
[電告行期]  
　　昨接天津來電云李傳相夫人靈輀定於十七日登新裕輪船十八日早開行南下由吳淞逕赴蕪湖沿途並不停輪電音如此亟錄之以告宦海中人沿途旣不停輪自無迎送之勞亦免供張之費矣 
[京口蒐軍記]  
　　皖南總鎭綂領督標新兵全軍李占椿軍門奉兩江總督劉峴帥委赴鎭江校閱寳蓋山新兵前營軍門電至鎭江俟赴蘇恭祝奎大中丞太夫人壽辰後再行蒞鎭校閱此已詳紀本報本月初十日清晨吳養吾管帶接滬上電音知軍門當日由滬啓行八點鐘時標下各將弁吹角拔營出郊迎迓候至虞淵日墮不見帆影飛來始陸續收隊而回又飭辦差人等在義渡碼頭搭蓋蓆棚結彩懸燈五光十色復設行轅於江西會館以便襜帷暫駐至十一日午刻振旅而出惟見蒜山一帶旌旗風捲劍戟霜凝傍晚七點鐘時遙望焦山門青烟縷縷直上層霄以遠鏡視之知軍門乘怡和洋行福和輪船飛駛而至少頃就躉船下椗鎭城道府廳縣各官同赴江干恭迓各隊中槍砲齊鳴聲如珠貫各官登船投剌軍門一一接見茗談移晷始興辭而出軍門遂登岸端坐綠呢大轎前導有新兵全軍親兵二十名頂馬數名由洋馬路直至江西會館新兵後營蔣管帶及吳管帶在後相隨軍門至蔣吳兩管帶曁卽補府陳司馬處班荆道故司馬與軍門有桑梓情迎入花廳烹佳茗爲獻吳管帶在會館陳設華筵請軍門赴宴擘麟脯於樽前彈雁筝於花下酒闌人散報時鐘已交一點軍門諭以十二日蒐軍將吳兩管帶唯唯奔出次日天甫黎明吳管帶及各哨官督率各兵列隊而出齊集營盤東畔小校塲俄而新兵前後營趙蔣二管帶先後鳴騶而至隨軍門出轅各巡而亦皆衣冠濟楚相率偕來迨九下鐘時軍門坐綠呢大轎排列全副儀仗並有親兵十餘名手持鋼刀在轎前護衛又有晶頂官二員在左右扶轎延邐由大馬路進小街過南寺所經之處觀者如雲然皆屏息歛氣無敢或譁斯時校塲内各哨官擐　執弓齊至布陣門邊分班鵠候旣而軍門戾止槍砲聲如巨霆營勇數百名或在道旁跪伏俄聞筦籥迭奏笳鼓喧闐憲輿緩緩至演武廳前衆官分東西序立軍門顧而頷首緩步入後廳趙蔣吳三管帶隨入獻茶序坐略談片刻驀聞將臺帥字旗下鳴砲三聲幾訝天驚石破陸哨官趨入禀請升帳軍門出坐公案營哨各官行叅見禮畢呈上陳圖一册帥字旗下又聞太砲三響陸哨官請令開操軍門發下令旗一面陸哨官捧至廳前迎風招展先閱各陣各營兵丁由東西布陣門魚貫而出大旗數十對運動如飛洋鎗隊繼之陣中角聲嗚嗚然鼓聲鼕鼕然各兵一字蟬聨綿綿不絶有識者謂此卽長蛇陣所謂擊首則尾應擊尾則首應擊中則首尾俱應者也忽令旗一揮變爲雙龍出水陣繼而爲八卦爲四方爲三才爲螺螄爲梅花旗前則槍後槍前則旗後彼槍起則此旗偃此槍起則彼旗偃惟見槍烟濃處戈矛對擊如臨大敵倐而　裹成圍旗内而槍外循字燃放忽又分開散列旗竪而槍隱周圍轟擊變化盡致軍門令操籐牌打靶短刀木棍鋼义等雜技類皆身輕如燕力健於猱相對相當略無破綻軍門顧而樂之賞賚有差帥字旗下又升三砲鳴金收軍領隊以下跪安如禮各隊退分兩隅秩然不紊其時日已亭午吳管帶就營中盛陳水陸請軍門讌飲陪席者爲趙管帶蔣管帶至鐘鳴三下始散軍門卽回行臺兵勇鳴槍以送十三日早刻軍門往文武各衙門謝步午後一點鐘時乘坐頭號紅船以小火輪拖帶泝江上駛赴金陵謁見劉峴帥禀知閱操情形瀕行時猶向營哨各官贊嘆不置各哨官及營兵均在江干鳴鎗放砲恭送如儀是日凉風颯颯男女往觀者不下數千德星宮空地十里長山由麓至　無處不滿遠望之惟覺人頭攢動不辨面目鬚眉此外俯雉堞立龍埂坐樹　往來奔走於四圍者幾無立足之處可謂盛矣 
[格致書院壬辰年秋季課卷出案]  
　　壬辰年格致書院秋季課題係津海關道憲盛杏蓀觀察所命其題爲問鐵利爲自强要務漢陽廠基鑪座規模具舉大冶礦苗厚旺開採如何合法鋼鐵以暢銷爲先如何推廣銷路利不外奪若使官督商辦能爲經久之計否織紡相輔而行今欲推廣紗利兼顧布局應如何妥籌盡善洋紗不用土花如何收種洋綿並使華棉有用盍臚舉所知以對肄業諸生各課卷彚齊之後寄呈觀察鑒閱甄别優劣厘定甲乙觀察才大心細鑒空衡平旁批側注不遺餘力熟規事勢稔察情形幾於洞垣一方諸生一經品評聲價十倍其得列前茅者奚啻登龍門而附驥尾計取超等八名特等二十名一等二十四名超等楊史彬華國盛張玠楊毓煇李鼎頤蔣寳豐楊家禾張鳳翥特等施世杰張鳳鳴許克勤殷之輅周承緒王家枚張文彬胡家鼎王周楨萬祖蔭何福清王史劉邦俊儲桂山項藻馨孫維新朱澄敘鄭學謙程瞻洛施寳熙一等董琪吳世泉李寳鑄林季賢吳佐清馮澂易景韓柯來泰戴光祖唐祖繩張康王廷慪施寳潛王星聨周鳳鏘邵凌霄俞贊劉啓彭王鵬飛平彛言有中黄長椿唐濟才楊冶臣書院例有正奬銀二十五兩外觀察特發加奬洋八十七元兼泉廣沛清俸攸分無殊仁粟義漿彌見愛才重士今計超等首名正奬銀十兩加奬洋十元二名正奬銀七兩加奬洋八元三名正奬鎭五兩加奬洋七元四名五名正奬銀各一兩五錢加奬洋各六元自六名至八名各奬洋五元特等一名至五名各奬洋三元六名至十名各奬洋二元十一名至二十名各奬洋一元自出案之日爲始院中肄業諸生仍至三馬路格致書室閱卷領奬可也 
 
 

Page 3

 
 
[諭董詳查]  
　　浦東陸家嘴十四圖内招商局華棧左近有西人購地築池存儲火油該棧管碼頭洋人告知總辦移文至縣黄大令立卽飭差往查旋據查明該處居民恐遭不測皆以築池爲不便該差禀覆後大令復諭堂董朱吟香汪靜岩曹紀雲等卽於前日下鄉察勘一週竟是處屋宇雲連離洋涇鎭不出三里鎭上鋪户不下二三千家平日食用之水均取給於河道若築池儲油難保不旁溢側出流入河中於居民有所不利且火油性甚猛烈易肇焚如之禍四圍田畝爲油性所浸潤亦恐不能豐收查畢後投縣禀覆聽候核辦 
[有狐爲祟]  
　　上南川交界之疉糕橋相近有某氏婦年將三九離鸞曲奏别鵠聲凄茹苦含辛絶無二志如是者有年本月中旬氏自母家回日影初沈炊烟漸起氏伶俜獨步心急足違忽有一少年迎面而來向氏調戲氏方愕然郤步一回顧倐已不見方謂彼狡童兮不辨涇渭尚不以爲異也迤邐到家叩扉而入忽見少年倚牀而坐氏驚絶狂呼家人畢集詢問何故氏以所見告家人徧搜室中杳無所覩正深疑訝忽見披屋中火發急往施救應手而滅細視諸物又無焦灼痕忽門前又報火起諸人仍往救熄迄今數日被擾如故氏晝夜不能安枕倩人陪侍不敢頃刻離或謂少年係狐精尚能改變貓犬等物錄之爲狐窟中增一故事世有解事如蘇長公者不妨姑妄聽之 
[淞北雜言]  
　　金陵楊德昌在本邑垃圾橋北新設繅絲棧後開染布坊朱綠元黄彩施五色所染之布晒在同仁輔元堂義塚上習以爲常去年堂中司事出爲禁止楊置諸不理司事遂欲將楊送縣請懲楊央懇再三願備紙錠焚化以後改而至他處晒布司事允之邇來楊復蹈前轍堂夫見而携去禀明堂中董事董事仍欲送懲有某甲者向之哀求罰令楊捐錠一百毬始得了事事爲地保姚文彩張輪香所悉將楊簇擁至美租界某烟館敲詐洋銀數元並勒令付烟資三元楊孤掌難鳴祗得唯唯應允無賴白頭阿桂知二地保腰囊已滿向之分肥爭論之餘各張旗鼓旋有混名徽州阿大者從中調處令兩造各分其半遂和好如初○麥捕頭會同美捕房黎副捕頭訪查賭棍雷厲風行前日又訪知爲首之著名痞棍瞿關寳及其子慶祥慶成將老檯移至張家灣依舊誘人賭博因立飭唐寳榮陸阿祥限二刻内務必一併拘獲勿准任其漏網二包探奉諭之下帶同通班夥役赶至其家四面埋伏隨由唐探直入瞿之臥室在被窩中將瞿拘獲解至美捕房捕頭著押候解案有見者謂瞿已被獲仍敢嘵嘵强辯詈駡不休嘻是眞愍不畏法者歟 
[車夫無禮]  
　　直隸大興縣學生員李濚投廿三七鋪巡防局控稱僑居治下昨晚眷屬人等在門前納凉忽有比鄰居爲車夫之沈榮榮撩衣小便向伊喝阻反被辱駡甚致奮拳亂擊情何以堪求請提辦以儆兇頑劉穆亭二尹立飭勇丁將沈榮榮提訊沈供是日因小孩週歲邀集親朋在家晚膳並未向李姓婦女小便二尹以兩造各執一詞未便臆斷著送往總局辦理沈再三求免二尹姑念食力之人判責五十下以示薄懲並命地甲帶往李姓家服禮了事 
[烟館勒閉]  
　　十六鋪南首同益烟鋪前夕鼉更三轉尚未掩門適巡防局委員鍾偉臣二尹巡夜過此見烟霧薰蒸人頭擁擠遂命停輿將店主傳至以其屢次違禁未便姑容飭將門牌吊銷立卽閉歇不准復開爲藐視官法者儆 
[喫講茶]  
　　滬城饅笠橋相近有朱洪觀者開設帽子作向四牌樓易順泰帽子店承攬工作言明包做一家不向他家　攬邇來該店以朱所製之貨未見起色派夥往視見朱尚爲彩衣街裕泰店作工遂將貨取回告知店主未幾朱查悉易店派夥往查實由開帽作之某甲唆使糾合流氓數十人將甲軋至洞庭春茶館評理甲不爲屈投巡防局控告忽被流氓覇阻旁人代抱不平欲與朱爲難朱見勢不佳負荆請罪始免涉訟公庭○滬城官驛橋南堍某姓荳腐店雇某甲爲夥前日甲有事他出行未數武被挑水夫某乙横衝直撞而來將足踏痛向之理論乙一味蠻横甲約於午後喫講茶乙允之届時甲纠合白作帮中著名流氓李湘高等三十餘人乙亦召集同業二三十人各持器械同赴邑廟左近某茶肆初則角口繼則角力地甲恐肇鉅禍飛奔而至向兩造竭力排覺始得氷消瓦解次日李反不肯罷令甲仍糾羽黨復向乙興問罪師乙亦命儔嘯侶仍在此處一决雌雄兩陣對圓如臨大敵嗣有人爲之解勸兩造已各受損傷同赴保甲局喊控局員以情節支離不予准理麾之使去 
[何來莽漢]  
　　法界後新街二號門牌烟妓羅王氏卽巧雲赴十六鋪保甲中局控沈永發之子阿全將兒子炳生誘拐李蘭史二尹訊供之下限沈十日内將人交案嗣因逾限不交二尹飭將羅王氏沈永發送縣訊究此已列報前日午後有王榮生糾局勇二人突至女押所自稱在局中充當師爺今奉本局老爺諭具保羅王氏出外如奉縣中傳訊立卽交來官媒告以羅王氏係本官飭令管押爾欲具保須奉本官諭方可王大肆咆哮將官媒毆擊官媒心不能甘將局勇號衣剝下兩勇稱我等實爲烟館生意由王出錢雇來官媒遂與王互扭至稿案房中各訴前情王尚稱失去禀帖等物稿案著卽出外令值差訪問曾否失物再行禀陳昨午大令拜客回署官媒在大堂攔輿遞禀大令允爲查明核辦 
[准免遞解]  
　　已革營勇劉聲餘投太湖水師分紥滬南之新副營控被道轅轎役胡二藉端訛詐營官飭哨官張君將胡拘獲與劉同送道轅聶觀察委縣署帮審委員葉司馬到轅訊供判將胡笞二百板劉飭發上海縣押候解回湖南原籍其詳已列前報兹因劉屢次求恩情願自行回籍黄大令轉禀觀察准如所請前日大令給以洋銀二元交原差帶出押上輪船卽行回籍不准逗遛 
[押候質訊]  
　　龜傭王阿榮王張氏蔡尤氏等被連景堂陳桂亭等串同妓女沈巧寳之母沈張氏將沈巧寳掉頭硬拆帶擋事爲麥捕頭訪聞飭包探顧阿六何瑞福將連景堂陳桂亭拘獲當據連供稱尚有凌正亦在其内凌正因往别處辦公未及到案蔡太守遂將連陳懲辦此前事也前日由包探查得凌正在錦華樓茶肆啜茗卽令三百零二號華捕拘住昨報曾紀其事而標其目曰舊案重提昨日解送到案龜傭王阿榮投案候質惟王張氏蔡尤氏未到蔡太守問王阿榮曰當沈巧寳掉頭後勒拆帶擋凌正在塲否答並不在塲問爾知凌正有分否答不知小的祗與連陳二人相識聞顧探曰爾知沈巧寳今在何處答沈巧寳在天津爲娼質之凌正堅稱掉頭拆還帶擋之事小的並不與聞蔡太守商之福繙譯謂旣由連景堂供出凌正俟下禮拜六提到連景堂再核 
[法界公堂瑣案]  
　　東盛德西人上堂報琿春匯票中途遺失一案前已紀諸報端昨日包探王榮培提到永興利司事人嚴芳圃及牽涉之順康莊協源莊瑞生祥意順陶等家人解送至案葛同轉問嚴曰票從何來嚴供稱不知謂旣稱不知何以付與意順陶嚴不答意順陶夥王恩德供稱上海東洋兩處俱有永興利號同轉問爾家之票從何處匯來答稱由海參崴永興利傳下問何人付下答稱林姓問所匯之銀上海永興利可知道否答稱兩處同一主人謂票由海參崴永興利匯來應向問明來歴遂諭令王火速電致海參崴問明林姓此票何來答稱須商諸主人問電報去後何日可得回電答稱十九日同轉飭交原人保出限禮拜二到堂候訊○關帝廟住持僧蓮應控其徒化法竊物潛逃葛同轉飭提化法及窩匿之張吟溪訊供飭某包控帶往張處吊贜此已紀諸昨報昨日包探吊到原贜解送案下蓮應呈遞禀詞同轉飭將贜物逐一點檢蓮應稱並不短少同轉問贜在何處吊來包探禀稱贜在張處吊出張供稱小的實受婦人之愚求恩明察問化法可是避在爾家前日在押時　人　燈餽以點心此人是誰張供稱此係小的店中夥計問化法曰爾前控師父用洋銀擊爾明是妄供本委看爾不似出家人八千根煩腦絲同　留蓄不如早還俗尚可娶妻生子又謂張曰爾亦不應干與和尚之事遂著將化法掌頰二百下枷號一月期滿勒令還俗張罰洋銀六十元蓮應罰洋銀五十元如數充山西賑捐化法還押張與蓮應各具遵斷切結遺案存查○三道頭華捕張湘寳禀稱小的偕西人至興聖街收捐　　　　 
 
 

Page 4

 
 
浦者背後謾駡因之解案请究葉供稱小的係生意中人素來安分不敢駡捕因捕囑補串底以致相爭同轉謂爾敢與捕相爭卽是爾不是之處著照違章例罰洋銀五元以充某項公費并具遵斷切結諭以以後不許駡捕葉遵繳洋銀并具切結而去○王夏氏控烟鴇柴王氏偪令伊女賣娼柴王氏供稱此女前由鑷工柴雲五薦來至本年正月仍由柴領去矣葛同轉問柴曰阿龍現在何處供稱在會館碼頭駕杉板船問爾現同阿龍將女領去何以又令其母向柴王氏索人柴不置一詞同轉喝令跪下供稱小的股上有瘡不便下跪問王夏氏曰小寳是爾女兒否供稱小婦人之女名金姐問如何被人領出供稱小婦人傭工於外女兒自杭州被人誘出已兩載矣現被賣入花烟館爲娼求請追領同轉問爾家住何處供稱小婦人在衢州鄧公館傭工女兒年二十七歲尚未字人問柴曰爾將小寳匿於何處柴供稱被老嫗領去柴王氏供稱去年六月小婦人在玉露春品茗有棋盤街娼奴大阿姐偕柴薦來立有借票一紙係柴親筆問有中人否供稱卽大阿姐同轉著將柴押候追比復諭令柴王氏爾同大阿姐王夏氏於禮拜一投八仙橋捕房候訊○包探郁庭湘禀稱陳阿七向當小工前日傍晚潛入太古洋行十三號棧房竊去錢一包計二十千是以解案請究十三號棧房司事李惠生工頭張在法至案由李訴稱棧内連次失物現旣獲賊求卽嚴追張訴稱陳在金利源太古二處當小工陳供稱竊錢之人先已遁去同轉謂錢在爾身上搜出尚欲圖賴乎六月初三日之官紗衫等物是否爾竊陳不肯實供同轉著押候掌頰六十下○楊聚保控温福生佔妻吞銀一案前已兩紀報章昨日葛同轉命提原被告及楊妻朱氏并小孩解案問楊朱氏曰爾押在捕房兩日心中可曾明白供稱温與丈夫素來相識小婦人從前亦曾蒙温照顧問爾夫如何與温相識供稱在温處傭工月給工資錢三四千文問在爾客寓傭工抑在烟館爲夥供稱温在興聖街開烟館客棧小婦人同居在彼見丈夫無錢使用私下貼補若干當票十餘張所質者均是温物問縣中因何備案供稱小的不知謂爾現在心内如何供稱願隨夫回去問温處可有物件爾家在何處供稱小婦人家在無錫倉橋有屋可住同轉命帶温上堂問爾心内可曾明白供稱小的待他不薄問如何將他妻子佔踞本委已緝訪詳明不必抵賴矣今著爾給伊洋銀三十元爲回籍之費又謂楊曰爾所開紙紥店諒無大本錢何來洋銀百餘元與温合股開店今將妻領回以後不准來往温供稱小的實在無錢求恩减給同轉着改爲二十元兩造各具遵斷切結而去○錦名洋行收租人某甲控各户積欠租值開單請追葛同轉問租户褚金榮曰爾是否欠洋銀十元五角供稱算至六月杪確有此數問楊順福曰爾爲何欠至三月之久是否九元供稱是同轉限五日内一併歸楚不許逾限褚楊遵諭而 
[以廣善緣]  
　　無錫逹源莊執事蓉坡單君素性好善今年七月爲六秩壽辰同人正擬稱觴晉祝君語顧君勉夫曰僕近聞山右奇荒哀鴻遍野諸君子旣有以愛我曷不移此作杯水車薪之助或亦可以全活若干人乎僉曰善用特將桃儀送交本館協振所彚解災區以種單君之福計本月十三日交來顧勉夫同弟洋銀十元徐棣山徐世石八元金愼齋四元錢以湘張子瀛張少山張劍秋朱筱塘各兩元又十五日阮君雲章來信云日前拙荆分娩許以助賑以求母子平安得果如願今又以小兒患傷風咳嗆再助山西急賑洋銀五元以祈速愈此亦保赤者之捷徑附記於此以廣善緣 
[惠我無疆]  
　　山右之被災重矣飢民之待振急矣非有視民如傷之君子爲之多方勸募合千腋以成裘嗟彼孑遺其何能榖本館恊振所承立大莊交來經募振洋一百三十三元七角五分俟解欵時卽行彚解引水以拯困鱗植林以棲病羽較之祗園布金功德尤勝十倍請以螽羽三章天保一什爲諸君子拜手誦之 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[攫銀送局]  
　　鄉人某甲前日携洋十元有奇由滬北歸家行至羅家灣忽被匪人擁上將洋攫去聞一匪被旁人拘獲送往巡防局訊辦 
[縣案彚錄]  
　　金文華偕妻金羅氏控同業王慶榮王張氏卽四仙人訛索洋銀四百餘元一案由廿三七鋪巡防局送縣已詳本報前日飭差下鄉將王張氏拘獲解案旋奉内諭飭交官媒收管候訊○縣西街某氏凌虐養媳始被黄大令訪查繼由衆隣遞禀請辦迭紀報章前日原差將養媳及列名具禀之左右隣解案奉内諭以該氏未到碍難訊斷着令該差知照三鋪地甲查提該氏到案集訊 
[英界公堂瑣案]  
　　包探孔阿才禀昨有楊顧氏扭王阿大王阿二交小的送案今請訊究楊顧氏供前日坐小車回家被王阿大王阿二將手臂扳轉攫去銀釧一枚如飛而逃昨被小婦人瞥見扭交包探送案王阿大供係嘉興人前日與阿二將臂釧押洋一元錢數百文與阿二分用王阿二供係寳山人錢雖分用釧確係阿大攫取蔡太守判將王阿大管押廿八日王阿二管押廿一日釧交失主領去○趙明高扭朱子山等到廨訴稱昨日向潘某索欠口角被朱子山等無端强覇肆行毆擊致小的頭額胸背皆受損傷周長逹供昨日伊等打架小的曾爲解勸並未帮毆韓丁銀供打架時曾袖手旁觀不敢多事質之朱子山供詞支吾見証陳許氏供目睹朱將趙痛毆蔡太守得供之下判將行兇之朱子山管押十四日周長逹交保韓丁銀旣不干涉從寛釋放○一百零四號華捕禀陳世昌在店内訓責學徒有黄男大向之饒舌將陳軋至雅叙園茶肆意欲藉端訛索陳呼小的往拘送案請懲陳世昌申訴前情黄男大供小的在雅叙園茶館爲薙髮匠昨聞陳世昌店中有呼救聲念洽比之誼前往解勸不敢訛索蔡太守謂黄不應多事判押十四日○包探唐寳榮禀陸永發先後竊取顧阿香張坤記及倪增發李月記沙立文吳懷仁等六家水烟袋綢布衣服吊贜送案顧阿香等各失主投請領贜陸永發認竊不諱蔡太守判重責一百板管押六個月所吊之贜交失主分别認領○包探秦少卿禀趙阿二昨在江裕輪船竊取水烟袋二支失主未及到堂蔡太守判將趙笞一百板管押一個月贜存捕房待失主認領○包探陳阿九禀廖雲山羅恊昌姜伯堂等所開衣店被李阿三以買衣爲名乘間在衣堆上抽竊綢布衣十餘件昨日又往該店竊取適被看出破綻扭交小的送案請訊廖雲山等各失主申訴前情李阿三供係寗波人以後自當改過蔡太守判將李笞一百板管押二個月期滿解回原籍贜給各失主認領○一百三十七號華捕禀昨有楊日康趙生華扭作一圑奮毆不止由楊喚小的前往將趙拘住今特解案楊日康因頭額受傷未能投案　生華供昨日出外買粥突被小孩楊日康碰撞致粥潑在身上急將碗抛擲不料更傷頭面蔡太守問華捕楊傷幾日可愈答約十四日可全太守着將趙管押俟楊傷愈再行訊斷○三百二十二號華捕禀糞局中管帳曹秀卿因糞船進擋被西瓜船上人施小弟沈阿福謝百福等攔阻水道不能傍岸互相口角曹被施等毆傷扭交小的送案曹申訴前情請爲懲辦施小弟供小的等並未打架實被悮拿蔡太守問旣非爾等動手究竟尚有何人答有仝船人張柏生蔡太守判將施等暫行交保俟提張到案再訊 
[桃塢瀘重杭紹鎭滬蘇各公所晉振記三十二]  
　　江浙同人謹再言海内仁人阁下晉邊急振自七月杪以前無人不奄奄待盡嗷嗷待哺此間籌解振欵非一月不能到晉故於六月杪以前不能不盡力所至多多益善急如星火催請募交解至六月杪爲止一至七月便擬停收非年書大有比户可封無待於振也人給五百錢月須八十萬緡合官振義振之全力不足以支也卽不得不停水旱之災何時蔑有饑寒之民何處蔑有集義振以救一時之急尚不嫌於騖遠勢苟稍緩用馬不宜盡力也卽不可不停設所收解卽有稿案書啓帳目報銷之繁旣無經費安有募友本非善堂又乏司事一日得二十處捐資便須二十處復書數百紙收票極二三同事通宵逹旦之力無人不病也卽不能不停現准於六月杪起解末批以濟急需後卽行截結報銷川雲陜甘吉黑等處尾找捐欵六月底發寄必於七月底始到届時或再解一批晉邊之捐必解到晉邊必不移作地項善舉此磗錢弗買瓦之故智也前所寄呈晉饑編捐册拜求於六月以前迅賜籌募捐册並繳以濟至急至得當之需設有空曰捐　亦求一起擲下以便註銷倘有遠道訐人未及寄還者擬請示姓名以便刊明徵信錄中藉資稽考仗仁人之大力先後起解八萬已非初願所及竭　盡歡之舉同人所不敢爲仁漿義粟之頒此時尚懸奢望除函電馳逹外冉登報章幸賜俯照臨池不勝翹企待命之至六月十五日江浙同人再拜○前刊晉振記十一次中張應翁電黎道憲捐五百兩之下脫去王太尊捐廉一千兩逕寄晉撫審等字兹特校正王太尊者重廢賢太守王公遵文也[  桃塢散人述]  
[上海六馬路仁濟善堂彚解山西第八批急振啓]  
　　謹啓者山西振欵敝堂疉經彚解七批早布公鑒現接褚敦伯先王自　平來函以山西得雨數處可望轉機惟目下青黄不接待哺孔殷人多欵少不敷散放速請籌解以資接濟等因敝堂不得已赶速彚解第八批現銀一萬兩分裝五箱託招商局新濟輪船叨免水脚連津冉請晉邊籌振局憲派員專解山西交潘振聲褚敦伯先生查收濟用是批申報館銀一千兩經　會館銀四千兩敝堂銀五千兩合并聲明仗衆善之同心天和感召代蒼生而請命頂祝誠求推望大慈大悲救災救澈望雲百叩敬盼[  鴻施施善昌等拜啓]  
[黄君壽分第五批移賑]  
　　謹啓者黄君春甫陸秩壽辰蒙諸親友所饋隆儀移助山西急賑其第一二三四批已經抄登報章布陳公鑒今又奉到黄愛棠邑尊洋八元余廉齋張經甫兩仁翁各洋四元席子眉沈錫齡席子珊黄石香王海帆謝筠亭吳華卿諸仁翁各洋兩元張　雲張亦槎張吉門張劍　宓杏春梅問羹六位仁翁各洋一元以上共奉到洋三十六元作爲第五批移賑竊以春甫仁翁本月壽誕届邇倘有未　壽儀者趁此山西待賑孔亟之時早送爲盼[  上海六馬路仁濟善堂敬啓]  
[桃塢同人彚報蘇藩署及瀘州重慶杭晋義杭公信紹興鎭江滬信昌蘇復昌蘇賑局蘇電局蘇電寓各公所六月上旬清單]  
　　蘇藩署經收武　　吳印　　洋一　　華亭縣王印用龢二次解洋一百九十五元三角吳松貨捐局吳印熙解洋八十元陽湖縣葉印懷善三次解洋一百四十五元九角　文縣梅印崇　解洋三百零八元新陽縣　印品仁二次解洋四百七十二元靖江縣張印永　解洋二百元閔　厘　陳印德　解洋四百元五庫厘局蔡印世濓解洋六十九元五角四分八厘盤澤厘局陳印德哲二次解洋一百三十六元内河厘局黄印琪解洋一百六十元以上共洋一千二百六十六元七角四分八厘合漕銀一千五百三十兩零六錢二分一厘○電報公寓桃隖同人經收　　　晋泰唐記尚義堂記吳德寳餘間書屋盛　　沈錫嘉七户各五角萬利麗華堂東來義錢益泰源昌義佳邇室同泰昌芸輔閣　茂室計恆茂豐王恆隆周在田陸漢文曹　　張中和堂求平安王文聯無名氏無名氏敦仁堂竹貴軒惇裕堂吟室保安氏姚鑾和存中書屋順記敬守堂吳永茂敎厚堂楊學川朱玉香濟生堂尚志書屋福　堂清河貽學　集雅堂宋彥卿沈友卿石室四十户各洋一元映雪書齋吳興嘉樹堂勞壽堂三户各一元五角薛蘭堂泰　晉祥茂恆隆義同泰生祥發裕馮利泰李隆盛公信無名氏　　　公懷德堂蓬壺小隱無名氏補過子鄭泰順友蘭堂信成宋少森葉星橋無名氏楊幼　盛隆鄒禮成順志堂大房方同興馬文高姚　亭慶溪書屋愛吾處一　杭主頴川星　　如襌師三十三户各兩元茂豐兩元五角廕豐怡德泰　無名氏　　書屋　青　舍六户各三元　田草廬三餘豐　潤典興永南貨捐無名氏花草小舍七户各洋四元合家平安平湖建醮餘資淡定室公和順張立芬務本堂志山七户各洋五元愛日軒六元洪盛福章堅孟張公拔合移潤筆二户各洋八元姚　授程積章趙　德椿茂源昌　　齋王人　芝記樂善子嵩武軍工程局章隱名氏立本堂保安居士十二户各洋十元醮資移賑洋十四元宜唐軒十六元徒陽賑票　錢移洋二十二元無名氏廿八元王永臬母吳愈　　恊泰興一善堂三户各洋三十元生生居士敬義堂二户各洋五十元崇　堂孫蔡眉募無名氏嗣古氏冬心草　四户各洋一百元劉叔　募居仁堂化戾爲和洋三百元　　　募二百六十二册四户五元七十三册四户十元七十一册三户洋一百十元七十四册十二户洋二十元七十五册九户四十五元鄭茂雲募七十九册七户三十四元八十册二十户八元盛巽翁募一百八十六册九户十三元一百九十一册七户十一元李叔　募一百八十七册十户八元王幹卿募一百八十三册十九户洋二十元謝佩玫募一百五十三册九户二十七元五角九分一百四十六册廿一户洋六十三元一百四十五册十户洋五十元六角九分一百五十四册十一户洋六十九元四分七厘一百五十五册十五户洋三十元汪少瀼搢卿募四十四册十八户十三元七角揚州復茂恆募一百五十八册十七户十五元沈姓花洋一元熙記銅洋兩元老惇泰銅洋四元虚白室師竹軒求是　經　堂四户各洋十元楊輔卿育麟規銀二十兩四錢三分九厘淮山堂規銀三十兩六錢三分三厘吉林三江會舘同人規銀三百十五兩金卿翁萬和藥茶二千四百塊以上共一百六十户共規銀三百六十六兩零七分二厘洋一千八百八十三元五角二分七厘銅洋四十六元合漕銀一千六百十九兩八錢三分○瀘州電局王君維收據電報云四川　務總局文遺憲第三次五百兩實匯到規銀一千零五十四兩合漕銀九百七十六兩七錢九分五厘○重廉電報局張君應六經收俟清單到後再登○杭州集耕軒晋美　　　渭臬經收四知堂洋一百元徐逹洪求病愈十元以上兩户共洋一百十九元合漕銀七十四兩五錢一分五厘○杭州湖墅公信紙行彭君菊享經收亨字册　正昌王臬林　　耀黄廷變恆勝泰五户各五角李富郎公正不留名無名氏元和威慶愿不書名丁如貴客安堂邱　齋陳宜大徐芸記宋祥盛孫仁和方和盛炳盛傳民和趙信昌陳　　　　　福二十户各一元張義記一元五角黄憲卿姜隆興無名氏　生號恆成號效彞堂李春記七户各洋二元李延慶三元　裕號懷寗王榮德堂兩户各洋四元禹航閑林四五　　記莊兩户各五元無名氏懷寗王文瑞兩户各六元復源生八元永泰坤敦厚堂舌虞愼裕堂曹求子三户各洋十元陳　鴻十五元以上四十五户共洋一百二十四元合曹銀八十三兩九錢四分八厘○紹興水澄巷徐君經收紹字册細户給報共來洋五百元合曹銀三百三十七兩九錢四分○鎭江集泰和經收鎭字册細户　報第二次規銀六百兩合曹銀五百五十六兩零五分○上海信昌珠號陳君養臬經收信字册無名氏兩角五分潘學義三角潘明齋四角五分周錦培同德義王新寳鄧長貴陳馥堂無名氏龔清卿　　亭胡杏村龔起霞金峻山無力人謝景山尚少全羅少雲十五户各五角徐陸氏陸王氏壽榮培謝文海謝世鴻謝世正張氏鼎記李氏蔡氏廖氏張氏揚氏樹德堂紉蘭　養臬　尤森亭　揆一無力人姚希生程菊卿馬咏　吳少堂秦忠敬蔡鏡波馮馥生趙幼庭紀蘭坪合松盛和老太太陳壽昌三十户各一元龍瑞習字錢二美堂豐裕堂至德堂吳芳記陸魯氏協昌張沂　程平三陳小坡陳云裳無名氏無名氏無名氏劉永清劉傳氏劉何氏十七户各兩元丸如堂鄭雲芳二户各三元徐葉氏同祿堂松茂室阮黄氏合三户各四元勉省氏内金陳兆香無名氏三户各五元河南氏飯焦錢善　堂兩户各八元謝文咎河南氏平安無名氏劉　蔭堂鄭蔡迪延夏壽臣蔡　仙宥過保安氏佑養永安氏衆善姓十户各十元綠墅中房三十元緒綸公所四十元黄湧泉五十元○代收電字册楊子翁方子翁經募捐雪墅張鴻蘿金永　沈雲騤　　鉞韓　　吳奏堂　户各三角　　山　 
 
 

Page 10

 
 
角　有成黄　　　交　三户各五角　梁煥謝銘兩户各一元蘇貞洪周敬墵棟樹人宋　四户各兩元九江電局　十六元○又代收銳字册漢公經手一百七○又附高郵武廟丁瑞昇　　第五次農民在十文宋邱氏張連氏黄張氏侯錫安甫記無名氏六户各一百文尤　楨二百文朱奶奶義記留餘堂三户各三百文　楊氏楊同齡合馬　如赤手子三户各四百文賈爲記家安無名氏李黄氏智慧師不留陳一山孔義順俞金氏八户各五百文賈少鏗不留名魏翟氏趙吉氏黄姓敦雅堂家安　王氏同仁堂郭字平黄永和十户各一千文不留名宣孫氏兩户各二千文理生師三千文吳桂榮等六千零五十文福禄堂八千二百文爲曾祖母生仙界十千文不留名十六千文不留名遇吉穴一百千文不留名無名氏無名氏無名氏無名氏心歴悟來張連氏方毛合不留名吉同順馬倚　崔照春合不留名大維堂周雲衢不留名乍之氏祈子延生十七户各一元文　趙沈氏無名氏點易松手四户各兩元盡信書敦睦堂兩户各五元無名氏八元向道人資考妣冥福九元隻鳳堂十元滌盧子痊樂濟氏兩户各廿元以上一百七十三户共洋五百七十三元五角錢一百六十四千一百六十文合漕銀四百九十一兩二錢九分六厘[  此稿未完]  
[立大莊經募山西賑捐第十一次清單]  
　　蕪湖同泰莊來同泰莊洋十元孝友堂無名氏仁安堂鄭三户洋各一元姚江海濱慕東市微忱子洋五元補過子求平安洋五元源記來台北山陰鄭子開等十八户洋十九元杭州裕春莊洋六元泰州洪永裕朱德甫代募萃德堂洋四元集腋軒洋六元自鹿堂朱公同鉅安定書屋行素書屋思補過軒無名氏六户各洋二元渤海堂歐無名氏吳鶴如無名氏啓佐堂無名氏六户各洋一元靜省之居洋三元蘇州源康莊來仁太昌裕泰成張師老爺程六老爺無名氏卓不書名王高義和七户各洋一元愼裕莊洋二元戴雨亭無名氏洋一元方壽蓀何子吉洋一元何樂山徐維子洋一元尹恆老爺陳五如洋一元保平安不書名洋一元消災延壽氏一元若干氏洋一元無名氏洋二元三角思誠堂洋一元無名氏洋二角小桃源氏洋三角多黑人洋五角盤記棧交來兩怡堂錢五千吾從衆錢五千祈平安信義堂師德堂求免災消禍氏溱川氏師古堂熊采芹天成亨三餘堂德義隆聚善堂十二户各錢一千共計錢廿二千來規元十四兩九錢七分合洋廿元零四角江西青　吏來九三八平銀十兩合洋十四元零五分以上總共合收洋一百三十三元七角五分 
 
 
 

Page 11

 
 
   
 
 

Page 12

 
 
   
 
