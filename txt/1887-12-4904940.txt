# 1887 - 12 - 4904940

 

Page 1

 
 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一舊從無專選巨帙以供揣摩未免闕如茸城頌萱　主人竊　　焉爰取同人名手搭題窗稿以及　屆歲科試藝各省書院傑作羅致擾廣剔選極精計得巧搭文選千有奇交本齋石印名之曰巧搭　　其已見於近時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉售者問法大馬路南申昌面議價從格外此佈 
[收島扼要議]  
　　巨文一島本高麗地也以高麗爲中國藩服則亦中國之地也前者英人以阿富汗一役與俄人大相齟齬　俄人出其不意由高麗假道出兵以撓英人故爲先發制人之計占據巨文島以遏其衝是固英國之善謀俄人果不敢展輪一至高境然亦中國有以成全之也高麗國小無政地爲英人所據固不敢出氣若中國爾時卽興問罪之帥之與英人爭此島地理之曲直旣有所在英人安能與抗卽使英人任情逞志竟與中國相持而俄人乘釁而動亦出而與英爲難則不必中俄合謀而英人之前後受敵　有不支之勢矣惟中國大度容之明知英人之據島並非貪此島地祇以爲掘　　守以拒俄人地步日來和誼中英最厚何忍以一旅之師敗英人之謀遂按兵不動而英人乃得以收扼吭之效此則中國之大有造於英人者也英人亦深知中國之意特以此島前者無此一端他國尚不知此處爲要隘今則莫不知之矣若英兵一退他國或據其地而有之則是英人所還之地不還之中國而還之他人也日前日人聞英國將還地與中國大有惶懼之意擬派兵分防本國各島僕嘗著爲論說以笑日人是固不特僕一人笑之卽旁觀者亦莫不笑之然而日本之任情縱恣殊有不可測者設英人還島於中國而中國不之守則日人竟可占據以爲已有此固英人所不願也雖然此猶非英人之所慮也日人一聞英人有還島於中國之信卽惶懼如此此其識之陋胆之小已可槩見何敢遽占　地卽占之不過足以爲高麗患爲中國患初不足爲英國患也英之所患者其俄人乎英之據島所以扼俄之吭則俄人據島亦可以拊英人之背俄人而苟能通道於高麗以與英國爭利于海洋則不必更由土耳其都城以達紅海而後乃有出入之門戸而英人商務將受其大害此則英人切膚之憂故此時中國代高麗索島于英人英人不能不還　理也欲還島而必請中國自守其地勿令他人占取者情也亦勢也然則中國此時將何以爲計哉英人還島以及必　　　自行據守此說已見於報章雖非公牘文字或非事出無因至於中國作何答　則其　甚害外人竟末由知之然試爲之設想其將允英人所請乎該處本一空島地勢雖爲扼要而地利則一無所有卽有之中國亦斷不肯取藩屬之利則倘欲遣兵撥船往彼戌守者師糜餉所費不貲而且河上逍遥無謂已極此其未便爲何如者而况新與日人立約凡欲用兵於高麗必當兩國互相知會今若因英國之請而遽派兵戌守高麗之地日人必將執前說以相詰而藉此以與中國爭此土矣是則許之殊未爲妥洽也其將拒而不允乎則英人旣願還地而因此一拒遂令高麗不得收回故土且前此向索之意云何是眞有兩難之勢若姑允英人之請而收回之後卽以責之高麗令其自固吾圉弗使他人入室此亦情理中事然高麗之軍政絶不可恃今日交之高麗明日卽爲他人所有彼時英人反唇相稽據前說以詰問中國其將何辭以對若許英國交還由中國允其自守之約而旣歸之後中國另與日本相商兩國共守此地無論日本之褊心未化决不肯從卽曰從之是無異中日兩國代英人當俄人之衝也有是理乎或者謂英國之爲此言明明無還地之意不過借此說以要挾中國中國不能如其所請則不得受地而地乃仍爲英國有也其云願還特欺飾之詞耳殊不知英國此言亦非盡出於虛詐直是欲中國代英受禍以重結怨於俄人中國而貪還島之名則禍卽不旋踵而至無論其能守不能守而中國之受禍一也爲今之計惟有朱子所云卽以其人之道還治其人之身一法夫英人之據巨文原寫拒　人計非足以爲患於高麗也英人在高麗俄人卽不敢有窺伺高麗之心是英兵之在巨文轉足爲高麗重今英國旣恪守公法不肯擅踞尺寸而仍願還之中國是明知高麗爲中國屬地還之中國無異還之高麗中國此時不容不受不受是示弱且違素志也第島地則逕自收回而仍請英兵駐守其地或中國派撥一二兵船與英共守而責令高麗濟其軍餉盖中英兩國和衷共濟以戌其地則俄日兩國皆不敢生心是實于高麗大有裨益使之供給扉屨資糧亦屬分内之事而高麗君民當亦踴躍樂輸如此則戌兵有所資給中英愈加輯睦藩地不至久假而不歸外人不敢漕生其窺伺計無有善於此者或令英人自請於高麗以此島爲英之租界而仍聽英人自守亦是一策想當軸不乏智謀之士當必已有成竹之在胸矣 
[安徽大計]  
　　欽命護理安徽巡撫部院阿爲榜示事照得三載考蹟所以澄叙官方本年安省應辦大計現經本護部院督同兩司秉公查辦除恭疏具題外所有舉劾各官合行榜示此示仰官民人等一體知之特示卓異官八員安慶府知府成善頴州府知府曹煒霍邱縣知縣屈承福蒙城縣知縣陳宏勳巢縣知縣周應溎涇縣教諭童文瀾無爲州吏目王澤霖叅劾六法官二員不謹官一員涇縣茹蔗巡檢佘林成宿松縣訓導陳守和 
[皖撫履新]  
　　懷甯縣范映泉大令接到楊城來音悉新任皖撫陳六舟中丞定於十五日乘輪抵省遂飭差在東門外迎江寺寅賓館前支搭浮橋並預備行轅供張新碼頭招商局躉船上亦懸燈結綵煥然一新至日淸晨各官咸衣冠濟楚鵠俟江干水陸各營兵亦結束整齊掮鎗列隊鐘鳴十一點憲舟蒞止下椗後各官紛投手版請安中丞旋坐八人緑呢大轎登岸而入行轅司道各大員恭請聖安畢隨復投遞職名中丞旋升輿入城前導銜牌執事對馬戈什哈及護勇若干名由大南門上天然居下四牌樓經中恊府前迤邐至署署前早有撫標練軍護衞小隊站立在頭門前見憲輿至咸屈膝恭迎中丞隨下輿祭儀門行一跪三叩首禮畢仍升輿進暖閣換穿朝服卽由阿護撫飭中軍官吳叅戎峻基安慶府成寳巖太守善督飭家丁二人恭齎安徽巡撫關防及王命等件到院庭前升礮作樂中丞步出暖閣迎入行三跪九叩首禮然後退入簽押房更穿常服升堂受賀文武各官及書吏衙役以次叅見司道各大員復遞于版 
 
 

Page 2

 
 
廪見一時觀者多至千餘人誠盛儀也 
[江墈崩頽]  
　　皖垣西關外古牌樓沿江築有石墈已歴多年近漸崩頽未經修築十三晚三更時江永輪船鼓浪而至波濤洶湧激盪有聲忽聞石崩天驚地軸搖動居民疑係地震駭懼異常少頃有人報稱古牌樓江墈崩坍五丈餘王泰興行後院卽隨之墮下壓翻民船二艘有舵工一名因之斃命云 
[再述南潯火災]  
　　南潯鎭大火情形前已兩紀報端兹聞此火係由寳善街大成祥鞋店而起該店雙間閂面與大同釘鞋店爲和合櫃檯火起時尚未知覺迨火光透頂則已無從施救祗得各自逃命一時警鑼亂鳴雖有水龍咸來灌救奈因街道甚狹無處安排火勢因而愈熾直燒至天明始熄計上下岸共焚燬店面一百八十六同合上下樓屋計之寔有三百數十間當晚救火之街隣槍火之匪類及居人之逃命者勢如潮湧踐踏不堪救命之聲遠聞數里有一婦年約三十餘左手携一小箱右手携一數歲之幼孩正踉蹌行走應接不暇之際不料手中小箱被人刼去婦方號哭跟追而幼孩又被别人擠倒婦卽俯身扶孩尚未起立而婦亦被人擠倒矣急喊救命人山人海中無一人相救者婦與幼孩遂被衆人　踏而死聞婦腹中懷孕將及十月然則頃刻之間已共斃三命慘孰甚焉聞該婦之夫以赴鄉收帳尚未歸家料其歸時廬舍全無妻孥不見當有難乎爲情者矣又聞是晚該鞋店學徒奉主母命上樓取物及上樓見一人鬚髮皆赤面如胭脂該學徒不覺戰慄而下告於主母而主母以爲妄言親自上樓則已不見稍頃卽見火災然則該學徒所見者乃火神耶該處　傳說如此確否非所知也 
[鄂垣得雪]  
　　杯湖退谷之間梅塢晴烘　寒輕煖望楊枝一滴水以潤來牟而寳座瓶空久不得龍天法雨蓋旱乾者已數十日於兹矣至初十日雲師氏始駕螭而至遙天靉靆潑墨雲横午則商羊飛舞密雨如絲入夜而大雪繽紛宛若隨風柳絮居人方傾緑蟻熾竹根爐團團作消寒會及夜深微醉啓戸視之則白遍遙山已厚寸許矣農人咸拍手歡忭曰是爲豐年之兆 
[詳述盜案]  
　　蕪湖縣屬方村鎭盜案前已略紀端倪兹悉事主係戴永興布店是夜盜匪先在河東放火熊熊上燭霄漢通紅隣近聞警馳來幫同灌救孩店設在河西店中人亦爭相過河救護盜匪卽乘隙奪門而入東搜西括刼掠一空幷用刀背拒傷事主一人所失約值洋蚨千餘翼錢明府騐明之後會營通飭捕勇加意緝拿未悉鴻飛冥冥能否弋獲也 
[蕪湖寒景]  
　　太平府聯太守繁昌縣蕭明府先後來蕪因公小住○洋務局落成後委員文勳臣直刺飭匠製就旗杆於本月初十日建竪○前報紀蕪湖縣署火災兹悉當晚因司更者碰翻洋油燈致成燎原之勢錢明府因念大堂等緊要之處均得保全從寛發落其被燬之屋俟禀請　憲勘騐後擬卽捐廉賠修云○年關伊邇百彚皆新各鋪咸飭夥收錢以淸年界游手好閒之輩及散勇游兵時狙伏于山深箐密之區肆行刼掠以致天荆地棘寸步難行日前有某布號夥負洋百餘元被匪刼去幷受刀傷某雜貨店夥行經石塘路上猝遇剪徑者從背後飛索套其頭奪物狂奔淸水河某礱坊夥亦被刼去洋蚨八十餘元此皆附郭所出之案其距蕪窵遠地方尚有不勝紀者孤身遠出尚愼旃哉○鄉人多赶辦年貨街頭熱閙異常剪綹扒竊之流時向人叢中竊發保甲總巡沈榕靑别駕關心民事每日必親自乘馬督率兵勇梭巡幷飭保捕等人沿街肩牌呌喊人皆頌别駕辦事之勤 
[維揚雜事]  
　　揚州保甲總辦趙觀察下車後恤商衞民無微不至上月某日有船戸等人在城外江姓水菓行滋閙觀察知之遂選派幹員令由五臺山至寳塔灣一帶沿河巡緝倘遇滋事隨時就近彈壓一面出示曉諭兩岸居民及行棧店鋪有口皆碑咸頌觀察之矜恤周至云○程太守設壇祈雪禮貌虔恭至本月初十日北風怒吼密布彤雲入夜一點餘鐘果見如掌花飛盤旋空際一霎間樓臺殿閣己成玉砌銀鋪　明時始止約積地寸餘旋卽融化高下田畝雖未深透然鄉農歡笑之聲已洋洋乎四野矣謂非賢太守誠求所致歟○東關街車馬往來絡繹不絶某日午刻有某姓眷屬帶一男僕乘輿經此忽一蓬首婦人將僕揪住扭結成團輿中人間以故婦言語離奇人多不解僕則俯首無語呆若木雞隨諭以不論何事可至家中理論何得當街攔截婦非惟不聽且緊攀輿樻不肯釋手旁人見之將婦揪住僕卽隨輿狂奔婦亦喃喃尾隨而去所爲何事婦旣不肯說明訪事者亦無從懸揣然明眼人觀此不難猜著幾分也○歲云暮矣市上熙來攘往幾於轂擊肩摩竊賊拐匪不免溷　其間相機行事十三日午刻東嶽廟後某姓家一八歲女孩小名三九忽失所在其母靑年寡鵠僅此一顆掌中珠　痛之情無異挖却心頭肉急請人鳴　尋覓已則隨行於後哭泣出聲旁觀見之無不酸鼻○某甲賃屋東關街巷内開一烟寮霧霈雲蒸無間朝夕其妻某氏略有姿首每當客來不速一榻横陳輒效飛燕之慵來妝孫壽之齲齒笑依依肘下略不避嫌盖藉以爲貰酒之帘求魚之餌也瓦匠某乙色中餓鬼也燈畔吹簫之際偶與氏覿竟如飢鷹之攫腐鼠不覺摟諸懷中甲始猶效阿家翁之裝作痴聾繼見其淫褻不堪大有仇實父秘戲圖所不　描繪者以致忿火上熾大效劉四駡人謂个兒郎何鹵莽若此獨不知花枝有主不能攀折任人耶乙亦出言不遜漸至用武互扭至保甲局訴寃局主究悉情由赫然震怒且查悉該烟館前曾發封閉歇今敢違禁軍開又以齷齪事呶呶瀆訴隨卽立子笞責並令荷校示衆烟館發封乙亦子薄懲以爲登徒子一流人儆說者謂縁頭巾固不好看而獨桌亦不甚雅觀甲　首靜思當亦悔之不及矣 
[邗上官塲雜記]  
　　前廣東巡撫倪豹臣中丞文蔚於月之初九日抵揚都轉以次各員出城恭迓中丞接見有差隨命駕入城一一答拜回船後卽起掟北上初十日上午前　河總督梅小巖制軍啓照　坐輪舶抵揚文武各員迎送如禮憲舟暫停片刻隨卽揚帆上駛○十二月初八日張鹺尹憲修委黄橋緝私差初九日陸鹺尹寳委解南京餉起程初十日通分司楊小亭分轉禀辭回署樓鹺尹葆泰卸署　利塲事回運轅牌示本月初十日起槩止衙叅如有公事面禀隨到隨見十一日松江府柘林通判潘别駕兆芬過揚新選江都縣學丁廣文立中抵揚履任十二日丁太守葆元由省公幹回揚十三日方鹺尹秉鈞委鹽城北閘差湖南李守戎廷芳解餉到揚 
[電局新章]  
　　電報總局學堂爲諭飭事本月十五日准提調電報總局經謝移開光緒十二年十一月十四日准督辦電報事宜盛照會内開風聞各局有將送出之電報先爲譯出而立索譯費者有未經譯出送入局内託其代譯因無譯　而竟不譯者有不應寫洋碼而故寫洋碼者且有意潦草直欲使局外人不能自譯藉取譯費此項譯費帳房與報房互相瓜分故報房旣便於洋碼又利在寫洋碼帳房更利其不寫華碼且聞電報新編匿而不願發售違章牟利尚復成何事體本督辦疉奉上游詰問飭卽查取職名詳報各周員均有稽察之責何以形同聾瞶積久生究實堪憤恨嗣後送出之報不准先自譯就索取譯費如有託譯者亦必須隨時代譯照章收費亦不准硬行索取若非通商埠頭華執一概改寫華碼並由津滬兩學堂督飭學生兼習華碼以期手熟以上三欵如有違悖者報生罰扣薪水司事辭退局員記過撤委本督辦賞罰維明斷不容稍有瞻狥卽將來文　宜錄粘報房　首俾衆咸知等因到局准此爲此合移貴學堂　煩察照施行等因到堂准此除飭在堂各生每逢雙日兼習華碼外爲再通飭知照凡在内地各報房所接各處發來一等三等四等官商各報並無洋文姓名係用四碼者諭到之日一律改用華碼直行鈔發如　之式不得再用洋碼亦不得照洋文式樣一律挨排寫去並不得有意潦草其通商埠頭各報房所接四碼官商等報並無洋文姓名者應寫華碼與否仰卽禀請本局局憲隨地制宜亦均不得有意潦草如果抗違定卽遵飭罰扣薪水事關督辦嚴飭曲貸無由切切特諭光緒 
 
 

Page 3

 
 
十二年十一月二十九日諭仰報房各生准此 
[格致書院冬季道課題]  
　　格致書院所收秋季課卷已齊不日卽將評定甲乙出案矣此次冬季課題爲中國創行鐵路利弊若何論乃蘇松太道憲龔仰蘧觀察所命自命題之日爲始限至明年春二月十五日一律截收過期不候所有各處課卷仍陸續交於格致書院帳房給予收票一俟彚齊卽呈道憲鑒閱惟歴來課卷長短闊狹不齊似宜歸於一致今擬詳示尺寸以爲定式每卷計廣三寸三分長七寸八分每半頁六行每行二十字如是庶不致參差不一矣 
[儲憲莅滬]  
　　昨報列儲憲成月坪觀察由蘇來滬云云兹悉成觀察業已乘民船用小火船拖帶至滬北觀音　碼頭登岸旋卽乘輿至江蘇海運局行轅暫駐行旌想當小作勾留也 
[匪類甚多]  
　　滬上爲通商各口之冠市面之盛甲於他處匪類之多亦甲於他處一屆歲闌無衣無褐之流往往結伴成羣横行街市或向店鋪滋擾或向行旅糾纒卽如英租界四馬路寳善街一帶最爲熱閙往來行人通宵逹旦近時每有少年無賴少則二三人多則四五人徜徉於途伺隙而動及至夜間遇妓院中之娘姨大姐僞作似曾相識狀與之嬉戲順手拔其簪珥或被扭住則曰不過偶然嬉戲耳隨將簪珥交還然旣拔復還者寥寥無幾拔簪遽遁者比比皆是實令人防不勝防又有無賴及小孩見婦女之乘坐東洋車者跟隨其後呼喊乞錢不留意便從後而孔中攫取金銀首飾其他男子之坐車而被攫小帽者亦復時有所聞不特此也卑田院中人瑟縮街頭口中喃喃不絶向行路者乞一文錢其情固屬可憫然或行人不帶閒錢無以給其求彼便肆意謾駡一無顧忌行路者不屑與之計較惟有佯若不見不聞而已捕房所派中西捕按段梭巡不爲不周到然於熱閙之處更宜多泒數捕專司稽查匪類之事庶幾行旅皆願出於其塗矣質諸整頓捕務者以爲何如 
[掯阻從良]  
　　良家女子淪落烟花便爲惡鴇所制欲求超拔之術而不可得此固有情人所代爲扼腕也昨有平湖妓女張桂琴投英公廨控稱因欲從良被鴇母掯阻求請超豁蔡太守卽於晚堂問供據該妓供在原籍被沈阿順誘拐來滬墮入張貝氏所開之妓院逼令爲娼今有某甲願娶我爲妾已付鴇母張貝氏洋四百元鴇忽翻悔不許從良不得已乘間奔投案下蔡太守飭將該妓暫發官媒俟傳該鴇再訊昨晨該鴇張貝氏自行投案禀稱張桂琴父母均殁由其叔父價賣與我沈阿順係我之表侄並非伊誘拐今之客自到院與桂琴相識迄今從木用過銀洋如何有洋四百元給我其實一味妄言至桂琴旣欲從良何敢覇阻惟求酌追身價太守飭將張桂琴帶案堅執前詞太守隨飭仍發官媒冉候覆訊核辦 
[焚鏹判罰]  
　　三百二十六號華捕至英公堂稱昨夜風勢甚大見張古順在門口焚化冥鏹火燭堪虞且違租界定章爲此拘案請罰張古順稱實不知租界章程偶爾違犯尚乞施恩蔡太守隨判罰張古順洋二角撥充醫院經費 
[闊賊笞臀]  
　　前紀闊賊竊皮一案馮蓮士刺史提甲研鞫甲雖黑索繫頭仍衣服華麗高視闊步昂昂然步上堂皇供稱姓張名福生初次犯事叩乞施恩旋據地甲捕役同禀獲張時搜其身畔有洋銀十八元以繩纒諸臂上所穿二藍甯結皮褂已被信大皮貨庄中褫去刺史以該莊旣將張送局本總巡自有權衡何得遽褫衣服遂飭捕役押張至該莊吊取皮褂及弔到刺史判笞張三百板函送上海縣中寄押獄中候再訊究起案之洋及皮褂一倂撥充善舉不知他日釋出後尚能搖搖擺裝出嗣翩佳公子模樣否 
[犯母求恩]  
　　上年新關失竊存單當將關役何昆鑅送道研訊何稱小的實被匡益山脫逃被累旋將何發縣管押兹有何母郭氏遣抱投縣呈稱氏年逾七旬思子成疾勢已垂危且昆鑅亦在押患病乞念一家十餘口待哺嗷嗷俯賜交保云云不知莫邑尊能允准否也 
[分别交保]  
　　富順輪船水手等人夾帶禁物一案縣訊管押後由該各犯家屬籲求交保各情曾登前報昨日莫邑尊將情節較輕之細崽庖丁等八人交保其餘二十四人依舊押候發落 
[法界公堂瑣案]  
　　永順米店潘寳林訴稱初六日有人來購米七石付下小東門外某錢莊票一紙計洋二十元本月十三日期當卽携票至該莊照對無悞因囑盖戳帶回將米發去及屆期往收連日游約爲此鳴捕拘來洋票呈案翁太守研詰該莊夥方徐之據供已囑學徒送去十八元伊卽劃歸别帳太守謂旣已付去票上何不注明伊旣憑票收洋爾當如數付出方稱請於明日付彼太守怒着將方管押追究○前報列錢桂蘭喚船渡浦所携錢三千文布褲一條上岸時忘未携取洎憶及往查船戸陳周圖賴不認爭論之下被陳毆傷由捕送入仁濟醫館拘陳解案翁太守詰訊之下陳不認承錢供稱由張洪茂柴行中人所取昨日因傳張到案據稱是日偕錢渡浦見彼等十一人將錢用短棍重毆包探王榮培禀稱仁濟醫院醫生言受傷人若遲三日送去卽不治矣太守謂陳曰爾可先將錢文交出定案庶可從寛如再不承定當將船吊　陳　情願設法措交太守着將陳交妥保限三日内繳錢○前報列某姓婦經丈夫在法界德泰烟館尋見經人講說着婦出洋若干元了結嗣經會審委員翁太守查訪其事由毛桂松程丹山等經手遂飭包探將程毛兩人拘案追出所得洋元分别懲辦昨日程荷校期滿由捕送案太守着送縣遞回○前報列信昌泰報關行嚴廣元扭控船戸沈生福盜賣火油幷另外借洋一案當時沈供事由船主宋寄生所爲求寛限將宋送案太守准之諭令交保昨日嚴偕同行之徐省三投到宋亦由沈之保人交案據供火油之事已了其所借之洋合銀二百十六兩託趙裕華調處將船抵過徐等供稱並無船契交來寳屬設詞唐塞宋堅稱已託趙說明太守復將徐等詰訊據稱趙係源泰木行主此事不肯爲中火油實由宋盜賣前經央人理說於十一月底先還一百十六　明年正月底再還一百兩及到期宋無銀可還又約初十不料到期仍無銀至船契從未見過太守着將宋交保限三日内先將銀一百十六兩了結其餘准俟正月底理淸○前報列研究賭徒一案姚德三供有名阿四及阿七者常在王起堂老虎灶啜茶翁太守飭包探往查昨日將王傳到投遞禀詞内稱姚實名小金寳寄存檯凳不允因之懷恨揑誣所稱阿四阿七二人素不相識翁太守謂本分府姑寛一次下次不可任人寄物查出定予重懲又謂周金德曰爾云被風帽所誤本分府查得爾果在塲頭帶風帽旣非煤炭主何事憑闌看煤炭船從實供明當從寛宥周供以前確曾賭過此次實不犯賭太守謂然則並未寃爾遂判姚笞一百板周掌頰一百下 
[王松堂司馬小樓吟飲圖題詠彚刻序]  
　　余旣作小樓記越三日松堂司馬招飲於海天酒樓酒半松堂前席而請曰不佞曾作小樓吟飲圖倡之以詩一時不期而屬和者三百數十餘人今將彚錄而付之剞劂氏傳示海内冀垂永久敢乞先生一言序其緣起余詩不足重而諸君子皆一代偉人也先生所謂小樓之藉以不朽者將在於斯乎余曰有高昌寒食生前序在何必再贅一詞哉况古今來以所居著名者類皆以人傳初不必賴乎題詠也古如南陽之草廬西蜀之元亭尚已他如摩詰輞川黄岡竹樓悉數之而不能終焉然其人雖往其居雖無蹤跡可髣髴而其名常留乎文人學士之口流風餘韻獨有千古近則如雪岑宫保之彭菴蔭甫太史之兪樓慰農太守之薛廬亦在必傳江山如故花月常新而此突兀在望者亦將與之俱永他日卽或傾圮賢有司必將從而修舉之以供後人之遊覽焉尋訪焉浣花草堂太白酒樓非至今尚無恙乎後之人因其遺址憑弔流連攄懷舊之蓄念發思古之幽情又曷嘗一日絶跡哉所望松堂他日者著功業於兩間足與諸名人並爭　朽不尤勝于題 
 
 

Page 4

 
 
詠也哉雖然松堂之意亦未可非也使題詠諸人各有專集將來授之手民以傳於後則人人集中皆有松堂小樓之詩讀其詩者輙想像而慨慕焉於是人人意中皆有松堂之一樓在焉豈不益足以不朽哉郭頻伽嘗云吾黨一人傳人人足傳矣非松堂刻詩之初恉乎哉且文字之交根於性命苔岑之契具有因緣松堂因此一小樓而得以徧乞人詩盡交四方之賢彦卽不相識面者亦得以此識其姓名今日彚錄一編一展卷間恍如晤對卽作千里神交觀可也文章有神交有道松堂其可進於是矣然則小樓吟飲圖題詠之刻卽名之曰文字苔岑錄亦無不可余卽就高昌寒食生未及之意而引伸之爲之序如此光緒丙戍季冬中澣天南遯叟土韜撰 
[西湖花隱詞人將歸武林以詩留别賦此送之]  
　　滬城小叙喜班荆良會無多又送行學有淵源宗萬里緣留翰墨契三生吟懷快得江山助旅館俄驚歲月更爲有離愁消未得琳瑯滿幅和難成年矢頻催别緒饒河梁握手最魂銷片帆影挂春江月柔櫓聲攙浙水潮歡博萱堂斟臘酒香探梅嶼放湖橈臨岐一語君牢記早盼詩筒寄客寮[  東武惜紅牛待定稿]  
[嘉平望前二日小樓主人設餞于聚豐酒樓卽席口占一律]  
　　伯勞東去燕西飛驪睡軒主將歸崇川忙煞尊前唱柳枝别意良朋猶暗惜歸程慈母已先期一杯且盡故人酒三疉難忘客舍詞今夕與君拌爛醉免教愁緒觸將離[  西湖花隱楊次山倚醉草]  
[意琴室主人賦得見贈率呈一絶乞賜點定]  
　　花前邂逅太怱怱辱贈新詞字字工不敢當筵輕按拍要裁紗向壁間籠桐蓀周鳳林學吟 
[江督轅門抄]  
　　十二月初十日同知慶錫王禀銷皖北採辦漕米差知縣屈泰淸辭赴太平○十一日新選廬州都司蕭俊德見○十二日新授安徽撫臺陳會辭行○十三通判李西銘知縣陸淸臣蘇州來前山東定陶縣袁炳坤候選縣張召棠江西來○十四日山西候補通判劉劭安見辭回湖南 
[蘇省撫轅抄]  
　　十三日請補常州府照磨馬時昌禀謝奉飭知赴任未入謝本偉禀知辭奉上海道扎委洋藥局緝私差○十四日候補通判沈召禀辭奉委解京餉赴都 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十二月初二日京報全錄]  
　　宫門抄○諭旨三道錄前○發抄旨四道○豫撫邊奏爲審明謀殺胞兄一家三命按律定擬摺○湘撫卞奏爲童生聚衆閙考逞兇毆官審明定擬摺○十二月初二日戸部通政司詹事府正紅旗值日宗人府引見五名侍衞處二十三名○印啓謝授司業恩○福中堂請假五日○掌儀司奏初五日祭奉先　親行禮節○關防衙門奏初八日大高殿拜表醇王行禮○召見軍機閻中堂○發抄張之洞奏己革通判徐賡陛委帶綏靖營勇奉旨首照所請該部知道欽此○又請暫留升任臬司于蔭霖辦理盜匪奉旨時旨簡放人員輙行奏留此端萬不可開况在雲南地方情形較重廣東尤爲緊要卽着飭令乎蔭霖將經手事件淸理完竣卽赴新任以重職守欽此○又解捐輸順直賑銀奉旨知道了欽此○慶裕奏奉吉兩屬會哨情形奉旨知道了欽此○○頭品頂戴河南巡撫臣邊寳泉跪奏爲審明謀殺本生胞兄一家三命按律定擬恭摺仰祈聖鑒事竊據正陽縣詳報民人李潰誠謀殺本生胞兄李得華等一家三命案當因案情重大批司提省飭發開封府審擬由署臬司賈致恩覆審轉勘前來臣親提研鞫緣李潰誠籍隷正陽縣同治九年間出繼已故小功堂叔李秃子爲嗣與本生胞兄李得華胞姪李海均降服大功李得華之妻李劉氏降服緦麻李潰誠　有嗣産房屋八間地十二畝因出繼時年尚幼小又值本門住房失火燒燬李得華全家搬入佔住北屋五間李潰誠與母李蔡氏共住東屋三間李得華持强將地全行覇種逼令李潰誠出外傭趁嗣李潰誠長大娶妻生女屢向李得華討要房地不給時常爭閙均經該隣李景等勸散光緒十二年正月間李　誠貧難過度領同其妻熊氏幼女小妮出外逃荒行至信陽州境將熊氏等一倂賣與不識姓名人得錢二十九千雇用小車推回李潰誠僅用過鋮三千文外出尋工下餘錢二十六千文交母存放李得華瞥見强行全數挪用李蔡氏攔阻不服李潰誠回歸詢悉情由卽尋李得華追討不依李得華與妻李劉氏李海將李潰誠打駡逐出李祭氏年老耳聾不能禁約李潰誠氣極起意將李得華等一家殺死洩忿三月二十七日夜三更時分李潰誠探知李得華等均已睡歇獨自前往用刀撥開瓦屋門先到東面向牀上亂砍致傷李得華偏右右腋胑右䏩膊左右腆䐐左乳右骽左脚面滾落牀前身死李劉氏驚起跑出李潰誠追上亦砍傷其左眉叢左腆䐐胸膛脊背右腰眼身死李海逃躱牲槽後李潰誠找至亦砍札傷其右肩甲左䏩膊左肋右脇左膝脊背逃走李海之妻李高氏聽聞扒躱床下隨向李蔡氏告知喊同李景等前往查看李海尚能言語稱被李潰誠殺傷旋亦氣絶殞命報騐獲犯訊詳經臣批司提省飭發開封府審明由司覆審轉勘前來臣親提研鞫據供前情不諱詰無起釁别故及同謀加功並逃後知情容留之人矢口不移案無遁飾查律載殺一家非死罪三人者凌遲處死又斷罪無正條援引他律比附定擬各等語此案李潰誠因被本生胞兄李得華覇佔嗣産房地以致貧難過度嫁妻女得錢又被挪用向索不依反被李得華等打駡逐出該犯忿極輙　李得華及妻李劉氏子李海一倂殺死查該犯出繼已故小功堂叔李秃子爲嗣與本生胞兄李得華胞姪李海均降服大功李劉氏降服緦麻李劉氏至死應同凡論徧查律例並無殺死一家三命一係大功尊長一係大功卑幼一係按服制應同凡論作何治罪專條惟查殺死一家三命分均卑幼内有一人按服制應同凡論者例應斬梟今有尊長一命在内自應比律從重問擬李潰誠除賣休輕罪不議外應請比照殺家非死罪三人者凌遲處死律擬凌遲處死案經此律問擬毋庸恭請王命正法該犯妻已嫁賣應免緣坐並免繼給財産李得華强用李潰誠妻女身價錢文業被殺斃應免追償所佔房地李潰誠並無子嗣給付屍屬收領除供招咨送刑部外所有審明核擬緣由理合恭摺具奏伏乞皇太后皇上聖鑒勅部核覆施行謹奏軍機大臣奉旨刑部速議具奏欽此○○頭品頂戴湖南巡撫臣卞寳第跪奏爲童生聚衆閙考逞兇毆官審明按律定擬恭摺奏祈聖鑒事竊據湖南沅州府知府鄧天符禀報該府於本年五月遵例舉行歲試有芷　縣未取童生楊春培等紏衆閙考閧堂塞署該府帶同丁役彈壓被石擲傷額顱重至骨損當經芷江縣知縣余良棟曁在城文武員弁各帶兵役馳至當塲拿獲楊春培黄昌菊蕭克修三名餘衆紛紛逃散禀請核辦等情臣以案情重大且近日各處閙考之事不一而足若不從嚴整頓無以挽士習而儆刁頑卽經臣批行兩司移會辰永沅靖道何樞刻日　往督同地方各官勒拿逸犯提同現獲之楊春培等詳細嚴審並飭將審明爲首毆官之犯照例先行正法以昭炯戒去後旋據何樞禀稱續獲龍鶴齡等到案並據楊瑞堂張盛才聞拿投首除審明楊春培龍鶴齡均各供認爲首糾衆滋事業經先行正法梟首示衆外將現獲各從犯審擬解勘並將徇私袒庇之教官劉士先主使案犯逃匿之在籍通判李昌煊隨案請叅由署藩司崔穆之臬司崧蕃覆審議擬詳解前來臣視提研鞫緣蕭克修黄昌蘇楊瑞堂張盛才均籍隷芷江縣與楊春培龍鶴齡及在沈之李敷華楊恩麟同在該縣明山書院肄業楊瑞堂充　齋長光緒十二年五月沅州府知府鄧天符舉行歲試初十日開考芷江縣文童楊春培及　邑童生共九百餘名入塲應試鄧天符擇其文理通順者錄取五百名于十三日出榜曉示凡與考諸童均往觀看楊春培龍鶴齡因見榜内無名心不甘服各自起意糾衆罷考希圖挾制補錄當卽倡言夫取不公須向府索閱原卷時有取錄最後之童生李敷華亦在旁慫恿楊春培龍鶴齡隨各邀允楊恩麟蕭克修一同滋閙復因人數尚少同至楊瑞堂齋房逼令起稿書寫揚帖當經廪生周長潑力向阻止龍鶴齡等不聽楊瑞堂遂以府試榜發祗取十牌我等四百餘人苦讀寒窓無名覆試務須齊擠考棚滋閙等語擬就帖稿交楊春培龍鶴齡蕭克修楊恩麟各繕多張由楊春培龍鶴齡分路粘貼隨有未經取錄之童生張盛才及有與考未取之監生黄昌菊先後踵至楊春培等邀允入夥並糾集四鄉未取童生一百餘人事在倉猝未及查問姓名一同前赴考棚正值鄧天符考試黔陽麻陽二縣文童楊春培龍鶴齡乘放開門率領各童擁入大堂肆行嚷閙將公案推翻印架官轎燈彩概行毁壞楊春培龍鶴齡黄昌菊各拾取所毁印架等件打進上房蕭克修張盛才均臨時畏懼僅至大堂未敢前進維時觀看之人愈聚愈多鄧天符聞閙帶同丁役出外彈壓不知何人拾取石塊擲傷該府額顱富經署芷江縣知縣余長棟曁在城文武員弁各帶兵役赶至將楊春培黄昌菊蕭克修拿獲餘各紛紛逃散鄧大符照常將試事辦理完竣一面將滋閙情形據實禀報經臣批司移飭辰沅道何樞馳往騐明該府額顱一傷重至骨損飭醫督同府縣續獲龍鶴齡到案訊據各犯共認前情不諱照例將爲首之楊春培龍鶴齡先行正法梟示以照炯戒隨據揚瑞堂張盛才聞拿嚴緊父兄帶同赴縣投首提同現獲各犯審擬解司轉解到臣經臣親提覆訊據供原招相符應卽擬結查例載直省刁民借事罷考擅自聚衆至四五十人閧堂塞署逞兇毆官爲首斬決梟示其餘從犯均擬絞監候實係首惡通案渠魁例應斬梟者該督撫一面具題一面將首犯於該處地方卽行正法又聞拿投首之犯於本罪減一等科斷等語此案楊春培龍鶴齡因府試未經取錄輙敢起意張貼揚帖倡言罷考並聚衆至百餘人擁入考棚推翻公案打毁什物並拾石擲傷知府重至骨損實屬藐法已極查考棚與衙署無異該犯係各自起意應各以爲首楊春培龍鶴齡合依直省刁民借事罷考擅自聚衆至四五十人閧堂塞署逞兇毆官爲首斬決梟示例問擬業已正法梟首示衆應毋庸議蕭克修黄昌菊隨同滋閙俱屬爲從黄昌菊應斥革監生與蕭克修均合依從犯擬絞監候例擬絞監候秋後處決照例刺字楊瑞堂代撰揭帖張盛才聽糾同往均與爲從無異惟係聞拿投首尚知畏法自應照例減等問擬楊瑞堂張盛才均應與從犯絞監候例上减一等各杖一百流三千里解配折責安置逸犯李敷華楊恩麟獲日另結下手毆官之犯仍飭嚴密訪拿其餘隨同附和之不知姓名人概免查拘以省株累廪生周長灝聞知楊春培等糾衆滋事不能約束應比照考塲舞弊知情保結之廪生杖一百例杖一百斥革衣頂不准開復所得杖罪免其發落李景山李燦華周繼謨卜亮修楊理堂胡文煥均充當廪保失於覺查俱降爲附生所革廪糧不准開復附生李敷榮監生李茂勳不能禁約其弟李敷華按照磨銜楊明繹不能禁約其子楊恩麟以致釀放巨案應比照父兄不能禁約其子弟爲盜者杖一百例杖一百均應斥革衣頂職銜所得杖罪俱免發落仍追捐照繳銷在籍雲南候補通判李昌喧一倂斥革以示懲儆沅州府知府鄧天符傷痕已漸痊愈並據辰永沅靖道何樞調閱頭塲試卷實係憑文錄取毫無偏見亦毋庸議除將全案供招咨部查核外所有芷江縣童生閙考毆官審明先將首犯照例懲辦分别定擬緣由理合會同署湖廣總督臣裕祿湖南學政臣陸寳忠恭摺具奏伏乞皇太后皇上聖鑒敕部核覆施行謹奏軍機大臣奉旨李昌煊着卽行革職餘着該部議奏欽此 
 
 

Page 10

 
 
[光緒十二年十二月初三日京報全錄]  
　　宫門抄○直督李奏爲審明道倫重犯照例辦理摺○吏尚錫等奏爲審明請旨摺○粤督張奏請革員專辦省城西南路盜匪片○浙撫衞奏請勅下將軍督撫催繳各員濫欵銀兩片○陜藩李奏報接任日期摺○臺撫劉奏請奬叙片○十二月初三日禮部宗人府欽天監鑲白旂值日無引見○善慶等因伊子授職謝恩○廣東巡撫吳大澂請訓○中營叅將土德明謝恩○吳樹梅等謝記名恩○紹祺請假二十日○岳林遞遺摺○召見軍機吳樹梅王德明○○大學士直隷總督一等伯臣李鴻章跪奏爲審明逆倫重犯照例辦理恭摺仰祈聖鑒事據深州直隷州知州王炳壇報騐該州民人郭二狗用刀札傷親母郭周氏身死一案當經批司提省審辦據該臬司陶模督飭保定府知府朱靖旬審明擬解值臣駐津飭委藩司松椿代審無異臣覆加查核緣郭二狗與無服族叔郭積起之妻李氏有姦常將家中錢物偷給郭李氏花用經其母郭周氏查知訓飭總未悛悔光緒十二年三月郭二狗又將其母棉襖當錢送給郭李氏後被郭周氏查知討要郭二狗央懇遲日贖還五月初四日郭周氏復向討要不依郭二狗用言頂撞郭周氏氣忿哭郭二狗出屋躱避郭周氏赶至街上經郭奉田勸回是日傍晚郭二狗回歸進屋郭周氏已經睡歇因聞郭二狗聲音又向嚷駡郭二狗被駡氣忿一時酒醉糊塗取出小刀向郭周氏身上亂札幾下致將咽喉胸膛脊背等處札傷並帶劃傷右手指左臂膊左手腕右臂郭周氏旋卽殞命郭二狗畏罪揑稱其母自戕經其胞妹郭書春等先後走至盤出實情兹據供認不諱案無遁飾查津載子毆母殺者凌遲處死又例載婦女與人父子通姦致其子因姦謀殺其父釀成逆倫重案者將犯姦婦實發駐防給兵丁爲奴又斷罪無正條引他律比附加减定擬此案郭二狗與族嬸郭李氏通姦時常偷給錢物經伊母郭周氏訓飭未攺嗣後將郭氏棉襖當錢送給郭李氏因郭周氏向索嚷駡胆敢用刀將郭周氏札傷身死實屬形同梟獍應依律凌遲處死該州距省在三百里以内惟有河道阻隔已飭藩司松椿於審明後會同臬司陶模督標中軍副將陳本榮照例恭請王命卽在省垣正法仍將首級解回犯事地方懸杆示衆以昭炯戒郭李氏因與郭二狗通姦釀成逆倫重案未例止科姦罪惟律例並無恰合正條應比照婦女與人父子通姦其子因姦謀殺其母實發駐防例上酌减一等擬杖一百徒三年杖决勒贖交本夫郭積起領回聽其去留郭積起訊無知情縱容情事應母庸議無干省釋除錄供招咨送刑部外所有審明辦理緣由理合恭摺具陳伏乞皇太后皇上聖鑒謹奏軍機大臣奉旨刑部議奏欽此○○吏部尚書臣錫珍等謹奏爲奏明請旨事准總理海軍事務衙門咨稱本衙閂於光緒十二年十一月初八日附片具奏帮總辦常明現升御史暫行留署並將革員桂祥常瑛調署差遣等因本日欽奉懿旨依議欽此抄錄原奏知照到部查原奏内稱帮辦工部員外郎常明現授浙江道監察御史並神機營成案應飭離營惟該員經手未完事件尚多一時接替乏人可否仰懇天恩准將該員常明暫留臣衙門當差實於公事大有裨益等語臣等恭查會典内開乾隆四十五年欽奉上諭向來各部院司員升調别處者有准留原衙門行走之例因爲熟練事務起見但部院人材不乏斷無少此一二人卽不能辦事况司員中簡用外任者又未　該堂官等奏留可見此事原可不必所有現在各部院奏留人員俱不必仍兼行走等因欽此又乾隆四十八年欽奉上諭各部院司員升調别處奏留原衙門行走之例業經降旨停止但思奏留人員内如翰詹等官本屬閒曹兼各部行走尚無關碍至科道有糾劾之責未便令其仍兼各衙門辦理司員事務等因欽此歴經欽遵辦理在案查軍機處光緒五年有記名御史奏請撤銷係在未經傳補御史以前之案今常明由工部員外郎經總理海軍事務衙門派爲帮總辦現經升授浙江道監察御史今據奏稱請將該員暫留　差查臣部册擋各衙門並無似此成案謹將前奉諭旨恭錄進呈請旨伏乞皇太后皇上聖鑒訓示遵行謹奏奉旨已錄○○張之洞片再前准同治三年十一月吏部咨降革人員經該大臣督撫奏調奏留或投効留營當差開具緣事案由出具考語奏明並咨部存案庶使才能出衆人地相需之員得以卽時効力等因兹查有已革候補通判徐賡陛前因在陸豐縣任内擅殺應死罪人鄭承望一案被叅革職查辦經臣會同前撫臣倪文蔚查明照例擬議奏結經刑部核准减等納贖完結奏奉兪允咨行在案查該革員操守廉潔不畏疆禦歴署各縣均有政績其在陸豐官聲尤著緣惠州府屬陸豐海豐兩縣匪鄉最多攻鬥殺掠草芥人命幾同化外該革員在任時政尚嚴肅聽斷明决捐廉募勇捕誅積惡重治窩　一時匪戢民安遂爲前督撫臣所器異調署南海首縣自該革員以擅殺罪人獲咎官斯士者羣懲覆轍水懦民玩藴母養癰不及三年遂有稔山會匪之亂陸豐被害尤慘至於今日猶復重煩兵力該處紳民創深痛鉅事後追思僉謂使該革員久於其任防患消萌斷不致生此屬階衆口一詞此斯民直道之公非臣一人之私言也查該革員擅殺罪人鄭承望乃依糾黨奪犯傷差罪應斬臬之犯雖係咎有應得究屬嚴於疾惡情有可原臣於上年奏結該員叅案　自不能不就案論案按例定擬然所犯並非贓汚等欵訪之衆論僉謂該革員才守膽識　勝常流辦匪尤其專長徒以梭角峭厲氣衿未免怨家遂多然其歴任治債頌聲終不可掩查粤省現當辦匪緊要之時廣惠各府開辦匪鄉而瓊州正在剿撫生黎開山闢土需才均屬甚急於文吏中欲求幹練强毅兼通吏事兵事之才殊難其　臣與臬司于蔭霖博考旁搜實有乏才之歎查各屬匪鄉現經奏派三提督督軍分辦惠州屬經水師提督方耀辦理漸有端結廣州屬及西北兩江地叚太廣署陸路提督鄭紹忠現擬由廣屬東北路馳往北江廣韶界連各縣辦理廣州屬經前廣西提督馮子材留軍辦理兩江肇慶一路現覈委署肇慶恊副將黄金福辦理惟廣屬省河以西之西南一路南海順德香山新會新寗等處河海交錯盜匪紛紜一路獨形空虛亟須專責辦理現經飭令該革員管帶綏靖管勇責成專辦省城西南路水陸盜匪俟辦有成效卽令前赴瓊州馮子材軍營隨同辦理黎匪於地方必有裨益臣爲粤省辦匪緊要人才難得起見謹附片奏明伏乞聖鑒謹奏軍機大臣奉旨着照所請該部知道欽此○○衞榮光片再據稽核豁免總局布政使許應鑅詳稱本屆查豁民欠追提濫欵案内有回籍及攺省各欠員先經開單詳奉奏咨將各該員押解來浙以憑嚴追在案迄今日久未准咨覆亦未據各該員來浙完解均屬任意遲延兹查陳寳善一員江蘇江寗縣人寄籍安徽歙縣人欠繳銀一千一百九十五兩該員現在甘肅以道員補用經督辦東三省防務福州將軍穆圖善奏調差遣鮑國琦一員四川成都縣人欠繳銀三千二百五十七兩該員現已選授直隷沙河縣知縣鄭錫滜一員貴州玉屏縣人欠繳銀七千五百二十七兩該員現在新疆効力王福祥一員正黄旗漢軍惠成佐領下人欠繳銀一千二百六十兩現以候補道員在京當差以上四員皆非無力完缴豈容日久延宕開單詳請分别奏咨嚴催掃數等情前來臣查寳善等均係有官人員現有差委應繳浙省豁免内濫欵銀兩自應遵飭完繳除開單分咨各該員改省及原籍將軍都統督撫轉飭赶緊掃解外相應請旨勅下各該將軍都統督撫等轉飭各該員將應繳前項銀兩迅速掃解如再遲延卽行委員押解來浙以便按限勒追以重庫擬而儆玩延理合附片陳請伏乞聖鑒訓示謹奏奉旨已錄○○署理陜陜布政使司布政使臣李用淸跪奏爲恭報微臣接任日期仰祈聖鑒事竊臣於八月初二日跪聆聖訓陛辭出京並請假順道旋里祭掃墳墓於十七日到里計假滿後仍束裝有程就道於十月二十五日到陜西省城奉撫臣飭知二十六日接印任事伏念臣山右下士知識庸愚關中當兵荒之際藩司有總核之責如臣檮昧深虞任重材輕一切理財用人謹當禀承督撫臣矢愼矢勤仰副高厚鴻慈於萬一沿途經過地方暘雨應時麥苗盈野洵足上慰宸厪所有微臣接印任事日期理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○劉銘傳片再臣於本年奏報開山撫番情形所有尤爲出力將領紳士援案懇恩請奬一摺奉旨典史陸陳謙着以縣丞仍留福建補用欽此現准吏部咨開所有勞績保舉核與例章不符應行駁正人員於光緒十二年七月十八日具奏奉旨依議欽此抄單知照前來内開陸陳廉所請縣丞仍留福建補用核與定章不符應令另核奏明請奬等因臣查典史陸陳謙於本年二月隨臣開山撫番備資募勇四十名會同守備黄希文不避艱險嚮道開路屢次接仗實屬異常出力所請以縣丞仍留福建補用旣經部駁應懇天恩將福建癍用典史陸陳謙攺以巡檢仍歸福　補用並請賞戴藍翎以示鼓勵出自逾格鴻慈謹附片具陳伏乞聖鑒訓示謹奏軍機大臣奉旨着照所請吏部知道欽此 
 
 

Page 11

 
 
[中國創設海軍議] [  浙江甯紹台道薛取錄格致書院丙戌夏季課藝超等第一名吳昌綬]  
　　欽惟皇太后皇上勵精圖治鑒於泰西諸國之偪處允内外臣工所請　飭海防大治水師以固本而安邊釁恭讀光緒十一年五月初九日曁九月初六日兩次諭旨仰見睿謀廣運燭照靡遣亦旣綱舉目張釐然有序矣竊維事屬更創固不宜仍循苟簡其一切應行事宜必得揆度利弊參綜成規期於有備無患斯可爲一勞永逸之計目下北洋甫經會操尅日成軍此外各省亦將次第開辦軍容之盛方興未艾今就擬議情形分條臚舉如右○一曰儲才夫任事以求才爲先求才以除莠爲要况國家建立大政宜如何廣採賢能顧第就才智而論堂堂中國何遽不及彼族特海軍之議昉自外洋規畫佈置皆宜參仿必先明其旨而後可以言備豫必先察其弊而後可以寓變通僅言桿衞無與也從前甫經通商中朝士夫多以洋務爲不屑談甚且從而鄙夷之兵釁屢開始惕其害於是欲求其利稍稍講習漸摩又久不無可觀然就近時而論得失尚屬參半何則泰西諸國其始亦僻處一隅而已自其人皆勇於自治何者富國何者强兵日出其心思才力以斟酌措施朝野之休戚同也君民之聲氣聯也故其政令日異月新用能雄視諸洲縱横海上其實廣遠富庶非中國比也中國爲文物之邦聲教最古而積習太深實爲古今通病 
朝廷塵念時艱疆臣刻懷報稱無如起衰救弊選任綦難爲今之計要以優教育嚴考覈爲第一義何謂優教育也同治間曾文正公創議揀派幼童出洋學習立意甚深而當時所派多係貧賤小戸子弟於世務舉未通曉樂於外洋之奢侈增長習氣叩以所學都難憑信後來遂議裁撤不爲無見武備學堂津閩等處均曾創設上年廣東亦攺設博學館教迪西法隨時稽考然規制未充鮮有成就竊思水師工弁首貴嫻練此任所最相宜者莫如學堂生徒平時誠肯講求臨陣庶有把握所費非鉅裨益良多宜就瀕海之省各立學堂一所而總其成於京師愼選生徒延聘外洋教習凡水陸戰守及繙譯測量電學化學重學氣學光學礦學有關兵事者以及炎船火雷輪機駕駛臺壘工程逮夫製造火藥電線强水各種技藝因才量授分門講習再令募到洋弁及有志顯學之將弁亦入其中互相計論以期實踐酌定年限擇其志趣閎遠才識明通者優予奬勵咨送京師備用或謂讀書考索收效甚遲不若親歴外洋見聞較確惟出洋一舉前鑒昭昭若仍令未學幼徒前往終蹈覆轍應就學之已成者每年挑　若干人咨送出使大臣其一途令駕駛兵輪游歴各國以壯其胆識惟須熟習洋面形勢駕駛程法以備管帶之用其一途仍令入各國學堂以求精進大抵樸實耐勞卽爲上選雖洋文一切未能深造已遠勝浮僞無歸者何謂嚴考覈也督撫大員提綱挈領必任使得人始克有濟卽如兵輪管駕率委諸親信將弁兵事不知徒矜氣燄較之外洋兵官皆能躬親駕駛得失若何招商局爲商務筦鑰總其事者屢有更易或以不肖濫膺致多虧蝕購買槍械大都委員經辦居奇漁利互相傾軋成以低僞充數或以短絀浮銷礦務關辦亦歴有年辦理者久飽私囊於公家毫無利益若此之類不勝枚舉若輩出身微賤略諳西學目爲能員以致聯絡要津肆無忌憚嗣後各項人員必當確加遴訪如有似此情形立加屏斥不可仍任盤踞貽害無窮此外遇有洞明政體諳習洋務人員或草野志士條陳時事非浮僞無據徼倖功名者卽有一藝之長皆當隨時記錄期在破格任用以資鼓勵至目下製造一切漸能自出心裁其延聘外洋員弁雖實心任事固不乏人而薪費太鉅計非久長將來造就有方自可逐加裁汰總之優教學以植其基嚴考覈以端其習兩者兼重所資非淺實目今爲治之要務也○一曰定制四洋兵制皆專設海部兵柄極重所以固邊防厚兵力法至善也中國西曁奉錦南訖瓊廉海疆延袤萬餘里口岸林立防不勝防各省雖有兵輪而畛域顯分一旦聞警勢難互應且海面遼闊未能尅期赴援敵船遽偵其虛不免顧此失彼若非明定經制嚴密設防恐環海諸軍難於操勝同治間有請設三洋水師提督之議嗣赫德在譯署戲議請設總海防司前侍講學士張公佩綸請設七省兵船水師上年左文襄公請專設海防全政大臣粤督張公之洞復有分設四洋海軍之奏深維重臣謀猷參以海圖制度似總設海部分統四洋最爲妥善查沿海各口爲外洋入華要道如廣東之虎門汕頭福建之五虎門東沖口高山聳峙港道紆窄最得形勢防守較易天津之大沽口雖無甚險峻口外有浮沙一道輪船至此未能暢行尚屬可恃若浙江之甯波温州江南之崇明吳淞山東之烟臺地勢平衍毫無扼要之處非得重兵斷難固守此外小口尚多港道淺狹敵船未能駛入所慮者沿邊各處海岸平坦倘逕登陸攔入内地則百密仍恐一疏惟有於島嶼之間扼要抵禦庶可補守口者所不及今應練海軍五大枝總隷於海軍衙門以一枝駐旅順據奉直之隘大沽一帶皆可聯絡而北洋之防固以一枝駐長江口外江浙洋面屬焉而南洋之防固臺灣爲七省門戸宜以一枝駐澎湖以爲屏蔽而閩洋之防固粤省華洋雜處最久最關緊要宜以一枝駐虎門遙制瓊州而粤洋之防固其他各口卽歸各軍分隊駐紥其一枝循外洋兵輪駐華保護商人之例分往通商各國游歴幷遣各學堂明幹生徒隨同前往外洋有事可往觀戰名屬游歴實探敵情且商民可資保衞公使可壯聲援生徒可增識見一舉數備實爲切要之圖次年再將駐守之軍更調前往每軍應設鐵甲船三艘魚雷船六艘分爲三隊總统分統各領一隊合爲一軍其他快船礮船粮船小輪舢板各因其宜備焉至出洋之船祇須鐵甲其餘魚雷等船倂爲一軍卽留守天津以鞏議輔統領等官必須常川駐船會操凡地方迎送轉運不得擅調每軍工弁倂計不過二千人額旣不多務求其精擇操演嫺熟膽略充壯者優予糧俸老弱疲憊删汰務盡庶可以少勝多統將職任甚重目下求才匪易應就文武大員中擇其確有經猷才識兼著者任之暫且不拘資格當差人員亦應先給劄付日後再定額缺均俟辦有成效再議畫一章程惟練軍以固吾圉修好以睦隣封可並行不可兼理一切交涉事宜仍應歸總署及南北洋大臣核辦不得倂入海軍衙門以滋窒碍至洋面島岸遼闊何處應築砲臺何處可安水雷何處可扼何處可堵何處可救應截擊形勢不等未易臆斷應歸各洋總統周歴細勘參酌布置務在完善以重防務大抵中國於海防一事辦理有年船砲臺壘非不堅利特患在散漫動多牽掣以致法人之役馬江七船石浦二船同遭覆敗咎在管帶之人於戰鸡之道多未諳練以致可恃者轉不可恃甚至爲他人所有此海軍之議宜急爲籌也此稿未完 
[冬夜卽事錄請諸大吟壇政和]  
　　屢把吟肩聳夜寒衣未添背人臨畫稿呼婢理書籖冷怕風吹燭澄疑月浸簾庭梅开也未索笑幾巡簷[  嘉平望前二日玉梅花館筱卿女史朱霞呈稿]  
[上海三馬路與昌恊賑公所陳竹坪經募順直山東賑捐兼勸棉衣十二月初六日第五百零一次淸單]  
　　紹興古式訓齋樊作先善士經募余德信求病速愈洋一百元由本埠德泰庄交來○王陶菴洋十元有心無力人省點心資洋一李同泰洋五元王轉氏求身子平安洋一元求福免灾洋八角○新册硤石韓廣興募來補過子省思軒各兩元勉力子陸善興人和各一元以上五戸共洋七元漢口招商局募四箴書屋暢塘聽　屋退盦居士邵翰臣劉鑑明殷善士各五百文黄亦永四百石姥山左人春暉書屋各二百陳星甫方問記蕭文安周祖炳朱達夫林如三史新餘葉茂基嚴作枚謝厚載聽讀軒陳仲衡聶澤三蘇偉督田潤堂楊瑞奇各一百以上二十五戸共洋五元○新册本埠乾元押鋪楊柳塘一元又募劉登明爺樹疇兄翰周先生陳章伯四戸各洋一元畢毛記劉旭齋各二角蔡信益江登科陳上相楊永保各一角乾元押楊柳塘各三百以上十三戸共來洋六元四角○新册滸浦稅署洋兩元又募汪有興號緣事八元二戸共來十元新册崇明承和典瀛州小謪人經募否否子開泰堂各二元若愚生格妙詞人時習齋泰然居自好者來得得入門外漢龍不到軒塵香居出類書屋搜腸客抖雲軒今日樓從俗子闌干十二樓各洋四角更新子有斐齋非非子常邀淸月軒喜到眉尖寒輕暖薄軒各外傳聲客春生閣回紋機畔人埃二角常願好人又日新齋各一角江國良郭鴻如黄蔚屏各錢二百程守臣一百廿綠野軒方旭升各一百以上三十五戸共洋九元錢九百二十文○杭省萬公舘無名氏洋十各廣東洋銅俊英洋兩元銅洋二元溧陽身世蜉蝣容銅洋十三元蘇州撫院東諸臻山棉元洋八元蘇州王華卿求病速愈洋十元浙紹邱國炳病愈還愿四元寧波鄭縣支和堂元英洋四元銅洋二元浙寧求解堂募洋十元○本日收英洋二百另四元内棉衣洋八元銅洋十七元小洋十二角錢九百二十文合倂聲明 
 
 
 

Page 12

 
 
   
 
