# 1916 - 318 - 4915723

 

Page 1

 
 
   
 
 

Page 2

 
 
[中國無人才（冷）]  
中國之事每如行圖路周而復始始而復周而於用人一端更不能出此常軌試觀民國成立以來内閣不知其若干易而所謂内閣人才者反復不出此數輩是亦可知中國人才之乏矣 
　　試以鄰國美利堅證之前届之選舉羅斯福與塔虎脫二氏之競爭也而其結果乃産出新人物威爾遜氏此届之選舉威爾遜氏當與羅塔二氏競爭也而其結果乃又産出新人物許士氏許士氏此次雖未當選而其競爭之勢力實足與威爾遜氏相頡頏而羅塔二氏又非其比矣 
　　蓋政治舞台者所謂政治家之試驗場也一試而有效且必讓人以更有效之試驗一試而無效自不許其再試今中國之政治家一試再試而不妨其再三無效非其人之輕視國家也蓋除此無效之人才外且亦無人之能試也故曰中國無人才 
命令 
　　十一月十六日大總統令湖南督軍兼省長譚延闓電稱親母疾終滬寓懇予終制等語該督軍前以母病乞假省親當經照准並將湖南督軍曁省長事務暫派趙恒惕范治焕分别代行在案兹閱哀電情詞懇摰良用惻然惟湖南地方重要軍事吏治在在均須整頓該督軍實心毅力勞怨不辭三湘士民深資保乂有惟恐一日之或去者務當顧全時局勉抑哀忱移蓼莪之永思紓桑梓之急難公才公望利賴實多譚延　著給假百日治喪假滿即行視事用副倚畀並派趙恒惕俟其扶櫬回湘時前往致祭以示優異此令 
　　又令翁之廉給予四等嘉禾章此令 
　　又令派蕭良臣爲察軍剿匪司令米振標爲熱軍剿匪司令此令 
　　又令黄振魁授爲陸軍少將蘇得勝喬光雲授爲陸軍步兵上校陶治平授爲陸軍騎兵上校周維剛授爲陸軍輜重兵上校此令 
　　又令陸軍總長段祺瑞呈請授王健飛劉玉珂爲陸軍步兵中校郝玉銘爲陸軍砲兵中校李夢庚爲陸軍騎兵中校孫萬通劉玉亭丁子勤徐鳳春陳鴻儒爲陸軍步兵少校張萬順爲陸軍憲兵上尉王定國劉兆年李文恭賈玉魁劉瑞保爲陸軍步兵上尉祝鴻道郭鳳山爲陸軍砲兵上尉張從周爲陸軍憲兵中尉並加上尉銜張慶梅爲陸軍步兵中尉並加上尉銜樊林郭作霖梁振華爲陸軍憲兵中尉楊汝舟李樹權夏斗寅傳申三王玉靑安子火倪占元成芝祥韓義亭張瑛南殿邦白樹勳唐榮煥唐椿培傅世榮金文治梅峻馬壽喜爲陸軍步兵中尉王占彪祁庭秀趙樹鼎羅福謙爲陸軍騎兵中尉劉洪恩喻成謨爲陸軍砲兵中尉陶松岳趙繼昌爲陸軍工兵中尉何兆林爲陸軍輜重兵中尉穆雲谷錫祥麟爲陸軍一等軍醫王祖蔭爲陸軍一等獸醫應照准此令 
又令陸軍總長段祺瑞呈准署吉林省長郭宗熙咨請以慶善接襲滿洲正紅旗世管佐領應照准此令 
又令江西省長戚揚呈據江西省議會議員王式玉等呈稱前署鄱陽縣知事張冀鵬因案褫職惟該員在任時倡修　堤维持學校均屬熱心公益辦理匪案亦復不辭勞怨歷著勤能懇請轉予昭雪開去處分仍以原官留省委用等語張冀鵬著開復縣知事原官仍留該省任用以策後效並交内務部查照此令 
補十一月十四日大總統令陸軍總長叚祺瑞呈請授劉獻臣爲陸軍一等軍需正徐森張拱辰揚杏林均授爲陸軍步兵中校並加陸軍步兵上校銜趙福海宋振濤任焕章均授爲陸軍步兵中校孟廣潤授爲陸軍騎兵中校孫符貴李光第吳長善劉鴻恩劉渤均加陸軍步兵中校銜路金章加陸軍砲兵中校衔許愼修加陸軍工兵中校銜張夢熊授爲陸軍二等軍需正沈大智授　陸軍二等軍醫正韓文雅尹開元劉寳富紀景春莫鍪龍祝洪生康汝合朱兆芳李榮昌崔凌雲蘇益祥吳秉臣丁德明蔣濬川何必貞均授爲陸軍步兵少校魏連茹馬樹棠均授爲陸軍騎兵少校任鴻鳳授爲陸軍砲兵少校張叔元授爲陸軍工兵少校焦全貴魏宗修均授爲輜重兵少校展恩慶方冠英均加陸軍憲兵少校銜莊培之加陸軍步兵少校銜王永慶加陸軍砲兵少校銜吳秉濂張瑛均授爲陸軍三等軍需正劉崑桂斬衍芬譚德仁均授爲陸軍三等軍醫正婁昌發蘇　文連科惠良章均授爲陸軍步兵上尉並加陸軍步兵少校銜張百順陳裕光程則著均授爲陸軍憲兵上尉任鳳起王國珍李在田趙燕杰蘇薰賈世忠葛秉忠任廷佐宋秉信張德亮張寳善楊喜春徐梅芬高玉山馮滋敏李恕任劉文福張承恩劉振文穆玉魁賈福昌彭耀庭王泰徐志祥均授爲陸軍步兵上尉戴文曾李安邦孟毓發王玉魁均授爲陸軍砲兵上尉張繼動授爲陸軍輜重兵上尉口口祥孫廷獻陳繼源李萬臣均加陸軍步兵上尉銜劉效歸加陸軍砲兵上尉銜武振邦授爲陸軍一等軍需魏宗典侯勤儉均授爲陸軍步兵中尉並加陸軍步兵上尉銜關靜安劉景文李維屏均授爲陸軍憲兵中尉梁玉珍解玉璋陳學禮張得勝朱有德任靑海李孟榮王貴洛閻治堂陳照俊曹大倫陶鑫李辰彦馬俊秀馬汝　張福年劉文魁楊來發王冠倫吳士廉伊伯華石瑜李憲瑞蔣春臺李正華張緒忠康宗禮鄭滿堂楊文瑞羅慶桂胡金瀛楊賢林燕鳴鑾吳清雲晋得勝劉長林馬保昌楊維藩劉淇山李秀岩張凱三靳維仁郭惠風朱鶴齡趙連科李致祥于禁清李福勝崔俊臣齊世傑吕文治　興元均授爲陸軍步兵中尉王樹楠翟紹祖均授爲陸軍騎兵中尉程佩章王昂哲胡占元陳定江何文光牛憲章石瑞泮均授爲陸軍砲兵中尉余　貞張崇甫山亮功均授爲陸軍工兵中尉孟憲謨唐盤生徐靜宇楊廷芝苗振九趙國才時忠漢霍九齡韓錦雲彭爲信魏名成龍翔魯銘勝武毓彬李元善趙元發牛湘泉衞高舉張萬盛焦書森于振標王印順均授爲陸軍步兵少尉李錦章授爲陸軍騎兵少尉吳慶屺郭德宏均授爲陸軍炮兵少尉應照准此令 
專電 
　　北京電東海昨到先歸私宅今午總統請到府午餐與人言仍主維持現閣且謂不自居於調人惟備總統之諮詢 
　　北京電東海到京仍寓五條舊宅聲明孫案不願作調人以維現内閣爲第一義否則移家赴津午後謁元首未多談三日内不見客 
　　北京電徐東海晤黎總統段總理後即雙方提及徐樹錚孫洪伊均調之議昨下午徐又拍電到津招張一麐來京 
　　北京電徐在私宅來客極形擁擠多舊日僚屬與各派領袖　　北京電王士珍勸孫假滿即辭職頗與政局有關非僅係一人去留聞孫將運動直參議員 
　　北京電一部分議員擬彈劾孫洪伊 
　　北京電張一麐將爲副總統府秘書長 
　　北京電康有爲力保徐樹錚有范增不用項氏以敗等語惟徐之去職殆成事實繼任者又有張國淦說 
　　北京電伍外長又有電來即日起程北上 
　　北京電蔡松坡靈櫬院議改由商輪往運并遣海容護送 
　　北京電黄蔡追悼會元首親筆捐洋兩千 
　　北京電十六省議會力爭省制加入憲法張勲曹錕來電除民選省長外亦主概括規定今日憲法審議會擬投票表决 
　　北京電憲法審議會點半開會題爲審議省制加入一章初贊成反對相間發言某派力主加入某派提出分三種表决爭議紛紛後秩序大亂卒無結果散　　北京電新支那報載中美鐵道契約規定線路之外尚有自湖南株州至廣東欽州一線美國技師己在測量 
　　北京電昨國務院常會（一）請撥欵接濟政治犯（二）請建蔡鍔專祠於國都及立功省分（三）擬用招商輪船隨海容軍艦護蔡松坡靈櫬（四）山東借機器造銅元（五）限制内外官廳火車僕侍免費 
　　北京電明日財政討論委員會議題（一）維持中行兌現及籌畫交行開兌案總長提出（一）紙幣取締案（一）裁釐加稅預備進行案 
　　北京電聞段總理因報載軍事外交仍擬派員檢閱 
　　北京電國老院組織法衆院列明日議程聞政府於官制外擬定各項如下（一）用禮聘式不由任命（一）晉謁概從常禮遇大典列班首（一）俸月定兩千元並加公費（一）確定人物祇周馥瞿鴻機趙爾巽李經羲不足半數如西林輩以民望所歸尚在斟酌譯電 
　　北京電内務部總長孫洪伊擬再請假五日以待内閣政潮之發展（十七日）德文電 
　　宜昌電日清輪船公司貨棧爲火焚燬一所又有一所亦受損傷貨物損失頗多估計約值銀二三十萬兩火勢迄未全熄（十五日）　　北京電段總理告直隸督軍省長謂老西開問題在伍廷芳未到京之前政府决不與法人定約（十六日） 
　　北京電各黨領袖對於省制加入憲法問題未能議决明日將開正式聨合會議將有一場激烈舌戰（十六日） 
　　北京電孫洪伊准假五日此事大爲政界注意蓋以徐世昌即將到京故也（十六日） 
　　齊齊哈爾電黑龍江省長己派文武屬員各前赴希成角（譯音）調查鬧事情形追還被掠之物並拘捕釋放肇禍鬍匪之華兵 
　　（十四日） 
　　廣州電省議會刻方討論減少軍備議案廣州刻有兵七萬五千月需維持費二百五十萬元粤政府現向日人銀行商借百萬元借欵岑春煊在此襄助資遣冗兵（十六日）　　以上路透電 
東方通信社電（日本人组織） 
　　東京電馮副總統就任時日本兼任外務大臣寺内伯爵曾致祝電於馮副總統馮氏特致答電於寺内氏略云本副總統就任伊始蒙賜電祝不勝榮幸之至中日邦交之敦睦乃本副總統之素願向者曾稍有所盡力自今 
 
 
 

Page 3

 
 
以往益當自勉期有以舉兩國親善之實（十七日） 
　　北京電總統府將黎大總統在副總統時代所居之瀛台充徐世昌氏之居邸自徐氏到京以後政界大有活潑氣象以前種種之爭執漸有融洽之希望（十七日） 
　　濟南電黎大總統因山東督軍張懷芝自掌握軍政民政實權以來常有專擅之舉動且對於山東省議會亦加非法之干涉己電致該督軍嚴加申斥（十七日） 
　　南京電南京奉吉同鄉會原擬於十二日開恭賀馮副總統就職大會旋因别故展期兹於本日下午一時開會除公宴馮副總統外同時招待近日抵寗之奉吉兩省代表汪津雲李蘭波温支英楊小農　立庵張馨吾等六人並聞提議重要事件（十七日） 
　　南京電南京知名之士議開黄興蔡鍔兩氏追悼大會由大江南日報主筆汪澤民君爲主任現正預備一切（十七日） 
　　奉天電日本外務大臣本野子爵於本日午前一時與前往長春迎迓之駐華日使林權助男爵奉天交涉使馬君南滿鐵路副總裁國澤氏關東都督府民政長官白仁氏等行抵奉天即换乘安奉　路火車回國（十七日） 
　　奉天電日本公使林男爵與日本外務大臣本野子爵相别後卽於本日午後與張督軍會見四時三十分赴中日社交機關（十七日會）之歡迎會即晚啓程由大連烟台回北京 
　　（十七日） 
　　東京電日本犬養頭山諸氏所發起之黄興氏追悼大會於今日午後一時在東京芝區靑松寺舉行來會者有澁澤男爵前任遞信大臣箕浦氏等朝野知名之士一千餘人首先由發起人總代表犬養毅氏述追悼辭旋由雲南省議會之張傅森（譯音）氏陳述謝辭頗極一時之盛（十七日） 
　　東京電本日東京芝區靑松寺開黄興氏之追悼大會日本首相兼任外務大臣寺内伯爵供美麗之花圈於靈前以表弔意（十七日） 
　　東京電日本外務大臣本野子爵定於二十日抵東京若宫中無他事項延擱則二十一日上午十時半可舉行外務大臣新任式（十七日） 
　　東京電據北京來電云聞徐世昌氏之意見擬將孫洪伊徐樹錚二人任爲省長以爲政爭之解决　（十七日） 
　　奉天電張督軍因處金融界之恐慌特宣言不嚴懲興業銀行職員及錢莊執事人市面漸次鎭定錢業中人亦相率回店錢業公所不日開市興業銀行亦己開始營業（十七日） 
　　奉天電奉命回國之駐華英使朱爾典氏本日午前一時由北京抵奉天卽换乘滿洲鐵路火車由西比利亞回國（十七日） 
　　濟南電山東督軍張懷芝解决周村民軍問題分别解散及編制各種手續多巧施手段不肯踐約反以離間壓迫之手段對待民軍以致民軍首領吳大洲大爲憤恨發表宣言書責備該督軍之失信用即日與彼斷絶關係因之山東省之情形又將陷於紛擾之狀態張懷芝現己命第十八圑第三營迅速馳往周村方面以備民軍之相犯（十七日） 
戰電 
（英人路　電） 
　　巴黎電今晚公報云法軍逐走佔據松末河陣線薩伊里塞爾東北房屋若干所之敵兵亞白蘭柯爾境有劇烈之砲戰敵飛機一架 
墜落旭爾萊附近（十七日） 
　　倫敦電海格將軍今晨報稱安克河南北夜有敵軍猛力轟擊今晚報稱安克河北岸英軍新陣線爲敵猛轟波柯爾一處尤烈英砲隊曾令敵軍陣線爆炸數次英軍復捕虜三百零三人薩爾與廣特柯爾間之英軍陣線亦爲敵軍加以猛烈之炮火英軍砲擊沙歇與亞美蒂爾二處之敵軍陣線（十六日） 
　　彼得格勒電公報云敵軍在金波倫進攻爲羅軍所敗被創甚重敵軍戰於該處者携有重砲多尊杜白魯加之俄軍續向南進（十六日）　　羅京電公報云西摩爾逹維亞特與特拉哥斯拉維爾境有敵軍進攻均爲羅軍加以重創亞爾特河左岸與桀爾境之羅軍均己退後 
（十六日） 
要聞一 
[老西開談判待伍君開始]  
　　自英日俄三國調停中法交涉停止後政府疊接奉吉黑魯蘇贛浙鄂粤等十四省軍民長官及省議會來電質詢至有擬來京參預外交會議並聞國會代表康甲臣李秀軒天津代表孫子文冉鵬飛等十餘人亦於前日（十四）午後三時赴公府晋謁大總統報告津民激昂情形並懇元首嚴重抗議萬勿梢予退讓均邀元首允許當日大總統特諭各國務員於會議後均至公府純一齋開臨時會議討論老西開交涉事計各省督軍省長議會公告圑體個人等電報抄件一百八十餘件交涉會議錄一卷均提出傳閱是日會議時問爲下午七時列席人物除總理總長外曹將軍朱省長夏次長各外交顧問均在座當時總統說明討諭範　後曹朱二公即報告最近民情末由夏次長報告對於合辦條文中老西開由中國開闢爲商埠准各國人住居營業租借土地以五十年爲限此條頗多研究並聞此案之正式談判己决定俟伍君來京就職後再爲開始日昨夏次長己有密電致滬即係關於老西開案交涉之現狀及經過向伍君爲大略之禀陳如下（一）此交涉案辦理决計謝絶第三國出爲調停或付海牙和平會裁判以免枝節（二）此交涉案辦理應由中法兩當局者迅速開始正式談判俾早日解决以免有傷中法兩國親睦之邦交（三）此交涉辦理當局者應確執一定之標準及限度無論如何不能退讓藉免重大利權之喪失同時大總統亦以個人名義拍致伍君秘電一件詳告外交風雲緊急情形並請伍君早日來京贊助一切原電措詞極爲堅懇聞伍君己電復大總統允於日内由滬起程北上矣 
[黄蔡酬庸之提議]  
　　議員請國塟 
　　戴戡請　恤 
　　黄克强蔡松坡兩氏此次相繼逝世國人早有議及　塟者兹聞衆議院議員傳夢豪邵瑞彭等十三人昨特提出建議案其文曰昊天不弔奪我元良黄公興與蔡公鍔先後逝世　耗傳來舉國哀悼竊維二公手造共和豐功偉烈無待贅言凡我同胞飲水思源義難恝置而國家崇德報功亦當有特别酬庸之典方足以慰英魂而示來兹查各國先例有舉行國葬之禮者其意至良其法至美黄蔡二公爲國元勲此次喪禮所宜仿而行之按臨時約法三十九條大總統有頒給榮典之特權國葬當然爲榮典之一用特建議政府從速頒布國葬命令派員舉行以彰盛典薄海喁喁所仰望焉謹依約法第十九條第八項提出建議案伏乞公决 
　　四川省長戴戡以蔡公松坡奔走國事致家無擔石此次首義負累尤多特通電各處請馮副總統領銜入告優加褒卹特予表彰其原電云昨聞蔡松坡噩耗驚慟無極昊天不弔喪此元勲凡我同人同聲悲悼前清之季迄於今日時有陸沉之慮勉支大厦之傾松公功在社稷人盡知之無待戡之置　特是數年以來相共患難知其志節之苦貞思想之高潔心乎國家有至死不渝者戡旣友也而師事之當兹槍母慮標榜後死一日詎認湮没唯垂鑒焉辛亥改革松公在滇七鬯不驚指揮大定經援川援滇以及征藏諸役頻年用師積功　外毫無驕矜之氣長成節讓之風此其品誼豈類尋常迨由滇入京本欲於國家大計徐圖所以補救不意帝制議起事與願違回憶當時讒慝并進陷阱四伏自好者幾無自全安計其他乃松公定策於惡網四布之中冒險於海天萬里以外幾經困阨間道入滇忍慟負重卒成偉業堅苦卓絶得未曾有復以久病之軀親臨戰陣舉身家性命之關係不敵其好義之苦心奉命督川雖僅旬日而用人行政一秉大公至今川人震其功尤佩其德前過渝時大難初平相見泣下每以國基甫定民黎凋殘深慮國人猶有南北之見且多新舊之爭長此紛擾國將不國憂憤時事至於痛哭流涕日商所以救國及治川者率無一語及私即到東養疴時通函電拳拳之念仍在軍國與其謂松公之死於病母寗謂其死於國也雖然此尚就戡一人耳目所及者自綜其生平閱歷中外屢長軍民即無分外之求積薪亦可自赡乃因奔走國事以致家無擔石此次首義負累尤多卽此取予之間實爲近今僅見故戡於松公所以重其學識事功者無殊於人特尤倾服其德足以風世而勵俗悲慟之餘言不盡意擬請由我副總統領銜入告優加褒恤特予表彰實不僅戡感激也己臨電無任悽惶之至 
[司法會議討論審判問題]  
昨（十五日）下午一點司法會議開會議長徐謙主席延至一點三十分始足法定人數議長報告請假會員余棨昌等五人又報告新到會會員陳經抽定二十四號又報告有三省高檢長不能到會又報告司法部令修正司法會議議事規則第三條限制中止議事至多以十五分爲限遂開議接議改良全國監獄諮詢案三讀張君志提起動議請司法總長派員到會報告政府對於辦理審檢所經費有無增加楊光湛贊成之同時呼附議者十餘人張仁普發言出乎議題之外議長謂就動議討論贊成與否張仁普謂本席對於張君提議不贊成議長謂議事規則第七條會議事件須按照議事日程所定依次議决不得更易錯亂但司法總長如有臨時發生之重要事件不在此限現在旣無規定此動議不能提出張志君遂自聲明取消動議仍議改良全國監獄案錢泰君云本案無從修正須有答覆案方能修正會員某君則主張省略三讀楊君光湛云無庸再作答復案修正王樹榮主張以兩說付表决　曉石君主張即以會議表决結果送逹司法總長議長以省略三讀將二讀會結果報告總長付表决贊成者少數遂决定另起草答復案再開三讀會並决定由書記草定結果遂按照十四日議事日程關議第一案變更控訴審合議制爲折衷制建議案會員陳福民提出初讀提議者陳福民說明後熊元襄謂本案爲變更法院編制法乃係變更法律非本會職權所及故本員主張不能成立楊光湛亦謂與現行法有抵觸不能成立錢秦謂本會亦非立法機關有此意見可以提出建議於總長以便提交國會修正龍　君亦贊成之議長以本案成立付表决贊成者多數姚君震等均請付審查議長以付審查表决贊成者多數併决定付法令股審查遂議第二案議請各省舊府治宜增設地方廳各縣設地方分庭案會員陳福民提出初讀提議人說明理由後楊光湛贊成之又主張與建議設立審檢所案併案討論無兩案均成立自相矛盾王樹榮以爲無合併討論之必要莊景珂君謂關於設立審檢廳者己提出未脫稿者甚多請限定三日提出議長以本案成立付表决贊成者多數議長宣告休息十五分鐘三點三十分復振鈴開會法定人數足後議長報告殷汝熊請假一日又謂關於設廳之議案限明日一律提出以便併案討論其他議案不輿本案可否先交法令股審查衆無異議遂議本日第一案擬舉辦全國審檢所案初讀會員張仁普提出提議人簡單說明後張志主張交付審查黨積齡以爲本案不能成立周祚章主張設完全審檢廳反對此案楊光湛云本案内容甚佳無妨改爲審檢廳黨積齡又謂此種名稱在法律上未能取得資格故主張不能成立張仁普謂縣知事兼理司法亦無法律根據此不過一種意見而己周詒柯主張付審查王樹榮請付表决議長以成立付表决贊成者少數時己四點三十分議長謂本日尚有兩案議决後再散會遂議知事兼理司法各縣應添設司法檢察員案會員周祚章提出初讀提議人說明後無討論遂付審查又廢止縣知事兼理司法訴訟暫行章程於各縣暫設審檢所添設推事一職以縣知事暫兼檢察官案提議人陳官桃說明後亦交審查遂散會時己五時矣 
[徐州特别快信]  
　　張勲擬聘康南海爲高等顧問月新五百元昨己去函徴求同意 
　　張勲主推康有爲爲國教維持會名譽會長昨己電趙炳麟王敬芳徴求同意 
張勲調停内閣政潮之意見己電東海轉逹大總統採擇 
張勲昨再電政府主將優待清室條件加入憲法請交國會議决 
各省區聨合會常川駐徐代表公推福建李厚基之代表賈文祥赴滬購辦送張勲之壽儀 
　　兩淮運使劉文揆今日早車來徐聞劉送張勲之壽儀約值萬金又聞大通督銷孫局長送張之壽儀亦鉅 
　　阮忠桓昨日送乃兄（阮忠樞）之眷屬來徐祝壽顧贅薛大可昨日由津相偕來徐 
[蕪湖快信]  
　　此間湖南會館諸執事以蔡松坡立身行事可與日月爭光今竟病逝刻擬聨合地方各界舉行追悼大會現正籌備一切 
蕪湖商業維持會因查驗補抽局病商殃民曾公推姜少廷鳳吉庭代表赴省議會請願該會十五日接姜鳳二代表由省垣來電云查驗補抽局今日省議會公决一律裁撤 
　　蕪湖士紳定十六日假明遠電燈公司開會討論太平山礦事兼組織保礦會 
商業維持會十五日開評議會公推李經方余誠格陳惟彦三君爲該會名譽會長 
倪省長准財政部咨通令各屬略謂創開銀行須遵照通行則例第三條之規定嗣後凡未經財政部核准有案不得擅用銀行或個人名義招集股分以維金融 
　　警廳長劉兆麟前日奉倪省長眞電内開近聞有人在滬收買銅元以致洋價驟低蕪埠恐有奸商販賣望速切實查禁 
此間省立第五中學校刻舉行遠足旅行組織三大隊分旗令鼓樂繪圖採集記錄攝影野球救護八部該校長潘仰仙率全校學生於十四日出發乘小輪至采石盤桓一二日再由采至當塗寄宿一夜遵陸歸校 
[南京快信]  
馮副總統昨電中央請立蔡鍔專祠 
旅寗湘人定十二月一日開會追悼黄興蔡鍔現正預備一切 
財政部電催協欵財廳長己極力措解五萬元卽日滙京 
齊省長昨訓令財廳續撥省議會銀二萬元以充經費 
省議員郭麟珍介紹江都縣焦汝霖請議修復禹王河故道分流入江以紓淮揚水患案兹據請議審查結果卽付大會討論咨請省長併入導淮案内敦促勘辦 
張議員援提議商榷本省教育規畫案兹據教育審查會報告以此案本係商榷書性質計分四項（一）工業速辦專門（二）師範緩設雙級（三）巡迥講演圑併入通俗教育館辦理均經審查預算時用爲參考惟第四項女子教育一層雖論教育趨勢職業原爲重要籌設一校以爲女界模範本無不可伹應俟經費充足時再議設立卽付公决 
昨有人發布外交上某項之傳單即經警廳力爲勸阻 
伍朝樞昨過寗轉車赴滬 
張勲之參謀長惲毓昌昨日由寗公畢回徐 
漣水知事唐樹概丹徒知事章同確將撤任 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[最近政局之趨勢]  
　　徐世昌來京許世英回部伍廷芳覆電 
　　報載徐菊人准十五日來京一節兹悉徐氏在衞輝少有躭擱准於明日（十六日）午後五時到京總統昨派哈漢章氏出京迎接内務部方面正準備在車站歡迎徐氏到京後之行動刻尚無從推斷大致對於調和政局必能盡力目下政局最急之問題不外一二官吏之去職將來結果如何大可注目也總統前日派王聘卿氏勸孫伯蘭辭職接談甚久是日午後起孫氏即請假五日相傳爲辭職之先聲而又一方消息則王氏勸孫孫並未允王氏對人表示調停絶望之意然果如是則數星期不到部之孫氏何必忽然請假故孫氏之眞態度如何現尚在不可知之數也 
許總長世英辭職未准事曾誌各報兹悉許氏昨己照常到部兹紀其顚末如下上星期二國會開會質問後許總長即决計辭職退席後在議院休息室遇叚總理遂告以辭職之意星期三起著手結束部務星期四出席國務會議宣言辭職午後至公府見總統亦聲述辭意是晚段總理派曾毓雋至許宅挽留徐樹錚亦往星期五開特别國務會議許君仍照例出席散會後於四時半乘火車往津五時將辭呈送至國務院並有致段總理一函詳陳辭職之理由星期六上午段總理派靳雲鵬曾毓雋兩君赴津極力挽留曾早車赴津晚車回京是日國務會議公議挽留初擬退還原呈後乃决定以明令發表以示鄭重是晚命令遂下又是日總統用電話命交通部王次長親往挽留並言另有要務待商無論如何必須回京星期日王次長陳總長俱往天津力言總統總理之意星期一早車王氏回京許氏乘晚車回京星期二上午到公府見總統並出席於國務會議下午卽到部視事矣 
外交伍總長於十一日通過參議院大總統即有電前往速其啓程伍總長十三日覆電允即不日來京故十三日遂見正式任命其原電文云大總統鈞鑒辱承賜電猥蒙獎飾慚悚交縈惟近年以來一志潛心不聞外事至於仕宦尤覺淡然乃承温論勗以時艱再四思維祗有犧牲衞生一切事宜勉爲其難冀襄國是但將來選擇得人仍當敬避賢路現速摒擋瑣務一俟就緒尅日起程瞻對非遥餘容面逹伍廷芳元印 
[蔡松坡逝後之東來消息]  
蔣方震氏昨致電總統略云奉佳電敬悉大總統顧念元勲實深欽感蔡公病狀方震等隨從較久謹爲我大總統陳之蔡公之病逝近因於川事紛擾遠因於西南起義當其孑身南下喉部微痛病菡未即潛滋納溪之役躬親指揮冒風雨者月餘身處僻境無從診視尚不知病由於肺當時未加注意戰事告终川難復起又祗得力疾從事七月二十九日抵成都八月一日有法醫診視始得病源而其疾己不可爲矣據法醫所言多則兩年少則三月當時以爲醫言過慮即不之信而不料遂因昌不起兩年以來惡衣菲食以傷其生朝作夜思以勞其神親臨士卒不便調養地處幽荒莫得藥石竟致一病不起爲　捐軀應請大總統念其再造民國之勲榮從優賜恤云云 
又據東報載稱蔡君逝後其夫人悲慘痛哭不省人事一切後　皆由蔣參謀長及石參謀副官等主持其遺骸己施防腐劑於九日在病院耳鼻咽喉科入殮預備送還本國又蔡君於來福岡之前己自知不起故偕夫人及愛子舉家而來入院後亦不使家族遠離殆從容以待死耳先是有福岡縣會代表訪蔡君於大學病院將事慰問時以病勢沈重絶對謝絶會面己疑其不能復起而後見中國報紙一再記載其對黎總統有關於時局之建議又竊疑其疾或不至若是之重今始知彼一息尚存固無時不以國家爲念也蔡君至福岡後得與會見之日本人僅有喜悅大佐一人喜悅氏第三革命初起時旣在雲南方面與蔡君有密切關係蔡君平日常惓惓於日本人及日本之風光惟愛國心熱有時不免爲排日之主張其對於維新前後之人物如西鄉水户大久保等則崇拜之深亦不　日本人也與蔡君會晤而使人印象不忘者厥惟其黑大而深有意味之雙目彼定睛注視時無論何人莫不覺其冷而且銳自大病後口語不便其目之示意尤爲活潑也 
[追悼蔡黄之第二次籌備]  
蔡松坡黄克强二君追悼會北京方面將合併辦理其籌備會開會各節曾紀前報昨日爲第二次籌備會之期晚八鐘仍在丙辰俱樂部開會除各政圑因事未到外到會者爲總統府衆議院國務院及各部各學校各報館以及其他圑體各代表計三十餘人公推所長白逾桓君爲主席聞所議决者職員分總務會計文牘庶務等而所議定人員則總務處主幹總統代表劉鍾秀副主幹衆院代表王郁駿馬鳴謙參院代表二人會計處主幹國務院代表葛爲輔財政部代表彭子良文牘處主幹教育部代表陳某庶務處主幹内務部代表某招待處主幹外交部代表某此外如各部院廳署以及報界學界各政圑等代表均分配於四處之中訂一職員表以專責任應用經費由會中備具公函先期分致各機關再由所長總務處各職員持捐册分赴總統總理兩院議長及各部院長處集欵由會中給據代收地點卽定中央公園日期則十二月一號除將開會日期地點登載京外各報以便各界預備輓詞並將京中追悼會辦法電知各省軍民長官請其照辦至所中各職員辦事時間則自十四號起每日上午九時至十二時主幹各員須到所會商一次以策進行 
[又有條陳房屋稅者]  
　　聞財部近接有籌辦房屋稅條陳一件其大意在增加收入無妨民力與推行所得稅之主旨若合符節蓋均在稅源充裕之一方面着想也略謂鄉鄙之地農民胼手胝足終歳勤苦尚須竭力輸將而都會市鎭商賈輻輳有尋丈之地價值千金者對於國家並無絲毫之擔荷殊失賦稅公平之道（按前清户部則例如京師及蘇寗省城皆無稅而浙江及奉吉黑省城皆有稅蓋各地不一也）現擬創辦房屋稅旣昭平允又增收入實爲兩利之道惟課稅方法有二甲採等級主義則手續較簡兹姑分爲上中下三等（上）每畝征一元（中）每畝征六角或七角（下）每畝征五角或四角此制利於推行而不煩擾乙採估價主義則手續雖繁而收入較豐且擔稅力之程度亦較準確兹姑定爲每年應照地價或房價千分之五繳納房屋稅而地價則以賣買價格爲的云云財部正在仰屋之際得此開源之辦法自無不歡迎之理惟必須經過財政討論會之一番討論方能定奪耳 
[北京中行擠兌之一斑]  
　　前日（十三日）有五人共持三十萬元紙幣到北京中國銀行要求即兌該行以數目太多今日人數擠擁難於照付約其先兌十萬餘二十萬俟明日再兌而彼五人堅要即兌該行員因問諸君貴寓何處容晚間飭人送上答云係陸軍部現正待發餉如無現銀不能應付云云該行員云旣係陸軍部則彼此均是國家機關乞通融一日本日人數太多實難應付而彼五人不特不許且大聲呌囂該行乃用電話詢問陸軍部有無派人來兌陸軍部接電大愕卽答以本部並無派人往兌之事乃會同軍警將彼五人扣留始知是前門外之春華茂錢莊所爲聞除將五人拘禁外並將該錢莊停止營業以示警矣又同日西單牌樓之中國銀行委托店公和順布店與益大銀號是晚有人持中行一元票往换銅元兩店俱推謂無錢無論如何與之講解只不允换彼人無法乃另遣一人持交行一元票往换即照數换與銅元一百一十一枚是亦不可思議之一種現相矣 
[十四日參議院開會紀]  
昨（十四日）下午一時參議院開會副議長王正廷代理主席議員出席者最多數時一百五十餘人延長時間至一時五十分始克開議主席報告議員請假在七日以上者二人皆無異議主席又報告黄蔡二公追悼會籌備事務所來函請兩院各派代表臨會籌備秘書長朗讀來函畢主席謂可否由庶務科去一人衆贊成吕志伊君謂按參議院選舉法第四條之規定二年改選三分之一前二十日己由本院咨逹國務院至今尚未見總統教令而省議會爲本院選舉機關不久停會本院人數關係又極重大現由本員動議請國務總理出席質問附議在三人以上主席付表决少數蔣義明君謂此無質問總理之必要只再行咨催可也衆贊成遂照議事日程開議第一案新到院議員邱仲靑陳受中證書審查報告審查長張我華君報告謂四川議員邱仲靑山西議員陳受中資格均無疑義惟引證條文蓋章手續不合可仍援先例先予出席再由本人自行函請更换證書報告畢主席付表决大多數第二案新到院議員謝家鴻證書審查報告審查長向乃祺君報告允許先行出席畢主席付表决大多數第三案振興華僑學務建議案議員朱兆莘提出提議人說明主旨畢辛漢君與陳銘鑑君皆主張此案成立交教育股審查字句表决多數通過主席謂現外交部夏次長到院報告外交情形衆無異議夏次長出席要求秘密主席遂宣告旁聽人暫時退席夏次長報告畢於二時四十五分復行公開接議第四案請政府飭駐外領事調查居留各國華僑人數及營業狀况並外人待遇情形報告外部編成專册以便設法保護建議案議員劉芷芬提出提議人說明主旨後由贊成反對相間發言李述膺君謂保護僑民自爲本院所應贊成無反對餘地惟於調查保護之方法宜交審查會斟酌湯漪君則表示反對原案謂歷年人數增減造册報告自屬不難但待遇情形則無從報告不過空話而己本員以爲無建議之必要劉芷芬君謂湯君不明華僑情形外人待遇華僑以法令待遇則爲優不以其本國法令待之則爲野蠻對待若領事據理要求即收保護僑民之實效衆請付審查主席謂贊成此案付外交股審查者請起立大多數陳銘鑑君則主張加入内務股表决少數劉芷芬君又主張加入實業股表决少數陳銘鑑若謂現在議員以無休息時刻多有出至場外者本員主張照衆議院辦法開會自一時至六時中間休息二十分鐘以無附議者而罷第五案吉林黑龍江兩省官鹽擬請變爲官運商銷建議案議員金德馨等提出由提議人說明理由後衆請付審查主席以付財政股審查付表决大多數贊成第六案山西省議會關於禁烟請願事件請願委員會提出委員長章兆鴻報告謂請願書方式尚無不合其所稱聞某省商會提議弛禁六個月上海土商亦請展限九個月等語却無實據但請願主旨關於鴉片罪應另訂專條改用重律核與全國禁烟聨合總會請願書事同一律應由大會討論併案交法律審查股以備採擇而促禁烟之進行云云報告畢衆無討論主席即以審查報告付表决多數第七案湖南公民保鑛會代表余鏖等請願事件請願委員會提出第八案湖南保鑛會代表龍璋等請願事件請願委員會提出二案併案報告審查結果皆認爲可以受理應即咨逹政府報告畢衆無討論主席謂贊成第七第八二案卽咨政府者起立大多數通過八案己畢時三點三言告散會 
[贛議員提議恢復法廳]  
關於司法各問題京中刻正開司法會議所己討議者爲新舊監獄之改良各條項兹聞江西省議會議員鎗士林等對於司法事項昨亦提出議案擬請願國會其文曰立憲國家首重三權而三權中之最宜獨立不宜附屬者厥惟司法我國元二兩年共和告成三權鼎立各處法廳逐漸擴充外縣審檢概己開辦另設有司法籌備處綜攬全綱著著進行雖未獲完全成立然當時國民咸享立憲之幸福受法律之保障尚不失爲共和政體中經禍害袁氏柄國包藏野心横行帝制於司法一項摧殘尤烈原有法廳多行裁撤己設審檢概己停辦併行政於司法之内以行政而監督司法其諳熟法律道德高尚者尚能廉得民情聽斷無偏而不肖官吏罔知法意者誠不知法律爲何物司法爲何事遇訴訟則置之高閣得罚金則飽入私　甚至濫用私人縱容差役魚肉鄉愚恫嚇良民種種暴虐　見迭出言念及此誠堪痛恨兹幸共和復活日月重光正宜趁此時機從新再造設不及時恢復仍舊因循徒襲共和之虚名毫無共和之實效不惟於司法前途極有妨礙卽與共和政體亦大相逕庭兹事　大斷非旦夕所能竣事一　可以告成允宜先行籌備然後克觀厥成本員擬由本會向國會請願轉咨政府速將民國元二年贛省己設法廳即行恢復並一面從事籌備積極進行以期完全獨立保障民權管見所及如是當否伏祈公决 
[朱陸請撥滇軍餉項之要電]  
　　北京大總統國務總理鈞鑒參謀部陸軍部財政部鈞鑒華密奉陸軍部電在粤滇軍請暫先接收餉項不繼并謂飭查確數再行核辦等因榮廷遵即詳加調查現據該軍張方兩師長報稱滇軍實數一萬四千人月交餉項約需二十萬元該軍　寒交迫進退維谷請卽速爲設法安置等語榮廷等前於十月徑日會電請將台灣銀行允借欵項六十萬元撥給暫資敷衍不敷之一百四十萬元懇由粤東鹽欵盈餘項下籌撥現奉財政部卅電鹽欵未便撥動仍飭另行設法等因查粤紛甫定財政異常困難榮廷慶瀾連日會商收朿本省軍隊需用浩繁籌措多方欵尚無着若再驟增滇軍鉅餉實覺　付俱窮惟有仍行仰懇鈞座迅予指撥每月的欵以作滇軍餉項以資維持如果餉需有着榮廷自當速爲收編以備國家緩急之用該軍擁護共和辛勤備至現值天氣漸寒無食無衣尤堪憫念除商由慶瀾核撥南韶連糧稅暫濟目前外所有滇軍月餉仍祈破格俯准指欵撥發以安軍心而紓粤困謹電瀝請伏候鈞裁榮廷慶瀾呈叩冬印 
北京大總統國務院總理鈞鑒參謀部陸軍部鈞鑒華密在粤滇軍困苦情形迭經榮廷　呈鑒察并於冬日電請指撥的欵俾作該軍餉項在案現在該軍統司令李烈鈞遠適養病道出穗垣將士二千餘人追隨告别誥誡之頃哭聲干雲道路悽惶聞者隕涕固由該總司令撫愛士卒深得軍心亦因該軍士等交迫饑寒自悲末路榮廷目繫慘狀良用惻然雖經迭商省長妥　辦法祗以粤庫空虚餉源枯竭收束本省軍務措欵尚屬無着統籌兼顧益復爲難迫得呼籲重閽再爲請命伏懇鈞座俯念在粤滇軍困苦萬狀查照前電准予迅撥的欵俾作該軍餉費以資綏輯而免流離無任迫切待命之至抑榮廷尤有進者方今風雨飄摇國家多故外而列强環伺内而伏莾未清武備不修國何以立該軍　司令李烈鈞深嫻軍學勇略冠時再造共和厥功尤偉固爲近今不可多得之將才該軍訓練多年知方有勇轉戰兩省備歷艱辛刻雖饘粥忍饑而所過軍紀肅然秋毫無犯旅行整隊操練嫻明尤爲近今未易養成之勁旅廷愚以爲人才可惜衆心宜固國家愛惜將士似應在所維持若竟投之閑散任令顚連固不足以勵軍心亦恐無以伸士氣此則不能不望政府之曲予矜全量加位置者也此次滇桂興帥誼同袍澤榮廷備員疆寄無術撫绥五夜疚心冒昩陳詞伏祈鑒察陸榮廷呈叩陽印 
廣州陸督軍朱省長華密冬電悉所請指撥滇軍月餉一節己交院部核辦矣黎元洪歌印 
[王寵惠與粤議員譚話]  
王寵惠君昨偕古應芬赴粤省議會議員因議長告假不到卽推舉成議員符孟主席開會談話王君演說云廣東爲重要地方而兩次革命又能左右於中國　可見人才之蔚盛足以振起國魂惟現在大勢外則强隣窥伺内則　派紛歧如中央政局院府之意旨不同各省軍民政長主見逈異其中紛擾更有甚於民國元年者未則表明其回粤本旨全無政局關係但欲調查實業從事興辦云云凌議員數人亦相繼演說歷一時許始畢遂開茶會告散己四時許矣 
[雲南議修迤西自動車之動機]  
世界各國其工商業之發逹學術之進步　不恃交通機關爲灌輸利器是以近世英美列邦鐵道則蛛絲綱密輪船則星維棋布我國雖交通不便然如江浙燕鄂一帶輪船鐵道所在多有惟雲南僻居邊徼山谷險阻峯巒隔絶交通因之不便以致百貨棄地坐守貧困人民僻處一隅孤陋寡聞今且　苻遍地商旅裹足市場日漸冷落民生日漸窮蹙推原及此未始非交通機關不便所致也第一師師長張靑圃君蒿目時艱特擬建築各縣自動汽車先由迤西起點修至省垣然後逐漸推廣於迤東迤南務期交通便利促進文明其欵項一層即用雲南鐵路局原有股本總計由省至榆（即大理）路途千餘里需資本約三十三萬三千元若此項汽車告成則往來省榆間不過二十餘小時其便利爲何如張師長致省議會函略云貞去歳奉使巡閱迤西周遊威楚大理騰永順蒙各郡覺地方之貧瘠人民之困苦逹於極點故沿途接見官紳父老亦屢言及貨殖生計之途究之空談無補徒滋漸愧洎事竣返省即將巡閱所得各情陳諸軍府並請注重各項實業以爲補救之方而紓邊民之困迭荷獎許且允次第推行軍興以來移緩救急因而中止現在大局己定不能不力籌進行但實業固在所當先而所恃以溝通實業者舍築路其道無由查鐵路局股本己集至二百餘萬金在當日發起者豈不欲大有作爲出滇人於水火豈知路未興工欵己挪移將盡若長此以往不復過問則卽此現有之欵雖欲永久保存而亦不可得矣夫此欵雖專爲建築鐵路之預備即使全數存在核計應用經費不敷尚多能於何時興工究未敢必今擬爲救急之法移鐵路之欵改修汽車大路似用欵不多程功尚易收效較速就三迤形勢而論可就當日所擬鐵路各線以該局原有財力本省單獨辦理縮短興修大理爲迤西重鎭西雲産品屯聚下關由關至省不過千里中間地勢較平又無長江大河鑿山通險甚易爲力擬先修省榆一線以爲標準其迤南一線由省通至廣南接桂省之北色可以抵制滇越鐵路迤東一線由省築至昭通可以近接川黔遠通秦鄂其利多端略如另文所述兹不贅及然此兩路出産雖屬富有而山嶺叢雜路徑紆廻不易着手似可稍後至於由榆至騰衝由省至思普兩路亦應次第修築但現存之欵恐不敷用暫勿庸議兹先擬具迤西路線計畫書抄陳察閱貞以武人學識　陋幸因時會謬總師干自惟材輇膺兹重任業己時慮隕越更何敢越爼代庖思出其位但以一分子之誼公家有 
 
 
 

Page 7

 
 
利知則必言尚祈開會提議表决見復以便賡續計盡禱甚盻甚 
[川省會議長問題尚未决]  
　　川省議會於昨（三十號）續開常會由唐副議長宗　代理主席午前十二時到會議員八十七人首提議覆省公署咨交内務總長號電案議員劉宗培何伯雨雷灃等有所質問行政委員王石鈞一一答覆謝聮輝云鍾山所呈質言係議長問題本會對於此案之答復不加以意見不加以斷語章咸言原文將條文己經叙過係護長問題本會當研究遵否暫行法袁顯仁云原電意思　兩段一咨覆經過事實一查明實在情形咨覆係本會權責調查則省署自有耳目楊績羅鴻藻何伯雨劉揚請雷灃等相繼發言劉揚又言本會己經二十多天均因議長問題横梗於中日來致未開成大會議員所食亦係民脂民膏對於人民未盡絲毫責任本會請變更日程討論重要議案雷灃又言今日所提此案己有兩點鐘之久尚無歸宿不如俟鍾山原呈到後再議李文耕起言本會不知要閙到何日方能做一點對得住四川人的事本會解决議長問題一定是辦不到的本席取放任主義待鍾山原呈來再說帥正邦言議長問題本員聽够了本員又欲請假出場是時在場議員有離座耳語或圑聚竊議者秩序甚欠整齊劉培祿起言本會因議長問題牽涉法律命令兩種爭端前幾天因此開不成會以致愈閙愈糟使我等空空洞洞者無建言之餘地本員贊成伍議員程驥所主張一刀斬斷旋有質問議長者場中爭先發言秩序頓亂少頃李元欽登台歷述前年臨時會情形郭湘云如以前年命令爲非如何要遵令停會現在中國說不到文明國上去如前年袁世凱不依法律解散議會命令實强於法律李議員所主張係文明國通例本員何嘗不知不過是現在辦不好若照此扯法反覆皆有理由恐千百年扯不直李又云前己說明如我爲朱大鏞卽不是箇東西實因法律通不過范春膏言議長問題不應内務部解决本會前日對於此問題表决另提專案現在雷議員灃另提有案應提出討論雷灃聲明云本員所提此案因内務部號電而發如同人贊成將此問題暫行擱置本員亦無不贊同大衆皆云贊成鄢樹陳宗緒均請變更議事日程何伯雨起立質問胡文英亦言省公署來文係請覆經過事實並非徴求意見議長排入議事日程以致惹出許多無謂爭執省署來文應當速覆李文珠又反對之各議員同時紛紛發言有請提付表决者有請將本會俟鍾山原呈到後再議之事咨覆省公署者秩序愈見紛亂胡作荃言今日文明說不下來本員請退席遂離議場一時發言更無秩序旣而衆中有云鍾山此呈不合本會另提專案請行政委員退席鄭秘書長遂引王科長退黄輔冀請議第二案議長遂令書記將出場之議員招呼進場胡作荃等又就座議長提出省公署諮詢限制地方附加稅案討論多時而散 
[杭州快信]  
黄巖等縣刻己舉辦清丈吕省長擬俟其辦有成效卽通令全省舉辦 
財政廳電令鎭海縣知事謂驗契應固認眞檢查伹不宜過事操切致涉紛擾 
天台縣知事姜恂如下鄉勸募公債及催促完糧驗契職務暫委政務主任代理昨電請省長核示 
　　紹興桐鄉海鹽等十六縣其解地丁洋十二萬五千餘元 
警務處改組後因房屋狹小擬遷至蒲場巷舊水警廳址爲辦公之所現决定於下月一日實行遷移 
　　大總統特派員陸軍中將杜持賚送勲章來浙業己公畢定十七日快車起程回京復命 
地方通信 
[無錫]  
　　續誌戲館之波折啓民髦兒戲館被軍隊衝突忽起種種波折己誌本報兹聞啓民自經衝突即由園主孫希回報告警察所請求懲辦軍隊賠償損失並即日停演靜候解决是時警察所身當其衝頗難對付後經人從中說項吳警佐允准試辦期限雖滿暫不取締准予通融繼續開演詎楊知事不允未能依言履行復有公民電呈上峰以至畢巡官撤差吳警佐請假南京齊省長接得無錫公民來電即於前日電令楊知事查明秉公核辦原電略謂據該縣公民胡介昌等佳電呈前晚啓民髦兒戲園軍隊衝突傷及憲兵該軍隊於保衞地方安寗本極注重此次肇禍實由警佐吳桂森袒護戲園所致務請電令將警佐褫職嚴懲并令楊知事飭令各戲館一律永遠停辦以安人心而杜後患又據公民陳約翰等佳電呈前晚啓民軍隊交閧鄰近居民驚陞萬狀若不亟籌善後恐以後愈演愈劇將蹈前年蘇州覆轍城内居民實多寒心爲此不揣冒昧電禀尚乞鈞座飭令遷移城外商場以安閭閣母任戴德各等情究竟是何實情仰卽查明秉公核辦具報勿稍徇延省長齊蒸印楊知事奉電後卽於日昨宴請紳士秦毓鑒市董事薛翼運商會會長孫鳴圻等商議戲館存留問題商確良久未得要領而散故今啓民仍未准予開演也 
　　帮匪就擒無錫方橋鎭西洋橋兩鎭被帮匪大掠後由省通令各縣協緝前日江蘇水警第二廳第一專署緝獲兩案中之要犯詹以明王君高王老大三名由師專署長審訊情形電詳省署以憑遵辦 
[嘉興]  
　　瘋牛肇禍嘉邑北麗橋於日昨（十五日）下午四時許有鄉民牽一水牛而過適值橋下某汽船亂鳴汽笛該牛聞聲頓成癲狂即亂奔亂躍行人避之未恐不及而胭脂弄之飯店竟被該牛衝毁旋由荷花提渡水而至風箱匯闖入同坤和石灰行穿破牆壁而出復將朱聚源沿途所堆之缸　悉行衝毁該鄉民見勢不隹早己遠颺後經就近商民用電話報知警所曁縣公署經警士用鎗擊斃始寢聞此次損失當在數百元之譜人民之被其衝傷皮膚撕破衣服者亦頗不少云 
　　寄園品菊嘉邑張家弄寄園定於昨日（十六號）起舉行品菊盛會閱花中有綠牡丹柳質靑等均係著名佳種此外又有京戲清曲灘簧文虎等以助興趣故日來頗形熱鬧 
　　澉浦盜案己破海鹽澉浦鎭被大帮海盜白盡搶刧一案經縣公署派探四出查緝兹聞前日落塘頭南首石作鋪内窩藏匪徒多名時適有巡士王炳魁因公至縣途經該處見有多人在内聚賭内有二人頗面熟似係日前至警所刦搶之匪立卽奔報縣署當由城區密派幹警二十名會同保衞圑圑總往馳該處當獲住陳全嘉陳有發等八人並於該匪等身畔搜出典票十餘紙現己一併押赴縣署訊究矣 
[鎭江]  
　　運動會之籌備鎭屬揚中縣第一區國民學校聨合運動會業經教育會長王君開會公决定於二十號舉行昨己詳報縣署並通告各校校長預備一切矣 
　　議設實業研究會鎭江商會總理吳澤民以實業不發　悉由提倡不力無人研究所致查各國通都大鎭靡不設有研究機關爰與各業董等籌護擬就鎭地設立實業研究會先行從事　查本地狀况及將來振興方法曁考察一般人嗜好之心理以便從事改良云 
　　所長嚴查偷漏丹徒貨物稅程所長以徒邑捐稅絲　兩項爲大宗惟近來夾帶偷運弊端百出實與捐稅大有　　除派員役嚴密稽查外一面出示　賞無論軍民查獲偷漏或來所　報均按章給賞以重稅務 
[金山]  
　　金山縣立學校第三次聨合運動會金山縣境接近上海風氣開通教育發逹縣公署第三科主任除旧謀推廣小學外對於體育又竭力提倡該主任於甲寅秋季曾組織聨合運動會本年春季又組織公共體育場學校社會雙方兼顧本届爲第三次聨合運動會之期己遵照定章召集縣立男女各學校於本月十二日在衞城縣立農校前開會該縣詹知事躬親到場登台訓話縣視學及各區學委亦多蒞會金松兩縣之警察局亦由區官率領巡士在場維持秩序計是日圑體參觀者爲金衞鄉立第一二三四五國民學校張堰市立啓明查東國民學校松衞鄉立第一三五國民學校山陽鄉立第一二國民學校亭林市立甸山鎭國民學校馬棚鎭國民學校共有十四校之多男女來賓逹千餘人衞城本屬荒凉一時旗飄雲際鼓震海濱頗似有明時代十八指揮使之在衞盛况云 
[安慶]  
　　皖省之銅幣荒皖省金融流通市面向以銅幣爲主位本月初每銀幣一元尚兌銅幣一百四十枚乃近來數日間銅幣價忽然落至一百二十枚省城商民大受影響昨省議會提議函請省長飭由警察廳出示嚴禁如有私運銅幣出省者一經查出定卽從嚴懲辦 
　　知事被控之復訴宣城縣知事金保權到任己數載日前被該縣議員吕志先等在省長公署控告該知事殃民違法當經省長飭查在案乃昨聞該知事亦電禀省長謂該邑吕議員欲攬全縣財政局權并勒令現財政局長孫玉成辭職知事未允吕心滋不悅以致結怨等語究未知倪省長對於此案將來如何處理也 
[杭州]  
　　三廳長南下期浙江高等廳范殷經三廳長奉召會議聨袂北上抵京之後暫庽孫宅繼以交通不便於十二日改庽全浙會館所提議匀攤囚糧一項己蒙張總長許可其創辦法官養成所一節業己否議因該會須二十四日閉會三廳長須二十六七方可南下 
　　農商部員來杭農商部爲詞查蠶桑農業事宜特派李壁全黄楣西鮑冲塵三君來浙於昨日（十五）到杭先赴原蠶種製造場視察由該場姚場長招待對於各種蠶種成績頗爲嘉許現庽城站旅館不日即須返京 
[廣東]  
　　瑞安輪船被焚紀詳省港澳輪船公司之瑞安輪船前兩星期來港入船塢修理至初十日出塢卽行駛往澳門七點半鐘抵澳泊於往日之埔頭上船中並無貨客不意夜後約兩點鐘火起卽時烈燄飛揚火光燭天照耀數里葡救火隊立即出救火機車往救無如火勢猛烈熱氣逼人不能就近灌射至十一早船上木質己盡燬只見　壳泊繫埔頭烟通火爐　立其中鐵枝四向或屈或伸而己幸是晚風不甚大火燄直起若遇北風則木埔頭與岸上一帶房屋恐亦不免矣來往港澳之瑞泰輪船所泊之處與該輪首尾相銜相距不過數丈恐被波及即解維移避聞火初起之處在二層艙面附近登上等客位之大梯處至於起火原因無人能言其實然旣無貨無客泊埔後六句多鐘乃始火起是亦奇矣此船裝飾輝煌客位甚佳今燬於火聞者惜之 
雜評一 
[國老院（一子）]  
　老者其功業其物望其學問道德皆爲全國人所信　而又無意於用世乃羅而置之圖老院中所以示國家養老尊賢之意也國老之待遇雖優而額僅限以十人者以能合國老資格之人不易多觀今報紙所傳擬議之國老一爲伍廷芳氏令且出而上外交之舞台矣一爲徐世昌氏今且到京或將領袖内閣矣是二老者雖年高德劭而猶心雄萬夫正可謂之大老不老矣大老不老豈非民國之幸哉然而國老院中又虚懸此兩席矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[紀中國金融之危迫（譯東報）]  
　　中國金融界現狀頗危而人皆視若無覩最近危迫眉睫人亦知其危矣然不聞有圖救濟之者可歎也己遡自歐戰勃發各國亟需銀貨競相吸收銀價乃騰貴如本年五月八日倫敦匯兌巿場竟漲至三先零六辨士蓋千九百零六年以來未曾有之價格也其後英倫銀塊市場較滙兌市場尤形昂貴多則三四辨士少亦一二辨士輸出現銀者旣利溥而數鉅於是輸出輸入不足相抵且各國政府使上海各國銀行多輸出銀貨由是現銀外流如水就下矣計自戰事發生以迄今年九月上海一埠輸出金銀現貨逹七千餘萬可謂鉅矣上海海關所調查錄之如下外國輸　　一九一四年八月至一入金銀九一六年九月總數金塊及砂金八一九七八六六 
金貨二三八四一八八 
銀塊及元寳（一圓銀貨）一六三一三八九一 
補助銀貨九七二八○○○ 
銅貨 
　總計三六六二三九七五 
上海輸一九十四年八月至一 
出金銀九一六年九月總數 
金塊及砂金三○二二七二七四 
金貨八二○三二○ 
銀塊及元寳五三八七六二四五 
小銀貨一五三一四八○六 
銅貨一四六七 
總計一○○二四○一一二 
就前表觀之計金銀輸出超過共約七千萬兩銀貨超過約五千萬兩上海一埠如是全國可知矣 
輸出旣鉅市面現銀日見減少考一千九百十四年末上海各銀行錢莊存現銀六千二百十二萬兩洋二千五十五萬元及昨年末存四千二百七十五萬九千兩又二千一百九十萬元本年尤形短少陽曆十一月十一日（隂曆十月十六日禮拜六）僅存一千五百萬兩又一千六百五十萬元較之戰前計減少銀四千七百十二萬兩洋四百萬元此等現象豈獨上海爲然各埠莫不如是若北京現存銀三百餘萬兩又約一千萬元牛莊約二十萬兩又小洋一百二十萬元漢口約六百萬兩又四百萬元烟台約一百六十萬兩又七十萬元厦門約一百二十萬元各大埠現存額不過如是全國現銀枯竭可知矣 
[續紀銀拆飛漲事]  
昨報紀某銀行向北市永豐安餘等滙劃錢莊三家南市一家代籌現銀五百萬兩並滬市現存洋一千三百餘萬元現銀祗有三百餘萬兩以致銀拆飛漲等情兹得錢業中入消息謂北巿匯劃莊牌號中祇有安裕永豐該莊等並無代某銀行籌現之事且前日（十六號）銀行查倉單共有現銀一千四百餘萬兩現洋一千五百六十萬元是則銀拆飛漲之原因並不在此也昨日上下午銀拆仍未見鬆各處來源洋多銀少所以銀拆一時難平長此不跌於市面大有影響現聞總商會將設法維持云 
[川商所得川省金融消息]  
　　昨晚旅滬川商接成都來電謂該處中交兩銀行及濬川源銀行之紙幣均將開兌市面己見活動商業大有轉機正九七兌川銀祗有八百四五十兩到申可收九八規銀一千兩較上月初之滙水相去每規銀千兩計銀二百餘兩云云是以由川匯滬辦貨之銀日有五六萬兩蓋川銀兌滬銀大爲合算也 
[研訊私運大宗雲土案]  
私運大宗雲南烟土案内牽涉之關係人前滬海道尹周金箴前光復軍統領李徴五等多人曾由上海地方廳林檢察長先後傳案迭次預審交保候示各情屢詳前報兹悉此案於昨日上午十時經地方審判廳長袁麟伯檢察廳長林仲立會同書記官特開第一庭審訊袁林兩廳長升座後被告前滬海道尹周金箴並周延請之辯護律師相偕出庭當經袁廳長向周詰問籍貫履歷後卽詰烟土案是否知情周稱並不知情惟事前曾接有袁家穀電報一通内云有張總長不日來滬隨帶行李請爲照料接電後是以派人前往照料至翌日由捕房遣人來署謂現洋藥公所代表律師會同捕房前往孟淵旅館某號抄獲雲土並據拘獲之人供指尚有大批藏匿署内云云我聞之駭略遂派庶務周姓前往孟淵旅館詢問有無其事未幾洋藥公所代表穆律師會同捕房包探來署當派楊潤之出爲招待並至前後察看未有所獲後查至隔壁屋中檢出大宗雲土二十箱起獲後解送捕房轉解公堂我實在不知由何人所藏等語供畢退下袁廳長當卽向周所延之辨護律師云今日因案中人證尚未傳集所有李徴五等亦未到庭祗得再行傳齊訂期開訊故今日無須辨論該律師亦遂退去袁君又命庭丁引前爲道署庶務之周某出庭卽據陳述年藉後並稱此案始末均不知悉惟周道尹曾經派我至孟淵旅館帳房調查捕房往抄烟土是何號房間究竟由何人所帶拘去幾人餘不知情袁君問爾往孟淵帳房時由何人接洽答稱帳房先生袁君問何姓答云不知袁君遂令退下又傳管理空屋之管門人虞姓至案詰伊曾否知情據供鎖鑰並非我管由道署自管云云袁林兩君將供核閱後遂飭令管門人具照供無異之結時鐘己十二下遂令書記官朗讀供詞諭令分别簽押並飭周仍交原保庶務周姓及管門人着令回去候傳當卽退庭俟傳到李徴五楊潤之及前道尹之帳房龔姓等到案再行訂期續訊 
[稅務處員調查烟禁成績]  
　　北京稅務處處長近派專員潘志俊分赴蘇贛粤三省攷察禁烟成績及印花土藥銷售情形並催繳各士商之欠解稅項兹該員業己抵滬寓居北市某旅館擬先調查租界存土數目與所報是否相符旣而查得租界各土店己届末次抽籤歇業之期而土店未見缺減且聞有後起開設者爰特會晤楊交涉員徐道尹面商催促進行之法並聞該員尚須至内地各處調查成績云 
[嚇詐犯礙難引渡]  
虹口康頌德堂藥店主康錫平寓所前接匪人送來匿名恐嚇信告借洋五千元康置之不理越數日復有匪徒抛擲炸彈由康投告公共捕房拘獲匪犯蔣夢龍丁振觀等解送公共公堂訊供收押候辦在案兹悉此案發生後康即將寓所遷移至胡家木橋北首華界一面投淞滬警察廳具禀請求保護徐廳長准如所請己飭該處五區三分駐所警局警佐轉派巡警隨時保護詎前日康又投廳具禀請求備文至公共公堂將蔣丁二犯引渡到廳訊究徐廳長以此案發生地點實在租界照章應歸該公堂訊理所請引渡一節實難照准己於昨日批示矣 
[黨人冒領遣欵]  
　　滬上官紳辦理旅滬各省黨人資遣一事其遣欵早經官廳商會互發清楚各省黨部大多數己領欵回籍兹有河南黨人孫亞文前曾代表全體造册開報五十五人嗣見登報發欵無孫亞文之名全部大駭現經該部同人調查始悉被同部中之馬某等私更名册冒名頂領現己挾欵潛逃故該部同人擬呈請官廳究追云 
[水警署長呈報剿匪情形]  
　　松滬護軍使署據水警第一專署第五分署長池耀宗呈稱案奉沈專署長命令就各分署部下選調得力師船組織支隊分往崑山常熟嘉定太倉各縣屬專剿大帮梟匪以靖匪患等因遵經親督師船長警出發搜捕旋在常熟縣屬之支塘地方接據探報梟匪大帮現在匿跡李家埠當於本月十三日黎明督率一等巡官龔國樑許得勝帶領巡船十艘趕往李家埠遇匪接戰有二小時之久匪等死力抗拒幸由水警兵士奮勇力繫匪勢不支退至天主堂地方匪首管大肚子徐老窩子等（即屢緝未獲之匪首）又率死黨八十餘人持槍對敵當經敵分署長率領龔許二巡官曁各巡士等奮不顧身冒險衝鋒鏖戰三小時擊斃梟匪數名傷六十餘名旋由匪黨將死傷各匪肩負紛向西北而逸立即督警跟蹤緊追而至沈家市地方該匪等復又開槍拒敵一小時當場擊斃匪徒一名卽由警士割取首級該帮匪等見勢不逮且戰且退由蕩橋經黄泥橋往西徐市及周涇鎭等處而竄每過一鄉該匪等莫不拒擊二小時或三小時不等幸得所帶警官士兵勇往直前竟追至周涇口地方因爲時適值黄昏匪勢實己不支紛紛潰散而逃當由敝分署長奪得匪船三隻匪械甚夥連同割取之首級一顆一併帶回嘉定一面仍派龔許二巡官前往搜捕餘孽事後風聞該處鄉民傳說看見匪首徐老窩子身受重傷當時係由匪黨四人摃其奔逃所有沿途擊斃之匪屍曾經分飭各該處地保報請常熟縣知事詣驗棺殮除將剿匪獲勝及割取匪徒之首級曁奪獲匪船匪械一併呈解第一專署核辦並呈第二廳長查照外因恐該匪黨等死灰復燃業己選派得力員警分投搜捕惟江隂瀏河上海各處均係人烟複雜之處難保不竄匿其間自應呈請分咨各該處駐防軍警一體嚴緝餘孹以絶匪患而保治安云云 
[水仙宫廟内炸彈之查究]  
滬城水仙宫廟内發現炸彈曾誌本報兹悉此事未發生以前該廟住持僧華三曾接公共租界七浦路益壽寺住持僧式明之恐嚇信函並謂神桌抽屜内有炸彈一枚且炸彈外面書明炸彈當心四字業經華三據情報請一區三分署派駐所警佐宋壽山將該炸彈起出浸毁轉禀淞滬警察廳於前日派令偵探王愼卿持文報請滙司捕房協同中西包探往將式明拘獲昨晨押解公共公廨請究原告延斐斯律師上堂譯訴前情被告亦延海德禮律師到堂代表請求准被告交保候訊云云旋據中西包探偕來探投訴協往提獲情形經會審員王肇之君核供商之英卓副領事判被告押候下禮拜五預審再核 
[上海市經董覆縣知事函]  
　　爲公立上海醫院請撥房捐餘欵事 
上海市經董陸文麓爲公立上海醫院請撥房捐餘欵事昨復上海縣知事函云敬復者十月二十八日奉鈞函内開案據公立上海醫院董事會長莫錫綸以公立上海醫院經費支絀呈請縣署將上海市房捐截撥醫院經費由縣分函各市鄉經董議復等情奉此查房捐一項全市鄉每月共收六千五百數十元在各市鄉月收三百餘元在上海市月收六千二百數十元一與二十之比例除上海市月支學務費一千元全縣範圍之公共體育場月支二百元又房捐辦公費月支四百餘元外每月實可餘銀元四千九百餘元此全係上海市之所出例以閘北市及法華鄉漕河涇鄉准將房捐留充本地方公用之成案則上海市所出之房捐實應全數留歸上海市之用方是確當辦法經董等正在商議呈請截留間適兩奉公函有上海市房捐係上海市所出並非全縣性質縣警察係全縣性質自不能專恃上海市房捐爲專欵等語伏誦之下具徴明見曷勝欽佩惟查公立上海醫院亦係全縣性質本未便以上海市之房捐充用但該醫院坐落在上海市之内與公共體育場相同自不得不稍盡義務應請縣長將上海市所有房捐全數截留除支撥上海醫院經費外儘數充上海市學務慈善等用若縣警察經費應由各市鄉分籌擔任庶權利義務各盡其道在各市鄉經董等素屬深明大義對於保護地方之警察費必能竭力籌措不致有稍存諉卸之思至官中費一項上海市之所出自應全歸上海市之用更無俟經董等嘵嘵矣爲特備函奉復祗頌勛祺云 
[教養丐民之政策]  
師範學生陳惠嘉周崇德等條陳中央政府及江蘇齊省長調查各省縣丐捐陋規創辦絶大丐民工廠盡納全省丐民等情當由齊省長抄錄原呈令行本埠行政各官廳會議調查具報在案兹聞本埠官廳又接由省署轉行農商部令文略云查近歳以來各省荒災頻仍小民生計　艱甚至流爲乞丐誠可憐憫若不急爲設法維持似於國體人道均有關係該生所請設立絶大工廠教養丐民一節洵屬當今要務惟抽捐辦法恐有窒碍難行之點應由各省縣酌核地方情形辦理俾丐民不至流離而工藝藉以發逹其有己經設立此項工廠者亦應量力擴弃並將辦理情形及調查各節咨部備核云云 
[通俗教育館先設講演部]  
　　代理上海縣景知事以本邑通俗教育館業己籌備完竣正式開幕自應按照籌設通俗教育館辦法第二條之規定由縣選委主任故己委定縣立第一高等小學校校長丁熙咸兼任除呈報令委外昨又訓令各市鄉經董知照而丁賡堯君自接任後以限於經費博物部之各種動物及音樂部之各種器具俱未購置完備故講演部之設立不可再緩爰特聘請江蘇省立師範學校教員曹幹臣君爲名譽演講員於每星期日下午二時到館演講社會教育按期試驗各種博物器械指導後學並聞尚須增備各種新奇影戲於每星期晚開演現正從事籌辦一俟佈置就緒即可定期開演云 
[徐廳長整理警政]  
　　淞滬警察廳徐廳長現以時交冬令防務宜嚴故於昨日開常會時面諭各區署所巡官謂保護地方宜各負責任實力巡緝俾匪徒無從托足地方賴以安謐每晚應分班親至各崗守望地點輔助巡察至華洋交界之處匪徒最易潛蹤更宜注意查察等語各該巡官奉諭後於卽晚起認眞巡緝矣又徐廳長以警察所携之鎗械原爲出勤時之必要械件平日應講求保存之法如逢銹壞隨時揩擦以求靈敏凡有機件殘缺或皮件失少俱宜預行報告添配齊全修理端整不容稍有耽誤仍責成巡官於每星期日令各警察排班荷鎗逐件查驗以免臨時缺廢亦於昨日諭令各巡官遵照矣 
[萬國救火會開演龍大會]  
　　萬國救火會每當秋冬之交舉行演賽水龍今年五月間爲該會成立五十年紀念曾舉行大會兹聞該會定於隂曆十月二十三日（今日）午後一時起聨合英法美三租界各救火會舉行演龍大會在新世界南首西藏路中間建立草棚樓三座演操各種方法届時必有一番熱鬧也 
[華商電車公司添築軌道]  
　　華商電車公司近擬添造中華路（卽小南門）迤 
 
 
 

Page 11

 
 
西由尚文門至老西門城壕之軌道因原有電車二十六輛不敷應用曾向本埠愼昌洋行轉向美國廠家訂造電車六部兹接美國來電以所定車輛己經造成裝輪起運約在十二月内抵滬等語故該公司己預備飭匠築造軌道矣 
覆訊郵局員司舞弊案 
　　北京路郵政總局專檢快信之紹興人蔣渭川因於八月二十九號下午五時將由北京奉天等處寄往福州之快信一總函藏匿衣服内至坑厠處私拆希圖將信中所寄之票洋竊取詎事機不密被郵差石華生揭破當卽報告快信部長陳乃章轉禀郵政司報由總巡捕房派探王潤甫協同西探海明惠將蔣拘獲連贜解由公共公堂訊供判押候查復核各情己誌本報前日午後由捕房傳集人證將蔣解廨復訊原告由律師上堂譯明前情請爲澈究並由管理快信處之見證陳莊投案證明被告將北京寄往福州之快信私拆被人破獲報捕拘案等各節繼據快信處之嚴子剛上堂訴稱八月二十九號被告因私拆快信經郵差撞見破露後自知其咎承認如何將信携至坑厠私拆如何被人撞破一一縷陳囑我代其譯成英文我卽照伊所供之詞譯寫畢與蔣閱看後即在供單上親自簽字送呈郵政司轉呈公堂等語即由被告代表律師向該見證逐層駁詰良久王襄讞以時己傍晚不及研訊商之英康副領事會判蔣還押候從速訂期訊奪 
[李佳白與副總統往來書]  
　　李佳白云書副總統鈞鑒憶自前歳在京得瞻光霽快慰私衷自兹獲隸帡幪載聞威德仰東南之保障欽政策之和平辱在覊人同資怙冒乃者側聞作元首之副貳膺兩院之交推由斯轉坤旋乾體國經野實爲中外所幸豈徒貴國之庥佳白久旅中華情同蒼赤風聲逖聽歡躍殊深爰綴簡詞仰陳賀悃祗颂鈞安伏维藻鑒李佳白啓 
　　馮副總統覆書佳白先生閣下接誦大函備承璪袚藉讅鼎裀集祜霜候延釐慰頌無旣國璋自愧散　毫無建樹謬荷敝國兩院公舉仔肩攸寄擔荷匪輕顧兹剥復之交彌切氷淵之惡敦槃輯好欣斯世之大同風雨懷人盼他山之攻錯專肅祗謝敬頌冬祺馮國璋啓 
[蔡松坡先生哀電彚錄（五）]  
　　開封趙督軍田省長電梁任公先生鑒松坡蔡公勲名道德冠絶一時天不假年海内同悼昨讀京電己奉明令交院優恤戴省長眞電復請副總統領銜入告特予表彰倜文烈極表贊同應如何陳請之處即祈副總統並挈列賤銜爲盼趙倜田文烈銑 
雲南省議會來電梁任公先生轉蔡松坡瀛眷鑒接京電痛悉蔡松坡先生於月之八日逝世本會以先生辛亥光復底定南天迨帝制發生又復潛赴滇垣興師問罪川南激戰聲震全球義高千古共和再造利賴無窮噩耗傳來五中俱裂除電商省長定期通令一體開會追悼並籌鑄銅像外尚祈節哀珍攝以慰在天之靈臨電無任悲痛之至滇省議會叩銑 
　　長沙唐蟒電時事新報張君勱先生請轉百里兄曁蔡公家族鑒驚聞松公噩耗哀痛欲絶國家不幸失此長城天胡不弔吾誰與歸臨電悲愴莫知所云唐蟒叩 
[警務學生請求錄用之不准]  
　　南洋警務學堂畢業生陳天彬前日具禀淞滬警察廳請求破格錄用徐廳長閱禀後以該生資格雖深惟本廳警費有定目下無可位置礙難錄用己於昨日批飭該生另謀他圖矣 
[南洋公學足球隊往杭續誌]  
　　交通部工業專門學校（即南洋公學）足球隊往杭州與之江大學比賽足球己記前報兹悉該校己於昨日（星期五）下午三點三十分乘快車赴杭同行者爲足球部管理徐承燠君該校體育教授美國體育專家醫學博士莫禮遜君足球教授英人李思廉君又球員十三人姓氏如下何景崇（部長）顧光實申國權丁人鯤李大勝羅錫暄楊天擇李大星邵麟李樹本張信孚黄寳潮陳琮　 
[中國體操學校運動會預誌]  
　　本埠新西門外中國體操學校己於上月遷至西門外林蔭路底前復康醫院原址學生現有百餘人昨爲該校九週紀念日上午十時特開紀念會歷期畢業生任事各地者均先後蒞校並定於十九號舉行第十三次運動會聞此番運動節目中圑體演習之技擊爲多其他各種運動亦應有儘有届時必大有可觀也 
[定期會議積穀之通函]  
　　上海縣公欵公産經理處昨致各市鄉經董函云敬啓者兹有關於積穀問題須經公同會議爲特訂於本月二十日（舊曆二十五日）下午一時集處開會届時務希大駕撥冗早臨勿郤爲盼 
[教會紀事二則]  
　　基督教江蘇全省聨合會開第七次大會擇定南京花牌樓靑年會爲會場敦請湖州監理會教士蔡式之本埠靑年協會牧師丁立美滬江大學校長董景安金陵神學博士畢來恩演講宗教之時務要素並由各屬蒞會之使員提議會務之進行方針准於十六號取齊二十號閉便該會議長萬應遠書記柯駿行政教分離請願圑代表余士廉上海聨會代表袁恕菴監理會代表江長川王樹聲倫敦會李福江等均於前晨附車赴寗矣 
　　政教分離請願團同人定十九日三時在思婁堂與行大公祈典該圑因孔教後裔請定國教不合約法宗教自由條例且聞道教公會突電兩院邀求尊孔隨聲附和迹近諂媚特於二十號在天潼路講堂開會集議 
[貧兒院菊花會更换新花]  
　　貧兒院菊花會開會己歷八日現園中尚有乍放之花多係名貴品特將其移種盆中將原陳列各花中有開放己足或種類相似者撤去改擺新花故該會又覺佈置一新樓上下仍徧懸名人書畫星期日並由潤鴻社同人奏唱崑曲有淵明癖者盍往游乎 
[上訴期間之疑問]  
上海地方審判廳長袁鍾祥呈江蘇高等審判廳文云竊查上訴期間與裁判確定關係至重縣知事審理訴訟暫行章程第四十條有起算上訴期間之明文無送逹判詞之規定而訂正縣知事送逹裁判副本暫行辦法有送逹判詞之規定無起算上訴期間之明文因見解之不同致適用之紛歧例如某縣受理甲乙訴訟案件於牌示判詞數十日後始行送逹甲於送逹判詞以後根據大理院五年九月統字第四八二號法律解釋曁司法部五年四月二十八日三三一一號批示山東高審廳有請二十日以内聲明上訴而乙則根據縣知事審理訴訟章程第四十條上訴期間自牌示翌日起算之規定提出抗辯仰乎各有理由關於是項案件應否予以受理頗滋疑問職廳現因受有是項案件亟待解决理合仰懇鈞廳轉請大理院迅予解釋批示祗遵實爲公便云云 
[孩屍被犬殘食之可慘]  
昨晨九畝地露香園路口木塊上發現麥草經　一個内臥甫産孩屍一具并覆以孩衣數件形似生前棄置道旁招人抱養而凍斃者當時圍觀者甚衆迄無人過問後聞路人傳說云己被犬啣至萬竹學校附近地方僅賸骷髏一個血漬一堆慘矣噫私生子耶儘可抱往善堂病死耶亦可携往掩埋而竟縱犬食人夫亦大傷人道己 
[塌車碾傷老嫗]  
昨日午刻有塌車夫陣毛珠等三四人駕草紙車行經南市陸家浜三角街地方誤將并北老嫗張吳氏撞倒碾傷左脚右腿兩處立時昏暈當場由崗警查見連同車夫及受傷人一併帶至一分駐所詰明情由移送警廳轉送地方檢察廳經檢察官預審一過判張吳氏送新普育堂醫治陳毛球收押候原告傷愈再核 
[浴客猝斃]  
　　美租界乍浦路一百四十一號門牌開老虎灶之顧阿囝前日下午至英租界寳善街德豐園浴堂内洗澡浴畢正在穿着衣服時猝然暈倒於地當由該浴堂主投報老閘捕房詎顧己氣絶身死捕頭命將屍體車送斐倫路驗屍所昨經屍妻顧張氏請求免驗備棺收殮捕頭准之一面飭包探調查浴堂房屋内容再行核辦 
[江北人身藏手槍]  
　　哈爾濱路捕房華探周阿金前晚在東漢璧禮路浴堂門前查獲身藏手鎗之江北人某甲一名解入捕房經捕頭盤問一過押候解廨訊明核辦 
[麵館夥跌傷頭部]  
百老滙路新合順麵館夥周阿小昨晨送麵至耶松船廠與該廠茶房某甲口角衝突被甲推倒跌傷頭部血流不止由一併拘入捕房捕頭命將周阿小送同仁醫院療治再核 
[洋藥公所調查員被控兩則]  
　　虹口元芳路一百二十號門牌猪皮作主劉經九控洋藥公所調查員徐恩發周國石陳岳亭等以搜查爲由到店滋擾等情昨由捕房將被告三人一併拘解公共公廨請究據原告代表律師魯定格上堂譯稱前晚六時接原告電話謂有人在店滋擾當乘汽車前往被告等阻止入内據稱洋藥公所派來問其有無執照彼等卽出視執照因無公堂諭單無權搜查故將被告等扭控滙山捕房據捕房中人云被告曾於四時許到過捕房請爲帮助因無公堂諭單不允帮助然旣無諭單係屬違法搜查請爲訊究並據原告劉經九投訴前情訊之被告亦由洋藥公所代表律師爲之辯護中西官核供判候查明於下禮拜三研訊 
　　洋藥公所調查員陳士惠因被福建路一百四十五號門牌某客棧内之傅壬桂指控以搜查私土爲由勒詐洋四十元等情由捕將陳拘解公共公廨諭交一千元人洋並保在案昨晨復由捕房解究經王襄讞會同英康副領事復訊一過以案關調查索詐有碍洋藥公所名譽自應澈究判陳仍交原保候詳查事實特别訂期研訊 
[查土扭毆之拘押]  
　　流氓張金發前日因在東棋盤街指朱吉卿身帶私土上前搜查致相扭毆被捕查見將張拘入捕房昨解公共公堂經中西官訊供不認判張押候查明再核 
[火車站又獲烟犯]  
烟犯倪阿大前日帶烟膏一盒重三兩滬寗車站搭坐火車被五區崗警查獲轉解司法科經李科員訊明判送地方檢廳核辦 
[指控恐嚇圖詐]  
馬霍路三百二十三號門牌居人林逸壽指控楊則甫恐嚇圖詐等情昨由新閘捕房派探將楊拘解公共公廨請究經王肇之襄讞會同英卓副領事略訊一過判楊交一千元人洋並保因無人具保奉飭押候查明再訊 
[冒領絲襪之敗露]  
住居九畝地相近之劉哲堂近私刻張士榮所開瑞豐洋貨店圖章書寫字條蓋章趼遣伊弟劉吉坤至陳紀靑所開新泰記絲襪店冒領絲襪二十二打時張士榮適在彼處查見當場察破將吉坤扣留詰明前情押同至九畝地鳴警將哲堂拘獲送由二區一分署連同原告函解地方檢察廳訊究 
[招領電車上遺失布袋]  
　　英美電車公司之七路（走提籃橋）三十六號電車八十五號售票人於三日前在車上檢得布袋一只内有銀洋信三十餘封當卽送至白大橋總公司收存己出示招失主認領矣 
[盗用煤汽之請訊]  
　　英美工部局電燈公司控靜安寺路四十七號門牌雉妓院二房主周雲生私動火表盜用煤汽等情業由捕房將周拘解公共公廨諭令收押在案昨又由捕房將婦人周李氏拘獲連同周雲生解送公廨請究先由先九號西探目斐司戤與華探目李星福相繼上堂禀明協同將周與李氏先後拘獲情形繼由管理電燈西人否勒司與收賬西人培禮投訴被告舞斃各節並將所繪圖式呈案指明並據管門楊繼清投訴該屋周姓所租惟不知其名又據周李氏之女周枵實投訴伊父名周枵生向爲測量現不在滬周雲生是其伯父等語中西官核供判周與李氏分别還押候查明下禮拜五再訊 
[同居人不認誘逃]  
　　龍華鄉人夏小弟之妻黄氏本十二日與同居阮阿彌偕逃前日夏在閘北將阮尋獲扭控四區警署經姚警正訊供不認押候查明核辦 
[阿兄藏匿妹子]  
住居楊樹浦之甬人王寳安年二十三歳本年五月間憑媒張孫氏丁李氏聘定寳山縣侯家角鄉婦侯張氏之女木英爲妻當出聘禮洋一百五十元擇於本月十八日迎娶詎届期被女兄侯順祥將妹藏匿由王扭侯張氏母子至五區四分所控告轉解閘北司法科經李科員質訊一過判令被告交保限交木英到案再核 
[賣女爲娼之判押]  
杭州人王雲卿因將十二歳親生女兒阿定得洋一百三十八元價賣與重慶路四百五十五號門牌鴇婦孫王氏教授戲曲希圖賣娼被王妻郭氏得悉偕其邁姑來滬報捕將孫鴇與女及蟻媒施丁氏一併拘解公共公廨訊判阿定先交其祖母與母領回王等分别押候訊核在案昨晨復經中西官研訊明晰判王雲卿押西牢三月孫鴇身價不追再着與施丁氏各罰洋五十元充公所有身價洋除將三十八元没收外餘洋送婦孺救濟會内提七十元給王女爲讀書之資 
[妻代夫質之拒却]  
錢丫頭在新閘長浜路三百八十八號屋内開設小茶館容留賭徒設立花會機關被新閘捕房捕頭得悉派探傳錢到廨訊究因錢患病昨由錢妻陳氏到堂代質經中西官諭氏退去候傳其夫到堂訊核 
[臨産婦人從寛開釋]  
　　婦人周阿審於九月二十七號誘拐石王氏之女孩阿招爲法捕房包探拘獲解經法公廨訊判管押九個月在案現阿寳身懷六甲將次分娩由管牢捕頭察知禀明公廨飭提到案經中西讞員驗明屬實諭令以後如再犯案加等重究此次從寛准予開釋 
[三庶母改押二十天]  
杭州女子戚彩貞前被三庶母戚婁氏携帶來申售入妓院爲娼後被族中人戚正芳所見訴知救濟婦孺會轉報捕房將婁氏等拘解法公廨判彩貞由救濟會送回原籍交伊母具領數氏罰洋二十元充公詎婁氏迄今挺押不繳由捕房續解公廨訊追該氏供帶來洋銀均己用盡上海實無親戚難以措繳求宥聶讞員判改押二十天完案 
[婦人請辦逆子]  
　　葉星伯前投法公廨控林傳聲不還借欵本利洋五十五元經公廨傳訊交保因無保押追不理後原告聲稱林有房屋一間求請拍賣作抵奉諭查明發封在案今爲林傳聲之母得悉具禀公堂稱長子傳聲素來不務正業訓斥不悛早己逐出房屋係向某洋行租赁居住並無田房産業請將逆子從嚴究辦等語諭候批示核辦 
[欠牛價挺押不繳]  
　　丁金常前投法公廨控牛肉店主華老五虧欠牛價洋二千九百五十元向索不付求追等情經公廨傳訊交保不理押追在案現因管押日久本應開釋出外設法　向原告料理現原告聲稱華原籍實有産業有意不繳今遵章先繳被告一月飯資洋六元仍求押追判准予將華還押限繳 
[江湖丐分錢衝突]  
　　湖北人魯少峯吳五同爲江湖流丐以飛刀唱歌等技沿門求乞前日在鐵路王家宅地方乞得銅元數十枚因分派不匀大起 
衝突魯被吳踼傷下部當由五區二分所崗警一併拘獲轉解司法科經李科員察得魯傷尚無大碍判吳拘留十天以儆 
[被告人交保候訊]  
王興善在公共公廨呈控周振卿不還存欵本利洋四萬六千八百元又金鯉庭控全盛信局經理局協春吞没托寄洋五十元又張順昌控王久實不理抵欵洋六百元等案業經捕房將被告各人先後傳案由中西官諭令分别交保候訊 
氣候報告 
（上海徐家滙天文臺） 
　　己過者之報告十一月十六日上海天多雲日問降雨數次北風止於北部而加强於南部十七日中國中部反旋風仍舊發展然勢力減輕吕宋東南有低氣壓十七日下午四時前二十四小時内上海氣候温度至高五九五至低四三七去年同日至高五九至低四九一 
　　未來者之推測十七日下午四時三十分預測北部有無定向之凉風本區天隂凉風適和南部新起信風 
雜評二 
[金融（訥）]  
　　財政學家論恐慌之定義謂係醫家用語指病人危急而言猶之經濟社會有危急之病也然自來經濟恐慌之病原雖多而扼其大要不外二種一爲貨物之生産與需要不適合而致交易紊亂二爲貨物之生産與需要雖適合而一國通貨制度不得宜猝遇意外通貨不足於供给乃呈危象此二者各國經濟上所通有之病而其病僅屬内部猶易於着手補救者也若我國今日之金融内旣虚涸外又日日洩瀉生機盡而醫家束手蓋其病己逹最危急之時期矣 
[補錄命令]  
　　十一月九日大總統命令徐傳壁陶冶民均給予三等文虎章李繼綱劉景雙均给予四等文虎章李占魁朱鼎勲黄玉欽高振魁均給予五等文虎章岳得印趙明德郭永貴王國柱李迥東周良玉張家祜顔承德王培霖陳維靳祁秉鈞李逢春張百祥高震中曾君典冀遇棠王佐熙鄒克泰申正國于秉富劉端裳郭鳳圖張殿榮均給予六等文虎章張明德季連元于順和高洪中王賓勛張奎藻程以開尹勝友佘延普成猷周南趙志雄李粹山劉靑雲莊敬棠曾兆安周宗良劉得成宋桂林楊貴和柴得成劉動年馬得新王魁史坤海趙崇啟蕭金順曾明亮劉崑峰趙成祥楊世清朱高遠張九如余鳳鳴耿玉文張永慶宋建甲吳以信夏鳳來邊建勛穆炳焜胡恩鄴張維清張鳳正孫廣文陳策王秉襄王　才閻棟樑李世權張鳳林段廷富孟昭魁孫續童志遠銀琴盈蕭維翰白秀山范先倫楊忠興劉宗秩蘇振標毛茂祿　致遠黄景明裘治脩谷朝相閻立常邵祥臣季佩文陳啓榮沈玉斌安吉瑞朱振華馬海丰關委峰董岐山李文亭任定邦陸光標劉倫發金佐中王佐藻楊富魁談金榮德興毛經笥馮仲鑫陳可新曲世新李得祥王東海湯振耀王義廷李勝林張羽均给予七等文虎章此令 
　　十一月十一日大總統令任命李右文爲暫編湖南第一師步兵第一旅旅長林修梅爲第一師步兵第二旅旅長陳嘉佐爲第二師步兵第三旅旅長朱澤黄爲第二師步兵第四旅旅長梁焯敏爲第一師步兵第一圑圑長彭樹煌爲第一師步兵第二圑圑長宋鶴庚爲第一師步兵第三圑圑長廖家棟爲第一師步兵第四圑圑長牛剛培爲第一師砲兵第一圑圑長彭壽衡爲第二師步兵第五圑圑長魯滌平爲第二師步兵第六圑圑長毛述駿爲第二師步兵第七圑圑長周崇岳爲第二師步兵第八圑圑長趙夢炎爲第二師砲兵第二圑圑長此令 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[卜官（仿屈平卜居）] [  野鶴]  
　　總長頨免風頭不能復出竭心盡慮去就莫决垂頭喪氣不知所裁乃往見名卜胡禮圖曰余有所疑願因先生决之禮圖乃端策拂龜曰公將何以教之總長曰吾寧倔倔强强力以爭乎將下心低首斯無事乎寧死守閣門以不出乎將往外省以爲長乎寧飄然遠行以自潔乎將服順總理以和好乎寧任辱副署以保位乎將革斥部員喑嗚叱咤以拚俱傷乎寧毁譽莫問以知命乎將要取巨欵無聲無臭以出洋乎寧軒軒若衞懿之鶴乎將冥冥若避弋之鴻與雲翺翔隠以安吾身乎寧爲困獸死鬭乎將爲黄鶴遠引乎寧學駑馬戀棧乎將學神龍去湖乎此孰是孰非何舍何全世泥古而不新舊僚爲　新進爲卑掣肘有魁揶揄多詞豺狼暗據元首不知吁嗟落落兮誰知吾之襟期禮圖乃釋策而謝曰夫賢有所短愚有所長運有所不亨機有所未至數有所不逮神有所不通憑公之才决公之志龜策誠無以知此事（四） 
筆記 
[湘綺軼事] [  召侯]  
　　王湘绮先生東方曼倩之流也前年入京就職頗多趣談而對於袁項城氏婉言箴諷尤多微辭兹錄數則以見先生之心非眞傾倒項城者湘綺入京之初蜀省門生公宴之湘綺語某生云我此次來京見過慰庭他送我一千元我當時於辭受間頗費斟酌因我昔曾受李少荃金論少荃爲人受其金者本多不獨我一人但他人得少荃錢多出自他欵我得少荃錢實出自少荃箱中我故安然受之不少郤也甲午之役相傳少荃下刑部獄我在湘中聞訊當即赴京因平昔旣得人錢此時不能不到京送飯耳及行至武昌見張香濤詢之實無其事心始釋然此次慰庭贈錢我年己老實不敢受而慰庭之意甚殷又不容却故於辭受間頗費斟酌也其言亦殊耐人尋味 
前年項城倡復古之說以愚人民先生旣見項城詢之曰君旣提倡復古何不復翰林院如復翰林院則我固當供職不然君延我修史則君應以賓師之禮待我矣言婉而微謔不傷雅先生其知言哉 
先生又嘗戲呈袁總統五古一首云東南少寗宇西北無樂土中央日日窮人民家家哭同胞四萬萬游民佔多數匪甘爲游民生計無所出愧無鄭俠筆繪圖呈吾主吾主本聖明乞解倒縣苦安民須除暴去患去心腹斬去孫文頭截斷黄興腿鎗斃李烈鈞監禁柏文蔚擒賊先擒王勿任逃法網不毒不總統願公自主張毒之一字針鋒犀利可謂切中其病惟以游戲之筆出之故不覺其戇耳（二） 
笑話 
某欽使駐英時一日有哲學家訪之此哲學家夙以研究東方學問著旣見寒暄之餘卽曰余素讀英譯貴國四書五經不勝欽佩惟其中不解處其多即如書經中有朝朝暮暮一頭老虎之語茫然不知何意研究終宵迄未能曉故特造謁請貴公使指示云云公使聞言諤然以爲書經中何來如此離奇語遂以上下文叩之始知乃夙夜維寅句也譯者未能明義遽以英語逐字直譯之又以寅字解作老虎遂爾不可究詰 
美國麥美倫書肆曾出版中國書多種乃於作告白時依西書例竟横截半頁登之以爲樣本不知其不可讀也余嘗親見頗堪棒腹[  癡儂] （二） 
小說 
[言情小說妍媸鏡] [  常覺小蝶合譯天虚我生潤文]  
　　第九章（三） 
　　因呼亞琪曰御者今將安適予亟曰歸耳勞倫司曰是安能吾馬方得意汝奈何遽令其歸且彼等皆相約驄車爲樂吾人何可向隅御者此間尚有何處風景佳亞琪曰十字坡如何予亟曰不可此去太遠爲程不將十里耶勞倫司曰否吾馬駿瞬息至耳御者趣加而鞭能於兩刻鐘内至者犒汝二辨士亞琪意得立應曰唯鞭撒獵著馬背車馳乃如迅電予因惱曰勞倫司是誠惡作劇矣今晚歸時吾不將受曼睞之斥責耶勞倫司曰君何畏曼睞如此以吾視之其人亦殊温婉予曰汝未見其怒時耳其人表面柔如剪絨而其實乃類猪鬃之帚足以剌人勞倫司笑曰以吾視之汝亦不弱勞倫司此言蓋指適間予抗曼睞之命也惟其爲此言時聲至温軟聞之令人心醉嗟乎凡人至於極樂之時又何能令其忍而勿笑故吾此時乃竟笑矣而寸心跳躍直與馬蹄之聲合其節奏無復念塵世間尚有煩惱之事嗟乎使吾此生竟能於此馬車之中永遠度其生活者雖朝生而夕死亦甘之矣時勞倫司以其修臂偷圍予腰展笑以呼亞琪曰亞琪汝宜留意吾頃見馬耳頻動當有風矣亞琪初不回顧但答曰知之吾旦見東北浮雲起若片席恐將有雨予亟曰將雨耶然則吾儕趣歸勞偷司笑曰是安可歸途正遠是欲避雨而反迎雨矣亞琪以鞭遥指曰市帘在望矣赴彼酒肆可以避雨何必歸此時馬己行入錄樹叢中野花撩人車箱如浸香海勞倫司俯身於車座下出雨具張之時日色己漸薄若燈光爲帷影所蔽微寫澹影於地己而車抵一咖啡室門次而狂雨亦隨至似天心鬱怒特張弓矢以射人幸吾人己入客室未爲雨脚所及而亞琪則又嚷饑自去向肆主人商約食品勞倫司出而調馬比復入則己雨點滿身顧面上仍現笑容亞琪亦至挾酒瓶於肘下尚有冷鷄及火骽數事則另一侍者捧之覩其狀殆欲居此作久長之計者予亟曰勞儉司少尉願汝勿許亞琪食彼苟得食則卽一夜不歸亦所願矣勞倫司因視窗外雨勢笑曰吾意不歸亦何礙今　五句鐘耳卽歸亦宜俟雨勢稍停予焦急曰嗟乎此誠票何不但曼膝歸將責我即哈荔夫人亦未必恕君勞倫司笑曰吾母耶彼有故技果恨我者則但怒而睡耳亞琪埋其鼻於咖啡杯中曰柰梨汝勿恐俟我　此一樽行矣勞倫司亦撫予肩曰柰梨母躁外間風雨正惡尚以小住爲佳曷卸其外衣一休息乎予心雖勿欲顧又不忍拂勞倫司美意乃解其一鈕而推冠於額後顰眉以視窗外勞倫司卽坐予旁自吸其雪茄亞琪則但顧恣淡雖天傾地塌亦都弗問直至食物告罄始以手背自拭其唇目注窗外曰噫雨尚未止耶 
 
 
 

Page 15

 
 
   
 
 

Page 16

 
 
   
 
 

Page 17

 
 
新自由談 
吳芝瑛彈詞 
[羅霄女俠第六回（三）（寄塵）]  
　阿靑怒道休得胡說誰要你做一家人雖說王媽狠心欺凌弱　女然而串通拐賣之罪你也難逃今日事己至此無須多說只　拚我一命不要便連累你千兩黄金抛入水裏罷阿靑說完哭　個不了只見那娼婦又换一副面目來 
　　娼婦聞言兩目睁無明怒火自心生他本來觀音菩薩容顔美頓變做惡鬼凶神面目獰十指撲人如虎爪一聲乾笑似梟鳴聲聲駡道痴刁婢好語甘言總不聽休恃著　拚死拚生能嚇我須要你生還難過死難成到不如回心轉意聽吾說還落得快活逍遥過一生 
　娼婦潑駡未了只聽得屏風背後一陣喧譁之聲早有多少旁人出來探望 
　　旁人出走那邊廂爭向前來問短長有的是紈袴錦衣游冶客有的是油頭粉面少年郎有的是蓬頭赤脚厨中婢有的是淡抺濃粧夜度娘或則是口頭勸解還生妬或則是暗裏凄凉亦斷腸各有心情難自說那管得阿靑暈倒在胡床猛可裏有人揮手人叢出議論風生意氣昂硬要把抱不平兒打一場 
　正在衆人紛擾之中只見有人揮手而出高聲喝道了不得了　不得竟敢大膽逼良爲娼嗎一言未了便抱着阿靑推入一輛　小車裏長揚而去這裏衆人瞪着眼望他去了默默的不做一　聲正是美人紅粉無人惜俠客黄衫慕地逢欲知詳情如何且聽下回分解 
詩話 
　　吳江沈少愚先生名淵所作詩類皆蒼凉沈鬱讀之令人低徊欲絶憶其春行雜詩云古墓問何人千呼不一應翁仲臥斜陽山風吹不醒逕轉路彌遠林深境逾靜小犬不驚人自吠桃花影斷句如夜坐云疏燈何處笛殘月滿園恐雨後泛舟云冷翠忽飛到亂山相對眠均沈靜深邃饒有古意尤長於七絶如村居云曉日當窗不漏痕山鶯啼過畫昏昏打頭碧　碎於雨皂莢作花香一邨瀴桃初熟葉方粗曉市漁蠻不負吾風味儒酸消未得燕來笋袁菜花鱸清明山色絢朝霞簫鼓叢祠一部譁村女不忘蠶織好燒香也插做絲花蠶豆花開麥秀齊芳郊雨足草蔞萋莎童散臥笛聲寂牛背一鳩時自嗁一室臨流白板屝細香吹度野薔薇東風雲起電光紫照見掠波魚翠飛誌感云京江春水碧粼粼鐵鎖于尋莫問津奇貨不居關隘阻寒機悉煞弄梭人不獨繁華數此邦吳中人士本無雙謝安别有匡時策百斛珠船夜渡江喔喔寒鷄漏點長紅樓人散酒場荒杏花春雨江南路隠約靈旗過國殤白傅祠前花市空丁家巷口夕陽紅舞裳歌扇銷魂地更有何人繫玉驄淮張故里云廢圃荒畦樹影凉行人指點說張王寒蔬一稜斜陽裏吹着西　葉乂黄一炬齊雲刦火紅吳儂猶說七姬忠秋墳月黑漆燈出鬼妾踏烟尋故宫琥珀指凝蠟涙鮮地燈不斷九衢烟東吳加賦緣何事私祭公然五百年三吳土薄廢基秋碎瓦零磚滿目悉天日漸高妖彗没冷蛩悽弔景賢樓又吳江道中云軍船去後浪花腥嗚咽寒潮送釣舲欲覔殘黎問遺事魁嫾靑上鴨　亭滿地黄蒿白骨横猶聞殘堞暮笳鳴女牆雨塌吊橋斷野鴨一雙飛進城寫荒凉之狀歷歷如畫而用抝句處尤覺風韵獨絶又如邨居云亂後交游都在野貧來親串半依人亦　沈痛短篇小說 
[短篇教育三年（四）（瘦鵑）]  
目光書影逐日如流那三年的光隂己飛一般飄瞥而去上海市上忽有一部轟動一時的大著作出現幾家大書坊中銷去了好幾萬份各家報紙上都登着那主筆先生們的評語說是新小說中第一傑作將來定能和紅樓夢水滸傳並傳千秋呢這書唤做甚麼大家没一個不知道是哲理小說（三年一瞥）那著作家是誰大家没一個不知道是錢塘胡家光不上幾月這書己傳遍了中國全國那黄河長江珠江三大流域間差不多滿騰着　節嘆賞之聲這麼一部大著作簡直是名山不朽之業　胡家光眼見得大功告成自然歡天喜地但念死期將到不免有些鬱鬱到了暮春時節見那院子裏花謝花飛飛滿天殘紅己狼藉了一地就猛記起尤博士當年所說第三年的落花時節就是你的末日那句話來於是整日價悶坐在書房裏頭杜門不出只仰着　子等那死神到來誰知悠悠忽忽的等到了池荷作花時候依舊没有死一轉眼長夏己過又等到了桂花香時還依舊没有死到此胡家光便咄咄稱怪起來暗想我難道己逃過了死關麼一天他就抱着一肚子的疑圑趕到尤博士家中破口說道尤博士我的死期早己到了怎麼至今還不死尤博士道這眞便宜了你多分爲閻羅老子不要你去咧說着把兩手按在胡家光肩上從那白髯中呵呵的放出笑聲來胡家光白瞪着兩眼瞧着尤博士發怔尤博士拉着他手直到書室裏彼此坐定了便朗朗的說道胡先生此刻老夫須要向你告罪因爲老夫當年委實撒了個大謊使你白擔這三年的心事然而老夫撒謊也自有個道理請犧牲了你十分鐘黄金的光隂聽老夫道來你三年前的著作老夫大都在報紙上拜讀過行文造意並臻上乘使人瞧了便知道我們大中華民國未來的大小說家端推此君咧我一天天讀着你的著作佩服你的心也一天天加增起來只聽得人家說你生性甚是疎懶不大肯動筆這一着我就不以爲然可是你正在年富力强的時代息能養成這疎懶的性兒該當愛惜春華多做些事纔是然而我和你素昩平生没法兒進這忠告一天我孫女兒寳珠從學堂裏回來無意中却和我評論起你的著作來這女孩子平日原很喜歡文學看書倒也有些眼光那時他直把你捧到了天上讚得你天花亂墜接着又搬出許多外國文豪的名兒來甚麼迭根司咧歐文咧囂俄咧托爾斯秦咧我也記不清許多據他說你一篇短篇小說中也兼着他們四大家的長處呢聽　言下似乎還含着願　荆州的意思我也讚了你幾句彼此便講旁的話了（明日續完） 
 
 
 

Page 18

 
 
   
 
