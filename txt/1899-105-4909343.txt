# 1899 - 105 - 4909343

 

Page 1

 
 
[醫書問世] [  圖書集成啓]  
　　六科準繩一書爲前明金壇王肯堂先生所著　　古聖名著醫林前由書肆友人　本局　限以廣流　　　　　已空　　　　　　手　　前益爲精美每部四十八本分裝六套實價洋　六圓又景岳全書爲明張介賓先生所箸立論精卓醫者　之每部二十圓本分裝兩　　洋五圓世有欲於杏林橘井中獨樹一幟者請臨三馬路申報館申昌書室及各書坊購取以廣揣摩可也 
[鉛板康熙字典出售] [  圖書集成局啓]  
　　康熙字典一書風行海内允宜家置一編以備朝夕稽考惟近日多出石印本字跡太小易損目力閱者憾焉本局現用大號新鑄鉛孚　加排印校讐縝密紙墨精良共訂十二本分裝二套定價洋二元八角賜顧者請至申報館帳房及申昌書室購取爲盼 
[新印萬國新史大事表出售] [  圖書集成局代啓]  
　　是書於各國形勢政事沿革及一切交涉公法探源溯流搜羅宏富於西史中獨得　要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[考試攻冐籍平議]  
　　每屆考試之時學校同人紛紛攻訐者曰身家不淸曰匿喪曰冐籍夫人品貴賤辨别宜嚴旣曾隸倡優之班自不得與膠庠之列屏之必力理固宜然三年之喪爲人子終天抱恨之事古人旣入仕途雖遇奪情尚且涕泣陳詞懇求終制　親喪未畢遽爾角藝文塲名教罪人宜爲衆人所吐棄因是稍知自愛者斷不肯輕於違犯致玷終身惟冐籍一事旣不能與以上二者相提並論而犯之者亦較多嘗考大淸律例及學政全書均載有不准冒籍跨考之律所以淸籍貫而杜趨避立法之始用意未嘗不深顧其中亦有難者或因任宦而流寓他鄉或因懋遷而覊留異地其子孫有志讀書若一概責令回籍應試則離鄉已遠河山間阻跋涉維艱亦殊非朝廷體恤士人之意於是通融其間有呈請入籍之一法苟能合例儘可照常與試無所阻撓於整肅之中寓簡易之法似已兩全其美毫無疑難矣惟考試爲士子進身之階泮水藻芹視之最重以故客籍入試之時或已合例而猶被攻許或未合例而妄思徼倖紛紜糾葛無可究詰竊謂冒籍之禁之寛莫過於順天府屬之大興碗平兩縣蓋以各省之人入宦都中滇黔邊徼地逾萬里其子若弟倘欲回籍考試則山川之險巇資用之浩大其何　　　此不　不相率冒籍以　簡便然按之　　凡冒大興宛平兩籍犯案者須將　保斥革審訊有無受賄分别治罪　　　　　御史查　　名照例議處立法　　而百餘年來鮮有照此辦理者蓋律設大法禮近人　其間亦有不得已之　　至　政　　所　　省異將　府異　均不准　籍入學今同省異府者考試之時界限頗嚴同府異縣之　已少有人議及若同城　縣　父子兄弟任意通考查不　查然　道光二十五年上諭凡同城異縣父子籍貫舛　者著照部議於文到日限一年内呈明更正如其父已故間有兄弟異籍者應令各人各籍其子孫卽以本身之籍爲籍不得復行兩縣通考又道光二十四年十二月二十二日奉旨禮部奏遵旨查議一摺趙景賢籍隸歸安在烏程縣考試入學中式實屬有違定例著卽革去舉人免其治罪觀此則雖兩縣同城亦不能任意通考然試查今之家　及鄉會試之硃卷履歴一家之中同城兩縣通考者甚多若使按例懲之不亦革不勝革耶夫同此籍貫混淆而曰同府異縣則不可同城異縣則無妨吾未見其有當也今爲平心論之在與試者苟離鄉不甚遥遠家况充裕措貲不難儘可仍回原籍考試他日芹香得挹庠序蜚聲名動親朋榮分里黨爲何等愉快之事何必定欲占考他籍受人交攻甚或耗費多金行賄學師求情廪保倘事仍不洽則求榮反辱後悔何可復追若與好爲攻訐者而言苟使自己文章淹雅則角藝之人雖多終不難一飛衝天出人頭地若竟空無　有雖無異籍之人喧賓奪主而一領靑矜亦豈果爲我得是何必徒費唇舌紛紛攻訐竟如許子之不憚煩耶况若輩旣恩在此與考雖非世居此鄉然平日相處諒亦不爲不久爲此不甚干已之事致友誼自此參商揆諸大公無我之懷毋亦有所未洽歟今者蘇松各屬次第舉行科試童子軍中素多好事其未入籍而妄恩徼倖者有之旣入籍而仍被禀攻者亦有之所望爲廪保者調停其問俾有事化爲無事庶意氣平而功名亦可操劵乎爰作此議質之局中人以爲何如 
[聖躬康健]  
　　天津國聞報館得京友來信云近日皇上之病漸次就痊皇太后每日必同席用　調護聖躬無微不至從此各西報　　流長之說當可息矣 
[嚴譴難辭]  
　　天津訪事友人云已革刑部主事席慶雲盜賣西山煤山致啓意國索取三門灣之釁事發被　刑曹擬以永遠監禁之罪本屬從輕辦理嗣聞席尚有與大逆不道之康有爲通同情事如果屬實恐二罪俱發不復能邀寛典矣又聞已革禮部尚書李端　已革工部侍郎張蔭桓前因康有爲謀逆事發致被株連奉旨發往新疆効力贖罪去臘二革員先後行抵肅州度　旣而李以老病顚連籲懇疆臣奏乞聖恩格外矜宥疆臣恐天　難測不敢入陳張則年力尚健尚可努务前驅皇太后以張獲咎甚重曾有電傳　旨飭新疆巡撫於到　後予以監禁云 
[未便乞骸]  
　　天津訪事友人云李傅相自赴山左查勘黄河回京覆命之後卽以衰老多病具疏陳請　缺皇太后未允請榮仲華相國亦以國步艱難勸令鞠躬盡瘁 
[直隸計典]  
　　卓異官十八員天津道方閱歴深沈精明深厚體用兼備爲守俱優保定府沈實心任事力挽浮靡吏畏民安深資表率天津府榮志趨甚正才識俱優率屬以勤御衆以儉宣化府李貞固幹事朴實耐勞力定深沈才膺艱鉅景州王兆祺精明内斂政舉民安望都縣李兆珍厚重沈毅潔已愛民吳橋縣勞乃宣學識俱　安詳穩練宣化縣陳本内介外和精曉吏治盧龍縣樂觀韶耐苦任勞鉅細必親唐縣劉傳祁才具開展識見明通新樂縣孫德成諳練第成盡心民事臨城縣呂增祥　識俱優才力相稱布理問張鴻恩勤愼耐勞辦事結實保定府司獄車瀚實心任事潔已愛人深州吏目朱頴精　有爲　守亦謹饒陽縣教諭王九一才識俱優兼通算學天津同知馮淸泰精明强幹識力俱優批騐大使許之凱才識俱優實心任事 
[快艦告成]  
　　天津國聞報云當裕制軍總制閩浙兼理船政時議造魚雷快艦兩號延法國工程師至閩督匠開工目下第一號快艦已告成計船身長英尺三十五丈七尺六寸寛二十六尺七寸船頭入水深八尺二寸船中入水 
 
 

Page 2

 
 
深九尺六寸船尾入水深十尺十寸全船載重八百三十墩新式大汽力　爐四具馬力六千五百匹至七千匹速率每一點　時能行二十二海里至二十三海里升火每一點鐘時能行十二海里煤艙所儲之煤足敷行五千七百海里船頭配十生口徑快砲一尊船尾配六生半口徑快砲一尊船旁配六生半口徑快砲二尊及三十七密里連珠快砲六尊角雷砲二尊魚雷四具隨船電機二副行軍電燈二架又光抵十枝燭之電燈三百盞各種工料需法銀二百四十萬佛郎約合洋銀八九十萬圓折寳銀六十萬餘兩第二號魚雷快艦俟第一號下水後方得安上龍骨船身丈尺馬力一切與第一號同限開工之日起歴三年兩艦一律竣工 
[西匪蠢動]  
　　天津國聞報云邇來廣西鬱林州所屬之北流陸川二縣及梧州所屬之容縣均有匪徒蠢動商民之與粤東省垣及佛山交易者俱暫停購貨以防意外之虞聞此種匪徒卽洪聖堂及李立亭之餘孽去歲曾經倡亂目下其氣燄雖不如前然苟不速爲剪除恐裹脅日多勢必爲患滋甚其黨雖分竄各地而嘯聚於北流境内者最多所有貿易繁盛之各墟塲屢遭刼掠二月某日鬱林州主方考試所屬文童匪黨僞爲應試士子散佈城内意欲乘機竊發不知如何被地方官覺察立命將城門扃閉多派勇丁捍衛城内各街團勇亦戒備綦嚴若輩知無隙可乘始不敢舉事 
[弭患無形]  
　　温州訪事友人云上月某日柟溪某村民不知因何與某教士齟齬　集多人縶教士手足抛擲河中幸有教中人見之奮勇援起事後教士訴諸永嘉縣署縣尊秦鹿坪大令恐釀巨禍立卽禀請鎭憲督率勇丁偕西教士蘇君前往彈壓向村民再三開導始得安靜無譁 
[願效馳驅]  
　　天津訪事友人云前直隸按察司周玉山廉訪馥入都陛見李傅相擬卽奏委督辦山左河工商之廉訪廉訪答以夙荷栽培久深愛戴今蒙策遣願效馳驅傅相頷之連日往來商榷頗覺相得益彰 
[蕪試三誌]  
　　姑蘇采訪友人云提督江蘇學政瞿子玖大宗師示期本月初七日考合屬生正塲文題使之主祭而百神享之是天受之使之主事而事治百姓安之是民受之也天與之人與之策师問古以人耕故二耜爲耦牛耕始於何時冉伯牛名耕司馬牛名犁亦名耕然則周時已有之矣能證以古書農器之名耒耜錢鍾而外見於經者更有何物說文㹃字下云兩壁耕也何爲兩壁耕解放而耕曰襄襄字何以有耕義其析言之詩題賦得松浮欲盡不盡雲得浮字五言六韻初八日覆試生經古題外薄四海咸建五長解周官賦歛之重說王導收拾吳中人情論裴耀卿置輸塲於河口轉江淮之米以逹長安試言其得失李太白蘇臺覽古賦以舊苑荒臺楊柳新爲韻題曹將軍畫馬七古團練保甲欲不擾民而能核實其法當如何設如依山築臺山之斜曲三十畝臺高二丈四尺頂闊一丈六尺依山長四丈八尺底每邊比頂多四尺春程人工每日合五人築土四立方步欲限十日告成須用人若干道咸以來發明西術疇人合贊初九日考常昭二縣文童常熟首題地非不足也而儉於百里昭文地之相去也千有餘里通塲次題可以人而不如鳥乎詩題賦得春草池塘惠連夢得春字五言六韻 
[東甌火警]  
　　温州訪事友人云二月十九夜三鼓時突有鑼聲鏜鏜然自遠而近時地方官正因拿獲會匪訊知有放火爲號之舉以致風聲鶴唳草木皆兵一聞鑼聲急率勇丁馳往彈壓旋探知火起於三官殿巷水井佛前樓下某姓家實因夜靜衾寒檢取棉被悞翻煤油燈致肇此禍時雖東北風勘勁幸西南俱曠地又值大雨如注祗燬矮屋七八楹 
[蠡城火警]  
　　紹興訪事友人云本月初二日之夜八點鐘時忽聞鎭東閣警鐘亂鳴啓户出視則城東一帶火光熊熊上燭霄漢約歴兩刻許光漸滅各水龍亦分道遄返旋詢悉東雙橋新東嶽廟香積廚中晚炊遺燼致兆焚如幸是處圍牆高峻僅燬廚屋及後殿三間餘未殃及然已險矣 
[甬東火警]  
　　寍波采訪友人云本月初八日傍晚五點鐘時君城芳嘉橋畔某薙髮店後王姓廚房不戒於火以致赤熛怒煽天半通紅警鑼旣鳴水龍雲集狂濤萬斛瀉自半空迨救熄已燬去房屋二十餘椽各水龍正奏凱言旋火忽又熾蓬蓬勃勃一霎時延及林姓之屋時祗靖安會水龍在塲噴射雖在事者異常奮勇終於獨力難支幸賴寗防局洋龍聞報重來恊同救滅然房屋二三楹已化作昆明刦後之灰不復留寸椽片瓦矣 
[漢皋火警]  
　　漢口采訪友人云本月初六夜二鼓時鎭上禦子巷後某姓家不識因何遣火霎時問其勢勃發銳莫能當適雨師命駕而來得免蔓延無際然全家已化爲瓦礫矣 
[潯郡官塲紀事]  
　　九江訪事友人云缷署鎭標後營遊擊周席珍遊戎國玉於本月初一日買棹回省部下勇丁皆恭送如禮○新署彭澤縣彭輯五明府瑞麐於接印後命駕至潯謁見道鎭府憲并拜謁同寅小作勾留旋卽返署○九江府署雇匠興修現已雲斤月斧昕夕從公經之營之當可不日成之矣○前署德化縣梁蔭南明府樹棠現奉藩憲委署餘干縣事本月初三日因公至潯晉謁道鎭府憲禀商要公然後回省不日當擇吉履新矣 
[灊江春汛]  
　　安慶采訪友人云懷寗縣縣丞畢二尹健接奉藩憲飭知與霍邱縣開順司董少尹祖修調署○皖北鳳潁各屬年榖不登米如珠貴兼之去冬渦陽匪亂小民家室蕩然遍野哀鴻悲啼慘惻皇上疉降諭旨截漕撥振毋任飢民蕩析離居撫憲鄧大中丞更遴幹員運米往災區散給二月二十四五等日又次第委候補縣伍大令芳棒候補通判張别駕煥楨解銀八萬數千兩至懷寗縣振飢○桐城袁姓年二十有一上月襥被赴省垣應試僑寓城北楊家塘夙與王某爲莫逆交某日不知因何鬥毆以致死於非命二十三日屍屬聞訃而來赴縣籲訴縣尊顧大令臨塲相騐將王帶回訊究供認酒後失手推仆致斃大令察得傷痕似係故殺旋訪得王家寓有望江考生目覩其事乃備文至望江縣移提來省俾作証人 
[南徐攬勝]  
　　鎭江訪事人來函云某夜更魚三躍時江孚輪船抵埠有甲乙丙三歹人聨步登船僞稱萬福樓接客夥將包姓客所携行李箱籠挑運而去包不知所計痛哭流涕意欲投江事爲稽查商輪船委員周錦堂都戎所聞親帶兵役緝至招商局後將甲乙丙拘獲帶回行李分毫未失翌晨禀請常鎭通海道憲長久山觀察札飭保甲總局劉藜閣大令將甲乙丙從重懲辦大令乃飭將髮辮剪去刺字於面各笞八百板荷以巨枷發江干各輪船碼頭遊示兩月以昭炯戒○新任鳳潁六酒道　觀察齡由京南下行抵申江小作勾留卽於本月初五晚乘江　輪船蒞鎭在六吉園暫駐襜帷翌晨命駕入城往文武各衙拜客初八日傍晚附江孚輪船赴白下謁見兩江總督劉制軍然後履任○本月初五夜二鼓時英國使臣竇納樂君由滬乘江裕輪船抵京口關道長觀察帶同洋務局委員邵君文炳水陸總巡　錦堂都戎詣江干迎迓如禮頃之　君卽展輪赴漢口 
[頌起甬江]  
　　寓滬甬江諸紳商深感前江海關道蔡和甫觀察德政特於昨日　發知單約　本月十二日午前十下鐘時齊集南市荷花池浙寗會館恭送牌傘以志去思想屆時堇山鄮水間人濟濟冠裝當同　召公棠舍也 
[監司新政]  
　　新任江海關道憲李健齋爵觀察下車之始目擊滬　五大　　　　不　拆稍打架之事　於無日不有特傳見上海縣 
 
 

Page 3

 
 
王欣甫大令諭令從嚴辦理如遇流氓藉端肇事持械兇毆一有所問立卽飭拿懲辦以儆刁惡其有投案喊冤者亦須立予訊明秉公判斷俾民間畏威懷德不敢胡作妄爲健訟之徒自不至以身試法故淸訟之道首以隨到隨審爲要務大令唯唯稱是而退 
[五馬榮行]  
　　本邑升科局總辦許朗軒太守於本年正月間奉兩江總督劉峴帥委署淮安府篆旋以料理交缷事務頭緖紛繁至今始有就緖昨日乘官舫赴蘇垣禀見撫憲德中丞然後赴淮安作所擇吉履新 
[委辦升科]  
　　上海升科局差經兩江總督劉峴帥札委前製造局提調張太守慶勛辦辦而以張牧九司馬副之前日張太守乘輿至縣署拜會王欣甫大令大令延入花廳茗談片刻而别 
[西官報謁]  
　　新任江海關道李健齋爵觀察定於昨日假英美租界會審公廨欵接駐滬各國領事淸晨偕道署繙譯委員鳳夔九太守法界公廨讞員朱森庭明府命駕戾止至午後二點鐘時法總領事白藻泰君率同副領事高德祿君繙譯官何世剛君奥總領事史穆格君率同副領事博士德君繙譯官魏聖取君瑞瑙瑞典總領事哈勃克君率同副領事馮谷君意大利總領事計細君率同繙譯官鄧文道君日本總領事小田切君萬壽之助率同副領事松村君貞繙譯官深澤君雄遠俄羅斯總領事來覺福君率同繙譯君某君先後蒞廨投刺觀察一一接見暢談時事歡若平生直至三點鐘後始相繼告辭 
[南市火警]  
　　昨日上午十一點鐘時本邑大東門二十三七鋪外紫霞殿東首張華浜某姓坑厠畔弄中戴姓家因煮午餐遺火積薪不及覺察霎時光燄熊熊冐穿屋頂適更夫某甲行經其地一見火起急鳴鉦告警十六鋪巡防局洋龍近在咫尺首先馳至汲水狂噴無如風伯揚威祝融氏益覺跋扈飛揚勢不可遏俄而天主堂及木商公所城内果育堂坎濟社邑廟沈香閣等處各洋龍先後聨鑣而至竭力澆灌約歴一點鐘之久火始漸熄幸是屋四面圍牆高聳不致蔓延僅燬起火之樓房兩幢當火熾時十六鋪南北中三巡防局各委員曁城汛張縵雲千戎均到塲彈壓 
[英界火警]  
　　昨晚九點鐘時忽聞捕房警鐘亂鳴旋分三下知英界又兆火災急出訪問悉火起於英公廨後吉慶里東口之某馬車行因煮晚膳遺火積薪中以致冒穿屋頂旋由救火會西人驅皮帶車風馳而至竭力灌澆得卽熄滅僅焚去樓屋三四幢 
[上海縣署紀事]  
　　黄愛棠大令前綰上海縣篆時曾捐洋銀二百元飭差頭　貴等置辦洋龍一架以備救火之用嗣經新任王欣甫大令諭令刑科　承催令從速置辦差役不敢抗違立卽購置縣署土地祠内禀請大令騐收一面赶辦水桶號衣燈籠及各種救火器具此後遇有火警不難恊力從　是亦善政之一端也本屆秋審人犯上海共有張茂康等五名王欣甫大令已飭經承造具文牘册結並飭各案原差備齊赭衣木籠全副刑具聽候押解起程大約本月十七八日當可首途矣 
[上海縣署瑣案]  
　　糞頭嘻金藍俞錫林等爭奪挑糞互相控訴前晚縣主王欣甫大令提訊之下俞供稱小的與張永泉潘合興三人賃屋十六鋪内開設糞行已有年所今被周俞等三人無端奪去頓絶生機况周係地保化名　充因此衆人不服屢啓爭端張供與相同周供稱小的因知俞與孔榮生爭論滋閙致奉憲諭斥革故赴工程局認繳捐費承辦此事今被俞等一再滋擾難安生業求恩公斷大令著一併交差看管候傳潘到案再核○去年南市靑龍菴住持僧宏宣私賣菴産得價花銷邑紳江孝廉等赴道轅禀控請將此欵提作學堂經費道憲蔡和甫觀察飭縣訊斷前日縣主王大令將宏宣及其徒維益提案研訊宏宣供稱前年僧人修理菴屋虧負甚多無可彌補不得已將蕭家廠左近出地若干畝售與宋姓管業得　一萬二千兩除還債外餘欵無多在令曰建設學堂係奉上憲飭辦之舉助作經費理所宜然爾可靜候本縣查明菴中有無餘産再行核辦 
[續錄勘定渦陽土匪紀略下]  
　　庚寅圩長武振淸周夢祺李文德史繼宗等率團卒圍之疙瘩揮黨死鬥酣戰兩時殺賊數十百人適官軍會至四面環攻賊擊殺殆盡疙瘩窮蹙走入湖窪中遂獲之悍魁葛懷玉自道竹橋與疙瘩相失潛還其居易鶉衣僞爲乞以薄笨車載妻子過蒙城西風揭其外襟露錦襖爲邨人所見以告圩長率衆往擒之縛而送諸縣大法之衆聞疙瘩敗走相率引去衆漸潰僅餘百數十人民團阻之困於豐家集不得出大法創發憤欲死其心腹數十人挾之夜走匿於邰家小莊邰氏陰告其圩長導官軍往捕得之世修盛五乘敗亂潛逃伏匿不敢出總督以重賞購之二十五年正月壬戌世修遁駱駝鋪已數日不得食饑甚購食邨市團民問之世修坐石上且談且答話移時壽春鎭戈什數人跡至見世修急捕之將縛以行團民謂吾屬與語已久若何得擒以爲功與戈什爭持團總李南華聞而至團丁集者佃衆圍戈什毆而奪之戈什舍虜而鬥世修乘間逸走桂馨將數騎至邀於路而擒之解戈什圍與之同送賊蒙城凡前後擒賊首皆梟斬傳示又有閻好文者亦稱三齊士已結黨數百人勢將蠢動其族衆懼株及約集練卒圍面擊殺之並殪其黨數人土匪平雖稍有餘孽不復能爲亂矣觀醒道人曰自洪逆倡亂天下兵力藉營勇招募已衆聚者不能盡散量而留之是爲防營然剛摯之風積久漸替諞柔遲惰遂與額兵等將校日習奢侈揑虚名糜餉自肥徵調旣迫乃倉卒增募以飾耳目與賊避道而行惟恐相遇屯止之處惟望賊毋犯及流入鄰境則慶幸論功不敢問賊所往遥驚而縱之尾行而逐之已詡旣軍矣若拒之不令入蹙之以必去軍威且莫加况越境討賊削平禍亂者耶援鄰　者或取之於彼或藉勢於人乃至赴難而裏糧孤軍而深入非至忠安肯出於此哉渦陽之亂未十日而賊衆逾萬勢洶洶幾與捻匪將其行也孰綴之其留也孰止之輾轉一邑中以待道竹橋之捷一鼓蕩平豈天數耶抑人力所致耳不然賊逾石弓出得徑自北行其蔓延將不知所極矣不侫鄉野鄙夫不求聞逹事關桑梓聞見尤詳倘惟自文弇陋而無所紀述則轉相附會必至日久而彌失其眞用特筆而書之俾後有所考證焉嗚呼涓涓不絶流爲江河有守土責者曷可忽乎哉 
[胞與爲懷]  
　　傳曰天道無親常與善人此可見積德累行足以上感天心然行善之事不一端而救災其尤要也日前本館協振所承甬東無名氏求痼疾速愈助來洋銀一百元又九江姑塘劉楠垣善士爲子禳祈助江北淮徐海振洋銀一百元又九江姑塘劉少楠善士爲禳病祈嗣助江北淮徐海振洋銀五十元又左大善士士沐求子作霖病速愈助山東振洋銀六十元另募二十五户共助洋銀十五元又袁氏助洋銀五十元又南昌已故萬二先生收到羅姓子代故父還陳帳洋銀四十九元移助急振以資冥福又嘉定勤樸堂將紙錢灰售洋銀三十二元七角本欲超　祖先因念徐海待振孔亟移助振欵又皖南王秀珊善士以花中壽誕助洋銀二十元又無名氏助洋銀二十元又周柏氏求保壽命延長助山東振洋銀二十元又錦記爲腰痛助山東淮徐洋銀二十元又養和主人爲王務本六齡童子求關煞開通助山東振洋銀二十元夫以諸大善士之宅心仁厚踴躍輸將俾齊東江北飢黎皆得起溝瘠而葆餘生善氣彌綸有不感格　明以償其有求必應之願哉若人人能以諸大善士之心爲心其普施未可限量而食報益無窮期語曰當仁不讓本協振所有厚望焉 
[解欵聲明]  
　　敬啓者淮徐災區收養子女一欵前經解過洋銀一千元兹又續解去洋銀二千元由鎭江鎭源錢莊匯交嚴佑之善士查收核實辦理除接到嚴佑翁回音再求登報外先此聲明以慰海内仁人之望務乞慷慨解囊源源佽助庶不辜救人救澈之心也上海源通官銀號義振公所嚴信厚謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛雜錄]  
　　本館昨得日本長崎埠訪事友人來函云駐英日本公使加藤君任滿回國遺缺暫由書記官松井君代理至後任何人迄今尚未由日廷簡放也○日本海軍大臣山本權兵衛於東歴三月中旬某日至長崎旋往九州巡視刻已公竣由對馬島乘松島軍艦回京沿途各官迎送如儀○目下政府及地方各官頗有調動前任長崎縣知事現任司法次官小松原英太郎調任内務次官遺缺以外務次官都築馨六轉補遞遺外務次官由赤羽四郎升任内務次官松平正直上表求退日廷准如所請内務省監獄局長小池靖一福岡縣知事曾我部道夫福井縣知事關新吾滋賀縣知事折田平内均革職所遺内務省監獄局長以内務大臣秘書官大久保利武調補福岡縣知事以内務省地方局長深致一三外調遺缺以内閣書記官柴田家門轉補福井縣知事缺以秋田縣知事岩男三郎調任遺缺以兵庫縣書記官武田千三郎升任滋賀縣知事缺以河島醇升補和歌山縣知事靜村政明調補岐阜縣知事遺缺以内務省警保局長小倉久外調遞遺内務省警保局長缺以岐阜縣知事安樂兼道轉補山形縣知事飭關篆臣接任 
[英界公堂瑣案]  
　　包探朱阿高解乘災攫物之匪棍岳阿尺到案原告王菊人投案訴稱是日濟安質鋪被火職員家住對門近在咫尺家人見勢已迫近紛紛搬物致被岳匪攫去金對時表銀水烟袋今旣由包探查獲求准給領岳供小的向爲銅匠是日淸晨聞左近火警因卽往觀諸物係在途拾得並非强奪讞員翁笠漁直刺商之白繙譯官判將岳管押兩禮拜○前日流氓陳掌生糾集多人向陸阿狗訛詐洋銀十五元陸不甘隱忍投訴捕房捕頭令包探陳錦標將陳拘獲送案請究陸投案申訴前情陳供小的不敢索詐實被誣指直刺謂擾害地方法無可恕判責八百板管押三年○寍波人陳雪華向在洋人公威士處執役前日竊取洋一百元逃逸出外任情揮霍旋爲洋人查悉投報捕房由包探費阿銀查獲起到贓銀解案請究洋人公威士投案請領失贓陳供　的自知不合尚乞施恩直刺謂陳監守自盜未便從寛判責二百板管押六個月○包探顧福拘解王留川到案禀稱此人騙用洋人畢喇之洋銀三元報捕後經小的查獲送請究辦洋人畢喇投案聲訴前情王供窮極無聊暫借一用直刺判押一月○流氓王和尚向行人陸石生索訛不遂致相吵閙由四百九十五號華捕查見送案請究陸投案申訴前情王供彼此碰撞略與口角並未訛詐直刺判將王責二百板管押一月○包探顧阿六拘解陸大郎至案禀稱此人係著名積竊歴任大老爺懲辦已非一次今又竊取唐桂福家綢布衣服五件並零星器物經小的查獲起到原贓傳同失主送案請究唐投案請領失贓陸供崇明縣人偶犯不端後當改過直刺判責三百板管押一年○包探劉升堂拘解在途拉客之野雞倡婦張朱氏王周氏吳瞿氏等到案請究直刺略詰數語判令各責手心一百下以儆 
[法界公堂瑣案]  
　　西人鷄硯那前控細贓張明安朱順友串竊羽綢紗羅等物經讞員朱森庭明府訊供押候補提已歇細崽王裕生到案復訊昨日禮拜四堂期朱明府會同何繙譯升座西人又將張仲翔送案聲稱張竊洋銀五元旋忽餽送對時表一枚懇爲免究顯見情虚是以送案請訊王裕生供洋人失物之時小的已被辭出惟出店人朱順友係小的所薦此人向來安分未必行竊求鑒明安之父張之亭投案求保兒子出外情願賠償鈔票洋銀十五元并稱倘日後破案請將原銀交還明府與何繙譯會商以洋人所失各贓計值洋銀五十五元著張等四人分賠張等同供洋人所控並無實據小的心有不甘明府訊得王裕生無于省釋其餘一併押候復核張之亭斥退○安徽人李福叙前控汪裕泰茶葉店主汪士新購買洋貨過期不肯交銀明府斷令汪士新出銀一百兩李不肯遵斷昨日堂期復邀德豐洋行西人到堂求追明府謂此案與洋商不干不得以洋商挾制著汪士新再繳銀二十兩給李具領各具遵斷切結呈案○金炳春禀稱在洞庭春茶館啜茗流氓張阿土邀同羽黨向小的訛詐已投總巡局具控兹特喚巡捕將張拘案請究局差陳鳳祥持戴明府信函投案請將張阿土帶回訊辦明府以來函名姓不符著回局禀明然後准予帶回訊究○洪張氏卽校書金文蘭前投公廨控陳寳姐欠洋銀二百六十元圖賴不還明府准詞飭提質訊洪張氏呈遞票據求追陳寳姐供小婦人只欠洋銀七十元明府謂票據鑿鑿豈容狡展著押候交保限十日内將洋銀如數歸還○吳永祥遞禀聲稱去年十二月二十八日顧裕堂將妻誘拐出外賣與江灣鎭北四里許之白巷某姓得身價洋銀八十元經小的尋獲地保出頭霸阻以致不能領出昨日在途尋獲顧裕堂扭案請追顧供認不諱明府飭探會同會捕局線勇帶原告至白巷將吳妻帶回歸案訊辦○正豐街源盛彩彈染店主李明山前因會項被控明府訊供之下牽涉王蘭芳王永祥俞汝林遂飭探往提昨日先將王蘭芳解案禀稱尚有王永祥等請出票至英界拘提李明山呈遞細帳求追王蘭芳供此項會欵非小的一人所欠明府著交的實人保出限十日理楚王永祥等候補提到案再核○小東門外利康榮盛兩小錢莊因混用銅質洋銀及藥水浸壞之小洋銀被捕頭所聞飭探至兩家搜出銅質洋銀五十餘元及用藥水浸壞之小洋銀數百枚昨日堂期將利康主吳寳昌榮盛主柴松泉並起獲僞洋銀一併解案請訊明府謂混用銅洋銀久干例禁本當從嚴究辦姑從寛典判罰利康莊洋銀四十元榮盛莊洋銀十一元銅洋銀存候銷毁吳柴交保以後不准再犯○上期馮保安遞禀控鍾衡甫股開廣興隆打包店被吞資本銀二百四十九兩有奇明府飭提到案傳同原告訊究馮信安呈遞帳簿求追明府飭將鍾衡甫交保出外各邀公正人理明禀覆帳簿發還○包探禀稱偷兒劉阿生竊取燭臺一對緝獲人贓解案請辦明府判責五十板贓存待失主具領○包探禀稱沈海泉竊取太古棧麻袋口被管棧人拘送請究明府判責一百板○包探禀稱袁阿瑞挈幼子裕生至南誠信烟館吸烟乘間竊取茶壼被值堂人查見追至馬路拘獲送案請爲訊究袁阿瑞稱兒子年幼無知叩求寛宥明府判責手心一百下贓給還失主○楊德心禀稱前晚搭大通輪船上駛被賊江阿林竊去鋪蓋以致不能動身明府判將江責二百板 
[美界捕房紀事]  
　　著名積竊陳安卿專在虹口一帶肆其胠篋手叚前晚又混入裏虹口某姓家竊取衣服數件正欲携之而逸被包探洪阿寳查見立將人贓解送捕房押候轉解公堂請翁笠漁直刺訊辦○昨日淸晨偷兒洪妙生至外虹口源昌路某姓外國木箱店撬門而入竊取衣服多件肩荷而出途遇林費二包探見其形跡可疑卽將人贓帶入捕房押候解送英界公堂禀請懲辦 
[虹橋話雨]  
　　浦東川沙廳人金俊生年逾五旬素壇易牙之技近應美租界裏虹口顧姓作塲之雇充當庖下昨日午前手携竹籃至裏虹橋港内掬水洗菜蔬偶一失足墮在河中及旁人見而救起業已氣絶因卽報知捕房並知照屍屬前來備棺成殮○前晚七點鐘時美租界外虹口菜市街某麫筋作中人悞將火油燈潑翻霎時火勢上炎幾致不可收拾幸人手衆多竭力灌　得卽撲滅不致成災然四鄰已受驚不淺矣 
 
 

Page 10

 
 
   
 
 

Page 11

 
 
   
 
 

Page 12

 
 
 [G 
[丕朕靈效清補丸告白ＣＥＥＣＨＡＭ＇Ｓ　ＰＩＬＬＳ]  
啓者本藥房現有新到丕朕靈效淸補丸發售此丸能治百病神效奇捷歐洲人向奉爲至寳金丹但該處行世有年而中國則莫知其妙茲由威建大藥房代理舉凡男婦老幼均可服食倘患所列症目者若服數丸其應如響舟車易帶尤便居家誠保身之聖藥眞至便而至善也其如何服食丸數多寡悉詳單内謹列所治各症以備觀覽如胃不消化口淡無味作嘔作酸胃痛胃脹口氣蒸穢唉氣打噎心痛肚痛心跳心翳驚悸怔忡肝經不和肝火頭痛頭暈目眩虚弱發暈四肢軟弱睡不成寐睡夢不安精神惝恍頭腦昏昧心熱皮熱兩脇疼痛大腸燥結小便刺痛膀胱受濕皮色黃暗脊痛耳鳴胆汁太多瘡疥痔瘡手足凍决黃疸濕漬用力過度血分不足月經不調傷風傷食時作瞌睡頭刺腦痛懊惱肝怒各等症諸尊賜顧請移玉到香港中環大馬路或到粤省雙門底上街上海棋盤街漢口流通正街威建大藥房内方不致悞卽各埠西國藥房皆有寄賣特此佈聞香港威建大藥房識 
[光繪樓今非昔比]  
小號耀華歴蒙中西仕商惠眼賞鑒故而生意日增月盛同事不下三十名之衆俱皆高手靈心尚且接應不暇中國自業照像以來未有盛於耀華者也去年藉光繪樓招盤本主人以數千金頂受於是善其事利其器復訓鍊大小工師費煞苦心務使精巧過人以期分我耀華之勞而與我耀華並駕齊驅於海上本主人行不巧言欺人虚有其表之弊賜顧者一望而知爲精進之藝也 
[招人承造房屋]  
啓者業廣公司招人建造英租界三層樓洋房所有圖樣存在通和洋行打樣處欲觀者每日自早上八點鐘起至晚六點鐘來觀限至本月十四日爲止承造之信須用英文投通和洋行收取限至本月十五日正午爲止至所開造價不能大小本公司自有權衡投信之人用去使費與本公司不涉特此佈聞 
[新開同泰祥水烟袋號]  
本號向在漢鎭巳歴有年今分設上洋法大馬路吉祥街口坐南向北門面精造雲白時欵水烟袋各式銅器發客定價劃一謹擇於本月廿七日開張减價一月照碼九扣凡仕商賜顧者請認本號招牌庶不致悞本號啓 
[預知拍賣繅絲廠]  
兹於三月卅日拍賣寳昌繅絲廠棧器爐鍋等件并繅絲車電燈一應繅絲廠器具等預先通知特此佈告壳件洋行啓 
[塞門德坭出售]  
塞門德坭爲要工所必需考其性入水易堅者亦敗易遲久而堅者歴久如石不可不知也本行常運此堡得蘭牌水坭著名中外久邀　仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價值務取其廉倘蒙　賜顧請移玉英四馬路義記洋行面商可也 
[頂上美國麵粉]  
啓者本行常有上等白洋麵粉到售其價格外公道廣客光顧請移玉至本行樓上進口洋貨寫字房處面議可也　二馬路瑞記洋行具 
[訃聞]  
吾友莫釐文卿翁君於二月十三日卯時壽終現擇于三月十七日五七領帖雖已遍訃因翁君友誼素廣尤恐恕訃不周特此登報以代訃知此啓　同人公啓 
[英商巴勒火險公司]  
本行經理北英商火險公司資本銀四千餘萬兩○○又家定火險公司資本銀三千餘萬兩在申開設最先迄今己數十餘年專保房産貨物機廠一切火險遇有不測無不立即照賠保價格外公道如蒙紳商賜顧請至五馬路口第二號門牌本公司帳房面議自當悉心照辦以副○光顧者也此佈 
[尋人]  
陸恆甫字守章寗波慈谿人年十八身長面白着元色小布棉　元色棉背身在義成行學業是二月廿五送客至北京輪至晚未回其人向係誠實勤謹亦無口角等事故無别慮料必不及上岸趁輪旋里後信至其家云未到過爲此盼切不知何往或有好友覊留或往别埠遊玩亦宜卽回倘有仁人知其下落卽同回行酬洋十元 
[吳淞工程局示]  
爲再行示諭事案照淞埠圈用民田業經定價示諭飭據各該業户先後騐契具領在案茲馬路不日開工所有未領地價各户亟應勒限傳領　飭保雇傳外合再示諭爲此示仰各業户務於本月十五日以前一律檢契赴局以憑核明給價逾限卽行動工價仍隨時照給其各遵照毋違特示 
[克利馬爾沙斯罷利辣]  
此藥清熱行血去腐生新　　濕故治楊梅泛頂腎囊腫潰急慢疔毒癩皮瘡痧疥瘡頑癬瘡痂不結耳出臭水風濕背痛骨酸疼面色不清其效如神惟治癩瘡與蛇皮瘋等服此藥水之外再用克利馬爾專治皮膚諸病之肥皂時洗患處其效更速婦人女子小兒無病常服不獨免生疹壘更使其膚白潤此藥每瓶有五十服之多并附量杯一只每日三服每服一杯故西國諸醫咸謂價　　妙之藥　賜顧者諸認牌記庻不致悮　寄上海良濟藥房大英醫院老德記藥房屈臣氏大藥房科發藥房代售 
[廣東陳恒德堂馳名眼藥]  
此藥專治男婦肝腎兩虧風火交困眼目昏花迎風流淚内生翳瘴瞳人受傷雙目不明之勢此藥搽之立卽消翳除瘴去膜光明重者三瓶包可全愈可稱靈騐之第一眼藥矣每瓶五角○分設上海英大馬路萬康醬園對門德仁里内石庫門交易 
[義記洋行保險]  
義記洋行MANCHESTERFIRE 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房產生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[延請書家]  
要件待寫有素臨歐帖能作極工小楷者潤筆從豐向鈔石印書者恐字體不宜免勞往返新閘醬園二衖福興里朱啓 
[廣東趙同春堂蠟丸赤脚大仙丸]  
此丸名曰赤脚大仙卽仙方種子丸也其方乃眞人憐雲南周姓老而無子授之使服十年後周姓連舉七子壽至百齡遂得奇方而藥肆中售此丸者固不乏人然訛傳者亦復不少本堂岐黄世業幸有眞傳求子者效如響應明蒙遠近馳名屢服屢騐專治男子老少氣血兩虧先天不足後天失調病後欠補色慾過度下元虛冷陽事不舉或舉而卽洩夜夢遺精頭暈眼花腰酸足軟夜溺頻多受室多年不育皆腎冷精寒常服自能固精益髓滋腎壯陽種子廣育大補元氣壯體延年功難盡述也每兩洋八分加附桂洋一角廣東同春堂趙宗濟鋪在上洋老巡捕房對門開張○分設江西○温州○杭州○蘇州○鎭江○無錫○江陰○蕪湖等處發售内有正龍涎香出售 
[豐裕保險]  
啓者茲有英國納斯那公司集資本元一百萬磅公積元五十萬磅創設以來迄今七十七載現在申設立分行歸本行經理專保中外房屋棧房店鋪及生財衣服等項保費公道倘遇不測賠償迅速貴商如欲保者請至二洋涇橋北首本行面議可也豐裕洋行啓 
 
 

Page 13

 
 
[光緖二十五年二月二十九日京報全錄]  
　　宮門抄○諭旨一道錄前○江督劉等奏爲徐海賑務奉撥欵項酌量分濟情形摺○齊撫張奏爲移駐威海同知摺○又奏爲特叅辦賑　實之縣丞請旨革職片○二月二十九日理藩院鑾儀衛光祿寺八旗兩翼值日無引見○錫公官祥各假滿請安○芬車等騐放水師砲位覆命○慶福由東陵查禮回京請安○貴昌由西陵查禮回京請安○海公克公各續假十日○會　請假十日○召見軍機慶福貴昌○○頭品頂戴兩江總督臣劉坤一頭品頂戴江蘇巡撫臣德壽跪奏爲徐海賑務奉撥欵項酌量分濟情形恭摺具陳仰祈聖鑒事竊查徐海賑務前經臣等戕籌擬三端辦法及災重欵絀情形專摺具陳光緖二十四年十一月二十三日奉硃批本日已由户部奏撥銀四十萬兩矣卽著分别責成官紳認眞賑撫毋使一夫失所欽此仰見聖慈子惠元元有加無已欽遵宣布感頌同聲所有此項提欵先經户部電知指動江南籌防局銀二萬兩金陵厘金局銀四萬兩另撥重慶關稅銀四萬兩四川昭信股票銀十萬兩當卽分别提催並准户部將議覆中允黄思永原奏鈔錄咨會臣等伏查該中允原奏及户部議覆均以冬賑急要春賑亦應寛籌因准動撥酌欵以資接濟爲災民計至周且詳臣等藉手有資何敢不速圖補救惟是辦理賑務必須統籌全局如臣等前奏所陳一爲散放賑撫一爲濬築河堤一爲截留資遣設廠賑濟三者相因不容偏廢義紳嚴作霖先辦被災最重之邳州宿遷海州沐陽四屬繼辦次重之睢寗銅山蕭縣三屬該紳前放上屆春賑尚有餘存銀十萬餘兩八月間另由省庫借撥銀二十萬兩是爲初次撥存之欵嗣又移撥協濟銀三萬兩迨後認辦睢寍等處又撥給銀三萬兩旋復將大理寺少卿盛宣懷記名道李徵庸籌墊銀十四萬兩全數指撥是爲續撥之欵共計已有四十九萬餘兩現在邳州等處各賑次第放竣疉據嚴作霖電請豫撥來春賑欵因各處尚未解全擬俟該紳冬賑幸銷册到再行察酌撥濟此外尚有贛榆安東桃源等縣不在嚴作霖承辦之列另發欵項飭由印委查放各該處被災較次然約計冬春賑撫至少亦需銀數萬兩此分撥賑欵之大概情形也淮徐海三屬連年水災實由河堤失修所致前已分派大員逐叚勘辦縱限於財力不能將數百里湮淤卑薄之工一律大舉然各屬均有最要工叚刻不容緩若不節節疏濬修築恐病根未去後患難弭災無已時卽賑無了日是以臣等與賑捐局司道通盤籌畫欲藉代賑之舉稍收尺寸之功特以地廣工長畚插方興已撥銀十萬兩目前備能擇要間叚先辦以後要當以欵之盈絀爲操縱此分撥工欵之大概情形也揚州爲北來要衝金陵又向爲游民歸宿雖災區已工振並舉沿途則攔截加嚴卒之南下就食者頭頭是道概行禁止勢有所難兼有東皖兩省災民亦復相率而至金陵省城於向設粥廠外設法擴充又有江北岸江浦縣之浦口鎭另闢大廠揚州則以廠不能容復就地辦工以資安插統計就廠食粥者以十數萬計人數日衆用項益增現已撥過銀十餘萬兩嗣後源源籌濟以及來年資遣各費尚難豫計此分撥截留賑粥各欵之大概情形也復查奉撥有著之欵一爲蒙恩賞留漕米八萬石之折價約合銀二十餘萬兩一爲户部初次奏撥山東等省昭信股票銀三十萬兩盛宣懷李徵庸嚴信厚遵旨籌墊銀十五萬兩一爲續奉部撥銀二十萬兩共銀八十餘萬兩内除漕折尚未全數徵起及其餘各欵尚有欠解外實已收到銀六十萬兩連同嚴作霖處原存十萬餘兩統共收存銀七十萬兩有奇而賑撫一項已撥五十餘萬兩工作一項已撥十餘萬兩粥廠留養一項已撥十餘萬兩出入不能相抵均就各庫隨借隨用隨到隨還緩急兼權以爲挹注至若來年春賑之不敷與夫工作留養資遣之接濟數尚不貲亦祗有隨時設法籌湊酌量分撥在官紳各辦一事無不思撥欵稍多俾可易於措手而臣等與各該司道兼籌並顧凡工振留養資遣各事宜均關緊要未敢顧此失彼致滋貽悞據辦理賑捐局署江寍布政使胡家楨等詳請具奏前來除飭認眞辦理務使實惠均霑毋任失所以廣皇仁而全民命外所有徐海賑務先後奉撥欵項隨時酌量分濟緣由謹合詞恭摺具陳伏乞皇太后皇上聖鑒謹奏奉硃批知道了仍著該督撫將春賑事宜兼籌並顧務使各屬災黎均霑實惠欽此○○頭品頂戴山東巡撫臣張汝梅跪奏爲登州府同知移駐威海援例作爲外調海防要缺並請優予升途免與他缺更換恭摺仰祈聖鑒事竊准總理各國事務衙門咨光緖二十四年八月二十八日會同吏部具奏登州府同知移駐威海作爲海防同知要缺援照奉天營口海防同知之例辦理中外交涉事件其應作爲何項要缺及一切未盡事宜再由該撫體察情形辦理一摺本日奉硃批依議欽此欽遵咨到臣當經體察情形飭司籌議辦理伏查山東威海衛在登州府文登縣西北一百里地處偏隅增設威海司巡檢一員自海疆多事以來交涉頓繁分派員紳專司其事現又租與英國屯泊兵輪洋務倍繁於前非移駐職分稍大之員不足以資控制查吏部則例内載奉天營口地方添設同知一員專司稽察彈壓作海防要缺同知由該府尹等於奉天所屬人員酌量升調題補照例辦理該同知年限俸滿别無違礙處分由該府尹等出具考語送部引見後歸部遇有知府缺出不論俸項雙單月均予卽升不積正班之缺仍在任候升時加體蔡如人地未宜辦理不善卽行分别叅辦撤回改補等語今登州府簡缺同知旣經總理各國事務衙門會同吏部奏奉諭旨允准移駐威海改爲要缺應請援照營口同知成例作爲外調海防要缺同知由外酌量升調題補優予升途如人地未宜辦理不善卽行分别撤回改補該同知專司海防水利稽察彈壓遇有中外交涉事件隨時禀承巡撫關道妥籌辦理以期内治外交兩有裨益其餘命盜錢糧户婚田産與夫一切詞訟案件仍歸文登縣審理以符舊制至應支俸工養廉等項均可照舊支領毋庸另議增添同知關防篆文無分繁簡亦可毋庸鑄換已飭現在登州府同知吉慶先行移駐威海就地經營衙署如何安設及一切未盡事宜仍飭妥議籌辦並察看該員吉慶能否勝任再行分别去留更調用昭愼重不敢稍涉遷就惟改缺例應繁簡互換東省繁缺同知現均無可更改且此次改缺係奉旨允准之案與尋常改缺不同自應免其與他缺更換抵補據藩臬兩司詳請具奏前來合無仰懇天恩俯准移駐威海之登州府同知援例作爲外調海防要缺由外酌量升調題補並優予升途免與他缺更換出自鴻慈逾格除咨總理各國事務衙門曁吏部查照外理合恭摺具陳伏乞皇太后皇上聖鑒訓示謹奏奉硃批該部議奏欽此○○張汝梅片再據賑撫局司道詳稱委員查明候補縣丞趙增槱上年所查朝城縣令各賑村莊户口册票不符有此莊賑票塡給彼莊者有票註次貧册開極貧者有册報大口票註小口者甚至有本境賑票濫給外境者任意顚倒錯亂未知是何居心已由朝城縣於未放賑錢以前按莊另行查明更正一律散放完竣榜不週知若不從嚴叅辦何足以重賑務等情詳請奏叅前來臣查該縣丞玩視賑務意存弊混未便稍事姑容相應請旨將候補縣丞趙增槱卽行革職以示懲儆除咨部查照外謹附片具陳伏乞聖鑒訓示謹奏奉硃批著照所請該部知道欽此 
 
 

Page 14

 
 
[光緖二十五年三月初一日京報全錄]  
　　宮門抄○諭旨一道錄前○楚督張奏爲湖北宜施兩府會匪閙教倡亂擾害數縣入城刦官派兵剿辦拿獲匪首情形摺○江督劉奏籌辦農工商各學情形片○三月初一日吏部翰林院侍衛處值日無引見○啓秀榮惠各假滿請安○詹事府代奏李聨芳謝授右中允恩○慶福請假五日○吏部呈進月官卷○召見軍機劉永亨○○頭品頂戴湖廣總督臣張之洞跪奏爲湖北宜施兩府會匪閙教倡亂擾害數縣入城刦官派兵剿辦官軍攻破賊巢撲滅股匪拿獲匪首情形恭摺具陳仰祈聖鑒事竊照湖北宜昌施南兩府與川省毗連自川匪余蠻子閙教以來訛言四起該兩府哥老會匪素多亦名江湖曾羣思效其所爲與各處教堂爲難廣播余蠻子僞示煽惑民心臣當分飭宜施文武嚴拿造謡匪徒認眞防範本年九月二十四二十九等日施南府屬利川縣川楚交界地方有匪衆數百名假託余蠻旗號擾至該縣將野茶壩李子𡐋等處教堂育嬰堂燒燬並焚掠教民房屋闔縣大擾臣電飭署施南協副將楊通純派兵會同署知縣蔡國楨迅赴掩捕立將匪徒擊散拿獲匪黨七名其教士女嬰人等九十餘名均經救出由該縣分别厚撫該縣稍定詎十月十五日宜昌府屬長樂縣教民劉義敦因聽教民畢開榜唆使休妻起釁與民爭毆匪徒從中煽動遂聚衆將畢開榜殺斃焚燬教堂擾及長陽巴東等縣殺斃比國洋教士董若望一名到處焚掠教堂慘殺教民該匪等以僞主帥向策安爲首李策卿李少白次之立有僞軍師統領先鋒大將等名目李策卿本係霆軍散勇改裝道士兼以邪說惑人張貼僞示招衆聚匪黨山中會匪聞風響應長樂縣屬漁　關另起李淸臣會匪一股與爲聲援旬日之間衆至二三千人旗上大書滅洋字樣率衆四出分擾三縣並突至湖南石門縣子良坪地方焚搶　堂教民洋教士方婁思逃至澧州經地方官保護尚未被害各該縣會黨滋蔓日廣匪燄大熾聲言係余蠻子分股欲渡江直撲宜昌府城一面由巴東建始東趨川境與余匪合宜昌係通商口岸華洋震恐漢口法領事宜昌英領事屢次函照　請保護除匪沿江上下大爲驚擾當經宜昌鎭總兵傅廷臣禀請急速募勇五百人以鎭郡城署利川縣知縣蔡國楨募勇一百名以防川匪荆州沙市人心亦頗惶惶伏莾皆思蠢動臣以山深地廣若不大舉及早撲滅擾及宜昌必致成燎原之勢當派候補知府朱滋澤總辦宜施兩府會匪事宜派副將吳元愷帶勇兩營副將劉恩榮帶勇一營乘輪馳往並飭宜昌鎭總兵傅廷臣派委游擊鮑佑卿守備王佐賢帶練軍一百名馳往該處分路入山攻　先令吳元愷繞至上游巴東野三關一帶截其入川之路並飭宜昌鎭施南協各派練兵分投截擊署巴東縣知縣恩潤長陽縣知縣竇以莊均各督團扼要剿捕復因荆州吃重派提督鄧正峯帶勇三營扼紥東路漁陽關派河防營遊擊蔣聲耀帶勇兩哨扼紥下遊宜都縣聶家河一帶遏其下竄荆州之路並電商湖南撫臣俞廉三飛飭總兵陳海鵬提督賀長發譚會友叅將徐建盛等酌帶營哨自石門縣越境會剿該匪竄至長陽車線棚地方適與鮑佑卿之軍相遇夜間潛來襲營被官軍擊退斃匪五人斃匪馬四匹奪旗六杆兵丁陣亡一名受傷十一名團丁陣亡一名知府朱滋澤及副將吳元愷一軍入山復出示解散脅從曉以此乃會匪藉名並非義果匪黨漸散該匪見官軍已扼上游不能入川折而東趨節節内避意欲引我軍深入險阻負隅相拒以困官軍愷軍由小塘河等處奮力窮追該數縣跬步皆山嶺高峯險並無徑路可尋又值山中大雪冰凍嚴寒山中米榖素缺官軍裹糧奔馳備極艱苦該匪沿途私集賊衆復盛回竄長樂署知縣蘇貽英到任甫經數日布置未周遽聞匪至率役督團出擊詎書役團丁多係入會通匪遂將該縣刦逼擁入山寨禁制不放典史亦被關禁該縣向係殘破土寨間有零落雉垣數尺與無城同該匪闖入縣城大肆刦掠因聞兵勇將至旋卽退出回至該縣西北之經溢兩寨内搜集城汛鄉團槍砲堆集巨石憑險拒守該兩寨陡峻異常白溢尤爲高峻寛廣周圍三十餘里其上有寨可容千人素稱天險嘉慶初年教匪爲亂占踞累年始經官軍攻克該分設多卡抵死抗拒副將吳元愷帶隊赴到該處親督弁勇緣崖攀木奮勇仰攻先後將兩寨擊破殺賊一百三十餘多我軍陣亡二名受陽六名奪獲大小旗幟數十面鐵砲四尊抬槍數十杆餘匪潰散奔逃墜崖跌斃者甚多遂將各官救出附從各匪分别懲辦繳飄免罪被擾居民妥爲安撫朱滋澤到長樂後將該縣會黨切實淸查其夫役團衆附賊刼官者訊明正法會督各營及本省鄰省附近州縣分派兵團截緝餘匪先後據各路文武禀報拿獲要匪多名内有長陽一股匪首覃培章一名已經格殺宜都一股匪首袁敦五一名漁陽關一股匪首李淸臣張么兒二名均已訊明就地懲辦其殺斃洋教士之首犯楊大經及焚燬教堂首犯呂守蛟二名先經長陽縣督團拿獲解至宜昌由該局陳其璋覆訊供認屬實均已正法其倡亂刼官之首匪僞主帥向策安現經施南府知府額勒恒額署施南協副將楊通純分派兵團兜圍擒獲審辦惟其次匪首李策卿李少白等均尚在逃嚴飭分路懸賞截拿斷不容其漏網此宜施會匪閙教爲亂派兵剿辦以實在情形也查宜昌施南兩府爲鄂省邊隅界連川湘地勢極爲險邃官軍罕能深入游匪會黨伏莽甚多匪徒遂耤此以行其煽惑之計以致糾集嚮應勢極鴟張現雖攻破巢穴渠魁就擒而匪黨尚須查緝現已飭令朱滋澤會同宜施兩府迅提已獲之首匪各犯悉心研審從嚴懲辦一面會督各屬將教案及會匪兩事大加淸查妥籌善後辦法務使地方一律平靖民教照常相安以紓宸○除由臣查明疎防文武員弁彚案另摺奏叅曁陣亡兵勇查明請卹外查此次會匪起事蔓延甚廣焚掠三縣擾及鄰省專以滅洋攻教爲名愚民紛紛附和若一經出山必致不可收拾加以山深地苦雪大糧艱各軍深入攻剿備歴艱苦幸得一舉撲滅免致燎原於交涉事體不致别生釁端不無微營足錄合無仰懇天恩准臣擇其深入剿匪尤爲出力者據實保奬以勵戎行出自逾格鴻慈所有宜施會匪閙教爲亂派兵勦辦攻破賊巢擊散股匪拿匪首緣由除先將大概情形電奏外理合恭摺具陳伏乞皇太后皇上聖鑒謹奏奉硃批准其擇尤酌保數員毋許冐濫欽此○○劉坤一片再臣遵奉諭旨在於上海設立商務總局派委員紳經理並籌辦農工礦路各學情形已經奏明在案旋派在籍翰林院修撰張謇湖北補用道劉世珩等馳赴上海設局開辦選舉絲茶各業巨商嚴信厚等爲商務總董分飭所屬各舉分董考求地方物産所宜貿易興衰之故廣勸紳富自行設廠製造土貨以冀挽回利權並令立商學以究源流蒐商律以資比例設商會以聨心志撰商報以廣見聞數月以來商情頗形踴躍當兹物力艱絀未敢稍涉恢張惟當需之以漸貞之以恒由上海以東連燕齊南通閩粤與漢口商務局聨一氣日久可望振興至工藝立學厥分兩門一曰化學工藝凡船械槍砲汽雷礦路等學胥賅焉已飭上海製造局添設工藝學堂就欵經營擇期開辦礦路學之初基與武備生所習相近亦由金陵陸師學堂挑選學生分齋課授其一曰機器工藝綜括機二年工程效最捷可開民生衣食之源當函商江蘇安徽江西三撫臣協力籌欵在金陵設工藝大學堂三省各招學生數十名駐堂肄業一俟擬定章程另和舉辦惟勸農設學閭閻生計攸關疉飭各地方官詳諭紳民一體遵照無如農氓樵魯襲故安常驟語以耕植新法疑信叅半且屢遭荒歉欵項難籌官民力均未逮現由上海農學幸館廣譯報章頒行各屬俾鄉里小民耳濡目染藉開風氣而昭信從則農學可以徧設矣所有籌辦農工商各學情形謹附片具奏伏乞聖鑒謹奏奉硃批知道了著卽督飭在事各員認眞舉辦以收實效欽此 
 
