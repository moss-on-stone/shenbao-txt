# 1915 - 127 - 4915177

 

Page 1

 
 
   
 
 

Page 2

 
 
時評 
[我國人之所思（冷）]  
　　此次中日交涉承認後我國人將何所思乎其以此次承認之後再無類此要求之交涉乎假使有之我仍承認之承認之而國家可永久乎假使不承認國交可以不破裂乎假使破裂我國之力量能勝於今日而可以抵抗乎抑仍如今日而不可以抵抗乎此我國人第一步不可不有之思念也 
今日所以不能抵抗而承認之者其故安在此我國人第二步不可不有之思念也今日不能抵抗而承認之故安在若何而使他日能抵抗而不承認之道曷由此我國人第三步不可不有之思念也 
有此三念日日縈廻於腦中所思有悟而後誠心誠意力行之則中國之不亡其庶幾矣 
[命令]  
　　五月十三日大總統策令香港洋員活雅倫給予三等嘉禾章此令 
又令李翰芬給予三等嘉禾章此令 
又令鄧瑤光給予三等文虎章此令 
又令何海清給予四等文虎章此令 
又令署四川巡按使陳宦暫行委任監督該省財政事宜此令又令内務部呈准直隸巡按使朱家寳咨稱直隸保定警察廳廳長張錫光到任日久殊鮮成績請予免去本職等語應照准此令 
又令内務部呈准直隸巡按使朱家寳咨請任命石之璘爲直隸保定警察廳廳長應照准此令 
又令内務部呈准兼代四川巡按使劉瑩澤咨請任命陳家駒爲四川川江水上警察第一廳廳長應照准此令 
又令陸軍部呈請將山東剿匪出力之王元煜徐馥馨羅貞德王感榮邵文成陳經盛徐鴻恩胡不周董占春陳鴻逵趙振清劉紹基王雲贊均授爲陸軍步兵少校范恩鍾李邦傑周定國劉金山　授爲陸軍騎兵少校應照准此令 
五月十三日大總統申令據參政院呈稱爲建議事前清末季國勢凌夷海疆多故沿海要塞或因故讓與外國或爲外國所租借以致險要淪陷軍防無所憑藉庶民不得安枕於設險守國之義大相背馳茲特建議呈請政府於創鉅痛深之後爲懲前毖後之謀明令陸海軍部曁海疆官吏注重海防使沿海居民得以安居樂業並宣告天下嗣後中國所有沿海港口灣岸島嶼無論何國槪不允認租借或讓與務使本國堅固圉之心而國際共享升平之福全國幸甚茲於五月十二日大會提出討論全院一致議决謹提出建議呈請公布施行等語查海疆區域關係國防大計亟應詳審綢繆該院建議洵屬識慮遠大特加宣佈嗣後中國所有沿海港口灣岸島嶼無論何國槪不允認租借或讓與並着陸海軍兩部及海疆官吏力負責任妥爲籌防以體鞏固國權之至意此令 
[特約路透電]  
　　北京電昨日中政府宣布公文紀述中交涉經過情形洋洋巨篇衆皆目爲切合事實明白坦直之宣言大中徵明中國之和平態度當交涉進行之際北京確實方面屢次傳出消息謂中國恒以鞏固中日爲志證以此文益覺信然交涉開始之際中國力避延宕依允日使所定辦理交涉之種種約束日使且反對照常法紀載會議情形並不肯簽定每次會議紀事錄亦經中國遷就承認宣言書又言及日本增兵於中國一事中國詢以原有戍兵何日撤回日使答稱非至交涉圓滿解决時不能撤回日本以中國覆文包括關於交還膠州賠償損失參與日德議和會之答案爲最後之覆文宣言書駁此說爲不確蓋中國代表於交出覆文時所宣讀之附件載有下列一句（在此覆文中第一號未解决各問題一再聲明續議）上列對案僅關於第一號要求（十四月） 
漢口電此間不知誰何散發傳單誑稱日人將慶賀中國承認要求致引起昨夜英俄租界近邊之暴動搗毁日本商店三家田中亦在内並掠毁售賣軍械店一家英俄義勇隊均經調出即將騒亂鎭壓平靜日人曾遣出兵一隊即由當道商請撤退日員允如所請目下地面安靜如常拘獲之搶犯數人判罰監禁兩月中國當道出示謂如再有人擾亂治安則必重懲以儆（十四日） 
倫敦電下議院外部次官泊里姆洛斯答覆工黨議員斯洛登之質問謂英政府曾與日政府有公文往還皆關於英日盟約與日本要求之關係者但英政府未曾有抗議如中國給予權利之原文一經發表則關於要求性質與範圍之若干誤解當可消除但原文應否發表之問題須由中日兩政府自行决定（十二日） 
[譯電]  
　　北京電日本外相加藤昨致電中國外交總長陸徵祥申賀中日交涉滿意解决據日本報載稱加藤外相曾謂日本並未撤銷第五號要求不過暫擱待機重開談判耳據日本電稱日政府已簡日置易爲日本全權代表與中國代表會簽中日條約（十三日） 
北京電今日中政府發表一極長之宣言書詳紀中日交涉經過情形駁正日本最後通牒中之責言讀此可知中國自始至終力求免去最後通牒日本竟不顧中國之權利國體輿情而取傲慢之態度宣言書持論正大措詞謹嚴此文確爲答覆日本最後通牒文中之一部分因從日使之請而撤銷云（十三日） 
漢口電昨夜六時華界有排日暴動搗毁日本商店旋又擁入英租界攻擊日本商店數家損失未詳惟死者不止兩人擾攘至十時始靜（十四日） 
漢口電俄租界搗毁日本商店一家暴動原由願因誤會電文所致蓋此問商會接上海來電謂日人如果舉行提燈會則當閉門罷市大衆以爲日人已决計舉行人心大憤（十三日） 
[戰電]  
　　巴黎電今日午後公報宣稱昨夜我軍在亞拉北面得有顯著之勝利洛萊特聖母院周圍之戰事甚爲劇烈我軍於拂曉時完全控制該地位且加重創於敵我軍力攻奪獲加蘭錫叢林及叢林北面固守之小山我軍於該處防舍及戰濠内以鎗刺殺德兵數百人且俘軍官三十員兵一千零二十人我軍在沙歇擊退猛攻之敵軍且在勒維爾聖伐得有顯著之進步我軍占據自勒維爾聖伐至其凡希之大路我軍挨户進攻驅德軍至北山脊而圍之我軍作戰勇武可嘉我軍奪獲亞貢泊萊特叢林戰濠線一道（十三日） 
巴黎電今晚公報宣稱昨夜比軍復擊退進攻伊塞爾河右岸之敵軍敵軍棄死屍數百具敗走我軍在亞拉北面復獲重要之勝利加蘭錫之戰利品有野戰砲兩尊重白砲三尊戰濠白砲十二尊機關槍多枝來福鎗三千枝子彈無算 
我軍在附近一叢林中覓獲我軍砲隊擊斃敵兵三千隊之屍身我軍進占亞白蘭村俘敵兵數百人我軍轟擊勒維爾聖伐村之屋若干所獲炮及重白砲十七尊德軍在亞貢巴加台爾進攻兩次均受挫而退泊萊特叢林全入我軍之手（十三日） 
倫敦電伊泊爾東面戰事續作今日末蘭路北面砲火甚烈英軍戰濠若干道已被轟毁英軍暫退但英軍陣線已重行佈置完全（十三日） 
倫敦電英軍大本營觀戰者詳述伊泊爾戰情如下星期六日清晨德軍擬攻擊伊泊爾東北兩方面砲隊掩護其後午前十時戰事開始德軍進攻之陣線自伊泊爾波爾俠貝爾大洛起至末蘭路附近止但敵軍眞目的所在乃欲衝開伊泊爾洛萊爾鐵路附近之英軍陣線故該處東南兩方面衝擊最爲强勁佛萊桑堡附近數處陣線遂被擊破午後四時半英軍在松勒比克路與鐵路中間回攻冀奪回所失之地英車進行頗利但終爲敵軍機關鎗砲火所阻（十三日） 
彼得格勒電西加里西亞戰事已不若前之激烈奥軍在東加里西亞柯洛米亞北面查錫麥士取攻勢大敗而退俄軍砲陣擊潰奥兵兩大隊又有一大隊已投降（十三日） 
哈爾濱電羅京來電謂統帶加里波里半島土軍之桑特斯將軍已報告土政府謂土軍損失甚衆大局岌岌可危請速派援軍並撤回逹逹納爾砲台總司令台維德提督改派德員云土政府因台維德提督爲靑年黨所擁護之人故猶豫未決公報謂土軍損失八萬人傷兵抵境者絡繹不絶故君士 
 
 
 

Page 3

 
 
坦丁頗爲觖望（十四日） 
　　雅典電軍界中人謂聯軍於二十日内尙可穿越逹逹納爾目下戰爭仍利於聯軍伊里沙伯資皇后號擊毁擬以炸彈轟炸艦隊之飛機希臘政府擬向美國煤油大王洛克斐納氏商借一十五兆法郎年息六厘希人主張前相維尼齊洛氏應再入内閣者頗多（十二日） 
　　倫敦電海軍大臣邱吉爾宣稱昨夜英國戰艦戈里愛資號（一二九五○噸（在逹逹納爾峽内掩護法軍側面時爲魚雷艦所攻軍官二十八人兵一百六十人已遇救（十三日） 
　　開浦鎭電官場宣告南斐聯邦首相波薩將軍已入温德賀克（德屬西南斐之都城）並未遇有抵拒已掛英國旗幟鎭内有歐人四千四千人斐人一萬三千人又有車輛甚多波薩將軍在占據境内布告戒嚴令並向兵士演說謂南斐兵士於精力疲乏際表示其勇敢之氣與犧牲生命之精神今防守温德賀克保護德國婦孺乃兵士所負之大責任各兵士爲軍人榮譽計定能不負委託又謂此番勝戰與不列顚帝國及南斐聯邦有極重大之關係因占據温德賀克即無異占據德屬西南斐洲之全境也（德屬西南斐洲共有地三十二萬二千四百五十方哩較諸中國江蘇省幾大十倍） 
　　（十三日） 
　　倫敦電今日午後下議院首相愛斯葵稱英政府已决計凡居留英國未入英籍之敵人在軍役期者槪行覊留餘則送回本國但不在軍役期者可以酌量許其留英今將派員辦理此事如遇必要或危險時且可覊留已入英籍之外人云（十三日） 
　　倫敦電愛爾蘭議員萊德曼宣稱愛爾蘭新軍第一師團已抵津地定能不墜愛爾蘭之榮譽（十三日）倫敦電美國致德之牒文内有德潛艇司令誤解其訓令一句蓋爲德國留轉圜之餘地（十三日） 
　　約亨尼斯堡（斐洲）電此間發生排德之激裂暴動焚毁房屋五十一舍共計損失値英金二十五萬鎊但全無刦掠舉動（十三日） 
　　羅馬電意國内閣已辭職（十三日）倫敦電今日上議院哈爾丹爵士議論强迫徵兵制謂政府於必要之時當再討論强迫徵兵制目下陸軍部有應募兵士甚多足敷遣調云（十三日） 
　　羅馬電意國内閣因憲政黨不能一致贊助其時勢所必需之國際政策故呈請辭職意皇是否接受其辭職書尙未决定 
　　（十三日） 
　　羅馬電中立派議員主張開御前會議以决定意國應行之最後政策報界反對此議麥薩基洛報謂德皇之函電不能移動意皇之决心及意政府之政策米蘭有人民聚衆主張加入戰局之舉動（十二日） 
　　倫敦電海軍大臣邱吉爾今日在下議院宣告英國戰艦戈里愛資號在逹逹納爾峽内爲魚雷擊中溺斃者恐有五百人英潛艇日十四號深（十三日） 
[東方通信社電（日本人組織）]  
　　東京電中日條約批准交換之後山東省内將開商埠十數處此等新開商埠日本人民即歸新設之濟南領事館管轄蒙古則另設立特别領事館或領事分館 
　　（十四日） 
　　東京電日本政府十二日命令將駐滿洲之第十三師團撤回（十四日） 
　　東京電設立中日銀行之組織已於東京進行人氣甚好（十四日） 
　　東京電議設湖南長沙日華銀行已將成立决定明日（十五日）每股先收保證金五元不日卽開成立大會（十四日） 
　　東京電日本政黨（同志會中正會大隈伯後援會）前有計畫合併之說茲聞此說已有消滅之勢中正會與大隈伯後援會合併問題亦爲尙早論所勝決定中止（十四日） 
[要聞一]  
　　海戰之新利器 
　　字林報云近者聯軍艦隊於轟擊逹逹納爾海峽拉洛斯砲臺時沉失軍艦三艘其觸浮水雷而沉乎抑别有原因乎衆說紛紜莫衷一是英國現有數界人士深信三艦之遇禍必係爲一種里盎魚雷擊中所致按本報前會登載逹逹納爾海峽地圖示明其岸邊置有魚雷管所謂里盎魚雷殆卽由此射出者里盎魚雷爲軍用利器知者蓋寡魚雷之敎授本中所載不詳此項利器惟能用於如逹逹納爾之水面倫敦支那報謂德國於開戰之初卽從事製造此物土耳其久有加入戰局之志德國於土耳其未發難時必助以此物顯然無疑里盎魚雷製法精巧而其推進機尤爲奇異隨波上下不露痕跡不若尋常魚雷直注如矢可辦其所來之方向也凡見里盎魚雷之擊射者將以爲必沉於中途或不能及遠然見其中的發生之效果則將爲之驚詫不置矣每一里盎魚雷或有炸藥五百磅軍艦及岸邊之魚雷管皆可發之 
[擊沉敵國及中立商船國際公法上之解釋]  
　　華德日報云自德國以潛艇作戰宣告英海爲交戰區域後擊沉敵國商船及載戰時禁制品之中立商船是否合於國際公法一問題遂騰喧於世頗費研究英法各報則因有所蔽類不爲正當之解釋不曰違背國際公法即曰海盜行爲近者乃有瑙威之國際法學名家貝喜曼氏出而爲公正不偏之解釋氏爲瑙威控訴院院長於法學界頗佔聲譽一千九百五年萬國法律會聚於瑙京被舉爲會長則其人之精於法理可知其對此問題之解釋必援據法理斷非阿好者可知爰亟錄以餉世焉 
貝喜曼氏於他倫台本報著論云夫敵國商船之不必先行扣留或移送口岸而卽可逕以焚毁擊沉之也無論在歷史上國際公法上俱非創舉一千六百九十三年法國頒布捕獲船艦之條例有在一定場合可將捕獲之船擊沉或焚毁之規定是在法國已開其先例嗣後於一千八百十二年英美之戰美政府乃倣其辦法令其巡艦對於一切捕獲之船除値價極鉅者外得即刻毁壞之其理由在以一巡艦捕獲多數商船而必一一妥爲處置則妨其作戰之行動故可當時擊沉之續行其捕獲之職務而於以減少敵國之商艦隊當時美國海上之形勢舉今日之德國乃絶有相似者不過昔爲巡艦今且有潛艇耳一千八百六十一至一千八百六十五年間美國南北之戰南邦因無容納此項捕獲船隻之海口亦曾實行此例阿耳巴馬問題所以稱於世也再則一千八百七十至一千八百七十一年普法之戰法巡艦曾捕獲德商船二而焚之今俄日英法美各國海軍之訓令中亦皆有在一定場合可將捕獲船隻毁之之規定且在中立商船載有戰時禁制品或破壞封港時其待遇與敵國商船亦毫無差别焉 
潛艇之逕以擊沉敵國商船考之歷史按之法令旣皆可行有如上文所言吾於是更進而爲本問題下半之研究卽擊沉中立商船是也此一問題在第二次海牙和平會極爲紛紜聚訟又緣日俄之戰俄人曾擊沉英德載有禁制品之商船此問題之解决乃益以緊要當時英美之主張對於擊沉中立商船絶對禁止之俄德二國因無英國徧天下之海口不服此議謂當附以條件准毁中立商船故當時之會議未能一致次年於倫盾之會乃得同意照例准毁中立商船但以該艦運送捕獲之船自有危險或妨害其作戰之進行時爲限倫盾宣言雖未經批准然德潛艇擊沉載有禁制品之中立商船爲不背國際公法則可敢斷言因德潛艇於每捕獲一船時皆須運至德國海口則有危險可知媥害其作戰之進行可知 
　　本問題之大體旣已解决則只餘附帶之小問題矣敵國商船旣按國際公法視攻擊者之便利無論何時可以擊沉之然則非禁制品之中立貨而裝於敵國商船者何以處之據倫盾宣言所定毁中立商船時而亦毁及不應没收之貨物毁之者負賠償損害之義務此對装於中立商船適用之規定也則於敵國商船最優待之條欵亦不過如是耳 
法學名家貝喜曼氏之公論如此是我德潛艇之一切作爲皆國際公法之久已認許者而英報乃謂違背國際公法云云路透電時報德潛艇之擊沉瑞典及瑙威汽船云者豈非一偏之論哉（完） 
[意羅待時加入戰局論]  
　　文匯報社論曰意奥名爲同盟實屬世仇意必向奥宣戰久在吾人意料中茲據最近電音意已　馬厲兵部署戰事德皇雖電致意皇及皇太后請爲斡旋卒無交果就種種現象觀之意奥干戈相見之期當在不遠苟非奥國完全承認意國之要求吾知旬日之間意必提出哀的美郭書矣意國究將以何者爲其宣戰之理由今尙未克詳知路透電謂意因土耳其破壞洛桑條件將向土宣戰此說雖似可信惟吾人終信意國開戰之原因必爲奥國之不依允其要求今奥國果否依允意之要求尙在未定之天吾人竊料奥國必不屈從若奥國竟低首下心接受意之條件一一承認則必以俄之强爲奥所深畏與其兩面受敵喪地於俄不如犧牲於意之爲善且可撤其駐紥意國邊界之精兵移向强俄專力於東歐戰地也意國言論界有勢力之麥薩基洛報曾有言曰意國如與三協約國訂約卽可爲新政策之起點廓清德奥意同盟之障碍成立明白正直埀久之政略拉丁斯拉夫民族尤宜互相提携和好無間惟如是始可阻遏日耳曼人之報復若拉丁斯拉夫民族旣已聯合而又有英國爲其盟國則尤善矣四月十一日倫敦泰晤士報羅馬訪員曰倫敦來電以爲中立國刻方審時度勢擬加入勝利之方面意國極不以此言爲然報章之辯駁人民之批評皆極嚴正淺識者以意國爲趨炎附勢其說誠爲不當蓋意國起初之不加入戰局者因其前政府廢弛軍備砲隊尤不精良如其於去秋昧然作戰則將一敗塗地也意國之實情如是日前未便宣布今則不妨輰言矣綜觀以兩說可知意國久有作戰之意徒以實力未足故延遲不發耳凡研究時局持論公允者皆不謂意國騎中立之牆抱乘機獲利之心思今意國所出之要求雖未爲外人所深悉然其爲非奥國所能承認者已可確知吾知意國之所以持重瞻顧不遽發作者蓋有所待羅國前謂意如與奥開戰則羅必加入三協約國方面今意之所待者殆欲一面修治戰具以佈必勝之局一面窺羅國之動作也羅國之所欲者爲奥國前所奪去之外塞爾伐尼亞地約二十萬方哩乃畜牧之佳所其地不宜種稻無工廠無江河無名城大鎭縱爲羅國所有亦無補於經濟特在軍事上則爲重地且居住是處者大半爲羅人羅國爲民情起見不得不爭之卡巴西安山之地勢利於匈牙利不利於羅故不可爲羅國之屏障奥人善山戰非羅人之所能及山之南坡積雪及腰雪中行軍尤非羅人所習爲羅國之不宣戰者不過欲俟山雪融化後以便行動耳羅國加入三協約國方面後戰場中可加多五十萬精兵雖羅王有德皇有親誼或不免受德國之勢力然聯軍在逹逹納爾之成效必可促意兩國早定大計也 
[雜評一]  
　　漢口之擾攘（無名） 
　　漢口之擾攘不能謂非國民之愛國心也雖然其有益於國家者能有幾耶不第無益苟俟其結果論之不知又將妄費我國人汗血之儲金幾多人矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[交涉結束後之北京各界觀]  
　　交涉之結束此次中日交涉吾國忍痛含辱承認日本之最後通牒已於八日夜晚將答復書送遞日本使館矣茲聞日本公使現已接到該國政府覆電於昨日（十日）下午親到外交部與我外交當局會晤聞昨日之會晤係因日公使接到該國政府訓令特到外　部表明兩國和好如初之意並向我國答謝一切至於條件修正文字及簽約問題現已著手預備大約一星期内外可以告竣又聞此次中日交涉百有餘日内中曲折甚多關係綦重聞外交部擬將此次交涉始末編纂藍皮書以備參考 
　　李何之自戕李統球感於交涉事憤極自戕獲救各節已誌昨報茲聞李本爲陸軍學生　在軍界有勇名此次投誠回國本擬以身報國自政府承認日本要求李之憤心頓起遂即以毒以刀自殺幸經李之老父及其同庽之劉藝舟家人救護得免於死然以毒　未盡神志頽傷特上禀執法處雷總長請假藉資調養其原文云總長鈞鑒謹禀者日昨統球無狀造念輕生致煩　注並蒙垂詢愧旣莫名罪何可逭茲將當日情形據實陳告伏望憫其愚而繩其愆統球自奉令回京之日已决心自殺以謝不克盡職之罪本月七號驚聞交涉激烈回首魯山危險萬狀統球旣已回京無復更求死所遂有今日輕生之舉自裁之時家嚴察覺破窗力救抱首而哭統球感於烏私手軟神喪故受傷甚㣲得以不死惟國難迫在眉睫先軫之志已决尙願重得死所藉報用人之明恐已負厚望從此不層誨耳現統球經中外醫官調治已得痊愈因求死不得精神疲　伏乞給假一星期俾得調理不勝感悚待命之至嗣經雷總長批示云愛身方以報國似此輕舉殊屬無味如請給假務須靜養以俟傷愈另有差委云云又昨日午後得保定消息保定軍官學校學生何光烈因政府屈從日本要求喪失主權不勝憤懣一時熱血上潮心竅頓迷始而慟哭繼欲自裁嗣經該校敎員監視未能得手然以熱度過甚不有劇烈之行爲亦當成一種神經病矣 
　　國恥之紀念昨聞北京商界某某數君擬聯合各界發起五七會以爲永遠之紀念該會之組織專以紀念國恥振發民心爲宗旨每年五月七日開紀念會一次以誌不忘每月七日爲常會其一切經費即發起人量力捐助並刋布種種通俗淺說廣爲傳佈將來如經費充足尙擬組織改良戲曲及游行演說各種事業以爲社會之導師現正在籌備之中一俟籌備完畢即當宣布成立 
　　軍界之痛言昨有署軍界一分子者投函北京某報云民國四年五月八號爲吾國人萬世不可磨滅奇恥大辱之紀念日國亡慘狀吾亦不忍再言悠悠蒼天此何時哉乃昨日某大官逍遙扎不若行其所無事眞不知亡國恨者矣鄙人又親見某大老前日派人護送其親愛夫人帶財貨送往天津租界預謀苟免於難鄙人爲軍界一分子不能捍衛疆土坐看錦繡河山贈與外人飲恨何極惟望報界諸君子勿忘此恥喚醒國民更以口誅筆伐驅除狐鼠輩勿蠹我國家是幸 
　　　頭痛性躁胃呆暉眩等症則必需一種改造身體之能力此類補品已有二萬醫士皆稱散拿吐瑾爲見　滋養要素而成一以補助織質一以培養腦系且極　者亦毫不受其激刺故能兼冶腹瀉痢疾傷寒霍亂　蓋苟能常服必致身體强壯不爲病魔所困相中國名人之論評 
　　　范皕誨君證書鄙人近年以來歷主報社筆政　納不舒夜眠不安屢經服藥毫無影響後得散拿叶　神氣漸足食量加增知此藥果有非常之能力也　美國畢業學士鍾榮光君證書散拿　　　　　一般之心理前日北京文明茶園觀劇戲目爲採茶奇案汪笑儂去吳天保之弟曰吳天鈞因其兄天保欲賣家產以供揮霍汪笑儂即現身說曰吾祖宗爲我輩所留此方圓一塊土我輩當如何保守以爲吃飯之地乃今日賣一塊明日割一塊恐不久吾祖宗所留遺之業盡我輩惟有餓死而已况今更有人欲一網打盡盡摟而取之乎言次激昻慷慨聲淚俱下台下呌好不絶至有感而泣者亦可見一般人心理矣 
[北京救國儲金大會之前提]  
　　北京救國儲金由商務總會發起於日前開討論各界要人均與其列頃刻之間集金已逹十餘萬元各節已誌前報今日（十一日）復在中央公園開救國儲金大會茲將關於儲金消息列紀於左 
　　大會之預備北京救國儲金團定於今日在中央公園特開大會茲聞昨日商務總會開會已經議决内外城全體商號今日皆一律到會並由該團事務所刋印傳單數十萬張於昨日在九城散布俾衆周知北京各學校以此大會爲國家存亡所關學界亦爲國民一份子同負救國之責任公决今日下午一律到會其餘各工廠及各團體今日亦均擬放假一日該團事務所已於昨日將會場布置完備並廣約各界之著名演說家到會演說　　發起之宣言北京救國儲金團之宣言書云嗎呼國家新造憂患迭乘悲憤交集五中俱裂吾儕生爲中國之人死爲中國之鬼政治外交吾儕小民雖無過問之責惟旣爲中國之民應有國民應盡之責曷能卸責於政府而自忘其天職今本商會出於吾國民愛國之忱爲自保身家性命起見特發起救國儲金團日積所蓄儲備萬一倘我與國嗣後能皆以眞誠和平相與我儕小民能仍爲中國之民以生以死夫復何求妄有希冀萬一不能則寗玉碎誓不瓦全特先輸財以琖有示我國民最後之决心是本團之發起出於國民愛國之至誠有不能自已者也現在能各出一錢以救國不獨一已之身有性命藉有保全之法牛馬奴隷或可及身幸免若不然者一旦國亡此生此世我子我孫將永淪奴隸牛馬不復能再爲人類且恐至受他族之橫征暴歛時雖欲不出錢不可得也凡我同胞盍皆興起　　政界之贊同北京商務總會受外潮之激刺已定於今日下午在中央公園開設救國儲金會政界人員以此舉有關公益亦皆樂爲贊同聞農商部現擬定募集儲金辦法凡部中委任以上職員均應提出全月薪俸爲救國儲金之用由該部會計科彙交中國或交通銀行收存各官署事同一律當可仿照辦理 
　　傭媪之捐助此次發起救國儲金各界人民莫不奮興而女界中尙有撤簪珥以救國者而其人復出自傭媪僕婦足爲儲金前途生色如吳韓氏李陳氏胡詹氏吳陳氏等之致函商會皆其著焉者也其函從略 
[再紀湘省之救國儲金]  
　　長沙商務總會日前接得常德商會電云敝會各帮商人實行提撥財產十分之一作爲救國儲金已於寢日開會簽字認有儲金十五萬九千七百六十七元一俟儲欵機關成立即行繳現除電滬救國儲金總事務所外特此奉聞省城交通銀行接得沅陵縣紳商各界公電略云敝邑各界人士念國勢之危急實行提撥財產十五分之一作爲救國儲金業於二十四日開會經闔邑人士贊成並簽字已認足儲金十三萬五千六百一十元一俟現欵繳齊卽行彙解繳存貴行除電告上海救國儲金總事務所外特先電聞其餘各屬報告到省者截至四月三十日止計洪江（會同縣屬）三萬一千零四十七元五角津市（灃縣所屬）一萬一千四百二十七元益陽一千二百四十五元三角岳陽二千三百七十九元湘潭五千九百三十元六角安化漢壽兩縣茶商共四千五百元 
　　省城商務總會前接上海救國儲金總事務所來函謂貴處儲金機關竟有四處（計交通銀行中國銀行實業銀行儲蓄銀行）殊不足以昭統一而資稽核請即就近與各銀行磋商統一辦法積極勸辦云云商會總協理接到此函即召集臨時會議憑衆解决定以交通銀行爲儲金機關已函復上海儲金總事務所矣 
　　各縣商會辦理救國儲金極形踴　近日紛紛電致省城商務總會茲特彙錄如下永興電云本邑紳商各界今日（三十日）開辦當場認儲二千餘元餘尙紛紛認儲俟現欵集齊即行彙解交通銀行存儲安鄕電云救國儲金辦法敝會極端贊成容仿辦桂陽電云函電救國儲金章程均悉業擴張印刷通告全縣聯合各會共同組織一致進行衡州電云敝處儲金分團於江日召集紳學各界組設成立自當極力進行期成巨欵暫以實業銀行爲儲金庫儲欵數目續聞藍山電云閱省報得悉儲金爲救亡急圖敝會同人極端贊成爰於會内設儲金事務所同人先行認儲三百五十元以示提倡此外各縣亦多有電到省探悉續登 
　　旅湘鄂人日前在湖北會館開會到者共六百餘人由旅湘學校校長陳蓮舫君宣布宗旨演說甚長並擬將會館積餘之欵七百六十三元五角悉數投儲衆皆贊成 
　　此次新華儲蓄票湘鄕謝君锺枬號重齊得中五等奬一全張謝君前充湖南官鑛經理處協理及　業銀行總理家產頗饒近因囤買銻砂共獲餘利十餘萬金聞已將所得票奬一萬元提出一半作爲　金 
　　劉巡按使之夫人來湘已久對於救國儲金一事極表贊同茲訂於本月八號在清曾文正祠萬第内設筵宴客徧請各廳處局所長道尹及各科長之夫人游園賞花藉以提倡救國儲金以盡女國民之義務 
　　揚州女士陸國香原辦湖北兩等女學校現爲儲金事專程來湘與豫園新劇社商定排演女界儲金新劇訂期本月九號開幕刻正分赴各女校演說以提起女界儲金之思想並擬届期多邀各名門閨秀以襄盛舉惟是日如遇天氣不佳則改期下禮拜日開幕云 
[再紀交涉緊急時之東省消息]  
　　延吉兩星期前日本報紙日言延邊華民排日舉動暗中飛躍氣焰顏烈以訛傳訛内省各報亦有轉載者其實盡係故作危辭徒駭觀聽如日前喧傳我國軍隊在料理館滋事一事不遇駐防汪清之陸軍因公來延有數人於酒後至料理館散步各日妓嫌其醺然醉態不予招待略有齟齬即經館役排解了事其時該隊排長亦已前來遂各走散並不成爲問題也又如光太小學校原爲墾民所立前將畢業證書寄送日本内有兩三紙被韓童將上繪國旗塗作韓國故旗太極圖式繼延吉道尹聞知已飭勸學所查禁日報亦加以排日二字諸如此類甚多又近來由省運往南洋兄弟公司所製捲烟曁麵粉與靑龍牌洋火等居民喜其物美值廉爭相購買日貨自稍蒙影響於是排斥日貨之聲復騰諸各報其實全無用意卽日領事亦深知其故從未有何質間也延邊風氣樸厚現今對於時局尙能恪守地方長官之訓誡安　如恒　　濱江旅居道内日商（前日）均奉日領事諭中日交涉尙解决風雲萬變凡一切交易均須現欵以便收束惟各日商未奉諭令以前實早已以現欵交易矣又聞旅居道外之日僑均遷居道内且日來吉長兩埠來哈之婦孺爲數不少均以道内爲尾閭前日五號南滿鐵路不知何故停止搭客運貨本埠遂喧傳謂中日交涉吃緊至晚十一鐘凡僑居濱江之日人均扶老携幼擔負品物遷移道裏俄界今晨（六號）均一律閉門歇業卽俄界内之日商如正金三井各商店均查點賬貨凡交易均須現欵俄界以外之日商財產有不能動者日領事擬於次日上午派員查點註册以憑存案其實中日交涉形勢雖惡然聞吾政府對於最後通牒寗願含痛忍辱曲爲遷就東亞帮交已轉危爲實矣 
[粤商會與儲金之意見]  
　　此時尙暇　意見耶 
　　救國儲金總團月前通電各省商務總會分會組織事務分所久未發表報界同志以救國大舉未便久延遂於四月二十七號請各社團代表集議發起組織事務分所僉以各省旣歸商會組織會址應以商會爲宜乃議定以商會右鄰之商務研究所爲辦事地點當時商會代表在場並無異議詎昨日會議將次散會有梁佩唐其人對衆宣言謂出品協會不能相借應另覔地址或請官指撥前次會議并未通知本商會逕行登報雖事屬公益究竟各有主權本會未便任人出入云云時某君起而駁詰謂凡屬國民誰不有救國責任上海儲金團總所經已屢電商會請卽組織貴會乃漠然不動視若等閒實屬放棄已極未畢其說梁佩唐拂袖而出後又往來會議場中大有旁若無人之態窺其意氣實因事務所未函告借地聞彼輩某日常會已决意抗拒謂事務所並不繕就公函請借地方於彼主權有碍實則彼輩於公益事件本均置之不理此次儲金事務所幹事彼旣舉定之後託詞收回會議之際商董均匿避一隅其不顧大局可以想見又聞昨日會議有人以商會何無一人見問者某君答曰若會議開賭則商董到者必多是蓋憤而發此也 
[山西軍政計劃之實行（僉聲）]  
　　山西同武將軍閻錫山於上月北赴大同閱兵一節已誌前報頃聞在同月餘將晋北軍隊另行改編併將全省軍隊分劃區域以資防衛茲將其詳細情事分誌於下（一）改編軍隊晋北原係一十三混成旅歸孔鎭使兼轄駐防口外包鎭約經兩年今春蒙疆敉平由包鎭移駐大同此次閶將軍閱兵到同爲裁汰軍隊起見與晋北鎭守使耴庚呈准中央悉心籌劃擬將旅部統轄步兵兩團退伍一團再將騎兵兩連砲兵一連機關鎗一排工程輜重各一連編入成一完全第一混成團以前步兵二團團長吳信芳統帥遂將前步兵一團團長趙守鈺退伍歸晉北孔鎭守使節　（一）劃分軍區晉省行政區域分冀寗雁門河東三道而軍區則與道制不盡相合閻將軍通籌全省幅員形勢參以團隊分區之意劃爲四區飭晉南晋北鎭守使十二混成旅分叚防守以專責成陽曲太原榆次太谷祁縣交城文水　縣興縣徐溝清源岢嵐汾陽孝義平遙　休石樓臨縣中陽離石平定昔陽孟縣壽陽忻縣定襄靜樂代縣五台　縣　峙三十一縣爲第一區以長治長子屯留襄垣嚴城平順壼關黎城晉城高平陽城陵川沁水遼縣和順　社沁縣沁源武鄕等十九縣爲第二區以大同懷仁山陰陽高天鎭廣靈靈邱渾應縣右玉左雲平魯朔縣馬邑寗武偏關神池五寨等十八縣爲第三區以臨汾洪洞浮山鄕寗安澤曲沃翼城汾城襄陵吉縣永濟臨晉虞鄕榮河萬泉猗氏解縣安邑　縣平陸　城新　垣曲聞喜綘縣稷山河津霍縣汾西靈石趙城隰縣大寗蒲縣永和等三十五縣爲第四區現在軍區制度未經頒布以前卽暫行遵守第三區地方歸晋北鎭守使管轄卽以所屬之第一混成團擔負衛戍責任第四區地方歸晋南鎭守使管轄卽以編成所屬之第二混成團擔負衛戍責任至第一第二區地方即以第二十混成旅擔負衛戍責任 
[農商部注意景磁（曳泥）]  
　　江西景鎭磁業自乾嘉以降漸次退化近來提倡改良者又多局於美術一面不知普通用品價廉用廣其關於磁業之盛衰尤鉅昨農商部特電景鎭商會略謂磁陶工藝吾國發明最早故泰西各國咸稱吾華爲磁國宋以前無論矣明之成化萬歷清康雍乾嘉代有提倡西人之重華磁以其質堅而潔久益潤澤有寳光非若洋磁之硬度旣低用久則毛糙垢黑且　雖白色實含毒質遇酸尤易侵蝕但常人購用不加深察取其適觀趨時尙價值低廉以致利權外溢國貨日落通行洋磁尤以杯盤茶具爲大宗下至溺器一恐亦年增一年進口之數亦逹數百萬金而中國各磁業公司則注意於美術品至普通品　敗如故價值且昂於洋磁欲保利權勢有不敵爲改良計宜從普通用品着手研求所以省工之法以輕成本加白色改良繪事以美外觀再造印畫及磁磚等以造時尙開未有之源節外溢之流云云商會得電當已佈告於衆誠吾鎭磁業家之當頭棒喝也 
[京師地審廳開審熊垓案]  
　　昨日（十日）熊垓詐欺取財案在地方審判廳公開審訊午後二時由審判長李振彜檢察官劉元梓等開庭詳審先由劉檢察官提起論告指熊垓犯罪確實約有十二個理由并舉熊之所犯係行使僞造私文書罪詐欺罪吸食鴉片罪三點且謂北京社會向多招搖撞騙如詐欺取財等案不一而足然其起始之原因以下等社會爲獨多以下等社會之能力薄弱故流毒猶淺乃近則以保護人權之律師竟與下等社會爲伍藉律師之手腕能力以行　卑鄙齷齪流獘所及將何堪設想如熊垓之詐欺取財案亦其一也故此案關於社會之風化與司法界之前途不能不依法起訴云云劉檢察報告畢乃由審判長將各項證據調集後先傳李錦榮訊問一過李仍　預審時詳爲供述次訊熊垓熊供稱此案日本法學博士岡田朝太郎以電話相請被告人（熊垓自稱以下倣此即馳往岡田博士處接洽此案並訂立合同以爲勝訴後利益之左劵初不知其借欵之證據係出僞造且其時松本君平已因他事回國此案完全由岡田博士與被告人交涉被告人以岡田博士爲當代法學名家决無弁髦法律之行動故深信不疑且二八之扣係被告人應得之利益照日本社會習慣不但二八抑且有三七者實不得謂之犯罪云云劉檢察起　辯稱被告人旣爲中國人當然專重中國之習慣與法律此種說素不能成立熊垓旋又自行辯論大要約有二點 
 
 
 

Page 7

 
 
第一述王西園謂子雲即繼祥之理由如繼祿號子受則取受天之祿之意而繼祥號瑞豐則取祥瑞之意而復號子雲者則取祥雲之雅意也第二則謂檢察官提起公訴中指其食用烟泡爲犯吸食鴉片之罪未免於法律解釋上有所不當夫吸食云者則指以烟具供人吸食鴉片者方爲　成吸食鴉片之罪至於僅食烟泡非所以解釋吸食二字也云云繼又由被告律師黃遠庸辯稱檢察官所稱北京社會多招搖撞騙之風近且有高等律師偕同下等社會詐欺取財云云實爲司法界之不幸然以被告人（指熊垓）之學問道德似不能以一槪論辯護人（黃自稱）與被告爲同學十餘年來凡被告之動作行爲辯護人知之極審辯護人對於此案有三要點應請審判長注意當此案搆成之始第一爲岡田朝太郎即合同一項亦係岡田朝太郎與被告人所訂是岡田朝太郎實爲此案有力之證人應請審判長以特别手續傳令到案作證當由審判長語之曰岡田氏係此案之關係人即使到案亦無證人之資格至日人能否到中國法庭貴律師自必瞭然於胸黃律師乃曰此事辯護人亦深知不能辦到惟請審判長切實調查或以他種手續要求岡田博士以書面說明此案之原委爲有力之參考此一點也一又當被告與岡田博士訂立合同之時參政汪有齡在座汪爲中國法學家之泰斗與被告向極契洽對於此案曾擬共同辦理被告之學問道德姑不必言汪之聲譽則實爲北京社會所信仰此案要求審判長應請汪君出爲證人此又一點也又被告擔任此案之後曾提起民事訴訟民訴失敗曾與大理院院長董康一爲談及董爲司法界最高機關之領袖與被告素稱水乳亦不聞有所非難應請審判長函詢董院長以爲參考此又一點也以上三要點爲被告利益起見要求審判長予以許可云云當時審判長稱此種要求雖非被告有力之證據然爲被告利益亦非絶對不可辦之事言至此審判長更將王西園略爲審問王西園與唐津田辯論時說至由繼祥交附二萬兩於王錫元一語繼祿卽對審判長云您看他們財迷不財迷今日繼祿之出庭本爲證人之地位而忽發此無關係之言亦可發哂即經被告律師劉崇佑起言此案異常複雜調查證據諸費時日應請審判長　行訂其俾得兩方面從容搜集各項證據審判長允之乃宣告閉庭時已六鐘餘矣 
[粤人經過之恐怖]  
　　今交涉解决矣當未解决時情形甚爲可怕中央通電來粤略以現在外患急迫各地防守及一切布置情勢極關重要各將軍巡按爲一省之長城受中央之任托尤宜統籌兼顧力支大局如有曾經遵命出巡務　趕回省城防守其未行出巡者應即暫緩啓行並凖備海陸軍隊嚴守地方聽候中央命令惟不得輕舉妄動以禍將來爲要云云李巡按使原擬本月初旬出巡潮郡得此通電遂擬緩行 
　　按交涉現已和平解决則李使又將卽日出巡矣 
　　中日交涉消息傳來極　昨午省垣鬨傳有某國兵艦三艘在離虎門約十八海里外遊弋惟報界未得確耗决爲謠傳粤吏仍然如常鎭靜祇有押調軍隊出發虎門日來省垣陳村榖米市轉昂每萬斤約貴二十餘元聞當道已嚴行禁止現在商民人等秩序如常因各界均持愛國主義絶不肯意氣用事云 
　　七日早香港華商得有消息謂日本已遞哀的美敦書於我國政府全埠華僑咸懷忠憤紛向某國銀行提銀謂將携回省垣以爲毁家紓難之計云云是日市面金價大起惟不能指定價格云 
地方通信 
[松江]  
　　紀學校近事泗涇鄕立第一初等小學校蕭校長曾於校内發起救國儲金學生簽名認欵者多至百數十人現已陸續繳齊統合敎職各員約有洋數十元不日將同松江縣立第四高等小學校一併送存中國銀行存儲矣又莘莊鎭縣立第六高等小學校上月中旬全校員生特開會贊助救國儲金各願節衣縮食踴躍認儲計得洋四十餘元已由陳校長彙送中國銀行矣又該校一二年級學生曁敎員四十餘人於八號赴佘山旅行九號回松又城内縣立第一高等小學校學生三四年級赴上海參觀遠東運動會一二年級准下星期三赴天馬山等處旅行 
　　泗涇烟案解滬泗涇富户馬九成被警搜獲烟灰藉端敲詐一案經前周知事分别判科徒刑後馬不服判决於限内向上海地方廳上訴即由廳中弔閱案卷新任李知事遂遴派幹警將馬九成楊同桂侯樹卿兪同壽查昌明五人於陰曆四月初一日一併解滬矣 
　　新知事添委警佐松江縣警察事務所照章有警佐三員自李警佐辭職他去後現由李知事委任那鶴年爲一等警佐龔鳳來壽藕香爲二等警佐宣杏　陳鑑予爲三等警佐業已加給飭知至其餘人員聞均照常供職云 
[蘇州]  
　　處决盜犯二名軍政執法處昨日下午綑綁兩犯派禁衛第四團步兵押至閶門外橫馬路南陽里北口梟首示衆聞該兩犯係日前行劫蘇鄕之盜匪云 
部委訓誡長警陸軍部特派員陸軍少將方咸五蒞蘇督同陸軍宣誓情形曾紀昨報茲於十二號方君復在警廳傳集各區長警前往瞻仰大總統肖像並舉行三鞠躬禮禮畢方君當衆演說謂巡警有保衛地方擁護中央効忠國家之義務各長警均宜盡職云云演說畢各區長警告辭而退 
[鎭江]  
　　委查官有財產徒邑官有財產自入民國以來漫無稽考或爲官廳變賣或爲私人侵佔如鹽捕廳及葛家橋河引八旗柴院菜市官房均爲私人廉價賣去至荷花塘官塢地皮爲人侵佔者亦頗不少省中知此弊竇昨財政廳特委專員嚴良炳來鎭偵查以憑核辦 
　　寳堰全鎭罷市鎭郡西南鄕寳堰鎭烟户繁盛店舖林立一熱閙市　也現因丹徒貨物稅所長派員到鎭設局加徵酒捐輿論譁然遂於十二號一律罷市丹徒縣章知事聞悉立即派員前往查辦 
　　實行調查户口丹徒警察事務所王警長現恐不肖　徒　跡閶閶定於昨日起派調查員實行清查户口　貫職業年歲均須詳細報明先期逼發白話告示俾衆周知以免誤會 
[揚州]  
　　敎育行政會之第一日議案江都敎育行政會議於日昨開會擬定將所有議案分三日會議縣知事特派第三科童樂齏科長蒞會代表茲將第一日通過議案略錄於下一縣境各市鄕欵產捐稅擬自今始由本處刻刷征收三聯單蓋用本處圖記分交各學董凡學務欵產無論何項憑此單征收將欵目收數月份及繳納之姓名詳細塡註單内以一聯給繳納者以一聯存該區學董以一聯由學董按月彙送本處查考二各市鄕有當日指定辦學之欵產稅捐而并未辦學者或已辦學而并未將指定之欵產說捐實行撥用擬由本處查明即將此項欵產或稅捐收歸本處經理以免乾没但代收之欵仍留爲該區辦學之用三各區初等小學經費多寡不齊殊欠平均城内各小學設備較完勢難槪論其市鄕各小學擬規定每校月支二十元由各區學董總計該區學欵平均支配盈者儲爲推廣之用缺者另籌（議决照辦倘每區財力有餘額外加給獎勵金）四縣境分爲十學區每區包含數市鄕而成僅就本處支配之附稅而言市與鄕各有應占之成數查縣境各區内有市鄕學校寥寥而附稅存留本處者亦有學校較多而附稅不敷發給者其存留之市鄕宜由縣責成學董擇地辦學不足者應由學董就地另籌（并入三條議决）五城内初等二十五校除活支不計外每年額支共一萬二千五百二十餘元此外活支年亦幾及千元收入之數加米捐兩稅典息善堂補助約計不足五千元收支兩比每年不敷約在八千五百餘元左右究應如何設法其現時虧欠縣欵如何彌補（議查照原案辦理）六契稅附加二成專爲縣敎育經費之用早經詳准在案祇以驗契期間暫從緩辦現驗契似將變爲永久機關此項契稅附加應查照批准之案進行擬請縣公署詳省實行（全體表决實行） 
[安慶]  
　　女校演劇儲金自上海發起救國儲金後各省人民聞風興起現聞皖城聖公會之培媛女學校女敎員及女學生等特排演各種新劇擬在該校開演所售劇票計分三等一等每張一元二等五角三等二角半所得票金全數捐入救國儲金云 
　　公質請欵維持前次韓巡按使因見民間奸滑之徒私設小押重利盤剥貧民每洋每月索利至二三百文殊爲民間之累故飭財政廳籌畫公典辦法救濟貧民曾撥公欵五萬元在大二郎巷鼎和舊址創辦惠濟質一所質額訂以一角以外三元以内每日質數約在千元内外惟贖數寥寥以致週轉不靈現値靑黃不接之時小民困苦較昔尤甚若該質一旦中止民心將爲恐慌故該質總經理阮馥亭一再呈請財政廳要求撥欵接濟想當道必能極力維持斷不使該質典有始無終也 
雜評二（默） 
[參政院建議鞏固國防案]  
　　中國沿海港灣島嶼不得割讓他國此日本之所要求者也要求此沿海港灣島嶼不割讓必須中國自行宣布又中國所承認而明見於日本之修正案者也然則宣布則徑宣布耳而必煩參政院之秘審會議而必託之於梁參政鞏固國防之建議此何爲耶意者國家之體制不得如是爾 
吾今乃恍然於參政院之作用焉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[煙苗仍須查勘]  
　　政府以蘇省會勘烟苗一事業已中途停頓各縣知事難保不因此誤會致涉鬆懈故特改由部派員先行查勘茲將關於此事之部電飭文摘錄如左 
　　内務外交兩部電文部派員沈許兩君曁各路禁烟特派員奉兩部庚電略云蘇省便勘烟苗一事前電暫行停止與英員會勘誠恐誤會鬆懈應改爲先同部派員馳往内地認眞查勘以爲明年之預備仰各遵照仍將查勘情形具報 
　　第一路特派員飭文宣武上將軍行署一等諮議官軍政勢法處副處長江蘇第一路會勘烟苗特派員王賡誔飭上寳等縣知事文云案查此次會勘烟苗中途忽生停頓誠恐各縣知事稍有誤會致涉鬆懈於禁烟前途關係頗巨自應遵照部電會同部派員查勘茲先派辦事員張祖鼎等尅日出發先赴句容　水高淳再由宜興而往太湖一帶然後由蘇馳在上寳等縣會同各該知事切實查勘如有餘孽未清定干未便云云 
[救國儲金紀要]  
　　第三十一日之收數昨日（十四星期五）爲上海開收儲金之第三十一日計中國銀行收銀洋六千四百二十九元銀十兩又交通銀行第五次計收銀洋一千三百六十元兩共收洋七千七百八十九元銀十兩連前共計已收到銀洋四十五萬八千零七十四元銀二千八百七十七兩三錢二分八釐 
　　儲金團上政府電稿北京政事堂轉呈大總統鈞鑒救國儲金佐日開幹事大會除已存中國銀行四十餘萬外當場又認七十餘萬以商民及勞働界居其多數富紳殷户尙在觀望各省分所成立者雖多而懼官廳之阻止者亦頗不少本團宗旨純粹愛國交涉雖和平解决武備不能不趕緊籌辦此項儲金用途業由大會决定專備國家添設兵工廠之用商民愛國心切當六日前後市面震驚之時中交兩銀行紙幣存欵非伹無絲毫提取而存儲者且日見其多近更願以一月薪水作爲儲金民心若此民國前途之幸也京内外官吏同爲國民關繫尤切可否　懇大總統賜予提倡飭下各部各省將軍巡按使曁中交兩銀行各鐵路局各郵政局各電報局一律舉辦月薪儲金則五千萬之定額不難立集和德等亦知偏舉一事不足以圖强然器械旣精在和德個人意見或再加田賦以興海軍人民當無不樂從狂　之言幸埀察焉儲金團虞和德等謹呈蒸 
　　政事堂復儲金團電稿儲金團虞紳洽卿蒸電呈奉大總統令上海商民呼號救國慷慨儲金愛國之誠逹於極點深爲嘉悅北京社會亦舉行儲金大會一日間認定一百五萬元其各機關團體自行捐積者尙不在内毁家紓難人有同心該商民等以血汗之資作衆擎之舉國民進步希望無窮所請各節交内務財政兩部查照等因特逹政事堂元漢口事務所成立漢口商會電復儲金團總事務所云文兩電悉漢事務所五月九日正式成立設在敝會並經公舉前總理李君紫雲爲正幹事他　員同時舉定開辦經費並由幹事諸君完全擔任今爲討讑籌欵進行訂期十七日假劉園爲會場開闔鎭全體大會一面已函電各分會一致進行矣謹電復商務總會元 
[自殘同黨之判斷]  
　　兪子厚前至法公堂控劉屏等設謀暗殺經中西官提案研鞫等情已紀前報昨又由捕房飭派探目沈德福將劉等解案請斷原告兪子厚仍偕見證陳羣甫投案中西官問劉在申作何事業劉答稱自脫離民黨後住居法界守候發給證書又問捕房搜出兩信是否由爾書寫答是因欲求請鄭鎭守使將朱光照從輕發落並無别意訊之陳俊生供稱劉屏曾向我知照不要說起伊是暗探甘佩林供炸藥並非由我經買係朱光照去購龔鐵航亦不知悉請察質之龔供他們去買炸藥我實不知聶讞員以此案已研訊明白劉屏在租界内擾害公安已有確據遂商之法副領事德君判劉押禁三個月期滿逐出租界甘押一月龔逐出租界陳從寛省釋完案 
[暗殺案秘密判斷]  
　　曾在前安徽都督柏文蔚部下充當參謀長之皖人邊秀章（即駢章於去年舊曆小除夕在虹口鄧鐵路被人用手槍暗殺即由捕房將嫌疑人郭世武及與此案有關之皖省駐滬偵探徐國柱徐之族弟徐楝臣與國柱之妻徐陳氏一併拘押搜出主使徐等將邊暗殺之函件數封解送公共公廨訊問因牽涉皖省重要人物故由中西官一再秘密研訊已得要領認爲辯論終結諭候宣佈判詞在案前日午後復由捕房將徐等解廨請示由原審官王襄讞會同德領裴君升坐特别刑庭宣佈堂諭仍屏退旁聽聞已判定徐國柱郭世武併解鎭守使署按例懲治徐楝臣徐陳氏訊無干涉一併省釋云 
[土匪圖刦小輪船]  
　　本月十三號閔南公司之新順發小輪船由洙涇開駛來滬行經松江附近之葉榭港突來土匪數十人均持鎗棍將該小輪玻璃窗擊碎希圖搶劫該輪水手與之抗拒各匪即開鎗擊傷水手趙文彬及舵工一人嗣由駐防附近之水警第一分署巡船聞警到來該盜匪等始各逃散幸未被刦業經閔南公司具呈松江縣公署及上海檢察廳請爲嚴緝矣 
[消弭浦江盜案之布置]  
　　蘇省齊巡按使以黃浦江流域毗連江浙兩省近來由滬開往浙省嘉興等處之小輪船每在兩省交界之　被盜攔刦實爲航路之害應由江浙兩省内河水警會同查緝除咨請浙省屈巡按使飭令浙省水警派撥師船在交界河港愼加梭巡外並已飭行江蘇水警第一專署長沈葆旅督飭師船駛往楓涇茅港等處一體協緝以資保衛矣 
[縣公署會議敎育行政]  
　　上海縣知事公署敎育科主任李宗鄰君昨致上海縣育會函云　處定於五月十六日即舊曆四月初三日上午十時起下午四時止在縣署花　開敎育行政會議届時務希駕臨附上章程一分請即察納如有請議書並祈於先期三日逕送縣公署敎育科爲荷所有上海縣敎育行政會議章程照錄如下第一條本會議以考察全縣敎育狀况集合研究俾縣敎育行政得推行適當之方法爲宗旨第二條本會議以縣敎育行政範圍爲限第三條本會議會場即設縣知事公署内第四條本會議議員以左列人員充之（甲）縣知事公署敎育科主任（乙）縣知事公署敎育科科員（丙）縣視學（丁）縣立各學校校長（戊）各市鄕學務委員（已）通俗演講員主任第五條本會以敎育科主任爲議長縣視學爲副議長議長有事故副議長代行其　權第六條議長得依會議規則維持會場秩序其會議規則另訂之第七條議案由縣知事公署編次交議後其議决案由議長報告縣知事採釋行之第八條丙至已四項議員得具請議書先期送縣知事公署酌核交議但會議時須由本員說明旨趣第九條縣敎育會及市鄕敎育會得具意見書先期三日送縣知事公署採擇交議第十條開議日期及時間由縣知事公署酌定第十一條本章程有未適宜之處得隨時修正 
[小學校敎授暗算之研究]  
　　上海縣敎育會小學敎育研究部研究敎授算術之問題已登載昨報茲又將四月二十日以前收集第二次問題之第一步答案（暗算敎授擇其種種困難之點不能使全級兒童注意且敏捷答出有何善法以破除之（如不能全答可擇答數條）提出問題如左（一）劣等生不易注意與敏捷答出 
　　（二）年幼者不能若年長者之敏捷答出 
　　（三）暗算時少興味且精神易棬 
　　（四）兒童有依賴性者因他生答出附和之不肯自用其腦力（五）劣等生不解算題必高聲問義以致妨碍地生之注意及思想因之他生亦不能敏捷答出 
　　（六）注意優等生則劣等生無從察驗其是否能算注意劣等生則優等生易失其注意力 
　　（七）課暗算之時間不過數分鐘勢難徧及全級因之兒童有不肯注意者 
　　（八）未授以運算之順序並未爲整理思路則有茫然莫解者 
　　（九）聰慧之兒童每喜爭先則落後之兒童有因灰心而不復措意者 
　　（十）泛問則聰敏者常先答遲鈍者常不答按名問則未問及者又多不肯注意 
　　五月三十日以前將答案交至曾中 
[協緝拐犯之通飭]  
　　上海政界警界各機關奉江蘇巡按使公署通飭云據水上警察第一廳長温朝詒詳稱竊據長江第三專署長趙鴻喜詳稱據調瓜差遣第一分署一段三所巡長滕兆麟面稱巡長於四月二十一日因公由蕪湖搭南洋丸商輪回來巡長在輪船上見有男孩一名行跡可疑當向盤問據云南京人朱姓名如坤乳名扣子今年十二歲家住城内舊藩署前義興巷父名士魁今早因由書房出來買點心遇有年約三十餘歲之人說有把戲要我去看並把油餃子一個與我吃吃後味㣲苦遂昏迷隨其人走到下關輪船上不知何往今承詢問所言是實巡長當詢該船茶房此孩有無船票據云無票巡長云查票時何以並不追　茶房回以帳房内人查票又向帳房追詰知係被拐無疑即令各茶房尋覓拐匪徧找無蹤該男孩亦因昏迷並不認識拐匪面目巡長即擬將該男孩帶回報信伊家來領詎該輪人等不放始云要帶到上海交公司理楚巡長即向該輪索取收條以便寄信伊家往領該輪堅不肯允巡長自陳係水警官長應行干涉且同船衆客聞悉衆口一詞該輪帳房見人衆始肯應允令巡長出具收字領回送署請示等情詢據該男孩回答住處確係被拐即經函知伊家據該父朱士魁來署認明確係伊子感激靡已給其領回並將所具置領備案惟查巡長滕兆麟巡緝留心該男孩已經被拐若非該巡長留心查覺則拐匪自必出賣異地如該父所云兄弟二人祇此一子該拐匪絶人後代使人骨肉分離情殊可惡誠恐此等拐匪到處皆是擬請廳長鑒核轉請巡按使通飭水陸警察留心查拿交地方官從嚴懲治以儆拐風是否有當理合具文詳請示遵再巡長滕兆麟此次查獲被拐男孩尙屬留心巡緝擬請記予大功一次以示鼓勵伏候衡奪等情據此廳長伏查江海一帶輪帆絡繹口岸極多拐賣婦女小孩之事時有所聞此等匪徒居心實屬險惡若不查拿嚴懲不足以桂奸宄而安閭閻據詳前情除批准將巡長滕兆麟記大功一次外理合具文詳請仰祈巡按使俯賜通飭各屬水陸警察一體留心查拿盡法懲治是否有當伏候裁奪施行等情據此除批詳悉該巡長滕兆麟於輪船行旅期間查獲被拐男孩尙屬留心巡緝應准記大功一次並由本使給予五等獎章以示鼓勵仍候通飭各屬一體嚴緝拐犯務獲究辦可也此批印發外合亟飭行仰即遵照一體協緝務獲究辦 
[江蘇省第一次地方物品展覽會紀事]  
　　江蘇省第一次地方物品展覽會前經該會監督齊巡按使飭發章程限令各縣舉定徵集員分期籌備並指定上海小南門外海潮寺隔壁江蘇第一商品陳列所房屋爲會場飭委總幹事高繼宗幹事汪國樑駐寗籌辦一切幹事杜福　武芳王汝圻包鴻鈞駐滬接收物品預備會場幹事貝祖善督催各縣物品茲調查得三個月來籌辦事項如左 
　　委任人員先期飭由全省六十縣知事推舉各本商會重要人員爲徵集員並經監督齊巡按使飭加委任現除淮安灌雲兩縣外計得五十八員 
　　撥用經費該會經費計分徵集會場兩項徵集費大縣二百元中縣一百五十元小縣一百元由地方公欵内開支會場費用計一千元由省庫支撥用途限於陳列審查兩項合計在一萬餘元所有辦事人員槪屬義務以期節省 
　　指定出品該會定章出品計分製造工藝美術敎育文藝社會經濟機械轉運農業園藝採礦冶金牲畜等十一門分投徵集並經該會按照前巴拿馬賽會江蘇出品協會入選赴賽及得獎物品原册擇其精良者指定原出品人趕製到會陳賽共計應出物品一萬餘件劣者均經剔除以免混　 
　　布置會場會場就第一商品陳列所樓下房屋支配計製造工藝門得面積三千一百四十方尺敎育門面積一千三百八十八方尺美術門面積四百十四方尺文藝及社會經濟門面積七百二十五方尺機械轉運門附農業園藝及採礦冶金門面積一千八百四十方尺其餘如臨時會場特别休息室普通休息室均經布置就緒 
　　展期開會前定四月開幕因指定物品不及趕製徵集運送又極困難已改定本月十六日即阾曆四月初三日舉行開會至三十一日閉幕 
　　徵集物品計江寗溧水高淳江浦江都泰縣寳應高郵吳縣常熟崑山吳江南滙奉賢太倉武進宜興江陰靖江丹徒丹陽溧陽南匯如臯泰興鹽城銅山豐縣沛縣蕭縣邳縣宿遷睢寗東海沭陽等縣餘如無錫大宗物品除在開會日趕到崇明等縣尙無出品聞由監督分電嚴催上海縣物品除由徵集員徵集外並由該會駐滬事務所零星收集但應徵甚少已由監督嚴飭從速徵集 
　　陳列手續定期四月十五日至二十四日整理會場房屋修葺　架四月二十五日至三十日第一次各縣送到物品解裝查點五月一日至五日第一次陳列五月六日至十日第二次各縣送到物品解裝查點五月十一白至十四日第二次陳列所有陳列人員悉由商品陳列所各職員分 
别擔任 
　　注重製造該會鑒於去年出品協會機械轉運兩門物品極少擬在此次開會廣爲徵集除原定面積外特另備容積最大之室專待陳列本省各鐵廠所製造汽機汽鍋石油發動機鐵木工所用車床鉋床及農業用打米磨麵打榖小型車輛輪船及縫織用機以表示本省物產惟現在僅有高昌織襪機一具到會陳列其餘尙待徵集 
[毛家宅發生盜案]  
　　寳山縣三　毛家宅地方鄕民王榮榮家於本月十一號晚間被盜匪十餘人毁門而入刦去衣飾等物値洋百餘元王榮榮夫婦當時大聲呼救被該匪等以刀剌傷肩腿等處其鄰某甲欲鳴鐵告警亦被毆傷惟事主係屬鄕愚故尙未赴寳山縣公署及各警區報請勘緝云 
[軍界認購公債票]  
　　陸軍第四師師長楊善德君前奉財政部飭購民國四年六釐内國公債票當即轉令所部步砲各旅團營長官一體勸購茲悉該師步兵第七旅旅長臧致平第八旅旅長何豐林二君以現當國事維艱需欵孔殷之際凡我軍界理宜首先贊助除各認購五百元外並飭各團長營長連長　速認購昨據步兵第十三團團長周孝　十四團團長龔銘卿十五團團長吳長植十六團團長王鳴珂砲兵第四團團長陳正仁報告團長五人認購二百五十元十三團第一二三營長魏清和王克悌高全忠十四團第一二三營營長梁守三苗培善席珍儒十五團第一二三營營長劉永勝王國樑王裕經十六團第一二三營營長王保安方先聰（第一營營長姓氏未詳）砲兵第四團一二三營營長王銳周錦成周蔭人等每一營各購一百五十元每營四連連長各認購二十五元排長各認購十元聞各旅長已將認購確數開單報告楊師長轉詳財政部查核矣 
[取締集會結社之文告]  
　　淞滬警察廳昨日出示云本月初十日奉江蘇巡按使通電内開准統率辦事處庚電本日未刻政事堂各部長各參政大會議日本最後通牒旣有讓步無損主權决定由外交部卽日答復允諾此案已結中外敦睦望曉諭安輯等因合卽通行知照等因下廳奉此查人民集會結社應先報由警察官廳認可隨時取締載在治安警察條例此次中日交涉旣經雙方退讓平和解决凡我商民各宜安輯無擾乃近有藉口交涉聚集多衆開會演說情事　於安寗秩序有害奉電前因合亟示諭爲此示仰商民人等知悉須知交涉之案已結中日敦睦如初倘嗣後再有假名交涉作不正當之集合及擾害安寗秩序情事定依治安條例拘案罰辦仰各遵照母違切切特示 
[上訴案移提來申]  
　　七邑西鄕泗涇鎭係松江縣所屬該鎭居民馬九成曾染烟　本年陰曆二月二十三夜九時許忽有派駐該鎭之第八區巡警侯樹卿查昌明兪桐壽三人偕同楊同桂至馬九成家搜查烟土事後馬因費去銀洋二百四十元爭執多日於舊曆三月初三日由黃區員督同地保人等至馬家調查乃將馬九成與侯樹卿查昌明兪桐壽及楊同桂等一併解往松江次日送至警務所函送縣知事公署經前任周知事迭次提訊以馬九成私吸鴉片並行賄兩罪俱發判令監禁一年二個月再罰洋一百元侯樹卿等假公得賄判侯監禁二年五個月查昌明兪桐壽各一年六個月楊同桂一年四個月嗣巴九成不服判决遣人至上海地方審檢廳上訴林檢察長准即備文移請松江縣公署於昨日派警將一干人證一併解送來申請爲訊判林廳長諭將馬侯查兪楊五人分别收押候審 
　　南匯縣人張虎林前央計桂泉爲中將田單等向張妙生抵借錢洋計自前清光緒三十年起至宣統三年止先後借得錢二百四十千文洋八十元常年一分五釐起息至民國元年十一月二十九日虎林曾付過本洋一百元嗣妙生赴南匯公署禀控虎林兪期不贖當奉判决着虎林備本往贖在案嗣虎林以判斷不公至上海地方審判廳上訴備文移提昨該公署已飭吏將張妙生計桂泉等一併押解到廳請爲訊斷矣 
[再誌妒姦結怨之出毒]  
　　如意里漁業公司茶房張意心因與同鄕人王阿妒姦爭毆經人解散後行至話雨茶樓氣閉倒斃由屍兄張記發投報警署將王拘獲一面飭十六舖地甲喬忠至地方廳報驗等情已誌昨報昨由林廳長委派鍾檢察長沈檢驗員帶同法警等蒞場相驗先據屍兄張紀發禀求伸雪又據劉阿昌馮明祥等到場證明張意心實遭王阿四扭住兇毆當經鍾君等驗得張意心周身並無傷痕實係一時氣閉而死塡明屍格判令屍兄自行棺殮王阿四等飭警帶回本廳候究 
[傭婦恐被拖累]  
　　滬南竹行弄姚姓家傭婦崑山人王氏因有同鄕女子名小妹者年十九歲曾由女母托爲代薦傭工該女到滬後另由施姓薦頭薦至北市旅被鎭江婦人王張氏勾引至家賣於某處得價洋六十元現該女不知下落王氏恐遭波累昨將王張氏尋見扭控一分署詰問該氏一味推託署員因事關拐賣飭送警廳司法科訊究 
[老婦敗壞風化]  
　　老婦夏王氏混名阿毛娘在北蘇州路愼餘里三弄第三家八百四十三號屋内開設台基引誘良家婦女與輕浮子弟苟合從中漁利前日被人函報匯四捕房捕頭准飭中西包探往查屬實當將夏王氏及婦人陳張氏張徐氏應張氏郁張氏無賴王子文諸仁寳郁來成顧寳榮男女九人連同烟賭具一併帶入捕房分别拘留保釋昨解公共公廨請究先由中西包探上堂禀稱昨晚九時奉諭往查見王子文與蘇婦陳張氏在樓上房問正欲解衣上床旋至樓上後房見有男女同床而卧前房亦有兩榻均有男女同睡是以一併拘案請究訊之王子文等男女均供出洋一元偕房住宿質之夏王氏供詞支吾兪代襄讞商之英領卓君以夏王氏不應開設台基敗壞風化着押女所三月其餘男女均屬無恥一併斥釋烟賭具一併銷燬 
[無賴侮辱女子]  
　　女子唐阿香控無賴夏阿寳前晚將伊拖入拉圾橋弄内調戲不遂行兇等情昨由捕房將夏拘解公共公堂訊供圖賴中西官以夏非安分之徒着罰洋五元充公示儆 
[串誘捲逃之懲治]  
　　沈佩林前控陳永福與胡王氏將伊妾張氏串誘捲逃經法公堂訊供屬實判押候備文派探前往盛澤移提在案茲經包探禀覆謂奉命移提張氏已經避匿請爲核示陳與王氏同供張氏實在盛澤今不知逃匿何處中西官判陳押九月王氏押六月示儆 
[吳淞江捐稅之擾民]  
 
 
 

Page 11

 
 
貨物稅吳淞江分卡近有上卡捐過之松木船兩艘因　納照票費遽被扣留以每松板七塊作一方計算欲其加捐洋三十二元又由常州來之小麥船五艘亦被扣留爭論多日現松木船已經解决得以開駛而小麥船尙在爭執惟帮邦麥船皆山東　子若不從速解决難保不釀成風潮也 
　　周太僕廟係蘇滬水路要衝故設有貨物捐卡並落地稅分局更有船捐局聞此船捐局去歲曾釀事端後請蒲淞市董出爲幹旋得以成立至今然所收捐欵殊爲苛細凡來往船箋不論久停與否若一　岸或報捐照票或略購物件即須納船捐洋三四角不等故昔日每當夕陽西下時商船雲集碼頭生意頗爲繁盛今皆移泊曹家渡因此水睦商民俱受其困區區一陳家渡而捐稅機關至有三處之多此種擾民政策不知何日方能　除也 
[屠宰稅無可通融]  
　　上海縣沈知事前奉蘇省財政廳通飭開征屠宰稅當即出示通告定期實行在案嗣由各宰作一再具禀請求核減沈知事以此項屠宰稅係奉財政部通飭征　稅額章程俱由部定各省一律照征今該商民等禀請核減稅額實與部章有碍未便照准且上海一隅每日所宰牛羊猪只爲數較多設竟通融核減各省必羣起效尤關係甚大故已飭知南商會總協理轉勸屠宰業商民迅遵部飭從速納繳如果再有稽延定干未便云 
[未便置之不顧]  
　　滬城邑廟前隆順館素店小主吳石渠因將伊妾吳王氏並所生子女福生月娥抛棄不顧被該氏偕證黃桂生等控經地方審判廳開庭辯論等情已迭誌前報茲悉此案昨已由承審曹推事官决定以吳石渠旣承認該氏爲妾福生月娥等又確爲石渠所生則石渠未便將該氏母子三人棄而不顧判吳石渠每月貼給該氏養赡費洋九元至於石渠家產福生將來應得五分之一業已飭吏將决書分别送逹矣 
[拆毁墳墓之衝突]  
　　北新涇鄉民黄仁言前將祖墳旁餘地賣於石賓清惟墳墓並未出賣詎石忽於前日糾同顧嘉渭楊春如金才文等潛將黄之祖墳拆毁被黄得悉邀同張竹清前往阻止致起衝突傷及石之眼角由四區四分署一併拘送檢察分庭經李檢察官預訊之下判解地方廳訊明核辦 
[通俗宣講社明日開講]  
　　通俗宣講社定於五月十六日（即明日）午後二時在南市老白渡街市立隆德小學校即東區通俗宣講所開第七十二期宣講會請王立才洪詩庭單貽孫葛雲詔印培兪无爵葛敬業諸君宣講想届時聽講者必實繁有徒也 
[尚賢堂之教務聯合會]  
　　法租界寳昌路石牌樓尚賢堂以每星期下午爲開會演說之期使各宗教家發揮教理互相印證明日星期聞仍演說黄老學未盡之旨由朱嘯筠李耘淞二君主任云 
[女傭冒騙金鐲]  
　　妓女林媛媛之已歇女傭錢靜珍（即阿秀又名老四）因冒林妓名義向河南路楊慶和銀樓夥馮連春騙取值洋一百六十三元之金鐲一副至同豐永金舖換得現洋一百四十五元匿居浙江路貽德里一百六十八號屋内前日馮向林妓詢知冒騙卽報總巡捕房派攫將錢女拘獲昨解公共公堂請究先由原告投訴被騙情形訊之被告供與馬連春素識金鐲言明端節還洋並非騙取中西官判被告押候下禮拜一吊駴再訊 
[敲詐案證據不足]  
　　雲南路五十五號門牌成衣店主金祥寳控歇夥胡玉林糾同楊炳生陸阿虎等多人拆梢洋四元後復軋至廣東路二百五十號門牌某茶館再欲勒詐洋六元等情昨由捕房將胡楊陸三人一併拘解公共公堂質訊之下因原告所認證據不足遂判將案註銷被告開釋 
[不盡不實之竊案]  
　　婦人蔡氏至法公堂訴稱婦人於前月十七日由天津來申庽居長發棧三十號房間至十九日晚九時開箱取衣詎箱内衣服及金飾鈔票現洋已竊一空祇剩破舊棉袍子兩件當卽知照帳房並在間壁三十一號房間内尋到原贓綢衣褲兩件惟九點以前曾回棧兩次並不知有失竊情事請求究追訊之該棧茶房張德榮供是日蔡氏出外至兩三點鐘有鹽旘之徐德仁先後到棧兩次如何被竊實不知情又據棧主趙金山供稱是晚該氏聲稱失去綢衣百餘件至次日復稱六十餘件及二十餘件前後不符况箱上並無挖撲痕跡請堂上明察中西官以該氏所控不實遂判將案註銷 
[邁捕攔住搶匪]  
　　匪類范阿狗昨晨在馬霍路用擲包術騙取王倪氏金環圖逃當被一百零二號華捕攔住搜出原贓帶入捕房旋解公共公廨請究經代理讞員王肇之君會同英領康君訊知范係三次遇犯判押西牢二月期滿帶堂再核 
[流氓攫取皮夾]  
　　郭春生控流氓張連生前日在廣東路攫取皮夾圖逃昨由捕房將張拘解公共公堂訊供屬實判張押西牢九月期滿逐出租界 
[串竊舊鐵之結果]  
　　自來火公司控湯阿三王銀生串竊值洋十二元之舊鐵等情由探將兩人查獲解送公共公堂訊供押候補傳牽涉之王三妹到堂再核在案昨由捕房將王三妹傳案質訊中西官以王三妹無干開釋王銀生判押一月湯係過犯着押西牢三月示儆 
[閘北之烟禁]  
　　閘北檢察分庭前日將訊實烟土犯分别起訴經審判分庭孫推事判决王壽根帶土四兩罰洋一百元倪壽生帶土三錢罰洋一百五十元王金福帶土二兩六錢烟泡一個罰洋七十元葛榮卿帶嗎啡針一只斥釋免罰 
　　前日五區警署查獲陸月康鍾寅生楊桂生何海祥陳玉堂金時潘錢子明李景華王阿大等九人抄出膏土丸藥共十餘兩一併移送檢察分庭預訊一過押候起訴公判 
[海關監督公所批示]  
　　蘇仁欽禀批查海關緝私一役弊端甚多往往求得一張牌照輙假公濟私以肆其敲詐手段商民敢怒而不敢言近有新關撤銷之不法探役屢來化名遞禀譸張爲幻本監督正在訪查主名懲罰示儆來禀是否熱心公益抑係揑名朦混旣屬無憑取信且緝私係海關職權應由稅務司核辦本監督未便越爼仰卽逕禀稅務司核示可也 
[上海縣公署批示]  
　　公民楊後鈞禀遵令禀懇轉詳給領由批該民之父楊鴻儀因公積勞病故原案給予一次卹金四百五十元遺族年撫金三年每年二百九十元據稱一次恤金業己領訖當時係在何處具領未據聲叙着另禀復奪至稱給與令係楊後經收執因楊後經身故現由該民具領有無冒領情弊並卽邀同妥保具結送核勿延此批 
誌謝 
　　江蘇省地方物品展覽會定於五月十六日開幕（會場）在上海南門外陸家浜省立第一商品陳列所（會期）十六日至三十一日（時間）上午九時至下半五時昨承惠贈優待劵二十紙書此誌謝 
雜評三 
[京師商界發起五七會（訥）]  
　　日僑之舉行提燈會所以誌喜也我國商人之發起五七會所以誌痛也日僑何喜喜此交涉之勝利我人何痛痛此交涉之失敗日人愈喜而我人愈痛痛則誌之然一年一大會不過一年痛一日耳一月一常會不過一月痛一日耳吾謂此次之痛宜日日痛之時時痛之片刻不忘其痛斯他日或有轉痛爲喜之一日歟 
　　然而今日痛未定已有人忘其痛者矣况欲其痛定而思痛哉 
救國儲金 
[五月十三日交通銀行收欵清單]  
　　此爲第四次報告 
[第二册五十號至一百號]  
　　女學生佩蘭二元　又馬懷薇二元　又徐麟實二元　又胡文琇二元　又王志斌王志文二元　又李寳林二元　又錢森眞一元　又陸援華一元　王培傑三元　又張玉媖一元　又蔣仁葆一元又袁瑞珠二元又黄心眞四元又陳愼秋二元又阮率眞阮率英二元又胡汶白一元又陸貴眞一元又陸藹芝陸警之一元又廖貴雍一元又吕霞雲一元又張偉民一元又徐荇白一元又姚英華一元又張瑰保一元又龐梅英一元又朱瑶玖一元又程慧眞一地元又薛貴葆一元又嚴素眞一元又金淑眞一元又陳文貞一元又汪秀英一元又王斐英一元又陳秀梅一元又張新寳一元又周舟鳳一元又吳金鳳一元又錢啓秀一元又趙玉梅一元又劉金林一元又舒素賓一元又胡蓉卿一元又余毓先一元又陳保珍一元又余雲先一元又陳鳳英陳鳳貞一元又張秀林二元又丁鳳貞二元又袁佩雲二元又宋杏英二元又陳淑良一元 
[第四册十七號至一百號]  
　　郭仲良五元　楊梧岡三元　周祖培二元　修齊女學校九元　沈達材四元　丁省三五元　陳幼泉二元　潘敬輿一元吳江榮一元　沈俊材一元　陳惕君一元　林識墨二元　馮國安一元　汪增齡二元　陳濟虞一元　莊夢漁一元　莊讓夷一元　陳劍鳴一元　顧欽伯一元　余亞民一元　陳北三一元　陳花周一元　曹雋梅一元　陳克一一元　陳二樂一元　袁子恭一元　明新校一元　徐勉孚一元　張彥中一元　曹炳華一元　蔡楨一元　逺北市立光華初等小學校小學生二十九人等三元　邱渭卿一千二百五十元　邱渭卿一千二百五十元　楊棟生五元　包裕昌一元　武蘭芬一元　高永娟一元　余寳琴一元　吳銀鳳一元　吳皖珍一元　洪月珍一元　楊梅秀一元　李慧珍一元　奚惠娟一元　唐瑞眞一元　陶巧雲一元　金蘭弟一元　張秀鈺一元　方敏娥一元　王月梅王景梅合一元　葛彩娥一元　葉娥仙葉金仙合一元　周允嫻一元　袁惠珍一元　章賽珍一元　鄭妙雲一元　杜筱新一元　凌蘭英一元　杭翠珍一元　兪富根一元　沈愛德一元　程渠珍一元　吳金娥一元　鍾安勤張賓玉合一元　竺鳳珠二元　徐端侯二元　朱杏英二元　尤彩寳二元　嚴杏生一元　孔勉求一元　曹麗梅一元　李秀娟一元　廖質彬一元　周鳳英一元　金雲福一元　金嘉元一元　金才福一元　陳秀英一元　陳蘭英一元　王翠娥一元蘇蘭英一元　傅玉英一元　朱桂英一元（未完） 
　　九江同文書院韓奚畏君來函云風雲日惡祖土將沈各地儲金救國無不踴躍將之敝院同學自慚力薄遂集衆議决不食葷菜將每日所節省者儲爲國用今已實行三禮拜餘所儲達數十元雖云積餘無多而衆志固堪嘉矣 
來函 
[加賦問題之研究]  
　　救國儲金團幹事諸君公鑒日前鄙人主張貴團最近急務以力圖進行速達五千萬標凖之數爲第一承登報端諒邀贊許惟思速達標凖之數爲求所致之由日來雖得諸公勸導之力儲者踴躍爭先然著富名流仍未一露頭角考其原因或有種種然當此政府損失信用之秋未嘗不以權歸政府難收實效爲大慮是則全賴諸公砥柱中流明心感導始可破其大慮動其至誠標凖之數即易達到乃昨讀致北京電文忽有呈請政府加賦籌備海軍之議鄙意竊謂不宜夫加賦海軍雖屬要舉乃另一問題諸君宣勞儲金大志未達即以私人名義條陳中央且恐招接近政府之譏增社會誤會之想今乃以貴團幹事資格創此新議反響所及阻礙匪輕恐非所以贊成儲金之本意也鄙人因公忘私不嫌冒凟用特舉其所知以爲賃獻嗟夫一線生機存亡所繫諸君尚其勉之唐突之各當能見諒也黄毅方夢超同上 
[李佩蔭之熱血]  
　　敬啓者自中日交涉解决以來聞中華國貨維持會調查部職員李佩蔭君異常憤慨今晨割臂瀝血大書同胞同胞母忘民國四年五月九號六點鐘國恥紀念李佩蔭血書二十六宇擬送交中華救國儲金會陳列以警國人兹特代爲函告即祈登載貴報一爲表揚是所切禱莫錦榮謹啟十四日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[獨家村之痛史] [  天虚我生] 　　 
　　却說梁山泊的大盜這一日竟把一封戰書交白日鼠投到獨家村來上面略說限你二十四秒鐘快把田房財產盡數交割否則大兵到來鷄犬不留···這獨家村中衆家兄弟聽得這個消息個個磨拳擦掌一片聲嚷說如果强盜敢來我們一家殺他一個片甲不回快把來使斬了正嚷着中間一個老者道慢來慢來你們鼓着勇氣果然可敬但是我們村裏又没得兵器這些鐮刀斧鑿怎敵得他的那些槍砲一個道你老人家不要短了自已的志氣强盜至多不過來了幾百我們村裏人少算也有幾千十個打一個難道打他不過便有槍砲也不過一砲打了我們兩三個人還有七八個人趁這當兒跳近身邊去一刀一個怕不宰了他十七八頭來老者道若在岸上果然我衆彼寡不怕什麽但是他們來時必從水面上來我們又没得兵船好去水面上攔他只在岸上守着如何抵敵得住我們即使也有大砲轟將過去未必得凖多分落在水中他若一砲轟來總在我們村裏少不得有幾家子屋破人亡所以我想終是不打的好有幾個道我們已在關王廟裏發過咒的誰怕什麽死只要你老人家發個命令我們馬上就去···有幾個道發誓呢我也發過的了只不過明明看見一隻老虎來了我身邊又無寸鐵敎我走在前面把腦袋送向虎口裏去我可不去··有幾個道强盜眞個來了你們都不打緊好拖着棍子逃的我們這些拖兒帶女的女眷可不是遭了死刦··有一個道我也這般想呢如果我們這個村莊竟被强盜硬占了去死的不必說活的都做個俘虜比做奴隷還要不如田房財產不要說起當然是全掛子歸了他了而且仇深切齒要殺要刦還有什麽好說我想不如和和善善的送給了他的便宜··衆人道豈有此理放屁放屁天下有你這樣的混帳東西好没志氣當下七張八嘴議論紛紛莫衷一是但還守着規矩只望老者說出一句决絶的話來大家便好一心一力的對付强盜誰知這老者心裏早已打定主意隨你一般後生小子天高地厚的說去他却慢慢地囘到家中向床上一躭嘆了一口大氣道這般血氣方剛的孩子懂得什麽不想我這獨家村所有的田地財產雖說是我家的但只田地上的出息每年要還隣村的佃租財產上的利子大半要還隣舍的債務按到實在早已不算是我家的了如今强盜來刦只算是强刦隣舍家的於我什麽相干我又何必去替隣舍家出這死力罷罷罷只要我睡着的這張眠床還得安穏以外的東西隨他去罷來來梁山泊的天使我便都依了你罷這話一出梁山上强盜果然滿了意去只聽得村中一片聲嚷將起來道哎吓吓氣死我也獨家村不是你老頭子一個人的私產如何一個兒做起主來不承認不承認打打打强盜打不過打打你老頭子可是一等拿手於是一唱百和只一下裏便把個獨家村鬧得天翻地覆也有乘勢打刦的也有借端殺人的直攪得鬼哭神號屍山血海其中還有没見識的人竟把小强盜捉來打死了一個登時梁山上大夥强盜一齊鬨上獨家村來始終免不過了一場浩刦先是村裏人打村裏人後來强盜來打村裏人再後來隣舍請了官兵來打强盜再後來强盜雖然打退梁山泊也踏平了但是獨家村已經變了五家坡了最後來這五家鄰舍因爲分配不匀又打起來直打到没個收場不知後事如何在下也無從說起只記得後人有詩道 
　　弱肉强呑無可說臥薪嘗膽最相宜　　越王便是千秋鑑暴虎馮河不足奇 
譯叢 
[普爾登瑪亞村之古屋] [  木] 　　 
　　英國哇克海伊地方有村名愛普爾登瑪亞者中有古屋一座屋前牆上嵌有奇趣之雕刻品蓋人頭凡三也相傳中間爲屋之主人左右二人一爲律師一爲醫生而於人頭之下鐫ＴＡＯＩＩＨＴＦＢ數字蓋Ｔit　of　life　How　To　Find 
B　　d一句格言之縮寫其意（人之一生當如何始能得麵包）云 
[紀念船]  
　　瑞士賽恩河畔有屋一座臨河而築屋中一游船之首伸出屋之牆外船首之上復鐫派德路尼亞字樣蓋屋主人之妻因坐此船　河而死主人因陳此船於屋中以作紀念無如船身長屋不能客乃　其首於牆外　杵之下此屋適當埠頭船隻來往絡繹不絶凡見此船而不明其用意者莫不驚爲奇觀 
[觸電不死之女即]  
　　英國提爾地方有一女郎名明南羅奇司者年十七爲人傭工一日主母外出適值大雨女郎手一傘復挾傘一衣包一往主母處行抵中途霹　一聲閃　之電直震女郎女郎遂仆地蓋傘柄之尖與電相吸所致時途上僅一人其人見之扶女郎起視濕透之傘及衣服已完全乾燥斯已奇矣女郎復自述當觸電之時其感覺眼際類烈日直穿過其傘而下耳際復嘶嘶有聲但未傷女郎毫末僅其髮端略焦然女郎觸劇烈之電得不死咸莫明其故云 
自由談之自由談 
　　黃式章呂耀庭郭慶恩三君今日向靜安寺路夏令配克外國影戲院全包一日由黃君等印劵發售所得劵資悉數充作救國儲金觀者旣得覩優美之影戲而金錢仍間接儲爲救國誠一舉兩得且影戲之中恒演世界大英雄大豪傑之歷史故歐美諸國每假影戲激勵國人是則觀影戲逈異其他之娱樂可知吾人又何樂而不往哉[  覺迷]  
小說 
偵探小說 
[我子之一原名ＯＮＥＯＦＭＹＳＯＮＳ] [  東埜譯] 　　 
　　（一）小孩與老人（續） 
　　看官試想像這麽一所大屋外觀已如此體面内容的富麗自然相稱旣承主人再三勸駕那一個人不想進去擴一擴眼界雖說這件事體有些蹊蹺然在當時人家總不料裏邊藏着甚麽艱難不測之事呢吾隨着他昻然進去回身把門關上那孩子在前飛奔轉瞬已跑過一半迥廊立在一扇門前喊道這裏這裏通敢心和好奇心勃發走上去立在他身邊向裹一瞧方曉得那孩子心裏害怕要請一個陌路人進來相帮的緣故原來裏面小小一個房間形似公事室一位老年紳士立在其中吾雖然不認識他却見他的顏色慘厲絶倫非特患病簡直是死下來的朕兆吾這一驚非同小可想這事情可怕出吾預料之外回身就要逃走去尋帮手那孩子已掠燕般從吾身旁走過進房去抱住他祖父兩膝回轉臉來哀哀切切的向吾望着吾不不認捨之逺去還有那病人的形狀吾看見了也甚驚疑吾不是已經說過的麽他雖然滿面死氣却是直挺挺的立着並不臥下他身體狠高一搖一晃倚在一隻大桌子上表示出一種心理上兼身體上的痛苦這一幅天然寫眞入目剌心吾以前不曾見過以後也終身不會忘記的了他一手掩在心坎上還有一手抵在桌子一邊五六張打字機所用的紙上狠命　住他身體雖則未曾跌倒恐也不能持久了他見吾走進房去那顫巍巍的身體登時活動掩在心坎上的一隻手就慢慢地放開顯出一張紙條兒來在他指縫中吾見他容貎甚是莊嚴臨命時却没有一處可呼將伯料他是祖孫二人相依爲命的一時天良激發惻隠之心不覺油然而生便走上去問他有何借重之處他把目光注在手上後來見吾不明白他的意思又振起他垂死的精神呑呑吐吐斷斷續續說了幾句不明不白的話吾留心揣摩出來却是一篇　告文意思是要吾取出他指縫中夾持的紙片原來他的手指已經木僵不能自由放開了吾憐他這種埀死乞援的困苦極意要安慰他立刻把那紙片從他指縫中取了出來留心一看第一先辦出那張紙片同紛散在地上的許多紙片一樣第二又見那紙片已經摺疊起來好像是寄與人家的秘密書信吾又望着他問道這一張紙片敎吾如何發付呢他把目光在室中轉了一周轉到幾個信封上面便固定了吾會意隨手取過一枚把紙片插入其中謹愼封固向他微微一笑他也向吾望着目光中露出十分感謝尊敬信託之意吾經他這麽一望如腐過分的寵錫慚汗滿身想問他把什麽名字寫在這信封上面他那時竭力要表白他的秘密志願那種凋敝的聲浪忽然清明起來吾未及間先聽他說道忽寄他人單單寄與 
滑稽短篇 
[玉美人（再續）] [  醒謝] 　 
　　公爵這才慢慢的吐口氣道對呵究竟還是你有些主意我簡直被他駭暈了一點兒法子也想不出來就是這麽着罷不要再　閣了時光說着就立了起來一壁兀是用那張信紙去拭額上的汗珠安拄也趕着替他收拾物件因道主人須得我同去麽公爵道怎麽你可以不去這玉美人我還拿得動那四張畫簡直是個笨貨呌我怎麽背法况且汽車夫腦夫特克又病了這倘而去那御輪的事兒也非你不行呢安柱微微一笑就把那四張銀筐裝着的畫也卸了下來和美人併在一起開了門逕同公爵登車而去不到半點鐘兩人早已到了道勝銀行的門首公爵見了總理就把來意告知並且取出白菲兒的那封信來給他瞧總理蹙蹙眉道這白菲兒也眞可惱一月裏面他的案件至少也有三四件便是我們銀行家聽了他的大名也都風聲鶴唳夜不安枕這三四月來忽又消聲滅跡我們只當去了將來不致再擾世界都放了一百廿個心好像卸下一塊大石誰知如今又出現到公爵家裏來這可不是反了公爵這是呢所以我要把這些東西存到貴銀行裏來敎白菲兒那賊子去撲個空總理道狠好我們這裏的保險箱最是堅固可以不怕他來　篋只是公爵大約要存幾年呢公爵道這可論不定或在明朝就來取也没數總埋道這也好如今請你把東西交給我我替你藏去要是公爵高興跟我同去也是不妨公爵道你可以把東西交給我的僕人背了這物件很重恐怕你吃不下總理聽着把眼望了望安柱露出一種疑惑的樣子道公爵我想不如喊我們行裏的下人來省得勞動你的網紀公爵忙道不打緊不打緊這人是我最得意的可以母須避得老實對你說這條計兒還是他想出來的呢說着從那驚慌的顏色裏面微微露出一些苦笑總理也笑了一笑三人就立起身携着這幾件寳貝一徑往寳藏庫裏走去那庫是在一個地窟裹面四壁都爲水門汀和着碎花剛石堆成砌得狠是精緻銀箱都有八九尺高一半嵌在牆壁裏面狠是堅固門上標着號數還有念六個英文字母一順兒嵌在銀箱門上都活動的總理疊起他兩個指頭指着說道公爵這念六個字母便是鑰匙公爵可以將　取下來順便拚一個字拿他塞到鑰匙竇中一　那箱子便鎖了若要開的時候仍須把那兩個字母拼成功那一個字塞到竇裏一　方始會開若要把那兩個字母忘了可就是本人也不能開他這東西要鎖一輩子了說着隨手開開一隻空着的鐵箱含笑道公爵請你把東西藏進去自已封鎖我可不能看你這是行中規矩司事人照例不許看客人封鎖銀箱的說着背過臉去安柱便把玉美人和四張名畫謹謹愼愼的藏了進去也道主人要呌我出去麽公爵道不不你不必出去就站在這裏看我也没什麽說時便隨手把　　兩個字撮了出來因道讓我想想瞧拼個什麽字呢哦是了我這事本是偶然的我就拼個Ｈappy罷說着把ppy三個字也拈了出來拼成了就往竇中一塞只聽得鏜然一聲那門果然鍵了總理含着笑回轉身來道好了如今公爵可以放心了這是公爵要取張收條去麽公爵道不必不必那賊今夜必來他若把我的收條盜了去可不是轉多一層波折謝謝汝我如今也不再多坐了不得妨礙你的時光因爲我還要到警察署裏去呢 
 
 
 

Page 15

 
 
   
 
 

Page 16

 
 
   
 
