# 1893 - 323 - 4907399

 

Page 1

 
 
[開印繪圖海公大紅袍全傳] [  圖書集成局代啓]  
大紅砲一書歷紀名臣海公事蹟雖不脫章回科臼而筆歌墨　有色有聲閱之足以解睡魔遣旅思兹由熙記書莊債本局代爲排印刻巳開工一俟印釘告成當再佈告遠近也此啓 
[論江西興辦蠶桑]  
　　蠶桑之利足以衣被天下自古迄今莫之或廢中國九州之土無不宜於植桑詩書所載可攷而知也何以沿及後世而蠶桑之利漸就式微耕氓野老問以培植之法而茫然而上之人又惟知以催科爲能事不暇爲民興利雖有美種而不使栽植雖有沃壤而任其廢棄一旦晴雨愆期五榖收成無望小民之稍有積儲者尚可支持苟無恒産則災祲之來猝不及備必致啼飢號寒流離轉徙而後己浙之嘉湖一帶民間以植桑有蠶爲事附郭之地濱水之區桑者閒閒桑者泄泄每當新雨初過嫩晴乍放濃陰如幄滿目青葱大可點綴詩情煊染畫意而民間旣恃此爲生計則於植桑育蠶之法無一不加意講求家人父子衣鉢相傳叩以此中三味固己耳熟能詳此所以嘉湖一帶富庶冠於他處雖有水旱之災無麥無禾而杼柚不致於久空卽食用不虞其遽乏近年以來各省封疆大吏及守令之循良者亦知蠶桑之有益於斯民分派幹員赴嘉湖一帶購買桑秧教民以種植之法籌集資本開設官局凡民間赴局領桑者但須覓有的保不必耗費分文此其體恤民艱亦可謂無微不至其有成效可覩者如左文襄之於陜甘馬中丞丕瑶之於廣西張香濤制軍之於湖北業己次第從事近日江西瑞州府江太守毓昌復捐鶴俸萬金興辦蠶桑府屬各縣皆知蠶桑之利官辦之外佐以民辦太守復出示曉諭變通辦理凡民間有欲買接過湖桑者無論公栽私蓄皆准赴浙代買惟零星小數恐有錯誤務令數人或數十人湊成總數送該縣蠶桑局發給收票俟彚齊後一總解交郡局將來郡局將桑總發縣局憑票分領所有交價及領桑一切均無花費良法美意洵屬不可多得吾知數年之後風氣日開栽種日廣合江西全省無不知植桑育蠶之有大利可獲相與踴躍從事不敢憚勞從此戸多儲蓄家有資財事後追思必有溯本探原歸美於江太守之首先倡辦者攷古人於蠶桑一道本極講求其散見諸家者如荀子韓子淮南子古今注方言說文埤雅爾雅翼種樹書羣芳諸博物齊物類相感志唐本草救荒本草本草圖經本草衍義本草拾遺本草綱目及毛詩戴記爾雅各註疏其著有專集者如淮南蠶經宋元明之蠶書桑蠶直說桑事圖譜藝桑總論養蠶總論國朝之蠶桑寳要蠶桑輯要備覽等書浩如淵海未易一覽而知惟方方伯大湜所著蠶桑提要一書薈萃衆說棄糟粕而擷英華洵足昭示來兹嘉惠後學江太守不但派人赴浙採購佳種並採前人著述諄諄然頒布民間其所以誘掖而期望之者不可謂不至要之古來循吏能使　　者氓感恩戴德浹體淪　愛之若慈母敬之若神明者不過以其能爲地方除大弊興大利耳然除弊之效僅在一時興利則澤被億萬人流傳千百載直可與山高水長同其不朽如西門豹之治鄴引水以灌農田白香山之守杭築隄以興水利見於史册者昭然可覩雖事過境遷而後之人歙水思源每有登高憑吊懷古欷嘘想兄當日經營之不易而况蠶桑之衣被蒼生其利賴固無窮乎雖然蠶桑一道振興於昔日固屬務本之圖整頓於今時九爲扼要之計自西人泛海東來兼收博採凡中國物産被彼梱載以去移植西土者正不可以僂指計而蠶桑關繫尤大法意等國加意培植種桑日以多出絲日以富囊日中國獨有之利已不免爲彼所分中國苟不竭力振作在各省徧爲種植年復一年蠶桑之利將盡爲他人所奪然則江太守之興辦此事其有裨大局洵非淺尠顧安得各處守令盡以太守之心爲心哉日望之矣 
[本館接奉電音]  
昨由京友電傳諭旨九道敬謹譯登○十月十五日奉硃筆武塲正考官著汪鳴鑾去副考官　吳　云欽此同日奉硃筆這監試著文郁王鵬運去欽此同日奉硃筆這收掌試卷著徐鼎襄程宗佑去欽此同日奉硃筆這外簾監試著章士荃曹蕙周汝銅杜啓驥去欽此同日奉硃筆這塲内彈壓副都統著崇年去欽此同日奉上諭給事中唐椿森奏科塲積弊甚深請嚴飭剔除積弊一摺著禮部議奏欽此○十六日奉上諭崑岡著教習庶吉士欽此同日奉上諭裕德著充會典館副總裁欽此同日奉旨此次軍機處修漢字檔册總司校勘之内閣中書卽補侍讀連文冲著作爲候補郎中掣分戸刑二部遇缺卽補工部卽補員外郎張正育著以本部員外郎無論題選咨留遇缺卽補其尤爲出力之供事候選從九品馮德霖著以巡檢歸議叙本班分缺先選用俟得缺後在任以縣丞補用候選從九品史政昌著以縣丞分發省分歸候補班補用俟補缺後在任以知縣補用候選從九品毛炘著以縣丞分發省分歸候補班補用俟補缺後在任以知縣補用候選從九品蕭佐廷著以縣丞歸議叙本班先選用俟補缺後在任以知縣歸候補班補用候選從九品范熙春著以縣丞分發省分歸候補班補用俟補缺後在任以知縣候補候選從九品李中逹著以巡檢分發省分歸候補班補用俟補缺後在任以知縣歸候補班用以示鼓勵該部知道欽此 
[順時布政]  
京師來電云現換曰風毛外褂此亦國家順時布政之意敬譯登之 
[命案駭聞]  
武昌縣東門外某木行主婦係湘南人隨夫貿易於此夫殁後遣一子僅十三齡在塾讀書有童養媳年已及笄待之不異奴婢常加凌虐前日婦將媳遍體炮烙并燒紅鐵火箝揷入要害因之斃命繫以巨石抛入江中冀圖滅迹詭稱媳走失倩人鳴鑼尋覓孰知天理難容奇冤終雪石沈䋲斷其屍流至下遊五里之洄水灣一日子自塾中歸見家中素養之犬狂吠不已且銜衣作泣　狀逐之則旋吠旋奔不逐則銜衣如故其子以爲異隨犬行至江邊見媳屍在焉歸以告人隣里及保正等以人命關天未便緘默遂赴縣報案經劉明府相騐當將婦帶案究辦悍姑虐媳久爲王法所不容似此很心辣手更出情理之外三　法其在豈　爲若輩寛耶 
[强當失勢]  
京師宣武門内簾子胡同路北承善當於十戸初一日午刻有某甲持當劵一紙以所當之物原係暫押卽欲取贖今因乏鈔可否取出多當數千鋪夥不依與之口角甲負氣而去後覓利刃步入院中解開犢鼻褌連剟四刀將腎割下復用䋲拴繫忍痛步入將勢擲於櫃上大呼當錢聲甫絕而人已倒地血溢淋漓富夥立卽報官惟甲臥於地上性命尚難保全地方官令以棉被毡褥覆於其身一時觀者如堵遂將當門暫閉地方官立將富夥帶至提署 
 
 

Page 2

 
 
嗣有某邸内監聞信而來先以藥敷傷處俾得止疼繼以藥令甲咽下流血亦止内監謂性命可保至晚將甲舁送回家有和事老爲之調停次晨該當遂照常開巿逞一時之忿至於失勢而不顧是誠所謂北方之强矣 
[主試過揚]  
江南正主考徐少同空會澧副主考文太史廷式秋闈竣事起節回都於本月初五日上午抵揚運憲江都轉叅府彭叅戎曁地方文武各員均至碼頭恭迓脚靴手版絡繹於途城内鹽揚等營城外駐防各軍均列隊江干鳴槍致敬正主試旋卽命駕登岸入城拜客回舟時巳街巿燈明譙樓鼓轉矣翌日揚城各大憲肆筵設席擬伸地主之誼少司空以急欲回都覆命未便逗留辭謝旋於初六日上午起節北上各官恭送如儀文太史並未同行聞己便道回萍鄕坷里矣 
[入險出險]  
節逾霜降揚河水勢依然滚滚滔滔本月初四日有划船一艘高挂布帆由南而北行至五臺山河面不隄防狂風陡起把舵者將篷脚䋲脫手舟遂傾覆幸在白晝近處小船齊往拯救舟中人得慶更生惟所載雜物已不知漂流何處矣刻下舟仍釜覆河内尚未起水據聞舟中搭客係往邵伯入贅者未赴雀屏之選先作蛟窟之游幸未遇屈靈均不然把臂去矣險哉 
[科名佳話]  
善惡果報儒者不談然事跡昭昭在人耳目者赤不妨略紀一二爲薄俗勸焉如本屆江南鄕試中式一百零七名之楊君麟香初不知爲何許人嗣聞閭巷喧傳卽甘泉縣屬邵伯鎭楊誠齋封翁之文孫封翁年逾古稀生平廣行方便周貧齊急赴之如恐不及里中咸以善人稱之其公子名誥已於上科名列賢書今文孫以弱冠年華榮登蕊榜聞者咸謂封翁行善之報又已故前福建臬司徐仁山廉訪之次公子名乃昌卽隨使外洋新派紐約理事官厚餘太守之胞弟亦於今秋高掇巍科說者謂廉訪宅心仁厚處事寛和矜恤屬寮有加無己前署運司時發給貧員度歲資查有賦閒而終窶者於尋常應給外復解腰纒以示賙恤迄今鹺屬中人猶嘖嘖補頌　廉訪之如夫人等亦能仰承夫志如施材施衣及振濟災黎佽助親戚等事至今仍行之不倦日前捷音傳至聞者皆謂廉訪繼起有人箕裘克紹觀此兩事亦可見蒼蒼者之報施善人絲毫不爽也 
癸己恩科福建武鄕試題名全錄 
林瑞華侯官張文裴莆田藍德周上杭黄景章閩清連高興惠安沈慶三詔安江夢周福州陳錦濤莆田周瑛上杭 
吳汝顯仙游祥慶滿州黄天齡長樂林士賢福安陳樹森甌寗黄寳珍羅源姚斯銓福清李開聲晉江江聯升汀州 
林以陞興化林初聲漳州鄭朝忠福州　聯奎浦城森志正白葉品乾古田陳鎭國長樂王念祖連江顔國泰永春 
余正忠閩縣林慶忠松溪黄耀南臺灣瑞泉廂紅劉森勉長樂黄明德南安盧鎭卿平和張培昌福寧陳朝儀宜蘭 
謝棋鰲浦城李彩雲龍溪張榮春閩縣黄鎭　閩縣葉德椿詔安吕仰周建安鄭瀛俟官葉國器同安吳賡唐侯官 
張憲章興化涂定山詔安李枝春俟官林文玉閩縣藍萱然旗籍林鵬飛閩縣黄松屏閩清沈廷璋詔安周作元寧　 
王承流閩縣永泉正黄陳寳英閩清鄭鳴鏘侯官陳葆中連江愛仁阿駐防周玉輝淡水林秉章福清林鴻猷永春 
高國昌詔安劉鯤寧德黄　壘永福吳聲遠閩縣順連滿洲馬鳴鑾邵武謝泗濱龍巖 
[濬河續述]  
揚州城内河道淤塞舟楫不能暢行前經某善堂董事建議挑濬由龍頭關開工巳紀前報嗣聞該董事以工叚綿長經費不敷挑至太平碼頭卽將工程停輟連憲江都轉以是河關係居民汲飮防範火屬旣已興工何可中止遂檄前署府許太守核實勘估　竟需欵若干太守卽帶同熟諳河務員弁前往逐細估計由太平碼頭接挑以逹北門並文風河大約非一二萬金不可刻已據情禀詳上憲仰邀批准大約年内卽擬開辦云 
[覆勘秋成]  
蘇州府王可莊太守定於本月十一日赴各屬覆勘秋成是日適逢奎中丞宴客太守於午前趨詣撫轅與各憲暢叙少頃中丞邀客入座山珍海錯羅列滿前迨酒闌人散太守興辭而出並不回署徑至胥門外官碼頭登舟旋卽啓綻赴鄕一俟勘畢卽　回郡 
[赭嶺送秋]  
太平府金柱關稅務委員唐子範少尹現屆　滿遺缺道憲詳委候補按照磨劍泉少尹接辦俟　到撫院回批卽可捧檄蒞差云○現交冬令宵小將乘時竊發袁觀察循例札委蕪湖縣保中局及時開辦冬防兹先　查門牌計閥閱朱門與夫　闠輕營　列爲上册外横吹短笛供養烟霞者又爲一册至郭外馬流雁集之逹茅旣無次第可編又無街巷可名乃按千字文以百家爲字十家爲牌循序　進各立甲長並令互具保結爲良爲匪隠然各從其類委員遵此辦理頗　認眞刻已查竣由總辦逐叚履勘無訛遂卽發給門牌挨戸懸挂定於本月望日起輪班查夜聞今年並不另添防局但責成各叚員加意嚴查果能勤勉過人則定有加俸加奬　程以待其人是誠激勵人才之妙用也○今年蕪湖蟹巿較去年爲旺節届重陽横戈帶甲者流巳布滿通衢劉伶畢早輩日挂杖頭錢　色雌黄滿口者挈榼提壼傴僂而歸拍浮於紅泥緑蟻間每隻僅需青蚨十餘頭魚販水戸又從而販往蘇滬各埠消售咸稱利巿三倍老藜評品優劣　以金毛脚曰玉臍　　上蕪地所産　如其形故遠埠慕名而思親魚　之亦不過如處士之純盜虚　耳○新簡安徽按察使員梧崗　訪由黔中交缷道篆啓節　廟天道出長江附坐招商輪船於前月杪行過蕪湖地方當道各官咸萃躉　恭迓當蒙接談片晷卽展輪下駛聞蜺旌於白門小住數日卽　轉斾來滬航海北上至履新之期約在葭琯灰飛時云○前日午後洋關南首有一民渡由江北滿載過客乘風破浪正在攏岸之際後　有一載米駁船欲後來居上渡夫某甲不肯退讓以致大動干戈駁船帮素日喜事生風攘臂一呼羣夥鶯集扭渡夫之子某乙毆之乙戔戔鷄脇不足以富尊拳數合之下卽玉山頽然一命嗚呼甲皓首如銀只此一子不禁撫屍大慟以頭觸地幾欲自殉旁觀代抱不平將駁船夥拘獲數名鳴保到官駁　頭目恐人命關天急請某視由科前來畫符噀水向死者噴薄良久乙心頭轉温嘠然噯氣喉中咯咯有聲旋卽蘇醒然遍體鱗傷叟决不肯巳後經和事老出塲一再排解貼以養老費廿餘元其事始寢然駁船帮之兇横實是積習相沿設非痛懲數名恐將來愈無忌憚矣 
[文斾過潯]  
江西主考惲鄒兩星使由省起節乘坐官舫用紫電官輪拖帶於初五日申刻行抵九江道鎭各官俱赴江　迎迓選鋒新勁等營亦排列隊伍鳴砲申敬兩主試入城拜客仍回舟次翌日各官公設盛筵請兩主試赴宴撙前山色筆底江聲極文宴之樂事旋定於初十日辰刻啓行道鎭府廳營縣均出城送惲閣學渡江遵陸回京鄒太史附江永輪船東下回蘇州原籍省親選鋒新勁營將領兵丁仍在江干列隊鳴砲恭　行腔 
[廬山眞面]  
關道憲誠觀察札委軍火局委員彭星陷明府騰瑞管解貢瓷入都於初二日附江寛輪船起程○時值　冬宵小最易竊發道鎭飭令文武各官嚴行稽查以期地方安謐江防府盛司馬德化縣薛大令三營將領周遊戎　遊戎丁守戎楊守戎潘守戎各帶兵役於一更俊出外遍查大街小巷戈矛雪皎燈燭星明郡失又委朱明齋少尹偉專查冬防保甲不論城廂内外晝夜梭巡穿　胠篋之流　無所施其伎倆矣○上月廿九日戌刻西北風大作江中鼓浪如山摺商局碼頭停泊空船一艘竟被潑沈舟子三人　避上岸得保無恙而舟中物仵已付東流矣○東門外十五里　　湖附近游家嶺地方有虎傷人幾令談者色變　日有一婦手張雨拿經過嶺下虎從林問躍出　去雨傘傷及頭顱 
 
 

Page 3

 
 
復銜左臂欲曳之去經鄕人瞥見哄然追下虎始　婦而遞聞婦傷勢甚重雖　擡歸醫治不知能保全性命否○德化縣試終覆案於初四日發貼冠軍者爲伍君鳳林所取前十名與前三場同惟名次先後稍有不同耳○署理瑞昌縣陸松溪明府垣於初一日抵潯謁見道鎭府憲并會同寅德化縣薛俊甫明府兼理瑞昌印務於初四日送印陸明府卽於是日履新○湘帮鹽船魯瑞清在十二圩裝載西岸引鹽上駛中遇一曰爱老人堅請附載船主允之令宿於内　翌晨忽失老人所在但見巨蟒一條蜿蜒艙中船主怖極祝之曰君若是龍當收縮毋令人恐轉瞬僅盈尺船主遂以香燈供奉朝夕禮拜行抵九江停泊龍開河口備香楮禱告者絡繹不絕觀者見蛇盤於銅盆清水内其色烏雜以金黄頭上隠隠有角清晨不見及午往視則仍在焉此事怪誕不經錄之補齊諧諾皋之闕 
[津沽寒汛]  
天津鼓屢西德興厚換錢局開設有年左支右絀計外欠一二千吊勢難支持遂於初三日荒閉當經地方禀報發封其鋪東李某亦捉將官裏去究追帖欠○洪文卿少司馬疾終京寓其飾終典禮已見邸抄恭錄報首現由其公子奔喪扶柩南旋於初三日抵津以便附輪回滬遄返蘇州卜吉安葬津郡官紳故舊祭奠按洪少司馬靈輀己於望前過滬矣○九月廿六日有京都大班差役携帶大部文書協同眼綫黄王氏張李氏到津投縣掛號係爲緝拿在京逃逸之黄大姐歸案訊辦邑尊當派值日賈相臣隨同來差協緝因侯家後爲花柳之叢卽逋逃之藪當往小班妓館男女下處一體盤查若人聞信相率以閉門羹待客曾未兩日又復豔幟高張兔起鶻落如是如是而黄大姐之能否查獲更於度外置之矣　所聞而來者其能見所見而去否耶○河西務上紅蟒里河堤决口旋築旋傾經列前報該處係北運河爲京津往來孔道衝要之區口門旣决水往武　寳坻各州縣灌注田園廬墓盡成澤國而河水不過尺許曾不容刀以致重載如京銅京貨官米賑米各船隻一律被墮不前由楊村祭村上至河西務帆檣林立官憲恐節交小雪卽係北河冰凍之期不分畫夜督工者築以期從速合龍旣免斯民昏墊之憂又免舟子冰膠之苦現定於初六日下午收束口門俾全工告竣如果不復如前滚壩斯卽災民之幸地方之福耳間下係流沙鬆不受築故日前三次被滚云○初四夜更魚三躍紙窗淅瀝作聲雹子又如撒椒約半炊許隨止而北風怒孔儼如虎嘯龍吟冷氣逼人以致衾寒似鐵翌日卽有披裘人招摇過巿節令未交小雪而天寒已至於斯不知無衣無褐災民將何以卒歲耳恩深挾纊不得不望諸籌賑之大君子矣○海河自初四夜大風而後水勢又減二三尺許現在輪船又復停泊大沽界外或將貨駁清然後入口或貨已　清仍難入口須候大潮如　東風潮當立漲方可往來無碍云 
[武闈瑣聞]  
江南武闈鄕試初八日開考馬箭前報曾紀其事現馬箭已完接考步箭球箭城中士女結隊往觀大有如雲如菜之盛更　一種好事男兒闖入圍中從旁逼視興高采烈之時忽一失飛來洞穿左頰桃花血濺片片沾襟無可鳴寃忍氣吞聲而出此初九日事也初十　下江某生跨駿馬如龍循軌跡奔馳疾同掣電方欲彎弓發矢馬忽躍出軌外旁觀者代爲控住復引入軌跡中一鞭甫加仍復躍出將生掀仆在地幸平坦如茵未受大窘堂上校射官呼令退下照犯規例扣考生屈膝苦求始准易馬復試貫革者三欣欣然叩謝憲恩而退不然未爲榜上人先作門外漢豈不索然興盡哉 
[定限收漕]  
江北各州縣漕糧照例冬兌冬開不容延緩無如各花戸意存觀望甚有拖至年終者江都縣林大令已於九月二十四日在大堂設櫃關收奈完納　寥寥現經大令分别價目立定期限出示催完大旨謂本邑糧價禀奉大憲核定每石收錢五千五百文外收費脚五十二文兹本縣定限由九月二十四日起至十月二十四日止每石减收五百文净收五千文十月二十四以後至年終止則仍照例徴收不减倘　延至年外完納則照例收五千五百文外再加收五百文至費脚無論年内年外概不加收以示懲勸想各花戸具有天良當必聞風興起踴躍輸將也 
[割臂撩夫]  
桐城憲芬女史姓鄭氏爲履菴先生之賢媛幼嗜讀嫻吟詠及笄後歸毘陵陳君麗東陳君奇士也壯年橐筆游粤西所至大吏爭倒屣迎尤爲蘇子熙軍門所器重磨盾草檄倚馬千言蓋倚之如左右手焉一日忽抱沈疴攻補兼施百藥罔效堂上恐其不　憂蹙逾　女史强作歡容侍奉湯　每於夜靜無人之際輒焚香默禱矢願以身代之一夕聞醫者以棘手辭乃潛刳臂肉納樂中服之果神識斬清禾幾卽霍然而愈噫今之婦女惟傳粉薰香之是務有能吟風弄月略解拈毫者里䣊巳嘖嘖稱羡如女史者能敬其親以及其夫苟非姆教夙諳其能若是乎友人述之如此執筆人曰闈發幽光日報之責也因泚筆而記之 
[憲批備錄]  
本邑緝士楊德炳等前以城廂内外保甲總巡帮辦朱綵庭明府璜輿情不洽臚列八欵赴道轅具控聶觀察正批查閒楊等又赴蘇省撫轅控告旋奉撫憲查明實在飭將朱委停差十八個月嗣由臬憲陳舫仙廉訪會同關道憲　觀察詳覆上海紳士楊德炳等　控委員朱璜一案請以前積大功抵銷停差等情奉督撫兩憲批司移道知照督部堂劉批奉批如詳註册飭遵仍候撫部院批示繳又奉巡撫部院奎批該員朱璜停委差缺二年之處如詳准以拔著一次記大功二次抵銷停委十八個月餘剩記大功二次仍註册飭知惟該員在滬差委旣被該處舉貢生員楊德炳等列欵在本部院前攔輿聯名具控飭查並非盡屬子虚未便仍行留滬冉滋藉口應飭令該員回省　候差委以息物議並卽飭遵將回省日期報查並由司移會上海道曁錄報督部堂查照此批現由蘇撫憲行文來滬合將憲批備錄報端以供衆覽 
[著保交娼]  
娼婦王文娟一案已紀報端昨日包探何瑞福將爲娼具保之杜松林解送英公堂禀稱杜是流氓前曾犯事到案今又串同賴債由好捕頭命拘鴇婦謝王氏供稱八月二十日由傭人張阿道薦王娼至小婦人院中包房間借去洋銀一百八十元龜傭張阿道供稱小的被文娟借去洋銀一百五十元另有經手龜傭亦被借去一百五十元今文娟經杜唆使喊控旋由杜保出洋銀應向杜追小的等洋銀亦借自他人無力受虧女傭玉阿寳供稱小婦人被文娟借去洋銀一百五十元杜供稱小的曾至王娼處作狎邪游呌局一次後王娼與龜傭口角　寳問小的如何調停使之還欠不料王娼竟投案喊控並非小的唆使旣而娼母囑小的保出暫住城内天燈弄未及商了各債卽由包探拘拿送案至小的上年因索許臺基之事得洋銀一元以致牽涉到案卽蒙開　太守謂娼院帶擋向不准追今王娼不願發堂自願央人向各債尸理還欠項並由其母吳氏投案求領故宋大老爺始准具領著具不再爲娼及料理各債切結爾等旣被欠洋銀當時並不投案申明今始來案何耶謝　氏供稱小婦人索聞大老爺例不追娼院欠欵是以不敢來案現由包探喚小婦人等到　房問及杜事又命來案太守問爾等欲控杜否答稱不敢太守問好副捕頭因何訪使禀稱杜係流氓前曾犯事今又唆使娼婦喊控意圖折償帶擋從中漁利所以拘案請懲杜又稱小　並未唆使土　喊控何包探又禀　謝王氏娼院在百花里口前面是萬寳茶樓杜曾在茶樓倚後窓啜茗與王娼絮語商量龜傭知其非好人將窓阻隔卽與之爭閙後杜向龜傭言折半歸還否則分毫無著太守問謝王氏曰自王娼到案後杜曾到過爾處有甚言語否笞稱到過一次言及折償之說小婦人置之不睬太守謂是否杜唆使告狀須王娼到案方可質訊明曰旋問杜曰爾旣保王娼出外如今理應交案答稱王娼現在城中容卽交案可也太守飭差押杜前去指交王娼定於下禮拜二覆訊核辦 
[移吊失贓]  
寳山縣高橋鎭文生趙　沂蒙波賊竊去綢布衣服約值錢百餘千開單報緝旋經捕役緝獲竊犯殷金榮吊出原贓解縣 
 
 

Page 4

 
 
請訊馬漁珊明府訊問之下據供滬上南巿押店中尚有衣服明府遂備文來滬移請吊贓上海縣黄大令飭捕頭趙金至十六鋪元泰小押店内吊出洋布裙一條計押本三百文銅燈臺一隻計押本三百文又在德裕押店吊出女夏布馬甲一件討押本四百文趙捕將各贓吊齊交明來差解往寳山屬案訊　 
[南巿瑣言]  
有某甲者挈其姪由奉賢附舟來滬携帶鷹銀一百圓及衣服零星諸物意欲購取南貨舟泊大東門外碼頭卽挈姪登岸閒游及回舟則箱中早巳空諸所有急商舟子詢問舟子云曾見船主在客艙中翻箱倒　實不知其作麽生中遂復登岸訪尋而岐路徬徨杳無蹤跡欲赴近處巡防局控陳旋有人告以船主姓倪名阿虎家在奉賢何不至其家詰究　唯唯遂於昨早折回○昨有松江人肩挑木桶其中　盛米田共行經南巿王家嘴角某茶鋪門首適有小車夫某中驅車而過　然一撞糞盡潑翻萬朶木犀淋漓滿地行者惡之突出扭住迫令挑水冲净始得放歸其人無可如何向附近人家借得提桶汲水冲之始了其事 
[調戲服禮]  
某甲者在滬南大馬頭相近開設成昌祥烟館門常如巿雇某氏爲傭藉以招徠前日午後中遣氏出外買物行至半途忽有老白渡剃頭店學徒某乙向之調戲氏正色拒之乙仍調戲不已氏怒甚奔回烟館向甲泣訴甲怒髮衝冠喚同十六鋪地甲前往欲得乙而甘心嗣經該地甲竭力排解令乙之店主殷逹才置備香燭向成昌祥服禮其事始寢 
[放帳落空]  
有沙船戸胡某向大東門外胡源來釘鐵麻油店購買貨物共值銀一百六十餘兩胡令該店暫行登簿緩日歸趙店夥因與胡素不相識不允賒欠胡央周式之擔保該店始允至前日源來店夥查知胡巳他往所有船隻亦已出售欠銀恐無著落遂向周追索周置諸不理反唆使婦女等奔至該店吵閙拍凳敲樹聲勢洶洶店主不得已傳地甲前來爲之調停想不難言歸於好也 
[法員停訊]  
昨日禮拜四爲法公堂訊案之期葛同轉咨照捕頭暫停訊案意者其别有要公耶抑租界中竟無人犯案耶 
[法界捕房記事]  
前晚四點鐘時某號華捕持棍出巡見某甲手携錢九百文蹀　道左因卽拘入捕房捕頭向詰情由據稱此錢向友人索得遂令覓人保出○某乙至小東門外某魚行購取冬筍若千斤議定洋銀六元忽又言腰槖空空祗得賒取魚行中人不允以致互相口角扭入近處捕房轉解至大自鳴鐘捕房捕頭詰問之餘據稱一時糊塗業巳知悔捕頭令其覔人保出○首善堂經租人某丙訴稱司春樓積欠三月房租計洋銀七十餘元請爲追給捕頭命將樓主某丁押候解送公堂請葛同轉訊究○某戊至大亨祥洋貨店買印花洋布屢易無當意者店夥惡之置之不昧一轉瞬忽將洋布胠藏身畔店夥知其爲對買賊當塲搜出拘送捕房捕頭令押候下次堂期解訊 
[惠及窮黎]  
蓋維啼飢號寒聞而心惻風殮露宿見者神傷矧兹時值寒冬更復難支凍餒此本堂粥廠所由循行也惟經費不充每歲資乎衆助舉行巳久今兹仍率舊章爰於先事之時預爲勸募之計凡同善仁人應仍襄兹義舉謹呈左劵荷蒙○杳港吳大善士募助洋四十六元江西蔚長厚梁大善士助四元江四廣順香陳大善士募助十一元　口生記棧朱大善士助洋十元巢縣唐和典衆友助六元黄巖署蔣大善士助洋五元杭纖署劉大善士助洋四元常州屠大善士助六十元塘西豐和當孫大善士助六元杭恒茂福謝大善士募助六十六元安慶撫署俞黎生善士助一元屯溪祥盛汪大善士助二十元合肥厘局俞大善士助四元宜興工程局路大善士募助洋十元景鎭廣亨泰陳大善士助六元常州鹽公堂姚善士助六元烟台順泰梁善士募助廿二元林蘭亭善士助十二元南京公和茂張善士助四元清江仁像張善士助十元崑山鹽公堂助一元湖北董騎　善士助五元烟台王變卿善士助二十元松江義順園沈善士助六元大通王永和　士助十元清江廣源莊唐善士助五元厚昌潤余募趙善士五元蘇城徐滋德堂助洋四元癖瘟丹三百錠徴　號助五元銅洋四元孝豐寅字營賀助二十元姜堰姚善士助九元寗郡鼎元馮善氏助五元餘杭周善士助十六元漢口同興祥王善士助十元常　　源典方善士助二元太倉錢菊人善士助五元翰林第楊齧士助三元杭省莊鳳池善士助五元溧陽寳裕洪善士助四元無錫洽大行助三元福州唐善士助十二元滸浦張善士助九元謹登報章以誌鳴謝[  滬北同仁永醫堂司董孫光謙謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[部務例志]  
吏部爲知照事所有揀補福建道漢監察御史一缺本部於十月初三日帶領引見相應知照貴院傳知記名御史用翰林院編修安維峻翰林院編修管廷獻兼襲雲騎尉翰林院編修裴維等三員於是日五鼓穿天青褂備帶補褂青褂佩帶對子荷包手巾赴西苑門外六項公所内吏部公所書到聽候排班帶領引見幸勿遲延因用印不及徑行白片可也○吏部爲曉諭事據都察院咨請揀發中城兵馬司吏目一缺查有在部投供之刑部漢司獄王朝堂應行借揀前經示傳該員赴部騐到迄今尚未赴部相應再行傳令該員限十日内親身赴部騐到勿得再行遲延可也○兵部爲傳知事所有保薦堪以緑營守備用之驍騎校恩鐸俸滿改武以防禦卽補金奇補用驍騎校忠和等三員本部於十月初四日帶領引見爲此傳知該員等於是日五鼓穿灰布袍佩帶飄帶荷包手巾各備弓張前赴西苑門外都虞司本部公所内報名聽候排班帶領引見並於初二日午刻赴部演禮切勿自悮可也○吏部爲知照事所有揀充熱河辦事理刑司員一缺前經刑部揀保刑部山東司員外郎宋思允擬正直隸司員外郎鄧亨先擬陪到部兹於十月初三日帶領引見相應知照貴部傳知該二員於是日五鼓穿天青褂備帶補褂元青褂並佩帶對子荷包手巾赴西苑門外六項公所内吏部公所書到聽候排班帶領引見萬勿遲悮因用印不及徑行白片可也○兵部爲傳知事所有選補都司陳文田選補守備葉錦標俸滿千總張金溶劉正邦拔補把總盧世遠劉克益營用武進士崔龍驤期滿差官戴毓長等八員本部于十月初四日帶領引見爲此傳知該員等於是日五鼓各穿開氣袍携帶弓張佩帶飄帶荷包手巾赴西苑門外都虞司本部公所報名伺候帶領引見先於初二日午刻赴部演禮如有不到照例將引見扣除莫悮可也○吏部爲示傳事現出有福建布政使司廣積庫大使一缺查有在部投供之鄭工遇缺先布庫大吏彭立中應行擬補又出有山東富國塲鹽大使一缺查有在部投供之新海防遇缺先鹽大使鍾鰲應行擬補又出有福建祥豐塲鹽大使一缺查有在部投供之應補批騐所大使王鳳岡應行擬補相應傳令該員等務於三日内親身赴部騐到如有執照者携帶呈騐毋違特示○吏部示傳現出有宗人府漢堂主事一缺查有在部投供應補宗人府漢堂主事汪朝模應行擬補相應出示傳令該員於三日内親身赴部騐到勿違特示○承辦左翼前鋒統領巴爲咨報事所有兩翼八旗現有左翼副隨同辦事前鋒侍衛一事一人正白旗隨同辦事副護軍叅領一事一人廂藍旗隨同辦事副護軍叅領一事一人廂白旗空銜花翎二事四人廂紅旗空銜花翎一事二人共六排人九名於本年十月初三日加班帶領引見相應造具滿漢排單各二分先行封送軍機處查照可也○不入八分鎭國公溥博蒙恩挑在乾清門行走所有補進内大臣班之差勢有難顧應卽另派補進之員經侍衛處開單請派補進内大班一摺於本年十月初三日具奏本日奉硃筆圈出散秩大臣一等英誠公連蔭欽此 
[貧員生色]  
江寧各雜職官聽鼓叅衙終歲勤勞有不能得一差缺者嗷嗷待哺苦不可言今歲文武兩闈已安置十分之四現屆冬防粥廠之期需用小委員白有餘人其在省垣者先由太尊傳見然後開單呈請方伯下札大有一榜盡賜及第之勢朱提數十聊以禦冬黍谷生春局中人不知若何欣慰矣 
[巡局瑣案]  
滬南裏　瓜街祥泰棕榻店夥陳阿和素與同事張阿土爲莫逆交前月間張向陳借得青蚨數百翼日久不還前晚陳向張索　張不服反以惡言挺撞陳大怒扭住便毆旁人上前解勸仍不肯散不料二人將檯上所擺火油燈碰倒延燒地板火勢炎炎二人知肇禍端始各釋手上前救火當時熄滅未幾爲該處巡防北局委員祝翼雲二尹所聞以陳張爭毆幾兆火災殊堪深惡立飭地甲局勇前往將陳阿和張阿土提到二尹升座研訊陳張俯首求恩二尹判令各笞八十板具結斥釋○十六鋪巡防南局委員鍾偉臣二尹於前晚帶同勇丁地甲人等出外巡查行至高巷頭地方見彭福雲所開小烟館内人聲曹雜二尹入内稽查人數大不相符當將彭之門牌吊回一面提彭到案訊究彭供稱小的初次悮犯叩求恩典二尹曰本當將門牌注銷姑念一再苦求著具遵結備查門牌發還○夫頭周錦泉轎夫楊金全丁勝泉三人均在水利局當差邇因屢次悮公前日由局縣飭差將周楊丁三人送至十六鋪保甲中局請辦李蘭史二尹提周等至案　加申斥從寛釋放 
[英界公堂瑣案]  
包探陳阿九禀稱同裕昌洋貨號時有洋貨空箱出售某日徐阿才向之買取搬運時竟連箱中所存法蘭絨八匹取去寄存徐阿桂處同裕昌夥知之投報捕房經小的拿獲阿才押至阿桂處吊出原贓解送案下同裕昌夥某甲投案領贓阿才供稱小的向買空箱初不知箱中有物及到家開看始見法蘭絨八匹一時貪小暫寄弟處如今惟乞施恩阿桂供稱阿才所寄法蘭絨早經交出捕頭禀稱此事係阿才有心混取蔡太守曰諾卽判令將阿才笞責一百板管押三月阿桂管押一月贓給失主領去○一百零三號巡捕禀稱陳梅生駕車之馬身有傷痕有違租界定章是以拘送案下陳供稱小的之馬稍損外皮富駕車時尚未察知容卽醫養可也祭太守飭將馬發交龍飛馬房餵養醫治俟傷痊後給償醫料費始准領回○四百零一號華捕見魏洪生王阿四二人路中打架拘請訊懲魏供稱小的係湖北人與王生同鄕里某日王來借去棉馬掛至今不還曾向言明須償洋銀一元後亦無著昨日中途相遇向索遭毆王供稱小的前在華利輪船服役與魏同事雖有往來然祗略欠些微早經清楚目下小的在長安輪船魏已失業時向糾纒蔡太守判令各管押一日○包探黄四福禀稱方阿江竊取王仁福家水烟袋一枝經小的拿獲人贓解送案下王訴請領贓方供稱小的初次犯竊求大老爺破格施恩蔡太守判令管押一禮拜贓給王領去 
[助賑摭要]  
災戸困憊情形莫可名狀加以小雪天氣凍餒交攻更有不勝其苦者所賴誼篤救災俾　顇形容轉生機於一線靡不頌聲載道矣隠名氏善士求合家平安洋四百元苕溪沈門王氏求臂痛指酸胸悶諸恙速愈洋二百元蕭山朱印瀾善士求病速愈由壽康莊來洋二百元美國叅贊彭小圃觀察經募由文報局王松翁交來規元一百四十兩江右饒州程梅暄翁洋五元又募江程氏爲令郎病許愿後立見輕清今先完愿規元一百兩延緒氏由仁盛號來規元五十兩孝豐縣學周余兩老師奉陳太宗師諭募善士四十五戸由湖州姚守翁寄來合洋一百零二元蓮弟求保産後平安洋一百元歙縣胡金門善士爲尊閩祈病體平安完願洋一百元朱梅坡善士爲令郎病求速愈洋一百元陶質夫善士求病速愈洋一百元蘇州總捕衙門魏允恭善士祈尊人疾速愈由惠泰莊來洋一百元蕪湖無名氏求宿疾速愈并祈合家大小平安由晉　莊來洋一百元同春典巨川仁丈代素心善士捐棉衣洋一百元杭省隠名氏求尊闘病速愈洋五十元隠名氏求保一家平安由壽康莊來洋五十元南橋再求安祈病愈洋五十元江陰春字營沈鐵君善士募張曉山仁丈病愈完愿洋五十元蘇州黄宗顔善士爲令繼室王氏生辰樂助由萃昌順來洋四十元胡仁丈錫頤爲令郎失血咳嗽求速愈由謝筠亭先生來洋三十元文報局謝簡庭翁募平陽氏求保平安規元二十兩合洋二十七元二角鹽城北岸吳恒吉鹽號何立堂先生募善士六戸合洋八元委解直東以資散放顚連無告待拯維殷得各處仁人隨時濟世勸募多方亦由立識之不凡出資毫無吝色懃懃懇懇不難爲行善津梁焉[  上海北巿絲業會舘籌賑公所施善昌謹誌]  
[鄂省官報]  
十月初四日沔陽州州同鄧乃溥赴兩院禀辭回任候補巡檢羅雲泰委巡查江面禀辭新海防間用典史劉光宇由京來省禀到候補州判孫嘉坤禀知丁父憂○初五日按經　謝文侯委署按經歷禀知候補典史周樹棠奉委帮查官山差禀謝藩憲牌示黄梅縣新關口巡檢事務詳委分缺間補用興史劉良轍署理○初六日湖南長沙府知府趙瓌慶自京引見來省禀到見署理按經歷謝文侯禀知任事代理按經歷唐書　禀知缷事○初七日候補從九宗承祜奉臬憲委稽查忠孝門差禀知謝 
[邗江官報]  
十月初二日黄分轉以忠回舊港差次○初三日總辦儀棧曾觀察公幹抵揚戴分轉文儋銷泰屬查灾吳直剌仲榮徐州城守劉守戎玉泉均到揚公幹黄太史紹曾工部吕主政曾均過揚○初四日吳鹺尹瞻廷委新關卡○初五日委署揚軍廳朱司馬桐到揚履新通州分司項分轉禀知回署高郵州錢剌史錫實奉飭回任由省過揚吳鹺尹炳升委寳帶橋差○初六日戸部何主政聲灝過揚運轅牌示富安塲缺奉部覆准以大使黄燦補授北掣總司馬延恩禀知任事林司馬鍾條禀知缷事仍回總局○初七日武分轉元統銷解京餉差委署庫廳丁鹺尹兌孚禀知任事龔鹺尹定泰解海分司餉來 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年十月初七日京報接錄]  
川督劉奏查辦監追革員贓私實係家産盡絕遵旨陳明摺○閩督譚奏保留武員差遣片○護江撫方奏運解額木摺○○頭品頂戴四川總督臣劉秉璋跪奏爲查辦監追己革蓬溪縣知縣張啓昌實係家産盡絕遵旨陳明恭摺仰祈聖鑒事竊查光緒十五年三月十六日欽奉恩詔條欵内開凡應追贓私查明實係家産盡絕者概予豁免欽此又准戸部咨查辦此等案件以此次奏明奉旨之日起定限三年一律辦竣於光緒十六年八月初七日具奏本日奉旨依議欽此欽遵在案兹據署理布政使又光署理按察使張華奎會詳案查光緒二年九月准戸部咨開光緒二年七月二十五日内開奉上諭文格奏請將虧短徴存捐厘等項之知縣革職拿問查抄備抵一摺四川撤任蓬溪縣知縣張啓昌在蓬溪任内有己收未解節年捐輸銀一萬八千四百四十餘兩鹽厘銀七千七百二十餘兩司庫正集倉捐各欵銀五千七百餘兩勒限嚴追延不報解實屬膽玩張啓昌著卽行革職拿問監追該員寓所資財並著查抄備抵以重欵項餘照所請辦理欽此隨經前司先委成都華陽兩縣親赴該革員寓所嚴密查抄各衣物估價造册封存備抵一面將該革員張啓昌押解赴司收監嚴追並分别札查該革員歷過任所均無隠匿寄頓財物詳咨原籍順天大興縣查遶有産變價解川塡賞恭逢恩詔查辦豁免又復詳請咨催現因豁免年限將屆未准覆到提訊張啓昌始知前叅原籍大興縣係屬錯誤該革員實係順天宛平縣人由監生報捐知縣分發四川親父安徽候補知州張文斌署理廬州府合肥縣事咸豐三年十二月十七日廬郡失陷張文斌隨同原任安徽撫臣江忠源力禦捐軀以身殉城故該革員以知縣兼襲雲騎尉世職到省後咸豐八年委管巴塘糧臺奉調辦理裏塘瞻對夷務其時道路梗阻台餉不到事繁用鉅借貸逾萬迨後班滿回省無力還債本利愈積愈多同治九年補蓬溪縣知縣十年十二月到任先後挪移公欵將辦理夷務之借項本利三萬餘金償還原擬陸續彌補詎光緒元年卽行撤任致成虧空被叅後查抄監追至今十有八年任所原籍實均家産盡絕無力賠繳等語該司等查該革員以忠藎後裔因在口外辦理夷務息借多金得缺後挪移公欵償還其虧空係出因公監追十八年之久絲毫無措年屆七旬僅存一息原叅籍貫錯誤致未照章取具原籍地方官家産盡絕印結現在雖可補取詳咨惟查辦割免三年之限已將屆滿恭逢皇恩浩蕩似未便過事拘泥致辜曠典用特援引恩詔請將該革員張啓昌蓬溪縣任内因公虧挪之欵概子豁免省釋俾終餘年並請賞還雲騎尉世職上以廣覆幬之仁下以爲忠貞之勸並懇勅部咨行順天府檄飭宛平縣查明張啓昌原籍如果實係家産盡絕照章取具印結就近送部覈辦以期迅速一面由該司等另詳將供結送部查辦等情詳請奏咨前來合無仰懇天恩勅部將該勒員張啓昌任内因公虧空各欵悉予豁免省釋並請給還世襲出自鴻慈逾格除分咨戸兵刑部查核外理合據情恭摺具奏伏乞皇上聖鑒訓示謹奏奉硃批該部議奏欽此○○譚鍾麟片再花翎記名總兵鄧斌儀湖南衡陽縣人由軍功隨剿閩浙皖陜等省遞保留陜甘儘先副將光緒十年改留閩省候補於臺灣基滬獲勝案内保奬十二年四月十八日奉旨以總兵記名簡放現在漳州管帶練兵據漳州鎭總兵侯名貴禀請仍留閩省差委又藍翎記名總兵張高勝湖南瀘溪縣人由武童隨勦安徽等省遞保儘先副將光緒九年來閩投効於石門拒擊出力案内保奬十年十一月十七日奉旨以總兵記名簡放現在省標差遣據該員禀請改留閩浙差委又花翎儘先叅將徐文慶河南固始縣人由武童隨勦安徽陜甘等省遞保副將銜遊擊於勦辦臺灣後山番社出力保奬光緒元年十月十六日奉上諭著以叅將歸於河南儘先補用並賞給彰勇巴圖魯名號復於陜甘酌保邊防各軍在事出力案内請將奉部議准俟補叅將後以副將遇缺前先補用旋經改留兩江候補十八年渡台投効准福建臺灣巡撫邵友濂咨請改留閩浙候補又花翎儘先遊擊符明德湖南湘陰縣人由武童歷在陜甘隨軍出力遞保都司攻克吐魯番滿漢兩城出力案内保奬光緒四年正月二十五日奉上諭着以遊擊儘先補用十年來閩浙補用叉花翎儘先遊擊喻吉雲湖南寗鄕縣人由武童在陜甘隨勦著績遞保藍翎都司於攻克吐魯番滿漢兩城案内出力保奬光緒四年正月二十五日奉上諭著以遊擊儘先補用並賞換花翎十六年到浙投効准浙江提督馮南斌咨請留浙補用又花翎儘先都司唐丙焜湖南善化縣人由武童投効新疆隨軍剿匪著績得保守備於五次勦平邊宼案内保奬光緒七年五月二十日奉上諭着以都司儘先補用復於關内七載防軍出力案内請奬奉部議准俟補缺後以遊擊補用十八年來閩據福寗鎭總兵曹志忠禀請留閩候補臣查該總兵等自來閩浙歷委差務均無貽誤地方情形亦俱能熟悉現當整頓營伍差遣需人可否仰懇天恩俯准將記名總兵彭斌儀仍留閩省差委張高勝改留閩浙差委叅將徐文慶遊擊符明德均留閩浙補用除飭取各履歷分咨軍機處兵部查明外謹　片陳請伏乞聖鑒訓示謹奏奉硃批著照所請兵部知道欽此○○方汝翼片再前准工部咨具奏嚴催湖南等省欠解額木並添辦杉木赶緊運解一摺奉旨依議欽此計原奏内開江西省每年額辦桅木架槁木植二千根於十六年解到架木四千二百根應以一千四百根作爲本年架木其餘十千八百根照例折算杉木九十根尚欠杉木二百九十根桐皮槁二百根應令補解該省共計尚欠額木十五批均未據報辦解再查十七年二月間本部奏准由江省添辦杉木六百根限三個月内辦齊運解咨行在案嗣據解到二百根相應請旨飭下江西省卽將欠解額木並添辦杉木勒限三個月併批辦齊解京不得仍前延宕致誤工需又准工部咨查本部前次奏催湖南等省欠解額木並添辦杉木勒限三個月赶緊運解不得仍前延宕致誤工需一摺咨行在案現在恭辦萬壽慶典需用木植較多廠存木植不敷需用咨行江西將欠解本植遵照奏催限期併批運解來京以資工用又准總理衙門電催内開萬壽恭備綵殿需料甚多希查照今年二三月間兩次奏咨將欠解之桅杉架槁等木勒限赶辦二三批年内解京勿誤約須何時可以解到希先電覆工部各等因先後行司欽遵籌辦去後兹據署藩司福裕詳稱查江西省欠解額木并添辦杉木總計爲數甚多同時採辦不特鉅欵難籌且江西産木僅止南贑一隅之地所産有限卽赴就近省分購買而各省均在辦木之際購齊亦大不易是以擬請先將光緒十九年一批額木内杉木三百八十根架木一千四百根桐皮槁木二百根共木一千九百八十根提前委員採辦以供萬壽綵殿之用卽經札委補用知縣王書臣領價赶赴湖南湖北一帶迅速購齊運解其桅木及所欠添辦之木仍請照案緩辦所有木價等銀請照各屆成案辦理陸續籌給定限年内運解到京不准延誤詳奉批允轉飭遵辦在案兹據委員王書臣申稱遵照奉發黏單木數長經丈尺選派妥友分赴湖南湖北各處採辦現已照式辦齊額木一批應卽由海晏輪船裝連解部以濟要工造具册結申請委騐再查上數屆成案向催招商局圖南輪船裝運此次奉委後卽函致總辦輪船招商滬局商僱圖南嗣接該局復函以圖南輪船准九月初開往湖口運木無誤惟木植經過關卡例應聽候稽查而此次期限緊迫似未便節節停留致稽程限應請移會牙厘總局委員就近在於省河查騐一次紥飭自省至湖口沿途各局卡一體放行以免躭延各等情到司查委員王書臣辦解光緒十九年額木一批内杉木三百八十根架木一千四百根桐皮稿木二百根共木一千九百八十根又該員外備護水各木一千五百根原限定於年内運解到京不准延誤兹該委員禀稱招商總局圖南輪船定於九月初開駛湖口裝載木植自應照辦現將解辦木植委員在省逐一旦騐另文請給咨批定於八月二十五日起程運解催令兼程而行飛速運京交收並將應動木價年欵另詳請咨所有江西欠解額木並添辦以及應行補解杉木請俟此次額木解京交收後冉行察看情形辦理詳請奏咨等情前來臣查光緒十九年分額木一批旣據購齊除飭赶緊運解交收以濟要工至江西省以前欠解額木並添辦及應行補解杉木請俟察看情形另行辦理所有江西委員採辦額木定期運解緣由理合附片陳明伏乞聖鑒謹奏奉硃批該衙門知道欽比 
 
