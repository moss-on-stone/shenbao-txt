# 1910 - 78 - 4913337

 

Page 1

 
 
   
 
 

Page 2

 
 
   
 
 

Page 3

 
 
宫門抄 
　　二月十七日召見軍機聯榮張士翰 
交旨 
[二月初七日奉]  
　　旨廕生世斌著以文職用紹詒着以文職用文海着以武職用祥瑞着以旗員用續福着以七品筆帖式用左景祺着外用俸滿陜西郡陽縣敎諭張元熙着以知縣用滿給事中員缺着奇承額補授月選吏部司務文治禮部筆帖式喜全理藩部筆帖式貴壽浙江嚴州府知府余炳文湖北荆門直隷州州同孫蘭升擬補吏部文選司員外郎溶坊俱着准其補授保送分發知府法部地方審判廳刑科推事孫家瑜着以知府分發省分補用分發直隷補用道熙鈺江蘇補用道温灝四川補用道英琨江蘇試用道李經江湖北補用知府劉鍾　貴州補用知府鮑世爵湖北試用知府朱芾四川試用知府石毓崑貴州試秀知府賀廷桂俱著照例發往欽此 
[二月十一日監國攝政王鈐章奉]  
　　旨出使德國大臣着梁誠補授欽此 
代論 
[吉林巡撫陳昭常奏請設立責任内閣摺（續）]  
　　二施政之方針可以確定也。國家自舉行新政以來。非不雷厲風行。以冀振積弱之餘。而臻富强之域。然其成效。卒不大著者。無他施政無一定之。方針也。此部與彼部不相習。此省與彼省不相聞。同處一國之中。儼若鴻溝之隔。從無有立大政之方針。通彼此之隔閡。挈一國之政務。而定其先後緩急之序者。故其弊也。凌躐錯亂。利未著而害先形。然此猶曰。有彼此之分也。有同屬一部之事。而主義矛盾者矣。有同處一省之中。而意見歧出者矣。是皆背於施政之方針。而爲立憲前途之阻礙。且財也者。事業之源。而百政之怕從出也。今日新政紛繁。度支奇絀。部臣責疆臣以協助。而疆臣亦冀部臣之籌撥。卒之互相推諉。所損巳多。全國之利源未開。即新政之阻力百出。長此因循。必有坐困之一日。苟設立責任内閣。將全國之政務。辨其熟爲宜先孰爲可緩。然後綜計全國之歲入若干。歲出若干某事可以某項彌補。某事必須另爲籌畫。綱領旣立。可隨事以進行。秩序燦然。自有條而不紊。彼東西各國内閣之成立。必表示其施政之方針。或承積極主義。或取消極主義。或取保護政策。或取放任政策非好爲同異巳也。必先有政見之標明。然後知措施之趨向。若不循其主義而行。即有輿論督隨其後。所謂責任者。此而巳矣。三政務之執行。可以敏捷也。一國大政。端賴執行。稍一蹉跌。事機即逝况今日之時局。有千鈞一髮之危。卽令急起直追。猶恐事機之或失顧可遷延觀望。虚擲此黄金之歲月乎。我國自丙午以來。改政務處爲會議政務處。凡事議而後行。頗合於外國内閣會議之制度。但各部尚書雖有參預政務之權。而無署名諭旨之責。故於其所主管之事項。或尚黽勉以圖功。而於關涉行政全體之問題。不免失之於淡漠。例如經營蒙藏。爲吾國今日存亡一大關鍵其經營之始。必以度支部任籌餉。陸軍部任練兵。郵傳部任敷設鐵道。農工商部任開設各種銀行。實行其中央之干涉。然後有成效之可言。近日政府之對於蒙藏雖屢有所議論。終未見之實行。坐令藩屬生心。外人窺伺。則以未集合中央之各部籌一通力合作之法也苟設立責任在内閣凡一重要問題發生。開内閣會議决之。議决後即爲執行。其權限旣較會議政務處爲確定。其責任亦較會議政務處爲分明矣。伏查改定官制一事。旣見於先朝之明諭。而考察憲政諸臣亦屢以爲言。原無待於臣之嘵瀆。而臣顧以設立責任。内閣爲請者。實因目擊時局之艱危。日甚一日非著手於政治之根本無以圖憲政之實行。非力求夫憲政之實行。無以繫天下之人望。國家安危之機。决於人心之向背。若再遲疑而不决。恐非時勢之所宜。臣昔嘗隨使歐美各國。親覩其内閣之設施。復證以平日之聞見。然後知其國勢之所以蒸蒸日上者。無不於此基之。伏願我皇上乾綱獨斷。毅然施行。上成先朝未竟之志。下慰生民望治之殷。敕下樞臣。從速組織責任内閣。俟明年資政院召集之時行政與立法之機關。咸效其用。則憲政之基礎。旣日趨於鞏固。國家之郅隆。亦可計日而待矣。所有擬請設立責任内閣緣由是否有當恭摺具陳伏乞皇上聖鑒訓示謹奏 
專電 
[電一（北京）]  
　　都察院張總憲探悉國會請願書將次續上欲捺擱不奏特與樞府商議吳軍機謂准與不准聽聖上主裁書則必須爲之代奏 
[電二（北京）]  
　　度支部覆奏皖省前因派撥賠欵於丁漕兩項每銀 
 
 
 

Page 4

 
 
一兩每米一石均加徵錢三百文嗣因銀貴錢賤改徵銀一錢八分經皖撫奏准有案今御史石長信奏稱徵銀民有不便請仍改徵錢三百文應請照准如該省賠欵不敷應由皖撫另籌奉旨依議 
[電三（北京）]  
　　禁烟大臣奏督撫自出不吸雅片切結恐有朦混請飭再由鄰省督撫互出保結 
[電四（北京）]  
　　學部奏設憲政籌備處又奏覆四川學務情形 
[電五（東京）]  
　　濤貝勒溥侗將軍兩殿下定十九日午前十一時五十分覲見日皇賜讌午餐是日派衛兵一隊由兩殿下旅館以迄宫城沿途護衛 
[電六（北京）]  
　　日本伏見宫貞愛親土與農商務大臣大浦兼武男爵同於十六晨由東京前往神户定十八日乘德國郵船克來斯開往英國 
緊要新聞一 
[達賴果猶有此聲勢耶北京]  
　　北京某報載英領大吉嶺消息云西歷四月一日下午達賴入城西藏各地僧侣等皆隨行旅裝甚盛觀者如堵先導即爲大吉嶺喇嘛手捧黄旗徐步達賴乘輿隨之輿用黄絹裝飾甚美西基穆高僧與代表員左右恭侍土民盛裝隨行者數千百人以資護衛先是達賴從巴徐克抵大吉嶺皆用騎馬所到羣衆皆於途上跪拜求福蓋其隆望與舊時相同毫不似亡命之人達賴今駐邊境撫綏邊民頗爲愚衆所悅服云 
派員赴會之紛紛 
[防範肺病會]  
　　外務部接比京萬國防範肺病會文稱此會本爲防範肺病起見現届第九次會議之期定於西歷一千九百一十年十月五號至八號在比京城伯吕色勒開會届時請派員赴會外部擬派駐比公使充任 
[衛生覽會]  
　　西歷一千九百十一年五月起至十月底止德國都城德斯登地方特開英國衛生博覽大會聞外務部電派駐德使館三等參贊王承傳就近前往籌議設會事宜並詳訂入會章程將來再行選派專員蒞會曁運送品物前往陳列 
[萬國賽馬會]  
　　陸軍部聞悉意國羅馬得黎訥賽會擬臨期開設萬國賽馬會消息擬派員預備赴賽 
[萬國博覽會]  
　　外務部昨據駐比楊大臣樞電稱賽會之出品物請飭各省於西四月底到比不宜延誤并速派員來比與會 
[法部清查罰鍰辦法北京]  
　　法部尚書廷用賓因本年爲成立各省城商埠審判廳之期各州縣應一律遵行罰鍰新章以爲推行新律之基本現接度支部咨會請設法清查罰鍰以杜弊竇惟此非别項財政可比斷無預算清釐擬暫先通飭各省所有各屬罰鍰數目均須按季詳細呈報該管上司彚報本部查核外並按期開單送交本省各地方自治局所隨時將遺漏私減嚴查懲辦以爲暫行辦法將來再行隨時研究改訂以期完善 
[鄭清濂風傳撤差原因北京]  
　　徐尚書世昌自調任郵部後從前所位置於東三省者悉經錫督裁撤蜂擁來京懇求位置徐以郵部缺少而來者紛紛難如其意嗣乃盡謀位置於京漢鐵路故一年來持部札到京漢公司任差者相望於道且人人自認爲部中所派之上差視該公司中總辦諸人蔑如也按月祗取薪金不管一事然亦實無餘事可管惟該公司因是大受影響其所用洋員按月照支薪金外而華員所支薪金則每月陡增至一萬餘元一年須多增至二十萬餘元不惟經費由此日形竭蹶而驟增多人該公司亦無許多房舍堪容此項人員故日前該路總辦鄭清濂到京面謁鐵路局長梁士貽磋商此事謂部中所派各員旣不遵奉束約又無廣厦千萬間容此許多上差不如按月將部中所派各員薪金會齊交部由部支領免致兩誤不然實無法辦理云云梁參議以鄭言直陳於徐尚書徐大爲不然故鄭總辦刻有撤差之說 
[咨報鴨渾兩江郵電工竣北京]  
　　郵傳部近接東三省督撫咨報内稱東三省電報總局於前年架設營鳳電線自營口經海城大孤山至鴨綠江口之大不溝再環向西北以達安東鳳凰城計長七百八十六中里此綫架設費共用銀四萬餘兩嗣以沿鴨渾兩江迄上游一帶交通日繁采木事業漸臻興盛續又增架奉臨電綫自奉天經撫順興京通化以達臨江復從渾江前進加入懷仁輯安兩路直達通化則爲奉臨之支綫亦於去年修竣計長一千零八十里共用銀六萬一千二百餘兩 
[陸軍部學堂經費之支絀北京]  
　　度支部奏竊准陸軍部咨宣統元年十二月二十五日具奏預計宣統二年學堂等項經費應需數目一摺本日奉旨度支部知道欽此欽遵恭錄諭旨抄錄摺表咨送前來據原奏内稱現在庫欵支絀臣等非不深知無如戎政所繫究不敢不及時籌備即以宣統二年而論督理公所師範講習所現巳裁撤醫 
 
 

Page 5

 
 
　　學館軍械學堂亦分别歸併停辦各省應攤日本陸軍學生學費均令隨時籌解各省發鎮見習生津貼巳改章由各省照數撥還以上各節用欵俱巳删減而第一第三第四中學堂尚須照章添入新班學生第二中學堂又因四川新疆等省小學堂陸續畢業應入中學未便久附於第一第三第四各堂不得不照章設立以符奏定原案其餘各項學務要政又皆須接續舉辦惟有就應支各欵再行切實删併現在通年計算共需庫平銀一百二十四萬餘兩等語臣等伏查陸軍各項學堂經費數目疊經往返咨商始由臣部指定以上海製造局按年解交新廠經費銀七十萬兩並祝務司二成船鈔提充稅務處經費項下按年騰出銀十餘萬兩匀撥應用誠爲軍政重要於無可設法之中免求挹注今按陸軍部所列細表覆加核算此次雖巳删减銀三十萬兩上下而貴胄學堂用項並未列入每年仍須的欵銀一百二十四萬餘兩以臣部前撥銀八十餘萬兩抵支尚不敷銀四十萬兩果使有欵可籌亦何必故爲辨難無如近年百事待舉羅掘俱窮實不能再有增益相應請旨飭下陸軍部仍就前撥八十萬兩之數每委以二十萬兩支領節省動用務求實際以紓財力正月二十三日奉旨依議 
[中國名畫]  
　　董文敏秋興八景之八 
[日人逞蠻釀成暴動二誌杭州]  
　　十四晚大井巷日商蛋餅店賭打氣槍不給彩物反敢逞凶毆人持刀恐嚇致激動地方公憤聚衆暴動全城日商店肆概被搗毁各節略誌昨報兹悉當時巡長江錦奎袒護洋人出言不遜旁觀者即將行凶日人扭住同赴警局伸訴路過新宫橋萬和醬園該日人即逃入該店暫避其時人如潮湧勢巳不可阻遏府縣飛馳到塲即在該醬園門首攔住勸阻行人致將夏太守翎枝擠斷蘇盛兩大令亦被誤毆其時有某藥房日人聞變馳來探望被衆人瞥見聚而圍毆並欲擒擲河中幸爲某軍官拚命解勸始將此人放逸一面將逃入醬園兩日人改裝作巡士狀由後門逾垣過高升客棧混入警察隊内濳赴警道衙門始得出險十二句鐘衆人哄入該醬園搜尋無著憤無所洩倡議將仁信堂丸三藥房重松藥房信濃號及專賣蛋餅店共九家一律搗毁然僅傷門窗板壁及玻璃櫃桌等物凡陳列貨物各件絲毫未動直至三點鐘天雨方漸漸解散十五日八時日領事上院謁見中座語尚和平一面飭由租界警捕會同兩縣查檢各日商被毁物件估價開單送院意在案賠（按城内肇事自有地方官主持今忽會同警捕何歟）現聞商界全體以省城非通商口岸設店營業本巳違章今且誘人賭博持刀行凶激成地方公憤幾釀巨變實與邦交治安兩有妨害擬特開全體商會設法抵制勒令遷入拱埠毁物亦不賠償等語惟受傷學生勢頗沉重而宏裕布店恐遭拖累矢口不承即有不測恐亦枉死而巳自十五日上午八時起凡係日商店面均派有巡防隊一棚督以排長或隊官擎槍武裝子彈全備一若預備開仗者然致商民見此謡諑繁興實則肇事者一時義憤早巳銷聲匿跡影響杳如乃反事後張皇足見官塲之能事云 
[錦愛計畫綫之調查奉天]  
　　錦愛鐵路問題俄入頗示反對而美國政治家及財團對於此事正籌對付辦法將來如何結束尚難預定兹先將該綫沿道情形略記其大概錦愛路於京奉鐵路之錦州起車向西進行再進西北出朝陽更向東由東而入東北經小庫倫（按此綫即蒙矜矜計畫之綿洮西綫）轉入鄭家屯地方再東走轉西北乃經洮南府由此再向東北進車即至齊齊哈爾（此即原定之洮齊綫中經札賚特旂逾嫩江過杜爾伯特旗于昻昻溪）地方而直達愛琿其各叚間之里程計由錦州至小庫倫一百九十七英里爲第一叚小庫倫至鄭家屯二百十八英里爲第二叚鄭家屯至洮南府一百四十一英里 
 
 

Page 6

 
 
爲第三叚洮南府至齊齊哈爾一百五十八英里爲第四叚齊齊哈爾至爱琿二百五十英里爲第五叚全路合計共九百六十四英里但該路工程殊不易施風雨冰雪皆足梗阻全路完竣當以十年爲期又按普通計算造成九百六十四英里之路即需銀六千五百萬兩之譜按錦洮東西綫及新洮洮齊兩線原爲蒙務局勘定之路線已呈由東督派員覆勘列入蒙務逐年籌備之清單錦愛一線不過由錦洮洮齊展長向北即第五叚工程是也 
[反對津浦設站之無效天津]  
　　督辦津浦鐵路大臣昨據津人齊玉祥等禀稱首站路線仍與西南隅銜接等語昨特批示云案查津郡首站業經奏明與京奉接軌所有經過路線迭經本大臣飭令北叚张张再四履勘旋經勘定由京奉新站起取道北河循北圩門過　蝦窰以達楊柳青經過路線距城較近係爲將來商貨便於轉輸起見現在車抵德州亟應將總站規定以便交通當經本大臣核准飭令迅速購地動工以免延誤并咨會北京大臣轉飭該管地方官出示曁知照商會在案兹據所禀各情無論路線業巳勘定動工决不能再有更改且西南隅一帶亦與本路現在情形不合該紳等一再瀆陳是否别有私意姑不具論總之本路路線本大臣一秉至公惟以全國交通利便爲主勢難僅顧一隅且旣經審擇妥善斷不能勉盡個人私見輕易遷就所請應毋庸議聞此次反對站台之故因革道曹某及某銀行等前在南開一帶買有地皮多畝本擬津浦路站築設該處以爲奇貨可居嗣經順直紳民公請督辦大臣改設他處曹等經濟界大受損失爰運動齊玉祥到處禀控并運動某銀行强令各商蓋押遞禀反對順直團體聞知當即公開會議由閻君瑞庭谷君譪堂漫君世霖石君聘之潘君雲巢等主持對待反對者議定辦法有三一電禀督辦大臣勿聽齊玉祥等之言二徧登京津大報聲明站台巳定於辛莊不得再行更改尤不得巧立名目於南開各處議設分站三函致商會請其通知各商勿妄簽名反對站台經多數贊成巳於日前依次實行矣 
[京師近事]  
　　理藩部選舉得票最多之員爲郎中榮凱郎中文哲輝該二人之歷史榮部郎前年曾蒙簡放某府因丁憂仍回原衙門候補兩次在署歷三十年關於部務之摺奏草創多出其手文部郎由筆帖式出身歷部三十餘年前年達賴來京辦理一切多係此人經理頗爲堂官器重 
　　學部前准新疆提學使呈稱請將中學工業畢業學生每科遣派二人到新以備敎授刻因此項中學尚未畢業日昨咨明農工商部由此次工業學堂考取最優等前列之織染科孟生並工業科之錫生派往新疆充任斯席 
　　樞府近議以財政法律於憲政上均關緊要現在各省清理財政司法獨立巳漸具端倪藩臬兩司責任愈重頃以外官制一時尚難施行擬暫將各省藩臬兩司辦事章程及任用屬員規制先行改訂統按東三省度支使提法使之新制施行以爲實行新官制之先聲 
　　憲政編查館核訂之文官考試章程任用章程官俸章程本應於宣統元年即行入奏迄今尚無消息兹經最近調查此項章程巳於宣統元年訂妥並無再行增損删改之處其所以未能即行入奏者係以此項章程與新官制有互相依輔之性質現在新内官制尚多阻撓故此項章程亦難單行入奏云 
　　西寗辦事大臣昨有電致政府謂某國竟在蒙古一帶與土人爭捕漁及森林權將來必致釀成重大次涉請速與駐京某公使交涉嚴禁 
時評 
[敬告派員赴會者]  
　　不數日間。各國以開會事咨請我外部派員與會者。紛紛焉。奥則萬國刑律監獄改良會也。意則萬國賽馬會也。德則萬國礦務煉金工藝會也。英國衛生博覽會也比則萬國社會公會也。萬國防範肺病會也。他如陸荷使之咨催預備保和會議案。楊比使之咨催運送萬國博覽會品物與國家有絶大之關係。或爲法律計。或爲馬政計。或爲工藝計。或爲衛生計。或爲社會計。或爲醫學計。或爲國際計。或爲商業計。皆爲各國專門之學。而足以發起其研究比較競爭進步之心。夫他國旣重視我而請我派員與會。則我國亟宜慎重其事。遴選通才。以期悉心攷察若視爲尋常酬應。而隨便委派焉。則非特無益於我。不且貽笑外人也哉。 
[責任内閣之不可緩]  
　　自國會請願。未蒙諭旨允准後。各省人民。咸欵政府無實行憲政之意。今爲挽回人心計。亟宜允准陳昭常之奏。從速組織責任内閣。以表示其實行憲政之决心。則各省人民。雖未能驟獲請願之效果。而猶得此責任内閣以自慰藉焉。嗚呼政府。勿再失此機會。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[請拒葡人撤銷分局之要求廣東]  
　　旅港勘界維持會商楊瑞階等禀文云敬禀者爲架詞影射干預内政事竊澳門灣仔原屬交界地方灣仔設善後分局我國行政應有之權豈容他人干預撤銷之舉不料葡領事昧於事理膽敢照會憲合請撤銷灣仔善後分局實於交涉國際大有妨礙素仰憲台外交悉當權衡盡善惟是葡人狡謀得寸入尺若不嚴詞拒絶恐生後來之惡感致不可收拾矣况值界事停議葡人又復逼逐漁船驅回澳門勒領西洋執照否則重罰不赦竊思漁船均屬香山土人寄水灣仔海面華官旣無保護若受葡人苛罰實有不得巳之苦衷矣又聞請撤銷分局倘俯從其請則佔地莫償海權盡失杜絶華僑歸路矣葡人迫逐漁船經發見於光緒三十三年前接鄉人來信再發見於今日蓋葡人未明白宣示遽行勒漁户領照始准泊中國海面華官無從指駁紳耆懼禍民無敢言故全澳失陷實由越權起點繼而抗命終而驅官毁署遂自稱爲領土皆前人苟且遷就以致之也今灣仔請裁善後分局足見葡人越權之實據若不嚴厲拒絶他日葡人宣佈通衢則挽救無及矣約中之不得增减改變指佔地言之非指未佔之地也葡人以和好立約諱言佔地復美其名曰屬地若未佔之地亦謂之屬地亦不得改變則舉全粤之地皆在勘界提議中矣豈有是理乎葡之現在情形指守佔地言之吾國之現在情形亦指守未佔地言之各守各界即各照現時情形之謂耳葡人不察而干預未佔之地之行政權不亦大可異哉商等謹案中葡約章研究累月所謂屬地與不得增减改變暫守現時情形者以租界與佔界之混淆耳租界必勘而後明亦必議而後當也合於公法順於輿情可者與之其不可者拒之而巳若任葡人自謂之領土又何庸勘界開議之勞乎惟有仰懇憲恩嚴詞詎駁如分局可撤則灣仔警局亦可撤甚至拱北關亦司撤銷耳商等不揣冒昧披瀝上陳尚乞垂鑒 
[請願代表團致粤諮議局函廣東]  
　　日月不居歲又一旬而廣東兵變幸遂撲滅憂患迭乘惕夕悚怖國會不開恐民志不定繼續請願誠不容緩計自去臘二十日上諭發表以後即有數省人民仍復公電要求政府頗爲聳聽民氣所趨羣焉注視利而用之擬由各省人民或以粤亂名義促開國會以電請政府或用他問題爲之要求若能使一月之間電報紛紛到京則影響甚大後來遞呈較易爲力未審貴省意見若何謹候卓裁此一事也至同志會章程當經宣布大概辦法尤以各省分會開會演說刋布白話演說及上書通告爲作用以能得國民大多數簽名上書要求即開國會以救危亡爲效果蓋上以促督政府而下以鑄造輿論救急之方無逾於此各國立憲皆人民之主動日本民黨愛國立志結社開會所在皆有遂爲東亞憲政導其先河今吾同志亦斯願望國會無政黨不成同志會者亦即政黨之豫備也凡國民立於政府對待之地位國民智識程度日高一分即督促政府進行憲政之能力日厚一分甚望貴省多設同志分會廣布通告凡紳商學界爲法定團體者從速開會演說以鼓民氣多發印刷品以牖民智務令國民合印國會二字於腦中則請願之舉何患不成此又一事也抑更有陳者邇來京師他團體有組織國會期成會之舉聞亦巳通告各處其目的雖同但其辦法亦有微異之處同人等並未與聞合併聲明北京國會請願代表同人公啓 
[鄂官紳爲路事最後之呼籲武昌]  
　　湖北商辦鐵路協會因第一期路股巳齊特于日昨分電軍機處外務部度支部郵傳部爲最後之呼籲其電文云川粤漢鐵路關係中國全局强借外欵自失國權危機迫切鄂人激于忠義踴躍集股業經足額創辦人第一期股欵現巳交齋擬遵成案自辦萬衆一心堅不可撓務懇俯順輿情立廢借欵草合同明白宣布俾得早日開工不勝激切待命之至劉人祥萬昭度曁職員會員二千一百二十人等同叩真楊護督徇紳民之請亦電致郵部云鄂境鐵路籌欵自辦紳軍學各界集股踴躍萬衆一心昨巳自電鈞部求准自辦現據公呈環懇上達情詞激切文鼎以瑞督蒞任在即未及核奏此舉關係國氣民權未便阻遏致妨大局謹先電陳務求鈞部俯察輿情竭力維持以慰鄂人之望是所企禱 
[鄂督籌平米價辦法湖北]  
　　鄂屬近日米價飛漲其故均由來源缺乏日前武漢商會呈懇督院請暫免米榖捐稅俾商販得以减輕成本兹巳經楊護院核允據情電奏擬通飭鄂境統捐局卡將本省向收米穀捐稅一律暫免征收三個月以期商販聞風來源暢旺米價可冀漸平人心庶可安定當于十二日准樞府來電本日奉旨楊文鼎電奏湖北米穀歉收向資外省接濟請將鄂境統捐局卡向收米穀捐稅一律暫免征收三個月等語着照所請該部知道欽此楊護院恭奉電旨後以米穀捐稅現雖暫免惟湘省現亦奏准禁止米糧出境所有運鄂米石應比照軍米辦法酌定數目亦係困難問題故立即電商湘撫岑中丞謂武漢三埠日需食米五千石以六個月計共需九十萬石方敷民食被災各屬尚須由武漢接濟者不在此數第念湘省米價亦昻如果儘鄂取盈於湘省民食不無窒碍兹統籌兼顧核减三分之一每月以十萬石爲率飭善後局刋給三聯護照交漢口商務總會飭商領運無論中外商人均准由湘運鄂惟不准由鄂轉口以六個月爲限鄂省災區旣廣米穀騰貴務求如數俯准免予核减俾全大局云云護院又恐湘撫不允每月十萬石之約爰復電達外務部謂漢口爲通商要埠華洋雜處工廠林立需米甚多萬一民食不濟難免變亂有妨治安仰懇鈞部電達湘撫如數准運以資維持 
東三省近事 
 
 

Page 11

 
 
　　安奉鐵路購地局鄭事務員因價買民房問題力爭主權爲日員九谷侮辱一案去臘迭經該局袁局長良與日本局長佐藤嚴重交涉要求各端一取消房屋遷移費名目二勒令斥退九谷加以處分嗣後佐藤亦知九谷無理己甚若再爭執有碍兩國感情遂一一照允交涉司韓司使以佐籐旣允我要求應准了案即飭鄭事務員回局照常供差復令袁局長於今正前往安奉全綫勘查一週現在局務一切按照定章辦理沿路日人因有前事尚能聽命一云 
　　安東縣監上月二十五日大帮胡匪執仗刧獄脫逃要犯十餘人一案現在遣兵四出搜捕迄無踪影惟恐藏匿窮鄉僻壤故警務局於昨日特將各犯年貌籍貫開列榜示並懸賞格如能捕獲一犯賞洋百元此案省憲勒限一月須獲犯過半刻届半月消息杳然該縣陳漱六大令殊爲焦灼云 
　　延吉官界巨賭屢誌本報今聞吳督辦卸任時曾將著名豪賭之某管帶等各記大過現郭觀察接管邊務一改從前豪奢性質力戒舖張而邊務之恊欵又經截止所有延琿各學堂軍隊審判開埠巡警皆歸省垣各司道及兵備處分劃管轄邊務事簡人浮仍無欵開支復决議除接管時裁汰外又復酌量事情繁簡將邊署各科及各局所裁併所有著名豪賭之員此次俱皆裁撤賭而勝者早巳揚鞭遠去其但呼負負者則逗遛該處被債主逼迫苦不堪言 
分類新聞 
政界 
[湘省米荒補敎辦法湖南]  
　　湘潭縣近因米荒貧民聚衆率帶男婦大小分向各富户排家坐食雖據聲稱實爲飢餓所迫祇求給予粗飯並不恃强竊奪等語然各富户當此固巳不堪其擾比經禀報縣尊一面派差彈壓設法遣散一面轉禀省台昨由岑中丞檄委楊朗亭協戎沈士登大令前往該縣會同地方官紳妥商辦理並籌議善後事宜聞巳議就縣城及各鄉團分設平糶局一俟擬定章程即行尅期開辦 
[縣令妄冀支撥罰欵蘇州]  
　　前丹徒縣王得庚大令日前具禀請將丹徒任内捐解府習藝所經費卽以鐵路小工劉鳳鳴等罰欵一千元抵支報銷經鎮江府承瑞卿太守大不爲然以此項罰欵係奉督憲批定建造縣習藝所之用况該令交卸後開銷罰欵數巳不資又欲以批定而不可移者妄冀支撥實屬貪得無厭等情詳奉督憲批云據詞巳悉劉鳳鳴罰欵應各所議飭令專欵存儲候撥未便准予抵解府習藝所經費仰蘇臬司轉飭遵照 
[松府提訊劣董松江]  
　　婁境劣董周翰臣拿案管押後十五日解送府署經戚太守逐細研訊飭將從九品大帽除去喝鞭荆條周再三苦求乃判將姦佔之婦女阿寳英交本夫金阿發領回另罰五百元給金夫婦償其歷年所耗另周有圖贖王鶴琴鶴雲弟兄田畝筆據一紙太守反復細觀忽傳示堂上下謂此紙從咸豐二年至今必非如是觀其色澤摺痕知必托衙署中人僞造蓋此紙係舊公牘中裁下由摺之尾上下光毛新舊顯然摺痕亦可概見問婁署經承何人周供托書吏張子亭太守微笑觀者皆咋舌不置 
[匀定各公費之會議武昌]  
　　楊護督于初五日在督署會議廳與司道各官會議議定司道府各官公費計藩司年三萬六千兩餘以次遞减督院公費則俟瑞制軍到任後决定至廳州縣官因尚須調查故是日亦未議妥嗣于十二日復在善後局内開特别會議護院與正副監理官及各司道府曁首縣等均到所會議聞係規定廳州縣公費之事及前次議决之司道府公費尚有應行增减之處詳情容再探錄 
交涉 
[法領照送三所地租廣東]  
　　粤督昨接法領事照稱案查去年十一月十六日准貴部堂來文請納本國所欠貴國宣統元年份舊制台衙門藩署東邊及沙面租界等地租一事相應備文送交租銀二百八十五元一毫四仙内分三欵第一欵係舊制台衙門租銀八十六元一毫四仙第二欵係藩署東邊租銀一百元第三欵係沙面租界租銀九十九元請爲查收並將各欵收單每欵分繕三則現隨文送請蓋印送回存據特行照會貴督查照 
[贛省軍界接待英員之忙碌南昌]  
　　贛撫馮中丞前准陸軍部電咨英使館參贊韋樂沛來贛參觀九江南昌兩處陸軍巡防兩隊及各學堂操法聞韋參贊現巳抵贛准於初十日到省經馮中丞諭令兵備處會同洋務總局妥爲接待以敦睦誼以致各員從事頗形忙碌云 
軍界 
[猪頭山行營小輪仍擬緩裁廣州]  
　　粤省李水提前以猪頭山毗連順德新會香山三縣四通八達向爲盜匪出没之區擬留釐務局裁撤之保捷輪船派巡猪頭山行營一帶河面經袁督飭行善後局核議在案現該局以猪頭山四通八達孤立無援况該處行營覊押人犯不少且附近又多匪鄉防範自難鬆勁釐務局留存廣福輪船又難兼派巡看所有保捷輪船似應緩裁仍師猪頭山行營差遣以資防護其月需新餉銀二百三十二兩自宣統元年十二月起改由該局發給 
[嚴札飭緝濳逃軍官蘇州]  
　　江寗陸軍第九鎮馬隊九標第二營前隊隊官龔澤潤第三營後排排長張毅均不俟交代清楚私自逃走即由方標統詳報鎮統徐統制以該隊官等竟敢相率私行離營此風一開將來各軍官紛紛效尤軍紀從何整頓亟應查拿究懲以肅軍紀杳龔澤潤係湖南湘隂縣人江南將備學堂學生張毅係安徽懷寗縣人江南隨營學堂學生詳請督憲分咨各省一體通飭緝拿解寗究辦 
[派營查抄寳應匪窟揚州]  
　　江北寳應縣屬遂陽陸家溝地方一帶近來梟匪猖獗聚集數百名之多携有快鎗利器到處刧掠居民異常恐慌該縣沈令派役前往捕緝因匪多鎗快不敢往捕當由沈令馳禀江北提台王軍門飛派水陸各營前往該處緝捕聞十三四兩日巳抄出匪窟二十餘家並擬將房屋燬去以除匪患 
學務 
 
 

Page 12

 
 
[袁提學整頓學務之嚴厲杭州]  
　　金華勸學所總董朱錫疇等日前公呈撫學各憲請整頓該邑學堂並請撤換把持學務之蠢農各節當奉提學批云學務責任重大豈無知蠢農所能辦理朱秋聚一介村氓覬觎灘租竟敢自任辦學殊屬力小任重迨經府訊縣斷復敢抗玩不遵决非安分農民可知該總董旣巳見及不早紏其無辦學資格禀官斥逐乃再三敷衍仍允擔任籌助辦法大爲不合據稱現仍始終膠執擬請將雙溪泉源兩校一律改爲官辦以免爭執尚屬能知補救自可准行仰候札飭該縣督同該總董慎選明曉學務士紳接辦兩校地方籌欵不易旣有此項公租斷不容以不合格之人濫竽靡費有礙敎育進行朱秋聚若仍刁抗把持即由縣照棍徒例懲處該勸學所爲一邑學務機關該總董素以諳練學務著名責成綦重於地方敎育需籌畫整頓維持各件應隨時禀縣切實商辦旣不准借勢横行尤不得徇隱見好官紳合一良果可收本署有厚望焉 
[敎員遷地爲良之不果武昌]  
　　禮部補用司務大學堂師範科卒業生夏緯璟于夫歲七月領咨到鄂九月間經學司派充漢黄德道普通中學堂理化敎員該員見薪水微薄辭不到差現又具禀督院謂水土不服請予咨部改派他省以盡義務楊護督以夏係由部送鄂候差之員豈能咨請改派他省所請未便照行至前派充道中學敎員何以辭不赴差殊不可解特札提學司轉飭該員仍應在鄂候差遇有相當差使酌量派用勿得見異思遷 
實業 
[移知農務總會成立蕪湖]  
　　蕪湖米釐局總辦鄭紀常觀察刻接安徽農務總會移文略云農務爲國民致富之基經大部編訂農會章程奏請於各省城設農務總會各州縣城設農務分會四鄉設立分所并經迭次催促皖省地居温帶農事尤宜去冬經全皖諸紳在省垣組織總會編訂會章程舉定總協理董事曁各職員由勸業道核詳撫憲咨請大部頒給委札關防其關防未經接到之前并奉撫憲批准由本會自刻木質圖記先行啓用以昭信守各在案當經擇期啓用合亟備文移知爲此合移請煩查照施行 
[贛省物産總會之近狀南昌]  
　　江西物産總會定於二月十五日開幕所有會塲商塲以及陳列品物現巳籌備陳設惟電光影戲設在沈文肅公祠内由勸業道繪就會圖安排警崗軍樂隊並憇息所一應完備現巳呈報撫院咨部查照矣 
[電燈公司將次開辦長沙]  
　　湘紳陳佩珩觀察等發起在省垣創辦電燈有限公司已經建造廠屋訂購機器不日裝運到湘現在沿街竪立電桿裝掛燈線竊恐痞徒造謡阻撓爰特咨請巡警道賴觀察出示曉諭毋得輕信浮言致滋疑慮並飭總分各局區所有沿途桿綫責令各巡士認真保護以全公益賴觀察昨已通飭各局區隨時保護並出示曉諭一體知悉 
雜記 
[恃勢謀吉之黄秉鈞安慶]  
　　懷寗縣大豐鄉丁家山保雲峯庵西康熙間葬有李姓祖墳七棺合爲一塚立有石碑客春被桐邑黄革道秉鈞恃强謀吉私拔李姓祖坟碑界朦禀邑令請禁他人私葬又復晉省親謁縣署請勒令該山定爲黄姓所有他人不得抗據當經俞令票傳李耀祥等逼令遷退現李某畏彼威勢不敢興訟特遏刷寃單挨户佈散希爲存没嗚寃聞黄係前知金華縣事以貪婪劾職退隱宣城者 
[鹽幕爭修之怪狀杭州]  
　　晏部郎去歲到浙調查鹽務因餘岱一隅爲浙省産鹽之所弊竇百出一時調查不易邀請吳怡卿就近調查去冬張觀察奉署運篆得悉前情當挽高大令莊愷聘請吳某入幕辦理財政捐輸各席以圖巧飾近聞衡都轉將次抵浙昨日吳某辭席核算張都轉所送修膳各費與訂定關約所載不符其中如鹽商津貼修銀一百兩捐輸核獎修銀一百兩並不按章致送彼此爭執張都轉大忿將墨盒擲地形似用武幸旁觀者勸散各皆忿恨而退 
[煙鬼岌岌可危蘇州]  
　　蘇垣自禁烟總局示諭挑膏購土必須憑照後各土店見此情形以禁令漸漸嚴厲他日必至閉歇而巳遂壟斷漁利藉口上海土價驟漲正月間每洋一元尚可購大土一兩目下每洋一元僅購大土六錢有餘每隻大土須洋八十六七元之譜因此膏店亦隨之增價目下每洋清膏僅購三錢蘇膏六錢半此後尚須日漸增加耳 
[鎭郡米價飛漲鎮江]  
　　鎭郡一帶近日雨暘不和百物翔貴食米一項上月上等價值不過五元左右近竟漲至七元以外聞業此者謂尚須有增無减云 
[金山又獲盜匪松江]  
　　金山縣境李家莊蔣姓前曾被盜肆刧經飛划營領哨沈弁鹽捕中營王弁在張堰左近馬棚頭地方拿獲盜黨夏阿九朱阿虎兩名均係土著遂連同贜物解送府署奉發華獄釘鐐收禁清談 
[外交談]  
　　自皖礦交涉議結後。外部又擬開議開平交涉。開議澳界交涉。其意蓋謂此二者較皖礦易結。開平則或與英使開議。或仍涙張燕謀。赴英開議。澳界則或與葡使開議。或仍提回廣東開議。一若可以隨處議結者。嗚呼。外部以辦理皖礦之手段。辦理他交涉。則何事不易議結。 
不可解 
　　湘鄂借欵修路。而鄂省紳民。灼然知借欵政策之不可行。開會集議。君起力爭不特此也。某御史爭持矣。某太吏爭持矣。代表在京。激昻萬狀。幾有以身殉事之概。乃郵部獨决意借欵以終文襄之志。初則敷演。繼且游移。一任紳民之慷慨力爭。而莫之或顧。豈師門風義歟。抑艶羡厚利歟。不可解者此其一。 
　　清江浦距滬上地之相去也。祇數百里。一水可通。航行靈便。乃初十日兵變。提督派隊矣。總督派隊矣。即他處亦且分派。援隊前往。轟　者轟擊。鎮壓者鎮壓。而執政大吏。諱莫如深。其詳情秘不宣布。不可解者此又其一。 
雜著 
[鄂倫春種人歷史]  
　　鄂倫春實亦索倫之别部其族比散處内興安嶺山中。以捕獵爲　。元時　爲林木中百姓國初謂爲　中人。又稱使鹿部。太祖用兵黑龍江。招服諾囉路。（諾囉即鄂倫之轉音）太宗之世。命外藩古諸貝勒。往追茂明安部下逃人。至使鹿部喀木尼堪地方。按異域錄云。伊聶柏興（俄人呼城曰柏興）之俄羅斯。呼索倫爲喀木尼堪。又呼爲通古斯。俱畜鹿以供駝載。其鹿灰白色。形似驢騾。有角。名曰鄂倫。今按鄂倫春所使之獸。彼族名曰沃利恩。即鄂倫春之轉音。俗名曰四不像。即此物也。所謂喀木尼堪。亦鄂倫春之别名。此可見鄂倫春命名。即以使鹿之故。國初時其衆夾精奇里江以居。似與索倫種人爲近。其隷布特哈八旗爲官兵者。别號摩凌阿鄂倫春。至散處山野。以納貂爲役者。則謂之雅發罕鄂倫春云。（按摩凌阿雅發罕滿洲語猶言）馬上步下也）有布特哈官五員。三歲一易。號曰諳達。歲以　貂至其境。其人先期畢至。奉命維謹。過此則深居不可蹤迹矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第二張第二版 
要件 
[川漢鐵路公司留京股東致董事局函]  
　　董事局諸先生台鑒敬啓者公司去歲開股東總會於成都組成董事局諸公以名德清望矜式鄉閭衆所樂推首膺斯選不但華陽耆舊輿論翕然即海内覊羣西望岷嶓尤不禁震乎其鼓軒乎其舞溯自公司創設數稔於兹徒以總副理少數人之專制遂使法律之規定棄若弁髦股東之權利遭其蹂躙腓大折股難以趣走内幕黑闇弊孔如毛諸公碩畫老謀自當次第改革剔抉無遺遠道傳聞語焉不詳更何容妄參末議惟是該總理於上年十月二十八日揑報開工一節各省傳爲笑柄鄉人激成公憤揭其假面昭告有衆巳於本年正月十八日大開議會官界學界至有一百餘人廳堂座爲之滿公同議决提出議案交由董事局施行而各議案中以撤銷奏派總理一案爲第一要著亦第一險著某等叨陪京秩近在都門或直揭部科或公呈察院俱不過一紙之文夫何所憚而不敢發必委諸公以任其難乎徒以某等僅爲股東之一局部按照定律止能對於董事局而發表意見不能代於董事局而行其職權若公司行動不由董事局而歸於某等是直以個個别别之股東壓倒董事局則某等之暴民專制政體與總理之寡人專制政體又奚擇焉夫總理居之不疑恣無忌憚有諸鉅公爲之游說有羣小人爲之捍衛深根固蒂猝不易拔某等夫豈不知然能撤銷與否爲一問題而應撤銷與否又别一問題諸公當仁不讓見義而爲以衆股東爲後援以公司律爲根據堂堂之鼓正正之旗亦安見不得終局之勝利乎如董事會决定以後遣特派員到京營幹一切某等敢不竭股肱之力者有如白水另呈議案四則并附公啓一紙是否有當尤希迅復順請公安（未完） 
各省籌辦地方自治 
[安徽（懷寗）]  
　　懷寗縣城地方自治監督俞令近以各區調查甲乙選民事竣先期傳知各該選民准於十二三兩日在純陽道院假座投票是日投票者計到千餘人十四日在縣明倫堂開票計甲級當選者十三人乙級當選者十二人兹將當選姓名錄下蔡正朱孔陽吳傳綺宋德銘陳際清徐守易程景陶董崧年魯震王籌胡遠勛程初豫丁仁燦（以上甲級）馬澤容任彬周兆熊萬冕李仲容潘承勛何煐舒兆華章華臺路琪光張寳書鄧騫（以上乙級） 
本埠新聞 
[商務總會舉定庚戍年議董]  
　　商務總會通告各業云本會選舉庚戌年議董共送出選舉票一百四十二張各業投票以開筒宣布之日截止兹將到票開列於後計共到選舉票三權者五十九票兩權者兩票一權者四十一票未到選舉票三權者十票兩權者三票一權者二十七票並檢查到票中有數票填名未齊者開筒宣布後如尚有送選舉票到會祇得作爲無效兹將各位被舉權數開呈公鑒再二十四日下午三句鐘爲選舉總協理之期在本會開筒宣布各業代表會員會友曁特别個人會員會友届時統祈惠臨監視 
　　當選議董　周金箴二百十權　邵琴濤一百九十權　陳潤夫一百八十八權　周舜卿一百八十五權　丁价侯一百七十四權　王一亭一百七十一權　祝蘭舫一百六十八權　沈仲禮一百六十二權　金琴孫一百四十八權　丁欽齋一百四十二權　席子佩一百三十八權　楊信之一百三十三權　沈縵雲一百三十二權　林蓮生一百零九權　焦樂山一百零二權　倪錫疇一百零一權　席立功九十九權　龐萊臣九十六權　王子展九十三權　朱五樓九十一權　關綗之八十八權 
　　次多數　羅煥章八十六權　施善畦方樵舲各八十五權　陳輝庭八十一權　夏粹方唐露　各六十七權　鄒薇卿五十八權　孫蔭庭五十七權　陳一齊虞瑞卿各五十五權　朱舜田五十權　劉梯青四十九權　李屑清四十八權　鄧鳴謙四十七權　韓山勝孫泉標萬厚愚各四十六權　許公若四十二權　施祿生四十一權　朱曉南三十九權　姚慕蓮三十八權　席德輝三十七權　袁荷笙三十五權　陳文鑑廖樾衢各三十四權　朱幼鴻三十二權　王麗薇三十一權　王修五二十四權　金介堂二十二權　童韞山唐祥生各二十權　朱觀濤十九權　　晋齋十六權　周匯山十三權　張雲書十一權　鄭瑞山十權　謝扶三黄磋玖各八權　龐琢齋七權田洽民五權　李鴻祥三權　吳餘森一權 
[新鄂督調員赴鄂]  
　　公共公廨襄讞員李萼仙司馬修梅前襄讞王肇之大令篤基均奉新任鄂督瑞莘儒制軍諭於今日乘江寛輪船隨同赴鄂聽候差委 
[錢參贊將次啓行]  
　　西藏參贊大臣錢錫寳由杭來滬後屢奉京電催促起程經紀前報兹悉錢參贊業將起節昨巳至道縣各署循例辭行 
[催造學堂一覽表]  
　　上海勸學所通告各學堂文云爲知會事迭奉提學憲樊札開境内初等小學堂何者辦完全科何者辦兩類之簡易科飭開摺復核等因查初等小學堂完全科辦法照章以五年畢業上年八月間奉學憲札發奏定變通初等小學堂章程分五年畢業者爲完全科四年或三年畢業者爲簡易科卽經分送請照章籌定報告敝所迄未奉復兹奉前因務祈貴學堂將籌定幾年畢業卽於此次送上之學堂一覽表内班次項下詳細註明年期以憑摘錄彚開清摺申復爲此知會貴學堂購煩查照施行 
[再請更改惠恒莊牌號]  
　　上海商務總會照會杭州商務總會文云案查上海會餘莊林籛壽萬順豐號王子瑞控巳歇惠恒莊經理葛震珊襲用舊牌開張生理轉請飭令更改以杜影戤一事曾經據情轉准貴 
 
 

Page 19

 
 
會照復以據葛震珊略訴惠恒股東林王兩姓拆股由伊個人接做仍用惠恒牌號改換謹記界限旣巳分清將來無虞紏葛况錢莊更換股東或收帳重開僅加某號記滬蘇杭三處常有之事杭城裕源等莊巳爲前事之師習慣相沿並非創始實難遵改云云據略復會轉致等因當即錄文傳知去後兹又據該兩商呈稱承蒙錄示杭州商會來文細繹葛震珊原略語多牽强謹將不能承認各節並帳目弊竇爲貴總會縷晰陳之竊思錢莊責任雖在經理信用終在股東（中略）俾籛壽不至受其愚弄等情據此查商界通例凡開設行號如股東决議收歇即使有人接做必須更易牌號一面立案登報方清界限兹該兩商所開之惠恒莊旣巳不願開設該經理即應將帳目理清以卸責任乃外欠尚未收歸店業自行接做股東全退牌號未更外人未悉内容以爲前東賡續界綫未清難保不别生枝節該兩商屬令更換事極應當葛震珊何得以習慣相沿爲詞抗不遵改該商等謂其希冀影戤未始無因再帳目爲一店之樞紐全在針孔相符如照來呈所稱該莊饒有盈餘現在紅帳所載不特盈餘無著尚須虧耗帳情種種不符如果屬實自應責令該經理和盤托出方可脫卸仔肩據呈前情除飭順康莊將洋五萬元到期止解俟帳目理清應給何人再行撥付外合再備文照會爲此照會貴會請煩查照希即飭令葛震珊將襲用惠恒牌號即日更改並將所執寗敬忠出名萬通當議墨債户抵償之房屋契劵及該莊歷年簿據悉數呈會監同核算俾杜朦混至紉公誼仍候見復施行 
[研訊地保上控巡檢案續誌]  
　　二十八保北十二圖地保沈悅堂上控法華司賀巡檢假公濟私一案曾奉滬道蔡觀察批飭上海縣田大令提案研訊前晚訊明所有李公祠門前之坟係由鎮紳經手出賣沈悅堂並未蓋戳遷掘之時亦未知情而弓兵陳祥則供詞支吾顯有情弊大令以地保控告長官果有不是惟陳祥於奉命往傳地保之時借事生風致生枝節尤爲可恨遂判一併收押飭承備文申復道憲請爲核辦 
[兇犯毁枷脫逃續紀]  
　　戳傷烟妓小翠子之著名流氓龔三郎毁枷脫逃巳紀昨報前晚經本縣田大令親提頭舖地甲施福及看管之甲夥阿戆訊究施等同供該犯於黎明時推稱大便跳窗逃逸將枷毁棄在旁迨至覺察追尋巳無蹤跡現在小的等巳托人訪緝求恩寛宥大令喝將施福重責八百板阿戇重責一千二百板又責軍棍六百下一併釘鐐收所諭限一天尋交昨晨復提施福到案訊問命將施福裝入站籠予限半天托人尋獲其母榮陳氏聞知急即投縣禀稱氏年巳七十夫故之時惟此遺腹一子求請格外施恩免裝站籠大令不准諭將榮陳氏一併收所其發往頭舖之枷號各犯人諭飭二舖地甲陸鈺暫行兼管並傳集通班譓飭皂頭倪耀總頭丁全捕頭徐文偵探李順福等上緊查拿務獲解究如將龔三郎獲到賞給洋二百元並謂如要功名本縣亦可禀請上憲給獎 
[河豚果有毒耶]  
　　總工程局南區分辦處訪悉近有居民購食河豚魚受害者不知凡幾如大南門外沙家石橋某姓家前日購食兩尾合家肚腹膨脹疼痛欲絶曾由區董送至上海醫院其一名阿毛者中毒而斃爰由區長傳諭各魚攤不許販賣以免害人又聞城内凝和路春生祥炒貨店夥某甲係南匯縣六灶人前日見貼鄰某姓家煮食河豚將魚子棄而不食該夥謂南匯以河豚魚子爲美味不肯遺棄遂拾至店中煮熟大嚼迨至夜半甲即遍身麻木奄然而斃 
[探夥硬抵銀表]  
　　流氓矮進毛毛前晚在洪生碼頭船上聚賭抽頭旋有探夥多人上船欲將銀表硬抵洋一百元附賭不從致起衝突旣由崗巡拘獲田錦章一名解王工程局從寛交保候補提爲首之矮進毛毛黑炭長生到案訊究 
城内 
[學堂改變宗旨]  
　　西門内聖公會原有中西書院一所開辦多年注重洋文本年由美敎士麥牧聘請李倬雲君主任敎務將該院改爲振漢學堂仿照兩等小學辦法注重華文及一切普通科學 
[汎捕查明竊案]  
　　大南門内大街江確生家日前被賊竊去古磁水面盆五只古磁香爐一只均有紅木架子又小銅花簽一對兹經二十舖汎捕到慎查得江姓之物係業巳在押之孫阿六陸阿六等所竊當即禀報縣令函請一路巡局將孫等五人解縣訊究 
[湖北委員往蘇]  
　　調查滬寗鐵路抽收厘捐章程委員湖北候補知縣夏丙暉昨至道署禀辭赴蘇 
南巿 
[公所成爲賭窟]  
　　洪生碼頭燒酒公所每晚紏衆賭博被總工程局訪悉於前晚派令巡員前往拘獲賭徒韓順生張晉卿朱雲山金金富李仁山王玉山等六名解局由當值處詰明姑念韓等均係商人從寛諭令存洋七十元暫行保出俟今日堂期傳訊 
[往事不可追問]  
　　嘉善女子吳蘭英被剃頭匠金湘泉誘至浦東　家行逼令成親未允近復領　滬上圖賣被該女子扭控工程局訊供不認　金邀同　証候質昨日女父吳悅溪偕親戚余鳴臯投稱女巳許字金少卿尚未過門　金拐出二年之久請爲究辦當由孫　判將女傳案　明判令伊父當堂將女　責領回成婚金戒責四百下押改過局二年 
[燈夫偷減燈油]  
　　西區移解偷減燈油之燈夫王世隆至工程局經孫裁判訊明屬實判戒責一百下斥退 
閘北 
[周隊官獲賊]  
　　巡警總局偵探隊周隊官前日在浦東大坂公司大福丸輪船上緝獲長江積　陳友山一名據　曾與同黨張老五即安徽老五夥竊名利棧葉姓客人之衣服三十餘件昨解總局押候究辦 
[小孩子迷路]  
　　迷路小孩陸明姜年十三歲海門人昨由四路一區巡士帶至局中經黄正巡官研訊據供隨叔父陸　奎來滬在途失散巡官論暫留養　出示招領 
[姚新記告密]  
　　丁長富去年囚犯姦拐案被人告發在逃未獲昨與柴販張友羣匿居姚新記船上由姚密報巡局派巡往拿丁己聞風逃逸惟將姚夥張華升及張友羣拘案判張華升暫行保釋張友羣押候交丁到案再行訊辦 
[挑水夫控訴]  
　　挑水夫江申培控老虎灶主周順興圖賴工洋三元借洋二元向討不還反被兇毆昨經四路一區黄正巡官提訊屬實判周押　繳洋再行核辦 
英租界 
[星期一補停政]  
　　昨爲西國敎王耶穌受難復活之紀念日會審公堂例須停訊因適值星期由輪應陪審之英副領事照會公共公廨寳讞員今日續停讞政一天 
[日人擊碎保險燈]  
　　四馬路日商老玄光堂圖書店内之日本人某甲昨至隣近五百二十八號烟紙店因購買香烟口角將該店内之保險燈擊毁被捕拘入總巡捕房諭令該日人賠洋五角斥釋 
[瘋子遂交棲流所]  
　　瘋子王玉山在途胡閙由捕拘入捕房轉送公廨飭派差役送交棲流所留　醫治 
[王耀庭負債不還]  
　　俞伯雄控王耀庭欠 
 
 

Page 20

 
 
銀不理昨經公廨准詞諭飭差探傳王到案候訊 
[棧主婦追獲偷兒]  
　　何阿毛竊取福建路馮王氏所開客棧内之棉被當被該氏追獲扭交巡捕拘入捕房押候解廨訊究 
[朱氏婦積欠房租]  
　　英商勝業洋行控六馬路房客朱氏婦人積欠房租向索不付昨公廨寳讞員諭飭差探往傳該氏到案訊理 
[吕蔭庭失竊皮夾]  
　　張阿六竊取吕蔭庭皮夾内有現洋十二元由吕報知捕房派探將張拘押候解公堂訊辦 
美租界 
[茶館大開賭塲]  
　　吳淞路西嘉興路轉角處德園茶館主陳某因聚賭抽頭被捕資實昨請公堂傳究 
[匪徒搶取行李]  
　　匪徒張榮福即徐阿生前因搶刦行人財物經公堂判禁西牢釋出未久前晚復紏同黨在北河南路搶取某甲行李被捕追獲解入捕房押候送廨訊辦 
[粤婦扭控女傭]  
　　住居海寗路二百九十九號屋内之粤婦王阿桂昨扭傭婦王陳氏至捕房控被竊取首飾捕頭命送公廨押候訊究 
[捕房不理錢債]  
　　朱阿三昨至漢璧禮路向張阿　索討會欵口角互毆扭至捕房捕頭飭赴公廨具控 
[何苦齗齗計較]  
　　鄔阿成昨乘高成連之東洋車至百老匯路因高爭索車資口角相毆由捕拘入捕房捕頭命鄔補給若干了事 
[店夥騙取工資]  
　　北四川路剃頭店主朱阿六昨至捕房控夥查明山騙去工洋匿不見面捕頭令朱投廨控告 
法租界 
[西人及時行樂]  
　　法捕房總巡麥蘭以現值天主敎瞻禮節期公事稍暇於前日偕同二三知巳赴杭游歷 
[善堂收殮路斃]  
　　前晚有年約三十餘歲 
衣服襤褸之某甲行至菜巿街寳裕里北弄口驟然倒地逾時斃命旋由捕房報知善堂驗明因病致死查無家屬富即備棺收殮發壇掩埋 
[寓客偷竊被面]  
　　劉裕卿前晚至王姓所開之客棧内借宿翌晨將所蓋被面拆卜懷藏逃去該棧查覺後立即報知捕房飭探查獲解廨請究劉供實因窮困出此下策判枷號一月期滿再押捕房三月 
[丐婦竊取煤斤]  
　　丐婦蘇高氏前日竊取太古棧烟煤數斤被巡丁查知送捕解廨訊究判押三天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部奏議覆山東整頓師範學堂辦法並師範簡易科畢業請獎摺]  
　　奏爲議覆山東整頓師範學堂辦法並師範簡易科學生畢業請給獎勵恭摺仰祈聖鑒事臣部前准内閣鈔出署山東撫臣孫寳琦具奏東省師範學堂改爲優級並二班三班師範生畢業援案請獎一摺奉硃批學部議奏欽此欽遵在案查原奏内稱據署提學使羅正鈞詳稱山東師範學堂完全科頭班學生考試畢業奏請獎勵由學部議准給獎在案兹據師範學堂監督將第二班學生最優等蔣其禪等四十五名優等李超立等六名第三班畢業學生最優等夏侯先等三十二名優等王文楹等十名中等單金銘等二名詳請轉詳奏咨給獎到司查山東師範學堂於光緒二十九年開辦當時以各屬小學同時並立急求畢業近因察看各屬小學程度漸高業於本年上學期將該堂課程釐定分類敎授改爲優級師範各府直隷州亦飭令各設完全初級師範其從前師範簡易科一律停辦該兩班學生均巳在堂扣足三年其學科程度督同該堂監督詳加覆核尚屬完備自應援照該堂頭班學生部議給奬成案比照初級師範簡易科給獎詳請分别奏咨請獎前來查該師範學堂開辦最早現旣釐定課程分類敎授自應改爲優級師範學堂俾清階級所有該堂頭班學生曾經照章准獎在案此次畢業之二班三班各生自應援案給獎等因並准該撫咨送畢業各生履歷分數表册試卷到部臣等查該省籌辦優級師範飭各屬改設初級師範完全科停辦簡易科計畫尚屬周妥擬請准如所奏辦理其第二三班簡易科師範請獎一節查定章師範簡易科由官設立年限在二年以上成績優著者得比照初級師範降等給獎此次簡易師範生畢業請奬尚與定章相符其所送試卷經臣部派員覆閱各科程度尚有較淺者因將原定分數量爲核减並照臣部本年九月奏定各學堂畢業考試計分新章一律改算計得最優等四十三名優等四十名中等十二名自應照章奬勵所有列入最優等第二班之程文升朱煥章姚銘鑑蔣其禪劉國棟周錫蘭榮向榮景傳詩李人藹王連芳牟家蓺朱紹洛胡維坊張立垣王煥章孫同文李共辰陳濤陳棟岳西庚張朝掄任子衡張基偉孔慶瀛等二十四名第三班之夏侯先王宜春賈廼寛張樹棻李鍾靈孫毓森邢寳奇李潤趙福謙張潤庠王曾唯孫守賢丁乙燃張緒增于黄鑫王樹森崇杰王簵莊芭等十九名應比照初級師範中等獎勵辦理擬請作爲師範科貢生以訓導用令充小學堂及程度相當之各項學堂正敎員俟義務年滿以應升之階儘先補用列入　等第二班之程文翰孔令喣董植蘭劉鳳昌程振昌李毓岐張朔元朱培元萬光煒王雲陞孔憲焴于志清　修爵張子耕邢寳瑛唐之棟王榮方陳相廷李超立張奎捷尚正襄王毓芷孔繼霖等二十三名第三班夏博文李光華傅錫瑢徐芳田春琪蕭德慶李夢庚李德峻潘景仲王文楹霍金蘭尹祚芳温廷煜魏振清馮耀庚陳子謙孟廣瑞等十七名擬請比照初級師範下等辦理給予及格文憑令充小學堂及程度相當之各項學堂副敎員俟義務年滿作爲師範科貢生獎給訓導銜其列入中等第二班之趙培修韓希德賈國圖李汝漢等四名第三班之李琪新王濟文單金銘朱鑑周朱統正馮雲凌楊玉田張殿甲等八名應照章無庸給獎所有議覆山東整頓師範學堂辦法並師範簡易科畢業請獎緣由謹恭摺具陳伏乞皇上聖鑒謹奏宣統元年十二月二十八日奉旨依議欽此 
專件 
[東三省赴日觀光團成立紀事]  
　　奉天東三省日報主筆汪君洋與盛京時報主筆中西正樹君擬組織觀光團赴東考察具禀督憲奉批允准兹將禀批登　如左 
[呈請組織赴日觀光團禀]  
　　盛京時報主筆中西正樹東三省日報主筆汪洋謹禀呈欽憲大人閣下敬禀者竊維交鄰之道以互換知識爲先立政之方有確實經驗爲要是以東西各國政治經濟商業學術家莫不以游歷一事爲最注意也近年以來日美兩國朝野上下選派官紳遞相往來攷查政治以及學農工商等界實在情形名曰觀光團或數十人或數百人頃者美國人七百八十名共爲一團游歷日本實地攷查日本朝野上下莫不異常歡迎特别優待又聞俄國亦擬仿照辦法尅期實行正樹等伏思中國南省人士游歷日本者頗不乏人而東三省則近數年來始稍稍見之方今中日兩國交涉正繁舉凡政治商業各事均有直接密切之關係苟有利於國家者莫不仿而行之查本年陽歷三月十六日起爲日本愛知縣舉辦關西二府二十四州縣大共進會卽勸業博覽會若趁此時有人前往實行考查裨益良非淺鮮正樹等因擬組織遊東考查政學農工商等界觀光團並預爲商訂沿途各車船公司籌减價優待之法皆樂爲贊成迨至日本又必多派繙譯道引各處參觀即往日之不輕易許人得至得亦得與日本政府預商以爲臨時之觀覽並爲擬定赴日觀覽會處所其往游程途日期及預算經費清單隨禀呈請鑒核如蒙俯允贊成斯舉即乞恩准並知照撫憲一體勸諭政學農工商各界士紳偕往實地考查以廣見聞正樹等爲振興富强起見是否有當伏候批示遵行專肅蕪禀敬請鈞安中西正樹汪洋謹禀 
[督署批示]  
　　禀清單均悉該主筆等擬組織游東考查政學農工商等界觀光團前往日本愛知縣參觀勸業博覽會自爲熱心公益互換知識起見應即照准並候飭各司道勸諭政學農工商各界士紳偕往實地考查藉擴見聞而增長學業此繳清單存 
[附呈游東考查歷略]  
　　此行自奉天起身至日本東京旋由愛知縣西京大阪神户等處回奉往返程途日期約四十日倘遇風雨阻滯或稍有增减兹擬大略如左 
　　一國會　即上下議院現正開會 
　　一司法省　地方裁判所　巡警敎習所　控訴院　大審院附監獄 
　　一大藏省　造幣廠　統計局附銀行 
　　一農商務省　商品陳列所　農事試驗所　水産學堂附水族館 
 
 

Page 27

 
 
　　一陸軍省　士官學校　砲兵工廠　商船學校 
　　一遞信息 
　　一文部省　高等師範學堂　幼穉園小學堂　帝國大學校政法文工醫理化財農專門各科　早稻田大學校中學校華族女學校　女子大學校　女子職業學校　美術學校音樂學校　美術展覽會　圖書館　動務園　以上屬文部省以下民業　幼織製布所製紙所　製絨所　麥酒公司及一切製造所　三越吳服店　即綢緞店 
　　一横濱碼頭　及華商會館等處 
　　一愛知縣　即名古屋 
　　一關西二府二十四州縣大共進會　即勸商博覽會　西三月十六日開會　瓷陶等器製造所　離宫古諸俟名城 
　　一歧阜縣　名和昆蟲學校 
　　一京都府　即西京　武德殿即古法練武處島田電氣製造所　巿役所即自治辦公所　島綢緞店　西京各製造所　其餘著名壇廟共十餘處 
　　一大阪府　砲兵工廠新修碼頭　造廠局　製鐵製麵製個各處　其餘各樣製造所 
　　一神户港 
　　一經費　每一人費 
　　自奉天至日本車船費金六十六元四角八分往返四日車内飯金一十二元 
　　自日本回奉天車船費金六十六元四角八分除在車船日期外其餘三十天旅店費金每日五元共需金一百五十元 
　　在旅店三十天每日出門用馬車電車人力軍各費每日金三元共需金九十元 
　　通共需金三百八十四元九角六分 
小說 
[官塲小說玉樹花（四十二）]  
　　第十一回　胡甲生忽受巨靈掌　熊夫人怒揮子路拳 
　　熊夫人聽了。直氣得滿心頭烈火横飛渾身上。毫毛倒竪大聲說道。天下那有這樣奇事。真是無法無天。連王法都没有的了。旣然這個混帳東西敢於這船放肆。我倒要當面去問問他。他倚仗著什麽。竟敢這個樣兒。原來熊夫人也知道這位胡大老爺。吕觀察是有秘密交涉的。心上本來有些醋意。趁着這個當兒帶着七八個了鬟僕婦從。上房一直走到花廳喝令家人把那姓胡的給呌來。家人們巴不得這一聲。便一個個跑到胡甲生那裡去。只說太太在花廳請胡大老爺講話。胡甲生廳了。明知道是爲着轎子的事情。倚仗着吕觀察和他要好。料想這位太太。也不好怎樣的難爲他。氣昻昻的竟跑到花廳去。見了熊夫人。氣狠狠的坐在那裡霜威滿面。怒氣横生。見了他只當没有看見。動也不動。胡甲生見了。不覺有些氣餒起來。只得小小心心的走上去。請了一個安口中說道。憲太太傳喚卑職。有什麽分付。熊夫人聽了。劈頭就問一句道你就是我們老爺心愛的什麽胡甲生麽胡甲生聽了。心愛的兩個字兒。不由得滿面通紅。答應不出。口只只是支吾道。憲太太弄錯了。卑職蒙大人的恩典栽培是有的。没有什麽心愛不心愛。熊夫人道這些說話。也不必去提他。我只問你不準他們和我備轎。不要我出去。你是個什麽意思。胡甲生停了一停道。憲太太的明見這件事情。是有關大人名譽的。還要求憲太太自家斟酌。熊夫人鼻子裡哼了一聲道名譽不名譽。是我們家裡的事情。和你不相干的。要你來管些什麽。難道我倒没有你關切麽。胡甲生聽了又道。憲太太的說話。雖然不錯。但是卑職是奉了大人的憲諭。照料一切的。今天的這件事情。卑職實在不敢贊成。寗可等憲太太怪了卑職罷熊夫人聽了氣上加氣。怒上加怒恨到極。暗想也管不得許多的了。勉强捺住了怒氣。對着胡甲生道。你的說話。倒也不差你不要站着說話。在這邊請坐我還有事要和你商量。胡甲生不知道熊夫人的意思。只說熊夫人說他不過。没奈何只得和他好好的商量。滿心得意的說道。憲太太在這裡卑職不敢放肆。熊夫人故意和顔悅色的道。你不必客氣。只顧請坐。 
國外新聞 
[安重根死矣]  
　　十五日倫敦電云據哈爾濱電稱剌客安重根業巳行刑 
[俄國海軍豫算問題]  
　　十五日倫敦電云據聖彼德堡電稱俄國樞密院巳復將原擬築造新艦費羅卜十四兆六十七萬四千枚列入海軍豫算案按該欵前巳由國會减爲羅卜十一兆枚 
[羅斯佛行程近聞]  
　　十五日倫敦電云前任美總統羅斯佛君巳在埃及京城卡洛與埃督互相拜謁有美人數百名羣向羅君歡呼致敬同日柏靈電云羅斯佛君於西五月十二號可抵柏靈將爲德皇上賓 
[法國重征英國機器稅]  
　　十五日倫敦電云據巴黎電稱法國上議院巳准將英國紡織機器關稅自百分之二十五增至百分之三十雖經英政府及法國紡織業家抗議亦置之不顧蓋法國公司製造此種機噐者僅有兩家故也英國入口貨各稅現正在商議之中機器之稅大都與所值懸殊 
[三國聯盟之鞏固]  
　　十五日倫敦電云德首相華維格博士巳抵羅馬意政府頒發官告謂觀於德相與意國各大臣會談之詞足見三國聯盟政策樹基巳深將來兩國雖有個人之變動亦不足爲虞云 
[奥皇邀請德皇游歷]  
　　十四日柏靈電云奥皇現請德皇於本年西九月往游斯匈勃羅恩 
[布君閱看土軍大操]  
　　十四日柏靈電云布爾茄里亞國君費迪南巳在土京閱看大操旣而向陸軍部大臣希甫開脫巴沙道賀土國陸軍之維新 
 
 

Page 28

 
 
[德國擴張亨寳船港]  
　　十四日柏靈電云德國亨寳城將籌馬克四十五兆枚擴張該埠船港 
[德皇德后擬游意國]  
　　十五日柏靈電云德皇德后將於西四月下旬赴意游歷 
[荷國修改憲章]  
　　十五日柏靈電云荷國女主巳組織大臣會修改憲章 
[美國路工罷工巳平]  
　　十五日倫敦電云美國芝加戈以西各鐵路工人聲言擬一律罷工一節現巳調停妥洽惟工資一項尚未商定擬互請公正人公斷（以上譯文匯報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
