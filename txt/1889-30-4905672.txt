# 1889 - 30 - 4905672

 

Page 1

 
 
   
 
 

Page 2

 
 
[賀年小啓] [  申報館主人拜手]  
　　鳳　恊律茉花獻瑞之天麟管書元梅蕾含春之候薦辛槃而集慶檳欖香清開甲館以延釐𢉜㢝　溢况乎一人有慶萬國來同坤德無疆望黄氣而祥凝蘭掖乾綱親攬禀緑圖而德布楓宸頌上安瀾竹楗息蛟宫之浪光觀上國棘闈騰虎榜之揮有不臚薄海以騰驩當元辰而祝蝠者乎恭維閱報諸君子兆協鴻儀吉符燕語歴二十四番花信杖履含春當一百五日風光門楣有喜引瞻芝宇定洽葵恍敝館拆襪才疏拈毫顔恧拜手上承平之頌惟小臣鵷鷺隨班傾心祝福祿之宜賡大雅鴛鴦戢翼特脩蕪柬恭賀年釐諸維朗照不戬 
[一百七十七號畫報告白己丑正月初六日]  
　　今年舉行恩科盛典因思本朝有同胞三鼎甲預兆吉語者有狀元宰相早示夢徵者爰爲繪畫成圖年頭佳讖應杏林桂苑之先聲想諸君必以先覩爲快焉再附送任伯年歲朝圖前期己先告知茲呈雅鑒 
[畫報後幅改送臥游集勝告白] [  點石齋啓]  
　　昔宗少文畫天下佳山水懸之室中號曰臥游雅人深致洵足慕焉本齋蒙海内賞鑒家以所藏名人畫稿見示擇共規摹眞景者照原本仿臨積久成帙題曰臥游集勝試約舉其家數若元之王黄倪吳明之唐沈文董以及國朝之四王皆爲藝林所寶貴不敢自秘准自正月初六日起陸續排印附入畫報以公同好某水某山按圖可索有向平之癖者無煩蠟阮孚之屐矣○再此圖幅式或方或圓或横或直或六角或扇面式悉依原本布局庶不失廬山眞面目每積至十二頁可裱成合景琴條亦臥游者所稱便焉 
[勸人發財說]  
今日爲本館本年開報第一日當說人間第一事今日之所謂第一事者安在哉夫亦曰發財而已矣爰爲勸發財說有拜年之客見之而笑曰異哉先生之爲此說也發財二字本不雅馴何足以說且天下之人誰不欲發財者又何待旁人之有以勸之也余曰客不讀孟子乎求之有道得之有命是求無益於得也求在外者也求則得之舍則失之是求有益於得也求在我者也財爲身外之物則其在外也可知然旣曰求之有道則固不可以妄求而亦並非謂必不可以求惟得具道則求之亦未嘗不得因排昨者陳詠南善士德薰送來人懷具德册子託本館於日内隱報分送奉勸捐募奉天豫皖揚鎭水旱災春賑之小啓以示之曰是卽發財之券也客曰何謂也余曰居吾語汝夫鄭州河决自前年秋間起中間一年之久曾合龍一次而卽决至去臘始報合龍如天之福從此安瀾已屬辛事然河南安徽兩省遭災之州縣數十處嗷嗷者猶是遍地哀鴻也奉犬爲陪京重地且國家根本奥區而又偪近强隣動多虎視况地方强悍民氣剛很極易生事去年猝遭水患蔓延至十三州縣其勢最爲岌岌尤不勝意外之慮至於揚州鎭江各屬旱荒田疇龜坼道殣相望此尢近日所不忍聞者也東南諸大善士願力宏深法錄廣大幸而樂善好施者衆細大不遺源源接齊得以敷延以至於今日至今日則冬賑之事畢矣而起視斯民宛轉於災區者猶不能使鐵人無下涙之日則今年春賑又烏能已蓋荒區現雖稍甦而春間種植方可望秋成之有收倘此時而不一爲援手則謀食尙且不暇又何能從事於畎畝春不種秋不穫而生全益無望矣顧春賑之不可緩夫人而知之而自去年陸續勸助以來諸善士亦已心力交瘁恐有不能再請發棠之勢然而爲山九仞功虧一簣所謂救人救徹之謂何又安忍廢於中道吾知諸善士必有惄然不安者卽彼勸募諸君亦豈肯以此自畫而不爲塔尖之合自有陳君此册分送各善士吾知見此册者隨心所欲隨力所及無論多寡各發願力隨到隨寫隨寫隨繳隨繳隨解隨解隨散能早一日卽受一日之惠能多一分卽荷一分之恩奉省得此可以爲國家固根本内奠包桑外弭覬觎其功極深其績極懋揚鎭得此則桑梓之鄉感荷再造實惠均沾同聲感戴至若豫皖之災皆爲黄河所害河工現得吳清帥碩畫嘉猷居然合龍不啻出斯民於陷穽之中而登諸袵席功已成矣災已澹矣顧大功雖告成而原氣猶未漸復若於此時遽爾袖手則前功必致盡棄殊爲可惜此春賑之辦所以皆不可稍緩也見此册者惻然動容慨然解囊積少以成多集成鉅欵解往災區以成此一簣之功當必有欣然樂從者矣客曰先生休矣子之說曰勸人發財今若此是勸人破財也不亦自相矛盾乎余曰嘻客烏足以知比子不觀本報所登各處來信述及助賑之報乎求子者一索而得男求名者一舉而獲雋求病愈則喜占勿藥求延年則立致長生諸凡報應幾如立竿見影不爽分毫今此册小啓中之言曰天地以愛物爲心愛之欲其富第不能使之皆富而不貧故于什百千萬之中擇人而予以富非偏有所愛也盖深望其以富濟貧而愛能徧及也果能體天地愛物父母愛子之心以爲心而慨然有以解囊則盡一分心者卽食一分之報天處高而聽卑又豈有或爽者哉昔人有言積書以遺子孫子孫未必能讀積金以遺子孫子孫未必能守不如積德以遺子孫此卽積德之謂也馮煖爲孟嘗君收債于薛召債户各焚其劵還報孟嘗君曰吾爲子巿義其後卒得薛人之報此卽巿義之類也諸君其亦有意乎客曰先生之志則大矣先生之號則不可施而望報君子弗爲况因求報而施得毋貽大雅之譏耶余曰是又不然積善餘慶周易言之惠迪吉書詳之施而不望報此志士以之自勵豈能以此責人惟願欲求發財者勿先吝此小惠則天之所擇而富之者有不在是者乎客踴躍而起曰先生教我矣再拜興辭而退 
[諭旨恭錄]  
　　十二月十五日奉上諭京師入冬以來得雪稀少朕親詣大高殿拈香並派貝勒載瀅等分詣時應宫等處拈香同申祈禱仰荷昊慈眷佑立沛祥霙普被郊原三農歡忭允宜敬謹報謝用答天庥本月十六日朕親詣大高殿拈香時應宫着仍派貝勒載瀅昭顯廟着仍派貝勒載澍宣仁廟着仍派貝子奕謨凝和廟着仍派輔國公載濂同於是日分詣拈香仍冀仰邀鴻貺渥澤頻施以慰農望欽此 
[本館接奉電音]  
　　十二月廿七日奉上諭本日據吳大澂倪文蔚馳奏鄭州大工合龍日期一摺鄭州大工自上年十二月興辦堵築本年七月間因兩壩屢有墊陷未能尅期蕆事諭令吳大澂署理河東河道總督前往接辦節據該署督將辦理情形隨時奏報至本月初十日開放引河河溜卽由金門北面東趨一面將河西兩壩工程晝夜赶辦於十六日掛纜十七十八兩日正壩上邊壩同時合龍十九日金門斷流全溜悉歸正道大工一律堅固此皆仰賴天神默佑得以迅速竣工慶幸之餘倍深寅感發去大藏香十枝着吳大徵虔赴工次各處河神廟代朕敬謹祀謝以答神庥吳大澂自受任以來迅速從事實心籌畫會同倪文蔚督飭在工員弁認眞經辦使大工尅期告成洵爲不負委任吳大澂着賞加頭品頂戴補授河東河道總督倪文蔚着開復革職留任處分賞還頂戴仍着交部從優議叙李鴻藻曾經獲咎於前惟辦事均屬穩固現在全工告蕆自應分别施恩李鴻藻着開復革職留任處分賞還頂戴成孚着加恩釋回以按察使候補李鶴年着加恩釋回並賞還銜翎前山西布政使紹諴前按察使潘駿文均着開復革職處分潘駿文留辦壩工並着交部從優議叙所有在工出力文武員弁河南河北鎭總兵崔寳桂着遇有提督缺出儘先提奏布政使劉瑞祺等均着交部從優議叙並加隨帶三級革職留工道員薛福年等着開復革職處分均以原官頂戴銜翎仍歸原班原省補用薛福年並賞加三品銜一品封典董克紹並賞加二品頂戴開師陳許道蔭保着賞换花翎已革道員譚文熊着開復原官免繳捐復銀兩仍以道員分發省分補用降調知府馮光元着開復降三級調用處分免繳捐復銀兩仍歸原省以原官原銜原班補用並賞換花翎知縣陸襄鉞着免補本班以道員仍留河南補用並加三品頂戴知縣白文清等均着免補本班以道員仍歸河南原省補用白文清並賞加二品頂戴李 
 
 

Page 3

 
 
國和並加隨帶三級巳革知縣王兆衡着開復原官升銜免繳捐復銀兩仍以知縣歸部選用承祺着開復原官銜翎免繳捐復銀兩仍以知縣歸部選用革織留任留工同知朱懋瀾等均開復革職留任處分免補知縣以道員在任候補朱懋瀾並俟離同知任後賞加三品銜陳　成並俟歸道員後賞加二品頂戴張士傑並賞給二品封典高善志着開復革職留任處分開缺免補知縣以道員歸部選用李棠等均開復革職留任處分補缺後免補知縣以道員用並賞戴花翎同知姜恒晉着免補同知以知縣用並俟補知縣後以道員用水恩綬着俟補缺後免補知縣以道員在任候補並賞換花翎直隸州知州何嗣焜着免補本班以知縣分發省分補用並加三品銜賞戴花翎知州吳榮棨着俟補缺後以直隷州知州在任候補並賞戴花翎汪啓著俟選缺後免補直隸州知州以知府在任候選並賞戴花翎革職留任留工通判崔惠均着開復革職留任處分俟升補同知後免補知府以道員在任候補並俟歸道員後賞加三品銜通判查筠着賞換花翎知縣胡傳着免補知縣以直隷州知州分發省分補用並賞戴花翎同知龔秉彝着俟補同知後免補知府以道員用並賞戴花翎朱衣德等均着免補本班以知府籖掣省分補用並賞戴花翎開復同知石祖芬着免繳捐復銀兩仍以原官陞陛升銜分省補用知縣葉維憲着仍以知縣歸候補班補用並賞戴花翎韓銳着免補本班以直隷州知州仍歸原省前先補用並賞戴花翎降調知縣朱益濬着開復降調處分免繳捐復銀兩仍以原官卄銜歸省補用縣丞周桐豫著免補縣丞以知縣仍留原省補用並加同知銜賞戴花翎參將郭廣泰著免升副將以總兵請旨簡放都司王麟著俟升叅將遊擊以副將儘先在任升用並賞加總兵銜革職留任留工守備張敬修著開復革職留任處分以都司在任候補並加參將銜賞換花翎革職留任留工守備樊景山着開復革職留任處分以都司在任候補並加副將銜賞戴花翎革職留任留工守備朱永和着開復革職留任處分俟補都司後以遊擊儘先陞用並加副將銜革職留任留工守備社長春着開复革職留任處分以都司在任候補並加參將銜賞戴花翎守備曹宗涵着以都司在任候補並賞加叅將銜千總朱彦並賞加四品銜花翎革職留任留工千總徐進德着開復革職留任處分並賞加四品銜花翎已革署開歸陳許道李正榮獲咎較重所請開復處分未免過優李正榮着以同知補用另片奏總理壩工及辦理轉運出力各員懇請奬勵各等語道員朱壽鏞何維楷均着交軍機處遇有道員缺出請旨簡放又片奏請將失事員弁免罪等語己革同知余潢洲余嘉闌千總陳景山額外外委郭俟涵均着疏枷免罪所有合龍後一應善後事宜吳大澂等務當督飭員弁妥協經理以期隄防鞏固永慶安瀾餘着照所議辦理該部知道單一件片三件併發欽此○初二三日奉 
上諭劉錦棠奏懇思展假回籍省視祖母一摺覽奏情詞懇摯自應准如所請劉錦棠着再賞假六個月准其回籍省視祖母卽行回任以專倚畀甘肅新疆巡撫着魏光燾暫行署理欽此同日奉上諭翰林院編修張仁黼着仍在上書房行走欽此 
[皇都春色]  
　　惇邸爾顐失跌致政躬弗豫己登前報兹聞邸躬經醫調治厥恙己瘳步履如常已於去臘二十九日進内請安銷假當差矣○阜成門内大街於前日兩點餘鐘有一年約二十左右之婦人在街頭游玩梳蘇州髻臉不施粉而抹胭脂别饒丰標身穿青洋縐皮袄兩足雖效旗人裝而雙翹一捻瘦玉生香往來人莫不凝視適自阜成門來一快車向東而馳見此婦忽而頓停由車内躍出惡少二人急趨婦前大聲曰今始遇汝乎言訖分挽婦二臂向甬路而行婦乃笑而不言至車前將婦抱入車内二少年皆出利刃於手坐於車門御者策騾疾馳而東幾若電掣星飛轉瞬無蹤在旁之人莫不相顧駭然○步車統領衙門咨行各旗營稱現在懸有協尉副尉步軍校委步軍校等缺應行咨取四五六品人員與本營應升人員一併揀選相應咨行各旗營於印務章騎都尉委前鋒侍衞委護軍叅領空銜花翎雲騎尉前鋒校護車校鳥槍護軍校恩騎尉各員分别保送三員出具考語造具履歴清册並備具木牌三分務於五日内一併咨送本衙門以便彚齊傳期揀選可也○伯邸之世子完婚一事已綴報章兹聞伯邸世子係聘怡邸之郡主爲夫人也前報未曾道及合亟補錄○太常寺行文現有天壇六品官一缺應行咨由該旂於曾任五品以上之廢員曁恩騎尉領催等擇其步履尙强並無親老者揀選擬定正陪造具年歲三代姓氏履歴咨送本衙門以憑帶領引見可也○上虞備用處續辦事章京廣侍衞仁禀知本管堂憲伯邸希貝勒以正紅旗護軍營咨取本處三等侍衞送放副護軍叅領查有本處三等侍衞慶魁係正紅旗滿洲人堪以保送入放等語當蒙堂諭卽將該員保送遂畫行稿以備咨覆該營云○守護東陵大臣奉恩鎭國公載遷現屆三年任滿咨由宗人府預奏更換經宗人府取到貝子公等銜名繕單呈進奏請更派奉硃筆派出奉恩輔國公麟嘉欽此得旨後卽由宗人府知會該公以備翌晨具摺謝恩○神機營總理營務處檄傳馬步各隊所有各隊現出隊官隊長等缺管營各堂於十二月初八日辰刻在營揀補卽令該隊管帶帮操帶領所保應挑人等屆時齊赴總理署内以備揀補可也 
[粤東紀事]  
　　旗兵於去臘初九初十兩日齊集東校塲操演各陣戈矛耀日旗幟連雲將軍都統等會同前往閱看各兵丁技藝嫻習步伐整齊將軍等閱看之餘欣然色喜賞犒有差各官兵無不歡聲雷動○督憲示期客臘初八日在廣雅書院考試月課屆期委運憲英續村都轉點名給卷每人各就所長限作一藝不必作全卷要卽日繳清毋得越宿以别眞僞○保甲總局委員鍾劉兩觀察協同眼線拿獲私鑄僞銀罪犯黄澧廷等七名並搜獲所造銅銀器具及帳簿各件當卽發交讞局訊明治罪想大憲爲地方除害定必執法嚴懲也○河南黄姓家前日娶婦其時鼓樂喧闐賓朋嘈雜突有暴客三人手持利刃走進堂内强將婦女首飾奪去諸人瑟縮如蝟不敢與爭事後追尋已杳無蹤跡矣盜風狂獗如此彼有喜慶之家可不加意防範哉○增城縣某生員篤志好學頗有才名年甫二十餘歲偶染沉疴竟至不起其妻黄氏年亦相若見夫已殁痛不欲生俟殯殮畢仰藥以殉死後面目如生聞者無不歎惜現聞紳耆人等擬聯名禀官請旌以勵風化○南海鶴亭鄉有海神廟素著靈威地方遇有荒災祈禱頗著靈應去歲年榖順成人民康樂鄉人集資僱優演劇以答神庥一時紅男緑女結隊來觀如水如雲非常熱閙附近茶寮酒肆因之利巿三倍○西關玉帶河淤塞日久大憲諭令設法疏通札委幹員在文瀾書院設立總局專司其事聞此舉約費一萬金之多刻下庫儲支絀籌欵維艱將有中止之勢云○潮州鎭總兵缺委留粤差遣記名提督陶澄軒軍門定昇署理○粤秀書院監院潘廣文銘勲現丁母憂例應辭退惟廣文潔已奉公士人悅服故大憲仍令留辦以資熟手○前日有某甲携帶米票數十張沿途遇有乞丐按名給發行至司馬坊有乞丐多人圍繞求乞甲所携米票無多不能徧給乞丐竟將甲推倒在地任意凌虐見者代抱不平立將乞丐　散始得無事語云善門難開斯言信不誣也○東門外某鄉落有某甲者耕田而食家亦小康一日荷耡往田間操作迨至日暮不見其返家人急往探望見甲僵臥田中血跡糢糊肢體已不完備初疑仇家殺害擬控於官後訪知係爲野獸所噬聞者咸有戒心非携帶軍械卽不敢經由是路云○番禺縣署前長塘街某家有一女閨中待字姿色頗佳前日下午時候突有匪類多人破門直入將女擄刼而去街隣衆目共覩協力追尋赶至文明門口方將女追獲並拘獲搶匪一名送交縣署懲辦光天化日之下竟敢如此猖狂彼有捕務之責者將何以弭之哉○封印前臬憲將定讞之犯十四名押赴法塲處决中有一犯臨刑時高聲唱曲絶無畏懼之容是眞愍不畏法者矣 
[官鹽被刼]  
　　婁縣西鄉燒香山附近某港日前有鹽公堂緝私船一艘滿載鹽斤道經其處不意爲江蛋匪徒瞥見將船鹽一概刼去當經投縣呈報刻聞婁邑尊將前往履勘未知能早日緝獲否 
[蕪湖大火]  
　　去臘廿四夜十點鐘時河南西街籃子溝地方失愼一時風隨火勢火借風威文武各官咸臨塲彈壓各水龍亦俱馳至謁 
 
 

Page 4

 
 
力灌救奈風勢太猛草房櫛比水注屋上火仍炎火約歴三點餘鐘計自東頭起火向西直燒至觀音橋爲止被焚共一百零七户四圍皆成瓦礫獨居中之古雙忠廟如魯靈光臨巋然獨存說者謂有神靈呵護其信然歟被災者皆小本生涯露宿荒塲情殊可憫幸積善堂董事按户給以蘆蓆俾搭棚樓止外復勸募各善士捐助洋蚨按户放給俾稍得謀生云 
[東報彚譯]  
　　駐紥朝鮮各國領事向朝鮮政府告以人民饑饉宜准他國運入米榖一律免稅以廣招徠目下政府正議此事也○釜山信云慶尙全羅兩道半荒半熟人民需用唐芋消路甚廣所有汽船帆船本國船羣赴日本肥前大村五島各地及馬關陸續載運到來波户塲堆　如山遠近村落聞之爭先來購其價每百斤計洋四角五六分此亦足以救荒也又舊臘有中國商人三名到埠購買青魚守候便船運至中國消售○日本伊勢太廟自先年營造迄今將次竣工下月十五日舉行落成典禮奉安神位之期約在十月上旬也○日報言印度東部至北部各地方近年來頗宜於　米無如昨今饑饉食物缺少人民無生計各向孟買等處逃生印度地方米榖價甚騰貴○東京中央日本橋附近一帶昔年曾有土一开金一升之謠然未聞一坪之地價値逾百元者現在美國紐約地方最熱閙街巿地價一耶枯魯卽日本四反十八步値金一千四百三十萬弗郎合日本一坪地已需一萬二千元若家有五坪十坪地可卜金山堆積矣 
[神女珠光]  
　　漢口善堂林立而以施粥一項爲最大功德去年楚北年歲豐稔米榖雜糧收成甚好因而糧價亦平每錢一千可購潔米半石冬間諸善堂紳董謂卽不施雙弓米亦不致餓殍載途矣不料歲聿云暮窮民之來漢就食者奔走雪雨中仍不免有啼飢號寒之苦敦實安培心惠滋等堂遂仍議籌辦白米擇期開廠熬粥令貧民買籌領粥每日辰未兩期足資果腹云○漢口瀕河街道自新碼頭起下至龍土廟碼頭止沿岸房屋多係吊樓一被河水所沖每虞坍塌屢次捐砌石岸已早一律整齊上年經官捐砌漢陽東城邊江駁岸去夏亦已妥速竣工現在復經官捐砌漢口龍王廟碼頭以下江岸趁此冬季江水枯涸急急興工據云砌至米廠碼頭而止云○楚北風俗民情殊異江浙等處每見人將垂斃卽先易以敝衣地上用稻草平鋪將人抬放草上若殉葬亦不尙貴重之物是以素未聞有竊賊刨棺去臘初八日漢口蕭家園義塚夜來忽被盜將浮厝之棺刨開四具局董察看一周隨卽禀報地方官請爲查緝 
[雅人深致]  
　　徐園主人具雅人之深致與諸同人約每値星期爲一集新正初四爲第一集邀曲局諸君爲東山絲竹之會蒙折柬相招與知音人循聲按律朱子西椎搦笛以倚之有清歌者有開白者各適其適致足樂焉聞下一期爲琴會次則爲棋會再次則爲書畫之會際此歲序方新名園勝景吾卿饒雅趣騁遊懷者當更不乏人也 
[另委讞員]  
　　日前法廨讞員王雁臣司馬奉到蘇松太道龔仰蘧觀察札文將法界會審事宜及會捕局務另委新關季員葛番甫同轉辦理所遺新關委員一缺卽以司馬接辦隨赴道轅謝委前日司馬會同同轉在會捕局交代一切同轉已赴注公廨及捕房等處拜會西員并定於今日開堂會訊云 
[朝賀例志]  
　　元旦黎明江海關道龔觀察松海防同知留司馬上海縣裴邑尊提右營陳叅戎守備傅守戎曁文武各員咸朝冠朝服恭詣萬壽宫行慶賀禮禮畢卽詣道轅叩賀新禧閱日觀察司馬乘舟晉省初五日邑尊亦乘官艦赴蘇賀新歲也 
[迎春例志]  
　　新正初二日上午十下鐘時上海縣裴邑尊會同糧廳顧二尹水利廳鄢少尹捕廳錢少尉學帥宣廣文朝服顯轎排齊全副儀仗萬民傘德政牌音樂和鳴迤邐出大南門詣太歲廟行迎春典禮前導有街道司頭戴凉帽身穿紗袍隨以春牛芒神回著將春牛供土地祠中其牛黄頭黄背紅肚白角曰尾白足芒神秃頭穿靴至初四日亥刻邑尊復同二尹少尹少尉廣文循例打春捕役爭取春午頭盖卜一年吉利也 
[元旦火災]  
　　女校書周墨卿於去夏從良其母王某氏雙目失明旣得賣女資卽賃住石路日新里中長齋繡佛不復賺造孽錢矣室中懸冥鏹今正元旦清晨舉火焚化延及窓簷火勢炎炎幾不可遏氏及女傭狂奔喊救巡街捕飛報捕房急擊警鐘隨經麥捕頭督同中西捕探舁藥水龍灌澆旣而英法美各洋龍如雲之集開取自來水龍頭互相噴射得以火滅烟消計焚去起火之第九百八十號房屋一座共三幢及披屋三椽廂房二幢衣物傢伙盡付一炬是處附近盡皆妓院火焚時鶯啼燕泣慘不忍聞墜珥遺簪幾乎滿地皆是云 
[洋槍案]  
　　鐵路基附近榮興麵館係常州人胡某所開其子雲楚年祗十四歲去歲除夕七點半鐘時至左近銅作索取麵錢一百七十除文銅作主之子陸順全向在志學之年童　不知事務大言爾蔣麫賒與各夥與店主實風馬牛不相及今乃貿貿然索錢乎繼見旁有洋鎗隨手槍取向胡曰爾若多言當令爾飽嘗此味隨將機扳動轟然一響彈中胡之頭顱腦漿併裂登時倒臥氣絶身死隨經人將陸拘住交與頭圖地保周關寳起到洋鎗解送上海縣禀請相騐裴邑尊略詰供詞卽於十一點鐘時督同仵作書役前往騐明塡格將押候嚴刑訊辦 
[新年雜事]  
　　英大馬路善餘里施醫局仍於新正月初五日開期恭請金協堂蔣仲韜徐子剛黄文卿陳淡香諸先生内外針灸眼喉女幼等科施診如有貧苦應用丸散膏丹在局酌送倘有實在垂危之症不能出門就診延請到家不取酬儀但須酌給輿金如有婦人隱諱之症局有女醫診治只收號金不取醫資該局除唐元甫軍門樂助藥資外並不在外募捐分文局内開消皆由徐君古春賠墊云○四馬路西首富潤里某妓有狎客某甲積欠夜度資延至歲除尙未見朱提公子之面妓急甚將客挫辱客忿恨已極至新止月初二日傍晚時袖藏小七首植立石路中適妓乘東洋車由外返家將入里門客突上前效荆卿之擊秦政刃及于口痛極而呼及巡捕到來已不知去向矣○前日有年約三十歲左右之某甲衣服襤縷聳身　入浦江巡街西捕見之急爲攔住舁入捕房據稱因賭輸罄無顔見人云云捕頭哀之著暫送仁濟醫院待飭包探查明再爲核辦○元目午刻曰大橋下汆來無名男屍一具身穿元布棉馬褂元布小脚棉褲青布作裙鞋襪俱全捕頭令三圖地保　金和查得並無　屬承認遂報知保安善堂備棺成殮○去歲除夕將晚時有一年約五十歲之人身穿破舊衣服似是文人模樣病容滿面行步艱難行至英大馬路四美園　口倒地氣絶當經巡街捕報知捕房傳二圖地保張潤芝查得並無屍親遂報知保安善堂備棺成殮 
[上海縣示]  
　　補用府候補同知直隸州調補上海縣止堂卓異加一級隨帶加三級裘爲出示曉諭事照得冬漕糧米例應冬收冬兌各糧户自當踴躍輸將不得稍有拖延前奉大憲札飭本年漕糧提前運兌卽經發給易知田單赶早全完在案惟查本邑徵收銀米歴經領辦差赴　催繳各業保往往託其代納不免暗有花銷業經本縣革除領辦名目另定新章自本年上忙起自封投櫃外立有卯期着各圖章保及傳差承　完納　徵冬漕亦　新章辦理兹聞已革　辦猶敢赴鄉藉詞上年墊項向各該業保索取當此完繳糧米之際各業保設被該領辦等藉端滋　實屬　　　漕繳　除嚴查究辦外台行出示曉諭爲此示仰業户地保人等知　爾等務將本名下應完本年粮米赶緊掃數完納掣串安業　有從前領辦差役在鄉擾累許卽指名禀候提案訊究懲辦孩保有承催漕糧之責亦毋怠延十比其各凛遵毋違特示 
[法界捕房瑣案]  
　　昨晨某某等錢莊夥赴小東門外捕房報稱洋行街某海味行倐然倒閉行中人逃避無蹤請卽派捕看守捕頭急用得律　告知大巡捕房備捕　飭包探前往協同原告入内觀看則所存貨物已屬無多據云除他項不計外實欠莊銀萬餘兩云○前晚八仙橋 
 
 

Page 5

 
 
有賭徒打架據云與賭一均是江北小車夫當經巡街捕拘住十六人捕頭研問之下知四人無相干涉釋之使出其餘解歸大自鳴鐘捕房昨晨捕頭細爲　問復將情輕者釋出惟管押四人云○前日有某甲自稱爲上海縣署捕　夥至新街一帶賭攤收取陋規賭徒告以新正遣興巡捕亦不拘拿爾何人斯乃管閒帳乎於是兩不相讓扭進捕房捕頭着將甲暫爲管押以候解訊○前日有販鮮魚人歇担公館馬路西某飯店　旋有甲乙兩人假作碰撞坘相毆扭販魚人稍不留神卽被　夫担中青蚨四千翼及知覺隨扭住甲乙等向之詰究某乙卽乘間兎脫隨將甲送押捕房 
[上海奉省協賑公所新春日營口電局朱督梧告災勸賑信]  
　　滬上諸善長大人閣下嘉平十六日兩奉手書誦悉種種比維籌祉賢勞履祺佳勝良符私頌前次電懇代詢米價因高粱價太昻擬官賑放米近日糧價漸減每石約三兩六錢不如仍購紅糧便於民食買米可作罷論奉省奇災實所罕聞現牛海盖遼冬賑雖放竣而來年春賑尤爲生死所關若無春賑接放而災民仍然餓死似非救人救澈之道尙祈廣爲勸募能再集四五萬金解營則功　眞無量矣前曾勸辦鴨子捐其妙未知集有成數否鄙意新正各行棧春酒並馬車戲資能節省助賑亦不無小補　望商之各公所諸善長可否將前三項諄勸舉辦彦翁亟欲赴吉堅留不允現星兄偕南來諸友隨帶各公所湊解萬金前往安東查放可謂勇於爲善令人欽佩之至前之送上官　賑册花名清摺託春記轉懇申報館刊登迄今數月尙未見刊務望懇商申報館執筆請其速爲登報以昭徵信專此奉復卽請善安並賀年禧愚弟朱福春頓首嘉平十七日 
[江督轅門抄]  
　　十二月十六日巡檢張汝舟奉傳寫履歴○十七日知縣陳維新葛毓清禀知徐炳倬丁父憂藩轅牌示銅山利國司雷安淮病故遺缺以試用從九汪錫恩又海門　照磨李紹渭病故遺缺以試用巡檢孫墉均署理○十八日上元陳赴白水橋勘閘工回○十九日沈守謙由京引見來知縣翁延年辭奉司委江浦公幹○二十日寗藩倉大使周殿魁禀知發給上元各鄉貧民撫卹米○二十一日候補道丁葆元辭向堤工局○二十二日知縣汪懋琨謝簾差委署三次 
[鎭江電局代收丹徒旱灾賑捐十月上旬清單]  
　　京都同善賑局京平五伯兩又會舘存項移五百兩上海各公所第一批庫平二千兩李雨人學士五百千文袁辛榖太史庫平四十二兩七錢七分韓督起主政庫平一百兩戴子開二七一百兩丹徒縣薛二百元大興會舘銅洋六元王心如翁募晚嘯草堂二十元馬金源茂手募靜記稻種二百二石廿斤吕雲　募公善堂惜字會第一次一百七十六元通州李六皆募知非子二十元涵海氏實嘗氏恆慶堂三户各十元樊募無名氏五元柳劉募張古月六元吳南賓二元另隱名氏五元二七十兩同茂莊五元無名氏三元愼字五千七百九號册無名氏十户各半元愼字五千七伯十九號册廣潮氏乙洋 
[鎭江電局代收丹徒旱災賑捐十月中旬清單]  
　　江蘇臬憲陳一千元公捐二七一千五百三十九兩三厘仁壽堂一千元錢道憲發上海絲業公所施棉衣一千件無名氏八百千忠裕典四百七十七元一角裕泰典三百七元三角五分四厘祥泰恊記典三百三元九角五分四厘靳春陽募無名氏愼記五伯元另孝肅堂乙百元丁家軒一伯千並募諸大善士六十千文存性堂五十元上海陳春記籌賑公所二十元鎭江電局報費廿五元八分泰源永募蘇州源康莊四元源康莊各友十元保康一元愼字一千四伯八十四號册迎凉閣主人一元節省會酒人一元愼子九千五百九十號册江寗招商局廿元愼字三千八百七號册不留名王一元愼字八千五十四號不書名乙洋不書名五角不書名五角不書人五角不書名杜三角不書人二角○塘工捐潤字五號册黎子山一伯元陳香泉十元張吉庵募不從心乙元宏記兩洋愼裕莊乙洋恊康莊乙洋勉力氏一元隱居人一元保目山人乙洋鄭朗卿乙洋無力氏一元靳春陽募張愼德堂二七五伯兩東山氏三十元 
[鎭江電局代收丹徒旱災賑捐十月下旬清單]  
　　常鎭道憲楊庫平二七一千兩鎭江府福一百元前江寗訓導吳紹伊五十元盧懷遠堂五百千文沈吉安募諸大善士七百千文布柒七百元鎭字一百十六號册梅花書屋五十元雲西草堂五十元繼述堂五十元四美醬園趙六十元裕隆募無名氏五十元問心氏誠求天佑妻患卽愈六十元遵訓草堂二十元心願堂十元悔初主人十元知足軒銘記四元胡錦翁募楊讓臣十元鎭字三百十六號泰源永募行素堂一元貽榖堂一元王愷愼修堂羅惠義堂余張增慶曹維章馮介眉無名氏沈冬榮軒百忍堂張醉樂書屋修竹居方無名氏十二户各半元鎭字三百十一號册泰源永募恊記力記同記心記順記愿記如記意記八户各一元鎭字三百十二號泰源永募無名氏一元陳硯香尹萬松二户各一元慧生二元履康莊五元魯乾奉一元之字四千十一號册永恆義慕廉茂苑二元五角胡莫庵一元節膳客二元彭城氏五角吳芸生二十五角張景春一元潘雲卿五角愼字九千七十八號册廣平氏募求安氏三元退思子二元愼字八千五百十七號册求合宅安善五元電局報費三十二元九角五分○塘工捐善字七十七號册大通謙益四兩九錢八分善字七十二號册尊訓堂三元惟武氏一元恊同盛棧五角○大共收賑捐折鎭平二七六千二百八十七兩一錢二分七厘洋五千六百一元四角三分八厘銅洋六元錢二千六百五十　九稻種二百二石廿斤棉衣一千件銀洋錢三共合鎭平二七一萬一千八百八兩五錢六分九厘九毫○大共收塘工捐鎭平二七五百四兩九錢八分洋一百五十四元五角銀洋扯合鎭平二七六百九兩七錢三分一厘 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十四年十二月十三日京報全錄]  
　　宫門抄○諭旨一道錄前○發抄硃批五道○湖督裕奏查閱營伍摺○陜督讀奏借補守備片○又奏州縣試看期滿片○豫撫倪奏聲明借欵片○大臣色奏爲請補協領摺○又奏携子赴任片○豫撫倪奏請補通判摺○十二月十三日刑部都察院大理寺廂藍旗値日無引見○溥顧謝署太常寺少鄉恩○陜西學政林啓到京請安○德慶續假十日○値年旗奏派管理新舊營房派出大額駙容貴見勸○召見軍機蒙古王公林啓○發抄譚鍾麟奏副將歐陽善坤等患病開缺奉硃批兵部知道欽此○又蘭州道饒應祺署臬司等缺奉硃批吏部知道欽此○又前署寗州牧崇瑞完欵開復奉硃批着照所請該部知道欽此○又遊擊嚴朝興補提標後營守備奉硃批兵部議奏欽此○譚鈞培奏迤東道耀曾到省飭赴新任奉硃批吏部知道欽此○○頭品戴湖廣總督奴才裕祿跪奏爲查閱湖北通省營伍完竣謹將校閱情形恭摺具陳仰祈聖鑒事竊照前准兵部咨開光緒十四年二月初三日奉上諭本年輪應查閱湖北營伍之期卽派裕祿逐一查閱認眞簡校如有訓練不精軍實不齊者卽行據　叅奏等因欽此欽遵移咨到鄂奴才遵卽在省並赴省城下游黄州府將督撫兩標武昌城守漢陽協等營官兵駐省鴻字等營勇隊曁黄州興國蘄州協等營先行校閱當經附片奏明俟會同撫臣部署本屆文闈事畢再赴省城上游周歴校閱並聲明校閱情形統俟全省營伍閱竣專摺彚奏嗣文闈事畢撫臣出闈奴才卽定期九月初二日自省起程馳赴上游校閱並將出省日期恭摺奏報在案奴才隨輕裝减從先至荆州府校閱駐防滿營及荆州城守營並調閱荆門營泝流上駛至宜昌府校閱宜昌鎭標中左前後四營曁施南衞昌遠安宜都等協營復由宜昌登陸馳抵襄陽府校閱提標中左右前後五營及襄陽城守營又循襄河而上經均州校閱均光營旋抵鄖楊府校閱鄖陽鎭標中左右前四營及鄖陽城守營並調閱竹山協營隨由鄖陽折回至安陸府校閱安陸德安等營並在襄河一帶查閱健捷水師等防營勇隊所有通省營伍均先後以次閱竣於十月十九日回抵省城奴才每至一處詳加簡校兵丁俱屬精壯並無老弱充數馬匹臕壯器　堅實合操陣式步伐整齊施放連環槍炮聲勢亦均聯絡刀矛籐牌雜技皆勇健可觀營兵槍箭中數合計均各在七八成以上將　弁兵有騎射優嫻者當塲分别奬賞存記弁兵技藝生疎立予斥革如年力壯健尙堪造就者亦嚴飭勒限學習用示勸懲統較所閱各營操演均尙合法荆州駐防滿兵部伍整嚴挽强命中最爲嫻熟出色馬上各項雜技練習尤稱便捷緑營洋槍陣式變化得法則以本標與提標兩處爲最優襄趫宜昌一帶地處山鄉人均鄖捷耐勞刀矛雜技較多擅長此次巡閱一週悉心察看各營將領於選練技男講求操防均尙能知奮勉除緑營積弱之習奴才每於閱過之後復集各營將弁諄諄誥誡朂以一切營務必宜屏浮務實儆怠勵勤現値會匪游勇根株木凈分防設汎尤應寔力稽巡盡心捕務員弁中有差操惰悮並兵丁年力疲弱者均當隨時詳撤革換毋得稍徇情面總期紀律謹最兵皆得用此後仍當隨時會同提臣曁各鎭臣加意考察不敢稍涉鬆懈以仰副聖主整軍經武之至意所有查閱營伍完竣緣由謹恭摺具陳伏乞皇太后皇上聖鑒訓示謹奏奉硃批知道了欽此○○譚鍾麟片再查督標左營守備楊志進陞補鎭坪營都司所遺守備員缺查有副將銜留甘儘先補用遊擊鄒洪勝才具明晰營伍熟諳堪以借補合無仰懇天恩俯念員缺緊要准以鄒洪勝借補督標左營守備以期得力如蒙俞允應請飭部先給署札俟防務一律告竣卽行給咨赴部引見以符定制除該員履歴清册另咨送部外謹附片具陳伏乞聖鑒訓示謹奏奉硃批兵部議奏欽此○○譚鍾麟片再前奉部咨道府同通州縣無論何項勞績保奏歸入候補班人員以到省之日起予限一年詳加察看出具切實考語分别煩簡補用等因歴經遵辦在案兹查藍翎同知銜留甘歸軍功候補班前遇缺儘先補用知州陸德鈞甘肅補用知縣錢鏡南均已試看一年期滿由藩臬兩司出具考語詳請甄别具奏前來臣查陸德鈞明白安詳錢鏡南年强才明均堪以煩缺留省照例補用除將履歴咨送吏部查照外理合附片陳明伏乞聖鑒謹奏奉硃批吏部知道欽此○○倪文蔚片再上年冬間因鄭工緊要經臣奏奉諭旨接設濟寗至開封電綫所有開辦及工竣情形均經奏報在案伏查電報向章有官綫商綫之分此次展設豫省電綫所經非商賈煩盛之區商報無多本應發給官本辦理臣以豫省工賑殷繁度支極絀養綫不易當與總辦電報事宜山東登萊青道盛宣懷商定援照直　江浙等省章程統歸商辦由大工餉欵内撥銀二萬兩作爲借領官欵以後常年經費悉由商自開支報費盈絀與官無涉惟各商以豫綫商報收費旣少而綫路四百餘里常年巡修之費爲欵甚鉅所有借領工欵銀二萬兩一時實難繳還亦應准其仍照直東等省商辦電綫借欵章程俟五年之後分年攤繳本銀免其計息以恤商力而定限制據該道盛宣懷詳請立案前來除將籌動工欵撥借電商庫平銀二萬兩入於大工案内支銷俟五年後電報局攤繳清楚另欵存儲隨時咨部候撥以重欵項並咨明户部外謹會同署河東河道總督臣吳大澂附片陳明伏乞聖鑒謹奏奉硃批該衙門知道欽此○○色楞額等片再副都統銜記名副都統前任伊犁廂曰旗滿洲協領恩祥以監修綏定城工被革員游春澤挾嫌朦禀聽從開復知府吳炳鑫唆使抗不出結經原任將　金順奏叅革職奉旨允准所遺員缺派委廂紅旗協領富珣暫行兼署嗣經前署將軍錫綸查明隨案奏請開復光緒十四年三月十九日奉上諭已革協領恩祥亦無抗延情事均着開復原官銜翎欽此欽遵轉飭知照在案現在伊犁滿營兵制業經奴才等奏請設復所有整頓旗務操防屯墾一應事宜在在需員辦理開復協領恩祥操守端方老成練達洵爲伊犁滿洲出色之員旣經錫綸查明叅案奏請開復當此需才孔急之時自應仍以該員坐補原缺俾重職守伏查圓明園正白旗委護軍叅領慶斌先經榮全以私開餉鞘任意動用奏叅革職繼因會克瑪納斯南北兩城出力開復原官原銜處分經金順奏請坐補原缺奉旨慶斌着准其坐補該部知道欽此欽遵亦在案今協領恩祥實係因公罣誤查明並無過犯隨案開復之員核與慶斌情節較輕與坐補之例適相符合相應籲懇天恩俯准將伊犁廂曰旂滿洲協領員缺仍以恩祥坐補實於營務有裨如蒙俞允俟伊犁旗營兵制規復妥協再行給咨送部引見以符定制是否有當理合附片陳懇伏乞聖鑒訓示謹奏奉硃批兵部議奏欽此○○色楞額等片再奴才富勒銘額欽奉恩命補授伊犂副都統遵由古城原旂起程携帶次子廂白旗滿洲馬甲鈺山一同赴任擬卽留其隨任讀書帮理家務奴才不時訓迪稍期　就異日或可効力國家以補衰朽愚昧之所不及是否有當理合附片陳明伏乞聖鑒訓示謹奏奉硃批着照所請該衙門知道欽此○○革職留任三品頂戴河南巡撫臣倪文蔚跪奏爲遵照部議另行請補通判員缺恭摺仰祈聖鑒事竊照汝寗府新息通判沈宣昭病故遺缺經臣以勞績候補班前補用通判何相青具題請補嗣准部咨以該員何相青告假回籍措資回省銷假後病故休遺缺雖出有陳州府通判一缺係以銀捐候補班前人員請補該員勞績候補班前通判尙未扣補兩班所請補授新息通判應毋庸議並令遵於奏明限内揀員另行請補坐七月二十九日等因遵經行司轉飭仍於營績候補班前補用通判内揀員更補兹據查有軍功候補班前先補用通判李滎年四十八歲係山東鄒平縣人由監生遵例報捐通判不論雙單月選用並加鹽提舉銜於河南歴年城防出力案内奏保分發省分歸候補班前先補用遵例捐輸河南歸原班補用同治七年十二月請咨引見蒙欽派王大臣騐放照例發往覆奏奉旨依議欽此赴部領照於十一年九月二十一日到省曾署歸德府通判光緒五年三月十二日丁生母降服憂回籍守制服滿起復於六年十月初五日回省曾經甄别堪以原銜留省補用該員年强才裕之更補汝寗府新息通判洵堪勝任與例亦屬相符由藩臬兩司會詳前來合無仰懇天恩准以該員李榮更補汝寗府新息通判實於治理有裨如蒙 
俞允該員係以軍功班前先補用通判請補通判銜缺相當毋庸送部引見亦毋庸查開叅罰所有遵照部議揀員另補通判緣由謹恭摺具陳伏乞皇上聖鑒勅部核覆施行謹奏奉硃批吏部議奏欽此 
 
 

Page 10

 
 
[光緒十四年十二月十四日京報全錄]  
　　宫門抄○諭旨兩道錄前○發抄硃批四道○禮親王等奏爲循例奏聞摺○又奏請奬勵片○湖北學政張奏報文武考試全完交卸起程日期摺○護漕督徐奏報水勢情形摺○黔撫潘奏留知府展緩引見片○皖撫陳奏暫緩知州引見片○又奏降級知州免其開缺片○又奏請撥銀兩片○十二月十四日工部鴻臚寺八旗兩翼値日宗人府引見四名廂黄漢五名正白蒙三名廂白蒙一名兩翼十六名○大額駙等謝管新舊營房恩○額勒精額謝授長蘆鹽運使恩○安徽學政貴恒到京請安○記名提督劉正高謝恩○陜西叅將王雲孚謝恩○阿克東阿續假十日○侍衞處奏派主宴之大臣派出恩中堂○上部奏派管理溝渠河道派出福中堂徐用儀師曾海緒○順天府奏京師得雪一寸有餘○召見軍機貴恒王雲孚額勒精額蒙古王公○發抄德馨奏試用通判廖倬清期滿奉硃批吏部知道欽此○譚鍾麟奏請以郭昌猷試署寍靈同知奉硃批吏部議奏欽此○衞榮光奏已革樂清令徐葆清虧欵無务完繳按律定擬奉硃批刑部議奏欽此○常興阿奏寗夏滿營協領勒亨額患病休致奉硃批着照所請兵部知道欽此○○臣世鐸等跪奏爲循例奏聞事竊照軍機處歴年所奉諭旨寄信明發議覆及内外臣工摺奏等件册檔繁多前經臣等查照奏定章程奏明繕寫一分並將從前節年舊檔一分一併修整臣等遵照歴屆辦理之例咨取内閣中書傳集譯漢官繕寫並揀派軍機章京二員總司校勘計自光緒九年春季起至光緒十三年冬季止一律完竣該章京等督催校閱不辭勞瘁逐日清理尙屬詳愼並將積年舊檔一律補綴整齊查上屆辦理清檔完竣奏蒙恩旨賞給議叙此次繕寫五年清檔復將積年舊檔修補完善所有承辦之中書譯漢官供事等可否照歴屆告竣之例一體賞給議敘之處出自天恩如蒙俞允臣等將應行議敘人員分别等第咨部遵照辦理外仍於譯漢官内擇其熟諳者留於本處接手抄錄伏乞皇太后皇上聖鑒謹奏奉旨依議欽此○○禮親王等片再查上屆光緒八年奏辦清字檔案揀派滿洲軍機章京付讀銜内閣中書桂春理藩院候補員外郎奎華總司校勘書成時奉旨此次軍機處繕修清字檔案總司校對之内閣中書桂春着作爲候補主事簽分户刑二部以該部主事無論題選咨留遇缺卽補理藩院候補員外郎奎華着仍以本衙門員外郎無論滿題選咨留遇缺卽補其尤爲出力之供事典史于彤着賞加六品銜州判王恢善着俟補知縣後以同知直隷州知州在任歸候補班補用縣主簿史支源典史張丕勲均有賞加六品銜府知事史作霖着俟選缺後在任以縣丞歸候補班前卽補典史王殿陞着俟補縣主簿後在任以縣丞歸候補班補用以示鼓勵餘依議該部知道欽此查光緒十年十二月十三日奉旨軍機處歴次請奬向有專案可循與别項保舉人員不同毋庸援照新章核議等因欽此以後保案自宜循照專案辦理所有此次辦理清字檔案臣等照歴屆辦理之例揀派滿洲軍機章京 
記名道府用道銜禮部郎中玉恒侍讀銜户部主事延祉總司校對尙屬詳愼該員等平日行走亦俱奮勉自應量予奬勵記名道府用道銜禮部郎中玉恒擬請俟升道員後賞加二品銜侍讀銜户部主事延祉擬請以本部員外郎無論題選咨留遇缺卽補先换頂戴至派出承値之供事檢查收承差使較煩且此五年之書較歴屆尤多該供事均係自備資斧在舘當差始終勤奮臣等謹擇其尤爲出力者酌量從優保奬供事照銜議敘縣丞尙未題覆供事成掄之擬請俟題覆後以知縣分發省分歸候補班補用卽選縣丞于永泰擬請以知縣分發省分歸候補班補用議叙雙單月卽用未入流趙熙擬請以典史仍歸議敘本班儘先選用俟得缺後在任以縣丞補用六品銜升用縣主簿候選巡檢繆世德擬請俟得缺後免升主簿在任以鹽大使歸候補班前補用並加隨帶一級候選從九品李崇恩擬請以巡檢分發省分歸候補班補用俟補缺後在任以縣丞升用候選從九品王玉森擬請以巡檢分發省分歸候補班補用俟補缺後在任以縣丞候補在任候選縣丞廣西慈樂寨巡檢劉忠翰擬請免選縣丞在任以知縣補用俟補知縣後賞加五品銜如蒙 
俞允懇請飭部註册毋庸援照新章核减以示鼓勵謹附片請旨伏乞聖鑒謹奏奉旨已錄○○湖北學政臣張仁黼跪奏爲微臣本仁文武考試一律全完謹將交卸起程日期恭摺陳明仰祈聖鑒事竊臣於本年六月十五日將科試完竣情形恭報在案臣隨於七月中旬辦理錄科事宜赴試士子均各安靜入塲八月二十八日會同督臣撫臣覆試優生按照定額共取四名九月二十五日接辦武塲錄科亦卽竣事所取優貢業經恭疏具題並各項册卷均皆分晰咨部兹新任學政臣趙尙輔行抵湖北省城臣於十一月初二日謹將學政關防並册籍文卷委武昌府教授邵樂裕江夏縣教諭張兆椿齎送新任學政臣趙尙輔接受訖臣於是日交卸卽於初六日起程回京恭覆恩命除謹具疏題報外理合將微臣考試全完交卸起程日期恭摺具陳伏乞皇太后皇上聖鑒謹 
奏奉硃批知道了欽此○○護理漕運總督布政使銜淮揚海道臣徐文達跪奏爲謹將洪湖運河水勢情形恭摺仰祈聖鑒事竊查光緒十四年九月十五日至十月十五日止湖河水勢情形經臣於十月二十六日具奏在案兹查十月十六日至十一月十五日止洪澤湖落水二尺二寸仍存水六尺三寸高郵至馬頭落水一尺二寸仍存水一丈一尺四寸淮揚裏運河各落水數寸或一二尺不等邳宿運河又落水一二寸至一尺餘寸不等現在各工平穩惟節交冬至鄭工尙無合龍之期壽州淮水仍未歸槽臣仍當督率在工員弁加意嚴防不敢梢存懈忽理合繕摺具陳伏乞皇太后皇上聖鑒訓示謹奏奉硃批知道了欽此○○潘霨片再思南府知府周開銘前因舉行大計保薦卓異現已接准部覆例應赴部引見惟該員調署都匀府事所轄各廳州縣及本屬自理地方均係苗疆且與粤西接壤游匪出没無常内撫外防在在均關緊要該員在黔年久熟悉情形舉凡控馭民苖巡緝奸宄各事宜皆能認眞整頓實力籌辦合無仰懇天恩俯准將該員周開銘展緩引見之處出自鴻慈謹附片陳明伏乞聖鑒訓示謹奏奉 
硃批着照所請吏部知道欽此○○陳彝片再泗州直隸州知州方瑞蘭前據禀請給咨引見當經由司會詳飭委候補直隷州知州李祖福署理附片會奏在案該員方瑞蘭現經臣札委辦理滁州全椒來安大長等四州縣賑撫事矞另摺奏明相應聲請暫緩俟辦賑事竣再行給咨赴部以符定例謹會同兩江總督臣曾國荃附片具陳伏乞聖鑒謹奏奉硃批着照所請吏部知道欽此○○陳彝片再臣接准吏部知照壽州知州王鼎臣失察差役李秀嚇逼陳卜氏自盡一案應照失察衙役嚇詐家屬自盡例議以降二級調用查有恩詔加一級抵降一級仍降一級調用開缺經部具奏奉旨依議欽此等因當經欽遵去後兹據署貴池縣事本任壽州知州土鼎臣以前在壽州任内曾於光緒十一年八月初四日首先拿獲隣境穎上縣事主楊沛滄家被竊行强案内罪應斬决盜犯趙三斬監候盜犯龎占沅各一名並擬流人犯徐曾目等二名經前護撫臣阿克達春題請議叙例得加級請抵降一級調用處分免予開缺禀由藩臬兩司會詳請奏前來臣查該員王鼎臣應得降級處分係屬公罪例准議抵今旣有拿獲隣境盜犯議叙加級合無仰懇天恩勅部議抵降級處分准予免其開缺之處出自鴻慈除咨部外謹會同兩江總督臣曾國荃附片陳請伏乞聖鑒訓示謹 
奏奉硃批吏部議奏欽此○○陳彝片再安省歲徵耗羡不敷支用向於司庫地丁正項内每年酌撥銀五萬兩歸入耗羡支用歴經遵照辦理在案所有光緒十三年分應撥銀兩前經劃撥銀一萬兩附片陳明在案今因耗羡仍不敷用請再撥銀一萬兩歸於耗羡項下支用據布政使阿克達春循案詳請附奏前來臣覆核與例相符理合附片陳明伏乞聖鑒謹奏奉硃批户部知道欽此 
 
