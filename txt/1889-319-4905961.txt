# 1889 - 319 - 4905961

 

Page 1

 
 
[附送募捐册] [  申報附議]  
　　嘉興府屬七邑其被水與湖州不相上下兹有當湖魯君憫桑梓之沈災哀鴈鴻之失所特判募捐册萬餘扣托本館隨報分送伏冀諸善士祔量而施以救此垂斃之民實所感盼 
[墨寳求沽] [  申報舘協賑所謹啓]  
　　申左夢畹生黃君式權弱完節喜作八分書濳心十五六年頗足登漢人之堂而嚌其胾顧當代僅賞其詩文之精妙鮮有知共　染翰揮豪者近以江浙災民嗷嗷待哺因用上品宣城扇料紙及各色仿古談箋書成七言楹聯十副送交本舘恊賑所售錢以佽賑捐每副連批價僅收鷹洋半元非自貶聲名也實欲使從速　罄耳所望諸君子惠臨賞鑒隨意購歸旣堪增堂宇之輝又可拯飢寒之苦眼前功德夫亦何　而不爲耶謹綴蕪訶以代喤引 
[捐振購衣] [  申報舘恊振所謹啓]  
　　前日承武林平陽鳬莊氏以白狐袍一襲寄交本舘託爲出售以助賑捐旣綴數語于報端卽有好善士備價購去本舘旣嘉鳬莊氏之解衣坤振好善可風而又喜購者之不吝解囊成全善舉因志巓末用表謝忱 
[錄樹棉輯要]  
　　是書爲江西奉新縣屠時齋明府福謙所輯以刊送部民者也明府浙之會稽人謁選得奉邑下車伊始卽留心民事凡興利除弊靡不究心至今口碑載道而於樹藝諸事尤三致意焉昨有友人郵示此本因錄以登報以資取法序弗耕胡食弗蠶胡衣農桑所由重也顧耕而食彼地之不良於耕者其弗食乎蠶而衣乃帛之不由於蠶者獨非衣乎則山之顚也盍樹之木土之亢也盍種之棉亦可以濟農桑之不足余之承乏奉新也比歲登而民困去蘇竊有疑焉及審其風土辨其物宜詢諸農則禾黍外無他植也觀於山則上鄉外皆童也吁此民之所以困也今夫一歲之獲有數上奉正供下資事畜器用百貨取於斯一絲尺布取於斯所餘者無幾矣歲歉則别無産物可以易粟卽遇豐收則穀愈賤卽耗愈多較諸往歲三倍之粟方低一倍之錢而一倍之錢安能作三倍之用此民之所以仍困也日夜思之欲蘇其困莫艮於植木種棉之法蓋不耕而穫果實材木不可勝用也不蠶而綿布帛織衽無俟外來也用不耗其食而農有餘粟財不耗於衣而女有餘布行之十年有不家給人足者吾不信也或謂植木誡善矣其如土之瘠何此非通論也蓋五行相尅相生土性闢之則潤而蔬曠之則燥而實天下無不生之土彼斥鹵之地尙生蘆葦况豫樟松栢時見此邦非土氣本厚能若是乎在相其宜而培植之耳或謂北鄉亦間有種棉者但實小恐非土之所宜而不然也此乃業不專而法未得耳木棉本非中國之種今則各省有專其業者矣卽如沔陽多水患而棉忌低溼何嘗爲土之所宜而種之不輟利所在而法亦精也今觀縣卜數鄉田多高亢不宜於稻或正宜於棉耳盍試爲之大凡天下事難與圖始易與圖終惟能發奮於始基者終必收其實效在力行無倦焉可也夫察地之宜辨物之産以佐民衣食之用因　利而利之者司牧職也謹於案牘之暇檢閱舊書摘其要領輯成此編雖甚簡略然種植之法大概可知矣亟刊行而廣勸之並抒管見而爲之序光緒十四年十一月朔旦會稽屠福謙敬識○種樹說河南通志俞森余聞之百歲樹德十歲樹木故安邑千樹棗燕秦千樹栗渭川千畝竹其人皆與千戶侯等今豫州歴經闖賊焚掠人希土曠雖蓊翳成林之處不可謂無然極目平原往往而是嘗　土人問之椅桐梓漆無不具也桑柘榛栗無不宜也棗二歲而實五歲而得一石杮五歲而實十歲而得三石榆莢一歲而盈丈柳枝五歲而合圍土壤之沃如此是此地樹木之效尙不須十年也乃熟察四郊家無儲積室鮮完廬豈此邦之民盡屬蚩蚩抑有司無以導之也余嘗註種樹之效其利有八上之人不肯盡心者其弊有三下之人相視不前者其源有二也何謂八利一畝之田樹穀得二石足矣一畝之地而樹木　入不數十石乎其利一歲有水旱菽麥易傷榛杮栗棗不俱殘也年豐販易歲凶療飢具利二貧人無薪至拾馬糞掘草根種樹則落其實而取其材何憂無樵蘇之具其利三造屋無木土塹覆草久雨屋頽率多露處種樹則上可建樓居下不同土隅其利四樹少則生無以爲器具死無以爲棺槨種樹則材木不可勝用其利五豫土不堅瀕河善潰若栽柳列樹根枝糾結護堤牢固何處可衝其利六五畝之宅樹之以桑宅不毛者有里布今汴州四野之桑高大沃若若比戶皆桑大講蠶務其利七五行之用不尅不生今樹木稀少木不尅土土性輕颺人物粗猛若樹木繁多則土不飛騰人還秀飭其利八有此八利而上下咸然玩日愒月則三弊不除而二源不擴也何謂三弊在上之人以薄書期會之不遑常恐因所緩而誤所急一也貪婪者每借事而生端謹愼者每安常而襲故二也凡民可與樂成難與慮始未蒙章甫之歌先致麛裘之謗三也至於民間或有廣種之舉工師求大木通國皆無而一家獨有此禍之媒也一也隣佑盡蓬高而果實離離雖折柳樊圃亦衆射之的矣二也此所爲二源不擴也此非上之人不顧三弊擴清二源則利不可得也一里之内而種樹者止一家一邑　内而種樹者止一里則利少而害多不得不顧慮也若盡一邑而悉種焉則利廣矣盡一郡而悉種焉則利吏廣矣闔省而悉種焉則其爲利尤廣矣而何慮禍之獨鍾乎闔省者一邑之積也夫地道敏樹　易者無如棗杮榆柳柳樹宜於冬月棗杮與榆宜於三月棗杮之實可以備荒榆柳之木可以造屋枝條可以供薪使衆邑之中各有賢令長下一令曰戶無分上下一家種棗三十株杮三十株榆柳各百株能逾格多種及廣栽雜樹者旌之不如令者罰無赦閱三年之後人不告荒十年之後戶皆寗處八利將無不見矣所慮者但申文告而不稽察其弊徒文具而無利濟之　耳爲邑長者下令之後常以時巡行郊野則人人驚動毋敢荒怠矣語曰樹德莫如滋使數十百年之後諸父食有以得飽居以得安指此參天蔽日者以告子孫曰某樹某樹皆某令君之所視其灌溉者也其德不旣滋乎故詳具委曲申告諸公知不以余言爲迂必爲投袂而起矣 
[本館接奉電音]  
　　昨由京友電傳上諭二道敬謹譯登○十月二十七日奉上諭張曜奏大寨河工合龍請將出力入員奬勵一摺本年六月間山東章邱縣境大寨漫口數月以來經張曜督率在事員弁竭力塔築於本月十 
 
 

Page 2

 
 
六日合龍辦理尙爲迅速道員李希杰着賞還頂戴開復隆四級調用處分所有在事出力各員弁着俟西紙坊合龍後一併擇尤保奬毋許冐濫另片奏仕工出力員外郎多培懇恩擢用同知李正榮請開復道員等語員外郎多培着交部議叙同知李正榮從前獲咎較重着俟西紙坊合龍後再行請旨餘着照所議辦理該部知道片二件併發欽此同日奉上諭禮部右侍郎着景善補授欽此 
[海外電音]  
　　日昨倫敦來電謂巴西現巳改爲民主之國其前皇年今六十四歲現已至歐洲矣國内臣民甚稱安謐云 
[撈獲屍身]  
　　前報列烟臺稅務司杳無蹤跡云云兹聞其屍已在海濵撈獲所有身畔時辰表金約指等物業已失去矣 
[都門瑣記]  
　　小陽旣望爲多羅貝勒載澍二旬壽期皇上於十四日晨特賞長壽佛三尊白玉如意一柄御書匾額一方楹聯一副福壽字一張尺頭蟒袍古玩磁瓶活計翎管搬指等物由内務府備黃亭一座彩亭八座分置恩賜各壽物每亭蘇役四人抬舁由内出東華門㴻貝勒預派護衛官十員蟒袍補褂乘馬以迎前備鼓吹手三十二名龍旗御仗提爐導引出東安門沿大街迤邐至朝陽門小街孚王府㴻貝勒吉服於門左跪迎謹將賜物陳於殿内向上行禮祗領遂卽備摺於翌晨進内謝恩○宗人府爲知照事所有本年應行考試翎縀之親郡王貝勒貝子公之子弟本府於本月十八日奏請欽派王大臣在東長安門外考試相應知照各門上卽令應考之人備帶弓馬於是日辰刻前往該處預備考試勿悞○東單牌樓北灌腸胡同於初九日夜有步營正藍滿六品領催某甲率技勇兵乙丙二人巡夜突遇盜賊多人兩相動手爭奈寡不敵衆乙丙所持鈎竿俱爲賊砍成三截乙丙逃避吹號集隧詎甲爲賊砍倒徧體鱗傷奄奄一氣迨乙丙調兵至此賊早蹤影杳然僅甲身臥血泊中當將甲舁送回家延醫救治無中甲傷甚重越日而殞○管理廂監旗滿洲都統大學士恩爲咨行事本旗二甲連瑞佐領下驍騎校福厚於本年九月二十四日病故所遺之缺應行咨取本佐領下親軍前鋒護軍鳥槍護軍與領催一同入揀理合咨行貴營於本佐領下親軍前鋒護軍鳥槍護軍保送數名卽日咨覆以便列入揀選云按定例驍騎校出缺該佐領下前項各兵如曾經出師防堵者方准保送入放否則不准○步軍營右翼廣厚田翼尉忠於十六日在觀音寺技勇練兵廠放給右翼四旗技勇兵皮袄計放新皮袄三千數百件按技勇兵年例官給每人新羊皮袄一身以備夜間禦寒之具其價由官發給不令兵攤然必須將去歲所領皮袄繳還於官以備揀取整齊者給各廳大梆兵穿用云○廂白蒙步軍校瑞慶於十一日夜率兵下夜巡察至東四牌樓地方見一人身無長衣手無燈籠行走甚形慌忙瑞詢何住此人不答狂奔卽飭手下兵飛前緝獲帶回本廳拷訊據供姓土名立四兒曾經行過搶竊數次等語遂將此賊解送左翼翼尉公所研訊以憑呈交北署連翼尉以該官兵尙屬捕盜認眞照章先行賞京蚨二十千以示奬勵云○正黃蒙印務叅領等禀知本管都統絪貝勒以本旗應領十月季弁兵甲米由部劄付太平倉支領現在滿洲赴倉支米將次領竣請定日支領本固山甲米經絪貝勒諭於十九日前往該倉支米云刻已備文該倉查照矣○兵部爲傳知事所有此次武殿試以侍衛用之武進士李夢說等五十七名知悉務於本月二十三日五鼓赴西華門外伺候點名送父侍衛處當差毋得違悮可也 
[夏口火災]  
　　本月二十二日薄暮六點鐘時湖北漢口鎭郭家巷隔壁沙家巷香山會館背面小巷中某姓持燈捕蜰蟲悮燃帳子登時火光上熾霄際通紅闔鎭水龍紛紛馳救文武官亦皆臨場彈壓猶幸祝融氏卽斂威而返不致延及比隣惟對面左右各隣舍被流氓搶去箱簏物件不少云 
[局員更調]  
　　兩廣電報局總辦沈筱園太守現奉張香帥札調隨往湖廣所遺電報局事務另委候補縣盛荔生大令接辦按大令係山東登萊靑道盛杏蓀觀察之介弟家學淵源經綸素裕局務當必更有起色也 
[粤東官話]  
　　候補府方柳橋太守公惠去年奉委署理潮州鹽運分司缺措置裕如循聲卓著前月卸事回省刻又奉到張香帥札委善後局水陸師學堂廣雅書局等三處提調差太守强幹精明上游器重於此可見一斑 
[宮保起節　]  
　　巡閱長江水師彭雪琴宮保秉節蒞皖已詳前報本月二十一日宮保赴各署辭行隨於次日清晨乘師船上駛省中文武印委各員均詣江十恭送 
[皖省近聞]  
　　委辦中梅河厘事務李雲門太守現經阿嘯山方伯札委調辦巢縣厘局所遺中梅河厘一差另委候補直州李少靑刺史接辦當札下時太守適因公在省遂一面趨轅謝委一面飭丁收拾行　於二十四日束裝就道一俟父卸中梅厘務卽當前赴居鄛也○本月二十二日江寗候補道朱觀察麟成行抵皖垣隨卽赴各署拜會聞此來因有要公須向沈大中丞面禀云○秋後雨多農田告歉兹已開霽農民遂紛紛播種菜麥所望天公做美風雨及時則來歲春苗或可豐稔也 
[臺北雜志]  
　　九月二十五日臺北軍械所被焚一事當卽接奉電信登諸報章事後由官檢點火塲派兵看守并僱人將各項軍械收拾一清某夜有一不知姓名之興化人身藏兇器紏約同黨十數名逾垣而入意圖竊取零星局中巡丁見之立卽拘獲其三禀明總辦張鴻卿太守太守飭送撫轅中軍周君處治事爲劉省三宮保所聞訪知該犯素不安分且又携帶兇械實與尋常小竊不同遂飭綁赴南門外正法其二則發交淡水縣管押候訊○飛捷兵輪於本月初四日開往福州公幹○機器局與軍械所毗連當軍械所被火時機器局房不免小有捐壞現已由總辦張太守僱匠興修經之營之一改舊觀已○本月十六日爲帮辦全臺撫墾事宜林時甫星使之太夫人八旬榮慶星使預期傳閩省梨園綵觴祝嘏至日劉爵帥以下各官次第前往拜賀衣冠輿馬絡繹於途○金陵劉雨生大令以名進士現宰官身本歸廣東試用班候補嗣經劉爵帥延襄校閱一時披沙揀金士論爲之翕服考事旣竣遂於月前乘伏波輪船仍往粤東聽鼓○月前宜蘭生番滋事大嵙崁番民亦爲之蠢動統領隘勇等營鄭紫濤協戎星夜入山剿辦並禀明各大憲添募土勇一千名前往防守○前撫轅文巡捕梁逸巖叅軍籍廣東來臺有年供差勤愼現忽倦遊思返遂冋劉爵帥乞假回嶺南○總辦基隆煤務黨幼雲大令因公至郡就撫轅支應　小作勾留日前已禀辭遄返矣 
[遼陽謹語]  
　　昨得營口訪事人來信中記瑣事數則雖有類小說家言然筆而存之亦足新人耳目也據稱于富門者早年傭於某輪舶克勤克儉積有餘貲近已雙鬢星星年逾六秩矣素豢小巴狗一對愛惜如掌中珠今年籬菊黃時于忽病故旣經小殮狗卽蜷伏棺下頃刻不離呼之不動與之食不食洎出殯則狗亦槁餓多時氣絲不屬矣嘻狗蠢然畜類耳而能眷戀舊主生死以之彼世之忝然自命爲人而暮楚朝秦忘恩負義者不將對之而有愧色哉○東山人王姓務農爲業家頗小康本月初五日睡夢中忽聞屋内有脚步聲疑係妙手空空兒急於黑暗中摸得硬木棍一條從空猛擊一聲阿呀倒仆屋中持燈照之則係其子蓋賊已遠去其子方早起出門力作不虞其竟李代桃僵也事後王悔恨交并乃濳投後院向樹上自經說者謂此其中有寃孽焉 
[保正不正]  
　　漢口一鎭分爲四坊每坊保正約十名左右平日龎然自大各用夥計若干人以供指使其家設有押所若不滿其欲壑往往將人私押任意勒索小蔡家巷某皮坊之姪某甲年少性浮喜談風月與近鄰某氏女有染明去暗來已非朝夕本月十三夜復宿女處女突患暴疾卒女母知覺啓扉入視中雖欲脫身而不得矣被本坊保正所知當將甲拘留在家勒索錢六十千甲兩手空空無以應命商諸其叔其叔不 
 
 

Page 3

 
 
但不許且當街辱駡保正見事不成聲言赴縣禀報甲一時情急遽萌短見吞服阿芙蓉膏殞命於保正家保正大驚只得砌詞報官次日陳邑尊帶同刑仵相騐廉得其情以女母縱女通奸掌頰四十下保正勒索釀命重笞五百板此時兩棺已備當飭殮塡格排道回衙 
[娶媳被騙]  
　　寗郡南門外某姓爲其子聘西鄉某甲之女爲妻議定聘金八十元於本月十六日過聘是日某姓設筵欵媒適有友人踵門告貸詢何需用則亦爲子聘媳也問媳姓氏里居則與某所聘者若合一轍而其說合之人亦卽爲所欵之某嫗也嫗見事機敗露只得支離其說謂女家有姊妹二人無異玉刻雙璋化開並蒂今與兩家聯姻洵是天緣可傳佳話某姓與其友聞而唯唯未暇深究也前日友人家過書經其親串細究女家根底則女家惟寡婦一人所有幼女一人並非親生實其親戚之寄養者也由是某與友人尋媒根究媒與寡婦星夜遁逃不知所往矣媒嫗之不可信也如是 
[福州近事]  
　　定遠橋海道里有關帝廟一所香火之盛甲於省垣一日忽遭回祿之災以致寳殿崔巍化爲瓦礫月前有江西人郭君倡捐重建刻已土木告成矣○土棍林登福糾黨十餘人設局水部門外元帥廟中誘人聚賭適保甲局員帶勇至立擒林等四人卽行送縣懲辦○近日米價甚昻上等者每升須錢五十文左右票條店倒閉至五六家之多貧苦小民持票支錢空手而返亦可憐已 
[福垣官報]  
　　同知彝倫解餉晉京同知唐雨時禀知會勘凱字水師砲船工程准補壽寗縣章國均禀報丁生母憂藩轅牌示署龍溪華封縣丞華晋祥病故遺缺以試用縣丞劉譽署理閩安鎭巡檢曹鎭南病故遺缺以莆田　仙巡檢劉宇佐調署羅溪縣縣丞張霞病故遺缺以海防新班先用縣丞胡湛榮咨補石獅縣丞蕭廷彬請假遺缺以試用縣丞章鑒署理 
[朝鮮近事]  
　　南巡廳竪立高梯火災便於登看○仁川領事李公告病假龍山領事洪公赴仁署理○道署唐公向爲繙譯官今署理龍山領事○王命造新錢廣買日本銅不許如從前之草草了事○鐘樓南九里街失火焚燒鮮人房屋百餘家皆是錢戶○仁港漢城兩處俱有鴉片烟館韓人以爲見所未見○華人買韓人火燒地址出價一千二百元○日人每夜於南山之上設一大燈不解何意華人在韓娶納鮮女者數十人再十餘年結親者當更多於今日○京畿米價甚昻七道運米往京終日絡繹不絶○日本三山小輪船由仁赴漢裝載貨物生意其爲興旺○今秋旧本年歲歉收運米東渡者甚多○洋人獵一奇獸衆莫能識其名○鮮地風俗男人家中安坐衣子親操并臼以養其夫不勝困苦多有欲家華人者○由仁赴漢小船海關疑有私弊今於龍山口設立稽查所一處○王命土人學習各國技藝○黃海道有婦生子其首如猪隣人勸殺之婦不忍撫養如故○平壤一帶廣産砂金故洋人屢往探看惟土人不允無如之何○前者王派兵丁在道署聽差王向袁公言通商之始不甚平安故派兵保護今旣數載諸多安靜可勿須此且兵丁技藝日久生疎請卽撤回使之操練袁公允之○三韓少菊非世家舊族不能致陶處士聲價固自可貴○由仁赴漢有日本客店三家頗多長者車轍○華人某欠巨商債被巨商將貨物盡行搶去未知如何料理 
[川沙紳董上廳尊禀]  
　　禀爲被災較重環求詳請酌減事切照本年禾棉業經職等於九月十五日將被水受傷情形禀蒙批示轉禀在案並於十月初六初九等日先後奉仁憲曁松府憲四鄉履勘仰見憲大關心民膜之至意伏查川境三保二十五圖農田所植向係棉七稻三夏間雨晹時若靑苗秀發咸慶有秋豈至七月廿八日所有早棉早稻適在揚花結鈴之候陡遭風雨已經减色然猶幸晚花晚稻之未甚受傷也詎於八月廿四日早晚禾棉正欲刈穫摘收適此霪雨連緜畫夜不歇直至十月初五日止河水漲發農田盡淹道路不通在前已收者不及十分之二亦未乾潔變壞其在田者約有八成花鈴腐爛脫落禾稻霉變生牙均在仁憲洞鑒之中兹於初六日放晴以後除棉花無着外所穫之稻及雨前已收者通盤合計僅得三成之數陰雨日久百物昻貴民不聊生凋敝莫甚至國課不能不完而民力實有不逮職等再四籌商合無仰懇憲恩將本年地漕格外酌减以紓民困職等均住村鎭貧民紛紛來告無食無衣實難卒歲睹此哀鴻待哺者十居三四此係實在情形並非言之過激不特此也往年霜降節前二麥種齊目下朽稻未曾收完須俟收竣播種轉瞬節屆立冬天寒土硬恐難於長發來歲又兼閏月春日久長靑黃不接之時竟有不堪設想者職等不揣冐昧可否俟來春仿照羅前憲任内詳請借發積穀之處出自鴻慈合將秋收被災較重環請將地漕酌減緣由謹再禀陳伏乞公祖大人鑒核俯賜轉詳示遵闔境戴德上禀川沙吳洽朱源紹等禀 
[移提店主]  
　　日前本報曾記英巡捕房拘獲竊犯搜出法界亦中呂宋票店所售洪利公司小票等情昨晨蔡太守照會法捕房添派包探至亦中店内拘獲店主交來差帶至英公堂歸案訊究 
[會訊志略]  
　　昨日葛同轉因訂期會訊元芳洋行控曾樹聲虧欠船租一案遂知照捕房將各案暫停發落至下午三點半鐘時命駕至公廨飭包探將會及其夥史順裕卽光裕提案原告洋人有事未到曾呈上細帳將平日與元亨往來水脚煤火裝修報關各費開列詳明至所有讞詞甚爲繁瑣時晚不及細錄請俟明日詳登可也 
[會訊屍兄]  
　　格楞孟根西船上火夫林阿福被日本人毆斃一案前已屢紀報端前日廣肇公所董事至英公廨　會蔡太守面商此事坐久始告辭洎五點鐘時裴邑尊親臨仁濟醫院相騐吞烟斃命之劉徐氏後順道至公廨會同太守傳訊屍兄林阿九所供一切外人不得而知惟聞阿九堅稱弟被日本人毆傷身死邑尊謂現在日本人堅不承認行兇爾須有的實見証方可定讞隨飭仍投縣署候示至昨日飭家丁帶同差役仵作及阿九往浦東二十四圖浦灘將阿福屍身驗明棺殮 
[贓犯移縣]  
　　英捕房西包探　獲同利號私藏軍械因將陳阿招張阿高等解送公堂蔡太守略詰情由飭押候會同上海縣訊辦此已列諸昨報者也昨日太守面晤邑尊告知一切隨將陳張二犯及各種手槍銅帽移送縣署 
[上海縣署瑣案]  
　　何聚珍被王守霞董臘卿所探經裴邑尊判令笞責荷枷發往閔行鎭示衆何竟乘看役不備毁枷脫逃上控王董等不領牙帖擅收花子上憲准詞札飭上海縣訊明詳覆邑尊飭差傳王董至案嚴加訊究令將如何肇釁情形明白具禀以候申詳裁奪○龔汝榮因與董某之妻戚氏有姦控諸法公堂移歸縣署前晚帮審委員詹明府升堂訊究龔供稱小的一時失檢致受官刑刻已痛悔前非嗣後决不再蹈覆轍矣明府判令荷枷三月以儆○張竹山與張鑒榮之妻子有私控經裴邑尊訊供發押前已疉記報章矢前晚帮審委員詹明府升堂訊究竹山供稱小的不敢犯姦實遭誣控明府喝令笞責一百板始供認犯姦一次乃飭還押候示○竊犯土金壽朱阿榮陸阿毛行竊也是園河沿吳姓之物經裴邑尊飭捕緝拿到案前晚升堂訊究土等同稱失業無聊以致犯竊叩求鑒宥没齒不忘邑尊謂爾等均年將力强衣服亦不藍縷何致不思力作甘犯土章遂喝令各笞一百板鎖示頭門勒令將贓繳案 
[英界公堂瑣案]  
　　包探顧阿六禀稱張阿福僞刻俞長泰綫店圖章向振昌成等家誑取絲線計共數十兩後又往取始被看破遂將假繕之字條交與小的拘張送案請究當張在捕房時曾言字條由王阿福交伊囑往取貨並不知其眞僞云云小的隨押伊出外尋王不見大約並無其人費申生老瑞和等鋪夥同訴稱張持字條上蓋俞長泰圖章來取各種絲線今特開明帳目連假字條呈請究追天華齋帽鋪夥某甲稱張來冒取去各式小帽約共值銀六兩今知獲來是以聲請附追張供稱小的係浙江湖州府駱駝橋人向操絲線業一日途遇同業土阿福將字條 
 
 

Page 4

 
 
交與小的囑向各家取貨小的决不敢私刻圖章僞造字條尙求恩鑒蔡太守判發捕房管押三月着包探細查尙有别鋪被誑否所呈僞字條分别發還收執俟張期滿冉行覆訊核辦○句探顧阿六禀稱昨日小的在途巡緝見唐子春手持神衣二襲向質鋪質錢　詰來源游移無定衣上有十字廟字樣顯係竊贓隨在身畔搜出水烟袋一枝今特一併解案唐供稱小的原籍鎭江向在松江華亭縣境泗涇鎭野三官堂爲茅山道士曾向人買下神衣質票備本贖出持向别家估計價錢水烟袋亦係自已新購决不犯竊尙乞施恩蔡太守飭押候備文連贓移送華亭縣署就近訊究○包探秦少卿禀稱小的緝獲竊賊嚴阿生起出衣服詰得從蘇州河中船上竊來此船業已開行不知何往今特將人贓送案請卽究懲嚴供認行竊叩首籲恩蔡太守判令管押一月衣存捕房以俟失主認領 
[勸餘上兩邑停演冬至戲節資移賑啓]  
　　竊吾餘上兩邑四鄉村鎭皆聚族而居族各有祠每逢冬至令節皆雇蘇部名班演戲祭祖以伸敬宗收族之誼誠巨典也若在比戶豐登之歲我愛其禮原不可廢奈七月杪旣被蛟洪之虐九月中又遭霪雨爲災棉稻無收民有菜色賑恤之舉旣須求助他山無益之費尤宜自爲節省查兩邑村鎭宗祠演冬至戲者何止百數十處少則一日一夜多或連演數天倘能屆時祗備粢盛薦其時食而省此戲資移作本地冬撫約計極少可得萬緍於賑需不無小補或者曰常年舊例輕易因革豈不有乖祭祀不可不誠之訓則對曰試問祖宗此時如在人世遇顚沛流離景象未有不岌岌皇皇以求子孫之免於凍餒天賑美德也戲無益也查捐賑陽世例有奬叙之典陰曹豈無降福之條今代祖宗節無益而樹陰德揆諸天理人情必然含笑九京况告潔告虔仍可不廢祭之以禮也用布愚忱伏希府採古虞思求闕齋主人謹啓 
[節費振災]  
　　錢塘刼餘子郭君亮甫致函本館協振所云今秋八月因先嚴慈七旬冥誕除日閒循俗延僧禮懴夜設燄口外許愿另籌洋銀十圓助振以兾藉解冥譴又九月爲小兒週歲之期亦以俗尙除齋星外籌助洋銀十元兩共合湊二十番本擬概助東省代贖婦女之費兹因浙省蛟水遍野待振尤急是以改送貴館務求代分兩處半寄代贖半助浙賑明知杯水無濟車薪亦聊以了此兩愿而已孝思不價椿萱應受福於冥中善念非盧蘭桂定聯芳於厀卜本館旣掣取收條寄去合再錄登於報以表芳徽焉 
[巨貲遥賁]  
　　昨日本埠源記洋貨號以神戶三江公所衆商樂助規元二百十六兩送交本館恊賑所囑爲散給飢民夫神戶遠在海外災黎苦况聞見難周而乃一見報章卽以鉅貲慨助多多益善滴滴歸原以視近在梓鄉從不肯以一文錢施捨者一彼一此不誠判若雲泥哉本館祗領之餘敬爇心香望蓬瀛而九叩首已 
[罰鍰助賑]  
　　江子林二尹奉江海關道龔仰遽觀察札委稽查菴觀客棧以防藏垢納污近日查獲某僧不守清規窩留娼妓卽擬送縣懲辦以儆　風嗣以該僧央生母再四懇求甘心改過並經人具結　保此後决當痛改前非因格外施恩判罰助賑洋銀八圓送交本舘協賑所彚齊散給此一舉也不但於飢民有禆並可爲佛門子弟懴悔愆尤謂非一舉而兩得者歟爲綴數言以昭核實 
[趙公好義]  
　　三九寒深雪霜迭降災黎遍野待救尤殷頃有安徽太湖縣趙培遠堂由金陵長發祥寄來規銀一百兩囑解災區并卽登報以資查核云云經卽掣付收條由原局寄復當此賑捐孔亟籌辦殊艱荷蒙培遠堂趙公軫念鴻嗷遠來鉅欵萬千飢溺得慶生全厥功誠非淺鮮書曰積善之家必有餘慶將爲趙公拭目俟之 
[彚解賑欵]  
　　敬啓者敝所於十月廿四日匯解棉衣二百件至浙省災區彚派又於廿七日會父文報局彚解江蘇第一批賑欵規銀一千五百兩至吳江震澤等處放賑值此災民失所飢寒交迫待賑良殷而杯水車薪實虞不濟尙冀諸君好義踴躍助拃則億萬災黎同感恩德於無極矣听有解欵理合聲明[  上海四馬路高易署賑同人陳德薰等]  
[代廬江縣官紳起解第二三批鍋巴寄賑山東啓]  
　　敬啓者今接到廬江縣官紳來函並鍋巴四十六簍計凈重二千三百斤囑敝處代爲收解等語拜領之下除函復外近因霪雨連綿不能駁上躉船又以米巿正旺下水輪船不及裝載是以兩批一併延至今日始能起解並承招商局免收水脚特登報章謹代山東白萬災民叩謝伏乞埀鑒[  蕪湖關稽查輪船委員梁承平謹啓]  
[蘇省撫轅抄]  
　　二十五日候補同知惠榮禀謝飭知委署蘇州府總捕同知事委署靖江縣徐錦華禀辭赴任○二十六日縣丞具熙增服闋冋省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[鄂省官報]  
　　十月初六日候補道周奉委稽查鄂湘保甲禀謝初七日正主考高副主考陳差人辭行回京委辦金口厘局大挑縣王廷珍見辭赴局候補府經歴張問煦按司獄李榮豫俱起服來省禀到候補州判劉樹仁奉漢黃德道委查漢鎭大智坊差候補典史張家鐘奉委留查蛇山巡卡禀知藩轅牌示歸州知州員缺詳請以補用知州畢大琛題補宣恩縣知縣印務詳委東湖縣知縣斯康調署初十日委辦鄖陽厘局候補府劉翰翔禀辭赴局漢陽縣典史錢寳書禀謝飭知赴禮智巡檢任十一日代理漢川劉家隔巡檢樊國輔禀辭赴局候補巡檢彭守榮奉武昌府委赴通城縣查質當禀知候補縣李增榮赴嘉魚縣查勘水災禀知十二日大挑縣皮坤奉委巡查江面禀辭十三日候補州張茂時奉委會辦牙厘局文案禀知署宜都縣文達見辭赴任候補縣鍾期濬見辭赴武昌縣謝元祖赴咸寍縣俱奉委查勘水災署江夏縣縣丞潘遵枋開登仙閘署漢陽典史劉嘉勳任事俱禀知十八日穀城擬臺程軍門赴兩院拜會辭行回署改指江蘇候補府松麟鹽道葉赴兩院禀知課試孝廉委用縣汪齊輝大挑縣儲廷棻俱奉委解十批京餉候補縣龍仲孝奉委武昌讞局額外學習俱赴兩院禀知十九日專辦襄陽厘局候補府高寳瀛禀辭赴局 
[蕪湖官報]  
　　本月十七日蕪湖關道成端甫觀察乘招商局江裕輪船赴省謁見沈仲復中丞禀陳公事僚屬咸送之洋碼頭而返○本月十八日安徽學政錢犀菴宗師自太平府節署按試泗州聞事竣後卽須接考鳳潁等郡云○本月十九日長江水師提督李與吾軍門自太平提署起節沿江而下巡閱瓜洲江陰等處江防並擬由吳淞口出洋巡閱 
[上海四馬路高易公舘籌賑所陳詠南經收山東蘇浙江十月初八初九日第一百廿九次賑欵清單]  
　　初八日無名氏二元王石氏無名各一元無名二戶二元俞品嘉二元吾省氏修養氏各一元有求氏四角嶽宗李宗網陳世榮各二角共洋五角戴茂林本月初一日在灶神跪許求孫兒病愈十元無力子錢三百五十嘉和莊七角方翁一元沈 
華助浙江五元同茂四元李厚記一元錢瑞記省心居士各二角無名一元莫厘愼思齋沈芳洲各一元保平安三角錢三十文慶記乙洋陳炳記四角玉記三角錦記彝記生記温記各二角五分沈記洪生東記大盛同裕昌民記各二角無名氏一角共四元到處平安客五元徐告記二元蒼生皆是人王榮奎曹文彩蔡恊望各一元共十一元袜陵募善氏五元二角徐明德二元立角章焕文王遠甫謝祥生陳蘭卿黃耕伯王杏堂各三角程王氏二角益丞嘉惠莊銅洋一元共二元銅洋一元應文記二元王文通留餘氏各一元陳安金半元○不書名二角不留名一角薄力山人銅洋五元○○初九日張盧氏二元悅泰日本洋兩元保安氏二元瑞盛春二元全亭麥潤齋利亨麥永和各一元共四十元萃源土棧募王慶善堂萃源土棧各二十元無名五元隱名氏自知氏各三元茂氏二元平安氏一元共洋五十四元陳祖均陳祖勳各一元麗如帳房兩洋春園號一元陳妓二角王翁一角璧軒福初求潤氏各二角蘭友迹福城記記高各一角共一元求病好二元韓少黎二元桐韶主人一元無名一元　潤枝一　羅店盡心子一元養性居錢兩百零四沈聚斯居留名氏誠心居各一元巫惟明洞庭氏隱名氏無名各半元沈子云浙江氏浙鎭東張鎭七鄉各二角共洋六元隱名子兩洋吳寳山無名各一元吳壽山吳立桂不留名各五角勉力子二角無力子三角共六元香山老農二角江建記二元汪友記一元鮑履之席行舟沈翔生顧壽松各半元文卿三角沈詠訴二角共洋五元五角張起北范盈生廖延喜董顯揚陳士吉張廷生費阿章孫永康丁洪初陳芳春各四角共四元無名一元六角張福記李皆記丁雲翁無名朱附冀子各半元四丁來治楊翔記徐橞記各三角未留名願身康健周久記於槐記許永兄各二角汪春兄周明兄各一角共洋四元六角程山氏二元萊仙子一元補過子竹均羅英佩各五角美足氏邵臘氏各三角趙雲兄王春元翁永記校書堂唐再寅趙敬臣華堂各二角湀足子王記朱廣榮葛傳愷應永壽各一角共五元萬聚魏立　號各二元紀管岑雨村各一元共六元謝　裳一元洛塘許氏有心無力人榮陽子吳尙德堂鴛湖漁隱無名子京兆李子負圖子莊紹酒鄭兄筆花居各半元悔初子黎參方　柳軒爕臣子各三角平陽百廿灰子徐麗戴河裕章子有勿爲齋許中子金氏學餘餘書屋心常子陳翰卿鍾俊臣求泰子李心田各二角共十元另五角○碧畊子六角○○以上總共收英洋二百二十二元二角日本洋一元銅洋六元錢五百四十九文 
[上海四馬路文報局内恊賑公所經收山東賑捐八月上旬清單]  
　　初三日本埠順大莊來蘭溪慶安莊經交浙蘭學古書室徐善士五十元○蘇城恆孚銀樓來七月下旬募交桶捐寳儉齋爲室費氏因病求符保病速愈延生一百元鶴記五元有各氏三元保安女士二元留耕平安一元梅花閣主采蓮閣主合一元錢錫　一百文鉆見散錢一百廿六文以上實收英洋一百十二元錢二百廿六文又封門内順興當棧曁諸友飾省中秋節酒席移賑八元福建廣豐全號助小洋一百角金陵阮水三太守募無名氏三十元太倉繆衡甫翁募武粹甫求兒病卽全求兒瘧卽愈兩戶各五元本埠莊源大號主來耶松船廠瞿桂泉翁弟二次錢一千五百文又募蔣順發李永濤土玉峰三戶各二元林元晋方舉才徐金貴張富金李家卓吳　堂鄭子梅陸金榮王老大富林李忠良錢小寳孔振棟曹進生孫榮生十五戶各一元周金水沈林春方潤德永生祥鄧志有沈三春嚴有進陳裕福姚玉章陳忠喜李阿榮十一戶各五角李永煜康元昌王香泉翟朱氏李承芳張丙忠陳子安七戶各三角鄭瓊華包福生李華有朱信宰四戶各二角范四寳一角錢四百廿文將聖介一千二百文林雲坡九百文林于高張祥華翟輸芬烏盈香顧錦堂陳世網罔戶各六百文陳天慶凍福堂義正福三戶各五百廿文屠明魁五百十文　貴寳五百文蔡和昆四百廿文嚴樹堂三百十文譚全寛馬調良追遠堂何三戶各三百文陸仁洪二百五十九文烏忠福鄭景山楊海榮三戶各二百另八文陶應倫二百另四文錢戊榮張立本兩戶各二百文程福厚一百五十文以上計共實收英洋四十一元小洋十五角○本埠朱人杰小洋五角○○本日共收英洋二百五十一元小洋一百二十角錢二百廿六文合併聲明 
[上海四馬路文報局内恊賑公所經收山東賑捐八月上旬清單]  
　　初四日本埠蔚長厚票號來南昌電局何梅翁募第四批賑欵規元三百兩細戶早經另登報章矣又總收支所來北海電報局總辦黃漁村翁五元又募林子貞翁十元名氏七元郭敦善堂四元張春山三元郭世昌堂二元江夏王氏江夏陳氏黃附妹關星渠崔逸堂蔡仲韶六戶各一元以上實收香港抄票三十七元○漢口吳朗珊翁來湖北漢陽徐尉臣徐夏氏徐元益吳徐氏四善士合錢一百另四千文實收英洋九十八元太倉樂儉堂顧來味菜書屋十二元無錫知仁莊募孟里公記三十八元孫竹記五元又梁溪無名氏一元新陽署内陶臯翁募行素堂一元五柳堂韻香室兩戶各五角王江經厘捐局來隱名字二元江右曾貫通翁來南昌求病速愈人十元江西省友作花園内程元章翁一元又募文晋秀文福英曾松椿梅壽英四戶各一元以上實收爐坯洋四元英洋一元本埠無名氏十元又募福山衆姓洋三元一角錢五十一文樂善軒一元又募眉由氏小洋五角○仙女鎭恆升募瘦珊士求小孩痢疾速愈四元蘇州木潛鎭徐甸孫翁募移民捐永和典各友節省中秋酒筵移賑三元各又節資移賑一元作隱士信德兩戶各四百文廣照百廿五文以上實收英洋五元本埠潤德堂四元又信昌隆棧内祥泰升號募裕泰隆號錢三千文張艮養臣養基山房兩戶各一千文程淡　六百文歐卿庭程體泉周熙臣范炳記徐才州黃文盛倪詠仙歐少陸劉生泰余輔臨熊明庭熊繼發能繼珠周可炳李義泰道生店林琴若李永順裕後堂張福源廿戶各五百文吳義隆吳義興寗夢卿三戶各四百文謝發方香雪周先富周福祥周耀庭安福屠桂先里林式序李良順桂寳賢十戶各三百文何同春宋桂發丁時隆孫長發啓順堂葉松清生　店余錦章陳玉堂吳日勝同啓祥十一戶各二百文以上共計錢廿二千文實收英洋廿一元錢三百七十文○○本日共收規元三百兩英洋二百十七元香港洋三十七元爐坯四元小洋六角錢四百廿文合併聲明 
[上海四馬路文報局内恊賑公所經收山東賑捐八月上旬清單]  
　　初五日○本埠同泰東洋莊來横濱領事羅少耕觀察經募英洋九百元細戶候到再登又來杭州同善堂丁松翁募七月分賑捐英洋三百五十三元細戶早經另登報章矣○新勝恊記號來朱尹如募訪梅氏祈入闈安祥十元○本埠同順昌毯號主將藥錢捐賑十元賜書堂節省懺資移賑六元無名善士一元隱名氏一元南尋懺晦子一元○杭州湯篤齋善士五元○惟亭横江吳善士募吳介生吳樹德吳佩之三戶各洋一元無名氏錢五伯文○○本日共收英洋一千二百九十元錢五百文合併聲明 
 
 
