# 1904 - 214 - 4911243

 

Page 1

 
 
[論籌欵]  
　　今天下之談新政者莫不曰學堂之宜遍設也警察之宜急辦也農工商諸務之宜逐漸擴充也是數者爲育才爲禁暴爲興利無論智愚賢不肖固皆知爲當務之急而不容稍延然數年以來朝廷旣訓飭備至疆吏亦告誡頻仍而合中國十八行省各府州縣能盡力舉辦者殊屬寥寥卽辦矣亦惟僅具規模敷衍塞責是豈疆吏之敢違詔旨有司之故抗憲檄哉無米之炊不能責之於巧婦苟欲辦一事而無經費以濟之雖明幹之士亦所難能今之籌費者大率不外取資於各項捐欵繁苛瑣屑民怨沸騰而與大局仍無甚裨益其故因民至今日貧困已極當事者竭力搜索雖不敢明抗而究非出於本心故斂怨易而成事難實爲今日舉行要政之第一通患然則爲之奈何曰是有術焉於民無驛騷之慮於事無支絀之虞是在一轉移間化無益爲有益而己試舉其要得有二端一曰廢斥寺院蚓菴瑣語載國初曾由户部咨行各省查核寺院菴觀共有若干所僧道尼姑共有若干名口迄今二百數十年來當必有增無减此輩非特不耕而食不織而衣爲良民之蟊賊且作奸犯科肆無忌憚種種對跡擢髮難數惟其産業豐富心術陰柔上足以惑學士大夫下足以愚無知婦女故雖有正直官糾設法懲辦而此滅彼起終難絶其要株曩者歲在戊戌朝廷曾降明諭令各省所有寺院菴觀除勅建外一律廢斥嗣以康梁變起此事不復施行愚則謂凡舉一事不宜使若輩有移動避閃之處卽如諭旨中旣有勅建各寺院不在應廢之列則奸狡者卽可於此肆其陰謀設法爲之保護根荄未絶難免他時不重茁萌芽是宜明降綸音所有各直省寺院菴觀無論勅建與私立限一年内一律廢除凈盡共有田産若干由地方官查明收入册籍概令充公房屋所拆之水木材料或改造公所或令民間承買得價歸公僧道尼姑年壯者酌給貲財令自還俗倘旣衰老則養之終身如此則天下可永無二氏之蹤跡而所獲田産當亦不貲此足以裨益公家之費者一也二曰善堂自城巿以迄鄉鎮無不有善堂之處原前人所以設此義舉蓋因鰥寡孤獨之顚連無告者藉此以延其生機仁人用心良可欽敬無如經理其事者大率藉公欵以肥私囊一經窟穴其中買田宅長子孫志驕氣揚侈然自得卽稍知自愛之輩亦染於習俗不能獨自表異不染一塵倘朝廷明降諭旨著地主官將所屬各善堂共有産業若干一一爲之清理應辦善舉核實撙節不使爲紳董者稍有染指於中如此則善舉仍不致廢而每年所省經費當亦可觀此足以濟公家之用者又一也夫此二者無論何省何府何縣無不可以舉行所得之資較之捐自民間零星搜括者爲數當可倍蓰於此而興學堂辦警察設農工商諸局自綽然有餘裕而斷無左支右絀之虞竊謂居今日而言籌欵之法莫善於此是亦何憚而不爲哉芻蕘之見願當事詳採焉 
[日占名城]  
　　昨晚七點鐘時本館得日本東京專電云頃由陸軍統帥奥氏電告大本營内開自華歴六月二十一日之後俄軍陸續退赴北方我軍於二十二日正午占據海城及牛莊城一 
[日占名城官電]  
　　昨晚駐滬日本總領事官小田切君以六月二十三日下午四點鐘東京發來官電見示内開六月二十一日兩軍互戰後俄人一路往北退去至二十二日吾軍占據海城及牛莊城註離通商之牛莊九十里 
[日攻析木城官電]  
　　昨晚承駐滬日本總領事官小田切君以六月二十二日一點四十分鐘東京發來官電見示内開析木城軍營報稱析木城之西北十二里至析木城之西約七里其地均係山嶺俄人在彼紥營甚固先是十八日吾左軍駐於析木城之西山上綿延至析木城之東南又有兵一隊在析木城之西南擇要駐紥至十九日天明時開砲攻擊及下午三點鐘俄兵漸退吾中軍奮勇進攻因俄人砲火甚烈難以施力至下午五點半鐘俄人又添兵來攻吾軍竭力與之鏖戰彼時俄兵已死傷甚多迨日薄崦嵫兩軍均安營不動嗣因吾左軍欲攻俄國後軍俄人乘黑夜退至海城惟俄人所駐之地甚爲堅固且所用均係快砲及野砲因是吾軍所携大砲無所用之比時查得吾軍死傷約四百名俄人所棄死屍約一百五十具其時俄人約有步兵兩隊另有大砲七排係將軍阿列息夫所統率俄人有砲六尊爲吾所奪又擒獲兵數名是日寒暑表升至一百二十度天甚炎熱故軍士殊不易施力也 
[售艦讕言]  
　　日本東京來電云此間報知新聞載美洲振眞丁國有軍艦若干號刻已如數售與俄人鑿鑿言之一若身親目擊也者然詢之捱眞丁駐日本之海軍副將卡路希耶氏則謂頃曾以此事電問本國海軍大臣旋得覆音謂我國自日俄搆兵之始卽置身局外不稍違犯中立章程兹之所云實係無稽讕語也 
[船案難了]  
　　日本大阪某日報登德京柏林來電云拿伊脫誇磨曼達輪船一事似難和平了結蓋俄人之意凡有輪船之附載戰時禁貨者務必發砲轟沈此次特將拿伊脫誇摩曼達一船擊而沈之使各船知所戒懼也 
[詳述俄艦擊沈英船事]  
　　俄國海參威艦隊發砲擊沈輪船一事昨已據某西人所述削簡錄登兹見日本東京某日報備記情由雖事蹟不無兩歧而記載較爲詳盡爰再譯而登之日報之言曰東歴七月二十五日清晨有英國輪船名濟南者行抵横濵船中印度水手頭目報稱拿伊脫誇磨曼達輪船已被俄國艦隊擊沈註拿伊脫誇磨曼達卽那脫康曼特一則譯從西語一則譯自和文以故大致雖同文字不免互異也先是東歴七月二十四號清晨七下二刻時有俄兵艦三號一名呆洛莫薄衣一名露西亞一名利尤利科駛抵日本伊豆國海洋途遇拿伊脫誇磨曼達卽傳令停輪隨放一小艇飛駛而來將船主載回迫令交出艙口單逐一稽察旣而俄統帶令拿伊脫誇磨曼達所載諸人同赴俄艦遲之又久諸人或下小艇或聳身躍入波心其在艇中者俄人一律拘繫然後發砲將拿伊脫誇磨曼達擊沈旣沈之後俄艦將船主及在船諸人載向西北方進發迨午後鐘鳴三下濟南鼓浪而至適爲俄艦所見急派一武弁帶同掌號兵二名飛槳駛上索艙口單一觀然後請示於管帶官管帶官令卽開釋并請將拿伊脫誇磨曼達船上諸人載歸濟南允之自擊沈拿伊脫誇磨曼達以迄搜查濟南時中間尙有不知名之甲乙兩日本輪船被俄艦所擊且尙擄獲一德船及英船名息路吞哈磨者隨卽帶回海參威港内又聞之經理濟南船之美國鐵之琴岳公司執事人云曾見拿伊 
 
 

Page 2

 
 
脫誇磨曼達艙口單可决其船上並無戰時禁貨濟南船主部臘央氏則謂曾觀拿伊脫誇磨曼達附船諸人以婦穉爲多是船由美之紐約克滿載貨物鼓輪而東於西歴七月十九號自上海開赴横濵不虞途中慘罹此厄云 
[彚譯俄艦出没情形]  
　　俄國海參威艦隊游弋日本海洋本館前曾縷述情形載之報牘兹閱日本東京某日報云東歴七月二十五日此間大本營得伊豆國南境來電悉一昨夜半十一鐘越二刻時有俄艦二號燈火盡熄黑暗中駛至神子元島外距岸五海里旋卽鼓浪而東同時得千葉縣電音言二十五日午後一下鐘越二十分時見有三俄艦出没於夷隅郡浪花村外海中距岸約八海里旣而勝浦地方由電報警大略謂本日清晨七下鐘時離勝浦四海里之大洋中驀有俄艦向東飛駛時神奈川縣知事亦報稱俄艦於二十四日黄昏七下鐘時由遠州御前崎外約九海里轉舵而回望正東進發是日又得鳥羽來電内開昨晚一下鐘越五十五分時隱約見甲乙丙丁四輪船疑是敵之軍艦在大王崎海上距岸約二十海里自北而南未幾山田縣亦電稱昨晚二下鐘時有三俄艦由志摩郡南行向鳥羽港外一時往來商舶紛紛逃避人聲譁然至靜岡縣來電則謂二十四日有俄艦在伊豆海洋中將英國輪船名拿伊脫誇磨曼達者發砲擊毁旋偵知此種俄艦來自海參威刻尙徘徊於駿河灣附近燒津港户田港海上及得燒津町來電略言今晨驀聞東方砲聲隆隆連放五六出細加測度約距此七八海里之遙斯時名古屋亦飛電報稱本日午前六七下鐘畤東海道所屬堀内及掛川之間御前崎海上頻聞砲聲砰　刻下堀内警察長方在偵查註拿伊脫誇磨曼達註昨報所登之那脫康曼特船也 
[日船停駛]  
　　日本大坂某日報云邇者俄國軍艦突由海參威竄出在日本海面任意驛騷砲聲隆震驚遠近以致由青森至函館由森至室蘭之航路於東歴七月二十九號之夜經日官傳諭暫禁商輪船來往致蹈危機此外神户以西海程尙覺平穩横濵西去門今益戒備從嚴蓋恐有中立國商輪船私載戰時禁貨由此出口致爲敵所生心也 
[日船虧耗]  
　　日本大阪某日報云自東歴七月二十日俄國海參威艦隊駛過津輕海峽以迄目前凡爲航海生涯者所耗貲財約在日銀一千五百萬圓以外蓋以所賃各國商輪船共得二十萬墩左近每墩賃値日需日銀五圓也 
[挑取謄錄名單]  
　　京師友人來函云本年甲辰科會試禮部已在薦卷内挑取謄錄人員列榜曉諭計聶樹奇貴州徐侍清江西 
陳黄垓福建馮愿山東萬榮齡四川陳俊湖南嚴正偉湖北陳國瑤湖南張長慶江蘇謝保衡江蘇朱邦偉江蘇陳玉璋福建潘肇翰安徽徐崇立湖南吳慶祺河南賀俞江蘇范熙壬湖北邵萬龢江西汪桂林江蘇張潤直隷張内燄甘肅李樹春山東劉慶餘山東鄭重山東楊恩第雲南歐陽成江西張長植直隷馬承融安徽劉兆瀛甘肅黄可權湖南 
程鴻遠福建曹鼎汾浙江陳星瀾山東高毓芑安徽黄福湖北鍾毓麟廣東朱蓮溪安徽童序壎湖北宋按遠山東陳壽璚福建 
[柳變餘聞]  
　　西粤柳州亂事前已詳哉言之矣兹閱廣州時敏報云柳州之亂起於大吏遣散降賊勒繳軍裝以致全營皆脫巾譁譟戕殺府縣刼去餉銀十餘萬軍械甚多定西兵輪船聞警往援被匪發砲轟壞傳聞匪中有革命黨萬餘人聲勢洶洶形同叛逆帷所過之處尙不恣行焚殺是以商民得暫相安但遇人必令將髮辮翦除如不依從則拔刀迫脅或竟去其辫而并斷其頭云 
[帥節駐梧]  
　　廣州訪事人云此次粤督岑雲帥督師西征本擬赴各路察閱情形然後統籌滅宼之策嗣以海疆多故朝旨特准廣東巡撫張安帥之請著駐紥梧州無庸徑赴柳州以便兼顧粤東防務等因本月初七日帥節抵梧之後卽於初八日檄調粤東常備軍拔隊西上惟劉喜字數營駐紥省垣以資鎭懾 
[匪氛益熾]  
　　廣州訪事人云近有友人來自桂林言及柳州失陷後亂黨掠取軍械貲財向北而去刻已嘯聚至八九千人刼得餉銀若干匿跡距十八洞等處如虎負嵎勢益猖獗傳聞近又攻陷永甯州文武各官多被戕害以致桂林人心益爲震動按永寗距桂林約五十英里中有一嶺倘被逾嶺而東則有兩路可以並進不知袞袞者何以處之 
[毋輕招撫]  
　　廣州訪事人云日前廣西恩思府屬遷江縣職員凌應檉具禀督轅請給諭單將匪招撫督憲岑雲帥批示曰據禀遷江縣著匪韋十一等十五名該職能於三個月内陸續招撫投誠懇給諭前往等情究竟該職有何把握或購綫赴賊巢或覓匪親爲介紹是直與匪說情而勸之使來能必其果願投誠乎卽投誠之後又能保其不復叛乎柳州之變可爲殷鑒該職尙可輕言招撫耶所禀著毋庸議 
[示絶譸張]  
　　廣州友人來函云日前廣東巡撫張安圃中丞牌示轅門略謂照得民間命盜案件一切詞訟各地方官辦理不力審斷不公原許具詞上訴然須遵用狀式備具保領來轅投遞以憑批行查辦如有假冐卽當提抱呈追究乃有石城縣民陳國昆民婦黄梁氏以其子陳阿朝黄阿勝因劫案被縣獲辦具禀申訴而輒用信封外寫北京張寓緘寄字樣又有自稱法國天子教太原雅郎爲日本臺濤府人以在三水縣屬置買稅地轇轕禀控紳族搶擄而夾兩粤教商雅各公司名片又附太原雅郎洋紙小名片註明號雅各原籍臺灣人駐廣西梧州字樣亦用信封均交郵政局遞送到轅查陳國昆等如果志在鳴寃何得冐寫北京張寓緘寄直作本部院京寓之信實屬荒謬太原雅郎旣用日本人名字又寫法國天主教復稱爲兩粤教商寄寓梧州亦屬離奇按通商約章外國人不得在内城置買私産今因在三水縣屬購地涉訟其爲中國民人用外國名字可知似此率用信封混行寄遞尙不知其人之眞僞更何論其事之虚實若不嚴行杜絶則譸張爲幻伊於胡底此兩禀應不准理嗣後各屬紳民上控案件除遵用狀式來轅投遞者照舊收閱辦理外如再有率用白禀外加信封交郵政局遞寄者無論所禀何項事件本部院一概不閱不辦以杜冐混而免滋弊除札行司局通飭各屬遵照外合行牌示爲此示諭各屬紳民諸色人等一體遵照毋違 
[金礦將開]  
　　廣州訪事人云粤東增城縣境有一金礦前經德國某礦師勘知其中苗質甚佳欲與土人立約開採土人堅持不允遷延至今近者紳民恐利源終爲他人所奪乃請諸張遊戎福貴願歸官中辦理遊戎已禀請督撫憲核示遵行矣 
[教案將了]  
　　江西訪事人云新昌縣境棠蒲村教案上憲因縣主楊大令不能妥速了結檄令撤任所遺篆務卽飭查辦此案之汪大令就近代庖刻間村民已允交出兇犯兩名並償洋銀六千圓大約易於了結矣 
[羊石嚴書]  
　　廣州訪事人云本年粤東各處早禾頗甚葱蘢祗以前者雨水過多低田被淹不免略形减色聞諸農家者流言晚禾須遲旬日方能悉數登場目下天色昏霾深恐淫雨涔涔西潦復漲當此安南患水暹羅遭風食米來源頓時减少彼數米而炊之輩望之切不覺憂之 
 
 

Page 3

 
 
深矣 
[東粤官塲紀事]  
　　廣州訪事人云番禺縣柴大令維桐輕信綫人悮指鷄春岡鄉人十一名爲劫犯獲案刑訊勒令承招經三十六鄉人聯名赴撫轅力辯其寃撫憲張安帥委員訊悉確情將大令撤任並聞肇慶府多太守齡亦有撤任之說然尙未知究因何事也○粤東清查鹽務局頃由督憲岑雲帥委卸任廣州府沈太守傳義綜理一切事宜太守以離任未及三月力辭薪水雲帥嘉之○署陽江營迦擊莫游戎善積經粤督岑雲帥檄調回省訓練勇丁鎭軍除將舊部三營分别調齊外尙須招募兩營一俟成軍卽拔隊向桂林進發○粤東商務局業經詳奉大憲核准定於本月初八日開辦俟將章程訂定卽須轉飭各商遵行矣 
[東越官塲紀事]  
　　紹興訪事人云浙江上虞縣縣丞某君因事開缺藩憲翁筱山方伯飭准補斯缺之吳二尹兆棠赴任刻已由杭省來郡將次接鈐矣○新任上虞縣何大令金魁由省到郡禀見府尊涓吉上月二十五日接篆洎至則獄中所禁人犯一十八名已早悉數遁去因卽據情通詳上憲上憲震怒立將前任儲大令家藻摘去頂戴勒限緝拿旋在城中弋獲一犯餘均杳無下落大約須提典史及獄卒赴省訊供矣○嚴州民教同多不洽致有濮匪襲義和拳故智托稱仇教潛謀揭竿起事幸府尊黄峙青太守剿撫得法始慶弭平今太平卸篆伊邇各教堂公製一匾頌之文曰民教相安蓋亦紀實也○蕭山縣境牧場沙地自奉藩憲翁筱山方伯派員清丈分别升科應徵官租由縣兼理兹因延不解庫特委白大令曾蔭赴蕭催提 
[巴山話雨]  
　　四川重慶訪事人云洋絨毛巾等物此間久經仿製行之巿上購者頗多今者江北廳創設勸工局名曰江裕由官中製以出售見者咸謂與外洋所製不相上下云○五月二十一日之夜更魚初躍時江北廳城外某姓民居不戒於火延燒七八十家亦巨灾也○英兵船名金沙者於五月初四日由重慶開赴叙州今已折回重慶矣○五月二十六日四川提督學政鄭大宗師由瀘州按臨重慶次日卽示期考試各生童○川南叙永廳永十甲團保邱某與比鄰馬姓有隙藉緝捕爲名誣以窩盜督率團丁拿馬砲傷其身隨割取首級以爲邀功地步廳尊蔣司馬廉得其情遂下邱於獄聽候科以罪名○前酉陽州土稅局委員余少尹煥謨通同司事謝少周得贜舞弊多至數千金後經湖北委員盤獲禀報來川而少尹已聞風遠遁矣 
[江城玉笛]  
　　武昌訪事人云武漢居民借驅疫爲名就江中舉行競渡曾經地方有司一再嚴申禁令爲首者堅請寛限至六月十五日止是日忽有一龍船沈入水底幸救援得法得以救起百有二人尙餘五十人均隨疫鬼赴蛟宫深處矣愚民之愚誠不可救藥哉○鄂中建設勸工廠房屋久已竣工開廠尙無時日現聞大憲擬改名益智廠定於年内開辦然尙不知經費何出也 
[潯陽雜錄]  
　　九江訪事人云本月某日西門外大馬頭歹人洪其達因與甲妬姦向之　刃隨經甲之家屬舁送德化縣署訴請伸寃縣主賀少九明府簽差拘洪笞責三千板甲則諭令舁赴西醫院醫傷○西南鄉張家山農人某甲與某乙爭水起釁突持鐵鋤將乙擊傷斃命本月初五日縣主賀明府聞報卽帶同刑仵胥吏馳往騐屍○本月初一日某客棧接客夥劉某躍登某輪船失足墮江淹斃同時賣水果人游某及某氏婦彳亍江邊驀被狂濤捲去水懦易狎尙其愼旃○西門外離城里許之荻浦港爲江州名跡當赭宼未亂港水直通龍開河小艇往來絡繹如織樓臺倒影歌管遏雲逸士騷人咸於此遣旅懷消綺思焉自遭后燹風景全非前年有西人雇夫將河塡平昔時之樹影波光忽爾變爲平地有欲訪荻浦故跡者其能無桑田滄海之思耶○某日某革勇在龍池寺側某娼寮與小工某甲用武致被刃傷報經警察局送縣請驗縣主賀明府研訊之下喝令將小工重責四百板舁勇赴西醫院醫治娼寮發封 
[上海官場紀事]  
　　江蘇撫標滬軍營營帶龍葆珊游戎江蘇候補知縣李海門明府同於昨日至上海縣署拜會縣主汪瑤庭大令○湖南撫憲札飭蔣裕泉明府押解貢木入都昨日道出滬江暫寓英界泰安客棧午後命駕至縣署拜會縣主汪瑤庭大令請照章派出公差妥爲照管旋至蘇松太兵備道轅禀謁道憲袁海觀觀察○昨日滬寗鐵路總辦潘芸蓀觀察乘輿至南巿馬路工程局拜會總辦翁子文太守太守飭家丁擋駕 
[蘇松太兵備道袁海觀觀察批示福懋祥虧倒案詳文]  
　　福懋祥虧倒恊同慶各錢莊銀四十三萬餘兩經各莊主聯名控追一面由商務公所申詳南洋商憲咨請商部立案迭奉南洋商憲札道先將福懋祥主蔣瑞森解滬嚴追及上海縣主汪瑤庭大令屢次研訊各情均詳前報昨日道轅發出批示三道云上海縣詳批據詳已悉察核各供蔣氏於光緒二十一年析産旣親族楊鑒亭等均不在塲現在供詞難保非隨同附和不足爲據且果屬實何以各商禀稱二十三四年間福裕福康二莊倒閉經天順祥等控追瑞森石卿卽公同理結卽此可見其誣况蔣嘉淦前禀聲明該職列報在九月所欠兩莊不過五六萬十及十一兩月乃有十五萬之鉅等語可見福懋祥當日之驟倒鉅欵實係蔣氏蓄意藉列報預爲之地居心險詐實爲可惡事關大局斷難任其狡卸案經督憲嚴札監追業已專札行知仰卽查照另札認眞辦理毋稍違延切切又西邦票商協同慶等禀批此案現據上海縣詳復訊據蔣氏兄弟析産在前請將瑞森保釋派差隨同找尋石卿變産理償等情業已切實批駁飭令遵照督憲先後批札認眞辦理矣著卽知照續禀附又内閣中書蔣嘉淦禀批據稱分析在前何以二十一年據該親族楊鑒亭蔣維城等均應與聞主分之人並不在塲書名簽押此時有事到官各爲供認難保不隨同附和殊難取信且果屬實又何以二十三年福裕福康倒閉有該職公理欠欵並具名控追各欠之事種種情節支離核與登報聲明預爲諉卸地步事關虧倒鉅欵斷難梢任飾延現奉督憲嚴札詳革監追業經行縣認眞遵辦著卽赶緊設法清還毋貽後悔所請交保尋弟之處應不准行 
[匪目成禽]  
　　富有票匪頭目朱金標匿跡本邑法租界經上憲訪聞札飭蘇松太兵備道袁海觀觀察轉飭上海縣知縣汪瑤庭大令會同法界公廨讞員陳楚生太令嚴密拘拿昨日陳大令奉到札文立飭包探將朱拘獲管押捕房未幾汪大令飭捕役徐文徐福投捕房請准帶回縣署歸案認供捕頭允之 
[虹口盜案]  
　　前晚有盜匪數十人明火執仗擁至虹口迤北嚴家角民人嚴友如家用石擊毁大門入内行劫事主濳由後門出鳴鑼告警各鄉民分持器械四出兠拿天通庵保甲巡防局近在咫尺差勇亦擊鼓吹號以助聲威旋由鄉民拘獲甲乙二盜匪押解至局局員高介臣二尹查得出事處係寳山縣境因卽解赴寳山請縣主王緯辰大令訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[珠海燈痕]  
　　廣州訪事人云粤中大憲擬將省河各處所置水闕一律撤去俾免與航路有妨日來洋關稅務司盧君將界址勘明繪圖貼說呈禀請督撫憲准撥公欵以便從事工作并飭副稅務司監督工程○歴來粤東船捐官督商辦現經某商人禀請大憲札委彭聰蔬大令爲坐辦委員並派佐貳二員以資臂助 
[鑑湖漁唱]  
　　紹興訪事人云邇來府屬各邑竊掠之案層疉如山更有一種匪徒夤夜種火圖劫日前郡城利濟橋一帶屢有人以火灼毁人家大門遠近居民幾於夜不安枕雖經官紳議興警察迄未舉行望江樓南北兩堡民人因自行抽丁巡緝所需經費酌量派捐誠閭閻目衞之要圖亦古者守望相助之遺意也○越郡巿廛夙稱繁盛其中絲綢扇籍花酒等業交易尤鉅奈皆不知振作甚或互相傾軋以致日漸凋零刻由各業遵照商部新章創設商會公舉總董赴省垣商務局具禀立案并欲籌興工藝整頓商業藉以抵制洋貨而維利權誠當今富國之本也○自上月中旬迄今火繖高張氣　炎熱二十八日午後忽陰晦異常冰雹驟降小者如豆大者如拳房屋禾棉耗失不少亦可異也○諸曁縣境缸灶鎮本爲賭徒淵藪邇由縣主張稚厚大令嚴行禁絶衆皆稱之日來又有痞棍糾集梟販太開博場事被大令所聞立卽會營往緝擒獲首要數名擬用木籠站斃俾知儆懼而絶根株 
[糜臺屐印]  
　　姑蘇訪事人云自交夏令雨澤愆期四野農民莫不翹首蒼天求施甘澍本月十七十九兩日連得大雨數陣然鄉間乃未能普潤郊原安得碧翁翁鞭起癡龍及時行雨任芃芃禾黍勃然而興也蘇州府署西首某餅師於本月十八日至婁門外向某營勇索取舊欠勇無以應餽以私鹽數十斤餅師持之而回途遇無賴子數人藉端敲詐餅師不服無賴子揮拳毆之餅師固膂力方剛者無賴子力不能支濳告知婁門巡鹽勇迨行至月城卽被巡鹽勇所拘縛送元和縣署○前者駐紥吳江縣境平望鎮之江蘇續備軍某營某砲船上舵工被某案盜犯李姓所扳縣主某大令請營中管帶王錦堂守戎歸案質訊守戎抗不交出　者姓名堅指舵工爲羣盜領袖大令遂據情禀請上憲飭守戎赶緊交出以便刑求 
[上海縣署案]  
　　舟人吳福寳盜賣元和縣漕米經元邑宰查悉移知上海縣請卽究追前晚縣主汪瑤庭大令飭提訊究吳供稱小的承運元和縣漕米三百一十九石到申交卸短少八十九石實因内雜泥粞簸揚凈盡所致小的家無長物祗有一船求恩斷令减賠以全生命大令飭收押自新所將船變價以償 
[上海保甲巡防局案]  
　　前日南巿薛家浜橋左近整容匠徐竹山之夥許桂堂以其友朱金壽向索舊欠洋銀七角苦無以應遂致爭閙不休俆惡之訴請二十三七鋪保甲巡防局究懲局員姚谷蓀二尹飭地甲傳集一干人升案研訊朱稱小的自知理屈願具香燭向徐許負荆二尹允之不復深究 
[南巿馬路工程局案]  
　　前日吳秋芬以陳阿仁林山林索詐不遂肆意行兇扭至捕房聲訴捕頭轉解馬路工程局總辦翁子文太守倩襄讞委員黄衡堂二尹研訊以陳林無理取閙判各責一百板交人保去 
[英美等國租界公堂瑣案]  
　　四百十九號華捕解王英昌至案禀稱此人在大馬路菜巿轉角處開設銅器鋪前日小的巡至彼處見有車夫在門前滌車告以有違定章車夫不服小的意欲拘拿王突將小的髮辫揪住揮拳痛毆奪去號呌及護身棍二百十一號印捕聞聲到來喝問何事王又將此捕衿上繫號呌之小練條拉斷正在扭結不解之際三十二號西捕踵至始得將王拘入捕房今捕頭令小的解請訊究二百十一號印捕三十二號西捕所禀相同王供稱小的不敢行兇讞員黄耀宿司馬商之美總領事署新任繙譯官安立德君判罰洋銀三十元以儆○濟良所女董包意貞氏送烟妓徐陳氏至案禀稱此妓現因患病不願操賣笑生涯來所陳情因特帶案請示徐陳氏供小婦人年三十有一蘇州某邑人去年七月十二日被丈夫徐金海賣與烟鴇王阿大收去身價洋銀一百元小婦人旋患毒瘡今旣告痊内症又作求恩超豁俾得生機司馬謂爾夫向操何業何人指引爾往濟良所徐陳氏答稱丈夫向在某鹹貨行執業小婦人因病求治於西門外婦儒醫院蒙女醫士憐憫指往籲求司馬飭交包氏帶回醫養○包探錢榮堂解陳友法陳根成至案禀稱此二人在華順碼頭當小工乘隙至六十號棧内行竊竊繭十五磅熟地黄七十磅由棧中報事人劉東記獲交小的解請究懲劉投案訴稱棧中迭次失物所値不貲務求將二陳枷號碼頭稍示儆戒司馬准如所請隨判將二陳各責三百板枷號一禮拜發碼頭示衆○日前錢亭榮控金順福誘拐其妻梅氏匿蹟提籃橋左近第三十二號門牌屋内司馬訊辦之後賃居此屋之洋人朗好司以金不應在彼胡行訴知捕頭解案請究金供小的自知不合尙乞恩寛司馬著管押三日○程謹記木作司事人某甲解偷兒楊召林至案禀稱被竊木料叩乞訊懲司馬判令枷號三日發木作門前示衆 
[法租界捕房瑣案]  
　　前日匪人某甲向護城河濵陳德康衣攤購取衣服論價不合驀糾同奇兵營勇丁彭瑞善徐生堂將陳毆擊並出利刃戳陳兩腿陳負痛長嘷隨由巡街捕到來將彭徐拘獲甲乘間脫逃昨日解奉讞員陳楚生大令訊明飭押候拘甲并究未幾奇兵營管帶羅遊戎飭弁投案請將彭帶回懲辦大令准之徐訊非營勇飭責二百板○某洋人家細崽李阿康行竊洋銀七十元乘間逃逸報捕拘獲解奉大令訊究供稱小的確曾行竊惟洋銀早經用罊無可交還主人矣大令著枷號一月期滿責釋○流氓李春根在護城河畔攫人衣物昨被包探拘獲解奉大令訊明著重責三百板○沈木金擅貼未經納捐蓋戳之招帖被巡街捕拘獲解奉大令訊明判罰洋銀五元昨日覆訊沈稱小的無力呈繳大令命從寛開釋○張桂寳陳阿香冐充某洋員公館管事人在外招搖撞騙被大令訪拿到案著枷號一月期滿責釋○小利張阿根行竊毛根榮所開小客棧内衣服拘解至案大令飭將原贜給毛領去張笞責二百板○丁寳生張金茂串竊某姓東洋車上所置衣服被包探拘入捕房解奉大令訊明著笞責二百板○偷兒張子山行竊其姓家衣服經包探緝獲解奉大令訊明著枷號十日期滿責釋 
[美租界捕房紀事]  
　　前晚十一點鐘時日本人某甲投捕房訴稱僑居吳淞路某號屋内突有一法國兵士闖入家中强欲飮酒不允所請致被擊毁器物臨行遺帽一頂呈請核奪捕頭允卽派令包探往查○前晚六百四十六號巡捕至公平路碼頭見有某國兵士一名醉中胡閙因卽拘入捕房捕頭令押至酒醒時釋出○前晚寄居西華德路第三十二號洋房之某洋人所雇細崽金順福勾誘某姓女郎入内姦宿洋人查悉喚令巡捕將金拘入捕房捕頭令押候解送公堂禀請讞員黄耀宿司馬訊辦○昨晨偷兒胡齊恩至北四川路顧龍根家將東洋車及油衣等物竊之而逸包探倪順泉見之拘入捕房捕頭令押候解送公堂禀請懲辦 
 
 

Page 10

 
 
[江南水師學堂及魚雷營魚雷艇捐助紅十字會銜名清單]  
　　學堂項下總辦黎捐大洋一百六十元小洋四十元提調李世由捐大洋二十八元小洋十三元駕駛鹽督詹應麒捐大洋二十七元小洋十一元二角管輪監督唐鎭元捐大洋十七元小洋七元六角漢文敎習張恆培謝錫純各捐大洋九元小洋四元六角駕駛二班洋文敖習林繼蔭捐大洋二十八元小洋十三元管輪頭班洋文敎習鄭秉彝捐大洋六十七元小洋二十八元七角管輪二班洋文敎習湯文城捐大洋二十九元小洋十二元額外洋敎習鄭泰昇捐大洋七元小洋二元五角額外洋文敎習薛元　捐大洋三元小洋一元一角操演敎習徐金籌捐大洋十四元小洋六元五角體操敎習趙士夔捐大洋十四元小洋六元五角文案饒霆武捐大洋九元小洋四元六角醫官張兆麟捐大洋九元小洋四元六角支應楚　袁壽昌各捐大洋九元小洋四元六角管理庫房雜務司事周啓鈞捐大洋七元小洋三元九角又學生四十名共捐大洋十四元小洋十元三角又學堂罰欵共計捐大洋四十九元小洋二十五元六角魚雷營項下管帶王華　捐大洋三十三元小洋十四元八角鮩雷敎習唐國安捐大洋三十三元小洋十四元訓練官王良英捐大洋十八元小洋七元操放委員陶玉琨捐大洋四元小洋一元四角管徜委員盛家模捐大洋八元小洋二元九角管藥庫委員林朝豐捐大洋五元小洋一元八角魚雷艇項下管帶辰字雷艇王惠祖捐大洋三十六元小洋二十元管帶宿字雷艇林建章捐大洋三十六元小洋二十元管帶列字雷艇杜逢時捐大洋三十六元小洋二十元管帶張字雷艇甘聯璈捐大洋三十六元小洋二十元四艇大副於越賢卓文尉沈　林朝　各捐大洋十六元小洋六元四角辰宿列三艇正管輪張應鴻奚清如　錦垣各捐大洋二十八元小洋十四元又張艇止管輪原委舒振聲改委于基萬各捐大洋一十四元小洋七元四艇副管輪楊裕安劉加松林生國王貴生各捐大洋二十元小洋八元附開前水師學堂項下捐助學生四十名銜名列下朱天森陳世英王光熊方佑生　涵昌器得元王傳　朱孝先盂慕超張　吳秉成干開元盧同濟江際澄楊慶貞何兆湘張嗣宗韓棠戈乃存劉自超朱浩如李世英徐世昌柯樵陳作恭徐銘鑑李國俊盧景亮葉壽昌羅　王世英繆思成劉長敏陳元謨高先　馬本立魏春泉沈奎吳志馨周作人[  上海萬圖紅十字會同人謹啓]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
管理廂黄旗滿洲都統事務喀爾喀札薩克和碩親王那彦圖等謹奏爲代奏請旨事竊據臣旂二甲喇佐領成鐸等呈據本佐領下二品廕生東河候補同知成厚三品銜恊理京畿道監察御史成昌候選筆帖式成貴呈稱職父前任山東布政使崇保生於嘉慶二十年現年九十歲本年恭逢慈禧端佑康頤昭豫莊誠壽恭欽獻崇熙皇太后七旬萬壽情殷祝嘏呈請核辦前來據稱職等恭讀恩詔内開一八旗滿洲蒙古漢軍兵丁及内札薩克喀爾咯等蒙古年七十八十九十以上者分别賞賚至百歲者題明給與建坊銀兩凡在臣民莫不同聲感戴伏查該員崇保由出東布政使告假回旗前在甘肅布政使任内蒙恩賞給頭品頂戴光緒二十三年丁酉科鄉榜重逢蒙恩賞加尙書銜光緒三十年甲辰恩科會搒重逢蒙恩賞加太子少保銜今歲該員年躋九旬洵屬聖朝人瑞旣據聲稱情殷祝嘏查核檔册年歲實屬相符且係曾任實缺二品大員理合呈請代奏前來臣等恭讀恩詔内開一八旗滿洲蒙古漢軍兵丁七十八十九十以上者分别賞賚至百歲者題明給與建坊銀兩今該員崇保係前任布政使現年九十歲情殷祝嘏應如何恩施賞賚之處爲此恭摺代奏伏乞皇太后皇上聖鑒訓示遵行爲此謹奏請旨奉旨欽此 
廣西巡撫柯奏爲剿除峒匪籌辦善後請以桂林同知移駐俾資治理並派營專紥巡防以毖後患摺初三日 
廣西巡撫臣柯逢時跪奏爲剿除峒匪籌辦善後請以桂林同知移駐俾資治理並派營專紥巡防以毖後患恭摺仰祈聖鑒事竊柳桂交界之區青山蟠屈三百餘里其陽爲四十八峒大半在雒容轄境其陰爲三十六峒大半在永寗轄境猿壁猱巖地形險阻向爲盜匪窟穴其峒口無數與永福柳城融縣處處可通歴朝以來皆用重兵咸豐年間曾聚匪滋事迭煩兵力娼克綏靖乃歴時未久仍爲逋逃淵藪時肆劫掠爲害閭閻上年署督臣岑春煊派營勦捕雖經拏獲匪首覃老發懲辦而游土各匪盤踞其中者尙不可僂數乘間出擾刼案無數凡近峒之村無人不入其會濳爲供給糧食偵探官兵蹤跡互相煽誘勾串益多有不入其會者則火其廬掠殺其人口擄其財畜而後已地方官亦無從查緝該地距省僅百餘里虑未蒞粤卽聞桂林屬境伏莽濳滋履任後查聞峒匪實繁恐遂滋蔓迭經撥營堵剿每有擒馘而藏垢納汚愈聚愈衆本年正月派奏調河南候補知府黄鳳岐統領親兵三營往剿管帶左營周天長奮通直入其巢雖多斃悍匪而山徑險巇單兵深入陣亡弁勇共七十餘名旋又派親兵一營復飭署慶遠府知府白玉書調慶防三營適署右江道王芝祥帶領常備前營來會約分五路進兵又派奏留道員褚興周前往調遣一面分飭永寗雒容等州縣選派得力鄉團爲各軍引導免致疏虞並飭永福柳城融縣諭令公正團紳調集壯丁在於峒口之處日夜梭巡認眞防堵以杜零匪乘虚竄入貽害地方計自二月初旬以來仰賴天威官軍合力進剿縋幽鑿險逐處窮搜竭數月之力擒獲積年悍匪韋世德羅榮才韋祖英韋祖欽陳十四莫永旺莫土金秦小五黄章遠韋仲向覃章勲覃章安黄酸梅西等訊明正法先後斃匪約三百餘名奪獲槍砲刀械多件焚去匪巢二百七十餘間峒匪殲除殆盡餘皆遠颺亟應將善後事宜妥爲籌畫以期斷絶根株一勞永逸峒内向住猺獞久已逃散現在並無居民餘如洞梧村等處皆有田地可耕必得設官整理方得還集勞徠查桂林府同知本係閒曹卽以該同知移駐峒内以資彈壓而便巡防該同知俸廉役食等欵一仍其舊勿庸另議查有候選知府雷震南前帶楚軍頗稱得力堪以署理桂林府同知所有前派剿匪之親兵四營除死亡病故外現經簡其精壯併爲桂防正副兩營卽委該員統領自帶正營於峒内建造營房並飭於要隘修築砲樓派兵防守各峒小口一併塡塞峒外各村派副營駐紥辦理清鄉一俟部署周妥再行詳細陳明臣電商署督臣岑春煊意見相同除檄飭遵照外所有剿除峒匪以桂林府同知帶兵移駐峒内籌辦善後緣由謹會同署兩廣督臣岑春煊恭摺具奏至此次陣亡弁勇七十九員名另開清單仰懇天恩敕部從優議卹以慰忠魂合併陳明伏乞皇太后皇上聖鑒訓示謹奏奉硃批著照所請該部知道單併發欽此 
廣西巡撫柯奏爲遴員請補烟瘴要缺知府以裨地方摺初四日 
調補貴州巡撫廣西巡撫臣柯逢時跪奏爲遴員請補烟瘴要缺知府以裨地方恭摺具陳仰祈聖鑒事竊照准補太平府知府譚國恩病故經臣附片具奏在案所遺員缺係衝難相兼烟瘴要缺例應由外揀員調補當於現任知府内逐加遴選非現居要缺卽人地未宜一時實無可調之員兹查有候補知府英凱現年三十八歲係正白旗滿洲銳鏞佐領下人由繙譯生員先後考取内閣中書軍機章京旋奉傳補疉蒙派充會典館並方略館校對官改派會典館詳校官因恭校方略完竣保奏作爲侍讀遇缺卽補復因恭校會典館全書過半保奏作爲郎中分部遇缺即補簽分刑部在直隷司行走因恭修軍機清檔告成保奏仍以本部郎中無論題選咨留遇缺卽補並恭校會典全書告成保奏俟補郎中缺後以知府分省歸候補班補用旋補授河南司郎中當卽開缺歸知府候補班補用經吏部簽掣廣西帶領引見奉旨著照例發往欽此光緒二十六年十一月到省遵例報捐花翎業已試看一年期滿甄别留省補用在案該員志趣甚正辦事亦勤能耐烟瘴以之請補太平府知府員缺洵堪勝任雖調缺請補與例稍有未符惟人地實在相需例得專摺聲明據藩司張廷燎臬司劉心源會詳前來相應仰懇天恩俯念邊地要缺需員准以候補知府英凱補授太平府知府俾收得人之效如蒙俞允該員係保舉候補班補用之員今請補缺毋庸送部引見亦毋庸核計叅罰謹會同署兩廣總督臣岑春煊恭摺具奏伏乞皇太后皇上聖鑒敕部核覆旋行謹奏奉硃批吏部議奏欽此 
河南巡撫陳奏爲查明庸劣不職文武各員據實特叅請旨分别懲處摺初四日 
河南巡撫兼管河工事務臣陳夔龍跪奏爲查明庸劣不職文武各員據實特叅請旨分别懲處恭摺仰祈聖鑒事竊維非種不鋤良苗無由而暢茂害馬旣去騏驥因之而奮興用人之道亦猶是也况今時局艱難庶務待人而理屢奉詔旨諄諄以講求吏治整頓操防爲亟尤不容以一二闒茸之輩濫竽其間致多貽誤上年臣到汴後業將庸劣已甚各員從嚴叅處在案兹復　 
 
