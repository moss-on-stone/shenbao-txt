# 1893 - 258 - 4907334

 

Page 1

 
 
[珍物助賑] [  申報館恊賑所謹啓]  
　　本館恊賑所承遠近善士擲下珍物囑爲變價以充賑欵今將各物臚列於下文徵明山水人物册頁五十元草虫花卉册頁二十元伽楠杳　珠佛頭記念全五十元花翎三元藍翎二元古銅大香爐二十元十三經註疏三元二角米南宫手卷高澹游山水一幅朱漁珊帖二部董其昌帖一部木板四庫全書總目一部計一百二十本戴醇士西溪松蔭圖手卷一軸羅將希世之珍與火齊木難而鬥異藉作拯災之舉俾困鱗嗷　以同蘇當亦諸君子所踴躍歡欣解囊不吝者乎如蒙購取請移玉本館帳房爲盼 
[新印醫宗金鑑告成] [  圖書集成局代啓]  
　　醫宗金鑑一書經乾隆朝御纂集古今醫書千百種去其糟粕擷其青華論斷精詳折衷至當泃乎　代之鴻寳醫林之大成也兹由煥文書局主人倩本局用活字排印刻已告成墨並佳裝潢益美計分釘二十四本碼洋四元如紙買外科書則收洋八角寄語杏林老宿橘井名賢有欲得盧扁眞傳者請向上洋申報館二馬路束首煥文書局鴻實齋千頃堂古香閣文賢閣文玉山房外埠則山東膠州成文堂福州益記書局購取可也 
[論温郡守猝查嬰堂事]  
　　地方之有育嬰堂也所以保養幼孩勿使有溺棄之風一以體上天好生之德一以廣朝廷慈幼之經誠善舉之大者也而無如善之大者利亦大利所在者弊亦在或者謂其所以有弊者由於其下人之舞弄非經理者之咎也而不知輕理人其咎乃甚於手下舞弄之人何則彼其所以能舞弄敢舞弄者正欺經理者之無才也耳正欺經理人之有私也耳若果主其事者才具優長洞知此中情形則彼亦不能舞弊如董事而果秉公無私則彼又不敢舞弊蓋嬰堂之弊不可以枚舉而大要總由於乳媪之不在堂中彼育嬰之堂往往以房屋狹隘爲詞而爲領哺之法領哺者每人認領一孩領歸鄉問或卽在嬰堂附近之地定限或朔望一騐或十日一騐或五日一騐騐者騐孩之肥瘠以定乳媪之賞罰也卽此騐視之際賞罰之間而弊乃生乎其中肥者可稱爲瘠瘠者可稱爲肥則應賞者反罰應罰者反賞矣此其故非由於賄求卽由於情巿司事者之上下其手董事每易於遭蒙夫各處嬰堂大抵皆官督紳辦者居多其全歸官辦者亦間有之乃全歸官辦者官則無暇及此往往假手於胥吏若此者竟可以有名而無實盖一經蠹胥狼差之手直可并孩而食之奪其食以飽已腹猶其小焉者也而官又易爲所朦由是而地方紳士各發善心以爲官不能躬親其事假手吏役以致弊生吾儕則可以躬親其事矣顧有時不數年間其弊亦與官辦者無異則以紳士等未必一人獨辦必合數人以共辦人多則意見或有不合其先一鼓作氣各出於公厥後長慮却　而私見不免因之而起則勢必至於彼此齟齬置公事於不顧一任手下人之自由自擅而其權漸移於下弊卽由此而生是故善堂之法莫妙於官督紳辦有官督之則紳亦不敢各行其私見由紳以辦理則勝於胥役輩究不止數倍前者常與友人論及此事謂凡育嬰等善堂董其事者當用小鄉紳不可用大鄉紳鄉紳之大者或官階在三四品上下地方官見之若有所畏焉一切禮文勢必地方官事事從謙而彼爲鄉紳　且　　然自大官之權不能　卽其言或不能行也鄉紳之小者則官猶可以指揮如意然而地方公事每多由大紳主持小紳不得與焉批則地方官之所以難爲而地方公事之所以掣肘也近來紳衿中講究植品者殊不多見以有事爲榮以結納官塲爲得意有勢者恃勢以凌人有力者恃力以欺懦若此類者不一而足固不僅嬰堂一處爲然凡各善堂無不皆然甚至有謂嬰堂　事有誘惑乳媪者由官發堂擇配之婦女有司事輩任情調戲者有由堂中董事託名納以爲妾者其分給米票衣票有先儘司事堂丁之戚黨所餘無幾眞正貧民反無所得者前者松江育嬰堂諸弊叢生曾經澈底根究積弊爲之少去紹地嬰堂其斃尤滋祗以經理其事者多係巨紳地方官雖明知其中有弊而不得不故作痴聾甚而至於司事之中有戅直者一揭其弊卽羣起而攻之不復得一日安其居竊以爲善堂之設其　皆集自公衆集成之後不能實心爲善而悉以供司董等之舞弊私肥將焉用此善堂爲也然則此正地方官之事所斷不可以徇情面懷私見者耳昨有括蒼友人函告謂温州府劉玉延太守蒞任以來勵精圖治興利除弊大有政聲七月二十日辰刻親至育嬰堂查察乳媪中有留夫在堂者有擅出揀茶者共計十口太尊立卽諭監堂將其斥逐出堂詎該婦等抗不遵諭竟遷怒於在堂之陳某撒潑胡行連日滋閙蓋習慣漸成自然彼婦且以爲向例如此分應爾也然則此中之積弊有不問而可知者矣宜乎劉太守聞之大發雷霆也然而嬰堂之積弊豈獨温州一處爲然哉 
[頤養天和]  
　　聞内廷傳稱此次皇太后移蹕頤和園憇息兩月有傳令京師外班三慶四喜同春小丹桂玉成寳勝和義順和等徽秦各菊部全包角色輪日一班前赴頤和園備差伺候傳入演劇之說已由管理南府總管太監與各菊部掌班人言議如各班赴湖備差日無論演唱與否日給車脚旅費三百金如傳入演戲此外仍有加賞等語然掌儀司尚未見有明文也 
[巡察棘牆]  
　　向例順天鄉試應派滿漢科道各四員於八月初九初十十一十二十三十五十六等日宗室鄉試十七日督帶司坊官役於貢院棘牆外周歴巡察晝夜無間至繙譯鄉試預行掣留一半巡察以重關防而杜弊竇今本年舉行癸已恩科順天鄉試經禮部開單請派巡察棘牆滿漢科道一摺於七月十七日具奏奉硃筆圈出吏科掌印給事中國秀禮科給事中富亮吏科掌印給事中鄭嵩齡兵科給事中王會英河南道監察御史恩順江西道監察御史烏爾慶額江南道監察御史張仲炘山西道監察御史楊晨欽此 
[電傳江南鄉試首塲題]  
　　首題子曰巍巍乎舜禹之有天下也兩章次題上律天時一句三題何獨至于人而疑之兩句詩題賦得江上飛雲來北固得雲字五言八韻 
[電傳浙江鄉試首塲題]  
　　首題孔子曰見善如不及至未見其人也次題故君子尊德性而道問學三題春秋無義戰彼善於此則有之矣詩題賦得畫燭秋尋寺外山得山字 
[電傳河南鄉試首塲題]  
　　首題孝弟也者其爲仁之本與次題宜民宜人受祿十天三題堯舜之知至急親賢也詩題詞人解撰河清頌得人字五言八韻 
[電傳湖北鄉試首塲題]  
　　首塲舜有天下一　次題順乎親有道一句三題敬老慈幼無忘賓旅兩句詩題鄂州南　天下無得無字 
 
 

Page 2

 
 
[新疆有備]  
　　神機營於今年正月撥派通嫻洋槍陣法測量精熟之管帶隊官隊長隊兵七十餘員名携帶後膛槍砲軍需前赴新疆教習已於六月間馳抵省垣矣聞陶中丞預由古城合併滿營抽調官兵若干駐紥庫爾喀喇烏蘇地方先令神機營官兵赴彼教練至由天津派往之嫺熟洋槍陣法員弁則由中丞飭往喀什噶爾地方教練新勇俟南疆敉定後再爲分撥各城俾咸成勁旅庶邊圉有備無恐於此可見陶中丞謀固邊疆力圖自强之大略矣 
[巴西大亂]  
　　初九日倫敦發來電報云巴西國現在大亂漸逹北邊京城看守砲臺之兵弁大半附和作亂按巴西本係君主之國數年前一夕之間國中擾亂將君主逐出改爲民主之國嗣後終未平靖人心蠢動有欲爲民主者有欲爲宰相及大僚者因此亂端時作日前聞兵船上之兵盡行作亂從船上放開花砲攻擊京城擊壞地方不少人民尚未大受其害兵船上爲首謀反之人卽係前坐巴西兵船來滬者其人名美祿其時爲水師兵官回國後已改爲民主升授水師提督今陸路之兵亦已叛亂不知係與美祿一氣抑另樹旗幟俟有續聞再錄　　　　　　 
[鳩江載筆]  
　　前日午後三點鐘江口新横街興茂雜貨店後進因製造月餅誤燃灶下積薪烈烈轟轟頃刻滿室通紅該店與勝鳳梨園僅隔咫尺園中正在高歌酣舞一聞火起看客咸倉皇疾走兩廂局看緑駭紅紛喚姨呼妹翩下樓一時園門無端擠軋不開街坊閑人則向興茂聲救店主恐人多手雜詭言戲園失火以致救火者又望戲園狂奔擾擾紛紛約半點鐘許始知火爲興茂所肇然已烟消火滅惟羣相　駡以洩忿恨而已○蕪湖自雙星渡河之後江潮繼長增高倒灌入河如銀濤萬斛滾滾而來南門外浮僑口及下水門一帶水已灌入通衢二街三街低窪之區皆爲魚鼈所泳游蓋由西湖池所漫溢也○青弋江稅務委具楊樹棠少尹現巳差滿遺缺經袁觀察詳委候補巡檢馮楚卿少尹接辦約在月圓左右到差○道轅秋季例差於月前揭曉計牙帖驛站班館三項共委三十餘人皆係冷坐山門久而不聞鼓韻之貧員其有長差者雖經津要力爲推轂亦絶無綴一名於榜尾者以視往屇專用以酬答情面或奬賞所私者大不相同故雖落孫山外之人亦皆翕然稱頌安得天下之操選政者盡如袁觀察之用心使宦海沈淪得大解脫哉○朱曉雲鎭車管帶山字營駐紥安徽治軍愛民輿論翕然月前因李爵夫人靈柩回籍特請假數日來蕪渡江赴合肥躬申祭奠兹於日昨返旆矣○某甲建屋於雞窩路口文窓綺箔精雅絶論一日午後有附近油坊夥劉四行經其門小有遲徊甲之次子卽奔出奉以一拳謂其有意窺八閨闥劉急不能辨亦以一拳還敬而左右已拳如雨下路人見而不平奔告油坊衆夥前來則劉巳被甲扭送保甲總局贈以肉鼓吹獨桌酒油坊主人大爲不服糾約街隣擬赴蕪湖縣平反其獄旋經人排解至保甲局轉圜將劉四開釋一面令地保備辦鞭爆爲劉遮羞始得寢事 
[勝會兩誌]  
　　七月間孟蘭盆會到處風行蕪湖則尤爲甚焉自月朔以至月杪通衢僻巷無不次第舉行延用緇流唪誦瑜珈燄口經復雇彈詞傀儡以鋪張其盛哀絲豪竹到處絃管喧闐至於長街一帶則尤踵事增華各家店首咸張五色錦幔兩面密綴珠燈纓絡翠珮搖曳風前而櫃内則尤鋪陳華煥是以陽烏甫匿卽蠟炬騰輝光同火齊照徹大千更有以珠蘭茉莉結成晶毬内燃小燭使芳香噴溢沁入心脾每夕士女如雲結伴來遊傾國傾城故輕薄少年亦得尾隨謔翠矜紅或效蛺蝶之縈繞杳肩直至銅壺漏轉街頭巷尾猶復雲鬟霧鬢環佩叮東古人元夜張燈亦嘡乎在後矣此皆本城人士之所爲也又有粤帮人士之旅居蕪地者每屇中元必就河南嶺南會館建設孟蘭道塲其間鋪陳之華麗燈彩之輝煌興夫紙紥之靈巧刻鏤之精工久已咸推獨步故紅男緑女無不約伴來遊以冀一擴眼界今年會景尤爲熱閙有某姓少婦隨伴往觀在人叢中被人將頭上簪珥一齊拔盡迨知覺已無可如何又一婦耳環被青皮强摘致婦耳根扯破失聲大呼衆人代爲追獲執交地保暫收詎地保竟敢得賄放去次日保甲總辦訪聞拘地保比追則已蹤跡杳然是可恨矣 
[嚴辦青皮]  
　　蕪湖保甲總局近日刻意拿辦青皮日前查獲周官保一名先行笞責枷示局門以作若輩之榜樣一面出示歴舉青皮爲害之端曉諭城廂令居民見卽扭交懲辦想此後若輩當稍知歛戢矣 
[珠江雜俎]  
　　肇慶府屬之開平縣風俗强横習於戰鬥有司徒關張三姓族大人多尤爲兇悍近日司徒與關張兩姓因事不睦遂起爭端各糾集多人以槍砲環攻旗鼓相當如臨大敵比其鄰者頗爲驚擾遷避不遑刻經大憲派撥營兵馳往排解未知可能息事寍人否也○番禺縣屬之東滘鄉有古廟焉一鄉之香火也凡水旱荒災有求皆應每年早稻收成後鄉人必雇優演劇以答神庥前日招請壽而康班開臺唱演魚龍曼衍袍笏鮮明紅男緑女咸結隊往觀如水如龍頗形熱閙有某甲富家子也亦乘興而來身中所帶時表各事炫人耳目匪徒瞥見要而奪之甲與匪力爭匪怒剌傷其要害並投之江中時當夜深無人知覺次日屍身浮起卽經其親屬領回備棺成殮吁慘哉語曰慢藏誨盜斯言不誠然乎○省中善堂以愛育堂爲最近復有紳富捐集鉅欵創建廣濟醫院章程之美善局面之堂皇比之愛育堂尤覧駡而上之購買油欄門外公棧舊鋪爲建院之所計深有四十餘丈内建住房數十間俾貧疾無依者得以入院醫治現已鳩工庀材月斧雲斤經營罔懈限以一百日告厥成功前日係上樑吉期諸經理人咸衣冠齊集祭告神明竭誠盡敬詎回家之後竟有二人猝然病故於是咸歸咎上樑之時日不利飭令匠人停工擬欲再擇良辰另行興建後有解事者謂醫院係爲善起見自可感格穹蒼逢凶化吉該二人之死事屬偶然何容拘泥衆人皆以爲是遂罷前議刻已照常興工矣○督憲李筱帥蒞任數年公正和平官民悅服七月廿七日係嶽降良辰省中各官紳莫不整齋衣冠赴轅晉祝陸路提督唐沅圃軍門水師提督鄭心存軍門以及各府鎭將皆來省趨賀以表愛戴之忱筱帥大張筵席以宴嘉賓水陸雜陳冠裳畢集備極一時之盛 
[遺珠興歎]  
　　廣東徐學憲考試監生遺才於點名之時細將年貌查對如不符合者概行逐出計被逐者共有二三百人之多所有試卷皆悉心校閱其愼其難昨日發榜揭曉每一千人僅錄四十人而已按監生應科誠爲捷徑學憲故靳其遺才之額蓋以杜斯人之僥倖也 
[途中病斃]  
　　某君湖南人年屆四旬官居五品分發江蘇歴辦鹽務囊中頗稱饒裕惟素有怔忡之症時發時愈邇來漸成痼疾遂辭差回鄉以便靜心調治由鎭江搭招商局江永輪船溯江上駛登輪後舊病復發始尚時明時昧繼且不省人事舟至擼港江面遽爾溘逝家丁不卽聲張過大通時被船主查知查應卽令抛下因念職官帶至安慶令其家丁將屍身及行李等件搬過躉船家丁卽赴巿購棺至上月廿七日亥時入殮諺云生有處死有方信然 
[失足落水]  
　　上有廿七日陰雨連綿是晚四鼓太古洋行之鄱陽輪船駛抵皖江洋棚水手聲稱輪船已到請客登岸有一當雜差之某甲年甫廿餘首先提燈上船不料跳板未經放定船往江中一撑甲卽登時落水跳板尚半岸半水而甲早已隨波逐流而去次日棚主倩人將屍撈起屍屬聞信蜂擁而來百般訛索經人調處化費數十金方得備棺收殮 
[委員修倉]  
　　皖垣萬億倉又名府倉建自同治初年計倉厫不下數十座於兹數十載雖逐年修葺無如風雨侵蝕漸多傾頽經大憲籌欵札飭候補知縣何明府恩厪監修日内卽當興工矣 
[戎旌在望]  
　　江南提督譚青崖軍門因有要公於昨晨由松起節乘坐大號領江船揚帆來滬約昨晚可以抵埠本埠提右營各健兒均至江干恭迓旌麾 
 
 

Page 3

 
 
[叅戎回滬]  
　　本邑提右營廖叅戎因公赴松已紀前報兹悉叅戎於昨晨七無鐘時乘坐原船返滬卽在小東門外吳淞輪船登岸回署 
[冤誣可雪]  
　　紹興人郭慶年失去首飾箱一隻疑係借住之沈瑞榮所竊且沈深夜跳窓情有可疑遂報知捕房經包探拘沈盤詰毫無端緒當卽釋出沈心不甘服與郭理論郭投英公堂具情備案沈亦控郭誣竊祭太守准詞於前日傍晚請宋别篤集訉兩造供詞各執别篤以郭慶壽失物確是實情惟不應拘沈盤間致麟訟端令郭當堂服禮或酌量付給川資沈稱此等事均可不必惟我亦係紹興人祗須同鄉人不以我爲賊卽可了事别駕謂公堂審案例有日報訪事人聽審明日登報後事可明白沈等稱謝而退 
[繫鈴解鈴]  
　　前報紀首善堂收租人控平安街房客徐阿四積欠租錢五十餘千收租人赴局控告黄衡堂二尹判令徐於一月内遷移等情兹悉二尹屢飭丁往傳徐推諉未到嗣於前日提案二尹謂幾次來提爾抗傳未到何玩延乃爾本應重辦今姑從寛著於一月内遷往他處違干比究徐稱並非疲玩實因房屋難尋之故可否略遲數日二尹謂本委不能爲爾作主徐稱容小的往求房主二尹允之 
[俯准銷案]  
　　李許氏之女長壽由倪朱氏荐在朱杏生野鷄妓院爲娼朱旋查得長壽本有丈夫當卽退回向李許氏索還定洋並由縣捕王鳳山向李許氏恐嚇勒詐經該氏鳴捕送至公堂候訊曾列前報兹悉李許氏之女初至朱處　朱先行姦宿此次成訟之後朱與王自知罪大央某某出勸情願免追定洋李許氏以人地生疎亦不願肇訟當卽首肯已於昨日投案求銷蔡太守准如所請 
[老嫗騐傷]  
　　昨報載老嫗被撞一節前日經西門外巡防局員蔡蓉卿二尹將受傷之老嫗劉王氏龍飛馬車行馬夫丁阿二飭地保曹勝和協同局丁蔡少亭方明祥解送大自鳴鐘捕房轉解法公堂請訉旋據地保曹勝和禀訴前情又據劉三火稱是劉王氏之子母親年届七旬實被馬車撞傷頭額手臂足膝等處傷勢頗重求請騐傷同轉騐明劉王氏頭額等處却受傷痕丁阿二供駕車至西門外地方因有工部局垃圾車數輛自南而北小的立卽避讓不知如何該氏跌仆於地又據局丁蔡方同稱該馬夫實屬可惡將該氏撞仆並不停車反敢加鞭飛駛求請究辦同轉判將氏送仁濟醫院療治劉三火稱母親年老不欲送入醫院曾請外科看視據云年老力衰外受皮傷腹内恐有損壞如入醫院旣無人服侍亦乏錢使用求恩作主同轉謂爾須將母送入仁濟醫館醫治爾亦在内服侍俟母傷愈再行覆核爾欲銀錢使用可向該馬夫丁阿二處索取同轉又謂丁阿二曰該氏使用錢文爾須給付兩造均遵諭而退 
[喧賓奪主]  
　　舟山人沈阿五者向業京貨其妻殷氏勤儉持家伉儷之間尚稱相得已生三子近忽來滬謀食與蕩婦周王殣有私在美界東華里口開設沈順盛京貨店野鶩雙棲置髮妻於度外前日殷氏搭輪來滬至沈兄阿四處詢問蹤跡由阿四領至沈處欲取銀錢以支日用詎沈避匿不面唆使姘婦與殷氏爲難口角之餘繼以扭毆適巡街捕至一併拘入美捕房轉送英公廨值日差禀明蔡太守著分别管押候傳沈阿五到案核辦 
[移請遞解]  
　　山東壽章縣人張友山騙剝孩子沈茂堂衣服由捕拘送英公堂由蔡太守訊供將張押候遞籍在案昨日太守備函飭差將張友山送至上海縣值日差據情禀明黄大令諭飭收所聽候備文起解 
[續救難民]  
　　寗波金恒富釣船裝載紙貨前赴山東駛至大戢洋海面觸礁沈没船中諸人紛紛逃命旋由法公司船拯救七人送至滬上業經關道憲聶觀察札縣資遣回籍迭紀本報兹悉七人之外尚有十二人當時墮水浮至荒山經日本三菱公司輪船駛過救起十人尚有二人山與波臣爲伍遇救之十人經該輪船載來於昨日送至道轅聶觀察飭發上海縣安插 
[妥商候核]  
　　利濟木輪船局股東李楚芳在蘇上控魏勉齋夻銀扣船一案奉撫憲派委劉司馬來滬會同黄大令訉供情形已紀前報前日司馬蒞縣覆訊傍晚時與黄大令升坐花廳會訊李楚蕉仍偕陳璧等各股東投案供稱魏勉齋不應扣船奉斷之銀反思知没務求嚴追司馬謂去年黄大老爺原斷令爾等給魏銀七千五百兩船歸爾等獨做爾等業已具結次日忽又翻變改斷分做但分做日後必多爭執斷不可行照本委之意惟有仍照原斷給銀方爲妥協李堅稱若照去年斷過之數各股東吃虧太甚碍難遵斷司馬與大令商令李楚芳出外與各股東商議妥當再候覆訊核斷 
[續訊欠欵]  
　　昨報載晉康莊胡厚培虧欠小泉洋行吉昌等各洋貨店銀三千餘兩逃遁牽涉裕康錢莊控諸法公堂昨據小泉洋行夥吳少泉泰來順施方洪吉昌王錦芝恒裕昌曹子明利興顧瑞元元吉丁子勤裕元祥施吉余恆義生陳其昌祥生陳桂生華永興談惠卿瑞裕范子東怡昌盛等十四家投案同稱被晉康胡厚培欠銀三千餘兩逃避蕪湖找尋不面不得已投控案下請將正和祥報關行之汪仲安裕康之朱竹夫請訊汪仲安供在正和祥報關行　夥同轉謂胡厚培何時至爾行中可有來歴供伊於本年三月初三日至行中是掮客問爾知胡將洋貨等物販運何處因何沈逸供其貨大半運往蕪湖等處胡平時來往不定至七月初八日一去不回小的亦未知悉至十一日接得電報言伊在蕪湖於十三日匯銀來滬問電報發與誰人供係胡之學徒范姓范於初九日亦已逃逸現在祗有零星物件尚在行内别無長物問爾知胡妻住何處供在八仙橋德順里亦不見面祗有什物餘不知情朱稱在裕康莊爲報事問胡與爾店來往可有薦頭答稱有王某薦至小的處來往以一百兩爲限於三月初四起至目下止被欠銀一百六十兩有奇惟胡所付之票均胡自已出立之三連票與小的無涉况胡亦未知照小的同轉謂吳少泉等曰爾等收胡之票可曾向裕康對過供並未對過謂此票非裕康所出難以理追又謂吳少泉曰爾往蕪湖尋胡與誰同去答兩同東洋人竹男同去問蕪湖道署可曾去過答稱竹男亦曾在道署遞禀胡已不在蕪湖又據泰來順之施方洪稱亦曾往蕪湖尋胡在舟中與胡之先生吕大興遇見當向彼說明帮同尋覓詎至十二圩地方忽然逃遁彼將吕之鋪蓋携回上海當未去時探明胡有貨藏蕪湖立卽發電知照將貨扣住約值價銀五百兩左右郁包探禀胡亦至大羅洋行定洋貨十二件計銀二百五十八兩二錢被知覺將貨扣住問該行可曾控告答稱並未控告施方洪又稱吕大興住南京水西門外開張帽莊胡之家眷亦在吕處同轉謂爾等須帮同將胡子厚卿尋交到案方可料理所有正和祥報關行及德順里胡之住宅什物均須收拾發封吳少泉等唯唯又諭裕康莊朱竹夫等曰爾等出外當帮同緝訪朱遵諭而退 
[訊追鉅欠]  
　　本埠南北震源正兩錢莊前歲底遭甬江咸德錢莊知欠銀十三萬兩以致同時牽連收閉經莊　黄鎭心投縣控迫並由關道憲派員申請浙撫憲將咸德裕泰號總經事馮珊林提解來滬由縣訊供收所限追去臘黄大令提訊據珊林之兄馮夢篆投案具結願代伊弟赴甬收帳分期歸繳迄今爲日已久仍無分文繳案前日大令飭差提馮景韓卽夢篆並珊林至案嚴比晚間升堂先提夢篆訊究據夢篆供去冬奉訊後卽赴寗波收帳奈各欠户一味延宕以致不能如數分繳惟具保之余配德陳采蒓兩莊夥余有房契作抵錢一千四百千並洋五十元陳於今春兩次繳過洋一百六十元我於今正回滬現求寛限料理大令謂夢篆曰去臘本縣將爾弟訊比時爾自愿具結代爾弟赴寗收帳具有限結以上年歲底本年正二月分期繳銀定以三月底繳楚迄今已逾半載分文未繳爾等串吞鉅欵視官法爲兒戲耶况咸德壯夥余配德欠洋一萬零五百元陳采蒓欠銀四千兩亦由爾保去具限繳銀今則僅據余將房契抵錢一千四百千並洋五十元陳祗繳過洋一百六十元區區之欵豈能相抵况此案迭奉上憲嚴追爾等法外逍遙並使爾弟挺押在案要知騙吞鉅欵律有明條况此案數至十餘萬之多豈容任爾弟等抗延 
 
 

Page 4

 
 
圖賴本縣辦案秉公若不儘法嚴追恐於滬上巿道侒關現在爾旣來　尚一味以空言搪塞殊屬藐玩卽飭上所比追夢篆稱　否寛限數天自當赶緊設法料理莊欵惟顔面有關叩求恩施格外免予收所大令謂旣據苦求著發捕㕔看管勒限三日内函致各處將欠欵赶緊料理設仍無頭緒嚴比不貸所有具保之余配德陳采蒓二人亦著於三日交案以憑比追餘欠大令命提馮珊林至案問去臘爾將執照交案何以迄今不交馮供執照存在原籍家中現求寛限函取交案大令輣爾等串騙鉅欵一　到官卽以身有捐職爲護符挾制令問官不能比責然此案騙數過鉅爾若始終不交執照試問能否了事爾若再思狡宕本縣當禀請上憲照例詳革將爾監追他日悔之無及珊林叩首稱欠欵已由兄長赴甬收過無如各欠户刁宕萬分致負憲諭現在當與兄長赶籌妥法歸繳莊欵大令曰現在先要爾交照著限二日交案如延干比仍著還入所中並候禀請道憲核辦 
[善願宏敷]  
　　順直一帶被災甚廣轉瞬西風獵獵鵠面鳩形之輩啼飢之餘更不免於號寒昨承壽康莊交來半閒廬主人爲求妻病速愈特助順直急賑鷹洋五百元囑爲速解災區散放夫有非常之人而後能任非常之事有非常之願力而後能作非常之善舉半閒廬主人旣已宏此遠謨拯彼孑遺黎庶則蒼蒼者自必報之以福行見祥和感召祲戾潛消宜室宜家多福多壽固不難操劵以俟之又承瑞和洋行交來洋七元四角六分此亦好行其德者故附記於此 
[製衣須知]  
　　昨楊蓻芳觀察來述去歲十月初七日得電奉諱後呼天搶地痛不欲生卽將綢襖褲脫下急切無衣適有順直放剩棉衣着上兩件袖短不掩手指凍欲脫重着一件寒復如故褲内棉子纍纍坐下着肉疼不可耐凡此情形俱係身歴其境北方苦寒異於他處今歲疉遭大災其啼饑號寒更難言狀倘蒙海内善士製備棉衣等件兩袖須放長數寸每件添闊棉領一條棉花以凈爲度不妨多加幾兩則救人救澈功德尤爲無量矣 
[壽筵造福]  
　　謹啓者敝處接漢皋林君友梅來書云奉嶺南番邑張寅賓大善士喆嗣頌勳少君來函云家嚴欣逢花甲初週叨承諸世伯隆情華筵廣被菊部盛陳家嚴固辭不獲祗領滋漸萬堯理宜洗爵奉酬適值北地水災疉報諸世伯　隠同情囑將筵資移賑以冀共迓祥和謹遵具英洋一百五十元送上望爲彚解災區用副諸世伯拯溺之懷聊伸萬堯嗚謝之悃云云拜登之下欽佩莫名竊維大善士德意充周仁慈素抱將此拯救無數災黎則造福豈能限量謹此鳴謝并祝千秋[  上海源通官銀號籌辦順直義賑嚴信厚小舫甫謹啓]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[監臨閱塲]  
　　江南文闈鋪陳完備後請各大憲寓目謂之踹塲初一日制軍親臨前報已紀其略監臨奎中丞復定於初四日閱視演習燈旗水管等件並請峴帥同閱是日提調監試各點名道先後鳴騶戾止恭迎督撫二憲入至公堂小憇文武各執事叅謁事然後升座鳴砲扯旗上綴朱燈由一起至十四起按圖式懸挂不爽毫厘另用黑旗數面上畫八卦或七星以備運水之用何處需水則懸何樣旗幟銅管中汨汨而來旗落則止涓滴俱無演習旣竣退入飛虹應巡視主試簾官各屋略略瞻顧使出至衡鑒堂詢問士子號舍修理整齊否監試志觀察當卽諭令供給所每號多添屋瓦恐天氣炎熱猝遭暴雨以致漏濕諸生考具並囑啓閉各員嚴稽出入毋視爲具文等語拱立階下者均唯唯而退上憲體恤士林復能嚴杜弊竇恩威並用于此已可見一斑矣 
[錄遺餘聞]  
　　上江學憲每發一案分正取次取次備取三等正取次取隨時購卷次備取不卽購卷俟號舍能餘若干循序送考凡不列次備取者皆係犯規或未能完卷者雖求人情斷不錄送旣安士子之心復杜　緣之弊用心亦良苦矣下江學憲初一日總發全案約取七成之多續查號舍勉强可敷初四日夜復揀擇無疵之卷全數發出其未發者亦寥寥無幾矣大約在萬難成全之列懸有牌示曉諭諸生令名落孫山者速作歸計毋營營以自苦據箇中人云上下江遭屏棄者未及一成宗師寛大之恩可謂旣周且渥矣 
[英界公堂瑣案]  
　　昨禮拜二應輪美國副領事易孟士君會訊十點鐘時與蔡太守升堂訊問包探張九意禀稱有陳席氏投捕房報稱伊子滿月剃頭倩薙髮匠謝濤泉前來奏手乘間竊去面盆内所設金挖耳銀戒指等物捕頭命小的往拘謝堅不承認是以送案請訊陳席氏訴稱家住河南路上月十八日兒子滿月剃頭被薙髮匠謝濤泉竊取金銀等物報捕拘案請究謝供稱係鎭江人是日往該氏家薙頭竟被悞指當塲令該氏搜尋無著詎該氏竟投報捕房求請明察太守以該氏控失無憑姑將謝押候禮拜四再行覆訊○王仁林投案訴稱小的在茶館小愳平空遭陳扣江等兇毆受傷當卽鳴捕拘案請辦陳及周順和張林明等同供係寍波人爲小本生意不敢行兇太守以情節支離判將陳扣江等押候過堂覆訊○包探孔阿才禀稱王阿生蔡阿海串竊小車上之衣服拘案請究王蔡泥首求恩太守判將王笞責一百板蔡管押十四天○沈關林投案訴稱被楊阿福竊去布褲一條向論之餘反被行兇爲此報捕拘案請辦楊認竊求恩並稱不敢行兇太守判責五十板以儆○三百廿七号及二百七十九號兩華捕禀稱昨日小的等出外巡緝行至天后宫旁見葛阿五張和尚設攤聚賭遂將賭具及該犯等一併送究葛張同供初次悞犯惟求恩典太守判冷各押一禮拜交捕帶回賭具銷毁○陳福順訴稱係寍波人爲絲棧生意遭已歇夥施光義紏同陳小林向小的拆梢尋釁致被毆傷爲此報知捕房將施陳拘案請辦施供稱小的於去年二月間住在福順處於今年四月間走出是日往取錢洋被伊覇阻向論是實不敢行兇小林供稱小的雖與施等爲友並不干與伊等之事太守判將施及小林管押三禮拜俟福順傷痊再訊○三百五十二號華捕禀稱昨日在馬路梭巡見費中岳所駕馬車爭攬坐客有違定章拘案請罰太守判罰洋二元○包探唐寳榮禀稱朱阿福行竊車上衣服拘案請究朱俯首求恩太守判將朱阿福管押七天○孫雨樵訴稱係崇明人現爲小本生意家住老閘北首前日小的在茶肆啜茗被黄陳氏邀同流氓魏福生向小的拆梢軋至小烟館勒令出洋一元五角小的情急投報捕房蒙捕頭派四百三十二號華捕到來拘獲解案叩求訊辦該捕禀稱小的往拘時確有黄陳氏糾同魏福生向孫訛詐洋一元五角黄陳氏供係本邑人生有二子賣蘆粟餬口是日見孫欺侮幼孩小婦人斥其不應如此不料孫反投捕房誣控魏供稱小的實被悞拘孫又稱小的尚被伊等毆打扯破衣服太守訊得兩造各有不合判令黄陳氏魏福生從寛交保○唐包探禀稱王福如行竊顧天生衣服拘獲吊贓送案顧投案領贓王認竊求恩太守判將王交捕房管押三天贓給失主具領○王子堂訴稱被吳正發行竊衣服報捕拘送案下吳一味求恩太守判吳押十天衣服交王具領○廿四號西捕禀稱周阿狗將病馬駕駛顯違工部局定章拘案請罰周供稱在二馬路馬車房爲夥不知此馬有病太守判將馬送往龍飛馬房喂養○唐包探禀稱見徐德貴手持衣包在押店中質錢形跡可疑上前盤詰言語支吾查點包中均是女衣一再盤詰供稱衣自揚州寄來爲此解案請究徐供係安徽人此次由臺灣來滬衣服九件均是已物太守判將徐及衣飭差押上輪船勒令回籍○前有陳富貴控張百勞張海六陸阿眼强借逞兇一案蔡太守訉供之下飭包探王阿二查明實在再行訊辦已紀前報昨日王包探投案禀稱小的奉諭往查兹已查明張百勞等聚衆打架向陳拆梢是實陳堅請重辦張等同供不敢行兇太守判將張百勞等管押一面令陳富貴邀同伊父於禮拜四來案質訊 
[法界公堂瑣案]  
　　法工部局收捐人馮增元投案訴稱住居自來火街之粤婦蔣張氏抗不付捐前日第三次往收依然延宕經鄰人代付錢二百文正在盤數該氏反敢百般辱駡與之理論又被扭毆是以鳴捕送案蔣張氏供因無錢付捐由鄰人代爲料理不敢辱駡葛同轉商之祁繙譯判將該氏管押七天以儆將來○老饕闖禍一則曾載前報昨晨捕房將黄連生解送公堂包探郁庭湘禀黄屢次犯事由保甲總巡張司馬出示訪拿詎料怙惡不悛糾合同類至八仙橋春風館飯店尋釁打架以鐵梭子毆傷堂倌崔阿元今特拘獲解案請究並將身畔搜出之鐵梭鐵鐲呈案崔阿元稱黄等五人前來食飯計錢一百四十二文虧欠十一文向之索取被扭至街心用鐵梭兇毆受傷頗重求請騐視同轉騐得崔胸前青腫遂向詰問黄供向業荳腐店前晚與同業和尚等數人食飯缺錢十一文嗣已付訖不敢行兇問鐵梭等物何來供係他人之物同轉判將黄責二百板枷號一月鐵梭鐵鐲暫存俟期滿一併移送上海縣究辦○孫包探解駡捕之吳文明至案通事禀吳在金利源碼頭謾駡巡捕拘入捕房請究吳供係徽州人年十四歲在城内馬姚弄張榮南所開張榮記絲線作學習於五月十五日逃遁問在外何爲父親作何事供初時小本營生今則因念父親患病經南巿震大米行陸姓送往普育堂醫治問爾如何駡捕供小的不敢辱駡在該處大便悞被拘獲駡捕者實係榮生同轉以吳不圖習業甘入下流著押候戒責一百下仍送其帥張榮南處學業○浦東廿四保十六圖地保邱桂松在租界拘拿周咸金被捕一併拘押捕房由葛同轉訊問之下著候爛泥渡局員高小雲二尹來片准將二人歸案已列前報昨據局丁曾林持高二尹名片投案請將邱周派探協帶回局以憑辦理同轉遂將邱桂松周咸金二人帶案略詰數語卽派包探抑至金利源碼頭渡浦歸案○江北人曹阿四扭曹王氏至案訴稱有餘屋轉租與該氏居住月得租洋一元竟被積欠洋十一元三角屢次向索不還扭案請追曹王氏供欠租是實無力拔還求請寛限於月底交洋同轉不准著限十日内交清○研究水販兩載本報昨晨捕房將烟妓王金寳卽陳四珠解案同轉略詰數語以借據上所書陳女之叔陳萬興卽老白螞蟻李三之别名並無另有陳萬興之人遂飭將陳四珠片送善堂留養候其母來案具領○前報載失物可疑一案昨由郁包探將康方氏及女林弟並同居之劉張氏收捐人薛穆如傳案法工部局董偕收捐西人某甲上堂聽訊同轉遂問康方氏曰爾之失竊可曾查明被何人所竊可有人來過供並未查明當時亦未有人來過總之因收捐而起同轉謂雖失物惟指竊無憑亦有誣告之咎又謂薛穆如曰爾可曾探聽明白究竟若何供稱小的探聽不出旋據買辦吳兆龍聲稱該氏失物無憑貿然誣告求請懲辦同轉謂氏曰爾失物無憑豈可誣指他人姑念失竊是實格外從寛商之祁君判罰康方氏洋銀一元爲誣告者戒所失之物著小心查訪如有實在准卽扭案重究氏唯唯而退○東盛德主湯義法控意順陶匯票一案已載前報昨晨湯義法偕西人某投案求追同轉將意順陶王息握長發棧倪蘭亭王紹成龔　　順康江錦春東順棧林意吾瑞生祥莘松午等傳案問永生利吕芳甫如何不來同供曾經函追數次謂此案於六月十五日起延宕至今爲日已久爾等須出外設法將吕芳甫傳案理楚今令爾等於下期同永興利來案候示否則其銀須向爾等追償倪蘭堂等唯唯而退 
[●州桃花隝西大營門内電報公寓代嚴佑之經收山西捐七月分清單]  
　　可林三江會館籌賑公所託杜伯態明華廷周毓岐秋青士亷鍾芽趙　瀛吳燕春吉棒府署及吏月兵刑工禮房蔚泰厚汪訒齋魏少澄宋振生無力氏經募劉熙之劉秉嶸劉秉峰張耀廷和泰發永慶當同升當天泰源張廣存程忠德湧隆劉然之劉秉峻劉秉乘張瑞昌曲廷颺潘振亭韓紹亷福升當豐裕田增發李壽山富亮凌春喜貴長凌李升貴祿榮升世昌富恆扎拉豐阿于祿張順福祿善祿康福祿昌富貴吉祥福祿壽喜楊煥文阿普　雨　風吾陽谷江平樹齋伊能伊畢雅露圃雷公水君山高柳軒蘭圃菊齋草畹鳥居鴈樓燕山色雲笛樓黛色潮信桐井馬良悉率英餐竹君　揚鴻甫槐亭衣朱葉舟荻秋花間梧棲蝶菴螢牕實惠萬增盛王永增劉洪誥永源德陳大謨慶祥成王鹽鋪乾元堂李行亭國瑞香王雪亭白玉姚德桑翰文王慶隋袁氏張崇德朱郡璋毛柏齡劉紹先李星垣夏連升王洪治白洪訓雙盛堂吕成義陳殿奎閻俊程文寳張九經王立本陳富海馮繼忠張起發吕開太王景灝吳振忠孫光祖劉文發郭德祿益泰福天興醋新盛當祥順齋利生慶裕泰宏增世廣興成萬和公萬和公順裕恆豐德恆茂盛與立昇魁天永合要光裕武沛恩張令聲孫綸牛鳳麟劉世讓高家榮張繼珍韓國選義順和　興長王獻廷全盛德宏增世益泰福復成永福升源順成慶德恆史立貴茂盛興豫豐泰德慶昌豐裕　順世增泰元泰當東盛福白孔修吳　齡崔文明劉象濟聚和德頡　程榮綬廣泉湧慶太和福順公郭向午雷有渭崔信康士傑張克珍洪興源典厚吕國新程玉柱葉興萬潘振亭陳煥章全盛德聚發恆玉祥德宋殿卿利源德告盛公李應魁公昇慶興隆升天益粉通泰發祥順齋復慶玉振業端昌茂德發永李生輝曹丕謨韓履昌本利德德勝永福興彩新盛當宏增世天生永增福順慶太和益太福常盛永東和孫如玉王孟權田世德周鑑南王永　田𩁻任錫禾任錫采范永貴齊聯芳董吉恆宋承業意誠正天錫純馬星垣廣義慶裕昌德德元玉慶令裕成志誠厚正芳齋會盛德成發合世一堂順泉永慶豐德玉成慶福舶么義發公單耀五李濬川義增合義成合春發公阜源同升合皮榮富萃源慶振興福德興公德裕和通源泉永發公永陞益會和成益豐長米吉慶陳銘三天成當福恆當德盛廣吉盛公天發祥天泰成巨亨兆豫豐泰順成廣順成恆永興成福玉成福德純二義和福源長合昇永雲興蔚天昌恆萬隆泰天立泉德興德勝發湧盛公東合德泰和貞天泰源德盛泉 
 
 

Page 10

 
 
萬成合順盛公德發永同泰泉慶昌泰通泰泉恆升德雙泰園富春園福慶魁德勝永福源當宋承基高萬青高萬泉士發成存義湧聚源厚務本堂郭潤堂存義湧勁效臣服　臣曹國楨陳懷宣曾得來馬銘之宋藍田劉會五徐鳳全王金和孫銳曾郭德慶德徵堂無名氏守留子淮濱生燮記雨記楊記桂枝安孫靜波趙叔詹孫玉峰郭永泉楊致義王杏元陳湛然温境安楊萬祥魂林三百四十四户各五百文樂善堂福善堂葛文輝崔尤凱曹炳如于鎭泗恆增泰邢玉堂秦丙南夏玉亭李景星孫懋學劉耀庭林希有服州葛氏恩貴楊潤劉泰豫張文誥齊玉衡于家銘李紹年盛日新廣德當矯和成韓子颺鄧日興張祥宫均劉繪士田增彧文全王汝霖劉勳解燨荆琪樹閻寳楨王菴焦曹氏王擢亭焦桐琴金繼昇于升李泰王福王殿元王子香張貴三高錫之范明其從繼康白玉璞王守鑾劉仕學孫有岳德貴張永恭趙森趙毓秀曹國俊李位東董樞林趙廷璧寇永德吕顯孫毓　于敬曾張繼文宋秉璋郭憲德王吉堂田兆德允中允清允匯允治允源斯厚斯純斯立斯來斯勤温殿魁李雲浦徐振聲韓國陞陳緒昌義遇春張振山葉宣章秦甲書王澤久姜桂年張守先王化亭楊永平史少卿徐效先王自修董芳劉映乙康振謙張效先曹鶴永德堂萬和成裕豐泰常盛同升當源茂當瑞祥恆同升永德生明高鳳來常盛永廣順發全興恆孫守先薛天義永昌源泰和福玉發厚武鏡堂宋文圃楊樹堂田萬公昇當廣和慶萬　廣源茂當聚成祥天源德興奎盛永源隆惠維翰源發公萬震源世一堂天合昶同泰德義合祥記育生堂泰來公恆升當旭昇二令祥隆泰興德興源福臬慶謙德張景春吳氏鍾玉堂孫長松劉榮潘良奚尹廷顔永華魏以莊馬竹助張永炯何棠樂春陽洗得顯揚冠帶徐長泰陳起徐五苪斐章盧俊九盧敬心堂畢秀峰申彦清徐松圃徐禮臣陳漢卿家啓元八顧樓吳福寰吳柳同許顯廷景悅軒英介臣傳靜軒慶雨亭奎五臣張子玉馬鴻章安福堂國餘堂永壽亭三錫堂勝東坪興隆源張鳳墀孫煥辰祁州無名氏陳鶴齡蔣承恩地毓春宋廷珍張鶴峰王相臣戴青雲王鍾蘭尹魁王毓桂和緩二百十户各一千文陳德明陳顧氏陳長慶陳得福陳閔泰陳連相趙百川金兆祥王國瑞趙祥春單作霖宋錫思張鳳鳴李有得戴五銘十五户各一千五百文劉占宣藴珠王吉王世恩田雨村劉殿文金佩玳鍾祥葉崑峰趙成帶左凌雲李光斗李越川黄泰侯藎臣宋培緒周毓岐趙仙瀛荆其壽榮和季乃春劉耀光蕭姚氏金鄧氏余梅亭陳鈞葉雲章王輔宸金丙朱鳳岡趙恩遠郝文精邱子繁鄧閣卿陳玉成王勉之龍繼綱林恭劉毓昌武成德于廣盈郭殿元王義李向陽馮鳴鋏蘇際昌張雲嶠慶泰成玉泰恆和盛德蔚泰厚同裕當興順興順哈欽王貴愛山堂李張釣吳張懷孔恂梁萬森曾得勝唐觀發馬融卿周逢英唐美山顧宏生錢貴清劉永才徐河順張進全張祖英趙錦濤吳錦榮龐瑞廷石昌材饒如山王子颺王掌衡宋魯泉無名氏朱少卿環萃堂張紹紳宗晋德潤八十六户各二千文陳鄧氏吳湛恩樂誠堂宋孫國珍王振東徐德王子相申少彛孫繼之孫錦文數本堂孫撲村李鳴九十三户各二千五百文張鴻恩德蔭蕭隆蔚祖章勤齊崇峻李翰臣無名氏梁勤容齋氏九户各三千文王田三益堂易鳳翥謙裕堂毓四户各四千文魏少澄四千五百文秋公亷秋海門徐壽卿劉小山勤愼　徐徐子毓降獻廷王雲五吳巨川山陰縣眞州無名氏烏金佈孫毓竹劉升德興堂斗盛一善堂田衣介臣郝輯五遜齋徐衣甲辰同順當吳慕岐宋震生修德堂樂亭無名氏二十六户各五千文秋霞峰五千五百文吕廷輪富翼長兩户各六千文亷鍾英大錫純秉厚堂三户各十千文再寄氏十二千五百文田振東梁序堂兩户各十五千文無名氏二十千文無名氏三十八千文無名氏四十千文曙嵐氏崇德堂汪兩户各五十千文貽穀堂秋六十千文常山慶貴鍾濬瑞昌德潤春和海昶榮量祿喜魁和英輔和楞額桂林富慶成惠雙全十六户各銀五錢瑞麟錫祿文煥慶魁連喜瑞慶全陞李祈年保麟張麟閣承恩堂十一户各銀一兩恩慶富蔭兩户各銀二兩明華廷銀二十兩希林布五常廳撫民府郭子新兩户各銀一百兩以上五月十八日起六月初八日止共收吉平二百四十三兩廠錢一千一百三十四千五百文合吉平三百六十一兩四錢九分七釐除巳匯到三批銀九百兩外今收第四批吉平合規銀三百十五兩 
 
 

Page 11

 
 
   
 
 

Page 12

 
 
   
 
