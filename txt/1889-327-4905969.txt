# 1889 - 327 - 4905969

 

Page 1

 
 
[本館經辦江浙賑捐啟] [  申報館謹啓]  
當業匝月江浙兩省紛紛報災困苦情形不堪言狀而浙省爲尤甚本舘現擬經收捐欵先其所急一俟集有成數擇要往賑四方仁人君子　　　浙兩省歴年辦賑之勤劵捐助之踴躍而此時灾近剥　當必有惻然動念者請卽將捐欵送交本舘掣奉收條隨時登報以昭信實一面棠解　區妥爲散放早辦一日多活數命不勝盼禱之至 
[售書助賑] [  申報館協振所謹啓]  
慈東大鄮山舘主人董君以剡原文鈔十部寄交本舘託爲代售以助賑需按是書爲元戴曾伯先生所撰經明末黄梨洲先生選定國初何義門先生評點向來流傳絶少兹刋於同治己丑仲春讐校精詳印釘精美每部兩本取價半元旣堪窺秘府之藏又可拯災黎之命諸君子其盍爭先購致頓令紙貴洛陽乎 
[續捐墨寳] [  申報館協賑所謹啓]  
申左夢畹生黄君式權夙工八分書尋常不輕爲人染翰兹以江浙災重飢民待哺嗷嗷特書就楹帙十聯囑本舘易資以襄賑欵未及三日卽己售完而問價者仍接踵而來遂又用佳紙書成十聯每聯仍收鷹洋五角諸君子如欲得其墨寳者請移玉至帳房選購旣堪補壁又可療飢一舉爾兩善兼誠不易得之機會焉此啓 
[曹倉分惠] [  申報館協振所謹啓]  
昨承江東隠裔以初印藝文備覽全部託爲覔售以充江浙賑需困類磬懸惟憫翳桑之餓饑堪字煑聊分輯柳之功仁術仁心允堪欽佩己查是書近代己于刋本中依字典部首書成榰字而以篆隷分綴其下原原本本攷据精詳允爲秦漢功臣豈第作臨池之助諸君子有博雅好古者請及早來舘購取可也 
[書署蘇撫黄子壽中丞勸葬示後接前稿]  
大凡地方風氣俗習必始於士大夫家士大夫家者地方之表率也有士大夫家以爲之表率而後農工商賈郷愚無知從而效尤寖成風俗吳中停棺不葬之風卽自士大夫家始士大夫家停棺不葬不過惑於歐陽有待之說耳彼農工商賈郷愚無知不能知其意之所在苟經費不足備辦未周亦皆藉口於風水將葬親一事束置高閣不復記憶若其家居近巿湫隘囂塵一椽殯宫四圍素幔旣有火燭不戒之可懼又有雨淋日炙之堪虞或有螽斯衍慶子孫衆多先人敝廬不足以庇則竟殯於荒煙蔓草之間流水小橋之側一束曰茅掩其上數枝紅蓼樹其傍不十年而棺木朽爛骸骨暴露矣其爲不孝也孰甚原吳故皆因經費不足備辦未周而然間有孝思不匱惄然不安刻期埋葬但營高廠趁春晴初不假堪輿家之言則其骨肉之親聲氣之友反謂其簡略草率拮据節省以爲薄待於其親爲人子者不當如是後之人雖有欲葬其親者苦於經費不足備辦未周旣不能取諸宫中又不敢假諸隣里計惟有停棺不葬己耳吳中停柩極繁其來有自非言語之所能破其惑非禁令之所能袪其蔽也中丞惟推原青鳥之術之所由始與葬書之不足信歴引經文史事以見古人之葬其親不擇日不擇地欲以曉吳中之惑於風水者而不知吳中之停棺不葬者非盡惑於風水之說也以惑於風水責之適墮其計中而彼遂有辭以自解雖家喻户曉三令五申吾知其蔑視古義藐視朝章置若罔聞肆無所忌如故也然則終不能清其風絶其弊乎曰亦惟如憲示所引張清恪公親喪不可久停說擬童生生員親喪不葬者不准應試舉人進士親喪未葬不准入官凡生童之考試科甲之遷選俱令隣佑具甘結地方官具印結並無停喪者乃爲合例若有停喪則應試謁選俱不准行以此奏請通飭永著爲令則士大夫家有所瞻顧不敢久停彼農工商賈郷愚無知不待煩言自除積習矣至章程四條惟籌定經費一條爲最要顧籌定經費之議亦常有權衡分别於其間如云無主無地之柩旣須掩理竊謂此自有各州縣善堂爲之經理初不必議及也己又云有地無力之棺亦須津貼夫津貼一事難言之矣其有世家中落士族凋零無力葬親停留延擱雖有人焉將葬時所用人工石灰繩扛木篋一切籌備勸之葬理而彼則怫然不願也推其意以津貼爲大恥寗使先人棺木朽爛骸骨暴露斷不願求助於善堂假資於親友以貽先人羞具又肯受地方官之津貼乎子家松江舊有助葬局之設蓋先君有見夫士族世家不願津貼而特設斯局也助之云者所以濟善堂所不及也經手董事聞有士族世家不願津貼者將票紙兩張書明石灰若干担制錢若干串紙於一緘署簽奠敬爰整衣冠登堂拜唁謹呈靈座三肅而退其家待之一如賓禮使施之者無德色受之者無怍容意至美法至良也乃不數十年而藉端朦混因事干求論少爭多不成事體巿井無恥之徒反以棺柩爲奇貨請之再三貪得無厭而士族世家不願津貼者更無從而受其惠焉且彼亦將以爲大恥而不願也故吾以經費爲最要而又以津貼爲難言必使士族世家之無力葬親者不覺其爲津貼也受其惠而無所愧夫而後籌定者無虚縻也 
[諭旨恭録]  
　　十月二十六日奉旨工秋給和事中員缺着張炳林補授截取内閣中書張碩士着照例用刑部司獄丁光燧着准其補授四川成都府理事同知員缺着鎔蔭補授保舉湖南候補知府張鴻順差仍以知府儘先卽補擬補山西布政司豐瞻庫大使孔昭璐着照例用卓異前廣西荔浦縣知縣吳燾着准其卓異加一級仍註册候升欽此同日奉旨着派晋祺果勒敏熈敬巴克坦布看視獎賞欽此同日奉旨兵丁等借支應扣庫銀内之利銀本年十二月次年正月着加恩展限兩個月欽此 
[本館接奉電音]  
　　昨由京友電傳上諭三道敬謹譯登○十一月初五日奉上諭御史周天霖奏府經歴縣丞等官選補輪次遲滯請設法疏通並廳生請准捐免食餼年限备摺片着該部議奏欽此同日奉上諭　王本格奏假期届滿病仍未痊請開去差使並請停俸一摺本格着由賞假兩月毋庸開去差使欽此同日奉上諭王文韶奏起程赴愼酌帶湖南撫標親兵二百名隨行以壯聲威而資差遣等語現在雲南並無軍務沿途地方靜謐該督赴任何須帶勇隨行且該省現存勇營足敷調度豈必隨帶親軍方足以資差遣下寳第前帶弁勇赴閩係因閩省督標親軍懸額待補奏明調補缺額於餉銀並無加增是以准其帶至滇省兵勇近日甫據譚鈞培奏准减撤汰弱留强是該省正在裁兵節餉該督輒帶衛隊多名並請照湘軍給餉暫增縻費殊屬不合所有親軍二百名着卽派弁管　回湘　伍不 
 
 

Page 2

 
 
准帶赴雲南欽此 
[京畿紀事]  
　　李傳相查得天津鈔關光緒十四年征收常稅正額銀四萬七千餘兩除去三次購買日本銅鉛價銀九千餘兩尚餘三萬八千餘兩因於十月中旬委員解交户部作爲去歲預撥京餉案内指撥天津關常稅銀四萬兩之欵云十月中旬杭州織造又尚衣佩遣家丁赴户部呈領兼管南北兩新關敕書二道部員當卽據情知照内閣至内閣定於何日令該家丁前赴領取尚未有聞云○户部捐納房酌議海防新例捐輸欲將從前鄭工捐内搭收當十大錢一成之例卽行停止一律用現銀上兌云○本年秋季漢京員俸米經户部擬定　飭禄米倉支放上月之杪倉員備齊米票咨送各衙門一體發交各該員祗領至開倉出期該部仍以四十日爲限云○十月初旬李傅相飭查京東玉豐等三州縣無糧黑地如有隠匿不報者一經查出定行從重嚴懲近日三州縣吏役人等己持地册分赴各村庄丈量矣○十月初旬　使德國大臣將第十第十一兩次出使經費開列清單入奏總署較比前次開支數目不相上下乃將兩次報銷銀十四萬餘兩一律議准並抄録清單咨逹户部備案○年例五城水局練勇自十月初一日起每夜梭巡緝捕刻經五城城憲出示凡下夜之勇每人加給京錢一千二百文并飭令司坊各官就户部所領捕盜經費項下作正開銷○十月二十四日清晨軍機處字寄户部内開鳥里雅蘇臺將軍將光緒十五年軍例進呈貂皮七箱委員慶祚管解入京專摺奏聞定於十月二十五日辰刻入德勝門務希買部速出片文知照崇文門稅課司察騐免稅放行勿得有悞當日卽經户部片逹稅司遵照云○廣西新設鎭南關自本年五月初三日啓征至六月初二日晨不滿三個月卽遵照部定結期作爲第一百十五結經廣西　撫馬中丞丕瑶將結期内所征洋稅數目專摺入奏一面造册分送總署及户部查核聞本結内共征進出口正半各稅銀一百五十九兩有奇俟有便員附解人京　交户部○十月以來糧價日貴從前每石售銀二兩四五錢者目下竟售至三兩左右盖因江浙水災故也○瘟疫流行死亡相繼前門外各街巷小孩十有八九脖項浮腫亦有出天花者醫生藥鋪終日紛紛幾無暇晷云 
[揚試的期]  
　　前報揚屬歲試日期係據傳聞登録兹悉陳太守奉到明文通州試竣卽當接試揚郡所有八邑生童均於十一月十一日在泰州取齊 
[斷腸人遠]  
　　重利輕别離隻身萬里謀食於伊犁者向以天津楊柳青人爲最夥其滿載而歸者百中不過一二至於棄父母捐妻子異方流落多至恒河之沙竟有音書久杳生死不知而床頭人别抱琵琶掌上珠亦謂他人父迨至否極泰來腰𦆑十萬騎鶴歸家則有慨然於城郭猶是人民己非者此亦人可傷也楊柳青有薛某者初則服田力穡繼而服賈牽車怙恃己亡尚堪自給十年之前村有隨營贸易懷寳而歸者宗族交遊無不豔羡村人見而慕之由是束裝就道輕棄故郷時薛娶婦甫兩載己懷姙矣樂置弗顧曉行夜宿備歴艱辛迨至新疆遂稅駕焉其時新疆尚有軍旅營盤並未遠紥伊梨也厥後戡定新疆移營愈遠而薛隨之轉徙蹤跡靡常婦於故郷　苦含辛届期誕育一女孤苦無依盼望經年魚沈雁杳誤聞兇耗謂薛己客死他郷婦將信將疑幾化望夫之石載更爐　而青鸞之信依舊杳然婦遂以末亡人自居竈斷炊烟甚難度日聽鴇媒計携女　於張氏張年稍長辜負香衾不能作繭愛女逾於所生荏苒七載女年己十一矣薛惘惘出門所如不合家書欲寄下筆殊難年來蓄積數千金念富貴不歸故郷如衣錦夜行誰知之者於是歸計遂决前月抵里燕去巢空己無缷裝處叩之親隣知婦己育女孤苦伶仃己改醮矣薛知咎不在婦回憶忱衾之愛香火之情潸焉下涕而一個掌上珠尤難割愛偵悉張氏住址　於門外徘徊冀一邂逅至上月初張母某氏於門外負暄覩薛不偷不類步遲遲而目灼灼時於屋之前後彳亍往來至再至三不知避忌氏悞爲狂且窺人閨闥爰作女　之詈薛趦趄而前曰媪毋怒媪得毋張氏耶子婦非娶於薛耶氏曰然於汝何涉薛曰某十年客外於婦有葭莩親深慮唐突未敢趨前故遲之於門外耳氏信以爲婦之戚串遂唤婦婦踉蹌携女而出認係故夫兩頰飛紅返身欲遁薛止之曰汝毋然某半生覊旅隻字不歸因貧再醮與淫奔者異咎固在子而不在汝明知鐵己鑄錯木覆難收不過了一面之緣作白年之别耳彼娉娉嬝嬝追隨汝後者非隨醮之幼女耶婦俯首而答曰然曰然則我之弱息也探懷出朱提一笏曰聊以酬子顧復之恩張氏衣食之費我當挈之翛然遠引矣氏不忍離而女亦牽母衣依依不捨張以誤娶有夫之婦不敢贊一詞薛遂懷珠棄櫝另謀家室焉記之爲輕棄其郷者戒 
[録季廣文呈督憲禀稿並憲批]  
　　内閣中書銜江寗縣教諭季寳仁採訪局職董徐郁上无縣訓導張是保補用營守備武進士朱永璜江寗府教授李召猷鎭江府丹徒學舉人喬毓　常州府江隂縣廪生朱緑藻太倉州嘉定縣職監徐成棟等謹禀宫太保大人爵前敬禀者竊本年江蘇久雨爲災蘇州松江常州鎭江太倉各府州縣俱遭水患蒙蘇撫憲己將災狀入告恭讀電傳十月十五日諭旨有着於該省藩庫撥銀五萬兩以資急賑復欽奉皇太后懿旨着發去宫中節省内帑銀五萬兩作爲蘇州等處賑欵等諭是今歲罹災之廣被災之重在朝廷軫念民艱早己無微不至凡屬茹毛踐土誰不讀詔書而感激捧詔精而涕零無如民以食爲天雖官賑己浹肌膚而尤必兼爲嗷嗷者籌一持久之策方爲萬全無弊卑戰等生長田間深知救荒善策平糶爲上振次之蓋賑不過一時焉得人人而飲之食之若平糶則以錢易米可資周轉遠近旣蒙平價之庥又不受巿儈把持之苦以之較賑事半而功倍乃昨有自家郷逃荒而來者謂災黎大半失所而地方官紳除仁漿義粟外無一人議及積穀查積穀一項本爲備荒而設自同治初年遵辦至今所積不紀其數現聞浙江經御史張嘉禄奏請己奉諭旨飭令迅卽開倉發振此外各府州縣如有積存備荒錢糧均着一體散放不准劣紳把持舞弊等諭江蘇事同一律卑職等爲民請命敢援浙江爲例籲懇宫太保大人俯念江蘇災象不亞於浙可否卽如聖諭所云一體散放則功德實無涯涘况救荒如救火當此寒冰雨雪之交多一粒卽多活一命早一日則不止早活一命江南生靈億萬素仰宫太保仁愛爲懷久矣飲和食德今乃猝罹災患未免如嬰兒之依慈母待哺甚迫伏計刻下災區糧價陡漲災民無以爲生早在聖明軫念之中此時若不急動倉穀則無衣者復無食小民難以卒　恐非地方之福爲此迫切瀝誠懇恩批准迅飭蘇松常鎭太俯廳州縣無論爲糶爲振務必於奉到憲文之日立卽妥速議行并飭下有穀之府廳州縣毋須積穀原董經理以　嫌疑卑職等憫中澤無依用效獻曝微誠冀遠答深宫國系之忱卽近慰爵憲痌瘝之意專禀恭請福安伏維垂鑒卑職寳仁等謹禀十月廿三日呈 
　批查江蘇被災各處業經撫部院通飭或動積穀或辦義振各就當地災歉輕重切實舉行並據蘇藩司報明飭派委員分赴各處會籌撫恤在　案應卽聽候辦理其卽知照此批廿五日 
[烟臺瑣誌]  
　　手藝中人虐待學徒以薙髮匠爲尤甚某甲收一學徒常加凌辱其徒受傷遍體徒之父向甲理論復被擊傷頭顱其母見父子俱受重傷赴官署喊控官怒甲兇狠當堂笞責數百板看傷勢如何再行定案○某麫鋪灰棚三間於十月廿四日雨後倒塌鍋灶器具悉壓在内幸同夥諸人乘機得脫未及於難亦不幸中之幸也○上月之杪風雨交作成山頭地方有一輪船因機器損　不能行駛經招商局派輪前往施救現己出險矣○濱海之區皆恃捕魚爲生計今秋捕獲不多持竿投綸者相與臨流興歎及十月下浣出産忽較往昔爲多洵是出人意外 
[閩省官報]  
　　通判王培莆委赴南靖公幹鹽塲沈尚煐奉委溪海局務從九梁鼎華委辦通濟門土藥局鹽景森調辦溪海局務都司李培英由澎湖禀到採辦木料同知黄運昭起服禀到按司獄范紹垣往福安公幹禀到知縣張朝錫委南臺單口總查准補嵐卜縣丞高軒禀謝 
 
 

Page 3

 
 
飭知赴任 
[邗上官塲紀事]  
　　十月二十一日湖北蔣都戎金和解餉來徐鹺尹瑞芬委富安灘緝私二十二日葉鹺尹康安起復回淮二十三日張鹺尹桂林銷解南京餉差二十四日調署淮運通判鄧别駕心茂過揚二十五日黎明常鎭道黄觀察公幹回鎭梁分轉世禮委運轅發審差鹽捕營曾都戎從裏下河巡哨回二十六日薛少尉正誼奉儀棧委運北鹽二十七日諸分轉可詩由清江公幹回二十八日王鹺尹錫祥委解蘇州餉二十九日周分轉晉侯委淮北總巡黄分轉以忠委發審差 
[闈姓述聞]  
　　廣東向有闈姓自奏辦以來五年之中認繳餉銀至四百四十萬可謂鉅矣兹聞有人擬援案在上海舉辦此事認繳餉銀每年數十萬夫闈姓之舉似於政體有關然上海購吕宋票者頗多與其利源流出外洋不如仍歸中國之爲愈俾國家可以歲增餉項數十萬亦未始非計也風聞如是姑誌之 
[遺火斃孩]  
　　某甲在本邑西門内賃一樓面開設團扇作樓下則另有某乙賃開銅作昨日甲家小孩站立草窠中因畏天寒下置火罐初聞孩盡情號哭父母均不以爲意俄而銅作中工匠見樓板内有火星墜卜急呼甲問之甲細視方知火罐燃及草窠孩己焚斃於是大聲呼救取水滅火然後將孩殮埋 
[兌洋行騙]  
　　包探何瑞福至英公堂稱揚州人沈三興卽沈三販運妓鞋來滬銷售躭擱同安里妓女鄭銀珠家將六折銀塊至英法兩租界各錢庄兌洋受騙者己有三家後至山東路福源庄將銀兌洋該庄　現洋至順源庄借洋言及收兌零碎紋銀需用銀洋順源庄先己兌下次銀　言將來銀比較與兌下者一式其銀鎔成板塊冉剪作爲小塊當將沈三興扣留報知小的拘沈時有陳庭林詰問如何拘沈我以其同黨一併拘住旋知陳係鄭銀珠家男傭後將沈陳帶至捕房除福源順源兩錢庄交到次銀外又有福州路恒源庄法租界福昌庄均將次銀交存捕房巡捕頭究詰沈三興據言有湖南人楊善品在揚州做布生理用下碎銀交我兌洋楊住法租界捕頭命小的帶沈前往找尋楊善品無着旋在大自鳴鐘前經過選楊善品　面行來我不識楊但見沈向楊摇首意似囑令　開小的卽拘楊帶回捕房詰訊之下承認不諱併在身畔搜出銅洋今將各人送案王銀全供在小東門外福昌庄爲夥沈持小塊銀四十餘兩兌去洋六十二元及用藥水化開飛去水銀祗有實銀二十三兩零不過六折光景汪仲清供在福州路恒康錢庄爲夥沈來兌銀付洋六十五元半後知銀係次色沈被包探拘拿卽將次銀交捕張止三供在山東路順源錢庄爲夥被沈混兌次銀付洋七十四元二角次銀呈堂徐錦堂供在山東路福源庄爲夥楊先以小塊銀兌洋三元半繼由沈持碎銀兌洋因無現洋到同業順源庄挪取言及兌銀事始知前月底本月初同業受騙者己有幾家報知包探拘沈送案沈三興供揚州人販賣女鞋此銀由楊善品交下鄭庭林供揚州人在鄭銀珠家爲傭不知兌銀事楊善品供湖南人向在揚州鎭江等處生理收卜次色銀兩原作低銀兌洋蔡太守謂各莊夥曰凡錢莊收兌銀兩自有公估庄估看爾等如何竟被朦混各夥同稱伊等持銀兌洋係在夜間公估庄己閉門不及往估且係小塊銀兩無多致被朦混麥捕頭一稱容將次銀帶至藥木廠分别銀色禀覆核辦太守然之飭將沈三興鄭庭林楊善品交捕房帶回候核 
[上海縣署瑣案]  
　　蔣順卿控張芝山誘拐妻子王氏經裴邑尊提訊管押己見報章前日帮審委員詹明府升堂訊究蔣訴稱小的籍隷無錫今來治下藉縫衣度日王氏前曾被張誘出經小的尋歸令張出立筆據如有逃逸情事惟張是問七月某日王氏復逃小的找尋無着是以將張扭案求追張供稱小的向當廚子此次王氏私奔實無干涉明府飭仍還押所諭令蔣自行找尋如聞避匿别縣儘可來案禀明移提訊究○新閘鎭人華小發張毛毛沈阿金經裴邑尊訪得不安本分提案訊懲荷枷示衆前日枷期己滿由原差解請發落詹明府以若輩魚肉良懦未便寛容着再荷枷俟知悔過然後開釋 
[英界公堂瑣案]  
　　包探陳阿九禀據杭州人馬同華稱　法租界京江棧銷售翡翠玉器督父在杭州開珠寳玉器鋪有信二封計共洋五十元翡翠如意二隻托小火輪船上施蘭生帶交被施私拆洋信將如意質洋二十元悉數用罄爲此拘施蘭生送案馬同華稱叔父有續信來始向施蘭生追問施言語支吾報捕拘案被拆原信及由包探到質鋪吊到之如意呈閱施蘭生供職員係嘉興人包租小火輪船往返杭滬拖帶船隻因在嘉興購煤暫將銀洋掉用原欲料理不料己被馬同華報捕現欲回籍借洋歸償蔡太守謂翡翠如意在上海典質可見嘉興購煤之說不實用去之洋幾時可繳答稱一時難以料理彚源質鋪夥請追質本洋二十元太守飭將施蘭生押令繳洋翡翠如意先交馬同華領去施蘭生如能如數繳洋卽可提還質本如無力繳洋則當按例懲辦質本應令馬同華酌償一半托寄被用本非行竊可比馬同華及質鋪夥皆遵諭而退○句探江阿三稱周長根行竊軋花局衣服京貨店絨線等衣物典質絨線賣在小京質店王篤生處分别吊贓查周卽在軋花局門前開小烟舘專以行竊爲事尚有數家被竊失主知覺追赶未獲遺下　扇鞋子問明的係周長根之物容再細查軋花局及京貨店均遣夥投案領贓周長根認竊求恩王篤生供開小京貨店周將絨線求售不知竊贓因之誤買今己交案蔡太守飭將起案之件先交失主分别認領收贓之十篤生罰洋二元周長根交包探帶何查明别案再行覆訊○句探陸阿祥　粤婦王郭氏在路被賊攫營當卽呼喊追赶經人阻獲人贓送案該氏申訴前情請爲究辦劉四孝供天津人在滬賣糖山查餬口昨過虹口另有人攫簪聞有人追赶將簪抛下小的貪小拾取蔡太守飭將劉四孝押候備文遞回天津贓交該氏領去○遠昌機器行夥稱西人末士會揚囑雇銅匠安雲生等到輪船做工被竊銅盖值洋五元報捕拘案安雲生供本邑人在船做工不敢行竊李阿倫陳阿桃李阿根等同供係粤人均爲銅匠安雲生竊銅盖價賣不知得洋幾何給我等每人半元且囑不得說破蔡太守飭將安雲生等四人交捕房帶回吊到原贓再行訊辦 
[法界公堂瑣案]  
　　西酒肆主谷四麥偕細患李仙學沈雙喜投案訴稱肆中屢失物件三百前復失去金表一枚四處稽查杳無蹤跡昨晨沈告以門尚未開忽見地板上遺有酒箱内所墊棉花桌上亦有雲茄烟幾支疑有　來竊物立卽查察見己歇出店王阿升避匿空房内搜其身畔有總門鎖　三枚及洋布襪吕宋烟若十牛肉一塊因特送案請究葛同轉詰王曰爾爲何開門入内王供稱小的前在谷四麥處當出店工作四月隨卽告辭前晚偕沈至新街沽飲爲時過晚因至肆中暫宿一宵不料谷四麥竟指爲竊物至鎖匙等件並非在小的身邊搜出問沈是否偕伊飲酒沈稱實無其事問李可知底細李稱前夜各門　鐍後小的在内廚房驀見王在室中問伊何事據云隨新關寫字洋人司美鐵來此因司美鐵不欲回家故亦在此躭擱同轉謂王曰爾言與沈等沽飲現今沈李皆在此俱言並無其事爾尚可誣扳乎遂看還押捕房以待明日訊比○包探禀稱小的在江天輪船緝獲　綹賊李升在身畔搜出剪刀洋刀水烟袋各一皮夾二枚内有鷹洋一元小洋五角五分今特送　請辦葛同轉問李曰爾從前犯竊屢經懲辦尚敢至輪船行竊乎所有水烟袋等究在何處竊來李供稱小的由金陵至揚州上月杪來申找尋姪子途遇二友偕至船上竊得皮夾一枚内有小洋八角五分用去三角尚剩五角五分鷹洋及水烟袋皆自己之物同轉謂爾旣去　竊爲何身藏水烟袋答稱小的僑寓小東門外長太客棧欲吸鴉片故帶水烟袋同轉着仍還押所令指交二友再行訊辦○清芬堂烟堂倌周阿虎訴稱孫阿奎劉榮堂江永芝吸烟旣　走出店門小的見廚門己開失去套褲一雙疑係孫等竊去找孫詢問據云借取套褲己質洋一元當將質　及小洋八角交 
 
 

Page 4

 
 
還計扣除烟資四角祗餘四角向伊理算忽有劉榮堂插身硬覇是以扭案請追同轉詰劉曰江係何人答稱是小的之外甥同轉判將孫管押半月劉不應挈外甥至烟館管押七天江年幼無知免予管押○大昌洋行某西人訴稱行中屢次失竊從未破獲昨日出店人某甲見出店入曹瑞元欲圖出外情狀謊張向之盤查含糊莫對搜其身畔藏有洋酒一瓶是以送案請辦葛同轉詰曹曰爾主稱行中屢次失物今在爾身畔搜出洋酒想從前難免非爾行竊曹供稱洋酒每箱三打計三十六瓶偶檢一箱竟有三十七瓶小的一時貪小携取一瓶突遇洋東被其搜　同轉與祁繙譚官會商將酒交該洋人領去曹管押七天期滿開釋○潮州人王木春訴稱王潤生肩荷竹梯上屋圖竊經巡掛捕所見是以解案請懲同轉詰潤生曰爾一人如何上屋尚有何人同去答稱尚有寗波人三名巡捕來時己經逃逸矣木春實是小的之兄小的流落申江無衣無食兄置之不理故思竊取零星同轉着將潤生還押俟獲到脫逃之人再行核定復謂木春曰據潤生所供與爾爲昆季行爾須自己明白王稱小的與伊並非兄弟同轉檢查前案見潤生之父卽木春之父因謂本分府早己查明何須抵賴今着爾出外邀同潮州董事自行理明王唯唯而退○永源棧夥姜雲卿旣逮案葛同轉押令交出主婦寳先生並茶房桃桃己詳前報昨日茶房王景堂投案備質同轉謂前者陳阿朝携吳陳氏至爾棧躭擱是爾接待否答稱斯時小的不否棧中由金桃桃接待後忽有句探來傳小的實不知底細同轉着將王押候交人保出找尋金桃桃來案核訊 
[招領屍棺]  
　　同仁輔元分局來書云本月初五下午法包探郁廷湘報經法捕巡至鄭家木橋南首瞥見一客斃命於東洋車内車夫尚未及知因喝令拉至捕房捕頭向之詰問答稱客在路旁雇坐言明拉至小東門外餘不知情捕頭遂飭車夫接送來此云云當經本堂騐得果係病斃手中尚握藥方一紙上書康姓字樣身穿黑洋布夾袍黑洋布棉馬褂白布單褲藍洋布棉套褲白襪羽縀雙梁鞋元縀紅結親帽黑三脚辫線馬褂袋内有錢二百文年約三十左右隨卽棺殮送塜瘞埋如有親族來堂認領可也 
[上海文報局蘇賑收解處會同各公所起解蘇賑棉衣啓]  
　　啓者敝處於十月三十日解出蘇省第一批賑欵後接嚴佑之先生來電云江震户口四十萬僅縣需洋八萬元等云哀此孑遺啼飢者固應急爲賑恤而時届嚴冬號寒者亦有預爲籌備兹由絲業會館公　製成新棉衣一萬套捆作二百五十包卽日函解吳門儲待嚴佑之先生查户散放之用倘蒙海内仁人有捐助浙蘇兩省棉及者望早賜寄施當於厄及時爲貴也 
[賑捐誌謝]  
頃接横濱萬隆洋行林君北泉寄來賑洋一百八十三元四角内開陳玉池翁曾卓軒翁各捐洋二十元鮑煒昭翁洋十五元蘇傑生翁陳麗生翁崔香甫翁忍飢氏盧修行堂陳慧生翁河合宗治郎各洋十元其餘多寡不一罔不踴躍捐簽北泉翁旣解善囊又蒙代募此恩德感及神人矣又接立大莊交到淮安養源庄賑洋一百元内開頣壽軒懷德堂延齡堂普慶堂各捐洋二十元降福齋永年書屋各洋十元又蒙盧君傑廷親到交來無名氏賑洋五十元又接梁溪立愿子賑洋三十元氷溪義客賑洋二十元又接大德通記交來李部郎簡齋翁由京匯至賑洋三十元其函云憫江浙之災黎竟側身之無地爰自捐册到京之次日起計至一月止每日節省家費一元提前寄上庶早到一日可望少死一人云云諸君樂善爲懷情殷救濟值哀鴻之遍地實呼籲以無門得此義粟仁漿拯援百萬起死人而骨肉之功莫大焉作善降之百祥可爲諸君預　謹登日報以誌謝忱[  上海四馬路高易籌賑同人陳德薰等拜誌十一月初五日]  
[無量福壽]  
　　昨日本館協賑所接誦福州招商局王君叔蕃手書云弟月初適逢賤誕承閩中諸至好排日招飲理合設筵酬謝因念江浙災荒待振甚亟爲特節省酒席費得光鷹洋五十元移助振欵爲諸君子增無量壽云云本館祗領之餘敬望風九頓首以致謝并集經語祝之曰飢饉洊臻民卒流亡行道有福積善餘慶以介眉壽躋彼公堂俾爾戬穀俾爾熾而昌 
 
 
 

Page 5

 
 
續登上洋兩家棋盤街北首大英大馬路屈臣氏謹啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[長歌奉題桂笙夫子太人玉照卽求誨玫]  
　山隂先生今　英千言奇馬世所驚仕歲壞才苦未遇　身去向申江行天生儀表出塵姿高譚四座盡心傾謫仙才調嘉州筆伯喈倒屣無忌迎年時酒酣拔　舞空　意　輕公卿淋　大　江志記庫塵　論天下事身爲秀才心繫國誰毁誰譽舄　忌卽今無復用世心裁成後生思　次桃李　門植　濱我亦修書代執贄　漸　抹　　章點竄足見經營意平生素不習行縢師非識面殊自憎先生貌眞用電氣其一在紙一在綾紙寄我　悟對　爾　笑　親承丰姿眉宇眞　傑蒙情盛溉道是凝畫師不借長康筆古所未有技可矜絲繡平原差堪擬嗟予愚　百不能西窓晝短增夜　坐右用半賣　燈[  知皋受業未儼恪人甫呈稿]  
[申報舘恊賑所經收十一月初一日至初五日止第八次清單]  
　　初一日無　士　二元中　無名氏求母身安丰四安泰局來無名氏洋一元新大馬車行洋八元黎以煇求痰迷平安洋十元玉山張博雅堂洋一元亨茂洋五角范務本堂洋十元滬南平原人洋四元吳采臣洋五元馮省吾慕涇縣惜字會　公欵移賑洋十元馮省吾三元銅一元包肇修四元祝撫松一元無名氏一元宜德子五角代力子五角顧雪莊一元劉蘭生一元何芹生錢五百以上兩户合洋七角從善錢二百孫歌廷洋一元汪適庭洋一元章福卿錢三百文汪正明錢三百文汪順卿錢二百文禎記錢一百三十文孫景記錢一百文汪國記錢三百文汪生記錢二百文文王和記錢三百文吳春生錢一百文嘉記錢一百文以上十户合洋二元接記銅洋四元還愿居士洋二元章寳喬經手慕印善書今移緩就急賑洋十元無名氏洋一元　名氏洋一元三角陳募賈氏錢二百文汪記四元○初二日知非子一元非知子一元知非子二元九齡十二齡小子王建立王建林大小棉衣五件吳福源堂本一元英一元　　經堂萬秦店本洋共二元毛瑞漍本洋一元余象庭本一元曹月樓本洋三元俞碧山俞廼泉本洋共一元章月川本洋一元盧得錦堂洋三元章少堂本洋一元同裕本洋五元李原卿本洋一元毛捧檄堂洋二元林三和衆友金山洋八元英五元六角巽友記洋四元無名氏洋一元李修餘洋三元玉堂氏洋四元福來康益記酒筵移賑洋甘元○初三日大豐洋貨　洋一元吳世德堂洋五角　帆氏洋五　問心書屋五角洗心滌慮軒洋五角沈忍性軒洋一元嫩散人洋八元存誠居士洋三十元自怡小築居銅洋三元事畜子求父安二元立木在交來淮安養源莊經募陳殿臣黄錦卿葉柏杞方永鍢朱元豐高紫軒共洋四元汪吉祥劉明滄汪沼甲戴良忠何慶樹吳廷棟共洋四元金宗儒黄太樹程永祥徐幼亭吳瑞祥李長齡共曰元趙錦榮倪鎭藩吳佩係羅熹金榮高金聯中共四元李　翔李克昌方嘉隆吳椿榮王煦程其駿共四元汪永祥黄明椿胡看祥程聚發湯進源李鴻慶共四元遺遠堂一元　仁元王焕陳開仁吳克明陳加坤吳楨祥共一元汪淦臣在志深曹佑發　福慶程鏞謝榮卿共一元汪灶順王伯年汪璠隆周鴻奎胡耀明共洋一元王定國陳齋王景春張標陳克諸郁廷磨共一元唐國忠連成柱許成仁高耀祖楊鶴元陳天保共一元無名氏一元無名氏一角天然居士五角子記一元贈醫一元郭記一角吉祥和土棧銅洋四元李乾源銅洋二元恆吉祥銅洋一元李雲記一元沈小記二角五分補過子　角五分雀坤甫五角然名　二角錢一百六十世澤堂程一百周宅一百餘慶堂吳二百戴潤記四百高大宏四百李門龔　二百張佩生二百奚誠齋二百歸宅二百翁吉雲三百　上十一户合洋二元四角　　　一百喬作舟一百許子麟一百湯小帆一百葉善甫一百陳吟偕一百蔡景樓一百丁愼餘一百潘茂榮一百董姓一百廿以上十户合洋一元　城林子鶴五元夢畹生售對五元申報舘帳房銅洋廿五元徐廣照願送逹生篇移賑二元蜀止鎭與人三元金福堂一元持心室一元最樂軒一元志善堂一元誠靜軒一元澹　居士一元梅未清一元胡仇氏五元徐履揚一元西橋閱報人五元梅信盛一元梅永清一元萬泰一元初四日　章英一元退思堂一元　過齋一元勤愼居一元自省軒一元耐塞堂一元效忍齋一元修道堂一元克己斬一元安命山人一元守拙山房一元樸素居一元無氏一元玉山張博雅堂一元王宗榮經募隠名氏四元知足人四元有心無力人一元宜記一元素善人一元胡啓記四角汪記三角無名氏五角力不足五角愧無力氏五角無力不名五角無名氏五角空手人二角無名五角力不足一角知足人四元夏蓉卿一元吳月翁一元仲秋玶一元翁紫卿一元申琴峰一元翁鳳吟一元謝愆一元袁介眉一元費矩卿一元陳繹如一元濮院鳳郭一元照聽張一元方望之一元萊青氏洋一元常醉生元五錢五分無名氏原輕花洋二元天順祥交來京都全雲軒翁經募存心氏京平元五十兩又隠名氏京平元五十兩又周价記京平元四兩又京兆郡京平元六兩又三亦子京平元五十兩共來京平銀一百六十兩伸規元一百六十五兩一錢二分隠名氏銅洋四元子文信一元益記乙百五十隠名氏十五元樂善氏洋十元新安餘慶居士求合家平安洋十元蛟川盡心氏節省茶酒費十元張　陬一元高平如一元公心五角　桂泉錢一千五百林于高錢人百瞿翰芬錢百張祥華錢六百馬調良錢三百文以上五户共來洋三元錢五伯四十順錦堂六角王香泉洋三角林元晋一元李家焯一元方舉才五角楊宗耀求父親病愈生意興隆洋四元俞伯菴五角陳尊一五栢錦堂五角王裕生五角朱光庭五角賞漠章一元沈春煦五角洪敬承五角洪顯庭五角俞菊孫五角魯譪生洋五角周實元五角韓甫臣五角許焕章五角宋寳元五角陳少庵五角任蓮墅五角楊衡甫五角林梅臣一角無名氏四角以上廿户由富陽復盛莊無名氏無力子經募○初五日大興莊衆友二元一角錢青翁錢三千又經募錢三千李四太太一元朱吉甫兩元誦芬室主五角竭棉子一元來鷗草堂童求病愈四元寗郡北門厘局吳森甫翁經募各善士三元無名氏鲖洋一元九江藍橋三元錢四百四十無錫廣義森乙元愼德堂張二元知二堂端乙元售慶堂楊乙元至德堂吳一元古月氏一元積慶堂劉一元鄭省齋十元不書名一元張式傑二元夏虎臣一元洪承澤錢一百黄宗栻一百張希昭一伯盛張氏二伯不空子四伯知足齋四伯徐師淑一伯燈保子一伯同善子一百力不足齋一伯求益齋二百隠愛子三伯文以上十二户共來元一兩錢五伯十文○共收元一伯六十六兩六錢七分英洋四伯零九元七角本洋廿元錫洋四十五元金山洋八元原輕花洋二元錢七千九伯十文 
[上海六馬路仁濟善堂經收施粥棉衣捐自十月初二日至十月三十日止第二次清單]  
　　會審憲蔡案撥隠名氏洋二百元雲記程祖順兩户各洋一百元吕紹昌四十元程宗思鳳夷兩户各廿元鴻興　洋十五元久記閣玉峰兩户各洋十元毛作虎南順秦兩户各洋六元修養氏　昌立昌新申和四户各洋五元振火萬愼祥鄭潤益義生祥四户各洋四元粤東隠名氏無力郷人姜庸寳源四户各洋三元王吳氏林氏無名氏張金林四户各洋二元隠名氏陳氏朱子卿朱季氏李楊氏無名氏隠名氏無名氏八户各洋一元葉壽祺洋五角愼昌號文匯舘進恩氏趙馥疇四户各米五石或秦號米四石正茂順陳逸章二户各米三百楊境塘邱玉恩兩户各米二石葉偉　米一石○以上共收米料五百九十一元五角又又粥米三十五名○附施棉衣捐十月分清單○施子英毡帽七百只計元十四兩唐翼衢洋六十五元　福銀樓沈筠莊合洋十元王子顯饒塘棉衣一百件杜蓮溪建　號建茂號徴記欽記五户各助棉衣廿五件蔡德遠棉衣十五件林自理棉衣十件以上共收棉衣洋八十五元毡帽十四兩舊棉衣二百五十件　施醫給藥十月份清單○孔王氏洋五十元王子顯洋十元○以上共收洋六十元[  仁濟醫堂經董施善昌葛繩孝蔣毓棻護啓]  
[上海六馬路仁濟善堂施少欽經收第十四批山東代贖婦女捐第九批山東賑捐第五批浙江賑捐第二批震澤賑捐自十月廿一日至三十日止各清單]  
　　第十四批山東代贖捐清單○寓湘稽山鶴樵洋廿元王江涇楊靜嚴爲先公求冥福洋一百元宗五向求一家平安史高氏永增福平安樊春琿求平安三户各洋一元以上共收洋一百廿三元○第九批山東賑捐清單○江右無名氏祈母康健洋念元以上收洋廿元第五批浙江賑捐清單○隠名氏病愈完願祈合家平安洋一百元漢口唐翼洋五十元寓湘稽山鶴樵洋十元柳心田求病愈謝壽寳二户各　八元沈王氏求子病愈程蓉主無名氏程伯敬隠名氏景安譚麗生七户各洋二元寄拙居張萬氏張萬氏蔡廖氏無名氏五户各洋一元胡梓翁交來二千○四十四號册三十户温處鹽局痴了子願平安公記四户各洋十二元不留名洋八元虚心氏洋五　楊石夫劉聘三祝着壽三瓜各洋四元培馨氏母自欺子兩户各洋二元嚴子琴玉国白兩户各洋一元一善堂洋五角堪人氏我亦憫一介生我何求實心氏李施仁吉安七户洋四角善同人大有望朱精士求是齋沈均軒王福堂楊保安裘均安賴治九户各洋三角以上共收洋二百八十元○第二批震澤賑捐清單○改過氏求病愈十六十元珊記交來一萬零三號册德生義　興仁義茂和恆裕公魁成隆五户名洋十元升記無名氏兩户各洋五元義星仁洋二元又來一萬四號元興長仁和長兩户各洋十元源泰昌洋四元朱安翁交來九千零五十一號册俞品嘉修養氏朱紹聞三户各洋一元有求氏洋三角善福氏洋二角有心氏洋一角朱經萬鼎順交來九十二百九十四號册織簾居　錢二百文無名氏乾見連鐘天培楊四知老三房青草堂金求免危七户各錢一百文吳興氏錢六十文馬傳耕錢五十文○共收洋一百四十九元六角又錢一千另十文 
 
 
 

Page 10

 
 
   
 
 

Page 11

 
 
[光緒十五年十月二十六日京報全録]  
宫門抄○諭旨四道録前○教職單○閩督卞奏爲遴員請補叅將摺○將軍定等奏爲承修各工將次完竣請派大臣騐收摺○蘇撫剛奏報到任接印日期摺○總兵黄奏報洋巡班滿歴過洋面情形摺○蘇州織造文奏爲奏銷動用料工等項銀數摺○十月二十六日户部通政司詹事府八旗兩翼值日無引見○怡王等磨勘弓刀石覆命○良培假滿請安○福建叅將謝國恩謝恩○遷公嵩申各請假十日○吏部奏派騐看月官派出徐中堂敬信崇禮文興鳥拉喜崇阿徐樹銘馮爾昌奕年鄭嵩齡洪良品方汝紹舒普劉綸襄恩霖牟蔭喬林步青○召見軍機崇禮○光绪十五年十月分教職單○教授湖北黄州文昺漢陽舉正諭福建閩縣傳青雲龍巖順天寳坻賀萬春冀州山西榆次張崇讓平陽河南滑縣施春和開封甘肅永昌李英蘭州湖南衡陽唐愼修永州俱舉浙江　清陳嘉猷紹興　訓導山東范縣李夢斗青州山西夏縣張金鑑太原河南獲嘉張嘉會開封廣西武宣毛肇熈桂林俱舉復諭直隷臨城王栅舉廣平安徽石埭潘兆麟徽州副山西芮城常休昌太原　湖北竹谿郎俊武昌拔四川永川劉在英保寍　貴州都匀張祖蔭貴陽副復訓福建順昌鄭宜緇福州副安徽歙縣黄茂安慶廣東肇劉榮恩廣州貴州遵義周錫平獄山東寍海魏毓樸濟南俱廪湖北武昌王宗𨧨漢陽挨雲南姚州高文朗昭通附湖南桂陽王家樑衡州優○○頭品頂戴閩浙總督臣卞寳第跪奏爲陸路叅將員缺緊要遴員請補以車職守恭摺仰祈聖鑒事竊浙江寗海營叅將楊在田病故所遺叅將接准部咨係陸路題補第一輪第四缺輪用儘先人員行令揀員請補等因部定章程武職儘先各官均按奉旨先後挨次補用如實在不得其人或員缺緊要亦必須將名次在先各員按名指實於此缺何項不宜方准將名次在後之員聲明請補等語是缺叅將駐紥寗海縣該處地當衝要接壤台黄民情强悍土匪出没靡常非幹練有爲之員難資治理臣隨在浙江省己收標陸路儘先叅將内詳加遴選如名次在前之劉祥瑞殷生福李祥勝均與斯缺人地不甚相宜唐光耀收標未奉部覆符光陞查無下落賀吉祥李士祥均歸副將班序補章壽田未據呈請考騐收標俱未便遷就請補惟查有浙江儘先補用叅將雷芸桂年五十五歲湖北黄岡縣人由軍功從征剿匪迭著勞績升補浙江處州鎭標中營遊擊同治十二年八月領劄任事光緒十年六月管帶練軍調補寗波於鎭海口岸接仗案内出力保獎光緒十一年六月初八日奉上諭着以叅將儘先補用欽此並經造送履歴咨部覆准註册歸班序補在案現署浙江提標中軍叅將篆務措置得宜由浙江提督臣歐陽利見咨請遴補前來復查該員辦事勤能營務整肅以之補授斯缺堪期勝任而名次在先各員均己按名聲除例得請補合無仰懇天恩俯念陸路叅將員缺緊要准以雷芸桂補授浙江寍海營叅將於營務地方兩有裨益如蒙俞允俟部覆到日將該員前届軍政荐舉卓異之案一併給咨送部引見恭候欽定除飭取履歴另咨其所遺處州鎭標中營遊擊容俟奉部覆准再行揀員請補外謹會同浙江巡撫臣崧駿浙江提督臣歐陽利見合詞恭摺具陳伏乞皇上聖鍳勅部核覆施行謹奏奉 
硃批兵部議奏欽此○○奴才定安懷塔布阿克丹跪奏爲恭修永陵啓運殿曁四碑樓各工將次完竣應請欽派大臣騐收並請擇吉恭請神牌還御以昭敬謹恭摺奏祈聖鑒事竊奴才定安阿克丹承修各工現在俱己次第修整前奉欽天監遵旨擇得九月十七日辰時合龍吉業己遵吉敬謹辦理其餘油飾彩畫等工不日卽可一律完竣自應先期奏請派員騐收查歴届三陵辦工成案由京派員勘估者於工竣時就近開列盛京五部待郎銜名恭請欽派一二員騐收由盛京將軍各部侍郎勘估者卽由原估大臣騐收今恭查永陵啓運殿曁四碑樓等工係盛京户部侍郎宗室綿宜原估之工可否卽由該侍郎綿宜騐收抑或由各部侍郎内恭請欽派騐收除奴才定安阿克丹係承修之員例不開列外謹將盛京各部侍郎銜名另缮清單恭呈御覽伏候欽定俟　命下之日　才等卽將原估清册並續請增添做法清單移交該大臣照例騐收復將原册咨還奴才等卽行據實造册送部核銷並請旨飭下欽天監十月内選擇吉期豫爲行知奴才等咨會興京副都統奕𩆩至期遵吉就近由東西配殿恭請神牌還御以昭敬謹所有工程將次完竣請派大臣驗收及擇吉各緣由理合恭摺馳陳伏乞皇上聖覽謹奏奉硃批另有旨欽此○○江蘇巡撫奴才剛毅跪奏爲恭報奴才到任接印日期叩謝天恩仰祈聖鑒事竊奴才於光緒十四年十月間恭承恩命調補江蘇巡撫本年四月交缷山西撫篆遵旨入都仰蒙召見二次訓誨周詳莫名欽感陛辭後於七月二十日出都八月二十五日馳抵蘇州省城護理撫臣黄彭年於八月二十九日監臨事竣由寍起程旋蘇兹於九月初二日飭委蘇州府知府魁元撫標中軍叅將常福將江蘇巡撫關防並王命旗牌文卷移交前來奴才當卽恭設香案望闕叩頭祗領任事伏查江蘇演臨海疆政務殷繁加以地方凋敝風俗奢靡舉凡察吏安民練兵籌餉以及江防海防在在均須實力講求次第整頓如奴才愚昧懼弗克勝惟有隨時事殫竭血誠與督臣曾國荃協力同心共圖治理以期仰答亭厚鴻慈於萬一所有奴才感激下忱曁接印日期謹繕摺叩謝天恩再奴才經過地方惟山東間有被水之處此外各州縣秋禾暢茂民情均各安靜堪以仰慰宸厪合併陳明伏乞皇上聖鑒謹奏奉 
硃批知道了欽此○○鎭守廣東高州鎭水陸總兵官侃勇巴圖魯奴才黄廷彪跪奏爲恭報奴才洋巡班滿歴過洋面情形仰祈　聖鑒事案查道光二十三年十一月初七日欽奉諭旨嗣後水師提鎭着於每歲出洋時具奏一次等因欽此欽遵在案查變通巡洋章程遞年巡緝上班自正月初一日起至六月底止改以高州鎭水陸總兵出洋統巡下班自七月初一日起至十二月底止改以陽江營遊擊出洋統巡等因奴才於光緒十五年正月初一日上班巡洋届期當將出洋日期奏明在案遵卽統領兵船出洋周歴巡緝於三月初十日帶領陽江電白各營兵船到黄茅洲洋面與中路水師提標右營遊擊兵船會哨一次又於五月初十日帶領陽江電白吳川𥒚洲東　各營兵船到𥒚洲洋面與西下路海口營叅將會哨一次歴巡所屬各營洋面均皆安靜現届上班統巡期滿奴才遵於本年七月初一日回營下班統巡卽日札交署陽江營遊擊何定標接管飭令嚴督值巡員弁巡緝務期有盜必獲洋面肅清仰副聖主綏靖海疆之至意除將出洋班滿刁期呈報兩廣督臣查核外所有上班出洋統巡期滿歴過洋面情形理合恭摺具奏伏乞皇上聖鑒謹奏奉硃批知道了欽此○○三品頂戴蘇州織造奴才文琳跪奏爲奏銷奉辦大婚活計動用料工等項銀數繕造黄册進呈御覽恭摺仰祈聖鑒事竊奴才衙門承准工部照會派辦預備皇后應用儀駕一分嬪位采　二分各色綵綢一萬一千三百疋各色縀紡綾絹一千三百二十六疋絹線三百十二斤又奉樂部劄派各差帶樂官吏應用朝衣十二件寳藍江綢地繡蟒袍二十四件大紅縀百花袍八十件大紅縀地繡金龍鼓衣四扇並裏絀束帶等項先後行令迅速辦解前來當經按照部定絲價估計銀數呈由禮儀處核准旋奉户部指撥欵項奴才遵卽咨明江蘇撫臣飭由蘇藩司江海關陸續撥到銀八萬九百一十五兩一錢二分四厘當卽採購物料督率工匠敬謹赶辦先期交納伏查辦解皇后儀駕嬪位采仗欵内動用料工銀三千二百八十九兩四錢八分四厘裝盛銀二十三兩三錢六分四厘綵綢欵内動用料工銀四萬七千四百九十五兩六錢三分綴紡綾絹絹線欵内動用料工銀二萬二千二百五十五兩二錢三分七厘裝盛銀一百九十一兩四錢五分九厘樂部朝衣蟒袍等項欵内動用料工銀七千三百一十七兩六錢八分以上總共動用料工並裝盛銀八萬四百七十二兩八錢五分四里計節省銀四百四十二兩二錢七分業己如數遵繳蘇藩庫解京以清欵目除造具細數清册呈送户部核銷曁咨報禮儀處工部樂部查考外謹繕造黄册恭呈御覽理合恭摺具奏伏乞 
聖鑒謹奏奉硃批該衙門知道册併發欽此 
 
 

Page 12

 
 
[光緒十五年十月二十七日京報全録]  
宫門抄○諭旨兩道録前○尚書福等奏爲查明覆奏摺○滇撫譚奏爲藩司呈請終養據情代陳摺○將軍定等奏爲要工拆缷後勘明續有情形摺○大臣阿奏爲修理各工完竣委員騐收摺○閩學政鳥奏報郷試完竣緣由摺○十月二十七日禮部宗人府欽天監侍衛處值日無引見○榮禄假滿請安○盧秉政謝授廣東遺缺知府恩○湖南補用知府張鴻順謝　恩○恩棠請假十日○禮部奏派閱卷之大臣派出額中堂松溎文興清安長麟○又奏派册封之正副使派出奎潤豐烈○堂儀司奏三十日初一日祭奏先殿瀾公戴瀛行禮○召見軍機廖壽恒盧秉政張鴻順○○臣福錕臣　祖蔭跪奏爲查明覆奏恭摺仰祈　聖鑒事竊臣等接准軍機大臣字寄内開光緒十五年九月二十五日軍機大臣面奉諭旨詹事府右庶子崇文奏叅張之萬接納外官各節着派福錕潘祖蔭查明具奏源片着摘抄給予閱看欽此遵將原片節録知照前來查崇文所叅張之萬各節原奏内稱外官督撫藩到京必諒其畸輕崎重以爲接納等語臣等查樞臣接見外官或因面詢公務或藉以考核人才原係向來體制不得以因公謁見遽謂之接納營私又稱善逢迎者每多住白沙灘北池密邇之地以俟其起居出入之時爲謁請納交之計道府等官奔競於門者更甚於夜峨赴火等語查白沙灘舊有關帝廟一座原與張之萬寓所相近各省大吏來京陛見者往往僦居於此蓋猶之東安門外之賢良寺西安門内之靜默寺因其地近内廷趨朝不誤張之萬未居此地之先久巴如此非自近今始也至道府等官僑寓於此廟或有與張之萬年家故舊投刺往拜亦係人情酬應之常未可概指爲夤緣奔競且原奏旣不能確指其人臣等無憑查考又原奏所稱該大臣於回事處外另設執客堂專談機密司其事者率皆其家郷賣菜傭查張之萬供職樞廷素稱謹愼豈有以機密重事而委之於賣菜傭者平情揣度己覺斷無是理臣等當傳其家丁劉喜面加詢詰據稱該大臣住居湫隘除内宅外祗有閑房二間預備各衙門司員回公事坐落之用如有郷親來京看視亦卽在此房住歇原奏所謂執客堂或卽指此惟其地旣係賓客往來則耳目必多又此外别無閑房若於其地專談機密臣等可决其事所必無又原奏所稱最爲親密者有一素不安分之浮屠名曰靜洲該大臣於置婢妾事一併委之又於九城内爲之招致票局每有宴會必携此髠各節夫宴會在所不免若携帶僧徒飲宴則從未聞其說臣等當將該僧傳署訊問據稱僧名靜舟籍隷南皮縣與張之萬原係同郷同治七年來京在崇文門外之五聖菴居住在原籍時卽與張之萬之長子張嘉蔭認識往來嗣張之萬到京後每遇年節到門致賀送給素齋張嘉蔭病故時亦曾到彼念經並未干預過伊之家事等語是置買婢妾一節更無影響又原奏所稱張之萬官刑部尚書時此人倚勢作威無所不至在緇流募化或指其同郷爵位顯者以爲誇耀俗情常態自難保其必無至謂倚勢作威究竟倚勢者何事作威者又何事原奏均未指明臣等自無從問實以上所叅各節如果有實蹟可尋在該庶子固不難逐欵臚陳臣等亦何敢稍涉廻護惟事皆影響又多係纎微瑣屑之辭皆不足以爲據所有該庶子所叅各情應請毋庸置議惟該僧以方外浮屠輙往來仕宦之家雖係同郷究屬易招物議應將該僧驅逐回籍母許其在京逗遛所有臣等遵查緣由理合恭摺覆陳伏乞皇上聖鑒謹奏奉旨己録○頭品頂戴兼署雲貴總督雲南巡撫臣譚鈞培跪奏爲藩司呈請終養據情代陳恭摺仰祈聖鑒事竊上年雲南布政使曾紀鳳呈請終養經前督臣岑毓英會同臣恭摺具奏光緒十四年十一月二十七日欽奉　上諭曾紀鳳着毋庸開缺俟雲南要務辦理就緒再行陳請等因欽此欽遵轉行在案兹據該藩司詳稱前以母唐氏年逾八十援例陳請終養仰蒙大恩温諭慰勉詭誦之下感激涕零當卽隨母望闕叩頭並承母訓肫嚴朂以盡心供職無負國恩祗奉以來益加黽勉惟每於公餘退省躬侍左右竊見母衰態日增歸思隠結自本年入春後飲食漸減起居亦遠不如前滇省土燥風高調理匪易桑檜暮景益時時睠念故郷兼聞在籍諸孫近有夭折老懷所觸頗覺感傷以此私情輙思獨作歸計而仍責該司以努力從事藉報涓埃特是湘滇相距甚遥獨行旣難放心强留亦非至計進退維谷莫知所從深恐志惑神紛貽誤公事臣道子職轉致兩虧用敢再申前情復請開缺終養前來臣查該藩司體用兼賅賢勞懋著自任事迄今理財用人開荒籌餉均能精心擘畫不憚辛勤本不敢代爲陳請伏維朝廷以孝治天下終養著爲明條察其情詞又極迫切出於至誠合無仰懇天恩賞准該司開缺終養俾得奉母歸里以遂鳥私恭候諭旨飭遵如蒙俞允並懇簡員迅速來滇以重職守謹恭摺具陳伏乞皇上聖鑒訓示再雲貴總督係臣兼署毋庸列銜合併陳明謹奏奉硃批另有旨欽此○○奴才定安阿克丹跪奏爲要工拆缷後勘明續有情形據實奏聞仰祈聖鑒事竊奴才等奉旨恭修福陵東南角樓工程業己派委承修司員等遵照欽天監選擇吉期敬謹開工興修現據該員等報稱督率匠夫將應修處所拆缷敬謹詳勘梁柱檩科卯　多有破損朽壞角樓東面座基臌裂臺上海墁均己酥鹻實有傾頽之虞必須先將座基修補然後修整角樓其梁柱亦應擇有損壞换新方能堅固等情詳報前來奴才等當卽派員前往逐細覆勘座台東南角沉裂兩邊接連臌閃湊長四丈五尺北面　墻以下劈裂長一丈五尺共湊長六丈屬實惟查此工原估時未經露明拆缷後續有情形關係緊要曷故稍涉拘泥亟應一律修整以昭愼重其角樓座台一座應拆砌修理飭司照例核算續估物料銀六百五十九兩一錢零七厘匠　銀一百五十九兩九錢三分六厘共續估物料匠夫銀八百五十兩零四分五厘所有工料銀兩按照折减章程以一半制錢二成五實銀二成五票銀由盛京户部庫存項下動支俟工竣後一併造具細册報部核銷謹將勘明續估興修緣由理合恭摺具奏伏乞皇　聖鑒訓示遵行謹奏奉硃批該部知道欽此○○奴才阿克丹跪奏爲恭修永陵明堂前草倉河己午方泊岸各工完竣委員騐收恭摺奏聞仰祈聖鑒事竊照奴才等衙門爲勘估永陵己午方泊岸應修要工估需工料銀八千九百二十二兩二錢一分六厘援案請支實銀由盛京户部照數關領擇吉興修等情奏奉諭旨着照所請該衙門知道欽此欽遵在案當經會派興京協領連壽内城二品銜協領李天恩工部員外郎裕庭堂主事桂森記名太品官委員奏麟等會同領項前往備料一俟擇吉到日卽行興修嗣准欽天監咨爲永陵泊岸工程敬謹擇得本年四月十九日卯時開工吉期等因隨卽飭知該員等遵吉興修去後嗣據該員等報稱遵照吉期將應修各工督飭匠役照估如式監修於八月初十日敬謹修理完竣報經奴才等會派候補協領佐領李玉啄工部員外郎劉慶陞等會往逐細查騐旋據該員等結報遵札前赴永陵工次敬謹查騐新修己午方泊岸各工均照原估做法如式一律修竣加具　結呈報前來奴才等覆查無異除飭令監修委員等卽將用過工料銀兩照例造具細册送部覈銷外所有奴才等修理己午方泊岸各工完竣委員騐收緣由理合恭摺具奏伏乞皇上聖鑒謹奏奉硃批該部知道欽此○○代辦監臨工部左侍郎福建學政奴才鳥拉布跪奏爲福建省文　郷試並駐防繙譯郷試完竣恭摺仰祈聖鑒事竊本年福建省舉行己丑恩科文闈郷試督臣卞寳第以政務較繁援案奏明由奴才代辦監臨奴才遵於八月初六日入閑查本届福建郷試各屬士子統計有八千一百餘名奴才隨督率提調監試各官認眞查點搜檢入塲士子亦均各自愛守法安靜十六田三塲完竣十七日接考繙譯由正考官都察院左副都御史臣徐致祥齎奉緘封欽命繙譯題目於内簾　交奴才祗領是日點進福建駐防滿洲漢軍生員二十三名扄門後謹將題目拆封敬繕密刊十八日散給題紙十九日收卷完竣除將所有試卷二十三本循照舊例彌封堅固黏貼印花專弁送至禮部恭候 
簡員閱看並將欽命題目敬謹封交軍機處代爲恭繳外所有福建己丑恩科文闈郷試並繙譯郷試完竣緣由謹恭摺具陳伏乞　皇上聖鑒謹奏奉硃批知道了欽此 
 
