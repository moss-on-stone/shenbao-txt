# 1884 - 260 - 4904113

 

Page 1

 
 
[第十五號畵報出售] [  申報館主人啓]  
　　我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩都人士　於閒中獲　年　　摹小像郵寄南來俾四梅景仰之心庶幾丑慰再基隆於七月初十十一兩日又復開仗法船三艘均受炮傷退出口外兩圖　入此次十五號畵報　於有六日以　淞　漫錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘　仍分附逐號畵報之末分送閱者鑒之此布 
[尺牘告成] [  申報舘主人啓]  
　　寳山陳起霞先生觀所以名下士爲漌花幕下客翩翩書記譽噪青油其所著息菴尺牘上下兩卷并附存一卷類皆官塲通問之作繡口錦心四駢六　　時眉樣無過於斯本舘愛其藻麗端莊足資後學矩矱因以活字板排印分裝兩册准於八月初二日出售收回工料洋一角二分諸君子先覩　快者請移玉　取可也 
[聘請揚州訪事人] [  申報館主人啓]  
　　本舘現欲請人在揚州採訪新聞如有願就者祈先報時事數則　交本舘俾看筆墨如何再與定奪至每月酬金若干俟訂定時酌議 
[復河運不如開鐵路說]  
　　恭讀邸抄有七月十九日上諭徐樹銘奏請復河運一摺着交部議等因壽　宗伯以湘中英傑曾爲吾浙宗師見目下招商局業經售與旗昌此後轉輸頗費周折海運旣不能歸中國自辦如仍用海運而以漕米一　悉托旗昌經理不特非持久之計抑亦無此政體　有中朝天庚正供而可以假手於西人設或有意外之虞　咎將安歸且京都人民亦將大受其累此事所闗殊爲緊要壽蘅先生言及於此所謂獨見其大誠國家之福也雖然先生請復河運而廢海運不欲假手於西人而仍利歸於中　此其識智宏遠固　超越恒流矣而河運之復則實爲非常之難從前海運未行本歸河運沿途作弊船中粮米隨地偷賣慮其數有短缺則以水灌之米　水則漲而斗斛無缺然米及以得水而霉往往抵通後船中米皆凝結成塊駁運時耰鋤從事如掘土然可以方計故京官同有吃老米　之說盖霉蒸　餘米皆作黄黑色無復有所謂玉粒者矣自改河運爲海運而此風一變蓋輪船行速不若河運之動籌數月從前河運時有至四五月而始至京師者海運則無是也米積日久卽非灌水亦　成徽而况運丁作踐如此其甚其有不變色鑾味者幾希且所患猶不止此運丁之滋事從前案牘纍纍恃漕糧爲護身之符而夾帶私貨以虧稅課猶其小焉者也沿途恃勢動輙毆人或致强取硬刼洶洶用武見者皆側目　者皆變色甚或至於釀成命案　皆運丁之流弊相習成風而不能盡除者也况河運廢之已久今一旦欲復其舊則必須將淤塞之處逐叚勘視隨處開濬必使可以容漕船之上下而此一項工程估值計量　屬不貲而又不能若海運之速此明無可如　者也竊以爲當今海運旣不可行河運又不易復計不如廢水運　爲陸運易輪船而爲火車易河道而爲鐵路一轉移間而飛　　粟較輪　之速有過之無不及較河運之穏亦有過之無不及何則河運之所以穏於海運者以其在内地不在外海卽使海氛不靖可以毋虞　阻也若由通州開築鐵路以至於清江以清江爲總匯　運之所以通州爲總匯交缷之所仍與海　之舊制無所　更而火車所行皆係内地斷無意外之虞此其宜行一也河運曠日持久米有霉爛之患而又恐有緩不濟急之時若用鐵路火車則其速較輪船尤甚斷無接濟不及之憂此其宜行二也河運所用運丁數以千計其中良　不齊易生事端若用火事鐵路則以機器引車以車載糧遵　而行無徧無陂每車約計不過用照料者三四人分配裝運需人無多此其宜行三也所慮者不過以開築鐵路製辦火車其費不免過鉅此則或費躊躇然河運廢之已久河道之淤塞者已多今欲復其故道恐興工開濬所費當亦不貲卽使較開築鐵路爲省然鐵路之築非專爲運漕之計可以搭客裝兵運商載貨其所益者不勝指屈以此易彼惟有利多而害少與其復河運何如闗鐵路乎夫前時中國創設招商局原以奪西人之利也今旣不能自堅其前議而仍售之西人若中國之漕糧亦假手於彼則是中國爲無人矣此事之决不可行夫人而知之卽曰胡越一家絶無他慮西人效順盡力轉輸然使外國聞之亦將從而竊笑譬諸已有田　售之於人而已乃寄食於其家其有不爲戚友之所　者幾何哉故招商局旣經出售而海運必廢者理勢所必然也旣廢海運苟不求其較海運爲便較海運爲速較海運爲有利　海運　無弊較海運爲尤勝數籌之事而行之則猶不足以自强前時因有招商局故廢河運而專爲海運今日因無招商　遂廢海運而復河運是其所以改絃易轍者猶是制於人也今若河運海運兩者皆廢而創築鐵路行駛火車計自清江　旱抵京十有八站計程一千六百餘里火車遄行三日可　卽有軍旅之事調兵守禦防勦極爲便易或有大員遷調與夫密查喑訪等案欽派大員皆可隨時卽行一無阻滯此其所益者爲何如不僅在轉輸之便捷而已也以此法易海運似較復河運一法更進一層壽　先生文章經濟冠絶一時爲今時之善人能受人之盡言者敢以是說爲鉛刀之一割先生其許我乎 
[福州來電]  
　　昨得福州西人來電稱自西八月二十九號卽華歴七月初九日起並無一法船入口其船均泊在芭蕉山下惟近悉法有裝兵船三艘駛到以後欲往何處則未之知也 
[俄報譯錄]  
　　香港西字報云曾見俄國新聞紙言自下俄國應爲中法出塲　處庶可將伊犂劃界之事從新商定蓋以現在所定之界與俄國不甚便利故當乘此商議也按該新聞紙此言爲俄計則得矣然亦思乘危利菑之爲非義否 
[港中設防]  
　　港報言香港現奉英兵部大臣諭因中法一事令港中嚴爲防堵故刻下港中業將修築炮臺以賚守禦矣 
[港信錄登]  
　　瑞清輪船及沙船被法兵船尾隨拘獲等情均列前報兹得香港來信言瑞清輪船並非爲法船所壞實以啓行之後忽遇大風以致沈覆至沙船之　並非　裝乃船上所設以備盜刼等事舟行時適遇法國由西貢新來之阿得浪脫鐵甲　令沙船停止沙船不驥法船乃放小艇發兵上沙船將其砲及藥彈乗之於海所棄約值洋四 
 
 

Page 2

 
 
百元迨該沙船囘至香港則法船亦在港中矣 
[廣種洋藥]  
　　日本報言日本近來廣種鶯粟製作鴉片日形其多故出口之烟旣增而裂烟作坊亦愈衆也按日本於鴉片一事禁之最嚴今乃欲種此毒藥出售於人竊恐所獲之和無幾而日人行將漸染　習豈日本之利也哉 
[堵口紀聞]  
　　英國總領事致書於上海商會董事云初二日接到上海道盡照會内開初一日有上諭至兩督憲處令將吳淞口必須堵塞等因前定中間留廿五丈船路今亦不能寛留如許巳由道飭文武員弁興工堵塞矣本總領事已照會道憲請於堵口時邀問熟悉河務之西人同往襄事勿使吳淞口子淤斷以致將來有碍船何云商會董事接到此信後往見美總領事適值公出乃寫一信言當商諸水師提督應作何辦理之處妥爲籌策但未識美總領事見信後如何措置也 
[堵口照會]  
　　爲照會事浦江堵口一節前經本道稟奉南洋大臣曾示諭先備石船停泊兩邉聞警再行下堵留出口門以二十五丈爲率分别照知貴總領事查照在案兹於八月初二日奉南洋大臣電示欽奉初一日諭旨着卽電飭吳淞堵塞留一活口愈窄愈好不必二十五丈之寛該督所稱法船到口立卽堵塞萬一臨時趕辦不及必至誤事務必預爲籌定欽此恭錄轉電飭遵等因奉此應　欽遵辦理除派文武員弁前赴口門會同妥辦外查昨准德　領事來函將來下堵時務先函知等語相應照會爲此照會貴總　事煩爲查照施　須至照會者 
[查船照會]  
　　爲照會事本年七月二十八日奉南洋通商大臣爵督部堂曾札開照得長江一帶綿巨數省地闗緊　通商碼頭林立時有各國兵商輪船往來行駛現在中法業已開戰各口防務戒嚴敵船飄忽無常尤須密爲防範查各　　商輪船雖有旗幟司以辨認按照公法旗幟不准假借惟敵人狡謀叵測恐有輪船進口喑換别國旗號私行欄入莫辨　僞亟須設　稽查以昭慎密查江陰爲入江門户現擬於江陰砲台以下派船停泊扼要稽查凡各國兵商輪船駛至該處　如何停輪查騐以免法艦假冐混入想各國與中國和　素敦要知此舉係爲慎重防務保衛中外商民起見在各船不過片刻停留而於敵人似可絶其覬觎如或不停輪報騐特　兵輪與砲台誤　爲法繿冐昧轟擊彼此無所歸咎想各領事素睦邦交必　曲諒此意傳知各船遵辦以重友誼札道遵照會商各國領事妥議具覆等因奉此除照會各國領事合亟照會貴總領事請煩查照妥議不覆施行須至照會者八月初二日 
[石帥旗]  
　　楊石帥於七月二十二將漕篆交與淮揚　道王芍農觀察護理二十三日地方僚屬在行台公設祖筵以仲别悃二十四日午刻石帥赴教塲祭　先是文武各員弁在演武　拱候親軍營曁清淮馬步隊鎭標親兵營　排隊跪接石帥乘輿而至燃炮開鎗以張威武至演武廳小憇更衣旋至　前行禮　立廳前用猪一頭歃血以祭祭時亦升砲奏樂禮畢乘輿回署各兵勇仍排隊相送是日天微雨其卽銀河洗甲兵之兆歟 
[清河近事]  
　　新任漕督蒞任尙需時日楊石帥以王芍盡兼攝兩篆未免公事過繁爰咨請曾爵帥札委王克齋觀察署理淮揚海道觀察印翬翎現辦直隸轉運局已於七月二十四日午後兩點鐘接印視事矣○揚　憲前於漕標中左右三營兵丁中挑選四百名在浦操演旋復札飭鹽城東海海州漕標三營廟灣佃湖淮揚鎭標兩營各選一二百名以備卽日調練云 
[欽憲回京續述]  
　　孫烏兩欽憲在江西查辦事件畢於上月念五日起節回京已列前報兹聞憲舟於二十八日抵湖口縣九江闗道洪觀察九江府朱太守均往姑　迦迓朱鎭軍因江防緊要未及出郭恭迎祗飭差官諸憲舟投遞手版云 
[芝罘鴈信]  
　　烟台夾河一帶由縣城　亘十餘里直至下河口一路駐兵十餘營又於沿路村庄設有巡卡以衛閻而防奸九云○登州舊有廣武營濟字營及登榮水師練軍共計十餘營　海扼守以壯聲威現擬移調數營至城南一帶離城三四里或五六里分投駐　又由省調來之精健營砲隊二百名皆係訓練精純頗能命中及遠并議於抺直口左右建築砲臺不日卽當興工舉辦矣○東撫陳雋丞中丞於上月二十三日乘輪赴登現尙駐　行轅○上月二十三日潮帮舉行盂蘭勝會二十六日建帮繼之因海鹽多故不甚鋪張惟演戲三天略爲點綴云○前因雨水邉多又遭　　致禾稼閭有損傷近幸天氣晴明農人正可及時刈穫黄雲隴畔閒話桑麻咸謂今歳秋收尙有六七分光景云 
[江西軍報]  
　　江西撫憲潘大中丞札飭統領鎭武軍何文元迅卽在吉贑一帶招募勇丁一千五百名並撥撫標親兵正營官頼水福督帶所部勇丁五百名歸何統領節制隨同馳往福建臺灣基隆一帶駐絫聽候調遺又撥庫銀十萬兩兵米一萬石及重裝等件隨解軍前應用刻下何統領尙未抵省　米巳委許君朝瑗採辦曾君載湘督運矣從此士飽馬騰何難痛　海氛一洩軍民義忿哉○下游各省往來公文電報向由沿途驛站傳遞到省中丞以軍報緊急札飭省標三營將弁着每營派兵數十名自省至九江分舖駐宿十五里爲一站自後公文案件往返迅速中丞念兵弁等星夜奔馳勤勞可憫復札三營將弁酌加奬厲此後六個月一奬而右營馬兵何春林以接遞電報公文奮勉當差巳賞拔廣信營外委亦創舉也○親兵中營馬朝選招募兵勇五百名往湖口駐守出城時據較顧　威　凛然而麾下各兵亦有如虎如罷之勢良將手下無弱兵信然○提督銜署理袁臨協申道發遞稟省憲願招募兵勇并桃袁營之精悍者馳往福建台灣以擊法人上報聖主之恩下洩普天之憤詞氣慷慨有終軍請纓之風焉 
[地雷肇禍]  
　　昨承定海某君函告云該處自法人生衅以來當事者籌畫海防不遺餘力前月二十九日十一下鐘時在塔山下試放地雷其雷深埋上内須用巨石蓋覆然後引火　燃時兵勇偶不小心埋畢將石猛然擲下致登時炸裂幾如石破天驚内王胡二勇全身粉碎頓化血糜一俞姓者亦打去右手臂及肩膀胸腹洞穿腸流地上屍親聞耗赶至痛不欲生時貝軍門成統領王左協俱在校塲騐看幸公座相離五六十丈不致受驚然亦險矣 
[津沽尺素]  
　　鮑春霆爵帥奉命督師出闗會同雲南廣西二省督撫收復東京等事已列前報兹悉爵帥於七月初八日具摺奏稱刻已趕招舊部准於月内起程不敢因舊疾未痊睪負聖恩眷顧云云并聞爵帥所招舊部共二十營撼山易撼岳家軍難法人有此勁敵向其見機而作勿再以螳臂當車哉○閒法兵船陸續由福州駛赴香港俟購足煤糧然後徐圖滋擾各海口溯兵事初起之時總理衙門王大臣曾照會各國公使請守局外之例不得接濟法人想中英和好素敦斷不肯陰助法人致悖萬國公法也○總理衙門前有信函致上海闗道邵觀察因措詞失當奉旨交部繼處時閻丹初大司農敬銘徐筱雲少司空用儀因病請假錫席卿總憲珍廖仲山閣學壽　出差未回除許星叔少司宼庚身劻貝勒福尙書簡在帝心依然供職外其餘如崑尙書岡陳荔秋總憲　彬周小棠京兆家楣吳宗丞廷芬周閣學德潤張京卿蔭相俱經諭令出署許少司宼再四叩求未蒙俞允復求酌　三兩人以資熟手且謂周京兆吳宗丞在總理衙門最久辦事旣熟貧格又深且吳宗丞於各國稅則尤屬素所講求仍求破格錄用以收指臂之助皇太后謂諸臣習染太甚斷難優容許少司宼遂無言而退聞此信卽擬允卹銀五十 
 
 

Page 3

 
 
萬兩之語宜其　天威震怒貶斥隨之也○閻丹初大司農恭儉自持簡率僚　敝車羸馬彳子京華所有屬下餽遺一概屏絶樞臣氣習爲之一變詎蛾眉姣好謡啄紛來奏叅者實繁有徒幾至　書盈篋甚矣黨同伐異之見未易破除也○夫津電報學堂總辦朱觀察格仁丁艱後現經大吏委朱冀甫觀察爲該學堂總辦矣○天津抽取房捐募勇團練一事巳登前報兹悉七月二十七日已分給號衣器械在城外圍墻守禦矣有備無患尙何慮外　之乘載 
[檇李叢談]  
　　赭宼亂後嘉興巿面惟北門已復舊觀南門次之至東西二門外則北礫荆榛依然如故出郭門直　但見衰草荒烟與夕陽相掩映上月十七日午後有鄉人在東門外西河街刈草忽見荆棘叢中露出男屍一具年約念六七歳身穿白洋布裤葛布短衫鞋襪亦全項下有帶痕鄉人大驚歸以告人未識地保報縣否也○西塘鎭丐頭向係鍾姓所管理姓之夥名蹻脚阿五每年二八兩月開發各處乞丐不免威嚇勢榮羣丐早已銜恨之上月杪忽有鳩形鵠面者百餘人結隊而來向各店鋪强賒硬討阿五不能禁一日羣丐在西街酒肆呼酒酣飲笑傲恣睢卑田院中人得此固勝墦間一醉適　五過門首笑與語丐忽取櫃上厨刀連砍阿五數次阿五卽　地嗣經延醫療傷尙不致有性命之憂然亦險矣○寺堰埭鄉間小巿集也初一日三更時有羣盗持械搶一小拆土店店中人急呼捕盜被盜砍斃一人傷一人次日報縣聞嘉興縣巳下鄉履勘矣○初一日又有新招之泗安勇五百名由湖州過嘉興聞往乍浦駐防也○壇弄内月河一帶近雇江北人一律開濬其經費由紳董籌措云○南匯鎭公盛染坊盜案邑尊已懸賞購緝矣 
[四明紀事]  
　　寗波靈　門外大墩徐某家號小康昔年廟董將廟中公欵錢二百四十千託其轉放嗣因衆議沸騰聘託他人經管目下廟宇重脩急需此欵廟董托徐收還徐　及往收光將己欵墊付其妻意良不悅竟占脫輻之爻徐怒拾劈柴刀向之亂揮斫去二指　耳怒猶未息復向腋下一繄血若泉流倒暈於地徐恐人命攸闗自别而死妻則輕人　醫調治日内可望就痊矣　此爲盛氣者下一針砭○全盛局夥被盜斫傷一案前巳登報現經禀報府縣派捕　十名在江北岸明查暗訪巳　七月二十北日晨獲到盜犯十八名特未知果係是案盜魁否 
[碎箋]  
　　狀元橘練軍日前調駐茅竹嶺後與越軍正營台勇爭一廟宇各揮老拳台勇人多練軍人少衆寡之勢渺若天淵致練軍中三人受傷旋悉數擁出欲與台勇尋仇幸鎭道府縣均在龍灣丈量江面　信之餘立出彈壓始各龢手嗣管帶台勇之蕭遊　面許將肇事勇丁查出嚴辦並每人　養傷費十餘元始各冰消比解化小事爲無事　戎其具有經濟歟○温郡日來舉辦海防不遺餘力龍灣江面　西百餘丈其中最深處卽潮水落　時亦深四丈有餘當道議將該處海口密建松木巨椿再以破壞釣船滿載石塊鑿沈以阻敵人出入但該處潮汐奔流難於得力經黄羲文孝廉連日督匠釘椿　釘隨起費盡心力百無一成松木之飄流工匠之雇值僅辦兩日縻費業巳不貲當道見釘椿若此之難遂改用巨鍊横江攔　云○樂清黄　交界之處地名窄溪上月十三日突來土匪八九十人身穿藍羽毛黄邉楚軍右旗號掛居民知右旗早已調駐狀元橋何以復來此處料是土匪假冒詎該匪竟向居民硬　酒飯聲勢洶洶各紳耆遂議將該匪分派各家飽食並令將刀槍　械奇存周姓祠堂以免歸女孩童見而驚駭各匪坦然不疑遂往各家坐以待食迨分派已定一聲鑼響各家齊起兜拿當卽獲在三十餘名餘被逃脫及將號衣脫下見外書楚軍右旂内　樂清大荆營於以知該匪之　冒官兵巳非一次　兹聞該處紳耆已將匪黨　十名並匪自一名捆解樂清縣署程邑尊因海防吃緊尙未過堂訊間存俟續聞再行詳報○張邑尊近日　塞海口飭各地保　户傳諭每户各出石塊一箋或一麻袋送至雙門碉道以便裝船通往一日之内居民舖户成簍或袋均已堆積滿街邑尊又　七月十一夜爲始大家小户門首各懸守助約紙燈一盞一時通宵遠旦輝映雲衢温民之好義急公於此亦一　可見矣○永嘉上戱等處聞自土匪欲出搶刼故楚軍左旗勇丁巳於七月十三日移駐太平嶺以備不虞並間上鄉雲溪地方近有狗熊四出　人故該處地方均已舉辦圑練一以保護鄉祖一以戒備狗熊誠一舉兩得之計也○　庽火神廟之法領事前晚乘馬過高盈里適值該處酒米店夥某甲向外傾水偶不經　濕及馬足領奉以爲有意欺負親自赴縣面請嚴懲張邑尊遂飭差將店主鞋三帶案以　訊辦云○温郡西門外之木叚班及各處挑夫約有千餘人均係血氣方剛之丁壯張邑尊　徐穆和孝亷勸令充當勇丁有事則出　敵人無事則各執本業但各挑夫均係未經戰陣器械又不精艮雖屬壯年終無紀律恐一旦敵至勢必各顧身家難望其勇於公戰也○十七日晟八點鐘時温郡黄華闗外深水洋面倐來法兵船四艘碰船一艘寄泪片刻施放空砲兩聲旋卽望北駛去狀元橋茅竹嶺龍灣磐石靈毗等處居民悮傳警報頃刻問遷徙一空並間温郡西門外舖户居民遷　處州青田等處船抵温溪卽有被土匪搶刼者以故城内人心益覺惶惶不定矣 
[輪船避風]  
　　恰和洋行福山輪船由香港帶法公司信來滬行抵厦門適遇大風因在厦門口内暫避大約今日可以開行也 
[舟行甚險]  
　　太古公司温州輪船昨日由天津來滬據稱進吳淞口時見有沙船十九艘並舊兵船一艘滿載石塊將沈水中以堵塞口岸故温州輪船進口時水道爲石船所碍甚形危險也 
[崇明命案]  
　　崇明縣西門外施　河地方向有緝私鹽局該處對岸俗名石洞居民均捕魚爲業安分營生前月二十一日有漁船數艘在河畔捕魚至晚鴦有緑林客呼哨而至將所有物件刼掠一空翌晨投崇明縣呈報據稱該盗口稱廵緝私鹽上船行刼吳邑尊錄供之下卽函致鹽　查問　局哨官陳文浩覆以　船早經撤去此次盜刦局中實不相干嗣因案情重大由陳君緝　岱山私船一艘船内有石洞地方施姓鄉人兩名及船户一併解歸崇邑並禀報巡勇張義賓徐得勝兩名杳無　跡至本月初二日忽有浮屍兩具乘潮余至寳山縣屬之石頭沙東灘該處地保據寳呈報并附呈號褂一件髮辦一條屍身　有傷痕且已糜爛　邑尊吳明府聞信之下即坐領港船至淞寳邑尊王雲莊大令亦乘輿而至時適康風大作巨浪揿天民船萬難出口遂定於今日前往會騐查石頭沙在淞口東約數十里洋面至如何細情容探明再報 
[嚴懲淫戲]  
　　花鼓淫戲例禁藁　邇日寳山縣屬陳家巷地方設臺私演舉　若狂事聞於王邑尊卽簽差恊保拘拿詎若輩藐視官符竟敢將差毆辱當將爲首之朱甲及某乙二人拘案邑尊訊詰之下喝令從重笞臀地保知情容匿亦一并笞責從此兩部肉鼓吹較之歌舞登塲益覺洋洋可聽矣呵呵 
[花間畢命]  
　　法租界東四號花烟館某姓家於前晚有無錫人某客就彼借宿至翌晨高臥不起撫之則身冷如氷早已魂游墟墓矣該烟館鴇　某氏以某客往來素稔平日曾自言家内無人孑身在滬因卽草草收殮詎有男女多人蜂擁而至一老者稱爲屍母一中年者稱爲屍妻其年輕者或稱爲媳或稱爲女紛紛擾擾擠滿室中及問所欲　稱非得洋　一百頭斷不能盤柩回籍正不知若何了結也 
[調勇赴淮]  
　　漕憲楊石帥調任浙閩總督所有清淮防軍一律隨赴閩垣卽將虹口公義局盧都戎所挑之勇調赴清淮以補空額云 
 
 

Page 4

 
 
[本埠瑣事]  
　　公義局所募勇丁昨由盧都戎偕營務處顧君把總王闗林帶至裏虹口空場試演足力以拔其尤兩旁各　紅旗以五人爲一隊紅旗一展向前直奔以捷足先至爲貴挑出後後令捷者與捷者再較首至者出隊　派執大旗聞所選各勇皆係驍勇騰驤全無畏葸委靡之態云○前報列形跡可疑一則兹　此事已爲汛地所知昨往下海廟驅令出境該荒民等允於今日動身云 
[賭棍發押]  
　　日前任來全投上海縣控賭棍張介奎王梅溪　局賭騙洋經蔣明府提張枷責等情節駐列報隔昨原差又提土到案明府升堂訊問王自知犯案重重難以隠諱遂據實供明當時與胡開良趙麻子等合賭　的僅分得洋二十二元情願繳案求　免究明府以王係著名賭棍　次設局苦人懲責在案不知改　復蹈前愆殊屬貌法　卽笞責王一再求恩明府飭　押班飽俟繳洋後再行核辦並補提供出之胡開良等到案嚴究 
[捕押捕房]  
　　薙髮匠某甲前充英捕房捕役時壇作威福倚勢凌人曾與某妓院傭婦某氏有染嗣某氏熟客漸多思欲自立一幟竟租屋於法租界復興里門深巷曲别建香巢浪蝶狂蜂紛紛户外甲則疉經犯專早革去卯名孑然一身毫無依倚前擬向　氏重尋舊好詎某氏見其落魄頓起黑心竟稱被甲攫去翡翠大圈一隻扭送捕房捕頭研詰來蹤該氏仍以失圈對甲亦不能訴明原委祗稱户前伊曾張取　牙柄摺扇屢索不還故取伊翠圈作抵現已質錢五百文捕頭以事涉暖昧着將某　管押着俟解公堂訊斷 
[英界公堂瑣案]  
　　張湘雲與妻及妻母子女等吵鬧由捕一併解案請訊張湘雪供妻張李氏擕同子女遁逃今在倫鷄　尋見知其有外遇與之爭論由捕拘案今亦不願具領張李氏供文夫向爲竹行生意失業巳久不顧　計大女雖已出嫁尙有男女三口殊難度日故至母家居住今願隨夫回去然時聞夫欲賣我　有其事小婦人必奔案喊寃其母李許氏供　同長女張全全次女張小妹子等均到堂黄太守得供之下以張湘　所控無憑大加申斥隨飭領妻回去并諭　氏如夫果有　　情　儘可控究○朱羅卿稱開天泰客棧前有客邱桂卿行竊女客衣物當獲贜邱懇免交捕故令窟立服辨完結　另有客童祥友　邱至茶館藉端剥取袖衫及可棧又以我　誣邱行竊希圖索詐爲此交捕送案童祥友供　棧係婦人所開今該婦　童相識衆人不服以致吵鬧並非索詐太守著童不得再多事　寛開釋○王麻子稱准車餬口有同業買來之花瓶一　寄在我處昨因擕寄别處在途遇莊了頭冒充巡捕同我盤請黄太守　之翟嗣領事判莊枷號一月發頭門示衆花瓶存捕房王麻子開釋○一百六十八號華捕稱趙　義而人索錢爭執其人到捕房言　打傷頭顱　此拘趙今　趙解案其人並不役質聞已經人解勸趙供與同黄太守謂旣己自行調處卽將趙　義開釋○宫捕頭稱王麻子犯事發捕　尙敢毆打同押之犯　此送案請辦黄太守商之翟副領事喝責王麻子百板　儆仍飭捕帶去照　斷管押期滿開繹○包探康阿　稱緝獲竊犯土了頭搜　拷細衫及押票吊閱衣物係陳月卿江益昌何勝全等之失贜今將人贜送案失主均已投案太守商之翟副領事判王丫頭發捕房管押三日贜父失主分别　領 
[地址正悮]  
　　昨　言法公使巳德　脫遷居公信洋行内兹悉實在該行之西首門户不同出入惟同爲長利行之房客耳合　更正 
[來照登]  
　　接滬上山西間喜帮誠意豐等公函云兹續昨日貴　疉倒巨號一　言著名字號源與永兩家併誠意豐倒去六萬餘金執事夥伴　　無蹤讀之不勝悚然抱愧但所言源興順源興永而號並非　　帮此則漢滬兩處各號均所深知其訛不問可知而我號經營巳　數十年因近年謀生維艱擬暫理帳目再定行止而貴報所稱夥伴匿　出自　事人探事不實况我號連日來信並無此說本不願告諸貴報更正旋思各夥眷屬及父母兄弟聞之自必終口懸念四出探望枕貪俱廢此則自然之理且又闗經營然貴報有　必錄之便原不能厚非第所闗非　尤不得不請貴館更正是所翹跂幸甚 
[輪船來滬電音]  
　　旗昌洋行保大輪　前日由天津三　公司托局麥魯輪船前日由長崎均開回上海 
[江督門抄]  
　　七月二十四日候補道凌蔭　謝委總理南字選鋒全軍營務處並兼在左營○二十五日候補道鍾啓祥同知倪人涵均謝委松滬陸軍支應所差從九胡崇本禀辭赴蘇○二十六日金士凖禀謝酌委一次○二十七日知府陳鐘蕃謝委湖北寓户沱鹽釐　調 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[整頓水師]  
　　西班牙政府今年係稽查通國水軍戰艦數目之期聞查得現有舊式鐵甲船五艘鐵脅　一艘浮砲臺一座此外木製新舊大小戰砲等船共一百十七艘尙有防禦頗魯它利等港砲船三十五艘西廷以　此等戰船雖百有餘號　不是以偹目下戰　之用就今日形勢而論海軍較陸军尤要亟宣竭力整頓擴其規模以期有備無患此後十年之内務將海軍一律簡練精良添造新式鐵甲六兵船十二艘鐵甲巡洋戰船二艘一等巡洋戰船九艘二等巡洋戰船九艘三等巡洋戰船十一艘水雷船三十二艘運糧船六艘編入海軍　隊以資戰守着議院及所司衙門火速籌欵五千萬員分作十年支給申覆毋稍遲延云 
[鄂省官報]  
　　七月初五日　武昌縣鍾桐山往兩院禀見謝委帮辦應城縣石膏闗稅務李慧鍾解釐金來省初七日囘局藩憲牌示南漳縣缺委候補班儘先補用縣朱希白黄梅縣新選之向堯階鄖縣新選之桂文燦俱赴任初六日遠安縣程崇　禀辭回任初七日候補同知韓鑑委署興山縣事初八日候補巡檢江秉乾往雲南偵探赴兩院見辭本任咸豐縣汪曾唯奉委辦通志局産赴兩院禀謝候補同知地啓華奉委辦清查交代局初十日新選嘉魚縣張　泰奉委赴江夏縣帮審案件差湖南候補同知黄杰解白蠟硃砂往京稟　候補州伍佩欽候補縣徐士彦俱禀見善後局委兼辦官書局處往兩院禀知新選四川新都縣典史何金鑑騐看領憑十二日福建補用同知劉炳自荆州來省禀到奉委督銷淮鹽緝私知津輪船候選縣丞張元熙解餉往揚州赴兩院禀辭十三日署嘉魚縣黄秩柄解教匪來省往兩縣稟見新選湖南寳慶府豫　來省稟見署武昌縣鍾桐山赴兩院辭行赴任十四日來鳳縣廻避湖南對調知縣黎　奉咨文往湘聽候對調往兩院稟見謝署武昌城守叅將常副戎缷任署中衡樊叅戎仍任城守叅將俱赴兩院進見藩憲牌示建始縣缺委卽用縣馬逢亨題補候補縣茹朝政自武昌縣公幹回省往兩院禀到見謝並奉委漢陽府讞局帮審差委署中衡事本任衛昌營遊擊孫叅戎解砲由田家鎭回省進見赴兩院禀到謝候補副將常遠藻姜河清趙榮輝各辭行赴湖南 
[袁江官報]  
　　陜西候補道孫觀察筱雲於七月初二日自京引見回浦○帮辦老湘合字營記名提督尹興茂於初六日自浦赴滬○准補鹽城縣依勒通阿交缷邳州於初七日來浦赴任○記名總兵張保聖奉漕帥委管帶馬隊差使○候補知縣吳炳勳奉道府憲委發　差使○候補未入朱承恂奉道憲委防守禮字壩工差使○陜西候補道孫筱雲觀察於十三日由淮赴陜翰林院庶古土宋古徵庶常於十七日由浙來浦赴豫○委辦五河鹽厘局江蘇候補道徐仁山觀察文逹於十九日由省來浦旋赴差次○辦理揚州保甲江蘇補用道吳伯莊觀察修凱奉督憲騐收雙金閘工程於十九日抵浦○漕憲牌示新洋港厘捐委候補知縣常英接辦車橋厘捐委候補同知陳捷三接辦清淮洋藥局厘捐委候補同知李嗣鈞接辦錢家集厘捐委候補通判沈召接辦蔣壩厘捐委候補同知何賡庠接辦仙女鎭厘捐委候選知縣曾渾儀帮辦衆興厘捐委候補鹽巡檢麥　徽隨辦清江電報局委员候補知縣陳同源委赴營務處帮辦候補同知鄧復昌委清江保甲總局提調候補同知吳邦直委釐金總局會辦候補守備朱信遠委安瀾輪船接帶候補衛守備宗承烈委帮理得勝營營務騐選訓導何忠馴奉道憲委難租局帮辦文案 
[皖省官報]  
　　藩轅牌示本任頴上縣知縣　慶善調署郗門縣本任建平縣崇福均飭前赴本任所遺祁門縣一缺前以試用知縣王必鏽題補現奉覆准應卽飭赴新任供職以專責成全椒縣知縣一缺檄委本任太湖縣知縣德愷調署藩司張諭照得全椒縣一缺本司會詳檄委試用知縣王廣寒前往署理爲此示仰卽便遵照另給飭知外合先牌示毋違特諭 
[海上繁華歎]  
　　繁華最是春申浦豪俠揮金盡如土青樓到處鬥羅綺梨園日夜喧金鼓觀劇多半挾妓來僕從肩輿很如虎來來頻喚裝官樣借本營生俱大賈須臾妓先告辭去歸上烟鐙伺門户春風波浪任翻紅破夢不知日亭午簾褁觀梳時世妝絮語頻訴勾欄苦不惜千金爲贖身伐性于焉資縱斧河東生怕獅長吼金屋藏嬌别租寓門外連番投剌來招飲花酒忘記數狎游時上酒樓頭海錯山珍新食譜豪情齊呼出局來聒耳箏琵唱金縷酩然不醉夜無歸燈耀頭銜標卽補朅來時坐馬車遊不信虚名動錢虜生涯絲茶甲天壤千萬金恣予求取往來誰思避債臺妻兒誤認摇錢樹裘葛輕煖誇友親稼穡艱難忘父祖喜習番話厭聖言童塾延師薄脩脯舊識貧交白眼看新知富有低頭俯看來世態益炎凉　覆人情由阿堵昔時沽潤子母錢今日虧欠送官府衙漏丁冬徹夜聽絶異豪時賞歌舞追　無計破家産衣飾田園付公估闗釋猶是故狂奴一種風情仍詡詡品茶客去羞與游打彈人來恥爲伍前車覆轍後車戒同道相謀何狎侮今歳朁繭十分收販運無資求合股祗綠倒帳去年頻遍覓東君苦無主况復微利博蠅頭纔入囊口便傾吐不如歸去託邉氛無使禽言催杜宇由來極盛本難繼過眼雲烟空摹撫山窮水盡問　知布衣疏食期復古多少春夢一塲空花開只道無風雨積金何如積德多爲善讀書課田圃芝蘭玉樹庭砌生但願循規并蹈矩要知雞蹠已先嘗家食翻得樂圑聚寄語同人子弟佳出門莫漫來游滬[  吳興雙井山人未是草時年六十有九]  
歸安何右　茂才季夏俯恤時艱賦詩誌慨自宜昌寄贈辱承藻飾媿不敢當謹步原韻勿哂詞之弇陋也○汪洋澤國迭成災不盡王孫一樣哀赢得仁言眞利博　教驛使送將來顧影聊云費苦心作書不管五更深笑儂萬善同登册再挽瘡痍勸自今居家何必積財多大半雲烟瞥眼過况乃海氛還未　安排爲鶴又爲鵝飫領針砭字字慈多方救困是吾師人言賑劵堪袪疾疇識芝園卽上醫禦寒無碣動人憐棖觸吟懷贈六篇難得登臺熙　頌前番苦况話纒緜　誠鉢擊亦囊傾慙媿兒曹漫列名兩地暌違憑一紙欣傳好詰拯餘生上海絲業會館籌賑公所教弟施善昌少欽氏謹和 
[讀史感事憤極言懷登吳山題壁呈海内諸大吟壇和正]  
　　吳山高處聽悲笳胡越而今異一家伺釁敗盟機早伏養　貽患禍頻加獨成義舉推劉裕徒讀兵書說趙晉到底匈奴果輕漢怒濤奔赴激銅琶○小醜休　忽跳梁虚聲恫喝也披猖技猶鼯鼠心殊點楦等麒麟勢絶張傳粉何郎今有墨横行公子本無腸醉餘搔首將天問破虜誰還叩智囊○艨艟巨艦任胡行益信周郎善用兵張敝風流惟坐嘯赢秦才力合兼并漢家故事原盧奉孟德新書况自名太息終軍千載後更無人說請長纓○日下寒潮徹夜流灘驚惶恐客心愁孤燈閃鑠難情斬萬馬奔騰與耳謀一任銷磨游子意可堪長抱杞人憂憑高仰看中天月四壁蟲聲喞喞秋○莫道雷聲震耳聾主司頭腦實冬烘已分黑曰先　急坐失機宜道合窮入甕依然完醜虜補牢無復奏奇功迂儒願上平蠻策義　憑他薄海同閩事一敗途地而某致家　轉言已將法人驅逐出境云云通國皆知傳作笑柄均謂有此伴食將多大恐焉○仁人無敵是權衡况復中流砥柱成不飽飢鴈眞上策能　祿蠧更先聲散羌自有吹笳客服教終尋執耳盟局外游談供一笑食毛奚忍昧平生[  維揚柳隠詞人馬相如金閶錄稿]  
[按錄上海陳家木橋金州礦務局内順直山東核奬賑捐公所經收六七兩月代解賑欵清單]  
　　浙藩憲德委解東賑洋一千元○雲南府鄧太守解到第九批賑欵善字二百七十五六兩册中甸分府吳募七十户共銀五十六兩三錢八分又三百八十一二三號册彌勒縣胡募一百四十一户共銀五十三兩七錢六分又九十九册永北廳羅募廿五户共銀九兩二錢九分又三百廿九册祿勸縣和募十户共銀六兩又一百三册陳星垓募十一户共銀十八兩四錢又一百四十五册管理府倉唐募廿六户共銀十兩九分又三百四十三册東川府余募三十三户共銀念兩又三百八十九至九十二四册文山縣駱募四百六十八户共銀四十三兩五錢三分又一百廿四册楚雄府陳募五十二户共銀廿一兩四錢又三百五十二册南闗總稅朱募三十八户共銀十五兩三錢不列號吳寸金捐毛銀十一兩換見雲平銀九兩二分永北廳羅松岑捐銀二十兩羅平州胡捐銀六兩羅平厘局矗捐銀三兩賓川州黄捐銀八兩陸凉州馬經募銀三十兩永昌府劉永昌協岑永昌厘局黄三君經募銀一百兩以上十七柱共雲平銀四百三十兩一錢七分由元豐玖　到合規元四百五十三兩八錢六分○沈叔耕先生解到續募賑欵無名氏等廿六户共銀三兩八錢六分本洋三十八元七三換銀廿七兩七錢四分吳雨人本洋四元換銀二兩九錢二分無名氏等十八　共本洋三十四元換銀廿四兩八錢二分萬通等十四户共念五元兌銀十八兩二錢五分無名氏等七户共廿五元廿四千六百文兌銀三十二兩七錢二分敬警堂等廿六户共銀四兩又錢十千一百四十文兌銀六兩程延遂等廿一户共廿七元四千八百文兌銀念二兩六錢三分胡興隆等六十户共二元七千二百四十文換銀五兩七錢一分九厘楊金元等六十户共三元六千一百六十兌銀五兩八錢一分三厘正陽闗等八户共一百七十一元折實一百六十七元兌銀一百念一　九錢六分又英洋五十元劉海澄等廿二户共三元八千八百兌銀七兩二錢七分以上捐啓十一張共銀二百八十三兩六錢五分二厘由江孚輪船帳房帶來尙有英洋五十元因該處無從兌匯俟遇便再寄囑爲先登報章合併聲明○王錦堂軍門五十元劉頤伯先生五十元沈小園先生廿元宋振之先生五元○福州裕昌洋行莫澹如解到第十五批賑欵普安堂王子芸經募船政敎羅番念元惠安刑席陳阜初求病體全愈銀五元張郭氏銀四元陳志崑梁錦生各銀一元如願子錢念千王氏女謝前願二千又曾伯厚經募各善士錢五千六百伏票二元又木帮桶捐共錢六千伏票二元又全臺　賑公所番銀共四十八元以上共合洋銀一百四元七角八由匯豐銀行交到合規元七十六兩六錢九分○以上六七兩月共收規銀二千一百六十九兩七錢三分九厘洋一千二百六十六元兩共合規元三千一百一兩八錢三分九厘○付解東賑第念二批申公砝合規元二千一百九十六兩二分四厘又代浙藩憲德解東賑一千元合元七百三十七兩共解規元二千九百三十三兩二分四厘○淨存未解規元一百六十八兩八錢一分五厘[  電報局同人公啓]  
 
