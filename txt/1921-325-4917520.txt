# 1921 - 325 - 4917520

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[華會賡續與中國（冷）]  
　　華府會議苟成哈定總統之計畫而爲賡續常會之團體則中國自今以後更宜力整其事以爲會議時之後援何也蓋其禍福時時可定而不專定於一時也即内政而不修雖一時於會議中得福迨至他日會議而依然受禍也反此以言内政旣善雖爲禍一時亦仍能挽回也 
自來中國之取侮於外國者非爲暴亂也亦非爲其他惡感也不過内政不善耳故中國欲免外侮視他國實爲簡易祇須自修内政而其效已過半况乎修内政者本爲國家應盡之職乎是故今日華會消息之或憂或喜視爲中國人之戒勉則可若中國將來禍福之根本則在彼不在此也 
[命令]  
　　十一月二十七日大總統令派張廣建管理正黄旗漢軍新營房城内官房事務此令 
[國内專電]  
　　北京電烟酒借欵辦法院今日電美施使請以正式公文照會美院内容係尊重阿卜脫說帖保證芝加高八年之債欵（二十八日下午二鐘） 
　　北京電政府電施使照會美院尊重阿卜脫說帖蓋事實上已無條件贊成新銀團因阿說帖有此項借欵移轉新銀團及放棄湖廣債劵之扣除與得以移用太平洋會經費若干外傳一千六百萬不確因投資若干尙不能定必須衛家立會辦監查確實收入方定數目此節新銀團要人所言 
　　北京電使團得美京未負責電謂共管中國鐵路係共管有債務之路監理財政係監理供外債擔保品之收入若地丁不借欵卽不能歸監理烟酒借欵還清亦不歸監理之例是（二十八日下午二鐘） 
　　北京電張志潭起草之統一財政軍事三項報告書卽電三全權在美宣布期轉移不良空氣此案靳初請顔擬顔以各有主管未敢專擅靳遂託張張亦非主管不過代靳捉刀太議前途且看此項報告反響若何至我國在美宣傳員來電一味報好聽的（二十八日下午一鐘） 
　　北京電宥日（二）（十）（六）財務會議决以各種未經抵押官產作擔保發公債二千萬在潘復時將官產零星售出不少高則反對零售併合各項發一批公債蓋零售經手有潤發公債差勝一籌（二十八日下午二鐘） 
　　北京電皖督覆院謂美使照會兵變形諸文牘殊屬神經過敏但餉久不發終恐不出其所料請速滙餉以釋外僑猜疑（二十八日下午二鐘） 
　　北京電烟酒署感日凑二十六萬交財部發軍警餉（二十八日下午二鐘） 
　　北京電煙台通益精鹽公司係龔仙洲林寳衡等所組織所出精鹽銷路極暢漢口天津濟南上海皆有分公司銷售該公司在煙台設有三製鹽廠每廠可日出三百擔尙製不敷銷刻正規畫設置第四廠價目則各處不同運漢之鹽除運費需七元二角運濟南之鹽連運費僅需六元九角因運漢鹽在煙抽稅四元五角運濟鹽在煙抽稅僅二元五角本省與外省稅則不同之故濟南分銷實同益公司在城外租界營業甚發達 
　　北京電農部函三妙爾公司代表摩洛斯云漢口商塲建築墊欵事宜請逕向湯薌銘接洽今後不由部經手（二十八日下午二鐘） 
　　北京電東三省巡閱使衞隊旅在泰安一帶招兵聞巳招有千餘人運往奉天現尙續招未停 
　　北京電滕縣富户魯某被選三屆議員日前宴會間忽有二匪穿軍衣者請魯出謂有機密話出門卽被綁去現索贖價四十萬該縣巳將案報省（二十八日上午十二鐘） 
　　北京電英使今訪美使商對我魯案意見英美將一致表示勸我鄭重提出（二十八日下午八鐘） 
　　漢口電宥（二）（十）（六）晚武昌探警在周庭宇住宅捕去四人一爲二十五師參謀趙金玉一爲軍署秘查吳傑及張次荃李雲中李係周宅敎讀感（二）（十）（七）釋出聞周奉命赴川調停未歸其妻徧托旅鄂川人代向陸部控訴軍警栽誣川同鄉會亦擬開會與軍警交涉另訊·周確受川劉但潘藍等主使在鄂分設機闗多處吳傑並已供出多人 
　　漢口電宥夜半武昌校場湖小金龍巷兩處同時被匪縱火經警察覺未成災傳與川軍機闗有闗感（二）（十）（七）午軍署會議加派探警梭巡嚴緝餘黨 
　　漢口電聞川軍以巴東興山兩路無隙可乘特集全力於施南力謀側攻現駐巫山川軍李鉞生陳洪範兩部已入駐建始蒲潭溪黄鵲嶺趙榮華旅尙駐崔家壩高底子日來無大戰事 
　　漢口電武穴兵變損失當道估作八萬按二成賠償武穴商會代表郭紉秋同熊縣佐來省具領 
　　漢口電聞吳感日由洛來漢但官塲尙無歡迎准備 
　　漢口電張聯陞電告陜陳加派張飛生劉全順一旅一團進駐漫川闗八盤山一帶謀與川軍聯絡進圖鄂北我軍已在六郎闗五道峽各要隘嚴密設防惟械彈稍形缺乏請予接濟 
　　漢口電第一旅長潘守楨奉命感赴岳與張福來接洽湘防 
　　漢口電督署通緝前廣水兵變案内旅長尹同愈連長高慶祥 
　　漢口電施顧王昨覆各團聯合會敬電决竭全力以廢除我國主權之限制（以上二十八日下午九鐘） 
　　蘭州電清末甘肅辦金銅二廠由比國採購機器所需約百餘萬以辛亥革命停工實業廳司徒頴蒞任拆毁零售不值鐵價刻公民張建等以破壞實業請願查辦 
　　蘭州電織呢局因開除工頭全體罷工（以上二十八日上午十一鐘） 
　　南京電蘇議會今日選舉會徐果人得六十六票當選正議長 
（二十八日下午十鐘） 
[國外專電]  
　　華盛頓電王寵惠已提治外法權案交股員會審查施肇基已提外人郵局案明日將提出外兵駐華案記者晤王問會務如不利則中國出會說確否王答稱不確（二十五日）　　華盛頓電委員會已提議在華治外法權與外人郵局兩案前案由王寵惠正式提出大約列强允於一定時期後取銷治外法權一面聲明附以修正條欵逐漸改革終至廢除施肇基提出郵權案顧維鈞不久將提出外兵駐防·鐵路警備隊·外人無線電站等案大會現注全力於中國事件大會暫以羅特四原則代中國十大綱以便照議程進行惟議及每一議程時請中國提出依據其十大綱所擬之提案然後每一問題由代表組織股員會審查以免中國自動的同時提出全部要求致起衝撞照此辦法闗稅郵權等問題先行解决其性質較爲錯綜之問題如滿洲山東等案俟情意疏通感情良好時再爲提議官塲否認羅特原則含有承認從前侵佔舉動僅僅討論未來事宜之意但擬先决定將來闗係之基礎鞏固中國固有之自主權討論從前侵犯主權之行爲然後决定侵犯行爲之祛除此爲此後大會將逐漸按期整理之事件至於山東問題非俟他項問題解决後莫可討論外間所傳太會停頓之說與事實不符（二十五日） 
　　華盛頓電昨施王皆有提案王提 
 
 

Page 8

 
 
治外法權請列强限期取銷並派員與中國商定完全取銷前逐步改革方法施言外人設立郵局建造無線電台口岸駐兵鐵路設警皆與主權有碍遠東會今日贊成酌視情形撤銷郵局詳則交股員會核議中國聲稱闗稅有自主權釐金當然可撤中代表已依據大會所接受十大綱第五條共提出六案（一）闗稅（二）治外法權（三）租借地（四）特殊勢力權利（五）駐兵郵權電信交通（六）魯案與二十一條要求聞中代表又依據十大綱第三條提出英日盟約與藍辛石井協定之意見英日盟約美國反對猶力衆議院並提出不取銷英日盟約美國不簽定限制軍備公約之議案（二十六日） 
　　華盛頓電日本什七噸位要求尙未提交大會仍在委員會討論中如日本堅持加入陸奥艦英美亦各將增入一主力艦聞二十八日海軍委員會將解决各難點（二十五日） 
　　華盛頓電哈定總統擬將華府大會變爲國際聯合會加入德國庶將來會議可討論歐洲財政 
　　華盛頓電大會已考慮治外法權之廢除舉美代表參議員洛志爲審查此事之股員長提議者爲王寵惠聞列强對於此案贊成適合情理之廢除而對於中國國内現狀予以適當之考慮又聞列强贊成撤銷外人郵局 
（此電爲密勒週報巴威爾二十六日所發） 
　　華盛頓電此間空氣濃厚中國駁英人對羅特原則之見解指爲共管中國之解法國因中國内部分裂詰問中代表資格中代表極力聲辯本星期内温世珍與紐約著名銀行家晤談銀行家以芝加哥商業銀行借欵宜卽歸償爲言中國内訌與逾期債欵苟不立卽整理前途命運直同宣佈死刑約翰摩特Ｊohn　r.　Mott允温世珍之詰代籌南京青年會建築費摩氏定二月間來華（此電爲大陸報許建屏二十五日所發） 
　　華盛頓電二十五日國會特别會共和黨議員九十四人助民主黨打銷哈定總統限制所得稅百分四十之特别提案共和黨領袖頗以本黨崩裂爲慮全國遇經濟上工業上最不良時代國會迄無建設善法苟下屆集議仍無振作將來大選舉共和黨將無希望目前惟屬望於大會如海軍限制案成立則共和黨勝利可必因此舉最可得民心也苟大會無功共和黨難逃失敗（二十六日） 
　　倫敦電英政府擬請烏爾斯特政府讓步助成新芬黨所可接受之统一愛爾蘭國會以免愛爾蘭問題相持不下惟烏爾斯特首相態度堅决無讓步意故星期五日會議恐無好結果（二十四日） 
[特約路透太議專電]  
　　二十八日華盛頓電大會進行一切不遺餘力陸續消除障礙俾得實在成功外間一般人士現恐某某數國希圖破壞大會事業此種恐慌並不受人重視蓋破壞者徒足損其自己耳日本現堅持主力艦應等於英美什七以代什六之要求就中國言談判刻正滿意進行諸代表對於釐定治外法權及會審法庭問題之見解頗表同情惟稱有派員澈查現狀之必要　　二十七日華盛頓電哈定總統主張賡續國際會議之意見已受大衆贊成據非政界消息英國常願參與增進世界和平之任何行動惟目下覺哈定總統之建議多少爲美國内務問題非俟詳則已定未便表示意見國會已擬成經美民充分贊成之計畫 
　　二十七日哇太樺電裴蒂海軍大將今日在此間加拿大俱樂部演說謂彼之能接受俱樂部請柬足徵就海軍問題而論華府會議進行頗順利支配原則已經衆接受大會縱明日閉會亦於脫離世界軍備重負之舉有所成就所定之限度並不損抑不列顛帝國之尊嚴不列顛將來在海上之威望仍與往時相同也 
世界路透電 
[華會擬設永久會之計畫]  
　　二十七日巴黎電哈定總統擬設列國聯合會之計畫現甚爲與會各代表所注意哈定總統與其顧問尙未詳細擬定具體辦法法代表維維亞尼氏與共同通訊社訪員晤談時謂此項解决世界大問題之計畫極可歡迎此不僅爲一種思想且係實事求是之觀念目前大會誠不可無繼起之會議法國不欲離羣孤立凡世界性質之問題皆須解决故必籌一解决之道如各大國不會議則各問題將更難解决矣哈定總統之發起可使全世界參與共同之改造各國在此種會議中可獻其所有者易其所無者歐人黨不以哈定總統之建議爲侵犯國際聯盟會範圍之舉動蓋美國有完全理由可不理會聯盟會也若美國旣不理會聯盟會而仍孤立則方爲憾事耳但美國並不如是發起大會固欲與世界各部接觸也至於世界如何聯合則屬細事聯合方法本無成規在此種會議中德國未始不可加入云云 
[華會中各國齟齬之消解]  
　　二十七日巴黎電各報載稱法政府視法意事端業已解决惟巳電致華盛頓請澈查華盛頓傳出謬言所由來 
　　二十七日巴黎電意外相託里太氏今日在參衆兩院宣讀山塞爾氏來電切實否認白里安氏曾譏笑意國陸軍之說首相波諾米氏以意報竟敢登此無稽之談深以爲歉 
[華會將來之德國]  
　　二十七日巴黎電據某方面電稱德國擬派經濟軍事小代表團赴華府會議討論縮减陸地軍備問題如有事機則將討論賠償問題德政府將授權該代表團徇從白里安氏規定之要求保證德國不再有侵迫行動紐約導報謂此舉衆極注意除爲德國倡議外且由哈定總統建議將目下之會議改爲永遠聯合會而起日本代表談述將大會作爲穏固之機闗已歷一星期許而中國代表亦建議開常年會議討論遠東事務聞英國覺哈定總統之建議實爲維持和平最合實際之方法 
　　二十七日華盛頓電有問維維亞尼氏對於容德國加入今次及將來會議之建議具何態度維維亞尼答稱法國非俟侵犯人類權利者表明誠心悔禍若干年後不願討論該問題 
[英法間之交涉]  
　　二十七日巴黎電駐巴黎英大使通告代理總理謂英内閣擬派軍艦一艘載願離西里西亞之英人回國　　二十七日巴黎電英政府致牒法國詢問維斯巴登條約厲行後法國將有何法保衛德國其他債權人又謂英國對於法國遲遲不簽八月十三日財政公約殊爲憂慮 
[中法間之友誼]  
　　二十七日巴黎電（東方社會之友）今日在宇伊美博物院開茶會招待中國學生華人基督敎青年會及基督敎所設另一會社均曾輔助一切此舉志在增進東西之之交誼並介紹華人於友好之法人家屬 
[美國軍隊由歐返國]  
　　二十七日華盛頓電美運艦某號今日將載來因倫美兵六百名及在法陣亡美兵之遺骸八百具啓椗回國餘兵不日亦將首途來因倫之美兵將減剩七千名 
太平洋路透電 
[日政府之對華談]  
　　二十八日東京電據今晨各報載稱日政府之意中國如能保證滿意之郵遞事務則日本撤退在華日郵局無所躊躇此舉毫無政治闗係各報又稱日本對華决計表示同情願儘力輔助中國恢復權利中央商報謂日政府爲贊助各處施行開放門户均等機會原則計如有討論二十一條要求之必要則殊願討論之日本僅求維持共在滿舊有之地位與闗東半島之租借權除爲國防起見不再專有該處利源以背開放門户之心思日本擬贊成經濟利益範圍之取銷並將反對趨向共同管理之事務惟日本殊願贊助國際合作改良中國財政之政策預料日本將贊助英國對華政策歡迎美國資本發展中國鐵路與其他事業 
[外人被擄放回]  
　　二十八日香港電亞細亞火油公司稽查員賴斯末森氏於十月一日在西江被匪擄去勒索贖欵茲經開釋已於昨日午後行抵廣州即經醫士勸告由亞細亞公司代表一員送之至港其父母及賴弟等均在埠頭竚候賴下船後即入醫院養傷據醫士云賴共受傷四處並不重大賴被擄後頗受苦楚此次得釋乃於星期六日經華兵與警察救出賴因體虚尙不能詳述其遇救情形 
[東俄亂事]  
　　二十七日海參崴電格羅台柯伏之哥薩克人民决議請政府調開該地所駐謝米諾夫舊部代以加貝爾之軍隊十一月二十五日俄黨人在第五十二俄里處轟擊客車一輛傷三人同日且毁索昌路線之橋梁二座又損第五十三俄里之橋梁一座炸傷日人四名亞魯支諾被占之說業已徵實俄黨人現退至北方聞伯力刻派援軍赴伊滿地方 
[公電]  
　　安慶程管來電申報轉旅外安徽同鄉均鑒報載寧廣八屬同鄉會民權實進會公民大會等團體漾電誣讦慶福等以安正鐵路借欵事全非事實該路案卷宗均存省署不難覆查電中所述五年期滿危及路礦並把持提欵經營厚息等語種種駭人聞聽之危詞均係向壁虚造冀圖傾害現已武式向皖法院起訴恐遠道不察眞相特電略陳程慶福管鵬叩勘 
　　潘更生來電北京總統府國務院鈞鑒闗稅案已提出太會釐金未撤口實滋多請查照商會聯合會建議迅頒明令尅期裁釐以昭吾政府振作之精神用堅各友邦且我之信仰時機難再懇勿遲疑潘更生叩儉 
　　湖北太議協進會代電各報館鑒頃致華盛頓中國代表一電文曰華盛頓中國公使館轉施顧王伍四代表鈞鑒太平洋會議開幕以來公等在會所提各案及宣言國民一致贊助乃近有某國在京津滬漢一帶散布謡言希圖破壞我國金融以爲提出共管財政案地步連日武漢之國家銀行雖有多人兌現因準備充足鎭定異常人民激於愛國熱忱且多不願行使某國紙幣他埠情形亦然足徵國民確有自行處理本國財政之能力恐傳聞失實特電奉聞太平洋會議湖北協進會公叩敬等語特達太平洋會議湖北協進會叩 
　　安徽警察協會來電申報館轉旅外同鄉先生鑒安正鐵路問題敝會概不與聞漾日電報不負責任特此聲明安徽警察協會叩儉 
國外要聞 
[德國特約通訊（王光祈十月十五日）]  
　　德國賠償問題與英意兩國經濟 
　　德國因賠償問題以致國内金融紊亂對於德國經濟前途發生不安現象固不待言即受人賠償之協約各國亦因賠償問題引起自國經濟恐慌其所受之損失亦不下於德國如英意兩國即其例也 
試就德國賠償問題交付手續而論若每次交付皆用現金則馬克價值將日益跌落馬克價值旣低則德國工業家因工資便宜之故所製之貨成本甚輕將有横行世界之概若每次交付改用貨物則德國貨物又將充滿協約國國内而有喧賓奪主之勢就英國經濟而論一方面因爲鎊價太高所製之貨成本旣重難與世界市場上之德貨競爭他方面又因馬克價低德人無力購買英貨又喪失德國方面之銷場於是英國對外貿易銳減而國内因之失工者爲數愈多據英國方面計算德國賠償之欵項尙不足以彌補國内失工者之損失此英國所受賠償問題之惡影響也據意大利方面報告一九二○年意大利工人之工作時問爲德國輸人品所奪去者四萬萬一千萬鐘點爲英國輸入品所奪去者僅一萬萬一千一百萬鐘點是以意大利市塲爲德貨所充寒而本國工人無工可作此意大利所受賠償問題之惡影響也當英國失工風潮最盛之時英政府以爲此係内國問題故其解决方法亦從整理内國工業着手其已實行者第一·減少工人工資第二·减輕國内物價第三·增加生產能力其在計畫中而未實行者尙有數種第一·由政府與工業家訂立契約工業家將貨交與政府由政府包銷盈虚之責由政府負之第二·或由政府給與工業家補助金若干以救濟失工者之難闗第三·工業家運往外國貨物之運輸費用由政府負擔第四·若鎊價過高或另發行一種紙幣總之上述各法無非鼓勵内國工業家一方面重振旗鼓對外競爭一方面設法救濟失工危險至於工業家因此所受之損失則由政府負擔之然而此種計畫究竟對於事實有無裨益亦殊無把握於是英國當局始翻然改計以爲此種失工問題不是單純之内國經濟問題而實係一種國際金融闗係若不從國際金融問題上着想終不能得圓滿解决所謂國際金融問題者何即馬克之跌價是也讀者諸君至此必有疑吾言者夫馬克不過德國一國之貨幣耳何至於遂成爲國際金融問題且俄之盧布奥之可崙其跌落之程度遠駕馬克而上之其闗係國際金融豈不更甚於馬克奈何獨重視馬克問題如此此種疑問亦常往來記者胸中雖然馬克終非盧布可崙可比其故有二（一）俄奥工業遠不如德換言之德國在世界市塲上有重要闗係而俄奥則無之（二）德國因賠償問題不能不努力生產以吸收外國金錢而履行其賠償責任此種情形亦爲俄奥兩國所無德國旣在世界市塲上占如此重要位置非俄奥可比故盧布可崙可以任其大跌特跌而馬克則不能任其大跌特跌也然而今日之馬克居然大跌特跌矣據昨日市價每一百法郎可換一千零六個馬克每一金鎊可換五百三十三個馬克每一金元可換一百三十九個馬克此種跌落程度之大爲一年以來所未有不獨德國當局憂形於色即英國政府亦頗以爲慮最近英首相喬治與美國銀行家皆有將出而維持馬克之宣言英當局更認爲馬克愈跌則英國失工者愈多若馬克問題不解决即本國失工問題亦同時不能解决至於如何維持之方法此時尙未有詳細計畫惟聞英國當局將乘華盛頓會議之時與美國當局協商此事至於德國輿論方面之建議則主張將馬克與外國貨幣規定一種確定價格此後賠償即照此價格計算至若干年後再行修改云云此馬克問題對於英國失工問題之闗係及英國當局對於馬克問題之態度也 
意大利方面因德國履行賠償責任以致意國市場爲德貨所充塞意國工人自今年五月一日至七月一日失工者已由二十五萬人增至三十九萬人其中尤以金屬工業爲最五六兩月之間驟增至六萬六千人紡纱工廠亦幾乎完全停頓於是意國輿論界大呼曰（意大利人將爲德國經濟所征服矣）遂有人主張此後德國履行賠償責任旣不用金錢亦不用熟貨而改用原料則意大利一面旣可免除德貨充塞·國内失工之虞一面又能利用德國原料以振興國内工業爲計至得然在德國方面則又謂德國自歐戰以後國内工業破壞所需原料皆購自外國譬如鋼鐵原料即購自瑞典西班牙各國德國安有原料交付意國至於一九二○年德國對意國之輸出不過占德國對外總輸出百分之五換言之德國一九二○年對外總輸出爲六百九十萬萬馬克對意輸出不過三十四萬萬五千萬馬克耳可見就德國對外總輸出而論對意輸出爲數並不甚巨云云此賠償問題對於意大利經濟之闗係與意大利主張改用原料交付之情形也 
以上所述係德國賠償問題對於英意兩國之影響至於德國本身一方面固因賠償問題以致金融恐慌狼狽不堪而他方面又因賠償問題獲得兩種善果第一·德國失工問題獨較他國爲少第二·德國市場全係國貨充塞語云塞翁失馬寗非福此今日德國之謂也 
 
 

Page 9

 
 
   
 
 

Page 10

 
 
國外要聞二 
[東俄對日之新抗議]  
　　大連俄代表致日政府通牒 
　　華俄通信社二十四日大連通信云大連俄代表團於日前遞交日代表團通牒一件請其轉致日本外務省該牒内容如下遠東共和國政府爲欲與日本締結友誼邦交·及使兩國人民得爲實業與商業上之和平協作起見故雖見日本尙有軍隊存留於遠東共和國境内亦不吝决計與日本政府開始交涉蓋遠東共和國政府以爲國内農業之發達實爲大有利於日本實業商業之事也遠東共和國外交當局在與日政府代表在大連開始交涉時即知兩國和平之主要障礙厥爲日軍之存在於沿海省及其他東俄地境與乎日軍司令部繼續供給反對遠東共和國政府之俄舊黨團體遠東共和國政府同時又悉日政府爲維持兩國間在大連交涉中之友誼起見將開始撤退在東俄之軍隊并設法停止日軍司令部保護俄舊黨之舉且日政府代表在交涉中又曾向遠東共和國代表宣言以後當再無日軍司令部及日政府供給俄國匪黨情事言猶在耳而遠東共和國政府迄今尙未見日代表宣言之實現至深愁悵在兩國代表交涉期中遠東共和國政府能以事實證明在日軍駐紥區内之俄匪黨仍繼續受日本軍事當局之供給九月間日本軍事當局即曾供給白黨之軍械且匪黨隊中皆有日人籌劃策略助其搶掠居民十一月十五日伯西安諾甫加村俄國軍事郵哨所之被劫·即係日兵三十三人及着日軍服之俄人二名所爲十一月十六日四站海密羅等處之軍事行動即日本兵士與俄匪黨連絡而成總之迄今日本黨局對於俄匪黨之間接供給固未停止也海參崴之麥庫羅夫政府屢次將在崴埠及其附近之公共財產非法變賣而此種財產之轉運槪由日商行得日政府之允許擔任之沿海人民因此憤恨已極乃組織軍隊圖保護地方之主命財產此種自衛方法乃倣照義勇隊而來凡有破壞遠東共和國在沿海省之財產及以武力侵犯該地者皆取積極反抗態度十月中日軍駐紮區内之俄反對黨其獸性野蠻行爲可謂盡其極矣海參崴及附近各地無辜人民之被捕者不可勝數被捕者咸受種種酷刑或槍斃而不加以審訊十月間遠東共和國代表齊特林赴海參崴本爲制止該地之無法行爲及恢復損傷之元氣者竟遭暗殺舉凡俄反革命黨在海參崴及附近所施之各種無法與殘暴行爲責任實不僅由彼等自負蓋彼等之所以敢於大膽爲此者全賴日軍司令部及日政府之援助故日政府及日軍司令部實應間接負此項責任也遠東共和國政府所以將前事重提者乃抗議他人侵犯沿海省人民治安之舉且向日本作再度之聲明苟日本在沿海省南部之軍隊完全撤退則日本直接或間接供給俄反對黨之舉即可停止該地之治安亦得以隨而恢復遠東共和國政府以爲如此方能使大連會議中進行之交涉得圓滿之結果雖然雙方固皆知欲圖和平經濟條約之成立惟有日本將在俄境之軍隊完全撤退始能成功且如此方足證明日本尊重遠東共和國之意志實係眞誠也 
國内要聞 
[北京通信（野雲）]  
　　北京官吏之惟一要務罷工索薪 
　　近兩星期以來都人士咸集視線於金融風潮之一點現則風潮已平於是在此風潮未起以前之官吏罷工與索薪風潮又復大起茲就調查所得紀之如下（一）總統府總統府之經費大部分供自全國菸酒事務署小部分則供自崇文門稅闗以故向來各部院皆不免拮据而公府則從未嘗一言貧困東海向來厚待屬僚各部總長月俸千元者外有津貼千元出自公府此在袁氏時代已然東海亦繼承不廢其他若顧問諮議秘書等俸薪及補助慈善事業等費無一不源源不絶近亦忽然欠薪三月菸酒署崇文門兩處皆不能依時供給說者謂兩處稅額短收而公府經費則日澎漲因有供給不來之勢輾轉套搭墊欠頗多惟府中司員雖被欠發尙未敢公然作罷工之說也（二）敎育部司員罷工已數日嗣以擠兌風潮稍形平靜近則馬氏避匿天津不肯出來部員不得已向國務院財政部糾纒取到五萬元支票復如廢紙不可用而八校及公立中小學校又復以貧不可忍囂然起矣八校校長及敎員前昨等日已聚議多次對於罷課手發因議定决不再採用然如無欵以維持則絃歌終有輟止之一日至於公立中小學則更窮困不堪言近自金融發生變動以後物價因之驟增則生計維持益苦不易前數日聞各小學敎員已有所密商矣（三）參謀本部欠薪數月之多人所共知所有部員大都兼事他處用以自給其不能兼事者則多辭職或請假以去另謀生計每日到部辦公之員數極寥寥實際情形大略如此陸軍大學係直轄於參部者敎員之不能得薪與部員同惟近來兼事亦殊不易且兼事亦未必即能維持生計故遂亦大倡罷工並有日内即實行之說（四）海軍部之欠薪分兩部分一爲本部一爲艦隊艦隊欠薪已在半年以上本部才及四月曩者該部有漁業借欵之計畫以爲此事如果成功則以後部費與軍餉可以源源不絶乃甫具端倪而反對者紛起民氣異常澈昻該部至此雖未能完全罷手但逆料茲事前途已多荆棘因此上而總長司令下面部員艦員旣感於籌欵之艱難又怪其他機闗（如農商部）之不肯帮忙因此一倡百和乃有全體罷工之决議據聞李海總已有辭呈到府矣（五）蒙藏院所需經費本不甚多但欠發已久司員多有不能支持之勢近日亦有罷工醖釀此外若經濟調查局係無工可罷者而彼等局員則以舊議員資格日向政府請裁撤討欠薪新新議員近亦日向政府索歳費至於經費需要額較小之機闗若平政院·全國水利局·僑工事務局等平昔不能取欵於財部者則由會計人員自行向各銀行方面活動可以借得少許但自今以後金融情形逈異疇昔借欵是否有效則不無疑問矣一般官吏旣感生活之不易支持又見富有之機闗或自家有收入或闗稅能供給或鹽稅能提供按月頒發一文不欠者以爲同一國家機闗同一國家官吏何以一樂一苦判若天淵因此更感不快是亦罷工之一原因也 
[靳内閣眞將爲窮所倒]  
靳雲鵬近感時局多艱維持無法有欲幹不能幹之勢近已决計辭職已向東海表示决然引去之意法長董康前以罷工風潮已有掛冠之勢經財部撥給五萬元之支票暫度難闗苟延幾日不意中交擠兌之事陡然發生政府財政益陷困難部中員司又向董氏大鬧其薪金問題董謂財部允籌補發之兩個月經費若五天内不能到手我與諸君一同出此司法部門不知五日最短之期間内長度支之高鍾諸人又將何以應付此君頗饒書生氣言出隨行閣員之椅子當缺一位矣陸長蔡成勳前因錢的問題去而之天津祇爲與靳有同寅之雅回京帮忙幾天惟今幾天之時日已到錢的問題仍是茫然不知其結果巳向于化龍司長云没有錢眞幹不了我這回去决不受人欺騙回來受罪蔡氏此番辭意已是决然絶然無可挽回矣敎部馬鄰翼前以部中薪水無着提出辭呈去津引避辭呈中並提出四項辦法政府除令財部籌措欵項外曾派人赴津挽留靳氏日前亦派某秘書賫書親赴天津婉勸回任現某秘書已回代達馬氏不能回京意見謂馬稱部中有錢可以回京否則實難再幹言下頗形堅决當局知馬氏决心求去已有不再挽留之意聞正在物色繼任人物 
[北京之財政問題]  
　　近來中央政局因財政毫無辦法各項政務皆有不能進行之觀聞當局擬一種救濟辦法要求闗稅附增現在稅率之四分之一以此增收之額爲擔保發行公債將以鹽餘爲擔保之各項借欵澈底清理則鹽餘可以騰出應付緊要之政費明年一月適在闗稅改訂之期惟當此物價至不安定之時頗難得其標凖或將以此先行試辦年限如何尙未决定聞此案昨日財政部巳提出閥議討論外交團方面亦爲非正式之接洽 
　　烟酒借欵政府與阿卜脫磋商債額已定爲二千二百萬合同均已接洽就緒只候芝加哥銀行覆電同意即行簽訂聞阿氏日昨已得芝加哥銀行來電囑其回國詳加考慮阿氏因即通知當局謂須回與資本家協議再定辦法至於舊欠則托史蒂芬經手政府因稽核條件大苛亦頗不願承借故未再留祇請其到美後定妥辦法再行磋商至舊欠則允與史蒂芬接洽阿氏遂於昨日上午出京赴滬擬即由滬乘輪返美 
　　東海因中交兩行風潮以後捉襟見肘中央財政愈陷危境决意召開財政會議研究維持方法已飭秘書廳與各主管機闗接洽妥訂細則聞李士偉梁士詒朱啓鈐等皆在委員之列 
　　靳雲鵬鑒於政府財政困難已達極點昨日特在私宅招集華銀團各要人商確數項小借欵（一）華北借欵五十萬元（二）大陸銀行借欵六十萬元均無抵押（三）商業銀行四十萬元以上三項無論如何下月初間均須成立專充接濟府院部職員欠薪以免官變 
[京中交籌備無限制兌現]  
　　史交兩行擠兌風潮經各方面竭力維持近已日趨平穏將於來月一日實行無限制兌現前晚（二十五）衛戍司令王懷慶又在本宅召集會議討論進行手續除中交兩行正副總裁總協理外政府方面内財兩總長·及警察總監·左右兩翼·均經列席此外銀行界著名人物如周作民吳鼎昌輩亦前往與議首由中行總裁馮耿光陳述預備兌現手續以及進行一切詳情次由交行總理曹汝霖報告個人籌措欵額曁與各方面接洽狀况並謂下月一日儘可隨諸中行實行無限制兌現等語大家對此均極滿意允爲量力帮忙並定於日内再作一度縝密之研究即可完全决定時至深夜始行散會府院方面聞擬派員清查該兩行已代各有闗係人墊付各欵查明之後分别追討俾資維持一切進行手續决於財政會議表决其召集日期至遲不出下星期内至撥付闗餘問題當軸前託稅務督辦孫寳琦與安格聯疏通安氏僅允分三期撥還月終爲第一批現府院會商結果决再向安氏要求使其允即撥闗餘七百萬元不可分作三期應一併提用昨與駐京各公使商榷且謂鹽餘旣已抵押公債闗稅無妨援例聞公使團頗有允意至奉天解來三百萬直隸解來二百萬現均未用據聞政府以用不着擬即退回惟以解欵接濟甚感美意擬作爲借欵算利退還但要求兩主於六月内無向中央索欵以資有力徐事整理聞王迺斌到京後與當局接洽動欵意見今見當局此項處置已電奉張請示辦法又聞銀行公會之十八家銀行組織公庫之舉業經完全打消惟近日又有某某三四家銀行提議組織公共發行鈔票機闗擬定名爲協作銀行現正聯絡各銀行討論具體辦法惟中交兩行對此態度如何尙未確定 
[魯代表到美後之報告]  
　　山東參與華府會議之徐唐兩代表到美國後發來二信致各界聯合會者披露如下（第一函）各界聯合會同人均鑒敝人等在北京與外部接洽情形及起身時倉促狀况已託方君慰農代爲轉達在朝鮮釜山浦因風浪甚大未即乘船前往情形並已專函奉告想均入覽於二十日晚七時乘船八時半開行至二十一日上午五時半到日本下闗下船即又乘車六時二十分開車晚十時十分至神户二十二日十一時四十五分始至横濱當在下闗時打給横濱中國領事館一電說明次日十二時到横濱並請向俄皇后船接洽領事館接洽結果該船允待三十分鐘故得趕上該船然已倉促極矣開航後風平浪靜十一晝夜已到灣口窪（十一月一日）據同船委員聲稱由該窪至華府尙有五晝夜火車約十一月六日可到云云同船赴太平洋會議之委員有楊天驥章祜二君一係鐵路專門委員一係該會諮議與二人談及山東問題據稱我輩同人極多至華府時亟應設法組織一通信社將會中一切經過情形通知各國約計二個月用欵需六千元將來貴省能籌攤若干元臨時再商可也云云當時敝人等已表示贊同用欵與否屆時再行函告敝人等對山東問題至華府後擬將山東人之希望向總代表條陳或面述請其務照山東人之希望交涉并由報紙方面設法提倡俾將來山東問題能得善果東人之福亦中國人之福也徐樹人唐恩良謹上十一月一日由灣口窪發（第二函）各界聯合會諸先生鑒弟等此次赴華府會議對於山東問題固須盡力去做以東人之希望向總代表提出條陳并面懇其嚴重交涉一面就報紙方面設法以期達到吾人之目的（擬邀集留美中國學生共同動作）内地諸公切不可冷靜以待對於日本之種種進行方法應電請全國再加一番嚴厲以爲該會議我東問題之後盾諸公高明定表贊同再十月二十八日所乘之船忽接到無線電信一則係日政府訓令日本赴美代表務將日本在我國南滿東三省東蒙殖民案提出請列强承認等語查上述各地點純係我國領土豈有無故准他國殖民之理當段祺瑞當權時代雖經曹章等與該國結有此等協約均未經正式國會通過國民斷不承認望同人設法力爭無論如何不令將此案在該會議通過是爲至禱且我國外交自拒簽德約以來有變爲國民外交之趨勢若不趁此時機極力進行造成眞正國民外交一反舊式外交前轍外交前途仍極危險望同人諸公極力圖之弟等雖在海外亦極深感激也徐樹人唐恩良十一月一日發自美國灣口窪 
[山東省會議長之逐鹿]  
　　山東此屆省議會議員多係流氓政客並無偌大之資本不過招摇撞騙息借轉挪得一時之應手而已及至議員到手則急待舉議長舉參事賣票之錢以償債無如黨爭劇烈開會延期此宗欵項急切不能到手時至今日聞息借轉挪之各債均陸續到期債主逼門心中萬急於是異想天開高唱一種（無論何人有錢即可當選議長）之聲調以冀引起一般有議長之熱者羣相爭逐旣可以抬高票價又可以早日結束不料此種計策施之不久一般有議長之熱者果墜其術中起而逐鹿當時閧傳王鴻一爲青兗兩區選舉失敗而子難堪該黨之佔優差人物以王去而己不能獨存此次無論犧牲若干金錢必爲王辦議長而轉面子張公制號稱有團體議員四十一人按七十票當選餘亦再買無幾張即空空妙手而此宗金錢該黨中亦不難籌出况又有田督表示帮忙鄭幼亭爲上屆正議長此屆又當選議員對於議長一席雖云甘願犧牲然在外人揣測鄭氏旣得議員且又有上屆正議長身分似乎斷不肯居普通議員地位此外尙有王貢忱·萬仲翕·莊仲華·董必如·孫伯驊·杜助廉·李夢高等均積極進行預備議長謝一塵睹此情形遂聲言某次長又接濟十萬元已到天津某銀行借貸若干萬行將到手某某等尙允帮忙是以一般議員頭目爲之暈迷不知所從天壇俱樂部（謝氏所組織）之成立遂紛紛加入一時聲勢浩大閧俾該部有議員九十人之多當時大衆推測莫不曰謝一塵之正議長可無疑問孰料時日未久而其中變化無窮王鴻一爲官府限制張公制因内部紛爭鄭幼亭以利權所闗王貢忱等又爲金銀所逼因之均默無聲息至聲勢赫赫之謝一塵所謂某項接濟某項借欵者亦歸畫餅所恃者惟官府之帮忙以致茫無頭緒謝於此無可如何之際更多方運動借得十萬元敷衍目前當此之時突有李少如者（費縣人有四百六十頃地之家產）願以四十萬金而獲選惟李與官府方面素無聯絡但不知人的問題上有無妨碍現田中玉已經回任雖允由河工借欵中暫撥三十萬辦理議長然黨爭不息利益不能均霑田决不肯將此巨欵輕交謝手致貽話柄據此則魯省之議長尙在未决中也 
[河南有限制兌現觀]  
　　河南中交兩行及豫泉官錢局於本月十九日忽奉軍民兩長布告暫行停止兌現兩月惟限令鈔票仍須一律使用曾詳前次通訊自此風潮發生後中交行及官錢局鈔票在市面上遂大受影響各帮商人均以現洋交易錢商則將其門半掩半開蓋欲照常營業則鈔票不能兌現欲實行拒絶則軍民兩長布告有一律通行之明文旦時有武裝兵士持票取現不從則威嚇備至商會爲此事迭開會議竭力要求早日兌現旋經中交兩行行長允令各錢商將所存鈔票彚齊交兩行暫掣收條以便稍緩付現决不令錢商吃虧然市面對於紙幣信用已跌落不少矣二十一日晚戒嚴司令許得勝警務處處長龍敏修商會會長杜秀升等會銜出一布告略謂照得中國交通兩行及豫泉局在豫發行鈔票信用久已昭著近以京津漢中交兩行突有奸人煽動發生金融風潮輾轉傳播影響我豫以致中交兩行及豫泉局紛紛持票取現揆厥原因難保無奸人播散謡言希圖擾亂市面金融情殊可恨司令等負有維持地方之責除撥派警彈壓並通令所屬一體察拿造謡生事之人依法懲辦外當經稟奉軍省兩憲並召集中交兩行長豫泉局長總商會及各紳商等共同維持將此情形明白宣示現已籌有妥善辦法定於本月二十二日上午十句鐘起逐日陸續兌現以冀恢復原狀中行兌現設在山西會館交通兌現設在福建會館均以一千元爲限豫泉兌現仍在本號以五百元爲限每人准兌現一元至五元五人一排按次出入以示限制用免擁擠此係暫時維持金融辦法現在軍省兩憲極力設法籌備維持中交豫泉三行力圖恢復原狀合行布告商民人等一體知悉須知中交豫泉發行紙幣信用久著儘可使用無用疑慮旣經限制兌現自當照常通行各界人等素多明達務望以大局爲重萬勿輕聽謡傳相率恐慌擾及市面倘敢違不遵從定即重懲不貸云云詎此布告旣出之後各錢商反紛紛閉門表示反對而山貨店中之官錢局有許多軍人把守栅門兌現時皆便衣軍人排闥直入每次換取五元其普通商民尙未擠換到門而一日應兌之額已滿只得連連呌苦而已昨日（二十三）中交及豫泉又變通方法俟來兌之人萬頭攢動之際以百簽向空遥擲憑人拾取一時爭攘搶奪之狀傾軋呌囂之聲非筆墨所能形容然後再接簽兌現其老弱婦女搶不到者仍前向隅據知其内幕者言此次停兌中交兩行事前並無同意全係官錢局一方面之主張以致牽動全局因官錢局近日實不名一文不得不停止兌現又恐兩行照常交易相形見絀故獻此策或謂此舉係中交兩行另有作用未知確否總之河南停兌太驟外界不免互相疑猜云 
[隴海路罷工風潮詳紀（開封通信）]  
　　隴海西路機車房（在洛陽）本係全路最大工廠工人千餘近因管理廠務洋員蒂曼氏（比國人）特遇工人過苛激成反動全廠罷工延至二十日因調停未能妥洽復激動東西兩段（東至徐州西至觀音堂）全路工人完全罷工所有客貨列車一律停駛茲將罷工起因曁工人與洋員交涉經過始末詳述於下該機廠工作時間例以晨號三響爲凖詎十七早號方兩通蒂氏誤爲已過三次尙見有多數工人未來遂緊閉鐵栅拒衆於外適有一人停栅蒂氏遽以武力阻止遂動公憤已進廠者亦即全數退出欲向蒂氏理論而蒂氏復將爲首之二十餘人斥革將革單送令機務段長簽字該段長拒不肯簽工人方面對於蒂氏本久有怨言至此遂愈動公憤乃决計以罷工對付一面刋發傳單散布全路說明停工原因一面提出條件向鄭州總管理處交涉要求立撤蒂氏並擔保以後不准有此舉動限三日内答覆否則將於二十日起全路停駛車輛（車輛均由機廠駛出）該處接此報告後知風潮已漸擴大新任總工程司葛絲禾氏遂偕管理處洋員十餘人親赴洛陽查辦此案工人亦舉代表六人陳述罷工原因及要求條件葛氏答以有事從長計議不許藉端示威言語間頗加斥責一時千餘工人如火上添油譁然憤怒即由代表聲言此次如無公允答覆非將全路車輛罷駛工人數萬（合東西兩段）完全罷工不可葛仍不以爲意蓋葛初來華尙謂工人易於就範也葛回鄭後路工聯合會（係該路工人組織）即接中華工黨協會來電（内容未明）會中當即派人由徐南下接洽二十日起開始連絡東路徐州開封各機廠一律停車以示抵制路局當即飛電北京總公所請示辦法施督辦准電後以事起細微本可調處該局不善措置致釀成全路罷工風潮損失每日進欵數萬當特電覆申斥一面立派代表繞津浦抵徐查辦核報此二十二日情形也工人方面亦公繕稟帖上控督辦處呈訴罷工原因該稟内容言至痛慨略云自蒂氏管理廠務以來辦理種種腐敗又任意强制對於應發物件亦擅扣削即如揩抹機車油布一項亦不完全發給甚至車輛走運中途油盒乾涸熱烟騰冒傷及客貨安全事後又歸罪工人以不小心之咎又對於革斥工人罰資扣薪等均無正當理由廠務日形腐敗路政何能發展本月十七早竟當未届法定工作時間拉工人毆踢不以人類相視竊工人等同爲公家服役何辜遭此虐毒夫以中政府所雇用之洋員而得任意打中國人不但有背合同亦且傷及國家體面而主管者事後不加慰卹反聲言懲辦因此全體不平激起罷工末段除要求撤退蒂氏外并附若干條件（一）此後工人無故不得撤差（二）工人死亡疾病均須有相當撫卹并發給工資六月（三）有事撤差亦須付資兩月以上曁乘車票一張餘未詳聞此次隴海全路罷工尙未一週業已損失二十餘萬督辦處雖已派員撫諭勸令先行通車自有公平辦法而工人方面則要求必先容納條件方能上工刻下仍在相持之中據工人方面言該路罷工團體此次深得京漢津浦路工聯合會之同情公議資助八個月糧食爲該路工人後援維持其罷工期内生活工黨協會聞亦派人來汴協商進行方法該路工人聯合會曾宣言此次罷工專對隴海資本家爲難如各路所有連運仍當照運今日又宣告各界謂隴海路對於工人條件何日容納即何日通車似此情形兩方各走極端恐風潮一時未易解决也（十一月二十三日）另一通訊云隴海鐵路機務工人罷工自二十日起扣至二十三日仍未解决京津滬漢郵件不通新聞紙五日未到旅客之出省者每日至車站一探消息而回其來汴者東路則停滯於徐西路則停滯於鄭棧房客店均已滿坑滿谷郵務管理局於二十一日添招臨時郵差二十二日又添僱驢騾馱載由開封至鄭僅二日程尙可通融而由開封至徐州約七百餘里非旬日不能達昨從督署方面得一消息謂工人罷工之翌日隴海路之鄭州站長以旅客之要求擬借京漢路工人開車一次業已將三等票賣出詎爲隴海工人所聞立即貼出警告略謂京漢路同業大鑒吾輩同係工人利害相闗敝路同人因受虐待迫而出此曾要求全國同業同胞援助君等如不爲良心上之主張帮助外人請留神性命之險隴海路工人敬白云云京漢路工人見此佈告即力辭不敏隴海路於下午又將已售之票收回二十二日交通部及隴海路督辦施肇曾均派人到鄭調查并着人與工人疏通對於工人要求三項條件交部代表完全答應但云一面電部請示一面令工人先行開車恢復交通工人謂非洋總管去職後不能開車現正相持不下唯云如有軍事或特别緊急事故可開專車云云 
[湘議會議省葬林修梅]  
　　林浴凡中將諱修梅湖南臨湘縣人民國七年任湘軍 
 
 

Page 11

 
 
第二旅旅長與前零陵鎭守使劉崑濤中將同在零陵宣布獨立西南各省紛起響應遂成今日西南之局民八攸醴之役劉中將戰死於孔道橋至去年攻克全湘譚組庵特提出省葬劉公案於省議會經該會通過葬之麓山建築墳台極爲宏壯日前營葬成功趙總司令特親率僚屬冒雨渡河備文致祭其對於林中將飾終典禮則以公帑支絀僅給喪葬費二千元並擬定期開會一爲追悼而已或謂趙林感情本不甚厚去歳王育寅在灃縣獨立林復主持其間因之惡感更深此次林氏病卒粤省不能與劉公同受省葬是否以此之故未可知也惟省議員楊全等三人以兩公同在湘南首義功在國家應一體尊崇以彰先烈爰提出省葬林公案述署者共五十一人與提案者三人計之已佔省議員全額之半逆料此案必可通過茲將所提原案錄下爲提請援例喪葬以旌忠魂而勵士氣事竊湖南陸軍第二縱隊長林公修梅病故五羊城中身後蕭條母老子幼生前事功與前國葬省葬諸先烈亦不多讓一旦溘逝聞者莫不痛悼全等久參議席十年以來目擊諸先烈喪葬俱案交本會故一切典禮靡不備極崇隆一以崇報功績一以勉勵後來以故人材輩出護國護法諸役湘中將士獨較他省勇奮者觀感蓋有自來矣林公自民國三年反對袁氏充岳州要塞司令湯氏督湘命令通緝逃往日本雲南起義由滇黔轉戰西南驅逐湯督六年公與劉公建藩首倡護法時劉公遠駐郴永公以一旅屏蔽衡陽斯時傅良佐督湘調集各省援兵不下十萬横施迫壓卒攻克衡寳規復長岳雖現總司令趙公奪情奮起程公頌雲由桂來會調度有方克奏膚功然以公與魯宋諸公奮勇盪决故能以少勝衆以寡制多而支持護法之西南以至於今攸醴之役劉公戰死共歎楝折樑摧去歳驅張告成遷柩入城追悼改葬岳麓闢路建墳於情固當於理亦宜政府曾將喪葬費用案咨本會今林公又殁在政府擬開會追悼足見公道在人同此心理然因庫欵奇絀不敢言及喪葬亦係實在情形全等非不洞悉時艱第回憶劉林首義雖不幸俱遭短折然一則幽壙宏隆名山並峙一則旅櫬淹滯異域莫歸在已葬者固令人起敬在未葬者轉令人傷感嗚呼江上峯青固可慰劉公於九原曲終人杳何忍置林公於五嶺况崇死者正所以策勵生者世變方殷需材日衆是又當師前此對於諸先烈以爲矜式者矣所有擬照劉公喪葬之理由是否有當仍候公决提案人楊全等連署人魯采烈等 
[川將領電告退兵原因]  
　　希望各省聯軍再舉 
　　援鄂川軍前敵各將領因變更軍事計畫退駐巫山一帶嚴取守勢茲由各將領電述退兵理由特照錄如下頃以鄂方不靖吾川以聯省主義期自治之成功同比鄰以修好我總司令爲此召集軍事會議徵求全體意見僉以援鄂盛舉義不容辭誓即一致出師即以促成統一棣等謬膺重命願作前驅同鄂西軍於八月中旬繼續東下所向克敵敵軍望風披靡我軍乘破竹之勢直扺宜昌近境數次彼則深溝高壘以相持我則秼馬厲兵以進攻屢佔優勝報載詳明無待贅述惟此次出兵之初衷本期援鄂有成始行返斾不料全功未竟率爾回戈不得不一再陳詞以明眞相當我軍出境之始鄂人驅王未成亂機四伏我軍乘勢進取師行有功已而王督去職吳蕭挾重兵以與我相持戰局一變又以湘省内訌趙氏中梗吳氏乘之反間搆和遂遲廻湘省之師吳氏得全力攻我戰局又一變棣等僅領萬夫之衆鏖戰一月有餘湘省旣已背盟援軍又未覆集衆寡之勢懸殊勞逸之形逈異倘復不審時度勢孤軍深入兵家忌之故特會同前敵各將領整軍引退待時進攻一俟粤桂之軍南來滇黔之師北指湘省有反攻之約鄂爲内應之謀我軍即聯轡東行同仇敵愾現在吳氏所行殆朝不謀夕楚歌四面師老何支聯軍一攻勢將立潰尙望援鄂諸友軍整乃兵馬裹彼餱糧無誤戎機及時東下聯西南諸省爲一氣促中央政體以改觀幸此志之竟成庶大局共有豸是則川軍之幸抑亦　人之榮光臨電神馳伏維亮察喻培棣唐式遵張冲李樹勛李國輔鄒有章費東明等同叩 
[鄂省鹽斤加徵之搜括]  
　　鄂省自鹽斤實行加徵以來榷運局長孫爾康氏爲增加稅收起見特通令各分局從嚴稽查免致影響國課其電令略云此次加收商販原爲接濟軍需在未實行加徵以前商人聞風騖利乘機多購固所難免第虞有不明大義之人仍託商户之名乘機屯積以致影響加征着自本月二十四日起凡十一月上旬已售未提之鹽必須由商人取具切實舖保結領到局再由各分局長加蓋私意方能提運鹽斤換發水程否則仍須每擔補收一元以杜弊端如未經商人取具保結各分局長有私准提鹽換發水程一經查明立予呈請督憲以軍法從事而商人所提之鹽斤亦必悉數充公即由各分局長佈告局門併自行規定換發水程時間商人果取有切實舖保各分局不得稍有勒換行爲病累商人致干未便電到卽將已售未提之鹽斤確數電報來局併將換發水程之存根商人所具之保結彚報到總局以備考查 
[南潯路續借日債之經過]  
　　南灣鐵路近與日本興業銀行商議續借二百五十萬旅京贛人及該省人士以恐侵及路權迭起反對聞該路抵借日債利息每期三十五萬元當訂立合同時書明四期不繳利息即歸債權管路歷次總理多延至三期始還利息此次該路新選總理適爲四期應付利息之時蔡子賡蒞任即與興業銀行商議續借以償利息惟興業銀行以應付利息及購買車頭與整理路線修建鐵橋等須欵二百五十萬始能整理一切因與潯路當局商議借額該路當局以三期所欠利息只須百零五萬連本期利息只共需百五十萬已足償還至購買車頭該路業與交部商洽允借駛用建設鐵橋以及整理路線則擬以將來利息稍爲延壓至第三期已足敷用故决只與商借一百五十萬並無須訂借巨額其意即爲借新還舊並不增加債額興業銀行以蔡氏旣有辦法允只訂借如數亦不必强其多借只俟各方面同意即可簽訂撥交事爲贛人知悉以不借日欵則第四期已屆日人即將管路别籌欵項又無可謀只得忍痛續借蔡氏以各方面反對之聲漸寂可以放手做去聞日内將與興業商議簽訂手續 
[福建全省學校聯合運動會]  
　　失炸藥亦受影響 
　　此次福建全省學校聯合運動會係自十一月十八日起至二十五日止在南校塲舉行計聯合運動學校四十四校運動員五百二十四人前兩日係球隊之預賽或比賽第三日最爲重要蓋開會式中之重要項目多在是日也孰知前一夜即因協和大學失去炸藥一箱電交涉署請查緝並謂明日運動會塲須注意等語是日名譽會長李厚基·會長王述曾均不到派省公署科長吳曾褆敎育廳科長王振先代表興致勃勃之官塲人物遂爲之一阻實則該炸藥係該校建築中用以炸岩石者須施以相當之手續非一擲即可以殺人者次日起王述曾却亦逐日蒞會二十五日午前在南校運動數項後即行閉會式午後在一中學校操場行授奬式現綜計五項運動分數最多者（一）一師吳德懋（二）美華黄炳坤（三）外國語學校沈昆南十項運動分數最多者（一）一師林仰秀（二）美華書院黄炳坤（三）外國語學校沈昆南而爲參觀者所最愜意者則五英里競走（一）三一學校林又新（二）尋源學校林居仁（三）私法學校高誠學綜計此次運動較許世英巡按時代實大有進步然以秩序論則遠不逮蓋職員三百餘人辦事者不及數人也至以各道運動員而言閩道爲上厦門次之汀漳又次之至建安則無一及格者明年非在汀漳道即在建安道屆時當再有劇烈之競爭也 
[蘇議會之爭長潮（二）（十）　陶保晉倡始辭職]  
　　陶保晋致省議會辭職書云同人公鑒保晉自國會非法解散以來從事法律職務兼營地方實業無心政治者久矣本屆省會改遷承邦人士之推戴當選議員自慚馮婦已覺無聊然猶冀集合同志共趨正軌使省政前途自治曙光或可藉此發展乃不料政團集合竟以個人爲重心於是引起競爭糾紛莫解使省會陷於窮境此爲始願所不及料溯自開會以來保晉力主和平原期雙方諒解共策進行及其結果仍於大局無補元日曾致孝若一電勸其根本解决早日息爭而仲仁孝若亦電請另選賢能乃同人猶以爲彼方别有用心意在破壞團體不僅反對個人故仍積極主張力圖貫澈以致兩日投票又濱成撕毁選票之惡劇似此行爲雙方各走極端試問莊嚴之議會竟掃地以盡何以對江蘇父老何以慰烈士幽魂現在六十日會期只有二日默察暗潮仍難寗息保晋外憂清議内惕神明愧乏長才挽茲危局謹以痛議會將死之心爲個人引咎之地辭省議員職以謝蘇人所有本屆會費四百八十元以一百元賻烈士以二百元助蘇賑以一百八十元助寗賑另函會計科分别撥付藉贖愆尤諸希垂察爲幸陶保晉啓 
張福增來電云上海申報館轉江蘇全省父老昆弟均鑒本屆本會召集以來因金錢賄買議長致令省政停滯福增勉隨同人之後抵死爭持冀維人格歷經宣言通電當蒙鑒察乃遲延不决張孝若旣口是心非陳某等尤執述不悟議會之末日將至猶冀死灰復燃連日議塲紛爭究竟誰爲禍始况陳某久未出席焉知會内情形頃閱彼等八十五人宥電藉詞撕票淆惑聽聞而於撕張孝若之票並未言及且該電止列前五人其八十人何姓何名何以不能詳列究竟誰搗亂誰無覺悟誰爲議會敵誰爲江蘇人民敵我父老昆季一諗由來罪人斯得福增良心未泯寗以個人殉議會斷不忍以議會殉個人斧鉞之加在所不避威迫愷嚇一笑置之除縷述個人數月以來經過實在情形付之公論外特先電陳諸維公鑒張福增叩沁 
[南京快信]  
　　泗陽縣敎育會會長吳克賢迭被該縣公民在省署敎廳控告昨該縣農會長耿良輔等又來電爲吳辯誣　　新疆省議會來電通告第三屆省議會召集成立依法選舉李溶爲正議長江孜阿合沙爲副議長 
　　實業廳長昨日派支恒棟赴清江密查利淮電燈公司有無外股情事以便覆核 
　　張實業廳長昨奉農商部指令於沿海各縣設立水產講習會限十年内一律成立 
　　土布繼續免稅財廳已電財部請示 
　　軍署軍法課長王履占已由財廳委充同里稅所長所遺軍法課長齊督改委席鑅接充遞遺軍事審判處長委楊書林補充 
　　代理徐海道尹朱振儀昨派總務科長張之宸來省謁軍民兩長陳報要公聞兩長有將朱改代爲署消息 
　　王桂林前請假赴津爲其封翁及太夫人祝壽昨已事畢返寗消假照常視事 
　　江寧鎭守使宫邦鐸之太夫人昨日誕辰齊督王省長曁各機闗長官均往祝壽 
　　蕭耀南昨派諮議孫建屏來謁齊督有所接洽 
[杭州快信]  
　　兩旬來杭市現金缺乏異常滬滙升至每百元一元二角尙無現金吸收現由總商會轉商杭縣知事擬開金融評議會會商救濟方法 
　　高審廳昨委貴德馨充天台承審員高檢廳昨委潘霦充桐鄉管獄員　 
　　三門灣漁業公司自前日起開始行駛漁輪并製特别旗號呈報實業廳備案 
　　紹興第五區菸酒分局發現僞票案經省議會提起質問稽徵所員吳益甫欲保全局長沈灝位置用空白禀紙以减稅爲名誑各酒坊蓋柬被各坊偵悉開會公電省長查辦現已令行高檢廳飭杭地審廳移轉管轄傳　人證歸案訊辦 
　　江蘇奉賢縣等屬袁清兩塲蕩塗災况奇重蔣運使得報後已咨行松江運副飭塲查覆核辦 
　由平湖達杭州竹排經過各卡闗屢遭留難需索上年瓶窰商會呈准省署通飭禁革現德清石門灣陡門新市各局卡仍有前項情弊沈省長已令財政廳派員密查地方通信 
[蘇州]  
　　鄉區盜案迭出吳縣自郭知事蒞任後各鄉盜案迭出併有種種淆惑人心之邪術發現茲將最近發生者彚錄於後昨二十八夜睢停鄉索路村劉永發劉叙發徐伯川三家被外來盜匪二十餘人挨户搶刦共被劫去米麥衣飾銀洋約值六七百元事主徐伯川被傷又葑門郭巷鄉濠里村朱姓家於昨夜三更時被盜匪數十人破門人内搜刮一空共約損失二百元又陸墓鄉胡家橋李姓富户於前日夜半被盜匪數十人撞開大門劫去衣物銀洋甚鉅并擊傷事主當經獲住匪徒張有亭張三兩名業已解縣又木凟市石碼頭周姓家於前日夜間被盜匪十餘人持械行劫損失數百元又滸墅闗鎭某雜貨店被行使邢術者用紙人劫去銀洋數百元現已報告警區偵緝主謀又蠡墅鄉上方山招寳嶺發現字句怪誕之旗幟等物其句有文武任你殺不可損黎民及皇帝萬萬歳與黄禍及大和魂等語迷離惝恍决爲妖邪無疑也 
　　小輪撞沉米船前日上海泰東局福星輪船拖帶公司船貨船等開赴常熟行經崑山巴常湖適對面駛來米船三四十艘飽張布帆魚貫上行其時風急浪湧彼此避讓不及内有石姓一船被福星將該船右舷撞破船身即行沉没當時船夥均被救起搭船回常報告後現已雇船會同該輪水手赴肇事地點設法起撈而輪船方面亦已繪具出事圖樣預備交涉矣 
　　工巡局路工廢弛蘇州工巡捐局成立以來種種施設頗不理於人口而以路政一端尤招物議該局對於修築金　馬路本年五月間曾有一度招工投票之舉竟無形消滅上月城外四市公社特開緊急會議議决停止繳捐即以捐資自行雇工逐段修築該局得此消息乃委局員謝某向四公社疏通允即日進行修築四公社所議辦法因此中止詎該局雖與修路工頭訂約而開工仍遥遥無期近四公社又向催促該局始答本月二十日一准動工繼又延約二十三四最近數日則寂然無聞詢諸包工頭目則謂已向該局請示開工日期有五六次之多均未獲見輩事及有權負責之人以致不克開工現聞城外四公社己定期開會擬照前次議决辦法積極進行云 
　　市公所會議積穀蘇州市公益事務所昨因採辦米穀以備明春平糶特邀集貝哉安杭伯華潘子義程幹卿吳頴之等蒞所會議决定到會者均爲發起人當塲由杭伯華吳恒孫鄧君翔等各願墊一萬元其餘各人另行籌集收欵處指定西中市商業銀行 
[無錫]  
　　三師附屬游藝籌振省立第三師範附屬小學因本年江浙兩省大水爲災哀鴻遍野爰於昨日（二十七）舉行籌振游藝會先期由敎職員籌備一切就平日各級敎授之學科擇其較有興味者加以表演入塲劵分特别普通兩種一律收費（特别劵小洋一角普通劵銅元七枚）於會期前由各級學生分任推銷昨日上午九時開會男女來賓統計約二千餘人一時座爲之滿表演節目有三十二種之多均有聲有色各具特點會塲特設籌振箱來賓慷慨解囊者頗不乏人分售節目說明書每張銅元二枚悉數移充振捐至五時三刻始行閉會 
[金山]  
　　　勸告議員回頭金山勸學所長張本載等致省議會電云南京省議會議員公鑒諸君爲金錢爭長演全國未有之醜劇我江蘇三千萬人格辱没殆盡諸君固不足惜其如全省議會何葉君立民犧牲個人爲省會爭幾希之生命一息尙存回頭有路勿再天良泯滅使莊嚴議會隨葉君軀殻以俱亡最後忠告務希猛省金山縣勸學所所長張木載·縣敎育會會長宣猷·縣農會會長潘玉振·商會會長彭維城·欵產經理處總董蔡德繩·縣署三科主任沈崇基·縣視學沈世骐·公民陳邦本唐思齊蔣承謨畢治安等叩感 
[嘉定]  
　　兩校比賽足球昨日（二十七日）南翔義務小學足球隊縣立甲種師範足球隊在城中演武場比賽足球請湯壽昌爲公正人下午二時許公正人銀角一鳴雙方球員俱各奮勇爭先初則勢均力敵無分上下約歷二十分鐘之久爲義校球員余宗禮攻進一球後休息十五分鐘繼續比賽下半時義校球員取守勢甲師球員奮力猛攻雙方均無勝負結果爲一與零之比義校勝一球 
[清江]  
　　省委檢騐舊砲本省各縣原有舊式鐵砲係前清防禦洪楊之亂而設清江浦爲漕河重鎭故所設之舊式鐵砲獨較他處爲多如城内之靈應寺贊成宫城外之盧將軍祠留雲軒以及各土圩門均有此項鐵砲安置統計全城内外約有二百餘尊而尤以東門城隍廟圩上之鐵砲爲大該砲砲身註明重量一萬餘斤倘以淮陰一縣境内計之則所有砲鐵當超過百噸以外全省之數已可概見現齊督軍以此項舊砲廢棄可惜日前特派專員率領寗波工匠來浦用藥水將砲化開聞將分運寗滬兵工廠改造他項利器 
[安慶]  
　　王善荃提前接印原因皖省警務處長經許省長電保閔海道尹王善荃調任奉命已有多日王氏已於本月二十三日乘江孚輪抵省並道經蚌埠與張督接洽妥協許省長本擬令其下月一日接事俾前任處長程炎勳將經手餉項結束清楚惟以日來程之私人意圖挽留造作蜚語希假市民運動恫嚇官廳并派代表赴省署請願許省長大不謂然當傳程炎勳到署面加申斥一面飭令王善荃趕速接印視事是以王氏即於本月二十六日將警務處長兼省會警察廳長印信接收而程黨騙王舉動亦頓成曇花一現聞許省長前委程炎勳之公署高等顧問并有取消之說 
[徐州]  
　　縣署整頓田賦銅山田賦向由各鄉田料包徵包解自曹知事履在以此種辦法有損國稅收入乃令知田科查其徵收實數完全報解田科因有損私利遂託某董見曹闗說未蒙允許田科乃多方刁難致國稅收入驟形銳減聞縣署刻擬嚴加整頓以清積弊 
　　駐徐皖軍返省皖軍尹鳳山馬隊三營陳德修步隊三營駐徐數年現皖督張星五因届冬防皖省本有軍隊不敷支配特電陳鎭守使將尹陳六營調回皖省惟該六營開拔費約需二萬元聞當局擬責令商界擔任現已由各業開會籌撥一俟此欵湊齊該六營即行開拔南返 
　　尙有地方通信二轉入後頁 
雜評一 
[外交會（默）]  
　　太平洋之開會期不過二三月耳而此二三月中討論闗係中國問題更不過數日耳且此討論中國問題之數日已幾去其半則今後數日之太議正爲中國之緊　闗頭時機一過無可挽救國内爲援助太議代表面所設之團體正宜於此數日内力盡其援助之責任而加以暫促倘使寂然一無動靜或則今日開會無結果明日開會再磋商必俟從容討論而後始有所表示則時機早已過去中國命運早已决定矣是故中國國民果有意援助太議代表則今日宜早注意之也 
[蘇議長產出（訥）]  
　　爭持五十八日之蘇議會至今日而所謂議長者始呱呱墮地名爲遵兩張除外之約而實則南派失敗北派仍佔最後之大勝利何以故以今日產生之議長即彼北派所預定第二步計劃之人也此預定第二步計劃之人即第一步之替代而操靈魂之人亦即金陵俱樂部之主要人故舉徐爲長猶之舉張爲長也今後之江蘇省議會仍是金陵俱樂部之省議會仍可進而包辦蘇政然則南張派五十八日之爭持亦可謂空費一番心血哉 
 
 

Page 12

 
 
地方通信二 
[鎭江]  
　　寳應知事交替實應縣知事姚炳熊因病電省請假省令候補知事嚴型前往署理嚴奉委後已於今日（二十七）由寗乘車來鎭聞明日即將改乘小輪赴寳履新 
　　印花定期檢查今屆冬季印花稅大險查業由警察局張局長將一切手續佈置完備准於日内先從第一區内開始檢查 
[揚州]  
　　演講敎育·江都義務敎育期成支會幹事沈少希敦請五師附屬敎員王肖坡於二十六日假大舞臺於演戲半終之際演講義務敎育以期感化 
　　運使赴寗兩淮運使丁乃揚二十六日赴寗謁見軍民兩長商辦公務聞一俟事竣即行遄返 
[嘉興]  
　　籌賑會近訊嘉興紳商學界因今冬災黎遍野曾籌設一災振會刊印募啓分寄京省滬各同鄉代爲籌募以資散放現寒冬已届災黎待哺嗷嗷至各處所繳捐欵尚屬無幾故由會函催各經募人匯寄一面并通告各職員於今日開會集議一切以便進行又今春在運動場所開之北方災振游藝會十八天所收頗距連同募集欵項約共一萬元左右除匯交省署轉交災振會洋五千元及紅十字會洋二千元外尙餘一千餘元由縣商會會長高如灃保管現聞將移交本縣災振會以作冬振之用 
　　糧賦收數寥寥嘉興十年份丁銀開征以來因遭歳歉糧户赴櫃完納者寥寥無幾據經征人查核今歳丁銀收數不過一成有餘即九年份銀糧收成統扯亦不過四成左右各催征史雖思赴鄉力催無如四境災象頻仍鄉民十室九空無力輸納日前曾將災况呈縣請求從緩催征以纾民困 
來函 
[金山公民蔡模致省長函]  
　　省議會議員利令智昏不顧人格不顧人格玩愒時日坐糜公帑開會已逾五旬議長尙未選出實屬無恥之極輿論吐棄萬難存在查省議會法無故不到會十日以上者除名現挾持缺席者已數倍於十日閉會在即乃尙有人主張延期但法定延期之理由係必須繼續開議現該會旣未開議何從繼續以三倍延期之六十日尙未選得一議長更安望其於延期之二十日中開議要案且此種金錢議員良心破產即使開議於省政大局非特無補反或有害不如忍痛一割另起爐灶或可望其推陳出新省會代表人民省會興亡匹夫有責心所謂危不敢緘默撥請鈞座於該會行咨延期時毅然拒絶且議長爲對外代表公文程式須代表署名旣無代表署名當然可以却回俟閉會後再行徵集六十縣各法國各公民意見除名解散再選召集江蘇前途庶幾有豸迫切陳詞伏祈明鑒蔡模敬上 
 
 

Page 13

 
 
   
 
 

Page 14

 
 
本埠新聞 
[全蔣兩國民代表來電彚刊]  
　　法代表質問華代表說不確 
　　請注意魯案及二十一條 
　　促代表速提 
　　昨日本埠接華盛頓余蔣兩代表來電云（一）今日太會繼續討論稅則問題顧使提出三步進行案第一步速即實行十二·五稅率第二步由中國自定短時期之最大稅率並同時自行審訂稅則第三步完全自主稅則顧使充委員會中國代表（二）魯案尙未提出（三）星期五太會將提出治外法權並租借地問題第五次太會遠東委員會開會施使提議即行撤除在中國之外國郵局王使提議請大會規定時間限制治外法權進行程序（四）今日無甚舉動（五）據報告法代表質問中國代表權說不確法國反對限制陸軍及潛行艇案英國力主二者一併限制（六）又電請國民注意魯案及二十一條據報告共管中國說不確由某英人傳播無正式闗係北京代表抗拒甚力今太會已預備接管魯案二十一條及其他特殊問題時機緊急而中國代表尙猶豫不决國内各團體應即逕電代表促其從速提出力爭期在必勝美國輿論尙帮助我國可由國内逕電休士 
[全國國民外交大會消息]  
　　昨日協商提案　今晨續商　明日大會 
　　全國國民外交大會將有對外宣言在明日星期三之大會中通過發表故先由提宣言草案者數人於昨日下午四時在寰球中國學生會開會協商討論結果定於今日（二十九日）上午十時仍在寰球學生會開會續行討論俾明日開大會時較爲便利云 
國聞通信社云國民外交大會浙江代表於昨日下午三時在西藏路寗波同鄉會招待各省外交大會代表到三十餘人由沈鈞儒主席申述談話會之意旨在應外交形勢之緊急作相當之應付主張另由各省代表發電至太會力爭一切并設法調解北京上海兩方面之誤會當時蕭劍秋·周霽光·李傑·孫炳元等均有討論結果要求於明日（星三三）開大會無論如何不得延緩又推定張季鸞·蕭劍秋·周霽光·沈鈞儒等擬就致太會電文一通當塲即由各省代表連署以便大會時提出通過拍發散會時又推蕭劍秋負開大會日期及一切手續責任 
[新法使行程訊]  
　　國聞通信社云前晚何護軍使及許交涉使宴法國公使佛洛林於交涉使署當時在座者有法總領事韋理德警察長佛安利上海道尹王賡廷警察廳長徐國樑上海縣知事沈寳昌及法公堂會審員聶陳兩君云云 
法公使佛洛林氏聞定今晨（二十九號九時三十分乘滬寗花車北上本埠官場如護軍使特派參謀長代表歡送外許交涉員警廳長王道尹沈知事及交署科長陳世光秘書楊小堂等均須到站歡送並聞許交涉員派科員沈頌閣隨車護送公使至寗拜謁軍民兩長並由許交涉員分别電呈曁咨行寗交涉員一體妥爲照料保護云 
[張作霖參謀來滬]  
　　國聞通信社云頃聞奉張已派其參謀長喬某偕同旅滬之張某日前乘榊丸來滬將與西南各省在滬諸要人作進一步之接洽並聞喬某現庽法租界張庽云 
[梁士詒之行蹤]  
　　梁士詒與趙慶華於本月十八日由滬乘滬杭甬鐵路花車聯袂赴杭昨日（二十七）日梁氏由杭電滬杭甬鐵路局云准本月二十八日由杭乘夜快車來滬當經該路局長立飭車務總管楊先芬備掛一號花車（即大班車）一輛於昨晨（二十八）由滬開杭之一百零四號早快車掛杭迎迓於當日下午六時由杭開滬之一百十五號夜快車附掛花車來滬同行者係前滬杭甬鐵路局長趙慶華到上海北站准夜間十時四十分抵站即將赴京云 
[字林報閘北越界築路之片面]  
　　謂法律不必論也 
　　世界新聞社譯字林報社論略云當此華盛頓會議及國際聯盟會大活動之際上海工部局與閘北當道又因一路而起紛爭實爲憾事以一小小之地方事件亦不能不惹起許多之衝突與不快又何怪國際間之界務極難解决哉此次之爭係闗於工部局擬造之一新路工程已進行不少路在老靶子路迤北數百碼達淞滬鐵路線閘北當局謂其地係屬華界令工程停止進行以待管轄權問題之解决按法律問題吾人乏討論資格今姑不論茲就事實上論之上海租界及其毘連一帶所最需要者莫平闊之道路有良好之溝渠若無論何方面凡阻撓此種改良工作者即爲妨害上海公衆之最良利益今工部局擬築新路之地係一長方形之低區污穢業集一年四季各有不同之齷齪情形實爲疫病製造之所今將其開作道路布設溝渠實於衛生上大有裨益然此項論據竊恐於管理閘北之武人當道無甚影響也外人居住於商埠界域以外之全部問題不久將予以根本之解决就上海一隅而論此問題已極緊迫漢口等處殆亦相同上海租界内華人日衆致使本劃作外人居住之租界外人無處棲身不得不僦居租界以外當西方人最初與東方往來時日本人將荷蘭商人拘禁於丹喜馬島不許越雷池一步廣州最初對待外人亦發生種種衝突正如今日上海租界中因居人衆多而引起之齟齬相同吾人深望將來中外交際史上得以消弭從前此種之誤會凡處置此問題之外交官員無論爲華人外人皆當知一無可辯論之事實即上海中外居民逐漸增加决非强設的界域以内之地位所能容必有一方法以處之中國之官員無論爲閘北當局抑爲高級當局若謂（上海人滿之情狀非吾人所造成外人之來非吾人所邀請吾人祗能執行條約之條文不許外人於規定之界外居住）是無異欲强爲事實上必不能爲之事徒然詞費而已本報前曾論及爲上海前途計必須特設計畫將其區域擴展成爲一（大上海）此種計畫之所包含者較僅僅租界之推廣尤爲闊大蓋於租界範圍以外應另創造一上海區域歸華官管理與租界離而爲二也但此爲將來之事今者闗於閘北造路一案吾人深望華官勿堅持其態度因此種態度於彼等無益於他人則有大害也 
[勤工儉學生團之昨訊]  
　　官廳助費　組織大綱 
　　國聞通信訊云被迫歸國之留法勤工儉學學生團於昨日繼續向各有力機闗團體及私人接洽作切實之討論青年會方面主張分省解决交涉使署昨日告知該會政府方面巳允維持最近生活以三日爲限派人赴各旅館承認館賬如有願意回家者由官廳發給路費至於欲繼續求學等之問題應由各界設法政府無力兼顧又囑該團速將各項表册寄去以便辦理又該團宣言書除登載各報外現又印就多份預備分發各處至學生團内部昨亦由幹事部議决組織大綱如下（一）本團宗旨在陳述被迫歸國眞相及圖求學生活問題之解决（二）本團以此次被迫歸國者（計百零四人）組織之（三）本團幹事由同學省籍人數爲比例每八人以下得選出一人十六人以下得選出二人但遇公務忙時得臨時加選（四）各幹事組成幹事部分庶務文牘交際會計四股辦事又幹事部不能取决之事則交全體大會公决之（五）本團任務大要（甲）航行中任務（一）沿途僑胞之接洽（二）同學履歷志願之調查（三）作通啓報告此次在法求學運動之經過（四）電上海商會及學生聯合會抵滬時請來船招待（乙）抵滬後任務（一）向各方面接洽詳告此次運動經過并　其援助（二）電有　係勤工儉學生之要人如張汪李蔡四先生等請設法敎助（三）闗於尙在法國之同學希望各界有所主張俾不致再遣送歸國（四）闗於被外人押送的恥辱更希望各界有所主張據理質問（五）本大綱有未定善處得由幹事部通過隨時修改之 
又悉該團已向交涉署要求在有寢室無學生居住之學校（如中國公學）容該團暫寓以省負擔云云不知交涉署將何以處置也 
[會審公廨調解加租風潮]  
　　應持平辦理 
　　國聞通信社云公共租界會審公廨自將限制加租公告發布後房客方面非常感激惟公廨以加租風潮亟須解决務期房東房客各得其平特於昨日函約新閘路跑馬廳楊樹浦等新康里房客聯合會職員嚴諤聲丁君才金鴻翔等至會審公廨辦公室由英包領事接見領事謂據新康洋行報告年來地價及電燈自來水等一切用費較前倍屣彼等加租亦非得已而房客方面亦有不能負擔之苦衷今後希望賓主兩方面仍應以持平辦法即日和解領事亦當婉勸房東讓步當由金鴻翔嚴諤聲等詳述房客方面實在情形領事亦頗爲嘉納云 
[渭水坊房屋遷讓之結束]  
　　國聞通信社云浙江路商界聯合會因調停渭水坊房屋問題聞雙方皆願和平解决昨日照常收租訂明來年陰曆正月底一律出讓此事巳告一結束矣茲將該會通告房客書錄下敬啓者本埠房屋挖租惡習及房東一方面請求發封舊例均奉會審公堂給示分别禁止駁回公佈在案本路渭水坊房東謝興公司懸牌限十一月十四日一律遷讓疊承貴同人函囑敝會維持幸勿年内動工業由開會公推孫總幹事長雙方調停一面偕公舉代表六人迭次陳明年内困難情形承姜大房東惠允從權正月底一律遷讓打笆一層雖可勉力通融惟兩個月損失赔累利息三項爲數甚巨正月房租須一律付清且舊歳已減房租新屋諸君皆可蟬聯誓不召租交易所妓院等語敝會總幹事長迭偕貴代表六君子一再多方陳說始許正月房租祗收半月并出新屋全圖傳觀均謂實與他處房東本打笆修理而設詞翻造者不同更與會審公堂闗正會審官商明陪審領事同意公佈之禁止與駁回兩事有别敝會同人半月來奔走調停不辭勞怨際此功虧一簣應求和平解决現已月終務希貴同人各備一二月租金同敝會業已函請汾興公司賬房照例仍持房票收租尙未得復貴代表因身歷請求艱難狀况又思蟬聯原屋已有數家願遵姜房東之規定敝會毫無成見一視同仁如有實在困難無力不及交付正月房租者儘可函知而敝會當始終其事以符姜大房東體恤房客一片好心諸君房租似宜早日措付想高明當亦爲然也敝會爲預防發生意外舉動貽笑他人更恐干辦理不善之重咎起見特此錄陳并乞渭水坊内外諸房客公鑒浙江路商界聯合會謹啓 
[華興里增租肇禍記]  
　寳山路華興里經租賬房劉象德原係房東岑雲階之衛兵任事以來屢次與房客發生衝突近自加租風潮發生劉某每日招集遊民在里内舞槍弄棍聲稱當以武力征服居户前日該里房客聯合會因寳山劉知事布告限止加租特將布告抄印託居户陳學華分送各家被賬房瞥見即糾衆多人將陳君攅毆陳君逃歸藏匿後被從私室中搜出再毆受傷甚重巳由陳君自行提起刑訴現該里房客大動公憤擬即日召集緊急會議討論辦法一面公函警署及護軍使各署請求裁判此種暴動矣 
[三在里房客籲請免加房租]  
　　西門内靜修路三在里房屋數百幢爲明德公司之產近　該公司通知各租户於即日起一律加租每幢洋數元各租户大起恐慌即邀衆在該里組織房客聯合會昨開會討論到會者八九十人咸謂目下生活程度日艱萬難再加房租公舉李耀庭郭霖階等爲代表除訂期面懇房主免加外一面又函致該公司略謂自貴公司通告加租以來本里各住户甚爲恐慌鄙人等身居本里深知内容故邀衆討論結果舉鄙人等爲代表函請收回成命其理由有三（一）貴公司房產於四年前建築所有成本必早確定以租金即其成本之利息此應請免加者一也（二）本里住户均係經紀之人值此商况艱難之時萬難再加意外負擔此應請免加者二也（三）本里去年已照貴公司通告每幢加過一元目今住户一如其舊若再加增生活實爲不濟此應請免加者三也想貴公司素以公道爲懷當念此米珠薪桂之際賜於免加以恤住户而保盛名特此函達務請於七天内賜覆以慰衆心若期内未蒙賜復同人等作爲貴公司默認宣布各房客仍照前規進行可也云云各該房客靜候房主答復如屆期不得滿意解决再行定名三在里房客聯合會設立事務所推舉各項職員以便辦事一面推舉代表向各房客聯合會一致進行云 
[航業新消息]  
　　航業公會議添鮮貨水脚 
　　法國第一摩托船來華 
　　需用冰箱裝運鮮貨至太平洋舊金山等埠上海各輪公司向無此項水脚費之規定現因鮮物出口日衆故外洋輪船公會邀集上海之中英日荷十一輪公司會議增添冰箱水脚當經議决由上海至舊金山冰箱貨每噸（以四十立方尺計）收運費美金二十七元五角即自本日起刻已由公會將此價通知各客家矣 
昨日日郵社之横濱號由歐來滬乘有吾國所聘之海闗職員英人司旦爾華綸等六人其中兩名係轉赴雲南海闗服職者又有新聞家海士倫同行來滬云 
法國郵船公司大西洋號所改建之摩托新輪安康號船身一萬五千噸計頭等室一百四十間二等艙八十間三等客位九十個每小時可行十七哩能裝六千七百八十八噸凈貨刻已由馬賽開出於二十六日一時過西貢昨該輪來電謂十二月六號抵上海法國船之改汽機爲摩托者以此輪爲嚆矢云 
太古公司之港粤班輪經過厦門時因該處碼頭上建築棧房致不容乘客登岸現已激起厦人反對但太古公司尙未聞有辦法解决引事云 
招商局之廣利號昨又裝來廣東毫洋五十五箱總數有二百六十萬角以上係廣帮各銀號所購進專備溶銀者海闗均逐箱開驗以杜新角混入本日該輪出口上海有大條銀一百條計十萬兩運至香港又有九十條計九萬兩運往廣東而太古公司之四川號本日亦有錦經綸銀號運粤之大條銀一百七十五條（每條重一千兩）裝去云 
近日車糖及白糖之進口極多昨日僅廣利四川兩輪已裝到白糖車糖等共二萬四千三百二十二包内赤糖不過二千餘包聞太古糖尙有大批貨即將運到至港粤之出口貨中麫粉與生仁兩項現已稍見起色本日四川號有中國麫粉（花旗粉存滬者亦不少）一萬二千包運出生仁之裝往廣東者本日財生四川廣利等共有八千包左右運去云 
日本郵船會社茲因孟買之棉花洋紗待裝者極多故刻又添賃巨噸量之純貨船兩艘一名白鹿丸一名慶津丸今已增加於此路内行駛矣 
[陳列所研究會消息]  
　　二十五日　染織工業　製造工藝兩部 
　　月之二十五日晚七時上海總商會商品陳列所染織工業曁製造工藝兩部開會研究各出品人到者約有百餘人首由秦副會長致詞歡迎并宣布開會宗旨乃請畢雲程君演說略謂紡紗首重和花中國之紗最多十支以上二十支以下三十二支四十二支或尙能紡出四十二支以上則全國無之中國棉花性質粗而織維短故不能紡三十二支以上之細紗故何號紗須用何種棉花故紡紗須先研究棉花之性質及和法（一）和花即須審其織維之長度拉力及其軟性三者（二）花已和後用清花機以製棉捲（三）鋼絲機又名梳棉機以去棉花之不潔物質（四）從鋼絲車至棉條車繼續使棉絲拉長粗細能匀（五）粗紗車之作用即由數紗併而爲一如二號棉條由二根粗絲成之（六）細紗之要點在表之圓筒上有齒輪裝置須有相當之距離（七）細紗纺後須摇紗（八）打包先須秤紗凖確不使少有多少次由善工五金廠代表蘇祖圭君演說略謂敝廠所製之出品（一）爲紗廠用之椗膽其大小須愈凖確愈好普通紡廠多用寛膽以便移用其實有發熱等弊（二）爲銘匙光亮耀目爲送禮極宜兒童用之可免跌碎（三）爲低齒輪質旣輕靈又不傳電花邊紡織及電機廠皆可用之（四）爲賽金聖牌（五）爲外國和琴尖絃較準器音調十分凖確再代述高蘇廠電用磁料及燒法等情次由三友實業社沈九成君演講三角牌毛巾之創辦情形毛巾一業向爲日本所獨攪蓋因日製毛巾其優點有二（一）易於去污（二）質軟而耐久用故敝社改用鐵機製造經營數載迭次改良方得今日之效果現敝廠所出毛巾已有四百餘種對於商標一節非常注意又中華新傘代表汪農麟君略謂傘之發明創自我國後爲意人及荷人帶回仿製遂稱佳品現在中國方面日本傘之銷塲最廣每年輸出達三百餘萬兩欲圖塞漏巵非將國貨之傘改良不可現在中華新傘形式折疊後可藏諸囊中頗稱便利而原料方面尙須研究次由上海達豐染織工廠代表張迭生君演講略謂紡織染三事有密切之闗係紡紗者無織廠以購其貨則乏銷路織布者無紗廠以供其用則原料何自而得布成而無佳美之染料以染之則色澤不佳縱有佳品難受社會之歡迎深望各實業家對於染色一節務請格外注意次由永興太鉛絲廠代表顧惠民君發言敝廠製造鉛絲經歷數載始告厥成日本鉛絲其價極貴每機所需者約值六十元左右我國各廠以國產之價廉也日本出品之銷路遂因之大减日人嫉焉於是亦謀抵制之法迭减其價至十八元鄙人亦减至十六元以與之相抗幸不失敗次由精勤染織工廠代表沈福源君謂中國亟宜紡細紗中國所紡之紗至三十二支爲止境現在普通所用者皆係四十二支雙紗缐國產旣無自不得不採用外貨而中國絲光布廠之業均操諸外人之手望在塲諸君對於細紗方面竭力研究以資採用次由鴻章紡織廠蔣少奎君謂目前染織困難之一方面爲細紗全係外貨中國不能紡製故須研究能紡細紗爲目的對於染之一方面須望色澤不退而現在衣服尙寛並須加闊門面尤望染織界結一團體維持互助以求進步云中國建新公司錢育才君謂製造手帕者可以挽回利權維持女子生計云云緯成公司代表朱梅先君謂中國織物之失敗實由因循舊法不知精進徒尙外觀不究實際同人在杭發起製造改良一切現在之鐵機緞及華絲葛最爲時行在外國則名目更多總之中國尙堅實外國尙美觀現在流行之直宫呢嗶嘰皆爲外貨望謀抵制之方以免金錢外溢祥生泰代表張運斌君謂討論紡織極爲贊成現在上海所出之紗大都十支及二十支我國機車尙須改良使價值低廉可家置一具則工業前途可望發達詞畢散會已鐘鳴十下矣 
[汽車展覽會之孩童日]  
　　昨日爲汽車展覽會之第三日即孩童日到者甚形踴躍雖天氣陰雨然孩童之入内觀覽者並不稍衰足見西人注意孩童見聞之苦心矣是日除舉行跳舞外特聘工部局弦樂隊到塲奏技音韻悠揚大受聽者贊賞更有俄國婦人Ｋelvey敎授之幼孩跳舞班登臺獻技尤以劍舞及足尖舞爲最出色各孩跑舞畢均由該會娱樂主任佛里門氏贈以糖菓一盒此外則有海莫味女士及史多迷君之唱歌以助餘興今日爲華人日該會爲敬重華人起見特設是日以歡迎華人入覽其秩序除尋常各游藝外特增種種中國游藝以添興趣云 
[銀洋市况之報告]  
　　金融通訊社二十八日報告云今日洋價早市甚疲價爲七錢三分較前日跌一二五銀行均有售出午市因交易所交割賬欵需要現洋甚旺市價遂又驟漲三釐洋市趨勢見疲今日係交易所需要故價又回漲各路用途已减明市恐仍當跌小也進口南京杭州共來二十餘萬元銀拆早午市均四錢三銀行收欵一百萬兩故市面略緊現銀南京杭州均有去路津帮已停止裝運云 
[友華銀行銀市報告]  
　　中美新聞社譯友華銀行二十八日報告云禮拜六倫敦銀價近期跌一便士之四分之一遠期不動紐約價跌至六六又四分之一倫敦紐約匯銀價爲三九九又四分之三今日此間開盤不動市况堅固銀行與投機者俱多售出交易價金鎊十一月份爲三先令十便士又四分之一十二月份爲三先令九便士半至三先令九便士八分之五金洋十一月份爲七六又四分之三十二月份爲七五又四分之三倫敦與紐約銀市俱寛鬆 
[洋糖北貨與海味市况]  
　　洋糖市面甚形堅俏東洋各廠及怡和太古等均未開盤長江及内地客帮添貨消路忽現活動故各行家大有供不應求之概潮陽糖亦已斷絶枚赤稀少各行家竟致無貨應售殊非預料所及也 
東洋海味各貨無一不昻貴日前有某公司雖運到各貨中粒干貝價開六十七兩神户元尾開五十八兩八錢陳春茹開一百九十七兩又一百七十八兩八錢價皆有升無降 
北貨菓肉夾洋等貨均因出銷價又堅漲川占米心飛升至三百三十兩稍有存貨者視爲奇珍然買進者亦殊棘手云 
[中華勸工銀行開幕紀]  
　　昨爲中華勸工銀行開幕之期該行之重要職員如次董事長王儒堂君董事吳麟書·穆藕初·張蘭坪·黄任之·薛文泰·李詠裳·鄭培之·樓恂如諸君監察人席聚星·劉星耀·陳學堅諸君經理樓恂如君副理劉聘三君該行自建樓房於南京路中段昨日中外人士往賀者約千人頗極一時之盛 
[龍華創設水泥廠]  
　　巨商劉鴻陞現在本邑西鄉龍華地方購地二百餘畝雇匠建造大廠房並向外洋訂購機器預備製造水門汀泥以供本埠營造家就近採購其價可較舶來品爲廉並於水泥裝置桶袋時註明某年月日製造字樣以昭顯明該廠房屋約明春竣工夏間定當出貨業已具呈商部註册立案矣 
[交大滬校消息]  
　　本埠交大滬校（即前南洋公學）自今夏改組以來對於學科及管理切實整頓氣象日新上星期該校張主任北上即將最近所擬各項規程如優待生免費辦法學生轉學及休學規程大學及中學考核成績規程等陳經葉校長核准公布施行茲將優待生規則錄下第一條褒奬（甲）在校學生對於所習科目有所特長於國内外博覽會及成绩展覽會運動會辯論會等得有榮譽或奬品褒狀者得由各該校主任呈請校長核准給以相當奬品或褒狀（乙）在校學生對於所習科目有所心得發爲著述者經各該校主任與主講該科敎授評定後得呈請校長核准給以相當奬品或褒狀（丙）在校學生對於所習科目有所發明或其他有所貢獻於社會者經各該生主任與主講該科敎授評定後得呈請校長核准給以相當奬品或褒狀（丁）在校學生自第一次學期試騐起至畢業試騐完畢後每學期皆滿學科單位總數而每學期試騐結果其科目單位四分之三列在九十分以上並品行純粹者 
 
 

Page 15

 
 
得由各該校主任呈請校長於畢業時另給褒狀（戊）所有奬品褒狀種類由各該校開特别委員會以主任爲會長議决後呈請校長核准發給 
[救國十人團隊長會]  
　　南洋橋中華救國十人團聯合會昨晚開第二次隊長會公推邱稼禾君主席吳萬麟紀錄其議决案如下（甲）定陽曆十二月三號（星期六）午後開會員大會地址假曰克路上海公學（乙）本會决　月刊一種以資發布消息（丙）第一期月刊准會員大會出版丁）月刊臨時編輯唐豪辭職自第二期起推定王　洲編輯（戊月刊廣告員舉定錢楚玉張東初邱稼禾姜槐卿唐豪等數人（己）組織國樂會議决先派邱稼禾李醉公吳夢麟接洽數員再定議　散會已十一時矣 
[少年宣講團交誼會盛况]  
　　本埠少年宣講團於前日（二十七日）午後假座寗波同鄉會舉行籌建通俗演講塲募捐期内第二次交誼大會來賓到者千餘人團員百餘人由周　雲主席報告募捐進行及各隊成绩於各項進行上多有發表次即通俗游藝部國樂三弦拉戲張蘋周之拾黄金所唱歌曲均係勸世之詞各種游藝頗受歡迎又汪民超演說社會敎育之緊要並勉勵團員末即化裝演講部新劇（繼母）尤能痛切社會並行入武術以爲尙武精神之提創頗得觀者之贊許至六時半方散是日報告募捐成績最佳者爲乾麟隊也橋隊冷遹隊 
[寰球學生會年鑑出版]  
　　本埠寰球中國學生會成立已十有六年歷來對於公益事業苟力所能及者莫不盡力從事已貫澈該會同人服務社會之初旨其過去成績俱散見該會各項印刷品本年該會董事會以年來會務日益發達有系統之報告必不可缺因决議刊印年鑑以暴一年會務狀况於國人之前並藉此存旣往之成绩而策將來之進步第一期已於昨日出版内容極爲豐富除會務報告外並有國内外著名學校調查錄及學術論文等凡該會本外埠會員及本外埠各大日報告省省長敎育廳實業廳各公私團體著名學校均分贈一册矣 
[勵志團宣講紀]  
　　牯嶺路餘慶里勵志愛國宣講團於前日（二十七號）上午九時該團宣講員乘車往南翔在大寺前宣講講員爲朱稼甫周少葵等講題（國民對於太平洋會議應奮起爲後援不可專望他人助我）（紙烟之害）（改良婚喪制度）聽者約二百餘人並有陸萬里戚世法奚成良談永奎等在旁糾察秩序頗爲整肅至講畢已炊烟四起萬家燈火始乘車返滬云 
[法使參觀通惠工商學校]  
　　新任駐華法公司佛洛李君道經滬上昨日上午十時偕同駐滬法總領事韋禮德君商務參贊那脫君參觀法租界辣斐德路中法通惠工商學校由法校長梅雲鵬中校長張保熙二君率全體敎職員開會歡迎隨參觀敎室及工塲並檢閱學生之圖畫成績頗爲奬許並謂曩日吾爲學生時僅習本國之字已覺困難今諸生於中文外而能兼習法文並有此成績足見聰頴可造將來如須贊助之處當無不竭力効勞也聞新公使已定於本日上午早車赴京履任云 
[縣警察畢業游藝]  
　　上海縣警察所於昨日下午一時假公共體育場舉行第四屆各區巡警補習畢業之期預由該所柬邀各界蒞場觀禮是日到會者如地方各紳董莫子經李英石姚紫若等各市鄉經董之到場者爲陸松侯錢貴三等首由沈知事點名向各巡警訓話次由邑紳李英石演說詞畢即由縣警察所主任警佐熊育衡督率長警發令命各警士按照預列順序表演各種技術並於演化裝偵探試演游戲偵探奇案惟妙惟肖頗有可觀最後全體撮影並由沈知事分别發給畢業文憑至五時始散茲將警察表演各項技術順序照錄如左（甲）步操各種動作（一）單人敎練（二）小排敎練（三）大排敎練（四）散兵練（五）唱軍歌（乙）馬操之動作（一）一路行巡（二）各馬轉圈（三）一隊行進（四）四路行進（五）小排敎練（六）軍刀術（丙）拳術（一）排練工力拳（二）排練大戰拳（三）排練戰鎗（四）排練十字拳（五）排練大龍拳（六）排練四門力（七）排練蟠龍棍（丁）單練（一）六家勢拳（二）四路渣拳（三）四門拳（四）四十八刀（五）八卦刀（六）五龍劍（七）六合鎗（戊）雙人對手（一）馬家對拳（二）鳳凰對拳又體育場技擊部會員加入表演（一）三棍進鎗（二）單刀拐子進鎗（三）三棍進鎗（已）警察技術（一）大排基本字母（二）旗語傳信（三）臂語傳信（四）聲語傳信（五）笛語傳信（六）手語傳信（七）色語傳信（已）化裝偵探 
[救濟會留養生之結婚樂]  
　　中國救濟婦孺總會留養男生茅清榮與女子彭忠爲由董事會議决於昨日在江灣留養院結婚又留養女子王瑞英與盛桂榮結婚由會董徐乾麟君及副會長王一亭君主婚是日該會董事及中西大善士孫仲英君蘇脫君等到會觀禮西樂生奏樂女學生跳舞禮畢而散 
[内務部闗於振項之電文]  
　　内務部茲因振項事務電復中華全國商會聯合會電云准呈稱闗於振災欵項議决三項辦法請核等因到部查振欵收支係由振務處主持辦理上午各項附加振捐情形准前督辦振務處交通部來文業經迭次函電奉達在案茲准前因除分行財交兩部前督辦振務處及振務處查核逕復外特先布復内務部敬印 
[汽車公司請准派員監督購地]  
　　滬閔南柘長途汽車公司現擬購置路線深恐各鄉愚民或有阻撓除具呈上南奉松四縣會委一員監督購地外並於前日呈請護軍使署派委監督等情昨奉何使批示云呈及附件均悉查該公司擬請委派專員監督購地一節事屬可行除委本署副官李鍾元會同縣委監督購地並令行上海南滙奉賢松江各縣知事知照外仰即知照接洽可也云云 
[綏遠工振正劵開彩　五大奬揭曉]  
　　昨日爲第十三次綏遠工振善後有奬正劵開奬之期在西門外方板橋共和影戲院舉行自午前九時半開始至午刻十二時半始竣茲將五大奬號碼及經銷票號錄下頭奬四千三百五十八號本埠大利元二奬三萬七千零九十號本埠大發祥三奬三萬二千五百九十九號本埠大利元四奬九千零八十號本埠萬利發又四奬二萬一千零五十四號本埠大利元五奬四千四百四十六號本埠有利源又五奬八千八百六十一號本埠大利元又五奬二萬三千七百五十一號漢口分局 
[西門菜攤遷地之布告]  
　　滬南工巡捐局昨發第三七五號布告云照得西門地方日見興盛車馬往來尤爲衝繁所有菜攤排列於電車軌道兩秀不但妨害交通抑且危險堪虞前奉護軍使諭令籌辦西門小菜塲一處藉以發展市政等因奉經本局就唐家灣地點建築小菜塲一處茲查該菜塲將届竣工所有西門一帶鮮貨菜果各攤均應遷設塲内除飭由稅務處將各攤陳設地點編訂號數載明攤捐執照俟該菜塲工竣後再行定期限令各攤依號擺設外合先布告仰各該攤户一體知悉須知建築菜塲原爲發展市政便利攤户起見每月應繳攤捐并不增加分文至期務各遵令遷移倘逾定期三月後仍不遵遷即將編訂號數取消另行頂補原設地方亦不准擺設毋得觀望自誤云 
[遠北區函拒董巡官]  
　　浦東大團鎭警區董巡官仲光新近調任遠北區該區公民以顔區員憶萱對於警政辦理認眞不應更動聞之大不滿意除直接函達縣知事及董仲光力主堅拒外並請當地圖董協贊員等轉請縣知事不必更調該公民等現正急籌對付方法不達拒絶目的不止云 
[爲監犯施種牛痘]  
　　江蘇第二監獄吳典獄長平日對於監犯衛生頗能注意近鑒於外面染患天花者衆恐被波及特於昨日起延法國修道女爲監犯一一旋種牛痘以防傳染 
[函請驗放蕪湖軍米]  
　　陸軍混成第六旅所部步兵一二兩團軍米因本埠米價昻貴曾派員採購蕪湖食米三千包除已運滬五百包外尙餘二千五百包將於日内續運來滬照章應免稅騐放故由該旅函致財政廳請飭經過各稅所一體放行以濟軍需 
[火車上之銀洋報告]  
　　滬杭甬鐵路上海南站昨日（二十八）由杭開滬之早快車在杭州造幣廠裝來新幣八萬元分裝十六箱係上海日夜銀行四萬元交通銀行二萬元鹽業銀行二萬元又松江甡沅運交上海致祥現洋五千元又松江信餘蓮交上海致祥現洋二千元又嘉善慎昌運交上海成源現洋二千元以上共計運到現洋八萬九千元均運抵上海南站缷車云 
[迷路男孩待領　乳名李阿海]  
　　男孩李阿海身穿條子布棉袍子紫色點子布破棉開當褲·内襯紅條子布短棉襖脚着皮底鞋子·花洋襪和尙頭戴條子絨西式帽子在法租界迷路啼哭爲捕查見帶入插房昨送法公堂請示詰據李孩供稱年六歳家有父母父名李永江餘言含糧判送堂留養候家屬到案認領 
[穿心河橋之火]  
　　滬城老西門内穿心河橋沿馬路三泰熟貨店於昨日上午十時許不戒於火頓時冒穿屋頂經救火聯合會鳴鐘告警各區火會會員即驅皮帶車到塲灌救無如火勢猛烈竟飛至對街義源糧食店有三區火會會員李蘭亭見勢猛烈遂急用皮帶龍頭立該店門首汲水對射不圖火從頭面飛來該會員防避不及竟被滿面焦泡即經各會友僱車送往紅十字會醫治是役也計焚去左右鄰連永秦棉花店義興泰銅匠店及明瓦店等共燬東至鴻蘭齋點心店西至正泰雜貨店止計焚燬門面五間帶傷對街門面兩間均成焦炭聞三泰保有火險一千二百兩經該管警局飭派長警往傳三泰店主到局以憑罰辦 
[程心伯死矣　生之日即死之日]  
　　住滬城天官牌坊珠玉業董事程心伯邇來營業發　家道頗豐於本月二十七日爲七十生辰其子姪輩備齊邀帖八百餘套設筵慶祝當晚暖壽席設數十桌均皆興高采烈見壽翁談笑自若精神百倍食畢盡歡而散詎翌晨各親友齊來拜壽忽見大門上貼一喪修羣皆驚異入内詢問始知壽翁於清晨八時已駕返瑶池而壽堂改爲孝堂已去紅換白矣 
[汽車撞傷塌車夫]  
　　場車夫吳漲厓昨日下午四時許行經湖北路遭某號汽車撞傷腿足跌倒於地由老閘捕房二百八十二號華捕前來將汽車號碼抄錄另行雇車送往仁濟醫院醫治即持傷狀單呈報捕頭請究 
[紗廠工人鬥毆案]  
　　何文奎劉銀順同在西蘇州路日商第四紗廠内做工前日兩人因事發生冲突何用刀戳傷劉之臂部當由二百八十三號印捕查見將何拘入捕房經捕頭詰悉劉所受係輕微傷害飭何存洋十元保出昨經公共公廨傳訊何避不投質由闗讞員與英包副領事會判將保洋内提出三元給原告爲傷費餘欵充公 
[張景福虧逃案發]  
　　滬南竹行碼頭永和布莊主張景福原係本邑西鄉漕河涇梅家弄等處市經董近因周轉不靈營業虧耗致於陰曆十月二十七日虧倒張亦携同眷屬避匿無踪聞該布莊共計虧欠莊欵及經手之公欵等約十七萬元有奇爲各債權偵知呈報上海縣公署請沈知事派警分赴各鄉調查張所設分莊所存布疋若干並該總莊一切存貨等先行查封保管等情沈知事准即派撥縣警會同南市淞滬警察一區一分駐所派出之警察前往該布莊發封聽候查緝莊主張景福下落以便究追並聞張尙有經放之勸學所學費及漕河涇鎭慈善團經費公欵等項均被倒欠云 
[施喜林無闗開釋]  
　　楊樹浦捕房華探姜喬喬西探勞勃生昨晨協解施喜林至公共公廨稟稱施與韜朋路謝家宅張永昌家被盜刦失財物勒斃張母王氏一案查有闗係故即逮捕但其在捕房矢口不認經提回訊結監禁西牢及判解護軍使署懲辦之是案盜匪季榮榮俞炳祥陳桂榮張毛成等盤問各該犯所供亦未涉及施喜林對於是案之供證今特將施解案請爲研訊云云李襄讞得稟向施詳加訊問面施仍供毫不知情當商之英赫副領事以訊無證據判施開釋 
[是否激動了胎氣]  
　　泰縣婦人顧李氏住閘北太陽廟昨偕其媳願顔氏扭鄰居山東人趙坤山至四區控稱今晨婦人在家訓責小孩不知因何觸怒於趙來家尋衅行兇媳婦上前攔阻被趙之皮鞋脚踢傷肚腹激動腹中三個月之胎氣疼痛異常等情顔署長諭將顧顔氏送醫院騐傷再行訊核 
[誘押經紀人之控訴]  
　公共租界某旅館經理閔仲間曾在某交易所爲經紀人忽於本月二十三日午刻被該交易所理事劉某以磋商清理賬欵爲詞誘至南市某司令部擅行拘押茲爲閔妻金氏得悉以伊夫並未違犯軍法何能以軍法干預故於昨日具呈淞滬護軍使署請求查明省釋未知如何辦理也 
[司賬舞弊押九月]  
　　賢記號前延農復律師代表投法公堂控司賬王家炳舞弊賬目共計四千餘元私行逃逸求追等情奉判王罰洋三百元押繳在案現王祗繳罰欵二百餘元欠欵分文不理昨又提訊先由原告律師稱被告管押迄今有意挺押不理仍求嚴追詰之王供實在貧苦無力措置求宥中西官判王不應挻押不繳着押西牢九個月所繳罰欵二百除元給原告領去 
[查獲洋硝]  
　　江蘇全省官硝礦局富利公司稽查員陸楝庭前日在閘北大統路北義昌鞭砲作内查獲洋硝二十餘斤違犯禁令報告四區警署候傳該作主到案訊辦 
[借洋不遂傷一目]  
　　閘北永盛里口開餅店之甬人殷阿雲昨扭賣餅之南京人劉阿菊至四區控稱因劉向民硬借洋五元不遂致被毆傷左目等情顔署長諭劉暫押殷送醫院療治再核 
[男女串搶案]  
　　天津人張世俊昨在東有恒路串同在逃之婦女三人攫取行路婦人尹周氏現洋三元四角飛逃經氏狂呼遂由包探管宗餘到來帮同將張世俊一名追獲抄出原贜拘入哈爾濱捕房稟明捕頭諭飭押候解究 
[煙土權抛棄不了]  
　　在某輪船爲薙髮匠之南京人楊洪朝前日身懷鴉片烟土經過虹口兆豐路碼頭見有三百九十八號印捕在彼梭巡楊心虚恐被檢查即將所藏之私土三隻抛棄爲該捕所見將楊連土一併拘入捕房押至昨晨解送公共公廨請究楊仍飾稱烟土係另兩人所有因該兩人在船打架將土抛棄非伊所有等語並延律師代辯中西官以楊私藏　禁物品證據確鑿科罰洋三十元充公烟土送闗焚燬 
[積竊重懲　張小二子永遠逐出租界]  
　張小二子迭次與已獲懲辦之徐登喜張小四子等串竊吳淞路乍浦路住户鄧子祥陳壽根包瑞興等多家衣飾現洋昨爲虹口捕房包探蔣阿林獲解公共公廨經中西官訊得張小二子係屬積竊所犯竊案纍纍判决監禁西牢四年期滿永遠逐出租界 
[煙廠工人紛紛竊物]  
　　浦東陸家嘴英美烟公司老廠木匠間工人仇良古前日私取廠内香烟七包約六百餘根藏匿腰間夾帶出外被西人搜獲仇聲稱此項香烟係車間工頭王金龍處取來云云該西人即將王金龍連同仇良古函解三區警署訊究又該公司新廠錫匠陸少生昨由廠内竊出錫條十二塊被守門巡丁查獲報吾洋人函解三區警署請究曾署長判將陸押赴該廠門首示衆以儆 
[電車内竊賊押一月]  
　　周文炳日前在法租界東新橋街電車上摸竊宋子侯衣袋内之皮夾一只内儲大洋十餘元圖逸當爲原告察悉鳴捕到來將周人贜並獲帶入捕房昨解法公堂請究原告投訴被竊情形詰之周供認行竊不諱中西官判周押一月以儆贜給原告領去 
[竊取黄包車上之衣包]  
　　崑山人李子維昨在界路黄包車上竊取婦人王梅氏衣包一包圖逃被探王桂生查見當將人贜拘入捕房稟明捕頭諭飭押候解究 
[形跡可疑者四人]  
　　法捕房包探日前在某客棧内拘獲形跡可疑之金文龍李壽昌周子洪等四人帶入捕房昨解法公堂謂究先由捕頭上堂稟稱查得被告等均係無業之徒故此拘案詰之金等供稱民人等均爲小本生意不敢有非法行爲餘供支吾中西官判均還押聽候查明有無犯案再行核辦 
[公共公廨訊案彚錄]  
　　昨晨公共公廨民四庭由俞襄讞會同美丁副領事訊理（一）娼妓何月記（又名吳月山）延甘維露律師訴其姘夫吳維清不還存摺案結果改期續訊（二）廣西路西福致里東首第一家妓院内妓女天竺聲請給諭准予與其鴇母閻老四脫離闗係回復自由案結果准給諭閻老四自後不得干涉原告自由 
民三庭由陸襄讞會同俄員議君訊理俄僑訟案（一）郭立丁畢爾個訴錫米切夫不理欠銀案結果被告無故不到原告呈出證據應認爲確鑿可信　着被告於一個月内償還原告銀二百七十五兩并自本年十月十日起至執行終了日止常年六釐利息本案訟費歸被告擔負（二）俄國公共俱樂部訴勒搭爾不理賬洋案結果被告應於兩個月内給付原告洋十六元九角六分原告其餘之請求駁回本案訟費歸被告擔負 
又午後民四庭由張襄讞會同美約副領事訊理（一）陸福林訴立興公司將伊輪船撞壞請追損失案結果候函致法商立興公司對於本案立安輪船撞傷陸福林一案是否歸該公司負責或歸經租負責復到再核（二）陳順有聲請給諭執管遺產案結果准登申新兩報十四天如無人反對再核（三）奚仙嵩訴張錦棠等不理欠銀案結果改期一禮拜再訊 
[誌謝]  
　　昨承寰球中國學生會惠贈年鑑第一期統計十六年之經過而要目則有本年度大事記董事會議案决案各部報告文牘講演筆記國内外學校調查錄學術論文科員會員題名錄等門分類别朗若列眉洵屬曠世罕見之創刊又承敎育雜誌社惠贈新敎育第四卷第一期一册内刊（個人能率增進法）（中學學生忠愛之動力）等篇舉爲敎育家所當參閱之文又承中國勸工銀行贈開業紀念册兩本又承滬寗滬杭甬鐵路管理局贈鐵路公報第三十五期一册又中華救國十人團聯合會月刊一册併書鳴謝 
來函 
[林百克來函]  
　　申報館執事台鑒頃讀貴報新聞攔載有南桃源坊反租挖租一節查該處房屋昨由勤記洪錫卿來說年久朽頽必須拆修其中若干租户曾付定銀請爲修竣續租並無挖費名目延倩本律師登報限遷在案用特專函即希登入來函欄内藉資更正實紉公誼泐此即頌著安律師林百克謹啓十一月二十八號 
[留法豫省勤工儉學生來函]  
　　河南省長督軍省議會敎育廳財政廳實業廳敎育會各報館各團體公鑒前函電瀝述此間困迫危急情形計達鈞覽本擬靜俟覆命無如痛苦日深生命垂危勢迫燃眉有難坐待急不擇言伸請如次（一）豫省議有勤工儉學的欵生等已蒙允爲補助則一切生活求學費用公家是否應負維持之責（二）各省均匯欵接灣豫省不能獨居例外况豫生在法人數甚少救濟尤易若不迅予匯欵恐將爲他省所竊笑（三）豫生在國内專門學校求學者均有津貼照常發給生等獨不獲平等待遇是否歧視海外學生（四）報載各屬飢民政府設法振濟動逾數萬豈生等反飢民之不若基上數因故敢要求省政府立惠巨欵援救學生藉延殘喘而竟學業否則命且莫保遑言求學惟有相率輟業餓死窮荒以謝邦人聲與涙俱統祈亮鑒留法豫省勤工儉學生二十七人叩 
　　尙有中華職業社公佈欄轉入後頁 
雜評二 
[太會中之兩不確（旡用）]  
　　一消息之傳來果利於我者吾甚願其確而不利於我者吾甚願其不確此人之常情也 
一消息之傳來果在意料中者吾當信其確而出乎意料外者吾甚疑其不確此亦論事者所應具備之常識也 
美國發起太平洋會議旨在求世界永遠之和平則前此弱内强食之横暴政策自當一變而主正誼而尙公道以歸結於和平之一途美政府旣通知我中華民國加入凡我國内政爭當然與太會席上無闗乃傳法代表質問中國代表權其說誠出乎意料之外信如所云更進一步即爲干涉中國内政以外國而干涉中國内政非所以謀世界永遠之和平也吾初疑其不確一國有一國之主權他國不得而干與乃英國傳播共管中國其說更出乎意料之外列邦而共管中國焉名存實亡無寗明白瓜分之爲痛快不明白瓜分而假詞曰共管隠伏無限禍機更非所以謀世界永遠之和平也吾亦疑其不確 
夫心疑其不確者電文固紛紛而至吾惟有置諸不可思議之列今余蔣兩代表來電云均不確是可知太會猶屬正誼公道之會世界永遠和平之望固未絶焉雖然闗山睽隔萬里迢迢國際議塲瞬息吉變木朽則蛀生之吾欲促成世界永遠和平之局尙其於本身加以策勵彼道路傳聞之確與不確曾無加損益於毫未焉不然時機緊急俶擾紛呶今之所謂不確者安保其不卒變而爲確咎由自取悔何及哉 
 
 

Page 16

 
 
中華職業敎育社通訊 
　　社址　上海西門外方斜路三四八號 
[江蘇省立五中學之選科狀况]  
　　從前敎育部所定中學課程完全通習專爲升學之預備但學生力能升學者甚少大多數須出謀生計以此普通之知能自難得相當之位置於是畢業於學校而失業於社會者比比前年始通令各中學得各視地方特别情形就原頒施行細則所列科目時數酌量增減以謀學生升學與就事雙方之便利嗣復就最先試辦各校擇其尤者編爲中學選科示範一書俾繼起倣辦者有所取法此爲我國中等敎育上之一大變態亦與職業敎育之進行大有闗係茲就本社調查所及將江蘇省立五中學之現行狀况分列如次 
　　江蘇省立第一中學（校址南京校長陸殿揚君） 
第三年起辦文理商三科以第三年爲第一學期第四年爲第二學期由學生在第一學期或第二學期始業時選習其一但選習某科人數須有二十人以上方能開班先於第二年加課選科指導以便實行選科時不致無所適從 
　　江蘇省立第三中學（校址松江校長楊鼎復君） 
第二年起設兩種選科國文英文法文爲甲組數學化學物理學用器畫爲乙組每種選習者滿十人開班其入選科乙組者自第二年起免習必修科中數學第三年起免習理科 
　　江蘇省立第四中學（校址太倉校長章欽亮君） 
第二年起辦分類選習科分爲數理敎育商業工藝美術四類選習者滿十五人開班分類各科目之外並列與各類有闗係科目爲自由選習科但還習者不滿十人時不得開班其目的在使學生對於特具興味之科更加精進專爲領受職業教育或研究起見而設 
　　江蘇省立第六中學校（校址鎭江校長蔣乃曾君） 
第三年起辦選科以本國應用文外國應用文法制學爲第一類實用高等數學應用物理學應用化學爲第二類簿記商業經濟商法爲第三類每科選習滿十人開班 
　　江蘇省立第八中學校（校址揚州校長李荃君） 
第二年起分甲乙丙三組令學生選習甲組包括國文英文法文三科目乙組包括數學化學物理學用器畫四科目丙組包括圖畫手工音樂國文或外國文一種四科目學生選習者滿十人開班其選乙組者免習必修科目如第二中學 
以上述選科種類及開辦年期種種不同實因地方情形之互異其選習方法以學生之志願經家屬之同意與學校調查成績認爲合格然後决定各校大致皆然而如第一中學完一年課選習指導第三第四第八中學則另設輔導敎員專住指導學生選習則尤足防免誤選之弊至考查成績均以學科爲單位以學分爲標準 
試辦結果據第四中學校長言（選習以後對於分類各科興味較爲濃厚以學分闗係及格者其成績較從前通習者爲優）第六中學校長言（先會辦第二種商科本年暑假畢業後全數供職商業機開頗收成效）可以證明選科辦法之優點 
公布欄 
[上海地方審判廳]  
　　判决主文（民一庭）一件判决金秋給與將雲屏債務糾葛控訴一　（主文）本件控訴駁回　一件决定顧廣成與袁昌美固借欵糾葛一案（主文）本件訴狀准予註銷訟費歸原告人負擔　一件决定　漢臣與徐樹榮因租屋糾葛聲明窒碍一案（主文）本件聲明窒碍照准　一件决定甘凌雲與朱梅生固抵欵糾葛聲明窒碍一案（主文）本件聲明窟碍照准　一件判决李陸氏等因與陸周氏　田糾葛控訴一案（主文）本件控訴駁回本審訟費歸控訴人負擔　一件决定曹正香即曹根發與畢茂林等票欵控訴捕繳訟費聲請受理一案（主文）本件控訴准予受理　一件判决姜金龍與姜朱林基地糾葛一案（主文）姜金龍之請求駁回訴訟費用歸姜金龍負擔　一件判决孫驥雄與張本山因欠欵涉訟一案（主文）張平山應償還孫驥雄洋一千三百十三元三角三分六釐本案訴訟費用歸張平由負擔 
（民二庭）一件判决周守仁與李老二米欵異議一案（主文）李老二應償還周守仁所經理之民泰米行洋三十元四角訟費歸李老二負擔　一件决定顧海林等訴顧鴻根因掯單糾葛一案（主文）本案訴訟准予註誚訟費歸原告負擔　一件判决婁金發與馬文鋆爲租屋糾葛一案（主文）本件再審之訴駁回再審訟費歸再審原告人負擔 
　　批示一件陳陸氏狀請銷案由狀悉准予銷案此批　一件吳四實狀請傳案交保由狀悉查本案尙未確定所請應從緩議此批　一件李伯賢狀請查封由狀悉着即墊交查封費洋五元以憑核辦此批　一件鄭春生狀交欵洋由准交此批　一件陳隠壓狀請傳案押追由狀悉着即來案候諭此批　一件諸顯周狀交訟費洋由准交此批　一件顧胡氏狀領　據田單糧串由准領此批　一件楊學海狀爲妻巧英被王禧禄藏匿請求備案由狀悉爾妻巧　是否被王禧祿等串匿無從憑信所請備案之處應毋庸議此批以上十一月二十八日 
[淞滬警察廳]  
　　批示一件黄基祥批來呈已悉查該民告訴黄安心等敲詐殿傷各節旣經法庭將案却下則本　當然未便再准受理所請各節應毋庸議此批　丨件胡毛團批據呈已悉　　逕赴該管警區　求可也此批 
 
 

Page 17

 
 
   
 
 

Page 18

 
 
自由談 
閑話 
[踏燈瑣記] [  禹鏟]  
　　今年秋風雨爲災蘇浙兩省咸被其害遍地災潦司農仰屋近年來天災人禍相逼而至獨蘇浙兩省宴然無事居民方竊自慶幸以爲天意獨厚此兩省不謂今亦以災見矣我里西塘爲浙江嘉善縣屬之首鎭四境災象獨輕而高處之未遭淹没者收穫轉豐里人慶其有年而於波臣肆毒之餘獨無損害尤引爲莫大之幸事爰於陽曆十月十八至二十日廣延羽士舉行太平公醮凡三日夜意蓋奏謝上天之降庥而兼圖化除火患也期内沿街各商店咸懸掛燈綵以襄盛况記者適以事在里會逢其適輙舉當時所聞見者信筆書之亦可以覘我鄉風氣之一斑也 
十月十八日爲法事開始之第一日道塲設於闗帝廟中燦爛莊嚴一時稱盛余與里中諸友以下午五時往觀明燈乍上法咒齊調羽士凡十六人服戒衣道貌巍然虔肅備至其中半數調笙簫鐃鼓各器音奏清越宛聞仙樂我知上界諸神必當聞此聲而降格也是時遊衆競集甚囂塵上余等不耐擁擠之苦遂出雪塍招飲於酒家合座凡四人余與雪塍而外爲汝爲韶聲三君咸具雅懷篤好詩酒抵掌清談彌獲幽素是日韶聲汝爲均以病酒初愈僅飲膏梁燒數小爵微醺而已余與雪塍浩飲至醉席旣散遂乘興踏燈酒面酡然招邀過市人咸以狂奴目之矣燈市所佔之區域由燒香港闗帝廟起至塘東街北塘橋堍爲止塘東街爲里中市肆最盛之處惟燒香港以居户爲多徒以闗帝廟在其地出入必由故燈市遂亦延及之綜計燈市首尾計有半里之遥繁燈燭天耀眼生纈幾令人疑爲白晝也是時塘東街各商店之櫃外滿立盛粧之婦女雖研　非一而雲鬢纎腰頗有刻畫海上時世粧者余戲語韶聲曰海風吹澈西塘矣韶聲頷首曰然就中有某氏女夙擅艶名以蹉跌情塲頗有淪落之悲余歳首作冶春詞有句云可憐人面誤相思即指此也聞其所歡今已别娶一任此落花飄泊不可謂非薄倖矣 
筆記 
[述夢記（中）] [  吳綺緣]  
　　欲循道返復迷途徑徘徊不前幸綠楊樹底雙鐶微動朱門旋閕然闢有妙婢二人含笑出迓余曰蓬門今日幸爲君開請入内作小棲止一段奇緣豈容久閟婢子無狀敢自薦爲撮合山吾家姑姑固掃徑以待久矣余深自駭愕然憶老人言審必無碍則亦隨以俱入藉覘其異升堂入室凡經樓閣數十廣厦連雲曲廊邀月陳設亦精美無倫有頃直入内闥即有麗姝降階出迎仙姿曼妙儀態萬方逈非人間所有執余手哭曰與郎自有夙緣故敢不避羞愧令婢子爲先容郎君可安居此設有所需必可如命余心滋惑然以旣爲入幕之賓勢不能引嫌走避則亦聽之即夕訂婚約艶福如斯不知幾生修到也詰旦麗姝導余入密室其中所藏珍寳及簿籍核其值不下千萬因悉舉以相付曰阿堵物人叢患少妾實病其過多時必稽核殊費心神今後當由君代置之恕勿再過問矣余時麗色當前黄金在握殊足爲措大吐氣曩時出世之想亦已盡泯竊願老於是鄉不復再涉他念乃老人不情突來攫余亦温　亦富貴之好夢以去及豁然開睫則敗牖繩床依然如故重產艶妻轉瞬畢杳斗室之内寂靜無譁僅留一狸奴高臥床下猶與吾爲伴耳余自出夢後益覺醒時之無聊鬱塞萬狀無由排遣頗欲復訪其境且企盼老人之再至竊謂世間凡久處歡娱之境者屢易遭人之見妒其境乃不可復占第余僅一履歡娱之夢境耳一己而外且無知者何至相妒然則妒我者殆仍爲彼老人耳不則彼旣貺吾以艶福胡勿令其閱時較久耶然彼老人乃若已盡審我意志者復來吾前且曰子意乃猶未足耶須知世間事都如雲烟過眼轉瞬即逝無可復留若夢幻之境則爲時自益較暫詎必追索子苟未悟請從我作二次游可矣余喜振衣以起仍入舊境 
劇談 
[西崑雜憶] [  江南顧九]  
　　吾邑文人習聲調者恒集一曲社互相研求舊時祗有迎綠社每届夏季於綠蔭叢中藉戲曲以消長夏個中前輩悉隸斯社當時之年高德劭而不屑爲附庸者羣邀爲盟主而吳中老伶工殷溎深則司審定劇譜正悮點拍諸事社中藏曲甚多其中能上口演唱者不下五百餘齣宣統紀元有國樂保存會之創設將舊藏曲譜訂正繕就藉以問世書名（崑曲粹存）近以經濟不敷僅出初集不過爲該社藏曲之一鱗一爪耳繼出無期爲之惆悵 
年來崑劇經少數名士之鼓吹漸現趨時之象識謂其必有壓倒皮黄而臻中興之一日而吾邑諸文士亦漸呈興彩故繼迎綠曲社而復組東山曲社未幾而兩社合併又未幾而繼起之小曲社綦布山城今則一入其境即能聞紅牙檀板之聲每屆串演即滿城空巷往觀亦足以自豪矣 
雜錄 
[月明華屋聯話] [  長風]  
　　今春游金陵二日匆匆言歸未遍游蹤憶清凉山寺聯云盡把好峯藏寺裹不敎幽景落人間又聯云一滯江山餘晚照六朝鐘磬老清僧二聯正如初寫黄庭恰到好處 
陶緝民姑丈今夏避暑西湖索家君書聯家君爲集杜詩翠瓜碧李沉玉甃清　疏影着奕棋贈之見者謂爲佳句天　妙手自得 
數年來家君撰輓聯甚多惜未留稿就記憶所及記之挽黄克强集句云人之云亡邦國殄瘁民今方殆我心憂傷挽蔡松坡云贊成帝制恢復共和通權達變具奇才湘水有靈蓋世勳名失曾左始督南滇終軍西蜀除盜安民負大任天年竟夭萬行涕涙遍瀛寰挽徐班侯云公眞如屈大夫李學士之爲人豈獨生前能以文章表氣節我不向交通部招商局而致語但期今後莫憑忠信涉波濤蓋徐死於普濟輪之難也挽俞恪士云名士作名宦敭歷中外垂三十年試思家國滄桑美猶有恨斯人而斯疾歸臥湖山纔半閱月待看枌榆爼豆殁則爲靈又代叔祖挽其酒友錢江義渡局長張君聯云君具濟川才天下滔滔得志應爲舟楫用我驚捐館耗故交落落傷心難續酒爐歡 
小說 
[劇賊胠篋記（六三）] [  一圭]  
　　第八章錯誤 
　　辣弗里司走到這房屋的門口就停住車跳了下來又喊我道到了你下車罷他喊我的時候我已看見他下車早就把車停住跳了下來我们二人都把脚踏車靠在墻壁上辣弗里司在衣袋裹掏出一個電筒照見這兩扇大門闗得和鐵桶相似用手推上幾推休想推得動分毫我問辣弗里司道我看這兩扇大門很爲堅固一時恐怕弄他不開這便如何是好辣弗里司不響但去瞧那大門瞧了一會纔說道這大門果然堅固委實不易下手但也不必從這裹進去我们且再尋别樣的進路辣弗里司說時就拿着電筒順着墻一直照過去走了不多幾路他就道有了有了這是一條極好的進路我定從這裹進去我本跟在他後面聽他說這話就趕到前面去見那牆壁的脚根上有一個大氣洞略成方形足彀一人出入洞口攔着幾根鐵條好似鐵櫚　一般上面還罩了一層鐵絲網防禦小賊的方法總算周密極了辣弗里司向我笑道你看這不是一條絶好的進路麽我也笑道正是别過被人家曉得要笑我们攢狗洞了辣弗里司道不要亂話我们就動手罷我道看你的本領罷辣弗里司道這個眞不費我吹灰之力包管一齊都毁去了說時他就在被袋裹拿在一把剪刀這把剪刀非普通的可比形式很長足有一尺左右是用純鋼打成所以非常鋒利剪刀的後面還裝着一種機闗祇須用力撳在那機闗這剪刀就能一開一閤 
餘瀋[  金君珏]  
　　朝曦甫上萬聲紛起擁衾聽之鳥語之聲嬌呀許之聲苦市儈之聲濁金錢之聲鏘鏘餘聲噪雜不可復辨若夫戰馬嘶聲胡笳鳴聲殘餘士卒呻吟聲則不忍畢聞矣 
午夜夢回遠寺清鐘一二杵此心澄澄萬籟寂然噫此人聲歸宿時也 
 
 

Page 19

 
 
   
 
 

Page 20

 
 
   
 
 

Page 21

 
 
常識 
常評 
[樂與悲] [  箴]  
　　俱樂部之名其目的在共同娱樂若含有政治之臭味則固已名不副實矣 
自有安福俱樂部而中國遂陷於悲境擾攘久之而激成皖直之戰其始也不過欲結成一多數黨而羣邪並進以利爲市雖其所奉之黨魁爲推倒復辟之功首而一敗塗地不可收拾至今日而政局迄無澄清之希望所謂一薫一蕕十年尙有餘臭是也 
自有金陵俱樂部而江蘇遂陷於悲境擾攘久之而省議會將無疾而告終其始也亦不過欲結成一多數黨而羣邪並進以利爲市知幾者旣宣告脫離痛心者至爲之犧牲生命而彼悍然不顧之心理雖死而曾不足當其一盼所謂旁觀者清當局者迷是也 
然則含有政治臭味之俱樂部殆不祥之名詞歟乃悲者自悲樂者自樂且樂者亦安知不自陷於悲特無如其尙不悟耳 
經濟 
[商業問題之研究（續）] [  吳東初]  
　　市價變動之原因 
　　日昨所論之售價係指門市零售之價格而言其規定之法則分科學的與非科學的二種科學的售價之規定根據以前所述進價開消貨性競爭習慣售術公直七要點非科學的售價之規定不作如此詳細之分析僅混沌根據於（買者能出得起若干）簡直與估猜無異猜中即能售出猜不中即擱置甚至一般舊商家往往以貨物之滯銷歸咎於己之命運是尤可笑甚矣 
茲擬討論之市價範圍深闊規定之難遠勝售價若以科學的之眼光審視之其中因果非常複雜舉其重要者不外下列之闗係 
（一）供求之闗係供過於求市價低落求過於供市價趨高 
（一）金額供給之增加凡用金本位之國遇金額供給充裕時市價即因之而鬆動否則市價奇緊 
（一）天然物產已否用罄原料出自天然物產者極多如礦林之產額减少或告竭市價未有不起變動者 
（一）生活程度之增高生活愈高需要愈多需要多即求過於供求供不平市價立變 
（一）實業之興發實業不似農業如人民多趨重實業社會組織有因之而根本變動者中國向以農業立國使人民棄農而專重實業市價之變更當有駭人聽聞者試觀申地實業勃興市價之變更每爲内地所難解者即在此耳 
（一）公司之合併近來託辣斯Ｔrust之運動在歐美極盛别國且不論專言美國之火油與鋼鐵二大公司係二著名之託辣斯也市面爲其把持價格經其抬高資本薄弱之公司對之敢怒而不敢言反觀吾國實業發達雖尙稱快然未進入此項運動時期惟大勢所趨將來誠不免於墮入此種漩渦也 
（一）進口稅之施行美國爲維護本國實業起見進口稅則大概值百抽六十其取締之嚴緊無以過之設使一旦廢棄外界競爭許其進入市價必大變無疑吾國進口稅僅值百抽五設此次華府會議果能許我改訂則吾國市價亦必起變動也 
（一）勞工之結合單獨之勞 
工與團體之勞工於工資之要 
求差别頗大直接影響於產價 
終至影響於市價 
（一）人口之增加與農業之不 
發達其闗係於市價如米麥 
等甚爲顯然 
（一）人民之奢侈近日俗尙奢侈市價因之增高經濟家頗以爲慮 
（一）運輸之消耗與弊端運輸之有闗於市價者甚大商人對於運輸多不經濟俗謂（羊毛出在羊身上）在售者以擔負不在自己身上而在購者所加之水脚其對於運輸輒不加以經濟的方法故以後運輸一事如有整理時其勢力即足以影響於市價 
（一）售價與治家之不經濟其影響於市價者亦頗顯明（一）投機之發生投機之宗旨在獲大利而不顧目前之犧牲試觀滬上市房之租價因交易所攬租之故卒致演成無市價之可言 
（一）移民之影響人雜則生活不一市價無常美國之禁華工者亦因於此也 
（一）政治或社會變動之消息此層之足以影響於市價者凡稍留心於近數年之世事與國事者市面變動之可畏蓋知之詳矣 
結論市價之範圍旣如此之廣大無論國内國外任何事端發生均足以影響於市價之變動國人於經營商業時對世事國事無不當以精銳之眼光嚴密觀察之再須預備一副敏捷之手腕隨機應付臨時轉變此蓋一種必不可缺之材料也 
道德 
[我的覺悟] [  曹午]  
　　多言爲引禍的導綫 
好大言者必無眞實本領 
驕盈二字不可一刻存在腦海中 
處事貴乎决斷 
見異思遷必無一事可成 
謙讓不會吃虧 
慣說誑語者雖有誠實話終不能見信於人 
禍常發於極微 
經驗常從上當中得來 
學問就是本錢 
思發横財者大都無良好結果 
報紙是社會之燈 
淫書是社會之蠧 
無羞恥心之人直非人類 
無愛國心之人直非人類 
他人之物須當自己之物一般愛惜 
勿因一時之失意便灰心喪志斷送將來之幸福（不受酬） 
衛生 
[殺蒼蠅的好時機] [  慚余]  
　　朔風激掦寒氣凛冽吾人由夾衣進棉衣矣而一般蒼蠅亦支持不住未敢公然馳驅於堂階之上以肆其毒遂爭赴温煖之地藉圖打過此闗爲來年之生活然一至來年彼即遂其生殖滋養之能力發育無數小蒼蠅以爲吾人之害故今年冬季之一蒼蠅實爲來年千萬蒼蠅之鼻祖吾人爲防害未然銷患無形計對於今冬之蒼蠅豈宜漠然視之耶蒼蠅之藏身處多爲厠屋之壁間及他背風之地吾人遇見彼已委靡不振施其一舉手一投足之勞不難撲滅凈盡誠殺蠅之絶妙時機矣若能人人趁此時機廣加搜索以斬絶其根株則來年即少一傳染病症之大敵於衛生前途有無量幸福也語云良醫治未病若俟來年疾病盛行之時而始用各種捕蠅器以從事不已晚乎吾願諸君慎母貽失時之誚也可（乙種酬） 
法制 
[不服處刑部分之上訴爲不合法] [  竹賢]  
　　凡刑事被告人對於審判衙門之判决因處刑過重不服其判决提起上訴在訴訟程序上論之上訴審自無不准之理惟其受理之後能否爲被告人加利益之裁判則應以原判决是否合法爲斷並不能因被告人之不服而遽予被告人以利益是原判决於裁判上苟無何等之違法上訴審均應維持原判予以駁回蓋上訴審之撤銷原判與否雖不受原判之拘東若原判决引律並無錯誤認定事實並無錯誤採取證據並無不合審判之能事並無未盡之處則上訴審自無撤銷原判决之理由至於處刑部分苟不越律文規定之自由刑或罰金刑死刑範圍以外之刑而爲選擇之判决加犯罪者以痛苦按諸法律審判官有自由判斷之權法律上雖無明文規定上訴審對於下級審之處刑部分不能干涉然法例之間已有認定下級審之處刑輕重不能認爲不合法之裁判即予撤銷（詳見大理院歷次判决）據此則不服處刑部分之上訴自不能謂爲合法（乙種酬） 
[大商人與小商人之區别] [  樓明遠]  
　　法律爲謀實際上之便利起見就商人設備之繁簡規模之廣狹以及資本之厚薄别爲大小二類茲依我國商人通例與其施行細則所規定列舉二者之區别如左 
（一）區别之闗係設備者沿門或在道路買賣物品無一定之營業所者謂之小商人設一定之營業所買賣物品者謂之大商人易言之以營業所之有無爲判定商人大小之標凖也 
（二）區别之闗於規模者手工範圍内之製造人或加工人謂之小商人手工範圍外之製造人或加工人謂之大商人易言之以製造人或加工人之是否限於手工範圍内爲判定商人大小之標凖也 
（三）區别之闗於資本者無論何種商業凡資本總額不滿五百元者謂之小商人資本總額在五百元以上者謂之大商人易言之以資本總額之是否滿足五百元爲判定商人大小之標凖也 
總而言之設有一定營業所而在手工範圍外且有五百元以上之資本總額者謂之大商人三者缺一即爲小商人（乙種酬） 
問答 
[答宋子霞君問] [  竹賢]  
　　查引誘青年賭博暫行新刑律列有專條何謂不能告訴告發（按）引誘行爲即法律上之造意行爲敎唆行爲旣造意矣旣敎唆矣則其犯罪行爲自應以賭博案中之正犯論决不能因其行爲屬於單純引誘未經共同賭博稍從末減（此說係專指招待賭客及帮同邀賭之人而言如果引誘他人賭博而自己復加入賭博則其賭博之罪應以俱發論罪至以賭爲常業及聚衆開設賭塲以營利則另有加重其罪刑之專條不能僅以賭博一罪罪之）至於引誘青年爲各種不道德的行爲一語範圍太廣殊難答復祗能以簡單概括之語法爲宋君告曰如其誘人爲不道德的行爲果犯刑律師以國法懲之如其誘人爲不道德的行爲屬於倜人私德則全賴父兄平日之敎訓青年之自省 
 
 

Page 22

 
 
   
 
