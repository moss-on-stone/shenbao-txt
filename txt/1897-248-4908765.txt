# 1934 - 248 - 4908765

 

Page 1

 
 
[新印各書售] [  圖書集成局啓]  
　　欽定二十四史全書實　五十元○欽定四史　　洋四元二角○　　二十六　　洋五元○刑案　　洋七元○景　全書　洋三元○　迨　書碼洋一元五角○潘頤福咸豐朝東華　實洋一元三角○王益吾咸豐朝東華　　　洋二元五角○左文襄公奏疏碼洋四元○　　三國　義碼洋一元五角○駁案　編碼洋二元○明季南北略碼洋一元二角○欽定六　處分則例碼洋一元二角○補註洗寃錄碼洋六角○康熙字典碼洋二元五角○三家醫案碼洋三角○醫醕瞭義碼洋三角○臨證指南碼洋一元五角○花月痕碼洋四角○徐　客遊記碼洋六角○永慶昇平碼洋三角○玉堂字彚碼洋二角○徐氏十三種　　　洋一元六角○大清會典碼洋一元六角○何典碼洋一角五分○六科準純六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○中東戰紀本末洋一元五角○續中東戰紀洋七角○文學興國策洋二角○正續中東戰紀興國策合一部洋二元○時事新論六角諸君欲購者請移玉至三馬路申昌書畫室或申報館帳房可也此佈 
[説士]  
古之士貴今之士賤其賤也不獨人賤之卽士自視亦若不勝其賤無能貴於農工商賈之三民而士習陵遲卒致古今人不相及者則以當今之士類多貧乏不能自存欲爲農而無顔之田欲爲工而無倕之技欲爲商賈而無陶朱之富不得不假庠序以爲藏身之固而天下郡邑學制教養久虚人情一日不再餐則餒終歲不製衣則寒寒與餒交迫於厥躬尚能以古昔之士高自期許者誰乎又况仰有事俯有畜義皆不能置之不顧於焉孜孜於財利汲汲於科名鑽刺干營摹擬剽竊冀得一當弋取人世之富貴以爲父母妻子光榮於情亦甚可憫而不足深責然士人立身自有本末今乃謀食重而謀道輕與三民有以異乎無所異於三民壞士風而墮士氣不特賤於古更何以自解於三民乎不知此惟闒茸之士誠不免於自賤而究未可以槪豪傑之士也且夫豪傑之士與闒茸之士同是庠序中人耳彼此討論而講習同是經籍中事耳然而賤不賤懸殊者則境同而心不同心不同而品槪遂因之不同也何以言之蒙傑之士其心不以身之終寠爲病而以道之不明爲憂故當草昧未開蘧廬伏處緬懷往哲希迹先民持敬義以制身心合知行以專術業要仍適其澹泊寍靜之素待擴乎中和位育之精藜羹不糝不知也　褐不完不卹也一時事權莫屬功用未宣徒厪納溝若己之思實無從井救人之理蕭然環堵莽矣中原雖若無以支爾室之顚危更何以奠朝家之阢𡰈然務闇修而行素位畏天命而憫人窮惟不爲風氣所轉移者自能轉移乎風氣則夫十室之忠信千人之俊英聲望應求性情孚合要必有同心同德之輩不爲利誘不爲勢撓不爲羣疑衆謗所沮相與堅持於荒村老屋之間徐俟時清措爲雅化否則鈎泗陰沈淵之鼎揮魯陽回日之戈再造坤維中興震旦猶可望也又不然傳之吾徒俟之弈禩亦足以開萬世太平之運而天下忠孝之氣禮義廉恥之風存什一於千百不致澌然冺滅者未始不於其人是賴易之所謂碩果語之所謂有鄰蓋皆指此而言殆非天之無意焉以爲之位置其所維繫於世運人心者甚鉅夫豈三民之所能望其項背者哉今夫農我知其服先疇之稼穡生粟麥絲麻以資給於天下者也工我知其用高曾之規矩作宮室器皿以利濟於天下者也商賈我知其懋遷有無貨居通五行百産之餘蓄以均輸於天下者也此爲天下所攸賴明矣我必故斥其不然合之人心而有所不順者卽返之我意亦覺其不平然持此區區以與彼豪傑之士較得無擬之不於其倫乎而議者不察猶謂有三民可以無士三民自若天下亦自若有士而無三民農不生粟麥絲麻工不作宮室器皿商賈不通五行百産之餘蓄無以給人之欲而養人之求天下將致於坐困嗚呼狃於闒茸之士之所爲而昧乎眞儒之教澤其言庸有當乎嚮使古而無士無能出其所學示三民以定分而馴其血氣心知將見農焉而疆場憑陵何以相安於畎畝工焉而物具楛窳何以相安於官府商賈焉而贋鼎巿僞壟斷居奇何以相安於廛巿天下騷然不靖久矣詎尚能相生相養以至於今日哉未完 
[電傳江南鄉試二塲題]  
　　鼎元吉亨厥賦下上错君子有榖詒厥孫子于胥樂兮齊人來歸鄆讙龜陰田來商旅納貨賄以便民事四方來集 
[南闈被水]  
　　金陵自交八月後雨師屢降秦淮潮水又復繼長增高文廟前街道低窪被水淹没大有行不得也哥哥之歎近日雖已大放晴光然闈中坐號地勢稍底者尚覺濕氣薰蒸平江府總路一帶水深數寸至今未退經公給所立飭號軍支搭挑板數十座以便士子來往號中俾免褰裳之患然各士子已帶水拖泥不堪其苦矣 
[考生踏傷]  
　　金陵采訪使者郵簡云本屆鄉闈江南士子晉省應試者計有二萬三千五百餘人闈中坐號不敷將謄錄所全行讓出外又添建蘆蓆篷號千餘間頭塲於初七晚四鼓後卽行點名給卷各士子紛紛而入人聲鼎沸擁擠異常有某縣考生甫及栅門力不能支失足踣地後來考生勢如潮湧不及駐足均踏其背而過以致竟受重傷後經人大呼救命上前扶起則已氣若游絲面無人色矣 
[不自量力]  
　　江南某縣考生某甲年已八旬精神矍鑠日往來於街巿中洋洋自得語人曰余今科鄉試曾蒙本縣邑宰備文詳請宗師奏達天聽賞登壽榜詎料甫入頭塲忽患疾病至翌日黎明時已溘然長逝矣號官報知監臨趙大中丞飭將屍身照例由墻洞拖出見者雖側然憐憫咸謂其垂暮年華欲與三五少年爭東塗西抺以冀步梁灝之後塵夫亦可謂太不自量矣 
[浙闈紀事]  
　　杭州訪事人函云本月初八日爲鄉試首塲之期黎明開門分四路點名酌量人數多寡排作十起每點一起施放號砲一聲在貢院前後要道張掛紅燈一盞俟四路點畢然後再點二起至申刻點畢其旗官廕教職等均於第十起時由中門而進撫憲親自點名各路均有委員把守不准閒人混入送考人等俱在外栅欄而止栅内則用官兵代送至二門口乃由考生自携二門内由青衣甲首接送入號諸生俱免煩勞之苦誠善舉也點名畢後撫憲傳諭暫緩封門深恐考生有遲到者得以補進不致向隅是日有蕭山某生塲卷業已投納臨點時卷忽不見當由教官禀請藩憲查察及至點畢始行查出乃係門斗理卷時誤入他束所致當卽補給而該生已急不能待矣又湖府屬某生接卷後忽患痧症勢甚危急卽由巡綽官禀知監臨幸未封門隨卽扶出晚間由巡綽官查號蓋戳極爲認眞初九日八點鐘時發放供給監臨提調監試親至二門監視闈内之人不准與外人交言塲規嚴肅非常初十日已時放牌各生俱提籃交卷毋許再入號舍以杜傳遞之弊惟天時寒煖不齊塲中患病者多官機生八人頗爲忙碌也 
[整頓闈塲]  
　　江西近科鄉試弊端百出此次經撫憲德靜山中丞藩憲翁筱山方伯臬憲張筱船廉訪首府江訒吾太守實力整頓一洗從前錮習已將内外各廉官及巡綽稽查彈壓查號把守各官曁書吏丁僕號軍人等一切弊 
 
 

Page 2

 
 
竇悉掃除而更張之翁方伯又恐不能盡知爰發六言簡明告示云布政使司翁示照得科塲大典理宜弊絶風清近有不肖士子百計設法鑽營外則預通關節内則鎖院拜門書吏聨爲一氣簾官許謝多金又如内外槍替尤爲百弊叢生換戳希圖聨號傳槍旣屬彰明更有塲中換卷另備假卷交呈紅號移甲就乙彌封暗地通情又或携出改削二塲照本鈔謄謄錄門禁疎闊對讀視爲具文現經本省御史分條上達天聽欽奉諭旨查辦自當雷厲風行諸生讀書立品須知愛惜功名各房清廉自矢並宜恪守官箴倘敢再蹈故轍必當盡法痛懲爲此告爾多士其各一體欽遵 
[浙省丁祭]  
　　杭州訪事人云本月初十日爲丁祭之期撫憲廖中丞入闈監臨未能主祭委藩憲惲菘耘方伯恭代執事諸生大半進塲應試由局紳邀請孝廉及不與試諸生代理其事惟恐禮節生疏樂律未熟先於上月間試演一次本月初四日復演一次初七日午後在正殿大演特請府憲親臨觀演是日林太守以鄉闈事煩無暇前往委總捕同知孟香圃司馬代閲初九晚三更時一府兩縣俱詣學宮特請徐大宗師致祭五王崇聖祠祭畢臬運道各憲及文武官員俱已到齊乃由府教授翁廣文備具手版請藩憲駕臨主祭時交五鼓惲方伯命駕而來丁祭局董指揮辦差人等將燈燃點由引贊生恭請方伯就位櫺星門外鼓作三通執事諸生排班而進正殿方伯主祭左配臬憲丁廉訪右配運憲世都轉東哲巡道李觀察西哲糧道鄭觀察分獻東西兩廡先賢則仁錢兩邑尊先儒例由兩教官致祭現因訓導陳蓮舫廣文請假未及與祭故由仁和捕廳恭代祭畢天已微明藩憲乘輿回衙小憇卽赴棘闈預備開門放牌等事 
[孝廉船]  
　　厦門訪事友人秋訊云每屆大比之年大憲體恤寒儒派官輪船載送士子赴省鄉試泉漳兩府汀洲龍巖州興化等處考生均至厦門請漳州道厦門道兩轅發給船票附搭琛航靖遠兩船載送前去此雖常例然亦可見各當道栽培士子之心有加無已也 
[輪船設埠]  
　　福州輪船公司開辦以來商民便之卽各澳小船户亦無異言惟琯頭地方前與冰行洋東爭立碼頭互控現經華官會同英領事訊明斷令以藥王道爲公司碼頭自後永遠停泊 
[司馬執法]  
　　厦門訪事人函云洋行中人藉勢潑横欺凌平民此固常有之事不能罄竹書也日前有某洋行人在某流娼家飲酒忽與某署中人吃醋口角之後繼以毆打洋行中人喚集羽黨數十人將娼家搗毁一空并毆傷貿易中數人掠一人到行私行綑打反誣指其人在行滋事朦禀領事幸傷重之人已由地保抬請廖分府騐傷流娼又投禀喊寃駱小甫司馬立卽叙明情節備文移請領事將人釋回英領事一秉大公飭將肇事華人交付原差帶回懲辦其人知犯衆怒求從寛典願罰洋銀四百元爲清理街道之費并認賠所毁流娼家物件四十元分府恩威並用俯如所請諭以嗣後安分守法若再倚勢凌人定當二罪併辦 
[幾遭巨禍]  
　　蘇州訪事友人遞來魚素云葑門外某當鋪係本城某富紳所開本月初九日午後有一營勇模樣之湖南人某甲手持破綢長衫一件至鋪求質鋪夥某乙估看之下許質青蚨四百翼甲曰非二千文不可乙謂衣已破碎卽售去亦不滿此數何况質錢甲卽大聲曰乃公偶有急需特來暫質若减少半文請試乃公手叚言已敲檯拍桌吵閙不休旋經執事人某丙出爲解勸增至六百文詎甲非但不從反將丙拖出毆打幸當鋪中人齊集抵禦甲始釋手忿忿而去當鋪卽喚地甲至告以情由正談論間甲竟糾合黨類多人蜂擁而至向當鋪尋釁當鋪乃飭人飛報元和縣署請差彈壓一面將大門緊閉聚集多人以防不測若輩聲勢洶洶萬分囉唣幸包房首飾房等均已將門緊閉用巨石塡住得未攔入正在爲難之際元和縣李大令飭幹差數名如飛馳至若輩見事不妙卽一哄而出當被獲住四人解回縣署收禁候訊想一經研鞫定須照例嚴辦也 
[皖江宦跡]  
　　特授安慶府懷寗縣縣丞畢二尹健素稱精强上游亦頗器重委以保甲差使二尹黽勉從公克勤克愼前因划船詹姓與劉紳所開錢店之夥爲渡資轇轕送案二尹將詹懲責以致服毒斃命後經人調處其事已寢今藩憲于方伯懸牌撤任據道路傳聞因詹姓之案辦理不善所致現另委候補縣丞徐士謙二尹署理已於初八日牌示矣○黟縣教諭江廣文鑑呈報丁艱遺缺經藩憲于方伯蔭霖懸牌委試用訓導張國和前往署理 
[大令接篆]  
　　蘇垣長洲縣王芸莊大令保陞開缺經上憲札委汪瑶庭大令懋琨代理筮吉於本月十二日接篆因王大令鶯遷需日故以烏鵲橋弄楊王廟爲公館兹悉是日午刻王大令委典史某少尉將印信文卷敬謹齎往汪大令身穿朝服望闕行三跪九叩首禮俄而退入内署更換公服升座受書吏差役人等叩賀頃之在省各同寅及印委各員咸來道賀一時車龍馬水頗爲熱閙云 
[地不愛寳]  
　　宜昌訪事手簡云施南萬山林立所孕曠質必多然屢次辦理尚未就緒近聞宜昌府所屬各處皆有礦苗前已有人前往採探兹又有北鄉某甲携得礦質一籃或白或黄鄉民不知鎔練又莫辨究係何質携來宜昌詢問倘得賢有司及地方紳士聘精於礦學者興議開採想地不愛寳必能日出菁華以裕國家無窮之利源也 
[懲阻建堂]  
　　湖北漢川縣屬田二河地方一小鄉鎭也近有教師某在該處新創福音堂嗣有虎而冠之某甲糾衆阻拒該教師知難理喻卽函知漢川縣駱大令恐民人閙教有背中外約章遂飭某武弁帶勇前往拘甲究懲以儆效尤云 
[巨匪成擒]  
　　漢口訪事人函云匪徒某甲前乘天門飢民之勢在漢川境内各殷實家肆行騷擾兹大衆均已解散甲仍藏匿該邑某烟寮中擾害平民無惡不作刻被襄河水師提督謝有鵠軍門訪聞已飭健勇多名偃旗息鼓將甲捉獲想必須照例懲治也 
[情同詐騙]  
　　四川訪事友遞來魚素云有嘉定人蕭某來渝寓陜西街自稱由下江來川曾見泰西近出新法製成火鏡大小不一但藉日光一照其熱增倍以之化礦煮水熬鹽爲用甚廣在渝招商集股購販此器業有多人受其愚騙先兌股銀數千兩數月後未聞火鏡運到羣向蕭姓究誥而蕭言語支吾人愈懷疑於是扭至巴縣控告縣主斷令取具連環妥保限以日期如屆期無火鏡運到卽屬詐騙定子追賠不貸按去年本埠有蕭開泰者曾以火鏡之制哄動當道在滬南製造局試演無驗傳爲笑柄兹之所謂蕭某者殆卽其人也 
[請驅流娼]  
　　厦門訪事人尺牘云流娼阿富夥盜搶刦案經訪獲咸謂此番必有驅逐流娼之令矣不料有爲護花幡者若輩仍得肆無忌憚卜築香巢藔仔後街諸店鋪擬上公禀請禁止客館内不准容留流娼以免打降滋事是亦防患未然之意憶時人有詩云寄語風流賢令尹護花恩比種花多風雅宰官每以打鴨驚鴛爲焚琴煮鶴然亦當權其緩急不可槪以此爲藉口也 
[疫癘全消]  
　　厦門時疫盛行二豎爲灾十人而九死亡枕藉見者惻然傳染之速朝不保暮推原其故咸以爲溝渠積穢所致自清道局開辦後章文甫大令協董勸捐雇工將各大街小巷一律打掃潔凈七月上旬某日天忽大雨傾盆日夜不息街衢污濁一洗而淨疫症亦卽稍殺此雖天災之本有已時然亦可見街道之潔清頗有效騐也英領事見疫癘全消已電致南洋新加坡等埠請將輪舟之自厦到彼者開去查騐疫症之禁矣 
[巡丁舞弊]  
　　福建訪事人來函云南臺水亭厘局常年征收十餘萬積弊甚多司巡每月辛俸不過數金而私收陋規竟有百數十金者有一種奸商船户與局中司巡串通走漏每年不知若干日前局中哨丁有線民來報有私船三艘載洋油五百餘箱未報厘金現已駛到三縣州 
 
 

Page 3

 
 
地方哨丁當卽督夥前往人貨雙獲禀送總局旋據該販云此貨業經到局報厘因局中司巡未暇寫付厘單囑後補給等語總局中以單貨相離有干例禁如此顯係司巡等從中有串通情弊已禀請督辦嚴行根究矣 
[司馬政聲]  
　　福建南臺保甲局委員宋小訪司馬宦閩有年於地方風土民情頗爲熟悉前任南安縣時卓著政聲上游深爲器重現奉憲檄委辦保甲事務下車以來卽能認眞整頓上月間泛船浦地方有正大麻炭行之夥被地棍訛詐投禀局中司馬以此風斷不可長卽籖差將該棍拘拿懲辦又日前有民婦某氏因伊子其甲忤逆瞻敢將氏推倒赴局禀請懲辦司馬立卽籖拘到案臨訊時氏頓生憐愛之　苦求薄予責懲司馬訊得其子尚非十分不孝卽子笞責二百下聞者咸頌司馬公而且明云 
[編軍定期]  
　　日本自得臺灣後經營備至欲編列臺灣土兵曾紀前報兹悉此事以明年爲始募集土民編成軍幹部别設置校舍定練習教育諸法令學軍旅之事以爲臺疆扞衛 
[改元詔勅]  
　　高麗廢建陽年號改爲光武曾紀前報兹閲東京日日新聞報載有詔勅一道因譯錄之有國建元所以記年而所以爲天下立信也必有隆稱昭示久遠此萬世不易之典也以是年爲光武元年掌禮院卿擇吉日於八月十六日舉行頒詔大典各府郡諸臣其將一切事宜痛除前習或自速罪戾勿有後悔實心稱職共　時艱欽之 
[俄求韓島]  
　　東京日日新聞云俄公使韋貝氏至高麗外部面謁外務大臣閔種默氏求借釜山灣内絶影島俄國旣借仁川港内月尾島又將借木浦港内雙子列島并咸鏡道屬永興灣等俄國慾壑殆不知所底止矣 
[華人狀師]  
　　仰光來信云本月十五日仰地臬使已批准華人亞賢在仰地爲狀師按仰光自歸英轄以來以華人而充狀師者以此爲首屈一指然該處之狀師已如林立合而計之共有一百十八名之數斯才之盛正可以見斯業之艱也錄叻報 
[華字俄報]  
　　俄京威得莫斯地報云俄京有將開刊華字新聞報者其意欲並用中俄之字作一新聞報載中俄關係之事該報又云在俄京大學將添增中國及朝鮮語學科現擬聘此等教習前往云錄叻報 
[華字德報]  
　　德國勃立門地方新創一報專言中國商務名曰日國照繙其首次刊發之報共一百五十二頁詳載德國各項大廠中國人可奉爲藍本以與德人交易該報係由國家印書局刊印主筆者係百林掌教乃東方語言文字之教習也以德文譯作華文報章在歐洲各國者此爲濫觴按所稱日國卽謂日耳曼也錄叻報 
[倒易鴛]  
　　小調中有賣絨線一闋久已膾炙人口然此猶歌詞曲本非實有其事也乃有以賣絨線而倒易鴛鴦者此則姻緣簿中眞有赤繩繫足者矣友言附近甘竺有周某者年方弱冠家本清貧貌賽璧人美於衛玠向以賣絨線爲業女紅一擔摇鼓數聲日向街前沿途喊賣所交易者無非金閨少婦繡閣嬌娃否則赤脚丫鬟青衣侍婢脂香粉膩膏澤時親綵線素絲金針暗度斯蓋小經紀中絶妙生涯也周母年逾花甲目瞽耳聾鄰有女郎玉貌綺齡時到其家置買針線始則眉挑目逗繼而意洽情投乘間私通遂成野合惟周已配胡女爲室鄰女亦許字某乙爲妻梅聘已行桃夭未賦戀姦情熱相約偕逃函致胡家附以休書一紙直言鄰女與其緣結三生請將聘妻改嫁某乙則移花接木以羊易牛甲旣不患無家乙亦可期有室雖不免鴛鴦倒亂燕雁代飛而夫唱婦隨無事琵琶之别抱男歡愛女不虞琴瑟之分張矣胡得書後卽著媒媪向乙商酌亦無可如何兹已迎娶過門胡女五德兼優三從并喻比諸鄰女尤覺嬌嬈聞者皆以周爲貪野鶩而棄家雞此固果報無差實亦姻緣有定云錄叻報 
[炸砲得力]  
　　紐約報云古巴叛黨能屢次取勝西軍者以有美國運來之炸藥砲一尊也查放炸藥砲不用火藥而用天氣法以天氣壓緊時一開機關其藥彈出砲門不致燒熱轟炸美英兩國竭力講求放彈及八九百萬當今可放至一百六十邁當砲彈迸開之時可及周圍一百邁富據古巴人言逆首馬税育與西軍交仗放此項炸藥砲一門轟死西兵三十名營壘砲位傾壞殆盡西軍當之輙潰次日一萬五千西兵與古巴叛黨復戰叛兵失利乃急用炸藥砲開五門轟死西兵一百五十人於是叛逆轉敗爲勝炸藥砲之利也錄叻報 
[祈福受驚]  
　　昌黎詩云偶然呼作木居士便有無窮求福人此畫壁琵琶所以亦令一時傾倒也大抵南人信鬼乃性之常然此中尤以嗜賭者爲多而嗜賭之人則又以婦人爲甚每遇石之嶙峋木之聳峭乃亦呼爲有神相率備牲禮具香楮虔誠膜拜妄冀獲采然亦有痴心求福反致受驚者如許李二婦事洵堪絶倒矣二婦均爲叻産住居小坡西里宜路生性嗜賭而於花會十二枝等博尤覺寤寐弗忘近日聞人傳説距坡九英里之武吉智馬路某廢　内有枯樹一株乃數百年物已爲神物憑依凡有拜禱者事多如願二婦因聞是説遂動貪痴爰於上月廿八日下午虔備斗酒隻鷄并香楮等物共乘手車一輛至此樹下禱求賭字時已夕陽在山人跡漸杳婦乃陳雞羅酒相與跪禱喃喃詎此樹久已中空内有巨蟒踞爲巢穴當時蟒在穴中勿聞酒香撲鼻探首出視則見熟雞置於樹下正觸饞涎卽從穴中蜿蜒以出攫雞而食二婦忽覩巨蟒不禁驚極而啼急欲奔避而四足皆顫軟不能行惟有戰聲而呼救命幸車夫在於圃外聞婦喊聲急趨而入見此景狀乃將二婦拖出登車而去至於牲禮酒肴賭具之屬皆不及取携狼狽而歸猶惴惴然有餘懼一時知其事者莫不爲之捧腹不置云錄叻報 
[殺姦目首]  
　　天津訪事友來函云北方每至歲闌向有印成畫幅張貼通衢求售其畫蓋以桃符換舊門楣之内均當氣象一新俗尚相沿由來已久其畫係戲劇居多而畫作坊又半在楊柳青一帶方以類聚無足怪也楊柳青緊罪豫河是處貧民之無力謀生多爲刷印这業以餬其口爰居爰處或竟有携梅挈鶴聚族而居者然近水多淫習俗移人或亦賢者不免規行矩步未足爲小家女子道也日者有棗强縣人王某向在該村以刷印畫幅爲生今年接眷寓於村東天齊廟胡同之内蓽門圭竇無甚内外之分其夥呂乙以曾有同舟之誼與王妻修相見禮男女不避久之成姦王已早有所聞但以事無左證不敢妄爲本月初五夜呂往續舊兩情美滿恩意殊濃不料被王撞獲遽以利刃力劈其頭旣奏兩刀呂倒而氏逸王以殺姦殺雙或被脱逃恐干擬抵遂追至後坑畢妻之性命割取頭顱復回室中取呂之道級報縣自道詎呂已無影響不禁嚇絶查問東擺渡人知已渡河而去王居河北對岸河南路口紛歧且多榛莽晚間勢難追捕不得已臨流而返時地保已知其事將王看管翌日黎明報縣請騐王亦只得以姦夫受傷逃逸奉聞委員正往騐屍而河南地方忽報高粱地上倒斃腦後受傷屍首一具核其年貌衣服以及刀傷之處與呂符合似此想呂罪可以從輕也 
[烟寮被竊]  
　　蘇城崇眞宮橋下塘長弄口有紹興人所開之泰康烟館於本月初九夜忽被梁上君子枉顧穴壁而進竊去烟盤茶壺等物迨次晨始知檢點所失約值洋銀二三十元祗得自認悔氣而罷 
[三峽江聲]  
　　宜昌居民鋪户所用柴炭皆出自歸巴以上今夏因天雨過多江水驟漲炭船不能運來以致炭價陡貴每擔六七百文尚有買不到者物稀爲貴斯言信然○凡雇船運米往川楚交界地方交卸者因沿途刦掠堪虞又灘水異常危險是以上司派撥紅船砲護送前往現在振事漸次告竣上游欲將紅砲各船上擇其尤爲出力一二人量予奬勵是以各船兵弁莫不欣欣然有喜色云 
[壽誕稱觴]  
　　昨日係鐵路公司督辦盛杏蓀京卿之封翁旭人方伯八十開一良辰京卿在滬假泥城橋西之張氏味蒓園爲稱觴之地 
 
 

Page 4

 
 
於前昨兩日特召梨　演劇大開華筵一時官紳之往賀者如海關道劉觀察提右營周叅戎松海防劉司馬上海縣黄大令英讞員翁明府法讞員鄭大令以及中國銀行董事嚴小舫觀察等莫不整肅衣冠紛紛往賀京卿率領公子輩一一欵接至親友之恭送聨對屏幛及糕桃紅燭者更絡繹於途云 
[典夥鹵莽]  
　　蘇人蔣蓉塘前日手持金戒一枚至本城唐家弄某當内質洋數元典夥某甲不察眞僞誤以贋鼎目之當將人物扣留喚同地甲定欲送局究辦蔣以戒係已物在裘天寳銀樓所兌遂協同典夥地甲至天寳質對實係眞金夥自知不合當卽燃點香燭向蔣服禮而散 
[美界捕房紀事]  
　　鄉人李阿春昨早由某處販得雞蛋三百餘個行經虹口三元宮之後遇日本人某甲向李購買旋因論價不合甲突然用武將蛋籃踢翻碎蛋二百餘個李不肯甘休喚三日零一號華捕到來當勸令甲償小洋若干了事詎甲異常兇横將捕扭毆後經旁人襄同將甲拘送捕房捕頭詢悉原由判令該日人賠償洋一元五角了案○昨早有小竊沈阿桂沈松桂二人圂至　璧禮路小菜場竊取雞二隻經包探竇如海緝獲拘解捕房押候解送英公堂究辦 
[月賞人壽]  
　　中秋皓月光滿十分人間製月餅以賞佳節取月圓人壽之意滬上各寳號以此分送同事循常例也兹承宏大瑞大兩寳莊交來折月餅洋各四元移作敝堂醫藥之資爲貧民療疴卽爲同人造福洵一舉而兩得焉亟登報牘以誌善緣所望樂善諸君仿而行之敝堂幸甚貧民幸甚[  滬上廣益善堂葉成忠嚴信厚施則敬唐榮俊啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[流氓可惡]  
　　楊樹浦一帶流氓甚多每至各局廠女子散工時評頭品是習以爲常穢語淫詞不堪入耳前晚某姓女郎年纔及笄散工歸家途經引翔港之南新木橋地方遇流氓張佛福攔路調戲時當薄暮四顧無人張更肆無忌憚女駭極狂呼幸有行人到來張始奔逸後經人告諸某君轉禀楊樹浦巡防局李葆初二尹以流氓肆無顧忌此風斷不可長立卽飭差並二十三保十圖地保嚴行訪查務獲懲究 
[上海縣署署瑣案]  
　　　雲川投巡防北局控施啓雲持刀行兇等情經局員王二尹函送到縣帮審委員蔣刺史於前晚升座提訊莊供在本城舊教塲開設金鼎齋香店有表兄施啓雲去年曾被借去洋六十元立有筆據此次又欲借洋一百元不遂所欲膽敢持刀恐嚇兇器呈　質之施啓雲供不承認刺史喝令笞責一百板始供實緣貧苦向之借　奈伊不允情急持刀恐嚇叩求恩宥刺史判發改過所覊禁五年○何春堂前與周王氏通姦被本夫周某扭控縣署情願將妻休退當經蔣刺史訊明將王氏發堂何收押在案現據何具禀聲　在押患病且老母亦患病甚重求恩保釋前晚亦經刺史提訊何供訴前情刺史謂爾所犯之案致周夫婦分離本應懲辦遞籍姑念兩母病重從　具　交保○王陸氏倥婢女戚阿翠捲物潛逃避匿於其叔戚錦章家叩求提案訊追當經黄大令差提戚錦章戚阿翠到案亦經剽史提訊阿翠供年十六歲幼失怙恃童養於顧姓家翁姑又相繼逝世未婚夫顧二大出外學習木匠家僅小女子一人後　王陸氏誘騙習學繅絲卽遭價賣與王姓爲婢因常　主母毒打是以於正月間逃避於叔父家中並未捲物求蔡戚錦章供與略同　史得供判候傳到原告王陸氏質訊核奪○開野雞妓院之聶胡氏曾借花烟館鴇婦談王氏英洋一百元迄今日久連利併成洋二百元向索不還王氏將胡氏幼子控之巡防局中由局員提　　　移　縣者前晚亦經刺史提詰王氏供此欵係向人轉借務乞追究胡氏供雖連利併成洋二百元實已還　五十元餘容設法措還　　　　並未收過刺史以造各執判著原差協　算明欠數禀候核辦 
[上海巡局紀事]  
　　本邑南巿十二圖方家宅地方現由楊唐兩觀察集議在彼創造自來水廠一所曾經禀　江　　道劉康侯觀察出示　諭並擬章程集股開辦已於前日開工四面均圍竹籬前　忽有李春泉　不知何故將竹籬　去被捕役　榮春瞥見立卽　　　高昌廟巡防保甲局請究　局員魯介朋二尹提案研詰李供　愚無知求開一線之恩二尹以此處工程重地何得在此拆籬本　重　姑　竟枷號　大發犯事地方示衆候期滿責放○高昌廟附近巡防西卡勇丁前日在馬路中拘獲陳東生一名因在楊樹上摘取了枝遂送　高昌廟巡防局中經局員魯二尹提訊陳供因貧無聊賴擬折樹上枝條藉以易錢不防有犯法紀　求格外恩宥二尹謂本應　子責懲姑念一再苦求遂判枷號七天發局前示衆以昭炯戒○南巿蕭家廠由法界工部局在彼創設自來水公司由西人在彼督工前日被偷兒丁順發阿兎等潛入工程處乘人不辦竊取西人衣服及工頭之短衫褲正欲携贓而遁被巡更者瞥見立卽呼衆將人贓並獲縛以蔴繩然後傳令十二圖地保顧桂榮到來將丁等帶回解局訊究○本年四月初旬寳山縣境鄉人顧　囡迎娶虹口青雲里唐公館婢女爲室途　楊樹浦地方被流氓周福生糾黨攔路攫取新人所帶金簪控經巡防局李葆初二尹嚴比地保始於上月杪將周拘獲解局前晚二尹升坐命提周福生嚴　良久周祗認拆梢洋銀十元攫簪一事堅不承認二尹喝令重責三百五十板判令枷號三個月發往楊樹浦一帶逐日游行示衆俟查明是否　　尚須提案覆訊　　　 
[英界公堂瑣案]  
　　包探何瑞福禀稱昨有朱少山因乏錢使用將自己之綢衣質洋三元四角事爲流氓馮　　所知上前攔阻冐稱小的之名向之盤詰致被取去洋銀朱投報捕房經小的將馮拘　送案請究朱投案申訴前情馮供寗波人因見朱手　　　情狀可疑略向詢問不敢拆梢求恩鑒察明府商之衛繙譯判令笞責五百板○包探韋阿友禀稱薙髮匠王阿吐向在四馬路某茶肆　　　　　　綢衣手持牙扇至王彩林花烟館内住宿豈知於夜半時乘人不備竊取藍紡綢女衫一件而逸適經小的查見拘送請究王彩　　　　　　情王阿二供不敢行竊實被誣指叩求寛寡明府判責三百板　還失主○包探秦少卿禀稱昨晚有張徐氏携同其女行　尚仁　　　　　　　春榮王阿金胡友汀等上前攔住盡情調戲並敢向之勒索洋銀適爲小的拘獲送案請究張徐氏投案申訴前情閔　明三人　　　　　　　恩明府判各責三百板後枷號五天發犯示處示衆○包探施奎江禀稱竊賊陳雙喜闖入新閘藥水廠内竊取青鉛數十斤值　　　　之陳爲銅匠之孫阿寳經小的查獲並悉其曾竊取陳阿堂之布衣三件吊到原贓送案請究洋人某並陳阿堂先後投案申訴前情並　　　　　　供因窮苦不能度日以致犯竊求爲恩宥孫供爲銅匠收下之鉛並未用去情願繳案求恩免辦明府判將行竊之陳雙喜笞責二百　　阿寳罰洋十元○包探顧阿六禀稱方家載竊取倪大春家後門口之青竹竿十二根經小的拘獲人贓送案請究倪供開竹店被竊竹竿求爲給領質之方供認行竊叩求恩典明府判責一百板贓還失主 
[法界公堂瑣案]  
　　昨禮拜四堂期鄭大令會同何繙譯升坐包探禀稱奉諭飭提乾康絲廠沈子雲呈控欠銀　　　馥堂解案請訊毛馥堂供欠銀一百九十三兩有奇一時無力歸還求恩寛限大令著交保出外赶緊理償○包探禀稱車夫吳厚全毆傷華　　内續獲帮兇之朱雙全解案請訊質之朱雙全供住王家碼頭向爲車夫不敢帮兇求恩察核大令著押候嚴比○包探禀稱沈周寳在小東　　攤賣魚被陳阿二將魚担竊去易錢傳同原告一併解案請訊沈周寳禀稱被竊約舉錢二千七百餘文質之陳阿二供與陳阿大同竊賣與十六鋪郎家橋王姓魚攤大令著押候赶緊歸還判笞二百板○探夥俞天生陳金　有索賄情事爲捕房訪知將二人解請鄭大令訊供判枷示責懲昨　帶案復訊俞供洞庭山人年十六歲無知悞犯叩求恩施大令以年未成童例難枷責與何繙譯會商仍著還押復核○鎭江人朱榮朱褚氏　　　李秉衡同船來滬探夥以形跡可疑拘入捕房解經鄭大令訊供並無實據昨日堂期帶案略訊飭探將朱榮夫婦押下輪船回鎭江原籍　　　交保○洋涇浜裕興祥瑞昇泰恒豐泰同茂盛潤泰永豐等六家因私販軍火爲捕房訪聞起獲子藥銅帽等物解經鄭大令訊供押候下期　訊昨日堂期飭提該店主陳美良王裕坤張少峰朱春生王福生陳孟林等六人到案復訊仍執前詞供稱此項貨物向鯉意師摩洋人拍買得來大令謂爾等知違禁令否同供均係朽物不敢售賣大令與何君會商著交保候查明定讞○包探禀稱偷兒徐阿大竊取脚補一隻當塲拿獲送案請訊質之徐阿大認竊不諱大令着押候笞責一百板 
[七月份月捐清單]  
　　怡情軒唐傑臣吳渭川半年三户各六元陳善亭五元戴耘來四元戴綏之李光琴各三元朱葆珊徐棣山黄佐卿譚幹臣陳望生韓山曦徐俊良　月南順記老順記戴生昌福昌十一户各兩元源通銀號錢一千八百源豐潤洋一元八角莊源大泳記兩月各一元二角可熾洋一元錢五十　　　何植園蘇寳森李墨君　亭陸全木可熾順宋晉泰錦章祝源昌新順記老悦生存濟堂十三户各一元五層樓洋八角錢四十嘉綸洋六角錢四十二介福壽康延康厚　彚康和康永康福康餘大　　大下大升大鎰大瑞大晋大恊大寳和寳順寳源　善源餘源餘泰愼餘崇餘徴餘元甡元茂永豐同豐承裕福裕晉和正祥惠泰存德鉅亨恊昇宏元源吉四十户各六百　　九章永裕成繼述堂張四户各六角大吉廬洋五角錢三十益昌思補齋龐竹卿源和隆昇愼餘堂恆來源天益萬和祥萬有全梁煥南瑞昌豐大十三户各五角四海　　　　二十文青蓮閣大章宏章泰恆合祥三户各三右錦章張家鶴各三角錢十五其萃樓春園施德豐熾大怡昌徴昌九和允章升和恆茂晉昌恆泰復記鴻興升十四户　　　　怡大金合順三户各錢二百通裕沈元來恆生生大曹德大恊興怡隆義成恆生義森利鴻　樓三元同慶樓裎泰恊愼廣盛復泰大昌一壺春十八户各二角永愼萬興　　　户各錢一百又一文捐洋六元一角又錢五千七百廿九文又銅洋一元又袁州胡芸閣翁經募由歐陽鏡溪翁遞來洋廿元又册捐交來副中營劉太疲生二户各二元劉漢　朗記勤記謝桂記周眉記五户各一元黄海記李金記李鼎記三户各五角又鄧鹿才翁助洋七元統共計洋一百三十六元八角錢三十三千五百四十一銅洋一枚　滬北　善堂嚴信厚葉成忠施則敬唐榮俊謹啓 
 
 
 

Page 10

 
 
   
 
