# 1898 - 86 - 4908962

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印直省闈墨告成] [  圖書集成局啓]  
去歲秋闈人才特盛合一十八行省賦鹿鳴者類皆一時知名士闈中時　幾于户誦家絃郭君琴石讀而善之遴其尤者付諸剞　　名日　壘知言本局急倩在京友人覔得初印善本印以新鑄鉛字以期餉遺　林刻已告成分裝四册每部收　洋一角八分蕊有先覩爲快者請臨上海三馬路申報館申昌書畫室各書坊及外埠申昌或經售申報處選購可也 
[論中國辦理洋土牙將與鹽務並重]  
　　事有不宜于昔而宜於今者言有在昔日爲非而在今日爲是者物有利害大相反而借以爲用其勢適相等者如中國之有鹽爲家家所必備人人所必需國家設官行運其利每年可得銀一千三百六十五萬餘兩漕糧地丁而外以此爲大宗誠莫大之利也若夫鴉片烟之爲害則中國四百兆人不啻人人知之乃人人能知而受其害者幾及十分之五强壯者因此疲弱富强厚者因此貧困官失職將不武士曠課農荒耕工廢業商耗財其害可謂極矣以此二物相提並論幾如兒謳農囈乃事勢所趨竟有不期然而然者中國烟害之甚始於道光中葉黄鴻臚抗疏於内林文忠力持於外無如刼運將興天心莫挽兵戎所集政令不行於今五十餘年各省大史屢禁屢弛甚至内地亦種鶯粟晉省坐是奇荒言者事後圖維謂不能禁販於外來先當禁種於中土一時疆臣整頓官吏奉行乃未幾而禁種之令弛矣又數年而稅厘并徵之議行矣内地烟土歲盛一歲鄙人嘗論此事謂須仿鹽法之制京師設烟部外省設烟院由疆吏兼攝次則烟連使烟道專司　政更置烟運同烟運判提舉監掣經歴知事大使等官分布各府廳州縣歴三十年一修烟法志庶幾烟稅廣徵民間憚於多費嗜者漸少則國家資其利而小民亦不受其弊斯論一出人皆以爲　言乃至今日則不幸言而中矣按上月廿六日報載户部奏覆鋪稅藥牙摺内有云洋藥土藥一項爲害無窮而民間沾染習用幾與米鹽無殊其初懸爲厲禁旣刑法之俱窮其　併徵稅厘又外域之梗阻此外如膏捐燈禁或行之未效或散漫　稽所收甚微無濟實用竊思國家鹽法其權一操於官其課爲天下最今略師其意行令直省州縣於城市鄉鎭概設洋藥土藥行牙分爲引地預發部帖交各州縣正官稽徵熬膏出售則另設烟膏部帖此皆據黑龍江副都綂景祺原奏中語是雖未請設立烟運　等官而比烟於鹽則大致可見此下部臣議覆之意則云請旨飭下順天府府尹及各直省將軍督撫按照該副都綂所陳各節查明各城廂市鎭售賣洋藥土藥及出售烟膏各行店共有若干分别地面繁盛次盛簡僻三等迅卽酌定章程報部自本年四月起一經分設牙行請領部帖各省地方有司及印委各員自應共體時艱秉公辦理一俟各省辦有端倪通計全省能收藥牙稅銀若干限本年三月　行　實覆奏如是則事在必行且迅卽開辦矣惟地方官公事本繁與其分委候補人員不若設官定制之爲善所謂事不宜於昔而宜於今言在昔日爲非而在今日爲是者此類是也至於牙帖三等則如原奏所擬能銷洋藥土藥土千户以上爲繁盛每年徵銀一千兩一千户以上爲次盛徵銀七百五十兩五百户以下爲簡僻徵銀五百兩又膏帖則繁盛者歲徵銀五十兩次盛四十兩簡僻三十兩以上各收加一部飯公費此其大略也 
[上諭恭錄]  
　　三月初一日奉上諭御史文悌奏各部院保送宗室滿洲蒙古御史請先儘當差得力可保列一等人員保送並宗室滿蒙編檢照漢員例一體保送御史等語著吏部議奏欽此○初二日奉上諭户部代奏張家口監督孚會差滿回京齎交盈餘銀兩並請减成賠繳虧短盈餘銀兩一摺所得盈餘銀三千五百八十一兩零著交廣儲司其所請减成賠繳之處著户部核議具奏欽此同日奉上諭肅親王隆懃持躬謹愼練逹老成同治年間由鎭國將軍承襲士爵在御前行走迭次蒙恩賞戴三眼花翎賞穿四正圑龍補褂黄馬褂歴任内大臣領侍衛内大臣朕御極後屢加恩命補授都綂並派總理行營事務大臣崇文門正監督均能恪恭盡職懋著勤勞前因患病賞假方冀調治就痊長承恩眷遽聞溘逝悼惜殊深著賞給陀羅經被派貝勒載潤帶領侍衛十員卽日前往奠醊加恩賞銀三千兩經理喪事由廣儲司給發任内一切處分悉予開復其餘飾終典禮著該衙門查例具奏欽此 
[本館接奉電音]  
　　昨日下午京師飛電傳來上諭一道敬謹譯登○三月初五日奉上諭湖南長沙府知府員缺著撫於通省知府内揀員調補所遺員缺著裕慶補授欽此 
[謝絶要求]  
　　前者本報曾登法人要挾中朝不准將兩廣雲貴諸省讓與他邦并欲建一鐵路直逹滇省雲南府等情兹聞中朝概不允從不知法人能不復重申前說否也 
[德國移民]  
　　膠州灣由中朝賃與德人此已備詳前報兹聞德政府已核定將本國人民移住灣内某日德國盎得路西亞商輪船由德載男婦約百人鼓輪前往昨日已行過吳淞口外閱一二日卽須赴膠灣并聞續到者尚復不少云 
[俄計宜防]  
　　天津采訪友人云俄國前有兵船數艘停泊旅順口至上月杪及本月初又陸續來鐵甲船三號俄員倭高克於初二日率同其副某氏及學生兩人由天津前往旅順臨去時揚言已與日本訂明初六日在大東溝附近開仗然細加訪查毫無影響意者大東溝與大連灣相去不遠俄人殆用聲東擊西之據欲以兵船據我大連灣耳 
[西人讕語]  
　　邇日西人忽起謠言幾至市中有虎大略謂俄國已派兵艦多艘駛至旅順口揮兵登岸并携帶軍火甚多駐守旅順口之宋祝三宮保見此情形卽督兵退去或曰宮保並無退守之事實在此處盡力阻遏俄兵英國寄泊我華海面之各兵船聞之大爲震動有謂欲鼓輪往北者有謂擬開至舟山者然細加偵訪類皆無據之言俟有確音再行登報可也 
[意在通商]  
　　英京來電云某日俄國男爵摩剌利甫氏語前任英國使臣晏十訥曰現在俄國與中國議租旅順大連灣若干年并建造鐵路逹滿洲非欲綂轄其地亦無意遣兵往滿洲駐守惟此事若成將必以旅順大連灣爲通 
 
 

Page 2

 
 
商口岸云 
[添派提督]  
　　向來德法兩國派駐亞東各兵艦各綂以水師提督一員惟英俄兩國則各有水師提督二員自德人旣據膠州卽簡派提督二員以資綂轄法人因亦添派一員駐泊東方海面現在東方之法國艦隊以提督保文爲綂領以卑都利亞爲後營提督觀其布置一切已有待時而動之意東方時局不誠岌岌可虞哉說見廣州中西報 
[英艦瓊]  
　　廣州博聞報云法人至瓊州測量海口各西報已議論紛如兹又悉上月十二日口外忽來一英國兵船海口商民大爲驚駭各行不敢多購貨物是以來貨不能暢銷 
[藎臣憤懣]  
　　武昌訪事友云湖廣總督張香濤制軍前接京師來電謂洋欵借定以鹽務厘金作抵飭將湖北各鹽局一律裁撤改歸稅務司經理制軍以利權未可旁落電請總署另行籌議已詳前報兹聞官塲傳述總署已有覆電到鄂略謂此次籌借洋欵以鹽稅厘金作抵由總稅務司赫德議定簽押奉旨允行不特湖北各鹽局須裁卽安徽之督銷局蘇浙江西之厘金局亦皆在裁併之列事關大局未　輕議阻撓飭仍照前議迅速轉飭各局一體遵行一俟赫稅務司派員前來卽行移交辦理勿得藉口遷延等語制軍知事難挽回意甚憤懣并有具摺乞休之說但時艱方迫砥柱需才况朝廷倚任正隆恐未容置散投閒致負蒼生之望也 
[商捐認定]  
　　揚州訪事友云昭信股票飭觀淮商共認二百萬兩各商以近年商力疲困一再陳請核减迭蒙淮南局憲剴切批示各情均紀前報兹聞運署又奉兩江督鹽憲排札並遞到部刊黄愼之宮允原奏曁章程一本飭令迅速籌勸將宮商認借數目先行逕禀立候察核轉報一面派員分往各屬勸諭紳庶量力認領等因都轉接閱之下立時飭吏抄錄轉札淮南總　遵照辦理局員遵卽出示勸諭一面又邀集四岸鹺商曉以大義再四激勸聞各商業已議妥隨　遵限禀覆略謂商等情願認繳銀一百三十六萬兩惟目下銀根緊急現銀難集擬乞轉詳以五個月爲一限分作八限繳清等語旋奉局憲批示據禀認借昭信股票銀一百三十六萬兩具見該商等深明大義共體時艱殊堪嘉尚候據情彚詳運憲察核轉報至所請分限繳銀之處業於詳文内代乞憲恩俟奉到批示再行飭遵云云並聞江甘江寍曁儀徵等食岸各商現亦公同商定共認領股票銀四萬兩通泰兩屬塲商共認二十萬兩均經遵飭禀覆惟俟淮北海分司將票銀四十萬兩勸定卽湊成二百萬兩足數說者謂兩淮鹺務現已疲滯非　各商猶能激於忠義勉力輸將好義急公殊爲難得惟此項係備還債欵要需所請分限一節不識能否邀准也 
[脫巾譁譟]  
　　福州采訪友人云本月初二日某營各兵蜂擁至藩署鼓噪異常以新任藩司季士周方伯邦楨兼理營務處故也旣而若輩先後至糧道署及臬署仍前鼓噪唐蓉石儲憲李勉林廉訪皆好言慰之迨初三晨復闌入鹽巡道署鳴寃余晉珊觀察查得司道均已收受　詞遂亦許以秉公辦理乃若輩猶不思安輯紛紛奔赴督轅以致好事之徒聞風而往如山如海幾至塞途綂領福靖全軍劉毓仲軍門深恐滋生事端急督率楚軍前來彈壓其時督憲邊制軍已聞知其事飭巡捕官將禀詞收受有見者謂禀中枝枝節節羅織多人詞甚冗長榛蕪滿紙未幾制軍卽批示云查練兵身居行伍應遵紀律卽有控告情事亦應遵式具呈聽候查辦乃輙聚集多人擁入衙署聨名投禀此風斷不可長應查明首事之人嚴懲示儆以肅軍律惟據控柯阿弟馬喜種種勒索尅扣如果屬實殊干法紀必須澈究分别辦理仰福建善後局兼營務處司道迅飭福州府查明移營提集應訊人等秉公研究確情分别詳辦毋稍狥延枉　切切黏抄並發仍繳想經此雷厲風行若輩當聽候憲裁不復敢脫巾譁譟矣 
[刼物傷人]  
　　松江訪事友云本月初五夜更魚四躍西門外錢涇橋北堍故紳李幹甫廣文家忽來匪徒多人就門前所泊糞船上借用竹篙倚立墻隅踰垣而入洞門牆門放餘匪入内各持器械登樓婪刼主婦從黑甜鄉中驚起見匪黨甚衆噤不敢聲聽其倒篋翻箱携贜逸去當刼掠時一匪見主婦目灼灼在旁熟視信手將刀指嚇不意傷及眉尖血濺衣袖翌晨禀報婁縣署屈吉士大令大怒謂城市重地匪徒膽敢如此彼鄉曲小民何能安枕遂傳集幹差命駕勘視迨傳糞船上人訊問則稱是夜見有十五六人圑集李紳門首因聞磨刀霍霍聲知非善類故蝟伏艙中不敢聲喊傳訊左右鄰人亦無端緒乃斥令　去聽候緝捕惟聞市肆傳言是夜北門外五里塘有一客舟四五人撑篙搖櫓併力赶路事有可疑刻由婁署捕役前往密緝未識能卽時破獲否 
[造謠宜責]  
　　杭州采訪友人云上月下旬市中忽喧傳有苗兵數千名將赴寗波路過杭省約二十八日可到其兵兇悍異常每以小孩果腹此說不知何自而起竟至一唱　和一若目擊身親也者在有識者固一笑置之而婦穉之流咸信以爲實雖百方譬解終不能打破疑圑迫二十八日城市安然意謂從此謠言可息矣詎料游手好閒之輩復故神其說謂其兵因途路有阻須遲至三月朔日方成羣結隊而來事爲臬憲所聞立飭保甲各巡員嚴密訪查重懲以儆某日甲乙二無賴正在上城某茶館高談闊論煽惑愚氓巡役遂　赴局中嚴加訊鞫甲乙至此始知法網難寛同供稱小人悮聽謠傳非敢妄造蜚言駭人聞聽局員乃飭各重責二百板荷以巨枷旋由某孝廉緩頰再三始得豁除械頸之刑交人保釋 
[閩中火警]  
　　福州采訪友人云省垣北關外五里許有富村鄉焉村民百餘家半讀半耕翛然自得二月二十八日之夕初更後鄭姓家偶爾失愼忽兆焚如未移時左右各鄰悉化刼灰無一存者本月初二晚鐘鳴八下南關外洗馬橋某鐵鋪又不戒於火時適東南風甚緊以致火牛十隊横衝直撞銳不可當綂領福靖全軍劉軍門聞警之餘督隊如飛而至截斷火路不使輕越雷池是役也店鋪民居約燬六七十户司道協鎭府廳縣及保甲各員均登南關雉堞以望並飭水龍夫整理器具齊集城下以備火燄竄至城門相持至一點鐘時火勢漸衰各官始鳴騶而返迨鼉更五轉忽又警柝四傳急起詢之僉稱南臺鴨姆洲走水其地離城約十里許遙望紅光燭天祗以鶴鑰森嚴各水龍無從往　事後有過其地者言洲中四面皆水貧民三四百户聚族而居是夕竟延燒百餘户誠可憐已 
[越試一誌]  
　　紹興采訪友人云浙江提督學政陳大宗師於本月初　日按試紹興旣戾止卽謁廟放告閱墻旋牌示　　日考生員經古及文生補考初三日諸曁餘姚上虞新昌嵊縣五學生員歲考初四日考童生經古初五日紹興山陰會稽蕭山四學生員歲考初六日覆生經古及武生補考初七日考諸曁文童初八日考優生及敎官初九日考餘姚上虞新昌文童初十日提覆諸曁文童十一日考山陰會稽文童十二日提覆餘上新文童十三日考蕭山嵊縣文童十四日提覆山會文童十五日覆試一等生員十六日提覆蕭嵊文童十七日考武生内塲十八日總覆新進文童兼大覆十九二十二十一日考武童步箭二十二二十三日考技勇二十四日考馬箭二十五日大覆新進武童二十六日發落一等生員及新生參謁生員經解題隰則有泮解詩有入樂不入樂說禮記月令與呂覽異同評古學題與賢相近如香著紙賦以題爲韵賦得小闌花韵午晴初得初字春陰春晴七律不拘韵算學題有三角面自其頂角懸之求底邊與地平所成之角法以兩腰冪相减自之爲實以兩腰冪相加二之以底冪减之又以底冪乘之爲法法除實爲底與地平所成之角之正弦冪開平方得正弦試騐之紹興府極高三十度五分三十杪赤道與黄道面交角三十三度二十七分春分後五日午正初刻求太陽視高度幾何性理論題六經不言無心論賦得四象生八卦得生字補考題子曰父母在兩章君子以愼　語節飲食賦得晴來山翠傍旌旂得晴字補兩考題以爲無益而舍之者不耘苗者也生員歲考題諸曁子曰我非生 
 
 

Page 3

 
 
而知之者好古敏以求之者也餘姚子曰沽之哉沽之哉我待賈者也上虞言寡尤行寡悔祿在其中矣新昌學也祿在其中矣嵊縣子曰當仁不讓於師通塲經題如金加錫如圭如璧詩題賦得春風吹到讀書窗得吹字 
[遼瀋苦寒]  
　　昨日營口采訪友人來函云上月二十七日踆烏匿影頑雲蔽天居人深居小閣中獸炭霏紅開樽禦冷猶苦鳶肩雙聳凍合玉樓開窓望惟見萬道玉龍憑空鏖戰敗殘鱗甲到處紛飛有從水次來者言及河内冰凌厚至尺許冰槎來往幾與平地無殊通憶江南二月中紅杏花開蜂喧蝶閙踏青土女聨襼掎裳覺氣侯之殊眞同霄壤矣馬後桃花馬前雪敎人那得不思鄉昔人詠出塞詩所以多慷慨悲凉之調歟 
[鄂省官塲紀要]  
　　武昌訪事友云荆門直隸州爲鄂中著名優缺本任嚴直刺鷟昌因事未能履任刻已禀准開缺由藩憲亦請以補用直隸州歐陽直刺定果補授直刺向辦交代賑捐各局夙爲藩憲所倚重今得此優缺寅僚皆爲之欣羡不置○　誠伯大令由漢陽縣升補沔陽州未奉部覆旋卽　古所　沔陽州缺現以候補知州李刺史士英請補已奉藩憲牌示矣 
[上海官塲紀事]  
　　江蘇試用道沈幼彥觀察邦憲前日因公蒞滬命駕進城至各當道處拜谒至縣署黄大令延入花廳茗談片時然後辭出○候補縣李湘甫明府荆門昨日因事至申命輿入城遍謁各當道至縣署黄大令飭丁擋駕○江蘇海運總辦舒體元太守昨有要公命駕至縣署拜會黄大令延入内客廳商談良久始辭别而出 
[豸旌已發]  
　　江蘇臬憲吳　涵廉訪因須赴金陵省垣道出滬上　帷暫駐於天后宮已紀本報兹悉廉訪以急須謁見制軍劉峴帥面商要公故於前晚卽乘招商局某輪船駛往白門滬上各官咸往恭送 
[示期歲試]  
　　上海縣儒學正堂宣爲歲考事奉本府正堂恩排單札開光緒二十四年三月初二日接奉督學部院瞿札開照得該屬又武童生業經前院通飭考取在案今本部院試畢太倉　按臨該屬所有取齊日期合行札知札府卽便通飭各縣各學曉諭與考文武生童定限三月十六日齊集松江聽候本部院先試文生次文童再次武生童所有一應册卷互結悉照向例備辦均須提前呈送不得遲誤等因到府奉此除出示曉諭外合行飛飭札到該學卽照示諭與考生童知悉務於三月十六日齊集郡城聽候學憲按臨考試所有册卷限於三月十四日解府等因到學奉此合行示諭爲此示仰文武在童一體遵照務須如期早到郡城所有一應册卷互結均遵憲諭提前呈送毋得遲延自誤切切特示光緒二十四年三月初六日 
[會商保護]  
　　昨日黄大令奉到南洋大臣劉峴帥札文内開近來各處匪徒往往滋擾敎堂殊失睦鄰之誼飭卽恊同營汛妥爲保護黄大令奉札後片請太湖水師營管帶陳都戎嘉謨至縣面商保護事宜移時始别 
[西人晉謁]  
　　昨日午前法國打樣人必老打偕繙譯張　山至上海縣署拜謁黄大令因某姓售地轇轕一事須會晤咨商大令當卽延之入内商酌良久始握手而别 
[傳訊工頭]  
　　張連生莊阿毛顧阿銀曹毛毛在泉漳會館馬頭新馬路中支架鋸木所善後局捕勇拘送至案經會辦委員孫星垣直刺提訊將張莊責押捕房顧　無干省釋已紀本報兹又將工頭王春生傳局前晚直刺升堂研訊王供小的在泉漳會館　造房屋前日張等在馬路鋸木與捕打架當時並未知悉翌日始由友人述及知已被捕在案今蒙傳訊小的自願將所毁號衣及號呌賠還叩請保釋直刺謂爾旣爲工頭理應將工人約束何得縱其强横疎察之咎爾實難辭本應責究姑念願將毁物賠償從寛將物件交案後具結交保張莊仍押捕房 
[勘丈地址]  
　　南市裏馬路舊址奉江海關道蔡和甫觀察擬仿照沿浦灘新築馬路之式概行翻造等情迭紀本報前日午後上海縣黄愛棠大令帶同亭耆人等鳴騶出城偕紳董曹君寄耘以及工程委員朱森庭明府前往勘丈命將所有佔碍房屋一律註册後又赴二十三七鋪十二圖一帶以次勘丈聞十二圖一帶地勢頗形窄狹當傳各業户迅將房屋拆去云 
[領恤了事]  
　　湖州人吳長林被英界華捕拘送至廨遽爾身死報經黄大令詣騐已紀本報前晚大令提屍弟吳　發訊問供胞兄長林向爲染坊生理因失就多年貧病交迫衣衫藍縷形類乞兒前日在馬路中被三百十九號華捕拘送公堂旋卽身死當蒙騐明收殮惟求酌給撫恤銀兩俾得歸　首邱感恩無旣屍子文熙供亦相同大令諭謂長發曰爾兄明係因病身死例無撫恤姑念實係窮迫本縣捐廉賞給洋銀十元准爾領棺埋葬具結存查兩吳遂叩謝而退 
[上海巡局瑣案]  
　　南市王家馬頭張源昌棕榻店夥陳阿掌前日不知何故被李蘭生軋至茶肆中評理始而口角繼卽打架將李毆傷遂扭赴十六鋪巡防南局喊控局員鍾偉臣二尹前晚升堂研訊以陳阿掌不應行兇判責三百板交保開釋○製造局工匠胡雙福前晚因事至南市篾竹街地方被篾竹匠朱文奎將磗抛擲中厥頭額當向理論不服遂扭赴十六鋪巡防中局請究經局員　仲泉二尹飭令管押候派地甲查明禀覆再行訊究○前日之晚有一衣衫藍縷形似鄭元和一流人物者在南市馬路善後局門首東張西望被管門捕勇所見拘入局中禀知會辦委員孫星垣直刺升堂研鞫供姓張名阿二在大南門外某姓小烟館内住宿並無爲非作歹之事直刺以形跡可疑喝命笞責張始稱小的係金陵某邑人前爲劉姓人在大南門外空房中看守松板已有年餘前日將松板一塊售與周某所開之小茶館内餘無犯竊情事求鑒直刺以大南門外係二十七鋪所轄與本局無涉令差持片送往二十三七鋪巡防局中請辦局員邵子怡二尹飭卽管押至晚研訊張供如前并稱松板一塊賣得洋銀一元三角業已用去五角訊至此張之母某氏投案求請免究二尹命將所餘洋銀八角交出笞責手心五十下交其母帶回管束並傳小茶肆主將洋具領起案之松板著劉領去 
[宿州告災函]  
　　敬肅者敝州地居淮北壤接銅蕭連年水旱歉收小民已極困苦詎去年麥秋二季均遭水潦淹没通境一百八十一欵無集不災其甚者東北鄉二十餘集未收顆粒實爲百年未有之奇災以致徧野哀鴻朝不保暮經中純節次上禀得蒙大憲撥發欵銀九千兩查明乏食貧民四萬餘户計大小男女十三萬餘丁口冬賑先辦二十餘集散放豆餅並給錢又現又併辦四十餘集全購豆餅開放春賑以災廣集絀祗能就數匀散未能細分等差冬賑係每户給豆餅一塊内三口至五口加給錢三十文六口以上加給錢六十文其一口二口不加錢文現辦春賑則以一口二口給豆餅一塊三口以上綂給豆餅二塊不另加錢豆餅每塊重七斤半購價九十文前後合算每户所得僅一百八十文多者亦不過三百餘文杯水車薪勉延殘喘此外未能徧賑之處中純設法籌欵購糧平糶並禀明存倉粟米盡行借給惟自今以後公欵告罄籌捐無術屈計麥熟連閏尚需三月之久爲日甚長此時正在賑撫人多賑少之家已不免於殍殣此後鳩鵠之民毫無得食更必死亡溝壑慘不忍言中純晝夜焦思無所爲計覩兹災黎不禁心焉如擣頃據紳民走告敬悉大善士籌助鉅欵並邀嚴佑之先生馳赴徐屬散賑竊以徐與宿近在咫尺彼此同一饑饉大善士胞與爲　萬衆託命聞此奇厄必荷矜憐伏求大發慈悲一體施賑無論多寡惟望速臨俾億萬災民轉溝壑而登衽席起垂斃而幸更生　　　　叩首以謝臨頴不勝迫切待命之至安徽宿州知州桂中純謹肅則敬謹讀來章莫名焦灼惟有據情籲懇四方善士大發慈悲源源　助俾哀鳴中澤慶更生其爲功德何可限量謹乞登報伏祈公鑒[  上海北市絲業會館籌賑公所制施則敬謹誌]  
 
 

Page 4

 
 
[助賑摭要]  
　　淮徐海等處罹災後賣妻鬻子窘迫異常所賴　方善士惄然於心慷慨輸財援救惟虞不及俾溝瘠者漸啓生機德澤雲蒸歡聲雷動焉淮安志道齋主人續助由德同莊來洋三百五十元張雪堂善士募不書名洋八十元無名氏洋四十元又募不書名規元一百兩無名氏規元一百零九兩五錢三分一厘洋一元無名氏消災求平安規元五十兩平望逹順坊洋一百元銅洋五十元惜陰居士洋一百元又爲令長孫病病篤勿藥忽轉危爲安續助完愿洋一百元蘇申記洋一百元謝餘慶堂善士逐日家用内格外撙節由寳順莊來洋一百元浙慈徐正槐善士求病速愈身熱退凈洋一百元王桂祖善士求尊人病速愈洋一百元李聨僊善士祈尊堂康健令兄瘖疾速愈洋七十元金沙塲孫存庵善十捐募洋五十元蘇城老人和震記勉力子求病速痊洋五十元又吟香館主人求病速愈洋五十元又保安堂求身體康健洋三十元萃豐茶棧洋五十元浙紹京兆於文光善士由福康莊來洋五十元勉力子求尊堂病速愈由同昌　來洋五十元鹽城陳惕庵善士洋五十元成　亭善士洋四十六元皖省草木山民洋五十元隱名氏洋四十元蘭記洋三十元委解災區倫紀攸關濟世定能迓福孤寒無告回天可以重生力拯瘡痍同　康樂平日屢形其撙節推已及人仁風下逮乎流離由近而遠種福則惜陰匪懈匡時則志道惟　隱惻推恩康彊逢吉藉資感奮用特表彰[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[大閙學堂續志]  
　　武昌訪事友云湖北武備學堂因裁止膏炎致滋事端張香帥面諭提調錢太守將首先滋事之學生卽行斥逐其隨同附和者從寛免究仍令照常肄業至本月膏火暫行照發以後或裁或減聽提調隨時酌擬不准阻撓准各生不願肄業多有下堂求去者現在空額甚多尚須續行招補也 
[英界公堂瑣案]  
　　王子雲在英租界行走有邵元豐者尾隨於後意圖攫取其所持之洋當被七十七號西捕所見拘解送案請爲訊辦王投案申訴一切並稱當時幸有西捕否則洋銀早爲攫去矣叩求嚴辦質之邵供寍波人誤認王係友人欲與游戲不敢攫洋求恩明察襄理讞政之鄭瀚生大令商之衛繙譯官姑念圖攫未成從寛判責一百板○一百八十六號華捕拘解葉阿洪至案禀稱此人不知在何處飲得酩酊大醉在馬路中横衝直撞上前喝阻反被扭住咬傷手指因特送案請究質之葉供偶在酒肆沽飲不覺沈醉叩求寛宥大令判責一百板○童阿友及其妻單氏與葛阿英在途爭吵爲包探石金榮拘案請爲究辦童供寗波人在滬開成衣鋪去年因事回籍至今歲正月間重至上海查悉葛阿友曾經邀人在家賭博小的以妻子不　　　訓責一番詎葛　向小的尋釁以致爭吵單氏供正月間葛來賭博小婦人本不允許因其再三央懇情實難却是以暫允餘供與阿友同訊之葛供童妻招令小的前往賭博圖取頭錢求　大令以葛犯賭情眞尚敢多事殊屬不安本分判責二百板以示薄懲○新充包探吳志綱押解圖竊徐順盛家什物之杜寳生至案請爲究辦徐投案申訴前情質之杜供因迫於飢寒無奈出此下策然物未到手尚求饒恕大令判笞責一百板以儆○五百三十二號華捕拘解在途互毆之金泉生汪阿三至案請爲訊究質之金汪供詞支吾大令判各責一百板 
[法界公堂瑣案]  
　　前任英界讞員翁笠漁明府僑寓揚州被拐匪李德洪誘去婢女二口因報　揚州保甲局通飭各城門嚴加稽察一面　家丁來滬投函各當道請爲查緝適家丁與李匪同附某輪船及至滬調知寓居名利客棧爰投函公廨禀請讞員鄭景溪大令飭會捕局線勇協同包探至棧將李匪及其妻李馬氏婢女劉桂林拘獲盤詰之下知尚有　婢姓王名雨花者售與小東門外花烟館龜子夏三轉售英界平和里某龜所設野鷄娼院當將一干人送入捕房旋又致平和里　王婢帶回昨日大令會同何繙譯提訊家丁劉升投案禀稱此婢尚有衣服首飾叩求追給王婢供稱李馬氏時至公館門首勾引因與劉婢同至鎭江小住一日隨誑稱爾家太太已遷至上海遂與附輪船來此被賣與小東門外花烟館内得洋銀一百十圓大令遂飭將李匪夫婦及二婢移送上海縣署劉丁禀稱此事江都縣已有案請大老爺移縣遞回江都歸案辦理大令允之飭留丁自行投縣備質○孫南昌訴稱流氓梅彩金時至門外眉眼傳情彼中切口謂之吊膀子久之小的之妾竟捲物潛逃此去年十一月十八日事也後經比鄰張德　　見告知小的在治下卜鄰里尋回小的以顏面攸關並不告發不料上月二十日又被誘逃遺下小孩所　呱呱而泣今　　核　　扭案請追張投案作証梅供稱所有衣服二件今已交還大令謂旣有衣服誘拐無疑著將逃婦交出梅供稱此婦被伊夫所責是以潛逃與小的毫無干涉大令著押候嚴比○包探禀稱李廷表投宿陸阿二所開小客棧初時衣服藍縷未及三日忽煥然一新頗覺形迹可疑執而搜之則在身畔藏有刺刀二柄洋銀十五圓四角是以告知捕頭連寓主解案尚有同黨一名在逃未獲李供稱在　之人姓石名金榮向習鞔工現住治下大自鳴鐘左近某茶肆樓上大令著押候查明核辦起獲各贜存案○包探禀稱倪阿寳沈雨元李阿福三人身穿窄袖短衣足蹬軟底鞋身藏賊具明係穿窬之類搜其窩圃處有一大包袱是以告知捕頭解案請訊倪沈李同供稱小的等在英界犯案欲逃往七寳鎭匿跡並未在治下行竊大令判令各笞責二百板○王茂泉訴稱上禮拜六小的驅小車至治下金利源碼頭一轉眴間車忽失去昨日有王洪川者又來竊物當塲拿獲送入捕房請大老爺訊辦洪川俯首無詞大令判令笞責一百板○馬樹堂訴稱刻在楊泰記經收房租被正陽館飯店積欠租金九月共計洋銀一百九十八圓逃逸無蹤屋内只存破舊生財今已報知捕房將門封閉可否將生財拍賣以抵租金大令著先登申報告白三日並將收租帳簿呈案候核 
[美界捕房紀事]  
　　前日傍晚有混名大江麻子者至虹口西穿虹浜某姓房屋内竊取小車一輛推至中虹橋堍被包探石金榮所見當將人贜帶入捕房押候解堂究辦○整容匠張某蘇産也昨日趁木輪船來申剛至源裕碼頭忽有冐充長利客棧夥許阿金者代爲搬運行李後忽不見而皮馬褂一件已失去遂卽投報捕房捕頭立飭包探吳至剛前往查緝於四川路口遇見旋將許拘入捕房押候究辦○虹口山西路第三號門牌某姓家前晚更魚三躍被妙手空空兒穴牆而進竊去衣服等件旋被四百六十七號華捕查見當卽拘入捕房押候解堂究治○小工宣某前日傍晚時不知於何處欽得酩酊大醉在虹口百老匯路沿途胡閙經五十一號華捕查見拘入捕房押候解廨核辦○前日午後六下鐘時有西國水手甲乙二人於虹口華德路口乘麴秀才之勢在途任意胡閙被廿七號三道西捕查見立卽拘入捕房押候核辦 
[上海北市絲業會館籌賑公所施子英經收順直山東湖北四川淮徐賑捐正月初一至三十日第三十四次清單]  
　　初一日補過氏洋十元陳鄧氏還願二元○初六日桐花館分娩後求平安洋十元許兆本求顚病速愈五元在林氏五元○初七日九江槐蔭堂還願洋五元吳敬善堂一元○初八日毛倫甫爲郎湯餅儀助賑洋一元○初九日戴士雅善士爲胞姪元章病愈完願規元一百零七兩五錢零三厘○初十日浙省萬承志堂心長力薄子合宅平安還願洋一百元求子氏洋九十八元爛板洋二元○十一日馮靜巖求次兒煥垚病速愈由崇餘莊來洋廿元曹門李氏求産後病愈二元曹承桂一元○十三日梧蔭書屋主人洋十元籲安子五元○十四日顧紫霞年前爲長兒完姻承親友賜儀本當酬謝兹將餘資移助洋一百元○十五日無名氏洋三元張姓一元○十六日杭州恆豐順守眞子吳興氏同孫根官求災消病退福聚壽增洋五十元宜興鹽公棧寗綢袍套料　價移助洋十五元八角○十七日蘇閶老人和震記胡念記病痊還願洋十元少思生喜育孫男減省喜蛋資移助十元川沙司署王楊氏求生産平安四元保安氏小洋十角茂記銅洋廿三元珠家角永泰　銅洋十元○十八日澄江山麓樵人由新泰木行來洋一百元○十九日無名氏由源記東洋莊來洋一百元又神户全益號春酒移賑三十元又孫通江湯餅移賑三十元留溪姚氏十六元○二十日包姓銅洋二元二角○廿一日方鈞記因病求痊樽節生　酒筵資移助洋五十元淮南北鄉拙子由裕和祥來四十元陳姓求産平安二元李榮泰銅洋六十七元○漢口招商局經募不留名奉母命助賑洋五十三元三角無名氏求母速愈洋十元福建善士經募洋三十元蔚泰厚號友三十元傳福田善士四元共五户合洋一百廿七元三角○廿二日宋仲蘧爲弟季潘病沉重求速愈規銀一千兩○廿四日浙省萬承志堂同慶書屋公助洋六十三元無名氏由乾大昌布號來八百震澤不書名小洋五十角○廿五日志道齋主人由淮安鼎源莊寄仁和莊來洋一百五十元羅姓銅洋五元○廿六日朱煦庭本年三月初一日爲六十賤辰移麫資助賑洋二元　程鴻徵送朱煦庭親家祝敬移助二元仲佳氏由恊昇莊來五十元施靜庵率子姪姪孫送朱煦庭姻兄祝敬移助廿元安貧齋求闔家平安十元鎭洋蕭福成元宵四鼓起病煩躁少寐氣逆作啞求愈二元姚伯欣一元○廿七日北楚駐春主人因三兒患病許助洋三十元邱稼孫徐昇甫送朱煦翁壽禮移助八元榮陽氏完願四元○廿八日紹興無名氏求病卽愈由崇餘莊袁聯清先生交來洋二百元西昌佑昌生九三八平足紋一百兩合規元一百零五兩七錢一分高郵丁玉軒募敦好堂洋六元○廿九日黄靜園洋三百元謝子楠送朱煦庭姻兄壽儀移助十二元○三十日周維翹送朱煦翁壽儀移助洋四元陳徐氏求産後平安五元無名氏爲子病愈還願一元○正月分共收規元一千二百十三兩二錢一分三厘洋二千零三十九元小洋七十一角拙七四一二五合規元一千五百十六兩六錢七分二釐爛板洋二元作規元一兩四錢四分以上共收規元二千七百三十一兩三錢二分五釐銅洋一百零七元二角連前共收規元五萬三千一百廿七兩六錢六分七釐銅洋一百令七元二角太乙救疫丹六千錠 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十四年二月二十八日京報全錄]  
　　宮門抄○諭旨四道錄前○粵督譚奏爲揀員請補守備片○漕督松　奏爲豫籌防守河工要需摺○又奏土匪拒敵官兵當塲格殺拿獲分别懲辦並將傷亡之哨弁請旨議卹摺○長江提督黄奏出巡日期並總綂江勝軍駐鎭籌防摺○二月二十八日内務府國子監廂藍旗值日無引見○錢應溥志公各假滿請安○孫家鼐　侗各假滿請安○崑中堂因伊子以文職用謝恩○裕德等考試騎射覆命○恩祥謝授批本官恩○察哈爾總管棟噶爾布謝恩○恭王黄思永各請假十日○莊王濂貝勒各續假十日○德公續假五日○召見軍機棟噶爾布○○譚鍾麟片再兩廣督標前營守備缺輪用期滿武進士先經臣以期滿營用武進士趙念祖請補兹惟部覆趙念祖名次在後令揀名次在前之員請補等因兹復於期滿營用武進士内遴選除在前之葉國昌丁憂不計外查有督標右營効力期滿營用武進士林汝揚年五十三歲廣東香山縣人由武生應光緒已卯科本省鄉試中式武舉　　科會試中式武進士奉旨以營守備用欽此回粵收標飭發督標右營効力光緒七年八月二十二日到標効力五年期滿咨准部覆註册該員年健力强合無仰懇天恩俯准以林汝揚補授兩廣督標前營守備勅部發給劄付令其赴任謹會同廣東陸路提督臣張春發合詞附片具陳伏乞聖鑒敕部核覆施行謹奏奉硃批兵部議奏欽此○○頭品頂戴漕運總督奴才松椿跪奏爲南河工需日絀謹將各省額解餉及欠解數分别繕具清單籲懇天恩飭下各省嗣後不得藉詞挪用按年照案解清以濟要需而顧全局恭摺仰祈聖鑒事竊維南河工程向恃各省恊餉爲常年修防要需奴才到任以來從未敢另請撥欵無如各省欠解纍纍不敷布置上年八月間奏請飭催旋卽承准軍機大臣字寄八月十六日欽奉寄諭分飭赶緊匯解仰見我皇上軫念河防保衛民生之至意下懷曷勝欽感當卽分别咨行去後嗣據山東運司解到二十三年分銀一千兩安徽藩司續解二十三年分銀五千兩廣東運司續解二十三年分銀三千兩浙江運司續解二十二年分銀五千人百餘兩惟上年伏秋汛内湖河異常漲漫自揚州以逹邳州兩岸隄長數百里奇險環生當時祗能補苴罅漏暫顧目前之急其入水之工未能興辦現值水落歸槽塌缷殘缺情形畢露亟須乘此春水未生之時一律加高培厚而庫藏空虚無從支應上年啓閉車邏等三壩用欵繁鉅奴才竭力騰挪始克蕆事已屬搜羅殆盡春工爲一年根本若不擇要修理恐不足以禦盛漲奈庫空如洗莫展一籌南河工程保障江北爲數百萬生靈所繫命財賦所從出各省協餉本屬無多而近年率多輕視任意挪欠雖奴才疉次奏奉諭旨飭催仍多未能悉數解清誠恐習爲故常本年復將此項恊餉藉詞挪移則工需無著而大局攸關奴才仰荷鴻慈膺兹重任不敢不先行奏明庶免届時束手貽誤事機焦灼萬分惟有一再瀝情上凟宸聰謹將各省額解協餉數目分别繕具清單恭呈御覽合無仰懇恩施格外寄諭各省從二十四年起嗣後務須按年照額解清不得藉詞挪移至二十一二十二二十三等年欠解河餉限於本年伏汛以前赶緊補解以清墊欵該司道等皆異日疆臣之列必能共矢公忠以顧全局斷不致心存畛域致誤事機嗣後每於年終由奴才將完解欠解省分據實開單奏報一次恭候聖裁所有奴才豫籌防守河工要需各緣由謹繕摺具陳伏乞皇上聖鑒訓示謹奏奉硃批著户部轉咨各該省迅速籌解欽此○○頭品頂戴漕運總督奴才松椿跪奏爲土匪拒敵官兵當塲格殺拿獲分别懲辦並將傷亡之哨弁請旨議卹恭摺仰祈聖鑒事竊照邳州宿遷一帶素爲匪徒出没之區上年被水成災秋冬之間盜賊蠭起四出搶刼疉經奴才嚴飭營縣隨時拿辦十月二十五日管帶清淮右營步隊推補副將范榮陞管帶右營右翼馬隊儘先遊擊馬文麒前署宿遷縣知縣左斌與銘軍馬隊元字營步隊領哨各官會哨行抵蔡莊圩地方探知五里外之卓家圩有匪徒盤踞齊往掩捕詎該匪等聞風逃走我軍追至小李莊各匪膽敢抗拒施放槍砲勢甚兇悍步勇姜玉洪馬勝椿馬勇李金山楊占元俱被轟傷右營右翼馬隊哨官藍翎儘先補用千總高玉琛衝鋒直進中砲落馬其子六品軍功高登雲手持利刃直前砍傷一匪隨復開槍轟斃一匪馬文麒等指揮兵役奮力猛攻格傷匪犯劉樹汶楊慶餘石永册卽池永三錢興汶卽何二李小賞五名立時擒獲槍砲四杆匪衆紛紛潰散惟時天色昏黑遂各收隊回駐曹集查看高玉琛傷重先行送回城内撥醫調治高登雲轟斃之匪大衆認係首犯唐克祿該犯楊慶餘旋因格傷身死次日將劉樹汶等帶至縣署訊取大略供詞高玉琛延至十一月初四日因傷殞命該犯錢興汶卽何二亦因格傷身死奴才接閱各路禀報分别發給銀兩奬勵士卒一面派委試用同知藍均馳赴宿遷會同接任知縣倉永榖提集現犯隔别研鞫據各供係唐克祿爲首糾夥圖刦未成哨官高玉琛係錢興汶卽何二開鎗轟傷身死等語錄具供摺呈送前來當經批飭將劉樹汶石永山李小賞三名就地正法並將因傷致斃之唐克祿楊慶餘錢興汶卽何二戮屍一併梟示俾昭炯戒至藍翎補用千總高玉琛捕匪殞命殊屬可憫應請旨飭部從優議卹以慰幽魂除飭取高玉琛履歴及供招分别咨送兵刑二部查核仍飭緝各逸犯務獲究報外謹會同兩江總督臣劉坤一江蘇巡撫臣奎俊恭摺會陳伏乞皇上聖鑒訓示謹奏奉硃批著照所請該部知道欽此○○太子少保長江水師提督奴才黄少春跪奏爲恭報奴才出巡營伍日期並總綂江勝軍駐鎭籌防恭摺仰祈聖鑒事竊奴才於光緒二十三年十月二十四日曾將巡閱上下江營伍事竣回駐太平府日期恭摺奏報奉硃批知道了欽此欽遵在案現届本年出巡之期已定期先巡下游緣奴才於上年十二月初九日准兩江督臣劉坤一咨江蘇濱海臨江各地方極爲遼闊各防軍自奉裁減兵力益單不敷分佈現經奏准添募湘勇三千人卽由奴才按照湘軍營制招募六營名爲江勝軍歸奴才總綂駐紥江陰以資策應等因奴才當與兩江督臣籌商電調各處舊部派營哨員弁札委回湘招募四營並就近在江南招募兩營現已陸續招齊嗣准督臣函商江陰雖爲江寍江蘇兩省門户若論大局則鎭江乃上游七省咽喉且爲南北關鍵地勢尤爲吃重擬將新軍開駐鎭江並節制鎭江各防營及砲臺弁勇庶與上下游聨絡一氣奴才以江防緊要不敢辭難第出巡爲職守所關亦須兼顧不得不變通辦理隨於正月十九日督帶師船由太平府起椗先閱提標五營順赴江寍點騐營勇後卽往鎭江相度地勢駐紥佈置一切嚴飭各營哨員弁認眞訓練俾成勁旅鎭江距瓜洲鎭標各營不遠奴才卽乘便校閱瓜洲鎭標水師營伍並察看各砲臺及各海口要隘事畢仍返駐鎭督率各營操練新軍俟有成效相度機勢如下游防務安靖再行乘輪泝江上駛接閱湖口漢陽岳州各標營考察官弁操防勸惰如有訓練不精軍實不齊自當隨時咨會各督撫臣從嚴叅辦以肅戎政設聞下游有警奴才卽星夜轉輪東下迅赴事機與兩江督臣籌商辦理斷不敢稍有疏懈以期仰副聖主整飭江防之至意奴才出巡後署中日行公事照案檄委提標中軍副將魯洪逹代拆其緊要事件仍包封遞至行欠由奴才自行核辦以昭愼重除俟上下江巡歴事竣再將巡閱情形另行具奏外所有出巡營伍日期並總綂江勝軍駐紥鎭江籌防各緣由理合恭摺具陳伏乞皇上聖鑒謹奏奉硃批知道了欽此 
 
 

Page 14

 
 
[光緒二十四年二月二十九日京報全錄]  
　　宮門抄○諭旨一道錄前○御史烏奏爲詹事府考取供士弊竇叢生請旨查辦摺○陜督陶奏爲各省關籌撥恊甘新餉依限解清請將出力各員分别奬叙摺○又奏爲河湟文武各員辦公支絀懇恩將養廉免扣三成以示體恤摺○又奏片補給提臣尾餉片○贑撫德奏起解漕折京餉片○又奏裁勇節餉續○二月二十九日理藩院鑾儀衛光祿寺八旗兩翼值日無引見○瀾公假滿請安○崇勳謝授閣學恩○奕功等演放水師砲位覆命○麟中堂續假一個月並請派署印鑰○八額駙續假五日○克王鈕楞額各續假十日○溥善英信各請假十日○召見軍機崇勳○○掌江南道監察御史奴才烏爾慶額跪奏爲詹事府考取供事弊竇叢生請申明舊章以杜倖進而免賄賣事查各衙門考試供事定例綦嚴果能舉辦認眞何致弊端百出况詹事府考取供事舊章只二十名濫取濫保均干叅處成憲其　永　遵守乃風聞上年十二月初七日詹事府考試供事並未照例封門嗣經出榜共錄取三百八十八名之多其中由該府主簿周守信供事張國榮武夢麟韓得祿合謀賄賣名曰紅卷取中者十居八九或有謂非紅卷萬不取者而周守信異常奸狡臨考託病告假預爲脫罪地步實則回在私宅與張國榮等往來勾串每名紅卷索費三十餘金街市喧傳人言嘖嘖似此巧立名目漁利分肥何以重考試而勵人材且此次試之次日出圑而後五日覆試故意遲遲其爲催索紅卷費情弊顯然以文童清華之署竟任廳官供事舞弊營私尚復成何事體相應請旨飭下該管堂官認眞查辦庶考試不致虚設而上下不敢賄通矣奴矣旣有所聞謹恭摺具陳伏乞皇上聖鑒謹奏奉旨欽此○○頭品頂戴陜甘總督臣陶模跪奏爲各省關籌撥光緒二十二年協甘新餉依限解清援案請將出力各員分别奬叙恭摺仰祈聖鑒事竊前准部咨欽奉諭旨甘肅關内外餉銀關係緊要經户部分别餉數請飭依限報解該將軍督撫嚴飭各該司道按照部撥數目掃數籌解如能依限解清卽由陜甘總督奏請奬叙等因欽此歴經欽遵辦理在案兹查光緒二十二年由部指撥協甘餉銀四百八十萬兩俱已掃數解清臣維甘肅關内外所需餉項皆係計口授食協撥偶有不齊軍食卽難充足况當甘肅軍務甫竣裁營清餉尤不容一刻稍緩各省關司道竭力代籌源源解濟關内外得免匱乏實屬宏濟艱難亟應照章請奬以酬勞績前經分咨各省查取應叙職名前來合無仰懇天恩俯照成案奬叙俾示鼓勵查福州將軍裕祿閩浙總督兼署福州將軍邊寳泉兩江總督劉坤一湖廣總督張之洞前四川總督鹿傳霖護理湖廣總督湖北巡撫譚繼洵前江蘇巡撫趙舒翹河南巡撫劉樹堂湖南巡撫陳寳箴江西巡撫德壽前安徽巡撫福潤山西巡胡聘之前護陜西巡撫現升山東巡撫張汝梅等公忠體國畛域無分臣忝任邊圻幸賴餉糈無缺得以稍免隕越不敢不上逹宸聰河南撫臣劉樹堂督飭司道經理恊撥甘餉已及三年提前赶解不遺餘力可否加恩賞給三代正一品封典其各省將軍督撫臣一併交部從優議叙之處伏候聖裁至各司道等請奬職名謹繕清單恭呈御覽伏乞皇上聖鑒謹奏奉硃批户部議奏單併發欽此○○頭品頂戴陜甘總督臣陶模跪奏爲河湟文武各官辦公支絀擬懇天恩將該處文武應支光緒二十四年養廉免其核扣三成以示體恤恭摺仰祈聖鑒事竊照前准户部通行光绪二十四年分外官應得養廉文職自府經歴縣丞以下武職自都司守備以下仍照全數開支其文職州縣以上武職參將遊擊以上照案再行核扣三成彚總撥用等因當經行司遵照辦理去後兹據藩司曾鉌詳稱遵查甘肅西寍一道蘭州所屬之狄道河州前經兵燹蹂躪已甚物價倍於曩時文武各官資斧在在支絀曾將二十三年分該處文武各官養廉詳請奏准免其核扣在案兹奉前因查河湟地方雖已平靖而民氣難復百物依舊騰貴文武各官甚爲拮据擬將西寗一屬及狄道州河州官員除府經縣丞都可以下本未核扣外其餘又自清海大臣以下武自西寍河州二鎭　下各官應得二十四年分養廉内仍一體免其核扣三成合計共請免扣銀五千六百一十一兩八錢於部中通扣之數所减無多而於各官辦公之資所裨甚鉅相應援案開摺請具奏前來臣覆加查核委係實在情形合無仰懇天恩准照所請飭部仍免核扣以示體恤謹恭摺具陳伏乞皇上聖鑒訓示施行謹奏奉硃批著照所請該部知道欽此○○陶模片再甘肅提臣董福祥所部援甘各軍光緒二十二年十月以前所有應需餉項兼　　銀專欵供支業經該提臣自行開單報由督辦軍務處核明准銷内有不敷湘平折合庫平銀三萬五千二百九十八兩四錢六分七厘未經部中補撥提臣因　餉甚急已由甘肅糧臺挪欵墊發原議俟隨後照數請撥歸還迄今日久尚在懸欠提臣各軍現奉旨調赴陜西大慶關山西平陽府一帶督練前項不敷之餉仍應請部指撥還墊惟目下庫帑奇絀部中亦籌撥艱難臣與藩司曾鉌再四商酌擬由司庫無論何欵内照數匀撥作爲補給提臣尾餉以清借欠而免轇轕容俟歸入撥供提臣軍餉項下另欵開報據藩司曾鉌詳請附奏前來除咨户部外謹附片具陳伏乞聖鑒謹奏奉硃批户部知道欽此○○德壽片再江西省光緒二十三年分漕糧體察情形仍難起連本色應請循舊折徵經臣據實具奏奉旨允准嗣准户部咨奏催有漕各省應徵漕折銀兩飭令嗣後均應力籌徵解毋稍延欠以裕庫儲等因當經行道通飭遵辦並將催完光緒十三年分漕折銀五十五萬兩分作十一批札委候補同知師恩喜等先後領解赴部交收經臣附片奏報各在案兹據督糧道劉汝翼詳稱現又催完光緒二十三年分漕折銀四萬五千兩作爲第十二批又催完二十二年第十五批漕折銀五千兩共銀五萬兩札委候補同知蔣啓昌領解於二十四年正月二十八日起程查照舊例仍由湖北安徽江蘇山東直隸等省正站行走解赴部庫　情前來臣覆核無異除照例分别塡發勘牌撥兵護送飭令該委員小心管解星速遄行確探前進曁咨移部科並咨前途各督撫一體撥護以明愼重一面嚴催赶徵續解外所有起解光緒二十三年第十二批並二十二年第十五批各漕折京餉銀兩緣由理合附片陳明伏乞聖鑒謹奏奉硃批户部知道欽此○○頭品頂戴江西巡撫臣德壽跪奏爲裁减營勇節省餉銀數目存儲候撥恭摺仰祈聖鑒事竊照江西水陸各防營弁勇前已遵照部咨按數裁疉經臣恭摺奏報在案嗣准部咨飭將已裁哨弁勇丁每年等省餉銀專欵提存聽候備撥並將裁减餉數節餉若干造具簡明清册送查等因轉行遵照辦理去後兹據總局司道詳稱查江西省疉經裁减水陸防營弁勇共計四千七百六十八員行内應除本非舊有之弁勇因於光緒二十年秋冬兩季添募之剛字營一千一百七十八名吉字營二百六十一名振武後營九名及飛虎營五百二十六名湖口砲臺二十名親兵前營二百六十一名左營一百三十五名右營二百五十三名親軍小隊六十五名安字綏字親軍正營各五十名親兵營一百二十四名剛字副中營二百五十五名綂共三千二百二十七名均非江西原有之軍督募應急因餉項無著一經撤防卽行遣散不在常年應支餉糈之列委無口糧可節外實計裁减原有各營弁勇一千五百四十一員名常年約可節省餉銀七萬四百一十五兩六錢一分六厘遇閏照加兹經按照各營先後裁撤弁勇給予恩餉一　截至放餉日期核算扣至光緒二十三年臘月底止應有節省餉銀共八萬六千六百九十二兩八錢七分二厘均專欵提存藩庫聽候備撥分晰具造清册詳請奏咨等情前來臣覆核無異除册咨部外理合恭摺具奏伏乞皇上聖鑒敕部查照施行謹奏奉硃批該部知道欽此 
 
