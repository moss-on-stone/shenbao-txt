# 1896 - 16 - 4908171

 

Page 1

 
 
[新印二十四史價目] [  圖書集成局啓]  
　　本局前印二十四史字跡明朗書式精良較他家之細若蠅頭模糊莫辨者眞有夫囊之殊是以海内風行幾至不經而走兹復重加印釘精益求精分裝三百九十二本盛以櫸木箱三口定實價洋每部五十元世有留心乙部者請臨申報館帳房購取可也 
[沈氏尊生書將次裝訂出售] [  圖書集成局代啓]  
　　沈氏尊生一書久己膾炙人口按是書爲錫山沈孝廉所著孝廉博通今古於醫學尤爲精邃窮半生之力著爲是書得之醫林奉爲枕秘惜坊刻糢糊漫漶每多帝虎辛羊之悮本局覔得原刻善本代書　中重付孚民印以大號新式鉛字挑選潔白紙張刻己告竣將次裝訂成册加以錦套定於本月望邊出售世有研求醫術者讀届時移　購取可也 
[接述西友論中國之弊]  
　　然中國雖宏開捐納而仍以正途保舉爲重所謂正途者皆由士人讀書以考取者也所謂保舉者皆其人或積有勤勞或長於經濟由大吏奏聞朝廷俾得爲官者也余見中國讀書之人讀昔賢古聖之經書原期有益於人有益於世貴乎躬行而實賤也乃讀書之人自成童之後即學爲文章名曰八股上以是取下以是應師以是授弟以是授於是讀書之人皆以八股爲重考秀才者八股也考舉人者八股也考進士者八股也未聞八股中有出一新法可以教民可以養民類皆徒托空言雖分其等爲秀才爲舉人爲進士而所取不過此八股則亦何所别而云然耶士人既以八股進身一且使之爲官則胸中亦惟有此八股而欲其教民養民是猶不授以米薪而使之爲餐其可得乎中國朝廷之待士子不可謂不厚一縣有一縣之學校且各設書院以佐學校之不逮所惜學校之教人仍不外八股書院之課人亦仍不外八股而且學校書院幾同虚設未聞學校之官按日而講也未聞書院之山長按日而教也如此而造就人材不亦將經費光陰皆同虚擲耶現在中國之人亦知西學之有用漸有變革之意所以同文館電報學堂水師學堂武備學堂製造局等次弟舉行無論所設之處不多所學之人尚少即學者亦不能如西之人認眞故一有事端試之立拙若西國則書院林立幾至無人不學無學不精必視所學既精考騐分别而後授以事權有一人之學即收一人之用非同中國之空談了事也中國苟非空談了事何至費無數之錢一無成效雖有製造局而一切物料及鎗砲等尚須購自外洋雖有電報局各處通行凡設電杆脩電缐打電報若西人之所爲者華人皆能爲之然使泰西一旦無鐡缐及電水來華蕪人其將何所措手雖設船政武備水師二十年以來不聞有出類拔萃之人可以爲領袖在在仍須借才異地如此而謂學亦猶之不學也要知一切皆需之外洋者總由人材闕少之故而人才之闕少總由不能精於西法之故人之不能精於西法總由困於八股之故人之困於八股總由不能變革功令之故雖然中國皆以八股取功名而得者不過十之三不得者恒居十之七得者固可以駟馬高車榮妻蔭子不得者除以八股教人之外幾至無可謀生不持西學之不知即中國之商賈農工亦茫然不解西法雖分算學化學光學電學礦學醫學農學律學及一切製造各務專門要無不讀書識字誠以非識字讀書不能精研各學耳中國讀書識字之人若僅能讀書識字不屑問農工商賈之學而農工商賈之人若皆不必讀書識字往往以不讀書不識字之人爲之農工商賈不皆能讀書識字所以各業不能專精而讀書識字之八又專以八股爲事所以不能與商賈農工而一貫此皆華人不學之弊與徒學之弊也至於保舉一途必其人果有眞才始能保以任事乃中國所謂保舉如河工軍務吏治洋務之類所保者其果能精於河工軍務吏治洋務乎令人無從考核中日之事戰務可謂糜爛矣聞事平之後尚有保舉之人此皆不實之弊與情面之弊也欲除各弊務使通國之人皆須讀書識字而讀書識字之人皆須各精一藝余雖不能强中國之人盡棄其學而學然非西法不能救中法之弊亦非先除其弊斷不能倣行西法中國之人但知利權之外溢而不究其所以外溢之故但知西法之美而不究西法之本原則雖日日經營商務而商務總不能興日日講求製造而製造終不能精日日訓練士卒而士卒終歸於無用而况商務之未必經營製造未必講求士卒未必訓練耶此空言浮僞之弊急宜除者又一也[  未完]  
[本館接奉電音]  
　　昨日午前京師飛電傅來上諭五道敬謹譯登○十一月二十九日奉上諭湖南岳常澧道員缺著陳璚補授欽此同日奉上諭喀什噶爾提督著張俊補授欽此同日奉上諭董福祥著調補甘肅提督仍著總統甘軍所有出敵將領統歸節制各營中如有揑報勝仗侵冐錢糧者即執法嚴懲以申軍律欽此同日奉上諭崧蕃奏查明己革藩司岑毓寳被叅案内各員分别懲儆等語在籍廣東候補道李光翰于預公事人言嘖嘖著即行革職副將馬柱失察兵丁致斃人口著交部議處該員業經前赴山東聽候差遣仍著李秉衡隨時察看叅將劉鋭恒迹近夤緣頗滋物議著撤去防營差使交崧蕃隨時察看餘著照所議辦理該部知道欽此○三十日奉上諭浙江杭州府知府員缺緊要著該撫於通省知府内揀員調補所遺員缺著洪恩亮補授欽此 
[火災迭見]  
　　安慶訪事友人云皖城於前月二十五日下午四點鐘忽聞人聲鼎沸出户視之各叚水龍整隊馳去詢之係撫署西街梓童閣地方失愼闔城文武員弁聞警之下紛紛臨塲彈壓諸水龍竭力灌救約一點鐘之久其火始熄計焚去鋪面三家事後往視餘爐尚未息也被災者一烟店一茶館一點心店查起火之由係茶爐之樓上堆積柴薪不知因何著火經吴明府將茶爐之火頭提去笞責數十板儆其不愼是日上燈時又傅南關外失愼信步往探係南門外某飯店之後院堆積柴薪不知因何著火幸撲救人多僅焚去蘆柴一堆○二十七日上午四牌樓市口忽然人聲喧嚷狂呼飛奔云係走水旋知種德堂藥材行學徒炒藥失愼幸白晝人多搶急撲滅雖未成災而鄰佑吃驚不小因該藥房藥料堆積如山左右二鄰皆係洋貨大鋪火油屯積又兼閙市之中幸未成災否則不堪設想矣未幾又聞警鑼亂敲云城北失愼諸水龍星馳電掣而去約一點鐘之久諸龍奏凱而回始知北門耶穌堂隔壁之王義泰雜貨店被焚幸耶穌堂之洋人一齊奮力登屋在烟火之中拆斷火路故未殃及池魚亦云幸矣 
[漢皋火警]  
　　漢口采訪友人云陳廣發者緑毛之族也設曲院於水果巷之西姊妹花開掩映於緑楊深處鶯嬌燕婉遊客豔之十一月二十六日之後鐘鳴九下吴回氏忽枉駕惠顧意欲於萬花業裏半晌貪歡以致碧謝朱欄盡 
付昆明之刦而珠啼玉泣蕙約蘭枯有情人益耳不忍聞目不忍覩也幸各水龍竭力救援十隊燧牛始返奔而去事後 
 
 

Page 2

 
 
查悉共燬比隣八户亦云慘矣 
[錢業罷市]  
　　金陵訪事友人云省城以錢貴銀賤禀官請定洋價一節己誌前報兹悉江寍府李筱軒太尊暨上元王伯芳大令江寍翁笠漁大令出示定價分貼通衢二七寳銀兌錢僅得一百二十幾折者諭令統歸一百四十折本洋每元兌錢一千一百廿餘文諭令統歸一千二百文英洋每元兌錢九百餘文者諭令統歸一千文詎是價甫定闔城錢商以與價大相懸絶闔市譁然相戒銀洋俱勿兌換爲之不買不賣者累日而城内居民豈可一日無錢因是大受其窘不得己硬向錢莊兌換仍舊一律不收勉强再三僅僅給以市價彼此争論絡繹不休有好事者出頭與商爲難一倡百和聲稱府縣煌煌示諭該鋪膽敢不遵立下其招牌持送官署維時城廂内外各錢莊同被衝毁者不下百餘家如江義和豫昌鼎泰匯昌義泰等號塲面均極壯闊其釀事尤多而受創亦鉅錢業董事因即公議盡行閉歇自廿五日起陡覺市面蕭條各鋪户生意皆爲减色且時因洋價致相口角囂聲盈耳不絶於途花市大街隆慶皮貨局亦於昨晚有某甲來局估定貨物計價十一千文甲付以番餅如數未經允從緣是滋閙一時駐足而觀者人數以千百計相與指摘舉國若狂尚未足擬今日洶洶之勢也所望地方官從速調停必使意美法良斯能兩全無害矣俟聞續録 
[釀成命案] 　　 
　　金陵各典鋪自府縣示諭劃定洋價之後相繼收下招牌暫行閉歇廿五日有鄉人某甲背負衣服若干件及棉被兩牀向内橋慶餘典質抵該典以洋厘劃價未定概不交易爲辭甲必欲質衣得錢争持未己某朝俸出言不遜甲登時性起騰身一躍己上櫃臺揪住朝俸髮辫飽以老拳維時櫃上人見其蠻横喝令出店直擁向前將甲推倒在地異常毒打不料適中要害甲哎呀一聲其氣己絶衆始驚皇無措歛手以退面面相覷後由管事某持居停名剌命人舁屍赴上元縣署置之堂上聲言此係白日來典搶刦之盜匪現因鬭狠斃命解案請騐王伯芳大令聞言之下謂盜既由該典受傷身死自應在原處相騐本縣法堂豈汝等屍塲耶立飭來人抬回隨傅幹役就該典鄰右訪明一切得情後飭提朝俸到署嚴鞫供認不諱大令署笞責八百板先行管押至此案訊結究竟何若容續録以聞 
[鳩水冰鱗]  
　　新任安徽藩司于方伯蔭霖於前月廿三日舟抵金陵己詳本報兹據蕪湖訪事友人函云官塲接得下游來電知方伯不日即可過蕪上駛榮莅皖江乃飭辦差家丁就江于搭蓋碼頭結綵張燈以便棨戟遥臨時鳬趨鵠進利見大人附近當塗和州南陵宣城等州縣亦於日内次第來蕪恭迓旌旄峨冠博帶者流届時又有一番忙碌矣○陜甘回匪猖獗經董軍門督師進剿刻己捷書夜奏露布頻聞所有軍火皆自兩江源源接濟前月初八十一等日又見江上有祥雲福安江泰三兵輪滿載軍裝向漢皋鼓輪飛駛運至上游某處由陸路轉解前進天戈所指小醜洵不足平矣江泰船後拖有民船一艘高挂藍旗臨風招展聞係前兩江候補道李次雲觀察靈柩順帶回湘云○蕪市錢荒前己述其崖略爾來制錢益寥落如晨星本洋每元僅兌一千一百三四十文英洋祗九百二三非向店鋪購物找零猶無兌處市上向售洋碼之各物皆騰貴非常蓋因洋價所值不及向日九角之故推緣制錢所以驟跌如此謂因漢口鎭江錢儈來蕪運錢者太多致蕪市日益竭蹶轉瞬臘鼓聲中孔兄必更高不可仰安得賢宰官及早申禁以惠我貧民哉○保甲巡防各員果能勤勉從公始終不怠定章准委關差以資鼓勵日前金柱關税務委員王少尹瓜代及期袁觀察以魯港保甲傅犀亭少尹從事有年即以該關詳委接辦同儕咸爲歆羡不己○城廂私街僻巷向來罕設更夫梁山君子每因以爲得意李邑尊諭令民間醵資公設良久未有應者遂自捐鶴俸飭令地保按叚密設計城廂内外以迄二街江口等處所添不下二十餘名月糜廉泉數十金並不動支公欵分文賢宰官撫字勤勞可謂名實相副矣○遊兵散勇由兵商各輪載之來蕪遣撤者近仍絡繹不絶江北柘皋地方爲皖北各要咽隘之區携君逐隊難免别滋事端精健營統領牛子幹觀察昨奉省憲檄飭派撥西梁山精健前營陸統帶分撥副哨一員帶勇數十名駐紥該處往來巡哨亦防患之深意云 
[燕市譚資]  
　　京師采訪友人云崇文門外花兒市某烟店主砍死某夥一案前己紀諸報端今訪悉店主姓駱直隸人掌櫃者姓徐名太和山西人徐祖某於同治年間領駱貲本赴京設鋪數十年後生意頗旺至目下忽虧負纍纍無從彌補以致主賓核算屢次忿争是日清晨駱突掣廚刀將徐砍死報案後大司寇派直隸司某正郎研訊駱供詞狡展因添傅鋪夥面質駱仍堅執前供正郎訊諸鋪夥則稱其時徐中衣尚未穿齊刀在廚房焉能取以砍駱乃著收禁再訊○同春菊部老生譚心培家在韓家潭生有八子十一月十二日爲第六子完姻梨園諸妙伶羣往道賀珠明玉軟錦簇花圑當迎娶時轎前有宫燈飛虎旗銜牌肅静廻避牌嘻何僣制竟如此哉○前門外打磨廠西口人趙某開設修車作某日其夥某甲某乙因事口角經人勸散甲彳亍至某烟館遇同行某丙遂相約吞雲吐霧述及斯事丙躍而起曰有余助爾此仇不報非丈夫也隨大踏步出門與乙邂逅相逢甲即舉棗木短棍猛擊之乙倒仆於地甲復上前痛毆街鄰見而勸開不料移時乙即命登鬼籙甲見事不妙竟效黃鶴之高飛丙正在指手畫脚間經地方甲捕拿住解送兵馬司署鎖禁旋由中城正指揮飭仵作相騐屍身録供詳報巡城侍御○兵部街薙髮匍夥某甲某乙順義縣人蓋同鄉也上月某日約同旋里背負鋪蓋行李手携檀木棍出安定門行十餘里途遇一人口操鄉音叙及斯時道路難行常遇匪人刧掠甲乙遂約與同行一人首爲之肯至林上村迤南二里許行人稀少日己平西其人小坐路旁自言前己路徑此處見一人刧掠二人其賊智術頗奇令人莫測甲乙聽至心醉其人己潛將檀木棍携在手中突將甲乙擊悶盡刧所有而逃迨至甲乙復蘇其人己無從追緝矣 
[愛戴勿諼]  
　　荆州府舒暢亭太守簡任斯缺九載於兹任内善政筆難罄述今歲入都述職十月廿五交卸篆務廿八日榮行都人士被其德者善堂董事就堂内設席餞宴紳衿齊集旃檀菴公所祖道各鋪户及各碼頭水龍會咸就街衢搭蓋綵棚排設香案以伸曝忱下午時前導銜牌數十對德政牌匾十餘具萬民傘數柄萬民衣一襲儀仗鮮明鼓吹悠揚繼以城守營荆江營堤防營整隊護送前來太守向紳民一一答禮沿路爆竹之聲轟然相應後隨乞丐數十輩手捧瓣香善頌善禱太守賞賚有加鎭南後營統帶則率全隊由大慈菴堤至洋棚排列鵠候旌旗臨風戈矛映雪見太守駕臨排鎗聲若連珠哨勇皆屈膝恭送太守降輿答拜至洋棚時印委各員數十人皆衣花衣己先在官舠外排班祗候俟太守進官舫然後陸續登岸踰刻新府余太尊亦至官舫送别日是仰望丰采者道途爲塞洋棚一帶觀者愈衆幾有連袂成雲揮汗如雨氣象太守遂於前月初三日乘快利輪船起行聞諸父老言此次盛儀數十年僅三見一官秀峰中堂爲荆州將軍時一唐際虞觀察爲荆州太守時與現任舒大人先後鼎詩而三矣至有泣下者可見太守之德八人最深而士民愛戴弗諼宜乎山高水長韾香祝之矣 
[甌江據唱]  
　　温州采訪友人云本月本三日東門失愼時有雙門人某甲之子年甫舞勺站在城頭從雉堞間觀看偶一失足跌傷手足骨節俱脱亦險矣哉○本月十四日清晨七點鐘時永嘉縣監中提出張大地長人三等七犯由縣主當堂點騐如法綑綁押赴鼓樓下正法聞七犯均係土匪臨刑時六犯尚飲燒酒二十七斤飽啖饅自談笑自若惟一犯畏縮低頭愁眉不展云○中東書院山長陳鑾坡孝廉鏘年方耳順遽於本月十二日病故主講一席懸未聘定作毛生之薦者頗不乏人傅聞大吏擬聘余筱泉太史主講未知確否○永嘉縣離城二十里之茅川隄門年久失修以致損壞每届洪潮泛入四鄉田畝往往歉收兹經孟松如孝廉禀奉道府縣核准興工業己開局倡辦矣○十七日爲泰西元旦良辰温處道宗觀察及温州鎭劉鎭軍會同舒程二縣主於清晨赴江心寺英領事署拜賀○是日温處道宗觀察賀西人新年後從朔門順道閲城週歴城垣並試放城頭各砲直至申牌公畢始回轅○内城河道壅塞支河大半枯涸舟楫不通紳富潘丹生司馬陳頤百孝廉陳經郛上舍禀奉 
 
 

Page 3

 
 
宗觀察核准開辦咨商劉吉園鎭軍派勇挑濬筮吉十一月二十日辰刻動工先從百里坊口决堤戽水直逹八字橋逐叚疏通深約一丈三尺有奇○永嘉縣離城二十五里仙門地方有大德寺焉上年建造社倉存儲社穀歸寺中住持僧管守本年因此僧不守清規驅逐出寺社穀改由地保二沛帶管此僧忿甚竟於本月初九晨糾同秃奴四五十人各持鐡尺鋭棒擁入二沛家將二沛扭至吴山嶺龍門寺私刑拷打秃鷲無禮一至於此吾不知衆人何縱容乃爾 
[松江寒鰓]  
　　據訪事人云中日議和而後各大憲深以營勇積弱爲恨提憲譚青崖宫保現特出示嚴諭整頓營制大致謂兵額不得短缺操演務必勤奮等因統帶正副兩營新兵中叅府張鎭戎城守營曾游戎奉諭之下嚴飭各哨弁務率健兒限於三六九日鎗打鐵板以練準頭二四七期操演拳棒以習雜技並於五十兩日合操大小各陣式至每月給發餉銀親自按名點騐似此大加整飭軍伍當日有起色矣○松屬各鄉時有難民到處騷擾爲害實非淺鮮婁縣泗涇九圖前年有難民陸寳順汪二姦斃某氏當經請旨將爲首之陸寳順先行正法汪二則擬絞監候仍在婁縣獄中監禁至今地方上言之猶覺恨深剌骨不期該地八九圖現又有難民絡繹前來百般擾害村民援前車之鑒一唱百和鳴鼓而攻旋經該二圖地保某甲某乙各自給發米二斗麾之使去毋任逗遛誠防患未然之道也 
 [P浙省官塲紀事 
　　杭州采訪友人云前兵部尚書許恭愼公靈柩於去年十二月某日回里暫厝法相家家祠内現由家屬卜葬於富陽縣屬茅家山上月十二日申刻登穴官紳親故執紼往送者不下百餘人十八日完工十九日闔族公祭并擬於墓穴之旁建立祠堂以便春秋致祭○上城保甲總巡候補同知錢司馬士芬前由藩司及糧道會委海運滬同差刻因將赴申江遂交卸舊差接辦者爲孫别駕鼎新○蘆瀝塲大使缺現奉運司惠菱舫都轉札委楊鹾尹通澐署理涓吉上月二十日履新○上月詁經朔課應輪藩司主試龍方伯以甫經接篆政務殷繁故由監院改請杭嘉湖道王心齋觀察課士○新任浙江藩司龍方伯陛辭出都由滬附某輪舟赴杭履任其太夫人本迎養在鄂及方伯到杭隨命家人赴鄂恭迓上月二十日板輿抵杭由東新關拔壩入城至萬安橋停泊方伯隨命官輿往接○候補副將彭副戎惟貴管帶防勇駐紥嘉興縣屬王店上月二十日由防次赴省謁見撫憲面禀要公○請補餘杭縣舒迪生大令鉅祥經藩司札委署理蘭谿縣事禀辭赴任於上月十九日由江干登舟以便升署玉環同知朱小笏司馬交卸○委辦甯郡北門釐局葉别駕祖巽現當瓜代之時經牙釐局總辦仍委留辦 
[錢店新章]  
　　漢口采訪友人云錢業中有種敗類往往紥臺開店廣挪存項一滿慾壑即關門而遁諸商家墮入術中者不知凡幾前任漢黃德道憚松耘觀察暨漢陽府逄子政太守洞鑒此弊諭令此後新開錢店者須五家環保否則發封刻聞漢上諸紳復禀請地方官更張前法業蒙批准此後無論新開大小錢店先期報捐銀二百兩作爲育嬰局公欵并聞明春新開者多至十數家亦時局之一變也 
[宜昌考試雜聞]  
　　宜昌采訪友人云宜昌府合屬歲考各童搶手不能入塲惟科試外五州縣有搶試外五州縣有搶手四人一人當堂被獲其三人皆被考童圍住逼令代作文字遂不得展其鬼蜮伎俩當東興考試時搶手混入者有十六七名東湖與房縣交界處有一生員欲圖非分之財冐名入内被同縣人攻出當堂拿住由學政發提調官審問將來大約不免斥革也○某日有長巴交界之人冐充考生在某鋪買白大布該鋪中人問以用大錢小錢答云大錢及布己選定取出小錢鋪中人云先講大錢故肯賤售若小錢則成本有虧矣其人大肆咆哮幾欲用武又邀約多人圍住此鋪與鋪中人大閙旋經鋪主出爲調停始平怒而去○某日外五縣文題係五樂字一樂而不淫句二樂然後笑句三樂亦在其中矣句四樂喜怒哀樂句五樂知者樂句 
[滬濵冠蓋]  
　　安徽安滁道丁潛生觀察峻入都陛見道出滬江前日命駕進城分赴各衙門拜會至縣署黃大令飭丁擋駕聞觀察暫駐滬北廣肇公所小作勾留再行起節北上○福建北路恊鎭府張善吾鎭軍世香來申泊舟三太碼頭前日命駕入城赴文武各衙門投剌拜謁繼至縣署黃大令飭丁擋駕○金陵鐘山書院山長梁太史鼎芬日前來滬命駕進城拜會各當道至縣署時黃大令迎入花廳煮茗清談良久始别 
[鹽斤復價]  
　　浙江運憲惠菱舫都轉行文松江府恩太守轉札上海縣内開據杭紹嘉松四府甲商禀稱上年因中日失和需餉浩繁奉部行知行鹽省地將鹽斤每斤加價二文以充餉糈俟軍務平静停止即於去年十月初一日起遵辦加價在案現下又奉部議今年接續展加自當遵辦然去年十月初一起至今年九月三十止一年届滿扣准截止自本年十月初一日起一律起復原價冉行另議續辦加價以免牽前搭後查核禀詞乃係截明限期俾清眉目自應准禀辦理合行札飭曉諭居民知悉等由本縣黃大令奉札後即行出示曉諭鋪户居民人等一體知悉所有上年鹽斤加價二文業己截止自本年十月初一起一律規復原價再行另議續辦著即遵照云云 
[禁攙花油]  
　　本埠城廂内外各油坊往往以花核油用石灰煎熬澄清攙和荳油售賣祗貪厚利不顧損人按花核油其性甚熱食之易患喉症諸疾貽害實非淺鮮屢經賢有司出示查拿嚴辦在案近來各奸商藐視禁令依然攙賣實屬有妨民食兹經本縣黃大令訪聞情由會同保甲總巡曹荃生明府會銜出示懸貼通衢大旨謂仰各油坊知悉自示之後如敢故違定將該店押閉提案嚴懲切勿以身嘗試致于重辦 
[不准租房]  
　　本城縣東松滬厘捐局舊處係屬官産現因該局遷移太平街此屋空閉擬將召賣己列前報兹有民人石樹山投縣具禀聲請租賃是屋開設浴堂求恩俯准等詞黃大令察看禀詞以該處居民櫛比且係生地離河甚遠必有妨碍鄰近居民批飭所禀未便准行 
[求榮返辱]  
　　前有奉前江蘇臬司胡芸臺廉訪拿朦請升科盜賣吴淞江漲灘案内之各地保解省等情己詳前報縣差吴裕辦理此案不善經黃大令斥革在案昨日清晨大令拈香回署該攔輿禀求開復原役大令申斥不准叱之使退 
[燈杆忽倒]  
　　四馬路西首丹桂戲園對門豎有電燈杆昨日天將破曉忽然倒下居人從睡夢中驚醒開門出視見己磕斷兆貴里口陛石二條旁有血跡咸疑有撞傷行人情事及至各醫院詢問則僉云並無受傷人送來迨後始知有挑猪血之人從彼經過適杆木倒下以致受驚將猪血倒翻於地云 
[賊性不改]  
　　徽州人吴雲山即吴小灰賭棍中之巨擘也衣履翩翩日在四馬路青蓮閣等處誘人賭博今春誑去萬昌花行夥吴德本洋銀一千圓控諸法公堂疉比不繳後判令笞責荷枷游行示衆未幾託稱病重央同類保出日昨又在某茶肆與湖州人袁日新相遇一見如故肺腑同傾袁初至滬江不知底裏旋被約至萬通客棧作牧猪奴戲袁携有銀蚨三百翼共作輸赢正在呼么喝六之時小灰忽大呼曰不好矣捕房來捉賭矣袁聞而惶急蒼黃遁去小灰即將所有洋銀挾之而遁比袁知並無捉賭情事復到原處則洋銀己蹤影全無始知小灰設計攫取遂據情投報英捕房旋經包探顧阿六在大亨通客棧尋見小灰適有前曾遞解之賭棍陶金臣知其搶得巨資强向訛索洋銀九圓爰即一併拘入捕房昨晨解送英公堂袁投案訴稱因辦糧米賣去米包得洋銀三百圓携資來滬購辦一時糊塗致入賭局竟被小灰設計攫去洋銀今幸獲住叩乞究追小灰所供一味支吾陶供稱不的不敢拆梢實由小灰自愿給小的洋銀九圓别駕據情商諸薩副領事判令將陶發回捕房管押一且期滿遞解回籍小灰押候過堂訊究復諭令袁隨堂候質 
[英界公堂瑣案]  
　　包探趙銀河禀稱昨日有婦女二人在大興里童阿二所開仁記烟館開燈過癮事經小的查知前往拘拿僅獲王阿 
 
 

Page 4

 
 
寳一人連童解案請究童供稱小的在治下開設仁記烟館阿寳係小的之義女昨日小的偶有不爽囑令裝烟並非容留婦女開燈叩求恩鑒阿寳供與相同别駕判罰童洋銀十圓如數充某處醫費阿寳交官媒押三日○包探黃四福禀稱乞兒陳阿四昨在途中攫取董長卿所携錢一千文經小的拘獲送究董投案領贓陳供稱小的係本地人實因窮苦所致叩乞施恩别駕判令枷號一禮拜發犯事處示衆○二百九十四號華捕禀稱昨日周炳卿手持短刀與李金秀在途争閙是以送案請究金秀嬝嬝婷婷俠拜階下供稱小婦人生長於緑揚城郭間曾隸烟花之籍後被周押入花烟館現在小婦人不愿爲娼周强行逼勒竟敢手持利刃欲將小婦人剌死幸經華捕所見拘送來案周供稱小的前曾在上海縣署當廚子金秀係小的之妻並無逼倡情事别駕令一併留候過堂訊究○包探黃四福禀稱鄧天富在家私取衣服出外某號華捕見其情有可疑拘入捕房鄧竟敢與捕難是以送請究訊究鄧供稱叔母犯病故將衣質錢使用旋有許俞氏者投案聲稱叔母並未囑伊質衣業己函追伊兄將次到滬矣别駕著押候伊兄來案再核○乞兒林錦華經巡捕拘入捕房林即撬門逸出由包探竇如海拘獲送懲别駕判令笞責一百板○顧阿高竊取牛阿木之馬車燈兩盞經包探陳阿九緝獲人贓送案牛投案領贓顧供認行竊叩首乞憐别駕判令掌頰五十下贓給還失主 
[美捕房紀事] 　　 
　　美租界百老匯路茂泰洋貨店前者由新格壩地方匯到赤金一百零二兩金洋二元英洋一千八百元匯票書信一封中途走漏風聲爲匪徒繕僞提貨柰至虹口黃浦路向東洋書信館冐收直至前日前途發電至茂泰詢問該店始駭往書信館追問方知係某日此票金銀由三菱公司輪匯到己被人取去旋即投告捕房派各包探查緝○二百五十六號華捕前晚巡至吴淞路見第五百四十九號門牌門首有血跡因叩門詢問屋内有某甲應聲而出似有駕悸之狀捕甚疑之必欲入内甲出英餅二枚令捕他適捕更生疑因强之而入見有己宰眞武君一頭因將甲拿至捕房捕頭以甲私宰耕牛理應送辦姑念無知免究覊押一宵釋出牛充公○廣東人陳阿昌前晚由天潼路第三百二十一號門牌某酒肆沽飲酩酊而回時己深夜行至黃浦路十九號洋房欲扣門入内四十三號西捕疑其圖竊因即拘解捕房禁押昨晨捕頭派包探倪順泉查明實爲貪盃所誤因即釋出○西華德路雪香齋糕餅店虧空房租四個月爲房主將門封閉該店主季雪松將所欠房租惜齊求房主開門詎收房租人勒索銀四十元季因毁門入内收租人不許其復居是屋季於前晚投控捕房捕頭謂此非捕房所理令投該房東總帳房理説 
[冐堂募捐]  
　　逹啓者本堂每於冬春兩季循章施粥經費雖絀然實事求是必擇熟識之公正人始派册託爲募捐辦理多年彰明較著詎近日竟有匪徒冐名本堂施粥興施衣向各户撞騙捐貲假公濟私殊堪痛恨若不亟爲表白何以維善端而儆效尤嗣後如再有此等事情請 
諸君留心免蹈覆轍倘諸君樂助本堂經費請將捐項送堂即由堂中掣奉收條以昭大信庶功歸實濟歀不虚糜特此布告惟希均鑒上海虹口元濟善堂董事唐廷桂等謹啓 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法捕房瑣案]  
　　昨禮拜一鄭大令蒞八仙橋捕房會同謝副捕頭發落各案命提小東門捕頭火夫陳阿倫因竊取侍者王尚友馬甲經大令訊供以該火夫無可姑容著改爲枷號一月期滿釋放○朱阿根屢傅不到累及保人經鄭大令判掌頰一百下當堂開釋○陳萬新偕葉　初投案禀稱妻子於九月間逃出妻兄晌初咨照來滬尋覓在小東門外花烟館遇見即報捕房大令謂爾妻業己提到判責竹梢一百下交爾領回管束旋據王李氏投保其女王阿香呈遞禀詞求恩寛宥大令謂爾女既擅留有夫之婦爲娼何從寛宥著照原斷先行枷號二月期滿責放○張國禎投案遞禀求恩免交當本并稱吴朗齋所寓客棧内尚有鋪陳物件請飭帶回大令准之飭探帶同在押之吴朗齋與張同往客寓取回○王錫山投案遞禀求免賠累大令問高蘭秀現在何處供住三馬路小的奉諭之後無緃緝訪惟晉三所匯之銀有票根可據大令謂爾並未往問何知實在又問原告沈培緒高蘭秀係何人供洽成元司帳又問裘拙安係何人供紹興同鄉新昌縣城外人大令著將王雪山仍交原保沈培緒著包探帶同指提裘拙安到案再核○顧玉山控鳥松林欠銀一案經大令訊供押繳昨日顧投案求追聲稱其母央鍾姓出爲介紹先付銀二百兩餘出期禀小的並未答應大令謂爾領狀何以有鍾姓之名供稱並未到過命提在押之烏松林大令謂爾一味挺押如再玩延定當重比烏供捐有州同職銜大令著將捐照交案烏又求交保出外限十日内繳銀二百兩其餘續繳母親與顧講明旋即翻悔顧稱並未答應烏松林著還押限交執照原告斥退○洪興竹布店主翁如昌控店司陶長明竊取竹布廿疋值銀三十八兩有奇經大令訊供飭傅薦保到案昨日衛汝林偕圖兄陶三投案禀求交保出外與主人理勸大令謂爾爲薦保不得置身事外所失竹布銀兩著如數認賠原被斥退限三日内理明禀復銷案○積竊高阿金枷號一月昨己滿期命帶案疎枷照原斷笞責一百板著還押覓保 
　　 
 
 

Page 10

 
 
[光緒二十一年十一月十七日京報全録]  
　　宫門抄○諭旨五道録前○東撫李奏遴員調補知縣摺○川督鹿奏保舉道員請開復原　革職降調處分片○又奏甄别知縣片○將軍依　奏裁併各局片○閩督邊奏叅革知縣片○又奏甄别知縣片○又奏道員因病請開缺摺○十一月十七日兵部太常寺太僕寺廂白旗值日吏部引見六十四名提督衙門二十七名○上虞備用處八名○鑲藍滿十五名○鈕楞額到　請安○長萃請假五日○陸寳忠請假十日○阿克東阿續假五日○張中堂續假二十日○召見軍機吴廷芬鈕楞額○○隆二級留任又降二級留任山東巡撫臣李秉衡跪奏爲遴員調補沿河要缺知縣以裨地方恭摺仰祈聖鑒事竊滕縣知縣程方德開缺另補接准吏部知照係光緒二十一年六月初一日奉上諭應以奉旨後第五日行文按東省照限三十日减半計算應扣至六月二十日作爲開缺日期以本月三十日截缺所道滕縣知縣員缺係衝繁疲難沿河要缺例應在外揀選調補該縣接壤江蘇豐沛等縣俗悍民刁匪徒出没靡定巡防緝捕撫字催科在在均關緊要非精明幹練之員弗克勝任兹據布政使張國正署按察使沈廷杞會詳稱查有棲霞縣知縣陳毓松現年六十三歲浙江台州府臨海縣人由監生報捐典史指分四川分缺先用免試用咸豐六年四月二十日到省十年因滇匪圍困井研縣力守危城並防剿出力保奏奉旨著不論班次遇缺即補欽此同治三年咨補四川富順縣典史十一年在駐川黔捐局報捐按經歴光緒元年在貴州籌餉捐輸案内加捐知縣不論雙單月本班儘先選用四年十二月在雲南武俸捐輸案内議叙花翎同知銜三次俸滿七年六月交卸呈請開缺捐免坐補九年七月赴部投供候選十年十二月選授棲霞縣知縣十三年正月二十八日驗看二月初五日欽派王大臣騐放初六日奉旨依議欽此二十一日領憑四月二十一日到省七月十二日到任試俸三年期滿請銷試俸在案十五年恭逢大計保薦卓異調省差委十六年二月初一日交卸三月代理高河縣知縣四月十一日到任十九年正月十三日交卸事因保薦卓異並十年俸滿併案給咨二十年十月十八日吏部帶領引見奉旨著回任准其卓異加一級仍註册候升欽此十月二十三日領照起程十一月二十二日回東十二月二十八日仍回本任供職該員歴俸己滿三年以之調補滕縣知縣實堪勝任與例亦屬相符等情詳請具奏前來臣查該員明幹有爲辦公得當以之調補滕縣知縣洵堪勝任合無仰懇天恩俯准以棲霞縣知縣陳毓松調補滕縣知縣實於要缺有裨如蒙俞允該員係現任知縣調補知縣銜缺相當照例毋庸送部引見又係初次請調任内一七因公處分例免核計至歴過各任交低均己清結並無積案亦無欠解錢糧承緝未獲盜案及未完商課漕倉銀兩有關展叅應行降調處分所遺棲霞縣知縣員缺係簡缺東省現有應補人員容俟接准部覆另行揀員請補謹會同河東河道總督臣許振褘恭摺具陳伏乞皇上聖鑒訓示謹奏奉硃批吏部議奏欽此○○鹿傅霖片再四川候補道夏峕湖南桂陽縣人由舉人揀選知縣捐主事籖分工部營繕司行走捐陞道員指分四川試用光緒三年到省委辦機器局接辦滇黔鹽務官運局歴署川東永甯道篆務迭因籌解滇黔甘餉出力先後奏奬優叙賞加二品頂戴山東賑捐案内議獎花翎屢經前山東巡撫臣陳士杰前雲貴總督臣岑毓英前四川總督臣丁寳楨劉秉璋先後保荐人才均奉諭旨交軍機處存記上年欽差大臣裕德等查辦鹽務案内以川鹽濟楚未經詳細奏咨相率徇隠等語奏叅部議革職再降一級調用等因咨行遵照在案臣竊維人才難得而過有重輕若夏峕者則才能出衆而過有可原者也查該員到川正值前督臣丁寳楨剙辦機器之始委令承辦該員認眞講求一切製造洋鎗藥彈諸法極能核實有效至今仍之兩署川東永甯道篆勵精圖治均有政聲當其丁艱回籍甫經服闋時值總辦鹽務官運局道員唐炯催授滇潘前督臣丁寳楨專摺奏催該員來川接辦自夏峕受事以來歴綱督銷引鹽暢旺川庫餉絀頼之挹注閲時十年之久經手欵項出入多至五千餘萬辦理井井有條並無絲毫蒙混侵蝕其才力之精細操守之謹嚴己可概見即裕德等逐細清查時亦以其欵目清晰稱爲難得特以未經奏咨欵多外銷謂爲相率徇隠論其咎實當日創辦之粗疏接辦之員似宜稍從末减况歲增數十萬之欵外銷雖多究屬悉歸公用有籍可稽是雖咎無可辭而情實有可原查夏峕志趣堅卓器識閎遠洵屬不可多得之才前山東巡撫臣陳士杰以練逹有爲胆識兼優保薦之前雲貴督臣岑毓英以才長識裕器局宏通保薦之前督臣丁寳楨劉秉璋亦各以辦事眞實精明老練均兩次保薦之則其才猷之卓越固非一人之私言也夫夏峕以有用之才十餘年來浮沈於鹽局之中不克展其所長今乃以微罪直官棄置無用臣深惜之當此時局艱難需才也亟之秋使功不如使遇用敢籲懇天恩棄瑕録用特旨俯准將花翎二品頂戴四川試用道鄭峕開復原叅革職降調處分仍留四川以道員用俾得及時自効竭其智能仰酬高厚臣亦得收指臂之助出自鴻施臣爲愛惜人才起見是否有當謹附片具陳伏乞聖鑒訓示謹奏奉硃批夏峕著交部帶領引見欽此○○鹿傅霖片再查通行内開嗣後道府丞倅州縣等官無論何項勞績保奏歸入候補人員即以到省之日起子限一年詳别察看出具切實考語奏明分别繁簡補用等因兹查有五品銜候補知縣萬民樂試看一年期滿例應甄别由藩臬兩司造具該員履歴清册塡註考語會詳請奏前來臣查得該員萬民樂才具明晰試以律例尚能通曉堪以照例補用除咨部查核外理合附片具陳伏乞聖鑒謹奏奉硃批吏部知道欽此○○依克唐阿片再前奏設督理後路一局因新授三品頂戴署理安徽布政使于蔭霖己經請假曾於閏五月二十四日附片陳明應俟鐵開通江一帶糧石轉輸完竣即將該處員弁全行裁去兹據轉運局報稱各處所儲糧石業己掃數運解到局所有督理一局員弁夫役伍十七員名月支薪水己經截至八月底止將該局一律裁撤又撫卹局前後受傷官兵現時陸續報痊其陣亡及受頭二三等傷與因傷殘廢五項賞卹銀兩均己查照報部章程分别按名發給其餘該局委員官醫書識二十七員於九月底裁去行營偵探委員六員差官六十員於十月底一律撤去以節餉需至翰林院編修貴鐸上年因軍務緊急經裕禄奏准留省辦理圑防奴才奏派帮辦後路翼長頗著微勞督理處委員升用知府候選同知光禄寺署丞麟祥在局辦理亦頗得力今各局既經裁併該二員係奉旨發交人員應各送回原衙門當差以示體恤除分别咨部查照外理合附片陳明伏乞聖鑒謹奏奉硃批該衙門知道欽此○○邊寳泉片再戢暴安良爲州縣之專責平日果能廉謹自持恩威並用自可消患未萌相安無事查撤任古田縣知縣汪育暘怯懦性成聲名甚劣風聞菜匪聚衆閧署該令倩人和解諱暨不報且有收受賭規縱容情事以致匪徒日漸胆大屢滋事端華山之案實汪育賜釀成之也似此庸劣不職之員未便稍事姑容相應請旨將古田縣知縣汪育暘即行革職以肅官方所遺古田縣缺閩省現有應補人員應請扣留外補理合附片具陳伏乞聖鑒訓示謹奏奉硃批著照所請吏部知道欽此○○邊寳泉片再勞績捐納分發各員自到省之日起試用一年期滿詳加甄别歴經辦理在案兹福建候補知縣王棟試看期滿據藩臬兩司照例甄别會詳前來臣查該員王楝心地明白堪以知縣留閩按班序補除履歴咨部查照外謹附片具陳伏乞聖鑒謹奏奉硃批吏部知道欽此○○頭品頂戴閩浙總督臣邊寳泉跪奏爲道員因病禀請開缺恭摺仰祈聖鑒事竊據福建汀漳龍道劉倬雲禀稱自咸豐年間投筆從戎隨兄劉典馳驅江浙閩粤秦隴等省躬親戰陣感受風霜潮溼之氣維時而氣尚旺間有發作無甚霅事迨光緒十八年因漳州溪靖兩邑被水籌辦賑撫侵冐瘴烟右邊手足頓覺麻木去秋奉辦海防憂憤成疾復患怔忡之證漳郡苦乏良醫調攝維艱際此海疆多事未敢以病軀戀棧致滋貽悮惟有禀懇奏請開缺回籍調理一俟醫痊自當陳請起病等情前來臣覆查無異合無仰懇天恩俯准汀漳龍道劉　雲開缺回籍調治所遺係衝繁難要缺查有漳州府知府榮堃水具稳練辦事勤能堪委暫行兼護應請旨迅賜簡放以重職守除照例委騐咨部外理合恭摺具陳伏乞皇上聖鑒訓示謹奏奉硃批另有旨欽此 
 
