# 1917 - 58 - 4915824

 

Page 1

 
 
   
 
 

Page 2

 
 
時評 
[段總理返京（冷）]  
　　段總理返京矣國事即爲巳定乎曰未也中國人事其始每視之太易其後每不勝其難段總理之出京蓋此事遇難之第一步也出京而返京蓋此事曲折之第一層也以我窺測决不止此 
段總理之返京大抵爲保證其外交方針之能貫澈也其保證之所在總統與議會是也總統之主張謂不反對議會之通過則今後外交方針能否貫澈唯視議會能否通過而巳然議會果能保證其决能通過也耶前於政府旣稱主張一致矣而有此次内閣辭職之舉故我於今後議會之通過與否不能無疑 
我非好爲不幸之推測也蓋其根旣種勢難倖免且爲視事太易者作忠告也 
專電 
[北京電]  
　　今晚（六日）七點半專車段總理與馮副座及湯化龍蔣作賓張國淦傅良佐林長民等回京 
[北京電]  
　　今晨天津政圑代表等　　來電段雖未允回京而頗露欲國會對於外交方針及内閣權限與以確實保障之意至昨晚止尙未解决段言容我細想明午再談 
[北京電]  
　　黎總統以個人名義通電各省述外交政策巳從段意並專員慰留請勿誤會 
[北京電]  
　　元首與徐王馮議請馮　　赴津馮言須有辦法元首即言 
外交大計如閣議通過必爲提交國會國會同意必予依法執行至此後府院兩方亦必力求接洽馮即允今晨八時前往徐王亦專函懇勸並將此情通知各政圑 
[北京電]  
　　元首昨晚與徐馮共餐　　謂無論如何必請段回京擬託馮今日赴津一行問題今日必解决 
[北京電]  
　　昨日十四政圑五十八　　代表謁黎總統請挽段回京黎答内閣外交方針余本極贊同惟施行手續尙待商榷段因即出京似可不必現巳派員勸歸尙無確實消息外間所傳余等意見不一致未免誤會衆退出後即各推一人赴津勸駕 
[北京電]  
　　議員蕭晉榮等謁馮副座謂内閣不可無主請王聘卿出代馮答王决不願就聞馮意萬一段果不能挽回則擬推梁任公出組内閣熊長財政陸軍由王士珍暫權惟任公尙未表示决心現政客多已赴津敦勸 
[北京電]  
　　京師秩序如常提署警　　廳合力維持東交民巷一帶臨時戒嚴 
[北京電]  
　　昨江朝宗吳炳湘謁元　　首與副座均囑力維治安靜候解决 
[北京電]  
　　昨日朱家寳電馮副座　　稱叚將以辭職來津各種原由通電各省當以於大局關係甚鉅力請不發總理堅意不允請從速設法挽回馮遂定今早赴津躬自敦勸 
[北京電]  
　　英俄日法意比葡七使　　分電各本國報告對段辭職會議情形昨午美法兩使又面馮副座有所詢問 
[北京電]  
　　元首接見美使後即派　　陸徵祥通告外交圑所定外交方針决不因此變更 
[北京電]  
　　元首前日本約德使晤見因政變即謝絶報載談話甚久係誤傳 
[北京電]  
　　馬君武提出梁啓超專　　攬外交應否驅逐質問案 
[北京電]  
　　此間謡傳梁任公被剌說不確 
[北京電]  
　　會源刦案已破係某機　　關偵探鄧玉亭所爲 
[北京電]  
　　第四次審議參議院組織問題二十二條仍原案通過 
[北京電]  
　　參院今日（六日）一點半　　開會到百五十二人王家襄主席議程㈠縣地方分庭法審查報告主成立畧修正標題加暫行二字表决開二讀會㈡至㈧安均請願股提出均主受理（甲）川省會揭晏安瀾違法溺職七欵决原文咨交政府（乙） 
湘議會改革監法主破引岸决照咨（丙）馬壽祺爲子被陳宦枉殺鳴寃蔣羲明謂係司法不應受理審查委員聲明被害人曾訴法庭以軍人不受理再訴陸部亦不理無寃可伸故來請願本會乃主達政府從良心判斷龔煥辰贊成此說從而解釋引起抗爭王湘請討論終局可决遂以贊成請願股報告者付表决少數復反證得多數案因打消（丁）僑荷韓希琦等請修改中荷條約可决照案咨達（戊）晋省會劾前省長金永通 
 
 
 

Page 3

 
 
過（已）蒙古王公侯連珠等提倡蒙旗敎育照送（庚）洮昌道署内移可决主席報告印件日多添千元機器一架無異議散會 
[東京電]  
　　美國鑛業家脫勞爾氏前在中國調查鑛山現寓東京據云在中國南方發見有望之鉭鑛二三由地質上言之由日本海岸以至中國必有一大鉭鑛之潛脈無疑今後十年中國地下所藏之富源可驚世界云云 
[東京電]  
　　英政府禁止絹製品輸　　入今爲聯合國特别讓步巳許得輸入去年輸入絹製品總額十分之二其數目不日即可發表 
外電 
[北京電]  
　　據可信这報告云段總理之辭職問題馮　　副總統徐世昌等皆贊成段氏之意見其結局黎氏讓步段氏留任又徐世昌王士珍組織内閣之說兩氏絶對無組織内閣之意（六日） 
[北京電]  
　　黎總統因　四圍情勢不得已乃决容段總理之外交政策馮副總統爲將此意面達段總理特於今晨赴津段總理與馮副總統會見之下遂决回其辭意馮副總統先於今晚七時歸京段總理擬今夜十一時回京 
（六日） 
[北京電]  
　　段總理因黎總統之讓步及馮副總統之斡旋巳决歸京將於今夕入京（六日） 
[漢口電]  
　　近因時局急迫各地德國敎士續續來漢又此間德人昨日以來忽大狼狽準備退去忙碌非常現在此間德人其數不過五十餘人（六日） 
[東京電]  
　　第五交次中日鐵道聯絡會議定於來月上旬在東京開會中國方面之來會者有交通次長王黻煒以下四十五人日本鐵道院欲剝用此機會將日本鐵道之現狀介紹於中國鐵道關係者故甚希望多數來游聞與王次長同來鐵道關係者三十四人（五日） 
[奉天電]  
　　馮麟閣於六日晨九時由奉天啟行經新民屯歸廣寗之根據地（六日） 
　　　以上東方通信社電 
[北京電]  
　　段總理刻住天津段芝貴宅中今晨兩　　院議員三十五人往總統府向黎表示讚意意 
謂黎遇事能維持憲法之精神黎派參謀副長蔣作賓赴津勸段回京但叚不願見之大約明日或可下參謀總長王士珍署總理職之任命叚今日發通電致各省督軍措詞甚和平說明 
其辭職之理由並請各省於此緊要時局擁誰政府府馮副總統將於明日赴津挽留段氏苟叚一再辭却則繼任總理者當爲徐世昌或王士珍（五日） 
[北京電]  
　　馮副總統於今晨八時出京赴津　　　（六日）以上德文電 
戰電 
[華盛頓電]  
　　威爾遜總統批准海運經費議案　　及發行公債劵美金洋一百五十兆元以充海運工程經費議案（四日） 
[華盛頓電]  
　　上議院業巳休會對於武裝中立議案毫無舉動 
[華盛頓電]  
　　反對武裝中立者共十二人衆皆斥爲歷史上可以貶責之妨害議案人威爾孫總統昨晚發表宣言書通告全國謂彼非得國會同意無權置武裝於商船及施行其他抵制潛艇危險之方法故必須召集臨時會議請求同意伹照國會現制小少數得以妨害大少數即有此舉亦屬無益故彼提議於今日召集上議院特别會議修正法制吸議决挽救救 
國難之行事方法（四日） 
[華盛頓電]  
　　上議院今日因特别事故開會晨間威爾遜總統於國會議事室之階級宣讀開幕演說詞並發表宣言書斥責私心自用之小圑體不知今日危機潛伏苟一登作其害及國家將遠勝任何政府之所遭遇而乃與贊助政府政策者之五百人相抗可謂昧於時勢其詞懇切全國盛動威爾孫總統且言今全國贊助政府人心之一致爲前所未有但國外之人見美國之現局以爲他國政府儘可爲所欲爲美國之舉動實不定　合衆國偉大之政府因政治不良致不能自衛而爲人所蔑視挽救之法唯有修正上議院法制耳想國民定能激發必要之天良政府實利賴之云云（五日） 
[華盛頓電]  
　　按照威爾孫總統之計畫各船均　　安置六寸口徑之砲及機關鎗（四日） 
[華盛頓電]  
　　墨總統加蘭柴不允述及德國提出墨國向美宣戰之各條件（四日） 
[倫敦電]  
　　英帥海格將軍今晚戰報云英軍於巴夏凡斯萊東面進攻佔據廣一千二百碼之敵軍前鋒與輔助陣線俘虜七十三人敵軍回攻數次均大受損失而退敵軍繼續退讓弋末柯爾東面之地英軍於廣二英里之陣線前進一千二百碼今日英軍共俘虜一百九十人（四日） 
[巴黎電]  
　　今日午後公報云末斯河右岸柯里萊叢林境之敵軍猛轟後在香白萊特田莊與白松伏村間力攻失敗敵軍在柯里萊叢林北面法軍前鋒戰壕得一立足地且屢圖攻入叢林均爲法軍砲火所擊大受損失（五口） 
[倫敦電]  
　　塞軍大本營路透訪員報稱摩拉斯蒂爾境　　布軍戰壕巳爲雪塡没據官場估計敵軍於近三月内擲下與轟入摩拉斯蒂爾之炸彈砲彈共二千六百二十七枚計毁屋四十三所損屋三百所死男婦孩童七十七人又傷一百二十二人 
（五日） 
要聞一 
[段總理辭職赴津情形]  
　　當此外交緊急之時而昨日忽有段總理赴津之事此消息傳出後一般社會頗爲駭怪是日本爲星期日政府本無會議惟目下外交吃緊因國務院前日决議與駐外公使有一種接洽事件段總理昨晨特與在京之國務員五人即内務范總長財政陳總長農商谷總長司法張總長海軍程總長同入公府與總統計議交通許總長適於星期六赴津故未與其列段總理等入府時大約在午前十點鐘當即謁見總統會議宣布外交方針並擬定一達曰電派陸子欣爲全權代表與協商國交涉一切總統弗以加入爲然不肯拍發電報且謂如欲拍發當增 
一層意思其意思維何即聲明倘國民反對即作爲無效等語總理答言各國亟亟欲我表明態度今若加此二語此電等於不發恐難照此修正總統云不修正則不能發萬不可以外人之故而消滅我之自由各國務員謂内閣方針業巳决定國會多數大勢亦趨於贊成願總統勿再固執總統云宣戰媾和乃約法付與大總統之特權内閣不能擅作主張范總長即云照約法解釋特權雖屬於元首而責任則仍歸之内閣設無内閣之負責任則元首亦何從行使其特權若如總統之言則元首旣不對議會負責任又可不承認内閣之政策是以共和國元首而類於專制之君主矣且元首對待總理意見雖有不合不可無相當之禮遇言時意氣極爲激昂然總統之意終不可回段總理乃宣言云總統旣不要我負責任國會又要問我之責任我如何幹得下在理與勢均非辭職不可遂拂袖退出旣抵私宅卽用電話囑京奉路局備車三時許行矣公府得段總理將行之信立請徐東海及湯濟武王幼山兩議長前往挽留王湯兩議長備言此項外交當取决於國會雖總統亦終不能堅執己見力勸段總理不必辭職徐東海一言不發但謂我係在野之人此等國家大事我不能十分干預叚總理之意亦殊决絶决計欲行其時馮副總統適在陸軍部受陸海軍人之歡迎尙未開曾得公府電話立即趕赴車站慰留聚談三十分鐘之久總理終謂此種局面我决幹不下副總統無如之何只得聽其自去各總長之同往挽留者聞亦一二人隨之而去至叚總理抵津之後大約必住吳光新師長庽中吳亦同車赴津者也叚氏行後馮副總統王參謀總長及各總長俱返公府報告總理出京情形黎公對於總理辭職事以爲外交正在緊要關頭爲對内對外計必須挽留馮王諸君莫不一致主張總統當又招徐東海及湯議長入府决請王參謀總長湯議長今晨專車赴津切實挽留務須即日回京一面昨夜先派蔣作賓赴津面留昨晚得天津電話段總理於五時至天津總站隨即下車庽段芝貴宅交通許總長赴東站候長乃知相左乃亟往相見聞昨晚晉謁者甚 
多惟見李仲仙許俊人兩人餘俱謝絶天津中外人士以事出倉卒頗懷憂疑之狀 
[西報論府院意見異同事]  
　　主張正式徵國會同意 
　　字林報社論略去府院間隙倐然發生事屬不幸無待諱言即在平時此種政治風潮亦屬非宜况在今日京師各方面關於中國極重大問題迄經疏通以求意見一致巳數星期之久乎雖然記者竊信雙方爭點不難調和不必有黎總統或段總理辭職之極端舉動也段辦理内政誠不能盡饜人意惟今之對德辦法則輿論翕然黎不允同意世人聞之因種種理由將爲之扼腕太息黎生平　蹟不近外交如謂其洋務極熟則無人敢以此語相欺即黎亦從不以此自欺蓋謂黎爲政治家不如謂黎爲軍事家之得當也若言愛國熱忱始終不懈遵守共和制度堅定不移則黎尙矣宜於總統一席勝過黎氏者殆無其人黎所抱持之高尚主義爲中華民國之寳産增進中外之重視其勢力誠有不可掩没一此次府院爭執黎之態度確爲最善之意旨所激成可無疑問記者固不能以黎錯懐惟其錯誤所以發生之原因不難推見黎之軍事經驗易使其爲德人先入之言所惑旦世　府勢不其熟悉以致交戰國雙方能力巳於去年變易之情形未　　明晰再過去數年來中國辦理外交徒多紛　　有所獲綜此數因是以今日中國加入協約之大利在黎總統視之轉不若使中國脫離外事糾葛之爲善也今之居於京城者往往仍爲隔絶内外之空氣所蔽不知外事故主張與德絶交逐漸增高之輿情又未能爲總統所知自中國對德抗議以來德國除非正式答覆外迄無正式覆文且其非正式之答覆亦復詞意閃鑠不言潛艇問題而僅詳述中德素有之友誼其所謂友誼者已可於佔領靑島及庚子年德皇軍令中見之記者竊信即前之不贊成與德絶交者今巳因此而幡然變計矣惟此種趨勢據北京訪員所云黎總統似亦無所知也以記者察之解决目下之困難有一法焉夫黎總統對於通告各省聲明與德絶交之電所以不表同意者不過因此舉未經國會同意而巳惟段總理與國務員苟不確知其所立之地位則决不貿然草擬此電茲事何等重大豈可不知國會意思而遽冒險爲之致招兩院之質問與爭論哉今徐世昌與兩院議長已明告總統以國會一致擁護總理之對德舉動矣情勢旣巳如此則調和之善策莫如正式將全案送交國會討論請其贊成與德絶交國會鑒於德國在美之陰謀其表决之結果可以預定如是則總統之疑慮可以銷除而中國應世界大勢與國家遵榮之需求其同心協力之現象亦可爲世界所共覩矣 
[各政圑籌議挽留總理]  
　　總理出京當然爲政界一大波瀾况在此千鈞一髮之時尤爲一般人士所痛惜昨夕消息傳出後重要政圑多臨時召集緊急會議籌商一切政學會於午後三時臨時開大會關於時局問題詳細討論僉謂當此外交緊迫之時斷不能聽段總理辭職應竭誠設法挽留文對於政府現在之外交方針始終贊助當即推定楊永泰李肇甫二君今日赴津代表該會全體之意勸段總理回京並議决左列二條以表明該會之態度一曰當此國步艱難外交緊迫之秋對於段總理之辭職議决竭誠挽留二曰對於政府現在之外交方針議决始終贊助益友社於晚間開幹事會研究對於時局之意見惟因未開大會暫時不能正式發表但探聞幹部之意見 
以爲國家之外交方針應有一貫之精神自不能因内閣之摇動而有所更迭今明日内當更開全體大會以便宜布該社之態度研究會亦於昨晚開臨時會議討論之結果議决今日將聯合各政圑推舉代表晉謁大總統一請求從速决定外交上之方針免致各友邦發生誤會一表示當此外交緊迫之際不宜更動内閣此外討論會平社等數政圑之意見亦與上述之三政圑大略相同 
　　昨星期日各使館俱不辦公段總理出京事至下午六時後始有　聞正分頭調查情形尙未有如何批評至於政界各方面竟見則俱以爲内閣更動在平日則可在今日則不可吾國此次外交者有不愼關係存亡僅段公昨日之一去國家對外無形中已受極大損失安能聽其逕辭又俱信段公之去僅一時誤解以其平日責任心之重今經元首切留自能翻然歸京繼續進行云 
[黎段衝突之推論]  
　　路透五日北京電報云政治風潮之消息甚不一致但以閣議送交國會之問題似爲府院意見參差之主因段總理之意以爲内閣旣負責任故國務院議决之事總統無反對之權而總統則謂與德絶交事關重大中國且或因以加入協約國方面宜得國人同意必須付國會議决故對於閣議不表同意英文京報亦謂段總理未先告知總統遽發訓電致駐日公使致使中國必須先與日本協商然後始可以將來關於對德舉動之要事照會其他協約國故此次國務院擬定電稿欲於未照會他協約國之前先寄往東京此電太意乃訓令駐日公使轉告日政府謂中政府已决定立即與德絶交俟至相當時機再加入協約方面之戰圑至於中國作戰職役之界限以及報償俟至適當時雙方協定此卽昨日特别會議時送交總統之電也與德絶交一事能匀國會通過固屬穩妥然並無須得國會同意之必要惟加入戰圑苟不得國會同意則爲違背憲法不合法理之行爲今致日之公文束縛中國不獨必須與德絶交且須於公文登出後若干時日内過相當時機向德宣戰加入協約矣外交商榷之程序黎總統全然不知云云以上乃英文京報之言也當時總理因總統另有見解遂稱大總統旣不滿意於現内閣之辦事手續請卽另任他人言畢而出逾數小時乘專車赴津馮副總統急乘汽車趕至車站勸段從長計議但無效果後總統派參謀副長衆院議長及要員二人赴津勸駕 
[德國答覆到京之一說]  
　　自我國對德提出抗議書後德國迄未答覆茲聞答覆書確巳於日昨由德使送到探其内容有與外間傳說稍異者該答覆書内分三叚第一段言潛艇作戰計畫本欲促世界和平對於中國並無惡意且中國於其封禁區域並無船舶此次宣言尤與中國人民財産絶無關係第二段言中德邦交素稱和睦此次中政府提出抗議德政府深引爲遺憾仍望兩國維持交誼不致出於絶交第三段言德政府對於中國之抗議台何答覆正在詳愼審慮云云惟聞外交界中所言該答覆書第一段以潛水艇封鎖之策與我國無涉責備我國詞甚嚴厲至第三叚德國答　尙在審慮之中云云德人所謂審慮之意大約如對於美國抗議之答覆就潛水艇政策磋議其交通辦法而言 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[外交後援會與國際協會]  
　　昨日（三日）下午一時國民外交後援會假江西會館開成立大會各界到者數百人首由籌備員朱君念祖報告推舉湯君化龍主席劉君彦登台演說述世界諸國之關係頗爲詳盡此時梁任公及汪伯棠蔡子民張君邁諸君相繼到會衆請梁君演說因此次外交方針决定梁爲極有關系之一人故聽衆特爲注意梁君首述此次外交經過之大略情形及政府不得不然之處置繼更發揮己意可分數要點㈠國家在國際圑體中有應保持之體面與應盡之責任此次外交方針所以决定卽爲對於上述兩點之覺悟保護人民生命財産尙爲附屬之理由㈡國民應鞭策政府與協商國訂定共同動作府我國應盡義務之範圍得有確實之保障㈢此次舉動爲維護公法尊重人道絶無圖謀利益之意但因此機會整理財政修正不平等之條約乃欲在國際間盡責任之國家所應有事宜積極前進爲民國在國際上開一一 
新紀元㈣國家有大問題發生有兩個以上不同之意見互相研究乃更明瞭故事前懷疑及反對者同爲愛國宜到處說明以釋疑慮梁君演說畢蔡子民君繼之略謂今次歐洲之戰乃强權與公理之爭即道德與不道德之爭我國古訓言鄉鄰有鬭者雖閉戶可也又曰各人自掃門前雪休管他人瓦上霜歐洲戰爭國人似可不理伹此旣爲强權與公理之爭我國不能居於公理之外是卽當視爲同室之鬭門前之雪矣繼張君知競演說國民責任朱君念祖演說後援之意義繼張君嘉森演說先引在柏林時所聞當歐洲洲戰事初起德皇勸勵國民之言願國人消除黨派意見繼李君述膺演說言國家運命已如孤注一擲於歐戰之中國人惟當求其必勝最後朱君鏡宙演說注意國家人格演說畢即推定各界職員宣告散會已下午四時三十分鐘 
昨聞國會議員陳允中君聯合同志發起國際協會爲將來國際上完全之設施計巳公推代表面謁馮副座陳述意見其宣言書云國於二十世幻能免於國與國之交涉者乎無有也旣不能免國與國相互之交涉而欲期立國於物競爭存之世界則國際研究爲最有價值之問題矣故關於國際範圍不獨戰時有之即平時亦有之近世灜海大通五洲相錯利害之共通亦益擴張是鎖國主義巳不能復行當歐洲千六百七十二年前伊大利學者靜笛體氏於英國大創斯學荷蘭學者格魯鳩氏亦加意研究乃本於拉丁語之(JusGantium) 
支配一種國與國間關係之法律由是國際法一語乃成爲專門名詞矣惟國際問題風雲萬變其常視一國之國虔内於地理上歷史上以籌應付者大概不爲本格的而爲虚格的旣無適用機關又無完全裁制巳有多數學者認爲國際無法律之說但憑執政權者負有何等責任以定對外之方針若至政府之方針旣定則凡爲國民者不得不持同一之表示旣無第二研究機關遂無調劑之餘地浸假惑於一時感情不能策圓滿結果舉國家强弱存亡之根荄一種於五分鐘期内必至鑄成大錯萬刦而不能復此凡國民思想者不得不以國際競競也中國比年來外交上失敗論者謂吾無國民以爲後援其原國即在一般國民對於國與國之觀念太薄弱以至主權日見其凌夷遂使神州大陸求庇於外邦均勢之下甚至對於領土範圍内行使其同一政策甲國迎之而乙國拒之幾不能保持其獨立之精神揆諸顧亭林匹夫有責之言當無不瞿然興矣况自共和變政以後國民責任亦愈益加重經此歐戰潮流幾於全世界無不捲入戰爭之漩渦欲長保遠東和平恐無所逃此天演之公例而廻顧中國自身所處之地步旣不能在壇坫上取得仲裁資格又實無可以容吾中立之餘地斯時即舉國竭全力以赴之猶虞不濟本會有鑒於斯吸合同志設一研究機關討論國際利害蘄有所得貢獻於政府藉備採擇此實怵於世界之大勢迫於愛國之熱忱倘亦共和國民應盡之天職與　觀歐洲各國其平時政客雖亦各標旗幟而一遇軍興大故則莫不犧牲其故有之政見以國家爲前提是會主張良心上之感覺一致對外不生黨派關係凡在憂時政客愛國國民願與斯役者盍興乎來 
[外交總次長辭職問題]  
　　外交總長伍秩庸君忽於外交緊急間提出辭呈外間均莫知其故茲據個中消息伍氏原爲反對抗德之一人上月九日政府向德提出抗議伍即反對近以政府對德方針决定中德邦交將不能維持而伍氏之政策又不能施行未便尸位久居故毅然而有辭職之舉至於伍氏辭呈所云耳病風寒等尙屬其表面之文章雖大總統已温諭慰留但伍博士以現在外交吃緊轉瞬萬變斷難以病軀應付故决計於今明日提出二次辭職呈聞政府擬先給假一月俾可安心　攝至總長一切職務暫由陸子欣代理一俟伍君政躬痊可再令回任其所以如此變通辦理者蓋有兩大原因一以現時我國外交人才至爲缺乏與其敷衍提出聊爲塞責不若暫由陸氏代行職務二以無論提出何人國會對於同意之手續至繁且重最快須一星期方能産出目下外交緊急不能虚席以待云 
　　外交次長劉式訓亦與伍博士相繼提出辭職書懇請中央迅予照准曾誌前報現據政府傳出確息黎馮兩總統對於劉氏辭職均持挽留主義惟劉氏去志頗堅雖經主座一再慰留迄未允許是以目下尙無正式解决段總理方面以劉次長辭職問題若不能相强只有另簡賢員承乏聞昨早（三日）段總理晋謁元首已將斯意面陳頗邀黃陂嘉許大約日内當可成爲事實也 
[五年度之特别預算案]  
　　民國五年度預算案政府業經咨交國會此案於總預算之外更有路電郵航四政特别會計預算案蓋專屬於交通部所管轄之官營事業其性質與普通收入支出不同原案如左 
㈠歲入第一欵部管收入共三百七十八萬八萬八千九百二十九元第一項本部應還借欵五十六萬元第二項本部應收利息三百二十一萬八千九百二十九元第三項航政駐册費一萬元第二欵營業及歲計收入共七千三百八十一萬九千七百九十四元第一項路政營衆及歳計收入五千八百一十三萬八千四百九十元第二項電政營業收入八百四十一萬九千九百五十四　　　　　　　政營業收入七百二十六萬一千三百五十元　　　　　　　　本收入共四十三萬二千二百一十元第一項路政資本收入一十三萬九千五百五十元第二項電政資本收入五千五百元第三項郵政資本收入二十八萬七千一百六十元 
第四欵本年度借欵入欵共二千五百六十七萬五千四百五十元第一項本年全度借入欵二千五百六十七萬五千四百五十元歲入共計一萬零三百七十一萬六千三百八十三元 
㈠歲出第一欵部管支出共二千四百二十二萬六千六百一十元第一項本部借欵還本三百六十二萬六千八百七十三元第二項本部借欵利息及行用折扣二百零六萬九千四百九十二元第三項本部特别行政費一百一十萬零三千元第四項收歸國有各路股欵債欵本息及用費七百零七萬三千二百六十四元第五項協撥未成各路熱欵利息 
及經費三十六萬九千九百七十八元第六項歸還以前積欠各欵本息九百三十七四千零零三元第七項雜項六十一萬元第二欵營業及歲計支出共六千零七十七萬零零一十六元第一項路政營業及歲計支出四千七百九十五萬零四百七十元第二項電政營業支出五百七十五萬八千八百三十六元第三項郵政營業支出七百零六萬零七百一十元第三欵資本支出共一千四百九十二萬七千四百五十七元第一項路政資本支出一千零七十二萬二千四百七十四元第二項電政資本支出二百六十六萬六千六百一十八元第三項郵政資本支出五十一萬三千八百元第四項航政資本支出一百零二萬五千五百六十五元 
[第四欵盈餘項下撥用]  
　　共一百零三萬二千三百元第一項撥充京漢路公積金一百萬元第二項撥充京漢路植木場經費二萬零一百元第三項撥充京漢路印刷所經費一萬二千二百元第五欵本年度借入欵利息及扣用共二百七十六萬元第一項本年度借入欵利息及扣用二百七十六萬元歲出共計一萬零三 
百七十一萬六千三百八十三元 
[新疆派兵墾官荒]  
新疆地處極邊平日本不甚富庶而經兵燹之餘尤多荒地如昌吉縣屬地中卽發現此項荒地新省當道曾派委員開浚溝渠意在招戶承墾繼又慮其收效遲又擬派兵前往屯墾上月二十八巳由楊增新省長呈准中央政府其文云竊查昌吉縣屬三十戶地方官荒甚多其間溝渠舊基村落遺址隱然猶存該縣知事親履查勘委係承平時墾熟之地自經兵燹以後戶 
民逃亡荒蕪至今查得該處土質饒沃水源暢旺若將舊渠循基開成實能安插數十戶佑計開渠工料銀二千餘兩詳請核示到　譽增新比經派員覆查屬實批准照辦所需經費先由財政廳撥發俟將來渠工告竣招戶開墾即在收入地價項下歸還以清公欵不足之數彚入水利動用經費項下由公家補助報銷曾將大概情形呈明政府並奉批准照辦在案茲據該縣知事張罄督工委員馬毓乾詳稱前項渠工業經告竣共計實需經費銀二千六百九十六兩一錢七分一釐造具　放清册並繪詳細圖說詳請核销前來增新覆核所需各項銀兩尙屬實在並無浮冒情弊惟查招戶墾荒一節新省地處極邊民詳庶富窮民承領則限於資本開墾無期即間有富民承領則强豪兼併廣佔自荒作爲牧場不能實行開墾一二年後渠道必然壅塞地畝永遠荒蕪微特效里難期抑且前功盡廢增新再四思維與其招民承種收效甚遲何若由官提倡爲力較易現巳派撥警備隊一營前往開墾先於本年秋間播種冬麥如有未墾之地俟明春接續開墾佈種春麥此項地畝或作屯田令該兵交納官租或撥交該兵承領爲業依限升科納糧届時體察情形分别辦理惟新疆人工極貴每工一名日需工銀七八錢現在派兵屯墾仍應於正飩餉之外 
每兵一名按月津貼銀四兩二錢並每日發給麥麵一斤十二兩免其扣價所有牛犁籽種器具等項均由公家籌備俟開墾成熟再行造銷云云 
[趙次珊抵奉後政局解决法]  
　　前奉天都督趙次珊氏於禮拜三晚間到奉及調和政局情形巳紀昨報先期張督軍派親信員弁接待並爲設行轅於公署後興業銀行内盛飾儀衛日昨（一號）相見暢談時局一時軍界如馮閣忱帮辦吳興權鎭守使馬騰溪鎭守使孫占鰲旅長鄒劉張蔡史各圑長及政界方面機關圑體警學各界均紛紛投刺謁見如佟議長李會長薛總理崔協理鹿恩甬會長均以人民代表資格　見陳述最近調和情形均蒙接待昨晚即在軍署開晚餐會趙氏對於辛亥以來維持大局推贊軍人不絶於口並望大家永矢弗諼謂三二日即當返京復命而一時僚友知舊往見者亦不乏人聞趙因銜有使命不能一一酬答也 
　　趙氏抵奉後卽下榻興業銀行内張督軍翌晨親往謁見趙於午間往謁馮帮辦密談良久卽至督署與張督叙談此卽其着手調和之時間也趙於是晚因欲略爲靜息故未開晚餐會張巳故備於日内招集軍政兩界重要人物開筵藉表歐迎趙亦將於禮拜前後遄返都門不復淹留次日上午張運長由後便門至興業銀行訪趙氏十一鐘回署下午一鐘趙復赴軍署回答並探聽張軍長對於政局解决之意見三鐘由軍署同吳鎭守至二十八師辦公處茶談許久至晚六鐘始回興業銀行 
　　此次政局衝突據調停之結果以爲非另行變更辦法終非根本之計聞擬將吳鎭守使編爲二十九師師長即以湯閣臣調充該師旅長至馮師長則有外任之說將來奉天政局或即如此結束也 
　　二十八師馮師長雖經政府電調晉亦持因誤會尙未正式解釋故尙未束裝就道湯旅長則巳於前日抵新民防地所有旅部原駐衛隊及步三營機關連偵探隊亦巳全部開赴新民三署地面治安已由張督軍令鄒雨田圑長擔任將所部一二兩營分駐防範所有設卡梭巡均歸二三 
兩營辦理 
[蒙事種種（化險通信）]  
[東蒙地質之調查]  
　　年來外人前往東蒙各旗調查風俗地質及種種事業者不絶於途現有日本國實業家十餘人聯絡滿鐵會社與朝鮮銀行等集股一千萬元組成一墾牧公司前後派出農林專門共二十名赴各旗調查林地牧地農地共分三種現巳查竣茲將其調查各旗所得之數目探誌如下（表中以垧爲單位） 
旗名林地農地收地 
科爾沁　　　　　一五○○　　三七○○　　五○○○ 
杜爾伯特　　　　一五○○　　三五○○　　三○○○ 
札賚别　　　　　一○○○　　一五○○　　三○○○ 
郭爾羅斯　　　　二○○○　　三○○○　　三五○○ 
敖漢　　　　　　一○○○　　二○○○　　二○○○ 
奈曼　　　　　　一○○○　　一五○○　　一五○○ 
巴林　　　　　　一○○○　　一○○○　　二○○○ 
札魯特　　　　　一五○○　　二○○○　　二○○○ 
阿爾科爾沁　　　一○○○　　一○○○　　一五○○ 
翁牛特　　　　　一五○○　　一五○○　　二○○○ 
喀爾喀　　　　　一○○○　　二○○○　　二○○○ 
喀喇沁　　　　　一五○○　　二○○○　　二○○○ 
土默特　　　　　一○○○　　一○○○　　一○○○ 
尹克昭　　　　　三○○○　　二○○○　　五○○○ 
烏珠穆沁　　　　一五○○　　二○○○　　二○○○ 
浩齊特　　　　　一○○○　　一五○○　　二○○○ 
蘇尼特　　　　　一○○○　　一○○○　　一二○○ 
阿巴哈　　　　　一五○○　　一二○○　　二○○○ 
阿覇該　　　　　一二○○　　一○○○　　二○○○ 
四子部落　　　　一二○○　　一○○○　　一○○○ 
茂明安　　　　　一○○○　　一○○○　　二○○○ 
喇特　　　　　　一○○○　　一○○○　　一○○○ 
外蒙借欵之調查聞外蒙活佛自民國萬 
元年至五年由俄國借入之欵總計達三千萬萬 
盧布分别調查如左 
民國元年一月　　　三○○○○○○盧布 
同　　年三月　　　二○○○○○○ 
同　　年十月　　　五○○○○○○ 
民國二年五月　　　五○○○○○ 
民國三年八月　　　五○○○○○ 
民國四年二月　　　二○○○○○ 
同　　年六月　　　一○○○○○ 
民國五年一月　　　四○○○○○ 
同　　年十二月　　三○○○○○ 
合　　　　　計　　三○○○○○○○ 
[内蒙兵額之調查]  
　　據蒙藏院最近調查 
　　内蒙古哲里木卓索圖昭烏達錫林郭額烏蘭察布伊克昭等六盟現在所有之兵額計有七萬七千四百四十名擬按照普通陸軍編制法重爲編練今將其調查所得者列紀於左 
　　哲里木盟共計兵額一萬五千六百四十人分配各地之數如下（一）科爾沁九千一百六十人（二）杜爾伯特二千一百四十人（一）札賚特九百六十人（四）郭爾羅斯三千四百二十人卓索　盟共計兵額一萬八千六百二十人其分配各地之數如下（一）喀喇沁八千五百八十人（二）土默特一萬零四十人昭烏達盟共計兵額一萬六千八百四十人其分配各地額數如下（一）敖漢二千三百人（二）奈曼巴三千人（三）札林一千五百六十人（四）札魯特一千九百二十人（五）阿爾科沁三千人（六）翁牛特三千四百人（七）克什克騰六百人（八）喀爾喀左翼六千人 
　　錫林郭勒盟共計兵額六千七百八十人分配各地之額如下（一）烏珠穆沁一千八百人（二）浩齊特七百二十人（三）蘇尼特一千九百八十人（四）阿巴哈九百六十人（五）阿壩壞一千三百二十人 
　烏蘭察布盟共計兵額三千一百二十人其分配各地之額如下（一）四子部落一千二百人（二）茂明安二百四十人（三）烏喇特一千四百四十人（四）喀爾喀右翼二百四十人 
伊克昭盟共計兵額一萬六千四百四十人駐紥鄂爾多斯其他各旗 
[粤東人民苦兵紀]  
　　字林報二月十六日廣州通訊云官場辦理清鄉原擬舉賭盜兩害而廓清之今聞仍屬失敗蓋軍隊至此而賭徒盜匪早已他往矣無知鄉愚見兵士持械入村紛紛奔避致被誤爲匪類多被拘者平民以爲躱 
避兵士乃避害之上策而兵士則以旣屬良民何必畏兵爲言被拘鄉民旣無自行辯明之機會又常横苛刑以致許多良民不犯罪而慘被槍斃兵士之下鄉也志在獲賞往往將人烟較稀村莊中之民民悉數拘捕願具保者始被釋放官場有招匪爲兵之弊政閭閻多閒居無業之游民因此兩層歷來清鄉事業輒無成效可言朱省長鑒於近日清鄉一舉全然無效乃通諭各知事組織鄉圑以衛地方並清查戶口以絶匪跡廣州中國銀行分行其所發之鈔票價值頗低今又宣告定期開兌據云巳籌集五十萬元以供收兌鈔票之用王道尹巡視所屬學校出一問題考試學生題爲美德絶交後中國應取之政策此種大問題雖國會議員猶難答覆乃施諸中學校之學童是亦可見舊官僚辦事之一斑矣廣州之所謂偵探者个又有詐人民之機會因水面警長迫令若輩偵　私售軍火之人也龍濟光督粤時若輩四出搜尋黨人獲則有賞故告造孽錢賺得不少正星期六夜有非粤籍之兵士數名擬衝入東校楊無線電站伹未果此電線與吳淞北京兩處相接云 
[湖北財政之鱗爪]  
　　鄂省財政廳長張壽鏞此次赴京名爲參列財政會議實則急圖調動蓋因申串捐一項每年收入約三十萬串前以不列預算經議會提起查辦不易自圓其說也聞張初欲調贛現又希望調蘇以馮副座在京故於二十三日即乘車北上廳長篆務原請高琦度（印花稅分處長）兼代高以不得部省命令婉辭却謝乃暫委總務科長陳某護理及張抵京白於陳蘭生總長電令高琦度代理高乃到廳視事聞高係陳系之人大有擢升廳長希望昨張氏由京來電命其眷屬卽日附輪赴滬鄂人多謂此殆不願回回 
任之表示矣 
京漢鐵路運輸貨物稅分作兩段征收北段由直隸一省設局稽征南段由鄂豫二省委員合辦名曰火車貨捐局按海關稅則之半科稅湖北每年與豫省四六分派可得錢三十餘萬串向來列作省稅裨益政費匪淺前交通部以火車收稅妨碍運貨擬加車費裁路捐財政部以妨碍三省收入未允三省長官亦聯合否認近財部以本年國家預算不敷遂採集中主義商由交通部呈交國務會議議决將京漢路之三省火車貨捐局一概提歸中 
 
 
 

Page 7

 
 
　　央由財部委員督征於三月一日接收聞鄂省長初擬抗議嗣以直豫二省長不允列銜只得遵昭財部來咨令行財政廳飭貨捐局委員陳　辦理移交刻所有舊日員司盡行裁撤湖北財政從此益爲受困矣 
　　鄂省議會前因財政廳編交之五年度地方預算較二年少列二百餘萬之多退回重編乃財政廳兩稅尙未畵劃分祇能遵照院電辦理呈由省長仍將退還之預算案交議當經省議會將鄂省各項雜捐辨其性質屬於地方者逐欵列舉陳請參議院核議此項請願書係以省會名義遞呈詎參院以請願事件須有議員五人以上之介紹將原書退回昨省議會秘書廳巳分函鄂參議員楊時傑韓玉宸請其介紹轉遞以便由院議决咨請政府公布 
　　鄂省紙幣充斥銅元缺乏官紙幾成不換紙幣財政當局乃有減輕重量鼓鑄當二十文銅元之議巳經財政部核准現造幣廠業經開鑄逐日交當二十銅元一萬串於官錢局分布巿面其形式陽面係光緒元寳四字上邊滿文光緒元寳及戶部字樣下邊當制錢二十文陰面中盤龍花上邊英文湖北下邊二十文零錢等字現已民國六年而鑄光緒銅幣見者無不詫異聞並非開鑄期迫不及另製新模實緣此項銅元重量過輕與民國前鑄銅元及 
新訂幣制重量均不相符財部以爲紊亂幣政故令用前清模型本擬用宣統時代之舊模因恐發生謡言乃用此模刻巿面得此救濟官票巳抬至九折以上但以後當十當五當一各銅元日漸減少巿上找零不便物價必漲至二十文丐碼今日零星微物非十文不售卽其明證也 
[鄂省抗告中之陳時案]  
鄂省議員趙光弼等控當選參議員陳時年齡不合被選資格一案陳時於高等廳二次傳訊之際忽以拒却審判爲詞提出抗告由高等廳將全案卷宗理院核辦嗣陳時忽又通電全國指斥高等廳確有袒庇原告情事致觸高等廳長之怒分呈部省請卽依法查辦是案由趙光弼與陳時訴訟一變而爲高等廳與陳時交涉亦選舉訴訟案中之别開生面者也茲將近日所聞拉雜記之如下 
　　目此案甲送大理院後原告有被告兩方均有意見書及辯明書呈送大理院以雙方意見各執一詞究竟執是孰非應澈底清查得有頭緒方可爲斷案之依據故派司法部員程某爲調查專員該員昨巳抵鄂面謁王督及周廳長談詢良久以便　手考查 
　　高等審判廳周廳長以此案被告一方旣臨時提出抗告又復通電誣衊本廳爲力避嫌疑起見嗣　關於斯案决無過問之餘地現在司治部派員來鄂考查本廳自未便與民助力巳將　點呈明大理院請准廻避矣 
原告趙光弼等因陳時本屬陳映寰之更名考查清鄉册籍陳映寰之年齡實未滿三十歲茲巳查得陳映寰與人往來之信箋審中署名映寰筆迹硿硝與陳時無異顯係更名此爲一種盜名更年之　證詐將此證連同禀呈派人補呈大理院核查 
　　陳時因原告方面業查得伊之親筆證據自知將來大理院之判斷與己未必有利聞巳派代表晉京向各方面運動昨陳又在中華大事讌請同黨議員設計挽救云 
[杭州快信]  
　　楊督軍令飭童張二師長以後如遇營長副官營附以及連排長等陞調須先呈核不得先委後呈 
　　各道尹印信業於昨日由齊省長分别飭發聞錢塘道尹先就前模範警隊營舊址爲行轅定本月十日先行成立 
　　外海水警廳長玉萼辭職巳准聞齊省長擬薦 
前水警籌備處長葉煥華接充 
　　警備隊第三區統帶洪士俊第五區統帶黃繼忠調省遺缺第三區委姜映奎第五區委李蔭倍 
慈谿縣獄前夜十時盜犯盧秀廷王阿寳樓大富楊紹成花會犯陳寳華等串謀越獄穿屋脫逃昨巳具報到省 
　　水警廳長徐則恂有更動消息 
　　温嶺公民包濂等控陸知事陳管帶縱匪殃民齊省辰巳派員查辦 
地方通信 
[蘇州]  
自治研究會成立蘇人發起自治研究會本月四日在海宏坊巷法政講習所開成立大會到會會員共計一百三十九人下午二時開會先由發起人陳則民報告宗旨並將省政研究會經過情形略爲說明隨將擬定本會簡章逐條討論通過後當場散票選舉總幹事及政務部會務部主任各一人（每票連記三人） 
當場開匭孔昭晋當選爲總幹事宋銘勳當選爲政務部主任幹事陳則民當選爲會務部主任幹事後又散票選舉各科幹事（每票連配十人）因時巳傍晚不及開票聲明習日午後開匭發表旋卽散會 
省委干涉賣烟前日有省委調查烟苗之某委員行抵車坊鎭訪悉郭鳳生家有私賣燈吃情事立即知照第十警察分所派警同往搜查將郭鳳生及吸客男女二人連同烟燈烟鎗膏灰各件一併獲住次日由王少堂分所長將所獲烟犯證據一併解送吳縣知事署訊辦 
[揚州]  
自治促進會之江都分會揚州設立江蘇地方自治促進會分會其成立情形迭紀前報茲錄其宣言書云世界之進化恒視乎政治之得失而政體之良窳亦視乎人心之向背而巳經曰得人者昌失人者亡此　哄矢也三權鼎立非人莫屬我國民披覽歐美書籍目想神遊於自治之成規者非一日矣吾人何幸而生於共和再造之時亦何不幸而丁此陽九百六之厄幸者何謂我諸先烈肝腦塗地萬死一生憑隻手創造邦家以忠信爲甲胄以仁義爲戈矛卒能還我河山再見天日凛凛乎有銅山東崩洛鐘西廳之勢不幸者何謂袁氏窺竊神器釁啓黃袍又有三五不肖吮癰舐痔推波助瀾血戰玄黃生靈塗炭一誤再誤而造法之樞機如日月之問以烟火之光爭之江河之決以撮土之丸禦之其機微乎其微亦危乎其危當袁項城存在時己擅立法制局於京師以命令代法律實隱佔我國會之範圍國會旣被其蹂躪遑論其他皮之不存毛將安傅今者國會省書漸次更生而各縣自治機關依舊　伏身有百　不能曲爲之解　　諸人之一身全國猶元首也各省猶心腹也郡縣巿區猶手足也今有人焉四肢痰痺而但求元首心腹之安舒豈可得乎故塞翁之馬與其得而不如其失也葉公之龍好其僞而不好其眞也緣木而求魚操豚歸而祝籌車吾烏知其非計也又况人心之不同如其面　夢　於官是爲祿蠧語　於銀是爲財虜雪茄雅片則願與鬼鄰喝雉呼盧則　以身殉擅攘熙熙伈伈俔俔窮極其害不知伊於胡底茲請以江蘇歷史言之東南文明之域開之最先財用仰於江淮丁賦倍於他郡猗歟　哉何其盛歟又以其地理言之則長江天塹流波洶湧直趨於東海環終於江南有可爲之　而放任之有可爭之勢而因循之尋至事機坐誤一蹶而不可復振則固斷斷不可者同人等有鑒於此特設自治促進分會於江都爲立法之先聲爲官家之後眉猶之吵者不忘視跛者不忘履一人倡之千人和之始於四夫終及四海急起直追無任稍縊而卽逝然後批却遵竅迎刃立解則將試目以俟之矣 
[鎭江]  
軍艦蒞鎭鎭郡係長江下游各省門戶在歐戰未發生以前各國均有軍艦駐泊保護刻下均已返　鎭江一埠巳無外艦蹤跡茲省中爲愼重防務起見昨特派预章巡艦至鎗專資梭巡鮎魚套至焦山一帶江面以維公安 
錢莊註册江蘇銀行監理官張聲煥以前奉財政部令錢莊票莊凡以存欵放欵滙兌等事爲營業者均應遵照銀行註册意程呈部核准註册查鎭邑商巿繁盛銀行錢莊林立多有未經呈部核准註册者昨特函請丹徒縣章知事通令各錢莊一律遵章辦理 
[嘉興]  
城中又現攫物案嘉興北門大街自申天寳銀樓被刧後時未一月而該處白晝攫物之案巳屢次發現（如永瑞興布莊被匪刦去羽紗等是）前日下午六時許寳成銀樓又有向業成衣之張某手持銅錢一千文用紙分包狀似洋元入内稱兌手鐲該店夥以四兩二錢之金鐲出視張即將金鐲藏之懐中向外而逸經該銀樓嗚警追獲即將人贓解入警所備文移送縣署經張知事開庭訊問張直供不諱並云家中尙有妻兒因生計困難債台百級不得巳出此下策云云刻張知事尙未宣判也 
購地建造繭廠嘉興商民陸潤田等擬在大收圩地方建造繭廠呈請省署核示當蒙齊省長核准令行財政廳發給牙帖曾詰前報茲悉陸潤田已勘定大收圩近塘地方購買周翁二姓田地二畝六分於前日包定工匠建築限於陰曆後二月竣工以備春蠶成熟時卽開廠收買也 
[九江]  
趕輪溺命德興輪船三月一日過潯甫抵躉船有棧夥十三人乘划趕輪爭先接客不料行至某輪船尾後適該輪起椗上駛發動機輪小划避之不及絞成兩段划中諸人悉數落水幸爲德興船主瞥見急吹警笛某輪亦即停輪拯救隨放水馬三隻救起八人餘皆溺命撈獲屍首均被輪機絞傷矣 
賓興洲訂期掣簽九江原有賓興洲地皮一塊係罔邑公地去歲紳學各界爲開闢巿場振興商埠起見以爲壙地未免可惜特開會議决開放招租並組織建築事務所其地畝編作甲乙丙三等其二百餘號現甲等七十六號巳悉數租出定三月三日　簽俟掣定號數後卽行開工建築 
雜評一 
[國會同意問題（一子）]  
　　據今日消息黎總統巳表示外交方針與内閣一致之意而段總理亦巳允回北京使無意外變動者則一番内部之紛擾可以無形消滅矣 
　　雖然元首與内閣之外交方針縱巳一致而尙不能不徵求國會之同意國會多數之主張本與内閣方針同者固不必論使主張與内閣不一致則將鑒於此次府院之紛擾不惜抛棄其主張以勉息内爭乎抑純以國家對外之利害爲前提而毅然堅持其三張一切内部之意見悉不計及乎此則全視議員諸人之目光何若矣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[發行新銅輔幣之布告]  
　　上海總商會前日（四日）分發布告云逕啓者准上海縣知事公署函開案奉財政廳訓令奉財政部令開查本部前因造幣總廠就天津京兆山東河南等處發行中圓二角一角三種新銀輔幣當經先後通行知照飭屬遵用各在案茲復據該廠呈稱案照中圓二角一角三種新銀輔幣前經續鑄發行呈奉咨行通用在案茲查前項新銀輔幣推行漸廣新銅輔幣自應一併續籌鑄行且現值各省錢荒輔幣缺乏尤爲推行新輔幣最好之時機當以擬定花紋形式陰面作方複形繞以嘉禾陽面上鐫鑄造年份其一分者中有一分並下列每一百枚當一圓字樣五釐者中有五釐並下列每二百枚當一圓字樣幣之中心一律鑄有圓孔卽經模印一分新銅輔幣送由大部核定其重量及成色公差並卽遵照條例辦理惟查條例於新銅輔幣列有二分一分五釐二釐一釐五種監督以爲幣制改革尤在因勢利導從前舊銅元需數以當十爲最繁現在新幣制位以十進凡公私欵項出入崎零之數應按大洋找算者自以一分銅幣之用途較大至民間習用當十銅元若因新幣制推行使一躍而進用一分銅幣尤不能不爲影響生計之預防卽應佐以五釐銅幣藉資調劑例如五釐銅幣三枚適與舊日當十舊銅元兩枚巿價之數不相下下先其所急擬即先鑄一分五釐兩種仍商由中交兩行代任發行一切均仿照新銀輔幣辦法辦理應請大部照案咨行各部省轉飭所屬無論租稅釐捐郵電輪路及其他一切收入一律遵照國幣條例收受不得絲毫折扣並出示曉諭商民俾知新銅輔幣完糧納稅一切公家收入商欵貿易行用便易可免折合申貼各項煩耗隨時可向國家銀行兌換每大元一枚換給一分銅幣一百枚或五釐銅幣二百枚其與新銀輔幣交換之價均依十進遞推商民以大元或新銀輔幣兌用新銅輔幣其兌額固無限制即因存有新銅輔幣欲兌大元亦任聽多少均可持往退換出入價尤一律不致稍有虧損案關幣制俾期周知一面並請大部行知國家及省立銀行准商民隨時到行兌換悉遵條例辦理至各該銀行發行此項新銅輔幣并照法價隨時以大元來廠兌換至收回較多時仍准隨時將新銅輔幣退換大元由廠如數換給藉維法價而昭大信是否之處理合檢同幣樣呈請大部鑒核俯賜分别咨行指令施行等情並附呈樣幣到部查一分曁五釐兩種新銅輔幣需數較鉅且與向來習用尤爲相合因勢利導莫善於茲業經本部照准在案惟發行伊始關係幣制統一至爲重要是非軍民官商協助爲理不可凡公欵出入商業貿易以及私人授受悉應確遵國幣條例十進行使不得絲毫折扣及拒絶不用違者應照國幣條例施行細則第九條處罰凡一分新銅輔幣一百枚或五釐新鲖輔幣二百枚均得換一元新幣一枚或中元二枚二角五枚一角十枚互相兌換均以此爲標凖兌額多寡亦即照此標凖推算任聽需用何種新貨幣時均可隨時持向國家或省立銀行互相兌換除分行並指令外合令仰遵照轉飭所屬並諭商民一體遵照仰即呈復等因奉此合亟令仰該知事出示曉諭並傳知商會一體遵照此項一分及五釐之新銅輔幣係與新銀輔幣相輔而行均得互相兌換概以十進行使不得稍有拒絶折扣致干懲處案關推行新幣愼無玩忽切切此令等因到縣除布告外即請查照等由到會查發行新銀輔幣前准縣公署公函業經由會通告在案茲爲發行新銅輔幣准函前由應再錄函布告即請公鑒 
[最近進出口銀洋之調查]  
銀根緊急商業呆滯中外各商均極注意本埠進出口銀洋迭經隨時調查誌諸本報以供衆覽茲悉近二日間有滙豐銀行進口現銀十箱計三萬兩由和生輪船香港裝來又廣帮由廣大船廣東裝來墨洋五箱計二萬一千六百元又由鎭安船香港裝來花啞雜洋六箱計二萬二千六百元而出口有客帮裝去現洋二十萬元又滙豐銀行裝去現銀二十二箱計六萬八千八百兩又金條一箱均裝南滿洲郵船會社榊丸船出口運往大連 
[新商會法草案之披露]  
　　上海總商會近接到農商部擬定新商會 
法草案當以此項草案行將公布有無研究之處亟應通告各商故於常會提出公同討論茲將此項草案錄左 
[第一章總綱]  
　　第一條本法所謂商會者指總商會及商會而言 
　　第二條總商會及商會均爲法人 
[第二章組織]  
　　第三條各地方最高行政長官所在地及工商業總滙之區各大商埠均得設立總商會 
　　第四條各地方行政長官所在地或所屬地工商業繁盛者得設商會同一行政區域有必須添設商會或跨連兩區域有必須特别設置商會者經農商部認可後亦得設立商會 
　　第五條設立總商會時須由該區域内有合格會員資格者五十人以上之發起依左列各欵詳擬章程經由地方最高行政長官咨陳農商部核准方得設立設立商會時須由該區域内有合會員資格者三十人以上之發起依左列各欵詳擬章程經由該管地方行政長官詳請地方最高行政長官咨陳農商部核准方得設立一名稱區域及所在地　二關於選舉會董額數之規定三關於職員權限及選任解任之規定四關於會議之規定五關於會計之規定六關於調查處理工商業爭議者之規定 
　　第六條總商會商會會員不限人數但以該區域内中華民國之男子具有下列資格之一者爲限一公司本店或支店之職員爲公司之經理人者二各業所舉出之董事爲各業之經理人者三息已獨立經營工商業或工商業之經理人者 
　　第七條有下列各欵情事之一雖合前條之資格亦不得爲總商會商會會員一褫奪公權者二受破産之宣告確定後尙未撤消者三有神經病者 
　　第八條總商會商會之職員如左一會長二副會長 
三會董 
　　第九條總商會會長一人副會長一人會董自三十人至六十人商會會長一人副會長一人會董十五人至三十人 
　　第十條總商會得置特别會董但不得逾會董全數五分之一 
　　第十一條會長副會長會董均爲名譽職 
　　第十二條總商會得於所在地設事務所於區域内有特别情形認爲必要時得設分事務所 
　　第十三條凡設有商會分事務所卽由該商會額定會董中民住或營業於該分事務所區域内者作爲分所董事執行之 
　　第十四條依前條之規定分事務所董事有二人以上得由該商會會董中公推一人爲分所董事長 
　　第十五條總商會商會事務所及分事務所得設辦事職員 
[第三章職務]  
　　第十六條總商會商會之職務如左一籌議工商業改良事項二關於工商業法規之制定修改廢止及與工商業有利害關係事項得陳述其意見於中央行政長官或地方行政長官三關於工商業事項答復中央調查或諮詢 
四調查工商業狀况及統計五受工商業者之委託調查工商事項或說明其商品産地及價格六因賽會得徵集工商物品七因關係人之請求調處工商業者之爭議 
八關於巿而恐慌等事有維持及請求地方行政長官維持之責九得設立商品陳列所工商業學校及其他關於工商公共之事業但須經本部核准 
　　第十七條總商會除前條各欵外並得辦理左列事項一因各商會之請求得調處商會間之爭議二於中央行政長官或地方行政長官委託之事有必要時得商同各商會處理之 
　　第十八條本法自公布之日施行 
[交通部令出惟行之通飭]  
　　滬寗滬杭甬兩路管理局奉交通部令云本部直轄各路建築旣不同時借欵又非一國契約性質互殊取法途徑各異締造之初本難畫一相沿日久益見糾紛欲謀改進之方必先求整齊之法本部爲最高主筦機關不能不爲根本計畫凡立章制莫不統籌兼顧期便通行各路情形雖有參差但習慣祇能隨法令爲轉移法令不能隨習慣以遷就且難與慮始習俗恒情未嘗實施奚見窒礙須知令重於資輕議則傷威數變則傷信威信兩失則百事無功爲此令仰各路對於部頒章制及命令務須切實奉行不得藉口事實上之困難率請變通辦理除分行外仰即通飭所屬一體凛遵 
[呈文應貼印花之布告]  
　　滬寗滬杭甬兩路管理局日昨排印布告張貼各車站其文曰爲布告事案照本年二月二十四日奉到交通部訓令第五八七號内開准財政部咨開本部具呈人民投遞呈文擬令貼用印花票以代行政手數料一案於本月七日奉大總統指令呈悉准如所擬辦理此令刷印原呈咨行貴部希轉令所屬一體遵照等因合亟合行該局仰卽遵照辦理等因計刷印原呈下局奉此查原呈内開查我國人民對於各官署呈請事件除關於訴訟應徵訟費向由司法官署製備印紙令其貼用外其餘行政各官署并無徵收手數料之規定而不肖胥役留難需索之弊因之以生殊非崇飭政體通達民情之意竊以人民具呈有所請求非主張其權利即免除其損害苟明定少數之手數料令其擔負旣無苛重之嫌復免婪索之苦現值推行印花之際此項手數料擬卽仿照訴訟貼用印紙辦法　　母庸徵取現欵卽令貼用印花票以爲替代於手續亦甚簡便嗣後人民或圑體向行政官署呈請事件内而各部院署局外而督軍省長道尹縣知事各公署並一切内務敎育實業交通各機關與夫稅釐關卡及其他各圑體凡經投遞呈文請求批示者擬均令於呈文開首之處各貼印花票一角由收呈人員代爲蓋章如不貼印花或貼不足數者概不受理其由郵局寄遞漏未貼用者即將原呈退由郵局擲還如收呈人員收受未貼印花之呈文未能覺察者以違背職務論當經本部擬具議案提交國務會議議决照辦准國務院函復前來此係以代行政手數料不屬於印花稅法範圍以内俟奉批准後卽由本部通行遵照辦理等因合亟布告凡投遞呈文於本局長或本局所屬各機關請求批示者不論華英文函件均須於呈文開首之處各貼印花票一角以符定章如不貼印花或貼不足數者概不受理仰即遵照毌違此布 
[外省對於國際問題之覆電]  
　　上海總商會等各圑體對於國際問題曾有公電分致各省電文已誌昨報茲悉浙省及徐州巳有覆電其文如左 
[杭州覆電]  
　　總商會廣肇公所浙江旅滬學會洋貨商　　業公會商帮協會寗波旅滬同鄉會紹興旅滬同鄉會國貨維持會工商研究會華商維持會均鑒電悉加入問題關係至鉅尊論智周藻密極所服膺政府與國民同一切膚關係必能集思廣益兼顧統籌以策萬全而饜衆望希靜候解决互相維持無任企禱善德耀珊歌 
[徐州覆電]  
　　總商會並轉各圑體鑒支電悉外交事　　敝處已迭上三電力陳利害請中央愼重應付旣辱諉誣敢不勉力維持以徇衆意勳歌 
[海陸軍長官之重要會議]  
　　海軍部次長曹嘉祥抵滬後昨日片請上海盧護軍使十九旅王旅長二十旅朱旅長使署馬參謀長各上級軍官並駐滬各軍艦艦長輪機處王處長等齊集海軍輪機處會議淞滬防務及監視某國商輪事宜下午一時許盧軍使乘坐汽車與各軍官先後到處曹次長預派海軍軍樂隊在斜橋附近站隊歡迎會議情形因關軍事秘密無從探悉議畢由王輪機處長欵以西餐而散時巳傍晚矣 
[中央派員來滬紀聞]  
　　中央政府對於此次國際問題以滬地爲通商巨埠又爲各省視線所集特派江朝東來滬密察申地各圑體之意嚮返京呈復以憑採核聞江已於日昨到滬假一品香二十五號暫寓行蹤頗爲秘密云 
[華僑選舉代表又來兩人]  
此次北京參議院改選華僑議員南洋僑商均派代表赴京前次到滬諸君先後乘車入京巳紀前報昨日又有由新加坡乘輪來滬之代表岑東侯魏金谿兩君抵埠後分寓大安棧信昌隆暫駐於午後即赴工商研究會接洽 
[補錄道屬高等小學校聯合運動會之規則]  
　　滬海道屬十二縣高等小學枃聯合運動會訂期四月二十三四五日舉行該會事務所主任道視學員余沅於前日邀集十二縣敎育行政人員假江蘇敎育總會開預備會公議一切辦法經衆推定各項職員訂定各種規則分别繕印發交各縣高小學校預爲練習所有規程細則及與會須知第一節已載上月十八十九兩日本報茲將與會須知第二節及體操規則補錄於下 
與會須知（第二節）（一）每校與會連動員以三十人爲限圑體比賽（卽五十碼賽跑）及兵式敎練不在此例（一）運動順序定二十三四日全日上午圑體及特殊運動二十四五日下午全日竸技運動及圑體比賽（一）圑體比賽各校應一律按照規則辦理（規則另附）（一）奥國式二分間體操各校應一律預備（一）國旗歌及運動會歌各校應一律預備（一）除替煥賽跑圑體比賽外每運動員僅許認競技運動三種（一）凡競技運運動每種每校以二人爲限（一）每校與會職員至多四人（一）普通器具由會設備凡應用操各種器具及競技運動所需物品須各校自備（一）運動員賽跑時不穿跑鞋（一）各校須備校旗一方（一）圑體比賽各校應出人數如有豫科學生應除算如乙種實業學校僅設一級者即以一級人數計算（一）各校競技軍動員於二十二日上午八時起舉行預賽如不及預賽者臨時不得加入 
圑體比賽規則（五十碼賽跑）比賽負等立成縱隊於起線之後爲首者即預備起跑之姿勢監時員與執旗員立於終線近旁當第一比賽員聞號發出起跑時其第二比賽員卽當進於第一人之位置以備起跑其餘均仿此法依次向前當第一比賽員將近終線時執旗員高舉其旗俟第一比賽員到界執旗員即速將該旗落下第二比賽員見旗落下隨卽發足到界後執旗員如前將旗舉落餘員仿此至最後一人起跑後執旗員之職任已完其第一比賽員聞號起跑時監時員即起數馬表至最後比賽員到終線即停然後將其所越時間化爲秒數而以人數除之卽爲每人平均之時刻如所到比賽員不及全校人數十分之一則每缺一人應加十秒鐘於其總數而仍以應到比賽人除之例如應到十二人而僅到十人則線數上應加二十秒鐘然後以十二平均之（注意）如每一比賽員於未舉旗之前發足者應罰加五秒鐘每校圑體比賽員須占該校學生數百分之十設送出人數不足額數仍以應出之人數平均之 
二分間體操之方法（第一節）臂前舉臂上舉踵 
　　號令（甲）預備（乙）起（甲）兩臂前舉掌向下指緊並手與肩等高距離與肩等目常注指（甲）（一）兩臂直舉頭上同時舉踵因目視指故臂上舉則胸自挺出頭自後屈也（二）兩臂下至前面水平同時踵亦輕下（三四）同上如斯反復至十六呼（第二節）手义腰屈脚號令（甲）預備（乙）起（甲）兩手义腰但拇指於身後相觸他四指緊並於前肩用力向後（乙）（一）迅速屈脚同時舉踵上體正直目視前面若爲下級生屈脚之度可少（二）伸直其脚同時下踵（三四）與（一二）同如斯反復至十六呼（第三節）手义頸體前後屈號令（甲）預備（乙）起（甲（屈兩臂而义手於頸頭勿前屈肘用力向後胸挺出（乙）（一）上體前屈至四十五度頭與脊柱正（二）上體復舊位（三）上體儘力後屈肘勿前出腭勿突出膝勿屈（四）上體復舊位如斯反復至十六呼（第四節）手义頸體左右屈號令（甲）預備（乙）起（甲）同第三節（乙）（一）上體儘力向左屈肘勿前出頭勿前屈目正視前而（二）上體復正（三）上體儘力右屈（四） 
 
 
 

Page 11

 
 
　　上體復正如斯反復至十六呼（第五節）手後組體左右旋 
號令（甲）預備（乙）起（甲）兩臂垂後下方兩手緊組肩用力向後臂向下胸廓挺出（乙）（一）上體儘力左施（二）上體復正（ 
三）上體右旋（四）上體復正如斯反復至十六呼（第六節）（ 
屈臂臂指伸號令（甲）預備（乙）起（甲）屈兩臂於胸側兩手緊握拇指在外（乙）（一）兩臂前伸指亦分開手心向下（二）臂速復屈之姿勢（三四）同上如斯反復至十六呼 
[烟酒業呼籲之函件]  
　　中國烟酒聯合會總事務所昨接銅碭豐邳睢各埠分會來函云敬啓者自公資創行吾兩業苦重稅久矣舊稅概未革除新稅更復繁重層捐疊稅幾不堪命去歲聯合請願各省雲集響應蓋皆苦於重稅故各省有同情也幸蒙兩院通過祗候政府頒布劃一辦法吾兩業於此將有復蘇之望不意本年復奉江蘇省公賣局通令江蘇仍照上年署令新比較照舊額加至一百萬元查舊額原係八十萬元去年春間京署飭令江蘇應微至一百萬元爲度旋以商情困難不能擔任又值南北戰爭未定事遂中止今省局仍照上年新比較分别按區加派勒令分支棧擔任此令一出兩業惶恐莫名伏思兩業商人本苦公賣苛重始聯合請減年餘以來所以含辛忍痛照舊完納者以其將有改良減輕之一日也乃求減未遂轉而增加兩業其何以堪再查江蘇省比較舊額原係八十萬元去歲僅徵至六十萬元其困難可知乃以八十萬元尙未能徵集而復加至一百萬以去年所未能行之比較而强行之於本年商人又曷克擔負乎爲此情急肅函陳請惟祈鼎力維持開會公議呈請省局收回成命照舊徵收以俟頒布新章再當遵行不勝迫切盻祝之至 
[崑山水警巡官來滬緝盜]  
　　崑山縣東境楊家石橋某紳家於上月二十四夜被盜强刦銀洋飾物估值洋一千餘元經該管水上警察署緝獲此案盜匪方某等六名訊據供認此案由劉柏雲起意糾同伊等六人及在逃之王三沈金發蔣茂坤邵和尙等共計首從十一人明執仗强刦得贓不諱詰其劉柏雲等現逸何處則諉爲不知嗣據眼線密報各逸盜有竄往上海消息該警署即飭六號炮船巡官李允華帶同線人督駕巡船開駛來滬在蘇州河一帶嚴密查緝日前巡至新閘附近圑子灣北面港内緝獲夥盜沈金發蔣茂坤邵和尙三名次日即雇小輪拖帶押解回崑呈送警署歸案訊辦 
[廣肇公所特别會紀事]  
　　本埠廣肇公所於月之四日開全體特别會討論乙卯年前賑房區仲儀虧欠巨欵事到者甚衆公議除擔保人照保單賠償外其餘欠欵應索當時大司月（即司事）賠償 
[補紀工商研究會歡迎美實業圑事]  
　　工商研究會會長楊小川君於美國實業圑抵滬後即商請美總領事與之約定於本月四號十二時在禮查西旅館會晤並代表該會致意歡迎彼此晤譚甚暢聞該圑訂於返滬時赴會演述工商界近來應改良之計劃云 
[國貨維持會通告兩則]  
　　國貨維持會昨發通告照緣如下（其一）本會調查錄業經議會公决續辦第四期以冀表揚國産發展銷路所有應辦各項手續亟應規定次序着手進行茲定於本星期四即三月八日下午八時開調查部職員議事會討論一切進行事宜届時務望駕臨公同籌議是所至昐（其二）三月九日星期五下午七時開評議常會討論一切事宜俾利進行届時務乙撥冗惠臨籌議一切萬祈早降勿却是盼 
[滬江大學舉行植樹]  
　　陰曆二月十二日爲花朝節滬江大學亦行植樹之舉分舉生爲五隊每隊有敎員爲之領袖課畢後於校舍前後隙地從事種植各生揮鋤運箕須臾小樹三數行巳竪立於牆隅草際矣 
[城東女學將開追悼會]  
　　南巿竹行弄城東女學社因前任名譽舍監沈竹書女士於該社創辦時諸多擘畫茲忽於去冬逝世該社同人回溯前功殊深悼惜爰擬擇日爲女士開追悼會並敦請名人演說云 
[徐廳長驗看偵緝隊士]  
　　淞滬警察廳徐廳長因所屬偵緝隊隊士戎順生李金標有藉壽歛錢並糾賭抽頭情事殊與本廳名譽有關除分别革究外復恐偵緝隊士人類繁雜良莠不分爰擬切實整頓以儆將來昨已規定妥善辦法先行飭知該隊長將各隊士調齊聽候詳加騐看以别良莠而施取締 
[實任巡察員之通告]  
　　滬杭甬運輸總管昨出通告云爲通告實任第二第三巡察員事自即日起實任陳爻吉爲本路第二巡察員實任陳凌爲本路第三巡察員仰各運輸員司一體查照 
[英輪赴港轉運軍需]  
　　英總領事署昨接駐港海軍大臣來電謂現在戰地軍械輜重需用孔殷着於上海調遺商輪八艘來港卽往英屬印度附近之旁勃（譯音）地方裝運軍械輜重駛赴戰地以濟軍需英總領事奉電後即與太古公司洋東商定派撥北海漢陽鎭江宜昌雲南浙江湖南金陵等八艘聞俟裝足煤斤即開往香港云 
[轉運公司商租基地]  
　　滬杭甬路南車站各轉運公司前曾具呈路局要求租偖南站餘地一畝許以充建造公司房屋之用現因是項呈文江局長尙未批示特推代表孫少梅定於今日面謁江局長商懇速爲批准以便着手建築又四籌車之月臺雨棚亦請趕緊修整俾便堆儲客貨云 
[減少路燈火油]  
　　淞滬警察廳以華界南北各馬路及各街道之路燈除由電燈公司裝設電燈外各小弄街巷凡未設電燈之處均以火油路燈燃點曾經規定每一路燈每晚應燒火油三兩所需火油皆由本廳核發現在時届春令日晷漸長夜時較短所有路燈火油亦應減少茲於三月十一日起每盞改給火油二兩五錢藉資撙節昨已通令各警區員轉致各清道員遵照矣 
[匪犯患病猝斃]  
　　日前閘北警署所獲匪犯潘有餘係在江北阜寧縣境紏衆行刦商民財物並放火焚燬房屋槍斃商民八人由該縣詳報上峯通令緝捕之要犯自拘獲後禁押警廳昨日該犯在押患病當由徐廳長諭送新普育堂醫治詎該犯甫抵該堂門外不及醫治而死即由押解探警回禀徐廳長立即片請地方檢察廳派員前往相驗 
[破獲烟窟三處]  
　　本邑西鄉漕河涇鎭邇來私售燈吃及烟膏者頗多經人報告該管地方警署飭警分投拘拿共破烟窟三處一爲唐國祥一爲唐伯勛一爲陳元元並獲烟客俞文炳王俊等搜出烟具七八十件及烟　烟灰等由警署將人贓解送縣警察所於昨日備文飭警將兩唐並陳俞王等五犯連同烟證移送地方檢察廳請究午後由檢察官提案預審一過判令分别收押候辦烟證存案候燬 
[罰洋務須先繳半數]  
　　鄭阿慶前因販售私土爲探拘獲解送法公堂訊判罰洋五百元交人銀並保限繳在案後因無保在押昨又解廨請究鄭阿慶供今在親友處拼湊得洋二百元餘洋請求寛限繳案中西讞員判於三天内先繳洋二百五十元此外准予交人銀並保出外限二月内再繳洋二百五十元 
[强姦養媳之扭控]  
寡婦唐姜氏浦東塘橋人有子子雲現年十四歲去年冬間憑媒聘定姜某之女阿招（年十三歲）爲媳當即過門童養該氏本居南巿倉橋地方今年二月初二日遷至附近洗箒弄内當搬遷之時托摇船爲業之顧大郎幇同照料詎顧乘氏走出竟將阿招誘至内室用强姦污致阿招受傷其後顧即逃逸迨該氏返家阿招哭訴前情該氏四出尋顧無着直至前日（十二日）午後二時許有人向該氏通知謂顧大郎現在荳巿街新民園茶肆啜茗該氏當即奔至該茶肆鳴警將顧拘入該管警區轉解警廳司法科昨日午後傳到該氏姑媳連同顧大郎一併移送地方檢察廳請辦當由檢察官預審一過判顧收押阿招送醫院驗看傷勢再行核辦 
[拐案展期再訊]  
　　常州人李金林之十七歲女兒招弟前被拐來滬由住居虹口之李榮記與鄭松元將女價賣經李偵悉控請武進縣署移請公共公廨將李榮記與鄭一併提解公廨訊判鄭退候待質李榮記交一千元人洋並保在案昨晨由廨復訊中西官以武進縣知事未令原告到堂質訊且被告代表律師亦未到案遂判被告李榮記仍交原保候展期七天再訊 
[薙髮匠不認誘逃婢女]  
　　薙髮匠萬年合誘令北四川路五十九號門牌蕭祥蘭家十四歲婢女月意竊取值洋三百五十元之金飾偕逃經蕭報請捕房飭探將萬與蕭婢一併查獲搜出原贓金戒南枚昨晨解送公共公廨請究經會審員王肇之君會同美沙副領事研訊萬與該婢均不承認中西官判被告分别押候查明於下禮拜二再訊 
[抱探查獲拐匪]  
　　顧順友顧汪氏夫婦及趙孫氏在關北誘拐四川女子杜桂英鎭江女子姚圓岩及法租界某姓家使女孫小秀等三口由汪氏孫氏賄托余祥桂王老九包送登輪帶往外埠售賣詎爲包探韓邦達李三南程富生及十一號華捕查見向之盤問言語支吾當將汪氏孫氏及余王等連同三女子一併拘入捕房即經捕頭詰訊據汪氏供稱伊夫顧順友現住華界當諭一併管押三女子暫留捕房飭探前往華界移提顧順友並傳同各失主到案聽候錄供解送公堂訊辦 
[失火焚燬草屋]  
　　昨日下午十二時半閘北共和路北首某姓草房内不戒於火由各叚救火會驅皮帶車到場灌熄焚去草屋四間 
　　又前晚九點鐘時滬南尙文門外普益習藝所附近俗名皂莢樹地方某姓鄉民之草屋内起火頃刻烈燄横飛不可嚮邇經各區救火會驅皮帶車往救已由隣近鄉民將毗連之草屋拆去始免蔓延俄而火即熄滅僅燬去茅屋兩椽 
[控訴翻戲騙取巨欵]  
　　東棋盤街三十二號門牌某土棧主鄭學忠前日投總巡捕房控被翻戲蔡濟民高福章等於去年十二月二十七號將伊誘至附近七十八號門牌報關行内以銅鈿寳僞賭騙取現洋八千元莊票洋三千五百五十六元逃逸等情捕頭准飭中西包探將蔡高兩人拘獲昨晨押解公共公廨請究先由中西包探上堂禀明將被告兩人拘獲情形繼由原告代表律師到堂陳述案情並請飭提同黨某某等數人到案澈究關讞員核供商之美博副領事判蔡高兩被告還押候補提人證另行訂期研訊 
[僞賭騙錢之判罰]  
　　無賴沈福田任祥生張道生郭文炳前滿庭坊擺設僞賭攤誘賭騙　被捕查見將沈等連同賭具一併帶入捕房昨解公共公廨請究經中西官訊供互推判各罰洋三元充公賭具銷燬 
[五誌圖騙壽險賠欵之訴訟]  
　　金星壽險公司控揚州人施爾忠串同方玉衡在揚州冒用施之妻弟胡玉廷之名義電滬謊報施妻胡氏病故圖騙壽險銀一千兩一案詳情迭誌本報昨晨復由關讞員會同美博副領事研訊先由中西包探上堂禀明前情繼由原告用人衛松林投案訴稱與包探同至揚州仙女廟會同該處警局局長分赴各廟調查並無胡氏棺木等語訊之方玉衡不認在揚州冒名拍電旋據施爾忠供稱在原籍頗有慈善名譽此次帶我前往顔面攸關以故欲尋短見况去冬至公司報告本欲偕調查員同往揚州察看尸棺再向公司領銀該公司不應貿然將我送入捕房指爲欺騙請爲明察又據原告代表律師聲稱方玉衡已在揚州官廳供認冒名拍電應請函致該處官廳抄供來廨察核云云中西官核供判施方兩被告還押候復訊再核 
[江北小工械鬭]  
　　浦東三井棧三榮街附近昨午有小工江北人孟唐生葛玉培等不知挾何仇隙各糾同類數十人手執木棍鐵尺互相械鬭孟唐生方面人少不敵紛紛敗逃致被葛等將孟毆傷腿際頭部等處事後由孟之家屬將孟舁赴三區二分駐所報驗請求飭拿行兇之人究辦當經馬警佐驗得孟之傷勢尙無大碍諭令回家自醫並飭拿行兇之人到案究辦一面傳諭各長警查禁小工械鬭以免肇禍 
[社會生計艱難之一斑]  
　　浦東陸家嘴英美香烟廠邇因建築新廠添招女工額定五十名詎於前日上午七點鐘開工時踵門懇求工作者竟達五百餘名之多一時人聲嘈雜爭先入門要求工作該廠西人無法應付特請三區第一派出所巡官郝文翰督率長警到來向衆開導諭令已經報名者准先入廠工作其未曾報名者勸令回家不得滋事各女工始遵地諭而退社會生計之艱難於此可見一斑矣 
[工人唆衆罷工之押儆]  
　　楊樹浦蛋廠内西人開來倫控工人金福壽唆衆罷工並將石子抛擲昨由捕房將金拘解公共公廨請訊原告延律師上堂代表請爲究辦並由見證到堂證明被告抛石情形訊之被告金福壽供不承認中西官以證據確鑿未便推賴判金押西牢三月示儆 
[搶掠園丁物件]  
　　住居寳山縣境紅梅山之金姓有菜園一方僱人種植菜蔬花草該園丁卽於園内蓋屋數間棲止眷屬前晚忽有匪徒四五人越籬而入擁進屋内將所有現洋衣被等物盡行搶去昨由事主投報寳山縣公署請求勘緝 
[小車吞没銅元之送究]  
　　滬杭火車站於去年九月間雇小車夫蔡筱元等二人推運銅元一箱共計四百十一千文送至某處交卸不料蔡與同類江景全吳壽生等串將此項銅元吞没彼此分贓逃匿經該公司巡官王長慶移請各警區協緝在案昨日該車站司閽人戚金祥在泉漳會館適與江景全遇見立卽上前扭住鳴報守望警察解至一區署詰訊江供認通同盜吞不諱並云分得贓洋三十七元除兌去金戒一枚計洋二十一元外尙餘十六元早已用去等語旋由該公司王巡官派警投請將江帶回自行發落董警正准將江交給來警解回車站一面再行緝拿在逃各同黨務獲併究 
[竊取西崽皮袍]  
　　豫園勸業場樓上大餐間内爲西崽之曹見祁於前晚該場收巿後欲換皮袍出外不料其皮袍及馬甲已不翼而飛曹即在該場内四處找尋認明施周郎身上所穿皮袍卽爲己物遂鳴警將施拘送一區二分駐所轉解警廳司法科昨由該科將人贓移送地檢廳請辦午後由檢察官研訊之下判施收押候辦贓給原告具領 
[竊案罰洋了結]  
　　談端生日前投法捕房控同興旅館主陳阿四撬開皮箱竊去皮袍單衫等衣請求訊追一案昨由捕房將陳解送法公堂請究陳阿四訊實由原告自己失誤致被人竊去商人實不得知求宥中西官以原告未到從寛判罰洋十元充公定案 
[分期賠還黃包車價]  
　　王行之昨投法公堂控稱商人有價值一百元之黃包車一部租與高阿六後高將車失去商人因念高貧苦故祗索賠洋四十元詎高不願賠還故投案下請追高阿六供民人由原告處租來後又轉租與某甲不料一去不返故此無法可想現情願每月拔還洋一元因原告不願以致涉訟中西讞員判高阿六賠洋四十元交人銀並保着每月拔還原告洋四元限十個月繳清 
[警探拘獲竊犯]  
　　竊犯蔣小五子前日在光復路行竊恒興米店之洋鐵箱一只内有現洋十餘元又金阿二在寳山路鴻興坊十四號西人博理律師住宅内竊得大衣籌特先後由警探查獲轉解司法科押候訊究 
[假包探撞着眞包探]  
　　無賴王阿三前日冒充捕房包探向停泊虹口肇勤路浜内船戶吳學春拆梢被包探葛祖元查見將王拘入虹口捕房捕頭論飭押候解送公堂請辦 
[判押十三次過犯]  
　　杜紹康控蔡小雨在漢口中糾黨搶取金戒金耳環各兩副並現洋二百六十元等情由探將蔡獲解公共公廨訊押在案昨晨由中西官復訊之下以蔡係十三次過犯原名蔡唐生屢辦不悛判押西牢五年期滿逐出租界 
[訟案管轄範圍之辯論]  
　　周舜卿高秋荃周肇甫等同在公共公廨呈控甬商虞洽卿劉蔭長不付新昌公司期票銀三萬五千三百兩一案昨晨由俞襄讞會同英卓副領事升座民庭傳訊先由被告虞洽卿之代表律師上堂譯稱敝律師先將管轄問題聲明查新昌公司設在浦東其事務所亦在法租界曾在農商部註册該公司本係華昌牌號因虧欠台灣銀行金洋十五萬元及茂盛洋行往來銀兩不能支持由被告發起改組新昌有限公司與老公司訂有合同並代還債欵是此案發生在内地非會審公堂管轄範圍原告應赴内地官廳控告公司並無控告虞洽卿之理由且期票亦非被告所出請爲明察並將部帖呈案繼據原告周舜卿之代表律師到堂駁稱查英國法律凡有限公司發起人應負責任雙方訂有合同未便推諉云云中西官核供判虞交保候展期再訊 
[賭案分别判罰]  
　　浦東爛泥渡日新里寗波婦人傅林氏家日昨糾集賭徒聚賭抽頭有賭徒戴榮林贏得現洋數十元被同賭之林德興在旁强搶以致互毆由該氏投報三區警署倪巡官率警前往拘拿林已逃逸當戕戴榮林傅林氏連同賭具一併帶署經解警正略詰一過以聚賭搶賭均非善類判林氏罰洋十元戴榮林罰洋五元賭具銷燬一面飭拿搶賭之林德興到署懲辦 
公賣費之增加（庸） 
　　五年度預算不敷政府於虚列公債之外增加各省解欵而丁漕以外各項收入遂由中央發蹤指示任意增列以爲各省增加解欵之準數江蘇公賣費之增加征額亦基於此此增加之新額有無把握不特征收機關所不敢言卽中央財政當局亦未必加以考慮其結果非重困商人即虚懸增額而已 
爲交通部停一解 
　　下級官署對於上級官署之命令有絶對服從之責無自由選擇之權所以保行政之統一也惟上級官署欲維持其命令之效力則不惟其威而惟其信所謂不信者非祗朝出而暮更也又匪獨甲行而乙否也前後出令之歧人己遵由之異其損害信用尤匪細故交通部既以尊重命令效力爲言尙其於此等處加之意也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[戲擬華女士述懷小簡] [  觀欽]  
干戈匝地摧殘素女之魂鼙鼓掀天驚破黃嬭之夢秦楚之戰方酣祇可觀從壁上鄉鄰之鬭未息那堪身入圍中除郤吳宮孫武不聞强粉黛以從軍自非餘子壽陵可必向邯鄲而學步儂值寰中沸擾之時暫居局外旁觀之地豈有他哉不得已也何圖風雲變幻桑海遷移東隣處子旣攘臂以從戎西方美人亦反唇而駡敵惟儂坐守中閨託依華族儘人調戲學崔女之　肩默自羞慚效息媛之緘口蕉葉有心難捲雨徒抱悲酸楊枝無力忍禁風不堪憔翠笑駡由他笑駡旣無解於人言蹉跎又復蹉跎亦難償乎素志用是柳眉高豎杏眼怒瞋粉腕立揮玉容遽變藉一紙郵書之力洗歷年巾帼之羞機聲軋軋絶情者投鄰女之梭詈語申申雪憤者作姊嬃之駡此非所謂當機立斷不平則鳴者乎然而禍福如環吉凶莫卜譽儂者謂蛾眉果能郤敵詆儂者謂螳臂曷敢當車慰儂者謂捨身救國實推千載之良圖憂儂者謂推口興戎枉鑄九州之大錯儂亦心旌未定意蕊難開雁去鴻來朝朝舉首鴉啼鵲噪處處關心設或惠我好音尙有飛下朶雲之望如曰干卿底事早受吹皺春水之譏未喫羊肉先染羊羶招非惹禍之嫌何可免也不入虎穴焉得虎子冒險進行之望其在欺乎用草短簡以布寸衷何去何從將乞靈乎龜䇿見仁見智是所望於鴻儒㈢ 
家庭常識 
　　玻璃鏡以濕布拭之非殊所宜若以煤油或醋少許拭之則光皎如新（栩按玻鏡忌用鷄毛帚拂拭犯之則擺錫必走又擦鏡用燈草極佳） 
　　冬日嚴寒手足皴裂至爲痛苦若以酸化亞鉛和凡士林羊毛脂三種混合爲膏擦凍處即愈或樟腦油與安母利亞水擦之亦有大效 
　　家居城巿之中鮮有良水以飲井水有鹹味池水或溷濁飲之於身體有害若將此水沸煎之後靜置之候污物沈澱於底再取其上澄清者佛煎數次水卽變爲良飲之亦無害也（栩按不如用沙瀘法爲佳）[  張學綸] 不受酬 
　　豎頭肉一名千日瘡患之者欲求速愈試以洋油塗之不數日即可脫根[  陸水澄]  
短篇小說 
[自殺黨（司蒂文遜著）] [  常覺小翠合譯天虚我生潤文]  
第一章（十二）陰曆二月初四刋起 
一句鐘後王已易其制服胸際勳章纍纍與燈光相　映耀眼生纈發其銀鐘之聲朗然謂自殺黨員曰衆愚惡之人聽之自殺會者實一陷人之窟汝等潔白之天良何苦乃爲所污且旣知之矣又何爲不遁倘因貧不聊生者則吾必以金錢濟汝如其另有苦衷則亦可以明白告我當爲汝等圖之惟衆中有巳喪其良心者則予雖欲助之亦且無權當以求仁慈之上帝矣復謂會長曰如汝高潔之人予苟云亦欲助汝者似不自量矣言時以手拍大佐幼弟之肩曰此小軍官欲至歐洲大陸游歷擬請汝伴之行言至此忽曰會長汝於射擊之技精乎蓋二人遠遊當有備而無患今吾先語汝倘此小裘拉丁竟於途中失去者則吾仍有他人補其缺汝當知吾臂與目實至長而且遠也會長無言次晨王聞諸會員所述類爲貧乏或受辱諸事乃寛慰之並給以金錢令去以會長付大佐之弟令二忠勇之僕獲之而行又命二人守於自殺會門次凡有信札及人至均以呈王而送餅之少年則出王宮後卽寓於卡文地須場威冐爾街其名則姑諱之諸君若欲知王及會長等如何者請試讀我下篇（第一章完） 
長篇小說 
[絶塞奮椎記（四）] [  野鶴]  
　　一天薄暮忽然得了一信毓忠已返家鄉不日便可運動出獄東陽知了不住的暗暗忻喜那知道這一喜非别竟像燈膏已枯忽爾腾燄一般後來一落千丈便要噬臍莫及了秋風旣起萬象肅殺風光浩蕩中忽地起了一種狠迅烈的疫症朝發夕死號哭相應傳染貽累居然捷於置郵那牢獄裏本來穢濁不堪經此一刦同東陽共居的十九登了鬼籙衆人皆醉焉得獨醒不上三日東陽也便連帶試騐騐來官吏見情勢不妙恐給毓忠詰責慌忙着侍役衛他回家甫及登門早已一瞑不視生命等之秋草奇寃銜於重泉丁令歸來不見城郭巫咸巳下何許招魂兩問慘苦的事情莫過於此怪不得毓忠五内深藏久久勿止哩如今且把他按下單談池州西城門外有一片狠大的蕪疇灌莽剌天猩狌遮道本來是荒僻的場所祗有敗柳被風臨寒塘而顧影高松擎雨次衆籟而成吟降着古月殘陽點綴那朔天情况這幾日來忽的來了一個狠雄偉的男子豐頣廣顙奇氣盎盎濃髯兩撇更遮滿了下半面部但見得　　　　的和剌蝟差不多手裏挾着許多狠長的木幹和十餘面繡旗還有鑼鼓二事裹在一方黃色的袱子裏旣到場裏便把木幹架起成了一座方塔似的架兒然後把那些繡旗一面面都揷在上面零星金碧掩映在那蒼雲丹靄之中分外覺得鮮明綵麗安排旣當便敲了幾回鑼鼓那些鄉民稚子見了這見所未見的勾當便一個個棄鋤逃學如蟻般爭來探望那男子纔不慌不忙從身畔取出一柄利劍試舞起來劍鋒纔動忽的狂風大作把一林裏樹葉子蕭蕭械械的響個不住不上半刻那男子早巳不見祗有一道神光若有若無的在半空裏晃瀁那些觀看的見了便不住的拍掌呌絶接着又是劃的一聲神光收盡那男子巳立在一根又小又欹的木幹上不圖那七尺偉岸的丈夫也能鈞輕如飛燕這時觀看的又大聲呌好心裏更替他擔憂倘然那木幹一折眞是了不得的呢那知道眼纔一咆男子早巳兀立地上全没一些步履的聲響觀看的便再歐呼稱讚一輩子稚子更笑得兩嘴唇幾乎合不攏來 
栩園雜綴 
[答北京高希武九問（續昨）] [  天虚我生]  
　　第三問西樂由調變調（或他調）時能升降其意使二半音常在三度四度（３與４）及七度八度（７與１）之間中樂（就簫笛言）若由黃鐘宮變黃鐘商其二半音不將在三度四度（因其原在四度五度非風琴４之原在三度四度也）及在六度七度乎又若變黃鐘角不將在二度三度及五度六度之間乎若是則與西樂之Ｄ調（黃鐘商）Ｅ調（黃鐘角）之半音永在三度四度及七度八度者相矛盾乎中樂譯西樂尙可於風琴上升降其半音使合於管色西樂譯中樂則不能譯矣雖Ｃ調亦有４與變微半音之差矣（見第二問題）究竟有無他法以補此缺陷 
（答）黃鐘商即簫笛之凡字調蓋言以黃鐘之商而爲宮也經此一變即字字皆變而半音亦隨之以遞升試列表於左 
Ｃ調５６７１２３４５６７１２ 
　　徵羽閏宮商角變微羽閏宮商 
合四乙上尺工凡六五乙仩伬 
Ｄ調６７１２３４５６７１２３ 
　　徵羽閏宮商角變微羽閏宮商 
　　合四乙上尺工凡六五乙仩伬 
　　觀於右表即知音階巳遞升一度半音亦隨之而升斷無永在某處之理無論由中譯西由西譯中無不可通且譯調不必以鍵盤爲準無調Ｄ調Ｅ調以及其他但認音符以１譯上以 
１譯仩以２譯尺以２譯伬以３譯工以３譯仜以４譯凡以５６譯六五以５６譯合四以７譯乙即得至于應用何調配之本不必膠柱鼓瑟但取上字與１相合卽用此調以和可矣固無所謂缺陷也（未完） 
　　今日係滑稽畫並非文字拚成 
 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之敎育談]  
　　擬創建格致書院論 
　　（見本報甲戌年正月二十八日） 
　　吾友徐君雪村告余曰君亦知中國西學之將大盛乎蓋西國駐 
滬總領事麥君將有倡建格致書院之舉欲以西學訓導華人也吾問之樂以忘憂喜而不寐因爲之說曰孔子有言生而知之者上也學而知之者次也困而不學民斯爲下矣至聖斯語豈非謂人無賢愚皆不可以不學哉故自古昔聖帝賢王知人之不可不學也無不以敎民爲先務唐堯以前其制雖闕自有虞氏設立上庠等學之後三代迭興皆遵其制以立學其名雖異其實則同無非設之以敎民也漢興知前代之所由長鑒贏秦之所以短遂詔京師以及天下郡縣莫不立學自是以後各朝因之至於外國亦令各處建立書院皆所以敎民務學也推是設敎之法古今各異中外不同而格致之學則一然中國之所謂格致所以誠正治平也外國之所謂格致所以變化制造也中國之格致功近於虚虚則常僞外國之格致功徵諸實實則皆眞也雖然古先聖君賢臣豈僅虚言誠正而不實有制造哉如書契厤數衣冠飲食以及各項器用極之景測士圭車作指南何一非古先聖賢之制造乎若無格致之功何以能此古人所以有德成而上藝成而下之說也故古之聖賢有德則有藝後之學者無藝反無德不得已始倡爲德重藝輕之言矣迨及今之中國士農工商惟士始讀書其餘則常有不讀書者故分德藝爲兩途至若今之外國士農工商惟農少讀書其餘則未有不讀書者仍合德藝爲一致此吾所以言古今中外之學不能如一也夫天下之事固貴乎上先有所創而下後有所習也况爲學之道乎然而習者易得創者難求是不得不望之於有心世道之賢人也西國總領事麥君今之賢人且有心世道者也欲率中西諸士量力捐資倡設格致書院購西國之書及西國之器苟有關於格致之學者如天文地理厤數算法化學制造水利種植醫藥機器等事采其有用之書與夫至精之器羅列充滿於其院中將由小以及大從少以至多凡有中外之士欲習格致之學者皆令入院以敎習肄業也俾中國之人得悉格致之學其將來造就之人才必衆推廣之學問必通如麥君者可不謂之賢者乎麥君雖在上位不恥下交雖爲西士欲造華人今乃以身率敎化民成俗亦可謂知所先務矣若非賢人安能如是哉吾願有力之家有志之士速襄成此善舉勿負麥君之深心可也又况麥君不分畛域惟施敎化欲使斯民習成藝業可以上廣見聞下謀衣食雖古之聖賢其存心富敎何以加此夫至聖設敎成就三千弟子遂使第世皆知爲學伏生傳經後世之習經者皆賴之韓文公昌明古文之學而後世始知習爲古文周元公生而後洛學起朱文公出而後閩學興薛文清創敎而後開有明之理舉王文成講學而後有良知之心傳然未有不由於格致之學始也數聖賢者其有益於當時有功於後代豈淺鮮哉雖然諸聖賢格致之學惟士爲能其他未必皆能也今麥君所訓格致之學苟願學也人人得而能之不必待生而知之即困而亦能學之也况能習之則一生之飽煖一家之事畜皆得而賴之矣人亦何爲困而不學哉是其有益於當時有功於後代又豈在數聖賢下哉如麥君者眞可謂爲賢者矣刻聞麥君巳議章程數條俟索閱之再刋於報以呈衆觀吾惟日夕冀其速成俾使中國之人早知外國格致之學而麥君設敎之功亦當與諸聖賢同埀不朽矣 
花叢談屑 
[送行淚（見本報癸酉年七月十三日）]  
　　眼前一點相思淚留取明朝更送人此殺風景語也然歡場歷盡始知此語之眞洞達入情有非門外漢所能道及一字者季夏之杪余送友回粤於毰拿輪船遇粤姬黛眉黯淡蓋亦臨歧送别者也梨花帶雨漸次嚎啕直至哽咽不能成聲余極嘆其深於用情有非個中人所易覯者誌明姓氏里居造門過訪頗蒙靑睞昨復過院適姬有客赴津嚎哭如故余曰此裙釵中之阮籍唐衢也夏從中來不可斷絶特借眼淚一發洩耳因調之謂余有遠行他日長亭話别時能爲我洒淚珠涓滴以作異時記念否姬不答良久曰伊日金夫余聞之不解所謂默然無言夫靑樓之淚豈視貧富爲有無哉始徵詩句之眞足爲當頭棒喝云 
[有贈四律（見本報癸酉年六月二十二日）（延清女史錢麗儂）]  
　　情場歷盡太無因鳳泊鸞飄誤此身蓮子採來心自苦桂枝嘗偏味仍辛也知好夢都成幻可奈良緣總未眞歟扇舞袗何日了等間小謫廿三春 
　　有情難得費評量選婿應袴冠衆芳絶勝文君聽麗曲欲從賈午覔奇香夢速綉閣桃笙煖情逐紅橋柳線長鎭日相看應不厭賞花清晝夜飛觴 
　　擬將弱質托東風路隔藍橋恨未通縱使椿庭當票命忍年蘭閣竟途窮孤花倚檻含愁諸皓月穿簾鑒苦衷自信待郎非薄倖幾回訴向夢魂中 
　　身世鷦鵪寄一枝曉風殘月捲簾時莫　屢悵星兩底事偏縈十日思鏡匣連朝塵影積枕函昨夜淚痕滋御溝紅葉營常事不遇檀那肯賦詩 
雜錄 
[急救誤吞洋火頭方]  
　　栩於昨日編輯生吞洋烟方時頗思近年以來厭世派每圖便利吞服紅頭洋火往往不救予同里友人高君卽由此死苦無方藥流傳原擬附注微求乃今日忽得丹徒虞劍南君自江陰兩浙緝私第十營辦公處來涵云凡吞洋火頭入腹炎毒猝發臟腑焚烈慘酷之狀過於服鴉片烟近聞誤吞此物成禍者指不勝屈惟向無此等惡習西藥旣未到處通行中醫方書苦無救法枉死者多此方屢試特效皮絲烟到處皆有簡便易辦誠良方也敬請貴報館登入雜錄一門以廣傳流功德無量方用皮絲烟四兩清水一而盆燒至將滾而不沸遂將皮絲如下麵一般捬入鍋内勿令過性抅在夏布上以歷之趕將皮絲湯騰至温和適口用管灌入勿容其人穩睡多人扠扶圈行不久定卽嘔出用脚盆盛之再灌再嘔嘔至盆内無紅頭而後己此方百發百中能廣其傳則所願矣故亟錄之 
 
 
 

Page 18

 
 
[慎昌洋行]  
製造大小機器船艘修理一切船具機械 
本行經理 
白勿陸水運引擎 
四週運動式 
五匹至一百五十匹馬力 
范白樓水運引擎 
四週運動式 
四十匹至二百十五匹馬力 
否陸水運引擎 
二週運動式 
三匹至念五匹馬力 
（注意）以上皆用火油 
番候彭午克司未製石油引擎 
十五匹至一百匹馬力無熱油管等另件甚稱簡便 
[泰西大葯房]  
本藥房開辦多年向持穩健主義不敢稍涉浮誇致蹈空言不實之通弊幸蒙各界人士所深信去歲將營業部遷移後力求擴張期以普及特向歐美各國著名藥廠定購各種原料藥物醫療器械化學用品照相材料以及化粧各品無物無具無美不備凡軍營醫院外科産科應用一切刀件藥物定價比他家克巳以供採購并聘有醫藥專家研究良方自製本牌各種家用衛生藥品功效則靈驗異常裝璜則槪從特别香水香皂香油香粉尤爲精美足備女界之採擇近又新發明清血避毒丸一種爲專台花柳梅毒皮膚風濕諸症之聖藥發售以來效驗卓著蒙購服諸君時惠證書以明功用故銷售尤爲發達其餘各藥另詳藥目仿單鬥類繁多不及備載如蒙惠顧請至英租界抛球場三馬路口本藥房採購無任歡迎　營業部謹啓 
[甘地加香皂及軟膏]  
Guticura　SOAP 
甘地加軟膏甘地加香皂 
THEMTNODNA　HEAL　THE　SOIN　AND　HEAL　THE　SKIN　AND　RESTORE　THE　HAIR　RESTORE　THE　HAIR 
使用法 
先用甘地加Cuticura香皂及熱水將皮膚傷處洗淨揩乾之後再用手指或繃帶敷以甘地加Cuticura軟膏朝夕如是治法待揚處全愈而後止 
如照以上之法療治則凡皮膚奇癢及發熱可以頃刻遏止濕疹頭皮病及他種之奇癢而發熱之皮膚病不久即能全愈丘疹面皰及皮膚發紅而　　亦皆能不日消滅若用于頭皮則頭皮膚自去而頭髮復能生長自如蓋甘地加Cuticura香皂及軟膏實爲家宅内及育嬰房中必不可缺之衛生要品也如蒙索取小樣請敎一明信片于各地經管處即當寄奉不誤 
經售處上海老德記藥房廣洲香港屈臣氏大藥房 
製造者美國巴斯頓卜德藥物公 
[生髮藥水]  
BARR　RICOPHERLU 
西諺云一兩免病藥較一磅治病藥更爲可貴故預防秃頂之法較醫治秃頂之法亦更易凡欲免髮脫落者須用泰客生髮藥水常擦髮根自有生長及强固之力誠善品也各大藥房均有出售美國紐約白克來公司藥　中國總經理上海通順洋行 
 
