# 1917 - 227 - 4915993

 

Page 1

 
 
   
 
 

Page 2

 
 
時評 
[除西南外（冷）]  
　　西南之可否融和今尚未定以尚無直接戰鬭之事發現故也雖然除西南之內亂亦豈不足置意哉 
遠者微者其禍之不能立見者無論矣即如東省馮麟閣之部下以馮犯法被執故早有不安之象况其地爲鬍匪出没之鄉又爲蒙匪鄰近之域一旦有變其事實有憂者又如徐淮之間辫軍之餘孽爲張動復辟失敗故解散未盡安撫無方流爲草寇者勢已大盛及今不圖後必將釀成大患者皆於他日國內之亂至有影響者也 
然則政府中人除西南外對於內治亦嘗有所留意否耶 
專電 
　　北京電預算案因軍用欵大增減擬明日交國議（二十日下午一鐘） 
　　北京電各岸捕獲敵船改賣爲租每噸月定二十元以上出價高者得聞派丁士源南下帮辦（二十日下午一鐘） 
　　北京電外部訂敬日宴協商中立各使（二十日下午一鐘） 
　　北京電法使康悌被召歸國約半月後起程此後協商國會議主席當爲將來華之英使朱爾典朱未到前爲葡使 
（二十一日下午六鐘） 
　　北京電吳光新由宜昌電請再撥的欵三百二十萬 
（二十日下午一鐘） 
　　北京電鄂省長擬吕調元魯省長定王逹滬道王廷賡升京尹（二十日下午一鐘） 
　　北京電浙省長辭職去電慰留籍忠寅胡瑞霖正在竸爭中 
（二十日下午一鐘） 
　　北京電農部通電國內外商會乘時振興工商（二十一日下午六鐘） 
　　北京電四鄭鐵路部擬九月朔開車　（二十日下午一鐘） 
　　東京電東京商業會議所以美國禁止鐵類輸出問題昨日開臨時會議决（一）電市俄古華盛頓紐約三商業會議所懇求贊成解禁運動（二）急開東京大阪横濱名古屋京都神户六商業會議所協議會並開全國商業會議所聯合會（三）與當局交換意見 
　　東京電日政府計劃在山東占領地設民政署已諮詢樞密院豫定九月上旬實行民政長官候補者爲秋山朝鮮參事官 
外電 
　　北京電第二十師於十八日全師由保定抵漢口一部份已到岳州向四川進行據華字報云國民黨擬運動劉存厚已派專人入川但無效果聞滇軍大隊已抵叙府準備北進蜀省當道已電京乞援（二十日） 
　　北京電浙省長齊耀珊昨電京辭職請另簡人中央政府已批答挽留諭其襄助恢復原狀（二十日）以上路透電 
　　北京電外交部昨日午前照會各國公使謂倘未得中國政府許可而在中國與德奥人訂立貸借並賣買等契約均不能認爲有效（二十一日） 
　　漢口電第二十師長范國璋率同幕僚六十餘人衛兵四十餘名於昨夜十二時到漢今晨七時乘王督軍所派之楚江艦過江隨范師長列車南下之工兵一連携帶重砲彈藥及軍需品等甚多現均裝入停泊江岸之民船中又二十日到漢之軍隊已開始向上流輸送（二十一日） 
　　漢口電范國璋之來漢因雲貴已經獨立兩廣之兵將入湖南奉段祺瑞之命急馳而來二十一日曾與王督軍協議湖南湖北兩省防務（二十二日） 
　　漢口電武昌於二十日夜捕獲民黨李某一名此人係前湖南督軍者偵探長（二十二日） 
奉天電遼西十六縣紳士代表爲請願開釋馮德麟事入京現有大股馬賊藉口馮德麟之部下二十八師反對張作霖身着軍服出没遼西一帶洮南附近亦有巴布札布之餘黨數千人出没且各地此次水災災情之慘誠未前有人民死者約數百人湯玉麟亦率其舊部馬賊三千餘人盤踞法庫門奉天之邊防從此益多事矣（二十二日） 
奉天電中村新任關東都督二十日在旅順召集南滿洲各地領事接洽一切事務 
（二十二日） 
　　漢口電開戰以來解除武裝繫留此間之英國軍艦三艘今因中國宣戰由北京政府通告武裝復舊其中烏特科庫號已於昨日開駛下江司乃布號及金沙號二艘則擬今日開駛下江均至上海入塢修理（二十二日） 
　　漢口電漢口稅關之德國人六人奥國人一人均於二十日解僱（二十二日） 
　　奉天電駐保定之第二十師現已移駐南方故於此間編成混成一旅由旅長張作相率同向保定進發（二十二日） 
　　東京電日本郵船公司歐洲航路船鳥羽丸（七千二百九十六噸）有在倫敦西方約十英里之大西洋爲敵潛水艇擊沈之報（二十二日）　　東京電東京市長法學博士奥田義人男爵　肝臟病昨夕逝世（二十二日） 
以上東方通信社電 
戰電 
巴黎電今日下午公報云比克斯旭特北面砲戰更烈今晨法軍在末斯河兩岸奮勇進攻據最初所得消息觀之此次凡爾登大戰戰線起自亞伏柯爾叢林止於白松伏村長十八基洛　當法軍甚得利俘虜刻正絡繹解至法軍之勇武無詞足以稱　之一今晚公報云凡爾登北面之法軍奪獲末斯河兩岸敵軍之防務廣十八基　邁當最深之處逾二基洛邁當法軍現於末斯河左岸佔守亞伏柯爾叢林化末與柯爾波二山之巓及庫米愛萊叢林法軍並在石右岸奪獲太洛山香勒維勒三○四山摩爾芒田莊洛佛芒北之二四○山且於右翼福塞與旭末二叢林前進法軍迄今已俘未傷之敵兵四千餘人德軍在亞伏柯爾叢林化末山三○四山猛力回攻爲法軍擊敗且以砲火重創之法飛機助戰甚勇且擊落敵飛機十一架法軍並以特别炮擊落敵機二 
（二十日） 
　　倫敦電德國公報云凡爾登大戰復作法軍未戰而佔據末斯河東岸太洛山脊目下戰事正在劇烈進行戰線長十四英里有半（二十日）　　倫敦電德國公報云凡爾登大戰漸利於德軍敵軍攻破亞伏柯爾叢林與化末山德軍之防區德軍在末斯河東岸擊敗進攻之敵軍（二十日） 
倫敦電路透電社得悉十八日薩拉尼加遭大火災全城燬幾過半居民無家可歸者八萬人死傷人數尚未查明燒至十九日晚火勢始衰（二十日） 
　　芒特萊電加拿大圭貝克之里哥特地方炸毁一廠聞有三百人不知下落（二十日）　　俄京電俄國各報均反對敎皇之媾和條件謂依此媾和則德奥毫無所損各國競爭軍備之新時代將因以發生云（十九日） 
羅馬電英使通告敎皇謂英政府已接敎皇牒文擬以仁慈莊嚴之心意以研究之云 
（二十日） 
　　倫敦電工黨大會重行確認派代表參與瑞京大會之决議贊成者一百二十三萬四千票反對者一百二十三萬一千票（二十一日） 
公電 
　　羅佩金等來電各省督軍省長鑒讀國務院寒電開大總統布告十四日午前十時對於德奥兩國宣戰等因竊我國以國際間無一定宗旨致國際地位愈趨愈下長此泄杳何以圖存茲大總統毅　决然對於德奥宣戰實具苦衷今旣明令布告全國上下宜羣策羣力一致進行凡我軍人尤當戮力同心共謀對外力戒局部之爭勿忘國家之敵應即消除內競共禦外侮滇黔護國將士夙懷報國之志亟欲効命疆場謹電馳陳枕戈待命羅佩金顧品珍趙又新韓建鋒韓夙棣劉離峯趙鐘奇劉法埤何海清王兆耆曁駐川滇黔軍全體同叩 
要聞一 
[東報之中國時局觀]  
宣戰與內政 
借欵與軍費 
八月十五日時事新報以中國宣戰爲題發表社說略云中國宣戰本爲自他之利益我輩極表歡迎但際此機會我輩爲同情中國前途起見敢貢一言以盡忠告之道中國人旣一次以宣戰問題供黨爭之具矣現在實行解决將爲與國所歡迎然使中國 
 
 
 

Page 3

 
 
政府利用與國之援助爲國內之黨爭或乘與國之同情遂要求報酧則無論如何之運動恐亦不能發生效果蓋與國所望於中國宣戰後之急起實行者第一即保其國內之治安統一也若因宣戰所得與國之援助以供黨爭之具使國內更不統一則與國之利益因之而受損害卽宣戰之效果亦概被抹殺耳第二即誠實履行其宣戰之責任也中國曩對列國豫懷希望者我輩非不知之此種希望旣非無理我輩亦表同情惟决行宣戰與否當視此交換條件爲轉移云云朝告宣戰夕求報酬則未免失一般之同情將來不僅所得不償所失恐所損之多更不可以道里計也蓋中國此次宣戰雖遷延復遷延然全係出自已國之本意極有稱贊之價值故中國國民堅認不拔自尊自重維獨立國之體面不可深冀與國之同情吾輩爲敬愛中國起見特進此忠告之言焉 
十五日大阪朝日新聞報論借欵與整理財政之社說略云小田切氏本爲正金銀行之代表曩向中國政府聲明謂加以借欵充軍費而利用於政治作用之時則絶對不能交付云云吾人由乘公之眼光而觀察小田切氏之聲明亦深以爲然卽林公使之親送馮段二氏恐亦係此意味有謂寺內內閣决計依擁護叚氏之方針慫恿段氏以武力解决若果執如斯之政策則結局當受協商方面之反對小田切氏當再爲同一之聲明吾人固同情於中國甚希望其早日回復秩序整理財政如爲此目的即以獨力借欵亦在所不惜但此目的不可不高尚整理財政無庸置論即爲中國大害之軍隊不亦可不首先裁減然裁減軍隊必遭附和段內閣各督軍之反對蓋渠輩旣主張解散議會討伐南方增加惟恐不速奚肯裁減事勢如斯與整理財政之方針萬難一致可想而知也若漫然應中國之借欵增加其擾亂買列國之反感甚非計之得也此次之借欵雖云四國銀行團擔認然各國均在歐戰狀態之中實無異日本一國擔認故其條件與目的均須確實高尚而不違反中國改良之本意若將借欵用爲軍費則不可不絶端禁止之焉 
十六日大阪每日新聞社說題爲中國之對德宣戰其文略云參戰後中國之內政當呈如何之變化固難以豫測但布告宣戰後南方派對於段政府之反感難保不爲增加原因之一卽德人之陰謀團益形活躍亦未可知故自今以後中國之平和東洋之康寗　全視日本之援助的勢力與决心如何故中日之親善提携此後尤形必要無庸復贅此際爲中國者幸勿如昔挾猜疑之心事反日本之好意而出於自殺的行爲宜與日本共其憂同其計長短相助以貫徹宣戰之目的則誠不愧爲賢明之處置耳 
[東京通信（三十五）（心危）]  
　　美國鑽材禁輸與日本 
美國白對德佈告宣戰以來舉國精神都趨向於軍備一端而對於聯合國則凡財政上之援助奥夫軍需品之供給無不推誠布公凡力所能爲者無不爲之近又派遣艦隊以協同動作於海上增加兵隊幾十數萬以助戰鬭於疆場終以貫徹其宣戰目的爲主而其結果則覺鐵材之不可一日或缺於是乃有八月九日鐵材禁輸之大總統令推其本意原以美國當此軍備方殷之際凡百行爲不妨取非常之手段故鐵材禁輸實亦爲軍國所認爲必要者顧此事於日本頗有關係蓋日本自近十年來造船事業異常發逹而自歐戰以後更有一躍千丈之勢特其原料都取諸英美自昔日英國鐵材禁止輸出實行以來乃專仰給於美國在美國未發表此種鐵材禁輸令以前日本造船業者曾向美國有定購四十萬噸之契約今禁輸令已於十五日實行則此種契約恐將隨而破棄故日本政府對於此事之善後方策頗費經營而造船界亦組織一（美國鐵材輸出解禁期成同盟會要求政府與美國交涉希以維持其事業不然則至少以履行從前所定購四十萬噸之契約爲最少限度聞其所持之理由有三（一）美國旣本其軍國主義以擴張軍備推廣運輸輪舶爲目的而禁止輸出鐵材曾亦思禁令影響之所及日本造船界首當其衝日本造船界旣不参發揮其全力則聯合國所定製之軍艦及軍需品勢難供給則禁輸之影響豈僅及於日本造船界已哉（二）歐戰開始以來聯合國百貨騰貴調卽節之法維有增加輸入品今禁令實行則日本之輪舶有限恐今後日本與聯合國之情勢將多換散（三）本輪舶之受聯合國傭雇而任運輸之職者殆四十萬噸執此之故日本本國反有船身不足之患新禁令實行則日本無補充之希望勢惟有向聯合國要求解雇如是則大西洋上將驟減四十萬噸之運輸力與美國之所謂擴張運輸力於大西洋海上者不大相背馳耶其所持理由若是惟又聞日本所有船舶共一百十數萬噸除傭雇於聯合國者四十餘萬噸外其任本國之運輸力者僅五十餘萬噸耳夫五十萬嚬之輪舶其數固不謂少而又除日本內地需用者若干萬噸航行於中國內港外海者若干萬噸之外則直接運輸輸出品者不過十數萬噸耳以日用品不足如今日之世界不求給於日本者美國以外無第二國也故船身常覺不足其反動乃使百物昻貴社會大受其影響日本當局從根本解决乃有調節船身計畫而增加船身實　其首先着眼之處乃計畫甫定而美國鐵材禁輸之令又起其結果如何蓋須視美國交涉何如而後能定矣 
[各方面之借欵近訊]  
　　據某法人云此次中國政府向銀行團所商議之借欵其條件要求以地丁作抵利息週年一分交欵按八五折又聞一萬萬元之借欵雖尚未確定而一千萬元之墊欵則確已定議宣戰案發表卽交付又一消息此次大借欵爲戰時非常借欵聞與銀行團商訂條件內容亦與尋常稍異雙方均有頭緒大借欵已可成立又據日人方面消息一萬萬元大借欵中國政府希望先交一千萬元以濟要需刻銀行團已轉逹倫敦銀行團自應允可不日將通告承諾至交欵之期非本月末即下月初但中國主張先交千萬元借欵不歸入大借欵內一節終恐無望又據一消息云中國所提議之小借欵確聞已由四國銀行代表者連同會議各代表者之意向颇爲良好會議結果卽决定分别電請各該銀行總行訓令遵辦四日已將全部電文發出一俟接到訓令即開始與中國爲具體的之交涉又聞日本已允以鹽稅爲擔保借欵一千萬元於中國政府但其條件係聲明將此項借欵作爲四國團借欵茲并將駐京四國銀行團代表姓名附錄如下横濱正金銀行理中事小田切萬壽之助滙豐銀行總辦熙禮爾華俄道勝銀行總辦狄會雅爾中法實業銀行總辦聖特梯理 
[召集臨時參議院近訊]  
　　臨時參議院之設置至今尚未發表據聞選派人數現已確定爲第每省五人且决計派遣而不選舉但如李純則仍主選舉其餘各省督長對於選派之法主張各有不同因原定計畫由中央授意指派以免分子之不同生議場之衝突各省中雖亦有首肯者但有數省督軍欲自行委派又或主張政府督軍省長國進兩系各出一人政府關於此點頗欲有劃一之辦法以免參差不齊勢須與各督軍省長商酌停妥然後施行故稍覺停頓也又聞政府方面之意表面上雖主張由各省督軍派定骨子裏採某君之建議皆欲以中央審定資格與指名選派兩種手續操縱其間故舊國會議員之運動臨時參議員在中央一域進行者實不乏其人又自李純主張由省議會互選之消息傳出後頗起一般人之注目聞臨近南方之江浙閩三省督軍省長近亦致電中央條陳由省議會互選臨時參議員之辦法謂其有利於大局此外又有代理四川督軍周道剛昨亦自重慶致中央電云大總統國務總理鈞鑒敬電奉悉查共和國法治爲立國之精神國會旣已解散憲法尚未成立組織立法機關實刻不容緩恢復舊國會旣理有不可改選新　會又勢所未能惟有依據約法召集參議院以解决制憲立法各問題救國大計無逾於此且此項辦法旣於國情相適合亦與法理無抵觸伏懇鈞座毅力主持迅速施行俾臻法治之域盼　無旣周道剛印云云此電措詞惟催中央從速召集於召集之用何方法則不之及此又與各省之多數主張者略有不同之點也 
[雲南宣布自主之西訊]  
　　字林報十八日北京特别通訊略云數日前滇督唐繼堯發電來京宣告自主指斥段馮要盚顺復舊　會黄陂復位民黨閣員復職等事唐派態度倐變殊難窺其究竟唐未發此電以前本極持平以擁護中央爲言惟戴戡遇害滇黔憤怒爭論頗烈目的未違唐引爲屈抑遂有宣告自主之舉唐爲進步黨魁是以北京進步系對於此事與北洋軍人領袖意見不能一致戴戡亦進步黨籍曾與唐督共事當其督川兼任省長之時擬招致滇黔軍隊以固其位蜀人不悅劉存厚尤反對之戴爲中央特任之長官劉公然與之抗誠屬不合惟蜀人久已厭棄滇兵且不喜戴戡故贊成劉之舉動視戴戡所遭之命運爲適當之報應而西南進步黨系則大聲疾呼欲爲戴復仇閣員之同黨者亦遙爲聲應委婉陳詞惟段總理及軍人派仍不治劉罪僅發表命令諭其來京而已措詞軟弱不能令人滿意滇人亟欲得蜀戴戡之死劉存厚之勝利與吳光新之率兵入川皆足爲滇人野心之打擊此滇中軍界所爲大不悅意者也傳說李烈鈞入滇游說唐督軍界傾心惟都人以爲滇督之宣告自主與粤省行動有關不過爲對於北京限其入川勢力之抗議耳自下北京與西南似皆無互相讓步之望段擬厲行其主張不採敷衍手段而以武力取川一面派兵若干前赴粤省邊界以阻國民黨之活動一面調集重兵入川平亂以遏滇軍之進取第七師師長張敬堯即刻在徐州附近剿堵辫兵近曾自請率兵赴歐與德交戰者或將奉命入川備戰曹錕之第三師或亦將開行約計不久陸續赴蜀者常有三萬北兵日昨黄陂發長電致唐督勸其取銷自主並告以辭位出於已願段爲總理係其任命至於獲罪中央之劉存厚則已聲明行將退出蜀省來京待罪矣 
[川滇前途之京中消息]  
　　川滇兩軍近有停戰之說然其說出於外人方面且所傳成都消息與雲南消息亦不甚相符其說是否可恃本屬疑問昨據政府方面所得川中急電謂滇省决派六梯團入川兩團已抵叙將籲請中央主持川紳曾鑑等亦有電乞援則雲南攻川方急未必遽肯罷兵停戰之說或係周道剛有此計議不易成爲事實也周氏本有由重慶赴省消息據路透社所傳十六日成都電則川省會恐滇軍東向進兵特電周氏暫留重慶周氏赴省之行或又以此中止該電又謂川軍現擬南向馳赴叙州則與滇軍派兵入叙之說亦相符合滇省獨立以前曾電致駐京代表陳述希望條件一爲速行嚴辦劉存厚優恤戴戡一言滇軍之在川者即行撤回實有困難之處乃至十四日某君又接唐督軍十二所發之電其措詞稍異內言政府對於川事始終無正當辦法滇人憤慨委曲苦衷又不爲中央所諒云云惟又聞唐之駐京代表接到前電後即以之面陳總統總理總統總理均表示大半可以照辦之意故恤戴之令卽於前日發表其駐京代表當即以此間情形詳電唐督核計時日當已在該省宣告獨立之後但該省旣向中央表示意思何以不待北京覆電卽貿然宣告獨立此中必尚有特别原因據熟悉政界情形者之所推測以爲滇事關鍵全在川事倘政府處置川事能得其平則滇事不難挽救也又據一消息雲南此次宣告與中央脫離關係其原因固不止一端然日前政府任命吳光新爲四川查辦使帶兵入川及任命傅良佐爲湖南督軍及派北洋軍隊入浙入湘以奪南方之勢力實爲最大最近之原因聞唐督軍曾有宣言非逹到下列之四項目的决不取消獨立（一）改組內閣（二）召集舊國會（三）北洋軍隊不得侵及南軍（四）於川事須有公平之處置 
又據英文京報云四川局勢之糾紛逹於極點劉存厚來電旣謂滇黔包藏禍心周道剛來電又謂欲率兵入成都又恐鎭守重慶之熊克武不甚可恃將斷其後路而政府前令湖北派兩旅至夔萬至今亦未有發動消息又云雲南獨立之信現已證實政府日來迭次國務會議皆議上事之處置事屬秘密不能記載但聞個中人言日前尚無確實辦法因雲南遠在天南不能飛越用兵之計必由四川入手而四川禍亂正熾且道阻難行計惟先以兵援川藉以禦滇前調赴岳州之第二十師擬即調赴四川而由湖北派兩混成旅駐守夔萬一帶此外則絶民黨入滇之路及滇之後援聞已與某使館交涉無論公使領事將發假道之護照必先通知中國政府或所在官吏得其認可方能照給現在後者已經交涉前者尚在進行中但聞馮總統之意以爲此事非不可和平了結者其對滇仍主張調停又云雲南唐繼堯通電宣言否認現內閣但國　院並未接到此項電報茲聞最近消息云國務院日前尚有致唐督軍一電措詞至爲和平其大略謂頃據探報滇軍仍有越境攻川情事倘此說果確則劉存厚更有所藉口務望顧全大局屏　夙怨如能恪遵前令息事寗人非獨川省之福抑亦滇軍之幸希即裁奪云云 
[新蘇督受任紀（南京通信）]  
　　新任督軍李秀山蒞寗情形已紀昨報今日（二十一）午前十時李督接篆履新通城文武如江寗鎭守使王廷楨第十四師師長劉恂第十九師師長楊春普巡緝隊統領劉槐森憲兵司令陳調元省警廳長王桂林政務廳長曹豫謙金陵道尹俞紀琦交涉員馮國動官產處長曾樸江寗縣知事吳其昌曁紳商學報各界代表蘇錫岱仇繼恒顧琪支樹屏余醒民等齊於午前九時聯袂入署叩賀齊兼督亦於午前九時半蒞署交篆受任禮堂在軍署二道門內大堂中設一香案李督接篆畢各文武曁各界代表齊脫帽向李督行三鞠躬禮奏國樂齊三呼中華民國萬歲共和萬　李督軍萬歲禮畢卽在大堂前合撮一影以誌紀念 
李督接篆後於午後二時赴省署答拜齊省長聞李督以昨日歡迎時沿途警戒過嚴頗不以爲然特今日即通知副官處謂二時赴省署沿途無須派遣軍隊守衛後李督出署見沿途雖未派遣隊守衛而警察崗位已派加數百李督到省署卽用電通知警廳將添加之崗位撤去並聞李督語人云余離贛由軍署步行出章江門沿途店舖設宴路　者四十餘處余均一一登門道謝卽余在贛平日出署亦從不警戒云云並聞軍署各課人員李督現擬暫不更動所有在贛督軍署人員隨節來寗者均暫作隨員何參謀長曁軍務軍法各課長現尚留贛俟陳秀峯督軍到贛辦理交代再行來寗又聞李督離贛之日歡送者甚多省議會代表任壽祺（議長）商界代表胡伯午（中國銀行總理）紳界代表陳紹箕學界代表宋育德（敎育會長）均隨節歡送來寗住下關招商旅館李督擬明日（二十二）在署歡宴各代表以伸謝意 
[南京快信]  
國務院電軍民兩署外交緊急需才孔殷請遴選素富外交經驗人員二三名送京以備攫用 
段總理電濟省長迅將新添外交臨時機關及所需經費數目務於一星期內電告政府以便列入預算 
財政部電令省署禁止現銀輸出 
齊省長令各道尹禁止販米出洋 
駐寗各領事對於我國宣戰問題均表示贊同昨謁見李督軍藉表祝忱 
陸軍巡緝隊統領劉槐森由揚來省歡迎李督軍准於今日返揚 
新任通海鎭守使張仁奎淮揚鎭守使馬玉仁水警第二廳廳長趙會鵬昨日來省恭迎新督軍並面陳防務情形 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
　　總兵爲人和悅可親且長翰墨初爲安武軍補充隊統領嗣擴充改編安武軍爲第六路統領尤能與兵士親善故其所部莫不同聲捥憎云 
安武軍第一路統領馬聯甲日前赴蚌埠弔唁倪毓棻刻又往徐州帮同接收辫軍子彈事宜聞返蕪尚需時日 
鳳陽關監督倪道烺（倪嗣冲胞姪）早見任命迄今尚未到任刻派陶鎔暫行代理茲聞倪嗣冲有保陶鎔堪任安徽財政廳長之說 
[皖省近事]  
　　外交部昨來電云我國現與德奥兩國同入戰爭之狀態所有各省德奥僑商及其財產應照所訂條列保管並令各該地方官詳細查明注册呈部備案倪嗣冲准電後卽轉飭駐蕪交涉員查照辦理 
倪嗣冲前上書請假一月爲乃弟毓棻治喪現政府來電未准倪自毓棻故後所有本省政事均置未問故近日公署往來文件積壓甚多 
安省印花稅分處長鄒日煃特派員分赴各縣檢查印花並勸導商民實力推行以裕國稅 
合肥縣匪亂業由第一路史帮統率隊往剿昨來電報告肅清第六處統領張漢英故後倪嗣冲即電委該路一營管帶暫行兼帶統領職務 
[江北維持風化談]  
　　浦地本醇樸之鄉然至今日而風化之掃地亦云極矣誰爲厲階妓捐使之然也妓捐創始於左枤周城內好高髻城外高一尺上行下效以至今日有由來矣今左氏行且有日淮陰縣商農敎育三會長以解鈴還是繫鈴人爰仍呈請左氏訓令禁止讀其文卽知浦中各界拜左氏之賜者多矣原呈如下竊維警察征收妓捐創自蘇滬等埠我道尹下車伊始援例照辦本爲擴充警政保衛治安起見但清江雖屬衝要究非通商大埠可比蘇滬等處商賈幅輳女閭三百原所以興商務安行旅也清江本無大宗出產故鮮商旅往來各妓館所攫資財莫非取之土著吾民脂膏幾許盡納諸銷金之窟言之良堪浩歡且浦垣於光復之際叛兵土匪相繼擄掠元氣斵傷無餘富厚商家十不存一所餘零星店舖獲利幾何每當夕陽西下姑女盈衢不克自持者罔不被勾引而去况浦地茅簷矮屋十居八九又與南方重樓廣厦不同歌舞通宵時虞火燭加以時局不靖奸徒匪類更易藉妓館以藏身稽查萬一不嚴卽留地方之患尤可痛者青年子弟血氣方剛一失足成千古恨花柳之毒小則傷身大則絶祀更有進者良家婦女習染成風大有千家養女都敎曲不重生男重生女之勢某等誼關桑梓情固難甘而賢長官愛民如子當亦痛心疾首者也伏思浦垣警察創自清末彼時市政井然頗强人意而常年經費不過二萬餘元現在省欵歳撥三萬餘元經費比較已有過之無不及也警政若何形式內容地方人士類能道之無煩贅述某等迭經會議果將冗員略事淘汰經費不虞不敷素仰我道尹民瘼關懷去斃務盡值此卸任之日甘棠遺愛必能采及蒭蕘理合呈請訓令淮陰警局速裁冗閒之員嚴申禁娼之令云云聞是呈上後呈首農會長喬國楨走謁淮陰縣知事兼局長趙邦彥詢問意鑡趙患中風不語數月未痊已成殘廢由承審員王宗驤代見王以禁娼實行恐一易而爲土娼其害相等且警員多左氏委派去任即裁未免難堪喬逐層辯駁彼始語塞將來如何結果雖未可逆料然亦視浦人之能力何如耳嗟嗟禮義廉恥國之四維四維不張國乃滅亡吾滋感焉故不憚瑣細而爲之記 
[宣戰聲中之莫干山（靜眼）]  
　　浙屬莫干山爲寓居江浙兩省西人之避暑處記者曾於去年夏秋之間兩述其情形於本報頗引起社會之注意茲值宣戰聲中記者又適蒞其地爲復記其最近之狀况於下 
山離塵市二十五里幽深敻絶本若世外桃源然戰事風雲旣瀰漫全球此寂靜之空山亦不得不受其影響蓋山中遊客雖以美籍爲多而自歐戰以後德人之僑寓者亦不少美德旣交惡於前而中國又對德奥宣戰於是山中之僑寓外之遂引起當局之注意浙江交涉公署旣派其科長丁紹瀛來山調查又復派郵電檢電員姚人鑑沈璋等駐宿山上從事檢查於是山上之警備隊哨官楊雨亭與警佐周成章等亦以戒嚴關係較前忙碌茂林豐草之中無日不有交戰國人之足跡來往其中亦斯山稀有之遭遇也 
德僑散處山中者當調查員履山時有九十三人聞宣戰消息則頗有往來杭滬間者德人自絶交後經濟窘迫其生活因而節儉山中德人向在源泰號購買各種食物有用支票者今則多改用現洋源泰號未忍絶其供給仍按日分致麵包但其中如杭州郵局長沙木羅浮自新解職後尚未付清欠欵曾由源泰轉托周警佐警告始行付欵若干 
居山之客多美國之宣敎師故經營避暑會之事業常舉美人爲會長此會長之選舉權惟山中寓公有不動產者方得享之中國人之有不動產亦非一朝夕矣然有選舉權則自今年之源泰分號始 
源泰來山中六年於茲矣辦事員甯波王錦昌鄭逹英諸君年少幹練忠於所職西人旣雅重其品格王鄭兩君又善於交際故營業漸形發逹去年其股東葉君等偕同上海經理人劉君來山知前途頗有希望乃購地自造洋房并將前租之屋購回於是源泰乃有不動產二處於選舉人資格旣符且西人視源泰辦事人與普通中國人不同故引爲同調吾國人恒以西人待我不平等爲詞然未嘗返省其所以然也觀於茲舉可知吾人苟逹其程度西人亦樂於共事他日中外携手平分主權其以此事爲嚆矢乎 
源泰諸君以山中寂靜適於修養恨吾國人無駐足之處來茲流連乃創議組織消夏社適上海商務館經理高君翰卿亦有在山中組織成列所與館員休養室之議遂合資建設四層樓房一所地處萬竹叢中羣山拱抱名曰滴翠軒於是外來之客得有托足之處如此次武康縣知事及交涉署所派之調查員均不必託庇西人字下而有吾國人自建之旅館可以棲止矣滴翠軒雖以寓居旅客爲主其間附設商務印書館陳列所除書籍圖畫之外亦兼售運動用具小兒玩具等山中之客頗稱便利時入其室展覽買焉 
山中事權多由西人獨自經營中國人所設之機關如郵電兩局及警察警備隊等常歲易其人故山中旅客未能稔悉且與西人接談之際會較少不如源泰號之歲有專人時興中西人士相往還也王鄭二君來山旣有年於各方面素形聯絡頃有組織滴翠軒且協助三橋埠濬河事件於是山中之交際社會遂以源泰爲中心矣 
三橋埠濬河問題將來關係於是山之交通者實鉅現因河道於塞停船之處離市鎭一里有餘且大船不能時繫該處又爲憾事頃三橋埠哨官劉卓之君會同該縣紳富林彥賡君創議濬河估費須五千元除由武康縣撥出五百元臨時開會劵得七百餘元外尚須向各地設法捐募聞林君熱心茲事謂如功敗垂成願以私資充用亦可謂勇於赴義者矣 
濬河成後聞魏君廷榮（上海朱寳珊君之婿在山中有自置房屋）與鄭君等尚欲試行汽船以利交通將來杭滬旅客往來更易山中景象或複勝於今日記者雖不敏願執筆以待一慰讀者之希望也 
[河羊港與天凝莊兩刦案]  
　　浙江嘉興之河羊港地屬僻壞並無軍警駐紥本月二十日上午九時突然發生一巨刦案損失實較天凝莊案爲巨茲述其情形如下是日上午九時許突有盜船三四艘自港面飛駛而來槍聲頻作鄉人疑係大帮梟匪到來均避而不出初不知其僅有二十餘人也及登岸後若輩或持快鎗或執利器擁入楊姓家翻箱倒篋大肆搶刦甚至板壁地窖亦搜查殆盡直至下午一時始行飽掠而去河羊港楊姓乃禾中名醫家財富有久爲盜匪所埀涎弟兄四人共居一室是日適值大雨呼救無援致盜匪肆無忌憚故楊乾生楊承祖楊承逹楊承業等四户共被刦去現洋四千元金飾百餘件銀器衣服不計其數總共在二萬金以上事主楊承業拒匪受傷今日（二十一）已報縣勘驗知事於昨晚得報後即派兵輪前往駐泊並於今晨親往詳細勘驗又以該地與新塍近在咫尺恐有匪徒竄逃入境已飛飭該鎭警佐妥爲防範並聞緝私趙分統亦派巡船十數艘前往新塍妥爲保護 
嘉善天凝莊被大帮梟匪搶劫商舖該管水警追捕傷斃六名各情已誌前報茲聞復經兩省水警分路攔緝無如水路四通八逹匪之小部份已逃入蘇境餘多竄入太湖迨各路軍警偵悉追趕湖面遼闊且水勢湍急追捕不易而匯已向澱山湖一帶竄逃入蘇省吳江縣屬矣茲將軍民兩長致江蘇省之公電及致嘉興電兩通錄下其一致蘇省電云南京齊省長鑒頃據童師長徐廳長篠電稱天凝莊搶案該匪乘拂曉之際突來二百餘人持械搶掠商舖同德當等八家水陸警奮勇抵禦死者六人失去套筒毛瑟十八枝奪獲匪船一隻又斃匪三名此次匪徒來自蘇省刦後仍竄蘇界請合力會剿等語即請尊處電飭水警沈署長與浙省俞區長接洽共商會剿辦法務期悉數緝獲至盼善德耀珊印其二致嘉興電云嘉興童師長徐廳長鑒銑電悉天凝莊搶案傷亡損失如此之鉅殊深驚駭所擬辦法咸臻妥洽柳隊長壽春即予記大過二次勒限十日緝獲逾限撤差此次梟匪來去均在蘇境自當合力會剿已電咨蘇省長轉飭沈署長葆義會同俞區長肇桐派兵會剿督軍楊省長齊印 
又聞嘉興自天凝莊發現巨刧案後附近各鄉鎭謠諑繁興致有某日劫某鎭某日搶某鄉之說於是各鎭人民大爲惶恐雖各鎭多有水警駐防仍恐不敷防禦連日各該鎭士紳紛紛具呈官廳派兵保護故新塍王江涇塘滙太平橋油車港南滙等鎭業由官廳或派水警或派步兵分投前往駐防矣 
[杭州快信]  
　　杭縣統捐局長委省公署警務秘書前江蘇金壇知事李曾麟充任所遺秘書一職另委調用知事景崧接替 
前湖防管帶王公衡因黨案牽涉獲解鎭守使署現據就地紳商紛電到省力保已飭移轉嘉興戒嚴司令官童師長訊辦 
督軍署軍法課昨傳梅花碑耐園照相館主入署攝取在押各黨人小影存案備查 
省會警察前因天時酷暑暫停會操至本月終止現各區署從事户口調查手續繁重夏廳長又通飭展緩一月 
中學校聯合運動大會向章春秋舉行本年議决公布已在夏季全省敎育會擬改秋季請示辦法齊省長以籌備忽促令飭仍照舊章辦理 
已故前督署參謀長趙禪本月二十三日在上海湖南會館治喪發引楊督軍派一等副官張焯齊省長派政務廳長沈爾昌馳往致祭 
地方通信 
[松江]  
　　帮匪竄入松境述聞自大帮梟　搶刦嘉善天凝莊各舖後旋於十九號下午竄經松境二十六圖墳屋頭茹塘港內因其時潮水已落船重擱淺不克即時開行待潮水復漲始向西逸去現在帮匪俱匿於松金吳青嘉平各縣交界地方以冀此拿彼竄唯此次搶刦天凝莊匪首報告者雖稱爲管大肚子實則上道帶隊者尚有其人至搶刦之時係屬四帮合併故匪船有五十餘號之多迨分派贓物後仍分四帮逃逸 
颶風爲災本月十九日上午起颶風驟作大雨傾盆浦江船隻幸已收港不致肇禍唯城內外舊屋及四鄉之草房車棚被風吹坍者時有所聞而鄉間之禾稻木棉及一切樹果亦不免稍受損害聞海塘一帶受損尤巨及二十下午起風更猛烈城河潮水非常泛濫大小樹木倒拔甚　迨入夜以來城內外樓房竟軋軋作響余家之玻璃窗亦因此震碎數方幸半夜後風雨之勢稍殺始免危險 
通緝逃警東外第四警察分駐所巡士周永南携帶制服及屠宰稅洋三十餘元在崗脫逃一案已奉所長將該所楊巡官記過一次逃警周永南則咨呈縣署通令所屬加緊跴緝唯警士收稅之權係由經辦屠稅者直接委托該逃警與門差陳子卿經收並非托由巡官轉令辦理故此次周之帶逃稅欵楊巡官不負賠繳責任唯反對楊巡官者已藉此加以攻擊云 
[無錫]  
　　抵押無錫稅收派員簽字馮代總統在寗時爲軍餉孔亟商諸淮南鹽商借銀一百萬元以財政廳所轄無錫稅所收入爲抵押品以一年爲度先還本後付利訂立合同雙方各執爲憑昨日胡財政廳長已派員會同鹽商到錫與稅務所長梁素文接洽照約簽字矣 
外人過境表須塡西文中央自對德奥宣戰令發表後對於外交益加注意故特由交涉公署訓令各縣務將外人經過日期情形列表呈報以照愼重惟此項外人名字恐列表或有錯誤須譯就英文云云縣署奉令後已遵照辦理正在物色精於西文人才以備襄辦 
[鎭江]  
　　軍艦調寗鎭郡江中現泊有應瑞肇和聯鯨軍艦三艘以資防守茲聯鯨砲艦接奉電令着即由鎭赴甯巡弋上游該艦遵即於日昨上午十時展輪赴寗 
潤州風灵二十號午後三時東北方黑雲突起狂風大作江中行舟措手不及被洪濤所捲者不可數計查有雜貨船一艘爲巨浪澈沉祗見船板飄流人貨俱杳瓜鎭義渡彼時駛入江心者有二三號渡船二艘異常危險幸司舵者手叚敏捷得登彼岸七濠濱江居民棚屋被風吹倒者亦有十餘家江潮近亦盛漲瓜洲內河之水已將次上陸倘再加太雨殊可虛矣 
[揚州]  
　　大風雨揚郡自入秋以來天久無雨昨晨忽陰雲四佈風雨交加午後益甚流水成渠狂風襲面街市行人爲之斷絶運署之大堂房屋花園巷之鞋舗及舊城居民之房屋均爲風吹傾（聞有十餘家）而邵伯湖之漁船遭風沉没者四艘淹斃婦孺九人某公司之江安小輪亦爲風所擊幾遭沉没是日之風雨示成巨災亦云幸矣 
盜匪搶刦鄉民縣屬甘泉山著名殷實鄉民李明德家前晚被盜匪二十餘人持械衝門而入先將李姓男女盡行捆縛嗣即翻箱倒篋任意搜括刦去衣飾洋元頗巨幸被捆各人均未遭匪毆打李於昨（十九）午後來城赴縣報案請緝贓盜懲辦 
呈請捐資修圩爪洲圩上每年當潮汛之際小輪往來鼓盪浪花洗刷泥石或致坍塌歷年修葺所費不資昨（十八）該處紳董劉廣炎劉長春王贊臣沈廷銘等特聯名禀請縣署擬在小輪往來乘客每人捐助銅元一枚以備資助修圩經費周知事據情已代轉呈鎭江關督並河工總辦核奪 
競藝電生派定交通部全國電生競藝會已經揚局長程受之領班孫伯虞會同考定優等選手黄爾明張文琪徐雲慶余幹臣四人送部與賽并聞日內卽須起程赴浦與各屬所派電生會集北上 
[杭州]  
　　泗安破獲黨人泗安梅溪警隊統部破獲黨人韓瑞林抄出手槍信函等物習日又獲此案同謀人楊鏡山藍卯坤馮某等三名搜出委任狀多張內塡有敢死團敎練官等字樣押解到部路訊一過當報嘉湖王鎭守使派內河水警第三區翊麾巡艦往梅將韓楊等四人由艦解送到署審訊內容秘密現已報告軍署察核矣 
雜評一 
[告國民（一）（一子）]  
　　我國宣戰發表後各國之輿論多贊許我此舉之得當勗我以城意從事我感之然間亦有出其輕薄之詞加以譏誚者我亦感之以足激起我國人反省而有以自奮也我所最痛心者外人不肯輕加於我之揣測而我國人乃急急焉自暴其醜於外人之前夫所以不惜自暴其醜者不過冀其勿予經濟上助力於中央恐用以壓迫民黨耳殊不知外人之觀察我時局較我國人自視爲眞切助與弗助决非一言所能轉移也况乎中央而果專以壓迫民黨爲事我國人亦自有最後之公論今乃不思及此徒以一時憤激之故致不惜犧牲國際間最大之信用何太不爲國家稍留體面耶吾非謂中央之不可與爭也特以內爭之故而示外人以私招外人之悔辱豈大國之民所忍出此耶嗚呼國人其速猛省 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（八）]  
　　收容敵僑之待遇在滬奥艦中人自經上海縣沈知事在圖書公司舊址設立收容所以來待遇極優其日食大菜係由一枝香承辦上級每人每餐價銀一元二角下級六角每日均在飯堂內同桌共食所內設有浴堂及洗衣作等並雇有侍者五人伺應一切內通奥語者一人通英語者四人統計日用所需每天約一百元之譜該僑民如有出入須領門證報明回轉時刻方可照准查該僑民等初入所時共有七十三人內大副等上級人員十五人餘則俱爲水手等役現上級之十五人中已有十二人另行遷居至楊樹浦下級中另遷者亦有數人目下在所者僅餘五十二人惟該所房屋本設有省立商業學校茲因署假期滿定於九月一日開學收容所則定於本月三十一日遷至日暉橋某校 
德奥僑民之調查前次中德絶交之後所有僑居南市及閘北浦東等處之德人曾經盧護軍使飭由憲兵營調查究有男女德人若干及姓名職業彚造清册以資考核在案茲護軍使署以對於德奥現旣宣戰則僑居本埠之德奥兩國商人自應重復調查有無已經回國抑或仍寓原處本擬仍令憲兵營調查因值戒嚴之時防務甚繁殊難兼辦業已令飭淞滬警廳分飭所屬各區警正詳細查復並飭住居華界之德奥國人迅赴交涉公署所設之檢查所報名備查 
敎育部電之轉行上海道縣各公署昨奉齊省長通電云各道尹縣知事覽准敎育部電開貴省各校有無奥國敎員各屬有無奥國人所設之學校請迅速查明照本部華密願一電辦理並電復等因合電遵辦迅即具復省長齊馬印 
德華銀行之清理字林報云聞星期一日本埠德華銀行啟封後即有該行僱員多人復來清結賬目須費時若干經理始克繕具出入清册又聞有一保險箱內中所儲者並無特别貴重之產業其鑰匙刻已不知何在傳說爲荷蘭領署人員所得云 
贖取金幣之請示封閉德華銀行後由聚康泰康等十三户赴交涉署呈請准贖金幣押欵以恤商艱現已由交涉署會同中國銀行宋行長及財政廳委員分電外交部曁財政部請爲核示矣 
[高樓上試擲炸彈]  
松滬護軍使署稽查員日前在滬杭火車站憑眼線指引截獲赴浙黨人趙烈一名並炸彈十枚一併解署押候訊辦等情已誌前報茲悉盧護軍使因此案起獲之炸彈十枚究竟是否猛烈亟應試驗以辨眞僞特於昨日下午五時派委本署參謀副官等將前項炸彈十枚携至龍華鎭兵工廠之製造無煙藥廠高樓上令工匠將彈向西側空地逐一擲下共擲六枚炸力甚猛其餘四枚遂用他法銷燬禀覆候核 
[憲兵隨車稽查續誌]  
　　松滬盧護軍使因聞黨人紛紛赴浙希圖起事擬於八月二十三日起每班火車撥派憲兵二名隨車稽查其山杭開滬之車亦由浙省憲兵隨車跟查均以嘉興爲止曾誌前報茲悉由滬赴杭火車每日共有五次每次撥派憲兵二名共須十名而每日午後由滬開行之嘉興區間車駛抵嘉興爲時已晚且無回滬車輛則該憲兵不能返滬須在嘉興休息一宵惟嘉興尚無住宿之　應先覓定房屋故由憲兵營張營長昨派排長劉光庭於二十三日先往嘉興與駐紥該地之憲兵商定住宿地點一面由盧護軍使函致路局任局長告明派兵隨車稽查請給免票云 
[駐松軍隊調浙]  
　　陸軍第四師步兵第十四團所部之二三兩營早經浙督軍兼楊師長令調赴浙駐防尚有該團之第一營及十五團所部之第一第二兩營一併留駐松江保護松地治安及松滬路線其十五團之第三營則由該團劉團長派駐江浙交界之楓涇地方茲浙省楊督軍因恐黨人乘隙起事故特令由駐浙之十四團夏團長飭將原駐松江之該團第一營一併調浙聽候指揮 
[小吕宋人購買蘋果之兇劇]  
　　前晚八句餘鐘有小吕宋人五名至楊樹浦路一千二百五十二號門牌水果店內向李桂卿購買蘋果四隻言明價洋一角詎該西人等將果食去後給予鉛質八開一枚被李察破喚到一百四十八號印捕將該西人等一併帶入捕房不料行經老公茂紗廠附近該西人等突然羣起行兇將李毆倒於地並向該印捕爲難該印捕見勢凶惡急鳴警笛該西人等又將警笛奪下並持利刃將行人陸雲泉胸前猛戳一下飛奔逸去迨經該印捕報告楊樹浦捕房捕頭立飭中西探捕馳往追拿已杳無蹤跡該探等遂將受傷人車送醫院療治奈陸受傷過重不及醫治旋即斃命捕房得報復飭包探將尸舁入驗尸所昨晨禀請公共公廨俞襄讞會同義領羅君蒞所驗得死者陸雲泉委係被不知姓名之小吕宋人五名用刀戳傷心坎身死遂塡明尸格升座命將見證李桂卿李錦明盛德標屍父陸阿二及一百四十八號一百七十九號兩印捕二百六十五號華捕等傳案略詰一過諭着屍父陸阿二具結領尸棺殮聽候捕房查明兇手向美領事署起訴 
[土商不忘舊業之召禍]  
　　南翔人張廷芳曾爲土業積有多金在正豐街開設正豐押店詎有匪徒串同潮州人胡惠吾以出賣大宗烟土爲由於二十號午後誘張至新閘孟納拉路一千一百十一號門牌成交張甫經入門忽來匪徒六七人由二人出示手鎗嚇禁聲張將張身畔所帶鈔票洋四千元悉行刦取逃逸事後由張報告新閘捕房立飭中西包探前往出事處察勘一過旋將胡惠吾拿獲拘押昨晨解送公共公廨先由中西包探上堂禀明前情並據張之代表律師投稱此案實係串刦尚有主要數人在逃請爲展期開審中西官判胡押候捕提同黨到案併究 
[恐嚇勒索案展期復訊]  
温州人彭品臣程國英（卽程子平）於七月二十八號書寫恐嚇信函向新閘白克路六百十四號門牌倪黄裳圖詐洋三千元未遂嗣又在九江路倪之友人處向倪詐取洋一千一百元及值洋三百餘元之金表金練被倪報告新閘捕房派令中西包探將彭程兩人緝獲解送公共公廨訊供管押在案昨由捕房傳集一干人證將被告兩人解廨復訊先由原告代表律師投案陳述案情繼由中西包探上堂禀明將被告二人先後拿獲情形訊之程子平延律師到堂代辯聲請展期審理中西官判被告等帶回捕房候再復訊 
[監犯登屋圖逃]  
西門內者普育堂舊址即上海地方分監內中押犯甚多有竊賊曹阿二者曾經審檢廳訊明判决監禁三個月又十五天送往該分監執行在案該犯自進監之後派在廚房中服務本月二十一號天尚未明曹以入廚操作爲由取一菜刀將所釘脚鐐自行砍斷登屋圖逃適爲看守警士王某查見急鳴警笛召集他警四面兜拿即將該犯拿獲察其脚鐐已經毀去乃禀報分監長李允文諭飭將曹押送地方廳請辦旋經檢察官提案預審一過判將曹阿二加釘雙鐐收押候起訴審判廳訊明核辦 
[看守所興工建築]  
　　上海地方審檢廳前在小西門外王家闕路建築新廳業已工程惟看守所尚未建造所以兩廳長袁林二君曾經會議擬將看守所押犯暫行寄押新普育堂空屋內俾將該所原有水木各料拆往起造無如該堂房屋無多未能照辦袁林兩君爰又禀准上台另行撥欵業已添購水木各料雇匠興工限期完竢一俟工畢該兩廳即可遷入云 
[部視學過滬往浙]  
　　敎育部視學錢家治於昨日來滬旋即赴浙視察聞俟該處調查畢事再行回滬視察上海敎育事宜 
[幼稚敎育研究會繼續開會]  
　　今日爲江蘇省敎育會幼稚敎育研究會大會之第二日准下午三時開會預定秩序先由主任報告研究狀况次請余日章君講演幼稚敎育中間並有音樂以娛來賓無論會員非會員届時均可往聽 
[中華法政學校繼續進行]  
　　邑紳黄涵之前於民國元年任地方審判廳長時組織中華法政學校建設校舍於新閘池浜橋大通路禮聘唐文治爲名譽校長另聘法政大家狄梁孫謝健張一鵬解樹强沈爾昌黄鎭磐金鴻翔諸君任充各科敎員一時就學者有二百餘人歷辦至四學期成效昭著嗣因部令停辦卽由省視學臧君祜考察學問按照程度發給轉學證書准予轉學在案現聞敎育部令法律别科有展限至民國八年消息是以徧發信函邀集同志暫假通信處於西門第三區救火會聚合舊時同學並歡迎别校相當程度受有證書之學員一俟集有成數即請神州法政學校加開二年級别科一班以成一簣之功聞邇來投報者已頗不乏人云 
[最近三日之金銀進出]  
　　本埠金融市况仍不鬆動揆厥原因究屬進少出多茲將星期一起至星期三止此三日間金銀進出探錄如下（進口）麥加利銀行從新金山裝來大條銀六十三條合銀七萬四千兩客帮裝來金洋十三箱值銀三十一萬兩又大連灣來銀四千兩洋一萬四千元青島來洋二萬六千元烟台來洋一萬五千元天津來洋八千元甯波來洋一萬一千元長江各口裝來小洋八箱合洋四萬三千元（出口）中孚銀行裝往漢口銀三萬二千兩道勝銀行裝往漢口銀五萬兩台灣銀行裝往大連灣寶銀十萬兩滙豐銀行裝往威海衛洋十萬元廣帮裝往廣東小洋五十二箱合洋十九萬元又洋十萬五千元各客帮裝往青島寳銀一萬五千兩又日本金洋二箱值銀二萬三千兩又往長江各口金條二箱值銀一萬八千兩又現銀三萬六千兩現洋九萬七千元住友銀行裝往漢口寳銀五萬二千兩 
又一訪員報告自本星期一迄今麥加利與滙豐兩銀行所存之大條銀共鎔去二百八十一條目下尚存一千五百三十五條至各銀行裝往外洋者此三日中共有一百五十萬兩茲將出口細數錄下二十號台灣銀行裝往漢口寳銀十萬兩交通銀行裝往無錫龍洋五萬元二十一號滙豐銀行裝往威海衛墨洋十萬元道勝銀行裝往烟台寳銀五萬兩二十二號正金銀行裝東洋公司輪船赴孟買寳銀一百三十六萬兩二十三號（卽今日）東方銀行裝寳銀二十萬兩赴安南又交通銀行裝往漢口寳銀七萬兩至進口銀洋爲數無多故連日銀拆又增至二錢云 
[市立貧民學校定期開校]  
　　南市貧民學校開辦迄今已届九載去年自隸歸市立後校務依舊進行近以學期之始新生報名者日衆由主任袁頌豐君商准學務委員賈督香君於本期起擴充一級並聘敎員二人刻定於二十七日即陰曆七月初十日開校 
[通俗敎育夜館重行開辦P ] 
　　通俗宣講社前議創辦夜學校一事刻擬將前辦之通俗敎育夜館重行組織除由顧君翕周主任外並聘敎員一人以襄敎務一侯布置完善即須開辦其校址仍在南市水神閣樓上學商公會內 
[德育演講會預誌]  
　　本月二十五號晚七時半大東門外普益社開德育演講大會特請江長川牧師演講少年人如何得勝罪惡業經通知該社會員及各機關人員請屆時蒞會聽講凡各界人士前往者該社均所歡迎云 
[東江小學女子部成立]  
　　江灣鎭東嶽廟東江小學校創設至今已歷十一年惟祗有男子部而女子部尚付缺如該處女子學齡及格者衆未免向隅現由該處蘇姓董事黄姓米商共同出資購置校具聘請女敎員徐張兩女士設立東江女子部額定四十名不取學費定於本學期始業校舍係談姓之產不取租金其課程爲國文習字算學修身唱歌體操手工剌繡縫紉等課昨日上午十時舉行開學式職敎員學生及該鎭西江虬江等男女來賓約共百餘人先由黄愼康君報告該校組織成立情形繼由西江女子部贈旗一面紅緞白字爲東江女子部萬歲等字祝賀該校成立末由來賓趙秋心演說洋洋數千言大旨爲女子敎育爲國民敎育之母實當務之急賢母良妻實基於斯云云聽者動容至十二時散會備有茶點以欵來賓并攝影以留紀念 
[進德商業學校開學]  
　　滬南裘家弄私立進德乙種商業學校係由葉千里宓原一葉公權張志鵬諸君所創辦半含義務性質開辦至今成效卓著所有經費均由創辦人員擔茲於昨日行開學禮來賓甚衆頗極一時之盛本學期並由沈慶祺金卓然諸君擔任義務敎授聞現在尚有餘額可補云 
　　法租界霞飛路石牌樓尚賢堂昨發通告云八月二十六日（即舊曆七月初九日）星期下午四時本堂敎務聯合會開會特請演說家戈朋雲演說（儒敎於世界之永久眞大光明與大實益）届時務希各界士女光蒞爲幸 
[交通部奬勵學生之指令]  
　　上海工業專門學校呈請交通部奬懲本校學生由昨奉該部指令云據呈該校木工科學生裘爕鈞黄家齊陸承裕蕙憲曹曾祥黄選青夏全綬陳中正金耀銓電汽機械科學生沈良鑼陳長源倪俟張毅徐謙六專門預科學生吳長城薛清中學生鄒恩潤鄒恩氷翁思益鮑國寳戴哲之張承祜陳良輔曹麗順葉傳六彭昕俞汝金魏詩榮吳繼三顧秉銓劉鼎元高宏勛李果能小學生曹簏正韓恩光等敦品動學成績優良至深嘉慰仰即傳諭奬勉以資激勸餘如所請辦理此令 
[通惠實業公司在京開會記]  
　　通惠實業公司創自民國四年冬茲於本年八月十二號在北京絨線胡同總公司內開第二届股東常會是日午後二時股東到會者四十餘人共計三千八百八十六股爲現收廢分過半數當時振鈴入席議長孫君蔭庭報告第二年度營業狀况及將來計畫略謂本公司經董事會議决先行籌設銀行業於上年十一月在天津設立中孚總銀行今年三月上海分行北京分號漢口通滙處依次成立半載以來規模粗備信用尚著又於天津設通孚公棧開辦以來商貨甚繁存棧抵押咸稱便利現與董事會議定今年計畫擬將銀行與公棧從事擴充至股本一節去年各股東因時局問題不免各懷疑慮故特呈准政府照舊維持現又請准財政總長將股欵性質確定並陳明公司原額五百萬元分年收足三百七十五萬元辦理銀行倉庫轉運保險并隨時興辦各項實業之用云云次爲王叔魯君代表監察人羅雁峯君出席報告公司結算負僨部共該銀洋一百五十六萬九千八百六十五元八角四分資產部共存銀洋一百五十六萬九千八百六十五元八角四分損益部本年共進銀洋六萬二千九百八十八元七角四分共支銀洋四萬五千三百十七元一角七分連併上年移來贏餘洋三千八百七十三元八角八分共餘洋一萬七千六百七十一元五角七分次爲議長報告本年股息八釐一律照發現洋等語各股東均表示贊成當即振鈴散會 
[粤路公司交付收條票摺之愼重]  
　　廣肇公所昨日接到粤省商辦粤路總公司通告照錄如下各股東大鑒日前寄來函件并頭二期執照業經收到即交收股處辦理惟併股章程第四條以發收條之日起三個月爲期方能持條到領正式票摺現各處寄來頭二期執照應由收股處給回收條以爲下日換領正式票摺之據但此項收條與將來正式票摺均極重要誠恐付郵寄上萬一有失於股東大有妨礙且此次滬上股東付來頭二期併股執照極多故擬定辦法凡股東寄執照到公司併股仍應於粤恒覓定殷實店舖可托代領正式股票者函知敝公司由敝公司按照股東來函就近將收條送交該店代收以免寄失之忠如無店舖親友可托或請由駐粤之上海股東代表鄭曜東君代領收條届期并領取正式票摺寄滬俾昭愼重而免疏虞即希查照指定見復以便代爲妥交可也 
[婦孺救濟會之報告]  
　　交涉署日前接准廈門交涉員來咨以厦門警廳查獲拐犯並被拐男女小孩鳳英等二十一名除將拐犯解送福建思明縣嚴辦外所有被拐各人由海船載回上海送交上海婦孺救濟會轉知各該家屬前往認領等因茲聞前日交涉公署已函由婦孺救濟會函復謂被拐男女小孩等於本月四日由海船帶申派人迎提到會一面發交江灣留養院留養一面登報招領已據領回八名資遺一名其餘或因原籍路遠尚未有人認領云 
[解决爭掃地脚之希望]  
　　本埠米業仁穀公所漢帮志成堂與運輸公會爭掃地脚一事雙方爭執迄未解决茲悉運輸公會近又與米業董事張樂君一再磋商由公會提出新章三條一凡運來之貨如有破包缺短斤量歸公會擔負完全賠償一行家號家所出之托樣單扦樣時須先至公會轉單方可扦樣每貨扦樣以三榜爲限一火車運到之貨上棧時貨色走漏由公會雇人承掃以免缺乏惟一切用人歸公會雇用等情米董張樂君因此特發通告邀集南北市全體豆米兩業曁漢帮之雜糧號家等於前日晚間七時假座豆市街果菽堂開會公議到會者一百餘人首由張董宣布開會宗旨將運輸公會擬定新章三條請衆討論經衆磋議之下簽以公會旣允讓步吾輩亦不爲已甚故贊成新章者已有十成之七其堅持反對者已居少數此事可望即日解决矣 
[冷作工業一再罷工續誌]  
　　本埠專做軋花刀之冷作工業因又要求店主增加工資同盟罷工由各店主報告領袖顧壽生邀集雙方會議尚未解决已誌昨報茲悉昨日各工人仍不工作顧領袖以新花行將上市各軋花廠預向各店訂購此刀爲數甚多如被抛棄工作恐屆時無貨可交爰又邀集雙方於下午二時在邑廟該業公所開會顧領袖言昨日與各店東商議每把允加資一分爾等尚不滿意欲如何工人代表王杏生陳金培俞永林陳鶴雲四人謂各工人要求短刀每把（前定工價三分）增加一分五釐長月（前價七分）增加三分牛車刀（前價一角）增加四分應請各店東照允顧　袖再三 
 
 
 
] 

Page 11

 
 
第三張 
磋商各店主祇肯增加半數各工人謂未肯照數增加莫怪工人毫無情面限各店主於三日內答覆如不允准工人等即往外洋工作議至六時仍未解决而散 
[維持內地宰牛公司之揭示]  
　　工巡捐局昨日發出牌示云案據清眞寺董事會董事蔣煇金彭庚哈　函稱竊董會組織內地宰牛公司係屬愼重衛生及挽回利權起見乃自開辦以來各宰户百般掣肘遇事爲難或抗捐不繳或私行偷宰或朦售死牛死馬其中尤以麥興發馬福記爲最狡猾去冬麥興發馬福記均積欠捐欵甚鉅屢索不理控經上海縣公署追繳又馬福記朦售死馬之肉報經二區區長拘押判罰八元以儆各在案今麥興發馬福記銜恨在心唆同姜祥興等出首以捐稅朦混巧立名目任意詐取營私舞弊敎俗不同捐稅分認等詞具控鈞局當奉批示商人姜祥興等禀內地宰牛公司巧立名目由批禀及附件均悉仰候派員澈查並傳諭清眞寺董事明白具復再行核辦可也等因奉此伏查原案規定每宰牛一頭收公益捐五角除年繳貴局洋三百元并公司中須雇用四人每夜分赴各宰坊調查以及派人塡寫捐票收取捐欵種種開銷外餘充務本兩等小學校經費嗣因開辦屠宰稅連驗烙稅在內每牛共繳洋六角自屠宰稅免徵以後自當遵照舊案辦理每牛仍收公益捐五角其姜祥興控以每牛收取六角五分者係因捐數不旺學校經費支絀本年春由公司經理楊筱亭與各宰户商議每牛皮一張收協濟費五分以維持學校之用麥興祥馬福記均熱心贊成自今年以來麥興發僅宰牛八頭共收協濟費四角姜祥興雖屠宰四十餘牛僅收正捐洋二十一元半其餘各户一牛未宰麥興發宰作設在租界牛肉欲銷內地恐有窒碍迭來情商領取捐照除繳正捐五角外因公司距離太遠自願認貼驗宰車力一角乃不謂始而承認繼而以此爲藉口居心險惡莫此爲甚且馬福記今年一牛未宰姜祥興吳俊記等户從未在公司屠宰牛隻並不相識今亦居然列名以捐稅朦混呈控推其狡計無非麥興發馬福記藉報私仇排擠公司將來可逹朦言死牛死馬暢所欲爲之目的在若輩祗知各營私利不顧公衆之衛生其心實屬狠惡但皮張協濟及驗宰車資兩項因司賬人愚昧無知不諳功令併入正捐收據之內辦事手續殊覺不合董等以此兩項今年僅收一元二角空負不美之名實於公司無補除令公司楊經理將此欵退還並將司賬不力之人立予斥退免其藉口外茲奉前批遵將呈報實在情形具文呈請鑒核作主俯賜仍照舊案辦理勿予分認以重衛生而維營業不勝感戴之至等情據此查該董事等函陳各節核與派員查復情形尚屬相符惟該公司所收皮張協濟費及驗宰車資兩項旣未來局備案而所收之欵併入正捐收據之內該司事等手續不清殊屬非是現據聲稱已將司賬斥退並將協濟費及騐宰車資兩項退還捐户姑免置議嗣後務須督同司事妥愼辦理不得稍涉疏忽並有抑勒情事致干未便合行牌示遵照母違切切此示 
又批商人姜祥興等禀請分認捐欵由禀悉此案現經派員查明並據董事蔣煇等具禀到局惟該公司司事等辦事手續不清殊屬不合業已明白牌示在案所請應母庸議此批 
[李督軍接任之知照]  
　　江蘇特派交涉公署昨得江蘇李督軍來電略謂大督軍奉令督蘇業於本月二十一日接印視事合亟電知仰卽轉飭所屬一體知照云云同日奉齊兼督來電本兼督軍於本月二十一日交卸督軍篆務合電知照 
[丁士源來滬之一瞥]  
　　中央政府特派丁士源來滬與軍民領袖會商要事業於星期一（即二十日）到滬與盧護軍使接洽當晚卽起程回京復命 
[揑寫信函之敗露]  
　　有薛谷侯者前央友人程某介紹薦在滬城勸業場爲收票員並付押櫃洋二百元但此欵亦由程爲之墊付及至舊曆五月間彼此因意見不洽薛卽辭歇生意至六月初二日薛揑造程之信函向勸業場索還押櫃當經該場司賬左振卿付還洋一百五十元尚少五十元約定緩日來取事爲程查悉以薛不應揑造信函立向該場聲明並請將餘洋止付及至前日薛又向勸業場硬索餘欵由該場鳴警拘送一區二分駐所王警佐以僞造證據係是刑事當卽傳到左振卿連同僞信並薛谷侯併送地方廳將薛收押候傳程到案訊究 
[匿名信函之挑撥]  
　　湖北人秦松林向在浦東三井碼頭爲小工頭目前日接得郵遞匿名信一封內稱伊妻王氏每晚往劉五茶肆內聽書與說書人李爕棠有私通情事若不及早管束勢必被其拐逃等語秦接信後怒不可遏當即糾同數人擁至劉五茶館大肆咆哮擊毁茶壺數把當經三區二分駐所崗警到來將秦夫婦連同李爕棠劉五等拘帶至所於昨日轉解三區經解警正訊悉前情以秦兇蠻太甚判解地檢廳訊辦 
[輪船上查獲烟證]  
　　淞滬警察浦江水巡隊潘隊長因奉徐警廳長訓令以現在戒嚴時期水陸兩途均應注意防備並須隨時嚴查往返船隻凡遇浙省小輪來往此間者最宜認眞查察以免潛藏匪徒挾帶違禁物具等因業於每日派小輪汽船等在浦江南北實力巡察前日午後有赴浙省之某小輪船將欲開行水警卽上船查看各客行李有無私運禁品旋查得泰潤豆行內寓客李楚材帶有烟盒及烟泡數十枚亦係違禁之物卽行拘解水巡隊問明轉解警廳司法科預審本擬移送地檢廳訊辦嗣由某商董代爲懇情姑准從寛罰洋十五元充公烟盒烟泡没收 
[破獲賭博機關]  
　　寗波人戴榮林（混名小裁縫）邇在浦東爛泥渡自來火廠附近租賃房屋與伊妻父忻某合股組織花會聽筒雇用航船多人四出糾人入賭受其欺騙者指不勝屈昨經三區警署劉巡官訪悉密飭暗差巡警前往拘拿詎小裁縫消息震通早與忻其逃避他處僅獲下手王阿福一名並在其寓所抽屜內抄出打花會之字號十餘張賭簿二本手摺三扣以及算盤硃筆等件併帶至署押候緝獲爲首之小裁縫及忻某等到案再行解究 
[小茶館女主聚賭]  
婦人譚陳氏在北西藏路開設小茶館聚賭抽頭茲被捕房查悉禀廨出單昨將該氏傳至公共公廨經中西官訊供違章屬實判罰洋二十元充公賭具銷燬 
[河港內發現屍身]  
　　本邑西南鄉北橋相近河中昨晨發現無名男屍一具當爲鄉人查見報告地方警察第二區警局深恐該屍生前有遭人謀害情事未便擅殮諭飭地保李浩榮查無家屬至地方廳禀請相騐午後由林廳長委派葉檢察官毛檢職員等乘坐火車下鄉相驗 
[嘉定逃犯逮捕]  
　　張杏生前在嘉定縣因犯竊案禁錮該縣監獄於上月問脫逃來滬匿居閘北烏鎭路前日由嘉定縣公署派法警陳國貞至滬請由四區警署加派探警將張逮獲解經司法科研訊一過判交來警帶回歸案究辦 
[車行主欠債潛逃]  
　　朱生榮董端甫劉阿二顧姓等十餘户同至法公堂控稱在法新租界長浜路開設車行之李順生與商人等往來交易及借欵等項爲數甚巨向之索討延約不還茲於前日將行閉歇人亦避匿請求飭提到案訊追等情中西官判先將生財拍賣一面飭提李廳生到案訊追 
[醉漢尋釁行兇]  
　　婦人傅顧氏在閘北光復路開設理髮店其夥周和尚時常酒醉滋事業已歇退前日周又飲至爛醉向該氏尋釁由同店徐三保上前解勸詎周奪取髮剪戮傷徐之胸膛被四區崗警拘入區署押候訊辦 
[父子同惡相濟]  
　　湖北人周壽來昨奥其子周池榮在楊樹浦威妥瑪路向伊堂兄周田章硬索洋五十元不遂突出利刃戳傷頭額當經周田章之妻王氏投報楊樹浦捕房派探李和卿將周父子二人拘入捕房管押一面將受傷人車送醫院醫治 
[婦人毆打小工]  
　　甬人管張氏昨在文監師路不知何故將工部局衛生處小工宋長生兇毆被宋喚到一千二百五十七號巡捕將氏拘入捕房經捕頭略詰一過謙飭押候解廨請辦 
[包車撞傷小孩]  
　　前日上午九時二十五分有漆作學徒周阿福行經法大馬路適有徐姓包車夫拖車奔來遽被衝撞跌傷腿際旋由華捕帶入捕房着送仁濟醫院醫治包車夫交保候核 
[三人串拐兩女]  
　　新閘路四百四十一號門牌姜倍卿之十七歲女兒阿二及一千九百三十二號門牌奚順全之十六歲女兒阿娥被住居西藏路四十二號門牌之蘇州人王德明與葉桂生及繅絲女子金銀珠串誘至晋陞客棧內住宿後復帶往南京販賣經姜奚兩人偵悉報請新閘捕房派探將王葉兩人與女子金銀珠一併查獲昨解公共公廨請究先由姜奚兩原告投案訴明伊女被拐情形訊之王供被告之女與金銀珠同在絲廠做工是日一同出外游玩現隨某某二人前往南京等語並據中西包探投訴在晋陞客棧內將被告男女三人查獲各節中西官判被告男女仍分别押候函請南京警廳移提人證到案再核 
[拐匪無可推諉]  
　　救濟會偵探曾經拘獲串拐女孩陳林珠男孩來金之拐匪王洪卿李榮生二名押送地方審檢廳訊辦在案昨日午後經端木棻推事官會同沈檢察官開庭辯論該會將陳林珠送案備質訊據陳女供年十三歲貴州人此次實被王李等串拐到此質之王李供詞推諉問官曰爾等在檢廳預審時早已供明今若從實供明尚可寛宥王李始俯首求恩問官會商之下判令分别還押候辦陳林珠仍送該會留養候查傳家屬來案具領 
[不認私售車輛]  
　　車行主態四海至法公堂控稱日前由張英春前來承租值洋百餘元之黄包車一輛詎竟一去不返當由商人查悉已被張私自售於某處得洋化用直至前日始在途中遇見故此扭案求請訊追詰之張英春供車子實係失去並無售賣情事聶讞員判張還押候查明再核 
[僞造支單之懲戒]  
　　湖州人周吉初因欠馬車夫朱金壽丁仁全等車資於日前私刋兆豐錢莊圖章揑造銀一百六十五兩之假支單向朱等混用當被察破鳴捕將周拘解公共公廨訊供管押在案昨晨由廨復訊朱丁兩馬夫上堂訴明前情請追訊之周供詞支吾中西官以周不應揑造支單判押西牢三月以儆 
[巡捕知法犯法]  
　　同春茶棧經理俞國華指控美捕房一千零零八號華捕陳阿六串同小車夫林阿金陳阿林在天潼路　開茶葉箱竊取茶葉等情由探將被告三人拿獲拘押昨解公共公廨經中西官研訊明晰以陳阿六旣充公役膽敢串竊應加等治罪判押西牢一年陳阿林押半年林阿金押三月分别示儆起案原贓即交原告領回 
[法捕房拍賣充公貨]  
　　法總巡捕房各包探陸續吊獲贓物及存儲捕房充公之物件凡無失主認領者向例每年分兩期拍賣變價昨日下午二時半爲夏季拍賣之期由寶和行西人經辦就捕房隙地上逐件拍賣 
[夥友私取銀洋]  
　　北四川路六十三號門牌某號夥莊培基因私取鐵箱內現洋被店主陶雲堂查悉於前日報告捕房派探將莊拘押昨解公共公廨經中西官研訊屬實判押西牢三月以儆 
[深夜追獲竊賊]  
　　竊賊周福生於前日深夜見朱桂樹家矖檯上有香雲紗短衫袴一套即由牆上扒至曬檯竊取而逸當被朱察悉下樓追捕至馬路口始有巡捕到來帮同追獲抄出原贓拘入捕房昨解法公堂原告投訴前情請究訊之周福生供認竊衣不諱判押三禮拜以儆 
[贓賊均被查獲]  
　　竊賊沈裕庭前至法租界開泰祥烟紙店內以購買香烟爲由乘隙竊取强盜牌香烟二大匣而逸後由店主報告捕房飭探潘瑞福將沈緝獲並在收贓人吳永春處吊出原贓帶入捕房昨解法公堂請訊原告投訴被竊情形求究訊之沈裕庭供認行竊後售於吳永春得洋二元不諱吳永春供此項香烟係向沈買下是實判沈押十四天吳罰洋二元贓給原告領去 
[汽車發火自焚]  
　　法新租界環龍路某姓家汽車間內之汽機於前晚九點半時不知如何忽然爆裂發火由瞭望台鳴鐘告警卽經救火會皮帶車到場撲滅焚燬汽車一輛房屋未損事後捕房飭探許福卿前往將汽車夫帶入捕房聽候查明核奪 
[募捐建醀之惡習]  
　　每届陰曆七月每有一般好事之徒以賑濟無祀孤魂爲由向各舖户醵資建設孟蘭盆會從中漁利實爲地方惡習上月間曾經淞滬警廳徐廳長先期出示嚴禁並通令所屬各區署所警正警佐一體禁止在案前日閘北長安路廣靈庵僧人文理奥當地居民合夥募捐建醮晚間舉行蘭盆勝會鑼鼓暄天游行街市各會首手執長柄燈籠興高彩烈哄動無知婦女紛紛往觀途爲之塞四區崗警恐人多肇禍歸報姚署長立飭長警前往阻止詎該僧恃蠻不服各會首亦仗衆抵抗與長警等爲難因將僧人文理及客師學忍拘入區署押候訊辦 
中華職業敎育社通訊 
[林文鈞對於實行職業敎育之意見]  
（摘要披露） 
　　鄙人對於職業敎育實施方法以爲不可不注意者約有兩端一爲改良我國固有之實業一爲仿製他國流行之器械由前之說可以擴充我國之經濟由後之說可以挽回我國之權利 
何謂改良我國固有之實業即以絲茶兩項言之非我國行銷外洋最大之實業乎今因率由舊章不加精製逐年銷場爲之遞減吾恐循是以往行將完全失敗而後已何以故曰無敎育以輔助故然執此輩而施以敎育彼必掩耳而走更何從語以改良之方法今由敎育而注以實業智識必收事半功倍之效亟宜乘此推廣職業敎育之際注意此點從事改良不獨個人之生計活潑并可恢復舊有之利源固不僅應本國社會之需要爲盡職業敎育之能事而已也 
何謂仿製他國流行之器械今之提倡職業敎育非一方面爲個人謀生計一方面爲社會應需要乎然起視我國社會所流行之物除衣食外類多船來品不論其大者姑以普通流行品約舉一二以概其凡警如雨天之洋傘物品雖小應用實繁叩其來源非自歐美即由日本從未見有我國自製者又如時計之鐘表平均計算每人每家均備一具銷場之廣可想而知然吾國僅知修理而不能製造即此一項漏巵可懼苟能從事仿製年可獲利甚鉅且能挽回已失之權利亦職業敎育所亟應注意者也 
雜評二 
[土商被騙案（步陶）]  
　　土商張廷芳之被騙刦案刦者誠詭譎而被刧者亦自有其致刦之道矣夫張以土致多金因而爲人注意當早有所覺齋倘能力自防閑以專其志意於新營之正當營業謀我者縱不必以此而遽綴其野心而吾身旣自安本分强暴之來奚必其無預防之策且卽曰防無可防亦安至以四千元之巨欵躬自責於謀我者之手而莫可如何可見天下事惟有所貪者乃終爲人所兼亦惟舍正道而不由者乃終自揄挪於鬼蜮之世界也嗚呼張廷芳之被刦其足警醒一般人之利令智昏者蓋不少矣 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[反乞巧文] [  漁]  
　　民國六年夏曆七月七日夕陽欲下清風徐至鮮溪漁叟迺披輕葛躡草履坐匡牀以納凉於庭際見童子數人設几筵陳瓜果若有祀事者然爰問之曰汝儕何爲者也童子曰今夕爲牛女二星渡河之辰蓋將循乞巧之故事也余曰嘻汝惡用巧爲哉今夫巧婦不能爲無米炊巧妻每常伴拙夫眠文巧者多窮於世藝巧者恒厄於天推之若鸚鵡以巧於語言而遭雕籠之閉援猴以巧於演劇而受縲絏之刑蜘蛛以巧於織綱而鮮砲食之候春蠶以巧於作繭而罹鼎鑊之烹此皆巧之賊其性而戕具生者也汝亦安用巧爲哉且汝或謂巧雖無利於已而尚有益於人乎不知夫犧樽青黄爲木之災者巧匠之所貽也錦繡纂組以害女紅者巧婦之所爲世史公身下蠶室李賀嘔出心肝皆巧於爲文階之厲也李斯備具五刑　錯朝衣斬市皆巧於設謀基其葘也他若輪船輪車瞬息千里以致工疲於肆商疲於途者皆巧於　械者作之俑也潛艇飛艇殺人億計以致子哭其父妻哭其夫者皆巧於製造者啓其機也甚至突梯滑稽如脂如韋攘權奪利植黨營私以致釀成今日廉恥置喪盜賊公行之風俗者皆巧於仕宦者爲之禍胎也然則巧之爲害大矣汝亦何用巧爲哉余今且勿論其他即汝所謂牛女二星者非所謂上天之列宿能以巧與人者乎乃跡其所負不過十萬聘錢耳然且郎耕一犂妾織一匹相思相望永朝永夕經歷幾千萬年曾不能盡償其值不過趁此七夕之一宵憑靈鵠之雙翼暫叙片刻之歡娛餘則皆傷離而惜别曾不若　畔之耕夫田間之蠢妾何慮何思不知不識陽倡陰隨夫耕婦　咏白首之同歸歷百年如一日以是可知大智若愚大巧若拙相見何如不見不過自解而自嘲有情爭似無情可悟即空而卽色是彼二星者尚不能以巧自庇其伉儷將何以應汝之所乞童子莫對逡巡而退時則銀河不波織雲似羅諒此時之牛女已駕雲軿而相遇似聞雲中笑聲吃吃如嘲余之固執（三） 
栩按此篇本應刋於明日惟恐一般笨伯預備乞巧特先刋布寗學笨鳥之飛雖不應時母笑寒鷄之呌 
家庭常識 
辨漆將漆滴於紙上（洋紙無效）若無滲暈之油影者即是純漆 
藏月餅中秋月餅餽贈者多毎易敗壞可用報紙包好置稻倉內則經久不壞[  成安明]  
去畫紙油污用實心饅首剥去外皮切成半寸厚之片一一拭之雖灰塵積滿顏色變黑者亦能復白如新不獨能去油污痕也[  補白]  
去衣服霉污可用軟布蘸牛乳擦之卽除 
番瓜汁以結而未熟之番瓜擇其嫩黄色者摘下貯壜內搗爛成汁可作湯火傷之需且藏久亦不生蟲臭 
白玉簪花粉取其含而未放之朶摘下用銀鍼在梗下將花心剔去灌以宫粉再將所剔花心之原口處以線纒紥盛碟內隔水蒸之去花取粉密置器內用以搽面可免生斑點[  夢覺] 郤酬 
香烟醉吸香烟過量必醉醉後昏眩實過於酒可將鹹橄欖以沸水泡湯飲之即醒或靜臥數小時亦可解醉[  壹衣]  
膠質污衣夏日所用捕蒼蠅紙偶着衣服膠即黏着不易洗去若洗以酒精膠即溶解然後再用肥皂於清水中洗滌自可除去[  朱哑生]  
集益錄 
　　再答二十一問頃接杭州中國顔料廠主任王君雅馴來函云紅莧菜紅鳳仙花夜嬌嬌胭脂草紅蘿葡皮及其莖葉與桃梅杏李等果實與香椿藥臭葉皆可製成近日最流行之直接染料因其中含有一種花色素又名花青素西名阿蘇香（ＡＮＴＢＯＣＹＥＩＮ）凡遇亞爾加里或中性鹽類加石灰水或柴灰水或炭灰水或食鹽則爲青綠色（卽洋綻青中國綻青類似物）加酸如酸醋或烏梅水或白礬水則變赤色斯時更加鹻或石灰水則赤色又變青綠色再加酸則青綠色又變赤色故可製造學校中所用之紅試紙及藍試紙其性不溶解於水而溶解於高梁麥酒及酒糟或白醋中今欲鑑别紅莧菜紅鳳仙花等之果合上之反應與否可取其截片或榨取其汁少許加鹽酸百分之一則呈赤色加苛性鉀百分之一卽爲綠色加白礬百分之一立變青色固可一一實驗也試取最紅之紅莧菜或鳳仙花等洗淨榨取其汁更加沸水榨出其汁用烏梅水或鹽梅水或酸米泔水傾入此紅汁中卽爲酸性還原劑之酸化劑煤染劑更用稻草灰湯或雜柴灰湯或土碱水或石灰水傾入此紅汁中則必變綠色藍色青色褐色黑色因稻草灰湯等之鹻性還原劑之酸化劑加大太少故仍如亞尼林黑之酸化劑酸化而成黑色若稻草灰湯等加之甚多則如亞尼林黑之遇鹻性還原劑之酸化劑或汗水或酸質仍由黑色褐色而還原爲青色藍色綠色黄色以至靛白色而漂白故於此液中染色可以白礬水或五倍子水或烏梅水浸過夜之布帛毛皮革人造革加酸染之爲淡紅色桃紅色也（未完） 
長篇小說 
[寫情小說柳暗花明錄] [  常覺小蝶天虛我生合譯]  
第三十六章（一） 
　　此人之來實出意外三人亦皆愕眙不知所措而其人已舉步入室直趨裘狄斯前厥狀大似馴獅之人徒步而入獅圈態度嫻熟若有所恃維廉首先言曰汝爲誰何故入此室中其人聞語因視羅倫薏德然後言曰先生容我告汝言時以手捉裘狄斯之領裘狄斯被驚而醒全身戰栗如受電氣其人曰汝可言我爲何人裘狄斯但哀嘶求釋勿復能言其人因顧薏德曰然則女士當猶識我時薏德驚魂未定一手緊握羅倫微聲曰識之汝即月夜田中人也其人曰然當時伯爵聞我言報伯爵且笑以爲不過獅鼠之故事耳今此故事竟成事實夫我鼠也伯爵今被獸困是正鼠子圖報時矣言時逼視裘狄斯曰狗汝敢動者立殺汝因復擲之於地慨然向羅倫曰伯爵我名爲誰亦不必告唯我實爲銀行司事人數年前曾嫟一跳舞之女郎一見傾心遂爲顚倒當時人皆謂我愛情深而今思之我實癎發耳故不期月已娶女入室於時吾尚有錢供其揮霍故不遭白眼及後乃知吾所娶者直非妻室乃一魔鬼耳彼旣厭我即復别有新歡又苦爲我所拘束不能逞其自由則向我求去我殊不允而今思之亦太憨也一日薄暮吾自銀行歸則已有人伺我於門捉我肩曰汝非某耶答曰然則曰佳正欲捕汝汝僞簽支票今罪發矣吾初聞而大愕及後始知票實吾妻所簽而告發者即其所歡之人然十四年之徒刑則吾躬受之矣吾初猶不怨彼入獄之後即致信與彼求得一面永訣則吾死亦甘豈知書往不報音跡杳然吾乃大憤誓必報復乃越獄而遁不期路遇伯爵女士此中殆有天焉旣至倫敦覔妻不得聞其已赴鄉村及蹤跡而往則已不知所之復歸倫敦乃大病不幸不死越三月而愈無以爲生計乃在沿街求乞以度孤苦之日一夜果遇吾妻與一男子自劇場中出吾爲呼車尾之直至其家自此日始吾遂無日不追隨左右察其行動又一日見於公園方與伯爵同車吾視伯爵狀態似頗侷促而女則狡獪之色盎於面似有所挾足以制伯爵者唯其所挾爲何則吾不知故吾極欲一探其究竟而今日竟大白矣言次則展其瘦頰而笑又曰頃在門外於彼所言吾已聞之歷歷彼之挾以制伯爵者不過爾爾則是吾力固足爲伯爵助也言次乃力握裘狄斯之肩衣咄曰惡魔汝今言之汝果爲誰之妻其聲至厲乃使薏德震駭而羅倫則喜極欲狂直抱薏德於懷呼曰吾愛聽之彼蓋彼人之妻也維廉亟曰先生汝與此女結婚乃在何時其人曰距今十二年矣羅倫喜曰然則先我二年裘狄斯誠汝妻也維廉不禁額手曰亞孟不意帝力乃足以濟人事之窮（未完） 
 
 
 

Page 15

 
 
   
 
 

Page 16

 
 
   
 
 

Page 17

 
 
第五張 
老申報四十年来之囬頋尊聞閣選 
四十年前之絲茶 
論販賣假茶（見本報癸酉年十一月十四日） 
　　中國出洋之貨莫大於絲茶兩種絲僅產於廣川江浙四省茶則產於三江閩浙湖廣七省而廣西四川雲南之茶不與焉故茶之利尤大於絲然必貨眞價廉而銷售始易若價則必欲取盈而貨則又欲作僞本欲欺人而適足害已又何益哉近來出洋之茶日漸作僞故英國一切飲茶諸人往往互相驚詫詳品其質與味始悟近日茶葉每多用毒料以假成亦無怪各新報紛紛責論也查英國有例凡賣物供食者不可夾入别料於內犯者盡以該物入公販賣者亦應受罰乃邇來竟有零碎小店以閩廣所賣之茶英人所稱爲概巴者一種賣供衆用被有識者查出雖以茶爲名其實多　他料所成如夾以沙鐵靛青銅綠蛤粉等物是也因以吸鐵石試其茶乃有四分皆被石吸出知其夾鐵爲不少矣事聞於官而店主卽罹例責店主冤之曰此茶實係買諸大商非我所假作今獨歸咎於我此何理乎事旣敗露好事者遂窮究之大商存棧之茶類此者其計一千萬磅以斤核算合七萬五千擔衆人以爲照例應當旣行入公燒燬大商乃懼力辨其由曰此茶係歷年所運至者國家已歷年征其稅矣彼時征稅放賣一旦反欲入公此又何理乎衆論紛紜不一尚未知究竟或曰此後凡有茶葉入　應查明眞假純眞則放行雜假則入公現存舊茶或入公或許轉運他國其事萬不可寢以後應嚴定章程種種僞茶明年西商斷不敢買也比事在閩廣諸商實應注意若不謹愼於前必致受累於後辦茶各商務須互相告戒不可再生射利貪財之念也蓋以大局而論雖尚無大弊然上海已有假作還魂之茶者此茶今年已發往英國者共有三百七十箱英官查出均已半爛照例入公函商有此苦衷其無心再辦概可知矣前日上海海關查此還魂之茶禀知關道斷令入官燒燬吾聞之深美其能得治體蓋杜獘始能興利也查運茶出洋實爲中國諸貨之巨孹若不整頓茶色日壞敗累通商之事實莫大焉向者惟有中國產茶今則印度所產實已不鮮並得精製之法據言印度茶一斤可敵中國茶二斤也旦茶皆純粹毫不夾入假料西商較量二茶優劣耳聞華茶日僞則必棄此就彼以冀避假得眞此亦人情所必至果爾則將來華茶必滯銷矣夫絲茶二物中國大利之所在也今盡勞心作僞以致自失大利豈不可惜我勸華商之賣茶貿絲者必須精益求精愼之又愼始能見信西商利市三倍不然將使中國大利盡爲印度所得願華商勿自塞中國之利源而反爲外邦所譏訕也（２） 
　　假茶棄海（同年十二月十三日） 
江海關稅務司據水巡捕拿獲假茶將船户解道檄發租界會審委員陳司馬審辦惟追提貨主已逃避未獲現陳司馬訊明船户並不知情業予保釋所有復在棧房起出假茶（卽還魂茶）數千斤已禀道知照稅務司查照向章凡有假茶均有輪船帶往吳淞口外棄諸海洋前日已經會審公堂先將成包者二十多件飭差押送海關照章抛棄尚有起到散囤之茶堆於公廨大堂約三四千斤亦將陸續抛棄矣（２） 
　　尊聞閣筆記 
朱烈婦傳（見本報壬申年六月初四日） 
杭垣庚辛之變士民婦女以不屈被戕者數十萬計而其死志素定遇難尤慘烈者則余戚朱烈婦其最也烈婦曹氏錢墉人適同邑朱梅伯茂才世籛庚申二月杭州不守梅伯懼貽庠序羞以一子一女囑烈婦曰以是區區者爲若累矣烈婦泣受敎抱携子女潛伏他所梅伯遂　賊鋒時賊踞城不久搜牢未遍烈婦雖懷熓然志决而事未逼因得以無恙顧念夫死誠爲疾首痛心然夫所死者義也則又笑慰之曰夫以義婦以節他日再有不虞當相從泉下無玷也及辛酉秋杭城再陷先令其子隨乳嫗東渡未出城爲賊掠去嫗復來携其女時隣右婦女共慫息避寇烈婦固不可曰吾在室遇賊死耳出門遇賊亦死耳無寗其在室也衆共掖之行至鼓樓前猝遇賊驅衆婦女若羊豕烈婦乘問急以首撞鼓樓石柱上血溢腦流而首尚抵柱上植立不仆羣賊見之亦咋舌驚嘆云其族中朱金粟之妻仇氏妾周氏及一子亦同時赴井焉嗚呼朱氏爲錢塘世族熏陶漸染大抵皆禮義之風然非立志素堅又烏能取决於臨時以成其爲烈哉是亦可以傳矣 
贊曰武林山水清華人物亦多文弱乃遭逢大亂或則慷慨捐生或則從容赴義即婦女之决脰沈溺者前後亦不下十萬人噫殆可謂難矣採訪忠義局中撰有忠義傳略搜羅亦略備矣若烈婦者不宜在表揚之列也哉（２） 
 [L文苑> 
[江南秋感（見本報癸酉年十月十三日）]  
（吳門馮歌魚） 
　　戰鼓神州日夜催白門殺氣黯難開銷沉鐵鎖空高浪殘缺金甌弔古臺半壁江山悲炬火六朝宫闕付蒿萊凄凉一片秦淮月曾照庚郎作賦來 
寒江長抱石城流白下烽烟阻客遊盡漿人遙桃葉水玉簫聲斷板橋秋西風戰骨埋荒苑夜雨飛燐上綺樓勝地繁華眞一夢嗚嗚笳吹咽蘆洲 
十年烽火動江關刁斗聲高戰血殷落日旌旗搖鐵甕秋風鼙鼓響金山受降新入菊萄貢破虜空期苡薏還册萬征人歸不得天涯回首怨刀環 
當日腰纒跨鶴遊玉簫聲裏是揚州笙歌十里珠簾歇粉黛千叢畫閣秋螢苑凄凉騰燐火鷄臺寂寞變蒿邱年來刦火兵　後風雨雷塘訴髑髏 
右詩爲吳門馮歌魚所作歌魚不讀書好吟咏遭亂後貧無立錐地不得已爲餬口計充蘇撫署宣傳之役非其志也附存其詩使海內士夫讀其詩知其志因憐而敎之歌魚幸甚胥母山人附誌（１） 
神話 
[遇仙贈丹（見本報壬申八月初一日）（凌德嘉）]  
　　王虛翁者湖州烏程縣人號筠窗世居郡城館驛河頭信奉吕祖不一代矣曩嘗預合藥肆中所未備之救急丸丹玉雪救苦丹純陽正氣丸以及損傷狗　藥等類施送不謀利亦不計功吾湖人咸謂王筠窗可與蘇州謝蕙庭媲美云兵燹後家計寥落而且醫藥貧苦者則仍不少懈洵一鄉之善士也同治十一年七月二十三日伊子號漁舲者於是日午初時在館驛巷下段地方忽路遇一老翁呼曰來來哈哈我有物贈你老翁卽在腰帶之左掛有藍布小鈔馬袋中上口取一枚下口又取一枚授之乃是胡桃二枚色白大而且鮮漁舲接時向問作何用處即曰你取往家中自有用場叮囑其中有物不别而去漁舲携到家中禀知虛翁以爲湖州從無新鮮胡桃事出奇異旣云有物在內何妨用鎚敲之桃甚堅固鎚之數下始開異香滿室座中人客聞之駭然第一枚肉色紫衣肥潤並無他物第二枚更堅鎚至六七下乃開看右半片亦紫色肉無物左半片一半有肉一半夾生膜撥開膜突見一丹嵌其中狀如古老時銅鈕大有金色銀色大小斑點不一奇香馥郁莫可名狀時虛翁敬詣郡之天醫道院請珓卜之叩問此丹是否卽昔日純陽丸中所用之九鳳丹乎竟得聖珓可見思之思之鬼神通之孰謂遇仙誠難事吾恐仙之度人更難於人之遇仙也王虛翁信心奉道力行善事殆亦近乎仙矣焉得不有眞仙遇之哉（２） 
雜錄 
　　治癬以黄蜂窠一個（愈陳愈妙）將明礬塡實孔內放在瓦上用熾炭焙焦露一宿後研末醋調敷於忠處數次即愈解河豚毒食河豚中毒治法甚少惟橄欖煑汁飲之可解治痢建蘭花浸燒酒治痢疾甚效（鴛湖鏡秋）（２） 
 
 
 

Page 18

 
 
   
 
