# 1918 - 53 - 4916176

 

Page 1

 
 
   
 
 

Page 2

 
 
時評 
[其意何居（冷）]  
　　近時時局往往使人無從深究者盖以每有一事之發生常不知其意之何居也即如此次張作霖之刦械進兵其所爲何等重大反常之事然其何以必須出此則誠百思而莫明其故者援倪抗馮飾詞也然倒馮助段亦未必眞想也然則其意果何居乎我嘗默審之武人之識見粗淺而利用之者又復昏穉而輕狂於是此半有意識之舉動常勃發於國内其或然歟 
[命令]  
　　二月二十八日大總統令據張懷芝曹錕倪嗣沖張作霖孟恩遠鮑貴卿趙倜楊善德閣鍚山陳樹藩李厚基王占元姜桂題田中玉蔡成勲盧永祥張敬堯等電呈雷震春張鎭芳歷居要職卓著勤勞名罣刑書材有可用請暫行釋放飭赴前敵効力等語雷震春張鎭芳著卽暫行開釋發交曹錕軍前隨營効力一俟軍事完竣再行聽候處置此令又令署司法總長江庸呈請任命李震彝沙彥楷爲京師高等審判廳推事均照准此令又令内務總長錢能訓呈准江蘇省長齊耀琳咨請任命齊英　胡兆瓊孫傅柷莊鵬九試署江蘇水上警察第一警正宣　章宋世松試署江蘇水上警察第二廳警正均照准此令 
専電 
[北京電]  
　　馮派何宗蓮赴奉與張作霖面商撤回軍隊以釋各方之欵慮（一日下午一鐘） 
[北京電]  
　　張作霖派代表劉恩鴻來京謁馮報告奉軍入關情形馮定令午傳見（一日下午一鐘） 
[北京電]  
　　王占元曹錕聯電中央歷陳奉省不須出兵之理由請速勸令調回（一日下午一鐘） 
[北京電]  
　　參戰督辦處今日成立開會議參謀處長靳雲鵬軍事處長羅開榜機要處長張志潭外事處長陳籙各總長爲參贊次長爲參議仍擬練兵但欵未籌妥尙難進行（一日下午五鐘） 
[北京電]  
　　今日閣議（一）西北問題報告鮑貴卿電極多内容秘密（二）臨參兩法施行細則通過（三）鹽政條例通過（四）雷震春張鎭芳發往軍前効力即日發表（二十八日下午九鐘） 
[北京電]  
　　張曹報告兵前進武漢仍難免戰（二十八日下午九鐘） 
[北京電]  
　　海軍劉次長謁元首因程氏被剌復申收撫海軍之請馮頗以爲然擬令劉赴滬一行（一日下午一鐘） 
[北京電]  
　　參陸兩部與段督辦會商决定趕調得力軍隊赴黑吉邊界助防此項軍隊擬就奉晋兩省抽調（一日下午一鐘） 
[北京電]  
　　俄使偕霍中將昨謁馮商中東鐵路辦法及出兵問題（一日下午一鐘） 
[北京電]  
　　我國防西北費急切無着銀團方面有善後墊欵提議欵由日本墊出曾談一次未有眉目（一日下午五鐘） 
[北京電]  
　　霍將軍來京欲運動東清鐵道獨立（一日下午五鐘） 
[北京電]  
　　俄使昨謁元首内容極秘（一日下午四鐘） 
[北京電]  
　　政府將予黑新兩督以外交特權（一日下午四鐘） 
 
 
 

Page 3

 
 
[北京電]  
　　陸外長欲辭職但不成事實（一日下午五鐘） 
[北京電]  
　　日某師團之某某三聯隊已出動川村元帥等巳西行並命西伯得亞日僑回國（一日下午四鐘） 
外電 
[哈爾濱電]  
　　俄國前交通部次長俞斯特魯戈夫氏曾經臨時政府派爲辦理西比利亞運輸事宜之委員今率帶屬員前赴北京此行與重組西比利亞路線事有關西米洛夫司令由滿洲里電稱過激黨不許火車赴俄業有四日故滿洲里以西之車行不得不完全停止哈埠中東鐵路局接到俄京來電囑令預備専車以便由滿洲里裝載駐俄美日暹邏巴西諸國公使等共一百四十五人開赴海參威預計上述各外交家將於三月七日抵哈華商出口公會呈請鐵路總辦郭宗熙准由鐵路輸運貨特因鐵路目下限制法頗使商人受損故也本埠商人前運貨赴大連者今將貨運回哈埠預料航路將通可由水路運貨至伊庫斯克哈埠前還出憲法國會之議員及哈埠鐵路代表今已從俄京回來謂鐵路聯合會之總幹事部仰承過激黨意旨是以俄國鐵路現全在黨人管轄中過激黨已罷免霍爾瓦特之職嗣知中東鐵路乃私人公司霍氏免職與否惟公司可以决定非他人所能過問但過激黨仍通知其同黨鐵路僱員令其要求霍氏免職中國郭總辦毅然聲明謂鐵路人員苟有政治陰謀或開會集議致誤路政則彼必不能容之云目下鐵路工廠之製造機車部人手頗不齊全致令機車漸覺缺乏而改良車輛一事遂因以一時不能實行（二十七日）字林報 
[北京電]  
　　中東鐵路霍總辦與道勝銀行總理等在北京集議由駐京俄使主席當决定與俄使署合同動作以期維持中東鐵路之常狀（二十八日） 
[北京電]  
　　伊犁俄領事電稱遇激黨擬在俄屬土耳其斯坦起事但爲當地哥薩克人所阻哥薩克人且重行聲明其始終贊助協約國宗旨之志願（二十八日） 
[東京電]  
　　日本準備出兵之說謠傅頗盛且有人主張日本宜即設法應付俄國失敗後德國害及遠東之危局惟據國際通信社從可恃方面所得之消息日本一時尙未能開始其軍事之活動先須探明列强之意見有極充分之了解然後日本始可决定行動（二十七日） 
[大阪電]  
　　俄事仍爲此間工商界之談論資料一般與情皆反對出兵於西比利亞目下之出兵謠言業已震動大阪市面在工商界視之此種舉動徒爲狂妄虚擲金錢於非必要之地耳蓋以德人雖悍未必能伸其臂越西比利亞而至遠東至於敵潛艇飛機由鐵路運過西比利亞而攻日本之說尤非一時所能實現朝日新聞駁斥不愼重之行動主張沉機觀變且謂今人所舉出兵之理由略有三說（一）過激黨爲德人黨羽（二）防德國東侵（三）保護俄境日僑要知上述各理由無一可爲出兵之充分根據蓋過激黨並非德人黨羽實抱仇德之態度且吾人必不可激怒俄人俄爲我鄰故友交必須保持即至必要時日本必先商諸協約國與俄國自身然後始可行動日本行事必誠實無私庶不致引起他國之惡感云云朝日新聞此種意見頗爲前以軍火供給俄國之工界領袖所贊同俄國未能制勝敵國國令日人失望但俄人之不幸日人對之深表同情每日新聞則主張出兵甚力（二十七日） 
[東京電]  
　　可恃消息稱俄國白拉戈夫成斯克·伊庫斯克·卡巴羅斯克及烏穆斯克諸省現全在過激黨掌握中俄人皆以和局巳定友視德人（二十八日） 
[北京電]  
　　山西各村莊疫症已清楊格醫士議於兩星期内派醫士赴長城之北京漢路線信陽與漢口間之楊家堂有可欵之症發現濟南罹疫死者五人據約凡理醫士報稱張家口防疫欠周軍隊殊難處置（一日） 
[北京電]  
　　徐樹錚現由奉天赴黑龍江（二十八日）以上路透電 
[漢口電]  
　　胡特柯克號與金沙號二砲船載領事署官員溯江而上圖與南軍會商停止轟擊商船辦法日砲船福島號當先駛行駛至新堤上游受排鎗之猛轟該船亦向岸上回擊胡特柯克號與金沙號遂留泊新堤派員前往交涉亦爲鎗火逼退據稱目下無法接商長江上游已不能行船日船大亨號駛回時船身有十六彈孔搭客一人受創甚重（二十八日）大　報 
[北京電]  
　　昨日東清鐵道長官霍爾瓦特將軍晉謁馮總統具陳邊境問題（一日） 
[北京電]  
　　二十八日以命令發表依據張懷芝曹錕等督軍十餘名聯電暫允釋張鎭芳雷震春並令前赴曹錕軍中圖功贖罪（一日） 
[北京電]  
　　近日京師復辟之謠傳頗熾一般人士咸注視徐世昌之行動故徐爲避嫌疑計已於二三日前製於來客一槪拒絶不面（一日） 
[北京電]  
　　據前司法總長某氏之談話云彼任司法總長時段芝貴倪嗣冲即强迫中央宣布特赦復辟罪犯雷震春張鎭芳等因段祺瑞不首肯幸未見諸實行現任司法總長江庸雖極端反對此舉不幸事竟至於此可爲遺憾根本未固之法律因有此等特赦令以致愈不能安定可爲慨嘆又張作霖之出兵似係不滿意於馮總統之結果北洋系直皖兩派之暗鬭馮總統一人之地位姑不論以大勢觀之似乎皖派巳佔優勝復辟之說恐係某派因有所爲而發者云云（一日） 
[北京電]  
　　政府擬定任張壽齡爲總統府秘書長據某要人語曩傳張壽齡任國務總理之說恐因此悮傳者（一日） 
[北京電]  
　　傳聞徐東海將於今明日中赴天津或河南（一日） 
[哈爾濱電]  
　　昨日俄國過激派軍與塞米諾夫軍激戰於滿洲里車站附近因此一鐵橋被毁（一日） 
[東京電]  
　　據駐俄日本内田大使來電云該大使於二十七日晨離俄京到薄綠格後當再觀望形勢而定行止又據倫敦電報中國美國暹羅巴西諸國之駐俄公使似亦取同様之行動（一日） 
[東京電]  
　　日本遞信省今日布告改正日華郵便規則（一日）以上東方通信社電 
[東京電]  
　　俄國義勇艦隊五隻以海參威方面形勢迫切駛往該地頗屬危險目下在神户有進退兩難之勢該艦隊之敦賀支店長因此來神户籌畫一切（一日） 
[東京電]  
　　東京各報紙對於西比利亞問題之論調益形激昂惟政府及政黨則均鄭重謹愼審議其事寺内首相於二十八日與政友會原總裁在衆議院内會晤惟以商議對華問題爲主憲政會幹部會决議出兵西比利亞爲時尙早（一日）以上共同通信福電 
戰電 
[俄京電]  
　　過激黨宣稱各界革命人民現正聚集以圖力衛京城兵工廠之前圍集無數人民候領事械子彈政府接比斯柯陷落消息即自行改爲非常總參謀處澈夜籌備防禦事務卒乃派十聯隊偕同武裝汽車由政府中人率領向比斯柯進發莫斯科電稱革命軍七萬人已往保護比斯柯至波洛哥鐵路比斯柯所存之軍需與軍火共值四百兆盧卜（二十六日） 
[倫敦電]  
　　俄國公報云傷政府正式拒絶休戰因其志不在和平惟在抑制革命故堅忍抗拒德軍實爲革命最大之事業俄國至大之力量繫於遼闊之土地里伐爾比斯柯彼得格勒一旦被佔即無法决定革命之前途彼得格勒一時雖可無碍如果受逼則軍工農政府自須退至莫斯科或俄國他處惟目下最要之事業乃在竭力阻塞通彼得格勒之路吾人必須使德人稔知彼等如欲破壞軍工農代表會之權力非分布軍隊於俄羅斯全國不能奏功德國斷無若大之兵力且其軍愈進則德國革命必愈急云（二十六日） 
[偷敦電]  
　　德國公報云德軍在杜爾巴北面俘俄兵兩聯隊德軍在吉土米爾東三十基洛邁當擊散從事抵禦之敵兵一大隊一德軍已抵吉土米爾南之白狄乞夫德軍佔據白羅第東面之克里米里資（二十七日） 
[倫敦電]  
　　德軍在俄之疾進其故實因俄國鐵路橋梁巳毁俄國代表赴白里斯特里土夫斯克簽和約者行程遲緩之故倫敦日人各界之意德國待事機成熟行將攻入西比利亞今阻之之法惟有由日人佔據滿洲之一部分或其全境甚至尙須派軍入西比利亞云（二十七日） 
[倫敦電]  
　　俄國無線電公報云革命軍已佈據洛伏乞加斯克立憲民主黨官員皆逃（二十七日） 
[倫敦電]  
　　瑞典軍抵亞倫羣島時俄軍發砲轟之彈落海中而炸紅旗衛隊攻擊瑞與兵消營兩座且有一次曾以短兵接戰（二十七日） 
[蘇里克電]  
　　特萊斯電稱薩克遜尼與立陶宛現議合併而以克里斯興親王爲立陶宛國王（二十六日） 
　　亞姆斯特丹電維也納各報載稱羅首相亞佛里斯柯將軍巳與麥剛森上將會議良久羅首相態度强硬交涉未有進步各報謂中歐列强不能久事爭論（二十六日） 
[若西電]  
　　羅首相已由布克哈萊回抵此間彼與中歐列强諸代表會議之第一日即告中止蓋塞林伯爵與庫爾滿男爵均奉急命赴白里斯特里土夫斯克（二十六日） 
[烏里波電]  
　　瑞典軍已於二十四日佔據亞倫羣島（二十七日） 
[倫敦電]  
　　今日下議院開會時外交大臣貝爾福氏聲稱政府之意德軍所佔俄羅兩國諸省與亞米尼亞之命運仍應由和平大會解决一切强逼所成之和約均無效力（二十七日） 
[倫敦電]  
　　德國公報云襲繫船華爾夫號共毁商船三十五艘計二十一萬噸並擊沉二萬八千噸之日本軍艦哈魯拉號又重損英國或日本之巡艦一艘其名未詳英國海軍部聲稱英巡艦無爲德襲擊船所損者此足徴德國公報之價值日本海軍委員亦稱德國公報所言日艦事毫無根據（二十七日） 
[倫敦電]  
　　海軍部宣稱上星期内商船抵英者共二千二百七十四艘離英者共二千三百九十二艘被沉載重一千六百噸以上之船十四艘一千六百噸以下之船四艘（二十七日） 
[倫敦電]  
　　海軍部宣稱醫院船格里拉特開塞爾號（六三○七噸）明燃燈火開出時於昨晨四時在白里斯爾海峽被沉船中無病人遇救者已由美國騙逐艦載送登陸尙有八小艇不知下落（二十七日） 
[倫敦電]  
　　公報局宣稱愛兩蘭克萊爾部發生破壞法紀之事當道曾於星期日派兵協助警察鎭壓該郡已宣布爲特别軍區施行戒嚴令（二十六日） 
[瑪德里電]  
　　西班牙自由黨政府辦理之遷舉其結果甚足詫異社會黨與共和黨幾全消滅甚至共和黨著名領袖特羅氏亦被敗帝制黨自由黨保守黨已得三百席其影響所及於外交政策者今尙未便預料此種選舉似爲過激黨無政府主義第一反響蓋各國明白之士今皆以爲畏也（二十六日） 
[倫敦電]  
　　海格將軍今晚報稱英軍在聖康丹西北等處敗襲擊之敵軍伊泊爾東北與東面有炮戰（二十六日） 
[倫敦電]  
　　海格將軍今晚報稱坎拿大兵在蘭斯襲擊得利坎白萊與拉巴塞等處有敵炮從事轟擊天空戰事甚烈英軍擊落敵飛機十五架自失八架（二十七日） 
[巴黎電]  
　　今日下午公報云敵軍猛轟後國抵香巴業美斯尼丘西南法軍新陣地爲法砲所止昨夜敵飛機以炸彈擲擊南錫死二人傷十一人（二十七日） 
[倫敦電]  
　　法境美軍中之路透訪員電稱昨日美兵在土爾西北第一次經騐煤氣攻擊雙方砲職仍在進行（二十七日） 
[倫敦電]  
　　德國公報云星期二日德軍在西歐陣線擊落敵飛機十五架又繫留汽球三具（二十七日） 
要聞一 
[北京特别通信（一五四）（飄萍）（二月二十七日）]  
　　張作霖自由行動 
　　府院間莫展一籌 
　　外交界與參戰問題 
　　徐東海與今之内閣 
　　奉天督軍張作霖初以馬賊身分投劍來歸遂升　而爲師長更驅逐昔爲奉天督軍現任陸軍總長之段芝貴取而代之（張作霖）三字乃漸咸中外屬目之一奇特名詞至於今所謂大東三省主義所謂奉天會議所謂未來之副總統所謂第二張勳時時見之於中東報紙雖虚實參半褒貶不同要之馬賊出身之張作霖亦是以自豪也矣 
　　消息傳來當此中原多故西北雲擾之時張督軍忽遣一旅之師截留政府所購槍械二萬餘枝陳兵灤州觀光津沽當局莫知其命意商民一夕而數驚於是公府有二十六日之緊急會議府院要人而外段合肥亦被召列席焉討論至數小時莫展一籌僅能電詢其意見段合肥以與氏有較深之關係惟有面允元首之請亦去電索取鎗械略言此項軍火乃預備對外參戰之用截留在奉恐無以對付外交如有隱情不妨明告而張氏忽來宥日（二十六）一電（非覆電）首言討伐令下敝軍亟應南征祇困缺乏軍械未能早發呈請則需時日運京而復運奉更費周旋不得巳先留用而後呈報云云某方面之報紙與通信社稿旣不聞出以痛詆馮玉祥之聲口且以滑稽論調擬之爲不告而娶之舜奉天會議之結果乎第二張勳之表徴乎二者殆必居一於是愚書至此更憶及一月以前愚在某要人宅中談及張作霖事某人曰張氏近頗整頓軍實然聞某國以其勢力擴張於東省或與條約上之權利有關曾派人密勸其率兵内向以圖功名云云當時愚不之信由今思之似非無因頃更與某當局電話中接談詢以張氏不至爲曾居荷蘭使館之張氏與否某當局言是項問題各方面多數反對當不至於再見然則張氏殆欲於現行國體之下使政局掀起極大波瀾以圖竟畢生功業也乎果僅如是當此中原多故西北雲擾之時亦已大可觀矣噫 
　　近時外交上急迫之現狀愚旣連日有所報告俄德媾和條約正在將簽字未簽字之間（二十六消息）我國駐俄公使究巳離去俄都與否尙無確實報告（昨日人言駐俄日使内田氏巳由俄都出發於哈爾濱今晚電訊又云尚未出發）惟對於西北邊境之防禦不能不日夜準備以應萬一於是初以出兵赴歐爲方針之參戰問題昨今乃急遽變化先籌西北邊防出兵抵禦赴歐計畫美欵旣無消息祇得暫付闕如緩急異形德近異勢所有練兵遣將之事亦遂覺從前所定無一可用之處此時局造成極有關於内政外交之一種變態也今日上午靳雲鵬氏之宅中曾邀集張志潭等有關係者十餘人籌議組織參戰督辦處機關下午二時公府更傳見靳君對於是項問題有所諮詢報告而日本代使復訪錢代總理財政總長又訪日本代使據某方面之所觀察中日應有共同之行動即僅出兵西北之軍費亦將依賴於東鄰言之可痛亦復覺其可危而又可恥然政府固以爲當然之事也不知麻木不仁呻吟無力之國民對之又生如何感想耳其次愚更一述内閣之事錢代總理與徐葉海素爲接近人遂稱之爲徐内閣但當王聘老下臺之日曹汝霖田文烈錢能訓同謁東海於其私邸東海主張以田文烈代理田不肯廳錢氏乃當其遷故錢代非東海意也然自錢居總理之位内閣閣員較爲一致凡一致之内閣易於爲善亦易於爲不善從前未實行之特赦復辟罪犯等事不日將有張鎭芳雷震春發往軍前効力之令於量司法總長江庸乃於體面上不得不稱病辭職以去據下午所得電話司法總次兩長去志皆巳堅决内閣又見一部之動搖一方浙江電訊議擬中之國務總理楊士琦方避地西湖不見其有來京之日今後政局惟有支離破碎逐漸補缺徐系閣員彩色當日見其濃厚而東海亦可以赴天津休養去矣或曰東海明日赴津乃河間之所奉託欲藉其力以疏通某方面者甚矣東海潛勢力之大北洋派中殆少與倫比也此殆亦所謂中國之幸運也歟 
[外交緊急中之京訊]  
　　對俄外交日益吃緊前日府院皆有會議未能解决昨日（二十七）府中又開聯席會議元首親自出席於下午二時開會國務員中除一二因事未到者外其餘均出席參謀蔭總長靳雲鵬上將師嵐峰參謀長及其他高級軍官多人均列席繼續討論前日未結果之出兵案結果决定急電鮑督軍抽調得力軍隊駐紥滿洲里嚴密防備以阻俄亂内竄一面由中央出兵兩師趕赴黑邊防堵西比利亞此次出兵事項决議由段督辦完全負責至於出兵日期則亦由段督辦裁奪决定其餘對於張作霖派兵入關問題亦有所討論迄至四時餘始行散會 
　　參戰督辦處日内正在組織進行昨日上午張志潭曾毓雋等十餘人曾在靳宅開會討論進行方法下午二時元首傳見靳翼靑有所諮詢聞靳巳以現在進行情形報告元首該處不日即可成立昨日下午三時半日本芳澤代理公使特訪錢代總理於國務院聞所商係中日對於滿洲里俄亂出兵問題又財政王總長亦曾於下午六時往訪日代使聞與出兵軍費有關 
　　協約國駐俄使節據昨日外電所傳似有逗留俄都未即出發並聞駐俄公使團雖經决定離去俄都但曾宣言此行係爲免除本身危險並非與俄斷絶邦交云 
　　鄰俄各省邊防日趨危急昨日黑省鮑貴卿又來急電報告俄國新黨又佔據大烏里距滿洲里僅百餘華里情勢愈緊請速派援並據哈爾濱來電滿洲里以西火車交通似已斷絶伊魯克斯古市對於東行旅客已不發賣赤塔以東車票又妥蒙斯古形勢亦頗呈險象此爲關於黑省方面者孟吉督宥日來電請准添募新兵略謂吉省外患日見緊急不能不預爲防範戒備前請添募新兵一案請速籌措轉請特令照准以便尅日開募而遏亂萌卽希電覆此爲關於吉林方面者至新疆方面亦經楊督軍迭電告急陸軍部段總長以軍務佈置非電文之所能　派羅鳳閣尅期馳赴新疆與該督妥爲接洽云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[美報之軍費借欵譚]  
　　大陸報二十六日北京通訊略云後任總理果厘何人之問題固爲人注意然此外尙有兩事亦爲人所願聞者一爲海軍部與三井洋行締結築建無線電台合同之傅說一爲美國國會將撥大宗借欵以供中國戰費之消息前者確實内容難探悉後者雖僅由一方面傅說語焉不詳然極有關係就吾人所聞政府曾屢接駐美顧公使關於此事之報告似謂美總統行將請國會撥戰債美金三千萬至五千萬元借與中國至於美總統是否將有此舉今尙未能斷言但若美總統旣請國會撥欵國會似未必拒絶之果爾則中國將能致其力於戰局他日戰畢中國亦可處於較今爲佳之地位矣第美國縱借巨欵於中國未必將全數盡置諸中政府之手而聽其隨意撥用大約將來直接交付中國者不過一小部份以供開辦經費餘欵則將存於歐洲俾中國軍隊抵歐時得以備置一切且監督有人不使此欵移用於國内戰爭也再中國旣有此専供費之巨欵自無須向他國締結條件嚴酷之軍械借欵所需軍械或將俟華軍抵歐訓綀時同歐洲供給云（餘略）中央對於外交之大會議 
[二十六日之國務會議二十六日（星期二）]  
　　爲國務例會之期錢代總理於上午九時首先到院九時三十分惲公孚秘書長亦到（惲秘書長係前日晚車回京）十一時左右各部總長一律到齊照常開議除將大總統交議特任劉承思爲陜西宣慰使命令照例通過外餘均係討論外交問題内容甚爲秘密但聞出兵邊境問題日昨之院議確未决定辦法至下午一時四十分即行宣告散會入四照堂就錢代總理之讌會至下午二時五十分遂聯袂入府出席聯席會議又一消息二十六日閣議因錢代總理在公府議政延至十五時十五分始開會議劉子英江翊雲兩總長未列席與議餘均到院是日議案除大總統提交討論重要外交議案一件外其餘議案略分數項（一）拍致新黑兩省督軍授予外交機宜電各一件（一）應付湖北西福建軍費辦法（一）預籌督辦參戰處經費計畫答覆鮑黑督電詢軍事外交要事三端散會後錢代總理偕與議閣員赴公府會議又一消息昨日之國務會議議案中最爲重要者爲司法部提議修正捕獲審檢廳條例及海上捕獲條例因海軍劉總長未曾列席故未議决此外祇議决例案數件至外交重要問題雖經提議討論之結果似未有具體之辦法又一消息昨是國務會議對於外交邊防上要案頗多討論（一）邊防案首由陸總長報告俄國過激黨及在西伯利亞之德俘竄入黑省邊界形並將鮑督來電原文檢出其電中係報告滿洲里北之窩里源地方巳爲過激派佔領黑邊非常危急陸總長報告後各國務員即據鮑電討論尙未議定具體辦法（二）外交案討論劉公使來電亦係由陸總長將二十三四兩日原電檢出討論（一）出兵案出兵西伯利亞問題各國務員均各提出意見但以問題重大一次會議頗難解决故已讓之下次會議矣 
[二十六日之公府會議]  
　　大總統於二十六日上午十時三十分電邀錢代總理陸軍總長段香岩次長張博齋參謀總長廕午樓次長陸秀山在寶光門内辦公室開密要會議一小時議畢後遂又電邀參戰督辦段芝泉進府議政段至午後二時二十分乘汽車赴寶光門在内辦公室與元首茗談四十分鐘至三時元首偕段同坐汽車往春藕齋會議廳三時五分全體閣員（除劉海軍江司法未到）一律到齊遂即開議其會議詳情綠斯時總統交諭屏退左右無從探悉僅由某要人傅出數端略誌於後（第一件）爲我國對於俄德敵軍擾亂東亞應積極出兵先以兩師兵力向黑邊開拔（第二件）爲日本政府旣决定出兵赴西比利亞我國出兵日期亦應與之一致竺動（第三件）爲電示鮑庭九楊鼎臣兩督軍防範敵人謀亂之辦法（第四件）爲維持參戰經費及一切軍火之計劃（第五件）爲外交風雲旣烈應速謀平息内亂政策至四時二十分始行議畢 
[二十六日之外交部會議]  
　　聞外部陸子欣總長二十六日接到俄使劉鏡人二十二日電告俄政府與德媾和各國大使公使自行約定出境爲一種不贊成媾和之表示日本内田大使因尙有向俄政府抗議某項外債之事故未起程末言各處德奥土俘虜已奉令在瓦爾薩集中授與鎗械編成部隊請政府注意并請示日期離俄外部以俄德媾和影響於遠東者甚大特於二十七日午後一時在部舉行部務會議决定對俄具體方針又一說則謂駐俄劉公使業於前日離去俄京同行者爲日美兩國駐俄大使劉使已電告外交部矣 
[籌備參戰紀要]  
　　俄德媾和簽字世界形勢爲之一變而我國參戰計畫前次限於法國方面之籌備今爲西北切身利害關係不得不擴張範圍轉而對俄日前馮段協商之結果遂將參戰組織令宣布日來已預定一種進行方針茲分紀於下（一）組織軍官敎導團卽以講武堂中之自塡志願參戰書者組織之改半年爲二個月畢業增加俄文一科日後編成參戰軍即以之分布於各師旅並非將此項軍官另組一種軍隊蓋另組軍隊非半年後不能出征恐緩不濟急也（二）擬請總統指定五師軍隊爲參戰軍（第五混成旅先歸參戰署調遺）至此項五師軍隊先行開赴奉吉黑從事國防以後再圖進取已派徐樹錚與奉黑兩督商訂國防計畫（三）徴兵計畫并不改變從前之局部徴兵辦法惟將河洛局併入京兆局將徴募總局隷參戰署以趙理泰爲之長（四）全國兵工廠擬歸參戰署直轄現在河南輩縣兵工廠専任製造機關鎗頗合軍用至山東德州兵工廠則造七九及六五彈每日可出五千枚（五）參戰署參贊巳經委任者爲唐在禮（現在法）蔣作賓梁超啟等尙擬加委若干員（六）參謀長原定徐樹錚今擬改爲靳雲鵬以徐調機要處長又一消息參戰督辦段芝泉以督辦參戰事務處旣經總統頒發即今組織亟應物色相當人才襄贊一切聞擬定之人物爲靳雲鵬徐樹錚陳文運曲同豐蔣雁行丁錦曾彝進等十餘員又聞參戰處已决定以將軍府爲辦公地點惟參戰費尙未有的欵前傅靳翼靑赴津係爲借欵云云未知然否二十六日上午十一時國務會議開會討論出兵問題下午二時散會二時半各閣員齊赴公府特開重要會議籌商應付大局之策段督辦全體閣員均列席據聞議决之件係先出兵兩萬駐守滿洲里其日期大抵以日本爲準繩至所需軍械亦係由此番日本第一批所購得之軍火充給　　中國出兵西伯利亞需欵必鉅際此國庫竭匱之日勢須取資於外目下中美參戰借欵雖可望成立但須經美國議會通過一時緩難濟急且該借欵係専爲出兵赴法之用與今茲出兵性質自不相同聞此次所需之軍費結局將向日本挪借云 
[張作霖遣兵入關之欵竇]  
　　日來京中傅說奉天出兵關内頗惹起種種欵慮按奉督張作霖前曾電請派兵助戰尙未得命令至日前二十四日忽將京奉車扣留二十餘輛翌日即裝載軍隊兩營入關現確在灤州駐紥聞該省現擬出發之兵共爲一混成旅俟全部抵　後有開赴山東之說惟事前並未報告中央因之外間惹赴種種謠言現元首巳去電詳詢此次奉省出兵意旨何在俟得覆電後再定辦法並聞二十六日下午公府特開會議時曾論及此事前日（二十六）公府開會討論奉天軍隊開抵灤州一事除全體閣員外經元首邀請段祺瑞與會首由元首發言謂奉省此次出兵旣未奉有中央命令事前亦未來電報告並聞前陸軍部徐次長現亦在奉誠不解其用意安在段祺瑞　向來各省出兵例須奉　部令當即轉詰段香岩總長陸部究竟有無聞知段香岩以並無聞知對段祺瑞繼謂奉省此舉殊太冒昧至徐前次長如果在奉尤屬非是云云最後始决定去電詢問聞前日一日間凡三去電報先屬國務員去電詢問次由元首出名發電最後係段祺瑞拍電往詢並向索回軍械此亦可見政府驚疑之狀矣　　奉督於未接中央去電之先已拍發一宥（二十六）電來京報告遣兵入關原因並自承認中途截取軍械大意謂西南假托和議總統明令中討凡在國民無不敵愾况某分屬軍人責無旁貸已派軍開赴灤州預備節節進紥惟鎗械缺乏正擬電請籌撥適中央購械運到因時機切迫待用孔亟必須變通辦理逕先取用以免往返運送特電備案等語惟政府接到此電驚欵仍未盡去奉軍之入關者爲二十七師五十三旅長張景堂帶步兵三營砲輜機關鎗隊各二連由團長蔡東平劉香九分帶現駐秦皇留守營北戴河石門灤縣沿途一帶而張旅長之司令部則仍駐秦皇島又一消息則謂奉省抵灤之兵確有七營其中五營由秦皇島開來二營由省城運出後隊正在運送中總數聞尙不僅一旅全隊逐節進紥將在津浦暫先屯駐再行南下 
　　中央政聞社消息奉督截留軍械一事其軍械本係購自日本某廠以充參戰之用者在參戰處組織未發表前政府木擬以馮德麟組織一軍以馮爲師長即畀以購入之軍械奉督聞知大爲不悅故即截留聞此項軍械計小鎗二萬七千並有大小砲若干足供三師以上之用軍械被截陸軍部段香嚴郎先後派員赴奉商議交還惧被拒絶部中以責任所關頗覺難目下此項軍械巳運至奉天矣又一消息謂張作霖前昨兩日均有密電到京大致謂此次遣兵入關因馮玉祥中途停兵通電主和其中主持有人近聞竟於安慶附近扼守大有進窺皖首之勢居心叵測昭然若揭現此倪丹忱處此危局迭次電告作霖宗旨相同自應出援倘馮氏佫遵命令來京待罪奉軍决不前進否則惟有與倪督會師進剿以中國威耿耿此心可誓天日至外交緊迫邊防重要現正籌備抵禦併此奉聞云 
[關於馮玉祥之最近消息]  
　　馮氏免職後之行動如何爲一般人士所注意但馮免職之先有一敬電致張懹芝其捁詞頗爲和平其文如次張督軍鈞鑒密祇奉漾電勉勵殷諄迴環雊誦感激涕零旅長庸愚性成動輒得昝待罪行問徬徨中夜承囑切實陳情以明無他恩周義至愭見乎詞遵經電陳元首争實表明心迹處茲瀾旣倒之際端賴砥柱中流之人鈞憲一言九鼎伏乞格外成全保安剿匪惟命是從帶罪圖功庶贖前愆非惟旅長感戴無旣全旅官兵亦必當肝膽塗地以報大德也大旆何日蒞潯益幸秉承有自泰獄在望無任瞻依旅長馮玉祥印據此則馮之無他可以想見即觀馮之禂漾各電亦似斷無他虞者新民通信社則云二十六日並無安電外間盛傅馮巳發動向安慶進兵而政府方面則迄昨晚八時尙未得有確電云云蓋此間人之心理以爲馮與倪巳成水火之勢先抱一不免衝突之窺測也至免職令之有無反響亦一般人所慮及者但命令前晚甫下其確息之來必待一二日以後矣政府方面對馮早有戒備參陸兩部於未發免職命令前已電告曹張倪張各處預行監視前昨接各處來電曹（仲珊）張（勳臣）所部巳在黄岡大冶兩處扼守張（子志）部施從濱兩旅分布於九江湖口倪部則在安慶駐紥日内即擬出發則激之使變又大可慮矣頃據某方面所傅消息稱馮河間於馮玉祥褫職命令發表後曾以私人名義發出密電二道一致贛督陳光遠蘇督李純稱中央對於馮玉祥發表免職命令實具有不得已之苦衷恐馮因此誤會務請轉爲勸告等語一致馮玉祥亦復勸慰備至囑其勿因此有所介介並屬即日來京别有委托云云　　聞政府昨致安徽倪督密電一通略云迭電均悉馮玉祥逗留武穴違抗命令自應從嚴懲辦以重軍紀惟頃接該旅長連日來電表明心跡似有改過自新之意現已派米材梀等嚴密調查設法規勸俾免同派相爭貽人口實况日來外交風雲迫在眉睫倘長不一隅再生意外大局何堪設想該旅長能自知悔悟共策進行擬卽從寛免其旣往倘再執迷不悟定當嚴懲至請調軍艦赴皖一節巳飭饒總司令查照辦理特此電復云云 
[南北巳有調和之望]  
　　　南北議和消息前經討伐令而中斷令因俄德媾和而又喚起然河間與岑西大之電報往來本藕斷絲連至前日尙有電互商調和之局惟無實體的條件磋商耳且聞前日午後總統發電致各省區及南北要人凡三十餘通内容大槪以俄德媾和邊氛日惡宜早息内爭從事禦侮其致南方各要人之電其中要語爲必須得南方讓步之表示方能談判和議蓋前次中央各電皆取討伐形式今並討伐形式而去之則亦可謂大局轉機之好朕兆也又某方面所傅譚組庵與曹張王諸督長接洽頗有效果又接俄事危急之報現在北方軍隊無可抽調故祇須譚岑陸等能爲南軍不再圖鄂之擔保曹張等巳願僅取守勢抽調若干軍隊北還一方俟譚到湘完全解决北軍亦即完全撤回目下已有此種準備又聞譚組庵巳致電陸幹卿請將在湘桂軍撤回至多可留一師歸湘軍節制俟陸覆電到滬當即赴湘則湘鄂間之妥協可謂有幾分希望矣至曹宣撫所報王張意見之融洽亦和平朕兆之一停戰一星期之電即緣此决定也鄂戰局之近况 
[前敵停戰之情形張軍功岳之計劃王督時局之談話]  
　　通城薄圻及距鄂四百二十里之白磥磯本處於十八十九二十等日確有小戰事發現刻據軍界消息各處現均停戰其原因雖不得而知然皆各奉其司令之命則可斷言至此後仍否繼續再戰實難逆料但二十二日後至二十三日之三日中雙方皆已休息並無衝突云　　邇來前線情形說者極不一致有謂南軍確已經過羊樓峒進逼茶庵嶺者有謂蒲圻不守咸嘉危急者在前一說似非無因聞北軍頭道防禦線擬縮至蒲圻而以汀泗橋爲第二線至後一說完全出於誤會要之前線戰事之發生已屬確無欵惟聞南軍方面猶不欲遽背初衷深入鄂境致予調人以難堪临目通過羊樓峒以後即按兵趙李橋以待和議之重提而張總司令則嚴餘前敵振作進攻誓必規復戰地進據岳州以後乃肯與之言和也　　張敬堯司令所定三路攻岳限期克復之計畫因南軍堅取守勢以逸待勞故未卽時得手昨聞張氏第二路之魯軍進發稍遲目今尙未開到萍株致南軍後顧無憂得用全力注集岳陽扼驗以守特决定長岳同時並施總攻擊之策略俟魯軍施從濱所部開到贛北由萍株鐵路攻長已則親率所部大舉攻岳使南軍首尾不能兼顧先取岳陽會師長沙當巳秉承曹司令密電參陸處急電張懹芝親率援隊兼程馳贛以便知會同時並施日昨商界某要人晋訽王督軍探訽時局眞相茲將當時談話記述如下問盛傅督軍行將辭職有是說否簽予於鄂局吃緊之今日無論如何困難决不輕言去職惟曹仲珊張勛臣兩人以予於軍事上之經騐可恃頗欲挽予擔負前敵指揮事宜予因與全省治安有密切關係對於其說尙須審愼行之辭職一說當係誤會問馮玉祥駐兵武穴與鄂局有無關係答馮旅留武意在促進和平匪特與鄂局無關報載仇親丹忱一節亦非事實且予因恐嗣後或變業經擬定對付方法决不使湖北人民又經一番痛苦即希本此情形告語同胞以釋大衆欵慮問時局前途 
 
 
 

Page 7

 
 
到底有無和平希望答此事極難預測就予拙見以卜結果和議之期或者卽在目前否則仍須克復三湘以後總之元首現仍注意主和只看時機如何而已問近傅宜昌失守并謂督軍已有報告到京是否眞象答黎天才進犯宜昌已飭國軍往剿現尙扼守如故失守一說决無其事予亦未嘗有報告此說必有人故意傅播者予已派人偵查更將設法更正云云 
[張懷芝出發時之魯聞]  
　　張督出發情形已見前報聞原定二十五日早十二鐘啓節嗣因要務料理未竣直遲至晚十二鐘始克成行先由路局備列車四輛上官團長及第二路司令部全體職員一併同行沿途各站尙有軍隊往本日直赴徐州稍停再由蚌埠南下赴寗是日早八鐘軍署至西門内軍隊送運送行裝即已往來不絶至下午張督出署赴南關本庽正覺寺街軍隊林立斷絶往來省城官員恭候道左數時之久直至十二鐘始由寓赴站 
　　張督軍於二十四號致馮玉祥電略云今日時局之不宜於再戰人人所知懹芝等愛惜和平之心理寗獨異於足下惟自前次中央停戰布告發表以來西南方面得寸進尺絶無調和誠意元首出巡回都之後始確定方針明頒戰令我等軍人惟有服從中央一致進行似不宜各持已見自啓紛爭大而有亡國之虞小而貽鬩牆之笑務望取消前議隊赴鄂共策進行云云　　近來湘鄂方面戰事已開北軍南下絡繹於津浦鐵路因輸送軍隊車輛不敷使用曾由京奉鐵路借車數十輛以資裝運近聞該路輸送軍隊較前尤爲忙碌現又函商京張鐵路管理局借車數十輛以資需用　　張督月前由三游營汛　拔汛兵二百名預備開赴前敵運輸軍械現在旣已専募運輸隊二千名則是項汛兵自宜遣發回工以重河防聞勞總辦日昨已奉張督電令將該汛兵等各遺回營矣聞第五師張師長以征南軍隊出發省城方面空虚即各縣之駐防軍隊亦間有調往者况近來各屬土匪蜂起各縣請兵絡繹不絶現擬添招新軍十營以資分防各地藉衞地面聞已在東關辛莊實行招募矣　　主張和議之熊希齡日前由津赴上海擬與岑春煊等商榷一切辦法已於昨日南下過濟 
[疫症已延及濟南]  
　　據濟南通信云二十四日濟南城内因發生疑似百斯毒之患者由日英美三國醫士協同檢查之結果遂發見眞百斯毒徴菌乃互謀處置之辦法現歸日本軍醫實行培養檢查嗣後城内復有五人死亡當二十二日已有巡警一名斃於此病翌日該巡警之子及同居之人復相繼死亡至二十四日其兄及其妻亦相繼死亡該巡警一家殆全遭滅亡之慘禍惟本病之路徑今尙不明二十五號駐濟英日各領事督同各國醫師特赴省署與安廳長唐交涉員共同開防疫會議大致决定如下 
　　對於安徽之百斯毒防疫設停留所於韓莊站凡往來旅客槪行扣留五日韓莊站未設停留所以前應由山東官憲要求中央政府將津浦線南段之火車暫行停止凡韓莊袁州間之往來車票槪行禁止發賣聘日英美三國醫師充督軍署内之顧問隔日開會議一次以期關於防疫事宜毫無遺漏山東各要地均設檢疫所以便厲行檢疫 
[謠傅陳光遠主戰之因]  
　　贛省自魯軍蒞潯以來謠諑繁興夜長多夢以成此不戰不和之局陳督本愛和平屢有具體的表示乃近日外間腧調忽謂陳督將趨向於主戰一派其疑點有三（一）因魯軍繞道贛西赴接壤湘境之處遂疑陳督將派軍僵魯軍赴株州作攻長沙之準備（二）因第二軍總司令張懹芝對於陳督來文多含有節制之語兼之近日各報喧傅張督軍有任贛檢閱使之命省議會及商會擬開會討論應付方法陳督謂縱欲有言不過發電之力未必能生效果是以集議之舉遽爾作罷（三）因馮玉祥旅長主和之寒電總商會及省議會均表同情主張迎電全國一致進行以免戰禍陳督聞之即再三阻止事未果行有此三因故外間愈傅愈奇遂謂陳督主和之主張已變而爲主戰派其實不然蓋以上三端又安知非主戰者故意造謠作此惑人聽聞之計也試言其故共一魯軍施師長意欲將所率軍隊在潯省兩地各駐半數經陳督派人協商施師長乃允繞道贛西駐紥接壤湘境之地此次施師長派委潘鴻鈞徐鴻賓陳榮棨三人來省代表興陳督討論後已改央瑞昌距離武穴最近與鄂贛昆連之要隘爲魯軍駐紥地點藉資防堵聞已得施師長同意少息數日即拔隊馳往防地惟其軍雖赴該地駐防然亦不過虚有其名並非决定赴敵也其二張懹芝檢閱贛省各界縱拍電擋駕决難辦到亦屬實情其三各界附和馮旅長主張通電陳督乃因近日和議仍有一線希望江西又非獨立省分恐其一旦通電人將疑爲獨立故爾勸止凡此種種原因外問不察以抽想的觀念反召事實上曲折之謠傅遂以訛傅訛有此論調也聞陳督與蘇督李純近仍一致行動不渝初志日前又電前赴西南之代表李廷玉請李就近往滬（李君在蘇督軍署）代表探詢各要人對於時局解决之趨向及赴英商李德立之議和會議足爲陳督力主調和之確證矣 
[杭州快信]  
　　政府昨密電到浙徴求對外方法楊督擬卽日召各軍官會議從多數表决 
　　浙省候褅知事多至二百六十餘人又連薦任　及縣佐共逹三百員以上聞政務馮廳長商請齊省長擬即創辦課吏館以覘優劣 
　　莫干山檢查所長陳瓚呈稱轉瞬夏令將届避署外僑紛至者來請將臨時警察實行改編俾資保護 
省城昨夜天大雪厚二寸許 
　　内務部咨復新昌縣校士館即前清考棚旣係官荒應准撥充公衆運動場地址已令會稽張道尹轉行金知事查照 
　　常開統捐局長維念慈安昌統捐局長符壽松俱更季上年征欵尚多欠解財政廳已派員守催 
[南京快信]  
　　李督昨（二十八）邀軍政各機關長官在軍署公宴張懹芝下午二時散席後張即乘汽車出署答拜各機關要人今（二十九）午少校以上軍官在軍署開歡迎會聞張赴贛尙未定期連日與李督商時局對於和議諸多懷疑故仍促李督出兵赴鄂　　張懹芝前晚由寗電約馮玉祥來寗面商一切聞馮昨晚復電謂腦病未不克應命 
　　中央電詢外交意見李督昨日復電主先息内爭合力對外聞係施愚擬稿 
　　中央電李督謂已飭湘鄂前敵再停戰一星期望進行和議隨時電告 
　　譚廷問有允先行來寗接洽消息 
　　章行嚴昨由滬來謁李督 
　　陸建章由滬回寗後並未他往報傅已赴皖贛均不確 
　　新編之第洋混成旅第二團將先開赴鄂 
　　李督昨電海州白寶山徐州張文生兩鎭守使商剿匪方略 
　　財廳昨將二月份軍餉十三萬解送軍署核發 
　　持械國刦秦樓閣妓館之兵士已解送軍法處訊辦 
地方通信蘇州 
[滯納加征]  
　　吳縣知事吳其昌日前奉到江蘇財政廳訓令以國庫如洗待欵甚殷迅將六年分忙漕如數掃解業已廣貼佈告催令各業户尅日完納並聲明已逾納初限應照滯處分議案遵加二十分之一如再滯廷在二個月以外者又須遵加十分之一 
[發現古槨]  
　　盤門外清和坊口本有草棚鱗比去臘被火焚燒一空今有某黄包車行主欲建造房屋雇工挑搬瓦礫不意掘至二尺深遂發見古槨三具中爲男屍兩旁皆女屍男則翎頂袍褂女則鳳冠霞佩色尙未退一般無賴流氓頓起惡念將棺内珍珠飾物攖取一空經崗警到埸已不及矣今由縣署派員勘驗並飭地保設法安厝 
[稅務近聞]  
　　同里稅務所長周思緒已奉財政廳調充阜寗釐局蘇城稅務所長葉增濤前清候補道員光復後江蘇國稅廳委任斯差迄今已六載餘矣雖無成績可言惟與商人感情尙洽茲奉財政廳調充江北猪隻局長已督率各辦事員趕警經手未完事件以待新所長錢思溥來蘇交代松江 
[禪院失愼]  
　　西門外西林禪寺昨晚（二十七號）夜半不戒於火燒燬方丈附近芧屋一間幸西區救火會洋龍本藏寺内趕卽取出施救因被灌熄及城内外救火會聞聲趕至業已烟消火滅 
[總理易人]  
　　金山縣米捐總理楊某前被邑紳沈經等呈控經收浮報等情當由詹知事改委警佐徐亞伯兼充旅徐警佐以業已兼任屠宰稅經征員及張堰市催租局長等多職不欲再兼故遲未蒞差詎沈等又向縣署具呈催促遂由詹知事訓令徐警佐迅即到差以重捐務故徐警佐已於昨日遵令視事矣 
[拘罰烟犯]  
　　府城隍廟羽士傅根素有烟癮今日（二十八號）被其門徒在城内警察所告發遂由第一區巡官尹子蓮派令沈巡長督同警卒兩人前往廟内搜出烟具一付當以證據確鑒將傅根拘送縣署由縣判令罰洋七十元釋出 
[泗涇刦案續誌]  
　　泗涇鄕某姓家被刦一事路誌昨報茲悉出事係上月二十二號晚間事主名孫才生是晚被盜匪多人打門入内刦去衣飾米糓等物當由孫具報泗涇警察分所及駐防之水警旅由水警第一専署一等巡官徐貴臣即在泗涇附近擒獲盜匪陸福壽邱阿土二名並起獲盜船一艘尖刀兩柄馬鎗一支及白米犬腿等物今日（二十八號）將賊盜併解城内警察總所由所轉送縣署卽由縣署第一科長劉揆一開庭審訊陸邱二人供認行刦孫家不諱並認曾於去臘攔刦信局脚夫當判陸邱二盜釘鐐入獄聽候續審一面另由李縣長委任警所檢查員沈詠康前往勘驗 
鎭江 
[警員大更動]  
　　丹徒縣兼警察局局長倪和甫知事以城鄕各區警官每每人地不宜擬即大加撤換現聞大港市警察分所所長史久第撤差以捐務處委員汪筱岑調補姚家橋警察分所所長易元另有差委以張贯一補充至寶堰鄕警察分所所長高晉卿則與高資鄕警察分所所長劉幼仙對調均定於陽曆三月一日接替並聞城廂市第三區區長茅周台亦有與五區區長于茂亭對調之說 
[小學校開學]  
　　縣立各國民學校均係循照舊例於陰歷新年給放年假現假期業已届滿於陽曆二月二十六日起一律照常上課矣 
[調查選民被控]  
　　揚中縣宋知事因據該邑市公民王元呈控市董調查選民造報不實請予澈查昨經指令略云略云查選舉法第二十七條宣示選舉人名册以二十日爲期如本人以爲錯誤遺漏得於宣示期内呈請更正該市董造送選民册葉經本公署彙轉一面將册内選民列榜宣示在案如有選民認爲錯誤遺漏儘可於宣示期内呈請更正所請着母庸議徐州 
[寶使與匪激戰]  
　　碭山毗連魯豫匪患素深當擾害極甚時每由豫東鎭守使寶子瑞來境痛剿客嵗防營他調土匪起孤城幾危幸寶使由歸德來援自　曆正月十四日在碭邑西北鄕二十五里吳集遇匪轉戰至邑之東南三十八里宋樓王集等處是役由碭紳尉錫朋唐瞻瀛作向導寶使親率士卒與匪激戰三四盡夜方始收隊計斃匪首十餘人匪夥查餘人奪獲盒子砲十四桿鋼鎗八十餘枝賊物無算並救出被架之男婦四十餘名官兵陣亡三人受傷者二十餘人嘉興 
[派員調查缸灶]  
　　嘉興第二區烟酒公賣局徐局長恐各醬圖槽坊及各釀户有私設缸灶事擬派稽查員王某等十餘人分赴舊嘉屬六縣實行稽查各醬圖槽坊缸數灶數以便呈報省公賣局派員覆查 
[飭警禁賽龍燈]  
　　嘉興每年春間一般遊民每有迎賽龍燈之舉去嵗因迎燈致釀命案（即塘汌街吳金榮中彈而死）至今尙未結案張知事恐本年春間各鄕又有人發起迎燈情事特於日昨飭令务警佐轉諭各長警隨時勸禁如有抗不遵令者准即拘案嚴懲 
[電控選民不實]  
　　本届選氏人數竟十六萬餘較上届驟增四倍調查舞弊顯然易見曾經齊總監督電飭縣知事切實覆查呈報在案現公民趙某徐某等已於日昨電控到省請求齊省長飭縣將本届選民人數宣告無效一面再行派員調查並將本届辦理選舉人員按律懲處以重選政未識齊省長若何辦理也北京 
[唐山縣災情]  
　　該縣去年七月間雷雨連綿河流暴漲潰决堤岸漂没田廬人民苦况莫可名狀先經縣知事勘騐核定災歉分數通報有案詎意嗣後迭經大雨河水屢㵊現西南各村仍有積水二三尺三四尺不等秋收無獲又礙春耕困苦狀况較前尤劇聞各村正因前已呈報勘驗未便再凟縣知事以無從依據亦未復勘故該縣仍列入輕災册内熊督曾撥欵五百元曁縣知事創捐數百金設立粥厰留養所但杯水車薪勢難普及而查賑員發放賑票均係查照原定灾歉分數辦理是以流離失所者仍相望於道近來飢民嚍聚有蠢蠢欲動之勢由該縣勸學所長李嗣勳曁一二三四區代表李家楨等呈請水災善後處派員覆勘撥賑 
雜評一 
[釋放雷張（默）]  
　　今日之督軍可以爲所欲爲欲自由行動者則自由行動之矣如張作霖之刦械出兵是也欲要求政府如何者則政府如何之矣要求處分馮玉祥則處分之要求釋放雷震春張鎭芳則釋放之此兩者固足徴督軍勢力之大然其用意果何在乎國人對此而懹欵者謂爲復辟傅說之所由來而解釋之者又謂復辟傅說爲反對派之所搆造今姑勿問其用意所在卽此種種舉動已足令人寒心矣　　或曰帝制犯旣可特赦復辟犯又何不可釋放奚獨致欵於今日乎 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[糧食出口之凖備]  
　　上海南北市商會昨日均接江蘇寶業廳長訓令云案奉農商部令開案准國務院函知議决加入巴黎糧食股會議辦法由本部主任會同外交内務陸軍財政交通各部曁稅務處各派専員組織戰時糧食出口籌辦處暫設在本部内業於一月十日成立現議定先從調查入手仰將該省所有米麥牛羊茶糖六項常年產額及輸出數目並現在各項時價迅速分别調查報部核辦勿稍延漏爲要此令等因奉此查米麥六項爲蘇省出產大宗現在國務院業已議决加入巴黎糧食同盟則上項常年產額及輸出數目並現各項時價亟應分别詳細調查以爲將來出口之準備除通令各縣知事尅期調查具報外查此項糧食關係本省出口要需調查稍有不實支配量數恐失其平各該商會代表商情應盡調查之義務合亟令仰該商會查照迅將該處所有米麥牛羊茶糖六項常年產額及輸出數目並現在各項時價分别切實調查迅速具報以憑參核彙報糧食出口本屬重要問題且於戰時國際地位攸關尤非尋常調查所可同日而語幸即切實襄助是爲至盼此令 
又聞滬地米業各商自聞各國將至吾國採辦軍糧之信即有人早留餘地囤積甚多自本年陽曆一月下旬至今某國行商採買各廠機製麵粉巳逹一百數十萬包南帮白粳機白元等亦不下十餘萬石陸續裝輪運往外洋已有數批故前昨兩日米價每石漲起三角五分麵粉每包亦漲銀一錢設有他國繼續購買我國糧食之價必尙有增無減也 
[英商請組公共會議之電稿]  
　　北京馮大總統鈞鑒德立商人耳以辛亥經歷特熱忱冒昧非敢令時局强同也昨奉公府感電傅諭至深惶悚但外交事急内訌未明國將不國惟有迅頒停戰命令儘一月内齊集各代表蒞臨滬上即使會而不和或再宣爭亦未爲晚德立現擬徴集上海商帮團體及各省意見積極組織公共會議之舉尙乞大總統酌賜敎不勝禱盼英商李德立東 
[部飭鐵路局擴充造林]  
　　滬寗滬杭甬路局奉交通部令開查籌備森林一事經先後與農商部會議數次卒以經費無着未能速辦惟是鐵道材料軌枕實爲大宗已成各路每年抽換已屬不少將來興築之路需要尤多自歐戰開始以來運輸日艱價值奇貴若不及早綢繆竊恐來源斷絶購置更難該路業於民國四年擇定浦鎭山地購地植木成效尙佳惟嫌場地狹小林產無多該路路線附近不無適宜地點可以擴充仰即遴派妥員再行詳爲察勘作成計畫及預算案呈候核奪總期若干年後所產材料足爲抽換軌枕之需仰即遵照 
[路員奬勵金實行分派]  
　　滬寗鐵路民國五年分營業餘利五十餘萬元業經華洋領袖呈奉交通部核准發給在路員司獎勵金以資格之深淺按年計算最多可得兩個月薪水曾誌前報此欵於舊曆年終本可提前給發因奉部電較遲年前不及照發故於昨日由總賑房分别造單簽發全路員司一律收領聞共需現欵八萬數千元之譜云 
[軍人理應保護郵政]  
　　松滬盧護軍使昨日通令所部軍警各機關云案准不蘇郵務管理局函開查近來軍界中人未能深知郵局定章往往因細故與局中人員時有齟齬實於郵務前途殊多窒礙除令本管各局人員對於軍界交際問題務宜和平接洽外應請令行所屬軍隊加意保護等因查郵政爲交通要務利民便商最爲有信凡我軍人理應擔負保護以重要政除函復外合亟令仰各該軍警一體遵照 
[修改收管之德船]  
　　德輸掘拉姆夫號自經我國扣留後亦已列入出租敵船之内現因行駛營業必須修改故由承辦租船事務處呈部核准將該輸改名華壬一面令飭江南造船所趕爲修理現該船塢已飭匠興修矣 
[詰問墨人串攫鉅欵之要證]  
　　墨西哥國人柯石蓮史（譯音）被廣同昌號主陳澤文（即陳澤民）在捕房指控串同巴西人潑勒搿與搿地斯及粤人陸世英（即周阿英）蘇紫彬楊燦李興等設計誘至崇明路七十六號門牌冠鴻樓宵夜館内以兜售紅土爲由攫取土價鈔票洋九千九百五十元業經捕房將柯石蓮史及陸世英等五人先後拿獲解廨迭經中西官訊詳情屢誌本報前日午後由廨復訊捕房將全案人犯押解到堂經關讞員會同英白副領事訊據被告代表佑尼干帮辦羅斯律師向蘇紫彬詰據供稱在天潼路開設雜貨店有十餘年之外廣同昌號主陳澤民素來認識伊從前在對面開過烟膏店此案發生之前一天有談姓到我處說及烟土有無銷路適有另案在押之黄金寶亦來云原告陳澤民欲買一箱故我與楊燦李興代爲介紹繼而兩造諭價我並不在場成就與否我亦不過問豈知原告當日與黄金寶及西人潑勒等秘密談妥約翌日十二時在冠鴻樓宵夜館内交易我處直至出事後由粤探江標來店詢問一切方知陳澤民受騙被刧鉅欵總之此事我未預聞况此案發生前我在店内書寫對聯並未外出有夥友蘇阿七汪元兩人可以到案作證冠鴻樓主我亦認識此事與彼有無關係我不得而知云云並由原告代表梅吉律師向蘇盤問良外中西官以時已薄暮宣諭退堂候復訊再核 
[拿獲嘉興逃犯]  
　　浙江嘉興地方官廳日前派警持文到申至法公堂禀稱有錢亦安者因在該處勒索取財被人告發經官廳訊供屬實判决監禁四年埶行後爲日無多越獄逃逸現在匿跡法租界内請爲協拿等情當經中西官核准轉知捕房飭探將錢拘獲昨解法公堂請訊先由該處典獄官並來警上堂申訴前情請予引渡並由原告陸丞聲投稱錢前向民人强行勒索控經官廳訊實判决監禁不知如何脫逃至滬民人特來作證詰之錢供詞支吾判交來警帶去歸案訊辦孫中山最近兩電 
[孫中山致西南各軍將領等電]  
　　民國成立七年大亂者四次國本飄搖民力凋敝推原禍始皆執政者營私亂法之所致耳夫國家治亂一繫於法法本空文専賴合法機關之合法行爲爲之表現約法爲民國命胍國會爲法治本源國會存則民國存國會亡則民國亡癸丑丙辰兩役所爭者此耳段氏亂法摧殘國會致令兵連禍結於茲經年我西南諸將帥以護法爲標幟舉兵討賊大義炳然全國共喻前敵將士親冒　鏑不惜犧牲性命捐棄骨肉以與國賊戰其愛國護法之精神成仁取義之勇氣尤我國民應永感不忘者也然吾人今日所爭非爲攘奪政權也實爲擁護民國根本之約法破壤民國者以蹂躪國會爲唯一之手段則擁護民國者應以尊重國會爲唯一之職責自國會被武力蹂躪以來愛國之議員諸君來集廣東以道途梗塞及爲國事奔走者一時不能來集之故正式國會急切難成而對内對外又不能不有繼絶扶危之中心組織於是開國會非常會議組織軍政垂絶之國脈賴是僅存一線然元帥及各部總長多遜讓未就及今半載矣舉國國民見北方政府旣爲非法僭竊之機關而西南護法諸軍又未能毅然贊助國會所組織之軍政府乃徬徨岐路無所適從世界各友邦見我主張擁護國會者尙不能服從國會更欵我護法之戰爭爲割據爭雄之舉動内不能示國民以趨向外不能得世界之同情是非不明國是不定國家危險莫不乎此試觀内外情形段氏雖辭職河間溤氏爲段所挾持不特無悔禍之誠且日事武力壓迫近又以僞令發布修正國會選舉法等條例而帝制餘孽以及亡清舊吏更肆厥陰謀復辟之說近又喧傅矣江蘇李督軍以息事寗人之心倡和平救國之議而唇焦舌敝不能回亂國者之心我護法諸公汲汲於謀西南之一致者亦甲論乙否不能收理順勢隨之效歐戰發生及今四載一旦戰事告終列强視線咸聚於東方及今不謀鞏固國本何以圖存民主主義爲世界自覺國民信奉之正義議院政治爲近代國家共由之正軌民國精神旣在於斯則擁護民國之志士仁人更應以此爲唯一之標幟文受國會非常會議之付託於正式國會未成立合法之統一政府未組織之日肩繼絶扶危之重任雖力微德薄而顧念職責惟有誓以一身報民國耳諸公或爲肇造民國之元良或爲恢復共和之賢者當此國是淪胥國脈垂喪之日應有救濟良策倘約法效力朝能恢復則文夕可引退謹瀝肝膽佇候德音孫文養 
[孫中山通告全國電]  
　　國亂經年矣當列强環伺之時爲閱牆煑豆之舉苟有人心豈應若是特好治者人之天性戰爭者不得已之行爲欲國家臻於治平惟舉國一致尊重國法乃可此次西南興師目的止於擁護約法根本王張惟在恢復國會之效力與求國會永久之保障耳北方憂國同胞亦無不共抱此旨雖武力壓伏意不得宣然觀北方議員之所主張自可徴其趨向蓋民主主義爲世界自覺團民信奉之正義議院政治爲近代國家共由之正軌民國肇造之基官建於此操政者苟能尊重民國之國本則其政治生命可全反是則未有不踣者以項城之雄尤不免於自斃不如項城者更何足言執權者若能共喻斯旨棄其非法亂命息戰罷兵一切解决悉聽國會則國是旣一大亂立定若徒特個人之智與力以國保持權位不特戰禍延長殃及國脈即於各執權者自身亦爲速亡之道南京李督軍本息事寗人之心倡和平救國之義迭次通電語重心長文素以博愛爲信條平和本屬初志此次受國會非常會議之付託肩繼絶扶危之重任所誓死以爭者僅此耳諸公皆黄族俊良民國賢者望以國爲念速復平和共圖建設解時局之紛糾救國家之淪胥謹瀝肝乞賜明察孫文養孫洪伊與廣東來往電稿 
[來電]  
　　孫伯蘭先生鑒宥晚八時半海軍程總長遇刺即逝兇手未獲海軍事公推林司令主持特聞軍政府勘 
[去電]  
　　廣州軍政府林悅卿司令曁海軍全體將士鑒勘電驚悉程公遇害昊天不弔喪我元勳屬在同人曷勝痛悼所冀罪人早獲以慰英靈將士一心完成大業臨電悲憤不盡欲言孫洪伊居正丁仁傑同叩東 
[學生玩弄無線電]  
　　本城西門内金家牌樓吳張氏子之吳時仙在家私設無線電經電報局查悉函請警廳派警前往將吳張氏母子及所設電桿勒令拆除並搜獲機件併解警廳訊究在案惟聞吳時仙年僅十六歲曾在寰球中國學生會肄業此種電機實係買來玩弄及後有住居租界之同學某生亦購買一具是以彼此設立木桿藉通學校中消息以爲嬉不知有犯禁令查無線電一項祇須備有器具遇兩造發電彼於中間亦可倫接然不知兩造密碼接通亦屬無用况倫接時異常危險此種玩耍實年輕不知禍害是以出此在電報局初亦未悉及後因發電一處接電變成三處用電加多漸漸覺察始派人分投偵查方被察破遂即函報官廳提案訊究惟同學生知事敗露恐遭拖累立將木桿除去機件拆毁（又一說謂吳生供出後亦將該生傅案訊係玩弄並無他意遂經人保出）致未波及現吳張氏及子時仙亦經戚友等代向官廳剖白請求從輕發落未悉警廳能鑒諒否 
[經濟調查分會備案之咨照]  
　　上海縣知事及南北兩商會接實業廳訓令云案奉省公署第七零五號訓令開前據該廳長呈稱遵令組織經濟調查分會成立日期並章程名單等情前來當經據情咨請農商部查核備案去後茲准復稱查該廳所擬經濟調查會江蘇分會章程尙屬妥協可行除如咨備案外相應咨復查照轉令該廳遵照辦理並隨時督促進行可也等因准此合行令仰該廳遵照辦理等因奉此查農商部經濟調查會江蘇分會章程並成立日期及辦理情形前經本廳抄錄原呈分别咨行在案茲奉前因除分咨外合即令仰該口知照此令 
[練鋼廠添招工匠]  
　　滬南兵工廠邇因製造軍械需用鋼料甚夥惟湖南生鐵不能運滬故由練鋼廠檢出歷年舊鐵數萬噸於前日爲始開爐提練鋼質以便製造軍械所有工匠不敷工作昨已添招二十人 
[奥國輪船公司之債務]  
　　滙豐銀行在公共公廨呈控奥國輪船公司經理奥人卜克不理欠銀八千八百六十兩及利息等情昨晨出廨傅訊據原告代表高易律師譯稱查被告旣爲奥國輪船公司經理即查西歷一千九百十七年行名簿内亦係卜克爲經理應負完全責任今奉傅訊未經到案應請再行傅訊關讞員即商之英卓副領事會同簽判云此案被告係奥國人卜克應着持單逕傅被告到案候訊此判 
[軍署宣布盗犯罪狀]  
　　搶刦南市十六舖瀛豐錢莊案内之盗犯譚濟斌劉春福羅藎臣譚後四名業由軍署訊實判處死刑於前日槍决已紀報茲悉前日午後該四犯發交淞滬警廳押往犯事處游街後仍係押往西砲台執行鎗斃並非在斜橋南洋花園旁義塜上鎗决茲將該四犯罪狀錄下松滬護軍使盧法字第十號佈告爲布告事案據淞滬警廳及公共公廨先後拿獲結夥持鎗行刦南市十六舖瀛豐錢莊及公共租界長浜路民婦魏陳氏家兩案内之盜犯譚濟斌羅藎臣劉春福譚俊四名並傅事主魏陳氏到廳指認該盜羅藎臣確爲當時實施搶刦之犯曁認明於羅犯家内起獲各物的係原贓又由公共公廨傅據該事主在廳指認劉春福即當時搶刦伊家嚇禁聲張之人譚俊即係上樓行搶之人除將贓特給發事主具領外分别將人犯連同起獲之手鎗子彈一併呈解到署發交軍法課審辦訊據譚濟斌劉春福兩犯同供聽糾夥同羅藎臣譚俊等持鎗行刦瀛豐錢莊及魏陳氏家搶得銀洋衣特等件大衆分用各等情不諱質之羅藎臣譚俊兩犯供亦相同查該盜譚濟斌羅藎臣劉春福譚俊四犯先後結夥持鎗搶刦南市十六舖瀛豐錢莊及長浜路魏陳氏家兩案得贓俵分均經供認確　實已兩次觸犯刑律第三百七十三條第一第二兩欵之罪同時俱發似此目無法紀實屬罪不容誅應即按照懲治盗匪法第三條一併判處死刑以昭炯戒除將該四盜依照軍法執行鎗斃外爲此示仰軍民人等一體知悉特此布告 
[靑年會舉行同樂會]  
　　三月二號星期六晚八時靑年會舉行春季第一次同樂會選演美國初次運華之特色長片影戲計有三十本爲女伶瑪麗奇案情節佳妙是晚先演六本以後每逢星期六繼續接演首尾相續現已備有入座劵凡爲該會會員均可持會證往索男女一律招待槪不取資 
[廣益善堂施醫給藥]  
　　滬北鐵大橋廣益堂附設醫院創辦以來歷有年所去嵗施診六萬五千餘號給藥五萬一千餘帖今嵗仍循　例於陰歷正月二十一日開診由主任丁甘仁延請各専科柯春喬袁鶴聲丁爾昌柯幼喬葉子發徐訪儒羅國壽郭劍秋傅榖蓀劉仲筠馬永年蒞堂診治凡疑難眼科由堂給票赴呂子珊醫室施治如内外重症則持票赴主任丁甘仁寓施治槪不取資另有朱醫士蒞堂専理小兒推拿急慢驚風其施醫給藥種種手績悉照舊章云 
[日領署頒贈勳記]  
　　駐滬日本領事昨日致函交涉署略謂奉本年二月六日本國外務大臣訓令案准賞勳局咨去年八月二十欽奉大皇帝頒贈中國公共會審公廨正會審官關炯勳三等瑞寶章外交部特派江蘇交涉公署交際科長陳世光勳五等雙光旭日章交際科員楊念祖勳六等單光旭日章各一座業於去年八月三日函送轉交在案茲塡就前項勳記三張送請轉發查案交收等由陳交涉員當卽將勳記分别給發一面函復日領請其轉聲謝 
[認稅不准減免]  
　　汪洽記具呈滬南工巡捐局再求體恤以紓商困昨經姚局長批示云呈悉查該商應繳一二兩月捐欵迭經論催迄未解齊殊屬非是本局所有收入均已指作的用此項認稅係屬包辦性質盈虧應由該商完全負責所請蠲免酌滅等情未便照准仰即將前項欠解捐欵限期速缴以重公帑不得任意延宕致干未便母違切切此批 
[縣商會舉定水利協會研究員]  
　　上海縣商會會長前接縣署函令提出江蘇水利協會研究員一人原函已紀前報茲經該會舉定范永增字露春本邑人年三十一嵗前清附生前交通部工業専門學校畢業生美國麻省理工大學碩士現任國立南京河海工程専門學校教員業已提出除呈報水利協會請爲查照外並函呈縣公署備查 
[北貨公會開報欠户]  
　　南北市北貨同業因去年被各店户客拖欠欵項未能清結是以上届開會時經該業同行董事姚紫若等商議以正月十七日爲限如各欠户仍不付找清楚應由債權人報告公會通知全體同業與彼斷絶往麷如同行有私自交易者認爲破壤團體即爲同業之公敵現據各同業報告到會者江浙兩境以内共有三十餘家之多茲經公會幹事員將各牌號刋印多份分致同行查照 
[銅錫鉛價格增高]  
　　五金内之銅錫鉛三項丁已營業狀况及盈餘之數已誌前報茲悉該業本年紅盤交易以來市面日見發逹所有日本產之紅銅片每擔開價五十三兩紅銅絲四十八兩新加坡之洋點錫八十六兩香港之供錫七十六兩美國之鉛（即花旗鉛）每擔十三兩五錢英國靑鉛十四兩中國土鉛十二兩五錢統查價格錫每擔漲起八兩銅鉊每擔亦各漲三兩云 
[皖省高等檢察長來滬]  
　　安徽高等檢察廳檢察長袁鳳曦因公來滬庽於北市麥家圈裕記棧骨昨午詣上海地方審檢廳謁見陸林兩廳長當經陸林兩廳長迎入會客室茗談良久旋又導引袁君參觀一周而别 
[審檢廳長宴客]  
　　地方審檢廳陸林兩廳長昨日下午六時假座四馬路留春幄設筵束請各律師並本廳民刑庭長推檢各官聚宴觥籌交錯盡歡而散 
[警察廳昨日發餉]  
　　淞滬警察廳所屬各署所隊員警之餉銀向章於下月一日核發昨日爲三月一號例應發給二月份餉銀先日由各警正佐開呈名册薪數向總廳請領已於昨日上午分别核發矣 
[法租界增添包探]  
　　法捕房施總巡因新租界薛華立路新添總巡捕房一所現已造竣原有包探不敷差遺故在華捕中揀選年力强壯熟悉捕務者五名拔升包探聽候給照辦公 
[電車碾傷巡捕之結果]  
　　鄕人某甲於去年冬問行經法大馬路被某號汽車撞倒在地當由二百六十五號站岡華捕斃見將該鄕人扶起旋又有由東往西之電車馳來該華捕即行舉棍着令停車詎司機人置之不理向前開駛以致該捕不及避讓右足指被輪碾傷甚重後由捕房飭送醫院醫治並將電車司機人楊運泰解廨請究判令退去候該捕偒痊再核在案昨因傷已痊愈傅齊人證至法公廨請訊先據該捕杜其才上堂禀訴前情並由見證張梅三陳偉權稱目見巡捕前往扶起鄕人其時電車約有三丈之違該巡捕旣舉棍令停乃司機人竟置不見疾馳而來以致肇禍是實詰之楊運泰供是時見該捕舉棍匆遽停車已經不及以致誤撞求宥中西官判楊罰洋五元再貼該捕養傷費洋五元了事 
[領照運柩請照舊章]  
　　旅滬全體粤僑因江海關監督公所對於同鄕運柩請給護照改令董事簽名變更舊章特於昨日在廣肇公所會同各議董開會磋議咸以董事簽名殊多周折商請仍照前章由公所蓋章擔保公决後當即擬具函稿即日繕送江海關馮監督查照核復茲將函稿綠下（前略）查敝帮同鄕運柩回粤初由貴前任施監督囑令須有店户四家保結由敝公所轉呈卽可發給護照嗣後奉函開頒定旅櫬新章須由代請護照之處擔保等因此後所有同鄕運柩請發護照卽由敝公所蓋章擔保此係遵照貴公署函開辦理已歷多年乃近有蘇鄭氏運柩回籍仍照舊由敝公所蓋章擔保請發護照而貴公署囑令須有董事簽名蓋章等語事苟可以遵行敢不惟命是聽無如中實有爲難情形不得不爲吾公縷哳陳之查敝公所公舉董事事三十一位平權辦事共同負責歷久相沿非如公司之有總理各會之有會長若責令董事一人簽字於勢固有所難若責令董事全體簽字於事亦有未合且敝公所成立數十年對於京外本埠各級官廳公牘往來及一切契約上財產上莫不以敝公所名義及敝公所圖章爲據信川所關未敢稍有所失如以敝公所之圖章不足憑而以個人之簽字爲有效當亦非貴公署愼重之本心且運柩一事由敝公所蓋章擔保行之業經數年並無流弊似未宜遽改前章現蘇鄭氏一柩以未得護照臨河而返死者之覊魂莫渡生者之抱痛何堪况旅滬粤僑人數衆多歸骨故鄕世情所重運柩之事時有所聞伏乞吾公廣周官理胔之德擴月今掩骼之仁嗣後敝帮同鄕運柩請發護照仍照貴公署日前成案由敝公所蓋章擔保俾歸旅　非特旅滬粤僑銘恩五内即遊魂枮骨亦戴德九泉云云 
[再誌燕子窠内之新鬼]  
 
 
 

Page 11

 
 
西式女成衣店主陳康於二十七號晚間至法租界前新街同富里四號門牌前樓婦人三妹母女所開之燕子窠内吸煙忽然倒地身死由三妹報經捕房飭探將屍車送輔元堂驗屍所並將三妹母女管押聽候驗明核辦已誌昨報昨由法公廨中西讞員蒞所驗得死者並無傷痕又非服毒委係暴病身死毫無别故當飭屍妻朱氏備棺收殮惟三妹母女私售洋烟有違禁令諭令還押聽候提案訊辦 
[招認被拐小孩]  
　　上海地方檢察廳近接福建恩明地方檢察廳來文略謂案准警署函送拐犯林朝觀盧蘇氏及被拐小孩兩名除將林朝觀盧蘇氏訊供收押核辦外詰據兩孩供稱大者盧衣錦年七歲無錫人有父在揚州營業小者名全福年六歲常州人又云常熟人父母均在上海餘語不明因此攝影奉上兩孩照片兩紙應請貴廳就近出示招領並將照片黏貼示後以免骨肉分離實級公誼等因林廳長昨已出示招領矣 
[承認拐賣小孩]  
　　顧朱氏前至法捕房報稱男孩林生在門外嬉玩忽被拐匪拐去無蹝請求查緝茲經包探偵悉拐匪等匪跡之處前往拘獲沈老三及沈妻周氏同黨施小弟等三人解入捕房昨日傅同原告解送法公堂先由原告禀訴被拐情形請究詰之沈老三供認拐到小孩後由素識之施小弟介紹賣於浦東某姓家民人祇取洋五元沈周氏供丈夫拐孩之事婦人不得而知施小弟供沈老三前領該孩至民人處言欲售賣故由民人介紹賣於浦束地方是實中西官判沈等還押候吊到該孩再核 
[女孩迷路]  
　　前日四區崗警在閘北查見迷路女孩一口年約十歲帶區後詰問姓名籍贯住址均不肯言暫行留養候查明核奪 
[買良爲娼之否認]  
　　聶胡氏前至法捕房報稱姪媳陳王氏於上年被人拐賣於瑞福里俞徐氏家爲娼請爲提案訊究昨由捕頭飭探任坤揚前往將徐氏傅至法公堂訊據陳王氏供婦人於上年因貧難度日由丈夫陳聚慶將婦人售於徐之子和尙爲妻現已懹孕是實俞徐氏供婦人雖開設妓院惟王氏買爲媳婦執有身契呈鑒俞和尙供母親將王氏買下配與民人爲妻並不賣娼官問身契上書明爲娼何以又配兒子爲妻徐氏答稱因乏力娶媳故即作爲媳婦中西官以原告臨訊不到判令將案註銷惟徐氏不應私開妓院着罰洋五元充公 
[女子不願另配]  
　　住居南市陸家浜三角街之挑灰人趙雨三有女阿三自幼許字同鄕人爲推車之徐小蘆爲室雖未成親已過門近因徐家漸窘趙遂起意賴媾曾偕伊子趙光恩將徐扭控地方廳指爲誘拐伊女當質訊時徐供婚帖被火燬失媒證早故等語間官以其證據不足判徐拘留一月該女交趙領回擇配在案茲徐押期已滿奉諭省釋後仍回靑龍橋家内操其舊業而趙女以父母從幼配定不願嫌貧另配二夫仍舊至徐處住宿趙屢邀不歸昨日又將徐并該女阿三一併扭控一區一分所詰據女供年二十一歲並訴明前情訊之趙仍以誘拐爲詞請爲核辦張警佐飭卽備函移送原審衙門查案訊理 
[菜刀砍傷親家母]  
　　江北婦人唐姚氏住居閘北又袋角子祥里其子立紀娶楊光慶之女爲室前日唐姚氏因媳不守婦道向媳母家理諭詎被楊光慶及其妻張氏以菜刀砍傷頭頗當由四區二分所一併拘解司法科聽候訊辦 
[攫取鈔票案詰問見證]  
　　土販譚月明控丹陽人朱正香於本月七號串黨在直隷路一興旅館内攫取鈔票洋一百八十二元由捕將被告拘解公共公廨訊係原告兜售紅土以致被攫因判原告交二百元人洋並保朱押候查明訊究在案昨晨復由捕房將譚朱兩人解案請究即經中西官向見證曹二九孫雨金等詰問一遇判朱還押譚仍交原保候下禮拜三再訊 
[匪徒攔攫烟膏]  
　　前晚七時許有婦人由北市購得箸包烟膏兩小包在九畝路行走被一穿短衣兩穿長衣之三人緊隨其後將至萬竹路僻靜處上前攔住指婦私買違禁物經該婦賄以小洋數角詎尙不滿慾堅令將箬烟兩包交出並將婦頭帶之銀針一支强鑒飛奔而散 
[糞船撞碎酒壜]  
　　駁船户張長壽前日載運同福永酒行之高粱酒經過蘇州河被湯理明之糞船攔腰衝撞碰碎高粱酒一壜當經水巡隊將湯拘解司法科張亦投案請追損失洋四十元科員判送地撿廳核辦 
[手提鷄翼之干涉]  
　　向爲庖丁之李松咸日前手提活鷄兩翼經過南京路被八十號三道頭西捕查見以其虐待牲畜有違定章拘入捕房詢明李住西摩路四十二號門牌當即省釋禀廨出單昨將李傅至公共公廨由捕房代表牛門律師詰據八十號西捕克沙聲稱被告將活鷄兩翅提住有違定章是以拘究並由西醫婓脫劉華兩人相繼到堂證明被告手提活鷄兩翼不但兩足懸空且受許多苦楚我輩時見鄕愚倒提鷄脚或揑兩翼按諸定章祇能將鷄置於籃内或抱於手中被告虐待牲畜請爲訊核訊之李松咸供因不知租界章程求宥中西官姑念無知誤犯判李關釋 
[印人追索借欵]  
　　印度人生大生指控公共捕房七百十九號華捕邵福海不理借欵昨由公共公廨傅案經中西官訊判被告照據還洋如違提追 
[訊理管棧房人舞弊案]  
　　亞細亞洋棧前控管棧房之方時康吳涵靑等在棧舞弊由水巡捕房將方獲案於陽曆二月二號轉送地方廳訊供判押候示在案昨日午後經檢察官提案研訊該棧工廠總理洋人惠斯濮偕證人徐世清周阿二等至案請究問官將言研訊一過判令還押惠等回候示 
[欠欵如數追償]  
　　萬豫號經理汪守勤在公共公廨呈控戎廷標不理欠洋二百八十元前日由廨傅訊原告代表上堂訴明前情並將賬據等呈案請追訊之被告亦延朱斯芾律師到堂代辯中西官判被告按照原告控數還洋如違俾究 
[不認利息之理由]  
　　金銓卿控魯鳳祥不理抵欵一案前日由公共公廨傅訊原告延代表律師上堂訴明案情請追本利洋三千七百二十元訊之被告亦延羅斯律師到堂辯稱此項押欵昔年到斯時會由被告備齊本利向贖因原告將别處方單連同被告抵押之單併抵他人不能取贖遷延至今有十餘年之久所有期後之利息不能承認請爲明察中西官判被告備齊本利取贖 
[洗衣作違章受罰]  
　　哈爾濱路二百三十三號二百五十二三號三百八十六號門牌三家洗衣作均因不照工部局定章洗滌衣服被衛生西人查悉禀廨出單昨將洗衣作主李桂香鍾世榮鄡茂堂江興忠等傅至公共公廨經中西官訊明違章屬實判李等四人各罰洋二十五元充公 
[巡捕聚賭抽頭之懲戒]  
　　滙司捕房七百九十五號華捕劉阿囝於本月十九號夜在七浦路八百七十號門牌楊老羊家内糾同鄭阿春張俊明羅阿二王朱氏等聚賭頭被該管捕房捕頭偵悉率同中西探捕前往拘獲男女賭徒三十餘名一併解至公共公廨經中西官訊判劉交二千元鄭等男女四人各交一百元均人洋並保其餘各人分别罰洋開釋在案昨晨由廨復訊據捕房代表牛門律師上堂聲稱被告於五所前會在法捕房充當一百九十五號巡捕因事斥革今於本月十七號據言妻病請假六天查二年内之品行單迭次降級有品行單呈案請察繼由楊阿羊鄭阿春等相繼上堂證明是晚確係劉捕抽頭該處房屋亦劉捕所借是實並由滙司捕房捕頭麥據來搿與一百二十八號西捕先後上堂禀明調查情形訊之劉捕不認聚賭抽頭因向楊阿羊索得欠洋洋元出外伊等欵我至捕房報告遂被挾嫌誣指求察並延律師到堂代爲辯護經張襄讞商之英白副領事以劉捕故違警章判押西牢三年期滿逐出租界以昭炯戒鄭等男女四人聽候查核 
[小茶館主婦聚賭抽頭]  
　　美租界肇勤路一號門牌某小茶館主婦丁吳氏近因容留賭徒聚賭抽頭漁利被哈爾濱捕房捕頭麥搿與二百十七號三道頭華捕查見當將賭具帶回捕房請廨出單將氏傅案訊究 
[無賴因賭互毆]  
　　無賴趙阿二羅新根與蔣天福天生天發弟兄三人因賭博起　互相衝突昨日各邀同類多人在虹口舟山路互毆被一千三百四十一號一千三百四十七號一千三百五十六號一百三十五號等華印各捕查見當將兩造一併拘入捕房禀明捕頭飭各存洋保出聽候公堂傅訊 
[控告房客竊取衣料]  
　　閘北寶山路江良善開設之成衣舖内借居董有偷　憲卿余松祥三人前日江扭三人至五區警署控董余等串竊衣料昨由薛署長論飭解送司法科核辦 
[包探拘獲鑽艙賊]  
　　昨晨常熟人陳阿根闖至停泊虹口狄思威港之船上竊得朱祥林之棉被一條國逃當被包探葛祖元撞見將人贓一併帶入捕房捕頭諭飭押候解廨請究 
[兩入迭次串竊]  
　　王世義胡友財因串竊北四川路拍球總會及方茂記洗衣作等衣物由探將兩人查獲吊出原贓昨解公共公廨經中西官訊明判王押西牢半年胡係過犯着押西牢五年期滿逐出租界贓交原告領回 
[水巡捕查獲竊犯]  
　　本年二月二號竊賊張阿桂行竊巨砲案内之逸犯張友甫一名昨爲水巡捕房查獲押送地檢廳請究 
[收買贓物被拘]  
　　竊賊小金炳昨日竊得生鐵十九條售與船户顔子貴吳阿桂等正在駁運爲水巡捕房探捕偵悉將顔吳二人及贓物一併拘獲禀經捕頭押送地方廳請究一面緝拿逸犯小金炳到案究懲 
[拘獲竊煤賊]  
　　義泰興煤號近來時失白煤昨有竊賊姜永發又往行竊當場由捕拘送水巡捕房移送地方廳經檢察官提案研訊該號遺夥偕證周法其倪小洪等到案請究問官判涇收押候辦 
[族人行竊]  
　　浦東東溝鎭鄕婦潘吳氏潘朱氏等家邇來時常失竊方單銀洋旋經偵悉係同族潘夢榮所爲遂將夢榮扭入該處地方警區轉送事務所移送地方檢察廳預審之下判將潘夢榮收押候究 
[縣署批示照錄]  
　　商人陶銀來呈爲揑造簿據始終朦混請免予咨行由呈及粘件均悉前據紛麫業代表呈驗公所賬簿内收麫筋作兼售水貨之入行費有徐萬興莊長順薛順興等各户繳費年月日歷歷可稽該賬簿自光緒八年登記至十八年止紙色墨蹟均已陳舊並無出格跨縫添註痕迹何得指爲揑造爾等各店開設在後旣兼售水貨延不照章向該公所繳費入行姑念徽未營業尙可曲爲寛諒至謂不入行爲可自由設攤出售水貨則與粉麫公所第三條行規顯丰違背本署惟有照安處分不能爲爾等寛假也着即凛遵母凟此批雜評二 
[參戰準備之兩題（訥）]  
　　古人云足食足兵民信之矣信之云者信其可與人戰可戰而存其國也今之所謂兵與食何如乎參戰處近日之所籌議在出兵題而糧食如何亦不可不預爲準備蓋籌兵備者心兼對外防内兩方而言籌民食者亦不保不兼顧内外兩方也兵食足而後可以言戰而後可望一戰而存其國惟兵全由政府主持而糧食之準備必如何而能内外無缺則我商民亦當同負一分之責任故宜從速留意焉 
[本館啓事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
百弊叢譚 
[藥業之弊] [  孟城劍花]  
　　輓近人心不古道德日喪即以内地藥業而論每以洋產之藥及種種僞藥敗混病家受害者不知凡幾但病家恒請罪於醫生而不知其寃也諺云三分醫術七分藥苟年眞藥奚能對症市儈害人殆莫甚於此矣茲將市上最流可之藥品擇其價值昂貴者眞僞兩途分别述之俾家庭間不致受業藥者以魚目混珠也 
（一）西洋參眞者瘦而有僙紋味甜而苦不苦不眞但苦中亦稍帶甜味甜苦兩有者爲的眞綿軟異常擲於本器上微嚮聲音不宜清脆僞者種類極多皆名（賽光）味淡而甜心粗大擲於本器上聲音挺脆亦有横紋者名（特别賽）是爲細蔴絲所勒皆僞品也 
（二）藏紅花出西藏非普通之紅花可比價值昂貴専治婦女血病顔色鮮艶置於熱水中百沸不變其紅艶顔色此物眞者絶少老於業藥者能製賡品無絲毫破綻雖行家尙難辦别眞僞其法朗用金針菜（南貨舖售）去其心以繡花針劈成細絲用重洋紅水煑着色袁後又煑凡煑七八次微火薫乾最後放入白礬水中浸數日之久則永遺不變紅艶之顔色矣此物價值旣昂貴眞假亦難以語言分别願世之醫生甯可以他種藥品代其功用庶不致無益而反有損也 
（三）麝香眞者異香四竄觸指則指香能數日不散僞者以丁香等研未用鷄蛋熬油謂和而成微滴高梁酒盛於麝香之壳専欺外行者也但亦易於辦别蓋眞者恒有石砂來雜僞者則無 
（四）厚樸佳者名紫汕根撲味苦辣辛香觸鼻僞者產温州名（温樸）藥業中儇將此物製成如紫油根撲法用胡桃肉榨油擦撲上再用生姜搗汁塗滿置於炭爐上微熏卽成紫油根撲但一久嚼則氣味變矣上述不過一二其僞品正不止此睱當更續以告諸君（六）家庭常識 
[泰興燒餅製法] [  賊菌] 　　 
泰興燒餅酥多適口頗爲馳名其製法用葷油和乾麵略加蒜葉末子及食檻和成餅子然後揑成團子大小外加已發酵之麵僅包薄一層或油麵中再加他種包心然後以本輥滚成餅子入爐燒熟後自然酥鬆適口但包以甜包心者製油麵時不加鹽蒜 
[豆沙製法] [  賊菌]  
人家所製之豆沙往往加以白糖生猪油丁後包湯覆麫餅而食時豆沙乾燥不及茶食店之豆沙糖油潤余家則不然將紅豆或綠豆煑後以篩擦去皮捺成沙矖乾貯乾燥器具中臨食時先入鍋用葷油炒之素食則以蔴油炒之再加熱水調和若糊漿狀加桂花白粮不必加生猪汕丁自然油潤此法且可久藏因豆沙乾後數月不壤可以隨時取用也 
[製蝦米] [  盛文]  
蝦米爲日用要品調羹佐滋味甚佳吾國人嗜食之一年銷路頗旺考其來源大都皆由外洋輸入土產僅什一耳價且非常昂貴陰天稍受潮濕殊易發徽考究本品之原料卽河蝦及海蝦之小者可於價廉時購歸自製之俟製成妥爲貯藏臨烹取用滋味勝市購者多矣閱者諸公曷仿下法一行之乎法以新鮮之大蝦用清水洗淨除去塵埃等汚物納入釜中稍入鹽分約與水爲一與四十之比先加熱煑沸之後再投入原料煑熟之每原料一斤對水一升五合俟煑熟適度卽行掬上水分滴乾之撒於華蓆類上日乾之經三四日當可完全乾燥納入布袋内以竹鞭等特打擊之外壳自能剝離篩去其碎屑卽爲製品之告成惟原料煑熟時所用之鹽量切忌過多否則徒然酷鹹且於潮天殊易還潮又乾燥之時切勿十分乾燥否則將害及色澤或脫皮困難也 
工業須知 
[冀桑要訣（四）] [  王芹鉢]  
　　一接本此法爲藝桑必經之手續蓋雖有佳稦恐雌雄異株風煤作合與異補花粉交配致變母性而爲野生故必擇取良桑於清明邊加接法用快剪將桑古離地三四寸剪去上截接以良桑紥以桑皮塗以河泥切勿掋動與桑根之皮膏液黏併方能淶洽便成佳種卽移植他處不再變性 
　　一刈桑刈桑俗名腰桑桑苗長成至二三尺後必須刈去桑葉勿使旁枝茁長致本幹乏力 
　　一培壅人糞力旺畜壅力長猪羊二糞可不生蟲初栽侸活糞水至長活成林則於根旁掘一小坑以糞實之以土覆之使其氣下降或用荣餅豆餅及蠶砂葉水中浸爛皆可肥桑若用河泥爲益更大二五八月及冬月均要上肥而於剪條後修斫後尤须須厚壅惟探葉前半月切不可壅則謂之壯葉蠶食有毒必病日死時近清明卽宜戒忌桑下最易生草莫妙於每年七月底將黄花草子撒於地上壅以草灰易長冬春免生雜草待草子開花一律掘轉則桑也光潔再割嫩草遮蓋桑地上厚須半尺夏天耐旱生肥大有效驗一收葉飼一齡駕採取第三葉之帶黄綠色者飼二齡蠶採第四五葉飼三齡蠶採第五六葉飼五齡蠶伐其枝條採其全葉每届冬季始將霜葉金行拉去留存枝條徒來春未發芽前再將枝條剪去則是年生葉必茂以上數端不過述共大略至於天時之寒暖人事之勤惰神而胡之存乎其人又非實地試驗設立傅習所不爲功有志救國者盍興起焉（却贈）按王君所設之桑秧公司上海發行所卽在法界自來火街瑞福里第五弄 
集益綠 
[第八十五問] [  負負]  
　　雪花膏爲化粧要品而經久乾缲物質縮小於是販者視爲畏途其有礙營業之人發展甚矣未悉有何法以保持之便經久不燥抑已乾燥可用料調和得復其舊敢祈深明是學者有以敎之則有益於販買諸店舖多矣倘能示其製法允所觀迎 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
卷中第二十七章（二） 
　　傅侗者年事已七十餘白髮盈緽生平初無大過而有忠厚可憐之色此時乃聽鞠於諸國民之手性命已去大半而衆人猶唾詈不已寶瑪齊夫婦與三夾克以身分高於衆人故入旁聽之席列最前馬丹尤頻頻撫其佩刀以指傅侗曰賊汝嘗欲以稻草置吾人口中矣今當合汝自食試嘗滋味如何語出衆乃爭鼓其掌而指間殺人之血猶沁沁也掌聲如雷直自旁聽座側滚灅而出以至街尾猶作迴響顧堂上裁判殊不爽利觀者大忿爭曰國民窱瑪齊此賊豈能縱汝爲領袖可提之出吾儕自能裁判母須乎推事也語未畢三夾克已擁寶瑪齊一躍入欄俠犯人而出審判者大駭則抱頭而竄馬丹實瑪齊遂曳傅侗逹至門外以繩套其頸繫於路燈之杆更以稻草滿塞其口傅侗口不能語魂亦飛散而目猶炯炯視諸人之所爲衆遂曳繩如曳燈然甫及半繩已斷傅墮於地嚎呌如豕復以三四八曳而懸之再曳再斷直至三次始斃口中猶滿塞以草兩　類外突吻張而齒豁乃成獰笑有人謂其狀肖卡栢也因於尸影之下相抱雖舞以鳴得意而警報忽來謂傅侗之壻以五百騎來刦衆大怒雜起而迎攻之騎立潰壻亦被擒則以刀斷其頭即與傅侗之尸同懸燈竿以示衆　復跳舞歡呼直至昏黑始歸共樊則室中孺予以不得乳啼哭幾死榻上病人亦復枵餓竟日一絲僅續然衆亦不顧兢趨厨卜揭釜而視空然尚未有米則爭出而集於麵包之肆各以瘦爪探其黑餅亦不給值謂共和也而不知明日麫包之肆亦閉門矣竇瑪齊俟衆人散盡始返其室笑謂馬丹曰吾愛如今日者吾二十年之志亦少酬矣馬丹搖首曰此可謂之發韌若其成功吾猶待之後日竇瑪齊笑曰然則吾願其卽爲明日魯易魯易吾爲汝頭危　外史氏曰嗟乎此一千七百八十九年也彼廣顙之王方在宮中行其劇樂笙歌满耳珍羞厭口豈知王畿尺寸之外哭聲已震天矣(二十七章完) 
 
 
 

Page 14

 
 
 [Ｇ> 
[上海光華堂　三星丸]  
戒烟妙品　色退保靈 
聲明假冒 
本藥房始創三星丸久蒙戒烟諸君所贊　發行至今久己名馳各省不料無恥奸商假冒本藥房三星丸牌號僞藥混充購者不察致受其欺今爲嚴杜假冒起見自戊午年春從新改良對於內容則藥品道地加料精製務使服者功力延長精种爽健筋骨活潑終日辦事毫無倦癮並保戒除以後身體反覺較前强壯決無病癮之慮對于外表于包面上附印本藥房圖印影分裝紅綠封袋兩種如欲試服者即出銀一角可戒烟瘾一錢一經入喉效力便顯倘有服後不見功效或包面上無本藥房圖影者請立即退回原售處掉換價銀可也若遠埠欲購者可將郵滙票附交信內直寄上海四馬路本藥房收可也接閱之後立將三星丸由郵保險寄上如滙十元以上者可照另批例五百元者可照躉批例定價劃一包退包換以表本藥房誠信無欺之至意門售每包售洋一角內九七粒每洋可購十四包外埠函購二元起碼請加寄費一成特此聲明愼防假冒是爲至祈　上海四馬路光華堂藥房謹啓 
[強種百補丸]  
新貨到申　廉價批發 
此丸效　齋著名全球　因香港總廠缺貨未能如期運滬茹經　電入　　已大裝輪　申貨　斬鮮養力充足比　更優小號爲補答各主　起見顧照蔓批格外從廉　埠賜購貨到郵滙當班固件　達無觀 
上海四馬路中老仁濟林記發行部啓 
[患白濁者宜看]  
余誤交損友周作北里之游朝歌暮宿不似人聞居然天上矣距樂極悲生竟染淋濁之症始尙誶疾忌醫漸致痛如刀割寸步難移輾轉臥榻病形顯露室人交謫忙延多醫診治數月以來嘗遍古今方藥痛楚愈甚淋濁不止幸承舍親指示上海河南路義商彭壽堂立止五淋白濁丸十分靈效輕者三日全愈最重者報藥半月無不霍然是以救人頓衆實為皆世慈航余心感焉即郵購雙料四大瓶如法試服不及旬日病去其半續再購服數日後已霍然全愈如此危殆之病獲奏膚功可喜亦可異也特登廣告以誌大德並使同病者有所問津焉湘陰化龍謹啓 
上海河南路七號義商彭壽堂 
[保宏總行告白]  
茲據本分行葉愼記報告該代辦經理人金玉麟業己逝世所有愼記名下經手火險事務己聘定　鄭蔭蓀君接　　情本總行己經允許凡　各紳商行號如有由　葉愼記經保火險等事請仍至中旺弄羣益坊（舊名樂善里）一百　　門牌本分行與　鄭蔭蓀君接洽或本行總賬房亦可　保宏公司總賬房白 
[保宏分行葉愼記告白]  
啓者本分行代辦經理人金玉麟業己逝世現己聘定　鄭蔭蓀君接管辦理凡各紳商行號如欲保險及續保請與　鄭君接洽照常辦理可也保費銀兩請送至總行蓋印爲憑倘逕送分行即以分行圖章為憑均可人中旺弄羣益坊（舊名樂善里）　保宏分行葉愼記告白 
[古今第一婦科降生丹]  
京都天寶齋○婦科種子仙丹○服後受胎極速○如不信者有法可試素未生蛋之雞餉以此丹半月後蛋自生矣虛言欺人罪我惟天 
夫婦人固無不育之理不育者卽有病也然病多起於月經月經不調則非受孕之兆氣血不和必致經候失常諸恙所以漸生也續嗣勢所必難也凡經水不調前後無常或腹痛躉積或崩血過多或傷於七情至墜情志或咸及風寒致損營術或體虛盜汗不止或血枯及黃肌面瘦白帶淋漓胸腹脹悶五臟虛捐子宮寒冷等症此皆體虛血虧所致故種子之難所由來也此丹係藥眞人所傳能調和婦人衝任之血平定肝鬱之氣去瘀生新開鬱解悶煖宮止帶聚精旺血固本調經却病壯體之功凡婦人望子者茍能連服一月中途不間斷無不應手而得素未生育之婦服後成孕晚年經漸血枯常服且能育子幸勿輕視產必雙胎眞婦科聖藥種子仙丹也全料一斤價洋八元半料四元起碼二元○遠埠函購須託郵政局最妥信局屢次作弊 
舖設上海二馬路中市西鼎新里石庫門內交易京都天寶齋啓 
[女子高等尺牘]  
詳註　實用　分類 
女子尺牘多矣文筆風雅之高等尺牘合于女敎師及中學師範學生所用者自古以來無此書鐵冷先生與其夫人靜志女史擬切于實用之題目凡百七十種別為十類各體皆備每篇旣附說明又詳註出典更有男女敎育家為之作序價值可知已出版價五角 
女校優待○各省女中學及師範有校長印信幷郵票二分半寄下即贈樣書一冊○各省中學師範學生及高初校女敎員寄郵票一分即贈優待券上海小說　報社啓 
[存古學校招面函授生]  
本校為保存國粹起見特請精經宏儒專授經學兼修國文每月學費四元寄宿亦可如不能來校通函遙從　每月學費一元凡四書五經中有疑字疑義均可函問並修改國文二篇章程函索附郵票三分合意者請過哈同路民厚東裏北三弄四二四號本後接洽可也 
[文字探原廉價批售]  
此為教授說文最便利最明白之書係湯君濟滄所編師範中學高小各校均可購作課本用第一冊定價二角半約六百字內部首字已全特價每八本洋一元即日付書第二冊定價四角約一千二百字內象形指事會意字已全預約每五本洋一元准陰歷二月底付書均以五百冊為限限滿截此發行所上海西門外江蘇省教育會後利川書室 
[雷馥蓀著銀行圅牘大全業經出版]  
文豪冷血序文此書程式完備圖魚詳明誠金融格局謹　條理密細俱關實用不尙空譊誠之書　定價二圓　角門售七折外埠函購另加　費一成寄售　上海山東路有正齊　河南路　　山房總發行所上海廿　路德興坊七百零八號函牘糄輯社謹啓 
[自由槍上穩妥戒煙]  
醫生樓品芳研究穩妥槍上戒烟無論烟癮大小身體虧弱或病上癮均可自由槍上戒除保險斷癮前在寗紹台温設局戒除煙癮不計其數現因烟土將絕有志戒者趕速嘗試免失機會也 
戒者先吞尅烟丸仍舊照常吸烟七八天老癮十餘天見烟自厭再服消癮藥水數天烟漬從便而出照常辦事安然斷癮永無後患 
外埠來戒不便函購槍上尅烟丸每百粒五元 
消癮藥水每瓶三元詳章函索附郵費三分 
英界勞合路北口長吉里回春醫藥局啓 
[中國寰球學友會廣徴國內外會友]  
注意！注意！請看破天荒未有之文會 
吾國今日立會結社之風久已為社會詬病良以斯文敗類多半假學會之名行罔利之實其實能有裨士林者幾於百不得一本會由華僑黃君添壽等十餘人熱心國學捐資創辦本以文會友之義務事事致力於實際全部會務已推定浙省名宿倪軼池張織孫兩先生為臨時正副會長公同主幹綜其特色厥有五端　羣索居為好學者第一障礙本會設有日刊友聲報一大張內容極富以為國內外會友通訊商榷機關有奇文之共賞而又有疑義之與析特色一碩學名彥作等身然往往自印太費售稿為難亦大憾事本會特定每三月專代會友刊行著作一種不必由著者出費有著作行世之利特色二議會月課結文字之因緣得交換之智識最為學術競爭之燒點本會定每月徴求小品文字一次除值課者例贈外前列數名並加贈現金或圖書以助雅興特色三上海為漁利澗藪黑幕重重所在皆是本設特作交際部專代會友調查委托事件並代辦圖書文具一經函托迅即辦寄特色四本會志願宏大俟會友出版品漸多當添設營業部專銷售會友著會本會任其勞會友享其利特色五他如代徴詩文介紹著作種種利益猶未殫述要之本會實事求是為中國破天荒所未有絕非假借虛聲意圖營業者可比現設籌備處於上海新閘大通路新康南里一另五一號好學志士願入會者絕不拘定資格以期普及碩彥名媛尤所歡迎函索詳章附郵一分即寄 
上海本事務所啓 
[授催眠術]  
面授學費十二元函授僅收講義費二元與醫併每科減敢一元五角講義大字鉛印得併足一次交付僅購講義每冊一元 
校址　上海哈同路民厚南里東五弄六百七十二號東里北三弄四二四號 
索章附一分頭郵票三分普利中西醫學校啓 
[費廉之燈火]  
電燈爲最潔净完美最便利安適之燈火已盡人皆知惟往往有人不知新式燈泡之省電能將電費較從前減至三分之一使電燈稱爲最廉之燈火○新式省電燈泡凡十六支二十五支三十二支及五十支燭光每只售銀四錢一百支燭光每只售銀八錢半二百支燭光每只售銀二兩五錢欲購以上燈泡請至南京路四百七十一二號本處樣子房可也　電話二千六百六十號　寓滬西人工部公局電氣處啓 
[立愈遺精金剛百鍊丸注意假冒]  
本藥房發行遺精要品爲天下莫敵靈藥歷售三十餘年凡官學紳商各界莫不同聲譽美治愈之人不可思　咸推善治遺精無上聖藥謝函證書早經盈箱滿　全國聞名口碑載道但　人惡習每見暢消品物必多假冒近有同業無恥混售希圖漁利以假亂眞情實可恨特加松鹿商標購者注意盖人之精華關係最重精固則强精竭則亡患有遺精更宜急起調治以衛自强本藥房家藏經驗秘寶係坐茅蓬老僧所傳保元眞方一再研究始獲出奇制勝功能療治　伐過度慾火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋陰應效不爽抱此症者宜速調理却病延年每料四元半料二元小盒一元外治遺精一貼膏功效同上雙方並用偉力最速年久遺精務使內服外貼宿疾無不斷根永不復發每張七角不效還洋以昭信實遠埠函購郵局回件 
上海三馬路大舞台對面鍊雲藥房 
[戲學指南]  
有劇本有工人有板眼有說明　有說白唱工有做工有腔調 
第二冊出版 
內容較第一冊尤爲豐富 
是書出版後初版即已售罄現已再版出書第三集第四集不日亦將出版如內容較第一冊尤為豐富　劇本譚梅眞本首尾完全新增添靑衫戲多齣　工尺詳注到底外間所行舊譜故調一概不錄　過門　各調起板及大小各過門均有詳列板眼　說明不啻良師面授口講　每冊三角　發行所　上海棋盤街中華圖書館　各寳處訂購者價目當格外克已以副寳號推廣之雅意此啟 
[海艸精]  
人身百病之根無不隨春氣而發動至於花柳諸毒盤踞甚深故發動亦尤爲劇烈及此春令欲解其毒而祛其患非急用海草精內服聖藥不可此藥專清血分並不攻瀉服時一切照常毫無所苦而花柳毒症遇之如湯沃雪立見消除餘如瘡瘍疥癬等外病及早服之亦可杜其復發 
（價格）　每瓶洋一元六角每打洋十六元 
總發行所上海中英大藥房 
各外埠分號及各大藥房均有發售 
[一瓶全愈立止白濁丸]  
本窩秘傳良方不惜工料精造丸散專治三淋五濁等症立服見效每瓶半元十寳搽疳散每瓶五角散花柳解毒酒每瓶一元婦女白帶丸每瓶四角 
上海二馬路書錦里口廣東仙壽窩啓 
[續嗣聖藥男子九醜丸]  
專治先天不足後天失調陰虧陽痿色絕過度夢遺諸虛等症服之功效立見且能壯筋骨益腦髓強身體補命門愿抱伯道之嘆者請嘗試之每瓶一元雙料二元 
上海二馬路書錦里北首　保太和啓 
[上洋二馬路八十六號]  
氣氫至寶丹氣血俱虧不能持恒以藥外施濟弱扶頗防毒有子知盒一元雙料二元　藍田種玉露功効相周用法簡便單二元雙加倍女界宜男寶調經止帶防毒得孕亦係外施每盒一元雙料二元 
眞自強軒啓 
[大學眼藥　註冊商標]  
各埠大药房及洋貨舖均有代售 
盾之爲用也、衝鋒破敵、能掩護勇士之體軀　大學眼藥之功磨雲退翳、能保全眼部之健康 
上海日信大藥房　上海中法大藥房 
[精益眼鏡公司]  
農商部註冊並特等獎勵 
中國最進步之眼光學家　諸君如欲購最合光最新式最可靠之眼鏡請至本公司或各分公司一試 
中國第一家自製各種科學鏡片 
總公司上海英大馬路泥城橋東　分公司北京天津濟南漢口長沙杭州南京 
