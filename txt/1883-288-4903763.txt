# 1883 - 288 - 4903763

 

Page 1

 
 
[新印風月夢出售] 　[  申報館主人啓] 　　 
　　卯上夢人著有風月夢庋藏行篋未肯輕以示人盖皆其身所經歴目所親覩者現知本舘有活字版可以代人排印因諄託刋刷問世旅窓無事偶一閱誠足獘醒痴迷不僅爲紅粉青衫冩照也茲定於念七日出書每部三十二回訂成四本價洋三角正言處照舊 
[搜書]  
　　本齋現欲購覔十三經註疏及三通兩書務須殿板初印白紙者海内藏書家如肯割愛祈先　一二本携交本齋議價遠處或固封由信局寄來亦可此布[  上海北市老閘上點石齋主人啓] 　　 
[本齋告白] [  點石齋主人啓] 　　 
　　古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多嗣一俟屋宇造成機器運到立卽開工有願附股者務祈迅來預定此布 
[論書院流弊]  
　　昨報載杭垣書院新弊一則有慨乎其言之然其實則不獨杭州一處爲然他處莫不皆然但杭州則書院較多膏奬較重故益覺垂涎者衆耳憶昔髮逆初平之時蔣果敏公爲浙藩極重文事創建書院或復舊規或新建置薛慰農先生時爲杭府復相與振興文教宏奬風流於是凋敝之餘仍有弦歌之雅爾時書院之膏奬每每皆由大憲捐廉且頗極濃重超等一名大都可得洋十元二十元不等若遇蔣方伯臨課則膏奬之外又有袍料馬褂料及文房珍玩之賜以故各處士子趨之若騖莫不擔簦負笈就學於書院中而崇文書院爲蔣公主政其地又在西子湖邊故居者尤甲於他處迨蔣公旣去雖覺稍遜於前然有其舉之莫敢廢焉不過略有减損而雞肋之味猶足戀也其先三書院分日課試後則攺作同日以杜一人而考兩三處之弊然社一弊復生一弊筆性敏捷者仍可以一人一日而兼作三書院之課且不特一院一卷而已竟有多至每院五六卷者然此雖曰舞弊究亦足徵其才之敏妙猶不足爲害也至於代替假冐則書院無地無之本難稽察卽如學海堂皆孝廉肄業其中而其實則眞孝廉能有幾何往往借取他人之名公然與人論年誼講同門覥然而不以爲恥其所爲者不過區區一月數元之膏奬而已余曾親見一人冐余族中孝廉之名而肄業於學海堂者已三四年余初　爲眞余族人也一日會於湖上始知假而非眞竊嘆世風之不古爲之太息者久之今乃變本加厲每况愈下竟至以候補正途諸君而揑名以考書院無論其人自得閱卷及同寅中得閱卷差不言而喻概爲拔置高等而且更有不肖士子專門鑽營於候補官塲爲以松壽之名時達閣下鈞聽之計并與議明所得膏奬或對分或四六分或三七分嗚呼官與士二者至此而品斯爲下矣冒名夤緣請托賄求皆有關乎名節有繫乎品行者也今官塲以區區書院之膏奬而甘爲冒名夤緣則是自棄其名節士子以區區書院膏奬而百計請托賄求則是自隳其品行名節由是棄品行由是隳然則有書院反不若無書院之爲愈也竊嘗有一偏見以爲各處書院本屬多此一舉其實可槩從廢置何則每府州縣本有儒學之設朝廷建置教授學正教諭訓導等官何爲也哉蓋以作義人材也今以朝廷之設學爲不足以作養人才必須另建書院方足爲教養人才之地此說能通乎否乎如以爲學官不足以表率多士則試間今日山長之所以表率多士者若何課期則寄題紙而來課畢則寄課卷以去諸生童之于山長有不見其面者矣卽有　居院中者亦不過一二上舍高材之生或得謁見接談然其謁見也非必皆爲請業其接談也未必别無私營則亦與學署冷官何異課卷中略攺一二字便以爲認眞然則此豈學官所不能爲乎若以爲學官才之品不若山長此言則更謬矣學官爲朝廷所命必係正途出身其府學教授則又多係進士甲榜爲之豈必不如地方官之所聘請乎余謂必如昔日朱子之開白鹿書院劉念臺之開證人講舍方不愧爲人師之目若今日之山長卽使有經明行修無愧古人者而身不與多士相接要與學官無所區别轉不若學官之終日在署倘畀以山長之責所以與諸生日相接談也故余以爲書院之經費不如胥歸之于各學中而仍以書院之章程行之使學官爲之山長學官而果係品學不端者則淘汰而删除之倘能學官各得其人而責以作養人才月課季課本係學官應有之事一仍其舊亦如師課之例而每月加以官課一期如此則學官與士子日益浹洽而地方官整頓學校亦不失朝廷立學設官以作養人才之意乃地方官不此之務每每加意於書院以藉爲求名之地不亦異乎雖曰三代以下惟恐不好名然愚以爲與其以創立書院求名不如以整頓學校得名書院之經費書院之章程舉而歸於學校其公其私天下當共見之夫何患名之不立而其實惠之及人當有加人一等者矣斯言也人或以爲妄知我罪我聽諸悠悠之口也可耳 
[倫敦電音]  
　　上月二十九日倫敦發來電音登諸晉源報云英國牧師前在馬達加斯加被法人刦去現在法人已將該牧師釋回牧師行至倫敦具言法人虐待之狀各新聞紙館因謂此事當令法人服罪方可釋憾也 
[港報摘錄]  
　　香港西字報言前月廿一日廣東河南地方失愼燒去房屋二十餘間當起火時或疑係有人放火繼而查悉並非放火因焚化紙錠延燒屋内蘆蓆以致燎原該處多係草屋居者皆屬貧戸且瞽者居此頗多火發時倀倀無所之被焚斃者數人殊可慘也又云華兵近日尚在沙面駐紥該華兵均極安靜號衣營篷亦極潔淨俱靜處營内卽有出外途遇西人亦皆避讓絶無滋事惟營中無事或吸洋烟或事摴蒱與人無爭統帶官約束得法於此可見矣 
[定罪續聞]  
　　粤海關洋人羅根鎗斃華人一案經英刑司訊係無心致死判定監禁七年之罪此已列報兹有上月二十九日晚香港發來電音云兩廣總督見此判斷意頗不合聞已移知英刑司請其再爲覆斷并謂倘民心不服再滋事端則勿歸咎於本部堂云云但未知英刑司從否何如也 
[荷國賑欵]  
　　加拉吉打火山炸裂之後荷蘭國外務大臣行文香港荷領事令其經收各處荷領事賑捐各欵一節此已列報兹聞上海之荷國領事刻已收集賑洋三百元想此後尚將源源而來也 
[漢皋火警]  
　　上月二十九日漢口發來信息云二十八日城内失火約共焚燬房屋三十間光景來信所述祗此其詳容俟續聞 
 
 
 
 
 
 
 
 
 
 
 
 
新 
 
 

Page 2

 
 
[吳閶大火]  
　　風乾物燥最易肇災至隂雨連綿彼祝融氏似可歛迹上月二十九日吳中鎭日廉纎細雨入夜簷溜如繩直至五更始行收點不謂旣濟之爻忽焉大動至次日東方甫有曙光城外山塘大街白姆橋吳世美茶葉店失火烟燄突冐霎時透頂延及某花砲店火藥奔騰連珠響發而禍遂烈又有附近之燒酒行同時燄發於濃烟猛火中忽作慘緑色狀若幽燐火頭遂穿過對岸如摧𢫈拉朽共焚去店鋪十餘家内有孫如號南貨舖係百年老業生意最稱鼎盛亦同歸於盡此外如襪店染坊店紙貨店銀樓醃臘行煤炭店都付一炬至辰八點鐘時始熄約計屋貨不下三五萬金事後追查知茶葉店中因新桂花上市烘焙茶葉徹夜未停將曙各夥皆倦而假寐遂肇是災其最慘者該舖有少婦産後尚未起床及小孩二口皆以熟睡無覺竟至焚死是可憐矣 
[蘇省官報]  
　　蘇省此次甄别劾去同通州縣共十一員計現任三員候補八員刻以批摺已回上月三十日藩轅牌示南匯縣委王大令椿蔭武進縣委鹿大令伯元丹陽縣委陳大令炳泰均署理聞王鹿兩君在讞局多年聽斷精詳久爲上游器重且均曾綰是篆此番潘令重來想竹馬兒童定有還我使君之樂也 
[開河成市]  
　　鎭江八濠　向有寍帮米市甚爲熱閙嗣因米行多遷在仙女廟該處生意遂致清淡刻下寍帮中欲在八濠　重興米市特各捐資在八濠　赶建房屋二三百間以爲從此買賣客商可免到仙鎭矣無如承安圩某紳家米行最多以爲八濠　設竟成市勢必六濠口及他處皆無交易隨禀呈大憲自願雇人在永安圩新開一河直通至江以便客船來往并就永安圩興立碼頭以通貿易業蒙批准故前月間已動工大約出月此河當可竣事河干又建造米市店房有願住者不收房租但須每間收回押租洋十九兹已蓋就數百餘間裝摺俱備尚有餘地未經造竣月底約可一律完工云 
[營郵音]  
　　上月十七日已刻雷聲大震雨驟風狂午後轉南風共到沙船十九隻釣船四只寍船三只今年到船之多以此次爲最十八九日以來船有續到者油豆價平穩雜糧稍漲聞汕頭市面八月以來稍有生色但輪帆各船到者寥寥耳 
[秣陵近聞]  
　　通濟門内利涉橋下向有觀音閣禪院燬於兵燹追省城克復有老僧仍就原基築室數椽以供香火晨鐘暮鼓持戒甚嚴嗣於同治八年復收童姓子爲徒教以經懴取名蓮根及蓮根受戒後又轉爲妙相庵僧月潭弟子其後蘇垣延月潭爲滄浪亭住持遂擕運根同往未幾月潭復回白下把臂從屈子遊蓮根遂傳師衣鉢怙惡多端旋爲吳縣高碧湄剌史訪拿押遞回籍未及數月蓮根復椶鞋箬笠出爲汗漫之遊近日昣回觀音閣　從甚衆身穿黄摹本縀袈裟並有繡龍幽條日坐藍呢轎四出拜客語多不經頗足令人噴飯而一時左右鄰舍無不指而目之互相傳播嗣爲保甲總局所知惡其惑衆派差提辦治局勇甫出蓮根早已得信遠颺此可見和尚之神通廣大矣○某甲者楚北人也向在水西門外護車營充當水勇賦性桀驁往往滋生事端遂爲哨官斥革上月十三日因事赴下關乃雇某乙小划船代步旣抵　處甲卽登岸乙亦載他客而回停泊原處次日黎明甲忽尋蹤而至謂前日怱促上坡遺有釘靴等件在船特來查取然船中實無各物遂疑乙另存他處勢甚洶洶乙以贓証毫無情同訛詐亦復不肯相下始則唇鎗舌劍繼卽毒手老拳第船帮之人較多甲究不能取勝忿然竟去乃未及片刻竟號召徒黨數十名執器械星馳電掣而來各船戸見此情形嚴陣以待交綏未久已被擊倒三人内有一船戸頭破額穿傷頗沉重衆人始各住手地保聞此信息恐釀命案一面赴縣禀報情形一面着將受傷人擡送縣署請騐夫江南風氣素弱向無械鬥情事近則游兵散勇雜處其聞遂漸卽於强悍此可見時運之變遷而轉移風化者所當力杜其漸也○一年明月今宵多有酒不飲奈明何此韓昌黎贈張功曹句也今年中秋之夕皓月當空纎雲淨　游人佶伴踏月往來於紅板橋頭遥聽長笛一聲新歌　關廻腸盪魄使人之意也消　今年江南本屬上稔奈七月風暴沿江冲破多圩遂至變爲荒歉現在被難各戸風餐露宿待賑孔殷同此良宵遂有天上人間之異下界苦不如上界樂安得呼嫦娥而問之○江南水師游擊衙門向在丹徒縣之小河　旋因地處偏僻難資控禦攺設於丹徒縣之太平洲是處毗連四境港　紛歧實據形勝之勢去歲夏間札委曾德甫明府督辦今春一律竣工長江諸衙署中洵足首屈一指夏間彭雪琴宫保憲旌過境迂道親臨歎賞有加並　營官之請首捐廉四百兩於署左修蓋武帝聖廟一座爲朔望行香訓武之地今年上江潮水極大七月下旬風雨交作於是雪浪如山銀濤捲地沿江一帶圩壩無不埂决堤崩太平洲地居下游風狂雨驟之時冲去人　房屋無數入夜忽見廟内紅燈二盞夭矯空際狀若指揮雨亦爲之少减及次日潮已全退衆心始安視潮水痕跡去廟僅數十步耳人咸謂此廟之不没於水者實神靈之默佑去○某甲少孤受撫於母賦性柔懦不善治生人産又有阿芙蓉之癖幸母勤於紡績薄有所蓄不至東餒嗣甲年漸長母以嗣續爲慮遍託鴆媒聘定邵伯鎭吳氏女爲媳入門後見甲　茸不能自立役之如奴僕甲因愛生畏不敢與較甲母猶稍稍諷戒之氏尚順受日久漸至勃谿甲母年邁力不能敵屢被捶楚中亦但作壁上觀不敢爲左右袒氏由是益無忌憚日逐惡少年遊去秋甲染時疚氏惟恐其不死略不顧問一切醫藥番委之於母未幾甲竟不起母以室如懸磬棺林不能久停甫及匝月卽爲營葬迨送至南門城外棺旣入土氏卽於墳上易妝改嫁旗丁某乙閱時旣　故能復萌不知乙固北産性烈如火不肯爲三舍之避氏見勢不佳乃號哭於野乙不能復耐遂捽之於地擊以馬鞭至於身無完膚始有隣人出而相勸後氏復藉故投水以圖挾制適有鄰子見之驚而走告乙亦不甚在意及同至河干氏已被人救起乙　攘臂直前復投之水内如是者再三方提歸家中裸而撻之並欲以利刃刺其腹氏始懼而求免由此小有不合卽剥其上下衣不遺一縷使之屹立於炎風酷日終日不得一飽氏爲積威所懾黔驢之技不敢復施竟帖耳而受鞭　於是人皆服乙駕馭得當而不知冥冥中實有以使之綴應之理豈不可畏也哉 
[貞孝可風]  
　　鎭江丹徒縣東鄉殷姓子幼缔姻於同村解氏殷固舊家而中落者其父携往金陵學錢業今念有一歲矣解女通詩書工針黹與殷子同庚本擇於九月内完姻詎殷子於七月初患病其父由金陵送回抵家祗一日卽死解女聞信放聲大哭誓欲往夫家守貞父兄不允女哭幾失聲旁觀亦相勸勉女謂父母前尚有子女可以承歡衰翁邁姑無人侍奉當速去以慰晨昏若毋以我年輕多過慮有渝此志如白水父母知其志已决卽備素輿晚間送至夫家其翁姑正深悲痛見媳至並悉其中委曲乃轉悲爲喜次日令抱牌而行合卺禮不以媳視之而直視如所生者女事翁姑極盡孝道戚里皆賢之將擇族人子而立祀焉夫鄉曲中而得此淑女雖出自天性然非國家禮教涵濡焉能化及哉謹誌之以備採風者請旌焉 
此則係鎭江客寄來囑爲登報以廣流傳并附英洋一元作刊印費但本舘規例凡可入諸新聞者概不取資因將來洋卽由原局寄還而來稿則略加删潤錄之如右[  本館附識]  
[寍郡辨志文會四月分課案]  
　　漢學超等秦在鎔俞鴻杰張鴻桷楊魯曾朱逢甲董䴇年許克勤葉時昇鄭鈺孫傳鳳特等范麟張丙照翁其泰王亨兆王亨彦何宗鎬胡玉庚向樹森章道洽夏賓賢○宋學超等葉秉鈞張鴻桷毛宗鋆章道洽黄家橋鄭鍾祥范麟沈重光 
 
 
 
 
 
 
 
 
 
 
 
 [ 
 
 

Page 3

 
 
徐隆爔李翼鯤特等李廷鴻王雅三王紹經黄學憲王亨兆秦賛堯周保珪葛士濬許克勤黄家燕○史學超等范文榮胡昌年馮啓源周以成楊魯曾陶景朱盛葆廉沈家駿范彭壽鄒宸笙特等秦在鎔胡念袞馮清藩秦贊堯王祖賡盧光堃張善煒毛震朱鎔經蔣邢茅○算學超等王瀛俞鴻杰朱受謙董佑堂王珮璐朱煥章毛震盧雲鵬李　勳陳光榮特等王恭謨周辛干斌方丙南朱紱馬瑞書李高業周光祖何宗鎬趙鴻逵○輿地超等陸廷諤章紹洙孫貽穀毛震翁其泰葉時昇陳鶴齡朱逢甲凌師臯盧雲鵬特等戴羲葛士濬許克勤張鴻桷盧光堃　象縉童景運董灼陶景弼王亨兆○詞章超等姚文枏鄒宸笙朱逢甲李翼鯤梁安周王鳳儀特等　灼秦贊堯張鴻桷厲振鑣盧鑿姜熊占陸鑄賢周以成陳貞賢 
[袁江雜錄]  
　　淮徐海三属遍地皆水秋禾收穫不過三四成故近日雜糧驟貴小麥尤甚每石漲至二千六百文而制錢毛錢又暗漲一二百文矣米商見此情形更居奇屯積須得官長善爲禁止庶不至繼長增高也○某觀察在淮徐一帶募勇三千名聞爲江防之用因是負販細民皆躍然而起兹聞入籍者由浦陸續南下已不下千餘名特其　糧尚未開支先則每人日給錢一百文俟到省挑定後始編伍給予軍裝云○前所拿教匪小頭目吳道士兹已由省審實正法特將首級解回浦上於閘　地方懸示○浦上行用制錢向由湖客從　豫載錢來淮易銀買鹽故錢價之長落均視來錢之多寡自去歲來湖客不載錢而載皖豫土産以致浦卜錢底大絀銀價日跌現在銀一兩易錢一千五百四五十文英洋一　易錢一千六七十文此錢市之一變　○浦上烟館久馳厲禁是以日增月盛然不過小街僻巷中有之若閙市則尚不敢公然開設也兹則官員坊大街竟有窓櫺軒敞列肆以售烟者其中床榻　席煙具茶甌色色可人大有上海風氣有心人不禁慨然○清淮一帶向無小輪船可資差遣故遇緊急公務每向省中借用殊多轉折兹聞漕憲由善後閑欵撥銀三千兩派來上海製造小火船一艘取名安瀾將停泊浦上備用云 
[殺奸自首]  
　　營　田庄台張廣福土豪也平日雄視一鄉鄉人畏之如虎有染某者家世業農其妻艶而淫張遂與之通好醜聲四布戚黨羞顔而梁畏張之勢隱忍受辱不敢與較其妻更百計媚張博取簪弭衣物不復念藁砧矣梁雖懦弱至此亦不能耐適遇中秋節張酣飲而往梁妻納於邃室中梁知之持刃突入張已醉甚不能擋拒遂斫其頭梁妻號哭奔出亦追及之刃一揮而頭已落矣次日梁自首於官官乃薄責而繫之觀梁某新時不能箝制其妻固失之太懦及乎積怒猝發卒能將奸夫淫婦一概殺却到官自首不累他人豈不毅然大丈夫哉 
[差保舞弊]  
　　嘉定縣境之南翔鎭向有烟舘四十三家近奉大憲札飭嚴禁嘉邑尊卽飭差查辦詎料該差串同地保勒索各烟館差費或三十元或五十元不等其餘不出費者悉被解縣邑尊　訊時各烟館主供出眞情邑尊大怒立提出費之各烟館查訊於是差保之奸計盡露邑尊卽飭收押聽候嚴辦各烟館主則取具攺遵保結斥釋云 
[隣封騐屍]  
　　前經虹　捕房拘獲船戸羅才元等係在金山交界之處毆斃人命傾棄屍身者當經解訊公堂移縣研訊收禁均列前報兹羅才元在禁病重於八月念九日斃命黎邑尊以事屬重犯禀府請委隣封代騐松江府楊太守卽委華亭縣帶同刑仵書役人等乘民船於昨午後三點餘鐘到滬隨臨上海縣禁内相騐委係因病身死並無别故隨飭收殮加封發壇標記外與本縣黎明府拜會後聞卽返署云 
[被告交保]  
　　前報列陳佩生卽陳佩琛控周文彬訛稱洋人要罰洋將提貨單扣住然不過少伊水脚洋一元二角等語經翁太守將周文彬傳到後陳稱在壳件帆船公司經手提貨單仍未交來價值銀九百餘兩付伊補稅脚一元二角伊不肯收明係訛詐且客人伊並不忍識如何可將提貨單寄去據周文彬稱並不要其罰洋客人確不認得而提單實寄往東洋去可以函詢翁太守着將周文彬交保保單須載明保銀一千兩俟東洋回信到來再爲訊理 
[獲盜詳述]  
　　昨報指獲盜犯一節兹悉其詳盖會捕局勇曹景堂等查訪法馬路益泰烟館内有盜吃烟旋卽知照捕房及恊捕前去適有一人名玉器阿新者亦在内吃烟下樓欲買水菓及至門首知巡捕拘人卽上樓告衆其時劉光炳正在噴雲吐霧之時忽聞此言下樓欲逸其餘烟客莫解其故見此情形亦紛紛下樓劉至門首一望復縮身而入内至梯下呆立而巡捕已至隨將劉拿獲以玉器阿新多言因亦管押捕房昨晨經皮捕頭研問據劉稱曾做眼線所有信船及日暉橋搶刼各案均由伊通信破案應得賞洋未曾給我因乏錢使用兩次向縣中取用洋八元均可查對云云并聞拘獲時在劉身畔搜出蛋緑布一疋中有紅緑衣線另有縐紗衣片一件捕頭詰其何用則言語支吾又有畫成八卦太極圖等物餘俟解公堂研究後再錄 
[續獲電線]  
　　電線公司失竊吳淞　外海線陸續獲贓及陳太守訊供等情均經列報昨據包探徐少亭稱查得船戸兪蔭南行竊電線賣在浦東地方之鐵店已往起贓約計三百斤光景兪則得價錢六千四百文又至新閘地方獲住兪及船隻今將兪送案船交水巡捕收管兪竊之電線係公司第三次報失者兪隂南供認行竊陳太守謂賈副領事曰此案前已照會貴領事訂期於禮拜二午後二點鐘會訊今旣由捕房獲贓應併案會訊可也賈君然之隨飭將兪蔭南帶回捕房　候會訊 
[英界公堂瑣案]  
　　通事陳維勤稱有西人乘坐毛雲泉之東洋車回家欲給車力遺忘油衣一件香水一瓶車夫乘隙而遁卽報捕房獲住毛雲泉并將贓送案容傳失主投質陳太守飭將人贓交捕帶回俟失主到案再訊○華捕稱西人魯意司以華人朱錦山定買鐵斤延不出貨向論　執將朱交我帶至捕房特送案魯意司尚未投質朱錦山供曾向洋人定買鐵斤付過定洋六元尚須湊銀出貨詎伊向我催促我與辨論竟被魯意司行中之華人敺傷右脚反將我送案陳太守商之賈副領事飭將朱錦山交捕帶回俟魯意司投案再訊○西洋人稱曾用王竹明爲侍者前月付清工資停歇生意詎王尚欲我找取二十天工洋不遂昨竟邀同四人守在門　我甫出外竟欲行兇遣人訴捕拘獲王及鄭一高二名送案請辦張某稱在兩洋人處經收銀洋昨因西洋人出外王等守候欲索工洋否則要行兇爲此令我出外探看果見王及四人我間王欲找工洋幾何王言二元我勸洋東給洋一元了事洋東不允王等不肯走散故訴捕拘王及鄭送案王供洋東實欠我二十天之工洋二元屢索無着要將我毆打昨故守在門　祗我一人並無人帮同滋擾鄭一高供在洋行做出店因路過是處兒伊等吵閙我駐足觀看致被一倂交捕陳太守商之賈副領事着王不得再往尋衅一倂開釋 
[賑銀免收信力]  
　　各省災荒告急仕商籌賑孔殷某等業輕利薄無力佽助惟信力一項前年山西被災凡有助賑銀洋公議槩不取資現又各處辦賑復議遵例所有籌賑欵内上落銀洋匯票信札遠近信力不取分文蓋亦聊以盡心耳八月二十九日信業同人公啓 
[股票助賑]  
　　陳家木橋賑捐公所接到黄高峯樵手函云籌賑以來無法不備至於助衣餌助書畫助古玩者有之惟以股分移賑之法則未之前聞今敝處有織布股分五股願移作救荒之需爰將江村盡屋股票一紙息摺一如寄請騐收出讓統助賑捐災黎多一一分捐輸卽諸君多一分功德等語是能於籌賑之中開一法門風聲所樹興起必多相彼災民當無不感激零涕也爰爲書之 
 
 
 
 
 
 
 
 
 
 
 
 
徐 
 
 

Page 4

 
 
[蘇電局收解賑捐處告啓]  
　　啓者敝局本年經收山東賑捐承事之始咄嗟舉辦並未另訂友人一切兼理殊形冗碌差幸兩月以來承諸善士陸續惠助數尚不菲雖災民之福而敝處藉手轉輸亦堪榮幸惟此次捐項大半零星每日塡掣總分收照或多至數百頁若逐戸均須登報一則查摘抄錄實無暇晷復恐報館篇幅有限勢難舍已芸人躊躇至再惟有仍仿歴屆辦賑僅登總票銜數之例自上月初六日至二十五日止排日抄登報章所有敝處人少事冗以致抄寄稍遲之隱合亟聲明尚祈洞鑒[  蘇電局收解賑捐處謹啓]  
[呈王紫詮丈依章武高君培榕韻]  
　　古來吾道半遲留何物神仙李郭舟白髮縱談凌泰嶽靑雲倚嘯撼滄洲等身著作眞何鄭放眼風波有石尤歛到才華平到氣世間蔗味屬龍頭[  懷川陸咸清稿]  
[沈九簫大令熙廷北上追送不及依王松堂恩溥送别韻]  
　　赤手攀龍笑介推談經報國豈涓埃天迴杓斗書千卷人在蓬萊酒一杯同 
甫自餘臨下具士元故是治中才福星移度朝天去何日方回謁太回[  懷川陸咸淸稿]  
[歩韻珠江杜邠農鳳岐東郊晚眺]  
　　大藩從古說丹陽自是人間第一鄉寒菜滿畦森飽緑熟禾億頃渺平黄兩收物産猶言薄七减民輸豈曰强秋社罷時耆老樂醉扶童子眼茫茫[  懷川陸咸清稿]  
[書朱照生西湖雜咏後]  
　　山光水色照吟鬚疑是王維一幅圖我亦平生好遊者何時會得到西湖[  懷川陸咸清稿]  
[浙省撫轅抄]  
　　八月二十四日大挑縣顧鴻烈銷津局差主簿徐耀廷禀奉杭府委催紹属南米差○廿五日陳爲鑑禀知藩司委解京餉差徐榦銷杭府委催餘臨新昌等縣地丁差孫壽彭禀知潘委德清查絲價差 
 
 
 
 
 
 
 
 
 
 
 
 
 [ 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[接錄上海陳家木橋金州礦務局内直隸山東賑捐公所經收八月三十日第十三次賑捐清單　]  
　　靈記一百元吟月女史潤資二百念四文王稚卿求妻病速愈五元程汪德求合家平安一元○一林道人畵潤四元守鶴菴主二元邵吳經募八十五戸共十一元以上均由盛州邵合記募來○培德堂規銀四十兩○常字姚逹　經募二十戸二十元又鄭安吉經募十五戸一元二千三百文又薛子範經募三戸十元致遠堂經募泰興公典同人二十千文益與公興同人十二千文匯源典同人六千文泰興分典同八十二千文保泰公典同人三千文東海帆四千八百文不書名二元濟豐典同人由劉仲康經募五十千文又募不書名十二元寳石山房五十元不書名不書名純思堂思善生荆餘堂顧惟善六戸各三元王金蓮一元不書名九千文恆記提庄　人二十千思　生十元桂林一守素居紉蘭書屋管瑞麟四戸各三千文德源典同人新盛興同人二戸各二十千又德源典同人十千文又新盛典同人十五千慈壽堂祝五千文高樹人五元陽耀明奚金翔二戸各一元張漢玉胡慶林榮溪氏胡在衡四戸各半元褚樹堂一元以上四十戸由常州保嬰局經　共合交來洋三百三十四元八角一分八厘○高郵丁鏡齋經募甘泉黄源餘李生恆吉暎雪堂同佑堂裕源泰昌祥同豐八戸各一元又王文思同善書屋各一千文揚柄卿方姓永康各五百文夏鶴來三百文張釗二百文元興一百文共合四千一百文以上共合交來十二元○無錫乾昌手　善堂張三元○和記規銀五百四十兩另二錢五分理記規銀五百四十兩另二錢五分○宗懋亭二百元宗湯氏三十元○黄高峰樵織布股票五股葉彤黼爲胞妹求病愈七元○再八月二十日所登永大正來洋三百元紋銀二兩一錢内係眉壽山房一百元留耕書屋一百元務實齋三十元心善居念元吳無名氏念元希晉齋十元愒間居五元忠孝世家五員殷怕齡杞齡合十員王夢齡一兩潘泉生七錢吳觀瀾四錢茲特詳細補登○再八月初二日悔過子助海寗五元無名氏助靖江五十元八月十三日無錫常州溧陽糖雜貨衆商助靖江五十元十四日　粒生助靖江一元念四日鎭江王姓交來錠捐餘隱名氏等助五處災區共洋十二元錢六百文念九日禱椿萱茂助鎭江常州十元因爲數無多結收本日帳内理合聲明○以上八月念六日至三十日第十三單共收規銀一千二百另三兩洋二千七百四十八元八角一分八釐扯七二九爐坯洋四十九元銅洋八元錢四十九千八百念八文以一五連銀共合規元三千二百七十七兩七錢八分八釐及十一日收原封寳一只今批見規元五十三兩七錢八分五釐股票物体在外共收規元四萬六千七百四兩九分七釐○三十日解金君苕人轉交順天賑友梁資卿嚴紫屏兩君規元三千二百十兩付找棉衣洋三百元合銀二百十八兩七錢内搭用銅洋八元言明作好洋連前統共解過規銀六萬另七十二兩二錢六分六釐净墊解銀一萬三千三百六十八兩一錢六分九釐○所有前惜救命墩捐五千兩今已面交李君韻亭轉付揚州邵天顧諸君經收理合聲明 
[蘇州天庫前電報局内直隷山東沙洲賑寓經收八月初六至二十五日止日結清單]  
　　初六日盛澤王新甫募四百七十册簡庵主人五員又王槐蔭五員又思　主人五員　　林堂五員又思齊室主五員又田心言五圓又喻一粟三圓又不留名三圓又瀟灑齋四圓又補拙居十圓張有銘祈病卽愈廿圓杭沈凌閣募十圓遠音子移緩就急回許愿二圓報恩男求父身康健二圓盛康莊募一百二十六號册三十二戸二十九圓對開二個顧熙三募五百五十五號册七戸四十圓錫山唐時長募一百六十四號册十八戸五十五圓無錫知仁莊募秦寳記五十圓帥鼎臣募九百八十七號冊三戸十三圓又募九百八十六號冊四戸一千三百文甘露惜穀局三十七圓甘露沈誠壽十圓又柳至源三圓又無名氏三圓又顧至善六十圓○本日共收洋三百八十四　對開二個錢一千三百文○初七日陶炳興四百文求則得五角積受愿五角古慶堂楊四圓學前吳宅交到備刋常昭徵信錄餘資十五圓三百十八文常州乾泰燭號募電字三十號十戸五千文常州恆記提莊募電字廿七號八戸五千文常州義祥莊募電字廿八號十戸六千文常州寳康庄募電字廿六號十戸五千文肇祥募上海敦孚莊九八規銀四兩北庫致和典募八百五十四號冊四戸四圓四百文杭州沈凌閣募十圓蘇久大典友省中秋廣費四圓六百文秀野草堂程一圓潘濟之募七百二十二號　肇祥十圓肇祥募七百六號册六戸二十圓　心吟館主求母病不發二圓又求妻病不發一圓又求平安一圓梁溪不留名十圓督銷局來陳宓堂募十戸二十五圓丁樹善十圓王杜氏爲孫女病痊五圓七百九十九號冊汪八保二十圓八百三號冊汪燕喜代醮八圓耿思翁募于昌齡二十圓張封三五圓海陽延陵氏子祈父母身體康泰八圓休邑吳嘉　一圓大有恆募四百九十六號冊二戸十六元潘仲翁交來醬字如意冊第二批四十三員四千五百另五文○本日共收洋二百四十四員九八規銀四兩錢二十七千二百二十三文○初八日大有恆來王新甫二十員永和局方助錫洋信力一百八十九文枕潄齋二員顧洪顧賢酬病愿五十員三十三號三十四號冊程希敬九員一百文硤石謙吉莊四員徐來不留名一百員丁承禧母壽節省　資十員祁小汀募七百另四册江震醬園十六員又募戴小江四員隨心願一言永康寗一員積點願五角移戲資五角于少山五角不留名五角肄字有成願五角求則得心願五角知仁募徐度萱八十員又徐佑荆三十員又祝萱康一百員莫釐峰落落子虛度光隂人　萍氏二員無錫單蓉圃募一百七十四號冊七戸十三員華廷記十員求安氏十員緘三省齋華氏四書考輯要一冊翡珮一塊德馨堂合宅公出二員六百文○本日共收洋四百六十七員錢八百八十九文書一部玉一塊○初九日硤石久大號四員公信紙號募二號冊二戸二員肇祥募六百九號冊十二戸五員對開八個無名氏四百文白堤主人四百文金陵星海居士八員大有恆來四百九十七號間培荆堂爲先父母資　福二十員又恆翰齋爲先室資冥福十五圓又求免過人不准子弟慶壽十五圓少江隂濟美典諸友績捐二十圓唐時長募六百八十六號冊十一戸二十三圓復祥募一百九十九號冊三十三戸十圓五百文黎里毛大源米二百九十一號冊十一戸三十圓又來二百九十二號册四戸十圓硯記五十千潘濟翁募三十七號性和泰十元又四十四號履康十元又三十六號鼎和十元又一百八十八號復祥十元又四十號十一戸十元王襄卿募六百十一號冊述作堂二元又懷德堂二元薄命叟十元○本日共收洋二百二十六元錢五十一千三百文對開八个 
 
 
 
 
 
 
 
 
 
 
 
 
 [ 
 
 

Page 12

 
 
[光緒九年八月二十一日京報全錄] 　　 
　　宫門抄○諭旨兩道錄前○　單○御史文等奏請旨勒令革員回籍片○粤督曾等奏請飭拿解革員片○東撫陳表請頒發匾額片○又奏請旌表片○閩督何等奏揀員仍請試署知縣摺○又奏調補知縣摺○又奏揀補知縣摺○大臣清奏循例奏聞摺○八月二十一日戸部通政司詹事府廂黄旗值日無引見○感公假滿請安○徐桐等謝管官學恩○恩林謝放淮安關監督恩○王麟祥謝放四川敘州府知府恩○詹事府代奏徐會澧謝授洗馬恩○克王請假十日○崑岡請假五日○長有請假二十日○靈中堂續　十日○掌儀司奏二十三日祭奉先　惇王行禮○召見軍機王麟　○○光緒九年八月分缺單小京官大理寺評事花金綬呈請分發道河南河陜汝道賈致恩調知縣甘肅安化袁鵬圖近四川梁山宋德澤丁榮縣吳師賢降順天順義張春熙革吏目山東東平章和鼎奉天寍遠馮思堃俱無下落典史河南正陽崔懷珍革○○御史文敬等片再臣文敬臣樹楠風聞革職吏目陳瀛自被劾後頗不安分妄造謡言甚至暗中勾引無賴之徒滋生事端此項風氣斷不可長若不及早驅逐回籍於臣城公事大有妨碍查該革員籍隷江蘇江寍府江甯縣可否請旨勒令回籍不准在京城地面逗遛出自聖裁謹附片具陳伏乞聖鑒謹奏奉旨已錄○○曾國基等片再候補通判徐賡陛被叅名欵先經臣等遵旨逐一確查其中或事出有因或並無其事惟活理鄭承望一案提訊供詞含混非澈底根究難成信讞當將查明緣由據實覆奏倂請將候補通判徐賡陛先行革職聽候訊辦光緒九年四月十一日奉旨徐賡陛着先行革職聽候訊辦鄭承望被理身死一案等因欽此卽經恭錄轉行欽遵並飭將　革員徐賡陛先行派人看管聽候提訊在案兹據廣東按察使龔易圖會同布政使剛毅詳稱飭據南海番禺二縣查明城廂内外並無該革員徐賡陛蹤跡顯係畏罪潜逃等由前來臣等伏查徐賡陛係奏奉諭旨先行革職聽候訊辦之員乃不在省靜候輒行負罪潛逃其爲情虛畏罪已可概見除限司道通行所属確查該革員徐賡陛實在下落嚴緝務獲解訊並咨部查照外相應請旨飭下各直省督撫一體飭屬嚴密查拿該革員徐賡陛務獲委員押解來粤聽候訊明究辦謹附片具陳伏乞聖鑒訓示謹奏奉旨已錄○○陳士杰片再臣據藩可轉據濟甯直隷州詳據在籍紳士候選知府劉成轉等廪稱該州城隍素著靈異地方凡有水旱並閭閻疾疫禱無不應同治四五年間捻逆攻撲州城屢瀕於危均得保全無恙拿獲匪徒訊知夜見城上兵勇無算火光中每覩神靈故畏而却走光緒七年夏秋亢旱田禾將槁人心惶懼官紳詣廟虔禱旋卽渥沛甘霖現因廟宇傾頽集資興修該紳等感邀靈貺擬懇欽頒匾額以答神庥等情前來臣查廟祀正神如有功德於民者歴蒙恩准頒發匾額今濟甯州城隍有感斯通迭著靈異洵属屬禦災捍患功德及民合無仰懇天恩俯賜頒發匾額一方由臣祇領轉發該州敬謹摹製懸掛以隆報享而順輿情出自逾格鴻慈謹附片具陳伏乞聖鑒訓示謹奏奉旨已錄○○陳士杰片再據候補道任海宴等聯名禀稱河南新安縣貞女吕氏係現任壽光縣典史吕虎臣胞妹隨兄侍母來東於咸豐六年許字浙江嘉興縣人前惠民縣縣丞吳希曾爲室未及于歸吕氏卽遭母喪偕兄吕虎臣奉母柩回籍營葬吳希曾旋亦丁艱南歸時值徧地烽烟道遠莫能迎娶吳希曾赴廣東投親同治三年四月在粤病故吕氏聞訃驚號痛不欲生因家人防護綦嚴未能身殉遂毁裝易服矢志守貞現年五十三歲守貞已二十載洵爲巾幗完人宜沐褒揚盛典該員等誼屬同鄉見聞眞確不忍聽其湮没造具事實册結援　呈請具奏前來臣覆查無異相應請旨敕部議將貞女吕氏照例旌表以維風化除册結送部並咨浙江河南撫臣查照外理合會同學政臣汪嗚鑾附片具陳伏乞聖鑒訓示謹奏軍機大臣奉旨着准其旌表禮部知道欽此○○閩浙總督臣何璟福建巡撫臣張兆棟跪奏爲揀員仍請試署知縣以資治理恭摺仰祈聖鑒事竊照崇安縣知縣　成章調補彰化縣知縣遣缺經臣等將試用知縣胡炳升題署一案光緒九年五月十七日准吏部咨該省升調遺缺知縣一項上次卽用後用至委用止此缺應用試用正班第一正途出身之人部册　到省在先之馮朝傑一員例應先行請補今請以其次捐納試用知縣胡炳升署理應令查明馮朝傑有無事故按限聲覆核辦坐四月十九日等因轉行遵照去後查試用知縣馮朝傑係同治八年三月到省續在同安縣差次病故未據具報病故日期曾於光緒元年四月進送官册案内附册聲明咨部崇安縣知縣缺出輪應其次人員到班是以題請以胡炳卄試署查捐納試用知縣胡炳升年五十三歲江西義　縣舉人由捐納教諭攺捐鹽大使指發福建援例捐升知縣仍指福建試用並加同知升銜光緒四年八月十一日到省繳照試用期滿甄别奏留閩省補用該員勤愼穩練以之署理崇安縣知縣洵屬人地相宜與例亦符合無仰懇聖恩俯准捐納試用知縣胡炳升署理崇安縣知縣俾地方得資治理仍俟試署期滿如果稱職另請實授至該員係試用知縣請署知縣銜缺相當毋庸送部引見併免核計叅罰據藩臬兩司會詳前來除咨部外臣等謹恭摺具陳伏乞皇太后皇上聖鑒勅部議覆施行再此係聲覆核辦之件照章攺題爲奏合併陳明謹奏軍機大臣奉旨吏部議奏欽此○○閩浙總督臣何璟福建巡撫臣張兆棟跪奏爲揀員調補省會知縣以資治理恭摺仰祈聖鑒事竊照侯官縣知縣鄭宗瑞升補泉州府馬家巷通判光緒九年二月十七日奉旨應五日後行文按閩省照限八十日减半計算扣至四月初二日作爲接到部文開缺日期歸四月分截缺所遺侯官縣知縣係冲煩疲難兼四要例應在外揀員調補臣等與藩臬兩司於現任知縣内逐　遴選查有歸化縣知縣趙家琦年五十三歲河南祥符縣舉人同治辛未科大挑一等奉旨以知縣用簽掣福建光緒元年七月到省試用期滿留閩援例捐加同知升銜准補今職四年九月十六日到任五年閏三月初三日欽奉恩詔准其實授壬午科調辦簾差事竣回任該員才具穩練辦事勤愼在閩年久熟悉省會情形以之調補侯官縣知縣足資治理任内雖有經徵錢糧未完分數處分而人地實在相需例得據實聲請合無仰懇聖恩俯念省會員缺緊要准以歸化縣知縣趙家琦調補侯官縣知縣洵於地方有裨如蒙兪允該員係節缺知縣初次調煩銜缺相當毋庸送部引見倂免核計叅罰所遺歸化縣選缺現有應補人員應請留閩俟准部覆另行揀補據藩司沈保靖署臬司解煜會詳前來除咨部外臣等謹合詞恭摺具陳伏乞皇太后皇上聖鑒勅部議覆施行謹奏軍機大臣奉旨吏部議奏欽此○○閩浙總督臣何璟福建巡撫臣張兆棟跪 
奏爲揀員請補要缺知縣以資治理恭摺仰祈聖鑒事竊惠安縣知縣兪珣告病開缺於光緒九年二月十四日奉旨應五日後行文按閩照限八十日减半計算扣至三月二十九日作爲接到部文開缺日期所遺惠安縣知縣係冲繁疲難沿海兼四要缺例應在外揀員調補臣等與藩臬兩司於現任知縣及卓異人員内逐加遴遴非現居要缺卽人地未宜一時實乏堪調堪升之員惟查有卽用知縣魏廷梁年五十歲安徽六安州舉人光緒庚辰科會試中式進士引見奉旨以知縣卽用簽掣福建六年十二月二十五日到省繳照委辦稅厘支應差務該員樸實穩愼以之請補惠安縣知縣洵堪勝任雖調缺請補與例稍有未符惟人地實在相需且係煩簡統補之員合無仰懇天恩俯准以卽用知縣魏廷梁補授惠安縣知縣洵於要缺有裨如蒙兪允該員係卽用知縣請補知縣銜缺相當毋庸送部引見併免核計叅罰據藩司沈保靖署臬司解煜會詳前來除咨部外臣等謹合詞恭摺具奏伏乞皇太后皇上聖鑒勅部　覆施行謹奏軍機大臣奉旨吏部議奏欽此○○奴才清安跪奏爲循例奏聞事適據杜爾伯特右翼盟長棍佈孔布呈報本　逹喇嘛依什丹巴帶領喇嘛黑人五名前往西寧所屬棍佈木召與佛磕頭懇請發給照票等因呈報前來奴才查得凡蒙古等遇有詳請前往西寗西臧磕頭者一面具　一面發給照票令其前往在案今杜爾伯　旗下喇嘛依什丹巴等詳請前赴西寗磕頭核與從前辦過舊案相符奴才卽照　該盟長所請與喇嘛依什丹巴等辦理往返照票一張飭交該盟長棍佈札布轉給喇嘛依什丹巴等行至西寗　佛磕頭事竣卽行旋回不准沿途滋事並咨行駐紮西寧辦事大　曁移咨經過地方各大臣等一體查照理合恭摺具陳伏乞皇太后聖鑒謹奏軍機大臣奉旨知道了欽此 
 
 
 
 
 
 
 
 
 
 
 
 
 [ 
 
