# 1934 - 336 - 4908853

 

Page 1

 
 
[另招訪事] [  申報館主人啓]  
　　本館所用虹口訪事人　　　　十人　　生　　　　　　　　　中互相　　　　　　　　以　　等　　　　　　　查　　　　訪事人與陳芝生同狎一介　　　　以致　不　　　　　　　　事人旣在　　　公自　　　好豈可與人　　有　　各是以立卽開　　　容隠如有妥　可　　　　之者　來本館　　　　　　　　　啓 
[蘇城批發申報處] [  本館告曰]  
　　本館近日銷售蘇州之報日增月　并趕緊送蘇俾　者　　當日見報專請友人在　　　　　　報者祈移玉蘇　　　前鳳凰　申昌分店購取不悮 
[觀滬城育林中西書塾體操記]  
　　學堂之有體操西法也西國學校林立其觀成之時則分門别户而其始基則幾無美不　故西人之學雖各有專家而試問其各種之學則無不略知門逕中國之學亦非一言所能盡自國家以文武科取士總之僅有兩途支則帖括句　武則弓刀馬石少則以此爲學長則以此獵名而且文武兩家顯分門户文則鄙弓刀馬石爲武夫而不屑爲武則目且夫嘗思爲迂儒而莫可語於是文武分途而人才莫可振作矣中國至今日疲弱極矣而所以疲弱之故皆由於人材之不振人材之所以不振皆由於文人但知句讀帖括而一無所能武人但知弓刀馬石而一無所學法日兩役非文武貽之咎而誰貽之咎耶於是人心皆思奮發仿傚西法設立學校以磨勵人才如水師武備諸才電報師範等學堂皆爲官塲奏設兼之西人設立中西約翰書院等以關華人風氣之先人才可以稍稍振作無如各學堂僅此數處幾令人徒作廣厦萬間之想於是城市鄉鎭之議設學塾接踵而起然或有遇事張皇不求實效亦或有規模陋隘有初鮮終其不貽人以口實者幾希人才振作云乎哉余友上海育材館主人王君爲培植宗族子弟起見卽在其宗祠之中設立中西學塾延請中西教習以訓之祠在滬城之東隅墻宇高峻規模宏遠祠中退省之所房屋頗多庭宇暢豁主人又攺建而擴充之足容數十人之棲息遊藝初不過爲訓迪子弟起見而聞風者衆附從日多則更規模大啓焉其章程一切屢登本館報中余聞其功課之齊整屢欲一往觀而未有暇廼前日禮拜六育材主人折簡相招倩觀體操余欣然而往至則已賓客滿堂皆爲主人相邀類皆熟識時務舉世知名之士相與揖座未幾聞鼓聲　　角聲鳴嗚教習者引衆學生由學堂排隊至正廳廣院中二人並行步伐整齊以鼓爲號共二十餘人其餘之學生皆雁排於廳之東隅據云尙有未經習熟并號衣有未備耳其西隅皆設座以待賓客之與觀者與操之學生曁教習皆一律綵色洋昵金綫絨鑲號大號褲絨鑲號帽薄底戰靴各執兩槌槌式兩頭圖而中凹以西語譯之謂之啞鐘衆學生排立院中　習操西語若點名然學生亦操西語挨次答應然後教習又以西語爲號負鼓之學生擊鼓相隨衆學生舉步繞行由東而西由西而復東鼓聲與步聲及教習之口號無不應弦合節忽口　一聲則皆面北分兩行站定又口號一聲衆學生相問進退無稍遲速又口號一聲各將兩槌放下是爲操演之第一節繼而教習者又起口號衆學生又排立如前一口號則各執兩槌手直　東身皆東顧一口號則又手直向西身皆西顧如是者二三次又一口號兩手執槌向天旋復西手執槌向地又由左手執槌向左右手執槌向右且兩手向後以槌相擊無不以教習之口號是從是爲體操之第二節又復　槌　息復傳口號排立如前相間進退舉槌相向忽發口號衆學生皆蹲而步行且以脚尖著地名曰田雞步往復二次復站起排立　鼓口號舉步齊行如行兵之歸伍一路鼓聲步聲相問無差徐進學堂而操畢焉衆賓之與觀者無不噴噴　羡皆以主人有志竟成學規嚴肅并諸教習能盡心訓　得以一年之導已如此蔚然可觀將來此輩人才出而問世所謂文武合而兼長者其在斯乎并謂余曰君若以今日之觀揚之報章俾人知中西之學不能不兼習而又不能率爾而習也余媿記不能詳而又無文可以鋪張揚厲之殊不足副衆賓之意然旣與斯觀則不能不紀其實而撮其大略焉諸君子不以爲譾陋則僕之幸焉 
[諭旨恭錄]  
　　十一月初五日奉旨甘肅平慶涇固化道員缺著王會英補授廣西　平梧鹽法道員缺著黄宗炎補授廣西灌陽縣知縣員缺著王宗沂補授俸滿貴州畢節縣訓導楊价藩著以教職用中書科筆帖式員缺著松印補授内閣侍讀學士員缺著吕海寰補授山東道監察御史員缺著楊深秀補授特旨送部引見直隷懷來縣教諭干煜著以知縣用監生駱楙勳著以同知用擬補内閣中書趙椿年張僧延李象寅俱准其補授升補順天北路同知沈宗　著准其升補保舉直隷補用知縣吳榮山東補用知縣龔叔政饒介祺王經燦河南補用知縣劉景昌福建補用知縣洪恩毓俱照例用卓異前陜西南鄧縣知縣任秉銓著准其卓異加一級仍註册候升前山西蒲州府知府清撲著以同知用京察宗人府主事汪朝模著准其謝補擬補盛京兵部筆帖式音德琿著准其補授欽此同日奉旨巡視南城事務著英壽去欽此○初六日奉上諭巡視北城御史文博等奏遵保拿獲持械搶刦盜犯之司坊官紳懇恩奬勵並遵駁攺奬及請照原保給奬註册各摺片著該部議奏單一件片三件併發欽此同日奉上諭前據御史宋伯魯奏中城地面商人王遠來賈玉楨被毒身死一案該城正指揮沈墉等有商同諱匿揑供詳報情事當交刑部提案訊究旋據給事中丁之栻等奏刑部承審叅案濫刑株累復經添派都察院堂官會同刑部研訊兹據裕德等訊明覆奏此案王遠來賈玉楨據屍親供稱均係被煤熏死並無異詞張仲炘被叅受賄勒結一節查無其事該御史未經送部徑行審結係遵照台規辦理尙無不合宋伯魯係得自鳳聞亦無挾據情事刑部司員承審此案因前後供詞不符是以用刑均著毋庸置議中城正指揮沈塲雖無與屍親等商同諱匿各情惟旣經該城御史批駁未請另城會騐究屬疎忽著交部議處欽此同日奉上諭步軍統領衙門奏遵保北營獲盜尤爲出力員弁懇恩奬勵一摺著兵部議奏欽此同日奉上諭步軍統領衙門奏遵保南營獲盜尤爲出力員弁懇恩奬勵一摺着兵部議奏欽此同日奉上諭步軍統領衙門奏拿獲迭次持械搶刦鄰境盜犯請交部審辦一摺所有拿獲之大陳卽陳名奎楊二卽楊汶溎小楊仔卽楊坤山王戎卽王四王二卽王王　巴尹六田五劉三李二卽李傻仔王得元卽王安樊思温李二秃仔郭興卽郭溎等十三名着交刑部嚴行審訊按律懲辦未獲之周三賈宗汶等犯仍飭嚴緝務獲究辦原拿此案之文武員弁著俟刑部定案時聲明請旨該衙門知道欽此 
[和議述聞]  
　　德人自佔據山東膠州灣後總署王大臣與德公使籌商和議聞刻已略有就緒一中國許　兵 
 
 

Page 2

 
 
費洋銀一百萬元一須將山東巡撫李鑑堂中丞革職永不叙用一戕害教士之兇徒當卽正法一西人在中國設立之教堂須加勅建字樣一膠州灣許假德國爲屯兵之所一山東省鐵路煤礦均歸德人辦理聞朝廷已將俯允其議然此消息係得之湖北官塲本館所派北京山東兩處訪事人均未專函相告故不敢信爲實也姑照錄之以覘其後 
[民之訛言]  
　　烟臺采訪友人云自膠州灣靑島被德人佔據後民人咸有戒心某日忽喧傳德兵已直達膠州城卽墨縣境於是西府諸人旅居烟臺者大有驚惶之狀旋悉係民之訛言人心始定 
[鎭軍堅忍]  
　　烟臺采訪友人云日前有膠州灣來者述及德人圍佔灣内各營之時兵士紛紛退避惟章鎭軍堅忍不動至今仍留住營中 
[美艦抵漢]  
　　前者有美國兵艦一艘由滬駛至漢皋復由漢溯江而上係因查察商務情形故開赴各埠也兹已返漢聞須小住數天然後下駛 
[俄員東來]  
　　香港循環日報云英國馬沙坡郵船此次東來上等搭客中有俄員六人聞係取道赴中國充當税關人員者果爾則前傳俄法兩國欲中朝開除赫德一事雖未得如願以償然中國各關漸已更用俄人矣 
[四川商務總局招商章程]  
　　一商務分爲兩項土貨行銷出日者曰轉運公司如絲蠟之類攺造土貨仿造洋貨者曰製造公司如開煤繅絲紡紗之類每項以出本承辦者爲本項商總由總局將章程咨詳立案俟開辦有準始行推廣集股一各商業聽各項商總主辦其行銷各岸運貨購器投税擬由商務總局派設宜昌漢口上海等處分公司其與各地方衙門海關交涉事件由總局咨請本省各衙門分别咨詳各省督撫關道立案一製造援照商例酌予專利年限别家不得仿造轉運准起首承辦者占定銷岸後來者不得爭銷一各公司均不准招集洋股俟分任商業旣定推廣招股由總局發給票式所得凈利作爲十分以五分爲護本四分歸股友一分商首酬奬一公司與各吀户不同除遵照向章完納厘税外遇有地方一切差徭無庸認派 
[撤委傳聞]  
　　漢口鐵路總局總辦朱惠之觀察老成持重大任堪肩兹忽市井紛傳謂觀察將有撤委之舉想齊東野語徒爲市虎之謡姑誌之用覘其後可也 
[銀行開張]  
　　漢口中國通商銀行創設於馬王廟河街左近局勢恢張規模宏大業於本月初六日開張賀客盈門非常熱閙聞總辦係林君友梅帳房則延周君伯有 
[續禁軍火]  
　　香港循環日報云軍火之　素嚴前經英官出示曉諭限六閲月内不得販運出口今限期已滿是以再出示諭刊諸憲報續限六個月仍如前禁不准由港出口 
[力拒割地]  
　　香港循環日報云日本因業國將檀香山收入版圖一事屢有煩言爭執不已兹接西十一月十九日日都東京消息言聞日本外務大臣現又致書矣廷竭力相爭並不許其割取查日本初時因日工到檀不得登岸祗與檀國理論嗣因美廷定議欲收檀境故又轉而與美爭今又力拒其割取未免逼人太甚第未悉美廷肯因此罷手否耳 
[俄國深謀]  
　　俄國爲中國北方之比鄰也然關山阻隔越境爲難其平日有可望而不可接之慮故必須廣開鐵路方可流通是以俄人請於中土製造鐵路者其説有三一則由西卑利亞起過滿洲達吉林以與中國鐵路相連接庶可逕抵北京二則擬由蘆溝橋及張家口庫倫等處貫通蒙古全地以西卑利亞與該處鐵路相連接三則由直隷正定府至山西太原府又由太原府直達歸化城以及蒙古是三者雖係旋轉中邦而皆可以直抵北京使謂其第爲侵商人贸易之利起見其意蓋猶淺也然其第一欵已蒙中國允准聞於西歴八月十八日在海參威西方中國地界内會同中俄官員當塲開工其第二第三欵中國猶未首肯然俄人紛紛以中國物産之盛羽毛齒革不勝枚舉使非開鐵路以運之其利似難流通論者謂辭雖在此而意恐在彼也錄叻報 
[皖城火刼]  
　　本月初十晚九點鐘時皖省四牌樓北肇昌祥雜貨店忽兆焚如烈烈轟轟光燭霄漢是處爲熱閙廛市商賈雲屯祝融氏大肆淫威東奔西竄各處水龍聞警咸集奈市房櫛比街道狹隘以致施救不能得力闔城文武員弁自撫憲鄧中丞以下均臨塲彈壓命拆斷火路始得漸息是役也計焚兩點半鐘之久被燬一百餘家並燒斃數人踏傷數人至天明烟猶縷縷是誠浩刼也 
[白門火警詳誌]  
　　金陵聚寳門内大街實輝巷口紀源興鞭　鋪於本月初五日薄暮遺火火藥包内致肇火災被燬房屋二十餘間灼傷男女四人一切情形已登前報兹又接駐寍訪事友人續函知當日被害者實有八人之多該鋪老主婦一人幼子一人夥友學徒各一人又有一人係下關某鞭爆店夥赴該鋪批發貨物因定貨尙有未齊暫留住宿以待詰朝啓行亦同與於難之五人者皆葬身火窟當時斃命其受傷三人一爲該鋪小主婦當鋪中火發之時適在灶下晚炊陡聞砰然有聲濃烟四射急從柴堆越垣欲遁詎心急足違由墻頭顚於鄰家院内遂致肱折足傷一爲該鋪小主亦因火勢阻門意欲鑿墻而遁乃墻被火藥轟壞已岌岌可危一經用力衝撞登時應手而倒遂被覆壓其中一爲該右鄰湧錩烟館中烟客一燈相對正在吐霧噴雲忽然墻磚從空飛下險碎頭顱急卽奔避僅傷肩背此三人雖均受重傷尙未致命事後江寗縣趙小帆大令以該鋪主擅買火藥以致釀成大禍簽差往拿該鋪主聞風後已遠遁無蹤矣 
[直督批詞]  
　　天津采訪友人云馬家口以上閘口以下各地邇經日本官商商請畫作租界居人鎛户深恐流離失所於是約集男婦三百餘名口壞投督署乞恩未幾闔津水會以及南門外東西大街鋪户又各具公呈請命王夔帥批閘口以下居民鋪户公禀云查日本租界係奉旨允准設立不能不辦該民人等均所深知惟民居稠密地方種種不便如禀内所稱各節皆本大臣所通籌熟計可以意想而得者作事須順民情如於民情不順必當設法求全力圖何護無論如何爲難均所不惜所云閘口至馬家口地叚乃日本商請之界並非中國允准之界該民人等務當各安本業靜候妥商曾理切勿聽信浮言張皇太過以致别生枝節是爲至囑此批又批闔津水會以及南門外大街鋪民人等兩公禀云已於閘口下居民鋪户人等呈内批示矣仰卽一體遵照目下居民均仰體上憲一片苦衷安靜無譁聽候核示 
[學憲起程]  
　　前任湖北學使龎綢堂文宗交卸已畢由鄂啓節來漢在太平會館小住一天卽行北上覆命 
[錢荒更甚]  
　　寗波采訪友人云邇日洋銀價值驟貶業經寗紹台道吳觀察出示曉諭不得再短以致病民而市上制錢更形缺乏市　居奇龍斷洋銀每圓只易八百五十文鋪户居民視錢如命轉瞬年關將届若不設法整頓貧民將何以爲生耶　 
[銀根甚緊]  
　　九江采訪友人云某日天裕洋行買辦容藹堂虧空數萬金背地脱逃以致被累各莊呌苦連天無從設法亦足見市道之日衰也 
[綢莊被騙]  
　　鎭江西門外某綢縀莊資本甚鉅貨物亦充日前來一貴客衣服麗都口操京音言爲某當道採曾各色綢綾須揀上好貨色不吝重價也店夥爰將各種綢疋任其揀選而客故意挑剔止取杭綢數正約值二三日金囑店夥偕同送至寓所及入門令其少俟片刻取洋 
 
 

Page 3

 
 
交付詎候至日晡尙不見出跡之後門則一水盈盈絶無去路但見有扁舟横艤河濵係鄉下人之還租送倉者詢之舟人據云不多時有一客自稱有急事相煩濟登彼岸迨渡後擲靑蚨數十怱怱而去店夥聞之大驚急卽糾衆追尋早已杳如黄鶴矣 
[地保釀命]  
　　揚州采訪友人云本月某日之夜歹人某甲竊取東鄉頭橋某乙家塲上所推豆稭地保某内見而拘覆飽以老拳不虞要害受傷立時斃命丙見已釀巨禍遂將其屍身藁葬荒阡次日人言藉藉致爲甲家屬所訪聞奔赴江都縣衙門據情呈控童大令以事關人命卽時升座訊供諭令苦主照章具結隨於初四日帶同刑仵公役親往騐實立將丙保拘回想當照例懲辦矣 
[憲委回省]  
　　揚州采訪友人云前有北省飢民麕集郡城沿門乞食地方官電禀上憲請示祗遵旋由大憲檄令丁觀察兆基督率隨員來揚辦理觀察旣抵邗上卽會商各當道初擬度地城外設廠施粥以振之繼復見連日扶老携幼而至者絡繹如梭爰酌議集資遣回以免逗留滋事因查點人數分别大小口人給錢若干文然須送至袁浦登岸時方可給發某日觀察隨員會同府委某分起押送登舟開行北上隨於初四日赴各署辭行揚帆遄返 
[薇垣讌客]  
　　楊彞卿觀察因籌辦鐵路事宜由滬至鄂王爵堂方伯昔官粤嶠與觀察爲莫逆交舊雨重逢異常歡慰特挽觀察在署下榻肆筵設席爲之洗塵一時載酒徵歌推襟送抱東南盡美賓主聯歡亦宦游之樂事也 
[提訊臺基]  
　　上海英租界開設臺基之趙顧氏陳王氏二犯婦經藩憲聶方伯訪悉委葉司馬至上海提省飭交蘇州府訊供核辦均紀前報兹悉桐太守於本月初七日倩發審局委員莫司馬葆辰提訊趙顧氏供認開設臺基惟求恩典陳王氏供稱小婦人並不開設臺基亦未犯法惟某日有一不識姓名之少年偕某絲廠女工某氏至小婦人家閒坐欲作不端事小婦人以地方狹窄不允所請少年遂摸出小洋銀二角令小婦人出外購買食物迨小婦人持物而歸詎男女二人皆已不知去向翌日卽爲包探將小婦人拘至捕房輾轉送至案下求恩鑒核司馬檢閲案卷僅有趙顧氏卷宗陳王氏則並無片帋隻字爰飭將陳王氏攺發長洲縣官媒管押趙顧氏仍還吳縣原所退堂後卽飭書吏備文禀請太守仍委葉司馬至上海縣吊取陳王氏案卷再行訊核 
[刺史公旋]  
　　上海縣發審委員蔣壽林刺史因公赴蘇已逾數日兹悉刺史由蘇乘坐大號官舫於昨晨回滬當卽登岸命駕回署 
[示期投禀]  
　　英界公廨向章凡有呈詞在每日早堂畢後呈遞現經新任讞員張賡三直刺酌量變通昨日牌示頭門略謂嗣後投遞呈詞定期三八如果初三呈詞准初七掛批初八呈詞准十二日掛批以次遞推以歸劃一仰代書人等一體知悉毋違特示 
[訪拿棍徒]  
　　滬上爲華洋薈萃之處人烟稠密良莠不齊而賭徒局騙以及流氓匪類倶皆星羅棋布到處成羣新任道憲蔡和甫觀察洞悉其情到任後復詳加察訪所有著名各棍徒姓名住址均已訪知日前而諭本縣黄愛棠大令保甲總巡鍾受百明府令按名拘拿到案盡法懲辦大令等奉諭後已派差四出按名訪拿矣 
[法界小火]  
　　昨日午後三點鐘法租界西新橋南首第一百十九號門牌蕭義盛烟間樓上不戒於火霎時間烈燄飛騰冒穿屋頂英界捕房鳴鐘告警法界皮帶車遂首先馳至開自來水龍頭竭力澆灌約歴兩刻鐘時始熄是役也延燒北鄰同和酒店及小烟間二家事後包探將起火之烟間夥甲乙二人拘入捕房解堂訊究 
[莊主投到]  
　　近日英界出借空票之各小錢莊紛紛倒閉扭至會審公堂控告者無日無之昨四馬路迤西胡家宅大興里口德隆莊主胡文山自行投到禀稱小的莊上借出空票甚多前途不付洋銀以致持票者咸如期催索小的無力墊付無奈投案禀陳讞員張賡三直剩著押候訊究 
[情同詐騙]  
　　寗波人郭裕卿專在滬北租界中販賣田地藉以於中取利人皆以地蛀蟲目之近來又將新閘及池浜橋一帶凡有單無地有地無單之田售賣與南市向業米行之某甲得銀二萬餘兩及甲欲收地管業郭則再三延宕甲始知受騙前日在新閘地方與郭途遇卽扭入巡防局中控告局員張二尹以案關詐騙當卽移送到縣請究旋奉黄大令諭飭值役小心收管候訊 
[押解蟻棍]  
　　蟻棍李阿四前由法公堂移送到縣審訊明確後發送攺過局禁押在案刻因期滿前日由大令備文飭差往局中將李提出押解太倉原籍 
[捕夥卤莽]  
　　浙江寗波府屬某邑人周阿五向在南市福林船廠中爲工匠前日使其弟周某往滬北虹口購買油灰八十餘斤以爲修船之用迨挑往南市董家渡地方爲二十三七鋪汛捕夥阿德所見疑其竊來上前詰問詎某誤以四十斤對阿德以其數不符立時拘獲扭至茶肆中正欲敲打嗣由廠中人得悉訴知阿五前來辯認以阿德旣爲捕役不應誣良爲竊不肯干休告知地甲欲與一評曲直嗣由地甲一再排解令備香燭鞭爆向該廠服禮始得了事如阿德者亦可謂卤莽之至矣 
[鷸蚌相爭]  
　　本邑南市大東門外毛家弄萬祥米行學徒李錦堂前日至該處馬頭喚渡當由划船婦張三姐前來應雇李因價錢不合另易張王氏之船張三姐大爲不服將李扭住與之評論始而角口繼且揮拳李奔回行中訴知主人立卽赴十六鋪巡防中局控請究辦局員潘仲泉二尹准詞立飭勇甲馳往拘拿當將兩婦一併帶局二尹升堂研訊李投案歴訴前由張三姐供稱本邑人素在毛家弄馬頭摇船度日緣李錦堂來雇划船欲往浦中小婦人卽爲應攬詎忽另喚他船以致兩相口角尙求恩宥張王氏供稱李前來雇船先由張三姐攬載嗣因議價不合廼由小婦人前往兠攬張三姐不服竟欲與小婦人爲難以致互相爭論求鑒二尹以些須小事輒啓爭端殊爲可惡判令各掌頰二十下具結開釋 
[娼院爭毆]  
　　包探趙銀河解李錦堂至英界公堂禀稱昨日此人至百花里周姓介家與友碰和不料先有周金祥陳芝生二人在周倡房内以致互相爭毆周陳略略受虧因卽呼巡捕到來將李拘獲旋經小的查得實由吃醋爭風起見是以告知捕頭解請訊斷周供稱是某學文生陳供稱在電報局辦公昨晚至某戲園觀劇及劇散出外李忽尾隨在後喃喃辱詈不得已避入介院李又追入兇毆以致受傷幸有華捕到來拘入捕房解請訊究李供稱小的先在倡院中後周陳强令避讓致啓爭端伊等人多豈有反致受傷之理襄理　政之邵虎伯大令謂周陳曰路上行人甚衆何以李獨與爾等爲難其中必有隠情特爾等不肯明説耳總之士子須當束身自愛豈可闖入介院與人肇釁實屬不守臥碑今姑將李交人保去可也英副領事官薩允格聞之謂此案貴分府辦理太輕大令頷之遂判令管押一月隨叱令周陳退出 
[情有可疑]  
　　朱維生杭州人也此次附輪船來滬帶有英洋四百元在途時不知如何己將此洋失去搜尋無着情急萬分因向船主理論船主以胡昭卿虞阿瑞二人同居一艙殊屬可疑及抵虹口下椗於戴生昌碼頭船主卽倩人密報捕房捕頭飭包探陳財星將胡虞二有拘案押候查明核辦 
[棺殮路斃]  
　　昨日清晨美租界百老匯路兆豐路轉角處有倒斃丐兒一名經某號巡街華捕報知捕房捕頭飭傳二圖地保徐慶發報請善堂給棺收殮舁至義塜掩理 
 
 

Page 4

 
 
[搶親又見]  
　　金匱縣人邢某寄居滬城大南門内向爲洋貨生理幼年由父母央媒聘定浦東農人某甲之女爲室邇來男女均長成遂央原媒赴甲處訂期迎娶詎甲索聘過奢以致邢力不從心不得已效世俗搶親之舉備一小轎不動聲色潛至甲家時甲適出外購物該女至門前遊玩邢出其不意上前將女納入轎中如飛而回已預備鼓樂草草成親及甲歸家得悉情形立時追赶前來則生米已煮熟飯無法可施只得垂頭喪氣而返至昨日邢同媒前往向丈人丈母負荆請罪遂含糊了事 
[掌珠同失]  
　　昨日仁濟善堂司事人移書本館曰有潘秋亭者來堂述及本月初十日午後二下鐘時在南市鹽碼頭失去女孩一口張曉庭家失一男孩其時二孩方同出嬉遊洋知何以忽然不見意者其已改匪人之手歟抑遺失歸途經人留養歟倘好善者聞知蹤跡往仁濟堂報知俾掌上明珠得以仍還合甫亦盛德事也男孩小字瑞麟年六歲身穿灰色洋綢棉襖茶靑馬甲套褲花鞋女孩小字阿琴年六歲小脚花鞋罩衫竹布馬甲花布胸袋灰色縐紗披帽 
[賭欵嚴追]  
　　賭棍周星源卽周四在英界羣芳花蕚樓誘令沈稻村賭錢致沈輸去洋銀二千六百圓票銀四百兩控經法界讞員鄭大令訊供管押限三日内將洋銀一千元先行繳案餘欵再追昨日命提至案問因何不繳周哀求交保出外清理大令以其有心刁玩喝令伍伯拖下從重笞責周一再叩首求恩大令再予限十日繳銀逾限卽當嚴比 
[仁施廣被]  
　　啓者川鄂沈災瘡痍未復而江蘇之淮徐兩府又患水災顆粒無收流亡載道疉經該處官紳來函乞賑並蒙兩江督憲電諭令卽在滬籌辦義賑以補官賑之不足則敬奉諭之下兢兢之地廣欵絀籌募爲難昨蒙出使德國大臣吕欽憲俯念時艱慨施鉅欵樂助九八規元二百兩囑解災區如數祗領謹代淮徐兩府十餘州縣飢民九叩以謝在星使好行其德爲善惟恐人知而則敬屬在下風表彰何敢或後請登報牘布告四方世有以欽使之心爲心者此尤則敬所翹首禱祝者焉[  上海北市絲業會館籌賑公所制施則敬謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印出停人皆先覩爲快閲者鑒之 
[截獲攫衣]  
　　前晚八點鐘時有寗波人馮阿瑞至虹口天撞路第三百四十四號門牌某新衣店稱欲購買袍掛各一襲執事者卽以綢布等服給其檢取詎馮乘人不備卽攫取羽綢棉袍一件飛步奔逸執事者隨後追上一路狂呼旋經三百七十三號華捕截獲拘入捕房捕頭飭　候解送英界公堂訊究 
[限令遷移]  
　　昨日本報紀幸未成災一則兹悉起火之家實係姓張名登愼其母年逾古稀精神衰遇前晚因在楊前煮茶悮將火油燈潑翻登時火勢大熾勢將燎原有時左右鄰居咸從睡夢中驚醒奔出帮同救熄事後是處居隣不肯干休翼晨將張母某氏拘送二十三七鋪巡防局中控請究辦局員姚殿卿二尹准詞升座提該婦訊問見其老態龍鐘不予深究卽傳地中到案諭令知照伊子限三天内押令遷移出境不准逗留如敢不遵定當提究地甲　逾連聲諾諾而退 
[懲責聚賭]  
　　十六鋪巡防中局委員斬仲泉二尹前晚親率勇丁地中出外巡查比至洞庭山馬頭見是處小茶肆中喝雉呼盧人聲喧雜命勇丁僞爲賭客先往叩門迨雙扉甫闢二尹及差甲一擁而入將賭徒張四海等八名一齊拘獲解至局中二尹升堂研訊張等同供本邑浦東人向在是處浦中駕駁船度日晚間無事偶爾消遣並無輸贏務求恩宥二尹以相聚賭博顯係不安本分之人判令拖下各責一百板具呈攺過切結交保另提窩賭之張陳氏供稱在洞庭山馬頭開設小茶肆因生意不佳故藉此稍謀薄利以後决不敢再犯求請格外施恩二尹喝令掌頰五十下具遵斷切結交保斥退 
[呈控被毆]  
　　前日有王紹佐同子良卿投上海縣喊稱兒子遭王阿閣等兇毆受傷值日差禀明後黄大令於當晚升坐花廳研訊王紹佐供稱本邑西鄉北新涇人耕耘度日兒子良卿不務正業時出犯賭前日忽有同姓不宗之士阿閣等因賭借洋起釁將兒子兇毆受傷因此情急來案喊控叩求訊究王良卿供年三十歲前日王阿閣王阿根二人硬糾小的聚賭小的未曾允許卽　端强借洋蚨四元小的又却之致觸伊等之怒扭住兇毆傷及頭面眼角等處叩求恩究大令飭仵騐得頭上確受拳傷一處並扯落髮一把大令離坐親視無悮判令自行醫治候待查明實在再行訊辦 
[研訊學徒]  
　　文興隆織帶店主尹文瑞凌虐學徒吳國才逃逸無蹤控經鄭大令訊供提到同店學徒王小牛供係滿師學徒方留記誘逃復經大令研訊以所供不實押候嚴比昨日命提到案復訊王仍執　　稱被方留記誘下輪船小的乘間脱逃登岸至十六鋪遇山東人魏長和當被留住時已深夜大令以其飾詞著重責手心王又供天明後由魏送至師父店内時諸學徒均不在店中大令問因何聽從方留記唆使逃逸供稱被方恐嚇不得不逃大令著還押再核 
[英界公堂瑣案]  
　　一百三十四號華捕解王得寳至公堂禀稱昨日此人用鐵器擊傷費桂寳之頭適小的巡邏過此拘入捕房捕頭令送費至某醫院醫生言須閲四禮拜方可告痊今先解王請辦王供稱小的事出無心叩求寛宥襄理讞政之邵虎伯大令著押候費傷痊再訊○包探竇如海禀稱某姓所雇車夫包芝明竊取陳興記之　　車一輛售與王阿三報捕後捕頭令小的查獲弔出原贓解案請究陳投案請領失贓包供稱主人向陳購取銅絲輪之東洋車一輛小的應有用錢陳不給分文故取車作抵王供稱小的不知此中轇轕故敢收買叩求明鑒大令判令將包管押兩禮拜王管押三日○包探陳阿九解姚銀兒至案禀稱此人前在洋人爾克朽家服役西本月一號經爾克朽停歇至三號爾克朽查得失去銀對時表一枚約值洋銀二十圓報捕後捕頭令小的拘姚詰知此表在某花烟館烟倡某氏處及往弔取倡稱姚並無銀表寄存只有白手由一方而已是以告知捕頭解案請立爾克朽投案請追失贓姚供詞一味含糊惟求恩宥大令著押賠洋銀二十圓如不照繳俟下禮拜一覆訊核辦○包探張阿五解賊犯金阿培至案禀稱小的查得此人迭次犯竊怙惡不悛曾解經前任某大老爺懲辦今又竊取李　生家絨毡一條是以拘入捕房告知捕頭連原贓解請訊究李投案請領失贓金供稱小的係本邑人窮苦難堪無從謀食不　　　竊取些微尙求恩赦大令判令笞責二百板然後管押一月○包探陳財星拘解王金龍至案禀稱小的查得此人不知何處得來赤金小蟹表墜一枚是以帶入捕房今者捕頭令解請訊究王稱供小的係江北某邑人金蟹在石子灘拾得大令判令管押一禮拜○包探張阿五解賊犯周阿昌至案禀稱此人竊取蔡之章顧竹亭二家綢布衣服及零星器物報捕後捕頭令小的拘獲吊出原贓解請究辦蔡顧二失主同投案下領贓周供稱小的係浦東人曾學習泰西文字邇日被父母所逐無處謀衣食之貲無可奈何以致行竊大令判令管押一月 
[法界捕房瑣案]  
　　昨日鄭景溪大令蒞捕房飭提竊取江孚輪船某客所携衣包之賊犯邵阿四着照原斷從重笞責二百板○賊犯董福興前經包探拘獲解經大令迭次研訊飭吊原贓給失主具領昨日查得贓尙有未齊爰命提到案嚴訊董供稱小的向在蘇州顧老爺處當差後因事斥退無從餬口不得已在蘇州行竊及來滬後復連竊三家如今贓已吊出所有金首飾等物持往虹口賭輸罄盡矣大令著拖下從重笞責一百板押候再比○賊犯王阿三前經包探拘獲解請大令訊供吊出原贓給失主具領昨日提案覆訊王供稱各贓已被同黨阿寳取去矣大令叱令拖下從重笞責一百板遵押再此○日前童記如訴稱小的與高長之爭設牛肉攤以致口角事後高糾同流氓王成張桂秦文元等人將小的兇毆受傷叩求究辦大令訊供之下着押候交保出外昨日命提至案謂爾等旣是生意中人何以無人具保不安本分可想而知高童同供稱小的等　因人地生疎以致無人俱保求恩開釋以後不敢爲非矣大令申斥一番從寛釋出○歹人徐阿大搶奪小孩手釧獲案後大令判令枷號半月昨已期滿命提至案開枷叱令笞責二百板○陳子卿陳金山二賊犯竊取招商局所儲京銅被獲解案經大令判令各枷號一月昨已期滿命帶案開枷叱令各笞責二百板 
[美界捕房紀事]  
　　美租界南京路第一百三十四號門牌元豐怡有貨船一艘停泊蘇州河北山附西路附近前日傍晚時船主與篙師皆登岸遊玩適有陳金源陳宏生二人闖入舟中見闐其無人又無長物爰商同串竊鐵錨一具肩荷至北　南路某押店求質爲包探韋阿友所見詢其此物何來答稱某舟子囑爲付質詢其船主曾否知悉答稱不知探　船主旣未知悉卽與竊取無異因卽拘入捕房捕頭令押候送英界公廨訊究○崇明人張少卿前晚掩入虹口天潼路某姓家竊取銅水提等物贓而逸　包探韋阿友緝獲拘入捕房押候查明失主然後送英界公堂訊辦○江北人羅學山日前在虹口吳淞路某姓家竊取東洋車　　　主投報捕房經包探洪阿寳緝獲捕頭令押候吊贓送英界公堂究辦○小竊曹連生前晚在虹口西華德路某木作内竊得木料若干負至中塗爲包探韋阿友緝獲解入捕房捕頭飭押候解送英界公堂訊辦 
 
 

Page 10

 
 
   
 
 

Page 11

 
 
[光緒二十三年十一月初一日京報全錄]  
　　宫門抄○諭旨一道錄前○川督鹿奏爲恭報交卸督篆日期並遵旨北上摺○閩督邊奏爲據情代奏片○陜督陶奏查明甘省辦理土藥情形擬請於舊章外酌量加抽釐税摺○新撫饒奏爲懇頒匾額片○浙撫廖奏支應楚湘等營旗薪糧及各項雜欵作爲防軍報銷摺○東撫李奏保奬河工出力各員片○十一月初一日吏部翰林院正紅旗值日無引見○松溎等塲差完竣覆命○果勒敏彈壓覆命○興京副都統靈熙到京請安○載瀛請假十日○吏部呈進月官卷○召見軍機靈熙○皇上明日辦事後由頤和園還當○○頭品頂戴開缺四川總督臣鹿傳霖跪奏爲恭報微臣交卸督篆日期並遵旨北上恭摺仰祈聖鑒事竊臣於光緒二十三年九月十八日准成都將軍恭壽咨稱承准軍機大臣字寄光緒二十三年九月初三日欽奉上諭鹿傳霖業經降旨將其開缺來京命恭壽兼署四川總督矣欽此咨令交卸前來臣遵卽望闕叩謝天恩並將經手事件赶緊清厘分别奏咨隨於是月二十日將四川總督關防一顆並王命旗牌書籍等項委員齎送接署督臣恭壽接收臣卽於是日交卸督篆容當束裝起程遵旨入　除恭疏題報外所有微臣交卸督篆日期並起程北上理合恭摺具陳伏乞皇上聖鑒謹奏奉硃批知道了欽此○○邊寳泉片再本科福建鄉試於九月十三日揭曉正考官通政司副使臣葛寳華擬卽自備資斧附坐輪船由海道回京覆命准副考官翰林院編修臣黄紹第函　籍隷浙江距閩最近現接家書因今春雨水過多祖塋間有冲刷心甚不安擬乘冬令晴燥動工修理請據情代奏籲懇天恩賞假三個月順道回籍修墓等因前來理合附片具陳伏乞聖鑒訓示謹奏奉硃批黄紹第著賞假三個月欽此○○頭品頂戴陜甘總督臣陶模跪奏爲查明甘省辦理土藥情形擬請於舊章外酌量加抽俾收實效恭摺覆陳仰祈聖鑒事竊臣前准户部咨會具奏内地土藥出産日盛擬另籌徵收之法以廣利源一摺光緒二十三年四月二十八日奉旨依議欽此鈔錄原奏行令欽遵辦理前來臣查甘肅屢經兵燹地多曠廢錢糧迄未復額土藥所産無多初定章程每出土藥百斤抽税厘銀五十兩商販嫌其過重多方繞越幾至毫無徵收嗣後體察情形攺濕漿三百斤合乾土百斤爲一擔仍抽銀五十兩較前所收略增然歲猶不滿二萬兩本年經臣於按畝徵收地税内分别加抽委員會同印官認眞辦理均經先後奏准在案查甘肅所産稀漿土藥每百兩祗值銀七八兩上下以一百斤爲一擔計稀漿土藥一千六百兩合成本銀一百一二十兩若如部咨抽收銀六十兩是所徵税厘幾逾成本一半迨至販往他處爲日稍久稀漿百斤僅成乾土三十餘斤商販折耗過多相率裏足所以前有攺溼漿三百斤爲乾土一百斤之請意在寛以招徠或可徐圖增益夫土藥産自畎畝民間吃者甚衆除自用外有餘方售賣一聞税厘加重或嚴密固藏或零星　　勢不能按户而搜遍人而索因又有按畝加徵地税之請如部咨所議設立總局在出産土烟繁盛處所略仿洋藥税釐併徵之法所籌何　不　但土藥種植畸零甘省本無總匯之處斷不能處處設局致滋繁費似不如就現在所辦販運者仍由各局卡認眞抽厘種植著就地按　　　　可無甚隠漏值此時局艱難苟能於帑項稍有所裨敢不竭力籌畫奈限於地勢人力無論如何整頓斷難如税務司原摺所開約略　數臣與釐金總局司道再四籌商惟有擬懇仍照奏定現辦章程將販運出境土藥濕漿三百斤合成乾土一百斤原抽厘銀五十兩外再　　銀十兩以符部咨再百斤六十兩之議仍由甘省起運地方之第一局卡全數收清隨時塡票黏貼印花所過本省境内再不重抽如運至　　　由他　照章辦理統俟年終分别彚總開報據甘肅布政使曾鉌按察使丁體常釐金總局蘭州道黄雲具詳請奏前來理合恭摺覆陳伏乞皇上聖鑒訓示謹奏奉硃批户部知道欽此○○饒應祺片再臣素不知兵前湖廣總督臣李鴻章招入戎幕督辦陜西軍務相從入關遂赴陜甘督臣左宗棠軍營從事六年見其公忠謀國堅定之力不以艱危稍有所撓竊心佩之左宗棠知臣心無他事無鉅細俯與密商新疆設省臣首發此議謬承採納後遂奏行光緒十五年督臣楊昌濬從護撫臣魏光燾請委臣署新藩自知才不逮而不敢辭也上年湟回數萬出竄勢極猖獗人有危心臣查賊多家眷則戰無固志不走大路則意在逃生又以左宗棠勦撫兼施策平之謹先電奏以慰宸厪而慮兵力太單不敷分　　　初二日辰刻有瘋民朱鐵匠溷入臣署直至臣治事處再拜而言左宗棠帶兵數萬來新剿賊請速奏聞臣謂此二十年前事何需再奏據云昨日甫出嘉峪關親見其旌旗蔽山士强馬壯不可不報臣一笑置之初八日遂有牛允誠昌馬之捷臣調捕援應適赴戎機到處若有神助賊欲分竄出山官軍前往堵截或先一日到或半日到及追賊則又隨時及之或間日及之故賊竄安西竄敦煌均不得一逞其未置兵處據擒賊供遥望均有大兵不敢犯而所嚮皆遇兵截殺亦似前有所阻後有所驅者是以入紅柳峽首要悉數就擒臣嘗聞左宗棠自叙生平以一窮舉人受國厚恩封拜位極人臣復何所圖惟生以身報國死爲厲鬼殺賊再昔王晙旣殃而幽州之捷軍士咸見其領兵馬討賊叚秀實遇害而涇州之戰朱泚復見其仗戈執戟相敵大抵忠貞未泯靈爽攸昭具在簡編悉邀褒贈今臣不能用兵而逸匪竟已勦平此誠仰賴皇上威福所致或亦左宗棠忠魂毅魄輔翊聖明不忘殊遇欲結草之報有以默助之也新疆省城已蒙勅建左宗棠專祠士民皆請以此事上聞用昭靈報合無仰懇天恩賜頒匾額俾臣祗領恭懸祠内以彰忠藎而順輿情謹附片據實陳明伏乞聖鑒訓示謹奏奉硃批另有旨欽此○○頭品頂戴浙江巡撫臣廖壽豐跪奏爲浙江省光緒十九年分支應楚湘等營旗薪糧及各項雜欵應銷銀兩數目作爲防軍報銷第十一案照章先行開單立案恭摺具奏仰祈聖鑒事竊照浙江省支應楚湘水陸各營旗薪糧公費以及採辦製造等欵并寗郡支應衛安軍薪公　　輪船薪公等項欵目前經遵照部行新章自光緒六年正月起至八年十二月底止列爲第十一起軍需報銷用欵並自光緒九年正月起截至十八年十二月底止分作防軍善後報銷十案用欵均經照案分列各欵支發銀數先後開單奏咨立案並查造各欵收支細數清册送部核　各在案兹據防軍支應報銷局司道詳稱今自光緒十九年正月分起至是年十二月底止浙江省沿海各口岸水陵各營旗薪糧公費統領公費以及添製採辦軍火器械等項並一切正雜用欵飭據局員查明支發各欵銀兩數目照案列爲防軍報銷第一案用欵分晰開摺呈送逐加確核　　遵照新章詳請先和奏咨立案並聲明仍飭接續查造收支各欵報銷清册另再專案請銷等情前來臣復核無異除咨部查照外謹將浙江　光緒十九年分支應各營旗薪糧等欵列爲防軍報銷第十一案分繕清單恭摺具奏伏乞皇上聖鑒敕部查核施行謹奏奉硃批户部知道單二件併發欽此○○　　衡片再准吏部咨議覆奏保光緒二十一二兩年黄河搶險出力人員案内四品銜在任候補直隷州濵州知州張承燮請免直隷州以知府在　　　又補用同　　　　　　柳堂請免補同知以知府在任候補均係越級保升又　選縣丞前歴城上公集主簿馮慶恩請俟服闋後逸選縣丞以知縣　留東　用查無　　　勞　不准保舉留省補用所請核與定章不符均令另核奏明請奬等因當經轉行遵照去後兹據河防局司道詳請攺奬　來臣查該員等所請奬叙旣與定章不符自應另　　奬應請　四品銜在　　補直隷州濵州知州張承燮攺爲俟直隷州知州補缺後以知府補用同知惠民縣知縣柳堂攺爲俟同知補缺後以知府補用　選縣丞前歴城中公集主簿馮　　攺爲　　　後免選縣丞以知縣不論雙單月儘先選用並加同知銜謹附片具奏伏乞聖鑒敕部核覆施行謹奏奉硃批吏部議奏欽此 
 
 

Page 12

 
 
[光緒二十三年十一月初二日京報全錄]  
　　宫門抄○諭旨一道錄前○浙撫廖奏爲據情代奏片○粤督譚奏爲委員管解京餉摺○又奏廣西提督修築砲臺挪借銀兩擬謂分别籌還摺○又奏報銷海防善後案收支各欵摺○又奏爲攺製南式輪船動用工料並派員管帶片○東撫　奏海防各營更換總統曁攺併營伍摺○御史秀奏稽蔡入闈時刻摺○又奏外簾官逾時入闈請旨查辦片○新撫饒奏委署知縣片○又奏爲　　通判片○十一月初二日户部通政司詹事府廂曰旗值日無引見○麟中堂等因伊子保奬謝恩○祥普廣忠謝議叙恩○睿王請假五日○濓貝勒續假五日○召見軍機○○廖壽豐片再據浙江副考官吳郁生函稱此次差竣回京道　　也元和縣原籍地方擬乞假一月就使省視先塋一俟假滿卽行束裝北上恭覆恩命請爲轉奏懇恩賞假一月等情前來理合據情代　奏伏乞聖鑒謹奏奉硃批吳郁生著賞假一個月欽此○○太子少保頭品頂戴兩廣總督臣譚鍾麟跪奏爲報解鹽課京餉等欵銀數日期恭摺仰祈聖鑒事竊照光緒二十三年奉撥廣鹽課京餉銀二十萬兩已解過十五萬兩又撥内務府經費鹽課銀五萬兩已解過四萬兩均經奏報在案兹復在本年鹽課項内籌銀五萬兩隨解一五加平飯食銀一千五百兩作爲本年第四批京餉又籌銀一萬兩以五千兩　部庫歸墊以五千兩解内務府應用其平餘抬費等銀三百三十兩照章並解内務府兑收作爲本年第四批内務府經費飭委候補鹽大使王　俊等督同商號恊成乾等匯解於本年九月十九日起程航海進京分赴户部内務府投納以上兩欵均已解清據兩廣鹽運使英啓詳請奏咨前來臣覆核無異除分咨户部内務府外謹會同廣東巡撫臣許振褘繕摺具陳伏乞皇上聖鑒謹奏奉硃批該衙門知道欽此○○太子少保頭品頂戴兩廣總督臣譚鍾麟跪奏爲廣西提督修築砲台挪借銀兩擬請分别籌還恭摺仰祈聖鑒事竊照廣西邊防砲台工程經臣遵旨委員履勘專摺覆奏聲明提臣蘇元春尙有未領修費由部核議在案旋准户部議覆廣西修築砲臺挪借銀十四萬兩由廣東籌欵歸還如司庫籌稱卽於本年闈商繳到報効銀六十萬兩内提銀七萬兩再於明年闈商繳到報効銀六十萬兩内提銀七萬兩分年解交等因具奏奉旨依議欽此轉行欽遵兹據廣東善後局司道詳稱粤東司庫不敷去年曾將歲恊廣四十二萬金奏明减解四萬在案今忽增撥十四萬兩本年闈南報効銀一百萬兩除撥還華欵四十四萬餘兩江海關洋欵二十二萬餘兩本省不敷勇餉十六萬餘兩續據孖地案關平銀二十萬兩業已支盡前曾電知户部明年闈商報効之六十萬兩爲時尙遠不能豫期查提臣蘇元春原奏所稱十四萬兩内由廣西撫臣撥銀四萬兩龍州收放局撥銀四萬兩均係公中欵項移緩就急此八萬兩如何籌還應由廣西撫臣與提臣商辦其向龍州各商息　之二萬兩東省無論　　　難卽當先行籌解至挪借邊軍積存底餉銀四萬兩俟來年收到闈商報効之欵陸續解清如此分别辦理似足昭平允而免懸宕詳請奏咨前來臣等查司道原詳委係實在情形除咨户部查照外謹會同廣東撫臣許振褘恭摺具陳伏乞皇上聖鑒訓示謹奏奉硃批户部知道欽此○○太子少保頭品頂戴兩廣總督臣譚鍾麟頭口頂戴廣東巡撫臣許振褘跪奏爲廣東省光緒二十二年分海防善後案内收支各欵請旨敕部核銷恭摺仰祈聖鑒事竊照廣東省辦理海防善後收支各欵業經造報至光緒二十一年底止兹將二十二年正月初一日起至十二月底止海防善後一切支收銀兩逐細稽核收欵以司局各庫撥解厘金及抬砲經費爲大宗而黄江廠收欵裁減勇餉節省經費等項次之支欵以水陸弁勇薪糧及輪船費用爲大宗而各局用欵製造軍械等項次之統計二十一年分共收司局各欵銀二百零四萬二千八百九十五兩有奇開支各項綜計十二案共請銷銀二百零三萬二千七百零三兩有奇均係查照定章及准銷成案辦理據海防善後局司道分晰造册詳請奏咨前來臣等覆核無異除收支清册送部謹繕摺具陳伏乞皇上聖鑒敕部核銷施行謹奏奉硃批户部議奏欽此○○譚鍾麇睛再廣東省攺製南式輪船動用工料銀二萬五千餘兩當將辦理情菜奏咨在案查南式輪船據報本年正月間工竣試洋派員騐　工料堅實行駛亦稱妥速二月二十四日由香港進泊省河派委補用守備張澤錦管帶並飭查照各輪船章程酌配水勇人等六十三名月支薪糧銀八百一十九兩六錢公費銀一百八十兩於三月十五日成軍起支據廣東善後局司道詳請奏咨立案前來臣覆核無異除册咨部外謹會同廣東巡撫臣許振褘附片具陳伏乞聖鑒敕部查照立案施行謹奏奉硃批該知道欽欽此○○升任四川總督降二級留任又降二級留任山東巡撫臣李秉衡跪奏爲恭報東省海防營酌換總統曁攺併營伍各情形專摺具陳仰祈聖鑒事竊查山東登州府屬所駐海防各營前經陸續裁撤自光緒二十二年十二月彚案奏報以後尙存已革提督李定明定字三營　革提督孫萬林東字正軍三營廣西副將王寳華東字副軍三營均歸李定明兼統分駐又登榮成寗海等處其廣西右江總兵夏辛酉所統東字福字及嵩武軍之鑲武等四營駐紥登州本年五月准部咨豫省請裁駐東嵩武三營經臣遵照裁撤卽以東字副軍三營分塡烟臺膠州登州所撤嵩武三營之缺於本年六月奏明在案前派兼統已革提督李定明告假回湖南原籍所遺定字正軍各三營及夏辛酉原統之登州東字福字四營共十營自七月初一日起攺爲東字中軍前後左右中五營東字正軍前後左右中五營仍成十營將福字定字等營名概行換云期歸齊整至登防　有之登榮練軍一營精健前營砲隊東字馬隊均仍其舊連此次新攺東字各軍十營卽以悉歸夏辛酉總統以一事權所旨統費薪公口分　照向章支給據善後局司道詳請奏咨前來臣查文登榮成等處皆登州屬境所駐營歸登防總統機勢較順夏辛酉血誠廉勇卓著戰功訓練精勤亦無習氣駐登三年深得兵民之心兹令總統登州又榮各營必能拊循士卒整飭　防於　防實　裨益除咨部查照外所有海防各營更換總統曁攺　營伍各緣由理合恭摺具奏伏乞皇上聖鑒謹奏奉硃批該部知道欽此○○掌山東道監察御史臣秀林巡視南城山西道監察御史臣　慶瀾跪奏爲稽察入闈時刻恭摺仰祈聖鑒事咸豐九年八月初七日内閣奉上諭本年順天鄉試各考及執事各官有遲至申刻及酉刻始行入闈殊非愼重關防之道嗣後鄉會試年分午門聽宣之日著卽責成稽察御史於聽宣事畢後卽赴貢院門前將正副考官同考官及派出塲内執事各員入闈時刻一併計　察明於次日覆奉　查有並無别　差使入闈遲延者卽著指　明叅奏欽此今本年丁酉科　天武鄉試臣等奉命查取聽宣職名謹於十五　黎明赴午門外稽察聽宣事畢後卽赴貢院門前查得正副考官及塲　執事各員均於未刻以前陸續入闈謹繕清單恭呈御覽再查得外闈監試御史英壽鄭思贊忠廉閻銀齡先行携帶箭册入闈提調貴賢亦於十四日入闈均例不聽宣合併聲明伏乞皇上聖鑒謹奏奉旨欽此○○秀林等片再查外簾官工部主事汪贊綸逾時尙未入闈亦未聲明有别項差使相應據實奏聞請旨飭交該部查明辦理謹附片具奏奉旨欽此○○饒應祺片再署温宿直隷州知州傅壽森缷署　缺查有准補吳吉沙爾直隷廳同知署迪化縣知縣黄袁堪以調署遞　迪化縣員缺查有候補知縣左昭煦堪以委署又署昌吉縣知縣張　暫行調省遺缺查有候補知縣向貴鑣堪以代理據新疆布政使丁振鐸鎭迪道　找察使銜潘效蘇會詳前麩來除由臣批飭分别給委外謹會同陜甘總督臣陶模附片具陳伏乞聖鑒謹奏奉硃批吏部知道欽此○○饒應祺片再署瑪喇巴什直隷廳通判縣士修缷署查有候補直隷州知州陳純詒堪以委署據新疆布政使丁振鐸鎭迪道兼按察使銜潘效蘇會詳前來除由臣批飭給委外理合會同陜甘總督臣陶模附片具伏乞聖鑒謹奏奉硃批吏部知道欽此 
 
