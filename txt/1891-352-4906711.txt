# 1891 - 352 - 4906711

 

Page 1

 
 
[新印通間便集告成] [  申報舘主人啓]  
　　是書爲南沙子虚氏所輯盖亦月　　流亞也首列家族　函次爲外戚箋簡由是而　禀尊長友朋會答門分類别井然秩然凡持身涉世之規慶賀出唁之節以及信面格式行輩稱呼羅羅清疏無體不備又恐初學家于書中典集宋　一　而知　復博攷詳稽逐加註釋人苟悉心提覧則飛箋染幹自能右有左宜本舘因取而印之以公同好每部分裝四本祇收碼洋兩角詰君子有欲　箋　見長者認明本埠申報舘申昌書室或各外埠申昌及分售申報處購取可也 
[多派兵輪巡洋議]  
　　中國海面自南至北綿延三千餘里波濤澎湃支港縱横緑林豪客向多出没其間駕艇行刧髮逆擾亂以前沙衛各船南北往來每以盜刧爲慮往往聨檣並進以壯聲援預儲砲械以備抵禦閩粤各洋盜風尤熾打船刦貨時有所聞遂致商旅視航海爲畏途一涉汪洋巨浸之中便惴惴焉虞暴客之刦奪蔡牽之黨往來飄忽横行一時視商貨爲魚肉以刦掠爲生計甚至抗拒官軍闖入内河蔓延恣肆首尾數十年亦可見其爲禍之烈矣當時官軍未嘗不協力梭巡乘機進剿而未能遽制盜賊之死命固由於將士之未能用命亦由於船械之未盡精良夫與盜賊角逐於風濤波浪之中不若陸地交綏可以肉薄相攻短兵相接則惟有恃師船之堅利鎗砲之精良風濤沙線之熟諳攻戰擒縱之有法方能以我之長制盜之短指揮操縱無不如志近二十年來通都大邑徧設局廠製造輪船鎗砲日多一日亦日精一日於斯時也遽欲修内攘外折衝萬里勝負之數尚未知其如何而以制區區海盜則如以山壓卵當之無不立碎以獅摶兎不必用我全力矣然近來海盜猶未絶迹商船被刦之案時有所聞此何故歟夫沿海兵輪出洋巡緝亦既明定新章奉爲成法有其舉之孰敢廢乎凡濱海各省自提鎭以下各官督帶師船按期出洋巡視海面有無盜賊每年分上下班上班巡緝既徧即以巡緝之事委諸下班出巡之人周而復始不少間斷而提鎭大員復將何時出洋巡緝海面是否平静何時移交下班接巡情形專摺奏報聖主高拱法宫得以明見萬里之外凡所爲鄭重海防遏除宼盜計者亦可謂斟酌盡善矣而盜風終未盡絶者何也豈不以海面遼闊兼顧爲難水師提鎭大員雖按班督帶師船親巡洋面彼盜賊工於趨避噉師船之將至則相率遠颺俟師船之既去則又乘勢刦掠官軍顧此則失彼顧彼則失此所謂雖鞭之長不及馬腹此亦必然之勢也欲救其斃竊謂宜多派兵輪在洋梭巡此往則彼來周而復始務使無一息之間斷庶盜賊無隙可乘商船載貨遠涉履重瀛如户闥矣且以兵輪制盜較之舊日師船其利鈍實有不可同日而語者蓋兵輪行駛迅速破浪直前無不如志無候風守潮之停頓有争先扼要之奇功盜船遇之自無不望風披靡所慮者雖有巡緝之文而無巡緝之實則盜賊且潛生暗長於其間爲害將日甚而靡己且國家歲費巨帑製造兵輪果何爲哉若僅以迎送貴官爲畢乃事則當未造兵輪以前貴官之往來者亦所時有未嘗以無兵輪之故而遂缺迎送之文也貴官之往來既不以兵輪之有無爲輕重而意存趨奉者乃以此爲獻諛貢媚之計揆諸勤求武備之初心豈不大相刺謬耶固不如多派數艘常在洋面巡緝可以戢盜風而安行旅也尤有説者兵輪每至冬令常駛赴各口停泊過歲謂之守凍當將凍未凍之時兵輪己銜屋下椗無所事事而商船之由北旋南者或尚行駛於海濤活渺之中盜盤因得出其不意攻其無備此種情事往往而有若待出事之後由商人禀報地方官移會營汛派船追捕則盜黨早己遠颺巨浸茫茫雖欲偵緝而無從孰若於守凍之前暫留數船在洋巡緝待商船一律遄返然後進口守凍此亦備豫不虞之計也况兵輪在洋巡緝則管駕以及水手皆得歴練風濤熟諳駕駛習勞耐苦之餘自有强敢勇决之效若任其停泊口岸徒以艨艟巨艦爲足壯觀瞻則弁兵人等日就惰媮一旦海氛告警豈能恃以無恐甚矣兵之不可不練勞之不可不習也因有感於近日浙洋盜案之多故作此議以當芻蕘之獻保商弭盜之責者當不視爲河漢也 
[九天珠玉]  
　　吏部爲咨取事所有稽察右翼四旗覺羅學順天府府尹胡聘之現己升授山西布政使所遺稽察右翼四旂覺羅學一缺例應咨取内閣九卿各衙門三四五品京堂銜名由部開列奏派管理相應咨行貴衙門即將三四五品京堂銜名即日開送過部以憑開列奏派○京邸有一種惡煤偶觸其氣輕則頭暈心慌嘔吐不止重則毒歸臓腑立即身亡尤甚者心地昏迷之際不顧爐火何物頂然傾跌其不焦頭爛額而斃也亦僅矣近聞柴兒胡同鄱陽會館内鍾氏老媪於日前昏黃後倚爐烤火突受煤氣昏暈傾擈始猶呻吟繼則寂然院鄰等入室觀瞻見烟氣縷縷而出老媪己跌倒在地半身橫於爐火之上棉衣褲等焚燒死盡兩腿胸間焦灼幾無完膚赶即扯出室外將身上餘燼取水澆滅然己無鼻息矣院鄰等據實呈報地方衙門以待檢騐後備棺掩埋又長老三條胡同某氏婦適將臨蓐姑嫜恐房室不煖復將炕爐烘燃詎濕潮氣與惡煤氣兩相攻薰婦即頭暈心昏反覆顚倒直至産事既畢方保身安無恙然嬰孩己殤亡矣○刑署山西司審訊海甸路刦斃命瓦匠等一案擬將爲日者斬决示衆於本月初十日晨由監　　提牢廰捆綁出署乘坐無圍車一輛内坐一役看守外坐二役把守車門本營六汛弁兵等前後擁護迤邐出宣武門該犯一路高唱顧盼自雄俄至瑞露居停車暢飲行至菜市口下車暫覊囚棚以待行刑○文安縣茂才孟某在車碾胡同于宅舌耕有年前於八月初間遇有妙手空空兒竊取被褥衣服等件報經文武官署派押騐看迄未緝獲昨於初八日夜間復有樑上君子順由墻垣而下撬門入内竊去灰綢羊皮袄一件藍呢羊皮馬褂一件共價值廿餘金趕即開寫失單呈報地面官署期以贓犯務獲究辦以洩忿鬱諺曰黃鼠狼慣咬病鴨此之謂也○醫士樊某年六旬餘寓居蔴線胡同偶於前日起更後由天興居飯鋪醉飽散歸行至櫻桃斜街適遇某奪胡者猛自身後伸身如飢鷹撲鼠攫去頭戴染貂皮小帽一頂值銀七八金樊某痛惜財物不忍遽捨因奮力喊追傾跌三四次直至形影杳然始恨恨而歸○吏部爲知照事所有考試察哈爾都統衙門空銜筆帖式倭勒哲依那遜逹密啉札普二員前經本部示傅該員等於本月十一日考試在案今本部更改日期俟定准日　再行示傅可也○户部爲批示事據五品銜新授盛京主事隆文呈稱竊職前於八月初五日經吏部選補盛京主事籖事户部九月十八日由部帶領引見十月間應行赴部領照起程奈職家計寒微無力前往時值隆冬又乏禦寒之具路途遥遠驛站熟不供應當此赴任限期迫不及待無法措資實難延綏焦灼 
 
 

Page 2

 
 
萬狀告貸無門惟有叩求中堂恩施俯准可否援照西北路章程一體辦理務望格外垂憐賞借俸銀一百廿兩以資赶辦俾得束裝就道即赴任所恭候批示遵行等因具呈到部查補授東三省官員向無援照西北路章程請借俸銀之案今選補盛京户部主事隆文呈請借俸之處應不准行○新授中西副指揮張君鶴清於上月十五日由部帶領引見兹擬於本月十六日辰刻履任視事經房書傳示捕甲皂役等至期一體謁見叩賀其署理中西事務邱君想至期可以交代清楚　本任矣○京邸立冬以來天氣和煖異常自小雪後突覺寒冷幾於滴水成冰沿街乞丐身無寸縷凍餒堪憐是以梁家園粥廠外一帶前後五六日凍斃丐子業己不下十餘人均經本地甲捕報知本城指揮帶仵檢騐備棺掩埋云○吏部爲批示事所有光緒十七年十一月分在部役供之候選布理問劉式銘投遞互結已逾本部限定時刻點名己畢本月分投供簿業己封固所呈遞互結除應行扣除外相應批示可也○刑部山西司審訊私造假印之楊鏡銓等十一名口一案屢登前報兹悉承審司員反覆研鞫假印六顆委係在逃之丁子齋桂毓山二人刊刻囑令楊鏡銓收藏遇有機會印刷售賣現將楊鏡銓按照售賣假印照爲從律例擬以剌面定地充軍發交兵部起解和尚朗然德悟訊祗夥同撞騙至於假印一事概不知情現除追出玉器皮衣典票外按照不守僧規律例擬以蓄髮還俗杖一百徒三年發交順天府定地起解供事詹栢秀職員徐國炘雖訊無經手售賣假印照及夥同撞騙等事惟素與匪人交結究係不安本分現擬以發交順天府遞解回籍不准再行來京逗遛南營西河沿汛効力雲騎尉趙光宗人無經手售賣假印照一事現按照仇人誣攀擬以當堂釋放續獲之郝玉山訊無知情賣銷印照之事惟夥同撞騙分贓現陳追至玉器皮衣典票外擬以杖一百徒三年發交順天府定地起解其餘皆僕役輩訊祗伺候傭主而己所事概不知情擬即當堂釋放此楊鏡銓一案審訊擬結之大概情形也 
[重懲日犯]  
　　日本人尾本福原等在滬上殺斃沈關福長崎裁判所既定以重懲役三年之罪屍子沈阿巧禀請我大清駐崎理事官張子豫司馬兩次照會務求照例重懲今於華歴本月十八日由本館訪事友人探悉此案經控訴院擬定重懲役九年蓋此案前經長崎裁判所斷爲鬥毆創傷因而斃命照日律第二百十六條及二百十三條判定三年重禁錮後經欽署譯員劉子貞明府代爲上控以上海縣袁大令所録口供與日領事鶴原君移交裁判所之供詞中多歧異其中以尾本等當日入沈關福家毆入起釁顚末爲最緊要之處不知因何漏未録入明府在日供職有年洞悉日本律例前往控隣院竭力剖訴婉言熟商日官始洞悉此案實清即於接到第二次照會後於華歴本月十六十七二日會同司馬明府蒞院覆訊第一日自九點二刻訊至下午五點鐘時次日稍遲開堂至下午一點鐘時即己訊結十八日定罪佈告備文照覆理署一面電詳司法省等署此次控訴院長林君誠一爲主訊官檢事池上君代原告辯駁與檢點刑法官皆能推誠布公實心辦事自言此案不管上海領事處移來口供亦不管原告禀詞及旁人証據刀杖之類惟即兇犯當堂口供由前思後實係故殺應定以故殺之罪按法律第二百九十四條應處該兇犯等以無期徒刑惟念該犯等雖係故殺然故然之意起於争鬥之時非未鬥之前即萌殺人之見是以應照無期徒刑罪减二等按法律第三百十六條及第三百十三條所載該兇犯二名各處以重懲役九年實爲至當云云兇犯所雇訟師亦無從置辯此判布告後華人與日人偶聚議論日人咸謂控訴院長不肯袒護本國人難得如此公正不愧辦理二國交涉事宜華人則謂我國殺人者本當償命豈作苦工九年所能了事耶識者以爲此案若非司馬認眞辦理明府熟悉日例安得重行判决又聞該二犯尚不輸服聲言必須上控控訴院長准其於三日内依日例控諸司法省按日本司法省即我中國刑部也吾恐此次若再上控直欲受無期徒刑矣何若甘心認罪之爲愈乎 
[壽聨增色]  
　　本科廣東鄉試有潮州揭陽縣林君鳳翔高宴鹿鳴捷報到門正大母陳太恭人九十一壽誕慈竹延青孫枝秀緑兩主試撤闈後聞此盛事賀以楹聨云煥五色緋絢萱室歡承歌壽母毓九莖瑞草桂宫繼起樂賢孫洵一時佳話也 
[太史南旋]  
　　棘闈既撤圡尺衡餘典試使有恆於京旋之便請假回籍廣東勞次薌太史本年恭膺簡命典試黔邦現當試事己完回京覆命遂亦請假言旋曹回洞神坊錦榮新街府第一俟春明然後取道北上云 
[學堂近事]  
　　前督　香帥創設水陸師學堂於廣東黃埔以育人才香帥去任總其事者爲原任水師提督方照軒軍門每月經費由善後局支給兹聞大憲以當此國帑虚正宜力求撙節學堂經費頗糜鉅貲特委某員到堂再爲甄别拔取眞才其有學而未成者即行裁撤各童薪水亦酌量輕减以省糜費節浮用焉 
[揚城火警]  
　　　城轅曰橋帽店回禄後各店痛定思痛猶慄慄危懼乃未逾五日相距不遠之磗街南自又兆焚如緣本月二十日下午櫬街裕興恒錢店樓上忽烟霧迷漫火光四射街上行人瞥見知爲火警赶急鳴鑼飛報各善局洋龍水龍皆先後奔集文武印委亦陸續臨奈赤熛怒煽勢己不可嚮邇各龍赶急汲水四面澆噴而對街各店業己延燒一時人聲鼎沸擁擠喧譁幸五臺山外營臬哨弁亦督隊而分　彈壓四面梭巡直至七點餘鐘始撲滅兩面對燒南至逹士巷口止北至德興棧止計燬去裕興恒錢店燭炭茶食南員醫園茶葉高粱酒布成衣等店鋪約共十餘家其餘被火灼焦及被焚一間半間者尚不在内至起火之由傳聞係錢店中人在樓上吸烟延燒蚊帳撲救不遑致肇此禍並聞焚斃二人云 
[拐匪宜防]  
　　邇日邗上失孩之事時有所聞所異者左衛大街青蓮巷陳姓一九歲女面貌端好蓮步姗姗遽於前日午不知去向該處係人烟輻輳之區報往跋來昕宵不絶訪拐匪竟敢於此閙市施其伎俩其胆入極矣現其家出懸重酬尋訪不識能珠還合浦　或曰刻下各城門皆添派兵役以司稽核此等拐匪拐孩到手未必留養城中爲民上者倘能諭飭城門兵役凡見携有小孩　城者無論何人務令截留隨時盤詰聽孩自言來歴然後放行則該匪雖有小孩無由得出仍在城中未始非保赤　一道也 
[塞途斃命]  
　　金陵爲往代建都之地百雉巍峨中於他省城門十三處攘往熙來竟日不絶而當冬令水涸時僅有西水憐可通船隻一切柴米雜買非載者驢背即荷以人肩概由陸路盤運聚寳門　入尤夥時有擁塞之虞謂之漲闕承平時人畜因此擠斃者時有所聞兵燹來户口蕭條出入城闕者不若從前之多間有漲闕亦斃致有傷命情事近數年生齒日繁往來日衆每日清晨但覺街衢塡　寸步難移緣車柴之驢大腹膨脹轉動不便或遇轎馬或遇喪家出殯八人奮勇争先擠成一圑便有進退維谷之勢此漲闕所由來也十六日八　鐘忽一長耳公倒地所載樹枝二捆横梗途間後有擔米者數十人猛力一撞米筐翻轉黑租紅蓮縱横滿路前行者喧嚷不去　王有欲走不能愈集愈多幾欲塞破沿街門户守城官役暨護軍營兵恐釀人命立即閉城自辰至午稍稍鬆動然己踏斃柴驢二頭擠碎小轎二頂一老嫗受傷口吐鮮血次日即斃其麾諸門外者咸繞道至西州門而進或呼小舟由水關而入招招者均利市三倍是日某觀察適在人叢中大轎己破幸有護衛親兵得保無恙否則不堪設想矣古人云車　何可無八騶觀此益信 
[邗江官報]  
　　十八日江蘇候補道王觀察定安由京引見回省過揚沈鹾尹文郁委接辦總局稽核差分發巡檢徐鹺尉福勛禀到龔鹺尹熙琨投考十九日梁福生分轉由泰屬公幹來揚 
[大閙捕房]  
　　英工部局在楊樹浦分設巡捕房并修治馬路以便車馬往來修至某小河邊有游手好閒者遍告鄉人謂爲有礙水道鄉 
 
 

Page 3

 
 
人愚而無識久己銜恨西人昨日下午二點鐘時竟　約數百人擁至巡捕房抛磚擲石窓櫺户牗多有捐傷時捕房中僅有一三道頭西捕及印捕華四十餘名勢難出而抵禦乃由德律風告知河南路老巡捕房捕頭急派西捕印捕二十五名乘馬車馳往比至鄉人己如鳥獸散並未拿獲一人後事如何明日訪明再録可也 
[西節志盛　]  
　　今日爲西國節期華人皆以外國冬至呼之實外國何嘗有冬至哉蓋耶穌降生之日耳先期各西人家俱用冬青柏葉紥作垂花門室中陳設煇煌争相炫耀届時邀賓讌飲盡日言歡爇獸炭以圍爐飛螺觴而醉月暫抛俗務藉洗旅愁各店鋪更踵事增華鋪張揚謹而尤以福利爲耳目一新入其中覺十色五光陸離璀璨凡用物食物綾羅絹帛錦繡金銀以及珊瑚木難之塊奇錦貝文犀之美麗如入波斯之域幾令人目眩神摇平時送貨至買主家悉用高大馬車載運兹以五色顔料就車上寫吉利語以表祝忱更令出店馬夫穿五色衣戴假面具高坐車上若演戲然先二日游行黃浦江邊自北而南復由南返北道旁觀者轂擊肩摩亦會景中之别開生面者也至本日英刑司署及海關皆停公一日華官分赴各西署道賀衣冠車馬爛其盈門 
[學徒溺斃]  
　　邑廟豫園内九曲橋東某姓書畫店學徒某甲年甫十四歲係洞庭山人進店未及旬日前晚九點鐘時甲出外溲溺行經九曲橋畔時則夜色迷離不辨路徑偶一蹉跌墮入池中時己夜闌行人稀少且此處離店己遠寂不聞聲遂作波中之鬼當夜店中人以甲出外良久尚未回來相與疑訝不己至次晨始見池内浮起屍身雇人撈起置諸池畔一面派人知照中之家屬前來備棺收殮 
[大令騐屍]  
　　馬愛楨之母金氏自縊身死由十二舗地甲同馬投縣報請相騐己列昨報昨晨由該地甲預備屍塲鐘鳴三下袁大令帶同官媒書役人等往老北門内白衣庵左近屍塲相騐既升座地甲投案候示愛楨供稱小的係蘇州人今年三十九歲向作小本生涯母親今年五十九歲小的之妻今年三十四歲姑媳　稱和睖本月二十一日晚間八點鐘時母親不知如何自縊身死迨小的夫婦知覺則己不及施救其妻馬沈氏供與略同大令問馬曰沈氏是否爾之髮妻答稱沈氏係浦東人於去年正月間憑媒出洋三十元娶以爲室旋據左右鄰舍甲乙二人禀稱小的等與馬爲鄰本月二十日起馬沈氏常與伊姑金氏口角廿一晚金氏自縊身死或因含怨難伸所致大令飭官媒檢騐旋據報實係自縊身死大令又離座親視一周馬又稱小的情願自行棺殮請免發封大令准如所請著將沈氏交原差帶回大令鳴騶回署 
[巡局瑣案]  
　　滬城小南門内永興橋左近某姓家被賊竊去烟槍衣服等件前日由捕役拿獲竊賊揚州人某甲起出原贓解送保甲南局請辦局員樊小尹研訊之下中俯首求恩少尹判笞責二百下將甲驅逐出境烟槍等件交失主領去○棕榻匠某甲扭繆金章至十六鋪中局局員蔡二尹於前晚研訊甲訴稱小的係本邑人在王家碼頭爲棕榻生意生一子今年十四歲在滬北致遠街某木作店學業日前忽失兒子所在四處尋緝並無蹤影小的遂託繆代尋兒子下落前昨兩日繆向小的言偵知兒子現在某處令小的出錢數千文始肯交出小的無力出錢將繆扭案請究繆在詞游移二尹判令掌頰二十下押交甲子到案再訊○本邑人張春生前充縣捕夥役現己失業日前探得本城太平街益壽堂樂店失竊意存誑取銀錢遂向店主言我己查明爾店竊案人贓均在甯波若欲破案當出洋十三元同往拘拿店主信之將洋如數交給約於次日同往届期張忽避匿不出旋在某茶　内尋見扭至總巡局請究帮辦總巡朱明府提訊之下判笞二百板枷號一月發該藥店門前示衆 
[英界公堂瑣案]  
　　二包探同禀稱小的等緝獲竊賊張阿掌詰得曾竊張寳康家皮袍皮馬中及綢縐單夾衣服因即吊出原贓知照失主認明解送案下張投案請准領贓阿掌供稱小的係江北人以後不敢再犯此次尙乞恩寛二包探又同禀稱阿掌己屢犯竊案宋二尹判令管押一月期滿遞解回籍贓給張領去○包探禀稱小的緝獲積竊張阿二吊出皮衣等物詰知羅增源家所失今將人贓送案羅訴稱家中失去衣物現經查獲請准領回張供稱小的係寍波人連次犯竊罪無可逃惟求老爺開一線之恩俾得洗心革面宋二尹判令發捕房管押三月期滿遞解回籍贓給羅領去○包探禀稱積竊蕭老天竊取某處東洋車上虎紋絨單經小的拿獲人　送案蕭供稱小的初次犯竊乞賜恩寛未二尹判令管押一禮拜贓存捕房以待失主認領○華捕禀稱昨夜小的巡至石路時己十點鐘因令各地攤逐一收去惟張丙所設拆字攤抗不肯收竟將火油燈推翻以致火油濺在小的之頸有張寅者更助之恣横因此一併拘拿内供稱小的係紹興人與胞弟寅同在石路　攤拆字昨夜華捕催令收攤小的急爲收拾華捕復連連催促小的告以附近水菓攤洋貨攤均未收拾何獨催我爲華捕怒猛推板桌以致碰翻火油燈火油濺尹之頸伊更怒而逞蠻小的弟兄安敢行兇拒捕寅供與相同宋二尹謂本委揆度情形各有不合姑釋丙寅使歸華捕亦不加申斥○包探禀稱雖甯波人韓娘子前曾冐充包探向人訛詐獲請蔡大老爺遞籍今又來滬是以拘請老爺發落韓供稱小的前因犯事蒙蔡大老爺遞回原籍現寳來滬實己改過自新决不犯事尚求老爺法外施恩不二尹謂爾疉犯拆梢豈容再來滬上判令笞責一百板押候備又再遞○包探禀稱王阿需傭于長興酒館前日雇人替工時乘間竊取銅面盆等物經小的拿獲人贓送案長興館執事人某甲投案領贓王供稱小的係上海人因有　是以行竊宋二尹判令笞責一百板贓給失主領去○包探禀稱陳三福竊取俞大家銅面盆等物經小的拿獲人贓解送至案俞投案領贓陳供稱小的係蘇州人初次犯竊求老爺格外開恩宋二尹判令笞責五十板贓給俞領去○梁瑞章訴稱偶然失去對時表即投捕房報明旋　　探量得表由王漢德拾取己質得洋銀四元請爲恩斷副捕頭禀稱此表由梁自己邊失未便照竊贓吊取故將質票呈堂王供稱小的確會拾表質錢宋二尹將質票給梁諭令自行贖取王開釋○包探禀稱吳大僞繕金裕順洋貨店往來人家姓名冒取洋貨經小的拿獲解案容再細查吳供詞支吾未經詳　宋二尹飭包探帶回捕房查明解候發落 
[法界公堂瑣案]  
　　怡生祥號主蕭國其偕同夥友蕭春之包車夫陶阿慶投控維羅洋行買辦陳子康於六月間虧欠猪髮價銀一百十七雨五錢抗延不付言明待後貨售時一併清算嗣於本月初三日飭蕭春之先送猪髮樣一箱價尚未定於十一日往視猪髮己歸烏有詢問之下據管棧人藉詞推諉置之不理爲敢投案禀請提究等因旋據該買辦陳子康遣司帳人顧仁珠帶同管棧人陸秀峯等投案禀稱蕭春之送來猪鬉樣一箱確由本行棧房内出立有收條一帋當據管棧人陸秀峯供稱猪鬉本放在扶梯畔於初十日目覩蕭之車夫奚桂將猪鬉軍運出外次日蕭來取貨小的曾將此情告知因蕭不允小的即託人查訪奚桂不料奚桂避不見面前日途遇奚　之弟配根肩掮行李出外故將配根扭押捕房業己解案請究明府謂蕭送來之貨何得由翁桂憑空取去况買辦陳子康未曾到案質訊判著顧仁珠帶同陸秀峯陶阿慶出外限三日將奚桂追交到案車夫配根因訊不供認著押候交保○紹興人許阿壽投案禀稱小的由杭州附搭烏山船來申醫脚當有同船客黃恒山亦來仝住法租界太湖船局今於二十日小的有事他出回時黃恒山己經遷移他處檢點箱内失去洋銀十一枚錢四百文查問之下據船局主云及黃恒山自稱去住英界老春記棧當携行李時從鋪蓋中墮出洋銀一包因不知情由不以爲疑小的聞言後立即偕同局主前往老者記詢問並無黃客在内繼在途中將黃尋獲黃因不肯承認局主當令其將身畔洋元檢出查閲圖章黃當即檢出洋二元自用指頭將一面方圖書己被磨去彼面尚有圓圖書可以辨認故將黃扭送捕房解案請究黃供原籍湖北向在張公館爲僕夜又在釐卡爲扦手現因無業暫住在三洋涇橋永興客棧素來安公不敢犯竊務請明察官謂原告言之鑿鑿豈容抵賴著押候飭包探王榮培帶同在客棧内吊取行李再行察核○張春生投案 
 
 

Page 4

 
 
控稱女兒李張氏嫁與李仁壽爲妻李爲虧欠人家洋銀避逃不面日前據李母李朱氏至小的家言及找女李張氏被王阿仁誘騙　老閘地方被素不認識之人硬覊領去目下李朱氏己將王阿仁及同伴楊生中等兩人一併扭案請究隨據楊生中供稱家住江灣有同鄉人某甲欲娶妻室當有王阿仁爲媒將李朱氏之媳婦李張氏改嫁與甲約定十八日先往李朱氏家看人李朱氏允許二十日將其媳李張氏送往老閘地方一同雇車下鄉等情届期王阿仁果然約同李朱氏帶媳婦至老閘茶館内少頃即雇車一同往江灣其時爲李張氏之父未曾説　男家不肯給付價清當由李張氏給其母李朱氏洋銀兩枚囑其到申後添買衣服邀同其父張春生到鄉合同寫據等因小的當伴送李朱氏到申不知如何李朱氏又心中改變竟將小的等扭送來案明府即詰問李朱氏據供並未價買媳婦二十晚王阿仁來家將媳婦誘出小婦人從後跟隨同到老閘當有多人盤問小婦人直言告之有人云小婦人係江北人媳婦乃本地人情節不合當將小婦人勒住媳婦己被領去其時王阿仁又忽然不見矣謂爾做得好事胆敢藉詞推托判李朱氏掌責二十下將王阿仁楊生中三人一併管押○包探王榮培稱鳴雲閣烟館積欠工部局捐洋廿七元六角三分屢收不付今將其店夥楊金亭拘案請追楊供店己閉歇况欠捐另有店主與我無干問店主何在答在縣署另有他案謂店主不來著將楊押候限三天理料○萬里春茶舘博士張鳳皋投案控稱前晚有靖遠兵艦水手周文中王榮奎袁正生等三人在途中與西捕相打打至茶舘内竟將屏風打毁其屏風值洋五元今將三水手扭送來案務請追給賠償據該水手等供稱兵艦於八月廿九日爲蕪湖閙教事特來南洋現泊下海浦地方即日起輪往北王袁二人本係放假上岸在途與烟妓取笑不知何以與西捕口角並未打入茶館等語明府謂爾等皆係高强漢子難免有毆鬥之事著押候送往兵艦請管帶從嚴發　　前報載高易洋行收租洋人簿臘控惠順里一帶房客虧欠房租請爲追繳昨晨簿臘復投案訴稱是處房産由我租高易地基起造被欠租值約己付下一半其餘須待下月冉付爲此來案禀覆朱明府曰若房客冉延遲准爾隨時具控提追可也簿臘諾諾連聲而退○東洋車主應福生訴稱車夫陳招生盜賣車上照會請即訊追朱明府見陳無力償錢判令笞責四十板○某處麫館夥張阿大訴稱小的有事出外突有素不相識之華金福陳青桂硬借錢文小的不依即被咬傷手指朱明府以華陳均非善類判令各　二十板○李昌厚虧欠董正和銀一百餘兩朱明府著交保理處延至昨日尚未理明明府著保交案押追○包探禀稱唐錢氏控案内宋朝春昨己繳到洋銀三十五元王恩狥繳到十五元朱明府著將洋銀暫存捕房○包探禀稱十三歲女孩郭瑞姐屢被其姑毒虐以致私逃經巡捕帶入捕房今特送請安插瑞姐供稱父親住治下幼時由父親許字與英界珊記碼頭繅絲婦人某氏過門僞童養媳未婚夫名和尚不知其姓現年二十歲在某京貨店爲夥翁己去世姑甚兇横終日毒毆是以逃出朱明府謂爾己至人家爲媳即遭凌虐安得私逃遂判令押候某氏婦到堂具領○馬夫王長生訴稱前日馬車主土少法在江天輪船失去象牙柄綢洋傘一頂今悉由包探查獲人贓是以來案具領捕房中將竊犯洪卿甫送案朱明府將贓給王領去判令洪笞責四十板枷號半月○包探禀稱王阿二搶取行路人之帽經小的拘獲送案請究朱明府判令笞責四十板○通事稱李阿德搶取某粥店中野鷄糰送案請訊李供稱有人打架悞被拘拿小的非以獵食爲生者何至搶伊糰子朱明府判令笞臀二十板有善謔者曰此係口腹之過而乃笞及於臀臀若有知當呼寃杜○家丁李福禀稱主人王姓不知其名八月十五日以洋銀八百元納某娼婦爲妾與友李桂泉同居現主人不在治下突有楊仁卿者串通小主母捲逃務　提究朱明府飭包探提楊包探禀稱小的往提楊己避匿由楊母指拿楊友王少卿到案求大老爺追問便知明府訊間之下少卿一味推諉並無實供明府謂李亦不實不盡著連少卿管押静候覆訊 
[心企善人]  
　　昨日寓滬浙姚企善堂勞謙氏以洋銀十元捐入本館恊振所媵以函曰敝寓申欲懸一匾顔曰起善堂繼思近歲天災萬難彌補既不能及身行善更安得有餘力以興起善人因改爲企善堂以明世有善人僕自當企而延望云附呈捐欵乞爲彚解災區噫若君者眞可謂善與人同樂取於人以爲善者矣乃猶謙恭撝抑不肯以行善自居勞謙君子有終吉君亦嘗筮易而得之乎爲志數語以表欽遲 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[廣東官報]  
　　十一月初一日補用鹽知事秦鳳墀禀謝錢局差候補縣雷震瀛禀謝再留辦羅定州桂税一年補用鹽大使徐保衡禀知委充省河頭號緝私扒船差初三日補用知州王清傑禀知委海關審案差候補縣清安禀知估勘保厘砲臺應修工價圖册繳善後局初四日補用都司武永泰禀謝委調帶鎭濤輪船初五日補用縣丁墉禀知委沙田局文案差補用鹽大使蕭文煜禀知委管帶靖海輪船候補直隸州沈麟書禀知調辦沙田局副提調初六日補用通判王之臣知縣郝秀楠巡檢沈大麒俱禀到京來初七日補用鹽大使周志端禀謝酌委一次水師提標後營中軍守備潘斯洛禀謝開復頂戴撫標右營守備高顯章撫轅武巡捕蔡林芳俱禀謝派春貢差初九日候選州判錢元禀謝委北海新關税務差禀辭赴廠初十日山東賑捐委員准補山東萊陽縣簡叔琳禀辭回山東准補河源縣張文翰禀知過知府班增城茅田可巡檢祝華封禀謝賞調補繁缺 
[浙江官報]  
　　十一月十四日台州衛培亮禀辭赴任右營期滿武進士徐人熊禀謝考騐候補府吳京培禀見同知季綸全禀見叩辭回餘姚緝私局新選温州同知吳大挑伍夑寅俱禀見府知事張文修禀奉臬司委中四叚保甲差十五日藩司劉臬可唐糧道世嘉湖道王候補道黃彭俱進見廣西候補道鄧差人禀安同知過仕昇禀知前辦文闈蒙記大功二次禀見通判李炳堃禀知藩臬司委辦理遷善局禀見叩謝姚裕晉禀銷鄞慈奉三縣催地丁差仁和縣高錢塘縣伍新選新昌縣濮俱禀見准補松陽縣劉靖禀知藩司飭知准補禀見禀謝題補金華縣尹椿禀知藩司飭知記大功一次叩謝臨安縣楊因公來省禀到天台縣張正任浦江縣善於潛縣文餘姚縣吳候補縣程贊清三學五監院各首領佐貳候補縣各官均禀安叩賀從九品吉興禀奉臬司委下五叚保甲差王塏禀知防軍局委看管行宫十六日中恊白禀見候補府郭式昌禀見楊道洽禀知藩司飭知文闈稽查蒙記大功一次顔鍾儁交缷湖郡釐局回省禀到仁錢二縣禀知前織造明於十七日起程回京八點鐘在越城寄請聖安臨安縣楊禀見叩辭回署大挑縣范澤溥禀知藩司委催前永康李故令交案銀兩差准補太平縣但懋棋禀見候補縣翁長森禀銷建淳遂三縣催地丁差府經歴周秉崧由閒堰局禀知藩司委署餘杭縣縣丞叩謝十七日杭中二協禀知今日赴羅木營會　禀安杭理事字禀銷運司委閲卷差大挑縣潘志穎禀銷臨天仙三縣催地丁差候補縣陳文彬禀知嘉善秦故令欠繳地丁銀兩如數報解縣丞張慶墉禀知藩司委署秀水主簿叩謝牌示仰新選歸安訓遵陸良龢分發試用教諭俞鍾儁知悉於本月十九日來轅聽候本部院考騐給憑委用毋違特示又示仰新選江西德興縣丞王峻知悉於本月二十日來轅聽候本部院騐看給　毋違特示 
[上海六馬路仁濟善堂籌賑公所施少欽經收山東賑捐十一月十一至二十日止清單]  
　　黃福曾善士來洋二百元無名氏洋六十五元馬吳氏王季棠祝萱壽子彭雲 
士四户各洋廿元勤業堂壽儀移賑洋廿元壽筵移賑洋十元朱彤伯壽儀移賑洋廿元對開洋二十個元十一兩七錢五分五厘六齡童子汪頌新烏鎭絲捐局來　南李隠名三户各洋元徐依仁堂八元同志堂莊開煊朱雙慶三户各五元謝金階鄭在儀徐無名隐名氏無名氏五户各洋二元吳無名一元誠意銅洋二十五元胡國華銅洋二元○共收洋四百六十九元規元十一兩七錢五分五厘銅洋二十七元 
　　 
 
 

Page 10

 
 
   
 
