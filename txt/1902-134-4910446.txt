# 1902 - 134 - 4910446

 

Page 1

 
 
[特延名宿赴浙江文瀾閣校勘九通啓] [  圖書集成局謹曰]  
　　本局用新鑄大號鉛字排印九通全書原本浙江局刻嗣經勛悉浙刻本校對未精訛舛甚夥登報訪求武英殿本疉承四方藏書家惠函相告得有杭垣丁和甫孝廉家藏杜氏通典鄭氏通志馬氏通攷元明兩刻本字體精美足佐校讐而各處賜假殿版九通類多殘缺不全尚難訂正全書以　藝林之屬望因思杭州文瀾閣貯有殿版九通全帙特延沈師徐雷君曜兩孝廉爲總校唐益吾拔萃李梓靑方蒓秋兩明經瞿五飛茂才爲分校同赴西湖重加校訂俾是書得成完善無别風淮雨之訛已印訂發出之皇朝三通他日當另印校正之紙附呈諸君子重行裝訂或有破碎缺頁希先開示明晰交原售書處轉寄補呈本局區區之心想薄海士林必能同垂鑒亮也此啓 
[照録江西巡撫李勉林中丞所訂防軍營制]  
　　江西撫憲李勉林中丞挑選防營兵士改爲常備續備等軍教以洋操奏明辦理原摺前經列入報章兹復録其所訂軍制曰立軍之制江西防軍遵旨就通省形勢編立常備一軍續備四軍皆爲步隊分習槍砲其馬隊俟籌有的餉再議增練五軍之中以常備軍專供征調續備軍分防各屬挑選身材五尺以上年二十以上四十以下膂力强壯技藝嫻熟者爲合格編立常備軍其年力稍不如格者編入續備軍成軍後凡育常備軍曾經出力而無過犯應行退伍者亦准隨時挑補續備軍之額一體教以戰陣以時訓練其軍隊之數常備續備皆歸一律而餉則有别制詳於後一哨之制設　官一員掌一哨之號令以聽令於營官　長一名副以書識一名掌治簿書護勇六名司旗鼓守衛火勇一名司炊爨其哨勇分爲五隊曰中曰左曰右曰前曰後隊各有長長一名司其隊之號令中隊爲砲隊前後左右四隊俱爲槍隊每隊步勇八名各習其技而精練之居則相親戰則相助無或失伍又火勇隊各一名司其隊之炊汲凡哨五隊計消官一員哨長一名書識一名護勇六名隊長五名步勇四十名火勇六名共六十員名一營之制設營官一員掌一營之號令以聽於其軍之統領教習一員專司訓練一營之勇分爲中左右前後五哨營官自領中哨不别置哨官哨長其餘四哨皆如哨制凡爲營計營官一員教習一員哨官四員哨長四名書識五名護勇三十名隊長二十五名步勇二百名火勇三十名　三百員名一軍之制設統領官一員掌一軍之號令以聽於其上分其軍爲中左右前後五營以中營爲統領坐營歸共自帶不别置營官餘皆如營制凡爲軍除文案一員不計外計統領官一員營官四員　習五員哨官二十員哨長二十名書識二十五名護勇一百五十名隊長一百二十五各步勇一千名火勇一百五十名共一千五百員名全軍之制中軍爲常備左右前後四軍爲續備凡五軍軍各五營營各五哨各如其制計全軍二十五營除文案五員不計外共統領官五員營官二十員教習二十五員哨官一百員哨長一百名書識一百二十五名護勇七百五十名隊長六百二十五名步勇五千名火勇七百五十名共七千五百員名營務處之制省城設總理營務處節制全軍水師各營亦歸節制以藩臬兩司領之並派知兵大員專司其事如無其人則不必備設提調一員文案一員支應一員繕校四員分司文牘支應各事以府廳州縣佐雜各員選充别立製造局軍裝局以供軍需全軍操防需用軍火取給外洋本非久計江省上年曾購機器試辦現復籌欵添購機器逐漸擴充應挨規模大定另立章程奏明辦理其軍裝局向歸善後局督辦今善後局已經奏裁　關軍儲應改隸營務處爲便所用委員司事各循舊章防軍所駐地叚各有該管鎮道亦應與聞調遣之事應加委兩鎭四道皆兼營務處之銜各與所在之軍時相聨絡自營官以下胥聽其節制各府直隸州並兼營務處提調之銜其轄境内所駐營哨均聽調遣遇有匪警准一面禀報一面派撥惟不得無故擅動文案之制每軍派文案一員略仿古叅軍之制以文員之曉暢戎機者充之隨駐統領坐營專司公牘册籍凡本軍弁勇年貌籍貫箕斗及駐防處所練陣式技藝詳詿於册按季報撫院及營務處查核領發餉項軍火亦歸稽查如所部有缺額扣餉情弊准其據實禀揭扶同隱匿者並罪之本軍書識護勇聽其撥用其所需心紅紙張油燭由統領在公費項下供給不另開支[  營制未畢明日續登]  
[法葡交涉]  
　　十餘年前中國與葡萄牙人議立澳門和約時尚未劃定界址至去年拳亂旣平葡廷特遣使臣赴京師商議如何定奪迄今猶未得有確音不料事竟有出人意外者前日滬上忽得澳門電信謂澳中西望洋山向有葡人開一大客寓前年法官　之互商言欲出貲購歸改爲醫院葡督力阻客寓　不許出售而另籌官欵購之現在法人另就鄰近澳門之華界中以洋銀十萬圓購取一地言欲創建醫院以惠病人此事于葡之澳門英之香港皆甚有所不便恐英葡國將與華官聨合以遏法人之深謀也 
[匪擾寧明]  
　　粤西匪亂　曾迭紀報端兹閱香港循環日報云此項匪人現已蔓延至柳州慶遠梧州鬱林潯州南甯等處勢將分擾廣東邊界雖由粤督及桂湘二撫分撥官軍進剿終苦不甚得力月初某日省垣接西粤飛函謂有匪黨數千人竄至太平府屬寧明州圍攻州城甚爲危急州主派細作裝作遊勇濳帶公文飛報太平思順兵備通馮觀察請星速派勇往援觀察本駐龍州近日廣西提督邊防大臣蘇子熙宫保亦已抵龍聞警之餘星夜調兵馳往惟是甯明州境山環川繞無殊鳥道蠶叢兼之地近苗疆思陵憑祥諸土苗竟有私向匪人納欵者是雖臨以宫保之嚴肅碩望恐亦未易解圍也 
[洋兵助剿]  
　　天津直報登京師訪事人手函云四月初二日德日兩國駐京軍隊統領派出兵士四千數百名會同法軍二千三百餘名於初　日由前門外乘火車往冀州助剿廣宗土匪 
[查匪黨]  
　　聞之京師友人云直隸廣宗縣境近有匪徒作亂攻城掠地勢甚洶洶京中五城司坊及步軍統 
 
 

Page 2

 
 
領衙門深恐匪黨濳入京師暗中窺伺因劄飭營汛各弁每日親出稽查無論僧寺尼菴以及大小客店遇有形蹟可疑之輩急應禀報以便恊拿倘有扶同隱匿等情立卽從重治罪 
[大帥閱臺]  
　　鎮江采訪友人云江蘇巡撫恩藝棠大中丞大閱事竣於本月初十日金烏西墜時由袁江南下駛抵京口泊舟荷花塘碼頭水陸諸營鳴槍志敬文武各員弁咸遞呈手版禀安中丞隨於十一日午前十下鐘時鳴騶詣象山及東碼頭都天廟諸處履　砲臺常鎭通海道兼鎮江關監督長久山觀察南洋續備新湘全軍統領陳宇山軍門南洋常備右軍統領杜雲秋觀察隨之而往傳諭各砲臺演放巨砲數十出大聲發於水上幾疑石破天驚至傍晚始命駕回舟新湘各營勇丁跪送如禮 
[教習洋操]  
　　松江訪事人云提標正副兩營向習新操與舊時緑營馬戰守三項兵丁操法各異近日政務處奏請飭下各直省更定營制一律改作常備續備巡警等軍將領均需窄袖短衣爲先路之導中軍張華園叅戎因禀准提憲李壽亭軍門於駐防江陰之自强軍中延請教習十餘人教以德國陸軍操法每日兩次就小校塲試演口號步伐 
[鎖院談文]  
　　香港循環日報云此次廣東南海縣舉行縣試縣宰親書文告高粘廳事之中其言白自廢八股試四書義士子故步盡失新絃未調其膚淺枯滯者無論矣間有高才積學之士亦放言高論張皇拉雜殊失聖賢立言本旨僕竊維義者意也宜也以我胸中之意發揮題中宜有之理與議不同與論更别議者詳明簡當論者博達宏通均於義之分際有毫釐千里之差拳匪之亂罪及八股本士林一大寃獄當軸宗匠洞悉源流苦心調護改用四書義非廢八股也實探八股之泉源缅八股之高曾也未有八股先有四書義宋人　半山楊萬里文文山皆有傳作前明及國初諸老愈研而深之闊而大之以盡八股之能事沿習日久專供揣摩取利禄一切帖括排比聲調惡習令人生厭自應掃而空之而制義之精義神理仍不可没也作者代聖賢立言須合聖賢身分大約能融漢儒之疏解暢宋儒之旨趣只向題裏推　不向題外　撏斯爲得之至後代　事前明八比有於篇末一叚引用者謂之大結今閱諸童試卷往往通篇鋪張史事是史論非四書義矣策論本另有專塲體例未可混淆僕於八股本門外漢黄塵壓帽舊學荒落今忽以談藝自命並爲八股鳴寃書生結習亦大無聊矣然一事不知懦者之恥况朝廷懸爲程式以之取士士子即以之進身詎可習焉不察遂波而靡試院多暇姑泚筆論之而五經義可以類推願共商榷焉 
[掣騐易員]  
　　金陵訪事友人云下關江口爲淮鹽運赴上江必由之道向設掣騐局自羅觀察長裿接辦已届一年兩江督鹽憲劉峴莊宫太保檄調上海文報局總辦趙觀察有倫前來瓜代所遺文報事務另委吳觀察庚辛承其之 
[古潤决囚]  
　　鎮江采訪友人云署丹徒縣洪鷺汀大令接奉上憲公文飭將今正行劫高資鎭某姓家之盜犯六名就地正法因於本月初九日會同城守營王守戎押至北門外行刑以昭炯戒 
[雷火焚身]  
　　香港循環日報云廣州省垣及各鄉落自三月三十晚甘霖渥沛之後連日雷鳴電閃厥聲隆隆本月初三晚蓮漏三商番禺縣治大谷圍大龍墟某典肆可更人正在擊柝巡行阿香之車忽地轔轔而至巨霆一發火焚其身登時肉爛皮焦宛轉斃命火星更飛入對門某當鋪鋪中適藏有火藥以備不虞火卽上炎全鋪盡成灰燼眞无妄之災也 
[潤州火警]  
　　鎭江采訪友人云本月初九日之夜鐘鳴二下城外琉璃巷某姓茅屋中忽然失火致兆焚如約逾一點鐘時始經各水龍救熄然已燬去草舍十餘家矣當火熾時某姓家婦女小孩四人倉卒未及奔逃以致葬身火窟亦慘矣哉 
[營口市價]  
　　營口訪事友人云邇來此間河水漸涸行舟阻滯土貨不能載運市價因之日昻現在豆油每擔需銀五兩二錢五分豆餅每擔八兩四錢元豆六兩四五錢火車豆六兩七八錢至上海匯票則每百兩須貼銀九兩每寳銀一錠兌換洋銀七十六元八角現寳兌換洋銀八十二元七角 
[直省官塲紀事]  
　　聞之保定友人云三月之晦署直隸總督袁慰庭宫保補試師範學生除籍隸淸苑縣諸生録取六十名外尚有續報者十餘人大約亦須酌量録取也○順德府如鶴儕太守夙以貪劣著去歲廣宗縣民人抗捐事發太守近在咫尺並不指授方略以致紛紛竄擾勢若燎原當直督袁宫保由京回省時卽飛電嚴加申斥旋又於本月初四日用五百里排單飭卽解任候辦傳聞所遺順德府缺已委令署趙州知州竇小村　剌暫行代理矣 
[津郡官塲紀事]  
　　天津直報云奉天省驛巡道治觀察彭於本月初五日乘火車至山海關留宿一宵次晨卽乘快車抵津暫寓祥順客棧聞須由津北上入覲天顔○某省大學堂總辦蔡直剌紹基及文案項君繩祖由滬上附某輪船抵大沽隨於本月初四日淸晨乘火車至天津就北洋醫學堂暫駐 
[杭郡官塲紀事]  
　　杭州訪事人云署浙江錢塘縣汪大令文炳曾於去年由藩憲誠果泉方伯詳請補授斯缺刻已奉部覆准撫憲任筱沅大中丞因即札司行知本月初一日大令赴各憲轅叩謝○撫憲任大中丞在督憲行臺設立課吏館録取同通州縣二十員佐雜二十員留館學習而委候補府孫太守濟充提調候補縣張大令惟源充收支○部選景寗縣鄭大令汝騤由京領憑至省赴各憲轅禀到並因途次感受風寒請假三日 
[南臺玩月]  
　　福州訪事人云北門後街有張某者向習申韓術近依藩憲爲蓮花幕中人上月某日爲其子娶同鄉陶氏女爲室越日卽有賊潛入將妝奩衣飾行竊一空所失約值千金當卽報請地方官查緝○小王府四排菴内魏姓子年甫九齡自去年失恃後寄養于外祖母家上月某日偶至對門某武弁家弁有外甥年已十九戲將小銃擊之不意彈子飛出適中孩肩立時暈倒旋卽斃命屍親因即投報閩縣署縣主裴大令騐明後提訊兇手直認不諱遂令收禁候辦 
[江漢炳靈]  
　　漢口訪事人云聞萍鄉醴陵鐵路刻下工役異常忙碌大有速成之勢萍醲附近一帶埠頭各業商民之謀鶯遷者亦多若恒河沙數將來該處商務定卜蒸蒸日上焉○漢口通濟門外洋火廠附近黄姓家因販售地畝起家富有蓄積久爲宵小所垂涎前月某夕匪徒數十人明火執仗破屝而入肆行刦搶事後查點失物約值數千金禀報廳署廳尊馮少竹司馬親往查勘後飭捕役務獲懲辦○武弁徐全孝督同線勇在瓦溝地方拿獲要匪童老么一名併搜出木簡木藥等現已解省矣○前月二十六夜湖北大冶縣屬黄　港地方謙豫錢店被搶併傷 
 
 

Page 3

 
 
事主一案刻經夏口廳馮少竹司馬飭弁徐升督同線勇在下游緝獲此案正犯金占彪鄭金標胡發解轅聽候訊辦 
[茸城芳草]  
　　松江訪事人云西門外秀野橋西戴某娶婦秦姓其弟娶李茂才之女爲室秦悍而李懦妯娌間時形齟齬邇者戴弟物化李焭焭寡鵠秦更以堪上肉視之指桑駡槐幾無寗晷上月某日又以細故將李凌辱其夫復從旁袒助李悲憤填膺奔哭於藁砧之墓歸卽仰藥而死家屬聞耗立卽報官請騐婁縣屈吉士大令閱禀隨帶刑仵人等前往屍屬環求免騐大令乃勸諭一番給予洋銀三十元爲棺殮之費○上月十六日撫憲恩藝棠中丞秉節蒞郡郡中諸紳繕遞公禀環請整頓地方各善舉及設法持平米價中丞諭令靜候批示○華亭縣境後岡鎭地與金山縣毗連上月某日某土豪糾同無賴至常梓廟將某縫工之戚劫去勒出洋銀五百元贖回後經人排解再三以三百元了事又南匯縣境下沙鎭鹽梟陳桂雲於某夜糾衆將著名惡棍王生奎曳出毆至遍體鱗傷復用刀刓去兩目匪類横行至於如此殊駭聽聞也○前者前營兵丁蔡丹山糾同土著許簣三將族叔蔡某刼至城中藏匿勒索洋銀事爲華亭縣林霨生大令訪聞立飭公差將許拘獲重責荆條八百下釘鐐收禁嗣因許在靑浦縣境犯案由靑邑宰錢大令移文華亭索歸質訊收押待質公所至某夜乘間脫逃并復逸去押犯六名後經追獲二名而許已如鴻飛天外矣 
[備迎帥節]  
　　上海縣汪瑶庭大令探悉江蘇撫憲恩藝棠中丞赴金陵鎮江一帶蒐軍已畢馳返蘇垣今明兩日當可過滬因於昨日特派辦差丁役在馬頭上預備恭迎 
[續禁運米]  
　　　命二品頂戴監督江南海關分巡蘇松太兵備道兼管銅務加十級紀録十次袁爲出示曉諭事照得前以蘇省歲收較歉米缺價昻又值辦理漕運有關正供奉文粳米封禁出口定限三個月遵經照辦在案現在限期將次届滿惟察看米價仍前昻貴各州縣情形相同　經弛禁民食有妨况靑黄不接爲日正長不能不防患未然擬續禁三月滬鎭一體辦理兹於四月初六日奉兩江督憲劉電諭卽移鎮關一體遵照等因奉此除移會鎭江關道並函致新關稅務司查照辦理一律續禁三個月不准將粳米私運出口外誠恐未盡周知合行出示曉諭爲此示仰商賈人等一體遵照毋違切切特示 
[請查刼案]  
　　絲業會館董事黄宗憲具禀蘇松太兵備道轅稱近日絲商之赴西路收買蠶繭者每在白鶴江周太僕廟等處被盜行刼實屬有碍商情請卽札飭地方官查究道憲袁海觀觀察准之 
[禀請騐屍]  
　　昨日本邑三十保南四圖地保金旭明投縣報稱北四圖民人諸生全於本月十一日在謝阿田家與吳阿弟口角被吳用刀戳斃是以協同屍母諸李氏禀請相騐縣主汪　庭大令飭備屍塲伺候 
[違章被押]  
　　滬北老虎灶林立向無一定章程近經張忠成製成銅杓數百枚在法界八仙橋迤西首安里設立公所令各老虎灶主納貲領取俾所　熱水不致多少不齊并禀諸讞員杜枝園大令請卽給示遵行大令允之前日張在門前懸虎頭牌粘貼告示事爲捕頭訪悉以租界向無此舉張不應任意妄行立遣包探拘入捕房交人保出聽候禀請總領事核施行 
[上海巡局紀事]  
　　去年南市恒生馬頭同德生小烟館主計南全雇蕩婦唐　氏伺應烟客蓋卽俗所謂女堂倌也氏夫唐阿全時向計索取銀錢計恨之將氏辭歇氏遂浼人薦往某紡紗廠做工日前唐忽向計詢妻蹤跡計稱不知唐卽恃蠻滋閙計怒率同其妻倪氏將唐扭住言欲擲入　中衆鄰見之出而攔阻然足已受傷事後心不能甘匍匐赴十六鋪巡防中局控訴局員黄衡堂二尹斥不准理旣而偵悉趙氏賃居靑龍橋村近與浪子方某私識因於昨日赴二十三七鋪巡防局控陳局員盛雨村二尹准詞傳趙氏及薦往同德生烟館之任倪氏到案訊知任倪氏　有不合判令掌頰百下著交出方姓以憑覆訊一面將趙氏給唐領回　案之箱籠存候訊明給領○去年有吳阿和者租得老白渡口德興樓茶館　崔姓餅肆效水滸傳中武大生涯每月租錢三千文前日崔婿唐桂林向之收取不知如何互相口角旋復扭控於十六鋪巡防中局局員黄衡堂二尹研訊之下斷令吳迅將餅肆交還以免爭論 
[分發人員騐看名單]  
　　新海防例掣籖分發郎中潘元敉廣東沈毓麟浙江員外郎李祖育湖北葉靑河南主事馬鍾琇順天王汝楨直隸易郁芳湖北汪芬安徽陸大坊江蘇内閣中書艾肇旭山東方燕庚安徽鍾鏞生浙江部寺司務馮壬湖北童燕謀湖北國子監學生學録蘭蔭溥直隸○捐資掣籖分發道郭祖楷四川逢恩承山東○捐資指省分發道楊增炳雲南四川○新海防例掣籖分發道費道純四川知府陳保棠福建知縣汪春澍湖北錢振榮江蘇張時霽浙江梁士荃四川直隸州州判王蔚文直隸○新海防例指省分發道花翎二品頂戴卞緒昌江蘇安徽武同文山西河南陳協采湖北江西楊寶壬湖南江西李經鈺安徽河南花翎三品升銜李經達安徽江西花翎三品銜何廷俊雲南河南吳崶山東監生河南王萬震四川湖北楊宗漢江西湖北楊承禧湖北四川陶譽光浙江廣東雷培株陜西山東沈祖燕浙江福建劉經繹江西河南知府范軾湖北江西許炳榛廣東安徽葛德潤湖南江蘇胡賢縡湖北江西王運嘉湖北江蘇石德芬廣東廣西湯孚允湖南江蘇陳光裕湖南江西楊德鋆湖南江西姚肇椿湖南安徽蘇志貞廣東廣西黨逵生山東陜西胡榎安徽江西宋學周安徽江蘇邵之純安徽江西舒紹基安徽江蘇張人傑浙江江蘇任廷枚浙江安徽花翎葉炳章江蘇安徽徐乃斌安徽江蘇花翎三品銜英華蒙古安徽胡大庥湖北安徽鄔承詵四川雲南王祖蔭江蘇江西曹廷珏湖南江西花翎輕軍都尉世職英壽滿洲山東李承緒江西四川林祚藩湖北江西戴書銘江西山西張善堉湖北江蘇同知鄭偉順天貴州李宣龔福建江蘇孫壽恒山東東河齊崑湖北河南傅鎔湖北河南吕學正湖北江蘇白鶴年湖北江蘇陳應昌湖北雲南江朝榕安徽江西李毓傑江蘇湖北魏業鎔江蘇江西張汝廉安徽江蘇吳廷桂安徽江　沈桐浙江江蘇沈文孫浙江江蘇　慶乾安徽江蘇郁鍾棠汀蘇福建直隸州知州陳龍昌湖南江蘇李傳蔭安徽江蘇王曜安徽江蘇沈麟照安徽直隸馮樹勳順天山東知州韓纘賢廣西雲南鄭洤浙江安徽徐榮鎭浙江河南孫樹榮順天廣東通判林其椿廣西雲南知州升銜譚從炳湖南江　吳澤鋆湖南安徽傅慶餘江西湖北黄肇翰江蘇江西李慶元安徽江蘇李家彬貴州廣東湯承源江蘇江西余應詔陜西四川覺羅增治廂藍滿貴州周謙浙江江西彭鴻年湖南江蘇高維陳四川江西鹽運司通判劉鏡容湖北兩淮饒鳳琮湖北兩淮沈　照安徽兩淮徐寛嚴安徽兩淮方在瀛安徽兩淮孫多提安徽長蘆直隸州州同尹嘉樹山東河南丁兆元江蘇湖北阮譜咸浙江江蘇曾炎浙江福建[  此單未畢明日續登]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[輕薄宜懲]  
　　前日張葉氏投保甲總巡局訴稱甥女王林頭在城内某姓家傭工前日出　購物突被某老虎灶挑水夫沈臺郎金阿二在人叢中肆行無禮叩請嚴懲總巡朱林庭明府提沈研訊沈一味推諉明府判責四百板荷以巨枷飭勇帶往城廂内外遊街示衆一面著三鏞地甲速將金獲案重懲 
[上海縣署瑣案]  
　　袁明盛控鄰人程良春私立界石圖佔地基並用横木遮蔽窓口等情縣主汪瑶庭大令准詞派差往查屬實著程照址讓還程不依差遂將情回縣禀復○二十五保八圖地保某甲期滿退卯後迄今無人接充前晚大令飭傳前充是役之宋曉梅宋昌榮訊諭曉梅禀稱小的業已輪充一次現須另易他人員榮禀稱小的不知書算不能辦公叩求明鑒大令以刻下無人催糧著曉梅暫爲承辦曉梅乃遵諭領串而退○張文祥控顧金華周玉堂藉端詐擾大令研訊之下顧供稱親串葉如山被張恐嚇以致吞烟斃命小的惟向張理論並無訛詐等情周供小的並不預干祇爲顧至張姓家喚文祥至某茶肆張供葉如山與族人爭地當由小的勸和後不知如何吞烟身死伊妻葉王氏目願備棺收殮不料顧周即藉此訛詐葉王氏供丈夫無故吞烟而死業已收殮不願涉訟大令判將顧責五十板周責手心十下取具改過切結存案　寡婦朱林氏控姚敬之盜賣墳地等情大令研訊之下氏供故夫遺有墳地二畝有餘當翁在日向姚姓買得以姚係親戚故未立契及營葬後卽倩姚管理墳墓種田納糧當故夫生時逐年糧串姚皆親自送來目夫故姚卽潛生覬觎之心今年淸明小婦人欲將故夫安葬往定墓向見墳旁立有周姓界石查悉被姚盜賣求恩追還糧串呈鑒至田單前已被火焚燬矣姚供稱朱林氏之翁係小的祖父之義子祖父念朱姓無地安葬祖棺將地借與葬有棺木十餘具又因曾向借貸洋銀一百元卽將此地方單作抵後忽遺失繕立代單據迨光緒十九年小的措齊本利洋銀一百四十元向朱林氏之夫贖回並立收據載明仍由姚姓管業至前年小的因有急需將地售與周姓過户完糧以前糧串呈求電核大令察得姚所呈筆據頗難憑信且兩造供詞各執爰飭姚將周處價銀退還拔去界石此後將地作爲朱姚兩姓公產皆不准賣由姚承種各半完糧兩造均遵斷而退 
[英美租界公堂瑣案]  
　　孟郭氏串合所私浪子陳阿三將姪女曹孟氏閉禁廣西路第十二號洋房内意欲　入娼寮由鄰人訴知巡街捕轉報捕房捕頭遺中西包探一併拘解公堂昨晨讞員張柄樞司馬偕迪繙譯官研訊曹孟氏供小婦人當十七歲時由常州原籍來滬未幾卽經叔母孟郭氏牽引與曹福生私識生有子女各一現已二十三歲七月二十九夜無端被叔母及陳阿三幽閉某洋人家叩求訊斷孟郭氏一味狡賴陳俯首求恩司馬判將孟郭氏鞭背三百下遞解回籍陳阿三責五百板管押二年○馬坤全行竊和豐廠油木十五株交陶金生製爲桌面經包探張阿五拘解請究豐和洋人投案訴稱此木所值甚鉅請從嚴究辦馬陶二人皆俯首求恩司馬判　馬五百板管押二年陶罰洋銀二百元如無力措繳則改爲管押一年○周榮泉吕光正串竊丁成昌之白藤二捆由包探石錦榮拘解請究司馬判責周五百板管押一年吕責五百板從寛開釋○陳阿配龐福山向楊鶴亭訛詐洋銀由包探陳阿五拘解請究司馬判各責五百板管押一年期滿遞解回籍○一百五十三號巡捕解馬夫張阿狗至案禀稱此人拉車不愼將曹錢氏之足碾傷小的見之爲特拘解請究司馬著帶回捕房押候氏傷痊質訊○嚴阿五竊取其父洋銀五百元經包探沈阿岳拘解請究嚴父投案叩請嚴懲司馬判責嚴二百板管押一年○前者某船塢洋人控木工陳阿辭聚衆停工勒加工價司馬飭發交捕房押候查明再訊昨晨洋人延律師哈華托廣帮木工公延律師博易到堂申辯司馬商諸西官倩兩造律師出外調處如不妥洽准於禮拜三再訊○秦明德行竊張阿虎等四家衣物經包探石錦榮拘解請究司馬判責五百板 
[法租界捕房瑣案]  
　　本年正月某日沈宋氏行經四明公所左近荒僻處突遭流氓徐四金等人攫去金首飾控經讞員杜枝園大令判將徐枷三個月期滿責釋昨日大令蒞捕房發落時有王順祥者遞禀聲稱四金係小的外甥犯案枷示將次滿期刻其母因病身亡未經棺殮求准釋歸大令諭候查明核示○竊犯錢阿六迭次犯案怙惡不悛經包探解案大令著枷號半月發碼頭示衆期滿責釋○偷兒祝雲生兪阿順均經包探拘解到案大令著將祝責三百板兪責一百板 
[美租界捕房紀事]  
　　前晚美國某輪船水手某甲飲酒過醉行至百老匯路將工部局垃圾夫某乙兇毆并拔刀剌傷其腿乙痛極狂呼旋由印捕拘獲送入捕房捕頭見乙受傷屬實令將甲押解美總領事署禀請訊懲○昨晨甬人劉阿貴在菜市中與小販張德五互毆巡街捕喝阻不依遂一併拘入捕房捕頭令各押乞丐牢半天以儆○昨晨小竊周阿泉混入裏虹口某鄉民家竊取衣服携之而出適爲某包探所見連贓帶入捕房捕頭令押候解送公堂禀請讞員張柄樞司馬懲辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
