# 1884 - 233 - 4904086

 

Page 1

 
 
[第十二號畵報出售] [  申報舘主啓]  
　　基隆一役小　大勝前已繪成圖幅列入十一號畵報印行今於七月初二日得旨嘉　守臺將帥官兵則戰勝更無疑義近日又得日耳　　　　將其目覩當時戰狀詳述於尊聞閣主人前尤爲精編確鑿故就其所指示者而復繪一圖俾購　者不啻規　其地想見其事焉再者　　　　　　前防務内地之人殊難寓目用特專派友人前往周覽水陸形勢摹繪成圖如堂上螺紋鐵毫畢現想諸君子自必先覩爲快雖梅面兵輪　　　　　駐分泊之時而大旨不離乎十數艘者近是日來法兵船兩艘已開往福州閱者會其意而勿拘其跡焉可也兩圖俱　入此次十二號畵報出售井　送總目一紙以便諸君裝訂成書時置諸卷者是爲甲集兹於初六日發售十二號畵報後仍附淞隱錄圖說一則閱者鑒之此佈 
[詳述福州戰事]  
　　昨日怡和洋行大沽輪船由福州來滬急詢中法交戰之事據船十稱該船本擬於初三日起椗赴滬嗣因適遇戰期故改于初四日午十二點鐘開行目擊戰事甚爲詳晰當時有中國兵船十一艘法兵船大　水雷船二艘法提督孤拔座船泊在口外孤拔卽坐縳爾德兵船於初三日下午一點鐘間仗縳爾德兵船先行開砲各法兵船亦卽同時轟擊聲如雷震揚武兵船立時放砲應之其餘中國兵船多倉猝不及還擊法船僅放第一次砲而擊兵船已受傷不少惟揚武船竭力抵禦再接再厲出入槍林彈雨之中氣不稍餒德利用芳駛進馬江不多時卽已開仗揚武船被法人用水雷船駛近以水雷置於水底揚武船上水手急取小開花砲擊中其機器而水雷已發揚武船遂炸裂法人因水雷船機器已壞恐爲華軍所得遂自開砲擊沈之當揚武之未毁也孤拔坐縳爾德船瞭望臺上指揮兵士有一引港人名帶麥斯坐於其旁揚武船所放之砲皆同孤拔坐處有一砲擊中引港人身首分爲兩叚若中於孤拔之身有不立成虀粉哉又有舵工一名亦被華軍擊斃當時有德國輪船名栢里斯阿德爾百行經該處華船見之悮以爲法船也開砲相擊彈從艙面飛過德船立卽升德國旂幟以示並非法船華船始不復相擊戰至三點鐘時華船砲聲漸稀至六點鐘則已寂無聲息但見殘板片木乘潮直下皆所燬之華船也大沽輪船開行時見法人正攻閩安砲臺　處礮臺壁立千仞所放之砲離法船均有一里之遠大沽船陘在砲臺下經過觀之甚晰船政局尚未燬其餘砲臺不過小損中國兵船被法擊壞九艘兩艘雖已逃避然受傷甚重恐難保全約計華軍之死者有二千餘名光景其餘廣艇砲船甚多均爲法炮所中血　紛飛屍骸狼藉見之髮指法兵死者七十傷十四人是晚海關相近有盗船數艘將乘間舉事法船在桅上放砲遥擊傷人甚多說者謂此次交戰若華兵船盡能如揚武之善戰法雖凶横豈易得手哉揚武船焚燬時有一司機器人躍入水中以避砲彈後經泅起由大沽船載之來滬身上受傷甚多將送入醫院療治而彼不肯願回家鄉與妻孥一見是人也可謂出萬死入一生旁觀者固曲諒其非戰之罪也此係該船主所述及詢諸該船華人則云中注交戰祇半點鐘之久中國炮船擊壞八艘砲臺亦被轟壞廣艇十餘號同成煨燼法船之在該處者共十三艘是日用九艘攻打餘四艘在口外游弈云云雖與該船主所述微有不同而亦足以備參觀故並錄之又聞揚武兵船上有曾經出洋之學生詹天佑薛有福容良吳其藻黃桂良等五名打仗均甚出力惜以孤堂難鳴未克大展其技揚武船被燬時船中人有鳬水得生者惟容姓不知下落當時觀戰者尚有怡和洋行商船及英水師提督坐威奇能兵船在遠處觀　砲彈尚有飛墮者此時馬尾河内但見浮屍順流而下令人目不忍覩英美各船放小艇將華人之受傷者救起並　屍首葬之業塚當時有華船已經着火氽至新加爾格帆船旁一時不能推開經威奇能兵船設法拖去馬江口已有石船堵塞英美各船須俟石船取開然後啓行也 
[東京大捷]  
　　晋源報載有東京信息云傳聞華軍與法人在越南東京打一大仗中國兵共有八萬死傷千名法人已全軍履没矣雖未知確否而我華人聞之自當喜形於色急譯登之以當露布 
[福州確電]  
　　昨日本舘接到福州西友晚間六點鐘發來電報云法人攻壞中國兵船之後知戰勝之難不敢輕視華兵孤拔於初四初五兩日連打馬尾營盤初五日拉加利桑尼亞爾鐵甲船進口忽被金門砲台用克虜伯砲攻打擊中該船兩次均在船身近水處法船祗得暫退彌縫隙漏昨日法人進攻閩安砲台勝負尚未知也 
[津電譯要]  
　　長門之捷昨已列報兹接津友來電亦云初五晚十一點鐘津沽接到福州將軍穆統制電報　轟壞法船三艘然則此說自足取信矣 
[俄國增船]  
　　前日西字報載有倫敦發來電音謂俄國近調鐵甲船三艘來華大約因法人請俄國保護在華之法人故俄國有此舉動中國之辦理法事者所當格外留心也 
[法使將來]  
　　法國駐北京之謝公使下旗出京早經列報兹悉謝公使於初四日抵津卽於當晚乘旗昌之海定輪船來滬矣 
[星使將臨]  
　　許竹篔星使前與陳欽憲同赴金陵早經列報兹悉官塲於昨早接得許星使由鎭江來札已於昨日乘輪啓行抵滬後仍駐節天后宫今日諒可抵埠矣 
[總署照會華文原稿]  
　　總署致各國照會前已由西文譯登在報兹得西友見示華文原稿與前所譯意義從同而字句則異甲再錄報以此其眞爲照會事案照中法一事前已略述始來刷印漢法約條等件而告各國請各大臣詳閱轉報各本國查核在案是日並以咸豐八年中國與美國訂立條約第一欵内載他國有何不公輕藐之事一經照知必須相助從中善爲調處云云另行照會美國楊大臣請爲轉請美國國主於此事相助調處俾兩國不致失和仍敦和睦亦在案隨准美爾電復稱法以中國旣經違約自應或有賠欵或按公法可以自取押賠各欵此理美國以爲誠然並稱如按中國情形果實有違約之處則無法可以調停等言本爵當復以按所稱如實有違約理應有押賠各欵中國豈不謂然兹于此事按津約詳核中國如於各欵内稍有相背其錯固爲中國所應認然中國於此約則　係按欵照辦實屬毫無所違前曾逐細向各國大臣聲明無庸贅叙不意忽有諒山一事致華兵傷亡者多於法兵數倍殊爲可惜查法國福總兵在津另底内巡邊之語自行抺去並自畫押現由天津寄與巴大臣閱看是此事中國毫無錯處乃法　 
 
 

Page 2

 
 
宫兵當時不知如何悮會竟致華兵傷亡數百則是違約者實爲法國無與於中國也兹中國仍以和局爲重特願與法國共釋猜嫌是以不向　索兵費及詰問其何以先開礮之由實欲保全和好大局格外相讓復擬與法國公請美國國主從中評斷想法國與美國年久和好意必願美國出爲調停在中國尚可請别國從中調處惟因有與美國所立條約第一欵云云則調處之事應行先請美國今法國於調處評斷二層均行不允不願使公允之國於中法曲直情形一爲詳核而中國則於所有情形不特無違約之事且無違約之心實爲鑿鑿有據若經評斷自必定其錯歸於法國卽定有賠欵亦必斷爲生國所應出不應出之於中國法今不惟不從此和平了辦之法竟以無數兵船駛進中國海中在福建地方所爲之情狀卽按萬國公法所可目爲開仗者中國若非以和局爲重自不能不與之卽開明仗近聞復有兵船數隻佔據台灣基隆地方謂該處官員云須與之八十兆佛郎克方能交回此地法國有如此辦法使中各口及内地人心震動貿易日衰於各國通商大有損碍於中國餉源亦形日虧本爵晝夜思維欲將此可惜情形設法疏通故中國前於數百年來所屬之越南卽法國前所信任之大臣曾明認其爲中國屬國者已於天津簡明條約中說明兩國會議邊界並於未及津約三月之期朝廷已明降諭旨將該防營限期撤退是中國已按本國體制所可退讓者讓之無可再讓也總之此事從始至今中國均係極大欲與法和同一與各國敦睦之情無少欠闕卽所擬與法國公請他國調停評斷係體法國先後以此辦法爲最善之心因擬之以期將此事善爲了結法國旣經不允中國再無别法惟應續將各等情形再行布告各國想各國於天下和局均係期於共守尤期遇事胥本公平今法國於兩國齟齬之事不允公請他國調處且於未經明行開仗之先於中國口岸行同開仗之事尚望各國甚以法國各等行爲按西例作爲𠽾嚕台司特事至於此本爵所言者猶係中國毫無違約惟思設法免致與法國失和至論及李中堂與福總兵之簡明條約自係必有違約之國究其顯有違約情形則不在中國而在法國查該約第四欵内有法國約明决不插入傷碍中國威望體面字様云云足見法國嗣與越南所辦者不應於中國威望體面有傷乃於五月十三日法國在越京大臣迫使越南王將所受中國册寳送回中國是卽於中國威望大有傷碍其爲顯背津約者一也閏五月二十日法國來文内稱限七日内須賠償兵費若干于此七日内仍属照常相和不行開仗云云乃於是月二十二日竟派兵船進泊閩省馬尾禁止商船入口此係於猶屬照常相和之時遽行同於開仗之事其爲不但有違津約並違現約者一也聞上年西歴十二月間有數國詳詢法國於中國有何意見注國明復以如欲封閉及攻取中國通商何口必先行知照與有和約各國今未先有知會遽行侵占中國口岸其爲不止有違津約者又一也以上法國所行各節不惟按之萬國公法實有不合且於各國均爲失信惟我中國辦事均係十分遵約一本萬國公法而行卽如前兵各西國所立各约其中原有中國未盡出於情願勉爲允許者諒各國大臣亦所素悉中國則於明知各約内之有損於國無益於民者初未嘗或有不行照辦不過期望各西國漸漸可以改以和平本爵兹將中法所辦情形詳細知照各國意惟在與法國不致失和並欲使各國盡知中國與各國往來總以遵從條約爲重如中法和好之局果不能以成全自應係法國獨任其咎所有各國因此事有受一切損傷之處均應向法國索償於中國自應無與也想各國素以和睦公平最爲切要自必有公平辦法中國亦願保全通商大局總期於體制無傷方爲妥善倘法國故違公法或於中國照會置之不復亦不退出兵船中國亦惟力是視希貴國詳核見覆可也附刷印來往照會電報總訂一本 
[日本大火]  
　　西歴本月初六日日本秋田縣由利郡茂手氏家中失火燒去民居二百三十戶直至初八日始熄祝融氏何猖獗乃爾 
[津信彚登]  
　　昨得天津友人前月杪來信信縷述中法事情及商局瑣事按其詞意與目前光景又各不同姑列報端以符有聞必錄之例閱者幸毋哂爲失晨雞　○總稅務司赫德於六月二十八日乘凌風兵輪船抵津由旱道進京其慕友李君曙湘亦於先兩日言旋大約因和議難成故賓主後先返斾也○李丹崖星使近有電報至京歴言法國餉絀兵單决不可因其佔據基隆遽賠兵費如竟將就了結目前之割肉醫瘡其患猶小恐此後愈將要求無厭遇事製肘不若與之一戰勝固足以彰朝廷撻伐之威敗尤足以激薄海臣民之憤從此爭自濯磨徐圖報復云云前曾劼剛襲侯電報亦大略相同大臣偉論洵足千古矣○六月二十六七兩日曾九帥連發電報至總署軍情秘密外人不得深知也○招商局售與旗昌後唐景星觀察擬極力轉圜顧全商局詎六月十六日發電至津謂大局已定不能轉移且局中司事有任憑去留之說一時人心渙散議論紛如日間又有假手旗昌經理三月之认是否屬實不得而知也 
[棣蕚交輝]  
　　吳誼卿太史爲清帥之胞弟竲入吳子健中丞慕府辦理摺奏事件經濟之學非小儒所能跂望也兹聞由張香濤制府專摺請發粤省辦理防務上馬殺賊下馬作露布金昆玉友行見南北交輝矣 
[營務遴才]  
　　昨報蘇省添設海防營務處一節兹悉卽附設於善後局中藩臬爲總辦朱錢兩觀察爲會辦至差遣委員已奉委派李大令玉方吳明府觀樂兩員卽日禀知撫盡開用關防矣又聞添募勇丁二百名作爲營務處親兵駐紥左右以資護衛云 
[圑練述聞]  
　　蘇屬各鄉自奉勸辦鄉圑之諭每有無業游民託名鄉董勒索硬派滋擾轉多前日木凟鎭某醫生踴躍從事旋遭蜚語因而告退踵辦者係某茂才派捐各店及在鎭殷富每日不下十餘千文夜間集丁男十六名鳴鑼吹角身着號衣肩荷竹槍頗足以壯觀瞻而驚夢寐此等訓練之十或者不無小補云 
[官辦保甲]  
　　戰事方亟風聲鶴涙到處皆然而地匪痞類因而横行亦所在不免近奉蘇撫衛中丞飭令司中妥擬章程尅日舉辦聞譚方伯已會同許廉訪面稟撫憲一切由官中開支概不向民匍零捐即將另委員弁興辦俾日夜梭巡以靖宵小而衛地方誠善政也且是舉雖近乎圑練獨能收圑練之利而不叢圑練之獘譚方伯向邃於保甲之法當必有實效可覩矣 
[杭垣近事]  
　　本月初一日撫轅有極大水電一尊解往乍浦聽用聞是雷藥力能激水至七十餘丈之高敵船當之立成虀粉又聞劉仲帥函商將軍擬於駐防八旗中精選洋鎗隊三百名調往乍浦防守蓋旂營洋鎗隊餉糈旣優而選擇極苛每日必操演一次苟非精悍不能充此　任也 
[來信照登]  
　　禪臣洋行來函云頃閱貴報内載租船運貨一則稱本行寍波輪船爲法公司租定轉運書信貨物等情竊本行寗波船之帶書信貨物乃各國商家事務非受法人所使也爲此辨明足見本行仍守局外之宜乞爲登報是荷 
[袁江官報]  
　　上月十七日委署桃源縣龔大令印之格自省抵浦旋卽赴任○十七日漕轅牌示淮安衛員缺委候補衛守備陳益堂署理○代理邳州丁大令印仁澤二十一日抵浦准補碭山縣趙大令印佩萸二十四日抵浦先後赴任○二十五日候補同知潘紀恩候補知縣成心中自海口查勘形勢回浦 
[早稻登塲]  
　　上月秣陵自廿二夜間大雨之後至今時雨時晴頗似黃梅天氣早晚亦凉燠不齊以致釀爲時症藥肆生意紛繁幾于應接不暇所幸連得透雨禾稼豐登早稻業已登塲可卜如墉如櫛城中米價亦漸暗跌小民尚易度日不至仰屋興嗟耳 
 
 

Page 3

 
 
[沙市雜聞]  
　　五月中道憲出示嚴禁烟舘限至閏月初十日收盡嗣以烟舘皆係小本之人禁期過促不能卽刻另謀生理復展限至閏月底一律革盡六月初旬烟館改業者已什之七八道憲又委一親信之員會同保甲各委員明查暗訪有不遵示者皆予重懲將屋入官以故向所稱烟霞窟靡不雲收霧歛數十年滔天之燄一旦蕩滌淨盡不圖於沙市見之○閏五月連得大雨數次米價跌至二千七八百文咸謂今年定占大有矣不料迄今復有旱乾之歎雖經官憲設壇祈禱而仍火傘當空碧天萬　若再十日不雨上鄉田畝卽已無望蒼蒼者詎不念斯民歟何昔潦而今復旱也○張家巷某嫗有丈夫子二人以貧難自給使仲婦貸於其家婦歸而所貸不滿嫗意畧有責言婦亦非能順受者嫗怒遂以批撻從事婦以手抵拒一副老窮骨幾乎跌斷脊梁筋矣婦有姊送之婦先是姑婦勃谿從旁解勸繼見嫗怒莫遏女仲連遂不复以口舌排難大而張娘子軍之旗詖嫗雖武悍終是一蹶難振其姊復從旁攅擊傷痕遍體街鄰聞之以爲助媳毆姑於理不順使其二子掖嫗入媳家饘於斯粥於斯寢息亦於斯媳家人察嫗傷不甚重是藉此爲騙酒肉計者遂下逐客令而嫗弗去也因計壻與伯氏異居而伯婦多子率人執其長媳付地保管押爲圍魏救趙之計嫗果以哺育孫子之不可無人也急自　地保求代保不　嫗再三瀆請地保怒以淡芭菰竹筩一擊而踣而流如注乃轉怒爲懼仍舁嫗入媳家摭拾舊傷以危言恫喝之仲婦見嫗息懨懨遂服毒自盡媳家人舁女屍歸於其壻不棺不歛卽堂掘坎覆之以薄土毁其破釜殘甑而去迨邑尊來市斷令殮葬嫗傷業近平復婦已屍氣逹於國外矣○九根桅地方皆江面堤巴歸船戶多結茅於是娶妻生子稱樂土焉歸人熊某娶某氏生子女各一以操楫往來荆宜江面然性疲弱不能任管駕嘗使李姓夥主其事李勇而黠氏見面不避與之心許目成一對野鴛鴦雙宿雙飛將及十年痴老公未必全無聞見旣而李漸有蓄積自買舟凡客戶之落貨者皆不之熊而之李熊心恨焉嘗謂其隣曰李旣奪我業又據我妻倘仍不悛則再來之日卽併命之期也有告李者李恃其勇不爲意六月十一日熊僞爲載客赴江口囑女勿候門夜二鼓撬門入燃火炤視則李已入高唐　矣然畏其勇㗳然而出聞鐵舗斧鎚聲忽憶舟中有斧可用也急取斧奔至家女見父持斧來大呼救熊摇手止之呼如故熊怒以斧連擊之斃殺李於床婦號亦殺之自首於縣縣主臨騐與供詞合令帶熊回衙候訊聞李於先一日與同帮人做楊泗會縱酒使狂居然灌夫罵座會首怒將送之官李固素不服軟者至是忽自引罪故不果蓋天褫其魄不使逃斧鑕於温柔鄉也惟熊女以呼救之故掌上珠竟成玉碎忍哉 
[法領事告示]  
　　大法欽命駐劄上海總理各口本國通商事務總領事李爲出示曉諭事照得上海地方向爲各國通商口岸中外商民　 
安居樂業已歴多年近因中法之事聞城廂内外租界居民人心惶惑紛紛遷徙推其遷徙之由或聽傳說謡言或憑華字新聞各報咸視上海爲畏途相率他徙本總領事查華人揑造謡言類皆捕風捉影卽各報館言和言戰歧論百出如火益熾駭人聽聞不過藉此多售新聞罔顧民情摇惑現在中法雖有齟齬將來亦必仍歸於好本總領事前因字林西字報館主詢及法國若與中國交戰上海及吳淞一帶地方有無可慮當將本國於上海吳淞等處斷無舉動實無可慮明白覆去旣經議定保全無事所有吳淞口至上海一帶往來商船儘可照常生理毋庸過慮誠恐中外商民未盡周知合行出示曉諭爲此示仰城廂内外租界商民人等知悉爾等務各照常安居樂業勿爲謡言新聞所惑自貽伊戚特示光緒十年七月初五日 
　　右法領事告示一通其中詞意未嘗不以安民息事爲心然其牽涉華字日報處則有不得不辯者其言揑造謡言試問去年所登法人屢敗李威利授首安南果謡言乎抑實事乎近日所登基隆法人大遭挫衂華軍奪得法旗一面法砲四尊果謡言乎抑實事乎本報中屢勸中朝與法示戰無庸賠銀皆係正論嚴詞揆情度理並非捕風捉景殆觸法人之忌而故爲此毁言耶其云言戰言和歧論百出試問所謂歧論者係法人有是事而報中照錄乎抑報中臆說法人未嘗有是事乎法人今日攻基隆明日攻馬江乃不自以爲駭人聽聞而謂據事直書之日報轉駭人聽聞乎至示中安居樂業一語尤爲掩耳盗鈴試問今之不安者果誰擾之使不安耶况本報屢勸居民不必遷徙而示中反云或憑華字各報咸視上海爲畏途相率他徙詎公館中人皆目不識丁者耶抑不忍捨此區區口購報紙一觀耶末稱自貽伊戚如今日法人之一敗於基隆再敗於長門眞自貽伊戚矣竊意法人特未反已一思耳苟一思焉當將此示揭歸捲藏之不暇尚敢煌煌然粘貼通衢哉呵呵[  本館附識]  
[吳淞紀事]  
　　劉方伯連捷統領之南字一營於今晨由登瀛洲輪船載歸江甯矣所有恪靖前營向駐天后宫者刻已移駐祖師殿草庵兩處沿塘新築之土墻中有三空處係放槍之所又有方式之洞以備架砲轟敵取其由内觀外可以命中由外擊進無從覷準今晨七點鐘沿塘各營在彼處會操初演連環陣次演排鎗聲若連珠烟霧迷目足稱海上雄師計演一點鐘始畢泊守砲台前之兵輪昨已開回銅包沙洋面原處駐守寳山北門外小沙離城約三里刻已安置一營日夕嚴守昨下午由救生局撈獲赤條條男屍一具業已安埋昨報之大英兵船暫寄椗二隔水昨午後潮漲時卽鼓浪而進進口時中國各兵輪均升旗致敬該兵船亦升旗相答至昨報載有法兵船在淞口外十五里停泊云云探訪詳明實無是事諒係好事者爲之耳 
[催科苦况]  
　　上海縣境因上年七月間兩次風潮以致田禾荒歉收成減色雖蒙詳准冬漕普减八釐究屬爲數無幾故下忙條銀及漕糧延至本年四月間經黎邑尊按限嚴比各糧差尚欠繳欵錢八萬餘串接連上忙條銀亦已設櫃開徵差等剜肉醫瘡不能按限繳足現又値籌解軍餉之際疉接藩司嚴催趕緊批解邑尊萬分焦灼按限將各糧差嚴行比追無如青黃不接十室九空任憑差保追呼完者絲形寥落邑尊雖素號仁慈至此亦不能不從嚴比追各糧差苦不堪言典質已罄繳不及半邑尊目擊時艱特沛恩施飭糧差傳諭各圖地保每圖先具領上忙糧串條銀一百兩發給各業戶限分二卯繳清各地保雖感憲恩先領串票但其銀恐仍不能遵限措繳也現聞漕糧繳欵尚欠三萬餘千將虧欠最鉅之差保監追云 
[巡閱城堞]  
　　昨晨九點鐘時上海提名營陳叅戎會同松海防同知劉司馬及傅守戎城汛等弁巡閱城堞并鎗砲等類由小東門步行登城閱視一週云 
[點騐圑丁]  
　　○昨一點鐘時裏虹口厚仁堂分局練圑勇二十名一律齊集局前聽候圑董點名查騐夜間卽須梭巡街市以資守禦云 
[水手成軍]  
　　督辦民圑委員前任上海縣莫善徵明府傳諭商船郁總莗曁各船主在商船會館集議圑練議得由各船派水手一百名逐日挨輪晝夜巡緝並准酌給軍械所有旗幟號衣等經費由各商船主籌給云 
[盂蘭設會]  
　　昨廣肇帮在虹口三元宮設盂蘭勝會以資冥福一時遊人雜遝士女如雲該帮中人恐有不法之徒從中肇衅遂雇巡捕在塲邏守云 
[英界公堂瑣案]  
　　西捕在路拿獲腰纒小錢之王阿三解案等因已列前報昨據該西捕又將王送案稟稱奉查並無别人交伊携帶實 
 
 

Page 4

 
 
伊自已販運其小錢共三十千并搜出洋四元王仍執如前黃太守商之施繙譯判王枷號三月發頭門示衆期滿責釋搜出之洋賞給該西捕以示巡緝勤能小錢存候鎔化銅質充公○王黃氏訴稱媳婦私自出外昨在頭壩地方西婦處尋見喚之回家不依爭論間西人卽出毆我爲此訴捕提媳送案請飭令回家該氏子王桂芳供與同該媳某氏供翁開土行現已病故行亦閉歇移居新閘因丈夫無端毆打姑亦助子肆虐爲此托拉車之阿寳薦在西婦處傭工實未知照姑及丈夫黃太守得供後着王黃氏領媳回家詎該媳甫退下即持剪刀欲將髮剪下値日差見而阻任復令上堂該媳又稱恐被價賣爲娼故不願回家乞恩發清節堂或寺院削髮爲尼太守再四開導飭卽隨同歸家如果有將爾價賣情事儘可控究○包探康阿順禀稱開火腿店之何長林至捕房報稱被賊撬門竊去燭臺抽屜内洋三十元及二十二兩之銀票一紙早已掛失今緝獲前曾犯竊之張阿三身穿新衣及新辦金戒時辰表盤詰至再認將贓洋購辦銀票已抛棄解案請訊何供訴前因并稱係上月二十三夜間失竊張供松江葉榭鎭人在鄉開設肉庄今自已挈洋來滬置辦衣物玩耍並未行竊其在捕房認竊者實因受刑不過勉强誣認黃太守看該包探將張及物一併帶回查明再訊○前有細故口角之孔春桂孔沈氏由捕房解送公堂時已夜深皆稱情願罷事而去兹由鉛捕　查得此案未見發落禀由施繙譯問黃太守太守隨查得是日番升値日就傳番究問稟明前因太守怒令交人昨由該差傳該氏之姑某氏上堂請令着交太守怒謂誰使爾擅自釋人定令今日解案延于比究○張得蘭訴稱妻子逃逸訪係同居之戴　洪誘領藏匿爲此扭交巡捕送案請究戴供與張同住樓上伊妻逃去我不知情現被毆打又交巡捕乞恩明察黃太守以張指控無憑斥退惟諭戴帮同尋緝如張自已查有實在下落可再行控究 
[法界公堂瑣案]  
　　俞阿寳投案訴稱在小東門外某烟舘爲夥有二馬車水烟袋一支遞與烟客胡金福忽然不見因將胡鳴捕送案翁太守詰係何日之事答稱已隔三四日胡稱在小東門開麫店禮拜六偕籃店鐵店兩小主人到館吸烟舗上有直長水烟袋並不見二馬車伊忽稱失去索賠洋二元五角我允賠一元伊不依致被送捕房時我等三人並未走開請伊搜檢又不肯搜今已管押四天俞稱煙袋定是伊竊同來兩人無干况係漢口貨一元不够翁太守謂胡現釋爾出外問同去吸烟之人可曾擕取並目見否准於下期投案禀覆或邀該　人同來胡遵諭而出太守着捕將俞帶回管押俟胡覆後卽釋○前報列顧天球請追田單一節昨日覆訊顧天球卽顧阿佑偕陳大鵬投案陳杏生卽柴杏生亦遞禀稱伊係陳子元事出尚欠我鴻昌錢莊銀二百三十餘兩翁太守詰問田價可値幾何陳大鵬稱値銀九百餘兩太守見禀詞中載田單及原契共四紙隨謂柴杏生曰陳旣欠銀二百數十兩安肯將九百餘兩之田單交爾若係一紙尚可飾說今連契有四紙斷無一併交爾之理着將契紙呈案柴稱已轉押他人太守隨詢陳子元葉同甫兩人住在何處答稱均居南市太守謂南市是中國地界着將柴送縣辦理柴請免送願將陳　 
子元葉同甫邀到太守着下期將紙交案免其移送云 
[寓感四首]  
　　聞道空禪未許參西來消息敂瞿曇合尖苦望浮圖七說法常居下乘三豈乏莊嚴成妙果自甘呵護號伽藍靈　咫尺終樞仄白馬䭾經恐不堪櫳閒鸚鵡晝沈沈難向庸醫話病深用黃梨洲先生句獨效幾時歸草木上材終歳費苓參誰爲起死回生手空有嘘寒送暖心從此餐調須力休教一擲又黃金棋抛冷玉寂無聲小角斜飛勢漸成大局可憐輸後著旁觀何忍託閒評好尋活刧終能救但識先機便再生只是隱　紗帽底莫耽清睡員楸枰仙山隱海漫漫王母雲旂白晝寒早餌神方通沆瀣何愁小刧幻華鬟金蟆不掩重霄魄玉蛻全憑九轉丹遥睇瓊樓最高處沈吟思奏緑章難[  花影詞人稿]  
[書感]  
　　長繩莫繫此華年金印何來肘後懸末路空悲燕市筑壯心難着祖生鞭鼎中禁臠無人近鏡裏山雞只自憐惆悵馬卿常病渴茂陵秋雨獨成眠○秋夜漫成虚堂夜冷風雨急　棚瓜架幽蟲泣燈光轉緑劍光紅感秋人在庭中立百端悲憤驀然想身世何堪一俯仰呵壁問天天不言一聲狂嘯空山響[  懶庵禪隱聞笙氏甫草]  
[贈雲間雷小鳳侍史錄請渴龍神虎長鯨同政]  
　　畢竟傷心似小青桃花柳絮感飄零誰家一曲瀟瀟愁鎖峨眉不忍聽姊妹花先折一枝侍史有姊早亡不堪回首斷腸時問該肯作司香尉十萬金鈴好護持命簿如花嘆阿儂且開鸞鏡照芳容等閒應入襄王夢魂繞巫山十二峯[  澹定室主人待定艸]  
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[東瀛瑣錄]  
　　日廷旣錫舊藩勲裔以五等之爵俾歸華族保護意甚美也其中有貧困者復給公債執照使無終窶之歎華族有二三殷富者倡議集少年失業之人酌貸資本俾各營業暇時教以兵法練成一圑名爲備國軍一旦國家有事卽可執殳前驅刻下此議尚未定妥云○向來陸軍省與三菱公司定約如輪船搭坐將弁裝運兵士客位水脚照章減半近因擴充軍事擬將火輪車價亦照輪船減半云○日本頻年以來船廠已設四處近又赴備後三原擇定基址添造船廠聘請意國工匠機器自鑄大砲其力求自强也如此○大坂府下淀川一帶因雨水過多禾稻盡腐加以蝗虫新苗亦不免受損四野農民時聞嘆息聲也 
[德俄輯睦]  
　　東瀛報言近年德俄兩國交誼益睦去歳俄皇加冠德皇旣派皇孫赴俄都行聘賀禮近時俄后過德境德國待之亦有加禮說者謂德俄兩國旣已訂盟於前而又重之以婚姻此後式好無尤可保歐洲昇平之局而日耳曼衆邦亦自安於磐石矣非德君臣思深慮遠烏能如是 
[禾黍興悲]  
　　日本報云冲繩縣令西村捨三同前琉球國王尚泰君坐高砂丸輪船於上月初十日由東京抵神戶入大坂十五日換坐大有輪船回冲繩聞尚泰君五歳卽王位賴祖母養育至於成人今祖母年九十有一矣尚泰君請於日廷願回故國與祖母相見以稍伸烏哺之忱日廷准給假一月故有是行噫尚泰君之被虜於日本有年矣此次返我舊都當有愴然於河山猶是風景全非者未知琉球士民其亦念故主而心痛否 
[水手毆捕]  
　　日本報云西歴初四日俄皇后誕辰横濱俄國領事署設宴請客各國兵船亦於午刻升砲祝賀縱水手等上岸游行如蟻之聚如蜂之屯羣入酒店沽飲至下午五下鐘時候皆入醉鄉徘徊市上拖扯行人勿忽有五六十名走入美國人酒店而店中早有别國洋人十餘名在座不知因何事起釁初則口角繼以用武將美國人毆傷巡查上前拿問亦爲所毆該兵船聞報卽派將弁兩員馳來彈壓不但不遵約束且敢傷及將弁回船時又將豐田巡查圍住痛毆將棍奪去業由巡捕頭俻函照會俄國駐横濱領事查辦云 
[上海北市盆湯衖絲業會舘主施少欽經收接募山東重遭水災賑捐七月初一二三日第三次清單]  
　　舞雩歸詠齋由本埠存意公要號來五十元浙甯陳爲兩病痊酬願拾元知非子求病速愈由浙湖永和局來十元和興祥陸元延陵興記六元東山無力子求子病痊五元程慈竹四元常州寄居客鳴鹿堂求病速痊由通裕局來四元庽滬慈谿古寒村子節省飯菜祈保店友均各平安四元廣東香邑隱名氏四元山隂俞瑞生二元許陽榮母病已減續助祈保康强二元張叔明求小口平安二元餘姚戚錦標求妻病痊一元四開一元吳門宦浙人秋初染疾祈早瘳由泗安分署寄全盛局來東對開拾元○夏昌祺家貧患瘧求愈由揚州乾昌局來孝行錄善書廿部計四十本隱名氏由周浦寳順局來支那歴代沿革圖說一部計一本○京都靜宜女史親筆單欵五言對七付七言對兩付以上均入助賑彩票册江西河口乾茂美錢號代安徽敦本堂由森昌局來續助痢疾散五百服以上初一日○揚州嚴佑之募交隱名氏揚平銀五百兩又隱名氏錢二百千文合兌見揚平銀一百二十二兩五錢五分二戶由鎭江寳源莊匯到合共交來規銀陸百陸十七兩九錢四分五厘隆昌公記規銀三十兩隆昌仁記規銀三十兩二戶由公平洋行帳房來楊少求于病痊二十元靖江無名氏由李寳萬兄交錢二十千文甬江存善堂由浙寗廣大局來五元○樂壽氏由滬城太平街孫續助神醫七液丹一小箱計三九十服以上初二日○廣東陳氏望母平安由本埠善昌榮棧來規銀十兩嘉興金姓求病速痊由本埠德茂布號來錢十一千二百文韋金錕求合家平安由怡和洋行來十元錢伯英移公送壽敬祈保福壽綿長由鎭洋縣署寄永義昶局來六元姚西白由怡和泰報關行來五元武林隱名氏求病速痊愈由羅店老正大局來四元苕溪無名氏求病速痊由鴻豐絲棧來三元苕溪無名氏求生意順手由鴻豐絲棧來二元無錫張文熙爲嬰兒患無名腫毒求速消散由寳順局來一元徽歙汪德逹省醫藥資由張堰同泰仁號寄順成局來一元○潮北交代總局韓季仙太守代募捐册轉託督辦羊樓峒茶厘總局史硯生觀察經募羊樓峒本局捐錢十千隆興怡捐錢四千吉祥義捐錢四千德昌和捐錢五千怡和祥捐錢五千謙泰昌捐錢五千胡廣源宣記捐錢六千祥和順捐錢六千生記捐錢四千同茂仁捐錢六千祥興合捐錢三千順記茶號捐錢三千祥興永捐錢六千祥泰和捐錢四千德昌亨捐錢六千愼城福捐錢五千春和生捐錢十千巨貞知捐錢五千大泉玉捐錢四千裕慶成捐錢四千裕盛川捐錢五千乾裕魁捐錢八千玉之綱二千獨愼玉捐錢四千羊樓司公卞捐錢五千石怡茂捐錢三千義生合捐錢三千德巨生捐錢六千天順長捐錢六千興隆茂捐錢六千天聚和捐錢五千嘉蓮生捐錢五千大德興捐錢六千恊盛泉捐錢五千祥泰厚捐錢五千長裕川捐錢五千大湧玉捐錢五千大德常捐錢五千長盛川捐錢五千順豐捐錢三千恆昌捐錢二千復盛泉捐錢五千中興福捐錢四千遠益清捐錢五千遠益謙捐錢三千無名氏捐錢六百八十二文統共錢二百廿千○六百八十二文又李雲卿刺史經募李承素業堂捐錢四千淡安堂李捐錢一千朱驊先捐錢五百文劉翼雲捐錢一千景少垣捐錢一千陳蔭階捐錢一千聚順堂捐錢一千爲善最樂室捐錢四千鄂中迂客捐錢二千共捐錢十五千五百文又戴受三大令經募捐錢十二千三共錢二百四十八千一百八十二文兌見規元一伯五十兩○六分由江裕輪船帳房朱煦庭帶來○東新場榮陽子捐十餘年前櫃底積存雍正紫銅大錢二百文以上初三日 
 
