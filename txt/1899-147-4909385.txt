# 1899 - 147 - 4909385

 

Page 1

 
 
[中澤哀鴻] [  申報館協振所謹啓]  
　　皖北各屬　去歲慘被水災屋宇田廬均遭溧没小民蕩析離居災慘情形雖鄭監門流民圖亦不能彷彿萬一本卽　振所從諸君子後承辦義振募捐之牘乞振之書旣已歴登報端蒙海内諸大善士惻隱爲懷陸續　相巨欵生死人而肉白骨其功德何可限量惟是災區過廣來日方長杯水車薪終難濟事若不源源接濟誠恐訉餒餘生不免流爲　　良民旣厄於飢寒又迫於兵刃言念及此可爲痛心所望諸君子節日用之資爲行善之舉慈暉所布自能感召天　他日福壽綿長公侯萬代匪特百萬哀鴻所禱祀以求亦本協振所所馨香拜祝者也肅此布陳伏維垂鑒 
[廣學會譯著新學彚編中國度支考英興記正續中東戰紀本末文學興國策時事新論出售]  
　　明詔迭下實學淳興吏治儒修乘時交奮不蒐新籍曷豁靈襟上海廣學會諸君洞燭外情周知華故著書十載信足端　　　　　　天下大同此共左劵合括宏旨藉貽通才○新學彚編四卷裒西瀛旅客名篇開東十導師先路理明法備言簡意賅八角○中國　　　　　　　　　　舉出納言外深其惋惜使君於此不凡一角半○英興記二卷英后在位花甲一周政通人和雲蓀霞蔚第　英廷　　　　　　　　　　　　有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均　先　之　　　　　　　　　論等書傳誦士林無勞述讚○時事新論六角○上海廣學會總局申報舘及各書坊出售外埠書坊及敎士售書　　可　　　　　　　　 
[論中國産鐵之日盛]  
　　粟米者民之司命也金銀者民之通貨也二者具民遂可以衛其生乎未也農無一耜一銚一　一銍　無以爲耕　之資工無一鋸一鑽一鑿一銶則無以爲政錯之用古之善謀國者知鐵之爲用廣而獲利漙也爲之殫力以　營之觀　公問地數於管仲仲之言曰地之東西二萬八千里南北二萬六千里其出銅之山四百六十七山出鐵之山三千六百九山夫以鐵之産其數較銅多至倍蓰自非厪爲採鑿曷克臻此自後漢置鐵官唐設冶塲鼓之鑄之　　　　　之爲利不亦廣哉邇者環毬各邦尤恃鐵爲立國根本火輪舟車縱横寰中究其所用無非鐵也堅檜利砲　　城外考其所資亦無非鐵也故出鐵愈多者其國愈强鍊鐵愈精者其國愈富嘗聞西報英國近年出鐵書至四兆三十二萬八千　墩於地毬各國鐵業幾佔三分之二其餘德美俄法奥瑞典比利時加拿大印塵等　亦　精益求　　蒸日上一若非此不足以强國富民者中國鐵礦之盛本中於五洲西人亦噴噴鑒　之然　　　未得其宜化　未得其法又以心未未能齊一貲本未能擴充以是三十年來雖朝野未嘗不　意於此而著有成效　　　　　　　　　　　　　　　鍊出鐵日多而囊者又因艱於得　建議停止幸當事者不爲所惑竭力維持不致將大利自行　　今者　　　　日本國家訂立合同云日本每年購大冶鐵礦局鐵質以五萬墩爲率定償每鐵一墩計銀二元卽在撈子江附近口岸交卸所訂合同以五年爲期并請在中國建一公廨以便營理煤鐵之日員居住夫日本近來亦　　　　　其至大之　鐵所每年可出鐵五十萬磅數亦不爲不多多猶必向中國訂購者豈非中國之　質性　　　　　　　　　　　之用哉或曰中國方今正圖自强蘆漢鐵路旣已開築各省支路亦次第肇興所需鐵　爲數必　其　　　　　　　　鐵尤多區區漢陽一廠供本國所用尤虞竭蹶更何可售諸外人不知中國山川藴蓄頗多未洩特　　　　　　　　未能盡行開採且内地鐵路未興卽開出之後營運尤多不便以是戴業未能繁盛他日各　　　告　　　四　　　又能於礦學研究極精開挖日衆則自用之外售諸東西洋各國地毬鐵業之盛安見中國不首　一指部嗟乎自中外通商以來中國每歲漏巵不知數千萬億幾至巧歴所不能算從前尚有絲茶各項稍籌抵制年來　　茶商又皆　率虧折有一蹶不振之勢大地利源滔滔外洩言念及此良可寒心今幸鐵業日見繁盛煤之銷路亦日尼推　竟有運至美國者西人謂數年後太平洋一帶之煤將盡仰給於中國語雖未足爲憑亦可見西人驚異之情與推　之　矣　得中國加意振興及時補救失之東隅者亦何難收之桑榆哉涉筆及此不禁拭目俟之 
[本館接奉電音]  
　　昨日午前京師飛電傳來上諭一道敬謹譯登○四月二十二日奉上諭御史潘慶瀾奏福建厦門設立保商局保護出洋回籍華商請飭海疆各省一併推廣等語通商以來沿海各省多有華民出洋貿易其隨時叵籍者自應由官設法保護著南北洋大臣及沿海各督撫體察情形查照福建保商局章程遴選公正紳董妥籌辦理如有關津留難官吏苛索各情弊一經查實卽著從嚴究辦以恤商民欽此 
[辭職有由]  
　　前者本報曾登意大利國廷臣忽皆告退一事兹閱南洋新加坡叻報始悉其由先是意廷向中國索取三門灣大拂議院諸員之意欲將所派戰艦調回廷臣聞之深恐下次開院會議時必被諸員詰駁若竟調回艦隊則挫辱更覺難堪因之自行辭職云 
[意國裁官]  
　　西字報云意大利國政府擬將駐紥上海横濵聖彼得羅堡等處之領事官概行裁撤所有公事令使館叅贊官或文案處兼攝以期撙節度支 
[法人苛索]  
　　香港西報云上年中國總理衙門准英使所請不得將揚子江讓與别人當二月中英使致書總署意謂貴國久知揚子江一帶爲要衝以故我英欲留存以保商務請覆書申明决不讓與别人俾得上奏英廷據以爲實總署旋覆稱本署知揚子江一帶爲要地必不可讓與他國貴使亦以爲然請轉逹貴國可也今者法人明知此地早爲英人所訂約竟貿然向中國索取利權夫揚子江與廣東皆爲英商最多之處英人非心甘退讓者豈肯任人滋擾其間乎 
[美人持重]  
　　香港循環日報云俄德法三國密勸美國政府乘中國多事之秋占其疆域略謂現在小吕宋兵額有餘亟宜遣一旅之師逼令中國讓出揚子江一帶各省地方以孤英人之勢美政府答以本國之意中國若不阻遏商務則斷不附從此議否則我國亦自有法以保全之 
[謀弑俄君]  
　　聖彼得羅堡日報云某日俄皇臨幸化灑埠忽有德國黨中人濳埋炸藥於路旁意圖行弑幸有人洩漏風聲由巡捕拿獲黨人八十名下獄待訊 
[美軍新制]  
　　美國軍報云美廷現將所轄地方并新闢屬土分爲十一路每路設兵守之一克倫比亞路以污庫外爾布拉克爲屯軍重鎭二加黎佛爾尼路以舊金山三佛蘭西斯哥爲大軍屯紥之區三海灣各處以安特拉爲屯 
 
 

Page 2

 
 
軍重鎭匹迤東諸郡以益斯蘭爲屯軍重鎭五沿海諸郡以西喀過爲屯軍重鎭六逹闊他路以桑抛耳爲屯軍重鎭七米蘇里路以歐瑪哈爲屯軍重鎭八闊羅拉多路以丹外爾爲屯軍重鎭九波多里闊島以三原爲屯軍重鎭十古巴路以夏灣拿爲屯軍重鎮十一飛獵邊羣島以小吕宋爲屯軍重鎭 
[會勘鐵路]  
　　香港循環日報云英國政府欲自九龍築鐵路以逹粤垣粤督譚文帥接准總理各國事務衙門咨文特派能員會同英人查勘以便早日興工 
[眞除誌喜]  
　　松江采訪友人云前任蘇松太兵備道蔡和甫觀察之公子號偉臣者文定江南提督李壽亭軍門之女公子本月二十日爲合吉期觀察先期挈眷赴松江賃就行轅備辦婚禮忽接涙上齎來電報有欽奉廷寄補授常鎭通海兵備道之說一時座中諸客捧觴稱賀歡聲若雷觀察隨派家丁赴滬雇就小輪船立卽鼓浪來松旋於翌日乘之而返 
[振作三軍]  
　　九江訪事友人云撫憲松鶴齡中丞巡閱各屬營伍本月十五日校閱湖口鎭禁水陸谷軍賞給錢一千緡營哨各官共賞袍褂料四十件猪羊各四十頭美酒二十罎十六日校閱九江鎭禁親軍大操賞錢八百串銀二百兩另賞新勁營錢四百串猪羊美酒賞亦從同營官則都守各賞線縐袍褂料一件帶隊各賞線縐馬褂料一件武弁射靶全中者存記并賞荷包扇揷營兵打靶全中者賞銀四錢三軍之士無不歡聲雷動 
[蕪湖遏糴]  
　　蕪湖訪事友來函云本月十七日道轅接奉兩江督憲劉峴莊制軍來電内開江南存米無多淮北麥收又不豐稔内銷外振爲日方長特飭滬鎭陵蕪四關一律禁米出口等因關道憲吳觀察立卽抄錄憲檄照會新關稅務司一面出示曉諭商民稅務司亦卽出示　前並以洋文譯就傳單傳知各洋商以十八日爲始一體遵照惟粤商先兩日已得消息紛紛電知汕頭廣東等埠卽日放盤購致河下待價而沽之米船帆檣雲集舳艦蔽江不崇朝卽爭買一空甚至續到之船尚未收帆業已將米售去以致米價翔貴清晨每石祗值銀二兩三四至傍晚已貴至二兩七八錢迨明文旣下是夜江干上下列炬照耀徹夜唱籌以量緣米稅已於日間報納翌晨擬卽附裝瑞和輪船運　上海轉運油頭各埠旋聞駐蕪英領事樂民樂君照會道憲略稱據英商太古怡和等洋行禀稱禁米出口自應謹遵但商等尚有先期雇定之輪船十餘號陸續將至其米業經報關納稅存棧待運相應陳請俯准將已報稅之米若干萬石赶速運完此後卽當遵照新章不復再運未識吳觀察能准如所請否也 
[白門火警]  
　　金陵訪事友來函云距聚寶門七里許有地名鳳臺門者雖屬鄕村而人烟頗爲稠密　麻雞犬居然世外桃源本月某日村中某姓家午炊不愼遺火積薪中霎時間烈烈轟轟頓成燎原之勢城中各水龍夫聞警往救得卽告熄而茅屋數十户已被視融氏收拾一空矣 
[吳儂夏諺]  
　　蘇州訪事友人云本月初六日之夜太平巷洋務局委員王司馬公館被盜行刦報經長洲縣主汪瑶庭大令訪知正犯係附近成衣匠某甲併涉及公館中婢妾旋由某糞行主某乙呈出眞贓大令賞給洋銀五十元飭差緝甲務獲嚴懲○藩署被竊後經飛划營營帶歐陽副戎在葑門外覓渡橋緝獲匪船一艘將甲乙二匪徒解請長洲縣汪瑶庭大令疉次研訊堅稱蘇垣並未犯案船中搜出之贓在宜興城内外某某二姓家竊得大令飭釘鐐收入獄中候栘文宜興縣派差協解前往歸案訊懲 
[九峯滴翠]  
　　松江采訪友人云前任蘇松太兵備道蔡和甫觀察之公子號偉臣者文定江南提督李壽享軍門之女公子擇吉本月二十日行親迎禮先期觀察挈眷至松賃施姓房屋爲公館屇時排齊全副執事迤邐至提轅行納采奠雁諸禮新人乘緑呢八人大轎繞道府署大街回公館前導有提轅親兵數十名輿前後晶頂輝煌沿途護衛者多至數十人其水上人係左子翼觀察孝同曾經郛觀察丙熙郡城文武各官均往拜賀松江府濮紫泉太守華亭縣劉謙三大令婁縣屈吉士大令均由觀察請往欵賓松人士莫不嘖嘖　爲　事○奉賢張蔡心明經之于名時芳者年少多才文名鵲起去歲縣府考均列前茅及院試以小疵取列佾生人皆的爲遠到之才本屆一鳴　人芹香高挹年祗十有五齡府尊濮紫泉太守愛之詢知前曾應陳蓉曙太守之招赴蘇省讀書故本屆特餽銀頂及顧繡數色延之入署俾與公子伴讀亦可見太守培植人才之意焉○近多無賴少年自命男兒好身手袖藏利器掉臂游行此中尤以江湖流丐爲最多本月十八日若輩結伴至西門外長橋南首忽奥　涇人某甲等相遇一言不合馴至用武旋以寡不敵衆敗北而逃逾時糾集同黨分投茶坊烟館思得甲等而甘心幸甲等早已知機避匿否則恐已不堪設想矣 
[使節過淞]  
　　剛子良中堂奉命赴江南查案上海地方官聞信卽就英界廣肇公所豫備行轅前日中堂由天津乘招商局新裕輪船至吳淞卽渡登某兵船展輪赴白下 
[藩憲謁客]  
　　日前廣西藩司魁文農方伯元道經滬上昨日午前命駕入城赴各衙署投剌至上海縣署時縣主王欣甫大令飭家丁　駕 
[道示照登]  
　　欽命二品頂戴監督江南海關分巡蘇松太兵備道兼管銅務世襲三等男爵李爲出示曉諭事本年三月初六日奉南洋通商大臣劉札准兵部火票遞到總理各國事務衙門咨光緒二十五年二月初十日准英國竇大臣函　政府來咨以光緒二十七年英國蘇格蘭省格拉斯高城都舉行博物賽會囑轉飭各海關查照向章出示曉諭華商一體知悉等因到本大臣承准此除咨行外札道遵照辦理等因到道奉此合行出示曉諭爲此示仰各項工商人等一體知悉爾等屆期如願赴會卽將各物開報到道廳候照章辦理毋違特示 
[催解城磚]  
　　蘇松太兵備道李健齋爵觀察接篆後查接管卷内前任蔡和甫觀察曾擬修築城墻因飭縣赶緊舉行縣主王欣甫大令查裴前縣任内曾向嘉善縣竟某窰户定製城磚十二萬方因卽提解應用詎知窰户已將此磚售去一時無貨可解大　怒甚移請嘉善縣提該窰户嚴追旋由磚行牙甲某姓投縣苦求寛限大令姑令赶緊造就解候興工再遲定干未便 
[懸賞緝拿]  
　　昨日上海縣主王欣甫大令接太倉州屬鎭洋縣吳大令專差齎到移緝文書及賞格一紙因卽飭地甲粘貼署前其文云爲懸賞購緝事案據監生周祖旋禀稱生居西一都三圖開設未行本月初十夜三更時分被賊突門入室搶去錢洋衣飾逃逸追捕無蹤閱單叩請勘緝等情據此除勘勒緝並移請鄰封緝拿外合再懸賞購緝無論軍民人等如有拿獲此案眞正首盜者賞洋五十元夥盜每名賞洋二十元知情通報因而拿獲盜　者亦賞洋二十元捐謙存庫一俟訊供得實立卽照發决不食言毋得徘徊觀察亦毋得妄拿無辜爲要切切須至賞格者 
[委訊命案]  
　　去冬本邑西鄕虹橋鎭生員丁豐元自縊身死報經縣主王欣甫大令詣騐屍屬稱被王紀祥毆　氣忿所致前晚大令　縣丞劉耀庭二尹升堂研訊王瑞芬供豐元係監生之長子自幼由丁侯氏撫爲義子前年周桂卿延請訓蒙其姊壻王紀祥送子至塾中附讀旣而周欲撫王紀祥之子爲螟蛉囑豐元就書面改寫周姓王怒率妻至塾中辱駡豐元受辱難堪致信監生述明其事當晚卽自縊迨監生　信急 
 
 

Page 3

 
 
於翌晨前往撫慰業已殞命王紀祥供與豐元爲友素來式好無尤實因伊母舅侯阿全於去夏付伊洋銀五十元囑往泗涇購米伊將洋銀賭輪侯時向索取至年終勢難再緩以致自縊叩求恩鑒周桂卿供豐元在小的處教讀小的並未囑伊將王紀祥之子改姓王亦未將豐元辱駡實係侯阿全索銀太急以致自盡死後王瑞芬丁侯氏前來滋閙武舉顧孝清等勸令小的及王紀祥湊給洋銀三百元不料屍親收受後仍投案請騐侯阿全供並無囑豐元購米及索還洋銀之事周王所供皆係揑情地保沈文卿供丁豐元自縊後小的往視目見周王給屍屬洋銀至其侒竟因何致死小的不得而知二户謂王紀祥曰據爾所供毫無干涉然核爾前詞及周所供皆稱曾給洋銀三百元爾旣無干涉如何肯給諒爾辱駡之事定非無因王仍執定前詞二尹謂供詞刁展未便定斷姑交差看管候再研訊核奪 
[飭差甲櫓]  
　　前日江北划船户聚衆投上海縣署求免船捐王欣甫大令提訊之下稱被工程局差將櫓取去等情大令諭令給還聽候核示衆船户遵諭而散昨日又聚衆到縣禀稱刻下又被將櫓取去大令飭差查詢似乎取櫓者非局中人爰諭以如再有人取櫓准爾等扭送來案訊懲已取之櫓候再飭差查弔給還衆船户乃崩角而散 
[查獲窩家]  
　　江北船户王川六僑居南巿大校塲左近近以賦閒無事改業負販出則將門扃鐍焉本月十七日夜半回家見鎖已被人扭脫箱中所儲洋銀二百十元及金耳環一對皆不翼而飛徧查不獲悔恨交加於是日夜效山膏之駡鄰有烟館主士阿六者聞而惡之反唇相稽川六疑之扭至二十三七鋪巡防局請究局員邱友齡二尹提訊之下阿六供稱小的屢聞惡言故向爭論二尹諭令三日内將竊犯邦同查獲以憑究辦一面飭地甲至其家查察始知實係窩家且有朱梅卿毛玉順二車夫吸烟過癮獐頭鼠目形跡可疑因卽帶回研訊動以寛典惕以嚴刑令將川六家竊案從直供出朱稱此事由阿六邀令小的與蔣二新所爲毛則堅不吐實二尹著責藤條一百下依然矢口不承遂交捕役帶回管押諭令將蔣日緊　獲阿六知事敗露遁至虹口想須移請協提歸案訊懲矣 
[闊賊敗露]  
　　有天津人王少山者衣履鮮明昻昻然裝作貴介模樣日出入於英界四馬路諸妓寮擺酒碰　習爲常事旁人惟見其揮金如土皆莫識爲何如人前晚忽持舊鞋至石路某押店質錢二百文包探陸阿九以其形跡可疑押至寓處起出銀對時表六枚銅對時表兩枚銅報時鐘一架千里鏡一枚限鏡銀釧各一副綢衣四件布衣十六件並有手槍一枝上鐫金山洋行字樣遂拘入捕房管押昨晨解送公堂請究王供稱小的係直隸天津縣人向充水手此次來滬游玩因與天仙園伶人李長勝交好暫居彼處各物均出資購置銀釧係尚仁里某校書囑向某典贖出並非竊贓叩求明鑒讞員翁笠漁直剌商之白繙譯官著將起到各贓暫存捕房候失主認領如逾一禮拜無人來領仍發交各押鋪王發回捕房候小 
[妓女含寃]  
　　無錫人林阿根娶某甲之女爲室生有一子年已五齡甲素無賴竟於月前佯稱邀女歸寗濳携至滬託蟻媒押入英界四馬路迤西胡家宅阿王姐所開野雞娼院得身價洋銀八十元改名二寶令作買笑生涯女隱忍久之濳乘間倩人寄信與林林聞之卽買舟來尋旋由烟花董事某甲某茶肆主湯姓　探夥老虎等出而恐嚇林知勢不能敵懊喪而歸事後阿王姐恐生枝節欲將二寶調往他處以絶林蹤二寶不依以致深受磨折至　晚一下鐘時吞服洋烟自盡阿王姐並不報捕草草收殮舁置荒郊噫紅顔薄命恨海難塡何物鴇兒竟敢視人命如兒戲耶 
[無賴宜懲]  
　　無賴矍呆失業無聊冐充虹口二圖地保到處招摇大爲鄕民之累圓通寺巡防局委員劉穆庭二尹聞之卽飭差勇前往拘拿務獲究辦 
[蠟人奇製]  
　　有西人姓賽孟者假虹口大橋之畔禮查西客館戲園陳設蠟人以供玩賞中有德國前皇御像及古今著名人姿態如生惟妙惟肖至蠟塑之臟腑肢體條分縷析尤足便習醫者之考求是以日來中外好奇之士咸命駕而來一恢眼界馬龍車水不足喻其熱閙駢闐也 
[南巿瑣聞]  
　　前晚二十三七鋪巡防局委員盛雨村二尹督率勇甲捕役巡至南卡左近某樹行堆　木料之處見有一丐狙伏其中遂拘至輿前訊問丐供小的姓薛名金山流落無歸暫宿於此二尹命丐頭驅逐出境不准逗留○南馬路吳順興鐵店小主人吳蘭生籍隸梁溪年逾弱冠在製造局充當工匠本月二十日傍晚時出門閱三晝夜杳無蹤影家屬恐被仇人毒害因於昨日開明年貌赴英法美三界及南巿新馬路各捕房報請查緝○昨日午前二百號東洋車夫張阿福與二十八號車夫杜作龍爭攬坐客恣意肆意紛爭由四十號巡街捕拘入捕房押候解請工程局會辦司徒司馬訊辦 
[英界公堂瑣案]  
　　包探石金榮禀稱前日流氓陳全元誘同姚松林賭博致姚大負腰纒罄盡復被褫去綢長衫事後投報捕房經小的緝獲人贓送請訊究姚投案供稱小的安分營生突被誘賭强褫衣服受辱難堪叩求究辦陳供被欠錢文向索不獲不得已而去其章身之具　員翁笠漁直剌判責陳五百板營押六月○包探石金榮解流氓宋阿虎陳掌全到案禀稱伊等向鄕人王丙丙藉故逞兇訛詐洋銀七元經小的拘獲送請訊究王投案申訴前情宋陳同供不敢訛詐直剌判令各責三百板管押三月○包探竇如海禀稱積竊李雨生竊取陳長法家綢布衣服經小的緝獲人贓送案請究陳投案領贓李供失業無聊不得已而作此無恥之事直剌判責三百板管押三月○包探趙銀河禀稱朱阿六前因犯案遞解回籍今又來滬由四百二十號華捕查獲帶入捕房捕頭倩小的送請究懲朱供寗波府屬某邑人因事至此不敢逗留直剌著押候再行遞解○包探洪阿寶禀稱順昌洋貨號失去洋糖十二箱疑係丁文奎所竊報捕後經小的拘獲解案請訊直剌查得原告示到著押候訊明核辦 
[美界捕房紀事]  
　　昨日江北小竊蘇阿三混至外虹口公和祥馬頭行竊舊鐵適爲四百九十六號巡捕所見拘入捕房押候解送公堂禀請讞員翁笠漁直剌訊究○前晚流氓十餘人擁至西華德路某洋貨店藉端滋擾巡街捕喝阻不依遂將爲首之甲乙二人拘入捕房押乞丐牢半夜然後釋出 
[申報館恊振所經收山東淮徐海鳳潁賑捐四月十一日至四月二十日止第十次清單]  
四月十一日餘善堂趙洋三元○十二日勉力子洋二十元陶謹齋鄭益豐蔡尚賓洋五元無名氏銅洋三元無名氏花洋五元公記花洋二元福記洋五元吉記洋二元○十三日無力氏洋二元台州正和局來十三齡童子求平安洋三元顧山韓馨齋洋三元老正大來徐餘慶堂銅洋一元延陵氏洋六元桐鄕全盛來守拙子洋四角○十四日西塘　興來佛沉海底人周合茂李金林諸東園符文巖沈淦卿何雨生洋七元薛　卿鮑又山金合盛張恆甡沈明泉李趾園張又湖何雲山洋四元蕭王氏求天保佑胎孕平安洋十元蕭惠農偕妻王氏節省壽筵資移助洋五十元　　天外症已愈還愿洋二十元無名氏銅洋一元濮衡仲銅洋一元福潤來四安孫誾記爲室人懷姙身體强健産後母子平安洋六元○十六日沈樹庭洋一元○十七日王克愚洋二十元傅長生罰洋五角無名氏銅洋一元蘆州全昌仁來李同泰洋一元銅洋一元無名氏洋一元二角○十八日　名氏求子病平安洋十元九峰知不足齋主人洋三十元海過氏洋一元銅洋一元常熟致大來有心無力人洋六元○大九日太郡政大源來澄懷曠士洋一元榮陽氏完愿洋四元○二十日福懋祥陳子純交來句容濮東山洋十四元十元蔣匯川洋二十元歸州李觀寶洋三元威遠殷又新洋三元以上總共收洋二百六十二元一角花洋七元銅洋九元 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[杭試續聞]  
　　杭州采訪友人云本月十八日府尊林迪臣太守頒發招覆文童案計仁和招覆一百十二名錢塘招覆一百十六名示期十九日覆試至商籍文童先於十六日初覆四書題行其所無事也經題纘禹舊服詩題賦得敦俗勸農桑得敦字十九日出案招覆六十名示期二十一日覆試 
[禾中試事]  
　　嘉興采訪友人云宗太守舉行府試示期本月十八日二覆堂號文題子曰不患人之不已知患不知人也散號文題子曰不患人之不已知患其不能也通塲詩題賦得酷愛朝鐘暮磬聲得朝字賦題律中中吕賦以孟夏之月律中中吕爲韻雜詩麒麟閣鳳凰池七律櫻筍廚五言排律十二韻補考首題吾二臣者次題於子心猶以爲速詩題賦得四月南風大麥黃得風字二十日終覆文題一家仁登東山龍子曰門人惑各作一起講補考首題不遠千里而來次題趨造于朝詩題賦得徐行未必遲得遲字 
[貧佃可憫]  
　　嘉興訪事友人云東栅鄕某姓佃户結欠租籽被業主送縣管押已歴多日近因患病開釋雇夫劍負至船偶不經心顚仆入水及救起已淋漓盡致迨抵家卽魂赴泉臺家屬寃莫能伸投縣禀控縣主筆大令帶同刑仵書役下鄕相騐委係病死隨飭從豐棺殮訟事遂得瓦解冰消 
[英界晚堂瑣案]  
　　葉嚴氏控夫兄嚴教常霸阻遷居並被毆傷額角前晚讞員翁笠漁直剌升堂提訊氏供松江人年三十歲丈夫葉教泰原籍紹興現在上海某洋行内執役小婦人賃屋楊樹浦與夫兄葉教常同居近欲遷至吳淞路被夫兄扣留器物並將小婦人毆傷求恩提究直剌謂所供顯有不實著傳葉教泰來案具禀核奪○錢順泰控胞弟順林扣留簿據吞欠銀兩翁直剌飭將錢順林管押司帳人徐租榮交保出外令原中周炳順張國嘉調處禀覆順林暗囑徐祖榮將帳簿拆散更改以致無從核算周張據情具覆前晚翁直剌提案覆訊順泰投案供稱小的在虹口開設源泰亨新衣店光緒六年另設生源分店託順林經管旋又設新生源亦托其兼理順林轉囑徐祖榮司帳後因不願合股由周張等爲中分作三股順林又與徐串同將歴年簿據勒住奉諭將順林管押令徐交出帳簿徐將帳簿拆散無從結算求究順林供所呈各簿並未拆過至歴年盈餘有紅帳爲憑求察周張同供徐祖榮所呈各簿均已拆換况祗有存簿而無盤簿小的等難以理勸求恩公斷翁直剌詰問徐祖榮　　　係何人所拆答稱不知直剌著掌頰二十下飭原差押同出外將　　等店中所存各貨點交錢順泰收取俟禀復到案再行酌斷錢順林　　　　　　　堂候訊○朱金林扭控張阿桂欠銀圖賴經翁直剌研　朱供　江人年三十一歲向爲燭業與開設張鳳音漆器店之張阿桂　　　　　　的借去洋銀一百元出立期票　　　　　　　　　卽　　張　　　　惜洋銀所呈之票係前年被學徒私取圖章僞繕今學　　　　流矣直剌著張出外尋該學徒來案訊奪○去年馮寶鈺被德商裕興洋行西人控欠票銀六千餘兩前任讞員鄭瀚生大令提案訊供押追馮　人保釋避匿寧波原籍後裕興洋行主投德總領事署及公廨請追翁直剌派差往寧波慈溪縣將馮提案前日午後福繙譯詣公廨會訊裕興洋行主投案申訴前情馮供稱已將原籍房屋作抵求寛限措繳直剌商之福繙譯著將馮發捕房押追昨日有某英人控馮欠銀一千兩立有筆據求卽附追直剌會同英副領事提訊馮供稱職員前在美麟洋行當買辦欠行主銀五百兩後因無力付還繕立一千兩之據嗣經央人關說仍還五百兩行主業已應允叩求明察直剌著還押限二日内繳銀一千兩如違將房屋拍賣抵償 
[法界公堂瑣案]  
　　甬人吳阿全　同鄕朱方氏誘匿妻子李阿翠讞員朱森庭明府迭次訊供飭包探帶同原被至英界北香粉弄查明禀覆昨日禮拜四堂期包探帶同原被及朱方氏同居之夏張氏到堂禀稱查明某日李阿翠確由夏張氏及阿狗之婦帶往香粉弄朱方氏之女兒家至四點二刻時仍回朱方氏家晚膳以後不知去向明府謂朱方氏夏張氏均不得買身事外著赶緊尋緝惟李阿翠前在某繅絲廠工作難保無被人誘拐情事著吳阿全及妻兄李記茂帮同尋緝限半個月内禀覆○陳鶴生禀稱左佛生央錢秀卿借去洋銀六百元屢索不還求恩追給左佛生供向開馬車行此項洋銀係托楊阿毛轉借錢秀卿供認作中屬實明府飭交保出外限十日内理楚○姚旭初禀稱在吉祥街開設德豐漆店同族流氓姚行奎屢次訛詐受累難堪昨日又在新協成烟館硬借洋銀爲特指交巡捕拘案請辦明府判責三百板○祝子亭禀稱錢秀江欠銀五十兩及洋銀二十四元七角六分延宕不還扭案請究錢秀江供向在牛莊經手放帳尚未收回明府飭交保出外限五日内理楚○陳薛氏禀稱向在治下開設小烟館雇用吳阿金爲夥前晚被竊棉被一條是以扭案請辦吳阿金供素與陳薛氏姘識今欲分拆致被設計誣害明府怒謂爾等男女均屬無恥之尤著將吳押候笞責二百板陳薛氏掌頰二百下○瞿尚德前控店夥畢橋汀私收客帳而逃明府訊供之下飭包探帶同出外將帳目理算前日禀稱共虧欠洋銀三十一元有奇遂判令將此欵歸還畢不肯遵斷明府諭候過堂送縣昨日又提原被到案著畢繳洋銀五十元給瞿具領○法商亞甫租賃德鎔里房屋堆積物件連次被竊報捕後捕頭派巡捕前往照料前晚拘獲竊賊傅阿六解案請辦明府判責三百板○杜金標禀稱前晚被賊竊去衣料物件報捕查獲賊犯王阿二解案請辦明府判責二百板贓給還失主○包探禀稱張阿四持私鑄小錢至菜巿街混用爲特拘案請辦明府判責四十板○包探禀稱積竊吳阿四專在行駛長江之各輪船竊物疉次到案遞解回籍今又來滬施其故智爲特拘案請辦明府判責三百板 
 
 
 

Page 10

 
 
[欽加鹽運使在任候選道江蘇松江府上海縣正堂　大計卓異加十級紀錄十次黄爲]  
給示諭禁事據職員孫瑞禀竊職原籍新安先祖諱廷標素精歧黄兼通格致之學著有孫氏醫案回生寳笈格致求源陰騭文詩箋等書行世向在京都因念貧病無依特將家傳應騐各方合藥施送全活甚衆索藥日廣實有力弱難繼之勢爰立京都同德堂藥局平價發兌歴蒙各憲惠給匾額知實爲濟人計也職仰承祖志不敢或廢已丑年冬在治下英租界大馬路設局謹遵遺訓常年施送槍上三香戒烟藥膏痧氣丸萬應四時救急良茶遠埠慕名函索亦必覆寄不取分文並禀明前邑尊袁給示該職設立藥局係憫人一吸洋烟戒除無方特施良藥俾其自新至施送痧氣丸等品亦以時届夏令疾病繁滋不惜重資以廣拯濟等因給示在案迄今遵守無異職爰於前年邀集同志股集資本創立南洋華興燕窩公司設治下英租界南京路一百四十七號門牌力求惠濟直入南洋暹邏等處督辦各種上品燕窩發兌并悟新法以機器去其毛疵以化學取其精華調以眞味創製糖精貨眞價實意圖久遠中西人士爭相購用近來時有假冐牌號魚目混珠於商業生命兩有關礙合無禀請援案俯賜給示諭禁立案以杜假冐而安商業等情據此除批示外合行給示　禁爲此示仰諸色人等知悉須知該職創立華興公司係屬直入南洋督辦上品燕窩用機器製成糖精原爲力求濟人起見豈容仿冐隱戤希圖漁利害人自示之後倘有假冐該公司創製燕窩糖精名目許該職指名禀縣提究以憑懲辦决不姑寛其各凛遵毋違特示 
京都天寳齋鋪分上海二馬路西鼎新里石庫門内發兌馳名丸散膏丹藥酒○修合雖無人見存心自有天知 
[道法養神遺精膏]  
此膏道家所傳選三十六味貴品煉成能治男子遺精白濁陰虚陽痿腎竭精冷陽不轉興婦女赤白帶下經期腹痛子宫寒冷血枯陰虧等症貼此男先止遺女卽除帶諸恙漸漸驅逐元神充足養身之捷法莫敵於斯也每張洋七角○純陽祖法遺精必愈丸每料洋三元每盒洋一元此丸治遺精實有中流砥柱之力功能延年益壽 
[壯陽煖腎種子膏]  
盖人欲得弄璋貼此易如探囊取物能煖丹田鎭玉池固元神療虚損功難盡言養龜存精百戰百勝誠種子仙膏保身聖藥兼治各症詳載仿單每張洋一元如購十張照市九　　　　膏退回作價二角○扶陽種子衍慶丸雙料每兩二元單料一元此丸苟能試服雖朽敗之體復如壯年無異欲種藍田之玉宜服衍慶之藥湯餅之會誠可預賀也 
[公平洋行保險]  
啓者本行保險向例多年信實而行今告者現下加保號棧生財貨物保價格外公道望欲保者祈請至本行面議可也特此佈告 
[永明人壽保險公司]  
人生天地間莫不欲久遠計而爲久遠計則以保人險爲最善也本公司專保中西人壽險如保者定期已滿卽可付回本銀並另有額外利益倘定期未滿而或有不測立卽照保單如數賠償其賠償等情可在本埠由各董事商辦毋容函達外洋總公司以昭便捷計本埠英董事怡和洋行未士柯佛老公茂洋行未士達臣華董葉澄衷先生席正甫先生黃佐卿先生朱子文先生唐傑臣先生如蒙　仕商惠顧祈移　玉英界黃浦灘怡和洋行江西路老公茂洋行或天津路十號怡和保險分行或法界二洋涇橋南四十二號怡和保險分行面詢可也此佈　總經理　　和洋行啓 
[維大綢莊存貨大减價售現]  
同芳居對面萃隆衣莊發售擇於本月十四日起 
維大綢緞莊收歇之後存貨數萬全盤於本莊一切貨物素來講究四方　仕商皆知貨色道地各樣蘇杭紗羅綢緞摹本甯綢洋緞織金緞一應均全本莊不圖厚利照來碼折扣减價售現無論同業衣莊綢莊及辦貨客帮均可向小莊批發價必克已○另有蘇杭顧繡等蟒袍洒花各樣均全約有五六千兩如統去價更相宜○另有實地凉地摹本緞各色旗襯袍套約有三千兩如統去價更相宜　倘蒙　仕商賜顧者請至寳善街五馬路角子同芳居對門便是　萃隆衣莊謹白 
[敬啓者今日爲履端吉日本公司遙維]  
諸位先生大人順時納福定慰私忱并有下情奉告者本公司去年貿易允稱十分得意近接總局電信大略謂本公司結至年底所存資本産業值銀三萬五千四百萬兩回憶前年年底資本産業只值三萬二千九百萬兩兩相比較可見去年大有蒸蒸日上情形本公司餘積之銀去年年底計七千六百五十萬兩前年只六千九百萬兩觀此知天下各家保壽公司中只本公司能餘存銀至七千五百萬兩之多誠可謂獲利不少矣查本公司何以能獲利若此實緣照顧本公司之諸君大都肯互相襄助援引戚友是以倩本公司保壽者日益繁多倘今年一年之内各華商仍如前惠我以一傳十以十傳百則計至年底本公司餘存之銀當更多於去年敬告 
諸公如欲知本公司保壽細情預備晚年或眷口將來可以得財請至上海黃浦灘第四號門牌向僕索觀章程或至中國通商各口岸向本公司各分行亦可順賀　新禧諸維　埀鑒　　大美國永安保人壽公司東方總經理人漢密登頓首　元旦 
[日清商業公司]  
本公司集有巨資創設在上海英租界福州路十七號門牌專辦東洋進口馬崎各煤以及各廠棉紗布疋銅鐵雜貨兼運出口花子油花菜餅苧麻並理各口輪船如蒙　賜顧請至公司與買辦面議專此佈聞　本公司帳房凡屬進出以及緊要條字均有戳記爲憑至於用人等事亦有買辦專主倘有人在外招謠各宜明察弗貽後悔專此預聞　日清商業公司告白 
[欽命二品頂戴江南分巡蘇松太兵備道兼管水利驛鹽事務世襲三等男爵李爲]  
出示曉諭事查接管卷内據錢業董事屠成杰謝繪輝孫廣鑫劉炳耀等禀稱竊維西帮在各省開設匯兌票號向須收到現銀或素所相信方始出給匯票譬如天津某號所出之票匯至上海本號兌銀牌號上下相符卽使轉輾隔手到期向收應即照兌設或遇有遺失被盜等情應由執票之人報案關照方可停付至出票之家理無遺失被盜之事不得刁難飾詞掯付正以防徇情串囑出給空票之弊從未聞據定票内擡頭之本人方能支取後因票號遇有倒閉或爲前途店己閉歇或稱此項銀未收清退票抗付以致控追同治七年曾奉朱前縣斷定劃一章程明白曉示通詳立案伏查滬市行用匯票藉以利便遠商流通市面每多付由錢莊轉手向收自應依期照付惟恐年久玩生或有故違定章藉詞飾延致啓訟端關碍市面除禀縣查案詳請給示永遵外照錄縣示禀祈出示曉諭申明定章凡有遠近匯票無論本人或隔手相收均應如期兌銀永遠遵守嚴禁刁掯以杜流弊而免滋訟並請照會分行一體備案查照辦理等情當經　蔡前道批示未及核辦移交到道查行用匯票以代現銀市面藉以轉輸辦法本屬妥善同治七年上海縣朱前令因商情奸詐每有騐票無悮轉瞬飾辭抵賴是經斷定章程凡有匯票往來無論地方遠近如係牌號相符均須憑票兌銀卽使兩號之中有閉歇而銀未兌付總歸現開之號騐票兌銀其有牌號互異照票之號掯不兌銀仍歸出票之號如數兌給設或轉輾往返故意延挨以致耗費盤纒拆息並由出票之號扣算賠償詳奉　大憲核明通飭並出示曉諭在案上年四月間山西匯票業董事白之緯范家俊以此後各省埠匯票到滬但有擡頭人名字號字樣之票必交本人收取苟有不符卽停支取票落他人便成廢紙等情禀由會審委員張牧詳請照會　各國領事前來當經　蔡前道轉准　租界領袖德總領事復稱上海明和商會暨銀洋行等均謂中國匯票章程今旣無故弗庸改變等因復經飭廨轉輸亦在案今該董等謂匯票至滬牌號相符卽使轉輾隔手到期應卽照兌設或有遺失被盜等情應由執票之人報案關照方可停付至出票之家理無遺失被盜之事持論極爲曉暢今據禀請申明定章凡有遠近匯票無論本人或隔手向收均應如期兌銀永遠遵守係爲杜刁串息訟端起見自應准如所請除照會　租界領袖總領事暨　南洋法律官查照並分行縣廨一體遵照外合行申明定章出示曉諭爲此示仰匯票各號及諸色商賈人等一體遵照自示之後務各遵守定章凡遇遠近匯票牌號相符無論本人或隔手向收均應如期兌銀毋得藉詞飾延故意刁難致碍市面倘敢故違一經被控定卽提案究追照例嚴辦决不姑寛其各凛遵勿違切切特示　光緒二十五年三月二十七日示 
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十五年四月十三日京報全錄]  
　　宫門抄○諭旨一道錄前○御史葉奏爲州縣捕務廢弛請飭疆臣查辦摺○學政吳奏報考試川東各屬情形摺○齊撫毓奏爲散放春賑民困漸蘇摺○燕督裕奏爲據情代奏摺○贛撫松奏爲調署知縣片○燕督裕奏爲甄别道員留省補用片○四月十三日禮部宗人府欽天監正黃旗值日無引見○錢應漙因伊子以道員用謝恩○補用道府顧廷枚等謝恩○熙貝勒志公各續假五日○英侯富侯恩普各請假十日○漙良雲生英煦楊崇伊預備召見○步軍統領衙門奏拿獲迭次結夥偷拆東直門角樓賊犯祥福德桂等二名請交刑部○召見軍機漙良楊崇伊許景澄張翼○○掌山東道監察御史臣葉慶增跪奏爲州縣捕務廢弛盜賊公行請飭疆臣查辦以儆玩泄而靖地方恭摺仰祈聖鑒事竊臣鄕郡寧波一府五縣並定海一直隸廳地俱濵海又係通商口岸五方雜處往常盜賊時亦不免竊發然未敢公然肆刼内地也近年州縣緝捕不力掩飾彌縫相率諱盜以致盜匪肆無忌憚村落居民關津行旅强刦之案層見疉出聞上年五月初間慈谿縣半浦赭山渡地方有盜刼信班船一案計船兩艘一刼去洋一千二百元一刦去洋五百元五月中旬鄞縣鄞江橋地方有盜刼俞姓一案計刦去贓約值洋二千餘元五月下旬慈谿縣周家匯頭地方有盜刼周姓一案計刦去贓約值洋一千二百餘元六月初旬鄞縣奉化鎭海三縣交界地方江面復有盜刼信班船一案計刦去洋三百元寶銀兩錠更可駭者冬十一月間慈谿縣車廐巿地方有盜一夜連刼鼎元彚豐泰華三錢鋪槍傷刃傷鋪夥失贓逾貫其盜每起或十數人二三十人不等皆執有火槍兵械各種兇器傳聞盜之巢穴地名茅洞盜多福建台州外來客作棚民及挖煤鑿石各工徒而裁兵游勇之流蕩無歸者間亦麕聚其中以上各盜案雖盜之藏匿處所遠近咸知而鄞慈奉鎭各縣地方官旣不從實通禀上詳亦不移會協力嚴緝互相容隱互相推諉至今將一年之久全未起獲一贓捕獲一盜似此疲玩成習非特百姓無由安枕且恐海疆重地留此逋逃淵藪養癰滋患盜賊愈聚愈多相應請旨飭下浙江撫臣確切查明據實叅辦以爲廢弛因循者戒所有州縣緝捕不力地方多盜各緣由謹恭摺臚列上陳伏乞皇太后皇上聖鑒謹奏奉旨一道○○四川學政臣吳慶坻跪奏爲恭報歲試川東北各屬情形仰祈聖鑒事竊臣於上年閏三月業將成都歲試情形奏明在案臣於閏三月念七日出省歴試眉州嘉定叙州瀘州叙永重慶酉陽忠州石柱夔州綏定順慶保寗潼川龍安各府廳州其酉忠二州夔州綏定龍安三府照章歲科併考於本年二月十三日竣事十七日回省臣查川省夙多頴異之士而土知向學崇尚經術實皆自學臣張之洞開自二十年來爲訓詁詞章之學者所在多有惟士氣稍浮能沈濳義理之學者蓋鮮竊維學臣之職不徒以衡校文藝爲事當以正人心端士習爲本際此時艱尤以崇實學厲志節爲急臣按試所到皆本此意爲諸生苦口勸導亦頗有感動者考試經古一塲仍前分門命題悉心校閱必以能通羣經大義者爲上而無取碎破支雜之說次則參稽諸史以究治亂得失之故詳考輿地以明中外夸隘之形其講求天算格致者益奬勵之以儲測繪製造之材正塲自重慶府始改試策論忠州改試改四書五經義綏定歲試生童各塲仍復舊制均隨時遵奉部文辦理槍替之風各屬皆有嚴飭廪保力除積習每有舉發卽交提調嚴辦外間掉包撞騙之風最多繳飭地方官嚴拿在夔州棚拿獲撞騙匪徒三名交提調從嚴懲辦匪蹤稍戢川東文風以嘉定叙州瀘州重慶爲優酉陽忠州夔州次之川北潼川爲優綏定順慶各屬次之重慶綏定二府武風較勝叙州重慶武童中有報考算學者選取數名以資鼓勵發落文武生童日朂以通經致用之方尊君親上之義或冀出足以備任使處不失爲善良以仰副朝廷興學育才之至意臣回省後清理積牘本月初旬卽按試寧雅邛三屬謹先將考試川東北各屬情形恭摺具陳再臣上年六月在重慶時值兩江漲水入城聞沿江田廬多被淹没幸水退尚速未成臣災秋冬之間川東不靖經過各州縣辦理團練均尚認眞地方安堵入春以後雨澤均調龍綿一帶麥苗暢茂民情一律安謐堪以仰副宸厪合併陳明伏乞皇太后皇上聖鑒謹奏奉硃批知道了欽此○○山東巡撫奴才毓賢跪奏爲散放春賑民困漸蘇恭摺具陳仰祈聖鑒事竊查上年黃河决口被水者三十三州縣一塲爲數十年未有之奇災仰荷天恩議蠲議賑復蒙頒發内帑又奉特派大臣稽察聖恩汪濊曠古難逢薄海臣民同深欽感奴才到任後卽督飭賑撫局司道認眞經理查歴屆春賑户口專放極貧本年從優無分極貧次貧一體給賑且本年春賑係按照冬賑村莊户口另行確切清查以期救民疾苦於放振各員禀報情形無不嚴飭於核實之中更求迅速總期無濫無遺民霑實惠如有玩悮定予嚴叅計現已散放惠民商河海豐霑化陽信長山鄒平陽榖濮州蒲台壽張東阿章邱禹城肥城濵州臨邑新城青城東平茌平汶上濟陽范縣歴城平隂樂安王家岡塲共二十七州縣一塲又撥欵飭交南紳查放齊東高苑博興三縣此外尚有長清齊河鄆城三城因村莊較多不日亦可查清撥欵統計三月内當可一律放竣古人云救荒無奇策振濟而外莫如平糶蓋王政無遏糴之文荒政有移粟之策原議平糶一節現已次第舉行合併陳明合將散放春振民困漸蘇情形先行具奏用以上紓宸厪除俟春振一律放畢再將村莊户口銀數錢數分晰造報外謹恭摺具奏伏乞皇太后皇上聖鑒謹奏奉硃批知道了欽此○○頭品頂戴直隸總督奴才裕祿跪奏爲據情代奏恭謝天恩事竊據署正定鎭總兵何乘鰲呈稱乘鰲接奉照飭奏委署埋正定鎭總兵篆務遵於三月初二日行抵正定府城准前署總兵王連三派員將正定鎭總兵關防一顆曁文卷書籍等項齎送前來富卽恭設香案望闕叩頭謝恩祗領任事伏念乘鰲皖北武夫早從軍旅馳驅數省轉戰多年光緒十七年蒙恩簡放四川川北鎭總兵二十一年奏署四川提督印務二十三年到京陛見請假回籍旋請開缺上年到京請銷假仰蒙召見兩次奉旨交北洋大臣差遣委用兹復署理鎭篆受恩愈重圖報愈難查正定爲屏蔽畿輔之區總兵有統轄營伍之責凡夫整飭操防綏靖地面在在均關重要自維檮昧深懼弗勝惟有勉矢愼勤力圖報効隨時隨事禀商辦理不敢以暫時攝篆稍涉囚循以仰答高厚生成於萬一所有感激下忱呈請代奏叩謝天恩等情前來理合據情代奏伏乞皇太后皇上聖鑒謹奏奉硃批知道了道此○○松壽片再署新建縣黃錫光經臣委署豐城縣知縣所有新建縣印務查有上高縣知縣江召棠老成穩愼堪以調署遞遺上高縣印務查有現署豐城縣事正任新建縣知縣文聚奎任事勤明堪以調署該員等任内並無盜刦三叅屆滿已起四叅及錢糧未完叅限將滿有關降調之案據藩司張紹華會同署臬司周浩具詳前來除分檄飭遵外謹會同兩江總督臣劉坤一附片陳明伏乞聖鑒謹奏奉硃批吏部知道欽此○○裕祿片再道府州縣無論候補試用人員應自到省之日起予限一年詳加察看出具切實考語奏明補用兹查有補用道梁誠到省一年期滿例應甄别據該道禀請核辦前來奴才查梁誠年富才優辦事勤敏堪以留省補用俟有應補缺出照例請補除履歴咨部外理合附片具陳伏乞聖鑒謹奏奉硃批史部知道欽此 
 
 

Page 14

 
 
[光緒二十五年四月十五日京報全錄]  
　　宫門抄○諭旨三道錄前○吳撫德奏爲已故知縣政績卓著遺愛在民籲恩宣付國史館立傳摺○又奏爲改練洋操更番訓習片○御史陳奏爲廣東盜風日熾請旨飭督臣嚴禁摺○吳撫德奏爲辦理積榖情形片○四月十五日刑部都察院大理寺正紅旗值日無引見○祥普假滿請安○葛寶華等謝授署缺恩○安徽臬司聯魁到京請安並請假一個月○除部續假十日○顧廷枚預備召見○順天府奏京師得雨一寸有餘○召見軍機顧廷枚慶祥○○頭品頂戴江蘇巡撫奴才德壽　●　爲已故知縣政績卓著遺愛在民籲懇天恩宣付國史館立傳以彰循吏恭摺仰祈聖鑒事竊查已故調補吳縣署武進縣知縣趙以煥貴州廣順州人由光緒已丑科進十卽用知縣指發江蘇補授丹陽縣二十年八月到任其時適邑境苦旱該故令親歴四鄕講求水利淤塞河港撥欵次第濬治藉資灌溉並創開城河捐俸經營旬月間鉅工告竣民賴其利丹陽土性植桑愚民狃於積習育蠶多不得法該故令多方勸導躬親董率由是畝蔭濃沮户户聞機杼蠶桑之利盛於舊時平時嚴辦團防勤求獄訟晝坐堂上夜治文書民無不逹之情案無稽留之牘又以士爲四民首端本善俗樞紐實基於此乃創設文會政暇延邑士之秀者教以勤學明倫由是庠序彬彬士風丕變丐縣濵大江土客雜居有齊豫流民盤踞縣界動輙恃衆生事一日聚數百人與土民門勢洶洶幾釀巨禍該故令聞信督團馳赴誘擒其爲首者餘衆喧譁不肯散適旁有空曠佛舍榜之曰亂民聚衆法富重懲但脅從罔治有願回籍者可入此勿爲人所誤流民憚其威嚴入者大半附和之徒亦漸散去餘數十人尚跳躍狂呼乃曰此眞亂民也縳而重笞之餘衆股慄遂分别資遺回籍帖然無敢動者積年隱患一旦氷釋至今民尤感之其調署武進也地當水陸要種各處匪黨麕集爲害往往借娼窠賭塲爲藏姦之藪該故令洞悉其弊甫下車卽嚴禁娼賭重懲游匪地痞並捐廉倡辦保甲親督巡勇深夜挨查寒暑不間匪類爲之絶迹整頓書院義塾章程以振興文教講求農商諸務以廣濬利源縣屬孟澡德三河關繫六邑水利歲久淤塞屢議開濬每苦集資不易該故令會商鄰邑力贊其成商民感戴威惠樂輸恐後鉅資立集要工獲濟非其任事精勤爲人所信嚮曷克臻此其他善政猶多而爲紳民所追思頌感者尤在二十四年夏間辦理搶米一案先是縣東南一帶歉收米價因而昻貴各路飢民以搶米釀成巨案者層見疉出常郡五方雜處户口殷繁窮民糴米而炊者衆該故令先期籌集鉅欵交紳購米平糶並諭米商平價而奸民煽惑鄕愚因糴户擁擠乘機搶復閧集城廂糧棧道途洶湧幾至不可收拾維時該故令感受暑證未痊聞信力疾督帶巡勇馳往彈壓飢民猶恃衆滋閙立擒數人衆始駭散武進本與陽湖同城分境而治方事之殷該故令不分畛域扶病梭巡寛嚴互用遂得定變俄頃同時各鄕匪徒糾黨謀刼富户已成行矣聞縳治之嚴震懾而罷羣情賴以奠安論者謂是役非該故令先事豫籌臨機果斷未必消弭巨患如是之速也乃歌頌方興遽以積勞致殞士民同聲痛悼據武進縣在籍紳士前工部右侍　惲彦彬等丹陽縣紳士候選訓導姜璘等以該故員遺愛在民臚陳政蹟先後聯名呈請奏懇恩施宣付國史館立傳以彰循蹟等情由武進丹陽兩縣照清册加具印結詳經蘇州布政使聶緝槼轉詳請奏前來伏讀同治二年十一月二十四日上諭祁巂藻奏弭盜安民必資循吏請分别表彰一摺嗣後各省大吏務宜加意訪查其有政蹟官聲遺愛在人者著奏明宣付國史館編入循吏列傳等因欽此欽遵在案該故員趙以煥實心任事愷悌宜民以慈惠之心布嚴明之治令行而民不擾政肅而吏不怨其戢暴禁姦盡心教養卓然有古循吏風當此整飭吏治破格求賢之際如該故員者考其政蹟宜在荐揚之列不幸積勞身故惜未竟其設施兹據紳士惲彦彬等臚陳該故員在任政蹟遺愛在民均屬信而有徵並非空言無實合無仰懇天恩俯准將已故調補吳縣署武進縣知縣趙以煥服官政蹟宣付國史館立傳以彰循吏而順輿情除將該故員事實册結咨移部科曁國史館查照外謹會同兩江總督臣劉坤一恭摺具陳伏乞皇太后皇上聖鑒謹奏奉硃批著照所請該衙門知道欽此○○德壽片再蘇省防軍五營親兵一營一律改練洋操前經奴才籌議章程附片會奏欽奉硃批知道了著卽按照所議各條認眞訓練務成勁旅毋得徒託空言欽此當經分飭一體欽遵一面咨由總統自强等營江南提臣李占椿挑選自强軍教習十二名來蘇分撥各營訓練伏查蘇防五營内前左右三營分紥蘇松常三府縣屬鄕鎭扼要巡防中後兩勞及親兵一營捍衛省城亦有抽撥派防厘局原議擬將省外三營酌留數棚擇要駐防餘均調省督操隨時替換以期一律精練惟查蘇屬僅此數營分紥地叚綿長在在均關緊要酌留數棚恐不免顧此失彼奴才復督同營官再四籌度擬每營各先挑集精壯勇丁二百名督飭認眞訓練仍由奴才隨時親閱數月後陣法純熟陸續更番調練庶於操練巡防兩無偏廢理合會同兩江總督臣劉坤一附片具陳伏乞聖鑒謹奏奉硃批知道了欽此○○福建道監察御史臣陳慶桂跪奏爲廣東盜風日熾請旨飭督臣添派得力營員清查匪鄕嚴禁勇丁滋擾以靖地方恭摺仰祈聖鑒事竊維粤東盜賊之多甲於他省前經提臣方耀鄭紹忠等歴年勦辦匪徒歛迹至今緝捕稍懈搶刼之案又復層見迭出附省如南海番禺東莞等縣一夜或連刼數鄕一鄕或運刼數家明火持械擄人勒贖並有私立堂名稱爲火燭人命保險公司到處打單勒索一或不應其禍立見鄕民噤不敢言卽經執案地方官亦延不敢捕歴來有派營駐紥各鄕查辦積案之事亦祗責成紳士勒交要匪又須本鄕繳納花紅方肯搜緝營勇非盡善良往往恐嚇鄕民藉端騷擾甚且串通匪黨恣行竊刼間或破案營官深恐十連多方袒護紳士畏其尋仇不敢指告自非管帶得人則營勇之害民幾與賊等又高州府屬茂名電白一帶匪徒聚至六十百人四處行搶或將全鄕焚燬慘不忍言上年匪首賴大渣尾雖被獲伏莽仍未淨絶高州地接欽廉關繫緊要若不認眞嚴緝邊境實屬可虞今督臣奏派水師提督何長清清查積案自當加意整頓惟各屬盜匪太多一人實難兼顧現尚辦理保甲團練之際應請飭下督臣添派得力營員赶緊查辦俾積匪一律營除並令曉諭各管申明紀律如有勇丁滋事甚或串同　刦一經告發卽以軍法從事將管帶員弁嚴于懲處使知儆畏庶足以肅戎律而衛民生臣籍隸廣東聞見所及謹據實具陳伏乞皇太后皇上聖鑒謹奏奉旨一道○○德壽片再蘇屬籌辦積榖情形業經奴才於上年十月會同督臣恭摺具奏奉硃諭知道了卽著隨時認眞經理毋得虚應故事一奏塞責欽此當經恭錄轉行欽遵伏查積榖爲備荒要政必當圖匱於豐上年奴才到任後首先通飭各屬乘時整頓倉儲提欵採買以備不虞據各屬先後禀報或提榖捐或平糶價陸續採購新榖由司委員會縣稱騐上倉不准以潮腐溼榖攙雜充數並飭務照定章大縣積存四五萬石小縣亦須積儲三萬石爲額其有因巿價過昻未能一時買足者責成督同紳董察看情形隨時購足禀報嚴袪弊端力行無懈以仰副聖主軫念民依有備無患之至意據蘇州藩司聶緝槼　請具奏前來除江寗各屬籌辦積榖情形由督臣會奏外謹將蘇屬積榖陸續買補辦有就緒緣由謹會同兩江總督臣劉坤一附片陳明伏乞聖鑒謹奏奉硃批知道了欽此 
 
