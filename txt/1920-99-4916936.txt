# 1920 - 99 - 4916936

 

Page 1

 
 
   
 
 

Page 2

 
 
   
 
 

Page 3

 
 
時評 
[促和（）冷]  
　　今日北京政府忽屢有促和之電其果誠心於和耶抑見時機之可乘而有此促和之舉耶雖然以我言之今日時局至要之端非在此和之謂也 
　　我之爲此言者非反對和也蓋以今日所尤要者乃在和之外以今日之情形言即和而成亦豈能眞和也哉各方内情之不洽和豈能久歟 
　　若謂今日因南方内訌之烈和實有利於北則和之後果能使南方之内訌消滅而不再有反對之人哉况乎和亦仍有非易言者 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　四月十三日大總統令調任趙曾蕃爲江蘇徐海道道尹此令 
　　又令調任段母怠爲浙江甌海道道尹此令 
　　又令陸軍總長靳雲鵬呈請任命盧煥爲甘肅督軍公署軍務課課長應照准此令 
　　四月十四日大總統令内務農商兩部呈請將浙江三門灣定爲試辦模範自治農墾區域安置回國僑民俾興實業等語僑商同屬中華民國比年以來睠懷祖國咸思復我邦族於農工商各項實業協力經營本大總統迭經切令地方長官妥爲撫輯惟是該僑商等久屬海外習尚各殊或以糜有定屬而企業無由發展或以初歸故土而情形未及周知非亟設法勞來何以資招徠而慰喁望該部請將浙江三門灣定爲模範自治農墾區域自爲優待僑民振興實業起見應即准如所擬由部會商浙省軍民長官切實規畫並應由外交部分飭各埠領事通知僑團公舉代表回國妥籌辦法次第推行總期旅外僑民聞風興辦近以彰悅來之治遠以樹拓殖之規有厚望焉此令 
　　又令任命張鴻遠爲陜西陸軍第一混成團團長此令 
　　又令國務院存記段德霖著交陸軍部酌量任用陳福榮著發往江西汪錫瑞著分發湖南交各該省長酌量任用此令 
專電 
　　北京電國院今日電各省督長囑一致促和（十四日下午三鐘） 
　　北京電政府促和通電係對盧張電而發大意人促南北各方不分界域一致促和另電致滬王解釋種種謠言勸勿聽信 
　　（十四日下午六鐘） 
　　北京電今日學生又自首不受理　　（十五日下午九鐘） 
　　北京電學界因兩日自首皆無結果散歸有人謂卽分組赴檢廳亦無益擬另籌辦法（十四日下午四鐘） 
　　北京電靳宅財政會議改星期五安系昨决議反對拉門德已知照該系二十二報一致（十四日下午五鐘） 
　　北京電拉門德今日在萬國記者俱樂部演說謂新團與舊團觀念不同並無成見惟看中國所希望與要求如何至監督財政銀行鐵路共管絶無其事苟中國要求亦可相助但四國聯合成立亦尚難言有人詢與政府接洽事答無宣布自由（十五日下午十鐘） 
　　北京電殷貴赴信陽調查兵變事畢明日回京報告（十四日下午六鐘） 
　　北京電調任楊士晟爲蘇州關周嗣培爲甌海關監督（十四日下午六鐘） 
　　北京電今日申刻新英使赴外部　　（十五日下午十鐘） 
　　北京電丹馬電丹國臨時内閣復經改組總理爲福雷斯外長爲前總理族兄（十四日下午六鐘） 
　　北京電田中玉電十二晚到魯回署地方安謐（十四日下午五鐘） 
　　北京電今晨外參陸邊防在院開聯席席會議主對日捕俄華工事保主權維秩序仍保中立卽電吉黑海參崴哈濱知照 
　　北京電哈電海拉爾站俄工八名被日軍捕去經我軍與捷克軍美技術員等勸阻日軍不允聞該俄人已槍斃嗣衆俄工聚衆擲炸彈傷死日軍三名日軍向衆開槍並對捷克軍兵車轟擊死傷二十餘人日軍亦死傷三四名華兵傷十餘人現在海站由我軍彈壓保護　　（十四日下午五鐘） 
　　北京電海參崴電報海拉爾站日人將傳去俄人槍斃一名華官向日軍交涉捷克兵在站不平致起衝突又電華捷兩軍均有與日軍衝突訊惟政府方面尚未接確報（十四日下午六鐘） 
　　北京電眞日日軍大捕俄工徑送車站嗣站中發見炸彈日軍卽向捷克軍駐地開槍捷克英美及我軍均有死傷吉鮑黑孫各來電請示方針今日捷克代表徧謁英美意各使商對日辦法政府决派張斯麐范其光等非正式赴俄克倫基已抵哈爾濱（十四日下午四鐘） 
　　北京電黑孫電告各國調停海拉爾事令日捷兩軍向我道歉捷允日不允（十五日下午九鐘） 
　　北京電楊新督電塔屬竄入舊黨俄兵難民數萬隨有新黨追來經向交涉尚未攔入現在新黨已派員來約在葦塘地方與我委員會同開議俟彼提出條件再陳報　　（十四日下午五鐘） 
　　北京電電撤李家鏊回國 
　　（十五日下午九鐘） 
　　香港電元日午李根源派團長趙裕德率兵四百借查逃兵圍搜參謀部先放槍示威入内搜一句鐘久無所獲而散次長蔣尊簋在部大憤往謁岑返部卽通電辭職同日警隊亦搜贛軍司令部李烈鈞聞訊逃海軍部暫避參部全體請軍府究辦（十五日下午二鐘） 
　　香港電衆院擬擧臨時議長主院務惟各派爭擧相持未决 
（十五日下午二鐘） 
各通信社電 
　　北京電院致各省區通電和議停頓全國動搖不幸西南爭衡有瓦解之勢務希袍澤諸公戮力同心團結一氣促成統一國家前途實利賴之 
　　北京電江省電謝氏與激黨在赤西英古宗對峙日軍實力援謝部軍容甚盛 
　　北京電聞政府近日接各方來電多對於盧永祥歌電表示贊同 
　　北京電將以楊士晟調任蘇州關監督 
　　北京電院復浙督電狼頭會已飭各軍防禦 
　　北京電院電東省長官對外不偏重一方注維秩序保守主權 
　　北京電湘督請撥軍艦院昨復電未准（以上十五日）以上中華通訊社電 
　　北京電段眷屬巳赴團河决在彼過夏 
　　北京電同盟各省將聯銜呈請起用張勲藉以抵叚惟某使懼物議不願領銜 
　　北京電聯盟八省互推領袖曹張各不相下某巨公派人疏通 
　　北京電鮑督電日軍忽與捷克軍發生衝突并傷及華兵美兵風潮擴大 
　　北京電岳昭橘電催歐損失　證院轉各省催促　　北京電外交兩部合宴霍爾瓦特請與霍有舊之法使作陪 
　　北京電英使據駐閩英領報告沙縣莆田等處仍有私種烟苗情事外部電閩督嚴令查勘具覆 
　　北京電農部將派參事卓宏謀赴滬與中鹽各銀行曁滬商會等機關商實業獎劵銷路事 
　　北京電敎部聞學生又有罷課說特電各敎廳防阻　　北京電當局以吳佩孚軍已動歸思難期得力擬由暫編第一師接替湘南防務 
　　北京電粤訊桂陸將背岑聯唐集邕會議與北謀和　　北京電谷鍾秀來京與舊會議員接洽頗活動 
　　北京電經濟調查會舊會員反對改局編制甚烈有取銷重組說 
　　長沙電湘紳聞譚延闓有迎岑入湘說將公電南北揭破此項詭謀并聯合湘人協籌阻止 
　　香港電桂軍助岑脅李烈鈞潛逃後又有逐岑意岑謀離粤軍府將全體瓦解（以上十五日） 
　　以上中孚通訊社電 
公電 
　　杭州學生聯合會電申報館轉各界各團體均鑒外交阽危國賊逞奸本會痛大厦之將傾傷魯難之無巳十二日雖曾爲一師問題罷課從事於去齋去夏運動頃者全國總會議决於十四日起全國罷課共爭外交本會以外交問題宜全國一致甯犧牲對内之目的以期全省軍政商學取一致之行動恐有未明用特電逹杭州學生聯合會叩寒 
　　杭州學生會通電杭州學生自十四起尊重總會議案繼續罷課特聞杭州學生聯合會叩 
世界路透電 
[魯爾問題之議論]  
　　十二日柏林電德總理穆勒氏今日在國會演說之際反對法國佔據佛蘭克福鎭詆責法國違背凡爾塞和約不信任國際聯盟謂法國此舉未得其他簽約國之許可旣爲和約所不許且直接違背十二月八日之議定書議定書中聲明戰後違背和約之行動僅能按國際公法所開各條或和約條件懲治之約並未許單獨之簽約國侵入德境也國際聯盟公約亦載明凡欲攻擊未入聯盟之國非先陳訴於聯盟會不許擅自啓釁德總理並反對於國用斐兵佔據德土並不以協約國兵力漸次減弱之說爲然德總理又曰法國之舉動已鼓動德國國民之天性使德國軍閥主義復起衝動德國現正與協約國談判期將許德國保留目下軍額之條約展長至七月十日 
　　十二日倫敦電波拉勞氏今日於下院辯論法國佔據德鎭問題時起告全院謂該問題之影響匪特及於大不列顚且及於其他協約國此後有所發展或須一加辯論但彼希望弗有此日全院當知政府中之一員如在下院有所宣述則必類於批評吾人之協約國且使德政府存協約國關於和約重要部分意見全不一致之心云云下院遂將該問題擱起 
　　十二日巴黎電聞法軍退出佛蘭克福與逹姆斯太二鎭時並將退出化姆堡與哈諾二鎭德國請將解除軍備之期限展長三個月此事將爲桑里摩和會第一討論問題法國所占之德土擬以梅恩河諸鎭爲限俟魯爾區域之德軍減至如常時之數即擬退出所占諸鎭 
　　十三日倫敦電法總理米勒蘭氏今晚在巴黎見客謂英法間近日雖意見稍有參差然無碍於根深蒂固之聯盟法人居於來因河左岸故知德國較切眞正協約極爲重要而在此時爲尤甚蓋有此方可保證和約之實施並解决海外許多難題也法國願助德國但德國必表示其履行和約之眞正願意德國關於解除武裝戰事罪犯煤斤繳出砲位等事迄未有何舉動而黷武精神則仍存在今佔領德境之問題英法間已有最後之解决毫無惡感存留竇碧爵士現已照常出席於大使大會　　十三日柯白倫士電比兵一大隊明日將抵此間擬開往美央斯 
[愛爾蘭黨人之絶食]  
　　十二日倫敦電愛爾蘭檢事長今日在下院宣布芒特覺獄中新芬黨絶食之情形據最近消息絶食者内有數人瀕於危境計所謂政治犯一百五十一人絶食者八十九人近今維姆朗特斯克魯白斯獄中之新芬黨徒亦有絶食行動今已不復行之 
　　十三日倫敦電今日下院開議時議員康諾爾氏謂新芬黨之被拘者當視如政治犯施於愛爾蘭之武力壓制業已失敗徒令愛爾蘭人益爲忿怒而思叛變又稱如拒絶飲食者不幸竟死則其影響甚爲可慮工黨議員克萊恩氏贊助康諾爾氏之說且謂愛爾蘭勞工行動恐將延及全國統一黨議員比萊爾氏謂紐被拘之過激黨亦嘗拒絶飲食美政府曾施行與英相同之計謀愛爾蘭檢事長起稱所拘之人均按照法律拘捕者彼等今惟圖自盡而已有人要求改善施於罪犯之待遇費蘭巨將軍無允許之權愛期蘭之警察萬人力不能維持治安故不得不借重兵力否則存儲多數炸藥之所不能占有而各處之亂事將紛起矣波拉勞氏亦謂政府之决議未便更改若因諸犯希圖自畫而釋之則政府將不能維持法律與治安云 
　　十二日倫敦電愛爾蘭工業聯合會大會幹事部巳發布告定期明日實行愛爾蘭全境罷工以抗議當道加於政治犯之待遇並要求釋放彼等報館電報局糧食店及其他人生必需之事務均不在罷工之列 
[美國罷工近狀]  
　　十二日紐約電中西鐵路之路工雖有上工之說而罷工風潮仍向他方面蔓延半官界估計路工之罷工者共有四萬人此外尚有他項工人數十萬人國防議會現正計畫摩托貨車運輸事務據稱政府所有之貨車四萬五千輛可於極短時問内召集此外尚有私家貨車七百萬輛可以應用 
　　十二日倫敦電美國罷工之路工大半要求增加工資百分之五十每日工作八小時 
　　十二日華盛頓電檢事長巴爾末氏現正考慮由政府設法遏止鐵路罷工問題此次罷工共影響不特及於鐵路且擾亂各項實業如鋼工等類 
[德國近事記]  
　　十二日倫敦電德國馬克二百七十七枚等於英金一鎊上星期馬克價值忽高由二百七十七漲至二百十七倫敦人士頗注意之據滙兌業意見馬克漲價由於政治關係而非由於德國經經濟之有進步故此爲暫時事英政府雖允以寛大政策對待德國實業所需原料之供給但北歐各銀行現存馬克甚多而德國紙幣又復發行無節計十二個月内發行紙幣倍於前額故目前馬克價格之漲起難以維持 
　　十二日柏林電英國代使因德員拘捕孟郤斯德指導報之愛森訪員並施以惡遇已致牒德政府要求道歉及賠償損失 
[各國近事記]  
　　十二日倫敦電路透電社亞拉哈巴特訪員電稱據巴格逹傳來消息謂從事羅馬東京間飛行之飛行有二人報稱阿剌伯人曾在亞里波之外以機關槍擊落飛機兩架留其飛機而釋駕機者回君士坦丁 
　　十二日紐約電美國造船家已組織幹事會以期安保美國商業航船之前途彼等反對將美國戰時商船隊售與外國 
　　十三日愛爾巴索電墨兵八百人巳抵巨亞萊取道前往爲索諾拉革命軍所佔之亞瓜泊里太鎭墨員謂不欲請美國假道 
　　十二日倫敦電預料法國在小亞細亞之要求行將大加縮小聞法國現圖覓取不必用兵而能臻文化與經濟發展之土地法國之目光且注於中國前總理班勒凡氏不日將啓程前往該國 
　　十二日紐約電據諾加爾斯（亞里索拉）電稱墨西哥索諾拉州議會已宣布建設共和國克萊斯將軍布告索諾拉兵士命抵禦加蘭柴總統軍隊攻入境内西拉洛州議會贊成索諾拉之行動據總督烏爾太宣稱索諾拉州雖脫離墨西哥但俟合衆政府擔保不侵犯各州之權利時仍將加入墨西哥共和國 
　　十二日華盛頓電國務院接有消息謂反對瓜特瑪拉共和國總統加白里拉氏之黨徒巷戰後已佔據京城美國巡洋艦太柯瑪號與潛行供給船尼亞加拉號已派水兵登岸保護美使署 
　　十一日美國愛爾巴索電墨西哥固美軍艦出現於瑪格逹里拉灣已提出抗議 
　　十二日倫敦電泰晤士報紐約訪員電稱華盛頓政界復盛傳威爾遜總統政躬欠安之消息 
太平洋路透電 
　　十四日北京電路透社探悉九江巡捕被毆時美艦派兵登岸之交涉現已由九江當地中英官場和平解决　　十四日北京電不日將有明令宣布以浙江三門島爲特虽區域由具有外國經騐之華商發展之 
國外要聞 
[歐洲經濟觀]  
　　中美新聞社譯美國哈孛脫霍佛氏文云歐洲當休戰簽字時之經濟難局大體可以﹁生産能力凋敝﹂一語盡之歐洲民衆連俄國合計凡四萬五千萬人其生活必需物品出産力之不振從未有如今日者據各國失業局統計受失業保護費之民逹一千五百萬户因原料之缺乏遂使工業不克振興製造品大爲減少戰前歐洲諸國民衆以差有充餘之物産易其不足之外貨軍興以後以鉅額之金錢用諸軍隊生産日少以致多數民衆之生活程度淪諸危險之域戰前歐洲之生産力爲强烈個人主義之動機與極度經濟之訓練所驅而發揚其精力人口稠密亦於生産大有關係迨開戰後人力固多爲征戰及製造軍需所減殺然爲節約消費之故成嚴肅之組織又人民勇於愛國亦能出其人力以事生産加之婦女亦爲生産服務因之幸得無事今則事過情遷又非戰時之比是故當戰後之局面須全易其心機以謀救濟也減退生産之原因誠無須詳檢旣因戰事而致工商業之衰廢而休戰中簇生許多新政府此等政府鑒於新得經驗當調節經濟上各種關係發生軋轢因之戰時之工商業衰敝依然存在勞工階級望生活標準之昻上並要求改善工作狀態不願努力作工而一般人之精力爲戰事所蕩盡凡此皆爲生産減退之因目下歐洲産煤大爲減退其影饗於製造者亦甚大封鎖敵國一事尚繼續於戰終之後其損害於在封鎖範圍以外各國各種事業也毫無可疑至其障害敵國國力之恢復更無論矣以上所述諸因瀰漫於各地若不速救濟增大生産能力則凡政治道德及經濟之混沌時代勢必繼至今日已有極可厭忌之經濟現象卽如戰時投機事業者得致巨富生活程度進於奢侈之境又有一般人則因戰時節約過甚今突起反動奢華逸樂不可收拾此外尚有一經濟現象在人道主義言之固未嘗不可喜然使今日時局之險惡實與有力此現象惟何即多數勞動階級由戰時獲巨額工資或得歇業薪業其生活標準乃大增進是敢然與之相並者則有乏組織勞動階級有收入固定之階級且有失業之階級其生活情形皆至悲慘也當東半球生産力衰敝之際西半球克保其生産能力或且爲之增大然爲時未久西半球不得不資助歐洲以濟其窮矣且此項資助泰半爲信用父易若歐洲之窘困久不能挽回則終非西半球之力所能勝任况信用交易决不能持久果使持久則歐洲不免爲西半球經濟之奴隸是故救濟目下危局之方法不在以交易信用由西半球輸入物資於歐洲而在歐洲諸國民切感時局實狀發揮其增進生産能力也歐洲政治家宜速爲勞工準備原料與器具使得復爲工作獎勵其極度之努力如是庶可望挽回革命試驗之危險若不盡力於生産無論如何之經濟政策舉屬妄然耳當復興及挽回頽敝之生産能力時節約不急消費較戰時爲尤要然戰後各國奢侈狀况且甚於戰前殊爲可歎故愼節奢華之必要誠無急於今日者矣增發通貨調度軍資爲各戰國通有之行動然胎胚於此之痛苦已中於各國今宜决然處置收縮其已增加使之變爲付息無期之公債若任其自然則工資生活費及國際匯出等難免比旣落通貨價格反爲昻騰也今宜及其方然急爲匡救獎勵生産方法在對實際生産者應得之報酬若有何種限制時則悉行撤去此等限制質言之則如出於管理不正投機目的之外加物品代價以拘束者宜爲之廢止也蓋此處置不外萎縻生産之剌戟至使應供人類全體衣食住之物資益爲缺乏耳（未完） 
 
 

Page 7

 
 
國内要聞 
[北京通信（吹萬）]  
　　自首聲中之北京兩大學 
　　久無聲息之學潮至春假而後亦似草木之得春氣者經法庭起訴四十被拘同學之觸發竟勃然興起遂有十二日之自首此種自首之人先聚集於法政專門然後同行女高師自治便因多數會員主張全體前往不必推出代表致令法庭目爲學生中原有代表有首從之言推代表自首無意中卽認法庭以被拘四十人實爲學生代表說之非誣故主張有弗往往必全體無如各學校皆不贊成全體出發女師範無如何遂不加入法庭方面對於學生此舉純以敷衍二字解决之僅收其呈文而於收容一事則藉口人數衆多不允延至下午五時法庭與約明日再談始散十二日晚各校代表又開會議於北大理料决定依舊派人出發自首其人數得倍於前往者三百餘人十三日午刻此三百餘人即全體向法庭出發而法庭方面亦復早有預備友人某君在檢廳内任事吾於十三日晨見之彼平日非至下午一時不上衙門而是日獨於十時即怱怱欲往問其故則云欲往招待學生蓋前日與學生有約恐其早至也問以法庭對於學生自首之對付方法何如據云法庭無甚妙法惟﹁對付﹂而已對付一次算一次旣不拘彼亦不受理但善爲招待好言勸導敷衍至彼無聊彼或不再來云云此種方法洵得淸代官僚之妙訣十三日晚七時各校代表仍赴北大理科開會至十二時尚未散其結果故未及探知然明日（十四日）仍出發自首則已决定後事如何容探續報 
　　在此學潮正盛之時有可記載者卽中國大學之平民夜校及互助團是自北大設平民夜校各校聞風響應者頗多中國大學在前門人烟稠密之區其當設平民夜校自不待言該校學生會遂亦有平民夜校之組織至十二日止報名者已有一百五十餘人之多男女皆收女生有七十餘人有四十餘歲者亦有十四五歲者不等該校學生會會長即爲平民夜校校長敎員皆該校學生於十三日晚在該校攷分級攷試以後上課但以程度分班男女學生皆合於一堂可爲眞正之男女平等敎育中國大學之學生工讀互助團亦於兹數日中組織完成内分五股（一）食堂股卽與北大方面之淸潔食堂相仿彿所異者北大方面之互助團食堂在校外而中大則即以學生代原有廚房所有堂中飯食皆歸互助團食堂股辦理炒菜端菜莫非學生其菜味頗可口（二）手工股製造一切學校用具（三）營業股販售校用品及手工股出品（四）勤務股即從事於校内一切勤務者該校聽差現舍敎務課尚有二人外餘悉辭去而代以學生對於各種校役所應爲之事頗能周密注意令人無暇可擊兹數股刻已成立其股員皆居校中以便服務第五股爲印刷股尚未成立預備成立後先印該校講義然後再從事擴充所未能與前四股同時成立者實爲經濟所牽制現時已入團之團員共三十餘人又聞中國大學敎授會昨日開會議决自下半年起改爲男女合校添招女生以期於新式敎育中露頭角不令北大專美其學生聞此訊皆欣欣然有喜色云 
　　前者北大學生會以罷課與不罷課之爭新派與舊派之爭個人與個人意氣之爭稍有風潮近聞該會以評議部組織法不良已由全體大會通過暫時停止評議部行使職權而由起草委員九人另擬直接政治之組織法現已着手進行莊氏與王氏之衝突事件則由同學排解彼此互相道歉認爲互相誤會訴訟已不成事實至於與康氏爲難者不過舊同學數人所傳各節全非事實及今眞相旣明同學均已了解現康氏已由滬回京於十日之全體大會報告在滬情形後並解釋從前所以誤會之原因同學均甚滿意尚擬以正式公函要求上海各報更正前此不合事實之新聞云現北大内潮可謂全平已一致團結對付營救移送法庭之被拘學生之事而學生之大多數又以直接交涉已難成爲事實暫從暗中監督政府之行動故對於罷課一舉尚未有所表示也 
[京學生自首與檢廳審訊]  
　　北京學生因被拘同學四十人尚未釋放特於前日（十二日）實行赴廳自首兹聞前日十二時第一組自首隊一百九十九人到廳後聞廳上初祇許一人入見後經學生要求始允四代表進謁於是祁大鵬俞勁陳命凡高尚德聯袂而入審判官逐一詢問姓名籍貫年齡校名並問明來意當該代表述及自首理由時辭尚未終而審判官即謂此事須由檢察官考察能否成立而後方可酌量辦理今日祇可將呈文收下餘事非職權所與請諸位回去候傳可也代表再三要求拘留均未見允代表不得已出廳報告自首隊自首隊堅不肯回又令聽差傳逹數次請其收拘亦無結果最後僉謂檢廳所藉口者無非謂未經偵查不能違法收受最好吾人再派三代表進去要其日内急速偵查淸楚於是又舉祁大鵬等進談審判官答以鄙人祇管收受呈文偵查事項須經廳長指派檢察官辦理最後代表又向檢察官謂若有傳拘事件則簽名之三萬餘人當共來廳審判官當允轉逹於是自首隊一律散回昨日（十三）第二組自首隊約二百三十餘人於下午一時在中大集合再行赴廳自首至其自首詳情容俟續報并聞地檢廳昨已將前呈批示其文如下狀及名單均悉查該具狀人等於本年二月四日是否與蔡咸章有共犯行爲尚無相當證明所請一并拘辦應無庸議除狀内爲蔡咸章等辯護送同一審判廳核辦外合與明白批示仰即遵照此批九年四月十三日 
　　當前日學生到廳自首時該廳檢察官等極覺爲難當卽電商司法當局旋經决議將自首學生妥爲對付使各散去外并將此案迅速訊結以免稽延日久再生波折故昨日（十三）卽將被拘之學生實行開庭審理於下午一時餘由地方廳派司法警察十餘名到學生被押所先提學生十名至廳訊問原擬訊畢送回後再提十人將全體四十人分四起訊理嗣因一時餘各校學生數百人又復前去自首故僅提訊十人餘俟改日續訊并聞法庭爲迅速了結起見經此番審理之手續卽可判决至結果如何尚難推測頗多有主張以消弭學潮之主旨而從輕辦理者惟聞學生方面亦已决定兩種辦法一面由學生自行赴廳自首一面聘請律師出庭辯護地方廳昨爲彈壓自首學生調到保安警察一大隊站立門首嚴重戒護 
[日俄戰後之各方消息]  
　　北京晨報載哈爾濱電云海參崴自治政府因軍力薄弱對於日軍所提出之條件一律承認而日軍因此在西比利亞可以自由行動而從前朝鮮人排日之團體及各種運動獨立之機關皆一切禁絶從前高爾哲政府與日本所訂條約一律有效矣但日本雖得此種重大之利益而俄人排日之氣燄已日趨日烈據一般人所推測俄人對日之惡感旣逹如此高度若非有其他緩和方法補救則日俄必不免於衝突焉又電云日軍現將俄國俘虜山貨車押送至大本營當時俄國工人即向日軍投擲炸彈三枚日軍卽開槍迎擊因此捷克軍開機關槍向日軍射擊彼此戰爭歷三小時捷克軍死者一人傷者十三人中國人死者一人傷者一人俄俘死者一人傷者一人日軍死傷之數未詳 
　　日軍近在東路線内逮捕俄人業見昨報頃續得哈爾濱消息云前報日軍在海拉爾站逮捕之俄人八名查確均係工黨首領該首領等原共十一人中有三名逃脫當場搜獲大槍三桿子彈數十枚據日軍方面言此項俄工係欲罷工仇視日軍現方調查確證請駐滿司令裁處如認爲無罪便可解放目前乃因維持秩序起見决無他意等語又聞十日淸晨日軍另在滿站逮捕地包俄工五名電燈廠工人一名據言此項俄人與崴埠聯合隱有不軌之意現時吉黑兩省當局以護路爲我國主權所在俄人縱有不軌行動亦應由我裁處日軍擅捕殊爲不合已提出交涉又一消息日軍於八日夕强渡滿站鐵橋意欲接守俄路工廠爲我護路軍隊蔡團長一再勸阻僅免下手云云 
　　謝米諾夫糾集蒙俄邊境圭匪萬餘實在俄兵不及十分之一到處殘殺在大烏里與新黨交戰數次頗受挫折最近向東進發在喀拉畢等處慘殺華僑僅喀拉畢一處華僑被槍斃者已逹四十九人之多被刦財物約值千萬元以上僑民痛心疾首一再向政府陳情而黑督孫烈臣等報告謝率所部逼近滿站沿邊各處已厚集兵力嚴行戒備如謝强入决以對待土匪法對待 
　　日軍佔領海參崴等埠後聞吉省長徐鼐霖昨有專電抵京報告詳細情形其文如下頃據濱江道尹佳電稱聞日本軍因海參崴臨時政府反對日本四日以武力佔據海參崴雙城子伯利廟街等處並解除俄新黨武裝詳情查明再聞又據琿春營縣陽電稱頃據報俄境原杵河原駐日兵二百餘名於五日早將俄兵圈禁大搶俄官署郵電局均被把守官員亦皆拘禁韓民槍械按户搜收華商尚無驚擾啓釁原因未詳除卽派員往查續報外謹聞各等情除電覆外特電轉陳徐鼐霖眞印 
　　海雙日俄戰事中吾國商民受流彈而殞命者兩人因戰爭而失踪者數十人因與韓人居住接近爲日軍誤認爲韓人而逮捕者十餘人政府已訓令李家鑿邵恒濬向日本交涉昨據李邵復電謂日軍官答復需俟此次日俄事件終了後兩國間再就事實開始談判此次威雙秩序雖平然各處伏莽滋蔓實有不易調查等語 
　　自俄新舊黨激戰以來日本屢欲藉口出兵東三省保護日僑頃據軍界某要人云中央刻已接到日本公使小幡照會說明出兵邊省原因除防範激黨保護日僑外並無他意 
[海參崴之俄政黨及人物]  
　　現在海參崴俄國之政黨有下列之各種（一）布爾塞維克派（二）社會革命黨左派（三）社會革命黨右派（四）社會民主黨温和派（五）社會革命黨麥克希麥克斯特極左派（六）無政府黨上述諸黨中之最有勢力而居於指導的地位者爲布爾塞維克黨（爲歐俄勞農政府之支黨）社會革命黨及社會民主黨温和派由自治廳購買組合富裕之農民及中流智識階級等組織而成無政府黨則都爲最貧窮之民所組織故其主張與行動最爲激烈而各黨中都設有委員會其委員會之議長與副議長如下（一）布爾塞維克黨委員會議長爲尼堪夫曾氏（屬於勞動階級之勢力家）第一副議長爲克辦利孟第二副議長爲嘉里其夫（二）社會革命黨左派委員會議長爲愛博爾莫夫（屬於勞動階級曾爲軍司令官）第一副議長爲捷爾諾柏夫第二副議長爲朴拉諾夫斯克（三）社會革命黨右派委員會議長爲梅特湼夫氏（爲州自治會會長）副議長爲斯克威爾斯基（雄辯家）（四）社會民主黨温和派本黨之主要人物爲諾威次基及塞米希哥特羅夫等（五社會革命黨麥克希斯特派委員會議長爲柏特羅夫（勞動者一副議長爲逹蘭登斯（六）無政府黨之主義不設委員員故無議長與副議長惟其主要黨員則爲柏魯依特（事務家）與古夫撻爾次夫（勞動者）等 
[閩魯兩案之近訊]  
　　上星期四五兩日山東省議會商會代表李杜周諸君造謁外交當局陳籙催促駁回日本通牒並探詢政府對於交涉前途是否反對直接交涉及交涉前中國希望之條件是否已有準備陳次長答語極含糊翟駢拒駁通牒政府確已有此意思至拒駁時當用何種手續當俟國務會議時提出另行研究代表等嗣又詢交涉開始時民國四年日本迫我締結之二十一條欵能否暫時作爲懸案又關於高徐順濟鐵路政府又有續訂借欵消息是何居心陳次長答詞尤爲模稜總未說出究竟代表等反復辯難陳次長更以種種不負責之詞相敷衍詰問許久代表見陳無誠意遂辭出 
　　閩案交涉近日甚爲沉寂緣日本方面現已取延宕態度故無何項談判聞東京莊代辦昨日有電到京報告此事交涉亦不甚順利並述日本主張延宕其中或有用意請政府從速催議等語政府接電之後以此事曲在日人無可推諱决不稍事退讓仍擬本原定方針向日本方面磋商只求不失主權無論經若干之曲折在所不顧陳次長擬於日内再請日使小幡到部爲第三次之談判並聞外交部秘書沈覲扆昨日特赴公府報告閩事交涉之經過極爲詳盡 
　　外交委員會昨日討論閩魯兩案結果（一）魯省交涉除拒絶直接外再促日政府從速答復以便我國磋商進行（二）日政府若再拒絶閩案我國之要求當即作第二次之解釋催其承認以免再生枝節 
[關於政局之新消息]  
　　某方面消息政府以西南内訌欲乘此機會派某在野者以非正式轉告西林與武鳴其條件如次（一）南北和議中央確認軍政府爲對手者（二）新國會可以停會但需雙方合組制憲會（三）以副座畀南方首領（四）閩湘陜三省長官之位置取南北平均之支配但仍留李厚基張敬堯陳樹藩三督之現狀（五）善後借欵仿關餘之成分南北照攤（六）中央設弼政院以西南首領加入設學術院以西南學者加入擴充將軍府以西南軍隊首領加入擴充經濟調查局以無限制收錄西南議員（七）裁兵以民國五年度預算之標準爲西南正式之軍隊（八）統一後之内閣取南北聯合内閣以後永以爲例又問王揖唐於十二日電致靳雲鵬内容謂和議問題中央雖迭電西南督促開議而唐少川唯唯否否毫無責任之談其原因實因南方無負責之代表者故進行頗爲困難現在雖由全國和平維持會通電各省贊成盧督歌電雙方組織制憲會以解决時局而西南人物同牀異夢能否就此開議尚是問題揖唐惟有盡力斡旋而已云云 
　　國内時局之究竟有無變化現在尚未敢知惟聞張作霖昨有密書致府院大意云陸榮廷派來奉天之代表據其所譚桂粤系軍人望和甚切苟條件上無過甚之處絶不再有苛求鑒於外交緊急似已有退讓之决心即望依次進行以免再生枝節等語聞段合肥自前日來京謁見東海對於時局有所陳述後又即退返團河昨日并已將家眷移往而東海因政治上重要問題昨日特派傅良佐赴團河訪晤合肥有所商榷 
　　張作霖又以東北邊防計劃每受軍事協定之牽制電請從速將該協定實行取消但聞政府對於廢除該協定頗有難色故實行尚需時日 
　　安系方面消息此次曹經略使發起在保定公祭征湘陣亡將士各省皆派代表赴保與祭外間遂有保定將開秘密會議之傳說據知其内幕者云秘密會議之說或屬子虚惟曹使招待各省代表顯分疆域對長江三省與豫奉等省之代表則招待於公署花園對其他各省與政軍界要人之代表則招待於外問客舍使非豫圖密議何致親此疏彼故不能不令人無疑云云蓋已有怨言矣又聞公祭之日曹使因病未到各代表對此遂不無耿耿又云日前保定之追悼會各省督軍均派代表與會聞追悼會完畢後各省代表又開臨時會議議决呈請政府起用張勲不知果能辦到否 
[拉門德將開始磋商借欵]  
　　美國資本團代表拉門德氏到京以來備受各界歡迎每日忙於酬酢對於其所挾與俱來之使命毫未表示吾國各界前往訪謁者絡繹不絶拉氏多以門面語答之未肯爲明確之表示蓋因拉氏未與我當局爲細密之接洽故未敢爲責任之回答至政府方面以拉氏到京業經數日特擬於今日（十四）午後在棉花胡同靳邸財政談話會舊址邀請拉氏宣布新銀行團經過眞相及其所希望之範圍並約財交總次長李曾潘張姚等内國公債局總理梁士詒幣制局總裁周自齊煙酒督辦張壽齡等共同討論其討論之範圍大約分爲四項（一）新借欵團之條件（二）善後大借欵（三）烟酒借欵之繼續磋商（四）五百萬鎊墊欵之交付 
　　前晚我國銀行界在外交部迎賓館設宴欵待拉門德及其隨員由梁士詒主席與宴者除中國各銀行代表外尚有外交次長陳籙外人方面則有美使館館員及其他數人梁士詒致歡迎詞畢拉門德演說如下鄙人謹代表同人致謝諸君之盛意此都文化之高古早於美洲立國數千百年鄙人得　斯土榮幸何極初來斯土所見所聞在在豁人心目觀於貴邦人士之垂靑具見兩國人士之非常親近尤爲欣慰鄙人頗願乘此貢獻數語於諸大君子前自余來後謠諑紛乘言過其實尤不容不稍稍自辯請先略辨譌傳悠悠之口似以新銀團志在營業於中國其實不然吾儕之意倘中國果有所需可加援助實毫無强制之意余本國待辦之事尚多安能僕僕久居此今日新銀團諸國皆缺流動資本倘余告以中國無需他助彼將節其所蓄以應本國之急需是故君苟不欲吾儕來者吾儕决不來相强也兹請進論新銀團此爲一年前四大國協定之計劃數月前美政府曾向英法日三國提議共組一新銀團範較前廣大四國銀團自由聯合助中國振興實業如便利交通改良幣制等再每銀團須以所得權未經着手進行者交與新銀團如是四國協作可免將來再有勢力範圍妨害中國之安全且免爾虞我詐之弊而收五國合力之效不獨中國東西各國胥蒙其利已也美人多以江海百年前所主張之開放門户爲中國之金規玉律美政府即本此意組織此團以破除將來勢力範圍開放中國之門户聽外人自由往來貿易去年五月新銀團在巴黎照上述計劃籌備聽四國政府之制裁英美法皆完全贊成獨日本附加條件欲將滿蒙數處劃出新銀團之外他國銀團及政府皆以此種保留與自由合股開放門户兩政策舛馳故吾人在日屢開會議試觀日本肯否以同樣條件與英法美三國加入此團日本銀團力承所願惟待彼國政府之批准倘不得要領則日本不來果爾日本將自失共良機耳再有一事大經誤解者卽人多謂新銀團欲擴張勢力經營中國各種之事業如新銀行商務製造此言大謬予已述及新銀團僅欲籌備數種根本大事業發揚光大之樹一穏固之基礎俾銀行及商務之私人企業有所倚傍而建立中國有一聞人曾言新銀團欲操縱中國銀行業至少亦須兼併中國銀行斯言亦誤吾儕並無此種計畫有則大背初旨吾人惡此與中國銀行界等也新銀團蓋有兩種義務假設中國需助此團對於中國人民負責須察看借與中國之金錢是否盡歸實用而不擲於虚耗且是否用以開拓富源是故欲令中國及新銀團胥知此目的之得逹非籌設相當之管理法不可俾金錢得用正途若以籌備借欵之相宜保障爲監督中國之財政未免失言第一種義務即吾儕對於本國人民負責諸銀行家必知美英法日銀團之存欵實不足以應中國諸大事業之急需時賴全體投資者之實力不獨富有之家我國全國勤儉耐勞之民衆皆與有力焉故新銀團對於彼等之投資宜善爲支配而示精確之賬單故新銀行欲在中國成事非得全國人民及今晚在場者銀行家之贊助不可諸君如不信賴吾儕萬難前進然吾儕殊不欲中國全倚賴新銀團須以自拓富源振興本國爲主張新銀團之擔負愈輕於吾之所事愈少則吾儕所仰望於中轼者可以稍慰矣末請代表美國銀行團即代表英法兩國略述數語吾儕對於中國之前途胥抱莫大之希望與諸君同但願中國將來發逹如美國吾國四十八州各理其事而聯合服從中央但中國各省亦能自治而服從政府更願中國交通大發逹使商貨民情交換無已千里如在目前吾美百年來之興盛舉賴交通之便利商務之振興國有横洲之鐵路而西北南之榖倉源源接濟太平大西兩洋岸聯成一家中國如無同樣之作爲國内之安全難保凡友愛中國者靡不以此爲職志者也諸君須知新團尚未完全成立倘無諸君之願望與協助此事必不得成卽成亦必無效欲求此團有造於中國中國須先調和聨合安居業樂振興實業日致月盛庶幾其兩利乎 
[京華短簡]  
　　昨日閣議重要議案計有五起（一）農商部提出糧食調查會經費案内計開辦費一次支四千元文經常費月支三千元討論結果照原案通過由財部照撥（二）財政部提出各省區烟酒事務局局長改升簡任職案計論結果准予改升者計二十餘處即日明令發表（三）旅俄華僑王雁賓等因受俄黨殘害電請救護回國案討論結果交内務外交兩部商籌辦法呈請核定（四）香港華商因該處米荒電請赴湘購米五十萬石以資救濟討論結果先行電商湘督能否通融辦理俟得覆電再予决定此外關於日俄衝突事件及中東路警備問題討論甚久結果未詳散會由法長朱深赴府報告 
　　自勞農政府通牒我國後連日政府對此尚在精密討論故對於此項通牒尚不能有正式之表示而勞農政府所派代表某氏則已於昨日抵京現庽東方飯店定於今日下午在東方飯店邀宴各界要人並有西北聯絡員所派辦事員代向各處爲之先容 
　　波斯近向我國請求通商訂約經駐英施公使肇基與該國代表迭次接洽聲明須按照我國與玻利非亞新訂之平等商約删除領事裁判權聞該國政府已正式答覆認可 
[杭州快信]  
　　法院街學生聨合會自昨日起已將雙扉緊閉加以鐵鎖派警守護原有工役由二區警署給資遣散 
　　省敎育會留置之各校代表朱義權等十二人昨午後四時已由新舉代表勸令出會今日該會職員亦相率離會杳無一人内外門户亦一律關鎖僅留門役軍警仍照常駐守 
　　省會中等以上學校敎職員聯合會定四月十六日假大方伯第一中校開評幹會 
　　此次浙省學潮外人所辦各校如之江等亦有加入者省視學徐文藻沈光烈等五員前昨仍照常視察 
　　杭總商會昨呈軍民兩長稱籌設造幣分廠藉維巿面各商咸感惟杭地非産銀之區其原料仰給上海收規元以易生銀元價愈抬愈高申釐愈升愈大廠商含有營業性質所鑄銀幣勢不能歸杭巿行用是該廠成立於杭仍無裨於杭擬請與該廠訂定截留五成專充杭巿行用 
[尚有要聞二及地方通信轉入後頁]  
雜評一 
[軍府與李烈鈞（默）]  
　　岑當戰事急親自往韶迎李協和返措詞誠懇幾欲掬心以示何其恭且敬也迨李返省軟禁之不足而又縱其部下團參謀部搜贛軍司令部致使李避免於海軍署一若欲得李而甘心也者又何疑忌之深也夫軍府之所以存立者信耳岑氏此種行動寛詞解之不能約束部下若嚴詞以論不啻以力不能縛而親以甘言誘致令人割宰之堂堂軍府總裁而用如此卑劣手段則非特降服之滇軍寒心而一切軍隊皆將懼軍府之反覆不測而人人自危矣今日之廣東總裁走議員散民黨已無立足地乃猶以爲未足必欲迫軍心而使之離耶嗚呼不顧信用而徒以武力示威甯能有補於萬一愈見其倒行逆施而已 
 
 

Page 8

 
 
國内要聞二 
[山東政局之維持現狀說]  
　　屈文六地位可暫保 
　　魯省自屈周交惡以來更易軍民兩長及財政廳長之風說幾震破一般人士之耳鼓加以盛豐公司治香樓等事相繼而起各團體各機關又演出官民交惡之種種風說以致一般人士對於各方謠諑均如墜入五里霧中現經維持政局之重要份子疏通和緩人心稍爲鎭定對於刷新政治之舊有計畫乃又舊案重提自去年九十月後魯人所最注意者第一即爲保護山東將破未破之産第二則逐漸刷新各部份之政治機關而其扼要之點尤在維持現狀不使意外政潮之打入迨軍費揭穿而後每年計省出二三百萬元至省長公署參議會成立乃續行議組澈查出東財政積弊之相當機關以期將錢榖系根本打破而淸釐九年以來之種種弊害現此項機關業將開幕其名目係山東財政討論會基形勢與省長公署參議會相等其份子亦係議員非議員之二者其權限凡關於財政上之沿革無論財政非財政之機關有直接調卷核對派員稽查之權力提案表决咨由官府執行所有各該討論會員已於日昨奉到財政廳長之聘任其會員均係純粹義務凡從前車馬費等名目概行取銷想此會成立以後關於山東外債之若何償還新稅之若何推廣舊稅之若何整頓當有具體之籌畫根本之進取也惟中國人之根性一旦接近官府立即便利私圖倘非有堅固不拔力圖公益之决心恐此種機關不但於地方上無若何之利益且或推波助浪與財政當局一鼻孔出氣反增加吾一般人民之勁敵矣故山東人民對此機關尚不敢遽信爲可靠焉至省長屈文六氏自被議員公民控揭而後去屈之風說甚盛一般腦筋靈敏之政客謂吾東有一部份人士違背輿情竭力護庇因而地方團體中又生出多少之猜忌而據某方而觀察則云屈氏頭腦之尖滑手腕之老辣實已全國皆知如於山東方面能物色出相當省長其聰明道德遠超屈氏以上吾人誠樂歡迎惟好人難得而經一番長官之更易則庶政非數月不能就緒且後之繼者又恐未能勝過於前故吾人對去屈一說暫持冷靜態度且屈氏原有之政畫及設置迄未徵出優劣如稍俟以時日證明其不能福魯則吾人當然加入去屈團體以鞭策其後但爲維持現狀計實不欲令意外之政潮輕易打入不得不暫取冷靜態度彼袒護屈氏之說實屬去屈者之懸揣云云觀此則屈氏地位可暫保住矣 
[杜威在南京高師之演講（第三次）（李勉韶記）]  
　　敎育哲學 
　　（四）敎育的結果前二次曾講過（一）敎育的必要（二）敎育的可能（三）敎育的實施方法今天講敎育的結果就是敎育實施後所生出的果我曾記得前二次所講的敎育是廣義的（從人生經驗得來）不是狹義的（學校敎育）這種敎育就是要養成習慣習慣是什麽東西學說不一此處所講的意義比普通來得廣大即是受過敎育後所獲得的技能此種技能可以成就事業且能成就有效果的事業現在把他的要素講在下面（一）能支配我們未受敎育的時候動作是很散漫無紀的如小孩子起初學習走路許多動作不但没有系統而且没有用處又如成人初騎脚踏車也多無用的動作像小孩子學習走路一樣所以我們要會走會騎第一要養成能支配動作的習慣要養成此種習慣除敎育外没有第二個方法以上所舉的例都是關係於實際動作然亦可以應用到知識方面假使我們把一個人放在新的環境裏面他就不曉得朝着那個方向走也不曉得用什麽方法去解放他的迷途又如一個鄉村的農夫跑到一極閙熱的城巿裏面去所接觸於耳官眼簾的都是新奇的東西他必定莫名其妙不知所從或是一個不懂科學的人看見很複雜的機器也不能夠明白該器的構造和作用再如學生學習數學由算術而代數而幾何而三角雖是一步一步有序可循但是當他初學時候也不能夠明白他所學的東西到底是怎樣有什麽用處無論何種科學當初學的時候都是暗中摸索摸索的時候想找出方向來以逹到目的不過所找出來的許多東西或是有價值或是没有價值初學的人應當做一種選擇的工夫把有價值的東西留下來没有價值的抛開去然後能逹到目的能得着有效的結果所以初學必須經過選擇的歷程（經程或過程）就是支配作用我們受過敎育以後始能養成此種能支配的習慣也不但能支配我們的動作思想而且能支配我們的環境對於做事業或研究學問亦能便利進行而且很經濟多效力能以短少時間獲得多大的效果（未完） 
[南京快信]  
　　學生决議罷課雖經胡廳長曁敎職員設法勸導恐歸無效日内仍須舉行大遊行 
　　聞句容溧陽六合丹陽各縣地方紳董自行設局禁米出境省署均批准立案 
　　軍民兩署連日接各處探詢日人在蘇肇禍案之交涉情形電二十餘起内容略謂此案關係國家體面非僅法律問題軍人非普通人士可比日人自述游戲誤殺情節尤爲重大應請嚴重交涉等語 
　　省農會昨開春季常年會到四十餘人會長奚九如提出八年度支出决算表九年度收支預算表擬訂魚業公會規則意見書又吳叔元等提出請省長通令各縣限日組織巿鄉農會設立棉種檢查所案略有討論均通過李督派白興亞偕章行嚴返滬接洽和議 
　　李督前派劉之潔赴鄂與王占元接洽昨已事竣返寗何紹賢抗不卸任經黄陳兩旅長調處由楊賠補何一萬五千元展期五月一日辦理移交聞雙方均已同意 
夏仁虎由鄂交涉漢冶萍息借蘇欵案昨返寗謁軍民兩長陳報經過情形今午赴京 
　　内部訂整頓行政辦法四條電齊省長照辦 
　　第六師二十三團團長王凱慶由滄州續募到備補兵八百名昨運寗訓練 
　　倪嗣冲秘書長汪祖樹來寗謁李督聞爲接洽倪身後事地方通信 
[松江]  
　　學生會議决罷課松江學生聯事會於十四日下午召集臨時大會提議罷課事宜全城男女各校均派代表列席省立三中學生主張最爲激烈有不罷課不認爲中國人之演說到會各校有主張穏健者均被辱駡秩序大亂幾至用武結果激烈派仍占勝利决於十五日起全松罷課惟縣立男女學校態度仍極持重擬先派人赴滬調查上海高小校曾否罷課以决從違如已罷課即開縣立學校學生聯合會將此問題交付討論以期一致省立第三中校學生會得上海罷課消息本擬於十四日起一律罷課惟穏健學生多主愼重將事遂公决推舉陸企雲湯鼐等二人代表赴滬參預十四日之學生會觀察該會實力以决行止現陸等已於當日回校聞該校學生會已决定於十五號起停課一星期與上海學生取一致行動 
　　澈查沙田訟案有人向官産局承買金山衛海塘内外灘沙田激起該處居民之反對纒訟經年迄未解决兹由省長飭令滬海道尹會同水利局長查辦此案滬海道公署昨已委派該署科員俞芷江來松按查聞該員之意擬先前赴海塘附近實地勘察然後召集巿鄉委員會徵詢多數人意見以資取决 
[南滙]  
　　縣敎育會紀事南滙縣敎育會於十一日開職員會會長陸秉淵主席議决事件如下一件本會月刊應即廣徵資料按期刊行案一件區敎育會應即照章改組案一件徵集各校影片以備參觀案一件江蘇縣敎育會聯合會應否速籌成立案此案議由本會會同上海奉賢等縣邀集各縣敎育會長定期開籌備會商榷進行聞陸會長將赴省會已託金副會長代行矣 
[太倉]  
　　女校添設職業補習科劉河鄉立女子學校係吳仲裔所剏辦成績頗佳爲歷届省縣視學所贊許兹又添設職業補習科注重剌繡圖畫縫紉手工四科學額暫定四十名經費由籌募而來已聘請陶張芷蕊朱文斌二女士爲敎員定二十六日開學二女士均係省立第二女師範之畢業生於剌繡一門尤研究有素近日報名者已將足額矣 
[揚州]  
　　揚郵長途電話接通揚州電話局歐陽局長前爲便利揚郵交通起見仿揚至鎭仙兩埠辦法加掛線路安裝機件設立長途電話俾揚鎭仙郵四處人民傳逹消息呈經交通部批准籌備已經完竣定十五日開始通話收費辦法以接綫五分鐘爲一次由高郵至仙女鎭小洋二角五分至揚州三角五分至鎭江五角不及五分鐘作一次收費逾五分鐘以兩次計傳話不得逾三次以上將來仍繼續由郵通至淸江浦云 
　　勸學所長辭職江都勸學所長曾雲程近以學欵問題屢請辭職未邀知事允准乃曾復於日前呈請去職佟知事以其去志甚堅於十四日批准遺缺以現任縣視學蔣瘦支暫行代理 
[南通]  
　　荷艦蒞通先聲保坍會副會長陳琛接駐滬荷蘭國總領事來函謂日内擬專派該國某兵艦護送前南通保坍會工程師特來克之眷屬到通祭掃特君墳墓當特君故時保坍會曾有卹金送由駐滬領事轉給該家屬故荷領此次擬親來答謝如臨時有事則委該艦長代表現南通縣知事已囑交通警察傳習所敎員徐錫　於特君家屬到通後充當繙譯云 
[嘉興]  
　　學校罷課紀聞省立第二節範學校曁第二中學全體學生依學生總會之議决於十四日起一律罷課并將宣言書發表聞　立第一第二兩高小同日午後亦已停止上課矣 
　　桑巿動機四舞農民現已購辦蠶種預備育蠶故各葉行亦已籌欵收買桑葉近日葉巿賣進每擔一元六角買出每擔兩元育蠶之家以去歲葉價昂貴甚至無處購買故今庚擬備欵預購 
[寗波]  
　　靑年會二次徵求會寗波靑年會自成立以來已滿一載會員已逾四百八十餘名附設英文夜校學額已超過百名以上兹爲發展會務起見定本月二十日至五月八日爲第二次徵求大會期分作電車輪船火車飛艇四隊并舉王正廷爲名譽總隊長會稽道尹王涵之爲總隊長費冕卿顧元琛魏伯楨濮卓雲爲四分隊隊長此諸隊長均甬地之有聲譽者成績之佳自可預卜至旅京滬各大埠之寗波士商能出資至二十元以上者即可爲該會維持會員之一願各士商母失此服務桑梓之良機也 
[漢口]  
　　西教士川江遇盜西敎士高德威夫婦及滑德賽夫婦偕兩小兒從四川下駛突受盜匪攻擊幸獲出險據彼等言並非眞盜實係兵士行刦携有軍中所用槍械剌刀及手槍并着制服云 
[安徽]  
　　米商請還公債票欵皖省前曾籌辦米公債票發給蕪湖各米商定期歸還刻值還欵之期仍因庫儲奇絀未能償還惟蕪湖各米商多係廣幫現已由汕頭商會呈請皖省長將米商前領債票設法給還以維國家信用云云未知皖省長如何辦理也 
 
 

Page 9

 
 
   
 
 

Page 10

 
 
本埠新聞 
[章士釗請留軍府欵項之復審]  
　　停付期展至星期一 
　　章士釗之代表律師麥克勞在英按察使公堂請求諭令滙豐銀行扣留伍廷芳名下所存各欵一案昨復開審滙豐銀行延富易律師到堂抗辯而費信惇律師亦代表伍廷芳到堂觀審先由麥克勞律師起稱現悉伍廷芳已由香港起程來滬俟其到滬後即當函致之要求滿意之答覆否則必須起訴而在起訴之際則應請英公堂仍諭令滙豐停止付欵滙豐代表高易律師抗稱存欵旣生爭端諭令停付固無不可但就法律言此項堂諭未免逾分蓋堂諭規定伍廷芳在滙豐銀行所存各欵一律停付也堂諭註明此爲政府一部份公欵然此爲可爭論之點如堂上竟諭令銀行不應付一存欵人之支票銀行固當遵從但公堂究不應下此堂諭因英國曾有與此同樣之訟案卒决定公堂無勒令銀行停付客欵之權也英按察使稱此項堂諭必有時期之限制不能永久令其停付麥克勞律師稱此事與滙豐無碍乃滙豐態度如此殊爲可異須知此爲政府公欵其數不下一百五十萬元今惟一辦法惟有請求諭阻付欵堂上問已否在香港起訴麥克勞答稱業已起訴尚未判决堂上乃判令停付時期展至星期一日屆時當下判詞云 
[伍博士今午來滬]  
　　伍秩庸博士業由香港起程來滬昨日本埠與博士接近某君處接電知博士已偕子梯雲乘香取丸來滬准今日上午十時可以抵埠同行者有衆議院議長林子超 
[李烈鈞蹤跡之滬聞]  
　　此間某機關得香港電信謂李協和以海軍部爲出發地特與毛仲芸温子培兩人乘兵輪赴港然後他適云 
[成都不靖之滬訊]  
　　川籍南代表劉光烈君日前赴杭游覽其滬寓突接川電謂成都不靖熊督地位恐將動搖該寓得電立即專人赴杭速劉君返滬兹劉君已返斾矣另一方面亦有與此相同之消息惟道遠不能得其詳細 
[學生罷課第二日紀事]  
　　日前上海各學校學生因中日種種交涉久懸不結而對於滿蒙之軍事協定至今堅不取消國事前途何堪設想屢次呼籲卒未獲一良好之答覆前相約罷課以謀救國其第一日罷課情形已誌昨報兹悉各校學生自罷課後卽分往各界各團體解釋此次罷課之理由並軍事協定不取消之利害各省對於日本交涉不結束之危險最後復云徐又錚最近曾以一千餘兵助日作戰此等行動不僅爲害邊隅且引起與戰者一方之惡感云 
[沈知事報告學生集會情形]  
　　上海縣沈知事昨電江蘇李督軍齊省長胡敎育廳長云爲報告事寒日上海五十三校集會於公共體育場宣布實行罷課并列隊出發游行講演雖出於愛國運動知事恐有妨秩序隨即分投勸導無效現已督飭警佐人等沿途維護尚無越軌行動謹以電聞云云 
[學生總會之通電]  
　　學生聯合會總會昨發通電云各地學生會鑒本會評議部議决自本月十四日起全國一致罷課與政府决鬭上海浙江已如期實行尊處如何盼復總會删 
[全國各界聯合會之通函]  
　　（一）各地各界聯合會鑒時局阽危千鈞一髮兹杭滬寗學生巳先後與北庭奮鬭共他各地各界同是國民踴　赴難責無旁貸務乞諸公努力進行生死存亡在此一舉專此即候毅安全國各界聯合會啓 
（二）各省各地各團體曁全國同胞均鑒北庭竊權殘民於今數年矣吾人奔走呼號冀其自新彼輩概置不理岑春煊假護法之面具充北庭之間諜亦屬一邱之貉本會巳揭其罪狀諒邀洞察日前中華民國學生聯合會總會最後忠告北庭以駁回日本通牒宣告軍事協定無效爲止詎料言者諄諄聽者藐藐勢將斷送三千萬方里之河山四萬萬之人民於異族凡有血氣誰不痛心兹杭滬學生發難於前南京學生繼起於後各地學生與其他各界自應一致以犧牲之精神作猛烈之奮鬭掃除極腐敗之官僚武人政客以與世界愛正誼人道之國民携手使平等自由博愛主義發皇於社會與國際此則本會同人之所企盼者也時危勢迫即乞進行專此敬候毅安全國各界聯合會啓 
[各團體忠告徐靳之代電]  
　　本埠各團體昨致北京快郵代電略云北京徐菊人靳翼靑兩先生鑒日禍烈矣山東問題扼我之吭滿蒙問題拊我之背軍事協定布滿軍隊於我國其他種種借欵盡得我政治上經濟上之特權而公等方藉軍人勢力盤踞北京受日本之指揮儼然成爲日本之機關今又聞將與日本締結攻守同盟日本參謀部之計劃第一佔領西比利亞極東二州自然囊括滿蒙併吞中國不得已而思其次則使俄人承認北滿外蒙之權利盡讓之日本滿蒙人歸掌握餘將安往今已悍然不顧協約之共同行動而宣言不能撤退西比利亞駐兵海參崴之戰卽爲實行前項計畫之見端公等若再與之結攻守同盟則對俄又受共同行動之拘束是即助之自滅公等一息尚存其愚諒不至此果有悔禍之心當實行下列數事（一）宣布軍事協定自始無效現已廢棄（二）對日本並對協約各國聲明日本對俄用兵無論如何不得以滿蒙權利爲目的並不得假道我國所有在我國駐兵卽應照約撤退（三）拒絶山東案直接交涉對日本並對協約各國聲明山東案爲巴黎和平會議懸案當然提交國際聯盟會議公判我國已拒簽德約否認二十一條當然拒絶日本根據德約及二十一條對我提出之直接交涉（四）停止借欵（五）對俄通牒表示接受一切退還之權利不再承認前俄帝國公使及領事苟能斷然行此五者然後翩然下野則公等之罪猶可見諒於國人否則國民認公等公敵特進最後忠告全國各界聯合會上海各界聨合會·上海學生聯合會·滬北六路商界聯合會·邑廟豫園商業聯合會·女界聯合會·山東路商界聯合會天潼路商界聯合會·東西百老匯路商界聯合會·吳淞路商界聯合會·愛克界三路商界聯合會·東北城商業聯合會·上海志成團北城工商聯合會·留日學生救國團·西書同業永志會福建旅滬同鄉會·上海救國恒心團· 
[商界救國總團復俄國牒文]  
　　中華民國商界救國總團敬掬誠致覆於最親愛底新俄國民及勞農政府均鑒你們這次根據正誼人道底兩大主義將從前帝國政府克倫斯基政府·霍爾瓦特·謝米諾夫·等所得底各種權利·完全歸還我國·併自願抛棄領事裁判權與庚子賠欵·我國國民·謹領之下·非常歡幸·我們以後當與貴國國民·一致提携·勞力於自由平等博愛·俾發揮而廣大之中華民國商界救國總團 
[商界聯合會開會彚紀]  
　　五馬路五馬路商界聯合會於昨日是午二時開全體職員緊急會議到者三十餘人當由主席報告近因山東福建問題關係國家存亡一髮千鈞稍縱卽逝各界迭電政府籲陳此案無如久懸未决以致滬上各校學生鈞已一律罷課愛國運動出於熱忱本會商界同人亦係四民之一詎能袖手旁觀漠然無所表示兹已公同議决多數贊成學生愛國運動復請文牘起草致函總聯合會速卽召集各路董事會議共同討論對付方法以利進行並要求總聯合會電詰政府請其宣布正當辦法以昭示天下安慰人心云云議畢到會者各無異詞一致通過遂由主席宣告散會 
　　北城北城工商聯合會於前日（十四）下午八時在事務所開緊急會議朱仲齋主席陸家惠紀錄（一）張秉鑫報告出席學生總會茶話會經過情形及應付方法經張玉鏖張秉鑫陳梅芳朱祥和包揖靑丁復林等互相討論結果與各界一致行動（二）提議抵制劣貨聯合會募特别捐事表决捐助十元（三）討論中華職業學校劣貨琺瑯事全體主張銷燬（四）主席報告舉辦義務夜學校略謂現向某校商借地址一俟妥洽卽行開辦又謂新老北門一帶邇來堆積垃圾甚多以致穢氣薰蒸天氣漸熱於公衆衛生甚覺不合鄙意宜由本會致函工巡捐局請該局速速嚴飭夫役勤於掃除以免發生時疫經衆表决通過散會已十一時矣 
　　海寗路海寗路商界聯合會於四月十四晚七時開全體職員會虞兆芳主席宋誠彰記錄由主席報告四月三日報載租界貼用印花稅准於五月一日起一體實行請衆討論當由余仰聖謂租界印花稅事前經各團體否認今何以又欲發生吾國政府築債臺爲保國之計畫失主權作官僚之幸福民脂民膏朘削殆盡此種行爲誰肯甘心承認向無之印花稅應請總會召集各路董事會議一致反對遂由洪嘆世金祁庭附議通過次陸祺生報告總會經過情形至十一時散會 
　　西華德路西華德路商界聯合會於本月十四日開會到者三十餘人首由會長報告今日議題（一）調查巡捕捐事應選派執事急速調查以應總聯會之選舉顧問當推定調查執事張念萱舒堅沈滌軒沈和林莊欽表榮天祥蔣耀志劉子佩韓桂生謝畦成陸蓮生俞潤之諸君定期本月二十八日調查（二）本路義務夜校事日前議决開辦第一第二學校翁國勛君已承認開辦第一學校惟陸長順君尚未實行故請翁國勛君先行開辦衆皆贊成遂通過（三）本路送診事前經聘俞潤之醫士在本會送診上午九時起十一時止其餘鐘點不在此例經多數贊成通過至十一句鐘散會 
[租界印花稅檢查章程之商榷]  
　　上海租界華商貼用印花稅一事曾由北京財政部外交部特派專員來滬會同　商會籌商勸導之法並將檢查印花稅辦法從長討論兹由部令催促以天津漢口兩處租界華商貼用印花曾經訂定四月一日實行嗣因上海租界各華商對於此舉尚未有切實之表示曾由漢口法領事等呈請外交部咨商財政部展期一月俾與上海租界一致進行故已展至五月一日天津漢口上海三處租界華商一體實行貼用云云現因爲期迫促故該專員等將部頒漢口租界貼用印花檢查章程抄錄函送南北巿兩商會請卽轉知租界各華商務將前項章程商榷訂期推行勿再延遲云 
[印花稅分處長來滬]  
　　江蘇印花稅分處李處長近接財政部令略謂各特别區發行印花稅前經擬訂施行辦法咨由外交部照會駐京公使團查照兹經照復本部定於五月一日實行仰該處長即便赴滬進行遵章辦理等因李處長昨已到滬當即函知駐滬楊交涉員請爲協助進行 
[許可德人入境之暫行辦法]  
　　江蘇特派交涉公署近接外交部令頒德人入境許可暫行辦法五條照錄如下﹁第一條﹂德國人民聲請入境應向駐外公使或領事呈明事由聽候核示﹁第二條﹂中國駐外公使或領事對於德國人民聲請入境事件如查明無中國現行管理無約國人民章程第三條規定之情形者得許可之但屬於前被遺送回國及有疑義者應先電請外交内務兩部核辦中國駐外公使或領事辦理前項許可事務因事實上之必要得訂定取具保證辦法﹁第三條﹂外交内務兩部對於駐外公使或領事依前條之第一項但書之規定電請核辦事件得會商特許入境前項特許之標準由外交内務兩部定之﹁第四條﹂中國駐外公使或領事對於許可入境或電經外交内務兩部會商特許入境之德國人民應給予入境護照﹁第五條﹂本辦法自公布日施行 
[部定義飛機飛航路線之電知]  
　　義國飛行團來滬各界預備歡迎並在江灣設有停機埸等情迭見前報昨楊交涉員接外交部電云上海楊交涉員鑒義國飛行團來華一事現該義館函稱飛機九架來華在邇請正工允准規定飛航路線見復等因當由本部會同交通及參陸兩部派員公同議定航線即由法屬河内沿海岸·經廣州·福州·上海·北行經崇明六甲鎭·沿海岸至靑島·沿膠濟路至濰縣·北行至靑水泊·沿海岸至白河口經天津沿京奉路至北京南苑再經通縣·三河·玉田·豐潤·永平·撫寗·山海關·尚京奉路經遼東灣·至田莊台·或由錦州經雙台子·至田莊台·再經大石橋·岫巖·大洋河·至安東出境其福州馬尾造船廠吳淞砲台上海兵工廠大沽造船廠周圍五公里上面之　間禁其飛航除分行各部省並分電外仰即遵照云云楊交涉員奉電後已轉函何代護軍使查照矣 
[荷艦隊司令謁會藍總司令]  
　　荷蘭國軍艦司令海軍代將萬噸堡氏於昨日下午三時隨帶副官譯員乘坐汽車至滬南高昌廟海軍司令公署謁會海軍藍總司令經副官長陳毓渟導入招待室少憇旋經藍總司令出而握手相見晤談之下甚爲歡洽欵以茶點繼而陪同萬代將至公署各處游覽並至兵工廠造船所參觀一周至四時餘鐘始興辭而别當萬代將到署時該署陸戰隊列隊迎送以敦睦誼 
[昨日女靑年會講演植物學紀]  
　　崑山路女靑年會少女修養團因將次出發旅行研究天然界之美趣昨日午後四時特請復旦大學敎授張君謀博士來會演講題爲﹁植物學之要義﹂張君與介紹人周頌西君蒞會後由該會總幹事美國華景俠ＪＡＮＥＳＢＡＷＷＡＲＤ女士等欵待繼由該會敎育科幹事韋增佩女士延至會堂張君講演約一時許始畢其詞如左 
　　（一）﹁植物與礦物動物之區别﹂天然界各物分礦物動物植物三類礦物無自動力無知覺無生命如泥石等動物有生命兼有知覺自動力如人鳥等植物則有生命無知覺不能自動如花木等是也故礦物無生命謂之無機物動植物有生命謂之有機物 
　　（二）﹁植物細胞之組織﹂細胞卽生命之源無論動物植物皆由細胞結造而成最下等之生物無論動物植物爲一細胞故生物學家區别此等下等生物頗難着手其含有綠色者列之植物其有如口形者列之動物每個細胞四面皆圍以極薄之細胞膜其中充滿一種物質曰原形質性粘原形質中藏小體一粒曰細胞核細胞核幼嫩時其中雖充滿原形質及漸長生出數個空隙細胞放大形 
曰空胞後 
皆相合而成 
一大空胞 
曰細胞液 
植物之細胞 
内含有小粉 
粒及葉綠 
粒因此葉 
綠粒可定 
下等動植物 
之區别此等細胞可逐漸結合而成高等植物 
　　（三）﹁植物之分類﹂植物分類各人分法不同兹約分之爲四類第一類菌藻植物内分三種（一）微菌植物（二）菌植物（三）藻植物第二類苔植物第三類蕨植物第四類結子植物内分二種（一）裸子植物（二）被子植物内又分爲二（一）單子葉植物（二）雙子葉植物 
　　（四）﹁植物之生理﹂細胞吸收食物以生活以長大無論高卜等植物皆然惟食料不同有全取無機成分之植物者有取動植物屍體中之有機成分者有捕蟲類者大抵吸收養料皆由空氣中或地中之水取之在空氣中所取者爲炭養二由孔中吸入即取炭養二中之炭化用於全身但必於光中方可取之在水中所取者爲輕養及融於水中各質爲淡·硫·燐·綠·砂·鐵·鉀·鈣·鎂等無論高下等植物皆以透滲法吸水於細胞膜間透入植物時時蒸散惟其蒸散水得上升故土中養料亦得升逹全部此種蒸散作用與温度有關係愈熱則蒸散愈烈葉落卽蒸散止也植物所吸收者大抵皆無機體必藉細胞内之葉綠粒有相適之温度在光中變之爲有機體此爲光合作用凡植物能有上述各種美滿之作用者卽得美滿之生長 
　　（五）﹁植物之應用﹂植物之應用於人生約分之爲六類（一）食料如米·菜等（二）衣料如棉·蔴等（三）工料如各種木料（四）伺畜料如豆·草等（五）藥料如罌粟在黄等（六）觀賞品如菊·蘭等 
[海軍部派員求學]  
　　頃由海軍司令處傳來消息最近海軍部鑒於今日之海軍與國家對外之種種交際確有莫大關係刻已特派二人同往菲律濱專學海軍准備將來改良海軍之先步其經費悉由海軍部供給聞該二人抵菲律濱後已經錄取云 
[上海學生聯合會敎育科常會]  
　　昨日下午五時上海學生聯合會敎育科開常會馬崇淦主席侯紹裘紀錄先由侯君報告視察第二義務國民學校情形大致對於該校敎授情形頗無可議惟辦理上尚有困難之處如操場之不適宜分班之困難等須待本科討論又對於該校敎師與一部分學生發生意見一事議决由本科派員到該校向雙方解除誤會俾感情日趨於親密 
[證劵物品交易所將正式開幕]  
　　甬商虞洽卿君發起證劵物品交易所業已成立詳情迭紀前報兹悉該所現已擇定愛多亞路四川路角嘴長發棧舊址雇修葺大約夏曆四月初間可以正式開幕其營業計分棉紗·花衣·證劵·雜糧·四部棉紗將來規定以寶成紗廠之如意牌爲標準因華商紗廠中寶成第一第二等廠錠子有十萬之數爲華廠中最多者花衣規定以益泰花廠火機花衣爲標準雜糧則設有樣瓶以原樣爲標準其仲賣人已先行練習業已選取七十五人棉紗部二十五人花衣部二十五人證劵部五人雜糧部二十人現已部署將竣一俟房屋竣工卽可開幕 
[友華銀行銀巿報告]  
　　中美新聞社譯友華銀行十五日報告云昨日倫敦當地及遠期銀價各跌一先令二便士此間開巿時滙價金鎊六先令三便士金元一百二十二元日金在十七元半終日未動開巿時華人售出金鎊價高至六先令四便士半銀行樂於購進交易不少金鎊價自六先令四便士半至六先令四便士不等金元價則爲一百二十四元日金買進價爲三十七元半但無賣出者略有交易價爲三十七元又四分之三出口交易甚少紐約倫敦間往來匯價略漲最近價爲三百九十五元又四分之一巿面收巿時穏固 
[寗波同鄉會徵求會消息（七）]  
　　寗波同鄉會徵求會自組織以來各同鄉極形踴躍各隊長均自出資邀請各友宴會互相聯絡如寗運隊王才運何鹿山昨在二馬路太和園寗兆隊周兆詠昨在四馬路同興樓寗商隊朱葆三昨在甯商總會甯亨隊史宗堂亦定自行請客總隊長王正廷二十八日在德國總會成立大宴會所用香烟係興業烟草分司贈送泰山牌一百罐各隊中隊員紛紛報告到會照錄如下 
　　寗昌隊正隊長董杏生副隊長金友生·陳椿源參謀張敏良隊員李學暢·葉爾菴·李國卿·鄭輔卿·應子雲·陳慶祥·董也溪·劉桂生·劉益生·桑槐卿·楊吟才·劉咸璋·張朗齋· 
　　甯銳隊正隊長周寳山副隊長黄玉書朱卿鈺參謀黄祥麒隊員朱卿錫·宓光閭·曹蘭屏·黄景岐·劉文楚·戎春棠·董伯卿·黄裕明·黄紹動·張寶坤·楊維有·俞福耿 
　　甯吉隊正隊長葛吉卿副隊長馮子薌·李韵芾參謀陳良玉隊員沈詠堂·葉嘉祥·王祖德·鮑和甫·葉梅仙·葉春樵 
[基督敎救國會今晚開會]  
　　歡送聶雲台赴美 
　　基督敎救國會總幹事馬文衡告假回粤經職員部議决暫請羅店自立會主任龐子賢代理幹事職務龐君已於前日來滬蒞會視事今晚（十六號）八時開職員會並歡送會長聶雲台君起程游美 
[飭派兵艦巡弋揚子江上游]  
　　海軍部近以鄂省上游一帶防務緊要所有各要口及揚子江流域均須派艦游巡以資鎭懾故於昨日電致駐滬海軍藍總司令迅速調撥軍艦數艘駛往揚子江上游遊弋以保治安 
[吉祥街刦案盜匪之定罪]  
　　張丕淸死刑王錫壽無期徒刑 
　　法租界吉祥街七號門牌潮州人蔡老三所開順源烟紙店於去年十一月初一晚被盜匪張丕淸王錫壽等糾衆持械行刦未成開槍拒捕擊斃行人顧春榮當由法捕房將張王兩犯拘解公堂訊明引渡業由地方審檢廳公開辯論終結候判等情迭紀前報昨日下午二時該廳周刑庭長會同堵陳兩推事官郭檢察官等開第一法庭命提張丕淸王錫壽兩犯至案略詰年歲後問官以該犯等糾衆持械圖刦未成開槍傷人實屬罪無可逭遂判處張丕淸死刑王錫壽無期徒刑永遠監禁判畢飭令分别還押候上訴期滿詳請上台執行其手槍二支與子彈等一併儲庫没收 
[七浦路圖刦案之訊判]  
　　七浦路八百號門牌傷科醫生魏鳳飛家於七號上午被暴徒數人身懷利器侵入行刦事爲滙司捕房所聞由華探目馬阿美西探目潘林士包探王桂亭王桂生奚德安金福壽馳往拿獲安徽人袁嘉子王阿二兩名解經公共公廨諭令押候補提同黨併究已紀本報此後該探等偵查得此案實係事主之螟蛉子魏國樑起意及見失敗逃往無錫因禀請公廨備就移文前往會同該管地方官廳將魏國樑緝獲移提來滬昨晨連同在押之袁王二人　解至第二刑庭由張襄讞同美約副領事升座研訊先由中西包探上堂禀明前情次據事主魏鳳飛投案訴稱國樑係領子素嗜賭博近來失業歸家嗣又稱已有生意遂一出不歸本月六號接董家渡友人函招我前往我恐去時國樑將回家索資故於瀕行之際即託親戚數人至家照料詎知此信係國梁揑名作調虎離山之計我旣被賺出後彼遂糾衆來家圖刦現洋一千元及至見有親戚在家不能動手乃去次晨復來云云並將信函呈察質之被告王阿二供由原告之子糾同搶刦我以此事情節重大臨時至捕房告發得以破案我前曾犯案袁嘉子供亦係國樑糾往搶刦當時國樑並言木箱内藏有小箱一隻儲有現洋一千元搶得後伊祗須一百元本定六號晚十句鐘時前往因知原告家有防備故往而復返次日上午十句鐘時再去卽被捕房拘獲魏國樑供初無此意實係王阿二與一名和尚者再三慫恿等語問官訊畢磋商之下以魏袁二人糾黨行刦業經證實姑念未成從寛判决各各西牢半年王阿二雖曾告密究係逐出租界之過犯復來亦屬違章着押西牢三月期滿仍逐出租界 
 
 

Page 11

 
 
[眞茹鎭發生刦案]  
　　前晚（十四號）八點餘鐘眞茹鎭西街揚萬順南貨洋紗號突來盜匪二三十人各執手槍刀械衝入店堂嚇禁店夥等聲張有學徒喊救被盜踢傷下部乃搜刮賬箱錢櫃内現洋四百餘元小洋一百餘角而出該處淞滬警察第四區三分署警察急吹警笛召集隊伍趕至盜匪將手槍抛棄河中逸去有警察李某爲盜以木器還擊打落門牙兩只該號開具失單於昨日報請第四區總署飭派探警勘緝矣 
[浦東靑楊樹命案兇犯之入獄]  
　　浦東靑楊樹謀弊印蘭卿之媳印陳氏案内兇犯印生元經地方審檢廳訊明判决處無期徒刑已誌本報兹已上訴期遇昨午該廳梅檢察長備文飭警將該犯送監執行其在押之印妻楊氏印之妻母俞氏諭令一併關釋 
[鐵路局紀事兩則]  
　　提早辦公時間滬甯杭甬兩路歷年舊章夏季皆提早辦公兹聞兩路各機關决於五月三日始辦公時間上午提早於八時三十分起下午於四時三十分休息較之平時提早半小時其他各車站及行車時刻並未更改云 
　　佈置避署事宜滬杭鐵路本年避暑期内與浙省莫干山避暑會西人訂定車船聯運辦法並派定坐辦員常駐該山辦理諸事已誌本報兹悉商人徐某承辦之拱宸至三橋埠輪渡亦已佈置就緒係租用加快汽輪一艘準於五月一日起開行與滬杭之早班車銜接此項手續及合同辦法現已訂定所有莫干山至三橋埠業由該路巡官吳小峯呈准局長任小山派定路警十名巡目一名以保行旅亦於五月一日起實行站崗 
[愛國恒心團宣講紀]  
　　滬南商學界愛國恒心團於四月十四日舉行第四十次宣講午後七時由事務所分隊出發第一隊費心造王敬成丁訓錄周實如毛天悟費聲岐等往大東門小南門水神閣董家渡宣講講題爲保全國土第二隊周聯城周劍父劉敬洵吳增祺閔伯均等往高巷頭裏關橋集水街小東門宣講講題爲閩蘇兩案之宜注意聽者三百餘人至十一時返團 
[耶敎自立會將開全國聯合會]  
　　本埠中國耶穌敎自立會成立己十六年各省分會百餘處會員二萬餘人該會對於救人救世救國三大端很爲注重近聞定於六月二十八號起在本埠開全國聯合會五天共策進行云 
[施材會給材殮葬]  
　　虹口梧州路上海聯益施材會昨據居住虹口新記浜順德里五百九十七號内馮老七報告有同居嚴渭江崇明人年四十二歲因病身死無資收殮等情當經該會調查確實即付施材一其以資殮埋該材葬於虹鎭北面壇上云 
[慈善副劵昨日開獎紀]  
　　昨日慈善副劵在南巿久大碼頭利濟舊址開獎是期爲慈善救濟會第三次救濟皖賑之副劵額設四萬張全數銷罄昨日上午十時開獎下午一時竣事兹將五大獎號碼列下頭獎第二千四百六十三號漢口中國銀行承銷二獎第二萬七千五百七十六號本埠廣萬利經售三獎第三千零四十四號本埠必得利經售 
四獎第三萬一千九百四十六號杭州和記公司經售又二萬零三百八十七號本埠飛來福經售五獎第七千一百八十六號漢口中國銀行承銷又第二萬四千五百十六號本埠大發祥經售又第三千九百三十一號本埠有利元經售又第一萬七千九百二十一號杭州長發源經售 
[警察注意衞生]  
　　淞滬警察廳長以現在時届春令天氣寒暖無常民間易生疾病且新流行之腦膜炎症勢甚危險現巳染及浦東深恐疫氣蔓延自應預加防備爰通令所屬各區署所警正佐派警傳諭居民愼重衛生將家室之内洒掃淸潔免生疫癘其各該署所各棚長警之臥室亦宜講求衛生掃除淸潔云云第一區署趙署長奉令後已傳知所屬各分所遵照復將衛生問題向各長警宣講不得在臥室内吐痰床褥等件每星期必宜洗濯一次以防染疫 
[三誌兵士與電車賣票人衝突]  
　　松滬護軍使署護兵陳占鰲與華商電車公司售票查票各員衝突鬭毆等情二誌本報兹悉護軍使署業經飭據憲兵營查復以是日兩造之起釁緣該兵陳占鰲先將該電車之左邊鐵欄擅自開啓又將踏脚板放下當時五十號售票人資其不應更動出言未免激烈因此口角斯時該兵在踏脚板上該售票人將該兵一推該兵跌於地下致面部受傷該兵跌傷後意圖報復是以追趕電車約數十丈適值電車到站暫停始得追獲乃將買票查票各員毆擊詢之該處店舗目睹者皆中此說查該兵擅動車上之器具更改車規係屬侵越權限旣被推跌應當回署報告以便函請究辦乃竟在途追毆殊失軍人資格至該售票人如見該兵擅行更動車上器具向之誥誡出言亦當和平何至將其推下致令受傷如兵士果有野蠻舉動則領章上註有號碼當可記明回報公司函致軍署深究是則兩造各有不合之處理合復請核辦等情何護軍使以該兵出外滋事無論已未受傷應按軍法懲辦判令嚴責軍棍百下以示儆戒並於昨日通令各軍隊傳諭軍士目兵以致禁阻乘坐電車即使奉有要公而乘坐者亦當照章購票違則嚴辦一面派員親至該公司請爲傳諭電車售票人等嗣後對於軍士人等當以和平對待切勿惡言相向免得再生惡感致或巨禍云 
[再誌行兇案送檢廳訊辦]  
　　金壽山因砍傷李正泰等多人由警拘送檢察廳訊辦等情已紀昨報兹將此事詳情續如下寶山縣羅店鎭人金壽山同妻王氏向在閘北錫金公所附近開設鴻源小京貨店有子阿大娶均濟里一弄二十三號南翔人李振泰之胞妹爲室（成婚已有多年李氏今年二十九歲本月二十四日李氏怱然斃命由金飭人報知李氏母族振泰同弟阿與姊湯李氏等以伊妹身死不明向金責問攤屍二天至昨日尚未成殮金壽山當時持刀砍傷多人由警到來抄獲凶刀一把連同雙方拘送四區一分所轉送地方廳李振泰報稱頭上被金砍傷三刀右手一刀李阿興則稱頭上被砍四刀湯李氏則稱頭上與右手各受刀傷一處李之幼弟根生聞耗亦投廳稟請伸雪金壽山稱我所開之鴻源小店今遭伊等藉屍到來滋擾店中雜物貨品已被毁一空損失不資伊等之傷實遭四鄰不服毆擊與我無干等語下午經檢察官預審之下騐得各人所傷無礙判將金壽山湯李氏分别收押各人之傷自行醫治金王氏回去趕緊收殮再行訊辦 
[汽車傷人兩則]  
　　昨晨有某號汽車駛經浦灘撞跌在碼頭作苦力之江北人王大福碾傷足骨當喚得巡街捕到來抄錄汽車號碼另雇車送王大福投醫院醫治一面歸報捕頭候示又昨日下午新閘路有某號汽車駛過將蘇州人秦坤洲撞倒跌傷頭臂等處由新閘捕房一千二百五十八號華捕瞥見當即前來抄錄汽車號敷另雇車送受傷人投醫院醫治後據情呈報捕頭查核 
[阻止演戲之恐嚇]  
　　西南鄉長橋地方爲松江上海兩縣交界之處近有該處鄉民許仁華等糾合多人集資雇京劇戲班（俗稱　來班）擬於陰曆三月初旬在該鄉廟中搭檯演戲事爲該處紳董某姓得悉以演戲酬神涉於迷信且勞民傷財遂知照地保勒令阻止詎該紳董近忽接到匿名信内述如阻止演戲莫怪我等同志無情必以激烈手段對付等語該董等遂於前日據情具稟知事公署請求出示諭禁並設法保護 
[小南門口京貨店失愼續紀]  
　　小南門外震大昌京貨店失愼燬去該店樓房一幢曾經該管一區三分駐所劉署員向店主李維純預審起火緣由飭着交保繳呈罰金洋五元去後該處衆隣指其暗中保有炎險環請澈究等情已紀昨報兹聞該店被焚後衆隣目擊有洋人到來查看形跡並又派人看守火塲以致某情譁噪咸指其保有火險後經劉署員派警調查該店貨物大都玩具等類不甚值價其　上所居眷屬箱籠内物件俱已私運一空遂以事屬可疑追原保人將李夫婦交案申解淞滬警察廳訊究庭據房主保昌烟紙店主赴廳呈請追交被欠房租三個月並被燬房屋損失並稱李租屋時所立租契上書明不得保險今其暗中承保火險據衆隣調查知其實保險銀二千兩殊與租屋契約有意違背請爲澈究云現已由廳派員調查眞相復候核辦 
[失妻扭控擔保人]  
　　揚州人范長林之妻陳氏前年來滬帶傭被同鄉陳元富誘逃前日范在虹口臺興路遇見陳元富向陳索人當由周松廷出而調處擔保交還事後元富避匿不見周亦推誘不認范乃將周松廷扭控五區一分所孟署員研訊一過命解司法科訊辦 
[扭控拐賣胞妹]  
　　江陰人何根壽之二十三歲胞妹名六妹已字許姓本月來申在紗廠做工被拐匪袁老八誘拐變賣昨經何偵悉前情偕同證人殷永全陳世卿黄王氏將袁扭控四區二分所倪警佐命解司法科訊究 
[身藏兇器案關係人併案解訊]  
滙司捕房華探朱子藩前在新唐家弄五百七十二號門牌門首拘獲身藏剌刀鐵尺之葉如春解經公共公廨訊判押查在案昨晨朱探又將甘肅路一千二百二十三號屋内之湖北人吳春山獲案稟明吳與葉頗有關係請究中西官以葉案係英領陪審諭吳帶回捕房於英領堂期併案解訊 
[控告騙洋案之和解]  
　　彭子芳在公共公廨刑事科呈訴河南人郭桂林詐騙洋三千元一案昨晨由廨提訊據原告代表律師上堂譯稱被告以在河南路六百十四號星内開設鴻運錢莊爲由用欺詐手段向原告騙取洋三千元現此案被告央人理勸原告亦深願和解請准展期七天倘理勸不明再請傳究云云俞裦讞核供商之美丁副領事判郭退候下禮拜四再行核示 
[判押因賭搶洋之關係人]  
　　趙連卿·希長恩·江雙子·均係姚寶如·王阿毛·控告沈廷桂·張君明在七浦路七十八號屋内搶取銀洋金戒時表一案之關係人經公共公廨出票飭緝去後趙等三人於日前自行投案奉諭退候原審官堂期到堂質訊等情已紀本幸昨晨原審官張襄讞會同美約副領事升座集訊一即由承辦此案之滙司捕房西探目泮林士上堂稟明沈張兩被告已判决各押西牢一月該案係賭博起釁因姚等僞賭欺人被趙等察出趙乃冒充包探竟用私刑並搶姚現洋十七元金戒時表各一隻復勒寫借據姚等千發趙等脫逃今旣投案應請訊懲云云質之趙希二人供賭博衝突是實並無冒探搶洋之事且延律師辯護而江雙子供稱當時雖在塲但未預聞等語中西官核供以趙希兩被告攫取財物屬實判各押西牢一月江雙子無關開釋 
[定炭糾葛案不准覆訊]  
　　洽大號主朱嘉祥前投法公堂控陳祖英不交所定之炭求追一案經中西讞員集訊之下被告供稱有貨交與原告拒不肯收以致商人受損甚巨亦求訊追判着原告償還被告損失等洋三千元限繳在案旋原告請求覆訊判候下堂斷飭遵在案昨由中西讞員商明堂讞當堂宣誦曰此案經本公堂詳訊明確豈能更改請求覆訊之處碍難照准堂費歸洽大擔負 
[庽客吸煙之科罰]  
　　老閘捕房捕頭偵悉天津路（即致遠街）四百二十二號門牌開泰客棧内庽客有吃食鴉片情事前日諭飭華探姚錫卿管宗餘與西探搿勃脫協往查得十一·十九·二十·二十九·三十四·四十三·等號房問内均設烟具當將吃烟庽客徐綺·丁裕·茅恒·張芝·劉奎元·朱有連·李長根·朱長仁·李小山·陳海善·陳永生·楊少堂·王子美·胡福全·章金林·等十五人連同烟具七副一併帶入捕房稟明捕頭諭各存洋二十元保出昨晨由廠傳訊即據中西包探相繼上堂禀明前情並稱今日祗有王少堂王子美胡全福章金林四人到案餘均保出不到請爲訊奪中西官得稟向楊等研訊一過以章金林無干開釋判楊王胡三人各罰洋五元不到者保洋充公烟具銷燬 
[昨日午後公共公廨訊案紀]  
　　昨日午後公共公廨第四公堂由陸襄讞會同美約副領事審訊民事訟案兩宗（一）﹁樓廣崑訴殷聯芳不還借銀九百十二兩案﹂此案前因原告及其律師均臨訊不到判决註銷兹原告律師邀同被告到堂陳述當時不到理由要求復審﹁結果﹂本案准予回復缺席判决前訴訟程序（二）﹁聚成絲號訴四川人王爕和不理欠欵洋二萬餘元案﹂被告傳案後因無人擔保以故拘留並由公堂派員爲之理賬兹原告律師到堂聲稱被告久不進訴稟請准原告上堂證明控案情形下諭判决而被告律師亦稱照被告賬目核算原告須還被告銀一萬零六百餘兩等語﹁結果﹂着理賬員將原告賬目先行核算並着被告律師於七日内具辯訴狀被告賬簿交理賬員查核展期三禮拜再訊 
　　李遐昌在公共公廨呈控順昌號經理李泉生違背合同不將出租之黄海丸木輪交與原告應用及至逾期始將日商神德丸代替請追船租洋三千元領江費銀三百八十五兩損失日本金洋二萬一千元英洋二千二百七十六元六角等情由廨准出特别傳單飭傳被告未到而被告亦延請律師投廨反訴昨日午後由張襄讞與日副領事林出君升座第一公堂會訊被告李泉生自行投案前延律師上堂聲稱原告控告後被告亦投公堂反訴其雙方控告數目相去不遠如果堂上諭令被告交保則原告亦須照章覓保展期再訊云云而李遐昌延律師到堂反對並稱被告已奉公堂發出特别傳單應須照原告控數交保但被告反訴之案可毋庸交保云云﹁結果﹂着兩造各交六千元人洋並保展期再訊 
[法公堂錢債案四則]  
　　李永茂前投法公堂控黄德興虧欠牛肉價洋五百六十八元判令交保限理在案昨屆限提訊被告未到原告稱現由被告之友交來洋一百四十元尚少四百二十八元商請暫緩五天如數淸遷商人已允請求核示判准予展限五天繳洋 
　　黄恭壽前與倪仁宰合做輪船買辦倪虧欠股欵洋一千元日久不還被黄具控法公堂請追判着如數繳洋在案昨已屆限原告稱倪於日前托人交來洋二百元尚少八百元仍求嚴追倪由伊堂弟倪文榮代到稱堂兄回籍措置請求寛限一月料理判被告不應迭次違抗不繳着倪文榮交八百元人洋兩保出外限十四天繳淸 
　　成衣匠華阿全前投法公堂控稱女子梁　寶於前年十二月間前來托商人代做衣服並代某姓作保共被虧欠洋二百餘元梁供代某姓作保事實有之須尋某姓到案料理至女子自己所欠賬目大不相符求察判交公正人貝明忠查明賬目稟覆候核在案昨又提訊貝稱現將賬目查明實欠一百七十八元四角梁稱女子已往無錫找尋某姓未見女子無力賠洋判以賬已查明豈容推諉着令交保限繳查賬費洋四元原被各擔一半 
　　莫阿炳前將田單抵押與胡樂安計洋六百元莫身故後胡串同朱福卿·王雪香·楊生甫·袁錫山等將單轉抵與蔡元卿計銀二千兩過期不贖核計本利二千五百餘兩胡避匿不見蔡於上年一月間具控法公堂由前讞員及副領事聶德兩君判着朱福卿等四人各繳銀六百四十八兩楊袁業已繳淸朱王兩人合少銀一百五十一兩未繳昨又提訊朱未到王稱實情貧窮一時難以措置請求寛限設法繳案判姑念貧苦從寛交尋常保出外限分五個月每月繳銀十五兩朱福卿着保交案訊追 
[竊賊分别押辦]  
　　靜安寺捕房華探夏廣林昨晨押解周杏生錢阿福錢開寶三人到廨據禀該三人曾先後行竊北京路泰亨源銀樓寶銀一隻及浙江路王在仁錫箔四十條變價化用請爲訊辦巿西官得稟向被告等逐一研訊明白以周杏生錢阿福均屬過犯判各押西牢一年期滿仍均逐出租界錢開寶押三月分虽示儆 
[過犯竊綢押半年]  
　　南京路大盛綢號指控皖人王王山於前日以來號買衣料爲由乘間竊取值洋一百二十元之花緞一疋昨由捕房將王拘解公共公堂經中西官訊知王係過犯判押西牢半年贓交失主領回 
[竊衣禁押三月]  
　　浙人吳德許前日掩入虹口百老滙路三百九十號婦人王鍾氏家竊得布衣多件携之而出被包探周耀庭查獲帶回捕房昨解公共公堂經中西官訊明判吳押西牢三月期滿逐出租界 
[誌謝]  
　　昨承商務書館惠贈第十七卷六號東方雜誌一册誌此謹謝中華職業敎育社通訊 
　　本社徵求社員結果前經披露本報如靳翼靑嚴範孫徐士遠王百電　易次乾　華繹之　違述之　劉象　　范旭東　景本白　范高平　賀德隣　虞挺芳　李祖恩諸先生均先後加入本社爲永久特别社員兹續承山西閻督軍曁陳源來張孝若李遐養三先生亦各慨捐銀二百元除依社章第七條之規定推爲永久特别社員外謹此誌謝 
來函 
[李峻華來函]  
　　昨日學生大會鄙人係代表中華民國學生聯合會總會理事長狄侃發言今貴報誤載﹃全國學生聯合會評議長演說﹄　去因與事實不相符應函逹更正尚乞登入來函欄内爲感李峻華謹啓四月十四日雜評二 
[八千子弟（訥）]  
　　北京學生之赴廳自首者三萬餘人上海學生之赴體育場開會者八千餘人一則因學生被捕不釋自首以促政府覺悟一則因内政外交無望移其促政府覺悟之心以促國民覺悟目的固截然不同也然學生運動之目的雖不同而所以爲國則一當局果稍存爲國之念對於京學生之促覺悟者固應稍自反省對於滬學生不促之促尤應猛自反省一言蔽之學生無論何種運動無論何種方法或和平或憤激除愛國外絶無他意則國人所共信政府於此能認明其爲善意而非惡意即爲脂自反省之機不然則相激相盪擾擾者豈僅今日京滬之學生哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[遊歐漫記（六）] [  楚僧]  
　　十八日午後三點半鐘由香港開船熱七十五度船出海風浪較大同行有未吃飯的五人二十日下午三點鐘船進海防小港兩岸距離不過二十多丈和大沽到天津的河相似走一點多鐘才到海防熱達八十二度五點鐘靠岸無數安南人囚首垢面至船側擔貨物陰雨霏霏其狀頗苦停船時間表懸出明早六點鐘開行和同行諸人上岸砲聲隆隆不絶於耳才曉得今天是陰曆的正月初一日各商店都閉門休業有懸掛中國旗的有掛法國旗的至每店門首都是貼的紅紙對聯不是﹁生意興隆通四海﹂就是﹁春王正月﹂﹁只見財來﹂等等習結之於人有這樣的深也可見中國以前文化的力量街巿狠寛展淸潔兩岸綠樹參差和我們南邊三四月的天氣相似走了好久天漸漸的黑了才到一所華僑公立的僑英學校去找倒了一位姓彭名敎員同他談了些天談的大概我寫在下面 
　　海防是安南的東京居民百餘萬人每年人納十元或十二元的人頭稅於法政府重要的職業如種田小貿易下等工作及拉車在海防的黄包車有一行五百輛每天車夫得七八角或一元或三角不等法人在海防千餘人有統治及軍警等官華僑約七千人以廣東人爲最多每年每人亦須納十元的人丁稅於法政府華僑多業小商有高等小學兩所無華文報館國内報紙亦少能進口日本也有五百多人都是做小生意但不納稅這回因爲抵制日貨問題日本人挑唆中國人與安南人的感情華僑與安南人時有激烈的毆鬭我聽國内的惡官僚只一心去打搶那還有眼睛看到僑民身上去彭君和我談時狠是憤極 
筆剳 
[炙骨記（上）] [  鴛雛]  
　　余在故居時時時出郭以親野趣道觀紫霞宫者離郭一里餘循大道行度一石梁卽有紅牆翠　仰爭林光若甚欲自顯者余入之則情狀大異於髫年來遊時外表同猶是耳實則漸漸近於頽矣觀無住持有守者一翁方以臥絮懸於日中埀頭理其流蘇叩之則云神道破羽士流觀遂空矣余乃大感喜吾鄉迷信之消也然此觀者今方貯一種點綴鬼與神洽别成幽境土木偶象之隙地置棺列列其中皆戰士時有減益蓋某師方駐軍此土寄其病亡者觀宇特大轉折逹大殿牕櫺無復存者觚棱之角懸鈴常因風自語而蛛網縱横四布張若天幔鳥糞尤淋漓墀上掩其一片之幽光神　之中著五銖衣有羽葆作蔭髣髴爲天后而粉頰受鏖若不任汗愁眼厭見衆棺則似斜睨至於殿外牆陰蓋有蔦蘿作花凄然爲零紅細碧下連苔衣成寸亦似積此兩蒨上媚后象者余冥想至於風雨之宵則神吟鬼慟屋掀花戰荒凉之爲何狀矣余是日逐一寓目覺此境所未常遇故於一棺一偶細細辨之經偏殿俄見一偶作步軍裝雨顴赤然而此偶故突其胸忽出聲饗以震我余一驚此偶乃携榼以洒壓我嗟夫讀者羣公以爲神話矣非也駐師中卒士德州人馮成材耳其人縱酒操陣餘偷飲來此旣醉登圯神之𡊱浴彼作態余曰壯士奈何見嚇成材笑曰先生汝與神遇矣余視其人以鬼爲近如何謂神蓋瘦削作骨立兩眼狼顧而眼廓如塗豬血惟自剪之繞頦髯痕殊肖神之灰朽者余無意中與訂忘量之酒交其人實沈浸酒中以餉易之無稍吝惜自此余思郊遊時輒會成材於觀余亦備乾肴烈麴與之轟酌兼饗守觀之老翁翁仍曰曬絮食後滯油垢則揩絮上 
劇談 
[梅訊（三）] [  春醪]  
　　二十六日與鳳卿合演汾河灣友人戲作浣溪沙調之曰但願將身化薛朗也某叫化不封王嬌顰淺笑道家常兒子虎傷容再養天仙一哭便心慌男鞋床下又何妨是日踠華到劇場已十點三十七分與鳳卿偕玉芙以思凡一齣故早來玉芙所衣與畹華同欵特畹華西帽爲烏絨製而玉芙則爲普通呢製今日天頗暖故畹華不御圍巾 
　　晚間應葉紹文之宴同座有周陳諸君八時許方散 
　　手之兩面觀 
　　晚間抵劇場時蓋呌天正演三岔口短打之妙爲北方所無畹華輩均於幃後偷覷劇場萬頭攢動間偶見開簾啓處法身倩影若現若隠則羣聲爲之譁然畹華暇中遍數觀客中熟人以爲笑樂 
　　吾友天水公子雅好譜詞新見其貽畹華一首并呈阮　先生者是日以十時五十分進呈畹華嫣然爲之道謝足見博美人一笑亦不定阿堵千金也原詞附錄小序尤雋妙 
　　國香慢曩歲丁巳秋日梅郎句留滬濱蕙風詞隱屢有贈貽之作銷魂一年彈指二年今兹縞袂重逢天春樓中又增新詞幾許率倚疊聲爲之喤引儻付綠衣童子按拍而歌亦庶幾吾宗雅故也 
　　倦倚書幃任南枝繞遍總負春歸華年暗驚絃柱何况天涯瘦損東風詞筆問誰似何遜年時鸞雲竚消息一霎燈前對影凝姿海珠明有定費星沈雨過多少相思似聞么鳳說與珍重芳期一曲紫雲廻也辦髯公百幅烏絲羅浮更尋夢儻許師雄同醉瓊巵 
　　連日龍華桃花極盛與畹華諳者均約其同游以初到冗事雜集尚未成行而今日烟雨飄零瓊英吹落竟不及博美人之一賞亦可惜也 
　　汾河灣極悲歡離合之情鳳卿昨夕亦自佳妙觀者甚擁擠有一號汽車之問君東有恒路德裕里之朱君圖南里之吳君上海縣知事蘇州河浜之劉君山海關路之錢君哈同路民厚里之梁君靜安寺路之盛君孟德蘭之朱君此外不能悉憶 
笑林 
[海天諧話] [  諤聲]  
　　某屋主來索房租一小兒搪塞言曰子母適外出屋主見其母之足立於門後故謔之曰汝母下次外出可將足携去勿置之門後也 
　　小湯姆初學減法題爲１５減６湯姆久久不得畢其算先生詔之曰汝知５小於６宜借一位則得數具矣湯姆曰否我不願爲之先生問曰汝何以不願湯姆曰我累聞阿父之訓矣彼謂無論如何不可借債因借債人將失其自由也 
　　某醫生生意冷淡懨懨臥牀上忽聞電話之鈴聲大喜亟往聽之聞電話中云先生予家小兒頻頻啼哭不知何故醫生答曰想非病即餓耳又聞電話中云非病卽餓耶容予再觀之語畢遂寂然醫生見彼不請己復臥牀上甚悶悶不樂又起取電話問之曰汝小兒究何如耶電話中答曰先生汝所云甚是小兒實係餓矣願汝晚安 
　　甲曰此犬何爲狂嘷不巳乙曰以其懶耳甲曰何謂我知懶犬必不如是乙曰君知其一未知其二此犬坐於荆棘剌傷其股而懶於起立故狂嘷耳 
新聞拾遺 
　　舊社會惡家庭之榜樣松江城内某姓聘某姓女爲媳男女皆體面人家也近由媒人關說成婚女家父母索犒禮甚鉅非一千四百金不可（此爲松屬習慣名曰三犒然亦向無如是之鉅（男宅勉允之以爲旣索如是鉅費其妝奩必有可觀迨迎娶之日新郎父母見伴嫁之物亦甚普通則大不悅是夕新郎即不進洞房然猶以親戚故舊之閙新房者退散已晚新郎酬應忙轉瞬天明故亦不以爲意及次日雙朝之夕新郎仍不進房始大疑送親媽再四邀請其姑曰新姑爺怕面紅須新婦親來請始可送親媽謂我家小姐更怕面紅奈何姑即勃然色變送親媽見兆非佳乃返促新人往新人初不允强再三乃往至則其姑又曰新姑爺性僻非新婦衣所置最美麗最漂亮之衣以往不可新人不得已返易衣並再裝飾而往至則其姑誚曰噫如是衣服爲爾家所置之最美麗最漂亮者耶我家以千四百元犒禮易得如此賠贈可恥可恥爾休矣我兒不願匹爾矣新人聞之如遭霹靂默然無言而返即倒臥牀上不語不食三日而死蓋已服毒矣余前日乘車返松聞猶陳屍於板上云[  季]  
　　這紙船如何渡西方南京城北某廟住持某僧生性嗜賭廟内之香爐燭台等物悉被付諸質庫近忽異想天開紥一長可三丈之紙船船分官艙房艙通艙三等宣言姓名貼於艙内死後卽可渡至西方極樂世界云一般迷信婦女信以爲眞紛往進香凡納香資二元得坐官艙一元坐房艙五角坐通艙聞某僧所獲不資云[  隱厂]  
　　一對可憐蟲九畝地仁智里陸某向爲洋貨生理與姘婦某氏同居已有二載雙宿雙飛儼如夫婦昨晚九時忽雙方爭閙聲逹户外鄰人前往解勸則二人竟扭成一團互相醜駡有知其底藴者云一因陸某另有外遇常不歸宿一因該婦面首太多醜聲溢耳故彼此皆有難言之隠是日適應交付房金之期因各不肯付致啓爭端刻聞雙方已向房東退租一對野鴛鴦從此分飛云（周劉） 
　　特别門禁靜安寺路某公館前後門之中有一甬道直達白克路行人多取其捷徑通行出入主人甚以爲厭特僱印捕一名專司門禁月費十餘元然仍不能阻爰於前日起將捕裁撤於門上置一木板大書（内有惡犬行人止步）八字數日以來見者果望而却走云[  吳秉恬]  
小說 
[社會小說衆醉獨醒（十三）] [  瞻廬]  
　　惟有坐在破籐椅上的呂文甫坐在燒火櫈上的銅鏡先生希望未絶還戀戀不肯出門娘子閃在房門口作壁上觀嘻皮笑臉的小狗子立在門檻上仍向銅鏡先生痴笑（百忙中揷此閒筆）文甫又提起着雌雞嗓子道徐先生一定要晚生說價却之却之爲不恭沽之哉沽之哉說不得求善價而沽之也耶（絶妙文法）勉齋皺着眉道呂先生休得掉書袋要說快說用不着許多之乎者也館榖多少一語可定嘮澇叨叨的之乎者也值什麽錢（此語甚確現在白話世界呢麽的啦可値錢之乎者也不能値錢）文甫紅着臉道徐先生一定要晚生說價晚生只得依實奉告按月的館榖不多不少要同方才曹墨亭先生所說的一樣（匪夷所思）勉齋詫異道墨亭並没有說甚麽價值文甫道怎麽没有說明明說一句欄杆充數欄杆者十二之謂也（虧你想得出）墨亭先生的意思要按月得十二隻大洋晚生不敢討甚麽虚價承上章而言之也是個欄杆充數徐先生以爲何如也耶（絶妙文法）這幾句話引得勉齋笑將出來大宗師的體統便顧不得了笑聲未畢矮橙上面的銅鏡先生高聲喚道晚生伍靑嚴（原來你是伍靑嚴）格　克己按月館榖只取大洋十元文甫聽着生怕被　搶了去便道晚生只取八元靑巖搶着說道晚生尤其克己只取大洋六元文甫氣得不可開交惡很很的啾了靑巖一眼便道這個館地只得讓給了你六隻大洋再要減少豈不把全家老小都要餓死也耶（四呼也耶都是絶妙文理）說罷垂頭喪氣而去（可憐）勉齋見靑巖只要月薪六元暗自歡喜然而面色上絲毫不露鎭定異常慢慢地說道第二項便是學術問題敝東人對於學術上面雖是個門外漢然而書法的好壞他也有一二分的辨别力所以西席先生的書法郤也不可過於草率還有一層敝東人對於前淸的科名異常注重兄弟不才十四歲時便進了學····說到這裏眼梢一瞟早見房門口的娘子不住的向他刮臉勉齋不理會接着說道敝東人因我是個聖門之徒一向蒙他另眼看待現在動問伍先生也曾進過了學没有靑巖在矮櫈上欠身答道晚生的書法自問還可看得去歲豆腐店裏死了老太婆靈前的牌位便是拙筆題的今年左近人家的春聯晚生筆下寫不了黄金萬兩紫氣東來足有寫了百數十幅書法一層勉翁可以無慮只是從前考過幾回不曾博得一名秀才須得勉翁格外通融才好 
[自由談之自由談] [  不冷]  
　　假使假使梅蘭芳日日演天女散花劉鴻聲天天唱斬黄袍則雖有傾心梅劉之人亦必淡然忘之矣何也數見則不鮮也游藝之事且然何况國家大事乎故人當善用其長不當置其長於無足輕重之時與地 
 
 

Page 15

 
 
   
 
 

Page 16

 
 
   
 
