# 1921 - 192 - 4917387

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[偏枯（冷）]  
　　直曹以征蒙之費付數百萬而定陜之費不能如願謂政府爲偏枯是誠偏枯也然以視鄂王以視桂陸則猶偏枯中之不偏枯者也何也雖不得多費而陜西之地盤固已不勞而得也若王若陸一則以兵變故而地位常岌岌一則以兵敗故而地位亦岌岌而所索之費不能如願且與曹等是故以北方今日所倚賴之張曹王陸四人言張爲上索費既多而蒙事又有人代平曹爲次費雖少陜事尚易爲力王又次原可無事而索費無端而兵變事起費難索而位亦危陸爲下空存忠北之心爲北而戰又爲北而敗得費旣有限而陷於戰禍之中復不能自拔以視張曹王三人其受偏枯多矣 
　　雖然苟盡奉張武人之福不更無量耶人之效武人者不更無數耶 
[命令]  
　　七月十七日大總統令財政次長代理部務潘復呈司長張訓欽因病懇請辭職張訓欽准免本職此令 
　　又令任命陳威爲財政部司長此令 
　　又令内務總長齊耀珊呈吉林賓江道道尹董士恩懇請辭職董士恩准免本職此令 
　　又令任命張壽增爲吉林賓江道道尹此令 
　　七月十五日大總統令高鏡授爲陸軍測量監解德鄰授爲陸軍一等測量正此令 
　　又令陸軍總長蔡成勳呈請授李伯恒吳逹爲陸軍三等測量正均照准此令 
　　又令内務總長齊耀珊呈准兼署福建省長李厚基咨省會警察廳警正兼警務處科長林鍾瑛因病懇請辭職應照准此令 
　　又令内務總長齊耀珊呈准浙江省長沈金鑑咨請任命胡詒芳爲省會警察廳警正應照准此令 
　　又令陸軍總長蔡成勳呈准正紅旗漢軍都統兜欽咨請以英續英浩陞補公中佐領毓瑞陞補印務章京均照准此令 
　　又令内務總長齊耀珊呈准署江西省長楊慶鋆咨江西省會警察廳警正兼全省警務處科長張毓芳另有任用請予免職應照准此令 
　　又令内務總長齊耀珊呈准署江西省長楊慶鋆咨請任命謝亞安試署江西省警察廳警正應照准此令 
　　又令陸軍總長蔡成勳呈准正白旗蒙古都統文年咨請以英秀陞補副參領應照准此令 
　　又令陸軍總長蔡成勳呈准正藍旗漢軍都統奎順咨請以寶崇智福陞補印務章京德潤陞補公中佐領均照准此令 
[專電一]  
　　北京電美京電太平洋會議係共和黨鑒於民主黨國際聯盟主張之失敗故開一新局面預料美國主張一定成功因南美諸邦均與美一致英法亦不别調日本請示召集該會宗旨哈定允卽明告我國代表隨員宜擇學望素優俾受制於英日同盟者冀於此項會議上解脫（十八日下午一鐘） 
　　北京電東京電日本對太平洋會議甚緘默係正在考慮提出兩個難題目交該會然表示上除加入外無二法（十七日上午十一鐘） 
　　北京電福開森回京政府將訂期與商太平洋會及減縮軍備會提案問題（十七日上午十一鐘） 
　　北京電英公司函靳飛機借欵利息未付請總理親筆簽字答復由鹽餘項下扣留靳復請逕向財部商辦故維克斯不將航空經費發出今後形勢航空將爲英人代管及停辦之兩途（十八日下午一鐘） 
　　北京電英使函外部現聞奉天軍擬將前由南苑取去之飛機數架存在奉天車站不日裝往征蒙事關軍事應根據中英間合同不得挪爲軍用之規定希從速阻止外部已轉函潘矩楹核辦（十七日上午十一鐘） 
　　北京電曹錕催餉院覆日内先發十萬以視征蒙費動以百計殣殊嫌偏枯（十七日上午十一鐘） 
　　北京電曹錕刪（十五）電陜軍奉命 
拊循惟拊循須發欠餉空言無濟陳部隊伍如毛非鉅欵不辦查蒙古出兵費前後發出七百萬陜軍不到百萬相形見絀請一例待遇閻相文亦來電催欵謂陳逆氣餒惟張金印脅迫陳力非去張不能談陜局善後請通令拿辦以寒逆膽（十八日下午一鐘） 
　　北京電張作霖以前援蒙計劃對舊黨今新黨佔庫恰有變更必要特召二次會議二十日在奉開會鄒芬馬福祥秦華劉恩鴻昨夜應召赴奉（十七日上午十一鐘） 
　　北京電征蒙檄文係用漢蒙字合璧對照蓋經略印交蒙院譯發 
　　北京電奉張請派大員先赴蒙旗宣慰徐已派定逹壽燕鈺定二十一首途（十七日下午三鐘） 
　　北京電吉孫電吉黑對征蒙擔負較奉爲輕而接近東北防務較重巡帥已令敝省專以防區爲重請將吉黑暫列特别區域並取法聯防如可行乞電示（十七日下午五鐘） 
　　北京電新楊電新省在編制征蒙軍協剿之列但各黨匪四起軍不勝防若再編大隊赴外蒙則内憂可慮請先令新省各旅將境内蒙匪剷除再協攻俄黨左翼 
　　北京電延吉撤兵後日提會巡國境辦法昨付閣議討論主將條文内協同協力字様刪去交外部逐欵修正候日使回任協訂 
　　北京電昨閣議討論粤桂戰報近數日桂已敗閣員甚悲觀陸榮廷請在澳港就近購械許之又議變更施南道區析置施鶴道通過 
　　北京電李厚基病愈來電保章景楓實授烟酒署長并以烟酒稅辦地方借欵發軍餉（十八日下午一鐘） 
　　北京電某要人主照東三省方法辦清大由各省自辦但此項收入又必被截留近日潘復加聘金融委員三十餘人流品極雜 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電灌雲匪熾大伊山一帶李莊陳圩高圩焚掠姦殺一空寒（十四）日旅長吳恒瓚率隊往剿已開仗（十八日下午一鐘） 
　　北京電財部覆交部謂京綏貨捐係援津浦京漢成案商會請求停徵碍難照准但西北各商會在京商會議决陰六月十五日起各貨棧停止運貨以示抵制 
　　北京電范其光電舊黨仇華對哈埠華官尤甚並設種種取締來崴華僑方法嗣後如有與俄人交接及與崴埠有關事件請先電告免臨時發生阻難（十八日下午一鐘） 
　　北京電農部電王瑚許沅上海區域内不合法之交易所應嚴行取缔以維商業（十七日上午十一鐘） 
　　北京電農王開部務會議對信交兩業呈請註册者應取愼重考量非由地方官驗明資本備文核轉槪不批准（十七日下午二鐘） 
　　北京電桂陸電告親赴貴縣督師各要塞均派重兵駐守可保無虞惟戰事正殷請催閩贛實力援助（十七日下午二鐘） 
　　北京電十年新公債辦法（一）專爲整理内外債用不移充軍政費（二）所有四種擔保品均係確實收入（三）設基金處專理還本付息延聘金融界人物予以監督權 
　　北京電學生會對教職員遷就調人之議多致不滿今日雙方開會尚待疏通（十七日下午二鐘） 
　　北京電連日沿江省分報告水患電紛至均批加意提防（十七日下午一鐘） 
　　北京電黄河橋工建築費最低額爲五百二十萬兩（十七日下午一鐘） 
　　北京電曹錕電派趙玉珂赴陜宣慰軍隊襄辦善後（十七日下午一鐘） 
　　北京電張錫元電告陳已與部下脫離由興平回籍現秦軍除已有一旅歸服外餘正分投接洽收撫如能辦妥西路可免戰事 
　　北京電征蒙軍軍裝未齊改二十一出發經略與兵士同用布衣形式上示甘苦與共（十七日下午一鐘） 
　　天津電閻電孔繁錦施德華率十五營助陳又閻决圍攻乾州以郭堅任西路劉存厚南路于右任北路馮玉祥東路張錫元接應 
　　天津電銑（十六）中法票至午刻共兌出兩萬餘元（以上十七日下午十一鐘） 
　　香港電　粤軍銑日（十六）下午完全佔潯州城陳炯明决定篠日（十七）赴潯督師向貴縣前進 
　　香港電陳覺民電稱復遂溪鄧本殷電稱復徐聞 
　　香港電桂軍官因大勢漸去多願附粤聞沈鴻英已率部退出賀縣韋榮昌劉逹慶均在降列 
　　香港電徐紹楨離粤往晤浙盧　　香港電鄧鏗洪兆麟日前赴梧與陳商戰略刪（十五）晚返省洪所部某旅初擬赴高雷銑（十六）忽調梧附戰（以上十八日下午九鐘） 
[公電]  
　　陜西各公團通電各報館鈞鑒陜西自易督命下日時四旬現雖新舊業經交替大局亦尚謐寗而中間謡諑繁興報紙訛載難免傳聞異辭動兹誤會謹將經過實在情形爲我政府及各界陳之方易督明令初頒陳前督本意存引退趕辦交代明電歡迎足以徵實徒以六條之請中央雖迭經電允未蒙明令發表遂復遲回面閻督率軍入陜亟待履任駐關多日信使交馳接替未定時期事機愈形迫促陳前督因所請未遂意甚激昻至有嘯日通電自此以後雙方愈形隔閡矣劉省長深恐以誤會而生衝突以衝突而糜爛地方一面派代表東行一面勸陳督决退並電中央請於陳督所請六條酌允發表以便前督有引退之階梯後任弭前驅之鋒鏑而地方亦藉以保全但閻督已進至渭南兩軍前綫幾相接觸人心惶惶以爲戰禍必開斷無倖免劉省長最後斡旋特派政務廳長祝鴻之前赴渭南謁見新督商詢蒞省日期仍勸前督速撤新豐臨潼等處駐軍俾新督得以雍容履任月之四日新督進抵臨潼次日前衛抵壩上與陳前督駐軍小有衝突劉省長鑒於時日過迫力勸陳督出城所有督軍印信即由劉省長代交閻督兹事遂呈一結束至於新舊交替之際人心浮動訛言蠭起固所不免幸劉省長於事前設衛戍司令部以鎭嵩軍統領張治公爲司令防範嚴密措置得宜雖各方軍隊來去倉卒而梓里不驚巿塵無擾不可謂非陜民之幸也閻督軍紀嚴明刻正從事收編秦軍第恐遠道傳聞失實特電奉聞陜西省議會教育會自治協進會農會商會同叩刪印 
　　安徽全省教育界通電　申報轉各團體鑒倪道烺馬聯甲趙繼椿劉碩等殺傷請願學生慘死者姜高琦一人重傷成廢者戴文秀周肇基二人其餘傷者周自衡等四十三人議員爲人民代表倪馬等爲國家命官同惡共濟演此空前之慘劇世有公論國有興刑乃事變發生多日政府置若罔聞皖督軍省長視若無覩法庭附勢縱凶罪人逍遥法外坐令沉寃莫雪人道淪胥蚩蚩之民未知死所夫國於天地必有與立使法不及勢要殺人者可以不死骫法者可以無罪國家法律將焉用之方今人民對於政府信仰已極淡薄所恃以維持一線者僅若有若無之法律此更完全失效政府將何以自存代表等以省教育會改選羣集省垣值扶傷弔死之時感火熱氷深之痛用特合詞呼籲仰懇政府速頒明令將倪馬趙劉等諸凶按律嚴辦其凟職之法官延徇之督長亦請分别撤懲申斥以平寃憤而伸國法臨電激切不擇所言安徽省教育會覆選代表懷寗劉藻彬（以下各縣代表曁中等以上學校代表省教育會副會長等名從略）同叩篠 
世界路透電 
[英報對華記載之聲明]  
　　十七日倫敦電英國各報昨日載有關於華事之訛言中國使署特宣言聲明謂英報所稱華人不關心哈定總統柬邀参與太平洋大會之舉之發展殊背事實使署於上月間接中國各處私人團體來電甚夥皆擁護中國之權利並謀求中英間良好諒解者英報關於英日續盟問題指華人對於今所授予鞏固世界和平之機會不若他國人民之知感或不若他國人民之願表示感忱比皆臆測之詞至謂中國政局不靖等言當知華人必先消除種種甚大之困難而後始能告成行政之完全改革中國之進步與消除一切困難端賴泰西人民之同情與友誼武斷之意見足以使艱苦建設穩固民國之華人志氣沮喪大可不必發之也 
[法報贊助荷蘭參預太平洋會]  
　　十六日巴黎電時報竭力贊助邀荷蘭參與華盛頓裁減軍備大會之議因荷蘭在遠東亦有廣大之利益也 
[法英之上西萊西亞合作]  
　　十六日巴黎電聞法總理白里安氏通告英政府謂法政府願與英國合派專家委員團赴上西萊西亞調查秉公均分公民大會區域事宜 
[英國殖民部大會]  
　　十七日倫敦電殖民部宣稱星期五日殖民部曾開特别會議由邱吉爾氏主席各殖民地首相多與會晨間討論英屬印人之地位午後討論天空交通事並通過議案派委員會查覆開　英倫印度斐澳及紐絲綸間天空航路事務 
[俄國兵事與災荒]  
　　十七日芬蘭京城電據半官消息稱兹得確實消息勞農政府已在國内下總動員令大約將攻擊愛沙尼亞里特倫立陶宛三國或將輔助土耳其國民黨首領基瑪爾氏抗拒希軍 
　　十七日柏林電德國著名詩家郝泊滿氏接俄國著名著作家戈傑氏來電謂俄國歉牧數百萬人將成餓莩請歡美速運糧食藥品至俄救濟 
[菲列賓近事記]  
　　十七日馬尼剌電菲列濱銀行會計部主任桑巨安氏被控假造存欵並提取披索五千枚以供私用 
　　十六日伊洛伊洛電福白斯氏今日聆人陳述許華工入菲列濱以免菲島缺少工人並藉以輔助糖業之理由 
[英國比賽飛機]  
　　十六日倫敦電飛機十四架今日在倫敦賽飛計繞外倫敦兩匝每匝程長百哩獲勝者爲傑姆斯氏所駕之飛機劍橋大學與牛津大學作天空之賽飛劍橋獲勝 
[各或近事紀]  
　　十七日華盛頓電財政部已以美金三千二百六十八萬八千元付英國航務部以清結因戰事所欠之運費 
　　十七日倫敦電英國炎熱亢旱多時中暑死者頗多且屢遭火警大礙收成但今已有多處得雨而尚有續雨之象法國多處亦有大風雨 
　　十七日萊泊爾斯電日太子今日由羅馬抵此大受歡迎 
太平洋路透電 
[大連用金問題]  
　　十五日北京電日政府堅主在大連交易所實行金本位雖遭各方面反對仍不欲將此議作罷日本巨商因在華商業皆用銀兩故大連交易所之用銀與彼等無所損失故亦反對用金本位甚力但聞日本小商家則幾一致主張改用金本位華商當然全體反對現議在租借地外另設交易所 
[古巴領署見習生失蹤案]  
　　十八日北京電關於古巴中國領署見習生陳伯年失蹤之疑案仍有駭人消息流傳於此據謂陳之遇死適陳挾有文件大不利於古巴某員者啓程回華之際昨與陳同鄉旅京學生集議於貴州會館議决（一）請政府迅速查明此案（二）聘林行規爲辦理此案之律師（三）往見古巴駐京公使請古巴政府之協助墨西哥中國公使已電覆北京政府謂擬即赴古巴調查陳之存亡 
[粤桂戰事記]  
　　十八日廣州電此間官塲宣稱粤軍已占據桂省平南潯州二縣粤軍力圖克復北海尚未奏功 
　　十八日香港電據半官肖息賀縣（距梧州北約五十哩）及貴縣刻均有劇烈之戰事 
[庫倫變遷記]  
　　十八日北京電哈爾濱官電稱遠東民國之大軍已於本月五日占據庫倫恩琴之軍大遭挫衂已退入滿洲境内 
[宜昌不准軍隊經過]  
　　十八日北京電宜昌外國領事致文鄂當道謂將來如有華兵經過宜昌請豫先示知並謂現爲外僑利益計已籌定辦法嗣後軍隊由水道過宜者悉在江之對岸登陸 
[北方近事記]  
　　十七日北京電張文生電告中央政府謂自本月起將遣散部下軍隊百分之十 
　　十七日北京電駐荷華使王廣圻通告萬國仲裁法庭謂中政府已任王正廷代伍廷芳充該法庭之代表 
國外要聞 
[德國特約通訊（王光祈五月三十一日）]  
　　（二）各國對於上西萊西亞省問題之態度 
　　關於上西萊西亞省問題之眞相記者已於前次通信略陳大槪今請再進而討論各國對此問題之態度及解决此問題最近之趨勢 
　　照凡爾塞和約第八十八條及其附屬書規定上西萊西亞省屬於德國抑屬於波蘭由該地居民投票决定其在未决定以前由美法英意四國組織協約委員會（前信譯爲協約議會）管理該地行政直至投票終了以後由該委員會將各城巿投票之結果詳細報告協約國政府並依照居民希望及其地理上經濟上之關係提出畫定德國疆界綫之意見書云云照此條約之意義觀之德國如欲得上西萊西亞省須具備兩種條件（一）居民多數願意屬德（二）地理上經濟上與德國有不可分之關係今試觀德國究竟曾否具此兩種條件然後便知該地究竟應否屬於德國 
　　第一凡爾塞和約第八十八條附屬書第四項規定投票方凡人民在該城有住所者即以該城爲其投票區域其無住所者則以其出生之地爲其投票區域三月二十日投票結果 
　　以人數而論 
　　論國七一七一二二票 
　　波蘭四八三五一四票 
　　以城巿而論 
　　德國六六四處 
　　波蘭五九七處 
　　故照居民之希望而言德國可謂占绝對多數而備具第一個條件矣至於以地理上經濟上關係而論該地自七百年前由波蘭大公爵ＷkadusaysLaskonogi用和平方法歸併普魯士以來（該地九百年前爲波蘭所占領二百年後歸併普魯士其時約在七百年前上次通信謂爲六百年前係據法國主面報告此所謂七百年則係德國方面之報告也）所有經濟交通文化無不與德國發生極密切之關係該地產煤甚富工業發逹所需之機器多由德國運往所用之技師多由德人充任所出之貨物又由德國運輸各地代覔銷塲至於德國工業之所以勃興稱雄一時又多賴該地供給煤炭之力此後德國能否恢復經濟原狀亦以該地得失爲斷前次倫敦會議德或前外交總長西門氏曾宣言德國擔負賠欵之多寡須以上西萊西亞省問題决定後始能確定其經濟關係之密切可想而知矣由此觀之德國對於第二個條件亦可謂具備然天下事决不如此簡單一涉國際關係尤爲錯綜複雜此所以上西萊西亞省不成問題之事件面今日竟成大問題矣 
　　所謂四大强國之英法意美美國對於歐洲内部事件不願多所與聞此次事件波蘭政府曾於五月十一日致公文於美國政府請其出而干預此事贊助波蘭主張云云美國政府曾覆波蘭一文拒絶其請至於意國致府雖在歐洲關係較爲密切然亦不多所主持當此事發生之初意國主張頗偏於英國一面最近一二日又傳其改換意見偏於法國方面此美意兩國之態度也四大强國中除去美意兩國外厥爲英法兩國兹請詳述英法兩國之態度 
　　關於英法對此問題之爭論可分爲四第一英法對對之根本政策問題向來英國對德政策須先熟權利害換言之德國須在何種情形之下然後英國始能有利使上西萊西亞省一旦不屬德國則德國將無力擔任賠欵經濟亦永不能恢復所有協約國對於德國之要求亦將永遠無逹到之望故爲利益計上西萊西亞省似非歸德國不可在法國方面則向主懲戒德國之黷武至於德國今失去上西來西亞省此後究竟有無能力履行和約則固不甚注意第二派兵平亂問題當此次波蘭暴徒起而騷動上西萊西亞省全陷於革命狀態時英國最初主張聽德國兵隊自行鎭定騷亂法國則謂一旦德國進兵上西萊西亞省法國即立刻占據魯爾流域並極注意上西萊西亞省所謂德國志願軍是否與德國政府有關係以便决定對德態度而在上西萊西亞省方面所駐之法軍對於波蘭之騷動亦暫不干涉當此之時上西萊西亞省之協約軍隊旣袖手旁觀波蘭暴徒又日增無已將陷全境於不可收拾之境最後始决由英國派兵前往平定騷亂第三最高會議問題英國政府之意欲將上西萊西亞省問題由最高會議决定而法國政府之意則主張將此問題之基礎條件先由專門家商定然後再付最高會議通過英國政府則堅持速開最高議之議今日英國尚有公文到法催開最高會議並謂英國承認專門家會議關於德波界綫之規定惟此規定須適合凡爾塞和約之條文依照地理上經濟上之關係與夫居民之希望如三月二十日投票之所表現者云云英首相勞合喬治曾謂此次吾旣立定脚根必堅持到底無論如何犧牲皆在所不顧否則吾個人與英國在世界上之地位將等於零而法首相白里安亦在法或議院演說承認英法意見不同之說第四分配上西萊西亞省間題德國波蘭對於上西萊西亞省問題旣相持不下於是首先由該地協約委員會之意大利代表提出將該地畫爲三種區域之意見英國代表亦從而贊成之其畫分區域方法即以西北兩部歸德國管理南部及ＰlessRydnik兩地由波蘭管理其中部一帶則由協約 
委員會管理若照此計畫則德或可得下列諸地ＫreuzdurgＲosendergOPPelnLudlinitzPosenLeodschutzRatibor等等波蘭可得下列諸地Rybnik，Ｐless等等協約委員會則管理以下諸地Beuthen，ＫattowitzKonighutte,Gleiwitz,Hindeuburg,Gross=Streblitz,Toat,Tarnowitz,等等惟法國方面則反對此議法首相前曾在議院演說略謂協約委員會於前此數月中曾詳細討論以爲上西萊西亞省應屬波蘭此議已得協約國之同意並已通知德國只候專門家勘定界綫而已在波蘭方面亦極信必得該地夫協約國旣欲使波蘭重新建國則建設國家必具之條件不可不使之具備協約國旣與波蘭以出海之路矣若不再與以生存必需之地（指上西萊西亞省）則波蘭必仍歸於滅亡或再爲强隣所占領云云觀此則方主張之不同可知也雖然德波兩國旣堅持不下英法兩國意見又相異如此若全部歸德旣非法波所願意全部歸波又非英德所樂從將來或將仍歸於分割之一途惟德國報紙謂該地東部係工業中心西部係農業地帶平時有無相通互相調劑若一旦分開必致兩傷此亦爲分割問題中之一大難題也近閱法國報紙謂俄國蘇維埃政府對於上西萊西亞省問題亦極注意使波蘭一旦與德國兵連禍結俄國政府亦將雄師西向與波蘭周旋以雪去年戰敗之恥此又爲上西萊西亞省問題之弦外餘音矣 
國内要聞 
[北京通信（穆）]  
　　太平洋會議問題之解剖 
　　最近一般人注意之事無過於太平洋洋議其動機在距今數月以前哈定氏就職未久即有此議之發動施肇基氏即據以電告（本報曾有專電）至於最近美國始正式向各國提議已得英法之贊成美國方面旣向我正式通知施肇基顧維鈞二人又迭次來電主張加入於是上星期以來之閣議迭次討論至本星期初始决派代表加入然代表究派何人如何提案則尚未有所解决聞顧維鈞之意擬請外交總長親身一行在顏惠慶固未必不願而政府中人又有傾向於陸徵祥者正在討論中也 
　　愚於此問題曾向外交方面之西人探討其内容乃知太平洋會議之發動有遠因有近因遠因在歐洲和會美國之於歐戰出絶大之助力以敗德奥威爾遜親赴和會發表十四條之宣言提倡國際聯盟而受牽制於各國其主張致歸失敗民主黨遂大爲美國國内所不滿共和黨之哈定代威氏而起欲國補救乃欲以太平洋問題召集一種會議使外交之中心仍歸於美其近因則日英同盟繼續事項大招美之反感英遂徵求美國意見美以對待日英續盟之故乃乘此時間提出太平洋會議之召集以日英同盟中與中美抵觸之點即在太平洋問題也但美國於此會議確亦有占便宜之處以菲律濱可派代表其餘中美南美等國亦可派代表會議席上與美同一步調者國數必較多此各國人所公認而日本則不能無所顧慮蓋美國之本意在便沿太平洋諸國得申說已國之利害其被强力壓迫者有申訴之餘地以視國際聯盟之初旨雖變其地域之範圍而精神固未變也 
　　太平洋會議之期預擬於十一月開會會議地點擇於沿太平洋之一國而現尚未定然目前尚有一限制軍備 
 
 

Page 11

 
 
會議亦爲美所召集者已備請柬分致各國各國已多贊成其地點已定爲華盛頓此兩會議是一是二聞者多未明瞭然據某館員之所談則限制軍備會議可謂爲太平洋會議之楔子以軍備限制問題其關係重要者仍是日美兩國近來所傳未來之日美戰爭即以兩國之増加軍備爲其徵騐美以自動的欲與日同時减少軍備免未來之大戰如日本不從或即因此破裂而太平洋會議將不能成但限制軍備仍是全世界之事不專在太平洋方面而與會者亦不限於與太平洋有關係之各國故不能併爲一談也 
　　然則與日英同盟有若何影響乎日人方面方守沈默不肯遽有所論列英人方面則不認太平洋會議即能打破日英同盟惟認太平洋會議之結果於日英同盟中之太平洋問題將有一種限制即美人之言論亦但謂沿太平洋各國可以會議之結果使日英同盟所及之影響得以減少也故太平洋會議與日英同盟各爲一事日英間之同盟關係未必因此會議而廢止 
　　日本最初之意欲以英日美三國協議太平洋之事而擯斥我國不使列入蓋一仍是代表東亞之謀欲斷我發言之路以免於彼不利二藉以防美國方面加入同調之各國使彼之勢較孤也然此層今已做不到現日人極端沈默對美之提議尚未表示據某國館員所推測謂日人决不能不加入而目前之沈默中彼必係潛心研究預籌將來對付之策逆料開會以後彼必提一二重大問題如從前所謂廢除人種差别案之類以抵制不利於彼之議案云云故我國之加入固較不加入爲愈而我國人遽抱樂觀以爲若二十一條若魯案可即由此以占勝利者亦今日所未許也不過如朱啓鈐之赴日外傳其將締經濟同盟孤西回華又以直接交回膠濟路之說進於當局則願當局於太平洋會議前勿再入日人彀中作繭自縛耳（七月十六日） 
[教潮將告結束中之京學界]  
　　昨日（十六日）上午九時八校教職員代表開第六十次聯席會議首由代理主席王兆榮報告（一）正式回覆調人情形昨日（十五日）下午調人范靜生有電話約於是晚九點在私宅談話至晚如期前往當將十五日本會臨時會議决定情形向范氏陳明范氏頗爲滿意謂現正請政府方面趕緊辦理務必將此事早告結束又十五日開臨時會議有警察前來意圖干涉曾於昨日與范氏在電話中要求設法否則當此問題將决未决之時横被干涉恐致别生枝節范氏已應允此後警廳當無越出軌道行爲（二）與學生方面接洽情形十五日與李大釗君同住高師時學生會適纔散會同人到後旋又召集當將本會議議决情形當衆報告並希望學生方面略示遷就以便將此問題早日解决何玉書答稱該會是日並未討論到此惟靜待調人答覆而已至於教職員方面之希望學生方面亦必尊重云云聞范靜生已約學生代表於本日上午八時時會議或好回答學生亦未可知（三）劉書記官與馬叙倫談話情形昨日地方檢察廳劉書記官以私人資格赴法國醫院與馬君談話據劉氏云政府係根據警察廳報告移文地檢廳馬鄰翼之呈文乃由監督機關送來作參攷者政府並未依據此項呈文且語氣中露出政府并非正式告訴惟不否認政府有告訴而已馬君當將六三以前情形詳細對於劉氏說述一遍並謂伊母是日到部爲其孫送雨傘明謂馬次長亦係讀書人何以不明道理乃馬次長反將此語栽誣實屬有失官長身分云云報告畢即將第三案付討論僉以據調人之言政府係根據警察廳及馬鄰翼呈文告訴今據劉書記官之言馬氏呈文政储並未依據此其不符者一據調人云「雙方免訴」云云是政府明已向法院起訴且六月十五日地檢廳曾票傳馬叙倫足證政府確已告訴今據劉氏之言模稜兩可此其不符者二有此二點將來若只批同人公訴三呈不成立而於政府方面之告訴則懸案不斷日後難免不别生枝節甘肅前亦有此種事件將一方批駁一方置諸不理日後甘肅政府竟發下通緝之令同人雖可信法院未必如此然而前車可鑒不可不防况且政府教職員學生三方面同爲彼告同爲提起告訴人苟非持平辦理將來必多枝節於是一致决定向調人鄭重申明法院辦理此案必須各方同時免訴同時消滅並將其事實公表於世否則不能貿然承認藉免日後發生誤會旋對於各校召集教職員大會事略有討論决定由各校代表自行酌量辦理乃宣告散會 
　　又昨日上午九時范源廉約學生代表阿何玉書韋瓊瑩傅毓修往其私宅談話當將學生方面關於此次教潮提出之條件逐一爲具體之答復（一）學生集會結社自由一層已由政府飭知警廳以後不得妄加干涉學生可以安心（二）六三肇事之軍警長官欲政府加以相當處分此事實難辦事到然軍警不過一種機械在軍警以上負責之人旣已有引咎之表示即係已受一種隱然之制裁希望學生對於軍警本身不必深求以省枝節（三）訴訟事件細核雙方所請求本俱在法律上不能成立檢廳不起訴自然消滅勿庸别經撤銷之手續（四）對於受傷者道歉一層政府旣允派大員慰問則言辭中自然包括有道歉意思雖文字上差異精神上實完全相同希望學生不必拘泥文字（五）受傷者醫藥費由教育部支給一層係當然之辦法不成問題（六）政府切實履行四月三十日閣議三條辦法民國十三十四兩年鹽餘作擔保一層已由教育部致公函於財政部俟得財政部正式答復即由教育部公布（七）八校臨時費由教育部依八年度預算按月平均支付以上皆係調停此次教潮之具體辦法經調人與政府接洽認爲可實行者范氏述畢之後學生代表復詢以清華事件范氏謂已託人向該校當局疏通雖聞外人方面頗爲堅持然必盡力設法使該校學生學業不致犧牲但此事事當歸另一問題解决希望八校學生不必以此爲調停教潮之一種條件最後范氏復述此次調停經種種困難始辦到如此程度務望學生以學業爲重勿再堅持不滿足之意見云云當時何韋傅三代表頗爲動容答稱當以詳情轉逹同學力促速行結束以重學業至十時許始興辭而出下午二時國立公立學生聯席會在高師開會討論調人對於學生所提條件之答復是否滿意因開會係臨時通知未能全體出席改於下星其一開會决議後再爲正式之表示處分軍警一層雖不能辦到聞學生頗能諒解調人之苦衷大多數意見已不欲再堅持矣 
[陜局仍在交戰狀態中]  
　　陜西戰事政府方面久有調停之意昨據保定消息謂曹錕因陜西軍事必須有大員調處初擬由吳佩孚親往因吳氏未便離防乃電召天津鎭守使趙玉珂於十四日抵保定决定計畫以勞軍爲名於十六日赴洛陽與吳氏會商後即預備取道入陜但此項調停是否有效尚未可知故直軍方面對於戰事之準備現亦積極布置閻相方已於灞橋方面設立行軍司令處並於子午鎭谷坡五里亭等要隘派兵扼守密布戰哨對於陜南方面分兵兩路一爲乾州一爲漢中乾州爲陳氏之大本營勢不得不以精銳之軍隊以當其衝故决定以馮玉祥之十六混成旅及本部之第二十師全部分兵三路自行指揮以馮氏主中路直撲乾州之正面三十九旅四十旅爲左右翼進窺醴泉武功並趕編輸遂隊三大隊爲三路之策應而漢中方面則專由吳新田負責作戰策略完全歸吳氏主持其進兵計畫僅分二路陜西方面則由吳之十五旅由武關向漢中而進而顧旅所部則由鄂省進兵至陳樹藩方面刻亦仍在積極佈防除責成張寶麟分也陜南外又飭王鴻恩之第三混成旅團分防漢中並令該團鄧金發之第一營駐防寗陜復在要嶺關架設砲位機關槍連劉惠心之第二營分防鎭安山陽堵截吳新田軍入路商山柞水一帶均畫爲防綫安設大排哨李繼榮之第三營駐防興安南鄭陳軍大本營即設於該處陳氏現又在興安增募新兵兩營以資協防結果或將與直軍再决一戰也 
[姜桂題反對奉軍調熱]  
熱河都統調任問題政府迭催姜桂題來京商議而姜氏始終聲明不願他調並要求速發欠餉以爲調任抵制近日汲金純軍隊將次經過熱河姜甚不歡迎昨有刪電到京略謂西林經棚一帶蒙匪經米振標前往痛剿已告肅清以後熱河治安桂題當負完全責任務請轉飭奉軍第二十八師勿庸來熱相助否則主客兩軍因事發生衝突桂題不負其咎云云蒙疆經略使轄下乃有此倔强老將殊爲人意料所不及靳氏對於此事正在焦急之中無法處理而張作霖因姜氏拒絶奉軍過境已有電致政府質問辦法林墾督辦張勳見姜氏態度不佳又聲明暫不赴任以避纠葛恐姜氏之位置駸駸乎且戕成一大問題矣 
[鄂省兵變後之兩問題]  
　　鄂州大學之籌備觀印官票立公貸局之反響 
江漢大學乃黍前總統之所發起並捐籌備費若干萬委托前任湖北民政長饒漢祥君滄任籌備其校址即擬就鄂省兩湖書院舊址只以該處駐有王督所部二師軍隊故饒君迭次返鄂與王督協商騰出該也着手改建自武昌兵變後二師軍隊除少數槍斃外餘多遣駐各屬其尚留駐兩湖書院者爲數無幾王督爲欲收拾人心起見乃將江漢大學名稱改爲鄂州大學令委教廳長路孝植財廳長魏聯芳政廳長胡鄂公會同籌備校址仍就兩湖書院改建日來進行甚爲積極已在教育廳設籌備處以路教廳長爲籌備處主任其籌備費聞定爲四十萬元除捐募外擬從鄂省此次添印官票四百萬串内撥用三十萬至基金從何籌措則尚無所聞也大學科目擬分文學法政外國語商業工業農業六科一年預科三年專科因鄂省高等專門學校不多一時難以聚集六科之合格學生故暫開法政外國語兩科其學生即以現在官立法政及外國語兩校學生併入作爲預科校長一席擬聘請鄂省棗陽人現任北京中國大學教務長駱繼漢承充駱畢業於日本早稻田大學法律經濟科得政學博士曾任舊國會議員其得有承充鄂大校長之希望者並非以其學識乃因其在京盡力於倒夏擁王故當道以此爲酬庸之具昨十五日教財政三廳長及外國語校長金定九官法校長羅子誠等在兩湖書院開第一次籌備會决先開於政外國語兩科羅金兩校長即改爲某科教務主任教員亦即以現任教員接充其因陋就簡如此 
　　武昌兵變迄今月餘而商店仍難復業雖各商帮迭次呈請從束賠償無如當道總以延宕對付至善後所所擬設立之公貸局亦因巨欵難籌難以實現現軍省兩長及善後所重要分子擬就湖北添印官票四百萬串以作設立公貸局之資本但此欵旣屬貸諸商民尚可收還原本故此四百萬官票另以武宜兩字編成號碼俟收回商欵後即分批兌燬但照財政部幣制局定例各省印刷紙幣應歸財部印刷局承印而鄂省需欵甚急若照定例由部承印非六個月後不能工竣遠水難濟近火故電商中央由改鄂省就近印行聞業已邀中央核准日内即可召人承印顧一般鄂人對此問題極不謂然其理由以武宜受災不應使全省人民同受其累而以官票貸諸商民是陽予以惠而陰受其害且世亂日亟此種惡例萬不能開省議員周有章等亦擬提案質問俟連署人足法定數即可交會提出（七月十六日） 
[湘省之軍事方針又變湘軍準備逐李]  
　　自武宜兵變湘軍徇鄂人之請業已準備援鄂旋以各將領之意見不一遂致中止粤桂戰事旣起湘軍徇粤中將領之請又準備援桂已電覆洪兆麟諸人許即出師且下動員令矣復以魯羅諸人之反對又不果行日來所聞援桂之說又將作罷並聞不惟援桂作罷且已準備攻湘西之李烈鈞查其攻李原因並非對粤蓋以李氏久駐湘邊足以妨湘局統一且擅提公欵干涉政治各方對之因益不滿聞所定進攻計劃（一）蔡鉅猷劉叙彝兩旅自常德辰州等處由水道進攻洪江（一）張輝瓚吳劍學兩旅自湘潭寶慶等處取道武岡由陸道進攻洪江（一）令原駐郴州宜章臨武嘉禾等屬之陳嘉祐一旅迅回原防佈置一切以防粤軍之或有誤會進攻湘南現張吳陳各旅均在省城蔡劉兩氏亦不日即到共商進攻辦法但湘省之軍事方針屢變未知此舉果實行否也 
[杭州快信]  
　　省憲期成會省憲籌備處各法團聯合會各代表昨在吉祥巷舊省教育會會商調和辦法各法團主張加入審查七十五人籌備處僅許二十人現各法團定今日下午開幹事會明日開大會公决是項問題二十日仍在吉祥巷開談話會報告 
　　省憲起草員褚輔成王正廷兩君日前赴滬現在君已因事赴京褚君於昨日回杭今日省憲籌備處開談話會褚君出席有重要報告 
　　杭紹金三屬参燕捐向由本業商人公同認辦近以銷路疲滯捐數日减呈由總商會轉請財政廳量予减輕認額並將白本耳一項併入原認捐數以内聞陳廳長以此項認捐前經國稅廳核定至今未令加認所請酌减之處未便照准 
　　實業廳昨行知省農會商會催取徵求上海商品陳列館各種農商出品俾便彚解 
　　餘杭汪知事昨函省農會請將鷄籠山新闢第一林塲畝分莊圖及四至等項抄送過縣俾便查明有無少數承糧等户另訂辦法一面切實保護 
　　惠興女校昨行第九次畢業式督軍派吳副官怡慶教育廳派富視察光年代表觀禮 
[南京快信]  
　　蘇第五次教育行政會議定三十日行開會式胡教育廳長因母病請假赴津改由省署教育科長主席 
　　駐揚第二混成旅長黄振魁電告因母病故懇請給假回籍奔喪齊督復電准給假一月回籍料理喪葬所遺職務派該旅參謀長南仲文代拆代行 
　　部委劉某會同英員陶樂爾於前日轉赴江北各縣查勘烟苗王正廷由滬來轉車赴京李國筠昨晚赴滬 
　　新任駐京西班牙公使杜方德伯爵今日由滬來寗專車北上軍民兩長派温世珍謝傅安到車站照料 
　　下關電燈分廠前日已開火昨開始裝燈 
地方通信 
[松江]  
　　景賢等二校開會私立景賢第二女子國民學校自姜兆麟女士接辦以來已垂五年成績漸著兹該校於十七日午後開懇親會并行畢業式來賓到者數百人各生表演各種游藝均有可觀最後並演化裝餘興一幕劇名『我也學國語』演畢由校内職員導來賓參觀成績然後茶點散會 
　　教育行政員赴省　省垣將舉行省教育行政會議令召各縣行政員赴省出席本縣奉令後業已派定縣視學倪伯英勸學所長張彬士等前往與會聞倪等定於十九日乘車進省 
[蘇州]  
　　稅所長有調動消息　蘇州稅務所長陳廷英自到差以來迄今已逾三月比較方面甚爲短絀較前所長任内尤爲减少故日前該所長晉省面謁財政廳嚴廳長時大受申斥據熟悉内幕者云陳所長接手後對於稅收方面諸多隔　且亦不甚注意故上峯對陳甚不滿意已有將調動之說 
　　警廳撤換車站稽查蘇州警察廳派駐火車站稽查員蔣某近因供差不力兹奉李明遠廳長撤換另候委用所遺車站稽查一缺即以本廳勤務稽查張某補充業已奉文交替矣 
　　勸學所組設講習會吳縣勸學所長潘振霽近發起假滄浪亭組織暑假講習會定額一百二十名聽講員半係巿立各校教員聽講期爲兩星期每日上午九時起至十二時止下午一時起至三時止爲聽講時間四時至六時赴陸屬師範參觀模範教授業經呈准温知事於本月十八日開學 
[無錫]  
　　米價漸跌無錫米巿近旬以來因外埠銷塲不旺價格漸跌惟小麥則以銷路大暢價已提昻角餘兹將巿價錄下高白粳九元四角至八元七角白尖七元四角糙尖六元七角小麥一百四十八斤重五元八角次貨不一　 
[南通]  
　　通邑水災狀况本縣水利利前因入夏以來霪雨成災河水暴漲特派員分别查勘水勢現據各區董事紛紛報告水量及被淹情形計一四安區之姚港橋太隔殿二石港區之北五六兩總三騎岸區之二竊及范堤附近四墾牧區之蒿枝港塘蒿河五唐　區之雲台山下壩小圩以上各處盡成澤國禾苗淹没無用聞該會據報後已飛函各區攻事會商警區傳集圩總設法補救免至釀成災荒 
[嘉興]  
　　選民定期開會嘉興本届省選至今尚未辦竣所有十七投票區除九區仍未舉辦外其一二三及十一等四區因選民到數不滿百人紛紛爭議而選民方面亦因辦理選舉者相發通告弊竇百出羣起反對故各區票　至今封存縣署尚未開票雖經人從中調和而雙方各走極端殊難解决現選民方面由褚輔成等十餘人發起定於十九日下午一時在城内講演廳選民大會籌商對付選舉違法情事已於日昨通告本邑選民届時蒞會與議 
[北京]  
　　旅京黔人組織議賬會黔省天災流行上年春罹旱災夏遭水澇未種者魚兆無占旣種者蝗食殆盡農事旣荒復遭兵疫本年三四月間冰雹大作災區之廣自上游之威寗畢節大定黔西尊遵義正安綏陽桐梓仁懷興義南籠普安興仁册亨貞豐貴陽清鎭以及下游之鎭遠黄平施秉銅仁松桃江口省溪思南德江婺川印江玉屏青谿沿河石阡思縣等計共三十三縣縱横三千餘里災民三百餘萬草根木葉掘食無餘賣子鬻妻號哭相望痛慘情形不勝殫述近由旅京貴州同鄉發起義賑會附設於北京櫻桃斜街貴州會館内業已舉定職員如下正會長朱啓鈐副會長陳田姚大榮許澤新盧廷俊袁永廉邢端黄元操徐尚之勸募股袁永廉邢端蹇先驄蹇先榘張金　杜成鎔黄祿貞袁祚庠徐承錦萬鈞劉光旭孫世杰文牘股黄元操張金鑑萬鈞孫世杰趙家鼐吳紹模洪乃昭會計股吳之瀚黄元操趙家鼐庶務股杜成鎔楊嘯鶴王果三楊國棟趙楨張時欽交際股張金鑑黄元操楊壽　王秉九魯士毅萬鈞洪乃昭籌議股由全體職員擔任 
來函 
[江蘇運河工程局來函]  
　　敬啓者昨閱七月十六日貴報第三張地方通信鎭江攔内防護運河堤工一節中稱江北運河局總辦馬君督同水利各員曁沿河各縣知事查勘駐防各等情查本届防汎已據上游萬坐辦於七月十二日下游畢坐辦於七月十四日分别設防均由局隨時電飭遵辦至馬總辦名義上年本局成立時即由省令取銷自無本年仍負防汎責任之理即希責報登入來函攔内以資更正督辦江蘇運河工程總局謹啓 
雜評一 
[安德森論中國事（默）]  
　　安德林論中國事謂中國施行共和已遭失敗吾國人聞此言當尚不自認爲失敗然全國上下苟長此盲動妄進浪費金錢則失敗之日近矣商界之人不集其財力以發展正當營業而競投其資於賣空買空之途此危道也地方之人不奮其精神以籌辦地方自治而競費其力於賣買選舉之途此危道也軍閥領袖不知順應裁减軍備之趨勢而尚急急於招兵素餉以圖自固此危道也政府當局不知注意國際交涉之變化而急急於粤桂勝負以爲憂喜此危道也全國人日向此危道而行則最後之人敗在旦夕間耳安氏之論豈得謂過若能幡然一變覺悟前非則商業經濟不難發展地方自治不難改進軍隊不難收束外交不難得轉圜之機會共和民國安知其必終於失敗耶是故安氏之言又豈眞定論成功與失敗要在國人自爲之耳 
 
 

Page 12

 
 
   
 
 

Page 13

 
 
自由談 
閒話 
[英倫風俗叢談（九）] [  汪振聲]  
　　（三）男女交際 
　　英人男女間之界限自遠不若中國之嚴學校中男女同一講堂不足爲異即餐堂或自修室内亦男女雜坐遇有認識者閒談玩笑均無不可商店之中男女執事無絲毫之間别至於普通店家及飯店中之應客者什九均係女子一則女子工價較廉二則女子較爲柔和不易慢客亦招徠生意之道且飯店之略高等而不用男子者其所僱之女子總難得有面目可憎之人其衣飾黑白顯明雖不過侍者之例服然一經修飾即楚楚可觀此係飯店營業之要訣不能以不正當目之蓋人人心理吃飯之時總不願有一醜怪面目現於其前也 
　　此處女子之舉動在我國人眼光中必目爲輕浮譬如上海或北京之女學生亦有瀟灑不拘形跡者在老輩眼光中已覺其失去閨女身分然較之英法女子尚不及萬一也輕浮二字在我國非好字眼實則亦視其眼光如何耳同一率眞之女子在六七歲時能得人意者中外一律稱爲伶俐活潑天真爛漫及其旣長至十七八歲若仍不改其七八歲時之態度則吾國人必稱爲輕浮而非活潑矣其實中國人於輕浮活潑固亦不甚分别清楚往往目活潑爲輕浮於是女孩一至長成即尊嚴若不可犯非中或女子之特性實則社會習慣之所養成也 
筆記 
[義兄弟（下）] [  羅長銘]  
　　於是師長旅長曰隨你們幹去罷團長亦云云營長連長排長莫不云云是軍人奉令行刧也此其罪豈在軍人余曰休矣君母逞其雄辯日後取驗吾言余友亦怫然而去先是余友自負其材力與某甲較甲之徒十數人以次莫不敗退雖某乙亦不能勝余友最後及甲余友作勢相待甲躍起猛撲余友自念不可當然竊笑其蠢急旋步讓之甲忽轉身横擊疾如飛準而以足直入余友下部以肩承余友胸腹間余友立足未牢退步不及遂仆甲立扶余友起曰先生頃連勝多人力已疲不然余非先生敵也余友自以豪傑襟抱初不介意自後與甲乙輩歡洽逾骨肉蓋同交母兄弟特適然之事終不若異姓兄弟以感情相結合且要誓於神明者爲可親也故周文公之詩曰雖有兄弟不如友生無怪乎今之堂堂巡閱使輩亦以拜把子爲事矣無賴某丙者設局誘博余友溺其術中而不知也維日不足繼之以夜屢戰屢北猶不肯已雞鳴矣余友忽窺破其術乃拍案駡曰無賴賊敢欺汝老子耶某丙亦駡曰小子博負乃敢駡人即掀案向余友擲去余友不及防與坐椅同倒於地於是衆大鬨黠者攫金或逸去或高呼打打莽者或博負無所洩其氣者初不問其誰某立起以拳足相餉賭具亂飛余友内部受重傷明日余往問之見其臥牀上初倔强不肯言再問而呻吟三問而涙下矣凡人當痛苦時一轉念間恒能自抑其驕傲之氣如余友是也余因謂曰君性亢直又交不擇友宜遭此禍苟能悔改未始非一良教訓也余友默然適甲乙二人來乙曰昨聞兄弟事殊不平甲曰某丙亦是自家人何便不顧情面如此非令其設席請罪不可余即起辭去後數月余友傷愈前事已由某甲某乙等爲之爭占上風余友不念舊票復與某丙爲友矣居頃之某乙以義兄弟故常向余友借貸有不送輒曰患難時有兄弟安樂時便無兄弟耶余友不能堪即請與某乙絶義雖經某甲調解而某乙自兹懷恨未幾乙以盜刦案繫獄求援於余友余友謝不能乙供辭牽連余友余友亦被逮余乃與其親故力保之始得釋今者余友折節改行某甲等亦移駐他處余友遂無復有當年親逾骨肉之義兄弟矣 
劇談 
[歌場雜綴] [  優優]  
　　近來本戲之見重於人者第一爲閻瑞生後起稱雄者則亦舞台之諸葛亮招親也閻瑞生劇余以事冗不及見諸葛亮招親曾一度與九香屏除雜事驅車觀之劇罷頗有所感以 
[同時兒戲非民之福圖]  
　　爲非諸葛亮招親實諸葛亮上仙人跳耳全劇編制亂雜一無可取即以諸葛亮一角言之各塲塲子莫不東抄西襲吾人試閉目思之若爲某劇若爲某塲不難一一羅列眼前眞相畢露王又宸本極呆滯索索無生氣是晚尤覺可厭詞兒（白牡丹）一别已數年矣當時爲倒嗓然於堂會戲偶飾硃砂痣之吳大娘子自覺娓娓可聽近來海上一惟梅派之劇是宗嗓音雖不秀潤委婉而輕俏處亦極能令人心醉有志者事竟成（詞兒本唱梆子花旦）詞兒洵人傑哉 
瑣錄 
[小常識] [  曹文海]  
　　乘電車　炎夏盛署之天乘電車者見有人起立切勿即時坐下因夏天所穿之褲甚爲單薄最易受毒之傳染不可不愼 
　　乘人力車　炎夏盛署之天雇坐人力車者宜先將其坐褥反一轉身因褥上受烈日之晒熱氣薰蒸最易受暑毒之患 
[小發明譯華北明星] [  幻夢]  
　　法國科學家柏爾維氏近發明一種袖中裸體攝影之小器玲瓏絶倫可將衣裳齊楚之人撮爲袒裼裸裎之影該器用法簡易而快速能同時聯攝多片且其器極靈小携帶甚便囊袖可容誠别出心裁之攝影器也 
小說 
[社會小說衆醉獨醒（三八六）] [  瞻廬]  
第五十八回一萬金重歸故主三間屋深鎖財神 
　　然而别人死活那裏在青巖心上他只捧着一包鈔票安置在枕函邊喃喃祝道鈔票鈔票今夜和你同牀同枕結個相識過了今夜你便要跟着我走天長地久和你相守到老祝告完畢欣然上床兩眼才合便入夢鄉休說世態炎冰夢境也是炎凉休說人情勢利夢神也都勢利從前青巖潦倒窮途時再也不曾做過一個好夢醒時愁眉涙眼夢時也是愁眉戾眼醒時垂頭喪氣夢時也是垂頭喪氣現在有了一萬元鈔票壓枕睡夢裏也換了一番氣象居然坐汽車逛窰子粉白黛綠左擁右抱窰子裏一片歡聲把伍大少呌得春雷般響恍惚間按了兩個心愛的美人同坐汽車在馬路上兜風騰雲駕霧也没有這般快活驀地裏一對絶色女郎迎面走來子細看時那個是陸慧姑的化身這個也是陸慧姑的小影一時看出了神猛不防這輛汽車直撞的撞將過去不偏不倚早把這兩個女郎撞倒在地風也似的車輪恰從女郎身上輾過青巖喚聲阿呀頓把自已的夢魂喚醒睜眼看時横倒的便是自已那裏有甚麽慧姑不慧姑（微旨）一包鈔票緊緊的抱在懷裏也没有甚麽左擁右抱的心愛美人正待合着眼睛重尋舊夢忽聽得公館裏面人聲嘈雜來往脚步陸繹不絶種種聲浪裏面夾着主人翁劉邦平的說話側耳得聽聽得邦平吩咐劉福傳喚轎夫來問話：：青巖戴上眼鏡把壁鐘望子一望暗暗好笑道可笑這個剝皮七顛八倒把時候都忘卻了他要我坐轎出城備欵取贖也須挨到天明才能行事現在剛打十一句鐘尚没到半夜因甚的大呼小喚一疊聲傳喚轎夫隔了一會子又聽得蓬蓬有聲書房敲得怪響青巖忙問是誰答應的正是邦平青巖道東翁暫請小立容晚生披衣起牀開門拔閂邦平在門外應道不要緊不要緊老夫子儘可從容起身青巖肚裏尋思你要我連夜出城還說甚麽好聽話兒卻道不要緊不要緊：：披衣起牀着襪穿鞋一一都完畢了還把這冬烘腦袋伸入帳門凑到枕頭邊輕輕說道鈔票鈔票你轉瞬便要跟着我走也（鈔票有知當答曰老青老青我轉瞬便要離着你去也）比及開門拔閂劉福掌着燈台把邦平照進書室賓東相見時邦平趾高氣揚面有喜色全不似日間的哭喪模様 
餘潘[  澹人]  
　　人一寄生蟲耳任耳自然何必多生煩惱置身惡濁世界須作人醉我醒之想即有時隨波逐流亦不過和光同塵勿爲嚴峻之勢拒人我行我素便是天真閑來臥石高歇悠然遐想又何必追踪古人定覓北窗哉 
 
 
 

Page 14

 
 
本埠新聞 
[俄艦砲擊華艦之電訊]  
　　海軍總事令公署前日接得吉黑江防司令處王崇文來電略稱前年派往吉黑兩省之江防軍艦利捷等淺水各艦去年冰凍滯留哈爾濱一帶兹因開凍後該處商輪出入較多所有吉黑兩江防務及保護商旅自應從事進行以保商旅是以特派江亨軍艦由哈爾濱開往黑龍江以資巡防而裨商旅因該處係屬中俄合境事前曾經知照俄艦是以江亨艦即由哈開駛入黑詎有停泊該江之俄艦於江亨艦入口時突然開砲向江亨艦轟擊幸傷艦尾尚無大碍當由江亨艦長奚廷光立向俄艦交涉始得停砲將江亨艦扣留並據俄艦員聲稱伊奉伯力政府命令謂兩江無論何國不得駛入軍艦等語兹據江亨艦奚艦長飛電報告前來查該俄艦不顧邦交蠻無理喩除派參謀赴赤塔政府嚴重交涉並呈海軍部核辦理合電聞云云藍總司令接電後擬於日内召集各艦隊會議討論對付辦法云 
[學生總會請監視唐周函]  
　　上海學生總會致北京學生會函云北京學生聯合會鑒報載朱啓鈐由美赴日交涉魯案及經濟同盟靳派唐在章周作民帮辦此舉如果實現我國完全受日本之支配危險不堪設想尚望就近監視一面勿使唐周離京一面促起國人注意無任翹企專此即候公安中華民國學生聯合會總會啓七月十八日 
[絲業全體歡宴陶迪君]  
　　上海絲業同人如白絲黄絲灰絲廠絲絲吐等五帮於昨晚七時在一品香開會歡宴上海生絲檢查所美國籌備主任陶迪君到會者有楊奎侯黄開鈞馮慰萱李登魁等一百二十餘人及太和洋行生絲出口西人白耳氏等全體首先攝影次入席室中懸中美國旗以表兩國之交誼由楊奎侯主席首致歡迎詞次陶害君演說次白耳氏及張鶴卿等演說迨至散會已十一時矣 
[船商代表與商埠局之呈批]  
　　呈寗波行商代表周永濬長江釣船代表林瑞明等爲吳淞海關查騐長江貿易船隻擬議辦法會呈吳淞商埠局文云案奉吳淞稽徵局第九號第十號函開先後奉江蘇財政廳訓令准江海關監督咨開吳淞關查騐長江貿易船隻一案經稅務司先將簡便大致辦法六條商酌就緒再行召集有關本案各公所董事等訂期會議不使該船或受無故之稽留方爲裕課便商等情送廳查核轉行吳淞稽徵局即祈分飭各公所轉致長江貿易船隻一體接洽如尚有疑慮之處限令半月内具呈陳說以便再商稅務司訂期到關公同議决可免臨時爭執等因奉此查各公所原爲該船承啓之機關其實有關本案者均係寗波貿易長江之各大商是以代表等奉令後返甬在寗波總商會召集有關本案各商行號公同商議僉云稅務司所擬六條辦法於名義上似乎變通在實際上仍與前定條例無異多一機關多一手續即多一刻之稽留他日該船有遇風遇盜之危險若因此稽留受累後係英及種種窒碍本應一致否認惟念淞關旣爲防弊便商起見商等亦應擬議辦法三條以條採納一仿照鎭海關規定船隻停泊航線之辦法也長江船隻專爲稽徵局換領旗照而來隨到隨放本無久停之必要自應劃分浦東浦西兩岸停泊如該船貨物欲在淞貿易謂之提駁必須呈報淞關照章完稅應停泊於浦西對於淞關之查騐較易若無提駁貨物純然赴長江貿易者泊於浦東庶東西分明不致朦混二遵照稅務司現擬施行手續令懸旗照之辦法也長江船隻旣領到稽徵局之旗　進口出口亦應令懸前桅之上以與無入浦之旗照船有所區别如該船必欲在淞貿易提駁貨物必須呈報淞關照章完稅雖有旗照不得高懸對於淞關之查騐明瞭是否提駁一望而知三擬設立商船公會自應取締之辦法也長江貿易各帮本有駐淞各公所經理一切事務因爭權不一殊難取締爲此聯合商船設立船商公會舉董經理是項船隻開往長江貿易如無提駁貨物仍照向章由蓬萊公所出具保結向稽徵局換領入江旗照如有提駁貨物應向公會報名記薄如隱匿不報淞關完稅者一經察出由公會立請淞關嚴行罰辦一面即行除名收回旗照永遠不准再駛長江貿易以保長江船之名譽淞關能予以公會協同取締憑證則人浦船之舞弊公會亦可以隨時選派妥人協同查察以免關員逐船查騐之繁瑣公會防弊耳目較長易於杜絶總之　稅專收出口進口不收通過該船貿易長江自有所在地之常關查騐完稅經過吳淞旣非起運又非到地淞關向不收稅萬無中途查騐無故停留之理或謂　而不徵要知沙釣船局創設之初專司換給旗照亦無捐稅旋即籍此收捐矣至稅務司援據前清乾隆五十年部頒常關則例海洋釣船均歸管轄之語更不適用　此項則例係指所在地之常關非指經過地之常關而言又指海洋釣船非指入江釣船而言彼時釣船不准入江直至咸豐九年爲便商起見始設沙釣船局方使該船赴長江貿易何以經過淞關並不援例行其職權迨光緒二十七年吳淞常關歸併洋關兼管而是項船隻仍循辦理何以淞關亦無異議今忽援據一百數十年之部例必欲行其向不履行之事務使商船受無窮之窒碍論情論理均難遵從以上所議三條係奉財政部變通辦理稅務處從長計議之本旨應請督辦念稽徵局專爲便商而設與各稅所性質不同不得以便商而反使痌商之處合無據情轉請各高級機關曁江海關切實解釋迅速示遵免得衆商懷疑滋生事端抑代表更有請者此案發生以來則代表等對於海關船商熟籌兼顧始有前議辦法困難已臻極點倘海關猶未爲然則多數野蠻之船户勢必否認前議羣起反對釀事在其意中代表等力薄能尠斷難負兹重任惟有自告不敏從此卸責任憑海關施行可也臨呈不勝迫切待命之至緣奉前因理合呈請督辦迅賜轉知實爲公便云云 
　　批吳淞商埠局批呈悉此案業准江海關函約訂期會議據呈辦法姑先待函江海關監督酌核辦理此批 
[扣存運桂軍火案昨訊]  
　　北京政府派委歐陽君孫君兩專員到滬守提所扣存小川丸運桂子彈各團體異口同聲力阻放行等情迭誌前報昨何護軍使以該兩專員滯居滬上特派汪參謀長至廣肇公所與粤團體各代表磋商欲得一轉圜辦法粤團體各代表接見後堅稱局部戰爭殘民以逞助桂攻粤因桑梓攸關誓不贊成即使移運他方而人民苦兵均有談虎色變之慨至諉爲征蒙之用則北方軍械充裕亦無提運之必要目下同人等咸具决心牢不可破非俟大局解决後無論如何犧牲該子彈永不能移動云云汪參謀長深覺輿情難指祇得據情奉覆而去旅滬福建同鄉會總幹事沈琬慶致廣肇公所粤僑商業聯合會函云諸位先生均鑒敬啓者此次小川丸輸運大批軍火接濟桂軍曾經貴團體聯請松滬護軍使准予扣留减少殺機尊重人道欽佩無極惟閱報載有北京派人來滬疏通擬將該項軍火改運閩省之說竊思貴團體爭留此項軍火决非於粤桂間存畛域之見特以此等凶器無論輸往何地均足以延長戰禍塗炭生靈故出而爲民請命耳若旣扣留而復改運他省安保其不間道入桂且即使果係運閩閩民何辜亦斷不能爲鄰國之壑除函松滬護軍使極力阻止外關於此事之進行敝會同人極擬加入貴團體協力奮鬭以期貫澈初衷如何之處希即示覆俾便照辦肅此順頌公綏 
　　上海廣肇公所粤僑商業聯合會復旅滬福建同鄉會函云展誦大函以北京政府派員來滬守提前扣留小川丸之軍火改運閩省經公函松滬護軍使極力阻止外關於此事進行承貴會贊同協力奮鬭以期貫澈初衷具見貴會主持人道毅力熱心莫名欽感查此項軍火敝公所敝會一致主張無論受何痛苦必逹保留滬上之目的斷不能坐視其運往何方以長戰禍而殺同胞敝公所敝會每日下午八時半在敝公所開委員會討論此事如有賜教之處無任歡迎專此佈復敬請公安 
[飭禁運麥出洋之查覆]  
　　海關姚監督滬海王道尹前奉王省長電令查辦某交易所販麥出洋一案當經會同調查現已查畢呈復王省長文云竊查前奉有代電内開上海某交易所販運小麥出洋如果非虚殊屬玩視禁令擾害民食飭即查復等因遵查上年九月間奉前省長暫禁二麥雜糧出口稅司函索示稿請示案内奉指令查條約所載禁運出口係指米榖而言二麥雜糧本不在範圍之内此次禁止出口係因各屬米荒令據財政廳核議請援照民國六年江北旱災成案辦理原屬暫行辦法與條約并無關係加以北方旱災業經通飭除上海一埠外其餘各口即行弛禁以資救濟嗣於是年十一月間會同滬海道尹呈復運輸二麥聲明本埠外埠案内又奉指令他省運經上海米糧業經令准以原派司轉運出口二麥雜糧當然依照辦理等因各在案惟二麥雜糧運輸本國通商各口雖已規復舊章非若江蘇米榖仍按英國新約第十四欵禁止出口然運往外國則列邦約章均未許行誠如鈞示條約攸關不得不特加防範兹奉前因除函致稅務司嚴密查禁外理合據情呈復云云 
[省令飭查麵粉交易所控案]  
　　上海縣知事公署昨接滬海道尹公署訓令案奉省長公署第四九八○號訓令開據商民曹星伯呈稱上海麵粉交易所聾斷把持等情據此除批示并分行實業廳外仰即會同查明情形核議復奪此令呈抄發等因奉此查原呈列名各商號究竟有無其人所呈無錫人投黄浦自盡及天后宫橋庽所金自盡兩案該原告人有何憑證合亟訓令該知事查明並同原告人究出確證呈候核辦此令等因并抄發原呈奉此當查該具控人等原呈内均無住址經即飭吏查明傳案候訊據復四處探查麵粉業中人稱與原呈列名諸人皆不相識無從查傳等語爲此再行牌示仰後開原控人曹星伯等限五日内投案指呈證據以憑核辦呈報特此牌示計開原呈列名人曹星伯方俊珊孫冠五李占甫蕭炳華黄子彬王鳳儀張厚記陳玉三陳蘭生張丙炎孫蔚堂劉錦章吳占五朱春山張澤民張紹楨王友廷劉餘堂王禧信 
[近週中之米麥雜糧油餅巿况]  
　　米巿自經上星期風潮之後本週以來逐步迴落蓋因到貨旣多而銷路又不甚旺是以價格漸見鬆動時届炎暑食冐均减且存貨容易變色以致米商急於脫售最近價北帮廠機已跌至十一元三四角南帮廠機十一元三角矣白元月來銷路冷淡價格步步見鬆已跌至十一元一角預料巿面趨勢决不致再看漲此由於天時之關係也 
　　麥價综本星期中甚形堅穩而交易暢旺各粉廠辦貨日必千餘包綜一週中成交者不下六七千包考其原因實由於今年麵粉出口極旺邇來洋莊銷冐極形廣闊而國内又因糧食價昻轉辦麵粉以充食料以致粉廠了不敷銷而需要原料小麥極殷也最近成交之明光麥價三兩三錢七八分徐州貨三兩四錢南京麥三兩三錢與上週相差不過數分而已按今年麥收告歉銷冐大旺麥巿難望回疲云 
　　雜糧交易本週中均甚暢旺荳類以本街去路避多蓋邇來油餅銷冐當令油餅廠家辦貨甚旺以致價格極形堅定大連荳現貨價四元四五角較上星期漲一角餘本埠如頴州懷遠等貨均有交易而黑荳豌荳之類成交亦復暢旺最近頴州荳價三兩二錢餘懷遠荳二兩二錢二三分較上週相仿巿面堅定其他雜粳以芝蔴菜子巿形最俏此項花色一月以來洋莊銷冐極形活動本星期中復有大批出口價亳州芝蔴六兩三錢碭山芝蔴六兩二錢菜子蕪湖貨四兩三錢南京貨四兩二錢五分湖南貨三兩半均較上週好起錢餘各種秈米晚米價均平定交易亦旺餘外雜糧交易稀少巿勢平定邇　届夏令油餅正當銷令是以本週以來巿形非常堅俏價格步高到船甚旺交易亦多至本週末稍見回疲各種豆油中以本廠貨巿面爲最好連油價亦平定牛莊豆油則一月以來久無交易本週中第一次開出價稍跌落生油交易較少廣帮去冐不大餅巿步步見高本廠餅最高價竟到一兩五錢平均約四錢左右云 
[蛟洪影響麥價]  
　　客麥巿價自新貨登塲以來已有逐步增漲之勢月前最低時曾售過二兩九錢左右至前昨等日各粉廠購進懷遠明光等處小麥價已漲至三兩四錢以上因此星期六交易所期粉一日間升至一錢之多現聞津浦路一帶產麥區域有蛟洪暴漲之說致田中晚麥有遭積水淹没者現當廠家進料湧旺之際驟遭水串即立時水退損失已屬難免將來麥價恐難再小廠家亦受間接之虧耗矣 
[一週間之米巿調查]  
　　本埠南巿米巿調查自上星期一日起至至前日星期止共計河下浦江各處到船一百三十餘號皆南帮蘇同青角松江　蚇等中次之貨欲佔十成之七且因天氣關係此項身骨最易發熱變色故開價售去客人均不能從中抬價居奇致售價不能滿意北帮常熟無錫之高貨祗十成之二三且身骨乾燥故巿價雖較次貨爲小而貨不多也北巿到船較南巿爲旺銷塲亦大故廠貨船貨皆較南巿看高一角至二角不等總扯一週間高貨白粳每石跌去七八角次貨在休業時亦售過十二元左右今跌至十元零三四角相去一元數角各米店購辦者僅少數以此項次貨購入值此天時炎熱不能久擱恐受變色觀此情形嗣後米價不致十分增高至淮揚江邊一帶之糙客秈亦由滬寗火車運到四十餘車大米有轉運公司押匯而來故各碾廠日夜開機碾白出售云 
[北京學生駐滬代表團茶話會]  
　　北京學生駐滬代表團昨日上午十時假寰球中國學生會招待滬上各公團執行委員茶話首由主席王麟昌宣告開會（一）致詞感謝滬上各公團之熱心（二）述調人之苟且敷衍（三）述該代表團仍本初衷與摧殘教育之政府奮鬥希望援助繼孫道勝陳冰伯吳右雲等相繼答詞略謂各公團已擬有辦法不外總解决與零解决二種明日五時即開各公團聯席大會通過後即執行云云次林寶慈發言尊重人格之主張須政府道歉懲辦肇事軍警（二）治標後的治本方法仍須開全國教育維持大會共决教育根本問題王孝英發言希望執行委員速執行其大會之議决繼湯茂如張大陶尹明德黄族翹曾青雲相繼復言解釋治標與治本并行不背的即使此刻標已治了還須積極進行力圖治本云云直到午後一時盡歡而散 
[理科講習會秋學演講紀]  
　　理科教授研究會所辦理科講習會於十六日行始業式已紀本報兹悉該會於十七日特請科學學士周昌壽君臨時演講『近世物理學之新趨勢』由該會主任吳和士君介紹後周君首述物理與人生之關係並謂吾國人缺乏科學觀念一原於遺傳上無此質素二原於有生以來直接感受上無科學教育欲使今後國民有科學基礎責在今日理科講習會諸君周君繼述物理學爲一種精嚴之科學從前學者以聲光力電爲物理學之分類實則就中有屬於物質之本體方面有屬於物質之能力方面故後有人分物理學爲物質物理學及能煤物理學而近時德國科學家立一種相對說謂研究物理不能將物質及能力劃然分開二者有相互關係云 
[十九誌新世界之兇劇]  
　　上月十七號夜新世界游戲塲北部發生游人開放手槍傷斃巡捕一案昨晨由公共公廨陸仲良襄讞會同義副領事費洛氏升座第二刑庭正式開審捕房將在押之湯子健鄒小周陳銀泉及保出之陸紹坤楊鎭錢良功莊冠生曹隱農傳提到案而與本案亦有關係曾經出票拘攝住居新閘白克路八百六十四號門牌向爲掮客之寗波人管海風昨晨八時許偕代表律師亦自投該管捕房九時轉解到案惟陳銀泉一名捕房以其與此案關係較重故未將其刑具卸除亦不使與其餘八被告同立一處命坐於後面似將另行就鞫首由西探高愛樂上堂稟明管海風自首及拿獲各被告情形次由原告捕房代表費斯福律師起稱捕房控告各被告擾亂治安違犯新刑律第一百六十四條查此事起衅緣由係因爭執婦女之事致雙方各邀多人聚擾華捕因向阻止遂有一被告以手槍向該捕射擊兩人距離約八尺遠致將該捕擊傷流彈並擊碎桌上之茶壺於是滋擾之人均一鬨而出途中又發槍聲兩響雖不知爲誰所放然揆之理想當屬一人云云並令證人徐志和站入證欄向共詢問起衅緣因據徐供稱六月十六號晚我一人往新世界游玩至場内先遇我姊繼見陸紹坤魏延齡陸以我姊不應操西語駡伊戕我喚入花園内交涉我得友人李子剛之保護喚來兩人批彼輩之頰而後向我索六十元之酬金我未給而歸次日往烏鎭路阿姊家適莊曹兩人亦在談及此事咸咎我無禮故我飯後與楊錢二人再往新世界陪被批頰者之禮畢到樓上聽唱灘簧旋即下樓見李子剛仍欲索酬金我遂避往南部打彈子一盤回轉北部其時見游人紛紛逃出我不知何事亦隨衆逃及抵門首遇李子剛李向我云有人開槍而我是時又聽得槍聲兩響供至此以手指陳銀泉云彼名趙長山等語陸紹坤代表朱斯芾律師即起向徐盤詰一過遂由二百六十二號華捕樊得功坐入見證箱内「因傷尚水痊愈」證明是夜十一時許因見多人在自由廳側聚擾上前干涉大衆皆散祗有一人向伊開槍擊傷倒地不省今獲案之鄒小周是夜亦在滋擾之内因其係新閘流氓故我素來認識云云又由新世界稽查張芝江何連寶兩人相繼到案作證據張所稱伊在北部二層樓上聞槍聲下樓見開槍人在前湯子健在後一同逃出伊即尾隨開槍人逃至九江路口再開兩槍即不見人影伊祇跟湯子健一人之蹤及見其入廣西路烟紙店而歸據何稱伊在自由廳内見玻璃棚下之兇手係穿淡藍色竹布短衫褲執黑色手槍口内連呼三聲「來來看」遂有二百六十二號巡捕上前拘拿該兇手當即開槍但聞巡捕口呼「呵唷」見其人已仆地而該兇手一人向外逃出其時開槍之處已無他人游玩等語湯子健之律師乃先向張芝江反覆駁詰良久繼向何連寶復問數語並據賈春華到堂證稱是夜在塲内玻璃棚下吃茶隔座亦有男婦二人吕茗伊見隔座之男子忽然蹲於桌下伊亦蹲倒即聞槍聲起視桌上之茶壺已爲流彈擊碎云云捕房律師起稱原告證據已畢湯子健之律師遂稱游客旣聞槍聲皆欲逃命紛紛奔出敝當事人亦因欲與其餘之人逃命故即奔出堂上當不致認逃命爲擾亂而有罪云云並命湯站入證欄詰據供稱是晚莊冠生來我店原邀我觀劇我以時晏改至新世界吃茶在花園内已聞人聲鼎沸旋又平息嗣復聞「拍的」一聲因不知是何聲響故仍上樓略玩乃歸正欲聚义麻雀而張芝江已偕探捕來店將我及莊並其餘三人捕去該三人旋復釋放等語莊冠生律師亦向莊盤問其供詞與湯相同於是錢良功楊鎭同延之律師分别向錢楊二人詢問對於此案之情形據該二人同稱伊等是夜同往新世界游玩至十時半已歸不知開槍之事問官訊至此因時已午宣佈退庭諭被告各交三千元舖保候再續訊 
[重訂非訟事件徵收費用辦法]  
　　上海地方審判廳奉江蘇高等審判廳訓令云案奉司法部訓令第七四八號開查非訟事件之聲請應比照大理院訟費則例徵收費用業經本部於四年一月三十日電覆福建高等審判廳遵照收費他送還費鈔錄費及探究事實與調查證據之費川等應準用試辦章程第九十條以下各規定辦理亦經本部於六年九月一日指令江西高等審判廳遵照各在案但近查修正訴訟費用規則旣經頒行可資依據而試辦章程内關於訟費各條復已廢止難以準用自應重訂辦法以便遵循嗣後人民關於非訟事件向審判衙門聲請爲相當之處分者應比照修正訴訟費用規則第七條第一項關於聲請聲明之規定微收公費一元其他送逹費鈔錄費及探究事實與調查證據之費用等亦應準用修正訴訟費用規則第九條以下各規定辦理至各項費用之徵收程序並須一律準用修正訴訟費用規則曁訴訟費用徵收細則辦理合行令仰該廳轉飭所屬遵照此令等因奉此除通令外合行令仰該廳遵照此令云云江蘇高等審判廳廳長林棨 
[昨日滬寗車裝往之銀洋]  
　　昨日（十八日）滬寗路火車由大通運銀公司承運交通銀行現洋十五萬元裝至蘇州又中國銀行寶銀五百四十隻計重二萬七千兩又交通一百八十隻計重九千兩裝至南京交造幣廠鼓鑄現洋云 
[航業消息彚紀]  
　　昨日怡和洋行之廣生號由青島來申裝來本埠東萊銀行之現銀七十箱約三十五萬兩又太古之順天號昨由天津代本埠匯豐銀行裝來國幣洋一百二十箱計四十八萬元又招商局之廣濟號昨由厦門汕頭還滬裝來現洋八十三箱内建記莊五十六箱計洋二十三萬元德大莊二十七箱計洋十一萬二千元又有海晏號輪船昨亦由福州裝來中國銀行之現洋四箱計二萬元申昌裕現洋一箱計四千元尚有新濟號昨亦由福州裝來恒和及豐記之現洋十三箱計六萬五千元又本日太古公司之四川號出口裝赴香港有大條銀三十二條計三萬二千兩裝至汕頭有銀元一箱云統計昨日三公司各輪船裝來有銀子三十五萬兩現洋九十一萬一千元出口僅四川號之銀條等三萬七千兩云 
　　法國郵船公司經理法政府之開撥愛列克乃號由今日還馬賽因西貢有大批貨件運法故上海旅客無多有法國兵士五十三名搭乘該輪赴海防又有該公司郵船包島斯號二十三日可抵上海即爲兼赴東洋最後一次之船約下有中旬還法此輪出口時有北京國立學校之學生二百餘名均將乘該輪至法國留學聞至里昻者居多云 
　　湖北轉運至福建之槍械六十件已於本日招商局之新濟號裝往矣 
　　中國郵船公司之尼羅號昨日又從香港來電因檢騐者有留美學生五名又有中國銀行家及商界巨子多有亦乘此船至美又八月十二日中國號赴美時其艙位完全爲留學生定去共有赴美之男學生一百五十名女學生二十名云 
　　本埠隆茂洋行之隆茂就近於宜昌開駛至重慶之時曾一度遇匪徒襲擊之危險聞係一裝儎形如兵士之民船往下流駛行其遇見隆茂號時當即開槍射擊連放十餘響聞隆茂號尚無大傷 
[童子軍聯合會常年大會預誌]  
　　本埠林蔭路中華民國江蘇童子軍聯合會定於八月二十日及二十一日兩天舉行常年大會聞該會以推舉總教練員及副總教練員關係甚大特由幹事會討論推舉方法議决依據細則第七章第十九條六項之規定查照證書存根將合格各教練員姓名先行通函各縣聯合會查核已由幹事潘競民依照議决案將此項條文摘要通告各縣並將合格各被推舉人姓名依據教練員證書存根聞單寄發各縣聯合會查核兹錄其推舉省總副教練員之方法及被推舉人資格如下總教練員副總教練員由各縣聯合會正副總教練員分次推舉（用記名投票法）經幹事會承認由省聯合會會長委任之（見教練員會簡則第六條）凡推舉總教練員及副總教練員由各縣聯合合正副總教練員行之關於會務進行事宜由到會之教練員全體議决之各縣童子軍僅成立一團者該團之正副教練員亦得有推舉省聯合會總教練員及副總教練員之權其已成立二團以上而尚未照章組織縣聯合會者各該團正副教練員應俟該縣聯合會成立後照本條第一項行使推舉權（以上同見教練員會簡則第七條）曾任縣正副總教練員一年以上或童子軍團正教練員二年以上學識經騐均極優長經各縣總教練公推由省會認可者得爲省總教練或省副總教練員見江蘇童子軍細則第七章第十九條第六項） 
[家庭日新會開會紀]  
　　家庭日新會前日（星期日）午後四時在西門體育塲開會會員到者約四十人是日并有廣東教育參觀團來會參觀首由王立才講賜窒扶斯桿菌之分裂增殖及破傷風細菌與培養方法現在注射法治傳染病係先將培養之菌漸移殖於兎體内逐期加多兎體逐漸抵抗乃取其血清即抗毒素作注射品如喉症之抗毒素係培養於馬體取馬之頟清爲之繼示各種衛生圖逐圖說明對人之皮膚病小兒之各雜症於飲料瓜菓飯食衣服毛巾河道井水等頗爲明晰次請方由德返國之舒震東君講中美之地域人口德國之體育並男女締婚等部題極饒興趣次廣東劉秀南君參觀團劉竹巖君相繼起言并以提倡國語屬日新會末由沈信卿君致答詞隨即散會 
[外洋輪船行程紀]  
　　怡泰洋行之格林愛維號已定今日還歡由申裝往之出口貨計有猪　茶葉蛋蛋黄及草帽邊等一千餘件又有格林顯恩號昨亦 
 
 

Page 15

 
 
由　來申進口貨爲疋頭及五金共有一千餘噸此船在申卸清各貨後便即開赴漢口云 
　　法國郵船公司之高爾提挨號現已由法國出路於八月十六號至上海船上有本月十二號以前之法郵件自此輪起以後法郵船不再開赴日本矣又有貨船苛克西號自上月二十日由盎凡爾運貨開出後現得消息該輪須至九月中始克抵申云 
　　印度鴫家公司之亞鴨家號輪船現已於本月十五日從格爾格　開出據昨日來電該輪將於八月十四日至上海云 
　　英國郵船公司之格什摩埃號自倫敦開出以後昨日已至錫蘭今日已向上海方面開來船上有六月二十四日以前之英國郵件云 
　　藍烟囱公司之新造巨輪格羅卡斯號現已派航於中日英航線内現經開出將於八月十八日到申又有新近經加拿大政府商輪海雷號現得確訊准定二十五日進口二十七號由滬開還温哥武云 
[盜犯周吉三提回重判之結果]  
　　公共公廨去年呈解持械夥刦虹口兆豐路四百零二號盧永祥三百六十五號秦唐氏北四川路九百六十二號華耀榮等居户店舖財物之盜匪宋子平張榮昌余忠元錢金標范卿文謝正標周吉三至護軍使署經軍法課訊明於去年十二月一號將宋等六名執行槍决周吉三罪不致死押至日前函咨公廨轉飭捕房派探奉文前往將周提回昨晨解案由包探徐阿華西探駱四將何護軍使復函一通呈經關讞員及陪審英副領事包君察閱之下以周雖未實行搶刦然知情分贓業已由軍署訊實關君判押西牢五年期滿帶堂再核包君則於西文解案單上簽判監禁七年云 
[高等檢察長謁晤本城法官]  
　　新任江蘇高等檢察廳檢察長許受衡君字璣樓履新後即於前日來滬寓北巿某旅館略情已紀昨報兹悉許君於昨日上午十時乘坐馬車詣上海地檢廳拜會當經王訪渠檢察長率同各檢察官歡迎入内在會客室茗談片刻由王檢察長等導引許君詣看守所上下各號舍參觀一周旋即興辭而别 
[閘北水電廠長易人]  
　　　海閘北水電廠長湯文鎭因辦理轉購租界工部局電氣便用欲劃出一部分自行購機發電爲閘北商人請商辦未果現王省長以湯辦理不善改委馮應熊接充云 
[呈請禁堆垃圾之公牘]  
　　吳淞江水利工程局局長陳恩梓呈上海許交涉員文云竊職局前因租界垃圾船率在蘇州河岸起卸堆積有碍水利呈請轉行領袖領事轉飭工部局嚴行取締另在浦東擇相當之地堆置嗣奉鈞署第二百十八號訓令内開准領袖總領事轉據工部局復稱本局向不准垃圾船將垃圾傾棄河中及堆積兩旁河岸之上等情查工部局愼重衛生不欲堆置垃圾於人烟稠密之地固爲職局所深知惟此等載運垃圾船隻之人往往不顧公德貪圖省便見有向曾堆過垃圾之河岸輒復就近堆置風吹雨淋大半卸入河内職局開工以來在小沙渡至义袋角一帶河内挖出泥土不下七萬方而垃圾幾占三分之一若於挖去之後仍復聽其在該處河岸堆積垃圾則旋捲旋積將永無澄清之日不獨河道壅塞有碍水利交通當此炎暑之時汚濁叢積尤恐釀爲疫　揆之工部局取締此項垃圾船不准再在本局已經浚過之小沙渡至义袋角一帶河畔起卸堆置並禁地主不得將此沿河空地租給於人堆此垃圾以保水利而重衛生實爲公便云云 
[閘北和民坊發生命案]  
　　二十七保十圖地保沈歧由昨晨（十八日）投地檢廳報稱閘北新民路和民坊西衖八十八號門牌在江北戲班羣樂戲　唱戲之鹽城人唐三今年三十歲昨日（十七日）下午六時與乃弟唐四自外歸家不知如何忽有仇人沈小安子第糾衆上前不由分說氏屍妻唐田氏偕唐四報告四區一分所派警在承慶里九十四號將沈小安子拘獲研詰據供同黨爲昌懷中崔大安徐小德子戴小三子戴小四子第是以警所續拿同黨皆已逃散祗獲昌母張氏等現均收押警所當因案關人命着地保來案具報請求派員相騐等情王檢察長據報後於下午委派楊檢察官毛檢察員等前往相騐 
[各學校消息彚錄]  
　　同德醫學事校麥根路同德醫學事門學校自舉行卒業試騐以來現已結束由校長江逢治博士及監試長大學救授柏男博士等評定成蹟得升入正科者計如褚仲如胡溢　何惟元胡其鐸蔣保康查汝霖倪作良李思浩等八人　此次考試均按柏林大學式聞各生之成蹟均斐然可觀云 
　　勤業女子師範西門勤業女子師範業於十八日起在該校設立署期補習班專授國文英文算學每日自上午七時半起至十時半止該校學生及下學期順投考者均可報名補習槪不取費聞補習至該校正式開課日爲止云 
[汽車肇禍三則一死二傷]  
　　昨日上午九時許有某汽車經駛勞勃生路撞倒張錫生王得勝二人由戈登路八百六十九號華捕押令該汽車夫載送張王二人至仁濟醫院醫治一面禀告掃房發落昨日下午七時許有一千五百四十六號汽車夫周齊寶駛經馬霍路靜安寺路撞傷高順福頭部甚重經新閘捕房一千四百四十號華捕押令該汽車夫將傷者載送仁濟醫院醫治惟因受傷過重不及醫治隨即斃命一面由捕報告捕頭候示核辦昨晚九點鐘有某號汽車駛經鴫綠路斐倫路轉角有一江北顧六三女孫立被撞倒該汽車由身上碾過甚重將有性命之虞當由哈爾濱捕房派出華捕八百八十四號到來將該女孩扶上汽車送同仁醫院又轉送愛文義路廣仁女醫院醫治該捕帶汽車夫至捕房禀請捕頭訊辦 
[二師開辦暑期講演會之第一日]  
　　昨日爲江蘇省立第二師範學校開辦暑期講演會之第一日滬海道屬十二縣之高等小校國民學校之小學教員及師範學校之舊校友等之蒞會聽講者有二百餘人首由該校校長賈季英登臺起述開會詞及暑期講演之必要演說畢即按照預定程序由各教員分班輪講所有昨日之講題如下幼稚教育（幼稚園）母親學校普通教育小學（中學）特殊教育白痴低能（跛）父母（露天）補習教育（指導部）職業教育中央局女子教育社會教育教育行政教育方法空氣調養 
[二師校友會歡迎各縣聽講員]  
　　本埠省立第二師範學校現於校内設立暑期講習會各縣來聽講者計二百五十餘人該校校友會以各縣教育界中人到滬聽講實一不可多得之機會由楊聘漁程石生沈佩畦狄君武等發起於今日晚上在該校操塲開會歡迎兹探得其中節目有會長歡迎辭來賓演說貧兒院音樂商務印書館最新活動影片等時間自六時半至十一時歡迎在滬校友一律封會想有一番熱閙也 
[神州法政校友會開會紀]  
　　神州法政專門學校校友會昨日下午假滬海道地方自治講習所開常年大會由諸青來君主席報告會務經過情形並修改會章繼即投票選舉職員會長以梁任公得票多數自應連任爲會長副會長爲諸青來李昌二君又推選各股員總務股爲沈宗約席裕昌胡樹吳履平徐永祚文牘股爲姚文壽陳奎棠黄翰黄啓英趙安瀾編輯爲胡祥翰黄克宗顏德清潘天慧凌以忠經濟股爲方積蕃諸文綺沈峻范邵人傑孫鑑庶務股爲梅南枚陸福良林光延張桂榮陸瑞微交際股無定額暫推曹鎔沈健朱希雲龐覲顏李學能錢斌張仁王式善高伯時等諸君旋於六時聚餐散會 
[均益决志會演講記]  
　　均益决志會演講隊隊員二十餘人昨日下午一時均提衛生紙燈出發至浦東春江碼頭及爛泥渡一帶演講題爲「時疫之危險」「蚊蠅鼠之害人」「國民應盡天職」聽者如堵莫不動容並隨給發求疫水及衛生傳單等以資預防傳觀是日天氣炎熱該隊員雖汗流如珠而精神奮發毫無倦容返會已六下鐘矣 
[公衆閱報社二週紀念會]  
　　本埠少年宣講　附設公衆閱報社成立已届二載於本月十三日晚間在該社舉行紀念游藝會並於十七日午後二時舉行紀念會團員及來賓到者頗衆由胡硯香主席報告成績及將來之希望繼由朱志偉谷劍塵陳子和王溶水汪龍超陳賢本李升諸君演說於進行上多有討論散會後復由招待員李士林董國耀周子樑洪志堂陳子模諸君招待攝影並至通俗游藝部欵以茶點而散時已六時矣 
[願與清華學生同船赴美者注意]  
　　寰球中國學生會招待部消息云八月十二日放洋之中國郵船「中國號」（即北京清華學生所乘之船）尚有一二空艙位欲定購者可於每日上午往該部接洽云 
[寰球學生會代聘英文文牘]  
　　寰球中國學生會介紹部消息云頃有本埠某公司託聘一擅長商業文什之英文文牘員月薪初任時八十元以後逐漸加增如有願應聘者可具一英文履歴寄至該會介紹部接洽云 
[山東路商界聯合會設立暑期施診所]  
　　山東路商界聯合會現在公共租界打狗橋金隆街美倫里藥丸號設立暑期施診所分施診特診二種施診收號金鋼元三枚憑劵依次至指定醫生處就診特診略收診金不計多寡隨到隨診此項診金悉充施藥之用科目分内科外科眼科喉科瘋科兒科女科及時疫救急等症診察時問每日上午八時至十一時下午二時至四時止星期照常診察現定夏曆六月十五日開診至中秋止其尤貧病無力者得請求發給憑單向指定藥舖　取藥劑云 
[証劵物品交易所消息]  
　　上海證劵物品交易所巿場揭示第三百廿二號第五十八號經紀人自七月十八日起准其照常回復營業特此通告七月十六日 
[李六更作古]  
　　著名民黨李六更君民國六年護法之役由直赴粤演講素志頗多成績嗣又往滇川各省奔走呼號積勞成疾前月由川來滬寓三馬路晝錦里某旅館聞本月十八日下午三時逝世並無親屬在側經在滬同志帮同料理後事云 
[教演文廟樂生]  
　　洒掃局董曹幹臣因春秋二祭之藥生缺額三十餘名今因秋祭將届從事招補並定陰曆六月十四日下午一時起在酒掃局演習昨日届期報到之樂生已有二十餘名當經曹董點名後派員按日教演尚缺數名　行　招如有嫻習音樂願意充當者均可報名云 
[提前趕辦塡浜築路案]  
　　南巿大東門外肇嘉浜河道前由滬南工巡捐局議决塡浜築路將老白渡面北之房屋退建於浜基以便放寛道路所有塡浜工程直逹出浦港口爲止其彝近出浦地點之江海常關因在阻碍之列故已由常關副稅務司租就萬聚碼頭外灌信成銀行原址房屋爲辦公處實行遷移後嗣聞常關遷移後辦公諸多不便現悉舊關屋已經拆卸而塡浜工程尚未逹到出浦所需時日尤多兹山常關稅司函請工巡捐局迅速進行俾浜基塡竣後可在原址建設洋式新屋須於今届竣工遷回辦公等山現經姚局長特奥該局名譽董事會議時磋商塡浜築路案擬從出浦港口提前趕辦先行興工聞塡將來可銜接裡面之工程經比兩頭工作進行較速而常關房屋亦可於塡浜竣事後動工建造免至阻滯云云呈請姚局長查核矣 
[規畫改鋪雙軌電車後路政]  
　　中華路直逹老西門一帶自經華商電車公司議决改鋪雙軌動工以來工程已經及半惟該處舊城濠靠近西首地點尚有未經拆造之房屋其側石尚未砌設僅存舊時堦石形式不能一律整齊現旣安設變軌將來電車實行開駛後對於往返行人必多危險業經滬南工巡捐局長姚石蓀查悉情形亟圖規畫已令該局工程處分别勘明然後知照各該業主趕將未翻巡之舊屋外側石從速改砌以便行人而免發生危險尚有最破舊之房屋久未拆造其勢早已岌岌可危一經電車開駛不免傾倒之患故亦由該局查勘明確傳諭各地甲知照業主迅行籌畫翻造新屋毋得再行觀望云 
[南巿垃及碼頭竣工]  
　　滬南工巡捐局前准淞滬警察廳長函咨就沿浦葆泰碼頭建築垃圾碼頭以便每日在彼運載垃圾自開工後即有是處商舖一致反對聯名分呈該局及警廳請爲維護公共衛生改地建築等情迄無效果兹聞此項碼頭刻已竣工所有大碼頭原有之垃圾船隻均分半移泊該處竟日伺候承運垃圾並由該局在沿岸馬路邉編以竹笆以免垃圾作殘馬路並又責成各夫役將垃圾隨時裝船運卸不准堆積以重衛生云 
[揚州公所新建築之計畫]  
　　閘北揚州八邑公所以寄柩殯舍已無隙地可寄必須添造殯舍昨各董會議討論結果僉以此項工程非兩萬餘金不可當有揚州紳商餞瑞生金樹滋任仲余金寶之及旅滬紳商邱渭卿胡必江田少雲等紛紛贊助已得有具體辦法現該公所正副各董研究圖様不日即招工投標云 
[函請檢呈貨様]  
　　上海總商會昨分致公茂綫球廠等公函云頃接本埠稅務公所函稱奉財政廳訓令案開奉財政部訓令以上海公茂綫珠廠及統益紡織公司徐瑞記工廠通和染織工廠羣明針織廠等所製告種貨物經稅務處審核照機製洋式貨物完稅一案查機製洋式貨物完稅辦法前經本部規定凡各該廠呈請援案辦理時須將貨様分呈部處查騐核辦其内地稅釐非經本部核准令知有案者不得援免等因通令各廳關局遵照在案此次上海公茂等公廠所請原案雖經稅務處核准工廠等所出貨物様品均尚未據分呈到部無憑核辦山該廳令知上海總商務轉知該工廠等迅將貨様呈部俟審查核定後方能分令各廳關局征免放行以符定章等因令廳飭所轉行到會准此相應具函奉逹即請按照部文將貨様檢齊經呈財政部審核以憑通飭局卡援案放行 
[呈請停止掘井之省批]  
　　江蘇省長公署批上海縣民李桂生等呈爲貪利掘井有礙公衆生命請分飭廳縣取銷布告停止建築由云呈抄均悉查飲水不潔最易致病開鑿泉井自是有益衛生毋庸感於風水之說徒滋疑慮旣擴具呈淞滬警察廳曁上海縣應即靜候批示毋　此批 
[北車站發現僞行李單]  
　　滬寗路分路夫李玉和僞造由嘉興至滬行李提單一張（上書行李五件）給其妻吳氏於昨日（十八日）下午至上海車站提領時適行李員忽忙之時不暇細辨即將箱子三只竹籃子二只給吳氏領去但未到一小時另一客又至取同様之提單提取行李行李員方將前單查察確係僞造而該客又索催甚急經行李員四出探訪當有眼線小車夫報告云在鐵路北首王家宅地方李玉和家内當由稽查陳佑申立派路警前往將原物查獲及周氏一併解至路警局訊辦李玉和業已聞風去職逃避矣 
[昨日公共公廨訊案紀]  
　　昨日公共公廨兪襄讞分上下午會同美約奥兩副領事升座第四民庭訊理民事訟案如次（一）鄭華華訴金小雲佔地案結果改期續訊（二）黄竹峯訴兪仁甫不還借洋案結果被告交三百元舖保候訊（三）周錦記訴沈守三不還米洋案結果著沈守三償還原告洋四十八元九角並繳堂費（四）趙愛生訴洪阿慶不還米洋案結果限洪阿慶於兩個月内償還原告洋九十八元九角六分並繳堂費（五）陳傳有訴陳阿洪欠洋案結果原告不到註銷（六）晉隆房產公司訴高巨卿欠租案原告禀請銷案結果准予註銷 
[華工遺失合同之訊明]  
　　皖人韓福祥前在法國充當華工上月間期滿回華在輪時將合同遺失故至中法實業銀行領取工資無着該銀行以韓恐有冒領情事報告捕房將韓傳至法公堂奉訊屬實判着韓覓保到案再核在案昨日韓福祥投案聲稱現由民人將保人覓就請核中西讞員察閱屬實遂判准予着韓投總巡捕房領取工資可也 
[幼女判發濟良所留養]  
　　廣西路樂餘里五百九十二號門牌妓院内因容留六歲幼女范阿林被專查妓院之中西巡捕查悉將女拘送公共公廨奉飭暫留濟良所候傳其母來案訊核在案昨晨由探將女母范周氏傳至公堂即據三十五號西捕投訴前情訊之范周氏供稱阿林是伊親生向住法租界褚家橋近因母病回蘇阿林被其母舅領至妓院午餐以致被捕求准給領經中西官核供判范周氏開釋女發濟良所留養 
[續誌貨船漂溺人貨]  
　　船户陳則元承裝金鴻記客之桐油拷料及糖北貨等於十一夜間行至兩黄浦長十八里地方遇狂風暴雨失事等情畧記前報兹陳於昨日前往該處打撈陸巧生小和尚兩船夥屍身祇撈獲陸巧生一具現存放該處浦灌預備買棺收殮一面來滬向貨主交涉因其時陳本不肯開行因金鴻記迫令速開致肇此禂現船頭擱成一孔計損失連貨二千餘金貨主欲責令賠償雙方推諉未得結果也 
[女孩自晒臺跌傷]  
　　昨日下午六時許北四川路公益里聚賢衖第十二家朱姓女孩十一歲廣東新會縣人自曬台跌下人事不知隨雇黄包車送至北京路紅十字會北巿醫院醫治據醫生云頭部跌傷頗劇未悉有無性命之憂否 
[查獲刦案關係人]  
　　楊樹浦平凉路候家宅居婦李陳氏家於四月十六號被盗侵入刦失財物一案贓盜日久未獲前日由特别包探王長根白患忠麒查得江北人胡小劉子徐金標兩名與此案有關昨晨將其拘解公共公廨經中西官質訊之下諭將兩被告帶回捕房收押查明有無另案於下禮拜一研訊 
[破獲花會機關]  
　　住居七浦路八百八十二號之甬人王順興與其妻董氏私設花會聽筒雇令無錫人應阿榮四出誘人　寫花會賭博欺騙歛錢被探孔慶平偵知禀明捕頭凌處協同西探勞勃生往將王顧興等男女三人一併拘獲當場抄獲現洋鈔票銀角銅元以及各種花會字據帶回捕房詢問供詞一過准予該夫婦各存洋五十元保出候示應押候解廨請究 
[查獲燕子窠主客]  
　　虹口捕房華副捕頭邢紫垣查有粤人蔡康在七浦路八十九號屋内私設燕子窠容人燈吃鴉片因即會同西副捕頭愛活去率同包探譚風池往將躉康連同烟客楊天祥劃芝興張子青王得悔陳日勤以及烟槍器具帶回捕房畧詰口供飭將蔡康收押餘各存洋十元保出自投公堂候質 
中華職業教育社通訊 
[致上海徵求社員各隊隊長函通告第九號七月十七日]  
　　敬啓者十五日奉上徵求社員第八號通告計邀　入在此數日内仰仗鼎力必有更佳之成績兹照原訂辦汉定二十一日舉行閉幕大會届時尚當專束奉邀一面延聘名人監視揭曉先此布聞所有已認未繳費諸君務懇早日催繳總以不逾二十一日爲限因最後結束時　依收到實數報告了敬頌台安中　職業教育社謹啓名譽總隊長張譽朱慶瀾總臨長王正廷副隊長許沅聶其杰穆湘用總幹事黄炎培 
　　再第二十二隊趙君灼臣慨捐巨欵但堅辭隊長故仍請勞君敬修爲隊長山勞君邀致勞澤生顧琢如顏舜玉吳觀輝吕岳泉陶心如盛竹書葉揆初徐寄順歐陽星南諸君爲隊員合并布聞 
[又復各隊員函]  
　　敬啓者本社此届徵求社員承慨允加入本埠徵求隊擔任募集熱心贊助深爲欣幸兹照原訂辦法定二十一日下午舉行閉幕大會届時尚當專柬奉邀一面延聘名人監視揭曉所有貴處先後微到分數乞一併報告隊長處以便將總數彚報本社至收到之費亦可繳由隊長代交或逕交本社其已認未繳費諸君務懇早日催繳總以不逾二十日爲限因最後結果時應依收到實數報告也專頌大安中華職業教育社謹啓七月十七日名譽總隊長張譽朱　欄總隊長王正廷副隊長許沅聶其杰穆湘玥總幹事黄炎培 
來函 
[郝兆先張興潘來函]  
　　敬啓者皖省司法偏徇惡黨不惟不依法審判反任意誣衊學生日前各報所載皖學潮案移交魯省法庭審理同人實所心願故霰電有籲請魯省法庭秉公嚴辦倪馬等禍首一語貴報誤刊魯省爲該省應請更正不勝盼禱之至專肅敬請撰安駐滬安徽救國代表團改造安徽同志會郝兆先張興藩等啓七月十八日 
雜評二 
[農部取締不合法之交易所（訥）]  
　　據京電農部電蘇取締上海不合法之交易所說者謂此亦政府官様文章之一也農部职果眞欲取締不合法之交易所則早應有以取締之何待成此現象而始有所表示也又如果眞欲取締不合法之交易所則當先自留意勿令不合法之交易所註册且對此不合法之交易所當立即批駁不准而勿稍延擱假使以鄭重考量爲名而爲不准不駁之猶豫則此不准不駁之猶豫時間中彼交易所之技倆已售而損失已在他人矣是故農部能憑良心注意於此即盡農部取締之責任此蓋爲其本身權力所及而又易爲者也倘若不此之圖而徒爲是官様文章之取締則非特其權力未必能及人且疑農部以是爲招徠效法庽徵於禁之惯例農部亦將無詞以自解也 
公布欄 
[上海縣公署]  
　　批示上實電車有限公司發起人鄔振生等呈爲呈送簡章意見書等件请備案由批呈件均悉該商等發起創　上寶電車有限公司已呈率松滬護軍使批准分者江蘇督軍省長交通部立案在案應即如呈備案企業意見工程計畫等書存查希即知照此批楊勝祥呈爲隣店違章侵弇讀踰令停業以維行規由批呈悉候飭吏協同該業領袖查明傳諭取締可也仰即知照此批 
 
 

Page 16

 
 
   
 
 

Page 17

 
 
常識 
常評 
[蘇省會選舉訟案百八十餘起] [  箴]  
　　江蘇僅六十縣耳而省議會選舉訴訟案據南京通信已有一百八十餘起平均每縣已逹三起以外可謂多矣 
　　夫選舉訴訟至如是之多選舉之悲觀也然如今日之選舉而選舉訴訟能如是之多尚不可謂非選舉之樂觀 
　　何言之選政之腐敗至於此極者有大原因四一公民放棄公權致爲調查員所利用僞造選舉人名册一辦理選舉官吏苟求選舉辦成不詳查選舉人名册之是否確實調查員監察員投票人之是否無弊一選舉人廉恥道喪以賣票爲權利不知選政之關係民治根本一熱心省政者慨目前選政之無從補救懼一省大權盡爲無恥之徒所操縱亦忍痛買票當選以圖抵制故自實際上言之各縣之選舉可謂無一合法無一可以有效者 
　　當此之時而選舉訴訟如是之多或尚可以發生選政一綫之光明此悲觀中之樂觀也然其訴訟之本意究爲選舉失敗而訴訟乎抑爲維持法律而訴訟乎則大有區别如爲維持法律而訴訟則眞樂觀矣如爲選舉失敗而訴訟則猶樂觀中之悲觀也 
經濟 
[用錢十箴] [  張延祥]  
　　金錢非爲人生之目的惟具一種價值能變換商品而維生活人生目的不在多錢人生快樂亦不在錢之多少我以商品或氣力臘力換得此錢須以正當方法處置之庶不致濫用或負債以自尋苦惱上海某美國銀行儲蓄部近以用錢十箴勵儲户意甚週密特譯之 
　　（一）每年每月編預算表分門别類以計用途之大略 
　　（二）每日記日用賬以示錢之去處月終算預算表參考 
　　（三）支出必須較收入少 
　　（四）購物不可貪價廉須以物質與物價同觀 
　　（五）欠人賬目須迅速歸還以維信用又可自信有獨立之能力 
　　（六）擇一銀行立一儲蓄或往來户如此錢均藏在安穩處 
　　（七）房屋物產須保火險以防不測又須保籌險一旦身故汝妻子可免經濟困難 
　　（八）早於律師處立遺囑庶幾汝之產業可以由已意處置不致身後爭奪 
　　（九）投資須具遠大目光不可貪重利須觀察安危 
　　（十）公益事多捐助與人同樂不可如守財虜之一毛不拔（乙種酬） 
[裁兵未實行前之補救方法] [  守書]  
　　裁兵之議吾國民奔走擾攘於兹者非一日矣執政之口頭贊成者比比皆是見諸事實者闐無其人宜武之變擁兵者且藉爲口實是裁兵在目前之難成事實無庸諱言然以今日國庫空虚債台高築此項鉅大軍費仍繼續擔任破產之禍即在目前亦無庸諱言然則籌一補救方法利害兼顧以免危亡蓋不可一日緩矣 
　　最近軍界當局有可紀之二事焉其一上海聯太平洋會擬有築路計畫盧浙督表示贊助其滬杭一路允派兵士工作其二黄任之先生參觀蘇州第二師其兵士有從事於農圃種植者有製作諸項工藝品者各有其相當之工作詳情曾載本報寓兵於農工吾以爲中國今日裁兵未實行其補救之方法舍此末由矣彼盧朱二君謂非中國武人之覺悟者不可得也吾願此種辦法逐漸推行於蘇浙全省由二省以及全國則其效益不可勝言而其最明顯者則有下列三端（一）可以節餉糈也兵之當裁其首要原因厥曰救貧苟置多軍而不耗巨帑雖不裁庸可傷今以軍隊而從事農工以謀生利當可自維生活自給有餘則售之以得資其節省國帑數當可驚 
　　（二）可以肅軍紀也勞則善心生飽暖則思淫慾昔之明訓千古不刋嘗見今之軍人操練之暇羣居無事更有徵逐酒食逍遥劇院者惰逸性成志氣浸銷一旦國家有事欲其効命疆塲安可得哉果能令種植工作無暇及他軍紀自易整肅矣 
　　（三）可以興實業也中國未裁軍隊不下百餘萬中國未墾田土不下數萬里以壯年男子事無窮利源而謂實業不日興者吾不信也羣策羣力軍法部勒其爲益當有勝於索居無朋自懇自作者（乙種酬） 
法制 
[胎兒之權利能力] [  汪自修]  
　　權利能力必先有享受權利主體存在爲前提故享有礶利以出生爲始胎兒固未出生者也似不得爲權利之主體然法律爲保護公益上之理由有時看作胎兒爲已生者亦認其有權利能力兹特分述之於左 
　　（一）賠償請求權賠償請求權者謂受他人損害有要求賠償之權也例如胎兒之父被殺則胎兒出生教育無費於無 
 
 

Page 18

 
 
形上有形上均受損害故法律認其有權利能力要求賠償也 
　　（二）遺產承受權人生在世勞苦經營取得財產無非欲死後留之子孫耳設死時無出生子僅有胎兒不留之以待胎兒遂舉而委諸族人之手不特與死者本意相背而胎兒他日出生亦未免失其應享之權利故法律認胎兒有權利能力遺產必留待其出生而付與之也 
　　（三）受遺贈權受遺贈權者即人於臨死時以遺言將財產之全部或一部贈與於人而其人即有受其所贈與財產之權利也例如當彌留之際妻有胎兒遺言指定及之或他人遺贈胎兒者則胎兒即視如旣生之子有受其遺贈之權利也（乙種酬） 
衛生 
[夏令衛生之兩大敵害] [  蔡行素]  
　　人莫不愛其身又莫不喜健康而惡疾病獨於發生疾病之大敵大害任其孳生任其繁殖不思所以袪除之法此非大愚即係至惰每年夏秋之季疾病叢生雖或因受暑或因着凉而媒介疾病最毒最厲之蚊蠅二者實爲夏秋發生疾病之大原社會人衆不知清潔之必要糞穢垃圾任意堆積腐爛之物任意抛葉實爲蠅類產生之所陰溝天井渟蓄汚水不爲宣洩不爲掃除實爲蚊類產生之所一蠅一蚊每次遺卵自百數乃至數百一夏季中遺卵可十餘次子孫蕃衍爲數之巨令人可驚夏秋之季多疫癘洩瀉之疾大多誤食青蠅遺卵或由蠅身携來不潔之物毒菌入肚疾病即生蓋青蠅逐臭恒棲息飲食於糞穢間其腹中滿貯不潔物無論已其翅其足亦徧黏糞穢飛入人家又棲息飲食於吾人食物或食具之上或於是時遺卵即不遺卵而徧身汚穢已留着於吾人食物食具之上吾人不愼則設有毒菌即入吾人之腹損人臓腑爲害之烈較之殺人利器猶或過之又夏秋間每多瘧疾乃係一種瘧蚊所傳染瘧蚊吸受害瘧者之血液毒菌即八蚊腹迨瘧蚊轉吮他人毒菌又隨蚊涎而入他人之腹所以夏秋瘧疾一起患者恒踵接而少蚊之處瘧疾亦較少此可見蚊之爲害也蚊不惟吮人血即他種動物及腐爛之屍體彼均噬之其傳染疾病之害大致與蠅同蚊與蠅旣爲人類衛生之大敵害其不可不袪除也明甚然袪除一家之蚊蠅易袪除一地方之蚊蠅難大多數人非衛生智識淺薄即懶於除害吾見有餚饌雜陳與青蠅共食者更有滿室飛蚊不一捕捉者一揮手之勞彼猶憚之或不以爲意又無怪露天坑厠鱗次櫛比溝洫汚水穢氣薰蒸腐魚敗肉羅列滿架垃圾汚穢傾倒河中在普通人視之皆恬不爲怪吾聞美國有組織捕蠅隊有印刷除蚊傳單挨户勸告社會中人不憚煩勞有任宣講之職務者有爲搜捕之工作者有設法辦理一地方清潔事務者報館警局亦各盡其職責以袪除敵害増進健康吾國各地受蚊蠅之毒害者亦夥矣其亦起而圖之乎（乙種酬） 
科學常識 
[無線電信之收發] [  鄭春]  
　　無線電學之理由深巧利用廣大久引起一般人之注意當歐洲戰爭時其聲價更爲顯著故東西各國學子靡不視爲重要而加意研究春於是項科學少窺門徑兹論其收發電信之大槪以驗吾平日研究之有無心得焉 
　　無線電學分收電發電二部說明如下 
　　發電部發電部者所用以生出電浪而爲傳逹電信於目的地者也其式有二曰單簡式曰複合式單簡式雖稱敏便然多損失電力祇可用於遠距離之通信複合式則因世界之事務日繁而其爲用遂日廣欲有通信一按電鍵電流即自蓄電池發出直逹於交流磨電機之場圈斯時交流磨電機内感電磁力之作用發生一種交流電此交流電經過移電機流注於來頓瓶若來頓瓶内外之兩金屬層同時受陰陽兩極同量之電力則兩極相差之電位逐漸增加至無可加增時則發生火花間隙由火花間隙發生顫動數於原綫圈自此而感應複合圈再逹於天綫電浪遂傳佈空中矣苟能於電發出之先有最良之調合法自無損失電力之虞故遇强大之電力則來頓瓶之容量愈太而火花間隙之距離愈長且可調和交流磨電機之速率而得清爽之聲調逹於聽筒複合式之利益若此所以聲價蒸蒸日上也 
　　收電部按金屬吕於動作之電磁塲内發生電力而使ＡＢ兩電台彼此傳遞電信今自Ａ局發出之電至Ｂ局時則感應其天線上之電浪至其收電部於是經過探信機將交流電力改爲有定方向之電力以逹於聽筒此時聽筒内因電磁力并空氣之感動傳入人之耳鼓則點畫多少可辨别而接收矣然電浪有長短因而收電機亦有二種距離較遠者短電浪一時不能逹到可取用長電浪以免中途延宕且有用二種天線同時可接收兩種電信於收信方面則進而有歐丁探信機之發明此歐丁探信機雖遇極弱之電浪可以聽聞爲他種探信機所不及惟調整不易司機者不能不加謹愼耳（乙種酬） 
問答 
[潘槐卿問]  
　　香雲拷衣服藏於箱内次夏穿時即有摺痕及破裂之弊極不雅觀當用何法可免此弊乞勿吝賜教是所至禱 
[楊劍虹問]  
　　劍虹家母於去年秋間臂上偶患痛瘋麻木疼痛伸屈不便日復加劇乃延醫診治施以湯藥無效又延他醫外用針炙更無效劍虹後又向滬杭各藥房購買多種治瘋藥水服後仍復如故劍虹心甚憂之倘不治愈恐成半身不遂病故特敬求海内諸公賜以特别醫治之法或示以已效之藥此劍虹所馨香拜禱也 
[行潔問]  
　　問債務人有意圖賴先將不動產寄入他人名下然後宣告破產則債權人吃虧殊甚將以何法使債務人不能隱匿其家產而債權人不受破產之損失請海内法律家明以教之 
 
