# 1891 - 140 - 4906499

 

Page 1

 
 
[九朝東華錄减價出售] [  圖書集成局啓]  
　　本局所印九朝東華錄一書紙墨精良校讐詳細分裝六十四本外加紅木夾板六　可謂盡善盡美髮憾毫無矣三載以來購者甚衆所有工本早已收回目下餘剩無多是以貶價出售每部核定實洋五元諸君子有欲悉本朝　後者請臨申報舘帳房購取庶一經披閱如　列聖鴻謨手 
[恭印光緒十七年春季諭旨告成]  
　　本舘自開設以來歴將諭旨排日恭列報中俾薄海人民共聆綸　至來歳之首則又將先一年者彚印成編　一歳一編閱者似乎未便因以今春爲始攺爲每季日行現在春季諭旨己告成校對精詳裝潢典雅每本收回碼洋四分欲觀當代訐謨者請至本埠三馬路申昌書室及各埠申昌或分售申報處購取可也 
[觀會通機器圖說書後]  
　　會通機器者潘芸孫觀察之所手造也觀察究心儀器别具巧思凡於泰西各種機器靡不一見卽知一知卽會而又能獨出心裁别開生面猶憶七八年前觀察過尊聞閣見訪談及機器製造輒娓娓不倦飭從人舁一具至視之長方式其中共有機十種春者磨者篩者調者蒸者削者鑤者切者搓者無一不靈巧異常觀察一一親試之以見示水果等類則置之機上一轉瞬而去皮切片可以供客秔秫之生者投之機中未幾而居然成糕餅之屬蒸騰釜上可以取食仔細詳觀莫名其妙觀察曰此尚是小樣擴而充之則家常日用可以省人工殊甚便也又云尚有磨墨機器亦甚靈便則至今未嘗一見昨以圖說見示圖中所載盖卽前此所見而加大者也圖有正面有背面有總圖有分圖披閱一過宛然當日親試時情形其磨有水磨有旱磨此外又有榨牀擂鉢刮鑤之刀羽扇之爐厲刃之輪則又從前所未曾見者也觀具自序之言曰形而上者謂之道形而下者謂之器泰西各國素尚技藝近時機器愈推愈廣大者如電綫傳音輪舟航海與夫自來水火迅速利便實奪造化之工次凡造作百物靡不巧省人力不知者羣知外洋機器似有神工鬼斧謂非效法西人不能善其事亦非取材西土不能利其器余不敏習機器之學有年嘗有千慮之一得因就家常日用篩磨之類凡共十事創以機器用破人疑計前後五易寒暑而後精益求精繁者簡之滯者疏之曲直長短不差纍黍由是非十人不克分任之事統以一人而有餘其法以一人手摇機柄則十器一齊運動各適其用合而言之是能一人兼十人之事也分而言之磨設水旱各一不宜磨者有臼可舂篩别精柤四等其制較異其用尤精若祗以榖舂於臼是仍一人盡一人之事也若旣舂去糠粃復入旱磨以成屑或入水磨以成漿成屑者就篩分其精粗成漿者就爐爇炭煮食二者並用是以一人兼二人之事三四五者並用是卽一人兼三四五人之事也而且𨪶資刮物刀資切物其鋒鈍者利以萬石若使及鋒而試旣事刮切之後或入榨取汁或入鉢擂末或兼入於篩磨與臼六七八者並用是卽一人兼六七八人之事也發機惟一利用有十可合可分無窒無礙取材木石金革皆産中土避用螺釘别開生面機軸輪齒造亦異於西法器之散爲十者可合爲一猶道之散爲萬殊可歸一貫因思之而後通故命名曰會通繪以圖并綴以說聊以自娱非敢問世倘海内不乏同志悟其說而通之由此可以通彼由小可以通大未始非區區之　矢爲之　發其會心也自　之言如此竊以爲觀察之爲此特小試其端耳中國之人少見多怪見西人機器輒舌橋不能下一似盤古以來天地之靈　皆鍾於泰西也者而不知觀象以制器古人何嘗不有舟楫之利弧天之威當初見時亦莫不足以驚世　俗公輸之木鳶可使三日不下孔明以木牛流馬運糧於數千里之外此獨非機器之先聲哉中國之人不肯深用其心往往因陋就開以了此生故先人之遺法從未爲之推廣精求遂至淪失而不可復覩至於自出機杼獨發巧思則更不多見此機器製造所以讓西人以獨步也前者董紫珊太守曾造混初輪船惜小而無力又限於財力以至不能擴充至今猶爲之深惜觀察此器前此一見耿耿不忘非羡其機器之利便實深幸夫中國制器尚有人焉倘因此而中國之人皆羣焉歆羡羣焉鼓舞各用其心思各廣其才力以求駕乎泰西而上之夫亦何難之有嗚呼有機器者必有機心抱甕老人之爲此言又豈料竟爲惰夫所藉口也哉吾於觀察此圖此說不禁嚮往深之 
[金陵喜電]  
　　本月十八日金陵匪類滋生事端本報已據電音錄登昨報昨午又接電信云是日下午城中忽然擾亂匪人一呼百應爭以秉炬投英教士所設女學堂霎時間錦繡樓臺付之一炬繼復擁至幾處小屋搶奪紛紛正擾攘間突有官兵整旅而至幾如飛將軍自天而下匪人知卵石不能相敵立卽四散奔逃現在事已敉寍清溪桃渡間依然畫舫笙歌繪出昇平景象矣苟非劉峴帥及袞袞諸公之神機妙算未雨綢繆何以得此 
[蓬瀛新夏]  
　　皇太后擬於四月二十八日移蹕頤和園皇上皇后五日一往園中請安不日當有慈綸宣示也○吏部爲知照事所有揀補國子監漢司業一缺本部於四月初二日帶領引見爲此知照翰林院轉傳前經貴院咨送列揀之編修陳夢麟修撰曹鴻勛編修李培元王錫蕃徐致靖張仁黼華金夀檢討李昭煒編修劉宗標陳繼煇高賡恩劉傳福朱百遂涂慶瀾張預吳祖椿龎鴻文檢討翁斌孫廖正華湯子坤等於是日丑刻穿　清褂備帶補褂佩帶荷包手巾赴西苑門外聽候排班帶領引見勿悮○吏部爲批示事據分發縣丞朱上清呈稱竊職孫湖南桂陽縣人由軍功因克復杭州等處出力保奏同治三年十一月十五日奉旨賞戴藍翎欽此在福建捐輸局報捐從九品銜復遵籌餉例報捐縣丞指分福建以本班儘先補用免試用呈請騐看分發到部本部檢查該員所保藍翎案據並無其名未便仍准戴用除將該員列入騐看外相應批示可也○張家口監督户部郎中榮硯堂摧使安現已差滿於清和朔日回京暫假禪院歇宿赶繕恭請聖安摺齎呈餘銀等摺片旣清字膳牌於初三日黎明分呈奏事軍機二處進呈御覽榮榷使在西苑門鵠俟旋傳旨令於第　起入覲旋在勤政殿召對退出後又傳旨令將齎呈盈餘銀三千八百六十六兩零交廣儲司榷使於翌晨齎進西華門赴廣儲司銀庫交納○初七日行常雱禮皇帝於初六日入天壇御齋宫所有是日在内外西　門稽察出入例由都統副都統中請派六人以司其事俾昭愼重經侍衛處咨取各旂堂銜繕單奏派奉硃筆圈出署廂黄漢副都統嵩山正白漢副都統慶福廂白蒙副都統英信正紅滿副都統祥 
 
 

Page 2

 
 
普廂藍漢副都統吉恒花尚阿欽此當由侍衛處咨由值年旗分行各固山查照預備○太常寺爲知照事照得四月初七日行常雩禮自初四日致齋三日所有本寺齋戒銅人例於初四日丑刻呈進奉置朝清門堦上相應知照景運内值班護軍統領轉飭經過西長安門等門屆時開啓正門以便呈進該各門值班官兵一體預備○兵部爲移咨事武選司案呈本部具題議覆湖廣總督張奏請將湖南岳州城守營叅將秦三元與湖北撫標中軍叅將璞玉對調核准請旨遵行一本於光緒十七年三月二十四日奉旨秦三元等著依議調用餘依議欽此等因由兵科發出到部相應黏抄原奏移咨湖廣總督查照辦理○盛京將軍裕爲咨送引見事照得中樞政考内載各處駐防遇有自恊領以下各缺應由本處將軍副都統揀定正陪咨送京旗帶領引見歴經遵辦在案今盛京駐防廂藍滿出有防禦一缺公同揀得　　校奎倫年五十歳食餉三十五年瓜爾佳氏擬正驍騎校舒明年四十六歳食餉三十一年富察氏擬陪理合造册咨送都京廂藍旗滿洲都統查照　理 
[上相威嚴]  
　　今年直隷校閱營伍李傅相已於十六日出轅先赴旅順口威海衛大漣灣巡閱慶軍銘軍各營並　視旅順口大漣灣砲臺工程臬憲周玉山廉訪原係該船隖督辦關道劉獻夫觀察係行營翼長例應隨節啓行廉訪預於初九日到津水師統領丁禹廷軍門督率北洋靖遠致遠等鐵甲兵輪十四艘於初十日先後駛到大沽以便屆期護送 
[津城大火]  
　　初十日黎明東門外東新街祥星泰煤油鋪失火右首並無鄰居左首延燒恒通雜貨鋪尚有韓王兩姓住家亦遭殃及并延及裕興成布鋪祥順成緶子鋪成興德蠟鋪中立成洋貨鋪文華齋畫鋪恒升齋鞋鋪翟姓住宅長生堂藥鋪已閉集義厚錢鋪空屋義慶亨雜貨鋪火勢飛過街西燒去益興錢鋪左鄰廣茂居醬園見事勢孔急卽將所有醬醋竭力澆灌祝融氏飽嘗異味食量不加縐眉縮舌而去右鄰燒去德盛海味鋪永興烟袋桿鋪如昇大顔料鋪後門至義興茶葉鋪而止是役也共燒鋪户十六家住眷知其姓氏者三家不知名姓者兩家房屋約在百間内外如重行起蓋約共需津錢二十萬千若統貨物而計當不止此數幸天已嚮晨未傷人口然亦十數年來未有之巨災也街東鋪户大率後枕長河而祥星泰右旁又係汲水孔道何以火烈具舉從凌晨四點鐘起直至八點餘鐘始生火會救息說者謂有天意存焉然而天道遠人道邇人事之疎虞似不容諉爲天道以相抵飾也 
[擬罪太輕]  
　　京師德勝門外白塔寺道人王某以施醫爲名收受門徒姦污婦女事發到官疉經研訊本報已屢次登錄兹聞經刑部浙江司研訊道人堅稱施醫治病並未設會爲非所收門徒皆由各人自願並未强逼若謂以術姦汚良家婦女何以逮案幾及兩月並無一人首告質之案内婦女雖供認奸情然亦彼此順從木便作强論司官酌法準情按律定擬以王某旣已出家自當奉法修眞不應泛收門徒男女溷聚玷辱他人名節自應令其還俗刺面充軍發往烟瘴地方極足四千里立稿禀堂　雲階少司空披閱此稿以承審司員所擬法輕情重未便遽行定斷遂令另行研訊俾無枉縱立派總辦秋審處英正郎等四員再行虚衷鞫訊澈底根究毋稍輕縱以伸國法原擬司員着毋庸隨審按少司空嫻熟刑案嫉惡如仇想經此次派審後吾恐該道人不得以刺面充軍了此一叚風流案牘也 
[來信照登]  
　　謹啓者山東登州府屬各州縣濵海島民素多貧苦無田可耕每年春夏之交在近島數十里洋面停船張網捕魚四季食用均向店鋪賒取度日專靠賣魚换錢了　現值黄魚鮝魚大陣來時凡男人皆在海中不料三月二十五日戌刻忽起大風至二十六日酉刻一晝夜所有漁舟約計數千隻全行傾覆死者幾及萬人其長山島廟島黑山島砣磯島小欽島大欽島南皇城島北皇城島桑島等處人船傷者尤多家中老幼婦女聞而尋死者不計其數其餘舉家號泣嗷嗷待哺慘不忍言死者已　生者若非諸大善長撥賑餘欵銀一二萬兩急爲往查户口賑濟則數千家未亡之老幼婦女皆將與俱亡爲此仰求貴館速爲登報代呼將伯公　萬代[  烟臺有心無力人謹啓]  
[嚴懲淫賤]  
　　福州左營司街有大脚婦冠五嫂者半老徐娘丰姿漸减自知不足爲摇錢之樹乃以撮合山自任引誘良家婦女與輕薄子弟結歡喜之緣蓋卽滬上臺基之類也村婦洪郭氏雙趺如雪姿首頗佳其夫合合嬖之深任其與人作野合鴛鴦不惜頭巾染緑氏遂益無忌憚人盡可夫而與西門街無賴陳存弟尤爲親密每相約至冠五嫂處選巫山之夢行神女之雲夜去明來略不避人耳目近忽喜新厭故復與惡少草草有私遂將陳置散投閒不復如膠　漆矣陳心甚妬之不免波翻醋海以致釀成毆鬪各逞雄强草草聞之竊喜曰昔申公巫臣因寵夏姬致有盡室偕行之舉我曷弗奉以爲法相約偕逃哉乃誘氏同行不知去向合合入宫不見急冋冠五嫂追尋冠五嫂曰事雖由草草而起然草草一無賴耳汝勢弱恐不能敵曷弗指爲陳也拐者庶幾主名有在卽人不能返亦可得財乎合合允之遂投閩縣控告王大令籖差購線將氏緝回并提冠五嫂重責冠五嫂供出有名獅獅者平日恃以作護花旙兹已懼罪遠颺乃提獅獅之母到堂訊供收押及拘陳研訊則誘逃之案實未知情而平時在冠五嫂家通姦略不遁卽大令惡其傷風敗俗判令將陳及洪郭氏枷示署前冠五嫂及獅獅之母則荷以雙聨枷飭差帶同遊示草草獅獅情節尤重不容爲漏稱之魚韯差會營密拿歸案重辦 
[命案兩志]  
　　松江郡治迤西莊涇人某甲於上月中浣擇吉完婣父家在石河塘來往須取道石河橋而此橋年久失修石級零落因於橋旁設扁舟一葉以濟問津者及滿月歸寍甲偕族弟乙内等掉舟送之水勢湍急非常悮與渡船相碰始而口角繼竟揮拳舟子以力不能支大聲呼救本地人張阿培及阿虎等聞聲而往以甲有意逞强扭至船中肆行毆擊肋骨折斷一息奄奄乙内等狼狽而回訴知家中人控諸婁縣十二日清晨張邑尊乘舟莅騐委係身受重傷遂提地保鞭責數百下籖差嚴緝兇徒至甲之性命若何刻尚未經訪悉也○華亭縣屬金山嘴在郡治之南其地瀕近海隅爲李二圖所轄圖中李姓婦偶因負債屢被夫之舅母所逼本月某日之夜驀地懸梁畢命經家屬稟報縣署葛邑尊隨於十三日傍晚乘舟前往騐屍按以上二事有關人命重情本館固不敢率爾下筆惟訪事人旣言之鑿鑿姑删去論斷之語而錄其情節於報端亦曰新聞之體例宜爾也 
[示禁謡言]  
　　欽加四品銜升用直隷州正任南匯縣調署上海縣正堂袁爲出示嚴禁事本年四月十三日奉道憲札開奉南洋通商大臣劉電諭督飭水陸兵勇加意彈壓地方保護各教堂及租界如有匪人造謡生事嚴拿重辦等因奉此查此案先接法總領事華來函聞長江一帶之蕪湖和州安慶甯國府等處有人與教士教堂爲難之事愚民倡亂來去自由請飭所屬各州縣一律禁辦再本國租界徐家匯等處有人匿名揭帖併飭拿辦等因除由道出示諭禁並分别移行外札縣遵照加意彈壓保護一面密拿匿名揭帖之人由縣訊辦仍一律示禁等因到縣奉此除分别保護密拿外合行出示嚴禁爲此示仰軍民人等知悉爾等務宜安分守業切勿造謡生事匿名揭帖以及與教堂爲難倘敢故違一經查明定卽提案嚴究决不寛貸其各凛遵特示 
[觀輪戲後記]  
　　别項戲劇皆以手法勝未有以足力勝者有之則自輪戱始禮拜一之晚麥問臯都督復折柬相招晚餐旣罷挈友往觀拾級登樓都督肅客入座時則燈光燦爛與蠟鳳以爭輝琴韻悠揚恍鵾絃之雜奏　焉西瀛士女逐隊偕來玉貌花鈿光凝四座迨至衆客畢集座無隙地而輪戲始作共演六折變化離奇不拘一格無非以足力見長其輪有以木斵成者有以鋼絲製就如車輪者有以四輪平繫履底前後匀稱者有僅以兩輪置於履底中央故令跋前疐後者有以木板一塊下置小輪以首　板　植而行如華語所謂竪晴蜓者其躡輪也時而左旋 
 
 

Page 3

 
 
時而右繞時而順進時而逆退時而横行側出時而超躍騰驤時而一足凌空飄飄乎有遺世獨立之想時而縱横決盪如張顚醉後作草書潑墨淋漓出神入化不復有指法之可尋所異者彼以手此以足耳每折皆以拾帕推助波瀾點綴景色或故作攫拿以示俯拾不易狀或盤旋再四而後拾或趁勢疾下而地上之物已在手中最妙者則以口銜少陵所謂青鳥飛去銜紅巾彷彿見之方今西法盛行陸則有火車水則有汽船推之機器製造局廠林立何一非得力於輪輪之爲用大矣哉兹所見者不過偶爾游戲然已不愧老斵輪手非學步邯鄲者所能望其項背於是歎觀止矣 
[雙殉芙蓉]  
　　某甲者籍隷甬東僦居滬上以販魚爲生計擔鮮入市藉博蠅頭家在滬南泉漳會館左近使君有婦米鹽瑣屑不煩親自料理頗可安穩度日不料飽煖思淫狎游無度與鐵錨弄某氏私識野合鴛鴦雙雙棲穩不復念床頭有零涕人矣久之春光漸洩河東獅子大聲一吼奔往某氏處盡情痛詆以洩其忿某氏自知理屈默然無以應也繼念數載清名一朝喪盡有何面目腆然人世遂至小東門外某烟館領略烟霞滋味長呼短吸之餘竟將匣中物一口吞下旁人覺察急送回家多方救治終無術可以返魂幽魂一縷竟投枉死城中甲於次日亭午始知其事慨然曰伯仁爲我而死我何生爲遂亦如法泡製依樣胡盧其妻見神色慘變急倩人施救因逾時已久藥石無靈延至薄暮已從某氏於地下矣古來鍾情之輩不願同日生但求同日死甲與某氏之死謂之鍾情不得也此眞輕於鴻毛者矣可爲登徒子一流人作榜樣 
[縣案彚錄]  
　　廖灼華投縣呈稱職員向在粤東水師學堂肄業兹因丁艱回籍道經滬上暫住英界泰安棧一日忽失去紋銀英洋皮棉單夾衣服及水烟袋等物開呈失單求恩飭緝當經前任陸春江明府飭查去後旋由英捕房包探秦少卿緝獲竊賊曹阿林起出原贓解送公堂蔡太守訊供之下以廖灼華旣在縣中控告飭將曹阿林送縣訊辦此己記諸前報前晚由縣署帮審委員宋莘樂二尹在敬業書院提訊曹阿林供稱小的係寗波人向在漢口營生來滬後暫住長春棧中是日小的至泰安棧尋友行過廖之臥房見房内無人入内竊得皮袍皮緊身皮套褲生絲衫紡綢褲拷綢衫褲各一件水烟袋二枝四喜袋一隻内儲洋銀五元現在各贓均已吊到二尹問尚有紋銀四十八兩爾曾竊否且四喜袋中共儲英洋十五元爲何只稱五元供稱並無紋銀袋内只有五元被包探搜出存在捕房如小的竊得紋銀次日不致將物質當矣二尹研詰再三曹堅執如前二尹飭令押候原告到案再訊○葉松年王金朝在英廨互控欠銀一案由蔡太守飭送至縣訊斷由前任陸明府請帮審委員宋二尹提訊之下卽着兩造清理在案前日晚堂復由宋二尹提訊葉投案訴稱籍隷紹興在王金朝絲棧經理帳目用金如村爲經事與錢莊往來由小的詹呆結算之下虧欠銀兩向王索取王竟指小的用空帳銀奉訊後王延不理楚日前托仁濟堂司事朱生甫向伯父懇商願出興隆票伯父云若無現銀總難了事遷擱迄今尚無頭緒王現在不知去向金亦有病求恩着保交案二尹曰爾可邀朱生甫到案答稱小的與朱素不相識未便往邀二尹謂爾可邀伯父來案本委問明情節隨到隨去絶不拖累答稱伯父名少春現在匯豐洋行執業除禮拜外實無閒暇之日二尹曰准爾於禮拜日邀來一面着保將金如村交案訊斷○潮州人鄭庭江控同鄉人鄭阿梧虧欠洋銀一案前晚由宋二尹提訊庭江投案訴稱除收過外尚被欠洋五百餘元銀一千餘兩阿梧延不清理叩求比究阿梧供稱欠銀是實惟求寛限措繳二尹着收所押追阿梧一再求恩並求交保出外半月清繳二尹准如所請着交的保赶緊清理延干咎戾 
[英界公堂瑣案]  
　　魯意司摩洋行某西人訴稱昨有二華人來以看貨爲名乘間竊去洋傘一頂出店人朱阿炳見而追獲其人尚不肯將傘交還旋經某華捕帮同拿獲人贓解送案下朱訴稱小的在魯意司摩洋行當出店施甫亭徐子興來行看貨細問價銀徐驀竊取洋傘藏在袖中奔出小的上前扭住伊尚不肯交還爭扭間有三百四十六號華捕到來問悉情形將傘搜出華捕禀稱小的見朱扭徐爭閙問悉前情當在徐袖中搜出洋傘徐供稱千總原籍湖北向在直隷督轅中軍張大人處當差後張大人病故天津千總於本月十六日隨同公子扶柩乘豐順輪船南下計同行者共三十餘人包一大房艙及抵滬諸人皆隨同公子另附輪船送柩回籍施不欲去故同千總暫寓滬江曾至此行遍觀各種洋貨論價不合辭别出門實係被誣並不行竊施供稱都司原籍安徽亦在張大人處當差蔡太守向朱與捕一再究詰據稱當塲拘獲人贓毫無疑義隨問徐施曰爾等旣是武員憑據何在徐供稱部照飭知功牌等件均在家中施供稱存在萬安樓箱内太守飭將徐備文移送上海縣核辦施飭差押至萬安樓着檢呈執照以便發落贓先給領○包探唐寳榮禀稱小的見朱江蘇東洋車上有一衣包盤問來由言是客人遺下旋有何裕生來認領爲特解送案下何訴稱僱坐朱車遺下衣包聞已由包探查獲朱供稱小的係江北人何忘下衣包原欲照章送交捕房不料已被包探所見蔡太守姑從寛宥將衣包給何領去○包探唐寳榮禀稱孩子黄滿仁前因犯事解案奉大老爺飭交其母領回管束昨日此孩又闖入關灼堂家竊取銅面盆獲住人贓交捕送案關申訴前情黄供稱小的初次犯竊叩乞施恩蔡太守飭押候傳其父親領回嚴加管束如再任其犯事連前案并懲贓給關領去○包探陳阿九禀稱日前小的查獲積竊王金才張阿生解送案下奉大老爺諭令補緝同黨阿述今查知阿述已遁跡他方是以先將王張解案王張同供稱小的等連次行竊自知該死以後决不敢再犯矣蔡太守判令管押六月俟緝獲阿述尚須質訊○二百三十五號華捕禀稱沈阿狗所駕馬車由坐客沈棣香拉韁加鞭飛駛幾肇禍端因將二沈拘至捕房棣香存洋銀二十元言明今晨投案豈知一去不來因將洋銀及阿狗送案阿狗供稱坐客堅欲拉韁以致被獲以後不敢如是矣蔡太守判令將車上捐照註銷棣香旣不到堂卽將存洋撥充某項善舉○包探何瑞福禀稱沈阿寳係積年老賊獲案懲辦不知幾次捕房照有小影留存前夜行經石路口被副捕頭拿獲搜出鐵鑿等賊具帶至捕房命小的盤詰據稱近又竊取唐根全馬聚興等家衣物旋交出質票吊取各贓傳失主認明今特送案下並將以前所犯各案開列緣由呈電好副捕頭禀訴前情唐馬皆投案請准領贓沈俯首求恩蔡太守判發捕房管押二年贓給各失主分别認領賊具存堂沈供稱小的自知罪無可逃奉斷管押二年亦不爲過然求恩免發虹口捕房蓋是處所押老犯小的大半與之不洽恐被毒毆故也太守不准旋由探捕帶去沈沿路拾取磁片意欲自刎幸經探捕阻住未受殊傷○副捕頭禀稱積竊朱福生闖入朱阿寳家竊取布衫一領拿獲人贓扭入捕房在身畔搜出烟鎗質票現已吊出原贓查得失主沈阿德家在法租界阿寳訴明被竊情由福生認竊求恩蔡太守判令先責二百板再連烟鎗移送法公堂以便傳沈具領布衫給阿寳領去○包探黄四福禀稱昨日小的見顧榮發携物一包形跡可疑拘而視之内有單夾皮棉綢布衣共八件及洋鏡銅器詰得竊自七寳鎭鄉間今將人贓送案顧供稱各贓在七寳鎭不識姓名之家竊得來滬圖銷蔡太守飭候備文移送上海縣以便傳失主領贓究辦前報紀張劉氏控丈夫劉德興卽張德興逼令賣娼旋由帮審委員宋二尹提訊張劉氏訴稱小婦人家在早寗縣香山口丈夫與翁均在分州署當家丁嗣被主人遣去因帶小婦人來滬命作乳傭所得工資悉交丈夫之手旣而主人嫌小婦人乳汁太少辭歇回家丈夫及翁無所得烟資時將小婦人打罵且欲售入花烟館内偪令賣娼二尹謂據爾所供是否屬實本委尚難憑信姑飭暫交官媒收管俟傳張到堂質訊核辦 
[法界公堂瑣案]  
　　趙明山因開閬仙戲園虧欠陳松浩等洋銀一千八百元延不料理經陳投案禀追請將趙明山之父蘭坡所開福仙堂妓院發封等情屢詳前報前日葛同轉飭包探王榮培等恊同英界巡捕往東棋盤街將福仙堂中老龜鄒阿鳳拘到飭將妓院封閉恐人搬動物件遂派巡捕數名輪流看守昨晨捕房將鄒阿鳳趙明山等解案陳松浩亦投案禀追同轉問鄒曰妓院與誰人合開約有資本若干鄒供福仙 
 
 

Page 4

 
 
堂係小的與趙蘭坡合股開設約有資本洋一千二三百元問院中傢伙約值若干趙有妓女幾名在内供稱院中有房二十餘間每間傢伙約值洋四元有妓女林月仙年十七歳另有小阿彩今年十四歳係趙蘭坡之童養媳同轉問鄒曰趙明山於正月間管押迄今未釋爾知道否供稱趙蘭坡係正月間曾來上海並未說及此事問爾與蘭坡合開妓院每月給伊洋若干供稱從前每月給趙蘭坡洋四十元今因生涯冷落减至三十元問爾知趙蘭坡避匿何處供稱聞在杭州其媳婦在杭開設妓院同轉問趙明山曰爾挺押至今意將作何料理答稱求大老爺開恩可否將鄒阿鳳交保出外代小的理處謂爾從前一味不理今將鄒阿鳳提案始有理料之語又問鄒曰趙蘭坡一半資本約有若干供稱趙名下約有八百元至端節邊可以歸還同轉着將鄒趙一併管押着赶緊料理不得遲延干咎張徐來王炳全於上月杪在松江許宦家竊取皮衣二十餘件遁跡滬上經包探拘獲旋由許宦之姪少君來滬認贓其詳已紀前報昨晨捕房將張王兩賊及吊到之贓一併送案失主許幼臣投案請領贓　同轉問爾家之物如何被竊答稱家中房屋五進樓房高大四圍均砌風火墻牆内有園另有風火牆三道衣箱放在後二進樓上窓前護以木栅十分嚴密上月二十九晚賊緣竹竿而上越牆數道銼斷木栅悄然入室竊去皮衣二十五件除吊到外尚少女皮袄一件同轉問張徐來曰爾與何人同往行竊張供小的在船户陳阿六名下爲夥向在塘灣地方裝運柴炭此種衣服實係搭客兩人所竊小的一時貪小乘間取之而逸問兩人是何名姓爾如何知伊行竊供稱與九相識未久不知姓名但聞其係紹興人向作染坊生意上月廿九日泊舟松江見伊等持毛竹上岸少頃肩荷衣包數個回船方知是竊來問爾前次供物件在嘉興等處竊來然目下吊到之贓均係許姓所失供稱兩人在嘉興時亦曾行竊所有贓物皆在嘉興典押問陳阿六現在何處供尚在塘灣地方駕船包探王榮培禀查塘灣地方並無陳阿六其人張稱陳所駕之船不在船埠掛號人無不知者同轉問王炳全曰爾與張徐來串竊幾次供稱小的向在海寗地方以扛挑物件度日謂來申何事供有弟名月全在虹口順泰碼頭爲小工小的意欲尋弟懇借洋銀因無川資步行至滬行經西門外腹飢口渴遂向茶寮取水飮之及出門遇見張徐來肩挑皮衣小的向借川資張往囊中模出青蚨囑買點心充飢同至租界將衣典押問爾可曾問張徐來衣服由何處竊來答稱張曾言衣服來路不正小的不知其詳同往典押問張徐來許爾好處否供許借洋銀兩元至今未借同轉又問爾於初二日在西門遇見張徐來如何爾身畔亦有竊贓當票供稱小的與張同去典押一次在恒德計洋二十元其餘押票均係張徐來交我收管包探禀初二日　獲時張徐來在洋涇橋畔聽信王炳全持衣往質想在申斷非一日王堅稱於初日到滬同轉令許幼臣另開詳細失單明日具領許稱此案已禀婁縣恐尚有别案務請移解婁縣究辦同轉着明白補詞再行核奪○包探禀張叙香鐵店專收賊贓奉諭飭提不料張一味逞蠻後經局勇協掌始得拘案同轉問張曰日前有王福生在金利源碼頭竊得鐵條售與爾店特飭包探至爾店查問爾竟將鐵條截斷是何道理供稱王福生言鐵條在城内安仁橋浜拾得並非在金利源行竊謂爾總不應毆辱包探着押候核辦○包探禀夥身蔣福生前日在小客寓中見寗波人張阿銀不帶鋪蓋身無半文入寓借宿將金戒指一枚押得洋五元當夜不住客寓次日回寓手中有洋十四元因來歴不明向伊查問張形狀驚惶與蔣扭打反被打失金戒指爲此送案請究張供是晚往十六鋪船户阿高處鬥麻雀牌先將金戒指一枚押洋五元嗣因不敷用度又將金戒指加當洋十四元回至寓中無端被打問阿高現在何處供十七晚開往嘉興約廿七日卽可回滬問當票何在供在阿高處同轉着押候訊辦 
[浙省撫轅抄]  
　　四月初九日何文燿禀知臬司委督審差陳作儀由京來省禀到署陽典史董彦芬禀辭赴任府經歴任步蟾服闋來省禀到陳高鉷叩辭赴嵊縣絲捐差○初十日余庭訓硤石厘局禀到叩見○十一日候補通判金遵祖禀知厘捐局委平陽厘局叩謝嘉善縣江禀見叩辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[苦海無邊]  
　　津郡有劉六者初　曳尾泥中冋人乞憐嗣充縣　　役遂如虎之生翼無惡不作然猶不忘本來靣目仍　紫竹　北開妓寮羣雌粥粥大半是其假女有鳳喜財喜翠喜鼎足而三尤推個中翹楚鳳喜於三月下旬脱籍已與素心人樂數晨夕財喜心　　　　　譬　劉六百計梗阻財喜遂斷指以自明事尚未了而翠喜又於初八日清晨私吞紫霞膏斃命初有張某者頗似多情種子軟意温　　喜　委身事之張亦以文君眉黛秀色可餐遂備聘錢八百千而劉欲得一千千相持不下遂致好事難諧張盖爲人作嫁者嗣爲居停偵知信息杜絶各户往來由此計不得遂兩人籌商無策念不得爲人間比翼鳥孰若爲地下連理枝相對咨嗟同時服毒天明毒發龜鴇始知倉卒灌救張受毒稍輕嘔吐而愈翠喜則香消玉殞矣越兩日西關又有妓女服毒自盡嗟乎慾海之狂瀾旣倒菩提之證果何年普天下淪落不偶佳人當爲之同聲一哭 
[潯陽雜紀]  
　　九江關道李亦青觀察於本月十一日黎明親往景德鎭巡視窰廠印委各員及選鋒新勁營隊伤均至大東門外恭送行旌○今年茶市頗旺鄰近各州縣男婦麕聚郡城廂内外藉揀茶以博蠅頭地方又武各官恐人衆易肇事端因之昕夕稽查不遺餘力日前接到無湖來電悉是處有民教不和之事遂綢繆未雨思患預防防範之嚴逾於平日矣○順直賑捐自各府縣衙門勸辦以來報捐者寥寥無幾九江府鮑伯熙太守以局設署内民間或裹足不前遂發出實收令文報局代爲塡給并出示曉諭略謂此次捐輸不久卽須截止爾等有志觀光者務須及時報効云○南北兩岸下隰高原牟麥芄芄俱已吐花結實水田禾稻亦極青葱葢以暘雨得時是以豐穰可卜也○西門外甘棠湖上新建澹泉别墅樓臺亭閣位置天然現已次第竣工白白紅紅花花月月錦天繡地分外風光是以扇影衣香花光人面亭臺好處無不掩映生姿固不第如西廂曲所云金蓮蹴損牡丹芽玉簪兒抓住荼蘼架也所惜送春時節風風雨雨暮暮朝朝鴉襪泥沾鸞衫雨濕致令飄燈歸去未免蹙損眉山云○江北人某甲富而好禮鄉中人咸器重之雖嗟伯道之無兒尚幸中郎之有女　嬌生幽嫻貞靜秀外慧中祗以堂上擇偶甚苛以致廿四番風吹到楝花時節而摽梅興感依然待字閨中同邑某生慕女清標倩冰上人傳言欲聨嘉偶意以爲佳人才子固天生一對好鸞皇也不料旋惑於日者之言以致中途變卦女自念華年已過實命不猶遂吞服紫霞膏毒發畢命噫紅顔薄命空歌迨吉之詩黄土無情竟築埋香之冡誦懲僞騃人生與芙蓉爭艷麗死殉芙蓉之句能不澘焉出涕恨碧翁翁之鐵石心腸耶 
[上海北市絲業會舘籌賑公所施少欽經收順直山東賑捐三月廿八至四月初一日第二千八百零五六七次清單]  
　　廿八日計崇光寅祖求母消災延夀目明足銀二十二兩陳選之洋廿元蘇老人和震記福雲合記爲母求病愈十元慈北鳴鶴塲葉錫航三元無錫廉洪茂代友三元無名氏銅洋二元鍾姓銅洋一元○廿九日邱培楨爲妻謝氏酬生産平安願洋一百元太倉王募懷涇閣廿元又陸一致頌記十元杭州火藥局衖蔣子農代仲德農求平安五元無名氏二元如臯隱名氏妻病省藥資一元寳應愼泰周得利募潘祝三洋一元又劉子記二角連城總埠募求椿夀人微乎其微不敢空過三户各七兌洋四元無錫恆義號銅洋一元又募松茂祥銅洋一元又張仲安錢七百文又無名氏錢三百文○初一日太倉求病全健旺洋五十元元蘇城尤養和爲女鳳英又出天花求順利續助十元兪天香齋求速愈孫病續助元銅洋一元青蓮氏經捐洋二百元無名氏五元施其偉五元宋文茂號代不名氏求平安五元松江陸敬修求除病根續助五元無名氏五元公和號二元祥源一元廣興祥銅洋十七元銅對開二個銅四開三個銅八開二個楓經施亦秋代范新餘錢五百文厚康莊交來常州無名子募永記以春酒資移賑洋八十元聚昌奎裕興祥興順昌吉順達震記乾豐洽六户均以春酒資移賑各洋廿元益豫豐春酒資移賑洋十二元周泰源益同昌黄乃昌屠源茂四户均以春酒資移賑各洋十元屠順成祥豐恆錦昌洽三户均以春酒資移賑各六元共十五户合洋二百七十元 
[上海北市絲業會舘籌賑公所施少欽收順直山東賑捐四月初二日第二千八百零八次清單]  
　　初二日紹興杜章氏求産後病速愈洋十元寓杭婺源江爲已故江王氏酬願十元無名氏生記由餘大紙行來五元餘慶堂四元倉桑居求母　身體康健二元以求子體平安二元又求幼子病愈二元姜阿寳求寒熱速愈二元又痰咳愈完願一元宜興求苻人爲妹還病愈願銀五十一兩二錢張鳳儀求子女平安三十元吳淞周滑川代諸事迪吉人一元元順一元揚州劉翠山求家宅平安洋廿元慶和堂病愈還願五元江西謙吉堂募無名氏洋廿元又十元又四元不留名二户各二元書傭二户各一元共七户合洋四十元廣源糖行來淮安鹽城湖墅鎭問經堂募第四十二批廣和寳森各錢五百廖步友四百文劉長有劉長太武鳳昌武有昌劉廷謨徐克昌吉藹仁周發邦仇繼春仇芳春十户各錢三百文瑞徵裕豐徐公順毛裕祥朱其祥高又軒魏一元王惠卿無民氏武隆昌武安　無名氏仇廷路仇廷珍吉希顔沈開光周鴈三問經堂十八户各二百文朱公成一百五十文王天元王錦文楊文誥周春和方頤張榮唐朝祥倉養楨戴立太徐少蘭吳泮香王仲銘宋仰寛徐張吳景興恆德昌横經堂楊長林劉長亮董步高董鶴太程宗文董啓太張堯堦王錫之彭長貴解元興周步鸞唐長友郭正大周天瑞倪公泰虞少華朱玉漢朱祥基孫鶴鳴王楚白楊寳元彭長聚劉長發夏德良武元昌楊交彦卞振中戴田安吳學林谷盛田馮佩金徐云善姚芬高益馮桂芳許仲文倪錦洪徐景倪錦揚倪錦華倪寳才沈長　董太安董平安孫鶴鳴沈登甲王元楊義盛李才元王田王恆千王洪盈王寳武王鶴山沈開邦吉保赤吳桂芹王又新董占元孫黼文沈子昭吳月卿王詠成金吉人金小軒沈蔚卿倪寳太沈佐良徐柳春吳蘭生袁小堂八十八户各一百文董一峰五十文又募第四十三批靜遠堂錢五千九百文松陽湯氏一千文問經堂九百文馬善士程蘭生素芸　無名氏四户各五百文耕歴堂三百文未留名楚寳堂韓德昌程步瑄樹滋堂慶餘堂無違堂夀卿氏蝶園氏九户各二百文龔陳氏朱一善王景香丁魯線潘价人孫苞成孫高氏崔德生堂務本堂慶餘堂無名氏三槐堂孫苞林吳喬氏劉小山戴朝元松鶴堂程步階存心齋袁海堂耕歴堂廿一户各一百文又募第四十四批吳金氏吳述之各錢一千文朱惠生朱誦先各五百文吳陳氏四百文金玉龍朱孫氏吳積餘陸子和王連璧五户各三百文周蘭芬洪雲舫吳貫一居隆裕劉源茂路會雲周桂林吳桂枝八户各二百文杜有才朱桂燦戴庭儒張見三臧鳳林虞新國顧太然孫國太陸登發金焱夏漢文胡盛裕戴堯年朱汝錦吳亦籛張桂元朱也錄顧春泉虞新捷朱雨卿顧治本劉萬偕劉世章周星平宋步興陳羣又吳朋林朱述曾劉世啓劉世春孫瑞廷沈利賓裴慶魁裴俊生祝耀遠祝廣厚朱利民徐鶴翥徐鶴揚徐　桂劉步成宋玉林戴上珍張　桂崔國楨顧柏林吳崇明吳萬興陸萬春李心齋孫俊山馬鑫森廖張氏張以謹李有帮王正祥姜陳氏朱喬氏朱綠朱汝賢朱汝舟朱步德成學勤金雨南金天純沈寳慶裴芳裴昶魁張涉雲張聘之夏連甲金世章管金花高西朱述程劉萬春季明韓長元朱藍全馬王氏王曹鐸左崇愷任永祥劉王氏劉廣南八十五户各一百文共二百六十二户合洋四十六元 
[上海六馬路仁濟善堂籌賑公所施少欽經收順直山東賑捐四月初一日至初十日止清單]  
　　順直魏同和堂洋一百元武陵梅齋洋七十元程聰訓求病速愈洋四十元無名氏求早缺洋三十元兪平甫求病速愈隱名負疚士求病速愈丁小初母病服符完愿無名氏求開胃口四户各洋廿元李陳氏求得麟兒華芙生翁經綸石英甫求病速愈慈蔭室完愿無名氏求合家平安得子無名氏病愈完愿無名氏求舫海平安張慕留病愈還愿汪荔孫氏父病速愈十户各洋十元廖同伯求一路平安紋銀九兩六錢翁文明沈裘氏二户各六元來濟康李子清林慶松鄭隱名求安氏無名氏無名氏合家平安七户各洋五元鄒鉞翁手楊德厚二户各洋四元容膝書齋洋二元六角郭氏洋二元三角不留名求大小平安紀蘭皆紀挹芬蔣越記萬年清熊湘靜何其興閔内齋　過齋江夏式奎元馬冀金名榮夀丙銘諸富忠恕堂牟復信求母兄病愈十八户各洋二元王爭榮義泰昌王君方季峰忠恕和餘隱名氏不留名不留名求病愈王道人廖同伯葉少谷十二户各洋一元無力子免災子合洋一元留心主人六角隱名氏四角不留名銅洋二元無名氏銅洋一元居綬章錢一千四百文堯卿錢六百文居和記渭綸二户各五百文陳顯文錢四百文居賡記輔臣無名氏祈藎臣四户各三百文居一峰曰美小帆齊園袁炳記吳建　六户各錢二百文居季峰天保堂二户各錢一百文共收洋五百廿九元九角紋銀九兩六錢銅洋三元錢六千文○山東易葉氏洋廿元趙經綸洋二元區盧氏洋五角共收二元五角 
 
 
