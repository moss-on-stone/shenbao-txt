# 1910 - 144 - 4913403

 

Page 1

 
 
   
 
 

Page 2

 
 
上諭 
　　監國攝政王鈐章四月二十四日内閣奉 
上諭陜西勸業道員缺着兆昭補授欽此 
上諭陜西西安府知府員缺緊要着該撫於通省知府内揀員調補所遺員缺着丁麟年補授欽此 
軍機大臣署名奕劻世續鹿傳霖假那桐吳郁生 
 
 
 

Page 3

 
 
 ]HH [ 
交旨 
四月十九日軍機大臣欽奉 
諭旨郵傳部會奏遵旨查明浙路公司擬造江橋被參各節並籌擬辦法一摺著依議欽此又奉 
　　諭旨御史趙炳麟奏請飭議確定行政經費一摺著任京各衙門各省將軍督撫將九年籌備單内所開各條某年某事需欵若干從何籌定分年列表詳議具奏至所稱湘鄂等省流民衆多豫籌安插之策等語著該部妥籌奏欽此又奉 
諭旨順天府奏順天禁烟辦有成效遵照原案撤局以節糜費一摺着依議又奏直隷補用道斌循請獎一片着暫緩給獎又奏候補知府前昌平州知州楊同高給咨送部一片着吏部知道欽此又奉 
諭旨順天府奏修補鳳河等處隄工動用備荒經費銀兩一摺著該部知道又奏派員署理東路同知各缺一片知道了欽此 
論說 
[論組織國際新聞協會之利益（吉）（選）]  
　　民與民相集合而成國。國與國相集合而成世界。文化益進。欲望益奢。有一人焉。昕夕求有以饜其欲望。而羣天下從人以起。於是則閉塞之域。一變而爲交通之世界。交通益久。交涉益繁。此競彼爭和平激烈。互相爲用於是而國際之間。機謀詭譎。風發泉涌。瀾翻電掣。莫知所極變。而化之神而明之。利用其特别建。設之機關。以期世界言論之一致。而我乃惟所欲爲無所顧忌。以大展其對人之政策。而不復再受他人之攻擊。此國際新聞協會所以發見於世界。而吾人所爲。魂驚魄悸於國際新聞協會其效力之神且速也。 
　　何則言論者事實之母。今設對於國内而發表其政見。羣騷然苦之羣鰓鰓然議之。有能逹其目的者乎。有之亦必其出於强迫。而非完全之策也明矣。雖然此猶屬於領士範圍以内。以積極的爲國權之效果而論。則有此。領士。即能完全行使其國權。統自國人與居留之外國人皆有服從之義務。即取消。極的效果。則亦於國家承諾。以外他國之國權不能行使於自國領土之内焉。夫以國。權之重如山。而發表一政見也。猶且不能不於言論之往違以瞻人心之。向背矧國際之間爲國權。所不及之地。現在立憲各。國凡屬外交不獨和戰訂約非常之舉取决。閣議。一涉國際即無不從而。取决之者。誠以國内之行政事務皆可以法律命令。規定之。若外交事宜。則非法律命令。所能預定也交涉之來。旣不可以預定。我以孤立無與之國。當此協而謀我之時。使欲發表一外交上之政見。保能不受他人之攻擊。卽他人素持平允之論。保能不更受一方面之運。動而變易其方向。其機至微。其用至捷。近年來某西報對於東三省交涉及新法鐵路問題。多主持公論。而去歲某特派員之論遠東問題。則指摘我政府不遺餘力。而於人則多所假借。其後某西士復投函以排斥之。略謂自來英國方針極力圖脫外交上騷擾。今彼所吐露。不啻將吾英政府。投諸國際紛爭塲裡不然。何全篇宗旨。幾不過以某國管領滿蒙鐵路及司法行政權爲正當理由。一言以蔽之直獎勵某國吞并政策而已。嗟乎彼固同一西人也。而持論者若此排斥者又若此。豈眞别有肺腸。乎此中之作用可知矣夫環球六七强國。其對於國際。視耽耽而欲逐逐者。旣不離乎對淸政策我豈可漫無以應之。不能並駕齊驅與列强稱雄海上。相見於非澳之間以爭無主之權利。已矣。吾國旣經損失之。權利宜急圖有以挽回也。卽不能急圖其所以挽回。已矣。我國未經損失之權利宜急圖有以保守也。某特派員之論遠東問題。雖無從盡窺。其底藴要不能無可疑之隙。來日方長。外交之事。風雲變幻。瞬息莫測。使不急起以聯絡羣情。將後此外交上之失敗。固不必問。而是非曲直之理。且不明於世界。蓋言論一致之效力不獨可以塞天下之聰而蔽天下之明。習而久之。恐我將亦視爲固然。而不覺其人之過當也。 
　　嘗竊論國際之交涉。固恒以秘密爲要義。然亦有利用秘密者。有不利用秘密者。何也。使我欲伸張權力於國外而對人有不能言之隠。又恐旁人之議其後。此乃利用其秘密。今有人欲伸張權利於我國。而對我有不能言之隠。又恐旁人之議其後。在我固應明目張膽以宣布其理由於世界即幸而優勝。國之福也。即不幸而歸於劣敗。人之好義誰。不如我環球之大。豈無人起而明議其某也非某也是某也曲某也直者。使非貪如狼狠如羊。純用强權以爲世界之公敵者。誰復敢輕犯天下之不韙而願蒙不義之惡名置是非曲直於不問乎。 
近者日本方組織國際新聞協會。選舉留日之法美英德意奥及我國新聞記者二十餘人。曁東京最著名之大報館一二家爲會員　以内閣總理大臣桂太郎。及伯爵大隈重信氏爲正副會長。每月必盛晏招待一二次。以聯絡感情。其一切經費。由政府全力贊助。是果爲名譽性質耶。聞日前該會果提議美國排斥日人。認爲不合公理。當由會員電各本國報界主張反對。而美國亦即承認。是後不倡此議。果爾。則未敢遽信其爲名譽性質。其必借此機關。以發表其本國之政見有斷然者。嗚乎。我政府其有意乎。 
來稿 
[國會請願同志會意見書（七）（續）]  
　　若謂其所謂人民者。指一般不識不知之人民言。然國會中之議員。固由人民所選舉之代表。遵守國家法令。限有一定之程度者。非人民皆可爲議員。且選舉議員之人。亦有法令上之限制。非人民皆可選舉議員。兩重限制。皆極嚴明。夢夢者流。縱不知各國有所謂限制選舉之制度。然豈未聞。現今各省諮議局及城鎭鄉地方自治之有選舉章程乎。又豈未目擊。 
 
 

Page 4

 
 
 ]HH [ 
今日資政院議員之選舉亦有定章乎。夫旣於。千萬人民中。擇其少數之有程度者。畀以選舉。權又於千萬人民中擇其少數有程度者。畀以被選權。然則又何有人民程度不足之慮耶按士爲四民之秀。爲吾國之恒言今議員即四民之秀者。何獨至今日。卽等諸不足齒數之列。此眞淆亂國是之妄言也。且即就與國會性質相類之事證之。如各省諮議局議員。自籌辦諮議局。以訖諮議局開會閉會。其所辦理之各事。皆吾國日前未有之創舉。然而各省議員。處之裕如各有條不紊。亦足以表示人民程度之足。夫一省議員。旣能運用一省之議會。而謂一國議員不能運用一國之議會。吾不知其界限何在。雖然此種辯駁。吾儕曾屢著論。宣之國中。不須備述。今固祇擇其犖犖大端言之耳。惟冀當道袪其反對憲政之錮疾。反省其已身之才學智識。則必有豁然貫通之一日。而不復敢輕論國家大政也。 
次論籌備憲政各事。無所謂不完全之慮。按籌備未完全之說。亦反對速開國會者之一種口實。吾儕誠不知其所指者爲何事。然就九年籌備案内所列各事觀之。其與召集國會。有密切關係非纂備完全。不能開國會者不過數事。且此數事。並無必須長時之籌備者。例如憲法者爲國會權力之淵源。應頒布於開國會之前固也。然吾國將來無。論其欲採欽定。憲法。抑欲採協定憲法。編訂皆易從事。蓋憲法者。根本法也。固定法也。與一切單。獨法特别法手續法大有繁簡之不同。犖犖數十條成文。即可確定君主之體制。與權力。即可規劃臣民之權利義務。與各種機關之權限職務。其餘細目。皆可列之於他種法律中。公法學者。謂憲法最貴渾簡。最貴有伸縮力。此深明憲法與各種法規之區别者也。（未完） 
專電 
[電一（北京）]  
　　某御史奏籌備立憲不惜費用巨欵係爲力圖富强然未有失民而能立國者各事應以得民爲先現各省迭遭荒歉饑饉所迫勢且釀事應速儲倉榖興實業廣敎育民强則國自强各督撫輒因循粉飾請飭下力加整頓當日寄諭各省知道 
[電一（北京）]  
　　禁烟大臣民度吏三部會奏各省禁烟有效請給獎勵應先存記俟派員往查三年内果無私種始准給獎晉吉兩省給獎在前仍須派員往查如有私種仍當嚴參 
[電三（北京）]  
　　樞臣會議藏事之壞皆由駐藏大臣因循坐誤以致外患内訌不可收拾現圖整頓應先另設重臣擬將新疆巡撫改爲新藏總督以一事權 
[電四（北京）]  
　　軍諮處海軍處陸軍部辦事愈益秘密現定新章無論緊要與否均令經辦司員蓋戳設有洩漏惟該員是問 
[電五（北京）]  
　　外部尚書梁敦彦携眷赴津决計乞退 
[電六（北京）]  
　　日本實業團本定二十三日往漢口嗣因攝政王允於二十五日召見該團中主要之人數名故改於二十七日起程郵傳部定於是日專備食堂車及寢台車送行 
[電七（杭州）]  
　　昨晚（二十三）風雹爲災織造從船沉没一艘溺斃三人撫藩織造各署旗杆均折毁民間損失亦鉅 
[電八（杭州）]  
　　杭州總商會週年改選總理顧竹溪協理張筱莊當選 
[電九（東京）]  
　　聞日俄協約已於俄京聖彼得堡議妥 
[電十（東京）]  
　　日本海軍少尉候補生所帶之巡洋艦阿蘇宗谷二號現泊於新嘉坡大約將變更其航路駛至中國參列南洋勸業會 
[電十一（東京）]  
　　參列阿琴廷立國百年記念會之各國海軍艦水兵於西五月三十日競賽阿琴廷水兵成績頗優 
緊要新聞一 
[繼續請願國會之佳話北京]  
　　留京請願國會代表團接直隷逸亭氏來函並捐助銀二千元詞旨懇切情意殷渥惟函中但署别號而不署姓名因一面派員調查一面將原函宣布以告國民原函略云鄙人薄弱誠不能爲諸君子奔走後先然竊自臆度今日時事固非速開國會不足以救亡又非組織政黨不足以實行立憲諸君子集合同志旣爲今日請願之進行即爲他日政黨之先聲鄙人心向往之祇愧無可裨補謹奉上銀二千元以爲公等組織政黨之一助直隸逸亭氏謹啓 
 
 

Page 5

 
 
 ]HH [ 
此亦請願國會之佳話也 
又宗室多九如君昨致代表團書略云近日雙亂迭生哀鴻遍野國家事事敗壞於官吏欲挽此危局必自速開國會始多願犠牲一已加入請願同志會冀效涓埃之助無論如何艱阻必逹目的而已原函甚長語極沈痛刻代表團已覆函請其加入矣 
黑龍江商會代表劉君玉堂吉林紳商學界代表文君耆直隷紳學界代表李君長生王君觀保湖北憲政籌備會代表余君明淸奉天諮議局代表杜君培元刻已先後抵京代表團特於二十日在事務所開談話會歡迎并討論賡續請願之手續 
又山東紳學界致北京代表團電云魯敎育會推王訥叚鑒恩代表日内赴都會員簽名逹十二萬以上名册交代表帶京 
[新内官制頒布確期北京]  
　　憲政編查館所擬定之新内官制全案現經館員詳細參核一切大綱及各項條目均已妥洽日前已將草案交呈各該館王大臣核查聞亦均無異議惟尚須於日内特開會議詳細討論一二次方能恭繕淸單進呈御覽請旨頒布施行併聞其期限至遲不得逾五月十五云 
[朗貝勒暫不作出洋之想北京]  
　　軍諮處大臣朗貝勒以近年親貴出洋絡繹不絶此次洵濤兩貝勒先後去國考察海陸軍制朗貝勒尤勃然興動惟以差務覊身目的未逹兹聞有貝勒鬥下之某君向貝勒陳諫力持不可略謂近年親貴出洋頗招物議以此而累盛德甚非所宜查貴胄法政學堂章程畢業後本有遊歷各國之舉不如俟該堂畢業由貝勒率領學員同往較爲一舉兩得聞朗貝勒甚以此說爲然故此時已不作出洋之想 
[梁誠恐難遂使德之望北京]  
　　粤人以新簡駐德使臣梁誠辦路舞弊公議截留澈查各節迭載前報兹聞香港粤人昨又有電致北京各報云諮議局議决梁誠背商律已請袁督奏飭聽候查辦又雪蘭莪商會亦有電通告各報館云梁誠以路欵運動得差無奈之何已有電致德外部及駐京德使並函廣州德領不認並電全國路商界公發德電不認候查追贓果爾則梁誠使德之願望恐難遂矣 
[盛宣懷叅預幣制事宜北京]  
　　中國幣制雖經奉旨厘訂而關於新幣之推行舊幣之停止期限長短之酌定交換機關之籌畫皆須入手開辦惟事當創始體大責重籌辦偶一不周貽害於幣制前途者甚大日前政府會議此事以盛杏蓀侍郎對於幣制素有講求往年條陳幣制一疏言多中肯現擬特保該侍郎參預幣政會同度支部籌畫一切入手辦法併聞日内已有電致該侍郎促其迅速來京所有紅十字會事宜容另派人接辦或卽由侍郎在京遙制 
又聞度支部釐定幣制酌擬則例一摺澤尚書於十五日清晨呈遞午後二鐘監國召尚書入見磋擬移時面將該摺酌量删改故於十六日始行宣布上諭 
[中俄交涉種種]  
　　俄國議造西恰鐵道駐俄蕯欽使季謙日昨有電致政府略謂兹探悉俄政府以中國京張鐵路告成必極力經營蒙古由此線推至庫倫以逹恰克圖現俄政府有鑒於此特决議由西伯利亞鐵道分線亦推廣至恰克圖以示抵制情形急迫請示如何辦法 
改訂界約委員之會商中俄國境條約此次實行改訂其訂約委員前經東督錫欽帥派定兹聞該委員等除交涉司韓司使營務處帮辦錢觀察俱留在奉總管改訂事宜外其餘委員若蒙務局黄　辦礦政調查局李總辦及交涉司某科員等均於十六日馳赴哈爾濱與吉林省委員傅交涉司僉事黑龍江省委員宋呼倫道等會同商議改訂事宜並聞該委員等已議定分掌各事奉天委員管掌黑省一帶境界事宜吉林委員掌管吉省國境及通商一切事宜黑省委員則掌管沿東淸路之通商一切事宜 
俄政府不認東省賠欵按國際公法兩戰門國對於中立國財産之損失於戰事告終後由戰敗國負擔賠償此全球各國所共認者日俄戰時旣認中國爲中立國則奉省一帶公私財産之損失例應由俄國負擔賠償奈東省外交官遇事敷衍雖屢經民間請求率皆置之不理今春二月人民公舉代表潘雲慶禀請交涉司給照赴俄要求賠欵當蒙允准給照前往水意潘代表至俄政府呈遞失單俄政府以該失單無中國政府註册憑據且已逾賠欵期限堅拒不認經潘代表力爭不已俄政府因札駐奉俄領事令照會奉天交涉司請催潘速回以免煩累韓紫石司使回覆謂限期賠欵中國政府並未接俄政府照會中國人民亦不知何日爲期滿該民人等所呈失單雖無中國政府憑據其被損害究係實在情形應請貴國政府據情允賠以遵公法而恤民艱 
[玻璃公司案之反動北京]  
　　玻璃公司與瑞生洋行機器轇轕一案農工商部將該公司總理蔣唐祐拿押各節均載前報兹聞該公司股東甘大璋等大動公憤日昨聯名具呈赴都察院呈請代奏聞都察院張總憲業經允准並擬於翌日代遞 
又某侍御特爲此事專摺奏參農工商部一節兹經探得内容係注重股 
 
 

Page 6

 
 
 ]HH [ 
　　東資本謂不可因瑞生洋行一事致陷公司於破産蔣固難辭辦理不善之罪然亦罪不至此并謂中國實業不振爲國家貧弱之原玻璃公司爲今日實業之萌芽不可任意摧折等語 
[調查禁烟人員派定北京]  
　　民政部以各省禁烟僅据奏報未審虚實擬派員實行查勘并優給薪資各節兩誌前報現悉各員已經揀派王荃善唐儉汪立元汪士珍李固基班吉本陶仁榮等均在派遣中惟起行之期尚未確定 
又聞禁煙大臣恭邸以魯晋豫三省屢因禁種鶯粟大起風潮實因該省大吏以公事爲具文致肇禍變刻已擬定將各該省所報禁烟禁種成績是否可恃實地調查如有妄報即行參處聞已派定梁某前往該三省調查不日即當出京 
[京師近事]  
　　海軍處洵蕯兩大臣會議資政院已經欽定於本年九月開便凡各部院衙門皆須預籌事件作爲該院議案查本處籌畫振興海軍辦法略具端倪惟各項經費尚未籌有的確數目此爲本處最大難題應卽將此問題咨送資政院作爲開院時之正式議案 
　　法部廷用賓尚書乞休之志已决刻運動斯缺者甚多如紹昌沈家本丁振鐸定鎭平伍廷芳等均有希望惟聞紹昌可以逹到目的云 
上海郵傳部實業學堂監督向由前商部侍郎唐蔚芝侍郎辦理現唐侍郎以服闋將次入京電辭斯職徐尚書以該學堂亟須整頓業由德州電致部中商留 
　　近日樞府集議内務府新官制事宜當由那相國建議以内務府大臣設有四缺未免過於清閑擬奏請裁撤一缺其餘三缺分總理内務府大臣一缺副理内務府大臣兩缺旣節經費又一事權各樞臣皆韙此議 
　　日前監國召見軍機曾面詢近日樞垣情形各軍機以較平素政事爲繁對現監國以鹿中堂久假未愈樞務又極紛繁有擬再添漢軍機一員之說並聞吳慰若軍機可撤去學習行走字樣 
　　度支部澤尚書因受朝廷嚴諭督辦鹽務不得卸諉以免貽誤國課等情除經尚書將是諭分電各省督撫恭閱外昨又咨照各督撫略謂整頓鹽務關係重要各督撫咸有帮辦之責應查照本省情形如何辦理之處即行咨復本大臣審查和衷商辦總期與國課民生兩有裨益 
　　法部各堂以各省現已籌設各級審判廳惟審問案件以公開審判最爲文明而審判之時原被告若不諳法律於維持自已權利頗有妨碍宜仿東西各國辦法設立律師以資輔助聞已飭法制科員編訂律師任用章程期與法官任用章程互相維持 
時評 
[其一]  
　　自哈雷彗星出現以後。各處謠言隨之蠭起。而尤以蘇郡爲最甚。 
蘇州人士多文弱。易疑懼。因疑懼。故最易迷信種種不根之說據記者所親聞。有誤認彗星之主體爲匪首之懸象。而以其尾星爲偏裨將卒。者有附會彗星尾光爲刀形。而爲主兆兵災之確證者。萬口同聲。萬心一致。大抵此二說者。最爲社會所公。認而蚩蚩者之疑懼。以是起矣。 
記者曰。我有一言。可以息謠。今京師方考游學生。考舉貢。考優拔現正陸續出榜。我國旣有如此許多之文曲星。又何區區彗星之足爲我患哉。我蘇人其母疑。我蘇人其何懼。 
[其二]  
　　自調查户口實行以後。各處謠言。種種不一而尤以蘇人爲最可笑 
有謂此次調查。將以我無數人民之年庚八字。塡築某處鐵路者。有謂將塡築某處堤壩者。有謂將塡築某處橋梁者。而其所持。確定不可動搖之理由。則以爲此等年庚八字。可以代彼輩之生。命使各種工程基礎益加堅固而已。 
記者曰。信如子說。則諸君之年庚八字。且有如此大用。而諸君生長中國。宜乎國家基礎。堅定不搖矣。何以今日尚有種種危險之現象哉。 
嗚呼諸君。何自信乃爾。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 ]HH [ 
緊要新聞二 
[蒙邊之千鈞一髮庫倫]  
　　近來俄兵入蒙絡繹不絶其數大爲增加現經確實調查庫倫一處已有旅團步兵四千五百名騎兵三千名工砲兵各一千五百名運糧兵一千名醫兵樂兵各一隊並在該處建築堅固兵營八區現五區已有兵屯住其餘三區聞不日亦有兵至距庫倫十里許築有器械庫一區極其堅固所佔地基約八方里貯藏軍需爲永久駐兵之計他如步騎各兵之駐葛順者五千餘名駐烏里雅蘇台者六千餘名其對於蒙民之手叚極其柔和有貧苦者並給以衣食所以兩方感情因之極深并有俄人帶領多數蒙人（喇嘛）赴俄京傳敎云 
[渤海灣之交涉未了山東]  
　　日人因抗議渤海灣交涉竟將赤城號軍艦開往該處爲示威之運動現聞其託詞反謂韓國領海間有中國漁舟密入顯係侵奪利權故派兵艦前往查察等語近中國軍艦亦有開往該處之說 
[南潯鐵路借債拒債談江西]  
　　江西南潯鐵路總理劉浩如觀察赴京會商局鄉京官朱艾卿等電致贛撫先在大淸銀行借欵十萬暫資接濟復向郵部磋商借給一百萬金均紀前報兹聞劉總理於初五日出京回潯適留東學生所派拒債代表朱念祖文羣王拜颺及駐寗協會李作舟四君亦已抵江調查贛路借欵情形擬聯合各團體死力抵拒以保權利嗣因調查路情確係困難所借郵部百萬尚可准行當即據情電告東京總會乃聞該會復電以部欵百萬即是日債務請抵死力拒代表接復不得已仍聯合各團體力爲拒絶現正籌議拒欵辦法并聞全省學界因爲代表到江遍佈傳單於二十一日借江南會館開會歡迎藉資研究借欵以及路工一切辦法 
[陸總兵查驗烟癮原因廣東]  
　　此次禁烟大臣恭親王奏請查驗廣東高州鎭總兵陸建章已奉旨由兩廣總督調驗今知恭邸原奏已咨行到粤内云陸建章旣未據山東巡撫咨送臣所即無從調騐現旣到粤係廣東實缺人員應由該督按照表式認眞塡註以符定章且督撫節制本省各鎭例應有考核之責而該署督又曾與陸建章同官山左則陸建章烟癮是否戒斷必已知之有素且該署督前在東撫任内將陸建章列入確無嗜好項下而此次電覆又稱曾與同官尤應避嫌督撫若盡存避嫌主義則僚屬嗜好之未盡者又憑何人爲之舉發云云故朝旨仍令由袁署督調驗 
[湘省亂事餘聞湖南]  
　　本月十五日益陽縣有匪徒放火焚燬三百餘户已見前報專電兹悉被燬之處在距縣城三四十里嚴家河地方該處巿面頗稱繁盛並有某國敎堂均付一炬是夜由該縣電禀省台即由楊中丞飭調駐省之中路巡防隊於是夜五更後馳赴該處彈壓一面嚴拿匪徒以憑懲辦並聞次日省城兵備處已據情電禀鄂督瑞制軍請示辦理 
　　岳常澧道熙觀察以近日岳郡頗有謠風謂有匪徒將欲乘機起事人心甚爲恐慌特飭四城卡兵嚴密防範並與府縣會銜出示張貼各城門略謂照得岳郡路當孔道四通八逹省垣前被飢民暴動現已安謐不免外來匪黨竄出勾引爲患亟應嚴密防範除會商城守營分兵駐岳外每夜二更關城凡道府縣及營局一切軍民人等不准出入倘有違抗准該守城兵等立卽送縣嚴辦 
　　長沙稅關自三月初五日被亂民焚燬後所有損失刻經稅務司偉克氏查明估計並將理船廳大户賴登氏住屋失案一併單開移送關道譚芝芸觀察共需洋銀一萬七千餘元由觀察詳禀撫院請飭善後局如數撥欵賠償近據外間竊議謂理船廳大户失案係爲私雇工役在水陸洲住屋内夥謀竊去業經該處警官傳案訊實錄供詳辦並追出原贜過半一一歸還掣有收據詳請前關道朱觀察騐明並禀報各大憲在案是此項失物不應附入稅關損失案内今譚觀察若能查照原案據理駁覆儘可無庸認賠乃以稅務司原單籠統詳院所謂不明交涉自取失敗者矣 
分類新聞 
政界 
[浙商又欲採運蘇米杭州]  
　　浙屬連遭荒歉米糧缺乏業經浙撫奏截京漕六萬石分撥杭嘉湖紹嚴五屬赶辦平糶民心稍定現紹屬山會二縣米業同行又籌現欵二十萬分赴蘇屬無錫常熟等處設法採運米商宋茂盛等以蘇省各屬現亦禁糶功令森嚴昨特具禀浙撫環請電咨蘇撫飭屬驗放聞增中丞已准如所請矣 
　　按蘇省米石偷運出口往往假手浙商現值銀根緊急之時山會米業同行竟概籌現銀二十萬接濟民食蘇省大吏能信其有此宏願否 
[鉅紳對於接濟民食之冷淡常州]  
　　常郡米價騰貴前經紳商開會議辦平糶推舉惲紳祖祁主持其事惲以劉紳等曾具禀請辦可由劉紳擔任不願參預爲辭兹蘇撫又電飭該府轉致惲紳勉爲擔任惲紳以伊爲物産會正幹事長須在寗籌商一切仍堅持未允是以蘇藩特先出示謂已截留漕米實行平糶因恐民間望糶孔殷設再遲緩難保不别生支節云 
[湘省荒政彚紀長沙]  
　　湘省米糧缺乏現正籌辦减糶乃近日復有榖米經紀抬價收買希圖運出貪利昨經拿獲嚴辦並由長善兩縣會銜出示略謂辦理平糶亟須榖米接濟現辦西貢江西米石運到尚需時日乃聞各奸商見城巿畧爲安靜又復抬價定購運往别處或自囤集希 
 
 

Page 11

 
 
 ]HH [ 
　　圖善價後患何堪設想除着帶經紀到案嚴究外爲此示諭各棧户碓户與現有存榖之家及各經紀人等務將囤集買空積弊一律禁革至於下河榖米除由官給有護照外凡有商運榖米一概不准下河如敢抗違一經查獲定將私運榖米全數充罰 
　　灃州一帶迭遭水災昌根樹皮掘食殆盡前由地方官紳函請諮議局轉呈上臺設法賑救聞昨日已委周縣丞文炬先運豌豆若干前赴該處分别散放 
省城龍左陶胡四紳紏集同志八人假定左文襄祠敦請閒吟社全體社員（此社係紳商學三界同志所組織以改良戲曲爲目的）演劇助賑定於四月二十二二十四二十六三日舉行每票取洋一元將來所得票資悉數彚交商務總會以辦平糶 
[聲明鹽務撥解各欵辦法杭州]  
　　督辦鹽政大臣近致浙撫電云各省籌解京協各餉動支鹽務欵項前經奏咨核准有案自應照舊撥解其係新籌之案應先行電咨核准方可照撥旣經核准照撥之後如何批解即歸本省辦理或係藩運道局合解或專由運司鹽道批解均由本省督撫自行奏咨仍由運司鹽道及經管鹽務各局將鹽務項下動撥數目批解日期詳報本處查核希即查照飭遵督辦鹽政處銑印 
[贛省憲政籌備處議案江西]  
　　江西撫署憲政籌備處於十五日經馮中丞到處督同司道各官提議要案五則兹錄如下一提議淸查各屬學欵注重初等小學以期普及一案一商民禀請開設戲園一案一提議飭司淸釐各屬監管各犯免致瘐斃一案一提議禁種烟苗應於布種之前預籌辦法一案一諮議局請將南安府紙稅撥歸大庾崇義上猶三縣籌辦新政一案 
[贛省審判廳薪金數目江西]  
　　贛省藩臬兩司籌辦審判廳頗爲認眞兹將擬定職員薪金調查於下高等審判廳丞月薪百兩推事五十兩典簿二十兩錄事十二兩檢察長八十兩檢察官五十兩錄事十二兩地方審判推事長月薪八十兩推事五十兩主簿十六兩錄事十二兩檢察長六十兩檢察官四十兩錄事十二兩外無夫馬等費一俟建築各廳工程告竣即行開辦 
[催報武職大員升調淸册廣東]  
　　粤督前准實錄館咨開查各直省提督總兵副將等官升遷調補各年月日期勒限一月造册速送核辦當經通行在案迄今祇准陸路提督將歷任提督升遷調補年月日期查明列册咨送至各提鎭協營應造册籍現計已逾定限尚未據將册造報未免遲延特再札行水路各鎭協遵照部指各節刻日分别逐一查明列册呈繳以憑核辦母再遲延 
交涉 
[日領請追商欠欵安慶]  
　　安慶信隆機器麵粉公司宋寳成前在滬上日本某洋行購買機器蒂欠該洋行銀欵頗鉅屢催歸付置若罔聞頃由該洋行呈請駐寗日領事轉請皖撫檄飭勸業道勒令該公司從速歸付以淸欠欵倘再故違定予查辦封抵 
軍界 
[台防督帶之内餒杭州]  
　　台防營辦理仙居鹽案縱兵慘殺焚毁民居數百户慘酷情形爲數十年來所未有全台紳民痛恨切齒一再派員調查公籌對付並擬赴都叩閽大吏深知輿論憤激疊電寗紹台道澈底查辦並將革令江文光先行撤差惟此次慘劇管帶李學周罪浮於江僅撤一人不足蔽辜查李管帶係督帶常統領榮淸所保一般輿論指爲有意庇縱遠近喧傳私衷内餒業於本月十九日隨帶關防宣幕府三人晋省假寓淸泰旅館兩次晋謁浙撫自陳才短力請銷差並謂李管帶大爲台人嫉視如不撤換不足以平民憤云云現聞增中丞以接替無人一再安慰而該督帶去志甚堅大約須與他防互易藉資調停惟李學周恐難免撤究云 
[咨查各營截曠積弊安慶]  
　　度支部近日咨行皖省略謂各省從前各軍官弁兵夫起截薪餉扣存截曠銀兩均不報部積習相沿難免不滋生弊竇現當淸理財政之際自應澈底淸查以除舊習嗣後各省陸軍各鎭協官弁兵士如有升遷降調開補起截薪餉並扣存截曠銀兩均應逐項造册報部查核至巡防巡警各軍亦應一律辦理其從前扣存截曠銀兩究應何欵動用並令詳細覆部俾資考核以符定章 
[陸軍速成生咨回原籍安慶]  
　　保定陸軍速成學堂二班畢業生張國威等十二名於考試畢業後發往北洋陸軍各鎭見習現以見習期滿由陸軍部按名墊發川資銀二十兩咨冋皖省如有相當差缺儘先委用皖撫准咨後即札行兵備處混成協查照 
[大通警局請械防匪安慶]  
　　銅陵縣屬大通鎭商賈繁盛水陸交通前有匪徒造謠起事雖經地方文武切實訪捕人心異常惶恐兹經大通巡警局上禀皖撫懇予發給洋鎗四十枝免予繳價給領俾資緝捕 
學務 
[上虞閙學歸咎縣令杭州]  
　　紹屬上虞縣前因苛捐激成鄉民暴動搗毁學堂事後官紳紛紛禀訐互相諉咎由上峯嚴飭該府親往查辦迭誌前報昨日邑紳徐紹謙等復電禀浙撫謂卸任洪令平日膜視學務釀成巨案請飭該令迅速回紹勒緝毁學首犯以平衆憤等語並由學界王佩王冕藻等公禀肇禍原因請飭查辦當奉浙撫批云此案前據該府縣禀報謂係劣紳王岳生等籌辦自治學堂苛捐釀成現據稱王岳生等因公受累究竟是何實情仰提學司迅飭新任葉令秉公查辦並嚴拿滋事首要王阿堯等務獲究報 
[决議提撥串捐補助學費江西]  
　　江西諮議局去冬呈請撫憲擬將各廳州縣學務串捐由敎育分會淸查並於解省十二文内提撥五文津貼鄉學一案現經馮中丞督同司道在會議廳提議查本省串捐定章每張抽錢三十文分别解省解府並留存本縣辦學之用經歷通飭遵照在案近因銀貴錢賤丁漕征解不敷各屬不免暫時挪解正欵尚非任意中飽可比此項解省串捐本爲興學專欵現在報解未齊由司庫挪欵墊用爲數已鉅自應嚴加整頓所有歷年欠解由司逐一查明勒限嚴催嗣後務飭隨正批解不得稍有拖延一面准由各該處敎育分會逐年查明解數報由敎育總會移司察核留縣之欵准由該地方官撥交殷實正紳經理並由該處敎育分會就近調查是否均歸實用以免挪移侵蝕之弊至解省項下提撥津貼鄉學一節現在省城學欵已屬不敷今再撥去五文勢必更形支絀且現在提學司籌辦簡易學塾自必推廣普及各鄉母 
 
 

Page 12

 
 
 ]HH [ 
庸另行提撥以上各端均經公同决議由馮中丞劄復諮議局希卽移行敎育總會分行各分會一體照辦 
實業 
[取締重利盤剥之質當杭州]  
　　仁錢兩縣勸業員程紳良駿以省會創辦勸業所萬不容緩惟公私財政同一支絀羅掘不易查城廂質舗前由小押改設嚴予取締而積習相沿仍不免重利盤剥等弊現擬於此項利息内除學捐外再提一成撥充勸業所開辦及一切薪資之需業於本月初七日在商會集議一次各質舗到會者僅止四人仍係互相推諉事關貴業請飭地方官妥速籌辦等因具呈勸業道昨已奉批略謂據禀各節仰仁錢兩縣查照辦理並查城廂質舗旣沿小押性質短期重利盤剥窮民實屬地方之害應如何嚴定章程取締之處仰該兩縣切實妥籌呈候核辦並即日移知商務總會查照會籌 
[嚴查會稽縣袒護錢商杭州]  
　　浙江勸業道署昨接農工商部札開案據職商王澄禀控紹郡同源和錢莊經理人王明遠卽王鏡洲黑吞商欵一案業由本部札行該道飭縣秉公斷結報部事已經年未據禀復現又據該職商王澄二次禀稱會稽縣左袒錢儈傳押原告强撥祭田各節究竟是何實情合特札催該道迅即秉公勒限斷結報部母貽商累 
[會商津貼塲灶之籌畫揚州]  
　　通太兩分司淮南局員奉運憲增都轉奉督辦大臣核准復價一欵以三成提歸公用三成給予運商四成津貼塲灶究應如何辦理會同議復等因當以灶丁停煎購糧接濟窮丁灶丁送鹽入垣須比較及額者從優給賞溢額者破格酌賞不及額者無賞缺額者責懲灶頭灶長亦照此賞罰至奉撥四成復價擬請先提若干爲灶丁等賞號之用此外津貼塲商酌撥若干購備丁食應撥若干便銜禀復敬乞示遵 
[查明三怡號東家産南昌]  
　　贛撫馮中丞復鄂督電云歌電悉彭令交卸廬陵經手黄家産欵自應責令淸交斷不能任有短欠查前據彭令禀怡生昌錢店現尚存縣一萬九千六百餘元應歸還各户存欵一萬七千一百六十餘元紋銀三百五十餘兩足錢一千九百九十餘串又禮吉典現存錢六千四百餘串應歸還商户存欵五千九百餘串其餘房産應俟覔主變價等情禮吉典怡生昌錢店均屬營業無虧每援黄家漢陽福康典營業無虧歸淸存欵成案請予撥還又撫州怡和興欠省城頤壽長滙欵一萬餘兩是亦營業無虧之店業經贛商會開會議决應予撥還現在三怡倒賬已經議定而各該存户日久懸宕情詞迫切祈飭查節次文咨電咨速復爲盼餘詳另咨騤魚印 
[鎭郡新絲上巿鎭江]  
　　鎭郡城内堰頭街一帶絲行林立約百餘家現在新絲業已上巿各絲行均於二十二日開秤生意頗稱發逹兹將各絲價目列下高緯絲每百兩三十五元中緞絲每百兩三十二三元線絲每百兩二十七八元細經絲每百兩三十四五元 
雜記 
[雲臺山崩鎭江]  
　　廿二日午後三時鎭郡城外雲臺山忽然倒塌數丈致將山下瓦房壓壞十餘間内有某姓全家人口均遭壓斃計男女六人狀殊可慘旋經丹徒縣倪和甫大令親往該處查勘倒塌情形聞擬先行發掘壓斃各屍一面諭令靠山脚各居民搬遷以免再有不測之虞 
[烈婦傳安慶]  
　　皖屬鳳陽縣朱氏女髫齡失怙依其母以十指度日年十七許字鳳陽關書李子華詎甫于歸其夫即病纒延三載該氏日夜服侍衣不解帶卒無怨言刻聞其夫病殁該氏痛不欲生竟以首觸棺腦裂血溢殉夫而而比經縣令聞知以該氏毅烈可風遂親往奠醊日前爲該氏夫婦出殯之期雙槥並舉紳商軍學各界相率前往助紼觀者爲之塞途 
[湘人拳拳枯骨之盛意長沙]  
　　長沙十紳前以路線經過之處經理遷塚事宜函商鐵路公司昨由公司牌示答覆略云來牘閱悉具見惠心仁術至用紉佩本公司於遷墳一事最爲疚心是以特請蘇封翁諸君專爲董理并另置義山以備安葬本總理亦時親往看視應如何分别備棺置缸决不草率亦並無總埋一坑之事誠較來牘所指更爲周備貴紳等試前往獅毛冲義山一觀便知本總公司與蘇封翁諸君之於此事實已三致意焉至於臨遷時參和三合土設立碑記區别堆家焚化香楮及中元賑祭之屬亦皆具有規則其事由蘇封翁經理其欵由本總公司籌備悉與來牘符合用並答覆以稱貴紳等澤及枯骨之盛心 
[豫撫過皖安慶]  
　　調任河南巡撫寳湘石中丞二十晚十句鐘乘招商輪船過皖皖撫朱中丞率同司道文武均蒞江干恭迓旋朱中丞瀛眷亦乘輿赴謁歡談良久始行辭出二句鐘即啓椗溯江而上 
[文苑]  
[湘省飢民肇亂竹枝辭]  
　　（長沙來稿） 
遏糴頻遭大吏嗔。一腔官話說交隣。湖湘自是膏腴壤。石米何妨値八緡。 
南郭人家八口嗷。甯令蹈水不貪饕。傷心一帶陂塘路。夜夜疑聞起怒濤。（指南關外飢民一家均蹈水死） 
米巿居奇搆釁端。一羣烏合困。巡官。遷喬預兆爲君賀。百尺孤桐倒影看。 
瓦片飛來陣陣凶。頓敎白髮染成紅。鰲山門外垂楊柳。不繫靑　繫癩翁。（指巡官賴繫于桐樹） 
六事要求挾勢來。嗤他幕府盡庸才。　頇最是楊明遠。（協台）炸彈轟衝肇禍胎。（有頑固官紳要求平糶撤學堂敎堂租界警察諮議局各新政） 
平苗勦賊侈談兵。節帥聲威藉父兄。一炬瞢騰摧大纛。他生猶悔作公卿。 
拱立庭前喚副爺官囊羞澀算紛拿。頭顱一顆黄金價。抵死憑伊作爪牙。 
柳暗花明捷徑開。倉皇出走患于思。無端暗換英雄面。枉煞姬人著意猜。（撫署後有又一村街） 
[軼聞]  
[徐生殺虎復讐記（一）]  
　　徐生軼其名泉州某鄉人。兄某業農。生弱冠受業於鄉塾。所居家。憑溪負郭。離家半里遙有崇巖兀立樹木鬱然時有異類棲止。兄一日負鋤往。歸途適遇虎。猝不及避。遂爲虎噬隣之耘者奔報生家。家人大慟生歸聞兄變搶地痛哭。往跡遺屍。則衣袴脫于途。剩一臂生大慟携歸瘞之。是夜夢兄來。淚血盈眶。握生臂日。兄此恨弟勿忘也。生嗚咽不能仰視旣醒。默念兄言。淚盈。盈濕衾。枕誓殺虎以復兄讐。翌日揭帖於巿。懸金募勇士。久之寂然無應者。生默思鄉人多懼虎。誰肯蹈險攖之者。計不如輟學游江湖。或得異人。授一技。則虎不難斃。遂白諸家人俶裝行。時永春拳技方盛。生聞喜而往。比至。連謁數十人無所可一日謀諸逆旅主人。主人曰世間異人。皆棲于岩壑。坊間鬻拳敎藝者俗子耳。客休矣。生悟昧爽辭去。遂徧探名山。細心物色。一日薄暮抵一山。高峰聳秀。上接白雲。山麓間隠隠露簷角。急攀登上。至則一古刹。雕瓦半頽環寺蒼松翠竹。野鳥格磔鳴。生緩步入一老僧跌坐方丈。英姿爽邁。生拱手禮且求宿焉僧晋肯旋導生入。一室有頃。有沙彌排闥入年可十五六揣　撲被置榻。肅生寢。反扃而出。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 ]HH [ 
專件 
[蘇松常鎭太五屬士紳蔣炳章等呈鹽政處及蘇浙兩撫文（爲鹽斤改洋碼事）]  
呈爲鹽改洋碼售價陡增民情惶急籲懇奏請停緩以安人心事竊惟鹽斤爲日用所必需銅元乃民商所共苦非幣制與鹽法切實改良終無救弊之方徒增厲民之政蘇省蘇松常鎭太五屬爲浙西引地向來售鹽價值俱計錢文數目有定不得藉口銀貴任意加增去年四五月間浙撫奏請浙西引鹽改售洋碼由商報効海塘工費六十萬兩早奉度支部奏駁並免其報効大部之仁明嚴正羣情共深欽仰詎未及期年忽有鈞處電飭蘇皖所銷浙鹽改售洋碼驟增鉅價之事雖食鹽每斤允减六文而以洋碼折合錢數按之原售價值每斤仍須頓加十餘文之多若醬鹽每斤僅减三文所增之數更鉅值此米珠薪桂民力凋敝兼受湘亂之影響人心正虞浮動况復重以鹽價之驟貴細民益多困苦或難保無旦夕之慮引鹽本計丁口分配售鹽價值係各引地全體人民所負擔普及於貧民小户增益鹽價不啻增加口稅故定例於此制限極嚴間遇軍國要需於鹽務中籌欵向惟增引增課加丁加閏借資商力不輕向民加價卽不得已而奏請加價亦不過每斤一二文多至三四文而止從未有一次陡增十數文如此次改售洋碼明减暗增之苛重者鹽秤前以更新而縮小鹽昧又以攙僞而低淡獨鹽價則於歷次援案加價之外刻又以改售洋碼而驟增蘇常等屬食鹽每斤原售五十七八文現減售價而改洋碼每斤須售六十八九文設銅元價值再日益低將鹽斤價值更日益貴勢非由每斤七十餘文迭漲至八九十文不止有名之加價有限無名之加價無窮况以後援案加價之事或尚在所不免旣以銀碼爲準而听收仍係錢文各處銀錢折合多寡參差勢必弊端百出近時粤省商承鹽餉年額一千二百萬兩之鉅其於所售鹽價亦僅定至多不得過五分六釐以此爲最高之限制然粤紳且有民苦食貴之慮羣起力爭况如浙鹽之改售洋碼名爲減價而自始即已售洋五分四五釐以後之繼長增高更漫無限制民何以堪向來鹽斤加價各案所加之數每届一律並無醬鹽與食鹽多寡之分等醬鹽雖爲原料亦係間接之食鹽蘇屬各醬業旣於醬缸須抽極重之缸捐似不宜於醬鹽更定較高之鹽價去年度支部駁浙撫請改洋碼奏案謂光緒三十四年四文加價計蘇五屬所銷年共收錢三十餘萬千文今如改售洋碼每年卽得六十萬元是於奏加四文之外又復暗加八文民力何以堪此云云然則鹽價之所暗加卽使果僅八文在大部尚且深念民艱不允照改洋碼何况以今實騐計所暗加者併不止每斤八文雖於原價先減去數文再改洋碼折錢仍須每斤頓加十餘文之多民力自益不逮去年有六十萬兩海塘工費之報效補益公家名非不正猶恐其有所取償重爲民累不惜揮金返璧婉言駁阻矧於公家全無所利自更不宜曲徇商人之請遽允更張三十四年新案之四文加價係抵補土藥稅釐專供練兵經費及各省額欵之用事關軍國縱使民力實有未逮固應勉盡義務若此次改售洋碼驟增鉅價似非果有萬不得已之舉而必上煩鈞處代爲擘書明减暗增竊有未喻如以銅元充斥而有課絀本虧之慮然欲免課絀正宜極力疏銷而疏銷之法首在敵私敵私之策尤莫如减價蘇五屬引地瀕江帶海與浙毗連兼包上海租界非獨淮浙塲私均易侵越更難保無洋私之濅灌今旣不能酌减原價以敵私而轉因改售洋碼以增價勢必私銷愈暢官引愈滯至引滯而眞有課絀之慮矣（未完） 
本埠新聞 
[萬國體育會開會誌盛]  
　　上海萬國體育會於昨日下午六時在靜安寺路斜橋總會内舉行開會禮南洋勸業會審查長楊杏城侍郎體育會顧問員壳件洋行洋人克老克亦均到會會友來賓共到六百餘人秩序整齊精神活潑實足爲體育界生一異彩兹將楊侍郎曁該會總董虞洽卿觀察演說詞錄後 
　　楊侍郎演說詞我國古來素重體育是以射御之技與禮樂詩書並列爲六苟入學校莫不兼通降及後世取十之法一變爲文武分途再變爲重文輕武於是俊秀之士視擊剌騎射爲末藝而不屑學馴至士氣卑靡民俗衰弱三代敎士之良法掃地盡矣近來民智漸開始知體育之必要以爲體不健全則思想亦難發逹體不活潑即動作皆欠精神是以我滬上葉君子衡虞君洽卿諸同人均思於公餘之暇講求而練習之此吾體育會之所以成立也或者不察以爲遊戲之事不急之務而不知習勞尚武衛生報國其功效正未可限量且即此舒展筋骨合羣研究較之晏安博弈者已勝數倍吾靑年之同志其亦速加之意乎 
　　虞觀察演說詞今日爲萬國體育會舉行開會禮之日辱蒙諸君降臨曷勝欣感本會宗旨已載在章程第一條以習練各種健身運動及賽馬爲宗旨惟斯舉之成立首重會塲非有相當之地不能舉辦今幸成立矣非獨吾華人享此利益並許與各國人共享之將來商業上之研究固彼此得以切磋且可聯絡邦交日見親睦此組織本會之希望也本會産業悉歸各股東執業故會友分爲二等一股分會友一尋常會友所有辦理權由股分會友中選定之董事主持其選擇會友法及辦理章程悉照上海賽馬會及其他總會章程增損編訂故能事半功倍而益臻美備也本會章程無論何國旅滬紳商均得爲會友諸君已知之審矣惟必須品行端正者方許入會總會即今日開會之處會塲則在江灣地方已由發起人價購田千二百畝左右樹立界石將來分叚布置想亦頗有可觀今日不過爲本會發軔之初興辦各事正復不少尚希中外同志恊力賛助匡其不逮則本會將來之進步正未可限量也 
[預備歡迎日本實業團]  
　　蘇省農工商務局照會上海商務總會文云四月初九日奉護撫憲陸札開准外務部函開准錫淸弼制軍轉准駐日本胡公使函稱此次東三省遣派紳商學各界前赴日本遊歷備受歡迎日本頃派實業家近藤廉平等十餘人於西五月五號即中三月二十六日起行來華四月初六日可抵奉天十七日由天津至北京勾留六日然後再赴漢口南京蘇州上海一帶請爲從優接待等因函請轉知並抄單前來相應函逹氷案查照於該日員等到蘇州上海時 
 
 

Page 19

 
 
 ]HH [ 
派員照料從優接待等因到本兼護撫院准此除分札蘇松太道蘇省洋務局一體遵照俟日員等到時即行派員妥爲照料從優接待外抄單札局遵照等因奉此合就抄單照會請煩查照 
　　日本實業團旅行日程西歷五月五日自馬關行六日抵釜山七日抵韓國京城八九十日在京城仁川視察十一日抵平壤十二日抵安東縣十三日抵草河口十四日抵奉天十五日在奉天小住十六日抵大連十七日在大連旅順視察十八日抵營口十九二十日在營口視察二十一日世抵天津二十二至二十四日在天津視察 
二十五日抵北京二十六至三十一日在北京小住六月一日抵漢口二日至六日在漢口小住七八九三日往大冶鐵山視察十日抵南京十一日至十五日在南京小住十六日抵鎭江十七至十九日至蘇州等處視察二十日抵上海 
名單日本郵船會社社長近藤廉平東京商業會議所副會長大橋新太郎大阪商業會議所會長土居通夫京都商業會議所會員島津源藏神户商業會議所會長　川辦三川寄造船所長松方幸次郎名古屋商業會議所副會長鈴木日淸海船會社取締役白岩龍平三并物産社取締役福井菊三郎横濱商業會議所特别員永并久一郎隨員東京商業會議所書記長白石重太郎 
[布倫帥額君后蒞滬先聲]  
　　江督張制軍致滬道電云准德領事照稱德意志聯邦布倫帥額君主偕其后乘德郵船約華四月念七八日可到申國際交涉禮文爲重希執事代表鄙人並知會紳商速辦歡迎會妥爲接待郵船到吳淞應否派輪往接並於碼頭如何迎迓均祈詣商駐滬德領妥辦是否將來寗遊觀並訪明電知爲要督箇印 
[覆訊海鹽盜案]  
　　搶刦海鹽典當巨贓之逃犯徐林福李得勝李鶴山張阿大周昌發徐友根陶阿毛徐德順等男女十餘口由英租界探捕拿獲解縣研訊迭詳前報前晚又經本縣田大令復訊李鶴山供向業搖船今年三月間由楊四毛等爲首紏往海鹽搶刧典當係分兩班由滬分坐火車舢船在嘉興大石橋會齊乘船往搶徐李張周四人亦均同行入室搜贜事後小的得洋五十元訊之李得勝周昌發忽又翻供大令喝將李責籐條二百下笞責五百板掌頰五十下周笞責五十板始與徐林福張阿大等供認同夥搶刧不諱又訊徐友根祇稱開設銅匠店因代修手鎗致被拖累陶阿毛供爲小工因往小沙江找尋同鄉人陶阿大不知阿大已經犯案逃逸小的甫進門口被探獲案徐德順供爲煤炭生意有某堂倌携來盜贓大土賣於小的致被包探獲案訊至此爲時已晚判一併分别還押候再復訊 
[註銷丨部局控告包探案]  
　　英美工部局控老閘捕房包探孫岳廷藏匿盜贓一案昨日午後由廨會訊原告倩侃克律師到堂聲稱孫探查辦夥刧常熟及海鹽縣境澉浦鎭同福典當之盜匪周昌發等一案有吞匿盜贓珍珠情事請爲訊究又據見證一百十號一百五十八號兩華捕禀稱當時同往吊贓見有皮箱四隻竹箱一隻一百六十三號西探將箱揭開後由雉妓龔鳳仙取一紙包交於孫探見内有珍珠多粒餘不知情龔妓供孫探看過後即放於箱内由一百六十八號西探封鎖該西探亦即到堂證明稱當時見有珍珠二十五粒又據華探蔣文彬投稱是晚因在捕房值夜未曾同去迨孫探走進寫字間後見有小珠兩粒落在地下當即拾交六百零四號門差華探而該門差則供稱並未受珠訊之孫探延律師德雷司代爲辯護寳讞員商之英康副領事以所控並無證據遂判將案註銷 
[西捕毆傷公役三誌]  
　　公共公廨差夥蔣兆仙奉諭車送瘋婦至棲流所留養行經北蘇州路被滙四捕房某號三道頭西捕等阻止毆傷禀奉寳讞員照請英美總巡卜羅斯君轉飭捕房查核在案兹寳讞員因爲日已久並無復函昨特諭飭該差夥至南洋律法官公館内據情訴明請律法官担文君查明中西巡警無故毆打公差條例以便要請西官秉公核斷 
[陸阿九解道訊辦]  
　　已革水巡捕房包探陸阿九誣良嚇詐釀成人命一案昨晨復經公共公廨研訊先據原告楊阿桂所延之穆安素律師譯稱柏逢珊張德元二人由浦東總巡局移傳到廨作証不應拘留應請察核被告代表聖文律師聲請飭傳水巡捕房捕頭梅羅到堂証明並稱查前堂原告與見証各人供詞不同顯見有人從中唆使且據原告所稱陸在浦東草泥塘地方將原告兇毆並於茶館内受賄洋六元由栢張兩人約期擔保本律師以爲向人拆梢非買賣交易可比何用他人擔保即此觀之已可見挾嫌誣控惟本律師經辦此案尚未預備對付請再訂期會訊穆安素律師又稱原告與見証所供不符之處實因事隔一年有餘記憶不淸情或有之不能指爲供詞不同如原告與見証供詞相同被告律師又可藉口爲早爲預備本律師憶及鎭江前有一捕頭打死一華人見證供詞無不吻合問官亦謂其早經預備查英國公堂定例如見證供詞確實被告不必訊問亦可究辦惟中國公堂則必須訊明被告方可定罪至被告律師請傳水巡捕房捕頭到堂作證一節該捕頭前二堂均曾到過因領事不准開口未有供詞今被告律師忽又請傳該捕頭到案作證甚爲詫異查楊阿桂在總巡局控陸拆梢不准將楊枷號七天楊卽上控其誣良勒詐一案斷無不實况見證張德元因陸索取担保之洋亦被朦禀總巡局當時張亦供明担保問官以其多事判責二百板張仍矢口不移此案犯在浦東被告於犯事後始移居租界應請解送地方官訊辦寳讞員商之英康副領事以去年浦東總巡局曾經函請稅務司交出陸阿九未到或謂陸已辭退或稱斥革旋奉道憲札廨始行拘拿當張德元在浦東總巡局時陸已情虚畏避其索詐屬實可無疑義且案奉憲飭不應含糊遂將見證各人一併開釋陸阿九解送道轅候訊並諭江北老婦戴張氏自赴道轅聽候質訊 
[大雨雹]  
　　前日大氣驟熱鬱悶異常至晚間七點餘鐘時雷雨交作風聲如吼滬城東南一帶尤有氷雹結體甚大南巿沿浦電燈擊碎十餘盞總工程局内之玻璃天棚亦被擊毁其餘居户店舗之毁壞門窗者不知凡幾浦東鄉間花稻禾苗必已受損矣 
[潘老虎無可發威]  
　　訟棍潘廣山綽號潘老虎日前因串同已革巡士李士英紏衆包賭經閘北四路分局黄正巡官飭探拿獲訊供拘留在案昨日出示招告略謂該訟棍平日專事包攬詞訟顛倒是非魚肉鄉民受其害者不計其數此等不法棍徒實堪痛恨爲此出示招告許被害人於五日内來局告發一經訊實自當從嚴懲辦决不稍寛 
[華商義勇隊獲獎]  
　　上海萬國團練會華商義勇隊第十四次打 
 
 

Page 20

 
 
 ]HH [ 
　　靶賽奪銀杯頭班胡筠秋得四十分二班楊樂山得三十五分各獎銀杯一只三班閔康甫得三十四分獎子彈五十粒 
[新舊德使將次蒞滬]  
　　滬道蔡觀察近奉外部札文謂德國卸任駐京欽使任滿回國約西歷六月三四號到滬新任德使擬於六月十一十二號到滬察看道縣各署房廊等處届時須妥爲照料欵待以敦睦誼 
[修理天后宫之預備]  
　　滬北天后宫年久失修住持羽士蔡潤霖擬欲修理被工部局出爲干預爰即具禀滬道蔡觀察准詞委派英文繙譯陳世光帶同匠頭到廟勘估撥欵興修一面照會領事轉飭英工部局妥爲照料勿再干預 
[城内]  
　　文案聲勢○骨牌店主徐子雲前日將韓惠記扭至北五區控追貨欵未蒙准理後有海防廳文案于超然到區訴稱徐店與生合開求請移送一路分局追究陳副巡官准卽將韓惠記徐子雲一併解局經德正巡官提訊徐供小的與于超然正老北門内開設骨牌店韓於去年到店買去蔴雀牌十付計洋四十五元收過十二元其餘分文不付韓供欠洋是實惟早已與徐情商按期拔還徐亦允許今聽于超然之唆使揑稱股東仗勢欺人定欲小的如數歸楚小的實在無力致被扭案判韓交保邀人商妥拔還一面諭飭靜候查明是否于超然從中唆訟再行核辦 
　　道批照錄○張又利等禀批三蕊堂公所旣經遵諭改良並公舉總理禀縣給示遵守各該同業自應消融意見不得再肇訟端惟歷年積存公欵究有若干曾否軋算明確縣示内未據叙及如果確有餘存亦應勒令龔伯良交與新總理接收妥爲經管以全公益而杜藉口仰上海縣核明辦理具報 
[南巿]  
　　追還身價○浦東鄉人李順英之着媳費氏去年歸甯被父費炳章同姘婦袁氏勾串蟻媒錢傅氏沈桐生陳三和劉栢春等賣於羅店鎭朱老和爲媳李得悉後卽控奉南區提齊人証迭經工程局研訊得實分别責押在案昨由寳山縣將費氏送局經陳裁判復訊因供與原禀不符復提七十一圖地保王寳琴質訊王供費袁氏祇收禮洋廿八元判錢傅氏再戒責一百五十下押善堂一年沈桐生另有拐孩案著與陳三和各押改押局三年劉栢春發堂醫病俟病痊後限繳身價李王二人合繳洋五十六元以便給朱具領費袁氏女母暫行拘留 
　　私遷棺柩○紙紮店主程德生控張關林盜賣坟地私遷棺柩昨由南區傳同其妻王氏移解工程局研訊張亦投案供該地實係祖産判　保赶緊指交另行安葬 
　　仍湏交人○津浦鐵路局採辦委員黄植甫控車庽主李德恆之夥周阿元承車祥興牛油廠之貨被周冐取洋六十二元逃逸無蹤當由西區將李移解工程局訊究判將周所遺鋪蓋小車變價給黄具領着再尋周交案訊辦 
[閳北]  
　　誘姦串竊○巡警總局批民人顧景春禀云據禀該民之妻張氏被胡榮福誘姦串騙等情是否屬實仰四路分局查案速辦具復原禀併發 
　　爲子訴寃○住居永順里之通州婦人吳陸氏昨至四路分局報稱已革巡士陳寳楨日前與二房東之孫袁和尚口角相毆氏子吳鑑堂向之解勸反被遷怒將子扭至捕房誣指行兇巡宫飭氏退去候查明再核 
[英租界]  
　　仍未定斷○捕房代表侃克律師控英美電車公司五十二號電車上二十一號司機人蔣富華司機不愼在浙江路撞倒小車上坐客楊如桂跌傷頭面一案昨日由廨復訊判蔣仍交保候下禮拜一再行訊核 
　　重人西牢○過犯瞿龍龍（混名大砲）曾經公堂判押西牢一年期滿逐出租界兹又潜來前日由探宋掌貴在吳淞路查獲昨解公堂請究中西官以瞿係虹口賭檯上頭目未便從輕判押西牢九月期滿再逐出境 
　　洋人還押○洋人臘克福與華人陸士良控無領事管束洋人非利司騙取脚踏車一案昨由捕房解廨復訊中西官以原告未齊判將該洋人還押候下禮拜一再訊 
　　因何怨命○陳阿祥不知何故於前日持刀自剌由捕查見帶入捕房轉送醫院醫治昨經包探將情禀明公堂奉諭候傷愈再行解訊 
　　巡捕毆人○匯四捕房四百十四號華捕周永卿擅行毆人昨由捕房解奉公堂訊明著記大過一次以示薄懲 
[美租界]  
　　抛棄尸身○甯海人張生全在楊樹浦爲塡坭小工住居梅興街工頭王仁可家前日因病由該工頭遣人送往醫院中途身死將尸抛葉於鄉間荒地上被捕查見禀報捕頭將該工頭拘押並飭地保報縣請驗昨日上午經上海縣田大令騐明委係病死當卽報堂收殮再行查辦 
　　忿不欲生○住居天滯路六百三十號之陳阿祥昨與姘婦傅張氏互相口角陳卽用刀自戳小肚受傷由同居王萬興投報捕房捕頭命將　車送同仁醫院療治再核 
[法租界]  
　　幸免殘廢○汽車夫史呵華前在寳昌路撞傷築路工人陳富保脚踝兹陳已醫愈咋送公廨請訊聶司馬商之顧副領事判史罰 
洋五元充公另償陳醫院飯食費洋七元二角完案 
　　小孩不端○小孩張三官前日在蘇州家中竊取銀釧等物來申浪用被伊兄張子垣覺察函請其叔瀛州來滬將三官送捕解廨訊辦判交兩張領回管束　 
　　不願質証○周姜氏控薛李氏將已許爲養媳之女兒招弟藏匿不放由廨刊將李氏收押候補傳隣居質証在案昨日復訊據捕頭訴稱李氏隣人不肯來案作証請示核辦質之氏仍不認藏匿讞員以原告未到判還押候核 
　　怙惡不悛○流氓王海林李金生昨由捕房送廨禀稱李等專以搶竊爲事曾經英公堂懲辦有案前日在途被探遇見正欲上前拘捕王等卽手持小刀示威奔逃後經途人攔住始得捕獲所有吊出之衣據稱在蘇州竊來請爲究辦判李枷號一月押捕房二年王枷一月押半年期滿俱驅逐出境 
　　拿獲惡丐○乞丐陳金福陳阿高顧寳林張阿大王阿榮沈朝雲等十餘人專事偷竊空屋及火燒塲等處物件遇捕抗拒兇惡異常前日又在某空屋内强搶板木由看屋人報知捕房立派暗差探捕往捕拿獲十一人解廨訊究各丐俱供詞游移求恩寛宥判陳金福枷號一月餘各押三天示儆 
　　更正○昨報載德商咪吔洋行控王亦卿不理担保定貨虧損銀兩一則兹悉此事與咪吔洋行無涉合行更正 
善舉 
 [P上海商務總會經收海州粥廠振損第五次淸單> 
川帮值年經募無名氏助洋十元德昌玉燭川公司同人亨鴻　源瑞蔚公匯川永志同合同喻義無名氏大古渝聚福厚川源通萬懋正懋記無名氏聚興誠永裕厚德昌永廣益詳致和長裕和通源瑞森德生裕各助洋五元德厚榮裕增祥各助洋四元格致藥房大德盈鴻福隆仁裕永積義祥復泰裕大豐長福川源福川永各助洋三元同人裕福茂豫張席記無名氏無名氏聚興美泰和長各助洋二元致昌怡一元以上共收洋一百七十五元源通銀號助洋二十元典質業助洋一百元鮮猪業敦仁堂助洋三十元泉漳會館助洋二百元正祥同助洋二十元洋布同業經募洋五百元乾新祥助銅大洋六元銅小洋七十角銅元四十三枚雜銅元一百五十二枚除給收照彚解災區外合亟登報以揚仁風再第四次單内同義堂助洋四十元係南北巿銀樓董桂增元先生經募並非别業之同義堂理合聲明 
又昨據焦樂山君面稱沙州丹徒潮田等處災民待振孔急兹將振欵交由焦君匯去五百元妥爲散放餘俟集有成數再行彚解以照核實 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
 ]HH [ 
要摺 
[度支部奏議覆直督奏北運河上游等工請由部庫撥欵摺]  
　　奏爲遵旨議奏恭摺具陳仰祈聖鑒事内閣鈔出直隷總督陳夔龍奏北運河上游順義縣李遂鎭等工勘籌堵辦請由部庫撥欵一摺宣統二年三月初一日奉硃批度支部核議具奏片併發欽此欽遵到部原奏内稱准軍機大臣字寄奉上諭有人奏直隸旅遂鎭應修工程請提前趕辦並將許臺口門一併估修等語着陳夔龍按照所陳各節體察情形妥籌辦理等因欽此查北運河上游潮白懷三河係由順義縣屬牛攔山南滙爲一河向無堤埝亦未設有汛防旅遂鎭即李遂鎭即在潮白懷三河滙流之下游歷年屢被冲塌光緒三十四年村南冲有缺口經賑撫局築堤堵塞上年六月間水勢暴漲復將前築堤埝漫溢成口奪溜東趨冲刷口門二百餘丈全河改經蘇家莊至沮溝村十餘里歸入箭桿河經薊運河入海而箭桿河身異常狹隘勢難容納以致横流旁溢寳坻香河等縣沿河村莊同受其害許臺口門即在香河縣境内亦受李遂鎭漫口之害均係必不可緩之工前項工程並不在前署督臣那桐奏定八十萬兩之内前飭北運全河工程局及通永道分别勘籌議辦欽奉前因催據該局道禀詳估需工料十七萬二千六百七十四兩零又香河境内萬駙馬辛莊口門工長一百三十三丈許臺口門相距甚近冲刷小口門殆非一處如將李遂鎭漫口堵築其源自淸施工尚易香河境内尚有淤河工長一千四百四十丈寳坻境内亦有淤河並半淤河工長七百七十三丈均須挑挖深通計兩縣堵口挑河等工估需工料銀二萬七百一十八兩零統計全工需銀一十九萬三千三百九十餘兩直隷爲缺額省分司局各庫支絀異常所需工欵實無可籌仰懇天恩敕部照數撥解以濟要需又據附片奏稱直隸提督姜桂題駐紥通州距李遂鎭甚近該提督所部各軍多半淮北子弟勤習工作若令專辦挖河培堤工程必能得力前已備文咨商撥出六營兵丁施工兩月尚可節工欵銀二萬餘兩各等語臣等查旅遂鎭及許臺口門工程均關緊要自應迅速興工以衛農田惟北運河全工前已由部撥銀四十萬合之本省所籌四十萬共有八十萬之數若能核實動用自尚可節省若干以資挹注再該省辦理賑捐有年近又奏請展限業經臣部議准查此項捐輸本爲地方工賑之用應由該督於賑捐欵内籌撥接濟以重要工而杜糜費恭候命下即由臣部行知該督遵照辦理所有遵議緣由理合恭摺具陳伏乞皇上聖鑒訓示謹奏宣統二年四月十一日奉旨依議欽此 
[江蘇巡撫寳棻奏加捐地方自治經費請立案片]  
　　再地方自治事屬創始逐漸進行必須籌定經費前因蘇屬各州縣公欵公産未必適敷所需劄行諮議局集議徵收公益捐辦法旋據呈報决議以每地丁銀一兩帶徵錢二十文漕米一石帶徵錢四十文爲湊濟自治經費之一宗當即核令將冬漕自宣統元年起每米一石帶捐錢四十文兩忙自二年起每銀一兩帶捐錢二十文行司分飭蘇屬各州縣一體遵照在案兹據蘇藩司會同自治籌辦處以事關加捐詳請奏咨立案前來臣覆核無異除咨部查照並將寗屬另行核辦理合會同兩江總督臣張人駿附片具陳伏乞聖鑒勅部立案施行謹奏宣統二年四月十二日奉硃批該部知道欽此 
小說 
[中國偵探小說繡衣盜（五）]  
　　第二回忤軍機尚書致仕慶春宵元夜觀燈 
只說那位馬尚書。在靖江聽得府城裡頭。張燈慶壽。心上雖有些不以爲然。但是這個事兒。是照例的事情。皇后萬壽。本來是要張燈慶祝的。馬尚書一時高興。便帶了一個家人。雇了一只船。也到常州府來看燈。靖江到常州府城。只隔着一條江。没有多少路。一夜工夫。已經到了。馬尚書因常州没有什麽親戚朋友。便不上岸去找什麽客庽。就住在船上。到了晚間馬尚書帶了家人。慢慢的走上岸來。只往燈多的所在走去。不知不覺的一連走過了幾條街。馬尚書正擠在人叢裡面。仰著頭踮著脚。眼睜睜的看。忽然一大隊人。從對面潮水一般的直。湧過來。馬尚書見來勢利害。連忙要想往後退時。後面的人。也擠得結實實的。那裡退得過去。早被他們一陣風的亂擠過來。馬尚書那裡立脚得定。只被他們擠得個東倒西歪。滿頭大汗。只見那一大隊人。大半都是些短衣窄袖的無賴。推推擠擠的。擁著兩個女子。直把那兩個女子。裹在中間。嚇得那兩個女子。香汗淋漓。面無。人色馬尚書在人叢中一眼看去。覺得這兩個女子都生得細腰長腕。皓齒明眸。都不過二十多歲的年紀儘有幾分娉婷婀娜的丰姿。那兩個人被他們擠得衣裳散亂。鬢髮惺忪。帶緩衫埀面靑唇白。更兼那班無賴。一個個都動手動脚。嬉皮笑臉的。這個走過去碰他一下。那個趕過來拉他一把。口中說的都是些巿井的泛語。嘻嘻哈哈的不知說些什麽國外新聞 
[美國政界近聞]  
　　二十三日倫敦電云據華盛頓電稱美國共和黨現已分爲兩派羅斯佛君異日歸入何派外間頗多臆測又聞西九月爲改選之期往年爭選之前必有活潑之運動今已全行停滯 
[英國敎育主義]  
　　二十三日倫敦電云一九零八年所舉審斷敎育主義之專員已將完全之報告書上諸政府其審定之主義如下一不得强令兒童入宗派之學校以違其父母之志願二宗教之學問務 
 
 

Page 27

 
 
 ]HH [ 
　　須視爲學校生活完全之部分而以歸復天眞爲主三管理上之組織應誠意推重宗敎之敎訓以示尊重父母敎師各種良心上之信仰該報告已得兩黨報章之歡迎 
[德國新稅减收之訛傳]  
　　二十二日柏靈電云路透電報所載據柏靈某報載稱德國因改革稅則止少將减收英金十二兆磅一節實屬揑造之詞德國就現勢而觀一時尚不致需用新稅惟養老金一項雖有所需然其增多之數業已宣布僅須另籌英金一百五十萬磅而已 
[意大臣游德之滿意]  
　　二十二日柏靈電云意大利外務部大臣自稱此次蒞德諸事頗爲滿意（以上譯字林報） 
來件 
[上海永年人壽保險公司第十二年報告並帳略]  
[董事之報告]  
　　本公司第十二次年會擇於西歷一千九百十年五月三十號禮拜一下午四點鐘在上海廣東路第十號房屋總公司内舉行董等今將第十二年之報告截至一千九百十年三月三十一號止謹陳於諸位股東之前查一年以來生意之進步甚爲愜心凡從前所報告之新做生意進欵總數所得利息增添産業及保壽之欵此次均超越而過之本公司新屋此係第一次在内議事足見公司得手及發逹迅速之確實憑據而於公司辦事之人及置放簿册更黌寛敞而易便且日後所必需者亦能供備一切也 
新做生意此一年内新做保壽之數共銀一千零二十二萬四千一百八十五兩較之上年溢出銀九十七萬九千八百二十兩其中已發之保單計銀八百九十八萬九千九百八十四兩其餘請保之數因體質過弱以致緩發或卻保者尚有一百二十三萬四千二百零一兩又統計現在保壽之銀數至一千九百十年三月三十一號止共有二千八百三十九萬一千九百十四兩其保單共有一萬六千四百零三張 
進欵此年進欵共銀二百六十七萬四千九百十八兩九錢八分較之上年溢出三十六萬九千五百四十二兩八錢七分 
　　利息此年所進利息及派息之欵共銀三十七萬五千三百六十八兩五錢二分較之上年溢出十萬零三千二百七十六兩九錢一分 
　　産業本公司現有産業共值銀六百三十一萬一千四百三十七兩六錢八分較之上年年底溢出九十七萬五千五百七十兩一錢二分 
　　存項及餘欵即保壽存欵此欵之總數由本公司所存以作擔保村與保壽諸君之欵及分派花紅之用現共有六百十六萬二千六百零九兩零三分較之上年年底溢出九十九萬八千八百十九兩六錢三分此欵之内尚須加銀二萬九千九百六十三兩六錢五分係提開之特别存項而登在欠項之内者本公司出入淸單並統計淸單即開明以上所言之數者匀巳由查帳員湯笙洋行查明無誤即公司産業等保物亦已騐過矣 
按昭公司章程斾梯弗留司先生應　董事之職惟因合格願在重行被選之列總董麥克勞特　董事　施梯弗留司　李雲書　白吉爾　麥克買開而　董事兼總理　華田 
書記　郁賜　會計　倪安　醫董　榖特　白廉（在英京）同謹啓 
[出入淸單（一年至一千九百十年三月三十一號止）]  
　　入欵年初存欵五百十六萬三千七百八十九兩四錢收到保費二百二十九萬九千五百五十兩四錢六分利息及派息三十七萬五千三百六十八兩五錢二分共計七百八十三萬八千七百零八兩三錢八分 
　　出欵保單身故賠欵四十二萬六千零十兩六錢三分保單到期付欵十三萬五千萬六十五兩九錢九分保單退欵十五萬六千一百四十二兩零六分年給之欵一千零三十八萬現派花紅二萬一千八百八十三兩三錢三分用金及别項經手人費用五十七萬六千三百八十七兩三錢三分辦事費用連房租薪水醫生騐費等項在丙三十二萬　千六百零八兩三錢六分股東派息五千兩年底存欵六百十九萬二十五百七十二兩六錢八分共計七百八十三萬八千七百零八兩三錢八分 
[統淸單（一千九百十年三月三十一號結）]  
　　欠項股本（招定五十萬兩未收四十五萬兩）五萬兩保壽存欵（係擔保付給保壽諸君並派給賺利之欵）六百十九萬二千五百七十二兩六錢八分身故索賠未付之欵五萬三千八百六十五兩雜欠一萬兩應派股東之息五千兩共計六百三十一萬一千四百三十七兩六錢八分 
　　産業上海地産押欵一百九十一萬八千一百二十七兩九錢五分公司保單借欵七十三萬七千三百十八兩七錢一分股票借欵七十九萬五千零五十二兩六錢八分存在英國政府之欵十六萬四千七百零二兩九錢二分上海工部局及别家借欵一百零二萬一千三百五十兩一錢九分股票四十九萬二千八百九十五兩二錢七分房地實産（連公司房屋在内四十二萬九千六百五十五兩七錢五分經理員戎欵十一萬二千一百三十九兩八錢五分未收之保費（除收取之費）二十九萬三千一百零一兩二錢八分 
遲付之保費（除必取之費）十七萬一千七百六十四兩四錢六分到期應付及加出之息四萬七千零三十二兩五錢九分現欵存在銀行及總公司並經理員處九萬八千二百九十六兩零三分總公司及分公司寫字房　具（扣除舊損）三萬兩共計六百三十一萬一各四百三十七兩六錢八分 
總董麥克勞特董事麥克買開而書記郁賜會計倪安同開呈 
按照一千九百零八年英國所頒公司章程第一百十三章辦理余等已有人知照及詳解一切以查驗公司之事所有以上出入淸單及統計淸單曁公司簿册票據等件均已驗過余等意見按照有人知照及詳解一切細情並查閱公司簿册以爲該統計淸單孫　合式開就足以表明公司在一千八百十年三月三十一號諸事之眞實情形至公司所執之一切保物余等均已看過惟存在英國政府之欵未見保物然英國政府之收單余等已看過矣 
查帳員湯笙洋行簽名 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
