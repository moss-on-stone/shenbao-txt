# 1888 - 302 - 4905586

 

Page 1

 
 
[新印江西闈墨出售] [  申報館主人啓]  
　　豫章爲人文薈萃之邦才士代興寰海景仰本科闈墨甫出遠近爭先快覩輾轉購求本舘特將原本付諸手民赶緊排印其爲文類皆清眞雅正一洗陳腐甜熟之習蓋西江一派迄今猶餘韻未沈焉刻已告成每本售洋七分正諸君子欲奉爲圭臬者請向本埠申報舘帳房或申昌書畫室購取均無不可各外埠則槪歸申昌經售此佈 
[新印順天闈墨出售] [  申報舘主人啓]  
　　本科順天闈墨理法本諸先民格調合乎時尙甚多出色當行之作本舘排印已竣計文五十餘篇前列試官銜名題名全錄後附詩帖每本價洋七分本埠由申昌書畫室及各書坊發售外埠則槪歸申昌 
[新印江南闈墨出售] [  申報舘主人啓]  
　　大江南北實爲人文淵藪每逢賓興之歲遠近必爭購闈墨幾如景星慶雲先覩爲快本舘于放榜後急託友人覔得衡鑒堂原刻昕宵赶印刻已告成計文五十餘篇而以監臨主司同考官姓名爵里冠諸卷首後則附以試帖詩數十首卽日出售每本定價洋七分本埠歸申昌書畫室及各書坊外埠則皆由申昌出售諸君子欲揣摩風氣者尙其家置一編乎 
[新印浙江闈墨出售] [  申報館主人啓]  
　　浙闈揭曉本舘亟覔聚奎堂原刮闈墨用新鑄鉿字赶緊印成計文五十餘篇冠以主司同考官銜名及題名全錄後附試帖詩刻已裝釘成書每本售洋七分諸君子以先覩爲快者本埠請向南北申昌及各書坊購取外埠則槪歸各處申昌發售其餘各省一俟購得卽當陸續刮印此佈 
[戴君少琴上蘇藩黄方伯條陳]  
　　一正禮樂服色以重名器禮樂爲先王制治之經服色係朝廷名器之重大清會典一書原以分貴賤之等防僣踰之漸凡在臣民宜若何敬謹遵守乃人心不古世道日衰一切婚喪禮節莫不踵事增華罔顧名義每見販夫賤隸一旦得志居然翎頂煌煌及細察其功名大半係功牌僞札婚喪之事無不極力鋪張擅用執事甚至擺列鑾駕提爐對馬等類種種僣逾深堪駭異地方官每以爲婚則爲人倫之始喪則盡人子之心遂聽其所爲莫之或禁語云喪與其易也寗戚豈薄於其親哉蓋此中有至理耳故本朝名臣湯文正公林文忠公皆有禁止民間厚殮之舉况僣竊名器顯十國紀耶卑職謹擬凡紳矜士族遇有婚喪之事須用執事者當按照會典所載不得稍有增加若微賤小民一槪不准擅用執事預行出示曉諭若仍有前項僣竊名器擅用執事等情由鄉正地保禀請地方官懲辦倘鄉保得賄匿執察出一併懲責如此則貴賤稍分而名器亦不致或濫矣○一禁寺院香巿佛會以端風俗佛教來自西域自漢迄今已二千餘年闡其經旨亦不外於清凈無爲而已而近今之僧尼則有大不然者每每創立佛僵名目引誘良家婦女入廟燒香甚至男女混雜藉宿山之名以遂其苟合之私上海一隅佛會名目不一而足無論大家閨秀愚夫愚婦莫不濃妝艶服前往赴會大半住宿寺中此中暗昧情事不言而喻在該僧等不過藉佛會之名以爲歛錢之舉而不知傷風敗俗之事卽由此而興地方官有所見聞未嘗不力思禁止無如寺僧等俱恃有護符輒視禁令爲具文依舊行所無事推原其故皆因近時侫佛者多而吳人爲尤甚彼等意謂吃素念佛以修來世因果於人無害而地方官强加禁止反若多事故禁令一出卽有地方紳董出爲說項地方官亦格於該紳董情面只重曲順民情殊不知大張佛會男女混雜有傷風化卽以彼教宗旨而論已屬得罪佛門又何能邀福耶卑職竊擬該寺院等旣已創立有年一時不能遽廢惟當確切曉諭通飭各縣將境内所有菴觀寺院委員確查造册存案嗣後不得私自披剃幼童女孩佛會名目永遠勒石禁止由該處紳董出具保結該僧等惟當苦志焚修如再有前項招徭情事惟出結紳董是問寺院卽行封鎖入官具有無恥婦女仍蹈前轍者立提家長究問如此行之數年庶幾僧徒日少而風俗亦漸可挽回矣抑卑職竊更有慮者有一種非僧非道之人名曰吃素人平時耕種經營與平民無異暗中唆人茹齋人會造作種種荒誕不經之言無知婦女往往墮其術中甚至有暗背家長傾其所有以爲佈施者一旦事洩遂至輕身此等人惟蘇鄉之蕩口大方橋一帶爲居多其餘如天仙教慈糰教大被教等類亦莫不佈散四方深爲地方之害在地方官尤宜明查暗訪緝獲百事之人照妖言惑衆例立置重典庶幾此風或可稍息也○一愼選紳董以矜表率紳董爲鄉里之表率故地方官下車伊始往往造廬請謁諮訪民間疾苦誠以該紳董等或則曾膺民社致仕告歸或則志趣高潔不樂仕進平時遇有民間艱苦白姓所不能告之有司者藉紳董以達之有司官遇有公事苟力所不能逮者藉紳董以通之語云爲政不難不得罪於巨室者何也蓋以紳董者必公平正直久爲閭閻所矜式而地方官時有升遷調補初蒞是邦往往民情未能熟悉辦事每至棘手若非賴紳董以宣上意而達下情措施易至失當信是則爲政之道直地方官與紳董相助而爲理者也然紳董苟非具人則其害有不可勝言者卽如上海一邑巨紳中不無殷實清正之人然該巨紳身家旣厚往往瑣屑之事不樂與聞于是不得不保荐私人預爲卸責地步以致各善堂善舉風聞有尅扣虚冒情事而婦女發堂擇配者又有婪索席費名目此等事雖無確據而清寒之士一膺善堂司事不數年卽驟致富厚苟非從中侵漁勢必有賄賂囑託之事物議之來夫豈偶然哉然善堂善舉非紳董不爲理苟地方官時加防察或不致受其愚武所可異者其爲叚董上海五方雜處宵小　　潛蹤是以城廂内外派員設立巡防保甲各局以佐地方宫耳目所不及而巡緝奸宄尤爲各局之本務局費則捐之民間巡丁則派之防營一年中稽查門牌一次又有地甲等爲之奔走又何所需而每局必有叚董三四人乎自有此段董而痞棍奸徒藉段董以爲之包庇奸商巿儈賄叚董以爲之護符各局員又與叚董等互相聯絡以致地方公事每每以白爲黑不顧民間私相嗟怨卑職竊謂此等叚董决非公正紳士大半係劣監刁生所爲斷難望其廉潔有此叚董而民間反致不安不如盡行去之爲便其各善堂紳董中有品行不端聲名狼藉者斥退數人另行公舉正直殷實紳董充當地方官尤當重其禮貌庶幾小民有所表率而該紳董亦知自愛語云舉直措諸枉則民服其此之謂歟 
[諭旨恭錄]  
　　九月二十一日奉旨榮敞着以侍衛用截取知府趙增榮着照例用趙爾震着交部記名以直隸州知州用内閣中書員缺着馮文星補授吉林左翼助教員缺着擬正之貴常補授擬陪之全琳着記名盛京兵部筆 
 
 

Page 2

 
 
帖式倭森盛京工部筆帖式福慶俱准其補授兩淮淮北批騐所大使袁國藩着照例用發往直隸補用知縣陳本着照例發往保舉浙江補用知縣顔其慶着照例用崇繕着以道員選用卓異俸滿知府保舉補用道周範著回任照例用並准其卓異加一級仍註册候升卓異俸滿同知沈公麟着回任准其卓異加一級仍註册候升卓異知縣秦家棫着准其卓異加一級仍註册候升開復知縣王詩正着准其開復原官照例用病痊雲南補用道翁道鴻着仍發原省照例用欽此 
[本館接奉電音]  
　　昨接在京友人發來電音有九月三十日諭旨一道敬謹譯登○九月三十日内奏事處口傅奉懿旨册立皇后出宮事應遞如意之王大臣遞如意是日王大臣文武百官均穿蟒袍補褂一日欽此○内奏事處傳出王大臣等應遞如意均於十月初五日呈遞是日王大臣文武百官均穿蟒袍補褂一日其應遞之如意於前一日交奏事處 
[粤東雁字]  
　　新授肇慶府吳太守澍霖現已到省暫駐魁巷肇羅道行臺原任瓊州府謙太守貴由京引見回亦於是日禀到聞上憲以謙太守才幹優長勇於任事擬暫令留省差委藉資臂助○武闈期近灣弓躍馬之儔雲集省會大憲慮其恃强滋事添派營兵二百名恊同保甲局嚴密彈壓并飭各學廣文傅諭各教師嚴加管束倘敢滋事惟該教師是問○營兵某甲前日在河南新廟前路遇著名積匪甲卽攘臂向前欲將該匪擒獲該匪行近河邊入水逃去甲亦入水尋之水性未諳竟至淹斃營官見其因公殞命忠勇可嘉除從豐殯殮外并贈其家屬銀五十兩以示體卹○三府前有某甲專以花骨頭爲生經某乙惡其以賭害人曾以好言勸止中反因此含恨日前借端起釁將乙痛毆左臂受傷幸未折斷街鄰代抱不平禀縣請騐邑宰騐明傷痕屬實將甲拘回縣中治以應得之罪○邇來各鄉落盜賊猖狂刼案迭出不特財物被刦卽人口亦時被刼去以爲勒贖地步殷富之戶無不戰慄紛紛移居省城冀免遭其毒手故近日省垣房租爲之　貴○南海某村陸姓家前日娶親賓客盈庭極形熱閙迨至璧月甫升銀燈齊上諸人方圍坐暢飮突有强盜數十人明火執仗入室行刼新婦之裝奩賓朋这衣飾均被掠去陸姓以是日迎娶吉期不欲傷人害命遂不敢追捕翌日赴縣報案邑宰准詞飭差嚴行查緝未知能破案否○前日小束門外有遊勇二人向某店强乞店夥靳而弗子遊勇露出白刃多方要挾店夥不得已鳴鑼爲號隣里聞聲齊集遊勇知寡不敵衆遂卽逸去有緝捕之責者其亦有所聞否 
[陳米售罄]  
　　杭城向來新米上巿後各米鋪無不存有陳米總是新陳並售今歲各鄉年歲豐稔業米者知價必賤遂於新米未出之先將陳米儘數出售迨新米上巿而陳米已罄竟無一家稍有存積者亦近年來罕有之事也 
[判斷馬牛命案]  
　　杭城駐防旗兵額計一千六百名以佐領三十二員分統之每佐領一員統兵五十名有某佐領屬下之兵縱馬出營此馬毛色蒼黄估價約值洋五十元前日馬至天赦橋見樹繫小牛遂與撲戲小牛懼而鳴老牛亦繫樹旁聞聲回顧用角觸馬竟入馬腹馬負痛一躍而馳肚腸被牛角拖出馬向前疾馳腸亦沿地拖去爲後蹄所踐蹈寸寸斷矣甫及箭許地倒地而斃旗兵訪知牛爲某甲所畜回報佐領請移地方官向之索賠佐領謂老小兩牛均繫在樹而馬無韁繩縱令在外閒行是管馬者先已咎無可辭矣卽以馬牛論馬先肇禍是馬爲首惡也馬死非命咎由自取老牛與小牛毛裏一體例應救護是老牛非不應爲而爲也角觸馬腹老牛亦急於救護適中发害耳牛馬有知論罪亦是誤殺况無知畜類乎旂兵始不敢言佐領遂斷令每兵罰錢五百文合共二十五千爲買馬補額之資所有不敷之錢由佐領捐錢補足此案遂結論者以佐領爲知大體 
[客死他鄉]  
　　蟲胆怡和洋行福和輪船由漢口至鎭江甫抵碼頭尙未泊定上下搭客爭先恐後擁擠非常時有某客失足落水船主急放洋划往救客已隨波逐浪而去矣又前日招商局之江于輪船由滬啓行有某甲搭往十二圩中途得疾死於舟中及輪船行抵鎭江施將該客舁出由招商局備棺收殮以俟親屬前來認領倉茫巨浸撈骨無從落拓半生他鄉作鬼可哀也夫 
[大憲寛仁]  
　　金陵城北之龍王廟住持僧被其同鄉人强刼香火資當經保甲局在塲擒獲三人已登前報兹由上元縣反覆詳訊以該三人行兇屬實惟搜臧尙未到手又無一人在逃今訊供之下堅不承認强刼情事因此詳懇制府准照軍營例割其兩耳押游城巿以昭烱戒九月十七日已由縣派役鳴鑼導引三犯遍遊城南北俾衆周知前後並有營勇押解聞遊訖卽將三犯遞解回籍云 
[粤人賽會]  
　　粤東人士之寄居邗上者擇定上月二十一日在瓊花觀三層樓上作呂祖會膽瓶拳石瑤草琪花木雞火齊之珍珊瑚瑪瑙之寳陳設璀璨五色迷離復僱小清音一堂類皆十餘齡歌拍象板鵝笙低唱掃花折柳諸崑曲彷彿大羅天上奏三疉霓裳一時紅袖青衫緇流墨客駢肩而至如水如雲直至日過花梢始各盡歡而散蓋亦一年之勝會也特不知羽衣松麈者果肯跨鶴而鶆不厭紅塵十丈否 
[火會爭門]  
　　時届深秋風训物燥津城火警層出不窮火會中人疲於奔命上月十五夜河東石碑當後碼又報火災計鹽兩垜歸於一炬十七日間侯家後胡家大院夜間河北關上先後被災侯家後向係金迷紙醉之鄉一時燕燕鶯鶯蒼皇莫措而救火之馬家口勝水五局與金家窰之上善首局互相爭勝釀成門毆鹽索六局左袒勝水五局而上善首局亦有將伯之助一時火塲變作戰塲稱干比戈慘於焦頭爛額嗣經有司彈壓始鳥獸散舁受傷人投縣喊請騐傷報復之心尙牢結而不可解也適晚間河北報警於是各會與有前嫌者均以救火爲名門毆爲實携帶器械踴躍爭先且有呐喊搖鈴只挾撓鈎扁担而不備帶水機水桶赴塲救火者地方官憲聞之亟行禁止詎該火會中人氮勢方盛如水之歸壑沛然莫之能禦幸該會渡河向有一橋之隔於是赶將浮橋拉開火會中人與從問渡始臨流而返門固未成火亦旋滅否則眞有不堪設想者矣按火會本爲救火而設若因口角微嫌動輒門毆反置救火於不顧是不但無益而且有害矣有地方之責者其可不急爲整頓耶 
[語怪]  
　　厦門之鳳儀宮於九月十八日迎請中軍神出巡而往寮仔後船櫓店中購辦小船桅篷悉具旗鑼傘扇均與宮内者相埓又有代天巡狩牌一對各保捐助抬擱人座俱以雛妓扮演戲劇衣服鮮明紅男緑女空巷往觀謂之清篷將來照此式樣配造帆船一隻以備宮内王爺巡海之用船内柴米油鹽食物菓子器皿無不齊備然後擇期出巡此事閱十數年始一舉行出巡以後卜告請神示或燒毁或留以巡海則派水手二人在船將船放出海口聽神指示揚帆以去不知所終水手家眷卽由宮内董事按月給貲撫養永遠不歸則永遠撫養若船在外洋損壞而人得生還則亦永食乾俸以酧其勞光緒紀元靈應殿曾有此舉共計迎神數日費增數萬金此次鳳儀宮又踵行之將來巡山採路必有一番熱閙也○司安南安交界處有飛瓦巖巖下破廟一間内奉觀音大士像相傳鄭成功求籖不應將佛像毁壞廟宇日就傾圮迄今二百餘年早爲狼虎巢穴矣本年六月間忽見山頂時現火光山下居民往視見有一和尙自言道行甚高不食人間烟火成佛卽在早晚間向卓錫於福州鼓山前數日忽在睡夢中飛錫來此卽夢大士指示此方善男信女有緣可以醫治病症救度衆生後有一富人患麻風症因言若能醫好此病卽當捐貲起蓋廟宇和尙卽言半路有一老媼籃内有藥可治爾之病富人下山果遇一婦人籃内則有小蛇二條富人卽述和尙語懇其以蛇爲藥媼云我將以蛇放生尙忍傷其命卽將蛇放入水缸内以水洗浴富人之病果愈於是哄傅和尙爲半仙而觀音大士又靈騐非常求財得財求子得子遂由富人倡捐修造廟宇現在求神者還愿者山中進香數以萬計刻下廟已修蓋兩進和尚卽在别處招伴數人照應香火另請醫生四人代人 
 
 

Page 3

 
 
診脈再在大士前卜告請示吉則給方不吉則否和尙行蹤詭秘日間不知所往或於夜間回山或在山凹住宿詢之則言此所以成道行也日前有某紳隨衆而往求治麻風之症至今未見痊愈或者與佛無緣耶○厦門海防分府署修蓋已竣代理張分府入而居之時值七月例有蘭盆勝會張分府怱促未及舉行野鬼因此爲崇家丁所用三小子於夜半被鬼拘往山後令其長跪後聞言曰此人誤拘可放之歸其人醒來身猶跪於山後也嗣後署中頗不安靜遂於九月十九日補行盂蘭盆會將以息鬼之怒也以上三則皆厦門友人函述事本荒唐語皆幽渺然作搜神述異觀亦無不可 
[招募勇丁]  
　　近有竇王兩統領奉臺撫劉省帥之命至鎭江招募勇丁三百名專募三江之人兩湖之人一槪不收上月二十六日在西城外德昨宮内開招必須年力强壯不吸洋烟者方可入選刻下先發號衣每人日給飯食錢一百文每日點名三次一俟招募成軍渡臺聽調時方給大餉銀每名四兩二錢云 
[賽馬届期]  
　　今日係寓滬西商賽馬之第一日獵獵西風草枯沙靜試健兒之身手聽駿馬之驕嘶惟士與女盍往觀乎 
[滬濱瑣語]  
　　昨晨虹口鐵路舊址旁有一人倒臥年約三十餘狀甚藍縷奄奄欲絶爲巡街捕所見問其姓名雖尙能言莫辨爲何語該捕隨雇江北小車載之其人不能坐横臥車上以索繫之及至英會審公廨前則已斃矣值日差禀明蔡太守飭傳地保查明如無親屬卽當報堂棺殮發壇召認按老巡捕房麥捕頭前曾備有專載病人之車諒虹口及新巡捕房無此車故仍用江北小車耳綑縳如犬豕匪特不雅觀也然則何不多備幾輛以備用乎○前日有貧病臥路之人由捕舁送英會審公廨值日差問其姓氏籍貫已不能語禀明蔡太守飭發棲流公所醫養昨晨太守飭差往查其人由公所醫治已能飮食可保性命說者謂若照從前發交地保勢必棄諸路旁聽其自斃今太守改發棲流所核計一年之内活人甚多其功德豈淺鮮哉○前日下午有八歲孩子在英租界迷失路途由巡街捕帶至英公廨蔡太守命值日差張福盤詰該孩稱姓蔡名其蘭係青浦朱家角人父親蔡嶺梅訓蒙爲業孩亦讀書兹因父母領至滬上暫住永康客棧隨母閒行觀看洋塲景色以致失路該差問棧之附近有何店鋪答稱對面有泰和酒館該差知係西棋盤街西金隆里日禀覆太守命卽送往及送孩到棧其父方怨其母不應挈子出外而致走失兩相口角見送子來喜出望外再四道謝該差囑寫收條加蓋該棧圖章以便銷差並不索酬而去 
[私販荷枷]  
　　前有私販銅洋之張正卿毛清福張雲程諸犯經英會審員蔡太守訊明將正卿管押一月毛及雲程送請上海縣嚴懲昨日裴邑尊庭訊之下二犯同稱銅洋由他人鑄造其人現已病斃當時小的等利令智昏代爲私售叩求寛宥後當革面洗心邑尊謂私鑄私售皆屬害人不淺今姑從寛荷枷三月發租界中示衆期滿再行核辦 
[賄求免騐]  
　　徐阿棣命案前已兩紀報端昨日經人勸妥令凶手梅柏松酌給殮費洋四十元屍兄徐阿興允之遂投案訴稱阿棣雖曾與梅毆門實未受傷日前因發急痧不及延醫而斃已蒙凌大老爺騐明小的情愿具結叩求免予覆騐裴邑尊謂爾昨稱踢斃今稱病死反覆無常殊難憑信本縣須親臨檢騐方見虚實徐連連叩首一再求免邑尊乃令明白具禀候核并令地保張阿木等仍須將梅交案核辦 
[窮途覓死]  
　　陳沁泉者玉工也年方二十三歲窮途落魄伊鬱無聊大有蘅華館詩生無可樂何辭死之意遂於前晚呑服阿芙蓉膏至九下鐘時借宿寳善街登豐客棧棧中人行過房門聞陳在房中始作呻吟聲繼則轉側聲知有變異毁扃入門察知面色發青唇邊尙留烟漬亟舁赴仁濟醫館求治醫生診得烟毒已深無可療救延至昨日黎明氣絶身亡乃由三圖地保投縣報請相騐裴邑尊正擬排道出城忽由屍母叩頭求免邑邑尊准之屍母叩謝而退 
[法捕房瑣事]  
　　前日有施金生投禀稱妻陳氏私自出外經費雲三譚阿寳等送在王劉氏花烟館内求請提案王司馬准詞着王李江三包探將四人提到於昨晨在捕房訊究施陳氏供鎭江人今年二十二歲於十五歲時嫁施金生後卽遷至上海伊在英界老巡捕房曾充巡逋閱三月辭歇吸洋烟不習上將我押在張姓花烟館内取洋四十元係由譚阿寳荐去今伊又想生財自向王劉氏處說明取帶擋洋五十元零又借印子洋十元還去張處洋四十元於九月二十一日將我掉至王處甫及九天卽來控告押據係伊親筆費爲保人譚爲荐頭王司馬詰王劉氏紙據何在王劉氏卽於身畔取出呈閱王司馬詰施金生爾昨日曾說有周金仁今在何處答稱伊住三馬路司馬謂爾自將妻子押在花烟館反來控告實屬荒謬着掌頰二百下施狂喊寃枉司馬命帶跪一邊謂譚阿寳何事不可爲而做白螞蟻得過多少中金譚認取洋一元七角司馬判將譚阿寳責二百板打至一百板譚請從寛司馬謂爾能代伊還洋卽當免打費雲三亦責一百板着二人合出洋五十元還王劉氏押候繳洋如不繳下期再比謂施陳氏年歲尙輕丈夫將爾兩次押在花烟館恩義已絶當將爾發堂擇配着暫押俟下期解案送堂謂王劉氏爾出之洋五十元着譚費兩人還爾印子洋十元爾去自理王劉氏叩謝退去司馬謂施金生現在已爲爾伸寃理枉矣着退去○前報列錢阿三烟館失去鑊子鏟刀疑錢高羣所窮與張坤榮王阿四將錢高羣私行吊打一案昨晨據法包探江德林禀稱錢在仁濟醫院今已傳來王司馬着傳進并提錢阿三張坤榮王阿四到案錢高羣稱在醫院吃藥水有甚見效現尙不能行走實被踢傷睪丸錢阿三供認捆縳張王兩人不認吊打王司馬着將張王二人各責二十板釋放錢阿三先責四十板如願罰卽罰洋十元爲養傷費押候繳案不繳下期再比○小東門一林豐烟館主王錦祥將許德元打傷一案昨據法包探江德林禀稱小東門烟館昨已釘門婦女不知去向王司馬着將王許兩人提案詰許爲何不保答稱保人現在外面司馬着傳進旋據胡榮興遞呈保單將許保去司馬命將王錦祥責四十板還押着將婦女交案○蚝報列獲到賭犯三起昨晨王司馬將五人提案究詰胡阿寳掌頰四十下荷枷十天張長林李阿狗各枷十天均發鄭家木橋示衆陳阿金韓光福兩人均交保○吳徐氏探曹少岩欠土洋一案昨據朱月生到案繳洋二十二元聲稱前日之洋乃是經手花衣洋前途取去矣今繳案之洋由我另行借來王司馬謂曹少岩欠洋有八十六元現有三十二元尙少五十四元赶速繳來自當從輕辦理曹求保出商辦司馬着找的實保人人洋並保○前報疉紀包探獲犯一案昨晨王司馬臨捕房將周錫堂提案法包探將李劉氏花烟館中之胡紅仙傳到并將長豐棧内吊到之白皮箱一隻簇新被褥一床考籃一隻及破絮等一併取到開看箱中有水烟袋三枝竹布五疋洋綢一叚白洋布二疋白絨布一疋紅呢元呢二叚藍呢夾襔元花邊絨馬褂羽綢綿褂紫絨衫白絨衫烟鎗等物籃中祗帽刷一個王司馬詰周錫堂究作何事供稱實做成衣從寍波到此司馬謂爾旣業成衣得錢頗不容易何以任意揮霍買此不要緊之物實堪詳異供稱月仙有孕將次臨盆李劉氏許我生下無論男女均肯與我是以備辦衣服除本家處借去洋二十元外現在已無分文司馬謂爾將洋用完如何回去答稱將布典押家中尙有父母臉上之疤乃生海瘋所致王司馬着取指拷將周拷起另跪一旁着帶胡紅仙到案據供東臺人到李處約祇一年月仙有丈夫周錫堂住月仙處祇六夜愛卿處未曾住過愛卿現到揚州周來時自畫至晚足不出戶王司馬謂爾不必代伊隱瞞愛卿究在何處答稱實到揚州我被丈夫送至滬上現在我母接我住城内小房子因押期未滿故尙未去司馬謂早些回去好否答稱聽憑公斷司馬詰其從前有寗波來十五歲之人可是住在爾處答稱亦是月仙所做來時兩人司馬着提李劉氏研詰據供開花烟館已三年周錫堂來不過用洋十餘元未借伊洋王司馬謂爾赶緊將洋二十元交案胡月仙李劉氏一併管押周錫堂拷至將近十二點鐘時還押 
 
 

Page 4

 
 
[振務紀略]  
　　頃由詹夢廬先生交來星江寡過未能堂大善士助河南皖北賑規元一百兩助奉天賑規元一百兩共計規銀二百兩當經如數收到容卽分解災區昔蘧伯玉使者對孔子曰夫子欲寡其過而未能也孔子稱之蓋言愈卑約而賢德益彰今大善士從善之勇言詞之謙可謂踐履篤實之君子欽佩欽佩○總辦大瀆釐局同知銜江蘇卽補縣正堂陳大令守誠軫念奉天慘災小民無衣卒歲特捐助棉衣褲一千件委解奉省災區當卽按數點收赶緊解去以副善懷從此野無凍莩挾纊知温當感頌大令之功德不淺矣○何崑山大善長寄來香港安泰公司助奉直賑鷹洋一百元合規元七十二兩已拜收順此報聞[  上海四馬路高易籌賑公所詠南陳德薰等謹誌九月三十日]  
[航海迎師圖序]  
　　咸豐十年粤賊陷蘇常當是時江以南徧地賊氛北惟鎭江南惟上海松江數城猶存七月賊十萬薄上海署藩司吳君用西兵擊却之江浙孑遺咸以爲樂土遷居者萬計商賈輻輳釐稅日旺官兵皆巿井挜賴不可用遇賊卽潰賊窺伺日甚猶以未測西人虚實不敢深入相持一載餘有餉無兵識者憂之十一年九月余以丁先大夫憂自楚回滬時兩江總督曾文正公已克安慶將循江東討前驅達於蕪湖遂與同郡林一馮君季玉潘君首創乞師之議且告以在楚時知曾兵可恃可分援遂以聞之當事皆許之於是馮君爲公啓赴皖乞師者同郡莘田潘君與太倉錢敏肅公同行是役也用輪船潛師濟江迎今傅相合肥李公督師到滬東南大局賴以旋轉君實與有勞焉嗣是以後畢生鞅掌軍旅晚年以目疾乞休殁於鄂垣其子似莘以隨許星使出使法德諸國自巴黎使署數萬晨遺書以余爲創議之人繪圖乞爲之序余覽君事蹟竊有感焉往者曾文正公旣克金陵大功告成以詩贈其弟云低頭一拜屠羊說萬事浮雲過太虚曠然有見於君子所性行不加而窮不損論者以是服公德量爲不可及君負用世才齎志以殁君之子復能繼志述事宣勞海外君亦可以無憾於九原矣是圖也將遍徵題詠爰爲序之如此以爲緣起元和艮菴顧文彬 
[蘇省撫轅抄]  
　　二十七日咨補奉賢縣典史徐承乾禀辭赴任巡檢沈前繩缷署嘉定縣典史事回○二十八日新選鎭江府理事同知毓壽禀辭赴任候宝同知鄭述祖禀知辭奉委赴荆溪公幹同知銜補用知縣邵承灝順天人金由陵來禀知奉飭派蘇差委何芝齡缷署金匱縣事回 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[甬東鴈信]  
　　天下賭局不一而害人尤甚者則莫如花會凡男女老幼受其累者如痴如醉舉國若狂日夕求神媚鬼說夢談天他賭極少以數百文數十文方可入塲惟花會則一文二文亦可獲三十倍之利因其利大故慕之者智巧相攻性命亦有時而喪近旨奉化西北憲等處花會極盛有某鄉農因猜花會屢猜屢負夫婦二人無以爲生相繼自盡吁是亦可哀已○前報產海張文亨與徐　賢爭奪漁稅一案曾經薛叔耘觀察親提人証集訊後將張文亨徐整賢阮宰熙貝吉齋西人發縣管押一面詳請撫憲批示旋因張文亨在押病里准其保　惟徐繼賢等仍押鄞　兹聞定海徐新彩等聯名赴道轅籲請將徐等保釋薛觀察因徐繼賢等三人均有應得之罪不得率請保釋巳飭鄞縣將該犯三名解回定海廳管押候示○私宰耕牛本士例禁日來甯郡城廂内外攤賣牛肉到處皆有幾與豕羊相埒在官憲非不照常示禁無如差保意存袒護若輩有恃無恐遂置官憲禁令於不顧然私宰多則耕牛日少於民生大有礙也○寍波東鄉下范林地力有范　者娶近村某姓女爲妻已有年餘范當未娶之先早與隣婦有私迨女入門婦因妬恨而生讒間范爲所惑遂有家鷄不如野鶩之意女知夫有外遇不收直斥其非然言語中每含諷刺婦聞之以爲揚其醜壞恨愈甚俟女歸寍將其房中床廚等物揚毁殆盡女聞信赶回欲令婦賠償婦見女至忿火中燒遂取木棍亂擊女被擊傷倒地口吐鮮血嗣由女之母家投保將扭婦送官婦已畏罪遠逃一面急延傷科救治無如受傷沉重難保無性命之憂也 
[祈雨得雨]  
　　揚城祈雨節經登報此次江甘兩邑宰十分誠敬每日五鼓薰沐出署徒步詣壇虔申叩禱巿禀禁屠嚴厲非常灣子街某屠戶不聽約束依然私售適甘邑尊經過瞥見立刻停輿飭差搜查果有鮮肉若士邑尊大怒該屠夥叩頭旭搗蒜哀求至再始免懲治聞者咸謂祈禱之虔無有逾於此次者至上月二十七晚果然大沛甘霖徹夜不休至翌午已得雨四寸有餘吟喜雨之詩不得不歸功於賢令尹矣 
[廣東官報]  
　　藩憲牌示清遠迥岐司缺姿海防分缺先用巡檢羅樹機署東莞縣丞缺委按經歴齊鼎煌署嘉應州同缺改委現署東莞縣丞周經槐署南海五斗事缺委江浦司繆繼輝署南雄州同缺委試用府經吳悌法署准補羅定州曾紀渠准補江浦司裘肇灃均飭赴新任 
[絡緯]  
　　辛勤竟夕向人鳴絡緯蕭聒耳迎細草隨風添線影低枝和露戞機聲凄清韵動征人思斷續音教嬾婦驚却被朝陽催下袵青陰深處任留行[  平江廣寒宮侍史袁伯欽呈稿]  
[陳瑞蘭校書居公陽里以小照乞題賦此一律卽呈大一山人菱晨居士一笑]  
　　妙常清靜是前身五輭香温竟體春瑞草瑶池徵絮果幽蘭香谷想風神佯羞彷彿拈花笑倦立依稀顧影顰一幅鮫銷人第一幾從圖裏喚眞[  甬東聽濤居士戯草]  
[再題陳瑞蘭詞史小影卽步大一山人韵]  
　　誰家妙筆絶纎塵寫出嬋娟色相眞縹緲怳逢巫峽女娉婷疑是洛川神芳蘭自古宜君子謂菱蜄居士香艸從來比美人若把圖懸香國裏萬花羞煞不成春[  甬東聽濤居士戯詠]  
[上海北巿絲業會舘籌賑公所施少飮經收河南皖北賑捐七月十七八九日第一千八百廿一二三次清單]  
　　吳金輅翁募如皐頤園舊主由丁裕大曹小泉兄來洋五百元現署甘肅甘州府正堂余二田大善士續捐甘平銀二百零三兩三錢又托友於子俊比部勸募關月溪善士因求病愈蘭平銀一百零三兩二錢以上二戶均由天成亨票號匯寄源豐源豐潤號合來規元三百廿一兩一錢一分巽益一善士意了助賑由周申甫兄來洋二目七拾九元六角二分漢口茶業公所咸寧茶欵移助由文虎卿翁託北京船來洋例平寳紋一百甘兩批見廿三兩另八分二厘譚鄰升善士爲男士標求病速愈洋一百元還心愿人由源記號來五拾元丹陽王星衢善士爲子鎖慶病後虧弱祈保平安消灾壽由恆興號來五十元蘇州義記恆求里中平安十元龎遺安堂求家口平順二元朱士煥爲母徐太夫人七旬壽誕奉命將筵資移助由泰亨源來十元又烟臺寄寓人一元浦南金匯橋尤懷庭畫面扇廿把潤資四元退思堂因老觀病愈完愿三元吳門程三元漢口升昌典休邑抱疾未書氏求足疾速愈三元許宗誠求父病全愈二元葉姓二元陳四新永痢疾寒熱速愈二元鎭江炳利二元晋陽隱名氏二元蘇州金鼎月捐一元以上十七日○點佑歸得子又蒙諸親友贈禮并酬謝筵資移助代爲造福由巨康莊來洋七十四元媚川逸史十二元陳慶譽堂求順風十元松道人喜育寗罄十元謹東志和氏同子祖培求合家合店安順在外壯健由招商蕪局寄滬局來六元且蘭無名氏由天順祥來渝平銀四兩合洋五元七角半輔臣氏求合家平安五元錢詒主爲子病痊完愿由泰亨源來五元無名氏銅洋三元大通汲古堂由仁濟堂來洋四元殳山樵子畫潤四元維揚江都署沈青萸募鑑湖善繼堂主人脊寓平安四元徐子咸續捐二元陶姓二元素位堂二元陳葆生二元施新泉二元述古生二元梁溪朱不留名爲妻病愈完由金　寄來二元了心潁求試事順當不生疾病一元浙省無力子求病速痊一元金陵吳見香募茂林無名氏吳守耕堂各本洋一元南溪章吳氏周潤之呂柳姑董氏氏寳合本洋二元○寳應許登之求利疾速愈合宅平安并資父母及妻韋氏冥福洋十六元又爲兄應之冥壽分移助求冥福二元許少登求父利速愈四元共三戶合洋廿二元内銅洋一元○福建痲沙高雲　募榮桂冬銀九錢二分榮茂莊翁怡泰各七錢五分黃文高六錢陵全古五錢八分瘳榮喬王顯初魏同茂三戶各三錢饒文忠施衍松有政萬泰張恊成温德資六戶各二錢虞萬生劉義興易禾尙三戶各一錢共十七戶合爛板洋八元以上十八日○蘇州徐培之求子病忠愈由寳順莊來洋三十四元會稽雙棟山房爲父病小愈完愿由蘇州寄來三十元吳蘭亭求病速愈由傅攀杏兄來廿元清和無名氏由張燮堂兄來十五元又應定記祈親冥福四元塘妻合興汪竹坡翁曹楨兄爲子求病速愈拾元疁城廖企韶求子病愈十元蘇州劉照青求長子病愈十元無名氏六元潘氏三元崔益記一元慈谿秦啓祥祈母康健并求妻病愈五元不留名求人病速愈由成順泰來五元萬金主人由彤源莊來五元許康四元陸硍雲求病速愈二元無名氏二元楊秀誠九德堂二元又積善堂無名氏趙伯年三益同四戶各一元餘姚厚樵氏求次子病全愈一元蘇州仁泰莊春如求生意茂盛合家平安一元林蓮孫一元戚菊人求母病速痊一元○廣東寗矞仙敬恕堂各二元朱辛記悔過子各一元無力士六角隱君子無名氏各二角以上十九日 
[上海北巿絲業會舘壽賑公所施少欽經收河南皖北賑捐七月二十至廿二日第一千八百廿四五六次清單]  
　　無名氏求病速愈洋十百元松江恊記募不留名完愈洋十百元松江恊記募不留名完愿五十元又銅洋二元繆春畦求妻程氏病速愈由程松宁兄來洋廿元蔡泳濤回心轉意廿元錢周氏回心轉意十元王善夫求母病速愈十元無名氏求母病速愈由永豐莊來十元松滬局程募汪琢記求吐血愈十元仙鎭石林舊隱募愼餘堂葉十元惠風書屋四元許子垣求長子痢疾速痊六元恆泰布號張金賢求開速愈四元華婁公堂王秋塍爲三子厚堂求病速愈四元觀理堂何銘章求父母冥福並已求順三元平安氏由惠泰莊來三元淮揚錢永順費海三求保父母各事平安二元無名氏求合家平安一元海陽俞性蓮求病愈一元仙鎭崇善堂主人祈二小孩病愈一元又募愈氏善女一元以上二十日常州李念仔善士壽筵資移助由恊源莊來洋三百元震澤張薇臣兄募力不足者求子病速痊十元瀏河德成朱元德平安完愿十元張　生求妻病全十元誠德堂求病速愈十元青浦保安子十元隱名子二元武穴不名僕人十元陳不名銀五錢陶秉衡續助洋五元五角黎以旺求病愈五元梁溪張仲安爲妻產平安完愿二元楓涇林貽訓求秋闈精神强健一元南翔席晋之求病速痊一元寗波眉山村夫一元　衡堂元一○恆福由號胡麗恭先生來漢口敦實堂募荆沙揚園居士以壽儀洋八十元憩鶴軒鄧毛氏爲四子求病痊五十元史研孫爲亡姪子紹週年費移資冥福錢十千文休寗金傅氏產後病危轉安洋二元泰昌號四千文鄭復　無名氏各二千文滬通巷集稼嘴河來兩街近隣失愼幸免酧神移捐洋例紋六十兩益大號募敦興文齋錢一千文李麗川無名氏李餘慶堂無名氏四戶各五百文趙正馨募榻時和二子文黃執中一千文徐心劑至誠和杜肖璋何同興億興和崔培逮揭榮興應耀廷應翼煜翼煜翼垣燮和堂十二戶各五百文同人和募傅崇山胡文漋葛弼臣李蔚堂姚西豐徐榮興熊慶芝益泰秀馨德堂積慶堂黃國鈞金錦興十二戶各一千文黃味翁五百文丁及皆四百文渭城子豫章堂李松柏吳子　四戶各三百文點章肖光澤各一百文盛裕和募乾裕號王茂林張渭川劉萬發陸澤如鄭露涵六戶各一千文汪禮廷萬煥林義興和汪裕　四戶各五百文張華桂四百文裕順和李加泰盛景森李金堂四戶各三百文李進勳周清山各二百文太昌錢號募無名氏一千文永源長益大萬濬吾徐石泉無名氏宗維尙賢氏泰和厚善一保曹泰銓無名氏李大善龐宗敏麗川孟師晋龎王氏九畊無名氏不書名十九氏各五百文津巿隆興募乾豐泰新記晋記老記恆升甡乾森和興隆方萬興邱水泰八戶各一千文人和發六百文胡恆發茂春止王子堂曹子悉恊和正孫玉軒六戶各四百文常德大振行慕怡怡齋三千文德漋一千文曾省三吳衡六各六百文孫懋卿張子琴謝天太葛永發態德億孨梅莊美記王裕太怡和永成美泰榮祿齋錦豐金少峰十三戶各四百文永盛順三百文敦義福喻加義崇怒堂三戶各二百文以上八册共洋例紋二百十兩零九錢四分合規元二百十七兩四錢六分○楊亷伯翁來杭州蘋魚舘主求外症速痊洋廿元鄭順官病愈酬愿十元陳招官蓮官求身體平安十元以上廿一日○張秉心叩謝總統綏鞏各軍戴贈母壽儀移賑湘平銀三十兩合規元三十一兩零七分一厘洋四元元太倉退省子捐藥資求保合家人口平安逢凶化吉廿元又求保身體康健十元惠園廿元恊成洋布號胡方鎰保佑生意興隆合家平安規　十五兩鎭海無名氏洋十元無錫夫仞千友病愈完愿十元瀏河浮橋鎭宋合順琅邪後裔求父病速愈十元無名氏十元恆豐信銅洋十元公和隆質號衆友預支中秋冬至兩節筵資捐助求保合家平安洋八元補過氏求合家平安二元杭城蒼佑子喜筵捐賑六元程華記求平安五元無力人求病速愈求保平安五元武林柳源滄吳山湖墅四元蘇省楊子英募玉眞堂節省年普度費三元尤樹德病愈還愿二元瀏河思補子二元武林陳沈爲側室貝氏病愈酬愿二元寓杭宅心子壯年落髮求神護銅洋六元無名氏洋一元無名氏求平安一元八齡童子例節點心費一元海鹽李蔭成祈保身體平安一元寅記六角以上廿二日 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十四年九月廿一日京報全錄]  
　　宮門抄○諭旨一道錄前○分缺單○發抄硃批五道○署理藩司曾奏爲撫臣病故出缺摺○皖撫陳麥爲道員捐助廉銀濟賑卽請奬勵片○疆撫劉奏爲道員丁憂日期摺○滇撫譚奏爲揀員陞補要缺知州摺○九月二十一日理藩院鑾儀衞光祿寺廂黃旗値日無引見○德福等由南苑回京請安○連慶專摺謝調江寗副都統恩○英信謝授正白蒙副都統恩○宗伯請假二十日○馮爾昌請假十五日○召見軍機恩中堂慶福英信卓凌阿皇上明日卯正山福華門西安門阜成門至紫竹院少座進茶畢乘船至昆明湖頤和園　龍王廟拈香畢仍由舊路至南海○光緒十四年九月分缺單知府湖北德安賡音布故知縣江西南康馬枚山西武鄉吳葵之俱終養雲南祿豐魏雲鴻河南輝縣潘江俱丁　直州判雲南廣西彭茹查無其人○發抄剛毅奏上年分舊賦完欠數目比較上三届分數奉　硃批戶部知道單併發欽此○又試用令何志沂期滿甄别奉硃批吏部知道欽此○又請以通判馬元驥調署薩拉齊撫民同知奉　硃批吏部知道欽此○又前絳縣令趙德煕虧欵摘頂勒追奉硃批着照所請該部知道欽此○又上忙錢糧徵收完解數目奉　硃批戶部知道欽此○○署理陜西布政使按察使奴才曾鉌跪奏爲撫臣因病出缺恭摺由驛奏聞仰祈聖鑒事竊照撫臣葉伯英由陜西藩司蒙恩摧授巡撫自蒞任以來正已率屬和衷共濟凡地方一切事件無不曉夜講求悉心經理本年八月恭逢舉行戊子科鄉試入闈監臨督率監試提調各員認眞稽查防範晝夜辛勞不遺餘力從前直隸清河道任内從事修防原有感受濕氣痼疾此次入闈適値陰雨連朝遂致觸發舊症嘔吐腹瀉飮食不進猶以爲掄才大典不敢稍事休息迨至監臨事竣於二十一日循例出闈奴才與署臬司文光見其精神困憊氣力微弱詢悉不食不眠業經數日因勸其節勞調養撫臣亦以病勢沉重一時恐難就痊當經具摺籲懇天恩請假一個月以資調理署中一切日行事件檄委奴才代行連日延醫診視藥餌頻投無如平日積勞過甚心血大虧非藥力所能奏效詎至二十五日夜間忽爾痰壅氣促撫臣自知不起伏枕碰頭泣稱身受國恩至優極渥從此圖報無由並云老親在堂久踈定省負罪良深等語聲淚俱下悲哽難名卽具遺摺父奴才代爲呈奏卽於二十六日丑刻出缺奴才當將巡撫關防並王命旗牌等件敬謹封存一應公事由奴才暫行代辦揭曉前秋闈一切事宜亦由奴才隨時前往經理遇有咨部文移稿案仍用布政使印信俾免稽延所有陜西巡撫員缺仰懇天恩迅賜簡放以重職守至撫臣葉伯英生父坤厚現年八十餘歲由河南候補道告休後現尙僑寓河南省城撫臣所生三子長子元琦湖北補用道次子元澤分部郎中現俱赴京鄉試署中惟其三子元佐翰林院孔目銜年甫十歲目擊情形殊深慘惻其身後一切事宜奴才與署臬司文光督同府縣等妥爲料理所有撫臣因病出缺緣由理合循例恭摺由驛具奏並將遺摺一件恭呈御覽伏乞皇太后皇上聖鑒謹奏奉硃批另有旨欽此○○陳彝片再二品銜徽寍池太廣道雙福於上年皖省沿江工賑案内捐助廉銀二千兩解充賑需據賑捐局司道詳請奏獎前來臣查捐例由二品虚銜人員加級請從一品封均應加倍報捐共銀二千九百兩上年戶部奏准各省賑捐核减五成共需實銀一千四百五十兩今該道雙福軫恤災患力助鉅資所捐賑欵核與新章由二品虚銜人員加級請從一品封减成銀數有盈無絀合無仰懇天恩俯准賞給該道從一品封典以昭獎勸出自鴻慈謹會同兩江總督臣曾國荃附片具陳伏乞聖鑒敕部核覆施行謹奏奉硃批戶部議奏欽此○○尙書銜甘肅新疆巡撫二丢男臣劉錦棠跪奏爲報明道員聞訃丁憂日期恭摺仰祈聖鑒事竊據新疆布政使魏光　詳據署温宿直隸州知州江遇璞轉據阿克蘇道黄光達家丁李升呈稱家主黃光達現年四十五歲係湖南湘鄉縣人由文童投効楚軍老湘營歴保二品頂戴鹽運使銜甘肅遇缺先題奏道光緒九年奉委署理喀什噶爾道十年正月初九日到任新疆六載邊防案内出力彚請賞給奇成額巴圖魯名號十一年奏補客什噶爾道旋調署阿兇蘇道於十三年四月十五日到任是年十一月復　奏調補斯缺奉部覆准於十四年三月二十五日具奏奉旨依議欽此兹於十四年六月初九日接到家信家主親父黃文耀於本年四月初一日在籍病故家主係屬親子例應丁憂等情由司詳請具奏前來臣覆查無異除飭取該員親供另案送部並俟揀員接署附片陳明外所遺阿克蘇道一缺係衝繁疲三項要缺例應請旨簡放惟邊疆要缺道員例准在外揀員升調歸於酌補上年廣相添設太平歸順兵備道一員定爲衝繁難三字邊要缺部咨准其由外揀調升補新疆初設行省地處極邊現行變通章程内載甘肅道府丞倅州縣以及佐雜各要缺將現任各員按照應升官階任内無論有無升案並是否到任實授以及歴俸試俸未經期滿各員准其人地相宜者一律升調等語所有新疆新舊各道缺除什噶爾伊塔兩道係奏明四項請旨最要缺鎭迪道缺向由内地揀選對調外阿克蘇道一員係邊疆三字要缺可否扣留由外揀員酌量升調之處應請飭下吏部核覆施行是否有當謹會同陜甘總督臣譚鍾摺具奏伏乞皇太后皇上聖鑒訓示再此案改題爲奏合併聲明謹奏奉硃批吏部議奏欽此○○頭品頂戴雲南巡撫臣譚鈞培跪奏爲揀員陞補要缺知州以資治理恭摺仰祈聖鑒事竊查廣西直隸州知州朱桂錄於光緒十四年五月十二日在蒙姑厘局差次病故當經具題開缺聲明所遺廣西直隸州知州缺係冲煩難調缺例應在外揀應照例以該員病故本日作爲開缺日期歸於五月底截缺係屬要缺毋庸掣簽查定例知縣以上官員如遇例應題調缺出及烟瘴可選地方俱准陞調兼行聽該督撫酌量具題又知縣以上官員如遇應行調補之缺均令該督撫照例於屬員内對品改調若該省實無以調補之員而屬員内果有才守兼優政績卓著者於疏内將無可調補必須題陞之處詳細聲明吏部查明與例相符議准又奏定章程内開州縣以上應題應調缺出如題缺請陞調缺請補或題缺請調調缺請陞俱令於摺内詳細聲明方准陞補又州縣必須本任内歴俸三年方准揀選題陞又題陞知縣以上官員俱令送部引見各等語查廣西直隸州地方遼闊回夷雜處管轄三縣民俗强悍政務殷繁必須精明幹練熟悉情形之員方足以資治理臣督同兩司於通省應調人員内逐加遴選非現居要缺卽人地未宜實無合例堪調之員惟於應升人員内查有運同銜阿迷州知州劉于豳年五十一歲係陜西鎭安縣人原籍湖北黃安縣由附生於同治三年投効江西霆營隨同克復沿邊鎭平平遠長寗等縣截擊竄賊迭獲勝伏出力保奏請以訓導不論雙單月歸部遇缺儘先卽選經部核准於同治六年三月二十七日具奏奉旨依議欽此又克復廣東嘉應州城蕩平髮逆全股東南一律肅清在事出力保奏奉上諭着免選本班以教諭不論雙單月遇缺儘先卽選並賞加同知銜欽此又因進剿湖北安陸府等處大獲勝伏出力保奏同治六年十一月初一日奉上諭着免選本班以知州不論雙單月遇缺先選用並賞戴藍翎欽此光緒二年六月赴部投供候選八年正月選授阿迷州知州三月初五日經欽派王大臣騐放堪以補授初六日覆奏奉旨依議欽此領憑起程是年九月二十日到滇繳憑委署晉寗州知州光緒十年二月初六日到阿迷州本任十一年十月調署保山縣知縣於滇軍採辦糧米出力保奏請賞加運同銜經部核准於光緒十二年十一月十四日具奏奉旨依議欽此十三年二月交卸保山縣事七月十三日仍回本任臣查該員劉子豳篤實廉能才優識練歴俸已滿以之升補廣西直隸州知州實屬人地相宜洵堪勝任與例亦符據潘司曾紀鳳臬司鄧華煕會詳前來合無仰懇天恩俯念員缺緊要准以阿迷州知州劉于豳升補廣西直隸州知州實於地方有裨加蒙俞允該員係現任知州請升直隸州知州俟覆准日照例給咨送部引見至所遺阿迷州知州選缺應請照章扣留外補除咨部查照外所有揀員升捕要缺知州緣由謹會同雲貴總督臣岑毓英恭摺具陳伏乞皇太后皇上聖鑒勅部核覆施行再此案應以光緒十四年五月底截缺之日起扣至八月二十九日限滿兹於限内揀員升補合併陳明謹奏奉硃批吏部議奏欽此 
 
 

Page 13

 
 
[光緒十四年九月二十日京報全錄]  
　　宮門抄○發抄硃批五道○都察院松奏爲奏聞事摺○御史李奏爲已故撫臣請旨收回成命摺○楚督裕奏爲揀員請補副將缺摺○晉撫剛奏爲已故通判賠繳之項如數陳明片○署江蘇臬司田奏爲接篆日期摺○大臣梁奏爲請假修墓片○九月二十二日吏部翰林院正黃旗値日無引見○寳中堂專摺因伊姪授道卝謝恩○景星謝授江蘇糧道儲道恩○雲南知府周範謝恩○補用道王詩正翁道鴻各謝恩○吏部奏派管时覺羅學派出薛福辰○石見軍機景星周範○發抄 
恭鏜奏京控犯婦在監自戕查明擬結奉硃批刑部議奏欽此○又運船被暴風撞壞請暫緩修理奉硃批着照所請該部知道欽此○又道員桂嵩慶服闋引見奉硃批吏部知道欽此○又檄委藩司代辦武圍奉硃批知道了欽此○譚鍾麟奏請以叅將湯仁和借補永昌協副將奉硃批兵部議奏欽此○○都察院左都御史臣宗室松森等跪奏爲奏聞請旨事據廣相闔省京官翰林院編修劉宗標等以故撫貪劣濫叨曠典籲懇代奏請旨收回成命等詞赴臣衙門呈遞臣等查閱原呈内稱已故前廣西巡撫張凱嵩先在慶遠府任内以失守城池奉旨革職嗣經官兵收復郡城故撫冐功開復復冐功保升道員管理軍需總局動輒濫支冐銷其在藩司任内按照缺分肥瘠先餽金而後下委其在巡撫任内所賣文武各缺均有屬員過付說合並收受節壽季規爲數甚鉅咸豐十一年蔣益澧一軍規取潯郡故撫忌其成功停餉不發幾誤大局平樂梧州等屬賊氛方熾紳士乞援延不發兵以致城邑村莊均被失陷粤民恨入骨髓故撫集圑勸捐事平後不特捐項入槖並濫支公欵肥已及升任雲貴總督復以規避奉旨革職竊查故撫宦粤數十年旣無德政又無戰功輿情並不愛戴今據護理巡撫李秉衡奏准建祠立傳理合具呈籲懇代奏請旨收回成命等語臣等查故撫張凱嵩先經該護撫李秉衡臚陳事蹟奏請加恩在案現據該編修等呈稱各節核與原奏大相逕庭臣等不敢壅於上聞謹抄錄原呈恭呈御覽伏乞聖鑒訓示謹奏○○巡視中城掌浙江道監察御史臣李士琨跪奏爲已故撫臣並無德政請旨收回成命以重卹典而昭激勸恭摺仰祈聖鑒事竊維崇德報功國家之曠典故生前建不朽之勳身後享馨香之報所謂有功德於民者祀之也苟蒞官之日善政無聞去任之時怨聲載道豈可以虚隆廟食濫厠循良哉臣恭讀邸抄正月三十日奉 
上諭李秉衡奏已故撫臣功德在民請建立專祠並將事蹟宣付史館一摺前雲南巡撫張凱嵩加恩着照所请准於廣西省城建立專祠並將事跡宣付國史館立傳等因欽此臣查張凱嵩起於廣西州縣初任興業蒼梧臨桂等縣善於肆應小有才名擢任慶遠府知府咸豐七年髮匪李文茂竄撲慶郡由東門入該故撫卽日由西眼棄城逃遁獲罪褫職八年經道員莊益灃督師復城該故撫冒功開復旋擢右江道時前撫牙劉長佑督同蔣益澧先後收復平樂柳州潯梧各府該故撫無尺寸功疉次濫列剡章不數年荐升藩司矣事權掊克以給其求吏治爲之大壞閭閻爲之一空甚至教職微員均以財求非拜其門不能差委時巡撫劉長佑急於軍務吏事未能兼顧掊克以給其求吏治爲之大壞閭閻爲之一空甚至教職微員均以財求非拜其門不能差委時巡撫劉長佑急於軍務吏事未能兼顧該故撫遂以藩司而攬巡撫之權迨其升巡撫則又以巡撫而侵藩司之職冒銷軍饟勒索捐輸半飽私囊去粤之日擁資數十萬百姓脂膏搜括殆盡自咸豐以來歴任撫臣未有如張凱嵩之貪黷者此合省士庶所共見共聞者也綜其在粤多年有虐政實無德政有遺禍實無遺愛民到於今怨谤未息查光緒九年九月十六日奉上諭禮部奏建立專祠應循照舊章辦理等語各直省建立專祠係屬曠典應候特旨加恩不得擅行奏請以昭愼重等因欽此聖訓煌煌允宜遵守今護撫臣李秉衡率爲之請建祠宣付史館殊不足昭激勸而報民心可否請旨收回成命恠張凱嵩建立專祠宣付史館一併撤銷以重卹典而勵官常至護撫臣李秉衡擅行奏請應如何交部懲處之處伏候聖裁臣籍隸廣西旣有見聞不敢安於緘默謹據實直陳是否有當伏乞皇太后皇上聖鑒謹奏 
○○頭品頂戴湖廣總督臣裕祿跪奏爲揀員請補副將員缺以重營伍恭摺仰祈聖鑒事竊准兵部咨湖南寳慶協副將馬德中丁憂回籍守制遺缺係部推之缺應用儘先人員行令照章揀選儘先合例人員請補等因移咨到臣遵卽在於湖南省及保留兩湖儘先副將班内詳加遴選查有湖廣督標委用儘先副將詹定邦年四十五歲安徽青陽縣人由武童投効軍營轉戰安徽江蘇浙江山東等省剿賊出力荐保兩湖儘先補用叅將同治九年經前湖廣督臣李鴻章於剿平張愚總捻股案内保以副將留於兩江儘先補用光緒元年復經前兼署督臣翁同爵以該員駐鄂年久緝捕認眞熟悉地方情形奏請改歸湖廣督標差遣委用奉旨着照所請兵部知道欽此歴在湖廣督標管帶防營並署理湖北襄陽城守營遊擊事務該員營務熟諳明練有爲以之擬補斯缺洵堪勝任伏查部定章程請補員缺應以到標人員儘先名次先後爲斷如人地不宜以名次在後之員請補仍將在前之員按名指實兹按部行官册湖南省及保留兩湖儘先副將班内除未經到標人員無從指實外其已經到標儘先名次在詹定邦之前者尙有燕士林等十三員内燕士林丁貞釗黄高志曹廣澤石朝珩歐陽有貴賀廷貴七員皆籍隸本省例應廻避王魁黄修發程悅賢劉啓富靳勝正李加典六員臣逐加察看或營務歴練尙淺或於寳慶人地未宜均未便就遷擬補詹定邦雖儲　名次稍後而在營歴練有年人地相需例得專摺請補飭查該員前在本省及他省均無叅革朦保情弊合無仰懇天恩俯念員缺緊要准以湖廣督標儘先補用副將詹定邦補授湖南寳慶協副將員缺實與地方營伍有裨如蒙俞允俟部覆至日給咨送部引見以符定制除飭取該員履歴咨部外謹會同湖南巡撫臣王文韶者湖南提督臣周瑞龍恭摺具陳伏乞皇太后皇上聖鑒訓示謹奏奉硃批兵部議奏欽此○○剛毅片再已故平陽府通判文秀經管倉糧徽變米四千一十一石六零豆三百五十二石五斗零前因二叅限滿未據完繳經臣於光緒十四年四月二十日奏請勒限四個月着落該故員家屬如數完繳欽奉硃批文秀應賠倉糧着勒限四個月飭令該家屬如數完繳餘依議該部知道欽此釟遵轉飭功繳在案兹據布政使張煦詳稱原叅該故員文秀應賠黴變米豆已據該家屬如數折價解繳司庳暫行收儲俟秋後糧價平减飭由現任平陽府通判張心泰領回買補還倉收入兵馬奏銷案内開報並飭據張心泰查明該故員文秀别無虧短之項呈請核銷前來臣查原叅已故平陽府通判文秀應賠黴變米豆已據該家屬如數賠繳相應請旨勅部核銷清交案除咨部查照外理合附片陳明伏乞聖鑒謹奏奉硃批着照所請該部知道欽此○○署理江蘇按察使江南鹽巡道臣田國俊跪奏爲恭報微臣接署臬篆日期叩謝天恩恭摺仰祈聖鑒事竊臣接奉督撫臣行知奏署蘇臬篆務飭卽迅署任當於八月初四日我卸江南鹽巡道篆初八日行抵蘇州蒙撫臣崧駿將臬司印信並文卷等件給發前來當卽恭設香案望闕叩頭謝恩於初十日祇領任事伏念臣山右下士知識庸愚由庶常而改部曹自諫垣而膺心簡猥緣薄植出任鹽巡計五稔之當官曾一權夫陳臬中膺隆遇代綰寗潘勉竭微材暫司淮運涓埃無補惟懷盡職之心氷蘖自持益切感恩之悃兹更謬有承之再攝明刑查江蘇爲江海要冲臬司爲刑名總匯如臣檮昧益懼弗勝惟有隨事禀承督撫臣殫竭愚誠妥愼辦理不敢以暫時署篆稍涉因循以期仰答 
高厚鴻慈於萬一所有微臣接署臬篆日期及感激下忱理合繕摺叩謝天恩伏乞皇上聖鑒謹奏奉硃批知道了欽此○ 
○梁燿樞片再臣自供職以來離家十有六年先人塋地歲久失修近接家信知連年屢遭風暴坍塌尤甚南望松楸彌增惆帳合無仰懇天恩賞假三月回籍修墓如蒙恩准一俟新任學臣裕德到東臣交卸後自備資斧取道清江浦回籍赶緊修理先塋假期届滿卽行回京恭覆恩命所有微臣請假修墓緣由合併附片陳請伏乞聖鑒謹奏奉硃批着賞假三個月欽此 
 
 

Page 14

 
 
[光緒十四年九月廿三日京報全祿]  
　　宮門抄○皖撫陳奏爲京控審虚原告堅不承招循例敘具衆証情狀摺○疆撫劉奏爲毆斃命核明定擬摺○大臣長奏爲到任後例應點騐各項軍裝器械等情片○疆撫劉奏爲旗員留疆差委片○又奏爲道員接署夾片○九月二十三日戶部通政司詹事府正白旗值日無引見○截取知府趙增榮預備召見○召見軍機烏拉喜崇阿榮祿趙增榮○○安徽巡撫臣陳彝跪奏爲京控審虚原告堅不承招循例敘具衆証情狀恭摺具陳仰祈聖鑒事竊照宿州民婦周李氏赴步軍統領衙門呈控鄒磨等挾嫌將伊子毆斃等情一案經步軍統領衙門訊供取結咨解來安審辦前護撫臣阿克達春卷查該原告局李氏之子周紹心被毆身死一案已據該州獲犯鄒磨審擬由司轉解提訊無異依律擬絞監候當將全案先行恭疏題報一面將京控之案飭司行提人卷發委研訊周李氏供詞狡執催提見証馬啓明等因病不能到案遣子馬毛孩等赴案代質節次提集人証隔别研訊衆口如一錄供詳批飭審集訊無異質之周李氏於揑控周永昌等率衆挾嫌殺害一節理屈詞窮惟一味狡展堅不承招兹據署安慶府知府聯元審明詳錄衆供援照堅不承招之例由臬司張岳年勘轉詳請審奏前來臣親提人証詳加研訊緣周李氏鄒磨均籍隸宿州隣莊居住無嫌已死周紹心係周李氏之子平素强橫族隣畏懼周永昌係該族房長周紹邦充當鄉長惟恐滋事連累曾赴該州禀明立案周李氏與周紹心因此怨恨時常向人談論同治十二年間周紹心將地七畝典與素識之吳廷杰承種得價錢二十一吊立有約據光緒七年吳廷杰乏錢使用將地轉當與鄒磨爲業言明仍照原價立約實付錢十三千文嗣紹心查知以吳廷杰等典價賣買陽山耕種屢向訛錢鄒磨不理吳廷杰無奈將原典約據交過息事十一年六月間周紹心因鄒磨不肯給錢乘鄒磨外出將其地内所種豆子犁毁鄒磨回歸查知往找評理未遇七月初二日周紹心與鄒磨在州屬雙推集地方撞遇鄒磨怒斥周紹心不應將其地内豆禾犁毁周紹心混罵鄒磨回詈周紹心拔出身帶小刀向鄒磨撥札鄒磨閃側順拾路旁柴棍將刀格落並毆傷周紹心右手背周紹心舉脚向踢鄒磨又用柴棍連毆傷其右脚腕周紹心灣身拾刀鄒磨復用柴棍連毆傷其右臕肕倒地經馬啓明趨至勸阻問明情由通知周紹心之妻周錢氏赶往看明同將周紹心拾回調治無效至初四日因傷殞命周錢氏投保報騐該犯鄒磨亦卽赴案投首經該州何慶釗騐訊洋報批飭覆審擬解將該犯鄒磨審依鬥毆律擬絞監候由司詳解經護撫牙阿克達春提訊無異正在勘題間周李氏卽揑以前次禀首伊子之周永昌周紹邦同鄒磨等挾嫌帶同多人將伊子殺害等情在州呈控經該州傳集人証訊明周紹心實係鄒磨獨自毆斃周永昌等並無同鄒磨帶同多人殺害情事周李氏復以前情並添砌鄒磨等將伊子屍身運至西關掩埋該州遲至九日始往相騐各情獨自進京赴步軍統領衙門喊控訊供取結咨解來安經前護撫臣阿克達春將正案先行題報一面行提人卷至省發委研訊反覆推鞫衆口如一詳批覆訊周永昌周紹邦極口呼寃並據供明周紹心因犁毁鄒磨地種豆禾斥罵起釁被鄒磨獨自用柴棍毆傷越日身死有馬啓明勸歇確証因周李氏挾伊等前曾禀首其子之嫌揑詞誣控實無帶同多人殺害亦無同鄒磨移屍掩埋情事周紹心於光緖十一年七月初四日身死屍妻周錢氏赴州報案卽於是日詣騐亦非遲至九日始往相騐至伊等赴州禀首因恐周紹心滋事連累並無另有仇隙質之地保周德芳之子周紹眞正犯鄒磨供均相符惟周李氏於揑探周永昌等殺害一節始終狡執堅不承招經署安慶府知府聯元詳由臬司詳請照例審奏到臣親提研鞫衆供僉同查獄貴初情例不准陸續投詞牽連原狀無名之人周紹心係毆傷後越一日身死當時如有周永昌等在塲周紹心生時豈有不向勸証馬啓明告知乃覆檢初呈實無其事况馬啓明在州供明根見鄒磨用柴堒毆傷周紹心右臁右脚腕右手背等處鄒磨亦供認係伊一人所毁此外並無另有傷痕其爲鄒磨獨自毆傷周紹心身死情節顯然迭經反覆究詰理屈詞窮該周李氏一味嘵嘵混瀆不可理諭詰以周永昌周紹邦等帶同多人殺害伊子有何証據則又不能指實顯係恃老挾嫌誣告案經迭次嚴訊衆供確鑿未便因該原告恃婦狡執延案不結以遂其拖累之計自應循例擬辦以儆刁風查例載驀越赴京告重事不實者發邊遠充軍又審辦案件如有實在刁健堅不承招徒罪以上仍具衆証情狀奏請定奪各等語此案周李氏因其子周紹心犁毁鄒磨地内豆禾起釁爭毆被鄒磨用棍毆傷越日身死案經騐訊明確獲犯解省按律擬辦輙揑以周永昌等挾嫌帶人將伊子殺害等情驀越京控迨經傳集審虚仍敢始終狡執堅不承招實屬刁健已極自應按例問擬周李氏除越訴輕罪不議外應請照驀越赴京告重事不實者發邊遠充軍例擬發邊遠充軍係婦女照例收贖追銀册報仍照例請旨定奪周永昌周紹邦訊無帶領多人將周紹心殺害亦無同鄒磨運屍掩埋情事應與訊屬無于之地保周德芳之子周紹眞見証馬啓明之子馬毛孩均請免議周紹心於是年七月初四日身死屍妻禀報到州該州何慶釗卽日詣騐查無遲至九日始往相騐之事亦毋庸議案已訊明未到免提省累正犯鄒磨先經題結請免重叙除供招咨部外謹恭摺具陳伏乞皇太后皇上聖鑒勅部議覆施行謹奏奉硃批刑部議奏欽此○○尙書銜甘肅新疆巡撫二等男臣劉錦棠跪奏爲鬥毆斃命核明定擬恭摺具陳仰祈聖鑒事竊温宿州纒民哎曼爾因磨麫口角刃傷艾丙拉左乳身死一案據温宿州知州陳名鈺騐訊議擬解由阿克蘇道黄光達覆審加看咨鎭迪道兼按察使銜恩綸核明轉詳臣覆加查核緣艾曼爾籍隸温宿州與已死艾内拉同莊居住素識無嫌光緒十四年正月十三日因前數日有小麥送交艾内拉磨房磨麫是日前往取麫艾丙拉因生意甚忙尙未磨麫艾曼爾需麫甚急卽找出自已麥袋負氣　走另往别處租磨艾丙拉貪利攔住拉其麥袋互相扭奪艾曼爾恐被奪去順抽身佩小刀轉身嚇戳一下適傷艾丙拉左乳倒地經沙吾示喝住詎艾丙拉傷重移時身列隨據屍親投約報州相騐獲犯訊供議擬解由阿克蘇道咨兼臬司核轉前來臣覆核無異查律載鬪毆殺人者不問手足他物金刃並絞監候等語此案艾曼爾因磨麫口角扭奪刃傷艾丙拉左乳移時殞命自應按律問擬艾曼爾合依鬥毆殺人者不問手足他物金刃並絞律擬絞監候秋後處决沙否示救阻不及應免置議無干省釋屍棺飭埋兇刀案結銷毁是否允協除全案供招咨送刑部外合將鬥毆斃命核明定擬緣由恭摺具奏伏乞皇太后皇上聖鑒勅部核議施行謹奏奉硃批刑部議奏欽此 
○○長善片再奴才到任後例應點騐各項軍裝器械照例保題一次兹於查閱官兵操演後隨卽查騐現有銅砲格林砲抬槍洋槍鳥槍弓箭腰刀旗幟等項均屬整齊堪用惟現在所用器械僅就各兵配給操用其餘各項盔甲軍裝器械尙未製補存營軍械爲數無多其應保題之處仍請援案俟將來器械盔甲製補齊全時再行照例具題除另飭造册咨送兵工二部查照外理合附片陳明伏乞聖鑒謹奏奉硃批該部知道欽此○○劉錦棠片再臣上年據親軍校保慶禀稱現年五十九歲係京城正曰旗滿洲成福佐領下人於光緒十二年十一月經御前大臣奏准給假護送其子新疆候補直隸州知州明徵眷屬於十三年九月初五日到新疆省城情願留營効力等情臣以保慶係屬京旗人員未敢擅便當呈請正白旗領侍衛内大臣奏明辦理去後兹准兵部轉准侍衛處咨稱親軍校保慶係告假護送眷屬人員該撫自行酌量奏請留營差委等因臣查烏魯木齊巴里坤等處旗營遷併古城正値需員差遣該員精力尙强可否留於新疆差委俾資得力之處出自逾格鴻施除分咨外謹附片具陳伏乞聖鑒訓示謹奏奉硃批着照所請該衙門知道欽此○○劉錦棠片再署理伊塔兵備道陳晉藩因案撤任所遺員缺查有二品頂戴遇缺儘先題奏迫英林通達治體歴練老成堪以委署除檄飭遵照外謹會同伊犁將軍臣色楞額陜甘總督臣譚鍾麟附片具奏伏乞聖鑒謹奏奉硃批該部知道欽此 
 
