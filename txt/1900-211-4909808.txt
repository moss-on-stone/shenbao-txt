# 1900 - 211 - 4909808

 

Page 1

 
 
+ 
[新印各書籍發售分] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤褔咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○随園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪國三國演義碼洋一元六角○駁案彚編碼洋二元○明季南北略碼洋 
一元二角○欽定六部處分則例碼洋一元二角○補註洗冤錄碼洋六角○康煕字典碼洋二元八角○三家醫案碼洋三角○醫　　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大淸會典碼洋一元六角○何典碼洋一角五分○六科準　六套實洋六元○醫門法律碼洋一元○醒世姻緣碼洋一元四角○繪芳缘碼洋一元二角○紅樓夢補六角○閲微草堂五角諸君欲購者请移玉至三馬路申昌書畫室或申報館悵房可也此佈 
　 
[續保教策]  
　　前日本館會撰保教策弁之報首愚者一得恐於事機或有未宜乃昨經友人錄示某觀察上南中各督撫條陳竊喜所見大略相同而其藻密慮周多有發本館所未發者不禁爲之歡欣鼓舞而深望坐而言者之卽可起而行焉觀察之言曰爲保約防患謹陳管見仰祈憲鑒事竊職道忠良之後世受國恩高目時艱亟圖報稱上月北地拳匪滋亂致成中外之釁京師震恐南省亦復戒嚴幸各大憲權衡至當遵旨和衷聨合保守疆土並與各國訂約分任保護之真俾　民得以安居職道以爲我民仇教之心嘗或嘗忘未與各國訂約保護之責固重旣與各國訂約保護之責尤重保護不周彼必以我爲背約而兵釁自此開矣南省教堂何地無之實有防不勝防之慮官紳勸諭雖明而空文終無實際差勇巡防雖力而百密不免一疎中東一役外人輕視我入矣自大沽之戰始知中國未嘗無人彼見我防堵嚴密斷不肯輕開兵釁是東南各省得各大憲未雨綢繆誠哉安如磐石所有戢内匪以杜外患安教民以保和約諸事能不鄭重思之哉職道管見所及擬請照會各國將各郡縣教堂財產點交地方官收管看守西人之遊歴者亦然牧師教士咸於省城撣地安置通商口岸責成關道此有數利焉教民與我民究同鄉土或關戚誼斷不輕意仇害民教之案每先自焚燬教堂始匪徒惟志在乘間傷人劫財耳今知教士在省郡縣徒存空屋人無可傷財無可劫更何必起而爲艱卽使偶失防維則責成地方官賠修苟得教士無恙辦理定易措手大憲平章軍國日勤庶務如此則保護西人之責可抒憲厪省城兵士雲屯匪徒何敢蠢動是前保約卽無後患東南半壁各大憲保障之功豈不偉歟職道仰見大人盡謀碩畫布山周詳而一得之愚不能自袐是否有當伏候察核施行觀察之言如此竊以爲　來各省教案蜂起警電紛傅大吏苟遵而行之則教士旣得所依歸匪徒自不至肆行無忌安全之策誠無有善於斯者矣且此非托諸空言也前固有行之而收實效者猶憶甲申之役中法搆兵無錫薛叔耘京卿方備兵四明石浦焉江敵氛甚惡甬上民情洶湧以教士多來自法國咸欲得而甘心而欽奉 
之則違聖意躊躇再四措置良難加以定海奸民散播謠言有教堂置砲蔵奸之說爰函商英領事及法主教一面令郡城教士遷至江北岸租界中而將羸病及十二歲以下者暫留堂内選一本地教民之勤妥者爲之照料一面橃兵勇之老成穏慎者悉心看守堂屋以免疏虞厥後和議吿成教士同聲感謝粤省則辦法大同小異堂屋由地方官權時封錮教士一律諭令出境暫避事定始准折回誠以民人戕害教民僅見於四川直𨽻山東諸省若東南各處則惟鳩聚匪黨焚掠教堂從未有惡及教民恣行屠戮者故但使教堂教士保護周詳雖有奸民當不致生意外之𠮓否則中西旣－ 
訂互保之約萬一事起倉猝西人卽以首先背約責我我將何說之辭豈非張劉諸大帥孤詣苦心一旦付之流水耶鄙人無似偶貢蜀言采而行之是所望於羣公袞袞已 
　　　上諭恭錄○六月十六日奉上諭廷杰著留京當差直隸布政使著廷雍補授欽此十七日奉上諭江西贑南道員缺著賀元彬補授欽此 
　　　追述使署被困情形○京師日本使署各員被匪傷斃前會譯入報章兹閱日本某報言之較詳爰再譯之如左日本報之言曰東歴七月三十日卽華歴七月初五日日本陸軍省得大佐褔島氏在天津所發電報云自東歴六月十三日以迄二十日拳匪將各使署四面　圍糾合中國亂兵十數營開砲環攻厥聲隆隆昕宵不絶日本陸軍中佐柴氏率同本國兵力任防禦使署之責左近肃王府則由俄法美意奥各國之兵守衛計日本祗有水師十一名義勇十四名在京彈藥已寥寥無幾約每人只能發十五槍糧食尙可敷衍六日京外所屯華兵約三十營中有神機營兵若干日來惟翘盼援軍及早馳至倘一禮拜内無人援救則恐將無力支持矣至被拳匪擊斃者一爲外交官補兒島正一一爲陸軍大尉安藤辰次郎受傷者爲二等書記官楢原陳政此外尙斃水師五名　 
　　　日帥歸朝○日本報云頃得烟臺電報悉日本陸軍中將叅謀本部次長寺内氏前由日廷簡赴中國大沽籌辦重要事件旋卽取道至天津兹已定於東歴七月二十六日卽華歴七月初一日由天津至大沽乘軍艦名千歲者回朝述職 
　　　俄兵大與○日本報云東歴七月二十六日卽華歴七月初一日得韓京電信略謂俄廷因備禦满洲宼盗特遣狙擊步兵五旅圑砲兵十五中隧會同工兵大隧鐵道大隧由歐洲本境徂東目下已有狙擊步兵一旅圑曁砲兵若于中隧行抵西比利亞鐵道其他劉聚屯疴德莎港海濵 
　　　俄人戒備○日本報云頃得琿春電信悉近日俄人於黑龍江沿岸嚴申禁令凡有外人所發電報信函必由俄官檢閱始許置郵 
　　　俄禁華人○日本報云頃得馬關發來電信略謂近日俄廷下令禁止一切華人在琿春登岸誠不解其是何居心也 
　　　日船遇險○日本報云東歴七月二十七日卽華歴七月初二日午前二下鐘越三十分時日本郵船株式會社薩摩九卽日諺所謂薩芝埋麥魯者載送鐵道工人行至高麗濟州島左近忽觸海底暗礁不知船體有無磕傷人口有無淹斃也 
 
 

Page 2

 
 
[英將詣省]  
　　金陵訪事友人云數日前南洋通商大臣兩江總督劉峴帥接滬上來電知英國水師提督西摩氏將次戾止卽飭所屬文武各官備迎節鉞本月初八日西摩氏乘舟遥蒞峴帥遣員迓於下關沿江各砲臺曁停泊江心之中國兵船各升砲二十一門以伸敬意沿途華兵列隧恭迓西摩氏由下關乘馬車至督轅峴帥洞啓重門鳴砲奏樂握手爲禮頗極殷拳及辭返座船峴帥卽親往報謁並訂於詰朝再見以便傾談 
[湘軍北上]  
　　武昌訪事友人來函云湖南布政使錫淸弼方伯欽奉諭旨統兵入衛本月望日行抵鄂中謁見張香濤制軍于次棠中丞籌商勦撫機宜香帥以鄂省各營部署未齊請方伯暫緩啓行以便與分統湘省勁字五營張觀察會同北上惟海道現經梗阻各營須遵陸趲行軍械貲糧轉運不易只就湘軍五營而論己需夫役一千八百名地方官深恐供應難周因札飭朱大令袓蔭周大令鈞會同沿途州縣籌辦支應事務所需夫價等項仍由善後局動支正欵彚案開報以免擾及閭閻 
 [P皖軍北 
　　蕪湖訪事友人云自京津拳匪擾亂以來東南各省疆吏咸命將遣師入京保衛安徽巡撫王芍棠中丞亦選派新募之武衛湘軍五營尅日北上本月初四日徽寍池太廣兵備道兼蕪湖關監督吳季卿觀察接得省中來電知此軍將次過境卽飭蕪湖縣張大令派差封雇民船二百餘艘以供差遣並諭保衛右營饒守戎帶勇赴江干彈壓聞此軍約於初七八日抵埠以便換船下駛取道袁浦遵陸入都詩曰赳赳武夫公侯干城竊不禁干此軍卜之矣 
[設局轉運]  
　　揚州訪事友人來函云江蘇巡撫鹿滋帥因北省匪徒蔓延畿輔奉命統率雄師入都鵰剿日前熊熊之士次第過邗中丞以軍行首重糧糈必轉運通靈庶不致虞空乏爰卽札飭巡查内河釐卡委員黄太守家焯兼辦撫軍行營後路揚局轉運事宜太守奉札後立卽拜會地方官並謁見運司柯都轉籌商一切定於本月某日在左衛街設糧臺 
　　　委辦營務○武昌訪事友人來函云湖北巡撫干次棠中丞以北省匪黨横行自願統兵入衛現己委員分募勇丁七營尅日成軍定期北上又慮各營將領心志不齊必得明幹大員總理機宜庶足聨軍心而挀士氣因札委湖北試用道趙蔚靑觀察總辦行營事務按觀察爲湖州趙忠節公喆嗣家傅忠孝世受國恩必能力効馳驅無負中丞委任也 
　　　教案己平○安慶訪事友來函云上月二十三日安徽宿松縣鄉民突然糾衆與堂中教士爲難王芍棠中丞聞警立卽調兵馳往彈壓藩憲湯小秋方伯復飭委署斯缺之許大令金綬迅速赴任大令奉檄後卽日起程前往查勘見教堂並不拆毁惟窗檽略有損傷教士亦未遭害因卽好言安慰并允事後照價賠修一面向紳民開導再三諭令民教相安不得再事仇殺紳民唯唯遵諭而退至所調勇丁見匪勢己平卽於本月初六日遄回防次 
　　　皖中不靖○蕪湖訪事友人云自浙江衢州府屬江山龍游等縣被匪攻擊安徽徽州府屬婺源績溪等處與之接壤羣不逞者遂聞風響應騒擾地方蕪湖關監督徽寗池太廣兵備道吳季卿觀察聞之立卽咨會皖南鎮飛撥勁旅前往剿辦兩江督憲南洋通商大臣劉峴帥亦派令馬隧一營步隧四百名馳往援應按績溪與徽郡僅隔六十里徽郡距蕪湖僅三百餘里履道坦坦頗易往還是以日來蕪地人民亦不免心驚風鶴云 
　　　派勇彈壓○武昌訪事人來函云湖北沔陽州新隄鎮通衢四逹夙爲會匪出没之區現値北省拳教相仇居人咸有戒心若輩遂播散謠言意圖乘機蠢動湖廣總督張香濤制軍聞之立卽電飭州尊李刺史嚴密防範并飛飭威字營統領黄澤生中翰遴派弁勇星夜馳往彈壓想軍威所指定能弭患無形也 
　　　船主云殂○金陵訪事友人云自北地拳匪倡亂各國皆派出兵艦保護沿江各埠教士教堂英國某兵艦主入驻下關不服水土致爲二豎所侵不得己暫假某辦館飬疴延至本月初八日卽西歴八月二號溘然而逝下關各輪船公司並暫泊江面之各國兵輪船均下半旗以誌哀悼 
　　　輪船被盗○廣州訪事友人云鶴山縣人李某貿易外洋積資甚富近以風聲不靖襥被言歸某日由香港抵省垣附某輪船旋里不知如何被匪偵悉先遣其黨伏於船上一面駕小輪船抄出其前及至黄連大海卽迎頭要截大呼緝私船上匪黨起爲内應匪衆卽一擁登船將司機人幽閉一處然後搜括所有揚帆而云時某輪船尙拖一渡船載有銀數千兩幸船户急抛棄江中免被若輩所算然被劫己不下二三萬金雖投報地方官请爲查緝恐高飛黄鶴弋人終不得而篡之矣 
　　　温守啓行○温州訪事人云前温州府啓迪齋太守交卸時發出六言告示云本府擬卽赴省現因紳民留行鑒爾一片誠意只得從緩起程爾等各安生業毋得搖動民心爲此出示蟯諭其各無疑無驚旣而道鎮憲恐釀事端復牌示曰照得許阿雷等旣經悔過投誠應准從寛辦理禀請憲示遵行道府會鎮高允爾等各自放心大衆不必懷疑其各遵照毋驚牌甫出者民紛紛進署跪稟云許阿雷或辦或釋吾儕小民不敢置可否實因府大老爺未經接篆先事捐廉平　以濟飢民此等好官民皆感德云云至日墮崦嵫始散云太守旋於二十八夜附新寳順輪船到省一面發出四言吿條曰昨出切示勸爾衆民你們留我本是好心若一閙事反害我身南洋定議保護洋人我爲官長功令必遵因我閙事我是禍根地方平靖保我衆民教堂須護務要兩存聽我苦勸各自安心等我回任自有公讑 
　　　蘇省官塲紀事○姑蘇訪事友來函云本月初七日署褔山鎮總兵王鎮車幼山由常熟來蘇謁見護理江蘇巡撫聶仲芳中丞面商防務中丞延入花廳茗談良入始興辭而出○本月初八日新任太湖協副將歐陽子林副戎成松由京回省擇吉十二日午刻接印任事○江蘇候補道蔡觀察國熊近因兩足偶患溼疾步履維艱爰飭家丁詣撫轅請假數日以資調理○京口駐防印務章京廂紅旗佐領朝叅戎傑捷勝營哨弁印務章京廂紅旗防禦春叅戎芬近奉鎮江關道長入山觀察札委來蘇謁見撫憲聶中丞禀商長江一帶防堵之策中丞授以機宜二叅戎旋於本月初九日禀辭回鎮江復命○丹徒縣丹徒司巡檢程少尹廷獻近奉正任江蘇巡撫鹿滋帥檄調隨辦行營軍務所遣員缺經署江蘇藩司陸春江方伯札委分缺先用候補巡檢鍾少尹葆署理已於本月初九日縣牌示知矣 
　　　上海官塲紀事○昨日江蘇候補道陶榘林觀察森甲命駕至道轅拜會余晉珊觀察商議要公良入始别○上海縣縣丞劉耀庭二尹蒞任以來三年期滿應過知縣班經督撫憲札飭交卸到省以知縣候補所遣縣丞篆務暫以實缺主簿孫少尹兼署少尹奉委後定于本月十二日辰時接鈐昨已頒發紅諭矣 
　　　札文照錄○昨日上海縣汪瑤庭大令接到松江府張子虞太守札文内開爲轉飭事光緒二十六年六月二十五日奉署布政使陸札開於六月初九日奉前蘇撫部院鹿札開照得本部院帶兵北上刊刻行營關防緣由於光緒二十六年六月初六日由驛附片具奏除俟奉到 
　硃批回另行恭錄咨行外抄片札司立卽通飭各屬並分移水陸各營一體知照等因到前升司移交奉此合就抄粘轉飭等因到府奉此合就抄粘轉飭札到該縣卽便遵照此札附錄鹿滋帥奏片再光緒二十六年六月初三日欽奉電傅諭旨鹿傅霖著迅速來京等因欽此臣 
 
 

Page 3

 
 
現擬酌帶勇丁六營星馳北上所有行營一切文牘兹已刊就木質關防一顆文曰江蘇巡撫行營關防俟交卸撫篆卽行開用以昭信守除咨部查照外理合附片陳明伏乞聖鑒謹奏 
　　　招募成軍○南洋通商大臣兩江總督劉峴莊制軍以北地拳匪滋亂滬上五方維處難免匪徒溷跡其間因特札委顔梓琴鎮軍來滬招募親兵五百名分駐西門外日暉港一帶以資震懾刻已募足名曰督標晉字營暫就湖南會館駐紥一面由蘇松太兵備道兼江海關監督余晉珊觀察札委南市馬路工程局總辦程雨村大令督率工匠在日暉港信字營舊基建築營壘大令奉委後已與鎮軍晤商一切以便擇吉開工矣 
　　　調勇緝梟○蘇松太兵備道兼江海關監督余晉珊觀察接南匯縣主吳次竹大令詳文略稱近有梟匪吳德勝等駕槍船三十餘艘停泊浦東一帶勾結七圑痞棍陸茂方陸茂堂陸阿連陸茂卿邱木英等在周浦鎮大開賭塲以致愚懦良民畏其兇横紛紛遷徙至滬等情當卽調� 
撥駐泊白蓮涇口之巡船前往查緝一面札飭大令將著名各土棍嚴密查拿盡法懲辦 
　　　巡夜認真○前晚本邑稽查教堂委員朱森庭明府督率勇丁至南市十六铺二十三七铺十二圖各處嚴密巡查旣而上海縣縣丞劉耀廷二尹二十三七铺巡防局員邱友林二尹亦率勇甲出巡馬路工程局總辦程雨村大令則在新馬路一帶巡行詰奸禁暴地方官職分宜然也 
　　　報請騐屍○昨日亭午時本邑浦東三林塘二十四保二十一圖地保孫梧林偕屍妻孫陸氏投上海縣署報稱小的現當地保胞弟爭山與二十四保天一圖人湯錦榮因刈草口角湯舉鋤亂擊以致因傷殞命另特偕弟婦陸氏及天一圖地保陸桂卿來此禀報孫陸氏所訴相同大令諭令差役同往速備屍塲定於翌日淸晨往騐兇犯湯錦滎著卽釘鐐收禁 
　　　虧閉頻仍○前日本邑南市竹行馬頭某板木號忽爾倒閉虧欠往來各欵爲數甚巨號主某甲先期避匿無蹝壩基橋左近利記板行亦在被欠之列前日行主顔某遣人往搬雜物作扺各債主聞之相率出而阴止先是洽興街建帮某雜貨號於上月某日閉歇結欠各錢莊往來銀三四千兩各債主咸往坐索嗣由同業出爲介紹允從中設法料理然迄今尙未了結商務日疲市廛减色彼多財善賈者其亦有善法以維持之耶 
　　　上海縣署瑣案○本年二月二十二日浦東楊家渡豆腐店主陳煜堂被寗波杏生等在船砍斃抛屍浦中直至三月十一日始得撈獲報騐緝兇然衹拘獲同黨蘇全生林褔褔兩犯收禁候辦正兇寗波杏生迄未成禽前晚縣主汪珤庭大令提案覆訊蘇供二月某日黄昏時小的途遇陳煜堂寗波杏生及阿木阿林等七人旣而陳邀小的往賭並令駕舟至祥生厰左近中途忽聞陳大呼杏生哥饒命小的駭極探首入視見杏生已用鐵斧將陳砍斃抛屍浦江中小的懼禍立卽登岸逃回大令問杏生未砍之前與陳有何口角蘇供小的實未聞知大令以其供詞含糊著掌頰二十下鞭背四十下復加研詰仍無實供林供詞與蘇相同大令飭將蘇改收外監林收内監候覆訊核辦○浦東洋涇鎮巡防局員某君函送唐月山至縣署汪大令研訊之下唐供小的在浦東咪吔火油棧當工頭終日不能出外從未爲非不料親戚徐某挾小的不允借貸之嫌佈散謠言誣指小的販賣私鹽糾衆滋事致被局員老爺拘案小的會　棧中執事人至局陳明局員老爺命赴大老爺案下聲訴求恩鑒核大令諭令退云候查明核辦 
　　　英美租界公廨紀事○周文邦控稱十圖地保陳惠亭經買地基若干畝嗣知此地早已由陳租與姚阿木建造房屋議定租期二十年現袛十一年是以姚不肯拆讓求恩提究讞員翁笠漁直剌准詞飭提昨日差役將姚提案禀知直剌直剌諭令看管候訊○粤婦劉桂蘭控古大榮私掘吳淞路泥土直刺飭差提案押候訊奪○歹人兪海亭將王小褔之女金珠蔵匿經包探張寳成查獲解送公廨請爲訊究直刺著押候研訊○小孩顧阿根年甫十一齡昨日行至某處迷失歸途啼哭不止旋經二百十三號華捕解送公廨請爲安挿直刺飭函送棲流公所留養以便家屬認領 
　　　法租界捕房紀事○安徽人鄭某向操絲業云年春夏之交至常州收買鮮繭偶與孀婦某氏結露水因緣旋被勾引來滬貨屋而居雙宿雙飛儼同伉儷上月某日大婦由原籍來滬鄭恐春光漏洩將氏安頓西新橋南首某客棧内事爲大婦所知以使君自有婦不應效相如之挑文君遂尋至某客棧大與問罪之師一時街鄰之聚而觀者幾如霧聚雲屯旋爲巡街捕所見拘入捕房捕頭略詰情由命押候解送公堂禀請讞員朱森庭明府訊究○工部局某西人挈其梅鶴賃居護城河畔某里前晚忽失去衣服等物疑傭人某甲所竊翌日將甲扭送捕房捕頭命押候解送公堂禀請訊辦 
　　　罪言○中國賊民之作亂也始於蚩尤賊民之假託於義也賊民之詭稱神術也亦始於蚩尤蚩尤者作亂於炎帝之末神農之初者也應劭以蚩尤爲古天子司馬貞以爲古諸侯孔氏尙書傅以爲九黎之君陰遁甲以爲炎帝之後而大戴禮載孔氏之言謂蚩尤是庶人之强者又謂是庶人之貪者然則蚩尤乃盗跖莊蹻赤眉銅馬之流此則中國賊民之最古者也尙書言蚩尤惟始作亂延及于平民罔不宼賊鴟義奸宄奪攘矯虔孔氏以鴟義爲鴟梟之義蔡氏謂以鴟張爲義鴟張鴟梟而猶可謂之義乎此則假託於義之最古者也或謂蚩尤八十一人並獸身人語銅頭鐵額食沙或謂蚩尤人身牛蹄四目六手齒長二寸骨如銅鐵頭有角或謂蚩尤出自羊水八股八趾或謂蚩尤能作雲霧或謂蚩尤請風伯雨師從大風雨以禦黄帝則蚩尤可謂神怪之尤而孔子則謂蚩尤惛慾無器之能作其並無神怪可知彼蓋自誇神怪以誑平民如王莽時能飛不食之類此則詭稱神術之最古者也今之義和拳匪爲白蓮教之支流餘裔賊民也賊民而曰義和則蚩尤之鴟義也自謂有神術能禦槍砲此亦銅頭鐵額食沙之類無一可信者也如曰真義民何以毁鐵路斷電竿焚官署燬莊鎮掠貨財圍攻郡縣殺副將楊褔同以及兵弁而平民之惟其害者且不可勝數此與蚩尤之宼賊奸宄奪攘矯虔何異乎如曰真有神術也何以斫之以刀則立斃擊之以槍則立仆天津落楊村之戰拳匪死者數千人連珠怏槍克虜伯大砲盡爲洋兵所奪不能驅使鬼神負之而奔也此與蚩尤之殪於中冀何以冀乎夫賊民作亂作亂而假託於義詭稱神術此中國中天以上所已有後世如張角張魯黄巢方𦡳之類見於史書者不可枚舉實爲習見不怪之事而吾所怪者内而王公外而� 
畿輔宿將皆以其義爲真義皆以其神爲真神始則撫之繼則用之横挑强弱敵輕起兵端置曲直强弱衆寡於不問致國家有殆者岌岌之勢猶驚然自得而無改圖悔禍之思此則開闢以來之所未聞二十四史之所未覩也夫有熊初起時炎帝榆罔方侵凌諸侯用兵無已帝乃修德振兵與戰於阪泉之野使以蚩尤爲義將遣風后力物等齎詔撫之使以蚩尤爲神將遣應龍驅而用之此亦炎帝之一勁敵也而乃攻之於涿鹿之野殺之於凶黎之谷豈非以蚩尤侵暴天下兼并諸侯爲天地所来容人神所共憤哉今者義和拳匪之侵暴諸國也猶蚩尤之侵暴諸侯黄帝戮蚩尤以安諸侯中朝滅拳匪以安諸國則諸國與中國和好如故可免處氾居斟之禍非然者始終高其義神其術必欲用其人以抗數國之師此猶榆罔尊崇蚩尤令其居少顥以臨四方蚩尤得盆肆其惡而大爲諸侯害也蚩尤旣誅榆罔遂爲諸侯所廢當國者其毋使英俄成涿鹿之功　　 
[而使我中國大皇帝爲榆罔也哉] [  盬城陳玉樹惕淹撰]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
　　　木匠墜樓○昨日本邑英租界四馬路富貴樓書塲雇匠修茸木匠某甲偶不經心從空墮下以致受傷旋由雇主倩人舁送送仁濟警館醫治 
　　　上海貨捐局紀事○本邑紙貨認捐公所經理人朱祥甫因虧徼月捐銀九百餘兩由貨捐局總辦林太守拘拿管押限日繳銀朱浼某錢莊擔保太守未允至前日十六鋪橋某水果行主赴局籲求太守姑允將朱開釋仍著具限淸繳不准玩延○前者商人周宗耀投貨捐局禀准承攬寗紹酒業捐認定月繳銀若干兩兹因短繳五百餘兩由總辦林太守拘拿管押勒繳周遞禀聲稱職商自認包以來甫經月餘適値北方肇亂客貨無多市面頓形淸淡以致收數寥寥捐欵不敷呈繳禀求退認云云太守察核所禀尙屬確情爰將原給示諭吊銷准於七月初一日爲始所有運滬甯紹酒捐槪由局中派人往收業已出示蟯諭矣○日前船户朱勝發在某處覽載煤若干墩往浦東白蓮涇機器磗瓦公司交卸昨日駛至浦江煤貨捐局巡丁查得此煤並未報捐因卽扣留禀知總辦林太守將朱交十六鋪地甲看管聽候照章科罰 
　　　馬路工程局紀事○上月之杪本邑南市著名流氓蔡阿二代人索欠拔刃恐嚇事發解經馬路工程局總辦程雨村大令研訊判令枷號一月前晚蔡乘看役不備將枷毁去飛步脫逃幸爲十二圖地保夥役某甲所見急卽阻住始免遠颺昨日禀知大令加以鎖練免致疏虞○舟人陸老虎會向同業兪某借用洋銀二十元昨日兪向之索取陸非但不還反敢糾人扭住兇毆兪忿甚訴請董事秦某函致捕頭請卽拘送工程局訊究旋有王松栢者出爲解勸令陸將欠欵如數歸還復投捕房求免捕頭據情禀請工程局總辦程大令核示大令飭兪具呈銷案切結姑寛　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
不子深求 
　　　英美租界晚堂琑案○吳國瑞投英美租界公廨控張榮生誘匿女孩前晚讞員翁笠漁直刺倩襄讞委員張柄樞司馬研訊吳國端供稱小的係淮安府人現住治下老閘在某酒肆當酒保鄰人張榮生時來引誘女兒遊玩女兒現忽失去小的偵尋無著旋聞之小廨皮云見女兒與張一路行走爲此控乞究追公差禀稱張奉諭管押時會寫字條與其弟張榮根囑至洞庭山赶緊將吳女送回云云其弟現在胡家宅某酒館内張榮生供詞刁狡堅不承認司馬𠮟令笞臀二百板掌頰二百下押候提伊弟張榮根到案質訊核辦○陳晉華串同著名惡棍談彩亭等誣控唐長根持刃行兇直刺略訊情由卽判令將唐枷責嗣唐父鴻祺邀同此鄰朱坤等人具呈公禀聲訴情由直刺倩襄讞委員張司馬訊究飭將陳押候覆訊在案前日唐枷期已滿司馬提集一于人覆訊唐供稱小的前因口角起釁被談彩亭串唆誣控務求伸雪陳晉華供此事實係談彩亭唆令誣控唐並無持刃行兇之事務求恩宥司馬謂陳晉華聽唆妄控本應從重究辦惟旣畏罪實供姑寬免究著交的實人保去向唐長根並鄰人服禮一面飭提談彩亭到案訊明究懲　 
　　　美租界捕房紀事○昨晨潮州人施某將匯豐銀行鈔票洋銀一元塗改十元携至篷路菜市某錢攤混兌被攤主察出破綻扭入捕房捕頭令押候解送公堂禀請讞員翁笠漁直刺訊辦○前晚竊賊朱阿弟混入北吳淞路甬人某姓家竊取衣服携至某押鋪求質適爲包探劉阿炳所見拘入捕房捕頭令押候解送公堂禀請究辦○前晚楊樹浦著名流氓大永麻皮小阿九金法毛毛等四人偵知鄉人曹某携帶洋銀十餘元頓起不良之心曳至荒僻處盡攫其所有而散曹奔赴捕房訴請查緝捕頭允之○昨晨積竊張阿順混入西華德路某姓家竊取衣服適爲包探沈翠濤所見拘入捕房捕頭令押候解送公堂禀請訊究 
 
 
