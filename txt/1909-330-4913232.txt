# 1909 - 330 - 4913232

 

Page 1

 
 
   
 
 

Page 2

 
 
[宫門抄]  
　　十月二十一日召見軍機豐陞阿 
代論 
[江蘇省視學無錫侯鴻鑑上學部意見書]  
　　江蘇省視學無錫侯鴻鑑具呈。爲略陳管見所及。爲全國教育改良事。竊鴻鑑瞢無學識。生性愚直。居恒從事教育。理想旣絀。經驗亦少。此次自南而北。周歷數省。攷查一切。默觀教育界之現象。推厥原因。有不能已於言者。敢以管見所及。條陳一二。雖不足爲涓埃之助。或亦研究教育者所不責爲非也。大部爲全國學務之總機關。負研究教育改良之大責任。試思中國興辦學堂。蓋有年矣。嚴飭各省改良辦法。非不雷厲風行。切實整頓。何以各省學堂。多寡不等。教育制度。統一爲難。或則僅有形式。或併形式而無之。此何故耶。鴻鑑敢一言以應之曰。上以名求下以虚應不揣其本而齊其末。無益也。此雖狂妄之言。非可證之以事實。大抵部頒一切文告。以一紙空文。行之各省。各省大吏亦以一紙空文。行之各州縣。各州縣間或以一紙空文。知照本邑勸學所。如是卽可以循例了事矣。卽如本年部飭催辦各省須設一女子師範學堂。每州縣須設一實業學堂。及簡易識字學塾若干所等。立意可稱完美實行未知何時。其素有名譽號稱開 
 
 
 

Page 3

 
 
之省分。他日必擇一二相當之學堂。各易一學堂之名。而報告部中一轉移間。女子師範實業學堂。簡易學塾。均已遵照部章改辦矣。其偏僻之省分。則以經費困絀辦理無人。敷衍一二。藉以塞責。不僅此也。即如本年部飭各省籌備八年立憲之計畫。乃各省提學使。派一二委員。在數日之間。分赴各州縣。立塡籌備八年學堂之表册。某種學堂擴充若干所。某種學堂創辦若干所。任意塡注。户口若干。面積若干。尤爲隨筆寫塡。而於地方財政如何。學堂果能擴充若干否。創辦若干所否。概置不問。一得將此表册。已可復部卸責矣。至於將來之能否實行。則又宦海滄桑其責任更不知屬於何人。此外如各學堂學生。往往貪奬勵之虚名。輾轉設法。無非求合於奬勵之章程。至於學科智識。掠取毛皮足矣。所以有中學畢業之學生。國文尚未清通。科學尚多不備。而奬勵則照例給之。彼程度較優者。竟以不合學年。反遭駁詰。是則學生之心。不在求學。而在求奬勵。而在上者。亦不奬勵其學問程度之優異。特奬勵其學年之合格上以虚名誘人人亦爭求以虚名何所謂教育何所謂預備立憲。上下相蒙羣入於空虚之一途良堪浩歎。更觀於本年應攷優拔者之多。江蘇二千餘人。湖北三千餘人。河南五千餘人。學堂教習。高等學生。無不興高采烈。爭欲一試。隨使外間謡傳。有將復科舉之說。故卽今年下學期之各省學堂現象觀之。必將更有一番大變遷也。鴻鑑忝任江蘇視學。三年於兹。綜觀蘇省學務。大有江河日下之勢。推厥原因。經費困絀。人材缺乏。兼之提倡無人。空名徒具。故卽今比昔。日見退步耳。此次鴻鑑游歷各省。將欲攷察各省辦理學務情形。以資比較。而爲補助。乃湖北則經費尚裕。學生形式。略具規模。而精神上則似稍欠耳。河南則教育草昧之時。併形而無之。遑論精神。直隷爲首善之區。形式精神似較各省爲優。統觀全局。其或可改良振頓之處。關於各省教育前途者。管見所及。略有八端。敢敬陳之。大略如左。 
　　（一）改訂學章立法貴乎簡明而易行。不必繁重深文。而强人以不能遵辦。昔者學部奏定章程。在學部未設之先。粗具大綱。未詳節目。按之教育原理。諸多未合。此次頒定小學新章。雖屬詳密。然細繹條文。又有碍難實行之處。大部薈萃海内人才。研究教育。審訂章程。自不乏人。似宜重加攷。訂以期簡實易行。此改訂章程。爲齊一各省耳目之第一要務也 
　　（二）頒定課本各省各學堂所用之課本。紛雜蕪繁不下數百種。雖曾經大部審定在前。然初次審定之書。旣不能强人以必用。而京師督學局所出版之書。又未能一律齊全。今欲教育統一。宜早爲編輯各學級完全課本。頒行各省。足慰四海喁喁之望。而小學國文課本。單級教授課本。簡易識字課本。三者尤爲迫不及待者也。此頒定課本。實爲統一各省學制之樞要也。（未完） 
專電 
[電一（北京）]  
　　憲政館以各省諮議局業將閉會議即電催各省將會塲盛績一律從速編次呈館 
[電二（北京）]  
　　憲政館議定將各科員改爲實官 
[電三（北京）]  
　　通諭各省督撫所認海軍經費迅速籌解 
[電四（北京）]  
　　豫撫奏陳贖回煤礦情形奉旨外務部知道 
[電五（東京）]  
　　倫敦電稱救世軍大將武斯君近患自疾將失明 
[電六（東京）]  
　　撒布蘭西哥電稱該地商業會議所會長美克納布君於送别日本實業家團隊之後在會演說謂彼等渡來之結果能使日美兩國之商業益臻强固亦足以防遏勞働家之排日思想 
[公電（吉林）]  
　　各報館公鑒滬上報載吉撫解散諮議局閱之殊深駭怪僕爲行政委員躬親其事實未覩此憲政時代不祥之事請登報更正黄可權叩 
緊要新聞一 
[理藩部封奏藏事棘手北京]  
　　十三日理藩部呈遞封奏一件探得内容係爲某國籠絡達賴某國籠絡班禪致藏事種種棘手并謂内外盟各王公亦有傾心外人之事聞此摺因關係緊要故暫不宣播 
[農工商部將設大製茶塲北京]  
　　農工商部溥尚書昨與各堂會議漢口係九省通衢商務繁盛爲長江通商各港之冠鄂湘皖滇之茶悉萃於此已爲出口大宗惟此項利權爲俄商所壟斷查俄商在漢設立製茶廠六處尚不敷用擬由部籌欵仿設大製茶廠一處並提倡集合股份公司以挽利權聞已派員赴漢調查一切辦法俟該員回京禀復即當詳定章程繕摺入奏 
[高專使停議回京廣東]  
　　澳門勘界一事相持不下現在兩國使臣已將議案暫行停止聽候政府核辦高大臣昨已拜辭各當道束裝北上回外務部供職其瀛眷已於十五日先乘廣大輪船赴滬袁 
 
 

Page 4

 
 
督亦於前日在督署讌請高大臣餞行并請李水提及藩學臬運四司陪宴 
[勘界維持會集議界務紀詳廣東]  
　　十六日勘界維持總會在文瀾書院大集議臨時主席爲梁梅溪羅關石是日到者甚衆兹將議案錄下一議葡人違背約章界事停議應請諮議局提議詳請督憲電外部將光緒十三年之約作廢并宣佈請愿書莫任衡獻議現在界務會議中止有提京開議之說應卽電禀外部請將澳界在粤訂議不可移京最爲要着全體贊成二議報載外部與葡使在京商議界務葡使堅執不肯退讓譚民三獻議先電止外部暫勿開議須俟派代表到京然後開議衆贊成又言舉代表晋京最難者爲經費一事先由小欖鄉擔任數百金爲各鄉倡并願遍歷香山各鄉勸捐籌足三千金爲代表入京之費不足則擬通省力籌全體贊成小欖鄉代表何乃斌贊成擔任杜貢石云此代表不能泛泛集議公舉必須先由勘界總會再三酌訂熟識界務熱心此事之人方可衆贊成三葡國兵輪馬交頻頻游弋前山内河一帶來去靡常萬一激成暴動葡實主之鄉人不任其咎胡耀雲獻讓冬防在即必須先辦民團人人熱心葡人自然退讓訪查澳門暗築炮台數座夜間又用電燈遍照各鄉恐有意外之虞曾經鄉人聯禀前山軍民府莊司馬謝不敢理該處鄉民無所告訴宜急籌對待之策莫任衡云辦團練是我國民武力自衞最要緊的事必須實力籌辦不可專靠官力衆贊成四宣佈香港維持會來函議畢時已入夜茶會而散 
[湘路發起股東會開會詳誌長沙]  
　　湘路總公司於本月初九日在省垣席少保祠開發起股東會是日官界自巡警勸業兩道以次曁長善兩縣均往蒞會紳商各界亦多往來叅觀股東到會者三百二十八人自上午九時起先後投票午後三時當衆開票先由總理余君肇康報告開會理由略言此次係遵部電定名爲發起股東會所舉會員作爲辦事員爲開正式會時舉董事之預備惟部電令舉三人同人等以爲名額太少其中或有事離省不免頓形單缺現已酌定仍舉辦事五員查帳二員庶使羣策羣力以期公司之發達明日卽當據情馳電報部云云演畢即行開票譚君延闓得二千六百五十六權（每股百元有一選舉權）龍君璋得二千一百七十權陳君文瑋得二千零九十權胡君璧得一千九百一十權童君光業得一千五百三十二權卽以五君爲辦事員陳君家珍得一千四百六十九權帥君學棻得一千二百九十八權即以二君爲查帳員舉定後時已夜半十一鐘即摇鈴散會 
　　初十日午後一時接開議會由余總理報告舉定各員姓名並宣布公司現在情形六條一預算出入欵項二現存股欵數目三目前已開工程四酌加招股酬資五購地及工料價目六拒欵集股自辦嗣由同人公舉譚君延闓爲議長即由譚君提議招股酬資從前須招滿五千元酬洋百元係每百元酬洋二元兹公司擬從優改爲招滿二千元卽酬洋八十元係每百元酬洋四元現在租股定以九六照扣亦係四元此外代招之人是否再應增减請諸君各發意見時螴濿文瑋即登台講演應從優每百元酬洋五元陳君家珍相繼演說則請毋庸從優其餘各股東及代表有主張四元者亦有主張五元者遂由譚君延闓宣布請有議决權之股東（每五千元有一議决權）投票决議開票後其主張四元者三十三權主張五元者一十七權當以多數取决譚君延闓又以招滿二千元始得酬資是否應以此數爲限請諸君各發意見陳君文瑋謂以一百元起卽應給予酬資使人踴躍勸募其餘各股東代表有謂仍以二千元爲限者有謂宜以一千元爲限者卒由譚君延闓發議謂一百元効力太小未便照給酬資今請以一千元與二千元兩項提議可否酬中以一千元爲斷衆皆拍掌贊成遂議决余總理又出席聲明此係新案酌定其從前代招之股不得援例補給譚君延闓遂斷定自議决之日起以前應照舊章以後即照新章余總理又稱代招之股應自交到股欵之日起息其股欵即應隨時解繳不得稍有遲誤使公司與股東爭論起息之期至以前帳項可由公司定期請各股東齊集閱看再用油印刷發憑衆考查以昭大信時已五鐘即摇鈴散會 
　　十一日午後一時接續開議先由起草員文君斐宣布新擬總協理及辦事查帳各員職務權限章程二十條是否應行修改請諸君各發意見時有各股東代表胡君元倓出席發言請將第五條及第十一條略爲修正而尤以第十一條爲必須改訂該條原文大旨謂辦事查帳各員爲股東意思機關倘辦事員有與總協理意見不合之處應由辦事員再議經三次議决即由總協理商酌施行等語請將末句改爲必須執行改定後卽行宣布衆贊成龍君璋亦請將第十三十六等條增改歸併一酌定每遇三六九日爲辦事常期惟總協理有必須應議之事不拘此例一延聘富於鐵路學識確有經驗者爲顧問員一招摺本省之鐵道畢業學生在本公司及工程處見習暫不給薪將來可否派事其用舍權仍由公司執行之以上各條均經次第宣布衆贊成陳君家珍提議查帳員職務應自任事之日起以後應負責成至以前帳項旣由公司以油印刷發則請各東公同考察衆贊成文君斐提議辦事查帳各員應酌送夫馬公費以專責成龍君璋陳君家珍均自行聲明並爲同事各員代表（因各員均未到會）謙辭不受余總理則稱列應致送胡君元倓又爲股東代表以爲未經開車以前其辦事查帳各員暫不致送薪費衆贊成余總理聲言此項章程應添附則一條如此後有緊要重大事件必須大衆議决者應照 
 
 

Page 5

 
 
章開臨時股東會衆贊成李君德齋提議籌欵招股之事現值諮議局成立各屬議員在省應請名議員擔任分招惟是否付託全體議員抑或擇人付託各股東意見互有異同卒由余總理酌定請全體議員分别府州各舉數人擔任衆贊成余總理又稱湘省現任各省大員如粤督袁制軍滇督沈制軍粤提秦軍門等均係關懷桑梓熱心公益代招股欵甚鉅公司已屢次馳電請求如由各股東全體加發一電其收效自當更鉅衆贊成卒有劉君某上一意見書力言亟應添聘總工程師之事以爲投標估工較有把握如前此白石港橋工投標之價相去甚遠幾致受虧余總理答稱總工程師不日卽當添聘惟白石港橋工曾經原有之監造帮工程師陳君廷灼自行估定至投標者之價值甚遠及相近者訂定而復取消實投標者之不諳工程預算工料不中肯綮之故此固投標者之咎而非工程師之咎云云彼此辯論良久余總理答以此兩日内尚有兩意見書公司自當察核辦理時已五鐘即摇鈴散會 
[甯古塔商民罷市風潮續誌吉林]  
　　塔城爲廣成公濫出紙幣閙事罷市風潮劇烈詳情已誌前報陳撫委高參議翔赴塔查辦後高即於二十四日下午到塔即傳詢此事曾查得廣成公之帖除近日收回不計外尚有二百三十餘萬吊高遂與官商兩界議由官帖局暫借五十萬吊以廣成帖一吊折换官帖五百如是核計仍差百萬餘吊仍五折暫與官帖併行俟將廣成公分號財産查清再行分别抵付併飭各商一律照常開市各商舖因於二十七日一律開市翌日廳尊曉諭人民准是日在廣成公分號人和燒鍋付帖各官均往監視三日共收回帖數萬吊三十日省委張守弧到塔即親赴商會及興華公司火磨踏看並傳商會會長孫彦卿問話孫藉仇教爲詞將興大獄並開列一單將塔城某某等人均指爲毁教堂搶火磨之人意圖株累當經張守駁斥謂此　係人民反對商會而起本非教案何得以仇教等詞誣告良善並面責孫彦卿四事（一）不應將商會設於教堂之内（二）對於廣成公街帖事宜靜候官府處置不應操之過急以致激生事端（三）不應將廣成公付零帖之現欵不爲付給鄉民（四）不應電召俄兵及電請領事干涉孫聞言始有懼色自稱一切願遵官府判斷其時孫以傳教士資格遞一呈禀並開列失單欵至數十萬元亦爲張守擲還令以商會總理資格遞呈並經張守與高叅議會商將此案分爲三段辦結（甲）碰壞商會事由廣成公私出街帖所致所有商會損失應飭廣成公代爲修補其教堂損失之件令商會自爲清楚不能累及官民（乙）清查廣成公産業備抵私帖資本及賠補火磨損失（丙）改定錢法悉用官幣現在第一叚經張守斷令廣成公出洋八百餘元以百餘元代商會將房屋木器修好餘欵即交商會作爲補購一切損失物件其洋商與失歸孫彦卿自行賠補已經商會總理遵斷出結完案於是若大風潮始歸平靜云 
[東三省交涉談]  
　　滿洲里商税交涉江省臚濱府知府張夀增呈報公署略謂滿洲里處江省極西與俄接界向來交涉問題有四曰税務曰商埠曰鐵路曰邊防税務因舊訂陸路通商合同内有百里内不納税一條自去年與俄交涉久未解决後歸外部與俄使磋商至今亦未議結此合同語意旣爲通商訂定是專指入口交易貨而本地土貨不與焉今即以此語爲土貨亦包括在内則滿洲里爲我國疆土現在東清鐵路公司設立公共理事會收納商捐由華交涉局代收百里内旣不納税面俄人反得於我華土百里内收受商捐是百里不納税一事由俄人背約之一證也且聞華商赴俄邊界百里内彼仍照常收税及我官詰問彼又飾辭答係捐欵非税欵也此背約之又一證也且自修東清鐵路以後滿洲形勢與前迥殊即使百里不納税之又果無疑義現在時變勢遷亦當酌改况俄人在我界百里内可以收捐則我自應一律收取以爭利權所有税務章程應俟外部議結再行詳請開辦至商埠爲各國通商而設尤宜注意俟知府到滿體查情形必隨時報告至邊卡歸呼倫道鐵路歸交涉局管理知府自當禀商兩處署局隨時辦理 
　　延邊嚴防韓國義民駐韓日兵捕拿刺殺伊籐公之黨羽甚急韓民恐被株連大有一日數驚之概義兵首領李範允即乘時在咸鏡北道左近散放布票糾黨起事延吉邊務巡警及巡防隊恐其竄入延吉界内凡有由韓國渡江至延者無不留意稽查 
　　日人調查地方情形近日鐵嶺各衙署局所時有日本官吏手持調查表册欵門求見丐我國官紳爲之詳細眞註凡一切捐税賦課及地方人民户口若干資産若干生計何如商工業之習慣若何俱一一分載清晰不厭周詳聞縣署統計處被其絮聒欲辭不得他處業已照辦嗚呼是誠何心哉 
　　公署會議秘要事件十八日下午五時奉天公署散後各司道及僉事院署秘書官等復行同到交涉司會議或云係因延吉邊界交涉或云吉長鐵路有人從中阻滯並接有政府電報約數千字之多惟情形極爲嚴密故内容無從探悉 
[京師近事]  
　　閩督松制軍爲言官指摘確有嗜好行將調京查驗聞繼閩督之任者 
 
 

Page 6

 
 
某樞臣力保倉塲侍郎桂春可以勝任 
　　又贛撫馮中丞近有開缺之耗聞繼其後者係護理直督崔磐石方伯並聞何廉訪有升直藩消息直臬一缺係長蘆運司張都轉遞升 
　　學部近查得某省法政學堂咨報用欵册内載有職員薪水一項約七千餘兩之巨此外尚有親兵雜役等種種名目實與部章不符昨已嚴飭該省速將此項虚糜裁節并將冗員大加整頓再行報部查核 
　　郵傳部徐尚書前因瑨珣瑜三貴妃留住東陵不日進京特飭京奉路總辦梁士詒每日在通州預備專車聽候各貴妃傳坐現各貴妃已乘車回京矣 
　　度支部現議内外蒙旗待辦新政甚多所需欵項若專仰内地接濟其勢實有所不及日昨左右堂會議擬即派本部丞叅一員携帶司員數人赴内外各蒙旗將一切牛羊駝馬茶鹽烟酒等項税課先行調查設法整頓以爲就地籌欵之預備 
　　度支部前咨各省添鑄當五當二銅元以備零找之用各省迄未一律添鑄以致市面周轉不靈日昨該部又電催迅速開鑄藉輔銅幣之缺乏 
　　貴胄法政學堂監督錫聘之君與總理朗貝勒商議原定課程未列洋文將來畢業派往各國游歷諸多不便請酌添洋文鐘點並加正科年限以宏造就 
　　聞憲政編查館提調資政院協理李家駒將補内閣學士之缺三五日即發表斯缺乃耆齡所遺 
　　禁烟王大臣考核各直省禁烟成績以山西省收效最速在地方禁煙成績表内已列爲第一 
　　德國格致專家斯普林研究飛行艇大著成效已禀請本國政府專利現崇文門内德勝洋行已運到此艇艇身約長二尺五寸有汽瓶一個聞駕駛極爲靈便 
　　近日内務府檢點三海陳設見南海弘極殿之供器短少數件不知何時失去已行文民政部移請訪察 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[粤省諮議局第十一期會議紀事廣東]  
　　粤省諮議局十四日開第十一期會議到會政界代表三人議員六十三人一時半開議書記點出席名號須再有三人始合九十四人三分過二之數少停又來一人各議員羣催開議迨摇鈴後始續來一人讀第二條議草畢又來一人於是足數是日議案六條一議清中飽（蕭之楨提出）周廷勵先發言清中飽固應贊成但前期莫議員提議統一財政已包括在内請免議議長請衆表决羣起先成此議遂不成立二議裁防營抵賭餉兼擴新軍議長宣告此題緩議三議飭州縣遍設農牧售種所（鄧家仁提出）莫伯伊言恐不能遍設提公欵亦不合且多流弊現省中已設農務總會將來分會遍設自可辦到原草飭州縣遍設未見實際周廷勵和之謂雖附名贊成不能不以莫言爲是議長問議案能否成立陳鴻煊言此公益事不能因州縣二字不合而取銷之旋報起立者少數此議不成立四議籌設豫備立憲宣講所（張養淮提出）羅文光言宣講所固宜設立惟風氣未開必須於墟塲人衆之處隨地演說并議將議草内章程五條略爲討論劉述堯言此爲自治内一小部分事諮議局議一省事不應如此枝枝節節原章又不甚妥洽劉耀垣周廷勵和之陳炯明亦起表同意羅文光劉述堯一再申前論旋表决議案成立與否又得少數此議又不成立五議徵收田賦劃一辦法（王國憲提出）各無言論亦不成立六飭地方官倡設義社以備急災陳鴻煊申言各屬遇災籌賑之慘極言義社之應設說畢衆無言論旋報起立十二人此議亦不成立是時僅二時十分議事時間甚短因所議均不成立故如此簡爽云 
　　附十五日議事日表一請查絕户不准糧差訛索（葉議員承訓提議）一訴訟保釋條例（莫議員伯伊提議）一停止就地正法章程（陳議員炯明提議）一選舉勸學所總董（陳議員炯明提議）一籌辦簡易識字貧兒院（自治會請議蕭議員之楨介紹請議審查會認可）一恩平改隷窒礙（恩平代表請議鄭議員潤霖介紹請議審查會認可） 
　　又十七日議事日表一收回單龍毫改鑄正色（第二讀會）一聯合教育會勸學所（續第二讀會）一籌開榆林港（鄭議員紹材提議）一人命相驗地方官宜遵例目備夫馬（羅議員獻修提議）一維持監所改良（陳議員鼎勳提議）一請清理訴訟案件（周議員鍾英提議）一籌弭盜賊（黄議員有恭提議）一奬辦商團民團（粤商自治會請議議員陳烱明蕭之楨介紹請議審查會認可 
[鄂省諮議局近事湖北]  
　　鄂省諮議局於本月二十日互選資政院議員八點鐘到塲九點鐘投票照章投票人以實到數計算昨辦事處已通知各議員届日務於八點鐘到塲舉行投票聞該局近接要電兩則錄左 
　　奉天來電湖北諮議局鑒鐵路借債草約督辦大臣未簽字卽未成立無所謂廢請諸公細酌盧靖曹廷杰沈致堅陳翼吳靈鳳榮興陳培龍吳鳳周盧宗吕李錦沅劉蕃濮吳善等同叩 
　　長沙來電湖北諮議局鑒敝省因湖工議案（即疏濬洞庭湖事）及鐵路事公舉議員陳謝會三君赴貴局協商乞招待湘議局譚延闓 
[新舊制府之舉動武昌]  
　　調任直督陳制軍原擬于十八日交卸督篆嗣因交代趕辦不及且經手待完之件頗多故改於二十四日卸篆二十六日乘車入京眷屬則隨同逕赴天津並不赴京勾留所帶隨員有邵太史章宗主政鶴年杜道預張道預楊道懿年周牧鼐文令廷直等十餘人皆督鄂時所奏調來者所有鄂省候補人員之求調赴直者制軍咸以部章爲辭不允至楊護督現尚在臬署辦公將來接護督篆後亦祗每日入署治事目下所以不遷藩署之故因高署藩以就各本衙門辦事方能便捷爲言須俟瑞制軍到鄂各司道回本任時楊始遷進藩署連日各屬州縣撤任調省者有十餘人皆係楊護院在臬任時查得疲玩不力之輩新督瑞制軍聞有電致三司及善後局金道鼎官錢局高道松如詢問張文襄樞相現尚虧空鄂欵若干湖北全省歳入若干歳出若干出入兩抵約計不敷若干刻已由楊護院查明電復矣 
[吉省舉定資政院議員吉林]  
　　吉林諮議局前奉北京資政院來電東省應選派議員七名充爲本院議員計奉天三名吉林二名江省二名皆於本月十一日開票選舉兹聞是日下午一鐘時陳中丞及各司道均衣冠齊赴諮議局當卽監同投票舉定副議長慶君祝三得票最多次則爲伊通州議員徐君穆如充作資政院議員 
[西報譯要]  
　　中國添派安奉鐵路巡警字林報載二十日東京電云中國現已添派警察在安奉鐵路一帶巡邏 
　　海軍大臣游英紀聞文滙報載同日倫敦電云中國海軍大臣洵貝勒薩軍門已回抵倫敦昨日潑萊茅港所泊各軍艦一律張掛彩旗並於英旂之旁張揚龍旗以示敬禮二十一日倫敦電云昨日首相愛斯奎士在下議院演說預算案問題時中國海軍大臣及隨員人等均往旁聽 
　　俄皇將召見達賴代表又載二十日栢靈電云達賴喇嘛所派之代表蒙古喇嘛數人俄皇將於日内召見 
分類新聞政界 
 
 

Page 11

 
 
[撥欵導濬運河之計劃鎭江]  
　　江督張制軍以淮揚間運河淤淺有碍交通特派李觀察家駒會同淮揚道勘估興工趁此冬令水涸之時導濬竣事撥欵二十萬元由藩運司庫曁税關江南財政總局等處分撥兹李觀察奉委後已於日昨乘輪過鎭暫駐行旌旋坐民船赴淮會勘矣 
[嘉秀籌辦自治研究所杭州]  
　　嘉秀二縣紳士譚日森等以自治研究所一事允宜提早赶辦以樹闔屬之風聲現經公推秀邑舉人高如灃爲所長租賃精嚴寺内延夀堂爲講所聽講員數參酌兩邑城鎭鄉區域約計八十人可敷辦理自治之用擬即以八十名爲定額此外另設旁聽員不限額數其所中一切事務曁延訂講員職員所長主持擬具章程禀請嘉興府指撥開辦經常各費以資濟用等情英太守以自治研究所爲憲政待興籌備事宜誠當尅期舉辦惟經費由官籌撥一節當此新政待興應用之欵羅掘皆窮若必事事借助於官殊有未逮今於無可設法之中擬在留備谷價項下酌撥洋一千五百元俟奉批准方可給領惟該所業已開辦勢必未能久待應先墊洋五百元卽由諸領用一面仍飭商會紳董設法妥籌以資擴充現經英太守通禀省憲核示矣 
[質問加收户捐辦法浙江]  
　　湖州議員致湖府夏太守電云湖州夏太守鑒報載湖警費加收户捐確否希電復莫如滋蔡蒙楊山立徐翰奉章育麟張善裕潘澄鑑韓國藩蔡焕文蕭鑑顧榮第同上湖州府覆云湖州議員諸公鑒警費由縣照會紳董議决剔除小户分等勸捐大致照春間之意並非房捐此復桐 
交涉 
[電准德人在汕招工赴薩摩島廣州]  
　　德領事前擬在汕開招大帮華工赴薩摩島一案經粤督聲明須遵華官所定招工章程更訂合同當官簽字方准開招嗣因該領照允卽電派汕頭洋務林委員會同該領逐一妥議該委旣與德領商妥特將章程辦法與議各節電禀督轅袁督核明准卽如議辦理并電覆略謂前據該委虞蒸兩電招工當官簽字一節德領旣允照行應准出示開招一俟工人到油卽由該倅查詢各工確係自願前往方可勿任工頭仍有虐待情事更正合同及章程印就卽檢呈一份禀繳備案餘如所議辦理 
軍界 
[運商遵認海軍經費鎭江]  
　　淮南四岸運商清吉昌等前奉憲飭遵認海軍經費十萬兩現擬匀作五成以三成爲開辦費以二成爲常年費四年内照繳四千後縮三成以符上憲定議 
[認撥海軍經費之計畫安慶]  
　　皖省奉撥海軍經費爲數甚鉅無如庫藏奇絀發放撥解各欵羅掘俱窮沈方伯再四籌維擬仿照贛省加抽出口米榖釐捐辦法所有豆麥米糧等項每石抽捐一百文高梁等類每石抽捐五十文至外省入境米糧以及本省不運出境米榖概不抽納以示區别 
學務 
[洲地撥歸學堂管理安慶]  
　　皖省農工學堂撥定繁昌縣治大沙凸關門洲兩處洲地令其繳價執業以充經費業經該堂遵章繳價並由皖紳公禀撫院札飭繁昌縣傳諭佃户换立承佃約據繳押承佃欵項一面飭差彈壓保護 
[書院改辦兩等小學浙江]  
　　台屬天台縣東鄉地瀕海濱風氣閉塞學務尤形腐敗舊有蒼山書院一所自科舉奉停幾成董事之私産舊冬由謝君希才等發起擬將該書院改辦兩等小學一區集合同志籌捐開辦經費並開會公舉校長學董尅期成立詎舊董事以世産被奪拚命阻撓致事敗垂成現經旅省學界奚九卿君等極力調停卽於十月分起開會公舉謝靜山君爲校長另舉謝巨塘陳文豹二君爲會計董事延聘師範畢業生奚親徐許翔二君爲教員即日開課計分高初兩級上班學生已有四十餘名而陸續報名者亦極踴躍云 
[教育出品預備訂期開會鎭江]  
　　丹徒教育會勸學所奉邑尊倪大令照會奉提學司札轉奉部飭以南洋奏辦第一次勸業會奉飭徵集教育出品赴會陳賽當經詳准各府廳州縣應設教育出品研究會鎭屬限定十月二十八日成立並宜先開一預備會等因兹訂於二十二日在城内萬夀宫先開預備會等因刻已遵卽刋發傳單知照全體學界希於二十二日午後二時會集以便提議一切 
實業 
[湖北鐵路協會紀事湖北]  
　　本月十七日午前十點鐘開協會職員會在漢口四官殿湖北商辦鐵路協會辦事處商定事項列下一協會呈請督憲立案稿一公司章程一通知各省同鄉官各埠同鄉商會及各府州縣紳富擔任股份充當創辦員一本協會通常經費一代表晋京費用該協會又於日昨發出傳單云本會同人擬組織鐵路公司集欵自辦鄂境川粤漢鐵路惟組織公司須由創辦人担任股份（此所謂担任乃自任出股非認捐之欵）訂立合同始能招集股本次第開辦除公司簡章送呈核定外乞諸公通知同人担任股份（漢口以認股萬元者爲創辦人武昌市面小凡認股千元者卽可充創辦人）充當公司創辦人並乞即日開示同人姓名住址及所認股數寄漢口四官殿辦事處以便定期約集同人訂立合同以立自辦鐵路之基礎 
[公擬粤路選舉辦事章程廣州]  
　　戴梁兩尚書及廣東同鄉京官公擬廣東粤漢鐵路公司選舉辦事章程經督辦大臣飭交總協理及股東互相討論如有應行商改之處不妨簽訂理由禀候核定奏明立案并經督辦粤路分局將章程刷印分致公司及省外各埠股商查照辦理惟迄今日久簽覆者無多王道昨奉督憲電准郵傳部電催核定並奉督憲面諭從速商訂日昨特再布告請公司總協理及大小股東迅將前項章程草本應行商改之處五日内簽訂理由送到分局以憑彙核轉繳督憲電達郵傳部核辦倘逾限不到即作爲默許 
 
 

Page 12

 
 
雜記 
[民部委員來松松江]  
　　民政部密派司員阿勒精阿號約山來南邊江浙等省查察自治巡警禁烟三項昨日到松至自治局略詢一過旋即他去並不刺謁地方官長 
[官錢局總董懼内之活劇安慶]  
　　裕皖官錢局總管吳東甫（混名吳老虎）前經吞挪該局巨欵並私刋戳記浮開帳目被控澈查吳暗爲運動始將此事含糊禀覆前夜吳在西城外裕源錢莊又麻雀時忽叩門聲甚厲該店同事始詢何人旋悉吳婦音吳則大爲跼蹐不安旁觀以未來答之婦則怒吼一聲轟門徑入尋至吳前將牌掀擲滿地揪扭吳髮詬誶不已吳向婦緩頰婦愈怒揮以老拳座客驚癡若木雞吳則屏息斂氣噤若寒蟬一惟婦命是聽婦强挾吳歸道途猶刺刺不休以致喧囂街市一時觀者如堵 
[職官逼姦鄰婢釀禍之結果山西]  
　　河東道陳際唐觀察以試用鹽巡檢朱澤遠因納妾被控幾釀人命詳請寳湘帥記過停委略謂本年六月十六日據卸署平陸縣唐令景雲家丁黄升以職官毆辱鄰婢羞忿仰藥命在垂危等詞禀控候補鹽巡檢朱澤遠一案當批安邑縣龍令璜親往騐訊據取供單婢供年十八歳家主交卸平陸縣篆務眷屬移居運城南街使女伺候主母素與朱老爺住前後院院旁有一小角門相通時常爲伊太太來往閒坐旋伊太太許著使女與伊作妾使女言有主母作主不敢應承十三日朱太太又呌使女往伊後院使女隨到伊房内朱老爺亦到朱太太又言前次你答應作妾何以翻悔使女因朱太太虐婢太甚畏懼不從朱老爺遂怒言汝從我亦不受屈不識抬舉用手批使女頰兩下並言不能由你使女就往外跑朱老爺追赶院中用板橙就打使女躱在一邊打在奶媽腿上使女無故受打下午時氣忿吞烟一錢宫粉一兩等語職道當以朱巡檢輪委解餉業經詳奉牌批惟人命所關未便遽令遠離當將原派餉差詳明改委袁巡檢蕃接解在案嗣據該家丁黄升復以前次仰藥之婢延醫療治日漸平復不至殞命等詞禀請銷案前來職道查此案該巡檢朱澤遠欲納唐姓使女爲妾自應差人向其家主說明斷無逕向該使女面詢之理乃詢而不允輙行毆打以致氣忿仰藥幾釀人命實屬不知檢束有玷官常雖該使女醫救得生不能不量予儆戒應將候補鹽巡檢朱澤遠記大過三次停委三年以示薄懲乞照詳施行 
[八株楊梅之京控鉅案杭州]  
　　台屬黄岩縣世家王鄭氏與邑紳牟勉互控一案經增中丞兩次札府調停兹據該學界傳述其内容起釁原因僅爲楊梅樹八株小題大做且王牟係兩代中表各係官裔王鄭氏係前太常寺卿王彦威君之夫人牟勉係前四川蓬溪縣知縣牟育之長子現在山西候補知府兹聞王鄭氏派某戚入都運動言官奏叅牟勉功名而牟亦三次上控督撫架以一邑四宰之大題即牟僕被王府弔打抬騐縣署適盧大令在花廳會客聞報即在花廳騐傷彼時在座者一爲朱文劭主政係王鄭氏之外甥一爲警董王士駿及王恭贇二君曁盧令共四人故牟指控云然或云台人好訟有遺傳性云 
[匪人盜棺慘聞松江]  
　　婁境景家沿六十圖地方有賈姓老嫗停柩荒地昨夜忽被匪人盜棺剥去披風一件屍俯仆地上黎明時經人看見報知家屬馳禀婁尊劉大令前往驗視隨飭收殮回署 
清談（東吳） 
[哀農民四]  
　　論者旣知佃户之刁頑。非人人如此。則即半稔之年。佃户之欠租。猶非人人不宜矜恤。而况今年荒象之重。各處皆然。固昭昭在人耳目間也。所以今年佃户之欠租。記者可直斷爲因荒歉之故。蓋東南向稱上地。今年則即我郡最著名之湘太洋田。非荒於水。即傷於虫。論者乃謂一二荒歉之地。是論者猶未知各處荒歉之眞相。無怪其言之不近情理也。論者又謂佃户抗租。有人歛錢包庇。此則見諸各報。申報上亦載有脅衆抗租之區董姚文潞云云。不知各報所載佃户抗租。歛錢包庇。皆係各業主口中之言。即本報所載脅衆抗租。亦係述集議時某業主之語。各業主值此荒歉之年。旣意在多取。則欲加之罪。何患無辭。猶幸某業主尚有天良。但云脅衆而不云歛錢。殆亦知莫須有三字。非可以意妄加者歟。 
　　論者又謂佃户數日之拘留。即爲一歳之抵當。安有帶枷受杖而自由者云云。其言信然。但記者所言。係對論者前日之言而發。論者亦記前日曾言。業主有田如無田。反不如刁頑之佃户。得以優游卒歳之數語乎。前旣謂其優游卒歳。今又謂其安得自由。敢問天下豈有不能自由之帶枷受杖之人。而謂可以優游卒歳者乎。此其矛盾之詞。宜加檢點者也。 
　　論者又謂業主年欠二三成。尚有七八成繳納。似較佃户一成不納之爲愈依其所言。蓋又僅相其皮貌。未能切中於事理者也。夫刁頑之佃户。在各業主之名下。不及十分之一。即使全數不繳。業主所收。猶在九成以外。若業主年欠二三成。則其數已足包括二三十刁頑之佃户而有餘。此又論者所宜潛心體察者也。 
　　至於高抬折價。爲富不仁。論者旣知我蘇米必無人。則論者有口誅筆伐之權。於此　正不宜輕恕。若但以未必無人四字。輕輕帶過。而於佃户之欠租。則謂必須責押追繳。是其目光雖注兩方面。其立論仍在一方面也。願論者勿遽自謂能得其平焉。 
評事 
[部庫之支絀]  
　　近日度支部之財政。可謂窘矣。財政何以　。曰新政之添興。新官之添置。新費用之添設故。 
　　然而有添設。即有裁　。京師各衙門之冗員裁撤矣。各省之閒衙局所裁减矣。浮費一律節省矣。乃裁併則未見國用之裕。添設即見經濟之窘。又何以故。 
　　曰裁减者其名。而添設者其實。裁减者一二。而添設者十九。則經費安得而不窘。雖然。窘則窘矣。而裕財固自有道。 
[各部之畫葫蘆]  
　　責任内閣不設立。則政權不統一。政權不統一。則紛擾之弊以生。糜巨欵而事無大效。即以各部論之。各部之表面論之。某部設一館。則他部踵設一館。某部設一學堂。則他部踵設一學堂。某部設一銀行。則他部踵設一銀行。某部設一印刷局。則他部踵設一印刷局。某部設一報。則他部踵設一報。此政事之所以日多國用之所以日巨也。 
　　或曰。非此則濟濟人材。將何以容之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局議决案 
[江西諮議局呈報議决院司交議丁漕案]  
　　爲呈報事九月十四日接奉撫部院照會發交丁漕税法議案十月初五日復奉照會發交布政司提出丁漕錢價議案本局遵照奏定章程第二十一條應辦事件在會議時提議兹將其議决次第分别開列於左 
　　計開 
　　撫部院發交丁漕税法議案變通方法三條子說征銀解銀丑銳按現在市價每銀一兩易錢二千文折合丁漕正耗各項寅說折收銀圓合以上三說互相討論本局意見分爲三類一主變通說一主俟清查陋規後稍爲變通酌補公費說一主不能變通說 
　　本局復就以上三說在會塲提議公同表决主不能變通者占多數其理由分爲五項 
　　甲官並不困之理由一州縣進欵不僅在丁漕之盈餘除廉俸不計外兵糧雜税驛馬費税契費與暗收之各種陋規名目繁多進欵不少又如衙署用度十足進而九幾出則有底錢坐支銀兩官價收入而折扣支出則有餘利納糧裁票則有串票錢逾限未完按時加價則有漲價錢集腋成裘亦不爲少二前撫憲劉奏定征收價目係查當時銀價每兩易足錢一千八百文（因地丁一兩四錢九分折合錢二千陸百八十二文皆係十足故知是足錢）今每銀一兩易九五錢二千文實僅一千九百文相差並不甚遠報解之外僅有贏餘不過不及曩日之豐耳值此財政困難百度待舉之時正宜制節謹度力效清廉未便遠慕豐盈迹鄰加賦三州縣戚友幕丁多至百餘人耗官剥民率由於此而平日學非所用事事需人刑錢書記帳房不得不重加薪修今日官習法政諸事可以自理果能儉以養廉自無入不敷出之患 
　　乙民困宜恤之理由一近數年水旱頻遭百物騰貴糴榖所增之價不足抵他物所漲之價以致農民日少田土荒蕪有願將田轉贈於人而不肯受者故鄉有多田多累之諺若再加以丁漕漲價民困將愈不堪矣二鄉民售物於市所得銅元皆作十足銀元皆照時價今日納糧於官折收銀元任意抑價如交銀元則須補水此誠情理之不可通者哀哀小民無所控訴矣今不責抑價者之非而轉責鄉民以籌補此誠來自田間者所不敢置喙矣三贛省人民生計日形困難若必一律征銀征洋銀洋之價必愈漲銅元之價必愈跌百物必因而昻貴民不聊生四今日圜法未定欲變通税法小民以榖易錢以錢换銀元换紋銀輾轉之間商壟斷而官抑勒其何以堪總之官難自存民亦大非昔比官尚可减幕僚省騶從節筵宴少餽遺民則殫其地之出終歳勤動難得一飽 
　　丙諮議局不能專就官提議之理由一諮議局代表輿論宜爲百姓計較民爲邦本百姓足君孰與不足故利官不如利民妨民卽所以妨官若不便於民而獨便於官雖便猶不便二今輿論所在責望議員之代表者惟丁漕一事爲最亟征收丁漕情形雖各不同而其抑勒折收則幾如一邱之貉此次欣逢曠典萬民慶祝其所希望於諮議局之拯救者實有拭目以俟側耳以聽之勢若不議恤民困而先恤官困議員所萬不敢與聞者也三贛省丁漕折錢乃奏明現行之定章官鑄銅元奏定通行市面可以完納錢糧此又官府之大信今諮議局開會伊始遽使津貼官困而改易芬章抑或改徵銀洋以失民信此又議員之所不敢出此也四現在國家新政地方自治需欵甚殷若陋規未革中飽未提遽爲州縣籌補津貼必至元氣盡剥民不堪命 
　　丁恤官困宜恩施自上之理出一處此經濟困難之時皇室經費尚議節省何論其他擬除練兵學堂經費外可援同治十二年删除藩司公費例將知府公費及提補捐欵一切耗羡酌量核减匀作州縣辦公之用二委員因公四出名曰例差本從前調劑貧員之意即收發委員亦甚清閒現在無餘潤可分自應裁革以示體恤三各州縣對於上級官長凡從前所有一切供給辦差之費如三節兩夀有餽遺幕友家丁有餽遺俱宜一律裁去則州縣自可裕如四若謂州縣宜亟籌費以資辦公亦應遵照部章將丁漕内所收民間一絲一粟和盤托出列表詳說由撫部院咨部核定統籌出入酌盈劑虚不患無欵匀派此正本清源之法也 
　　戊丁漕善後之理由一興辦義圖高安素有義圖官民兩便近年廬陵經江觀察訂定規則只比照近三年旺收之數以爲衡暫不規復原額而年來收數益旺擬請通飭各州縣責成地方自治團體一律仿照廬陵成規推廣義圖將來各屬解欵必能有盈無絀公家享增課之利小民免追呼之累法莫善於此者二清查中飽丁漕畝捐及三十文串捐照章徵錢解錢而各屬率多徵銀解錢盈餘不少漕米折價照章三千四百二十文而龍泉天字號安福泰和各屬歷來收三千七百二十文畝捐在外此浮收之三百文明係中飽其餘似此類浮收者各屬皆有俱宜逐一清釐撥歸地方公用 
　　本局對於以上理由則徵收丁漕自宜率由舊章未便變通現值開徵之期仍應呈請撫部院立發通電嚴飭各州縣徵收丁漕概用官票銅元不得抑勒銀元以恤民困如州縣實有困難之處或由提補官欵及一切公費之中酌量匀攤並通飭民間興辦自治會准其援照近三年完糧最旺之數設立義圖則國課永無虧欠之患民間永免追呼之苦利國利民裨益良多所有本局議决撫部院發交丁漕税法議案變通辦法三條曁布政司提出丁漕錢價議案理合備文呈報 
本埠新聞 
[瑞制軍起節回省]  
　　升任鄂督現任蘇撫瑞莘儒制軍來滬察看浚浦工程迭誌本報兹已事畢於昨日十二時由小沙陀行轅起節乘坐雙馬車前後由閘北騎巡隊捕房警衞隊護送至滬寗鐵路車站卽乘專車返蘇本埠滬道以次各官均至車站歡送 
 
 

Page 19

 
 
[出品協會會場紀事]  
　　上海出品協會會塲盛况迭誌報端兹悉該會總理李平書君及各幹事員終日在會塲調度照料不遺餘力故全會塲及各商店數十家絕無失物情事各游客來會叅觀者因之更夥近日萬生園中新來五脚牛一隻又樂音廠旁另闢一室安置大頭孩一該孩頭大三十英寸徑十英寸又有大手一人其大拇指大逾嬰孩之臂計重五十餘磅又直隷霍元甲以拳術著名來會設檯請人角力又音樂廠内遍懸飛禽走獸瓜菓花卉各式絹燈二三百盞製工精絕燈内遍裝電燈入夜開燃光怪陸離燦若繁星禮拜日下午並晚間日本男女合演武戲及華伶雙燕飛之三上吊又無錫燈船左近新蓋旱船一座爲游人休息之所會塲内陳列各品譯成中西合璧文字以便中西人參觀又聞大力士霍元甲前日已登塲試演拳力精勇絕倫無敢與之較量者昨日有美國大力士（奥皮音）與霍君訂立生死書循例報明捕房備英洋一千元以爲彩物准今日下午二點鐘在音樂廠歌舞台上各以死力相拚届時必有一塲狠鬥是誠我中國從來未有之創舉也 
[道員追討舊債]  
　　吕承瀚之家丁黄盛昨將劉萬春扭至縣署禀稱家主吕承瀚湖北武昌縣人以記名道分發安徽前辦蕪湖巡警于光緒三十年被同鄉劉萬春借洋二千元月息八釐迄已日久僅收洋二百三十圓今劉在上海開設行舖家主向索不還命小的扭案請追劉供職商前在蕪湖與孫姓等四人股開萬濟小輪公司往來蕪湖江寗吕道之父與職商交情頗厚入股洋二千圓掣付股單四十張後因小輪失火焚燬資本無着職商無奈出一二千圓之借據此事同鄉咸知吕道此次來申屢邀職商至妓院飮酒職商未往後被借去洋一百圓是否仍須歸還請傳吕道到案面質判劉交差邀同同鄉公正人理處 
[工程局取締客棧續誌]  
　　總工程局各董事議定取締客棧辦法已紀昨報昨又出示云照得南市大小客棧時有窩頓匪類私賣鴉片任人燈吃以及容留婦女夜宿作出不端情事干法違禁敗俗傷風殊爲可惡現在本局嚴密稽查除發給循環簿着令照章登記外並飭巡警帶同偵探按日查察不得撓阻倘查有前項情事定當從嚴懲辦爲特示諭仰大小客棧東夥人等一體知悉其各凛遵毋違 
[日本文學士到滬]  
　　日本開國五十年史編纂人副島八十六君由大隈伯爵派至中國獻書昨自京都漢口南京到申由宗方小太郎白巖龍平介紹定於二十三日假坐靶子路扆虹園宴請滬上各報館之辦事人 
[城内]  
　　自有原因○黄惠甫控萬三毛等短交漕米昨日由縣集訊黄供在平安棧爲經理雇萬三毛等裝運漕米萬與朱安官徐玉良短交米石共值洋一千餘元求追萬等供有耗米照算尚應找出水脚求請公斷判令原差督同兩造算帳禀候訊核 
　　吞没工資○徐慶堂投縣禀稱作頭莊祥記包得陸家浜天文台工程轉包於小的起造詎竣工日久被莊覇吞銀二千兩求追德襄讞諭候飭差查復核辦 
　　老婦苦境○張張氏昨至縣署喊稱昨因兒子不服教訓婦人將子申斥詎夫弟張士昌插身尋釁互相口角致婆婆氣忿走出不歸求請作主德襄讞當即諭令差保傳諭氏姑歸家責令士昌及該氏服禮了事 
　　道批二則○王厚福禀批此案現據廨員申稱二月間並無王厚福禀詞四月二十九日五月初六七月十三等日三次具禀均經批飭呈驗摺據以憑訊追迄今未據呈驗等語來禀顯有不符該商先倩洋商馬禮孫赴撫轅代遞節略現又飾詞來道具控殊屬刁狡姑寬申斥著即檢出莊摺逕赴公廨呈驗候追毋得來轅混凟干咎周梯雲禀批察閱抄黏劉周氏禀詞旣稱劉氏規在濟良所内應由縣移會公廨並諭令該氏與其妻母一同往領如果劉周氏所禀不實領取爲難即由縣提訊嚴行究追具報抄黏並發 
　　官事○江蘇候補從九徐長齡江蘇試用典吏梁朝斌昨均到道禀見巡警總局叅事官兼巡警學堂監督夏翊宸提調張玉輝警學課長汪煦昨均到道禀知六班學生已于本日舉行畢業式巡警總局房捐委員候補巡檢謝恭夀到道謝委並禀知於下月初一日到差 
[南市]  
　　難兄難弟○前開人和永花行之吳翔麟吳玉麟弟兄前因倒欠鉅欵被人告發翔麟已畏罪自盡玉麟則遠逸未獲兹翔麟玉麟之弟兆麟又在南市股開復昌泰花行租用陸晴卿之陸生記牌號並倩陸代掮莊欵兹兆麟負欠銀一千六百餘兩並私收帳欵脱逃無蹤昨由陸扭　叔吳粹卿至南區移解工程局訊究陸稱尚被兆麟將花衣抛盤於各廠家迄未照解詰之吳粹卿供兆麟收帳出外不知下落判限三天尋交來案訊究 
　　移提水手○布捐局司事王屏翰巡丁王紫春王秋甫在大達碼頭向某輪船查驗布疋被水手王阿二丁榮寳恃蠻毆打業已控由工程局訊明判令王丁二人罰洋四元暫行拘留在案兹悉此事已由該捐局委員函請上海縣田大令於昨日派差到局將王丁兩人一併帶縣候訊 
　　誘匿小孩○公共公廨寳讞員據吳滕氏即談吳氏扭控夫堂弟談梅生誘領嗣子小弟出外不歸訊得該氏住居南市移解工程局訊究氏供丈夫已故有一九歳之嗣子於八月間被梅生領出不回向追游約求究詰之梅生一味抵頼判一併移縣訊理 
[閘北]  
　　男女鬥毆○三圖地保兪杏卿之妻前日與夫兄兪玉堂因爭割蘆柴起釁互相鬥毆扭至四路一區控告旋由其戚顔子卿投案求銷黄巡官以玉堂兇横異常本應究辦姑念一再苦求飭具改過結開釋 
　　覆訊拐案○趙吳氏控陳阿六謝章氏串拐其子經四路一區黄正巡官判令交保帮尋在案前日吳氏復投禀訴稱有人眼見確係陳阿六所拐巡官即著原保將陳交案覆訊仍無實供旋有謝章氏之保人沈吳氏投案聲稱章氏已回湖州判陳還押著保人沈吳氏限五天内將章氏交案再行訊究 
　　至戚涉訟○嚴卞氏控媳父徐康林誘匿伊媳昨經四路一區黄正巡官提案質訊徐供詞支吾判押限三天交到嚴媳再行訊辦 
[英租界]  
　　清理貨價○義商義豐洋行控施嗣萊不理貨銀前日午後由廨會訊原告延穆律師上堂聲稱施係寳興洋行買辦取去貨物延不交銀請追施延高易帮辦律師到案代辨寳讞員商之義領羅君判施交三千五百兩人銀並保限一月清理 
　　尋獲騙子○金順利（即金岱雲）冐充九江路慶豐厚號執事至河南路八號吳子卿所開之皮貨店内騙取值洋六百餘元之皮貨前日被吳之店夥陳榮光堵見向之索取金稱股東何姓現往南京未回陳即將伊扭至老閘捕房由捕頭派探劉森生查得金係騙取鮑怡三綢縐張蘭芳之同黨該探回禀捕頭即飭收押候究 
　　包探被毆○縫工黄謨記昨日紏同無賴顧成干等將同業楊惠生之弟定山軋至三馬路萬祥春茶館内嚇詐洋十元楊即投報捕房派探劉森堂前往查緝黄顧竟恃衆不服將劉毆傷旋經一百六十六號三道頭印捕與九百二十六號華捕將黄顧拘入捕房押候解廨訊辦 
 
 

Page 20

 
 
　　封閉飯館○廣東路一百六十七八號福興樓廣東宵夜館因欠房租被房東控奉公廨於昨日派差協探將店發封備抵 
　　安插病人○王阿才因病倒臥由二百八十六號華捕查見帶入捕房送請公廨妥爲安插寳讞員即諭飭值役片送棲流所留養 
　　雉妓拉客○靜安寺路五十四號雉妓陳小寳公陽里二百八十七號雉妓王寳珠前晚均在南京路拉客由捕查見一併拘入捕房暫行釋放昨派包探錢夀生蔣文彬查明屬實立即請廨出單傳案訊罰 
　　形跡可疑○封洪金昨携布衣七件在西藏路行走包探蔣文彬以其形跡可疑將封拘入捕房押候解廨訊究 
[美租界]  
　　請驗路斃○昨晨有年約三十餘歳之無名男子倒斃於吳淞路萬陽棧茶館後面弄内後由捕房飭捕將屍車送驗屍所諭令地保報縣請驗 
　　司帳逃逸○北蘇州路陳裕森地貨行主昨在捕房報稱被司帳陳某用虧帳欵千餘元逃逸請爲查緝捕頭允之 
　　索欠互毆○昨有金阿林徐才友二人在西華得路因索討賭帳起釁口角互毆由捕一併拘入捕房押候解廨訊辦 
　　各有不合○李阿三昨拖東洋車至百老匯路華記路轉角處與張扣寳之小車碰撞互相揪毆由捕拘入捕房請爲究辦捕頭因各有不合一併斥釋 
　　竊案彙誌○陳阿六竊取密勒路某雜貨店銀洋什物被捕查獲押候究辦應三山昨竊同居嚴根寳之臘腸壳數十斤由嚴報知捕房飭探緝獲押候解廨訊辦 
[法租界]  
　　公堂停訊○昨爲德宗景皇帝周年忌辰法廨聶讞員先期咨照西官停訊訟案 
　　失火罰鍰○新開河一林豐烟店失愼一案前日由捕房將經埋王耀三司帳劉竹生支雅明王玉亭王安童朱竹君陳竹榮等一併傳至公廨請訊王供是晚在外不知詳情劉竹生支雅明等供在帳房内聞警始悉然已不可收拾陳朱等供日間上樓取貨曾吸皮絲烟或係烟煤遺火亦未可知所有保險銀四千兩業已領到判罰銀四百兩充公 
　　控拐無憑○王柳甫控張老張在茶館内拐匿伊子復被張妻咬傷手指一案前日由氏將伊夫老張邀至公廨王亦將見証邀到老張堅不承認見証陳大供是茶館夥是日見王孩先自出外張從後門出去是否張拐不能指實聶司馬以所控無憑証人亦不能指實難以訊追判張夫婦一併開釋失孩另行查緝 
　　各執一詞○楊捷盛洋貨號主楊來和控老成記雜貨號主陳阿六賖去各項洋布計洋九十二元不還向之索討反被店中人行兇請爲究辦陳供並未向該號取貨帳據實是揑造求察聶司馬以供詞各執判候覆訊 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議塲速記錄]  
　　十月十五日記 
[開籌定地方自治經費二讀會討論公决（續）]  
　　乙條四欵十三號言將二分改爲三分 
　　六十八號言各地自治經費實難欲仰給荒地亦是緩不濟急極應在九分内扣除三分亦可稍增其數於事實極爲有益 
　　五十七號言三分猶以爲不足 
　　九十九號言寗屬情形不同（六十八號卽係揚屬）蘇屬多扣實於事實無害但須先與行政官說明否則又起爭端 
　　六十八號言部章規定地方公共費用准在九分内扣除 
　　議長言贊成扣除三分者起立多數决定改爲三分 
　　十六號言此條已改爲三分當將附捐二字改去 
　　四十七號贊成且有當改定者（詳議决案） 
　　乙條五欵七十五號言迷信品之箔捐應多收三文湊爲值百抽五文全體贊成 
　　十五號言箔外尚有香當並加捐 
　　五十七號言尚有紙馬並當加捐 
　　四十七號聲明報告書中皆取已行之捐爲之規定箔捐係通省一律之捐又箔係産品大宗可按值百抽數若香若紙馬所值常不滿十似不必零星列入 
　　乙條六欵一百十號言此欵乙項戲捐經懺捐必不能列入辦自治後當即禁止唱戲經懺從而收捐不幾奬勵唱戲誦經乎此關係甚大所謂一百二十四人皆贊成而議員一人獨不贊成 
　　四十七號言戲捐似與自治並不抵觸唱戲旣爲地方習慣之一又自治以使小民安居樂業爲目的非教育可比不能使人人盡爲聖人賢人也至經懺則十年以内欲禁絕淨盡恐不能做到他日自治有效果能禁淨向不可修正 
　　議長請贊成原條文不主改議者起立起立者六十一人（多數） 
　　乙條七欵通過畢 
　　議長言自治經費案内有開墾蘆葦蕩一案另行提出現是否即行報告决議以結束自治經費案 
　　六十三號言似當另議公决 
　　四十七號言自治經費案内尚有審查會未經採擇各案可否報告請公决成立不成立 
　　六十三號言昨日已由審查會報告明晰今日但當由提議本人述明理由請公决加入此案與否 
　　六十三號張君遂述明揚州房捐烟酒捐可併入自治經費且有揚州以外各地或亦可仿辦揚州非惟紳士願辦即商人亦均願認捐 
　　四十七號問揚州酒捐向歸何人經收六十三號謂向歸商人現有一委員辦理甚不善 
　　四十七號又問現提出此案當如何辦理六十三號謂擬令商人認捐 
　　四十七號言欲認捐必先知揚州酒捐之數方可認數今若由諮議局倡言欲改認捐必先言如原捐數必無不足云云是諮議局當先有可靠之擔保方可取信於行政官此非惟爲諮議局設法實爲揚州地方設法不能驟爲指認 
　　九十九號言四十七號不甚知該地情形現在已經認捐彼之認捐反爲利藪故張君欲爲清釐之 
　　四十七號言認捐與包捐不同一人包辦多餘少貼者爲包捐若由一業公同推一人辦捐爲認捐揚州酒捐卽應改爲認捐但不必先言地方自治經費况有大於酒捐之釐金即欲建議是不必多此一番手續至揚州酒捐應否改爲認捐可請公决 
　　一百二號言現如查明揚州酒捐情形隨時可以改辦認捐卽欲諮議局籌議亦可由常駐議員爲之 
　　四十七號言諮議局祗可言通省捐法統改認捐若得行政官允許則各地方無論何項雜税卽可根據此案自向行政官請改認捐似不必提出此一物向行政官建議故當審查時未列入且未至行政官署調查也 
　　九十九號言現可先行調查由常駐議員籌辦 
　　一百二號言昨言須補提此案因地方自治經費案尚未通過現自治經費案内本有酒捐一項則張君卽可俟此議案批准後根據此議案請揚州行政官撥歸自治經費 
　　六十三號請公决此題成立不成立 
　　議長言此案已經交審查會並非不成立現當决是否另案辦理衆决定不必另案 
　　九十九號又陳述葦蕩營荒地情形爲全省興利之計畫且爲現在興辦地方自治費用之預備葦蕩爲徐海間最大荒地現産蘆葦皆爲老營中兵丁及蕩棍食其利久而未撤遂爲匪民逋逃之藪每逢荒年搶掠擄勒均在其地民受其累又爲營官蕩棍積威恫喝不敢呼籲今若趁此機會開墾荒田除害生利兩受其益開墾之法仍先從測量入手（辦法同原案） 
　　議長言此議關通省自治經費當無不贊成今日公决卽可備文呈報督撫則自治籌備得稍藉手請贊成者起立公决全體起立（完） 
小說 
[社會小說自由女（十九）]  
　　第五回左瑶瑟密語警芳心伍閨英寃家逢狹路 
　　那男子聽了。又大聲嚷道。我也不管什麽維新不維新。頑固不頑固。總而言之。這個地方。不是什麽好地方。我是你的丈夫。有干預你舉動的權力。 
 
 

Page 27

 
 
快快的跟我回去。萬事全休。如若不然。哼哼那就莫怪我反面無情。叫你試試我的。力伍閨英嗤的笑了一聲道。你有什麽權力。我今天倒要試試你到底有什麽看家本領。你開口閉口。只說你是我的丈夫。世上的人。那一個女子没有丈夫。那一個男子没有老婆。這也算不得什麽事情。你滿嘴裡嚷些什麽。就算我承認你是我的丈夫。你也不能把我怎樣。你要我跟你回去。我偏不聽你的指揮。看你再有什麽本事。我高興就在這裡多坐一回。不高興就少坐一回。那一個敢來干預。你說這裡不是好地方。我偏要到這個地方來。今天來了一次不算以後天天都要跑到這個地方來頑。你又有什麽禁止的法兒。那個男子聽了伍閨英的話。不覺呌道。你這個人。不要是今天發了腦病罷。不然爲什麽講出這許多不倫不類的話來。伍閨英聽到這裡呸了他一口道。我好好的有什麽腦病。你混說的什麽。那男子拍著胸脯道。你旣然不是腦病。怎麽竟講出這樣的說話來。你自已不守婦訓。私通外人。不知愧悔改過。也還罷了。還說出這些不講道理的話兒。你又不是没有開化的野蠻人。難道不講理的不成。伍閨英哈哈一笑道。就算我私通外人。你又把我怎麽樣呢。女子的愛情。是神聖不可侵犯的。我要把愛情托付那一個。就托付那一個。你也只好在旁邊看著。那個男子聽了。氣喘吁吁的說道。我到了今日。方才知道你們的自由。是不顧廉恥的自由。你們的平等。是敗壞風俗的平等。罷了罷了。總算我一時糊塗上了你的當就是了。不知以後如何且聽下回分解 
國外新聞 
[日本游美商人回國]  
　　二十日東京電云日本赴美游歷之商人業已游畢出舊金山起程回國本月十七號可抵横濱（譯字林報） 
[英皇已允解散國會]  
　　二十日倫敦電云聞英國國會將於本月三號解散首相愛斯奎士對於徵税問題並未有擬修改之言大約所有各税仍照目下抽取據購茶人公會委員聲言無論選舉結果如何茶葉一項每磅必復行抽税五便士各税關已允於國會解散期内收納該税該員等已請各處茶商繳付此税照常貿易二十一日倫敦電云首相愛斯奎士在下議院宣稱英皇已允解散國會下議院昨日提出抵抗上議院之議案贊成者三百四十九票反對者一百三十四票當時院中頗爲擁擠有高呼歡迎者有大聲叱咤者人聲嘈雜殊爲擾攘首相愛斯奎士君當時演說痛詆上議院恣肆無度侵奪下議院之權利並謂自黨如復得權力則預算案所列各捐税仍可復徵無礙今國家一切要需　有按照特用條例籌債供給今預計結局追回之損失爲數不致甚巨惟本年財政結算所缺不資惟有籌債彌補而已 
[英倫銀行發行鈔票之預備]  
　　二十一日倫敦電云據英倫銀行宣稱已備英金四萬五千磅以爲海峽殖民地鈔票預備金之起點 
[俄國申明日俄相逼之不確]  
　　二十日柏靈電云據俄國官塲　外間所傳俄日相逼日甚之說實屬無稽兩國邦交此後當益加親　 
[德奥外交員之親密]  
　　二十日柏靈電云奥國外務部大臣夫　游於柏靈相曾設宴欵待 
[波斯向俄道歉]  
　　二十日柏靈電云波斯俄國諸領事游於波斯南部爲羅曼斯土民所攻現該政府已向俄政府卑辭道歉允懲罪人索賠損失（以上譯文滙報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
