# 1887 - 228 - 4905156

 

Page 1

 
 
[敬印雍正硃批諭旨告曰] [  點石齋主人代啓]  
　　雍正硃批諭旨一書凡百十有二册武英殿刋板初印本民間向不多見自經兵燹尤如吉光片羽彌希彌珍而四海臣氏轉無以規建　之　心而郅治之謨不著今有友人出其家藏初印本付點石齋石印仿巾箱直行本大小而凡三棧棧隻擡諸欵式悉仍舊貫不敢輕易體裁致違功令敬印硃字赤四分明絲毫無悞非比鉛板梨板之字跡模糊易於差謬本齋隨股附發樣張明眼人自能辦别也現已開印定本年九月底出書預定每部價洋二十八元先交八元掣取書票書成找洋二十元憑票取書一部其未經附股者統定四十元發售每部計六十册外加文木箱子一只提攀鎖匙悉用雲銅隸字顏蓋精緻絶倫凡在同志　幸賜顧售股處上海點石齋　局帳房清遠里新泰絲棧杭省薦橋街晋義莊蘇城各錢莊閶門外鄭義大布莊護　街麗和衣莊鎭江鹽公棧京都源豐潤票號 
[石印殿本直行康熙字典出售] [  點石齋主人代啓]  
　　康煕字典一書縮印創自本齋比年踵起者甚衆早已四海風行現本齋復得殿板初印一部精美齊整洵爲罕世奇珍因仍縮印中號直行每部分裝六本碼洋二元五角悉數售與愼記已於本月卽日出書零躉購者請至逢源里愼記面議可也 
[車夫之橫宜禁說]  
　　近有住近靜安寺一帶之西人以夜間馬車往來通宵達旦輪蹄之聲不絶於耳不得高枕而臥禀諸七部局請禁馬車夜行上部局亦旣准其所請嗣以馬車行主咸相環求謂開設車行之房屋用人所費不貲房捐車捐報効不少一年生意全賴乎夏間數日而夏間生意又全賴乎夜裏遊行若一經禁止則無從獲利而捐資將無所出請免禁止云云此其所言亦在情理之中工部局遂不得不據情酌理免子禁止但令繞道弗擾各西人華胥之夢而夜間馬車於是乎仍得以徹夜馳驅談者謂此一舉也工部局頗見仁柔之意各馬車行殊深感激而馬夫之橫則由此愈甚焉本埠馬路之廣闊街道之平衍實爲他處之冠而途中行人往往不免碰撞失足一則由於東洋車太多一條街上有時停車至數十輛而蹣跚膨脝終日街頭者又不可以數計彼常在上海者或自知避讓而彼鄉人遠客初至申江卽不免耳目偶踈動多窒碍且此等東洋車夫當其無生意時見一客至卽迎頭攔路而問以坐車與否設不之應輒不相讓必令行者讓道而行而後已或口中喃喃作咒詈語設有欲坐者則又不顧其所往之地而先論價之多少價旣論定客旣登車而遄行及步卽不復如初坐時之勇往甚或有渴睡者催之速行則又喃喃然口强不已而車行或竟不知所往至中途乃倀倀然無所適從坐客而自能識途則指示之彼猶不肯認錯設呀坐客亦不識途則行至半途而遽止不行客旣下車仍茫茫焉不知所適如此者時所常有至於講定若干比至而忽欲加數文或作聽不清狀嬲之不休此則更屬若輩之長技雖曰坐客何處不省幾文錢何必與此輩較及錙銖然當下神形實有不可耐者可憐而亦可惡也然東洋車夫雖曰可惡尚覺其可憐若馬車夫則祇覺可惡而並不足憐者矣余前者屢著論說謂馬車僕夫必當先爲調習使知駕駛之法能則用之不能則舍之泰西各國其爲馬夫者莫不知馬之性度路之周折考之而知其能然後用之若有未能則或令再學或竟斥退不用夫是以執鞭而揚揚然者絶無闖禍肇事之慮本埠馬車行之開雖無多年而日增月盛其數輙以千計安得如許善御之人而用之於是資雇鄉間失業之人以充其役但稍知挽轡進退之道卽贸然高坐車前舉策亂撾飛馳不顧老翁衰驅以及幼弱之被撞倒者書不勝書此猶曰無心之悞也其或有空車遄返載驟於馬路之中有鄉人避讓稍遲卽舉鞭擊其首被擊者而稍稍老鍊或爲巡捕所見拘入捕心解官科罰然如此者十不及一其懦弱之被其欺凌不敢作聲者不知幾何此等馬夫凡行過巡捕房或見有西捕等稍稍歛戢若見華捕卽不之懼盖若輩寗人爲多巡捕亦多寗人未免稍顧鄉誼而爲之庇護故無所憚也至於受雇之後或客欲多繞一處必悻悻然有所不願或欲多坐一刻又皇皇然有所不願再三催促　多許以酒錢而後已此等情狀則亦與東洋車夫之可憐者無異而其可惡之情形又有過於東洋車夫幾倍者然而索酒錢催坐客其情雖可惡而猶可原也最可惡得則在亂擊平人且若輩各相爲黨身上皆密門鈕扣裝飾大有似乎流氓有時無賴輩亦與聯爲一氣講茶講烟拆梢打降動輒參與其間此則尤爲可慮之事亟當防其微而杜其漸者也竊以爲巡捕持棍巡行尙不能公然毆打平人卽見有罪人亦止有拘拿之權並　責打之柄乃以役夫之賤而竟任意毆打平人欺辱鄉愚此風豈可長哉捕房宜明定章程凡各馬車行之馬夫皆當查其名籍登記之或仿東洋車之編爲號數給子號衣責令各馬車行主先行訓教使知駕駛之法避讓之道而又時時訓以規矩引以準繩俾不得肆行無禮受教者則用之不受教則去之其有不經教訓而强以充執御之役者則按其名籍而傳其行主從重議罰如有在路責打平人者或爲巡捕所見或經他人告發必立子嚴懲决不寛貸試觀東洋車夫編字號有數可稽而橫行者究有所忌憚可見若輩雖橫要料有所畏懼有所以制之而若輩或能幡然改圖寂然歛迹則不特行人不至有碰撞之虞平人不至受無端之辱卽彼馬車行主亦可以省無數口舌工部局而果爲此其功德當在於禁止病馬駕車之上有識之士當亦不河漢子言 
[迎迓使星]  
　　鄂垣來信云前月突有恩薛兩星使抵境奉旨赴湘查案大憲急派撥官輪兩艘爲之護送屈指至今已月餘矣邇聞所辦各事已有就緒行將秉節旋京奎樂帥遂復派官輪赴湘迎迓二星使及司員等順流而東稍伸寅誼或云此次星使杳辦要案極爲認眞執法無私不稍容隱自大憲以至末秩共劾文武官四十餘員云 
[倒店疉聞]  
　　漢口訪事人云今年茶巿折耗過多現值歸欵之期銀根非常緊急日前有常德帮一家倒銀萬餘兩累及錢莊四家近日蔡甸鎭倒一榨坊計虧銀一萬三千餘兩漢口甲乙二莊與之交易受累之鉅不問可知已又鄧州帮倒一雜貨字號計虧三四千金漢口惟與某錢莊一家交易至本月初一日更倒一雜貨店亦虧七八千金幸未欠及各莊惟潮帮實受其累屈計數日之間倒乹者如此之多巿面尙可問乎並聞去年本鎭所倒魏信順布號主武昌人魏時琨近被振昌莊控追欠欵魏係壬午科與漢陽縣林邑尊辦案素嚴立將該舉人傳案管押至所欠聞止數百金云 
 
 

Page 2

 
 
[噩耗已確]  
　　前報列嘉恊營胡都戎在閩中寓次病殁云云今得基詳云都戎先赴寍波後至福建上月二十日後忽患疔瘡延醫療冶至前月已告痊疾不料月杪驀然復發醫治無功延至本月初一日三點鐘時疾終閩寓初二日傳電至禾飛報署中家屬聞都戎年約五旬以外云 
[梟目解杭]  
　　梟目胡大辫子橫行不法刼掠爲生迭經大憲購拿終若魚之漏網月前始經龍軍門設計禽獲解赴省垣蘇臬憲張廉訪刑訊之餘供認領帮販私拒殺官兵惟行刼一節不肯承認臬憲以該犯所犯之案均在江浙交界地方其殺人拒捕諸重情則在浙屬遂將該犯撥兵押解至杭歸案懲辦矣 
[遼車凉信]  
　　六月二十四日下午西水門外小廟蕩演劇正在鑼鼓喧闐之際有無　將盾臺脚下麻繩割斷轟然一響臺卽倒坍臺上緑鬢紅顔鱗次而坐至此皆從空墜下壓傷甚多婉轉嬌啼合人不忍聽覩有揚姓左腿竟折而爲兩趙姓遭大茶爐從頭澆下無殊頂漢醍醐更有一人臺　碰在臉上劈去嘴唇半邉眞无妄之灾也○六月二十大日恭逢萬壽聖節道憲率領文武各員於卯初至西大廟萬壽宮祝嘏海關稅務司循例升旗并放砲二十一門各國領事署及德國兵商各船亦無不升旗放砲昭恭敬也○入夏以來亢旱已甚隣近十數州縣無不田皆龜坼澤盡鴻嗷蓋平縣李邑尊三次求沛甘霖終無涓滴之雨以致粮價日漸加昻至六月二十八日始得大雨卯初至申末詹溜聲並未稍停約計河水頓增數尺巿人咸眉飛色舞而從事於西疇垎吏不知若何手舞足　也○東營三和昌舊基售與廣帮永茂泰新開東永茂油坊六月二十六日開巿合巿經紀每人給用二千文作爲利巿尤難得者作苦工人及無業窮民亦每人賞給錢二千得之者咸稱謝不已云○海城縣奭大令於六月二十八日清晨冐雨來營不知有何公幹也○蓋州南關外上河寨馬紳家有馬一匹高大不羣日行六七百里人皆以名駿目之六月十七日有馬販甲乙丙三人造門請價紳曰此馬我所心愛豈能賣哉甲乙丙再三懇請紳堅不允乃愌快出門至二十三日夜忽聞大門外洋擒數聲家人驚駭而起自門隙探聽見有兩人各騎馬一人步行牽廐中之馬揚鞭望西北方如飛而去始知因搶馬而來次日遂入城報案至今尙緝捕無蹤也 
[選樓題壁]  
　　觀间誕日善男信女多購取禽魚等　放生以結善緣以惜物性雖曰惑于彼教夫亦未可厚非也是日揚州某宅倩傭大肩水族兩筐至東關外河邊施放時河内停泊船隻甚多大魚鱗鱗小魚戢戢被船攔阻一時竟不能游泳中流有某甲見之頓生貪念遂起救機待傭遄回急持籃至水邊撈取不虞立足未穩跌入波心水雖淺不容篙而甲竟陷入淤泥之内舟人大駭赶急將船撐開竭盡氣力爲之救援而腹已膨脝如豕矣嗣經家人舁回設法救醒因貪口腹幾占滅頂之凶殊不値也○揚州鹽捕營都閫府曾沁泉都戎巡緝私梟勤能素著上　杪由裏下河一帶回郡緝獲私販二名鹺憲聞之大加奬許現都戎以沿途略受風霜政躬小有不適王事靡盬不遑啓處足爲都戎誦之矣○邗上時疫流行貧民無力就醫情殊可憫某善士憫之倡議在新城宛虹橋都天廟内延醫施診刻已開局終日扶老携幼彳亍而來者戶限幾爲之穿醫生如在山陰道中應接不暇然按脉擬方頗爲精細此亦見其存心積德也○揚城磚街某甲豢一狣猴矯捷靈通宛轉能隨人意主人愛之不啻如子女一日忽斷其繫索聳上屋簷旋轉如風呼这不下主人旣痛且惜每晚以片肉懸掛中庭冀其腹枵就食詎猴佯若弗覩俟夜闌人靜始攫肉食之迨人驚覺則又如飛去矣如是者數日刻始影響全無主人思之不置寢食俱忘終日惟大狼子野心忘恩負義而已駡 
[九峯涼籟]  
　　松江某署副役某甲衣腹華美佻達性成與北門某氏女眉語目成兩心相印祗以人言可畏未敢踰仲子之墻日前竟竊負而逃假鄉僻處行合卺禮紅氈展處其新孔嘉自幸雙宿雙飛過一生無復起愛河之浪矣不料女父母蹤跡得之將甲及女一併解官張小芸邑尊惡其越禮犯法判鞭中背數千釘鐐收禁薄責女而釋之○前月二十六日婁縣水利廳姚主簿隨班叩賀萬壽聖節比歸公館中失去衣箱雜物拷問上下人役僉供家丁與輿夫相偕竊取遂卽解送縣中笞責有差以雙連枷諸巿上○郡紳感河工之竣公上萬民傘於譚青崖軍門衣冠肅穆鼓樂闐送至戟轅敬謹献納 
[來鳳簫聲]  
　　七月初一日有日食之蕪湖關道憲以下俱循例招集僧徒在署内諷救護各官咸素服行禮鉦鼓聲與鎗砲聲震耳欲聾○洋務總局提調文勳臣直刺自去春視事以來中外洽和政聲洋溢六月八日爲直刺懸弧令旦雙觀察以次文武各員及各帮商董咸衣冠齊整赴公廨祝嘏直剌設筵欵之備極一時之盛○閏四月初旬安徽學政貴隖樵宗師試畢安慶遄回太平府節轅刻定於七月二十日出轅按試廬州府及鳳穎等郡云○自春間宣南匪類蠢動後各憲諭令蕪湖居民聯辦保甲凡有城門街栅限以二砲下鍵過此卽不得放行某日晚二砲旣放某處街栅早落鎖矣忽有某甲者逢言係衙門中人强欲開鎖栅夫以無燈籠且憲諭甚嚴不敢輕啓甲大駡一塲潛伏暗處逾時見有本街店鋪中人喚令栅夫開栅栅夫認是熟人卽啓鑰焉甲驀然闖至扭栅夫痛毆楊長而去翌日栅夫訴諸圑總不知圑總如何辦理也○蕪湖某姓夫婦年俱半百家道凋零近日夫染時邪無錢使用乃令婦檢點家中所有以易青蚨婦唯唯持破衣數襲上街一少年看定長衫一龔言明價値付洋一元婦請偕往錢店估看少年允之行數武忽失少年所在婦情急情人估洋則係銅質而鍍以銀者不覺倒踣於地仰天大哭後有好善士捐資濟之婦乃稱謝而去○蕪湖立秋以前凉風襲人暑威漸退近忽炎威昌熾鑠石流金寒暑表常升至百度以外人雖葛巾蕉扇水檻迎凉猶喘若吳牛汗流浹背霍亂之症因而叢生巿米緣此加昻每石售至洋一元九角各鄉人仰瞻雲漢俱望早沛甘霖錢孟超明府出示禁止屠宰三天就城隍廟龍王廟二處設壇祈雨想賢令尹留心民事必能感格上蒼也 
[牝賊]  
　　前日傍晚時有兩婦人至法界某襪店託言買物乘間藏起兠肚數隻店夥見之當塲捉破立將兩婦拘送捕房夫婦人而爲盜者古有之矣婦人而作賊則實世所罕聞因紀其事於報端而戯借牡丹亭子目標之曰牝賊 
[毆傷細崽]  
　　前晚七點鐘後太古公司之杭州輪船抵埠船上細崽陳長壽鄞縣人年三十歲因掃灰塵仆於火夫某粤人身上以致互相齟　漸致打架陳被粤人毆傷腰脇跌仆船上氣息奄奄船主立將該粤人及寍人之帮兇者其人人送入法捕房管押并舁陳至捕房捕頭着　送仁濟醫院醫治船主亦同至院中醫士騐明尙無大碍但必須兩禮拜始得告痊 
[拘獲梟妻]  
　　太倉州莫直剌訪知鹽梟陳霞川等六避匿在滬因傳縣署捕役柴樛等查拿是日前該捕役探得陳以舟爲家停泊南市浦江遂率通班捕夥前往而陳已知風避匿祗拘獲其妻某氏解請蒯大令訊供飭發官媒看管勒令交陳該捕役等仍復四處偵查查　蹤亦某氏在官媒處有徐桂林者時往探望官媒告知捕役捕役以徐必陳之羽黨因往是　守候徐果又至當卽拘解到案大令詰問陳之下落徐堅稱不知惟與相識故往探望其妻大令命押候再行訊究 
[轇轕已清]  
　　緝私轇轕情形已詳昨報昨日法界讞員王司馬在捕房詢問一切沈通事歴歴述明旋有守備銜浙西鹽巡水師官徐君殿華投案聲稱管帶官董履貴因查私鹽致被巡捕所拘請爲核辦司馬謂爾等查私本係公事惟租界定有章程不容紊亂業已商这捕頭允爲一併開釋爾卽出外帶同回船可也徐君遂致謝而退 
 
 

Page 3

 
 
[上海縣署瑣案]  
　　前報載王馬氏卽巧珠及張譚氏花烟館鴇婦王蔡氏女堂烟館主婦楊范氏卽崇明小寳等由法公堂訊供移縣蒯大令集訊之下諭候覆審核辦等情前日原差將一干人解案經帮審委員宋莘樂二尹升堂研訊王蔡氏供稱小婦人在小東門外開花烟館巧珠由張譚氏薦來卽由該氏支取帶擋洋七元轉交巧珠至上月初巧珠逃逸且竊去烟鎗一支後經小婦人尋見約於十二日還洋曾立票據不料至期並不歸洋反唆使崇明小寳至法公堂揑情誣告小寳現開女堂烟館張譚氏供稱巧珠託小婦人薦至王蔡氏花烟館曾取帶擋洋七元出立期票業已呈案巧珠供稱張譚氏向作蟻媒叩求嚴究二尹謂爾等毋庸多說本委深知均非安分之徒今姑從寛着張譚氏出洋七元歸還王蔡氏王蔡氏花烟館勒令閉歇着具永不再開切結巧珠具永不再爲烟妓切結楊范氏女堂烟館亦令閉歇並具永不再開切結統飭交保候蒯大令過堂完案○前有朱吳氏遣抱朱惠卿投縣控張新蓮掯阻押房銀兩求提究追云云旋有傷科鄭金標卽鄭豐投縣控張盤踞買屋求請提訊等情蒯大令准詞簽差飭堤去後前日原差將朱鄭張解案蒯大令訊究之下朱稱張將房產抵與朱吳氏後又價賣與鄭張聞之向索押銀一味延宕鄭稱由王政卿介紹價張４屋計銀二千一百兩付過一千兩餘銀言明出屋時交付詎張延不出屋意圖盤踞求請押遷俾可找價管業張供此屋現有租戶住居並非盤踞大令限張於七月内出屋鄭將找銀交案以一半給朱餘給張兩造均斷而退 
[英界公堂瑣案]  
　　金壽堂訴稱女兒阿巧向在祥　　某氏家傭工後被二馬路婦人李阿林逼令爲娼已經開面爲此報捕拘案蔡太守訊供之下阿巧供稱王阿珠薦至李阿林處卽被勒令爲娼已接過四客矣阿珠稱祗荐阿巧爲大姐並不勒令爲娼阿林供稱阿珠於六月十九日荐阿巧來爲大姐决不敢逼令爲娼且阿巧已懷孕四月太守飭將阿珠阿林阿巧併交官媒管押旋由官媒騐得金阿巧確有四月身孕此皆已詳前報者也昨日覆訊金申訴前情并請領女阿珠阿林各執如前阿巧堅稱並無身孕曾被逼令接客三月間被王某誘同住過客寓一次太守廉得其情以阿林不應擅將來歴不明之女爲娼喝令掌頰阿珠旣稱不知姑從寛宥當堂開釋阿巧本應掌頰格外施恩交其父領回管束○江北人殷玉泰訴稱妻子羅氏乘間私逃訪得原媒梁阿二知情且梁時時來往因扭梁至捕房送案此事親戚丁三亦曾知道蔡太守庭訊之下殷稱現在某洋行爲出店曾憑梁丁等爲媒娶羅王氏之長女爲室後因病逝世又娶其次女於去年十二月某日遁去旋卽尋回至今年三月又逃妻父已亡妻母羅王氏現在吳淞開餅店與馮某私識小的曾往吳淞尋妻妻母撒潑非凡請爲追究梁供與殷是舊姻且與同行生理曾爲之媒合羅王氏之長女病故後殷爲我女執柯嫁羅王氏之子羅王氏復將次女配殷爲繼室小的待殷之情可謂不薄矣今其妻遁逃小的並不知情如何扭控丁供殷係小的之内侄小的曾與爲媒後侄媳遁逃小的並不知道况殷梁同住虹口小的住老閘伊等之事如何曉得殷又稱請訊羅王氏便可明白妻弟卽梁婿向在虹口開餅店妻逃後店卽閉歇梁稱我婿素不士預姊事現亦搬至吳淞開店太守飭梁交保帮同殷找尋羅氏下落再行禀候核辦丁開釋○日前有孩子陳阿二行竊某廣貨鋪時辰表由捕拘案蔡太守訊供之下陳供有人指令行竊押錢太守着交指使之人以憑訊辦捕房又將陳解案捕頭稱陳不能指交蔡太守以陳童稚之年胆敢犯竊喝責手心二百下發交棲流公所留養察其能否改過自新再行核辦○華捕禀稱積竊倪阿寳時在租界中夜深行走諒係圖竊爲此拘拿搜得懷茂賊具送案請懲倪供前經犯竊現已不敢再犯蔡太守判發捕房管押一月以儆賊具銷毁○某茶館堂倌蔡坤華稱王永善尤　弟二人來啜茗不知因何口角馴至爭毆王手持水烟筒失去無蹤値洋一元五角索償無着報捕送案王供小的與元爲在偶因算帳口角如今情願認賠尤供王如何致失水烟筒小的未經知覺蔡太守判王賠失餘不深究 
[法界捕房瑣案]  
　　前報列王阿榮爲鄭劉氏花烟館妓周雙喜贖身一案王司馬以王在茶肆設餅灘卽使有洋娶妓亦屬不合因諭令俟查明再行核辦昨晨司馬莅捕房先傳雙喜至案問爾旣墮烟花有人爲爾贖身寔爲辛事但此事不可造次須擇可靠者嫁之今王自顧不暇據云貸洋百元贖爾爾切不可悞聽人言致墮其計雙喜供稱小婦人與王來往已有年餘自願從伊斷無異志如伊有販賣情事大老爺明鏡高懸定當重辦司馬飭提王詰問王供今年二十八歲嫂嫂孫氏住在南巿紫霞殿耐近哥哥阿大初亦在滬現已回家司馬謂本分府訪得爾很會幹事法界中爾極多朋友卽西人亦有認識爾者總之本分府實難深信爾爾可於明日邀嫂氏至公堂并信致家中囑爾哥哥來滬再爲核奪隨將王釋出雙喜還押○閏四月某日有無錫人蔣吉甫控張阿土佔妻一案王司馬斷令張出洋五十元給將復因往拘時踏碎洋人瓦片除去修理洋十元以四十凶給領蔣不遵因於十三日送縣辦理其中情節已見報章迄今事閱八十餘天案仍不丁蒯邑尊遂備函飭差將蔣及原洋四十元一併送歸捕房司馬給子回片着將洋暫留蔣聽其自便如欲領洋當投公堂具領○昨報列生大馬車行木工陳阿銀在楮起鳳花烟館吸烟肇事云云昨晨王司馬研詰兩造仍照前供司馬諭陳嗣後須安分營生不可生事又謂楮曰爾等何事不可爲而定欲開花烟館乎如再閙事當爲重辦現姑從寛惟照打架例各責二十板○前報列本城四牌樓萬順昌戯衣店學徒劉阿三串同小竊丁阿明朱寳生竊取戯衣八件王司馬訊供之下將衣給該店主領去劉丁朱三人鞭竹梢百下昨晨阿三之父劉雙桂投案呈上保單司馬謂爾子年歲尙輕竟爾胆大如許遂着將阿三再鞭竹梢百下丁朱各鞭五十下一併交雙桂保去保單上載明嗣後三人如再犯竊惟雙桂是問 
[分發人員騐看名單]  
　　海防事例掣籖分發内閣中書何葆麟安徽許之榮浙江知縣沈齊獻浙江○籌餉事例掣籖分發 
主事夏孫桐江蘇○海防指省分發道花翎任之驊江蘇直隸知府張僖山東福建劉式通雲南江蘇同知恩銘鑲白山東李濟川江西湖北通判程慶祺江蘇廣東夏詒垣江蘇直隸鹽運司運判鹽提舉銜周曜浙江兩淮知縣梅埰湖南江蘇鹽大使韓厚濂直隸兩淮龎鴻德江蘇浙江李紹基江西兩淮陳聯礽浙江江蘇直隸州州判戴雲峯直隸州判韓厚瀛直隸江南府經歴程濟時湖北湖南沈逢龍江蘇江西羅忠祥安徽湖北縣丞王鴻勳順天山東楊承澤順天山東李興邦湖南江西許廷瑞湖南山東柳樹仁湖北江西羅成芳湖南江西李道南江西浙江孟慶倫浙江福建馬漸逵山西北河鹽運司知事姚守毅廣東府稅課大使孫錫疇江蘇浙江黄寳忠江蘇浙江州吏目王際昌直隸山東巡檢湯聲清直隸浙江李品麒湖北廣東陳寳彝湖南江蘇陶顯曾江蘇浙江吳松年貴州四川李書孫江蘇浙江王增華浙江福建韓一琴浙江福建從九品陳舍名貴州四川張鳳颺廣東福建典史周慶瀾順天山東余詠清江西江蘇吳寳豐貴州廣東嵇存源浙江四川俞文鏡浙江廣東未入流陸守誠浙江直隸○籌餉指省分發同知郭之楨直隸浙江通判陶福增湖北湖南知縣同知升銜何務烈湖北湖南鹽大使曾培厚湖南兩淮州同周紀常浙江江蘇府經歴李嘉第河南山東巡檢魏蔭曾福建安徽典史楊士鎭江蘇山東董純德安徽甘肅王紹豫浙江河南未入流姚林浙江福建○勞績保奏掣籖分發知府周鈞鏊廣東知州花翎上官心廣河南○勞績指省分發道花翎禹志漣湖南江蘇知府三品銜常安正黃旗浙江直隸州知州花翎知府銜鄭興齡浙江江蘇通判四品銜覺羅繼武正藍浙江知縣同知銜袁福瀚江蘇湖北知縣 
紹芬浙江江蘇府經歴六品頂戴楊向霖貴州四川縣丞藍瓴凌蓉壽湖南貴州縣主簿藍翎程暹江蘇安徽同知照磨羅錫書湖南四川巡檢梅景福河南福建譚雲慶山東江蘇從九品邢延慶山東浙江典史楊思閔江西廣西○進士呈請分發知縣 
 
 

Page 4

 
 
廖國琛福建○教習呈請分發知縣王藴時江蘇○應補呈請分發知州王頤勳直隸奉天知縣吳康壽浙江江蘇未入流 
周樸浙江湖北○分發原省坐補原缺通判原逢時河南甘肅 
[上海文報局内協賑公所瑣記三十七]  
　　吳門河陽善士助東賑規銀三百兩於初二日交到普惠災民具徵仁慈在抱○義橋厘局徐小勿先生募來賑洋十五元竭誠勸募不懈初終○居江華婁公堂募來武陵馮受祐遵其故父奉直公遺命不禮經懴助英洋四十元善體親志亦孝亦仁○豐順輪船蘇寳生先生交來公字受福册一本募到英洋四十元除塡奉收票外敬代災民誌謝 
[爲莊行節婦黄孺人作錄請高昌寒食生大方家點鐵]  
　　欽哉黄節婦今古稱罕有苦節四十年嘖嘖在人口事姑以孝聞相夫如賢友結樆甫四載遽失鴛鴦偶避嫌居母家保抱無釋手獨坐涙偷彈對天祝姑壽心貞似鐵堅身如白玉守孝竹滿南窓貞松栽北漏草木且有情彼意那肯負自昔歎紅顔於今飄曰首矢志不可磨清光照星斗等邀天語旌傳名當不朽[  數縣讀三略客張倬景房與手]  
[贈奏緑主人唐志雲茂才]  
　　未識唐求面徒勞兩地思紀程留大箸君有秋試紀程稿把卷不停披造鳳君才遠雕蟲我技卑訂交他日願奉訪水之湄○贈太痴生高君侶琴詩名傳薄海我久重痴生妙筆推三絶君詩畫書可稱三絶驚人只一鳴困才從北返挾策向南行可歎無知遇聞彈劍鋏聲[  讀三略客張倬景房稿於護花吟館]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
［G>　　揚名詹誠德堂 
　　鎗上戒烟發四膏乃粵東詹氏所製僕素有烟霞之癖久聞斯藥之靈惜未獲一試爲憾茲於四月間有友返自滬江購得該堂發四戒烟膏數十兩蒙以十兩相讓僕則依法試用果然神效異常未及一月竟將十餘年之烟癮戒絕最妙者斯膏可在鎗上吸食毫無惡味故能除心癮無異外之病初戒時日吸烟國錢吸發四膏如其數未及十天已减三分之一及至廿天已去四分之三不及一月而癮除矣可喜者一吸發四膏而飯量騍增飮食倍前自癮斷後則容顔光滑烟能心全無其膏之好處筆難盡述謹將大略登報俾同患者單嚴迷津二則輿該堂揚名此告 
　　漢鐃龍王廟前受惠人吳敬堂啓 
　　看書卽知戒烟法 
　　此書蒙　克王爺賜章鑒定　倉塲督憲宗室鍾　曁　上海道憲沈　賜序最部者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑既痿復能種子每兩價銀一雨每癮一錢服丸三兩除根惟藥丸無凸凹刑奢卽係假藥另有　狐騷臭藥每料一元三日除根　雀斑藥半元十日退淸　髮禿藥六角半月重生　淋　癬等藥二角　瘧　痢　瀉　目疾等藥一角　賜顧者送書一本上海只此一家金陵另有一鋪其餘省城各碼頭並無分鋪 
　　上海北門外吉鮮街如意衖金陵城內十街口生生堂同啟 
　　福利公司滅火藥水出售 
　　本公司創造妙法之滅火藥水　歷異常中外馳名貴客欲辦者認明五角星請來福利公司帳房可也九朝東華錄告成上年所印洋板九朝東華錄茲已工竣紙料潔白裝訂精緻每部一百五十八本價　二十四元又洋板十朝○聖訓二百八十五本價洋六十元諸君欲購者請至長發棧第三十一號房便是 
　　京都擷華書局啓 
　　輪船往東洋等埠 
　　啓者本行約科哈馬麥魯輪船船主名哈司彙而於禮拜五卽七月初八下午三點半鐘開往　崎西門舍革神戶樓濱等埠小包收至初七正午十二點鐘爲止搭客票出至開船之日下午二點鐘爲止在船買票須照定價加十分之一如　各寶號欲裝貨搭客奢請至訂定可也此佈 
　　七月初二日三菱公司啓 
　　機器軍械出售 
　　啓者本行在滬專辦軍械歷有年矣屢蒙各省各局委辨一切貨價無不相宣近來英國製造之法較前更屬精巧今有新式鋼鐵大炮來　　　大小蘭帳粗細火藥挖酒機器大小各種俱全倘有　　　紳應需各種各或祈經小行　欄面議價目格外公　有此佈聞 
　　同治十三年六月　日 
　　地亞士行啟 
　　英九月票出售 
　　今售英九月票全張六元半張三元分裁條頭足洋七角仍照舊章額設四萬號頭彩得洋四萬元二彩得洋一萬玉千元三彩得洋一萬元四彩得洋五千元其餘加增各彩列明載票信封面上以供衆覽小行等並無出外糾消及分枝別處外埠函購祈指明投交當卽回件細騐圖印信封爲記庶不致悞此佈 
　　老廣豐新廣豐萬福來萬寶來仝啓 
　　時症靈丹 
　　純陽正氣丸今歲時症瘟邪霍亂吐瀉痢疾更其神騐余目覩數人皆服此丸轉安回生居家者務祈購貯或行方便本堂遵照湖州原方度製加紅靈丹爲衣每洋一百念服賜顧上海四馬路書錦里中朝西門面須認招牌幸勿悞購次貨 
　　致和堂啓 
　　新出楹聞扇面琴條發售 
　　俞蔭甫太史隷書中堂洋一元又款書七言楹聯八角又篆書金剛經偈中堂幅一元又篆書四言小聯五角張子祥着色花卉琴條四幅一元六角綫吉生着色什女琴條四幅一元八角着色人物各式團扇片三角鐲版着色五大洲地圖扇面三角又亞細亞地圖扇面三角又詩　扇面二角以上俱各裱威地球團扇兩面四角着色之妙用筆之精與眞跡無異雅可貧玩諸君請移玉爲盻此佈 
　　上海四馬路樂關堂書局啓 
　　纏脚藥聲明假買 
　　本堂印蓮散售已多年能稱靈騐者因其使脚纏堅不脹痛而易於尖小也每瓶五十六文又至妙散專治爛脚竊并纏爛之脚每瓶七十文寄在上海寶書街王大吉藥店一家出　其餘假冒 
　　管毓壽氏步蓮堂亟 
　　輿情戴德 
　　皖南銅陵縣令陸書臣關心民瘼今年潮水陡發泠江　堤告災者屢矣而銅邑地近江濱賴睦令親自督修得無災患亷之理刑名則風淸雀鼠辦保甲則盜靖茌符則信乎皖江之循吏也該處紳民來申面述官宰之循良故特附識 
　　銅板小搭文林出售 
　　是編所選得近寶名作十二百首以割截小題及偏全巧搭爲夥非惟文不與別集相同卽題亦類多未見可謂無窮清新佳玄林立矣鐫以銅板蠅頭細字點畫分明無石印濃淡模糊之弊每部六本價洋一元蔓售從亷 
　　文玉山房啓 
　　九月票已到　又通利票全張一元每號一角　億中行 
　　本行在土洋棋盤街北並無分設外埠承蒙賜顧零售洋六元分一條七角躉拆克已得彩庫兌與衆格外來信註明不得亂投 
　　英九月增彩 
　　售九月加號增彩票開期華七月十九全張六元餘頭七角速來　票來信指明上洋棋盤街北長豐綢莊對門 
　　呂宋票呂宋烟行　承泰棧 
　　自運呂宋嚴超等舊呂宋煙大小欵式俱備兼辮烟絲紙烟遠年官禱鼻意英九月發財烟均行公道批發仕商賜顧指明三馬路 
　　運果然大 
　　本行香港移此自運英九月呂宋票出售零躉均可全張六元半張三元分條照市收兌紅票格外克已信查上洋拋球塲北 
　　聲明 
　　法界永昌祥號生意已於六月十五日自愿將名下股本收回倘日後永昌祥生意盈虧及來往客帳等項俱輿古煥記無涉特此聲明以免後論此佈 
　　古換記告白 
　　屯鎭胡開文筆墨莊 
　　本號現照拆造房屋暫移對門天生呂宋票號內交易一俟房屋告竣仍歸原處開張特此告白 
　　香港股份票出售　廣得利公司票 
　　本公司在香港創設新章寶歷今有年誠信業公中公外歷行因海內諸君欲買者　寄不便是今分設上洋四馬路各鎭俱有拆去躉買多多此乃價于買票諸君製得遠踄也　票全張念號訂十條售洋二元半張十號對五條售洋一元分條售號售洋二角致于得彩埠　呂宋號單所有得彩數目註明票上靈偳　套隨票附鍳倘有得彩買票處　他均可兌洋　什商欲購早請先聯外埠託局原班回件 
　　挑痧如神 
　　余妻忽患急痧延請挑師俱未見效正在危急適我友云及英大馬路四美園衖內過大興先生專治痧症余卽延請到家先生是法施針病竟霍然全愈實有起死回生手叚名不虛傳當酬菲儀堅不收受故特登報揚名以伸謝忱 
　　廣東街陳桂榮啓 
　　恭善堂啓 
　　自多未年痧疫盛行檢得古方名回化疫丸是年堂登申報服丸急驚諸痧皆痛四肢厥冷或吐或瀉手足筋吊口乾燥此症危險甚殊茲錄原方合丸服之諸痧立愈每瓶二百四十僕誠心救生之一節也寄售上海二馬路信和泰參號附飛龍奪命丹二百廿八雷公散七十 
　　新開石倉書局 
　　本局開設上海四馬路巡捕房東高易公館對門洋房內現已粉飾裝修卽日遷移開張專辦石印古今書畫圖帖仍在石路中南懷仁里先行交易如蒙賜顧價目格外相宜此啓 
　　七月初六日錢洋並廣銀票行情列左 
　　新會劃收市　七錢二分九厘八七五 
　　本洋　無市 
　　銀拆　收市　七分 
　　洋拆　一角 
　　洋找頭　七錢三分一厘 
　　錢找頭　一千文 
　　卡錢　一百四十一千文 
　　衣牌　一千零六十文 
　　銀行現銀票四先令四辨士七五 
　　六個月期票四先令五辨士七八 
　　又口個月期票四先令五辨士五八 
　　商人票六個月期四先令五辨士七五 
　　又四個月期票四先合五辨士半 
　　七月初六日進口船禮拜三 
　　宜昌　輪船　由髯波　太古公司 
　　海晏　又　由天津　招商局 
　　初七日出口船禮拜四 
　　江孚　輪船　往長江　招商局 
　　海晏　又　往天津　招商局 
　　江天　又　下午往寗波　招商局 
　　武昌　又　晚往烟台天津　太古公司 
　　汕頭　又　晚往牛庄　太古公司 
　　天律　又　晚往牛庄　太古公司 
　　宜昌　又　下午三點半往寗波太古公司 
　　初八日出口船禮拜五 
　　幼科哈馬麥魯輪船　下午三點半鐘往東洋等埠　三荾公司 
　　北京又晚往長江太古編細 
　　萃利　又　往長扛　麥邊啓 
　　吉星　又　晚往香港省城　怡和啟 
　　初九日出口船禮拜六 
　　北京　輪船　晚往香港省城　禪臣啟 
　　致遠　又　往香港省城　招商局 
　　兆亨　又　晚往基隆淡永　　件啟 
　　華安　又　徑九江漢口　華友啓 
　　元和　又　晚往長江　怡和啟 
 

Page 9

 
 
[鄂道官報]  
　　六月二十二日候補縣丞吕勲謝給子　先揀委一次候補通判林源奉委解五批制錢處京禀　　十三日新授安襄鄖荆道陳維周禀到准補安陸府周文浚乞假一月回籍省親另補縣瞿元燦奉寳武局委赴上海公幹候補縣鄭敦祜奉　憲委江夏縣帮審案件候補州判徐文詔赴長江埠厘局辭行二十四日大挑縣郝鳳林謝給子加一級紀錄二次候補縣曾紀雋奉鹽清委勘估經心書院墻壁張學憲考試上五府竣事省 
[抄錄廣東來函]  
　　敬啓者粤垣有劍川氏又號爲地球散人素業格致并醫卜星相無一不熟人多以格致先生　之據俟云今年天氣主人多暴然吐血或中血之領惟有萊子一味救之極爲應騐百發百中經騐之良方云云劍村先生心存濟世遂將該力刊印十餘萬張以冀樂善君子從而廣傳之則刊者與傳者其功德眞無量也 
[送上强樵隱趙調侯吟兄之蜀二首錄呈高昌寒食生大吟壇郢政]  
　　蜀道古嶔崎嗟君萬里馳關心縈則緒揮手帳征期劍閣狐唳燈郵馬厭疲夢隨天際月相送到峨嵋烈烈炎敲酷加餐遠道宜音書憑鵺足愁病慨峨嵋去値荷香裹歸逢須逢菊緩遊洗塵歡話舊樽酒醉東籬丁亥荷月下浣莘溪閒農鄭其裕子梅氏未定草 
[和西湖花隱近况元韻銯請夢輐隆政可]  
　　願承冷宦硯爲田不向侯門暗乞憐廣契才人稱快也敲成沙句自欣然詞壇高築宗三百筆陣能教掃五千錐貯囊中終脫穎會盾圖豫畫凌烟　縣讀三略客張倬景所拜稿 
[上海四馬路文報局内恊賑公所經收賑捐七月上旬清單]  
　　初三日受福公字册本埠百川通票號交都門全云軒雷子良兩君錢喜敬騰氏爲畏産後所半安京松平銀十六兩謹愼氏京松平銀八兩京兆氏京平銀四兩免災氏四兩實收申合煩兄三十二兩九錢六分○使君受福册常州薛實齡善土爲四室盛民追荐經戯　其福二十元愼餘堂佐安堂鄭韚堂三户各一元沈子猶四元○又册力不及人五角○作善祥册王店鎭餘昌典内鄭翼唐先生募鄭亦堂手二元二角不嘏嫩齋主清守堂　　各一元三祝野人養素居莫厘山民蔚翁莫韻山房師善堂卜吉子七户各五角方耕山汪奇記王嘵記海鴻韵痴子四户各三角香馥齋葉梓記葛耀記陳祝記四日笞二角程文記金定記王進生三户各一角○常熟王壽同善士三元○又册湖北省敦彛堂生百文水德堂深柳堂蟻馭一粒心願三户各二百文寳收洋一元○有盛斯通册莫字奉竇世襲第陳翰維助無三錢洋六角陳裕垂五角陳桂金二角○又册周浦鎭　溪氏銅洋四元○又册成字楚省耕心堂大房一元○本埠恆利庄交來杭恆周善堂續募六月公出無名氏十元朱餘慶堂求保合家平安四元毛姓吳張氏术氏求子大本病俞無名氏四户各二元武林一廿子一元炎求病愈五百四十五文張敏慎張惜陰張余馨張蔚生張藍生五户各一百文以上實收　廿四元○太原沛僊氏求病全愈身體强健并合家平安十元○義橋厘局徐小刀先生募恊昌土號五元來號韓小灜二户各二元源春豫昌裕源聚昌頣記震奏六户各一元實收英洋十四元日本洋一元○陸裕記五元○湖南無名氏一元○南巿無名氏二十户共二元○蘇垣交來不書名爲次女許願病愈一元○本中共妝洋一百元銅洋四元日本洋一元規三十二兩九錢六分小洋八角銀三錢 
 
 
 

Page 10

 
 
［G>　　鴻福齊來只此一家　分條足大錢六百六十 
　　英八月對號單已到三彩准二千五百十六號本行分條售輿鎭海爾昌土行又三陽號振發翁柴橋隆泰號范元奎翁要埠永安街愼和泰行周步害翁艷豐銀行蔣銘之翁長源酒舘孫從准翁又囑隱氏又胡翁王翁洋人各得一條共洋一萬元去歲是月頭彩刻又三彩可稱財氣旺相而六七小彩甚旺名繁不詳現售九月票照市并代辦各種書籍上海四馬路 
　　遷移 
　　本行向在上洋大　門外花園街內拆兌藥材香料雜貨與飮片同設一處今擇吉七月初一日移至鹹瓜街太平衖北首坐東朝西石庫門內兼配　劑膏料虎鹿諸膠價照批發劃一不二飮片店仍在大東門外六街交易誠恐四遠主顧未能週知時此佈聞 
　　九月份發財票出售　德興隆洋行 
　　本行增售自運呂宋大票批拆格外全張半張分條均可價照大市收兌紅票此衆克已倘蒙　仕商惠顧台駕至本行帳房面購皂苛外埠託局原班卽奉四馬路 
　　粵東安誠檀香店告白 
　　啓者小號自創故貢香以來俱皆揀選頂上正地道公司貢香發售歷蒙各埠　貴客見信今近聞有射利之徒將低次貢香冒董小號招牌字印式欵以至魚目混珠現加暗記是以明告　諸公請爲細辨該香氣味招牌字印庶免被他所感是厚望焉此佈 
　　洋房棧房召種 
　　啟者茲有援豐院路高六洋房一所及上下　樓房一所其扁極為寬暢堅固種價公道或　　或拆租貴　如欲書者請　本行帳房面訂是也此佈　一馬路寶順洋行啓 
　　善必發財 
　　菒九月　　六元內　　洋二角分條七角　賬洋一角克呂代客行售定下發財亟購卽奉隨給捐賬收條以照會寶善發來票局 
　　逐月出售　發財票 
　　全張六元安張三元分條照市批發公明道揚　指行　辦居班回件上洋大馬路中得發棋盤街中保康仝啓 
　　立止牙痛藥 
　　予素患牙痛數日一發則食不廿味寢不安席數年於斯矣今春來滬蒙施君著之贈藥一瓶用後其痛立止現閱數月未嘗一痛且爛牙漸漸化去據施君盲初製此藥以白用者後見其靈騐異常凡朋友之患牙者均賴此藥之功力以除其患不痛之時用之後亦永不再痛各友皆言此藥誠寶物也何不多製些出賣以便他人予特代登報中以明施君非徒射利者且有牙患之人費銀一元除一生之患也購者請至大馬路中庸帳房外埠托信局 
　　江海關馮君常其 
　　痧藥百廿瓶 
　　本園配煉痧藥原爲救險而設是選極品箭麝龍片妙合良方此慶立能起死回生痧藥每洋一百廿瓶珍珠活命散十四瓶白痧散八十瓶紅靈丹臥龍丹行軍散大一角小每六十瓶午時茶一百八十塊另各丸散贈價 
　　上洋棋盤街廣東普澤園 
　　同文書局 
　　本局開設上海虹口又設新局於二擺渡專辦石印古今書畫圖帖另設分局於二馬路拋球塲　仕商有印件賜顧請搬本肩及新局面訂如閱　交易統由拋球塲分局發兌股印廿四史已印出史記前後漢三國志陳書梁書周書南北齋書晋書魏書宋書南史現在續印北史隨書不日亦可告成此啓 
　　雙龍洋行聲明 
　　啟者本行主人向來在美記洋行執業現在自在大馬路廿三號門牌開設鐘表行代客修理時辰表及各種鐘表行船傢伙眼鏡儿各種明目之件其價格外公道現在新到鐘表賬鏡等許多此佈 
　　壽榮齋　風濕膏藥 
　　每張一百文减價七折〇牙痛丸每盒二稅錢七十文 
　　上海老蘭橋北旗昌　厰對面 
　　屈臣氏　三陰瘧疾丸 
　　凡　非初起一兩日其病多在少陽發時寒熱交作若第四日兩次發者此乃傳入三陰病根旣溧治非容易因循日久百病叢生貽患不淺此丸獨得異方專治三陰瘧疾奏效如神患此者宜照後開仿單服之則沉疴立脫　仿單另具貴客光顧各藥請認票准用龍麟伴塔為記庶不有悮 
　　每罇大二元中半元小三角正 
　　百補鐵酒 
　　此酒專取鐵之精液醞釀而成善能滋陰生血補精寗神耑治男婦五勞七傷一切虛損失血等症無病常服亦能却病延年每日宜服三次每次服半匙羹用瞭水或荼開服 
　　每罇價洋仝上 
　　上洋英大馬路屈臣氏大藥房謹啓 
　　洋務要書出售 
　　萬國公法一元五角萬國總說一元柔遠新書一元海防要覽四角操勝要覽三角火攻備要八角洋務叢鈔四元懷遠堂叢書四元海防緝要三元原板八賢手札二元梅氏算學四元 
　　上洋三茅閣橋直北芸緗閣發售 
　　石印增注加批小題正鵠 
　　是書風行已久惜木板鉛板翻刻每多舛訛爲劇茲懷園主人精寫警校付石印點畫清楚後附訓蒙養正草增以高批旁注評語誠初學之善本爲發蒙金針每部洋六角上洋棋盤街北首芸雜蘭出售 
　　裕成昌綿綢抄莊 
　　廣東裕成昌叼專辦各色花綿綢發客今新設一號在上海老巡捕房對門貴客賜顧請到面議公道此佈 
　　三鞭壯陽丸 
　　此丸能固精滋腎壯陽扶脾淶濕養血袪風利氣行痰專治元陽衰弱陰分虧損酒色通傷陽事不舉不能堅久精神困倦目視無力腎虛耳鳴腰膝酸痛履步雜讓四肢無力脾虛受濕夜夢遺精張黃體瘦大便　面膏氣不化飲食不思以上諸症皆難育嗣雖妻妾滿前尤有老翁之歡本堂良方用三鞭配入上品之藥製成此丸服之能助元陽不足司使精體充盈有健體强神舒筋活血老少咸宜欲廣嗣者請嘗試之助效自有神奇幸勿視余盲爲妄也其藥性平和時常可服無病能開胃進食養血駐顔每早晚用淡鹽湯送下四錢毋庸戒口每兩大洋二角 
　　上海英巡補房對門廣東接元堂何均年監製 
　　赤脚大仙魚鰾丸　廣東鹿芝館赤脚大仙丸 
　　赤脚大仙丸者誠為廣嗣之良方也出自　南大理府周氏九妾無子忽日　遊名山遇一赤脚仙人傳授依方製煉服至四十餘日自覺身體遇健目明變黑祖有水火旣濟之功陰陽兩益之妙久服連生數子專治腎元虧損身體虛寒酒色遇傷陽事不舉夜濁頻多眼效膝疫腎冷精薄臨事不堅等症服之種子培元延年增毒每兩洋一角减附挂每兩洋八分 
　　廣東鹿之舘分設上洋三馬路巡捕房對門 
　　地球錄思痛記 
　　環游地球新錄四卷鉛板早售其嗣有人翻刻近亦漫漶旦多訛字今李君小池重刻木板用連史紙裝　每部四本價洋八角思痛記二卷一大本每部二角均由上海申昌書畫室出售 
　　七月初二工日上海各荼市行情列左 
　　順發行 
　　仙君　工寗　二百六十箱　十八兩二五 
　　春茅　又　又　一百零二箱　下 
　　惠香　又　又　二百零三箱　下 
　　天祥行 
　　益豐　工州　四十五箱　廿二兩 
　　益記　又　屯　二百九十四箱　廿兩 
　　益記　又　又　二百九十四箱　廿兩 
　　義祥　又　又　四百五十一箱廿二兩七五 
　　飮香　又　云　二百箱　十兩零二五 
　　恊隆行 
　　信和　工元　二百十六箱　廿八兩五 
　　旗昌行 
　　芝瑞　工元二百七十七箱　廿八兩 
　　仁記行 
　　馥魁　工元　二百九十箱　廿四兩五 
　　錦春　又　又　二百八十一箱廿六兩二五 
　　蘭芬　又　又　二百四十六箱　下 
　　七日初四日上海名荼市行情列左 
　　泰和行 
　　聯魁　工祁　一百九十八箱十八兩七五 
　　云和　又　桃　五百四十箱　十三兩五 
　　安華　又　又　五百十九箱　十三兩二五 
　　太古行 
　　仙源　工桃　一百零三箱　十五兩　 
　　眞芙蓉散東洋香皂香粉　芙蓉散東洋粉 
　　專治面上斑點酒漬粉　浮黑油黃等氣能活血潤色化滯生元每早夜開水調擦數日自效每瓶錢八十四○東洋香粉此粉以異品香葩集成能使容顔少嫩色潤肥消每瓶洋二角〇東洋芝蘭香油肥皂每匣四槐計錢一百四十文向寄大豐布號今移寄上海寶善街恆鎰祥布號出售 
　　順氣化痰丸 
　　痰屬濕熱乃津液所化百病所有多因起居欱食失宜七情抑鬰六淫斯擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虛火妄動痰隨氣上升齊肺咳嗽甚至痰中帶血精神短少四肢困倦胸膈不利欱食無味一切咳嗽之症並能治之每早晚用淡薑湯送下三錢服後利氣開鬱化痰咳嗽自止耳每瓶大洋二角另有綠水甜油玉桂發兌價面議 
　　上洋英巡捕房對門廣東接元堂何均年謹啓 
　　新出秘籍 
　　石印搭截精華千　荷葉摺訂每套一洋又竹紙心矩齊三種內文雲孟蘇賢小記桂福札樸沈欽韓蘇詩補註價共四洋又白紙印宋本鐵花綰六種價共十洋蘇城元妙觀前　潤堂蔣宅上海將同泰寄售 
　　增彩九月票 
　　運辦逐月呂宋大票全張六元分條均可外埠指明原班回件上洋棋盤街天寶來行 
　　匡救情殷 
　　欽差大臣兵　部左侍郎　承襲一等　毅勇侯加　一雲騎蔚曾紀澤題贈老德記大藥房雅鑒 
　　上洋大馬路拋球塲東首　老德記第一家藥房 
　　本藥房於道光二十二年上海通商之初首先開創所有出售各藥皆係極貴料品格爲製煉無論內外病症按病給藥靡不見功復承中西　仕商嘉許信任温語褒揚誠恐遠地賜顧求得週詳謹摘試騐各藥循序刋報尙有無數藥味不及盡載於茲倘如遠處可託局帶帶决勿遺誤欲杜假冒認老德記招牌庶乎近焉 
　　上洋者德記啓 
　　計開　痔瘡斷根藥　感風發疹藥　腦寒流水藥　濕氣爛脚藥　補氣益血藥　治黃疽症藥　救食生煙藥　瘰　疤平藥　風流角虱兼　止瀉止血藥　金刃刀傷藥　隆冬凍　藥　坐版濕瘡藥　文武疾癲藥　下疳諸症藥　冶損傷膏藥　追風袪濕藥　患臘梨頭藥　清凉疥癬樂　頭風頭痛藥　治咬髮癬藥　骨節痛楚藥　吃搐痧氣藥　辟瘟疫氣藥　眞八寶眼藥　善點惡痣藥　耳豐復聽藥　患膝腳風藥　治蚤虱妙藥　小腸氣痛藥　諸瘡潰爛藥　無名腫毒藥　戒血毒靈藥 
　　頭彩四萬元 
　　英九月票全張六元半　三元分條十角遠客信購騐明回　 
　　圖記拋球塲鴻運來啓 
　　　得利　一定　　格外公道 
　　英九月票　　　　　　　　　　　　　　拆　　　　　　　　　馬路 
　　天祥行瑞聲　工屯　三百零七箱　廿一兩鼎聲　又　元　一百九十六箱　廿三兩五元芳行正隆　工屯　一百九十一箱　廿三兩生生　又綠土　二百廿七箱　十七兩五錢記　平水　二百九十四箱　十二兩八協隆行行記　平水　三百三十二箱廿二兩二五遠記　又　又　二百六十八箱　廿二兩五財字　又　又　四百廿四箱　廿一兩協相行信盛　工元　二百七十四箱　廿八兩　碎　又　又　九十五箱　下公信行全盛　工元　二百零五箱合聲　又　又　二百零六箱　下旗昌行修華　工屯　六日八十箱　廿六兩日生　又　又　二日四十六箱廿五兩七五履泰行瑞香　工安　三百五十四箱　十二兩同孚行全馥　工安　三百三十六箱十一兩七五益逹　又　元　二百三十二箱　十九兩五零碎　又　又　九十八箱　下 
 

Page 11

 
 
[光緒十三年六月二十八日京報全錄]  
　　宫門抄○發抄硃批五道○署楚督奎奏十二年錢漕比較摺○又奏收支厘金數目摺○又奏舊賦數目比較摺○東撫張 
奏及代案内行查各員洎繳片○六月二十八日推班召見軍機皇上明日卯正升中和殿看版○奎斌奏來鳳令柳芳調署崇陽縣奉硃批吏部知道欽此○梁仲衡奏歲試己周接辦科考情形奉硃批知道了欽此○古尼音布奏閩海關常板半年期满收數奉硃批户部知道欽此○又發訊北洋船砲價項奉硃批該衙門知道欽此○又解復俸餉銀兩奉硃批户部知道欽此○○頭品頂戴兼署湖廣總督湖北巡撫臣奎斌跪奏爲查明湖北省徴收光緒十二年錢糧漕南銀米比較上屆完欠實數開列清單恭摺仰祈聖鑒事竊照前准户部咨奏令各直隸徴收丁漕統於各該年底開具比較清單專摺奏報一片亽同治八年二月初五日具奏本日奉上諭着自同治八年爲始督飭番司將全省一年上下兩忙徴收丁漕各實數及上屆徴總數開具比較清單專案奏報等因欽此欽遵辦理在案兹據湖北布政使蒯德標詳稱湖北省光緒十二年額徴起運存留驛站屯耗餉羡等欵共銀一百二十一萬七千九百九十四兩一錢九分六厘内除漬淹沙壓坍佔挖廢並被水受旱豁免緩徴共銀一十八萬七千一百二十八兩四錢三分九厘實應徴銀一百四萬八百六十五兩七錢五分七厘己完銀七十五萬七千四百二十二兩八錢一分未完銀二十八萬三千四百四十二兩九錢四分七厘查光緒十一年徴收各欵錢糧除緩徴外實徴銀九十九萬六千七百八兩七錢九厘己完銀七十四萬五千三百三十九兩五錢四分二厘未完銀二十五萬一千三百六十九兩一錢六分七厘核計光緒十二年徴數比較光緒十一年計多銀四萬四千一百五十七兩四分八厘收數計多銀一萬二千八十三兩二錢六分八厘是該年地方雖係遭水旱而徴解尙稱踴躍故收數較之十一年百盈無絀又據湖北督粮道鄔純嘏詳稱湖北省光緒十二年額徴漕粮正耗米一十六萬三千八百三十一石九斗三升五合折銀二十一萬二千九百八十一兩五錢一分七厘内除沙壓坍佔廢挖漬淹及被水受旱豁免緩徴共銀二萬五千三百六十兩二錢七分實應徴正耗米折銀一十八萬七千六百二十一兩二錢四分七釐未完銀一十一萬三千二百四十六兩六錢四分九釐比較光緒十一年多完銀五千三百五十一兩五錢九分七厘未完銀七萬四千三百七十四兩五錢九分八厘現在催提又十二年額徴南粮正耗米一十三萬八千五白九十三石七斗一升一合四勺折合銀二十萬七千八百九十兩五錢六分六釐内除沙壓挖廢漬淹及被水受旱豁免緩徴共銀三萬五百八兩五錢七分上厘實應徴正耗米折銀一十七萬七千三百八十一兩九錢九分二厘己完銀一十五萬七千一百六十八兩六錢二分一厘比較光緒十一年多完銀二萬二百六十二兩四錢三厘未完銀二萬二百一十三兩三錢七分一厘現在催提又十二年額徴隨漕淺船軍三安家正耗並閑丁帮津資役等欵共銀九萬二千五百八十一兩三錢七分五厘零内除漬淹挖壓挖廢坍佔逃亡故繒及被水受旱豁免緩徴共銀一萬七千二百六十九兩一錢七分四釐零實應徴銀七萬五千三百一十二兩二分一釐己完銀五萬七千九百一十七兩五錢一分九厘比較光緒十一年多完銀一千九百一十兩五錢八四一厘未完銀一萬七千三百九十四兩六錢八分二厘現在催提又十二年額懲升科驢脚南折正耗共銀四萬一千二百九十五兩分錢八分一厘内除沙壓漬淹挖壓坍佔挖廢及被水豁免緩懲共銀一千四百二十二兩九錢二分五厘實應懲銀三萬九千八百七十二兩五錢五分六厘己完銀二萬六千四百四十三兩九錢二分七厘比較光緒十一年多完銀三千一百九十三兩八錢八分七厘未完銀三千四百二十八兩六錢二分九厘現在催提以上己未完各欵統俟該年奏銷册内聲明造報各等情開單詳請奏咨前來臣覆核無異除咨部外所有湖北省徴收光緒十二年錢糧漕南銀米截至年底比較上屆完欠實數理合恭摺具奏並繕清單叅呈御鑒伏乞皇太后皇上聖鑒訓示再湖廣總督係臣兼者母庸更銜合併陳明謹奏奉硃批户部知道單五件併發欽此○○頭品頂戴兼署湖廣總督湖北巡撫臣奎斌跪奏爲湖北省光緒十二年秋冬二季收支牙帖厘金銀數目恭摺具陳仰祈聖鑒事恭照同治七年十月欽奉諭旨單金報部章程著照兩淮鹽厘格式每年分兩次奏報等因欽此欽遵辦理前己據牙厘總局將四柱四册造　光緒十二年六月底止詳經前任各撫臣會同督臣恭摺奏報王案兹　湖北布政使蒯德標會同總辦牙厘局司道詳稱自光緒十二年七去起至十二月底次除洋藥厘稅銀兩係儲例部撥應另案造報外貨庫舊管項下實存可平荊沙錢四千九百五十七兩四錢一分四釐零新收項下實收巿平荊沙銀二十八萬二千三十二兩三錢陸釐零又收錢八十七萬六百六十七串七百文開除項實解湖北鹽道轉解長江水師十二年夏季分尾批並秋冬兩季分共計庫平庫色新寳銀九萬七千兩合巿平荊沙銀十萬一千九百四十三兩一錢二分實解湖北善後總局巿平荊沙銀十二萬四千九百七十四兩九錢五分九釐零又遵奉奏准撥給秋冬二季善後局委員薪水雜用銀五千一百三兩六錢巡防保甲員弁薪水經費銀一萬一千三百七兩發審委員薪水經費銀一萬六千三十兩武職操練月箭月誅獎賞銀二千八百二兩救生紅船水手口糧經費銀二千八百八十兩又提牙釐各局局用八分經費銀二萬二千五百六十二兩五錢八分四釐共支巿平荊沙銀二十七萬三千七百九十三兩二錢六分四釐零實解湖北善後總局錢八十萬一千十四串二百八十四文給貨牙釐各局局用八分經費錢六萬九千六白五十三串四百十六文共支錢八十七萬六百六十七串七百文除解支外實在項下仍存發釐巿平荆　銀一萬三千七百九十六兩四錢五分八釐零歸入十三年造册報銀等情造具清册詳請具奏前來臣覆核相符除將清册咨送户部户科外理合恭摺具奏伏乞皇太后皇上聖鑒冉湖廣總督係臣兼署母庸列銜合併陳明謹奏奉硃批户部知道欽此○○頭品頂戴兼署湖廣總督湖北巡撫臣奎斌跪奏爲查明湖北省光緒十二年徴收舊賦錢粮比較上三完欠分數恭摺仰祈聖鑒事竊准户部咨令將徴收舊賦分數仍於比較案内奏報又准部咨仿照河南比較清單將災緩尙未屆限啓徴銀兩數目詳細扣除開列實應帶征銀數與上三年分别比較等因兹屆造送光緒十二年遞帶册籍之際據湖北布政使蒯德標詳稱湖北省光緒十二年舊賦項下自光緒六年起扣至十一年止各屬共緩地丁等銀一百二十三萬七千三百九兩五錢二分二厘内除各屬己完禾屆啓徴銀二萬七千七白一兩八錢六厘又除各屬因實災展緩銀一百二十萬九千七百九十一兩九錢一分二厘實祗雲夢縣應啓徴銀四百七十五兩七錢六分四厘己完訖比較光緒十年啓徴九年緩徴銀兩亦祗雲夢一縣全完銀七百三十八兩一錢六分五厘今該縣全完啓徴銀兩與前次啓徴銀數計少銀二百六十二兩四錢一厘所有光緒九年十一年均無啓徴之項無從比較等情詳請具奏前來臣覆核無異除咨送户部户科外理合恭摺具陳並繕清單敬呈御覽伏乞皇太后皇上聖鑒再湖廣總督係臣兼署母庸列銜合併陳明謹奏奉硃批户部知道單併發欽此○○張曜片再臣准户部咨山東交代半年彚報矇混巧飾並未依限清結奏請將歴次單開二參限滿未清各案行查者刻日行查清結應參追者勒限一個月參追統限本年六月中旬專案奏報到部又交代應依限造送册結並將州縣任卸日期按足咨報等因各摺片於光緒十三年四月二十四日奉旨依議欽此欽遵知照前來當經臣轉飭藩司遵照辦理除州縣任卸日期現巳由該司按方造報由臣咨送户部外所有光緒十二年七月起至十二月底止半年彚報清單内聲明行查勒追各員臣督同該司彚案分别上緊查追認眞稽核兹據該司詳稱東省交代半年彚報之案係前撫臣閻敬銘奏明以同治三年五月初一日爲台照例查辦二參如錢糧倉榖較多曁一人而有兩任交代者照例加展或因軍務及他故不能依限核結者亦旣隨時請展半年彚報一次作爲定章限内算清有應交欵項者勒限一個月完繳逾限不交卽行參追等因歴經遵辦在案前次彚報光緒十二年下半年交代巳未清埕各員其中行查勒追本係循照定章辦理應歸入十三年上半年彚報案内核結兹奉户部奏請勒限於六月中旬專案奏報自應遵照提前赶辦查前次彚報案内行查勒追十七起共計十八員内行查者均己查明應追者據該員等陸續完繳共清結十六起計十七員惟前署卽墨縣現報病故之海豐縣知縣廖福京行查欵項有虧短雜欵銀兩未據完解應卽參追至各州縣應造交代册結亦己頒發式樣分年勒限赶辦一俟送到卽行詳咨等情造册呈請具奏前來臣覆查無異除清册咨部並將廖福京一員虧短銀數另摺陳明請旨叅追外所有奉部勒限前次彚報交代案内行查勒追各員分别查明追繳緣由謹附片具奏伏乞聖鑒勅部查照施行謹奏奉硃批户部知道欽此 
 
 

Page 12

 
 
[光緒十三年六月二十九日京全錄]  
　　宫門抄○新撫劉奏呈進沙金摺○大臣榮奏請補茶膳上人片○署楚督奎奏錢米全完知縣獎知縣獎叙摺○又奏委胡成均署鄖陽縣片○豫撫邊奏許文鏞等議處摺○粤督張奏故令周濟仁革追摺子○又奏祥保補授撫崇右營守備片○署楚督奎奏解京餉片○東撫張奏解京餉等銀片○大臣裴奏烈婦陳李氏請旌片○六月二十九日刑部都察院大理寺正藍旗值日無引見○召見軍機○皇上明日卯初二刻至太廟行禮○○尙書銜降一級劉任甘肅新疆巡撫二等男臣劉錦棠跪奏爲呈進回部貢金恭摺具陳仰祈聖鑒事竊照新疆色勒庫爾之南回部坎巨提向來按年進貢沙金該頭目俄則項前於光緒四年遵例呈進經前任大學士陜甘總督臣左宗棠奏准援案賞給大緞二疋由左宗棠就近發給祗領歴經欽遵辦理生案兹據喀什噶爾道黄光達申稱據該頭目賽必德艾里罕齎呈光緒十三年分進貢沙金一兩五錢遵將例賞大緞二疋發交賽必德艾里罕祗領申請具奏前來臣覆查無異除將所進沙金一兩五錢咨送内務府呈進外謹恭摺具奏伏乞皇太后皇上聖鑒謹奏奉硃批該衙門知道欽此○○榮毓等片再恭查陵寢遇有茶膳上人缺出例應奏補今泰陵内務府出有茶膳上人一缺奴才等公同揀選得拜唐阿德溶食錢粮五十五年年六十四歲堪以充補理合附片奏聞謹奏奉硃批知道了欽此○○頭品頂戴兼署湖廣總督湖北巡撫臣奎斌跪奏爲徴收錢糧年内掃數全完之員懇請獎叙恭摺仰祈聖鑒事竊照錢漕爲維正之供催科乃有司專責鄂省頻年奉提京餉以及提撥協濟鄰省各餉全賴地丁等欵徴存踴躍藉資挹注是州縣催科之勤惰實爲餉項所攸關其有催科勤奮先期完解之員歴經奏請獎叙均蒙俞允在案兹據湖北布政使蒯德標督糧道鄔純嘏會詳稱查通城縣額徴光緒十二年司庫地丁等欵錢糧除坐支外實應解銀一萬四午一百八十四兩四錢一分八厘又應解道庫漕南正耗米折水脚兌費隨驢等款共銀一萬二千一百五十兩五錢七分五厘己於年内掃數全完等情詳請奏獎前來臣覆查通城縣額徴各項錢漕銀兩合計在二萬兩以上能於年内掃數全完洵屬催科勤奮自應專案請獎合無仰懇天恩俯准將現任通城縣知縣舒恭壽照例給予紀錄三次以示鼓勵而昭激勸謹恭摺具陳伏乞皇太后皇上聖鑒訓示再湖廣總督係臣兼署母庸死銜合併陳明謹奏奉硃批著照所請吏部知道欽此○○奎斌片再鄖縣知縣潘福蔭在任丁母憂所遺員缺亟應委員往署以重職守查有棗陽縣知縣胡成均清愼樸誠盡心民事堪以調署據藩司蒯德標臬司覺羅成允會詳前來除檄飭遵照並將潘福蔭丁憂日期另行照例恭疏題報外理合附片具陳太乞聖鑒再湖廣總督係臣兼署母庸列銜合併陳明謹奏奉硃批吏部知道欽此○○頭品頂戴河南巡撫臣邊寳泉跪奏爲續叅疏防寄庫銀兩被刼員弁請旨交部議處恭摺仰祈聖鑒事竊前據尉氏縣禀報城縣批解丁耗河去房雜稅銀行至該縣寄庫被賊拒傷看役刼去銀三千餘兩贓賊未獲當經奏請將縣許文鏞該汎李世榮摘頂勒限緝究逾限不獲再行嚴叅於三月二十六日奉到硃批許文鏞李世榮均着摘去頂戴勒限緝拿贓賊究辦餘依議該部知道欽此欽遵嚴飭去後迄今己逾一月限期雖被刦銀兩業由該縣掃數賠解惟並未緝獲此案正盜捕務實屬廢弛未便稍事姑容兹據藩臬兩司轉據該管道府詳揭前來除再嚴飭勒緝外相應請旨將尉氏縣知縣許文鏞尉氏汛把總李世榮先行交部議處以示懲儆理合恭摺具陳伏乞皇太后皇上聖鑒訓示謹奏奉硃批許文鏞李世榮均着先行交部議處欽此○○兩廣總督臣張之洞廣東巡撫臣吳大澂跪奏爲病故知縣欠解交代銀米延不完解請旨革職勒限嚴追以重庫欵仰祈聖鑒事竊據廣東布政使高崇基署督糧道益齡會同交代總局司道詳稱查有己故前署封川縣知縣周濟仁交代初叅限滿未據造册移交後任結報先經咨部查叅在案現據該故員於二叅限内造册結報到司因欵目不符發回攺造並查得該故員有徴存正雜欵銀二千五百餘兩米四百六十餘石迭經勒限嚴催未據完解詳請叅追前來相應請旨將己故前署封川縣准補乳源縣知縣周濟仁暫行革職勒限該家屬四個月將欠解銀米掃數完解倘逾限不完或解不足數卽行查明是侵是挪分别嚴叅所有叅追己故知縣欠解銀米緣由謹合詞恭摺具奏伏乞皇太后皇上聖鑒訓示謹奏奉硃批周濟仁着暫行革職勒令該家屬依限完解餘依議該部知道欽此○○張之洞片再准咨廣東撫標右營守備李世傑病過故遺缺係陸路部推之缺查前出各缺己用儘先三人武進士一人此缺照章應用分發差官儘先守備旣據扣劉應令迅揀合例人員請補等因查前准兵部咨片奏變通差委補缺章程内開嗣後差官留差一年者除題推各員到班仍按到標先後與各項儘先人員序補外准其於推缺用過武進士一人後用差官一人亦以到標先後爲序於光緒十年九月二十七日奏奉旨依議欽此等因遵照在案兹會同廣東巡撫臣吳大徴署廣東陸路提督臣鄭紹忠在於分發差官歸陸路儘先守備班内詳加揀選查有督標中營分發差官儘先守備保年五十三歲京都鑲藍旗漢軍惠善佐領下人由馬甲中式咸豐乙卯科武奉辛酉科補行庚申科會試未第揀選二等簽掣兵部差官於同治六年七月内充補因接遞軍報差使請加都司銜同治七年七月二十日奉旨依議欽此同治九年七月三年期滿考列一等帶領引見奉旨以營守備用十年七月内留差一年期滿准指省免試用以守備儘先補用呈請分發廣東同治十二年十月十三日到標造具出身履歴清册咨准部覆遇有廣蚽陸路題推守備缺出照例序補該員勤勉詳明講求營務現署廣東饒平營守備辦理裕如以之補授撫褾右營守備洵堪勝任且到標名次在前合無仰懇天恩俯准以祥保補授撫標右營守備俾營伍操防藉資整頓如蒙俞允俟司覆到日給咨送部引見以符定制臣謹會同廣東巡撫臣吳大澂署陸路提督臣鄭紹思合詞附片具陳伏乞聖鑒飭部核覆施行謹奏奉硃批兵部議奏欽此○○奎斌片再查光緒十三年　餉湖北省奉撥地丁銀十五萬兩業經先　籌撥銀十二萬兩分比解京交收嗣奉劃撥銀四萬兩解濟西征欠餉亦經如數動撥解赴甘肅轉解濟用均經奏報在案兹據湖北布政使蒯德標詳稱復於地丁項下動撥第五批京餉銀三萬兩查於前任來鳳縣知縣唐殿華堪以委解等情詳請奏咨前來除繕咨轉給委員妥速起解並飭將應解銀兩續籌委解外所有籌撥本年第五批地丁京餉銀兩委員管解赴京交收緣由理合附片具陳伏乞聖鑒再湖廣總督係臣兼署母庸列銜合併陳明謹奏奉硃批户部知道欽此○○張曜年片再據藩司詳報籌本年第三批京餉銀五萬兩委候補從九李輔清等管解又籌本年第三批邊防經費銀二萬兩委員候補縣丞宛保管解均赴户部交納又據鹽運使詳報籌措本年第四批京餉銀二萬兩加平銀三百兩飯食銀三百兩委候補鹽大使蔣式赴户部交納又據東海關監督禀報在於第一百七結洋稅六成招商局二成項下籌撥神機營息借洋欵第二年第四期利銀一萬七千六百四十兩委候補知縣楊廷解赴江海關道衙門交納又在於一百七結洋稅招商局稅六成項下籌撥應恊滇餉奉文抵解定購快船砲雷等項銀六千六百六十六兩六錢六分又在於第一百一結至一百四結洋稅招商局六成項下提出一成半出使經費銀一萬八千九百八十三兩三錢九分七厘八毫九絲八忽又在於四成項下提撥天津機器局經費銀二萬兩均委試用巡檢江開泰赴津防支應局及津海關道衙門分别交納除咨查照外謹附片陳明伏乞聖鑒謹奏奉硃批該衙門知道欽此○○斐蔭森片再據代辦船政提調各品銜前浙江餘杭縣知縣王崧辰等聨名禀稱查有己故烈婦陳李氏係福建福州府侯官縣人幼具淑姿長嫻閨訓事父紹昌母林氏以孝聞年二十有二歸同邑儒士陳健儀逮專舅姑克盡婦道健儀體羸善病値父殁營葬蒙犯炎暑病益加劇氏侍奉湯藥衣不解帶者經年光緒十年閏五月十八日健儀病故氏痛不欲生矢志殉烈以家人防之密無所得間遂起治喪事陽陽如平時逾月健儀出殯有期先一日氏蚤起躬營齋奠神色無少異日將午命傭具湯浴久之不出亟破扉入則投繯寢室氣己絶矣時七月二十六日距健儀死僅六旬年甫二十有六　健儀家本寒素其族人多旅游他省不能自達於有司職等誼屬桑梓且與氏嫡堂兄江蘇補用知縣李聖培同事船工見間旣確不忍聽其湮沒造具册結禀懇奏請旌表前來臣查該烈婦陳李氏無忝所生深明太義職修佩帨旣盡孝以無虧節勱笄復捐生而不悔洵爲巾幗完人宜邀褒揚盛典相應籲懇天恩俯准飭部旌表以維風化而闡幽潛除册結　部科外理合會同閩浙總督兼管福建巡撫事臣楊昌濬福建學政臣陳學棻附片具陳伏乞聖鑒訓示謹奏奉硃批陳李氏著准其旌表禮部知道欽此 
 
