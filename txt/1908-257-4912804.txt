# 1908 - 257 - 4912804

 

Page 1

 
 
   
 
 

Page 2

 
 
今日本報目次 
　　第一張宮門抄論說專電緊要新聞 
　　第二張接緊要新聞分類新聞宦海紀聞新小說 
　　第三張要摺本埠新聞國外新聞 
　　第四張小說來函 
宮門抄 
八月二十八日召見軍機延鴻章宗祥王守恂 
論說 
[今年之五立憲國（節取來稿）]  
　　今年一年中新改立憲國。凡五國矣。旣可謂憲政治最發達之年亦可謂立憲政治足供比較研究之年。吾人適值時會。感懷前路。詎得無絲毫之感觸耶。五國維。何一曰中國。二曰土耳其。三曰波斯。四曰埃及。五曰摩洛哥。 
　　中國自庚子以後。國勢日蹙。人人知不改政體。不足以圖存於世界。二年前乃發布預備立憲之詔。今年國會之論。全國蠭起。各省舉代表。齎公呈。奔赴於都察院者。絡繹於道書雖未達。而政府亦懾於衆議遂於八月初一日。下詔定第九年發布憲法召集國會。 
　　土耳其有所謂青年黨者。多年被逐於小亞細亞。從前土皇常利用國中各敎派之爭忤。以箝制其黨。年來國民大悟。凡土耳其人阿刺伯人回敎徒耶敎徒。合爲一體。爲反抗之運動。若阿斯他摩尼若沮摩俾德里斯托連皮遜集阿悲揭等二十處。反亂迭起。多多與土皇爲難。土皇知勢不可抗。乃忽宣勅遵守憲法。召集議會。更換内閣大臣。使青年黨人加入之。 
　　波斯雖有形式之議會。然波王習於專制。倚俄國鐵馬維西大佐所練可薩克兵。養之都中。壓伏民衆。今年波王與議會衝突。竟至砲擊議會。斃五十人。民黨遂大起急激之煽動。首都戒嚴俄兵戰敗波王乃頒發詔書。誓守憲。法定三月後召集議。會 
 
 
 

Page 3

 
 
埃及則懨懨久病之餘。國中復有青年團。公電土耳其皇帝。請開設議會英國外相骨連亦極力勸埃及官場速開議會已有召集議員之說。 
　　摩洛河新王慕連海飛。與舊王突起奮戰。本年七月擊走舊王。而新王爲民衆歡迎。入都即位。德法各國次第承認。新王欲博衆心。亦有開國會召議員之議 
　　綜上五國而觀立憲運動最激烈者爲土耳其波斯最和平者爲中國埃及若摩洛哥則又别開一徑者也此五國者其區域在歐美以外則同期人種非白色强族則同其垂於危亡而恍然自發則亦同天而未遽袒白種也數十年後安知世界大勢之不一變耶 
　　五國將來之國力發展立憲以後必遠勝於未立憲以前此可斷言也然據現在所有　國力以爲推測將來之國力彼四國必在中國之下此亦可斷言也茲取其最重要之兵力財力略述於次以供閱者之研究。 
　　中國陸軍三十六鎭。海軍三大艦隊。歲入總八八九七九○○○兩。 
　　土耳其全國陸軍七軍團。實際有戰鬥力者。合計七十萬零零六百二十人。海軍則海防艦十三隻。二等巡洋艦二隻。三等巡洋艦四隻。砲艦六隻。水雷驅逐艦共二十六隻。尙有新造者數隻。歲入總一八九二七七四五土磅 
　　波斯陸軍册籍全國總數有十萬零五千五百人。實際應點者五萬三千五百二十人。歲入總五四四八七六三○枯南士。 
　　埃及自一八九五年全國軍備歸英人管理。現今兵數一萬五千五百人。騾馬一千六百十頭。駱駝千七百頭鎗砲百五十個另有英國兵四千五百人。歲入總九○八四四四○埃磅。 
　　摩洛哥平時有步兵一萬。騎兵八千。戰時可得四萬餘人。此次新王革命戰爭之結果。當突增無數本國之强兵。再不需英入領率步兵。法人訓練砲兵矣。惟軍艦則僅有三四隻。且德人管駕之。歲出入未詳然帝室歲入有五十萬磅。 
　　五國原具之國力雖不同其能發達國家之生命則皆足嗟乎國無小存乎人縱狹如摩洛哥充其戰勝之風亦可望日本而興起而况於埃及波斯耶况於我中國土耳其耶且吾嘗縱覽歷史由中國横小亞細亞越波斯踐斐尼西亞而營貿易者（今土國境）非我國三千年前之隊商耶更凌地中海留鴻蹟於北非海岸者非仍我黄色同胞之偉傑耶撫往思來古今人詎不相若哉蒼蒼者地中海之波莽莽者亞刺伯之雲吾人引而望之直欲闢一萬里闊道各以自動車往來問訊矣五國勉乎哉 
專電 
[電一（北京）]  
　　憲政編查館致電各省攷試外官務須嚴密不得徇私敷衍 
[電二（北京）]  
　　政府議飭郵傳部將郵權從速設法收回 
[電三（北京）]  
　　法政法律兩堂學員以新定奬勵章程不優大爲失望致起風潮法律學員要求改五年給奬 
[電四（北京）]  
　　某御史叅陸軍部虚糜欵項不務實際奉旨留中 
[電五（北京）]  
　　某御史奏參豫藩朱壽鏞年近八旬老而務得子姪用事人言煩嘖奉旨着吳重憙查辦 
[電六（北京）]  
　　禁烟大臣鹿傳霖議派幹員赴各省密查大員嗜好 
[電七（北京）]  
　　駐藏大臣聯豫電告政府藏僧聞將改設行省頗惶急恐滋事端 
[電八（北京）]  
　　津浦督辦呂海寰奏路事重要難以勝任派大臣帮辦奉旨楊士琦着以三品京堂候補派爲幫辦津浦鐵路大臣 
[電九（北京）]  
　　都察院代遞黄允中條陳各學堂均設經史文學專科奉旨學部議奏張管學極力贊成 
[電十（北京）]  
　　陸軍部侍郎蔭昌出使德國底缺有叚祺瑞署理消息 
 
 

Page 4

 
 
[電十一（北京）]  
　　赴美專使參贊載　得頭等第二寶星 
[電十二（北京）]  
　　度支部議覆錫良請撥滇防餉銀准撥五十萬奉旨依議 
[電十三（北京）]  
　　二十七日唐紹儀奏陳二摺一片一請實行商約速定幣制一請飭部籌撥出使經費一酌提奉天宮内瓷器携帶出洋餽贈 
緊要新聞 
[中美公斷專約簽押紀詳北京]  
　　外務部奏訂中美公斷專約請伍公使簽押一事已誌前報專電茲悉原奏略謂中美訂立公斷專約前美政府旣與英法等國訂立後曾由美公使邀我入會嗣以與英商議未洽遂作罷論近據駐美使臣伍廷芳函稱美國公斷會已有成議並寄所擬四條尙屬周妥竊思美旣首先邀我似乎情不可却且此後與各國商訂亦得援照爲例云云十六日奉旨依議翼日外部即電請駐美伍大臣畫押並授以全權大臣 
[咨取出使大臣履歷北京]  
　　八月二十日外務部致出使各國大臣電云准吏部知照變通京察事宜單開各國公使均改實缺應咨取履歷送部具奏等語希將貴大臣詳細履歷迅即送部以憑辦理爲要 
[湘紳電請蘇撫維持湘路湖南]  
　　湘路公司王閣學等日前電告蘇撫陳伯帥云頃接湯譚席諸君銑電云氷相謂部持甚堅相隔甚遠無從調停鄙人覩粤湘情形如此且顧辭差等語似此當奈何洙昭中梗全局破壞湘路直無着手處伯帥垂念維桑保全大局不勝迫切以告先謙錫仁自元憲敎等叩 
[革員永遠監禁北京]  
　　東督徐世昌黑撫周樹模覆奏革員瑞祿招撫匪首白音大嚴致貽巨患又在江防姦淫婦女以致營規大壞請發往新疆効力贖罪袁尙書以爲効力贖罪不足蔽辜遂請旨發往新疆永遠監禁 
[蘇撫改期巡閱太湖蘇州]  
　　前報紀蘇撫陳伯帥定期二十八日親往太湖一帶巡閱茲聞伯師因藩司瑞方伯近日政體違和請假五日政務不免稍繁爰改期下月初四日出轅巡閱 
[各省籌辦諮議局彙誌]  
　　（福建）閩垣諮議局籌辦處將次開辦其庶務支應等事遴委游日回閩畢業生吳賡熙暫承其乏 
　　（廣東）粤垣自治會接到上海預備立憲公會來函並江蘇諮議局調查會通告於二十二日議定布告各州縣速將選舉人名册調查造報現已將簿式印就數千份分送各屬一面再定開會日期籌議此事 
　　（常州）蘇屬常州府武陽紳士議設籌辦諮議局事務所已兩誌本報茲悉該所已廣發傳單二千張約集城鄉士民於二十八日在局前街先賢寺開特别大會講演諮議局之性質及籌辦一切情形並公舉調查人員分赴各鄉使選舉人名簿早日就緒 
[電禀欽廉匪首訊供情形廣東]  
　　欽州匪首唐八近爲郭道人漳拿獲現將訊供情形電禀粤督云匪首唐八狡悍最著探報由越地潛回漳飭朱縣丞楊代督帶設法懸紅購綫在東興附近地方拿獲并經漳派員會朱縣丞訊明該匪首供認唐八大菉人唐浦珠是小的之父曾在綏遠軍當差去年七月初王和順即張德馨梁少廷梁建葵陳發初等帶金葉甚多到大菉小的前屋住他門說總統孫汶現在河内運到餉械甚多欲大興革命三那靈山均已合帮商通小的之父浦珠挑二百餘人鎗枝在本地收用共一百餘枝有防城親兵李岐山僭周新亭後到小的家說明縣中親兵及廣西衡軍均已說通願爲内應二十五夜由大菉開隊到那美洞住宿父浦珠派小的首先帶五六十人隨同王和順及廖十七等帮齊到防城縣約衡軍縣勇以向天開鎗爲號隨後各幫到齊擁至縣署門口頭門關閉旋用火油燒之竟將縣主家眷男女十餘人悉數拿出街前與王和順梁少廷梁建葵陳發初等飲酒後拖至城隍廟旁邊開鎗將宋縣主一家十餘人打死縣署中所有銀錢衣物鎗砲悉數搶空本日衡軍縣勇等一齊往攻欽州將到涌口地方梁少廷對大衆說州城内應失機廷未能動手官軍防備甚嚴我們先打靈山再打欽州不遲陸續合帮會齊有千餘人同去攻打靈山被官軍打死兄弟數十人大家敗散小的不敢回家逃往廣西忠州再到案南廣安父浦珠尙在安南王和順不知去向現在各帮紛散到處濳匿小的此次由越南廣安潛回被獲各等語梁唐浦珠本一無用之劣紳其謀反叛逆皆其子姪唐八唐三親戚詹廖各匪等所爲唐三前經漳在小峯將其擊斃今託威福唐八又已生擒實爲地方去一大害應請將該匪就地正法以昭炯戒而快人心 
[京師近事]  
 
 

Page 5

 
 
　　學部前以留東游學生有購買文憑等弊已奏明東洋畢業生先行考核再准與試張中堂現又致電商衍瀛何矞時二員（即學部派往日本調查大學建築者）乘便密查揣其意旨一若以留東監督爲不足信任故電令商何二人密查與考之留學生也 
　　那大金吾以達賴喇嘛將次到京昨特派北營畢業學兵四十名駐紥黄寺以便届時保護 
　　兩廣運商温肇祺等具禀度支部願報効年欵三十萬兩乞將産鹽銷鹽省分加價一節槪予豁免即以報効年欵分别撥用等情聞該部以此次加價係屬通行各省一律照辦之案粤省未便獨異所請礙難照准 
　　中秋節北通州運河一帶因牛郎山暴水忽至平地漲至七八尺房屋田畆淹没數十里禾稼已熟者大半被水浸漬雖傷人無多而財産已大受損失矣 
　　學部張榮兩中堂會議以此次美國退還賠欵酌派學生留學西洋已有成議惟留學之期必須延長所學乃有心得而漢文尤當注重擬定將來派遣此項學生必須深通漢文否則仍虚耗國帑而已 
　　日前外學兩部接駐荷陸欽使電云旅荷華商總副董事許石施三紳熱心祖國捐資設立中小學堂辦有成效請代奏從優奬勵以昭激勸 
　　十九日外部接到駐美使伍廷芳來電内稱准美外務部大臣照會請唐紹儀此次來美勿先經日本直接赴美以免糾葛等情當由袁尙書知會各堂定於二十一日午後二句鐘在外部與唐大臣會議辦法 
西報譯要 
[直隷深州荒象]  
　　字林報載直隷訪函云直隷深州連歲苦旱迄今已歷四年今年初夏之時雨澤稀少田苗皆枯不意後忽大雨數日田中枯苗經大水冲盪靡有孑遺致成饑饉之厄目下大荒景象爲三十年以來所未有榖價較平時昂至十分之六其他日用各物皆倍於前百姓因饑而斃者時有所聞更有可慮者入冬以後暴民迫於饑寒四出搶掠則地方不得安寗矣 
[華人冒充商民入坎]  
　　文匯報載二十八日倫敦電云坎拿大奥太樺電稱近查有華人多名假冒商民自墨西哥入坎規避抽取人頭稅致坎政府因此少收稅欵英金三萬磅 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞 
政界 
[浙省議考道府人員杭州]  
　　浙省官塲自奉考試之命經迭上台諭飭藩運兩司將候補同通州縣佐貳雜職及鹽務人員等官陸續考試惟候補道府兩班尙未預考聞顔方伯以江蘇道府人員亦均考試故於日前具詳撫院浙省道府人員應否援照江蘇成案定期分班考試請即核示辦理未識中丞若何批示也 
[鹽務人員考試消息杭州]  
　　自考試候補人員新章到浙後鹽務人員亦須分别考試近聞王運司擬定辦法不論何項班次新舊到省者均須由運憲送院考試及格者差委不及格者按月由運憲考課此外另設鹽務研究所考核利病得失因鹽綱與法政有異不必入法政學堂肄業如願習法政者亦聽惟尙未見明文云 
[巡警道整頓警務福建]  
　　厦門巡警道劉觀察以美艦將到而警務異常廢弛特於十六日起大加改良如撤換巡官加委裁判裁汰巡士移換崗位廣籌經費清還欠餉各事一一整頓以重警政而壯觀瞻聞又請天津某巡官代爲敎練俾收速效 
[改良巡警不准擾民安慶]  
　　皖省泗洲知州李直牧以改良巡警需欵率請加抽稅契銀兩奉沈護院批駁云查該縣舊有巡士旣係護勇撥充亟應認眞敎練養成警兵資格其孤邨僻壤勢渙力薄仍當講求團防聯莊之法藉資捍衞一俟警務發達財政裕如再行逐漸推廣至另籌的欵擬將湖灘蕩地提作常年經費所請自可照辦惟稅契項下每兩籌錢十文究竟該縣征收章程有無别項苛派各州縣市價不一業戸投稅輕重亦不盡同即經手櫃書或恐藉端勒索有地方之責者爲地方謀公益尤當爲地方養元氣此意宜共諒之希布政司核議仍飭巡警道知照 
[查驗官員戒烟所章程批准南京]  
　　署江寗布政使陳方伯擬定兩江查驗官員戒烟所章程詳請江督核奪茲奉端午帥批云據詳已悉查閱所擬該所章程甚屬周妥具見該司用心精密辦事認眞即由本部堂排印通飭遵照現在開辦之初應即督率在事各員切實辦理母得稍蹈敷衍習氣擬派檢察庶務書記各官均即由所照委司事以下人役亦即如詳派用所請添派帮辦提調並候補檄飭遵該所經費每月准由財改局撥支銀五百兩由所領用核實報銷其開辦經費五百兩並由財政局撥支造報至該所需用關防即照式自行刋刻開用呈報察核餘如所詳辦理仰即遵照 
軍界 
[澈查留日陸軍學生假名頂冒杭州]  
　　陸軍部咨行浙撫略謂准駐日欽使咨據官費留學士官學校學生李造等禀因當時無咨文不准入學故有託内地朋友代請錯誤者有迫於時機假戚友之咨文者今畢業在邇求請更正眞姓名内有浙江省八名各具親供前來本部詳審該生等所呈各節疑竇頗多原文所叙該生等禀稱函託内地朋友代請咨文然有因往返函商致以錯誤等語查函商縱有錯誤何至姓名全非且旣云錯誤何以文内名單已實指係借某人之名入校似並無錯誤又稱迫於時機借戚友之名查所稱戚友殆即名單内借名之人究不知該生等戚友是否實有其人本部　冒名頂替例禁甚嚴該生等請攺姓名從前未准咨報無案可稽自應澈底清查李造等八名前均係由貴省咨送合行黏抄名單請查明理由取結見復等因增中丞即轉行提學司查復現支提學查得該生等均多頂冒且有外省冒浙籍名入校致本省代出多數學費留學同鄉毫無覺察殊不可解日該生等旣由自費改給並未咨送則所稱託友代請咨文錯誤一節亦屬疑竇旣奉澈底清查應請仍咨由出使大臣轉飭同鄉會澈查辦理以昭核實已詳請咨復陸軍部查照矣 
[縣官兼帶巡防隊湖南]  
　　現帶西路巡防第四隊縣丞長奎例應遵照考試外官新章赴院投考業由省台札調來省一體應試所遺第四隊差使札調第五隊張參將得貴接帶遞遺第五隊差使以現任芷江縣張令其鍠兼帶 
[不准武職濫考月課蘇州]  
　　蘇省武職月課本爲調濟貧員起見 
凡有差人員須查核其月俸及津貼等銀在六兩以内者方准報考乃前日有現當硝磺局差之撫標世職徐松壽禀請撫轅賜列月課當被陳中丞查出該弁月支薪銀係在七兩以外核與定章不符批斥不准 
[陳統領吊銷營弁委札蘇州]  
　　蘇省飛划營陳統領以浙西鹽捕後營中領哨李德生私售軍械撤差將右哨副哨陳鼎昌升充等情已志前報豈下札後統領忽接郵局遞到匿名信函一封略謂陳弁駐防楓橋地方巧立小鹽捐名目勒令每戸出洋六角又銷戸居家如有戲麻雀牌者則收麻雀賭捐每戸出洋四角一槪不准拖欠云云統領閱信大怒立將委札吊銷並委偵探弁前往密查是否屬實禀復核辦 
[蘇藩通飭緝盜蘇州]  
　　吳縣轄境之西跨塘於七月二十六日及本月初十夜航船連次被刦各屬具報搶案亦復層見迭出均未破獲藩憲瑞方伯以省垣各巡防營隊捕務廢弛若此昨特通飭各營隊認眞查緝倘再懈延定將各營隊照縱盜搶刦例擬辦 
[懲辦隨營警察學生安慶]  
　　皖南綠營警察學堂頭班學生業已畢業定章給憑後仍須飭回原營當差茲有汪志田者本係徽州營兵生乃卒業後竟不到營聽候差使輙敢在外遇事妄爲經該營長官查悉照章將其憑單追回送經皖南鎭核銷一面申報督撫憲查照 
[覆試陸軍小學新生杭州]  
　　二十五日浙省陸軍小學堂覆試正課附課新生計一百餘人八句鐘增中丞曁藩學臬運四司糧道杭府錢塘縣及督練公所正參議靳雲鷴總辦湯仰暉二標標統蔣尊簋先後蒞堂由中丞與四司一道會同金季驄總辦分座點名隨即給卷命題命各敎員及督練公所委員沈張二君監塲至十句鐘各官員先後命與回署 
 
 

Page 11

 
 
聞塲規異常嚴肅二句鐘已試卷一律繳齊 
[陸軍師範學堂變通辦理安慶]  
　　天津前日招考陸軍速成學堂安省業於陸軍小學内揀選程度較深者四十人咨送入堂肄業現准部咨以該堂屋宇狹小遷建需時因擬變通其法即以現在听收學生四百名爲定額將來咨選二班學生亦照此額惟各省旗咨送學生必須遴選普通學已成者方爲合格不得再於陸軍小學選送以致敎育爲難等語沈護撫准咨後已分飭各屬遵辦矣 
[滇督委員轉運鎗械湖北]  
　　湖北沙市保商局兼四川駐宜轉運局總辦沈觀察致堅奉滇督錫清帥來電謂滇省近因邊防吃緊所有購運鎗械宜昌爲必由之路不可無精幹之員照料如能分勞兼理希即電復云云現觀察已覆電認可昨日特將設局情形禀報鄂督查核 
學務 
[留美學生請改學科杭州]  
　　此次考赴歐美留學生已於二十八日放洋其中有錢塘學生葛爕生原定肄習法科現因洋重實業願改爲肄習電氣機械科又有烏程學生章祖純原定習應用化學科因現在注重農學而二十人中無一習農科者頗以爲憾今願改習農科請人美國加利福尼大學以期深造業已先後禀呈提學司想必能俯如所請也 
[飭退不守堂規學員武昌]  
　　湖北法政學堂講習科官班學員知縣楊光愷屢次紊亂堂規不服訓令刻由監督邵太史禀奉鄂督飭令該員退學並移藩司註册停委一年以儆效尤 
[咨復添籌全浙師範經費杭州]  
　　浙江王運司昨咨復藩憲略謂接准來称省城全浙師範學堂除各屬派解膳貼等費外每年應需常年費銀四萬一千餘兩現在已籌定的欵擬於藩司衙門丁漕平餘項下經提銀一萬兩運司衙門鹽斤加價項下提銀一萬兩栽併詁經孝廉敷文三書院原有經費銀九千九百七十餘兩又錢二百千文又學租項下賑給貧生銀八百八十餘兩核計尙短銀一萬兩零迭經本司移請添籌補助無論如何爲難各再籌解五六千兩請于月内解司備給嗣後按年彙同前欵撥銀一萬兩分兩次解司以備探季給領各情查全浙師範學堂不敷經費欵關緊要合再勉力籌措仍于鹽斤加價内每年添解銀五千兩合共常年經費銀萬五千兩即自本年爲始照數籌解並希會銜詳辦 
[舒城學界之醜態南京]  
　　安徽舒城縣陸士奎前將舒邑學務情 
形禀奉皖撫批飭曾商視學員切實整頓茲經省視學員沈亮棨逐加考驗如中學堂名稱較崇糜欵獨鉅生徒不過二三十人考試多不及格其餘皆一年級之蒙小學生攙雜其間不遵約束動輒緬規錯鉅轉爲各學堂之冠其外如兩公學城南小學亦皆毫無足觀至四鄉小學本由彭前令倉猝而成其中糾葛紛紜殊多荒陋可笑業已擇其最劣者黜之又恐被黜諸人赴寗揑詞控告特將大略情由禀請江督嚴加批斥奉批仰安學司核飭遵照 
[商業學堂之定名南京]  
　　委辦江南商務局王觀察爕日昨奉督帥諭云高等商者學堂現就歸併江南商務局與中等商業學校合併辦理其經費係由江南財政局裕寗官錢局及通州大生紗廠官利項下撥解範圍應屬江南宜定名爲江南高中兩等商業學堂候飭財政局照刋關防開用所有學生名額江南人應占多數宜照江南高等學堂之例蘇省四成皖省四成外省二成作爲附課外省學生繳納學費略較蘇皖兩省學生爲多以示區别而廣造就惟前經取定之銀行專修科外省學生上學期業已上課未便繩以名額令其退學但繳納學費須照附課學生數目此係特别辦法嗣後招考各項學生不得援以爲例云云王觀察業已遵照辦理矣 
實業 
[勸導各帮自行保險武昌]  
　　鄂省觀業道劉觀察因省城典當各商自行互相保險頗具成效各商帮亦應仿照辦理方免利權外溢昨特照請漢口商會總理盧君洪昶武昌商會總理呂君逵先邀集各商廣爲勸導設法推廣以維公益而塞漏巵 
[謀攬浦滁路工安徽]  
　　寗省日前有天津工頭王某李某二人在下關同益公運動津浦路工局司事攬得浦口至滁州百二十里之土工由茂春辦館担保向鎭江南順記定購鐵鍋五百口向莊德生定米一千石該茂春辦館主人李石如又過江浦至裕寗官錢局欲挪欵付給工資錢局管事懷君以遠省人來浦作工良莠難分業已嚴辭拒之 
[開辦女子工藝傳習所江西]  
　　江西安仁縣李大令瑋堂以該縣地方婦女怠惰性成即針黹一道亦極不講求爰在浙省延雇精於針工裁剪紡織女敎習二名擇於縣城火神廟内觀音堂房屋略加修築名曰女子工藝傳習所定額二十名不取學費每日學四點鐘畢業無定期如學有成效而退者即補招新生接續傳習先授以裁縫粗布衣服並家常淺近之針工次及刻紗刺繡各法以後辦有成效擬再籌欵購買新式木機敎令紡織布疋毛巾等類致開辦經費均由該縣捐給現將辦理情形禀報大吏矣 
[籌議抵制梟害辦法揚州]  
　　甘泉縣屬境各集鎭農民日受私梟幫匪擾害如擄人勒贖搶奪耕牛等事幾於無日無之現由各鄉民集議按照村落自結團體互相保護一聞警鑼由近及遠羣起而攻不收經費不到者罰如此或可永免梟匪之害矣 
雜記 
[三誌蘇紳奪妓之決戰蘇州]  
　　蘇州楊吳二紳奪妓一案已兩誌前報茲復探悉其起釁原田如左楊紳年六十餘性耽漁色素與吳紳子和善某日與吳紳置酒於某校書家適經王姓妓院見二雛妓而艷之時楊新喪寵姬吳即以置爲簉室之說進楊以丁憂居家尙未服闋恐招物議未敢舉行吳紳毅然曰此乃區區小節倘兄以在制之故未便公然納寵則弟當爲之代表楊甚喜并願以八百金爲運動費吳素與二妓熟識即與妓謀之妓以苦於風塵并知楊紳家勢遂允許焉吳又謀諸鴇母鴇 
 
 

Page 12

 
 
母居爲奇貨論價久不决吳紳遂唆二妓赴工程局訴求超豁陳大令准如所請吳因是不名一錢而得兩妓吳旣遂其計即至楊處告成並索酬洋八百元楊固狡猾即謂吳曰此或可事雖經鼎力得以告成惟河東獅吼事恐不諧倘該妓能先使内子一見或可成全則亦如天之福區區纒頭物安足道哉吳知其老奸僅予其一而擇其尤艷者將留爲索欵地步楊又索其二吳不予楊乃大怒曰始則代表其名今欲代表其實耶時楊方搆造住宅遂携帶寗波水木作數下人持械洶湧而入又將其一搶去吳亦率其家僕抵禦楊固老耄遂就擒焉吳即用德律風告急於各當道謂家中白晝被刦元和縣吳大令聞警馳至不見一盜旋於茅厠間見一形如縛豕之老者意必爲盜魁細審之則前監察御史改官陜西授漢中府以道員量移浙江曾充蘇岸督銷總辦之楊大人也乃即送楊紳歸第而吳紳則擬上控撫轅吳令以上控必傷二姓之好且名譽所關擬調息其事吳執意不允吳令乃請示院司核　聞上游胡電奏請旨嚴辦之說恐未必確實也 
[震澤盜風日識蘇州]  
　　震澤盜風素盛自八月以來搶刦團防拒傷事主之案一星期内報案者已有四起近日又出一案係在該邑大廟港相近沈姓家刦去絲六十餘車龍洋四百餘元衣飾約值二千金刃傷工人一名傷勢頗重先是該縣張令奉清鄉局憲嚴札責其捕務廢弛因是囑令事主匿不報案後被鄰里偵知均以後患堪虞不能不報該事主不得已於十七日報案聞張令將以竊案申報上憲也 
[清鄉公所訪案兩則蘇州]  
　　清鄉督辦瑞方伯訪聞嘉善縣辦理清鄉之某董藉清鄉爲名私行需索物議沸騰昨特札飭嘉屬清鄉委員英太守詳細查復又訪聞華亭縣屬漕涇地方近有梟匪串同著名土棍周尙貴等專向民間滋擾並有擄人革贖　事特札飭飛划陳統領多帶師船前往搜捕 
[擬定巨匪罪名蘇州]  
　　緝捕督辦瑞方伯昨據浙江長興縣趙令禀稱在吳家埠等處拿獲匪棍魯老八高鳳鳴董探山張和尙等四名迭次研訊均經供認屢犯巨案擬將魯董張三犯各科以監禁二十年高鳳鳴犯案稍輕從寛監禁十年以分輕重 
[催行印花稅之巡檢浙江]  
　　浙省候選巡檢張國荃等擬請仿辦全省印花稅並繕具仿辦章程若干條禀呈浙撫當經增中丞核准札行司道會核妥議詳復察奪在案原禀之張巡檢又具呈藩轅詳述印花稅與釐金種種利弊催請從速頒行顔方伯以印花稅則一事已據農工商務局移准杭州商務總會照復以此項印花稅取數甚微分類極繁故不推有擇其事較簡易無礙民商者酌量一二端先行試辦等情移復茲又據禀前情常再移查應候復到再核 
[爭奪三縣牛稅浙江]  
　　杭屬之仁錢二縣曁紹屬之蕭山縣凡上江商民販運牛隻向出各該縣經書每年認繳額銀一千四百兩各地厘卡但司查騐不與捐稅近年銷通洋莊販運日盛稅收亦日旺以致互起爭奪前有商民徐成李國裕等具禀藩司以仁錢蕭三邑牛稅願照舊額加認一成統歸商認　辦當經飭府轉縣行查未據復到茲又有商民余錦章等禀控李　裕等包辦牛稅尙未飭准輙敢勒加稅額商等願照前額加認二成並於二五兩月繳清云云顔方伯以各該商先後禀認數雖加多然究經孰爲核實可靠稅由何處完解應再由地方官查明取結詳定候分飭杭紹兩府併入前案確查妥議詳候察辦 
[私娶妓女之巡檢浙江]  
　　杭屬臨安縣士紳潘有道等以該縣巡檢陸榮包攬詞訟賄賂公行聯名禀請撫憲撤調略謂查巡檢一官專司監獄緝捕等事例無管理詞訟之責詎陸捕廳私娶妓女金玉春爲妻夫婦烟癖甚深需用闊綽不得不苛剥民財以資揮霍遂包庇烟戸私賣燈吃收取陋規故縱丁役包攬詞訟擇肥串噬視賄送之多寡定判詞之曲直以致民不聊生云云顔方伯以陸典史種種劣跡所禀如果盡實殊屬不職即嚴札杭州府卓守迅派妥員查復核奪 
官海紀聞 
[游歷官（再續）]  
　　某道匿居滬上。日久生厭。盻望其戚歸來之意。恒露詞色。某妓知其有歸志乃謂之曰。妾之所以從君者以君曾許我久居滬上故也近察君意若甚鬱鬱者竟將盡食前言耶如欲挈妾以行則遥遥數千里山路崎嶇豈弱女子所能堪抑且早與君有成約也如君獨往而置妾於滬上約計每月日用所需不下二百金君能預爲佈置則去留任君自主耳某道聞之益不悅方欲與之辯而門外忽呼聲大起曰某大人公館何在某在人公館何在急令啓門則其戚自日本歸也其戚闖然入揖某道曰幸不辱命花酒何日請我即於提篋内出照片累累或日本風景或歐洲名勝某道略閱一過不甚愜意　見日本著名美婦人照片數紙色稍霽後見春片數紙則相與拍手喧笑某妓聞笑語聲急往趨視斜睨某道曰此事亦欲採倣西法耶怪不得公等攷察事煩也又相與拍掌大笑戚曰辦差算得妥速否某道曰未也尙有最要之事如何戚曰何事某道曰筆記也譯本也條陳也非最要事耶戚曰此耶則竟無以報命弟到東後逼訪留學界同鄉皆以大考將屆急欲温習課程無暇辦此爲辭再三哀懇終無一人　者今者徒手而歸不能怪弟之不盡力也某道驟聞此語色頓夑瞪其雙目曰眞耶戚曰何故誑爾某道乃力　其足直向籐椅上損下曰敗余事矣敗余事矣（未完） 
新小說 
[妖怪鬭法（續十二日）]  
　　不知不覺隔了好幾日兩個畜生面子上的感情格外親熱了那狐狸就與行者商量說要嫁他。行者胸有成竹自然一口　允講定三千塊洋錢身價。便租了一所房子。雇了一部車子。車上駕還俚雙馬。馬夫著還俚號衣。把一隻又老又騷的狐狸居然紅裙披風的接到了小房子裹在不知底細的人看起來。以爲道一件事。總算風光美滿了。那知兩個畜生大家要想算計大家心裏都懷著鬼胎却并没有歡樂的念頭起初行者假做殷勸自然大天住在小房子裏。漫漫的要隔三四日住一夜了。又漫漫的要隔一禮拜來一　了。後來索性一個月裏走不上一兩回了。看官你道行者花了偌大銀子就肯這樣大量麽原來行者是用的易形　而上故意與他疏遠有時或變個蒼蠅或變個蚊蟲郤常常鑽在門縫裏偷覬他的心思以爲淫狐不耐獨宿被他拿住了把柄就在門口頭復了原形直跳出來把他駟逐出去這箱子裏的金銀珠寶比三千塊身價洋錢怕不加上四五倍麽咳俗語說和好。仙人碰仙人各有三千年道因在行者的法術自以爲百無一錯了那知孤狸也是老法家却被他猜　十分透所以行者儘管不來。他也儘管不動郤用了個金蟬脫壳的法了把皮囊穩住在那裏一個魂靈郤從呢丸宮上飛了出去。仍到從前常去的戲飽裏享他自由去了（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
要摺 
[粤督廣州將軍都統奏崖門口外礙難築隄圈坦摺]  
　　奏爲勘明廣東崖門口外礙難築隄圈坦撥給旗丁領墾謹將實在情形恭摺覆陳仰祈聖鑒事竊臣等承准軍機大臣字寄光緒三十三年九月二十七日奉上諭李國杰奏粤省駐防撥旗歸農辦法一摺著張人駿景灃孚琦李國杰會同妥商奏明辦理原摺著分别抄給閱看欽此又准軍機大臣字寄光緒三十三年十二月二十三日奉上諭李國杰奏請就廣東崖門口外築隄圈坦移撥旗丁領墾各摺片著景澧張人駿按照所奏各節確實查勘妥籌議奏原摺片均著抄給閱看圖說一件併發欽此先後遵旨寄信到粤均經臣等欽遵札行司局派員查勘去後查李國杰第一次奏稱廣東沿海沙坦甚多聞附近崖門口外現有一處地頗沃腴山環其外水繞其邊築隄通溝計可得魚游鶴立之田數千頃移令旗丁領墾按圖程功厥事可望有成又第二次奏稱查得香山縣屬西南境島嶼交錯可以築墾之處甚多有淡水之來源無烟癉之毒癘　築石隄七處共長約一萬四千丈可圈荒山水坦之地縱横三十里有奇地面羃積約九百五十方里可得足水之田三千三百頃以此項田畝分别撥招旗民耕作布置行法足以贍養六七萬人而有餘等語茲據委員會同香山縣按照原圖所指坦地勘明禀復該地坐落崖門口外統計雖有三千數百頃之多然於波濤浩瀚之中湧積而成内有白坦水坦之分沙質泥質之别白坦則沙形已露仍慮冲坍水坦則未露沙形潮退時尙盈數尺之水沙質者尙堅實可望成田泥質者下極鬆浮難施工作此其大較也計勘得坦形已露者爲土名大虎二虎三虎等處僅四五十頃又大林小林及三板洲等處僅一百餘頃皆屬水性鹹苦並無淡水引灌坦底悉是滑泥人難立足母論種植何物均不滋生是以久露坦形無人過問所謂白坦者是也其餘積水較深之處與失水南水北各坦約計共有三千餘頃坦形全未發現潮退水深尙五六尺一片汪洋無殊澤國且係鹹水泥質實難圈築墾耕所謂水坦者是也惟白籐一隅約有沙坦三十餘頃坦形雖未顯露而水味較淡坦底沙質尙堅施以人力似可成田但核計築自泥灣門起至虎跳門止共七十餘里約估釘樁塡石共需工料銀千萬有奇而建莊開溝費尤不貲緣地處海中工作倍難且風浪不時動虞冲刷徧招工匠勘視皆無把握悉畏却而莫敢承查光緒二十年間廣仁善堂承領大林山脚沙坦二十餘頃圈築數年隨築隨陷今仍棄置其他可知似此工鉅費繁尤屬興築不易况僅有三十餘頃沙坦可以耕種斷不足養六七萬人實難撥給旗丁領墾至原奏又稱各屬尙有軍屯溢坦及隱匿官荒從前清佃委員李受彤石承霖清丈番禹新安東莞等縣坦畆或得一百四十餘頃或得一千餘頃若招原佃備價承領所入之欵可撥作此項築隄圈坦建莊營業之用一節查光緒十五年曾委知府石承霖知縣丁鏞前往新安設局查辦沙田時閱兩年僅收繳花息銀九千六百兩旋以事無成效即經裁撤又二十六年職商張國民等承辦番禺東莞香山三縣軍屯溢坦派委知府李受彤等督飭開辦復逾二年之久並無查出溢坦亦已撤銷此外更無如許官荒足收鉅價　爲築隄等項之費據督辦廣東清佃局布政使胡湘林覈明詳請復奏前來伏查岸門虎跳門一帶水坦先經臣人駿於本年四月出巡東西兩江親詣勘查明確業將大略情形電請軍機處代奏在案今該司局委勘各節　屬相符旣難圈築成田應請母庸置議至廣籌旗丁生計實爲固本圖强化除畛域之要政上年欽奉諭旨即經臣等再四籌商惟粤省並無馬廠莊田無從計口授地若於駐防附近州縣購買民業在富戸財産殷厚斷不肯割以人在貧民典售零星不足爲數口之養况廣東山多田少尤與外省之平疇不同欲求阡陌雲連殊不易覯統計廣州駐防滿漢八旗及步軍旗營共三萬三千九百六十五名口以每口授田　畆計之非三千數百頃之地不可實無從得此廣大田業爲旗丁種植之資查駐防各戸雖有額領錢糧惟餉薄丁多本屬不敷養瞻其志圖上進者旣奮發於功名之路次亦兼營商業工作以資生計迄今風氣所趨民智漸啟惟有因勢利導恪遵諭旨講求實業敎育設法推廣工藝等學堂一面加興商業俟生計日充人能自給再將裁糧事宜妥爲籌議奏明辦理以仰副朝廷一視同仁之至意是否有當臣等謹合詞恭摺覆陳伏乞皇太皇皇上聖鑒訓示謹奏八月十七日奉硃批知道了欽此 
本埠新聞 
[法界浦灘擬築碼頭]  
　　文滙報云本埠華官擬在與法界毗連之黄浦灘與造碼頭八座每座長二百尺共築聯橋十七座以便船隻裝缷貨物現已由本埠某公司承攬包造價銀九萬三千兩按近來船隻多往浦東裝缷貨物不能如上海各碼頭之便利若華界碼頭果能造成其獲利可必也 
[領事干預華界路政]  
　　新閘橋浜北前有擺設荳腐攤之陳炳照被印捕擅自拘拿曾經滬道照會租界領袖領事飭令以後不得侵越在案茲領事公會以該處所設各攤實與路政有碍爰又照會滬道轉請巡警局設法驅除以便行旅 
[通飭關道認籌海軍經費]  
　　政府决計重興海軍惟所需經費頗難籌劃茲以各省海關雖無可提之欵然出入較鉅若能於各項於欵留心撙節亦可提湊海軍之需爰特分咨各省督撫轉飭各關道竭力籌劃能認若干先行查復聞滬道蔡觀察已奉江督飭知矣 
[江督派員密查寶山官紳衝突案]  
　　寶山縣廪貢生孫啟麟被控一案業經滬道派委訊判交保省釋茲又由潘編修鴻鼎以官紳衝突妨碍治安等詞電禀江督請爲澈究端午帥查得此案全卷不獨官與紳情詞各執即紳與紳意見亦殊究意縣禀孫啟麟劣跡各欵是否確實亟應派委確查復核業已札委候補同知陳祖煊來滬調查 
 
 

Page 19

 
 
再往寶山密爲探訪 
[浙江歐美留學生第一批赴美]  
　　昨日西伯利亞船放洋浙江歐美留學生赴美者其十人内私費一人蔣夢麟官費九人張善揚沈慕曾蔡光勩徐名材有衡青章祖純韋以黻嚴鶴齡葛爕生由浙江旅滬學會職員姚慕連等送至吳淞三夾水上船 
[小販反對頤和公司]  
　　閘北巡警總局附近新設之菜塲現已竣工由陸坤和禀局認繳攤捐設立頤和公司轉租與各小販嗣因租價參差不齊致各小販不服於昨日聚衆百餘人至該公司收捐處理論巡警總局聞之立派警務科長姚君率同偵探巡士到塲勸散幸未閙事 
[天主敎派定各屬司鐸]  
　　江南天主敎總司鐸姚宗李派定叚之馨管理蘇州等處各敎堂事務喬永遷管理川沙南滙奉賢各敎堂戴爾第管理揚州等處各敎堂梅爾高管理通州海門及崇明所屬之半海沙等處各　堂談師秦管理徽州各敎堂南從周管理頴州各敎堂昨已分函各該管道府飭屬知照 
[麫工聚衆要挾五誌]  
　　麫館同業四如春鴻雲樓等十六家具禀城内一路一區巡局略謂身等開設麫館每店雇用切麫司務一人或用或歇向由店東自便現有麫司同業王桂寶矮脚山子長脚居子牛皮老許等形同流氓動輙滋事今唆使各工停工把持勒加工資私送行軍暗立行規把持市面若被彼等立定行規以後用人必遭伊等抑勒爲此叩求立提爲首之流氓王桂寶等到案究辦以安生業 
[招搖串騙案人証何往]  
　　著名地販陸道生（即訟棍陸鼎隆）串騙淫婦王周氏運動費洋三千元訊供收押在案昨由捕房將陸及與陸同往典質珠花之傅氏一併解請公堂訊奪中西官以人証未齊判傅氏交保王周氏與陸分别還押候下禮拜三再訊 
[復訊私運米石上控案]  
　　皖人汪德興前雇釣船私運米石出口經吳淞釣船局查獲解滬由縣訊明將米充公在案茲汪不服上控發回復訊釣船舵工劉阿小王阿才供汪子琢章於七月初二日到瀏河雇船初四卸鹽初六裝米赴甬銷售經過吳淞即被拿獲是實襄讞李明府判劉等各在供單上蓋印指摹禀復滬道核奪 
[法總領事回滬]  
　　駐滬法總領事巨賴達氏請假回國茲已期滿於昨上午十一點鐘篛公司船進口副領事惠君總文案唐助君捕房　巡麥君等均乘黄浦小輪前往迎迓 
[紀中學堂舉行孔子聖誕祝典]  
　　二十七晚新北門内民立上海中學堂開孔子紀念會男女來賓到者七百餘人頗極一時之盛茲將秩序錄下（一）報告校長蘇杰頴君（二）英文演說頭班學生（三）奏樂西人密羅司先生克林女士合奏（四）時劇全班學生（五）英文演說鞷一班學生（六）奏樂同上（七）西劇頭二班學生（八）奏樂同上（九）時劇全班學生（十）奏樂湯蘇本枬女士獨奏（十一）古劇全班學生（十二）奏樂同上 
[學校自製洋燭]  
　　新閘技術專修學校現在實地練習自製洋燭與外洋輸入之物不相上下可見實業進步之一斑 
[城内]  
[藉屍訛詐]  
　　漕河涇局董禀請本縣李大令飭提藉屍串詐之王介眉等業已到案經李襄讞訊究張耕山供上月初有寡婦徐唐氏之子私摘田瓜女兒抱二歲之子出外喝阻與之爭閙唐氏遂將女兒毆打致幼子跌地身死旋由王介眉書立和息筆據是實訊之王等供張子受驚而死餘供推諉判王等交差限十天繳還唐氏洋五十五元張斥釋 
[冐名索詐]  
　　浦東　勤院董查悉諸榮貞冐刋該院圖章向喬姓索詐洋四十元將諸及伊父諸兆卿送縣訊究榮貞供喬某之弟在院習藝逃逸央小的找尋日久後聞其弟已死向索尋費求宥兆卿供同判兆卿交差榮貞資二百板押限還洋 
[抵單紏葛]  
　　工程局函解　覇方單之張培生到縣經李襄讞審訊張供姚馮氏唐樹淵等將方單向小的抵借銀兩後因需用轉向歡陽葉氏抵銀一千四百兩洋八百元求恩寛限理償李明府以姚唐等僅抵洋五百餘元今張轉抵過多殊爲不合判交差限十天清理 
[官事]  
　　洋務交涉委員福建候補知府王頌清調辦龍華巡防局員黄永禨昨均到道禀見署理太倉州知州吳琪禀知由崇明公幹回緝捕清鄉公所委員商言志禀知由寳山回滬並呈履歷調署崇明縣知縣何希曾來滬禀到吳淞巡警局董事盛如玉朱庭福朱庭壽均因公到道禀見 
[南市]  
[愼重防務]  
　　總工程局董　知偵探長略云現在天氣漸寒難兔有宵小混迹乘機竊發所有防務事宜自應格外認眞並著於探夥中舉其得力者拔補偵探以資巡緝 
[酌量請奬]  
　　總工程局各議董擬將在局辦事人員擇其勤能有功者予以奬勵有職者請滬道從優議奬無職者酌量升拔以示鼓勵 
[誘拐婦女]  
　　鞋店學徒吳廣陵於前日天明時挈同婦人胡氏行走被巡士拘到工程局判氏留局候訊在案昨日復訊由徐春榮禀稱弟媳胡氏於二十四日被吳拐去求恩斷領氏供婦人被徐春榮賣爲烟妓因婦人不愿尙未成交現與吳同至浦東尋毋是實詰之吳供詞略同孫明府以吳　拐屬寳判戒責三百下著傳店主領回管束胡氏仍留局候其母胡陳氏來案訊明再核 
[賭徒罰洋]  
　　周正裕與周建生賭博口角扭控總工程局經當值處斷令建生交還洋一元四角並罰洋兩元正裕迭次犯賭著罰洋五元一併逐出 
[英租界]  
[存洋充公]  
　　某洋人控沈仲海　稱與鐵路總辦至戚代爲謀事被騙洋二百餘元曾由公堂判沈存捕房洋二百元保出在案昨日傳訊不到着將保洋充公仍飭提究 
[旣賠又罰]  
　　祥茂洋行控王文山混售冐牌肥皂昨由公堂訊供屬實判王賠原告洋一百二十五元另罰洋一百廿五元充公 
[不出定貨]  
　　奥商寳興洋行控和生號主朱椿柏定貨不出昨由公堂會訊原告倩買辦沈佩磷到案求究朱供定貨由金繭生經理現已辭歇請察判朱交保自向原告清理 
[惡丐黨羽]  
　　吳金根等被惡丐小黄牛之同黨兩頭光阿三（即陸阿三）夜一角（即顧連生）二人持刀勒詐控由公堂　探拿獲昨晨解　中西官訊得二人迭在租界犯案判各押西牢四年期滿逐出租界 
[擇良婚配]  
　　濟良所昨解寗波女子張　蓀到廨據供在籍被匪誘拐來滬庽於老吉陞客棧因欲價賣爲娼是以逃逸判發濟良所留養擇配 
[販賣人口]  
　　王蔣氏販賣人口由公堂訊供收押在案昨傳龜奴王阿四幼女秦阿琴質訊王供蔣氏於五月間與其買女菊香桂香包賃房間至八月初遷出餘不知情女孩阿琴供稱父母均在寗波被人誘拐來滬賣與王姓是實訊之王蔣氏供菊香桂香二女均已從良未能交出求宥判阿琴暫行留所王斥　氏還押限一月將二女交案再核 
[西妓爭風]  
　　虹口四考子路西妓反而勃 
 
 

Page 20

 
 
與粤妓陳阿彩梁阿好爭風互毆昨晨由探解廨請究中西官以兩造均有不合一併申斥釋出 
[收買洋槍]  
　　北京路丁洪昌舊貨店收買王金奎等所竊之洋槍二枝由探查獲禀知捕頭請廨出單傳訊 
[印捕强横]  
　　蘇州人桂生前晚在北泥城橋堍被印捕用木棍擊斷足骨旋由他捕查見車送老閘捕房據楊稱係被某號印捕所擊捕頭飭將楊送往仁濟醫院醫治旋復帶同各印捕至該醫院令楊逐一辨認並無行兇之人著候楊傷愈再核 
[酒失愼]  
　　昨日黎明時金隆街泰和館失火後進房屋悉付一炬惟洋檯尚存鄰右亦未殁及 
[公堂瑣案]  
　　趙加生在滬南竊得石子二十噸車至也界圖銷由探查獲解案判送工程局訊究迷路小孩顧金寳由探解案判送棲流所留養召領頑童顧餘寳竊取銀鐲判押棲流所一年期滿著其母來案認領電車夫陳小洪撞壞陳阿四之馬車判押捕房三月德綸公司控朱子廷欠銀不理昨晨由探將朱傳案判交保候訊陳鵬飛欠董阿耀銀兩昨日傳案判交保候訊許雲小竊朱士來綢布衣服判押西牢一年逐出 
[美租界]  
[吞烟自盡]  
　　鴨綠路粤人鄭某之媳杜氏因細故口角吞烟畢命由鄭報知捕房飭將屍身送往驗屍所候上海縣相驗一面飭探密查起釁原因禀復核奪 
[如何無禮]  
　　鮑張氏投報捕房稱家住　華得路被流氓長順强借不遂肆行無禮捕頭以事近曖昧斥不准理 
[日孩毆人]  
　　某日孩昨至密勒路某雜貨店購物讑價不合將學徒譚阿生毆打由捕并送捕房捕頭詢悉日孩姓名飭譚自赴日署控告 
[西人兇横]  
　　李阿喜昨至西華得路向某西人索取貨洋無著反被兇毆李即投報捕房　投該管領事署控告 
[包車肇禍]  
　　包車夫鄔步靑昨在海寗路將女孩張愛卿撞倒碾傷左足由捕并送捕房　押辦爱卿送醫院醫治 
[繫傷頭額]  
　　粤人竺楊昨在海寗路擊傷張德明頭額由捕并送捕房張送醫院醫治竺押辦 
[法租界]  
[公堂停訊]  
　　昨爲公廨審判之期因西官别有要公咨照捕房將各案於下期解訊 
[被毆斃命]  
　　林中儀向在某公司充扛夫頭目前晚至大馬路西市東益类店購買香烟與甲乙二夥口角竟致動武林力不敵被毆受傷當由巡捕一併拘入捕房甲乙管押林送醫院施救詎林受傷　重逾時斃命捕房即飭包探查明有無家　一面報縣請驗 
[交保理欠]  
　　協昌烟店主鄭阿二曾向陳文英借支票洋五百元迄未繳還控奉公堂判令押交在案前日原告又投案請追提鄭詰訊據供係叔父所借判交保出外料理 
國外新聞 
[巴黎電話局被火續聞]  
　　二十七日倫敦電云巴黎電話總局被火後全城皆受窒礙且電報局亦遭殃及目下發至倫敦之電信皆由鈕約轉遞商界之人不得不協助恢復聞電話獨雖不日即可復造然欲恢復全業之一部分亦須費數星期之經營也 
[英國棉廠罷工之影響]  
　　二十七日倫敦電云英國萊恩開歇棉織廠同盟罷工一事茲復展長期限工人因此賦閒者自四十萬名已至一百二十萬名之多 
[法國撤退駐摩兵隊]  
　　二十七日倫敦電云自西七月後法兵之離塞勃倫開者共三千名尙有兵隊三千名將於西十月間去此他往其餘八千名亦撥陸續撤退惟須視其地組織警隊之進步如何再爲定奪 
[船員私運鴉片被拘]  
　　二十七日小吕宋電云怡和公司輪船元生（譯音）號近開抵吕宋船上有職員一人因私連鴉片經關吏查獲送官拘禁現已准該員以英金一千五百磅保釋 
[日本瑣事彙誌]  
　　二十七日東京電云陸軍大將野津侯（日俄戰時曾統第四師團）現患病甚劇國民新聞著論歡迎靑島德總督屈魯配爾君謂屈君來游想爲增進德日邦交之故英國戰艦來奥爾拂萊及其他戰艦三艘於昨日開抵函館 
[日兵剿亂死傷人數]  
　　二十七日東京電云日本駐韓勦亂兵隊及憲兵等自一千九百零七年西十月起至本年西八月止被害者共十七名負傷者一百八十七名 
[塔孚脫對於選舉之意見]  
　　二十七日華盛頓電云美總統羅斯佛近將塔孚脫萊書一札宣布公衆内有謂選舉總統如上議院議員福萊君厠身其間則余不願承受等語 
[小吕宋患疫再誌]  
　　二十七日倫敦電云小吕宋近有疫症五十八起星期日舉行大節會經官出示停止並派警察二百名協助衞生員防除疫事 
[俄國擴張遠東航業]  
　　俄國義勇艦擬增新艦五艘來往海參威中日各口岸需費四百萬羅卜其速率每點鐘行十四十六海里不等部署周到頗便商旅其航程時刻如下海參威至敦賀三十六點鐘海滲威至長崎五十一點鐘長崎至上海三十七點鐘該船除載商旅外並擬裝載西伯利亞牛酪乾醅及在上海裝載茶葉前往海參威以上譯字林報 
[民政黨聲勢日甚]  
（二十七日紐約電云美國華爾街股票市面因民政黨候選總統裴乃安近日聲勢日甚異震動譯泰晤士報 
[英國棉廠停工計數]  
　　二十八日倫敦電云英國萊恩開歇省棉織廠停工者共有四百九十家未停工者約有百家聞内有數家不久亦將停工 
[俄國預算案]  
　　二十八日倫敦電云俄國預算案核算入欵共有二千四百七十六兆羅卜出欵共羅卜二千四百七十三兆出入相抵應餘羅卡三兆圓 
[英土交誼]  
　　二十七日柏靈電云土爾其政府已允將駐英公使改爲大使於此足見英土兩國邦交之厚 
[美撫線電報家抵英]  
　　二十七日　靈電云美國無棧電報發明家福萊斯脫君已抵倫敦與海軍部晤談要務 
[飛船試騐速華]  
　　二十七日柏靈電云維爾勃拉愛脫近試驗飛船於九十分鐘内飛行六十六基洛米達之遠 
[萬國新聞記者會開會]  
　　二十七日柏靈電云萬國新聞業大會今日已在里區斯台第十二次大會各國新聞記者之預會者共有四百餘人德國外部大臣歡迎之意頗爲誠摯以上譯又匯報 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[學界小說風流太史（四十）]  
　　第十回肆紛爭監學員受屈撤差使敎務長坍檯 
　　石介甫道。本來我原要辭差的。如今我聽得那班學生。大家都要抵制我。我倒定要去試他一下子。看他們怎樣的對付。華觀察聽了。著急道。這件事情。是我和你去說項的。如今我忽然把以前的說。話一筆抺煞。叫我怎樣的對得起人。你又怎樣的對得起我呢。况且師範學堂。本來只有一個敎務長。如今倒閙出兩個敎務長來。這不是個有一無二的笑話麽。石介甫道。總之無論如何。我的主意已經定了。有勞鼎力。只好改日再謝的了。華觀察聽了他這般蠻法。只氣得目瞪口呆。没奈何只得一五一十的。把石介甫的話告訴了袁太守。袁太守聽了。急得雙脚亂跳道。我原說這件事情不妥當。你說你做他的保人。如今閙出這樣的笑話來。你這個保人。打算這樣的辦法。你想師範學堂裡頭。現有一個金孝廉。在那裡當敎務長。如今我們公所裡頭。又糊裡糊塗下了這樣的一個札子。那曉得内容的。也還罷了。不曉得内容的人。議論起來。一定還要說我們公所裏頭的一班人物。一個個都是糊塗蛋。怎麽一個學堂。會跑出兩個敎務長來。這個時候。我們的札子是下了。他的札子是接了。又不能去弔他的札子回來這可怎麽樣呢。華觀察聽了也無可如何。低著頭沈吟了一回。忽奮然起立道。我想這件事情。也没有别的法兒。我再去勸他一下子。他肯聽便罷。他若是一定不肯聽我的話兒。苦我不著。我把這件事情。據實面禀宣制軍。請撤掉他的差使。你看可好不好。袁太守聽了道。一時也没有别的法兒。只好這樣辦法的了。說着。華觀察便回到自已學堂内。又把石介甫請過來。苦苦的勸他。不要這般冒失。石介甫那裏肯聽。華觀察也無可如何。正要同着袁太守去禀制台。不料師範學堂裏頭的一班學生。聽見了這樣奇事。一個個又不服起來。不知後事如何且聽下回交代 
來函 
　　敬啟者竊吾寳邑勸學員勤敏學堂堂長廪貢生孫啟麟前被胡令挾嫌誘押並揑詞誣禀各大憲己奉學憲批飭將孫生廪貢斥革並將勸學員及勤敏學堂校長各職一併撤退等因查胡令禀詞以私刋圖記包收米拆爲文誣以極重之罪雖經吾邑紳董以詳細情形禀陳上憲嗣蒙督撫憲電致道憲派委訊釋孫生委無罪狀是胡令所禀係屬一面之詞顯而易見孫生已蒙不白之冤然是非之曲直有關合邑大局不能不代爲剖白覼縷陳之伏查吾寳山合邑錢糧向由糧差分忙掣串收取相沿已久毫無弊竇自從前葉蘭生充當總書數十年家産盡絶被逮獄中其潔已奉公已無疑義嗣於光緒二十四年經前任金大令諭點鮑梅溪接充總書之役兼充工稅兩房其弟鮑竹生承辦工房其叔鮑子敬承辦稅房而鮑梅溪知中書一役無利可圖朦請前任金令仿照上海辦法改辦沿編擇其各該都圖之置産最多者數人輪流收糧按犯批解設有不足追比堪虞承辦之人不得不設法賠墊久之則賣妻鬻子時有所聞鮑梅溪坐收漁利雖見其賠墊情狀之慘若無所顧惟有自飽其利其己鮑梅溪自充總書以來迄今十載其鮑氏叔姪兄弟在署充役狼狽爲奸不數年而坐擁數十萬厚資試問此欽從何而來其葉蘭生充總役數十年家産盡絶而鮑梅溪充總役僅數年忽擁巨資其故何歟皆民間之脂膏也上海辦理沿編無賠墊之苦緣合邑通商洋商購置民地過契入册自有應得之利益寳山縣境既無通商又無洋商置産之事即無利益可得是以仿辦沿編有害於民故承辦沿編即有毁家之患民窮日盡實無己時而鮑總書坐飽其利享受無極孫啟麟知寳山承辦沿編無益於公擾累於民直爲衙役利藪故有禀請縣尊由學堂代辦沿編之舉非圖自利實因地方弊政禀請學堂承辦可知每年收數究有若干欠數共有若干以免民間賠墊之累並以刪除衙役無窮之利庶可正本清源實事求是當蒙縣尊面允准予照辦孫生始敢刋刻學堂承辦沿編圖記並非私刻况錢糧正供孫生雖愚豈有如是之膽大妄爲哉鮑總書等知權利被奪慾壑無着即賄串某紳三人適得鮑氏等一言止合某紳胸憶藉此發洩朦禀胡令反誣孫生以最重之罪冀將解散其事惟寳山合邑民間購置田産抵押情事雖應請給官契所有代筆中人若非該鮑氏委人其間此契即不准過戸入册依勢把持魚肉鄕愚莫此爲甚是以鮑氏叔姪兄弟盤踞數年頓成大富值此上憲整頓弊政爲民除害之際似應委員澈底清查從速改良地方幸甚鄕民幸甚寳山合邑鄕民嚴子琴張子良等同叩 
 
 
 

Page 27

 
 
   
 
 

Page 28

 
 
   
 
