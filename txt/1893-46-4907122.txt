# 1893 - 46 - 4907122

 

Page 1

 
 
   
 
 

Page 2

 
 
[恒春頌有序] [  申報館主人拜上]  
　　皇帝御極之十有九年寰海鏡清方隅草偃混車書於南北一尉候於西東次年恭遇慈禧端佑康頤昭豫莊誠壽恭欽獻皇太后花甲昌期特命在廷王大臣會同禮部詳考舊規預議慶典將以施恩中外溥惠臣民於是鵷鷺名班棘槐羣彦圜橋觀聽之士侯甸納秸之民懋遷有無之儔梯航山海之客莫不延頸跂踵含和吐氣泍膏雨而被景風介繁祉而膺多福况值履端肇慶首祚迎祥玉鏡重光金甌纘緒盈數居十力穡有秋盛德在九惟皇建極千家柏酒斟癸斝以香濃萬户桃符映巳躔而彩麗元辰重祈榖之典月吉有懸書之文政美初基黄人獻瑞春歸四海絳老疑年熙熙焉皡皡焉固已廣甸臚歡登臺共樂矣本館品評月旦瞬經二十餘年郵遞風行傳徧十八行省荷垂青之有素敢詡識途教飲墨而何辭聊成小引頌曰一人有慶壽無疆兮璇嚴頤養樂且康兮九重大孝錫萬方兮兆姓喁喁盼恩光兮值兹歲百律調陽兮景物淑茂和風翔兮五辛盤薦沐五香兮絲雞蠟燕紛桃漿兮金勝綵翦銀旛颺兮六癸符佩三已良兮麟麟炳炳萃千祥兮幸逢盛世慶豐穰兮恒春獻頌晉椒觴兮 
　　　萬福攸同論 
萬福攸同不過詩人頌禱之詞耳曾何足論不知古人之頌詞與今人不同其所頌也者必其可以頌者也言福者皆以五數爲主洪範所謂九五福壽富康寧攸好德考終命貴且不在其列有推廣言之者曰百福曰千福至矣而乃極之於萬福萬盈數也一生三二生三三生萬其有以億兆爲言者則又自萬而生焉者也同爲聚會之義一同而無不同車同軌書同文行同倫天子之事也如星之拱北如水之朝宗皆同之謂也攸者所也言福之來同有其所之可指而後萬福之來如響斯應如影隨形天心於此可占而人心亦於此可見也歴年以來水旱偏災間不能免而去臘祥霙徧布無間遐邇凡在中國各行省無不顯示豐年則今歲大有之書可以預卜萬寳告成可以無煩補助此則太史所欣然執筆而書之者也元旦爲新歲第一日晴明則人心爲之爽陰晦則未免動其怨咨而今年元旦大放晴光瑞靄祥霙家家額手覺陽和之氣觸目皆新街頭車水馬龍路上肩摩轂擊拱手稱恭喜者不絶於耳而書樓茶館無不滿座春風其最奇者除夕尙細雨霑衣泥濘礙路獨此獻歲之第一日熙然如登春臺使人知天意之所在意者自是而後天心將轉禍而爲福乎說者謂上海爲通商人埠樂善者衆年年籌辦賑捐蒙四方仁人君子慷慨解囊集成鉅欵以濟災黎屈指歴有年所所活者奚止千萬人善氣所蒸足以感召天和以故萬姓蒙恩萬方受澤是則福緣善慶之說亦足以奬勸善人而吾則以爲此足以膺福而猶未必克當萬福也其克當萬福攸同之頌者其惟我聖清慈禧端佑康頤昭豫莊誠壽恭欽獻皇太后乎皇太后之仁足以覆幬萬方軿幪萬國不但翊戴之恩勤已也凡有以災象告者無不立沛恩施在深宫節儉項下一撥冉撥絶不憚煩萬民感　德異口同聲久爲四海所共聞共見皇太后之智則默運宸謨知人善任所資以爲腹心股肱之寄者無不文可安邦武　定國用人旣當奏效無難而薄海臣民皆仰璇機之旋斡而已皇太后之勇内斷於心外斷於理赫然一怒巨宼立殲内難旣平强敵斯懾至今克保太平之局使胡越如一家卽古所稱女中堯舜者殆過之無不及然則以聖人而受天命萬福之同不於此焉往哉明年甲午爲皇太后六旬萬壽今年已預爲博稽典禮廣考前徽凡康熙乾隆兩朝慶典有案可稽者皆悉數考覈斟酌損益其有應行慶典應敷覃恩皆已一一檢出恭備擇定施行天子純孝性成早已於去年詔派王大臣專司其事盖自帝心之純孝卽足以上感天心以故去臘卽以瑞雪爲豐亨之兆而今年元旦喜氣迎人体嘉頻示天意於此不昭然若揭哉皇太后保護兩朝統籌全局一舉而四宇永清再舉而海氛亦靖比及珠簾再撤歸政有人而後頤養天和優游悅豫所以事浦間之福者可無已時乃猶時時以民生在念一聞災荒之報卽以宫中自奉之資力求撙節以覃敷乎中澤民之被燡者同聲頌禱萬口皆碑書曰天視自我民視天聽自我民聽民之所歸卽天之所助况此次　壽慶興大布覃恩其惠澤之下頒者必更無遠弗屆無微不至則所以自求多福者愈見其多多益善故曰詩人之頒禱固有不可以泛視者爰論及之以作今年報端之第一篇 
[諭旨恭錄]  
　　十二月十二日奉旨崇略著賞給頭等侍　在大門上行走欽此○十三日奉旨簷事府左庶子員缺照例將壽者轉補所遺右庶子員缺著準良補授廕生富森著以文職用潯光著以七品筆帖式用内閣典籍員缺著榮麟補授擬補内閣中書柒本翹凃賢杰　欽歐陽中鵠俱准其補授擬補兩浙清泉場鹽大使耿士　著照例用熱河都統衙門筆帖式永陞吏部文選司主事賀勛盛京刑部筆帖式　德凉州副都統衙門筆帖式成興百惠俱准其補授分發吉林補用知府趙宗翰浙江補用知府胡蔭森福建補用知府朱宗炳直隷試用知府馬　侯陜西補用同知錢者選奉天補用同知孫壽　江蘇試用河知王秉璋直隷補用知州趙炳霖安徽補用知州秦霖江西補用邇　范　　　　試用通判李雲第長　　　靈運便　　評　紳廣　補　知　康勸註隷　用知縣　樹華查　蔭　景　江蘇補用知縣　　　　　　　　　用知縣錢祝　浙江　用知縣　　　　川補用知縣　文全不大試用知縣曾韞江蘇試用知縣鍾　濓山西試用知　　　　　　　　　　　缺江　試用知縣於　　　用　　知縣　致　　　　　　多用縣知縣　侍皋江蘇試用縣知縣沈祖燕湖南試用知縣　　　　　　　　　　　用　入　陳　　俱照俯發此慈　　　　　　　　　缺者　　補授　京兵部本處主事員缺著　　　　　京到　　　　　　缺者松壽松授欽此同　奉詣奉福中誠　所著　平去欽此同日奉旨巡祝西城事　著林燦垣去欽乾　日奉旨巡　　　　　著　　沈去欽此　　奉　北　　　　　　　　　　　　　補授欽此○十四日奉旨迎政使司叅義　　著　　補　　　　　　　缺著　如琼補授被　兵都　　　　　　　　　　　　　　　中書　悲森保奉江蘇僕補知縣戴德　雲南補用縣知縣　　　　　　　　　　　　縣知縣　　　　　川非　用知縣王　　　　　　　　一綬仍註册候升開復前山東督糧道鑼活崙著　　　　　　　　三　　州　周朝　俱准其　部前隨川永寧道李經義著仍交軍機處記名遇有道員缺出請旨簡放前廣西慶　府同知　文　著　　　欽此 
[本館接奉電]  
　　昨　京友電傳上諭二道敬謹譯登○十二月廿七日奉上諭長順奏考察屬員賢否分别舉劾一摺　林　　州廳同知委用知州吳曉菁勤求民隱與情愛戴據長順奏稱堪備循良之選卽著傳旨嘉奬仍飭令該員益加奮勉毋得始勤終怠雙城廳　　孫建　年邁昏庸昧於聽斷惟平日居官尙廉著以原品休致長春府經歴張紹庚居心巧猾不知檢束署綏化廳經歴試用巡檢盛文瀚　守經　縱役擾民均著卽行革職以肅官方餘著照所議辦理該部知道欽此○正月初一日奉上諭明歲恭逢慈禧端佑康頤昭豫莊誠壽恭欽獻皇太后六觀萬壽仰維懿德晋被寰區慶洽敷天歡臚率土允宜殊恩特沛加惠藝林著於本年舉行癸已恩科鄉試二十年舉行甲午恩科會試俾兹多士歡抃觀光用副朕錫類延釐壽世作人至意該部卽遵諭行欽此 
[電音彙錄]  
　　紹興來電云去臘廿八日下午起大雪至新正初二日止已積尺餘　蘭　三路寛　均不能通已飭工頭查修矣○南昌來電云云臘廿八晚得雪一尺至廿九日未止 
 [ 
 
 

Page 3

 
 
[津電譯登]  
　　日前接津門來電云元旦風和日暖海河中已開凍矣昨晚又接津電云河冰已泮海口未開然則輪船北上之期又當稍緩矣 
[鶑遷喜電]  
　　昨晚接桂林電云廣西藩憲黄初六日接護院篆院憲於本月初十日起節由東航海北上胡臬憲署藩篆張鹽道署臬篆趙首府署道篆補用府任太守玉森署首府篆電音如此合照錄之想彼都人士又多一番迎送之勞矣 
[章門火警]  
　　江西省城自去秋以至隆　近稱平安臘月二十一日初更時瓦子角花爆店忽報火警緣該店學徒上樓取硝因所持油燃觸於硝桶轟然一聲烈燄狂飛學徒登時焚斃屋梁亦燃著下沿樓板中連棟柱一霎時滿店皆火爆竹盡鳴不啻馬陵道中萬弩齊發四鄰措手不及無可救援亦不能搬運物件波連五六十家焚斃七八人火勢之猛烈爲從來所罕見各水龍聞警奔救有磚墻處尙可扼守澆灌無墻之處無可倚傍撲救爲難親兵營由城外馳至從高橋撲救有二勇奮勇向前被火灼傷時有某店夥在内作工正欲逃避見店面火封　　　　絮被遮住頭面冐烟衝出迨至街心絮被盡燃卽取而委之於地得慶更生見者假其有急智該處於前年臘月被焚失物不少去春前　　　　得復原觀不料此次又遭火厄被禍之烈尤過從前當此臘鼓催殘孑遺黎庶無地棲身殊覺傷心慘目也 
[火神餞歲]  
　　花會之言人甚矣哉不特罄人貲財妨人生業甚且因迷龍神之煽禍致召回祿氏之貽殃此則不能不令人怒髮衝冠欲將　言而寢皮食肉矣去歲臘月二十一日之晚鼍更三報福建南臺人四四者因猜壓花會祈夢神前偶一疎虞遂遭火厄其時天陰月黑路絶行人火勢炎炎東衝西突未及片刻卽已焚至街心南臺保甲局海防廳並達凱各營聞警之餘次第到塲援救幸將火路截斷不使蔓延是以上首焚至窿穹橋下首焚至教堂墻右首焚至破布店火卽漸形衰息益成典鋪圍墻堅固火不能入得以巋然獨存是役也計燬民居鋪户百餘家城中各員一聞警鑼立刻命駕而出向軍署請得城門鎖鑰洞啓重闉督帶水龍馳往撲至半路偵者報知火已熄滅隨卽折回 
[定期扶櫬]  
　　前任宜昌鎭羅笏臣鎭軍仙逝後業已分送大訃訂於嘉平廿二日領帖今年正月十六日發引回湖南原籍奉安帘穸 
[總辦仙逝]  
　　宜昌招商局總辦畢君銘自經辦以來光陰荏苒瞬屆四年老病蹉跎心煩意躁於嘉平十七夜十點鐘時仙逝城中文武各官均赴局中料理喪事畢君曾在川中採購良木至此遂命良工製就佳城於十九日大殮總辦係江蘇宜興縣人正室安居珂里膝下無所出簉室二三隨侍在宜生一子尙在襁褓尙有繼子年已成立不日奔喪來宜至此後招商局務委何人接辦俟有續聞再錄 
[保險推廣]  
　　利川公司在四川宜昌開辦保險生意頗稱順利欲於今春在漢口分設一行多財善　於此見之 
[江右試期]  
　　江西學憲盛宗師於嘉平二十日回省自德中丞以下百官皆往滕王閣恭迎宗師旋卽入城答拜駐節校士館兹將日行事宜開列如左　二十一日行香講書放告二十二日考生童古學二十三日考各學歲試生員二十四日出生童古圖二十五日考奉進豐三縣童生二十六日覆生童古學二十七日考南新二縣童生出一等生員圖二十八日覆一等生員出豐進奉調覆牌二十九日考義武靖三州縣童生出南新調覆牌三十日調覆豐進奉童生出圖考教官補歲考發一二三等案正月初一日元旦恭詣萬壽亭叩賀行禮初二日調覆南新童生出圖出義武靖調覆牌初三日調覆義武靖童生出圖初四日總覆八屬新進童生發案初五日奬賞一等生員及新進童生騐優劣散學租初九日取齊各屬武童 
[誤逐水會]  
　　津郡城相内外房屋此連人烟稠密鋪户爲禦災捍患計共設氷會七十餘家一聞警報卽風馳而出洵一城之保障也紫竹林時宅廚房内於嘉平十五夜失愼烟燄迷漫地方鳴鑼報警勝水水局卽在馬家口相離不遠首先馳至開機灌救未穿屋頂火勢已衰該處係在租界之中法國巡捕彈壓閒人誤將水會驅逐據水會聲稱有毆打情事然未目覩也租界委員在二旬之内該處兩次報災法捕均與水會齟齬設有不虞竊恐水會觀望不前關繫不小向例火塲隣近居人以點心饋送水會中人是夜饋物水會璧謝者多領受者少委員知水會不無芥蒂當於翌日將情面禀關道以便函致領事請將法捕申飭以免日後參商 
[恭賀新禧]  
　　新正元旦滬上道營廳縣及英法兩讞員會同在滬文武諸員弁於黎明時趨詣西門内萬壽宫朝賀禮威儀棣棣肅穆整齊禮畢復至邑廟沈香閣文廟關帝殿拈香及回署中書役等人咸具手版叩賀少焉駐滬各國領事及英刑司新關稅務司分投賀禧蓋歴年成例如此也 
[叅赴郡]  
　　本邑提右營傅叅戎於初二日午後命駕登舟向松郡進發恭賀江南提憲譚軍門新禧禮也 
[巧圑圓]  
　　安徽人熊某昔年在滬上爲茶客時問柳尋花樂而忘返曾與某娼繾綣以致暗結　胎産得寧馨眉目如畫旣而熊他往娼以年華老大不願淪落風塵矢志從良另嫁安徽人某甲顧甲本有子女不願撫此螟蛉娼遂將子託吳下龜奴吳春亭鞠育後吳不欲泥中曳尾挈此子返吳下令入塾讀書迄今已十有八年矣熊離滬後仍作浮梁大腹買千金三致幾媲陶朱而膝下無兒竟　鄧攸之戚憶及一點眞骨血尙流落娼家撫之育之當可以延嗣續千方百計問息尋消至去春得有蹤蹟向此娼詢問娼泫然流涕曰奴不幸所適非人茹苦含辛刻已徐孃半老又以　砧長逝影隻形單日惟處燕子樓中以涙痕洗面耳叩以所生之子據實以告然苦不知吳之下落無可訪尋熊以軟語慰之曰卿旣落花有意予豈流水無情如念舊交請賦在東之句可乎娼欣然諾之從此簉室安居不復愁三餐難繼矣洎臘月下浣人家方料理祭詩祀灶碌碌終朝忽聞叩門剥啄聲啓之則有蘇人某甲寧人某乙偕吳戾止　喜出望外不及聚寒暄卽向索寄養之子吳初設詞推諉不願效藺相如之璧返秦庭及至許以巨貲始爲之首肯旋央及人立據得將此子贖回從此柏子香清桃符日麗旣獲畫眉之膩友又添繞膝之佳兒骨肉圑圓出諸意外有知熊者謂其人慷慨樂善得錢輙賙卹貧人天道好還固宜有此福報云 
[滬濵年景]  
　　滬城小東門内海防廳署左近去冬有賭棍甲乙等數人每夜設攤賭錢臘月廿九夜道轅附近地方某丙經過該處賭棍見其年幼可欺勾引入局三戰三北適爲丙父所見上前管教甲等以丙父子有心吵閙吆喝一聲扭住毆打旁觀代抱不平羣起攻之甲乙知衆怒不可犯抱頭鼠竄而去○朱某者在小東門外陸家石橋左近股開烟館去臘廿八日夜半時被賊越窓而進竊去大土三枚迨店夥知覺已無從追捕矣○除日午後有甲乙兩人至滬城長生橋順興鹹貨店以買蛋爲名乘間串竊被店夥察出破綻將甲乙攔住在身畔搜出眞贓甲乙反大肆咆哮衆夥忿忿不平各以老拳從事甲乙始狼狽而遁 
[新年禁賭]  
　　椒花柏子共樂新年本邑英法美各租界中凡寗波年糕店老虎灶花寮大半安設賭檯達旦通宵呼么喝六一過初五始寂寂無聲葢此五日中捕頭以行樂及時並不高懸厲禁也今歲英捕房麥捕頭以賭博究非正業至初二日下午卽飭中西探捕分投知照不准賭錢違則拘押捕房送官懲辦人咸頌捕頭之辦事認眞 
[冶游龜鑑]  
　　慘緑少年平日逍遥嫖賭一至年關將屆使瑟縮作可憐蟲滬南陸家浜相近有某甲年已弱冠專以嫖賭爲事將祖遺出産鬻錢浪用去年虧欠滬北棋盤街某妓院夜度資番餅數十枚歲底難以彌補遂效周赧土築臺以避妓女屢遣傭婦龜子等四處訪潯杳無蹤 
 
 

Page 4

 
 
影而小除夕該傭婦行至滬南泉漳會館左近與甲相遇謂曰君欠我家錢不思早日歸還炍在家中避匿累我連日探訪今日邂逅眞所謂踏被鐵鞋無覔處得來全不費工夫可速將欠欵付清否則定不肯干休甲至此亦不能裝出空心大老官　樣笑語承迎謂卿旣至此盍暫緩一天容我回去向友人稱貸無論多少立卽送來如稱貸無著自當變産歸償該傭婦不允扭住衣服堅不釋手圍而觀者如堵墻聞兩人之言無不掩口胡盧俄而該傭婦扭甲向南而去不知所終探香訪艷者可以此爲鑒戒 
[春江新語]  
　　租界中向禁然放花爆違則一經拘獲須罰洋蚨三角或以洋銀一元爲質暫時釋出日後尙須解送公堂今晚各行號均迎接財神以卜一年利市送神之際無不鞭爆聲喧不知捕心中稍稍寛容耶抑須執定成法耶○去歲除夕雪飛六出寒氣砭肌小本經營者莫不雙眉緊銷及元旦黄人捧日照遍大千租界中車水馬龍絡繹不絶操貿易者無不歡聲雷動喜溢眉梢而酒肆茶樓烟寮妓院罔不人多於蟻來往如梭捕頭深恐滋生事端特加派中西捕隨時照料是以地方安謐略無雀鼠之爭 
[滬南火警]  
　　元旦下午六點三刻鐘滬南裏鹹瓜街甡泰帳簿店因潑漗洋油燈延燒紙張遂致不可嚮邇轟轟烈烈冐穿屋頂十六鋪地甲立卽鳴鑼報警城廂内外輔元堂果育堂復善堂坎濟社沈香閣保安會松滬捐局旣濟道院十鋪道轅鉽業木業天主堂等處洋龍十餘架風馳電掣而至汲水灌救後面雖有城河無如潮水未漲無從汲取離浦灌甚遠救火諸人眞覺有力難施祗得在左近井中取水灌濮閻道憲聶觀察提右營傅參戎上海縣黄大令十六鋪南局北局中局委員鍾李祝三二尹各帶差勇臨塲彈壓至八點餘鐘火始熄滅各龍次第言旋各官亦命駕而返被焚者係面東之屋除甡泰外焚去鍾寅濤醫室趙萬順招牌店永興繩索店益大參店福聚春桂圓店致大永利兩信局新源仁椶榻店至夜半時餘火燃及門窓木料頃刻紅光燭天地甲又鳴鉦告警保安會洋龍近在咫尺首先馳至取水噴救立時熄滅該處左近各店幸保平安者均資雇江北小工數名將被焚之木移往城根有兩小工正在搬運旁有圍墻忽然坍倒壓傷頭顱手足等處旋經旁人在瓦礫中將兩小工扒出延醫調治是役也共燬樓房平房三十餘間云 
[倒閉疉聞]  
　　滬南裏鹹瓜街怡記藥材行係某甲所開去年自秋徂冬資本虧折不少至歲底支持不住遂卽倒閉虧欠莊銀及各同行約有一萬數千兩又王家碼頭發記鹹貨行亦於臘底倒閉計欠各莊銀五六千兩各債主以發記行主先一日將眷屬遷移他處有心吞没貲財此風斷不可長勢將涉訟云 
[爆竹遺火]  
　　滬城新北門内有本邑人戴某開設紅木店去臘二十八日燃放鞭爆火星遺落木花中當時未及知覺直至二鼓時濃烟縷縷火星亂冐諸人驚駭大呼竭力施救得以轉危爲安按然放爆竹最易肇事居家鋪户所當於此加意也 
[新簡總捕]  
　　法捕房總巡捕頭克賴美由法廷簡派來滬定於今日蒞捕房接辦公事聞克君本在法國帶兵素有名望此次昇以總捕之任當可游刃有餘也其子與之偕來任法領事公館寫字之職 
[約束巡捕]  
　　新年數日内租界中遊人似織大道通衢香車塵動小街僻巷擲骰聲喧玉漏休催金吾不禁甚盛事也法界副捕頭於去臘底諭中西各捕在此數日内不准告假出差之時尤宜隨時留意毋許懈怠所以鄭重捕務也 
[訊案有期]  
　　本邑英公堂除禮拜日外逐日清晨十點鐘時由各捕房解送拘押之人開列案由禀請讞員判斷去年訊至十二月二十八日爲止兹由蔡太守照會英美德諸國領事並飭知各捕房於新正初六日始照常升坐公堂訊斷諸案 
[無賴搶女]  
　　去年夏間有章社和在上海縣具控妻妹郁小寳遭魚販某甲串通小寳之叔母郁唐氏糾集多人將小寳搶去小寳之父母早經病故小的聘伊之長女過門後小寳亦由小的撫養現遭搶去欲與甲成婚叩求提究其時袁海觀大令尙綰縣篆得禀之下立提一千人到案訊供判將小寳交章領回並著浦東廿四保廿三圖董事擇門當户對之人爲小寳婚配郁唐氏等略加懲貴分别交保前報已紀之矣兹悉小寳已於去冬由顧某等爲媒配與爲洋行生意之某姓爲室擇吉於正月中旬成婚詎料郁唐氏暗中覬觎糾同無賴二三十人於小除夕擁至章社和家乘章他出一聲暗號將小寳擁入轎中如飛而去無賴等在前後擁護章家所雇男傭女僕上前攔阻力不能敵惟有大聲呼喊迨章回家查悉前情當卽出外探聽知小寳被搶後藏匿張家樓地方不得巳訴明首董帶往爛泥渡巡防局喊控局員高二尹以光天化日之下若輩竟敢如此横行强搶閨女殊屬不成事體立派局勇四名前往拘拿若輩自恃人衆仍不將小寳釋放局勇回局禀明二尹大怒復派局勇十名前去若輩見勢不佳始將小寳交出紛紛逃散二尹又飭廿三圖地保楊顯華恊同局勇訪拿爲首者數名到局以憑究辦 
[逞凶强借]  
　　寗波人某甲膂力方剛向在鄉間耕種度日三時作苦未能任意嬉游甚以爲憾適其親戚某乙在滬城小東門外股開鳳樓春烟館遂於去春招之使來爲掌爐之役無如甲依然懶惰至中秋節遂下逐客令甲已失枝棲不思歸里滬濵流落生計全非日與無賴爲伍向乙纒擾臘月二十日後又邀無賴至乙處多方借貸乙無可如何當卽鳴捕將甲拘送捕房捕頭以兩下有葭莩誼不欲苛求管押一宵卽行釋放甲竟在面上雜塗粉墨如戲劇中之小丑狀屢向吵閙店夥某丙爲之勸解謂此後不可再來如不改過定當送官究辦甲因此遷怒於内邀集無賴與内尋釁内見來勢洶洶立卽出外鳴捕及巡捕至甲已聞風逃竄矣臘尾春頭似此惡作劇亦太攪人清興 
[客棧待查]  
　　本邑城廂内外各客棧向章立有循環簿每日載明寓客若干名向巡防局呈報近日南市楊家渡安吉弄及太平碼頭吳姓兩客棧並不呈送循環簿成員馬二尹恐其容留匪類諭令於初七日往查 
[財命相連]  
　　寧波人某甲僑居滬上歴有年所邇因賦閒日久急欲重整旗鼓去冬向親友借得資本在虹口賃屋一椽開設寧式年榚店歲暮結帳稍有盈餘於二十八日檢洋六枚命小夥某乙送至滬南歸還親友乙年幼無知行至中途東張西望此身已不能自主俄而猛省向囊中摸索所帶之洋已不翼而飛蓋已被妙手空空兒竊取矣徧處尋緝毫無影響悵然歸店甲問所事如何乙以虛言搪塞謂其洋已交與友人甲信之未幾甲友某丙閒步至甲處道破前情乙無計彌補遂購紫霞膏暗地吞服逾時毒發施救無效遂致魂歸泉壤甲向乙之親屬訴明情節經和事老從中調處令甲備棺收殮始得寢事乙以區區之故竟以性命相約殊不值得然甲亦受却一番賠累此誠无妄之災歟 
[逃勇被拘]  
　　客臘二十九日有營勇十餘人將號褂反穿携帶繩索鐐　南北往來不已每遇熱閙塲中必入而細視與捕盜者無異是日下午行經法租界西洋涇浜畔遇見一人身穿短衣狀似遊勇若輩蜂擁上前將其人雙手反銬並用麻繩繩其　辫牽民向西而去有知其事者謂被獲之人向在某營中當差因將營中火藥鉛彈私售與人經營官查知欲將伊治罪其人乘間寃脫不料行至中途仍被拘　送歸營中想不免依法處治也 
[盜犯押回]  
　　盜犯張幅忠由太倉押解來滬赴道過堂二次　供已登前報去臘廿八日道憲聶觀察己文發出由縣捕往縣署　　　張提出至大碼頭登舟押回太倉 
[相騐吞烟]  
　　法界斷街　春客寓主李某之子小名毛　素有登從子之癖四年前操　　　之妇名蘭　者結露永姻緣　怪雙　　 
 
 

Page 5

 
 
　优儷無如毛囝喜新厭故别有所歡但見新人笑不聞舊人哭前晚　朝急　　蘭　以男子無情於斯爲甚人生若此生趣　無遂春　羡聲膏其母楊瞿氏知之立卽雇車將蘭貞送往毛　客寓中無如楊瞿氏老　　　車夫又不　詳　將蘭貞悮送　壁客寓該寓主騖慌無措立卽　捕將楊瞿氏及蘭貞一併送至大自鳴鐘捕房謝副捕頭詢知底藴飭將蘭貞送往仁濟醫院　治一面將毛楫之兄李桂春拘押候蘭貞　如再行核奪嗣因蘭貞服毒過重灌救無效至昨日十點餘鐘殞命醫生立飭人通報捕房由法捕房包探王榮培投能衙請騐地保石筏卿在仁濟醫院内預備屍塲三點三刻鐘上海縣黄愛棠太令帶同仵作書役人等排導而至先問地保然後將楊瞿氏帶棠詰　該氏僕稱小婦人並無子嗣祗有女兒蘭貞賴以終養餘年四年前蘭貞與毛囝姘識小婦人慶次訓戒蘭貞堅持不捂暗裏移居使小婦人不得見面花後蘭貞貞次　　毛囝强行霸阻將衣服洋銀骗去現因時值新年向毛囝素取錢文不料一錢不付反被扭住鬢髮拖至老北門外　厠　備毆一塲蘭貞含寃莫訴自投客寓吞烟畢命其時有人至賭塲内報信毛囝並不驚駭反言聽其自死願爲縱豐棺殮且將小婦人養老大令問曰毛囝所說之語可有人聽聞供稱小婦人耳目不明一時難以指認大令命將毛囝之兄李桂春帶案詰問桂春供稱小的原籍寳山縣江灣地方現隨父母寓居法租界新街開設德春客寓小的兄弟共有五人小的居二毛囝係小的之弟問毛囝現在何處供稱因祖母有病已赴鄉問問蘭貞因何服毒供稱小的未知其詳謂爾在寓中經理事務屍母楊瞿氏將蘭貞送至爾寓何謂不知供稱其時小的因事出外待回時始由家中人訴明少頃巡捕前來將小的拘去問爾家中如何訴明答稱祗說死者名寳玉屢欲拉我弟毛囝出外我弟不肯以致口角打架問旣欲拉爾弟出外如何在爾家服毒供稱該氏在伊家服毒誤送至我間壁人家以致吵閙大令問此事捕房中知曉否旋據包探王榮培禀稱楊瞿氏到捕房時言毛囝另有姘婦蘭貞爲含酸起見以致服毒太令問蘭貞於何時送到捕房該包探答稱於前一日晚間十點鐘時送來大令謂楊瞿氏曰所供情形不合蘭貞究在何處吞烟答稱小婦人與女兒分居聞人言我女吞服生烟小婦人立卽赶去見女横臥在地不能言語故卽雇車送去　烟在何處吞服供稱在客寓中吴服謂如在客寓中吞下應由客寓雇人舁送爾家可見爾所供之語不實且爾女旣與毛囝姘識必爲衣食計爾云女之衣服被毛囝興質更屬不合楊瞿氏稱我女欲嫁他人被其霸阻以致受屈難伸謂爾女亦屬不合不然何以不將爾同住一處又有李錫春自投案下聲稱樓春係小的胞弟此事與伊無干現遭管押實屬寃枉大令離座親至屍旁命仵作如法檢騐騐旋得屍身指甲口唇皆有青紫色係服毒身死又問醫生曰蘭貞來院時可曾施救答稱來時將藥水灌入喉間吐出烟膏不少緣服毒過多遂致不起大令又命仵作將屍身翻轉細察並無傷痕又命楊瞿氏親自察看該氏稱雖無傷痕但我女性命確爲毛囝所害大令謂有傷之案與無傷分别辦理爾須仔細察看楊瞿氏堅稱無傷大令又問該氏親自察騐下體該氏又稱無傷惟毛囡所合之會强欲我女逐月給付會錢我女被逼不堪以致自尋短見大令命該氏具呈切結親自簽押卽令棺殮由該氏領回安葬又將李錫春夅案訊問供稱小的現年三十一歲向在城中爲銅匠今因我弟受寃特來禀明問　旣知受屈何不將毛囡送案供稱目下不知毛囡何在大令飭將李錫春送交十二鋪小甲處押令迫尋毛囡桂春交差帶回縣署以便再訊時已四點三刻大令遂乘輿回衙 
[補紀英公堂案]  
　　去歲除日娼婦張佩珍奔投公廨訴稱小婦人生長二分明月間流落滬上被龜子胡阿二逼令賣娼今兹厭倦風塵亟欲脫　火阱求恩超豁俾小妮子得爲擇木之禽則世世生生不忘大德矣蔡太守諭候訊供核辦○准安　城縣人王雲家之妻倪氏　夫逃逸旋得遇諸滬江扭住詰之言被袁恒裕誘出爭擾之際經四百十四號華捕帶至捕房捕頭向詢情由王稱袁係母舅决不爲非捕頭命將各人解送公堂蔡太守諭候訊供發落 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[縣案彙錄]  
　　閔行司飭差解送售鹽肇釁之鄉人孫錫堂鹽販李阿妹至縣署請訊小除夕由黄愛棠大令升堂研訊先問地保王雪江曰此事如何起釁爾須　實供明王供稱小的在閔行左近充當四十二圖地保臘月廿二日有南匯人李阿妹將鹽一包售與鄉民王炳如家炳如將鹽取回見下面是坭上面是鹽其時適有與炳如種地之孫錫堂知之奔至閔行尋見阿妹當卽扭回毆打旋將阿妹釋放阿妹心不甘服於廿四日糾同男婦多人突至炳如家中恣情毆打將門窻雜物擊毁一空小的聞信前往喝阻伊等不依立卽投報司署派差彈壓始將阿妹拘獲連孫一併送案孫供稱係本邑人素以耕田度日現住王炳如家對門尙有老母近來小的在炳如處帮種田地廿二日主人購鹽回家查看包内之鹽下面均是污泥小的尋阿妹理論並不行兇廿四日主人不在家中阿妹糾領潑婦十餘人前來擊壞門窻不計其數阿妹供稱今年二十歲係南匯縣　　爲小本經紀並不販鹽王炳如之泥鹽不知從何處買來並非小的之物廿二日小的在閔行飯店中走出忽被孫錫堂拉住不問　　　　　　家中私刑吊打頭額已被毆傷廿四日小的同母親祖母等前去理論並未行凶大令問雪江曰爾所禀各節是否屬實答稱是實　　　　　各有不合判將孫錫堂笞責二百板李阿妹姑念頭受微傷笞責四十板具改過切結一併斥釋○唐順順姚福生王喜因拆毁下海　　　加被黄大令訪拿到案判令枷號發頭門示衆已見去臘報章小除夕大令飭提唐等至案略詰數語唐等俯首求恩大令著疎枷開釋○　　　士皮度地下海浦開設牛乳栅計田二十八畝五分核之每年每畝年和錢一千五百文應輸四十餘千去年被是處二十三保頭二圖地　　　生多收洋銀二十三元馬士皮投英領事署控告領事照會上海縣黄大令請爲提究嚴追大令以事關中外交涉立飭差役傳嚴到案小除夕升堂研訊嚴供稱小的係本邑人今年輪充二十三保頭二圖地保向馬士皮收取者實係錢糧與年租無相干涉大令問馬士皮何操何業答稱素業領港問爾究竟多收若干現有領事大人來函謂爾於西歴一千八百九十二年六月中收得洋銀十二元八角八月中又收得七元十一月中又收得七元四角除應納年租外三次共多收洋銀二十三元現在竟思抵賴耶嚴供稱小的雖或多收實無如此大令一再盤詰嚴執定前詞大令飭洋務書及册書與嚴核算明日禀候核奪○紹興人沈開富投英公堂控妻子徐氏不守婦道蔡二源太守將沈夫婦並妻母徐田氏解送縣署去臘小除夕黄大令研訊之下沈訴稱原籍紹興年四十一歲賃居英界北新街在鴻文書局爲夥每日得小洋銀二角昔年娶徐田氏之女徐氏爲室生有兩子長者八歲次者五歲本年九月徐氏遄回母家竟有外遇小的向之訓斥徐氏非推不服反唆令妻母來家將小的兇毆並操刃戳傷脖頸隨將妻兒接回小的屢次往邀堅留不返心不甘服是以控諸公堂務求大老爺訊斷徐田氏供稱小婦人原籍上虞年五十一歲丈夫阿汜向在家中耕耡小婦人於本月中澣來甲昔年生有子女各一女於十七歲時嫁沈今秋與女婿時常口角小婦人聞之屢經教訓並未將女婿兇毆不知沈何以竟投英公堂控告小婦人怒其犯上令向服禮沈執意不從叩求明察徐氏供稱小婦人年二十五歲生有二子今年九月丈夫與蕩婦某氏私識遂日將小婦人欺凌一日以不善縫衣致失小洋銀九角不分皂白肆意毒毆小婦人因回至母家向母親聲訴不料丈夫卽赴公堂控告尙求大老爺昭雪沈寃大令以沈所訴各情毫無証據著當堂向徐田氏服禮徐氏亦有不合著當堂向丈夫服禮隨令沈具呈切結將徐氏領回管束徐田氏若無事故不准至女兒家往來亦著具結存案 
 
 
 

Page 10

 
 
[光緒十八年十二月十二日京報全錄]  
　　宫門抄○諭旨一道錄前○發抄硃批四道○新撫陶奏審明定擬摺○閩督譚奏總兵因病出缺請旨簡放摺○江督劉　奏揀補陸路守備摺○又奏揀補水師副將摺○新撫陶奏更正保案請分别逐層遞减片○江督劉奏叅革都司片○十二月十二日刑部都察院大理寺侍衞處值日吏部引見五十二名禮部一名侍衞處十二名廂黄滿八名刑部二名都察院七名鴻臚寺二名正白蒙三名廂曰滿二名廂紅漢一名嚮導處九名上虞備用處二名○朱琛假滿請安○海緒謝管新舊營房恩○召見軍機麟中堂李鴻藻徐用儀李端棻○發抄福潤奏壽光等縣海潮風災情形奉硃批知道了卽著飭屬妥爲撫恤毋任失所欽此○又請彙襲世職奉硃批户部知道欽此○裕寛奏修築孟縣小金隄石壩等工銀數奉　硃批該部知道單併發欽此○又撫標右營守備胡金檀衞輝營守備高金甲對調奉硃批兵部議奏欽此○○頭品頂戴甘肅新疆巡撫臣陶模跪奏爲鬥毆斃命審明定擬恭摺具陳仰祈聖鑒事竊奇台縣客民秦萬幅因口角起釁用刀戳傷纒民米斯林身死一案據奇台縣知縣劉澄清騐訊議擬解署迪化府知府黄丙焜詳署鎭迪道兼按察使銜周崇傅審轉前來臣親提嚴訊緣秦萬幅籍隷哈密廳與已死纒民米斯林同在奇台縣民蕭扶賢家受雇牧羊素無嫌怨光緒十八年五月初六日早秦萬幅有事外出令米斯林在家剪羊羊上午秦萬幅回歸因見羊毛尙未動剪當斥米斯林懶惰米斯林回詈秦萬幅隨用手執鐵瓢向毆米斯林閃側劃傷右耳根米斯林扭住秦萬幅髮辫擯　在地秦萬幅力掙不脫又因米斯林之子色提赶攏恐其帮護一時情急順拾地下割波小刀戳傷米斯林右胳膊穿臂膊經白復雨等解散米斯林傷重是日殞命投約報騐訊供議擬解府詳兼臬司審明轉詳臣覆鞫無異查律載鬥毆殺人者不問手足他物金刃並絞監候等語此案秦萬幅因剪羊毛口角起釁用刀戳傷米斯林身死自應按律問擬秦萬幅合依鬥毆殺人者不問手足他物金刃並絞律議絞監候秋後處决白復雨救阻不及毋庸置議無于省釋屍棺飭埋兇刀案結銷燬是否允協除全案供招咨部外合將鬥毆斃命審明定擬各緣由謹恭摺具陳伏乞皇上聖鑒飭部核議施行謹奏奉硃批刑部議奏欽此○○頭品頂戴閩浙總督臣譚鍾麟跪奏爲總兵因病出缺請旨迅賜簡放以重職守循例由驛奏乞聖鑒事竊據浙江處州鎭標中軍遊擊煜麟禀據鎭署家丁劉恒慶禀報家主頭品頂戴記名提督現任處州鎭總兵曹正興因感患痢疾牽動舊傷醫治無效於光緒十八年十月初五日在任病故轉報前來臣查曹正興籍隷湖北鄖西縣投効軍營隨征江北山東甘肅新疆等省卓著戰功遞保總兵蒙　恩補授斯缺履任以來整軍經武紀律嚴明所轄營伍均能實力講求兹因痢疾遽爾出缺殊深惋惜所遺員缺相應請旨迅賜簡員補放以重職守該鎭地方遼闊督率巡防亟須委員署理臣查有浙江台州協副將楊美勝樸誠勇敢營務認眞堪以委署處州鎭篆遞遺台州恊副將缺查有調署浙江提標中軍叅將本任寧海營叅將雷雲桂堪委接署除分檄飭遵外謹循例由驛馳奏伏乞皇上聖鑒訓示謹奏奉旨已錄○○頭品頂戴兩江總督臣劉坤一跪奏爲揀員請補陸路守備員缺恭摺仰祈聖鑒事竊淮揚鎭標左營中軍守備韋長清病故遺缺接准部咨係題補第四輪第一缺應用儘先人員行令迅揀合例人員請補等因伏查是缺守備駐紥清河縣王營鎭地方爲南北往來衝衢彈壓巡防均關緊要非精明强幹熟悉該處情形之員難期勝任臣於通標實缺候補中逐加遴選查有儘先都司泰州營東台汛千總湯懷仁年五十三歲江南泰州人咸豐五年投營食糧荐保藍翎儘先守備嗣經前湖廣督臣李鴻章於剿平西捻案内保奏同治九年四月初二日奉上諭湯懷仁着以都司儘先補用欽此先後拔補泰州營興化汛把總借補東台汛千總均經接受劄付在案該員人材壯健訓練認眞於該處地方情形極爲熟悉以之借補是缺守備洵堪勝任核與定章限制亦屬相符合無仰懇　天恩俯淮以儘先都司泰州營東台汛千總湯懷仁借補淮揚鎭左營中軍守備於營伍地方主均有裨益如蒙俞允俟部覆至日卽行給咨送部引見以符定制除飭取該員履歴咨部查核外謹會同漕運總督臣松椿恭摺具奏伏乞皇上聖鑒訓示謹奏奉硃批兵部議奏欽此○○頭品頂戴兩江總督臣劉坤一跪奏爲揀員請補内洋水師副將員缺恭摺仰祈聖鑒事竊照江南海門營副將軍情和於署長江水師荆州營副將任内因案奏叅革職所遺員缺接准部咨係内洋水師題補第一輪第二缺應用儘先人員行令揀員請補等因伏查是缺副將駐紥鎭洋縣地方爲江海出入門户巡緝操防極關緊要非熟悉情形久歴風濤之員難期盼任臣於内洋外海水師儘先各員内逐加遴選查有提督銜補用總兵儘先副將丁華容年五十一歲湖南武童於咸豐七年投効軍營轉戰江西安徽江蘇等省荐保以叅將儘先補用光緒四年經前出使大臣曾紀澤奏調出洋差遣三年期滿請奬案内奏保免補叅將以副將儘先補用十年前赴江寧時值海防戒嚴經前督臣曾國荃飭令隨辦防務於南洋開濟等船在鎭海口固守出力案内奏保光緒十一年七月初八日奉上諭着俟補副將後以總兵記名遇缺簡放等因欽此十三年奏請以原官留於江蘇外海内洋水師補用十七年經直隷督臣李鴻章於歴年辦理海軍員弁擇尤請奬案内保加提督銜奉旨允准欽遵各在案該員人材出衆駕駛擅長平日於沙線風濤講求有素以之請補是缺副將洵堪勝任雖名次稍後惟在前各員或因丁憂廻避及各項事故遵照定章尙在二十名以内核與例章均屬相符謹按部發水師儘先名次清單及續經奏准收標之内洋外海水師儘先副將名次在該員之前者十名未便遷就請補緣由繕具清單恭呈御覽合無仰懇天恩俯念水師員缺緊要准以儘先副將丁華容補授海門營副將於營伍海洋均有裨益如蒙俞允俟部覆至日給咨送部引見恭候欽定除飭取該員履歴及前在他省實無叅革朦保情弊印結咨部查核外謹會同江南提督臣譚碧理恭摺具陳伏乞皇上聖鑒訓示謹奏奉硃批兵部議奏單併發欽此○○陶模片再臣據提督銜留湖南補用總兵艾遠英禀稱該員於克復江西景德鎭浮梁縣城案内由把總保以千總儘先拔補並戴藍翎克復湖北安陸府舊口永隆河董家灣一帶肅清案内誤由都司補用守備保以遊擊留湖南補用並換花翎嗣於克復貴州黨林寺偏刀水等處堅巢各安累保今職又據儘先推補總兵賀福春禀稱該員於攻克江南太湖等城案内由武童保以把總儘先拔補克復烏魯木齊瑪納斯各城案内誤由補用守備保以遊擊儘先補用旋於克復吐魯番滿漢兩城等案累保今職請附奏遞减各等情前來臣覆核無異合無仰懇天恩俯准將艾遠英於克復湖北安陸府舊口永隆河等處案内准保免保都司以遊擊留湖南補用並換花翎改爲免補千總以守備留湖南補用仍換花翎克復黨林等處案内准保免補遊擊以叅將留湖南儘先推補加副將銜改爲免補守備以都司留原省儘先補用加遊擊銜蕩平金積堡案内准保以副將留湖南儘先補用改爲以遊擊原省儘先補用克復吐魯番滿漢兩城案内准保以總兵留湖南遇缺請旨簡放改爲以叅將留原省儘先補用新疆南北兩路一舉蕩平案内准加提督銜改爲副將銜賀福春於克復烏魯木齊瑪納斯各城案内准保免補守備都司以遊擊儘先補用改爲免補把總千總以守備儘先補用克復吐魯番滿漢兩城案内准保免補遊擊以叅將儘先補用改爲免補守備以都司儘先補用新疆南北兩路一舉蕩平案内准保免補叅將以副將儘先推補並戴花翎改爲免補都司以遊擊儘先推補並戴花翎新疆五次剿平邊宼案内准保免補副將以總兵儘先推補改爲免補遊擊以叅將儘先推補勅部分别逐層遞减以實官階其艾遠英於克復河州洮岷等處案内所給正二品封典並克復烏魯木齊瑪納斯等城案内賞給碩勇巴圖魯勇號仍照原案註册出自鴻施除咨部外謹附片具陳伏乞聖鑒訓示謹奏奉硃批着照所請兵部知道欽此○○劉坤一片再遊擊銜兩江補用都司能天保包攬貨物任意闖卡漏捐迨經委員查獲照章充公復敢揑詞混控實屬形同無賴膽玩已極相應請旨將遊擊銜兩江補用都司熊天保卽行革職以儆官邪理合附片具奏伏乞聖鑒訓示謹奏奉硃批著照所請該部知道欽此 
 
 

Page 11

 
 
[光緒十八年十二月十三日京報全錄]  
　　宫門抄○諭旨九道錄前○皖撫沈奏查明本年秋　　收擬請分别徵緩漕糧摺○將軍希奏副都統因病出缺請旨簡放摺○新撫陶奏喀什噶爾提督各衙署動用經費請飭部核銷摺○陜督楊奏委署副將片○蘇撫奎奏江海關解清部撥經費銀兩片○十二月十三日工部鴻臚寺廂黄旗值日吏部引見四十七名户部三庫三十二名工部三名理藩院九名正黄滿十四名正白漢二名正紅滿九名正藍滿十八名正藍漢二名○全榮謝授世襲公爵恩○阿克丹因伊子補主事謝恩○儘先副將李宗經謝恩○山海關副都統謙德請訓○英侯請假十日○多歡續假五日○工部奏派承修皇史宬工程　派出徐中堂崇禮○又奏派管理溝渠河道派出福中堂松溎師曾立山○召見軍機孫楫全榮張蔭桓謙德○○頭品頂戴安徽巡撫臣沈秉成跪奏爲查明安徽省光緒十八年分秋禾歉收擬請分别徵緩漕糧繕具區圖村莊清單恭摺仰祈聖鑒事竊照蠲緩漕糧應於地丁摺外另行具摺並將州縣區圖村莊名目分晰開單奏明候旨歴經遵辦在案所有安徽省各屬光緒十八年秋禾情形據署布政使嵩崑會同江安督糧道馬恩培具詳遵照新章飭據各屬禀經各該管道府直隷州逐一督同勘覆除歙縣休寧婺源祁門黟縣績溪石埭鳳陽滁州全椒來安和州含山十三州縣向無漕糧不計外所有泗州並舊虹鄉通境田畝收成五分一厘其被水受旱被風情形較重應徵新漕同光緒十四十五十六十七等年災緩民欠漕米概請全緩又天長盱眙靈璧鳳台定遠等五縣通境田畝除荒蕪外收成均在五分一厘請剔熟啓徵新漕遞緩光緒十四十五十六十七等年舊欠災緩又合肥壽州霍邱亳州五河東流懷遠廬江無爲當塗旌德建德銅陵桐城巢縣宿州阜陽蕪湖潜山宿松懷寧貴池渦陽繁昌等二十四州縣被水受旱被風收成均在五分有餘内懷寧濳山二縣除荒並除光緒八年沙壓田畝核計又宿松縣除光緒八年沙壓田畝核計其餘合肥等二十一州縣係除荒核計應行剔徵本年熟田濳糧同未被災之太湖望江宣城南陵涇縣寧國太平青陽舒城頴上蒙城太和六安英山霍山廣德建平等十七州縣由太湖縣除荒及光緒八年沙壓田畝英山縣除光緒八年沙壓田畝外其餘望江等十五州縣除荒按照成熟田畝及照額應徵漕米全行啓徵宣城涇縣太平蒙城霍山等五縣收成六分有餘太湖太和廣德等三州縣收成不及六分望江南陵寧國青陽舒城頴上六安英山建平等九州縣收成五分有餘均請查照地丁錢糧一律辦理當以所報有無揑飾又令該管道府覆勘無異仍請分别緩徵以紓民力開具各該州縣區圖村莊名目清摺會詳請奏前來臣查安徽省各屬本年自春徂夏雨澤愆期塘堰乾涸所種二禾乏水灌漑未能及時滋長嗣雖續得透雨稍資潤澤又復連旬亢晴狂風大作田禾率多枯稿其沿江濵淮低窪田畝又因五六月間大雨傾盆江淮並漲禾稼間有被淹以致各屬田禾被水受旱收成歉薄民力實形拮据所有應徵本年新漕體察情形實難一律徵完惟有瀝情籲懇天恩俯將被水被旱被風情形較重之泗州之舊虹鄉通境新舊漕糧同天長盱眙靈璧鳳台定遠合肥壽州霍邱亳州五河東流懷遠廬江無爲當塗旌德建德銅陵桐城巢縣宿州阜陽蕪湖濳山宿松懷寧貴池渦陽繁昌等二十九州縣内除懷寧濳山宿松三縣光緒八年沙壓田地無徵外其餘同天長等縣勘不成災保内歉收田畝應徵新漕及光緒十四十五十六十七等年災緩舊欠漕米均請分别緩徵至未被災之太湖望江宣城南陵涇縣寗國太平青陽舒城頴上蒙城太和六安英山二縣光緒八年沙壓田畝無徵外其餘同望江等州縣熟田新漕並天長等二十九州縣有收保内應徵光緒十八年新漕仍請照常徵收内霍山縣帶徵光緒十六十七兩年熟田舊欠漕米餘悉查照地丁一律辦理其懷寧濳山太湖宿松英山等五縣未經墾復沙壓田畝統俟勘丈確實分别另辦除將地丁另摺奏報外遵例開具區圖村莊清單恭呈御覽謹會同兩江督臣劉坤一漕運督臣松椿恭摺具陳伏乞皇上聖鑒訓示施行謹奏奉上諭沈秉成奏查明各屬秋禾歉收請分别徵緩漕糧開單呈覽一摺本年安徽泗州等屬自春徂夏雨澤愆期後因晴久田禾枯槁其低窪田畝又值江淮並漲間有被淹收成均形歉薄若將應徵漕糧照常徵收民力實有未逮加恩著照所請所有泗州之舊虹鄉通境新舊漕糧同天長盱眙靈璧鳳台定遠合肥壽州霍邱亳州五河東流懷遠廬江無爲當塗旌德建德銅陵桐城巢縣宿州阜陽蕪湖濳山宿松懷寧貴池渦陽繁昌等二十九州縣内除懷寗濳山宿松三縣光緒八年沙壓山畝無徵外其餘同天長等州縣歉收田畝應徵新漕及光緒十四十五十六十七等年災緩舊欠漕米均著分别緩徵至未被災之太湖望江宣城南陵涇縣寧國太平青陽舒城頴上蒙城太和六安英山霍山廣德建平等十七州縣内除太湖英山二縣光緒八年沙壓田畝無徵外其餘同望江等州縣熟田新漕並天長等二十九州縣有收保内應徵光緒十八年新漕仍著照常徵收内霍山縣帶徵光緒十六十七兩年惠田舊欠漕米餘悉查照地丁一律辦理以紓民力該撫卽刊刻謄黄並將單内所開區圖村莊分晰緩徵詳細刊明徧行曉諭務使實熟均霑毋任吏胥舞弊用副軫念民艱至意餘著照所議辦理該部知道欽此○○奴才希元跪奏爲副都統因病出缺請旨迅賜簡放恭摺仰祈聖鑒事竊據福州駐防鑲藍旗協領得泉呈稱副都統富森布猝中風痰醫藥罔效於十月二十一日亥刻出缺等情呈報前來奴才查副都統富森布年逾六旬精力素健咸豐年間由步軍校隨統兵大臣瑞麟出師直隷連鎭打仗殺賊並緝獲要犯著有動勞嗣蒙　恩由正藍旗漢軍副都統調補福州副都統自到任以來於營務操防均能實心隨同經理奴才深資臂助兹以急疾身故殊堪憫惻除飭屬將其身後事宜妥爲照料外所有副都統員缺相應請旨迅賜簡放以重職守理合恭摺由驛馳陳伏乞　皇上聖鑒謹奏奉硃批另有旨欽此○○頭品頂戴甘肅新疆巡撫臣陶模跪奏爲喀什噶爾提督各衙署動用經費懇恩飭部核銷恭摺仰祈聖鑒事竊臣查喀什噶爾提督衙署經前撫臣劉錦棠於光緒十四年三月奏請興修估需銀二萬二千四百餘兩糧九萬六百餘斤並擬將原修温宿州署改作阿克蘇道署另修州者及吏目衙署監獄估需銀五萬六百餘兩糧六萬六千六百餘斤又附奉奏舊有迪化州署改作縣署另建迪化府署及經歴衙署監獄估需銀九千二百餘兩食粳在丙均奉硃批該部知道欽此欽遵　案兹據糧臺司道詳稱各處工程需用樹木採運維艱物料匠工價值昂貴提督衙署　宿迪化各衙署監獄均派營勇帮同工作共用工七萬一千六百有奇祗按旬犒賞酒肉或日　貪糧以期節省現在工程一律告竣核計前項衙署三起實共用過工料各欵銀三萬七千三百四十八兩九錢四分八厘與原估銀徵尙屬相符提督衙署用過糧價銀三百五十四兩一錢七分九厘温宿州署食糧較原估减少實祗用過糧價銀二百四十七兩四分九厘均於善後項下勾挪應用查新疆郡縣初設工料價值無例可循槪係遵照光緒十七年十一月十六日工部奏奉諭旨准　南北兩路城垣衙署工料價值發給實用實銷委無浮冐取具印委保固各結並造具做法丈尺工料銀糧細數清册圖說詳咨前來臣覆查無異相應繕具清單恭呈御覽仰懇飭部核銷以清欵目除將册結圖說咨部查照外謹會同陜甘督臣楊昌溶恭摺具陳伏乞皇上聖鑒訓示謹奏奉硃批該部議奏單併發欽此○○楊昌濬片再署凉州鎭屬莊浪恊副將唐鳳輝署事期滿遣缺查有補用總兵吳志萬才其幹練堪以委署除檄飭遵照外理合附片陳明伏乞聖鑒謹奏奉硃批兵部知道欽此○○奎俊片再准户部咨光緒十八年内務府經費指撥江海關洋稅銀五萬兩以二萬五千兩解部歸墊以二萬五千兩徑解内務府應用等因當經飾據該關先籌解還部墊銀二萬五千兩給咨匯解嗣准部咨内務府欵項奇絀暫緩扣抵部墊銀兩飭仍解府等因又經飭據該關同補解平等銀八百二十五兩先後詳咨匯解各在案當應找解銀二萬五千兩兹據該關道聶緝　於關稅項下照數籌足並隨解平銀六百二十五兩擡運布袋銀二百兩仍交京莊號商匯解赴京交納以歸妥便所　光緒十八年分江海關奉撥前項經費銀五萬兩業經先後分批清解並無蒂欠詳請奏咨等情前來奴才覆核無異除給咨起解外合將清解緣由附片具陳伏乞聖鑒謹奏奉硃批該衙門知道欽此 
 
 

Page 12

 
 
[光緒十八年十二月十四日京報全錄]  
　　宫門抄○諭旨三道錄前○江督劉等奏查明江寗等屬積欠錢糧各數懇恩豁免摺○蘇撫奎奏解清部撥經費銀兩片○雲督土等奏揀員調補知縣摺○蘇撫奎奏報鎭江關徵收華洋稅錢及支解數目摺○大臣載等奏充補膳上人缺片○十二月十四日内務府國子監正黄旗值日無引見○良培假滿請安○瑞興開泰謝授侍衞班領恩○準良謝授右庶子恩○補用知府趙宗翰等謝恩○莊王請假十日○内務府奏派管理犧牲所派出巴克坦布○值年旗奏派察城之大臣派出崇禮○掌儀司奏十五日祭奉先殿瀾公行禮○提督衙門奏交拿人犯唐五虎等五名請交刑部○召見軍機懷塔布敬信英年皇上明日辦事後至南海皇太后前請安畢還宫○○兩江總督臣劉坤一江蘇巡撫臣奎俊跪奏爲遵旨查明江寧等屬積欠光緒九年以前災熟民欠錢糧各數籲懇天恩豁免恭摺奏祈聖鑒事竊於光緒十五年五月接准户部咨具奏恭照光緒十五年正月二十七日大婚禮成二月初四日欽奉恩詔蠲免各直省民欠及因災緩徵帶徵地丁正耗銀榖錢糧並借給籽種口糧牛具以及漕項蘆課學租雜稅等項槪行蠲免由各該督撫查明開單具奏造册送部如奉恩詔以後未接部文以前已有輸在官者准　流抵次年正賦卽於單册聲明以憑查核等因光緒十五年五月初八日具奏奉旨依議欽此復咨前督撫臣恭錄行司移行欽遵刊刻謄　通頒各屬徧行宣布去後兹據江寧布政使瑞璋江安督糧道馬恩培會詳稱江寧等屬上屆恭逢皇太后五旬萬壽當將各　積年民欠錢糧統行請豁至光緒五年爲止今恭逢皇上大婚禮成又蒙恩旨豁免光緒九年以前民欠錢糧自應從光緒六年起查明民欠地漕各欵造册請豁並仿照浙省奏報請查原案飭屬盤查版串如果實係民欠加具保結呈送核辦節據各屬陸續造册送由該管道府州復盤加結遞轉前來該司道等會查得江寗屬州縣凡有徵存求解之欵均於交代案内隨時提解清楚如延欠不解卽行隨案叅辦並無虧挪濫抵應追之欵其積年未完民欠錢糧核計江寧府屬之上元江寗句容溧水高淳江浦六合淮陽府屬之山陽阜寧清河桃源安東鹽城揚州府屬之高郵泰州東臺江都甘泉儀徵興化寳應徐州府屬之銅山豐縣沛縣蕭縣碭山邳州宿遷睢寧洵州並所屬之沐陽贛榆通州並所屬之如皋泰興曁海門等三十六州縣廳並淮安大河揚州徐州四衞光緒六年起至九年止統計未完災熟民欠地丁驛俸捐脚屯折貢舫濳項倉項蘆課雜稅漕價河灘租學租津貼增租等項正欵共銀一百七十三萬八千七百二十六兩零又漕糧漕項米麥豆及南屯本色兵米共三十五萬三千六百一十九石零内藩庫地丁等銀一百四十二萬九千二百四十一兩零南屯米豆四萬九千四百七十七石零糧道庫漕項等銀二十一萬一千八百六十四兩零漕增米麥豆二十九萬六千五百六十石另歴年均係被歉新舊各賦未能同時並納迭奉恩旨遞緩本不在應徵之列尙非花户完納不前亦非州縣催科不力其餘熟田民欠藩庫地丁等銀九萬一千七百四十六兩零南屯等米三千四百九石零道庫漕項等銀五千八百七十四兩零米麥豆四千一百六十七石零均係光緒九年以前實欠在民應行請豁之項並無絲毫牽混欽奉恩詔以後未奉部文以前亦無已輸在官應行流抵之欵相應查造應豁年欵總細各册詳請奏豁並據聲明各屬社倉項下出借榖石向係民捐民辦又江寧府屬公費一欵缺徵尙多統俟各屬復齊另歸本案咨部請豁其墊完民欠一欵歴屆請豁均經部駁責令原墊之員賠繳此次查有墊完民欠銀三十九兩零米十四石另業已删除不復另片奏辦但前項銀米雖經墊完究有未完版串可憑總係民欠應豁未便再徵併於總細欵册後附入請豁等情前來臣等覆查無異仰懇天恩俯准將江寧等屬民欠光緒九年以前災熟各欵錢粮米豆全數豁免以舒民力而廣皇仁除將額徵正耗完欠各數總細清册咨移户工部科查核一面飭催查明蘇州等屬積年民欠錢糧另行專案奏請豁免外理合會同漕運總督臣松椿恭摺具奏伏乞皇上聖鑒訓示謹奏奉硃批着照所請該部知道欽此○○奎俊片再光緒六年二月初三日欽奉寄諭此次開辦東北兩路邊防需費甚鉅撥江蘇厘金銀八萬兩自光緒六年爲始被年解部於五月前批解一半年内全數解清等因欽此遵經解至光緒十八年上半年止附片陳明在案兹據蘇州藩司鄧華熙詳稱本年匯解下半年銀四萬兩准金陵蘇州松滬三厘局移解到司因欵關緊要先後發交號商匯解赴部交納詳請具奏前來奴才覆核無異除繕給咨批交商領解外謹會同兩江總督臣劉坤一附片具陳伏乞聖鑒再本年蘇省厘金項下奉撥前項銀兩業已全數解清並無蒂欠合併陳明謹奏奉硃批户部知道欽此○○雲貴總督臣王文韶雲南巡撫臣譚鈞培跪奏灇揀員調補要缺知縣以裨地方恭摺仰祈聖鑒事竊查雲南甯甚縣知縣劉雲章實歴烟瘴邊俸三年例應報滿開缺撤回候升所遺寧洱縣知縣係烟瘴要缺例應在外揀選升調照例以該員俸　本日作爲開缺日期歸九月底截缺毋庸掣簽查該縣地處極邊漢夷雜處幅員遼闊且界連外域瘴癘最盛水土惡劣非精明幹　熟　邊情能耐烟瘴之員不足以　治理臣等督飭藩臬兩司於通省應調人員内逐加遴選查有補用直隷州知州彌勒縣知縣姜　程年四十四歲係順天大興縣人祖籍江蘇如皋縣由附貢生於光緒三年考取謄錄咨送國史館當差遵例報捐鹽大使職銜四年臣工列傳告成議叙以鹽大使補用七年七月十四日奉旨依議欽此光緒八年報捐指分兩淮歸議叙班補用十二月初十日經欽派王大臣騐放堪以發往九年五月到淮當差十三年十一月遵鄭工例捐升知縣歸部選用十四年二月　授雲南彌勒縣知縣三月初三日經吏部帶領引見奉旨准其補授十四年十二月二十七日到省詳咨以到省之日作爲到任口期十七年八月調署鶴慶州知州試俸期滿業經報銷在案嗣於克復富民祿勸兩縣城池擒斬目要案内在事出力保奏請以直隷州知州在任補用光緒十八年六月初八日奉旨依議欽此兹據雲南布政使史念祖按蔡使岑　寳以該員熟習邊地夷情能耐烟瘴請調補普　府寧洱縣知縣會詳請奏前來臣等查姜鵬程才長守潔卓著政聲合無仰懇天恩俯念員缺緊要准該員調補甯洱縣知縣實於地方有裨如蒙俞允該員係現任知縣請調知縣銜缺相當毋庸送部此見　保舉直隷州知　在任補用原案照例帶於新任所遺彌勒縣知縣係屬選缺滇省現有應補人員應請扣留外補所有揀員調補要缺知縣緣由謹合詞恭摺具陳伏乞聖鑒勅部核覆施行謹奏奉硃批吏部議奏欽此○○頭品頂戴江蘇巡撫奴才奎俊跪奏爲鎭江關第一百二十八結期内徵收華洋稅錢及支解數目繕具清單恭摺仰祈聖鑒事竊照鎭江關徵收稅錢截至一百二十七結止疉經按結具奏在案兹據鎭江關道黄祖絡詳稱自光緒十八年六月初八日起連閏至八月初十日止第一百二十八結期滿共徵洋商船隻進出口正稅銀一萬六千三百三十八兩零進出口半稅除存票應行提存銀三千五百九十九兩零計不敷銀五兩零子口半稅銀四萬二千一百九十六兩零華商船隻進出口正稅銀五千一百四十兩零進出口半稅除存票應行提存銀二千四百九十兩零外凈銀四千三百二十九兩零華船錢銀四百兩洋商正稅内提解部庫四成華商正半稅内提解部庫五成二厘華船錢内三成解交總理衙門其餘七成提交總稅務司收用以上徵存各項稅銀除開支司稅經費鎭江關經費委員薪水子卡司事巡丁薪水工食傾鎔火耗出使經費並解固本京餉旗營加餉淮軍協餉户部京餉鐵路經費等欵外連同上結存稅共實存銀十七萬四千八百五十二兩零留備稅務司提用經費及奉撥各餉所有歴結借撥未經提歸洋藥鹽稅等銀仍俟下結冉行分别歸欵造册詳請具奏前來奴才復核無異除將原册分咨總理衙門曁户部查照並令將是結徵收稅錢及洋船往來各數目造册送查外理合會同通商大臣兩江總督臣劉坤一核繕清單恭扬具奏伏乞皇上聖鑒謹奏奉硃批該衙門知道單併發欽此○○載遷等片再恭查陵寢遇有茶膳上人缺出例應奏補今慕京陵内務府出有膳上人一缺奴才等公同揀選拜唐阿恩連食錢糧十一年年三十四歲堪以充補理合附片奏聞謹奏奉硃批知道了欽此 
 
