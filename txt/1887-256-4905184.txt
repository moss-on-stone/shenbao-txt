# 1887 - 256 - 4905184

 

Page 1

 
 
[開印　二十四史　九通　資治通鑑　五種紀事本末　東華錄　預啓]  
　　本局所印圖書集成將即竣工現擬印　二十四史　九通　資治通鑑　五種紀事本末　東華錄　紙張則務取潔白墨則悉用上等與石印之墨一項視現印之圖書集成同一光亮字陳又新而且大校對當格外精細務使一字無訛此種書印出行見士林中同聲讚歡視同拱璧至每書價値自當格外從廉且俟陸續出書時再行酌定藏書家如欲購求善本願少緩須臾必當有以報命也用特預爲布知[  圖書集成印書局啓]  
[附送募振册] [  本館代啓]  
　　兹有陳興昌協振公所交來慈航普濟册一萬數千扣託本舘隨報分達益以直東待振孔般而南中捐疑去絀不得已而爲此大聲疾呼萬望諸　長見此捐謝連發鴻憩隨緣捐勵俾億萬灾黎同登初袵席曷勝拜禱 
[百念六號書報出節] [  點石齊啓]  
　　蘇城外　　關胡姓兒失足墮水危在呼吸入以水深莫敢施救而忽被胡姓所豢之犬衝水而下　之使出因得更生是犬之忠於报主有足嘉者故圖之以供衆電再者此次附於畫報搬弄是後者爲淞隱續錄以後仍從前例蟬聯而下不稍間　關者鑒之下次畫報之首更添漫游隨錄圖記一頁以新閱者之目先此佈聞 
[更正佩文韵府悞页按股迭告白] [  點石齊啓]  
　　本齊代晉記所印佩文韵府一書印成後　悉其中尚有未盡善處本棄不肯含糊了事諱過悮人因即詳登報章情願自備貲斧復加校勘指錄　處更正重印此早經布告四方君子者也現竭數月之力逐句逐字詳細　較計共得五十一頁○上平四頁○下平十二頁○上暨七頁○去聲十八頁○入聲十頁一律攺印另釘一本隨書附送其原書　經取去署只須將十灰弟一頁割下封寄長順晋號以爲執照即可向取從此盡善盡美較別本尤爲精緻矣茲准於八月初十日竣工所望股友速問晉記取書無稍遲延幸甚此佈 
[五車樓五訂四書告成出售] [  點石齊代啓]  
　　高頸講章貽售學子不一而足惟平江蔡九霞先生著有四書適篡序說約一書雖用講章之式筒所授採　者皆先儒心得之言所嗣發者肯聖賢欲　之蘊斬釘截鐵下語如鑄毫無影響之說圈點精醫尤易醒目書成於康熙庚戍幾凡經五訂校核景精後値三潘之變屢遭兵火流傳邀少今時　齊主人藏有五車樓真本不敢自秘繕寫宋字託本齊石印因思特下文風返真歸樸看題若漫無分寸斷難見賞於有司此書出知有不脛而走者寍先生宏通傳達非小需詹詹　也買洋一元八角向南北申昌置可也 
[傲說]  
　　書曰無若丹朱傲記曰傲不可畏傲固古人之所戒也而竊觀今之人一若恐非傲不行而相率以趨於傲者是果何說哉文人學士抱道爲重用世爲懷固無所用其傲者也而今之自儕於文學者惟恐其不足傲人一文也心有所得書之於紙原所以寫其心也而世之爲士者有一語半語之得必出以傲人一詩也或感於懷或觸於情有動於中勃不可遏發而爲詩亦足以陶情適性也而爲詩者有一字半名之得亦必出以傲人夫三代以下惟恐不好名人苟自甘坐廢聞以德則曰非小人之所尚問以藝又曰非君子之所宜是亦自棄之甚矣荀能不甘夫廢棄而矯焉傲覺常存不肯戚挫顧此七尺必欲加一等於人此亦有志之士豈可厚非然傲人者其果若是乎吾諒其外之必出於傲者必其中之不足恃耳夫學問深時意氣平若果胸羅萬卷學貫古今則其所以出人者何必在於傲人亦孰敢議其傲且又人學士之責非詩文所能盡也而有語半語這得乃欲以驕人是適足以表其中之陋耳然文士或無求於人則具傲也雖不足傲人或足以自傲若夫商賈之儔或設鋪以求售或作夥以餬口通其有無各求其欲是固以各氣爲生財之道者無取乎傲也而今實有不然者典當之業其夥曰朝奉此名不知起於何時亦不知其何所取義終日危坐有過之者水　冷語咄咄逼人此乃貧人以物質錢欲有求於彼其傲無論焉能與他之陳貨求售者固非典當之此矣而其夥之形狀則又往往效朝奉之所爲余嘗過某肆購物見其夥面若被譽為霜一似有甚不悅於心者略與之言語多譏諷余轉而他往則又申申詈不休嘻何其傲歟是豈該東人求利之初心耶抑其夥欺人之妙術歟夫生意之盛衰視乎消路之多少貨真價實則名聲必振價廉物美則消售必廣恃夥之傲有何益乎和易近人人自親之生意之道固貴和而賤傲語曰和氣致祥戾氣致殃用夥而傲是亦該店之不祥也然店夥之傲尚不足異有人焉問以客何能曰無能也問以客問好曰無好也問以客之家業若何則固家無財而身無才是其傲聣之氣宜不留於眉睫間矣而竟亦有別具肺腸者嘗有友欲就抄書之業與之過某書局見有司發抄之役者此其人固非具大智力者也余問之曰先生爲誰某左顧而怫然似怪余之不熟習其姓氏者友陳字樣於其前久之始一顧曰猶未盡善友曰若何而後可曰子自視之友尚欲有言余曰是屍居餘氣何足與語吾姑與子見其東人其東人固藹藹吉人也嘻何其業之同而人之不類歟夫食人之食忠人之事苟能盡其分之所當爲置外事於不問固亦情理之常然身司發抄之役而定字樣之可否園其分內事也何以於字樣之來而示人傲聣之色苟能實心辦事一無私弊於其間凡有字樣一經其目巨細精粗雖千萬頁不差毫末使局所出之書雖千萬卷而體勻整如出一手則其人雖傲其才猶可取也然吾觀該局之書一卷之中優劣互見間有劣不成字者豈若人未嘗一寓目乎是其傲也殆不欲使該局得人而用而故作此以相拒也夫人既無好無能依人以食而猶欲以傲淩人若此則天下安有不傲者乎而吾且引而伸之而吾且推而廣之中外知通道以來西人多傲華人多遜西人在中國者於我爲客論寶生之誼敦柔遠之道西人雖傲我心不學其傲以相較睦鄰之道宜然也即華人之作客於外洋者亦未嘗自居於傲在舊金山等處之華人時遭該處土民之殺害而華人未嘗有一報復之舉夫華人之不相報復者非必其力不果不及也蓋亦心存退遜故耳乃退遜之風能用於西人竟不肯　於華人貴而策名人仕籍者乞憐昏暮白費　人賤而吹簫乞食者強索硬討必欲如願而後已推而至於鵝鴨之爭傲不相下以啓雀鼠之訟傲之害豈有盡哉唐有年李之黨宋有洛蜀之黨固結不解與國同盡其間豈少明哲保身之士由於各相傲耳是傲之害小之足以喪己之名聲大之可以傷國之元氣可不戒　詩曰不競不遒不剛不柔又曰柔亦不茹剛亦不吐名言具其仕試身體而力行之庶幾矜十躁釋變傲慢之俗成時雍之化歟 
 
 

Page 2

 
 
[上諭恭錄] ○七月二十八日奉　上諭這所叅疏防監犯反獄之管獄官山西太原府司獄孫沛着即革職提同刑禁人等嚴訊　無別情按例懲辦有獄官太原府知府俞廉三着摘去頂戴一併勒限嚴緝逸犯傳老二等務獲究辦倘限滿無獲再行叅辦餘着照所議辦理該訓知道欽此 
[試放氣毬] ○天津製造局總辦龔魯卿觀察自製汽毬就局中試放騰霄而上高約百丈居人咸以爲得未曾有無不翹首縱觀觀察復赴節轅禀請李傳相閱看傳相顧而樂之謂製造之式不讓西人獨步云 
[靜海水灾] ○直隸大城與靜海毗連大城本係水鄉今夏靜海復以大雨時行平地俱成澤國子牙河東岸有一長堤關數靜海合縣民生之命堤決則灌注靜海而大城之水勢略殺災象稍輕靜海人民防其以隣爲壑禀請邑尊撥勇護堤大城縣亦撥勇數十名在堤上安駐其命意所在亦不可得而知也堤上有逆旅數家上月下旬猝有數人牽車服賈而來一枝是借鼃更三下河即由店之後戶外潰決或謂寓客在炕烔中開掘是以水勢奔勝不可遏也現在靜海一片橫流正如雪後加霜苦中得苦其顛沛流離之狀即鐵淚圖亦難描草原聞縣紳將與大城搆訟云 
[粵東碎錦] ○調署南韶連道益觀察因感受風寒沾染瘧疾醫藥無效竟於七月初八日騎鶴西去按觀察六月初四日始赴韶州覆任甫逾一月旋即謝世惜哉○督撫兩憲於七月十三日往石井增步閱看鎗彈製造兩局由水道前進憲舟啓輪後牌傘等物放於碼頭上及憲　回來督憲旗鑼忽失所在徧尋不見知爲匪徒竊去差役禀知巡捕官立提該地保重責五百板勒令交出賊贓○廣安兵輪在白沙灣口緝獲私鹽十六萬餘斤船一隻由管駕吳都戎瑞祥押解來省交局騐收局憲見其所獲較钜實爲異常出力給予大功一次以示鼓勵 
[蕪湖紀事] ○蕪湖城北赭山之麓有廣濟禪院相傳此院建自唐代院後有塔高聳雲霄院中有金剛殿俗傳地藏土成佛曾在此打坐諺呯爲小九華年屆佛誕前夕男女之往焚香者肩相摩而踵相接也七月三十日爲佛誕之期例於前一日朝山俗呼爲紅燈會本屆分令建小各班賽會之人俱於廿八日朝山進香自是日清晨至至誕期正止各會或數十人一起或百餘人一起本地及四鄉江北內河各處之賽會者勝於往年約計不下四五百起男女之許愿燒拜香以及燒清香則不啻恒河沙數通宵達旦四城門俱不關閉來往之人絡繹如蟻擁擠不堪自昏至曉遠眺山前萬點燈火如貫珠如長龍不夜城中恐亦亦無此奇麗也而紅男綠女白叟黃童之往看會者當更深漏轉主尚有蓮花細步扶婢呼童遺珥墮簪及棍徒調戲婦女之事亦復不少沿途乞丐之立路旁邀善人之施青蚨者则真如鐅破十八層地獄放出幾千萬億鬼赶做小本生意者攘往熙來極爲擁塞而蕪市各香店生意一年之中又全靠此爲大宗故是夕廟前之香堆積如山烟衝雲表遠近通紅香火之盛可稱钜觀○城東神山以南萬頃湖爲江寍將軍收馬之地湖灘田地俱無稅則然居是地者秋耕春圃亦皆按時種植邇當秋水平槽秋禾刈獲蘆草萎黃一律割取將軍麾下之某叅領已督率弁丁將馬匹赶至該處牧放聞從前牧馬弁丁至其處往往有奸佔等事鄉農多受其害年來有叅領官爲之督率弁丁始各安靜此次所派叅領官某君係明藍頂花翎日前已至蕪湖街市矣○天時不正固足釀成疫癘而街衢堆積污穢臭氣薰蒸觸之尤易生病蕪地街巷素來無人經理偶爾出門則濁穢之氣頗不可耐無湖縣錢孟超明明府保甲局沈榕青別駕有見于此會同出示諭飭董保轉告各鋪戶居民一律掃淨糞除利人利己俾不致觸生疾疫如違定即提究○保甲總巡沈榕青別駕日前訪悉有土棍在北門城外陡崗子上三官殿內麕集取賭設局陷人因派巡勇嚴拿多人責懲旋查得該殿尼僧守香火素不安分姑不深究特出示廟前並傳諭團保嗣後如遇有前項棍徒開塲聚賭許即赴局禀報立提究懲別駕於巡防各事沐雨櫛風不辭勞瘁居民久己口碑載道而近來各菴廟頗有深藏賭博傾陷循良者是以別駕大廈張告示以儆愚頑也○前日有北地難民多人　集縣署期前投遞路引當經錢孟超明府按給船川火食錢又發給路票飭丐頭遣之出境免致逗遛滋事 
[營口紀聞] ○營口信云海防廳章幼樵司馬近奉上憲檄令節後晉省蓋因司馬前任懷德縣時辦一命案前已定讞今復翻供故令原審官到省覆訊耳傳問此案兇手當有貲財開張燒鍋當鋪數處其家門首左燒鍋右當鋪門前熱鬧非常一日兇手者偶立門前與大衆戲謔中有一十三歲之童子出言偶觸其怒兇手上前板童兩手而以一腳踢去遠跌數步之外該童立時僵臥衆人一哄而散兇手見事不好即將該童抱掛樹上作自縊狀其實童此時尚未氣絕項間縊痕亦見次日報官相騐時兩造上堂均云實係吊死後被司馬審出真情照例詳辦及司馬升任營口廳凶手忽又翻供故令司馬回省再訊云○前日有新選分發奉天某處巡檢某君家丁持其少爺名片至海防系列廳遞禀其中略云家主某公現任某處巡檢先到省某日某隨少爺奉太太等由京來奉趁輪到埠時有海關扦子手先來搜查到處翻弄不意竟敢大膽在衆婦女前戲侮百般禀請查辦當日章司馬公出次日回署又來遞禀經司馬勸解謂區區小事毋爲此而躭悮行期該家丁回千主人將就了事○蓋弋縣門丁周某及房書墨王班總潘海青等今春郭紳家上控由省憲委派徐大令亭久前往查辦大令逐一提訊錄取供結回省消差其細情外人不能盡知不料原告心有不甘復於月初到省翻控又經省憲札飭蓋平縣李大令將一干人犯解省大令奉札之下傳齊一干人起解又牽連及房書陳姓班頭任姓當時潘海青聞風早遁邑尊勒其叔交出尚未就獲先將其餘人等解省又聞房書黑王已於中途脫逃矣○前報七裏溝魏紳家槍斃命案經苦主來營喊控道憲初聞調蓋平縣來轅訊辦繼而委前署海防廳馬司馬宗武赴蓋平縣復騐仍係　傷病死苦主棒死者頭顱陳列案前謂既　傷何以耳後上　骨洞穿一孔馬司轉詢仵作答以乃是死後所有碰非生前傷痕馬司馬即謂苦主曰本委員係奉道憲命前來覆騐因無傷痕本委即不可禀覆爾等如願結案就此具結不願結案亦可上控無干本委之事苦主云大老爺為民等作主如何吩咐必然聽命若云此骨非傷民實有所不知案之結與不結亦惟大老爺吩咐苦主遂即回家措湊盤費幷帶死者頭進省上控聞此案乃魏紳家支更夫見羣犬奔吠一人在黑暗中悮疑是賊冒失放槍致釀巨案傳聞如此未知確否 
[吊客盈門] ○嘉興協營故都戎因公赴閩遽賦游仙即由電報訃告禾中其兩公子得信即趁划船赴滬乘輪船赴閩之南臺會館中扶柩仍由輪船運歸甬江原籍暫厝畢兩公子遂即來禾擇定於七月廿九日開吊在郡文武印委各員及諸紳士幷本營汛兵等均各往奠祭戟門星隕薤露聲哀彼執紼而來者其有餘痛乎 
[竊賊繁多] ○日來寍波城廟內外居民鋪戶被賊行竊者不一而足七月二十八日夜有賊扮作無常鬼攔入四府前某姓家當經捉獲送縣倉基某姓家亦被匪人竊去金銀首飾細軟衣物約值錢四百餘千江東某米棧聞撞門聲疑是瘟神作祟不敢起視後聞其聲甚屬從門隙窺之見有多人面目黝黑狀貌猙獰遂聚同棧之人開門　禦多人皆鼠竄而逃僅獲兩名送縣請究云 
[制軍莅滬] ○前日蘇松太兵備道艱觀察探知署兩江總督南洋大臣裕壽山　軍將到特飭巡防北局委員金子卿明府帶勇至碼頭旁彈壓閒人幷令知照英法各捕房所過之處請派捕役照料明府奉諭遵行觀察遂赴吳淞迎迓昨晨八點鐘時制軍乘海宴輪船駛進淞口小泊砲臺旁觀察親率印委各員及駐紮砲臺上之統領大員寶山縣葛明府等以次遞呈手版制軍傳諭觀察過般晤談此外各員概不接見少選觀察興辭而出乘舟返申制軍亦異輪進發鐘鳴十一點海宴船櫳傍碼頭岸上各營兵先已排列江千一見船桅上高懸頭品頂載湖廣總督部 
 
 

Page 3

 
 
堂旗號及五色彩旗即知砲開鎗以申敬意浦中所泊南瑞兵船及隨來之測海威靖鈞和各盤亦以鎗砲應之鼓吹亭中則笙筦嗷嘈宮商迭奏椗既下龔觀察會同提右營陳鈺卿叅戎松海防同知劉乙笙司馬上海縣蒯虎臣大令製造局總辦聶仲芳部郎松滬厘捐局總辦吳廣涵觀察松江府恩詩農太守保甲總局馮蓮士刺史法廨讞員王鴈臣司馬及文武印委各員分班至船首恭遞職名裕師逐一接見親自送出隨有憲眷登岸乘綠呢大轎前赴行轅時英捕房麥捕頭派出印捕英捕華各四名站班照料因未知路由特飭包探秦少卿至金利源碼頭探問法捕房謝副捕頭亦飭包探　頌眉王榮培李雲發等帶同探夥等人分起在碼頭彈壓至十二點鐘後制軍登陸乘輿往北前遵除旗鑼傘扇外有　欽差大臣兵部沿書兩江總督部堂等銜牌輿後有撫檁滬軍親兵營蘇松太兵備道親兵兩江督轅信字營勇各數十名持械護送隨以跟丁四名高乘怒馬得得而來由招商局金利源碼頭繞出迭大馬路經三茅閣橋迤　過鐵路大橋至天后宫星使行轅駐即印委各員先在行轅伺候泊制軍至再遞攏各晉謁在途英法各捕皆爲之驅逐閒人幷约束各項車輛以防沖突儀伏至下午五點鐘時制軍即排導入城向各署投刺拜客 
[恭迎新令] ○前晚聞新任上海縣裴浩亭大令飛電來滬言業已在省啓行定於初六日履新視事幷着總書毋庸備辦供帳所有署內外慶用之物均係捐廉自備云云至昨日午刻書役人等齊至新關碼頭鵠俟恭迎云 
[函借仵役] ○上月晦日嘉定縣屬南翔鎮丐頭某甲與扛夫頭某乙因爭地叚各糾同黨互毆甲力怯敗回忿不能平大有欲得甘心之意乙恐報復默恩先發制人即於當晚覓得犀利小人首懷之而往尋覓甲蹤遇諸大寺旁某茶肆乘其不務驀出匕首亂截中傷重倒地一息奄奄街隣深恐株連將乙獲住即由茶肆主告知該圖地保同投嘉定縣具報次日甲因傷斃命邑尊以署中並無諳練仵作因於前日函請上海縣借撥仵作　南翔相騐蒯大令接函立飭仵作吳某到嘉伺候騐屍　後如何容俟續聞再錄 
[上海縣署瑣案] ○蘇城沈公館失馬兩匹訪悉在法界馬天顧桂林家遂于前日遣家丁投縣禀請提顧追還狂卿大令准詞照會法公堂將馬夫顧杏林即桂林提案幫審委員吳端甫司馬升堂訊究顧供目月由吳江阿四焦大辮子二人將黑馬兩匹向小的換去白馬一匹小的並不知此馬是伊等盜來是以貼洋掉換伊等掉得即住崑山求移提訊究可也詎吳江阿四焦大辮子換馬去後即被崑山縣拘獲前日遞解來申歸案請訊司馬訊明情即將白馬給顧飭顧將黑馬交案給沈公館家丁領去幷著顧具嗣後不准再買盜馬切結吳江阿四焦大辮子各枷號一月以儆○日前有浦東廿四保十一圖民人朱兆坤投縣控鄰人周澤民佔卻屋畔出路蓋造房屋蒯大令委捕廳許典史下鄉勘明此地應歸周姓泉砌詞誣控掌頰四十下以儆前日周摯子彝訓投案控朱糾眾兇毆大令飭仵作騐得彝訓略受微傷諭令退去候單提朱兆抻究辦可也 
[英界公堂瑣案] ○無錫人顧阿生尋見逃妻曹氏扭交捕房捕頭向之盤問顧稱有媒証可憑該氏稱前曾與顧姘識現嫁李阿本之子阿掌爲室由父親曹阿春作主杜汪氏及阿林等爲媒下正在詰問間有李蔣氏何高氏二人自行投到捕並沒有飭一併解送公堂宋二尹庭訊之下顧供操舟餬口前年十一月初由李蔣氏執柯娶孀婦曹氏爲室當出財禮洋三十元立據時另有女媒李蔣氏何高氏各酬洋二元該氏之父阿春親自收洋該氏之母亦來滬曾在我家住過七十天且該氏來時方懷孕分娩後小的於七月二十六日至吳淞裝運火油來滬及返家妻已抱孩捲逃所立之據亦被取去該氏供稱小婦人家在無錫父親曹阿春因無子養贅同鄉人張文卿爲半子張旋病亡小婦人度日艱難由開機坊之寄父帶來上海揀蠶繭餬口後李蔣氏何高氏等說合與顧姘識同住並未得受洋銀顧日事烟赌不顧室家且父親到來言小婦人前夫未葬須措銀以營窀穸向顧說之顧反將小婦人驅出始由杜汪氏等爲媒嫁李阿本之子阿掌有財禮洋銀出門時顧明明在家今如何又來饒舌二尹問爾等空間姘識乎抑憑媒娶孀婦乎顧稱娶時尚不知是孀婦及到門始知有媒可証該氏稱實與姘識未得洋銀李蔣氏供無錫人丈夫已亡揀蠶繭爲活同事婦人何高氏　及有孀婦無所倚靠意欲適人婦之父可作主爲此與顧說合財禮洋三十元由其父收去謝媒洋二元何高氏供無錫有人開機坊之母舅託小婦人爲孀婦作伐小婦從轉託李蔣氏餘供與李蔣氏同曹　小的無子祗有一女贅婿在家後小的有病致女兒偕寄父來滬與顧姘識然無錢文不過度日而已現小的來滬向顧措資爲前婿埋葬之費顧不允給故由阿林等爲媒將女嫁李得有財禮洋銀二尹謂顧曰爾娶此孀婦原屬咎由自取試問現在尚要領回否答稱娶此妻時雖所費無多然後來撫養孩子及妻之父母時來借洋用去不少故今仍思領回二尹謂該氏水性楊花恐斷給與爾後患難防顧稱大老爺明鏡高懸聽憑公斷可也二尹飭將李蔣氏何高氏交顧帶回以候覆訊曹交保顧曹氏交官媒又飭差將李帶案李供無錫人在申開設小客寓兒子阿掌現在製造局爲鐵工由不知姓之阿林說合娶曹氏爲媳另有女媒四人一是杜汪氏餘均不當時先付定洋四元後由該氏之父曹阿春到塲立據復付洋七十二元月有四元購銀釧一雙共合用去洋八十元今媒人祇杜汪氏在堂餘未到案其子阿掌供與同杜汪氏供小婦人確曾爲媒然其事總由伊父作主二尹問李阿本等曰爾等知該氏確已嫁顧乎均稱不知二尹謂該氏父女行爲無恥可見一斑然李之娶媳杜汪氏之爲媒皆不察來歴亦屬糊塗隨飭李父子暫退杜汪氏交保俟飭差知照高何氏邀同開機坊之母舅到來再行覆訊核辦○工部局收捐西人稟稱至陳阿生烟館收取月捐陳唆使不付爲此交捕送案陳供廣東人在某烟館爲夥不敢唆使抗捐宋二尹判管押七日以示薄懲○包控戴金寶稟稱積竊王阿海前曾送案判發捕房管押六月今查得該犯尚竊日本婦人時辰表洋綱鷹洋日本洋等盤詰之下認明表押在西門內綢押在租界已往吊贓惟洋銀則堅不承認今特送案請派潦草協吊時辰表日本婦人亞紀南生亞黑拿同稱失竊表一只綢一疋鷹洋四十八元日本大洋二元曾報捕房今祇吊到綢一疋王供小的連次犯竊原是該死惟祗竊表綢並無洋銀二尹飭差協同包控押令該竊吊表冉行加押六月○周順金談長生傳通大等同稱在豐裕行爲細崽出店皆被毛阿坤行竊衣物報捕拘毛吊贓未齊請爲懲辦　供小的也在豐裕行諸物由管門人阿三竊得交下現皆起案並無別贓周等又稱的係毛竊今圖誣累他人宋二尹判毛笞責百板管押一月贓交各失主分别認領○仁泰行夥錢阿富訴稱失竊衣物由捕阻獲人贓送案請究陸月堂稱亦失衣服該竊蔡雲生供認行竊叩乞施恩宋二尹判笞一百板贓交失主領去○馬桂松訴稱失竊衣服報由捕房緝獲人贓送請究辦該竊朱懷生供稱初次犯竊以後不敢再犯宋二尹判笞一百板起案之贓交馬領去○一百九十八號華捕稟稱昨見張紀駕車之馬頸項等處俱有傷痕有犯租界定章拘請騐傷科罰張供此馬駕車時並未有傷後在皮帶上將皮擦破宋二尹察得該馬果有傷痕判照向章將馬交公一馬車行喂養醫傷痊後始准給償喂料醫費將馬領回 
[法界捕房瑣案] ○昨報列包探在某客棧拿獲形跡可疑之溫州人蔡麗如林國華幷洋錢一百三十九元銅洋二十二元籃兩只一併拘送公堂昨晨王司馬蒞捕房飭提案研詰蔡仍照前供司馬將籃揭開見中係新買零星物件均有發票可憑詰其銅洋何來答稱實係售土悮收烟槳看書所種者計四百零六兩餘係販來司馬蔡得厘卡捐票載明五十二斤計八百數十兩明是正經貿易人所供悮收銅洋諒係真話着将各物及好洋銅洋一併領去諭令赶緊回籍不可逗留更不准將銅洋在上海使用如再事發拘進便不能寬宥矣蔡林兩人領物叩謝而出○萬盛染墳主沈榮正控張清源欠銀一案王司馬臨捕房時張之司帳人汪瀚投案遞呈期票一祗係傳慎卿具名簽字光緒十三年八月三十日期幷訴稱此事由靛青董事石慎齊秦錫卿邱吉安等介紹司馬問沈曰可曾有人來說過答稱並無人來即使有人亦惟相勸而已並非調處司 
 
 

Page 4

 
 
馬謂且待月杪再說遂將所繳銀票一百兩給沈又謂汪曰到期無銀惟爾是問沈稱所有前次說過崇明之帳尚木開來請着伊等開出汪稱二百兩之期票亦待崇明收銀張清源呈八仙橋　順興竹器店保單請准保出司馬者包探將保單照對後再核○昨報列張春來控失妻一案昨晨王司馬在捕房覆訊許鳳林等早將張已出之妻林氏交到司馬向之詰問該氏供稱丈夫悮信人言將小婦人退還母屬然母屬久母無人故由姑母李林氏收領還洋五十元各寫筆據司馬詰張可曾收洋答稱收過司馬詰汪金生等四人如何與邱小榮爲難答稱邱聲張控告平空將我等列名我等知之是是尋伊問話伊自知理屈先喚捕至以爲挾制之端司馬謂現已問明與爾等無涉可各退去旋謂張林氏曰爾丈夫出爾諒爾實有不端現今退去可安分守己再犯定予重懲該氏唯唯司馬又謂邱曰此事若無爾在中決不鬧至若斯今姑交保出外下次再不可多事張春來張林氏俱叱令退出○昨報列巡捕包探拿獲賭懛望風之故壽松吳竹卿兩人昨晨司馬判令荷雙連枷示衆三日幷謂今日聊以儆戒下次再犯定必重懲○昨報列福建人林阿部林阿二等至小東門外楊范氏即崇明小寶女堂烟館吸烟肇事一案昨晨司馬提該烟館主楊久臣研詰楊供三十四歲哥子向在滬上現已回廣東三四年矣司馬問爾妻是何姓氏答稱在崇明　出洋六十元買得外家方姓娶已六年未經生育司馬謂前着爾將妻交案可曾交到答稱未至司馬着暫還押俄頃該婦到來司馬向之詰訊供稱母家姓范司馬謂爾前曾來此送縣辦理事後仍不改過私開烟館鬧事爾丈夫是何名字答稱姓楊名州成小婦人由父母許配伊曾出洋七十元連酒席衣服等共用去百數十元司馬着將兩林提案謂爾等做工之人爲何至女堂烟館既至烟館爲何客惜錢財不肯多給小帳遂判林掌頰二十下楊范氏係女流竟在烟館應酬烟客非女堂而何亦掌頰二十下楊既開烟館更從　婦女在店亦掌頰二十下著具結交保不准再犯 
[上海又報局內與昌棧內高易行三處協公所起解東四十二批銀三千五百兩公啓] ○啓者　三所自七月廿九日起解四十一批東賑庫平銀一萬兩後又承奉吉等處捐到湘平銀三千五百兩當經請由東海關轉解作爲第四十二批轉交潘振聲先生兌收散放相應登報聲明伏乞公鑒[  八月初五日三公所粵閩江浙同人拜啓]  
[蘇省撫轅抄] ○七月廿九日候補縣江錫珪湖北採辦禾植回○八月初一日新選靖江縣張嘉言浙江人由京領懇來省稟到同知銜候補班前儘先補用知縣葛培義　江甯來稟省第運潦局差○初二日委辦滬防營餉文案候補知縣章鴻森上海來○初三日　轅牌示照得署無錫縣知縣陳鳳儀年滿遺缺查有試用同知陳壽昌堪以酌委署理限於八月初八日來轅給札赴任從九恩長稟知奉首府札委代理吳江縣汾湖司巡檢事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十三年七月二十八日京報全錄]  
　　宮門抄○諭旨二道錄前○陝西學政林　奏報歲乎並試摺○浙撫衛　奏按律辦理訟棍摺○湘撫卞　奏特叅吏目摺○派七月二十八日吏部翰林院廂白旗値日無引　見○李鴻藻假滿請　安○黎庶昌謝出使大臣　恩○那公請假十日○太常寺奏致祭白龍潭等處　派出德公承蔭長有○召見軍機　興廉李鴻藻錫鈞　銘　○○陝西學政臣林啓跪　奏爲恭報歲科並試之榆林延安漢中興安四府綏德鄜州商州三州一律完竣仰祈　聖鑒事竊臣於上年五月十五日業將西安同州鳳翔乾州邠州五屬歲試情形專摺具奏奉　旨知道了欽此嗣於五月二十七日自三原起程按試榆林次試綏德次延安鄜州八月二十九日回署又於本年二月十九日出棚按試漢中次試興安次商州五月三十日回署　北山榆林延安綏德鄜州二府　州南　之漢中興安商州二府　州俱係照例歲科並試現已一律完竣取土如額北山自兵荒以後榆林綏德生聚稍煩延安鄜州兩屬元氣未復讀書寥寥南山人物蕃昌漢中應試人數衆多興安商州亦復不少文風以興安爲最榆林漢中綏德次之南州又次之鄜州延安較遜士習則榆林最爲馴謹其餘亦皆樸實惟漢中興安地隣楚蜀五方雜處防弊較各　稍難而漢中尤甚臣按臨所致先期嚴飭各教官廪保認真稽察凡有槍替跨考招搖撞騙等弊皆立交提調官分別懲辦諸士子尚知守法頗極安靜武童弓馬技藝則以漢中之南鄭城固寍羌興安之安康漢陽爲最延安最延安之安定綏德之米脂次之其餘可觀者亦尚不管家人至武童應試人數之多與重名跨考之弊亦　漢中爲最人情強悍動輒紏衆鬥毆臣嚴切曉諭並責成各業師飭其約束門徒較射時嚴定塲規有犯必懲重名者立即扣除諸童亦知儆畏始終帖然無敢滋事臣仍於發落時文則勉以勤學敦品武則諭以安分自愛並飭各教官加意訓迪俾資造就人材以兾仰　聖主教育生戚之至意再臣所過地方北山一帶秋收方稔今春雨澤應時南山各屬二麥豐稻筆暢茂民情均極靜謐堪以上慰　宸厪所有榆林延安漢中興安四府綏德鄜州商州三州歲科並試一律完竣各緣由謹繕摺具奏現餘西安同州鳳翔乾州邠州五屬科試統俟各該府州考試報竣臣即定期次第按試合併陳明伏乞　皇太后　皇上聖鑒謹　奏奉　硃批知道了欽此　○○頭品頂載浙江巡撫臣衛榮光跪　奏爲積慣訟棍堅不承招援照衆供確鑿即同獄成按律辦理恭摺仰祈　聖鑒事竊據署甯陽縣知縣蕭治輝詳已革廪貢生丁貞齡前因唆訟犯案擬徒遇赦累减釋免後復迭次唆訟詐擾被控覊禁因供甚刁狡未克成讞現値清理積案提訊該犯仍堅不承招擬請援照衆供確鑿即同獄成之律辦理當經批司核議轉飭照律擬辦去後茲據查案錄取人証供擬議詳經杭州府知府吳世榮覆核由臬司蕭韶轉請具奏前來臣覆加確核緣丁貞齡即丁竹莊籍隸寗陽縣係已革廪貢生先因迭次爲人作詞唆訟犯案審照積慣訟棍例量减一等擬徒恭逢同治十三年十一月十五日　恩旨减爲杖　百復逢光绪元年正月二十日　恩詔累减援免釋放回家丁貞齡仍不知悛攺唆訟如故因素與俞壽松口角有嫌知其憑中契買許秉玉房屋業已過糧投稅丁貞齡即唆令許秉玉不必交屋揑稱已經另賣與人許秉玉聽其播弄總未交屋俞壽松屢邀原中追問丁貞齡　頭干預聲言若不帮貼撽费洋银一百元不能交屋否則必有訟事俞壽松畏懼不敢出旋經原中勸令付洋出屋完事又有全美潮與族人全志燦向係各立宗祠全志燦前在全美潮祠內私行上匾圖佔祭產控經縣訊實係各祠各譜不准全志燦干預混爭取結案丁貞齡即向全美潮嚇稱此案須付與洋銀一百五十元可以包管日後不致再訟全美潮亦明知全志燦之興訟由丁貞齡主唆慮以後復受訟累即托族長全以工代殿良等向丁貞齡央懇議定送給洋銀七十四元丁貞齡即代定呈詞以全志燦不肯將匾移出控縣覆訊旋經親友理處全志燦亦情愿将匾移回完案丁貞齡以前付洋銀不敷開銷又向全美潮勒索洋銀三十元未曾付給復唆使全志燦赴縣翻控又經親友調處付洋完結而丁貞齡先與蘇釗堂弟蘇渭川之妻陳氏通姦旋即佔娶爲妻經蘇釗控縣訊明斷令照律離　丁貞齡於犯案釋回後仍將陳氏勾去佔姦蘇釗因畏訟案不敢再控此外尚有全賢讓呈控丁貞齡挾勢串詐又方使宣控丁貞齡仗勢欺淩又倪景德控丁貞齡誘賭謀姦又陳孫氏繳送詞稿控丁貞齡設計逼退伊媳何氏又職員朱履芳等繳據控丁貞齡攬訟設謀佔良作妄又武生高士泉等與耆民趙 
　　京報　第二千四百四十二號　丁亥八月初六日申報附張不取分文 
　　光耀等及民人董克豐等暨生員趙清林等先後繳據呈控丁貞齡教唆詞訟播弄鄉愚又任本歧繳據控丁貞齡前被唆訟受累後被反計毒害又潘彭元繳據控丁貞齡索詐謀產佔基造屋又鄧建中繳送單據控丁貞齡包攬漕糧又職員蔣沛霖等及生員蔣福山等先後繳據呈控丁貞齡包攬詞訟擾害無休又廪生吳坰等呈控丁貞齡　赦後截路毆辱各等情均經由縣飭傳集訊丁貞齡一味狡賴嗣經世職梁樹傑等十二人聯民以丁貞齡係漏綱訟棍擾害不休等情控經前撫臣梅啓照飭縣查拿招告准被害人赴案投訴提同嚴審詳辦該前縣許嘉德將丁貞齡獲案訊供刁狡傳同俞壽松全美潮蘇釧等質審各將屢被唆訟擾害情節供明無如丁貞齡矢口不認未克定讞茲當清理積案飭據該署縣蕭治輝節次提訊仍茹供不吐堅不承招聲請援照衆供確鑿之例辦理等情擬議詳由府司核轉前來查例載內外問刑衙門審辦案件其有實在刁健堅不承招徒罪以上取具衆証情狀奏請　定奪又積慣訟棍串通胥吏播弄鄉愚恐嚇詐財一經審實即依棍徒主事擾害例問擬發雲貴兩廣極邊烟瘴充軍各等語此案丁貞齡前因唆訟犯案擬徒遇　赦累减援免釋回不思悛攺復敢迭次教唆詞訟以致控案纍纍並向俞壽松全美潮恐嚇詐財實屬積慣訟棍自應按例問擬丁貞齡即丁竹莊除姦佔蘇陳氏訊非強覇輕罪不議外合依積慣訟棍播弄鄉愚恐嚇詐財一經審實即依棍徒生事擾害例問擬發雲貴兩廣極邊烟瘴充軍例擬發雲貴兩廣極邊烟瘴充軍仍照名例以極邊足四千里爲限至配杖一百折責安置該犯以前係因兩次逢　恩兩次累减釋免與遇　赦全行援免者不嗣應免其加等此次復　光绪七年五月十四　十一年正月初四等日两次　恩旨係在不准减等之列毋庸查辦該犯雖堅不承招惟已屢經提集人証研訊均將該犯迭次唆訟嚇詐擾害各情歷歷供指如繪且據繳有詞稿核與該犯定對筆跡相符實已衆供確鑿毫無疑義自應援照衆証明白即同獄成之律辦理該犯罪已擬軍相應照例奏請　定奪俞壽松全美潮訊係因被嚇詐畏累付給洋銀其未到案之全志燦等亦皆鄉愚無知受其播弄均免置議與其餘未到各人証一概免提省累丁貞齡詐得贓銀照數着追蘇陳氏飭令蘇　川領回詞稿案結銷燬除備錄証佐供詞咨部查照外所審辦積慣訟棍堅不承招援照定例擬議緣由是否有當理合恭摺具奏伏乞　皇太后　皇上聖鑒　飭部議覆施行謹　奏奉　硃批刑部議奏欽此○○頭品頂戴湖南巡撫臣卞寶第跪　奏爲特叅庇護家丁目無上司之吏目請　旨即行革職以示懲儆恭摺仰祈　聖鑒事竊臣前據護理岳常灃道劉燡禀稱禮州吏目楊宗濬家丁趙連城因被商民指控藉查私錢嚇詐經該護道提案質訊乃該吏目挺身扛庇咆哮公堂該護道飭令將趙連城杖責該吏目喝罵差役拳毆足踢不准用刑硬將該家丁帶走禀請懲辦前來臣批司將該吏目先行撤任旋値岳常灃道瞿穆之回任飭令確切查訊禀辦去後茲據駭道禀稱灃州市面向多攙用私錢經各州道出示嚴禁並由各鋪店公議行規有犯酌量罰錢充公俾知儆惕上年十二月吏目楊宗濬因聞街市又多私錢隨派家丁趙連城帶同差保出外查禁在商民宋先發聚泰壽等店內查獲私錢數百及一千數百文不等該商民等自願照規罰錢捐助育嬰公用趙連城聲稱尚須回明本官禀州發落該商民疑其刁難藉端勒詐隨先後赴道轅具禀迨前護道劉燡傳審該吏目不候查訊虛實輒行自赴本道公堂挺身扛庇其無狀情形係爲衆目共睹應請從嚴叅辦以肅官常趙連城訊未藉端勒詐得贓惟事由该丁肇釁且平日本不安分已责懲驅逐出境至商民宋先發等店内查出私錢訊係街市賣買輾轉而來且爲數無多並無私販攙和情事其所罰錢文已交育嬰堂首事謝先睿等收用請免置議等情據此臣查灃州吏目楊宗濬先派家丁查拿私錢已屬不合繼因本道傳訊該丁輙　挺身庇护上堂咆哮　屬目無上司形同無賴相應據實奏叅請　指將灃州吏目揚宗濬即行革職以爲屬員恣肆者戒家丁趙連城既據訊無舞弊得贓情事業經責懲驅逐應免置議該州私錢認　雖係出自公議究恐易滋流弊應飭曉諭禁止以後遇有私錢　各剔出送官給價銷燬不准再行議罰以免藉口是否是當理合會同兼署湖廣督臣奎斌恭摺具奏伏乞　皇太后　皇上聖鑒訓示謹　奏奉　硃批楊宗濬着即行革職餘依議該　知道欽此　 
 
 

Page 11

 
 
[秋日得家書有感錄請桂文大吟壇教之] ○家書不至日凝眸盼到家盼到家書愁更愁詩酒難銷遊子感深薪深累老親憂一腔憤戀呼天訴廿載光陰付水流直欲臨風招宋玉抽毫爲我賦悲秋[  西湖花隱稿]  
[即事有感郵呈驤睡軒主粲政即希高昌寒食生大法家教之] ○依人徒碌碌書劍兩無成豈作還巢燕甘爲出谷鶯回頭思往事冷眼看橫行早有雄風志何關惜別情[  丹徒嘉樹軒主蠡湖顧彭元初稿]  
[評花生石君友梅烏溪風雅士也余於報中屢讀佳章心企者久之恒以未識荊州爲生平撼事茲蒙厚誼先施新詩遠錫即以訂交盥誦珠玉未免獎飾過情自顧不才何能副此竊喜投桃有慚報李謹次元音奉畣郵呈吟壇郢正] ○拜倒曼卿才豪情脫俗埃新詩毫滴露壯志筍驚雷品羨風兼雅胸欽博且該知音欣不遠我欲抱琴來[  西湖花隱次山弟楊槐卿拜稿]  
[懷橘山人暢詩慰藉依韻奉答謹求斧政兼呈沂上老人一哂] ○遞到瑤章誦數回是誰俚句胃粧臺兒家鎮日無聊賴那有閒情選韻來　南豐君故後淚血腸枯無心筆墨乃忽有托霞名輓南豐者果何意歟○腸斷虞山返棹回姻緣從此訂泉臺梅魂淒絕春無主不惹游蜂浪蝶來○多君慰藉百千回且謝鉛華倚玉臺筆墨堪酬知已惠放翁何日探梅來[  玉梅花館主人朱霞學吟]  
[奉題種榆山人醫論] ○奧義岐黃抉精神萃一編旨從心得悟言定古同傳杏橘芬芳日棗梨流播年十全功候在和緩儘齊肩[  江夏綺禪菴主拜草]  
[意琴室主有閩嶠之行詩以送之] ○鴻鴈西北來此於滬之江嚶求匹侶翩翩共翶翔我友琴主人豪情薄穹蒼文章早經國揮手走八方雲水洗清眸五岳廓胸堂去冬征駕至凛風且凉文酒日以會詩思一何長結交多勝友相與共徜徉自夏徂九秋庭樹落微霜忽言閩嶠游聞之心徬徨河梁復在茲悒悒情內傷　　再相見企余慰深望[  種榆山人胡悅彭拜稿]  
 
 

Page 12

 
 
[兒科闡微論] ○孟子曰楊墨之道不息孔子之道不著儒道之不明有異端以便之而醫道之不明亦有異端之爭之也夫醫道原本於儒道孔安國序尚書曰伏義神農黃帝之書謂之三墳固業儒者所當知也業儒者盡知之又何患醫道之不昌明也哉惜乎唐書編入技藝而士大夫罕言之去聖愈遠其術亦漸淆昧是以文注紛錯義理混淆而俚鄙不文之輩亦將起而爭之方謂古訓莫憑古方難用妄列名色以欺世而盜名而幼科一門其異端爲尤甚且人之所責望於幼紏者較他科爲尤切人生有子正惟其疾之憂苟非晚歲生離必是丈夫憐少偶染微恙恒苦於服藥之艱難而藥於外治之簡易於是有推拿者挑筋者挑胡苩者捏造黑曰各號專門微特婦人女子信之而男人之無識者亦信之豈知其於幼科之精奧從未夢見也以至精至微之事而付諸至愚至賤之人鳴乎其不債事耶昔人有云寍醫十男子莫醫一婦　又曰寍醫十婦人莫醫一小兒蓋以小兒肢體脆弱知識未開一有外感內傷便即呼晷呻吟或痛或癢或熱或寒俱不能自明其冤苦而醫者欲識其病之內外因不內外因似較大方爲難矣醫有四診曰望問聞切獨兒科不特問之一字置之無用即切之一字亦不可憑寸關　部難分遑問七表八裏且兒見生人必先啼哭診脉之時勢必伸縮不定更何能三部九候仔細推尋且聞亦未可遽恃也小兒初病之時其音聲或不離乎常度至病久氣喪氣喪而聲失雖曰哭聲不響赴陰君而亦有不盡然者蓋泥乎其聲不得其症之絕與不絕是聞之無可聞也四診而廢其三僅以望之一字而欲概知其百病不亦戞戞乎其難之哉雖然小兒恒多六淫之邪而少七情之擾其爲病也較大方爲簡少且純陽一體一塊天真一感病邪顯然畢呈於苗竅知此訣者一望而知投無不中者實非異人任也神會乎錢薛之書心領乎師友之指歴騐乎幼穉之儔潛心闡微靜觀自得非虛語也蓋實理也至於推拿之法本非易事其中溫涼補瀉原與用藥無殊應溫反凉應補反瀉大能悮事故推上三關功比麻黃肉桂　下六腑凉如滑石羚羊水底撈月便是黃連犀角天河引水還同苓柏連翹大指脾面旋推味似人參白术瀉之則爲龍肝石羔大腸側推虎口何殊訶子炮　反之則爲大黃枳實湧泉右轉不揉朴硝無異一推一揉右轉參术無差食指瀉肝功並桑皮桔梗旋推止嗽效爭五味冬花精威拿緊豈羨牛黃貝母肺俞重揉力勝半夏南星黃蜂入洞超出防風羌活捧耳抱頭遠過生地木香五指節上輪揉猶祛風之蒼术足拿大敦鞋带實定掣之鈎藤后溪推上不减猪苓澤瀉小指補腎何殊杜仲地黃湧泉左揉類天藿香砂蔻重揉手背同乎白芍鞠藭種種微言莫可殫述可見推拿揉掐貴先知其病機表裏虛實之問審得毫髪無差方可運用諸法否則動輙得咎輕病轉重重病速死矣近見粗工不論何疾何脈輙事推拿偶爾獲愈便欲居功試問其所以得愈乙故却亦莫名其妙不知此屬外感風寒妄事推拿致小兒驚哭猛啼不免一身極汗所有風寒之邪盡從汗解非爲推拿得當而應手如神也若非外感風寒豈不重虛其表而爲亡陽厥脫之變症多端乎若彼所謂挑筋之說尤爲不通不知何人作俑其流毒遂至於斯豈五臟之病皆在於筋六淫之邪盡在於血乎試問挑斷之筋果屬何臟刺出之血果屬何經其筋血究屬何辜而遭此慘毒當亦有心者所不忍聞也其挑胡苩也亦不知起自何時方書中從不論及惟生生子赤水元珠偶於案內見有胡白二字亦未嘗有所發明所用之藥無非保和丸之類重則備急丸可知胡白一症原因瓜果生硬食積傷脾故腹大而時痛土虛則木賊虫從風化故兼有裌虫者其中以傷脾爲主治以新久爲虛實以兼見爲佐治原非屬皮毛經隧之疾無所用其針刺也愚案胡白二字之義謂胡人腹大居多昔唐元宗　指祿山之腹曰腹中何物乃若爾祿山最黠曰胡腹中祗有赤心耳故曰胡者腹大之謂也曰者無血氣之華也盖食積困脾脾不統血故腹大無血色也乃村嫗俚醫不知顧名思義而妄云弄水變胡白其義何居吁醫道之衰衰於書理之不明字義之不詳素靈之經不知何物錢薛之訣不辨何因以誤傳誤以盲引盲至於尼姑虔婆村嫗市僧偶得一知半解輒自詡爲神奇背矩偭規妄知忌憚謬造不通之名日逞其無厭之誅求而愛如掌上之珠竟付諸劍嶺刀山聴其摧殘而不惜此亦天運之或然故降此輩流毒人間以成此刦運也故曰楊墨之道不息孔子之道不著必使異端盡去而後正教昌明醫道與儒道原無殊耳[  筍裏黃韻三稿]  
[潤資助賑] ○朱君遂生素精篆法金石刻畫皆能爲之求得者咸擊節歡賞不置其蒼古超妙固無待贅陳也現憫山左灾况未澹願篆刻石章三月潤资减收每字取洋一角統交敝所助賑由敝所掣取收條爲憑十日取件遠處寄來信資自給[  三馬路陳與昌協賑公所啓]  
[上海四馬路高易籌賑公所撮要] ○前日奉到署河南臬憲鞠大人惠賜鈞函幷由元豐玖寶號匯來第四次經募賑欵計汴平紋一千一百四十一兩六錢四分五厘除匯費短色外實淨汴紋一千一百二十二兩正核伸規元一千二百零六兩七錢一分當即遵照拜領又三晋源號王彚征先生交來吟雪居士捐助賑紋一百兩正伸規元一百零六兩九錢正又嶺南悔過子因病許愿助賑祈求速愈今果獲如愿捐來英洋十元又慎裕寶號交來吉林機器局總辦宋璞笙先生經募賑捐規元七十二兩正均按原册填掣收條分別奉繳荷諸公之鼎籌畫多方沐善士之樂輸解囊恐後集來狐腋拯彼鳩形五福三多定苻臆頌彚登報牘敬謝仁慈[  李朝觀秋坪氏頓首敬誌]  
[譔日本詩話徴詩啓] ○秀毓蛉洲非無騷客靈鍾蛭島大有詩人國返智師劉夢得有贈行之作才推晁監王輞川賞山月之篇野篁則句詠樓船久稱名手答里則歌傳湖航共服佳章但以遠隔鯨波海內之流傳絕少徒窺豹管心中之歉仄彌深由是欲譔日本詩話一書鉅掣鴻篇固寶同共璧零章斷句亦珍若碎金雲江左末流吳中下士性躭吟咏效鍾記室之談詩心愛交　等元道州之藏篋纔來黑浦何能廣識名流初到丹山未得徧交雅士伏祈騷璮碩彥藝苑作家或以大集見投或以名篇付誦備述姓名爵里兼詳事蹟平生至若方外詩僧閨中才媛亦望出示敲門之句俾知詠絮之才庶幾珊瑚則盡入綱中翰墨則不遺海外六十六州之著作傳到中華七十二島之歌詩彚爲佳話[  秦雲謹啓]  
[意琴室主之閩同人祖餞聚豐園即席謹步元唱留別韻奉和錄呈高昌寒食生諸大吟誦壇斵正] ○千巡共盡豁心憂風遞簫聲到酒樓海上鶯花誰管領閩中島嶼足勾留關山處處丹楓色烟水茫茫白露秋歴遍寰　文字富題橋不負少年游　古黟知白子舒家堉芷厚甫未是草丁亥七月　十八日 
[意琴室主將游吾閩賦詩留別即次元韻贈行幷希大吟壇指政] ○時事江河切　憂那堪回首仲宣樓初欣握手翻成別却羡雄飛逝不留使我頓生鄉樹感送君好趁海門秋　絲自笑閒情在賭酒評花結後游[  來青樓主人拜稿]  
[江船楹聯] ○絲竹感中年最難忘大白狂浮小紅低唱　春秋多佳日莫孤負天心月到水面風來○殘月曉風楊柳岸　綠波青嶂木蘭舟○檀板金尊得少佳趣　香溫茶熟別有會心　贈檀香○金釵入座心先喜　錦帳生香夢亦歡　贈喜歡　報喜燈花圓蝶夢　合歡詩草燦驚箋　贈喜歡○蘭言誰是同心侶　仙骨卿真絕世姿　贈蘭仙○沈魚落鴈倾城貌　香霧清輝憶售詞　贈沈香○暗香疎影梅同艶　玉蕊瓊葩菊共芳　贈暗玉○高山流水琴三疊　鳳管驚笙灑一尊　贈高鳳○口角流香歌艶曲　眼兒送媚勸加餐　贈香媚○曉汲清湘然楚竹　夕餐秋菊之落英　集句贈竹英[  倚玉生戲撰]  
[謹武留別大箸元韻錄塵庾香詞兄大吟壇粲正] ○報道徐陵賦粵游騷壇盟訂早千秋　海邦諸名流均投詩贐行以誌一時之盛　萍蹤巧値吹申浦竹徑喧傳過子猷　餘適館滬城蒙投名紙方轉盼間而高軒已過　羣羨銀河排駕鵲獨甘草屩逐汀鷗半生冷嚥梅花片性不因人蟻釜求　一曲爬沙大蟹行笑談幾輩弋科名徴襄籌筆陳方略逖　和戎罷戰征歐柳交章香瓣證　謂君及緇生丈師生道台　潘楊簪　飲醪情　懿戚半在嶺南　况當鳴鶴高椿陰子鳳何妨遠和聲　奉命壯游雖定省或疎而志在顯楊不得不爾[  武林老傭洪昌稿]  
[徐君庾香從其師嚴芝僧太史赴粵詩以送之即用其留別原韻] ○著上征衫事遠　男兒正是立功秋不凡意氣徐元直絕妙遭逢阮德脩别緒暗隨申浦鴈新盟重約粤江鷗微名漫笑同鷄肋此去應光夢卜求　绿楊橋畔送君行壯志能酬去立名四座衣冠開夜飲一天風雨賦宵征賓朋小叙偏無賴師弟相依劇有情聽罷陽關三疊曲大家分襼各吞聲[  梁溪瘦鶴詞人稿]  
[昨承葆玉主招飲興酣沈醉歸即就枕夢至一境覺山水清奇樓臺掩映迥非塵世正在行吟間忽被司晨驚覺欲尋舊夢渺矣難追即於枕上九疊意琴韻戲成紀夢一律錄塵諸吟壇粲政] ○華胥一枕遽忘憂瀛海無端幻蜃樓勝境恍從塵外闢吟魂猶向夢中留斗牛西指天將曙衡鴈南來月正秋山水清奇亭榭靜昨宵髣髴聖湖游[  惜紅生漫草]  
[俾句二律春贈錄請天南遯大吟宗教正] ○我曾一面識王褎矍鑠精神意氣豪狂醉頻揮歐冶劍高歌不唱鬱輪袍文章早定千秋業才氣渾同萬頃濤當世如公何可少騷壇領袖到吾曹　筆大如椽鼎可杠先才調果無雙搜神于寶心應折說鬼東坡意定降　先生著有淞隱漫錄等書　一曲清歌徴子夜三椽小築隱申江壽公何物堪伸祝欲采仙桃過石矼　今年先生花甲一週[  西湖花隱楊槐卿拜手]  
[贈醉玉樓主翁季青仁兄即請吟壇指政] ○如君的是不覊才霞舉翩翩脫俗埃瀟灑風神幽　竹嶙崢骨格　於梅豪情我亦于霄漢遠志誰知出草萊聊贈一言同勉勵前程邁　莫低徊　西湖花隱拜手呈草 
 
 

Page 13

 
 
[滬北仁濟堂七月分一文願捐清單]  
　　李秋坪　二個月三千游龍居士泰茂帳房何必留名大豐大豐諸度以上五戶各一千二百詹誠德堂二月二千四百公和詳帳房九百陳雲四個月一千二百范陽子四個月二千四百不敢再悮三百六十履黍橫屏五個月一千五百廣和記德興帳房梁閱齋何文翰文咸信和帳房韋玉享信和棧房明氏奇珍樓鳳記泳記梁杏林陳氏寶善堂黃家詩以上十四石各三百彭雨周廣瑤和以上二戶六個月各一千八百錢門周氏二個月六百卓養和堂七個月一千二百六十陳崇德勞致祥堂以上二戶四個月各七百廿虛修黃王金濤北榮昌為泰裕存德莊鄭恩慶和銀樓泳昌升同豐永淞隱子蕭蔭昆姚子廉平陽慶富氏黃慶涵胡嘉瑤旭春氏榮秀齋黃省三錢貴動錢金帶周昌華伍妙墓葉帶好李五妹應享花仔陳貞泰以上廿七戶各一百五十古榜山唐芝軒王禮堂以上三戶四個月各六百唐學鑑堂七個月一千零五十談炳麟五個月七百五十陳君堂六個月九百同芳居郎瑞以上二戶二個月各三百譚國珍四個月四百八十湯浩然周均鈺日盛號張國嘉蔡湘林六怡堂王復聲力不足人周承志堂花宜石主人以上十戶各九十森元號蘊補氏以上二戶五個各四百五十逸堂荊個月六百三十韋力七龔義和筆喇帳房陳張氏以上四戶四個月各三百六十聿齋主人世德堂陳以上二戶二個月各一百八十鍾禮田二個月一百廿怡怡氏泰順亨和記孫蘭江增賢李留餘書屋聚德堂陳以上七戶各六十朱潛斌譚始端黃敬全以上三戶四個月各二百四十鍾槐光鍾光穗堂以上二戶二個月各六十黎敦善堂洋四元善昌號洋十元眞州甡和號徐少卿善士經募一百愿錢三十九千合洋三十八元林寶奎洋一元共收洋五十三元錢四十四千一百文 
　　滬北仁濟善堂七月分施醫治藥清單　收黃煥烟譚慧安二戶各洋一百元大豐源生洋貨號合洋五十元吳稷卿應劍堂張德澄周子超二次以上四戶各洋十元鄧仁泰汪成泉承蔭堂鄭潤益以上四戶各洋五元程福五洋八元張松雲一元二角田老太谷昭堂無名氏張關煦陶幼亭陳寬房宋氏積慶堂汪思靖軒李玉波九戶各二元陳福九陳寬房周善卿以上三戶各三元羅吳謝氏汪國桂向武氏不書名以上五戶各一元無名氏洋廿元莊懷芳經募德昌徐洋五角共結洋三百七十一元七角 
 
 
 

Page 14

 
 
   
 
