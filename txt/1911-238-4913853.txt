# 1911 - 238 - 4913853

 

Page 1

 
 
   
 
 

Page 2

 
 
   
 
 

Page 3

 
 
[上論]  
　　七月初八日内閣奉 
上諭世續奏假期届滿病難速痊懇恩開缺一摺大學士世續著再賞假一個月安心調理母庸開缺欽此上諭世續現在賞假資政院總裁著李家駒署理副總裁著逹壽署理欽此 
上諭理藩部左侍郎着榮勳署理欽此 
上諭松壽奏提督因病懇請開缺一摺福建提督洪永安着准其開缺欽此 
上諭福建提督着孫道仁補授欽此 
上諭福建福甯鎭總兵員缺著丁季陞補授欽此監國攝政王鈐章奕劻那桐徐世昌署名 
[宮門鈔]  
　　初七日召見内閣總　理大臣清銳初八日召見内閣總協理大臣儒林奎旺翁斌孫 
[評論]  
　　中美茶烟問題（無）（名）中國貨物之銷售於美國者以茶爲大宗美國商業之在中國者紙煙一項亦屬非細近者中國各地以紙烟爲有害衛生之故勸人勿吸於是紙烟之少銷者日以萬計同時又有中國之茶運往美國而美國工商部委員指爲染色有害衛生一舉而將五千担中國茶葉不許運入迸之美國之外不但此五千担此種茶葉至少有五十萬担在中國各口岸候船運美大約不復能裝是一舉而將五十萬担中國茶葉迸之美國之外也以視中國之零零碎碎勸人勿吸紙烟者其力量之大小爲何如耶 
且我聞之華茶之染色問題已自去年發生在滬茶商已經再三會議再三措置此次被迸之五千担是否染色尙未明白而其結果已如是戒吸紙烟問題發生之後銷數雖稍减然聞烟商反欲因此增價以示不弱是逆料我華人之毅力不出數月而數月之後依然可復其故我也詎能與人角勝負哉夫美禁色茶之舉非僅中國華人戒吸紙烟之舉非拒美商且其命義均以衛生爲言均似無可指摘特以中美近日方以聯络商務爲言而忽有此遙遙相對之二事不能不使人悵然有感耳 
[專電]  
　　電一（北京） 
洵濤朗三貝勒倫振兩貝子日昨在某邸集議擬請監國飭令内外大臣將從前未結各交涉迅即妥議了結其有委難速了者詳細奏陳以備密交各省　有才　　　徵求意見和平解决然後聚精會神整理内政 
　　電二（北京） 
内閣總恊理奉監國面諭國家不得已而借債内外臣工均應仰體乃聞有回用等名目應將新舊借欵一併澈查即日奏聞 
[電三（北京）]  
江督蘇撫又電政府入秋後大風大雨大潮農田淹没荒象已呈設不停止必釀奇禍 
　　公電（江陰） 
各報館鑒初四五兩日夜雨陡潮漲平地水五尺全境田廬淹屋塌傷人畜缺柴米忍死待振乞宣布 
　　公電（杭州） 
各報館鑒浙江餘杭縣迭遭水災田廬淹没人畜漂流飢民嗷嗷急待賑東鄕紳士公叩 
[譯電]  
　　電一（華盛頓） 
英美兩國錢債事務議依據英美索取錢債條約公斷之欵項美國一方面共有四百三十三萬圓英國一方面共有二百九十六萬六千圓内有數案已逹一百年久經外交官交涉未結其要求之原主多已物故將來一切利益悉歸其子孫得之　　電二（東京） 
此間接有消息謂臺南近遭大風爲害甚巨吹倒房屋約有六千所傷失人口甚多 
　　電三（倫敦） 
據澳洲曼爾邦電稱澳政府已請海軍部代招一千六百人以供组織 
澳洲海軍尙有八百人則擬在本地招募 
　　電四（倫敦） 
據官塲宣稱英皇因印度旱荒糧貴已允將至印受賀之禮節去繁從簡並將停止大操减少扈從之軍隊 
　　電五（倫敦） 
法國首相卡伊哇君已接見駐德大使康本君該使已豫備回栢林原任據半官消息康本君擬請德國格外明白宣布對於摩洛哥交涉之見地以免重有損害兩國友交之事變康本君並擬向德聲明法國以孔戈土地賠償德國失地極巨此爲法國讓步之極點半官文告之中已宣明法國國民及國會均不允再有犠 
 
 

Page 4

 
 
牲現望德國能體悉法國和平之眞意而從速出力解决困難 
　　電六（柏林） 
外間攻詆駐奧英使卡脫拉愛脫君爲奧報所載談尼之著者實由以下之原因該報目稱著者乃英國居要位之外交家故維也納各報及諸外交家皆意此必出於卡脫於愛脫君之手此稿實由與該使同駐曼利安培特之某氏送往該報及卡脫拉愛脫君均不肯切實聲明卡脫拉愛脫未嘗爲此路透電報所述該談尼與英國外交家並無關係之說維也納及柏林各報咸不信之奧報後復仍申前說謂著者乃一英國居要位之外交家大約英政府日内將有宣言 
　　電七（倫敦） 
日本駐英大使加籐男爵將於下星期告假囘國 
　　電八（倫敦） 
日本東鄕大將已乘美國巡洋艦由西脫爾行抵英屬哥倫布之維多利亞並另有美國巡洋艦一艘隨駛護送 
　　電九（柏林） 
英土商築波斯灣至巴爾格萊特鐵路之交涉今已停議因土耳其對於英國補助經費之議猶豫未决 
　　電十（柏林） 
聖彼德堡官報露西亞因日俄爭端悉已解决異常欣慰德國各報謂此次之調停實爲兩國政策之智慧舉動俄國此後可以放手辦 
理中亞西諸務 
　　十一（巴斯丹） 
巴斯丹之鐵路車站處煤氣燈轟發當時有七人在該車站辦事均補炸斃 
　　十二（威海參） 
德國中艦隊於西歷八月二十九日起程往那尼其 
　　十三（倫敦） 
英國大臣向波斯政府宣告英國政府不允副將司篤克退職 
　　電十四（東京） 
駐日美國大使阿武雷延及新渡户博士島田三郎三人於西八月三十一號坐春洋丸赴美 
[要聞]  
　　皇上典學祝典預誌七月十八日爲皇上典學之期京師學界擬開會慶祝以重大典聞京師大學堂倡議最早已禀學部飭知督學局轉知京師中學堂以上開會慶祝并停課一天惟京師商界向不附和此等之事想是日必無甚舉動不過照例懸掛龍旗而已 
[濤貝勒冒雨督操]  
　　禁衛軍訓練大臣濤貝勒自考察各國軍備回國後極力張擴張軍備以救危亡而對於禁衛軍之訓練尤爲注意近已訓練成鎭日加督飭以期日有進步上月二十八日禁衛軍在永定門外演習露營濤邸於是日午後冒雨親行至軍指揮演習當濤邸未至軍之前該軍指揮官以陰雨之際以爲濤邸必不到軍擬即行休息不意濤邸冒雨而來且親自在雨中指揮演習往復奔走衣甲盡濕而其指揮評判督飭訓練之處無不根據於陸軍戰法原則精神振厲毫不以勞瘁爲苦直至夜間三點始休故全軍無不欽服茲定於月之十五日將全軍調至德勝門外校塲以備監國檢閱 
　　新疆財政困難之救急法 
新疆巡撫袁大化日前電奏稱新省財政困難異常各省恊餉未到藩庫僅存現款十萬不敷支發兵餉及各項行政經費之用勢極危險請飭度支部派員携帶國票赴新疆一帶設立大小大清分銀行一面先由藩厙製官票一百萬兩發用以濟急需而顧邊局云云經度支部核議覆奏謂新疆原屬受協省分苟不接濟庫欵必至支絀惟由部帶票分設銀行各節官票係現銀代表豈能憑空濫發至稱暫由藩庫製票百萬等語該省變亂之後增發官票前已議駁姑念庫欵過於支絀從權暫准製官票五十萬以資周轉一俟協欵解到即行收回並由監理財政官將放出數目隨時報部以便稽核奉旨依議　　世總裁决意乞退資政院世總裁鑒於去歲開院後之紛擾屢以疾辭日昨有人往訪世相叩以中堂何日銷假世語之曰余年老矣資政院事自揣才力萬難勝任現雖迭奉朝旨慰留但以衰老之身决難與新進諸少年相角逐况去歲開院後議員與政府衝突之事不一而足以倫四爺之精明强幹尙無以應付本届開院難題愈多與其竭蹶於臨時不如及早奉身而退免爲將來衆矢之的余意已决無論監國慶邸如何慰留决難再出任事觀此知世相退志已决矣 
[改革外官制近聞]  
　　閣臣之意見外官制連日會議頗有頭緒惟稿尙未定聞總 
 
 

Page 5

 
 
協理對於外官制有三種確定之意見一各司必統屬於督撫之下一必裁府道以州縣區域改爲小縣一每省設巡道二人聞此項條件已經編定矣 
江督之意見江督張人駿電逹内閣謂外官制宜參酌本國情勢不可採用日本府縣制度亦不可倣照聯邦制度愚意督撫司道府州縣均仍現制惟裁去府中首縣又痛詆司法不得其人請以州縣兼任檢察官凡起訴皆由州縣衙門交審判廳審訊務合發審局之意其派員上京以備諮詢者一爲勞乃宣一爲安徽候補知府夏曾佑聞原電甚長約有數千餘言 
[桂大臣之新政策]  
　　民政部桂大臣前日在部召集各司員詳問各省巡警道近來政績之優劣並擬定攷核各省巡警道政績條件十則大旨如下一警察進行之狀况二鄕鎭市警察是否照本年規制擴充三任用警察官長人數（須註明出身）四巡警人數（須註明區崗）五畫分區所數目（須註明地址）六巡警之操法七地方自治是否完全成立八民敎是否相安及匪類情形九户口調查之詳細情形十禁烟之進步聞當時即交承政廳妥辦札文分飭各省巡警道詳覆察核 
[法部之防微杜漸]  
天津英領事因勝家公司被買辦華人某某二人倒賬一事要求觀審已誌前報茲聞法部昨已有電分致各省審判廳謂嗣後如遇外人有此等要求各省審判廳當嚴守條約法律堅却外人之無理干涉倘稍退讓則司法失其獨立之資格以後外人將援例要求云 
[日英兩駐使均將更動]  
　　駐日使臣汪伯唐侍郎前次回京時已與政府商定暫回使任政府允俟秋間另簡大員前往更代現聞汪使日前電致内閣仍申前請慶總理以中日交涉非得熟悉兩國情形者斷難勝任前日曾以此詢之閣臣那相澤公則力保李木齋星使徐相及胡侍郎則以錢念敂曾任日本參贊熟悉彼國情形當可勝任聞慶總理意頗以錢京卿爲然俟奏明監國即可發表至英使一席政府亦擬更換俟章副院使宗祥回京以簡授除由閣電章副使從速回國外章之家屬亦有私電促回 
[吳籛孫引人發笑]  
　　辛亥俱樂部成立時公推程太史明超爲臨時主席部中各事程主持者爲多外城 
[小說]  
　　無名罪人（十）（六）（無名） 
這時正值裁判長又在那裡問道你若將你隠瞞的事明白說出你的罪孼定然可以减輕的你和被殺的烏得可是一向相識犯人到了此時忽然開口道是我一向相識的裁判長聽了不覺大喜心中以爲這是他的說話感動轉來的其實犯人的心並不爲那裁判官只爲愛姑的眼光敎他明說他想我若再不說時連我最愛最知已的愛姑也要認我眞個是那謀財害命的惡人了因此翻然變計的只是那裁判官那裡知道還是得意的向下再問道你和他在那裡相識的犯人答道在外國裁判長道是否在美國犯人未答裁判長又問道你和烏得是否一同到這巴黎來的犯人道同日到日但是卻非同伴裁判長道你說的不錯你非和他同伴我也知道起初這案發現時我曾問過烏得所坐那船的船長他說那船内並不有你又道這樣說來你和烏得是在巴黎相遇的犯人道正是如此裁判長道你和烏得有甚關係的事犯人道我和他有緊要的事裁判長道你說緊要的事可不是與銀錢有關係的犯人又道正是如此裁判長道烏得向那銀行裡取出來的百萬鈔票中也有你的錢在内麽犯人又道正是如此裁判長道你只這般回答甚是曖昧你和烏得如何有這金錢關係的你是否和他合營商業犯人道這些事與本案無關我不能回答 
總廳對於該部有行札之權但須以辛亥俱樂部爲主體而吳籛孫行札該部只札翰林院檢討程明超一若該部爲翰林院者札到該部該部大笑將札拒絶不收並禀明民政部詳述其情部中人見之亦大笑不止現該禀尙存部中留爲笑柄云 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[要聞二]  
　　軍人行刧喻標統公館續誌喻標統公館被刧一案在陸軍審判廳提訊情形已誌本報茲將連日情形彙錄如左 
　軍士訊供情形初一夜各官會訊時地方廳人員並未置詞惟由陸軍廳長兼八鎭正執法陳雲岫反復訊問何人糾首起意入門行刧者若干人在門外巡風者若干人及在逃諸人姓名各犯初不肯招杖責數次矢口不言亦不呼痛復逐一上天平架鞭之有楊春華一犯熬刑不信首先吐供係漢口土工頭趙慶雲與輜重營　周發科張芝榮首先起意約伊及同營之郭玉成秦長玉張玉華等人又由周發科約來趙永順蘇良臣柯永明劉正祥王洪勝及不識姓名者十餘人本以殺喻化龍報其虐待之仇爲目的搶刦乃臨時起心並供周發科張芝榮搶物甚多先逃回營未曾就獲張統制乃命輜重營管帶蕭國安拿交周張二犯詎張犯行刧後業已他逃惟獲周解訊周與趙天順二犯皆狡供不認上綳子兩時之久又責軍棍一千餘該二犯惟駡楊春華畏刑圖害太不值價由初一夜審至初二日晨九名鐘各官皆精疲力倦乃命閉庭俟獲趙慶雲張芝榮訊明按軍律治罪聞張芝榮係山東士人入伍有年操課俱優亦隨衆爲此不法之事蓋因喻前充該營管帶時挫折之無所不至懷仇甚深也當閉庭之際憲兵奉命至輜重營後某窮民家抄出衣服首飾各贓兩大包並手槍刺刀各二件將窩户某甲一併解至法庭奉諭收押候訊内中有一犯當時因被兵警追逐所刧贓物已棄之江濱現陸軍檢察官已倩善水性者入水尋覓迨初二夜復訊各犯已有七人認供畫押送往模範監寄禁聞鄂督催送供單甚急張統制以首犯趙慶雲林得勝等在逃未獲擬請將該犯等拘案後一併訊明再請奏明處决嗣於初三日續獲趙慶雲及輜營兵士張得龍二犯解廳並由巡警在城濠内查獲綢衣一包係該犯壬寄藏某熟食店者事後該店主劉姓恐被牽累乃棄於該處水中初三夜復審又係終夜趙慶雲供詞狡展凡天平架夾棍鐵線皮鞭各酷刑皆曾遍受哀號之聲慘不忍聞是夜訊畢即送全供呈院並將悞拿之蘇良臣張玉山胡望生諸犯交紳董街鄰保釋標統公館現狀至喻公館受傷諸人輕重不一喻之岳母（前紀喻母有誤）頭額右偏一刀傷喻戚黃曾氏頭左額受刀傷甚重左右肩受森棍傷喻妾左腿受一刀傷廚役右臂右股受刀傷四處僕役胡姓頭部受木棍一傷喻妻並未受傷與一女僕同匿床下女僕並駭絶次日查點人數乃尋出灌活並聞喩之第二妾某氏及戚眷黃曾氏均被强姦惟喩以强姦一層一經報案檢察官須帶官媒相騐被姦者之下體未免有碍顏面且以不報姦案諸犯亦須斬首故忍氣呑聲不提此層現在喩標統公館已由統制命派該軍人二十名荷槍在門首防禦蓋以搶犯漏綱者多恐餘黨復來行刺也 
全營兵士軍官之牽累張統制以此案多係輜重營兵恐該營尙牽涉有人爰飭該營管帶命令各隊無論官兵一律禁假十日不准外出每日並派鎭司令部執事各官到營查驗點名册又恐官佐徇情准假特派憲兵到營監察即其餘各標營因受此影響亦皆重申紀律嚴禁軍人外出且多禁止請夜假者目下該營管帶蕭國安後隊隊官沈寳珊恐被牽連撤差焦急異常蕭管帶又僅一子於初一日病殤蕭時在法庭觀審不能歸宅一視憂心如焚竟遽染瘋症次日審畢回營指天畫地口作囈語又詣電話室將電機亂搖言語毫無條理駡人不休該營軍官知其急成神經病立請西醫至以哥羅迷藥使其昏昏睡去謂一覺之後或可神志清白不知究有效騐否 
事後之大賞罰巡警道此次以捕獲行刧軍犯皆上區巡士之力日昨已飭該區區長將獲犯出力各巡士開具名單呈核擬分别記功提升犒賞現銀以示奬勵其追逐各犯之馬隊官兵亦不無微勞已經喩標統據情禀白張統制擬請將督隊追犯之一營管帶馬得才一營隊官朱明超各記大功一次兵丁則由該標統捐廉發給賞銀每名五元以示犒勞其輜重營管帶蕭良臣約束不嚴已由督札飭暫記大過二次責成 
 
 

Page 11

 
 
拿交輜營在逃諸犯後隊隊官沈寳山則撤差看管現在各軍官對於此案均懼與兵丁結仇兵士則謂此案足爲上官橫暴之殷鑒擬於諸人正法後集資祭奠云 
[鎭海反對自治大風潮詳誌]  
　　鎭海山北東緒鄕施公山孫葉黃等處匪衆慘斃鄕佐鄭望枚焚燬搗掠公所學堂及各議員家房屋多所種種慘酷暴逆情形昨承甬友函報彙錄如左 
　肇禍之原因鎭海各區聯合會向有議决肉捐每斤捐銀二釐一案經監督核准施行該鄕自治公所曾函知本鄕各肉舖意擬照行如龍頭塲西門外各肉舖均先承認詎有路頭古施公山孫某所開肉店二家抵制不認遂於初一日施公山市期停售猪肉激煽市人且謂自治公所現欲將肉每斤捐洋二分今日要捐猪肉來月卽要捐雞鵝鴨蔬菜及房屋椽柱人口我等從此不能做人非殺盡自治諸人不可今日卽當罷市再商起事辦法於是一律收攤初二日路頭市仍無肉買當由該鄕自治公所得信即函知孫葉黃施公山各紳耆謂肉捐不辦儘可禀請監督取消請勸諭照常開市至初四日又是該處市期陳又華鄭望枚二君先期特邀商西門外龍頭塲各肉舖前去設攤迨肉担挑至路頭市附近施公山孫葉黃各村匪衆已聚集千餘人鳴鑼揚旗洶湧齊來至南門亭始息鑼進城而入公所鄭望枚等遂及於禍 
　匪衆之猖獗衆匪徒鳴鑼揚旗羣至龍山所東緒鄕自治公所時適鄕佐鄭望枚及議員鄭精明鄭覺初均在所覺初見來勢兇惡遂越城河而逃精明亦乘間前逃追者跌始得脫望枚猶上前演說尙冀勸諭解散各愚民不由分說遂將望枚蜂擁打咬徧體鱗傷已成半死旋又將望枚拖出南門倒置汚缸更扛巨石向汚缸中壓下遂死復擁至西門外焚燬演進學堂旋至團董鄭繼耀君店中貨物焚掠一空復至龍頭塲議員陳文華家衣箱什物搗毁一空幸文華將身避去未遭毒害當尋龍塲學堂不着隨又西去至施公山議員華峨三家房屋及一切什物均被焚燬復至華載三家搗掠一切旋至孫家村議員孫耀勳家肆行摀搶時已傍晚暫歸仍揚言明晨須摀掠鄕董金鶴年議員邱錫桂及議長楊性甫各家并焚燬各處小學聲言尙要過嶺到山南焚燬蟹浦學堂及公局等遂折而西去然各匪徒深恐地保等人過嶺報縣派兵緝拿特派多人在雁門嶺蟹浦等處守住不許各議員家屬及親戚過嶺是夜各議員多有越蹊徑而逃脫者當初四日匪衆西回中途遇戎姓人豎旗鳴鑼血來者數約四五百人因聞東部已經殺傷焚掠始折回至初六日午前匪衆仍嘯聚施公山東嶽廟中議再往東行毁搶各議員家及店舖等處聞其所標旗幟有紅有白有書戎字者有書孫字者皆該處匪魁之姓氏也 
　官長之畏葸該處地保是夜三更時飛報孫大令大令當電禀撫台提法使並道府憲請卽飛派兵隊下鄕並請格殺勿論之示鎭海縣勸學所敎育會亦會同電逹撫台提學使請電縣嚴辦詎至次日府署仍未派兵孫令未敢下鄕而望枚屍體仍棚露龍山所南門聞是日望枚老母妻子及左近各學校學生並學生父兄在凄風苦雨中終日環哭者陸續不下數百人而望枚之戚友亦有主張先將屍體暫殮以免暴露者至初六早四點鐘甯郡巡防隊由郡城起程前赴山北孫大令當得地保飛報後適鎭北管界司巡檢陶二尹在城即飭帶巡防隊二棚前去孫大令以無重兵衛護不敢啟行直至昨日方到該處云 
[甯波大火紀聞]  
　　寗波江東于初六夜十二點鐘後灰街地方春生舊貨店失火延燒外沿江南至姜山衜頭又南至灰街泰和火棧東至百丈街祥茂水菓行北至後塘街裕順炭行西至老江堍頭等處舖户共一一百餘家房屋約計三四百間且聞焚斃人命爰將探知被灾各情條錄如下　被災店舖源人鐵行裕大鋸舖史永興鐵行高大興鐵行生泰得泰正和蓆莊永和紙號新益大鐵行元順鐵行安康席莊同大傘莊王天成廣貨店老同源鹹貨店裕順布莊裕大碗行成大蛋行森甡肉舖晋大燭舖同和鐵行長茂大生水菓舖坤和酒行愼祥鐵行春生布頭舖生泰順得正和鐵行正全成順南貨店永順南貨店成泰磨坊恒裕烟店郵政分局咸和火棧裕昌興化桂圓店協茂新源記久香粉舖復大鐵行合大山貨店萬和甬甡酒館乾和鐵行愼記現兌錢店源和山貨店等損失 
 
 

Page 12

 
 
甚鉅此外尙有諸多小店舖曁住户猶未查明者並聞焚斃搶火匪徒二人 
　延燒情形當火勢最烈之時搶火救火之人擁擠擠街市狂呼號呌聲沸腾天甚至有逃下江堤呼船搭救許出酬洋者不一其人拖泥帶水徹夜喧囂慘不忍睹老江橋板東首亦燒壞各處水龍因雨過潮泛水没及脛施救之人甚形疲苦云 
各埠通信 
[貴州]  
　　黔垣法官養成所開學紀黔垣憲羣學堂附設臨時法官養成所於前月杪上午九時法司王亷訪親臨該堂舉行開學式茲撮其秩序如下（一）搖鈴開學（二）學員入場序立）三）監督及敎員職員出臨禮堂序立（四）謁聖行三跪九叩禮（五）請王法司出臨禮堂（六）各學員見王法司行三揖禮（七）王法司訓詞（八）學員見監督敎員行三揖禮（九）學員見本所職員行一揖禮（十）各學員相向行一揖禮十一）監督訓詞（十二）敎員演說（十三撮影 
[黔省法官之疲玩]  
黔省自初級審判廳成立以來凡人民訴訟每易於對質而難於裁判甚至案懸三月尙無一結者兩造尋承發吏吵閙者頗不乏人推原其故皆由各推檢别有兼差以致日無暇晷且堂訊有定刻一遇刁詐之徒一時遂難以判　竟使大家拖累云 
[山東]  
　　蜻蜓聚害高粱 
嶧縣境内韓莊一帶日前忽有蜻蜓千百成羣遮天而至盤旋空中時向高粱穗上作點水狀三兩日始散去土人以爲此係常事不甚介意不料五六日後漸見高粱田内顯有白粉一層及諦視穗中則眠蟲已族聚其上築巢穴而長子孫矣近來居民各執小筐以手攀穗向筐微敲子及蟲皆落於筐中一日之間每人可捕二三升然幸只高粱一項餘皆無恙故捕拿較易云 
[福建]  
　　軍部調查員到厦 
陸軍部科員楊尙志楊祖謙二員海軍部科員李鼎新趙家佺二員前由閩省起程業於初二到厦住林氏宗祠松督并派孫近山統制陪同到厦日内即須勘驗軍港閱視陸軍 
[洪軍門禀請開缺]  
厦提水陸軍門洪子靑中興宿將光緒十年中法之役馬尾一戰功勞卓著現以年已六十值國家多故編　新軍之際决計告退以避賢能頃已咨請松制軍代爲奏請開缺俾便回籍未知能邀兪允否 
[厦門地震紀聞]  
厦門於七月初一黎明時地忽大震約歷一秒鐘之久棹上鐘　均相擊有聲報爲時未久故無甚損失云 
[湖北]  
　　司法警察之怪狀 
漢口地方初級兩審檢廳所用司法警察皆由招募而來流品猥雜已極内中如童金生等三名或爲龜奴或當小竊已經檢察長查明斥革在案茲又有法警夏得貴本係差役出身每次領票傳案長衣肩輿不着制服且有鮑振漢蘇繼軾兩人亦係長衣肩輿出入自稱老爺結伴冶遊敲詐妓户刻經檢長羅藏查悉以該三警胆大妄爲殊堪詫異已一併薄貴斥革以昭炯戒一面曉示兩廳以後非公不准外出且須制服步行如敢違犯定 
章查出嚴辦 
[湖南]  
　　派員查勘路綫 
湘撫楊中丞昨准端督辦來電定於日内派委温道帶同總工程司格林森查勘長岳路綫此係初次勘路與收路毫無干涉即乞通飭各屬出示曉諭毋得揑造謠言滋生事端並着一體照章保護等因楊中丞已經查照辦理矣 
[議員組織農業會]  
湖南諮議局議員周向循等以湘　工商等會均已次第成立惟農會獨付　如亟應從速組織以拓增實際上之進涉爰公同妥議訂定簡章呈請撫藩勸業道各衙門及該縣地方官核准立案現正組織一切不日即可成立云 
[江西]  
　　新軍遷營之紛擾 
贛省新軍五十四標業已拔隊赴袁屬駐防所遺該標在省駐紮之順外營房極爲寛敞經張參議飭令調撥五十五標遷入以資訓練詎莊守忠以該營房鄰近協部誠恐兵士献醜運動馮撫將進外馬隊遷駐順外營房遞遺馬隊營房由莊酌撥營隊往駐業經馮撫命令實行以致外間咸有紛議云 
[廬陵開辦醫學堂]  
　　贛垣醫學堂畢業生劉某前已聯絡同志在原籍廬陵立一醫學堂電禀提學立案奉駁未准茲又查照自治章程關於善舉範圍准設醫學電禀巡警道奉覆准行刻已出告招生擇期開學矣 
[安徽]  
　　電禀勦匪情形 
蒙城縣舒令頃電禀皖撫謂據瓦埠集練董報告接壞宿州陳家集地方有匪徒二百餘人盤踞滋擾知縣當即知會防營鄭管帶瑞昭周哨官得勝各帶兵弁分投兜捕一面親帶勇役督飭團　會營堵緝幸匪已北竄未入縣境地方安謐知縣回署仍商留防營協團巡緝請電飭宿州迅即勦辦 
[關書勒索礦商]  
職商金樹滋等承辦林山礦務前將挖出之貨分運皖北銷售藉濟振需經過　眙關卡遵章繳納半稅被該關稅房夏雨村扣留勒索該職商等現禀江督請飭皖北道轉飭該關放行當經張制軍咨會皖撫札飭該關道查明虚實分别具報并先准金樹滋等照章繳稅驗放云 
[浙江]  
　　清談 
　　軍人行刧標統革警行刺巡官二事者不類而類且公然發見於旬日之間何鄂渚蘇閶遙遙千里有如是之捷於影響耶 
雖然吾且不責軍人之蠻橫而責標統平日之寡恩吾且不責革警之兇暴而責巡官平日之失敎鄒孟有言上無道揆斯下無法守此輩蚩蚩雖曰無知然苟非積憾於平日亦何至暴發於一旦耶 
[甬道飭赴新任]  
　　新授寗紹台道文觀察溥日前由京領憑來省禀見增撫後當奉札飭赴任故署任之揚伯新觀察現已手忙脚亂預備交缷矣 
[知縣戰勝議員]  
　　金華議員周炳文查得義烏縣沈曉蓉大令到任後盤剥小民創爲三八呈期巧立種種名目致書差效尤合邑骚然呈請從嚴查　增撫閱牘大爲駭異即日密札該府秉公查復去後現據啓迪齋太守禀復聲明沈令到任後如何勤政如何愛民除舊布新成效昭著該議員所指實係刑書收呈每紙酌索掛號費二十四文致生物議現已從嚴革逐重申厲禁等語一紙辯護書上峯據爲信史業已劄復諮議局了案矣 
[鎭江]  
　　擬派軍官參觀秋操 
本年秋季調集禁衛軍及近　各鎭陸軍在永平府地面舉行大操所有業經編練新軍處所應派員參觀藉資考究昨軍諮府來文以現在規定每鎭及每混成協均各派一員以陸軍軍官爲限並查照參觀規則分别遴派務於七月中旬先行咨復以憑核辦江南陸軍第九鎭徐統制奉文後擬遴派向駐鎭江陸軍步隊第十八協統領杜淮川都護前往想不日當可發表也 
[蘇州]  
　　東唐市報告水災 
常熟縣屬東唐市一帶向稱最低之區自今春三月淫雨爲災低田早已淹没秧苗難蒔較高之處冀因圩岸早修或可補蒔不料本月初三四日兩晝夜暴雨倒注勢若傾盆驟然漲水三四尺低田固一望汪洋高原亦均被淹没兼以風姨助虐鄕間茅屋草廬半多坍塌農具器物恆多漂失房屋之幸存者亦已浸在水中如此奇災實爲數十年來所未有也 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[商業談論]  
　　商業敎育不興之害（續）（欷） 
夫輕商者以其居豐積厚瘠人肥已亂天下之均也惟士何獨不然而必尊之崇之使執卷援筆疵議納稅之人蓋商人不學無術以幸進膽識握財賄機關徒使埋頭甕牖坐守窮困者生豔羨嫉忌之心而商又不知所以均其利於平時迨至罹法綱蒙患難自顧無能悻免則奔走呼籲於縉紳名士之門縉紳名士以其求已也挾居常積忿而報施於患難之際則商亦以其求人也雖明知刀俎而不得不入焉夫惟如是故益爲縉紳名士所齒冷其欺慢之心則從而起彼執卷援筆談論風生固能令天下披靡而商遂爲所困商亦具是五官性靈也寗有受毁謗而不怨忿者乎無如勢力不若莫能與抗所以數千年來之階級猶昨也然商猶可自負所長自守吾拙無如門户洞開由市廛貿易而進爲世界貿易則非富於學識雄於魄力鮮能立定足跟而不致敗以吾所據十稔以後遠遜十稔以前此無他學不若人也 
况今日有識之士多趨而爲商乎則所謂負吾長守吾拙於十稔之前者今可以擁餘資驕妻妾退居林下矣不然則必無幸雖有法律保護而學不若人也 
諸君苟一放眼諦觀勿執成見則知記者之非讕語也 
雖然前不過就一般不學無術之商人言之設一回顧今之某銀行某公司某工藝廠則亦炳炳麟麟不可響邇非必其出於縉紳名士乃術智使之然也夫惟有術智則知所以出入其財賄將使人生敬仰之不暇復何毁謗之橫生乎 
記者願盡數事於諸君諸君其留意諸 
（甲）速興敎育（乙）不放小利（丙）倡辦工藝（丁）保持公益 
[本埠新聞]  
　　鄱陽船在九江搁淺 
招商局之江新輪船於日前由上游開抵上海該船於星期日三點鐘離九江時曾見鄱陽輪船擱淺稻田之畔江新輪船乃泊於其旁直至翌日清晨將該船郵件搭客船員等盡行划登船上始行開駛鄱陽輪船共有中國搭客約二百五十人至三百人之間今正由拖船設法拖令出險云 
[徐仲魯患病]  
　　本縣田大令昨日擬提兇犯徐仲魯到案覆訊旋據管所家丁禀報徐實患有寒熱等症以故暫不覆訊一俟稍愈即须提堂訊問如届時肯照前供無有改變者當不致再受慘刑之苦即徐妻潘氏亦可省釋不再拖累云 
[擴充巡警之布置]  
　　巡警局局長札飭各區長云閏六月二十四日案奉巡警道憲吳札開據行政科案呈本年閏六月初八日准總統浙西緝私鹽捕等營移開案據嘉寳引商程振太等禀請於上寳界線續添岸巡歸左營兼帶常川協巡天通港屈家橋潭子港等處該處毗連租界設有巡警擬制造偑章二十塊頒給界線新舊勇丁偑帶爲特標幟使巡警一望而知呈送樣章請移會轉飭接洽恊助以免疑阻等情據此除批示並分行營縣外相應檢同原呈樣單移會查照轉飭上海巡警總局備案分行各區官如遇鹽巡營勇在上寳界線緝私量予協助倘鄕民聚衆抗拒應由巡警排解保護以重鹽法而維治安望切見復施行等因當查樣章一枚未准隨文送到卽經移請補送去後茲准移送前來合亟札發札到該局長即便查收備案並分飭各區官一體遵照辦理等因奉此除分行外合亟札飭札到該區長卽便轉飭各區官一體遵照辦理 
[孫羹梅續禀辭差]  
公共公廨襄讞員孫羹梅明府自奉滬道劉觀察札委管理公廨押所事宜後即經明府上禀力辭並由駐滬各國領事函致滬道竭力挽留詳情迭紀前報茲悉明府以封翁歸志已决昨日繳札辭差並續上一禀略云荷寵眷之殷拳益下懷之感悚自當遵飭暫管何敢再行固辭因將憲恩高厚擬欲暫緩回湘之處禀商老父奉嚴命以歸志已堅行期已定仍諭令瀝陳下悃委婉辭差知縣欲去則憲恩難捨欲留則父命難違内外旁皇俯仰跼蹐繼思春暉莫報愛日無多刻下雖辜有加無已之恩將來不少報效驰驅之日用敢再行據實禀辭伏祈憲台俯准所請另行委員接替實爲德便 
[捕鼠隊分叚出發]  
　　巡警總局辦理防疫事宜組織捕鼠隊各節迭記前報茲悉所招之捕鼠小工五十名業經總局長姚太守派偵捕隊巡長馬福生管領分爲五隊於昨日起劃分地段 
第一叚華興坊至華安坊第二段南林里至天保里第三段天保里至北川虹路第四段北川虹路至陸家莊第五叚南北中三公益里將捕鼠機械藥餌挨户分派逐日收取捕獲之鼠以憑考騐 
[再誌武秀才餘勇]  
　　已革武生陳丫郎及其弟陳阿鳳覇呑陳銀泉陳夢周等挑貨工資將銀泉毆傷等情已記前報前日由四區張區官提到陳丫郎陳阿鳳移送分局昨奉蕭區長提訊陳銀泉陳夢周等供稱均居潭子灣務農爲業各行棧貨物在潭子港上落者向歸身等三十餘户挑運並無行頭近被陳丫郎弟史逞兇覇持請爲究辦判丫郎阿鳳一併還押候查覆訊 
 
 

Page 19

 
 
[棄妻另娶之疑問]  
　　底雲楊金堂二人在途互扭由崗巡帶至北五區轉解一區訊問底供去年七月間妻子逃逸尋獲後控奉縣憲判仍領回管束豈知冬間又復逃至閘北旋仍尋獲送至四路分局判發棲流所另行擇配現小的續娶金氏女進門未久忽有楊金堂糾集多人到家滋擾將什物擊毁故此扭局請究詰之楊金堂供南京人住老北門大街有一姪女憑媒嫁與底姓爲妻已經三年近被誣指姪女不守婦道投縣呈控奉判領回管束不料春間底姓心懷不良將姪女送至閘北棲流所擇配今聞加娶特來理論並無毆打情事德區長以此案前經在縣控告判一併送縣核辦 
[小客棧無此大力量]  
　　英美租界内各小客棧房屋床帳均不清潔殊與寓客衛生有碍茲經英美工部局查悉議卽傳諭各小客棧樓下改做水門汀床帳一律改用洋式以期清潔而重衛生聞各小客棧主知之均以力有不逮擬集議辦法公禀工部局求免置議云 
[移傳典當股東]  
　　上海縣田大令前日接無錫縣移文謂該縣境内某典舖虧欠公欵延不料理查有股東榮金福丁祥生現居滬南萬裕馬頭榮福里地方請爲移傳歸案訊追等語大令即於昨日派差持票至南區禀請協傳帶回訊核 
[捕房偵獲賭棍]  
　　虹口著名賭棍費阿銀因在塘山路華洋交界處擺設賭檯雇人混入租界内誘賭經匯山捕房捕頭偵悉前日派探王寳生將費拿獲昨晨解送公共公堂請究費延聖文律師到堂辯護德襄讞商之美海副領事以費係滬道訪拿之犯即著押候禮拜六訊明嚴辦 
[比署祝嘏]  
　　昨爲比國君主萬壽之期本城道營廳縣廨各官員均赴領事署道賀 
[慣事誑騙]  
　　寗波人張子恒即蔣子衡失業無聊賃居泉漳會館弄内聚興棧專以設計誑騙爲事日前圖騙方義隆之頭繩未成被控南區移經裁判所訊實責押在案茲有法租界東新橋廣安昌嗬囒水廠夥徐阿端附控於六月初被張冒名德興輪船夥　購嗬囒水五打計洋六元三角迨送去後約於次日取洋及期人已逃走始知被騙又城内烏木作主周金福附控被騙木筷計值洋二十元訊之張供認不諱惟稱筷已抵與德盛里某姓處判押繳洋二十六元三角如違重辦 
[註銷騙案]  
　　山東人徐省三控凌幼峰梁藎臣等局騙銀六千六百兩一案昨晨十時復由公共公廨寳讞員會同英康副領事升座特别公堂研訊先由捕房代表侃克律師投訴凌等串騙情形請爲澈究徐省三投訴上月十九日在杭垣遇見凌等誘令同賭致輸負銀一萬兩後悉伊等來滬故投案控空訊之凌幼峰供稱當時與徐等賭博其銀均被徐友章壽之等三人赢去茲因徐向商人借銀未經照數應允徐卽挾嫌控告是實又據梁藎臣投訴與凌同赴杭州游玩西湖與徐邂逅相逢至當時賭博商人與凌亦均輸負此次實因徐挽商人向凌借銀五千兩凌祗允借二千兩由商人担保立有借據實係原告誣控乞鑒並由凌等代表費信惇律師譯稱此事旣在杭州照租界章程會審公堂無判斷之權且據被告供稱原告反借其銀兩此事中多不實請爲察奪中西官會商之下以原告所控局騙各節毫無實據遂判將案註銷 
[婦女宣講會第一次宣講]  
本月十一日（即得期日）南市竹行弄城東女學社婦女宣講會第一次宣講（下午一時）備有長期聽講劵送贈敬告女界届時前往聽講可也 
瑣聞 
[城内]  
　　婢女逃生○一路二區解送女子孟九女至一區分局經德區長訊問該女聲稱年十九歲阜寗縣北鄕東坎地方人前於光緒三十二年由母舅拐至上海賣與虹口外國木 
器店張姓爲婢時被主人凌虐不得已瞞着主人將自已衣服包裏逃出並無别故區長查見包裹内有破被一條布衫袴各一飯碗磁盆四只一再盤詰實是主人虐待之故判暫送善堂留養候核 
道轅牌示○爲牌示事照得前據鴻安輪般公司等禀懇由滬運通各貨飭關一律免驗等情當經批示函商核辦在案茲准新關稅務司復稱凡由滬運通各貨一律准予免驗誠恐易於滋弊譬如將土貨混充洋商等情則實於稅課殊有關碍至驗貨一節本關向例每届輪船開行之前一日自早八點鐘即行起驗倘各貨主將貨並報單早爲送至驗貨處請驗諒不致有所躭延且果如此赶辦則正不獨查驗之時刻寛綽領取放行亦不致有侷促之慮請查照飭遵等因合行牌示爲此仰該公司等知悉毋違特示 
道轅紀事○婁縣知縣李葆鈞禀見禀　赴任虹鎭巡防局委員候選知縣朱顯揚禀知奉委赴吳淞公幹禀辭交缷穌州織造棫興拜會管理硝磺火藥局委員候補主簿麥　徽又幫理委員拔補把總周甘鶴江西試用縣丞張星垣均禀見 
[南市]  
誘匿婦人○松江人吳連生之妻顧氐今年四月間來滬帮傭現忽逃逸經吳偵知被大南門外桑園街成衣匠張林祥誘去藏匿意圖變賣遂赴南區控告移解裁判所訊據張供實不知情湯裁判駁曰爾在區早已諉明爾妻陳氐將顧氐招留歇宿兩夜何得供賴判交保限交伊妻陳氏來案質訊核辦 
圖騙行李○通州人陳阿二昨日以過期之舊車照持至寗紹碼頭向輪船上搭客圖騙行李被探看破拘解裁判所請究判戒責一百下銷示碼頭一天期滿逐出 
借端　詐○江北鹽城縣人丁鳳陽在西門外南陽橋擺設點心攤其童養之弟媳名小六子年僅十四歲向在滬北某絲廠爲女工近忽逃逸旋有同鄕人王陳氐自言能爲招尋索洋十二元丁佯允之氏尙不信遂央滬氓花麻子出爲担保候尋見後付洋不料去後悞將湖北婦人吳王氏之第三女領來認非其人取洋無着彼此口角遂互至西區控訴吳王氏供夫故無依故將三女託朱曹氏許親不知其與王陳氏借端索詐由區傳同朱曹氏移至裁判所研訊王陳氏供被花麻子從中唆使被毆裁判官以其自取咎戾判戒責五十下一併逐出 
[閘北]  
　　局批兩則○巡警總局批民人葉金生禀云爾妻奚氏被瞎眼阿新强佔果係實情殊屬不法仰司法課飭提到案從嚴究辦又批孀婦邢宋氏禀云查此案前以两造各執一詞判令邀集戚族妥爲調停以全骨肉之誼何得復來混凟仰仍遵照前示辦理勿遵 
[英租界]  
　　定貨不出○奧商禮泰洋行控吳菊人定貨不出等情昨晨由探將周傳案至公堂判交保候照會奧領會訊 
借債不還○陳禮華控陳爲坤借洋不還 
 
 

Page 20

 
 
一案昨由捕房將被告傳至公堂過堂候訊情虚不到○慶隆成煙膏店控吳鶴發周阿德吳陳氏李良其等收買伊家所失值洋七百餘元之煙膏一案昨奉公堂復訊官以李存捕房洋二百五十元保出未到判將保洋如數給原告具領餘人交保開釋 
發還木器○楊源泰木器店主婦控雉妓院鴇婦薛阿巧不還所賃木器潛行逃逸昨晨由公廨王襄讞會同美哲副領事訊得薛鴇因凌虐妓女花文仙被控逃匿故將該妓院發封此項木器業已車存捕房今旣由該店主婦投案求領自應發還遂諭飭包探錢壽生將楊源泰單開各物一併給還完案 
更換保人○鄭錦山在二馬路開設戤璧字號因騙某西人值洋三千餘元之白鐵一百箱由廨判令交保限交原物嗣因鄭保出避匿着保交人在案昨經保人將鄭交案另交妥保趕向原告清理如違提究 
雉妓拉客○香粉弄雉妓花如意王秀寳王四寳均因違章拉客昨由包探將三妓併解公堂訊明判花妓押女所十天王王兩妓各押一禮拜 
[美租界]  
幸未燎原○密勒路六百三十二號某姓樓上昨晨不戒於火由鄰衆帮同撲滅僅燬衣服蚊帳嗣被巡捕查悉歸報捕房候查 
形跡可疑○鴨綠路四十號某洋人家侍者周生有昨持絨毯等物向吳淞路某押店押錢巡捕見其形迹可疑拘入捕房飭探查明再核 
船夥拆梢○駁船夥陳阿土昨報捕房稱被同伴阿發紏合多人軋至吳淞路某茶館内拆梢不遂行兇蜂毆請爲查辦捕頭准之男女無恥○蕩婦丁馮氏昨與李阿三拆姘口角扭至捕房控訴捕頭以男女均屬無恥逐斥不理 
索債扭毆○張阿四昨與朱金成在西華得路因錢債紏葛互相扭毆被補拘禀捕頭詢明斥釋 
收殮路斃○海寗路上前日有形似小工之某甲因病倒斃昨經捕房飭地保陸鼎隆查無屍屬報堂收殮 
[法租界]  
追繳房租○唐瑞林控田長松虧欠房金洋一百二十元不還經公堂准詞提訊據供因市面衰敗致難清理聶司馬判限七天交保付洋 
弔取方單○杜杜氏前控杜顧氏覇佔祖遺房產經公堂訊判將屋讓出嗣因顧氏不服遣人赴道轅上控批候示核辦茲經聶司馬訪聞顧氏已將該產在外　售恐再别生枝節故又飭傳兩造到案命顧氏尅日將該屋方單交出俟定讞後再行發還 
[海上閒談（亮渠）]  
邇來内地各處男女之裝束莫不視上海爲變遷而變遷上海裝束之樞紐則執於戲子妓女何刻意模仿者之恬不爲怪耶夫戲子妓女欲博人歡不得不日求新異彼效法者何爲乎吾爲一般自詡時髦之男女羞 
有無的保○粤婦劉陳氏帶有男孩一口包探以其形跡可疑拘送公堂判孩送堂留養候查明再斷茲聞中西官以該氏雖非誘拐亦不應收買來歷不明之孩姑寛開釋如有的實妥保可將該孩領去 
藏垢納汚○東新橋街永福客棧因留來歷不明之男女信宿爲西探查知報捕將該棧主婦周陳氏傳廨判罰洋五元充公 
一再尋釁○黃蘊瑜因被出店周鶴鳴行兇毆打報知巡捕拘入捕房判罰洋五角以未薄懲詎周釋出後復向黃報仇　致解送公堂請爲懲辦聶司馬判罰洋兩元充公 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[要摺]  
　　内閣奏各省補署官缺酌定限制摺 
奏爲各省補署官缺酌定限制請旨遵行事竊維内選外補之敝在於班次資格不足以得人故臣等前次奏請停選即兼以變通外補破除班次資格爲宗旨間有仍留班次者亦令於本班酌補以期爲地擇人實事求是惟各省積習已深若非嚴加整頓則良法美意亦同具文查近來各省奏補咨補官缺核其出缺日期竟有在二三年前者懸缺不補漫無限制推其遲延之由無非爲調劑委署之計及至補缺之後又或不令到任紛紛調署部選之員則謂吏事非所素習外補之缺又謂拘於班次藉人地之不宜爲紛更之便計甚　積重不返没成例章委署一年輒予瓜代一官傳舍致賢者有才而無所施不肖者攘利而惟恐後吏治窳敗致此之由現在選班旣停統歸外補節目疏闊簡而易行無分缺分繁簡並准擇人地相宜者酌量補用與從前情形迴不相同當此籌備憲政之時自應嚴定限制以勵官常擬請嗣後缺出均令遵照題缺定限遠省限九十日次遠省七十日近省五十日一律揀選升調補授如有違限照例分别議處一經補缺即行飭赴本任並將到任日期隨時咨報查核不准輕易調署除本任官暫時離任應令委員代理外其有實係因公不能到任及緣事撤任必須擇人地相宜者委令署理如不得力卽時撤委果能留心地方公事始終勤奮亦不必限定一年期滿遽行更調庶缺無久懸官得久任地方吏治不無少裨所有臣等酌擬補署官缺酌定限制緣由是否有當伏乞皇上聖鑒訓示謹奏宣統三年閏六月二十五日奉旨依議欽此郵傳部奏接收驛站事宜並擬隨時變通辦理摺 
奏爲定期接收驛站事宜並擬隨時變通曾理恭摺仰祈聖鑒事竊查上年十二月二十日陸軍部奏將驛站事宜改歸郵傳部管理一摺奉旨依議欽此欽遵鈔奏咨行到部臣等當以驛站根於郵政應俟郵政接管後方克定期接收等因咨覆陸軍部去後今臣部已將郵政收歸部辦驛站事宜擬卽定於七月初一日接歸臣部管理以符統一交通行政之旨伏維驛站之設原以軍報爲重軍塘台站一切差派遞送各項多與軍事相關故向隸兵部陸軍部掌管今旣改歸臣部自當與郵政合籌通計交通利便之區亟應咨商各督撫如何改革如何銜接即邊遠荒窵各處尤宜注重添補郵局力謀擴充漸圖裁併惟是甫經接辦頭緒紛繁似非詳愼酌核恐不足以資完善茲擬自接收後暫行仍照舊章辦理其有應行改革之處隨時計畫量爲變通以收循序漸進統一事權之效所有臣部接收驛站事宜並擬隨時變通辦理各緣由理合恭摺具陳伏乞皇上聖鑒訓示謹奏宣統三年閏六月二十九日奉旨知道了欽此 
又奏接管捷報處請改爲郵報處並請鑄新印片 
再查陸軍部職掌内有原設之捷報處一所專司承領内廷交發事件接遞各省呈送文摺責任甚爲重要現旣劃歸臣部管理擬卽改名曰郵報處所有該處應辦事宜由臣部遴派妥員在於原設公所地方妥愼接管擬請飭卜内閣印鑄局另鑄新印一顆文曰郵傳部郵報處之印頒發鈐用以資信守一俟領到新印再將捷報處舊印照例繳銷所有派員接管陸軍部捷報處改名郵報處並請改鑄新印緣由理合附片具陳伏乞聖鑒謹奏宣統三年閏六月二十九日奉旨依議欽此 
又奏各衙門寄送郵政局文件仍照郵政向例納資片 
再臣部接收郵政正在規定畫一章程以免各省自爲風氣查外洋郵便法規凡關於未交之郵費郵局仍依國稅遲交處分之例徵收之又云關於郵便郵便匯兌郵便儲金電報電話事務之郵件得不收費可見外人注重郵政各費等於國稅有先取特權凡　屬於郵政者皆須收費臣等督飭洋員籌商辦法嗣後如逢迁寄以至上用各項及頒賞等物由郵報處往來者槪行免費其餘各衙門均有辦公經費自應仍照郵政向例納資庶於推行交通政策兩無妨礙俟新章訂定以後再行奏明辦理謹附片陳明伏乞聖鑒謹奏宣統三年閏六月二十九日奉旨知道了欽此 
[專件]  
　　補錄川路駐滬坐辦施典章禀江督蘇撫稿（續） 
一爲利華之款職按月造報清册歷年至百餘本皆係利華名目京都成都宜昌上海皆有册可稽初次册報即登明利華買辦陳逸卿經手又總公司屢次報告股東數千册皆係利華名目億兆共覩不得謂之私相授受訂立合同曾經函報編修胡總理峻並非暗訂溯光緒戊申上海利華洋商令戴嘉寳來言利華爲英商二人夥開資本金一百八十萬磅總行設倫敦分行設上海日本借銀願照七釐以上付息惟外國銀行無七釐息顏面攸關字據寫作五釐生意好必加付等語歷年皆按七釐零付息川路册均可查此與漢陽鐵廠借川路款實係九釐而正合同只寫七釐副合同又冩二釐同爲借欵行廠顧全顏面何支離之有利華合同借劵皆有利華銀行四字圖章如係慶餘所借則當用慶餘圖章如陳逸卿所借則當用逸卿圖章不得用利華銀行四字何以部委不向利華詢問不聲明借劵圖章獨奉早經倒閉與利華借欵全不相涉之慶餘一面之帳爲圭臬而於利華圖章諱莫如深其舍利華而就慶餘指慶餘爲利華何異舍豺問狸指鹿爲馬且利華借劵一張總數共九十五萬兩除去年春夏兩次歸還三十五萬兩利華仍欠六十萬兩部委查慶餘號之帳只有六十萬列其中帳與原借劵不符其帳原不足據至高益謙係李志高陳益生等親友數人夥立股票公司高益謙即其字號不招他人之股因陳逸卿欠高益謙股票未交是以向逸卿借銀二十萬兩以股票相抵其借劵寫明陳逸卿名下並無利華字樣各清各欵界限分明不容牽混各劵可以覆按豈能指職爲朦混侵蝕若謂朦混侵蝕指陳逸卿言則職母庸 
 
 

Page 27

 
 
爲辯此利華一欵合同借劵圖章必須分别究實辯明寃枉之實在情形也一爲蘭格志股票之欵部委謂時價至多不逾一千四五百兩計中飽十二萬兩並非實情職斷不能承認部委謂憲台覆奏業已聲明其實憲台原摺並無中飽字樣雖委員目爲浮報仍以股票糾葛滋多尙須清理入奏仰見憲台愼重周詳莫名欽偑蓋中飽無人證實未便輕加侵蝕罪名即以户部案論如奏銷與月報糧價不符僅核减浮報之價不准開銷未將承辦者劾以中飽侵蝕之罪蓋中飽心須面面證實不能草率定罪也倘以時價論本年三四月英法等國報單利息之率時價只二三釐而郵部於其時借英美等四國之一千萬磅認息五釐較時價加一倍借日本一千萬元亦息五釐而日本同時向歐州借銀轉借只息四釐同在東方而時價仍加五分之一職非敢反脣相稽特以明時價之不齊舉皆相似今專以蘭格志時價論一日之中俄頃之際價值各異實價與報紙之價逈不相侔訂買在五月初旬而取股付價在五月二十一日是日爲大衆收股交銀一定之期凡買者洋掮客將價抬高仍索一千七八百兩之價賣者洋掮客將價壓低只出一千三四百兩之價買價與五月上旬實價略等本屬實情人人共悉蓋權操洋掮客故耳以付價實情言本年三月上旬業將調票銀數日期字號中證確實禀明蘇撫憲憲台有案實無中飽以押欵比例言原在義善源海股押銀八百兩在衍慶每股押銀一千兩蘭格志押款向有比例市人共悉有陸逹生以五百股蘭格志在德源莊作押每股押銀一千三百兩如謂時價只一千五百兩斷不能押款如此之多互證參觀此又並無中飽之一證微論並無中飽即應收正元三萬餘兩之私欵去夏一同倒騙十年前所入源盛協安之股本三萬餘元去年秋冬之交倒騙無存在義善源所押股票今春倒閉無著而上海縣李令超瓊欠銀一萬數千兩不還尙不在内除源盛外皆禀報有案現在負債纍纍滬商及原籍紳民皆不信有中飽之事無論識與不識皆言無可追賠職立身居官具有本末戚世寅諠京外公論至今尙存平日操守如何早在憲台洞鑒之中無庸縷述中人以上尙不肯中飽以速戾職雖愚蒙尙知讀書立品夙爲衆望所歸何至只圖中飽甘心受罪有何况味此情理之易明者部委又稱恐係自有股票尙懷疑團然此亦不難查明緣蘭格志歸麥邊洋行管理過户及股票號數以及付息均有簿籍每季息必分送商店並無息摺華人皆可往查一先將公司現存股票持往查對號數以求符合二查去年春户名以便根究三查去春息銀係何商店經收以便窮追則是否自有無難剖决矣查定例糾舉須要明著年月指陳明白而部委所稱在路欵撥付此項票價内有二十萬兩收入已帳有正元兆康帳簿可查等語部委何以知爲路欵豈該莊帳内註明耶原查旣未聲叙月日又未指明路欵係何莊票職殊不解玩其語氣係先撥付而後收入已帳則當指中飽爲二十萬兩何以前僅指爲中飽十二萬兩未免有意改重爲輕以多爲少旣稱入已何以不向正元兆康追出充公置之不論如謂先收入帳而後付此項票價則語氣顚倒即如所言僅係移商辦公司之欵仍作公司付價之用並未入已參觀前後含糊其詞揆其用意前所指移存匯豐之十七萬兩恐係正元兆康簿内註明匯豐赴莊收銀之故惟部委於此旣明稱爲撥付此項票價事本因公何以前又指爲私自移存迹近呑蝕縱非誣陷究屬含混矛盾又何足以爲信讞查例載加情罪可惡坐人罪者以故入人罪論部委所謂居心貪詐行同棍騙尤爲可惡字樣蓋慮異日查得實付證據不止一千五百兩則所禀中飽之數當坐虚誣故以居心貪詐行同棍騙預爲壓制之計俾職不敢申訴寃情豈知深刻例所不許諒蒙憲台洞鑒此蘭格志票價中飽侵蝕銀十二萬兩等情所指不實應辯明寃枉之實在情形也至部委所稱參以憲台所查以正元遠期之票掉換謙餘空票一節尤爲詐僞然伏維憲台原奏出語原無空票二字此事業經錢業會商處各代表將黑白子投筒公决義取黑白分明大衆皆投白子公决應著落謙餘歸還禀滬道轉詳在案銀係奸商詐騙早禀有案職未用公司之欵而部委獨被職以詐僞之名正元何兆政謙餘何繼雲胞兄弟騙用川路之銀不但並無罪名部委且未斥其詐僞不公不平今幸各債户代表公决欵竇已明而空票詐僞之言不攻自破定例送部文册挖補洗補只須蓋印並無塗改草稿議處之條部委吹毛求疵故甚其詞稱關於蘭格志草底莫不塗改職於此事草底大字及銀數毫無塗改各條皆同僅下旁小註因慮文義未明塗改七字皆歸一律草底尙存公司可以覆查以上二件無關重要合併附陳所有重要各欵瀝請憲台依律辯明寃枉具奏緣由理合禀請察核倘蒙昭雪再荷生成肅此具禀恭請鈞安伏乞慈鑒職典章謹禀 
附施典章命詞 
本非中飽那有侵呑人無實證文率虚言 
未鞫先斷寃案誰翻控訴無所不見帝閽 
威權逼壓銜痛九原舍生明志身喪道存 
夙尙風節卒被汙名拘禁致命銜恨泉壤卒成二章以誌悲憤 
湯有夏臺禁文有　里囚聖人尙如此况我罹茲憂良玉仍玷辱明珠竟暗投傷哉鴻鵠志恥與燕雀儔 
皎皎天上月平生喩茲懷豈知狂風起竟被浮雲埋願負赤松子生慙紅柳娃（見西域圖志）首陽遵遺則始信眞宅佳（紅柳娃猿類長尺許具衣冠執之則不食而死可以人而不如獸乎） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
大清宣統三年辛亥七月初九日共三張 
[申報弟三張]  
西歷千九百十一年九月一號禮拜五自由談 
[徵文告白]  
　　海内文家如有以詩詞歌曲遺聞軼事以及游戲詼諧之作惠寄本館最爲歡迎卽請開明住址以便隨時通信惟原稿恕不奉還 
[游戲文章]  
　　上海百怪（故我） 
滬上自伍侍郎提倡勸戒紙烟後有志之十羣焉風從是以近數月來香烟銷塲不無受其影響聞南市一帶有鳴鑼高唱戒香烟歌者有沿途逢人苦勸者且又出現一種印刷品其左首畫一大官模樣翎頂輝煌手執京八寸旱烟管爲不吸紙烟者之小影其右一人衣衫襤樓口啣香烟而頭上頂一大龜推其意蓋以此物爲標誌則見者必觸目警心也一官一龜兩兩對照可怪 
故我曰天下之官而龜龜而官者亦多矣是可謂之同聲相應亦可謂之官龜合影 
女界之開通以上海爲最而桑間濮上之風亦以上海爲尤盛每逢星期休暇凡天足革履油鬆大辫目架金絲鏡而俆徉蹀　於馬路中者項背相望其風流放誕者於坐馬車游花園之外尤歡喜跑大菜館尤歡喜跑兼下宿營業之大菜館瓜出李下旁若無人可怪 
故我曰此之謂文明此之謂自由 
各種新事業以上海爲得風氣之先此天下所公認如敎育會醫學會商學會商團會等等莫不以組合團體研究聯絡爲海内倡惟間有一二團體會員不過百餘人辦事只有四五人而團體名義上煌煌然冠以範圍極大之字樣小題大做名過其實可怪 
故我曰是亦新世界大法螺之一種 
[期期艾艾] （髠） 
　　周期遇鄧艾於途卽起招呼道艾艾兄久不會了鄧艾一看是周期連忙答應道期期兄從前年泥城橋者者樓一叙之後久不會面此次是幾時來的周期道還是上六六月到上海的艾艾兄近日作何消遣鄧艾道昨夜小弟父父子子兩個在壽康弄花媛媛家吃雙雙檯呌了幾個局周期問呌了那幾個鄧艾道一個是同春二的柳依依一個是清和三的洪倩倩一個是同春一的張娟娟一個是福致里的謝鶑鶑還有一個普慶里的呌做玉亭亭一副面孔倒生得標標緻緻的期期兄近日作何消遣周期道弟昨夜裡夫夫婦婦兩個到新新舞臺去看了一本戲鄧艾問是何戲周期道第一齣是小小桂芬做的四泗洲城第二齣是大大奎官做的八八蜡廟第三齣是小小楊猴做的三三上吊還有一個月月紅串西廂記裡的鶑鶑是再好没有的鄧艾道昨夜新新舞臺生意如何周期道人數寥寥兄昨夜興致可好鄧艾道興致勃勃小弟現有些些小事要告别了周期道如此大家歇歇會罷 
[瞎費心思]  
　　十二生肖攷 
十二生肖相傳已古按法苑珠林引大集經云東方海中有瑠璃山山有一毒蛇一馬一羊修聲聞慈南方海中有玻瓈山山有一獼猴一雞一犬修聲聞慈西方海中有銀山山有一猪一鼠一牛修聲聞慈北方海中有金山山有一獅子一兎一龍修聲聞慈一日一夜常令一獸游行敎化七月一日鼠初游行以聲聞乘敎化一切鼠身令離惡業勸修善事如是次第至十二日鼠復還行余意佛經之造此說者蓋因中國本有十二生肖之 
 
 

Page 34

 
 
說而彼敎從而附會之也惟俗傳生肖中有虎而佛經則云獅子則吾人於寅年誕生者當不屬虎而獅子矣然大集經註云獅子此方名虎則固以獅子當虎也 
[十二時攷]  
　　古無十二時之說洪範言歲月日而不言時周禮馮相氏言歲月日辰而不言時古所謂時者三時四時皆指春夏秋冬言之也後世歷法漸密於是日分爲時左傳卜楚邱曰日之數十故有十時杜預註則以爲十二時雖不立干支之名目然其曰夜半者卽今之所謂子也雞鳴者丑也平旦者寅也日出者犯也食時者辰也禺中者已也日中者午也日昳者未也晡時者申也日入者酉也黃昏者戌也人定者亥也日分爲時始見於此後世一日分十二時每時又分爲二曰初曰正而選擇家以子初爲壬時丑初爲癸時寅初爲艮時卯初爲甲時辰初爲乙時已初爲巽時午初爲丙時未初爲丁時申初爲坤時酉初爲庚時戌初爲辛時亥初爲乾時即今憲書所謂寅申已亥月宜用甲丙庚壬時子午卯酉月宜用艮選坤乾時辰戌丑未月宜甩癸乙丁辛時是也昔錢辛楣先生曰曾於都門法源寺見遼舍利函後題甲時又戒壇寺遼法禪師碑後題乾時又遼石幢二一題庚時一題坤時蓋金遼石刻多用此爲記也 
[尊聞閣雜錄]  
　　道光二十五年鉢池黃君鈞宰至清江豫章某生久爲河工幕客時方賦閒一日過黃之寓廬曰君知十二紅乎曰不知曰君善塡詞倘以此事譜成院本此塲上絶新關目也黃君請其詳則曰現任河督姬妾甚多其最寵倖者三人裡河廳月進供給銀則諸姬要而分之南河廳員十八缺而裡河爲之長故上官供給主於裡河時内有官親幕友門丁爲當事所信任外則市賈僧尼優伶薙髮匠之屬出入衙署又與親幕僉門相援引文武員弁營求善地者展轉賄託力能逹諸寵姬之前爲之說項而皆得如願以償俗以得時乘運爲紅背時而不通聲氣爲黑若輩同黨共事者合之得十有二人故時有十二紅之目君能點綴成書爲梨園增長聲價何患不選聲徵色奉巵酒爲作者壽乎黃君以事涉閨閫不忍顯言然念南河積弊之深帑項虚縻之夥奢靡習於此日禍患心中於他時因擇其可言者去其不可言者兩旬而成十六折冀以埀示鍼砭也某生見之大喜借去數日黃君亦幾忘之矣一日李君蓉村造黃君寓廬入門卽大笑黃君叩其故蓉村曰某客得君大稿繕錄端楷裝潢精美袖之以示裡河謬言作者與河督同鄕故有嫌隙且其交游甚廣行將入都付之優人刋印行世時河員自知侵蝕太過深畏人言曰若爾興大獄矣顧其人安在不畏文字禍耶某曰畏禍不敢作矣彼固有所恃也裡河繙閱三五齣曰君與彼相識否日不識然某之友人識之因劇中關涉多義不可默也裡河曰事固無涉於我君第問彼意何居倘其可已我餽數十金至多百金彼此相安不然當事者即損名獨不銜恨於彼乎某曰且試圖之他日復見故作難色謂作者意不在錢挾制之中間以輭語竟得二百金以去不知所之在黃君固借游戲以示鍼砭而不意伺隙小人卽挾之以圖厚利矣則觀此而知吾儕筆墨之宜審愼也 
[聞之酸鼻]  
　　辛亥夏月檢舊篋得外孫女余金氏印保行述哭題其后七十八齡翁兪世球稿南山蔦　倚松柏松栢摧柯焉托迹星江烈婦金名媛（金廣文易如壻之女）生長蘇台外祖兪宦宅敎以詩書及女紅性情貞靜明周易及笄作伐同邑余高門聘以明珠娶以璧太翁父子仕宦在虎林（太翁余步東翁余郁齋皆以孝廉出仕浙江）觀察司馬皆顯赫迎娶二年生兩兒不幸均殤甚嘆惜痛在心胸淚在痕婉勸翁姑顏和懌無何翁殁在錢塘侍姑扶櫬歸原籍歷代清廉宦槖空三年讀禮飢寒迫勸夫縣丞余耀庭赴浙就職謀差役不料夫亡惡耗來一聲哭倒喪魂魄投繯刎頸復搥胸嘔血成盆衣皆赤只知要殉泉下人那識膝下尙無獲姑勸繼姪接宗祧勉遵姑命不敢逆撫姪爲子勝所生且聘媳婦承一脈一身受盡千般苦形神日枯體日瘠可憐欲盤夫喪歸四十串錢勤苦積臨終泣付胞弟兄代盤夫喪歸窀穸跪求老姑代撫孤忽爾氣絶眼翻白驚得老姑魂欲飛從此哀痛不安席閤郡無不咸稱節烈全外祖聞之哭晨夕嗚呼自古一死誰可逃輕如鴻毛重如泰山石禀請江蘇督撫學院會請旌奉旨旌表烈婦春秋祭祀焚竹帛吁嗟乎甥女雖死今猶存直與日月爭光之巾幗 
[慷慨悲歌]  
　　夾漈遺詩 
宋鄭思肖多景樓題壁一首係叛將劉整圍襄陽時作讀之悲壯蒼凉令人有亡國之感诗曰英雄登眺處一劍獨來遊男子抱奇氣中原入遠謀江分淮浙土天闊楚吳秋試望斜陽外誰寛西顧憂 
[纒綿悱惻]  
 
 

Page 35

 
 
[連兒絶命詞]  
　　吳三桂寵姬人無不知其爲陳圓圓也然圓圓外又有所謂連兒者年十七留侍三桂三桂寵之逾常連姿容婉麗嘗夏日侍三桂遊荷塘練裳稿袂執白羽扇立九曲橋上遙而望之疑爲出水芙蓉也三桂敗連兒爲趙良棟部將所得欲以爲妻連兒惋恨而死其絶命詞中有君王不得見妾命薄於烟之句一片柔情深遠綿　說者謂非圓圓所可及已 
[詞令妙品]  
七夕之詠最多佳作昔許纘曾鵲橋仙詞云算來若不隔銀河怎見得相逢最好詞意已新秦觀則云兩情若是久長時又豈在朝朝暮暮更覺理足辭圓又沈歸愚牛女詩云只有生離無死别果然天上勝人間後人反其說云畢竟人間勝天上不然劉阮不歸來試於此間下一斷語果天上勝人間耶抑人間勝天上耶 
本報連日所登醜情小說（動物之愛）因作者有事暫時停刋 
 
 
 

Page 36

 
 
   
 
