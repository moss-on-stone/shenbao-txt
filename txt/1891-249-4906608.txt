# 1891 - 249 - 4906608

 

Page 1

 
 
　　　重印聖武記出售[  申報舘啓]  
　　聖武記係邵陽魏默深先生所纂先生抱經世才不獲見諸行事乃借史館秘書私家箸述薈成是記自開國龍興以迄道光年間洋事條分縷析無不詳載於其中曩所印者早經售罄兹復排以　鉛印以潔白紙張每部十本碼洋六角卽日出售有欲討論掌故者請向本埠申昌外埠申昌及經售申報人購取爲盼此佈 
[鴕鳥說]  
　　天下之物奇形異狀者衆矣六合之大無所不有卽如禽獸一種中國之所無而爲外國之所有者亦復何　古時之所有而爲今日之所無者亦屬不可勝數禽之中有鴕鳥者中國之人未嘗見之多産於阿非利加洲與亞喇伯境中至亞喇伯之東方已絶無而僅有矣此鳥形狀奇詭未見者必以爲言近於誕而西國之習　者則不以爲異也其鳥長頸高身多産於沙漠曠野咮　目大毛片鬆茸性頗頑鈍最能忍渴有似於駝故謂爲驼鳥以其從鳥族亦曰鴕鳥嘴鈍無力嗜食田中五榖所播之種每爲其所啄食農夫甚憎惡之若銅鐵鉛錫木石麻縷皮鞟俱可取而充饑無所擇也前時人嘗取自死鴕一剖腹騐視胵中藏有多物腐草麻繩玻璃核桃瓦石靡不具備有巨石一方權之足重斤餘此外許多不能消化之物積藴腹内蓋鴕之爲鳥不　物之可食與否能化與否見有何物在側卽納之於嗉而已愚蠢回本于性生也曾於一鴕腹内見有錢七十枚錢在鴕腹日日消磨已减去四分之三足見其儲蓄者已久錢藏於腹日多銅質漬染各物俱帶綠色此等銅鐵物類日積腹中其不至於死者幾希更有一鴕因食石灰過多遂斃有人携一至倫敦養於博物院中因食雨傘致死亦奇矣鴕於禽中秉體特强其腿甚長蹄有二趾如駝健步捷行怒鬥之時以蹄相踔踢當其奮迅走壙之時卽矯健之獵犬亦不能及亞喇伯人游獵嘗跨馬追鴕因馬疾不逮鴕疾每以巨木抛置鴕之　間冀傷其骽而鴕亦非無術恒以其距翻掀碎石飛擊獵人勢若炮碼弓彈受者輙傷鴕有時或遇孤旅貧儒見其手無斧柯身乏器械卽疾驅直前將雙距揚起似作鬥狀或有時以爪抓裂人腹啖其腸胃其兇惡如此歡洲乘馬之客如欲獲鴕必先策馬超越鴕前以洋鎗迎頭擊之彈中其翅卽不能舉鴕卽俯首受縛矣或有服其毛殼假爲鴕鳥俟近則猝起擒之鴕鳥每處成羣常一雄而數雌皆同窠棲宿其遺卵之時每於沙中掘穴藏之一處二十三十不等有人見其伏卵時四雌鴕依次循環覆翼之雄鴕亦爲按序代伏常有一雄數雌聚於一處伏卵甚有多至六十者伏四十日而雛生或云其卵乃借日熱而成不須龔伏窠邊另有數十卵雛出卽啄而自養之殆取相守相助之意然鴕亦非甚愚拙者也故其卵數多時盈至八十其非一鴕之卵明矣時值炎熱卽不臥伏遺卵於土曝卵於沙人踐之獸躪之亦所弗顧雛時肉可食卵亦可食南阿非利如洲何敦多得族人向鴕巢取卵必以長竿自旁徐徐撥之恐驚大鴕驚卽不復遺卵於彼矣得卵納入熱灰中灰掩良久卽熟後可去殼食之一卵之重約得七十餘兩殼瑩白而堅緻可以製作盃碗鴕腦味甚濃厚昔羅馬國王甚嗜此味有時以百鴕之腦供其一膳何曾下箸萬錢猶不足言也猶太持教之人禁止不食視雌雄之鴕鳥以爲不潔故亞喇伯人猶沿此戒至今不食阿非利加但縱口腹瓷意食之卽欲分其杯羹亦不可得其羽文彩輝煌斑斕璀璨人皆視爲珍物一羽可值數金泰西婦女恆取以揷於帽冠於頂飾於衣以美觀瞻此鳥從未嘗携至中國蓄於園囿以點緩於長林豐草間俾人得一覩其奇以爲快不若西國之火雞隨處有之昔荷蘭於明季曾貢火雞觀其啄食熱炭以爲笑樂然鴕鳥之形中國雖不得常見而鴕鳥之字則人久已知之按郭義恭廣志所載安息國貢大雀雁身駝蹄蒼色舉頭高七八尺張翅丈餘名曰鴕鳥卵如甕其所稱安息國者卽在亞喇伯之東境土毗連唐高宗永徽中吐火羅献鳥如駝鼓翅日行三百里食銅鐵劉郁西域記曰當浪有大鳥駝蹄高丈餘食火炭費信星槎錄曰竹步國阿丹國俱出駝蹄雞阿丹卽亞喇伯之别名墨客揮犀曰骨托鳥如雕高三尺餘食鐵石取絲繫三寸白石卽吞之良久牽出石如泥吾學編曰洪武初三佛齊貢火雞大於鶴方隅勝略云祖法兒國産駝雞有肉鞍可乘凡此諸說大同小異其稱謂雖或殊實一類也最先則在漢元帝時云有鳥如馬駒故名駝鳥因其屬於羽族故作鴕其與西國取義亦相同然則鴕鳥一物於二千年前早已入中國固不必詫爲罕見之物顧何以見於昔而不能見之於今兹日中外通商泰西諸國遠近畢至奇珍瓌寳莫不羅而致之爭貢於廷何獨於鴕鳥而缺之豈以其蠢然一物不足以供娛玩歟夫禽本月翼翔空者爲飛禽走地者爲家禽惟鴕則有羽而無翼能走而不能飛此殆予之翼者兩其足去其角者予之齒其理然也鴕鳥養使馴熟人可以騎以代騾馬則非無用者也西醫合信氏曾圖其形語焉不詳爲作鴕鳥說以補其闕 
[租船運兵]  
　　聞英官現租廣豐洋行之益利輪船載兵士軍裝駛往宜昌保衞商人因宜昌一帶江水甚淺兵船不能前進故租此船以便轉運也 
[電傳江南鄕試首塲題]  
　　頭題子曰桓公九合諸侯一節二題考諸三王而不謬四句三題經界曁正三句詩題賦得鰲背參差日氣紅得紅字五言八韻 
[電傳浙江鄕試首塲題]  
　　首題子張學于祿一章次題旅酬下爲上三題序者射也詩題賦得賞桂延秋月得秋字五言八韻 
[魚藻恩波]  
　　豫撫裕澤生中丞以河南候補道府州縣以及丞倅佐貳雜職在省聽鼓者人浮於額非但補署無期卽差委一項亦有數年未經輪及者而由部給照赴豫者猶絡繹不絶宦途愈形擁擠若不設法變通殊於吏治民生大有關係擬將捐納勞績兩項指分河南候補正佐各項人員暫行停止分發三年俾資疏通此外進士卽用正途人員仍照舊分發以符定例等情專摺瀝陳於七月二十七日奉旨着吏部議奏欽此至部臣如何議覆容俟有聞後錄○吉林阿勒楚喀副都統富和以兩届三年任滿循例奏請入覲俾得親聆訓誨有所遵循以紓犬馬戀主之忱專摺入奏奉旨着來見欽此○總管内務府大臣爲知照事照得八月初一日皇太后還蹕南海所有應行導引扈從以及跟隨關防侍衞官員均於是日已刻在頤和園東宫門伺候爲此知照各該衙門凡有應行傳派預備之處查照歴次成案辦理○奏事官吏部郎中繼恒升授山西道監察御史所有奏事官照例不得兼充另行考充刻由奏事處咨行六部理藩院於郎中員外郎中擇其精通情漢年壯才明者各保送一二員開造履歴卽送本處以憑彚齊傳考揀 
 
 

Page 2

 
 
擬○新挑庫兵沈四原擬令某甲充爲保庫後改擬令某乙保庫及沈奉文挑補庫兵甲遂忿不能平知七月二十八日爲新庫兵上庫之期甲率黨伏於六部口地方爲半途搶刼之計届期有快車自絨線胡同西口向東飛馳庫兵在内某乙在外行至六部口甲率衆持兵刀攔車刼庫乙轟以洋槍如連珠然甲黨少避　有帶傷者乙卽頻策車騾飛馳遠去惟乙黨玉某之車馬被甲黨阻住玉與車夫協力相拒車夫爲其拘住玉之頭顱打得鮮血直流甲曰吾以汝爲乙也乃玉耶遂釋手玉乘間跑入明三家内甲黨不依聲言若不將玉獻出當入院搜查明懼不敢匿甲以車裝拉向北而去閱時乙率六七十人來至是處覓甲則甲已去多時矣乙又出洋鎗施放多聲恨恨而去夫輦轂之下若輩竟公然手持洋槍任意施放何藐法若斯耶而地方官兵僅作壁上觀殊令人難以索解矣○管理太常寺事務禮部尚書臣宗室崑岡等謹奏爲題請派遣事案照本年八月二十二日秋祭旌勇祠謹按祀典内開應由散秩大臣申奏遣一人讀文致祭等語准侍衞處開送銜名過寺臣等繕入題本進呈恭請欽遣一人俟命下之日再由臣寺知照届期前往致祭謹此題奏請旨於七月二十七日奉旨遣委散秩大臣二等伯長有行禮欽此○吏部爲咨行事騐封司案呈本部遵議戸部題請將應解光緒十六年京餉於年内全數解清之江西巡撫德馨等議叙等因核與請叙歴次例案相符自應准叙請旨施恩一本於光緒十七年七月二十四日具題奉旨德馨瑞璋方汝翼均着加一級餘依議欽此欽遵到部理合抄黏原奏分咨戸部曁江西巡撫查照○廂藍旗恩護軍統領普訂於八月初三日卯初在地安門内五龍亭正黄旗侍衛教塲揀選本旗副護軍參領二缺委護軍參領一缺護軍校二缺藍翎長一缺並挑頭三四五六七甲喇護軍十六缺除傳知應揀應挑官弁兵丁是晨前往預備外並咨請正黄正紅廂紅護軍統領稽察御史届期赴該教塲會同揀挑官兵各缺云○戸部陝西司示傳請領浙江省茶引委員杭州理事同知溥興於三日内赴部投遞印領毋得違悞特傳又戸部陝西司示傳四川省請領茶引差役李德祥柴登庸於三日内赴部投遞印領毋得違悞特傳○吏部爲咨行事文選司案呈本部議覆四川總督劉奏以四川卽用知縣張賢符請補南部縣知縣等因核與例案相符應准其補授一本於光緒十七年七月十七日奉旨張賢符着依議用餘依議欽此欽遵到部合將原奏黏抄咨行四川總督查照辦理○值年旗准兵部爲轉行事准禮部咨開本年辛卯科順天鄕試塲内彈壓副都統一本本部業經具題相應行知值年旗轉行八旂滿蒙漢副都統於八月初六日丑刻赴午門前咸集聽候宣旨一經派出迅卽遵旨入塲 
[棘闈瑣語]  
　　舊例供給所於八月初旬請各大憲入闈腹勘謂之踹塲兹悉督憲監臨並提調監試各官業於八月朔日鳴騶而至車馬喧闐如龍如水加以督標營列隊恭　戈戟雲屯旌旗日耀軍容之盛雖荼火未足形容也傾城士女環而觀者如堵牆約歴三點鐘之久始各呵殿而去督憲等以胡式嘉太守辦理得法頗蒙面奬云○江南二主試行抵京口已列前報嗣於八月朔日舟抵石頭駐節皇華館供給所備綠呢大轎二乘並全副儀仗簇擁至毗廬庵行轅暫憇文星迎迓者惟李小軒太尊陳仰山趙小帆兩明府其餘各憲皆因關防嚴密未便進謁大約入簾日可以叙契闊通問訊矣○工人午炊遺星星之火於蓆篷卜俄而濃烟四塞赤燄熊熊幾有燎原之勢幸水夫數十人竭力救護始行撲滅委員聞之將該工人笞責二百板以警其餘云○本科文闈外監試程雨庭觀察昨將某書辦傳至公館厲聲責之曰聞歴科傳遞換卷買薦種種不法事皆汝一人經手罪不勝誅本道不予深究自今伊始當革面洗心顧全身家性命如再見利忘義定當明正典刑並傳諭諸色人等一體知悉毋得視爲具文噬臍無及噫自古舞文皆由胥吏觀　擒賊擒王可謂能正本清源矣○昔年文闈印卷只藩署監印官一人督率耳目未週卽滋流弊已丑科有一生而備二卷者自作一卷當時交入捉刀人代作一卷塲後在彌封謄錄處易之其代庖之人皆係高掇巍科者此事實開歴科舞弊未有之奇外提調瑞方伯洞悉情形昨委公正廉明牧令八員眼同書吏對册盖印隨卽封誌加鑰並每箱共計若干包每包共計若干卷開呈清單以便核對學憲所取人數是否符合大約此弊可以杜絶但不識傳遞之法如何防維是在内提調外監試二觀察之妙用矣 
[入簾盛儀]  
　　江南主試入簾循例在江寗府大堂默宴初六日卯正江寗府李小軒太守預備迎迓供給所總辦胡式嘉太守上元縣陳仰山江寗縣趙小帆兩明府以及各執事員弁先後到署鋪陳一切辰初二刻内提調巡道馬介眉觀察外監試程雨庭觀察首先至署外提　瑞弗俟方伯　辦監臨安徽學院錢辛伯閣學接踵而至少頃巡捕官唐二尹鶴年黄少尉炳持帖飛騎先至正副主試用全副儀仗乘坐綠呢大轎至階前下轎次第陞堂各官在大堂滴水簷下恭迎正主試金忠甫閣學副主試李木齋太史年均逾而立氣宇和藹望見顏色者嘖嘖柟羡不置辰正一刻兩江總督劉峴帥呼殿而來唐黄二巡　急步至儀門簷下接帖金李二主試監臨錢閣學並肩而出各官隨後至大堂簷下迎迓皆一揖不作寒喧語制軍穿朝服率領各官行三跪九叩首禮恭請聖安後行賓主禮禮畢入内堂小憇供給所胡總辦督率鋪陳簾盤委員司一將盛筵七桌設于人堂左右如雁行式席中餚饌皆可看而不可食少焉樂作恭請入坐主試坐賓位制軍坐主位甫安坐忽聞轟然一聲杯筷餚饌已搶得乾乾淨淨此係俗例名曰搶三元各官大笑制軍送正副主試於堂下主試換坐八人顯轎府縣百官繞道先至貢院伺候外監訊内外　提調先行監臨殿後皆乘顯轎由三山街進狀元境至貢院時值午正主試入廉鹽臨照例由内封門外提調由外加封一切如禮沿途觀者人山人海惜天公不作美大雨傾盆不啻銀河倒瀉都人士皆額手稱賀盖以古諺相傳有主考衣帽濕江南狀元出之語故以遇雨爲吉利也 
[浙闈助]  
　　浙闈調簾各員已登報牘兹又奉署藩司龔方伯添委准補嚴州同知吳司馬蓉候補縣陳大令作基均於初二日至撫署考試以昭愼重○各府謄錄腰牌初三日在豐樂橋松嵐閣茶室會齊定價領取本科牌價昻貴自午後起直至夕陽西下尚未說定風聞合所謄錄買牌統計鷹餅三百餘枚云○初六日已刻進簾正副主試李費兩星使撫憲崧振帥署藩司龔方伯署臬司唐廉訪提調王觀察監試郭太守學憲潘宗師排列全副儀仗出撫轅東轅門過通江橋大街進青雲街至貢院潘宗師循例送至半途卽行回署是日也貢院明經取士牌樓起直至儀門文武員弁及各營兵勇站立兩旁戎裝整肅旌旆飛揚道旁觀看者扶老携幼人海人山熱鬧之場於斯爲盛○撫憲崧振帥近日選精銳營兵駐守教堂及西人住宅日夜梭巡振帥盖以監臨入闈誠恐匪徒乘間竊發故作未雨綢繆之計也○棍徒之冐作考生開塲聚賭者業經府縣及上中下三叚保申委員出示嚴禁三令五申縱不敢明目張膽仍不免小試其技聞某日仁和縣高大令飭差密拿賭棍分别笞責復枷號衆安橋直街以昭炯戒 
[巾幗鬚眉]  
　　前任直隷藩司孫方伯觀之女公子年四十三矣守貞不字上年近畿被水小民蕩析離居貞女惻然憫之約同張朗帥之夫人創立閨閣賑捐册以菩薩之心腸宏如來之願力一時綠窓靜女繡闥名媛地盡布金裘成集腋勸助徧於八省巨欵不下萬金合肥相國據以入奏上聞傳旨嘉奬近日貞女自都南下道出通州凡欽和食德者無不樂道其事按泰西閨媛時有捐資助振之事而中上向不多見貞女此舉豈不足爲閨閣生色哉 
[袁江雜錄]  
　　覺津寺在浦東里許一大叢林也後殿内有寳塔一座玲瓏剔透談浦上勝跡者輙艶稱之迨兵燹後毁敗無存兹主持僧施大法力以冀規復舊觀邪許之聲行見逹於四境矣○運河水勢自入秋後逐漸消落與盛漲時相去約四尺許○搶孀惡習風化攸關雖厲禁高懸總難絶跡兹某甲弟殁婦存偶因祭祀赴墓經乙糾衆刦去迨將交拜嫂亦糾衆奪回旋卽訟之琴堂邑尊大怒簽差捕乙重治○京伶蒞浦 
 
 

Page 3

 
 
獲利三倍同類艶之後起者屢欲分肥議均未就刻有某糾集巨資建屋宇聘定名班與之爭勝云○淮揚海道憲訪聞浦上尼庵三十餘處均不免行蹤詭秘特札縣出示嚴禁 
[金陵時疫]  
　　入秋以來天久不雨亢旱異常人感燥氣而生疾入之不覺發之甚危初起背出紅斑四肢蜷縮俄而舌灰語澀昏擯不省人事至此雖和緩復生不能奏效矣亦有因喉痛而殞命者金陵城中每日登鬼籙約有二三十人考生亦間染此症是以岐黄家利市三倍雖夜半猶飛與往來不絶云 
[登州海市]  
　　文登縣境雨水爲災已見前報兹聞當河水漲盛時縣城南堤上有小蛇蟠踞其上水勢壁立不致泛濫旁溢羣以爲神捧盤盛之供於香案上閱二日雨霽水退小蛇卽不知所往鄕民以爲神佑演戲報謝鼓樂喧闐一時稱盛此小蛇蓋卽大王將軍之流亞也○騙子某假託部員誑騙某大員銀三百兩事洩逮案連訊數盗　無實供近由别省解至烟臺未知作何了結○初一日薄暮隂雨淅瀝至夜半濺玉跳珠其聲益厲迨天明風伯又肆其威閱一晝夜始息濱海之區田未盡偃東北一帶風起潮湧船隻走錨斷索互相碰撞一時人聲鼎沸頗有倒海翻江之勢有鵰鳥船二隻瓜簍高頭船三隻碰撞損傷零木碎板漂流水面此外舟楫之失事者正不可以僂指計亦非常之災也 
[尚衣抵滬]  
　　江蘇織造榮尚衣由津南下已見報章兹悉尚衣於前日黎明時莅滬在英租界司慶公棧暫駐行旌小住數日卽當赴蘇履新云 
[菩指證果]  
　　去年夏間僧人高一飛在松郡誘拐張旭生之女來申旋被張妻躡蹤尋見扭送法公堂轉解到縣訊供之下判令將僧收禁以爲出家人不守清規者戒邇因僧在監患病管監人禀知袁大令飭令延醫調治孰料湼槃有兆藥餌無靈竟於前夕示寂管監人飛禀大令立卽甲　府憲請委隣封相驗不示寂於魚鐘清净之塲而示寂於犴獄薰汚之地善哉善哉眞於三宗五祖而外自立法門者矣 
[馬車肇事]  
　　英界大馬路每於夕陽西墜時來往馬車絡繹不絶偶不經心最爲肇事昨日五下鐘有四輪馬車一輛載客三人自東而西馳至石路口適有小車一輛自南而北不及退讓幾爲該馬車撞倒幸印捕疾將馬車拖住不致肇禍該印捕卽將馬車拘入捕房想當解案請究也 
[命案待騐]  
　　蘇鄕婦金氏者於去年潛逃來申與張文卿姘識一對野鴛鴦枝棲香粉弄第一百十四號房屋内後經金氏之姑托錢阿榮談金榮陳順生等四處找尋旋在小東門獲住送還伊姑管束其姑因金氏逃出時帶有衣飾物件現在何以隻身而歸仍托錢等向張文卿理論詎錢等向張索取謝儀仍令金氏住香粉弄徐桂榮家前晚九點鐘時金氏忽購阿芙蓉膏吸食至天明時斃命經該處地甲與包探陳阿九等將各人送入新署蔡太守傳集各人訊問情詞大略相同惟張文卿稱該氏並非吸食洋烟實是痰厥致命况已與該氏之姑說妥買棺成殮蔡太守以案關人命未便草率了事備文至上海縣請騐核奪 
[添置水管]  
　　英租界跑馬塲南坭城橋西首雖非租界而馬路仍歸英工部局管理該處老虎灶欲裝用自來水該洋行循例由馬路間埋管昨早正在開工掘挖該處巡防局員知照停工須請得道憲照會方可工作一面告知朱森庭明府當卽會晤蔡二源太守會商一切該洋行亦卽告知英工部局請派中西捕與包探等至該處照料一切各工人始照常工作云 
[會訊案類誌]  
　　前報列咪吔洋行控延仁行購定花羽綾延不出貨一案昨日午前十一點鐘原被畢集蔡太守會同福繙譯覆訊原告洋人帶同買辦趙某到案被告延律師威金生繙譯曹吉福至案先據威律師稱請會審官問原告與延仁良記之往來總簿帶案否原告稱簿據雖耒帶然有合同爲憑卽檢得合同四紙呈案威律師逐一檢閱其二紙係買洋布一紙係買棉羽綾係延仁任中元簽字一紙係買花羽綾雖是良記經買然亦是延仁盖印是延仁與良記實二而一也原告請着延仁出貨蔡太守商之福繙譯謂所定之貨爲何延約不出任中元供初次購花羽綾二十五箱後買棉羽綾洋布等買花羽綾時曾與該行訂明别家無此花樣不謂貨到後天豐源行亦有此種花羽綾卽向該行理論該行買辦趙某做定禀詞囑赴德國領事署控告天豐源我以小號之貨定自咪吔未便控天豐源卽要控時亦須咪吔出首方是正理該行又囑我付銀三百兩存於伊處俟該行主至外國控告云云旋於二月間卽將趙某所作之禀詞呈遞法領事署福繙譯謂當時禀詞有之亦不過呈訴天豐源花羽綾之事並非控告提究之狀詞也如爲天豐源花羽綾之事儘可另行呈控咪吔洋人稱定貨至今不出陸續虧折棧租保險一切費用約有數千兩福繙譯謂花羽綾是第一次所定之貨因瓜葛而不出何得二三四次之貨亦不出任稱小號係代客買貨客人因知花羽綾轕轇各客恐被欠銀兩致别貨亦不出蔡太守檢閱任中元所呈稟詞中有前請友人料理貼還咪吔行現銀一百五十兩在後又添五十兩就此了結有此事否任稱有之惟咪吔行要六百兩方能過去咪吔洋人又稱現在最少要貼銀千兩云云威律師稱此案本律假亦情願仍照前勸友人之語和息該洋行如執定要貼千兩之說本律師當查例申辨蔡太守商之福繙譯諭令被告任中元邀同原勸理人杜景山限一禮拜調楚禀覆○新沙遜洋行控義泰和股東金瑜麟定買棉紗延不出貨一案約於昨日三點鐘集訊届時蔡太守會同富副領事開堂集訊被告金瑜麟延請威金生律師曹吉福繙譯申辯原告稱前次堂諭限金七天前來理楚金非但不來轉邀請狀師前來申辯故原告亦欲延請狀師請緩期再行集訊蔡太守與富副領事准如所請威律師稱原告所控追金銀二萬七千兩但金之貨被沙遜軋住以致虧倒恐受虧不止此數務請飭原告集訊時須將各帳各據檢理清楚呈案免得臨時局促致本律師不能辨駁蔡太守將情轉致原告約於本月十九日卽禮拜六三點鐘再行覆訊 
[縣案彚錄]  
　　益順盛號黄曉坡控行夥徐月珊竊取高麗參五十斤託五康行主吕松泉銷售一案由縣屢次訊供判令收買此貨之益泰等三家各自認虧措償此已列前報嗣因益泰等未肯認虧遂由原差禀覆前晚袁海觀大令升堂覆訊黄曉坡投案伸訴前情並求究追銀一千餘兩吕松泉供稱徐月珊在益盛順號内作夥多年此次代售之貨實不知其私下竊取徐子青供在益泰爲夥日前向吕收買高麗參二十斤初不知徐月珊偷竊號内之貨吕玉峯供稱在同吉祥爲夥向吕買參二十五斤謝霖供稱在久康爲夥亦由吕松泉經手其買參五斤求請明察大令得供以吕松泉若不銷贓焉有此事豈得以徐月珊素有往來爲推卸地步本當照數究追姑從寛典向原告及益泰等一再開導判令吕松泉交銀五百兩徐子青交銀一百八十兩吕玉峯交銀三十兩謝霖交銀十五兩玉峯謝霖均肯遵諭惟吕松泉徐子青二人抗不遵斷大令謂既不遵斷卽着管押遂判將吕松泉徐子青分别收所一面仍着葛榮江馮沛山帮同將徐月珊尋緝交案究辦○楊錫槎控姚少雲唆使姪子伯珍糾同李阿祥等硬搬什物由袁大令提訊之下判將姚等分别收所候訊曾列本報前日大令升堂研訊楊錫槎投案訴稱前堂奉訊後小的恊同本圖地保姚旭生下鄕料理現少英洋三十元大錢十一千文棉花二包半麫麥十五擔求恩訊追地保姚旭生禀稱上月十四日伊等肇事後由小的派人將各物看管現已歸楊錫槎收領楊伯珍供稱小的實被姚少雲唆使黨羽亦由姚糾來上的所取物件已交叔父收回小的現已悔過求請施恩姚少雲供稱本邑人現在引翔港開設花行與楊錫槎所開磨坊爲鄰此事小的自知不合叩求開恩祝濤濤供稱小的開設花行前去僱人實由姚少雲囑託李阿祥洪福昌奚錫坤周濤濤周全林趙雨亭趙泉泉姚瑞瑞趙小貴等同供小的等均是本邑人向作小本生意由姚雇 
 
 

Page 4

 
 
往搬物實不知其中曲折大令以姚少雲唆使搬物形同搶刦實係罪魁禍首判令枷號一月發頭門示衆期滿再核李阿祥洪福昌係著名流氓各笞二千板祝濤濤笞六百板周全林奚錫坤各笞五百板周濤濤趙雨亭趙泉泉姚瑞瑞　小貴各笞三百板均着具結開釋楊伯珍從寛交洋三十元具結完　俟將洋交案卽行開釋 
[英界公堂瑣案]  
　　包探何瑞福稱陳候友駕馬車至四馬路馬忽逃去致將一百四十四號巡捕之足踏傷當送醫院療治兹拘陳送案請究好捕頭亦申訴前因並請追該捕養傷費飯食洋三元蔡太守訊得陳候友逸馬傷捕是實判罰陳洋四元充公另繳洋三元給該捕飯資交　繳洋○包探陳阿九稱鄭阿六在廣西路開烟間被葉叔田竊去濕夏衣一件當時人贓並獲交捕送究葉抵賴不認蔡太守着葉交保如無保着管押七天贓交鄭領去○虹口老船塢顏春如稱顧春發來塢竊鐵三塊人贓並獲送請究辦蔡太守判將顧管押五天示儆○安孚莊夥蔡廷熙禀稱該莊歇夥陳六均屢次來莊纒擾今年二月間經其親友與莊主方姓商勸貼伊花紅銀二千五百兩當時陳立有筆據謂嗣後如有該莊往來一切事務概與陳六均不涉詎陳又於前日來莊藉取洪晉卿之保單吵閙不堪並將莊内報時鐘燈鏡字畫等毁壞約值洋八十元請爲究辦蔡太守詰之陳六均稱店中洪晉卿是我所荐刻下既經不涉該莊之事欲將該保單收回太守曰前次立據時曾寫明不拘何事與爾無于何得又生枝節藉端滋事耶陳稱不敢祗要洪晉卿以後之事於我不涉耳蔡太守謂然則打毁人家物件作何理論陳稱願賠太守遂飭着押候賠償物件並諭蔡另行呈遞禀詞存案蔡諾諾而去 
[法廨停訊]  
　　昨禮拜六係法公堂訊案之期適葛同轉别有要公飭家丁持片至捕房是日暫停訊案所有各案統歸下禮拜二訊問 
[法捕房瑣事]  
　　某甲賃屋於法租界與賣牛肉之山東人某乙同居前日甲因事出外乙潛入甲之臥房内適爲甲妻所見大聲呼喊中適自外歸問其何故入人閨闥乙言燥吻欲裂擬乞杯茗以潤之非有他也甲曰汝行同鬼蜮早已窺見肺腑尚敢以巧語花言唐突乃公耶奮拳毆之甲妻上前相助由是三人扭作一團適巡街捕至一併扭入捕房甲妻聲稱被乙打失金耳環一隻捕頭以其中尚有不盡不實着出外自行理處○張阿金日前在虹口犯竊行至法界被包探拘獲吊贓懲辦此已紀諸前報兹聞有浦東人某乙曾於去秋失竊物件近日查知被張阿金行竊留心偵探昨日在法界小烟間相遇遂將張扭獲送入捕房管押○護城河畔廣婦家前日失去金戒指一枚疑係傭婦所竊昨日將該傭婦送入捕房押候解訊○甲乙二人前晚在新街某烟間領取烟霞供養約計烟資四百餘文興闌欲出不名一錢遂被烟間主鳴捕送入捕房捕頭飭令照給烟資始得釋放○某甲前晚在紫萊街行走故與某氏婦撞碰婦以其有心調戯也欲以纎纎玉指摑其頰甲向北奔逃婦且呼且赶旁觀某乙誤以爲捉賊代爲追獲甲謂吹縐一池春水于卿甚事遽揮以拳適巡街捕至將兩人送入捕房捕頭以原告不至將兩人管押片時卽行釋放 
[招認骨肉]  
　　昨接廣益堂來信云本堂收嬰所於七月十一日傍晚時分有彌月男小孩抱放斗内亦不知其來歴迨兩三日後旋有男女二人來堂查詢據稱伊父前因出門不知今已回家仍欲乞還云云適堂董不在經司閽人回覆緣本堂議規既已收養不復再還恐防冐認之意現聞果係生父未便離間其骨肉應許來堂認明面令抱回以全天性 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[袁江官報]  
　　委署清河典史劉葆森於初二日抵浦接印視事○選補江西袁州衞守備王朝盛於上月十一日自都來浦赴漕轅稟到候飭赴任○上月十七日漕轅牌示云湖北蘄州衛守備龔恩培調轅考騐遺缺委勞績新班候補衛守備翟幹署理○督辦四川礦務刑部主事吕知卿主攻現丁内艱　籍於七月十九日過浦○漕標右營遊擊鄭國祥於廿四日赴漕轅叩謝　補鎭江營叅將員缺○調辦清江電報局候補知縣晏錫琦於二十九日抵浦視事○候補同知金鎔奉道憲委查淮屬蝗蝻災象○候補同知涂祺年奉道憲委查海屬蝗蝻災象○候補同知鄧復昌奉道憲委查揚屬蝗蝻災象 
[邗江官報]  
　　七月廿八日分發和事仇元慶禀到廿九日梁鹺尹慶和起復回淮王鹺尉富貴由淮北來揚八月初一日魏鹺尹福昌委淮南總局聽差八月初二日李鹺尹有林銷臨浦局差陳鹺尹鳳書委南掣監秤初三日朱大令應江奉藩憲委查看蝗蝻初四日俞鹺尉良臣委接辦六閘船私分發巡檢李𩆩禀到 
[上海北市絲業會舘籌賑公所施少欽經收順直山東賑捐七月廿四至廿九日第二千九百十九至廿四次清單]  
　　廿四日青甫縣署培德堂錢得孫平安洋一百元漢口隱名字由恊昇莊來五十元周性方求病速愈仰蒙神佑轉危爲安由涵泰莊來五十元不留名十元胡少泉洋十元無名氏錢二百文璜涇唐友蓮善書資移助洋五元紫陽氏元士公堂五元木瀆徐廣照求父濕熱早愈二元潘家營爲母壽辰求保平安二元折紹王婉仙由揚州寄來洋一元泰州弋鋤月堂求内人時症速痊一元元生長銅洋五元廿五五如臯恆益莊尤徐氏同孫尤紹宗心願洋六十元盛川黄蔭城爲母柳氏求病速愈洋五十元留溪姚氏洋十元高大昌五元龍溪魏佐東求母病速痊由敬記糖行來四元沈芝記求保平安由四涇馬萬源寄來四元慈西葉鳳書求妻羅氏病速愈由招商局來元安慶章華軒洋二元皖桐菜根堂汪一元廿六日源記淲爲濟陽里鄰居失愼承諸親友咸集保護平安理宜酬謝兹將筵資移助代種福田洋三十元彭城氏祈平安廿元清江承德堂何合室平安廿元盛川黄蔭城募柳黄氏求合宅平安十元杭城因心氏十元銅洋二元慈東吳鳳洲求合家無恙折助醫藥資十元杭城梁純齋求保病愈二元蘇州敬心居祈保合家平安二元金澤陳少山募朱又波因郎病愈完願二元慈邑棠蔭後裔求速愈一元廿七日裘記善士由江裕船來洋一百元茸　佛佑生前因内人生産平安完願並求肝痛心季速愈廿元又因女病愈完願四元鎭洋學署無名氏求合家平安以藥資助賑十元章晴屋善士十元汕頭大英領事署沈香耘爲室人病愈續助完願由蕭怡和來日本洋五元常熟同泰昌陳黄氏求疾速愈英洋一元江裕船銅洋二元廿八日盧吉人洋廿元南通州洪紫庥爲姪孫恩培症愈續助求永遠不發由潤昌棧來廿元休寗孫餘發室人程氏因産身亡以資超度由蘭溪寄來十元浦左還讀子病痊完願十元翁寅記八元青鎭惟心氏爲嚴病愈完願六元又爲女病愈完願四元又爲無名老媪巳故將月米餘移助以資冥福十元蘇州元裕易隱名氏三元五角李子馨求母病卽痊二元張汝貽求妻諸病速痊一元常熟濟　典許善三錢二百文席紹生不書名各一百文悞人代不知人洋一元姚瑞祿一元無名氏五角金陵無名氏錢五百文又三百文張元共春興各一百文共四戸合洋一元廿九日景鎭甡記求保水陸平安洋五元地和舍人八角吉恆豐包瑞菴翁托廣源糖行來淮安鹽城湖　鎭問經　募第四十八批李蕚樓洋六元問經堂錢五百四十文姚墨仙四百文姚陳氏二百文葛鳴崗葛錦芝葛集仁葛陳氏沈九保葛陳氏徐璽王茂昌王道香卞存寛陳子英華徐氏華渭春吳泰山李步宏賀長發葛連榮葛連愷華旭春吳駒林孫和寳吳元山吳莊林姜蘭芬萬麗川倪錦芳沈芝田沈硯田沈冠田成桂枝沈興　徐華山凌崇巽吳廷良僕蘭藩凌裕松李步洲葛連貴吳廷華章僕蘭簡李懷玉葛竹君葛東升吳杏林李榮茂陳國章吳龍山汪寳連華仲堯張長榮吳李氏夏長春吳麗山陳玉人戴逢春劉方元僕蘭馨王鳳珠五十九戸各一百文吳廷賛廷宣一百文共六十戸合洋十三元 
 
 
