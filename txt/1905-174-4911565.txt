# 1905 - 174 - 4911565

 

Page 1

 
 
[論桂撫批准撥還寺產之荒謬]  
　　昔孟子以容悅其君爲人臣之大戒註謂阿狥爲容逢迎爲悅而均斥之爲鄙夫之事妾婦之道嗚呼今之事君者何其鄙夫妾婦之多哉夫朝廷降一諭旨人心之向背係焉所言而當於理臣下固當謹敬遵行否則或上疏力爭請收回成命或即其事而分别聲叙俾得補弊救偏而不致多所誤會如是則或可免大失政體過拂人情即如近日朝廷諭令保護寺產一事夫民間祠廟不在祀典者由地方官曉諭一律改爲學堂此早經奉旨通飭者也學堂章程內載創立中小學堂皆得借用寺觀公所此又欽定章程頒發各省者也綸綍昭垂固中外所共聞共見不意三月初八日上諭大小寺院及一切僧衆產業一律由官保護地方要政則不得勒捐廟產前後語意相歧若此顯係有勢力之奸僧賄通權閹從中播弄蒙蔽聖聰惟朝廷旣降此諭封疆大吏能詳陳利弊具疏相爭固足盡事君之義或慮批鱗極諫反觸朝廷之怒轉至與大局有妨則惟有委曲周旋别籌兩不相妨之道此固稍明事理者無不能爲之異哉桂撫而竟有發還寺產之事也夫西省梧州永井寺院經知府莊元寛將其查封改作學堂且立案將所有產業撥作學堂經費是固照章辦理能盡地方官之義務者乃今因住持赴省上控遽批准將寺產一并給還夫前時上諭之令以寺產提充學費早經明白宣布各處遵行卽此次諭旨亦不過不准刁紳蠶役藉端滋擾耳不准向之勒捐耳若已經撥充者亦並無諭令發還之說不知桂撫果何愛於永井寺僧而必令一律給還是非因朝廷有加惠　流之意而不惜揣摩風氣藉以顯其阿徇逢迎之技耶要而言之朝廷於寺產一事忽令提體忽令保護朝令暮更固足爲聖明之累然事必由於僧人之奸計閹官之狡謀可以一言而决直督袁宫保知其意故兵奏疏並不明言寺產之不應保護特聲明干禁之淫祠私設之寺院與夫並非僧人自置之產業仍令公正紳耆分投籌辦以昭大信夫天下寺院雖多然何在非干禁者私設者僧人產業雖富何者爲自　者似此分别奏明朝廷旣有前旨亦不能責之爲孝僧衆知事在必行亦必 
 
 
 

Page 2

 
 
俯　貼耳不致大關隱射之門致壤已成之事慰帥平日辦事未必悉臻妥洽而此次則不阿狥不容悅維持大局所裨寳多彼桂撫之　知取悅僧衆亟亟以寺產給還者其賢不肖相去爲何如哉雖然僕所論猶永井寺一事耳聞保護之旨頒行各省僧人多有聞此風聲起而效尤者已撥而請發還猶可辦也萬一請將已經開支之欵重請追給否則卽指爲不實力保護不知疆吏遇此又將何以處之辦理一誤必多糾葛天下大抵如斯也彼作俑之桂撫其亦何以對天下哉 
[皇太后垂詢華工禁約事北京]  
　　聞皇太后近日召見各臣丁除垂詢練兵事宜外又念及美禁華工之事諭謂內外人民皆國家赤子萬不忍稍加苛待今我民族旅居外洋謀衣食而爲工已屬我國失養反致外入之虐待我實不忍爾等務須速議廢約電飭駐美使臣認眞保護勿負朝廷軫念商民之至意云（月） 
[檀香山代表闔埠華僑致上海商務總會函（爲抵制美國華工禁約事）]  
敬啓者頃閱中西各報內載上海電文欣悉貴會集議停消美國貨物抵制　約苛禁逖聽風聲不勝感激聞之兩國通商彼此人民均應優待公法具在憲典昭然乃美國待我華僑禁例日出而日苛虐法日增而日異我輩飽受慘酷罄竹難書試舉目前之工約一端而論期滿未續理宜弛禁美乃違背公法甘冐不韙梁使憲據理磋商始終不理聞已改派新使赴京運動希圖續約敝埠雖經電禀北京政府拒駁所慮我政府動輙遷就畏事不抗美國自恃富强我國當此時勢恐　與爭幸貴會衆志成城痛祖國之凌夷憤彼國之强暴出抵制之妙策運禦外之良謀開會拒約不消美貨具此一腔熱血互相聯絡彼雖苛虐其如我團體何美國貨物消流於吾中國歲計四千萬有奇不與交易彼即商務窒礙大損利益堅持日久自必降心相從是亦一轉圜之妙策也非然者弱肉强食任受暴虐不再十年不特美洲華旅勢將絶跡而內地利權亦被侵奪禍患伊於胡底果抵制之法行（中略）不特挽回全國利權且可彌補華僑失所則藉貴會抵制之力豈淺鮮哉美國最重民權抵制出於商民彼縱能挾勢以要求我政府决不能挾勢以遍壓我商民是朝廷不能與爭者我商場轉可與抗即我欽使亦可援爲口實藉以堅持詰駁敝同人跼天躍地不禁且感且欣當此新約廢續未定尚祈堅守定章普及內地聯絡衆商必使美人知難與爭從此轉機另訂續約至於優待而後已斷不可爭輟半途志隳末路貽笑美人貴會英才濟濟斡旋定有權衡敝同人本無庸贅第念遠客外邦寄人籬下一謀對待卽千禁令如處籠中之島屈抑無以自伸一旦獲聞貴會有此義舉不禁狂喜久之今者奉瀆蕪函聊致愚者一得上備芻蕘之采且鳴感謝之忱山遙隔趨附末由回首中邦能無隕涕伏願列位熱心時局挽旣倒之狂瀾登斯民於衽席不特億萬華僑來蘇載誦即海外列强亦將聞風聳聽此後外侮之來或可因之稱戢豈第民之云幸福抑又國之光榮敝同人焚香泣苦不覺五體爲之投地焉 
[汕頭紳商致上海商會電（爲抵制美國華工禁約事）]  
　　商會諸公鑒爭約必先爭廢約杜絶後患貴處實行抵制本埠照行函逹外先電佈汕頭紳商公電 
[美總統請兩國大臣開議和局]  
　　二十五日東京電云美京華盛頓傳來消息謂俄國議和全權大臣已選定駐法俄使納立陶天君爲議和會之領袖故美總統　斯佛君請兩國之大臣於西歴八月初開議譯士林報 
[俄官員擬設法援救俄軍]  
　　二十五日倫敦電云俄林義維樞將軍在滿洲情形聖彼得堡人久無音信大　憂恐俄國大本營之官員爲久無消息之故意俄軍必遇大難現擬設法救出惟恐驚政府故不彰其事云譯太晤士報 
[英謂中國宜遵照緬甸之約]  
　　二十六日倫敦電云英國掌理印度事務大臣在下議院宣言云英與中國現尚在商議謂中國應遵照英興緬甸所訂之約譯文匯報 
[密札訪拿散放票布金陵]  
　　甯垣官塲傳出消息調周督近聞有人自東洋至中國散放票布近日又聞江浦縣　　並長江一帶有人見散飄布之事深慮沿江各處匪類潛蹤因密札各屬一體嚴密訪拿勿稍疎忽（未） 
[又獲華興同仇各餘黨湖南]  
　　湖南醴陵武岡等處匪類滋事情形已紀前報兹又拿得華興票同仇會餘黨多名聞有袁老三王老五兩名爲罪最重云（比） 
[安省高等學生全堂憤散之原因安慶]  
　　安省高等學堂學生全堂憤散已據安慶訪友專電紀緒二十四日報端兹悉憤散之由因二十二日齋務長顧以衛虐辱學生周某又因庶務長田某大駡學生爲犬吠於是本籍外籍各生無不　忿遂於二十三日一律退學無一留者聞解散雖因此事而原因尚多容再探明詳録（咸） 
[各部添設叅丞已有成議北京]  
　　據政務處王大臣議商御史王誠羲奏請吏部添設參丞一事擬准添設者已占多數惟各衙門堂司官員應具說帖尚未呈遞俟送齊後再行參酌彚核覆奏（訟） 
[法律學堂開辦有期北京]  
　　刑部前經奏請設立法律學堂嗣因籌欵維艱是以延緩未辦日前葛大司宼商之各堂云此事業已奏准設立應由京師倡首以資表率未便任意稽遲應於本部經費項下提撥若干再向户部通融籌濟若干卽於六月中旬關辦（訟） 
[派員調查日本宫內制度]  
　　大阪朝日新聞中國刻擬更改宫中各項制度故由振貝子派吳君振麟往日本 
 
 

Page 3

 
 
調查宫中制度藉資取法（盈） 
[蒙員條陳整頓東三省北京]  
　　日前有某蒙員在軍機處條陳數事中有一條係整頓東三省之法録其大略如下查日本所以不敢言占滿洲土地者其故有三一由於未戰之先難操勝算倘露此意恐迫我以親俄也二今旣勝俄仍未有侵佔滿洲之言非厚我也實恐一開此端他國效尤必將引當年之俄佔旅大德法英據膠州港廣州灣威海衛之故事爭均益以倡平權反爲不利也三滿洲三省面積雖有三百數十萬方里之廣黑龍江一省居其大半地多礦薄奉天土地肥沃雖在吉林之上然公家歲入之欵無多卽或放荒墾伐木植關礦利亦難償所耗戰爭之費故樂得仗義居此美名也但將來講和之後日本戰爭兩年死亡若是之多兵費從何而償必定佔據東三省至旅大鐵路安設重關任便增抽歐亞來往之稅以償所失經營旅順軍港添築砲臺增修船塢多駐水陸各軍以爲重鎭而保鐵路稅關永享商務大利雄據亞東當斯時也必思我國先行整頓東省內政差安庶不至擾其所獲利若我置之不顧不得不變其宗旨頓生侵佔滿洲土地自行治理之心勢將肇各强紛爭均權之禍倘不亟修內治以爲抵制則危局何堪設想抵制之方除改設行省别無良策然遽改設行省其難有三一必須選派曾任督撫大員往治其事但查該省內治廢弛已久外交諸多棘手破除情面而認眞整頓剖析利害而據利爭論雖或不無起色實難免奸蠹嫌怨致有訛謗之虞而已任督撫之員莫不思　禄位非百計擺脫即多方敷衍聊顧目前不慮後患此一時難於選派得人也二倘選派已經得人若明降諭旨裁去將軍府尹簡放督撫改設行省而戰事未畢雖日本國內秉政者明知侵佔滿洲土地無益於彼而陣前將佐兵弁未必見及於斯以爲幾經血戰得來何肯甘心讓我治理勢必諸多掣肘此一時難於明改行省也三即使將弁明其利害願我速改行省治理內政彼國可以藉享利權而俄人若見日本容我設施將疑我密聯日本暗與爲敵必責以不守局外中立之例有所藉口百端要挾此一時難改行省難以應付俄人也今宜先由奉天一省入手仍暫用將軍府尹之名選擇諳兵事悉民隱長交涉之員不拘官階破格簡用派往實力隱施改　行省之政而不至外人見疑藉口生阻宜速推廣切要者約有數端一日精練巡警以清內匪查俄人在滿洲時尚許我國自辦巡警日人到奉之後亦思我國整頓於斯若能認眞精練不但可以清匪安良其中隱寓陸軍基礎以備戰畢客軍退後可期自守此外人不致見疑藉口阻撓者也一曰放荒開墾以足民食查去年尚在開放大凌河東西流水及札薩克圖王旗地等荒添設府縣俄人正在盤踞滿洲並未見其阻撓現又開放錦州札薩克公荒地日人亦無間言亟應趁機實力推廣旣裕民食並收荒價藉資興辦要政而設官分職之義務實已隱寓其間此又外人不致見疑　口阻撓者也一曰頒帑振撫以收民心查日俄在奉關戰日久我民流離失所待哺嗷嗷雖設有籌濟振撫各局惜其欵項無多仍難徧及宜再速頒帑銀并須設法廣行籌勸以救災黎而收民心勿令外人施設牢籠我民之計此隱施抵制之切要也其餘選任賢吏清釐蠹政剔訟弊而彰善癉惡懲侵稅而勸賞濟公剿除兇悍以免滋擾招撫投誠以啓自新開學堂以育人材設工廠而收游惰均須次第切實舉行至於伐木植開礦利興商務雖有大益以須戰事結局方能措手云云（日） 
[東省善後並不另派專員北京]  
　　聞政府王大臣籌議東三省善後事亞與趙次帥熟商次帥所言均中竅要王大臣等咸欽佩其精明才幹謂可母庸另行請派大員俾得事權不紛責成歸一並聞次帥兩次會晤駐京日使語意極爲相洽並能指授機宜故次帥赴東之事毫不畏難擬俟各省將協濟之欵籌妥即行束裝履新（訟） 
[江督恊濟奉天善後要欵原電北京]  
　　奉天將軍趙次帥電請各省督撫協濟滿洲善後經費並已得七十餘萬等情均已迭紀前報兹將江督致趙次帥之電　録於後江南財賦近以羅掘一空亟欲興舉一二事如擴充學堂改編新軍整頓水師砲隊等類皆因無欵不能措手現在户部又據鐵侍郎之奏提取一百萬兩如此搜括勢必一切廢置焦灼萬分惟奉天爲根本重地亟應通力合作上年九月已助振銀四萬兩本署部堂到任後借濟上海紅十字會振銀十萬兩現又解大米一萬石以上各欵現尚無欵歸補此次無論如何爲難擬再凑十萬兩秋　先解五萬其餘五萬陸續分解明知杯水車薪然尚不知欵從何出如蒙入告請聲明不拘何欵准其作正開銷俾得設法騰挪（閠） 
[欽差大閱先聲蘇州]  
　　撫憲陸春帥接政務處電謂日內將派大員來蘇閱兵因即嚴飭各營統領管帶認眞訓練務成節制之師（隨） 
[盛宫保運動外用之傳聞北京]  
　　盛宫保以近來辦理路政頗爲議者所詬病故此次入都頗有運動外用思想惟以路政欵項事極繁複收拾爲難故一時未能脫然外用耳（歸） 
[盛宫保擬於下月南旋北京]  
　　盛宫保抵京後於鐵路一事頗爲商部所齮齕聞還滬之期須俟下月萬壽聖節後方能出都南下也（家） 
[條陳整頓營務辦法蘇州]  
　　試用知府張春鏞條陳蘇撫陸春帥以省中各營旣奉定章按月委員監放餉銀防弊最爲周密惟軍營積習相沿僅資查點則有臨時雇充之弊卽加校閱亦有他營調雇之弊擬請嗣後飭令監餉委員不必拘定日期隨時前往閱看操演並隨時前往點名旣可騐訓練之勤惰又可杜缺額雇替之弊凡本届監餉委員必須俟下届委員派出之後方准銷差並酌給夫馬費如此則一月一易委員旣不至有所贍徇而隨時准往校閱點驗營員亦必有所顧忌似於營務不無裨益云（蠱） 
[議擬通咨各省廣設教養局北京]  
　　日昨政 
 
 

Page 4

 
 
府王大臣議商前經御史王振聲奏請將京師粥廠改設教養局實屬法良意美應行照此辦理通咨各省轉飭所屬查開所設粥廠酌量改爲教養局專收貧民習藝俾期以教以養而安流氓免致導民坐食從徒糜鉅欵云云（訟） 
[責成府州縣各設罪犯習藝所蘇州]  
　　臬　朱竹石廉訪近奉督撫憲札飭將罪犯習藝所赶緊議章建設等　廉訪以此項工所旣由府州縣分設應酌定罪止笞杖及無業游民即牧本州縣工所其軍流徒人犯則收入郡城工所蘇城雖設有工藝局而不收有罪人犯長元吳三縣向設有改過局亦不過稍教習藝規模未備均宜設法擴充蘇府並宜另立習藝所以昭鄭重刻已移行各道府州縣一體辦理矣（蠱） 
[錫金建造遷善工藝局蘇州]  
　　無錫金匱二縣紳董浙江補用道過鑄等擇定本城空地建造遷善工藝局已於四月十九日破土開工計造拘習所房屋五十間辦公廳堂及帳房十二間廂房四間看守所課工處廚房柴房共十間更樓上下共四間統共八十間應需經費議定由各米行於糶客賣貧時無論米麥雜　每一石提捐洋二釐並將金邑各扇業集捐錢三千串撥解應用其餘再由城鄉紳董殷實富户酌量捐助一俟工竣卽行　章開辦現已具禀撫署備案矣（蠱） 
[禀請撥還機器船吳淞]  
　　吳淞砲台向備機器船一艘爲拖　演砲活靶之需前爲戴棲田鎭軍借作他用兹聞砲台官陶都司以戴旣交卸則該船仍應歸砲台備用聞已飛請金陵籌防局核示矣（明） 
[新委讞員定期接印]  
　　新委英美等國公共租界會審公廨讞員關絅之司馬擇於六月初五日辰時接篆任事已於昨日　下紅諭矣（木） 
[法總領事照覆佘山築路並不佔礙坆墓]  
　　上海道袁觀察前據青浦縣田令禀據民人鄔春堯等禀佘山敎堂在三十七八圖地方築路佔碍　坆等情當即照會法總領事轉飭拆讓在案兹聞此事法總領事已飭據教堂聲覆係在夭文台北山下修築出路一條價買民間承糧地畝並無侵人坆田及包佔墳慕情事三十七人圖地方甚廣豈該處之人築塤有餘外均作墳田畸山之人不能購用總之各墳主旣執有單契承粗無須過慮教堂决不侵佔墳墓等情業已將情照覆觀察飭知矣（别） 
[英皇邀有栖川親王讌會]  
　　二十六日倫敦電云昨晨日有有栖川　王及其夫人乘馬車以半官禮拜會英皇室大臣在途中旁人有認識親王者即高聲歡呼午後英國日本社會在倫敦植物院設茶會邀請親王晚間親王及其夫人赴曰金厚王宫與英皇及皇后　會譯文匯報 
[英反對政府黨爲軍需事議責問政府]  
二十五日倫敦電云英戰於南非洲時　需品有　一事昨日反對政府黨之領袖在議院中集議責問政府但以此議爲然者惟有二百五十五人以此議爲不然者有三百二十九人之多云譯文匯報 
[俄兵部大臣辭職]  
　　二十五日柏林電云俄國兵部大臣薩蔡盧將軍現已辭職譯德文報 
[德答覆法國爲摩洛哥事]  
　　二十五日柏林電云德國爲摩洛哥事笞履法國之公文以抵巴黎據說公文內德仍執原議不允法國拒納摩王請各國派專使至公會議辦摩　問題之請又據說公文之語意極爲和平謂法國苟能通融辦理德無不允之理譯德文報 
[俄革命軍之蔓延]  
　　二十五日柏林電云俄波蘭境各處革命黨復又蔓延有馬兵一練隊統帶命部下用槍開放無戰具之民人而馬隊竟不從命譯德文報 
[法國政與教政分治之議]  
　　二十六日法文報云法國議院中商議謂將教政與國政分治無一人反對者諒此事於議院假日可以舉行 
[英爲一科那船事責問俄政府]  
　　二十六日倫敦電云駐俄英使奉英政府之命責問俄外部大臣爲俄巡艦擊沈英印度輪船公司之一科那輪船事譯文匯報 
[英政府飭令遠東兵艦回國]  
　　二十五日香港電云英頭等戰艦格羅雷一萬二千九百五十墩前爲英遠東海軍副提督之坐船曁頭等裝甲巡艦塞脫雷一萬二千墩及巡艦哈古一萬二千墩此三船並由英政府飭令回國譯文匯報 
[俄兵退出高麗]  
　　二十五日東京電云俄軍之總隊由高麗復渡過　們汪現　紥於子道　及燕坊之北高地在該處建設浮碼頭及暫時之防務具日軍之先鋒馬隊已行過廣松三十英里譯士林報 
[高麗擴張鐵路]  
　　二十五日東京電云高麗漢城消息謂漢城火山鐵路公司已將總局遷至漢城因現將建築通過高麗之鐵路一條以漢城火山鐵路及漢城義州鐵路爲模範譯士林報 
[羅提督傷處未瘳]  
　　二十五日東京電云日本海軍部長海軍提督伊籐伯爵於二十日遣武員至醫院詢問俄羅名第斯文司開近狀並表同病之意蓋因羅提督之傷處尚未全愈故也羅提督深謝伊籐伯爵之厚意且賛日醫之技能曁感謝醫院之優待譯士林報 
[英願與日實行聯盟互保之約]  
　　二十五日倫敦電云英斯塔特報論及日本有栖川親王及其夫人此次遊歴英國事謂請親王此次夾英必增英人欽佩日人之心蓋日人文 
 
 

Page 5

 
 
明進步之活潑及武備　請練早有定評故英國衆人之意頗願目下與日本實行聯盟互保之約蓋此約最爲有功於兩國及世界倘一國衰弱則必損及他國此必然之勢也譯士林報 
[華爾騷之官民互鬥]  
　　二十五日倫敦電云俄波蘭境地華爾騷地方官軍攻燬民人所建防務具六處民人之受傷者十人當是時更有民人與可　克兵官警察另有相門事華爾騷之役正與勞蘭之役相等而獨能免慘禍者因官兵之多又適大雨故也勞蘭地方有猶太人二萬遷避他處譯士林報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂督又擬募勇武昌]  
　　鄂督張香帥以日俄交兵刻尚未息內憂外患在在堪虞現擬加募多營勤加訓練以備不時調遣（素） 
[閩中茶市州]  
　　　州茶市頑春已過各商已辦二春派　洋茶各商以洋莊　塲不旺　多虧本幸天津各埠茶商辦貨尚爲　　球蘭　　各花價較前日　增二倍此　茶市中之一線生機也 
（萃） 
[購地擴充督署武昌]  
　　湖廣督署現已改造洋房署左之馬家巷一帶地　不備重食廣爲購買以爲擴充地步（泰） 
[勿購每油南]  
　　嘉定縣屬南湖　近日市肆中遍布傳單　本鎭西市萬興油車主至申購得腐爛芝蔴數百担擅至大寺前晒晾臭味四逹不可嚮邇蓋此氣薰入肺腑卽爲受病之原同人等會同廟中司會及地保禀明本汛黄干戎傳喚汛兵押令畚去惟恐其濳行運回仍榨油混售受其害者必多用特聲明庶遠近知之免受其愚云（容） 
[上海官事]  
　　南北洋水師提督兼江南船塢督辦葉桐候軍門於前晚乘江寛輪船赴南京謁見江督面陳要○唐子中觀察昨日借製造局大忠小輪船拖帶赴蘇謁見撫憲○候選道曾少卿觀察鑄昨日投道辭赴江寗公幹○候選郎中張伯純部郎昨至道辭行赴蘇○李季高京卿經邁昨至城內分投道縣各署謝步○新簡山西臬司程雨亭廉訪儀洛昨日到道辭行○上海縣汪大令與新委代理公界會審委員　絅之司馬籌防局委員魏明府貨捐局總辦鐵太守會辦袁明府等昨均因公先後到道禀見（金） 
[札催勘丈火藥棧地址]  
前者江督周玉帥札飭上海道袁觀察擬在高橋地方建造火藥棧房當經觀察札飭謝岳松明府前往察看地勢繪圖申復聽候開工旋因各業户頗多玩抗希得善價延閣未辦前日又奉玉帥札行到道著即趕緊　地開工如有地主抗違立飭提究等因觀察即行面諭謝明府從速勘丈明府遵於前日乘救生局小火輪前往該處將地面勘丈復傳到各業户再三開導令卽赴局具結繳單聽候酌給官價衆皆允諾昨日明府已詣道禀復矣（土） 
[收銅元示]  
　　上海爲出示曉諭事奉撫憲陸札開照得寶　局所　當五大錢係奏明試辦原爲便民起見嗣因民間　雜私鑄市廛行用不便札縣出示曉諭等因兹本　訂於本月二十六日　收合行出示曉諭爲此示仰閭邑各行棧鋪户居民人等知悉如有留存官鑄當五大錢者統限於五月三十日以內如數繳縣聽候騐明給換收條以憑查造清明備文請撥當二十文銅元領回換給逾期即行停止不准倒換如以當五私鑄銅錢　繳換領定將扣留根究以杜欺朦（渙） 
[滬道赴蘇]  
　　上海道袁觀察於昨日下午五下鐘至新關路大王廟碼頭登舟用小火輪拖帶赴蘇（木） 
[捐局批示]  
　　昨日淞滬釐捐　局發出擬示一道録後商董龔林蕚等批查該商薰前次來局具呈請復尒圈口釐局當經飭據崇明縣詳復詳復稱釐局於捐務未必獲益轉啓分爭之漸即經批飭免議在案兹據復禀崇邑學堂經費支絀請包徵三沙口釐金愿另加報効經費一千千文等情該董有志興學儘可自稱協助且案經核定未便率爾更易所請應毋庸議著卽知照此批○職商都傳　票批此案迭據各商來局互控節經批令貨捐局妥商承認免滋訟端在案兹據前情應即准子承認仰貨捐局飭令公所妥覓殷實錢莊出具保結並預繳兩月捐錢以昭信實（金） 
[移議船塢修船之善法]  
　　南市製造局自將船塢等廠劃歸葉軍門辦理後專司修理官商各輪船誠恐辦法未盡妥善故奉督撫憲札由上海縣汪大令於昨日移知商會令速籌妥善之策復候核辦（金） 
[諭交滋事營勇]  
　　留防營十四隊隊勇聚衆把持前管帶羅遊戎出營一事除將家丁劉柱東送上海縣訊辦外道憲袁觀察以事起營勇聚衆挾制面諭四隊隊官袁庭華等四員將爲首之勇交出嚴辦（金） 
[警兵受賞]  
　　船塢鍋爐廠所傾煤屑堆內前晚餘火未　○警察兵報知救熄昨日總辦吳副戎以該警兵有功賞洋六元（渙） 
[派弁緝匪]  
　　上海道袁觀察昨日札飭留防營十三隊隊官洪連勝前往浦東高橋地方駐防緝匪洪都司奉飭後旋投道禀知卽日率兵前往駐守（金） 
[訪拿流氓]  
　　著名流氓黑皮并泉者近有在外擾害商民情事縱上海縣汪大令訪知諭飭皂頭全順拘拿解辦（金） 
 
 

Page 10

 
 
[公廨索提縣差]  
　　妓女黄文蘭前爲縣差丁照榮設法騙進縣署致被勒索地房以該差違章至租界拘人已將該妓傳至公廨訊供並請屠司馬移提該差到廨訊核在案事已日久並無動靜昨日捕頭在公堂請催移提孫明府已允准致信縣署提案矣（木） 
[查明肇事馬車行牌號]  
　　前日道轅護勇李容波在二洋涇橋乘野鷄馬車跌傷斃命已奉道憲札飭屠司馬查明馬車行牌號禀覆茲經查明在泥城外新馬路其牌號爲正昌云（木） 
[滬城火警]  
　　昨日黎明時滬城舊校塲大茂煸店忽然遣火致肇焚如經各洋龍先後臨場汲水灌救約半時許即熄共燬房屋二幢（盈） 
[新閘小火]  
　　前日薄暮六點鐘新閘路順興飯店不戒於火幸爲時尚早立即灌熄迨救火會皮帶車至已烟銷火滅矣捕頭恐有縱火情事飭包探徐榮珊前往查得該店係所懸洋油燈忽然墮落所致且並不保險已將情禀覆矣（木） 
[押候送縣]  
　　前者薙髮匠唐渭根向仁記稻香村夥王士成索欠口角相毆王倒地不起旋卽殞命後經上海縣驗得並無傷痕係毆打後氣閉身死惟唐理應送縣訊辦英副領事德爲門君以旣非毆死與唐無涉欲將唐開釋孫耳三明府以中國辦理人命重案必須審實擬辦此案唐與王扭毆之案地方官尚未訊供安能釋放隨將大清律例與德君觀看並再三辯論始著將唐押候聽憑核辦（木） 
[上海縣案]  
　　洪步雲扭崔土仔到縣喊控拐匿媳婦前晚經汪大令提審洪長媳俞氏上月逃失遍尋無著經崔土仔鄰人劉毛毛之妻向小的訴稱媳婦被崔拐匿詳述面貌無訛爲此扭求追究崔供與洪地並不識面實遭誣控大令判崔收押候查明究追○陳金貴與周沈發糾衆爭奪扛挑夫頭陳黨戳傷周之散夫沈阿全抬縣控職提陳訊責枷號飭周查明持刀兇手延不禀覆前晚提周訊問供遍詢挑夫何人持刀行兇僉稱未曾看清不敢妄指大令判仍勒查凶手禀明核奪（金） 
[閘北巡局紀事]  
　　昨有傅阿標龍標兄弟推送仁記煤行塌車撞壞新閘橋北堍同康南貨鋪門櫃等物由鋪夥扭送巡局局員章二尹訊得兩傅先與小車夫口角爭毆并打壞侯阿松菜攤即飭勇保傳該煤行執事到局著自至同康估修一并斥釋完案○昨午有女孩名二寶在閘北迷失歸途由巡勇帶至巡局章二尹詰知女孩家住唐家弄父母關烟館爲生即交地保留養候傳家屬認領○蟻棍張阿土昨又借端至閘北侯順昌機器店索錢口角逞兇由侯扭送巡局章二尹判交保查明訊核（木） 
[會訊袁瑞富控王阿四搶表刀搠案]  
　　前日袁瑞富控王阿四等搶表刀搠一案經中西官訊辦將王押西牢一年今有城內各店聯名公禀並延雷滿律師到堂請將此案覆訊昨經禀明清會同美副領事安君會訊袁供本月初四夜行經虹口廣東街突被王阿四　夫銀表並被黨羽六人將我打跌王即出刀搠傷左腿　哄　散小的負痛追趕喊救有華捕帮同追至一欄渡橋有英界華捕前來將王拘獲八號西捕稱王解至捕房時自供同黨徐阿狗用刀搠　捕頭即飭探跴緝三百二十八號捕供是夜巡至四川路忽聞喊救　見前一人奔逃後一人力追隨即吹呌追至二擺渡　被英界巡捕拘住三百三十二號華捕供是夜巡天潼路聞橋北吹呌聲　見前後兩人　追上前攔住見玉以物擲於河內拘交美捕王阿四供住城內是日出城至友人陶桂生家約至虹口行至廣東街見有三四十人毆打在旁觀　與陶失散尋往二擺渡橋被捕拘送陶桂生供是日晚飯後同王至虹口付欵因看毆打失散找尋無著後聞辦罪殊屬詫異雷律師起辯曰袁姓供王搶表搠左腿有誰可証據兩捕言王將物擲於河中究是何物亦無証據此等之事不該辦罪請即開釋孫明府與安君再三商酌擬從寛辦理捕頭禀稱當王拘至捕房時自認同黨七人商同作惡並供徐阿狗用刀搠袁搶表屬實徐住某處棧內可以飭探尋緝中西官判下禮拜四再訊（木） 
[公共租界早堂案]  
　　李陽芝不知何故與意大利國婦人行兇經該婦投捕房控訴捕頭飭探將李拘案請辦英副領事德君商之　讞孫明府判將李仰候照會意大利領事到廨會訊○陳浦郎在丁光榮釘書作當庖人陸續取去三國志二百九十部由包探張才寶查出九十餘部送案請究判陳枷號一月贜給丁具領○九和銀樓控黄來生僞購首飾竊去銀表練二條當場拘獲交探解辦判將黄責二百板枷十四天○積竊張小弟行竊沈明咸家綢布衣服由包探拘案請辦判責三百板押西牢一年○過犯朱榮生攫取婦人翁玉妹之對時表並銀練等物報探拘辦判責四百板押西牢六月○貨車夫陳玉蘭馬甫行張惠全崔德生等爲拔維晏洋行運送鷄毛陳馬串竊鷄毛十餘磅爲行中人察破送捕請究判將陳馬二人各責二百板張崔訊無行竊實據著即開釋○包探沈阿炳解張阿蘭至案稱日前董桂林失去東洋車查知係張所竊請究判枷號三禮拜○華捕送拉客之雉妓李金寶至捕房李妓存洋二十元保出昨日臨訊不到著將保洋充公○又解拉客妓女陳李氏張李氏傭婦王苗氏等至案禀稱陳張二妓昨已管押一宵判各　洋十五元充公○某剪綹賊在天后宫內摸竊童土英洋十一元報探陸恊庭人賊並獲解　請辦判責二百板枷七天○梁雲甫前控陳東生王阿春誘婢王阿彩竊取金珠首飾等情昨日捕房將陳王等送案請辦明府以梁曾入西洋籍應照會西洋領事會訊德君允之仍交捕房帶回候訊○西捕拘解朱生昌至案聲稱朱在門口洗刷馬車蹧蹁不堪拘案請　明府判罰洋五元○華捕解江華春至家禀稱江以無照車輛在途載客拘解請究判罰洋五元著速捐蹤○方洪喬在浴堂內行竊姚阿仁之牙柄摺扇由包探李星福解案判責二百板（木） 
[法租界公堂案]  
　　王雙成水烟錢店小主王佩生糾同陳寶寶搶去水烟袋一案前奉陳大令訊供判將陳枷號責懲瞽店主王榮將　子王佩生父案已紀前報昨日王投案禀稱兒子不務正業 
 
 

Page 11

 
 
早已逐出此次串同流氓搶物務求嚴辦大令判押捕房三月期滿再核○細崽王阿根薦郭阿根至茂利洋行當細崽僅一月將郭辭歇前日王至該行商洋東索取工資口角行兇爲西人送案請辦質之郭計供一月工資洋十四元分文未付王代向洋東索取不知因何口角王供代郭索取工資不敢行兇大令與蘇繙譯會商以王阿根不應行兇著笞責二百板工資十四元著該西人交案給郭具領○潘榮緒前娶醮婦周氏周有一女隨母而來近爲前夫之嫂趙毛氏及伊子趙漢明爲媒許配與陳林泉之子爲室潘以此女早經許字施姓具控公堂奉大令訊供判將潘女發堂著邀同伊母來案候核昨日潘偕周氏投案禀稱此女由周氏帶來撫養成人許配同鄉施楊春之子爲室施向小的索人求恩給領陳供出洋四十元憑媒聘趙毛氏姪女爲媳業已完姻叩求恩斷趙毛氏供潘欲　此女曾賣由小的母子爲媒許配陳姓大令判將原被一并交保候查明核○周阿來行竊烟槍草席等物分售　李仁山唐福順矢主報捕後經包探查獲吊到烟槍一支昨日傳同失主解案請辦大令判責五百板唐罰洋一元李訊係誣攀省釋○石采山禀稱賭徒陳阿富　攤誘賭强拉小的入內告以無錢陳許借小洋二角小的不允致被褫去衣服大令判陳枷號半月責五百板（水） 
[美租界捕房事]  
　　前晚有俄水手一名飲酒過醉在天潼路胡閙爲某印捕拘入捕房押至酒醒再核○某西人在黄浦路欲雇李和芝東洋車李不允卽被該西人扭交巡捕帶入捕房捕頭廉得其情將李開釋○某印捕在漢璧禮路巡綽見有一馬車如飛而駛印捕以其違章當卽拘住擬卽送入捕房忽有某西人向之攔阻並將姓氏里居簽交印捕即將馬車帶去印捕即馳報捕頭核辦○昨日小船户陳阿者等多名至天潼路萬福來飯店大嚼不名一錢值堂人向索反被擊傷面部嗚捕拘入捕房捕頭詢得事屬細微一併斥釋（暫） 
[南市捕房紀事]  
　　前日南市王姓家婢女在途迷失由巡街捕送入捕房捕頭雇人看管至昨午由其家主前往認　回家○前日旁晚時某華捕在大東門外直街查見木工葉阿泉與婦人龔陳氏同行情有可疑上前盤間來歴支吾以對當卽拘入捕房捕頭詢之該氏稱浦左張江栅人夫名　某此次獨自來滬捕頭令看管再核○昨日甲乙二人同扛藥材行經馬路悞踏某丙之脚正在理論被旁人某丁插人爭論寛致兇設巡街捕一併拘入捕房捕頭以咎在丙丁令管押片時示儆○某包探拘獲行竊某姓竹　之積竊三人解入捕房押候吊賊某姓因籃內尚有金線圈洋銀貴重物件請爲追賊捕頭向之盤詰一味支吾因命解至馬路工程局請員二尹訊究（土） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
