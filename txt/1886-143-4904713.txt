# 1886 - 143 - 4904713

 

Page 1

 
 
[本舘告白]  
　　私拆信函本干例禁西律尤甚近來本舘往來書信竟有被人私拆者殊屬目無法紀今特先行佈告如此後再有私拆本舘往來信件者一經查出定當禀請就近地方官澈究按律懲辦勿謂言之不預也 
[丙戌科會墨出售] [  申報舘主人啓]  
　　本屆丙戌科會試揭曉後本舘除先後將電傳題名録登報外並託都中友人將官板題名録并會墨迅速騁審其官板題名録已列入十九日報中所有會墨亦卽付工晝夜赶緊排印仍將題名録列於首幅訂作一本刻已將次工竣定於本月二十四日出售白紙每部收回工本洋八分正想諸君當無不爭先快覩矣售處仍照曩例先此布聞 
[七十七號畵報出售] [  申報舘主人啓]  
　　福利公司新到外洋救火藥水日前在白墮橋邊演試照會中西仕商同往觀看以驗功效見者無不喝彩本齋之圖之也蓋望四處居民分叚購儲以備不測更望好善君子開此風氣留以待失愼之家之所需以取信於目所未覩者則造福實無限量畫報之末仍附淞隠漫錄圖說一則准於二十六日出售此佈 
[論會匪亟宜解散]  
　　自古民之亂也必先結黨黨之聚也必先設立名目非黨不足以煽誘非設立名目不足以號召而抗拒三代以前無所爲黨也并無所謂教也新莽之時赤眉蜂起其始皆飢民也銅馬大槍尤來青犢白波相繼而興賴光武龍飛太陽一照遽收爝火之光焉然皆未可以黨名隨起隨銷不過爲聖主驅除難耳桓靈而降徧地黃巾張梁張角張寳三人皆奉天書實則源于張道陵其後張衡張魯仍以五斗米教雄據漢中設非昭烈偏安炎劉不幾于中絶乎嗣是而晋之齊萬年隋之王世充唐之黃巢宋之王則明之唐賽兒徐鴻儒無非以左道惑人羽翼日多則施爲日妄其發也愈遲則其酿禍也愈大勢不至聚而殲旃終于不止上下二十四史根株枝葉不難原原本本悉數而臚陳之特稽古不如證今與其下筆千言令人笑點鬼簿孰若實事求是舉目前近况剴切指陳以備芻蕘之採夫目前近况最足爲心腹憂者莫如哥老會江水自岷山發源順流而下高屋津翎至吳淞口入海而止以里計者不下三四千焉若輩行蹤幾于無地無之輒欲思患預防爲一網打盡計其勢固有所不能然任其蔓延漫無覺察則涓涓不塞將爲江河明知位卑言高雖大聲疾呼卒亦無過而問者而言者無罪聞者足戒偶因金陵瑣述慷慨書之且哥老會何自虻哉始以綠營積弱驟難挽回不　不招募勇丁以資譬助凡初編行伍者舉目無親死生誰卹一二黠傑之輩從中煽惑結拜弟兄設同死同生之蕃彀中旣入裹脅者實繁有徒天下旣平欲節餉糈首宜裁遣勇丁歸農無寸土可耕近巿無一廛可託性情揮霍舉止粗豪　能鬱鬱久居濳行他往訪其故識偶爲飢寒所迫歸入盜賊一流其患乃不可勝數矣乾隆之末川楚教匪蠢動蹂躏山陜幾及十年藍號黃號忽合忽分後雖戡定芽蘖未盡除也嘉慶十八年天理教反又名八卦教不滿百人瞻敢潛入宫禁賊首林清幸卽於黃村弋獲而滑縣一城官兵圍剿閱一年而始克粤匪之初亦稱天教其後湖南劉陽有徵義堂會匪江北有吃素教非旋起旋滅靡不喪身破家然欲其淨絶也則難江浙交界處又有一教似糍糰模樣男女皆以奉　爲務經詞悉俚鄙當唪誦時男則盤髮辫有冠無頂穿外套女則披風以布爲之終日不飯唯啖果餌中供一大糍俟　卷旣畢始剖分而食焉每歲初冬必行放臘建板屋于野田中置衣服飲食一切用物烈火而焚任局外人取携亦不之禁以爲此備我等身第用爾取之冥暗中當百倍償也放臘二字不知何解特田將放臘先三年不以糞壅盖示潔云其爲首者曰大先生次則二先生彼中人謂大先生能知過去未來問無不答設有人向之索銀錢不待啓口卽應并且　不適如其數以是愚民多深信不疑近更爲人祈福稍稍入城巿中焉此等行蹤詭秘一時尙無破綻惟遞相傳授人數漸多久恐釀成巨案有地方之責者似宜明查暗訪先事而預籌之昨錄金陵事楷杷巷某公舘城外某鴨行承恩寺隔壁錢土店或竊或盜或成或不成要皆哥老會中人施此狡獪夫旣入會黨僅僅探囊胠篋下同于小竊所爲其患猶淺所慮勾結愈衆推行愈廣其派序隠語蔓引而不可收拾勢必大加芟薙如子太叔之靖萑苻而閭閻之擾累己不堪矣爲虺弗摧爲蛇將若何天下事大抵如此豈徒會匪哉豈徒金陵有會匪哉 
[詳述藥局失愼事]  
　　天津藥局失愼一事前據西報譯登兹悉失愼者實係機器東局銅模裝藥房所謂銅模者　毛瑟鎗子也是房共屋五楹工人四十名學徒若干名每日午後上工時必將上半日己成之鎗子逐一細數平時日造鎗子一萬三千顆現因醇邸莅津閱操需用孔亟每日赶造二萬六千顆是日學徒數子時誤將子上格針觸擊登時轟發無殊石破天驚屋中共九人當火發時二人由窻逃出其餘七人均在火坑中亂竄無如雙匪緊閉欲出無由直至外人破門而入則一己焚斃至四點鐘時又斃其二尙有四人入夜亦淹然而逝矣時總辦潘梅園觀察隨侍醇邸在旅順口翌日始回客有過其墟者但見頽垣敗瓦之間殘骸零落七屍則分置二門外尙未殮埋誠慘矣哉 
[法官懷仇]  
　　探聞越南廣南地方埠内約有華人六百在此貿易詎於本月初六日有新到法國官員抵埠旋卽招齊華人中有名望者畢集衙署面語一事最可哂者云本官今新到任擬設一例不分晝夜但本官所到鋪屋必要開門延入不得抗拒各華人以鳥棲幕下勉强允從比至晚間約九點鐘時法官果到某屋敲門内有張姓居住一子年方十餘齡出爲欵門法官不由理說卽撻張子至血流涔涔昏撲於地隨呼救命張出見子如此上前勸阻法官不允并掌責及張呼差拿張返衙幸張係營理稅關事務人員至次口關内法人力保無事方始釋放比至初八日又故遣兵丁將是處福隆號架非酒店内傢私什物盡行毁爛店東以事出無辜迫得走往衙署遞禀詎法官諭云汝店專沽惡　飲我兵丁致多受病下次再沽此酒當罰坐監七年其縱兵役又如此於是福隆店主望天浩嘆卽日回鋪歇業法官又於每日下午四點鐘放工騎馬閒行手持馬鞭鞭竿等物一見華人遂順手敲打民人不堪受虐通埠聨禀水師衙署六畫兵總聞報卽傳法官到堂研訊因問是何道理毆打平民如果汝簽字不要此埠本水師卽旋國面陳更易他處奈何　虐華民若是法官無言可答但認酒後亂性云云聞此法官昆季四人帶兵援越去歲諒山失守兄弟數人被華兵殲　 
 
 

Page 2

 
 
今存一身思欲報復未知是否噫民爲邦本本固邦甯法官備官而未之聞耶至云挾私仇而忘公義法人具有天良當不若此之甚也見維新報 
[漢口茶信]  
　　今年漢口頭春茶上巿極爲迅速不過兩禮拜而湧莊己過以後來　便寥落如晨星截至四月十八日計算甯祁等處共來八百餘字額計二五工二十八萬零六百餘箱沽出五百四十六字額計二五工二十萬零一千七百餘箱尙有續來者約二三萬箱光景頭春茶諒己掃數所有二春茶歴年皆運赴申江沽售不復至漢若兩湖頭春茶共來六百餘字額計四十一萬四千餘箱沽出四百二十二字額計二五工三十萬零零九百餘箱就此兩處計算甯祁存漢棧未沽茶七萬八千七百餘箱兩湖存漢河未沽茶十一萬二千二百餘箱續來者約計廿餘萬箱兩湖頭春茶亦將掃數矣至駛往外洋之茶船除頭二批早經登報外十六日寳順行加士船開放十七日恊和行甯州船開放十八日怡和行格林夫令船開放二十一晚太古行之鐵丹船開放至此己共放六艘漢江尙泊茶輪七艘一俟載滿卽可陵續開往外洋矣以上錄漢友信 
[適舘堪歌]  
　　劉淵亭軍門奉調來省辦理防務不遺餘力前月飲奉上諭補南澳鎭總兵尙未定期赴任現因濠賢街公舘窄等三弓夏尤炎熱特遷往觀音山之龍王廟内暫住棨㦸俟經手事畢然後定期履新晏大夫爽塏之遷其卽此意也乎錄中外新報 
[案飭押候]  
　　中外新報云德國火船和屈士十八日由會安抵港船上有安南女人二口船攏岸時不肯登陸哭言爲人拐騙來港巡差因帶二女及同行男子前往捕署詢問來由該男子言在安南所買每口身價銀十員欲帶回家中給兄弟之無妻者男女供詞不一轉詳巡理府審訊是否拐騙定然水落石出也按安南女人身價本廉拐匪乘法人攻擊之時多串誘安南婦女往别處爲娼經安南官通禀中國官出示嚴禁安南女人出境必須查問根由乃一法立一弊生奸人之秘謀詭計誠有出意料外者 
[嚴辦拐匪]  
　　蘇友來信云三月廿六日蘇城某茶室中有一拐匪拐得小孩一口經某茂才　破獲送東路總巡保甲局局員某大令面禀衛中丞諭令送交元和縣照例嚴辦程邑尊究出首犯二人勒捕緝獲訊實後定以絞監候之罪又誘拐婦女之管蘭亭前己逮案訊實廿一日中丞飭照强搶婦女例立正典刑似此雷厲風行懲一儆百拐風庶幾稍息乎 
[會塲宜愼]  
　　四月望日京口舉行都天勝會恭迎護國王痧神保甯王痲神保嬰王痘神裕國侯增福財福定海侯楊四將軍轅門都土地立報使司平浪王晏公南極長生大帝威靈大帝蔣公共神像十尊游行街巷會中擡閣旗傘骨董花卉以及音樂儀仗無不燦爛輝煌整齊新頴時適花香鳥語風日清和士女游觀幾令萬人空巷至晚燈光照耀如開不夜之城寳馬香車較日中益形繁盛當會至城内五條街時有某甲肩靛青一擔被衆擠翻正欲以手掬取適來一女郎二八韶華姿容婉麗蓮　低蹴軟印香泥甲遽掬靛青一團向女郎背心摔去致所穿玉色洋縐夾襖元縐臣摺裙皆遭汚染女郎怒與甲口角甲有心惡作劇雙手蘸靛塗女郎之面雪膚花貌頓變爲青臉夜又無奈忍氣而回又沙洲某姓家前來看會假舘城内親串家擁擠之餘致將九齡女孩失去比央人　鑼尋覓則己蹤影毫無其母因失掌珠幾致自尋短見後經親串勸阻始免性命之憂諺云三塲不入謂屍塲戯塲校塲也今竟若此是會塲亦不可入矣家有子女者尙其有鑒于前車 
[鵝城郵信]  
　　廣東陸路提督鄭心泉軍門初二日由省用小輪船拖帶坐船於初三夜初更時行抵惠州舟泊小東門外官碼頭各官均出城邈迓兵勇排隊跪接次日入城聞軍門率兵千名將卽會同惠州府赴各屬查辦積案并聞擬先至惠屬之稔山曁海豐陸豐兩縣因此兩縣人民素稱强悍鬥案己有百餘年之久將來或仿照潮州章程擬約正約副族正族副房正房副責成稽查勸導給以札諭榮以頂戴匾額該鄉如有各等匪徒卽令舉首捆送云 
[禀請募捐]  
　　揚州殘廢局現收人口寔數己有三百餘名日需此米等項須十數千溯自巿面清淡以來各鋪戸本有捐者相率停止以致局欵虧空四百餘千而殘廢之人願至局中者仍復紛紛投報局中紳董拒絶則臥閙難堪收留則經費無出於是赴縣具禀懇請出示曉諭　戸居民己捐者照常樂輸未捐者解囊捐助俾多年善舉不致廢於半途聞邑尊業己批准矣 
[女孩待認]  
　　本月中旬揚城殘廢局門首忽有一八九歲之大脚女孩呆立啼哭不知來自何處局中見而查詢女孩吩唔不能成聲似半啞者其時觀者甚衆有黠者欲冐領局中人察知其僞急行阻止現暫留養在局一面遍出招帖待認云 
[秦淮擄語]  
　　桑柘影斜春社散家家扶得醉人歸此一幅田家風景也每一念及竹籬茅舍宛在目前四象橋以南有官桑園園當孔道日前有揚鞭其徑者見一人橫臥草茵上口喃喃如誦孟子之然而無有乎爾則亦無有乎爾盖醉漢也見馬過忽麾其肱馬驚逸出入桑　者再而客衣己爲趙飛燕之留仙裙片片欲作蝴蝶飛去矣客憤甚振策而馳之適過長板橋未及彼岸馬足蹶掀客於水幸春水方生纔滅頂己爲籘棚上之挽鈎所得肯年解其濕衣擁以被始得無恙好馳馬者其鑒諸○夫子廟一帶爲江湖售技食力者之所近有人别出花樣支棚帳一架　二三婦女其中姿首頗妖冶惟蓮船泛泛遠遜於勾欄中高着眼孔者目爲東施效顰然亦有蠢男子注目支頤色授魂與者聞其所唱大半是勇女相悅之詞鄭衛之音歟正不待一曲紅氍己令人金迷紙酝知○前夕天未曙有客聞門以外人聲鼎沸旋洶洶逹枕上駭而起披衣出視則見一藍縷者俯伏于拳揮脚踢間詢之觀者據稱致和街劉公舘向爲故侯家别墅因相沿號爲侯府匪類以門多顯者車知此中所居必貴介將爲一炬之遺藉圖搶劫奈府垣高又與卜鄰者無一椽之接是夕匪類携火油一瓶捲紙筒長尺許浸油中繞屋一周見無隙可乘乃謀穴其垣之東北隅洞未穿而邏者至穴者棄油與紙而遁適來一形迹可疑之丐者睨其旁意在竊油邏者疑其爲敗類不覺竭力而毆之諺曰黑貓偷嘴黃貓當災此之謂歟○金陵賭風正如二十四番花信雖吹到棟花而枝頭猶作欲斷不斷之勢前日有數人在東牌樓爲攤局旗鼓方酣忽門外剝啄聲甚厲賭者疑爲江甯縣主來相率入主人之内室而匿其牀下主人知近日陸大令將有名之賭棍列入訪單床下客實居其半故門不敢啓久之聲亦寂然詎客有輕薄子濳竊主人婦嫁時之五銖衣著之衵衣中又摸索其七寳妝奩藏之懷袖主人不覺也次日查點箱匣則化爲烏有者可值百金悔恨所得不償所失 
[賽會餘聞]  
　　甬上都神會己列前報兹悉十八日會過府署前有某西人在府署大　内以照相法將文華協興兩社照去惟風雲文英彤雲等社見而阻止西人不肯遽息尙扭阻者之髮辫會中人及看客不服羣以瓦石亂擊以致西人頭破血流而後止亦可謂惡作劇矣 
[江西大閱]  
　　德曉峯大中丞札調内河水師操演一事前己綴錄報章本月十三日清晨藩臬道府各憲先往德勝門外孝王廟江干個候至辰刻砲聲隆然中丞命輿戾止時則親兵營振武軍吉字營皆列隊岸上水師各營則列隊江中一望旌旗臨風招展如茶如火雄壯威嚴先是營務處預備樹簰一大座紥成將臺墊以木板鋪以棕薦上蓋篾棚以彩布爲陪四面懸掛綵毬外立轅門中設公座左右輔以水師船數號不啻行署然己刻中丞用膳畢陞坐以案隨員站立兩旁藩臬各憲列坐其右營官手執令旗　請發令中丞頷以首營官卽遏至坐船招展三匝號筒齊響金鼓並喧砲船數十艘銜尾由右至各哨官手執大旗站立船頭高聲跪報名姓船卽捩舵由左去橫列江中布成一字陣倐焉砲發聨珠變爲梅花陣又變爲雁翅陣開砲皆如前再變爲荷包陣斯時砲聲喊聲與江濤洶湧聲震耳欲聾令人心悸中丞見而大喜謂其盪槳匀而開疾 
 
 

Page 3

 
 
砲快而齊陣勢整而熟軍威肅而嚴不愧節制之師遂面賞袍套料多件以示鼓勵時己過午遂排導而回至十五日中丞復親臨箭道校閱各　官槍砲計七十二弁一律嫺熟中丞顧而樂之謂男兒好身手自當各奏爾能爲國宣力云 
[起建崇祠]  
　　閩浙總督楊批林紳壽圖等禀略言左文襄公名垂青史澤被蒼生兩度蒞閩功德在人奉建專祠宜擇善地前緣基址永定以致卜築無期兹由諸紳士籌商桑棉局地叚旣寛棟宇亦廠以召公之茇舍作葛相之祠堂省工費而壯觀瞻所議極爲妥洽候卽據情入告并飭行善後局司道迅委妥員前往勘估擇吉籌欵興工務於八九月以前一律竣事俾得入主秋祭以副九陛褒嘉之典以慰萬家祈報之心本部堂同深慰幸焉 
[試藥傷手]  
　　駐滬美領事署之冩字人昨於公暇之餘忽向抽屜内取出藥綫引火然之適爲繙譯宫所見令其抛去免致傷手語未畢忽聞嗤然一聲冩字人之兩指己被藥力炸去後送至醫生將兩旨截去火器之不可玩視也如此 
[賽力改期]  
　　本埠西商本定於昨日賽力適昨日天雨泥濘不能比賽己改期于下禮拜六云 
[觀馬戯記八]  
　　前晚九點鐘時斜背銀燈觀書眼倦有友約觀車利尼馬戯遂徒步而往藉遺睡魔至則戯乍登場座間己履舄交錯所演與禮拜四晚累黍不差客有能操西語者問於班主曰子豈欲以印板文章令人十讀三復乎何若是之疊牀架屋也班主曰不然是戯閱數年始一至申江遠近風傳爭先快睹倘今晚演此劇明晚又演彼劇則先至者雖喜花樣翻新後來者或至未窺全豹故每劇必連演數夜俾人人得饜眼福歡喜無涯也客曰諾歸屬江夏生次其語爲記 
[催科新例]  
　　上海縣上忙錢粮業己開徵無如上年下忙尙未掃數上兌以致今年上忙更無起色莫邑尊於昨日特派向爲巡員之吳君督同差役至各鄉催繳并查某圖某戸實欠若干以便稽核差保有無弊竇按縣署征粮例委縣丞主簿下鄉催比此次邑尊另委幹員盖因鄉民輸賦疲玩不得不從嚴辦理也 
[瘋婦可憐]  
　　昨晨有湖北婦人年約三十餘狀類瘋顚在路吵閙由捕帶至捕房解送英公廨羅太守飭發官媒俟訊供發落據婦言被粤人誘領來滬意欲賣入娼寮以致氣忿成病滬上並無親屬云 
[英廨停訊]  
　　昨因羅少耕太守另有要公飭差知照捕房停解一日公事 
[捕役獲盜]  
　　滬城觀首閣盜案莫邑尊勒捕緝拿己登前報昨經捕役趙金在西鄉虹橋附近獲得案中首犯陳金龍解歸縣署邑尊飭收押候訊 
[糾黨毆人]  
　　前有許秋泉將樓房兩幢抵歸陳松濤嗣因論價涉訟經莫邑尊提訊核斷兩造不遵控諸府署姚少讀太守發回由縣復訊事懸多日尙未成讞前日許糾集多人赴本城舘驛弄陳所广烟館中盤踞滋擾將陳毆擊并扭赴縣署鳴冤經人解勸始得寢息 
[飭查命案]  
　　前紀虹口頭圖地方鄉民奚長發遭族人長春毛毛糾黨毆斃屍母包氏報縣請騐經人調妥請銷等情嗣屍母意圖翻案復赴縣署呼冤邑尊以案旣請銷毋得再生枝節遂將原禀擲還該氏不服控諸撫轅衛大中丞業己批准委員來滬訪查邑尊亦己接到提人憲札矣 
[補夥追賊]  
　　昨日西門外有多人狂追一人經本縣捕役攔住盤詰據稱我等均係捕房探夥其人在法界犯竊脫逃是以追赶捕役遂將其人交探夥帶回歸　究辦 
[差役被押]  
　　老閘西首宋某氏因與隣人莊阿春之妻細故爭毆宋某氏受傷邀同地保出爲調處嗣宋以地保意存偏袒隨投上海縣喊控并請騐傷莫邑尊騐得該氏受傷屬實卽飭差至英會審公廨請派差恊提莊阿春并傳地保訊辦莊阿春在某洋行爲傭差役去後有王阿大指該差爲假冐差役謂欲辦眞僞不妨同去王阿大允之及至石路忽欲逃遁差等上前扭其髮辫適有西捕至不知其是差役隨照在路爭毆例一併拘至捕房該差等取信票示之并陳原委捕頭以旣有官票何以所拘之人名姓不符殊屬不合押俟移解後又有差役將情禀明羅太守并言莊被王阻放太守給名片至捕房將該差等釋回王阿大亦經人保出何訊理容俟續述 
[法界公堂瑣案]  
　　前報列法包探拘獲江西人曹本生搜出押票吊到金表等件經亨逹利洋行東到捕房看過金表實係伊行售與城中張姓三月十七日張在老丹桂戯園失去曾至該行查過號頭昨日堂期亨逹利買辦孔炳文同張姓家丁投案聲明被失緣由法包探將曹本生并金銀表四隻呈案并稱衣服今未携到翁太守謂曹曰失主己認明經賣之人亦在不必狡賴曹始認在鴻桂戯園地上拾得太守謂此等襄地上有處拾乎着將金表卽給該家丁領去家丁又呈英洋五元請酬包探太守交俻捕頭轉給復詰曹尙有銀表三隻從何處竊來供稱一隻係己物一隻係叔父之物一隻是贏來太守着將曹管押候比○前有陸藴章偕嚴聿泉秦得勝訴稱嚴秦在萬安樓爲夥各存洋一百元嚴於去臘停歇秦於今年二月下旬停歇棧主黎仲雲不肯還洋等情翁太守卽傳黎仲雲到案據稱洋是我弟經手現往廣東嚴尙私自用去船票洋三十餘元太守謂照爾算亦應還嚴銀洋隨着法包探帶同原被到棧中看帳昨日原被投案法包探將簿呈閱太守閱見嚴秦存洋均注一分五厘起息嚴名下尙有付出之欵十一元詰問之下據萬安樓司帳許雨泉稱前有棧客囑買土計洋四十九元零詎所買私土不便携帶虧短洋十一元故付伊帳太守詰嚴可有其事否答稱土向忠和洋行賈來現願各認一半太守着兩造卽在堂外算帳俄頃算結嚴聿泉名下存洋一百元應得息洋十元五角又得工洋十五元除去宕帳洋四十六元八角四分八厘結得應還嚴聿泉洋七十八元六角五分二厘秦得勝名下存洋一百元應得息洋十元五角又工洋三十元除用過息洋三元工洋六元宕帳洋十七元七角一分結得應還秦得勝洋一百十三元七角九分着黎仲害於五日還清另有周蓮生開呈發票請追米洋二十七元九角五分太守亦着黎仲雲照數還清并着交保○前報列法捕拘到私運銅帽之陳其門據供從摇杉板船之陳可處掮出翁太守因將陳可提案據稱銅帽實由陳其門買來寄杉板上太守着將兩陳并銅帽一箱送縣辦理○前報列高天寳高有奎控張金臺弟兄糾同無賴打架等情翁太守着法包探查明再核昨據法包探禀稱查得爭吵則有之並不打架太守因將張金臺弟兄申斥釋放 
[拐犯笞責]  
　　昨報列拐賣宜懲一事兹悉局員研訊後飭將一干人移送上海縣署前日帮審委員李司馬升堂集訊趙唐氏訴稱原籍奉賢夫故孀居夫兄圖奸未遂紏人綁縳載來滬上私通蟻媒談薛氏意欲售錢經人指引投局伸訴褚金山供向在西門外羅家灣開設鐵店該氏係友人曹姓所寄並未黨同拐賣談薛氏楊忠同供該氏由伊夫兄曹某立據價賣並非誘拐司馬以拐賣人口法不容寛判談楊各笞三百板遞回原籍褚笞二百板交保該氏暫發善堂候備文移送奉賢縣並請查提該氏夫兄到案訊究 
[新開公司]  
　　去春本埠曾有閩帮人仿照西法以化學自行配煉白銅名曰賽銀銅開辦年餘頗有成效惟以未能軋成薄片爲憾原辦 
 
 

Page 4

 
 
諸君亦謂尙未盡其技兹乃創議添置軋銅機器設立公司精造爐灶詳加考究將鎔銅與軋銅歸併爲一名曰中國機器軋銅公司從此無論白紅黃各銅皆可隨意配煉造成厚薄銅片與外洋各銅片無異可見年來洋人格致製造之巧陸續行之中國深羡吾中國人材有蒸蒸日上之　誌此以觀其後 
[席資移賑]  
　　太倉濟源寳莊因新張之喜慨移席資洋十元作爲賑欵節口腹之欲留其有餘起溝壑之生補其不足仁心仁術欽佩莫名渥施駿惠會看喜溢同人肇啓鴻圖定卜利占大有用登報章以勸同志[  陳煦元謹誌]  
[來啓照登]  
　　普育堂來信云謹啓者敝堂頃蒙英會審公堂羅太守撥來罰欵項下助充善舉經費洋五十元遵卽收充留養窮民之用具見太守維持善舉一視同仁曷勝感佩用登報張以徵共信 
[來信照登]  
　　敬懇者敝局設於外虹口正豐街除常年義塾惜字施診外冬給衣米夏施醫藥惟虹口地廣人繁施給醫藥祇有敝局是以遠而江灣等鎭遇有重病來局報明住址請先生出診者絡繹不絶輿金均由局給不費病家分文恐各鄉貧病未易週知祈登貴報俾得速挽沉疴皆感執事之大德也耑懇敬請元安必一[  安仁樂善堂啓]  
[江督轅門抄]  
　　四月十九日葉保慶禀知由蘇奉飭分寗○二十日委署銅山縣樊燮交缷宿遷縣事回○廿一日江西知縣楊慶春辭赴江西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[鍾棣香鹺尹遠白蜀中以次韵味蒓園二律見示勉疊前韻奉酬卽希郢正]  
　　一自江干守　灘幾多事業等閒觀敢云避世襟懷淡且 
喜容人宇宙寛傳語忽驚雙鯉至開緘不復兩眉攅宦情曠逹吟情逸遠道懸知旅夢安當日板輿頤養處非因笑傲樂林園烟波時迓高軒過邱壑全憑好句存自愧不如陶令宅不能免俗阮郎襌閒關萬里相思苦雲樹重重障水村[  錫山張鴻祿叔和甫稿]  
[上海北巿絲業會舘核奬籌賑公年施少欽經收山東賑捐四月初八九日第九百八十六七次清單]  
　　陳春蘭求保子病速愈洋一百元炳記求病速　洋五十元鵝湖吳興氏求慈萱以次合宅平安由蔣同泰號交來洋五十元瀏河泰和號各友以賀東君文孫芹儀移助由寳順局來洋三十元玉山舊主求保母親錢門　氏雙目復明由杭州正大局來洋十元泰興丁汝能求病速愈由浙甌永嘉場　寄福潤局來洋十元寳山縣羅店人求父親康健洋十元蓉城補過　洋十元濟亨典同人由蘇州寳順局來洋八元吳捷元保母身體平安洋五元胡雲卿炎卿保父親病速愈洋五元黟縣北鄉無名氏因次女病痊還願並求年年清吉由江西福興潤局來洋五元七寳仁泰典由恊源局來洋三元馬春記洋二元力不足人英洋一元銅洋一元慈溪山野居士售錫箔灰移助洋五角又勸捐來洋五角合一元由嘉郡廣生號寄老福潤局來○愼餘莊來救災圖說祝同心先生勸募冊同字一次第二百三十一號汪敦本堂洋四元作雲氏洋二元德昌無名氏和生典聚和作雲氏萃豐豐泰德記崔謙和九戸各洋一元無名氏隠名氏勉方氏盡心氏無名氏榮茂典無名氏是我居延年氏無名氏十戸各五角共甘一戸合來甘元○葑溪漁隠經募　擎易舉洋四十元盈記洋五元又金閨福幼册九千六百五十二號盧門王氏求病愈身康洋一元田采水川口日用節成洋二元花開蘭蕙繡工分潤洋二元五戸共五十元○二月十六日報登葑溪漁隠塾解英洋二百元聲明捐戸姓名俟寄到再登三月廿九日先補收條一百元計十四張業己登報今又續寄來捐戸姓名八戸計一百元合再補登以清欵項王保安求自己聰慧如意洋四元樂善氏洋一元汪桐士洋二元潘桐記洋四十元新生术延年益壽疾病消除洋四十元代醫藥洋一元蘇樹本洋十元人可如玉願安淡泊洋二元以上八月係補出收條合们聲明以上初八日○隠名氏由顧惠孚兄交來洋五十元上洲府直街錢觀生由惠泰莊交來洋五十元浙紹山陰金燮山還七十九歲陶氏母上春患病旋愈愿洋十元浙紹山陰胡敏齋還室人邵氏難產轉安愿洋十元浙杭樂官巷徐第花節省藥資由恊興局來洋六元嚴國發求病愈洋五元金悅泉求病卽愈英洋五元苕東求安子求室人病愈由全盛局來洋四元蘇州無名字由正和局來洋三元周勤德求疾愈洋二元李王氏求愈病洋二元陳子範節省日用由浙省全盛局來洋二元韜晦子洋三角林和庵洋二角朱全堂洋一角徐德馨求病卽愈錢二百文無名氏一百文○有心無力人募救災圖同字一次第二千二百四十三號册勸善堂施洋　元黃月翁洋一元華椿萱舘洋一元蘭馨室洋一員碧霞楚史籬菊生裕後山人東昇居士四戸各五角共八戸合來洋十員○葑溪漁隠第四十三次募　溪漁父童子胎毒漸愈洋十員趙信隆洋二員注雲蜂洋一員又何枝曹募何門張氏求身體康健福壽綿長洋五十員共四戸由惠泰莊合來洋六十三員以上初九日 
[上海三馬路與昌絲棧陳竹坪經募山東賑捐四月廿二日第二百八十四次清單]  
　　義泰藥行交來如臯誠意居洋三十元○枕省衡豐莊洋十元由申巨豐莊交來○怡大紙號經募守記大元各洋二元暘記春泉清泉無氏二戸各洋一元銘新軒雲卿氏無氏各洋五角以上十戸共洋十元五角○漢口森昌局寄來程明甫錢一千胡王氏七百汪源記慶裕義各錢五百崔吉臣錢三百十三戸錢二千六百十六戸錢八百念四戸錢二千四百汪胡氏錢六十以上六十戸共洋八元○昇洋大一元干蓮巧陳厚友陳阿早何仁才各洋五角鄔來順吳錢毛毛蔡在明各洋三角十三戸洋二元六角十三戸洋一元三角以上三十五戸共洋八元一角○祥泰豐經募杏軒書屋智義後馨氏分一氏無名氏桂忠氏各洋一元村泉氏宻興各洋五角程榮氏錢四百三戸共錢七百以上十二戸共洋八元○源榮盛經募九戸共洋三元錢四百七十○扣湖信和經募十七戸共來僞銀八兩二錢英洋三元小洋三角碎銅念二兩由全盛寄來○張堰順盛局寄來義記錢七百寅記錢四百有心乏力錢三百六戸錢一千二百楊楚湘求病愈錢一百六十五戸共錢五百四十以上十五戸共洋三元○烏鎭寳生典經募十六戸共洋三元○太古成經募六戸共英一元銅一元錢二百五十○南通裕及各友共洋兩元○恆利庄經募三十六戸共洋四元五角○成泰洋四角一生全記洋二元恊正昌洋一元信康經募十二戸共錢七百五十○彩成錢五百三戸錢六百五戸錢五百以上九戸共洋一元錢五百○元茂號洋玫元○　石韓廣興經募塔冊十三戸廿洋四元又八千一百三十二號同字冊韓廣興有成居各洋十元又五千三百三十二號同字冊退思軒洋十元小遊居洋一元以上三册共來洋三十五元○壽州孫子綱經募山陽宫鹽號又銀號又係捕方各本洋十元又永興店又同興店各本洋六元又裕德堂本洋四元又竹賢氏又蕭价軒承蔭堂榖貽堂李輔臣石羊風月氏各本洋一元動慶長本洋兩員午蔭堂銅洋六員以上十四戸共本洋五十四員銅洋六員由全盛局寄來○合卿女史前子病完愿洋三員又求病速愈洋一員江陰世德堂陳懺資洋二員福經募塔冊十三戸廿洋四元又八千一百三十二號同字冊韓廣興有成居各洋十元又五千三百三十二號同字冊退思軒洋十元小遊居洋一元以上三冊共來洋三十五元○壽姑洋一員幼姑銅羊一員○漢口慈水漁隠人爲萱堂六旬慶壽洋四員○天津局　海一粟生助規銀四兩一錢八分三厘○孔葛氏福明洋二員莘莊胡氏洋一員○本日共收洋二百零二員内本洋五十四員規銀四兩一錢八分三厘小洋十八角銅洋八員僞銀八兩二錢碎　廿二兩錢一千九百七十文合併聲明 
[上海三馬路與昌絲棧陳竹坪經募山東賑捐四月廿三日第二百八十五次清單]  
　　寓武昌縣苕東汝南春記經募梅春記經募梅春記洋兩元懷葛氏洋一元晉生衣莊錢四千五百席舒記汪昌記程維記無名氏各錢一千湛奕記丁相記黃餘記黃芝記黃仲記許端記朱存記王雨記汪錫周任梅仙王鳳吳輝廷陳錫楨陳筱各錢四百佩記錢三百方笙吕銅洋三元十三戸錢二千六百廿一戸錢二行一百以上五十七戸共洋廿元銅洋三元錢四百○劉河掣驗局至德堂吳各洋兩元美善堂姚明恕堂葉俔升藜映堂劉留青山趙悅勝堂仰各洋一圓其昌堂陳思孝堂馮各錢五百三徑堂蔣錢一百以上十一戸共洋十一圓○觀海衛耕裕堂洋三圓陳宇春高恆鐮各洋兩圓余馥甡仁初高恆然各洋一圓六戸共洋十圓○劉河陶靜涵經募泰友和朋各洋一圓薛仁生洋五角陸仕高胥載陽錢德泰洋福順蔡保松徐福興各錢四百十八戸錢三千六百以上廿七戸共洋八圓○嘉善公泰益記經募江上盛錢七百四十葛懷德洋五角不留名無名氏各洋一角周述濂錢八百汪景記省悟子各錢六百不留名余履中王長生各錢三百十戸錢二千十九戸錢一千九百二戸錢一百以上四十一戸共洋七員二角東洋五角○硤石沈公信經募七戸共洋一員又恆記鐵號洋一員又廣生號經募十三戸共洋二員五角錢六百五十又吳講泉經募十一戸共洋三員又鉅源號經募六戸共洋一員又茂增木行銅本洋念員盧吟記只記各銅洋五員　章記銅本一員銅英一員四戸共銅洋三十二員又王正泰經募九戸共錢一千六百五十又　受錢三百均由全盛局寄來○嘉善廣昌典經募十四戸共洋三員二角錢十五文又九千五百五十九號同字冊廣昌典洋十員朱麗生姚芹汀活水軒慶愼堂各洋一員五戸共洋十四員○嘉善慶興典經募十四戸共洋二員錢五百○杭省元利布莊經募十七戸共洋三員錢二百又知足軒主人經募六十戸共洋五員又苦勸人經募十二戸共洋二員均由全盛局寄來○連捷春經募十一戸共洋二員二角○塘棲彚昌隠名氏洋五員○七寳全盛局經募胡遠香洋二角又三戸共洋四角兩冊共洋六角以上均塔　○昌字冊王守望經募李三錢二百九十義泰和坊錢一千杜甘白房洋五員丁樹亭嚴節山各錢五百李氏傾卿錢六百五十陸安仁堂錢四百陳顯忠劉曙東周士瑶陳亭記各錢三百以上十一戸共洋十一員○鄞縣曹餘慶尝奉遺命懺資移助洋十員○衆行爲輔同興閉歇盤去生財丙有欠戸三家未到故將應派之洋移助洋八員乾元押舖銅洋一員○本日共收英洋一百廿九員銅洋三十六圓小洋十二角東對洋兩个錢三千七百十五文合併申明 
[上海三馬路與昌絲棧陳竹坪經募山東賑捐四月廿四日第二百八十六次清單]  
　　恊源莊交來鎭江晉源莊經墓章復秋袁雅庵陳朗西黃雨亭盛三侯　堂各錢五千侯瑞攸錢三千章樹勲錢二千盧吉三陳香泉劉堅堂各錢一千富日阿洋一元陳君庭陳蔚卿梁占峰無名氏各錢五百以上十六戸共四十千又洋一元○寧波仁興京貨號經募述遠堂洋四元敬修社誠記洋兩元吟梅居士錢六百復昌朱范箎房各錢五百聽秋軒陳　顯海宏初無名氏范各錢四百八戸錢一千五戸錢五百七戸錢三百五十華仁興銅洋三元以上三十一戸共英十一元銅三元小洋四角又恆升洋布號銅洋八元又新大燭號洋四元○杭州陳萬源號來無名氏錢六百陳子範王單氏江復興各錢五百陳求　氏錢錢三百星樓錢二百五十二戸錢四百二戸錢三百十二戸錢一千二百以上廿二戸共洋四元一角洪時卿經募洋四元崑山玉峰山下漁隠氏經募湯永鎬錢五百五十方天貴汗福記共錢四百葉岐錢四百六戸錢一千二百十一戸錢一千一百四戸錢二百以上廿四戸共洋三元錢五百五十○誠記洋一元又錢八百求子氏有心無力人各洋五角三戸錢三百以上七戸共洋三元○陳致祥經募十戸共洋兩元○葉榭吳美丹續募不書名蟻馱生各錢六百求内人除病錢七百保安錢五百隠記晉記各錢三百知非悔過錢四百六戸錢一千二百廿戸錢二千以上三十三戸共洋六元○元和來敦復記公號公泰隆各洋一元陳永興洋五角無名氏三戸洋一元五角又四戸共洋五角以上十一戸共洋五元五角○嘉善隣蓮范寳西蓮女士荐冥福各洋十元忍辱道人靜宜無名氏各洋一元以上五戸共洋廿三元○西塘降新微心子經募三十　戸共洋四元錢一百七十○乍浦同新經募十二戸共洋三元江灣　海堂張洋一元金聖山錢二百通源誠經募六戸共洋一元二角錢二百三十唐恊順三日以上均塔冊○求產平安洋五十元楊門趙氏求口恙速　洋十二元又求合家平安洋十元又求六齡瑶仙聰敏洋一元葉麥氏洋十元張永盛銅洋十元同泰錢蘭生各洋五角無　氏樓春來滬承友親賜賀無以酬荅將助賑爲之納福洋五元沈姓洋一元采蘭别墅銅洋一元無名氏洋二角周錢二百○漢口益臨軒求母氣痛速愈洋四元又田芸齊求父病愈洋二元又琴仙居士銅洋二元由安康莊交來○本日共收英洋一百七十一元五角銅洋廿四元小洋角錢四十一千六百四十合併申明 
[上海四馬路文報局内恊賑公所經收賑捐四月下旬清單]  
　　廿二日金陵防營支應局憲發到兩江爵督憲曾籌撥湘平銀五千兩江寗藩憲發到兩江爵督　曾籌撥庫平銀五千兩道署交來江寧藩憲梁發到規元一千另二十三兩六錢一分二厘吳祥八百三十四元四角九分錢九百文元大亭莊交來蘇城潘仲溪翁王第三十八次江盛翁募余心氏不居名二戸一元浦祝三翁賢限采芹之喜親友賀分移賑張月如張繡圃孔慶和俞欣甫程慶雲要槎无春畦江士希吳酉生汪叔平汪鶴緣汪晉三汪潤之顧星東顧玉書王潤之王新甫王少卿朱小琴麗春容安二十一戸各一元朱杏村楊少杖朱融甫程綏卿四戸各五角黃愼安五百文沈蓉軒翁募泰和典寳成典宏豫庄一戸各兩元沈寳善一元陳桂生翁募陳懷德堂五百文袁萬順銅錫號募日省葷食人四元朱兩記三元銅洋一元壽星氏求免災除記二戸各三元袁萬順午節費兩元公義昌同盛雙姓氏三戸各一元王恆德義興袁欽記王大來四戸各五角三合記七百文無名氏四百文無名氏三百文樂安氏陶沛氏無名氏無名氏四戸各二百文葑溪子募補不足一百文寳收英洋五十五元銅洋一元鄭子良求自病速痊十元修眉居士二元汪沛如一元留名氏三角愛古堂陳一元高　丁鏡齊翁募第二十四次寺上人二千文高郵同奥四元同興諸同人十元嚴子衡翁募急單周建五李蘭溪二戸各五百文無名氏華對廷二戸各四百文無名氏餘利生無名氏薛養伯四戸各二百文李亦純三百文高佑之滿馨甫二戸各一百文祥願經文移賑四元實收英洋廿二元○銳冊桐城裕泰號募保母康健一元吃虧士忠厚子二戸各銅洋一元裕泰一元程克成五元必昌九百文鏡虛子張希珍二戸各一百文實收英洋八元銅洋二元○催單南海普陀大善士募化丹師三元南海普陀山常明禪院開同大師二元湖南永順府太平寺漢雲大師一元○急單烏鎭善善堂沈募錢馥山張三山二戸各二百文朱昌南馬少堂陸敬堂三戸各一百文善善堂沈四百文實收洋一元羅店鎭潘同興號募潘文記朱友記金普記甫記希記企記六戸各一元張守源業吉因銘三戸各二元陸柏記梧記安記寳記渙記昌記靄記許記洪記恬記善記樸記慧記十四戸各對開洋一元全記耕記湘記三戸合助一元○本日共收庫平銀五千兩湘平銀五千兩規元一千零廿三兩六錢一分目厘英洋九百五十三元四角九分銅洋三元足對開三角錢九百文 
[上海四馬路文報局内恊賑公所經收賑捐四月下旬清單]  
　　廿三日急單常州恆怡號交來隠名氏廟願移賑五十元保安居五十元塘棲釐局募飛悅軒主五元詠雪山房一元周丙炎邵葆卿朱杏屏徫大房愼記五戸各二角汪蔭甫宏興祥泰豐范豐盛四戸各五角董魁記一角復昌坊芝蘭室夏蓬山氏三戸各三角○同字圖冊二千七百七十一號漂陽湯少泉翁募胡振遠史鎔成二戸各二元勉力子二十元又錢二百五十文黃義隆狄聚興洪昌狄公興義隆潤豫成賡莘堂德源莊德茂昶信裕祥胡經翼東孫氏久源十三戸各一員夏源昌不書名源豐不書名億隆不書名萬成恆興行張鶴亭同慶裕不書名狄菉崖十二戸各五角谷陽張合一圓五角同豐五百文德豐陸百文無名氏三百文共計洋四十四圓五角錢一千六百五十文又急單募戴埠鎭史次山泰和坊德昌信履豐祥四戸各二圓恆豐義益豐朱登瀛丁信茂陳錫昌甡泰號大有號王焕林宗其大蔡仁保德隆信義和汪貞祥賈心泉無名氏十五戸各一圓謝京坤王永康二戸各五角共計洋二十四圓二共實收英洋七十圓○本日共收英洋一百八十圓 
 
 

Page 12

 
 
[照譯三月初六日卽西四月八號紐約太唔士報載金山稅務司宜撤任論]  
　　金山稅務司一缺責任繁重凡華商出入口貨莫不經由其地非熟識情形者無以服華商之心也現任稅務司名欺詐者實於人地不宜難膺其任且其辦理專以厭惡華人爲念而於商務則置諸度外華人由大西洋到境繞道金山回華偶閱新聞紙知其時憑無稽之說輒疑該華人未有出境屢屢妄行覆部無論該華人有無出境各有專司與彼何干豈其應辦之事乎乃專欲搜羅二三華人疑其躱匿境内遂禀　政府其意以爲我實攻擊華人不遺餘力以求取悅於工黨是則巫詐之受申飭不亦宜乎然經上臺申飭猶不知改其攻擊華人之念日益膽大諸般欺凌華人比前尤甚觀於前日中國新任公使行抵金山該稅務司明知爲公使縱使未奉上臺明文亦當通副以相周旋乃旣奉上司諭令中國公使到時須以官禮相待毋得阻止其登岸而該稅務司竟敢索取呈閱國書遲延數時然後放行種種無禮不特欺侮可惡且爲擾累不淺該稅務司因嫉惡華人而藐視中國公使祇知洩其一人私恨不知身爲國家人員如此粗鄙寔有玷我國體也現在中國駐京公使己將稅務司無禮之處投訴外部想上議院必不再用僞惡之人任其縱橫辦事專務取悅於金山惡黨致玷美國之善人惟將該稅務司欺詐卽行撤任可也 
[淫婦服毒]  
　　鎭江西門外某甲以箍桶爲業早則出暮則歸亦經紀人之勤苦者也其妻雖無卓女之姿而有夏姬之行與木工某乙有私甲雖微有所聞而未發其隠也本月望日甲携稚子入城看會乙便伺隙而入復續前歡雲雨巫山柔腸欲斷適甲行至中途以忘帶物件怱怱折回及入室見小憐玉體橫陳不禁怒髮衝冠奮拳直搏其妻一阻格間而乙己乘間逸去甲亦復入城乙偵知之復至甲妻所甲妻謂乙曰莽兒郎一塲惡鬥幾被嚇殺自此以後吾與汝緣分盡矣汝若不忘前情盍購紫霞膏以贈我乎乙頷之遂爲代購中妻趁中看燈未歸私行呑下天明甲歸則己香消玉碎矣逾時乙以水烟袋遺甲室中急往取之甲卽扭赴保甲總局由局轉送縣署王邑尊升堂審訊乙一一直認旋經騐得甲妻委係服毒斃命除飭棺殮外將乙釘鐐下入内監想當按例治罪也 
[鄂垣官報]  
　　四月十日候補通判黃文柱奉藩憲委赴江咸嘉浦崇通山漢陽漢川九州縣清查軍丁戸口曁額征津貼册結銀兩赴兩院禀知委辦保甲局兼武昌府讞局督審候補府徐家幹禀見候補縣楊泳春禀見奉臬憲委赴隨州會審案件撫部院示諭臬司批詳應入本年新事秋審犯人郭漳沅等於本月十三日聽候本部院會同督部堂率同司道當堂審錄母違特示十二日經心書院山長丁憂候補道李往兩院禀辭赴湖南候補同知成性存教習知縣蕭山俱奉藩憲委解第三批京餉候補同知楊學源奉善局委解甘肅新餉俱禀見知候補縣廖玉麟奉藩憲委催前任房縣彭令欠欵候補縣丞黃新鍔奉臬憲委秋審東轅巡風差俱赴兩院禀知新選鶴峯州判謝萱蔭見辭赴任大挑縣皮坤聞訃赴兩院禀知丁母憂十三日候補未入石乃治銷秋審傳話候補通判包希藺奉藩粮憲會委武黃麻城沔興山大京八州縣清查軍丁戸口曁額征津貼册結銀兩辭知禀撫院文巡捕補用州同閻怡奉撫憲委兼充監印官差禀知謝候補縣丞德春奉糧憲委赴江陵催驢銀兩赴兩院禀知辭候補縣虞汝霖奉委辦理撫署内文案禀謝徐鼎臣奉委催咸寗縣十一年分漕糧吳應霖奉委赴蒲功　南漕俱赴兩院禀辭撫部院於十九日巡閱城垣屆期一體遵照毋違特示十四日候補巡檢李兆庚奉委充當撫轅下文巡捕禀見謝並赴督署禀知本任松滋縣郭作霖赴兩院禀知丁母憂藩憲牌示麻城縣知縣印務詳委卽用知縣趙五星署理 
[江西官報]  
　　四月初六日臬憲之公子印文弼拜會刑部郎中張賡颺親拜候補通判武英臨城卡解釐金來省按司獄蘇光篤往吉安府屬典史孫雲章往會昌等縣俱催減平從九徐霖往南豐戚顯聲往九江府屬俱催地丁初七日藩臬糧鹽各憲及在省文武各官俱禀賀祝撫憲壽誕前漕運總督蘇鳳文親拜候補縣鄭由熙提崇仁征存銀回從九劉宗鏊往贛州馬清華往臨川金谿俱催地丁初八日同和翟惟賢由義甯州審案回署建昌縣馬賛清缷任回馮榆由籍措資回邢景彬回謝埠卡黃基祚謝咨進京舒雲彩謝開復高昌立往浮梁張緝熙往宜黃俱催稅契 
[袁江官報]  
　　新選衢州守禦所千總善叢于初一日自都來浦○管帶淮北緝私砲艇候補叅將戴學銓於初六日赴漕轅叩謝准補洋河右營遊擊○委署山陽縣教諭王詡於初八日自省來浦旋卽赴淮履任○前任山陽縣郝大令少山於十二日赴省○厘金總局提調姚司馬允平奉漕憲札令兼辦清淮防軍營務處事件○候補閘官安極生奉漕憲委小北城門稽查○候補鹽大使藍均奉漕憲委辦理高良澗厘捐 
 
