# 1907 - 324 - 4912431

 

Page 1

 
 
   
 
 

Page 2

 
 
[今日本報目次]  
　　第一張上諭宮門抄諭説（論　使　准外人入中國農業學堂）專電京　小　緊要新聞淞滬要聞 
　　第二張史要摺（政治館　支部議復舉借洋債須防流　摺）分類新聞南洋通函 
　　第三張小説（幻邦奇遇錄）各業行情表 
[上諭]  
　　七月二十九日奉 
　　上諭陜西布政使著顏鍾驥補授崔永安著補授浙江按察使浙江鹽運使著惠森補授欽此 
[宮門抄]  
　　七月二十九日召見軍機陸鍾琦 
[論説]  
[論義使請准外人入中國農業學堂]  
　　以泰西農人之資格與我國現今農人之資格較其必略勝於我可知。以我國農學之程度。與泰西現今農學之程度較。其必不及泰西又可知。乃在此方見爲不及。而彼勝於我之國。忽以願派學生入中國農業學堂爲請。嘻此豈中國農業。果有以駕乎歐西之上。而爲外人所忻慕乎。又豈中國農業學堂。果已切實興辦。而足爲外人師法乎。抑義使明於中國農學之特色。且逆料將來必盛興農業學堂。而預爲之地乎。自海通以來。西人以願入中國學堂請者。此舉爲發端。是烏可以不研究其故。 
　　夫吾國農學。萌芽於神農氏。而　　於有　。故其時太宰領三農。大司徒掌辨壤敎稼之　。而　大夫之簡器修政。　稼之辨種知名。莫不釐然秩然。足以殖國財而興地利。即至周末放　。農　中衰。而野老畸人。猶能發憤著書。　爲實業之標本。故　子商君　。　皆得力於農家緖論。用以霸齊而强秦。設此精益求精。代有述作。將見　地力。物土宜。進化至今。来始不可以農業表著於天下。乃自樊遲學稼。許行並耕。均徒託於虚語。於是士人恥談稼穡。農人不識之無。農與士截然分爲兩途。而農務遂無進步之望然古昔之良法。究未盡泯。斯今日之成蹟。不無可觀。今夏羅馬農業會比賽物品。義國居然認列中國爲一等。是則中國實業縱不如人。惟此尙差强人意。而坎拿大奥 `大利亞願派人入中國農業學堂。蓋即以此。此誠足爲吾國務農學者勸。爲吾國實業界光。而西人惟善是從。傾心好學。於此尤可見一斑也。 
　　雖然。彼之所以願來肄業者。蓋見大中國農品美善。以爲必有農業學堂爲之敎導耳。無如吾國因陋就簡。所謂農報農學會農　試騐場。其散見於各省者。尙如晨星之寥落。至於農　專門學校，則并影響而無之。義使明知中國尙無此等學校。斷無以應外人之求。而佯若不知。照請外部認可。鳴呼。其挪揄吾政府耶。抑愧勸我政府耶。不知政府於此。其亦有愧於心。而有動於中否也。 
　　是故由政府一方面言。則宜乘此時會。赶設一農業模範學堂。聘各省　 
 
 
 

Page 3

 
 
人。實於中西農學有經騐者。以爲敎習而又附設一試驗場。以爲實地練習之張本，各國人願來肄業。一體附入學堂。如此則旣可以求農業之進化。并可以喚起外人之敬仰心。非惟農產日增。民食充裕。於吾國生計界裨。益良多。即於國事之前途。實亦不無小補也。若由學界一方面言。則當知大地之利。殖於商考於工。而孳乳於農。農實爲工商之母。欲興工商。自不得不先興農業。以西人素 `精工商業。而猶惓惓　注重於農。可見提倡農業學堂。實較工商爲尤急。社會有志有力之士。愼母徒以此責諉諸政府。致使今日爲人所重之農業。轉以歷久不進之故。爲人所輕也。　　且吾國上下。亦知今日振興農業。實足以操世界之利劵乎。大凡工商業愈精。則工商製造品之獲利愈見爲易。而農產之獲利轉覺其艱。艱則爲之者少食。之者多。其勢必有求過於供之慮。泰西今日正坐此弊。故已微露其歸重之機。吾國苟乘其機。而實力從事於農戰。將見以我之餘。供彼之缺。則挽回利權。要即在此農產品也。吾國上下。又奈何可以緩而忽之。專電　　 
[電一南京（二十九日午後七點）]  
　　江督端午帥電達外務部謂上海大閙公堂案英使不定調查辦法遲延之咎須由該使擔任讓 
[電二北京（同日後十點）]  
　　聞袁宮保因政界暗潮競爭甚烈擬再請收回成命張中堂亦不願留京恐外省督撫尙有調動 [勾 ] 
[電三蕪湖（同日後十一點）]  
　　新任粤督張人駿赴任前粤督周馥由盧山避暑赴揚州今日（二十九日）同坐江新輪船過蕪（儀） 
[京事小言]  
　　都察院甄别言官開去二人已見前報茲悉開去之二人一爲給事中連陞勒今休致考語爲年老多病久不進署八字一爲裁缺御史慶斌即行革職考語爲聲名平常屢招物議八字此等考語亦是刻板文章 
　　義大利工程師葛拉斯來京請辦無綫電報中國本已允其辦理嗣因此事諸多窒礙議久商不決現葛住京已及三年義使屢次照催迄無辦法外部大爲躊躇只得婉詞覆謝并允酌送回國川資磋商多日始得通融了結中國辦事顢頇於此可見一斑矣 
　　農工商部前去兩年奏調之東西洋留學生早經先後到部分别差委現届兩載期滿各留學生滿望奏留後以主事留部補用乃聞該部出奏時咸請以藝士藝師補用各留學生大失所望均擬告退他　説謂前此到部之留學生以主事用者今且有補缺者矣後此到部之留學生竟以藝士藝師補用豈學術之有深淺歟抑今昔情形不同歟　　法科畢業生而亦名之曰藝士吾不解其是何藝也異矣 
　　又該部堂憲現因實業學堂内附設之機器專科需才孔亟議卽電飭出使各國大臣留心物色華僑十弟能於理化機械各學確有心得者考騐眞才保送到部分别錄用夫臨事則需才事前獨不儲才此中國所以有才難之歎歟 
　　又該部日前咨照四川陕甘等省謂查各該省礦產均已次第興　惟報部者多數與部章不合務請轉飭所屬均應遵照部章辦理未便與定章不符以致往返駁查稽延時日但不知袞袞諸公與外人訂立之礦章亦能悉合部章否願勿齗齗然好爲對内之競爭也 
　　又咨外務部稱英國女學賽會之期　邇茲由各省　會運送女工賽品　木箱三隻洋鐵筩一個請送英使速寄列入會塲并請電知駐英使臣届時派員赴會照料　云聞各省所送賽品均極精緻是亦吾國工藝一綫之光明矣 
緊要新聞 
[黃中書請復科舉之措詞北京]  
　　湖南中書黃運藩呈請都察院代奏　復科舉一節已紀前報聞其原奏内稱自古以來拔取人才以科舉得人爲最盛現在科舉一停天下士人失望日久恐生亂端懇請按照專門各項科舉令該生自認何科分門考試而仍以經義爲主援照科場定章錄取後給予進士舉人等項出身以期廣收實學而開士人取進之路實與各學堂並行不悖等語現此摺已交學部妥議究竟作何辦法尙未議妥復奏云（申） 
[擬請照會各國公使商辦報律北京]  
　　前紀俾侍御奏請速定報律一摺已交民政部核議　聞民　部以中國向無報律目下預備立憲固宜速行訂定惟是東西各國在中國所出之報亦應一0 
 
 

Page 4

 
 
律遵守日前已向外部提商此事請與各國公使照會商辦并由部傳知外廳條陳商訂報律呈部候核云（亥） 
[各王大臣對於報紙之意見北京]  
　　近日京師各報以不避權貴政府頗形疾視議卽編訂報律以爲限制已迭見本報現聞某邸暨鹿相國肅邸等有時談及報紙語多不平惟那琴軒相國陸鳳石太宰陳雨蒼尙書最重報紙逐日購閲遇有登載本署利弊必密委詳察如果有其事卽行查辦倘或記載失實亦不苛加　備並語人曰報紙實爲人之耳目若數日不閲便與聾膭無異此亦可見各王大臣之氣度矣（益） 
[東省督撫實行裁汰冗員]  
　　徐唐兩帥以奉天現改行省責有專司所有各局冗員應即分别裁汰特札行各局知照札文錄左現在奉天改設行省之初亟應汰除冗員以資整飭所有分省補用道周肇祥候補道　曾俊分省補用知府任毓麟留奉補用知府徐鼐分省補用直隷州知州全祿保升知府留奉委用同知俞泰初直隷候補知縣孫　濟留奉補用知縣王炎分省補用知縣張鴻鈞已革順天武淸縣知縣潘瀛候選縣氶屠遹駿補用守備馬得荃均應卽予撤差除分札外合行札飭札到該局卽便遵照轉飭各該員將經手事件交代清楚迅卽離差勿得延誤（卯） 
[直督奏參廳員玩誤河防天津]  
　　直督袁宮保爲署務關同知戴世文玩誤河防附片具奏略謂北運河東岸郭辛莊九百户等村於上月十九日漫口過溜經臣委員確查該員馳赴九百户村查得該處大隄數年未修此次伏汛水勢暴漲鑽漏甚多時附近兩村居民上隄防險雖向村鳴鑼號召均以未奉官命觀望不前　廳員戴世文又不前往督防堤上亦無預存防險料物鄉人赴廳請領麻繩以爲挂柳之用初次僅給細如小指之麻繩五根水大溜急繩不得力隨挂隨斷及二次請領又僅給麻繩三根仍屬無濟於事村中之葦席荊筐均已搜羅用盡支持二日之久卒至人力難施隄遂决口並查得前次甎河西岸大隄出險甚急武淸縣知縣姚佐寅河西務汎主簿錢光顯均各到隄防護廳應戴世文亦始終未到以致民怨沸騰等情禀覆前來查河工安危關繫重要乃該署廳戴世文玩誤河防實與永定河北四口汎涿州州同陳維垣如出一撤前請摘去頂戴　足蔽辜應請旨將該署廳戴世文卽行革職並發軍台効力以示懲儆該管通永道衡　督率無方並請敕部議處等語奉硃批著照所請該部知道（工） 
[駐俄公使電告回華日期北京]  
　　駐俄胡欽使惟德請假三月回國早誌本報聞部中現已接到欽使來電定於華八月初三日由聖彼得堡起程乘西伯里亞火車回國云（未） 
[又議添設坎拿大領事保護華僑北京]  
　　外務部前議在英屬坎拿大地方添設領事久延　決呂鏡宇尙書到任後查悉該地加征華僑身税太苛時受虐待故又議派領事一員前往坎拿大駐紥保護昨已電致駐英欽使　英政府赶緊磋商矣（午） 
[外部復查棗陽閙敎情形武昌]  
　　義使前稱湖北棗陽縣有土匪焚燬敎堂情事當卽電詢鄂督去後旋准覆稱棗陽實無匪亂司鐸安得華誤聽朦禀請告義使將該司鐸更調以安民敎而靖地方云云外部接電正擬　覆乃又接義使函稱中國派往棗陽勦匪之馬隊與匪合爲一黨大勢可危等語外部因是頗疑鄂督之言何以與該使所稱情形大相逕庭現又電詢該督切實查覆矣（慕） 
　　按此電尙在卾督未經入京之前 
[電飭閩督嚴速防勦海匪福州]  
　　日前閩浙總督接到軍機處密電略謂近聞海澄縣海匪肆行滋擾勢甚披猖請速派兵防勦勿任蔓延成患並將該匪現在情形　卽　覆以憑奏聞（武） 
淞滬要聞 
[商務總會致各業函（研究銀幣關税兩事）]  
　　前接瑞觀察函以新鑄銀幣究以何種便於通用囑爲考核議復一節又六月十九日愚園特别大會馬湘　先牛演説海關報税之煩苛周折亟宜設法改良一節此兩事關係全體商業似應公冋研究各抒所見以備當局之採擇茲特通函各業擬請每業各撰意見書一通送會爰將瑞觀察原函（原函已載前報）並節錄馬湘伯先生演説各一分送呈台覽務祈卽日邀集貴業全體同人按照原件所稱各節逐項研究互相討論由尊處薈萃衆説另撰意見書送會并祈以兩禮拜爲限以便從速彙總上陳望勿延誤爲荷至銀幣一節瑞觀察原函巾雖祇請邀集錢　　董核議本會以此事爲市面所通用凡屬商界均應注意是以一併送請議復鵠俟高論曷勝翹盼 
　　馬湘伯先生演説歐美各國雖三尺之童皆能報關納税而關吏之待商人亦隨到隨報毫無留難之　我國則不　報關之人必先能識 
 
 

Page 5

 
 
洋文其難一也各處設立報關行似報關一事竟成專門名家非學習不能其難二也報關之時於字句格式之間動多挑剔往返稽遲其難三也到關不能逕見西人每被侍者揶揄刁頓其難四也中國體面商人從不親自報關未嘗身受其苦故於亟宜改良之問題漠若無睹隠忍至今實則中國之關宜用中文否則亦宜中西文通用不當專用洋文致生種種阻難今當訂立商約之時亦必須趁此機會更定章程是爲至要此事於國體攸關於商務尤多妨礙敬告諸君愼勿習焉不察也又余嘗附輪舶旅行見乘客有帶零星物件者每被關吏指爲漏税取去充公往往一靴帽之微其物稍新即被搜搶乘客勢孤無從扺拒又以言語不通祗得隠恨吞聲而罷此種充公罰欵計鎭江一關每年已有二三十萬兩之鉅統計各關其數何限卽旅客之受害者何窮此次亦亟宜明定章程聲明凡旅客所帶零物何者當税以便知所趨避且必立零物報税簡便之法使旅客易於遵行要之吾輩當合力要請税務大臣速爲改良其所要求之目的亦並非至優極渥强以所難不過欲求其不分中外一律看待而已（凝） 
[松江韓醫生被誣匿匪事函牘彙錄]  
　　蘇撫覆江蘇　育總會函接奉惠函敬聆種切當以此事敝處並未接准浙電亦未飭拿先行電復計邀靑及茲經訽據戚守電稱係由鹽捕統領徐道由省專弁來函並附浙撫院原電以匪黨竺紹康匿韓半池家徐道囑飭該營將弁密拿旋因岳查現無其人卽函復徐道以爲徐道在省當必面禀恐涉張皇故未禀聞云云查此事徐道既在省城接奉浙電理應面禀敝處乃隠匿不禀逕函戚守查拿殊難索解已經嚴札申飭至來示屬咨浙省宣布告發人姓名及實行反坐之罰一節容卽鈔咨浙省聽候張帥核辦可也自皖案起後沿江各省不得不先事豫防惟人命至重若以杯弓蛇影率爾株連轉非朝廷恤下愼刑之意鄙人不佞必當誡飭所屬毌蹈此懲若夫正本淸源全在父師之潛移默化應如何家喻户曉是所賴於諸公矣（市） 
　　華婁旅滬同人上蘇撫禀　禀華婁舉　生員朱念椿張十希馬超羣等呈爲憑空傾陷環求澈究誣告實行反坐事竊舉等籍隷松江旅居滬上本年七月十六七日間閲各日報駭見有浙撫密電大帥由府飭拿嵊縣竺匪在松江西門外韓半池家字様有自松來者一如報紙所言舉等急切無策因卽報告敎育總會據情轉達帥座蒙鈞電未知尤堪駭異旋據韓姓近鄰吳紳前楣報告始知此事發難於徐統領决行於戚太守而張謝兩弁仰承意旨遽　營勇兜守韓宅幸二弁搜查無獲并由謝紳葆鈞向戚太守極力面保始克免禍伏查韓半池　浙江候補知縣分嘉發審委員之韓文衡及其子婁學優附生韓綺章卽韓鳳九决不藏匪爲舉等所深信戚太守祇憑徐統領函上不禀承大帥下不探究實情遽傳鹽捕營弁親授殊諭武弁意在邀功何施不可倘肇鉅禍誰雪覆盆韓姓並無藏匪情形昭然大白若不禀請大帥電咨浙撫宣布告密人姓名并實行反坐之罰將來憑空傾陷比户可危事關查拿當人决難隠忍爲敢環求大帥大人汛賜電咨浙撫澈究誣告之人按律實行反坐以仲國法而安人心同深感戴上呈計抄吳紳前楣函一扣（前略）此事原委係徐次舟統領於十四夜密電到松（有竺匪匿在韓宅請密拿等語）太守遽傳鹽捕中營沈葆義時沈不在松再向沈處囑派得力員弁乃有張弁洪亮到府署太守面授硃諭時徐統領所派之謝弁秉武亦到張謝遂帶二十餘勇到西幸地保不肯　進該勇等分前後門遊弋時十五日晨七八點鐘時也至午刻十一點鐘及夜八點鐘謝張兩弁兩次到韓宅搜查無獲是日硃諭未經揭曉頗有累及韓氏父子之謠直至十七日由謝宰平向太尊探問乃悉實奉徐次舟飭拿并云來電有不准交縣致有漏洩字樣又謂我係紹人若不允辦恐亦見疑云云宰兄因謂可以身家作保乃允禀復徐公弟因十五日爲鳳九商議一切外間頓起謠傳因商宰兄願以身家性命作保請其向太尊陳明外間傳言弟保其實非直接也謝贈 
[商務印書館贈]  
列國政要全部日本法制要旨一册東方雜誌第五第六期兩册小學體操詳解兩册高等小學用外國地圖一册舞蹈遊戲一册中學植物敎科書一册心理學概論上下兩册初級師範物理敎科書一册初等代數敎科書一册商業理財學一册日本六法全書一册中學代數學敎科書上下兩册憲政論一册初等小學用格致課本一二兩册旅行述異小説上下兩册俠隠記六册孤星淚上下兩册金鐵風雨錄上中下三册希臘神話一册世界一周一册秘密地窟一册三名刺一册狡兔窟一册玫瑰花下一册 
[中國圖書公司贈]  
衛生新論一册簡易地理敎本一册初等小學算術課本一册算術敎授本一册初等小學修身課本一册修身敎授本一册瑞典式　病體操一册 
[文明書局贈]  
初等小學國文課本一册初等小學修身書一册修身敎授書一册 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史 
要件 
[政治館度支部議復舉借洋債須防流弊摺]  
　　奏爲　旨會　恭摺　陳仰祈聖鑒事本年五月二十八日准軍機處鈔交給事中陳慶桂奏岑　煊請借洋欵須防流弊請飭議等語奉旨著會議政務處王大臣會同度支部議奏欽此又於六月十五日准軍機處鈔交都察奏代遞法部主事梁廣照疆臣舉借洋債累深害鉅呈奉旨著考察政治館王大臣會同度支部併入陳慶桂原奏一併妥議具奏欽此先後鈔交前來臣等查陳慶桂原奏所稱岑春煊渾言興利各政究竟所辦何事並未指明竊恐鉅欵到手耗于揮霍侵蝕借易還難若由地方搜括償則民困更深各節查岑春煊因廣東財　艱絀擬借洋債舉辦興利各要　曾奉諭飭會同度支部妥商辦法欽遵會議覆陳在案該督奏所陳舉辦各政曾經指明自來水官帋局時敏土廠及籌築鐵路廣開礦產自闢商場提倡工業整頓鹽　各條雖未據將各項辦法詳細臚陳尙不至十分含混至梁廣照所呈各節類以本易虧折欵多虚糜爲言與陳慶桂所慮大略相同所陳維持之策如上策請將粤東官錢銀局準備金提出興辦一層查各省印行票據半係一時權宜之計未經報部有案無從稽核卽使準備金果有儲蓄亦屬信用之資不宜擅行挪撥應卽毌庸置議其中下兩策則指招致華僑集股興辦經算成本分起籌借而言尙屬切實可行臣等籌議再三竊謂借欵利害關繫非輕不惟揮霍侵漁必生後患卽使長于綜核涓滴歸公而所營之業或獲利無多或成本稍鉅則借欵便無著落目不得不愼之又愼惟是各省民力　殘庫儲如洗新政待舉需用方殷在疆臣旣不能爲無米之炊不免呼將伯之助情見勢絀莫可如何朝廷所以允該督之請者正在干此若夫理財之道誠未有先於舉辦實業者近年各處工廠雖興資本實苦不足往往官辦則易致侵耗而商不集資商辦則惟圖自私而官無所利兩不相謀而皆失敗此次該督借欵之舉因由粤省財力艱絀迫於萬不得已亦因商民難於謀始不若公家自爲經營尙可借資提倡今陳慶桂梁廣照亦稱粤中民力已　難再搜括取償是興利之政愈不能不立時舉辦斷難因曀廢食概置弗顧臣等愚見該督原奏所舉各條除廣開礦產一條粤省土薄山磽礦質不富　本浩大虧折易形應格外愼重暫從緩辦此外應將擬興何種實業預算成本若干並以歷年規畫之方定分期籌借之法第一期應借若干以至二期三期各若干一一確定數目開列簡表送部核議立案然後施行所有任用人員亦應愼爲選擇務取明於工藝機器之學者任以總理删去總辦提調各名目以省浮費收支欵目每月刋刻報告昭示大信甲事所借之欵並不得移爲乙事之用必須籌定一事然後始借一欵無庸　定千萬之數辦法更爲核實至於南洋一帶華僑商民　有願籌鉅欵歸官營辦或自行集辦者官辦則所籌欵項悉照外債　法籌還商辦則官認保護之責商認營業之税均另　詳細章程俾歸切實總期多一内地之欵卽少借一外洋之債此該督與粤中士紳皆當各任其難者也以上辦法係爲妥籌補救而設並略就梁廣照所呈參酌議行如蒙俞允應請敕下該督臣認眞遵辦免貽口實餘仍查照該督與度支部前奏辦理所有遵旨會議緣由是否有當伏乞皇太后皇上聖鑒訓示再此摺係考察政治館主稿會同度支部　理合併聲明謹奏 
内治部 
[内城試辦地方自治北京]  
　　民政部札催各區迅速辦理地方自治後聞内城第　區已約集商董三十九家會議一切試辦情其急於舉行者凡有四事（一）購備汲桶（二）籌集經費（三）添設土車（四）廣設路燈刻正公議一切章程不日卽可開辦矣（辰） 
[京官俸銀改發銀元北京]  
　　度支部尙書澤公近爲整頓幣制起見擬自劃一銀元通用著手刻聞議於本年秋季爲始發放京官俸銀一律改發銀元日内卽將咨行各衙門查照辦理（已） 
[改良監獄之一斑武昌]  
　　湖北模範監獄管理員廷大令啓　禀鄂臬梁廉訪謂從前理刑各衙署局所發犯到監拘管往往只書犯人姓名其年貌籍貫以及犯案輕重拘管年限概不載明以致案情無從稽核 
 
 

Page 11

 
 
擬請先行飭知各理刑衙門局所嗣後發犯到監拘管務須遵照新章開明以上各節以便考核業經梁心海廉訪批准　飭所屬遵照矣（安） 
[張中堂隨名單武昌]  
　　鄂督張中堂此次晋京頗爲愼重二十六日早晨特派候補知府馮啟鈞先行乘車赴京料理各事中堂起程時並帶有隨員多人名單錄下候補道宋育仁鄒履和知府汪鳳瀛郎中辜鴻銘知縣金世初第八鎭統制張彪尙有文武數員容俟續探（金） 
[奬勵安仁縣禀陳禁烟之督批南京]  
　　江西安仁縣陳敉功日前將查辦禁烟情形禀奉江督端午帥批示云所擬禁烟辦法精密周至有倫有要不激不隨加以捐廉製備戒烟藥麯又爲鄉紳籌備馬夫以杜需索非實具愛國保民之𤍽忱安能得此深堪嘉尙應記功二次以爲各牧令勸　西藩可注册並飭認眞辦理務期持久一面通飭各屬一律遵辦再烟館停閉此項多　之烟夥尤應就地籌欵設立因利局酌借資本營生或設習藝廠飭令學習裨資補救而免失所（諟） 
[太平廳講演務鎭江]  
　　太平廳李吉塢　馬辦理警察頗著成效每日在署内齊集各隅巡長巡目等宣講警察職務並令聽講者隨作筆記以資温習（射） 
外交錄 
[日人不滿意於武昌警察湖北]  
　　日本商人近至武漢營業者已多至二千餘人現由駐漢日領事組織一商團會以謀一切公益事宜上禮拜日（卽中歷七月二十四日）各日人復至俱樂部討論一切以武昌旅居之日人屢被匪徒劫奪損失不少警察形同虚設特發一傳單云我旅居武漢之人如夜間渡江宜携隨身兵器乘官渡船否則危險已極至於警察雖　若無云云又日領事發佈命令云武昌城内日本人往來時有警官尾行或受無禮　詰問蓋以革命黨多洋裝而日本人酷似之故也然此爲警官之職務固宜如是唯我過江諸君自宜擕帶名片切勿遺忘云（今） 
[追繳洋商吞沒價銀寕波]  
　　甬郡商人王濟鶴前在江北生大洋行購定洋粉五千包當將價銀交付洋東披愛生出有收據後該行買辦朱鶴皋因虧負逃避洋東掯貨不發致在道署涉訟已紀前報現奉喻庶三觀察批示云該商人向生大洋行購定洋粉五千包旣將價銀交付行主披愛生并出有收據何以掯貨不交反謂銀係買辦挪用似此行爲實與拐騙無異候照會英領事查明迅速追繳可也（自） 
[英領函請查辦拳匪江西]  
　　贛州府屬愚民習拳迭紀前報茲英領事函致贛撫稱據敎干和爲貴禀贛州奸民練習拳棒意在仇敎請飭預爲防範贛撫以該府距省較遠文報動需時日近來情形若何省中難以盡悉當卽電飭關太守速卽查明電禀以便轉告英領免貽口實（成） 
軍事界 
[陸軍部派定諮議官北京]  
　　陸軍部現已將一二等諮議官分别派探誌如左一等諮議官派定羅澤暐文華應龍翔萬廷獻四員二等諮議官派定楊錦堂一員此外尙未探悉（酉） 
[委員挑募退伍兵丁安慶]  
　　皖北宿亳渦蒙等州縣近有北洋遣冋退伍兵丁當由皖撫通飭各屬妥愼安插曾紀前報茲悉馮夢帥又札委皖北土藥局張守曁蒙城縣王令略謂淮軍素稱勁旅北洋練軍爲各省冠此次遣回陸軍第二三鎭後備軍籍隷皖北者居多尤以宿亳渦蒙四州縣爲數最衆具在北洋多年備受特别操練軍格整齊不乏有勇知方之選查省中新軍亟需擴充　北防軍京當整頓卽於回籍後備軍中擇其志趣正大技藝嫻熟者精選千人分作兩起收錄查照徵兵章程籍貫必需土著保人必需的確無業者不收無北洋回籍憑照者不收頂名冒替者尤不可令其混入有習氣有嗜好者更須淘汰從嚴自非威望素著之員不能勝統率之任查該守令幹練有爲於皖北民情尤爲熟悉所有應需經費此時照章先發小口粮俟餉項有着卽行成軍惟該軍人旣在皖効力將來無論配入何軍卽與皖省之兵一律看待除仍應北洋徵調外不得以北洋操練不年傲其同列並由該守令預爲誥誡一切詳細章程仍着隨時禀覆核奪（孔） 
[巡緝隊組織已成漢口]  
　　長江提督程文炳軍門日前由皖來漢與鄂督面商長江一帶匪黨甚多擬設探勇二百名優給工食作爲巡緝隊常年軍食約需一萬二千金業已議定由江鄂兩省攤派其探勇隸卽干長提督以便專事緝捕云（安） 
[奉札密查票匪軍火蕪湖]  
　　江南候補都司田松山帶有偵探隊四名于前日乘吉和輪船來蕪聞都戎此來係奉江督端午帥札飭密查沿江一帶票匪曁私運軍火情事故到蕪後與各防營會哨一次隨卽謁見江督禀陳蕪地情形頗爲安謐云（少） 
敎育誌 
[批奬孀婦捐產助學南京]  
　　江督端午帥批泰州胡維藩詳傳朱氏契買房屋捐作學堂由據詳已悉該州孀婦傳朱氏以歷年所有針繡餘資契買房屋捐作白米鎭學堂校舍之用洵屬好義急公在巾幗尤爲難得應由本部堂奬給持節行義四字隨批附發仰寗學司查收轉飭該州製匾懸掛以資旌勸（育） 
[浙撫派員確查控案寗波]  
　　甬郡中學堂關監督因樊木匠工價一案與高庶常互相禀控已誌前報茲浙撫張筱帥以此案紳商學界來禀各執一詞非委員確查不足以明虚實特委候補知府孫太守璿前來確查太守抵寗後已赴各衙署並紳學界詳詢一切矣(行) 
[飭提迎神閒欵興學南京]  
　　江督端午帥批高安縣留日學生熊垓等兩江師範學生祝書田等禀請飭禁神風提欵興學由該生來禀謂未有不闡明科學普及敎育而能啓發社會文明者洵爲確切之論至請封禁壇社將所有欵項改辦學堂所見甚是按前准學部咨送敎育會章 
 
 

Page 12

 
 
程有破除迷信字様勸學所章程有考查迎神賽會之條又前據上海縣禀報迎神溺斃多命請飭查禁案内曾批飭江蘇藩學兩司通飭各屬將所有地方迎神無益各欵一律提出興辦本村小學在案亟應查照辦理仰候札飭西學司轉飭高安縣確切查明如果該縣三四都地方實有劣紳假神惑衆設壇歛欵情事卽行將壇社封禁所歛各欵全行追出以便興辦本村小學務期敎育普及社會改良是爲至要(宮) 
實業類 
[鐵路公司請讓房屋蕪湖]  
　　鐵路車站第一段至河沿一帶墊土工程已於二十六日開工所有該處房屋未經遷移者刻由公司函請該縣謝鳳崗大令出示限三日内一律拆遷毌得延擱致悞要工(儀) 
[委員採辦電桿材料安慶]  
　　安省各處電桿因年久朽壤不堪任用現由皖撫馮夢帥札委候補縣丞張蔭森二尹往六安州境地採辦木料以備更換(孔) 
[鎭郡鐵路工程記事鎭江]  
　　滬寗鐵路由鎭　至丹陽第八段軌道已由洋工程師會同委員等逐段勘明繪圖呈請總管理處察核現已開工建築矣鎭郡高資附近有地一區已爲滬寗鐵路第九段勘作車站之用惟是處墳墓甚多故由鐵路分局委員李大令會同地方官出示曉諭各居民限期遷讓(御) 
瑣事欄 
[委員赴黄州查案武昌]  
　　鄂屬黄州府王仁俊太守因康天相具控富紳劉國棟侵吞昭忠祠公欵一案與黄岡縣知縣呂竹笙大令兩有意見互相禀揭卾臬梁心海廉訪特派知府雙松如太守前往確查禀復核辦(今) 
[運轅裁汰倉房書缺揚州]  
　　兩淮運轅倉房書缺向來專辦倉糧賑務各事現因撙節經費由趙都轉禀准江督將倉房書缺歸併經辦各場錢糧之折價房以期統一而節浮費(論) 
[府縣因案失揚州]  
　　泰州港口鎭裕生典舖被劫後該州牧謂其監守自盜致各典聯名上控等情已誌前報茲悉揚府桂太守將該差在桑家灣所獲之匪徒十八人親提來揚詳細鞫訊實無口供乃胡牧力求出詳定案桂守未允以致各存意見互相齟齬現桂守已將此案移交新任嵩太守秉公辦理矣（差） 
[創設内地各業改良會鎭江]  
　　鎭郡紳士朱君綬卿擬在辛豐鎭創設内地各業改良會業已呈請府縣立案務期内地各業聯絡情誼互相扶助聞將來尙須興辦學堂工廠爲地方自治之基云（節） 
南洋通函 
[荷屬各島華僑現狀（續）]  
　　一南洋華商無論貧富概不能行動自由（馬來人可行動自由）此埠欲往彼埠即三里五里之遙亦必先向荷官處納費請領往某處路紙始克起行（路紙費一二盾不等）一盾合中國英洋七角左右路紙上粘貼本人小照註明期限及種種事由火車輪舟均有警察查驗極爲嚴厲如進出口尤須量身稍有不符卽罰金五　盾無金則置之獄中四個月罰作苦工該路紙如已届期本人所事未畢卽回就近荷官處倒換不得過二十四點鐘之久此間各埠日本人隨地皆有（經商者以雜貨賣藥兩項爲多婦女爲娼者各埠尤多）既無丁口税又皆來去自由爲所欲爲外人莫敢過問二十世紀有鐵血而無公理遭此不平等事我同胞盍亟圖之 
　　一華人來此三埠人都由新加坡而至者均由我國駐坡領事給以護照送荷領事簽字持此入境然進口時關吏查驗徧身搜剔吹毛求疵虎視眈眈令人難堪檢視行李翻箱倒篋其留難情狀有不堪言語形容者如帶有鴉片及戒烟藥等查出罪尤重封口書信亦不准帶登岸後尙需不本地華商擔保納税領照始得僦居於此最不便者進口時輪舶下椗海中此間縱有友人不能上船來接只可在海關碼頭等候（輪船停處離碼頭約二三里之遙）如送友人出口亦以送至碼頭爲度（附進口六個月字之單式） 
[六個月字]  
　　茲有華人生在中國由新加坡搭火船管駕官抵吧於和一千九百年月日准居因蘭地六個月遵和一千八百七十二年第四十號國例之第一欵若無通商海岸不得便往第二欵已經畫定華人村界之外不許居住并不許寄宿 
　　該六個月限字各宜仔細收藏如將近至限速將該字繳呈保黎司關都以便再展限期如欲往别處不論水程陸程均宜懇給護照違者罰銀五十盾其無六個月限字者及居因蘭地案奪字者亦罰銀百盾并逐出因蘭地外若非由六個月字再求展限其期者不准給予案字奪（此單華　合璧文字） 
　　一南洋因各税奇重致百物騰貴如日用所需之自來火一小匣我國售錢二三文者此間須售錢二十五文（此項洋火均來自日本）荷蘭白洋布衫褲一套需銀二十四盾皮鞋一雙十盾二十盾不等其餘各物類皆如是大抵要較我國貴五六倍之譜華僑動用什物無一非購自荷蘭欲求一中國土產百不得一也市上亦未見有專售華貨之鋪華僑酷嗜雪茄烟並麥酒然此二品皆產自荷蘭價均極昂二者銷耗實勝於我國之鴉片流毒（我國燕台有自製葡萄各種洋酒若能運來定有銷路） 
　　一南洋華商曩時致富之由大半以開採各種礦業起家近三十年各礦槪歸荷人開取最獲利者如錫礦鑽石等類現在華商無復染指惟貧者爲其作工希圖一飽而已然工作極爲艱辛每日限定須開若千尺寸此間天氣酷暑斃命尤多華僑失此礦利無可經營現雖間有合資公司數家營航業及英荷雜貨等類然皆仰人鼻息未能獨樹一幟若華商來往各埠輪舶不得懸掛華旗須用荷商牌號等是也從前鉅商大半朿手坐食不敢營業實所可獲利者已被外人一綱打盡勉强經營亦無非徒遭虧折故識者有謂南洋華商邇來富者日貧貧者日塡溝壑若長此不變我國政府聽其自生自滅置之化外不亟設領事設法保護五十年後數十萬華僑不盡爲餓莩者幾希（仍未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小説 
[寫情小説幻邦奇遇錄] [  （美國企格林原著）] （四） 
[第二章]  
　　其人細閲二次。舉以還諸尼卡忒曰。函語固絶奇。君能憶其人乎。尼卡忒曰否。顧君旣遞信與我。我猶不知君之名。是何可也其人曰。我名利富賴。挪威產也。先世本望族。富甲一鄉。我生而遺產猶存。故幼時亦頗受完全之敎育。惟是置身里閈。非所甘心。故窮年僕僕恒放浪形骸於山水中。雖無益於社會。然探奇家之名譽。固因是而卓絶於時也。尼卡忒曰。君之歷史。僕聞之詳矣弟此信也不識何以入君之手。利富賴曰。我以浮波泛宅著。前旣言之矣。當舟之疾駛於大海時。異狀之鳥。翩飛而來。余適昂視之。則鳥若倦飛。勢將下墜。余以手招之。而鳥逐爲余所得。顧我之獲此鳥也。亦適以恣其游戲而已。豈知諦視之。而捲紙緊縳於翅下。姓名住址。井井有條。余見之大駭。繼又思此鳥附舟而行。隨里許猶未捨。或者鳥果奉上帝命。擇余爲傳遞之人。余本漂泊無定蹝。不憚駕駛之勞。至是以遞於君也。尼卡忒愕然曰。函中之語奇矣。而得之也則尤奇試問當鳥之翩飛而來也。舟方馳驟於何處。利富賴曰。在南緯二十五度　分十秒。東經四十度十分十秒。其地適當里提辣普海口之外也。尼卡忒驟聆其言。驚訝曰。里提辣普之外乎。彼之距此。昔人謂有週遊地球三分之一。説縱未必盡確。顧君能不辭勞瘁。亦足徵辦事之熱誠。特不知舟行若干時。方克抵此。利富賴曰。鳥之銜此函而來也。爲去歲十一月十號。今日乃正月十號。而余適至。屈指以計之。纔二越月耳。尼卡忒沉思半响。曰。函中曾言大雪迷漫。由此而推之。君之得此信也。距其操觚之際。尙無多日。君意以爲然乎。利富賴曰。甚是。然茫茫大海中。不知其來何自。或已相隔一載。亦未爲奇。尼卡忒復曰。函雖詭異。當非好事者所僞造。利富賴曰。君與余有同心焉。俟閒暇而後。當再出其所心得。以相討論。是時尼卡忒忽離坐而立。曰。君其勿怪。吾以得此奇異之信。注意於推詳。致并地主之情迄未稍盡。未免太白疏忽。今請去大衣。入膳室，稍伸薄意。再説經過。利富賴乃亦皇然起。微笑答曰。渥荷盛情。本不敢郤。顧余雖終歲飄蓬。而此際恰俗塵蝟集。不能久覊。君旣一見如舊相識。亦能惠顧我乎。 
國外新聞 
[法摩交戰]  
　　二十八日倫敦電云本月二十六日摩國克蕯孛朗卡城法軍出來巡察行至六哩之遙忽遇敵兵自四方圍攻當時兩軍爭戰至數小時之久卒將敵兵戰敗且將軍營奪回又電云是役法兵受傷者十七人就情形而論摩人似已革新一切　乘法軍行近其營時始行襲撃云譯字林報二十八日栢林電云法國各報咸著論勸政府佔據摩洛哥之各口岸譯文匯報 
[神户疫症流行]  
　　二十八日東京電云神户一埠亦有霍亂疫症死者已有二人尙有染此者三人云 
[謠言何來]  
　　二十八日紐約電云外間謠傳美太總統與德皇訂約當美艦隊出發至太平洋時合力保護大西洋海濱一帶此説在倫敦地方無有信以爲眞者 
[納賄招譴]  
　　二十八日紐約電云舊金山電話公司經理格於斯因有納賄情事被人告發罰以五年監禁 
[比國工人騷擾]  
　　二十八日倫敦電云比國恩提廻浦埠罷工人以臘油灌于碼頭所積木料之上縱火焚燒計共燬去木料二萬五千立方邁當又有木料船十四只亦被燬去 
[探險遇險]  
　　二十八日倫敦電云有赴北氷洋探險之船一艘現于愛西亞司地方失去無蹝恐該船船主密開爾孫及美國物理學家林弗廻爾將死于其地蓋渠等離該船已有七十餘日云 
[聯合抵制罷工]  
　　二十八日倫敦電云英國曁大陸各航運社會擬于本年西十月問舉行大會議會所在倫敦其主意欲聯絡航業中人協同議定抵制罷工之舉 
[音樂家物化]  
　　二十八日倫敦電云著名之音樂譜曲家葛梨格業已逝世葛氏生于那威國之思根地方時在一千八百十三年以上譯字林報 
[德人索償]  
　　二十八日柏林電云摩國克蕯孛朗卡之僑居德人公禀德國外務大臣請其要索德人所遭損失之賠欵 
[荷兵克服土人]  
　　二十八日栢林電云地中海塞爾貝島之土人已爲荷蘭人所征服其酋長四人業已被拘 
[德國財政之充裕]  
　　二十八日栢林電云一千九百零六年德國國庫之　欵照原定豫算表已多二十七兆零二十五萬馬克 
[俄國流疫]  
　　二十八日栢林電云俄國地方霍亂一症已見流行扶爾茄江一帶傳染甚盛現聖彼得堡已設法嚴行預防矣 
[駐德日使歸國]  
　　二十八日栢林電云駐柏林之日本公使伊懦（譯音）係於一千八百九十八年奉命使德現已自行告退并親往腦豆内地方與德相蒲魯親王辭别 
[美艦隊之寄屯所]  
　　二十八日海參威電云美國政府現已租借此處之浮船塢及旱船塢以一冬季爲期冬間美國艦隊將下椗海參威南亞司屈洛甫島之奴惟克灣又聞美政府租借此灣以五年爲期專供美艦隊之施用以上譯文匯報 
 
 

Page 19

 
 
本埠新聞 
[滬道批示用藥採石之平穏]  
　　滬道瑞觀察批監生周邦基等禀云查前准公司議送合同底稿聲明採石以辰山小赤壁空曠無墳之地爲區城擇定後須待知照地方官認可轟藥不傷一墳一墓有碍卽避倘或傷及墳墓並附近房屋各項其賠償由地方官印委各員公同勘估公司不得有異言每日用藥兩次三次有一定時刻藥力所至之處預先插標佈告一切極主和平業於山民趙寶仁等禀内詳晰批示且昨據委員電報前日在小赤壁試轟土藥毫無危險居民安靜爾待近在咫尺豈無見聞正不必輕聽謠言稍致疑慮仰松江府轉飭遵照（軌） 
[訂期議籌塡河築路欵項]  
　　上海道照會地方公益研究會紳董略謂前奉南洋大臣札開五月十六日會同江蘇巡撫部皖陳專差附奏上海紳商請塡淤河築造馬路開闢城門以期地方益增繁盛一案當經抄稿飭遵茲於六月十八日差弁資回原片奉硃批該部知道欽此合行恭錄札道卽便轉飭遵照等因查此案前奉商督憲札飭業經抄發照會在案茲奉前因合亟備文照會請煩查照轉致曹紳等一體施行云云該會奉到照會後卽遍函各紳士邀請會議並請馬適齋先生講演所有函稿附錄於下附啓者此案前經本會會員曹君潤甫領銜公禀道憲聲明准行之後當由紳等籌欵興辦奉准前因踐言最亟惟籌欵之法究以何者爲宜務希各抒高見於初四日開會時帶至會所以憑公議實爲至禱（釐） 
[英員調查鴉片產數]  
　　本埠英副領事德爲門君以中國雲南四川𥓘山台州等埠民間俱靠種鶯粟爲生今中國有裁減種烟之命令目下是否實行及出數若干皆須攷求明晰已委員分赴產烟各埠詳細調查矣（莊） 
[山陽典商控案近聞]  
　　江督致滬道瑞觀察電云山陽典商王肇慶上控一案久經批由上海商會清理未便改交通州商會且纏訟多年欵多糾葛亦非僅令商董赴淮淸理所能速了現已飭令淮揚道將被證案卷解滬其在濟寗之股東亦已飭令迅赴上海希卽轉諭照辦（列） 
[查無託名洋商之賭場]  
　　滬道瑞觀察前以囗囗囗報載有粤人在淞鎭馬路中市租屋一所内設洋式賭具以及機器打彈等物往賭者頗衆門懸日本某公司字樣等情殊與地方有碍曾經札行寶山縣查明公司牌號及日商姓名禀候照會飭禁茲經該縣王大令飭據差復查得吳淞自闢商場以來界内祗有廣東嘉應州人范竹汀開設廣裕新拍賣攤並無公司牌號初無開賭情事翤由地甲得悉設有賭具曾經阻止停閉門首亦未懸貼日本公司字樣惟范竹汀現早赴申以致無從拿辦等語昨王大令已據情轉復滬道查核矣（返） 
[查明馬鞍島並無洋人居住]  
　　滬道瑞觀察前聞崇明縣境馬鞍島有洋人馬立師設立捕魚公司並購地造屋當卽禀請江督札行蘇狼福三鎭前往稽查茲悉三鎭飭據外海水師蘇中左二營遊擊復稱查閲該島原有洋房七座並無洋人居住此外亦無洋人購地造屋情事詢之柱首據云前有外國男女十餘人在該山島内洗浴旋卽他往等語業已報明江督並咨會滬道查照矣 
[平價局展期停糶]  
　　蘇撫陳中丞致滬道瑞觀察平價局曾觀察電時將八月各處早稻漸次收穫照向章應於七月停糶查江南各屬重在晚秋且乘上年荒歉之後民情困苦允宜格外體恤所有滬局平價米石應展至本省新稻登塲後再行停糶以惠窮黎希卽查照辦理具報 
[洋商不願補繳貨捐]  
　　本埠洋商由浦左洋棧出貨運滬每經商市浦江輙爲貨捐局扣留補捐議罰各洋商以浦東運滬之貨即欲補捐頗不滿意送禀各領事照會道台在案茲聞各國領事以此事有關商務故擬禀詳駐京欽使請示施行云（根） 
[長江匪目成擒]  
　　長江匪目袁瑞亭卽袁老和匿跡滬上行蹝詭秘昨經道轅探長楊錦山會同偵探隊科長汪禹臣二尹在閘北某屋緝獲即用馬車解送入城（根） 
[明火搶劫]  
　　前晚二下鐘新租界靜安寺西曹家渡永茂米店忽被盜匪十餘名明火搶劫並拒傷事主學徒幸當塲由鄰居追獲盜黨某甲一名卽扭解巡防局經巡局員飭勇押送上海縣嚴究（莊） 
[訊結放白鴿案]  
　　浦東人張慶林在闈北尋獲放白鴿之朱李氏扭控閘北巡局一案茲悉此案已由巡官黄大令訊結除梁正海先未知情從寛交保外其餘梁朱氏陶朱氏及朱李氏等各掌頰五十下各繳洋二十元給張具領（莊） 
[道批二則]  
　　客商朱樹勳等禀批朱華峰因何復被送押甫據朱力宣來禀批縣飭查其朱應堂等身死不明之處亦經飭縣移催應俟復到核明辦理毌據躁瀆王維泰等禀批據控周廷翼等種種劣跡虚實均應澈究仰嘉定縣詳細訪查秉公辦理仍具復毌遲原禀黏件并發仍繳（尾） 
[擬招鐵路警察學生]  
　　前總工程局　務長穆抒齋君應蘇省鐵路公司之聘總理車站　務事宜穆君卽往北洋調查車站警務章程已於日前歸滬昨赴局向各董陳明北洋警務情形不日尙須面請總理王淸穆京卿招考鐵路警察學生預爲敎授（永） 
[懲罰脱逃巡士]  
　　閘北巡士王昌倫脱逃被獲後現經巡官提訊判令管押兩個月以儆 
[安徽公學推廣敎育]  
　　安徽旅滬公學擬於下學期擴充規模已誌前報茲悉該公學已於本月廿六日由老垃圾橋遷入愛而近路均益里新賃校舍並舉定吳君志猷爲管理員本擬卄八日開學惟敎科多係專脩均需妥爲部署因展期八月初二日以期推廣敎育云（川） 
[拘獲違禁開燈]  
　　浦東塘橋盛阿全所開烟館閉歇後仍有私賣燈吃情事爲道縣訪知特派偵探前往查得郭泉春胡福亭二人在彼開燈當卽拘獲昨日解至道轅奉飭發縣押候訊究（哲） 
[上海官事]  
　　綢捐南卡委員候補知縣李光乾現奉滬道札委爲本縣帮審委員昨日到道謝委並禀知卽日到差魯撫前派巡警總局文牘科員兼洋務局委員試用縣丞范家祐至上海江北一帶調查警務於昨抵埠到道禀到（釐） 
 
 

Page 20

 
 
訟案 
[上海縣案]  
　　陸阿龔投縣喊控金小金寶冐捕索詐一案茲提金到案質審陸供價購張天生糞船一只價洋四十四元中費六元日前小金寶紏黨來稱船係竊贓索洋卅元不遂逞凶拔船傷迄未愈求辦小金寳供前爲地甲及捕班夥今已停歇張天生失一小船託小的在浦東尋獲向陸根問來歷並無索洋情事大令以冐捕索詐屬實判責四百板押候復審再辦陸飭退去○丁茂德控曹阿樓竊牛一案今提爲曹担保賣牛之余養裕復審卜永新供曹阿樓有牛一頭售於小的因不知根底却之後據徐照　茶食店主余養裕爲曹担保言定牛價洋廿八元當付十九元其餘九元面交余收余即出立收條有該店圖章呈電余供與曹親戚担保售牛並收找洋九元大令申斥爲賊作保亦非安分著將找洋交出從寛開釋曹還押限追洋十九元○張章氏　子張洪坤喊控訊稱前將祖坟餘地售與宋姓惟坟墓基地契上載明留出今被宋姓將坟私掘祖棺無著判飭差查復核辦 
[總工程局紀事]  
　　鄭綠耕被合豐海味行在總工程局控追倒欠貨銀由裁判官判押候交保在案昨日有體操會副會長某米行執事張某到局陳明鄭係本會會友願爲擔保局董以鄭旣係體操曾會友著即保出諭令迅將被控欠項從速理明○昨日法捕房派探至總工程局請恊探至立興再興两押店内恊吊洋傘衣褲局董允即恊探將原贓吊獲交法探帶囘○宋阿寶在恆盛油蔴店爲庖丁歇出後唆使已歇也店吳阿二串同無賴陳連生陸阿四僞造該店圖章至源來油蔴店内冐騙桐油四件扛至小九華地方被源來行夥追獲由恆盛店主沈翔龍扭獲宋吳两人控經總工程局陳參軍訊判宋戒責二百下吳責一百下均押候補提同業訊究○李鈞寶至毛家弄聚樂園浴堂洗澡乘隙竊取同浴之某甲搭膊一件由值堂人羅慶福追獲扭交巡士　案判戒責一百下押五天○前夜廿五號巡士在鹹瓜街見曾守仁深夜持鑿子獨行拘解到案訊無他故判戒責一百下（永） 
[公共公廨早堂案]  
　　陳永號在避暑園拾著祝如椿遺失之珠花一支計眞珠三百三十二粒吞沒不報捕房　由包探沈阿炳查獲弔出原贓尙少眞珠八十一粒詰之陳稱已賣與某甲解奉中西官判押候弔到原珠再訊在案昨解復訊陳供買珠之某甲已赴漢口約出月初旬囘滬求察帮讞王肇之明府商之英巴副領事判押候交到餘珠再訊○妓女李文周在粤妓院内招接西人已有四年茲因不願爲娼奔入濟良所於昨解訊判發濟良所留養擇配○蘇傭婦潘曹氏在西同芳六百十五號妓院内帮工其幼女阿囡寄宿妓院西包探以其違禁解究明府以潘堅供女係親生無從懸揣遂判阿囡交所留養潘交保候查明於下禮拜五復訊再奪○搗母陳老三與張老大等誘逃王春溥所討之妓女陳袿芬捲去衣飾約值千餘元經王控奉中西官於昨飭提到案陳供並不與桂芬往來况王客討娶桂芬祗出身價洋四百元尙欠二百元並無三千元之數判押限七天尋交張老大到案再訊○俞洪氏賣娼被丈夫俞保生控奉廨官判令覔保具領詎俞復縱令到妓院内接客並不時索取洋元互扭之下洪氏憤極將頭髮一齊剪下昨由捕將俞等解究訊之氏供已出洋二百元囑其再娶詎夫收洋後又來滋閙因之剪髮爲尼求恩作主訊之俞供求恩典明府以俞縱妻賣娼且復索洋法難寛宥遂判俞離異具結開釋洪氏發棲流所擇配○張雨卿之機器車經巡街捕查出並無照曾於昨控究訊之張供此車乃英商所有非小的之物求察明府以所供近情判張開釋並令捕房赴英領事署控告○靶子路肇豐肥皂公司經理人顧春臺家眷居住浜北泰安里綸華絲廠隔璧前晚顧在家將製肥皂之香油搬到後披屋内分起製造詎油性猛烈火即上陞延及披屋當經鄰人喊由絲廠拖出皮帶救息昨捕房將顧傳案請究並稱顧應在作場内分起製造不應在後披内工作訊之顧求恩典明府以姑念初犯從寛判罰洋五千元倘再違犯定干未便再勞合路二百八十號多儲稻草以致失愼之潘連生違章屬實判罰洋五十元一併充公○婢女阿彩今年三月間被夏阿新誘姦拐出嗣因開銷不敷向張徐氏借洋十元即將阿彩押到胡阮氏花烟間内接客前日在西新橋經其主人楊日甫瞥見報捕解究明府以婢供係夏阿新拐出判還押候補提人證到案於下禮拜三再訊○陳阿大在金隆街開設烟間茲經工部局查得并無捐照於昨傳究判照繳捐欵三月仍予限三天停歇○胡阿二周阿虎傳台金串竊韓小姐等家衣服由捕　究判各押九月滿期逐出租界（根） 
[法租界公堂案]  
　　新開河鈞昌堆貨棧失愼一案昨捕房又將在押之棧主鄭子云李宏炳倪紀生三人解訊聶可馬問鄭爾棧何時保有火險銀五百两答在五月分問鄭洽記寄堆之洋藥在何日李　在本月十七日問鄭爾爲經手如何一事不知供因不到棧房所　惟李倪二人常駐棧房可馬商諸費繙譯判鄭從寛交保候傳李倪仍還押從嚴澈究旋據各保險行代表人必得生聲稱此案關涉重大堂上若使交保出外恐有通氣串合情事達具拿律師駁稱保險行到堂是作証人並非原告交保之事權在公堂保險行不能越權司馬謂此案出入重大公堂深願澈究即使交保公堂亦有權衡諭畢便退○惡棍小炳泉之弟李阿福專事紏黨搶掠途人財物去年除夕在長浜紏集羽黨十餘人由三十號華捕向阻胆敢遽放手炮今由探在西門外銀河里抄出小刀質票吊出衣物金飾並同黨沈阿三王阿才一併解訊判李枷示二月押改過所二年沈王各枷一月各禁改過所一年○押犯王阿掌前奉公堂原斷判押一年嗣因上年牢犯串逃王亦隨之逃去始於前日由探在某烟舘拘獲昨日解廨請示判先枷示二月枷滿仍押捕房一年○袁銀坤僞稱捉姦勒令周成甫寫立伏辦一案經公堂判令袁周一併還押候提袁妻及妓到案從嚴澈究茲捕房飭探往提袁妻等早已逃避昨晨復將袁周解廨請示判周交保袁仍還押候嚴緝袁妻嚴究（泉） 
[美租界捕房事]  
　　人力車夫計阿三於前日傍晚時載一洋兵至百老匯　誤將張子淸之五齡幼子撞跌碾傷甚重由捕拘入捕房將孩送醫候核○王春芳在西華得路老虎灶買水口角被宋金生擊破頭面由捕將宋拘押候究○有恆路朱克成將碎磚堆積碍路　　 
由捕房查知飭即移往他處如違干咎○陸阿海竊某輪船機器售與粤人陳阿開由探朱子記拘獲入贓押候送究（西） 
來件 
[浙江學務公所議紳吳震春上支提學辭職書]  
　　敬肅者晚賦性迂疎才識短淺去歲承撫院以高等學堂事相屬汲深綆短固已竭蹶不遑今歲復蒙謬采虚聲延備公所議紳之職因循半載祿糈虚糜清夜捫心良乖素志邇者於禁止體育事妄思有所獻納言拙謀疏不獲回撫院鈞聽衡諸不得其言則去之義已無用其徘徊矣學界多故高等小學堂孫校長適有控案晚於十九日聞諸道路以爲該堂經費係高等學堂撥付該校長亦係高等學堂監督延訂事出意外高等學堂或當有調查之責日此案有關學界名譽事之虚實在公所者皆應與聞適是日爲輪值公所之期故遂晉謁台端從容請詢蒙諭以尙未宣布又不以控詞相告晚其時方私爲學界慶幸以爲老前輩知此案關繫中國學界名譽甚大惟意存愼重故事主秘密所以不欲晚與聞者非擯諸公所之外也乃是日午後卽知此案實已於十八晚交仁和署訊供未幾而得知恥社遍發傳單之信未幾而得貴署批示嚴辦之信未幾而得仁和署出票提孫校長之信一二日間事如虞機廣張藥綫久伏一發而不欲遏謂爲愼重誰則信之當道者對於此案力指爲個人之事不必第三者干涉但頗聞此案再交仁和竟有與此案絶無關係之人至縣署觀審者因而知恥社乃敢明目張膽發傳單在明倫堂開會不啻家喻户曉足使有子弟之家不敢向學且聞知恥社中之丁某又卽代趙遞禀之人此又何説歟當道者視此案爲個人之事而他人皆視爲非個人之事然則老前輩之秘密非謂議紳不得與聞殆謂晚不可與聞也晚尙可忝然尸位不避賢者路乎晚自問對於學務旣毫無裨助對於清議又將難辭責備謹繳還照會敬辭議紳之職希鑒宥是幸 
[通信]  
　　申報館主筆先生閣下敬啓者讀二十七日貴報載蘇撫批松江團體商會何鼎等禀詞一則查敝會並無此禀至松江是否另有團體商會有無何鼎其人均不敢知貴報旣載有商會字樣事恐牽混敢懇登入來函一門以昭核實是所至禱此請撰安松江商會全體會員謹上 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
