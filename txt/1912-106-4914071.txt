# 1912 - 106 - 4914071

 

Page 1

 
 
代論 
[歐美國家銀行制度及發用幣紙利弊論（再）（續）]  
　　（旅法商人韓汝甲來稿） 
　　瑞士千八百八十一年所定法律各銀行均可發用幣紙惟受限制如左（一）須得共和國總理部之認可（二）資本至少爲五十萬佛郎（三）發用幣紙之數較資本只多一倍（四）所發幣紙百分之四十應以現存銀保餘者可以債帖抵押於是三十二家發用幣紙銀行只餘四家按律營業更定新律設立國家銀行而由政府監查管理資本分爲五份郡縣官家及郡縣銀行共出二份民間共出二份其代發用幣紙銀行共出一份資本共五千萬佛郎銀行餘利分爲百份十份作爲公積再提若干份爲股東利息至多不得過四十分餘者報効政府及郡縣以爲發用幣紙之税 
　　瑞士國家銀行大多仿効德國國家銀行而設者故甚完備 
　　義大利義大利國家銀行純係商家公司而那卜爾及西西爾二銀行亦係商家資本而受政府監督二行均可發用幣紙其限制之法不特以商業之盛衰尙且以政府之用費爲比例故幣紙流爲紙幣由來久矣無足取法 
　　俄羅斯俄羅斯國家銀行係由政府之所開設故爲政府銀行於是政府財政與銀行財政相混以致紙幣大行在歐美各國國家銀行中之最無價值者嗚呼專制政府之弊端無處不同矣 
　　美國美國有二種銀行一爲國家銀行一爲聯邦銀行名雖皆可發用幣紙實則聯邦銀行嚴受限制按千八百六十五年法律聯邦銀行發用幣紙須納一分行息之幣紙重税也國家銀行純係商業在千九百零七年共有六千六百家之多然設立國家銀行限制極嚴節錄如左（一）須得共和國銀行官局之認可並政府施其監查（二）該銀行資本以所開設地住户之多少比例爲定至少須交足一半（三）幣紙由銀行官局照各銀行以其資本購買政府債票之多寡比例發給（四）每一銀行至少應將其資本四分之一購買政府債票（五）無論何家銀行所用幣紙凡用幣紙之各銀行均應收受（六）該銀行不得開設分行（七）該銀行不得作押産借欵商業（八）該銀行不得購買公司股票（九）該銀行不得將其資本干分之一借與一人（十）應將該銀行所用幣紙百分之五之現銀存放國庫以備憑票換銀之用（十一）銀行餘利以百分之十作爲公積增至資本五分之一之數爲止 
　　美國國家銀行制度及幣紙限制法極不完備首則純係商家營業而限制嚴酷不知凡幾可爲商業莫大牽制繼則幣紙保實旣爲債票銀根緊時債票落價更以何物而償還幣紙乎終則幣紙過少難以周轉市面商業大不便矣 
　　綜上觀之歐美各國國家銀行實爲專獨制度者首推俄羅斯然而幣紙流行經濟困難名爲自由制度者只有埃爾蘭省小銀行而實受限制餘皆監督制度也而銀行制度及幣紙限制法律最完善者則爲比利時國家銀行義德借鑒於英力正其幣法爲官商合辦組織平等而比則取長於法德也據歐美各國國家銀行己往成蹟知後進之國新設國家銀行定法律時宜取法之點如左 
　　（一）宜用監督制度（二）銀行可代政府淸理財政而政府財産不可與銀行者相混（三）資本可集自民間（四）政府可選派正副監督而股東仍不失其應有利權（五）餘利可提一部分報効公空（六）幣紙須有眞保實（七）幣紙之數使其足在市面靈於周轉（八）折買債帖定價不得太高（九）國家銀行獨能發用幣紙或嚴法限制舊用幣紙之各銀行（十）國家銀行只有一家而設分行以上十條均爲各國國家銀行實騐佳果苟吾國政府爲國家銀行將來立法能取效之豈不爲世界最完善之國家銀行耶（完） 
[大總統命令]  
　　四月二十三日 
　　臨時大總統令各省選舉參議員迭經通電並限期辦竣現據報到者尙無多人飭各省都督行文省會已經選定者迅卽起程未經選定者速行選舉均限於電到五日内將起程及選舉日期由電呈報此令 
[專電]  
　　聞取消蒙古獨立事唐總理已向俄國新公使提議俄使要求中國承認三事始不干涉（一）俄政府與蒙古所訂條約一律繼續有効（二）整理蒙古之一切經費及實業上應用材料須由俄人供給承辦（三）俄人在蒙有自由行動之權 
　　聞庫倫政府宣言將實行開放主義建築張庫鐵路訓練新式軍隊以成獨立之國家 
　　外部通電駐各國外交代表並照會駐京各公使令告各國統一政府業已成立請其正式承認　　内務部因受人指摘全體辭職暗潮劇烈波及警界 
　　交通部今日（十二三）開除舊員二百七十人 
　　唐總理議令各部總長同在内閣辦公以便商榷 
　　参議院議員到京者不及半數明日（二十五日）勢難開議袁總統電催各省限期來京 
　　新政府又向奥國某軍裝洋行借成英金四十五萬磅訂明將來中國須向該公司購買軍械如干數　　度支部庫藏如洗本月各部署俸銀將借用銅元搭發 
　　聞宗黨社首領文某已於四月十號由奉天乘西伯利亞火車前赴歐洲某國不知有何運動 
　　内務部因式嚴令已經取消特派秘密偵探員多人專在京畿地方偵探宗社黨之機關及有無煽惑擾亂等事 
　　前淸慶親王移寓天津後已在德租界購一巨厦聞其北京舊邸開除僕役有七百人之多 
　　現在满親貴之留京者只餘管理宮内事務之　禮親王一人其餘均已他適（以上北京） 
　　趙樂羣鎗斃陳大復一案今日（二十四日）午間在留守府開審曆時甚久内容秘不易聞 
　　留守府擬於明日（二十五日）邀集各軍参謀官及本府参謀等會 
議維持地方與遣回各省軍隊之事以便早日實行 
　　黃留守傳令軍械火藥各局關於軍事上之策畫應守秘密非有命令不准輕易洩露 
　　（以上南京） 
　　有人託故赴京運動政府委任李盛鐸督贛輿論大譁 
　　臨時省議會新選叅議員人民均不愜意激烈反對 
　　（以上南昌） 
 
 
 

Page 2

 
 
公電 
[旅寗同盟會員洪承點等電]  
　　陳都督思緘先生各報館程都督鈞鑒盛氏充公住宅一所撥借同盟會蘇支部出自莊公親筆赤十字社何得不加商榷强欲遷佔查該處盛産界石業換鐫赤十字社名目花步别墅並不適用亦爲佔據任意鐫刻界石諒早經立有案據如果並未上禀奉批又無都督許借憑證便是藉名慈善實行攘奪揆諸公理法律已屬不可况住宅爲蘇支部應有完全作用之權更何容妄生覬覦敝會員慨念時艱實行民生主義將該屋兼辦拓殖學校冀達國利民福目的無論慈善家當深表同情即稍具天良者靡不贊同該社執事咸明公理必不强權野蠻必有一二敗類從中朦蔽冀遂侵攘之私心務乞都督嚴行申斥飭令尅日遷出以便拓殖學校早日成立民國幸甚民生幸甚旅寗同盟會員洪承點趙正平王嘉賓伍崇仁夏尊武傅鑫黃奎朱叔源□傳第王柏林談寓兵周承春陳南陽趙世晉馮秀甲等叩 
[南京黃留守電]  
　　各省都督各軍司令各報館均鑒此次革命戰事亟應編成戰史以昭來葉已於本留守府内設立編纂機關以便就近徵集史料調查戰况定名爲中華民國革命戰史編纂局仍用前臨時政府參謀部編纂戰史人員藉資熟手嗣後凡關於此次戰爭事實之文件希卽直接送付該局爲盼黃興 
[南京第五軍長朱瑞電]  
　　各部長各省都督各軍長各師長各提督各鎭統制海軍總司令長江水師總司令浙江各路統領浙海外海水師統領沿海炮台總台官蘇浙淺水兵輪統帶各報館均鑒瑞以銓材謬膺軍長固辭不獲黽勉就職暫竭駑鈍竚待賢能茲於四月三日啟用第五軍關防特此奉聞第五軍軍長朱瑞叩漾 
[陸軍部總長電]  
　　第五軍朱軍長鑒黃留守電示知公浩然有歸田之志亮節高風激勵薄俗甚盛甚盛惟共和雖建政局未穩風雲莽莽來軫方遒吾公超羣材智久切馳慕澄淸攬轡正賴高賢是故山猿鶴雖從世外招人而满目瘡痍竟向局中税駕爲問吾公歸興雖濃能恝然舍此而去否甚願慨念時艱暫覊高躅待天下事大定然後飄然從赤松子游未晩也滄波在望不盡欲言祺瑞叩印 
[南昌各團體電]  
　　各報館轉江西同鄉公覧李督蒞贛民氣大和頃聞北京政府有以李盛鐸督贛消息羣情惶急已電請袁總統查核宣示務乞聯電反對以福桑梓而杜隱禍教育商務城自治會公叩 
[袁大總統電]  
　　鄂黎副總統南昌李都督安慶孫都督南京黃留守蘇州程都督上海陳總長杭州蔣都督轉各軍師長商務總會臨時省議會諸公均鑒世凱衰老負全國人民付托之重辱蒙諸公推戴函電交譽感愧無似前特派張紹曾代表赴南藉申謝悃昨張代表回京具道諸公匡扶大局共濟艱難之熱心深識遠猷至銘肝膈民國前途實胥賴之世凱益當勉竭愚庸力圖國利民福以副厚意大總統袁漾 
　　又電陳工商總長養電悉王次長等業已在途甚慰仍盼執事從速北來爲幸大總統漾 
[漢冶萍公司總經理張騫等電]  
　　南昌都督李鑒頃在時報得讀洽電查萍鄕礦工本由湘鄂贛各處招集上年十月間由林虎侯帶現欵二十萬赴萍遣散工人各回鄉里留萍者至今依然工作當金融極窘之際仍設法羅掘鉅欵原不欲礦工失業貽累地方萍地士紳無不共知現萍電所云饑民盜賊似與萍礦無干敝公司現已組織新董事會不日籌集款項運往接濟加開窿工仍望貴都督轉飭地方保護維持是所深盼漢冶萍公司總經理張騫經理李維格葉景葵董事會趙鳳昌等敬 
[南陽府參議會電]  
　　袁大總統趙内務長黃留守黎副總統張都督王藩台省議會各報館均鑒共和成立各地民政長官概由公舉自係民國通例且大總統覆國民共濟會書中亦言世界公例未有以軍官而從民選者都督既非民政長官不符公舉之例據此則民政官當由民選又無疑義南陽經破壞之後各民政官仍由中央委派是將奪共和國民公權堅不承認南陽府參議會文 
[河南光州陳揚電]  
　　留守鑒翰電敬悉查羅洪聲於共和後率逃勇來光詐稱栢將軍命改法令謀爲不軌故拘留電奉陸軍部覆軍長並未派人飭即查辦現正擬禀請示謹覆光州陳揚叩銑 
[東海縣各團體電]  
　　留守鑒支隊長兼東海民政長何鋒鈺擁兵養匪縱兵殃民諱敗冒功藉案敲詐廣羅鉅欵任意浮開以致盜風日熾全境幾無完土今雖罷職貽害深重情難甘忍乞爲確查從重懲辦以爲玩寇喪師殘暴貪酷者儆爲此除禀大總統外謹先電告餘禀細陳東海縣自治所長吳寳芳趙永樹教育會黃道傳王琴山自治學社沈濟寛農事總理武同弼暨十七代表等公叩 
[譯電]  
　　意皇撥出十萬里爾（意幣）擴張飛船隊（栢林） 
　　近接摩生博士所領奥斯太拉列西亞南極探險隊（該隊於一九一一年年底出發）來電謂所獲結果極關重要曾在某處尋獲小島甚多並繪出從前未知之海線甚遠（倫敦） 
　　俄兵在西比利亞里拉金礦轟斃罷工工人二百餘名現各處工人聞之大憤相率罷工以示反對（聖彼德堡） 
　　法日兩國擬設立法日銀行此事不日可以批准東京朝日新聞著論賀之謂日本今幸得與法國結成經濟上之聯盟豫料兩國均可獲益且可鞏固英日政治聯盟（東京） 
要聞一 
[袁總統不以府制爲然]  
　　籌備處所擬總統府官制經紀前報兹聞袁大總統對於此項府制不甚謂然因儀制設立專科迹近鋪張府中亦無甚重要之統計故議將儀制統計兩廳另易名稱職掌或併入秘書總務兩廳之内以免紛歧或謂籌備處之意無非多立名目以寛位置初不意袁總統之反對 
[袁總統對於裁兵之政見]  
　　袁總統近以各省軍隊林立餉項無著設再擾亂必至牽動大局而實邊問題尤非空言所能辦到擬令各省汰弱留强每省不得過一鎭之數此外裁兵則資遣回籍興辦四鄕警察即以之充當警士如此辦法於各地方既得保衛而餉項亦不虞竭蹶誠一舉兩得之道也 
[臨時政府展期消息]  
　　組織完全政府時期袁總統與唐總理原定期六個月現因民國方興待辦事項甚繁實非數月之間所能組織完全故唐總理與袁總統商定展期半年計臨時政府期以一年爲限以便完全設備成立正式政府云 
[國務員與参議員在京之防務]  
　　内務部趙總長昨日特發通諭一道致與内外城各廳區命即分投曉諭略云京師地方秩序漸次恢復近日謡傳南方軍隊有北來消息以致人心頗滋惶惑本部現奉大總統府交到唐總理由上海來電决定不帶南軍北來等因應即剴切曉諭京内外商民各色人等務須各安職業毋得輕聽浮言自相驚擾 
　　内務總長昨又札飭内外總廳文云各省參議員現已陸續到京除遵照前札所指派定招待員二十員於該參議員到京時帶同巡警在東西兩車站妥爲照料外此次招待員應不時與隨從人員接洽照料以資周密其各區官長警尤當力任保護以盡厥職特此重申告勉毋負委任並將到京各叅議員姓名隨時申報本部知悉毋懈毋怠 
　　參議員已定以象房橋前資政院爲議塲并假用西斜街資政院舊公所爲寓所前日袁總統特命章宗祥君前往西斜街履勘屋宇是否敷用並已到之參議員接洽今已到府禀覆略謂舊資政院公所屋宇似尙不敷居住况新舊參議員恐有意見擬請添擇寓所矚令新舊議員分别居住等語袁總統然之已命其妥速預備矣 
　　又聞内務部因各議員定二十一日到京齊集開院在邇故特派定警兵前往舊資政院守衛並聞此次叅議院守衛之人數較之前資政院時增加一倍之多可謂愼重矣 
　　河南開來之武衛右軍原駐於齊代門外太平倉刻因城内軍隊均已陸續開往他處而國務員與參議員不可無人保護因將該軍即日調入城内命赴祿米倉一帶駐紮防衛以免疏虞 
[唐總理與各公使會晤情形]  
　　大陸報北京電云唐紹儀君今日（二十三日） 
與各國公使會議四國借欵問題彼此討論殊爲和平唐言中國政府並未以不誠之意思對待各國今中國必須大宗款項方能恢復和平仍望各公使竭力襄助云云各公使答以中國借債斷不可漫無無决擇以期維持中國之信用各使言時其詞氣間頗爲鄭重唐謂俟與袁總統商榷後再行定期與各公使會議乃握手而散按本日會議雖未能有一定之解决然其詞意尙能一致此後若無意外之阻力則此項大借債仍有成立之望云 
　　文匯報北京電云唐紹儀君與各公使會商借欵問題其結果未能詳悉惟逆料唐氏所言恐 
未能令各公使满意蓋外間不特喧傳唐氏之地位將有摇動且已聞有繼任之人大致孫寳琦梁士詒均大有希望云 
　　按文匯報所載京電與大陸報大相逕庭且其所叙情形頗覺不倫姑誌之以俟其後 
[宮女太監將自尋生路矣]  
　　淸太后因經費支絀急欲遷移出宮曾紀前報茲續接京友該函云遜位之詔既不淸帝后擬即日遷往頣和園將宮中各事大加整頓乃遲遲至今尙未遷移一切用費照舊開支多由奎俊世續等墊付淸太后以如此辦法終非長局而頤和園修理工程又非一時所能竣事因將宮中宮女太監陸續放出以節經費近數日内放出甚多聞每名賞銀三十兩俾可自謀生活云 
[兩總統政見之一致]  
　　黎副總統日前致袁大總統一電規其用人宜愼請託宜絶以免满淸末葉奔競鑽營之頮風復見於今日之民國當接袁氏復電云寒電悉立國之本首重用人西晉奔競晩唐勢利受禍之酷甲於歷代近年以來兼斯二者土崩之勢有識早决新邦肇造盪滌瑕穢乃資挽救而志節之士肥遁鳴高盤錯方殷用人又急淄澠難别碔玉多淆流匪將滋實所同慮尊電剴切極愜鄙懐大厘之支匪資一木凡用人者相勉交濟庶無傾覆否則民國始造改絃未聞末世頮波笑柄離播早夜以思悚歉無地仁誨及此國之福也箴膏起廢敢不書　 
　　副總統鑒於軍人柄政之弊於鄂省倡設民政長官缺劃分軍政民政權限極爲袁大總統所欽佩故復電曰黎副總統鑒疾病日急今得良劑天存吾華必由於此十害三無怵心劌目西儒所論暴民專制不圖今日乃親見之貞觀總管什省七八洪武峓都明分權寄時勢所值不得不然詳繹尊電極表同情參議院開即當首提此案晉中分治微試其端今有我公以身作則禍機之息新邦之固其可决矣波蘭諸國非人亡之實自亡之今之紛紜亦波蘭也獨坐深思隕涕而已微公之誠其奚以濟引領南望式拜嘉謨 
[黃留守贊同軍民分權]  
　　黃留守前接黎副總統來電痛陳軍務民政必宜劃分權限黃留守亦甚贊同此説隨即復電如後 
　　武昌黎副總統鈞鑒侵篠兩電均已誦悉尊意擬將軍務民政劃界分權誠爲至論民政爲平時行政最要部分泰西各國近甚注意所以保持安寗增進幸福國家生存端賴乎此軍務性質乃屬特别混而爲一實成兩敗强則把持弱則廢弛軍無節制之實民有凋敝之憂流弊愈深譬舟靡届前淸蹈此致速覆亡民國初興權限未析建設方始重在民生豈可沿訛貽誤來軫務當早日劃分期與各國一致庶幾軍民安帖分道進行我公愛國銘心救時有道屢披來電輒想仁風陳買誼之策痛哭時聞讀陸贄之文指掌如數凡茲碩畫實牖私衷敢乞主持無任拜禱黃興叩 
[虞城土匪圍城記]  
　　虞城縣土匪起事曾見前報茲查此次在虞城肇事者乃龐得勝竇玉福二人爲首又有曹匪黃萬年爲之羽翼共計五千餘人先在虞城東鄉嗣在虞城十五里岡豎旗起事縣知事桑魁卯本屬書生見此情形驚惶萬狀飛電請兵救援四月五號府派防軍三營前往到縣之後當即會同縣官商議辦法詎防軍甫到匪已圍城幸防軍極力守城尙未失守六號東鎭由永城調到陸軍馬隊五百人赴虞往援省派之後路防營亦到均駐紮長集地方七號竇匪親率黨羽二千人意圖陷城當由陸軍馬隊與後路防軍會同相拒至距城五里開仗是役也竇匪以軍火不足大敗而還七號虞城内所駐之防軍亦派五百人出城作爲後援及與省軍相遇匪已全退八號龐匪又帶二千人到縣猛撲所用軍火悉爲最新式之槍當由東鎭防軍爲首與之對敵交仗之後官軍不支由長岡戰線内退至距城七里地方幸陸軍馬隊打其後路匪勢漸弱不料黃萬年亦率其隊伍由縣西接應彼此大戰匪又敗退聞是日官兵傷者十三人匪傷二十四人爲防軍拿獲者訊供之後始知此股悉無政治思想無非欲搶刦財物耳十號省城又派五十七標陸軍步隊二營到虞次日又開一仗十號竇匪固守蘇樓黃匪西竄歸德嗣因統帶業已奉調前來匪類聞之始紛紛竄至永夏地方十四號歸德府已有禀到省略云龐竇二股分竄汴東虞東一股爲甚焚掠村莊約以千計情形業已電禀幸連日官兵力戰匪勢漸衰惟刻下匪黨固守蘇樓進窺永虞等處請速派沈蔣谷多帶勁旅往援以安人心所有戰情另報外特此奉陳以紓厪注 
[寧垣近事]  
　　匪首湯虎私造紅白票布圖謀不軌被捕正法已載前報茲巡警吳總監因恐外間尙有黨羽 
煽惑愚民特再會同陳師長杜司長茅司令等出示曉諭略云頃據留守府總務處何君成濬面交紅白票布各一張形式長方長徑七寸寛約三寸上繪太極圖中有公議復漢復明字樣又有西歧山聚賢堂名目緣邊皆外國字母旋提訊該首領湯虎據供并無圖謀不軌之意實因貧苦所迫借此誑騙愚民希圖歛錢糊口并供己售出多張紅色票每張售洋二十元白色票每張售洋二元等語現已將湯虎拘辦云云查此情形實與燒香結盟借此聚衆滋擾相似現今謡諑紛紜人心惶惑撥厥根原未必不由於是爲此曉諭居民旅客及一切人等須知大漢業經光復五族聯爲一家尙何有復漢復明之可也似此舉動殊屬毫無意識在稍有知覺者絶不至受其愚弄惟恐鄉曲愚民不知底蘊誤受欺騙一經察出貽累匪淺亟應明白通諭苟有受騙誤買者一律從速燒燬未買者愼勿再受欺蒙致受身家之禍其各懍遵 
　　水西門商團於二十二夜十一句鐘由管帶率領團員梭巡一周方回總局休息怱由衛戌隊及駐紮七家灣之第三師團報告有今晚刦搶某典之謡須協力防範等語旋帶團員會同各營分頭防禦雖見有身着黑呢軍服之人經過或徒手或荷鎗或持刺刀問其口令亦無訛誤以外亦無他動靜乃散隊而返 
　　寗垣近日仍有兵士至各當强當無論衣物好醜每種非當一元不可二十二日大中橋森元典已當出八百餘元仍有百餘人坐索寫票典夥幾窮於應付午後武定橋永豐典閉門後尙有百餘兵士入門强當旋用好言撫慰始去 
　　實業部前經參議院議决分爲農林工商 
 
 

Page 3

 
 
兩部設立北京現聞該部辦公人員不久北上日昨馬次長宣布解散於四月二十日停止辦公所有該部印信案卷當派某秘書長賚送北京呈交矣 
[京漢鐵柬]  
　　京漢鐵路票車來往北京漢口間原分三日開行晩間住宿彰德府駐馬店兩站上下運搬行李及調換車輛等事甚費周折頗爲不便茲聞由陽曆五月初一日起改良車務劃分北京至順德府爲第一叚順德至郾城爲第二叚郾城至漢口爲第三段即於第二段間連夜開車往來京漢計程兩日可到矣 
　　理財總長熊希齡君聞有電致度支部謂擬到京後向參議院宣布所抱政策須無反對方允就職所有理財次長等員俟到京確定就職後方能推薦云云 
　　新任内城巡警廳丞王治馨氏歷辦警務頗著能名接任後聞頗有整頓之意其着手辦法首在甄别區官必須眞有學識經騐者方爲留任次則留意區長之位置以資督率又次則使區官與人民接近以排除昔日官民隔閡之弊　　京師大學堂監督劉廷琛商衍流等皆已逃跑靑島前紀該堂擬向某銀行借欵七萬兩預備開學一節聞因該學堂所聘西教員甚多皆訂有合同雖有開學亦須按月付薪總計此項開支爲數甚巨若能開學每月亦不過再多用數千金故决計借欵開辦云 
　　袁大總統因民國基礎甫定而蒙古西藏等處危機日露安撫手續頗費周折非具有熟稔蒙藏情形之宏才不克有濟故向内務部長趙秉鈞議商命其於藩部歸併後留意物色此項人才隨時推舉以便討論治理蒙藏辦法 
來件 
[昌明禮教社宣言書]  
　　嗟嗟禮義廉恥國之四維四維不張國乃滅亡至哉言乎誠吾國民今日之龜鑑也吾國綱常名教肇自軒轅至宣聖誕生而禮樂大備赢秦一炬斯文未喪者如一綫之延嗣後雖屢伏危機幸司馬遷韓退之朱晦菴王陽明諸先輩竭力維持故數千年神聖不可侵犯之禮教至此日益昌明自朱明失政胡虜入主中原而吾國衣冠文物受專制之慘毒者二百餘年去歲武漢一振天下雲從時僅五旬漢旌遍樹曠古今之奇局標史册之光榮緬想豐功不能不崇拜我起義諸公及一般改革志士也然而國是初定之日正人禽分界之時美雨歐風固貴羣相櫛沐蛇神牛鬼未免出乎範圍共和依法律而行德育是文明之母若假自由而不談道德藉平等以玩視服從錯認方針桑中結約妄生理想葉上題詩演革命於家庭滅澌孝弟詡改良於社會顚倒衣裳尙異矜奇弊端滋甚寡廉鮮恥程度何存人道淪亡猶是犬羊之族醜聲掦播何殊禽獸之行同人等目擊狂瀾心懐砥柱以準古酌今之志爲防微杜漸之謀爰集同志數人發起昌明禮教社以維持禮法普及教育爲宗旨其進行手續則首先組織扶風日報過設宣講听作改良風俗之機關次則設立各等學堂編輯教科書籍以養成純粹之人格再次則創辦各種實業務使天下無無業之遊民惟同人等未嘗學問知貽叔孫通朝儀草草之譏有志修齊實本朱柏廬家訓諄諄之意將見害羣少馬當道無狼進型仁講讓之麻風鑒淫佚驕奢之敗度區區此心竊願我四萬萬同胞或熱心贊助或偉論宣揚是則同人等所歡迎無極者也 
昌明禮教社暫定臨時簡章 
第一章總綱 
第一條本社以維持禮法改良風俗普及教育開通民智爲宗旨故定名曰昌明禮教社 
第二條本社以民國同志中具有良好教育扶持風化思想者合力組織之準古酌今必期達完全人格之目的 
第三條本社組織分政治籌備言論三團 
第二章社綱 
第四條本社爲達第二條目的暫揭社綱如左（本社社綱俟總社成立開大會時發表茲暫闕略） 
第三章社員 
第五條凡願入社者不拘男女各界必其人有純正思想能合本社宗旨者當破除介紹陋習均得爲本社社員 
第六條凡入社社員須納徽章費一元入社費量力資助第七條社會應盡義務如左 
甲本社一切進行手續社員應協力維持贊助之 
乙本社改良各事社員應公同討論之 
丙舉凡惡劣風俗社員應隨時合力紏正之 
丁本社組織學堂創辦實業以及報館編輯宣講等事皆爲本社急切進行凡社員才力有能担任者宜盡一份義務 
第八條社員應享權利如左 
戊社員有被選舉爲職員與選舉職員之權利 
己社員有調查本社出入帳欵之權力但必須有三分之二同意者 
庚社員子弟入本社學堂或習實業者得享免繳學堂學費實業師資之利益 
辛社員有無故被人欺侮者本社分别輕重當盡保護交涉之責任 
壬社員有遇急難（如水火盜賊疾病死亡等事）本社查明情節當盡扶持撫恤之責任 
第九條本社社員行止有與本社宗旨相悖謬者及損本社名譽者經調查員調查確實報告本社社長交評議員評議後輕則處罰重則取消一秉大公决無情面 
第四章職員 
第十條本社職員由社員互選任之選任後各專厥職以一年爲任满期期满續選 
第十一條本社應設職員如左 
總社長一人副社長一人 
政治團長一人文書員二人交際員二人評議員二人 
籌備團長一人調查員二人収支員一人庶務員一人 
言論團長一人編輯員無定額招待員二人宣講員無定額 
第十二條本社職員未經選舉成立以前暫由發起人公推臨 
時幹事數人辦理社務總副社長暫時不設 
第十三條本社總副社長俟選舉任事後得主裁本社一切事 
務有指揮監督之權 
第十四條本社各團員應受總副社長之指揮監督分任社内一切事務 
第十五條本社内重要事件及辦事細則以本社成立日經各團公同擬定交總副社長裁决爲實行期 
第五章社費 
第十六條本社開辦經費概由發起人担任凡本社社員每季應納社費半元作常年經費再由總副社長通函大副總統　寗留守及各省都督要請酌量捐助藉補不足 
第十七條凡社員或非社員有熱心慷慨特别捐助本社經費者當分别數目多寡贈給獎章以示優異 
第十八條本社出入賬目収支員應立報銷簿册每月底報告總副社長一次再由總副社長按月彙齊分四季登報宣告以昭大信 
第六章進行 
第十九條本社進行手續以組織扶風日報編輯教科書籍開辦各等學堂遍設宣講所俾國民養成純粹之道德俟經費充足時創辦各種實業務使天下無無業游民 
第七章會期 
第二十條本社會期分三種 
一　經常會每季開經常會一次其曾期由總副社長定之一　臨時會凡遇特别重大問題經社員多數請求由總副社長登報或發傳單召集開會 
一　職員會每星期六下午一時全體職員開談話會一次籌商進行方法並增改等事 
第八章附則 
第二十一條本社以奉准民國政府立案日爲開辦日先設總社於上海次設支社於各省埠 
第二十二條本社簡章有未盡善處或由社員提議或經中外碩學通儒指導得隨時删改之 
[淸談（東吳）]  
　　秘密黨組織之初純取廣博主義牛溲馬勃皆入藥籠將利用之以收拾人心厚集勢力也及夫事局既定斷不能一一予以重要之位置非遺之也人各有能有不能長於破壞者不必其長於建設與其加以不相當之位置或且妨我國利民福之手續毋寗别設方法以爲酬庸之具而使各得其所之爲愈也此亦今之用人者所宜留意者也 
小説 
[俄王之偵探（五十八）　（無名）]  
　　我們於是依着想定的主意再向前進依着山坡而下直至小河岸邊此處都是小石我們二人便在石上跳躍而過將到一處石牀之旁密烏蘭爾忽然跌在一地穴之内那穴中有水深及其膝密烏蘭爾此時並不憤恨並不驚恐只微笑道我只要將這女人的屍首尋了出來無論如何都是情願的説時余早將他扶出那穴密烏蘭爾且將他水溼的裙用手拉乾整理已畢依舊四處尋訪仗着他手杖且直且撥這時已近下午夕陽在山倒映作米紅色余腹中旣饑力又疲困幾至牽倒竊看密烏蘭爾郤是精神百倍毫無惰容余心中暗想密烏蘭爾這般舉動不過要尋出那女人屍首然後好宣布他兇手的姓名看他胸中似覺甚有把握不知究竟有甚緣故余又想及此等諸事何以均似與我賴方岸邊綠蠟船奇事相關我以想及我老友鄧方現在不知何如他聽着綠蠟船上的事何以半吞半吐我又自咎當時我還錯做了一事那綠蠟船所見的肖照那照相家我是知道的我何以不去探訪那照相的人胸中住來一時各念蝟集宛如轉輪一般忽然抬頭一看落日已近黃昏暮色蒼茫似催人尋覔歸途的樣子忽又走至一山谷轉角之處前面有一大石擋住石上满生靑苔踏上寂無聲響余忽低聲向那密烏蘭爾説道這邊似有人聲你聽得麽密烏蘭爾微微點頭示意 
 
 
 

Page 4

 
 
   
 
 

Page 5

 
 
   
 
 

Page 6

 
 
[厦門改設思明縣]  
　　福建政務院前以鄭成功不亡明室於干戈擾攘之餘改廈門爲思明爲思明州志士苦心千載不泯現在满淸推倒民國統一急應公佈實行以繼鄭公遺志芘將各電錄左 
　　參議會轉各社會鑒合廈門金門並附屬各島嶼改爲思明縣案經都督批准全省議員限二十八號抵省宜即日調查進行選舉并通知金門歸廈開票勿附問字民政部另有電到廳黃鴻翔黃廷元 
　　原道鑒四月十五號經政務院議決廈門改設縣治以厦門金門及附屬各島爲界照章應選出議員一名請即令飭厦防廳爲選舉監督着其赶速辦理除議員執照命司發給外其餘一切選舉手續均令查照選舉章程并公報第三十四三十五兩號辦理民政司 
[河南新教育會選舉紀]  
　　豫省學界前將舊教育總會推倒另借臨時省議會地址重行選舉到會者甚衆於是日午前分四道各舉當選人八名共三十二名午後裑選正副會長及各道各舉評議員二人當於下午開票當衆宣布正會長爲時君經訓副會長爲郭君景岱至評議員則開歸陳許鄭屬爲吳君煥然井君俊起南汝光淅屬爲熊君琨李君國華彰衛懷屬爲楊君培榮畢君濯纓河陜汝屬爲王君卓午李君增榮云 
[續修個蒙鐵路]  
　　雲南個舊廠素爲産鍚最著之區每年出鍚甚多只以交通不便轉運維艱以致礦務尙未十分發達前年該廠李文山觀察以該處相距滇越鐵路只百里遠乃極力籌措銀百餘萬兩儗創修一個蒙鐵路與滇越鐵道相接當呈由前清李督允許並派美國工程師哈萊多克士二人帶同華工程師前往將路線勘畢正在進行之際適遇滇省反正未及料理此事工程師亦赴香港現在李文山來省與滇蜀鐵路公司商妥接續進行巳電促該工程師回滇預備動工矣 
[湘省路線之比較]  
　　粤漢鐵路湘線長岳一段原定由岳州古大路嗣又改由新大路聞改路之因實出某巨紳之主旨蓋由古大路則須經過該紳祖墓故也查新路經由湘陰古路經由平江茲由湘人考究二處之利害得其比較如下（一）經古路可免水患（二）經古路約近四五十里（三）經古路少一河道（四）平江出産優於湘陰（五）湘陰爲輪船通過之處闪通尙稱便利平江則輪船所不能違（六）湘陰爲電線經過之處於鐵路固有便益而平江無之然電線建設其費甚廉且由長沙至大荊驛不過二百里内外架設電綫需費無多據以上各條計之則古路優於新路不待智者而可知也而竟爲某鉬商所破壞矣噫 
[湘紳攘奪礦利]  
　　萍鄉煤礦産煤甚隹久爲中外所推許開辦以來所有該處附近從前廢窿一律禁止開採早經示論在案自去年反正後竟有湘紳龍某自命爲革命中人不畏勢力邀集同志招有股本十萬元將該處所有廢窿一併興工開採約計每日可出煙煤六百噸貶價出售獲利甚豐惟萍礦大受影響現在該礦畏其勢力莫敢誰何恐將來不免互起衝突也 
[皖軍歡迎柏軍長]  
　　柏軍長烈武前奉中央政府命令率隊開往大通取消黎分府宗嶽并支配駐通軍隊近己事畢亟應折回駐所以資鎭攝惟以皖垣距通咫尺擬來皖調查軍隊日昨特乘輪抵皖當經駐皖各軍迎迓如儀暫在新都督府署駐節即前淸撫署一聞柏軍長雖行色匆匆然以誼關桑梓恐尙有數日勾留也 
皖江新紀事 
[司令濳逃]  
　　池州司令郭倫伯自去歲率兵 
佔據池州以來縱兵虐民無所不爲久己聲名狼藉近又因索餉之故蹂躪議會逮捕學生種種不法迭經該處紳民呈控頃由孫都督委員前往查辦詎郭某聞知現己畏罪逃遁刻正設法緝拿以免逍遥法外云 
[鹽課有着]  
　　桐城縣東鄉湯鎭夙爲皖岸銷鹽重地而應納鹽課必須課店報解是課店非殷實妥愼之人弗克勝任茲該鎭士紳吳南喦等以周震所開公裕字號資本充實遂責成經理鹽課并請汪蔭桐爲監察庶幾推行盡利俯順輿情昨特禀請都督發給執照出示保護矣 
[蘇都督指令三則]  
　　江蘇都督莊爲通令事四月十七奉臨時大總統袁電令現在國體確定組織新邦百務所先莫急於培元氣興實業東南各省自上年重罹水患又迫軍興農商事業損失巳多困苦流離言之淚下現屆春令耕作既貴得時絲茶又將上市而警耗時告人心未安設諛農工荒商市則穫無望　大傷富者化爲窮民貧者流爲餓莩民不聊生何以爲團此本大總統所最痛心者也應貴處各省都督勸諭農民及時耕種　飭兵警鎭懾地方保護市面使農勤於野商悦於途庶秋稔可期商市漸復民皆有以贍其生而殖其産以克迓幸福於無既凡有軍民地方之責者其共體此意焉此令等因奉此仰見大總統軫念民生之至意合行通令各該民必長卽日出示勸諭農民則及時耕作商賈依舊營生並宜督率軍警維護治安以復搶　而安黎庶令到之日仰駭民政長一體遵照此令 
江蘇都督莊爲通令事案查江蘇臨時省議會知會議决重　都督府各司官制案一件到府業經公布在案前在南京暫設之内務司爲議决之官　所無　於四月十七日電令取消並飭司員携帶　宗來蘇外合行道令仰各該民政長一　知照此令 
　　江蘇郡督莊爲通令事實上海縣民政長呈稱竊照現在南北統一本合漢满蒙回藏五大族爲一大中華民國凡屬人民均受民國範圍保護之内乃近見本邑商民招紙廣告仍有沿用大漢字樣未免自團於種族見解殊不足以示我民國大則主義現在國體既定爲中華民國自宜直稱民國字樣不宜　會宗旨再有大漢字樣自分畛域除照會南北市商會傳知衆商並出示通諭商民人等嗣後無論公私函牘以及招紙廣告等均不得再用大漢字樣以示統一而正名義外備文呈請俯賜鑒核通飭論禁實　公便等因據此查商人招纸廣告本爲推廣營業起見於吾五族大同中華民國内獨機大漢字樣實係自隘其銷貨之範圍殊與招紙廣告之本意相背應由該民政長出示曉論以後商民招紙廣告不准再分畛域特標大漢字樣滋誤會除指令上海民政長外此令 
[蘇州女學一班]  
　　蘇垣自光復後向日仰給官款之蘇蘇振華等校一日以經費無着支持不易蘇蘇業巳停辦振華雖由校長王謝女士勉力支撑而生徒寥落景象頗形衰颯大同女校要年學額頗形發達該校因初等教育尤爲注重特聘吳君亮欽主持教科竹蔭女校開辦多年今歲廣延教員大加改良學額因之驟增視原有之數幾加三倍近日該校主任者錢管輔厚朱周國眞程戴振寰三女士恫於國學陵夷女子知書識字者尤尠特組織女子國文專修科其學科爲論説簡札歷史地理詩歌等五門頗切於女子之實用聞現在報名投攷者頗不管人雙桐女校添設教員講習會爲改良教育起見用意甚美現正籌辦開課崇文女校長某女士爲蘇州同盟會領袖現正廣佈會章預備開會 
[滸墅關商民之呼籲]  
　　蘇屬滸墅關西北鄕華陽廟四都十圖地方有土棍祝阿二陳金和等平時廣集黨羽獨霸一方自民軍光復後假其名義祝則自稱爲大都督陳則自稱爲二都督身帶軍械到處敲詐鄕愚不知虚實無敢抗違甚之搶許書亭家之米放呂金虎家之火敲顧瑞福之洋要刦蘇州行客牲口以及搶惠仁生阿福夏阿土等户衣飾等物此皆鑒　可據以外姦淫勒索尙難悉數其被害之家俱畏凶燄不敢呈報幸經蘇都督訪聞切實派兵嚴拿三次奈祝消息靈通聞風逃遁當時僅獲陳金和一人彼等遂疑以上受害之家所發啣恨刺骨揚言必殺呈報之子而甘心該村鄰右懼遭波及遂設法將祝阿二擒送飛划營轉解蘇省民政府用未及一月陳金和不知因何逸出且聲言祝阿二亦將釋放該二犯倘竟出押無異虎兇出柙則地方受其蹂躪將無底止前經該處四十區人民據情禀呈民政府續經商等聯名　懇商會轉呈蘇都督嚴行懲辦想蘇都督愛民如子嫉惡如仇必能除暴安良爲新國民造無疆之福也 
[丹陽檢察長之罪狀]  
　　丹陽縣石城市議事會代表丁樹畬等禀蘇都督文云爲轉呈報告事切司法爲人民之保障帮國家視司法一部非常愼重斯職者宜如何殫精竭慮不偏不依用稱獨立方可爲同胞謀幸福伸寃抑也至一州一邑之治安則親乎審檢二廳之能否敝邑　陽檢察長朱毓珍濫用職權妄行逮捕任意拘押擅用老虎　鹽條種種酷刑輿論紛紛怨聲載道今舉其一二言之石城市死丐賄和一案無端責懲蔣姓被地方責　檢察長方知舛悞　蔣姓服　以廳長之大　披紅　花送蔣姓回歸以司法爲兒　　安鄕陳雙庚自盡一案及石城市姜紀庚控姜須孝之子毆斃伊子一案均拘押多人其有應得之罪者不予審判按律懲治其株連在内者亦不釋放以上三案濫押至二三十人之多小民無力上訴　　忍氣市井呼寃更有檢　吏順子方公爪牙與論頗有問言最可怪者卽如姜紀庚之子身死一案驗屍時　該處清明節行集賣買農器之際致看者如　見驗傷含糊　有煩言檢察長竟藉　　屍塲大題　集自衛團并警察紛出捉拿拘票乃有四五十人使該處風聲鶴唳十餘里内人人出进正值種豈之期使家胡田廳失時被縣講會黃請始收回携票出不招安茲經公民憤極報告敝市議長敝會以司法獨立機限昭然宋便提議但刑訊　押妄行逮捕羅織無辜朱廳長種種虐待更甚於前清弊政若此紊亂司法寔属民不聊生敝會爲大局攸　不敢　默特　生等爲輿論代表粘呈公民三十三人報告書一紙呈叩伏乞大都督電鑒密飭妥員往赴訪查緃持敝處地方秩序以安民心丹陽石城市代表副議長丁樹畬公民景國忠議員錢國葆 
[陳佩南之死後榮]  
　　常州漕橋鎭士紳以常軍排長陳君佩南殺賊陣亡有功全鎭特於四月十三號開追悼大會并送其忠柩回里安葬而宜興縣洞山鄉爲陳君生長之地該處同人亦於四月二十一號開追悼大會輓聯及哀誄等詞幾於美不勝收一時觀者如堵人心大爲感奮云 
[浙路將借日欵]  
　　浙路公司近因杭嘉營業收入以之抵出尙屬不敷而發息計己及期竟致無術籌措甬紹路線急待告成困難情形己達極點由杭滬董事疊次相商擬借外債維持現狀嗣股東有反對者故相持未决近有日本資本家自願承借兩方面祗以商人資格訂約與兩國國家均無關係聞額定五百萬元期以二十五年償還業經商有成議不日提会股東會表决並聞此項借欵内提二百萬轉貸與都督作爲本省軍政各費之用仍當虚指某項收入爲保證惟因極守秘密所傳止此究未知確否容再探報 
[法專使請觀藏書]  
　　浙江圖書館此次由蔣都督照會錢紳念劬接辦後决擬澈底整頓實行遷住西湖並乞得聖因寺作爲圖籍版片貯藏室至城内大方伯舊址專作書籍發行所匝月布置粗具規模四月二十二日下午忽有法國官紳投刺（刺名歐盧梭｜梭）謁見守者自稱奉使來華同行者爲法領事書記官某某二君及天主教神甫二人據稱慕中國圖籍豐富專誠來杭请示四庫全書之大 
綢等語典守者因怱怱未經預備約於二十三日上午八時竭誠招待茲聞該員如期蒞止檢查書目指索征现錄及蠻書等十二種前後四小時手披目送約略覧其緣起並語守者謂急須赴京供職准五閲月後重來西湖彼時税居芳隣俾得盡讀爲快等語聞該官紳等僅閲四小時巳抄去西文書目多至四百餘種可謂神速矣又據典守者言該館開辦迄今文人學士索觀者大半近今之歷史地理及説都圖誌等類請閲叢書者實屬絶無僅有若文瀾秘藏從無一人問訊云 
[處屬又告匪警]  
　　處州府屬龍泉縣知事李爲蛟日前電禀都督云該邑尙武會黨首季樹功季作用鄧廷鏞季賢振湯彰勳湯有光季賢蒙等挾民政科長蔡起瀾助禁烟賭之嫌糾集黨匪千餘人各持槍刀辫紮布號凶擁起瀾家毁盡房屋財帛雑物搶刦一空匪勢猖獗大局堪虞乞速電飭廬軍分府派兵勦捕俾免蔓延並示辦法云 
[招商認繳絲捐]  
　　浙江財政司長令云案照浙省絲捐一項爲歲入大宗現在絲市己屆其運絲一項在前淸向歸有絲各釐卡徵收除仍由司核定捐率另行令飭各該統捐局統捐分局遵辦外其用絲一項僅准行銷本省稽諸舊案大都由絲商認定數目繳由各釐卡列爲比較名爲官收實係商認近來原認之人紛紛來司禀請續認本司查浙屬用絲産地多而銷地少向來各銷地絲商分赴各産地採買其應納捐欵即由各地認商收繳沿習己久商民稱便且向來鄉民零售之絲概准免捐現在自應照常辦理以示體恤是前項用絲若非由商一律認辦則鄉絲客絲易滋弊混於捐務固無把握而於産絲之地商務亦受影響現爲便利商民起見擬仍照從前辦法由絲商認定數目繳由各該統捐局或統捐分局轉解本司惟查從前認數未盡核實究竟該處用絲捐近年實數約有若干現在仍准絲商在局認繳可照舊數加認若干務於便商之中仍不失愼重捐務之意除分令外合行令飭該統捐局長立即招商認繳該處用絲捐一面遵照令飭事理切實查明與各該認商議定認數並繳捐期限及一切辦理手續仍詳晰呈明本司核定飭遵毋稍違延切切此令杭嘉湖紹統捐局及所屬分局 
湖北財政觀 
[上月報銷] 　　 
　　副總統以理財司爲全省財政總機關前曾飭令自去歲八月起義起至本年二月止所有収支各項款目逐一刊印成岫遍發各機關並榜示通衢以昭徵信且飭其以後每届一月己終即將用欵宣示一次茲理財司以陽曆三月份用欵己經各機關造報核銷應繼續公布業巳造具收支淸册邀集各機關主管會計人員在都督府核對無訛特列榜通告紳民人等知照茲將其總收入總支出各欵錄下以供關心湖北財政者之研究（收入）計收銀十萬零六千七百四十兩零赤金十六兩二錢四分銀元一百八十萬零二千二百四十七元銅幣四十五萬二千四百八十三串（支出）銀十萬零六千七百四十兩零赤金十六兩二錢四分銀元一百七十九萬二千一百二十五元二角銅元四十四萬九千六百八十七串九百五十文（現存）銀元一萬零一百五十二元二角銅元二千七百九十五串五百四十文 
[每月軍需]  
　　鄂省軍費浩繁前由副總統飭令軍務司粮餉科切查現有軍隊按照暫行餉章辦理預算在案茲悉該司科己將各軍隊按月所需薪餉炮費馬糧車費各項共計每月實需一百三十萬零八千三百五十六元其活支及臨時發生用項均不在内刻己詳列預算表册呈報副總統查核矣 
[意人私運軍火案尾聲]  
　　漢口大智門車站日前拿獲私運槍械之意國人及華人三名一案迭經外交司與意大利領事交涉茲據領事謂該意人不過私販圖利並無接濟宗社黨情事然究與通商條約有碍應由領事將所運槍械充公並罰金五百元以示薄懲至案内之華人係受牽連由華官酌定監禁期限至多不得過兩月期满釋放聞外交司以能否如此了結禀請都督示令云 
[惠州林督辦辭職]  
　　惠州軍務處督辦林海山前面禀都督辭職聞巳由省另委鍾鼎基接充茲將林君佈告文錄下爲佈告事海山不才猥以生長是邦慨满淸入主中國使宗族父老屈抑於專制政體之下者埀二百餘年由是奔走呼號運動革命東南洋足跡殆遍雖屢起屢蹶而志不稍衰幸天祚漢族同志奮興惠陽一呼全粤嚮應海山得隨諸志士之後戮力行間本欲率師北上期遂初心徒以株馬厲兵尙須有待兼徇邦人諸友之請桑梓發難亟謀弭亂勉承管營務處方擬出巡西江安撫一切而林激眞君又急謀潮嘉之聯合率師往汕同志諸君重以軍務處相屬自惟德薄能鮮辭不獲己三月於茲勞心焦思於籌畫兵食中者蓋迄無寗晷猶幸諸同志共諒苦心遣散軍隊實緐有徒徒以地方遼闊伏莽滋多喪亂之餘建設匪易如海山才力棉薄終慮弗克勝任且惠州以貧瘠聞於時非振興實業無以爲弭盜之方即無以爲久安長治之策再四思維惟懇陳都督另簡賢能辦理軍務使海山得從事實業少裨地方當經面乞都督得如其願現己委鍾伯菴君督辦軍務仍以陳卓廷爲帮辦海山將交卸此後一意提倡實業務求阜衆豐財以達最後之目的惟願諸同志一心一德維持地方進則効力於戎行退亦相安於田里共叨幸福爲共和國民海山有厚望焉 
 
 
 

Page 7

 
 
本埠新聞 
[審判廳緊要文告]  
　　民事案件　實行强制執行 
　　上海地方審判廳爲出示曉諭事照得民事審判以保護私權爲目的其能達此目的與否全視乎判决後有無强制力之執行爲斷查前淸民事訴訟律草案用奥國法系關於强制執行手續不規定於訴訟律中議另編專律迄未成書前廣西法院曾因此項强制執行未有成法訂有章程一百二十七條以補訟訴律之欠缺當經法部核准施行惟以非法律館定本故除廣西省外未曾通行茲奉大總統蒸電通令各省稱現在民國法律未經厘定頒布所有從前施行之法律及新刑律除與民國國體抵觸各條應失其效力外餘均暫行援用以資遵守等因查廣西法院强制執行章程亦是舊政府時代法令之一種頗足補民事訴訟律草案之缺際此舊法不完新律未頒之時似可暫時援用以應急需業經本廳鈔錄原章呈請江蘇都督核定示遵茲奉江蘇都督第二千四百十六號指令内開呈暨鈔件均悉查此項强制執行章程雖係廣西一省之單行法惟既經法部核准有案且各項法律未頒布以前所有從前施行法律既奉總統通令均准暫行援用則前項章程自可一律比照辦理以圖事實上之便利據呈各情應即照准并候通令各處一體遵照可也此令鈔件存等因奉此查强制執行之名義凡民事案件於判决確定後敗訴人不遵斷完案審判廳因勝訴人之申請或以其職權命承發吏以公力强制敗訴人履行義務使勝訴人得實行權利者曰强制執行如查封管理拍賣債務者之財産均得照章執行無非求遠保讙債權之目的而己除令行各裁判分所一體照辦外誠恐訴訟各當事人於定章之用意未能曉然合行出示曉諭自此次出示之日起凡民事訴訟案件如判决　敗訴人不遵斷完案本廳因勝訴人之申請或以其職權應即按照强制執行章程實行辦理俾人民應有之權利得受法律上之實力保障仰訴訟各當事人一體知悉特示 
[檢察廳力爭審判權]  
　　上海地方檢察廳爲謀斃船老大案復華洋裁判所函云頃准貴所函開黃浦江洋水巡前解王阿秀高福全在英商游船上故殺該船舵工登林沉屍浦江一案内有從犯人等曾經函致公廨力爭移解租界外並經敝所預審在案當據儷用受害人洋商老愛聲稱此案發生在英商游船之上卽係與在英國土地之上者相同外國輪船偏用水手在船犯法向歸英國按察司公堂起訴嗣經敝所以案在浦江之内一再力爭始得照允惟提起公訴一層洋水警總巡堅欲執行現經預審被告供詞己有証據應行正式審判惟洋總巡以此案向由會審公廨審理不肯前往貴　而洋商僱用受害人亦甚同意爭執指爲華洋交涉案件應如何辦理之處特行函商想貴廳必有良法告我也是所盼　等由准此查浦江爲中國内地河港之一中國國家對該地有完全管轄權雖地近租界並不劃入租界綫内則該地發生犯罪應由代表國家之司法衙門直接審理各國通商河港通例除兵艦及郵船有代表國家之性質應享治外法權其犯罪事實發生苟無損沿岸國之國家主權及公安秩序由各該國自行審理外其餘各項犯罪皆歸沿岸國審判衙門審理此案外國商人所乘游船不遇供游玩之用無代表國家之性質其被害之雇用人又係中國人民此暫時之雇用不能視爲脱離中國國籍關係且加害人亦係中國人以内國人而妨害内地秩序尤爲國内法所不宥且正犯從犯業經貴所先爲預審則第一審之提起公訴自應在沿岸國應管轄該案之審判衙門查審判管轄本於國家主權所規定非被害人之意思可以自由移　此案内地人在内地犯罪與洋人無涉不得指爲華洋交涉貴所據理爭執保衛主權甚爲欽佩惟事　人命第一審之管轄應歸本廳辦理除另備文　提外特先函復 
[捕房拘留司令案之結束]  
　　滬防福字全營司令官劉福彪被拘一案業經由廨訊供留候領事公會核議定斷其詳己兩誌前報茲悉己由領事團議定辦法於昨晨飭知捕房將劉解請公共公堂發落捕房代表佩克律師與被告代表德协司活沛兩律師均上堂聲稱此案詳情己經堂上察悉且領事團亦議有辦法應請核斷英副領事康君以被告違章屬實擬禁錮三月磋商關讞員關君以劉前犯係國事公罪擬從輕發落並將前案取消當時康君堅執不允在堂上磋商良久始行决議由康君將商明辦法情形向兩造律師詳述一過繼由關君將商定堂諭宣佈謂被告前經逐出租界今又復來殊屬違章惟查該被前犯案件係國事性質此次又係赴商會公讌準情酌理應予原諒着罰洋四百元充公手槍發還云云惟西官堂諭結句仍有如無力繳洋改押三月字樣劉君聞斷後卽向堂上聲稱現在民國經濟困難願甘受罪俾留此欵以作公用關讞員當勸劉君曰領事本欲管押磋商改罰原爲顧全體面勸令照斷辦理劉君領之乃與西探同乘汽車至總巡捕房一面由商務總會另備汽車恭送劉君至小東門換乘包車回營午後李平書君前赴福字營道歉滬防全軍李英石統領亦來慰問劉君亦親赴各營及都督府各商董處道謝 
　　又一訪函云福字全營之各級官佐及隊官等以報載捕房謂劉司令長事前曾兩次函致工部局一節查得均屬子虚烏有蓋劉司令長並未發過此等信函與工部局若使工部局接有此等函件則函中之字迹及有何印信皆可質証且劉司令此次赴宴係爲會議保衛地方並非出於己意是以聯名環禀滬軍陳都督轉致通商交涉使照會租界領袖領事請飭捕房宣布的實之証據以昭虚實而彰公道 
[閘北界線問題]  
　　交涉無効　崗亭被拆 
　　英美工部局近在北四川路迤北開築馬路設立捕房因該處與華界毗連迭起交涉業經閘北商團會禀請駐滬通商交涉使温宗堯君向外交轉據約力爭迄無效果其詳屢誌前報茲悉該處未築馬路之前向由閘北警區管理以故沿途設有巡警崗亭刻下捕房派捕巡緝以崗亭分設路隅諸多不便前日由總巡卜羅斯君前往查察一過傳諭將碍路崗亭一律拆除矣 
[穆警長注意衛生行政] 　 
　　昨日滬寗蘇三幫鮮肉業香雪堂等赴上海警務公所禀稱陸家石橋有戴阿高等新開同裕鮮肉莊旣未來商幫公所照章入行將售肉赴公共宰作宰洗反敢潧赴法界宰牲所私宰於深夜車回售賣法界之驗肉色印雖己塗洗而痕跡仍復顯然實於商規有碍請爲查究截留等情警務長穆湘瑶君以此事於衛生行政至有關係將來必須嚴加収締俾利社會當批令該業爲根本上之解决仿照租界章程由警局派醫生查驗以重衛生茲將批詞錄左 
　　呈悉租界宰牲所非驗過蓋印之肉不准售賣南市颺有公共审作尙無醫生查驗是以病豬混賣常被巡士拘解懲問爾等爲根本上之解决亦須呈准本所派員查驗倘使辦理有教不特租界上之貨可以不來且南市公共宰作之貨亦可往北仰卽集議妥議章程呈候核辦所請攔貨解辦一層一時未便率　此批 
[司法總長北上記聞]  
　　司法部總長王寵惠君己於前晩（即二十三）由香港搭　口輸船抵滬昨日滬軍陳都督及各長官公讌王總長於西菜館以喪歡迎聞王君卽晩當乘輪北上到部任事矣 
[藍均暫緩解粤]  
　　兇手藍均（卽藍柯）前在粤省濟字營爲兵士業已辭差因在廣東與周趙兩人用槍擊斃蜀省軍裝委員張簡廷李元田謀吞現銀五萬兩分贓逃滬匿跡新閘白克路永年里茲經都督陳烱明偵悉派楊家元黃伯英二人來滬咨請通商交涉使移文公共公廨轉飭捕房將藍獲解公堂訊供收押在案昨日復由捕房解廨請究先由上海司法署派顧某到堂聲明前情請爲提回並由楊黃兩代表投訴藍係雲南人因與周子卿趙某等謀斃張李二君分贓逃散周己由粤省司法署提案供出藍係爲首奉都督命令來滬移提等語聶襄讞核供諭謂雖己預審明白因領事團與温交涉使尙有另事磋商暫緩解交黃伯英復操西語向英副領事輪君詳述理由畢堂上宣諭藍仍帶回捕房候核 
[男女親家訟案之批詞]  
　　閘北裁判所昨日發出民人朱夢林禀云該氏之媳張氏新婚未久卽尋短見救治既痊又屢次潛歸縱不關於凌虐自係過事苛求張阿恨已送還於前不至抗匿於後揆之情形在張氏不過情急暫避爾父子輙敢紏人滋閙希圖先發制人致釀失洋撕衣之事今張步卿尤念翁婿之情甘心和息詎爾不顧戚誼有意相仇殊所不解總之國法不外人情齊家必先修身本所長愧無片言折獄之才願爾時懷訟則終凶之戒着邀本鎭正董妥爲理勸會同張步卿從速訪尋俾還合浦之珠仍修秦晋之好母得固執纒訟自貽伊戚也 
[母女爲侍婢興訟]  
　　己故前淸山西提學使咯鳳岐之妻嚴氏近挈四女來滬其長女惠如次女淸揚己早適人惠如隨壻至南京淸揚因與母意見不合偕糼妹崑秀另居楊樹浦路一百廿二號屋内而嚴氏與三女碧城僑居虹口華特路五十八號門牌茲因嚴氏之侍婢胡巧林走至淸揚家内向傾不回氏卽投捕房控淸揚騙留伊婢並不還大女金鐲等情昨奉公堂傳訊嚴氏偕三女碧城投訴前情訊之清揚供稱本與母同居因三妹不良將四妹逐出並虐待婢女以致該婢走至我家不愿同去並稱不還大姊金鐲應由大姊控追云云聶襄讞諭謂爾家世代書香何至爲此家庭細故母女對質公堂遂向勸導息訟而該氏母女仍曉曉互辯不己聶君商之英翰副領事判婢發棲流所擇配控案註銷詎婢聞此放聲大哭跪求愿隨二小姐回去堂上以案經判定未便更易諭將該婢帶下並諭兩造如有紏葛准予另行想訴始各遵諭而退 
[枷示人犯由公堂發落]  
　　公共公廨向章内捕房所解刑事案件判枷人犯本由華官升座二堂標書發落自公廨歸捕房管理後華務案件亦議歸午後公堂訊判並由西官到堂觀審茲經外交團以多所周折已商明關讞員嗣後如有枷示人犯逕由公堂標書發落毋庸升座二堂業於昨日宣布實行矣 
[滬軍營記事三則]  
　　滬軍營楊錦堂管帶詳滬防全軍李統領文云爲詳請給獎事竊維上海當光復之際製造局一役滬軍營不避鋒險出力最多業經造具官兵姓名清摺報請獎叙曾奉都督體恤周挚分别生死傷亡獎賞在案維查各隊分防在外地方到處驚擾風鶴頻聞賴官兵晝夜嚴巡居民得以安枕潑消隱患各奮熱忱在滬者既　加賞有功在防者亦有微勞足錄一營共事判若兩途環顧士兵不免有向隅之憾日前檢閲各報紙見陸軍部特頒定獎勛章程凡光復時確有功績者例得論功行賞具見褒功鉅典（中略）除將全營在事在防出力官弁目兵等彙造姓名淸摺二分備具副詳候示外理合其文詳祈鑒轉都督加恩核辦 
　　楊管帶奉滬防全軍李統領命令以浦東金匯橋地方邇來匪類出没搶刦時聞飭派兵駐防等因楊管帶當委令四隊隊長李君福田率領兵士二棚佩帶槍械駐往防護 
　　楊管帶飭第三隊二四七八四棚兵士每棚十二名前往浦東周浦駐防其第一第三兩棚兵士飭令調赴浦東召家樓防堵所有原駐該處五六兩棚兵士已於昨日命調回營操演又派第二棚兵士十二名令赴滬北梵皇渡分别駐防保護商民 
[第十師歸部發餉]  
　　陸軍第十師所管第十九二十兩旅每旅二團計第三十七團至第四十團每團三營除馬砲工輜外共有步兵十二營現奉黃留守命令改歸陸軍部節制調遣所有該師每月餉銀現自陽歷五月分起由部核發昨經黃留守命令該歸吳紹鱗師長遵照矣 
[陳都督分發紀念銅幣]  
　　南京造幣厰以民國成立特鑄造紀念當銅幣分送各省滬軍陳都督己接到二千枚於昨日分送滬防各軍營轉發各該官佐職員以爲紀念 
[民政長曉諭信局]  
　　上海縣民政長示云奉江蘇都督莊第五百七十八號謂令内開准郵傳部電開據郵政總局稱蕪湖郵局接到上海信業公所協興昌等電稱共和成立應享自由寄鄱陽輪信包被尊處强軋商等誓不承認祈速發還等晤及鎭江郵局接到民信局同業全泰治等號禀稱營民業信局者理應享共和自由幸福乞將扣留包封發還此後聽我自由寄遞不得阻抄等語本部查郵政爲國家所有權歐美共和各國久已定爲通例該民信局所等悞會自由任意走私信件實屬侵害郵政向章凡走私郵件係按該件應納資費科收三倍並將走私之郵局另科罰金計初犯十兩再犯二十五兩復犯五十兩現該民信局所不遵向章應請出示嚴爲禁止併照章科罰以重郵政併希見復等因到府除電復外合行訓令該民政長查照卽日出示諭禁以重國權而維郵政此令等因到署奉此合行出示曉諭爲此示仰民信局人等一體知悉嗣後投遞信件仍遵向章辦理毋得惵會自由致干科罰其各凛遵毋違切切特示 
[何啟君參觀學生會]  
　　昨日五時香港參議院華議員何啓君至派克路寰球中國學生會參觀並演説一中時之久議論精關聞者擊節稱讃大旨謂凡創辦事業固貴有團體然全賴個人之各竭其能各策其力互相扶植堅忍不撓方足達到公共之目的云云滬寗鐵路　愛德君李登輝君相繼演説到會者有伍秩庸君陳貽範君梅殿華君及會友等頗極一時之盛 
[工黨組織覺民報]  
　　本埠工黨總部爲開通民智提倡實業起見爰組織一覺民報館體例兼用白話文字以期農工商三界咸能購閲現一切佈置均己就緒定陽曆五月十號卽行出版 
瑣聞 
[城内]  
　　民政長批示商人瞿順銘禀據禀以瞿義興牌號在南區陸家浜地方開設圈灰牙行遵章繳納登錄税銀合元七十五元取具内行保詰前來核與定章相符應卽照准塡給奉頒憑証告示各一道该商備具領狀來案領回開張入册納税從前請帖規費一律革除並卽知照捐洋存解保結附商人李瑞仲禀批禀悉凡造失票據呈請備案者照章應先由本地殷實商家二家以上盖章保証並詳陳遺失緣由查明屬實方可照准來禀如何遺失情形未據詳叙既據總商會總理片送應候函詢商會俟復到再予備案可也 
南市 
[民政總長批]  
　　蘇省鐵路學堂測繪科畢業生戚鳴鶴等禀批禀悉設立打樣公司上年曾有人條議請辦當經體察南市地方情形不甚合宜是以未能允准姑候飭知市政廳察酌籌議可也 
[十字軍解散]  
　　滬南市政廳廳長莫子經君以十字軍功成返滬己經振市公司發給每生洋六元聽便去留行將遣散因於昨日午後三時特開歡迎大會莫君親致頌詞深贊各生之爲國血載并欵以西點一堂酬酢良久始散 
[施種牛痘]  
　　滬南位中善堂董事因天時寒煖不齊易生痘症且閘北及英美租界均設施種牛痘處惟南市尙未佈置是以敦請倪君鑫南每逢單日自上午九時至十二時止到堂開種 
[騙取雲土]  
　　滬北棋盤街元大土行前日有法租界志大烟膏店夥陸阿　以購取雲土爲名先取樣土一包後又令將十五包送去該行當派庖丁雇車送甫至門口陸卽云自送至其客處并由店主蔡子金持一莊摺託稱取銀囑令稍待嗣因久不見歸店中人又相繼避去知遭騙局報由法捕房請緝後元大棧司　得陸之父金實住在南門外開小木作因扭控南區移送裁判所由棧司季新郎供明前情陸金寳供准不知判交保尋交兒子陸阿寳到案訊追 
閘北 
[被告都是王]  
　　西婦鉛娘娘投閘北華洋歲判所禀控王杏泉將己賣房屋内木料拆賣與王銀貴得洋二十五元並控王炳榮王靑榮王炳遒王華華不付地租等情昨由張主簿傳集質訊一過判杏泉收押銀貴交保餘人一併退去候禮弃五再行訊核 
[形似販賣]  
　　張鳳泉王　張四并婦人王張氏張張氏等六人於前夜八點鐘帶同男女小孩八名搭乘舳板擬上甘州輪船形似販賣當被西捕蘭白一併拘獲於昨晨解案請訊經徐紫蜂君隔别研訊張鳳泉供稱前往鎭江賣膏藥來申並不販賣小孩張四供稱在鎭江剃頭爲業此次欲往烟台見張鳳泉在火車上帶有女孩一名來申與張鳳泉並非同　而　板船夥李阿岳　榮福等供稱張鳳泉張四等果係同時前來僱舟大小男女十餘人只帶有鋪蓋兩個其餘並無行李徐君以時遇午判分别押候明日九時復訊 
英租界 
[落花有主]  
　　女子汪溜子近由四川隨主來滬因在新閘路迷途由捕送廨訊留候認在案因日久無人投領昨由爲藥業之黃渡人曹子祥投案求請將女給伊爲妻關讞員命將該女帶堂訊明情愿商之英康副領事判女交曹具結領回婚配惟不准販賣並虐待情事違干未便 
[許以自新]  
　　徐招生前因犯案逐出租界近又復來在龍飛馬房爲馬夫被捕房查獲於昨將徐解廨復訊堂上以徐己安分營生准予交保開釋以後每月羘赴捕房報告一次如二年内一無過失准將前案取銷 
[保人賠累]  
　　英商天祥洋行控陳觀蘭不理担保顧裕記欠銀一案顧己由廨押追因延不料理昨由捕房將陳傳案請追原告代表哈華托律師上堂聲訴前情訊之陳供認担保屬實奉判押候帮同料理 
[拘獲拐匪]  
　　戴生實張年生與婦人藍王氏莊唐氏嚴姚氏串拐寳善街某整容店主婦徐朱家九歲男阸徐炳興至南市　賣經是處警局將張等與氏一併拘獲惟戴被逃昨由捕房將戴拘解公堂訊悉前情判押候函致滬南裁判所移提人証再訊 
[軍人違章]  
　　軍人徐生鑫因身帶佩刀經過租界由捕查見違章帶入捕房存刀作保昨奉公堂傳訊不到判罰洋兩元刀存捕房如七天内不來領取卽將刀充公 
[四盞燈罰五十元元]  
　　福建路迎貴仙戲園因演作遣翠花淫戲違章於昨由探將該園伶人四　燈（卽周永棠）傳至公堂請究該伶延律師費信悼並邀見証王子才到堂辯明雖演此並未描畫淫褻且各舞台常演此劇云云堂上以演唱淫戲攸關風化着罰洋五十元充公以儆 
[覆訊棄屍荒地案]  
　　拐匪陳友山徐祺喜因將崇明女孩張巧金拐賣與閘北楊永興糕　店致遭虐斃棄屍於麥根路荒地上被捕查獲己將陳徐兩匪拘解公堂訊供押候移傳人証再訊在案昨由捕房將徐陳解案復訊一過判仍押候提齊人証再訊 
[洋棧控式拉夫]  
　　蘇州路四十六號奥商光耀洋棧内失竊值銀一千兩之磁鐵物件報由捕房派探嚴阿慶將該洋行己歇式拉夫吳桂堂及甬人　金麟（卽翁榮卿）先後獲案訊押前日午後由廨傳到見証陳文官王存之丁淸齋奉王襄讞會同奥陪審官克禮門君復訊先由原告代表克　克奥國律師上堂請究並由羊角車夫胡根明等上堂証明前由龔雇送洋磁面盆六箱至法租界紫萊街處云云吳襲二被告亦延梅吉言德雷司兩律師到堂辯護中西官研訊良久互商之下判吳交妥保龔還押餘証各退候下禮拜四再訊核奪 
[二房東告房客]  
　　蔣長甫前向虹口桂芳閣茶館轉租門面開設店铺鋪近因積欠房租至七個月不会是以經桂芳閣經理吳松亭控奉公廨於前晩堂傳訊兩造各延律師到堂互相伸辯聶襄讞訊供以蔣所稱代会四季捐欵並無實據可以証明代付之理由且歷年捐欵己代付至五百餘元而所欠租金祗二百餘元何不先行控追其中顯有不實因與觀審之英領翰君判將繳案租洋二百四十五元給原告具領完案 
美租界 
[機匠修機殞命]  
　　機匠王瑞樓前日在黃浦路禮查旅館修理 
 
 

Page 8

 
 
   
 
 

Page 9

 
 
   
 
 

Page 10

 
 
自由談 
游戲文章 
[改良新劇勸夫戒煙] [  愛]  
　　（正旦上白）奴家旁氏觀淸配夫迷不悟結髮以來　時有反目　這也不必説他了　只因丈夫少年染了煙瘾　大爲畢生之累　奴家屢次苦勸　終於不聽　去年又在揚州　娶了一個名妓爲妾　名呌動人心　十分美貌　丈夫見了他　言聽計從　妾身不免呌他同心苦勸　或要回心轉意　立時戒絶　方不負奴家一片苦心也（下） 
　　（塲上設臥榻煙具　小生上白）小生迷不悟著意烟霞　無心風月　今朝一個人在房裏到覺得寂寞孤凄　不免呌妻妾出來閒談閒談大娘二娘在那裹（花旦扮動人心同旁氏上引）柳絮隨風歎昔日　小星在户嘅當今　奴家動人心　聞得相公呌　急忙到來臨　相公萬福　（小生白）大娘在那裏（正旦白）妾身在此（小生白）小生不耐孤身爲此請二位娘子出來　破我岑寂則個（正旦白）如此呌二娘唱一只曲兒　藉解相公煩悶如何（小生白）大妙大妙　快請二娘唱起來（花旦弄琵琵介）（唱介） 
　　（小曲五更調）一更一點月正子個彎　勸戒煙意逈環　且靜聽　莫厭煩　相公年己壯身體弗退班　頂天立地　氣節重如山　自從吸烟後　就被人輕看　抛却詩書不愛玩　最討厭　惹人指摘恨千般　痴心暗把蒼天問問説是　幾時能把郎心挽　望穿秋水　看看無消息　還自把點點涙兒暗地彈　初不料大娘勸　二娘勸　勸的言詞千千萬　呀呌我這苦勸心兒變了閌　（小生白）唱得好唱得妙　但是這個曲兒　似乎嘲謔小生　還是改唱别只小曲罷　（正旦白）妾身聽來　到狠有滋味　且待唱畢之後　再唱他曲便了二娘　快唱下去（未完） 
[香國推舉國務卿記] [  愛]  
　　百花共和以後羣擬舉梅花爲總統議者謂梅花雖傲骨凌霜然究嫌有寒乞相因仍公舉牡丹爲總統芍藥爲副總統蓮花票數得第三位多謂其廉潔可風得君子之譽嗣爲仇家所中傷言其出身非在凈土故降在國務卿之列云 
[茲將正副總統及各國務卿列表於左]  
　　大總統牡丹　　　　副總統芍藥 
内閣總理月月紅　　　　　　内閣副總理瑞香陸軍總長梅花　　　　　陸軍次長菊花水軍總長荷花　　　　水軍次長芙蓉財政總長金絲海棠　　財政次長金銀花外交總長西番蓮　　　外交次長洋水仙内務總長桂花　　　内務次長杏花法律總長石榴花　　　法律次長天竹子教育總長蘭花　　　　教育次長杜鵑花工商總長荷包牡丹　　工商次長紫籐花交通總長桃花　　　交通次長李花警察總長櫻花　　　警察次長薔薇屯墾總長夾竹桃　　屯墾次長剪春羅參謀總長向日葵　　叅謀次長牽牛花 
海外奇談[  頌斌]  
[外國三多]  
　　英國有巨富名利司孟計其田産約合中國一百七十萬八千畝有奇今年八十九歲老妻九十一歲膝下子孫曾元如林本支共得三十餘人合諸姪孫輩計之共得一百七十四人耕讀傳家一門和氣各國文家多作詩監稱之而老夫婦精神瞿鑠頣養如恒鶴算正未可限也 
尊聞閣詞選 
[無題] [  愛蘭]  
　　傾城傾國共乘舟浪托風流太自由預計良緣三日盡漫訖艷福戍生修　心猶戀香衾軟别涙翻污玉枕柔轉眼一場春夢覺驚　婢侍促梳頭 
　　鬢　撩亂　梳妝瘦骨珊珊爲感復鎭日粉腮千點涙終宵　被九迥腸多情怎似無情好新怨還如舊怨長怪底紅顔稱薄命只緣非偶　鴛鴦 
　　果然情海起風波死别生離奈若何海外罡風魂夢斷枕邊香澤涙痕多良綠惟恐從今盡笑語分明昨日過鬢影釵光空想像傷心儂自誤蹉跎 
　　相逢一度一潜然舊恨新愁似蘭　再到劉晨惟有涙遲來杜牧更無緣花朝月夜徐圓策美意痴情總可憐安得現身成綵蝶雙雙飛舞畫堂前 
　　又 
　　迷離春草满山靑金屋無人玉漏停我有三生盟誓在不教閒讀牡丹亭 
　　一回相見一淒然似此痴情比石堅縱使美人甘早死韋郎那有再生緣 
　　小謫塵寰十九春可憐命薄不由身果眞弱質爲情死我卽千金買駿人 
　　宛轉緾綿幾度春回思往事更酸辛縱然買骨黃金盡不作人間薄倖人 
心直口快 
[無益] [  無知公民]  
　　彼人沈迷於花天酒地之中雖曰以利害之言動 
 
 

Page 11

 
 
之無益外人侵佔主權雖嚴重交涉無益喜借外債者雖告以監督財政之可痛無益中文不通雖將外國文讀得出色無益人心不順雖宗社黨力謀恢復無益國務員意存觀望就職無期雖日日發急電痛陳時局之危象無益人心如散沙雖欲結目治之團體無益劉司令被拘入捕房雖有堂堂都督之保結無益同胞不用國貨雖廣發傳單維持經濟無益生民既遭兵禍流爲餓莩雖有撫卹之實惠無益女權發達倡言自由雖頑固者竭力壓制之無益 
戲攷[  健兒]  
[樊江關一名馬上緣]  
　　唐薛丁山征西番邦有女十樊梨花學道廬山善左道之術其父己爲許配於番將楊凡而凡貌不颺梨花甚不願及丁山兵駐樊江關梨花久慕丁山年少風流即抵關挑戰丁山之妻金定妹金蓮出關迎敵俱爲梨花所敗丁山乃親自出戰梨花見丁山英俊豪爽跌宕可喜即佯敗至幽僻處告以傾慕己久願奉箕帚丁山斥其不守禮法漫無廉恥不之允梨花即施邪術倒掛丁山於層巒之 
下要其允許丁山萬分危急不得己而允之既釋即負前盟梨花復施術困丁山於驚濤駭浪之中勢將滅頂丁山駭甚要甚援救出險願結絲羅梨花笑而解之丁山回關述於程　金程以梨花來歸可收臂指之助竭力慫恿其　梨花既歸唐營楊凡聞悉惱羞成怒率兵猛攻唐營欲殺丁山而奪回梨花然才力不敵卒爲丁山所殺後丁山平西梨花之力居多此劇爲正史所無事近荒誕不過稗官姑妄言之鄙人姑妄述之耳 
小説 
[短篇寫情薄倖郎（續）] [  龍]  
　　孰知女之所希望乃與事實相背馳蓋未幾而暑假矣又未幾而年假矣二分春色十里鶯啼草綠天涯王孫猶未歸也嗚呼魚淺雁查夢斷三更女猶以爲彼中教務匆忙來書緩期或爲虹橋貽誤以夫之學優口重伉儷多情當不至蝶浪蜂騷憐新棄舊乃更力自寛慰耐心以守 
 
[草帽之製國外于溺沈脆同吾鳴呼　純根]  
時生歸國己二年餘花迷金谷柳折珠江脱千金之紛藉購一枕之風情遂税十笏幽齋一椽小屋於寳華舊約福壽新街酒綠燈紅絃歌夜夜鶯啼燕語羅綺年年但見新人笑不聞舊人哭嗟乎謝生尙復憶故鄉破屋之中猶有憔悴少妻淒凉稚子相對作牛衣泣耶 
　　生之鄰有自羊城歸者傳述其事然勿敢舉以告女蓋逆知女悲酸己極脱聞其夫爲叔寳之全無心肝爲狀將不堪也而長舌之婦每竊喜以生事爲談助津津有味甚至鄰里戚族間竈下之嫗簾角之婢亦無不道謝家郎之薄倖且復咨嗟太息謂娘子天人而阿婿如此一生從此了矣彼負心郎死當入阿鼻地獄也有不愜於女者幸灾樂禍冷語閒言謂謝家娘子傾筐倒篋百計借貸捨却温柔自尋辛苦將好端端風流夫婿送往東洋學成一個游蕩子猶自負其夫爲績學之士會當靑雲有路富貴逼人满擬作金屋之嬌續閨房之樂我固謂其裙屐少年亦紈袴子弟耳今結此良果夠渠消受當無顔再向人前譽兒婿矣一唱百和莫不腹笑心非暗嗤女初計之誤 
　　衆人聚訟間一日乃爲女所聞默念我數見彼輩背我作私語乃議論我事耶於是留心偵之則盡得其故中心憤鬱痛不欲生又恥爲戚族鄰里所譏惟有日夕號哭自怨命薄轉念天下事無不可爲者即至山窮水盡尙有花明柳暗之村蹇運之來當以力戰勝之詎一哭遂可了耶彼郎之倚紅偎翠顧盼自雄諒一時爲蕩女所蠱書生結習未能免俗聊復爾爾且又得諸道路傳聞焉可據以責我夫之薄倖脱人言確者苟見夫梅妻消瘦鶴子伶仃寗有不回思鴛枕餘情而下牛衣之涙耶此時縱問天嗚咽亦空抛眼涙耳彼迢迢弱水决不能送余一掬之涙達諸夫前以表薄命人驚心欲碎愁腸寸斷也 
　　女計既决乃竭力摒當貲斧積一月之久始招舟子携稚兒直抵羊城探尋免窟然以人地生疏又不慣風塵顧影自憐萬分狼狽沿街訪問咫尺天涯計無所出未幾阮囊羞逼進退維艱憤恨之餘惟有飲泣 
 
 

Page 12

 
 
   
 
