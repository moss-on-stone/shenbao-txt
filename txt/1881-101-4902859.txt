# 1881 - 101 - 4902859

 

Page 1

 
 
[點石齋印售書籍碑帖字幅價目] [  本齋主人啓]  
　　本齋於去年在泰　購得新式石印機噐另用照相之法照印各種書畵皆能與得本不爽　銖且神采更覺煥發至照成縮本尤極精工舟車携帶者可無累墜之虞且行列井然不費目力誠天地間有數之奇事也今在申報舘申昌書畵室出售合將印成每種價目列左 
書籍○縮本字彚二角五○晚笑堂畵傳三角五○英字人門一角五○耕織加五角○華英字典五角○聖諭條解五角○簡明目錄七角五○鴻雪因緣圖記一元○廣治平略五角○歷代名媛圖記七角○華英通用要語一角五○狀元圖考一角二○於越先賢圖傳二角五○萬壽盛典五角○華英文字合璧二角五○黑蠻風土記二角五○華文譯英文字典八角○汗簡二角五○詩畵　六角五○帝鑑圖說六角○華英說部撮要四角○華英尺牘二角五○殿牌初印　熙字典每部一本實洋二元又每部四本康熙字興實洋二元三角○篆文四書七角五○無師自通英語錄五角○泛槎圖洋一元 
　　碑帖○玄秘塔二角連裱六角○王樓夢墨蹟連裱三角五○董其昌成樂軒八分連裱一角六○玉版十三行一角連裱一角八○家廟碑一角五○張玉德崇仁寺碑一角五○成親王閑邪公家傳八分連裱一角六○多寳塔一角八連裱三角八○徐昌赭書陳文恭語五分○聖敎序二角五紙裱五角五○米南宫虎邱詩一角二紙裱二角六○趙之謙書陳夫人家傳二角紙裱三角五○　琴旨一角二紙裱二角二○　野人草書八分紙裱二角○何子貞上曾滌相詩七分連裱二角二○沈桐敬書王右丞遺事七欠裱加八分○表忠觀碑縮本一角已裱二角○近今翰林墨隨三角連裱六角五○爭坐位一角已裱二角○趙子昻龍興寺碑一角已裱一角五○文徵明前赤壁賦墨蹟一角五已裱二角七○董其昌　陵碑一角五已裱三角五○梁文定公墨蹟七分已裱一角五○　士　幽風墨蹟一角已裱二角二○虞恭公温公碑一角五已裱三角板面三角五○皇甫君或二角五已裱五角加板血五角五○御製官箴孫玉庭書連裱一角○　飛經二角裱者四角○顔魯公祭姪稿一角半裱者二角七○九成宫　泉銘一角五○董文敏公蘭亭叙一角二裱者二角七○譚繟合詠劉石菴王達齋兩先生書二角半裱者四角○戴府君墓誌銘曾君熙書七分裱者一角九○戴夫人墓誌銘戴君熙書四分裱者一角二○十思疏祁君廷杰墨蹟六分○詒晋齋巾箱帖每部收洋四角裱成紙面而加夾板者則洋八角裱成板面而加錦套者則洋一元 
　　字幅○陳鴻壽行書立軸一角綾裱三角五○王雲山行書小屏六條八分○汪聯卿行書中屏四條一角裱者四角○王雪山行書中屏四條一角○莫友芝條幅六張未裱五角已裱一元○元和沈共之小篆條幅每堂二角五綾裱另加四角五○毛意香行書條幅每堂三角五綾裱加四角五○廖養泉書五尺字屏條每堂實洋四角裱成者每堂　洋一元 
[俄邊善後策第一]  
　　俄國之與中國交界自東迄西無處不相聯屬東三省爲滿洲故地及明遼瀋諸舊土而我朝王師南征首先所得者實爲我國家根本重地西邊則回人部落自康雍以來次第歸化爲中土之捍蔽而由東至西中閭黑龍江蒙古諸藩屬凡隣近俄疆者皆在一統之内或置台吉盟長札薩克以治之或設領隊辦事各大臣以臨之要而言之本朝籌邊之策異於前明蓋前明九邊以外不盡收入版圖而東之滿洲北之蒙古西之回回其勢分而不合設有邊警則用兵於東不必爲備於西徵調九邊及内地之師專力於一面卽可制勝其末年之敗也皆由文臣不諳兵機玩愒泄泴致使閫外之事動爲部閣大臣所阻而又自礦稅魏閹相繼爲禍之後權官括取内外財用藏而不出致於部庫無存銀儼然大臣不知計之所出於廷見之時君臣相對欷歔而自此邊事益不可辦邊兵一無所用坐是亡國假以今日邊地之形勢較之則當時守邊之策猶不爲難也若我朝則滿洲蒙古回部雖地勢分裂各守疆土而既爲國家之屏藩則其安危皆繫於中土苟以俄境相接之故時啓覬覦尤賴朝廷命將出師力爲保護無異於中國之與俄搆釁也既爲中國與俄搆釁則在蒙古界俄之處用兵而東西兩面之邊防不能不加意整頓在回人部落與俄交兵而東北沿邊一帶又不能不加意防維故一旦有警必盡合天下之兵力而爲之設備也且互市之　立於四洲輪船之利通於天下東西北三面既盛設兵備而東南海道不能保其游兵之不時至也自天津山海關而東而南直至粤東爲止海程幾千里悉出各省之水師以爲備禦其力猶恐未逮此尤前明之所不須防範者而今日實爲最先之要務矣上年俄防孔亟推其緣起不過爲爭伊犁一事夫伊犁爲西北口外之地回叛而俄據之回服而我取之設令俄不之允用兵亦當在西北而左侯相元戎啓行軍容十萬率此久戰之士以與俄人相見俄雖强大亦必有所顧忌而不敢遽逞然則以左軍禦之足矣何爲沿海增設戰備而東三省添練馬步軍又特簡曾伯帥及鮑爵帥帶兵戍守山海軍書絡繹一時並發乎誠以本朝三面界俄而海道四通八達一有違言俄不惟西北之是爭而各處皆可危也現在和議有成說矣上年之亟亟於戰備者調兵買船購置炮械亦既縻費千萬之銀至今日而悉歸無用狃於苟安者豈不曰徒費可惜然吾竊謂和議雖成而爲國家建久遠之計則今日正不特不可以撤防而尤當藉此以固其防江南浙江福建廣東沿海水師固無敢議廢置者若天津則尤爲京師之門户在所必條惟山海關烟台兩路則非上年之警本無所有海防也今煙台防務由山東巡撫專管聞其購槍買炮尚無已時而山海關則自曾　帥奉簡督陝甘之命聞將專歸鮑帥一人獨理而所有羸弱之兵已奉遣撤一二千矣夫羸弱之兵留於營中固不足用遣撤者裁汰之謂而非撤防之謂也第恐一有裁汰而不以精壯之兵補足其額則兵力嫌於單薄耳盖防　之策以前年左相西征論之似重於西而輕於東而以上年戰事孔亟之際言之則東西固不可偏重聞　軍於全境蕩平之後經營屯田以爲久駐之計竊謂奉吉兩省地方腴沃人民稀少而旗　又專事游牧不務　柔以故矌土尚多徵 
 
 

Page 2

 
 
糧極少今誠使奉吉兩省之兵及山海關戍卒屯田於其間使之春歸於農而秋入於伍以兵養兵卽此可以裕餉而邊飭亦於　乎久遠矣 
[孝廉開課]  
　　仁和汪柳門太史以丁外艱在籍守制經浙撫譚中丞聘請爲學海堂掌教兹悉太史於上已節聞課某日中丞　送入院與太史行賓主禮諸孝廉亦各衣冠濟濟脩士相見禮而散云 
[蛇驚遊女]  
　　杭俗清明節婦女皆約伴至西湖上為踏青之遊自斷橋至西泠橋一帶波摇鬢影風送衣香雖洛水春光無以過是今年清明日游蹤稀少有某姓婦女四人掎裳聯袂緩步湖隄前行兩女年皆及笄後則兩少婦相隨不意行過西泠橋畔湖心突躍起日蟒一條色若黄金雙眸烱烱兩女一驚倒地蛇卽緣隄而上從兩女身旁蜿蜒繞過向裏湖去兩少婦略為有膽急上前將兩女扶起見已目定口呆面色如土幸人皆無恙云 
[刼姦被獲]  
　　旌德人呂壽泉在楊城開設衣鋪有年家道小康呂年逾六旬二子皆娶一家雍睦次媳任氏有一妹年約十五六歳端莊美麗少孤時來姊家吕老夫婦皆愛之認為義女呂翁欲為擇佳婿而相攸雖久尚未得當意者其隣王標甘泉縣之皂役少年無賴窺女美屢次央人作伐吕夫婦並媳皆拒絕不許王銜之思奸拐而計無所出因先與吕之女僕高氏通餌以重利令誘女高為利惑百般　綉女密告姊姊告翁姑吕嫗怒不可遏翁云彼爲差役且刁惡我輩異鄉人不宜攖其鋒可遣女暫歸再歇高氏一面速為女擇配一面移居可無事矣嫗從之高民出告王以不可動王心仍不死偵伺益勤一日見女又來呂宅復謀諸高高知女房路逕因指示出入曲折令王帶刀踚屋夜入劫姦詎女於黃昏時已去適吕嫗新來兩姪一武生一武童卽下榻於女常憩處是夜熄燈而臥至夜半聞窗外窸窣聲兩人均勇而有胆潛起於黑暗中窺之見一少年短衣持刀張皇四顧兩人屏息以待須臾劈門而入左手一揮火光如炬照耀一室二人併力薺上登時就獲號衆集視則王標也右手持利刃左握紙煤為炬搜其身畔得洋蚨一包吕翁一見了然卽止二人勿擊呼王標父母來細告以故令其領去不必聲張標父怒極欲置之於死標次日逃去吕亦擇地移居此本月初四日事按吕翁抑忿善謀一再隱忍自有見識不得僅以忠厚日之至王高之通同作奸固宜送官懲辦乃若天鑒其惡以武夫易彼嬌娃使之貼然就縳則亦可不與之較而平心釋放矣 
[貪小受辱]  
　　松郡西門外嶽廟向有賭攤博彩甚大少年子弟被誘入局頗有傾家蕩產者雖奉憲嚴禁而地居負郭未免陽奉陰違日前婁邑捕廳前往緝拏賭徒盡皆竄逸地上遺有賭具錢文觀賭之某甲俯拾散錢纔取五文捕廳遽到見之疑係賭徒飭役拖下責板五百而釋甲以五文錢而受五百板可爲貪小利者戒矣 
[紙客取巧]  
　　有某客於江西販運表芯紙張每一塊下船卽起一厘票共辦一千五百塊釐票亦如其數自以爲從此一帆風順可以直抵地頭若江境之三百里內統共七卡當無有留難者矣詎掛帆未遠頭卡已不放行折而囘省控之於官問官以其　碎有意取巧途次應得加捐客亦遂遵斷而退云語曰巧誠有之拙亦宜焉其卽該客之謂乎 
[盜賊類志]  
　　奉賢縣鄉民五人共操一舟載棉花及米至松江府城糶賣過浦夜行遭一盜艘攔劫驅五人登岸并其船刦去五人於天明至松叩諸卜肆曰北追可獲乃徑出北門追尋直至陳方橋鎭果見傍岸二舟形相似顧舟無多人過茶肆則羣盜方啜茗鄉人大呼捉盜盜即登舟開行鄉人聚衆夾岸追舟約將一里人聚愈多前有橋扼港口出港即大河舟將不可獲衆乃病趨先至橋上拾磚石下擊一盜持　鎗開放鉛彈落空方欲再放一石飛下中盜臂鎗乃落衆盜始棄舟泅水逸五人獲五人因地屬青浦當即并二舟解青此本月初十前事也○松郡城內盜賊頗多東門尤甚十二夜四更賊從朱姓門口掘去階石穴地入內開門引衆歷破重門抵大廳扛抬棹椅等物其家聞聲起喊賊衆羣逸足音約有七八人之眾計失棹椅多件夫賊竊木器事實罕聞例載賊至七人即以盜論况穴地而入大開重門而出地屬坊廂如　胆大有緝捕之責者謂之何哉 
[上海求志書院辛巳春季題目]  
　　經學旅酬下爲上鄭注鄉射禮與中庸異同說毛傳解萬舞與鄭義異同說措之于參保介之御閒解兄戴葢祿萬鍾解○史學蜀法正論吳張昭論魏田疇論魏國淵論○掌故機器織布利弊說工部營造尺考今人以七百錢爲一兩始於何時開墾荒田良法○算學正負諸乘方逐層間之以圈作玲瓏方則開得數為元數之平方根若將玲瓏方汰去其圈則開得數爲元數之平方積試言其理三角面積上作與底平行諸線截全積為諸等分則自頂至底諸平行線比若一二三四之諸平方根比諸截高或諸截斜之比若一二三四諸平方根之較比試證之約分求等以等數約原兩數必無奇零其理安在有大小兩弧正切求較弧正切法以大小兩切相乘半徑除之以加半徑爲法半徑乘兩切較爲實法除實卽得作圖明之○輿地海内經天毒或云卽天竺然歟小積石攷開通巴拿馬海峽議東北邊防議○詞章祖沖之造千里船賦以題為韻元旦逢甲子日以詩紀之 [X>不限體韻七絕不拘首數二題各七百一首[褻字宜禁]  
　　字之當惜雖婦女亦莫不知之乃昨在龍華見有一婦人焚香點濁隨取一拜具鋪於蒲團虔誠膜拜其拜具以黄布爲之横書四字曰一心念佛竪書兩行則左爲年月日右爲姓氏謹置字樣見之不勝駭詫竊思無意踐踏字迹尚為不可而况大書特書於拜墊而跪其上其褻瀆為何如哉良有司卽不能禁婦女之入廟燒香奈休并此等事而亦漠不加察耶 
[試馬待賽]  
　　前述滬上西人春季賽馬日期定於華歷四月初五六七三日卽禮拜一二三也兹以賽期漸近故跑　圈中每日清晨馬夫之試馬者已屬不少想屇期駟馬就熟揚鞭疾駛可稱　電追風矣 
[毆徒臻禍]  
　　英租界虹口地方寍人某甲年近六旬開設紅帮裁縫店收乙丙兩徒習業前月下旬甲有小恙臥於樓上　日晨聞樓 
 
 

Page 3

 
 
 
　　下二徒司榻吵閙擬自去喝禁其妻謂汝宜靜養俟我喝阻可也妻方欲下樓其十二齡之幼女先行　二　榻邊牽動其被曰日上三竿尚偃臥鬥嘴我父將行責打矣豈一十五歳之徒某乙調以戯言女忿告知父母甲愈　遽起身持木柴毆乙頭顱一下適此柴有樹節致乙頭頂打成一孔鮮血迸流稍爲醫冶卽亦漸愈數日前甲給錢令乙剃頭豈料傷疤經刀復發頭面均腫勢將不治乙父母向甲理論穀懷雜物甚多甲無奈同至英捕房訴明薛捕頭向乙之父母謂汝子傷勢既重應卽舁送醫院醫治設有不測理合禀官究辦刻下毋庸尋衅兩造退去隨送乙至醫院未知能醫愈否今聞乙謂父曰自到師處承其善視未嘗毆打此番師實無心至死生原關天命望勿再與爲難云咸謂乙祗十餘齡先以戯言擾禍繼能發此天良之語苟得傷痊日後當有可觀也 
[竊牛成訟]  
　　前日有武生某甲手持牛尾一條牛耳半隻投上海縣署呈控聲稱住居英界泥城外前於夜間失去耕牛一頭當遣兩人四處蹤尋直至蘇鄉五龍橋地方得見失牛詢係鄰人某乙所竊尋乙向論據稱行竊者實係某丙伊特向丙出洋二十四元購得是以不肯交還兩人無奈將人牛一併交該處地保割取牛耳牛尾攜來以便控告求提某丙飭令同往與丁對質莫邑尊准詞提丙詰訊丙稱彼此住居隣近誰不知牛係何家所畜豈有人願買賊贓者至我同往質証乙係該處人設被串人誣指我將如何官以此中當有曲折故未卽行判斷現聞經人調處不知能否寢事刻下東作方興耕牛正應用之際故此案邑尊准詞後卽提訊云 
　　絕命詩并序余姓黃氏名叔華字婉梨江南上元縣人父秉良諸生先卒長兄乃珪亦諸生仲兄乃璋外出叔兄乃瑾亦習舉子業余家陷賊後兩兄力於農圃家賴以給時余方五歳弟乃璧三歳家故多藏書暇則課余及弟常取古今節烈事語余且勉之曰余家逼處城中城克必及於難慎勿苟且偷生以玷先德壬戌將以余字某氏余請曰余家居此猶燕巢幕上朝不保夕何以婚嫁為遂止今歲六月官軍復金陵余方慶出水火而登袵席矣孰意克城之二日則有亂兵至殺二兄於庭乃入括諸室一壯者索得余挈以出弟牽其衣母跪而哀之彼怒曰從賊者殺無赦主帥令也遂殺母及弟長嫂至又殺之掠余行而仲嫂則不知何往余時悲痛哭詈求速死彼大笑曰余汝愛不汝殺也遂繫余於其居旋遷於舟溯長江而上夫茫茫大江余非不得死所惟恨以余累及老母嫂弟今既與之同行不思所以報之徒死何益昨至湘潭舍舟登陸余喜甚意將以此行殺之孰意天不余佑適有與之偕行者夫以一孱弱之身逼處於二壯夫之側殺彼實難污我甚易倘不速死恐無顔立於人世然死雖已决究未知何術以死何地以死也因自述顚末而書之紙一帛一帛懷於身紙塗於壁並作十絕以附于後時甲子九月十六日十七齡女子自序于湘鄉潭市之旅寓 
自憐生小遘奇災刼遇紅羊劇可哀若昧真心從浪子偷生雖好駡名來○年來小謪任塵樊孤負雙親孕育恩窀穸不能安體魄挑燈轉憶倍銷魂○儂家偏在此城中兩度遭殘怨卽戎底事老蒼偏疾善存亡各半又西東存者余與仲兄夫婦及姪而又天各一方哀哉慟哉○自從被掠别家門日在狂瀾死未能却喜財奴惟好貨天教白璧玷無蠅掠余者申姓寶慶人余恐被掠污已將衣服縫衽矣○無何又見月初弦迫我同登江上船舟子挂帆無恙祝可知儂不願生全○女伴何人不受污余同張氏及金姑超羣更羡金眉壽一死猶能護友于金姑眉壽余舊識也一人欲污之不從適船窗開躍入江死金姑死後彼乃不敢逼余余亦心敬其烈故云○記隨女伴到江濱誓作人間不朽身遠涉洪濤誰是伴相依惟有影形親○征帆又說抵長沙遥望湘靈廟拜嘉乞剪赤繩教寸斷莫令哀怨訴悲笳彼至此又將以余屬媒氏故默乞靈焉○平地風波息又生吾身何處乞安平婉言雖免于飛去欲報奇寃恐不成至此又遇一扶姓者偕行○自古存仁總殺身吾身何必苦逡巡憑將浩氣還天地長共貞靈在九垠 
　　湘鄉縣志同治三年九月江南上元黃烈女淑華過兹縣題詩於潭市之旅庽並自述所遇屯邅狀已决志必死矣越日有過關王橋者見客舍中有二男子一似中毒死一斷吭死一女子周身衣服皆縫衽自縊死詢之旅人曰昨夜二男子偕女子宿此飲酒酣笑雜以歌曲夜半猶未止既又聞若推拒聲者已而寂然晨起視之一死於窗一死於創而女死於梁旋報官命掩埋矣其女子卽淑華也夫以淑華之貞烈智勇世所罕覯雖非縣人而殉節留題則在縣地因附錄於此以存之 
　　光緒六年冬月二十九日冠道人錄於湘鄉縣署荷花亭側時冷雪敲窗孤燈閃碧書烈女事不覺肅然敬悄然悲也 
[揚州直賬公所正月至三月望日止經收捐數]  
　　張譪翁手揚字三十五冊墓英洋拾五元錢七千馬淦臣翁助錢十千中山氏助英洋一元　伯翁代顧　翁手英洋五十六元郭連桂助英洋兩元趙蓮堂助英洋十六元北平白門劉氏助錢五千湯孫氏助兜牌一付帽墜一个化見銀一錢八分無名氏助錢二千無名氏助英洋十元 
[光緒七年三月初七日京報全錄]  
　　宮門抄○旨兩道錄前○護陝督楊等奏請將丁憂總兵改爲署任仍留鎭防摺○又奏揀委接辦防軍營務片○又奏請留武員按班序補片○恭親王等奏爲奏聞摺○豫撫凃奏甄別知縣片○雲督劉等奏擬發苗弁分設各廳緣由片○護　督楊奏恭報知府丁憂開缺日期摺○又奏請補遊擊摺○又奏恭報遊擊因病出缺片○又奏委署副將片○三月初七日内務府國子監廂紅旂值日無引見○芸公假滿請安○甘肅道鄭錫敞謝恩○記名總兵侯名桂謝恩○純公續假二十日○徐桐請假十日○英文范　謨預備召見○掌儀司奏十一日祭奉先殿謨公行禮○召見軍機英文○○頭品頂戴護理陝甘總督臣楊昌濬陝西巡撫臣馮譽驥跪奏為籲懇天恩准將丁憂總兵改為署任仍留鎭防以固邊圉恭摺仰祈聖鑒事竊據延　綏鎭總兵譚仁芳呈　光緒七年正月初二日接到家信生母董氏於六年十一月十七日在湖南湘陰縣原籍病故例應丁憂呈請開缺委署以便交卸回籍守制等因查榆林鎭地接邊墻界隣蒙古為陝北屏藩且為邊外赴京畿要道彈壓拊循稽查防範在在均關緊要該總兵譚仁芳老成持重謀勇兼優莅任四載熟悉情形 
 
 

Page 4

 
 
 
　　管轄標路經制各營兼統仁勝馬步各營旂布置邊防悉臻周密每遇地方公事無不會同認眞辦理夷民悅服平日治軍嚴肅威信交孚於鄂爾多斯各旗亦能聯絡故蒙漢壤地胥安現當關外用兵難保敗竄餘匪不潜逸草地乘機劫掠若令該總兵回籍守制遽易生乎誠恐一時防範未能周妥關係匪輕擬請暫留防營俾資得力臣譽驥與臣昌濬馳函互商意見相同合無仰懇天恩俯念邊防緊要准將延綏鎭總兵譚仁芳改爲署任仍留鎭防以固邊圉俟關外軍事大定再令回籍終制洵於地方營務大有裨益臣等爲邊防需才起見謹合詞恭摺由驛馳奏是否有當伏乞皇太后皇上聖鑒訓示再此摺係臣譽驥主稿合併聲明謹奏奉旨已錄○○楊昌濬片再總理關内防軍營務處前署蘭州道劉璈業經督臣左宗棠派令管帶恪靖右營赴張家口駐札所有關内防軍營務仍　揀委大員接辦以資整頓而專責成查有正任平慶涇固道署甘肅按察使魏光燾明幹有爲於關内情形極爲熟悉堪以委任除檄飭遵照外理合附片陳明伏乞聖鑒謹奏軍機大臣奉旨知道了欽此○○楊昌濬片再各省投効陝甘武職内多有軍營立功堪　差遣者迭經督臣左宗棠奏明留於陝甘補用並聲明尚有堪　陝甘之員隨時察看陳明分别改留奉旨着照所請兵部知道欽此欽遵在案兹查有現留省標供差副將銜儘先叅將劉慧田副將銜儘先叅將署白塔營都司羅正益遊擊銜儘先卽補都司署靈州營守備王武春等三員隨征陝甘兩省歷有年所熟習邊防若以原官原銜留於陝甘按班補用於營伍實有裨益合無仰懇天恩俯准將劉慧田等三員一併留於陝甘按班序補出自鴻施除羅正益王武春履歷清册隨摺送部劉慧田履歷俟查取至日另送冉此案督臣左宗棠交卸北上未及核辦移交到臣謹附片具陳伏乞聖鑒訓示謹奏軍機大臣奉旨着照所請兵部知道欽此○○臣奕訢等跪奏爲恭摺奏聞事竊查軍機處　存漢字檔歷届五年奏請辦理一次將檔册另錄一分收存備查嗣於咸豐四年因軍務未平檔案煩多奏准三年辦理一次所有咸豐元年至光緒三年各檔册均屆三年奏請修繕各在案兹自光緒四年正月初一日起至六年十二月止欽奉上諭及寄信會議各漢字册檔又　三年應修之　應請照例遴派内閣中書在於方略　分册繕冩責令認眞核對並揀派漢章京二員總司校勘及方略舘供事在彼承值一切紙張筆墨等件均照　例行文各處咨取如果辦理妥速再行查照例案奏請奬勵至供事人等向於告成時隨案聲請議叙如能奮勉出力俟修整册檔完竣時應請照成案給予奬叙所有繕脩漢字册檔緣由理合奏聞伏乞皇太后皇上聖鑒謹奏奉旨知道了欽此○○涂宗瀛片再查家例無論何項出身無論何項勞績候補人員應於到省一年期滿後由督撫認眞考察出具切實考語分别煩節補用等因遵辦在案　豫省候補同知恩奎候補知縣汪際泰候　知縣孫釗先後試用期滿俱應照例甄别據瀋司覺羅成孚臬司豫山會詳請奏前來臣查該員恩奎　成穩練汪際泰明白安詳孫釗年力富强　　以原　留省分别煩簡缺出照例　　除將各該員履歷咨部外理合附片具奏伏乞聖鑒謹奏軍機大臣奉旨吏知道欽此○○劉長佑等片再銅仁府松桃廳　設苗向　該府　等自行考拔今臣等擬請將銅仁苗弁撥出十缺松桃廳苗弁撥出八十缺另分設於苗疆各廳管束苗民如蒙俞允擬將各苗弁等一概歸貴東道考　拔補以昭愼重至准補苗弁及所帶苗兵仍令學習　射鳥　由該道於每歳春冬兩操一律調考按優劣分别去取以昭激勸是否有當謹合詞附片具陳伏乞聖鑒訓示謹奏軍機大臣奉旨着照所請兵部知道欽此○○頭品頂戴護理陝甘總督署理甘肅布政使臣楊昌濬跪奏爲恭報知府丁憂開缺日期恭摺仰祈聖事竊據署甘肅布政使李愼詳稱據臯蘭縣知縣余澤春詳據三品頂戴道銜正任平凉府知府李守愚家人朱升呈稱家主李守愚由監生中式咸豐元年辛亥恩科順天卿試第三名舉人會試挑充國史舘校對官承修臣工列傳告成係列一等議叙知縣歷升今職兹於光緒六年十一月二十一日接到家信知親母張氏於本年八月二十六日在　病故家主係屬親子並無過繼例應丁憂理合呈請具奏前來臣覆核無異除飭司照例具詳請題外爲此恭摺具奏伏乞皇太后皇上聖鑒飭部查照施行再所遺平凉府知府係冲煩二項中缺查定例道府中簡缺出二留一咨上次慶陽府缺係歸部選此次平凉府知府缺甘省現有應補人員應請扣留外補合併陳明謹奏軍機大臣奉旨知道了欽此○○頭品頂　護理陝甘總督署理甘肅　政使臣楊昌濬跪奏爲揀員請補　擊要　以裨營伍恭摺仰祈聖鑒事竊照甘肅西甯鎭標中營遊擊蕭得榮軍情不　難期勝任前巡督臣左宗棠附奏請旨開缺聲明由外揀員另行裱補在案常經簡令揀選先合例人員呈請酌補去後兹據西甯鎭總兵何作霖呈稱詳加揀選得現署鎭標中軍遊擊留甘儘先補用副將余濟勝往年曾在東南各省剿　轉戰陝甘屢著　績　以借補鎭褾中軍游擊員缺出考造册呈請奏補前來臣覆查得現署鎭標中營遊擊留甘儘先補用副將余清勝　歷戎行辦事勤幹以之借補甘肅西甯鎭標中營遊擊員缺洵堪勝　今無仰　天恩俯念員缺竪要准以該員借補前項員缺以裨營伍如蒙俞允應請勅部先給署札侔防　告竣再行給咨赴部引見以符定制除將該員履歷清册隨摺咨送兵部查照外謹會同甘肅提臣周達武合詞恭摺具奏伏乞皇太后皇上聖鑒訓示施行謹奏軍機大臣奉旨兵部議奏欽此○○楊昌濬片再臣接准甘肅提臣周　武咨報　屬洪水營　擊耆年得患痰症醫藥罔效於光緒六年十二月十八日寅時在任病故咨請核辦等因前來臣覆核無異除該故　原領札付委員承查　　俟查取至日另咨送部外　將該員病故日期陳明請旨開缺　臣扣留由外揀選合例人員請補以實營伍理合附片具陳伏乞聖鑒訓示謹奏軍機大臣奉旨知道了欽此○○楊昌濬片再臣查河州鎭厲洮岷恊副將王仁和已蒙簡放肅州鎭總兵所遺洮岷恊副將員缺界　邊番最關緊要自應揀選幹員接署以重地方查有　標差委補用總兵彭定泰久歷戎行老成練達前署永昌恊副將辦理裕如堪以委署其應補　岷恊副將員缺容臣扣留由外揀選儘先令例人員另行請補以實營伍除咨呈兵部　照外理合附片陳明伏乞聖鑒訓示施行謹奏軍機大臣奉旨知道了欽此 
 
 
 

Page 5

 
 
   
 
 

Page 6

 
 
邇來書籍競尚鉛板每值書出無不争相購置實因校　精詳字跡清晰無過於此故本坊特購泰西靈巧機器自鋳大小鉛字陸續排印諸書如有秘本欲行世者俱可代印且兼辦各路鉛板局板及製造局譯印西學新書格致彙編并日報所登各書俱全今移四馬路申報舘間壁交易其價格外公道賜顧者祈移玉爲盼 
[呂宋票人參戒烟藥片]  
英五月票出售全張六元半張亦可人參戒烟藥片發兑遠處信局來購卽奉回件棋盤街中市老誠濟啓 
[永康照相]  
本店新式西法照像并有山水畫鏡出售其價格外公道仕商賜顧請認招牌爲記本號開設四馬路巡捕房對門此佈 
[精校書籍出售]  
孔子編年二角半群書扎記一元二角四書考異一元四角丁度集韻四元説文易知錄五元説文韻表一角半説文辨字白紙六角竹紙四角説文部目一角半阮刻鐘鼎八角徐刻金石一元文選補遺二元四角朱子全書四元五角葉註有正駢體八角尚友錄一元二角曽文正公全集十三元三魏集四元五角春暉堂叢書一元二角新修大淸例律三元硃批七家詩四角兵書七種六元練兵實紀六角通俗編一元五角八家四六六角縮本唐宋八大家一元桃花泉三角龍威秘書七元星命叢説五角黃氏八種一元温熱經緯四角費氏醫書六角制義叢話八角明樂府二角黃大宗師山左校士錄四角賜顧者請至上海二馬路千頃堂恊記並城内紫文閣書坊謹啓 
[名醫]  
兪君炳然四明名醫士也客歲來滬適有數友均染喉症並患頭痛食眠不安急請諸醫百藥無效幸得兪君診治投二三劑卽愈眞岐黃之妙手也今春兪君重來滬地設局大馬路昌記衖因知兪君精於内外方脉而眼科尤其神效用特布知　王松堂啓 
[聲明]  
啓者源發老棧張梅亭前在吉星公棧合夥今因洋涇橋長安里另開祥發公棧自願將吉星公股分退出經手一切當時交明淸楚茲有蔚長盛昌記祥豐衣莊三欵因有吉星公票據存照倘後至期向吉星公支取如若短遲等情與張梅亭不涉以免兩悞再有吉星公拚夥之合仝七張今有四張當卽註銷餘有三張爲因一時不便尚未批銷倘後查出以作廢紙特此聲明　源發老棧張梅亭啓 
[失票]  
今遺失鼎餘莊票本月念三日期第二千五百念九號計　元三十九兩五錢二分已向前途説明作爲廢紙望各寳莊切勿收用特此佈聞　謙泰洋行啓 
[或租或賣]  
今有上好荷囒水機器一架合意者請到小號面議可也　虹口大街衡泰錩啓 
[洋票告白]  
本銀行今有洋票一元五元及十元在市面行使持票至本銀行者照票付洋不致有誤此佈上海有利銀行啓 
[茶捐將停]  
茲本號代辦閩省茶捐請奬現　部議定止仍候　上諭到日卽當止截　諸君有志顯揚趁此便宜望早來號報捐幸勿再延是禱　粵東西榮巷香港上環上海法界同愼長啓 
[新鐫澳門紀略]  
是書乃國朝印光任太守所撰多識海山之險要防禦之得失其與航海諸君大有裨益惟願各持一册以備臨時檢閲每部洋三角張溥歴代史論白紙一元半竹紙一元詳註寫信要覽八十四文筆耕齋尺牘提要一百十文縮本三才紀略二角寄在上海四馬路萬卷樓書坊出售　吟香主人啓 
[百益大土淸膏]  
本號揀選上品補藥照外國法蒸製成露去其藥味存其藥性收八大土淸膏專治傷風頭痛停滞停痰九種氣疼脾虚瀉痢無疾者吸之能化痰消食順氣强脾添補精神和悦顏色受益無窮屢試屢效每盒凈重一兩一錢價洋一元零躉售發並揀選大小原庄自運川土别埠賜顧者由信局航船寄購可也　上洋西棋盤街粤秀坊内謙豫土棧啓 
[壽具出售]  
啓者有四梗楠本壽枋一具極大方又堅固做工精細價亦公道如要請至上海南市馬家厰成公館看明議價可也 
[生生堂再聲明]  
上海有假冐本堂招牌之店前已聲明現有外面自立堂名而暗中假冐者似此以僞亂眞寄買之客無從分辨四方　主顧如交信局寄買須囑誠實勿欺爲要此佈 
[神效疥癩藥]  
大凡疥瘡起而其受毒於平日故一旦發軔痛癢難堪甚之抓破積堆坐臥不寗若不急治蔓延胡底本房秘製清源開毒疥藥無論乾濕膿螆坐板等癩槪可奏效 
連擦幾天光潤無跡倘蒙仕商賜顧者請來購取爲禱上洋老德記藥房謹啓 
[往長江客位價目]  
搭客每位上海至 
鎭江　一元二角南金　一元六角蕪湖　二元七角大通　三元二角安慶　三元七角九江　四元六角武穴　四元九角漢口　洋五元上海招商局　太古行仝啓 
 
 
 

Page 7

 
 
   
 
 

Page 8

 
 
   
 
