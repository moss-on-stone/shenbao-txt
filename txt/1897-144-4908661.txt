# 1934 - 144 - 4908661

 

Page 1

 
 
[出售中東戰紀本未○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策險售罄重印價仍一圓五角外林蔡二君重輯續編四卷取價七角内如東征電報京　　公密摺俄日各國條約西報叢説等類皆萬金不換之秘本百思不到之眞詮同在申報館申昌書室格致書室美華書館四馬路大吉樓古　　廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准鄉會試策問歲科試經古皆兼時務題目此　　泰西新史攬要時事新論文學興國策同爲者据所必需凡連戰紀初續編文學策同購者每套二圓專購文學興國策二角時事　論六角 
[添印六科準繩補箸] [  圖書集成局啓]  
　　明金壇王肯堂先生所箸六科準繩一　　　家之大成爲　人之秘笈本局排印行世早已不涇而走不翼而飛矣兹復訪得先生所箸幼科準繩中尙有補箸八卷當日未經付梓爰覔得原稿重付手民俾保赤心誠者得以揣摩有得計原價五元五角今因增補裝釘四十八本改爲實洋六元如單購補箸之八卷分釘八本則僅收工料實洋五角申　　及申昌書畫室均有出售有志岐黃署請向選取可也此啓 
[書川鄂災電後]  
　　鄂省宜昌府七屬自去年七月　水陡發田廬盡遭淹没災民饑饉相望甚有全家自縊慘不忍聞川省巫山大寗等人民相食而一息僅存者亦有朝不保暮之勢入春以後雖各處募賑踴躍從事而杯水車薪終難徧及乞賑之書急於羽檄大抵皆以滬上爲商賈薈萃之區集資較易而滬上籌賑諸君亦不稍分畛域竭力籌欵源源接濟一經解欵卽登報牘此皆歴歴可按者也數月以來所解之欵雖不能盡蘇涸鮒然亦不無土壤細流之助滿意兩三月後彼處麥秋可望災民可免爲餓殍而籌賑者亦可稍息存肩矣不意天不厭災彼處籌賑諸君又來急電云建始縣於三月十二日雨雹大逾寸平地積七八寸至盈尺不等自北鄉斜向東鄉入山東境約長百餘里寛三四十里雹後雨若傾盆平地水深丈餘靑里壩又發蛟水墻坍屋倒溺斃者不知凡幾被雹被水之區所有田中豆麥及洋芋包榖收括殆盡災民生機頓絶發賑者赴災區親勘見山溝之中雹尙積深丈許木葉摧殘山坡之地皆爲衝去橋梁盡没牲畜不留種秋無本借貸無門鳩形鵠面者環集籲求從速救命覩此情形卽鐵石之人想亦爲之下淚矣十八日本報又登續電云建始東南北三鄉受災甚重各鄉富户旣鮮存糧局中錢米不足救死若不及早設法則五六七三月之中糧必絶死必多統計二鄉四十餘圑皆罹斯厄現查東北一隅十餘圑求食者已有二萬八千餘口且巴東復里與建始接壤亦被雹被水急須加賑廿七日本報又登川東來電云川東災情惟地方已安靖而賑糶甚繁瘟疫大作道路死亡枕藉并須籌賑之外兼辦醫藥掩埋蕪漢購米五萬餘石已將運齊上游又提倉米二萬餘石已運至大半現綜計辦至秋收尙少米糧十萬餘石現擬至漢黄等處購辦蕎麥等物至欵項除恩賞并撥欵共三十萬外外省本省捐欵已五十餘萬約尙少三十餘萬而補買上游倉儲之價尙未暇及計執筆人統觀之有見夫待賑这急籌賑之難不禁惄然於心而不能已於言矣夫籌賑之事固不能緩而川東一帶更不能緩在春間辦賑之時尙有秋收之可望民之生機猶未絶也乃又被雹被水秋收無望敷衍至冬間尙有數月之久災民其何以堪别處賑災可以陸續解往川東一帶若不及此時赶緊解齊則將來川水東下米石安能上運説者謂西蜀素稱魚米之鄉卽不能上運何妨陸續下移况壤地之相接乎不知西蜀雖爲魚米之鄉而萬山重疉到處叢其行道運戴之難不能縷述人但知灔　瞿塘之險而不知猶其小焉者也是以川省雖近而反不如上運之易據云約尙少十餘萬石則需欵自必三十餘萬金値此庫欵支絀度支告匱之時苟不藉民間之挹注何能籌此巨欵滬上爲通商總匯之區自來各省偏災無不藉滬上爲挹注雖現在已成弩末而籌之似乎尙易是的望於仁人君子救人救澈慨解囊金省一讌會之費小者數金大者數十金已可活數人數十人矣或有纒頭一擲數百金數千金者苟移以爲賑不已可活數百人數千人哉况日用起居之地紛華靡麗之塲無一不可以節省苟存彼此这見畛域之心吝嗇之念則籌數十金數百金而亦難若惻隠之念一生則數十萬金當亦無難立集易日積善之家必有餘慶書日作善降之百祥傳日天災流行國家代有救災恤鄰道也行道有福天道福善禍淫報施之理絲毫不爽夫人孰 
不欲求福而免禍則盍於此加之意乎 
[咢撫行程]  
　　湖北巡撫譚敬甫中丞陛見出京由天津乘輪船抵滬前已備紀報端兹得鎭江采訪友人來書云本月二十三日中丞乘楚材兵艦溯江上駛二十四日午後三點鐘許抵京口下矴七濠驛卒飛報各衙闔城文武印委各官咸詣江于恭迓新兵營各勇列隊小閘口一帶升砲嗚槍俄而各官均遞手版請安中丞接見之餘寒暄互叙迨辭别卽鼓輪西指時夕陽已西下矣 
[棠舍留甘]  
　　鎭江采訪友人云正任常鎭通海道呂鏡宇觀察被召入都擇吉四月二十六日辰刻啓行由道署命駕出西門綿長數里中人家皆排設香案觀察婉詞謙謝徒步鳴虔迨至招商局碼頭登舟時英美各國領一官及鎭江關税務司久候江濵殷勤握别驪歌三疉愁緖千重所屬各寅僚又至舟中訴别少頃客散觀察卽命篙師解維岸上鼓樂鑑鏘水陸防軍均列隊申敬旋由永淸官輪船帶官舫下駛護以水師各砲艇以備不虞舟至紅心觀察猶斜倚篷窗頻頻回顧蓋其不忍遽去之意與紳民之攀轅遮道者若有同情也 
[鑄銀建局]  
　　安慶訪事人函云鄧大中丞蒞任以來制錢缺乏爰特開局鼓鑄銀圓以濟民用札委營務處潘作卿觀察爲督辦給以木質關防一顆觀察就東門火藥庫改建鑄銀局札委縣丞祝二尹宸鈞照磨俞少牧煥堯從九潘少尹錫齡監理工程雇匠估得須白　三千兩本月十四日已興工動土矣是處本係營基局之前後隙地皆係民人藝種菜蔬之處給價購之蓋以營基尙狹不敷營造也 
[裁勇述聞]  
　　重慶訪事友人來函云緑營積弊太深川省早有裁汰之議現値庫欵支絀督憲飭將重慶鎭標各弁兵去七留三各營得信靡不驚惶失措欲另覓謀生之路矣 
[花會宜禁]  
　　漢口訪事人函云花會以粤東爲盛近年乃漸波及於漢皋賭館設於花　及五碼頭後諸處外派黨羽多名各持賭摺中繪生人形狀加書茂林金玉合海合德等字様卽分三十六門者是　　持賭票一紙標目如恭喜大發財平地一聲雷之類往各賭家使其猜押每人僅佔一門每一文錢可得三十倍傳　　于均係館夥經手與賭者弗論長幼男婦其賭資亦不計大小鉅細每館按日可得錢二三百千或百餘千不等　　紳蠧役爲之作護符錢故得安然無事聞賭中究以婦女爲多入此迷龍陣者無不立罄所有甚有緣此捐生及失　之事是則爲患匪淺害馬 
 
 

Page 2

 
 
之去賢有司不可無峻法以治之也 
[京江火警]  
　　鎭江采訪友人云本月十六日午後五點鐘時小碼頭某姓家無端火起是日適比鄰某姓家行合卺禮新人甫交拜入洞房卽遭是刼珠冠霞帔躑躅街頭豈灼灼者不爲桃花而爲槐火耶何祝融氏獨喜與紅鸞星爭持也是役也計焚去房屋五六椽餘幸無恙○二十五日午後三下鐘時郡城西門外道家巷北首某姓家因熬者鴉片遺火成災四處蔓延幾無涯涘時適南風大作龍吟虎嘯跋扈飛揚以致風火相乘欵筮家人之卦未幾延及東首某油酒店毗連茅屋悉化刧灰迨警鑼亂鳴水龍驟集又苦距水窵遠汲取爲難吳回氏遂乘勝長驅由東北偪進西南幾若燧牛十隊地甲見勢難抑遏飛報文武各衙署鎭江府饒太守城守營李守戎丹徒縣王大令以及水陸總巡保甲局員先後臨火塲彈壓所幸天主堂道署各洋龍電掣星馳而至龍夫就小閘口汲水以灌直至五點鐘許火始漸衰然被災者已多至三十餘户矣當火熾時某氏婦急抱衣包逃出旋憶及篋中𫏎有錢劵遂轉身復入取之不料甫進重門屋梁遽倒被壓在内頓作灰飛鳴呼慘哉� 
[菫山火警]  
　　寍波采訪友人云本月二十四日之夜郡城西門外乙未坊左近周長吉漆店畔小弄中某姓家不戒於火以致赤熛怒煽紅光燭天警鉦亂敲人聲鼎沸幸麗安社近在咫尺社中人急舁水龍噴射得以轉危爲安僅焚去小屋二三椽四鄰免致被池魚之禍 
[咨文接錄]  
　　其鑄銀錢一項所獲利益應别訂章程另提加成報効自不必在銀行報効之内或附入第十九條專奏章程内亦可謹按此節粤鄂所造銀圓未能各省通用如責成銀行隨鑄隨用辦法不致紛歧自可通行無阻按照各國鑄銀局利益全歸公家惟中國權量不一銀圓須由銀行設法通用將來似應酌提津貼銀行之外利益全數歸公另議章程專奏辦理至行鈔票一項聞匯豐辦法每出鈔票一萬兩先提銀七十萬存官銀行方准出票以防倒帪認賠之需雖第十七條有出票之數總不逾實存銀兩之數一語然未及提存一節似應酌提幾成京都存部庫各省存藩司及關道各庫以免折閲之慮謹按此節匯豐於一千八进六十七年英國國家批准初定章程第十三條出票之數不得逾實在資本之數至香港總公司常年存欵亦須照所出票數存現銀三分之一以備兑付此章程批准試辦二十年後匯豐獲利甚豐公積亦鉅續定新章匯豐再照本銀存國家三分之一如國債票等類不必現銀致碍轉輸各等語總董公議現在甫經開辦應照匯豐初次章程所出鈔票存現銀三分之一于本行以昭核實俟辦理二十年成効大著再援照英國續定章程辦理並請貴衙門於每年銀行六個月結帪或前或後無論何時電飭江海關税務司就近赴本行查騐所云鈔票儲銀三分之一是否相符更昭穏愼又聞英國國家設有要需或數百萬或數十萬以一二釐利息責成匯豐便可咄嗟立辦現在銀行開設後能否照此辦理謹按此節據匯豐云倫敦國家從無向匯豐借欵數千百萬之事香港國家借欵亦須與銀行隨時商議其利息係照商借一侓總董公議現立銀行將來如能信孚中外氣局寛展自可援照西例國債數千百萬由銀行代官籌辦印發借劵本息歸行代收代付至於銀行現在資本僅二百五十萬收足亦只有五百萬卽使全借與國家亦屬無濟故外國銀行係代國家出票借債是聚天下之財力以銀行爲經手並非專恃本行之資本借與國家至於利息多寡應照隨時巿價核議又第二十二條每届半年刊印總册分送存查一節應照繕三分呈送軍機處户部總理衙門存案以備查核謹按此節應卽遵辦至銀行資本不得移作各項工業及一切買賣生理亦不得收買各項房產地基其借與一公司或一商家之欵項不得過股本百分之十謹按此節據總董公議此本銀行通例自應遵照列入詳細章程辦理所有存借進出之欵在十萬兩以上者除匯兑外應隨時報明立案無庸俟至半年始統行呈報以示限制謹按此節據美得倫云上海銀行出入十萬之數幾於無日無之且有今日存入明日取出銀主或存或欠多有不願使官場知悉者如必欲隨時報明立案不特煩瑣難行且必致叢爵淵魚官商出入均赴英德俄法銀行往來中國銀行可以朝開而夕閉矣○欽命總理各國事務衙門爲咨行事光緖二十三年三月十一日接准咨稱奏請設立中國銀行一事本年二月十二日承准貴衙門咨開查該章第三四條第九條又第二十二條以上各節統希轉飭各總董於開辦之先詳籌妥議並望於原刊章程内逐條註明咨復等因遵卽轉飭銀行各總董詳籌妥議兹據各總董回禀中國現辦銀行係奏明悉照匯豐銀行辦法當將奏飭各條攷核匯豐章程有未備者詢明洋人並經手律師逐細核議本大臣詳加察核反覆駁詰務求至當其各欵扼要之處皆詳詢大班律師復與各總董冉四考訂凡可通融者悉已勸諭遵行實有窒礙者勢難過相抑勒相應將遵照籌議各節分條繕摺登覆咨呈謹請核覆飭遵等因前來本衙門查此項章程旣經貴大臣轉飭各總董詳籌妥議具見實事求是之意相應咨復貴大臣查照及早開辦其有未盡事宜仍隨時聲覆本衙門可也須至咨者右咨督辦鐵路總公司大臣盛光緖二十三年三月二十五日　 
[神京雜俎]  
　　京師訪事友人來函云三月廿八日西城護國寺街某蠟鋪有持票來鋪易錢者因爭諭加底多寡交易不成而去移時約集多人持械復來尋毆蠟鋪中人亦持械抵禦刀棒齊施互有受傷其時値開寺之期遊人聚觀途爲之塞經蠟鋪主赴官廳喊告不知如何了結○近日都中賭禁甚嚴緣王侍御宅竊案未銷故也宣武門外大街向有賭局一處係私租薛大司宼轎班之房而倚轎夫爲護符者雖經地面官三令五申渠等置若罔聞依然聚賭南營金子良叅戎聞知於四月初八日親帶哨兵潛往捕獲賭犯二十餘人○某京員物故後遺一妾無所出大婦憐其少艾多與金帛善遣之去妾乃携資税居於宣武門外之魏染胡同將擇一年貌相當者而嫁之賈人邢某向在琉璃厰業南紙聞其事因浼妾之居鄰某百計誘之妾遂歸邢大婦心有不甘蹝蹟得之領回　所邢乃謀之素識之局勇某約同伴多人至其家搶妾而去聞某宅知之已赴官署控告矣 
[北通漕務]  
　　通州訪事友人來函云四月初十日倉憲提騐浙江第一起漕糧又江蘇第頭起白糧十八船又山東東平帮粟米十五票十一日提騐江蘇第三起漕糧又江蘇第四起漕糧前半起又江蘇第頭起白糧十八船十二日提騐江蘇第五起漕糧又江蘇第頭起白糧十四船又浙江第二起漕糧十三日補騐江蘇第四起漕糧後半起又江蘇第二起白糧十八船又山東濟前帮粟米十八票十四日提騐江蘇第六起漕糧又江蘇第二起白糧十八船十五日提騐浙江第三起第四起漕糧又江蘇第二起白糧十四船十六日提騐江蘇第七起漕糧又浙江第五起漕糧十七日提騐江蘇第八起漕糧十八日提騐浙江第六起漕糧○近年以來南漕到壩經倉憲大加整頓每次接見局總必諄諄誥誠漕糧爲天庚正供務須一律乾潔如有潮濕攙雜立予駁退决不姑寛兩局總辦均能恪遵憲諭分派委員督飭差役在小河口外停船之處　加防範並傳諭各縣船頭告知剝船户今年憲諭森嚴有犯必懲切勿以身試法開騐以來每日倉憲率同坐糧廳查騐米石某日長倉帥在壩　米大發雷霆面諭兩局總辦云騐米以來業今數日何以米色仍未能一律乾潔若再不交乾米定卽叅辦刻下壩上退米積累如山南北各員監視夫役風颺炎天暴日之中殊形勞瘁兩局總辦亦親自下河查騐剝船封鎖嚴諭剝船户原裝原卸勿得稍生弊竇有違憲諭聞近日長倉帥騐米間有許可者然猶未能滿意焉○每日倉憲到壩騐米分派外河監兑委員十員分爲　叚倉憲騐訖後責令各員監視風颺斛收如有風颺不力米色稍潮者准其到官船呈樣面禀再爲分别風颺交局○倉憲騐米以來江蘇浙江兩省漕船紛紛報到奈騐訖之船短欠甚夥除扣水脚賞米外尙多欠米之船例應留通追繳故回空船隻無多天津海運局兑米需船孔急誠恐有悞漕運已添派民船裝運矣○官塲傳説浙江糧道鄭芝嚴儲憲於四月十九日由津起程　舟赴通大約二十一二日可抵通局矣江蘇糧道陸春江儲憲四月内亦可抵通○抽查裏河五閘察院聨楊二侍御順天府尹胡大京兆會銜出示略云南糧河海各運爲天庚正供運送進倉理應小心防護今値漕糧過閘之際恐有不肖匪徒勾　船鋪 
 
 

Page 3

 
 
各户盜賣偷竊窩囤分肥等弊殊屬大干法紀本尹堂隨時親往抽查並委員嚴密訪拿外仰居民船户代役人等知悉爾等各安本分勿得貪圖便宜偷竊舞弊如有前頃情形卽會同察院嚴拿按律重懲 
[析津瑣語]  
　　天津訪　人函云自去歲英人有開抔租界之信海大道迤西一帶民田墳地爭購者多地價異常昻貴每畝竟需千金無賴棍徒因而有盜賣之事誠如諺所謂有一利必有一弊也○河東一帶竊案甚多汛官高某訪悉多係劇賊李六所爲窩藏於蘆臺僻靜　近復來津經高君帶同眼線勇丁於李賊甫下火車時突前拘捕李抽刃以拒卒以衆寡不敵卽被擒獲　詰之下供認數案遂備文移送縣署　令委某員提訊認竊不諱爰飭役暫押聽候覆訊○紫竹林灶租界近有宵小於夜靜時試其穿窬之技日前通和茶樓對面某巷内沈姓家被竊衣物嗣竊案層出幾乎每夜不能安枕有緝捕之責者何竟一無聞見耶○日前　王永泰駁貨船一艘由唐沽裝載煤油約千箱正行駛間忽圖南輪船起椗開行躱避不及竟被攔腰撞覆幸人手衆多急將貨物撈起祗短少九十六箱人口亦無所傷惟王永泰以此船養家餬口雖失貨無多而船身已經破碎不復可用爰據情禀明招商局未識作何辦理也○紫竹林一隅錢鋪不下廿餘家其中資本充裕者不過十中一二然亦全恃出帖本月十四日夜間紫竹林大街有春茂華豐兩錢鋪閉户而逃鋪中所有貨物不知何時運出無入知覺閉逃之前夜猶復燈火通明至翌晨日上三竿尙未啓門經巡街捕開門入視主人及同事等均已鴻飛冥冥其貨物等項亦一無所有蓋紫竹林錢鋪多售洋廣各貨不獨兑換洋銀也 
[烟臺瑣誌]  
　　烟臺訪事友人來函云月之初八日西咸永棧房麻堆之下不知因何遺火致肇焚如幸是日風靜天晴人手衆多易於救熄然亦受驚不淺矣○近來薪柴之貴爲二十餘年來所未有况現在燒煤之家已十居八九而巿間松木每斤售至大錢七枚有奇是眞不可解者也○兩澤愆期已近兩月小麥禾苗大有枯稿之勢不知天公何時大霈甘霖也○月之初九日夜有熬烟土者不戒於火延及間壁德成館將屋内所置之淡芭菰管燒燬迨盡可謂城門失火殃及池魚矣○廣仁堂施種牛痘已經開局每届種期携男負女者聨絡於途據云種後尙須再種數次否則餘毒未淸恐天花再染也○廣仁堂迤東有一井泉水深澈月之十二日有二女投入及撈出之時業已淹斃其一年約十三四一則八九歳聞係某公館之赤脚婢也嗣報縣騐無傷痕飭卽掩埋了事○萊陽棲霞二縣官荒之田甚多屢經民間開墾爲地方所阻近聞業有成議准與民間押帖耕種約期升科按東省人浮於事無業貧民往往遠涉重洋而謀生計今有此自然之利庶可免越國過都矣○有德國兵船名科爾蘭者失去火夫一名由道憲代出賞格曉諭沿海居民留心尋獲送還以便領賞 
[太守過滬]  
　　正任松江府恩思農太守陛見出都由天津乘輪船來滬換坐官舫赴蘇省晉謁大憲兹已由蘇起程買櫂至滬前日抵埠停泊觀音閣碼頭本邑文武印委各員咸至舟次謁見手版脚靴異常熱閙聞太守不日卽須赴松江定於五月初二日榮履新任也 
[准給卹銀]  
　　怡和洋行之安和輪船被太古洋行之牛莊輪船碰撞失事各屍屬紛紛役江海關道轅控請撫卹前任關道憲黄幼農呂鏡宇兩觀察均准所請延英國律師担文投英刑司署控告迄今爲日已久英刑司將此案擬妥按數償給日前担律師至道署拜會劉康俟觀察告知一切並請出示曉諭届期著各屍屬投道署其領 
[檄船載勇]  
　　南洋南瑞兵輪船在江南製造局船塢修理業已竣工昨日管帶某君接兩江督憲劉制軍電諭飭赴金陵裝載裁撤遣散勇丁回籍 
[安置電燈]  
　　法界創設電氣燈自去年開辦迄今將及一載現在汽爐機器各物均已在新建之廠内屋安置妥帖大約端陽節係卽可大放光明矣 
[上海巡局瑣案]  
　　日前南巿鹽碼頭葉永興柴行主葉甲雇沈居桂所駕駁船裝樹柴至某處不知船上鐵錨如何墮入水中旋查知被划船户周阿美撈獲遂向之婉言索取周索酬洋銀兩圓沈允之周以沈爲可魚肉也復索酒餚二席沈惡其貪饕不已向葉訴知然後投十六鋪巡防北局控訴局員楊二尹立飭勇甲拘周研訊沈訴稱小的家於本邑浦東楊家渡所失鐵錨由周撈　小的商令原壁歸趙願給洋銀二圓周始允之而繼又翻悔向小的婪索酒餚叩乞究追不忘大德周供稱小的亦本邑人昨日在浦中撈獲鐵錨並不知是沈所失旣而沈向索取願給小的洋銀二圓小的見係同業故婉詞却之囑其將錨取去並未圖詐叩乞鑒原二尹叱令從重答責三百板鐵錨給沈具領○湖南某邑人雲阿二向由駐守本邑之某營派赴高昌廟巡防局當巡勇後以海　不靖檄赴前敵雲乘間脱逃前日仍回返營次事爲局員訪聞帶案研詰叱令從重笞責八百板押候核奪○正月間總巡局差汪三曾糾合各賭徒借朱亦君家房屋聚賭抽頭事被鍾受百明府訪悉將汪三懲責荷以巨枷示衆朱則交差看管候核曾紀前報前日鍾明府升堂斷案朱苦求釋放明府著發改過局收押一年汪再責數百板亦發改過所禁押○流氓顧全全前在邑廟之東某點心店尋釁打毁物件扭赴總巡局經锺明府將顧重責數百板枷號示衆不料顧疎枷脱逃遠颺未獲邇忽回滬適被局差所見當塲拘獲送請訊辦明府著將顧重責五百板發改過所禁押二年期滿後再行責放 
[英界公堂瑣案]  
　　水巡捕唐寳榮拘解船户吳阿德王阿元沈阿生沈小毛及某某等棧房接客夥周大發張啓元王友仁陳德仁王濟敬柯意子施子山王坤山等十二人到廨禀稱吳等駕小船一隻上載周等多人見某輪船進口尙未停輪卽行駛上殊屬冒險如此小船竟容十餘人之多與海關章程亦有未合故一併拘送來案請爲訊究吳阿德等供初本載四五有後又有附舟者一齊登上以致擁擠以後不敢如此矣求鑒周大發等八人同供均是棧房接客夥見輪船已停故放駛上不料又復轉輪求鑒屠别駕據情商之薩副領事然後判將吳阿德等四人各罰洋一元周大發等八人各罰洋五元○水巡捕又解小工陳瑞林到案禀稱此有屢次行竊昨又在招商局北棧碼頭竊取煤斤經小的查見故拘送請究陳瑞林供江北人偶然貪小以後不敢矣别駕判令枷號二十一天發犯事處示衆○包探施奎江禀稱流氓潘達生曾經犯案昨又與同黨之沈利生至楊樹浦丁阿榮所開飯店内吃飯不肯給錢反將店中物件打毁經巡街捕拘入捕房今特解案請訊丁阿榮投案稱潘前曾欠過飯錢未還此次不允再欠不料其將器物打毁　供素有往來故欲寫帪並不敢打毁器物求鑒沈利生供與相同别駕判將潘責二百板沈責一百板並勒令還錢○包探石金榮拘解痴子任阿來到案禀稱此人屢次胡鬧拘入捕房捕頭因其不知悛改所以又復送究任阿來語無倫次惟稱有胞弟現在虹口開設裁缝店别駕著暫押候傳其弟到案領回○包探倪順泉禀稱流氓周見成昨至陸星高所開小烟館内開燈陸向索錢反遭毆打後適爲小的查知拘送請究陸星高投案申訴前情周見成供崇明縣人推車度日偶因乏錢暫爲記帪求鑒别駕訊得委係流氓判責二百板以儆○包探石金榮禀稱流氓薛阿龍犯案數次亦曾遞解現又在虹口地方昨日闖入張小土所開之飯店内尋釁後經巡街捕拘入捕房今特解案請訊張小地投案申訴前情並稱薛時常來店胡鬧質之薛阿龍供揚州有不敢滋事求爲寛宥别駕判責二百板交巡捕房遞解○二百零九號華捕拘解小孩王觀豪徐利卿王阿芳蔡阿祥張永發趙元成等到案禀稱伊等在公家花園游玩擅採花朵故拘送請究别駕略詰之下判令各罰洋五元以儆○包探何瑞福禀稱過犯王阿榮曾辦遞籍今又潛來行竊沈錦祥家布褲一條經小的緝獲送究沈錦祥投案請領失贓王阿榮供蘇州府屬之吳江縣人行竊該死求開恩典别駕判責一百板再行遞籍贓還失主○包探黃四福禀稱王文卿不知從何處竊得水烟袋一枝持至押店押錢適　小的拘獲故特送案請究王文卿供烟袋一枝實係自已之物求恩别駕判責五十板以儆○包探趙銀河禀 
 
 

Page 4

 
 
稱竊賊劉阿林曾經犯案今又竊得布褲一條故解案請訊惟失主因事未曾投案劉阿林供本地人行竊是實求恩寛　　　以過犯行竊判令笞責一百板逐出租界 
[法界案略]  
　　乾康絲廠股東吳少坡沈子雲與泰源等各莊號往來欠銀十萬餘兩控經讞員鄭大令會同前繙　　　君迭次研訊判將乾康絲廠歸泰源等各錢莊管業吳已遵斷具結惟沈子雲任意延宕故大令於昨日飭探傳諭如再不具結押候究辦○　　紀甲乙丙丁四木匠在四明公所附近調戲某繅絲廠内女工爲巡街捕拘入捕房押候堂期解訊兹悉該木匠係在同仁輔元堂分局棺材　　做工旋經堂中司事投捕房請爲保釋捕頭准之 
[美界捕房紀事]  
　　前晚寍波人施昌和蜷伏漢璧禮路某弄内四百六十六號華捕見其形跡可疑拘入捕房禁押　　捕頭遣包探倪順泉查明核辦○吳淞路望月樓茶肆値堂人阿察因事回家倩士長生庖代昨日回肆忽稱箱内失去衣褲若干件指王所　　入捕房控訴捕頭飭包探倪順泉查得阿察所控失物並無實據遂不予深究一併斥釋○前晚有年約三十餘歲之江北人投西華德路中　　　近祥隆客寓住宿自稱姓沈名海林至昨晨衆皆起身獨沈略無聲息寓主啓門探視見僵臥榻上體冷如冰爰立卽奔告捕房捕頭飭傳　　地保王順和查明有無屍屬然後妥爲收殮○本邑人李星泉在禮查路第十號某洋人家當細崽竊取外國酒若干瓶經洋人察知訴諸捕　　頭派包探竇如海將李拘至捕房起出原贓押候解送公堂訊究○江北人邵士林拉未領捐照之東洋車在北河南路兠攬坐客某洋人適　　三號西包探巡至邵招其乘坐探卽登車令拉往捕房旣至卽將邵帶入告知捕頭命押候解送公廨訊辦○本邑人王阿茂在北四川路處當　夫前晚與蕩婦徐金氏調笑口角繼致互扭經四百九十六號華捕將兩造拿送捕房捕頭略問數語不予深究一併釋放○前日下午鄉人某甲因病體未痊行至北蘇州路力不能支倒臥路側旋經四百七十八號華捕所見雇車載送捕房捕頭命轉送英界公廨請屠别駕安插 
[自求多福]  
　　頃接鴻泰寳函開因前租益生輪船由牛莊裝貨至神户途中因風觸礁所損貨物由保險行如數賠償祗受虚驚未罹實禍欣幸殊深特助賑欵洋一百元又同日收到江寍奉署福申堂洋一百元遇災修省藉酬高厚之恩遠道輸將彌厪痌瘝之隠一般好善用並誌之[  上海六馬路仁濟善堂籌賑公所制施則敬等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　韓周氏被夫韓老德戳傷投縣禀控前日由黃愛棠大令升堂訊間地保張鶴山禀稱韓老德在十二圖地方開設柴行此次因向其妻商借洋元不遂兇毆受傷求請訊理韓周氏供年四十有二本地人早喪父母由祖母將小婦人許嫁丁姓生有男女十一人韓老德時在小婦人家走動致被姦污生有孩子故由祖母作主退還丁姓茶禮轉配與韓老德當小婦人轉嫁韓姓時帶有現銀四千兩尙有房屋若干此次韓向小婦人借洋不遂其欲卽被痛毆並持刀戳傷頭顱心有不甘故投案控告大令謂爾年輕時與韓先姦後婚現又瞻敢來案控告實屬不識差恥本應將爾重辦姑念女流從寛免責著地保傳諭韓老德以後不准欺凌及開設烟館等事地保奉諭而退其案遂了○三林塘董事周景溪捆送王玉林洪生全二人至縣請訊前晚由黃愛棠大令升堂集訊東七圖地保楊瑞卿供稱本地人自幼寄名與孔姓現已歸宗住居洋涇西首叔母孔氏曾租胡靜溪之田耕種本月十一日胡至小的家中稱叔母積欠租洋若干至二十日胡纠合流氓王玉林洪生全等前來案取給與錢四百文至二十五日又纠合多人至小的家將動用物件盡行搬去小的不服扭住王玉林在身畔搜出利刃及鐵尺兇器等呈案請究王洪同　與胡靜溪素識此次令至楊瑞卿處索欠共計錢十七千文劉兆昌出勸兩造不允小的等並未吵閙實被楊捆绑送案求爲明察大令著將王洪二人發收改過所楊瑞卿交差看管候提劉兆昌到案再訊 
[英界晚堂瑣案]  
　　朱芝福控李芝卿私取衣飾前日晚堂屠别駕命提訊間李供蘇州人今年二十有八本業錢莊嗣因歇業開設小烟間度日前月又以烟間生意淸淡虧耗洋銀百餘元遂又關閉有妹先在某妓院賣娼後嫁與狎客朱芝福爲妾小的現居法界菜市街六十二號門牌屋内存案之衣服係妹子賣娼時所製今已從良故奉母親之諭將此衣取出售賣顧包探之夥役疑爲竊贓是以拘案實非從朱姓家竊來别駕謂然則朱芝福何以控爾爲竊但朱旣不來案具領亦有可疑昨晨又有朱友投案領物本分府不准是非曲直必得朱姓到案方能水落石出遂飭將李芝卿還押著令函追朱芝福到案訊問如果從家中取出亦應爾母投案方可了結○秦汀根之妻倪氏爲流氓張寳生同妻宋氏誘逃控諸公廨屠别駕於前日晚堂命提訊斷秦供常州府無錫縣人在滬爲飯店値堂與張寳生同居於老閘大街妻倪氏今年十九去歲完姻小的因有生意時不在家本月十七日由店回至家中不見妻子正在查問適有鄰人潘姓領妻子回來詢係爲張氏誘往蘇州因不願意在航船上遇見潘姓故囑其帶回惟有衣包一個洋兩元錢二百文被張呑没是以投控求恩　　别駕謂張等夫婦日現據公呈以爾夫婦有綽號小霸王雌老虎等名目何人起意誘拐從實供招尙可輕辦張宋氏一味狡賴稱被誣指　　倪氏供稱半月以前宋氏唆小婦人回無錫十七日動身帶有衣包錢洋同宋氏至河干上船因係蘇州航船氏不愿往正在吵閙適鄰人　姓至懇領回來衣包錢洋均被呑没别駕以供指磪鑿豈容狡肢不承喝將張寳生拖下從重笞責一千板宋氏鞭背一百下倪氏掌頰五十下交夫具領張夫婦苦求從寛乃著一併還押候備文送請上海縣遞解崇明縣原籍 
[金陵官報]  
　　四月二十二日翰林院　修陳光宇辭行進京蘇撫　中軍叅將常福到見由蘇來委署山陽余貞祥辭赴任委署提　前營遊　胡昌瑞叩謝辭赴任首府劉兩首縣張趙均禀知撤壇通判陳鴻材到由蘇解餉來又李芳銷江浦會審案件回並禀知知縣張瑾病故千總徐兆熊辭回江西丁憂候補道陶森甲見辭福安輪船黃友勝鎭江回卽辭送砲台餉前安東縣王禀知任内交代淸楚○二十三日巡道胡禀知赴靑龍山看礦首府劉禀知本日考試駐防上江兩縣文童初　同知周昌鳳禀知到釐捐　收支差威靖兵船徐傳隆送散勇到岳州回新選泰興縣韓愔山蘇回知縣葉意深由滬採辨文闈　具回又汪懋琨起服回省羊角營都司譚靑山均到通判陳鴻材辭回蘇委辦慶餘橋厘捐知縣長發謝委卽辭赴差知縣王以乾禀知知縣鄧暹經病故 
[蘇垣官報]  
　　四月十六日正任崇明縣黃傳祁禀知赴太倉會算交代知縣吳善埴禀知赴掦州見運憲卽辭又舒霈禀銷隨同大閲支應所卽辭回寗縣丞何錫驥禀知奉江安糧道委解加復俸餉來蘇卽辭府照磨姚定信由常鎭公幹並謝飭知請補蘇州府照磨缺○十七日户部主事黃家驥辭行江陰縣劉有光交缷回遵飭會算交代縣丞胡敬禮昨日禀知到齊門旱關盤查差巡檢陳時夏禀銷押解秋審人犯差並禀知奉飭分常差遣　辭○十八日鎭江府彥禀知交缷回省崇明縣　禀辭赴太倉與前任會算交代内閣中書已卯舉人陸樹屏由湖州來委署金壇縣典史馬煐禀辭赴任巡檢吳祥泰禀辭赴武陽絲捐差又杭福淸禀知奉飭分常差遣又虞從哲禀銷府委　澤帮徵差並謝奉委錫金縣繭捐差卽辭又楊品臧禀知奉飭擙蘇差委臬憲三月分考試佐雜月課出案○十九已知縣葉光祖禀知奉藩憲札委接辦官醫局差又林鈞澤禀謝奉委善後局支放文案差又姚　祺由松江來又俞世球禀辭赴揚州見運憲縣丞單希曾禀知奉飭派　差委典史張步翰禀知　辦東路二叚夏防巡查差候補道杜俞由寗回中鎖叅府常通知赴寗○二十日藩轅牌示照得元和縣縣丞員缺前以在任候補縣丞昭文縣主簿卓觀榮咨補遞遺昭文縣主簿員缺前以遇缺先主簿孫　　咨補均奉部覆准自應飭令卓觀榮孫文瑣均赴新任臬轅牌示五月分候補佐雜月課時値端陽自應提前考試定於本月廿三廿四兩日考試正任松江府恩興禀知由寗　並謝奉飭赴任○二十一日同知羅承恩禀知奉委押解營勇回湘遣散卽辭知縣程南金禀謝奉委送裁勇赴蕪湖卽辭又張祖翼禀知赴錫金催提漕項並赴寗見制憲卽辭縣丞蔣奎禀知由寗見制憲回又吳晉禀知　訃丁母憂卽辭回籍○二十二日藩轅牌示照得崇明縣貊貔司巡檢黃錦鵬病故遺缺查有候補班前巡檢魏程先堪以請補江陰縣葛禀到會算交代來省各縣許溎祥禀知赴十里亭稽查火藥新庫卽回又張祖綸禀知赴　見道憲管常蘇防前營准補城守中軍守備吳廣升禀知遵裁勇丁一百名於二十一日亥刻在胥碼頭散　左哨哨官李福海禀知奉委撫轅武巡捕差○二十三日三品銜分部郎中劉鏞由寗來新選　湖同知趙毓忠河南人繳憑禀到知縣葉光祖禀知本日到官醫局差准補昭文縣主簿孫文瑣禀謝奉飭赴任卽辭巡檢申士林禀知赴寗見制憲又鈕存忠由寗見制憲回又陳錫蕃禀辭赴金匱縣保甲差　阮　煦禀知聞訃丁生　憂卽辭回籍奔喪 
[璋儀助振第一次淸單]  
　　盛揆臣太守令郎璋儀移賑業經刋佈台聞此川楚奇荒哀鴻逼　節虚文而溥賣惠凡在知交無不同　稱便矧太守之秉承庭訓愷惻爲懹有不聞而心許耶茲第一次收到璋儀計楊子萱洋五十元嚴筱舫洋二十元施紫卿子英子香成之合洋二十元朱葆三洋十元謝庭芝謝景宣合洋六元吳　甫刁韵　張道庵孫鏡湖方子厚劉蘭階謝槐卿各洋二元孫秋搓顧林一楊仲明合洋一元五角錢念萱俞隸雲郭嵩仙玉星垣吳金鶩嚴紫丞方春谷方靜之王守之沈子　十位各洋一元是　計一百三十一元五角[  上海六馬路仁濟堂司董等謹啓]  
 
 
 

Page 10

 
 
   
 
 

Page 11

 
 
   
 
 

Page 12

 
 
[光緖二十三年四月十五日京報全錄]  
　　宮門抄○諭旨一道錄前○御史周奏爲整頓刑名積弊摺○都統崇奏爲整頓臺站孶生駝隻片○提督楊奏爲循例出洋督緝摺○江撫德奏爲長江水師循例巡閲到江片○又奏爲委員解運漕折銀兩片○密雲都統蘇奏爲佐領勒令休致片○福州將軍裕奏匯解内務府經費片○川督　　奏特叅辦振不力各員片○四月十五日刑部都察院大理寺正紅旗値日無引見○興　陸寳忠各假滿請安○四川叅將謝金誥　　恩○恩順達椿預備召見○慶公續假十日○堃岫鈕楞額英信各請假十日○召見軍機○心順達椿○皇上明日辦事後由頣　園還宮○○山東道監察御史臣周承光跪奏爲各省刑名積弊太深急宜整頓以淸治源恭摺仰祈聖鑒事竊維刑名爲風化所關能明刑自能弼教無滯獄乃無寃民恭讀乾隆四十二年五月二十九日上諭嗣後各省審辦重犯案件尤須上緊審轉依限題結不得託故稽遲倘有似此遲滯者定將該管上司交部從重議處將此通諭知之欽此仰見聖訓煌煌允宜遵守凡各問刑衙門宜如何勤愼從事乃近惟刑部結案尙速此外各府州縣命盜重案竟有三四年未獲犯六七年不訊結者甚至犯已獲而賄通保釋證已齊而藉故岩延輾轉株連有罪者法外逍遙拖累者覊禁庚斃小民寃未伸理而家產已蕩然人證已物故欲不消滅不可得已且刑法所以示懲儆也就令數年後能決一案物換星移尙望能資懲儆乎推原其故逾限題叅承審承緝有員不過罰俸革留而止至易任接辦則無事矣牧令毫不爲意大案如此小案可知此積牘日繁而民風日壤也尤可怪者刑幕辦案供招文件類有藍本奉爲秘溥無諭何案必强供就律犯供不合成式嚴刑隨之謂之順供不但此也命案以屍格爲憑近則有更換屍格恣意改塡者矣科罪以供結爲定近則有空白供結勒令畫押者矣骫法舞文何所不至迨案定而上之臬司達之刑部則眞形實迹百無一存雖使皋陶定刑無從明允枉縱出入　　匪輕濫刑滯獄足千天和方今水旱災禝層見迭出或由於此可否請旨嚴諭督撫臬司飭屬認眞淸釐力除積弊倘再朦混遲延立卽嚴叅治罪以爲奸猾者戒則網紀明而民命蘇矣臣愚昧之見是否有當伏乞聖鑒訓示施行謹奏奉旨另有旨欽此○○覺羅崇歡片再查前於光緖二十一年十一月間遵旨整頓臺站擬將烏里雅蘇臺所屬東西兩翼孳生駝廠餘存駝隻擇其臕壯口輕駝八百七十五隻分交南二十臺西十四臺並綽豁爾等每臺各二十五隻暫在臺站左右牧放如有運送就近調取等因奏奉硃批該衙門知道欽此欽遵當卽札飭　　翼駝廠迅速撥解旋據東廠解到駝五百二十五隻遂卽分交南二十臺並綽豁爾等臺各二十五隻牧放又據西廠解到駝三百五十隻正　　西十四臺牧放間接准科布多大臣咨開奏明案由烏里雅蘇臺孳生駝廠調撥駝二百隻解科以備應用等因咨行前來彼時因甫經調取八百餘隻廠内所存無多卽將西廠解到駝隻内分撥科布多駝二百隻下餘駝一百五十隻暫爲分交西十四臺以十一隻牧放計少駝四隻復由西孳生駝廠添調駝四隻分撥牧放訖兹查廿肅軍務現已一律肅淸此項備差駝隻旣無實用似未便久于臺站牧放除將分撥科布多駝二百隻不計外現在各路臺站牧放駝六百七十九隻擬請仍歸兩翼孳生駝廠牧放而免倒斃無著至甘肅新疆往返由台行走文報各差除由奴才等咨行甘肅新疆巡撫仍歸舊制外所有調撥備差駝隻仍歸孳生駝廠牧放緣由理合附片具陳伏乞聖鑒謹奏奉硃批該衙門知道欽此○○尙書銜頭品頂戴福建水師提督奴才楊歧珍跪奏爲循例出洋督緝仍相時操練兵勇恭摺具陳仰祈聖鑒事竊照案奉上諭嗣後沿海水師各提鎭著於每歲出洋時具奏一次俟巡洋往返事畢卽將洋面如何情形據實具奏等因欽此歴經遵辦在案伏查閩省轄洋遼闊盜賊出没靡常且海面界鄰外洋匪徒狡黠往往伺隙搶刼若追捕不及卽遠逸銷贓難以弋獲計惟勤於巡查嚴於訪緝防範周密使其無間可乘拿獲重懲使知有法可畏以重洋防而安商旅奴才猥以菲材膺兹重寄尤當身先奮勉親率各營舟師　川在洋往來巡緝隨時考察勤惰分别賞罰出示勸懲兹於光緖二十三年二月十五日乘坐靖遠輪船統率厚字等號戰哨各船前赴南北各洋　督緝無論大小港澳遠近島嶼偏僻處所徧歴稽察如有盜蹝立飭追　迅遇遭風遇險船隻面飭舟師儘力救護惟厦門爲通商要口奴才巡歴各處洋面仍擬相時順道回厦督飭防練各營旗及各砲台員弁兵通勤加訓練務期操防嚴密水陸又安以仰副聖主綏靖海疆至意除俟巡洋往返事畢再將洋面情形據實陳奏外合將出洋督緝日期並相時轉厦督練兵勇緣由恭摺具奏伏乞皇上聖鑒謹奏奉硃批知道了欽此○○德壽片再長江水師提督定章以半年駐下江半年駐上江周歴巡查歴經遵辦在案兹提督臣黃少春由太平府起程地抵江西先閲湖口鎭標次閲饒州吳城二營水操陸陣便道察看鄱陽湖支流港　於三月十二日到江西省城與臣面商一切隨卽起行上駛按營校閲請循例會奏等情前來所有照章巡閲江西水師緣由謹會同長江水師提督臣黃少春附片具奏伏乞聖鑒謹奏奉硃批知道了欽此○○德壽片再江西省光緖二十二年分漕糧體察情形仍難起運水色應請循舊折徵經臣據實具奏奉硃批著照所請户部知道欽此欽遵並將催完光緒二十二年分漕折銀五十五萬兩分作十一批札委卽用知縣張維城等先後領解赴部交收經臣附片奏報在案兹據督糧道劉汝翼詳稱現又催完光緖二十二年分漕折銀五萬兩作爲第十二批札委候補同知戴鴻恩領解於二十三年正月二十五日起程應查照舊例仍由湖北安徽江蘇山東直等省正站行走解交部庫等情前來臣覆核無異除照例分别塡發勘牌撥兵護送飭令該委員小心管解星速遄行磪探前進曁咨移部科並咨前途各督撫一體撥護以昭愼重一面嚴催赶徵續解外所有起解光緖二十二年第十二批漕折銀兩緣由理合附片陳明伏乞聖鑒謹奏奉硃批户部知道欽此○○蘇嚕岱片再奴才所屬之密雲正紅旗滿洲佐領塔里杭阿前於去年八月間因患骽疾曾經乞假調治迄今已逾半年限滿病仍未痊據恊領兼前鋒翼長豐吉轉據正紅旗滿洲佐領塔里杭阿具呈懇祈休致等情奴才當卽派委藍翎恊領文華查騐得佐領塔里杭阿由筆帖式荐升佐領前於咸豐年間在天津海口等處出師打仗五次現在染患骽疾未痊實屬具結前來查例載官員凡遇軍政之年因病呈請告休者無論曾否出兵打仗仍應勒令休致等語今塔里杭阿雖有出兵打仗現因久病未愈呈請休致應照例請旨將佐領塔里杭阿勒令休致以重職守謹附片具奏請○音奉硃批著照所請兵部知道欽此○○裕祿片再案准户部咨光緖二十三年應撥内務府常年經費擬照二十二年數目指撥閩海　常税銀二萬兩仍遵向章於六月前解到一半十二月初間掃數解淸不准絲毫蒂欠等因光緒二十二年十一月十四日具奏奉旨依議欽此鈔錄原奏淸單咨行遵照前來兹謹就現徵常税項下提出銀一萬兩循案塡具文批發交號商源豐　承領定於三月初二日由省起程前赴内務府投納除分咨查照外理合附片具陳伏乞聖鑒謹奏奉硃批該門知道欽此○○鹿傳霖片再四川夔州綏定等　被　壽賑迭經臣嚴札各災區州縣確查災情分别極次貧户丁口預爲籌備銀米認眞賑撫乃各地方官竟有　不遵照妥速籌辦以致因循貽誤者未便始容茲查有夔州知州譚西慶疲緩昏庸難期得力署奉節縣事永川縣知縣吳若枚衰老戀棧委靡不振均請開缺另補又城口　通判陳順義病體支離玩誤賑務應請勒令休致如蒙兪允所有　州永　縣城口廳各員缺川省均有應補人員應請一併扣留外補所有特叅辦賑不力各員緣由謹附片具陳是否有當伏乞聖鑒訓示謹奏奉硃批著照所請該都知道欽此 
 
