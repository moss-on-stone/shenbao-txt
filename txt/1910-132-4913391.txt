# 1910 - 132 - 4913391

 

Page 1

 
 
   
 
 

Page 2

 
 
上諭 
[監國攝政王鈐章　四月十二日内閣奉]  
　　上諭續經報到保薦人才經派那桐等查驗詢問兹巳一律召見引見完竣所有單開之前長蘆鹽運使周學熙山西河東道陳際唐均著交軍機處存記陸軍部員外郎陳宦著以四品京堂候補仍回奉天充當統制差使中書科中書馬其昶著以學部主事補用欽此 
　　上諭本日補行引見之陸軍貴胄學堂畢業考列上等之附貢生衛獻玫著補授陸軍副軍校欽此軍機大臣署名奕劻世續鹿傳霖假那桐吳郁生 
　　宫門抄　四月十二日召見軍機　程德全　劉式訓 
論說 
　　 
 
 

Page 3

 
 
[論今日變亂之源及其補救之方　（六續）]  
　　自今而後。我國人若不於續借外債一事。始終設法抵制。則愈借愈多。致負債之數。超於生産之數。我國之經濟界。必有不可究詰之恐慌現象發生於其間。且大亂亦必踵之而起也。埃及以外債而巳。前車不遠。覆轍堪慮。凡我上下尚其猛省焉可。要之我國今日變亂之由來。雖未可執一而論。然其遠因惟在多負外債。致國内生計日趨困難之一端而巳。今欲免外債之害。惟有將巳負之債項逐漸攤還。以後無論興辦何種實業。誓不再借外債。是則數十年後。必有掃清外債之日。夫而後國内生利之事業。盡屬我有。人民生計優裕。而國家亦可保長治久安之局矣。否則禍變之來。必以外債爲之階也。 
　　凡一事之發現也。有近因。亦有遠因。近因昭然在人耳目。人故易知之。至遠因則線索紛歧。隱伏不現。非深謀遠慮者。實不易知之也。我國近數月來。事變紛乘。大局危殆。人莫不曰饑荒閙事也。愚民暴動也。而不知其致亂之原因。尚有非耳目所易察知者在也。當局者欲謀消弭禍亂之策。極應爲根本之謀。若枝枝節節而爲之。則僅可止目前之紛亂。而不能保永遠之治安。甚非計之得者如近日之截漕濟食。購米平糶。均爲急則治標之　。在目前饑民載道。慘迫萬狀。固不得不藉此以解其倒懸之苦。但臨時補救危急之舉。可暫行而不可常爲。倘於亂機勃發之時。上下相戒。惟此是謀。一俟大勢平復。仍泄沓如故。不爲久遠之計。則將來倘有變亂之禍。更發現於世。將如之何而善其後乎。變亂不生則巳。若一再層出而不窮。則愈亂愈烈。必非仍持苟且敷衍之政策所可遏制之者。烏得不爲正本清源之計哉。上述之補救策四大端。均爲治本之計。苟欲便變亂之事不復發現。而期國家人民咸享治平之福。固舍此而無他計也。但欲實行之。亦甚非易易。倘不能合上下爲一體。實心實力而爲之。仍未可冀其有明效大騐也。方今各省諮議局。正在謀人民之樂利。各屬籌辦地方自治。亦巳粗具規模。誠宜確定方針。毅然爲之。不可稍涉游移。政府爲一國政今之所自出。尤應振刷精神。誥誡大小百官。各存爲國爲民之心。勤愼將事。以期日起有功。不容稍有虚飾。要而言之。當此内憂外患。紛然交集之。時。非合上下之心力。共謀補救於將來。則國事必無日臻治理之望。但欲期上下之各以誠信相待。共致力於國是。尤非實行上下聯絡之道不可。其道爲何。即速開國會足矣。速開國會爲救亡濟危惟一無二之關鍵。固今日謀國者同認之公論也。目今人民正在集合團體。謀繼續請願之進行。尚望執政諸公。破除成見。慨然允准。以期發揚上下之精神。共砥礪於方來。時機巳熟。民氣難遏。與其拒之不納。招人民之怨。而增大局之危。不若俯順輿情。允其所請。藉收可用之人心。而冀國事日有起色之爲愈也。孰得孰失。昭然若揭。當當者亦可知所適從矣。　　（巳完） 
來稿 
[上海商界國會請願意見書草稿　] [  （楊翼之）]  
　　呈爲商戰之世。商力薄弱。不足圖存。事關大局安危合詞籲懇速開國會。呈請代奏事。竊口等自光緒三十四年以來。伏讀歷次預備立憲明旨。九年籌備。期限分明。理宜靜候庥嘉。何敢曉凟。顧自去年時局益亟。率土人民。咸知以籌備完成。而後開設國會。乃理想之詞。與事實不相中。有國會而後有負擔有負擔。而後有籌備。有籌備而後有完成。官長不必爲無米之炊。人民不忍縮袖間之手。以故各省諮議局有合詞請願之舉朝廷不欲天下易視憲政。遲廻不遽轉圜。至今又越半年矣。口等在商言商。謹以利害迫切之故。披瀝上陳。以補請願之一義。此爲未營商業者所不遽悉。而實於民生國計。有莫大之關係。用是不避斧鉞。謹爲我皇上陳之。溯自古代閉關而治。戰勝在兵。國之强弱。與實業無關。於是工商皆爲末務。垂數千年。邇來世運迭進。易兵戰爲商戰。國與國以生計相傾軋。以財力相長雄。此非徒商人知之。比年朝廷百計提倡。設商部結商會列商爵奬。進實業。如此其勤。然而僵仆相望。實業二。字不啻爲阱於國中。其故何哉。敢痛心疾首而乞哀於君父之前曰。惟無國會之故。夫牽車服賈。振古有之。所以失敗於國際之貿易者。魄力微耳。商人有競爭世界商業之心。而無頡頏世界商業之力。冒險嘗試。什九無幸。營一新事業。究其結果。不過破小康數十家。使謹愿者以實業爲大戒而巳。至事巳無可奈何。輙傳述人言。謂各國皆有官力補助。以底。於成。自憾生爲華商之不幸。然平心思之。待興之事業無窮。國家用何術而能徧予補助。此則雖欲呼籲而無由啓口者也。乃自澈底推究。知天下最有把握之事。無如實業。其天事較多者爲農林礦産。其人事較多者。爲製造工作。但能於國境以内。多一文生殖之財。國境以外。少一文洩漏之利。即於國家爲有補益。至本利是否相稱。此爲另一問題。凡實業所耗之資本。仍散在本國勞力之民。在私人有得不償失之憂。在國家仍爲挹彼注兹之舉。有如因兵戰以儲軍實。終年所費不資。以其本無赢利之可言。遂爲一國歲出之常經。並無將本求利之意。國與國之商戰。何以異是。私人自逞拳勇。必不足以壯國威。私人自擲資財。又何足以覘國計或。投資過鉅。羅掘爲難。或收效過遲。株守不易在。私人冒之。皆爲極險。若國家籌經出之欵。擲之於興業。視擲之於養兵無别。則盡一分地力。塞一分漏巵。皆實業之明效大驗。與兵之或以不戢爲害者。大有不同。各國惟持此老謀而實業興。中國惟昧此遠　而實業窳。但無國會。則雖能言此義。而孰與爲此通盤籌劃之謀乎。夫以興業之欵。爲國家歲出。當其利不副本。國與民所獲巳多。迨其并有赢利之日。則此。 
 
 

Page 4

 
 
業巳非冒險。可委商人經理。而國家又移其代民冒險之欵。更興他業。以率商人之先。如是者若干年。迨商力旣厚。無需國會徧爲之計。庶中國實業一端。可略望各國之項背。此其利益盡在民生。而國計卽大有裨益於其間。與他項行政經費性質不同。國會代民人引爲巳任。更無所用其瞻顧。以視今日民自冒險而偶於千萬事業中。幸獲一二成效。方惴惴以官奪民業爲慮。其於實業之影響何如。且官之往往奪民業者。亦豈官之必欲困我商民。夫亦以無國會故。無從責民以正當之負擔。乃就其有利可收之處姑資爲行政取費之一途其實民人自愛其國均平負擔自有本分。何必蒙不韙之名。而摧折國民生理之芽蘖。以苟得此戔戔者爲哉。商人爲自固計。乃所以固國家。口等代表商情不敢。爲出位之思。以身受之安危。爲國力之消長。深念不開國會。無以救旦夕之亡。爲此迫切請願。合詞呈請台憲大人代奏皇上訓示施行。不勝感激。待命之至。 
專電 
[電一　（北京）]  
　　濤貝革電奏到英及訂購軍艦情形共計四艘價五百餘萬冬間交貨 
[電二　（北京）]  
　　聞十一日申飭鹽政督辦及各督撫諭係澤公自請 
[電三　（北京）]  
鹽政處定二十八日遷至大佛寺 
[電四] 　（北京） 
　　署湘撫楊文鼎奏報到任日期奉　原批湘亂善後事宜著該署撫妥速籌辦前此諭飭之事亦著迅卽澈查據實奏覆毌得由徇延宕 
[電五　（北京）]  
　　憲政館電致鄂督提法司署屬官應廻避本省至審判員應否廻避刻正籌議變通之策後再咨照 
[電六　（北京）]  
　　太醫院議派學生送往美國學醫 
[電七　（北京）]  
　　禁烟大臣奏總兵陸建章曾染嗜好應否調京查騐抑由粤督自查奉　旨著袁樹勛照章認眞查驗 
[電八　（杭州）] 　　 
　　今日（十二）慶餘莊又倒三十萬商市愈惶急小同行及各店拖倒十餘家官商開大會議允電部借帑維持 
[電九　（東京）]  
　　英美兩國監督敎會主敎今日（十二）午前在東京監督敎大禮拜堂爲英國前皇行紀念典禮日本皇太子及妃恭代日皇及后到會其他各親王妃及王妃女親王印度巴羅陀王亦列席國務諸大臣各國外交團陸海軍將校英國旅日臣民到者甚衆英國巡洋艦别土福日本巡洋艦八雲均排列野砲隊其行禮之時共發機關砲百一門本日東京各報紙亦皆深表其弔意 
緊要新聞一 
[上海同志會成立及歡送代表之通告]  
　　啟者去冬各省諮議局遣派代表請速開國會未蒙俞允在朝廷之意非謂國會不當開並非謂國會不當速開也將以觀全國人民之心理苟萬衆一心羣矢聚的表示全國人民皆願速開國會之眞誠於君父之前必能煥發綸音慰此飢渴敞會由在京代表團發起廣集同志以請願卽開國會爲惟一之宗旨置總部於北京各省遍置支部聯絡各界憂時君子鼓吹輿論賡續請願必逹目的而後巳現上海支部業經成立夙仰貴會熱心毅力爲海内倡兹附奉意見書一分入會證百分伏祈介紹四方名　簽名入會以厚團結之力而圖進行之策憲政幸甚通信處在西門外方斜路江蘇敎育總會 
　　再啓者敝會謹擇於四月十四日午後二時邀集在滬各團體共商聯絡進行方法務請貴會公推代表蒞會賜敎不勝企盻國會請願同志會馬良王敬芳鄭權鍾文恢湯一鶚楊天驥雷奮于定一楊廷棟沈思孚再啓會所在跑馬廳預備立憲公會 
啓者國會繼續請願事寗蘇滬常商務總分會江蘇教育總會均巳舉定代表卽日人都敝會定於十四日午後三時聯合本埠各團體開會歡送務請貴會推員先時蒞會爲幸預備立憲公會國會請願同志會謹啓四月十一日 
　　是日午後二時敝同志會巳請貴會推員在敝公會會所開談話會因請願代表即日入都故歡送會併日舉行合併附告 
歡送請願代表列名者各團體如下　預備立憲公會　華商聯合會　商學公會　福建同鄉會　浙江旅滬學會　南市商團公會　福建學生會　商業研究會　南市商學會　江蘇諮議局研究會　滬南商務分會　上海商務總會　江蘇敎育總會　國會　願同志會請願代表諸君姓氏列下　江寗商務總會代表張翊廷君　蘇州商務總會代表杭　軒君　上海商務總會代表沈縵雲君　常州商務分會代表孟庸生君　江蘇敎育總會代表姚子讓雷繼興君 
　　啓者各省紳學各界知國會爲實行憲政之機關早經合陳請而商界尤有密切關係必須及時陳請繼續進行滬上商界現經公舉沈縵雲 
 
 

Page 5

 
 
先生爲本埠全體商人代表赴京請願凡我商界同人理應設帳祖餞以伸忱悃定於本月十四日一句鐘在北商會開會十五日十句鐘在南分會衣冠恭送届時務祈早光幸勿遲却上海商務總會滬南商務分會全體同人公啓 
　　商學公會事務所通告云本會頃接國會請願同志會通告一件（中略）本會先於十三日下午五句鐘開會提議届時務請早臨再又接預備立憲公會及同志會通告定於十四日午後三時邀集滬上各團體在本會開茶話會歡送繼續請願代表本會亦於是日同時提議推員列席合併附告 
　　上海自治公所議事會董事會通告云沈縵雲君現經公舉爲國會請願代表巳定於本月十五日起程赴北京同人於是日午前十時在總工程局齊集歡送 
[籌邊之兩偉論黑龍江] ○江省上年奏定邊墾章程曾聲明每晌减收經費四錢限期墾闢改定奬章以圖設法招徠近少帥又以各屬旗蒙久安游牧不慣耕作巳會奏擬設一墾務公司仿江蘇通海墾牧公司辦法借彼財力拓我邊荒以隱符實邊之政策并有試署臚濱府張守壽增日昨在公署上一條陳略謂殖民實邊必須先修鐵路以爲階級蓋有路而後有人而市面商務隨之且邊疆鐵路尤爲實邊之本原俄國沿海州及阿穆爾省之築路其尤昭著者也今籌修路之法當以黑龍江全省計算請由農家按年集股定爲商股商辦起初由官代爲籌辦俟公司成立而後總董經理俱由公司中議選集股之法如以江省全省熟地計不下六百萬餘晌每晌年抽糧一斗則年可得糧六十萬石變價當合銀一百八十萬兩以十年爲期便可得銀一千八百萬兩矣造路宜分三路一爲呼綏枝路一爲齊愛幹路一爲蒙古鐵路每里以一萬兩計共需銀一千八百萬兩有奇按年造修欵亦源源接濟不獨全省藉以興旺而本省民户更可得一利源請飭交諮議局妥爲核議當經少帥批復該守籌修鐵路用意王爲深遠候箚諮議局開會時提作議案以期實行 
[蒙匪恐終爲心腹之患　吉林] ○蒙匪陶什陶前由倫境竄入敖漢旗境各軍巳進追至三貝子府地方勦辦殊不易易蓋該處地近寒帶兵丁久戍窮邊殊苦勞瘁少帥特飭由陸軍籌練處購製棉衣四千餘件派　解送軍前分發各兵以禦邊寒一面電勗各軍努力殲除小醜母任久稽又聞陶什陶因我軍攻擊頗力今巳竄入俄境爲俄官迎入某城優待異常業巳勸降派爲俄國大偵探並分布其羽黨二百人於各軍專令偵候吾國邊事以其熟習蒙地情形擬假作經營蒙古之嚮導未知確否 
[中俄交涉之困難]  
　　航路問題　松花江中俄航路問題去歲至今屢經濱江關道施觀察與俄員會議多次終未解决現聞吾國政府曾有電致駐俄薩使令其返京與俄使會議而僑居哈埠之俄國各官商以吾國政府辦事素來延緩以推諉爲手叚若不亟行妥定我俄輪事業必先蒙損但有以自由行動爲抵制云云并聞松花江上遊在吉林新城間江勢最由　套）禹貢孔注所謂江出爲沱是）又多故淤沙易於沈澱往往延亘百數十里航行爲之困阻自俄人埀涎江航意圖侵入後吾國郵船局亦久經設立亟宜開濬以保主權昨長春府署巳接到濱江關道函稱四月中旬派有洋員由哈赴老少溝測量松花江航路直測至嫩江口該員到境時務當保護并須置備小船爲測量時由嫩江口至老少溝往來投送函件之用現府憲巳札知巡官林開方前往預備矣 
　　邊務問題　中俄邊境毗連界綫急宜調查兼之蒙旗邊境俄人時有侵佔盜買之事且江省陸路一帶邊地雖各設鄂博然年久失修新舊參錯巳多疑悞水路雖有河流而港　歧出中間淤洲屬此屬彼易　爭執錫督巳於上月派委李蘭洲觀察等爲調查專員聞擬於月内帶同測量調查等員即親往江省蒙境交界之所詳細調查先在哈爾濱商議進行辦法 
[中日交涉之棘手]  
　　警兵交涉　營口永世街上月二十八日有日人數名毆傷我警兵一事乃事隔數日尙未聞有正當辦法雖經道憲於初三日與日領開嚴重談判然仍一味偏袒未見如何懲處也 
　　嗎啡交涉　日前營口司法巡警捕獲打用嗎啡針人犯一名審判廰擬照歷辦成案按庸醫殺人例定擬又查詢此項嗎啡針係在日本松井洋行購來廳員查悉該洋行自開設以來並未在領事署請領執照又復私售嗎啡即勒令其停止營業薄示懲罰詎料駐營日領事聞信後卽出而阻止謂中國官勒令該行停止營業有違約章繼竟要求賠償損失現下審判廳巳咨請交涉司嚴行拒駁並追究私售嗎啡之不法舉動以儆效尤 
[江吉兩省經濟界之恐慌]  
　　江省之廣信公司　江省廣信公司濫發紙幣歷年巳逹數千萬吊漫無究詰該公司存儲現欵刻下併不到二成近聞俄國道勝銀行購存該公司紙幣巳不下千餘萬吊聞將即向該公司兌取實銀以示競爭 
 
 

Page 6

 
 
　　吉省之慶發福　吉省商號慶發福倒閉拖欠公欵事巳疊誌本報刻聞該號掌櫃自拘押吉林府將歷來供應員司餽送官署之欵并各員私相通挪之數一并抄呈後吉林府即呈之撫帥嗣查閱前後情　確係該員等藉存公欵爲私人利藪且據該號所禀各員私虧公欵爲數更屬不少而主持存儲該號者實係督練處陳參議旗務處成總理二人爲其禍首當將該二員差使即行撤去一面聽候參辦旗務處差巳委帮辦文彝代理 
[西報譯要]  
　　德皇謁奠英國先皇梓宫　字林報載十一日倫敦電云各國皇族蒞英恭送梓宫者有羅馬尼之皇太子費迪南親王西維亞之皇太子亞力山大親王芒台里格洛之皇太子丹里洛親王奥大利亞之嗣君伊斯脫大公爵瑞典之查爾斯親王等員尙有於今日續到者　英民入韋斯脫明士脫堂瞻仰梓宫者未及一小時巳有十萬零五百人之衆門外候入者其數尙與此相埒警察雖竭力阻遏而羣人仍一擁而入乃將堂門緊閉巳大費周折矣　文滙報載十二日倫敦電云德皇巳抵維多利亞車站鵠候皇駕者異常擁擠皇卽乘車赴白京漢宫旋偕英皇喬治第五至韋斯脫明士脫堂謁奠前皇梓宫親以華麗之花圈一枚恭置其上於是乃與英皇跪地誦念禱詞畢互起握手狀極情篤 
　　華商振興蒙古實業文匯報載十一日柏靈電云聖德堡接北京電稱有中國公司在蒙組織銀行豫備購買地畆從事開墾及廣攬羊毛貿易權利以圖盡入華人之手 
[京師近事]  
　　學部唐尚書現因整頓蒙藏之際非設法開通民智難期入手日昨與各堂商酌擬在本部官報局内附設蒙文報一種其編輯内容除摺奏文贖論說等均用文話繙譯外其餘小說閒評圖畫等事皆用白話繙譯庶於開通風氣倡導民情較易進步出版後按月裝訂成册寄往蒙古青海伊犁新疆等處派員分贈不取報費並在城鄉市鎭地方設立講報處遴選熟悉蒙文言語深通漢文者分期詳細講解務使蒙民稍增見識具有國民資格聞巳延聘八旗满蒙文高等學堂及殖邊學堂蒙文敎習三員擔任編輯繙譯等事 
　　大清銀行頭班學生現巳畢業由該堂平均計算分數計八十分以上者蕭德麟等二十四名列爲最優等七十分以上者劉澤霖等十一名列爲優等六十分以上者韓壽年等六名列爲平等不及六十分之蘇垚尹盛鑫兩名列爲下等本月初三日一律給發文憑派赴總行及各分行辦事其下等兩名則給修業文憑以便自謀生業 
　　近某御史上一條陳係因各省鹽務情形不一此次簡派大臣督辦整理固屬緊要然亦不可不體查各地產銷及鹽商之舊例經理之成績務使國課民生兩有裨益庶幾易辦刻下惟有飭下督辦大臣轉咨各省會辦大臣各就實在情形查明與鹽政處會商租衷共濟以重鹾政 
　　都察院經費向倚各省鹽庫提解爲大宗現在蒂欠者甚多又因鹽務添設督辦大臣恐有更動現擬照會督辦大臣備案並行催各鹽庫照解時評 
[其一]  
　　湘鄉曾文正公之言曰湘軍之興。在遇事會商折衷至當。而不在乎取中旨以相鎭壓。善哉此言。可謂得和衷共濟相與有成之旨者矣。 
　　今也不然。恃天眷優渥借中央集權之大名。以綱羅巨利於一巳。猶恐不肯相與有成也借會辦名義。以爲籠絡之計。迨至喁喁衆怨。抗疏力爭。更恐不足以激怒君父也。據原電具奏。不加商榷。陽以。露諉卸之意。實隠以遂壟斷之私乞數行嚴旨。以爲震懾同寮地耳。譎哉澤公。其計誠巧而其心亦良苦矣。 
　　雖然天下之事。兼任則明。獨任則暗。澤公之行事。果足以燭照四方而洞悉無遺者乎。則請遵此道而行之可耳。否則無寗深維乎和衷共濟相與有成之本旨哉。 
[其二]  
　　朝廷之於行省設置督撫也。所以寄用人行政之權於各督撫。而使之與中央政府相維相繫者也。若疏銷緝私不過一有司之職耳。有運司在。有鹽巡道在。何必勞會辦大臣爲。 
　　今乃曰用人行政。歸之督辦。疏銷緝私。歸之會。辦若兢兢以有司之職。而亦責望於各會辦大臣也者。吾不知朝廷設官分職之命意。其謂之何。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鼎記錢莊倒閉情形三誌杭州] ○省城大錢莊鼎記被軋倒閉業巳兩誌本報昨日下午錢業同人復於該莊内集商善後方法到者十二人首由潘赤文君報告近日籌議情形擬先行登報廣告衆皆賛成次由顧竹溪君報告昨日謁見勸業道曁仁錢兩邑尊大致均以維持大局爲主又次由陸慕周德生兩君請丁君和甫代表謂伊等股分名下應派之攤欵如有不敷擬將田産房屋等抵押衆未决議 
　　自鼎記倒閉後謡傳迭起市面恐惶現在逐日現水三角雖係銀根驟緊亦未必非人心恐慌及乘機射利者有以致之苟非設法籌維大局不堪設想勸業道董季友觀察有鑒於此業經面請撫憲維持杭州商務總會於十二日下午特開全體大會敦請勸業道杭州府仁錢兩縣蒞會並邀同城北商會全體會董以及在城紳商公同集議維持市面辦法 
　　洪楊亂後做官塲生意者首推胡紳雪巖所開之阜康莊阜康倒後繼之者首推裕源莊開泰莊次之其時官塲缺好該兩莊遂因此發逹近十餘年之做官塲生意者以鼎記莊壽豐莊爲多無奈局面旣非人心又壞吃虧殊屬不小加以時届奏銷必爲之代墊巨欵非大力者不辦而今則該兩莊相繼閉歇誰肯再於膽爲之恐届奏銷之時不獨各州縣爲難即藩司亦爲難矣 
　　昨日午前有某姓老嫗至鼎記莊追索存欵初則聲色頗厲經旁人陳述一切好言安慰遂唯唯而去臨上轎時告送者日轉致潘先生吉人天相毌徒自苦也 
[富商劉人祥將入法籍漢口] ○漢口富商劉人祥（即 
劉歆生）由立興洋行買辦囤積地皮起家現有資産值一千餘萬惟其地皮之在後湖者頗多糾葛劉因此托名洋商以資抵抗日前有任鮑氏具禀鄂督控劉侵佔其地請飭拆讓當奉瑞制軍批云查此案前據江漢關道兩次具禀該氏控爭之地業經斷令充公則此地巳與該氏無涉至劉人祥串掛洋旗揑契圖佔早巳訊供確鑿是其心術險詐直一地方無賴之尤免予究辦巳屬格外從寛若如來禀所稱尚敢覇踞不讓尤屬膽大妄爲仰江漢關道嚴飭夏口廳押迅令速拆讓立界充公限五日内禀復如敢挺抗即照會法領事簽字提訊禀請從嚴懲辦刻聞劉人祥見此批後極爲惶恐並以其地産尚有與公家交涉之事深慮瑞督臨以不測之威致損顔面特力求某領事允其入籍將所有産業概行過户與洋商以資保護 
[武穴鎭搶米風潮紀詳湖北] ○湖北廣濟縣屬之武穴　　鎭濱臨大江商務尚盛惟該處附近各鄉多種雜糧民食向恃湘贛二省接濟現因湘贛阻禁又值浮雨連綿以致米價陡漲至每石八九串民間嘖有繁言咸謂係米行張聚豐主持抬價意多不平當由武防同知陳世卿司馬商之紳董鄭滋遠孔繁祉等在商會邀集米商剴切開導飭令平價極熟之米不准過七串八百文以外因此商民尚屬相安詎廣濟縣城紳禀准該縣何大令慶濤出示糙米每石只准售錢六串原係專指縣城而言武穴鎭不在此例乃武鎭流痞貧民竟藉口此示不照市價勒買米商與之爭論即起搶刦之謡各米商遂會紳往謁陳司馬聲稱願將米石賣盡歇業陳司馬以有關大局當再三勸商將糙米一項提出在上下兩廟戲合暫照縣市定價六串文零售以惠窮黎其虧耗之欵由商會設法彌補詎次晨登台售米有數十人輪買數次希圖轉售當經售米者查出以爲取巧過甚將米如數量中撥水一碗使其不便囤積轉售以致鼓噪兼之彼時大雨如注由戲台上遞下之米多有爲水所淋因此一唱百和羣向附近各米店要求不論熟米糙米概以錢六串勒買一石又有人謂此次漲價係張聚豐米行主持遂將該行米糧搶毁陳司馬聞信即率同龍坪馬口兩巡檢分途彈壓一面商允紳商出示暫行定價糙米六串熟米六串八百以三日爲度衆遂解散一面飛請田鎭營水師調撥舢板六隻駐防各局卡敎堂均派巡勇保護一面訪拿倡首滋事地痞次日地面卽照常安靜陳司馬因將起釁情形會同該處統捐局委員壽太守廷等電禀督院訓示遂請將武漢所購江西米石截留一千石在武平糶當奉瑞制軍俯允其復電云贛米准截留千石該價若千官紳分籌所有官認半價即由該處統捐局撥給截留米石交地方官紳减價平糶轆轤轉運將此電抄送地方官紳同閱並傳知巡防隊哨官千總宗林督率所帶兵隊嚴密彈壓以免匪徒煽惑 
[東三省近事]  
　　賓圖王旂劉喇嘛及其父前被王某以盜菲控之王府傳押印房不意看役蒙人受人嗾使竟於夜間將劉致死經尸母在康平縣喊控縣令前往騐尸委係用繩勒死者當巳報明督撫即飭該旗將一千應訊人証解縣審訊 
　　哈埠自設立郵船局後辦理巳届兩載原欲以抵制俄人航業保固主權乃至今毫無效果輪船又朽敗不適於用屢修屢壞船中管理員以及水手均假虎之威大有官氣搭客上船動以大言恐嚇日前該局公濟輪船由呼蘭回航哈埠向例十鐘開船四鐘到岩是日呼郡船客巳有百六十餘人不期因裝載食鹽延至一鐘餘始開客皆忍飢以待大受窘困繼遂一鬨而散及至開船寫票而船客巳剩四十餘矣 
 
 

Page 11

 
 
　　鐵嶺邑南懿路至鮑家崗子迤北一帶現有飢民男婦老少三百餘人分作兩股按村挨户强討惡索每至一户恃其人衆動王入室翻搜每股均有首領口操南音據云由湘鄂流離至此所乞糧鈔畀以鉅數不嬮所欲有予以斗穀串錢者則棄擲不顧且作種種惡劇甚至有日昃不去者居民皆不堪其擾云 
分類新聞 
[政界]  
　　贛省設立憲政籌備處辦法江西　○贛撫馮中丞前准憲政編查館奏准京外各衙門設立憲政籌備處並刷原奏咨行到贛當經馮中丞遵即於撫署衙門内設立江西憲政籌備處擬訂簡明章程發交藩學臬三司公同閱定應以撫合爲督辦藩學臬三司爲總辦省内外實缺各道及各局所道員爲會辦南昌府爲提調南新兩首縣爲帮提調另委候補道員爲駐處會辦並分委考核文牘兩科科長科員及庶務收發繕校各員依照章程分科辦事現巳知會清理財政監理官曁諮議局並札派藩學臬各司迅將憲政逐年籌備事宜禀承撫院會同駐處會辦督率提調科長各員籌備辦理昨巳知會各局所一體遵照矣 
[魯撫咨禁購馬委員需索供應武昌] ○鄂督瑞制軍近准魯撫咨開據蘭山齊河新泰等縣令禀稱近來各省赴口外採購戰馬過境照例應爲迎護照料惟近日各省委員藉辦馬之名百般索詐旣要喂養又要馬乾巳有供給更勒飯錢其餘所要坐車轎車大車並上席中席折席等名目不一而足當此預備立憲之時力除積弊豈容若輩藉公横行請卽咨明陸軍部及各省督撫嚴行查禁以恤官困等情除分咨外相應咨請貴督嚴行查禁以肅官方 
[調查皖屬鹽政出入安徽] ○皖撫頃接度支部來電以各省鹽政出入從未調查請飭將皖南北鹽斤銷數及各項出入情形詳細調查報部查考以資核實朱中丞接電後當即派委朱道恕前往兩淮正陽一帶詳確調查以便核覆 
[派員調查孝廉方正安徽] ○皖撫朱中丞以今年爲舉辦孝廉方正之始期皖省各屬選舉在百人以外昨巳札飭各州縣着即切實考察須名實相副母得徇情冒濫如巳舉者復察有劣跡即行檢舉取消幸勿代人受過而各州縣自撫札後至今仍無動作頃朱中丞刻又將各屬之巳舉者百數十人分途委員前往調查矣 
[松郡照會平糶紳董松口] ○民窮米貴時局危險華婁張劉兩大令議請郡紳顧香遠太史爲總理徐理才廣文謝宰平部郎爲協理由總協理酌舉廉幹士紳爲帮董襄辦要政本日各送照會前往以便開辦 
軍界 
[江省派員考查吉林軍制黑龍江] ○吉林公署昨准江撫咨開奏留專辦敎練處事宜壽都統現巳帶同通曉軍事人員數員赴奉吉兩省考察敎練陸軍操法及一切籌備章程以期仿照辦理巳由公署分札兵備處曁第一協知照 
[派定調查陸軍財政局總會辦山東] 魯撫日前咨送調查陸軍財政處總辦銜名履歷請陸軍部加札委派當奉部咨以總辦營務處杜道秉寅爲總辦會辦營務處文道乾爲會辦相應將部札咨請貴撫轉給該員收領照章辦理並將該處辦事細章專咨報部 
　　漢陽鎭控案將結漢口　○漢陽鎭張鶴齡總戎被前任周總戎之公子鳳廷大令列欵在鄂督署呈控派鹽道金觀察鼎澈查究辦巳紀前報現張總戎巳求某提台代爲向瑞制軍緩頰不予深究並願將所吞前任周鎭應得俸餉如數退繳昨金觀察特將周鳳廷召至署内開導周亦願將就了結乃將查復情形代爲洗刷禀請鄂督勿庸置議矣 
學務 
[皖撫懲辦學生毆辱監督之嚴厲安徽] ○皖江中學堂監督王多輔日前被學生等紏集全體毆辱罷課要挾等情當卽陳訴撫憲懇請澈查嚴究以正學風兹奉批云此案前據皖南道電禀大概情形業巳電飭詳查禀覆核奪在案兹閱來禀該堂學生種種野蠻行爲實屬駭人聽聞若不嚴加懲責何以警戒來兹仰提學司皖南道迅即按照所禀各節確切查明如果屬實卽將爲首學生照毆辱師長例懲辦並查明學生黄樾等業經太平府中學堂革除行文各學堂不准收考有案何以仍任其更名投考則當日職員之辦事敷衍亦可概見聞該生等現仍不知愧悔廣布傳單四出尋毆並將學堂繕印處紙張等件一掠而空監督箱篋什物盡行擊毁實屬無理取閙在該生等不過以全體罷課爲最後要挾之計若竟聽其挾制恐此後學堂規則全隳動輙逞兇其患曷可勝言查學部定章於管理學生規則三令五申日益嚴密並聲明如有情節重大學生要挾全體罷課即可聽其退學追繳學膳書籍操衣各費法律綦嚴不容寛假現在該生等如果挾有此等成見即由該司道禀請電逹學部任其退學並責令保証人該管地方官追取學膳等費仍查取該生等姓名相片行文各省及本省各學堂不准再行投考所有擇毁學堂器具紙張及監督衣物責令爲首者賠償萬勿輕縱致長囂風本部院維持敎育體恤生徒期望時殷故遇有好學守法之學生則奬進之不暇若其沾染惡習紊亂秩叙亦斷不稍事姑容致阻全堂進步也並由學司速移敎育總會知照 
　　台吉慨捐學欵議叙奉天　○包公旗協理台吉巳各加卜因本旗創辦學堂需欵甚亟慨捐銀二千兩當由該旗札薩克公據情呈准東三省總督附片奏明現巳奉旨交部從優議叙 
實業 
[金衢嚴温處樟腦出産詳情杭州] ○勸業道董季友觀察前派邱毓驄陳應鈞兩縣丞分赴各屬詳唽調查二月間業據該員等報告一次現巳一律查竣擬送簡明表格詳復到道昨經董觀察據情轉詳中丞略稱竊查樟腦一物爲用最廣凡藥籠防蠧及新法製造之工藝品並近來新發明之無烟火藥無不取資於此計浙省産樟之區甚夥前擬設法創辦浙江全省樟腦專賣總局試辦章程詳候奏咨在案查此項樟樹全省究有若干有無私自熬腦必須調查明確當即派委縣丞邱毓驄等兩員前往金衢嚴温處五府調查去後歷時四月之久始據該員等禀復前來並造具簡明表册到道以衢州之江山嚴州之建德温州之永嘉處州之麗水龍泉慶元景寗等縣爲最多亦最合格其餘各屬或腦質薄弱或尚 
 
 

Page 12

 
 
在凝鍊統計產樟處所一千二百五十處約有樟樹一萬六千五百餘株其合格確可熬腦者一萬餘株現在並無商民設廠私熬自三五分司日商滋事停辦後現並無他國洋商續到採辦惟村氓漫無知識以樟樹爲合村庇蔭甚至爲地脉來龍所係爭奉香火如慶元景寗等縣前有外來商人採購製腦因鄉民阻撓滋事遂卽中止其金華蘭谿等縣則又伐作船身器具腦質不足即行斧斤無知愚民不加護惜並有斫作柴薪者署道擬請通飭地方官剴切勸諭加意培護將來爲設立專賣樟腦之材料至杭嘉湖寗紹台雖非產樟之處亦未必絶無樟樹現巳飭各該地方官查明俟復到另文禀報 
[蒙人尚知自保路權黑龍江] ○錦愛鐵路關係重要聞郵傳部擬即速修由奉江蒙借貸美欵六千萬兩尚未議决江省境内哲立木盟長會集杜爾伯特郭爾羅斯十旗王公提議以鐵路旣借外欵則造成以後主權不完行經該旗（此路由洮南貫串蒙地）貽害良多不如擬由各蒙旗自行籌集股欵興築以杜後患巳擬赴理藩部郵傳部要求自行籌欵修築辦法推舉代表四人不日赴京並函請江省諮議局公舉代表以便同往 
[奉省礦産調查談奉天] ○奉天礦政局現調查各處礦産計全省有金礦五十五處銀礦五處銅礦九處鐵礦七處鉛礦九處煤礦八十五處石棉礦兩處玻璃礦兩處岩石礦兩處銻礦一處合共百七十七處巳經開採者不過四十餘處呈請開採者亦有二十餘處此外各礦巳調查確實其未發現者尚有多處 
　　武漢夏出品開參觀研究會湖北○南洋今年四月二十八日開勸業大會比較二十一行省生産實業之進化早經通咨各省設立物産會徵集出品運寗赴賽在案巳由湖北出品協會札飭各州縣創辦物産會徵集商品現巳陸續裝運抵漢在漢河街口租就民房一棟爲審查出品轉運機關兹經武昌府漢陽府夏口廳會同擬定審查之期及參觀日期定於本月初七日開審查研究大會初八九十等日爲男賓參觀十一日女賓參觀之期以資觀瞻而振實業 
雜記 
[飢民慘斃可憐湖北] ○江陵沙市鎭二月間因春耕伊邇特將去歲來沙逃荒各户清查總數按名發給口糧資遣回里計大人一名送錢一千膏梁二斤婦女小兒減半及二月中旬春雨連綿飢民謀食無路依舊相率偕來比較前次遣去三千名之數反多來一千五百名幸玉河坪一帶蓆栅未撤男女老幼尚可棲身連日招集流亡散發稻草夜間安睡藉蔽風寒嗣十三帮紳董會商以該飢民蜂擁而來有增無减現查名數巳有一萬數千之多本地去年米榖歉收民間嗷嗷待哺沙市來源又少斗米巳漲至千錢若通行發米恐價值愈高萬難持久不如仍發膏梁稍爲補助大家巳經認可每日酌派公正紳衿輪流經理後廣帮紳首在廣東運來苕片數船於路上受有潮濕至沙市時巳霉爛大半經手者不加詳察每天按名共膏梁發散該飢民食後迭見傷亡日來傳染過多竟成不可收拾之勢每天約死三四十名初時尚隨死隨埋近日該地正保疲於奔命令人於三五天後隨便收屍往往一坑埋一二十人不等臭氣薰騰惨難言狀哭聲振地耳不堪聞云 
[巡士搶火可駭] ○甬郡城南三角地段汪家於初八日失愼就近巡士聞聲馳往彈壓内有陳某一名行爲不法竟敢截取婦女首飾即經某氏喊救當由水龍會友將該巡士拘住搜出戒指等物遂喚某氏認明無誤衆抱不平當扭送警局究辦未悉柯巡官能否照例嚴懲耳 
[謡言朋興可畏松江] ○本届彗星發見後松郡民人紛紛主刀兵水旱之說昨復大起謡言謂地球與彗星互撞日内即將混沌推波助瀾謡諑繁興又初八日提台劉軍門赴吳淞時曾在車站接江督要電初十日提轅又接江督要電謂時局多艱務需加意防範一時又有城上四周即日排炮之謡當此米貴民窮之際人心思動如此謡言大可懼也 
[口腹風潮可怖江西] ○南昌進賢門外工藝廠管押人犯因飲食肇釁大閙風潮搗毁栅欄蜂擁而出駐廠巡警向前彈壓竟敢大肆咆哮拾磚猛擲致宛福康等受傷頗重比經城外止正區區官帶同長警前往會同廠委極力兜拿始將軼出各犯一一追獲仍舊歸號作工並將爲首各犯分别嚴懲始得無事 
[清談]  
[中國何多事耶　]  
　　今年各界之多事。爲從來所未有。政界則部臣與院　衝突也。督撫與部臣衝突也。軍界則新兵屢屢閙事也。匪黨蠢蠢欲動也。商界則大錢莊疊聞虧倒也。大商號迭次閉歇也。農界則因飢荒而作亂也。因禁烟而反抗也。學界則因抽捐而擊毁學堂也。因謡言而焚燒。會所也。紳界則因自治區域調查而滋事也。因諮議局意見不合而攻訐也。報界則因蓄意賣國而捉主筆也。因開罪官紳而封報館也。無一界不有事。無一事不閙大。 
　　嗚呼。今年僅三閱月有餘耳。此後之八月九。不知將復演出若何之惡現象。 
[新政竟難辦耶]  
　　新疆之人才。誠較乏於各。省新疆之開化。誠較難於各省。然亦何致新政竟一事不能行也。人民豈眞一不知好惡。而諮議局議員必待委派乎。資政院議員竟不能万選乎。地方上豈無一二秀者辦理自治。而乃董　事會竟至不能成立乎若編造歲出入總數官吏之責也。豈官吏亦皆。襲　。而竟至不能彙編乎。敎育之提倡。官亦與有責焉。乃竟無力　辦。而小學必以義學改設乎。兩等小學。全省何以僅有數處乎。巡警爲保衛治安第一要事。乃並至敎練所巡警學堂。而亦不能成立乎。嗚呼。豈果。新疆新　。之難辦。抑亦辦理新政者之袖手坐視乎。 
[雜箸]  
[南渡荒亡錄（去病）]  
　　又孝宗嘗過斷橋。見酒肆屏風上。有風入。松詞云。一春常費買。花錢。日日醉湖邊。玉驄慣識西湖路。驕嘶過沽酒。樓前。紅杏香中歌舞。緑楊影裏秋千。　煖風十里麗人天。花壓鬢雲偏。畫船載得春歸去。餘　付湖水湖烟。明日重扶殘醉。來尋陌上花鈿。稱賞良久。宣問何人所作。則太學生於國寳也。殘醉句。原作重携殘酒。上笑曰。此句不免寒酸氣。因爲改之。卽日予釋褐。 
　　南渡偏安日久。詞臣中無一人能規諷者。當時氣節堪想。獨緜州文本心。有賀新凉云。一勺西湖水。渡江來百年酣醉。回首洛陽花世界。烟　黍離之地。更不復新亭墮淚。族樂紅粧搖畫舫。問中流繫楫何人是千古恨。幾時洗。　余生自負澄清志。更有誰蟠溪未遇。傳岩未起。國事如今誰倚仗。衣帶一江而巳。便都道江神堪倚。借問孤山林處十。但掉　笑指梅花蕋。天下事。可知矣。語特慷慨激烈。時文初登第。偶游西湖。一同年戲之曰。西蜀有此景否。文乃即席賦此。詞 
　　又有德祐太學生。於乙亥間。作念奴嬌云。半堤花雨。對芳辰。消遣。無奈情緒。春色尚堪描畵在。萬紫千紅塵土。鵑捉歸期。鶯收佞舌。燕作留人語。遶闌紅藥。韶華留此孤注。　眞個恨煞東風幾番過了。不似今番。苦樂事賞心磨滅　。忽見飛書　羽。湖水湖　。峰南峰北。總是堪　。處新　楊柳。小腰猶。自歌舞。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[憲政編查館草定行政綱目　　七]  
司　别　事務條目　直接官治　間接官治　地方官治　地方自治　附考 
 
　　　　　　　國庫 
　　　　　出入欵項　　　　　　　　　　　　　　　　　　　　整理財政之　　　　　　　　　　　　　　　　　　　　　　　　　　　　　後則直省指　　　　　各直省報　　　　　　　　　　　　　　　　　　　　撥報解之制　　　　　解京餉各　　　　　　　　　　　　　　　　　　　　亦必另行規　　　　　項經費　　　　　　　　　　　　　　　　　　　　　定 
　　庫 
　　　　　收放顔　　　　　　　　　　　　　　　　　　　　　應　歸皇室　　　　　兩庫物料　　　　　　　　　　　　　　　　　　　　事務 
　　　　　核定折價 
　　　　　核議蘇杭　　　　　　　　　　　　　　　　　　　　應　歸皇室　　　　　兩省織造　　　　　　　　　　　　　　　　　　　　事務 
　　藏　　奏銷　　　　　　　　　　　　　　　　　　　　　　國庫制度定　　　　　　　　　　　　　　　　　　　　　　　　　　　　　後銀庫卽應　　　　　盤查銀緞　　　　　　　　　　　　　　　　　　　　歸併 
　　　　　顔三庫　 
　　　　　　　　　　　　　　　　　　　　　　　　　　　　　將來改定幣　　　　　　　　　　　　　　　　　　　　　　　　　　　　　制白無所謂　　　　　稽核各省　　　　　　　　　　　　　　　　　　　　减平可言地　　司　　司　庫儲　　　　　　　　　　　　　　　　　　　　方財政分析　　　　　新舊　减　　　　　　　　　　　　　　　　　　　　以後則省庫　　　　　平銀册　　　　　　　　　　　　　　　　　　　　　應歸地方官　　　　　　　　　　　　　　　　　　　　　　　　　　　　　治 
　 
　　　　　本部飯銀　　　　　　　　　　　　　　　　　　　　按飯銀名目　　　　　出入　　　　　　　　　　　　　　　　　　　　　　將來應一律　　　　　　　　　　　　　　　　　　　　　　　　　　　　　改易 
　　謹按國庫制度部爲三種内有中央與地方各設國庫之一種辦法我國部庫之外各省各有司庫（鹽庫道庫當别論）與此制合惟因收入向無國家與地方之分故國庫性質亦不能立國家與地方之制耳將來清理財政按照行政事務以爲分配則凡屬直接官治及間接官治經費悉由國庫（即部庫）出納地方官治經費則愁由省庫（即司庫）出納此則應于會計内規定之以爲豫算决算編製之準也　　（未完） 
[法部奏酌擬法官考試任用施行細則摺（續）]  
　　第三章　關防　第十四條凡考官襄校官曁監試提調内外收掌彌封庶務等官一經派定均須即日入塲住宿未揭曉以前不得外出以昭愼重　第十五條監臨官應在外塲住宿以便稽查出入嚴杜弊端　第十六條試卷於每卷末頁之左角内塡彌封紅號於卷面之浮簽上塡寫應考員生姓名及坐號收卷後由彌封官揭去浮簽交提調官呈由監臨官分送校閱其各項試卷非經考官評定分數後不得開拆彌封旣拆彌封巳知紅號之後不得復將分數增減開拆彌封時由監臨會同考官督率執事各員公同辦理　第十七條一應考試塲規由法部另訂施行 
　　第四章　與考資格　第十八條法官第一次考試凡年在二十以上六十以下而合原章第四條資格之一者准其與試投考時應照左列各項辦理　一在法政法律學堂三年以上畢業者應將文憑呈驗　二舉人及副拔優貢其有貢單者應隨帶呈驗　三文職七品以上者以實官爲限虚銜不得與考其有實官部照者仍須呈騐　四舊充刑幕人員以歷充五年以上而現充刑幕者爲限應將歷充現充某官某地之刑幕詳細叙入履歷册並由出其文結各員聲明確係品端學裕以備考核　第十九條凡有法院編制法第一百十五條所列三項之一並有干禁烟條欵者一概不准與考其無前項情事須於文結内聲明 
　　第五章　報考　第二十條報考辦法列爲左之三種　一京師投考者在京及交通便利省分來京應考各員生除實缺候補人員應由京師各衙門及督撫備文咨送外其候選人員及畢業生舉貢等有不及在本籍起文者得於到京後取具同鄉京官印結或本旗圖片報考惟刑幕一項應由游幕省分之地方官出具印文申送提法使切實考騐合格詳由督撫備文咨送其各項咨送員生名册統由提法使彙造申送法部備案 
　　二本省投考者除實缺候補各員呈明本省督撫仍於提法使衙門報考外其餘無論本籍寄籍寄居有合應考之資格者均報由所在地方官或旗官備文申送提法使届期報考其刑幕一項由現在就幕之衙門或地方官出具印文申送提法使先行切實考驗合格方准與考　三新彊赴甘肅會考者報考各員生除照本條第二欵辦法外由該省巡撫給咨赴甘會考仍一面將與考員生名册咨送陜甘總督仍札知甘肅提法使備案其候選人員及畢業生舉貢等有不及在本籍起文者得在甘省取具同鄉正印實缺官印結（如同鄉無實缺者得由候補同鄉官借用地方正印官印出結）或本旗圖片即予報考其舊充刑幕者亦由就幕之衙門或地方官出具印文申送鎭迪道兼按察使銜衙門切實考騐合格詳請本省巡撫給咨赴甘報考　第二十一條應考人員投考報到均應親自塡寫履歷並呈繳本人四寸照片　第二十二條凡應第一次考試者於臨塲納卷時每名繳卷費銀二元此項卷費均由辦考各衙門列入考試經費内核銷仍分别咨部 
　　第六章　考期　第二十三條每届舉行第一次考試由法部於四月以前通咨各省出示曉諭並登報廣告　告二十四條第一次考試無論京外每届定以八月初旬舉行　第二十五條考試齊集及分塲日期由辦考衙門預先酌定宣示　第二十六條各塲考試如因人數過多得酌量情形分起排日舉行 
　　第七章　第一次考試　第二十七條照原章第六條辦法第一次考試分筆述口述二種先試筆述筆述不及格者毋庸再試口述　第二十八條筆述考試分爲二塲間日行之俱當日交卷其分塲科目如左　第一塲奏定憲法綱要一題　現行刑律二題　現行各項法律及暫行章程二題　第二塲各國民法商法刑法及訴訟法各一題（准由各人於報考時呈明就其所學種類至少認作二題）國際法一題　主要科論說一題　第二十九條口述考試列爲一塲均按照原章第五條所列第二至第四主要科科目分起考問令書記從旁筆録　　（未完） 
本埠新聞 
[商會致農工商部電（爲皖路派股事）]  
　　北京農工商部堂憲鈞鑒據上海茶業會館禀稱皖路按茶引派股流弊滋多業經禀奉前江督憲端批准停收在案本年三月間皖路公司以屯 
 
 

Page 19

 
 
溪茶商一二個人私見遽請江督復派茶股並請由茶釐局帶收疊經上海祁門嫠源歙縣等處茶商電請督憲停收未蒙批准竊思商路籌欵自當以招股爲正辦若派貨認股而又由釐局帶收則是藉國家所獨有之收稅權而代一商業公司派股其中流弊不言可知無論近年茶業疲　商力不支即據之商律亦無此種辦法請據情轉禀部憲恩准主持電飭皖路免予派貨認股並電咨江督迅飭皖南茶釐局停止代收實爲公便滬商會職道晋鑣知府廷松叩文 
[楊侍郎來滬電音] ○南京李子川觀察致上海商會電云接漢電楊侍郎初十申刻抵漢隨來姪少君三聞祇一位隨節到寗僕從八人扈丁三人擬十三乘江新赴申到寗不登岸隨員約十人均先後航海到申巳知者爲趙伊宣于壽伯口鶴亭馬豹章四君敬此奉聞 
[追悼英前皇紀略] ○昨爲英前皇愛德華第七安葬之期駐滬英領在三馬路禮拜堂内設靈追悼清晨由總巡捕房卜總巡諭飭各捕房捕頭督率中西各捕在堂外草地上站隊侍候至午前十句鐘時滬道蔡觀察本縣田大令英廨寳讞員並駐滬各國領事曁各軍艦兵頭戎服佩刀先後蒞堂俄而中西商團亦整隊而來一時軍樂大作齊集經堂至午後舉行追悼禮畢始各分道而返 
[滬道示禁售賣彩票] ○滬道蔡觀察出示云照得上海境内行銷各省彩票及各種得物票現奉兩江督憲張電諭一律禁止售賣等因除移會商務總會及巡警總局並行上海縣曁總工程局遵照外合行出示曉諭爲此示仰軍民人等一體知悉自示之後勿得故違禁令仍行售賣致干提究 
[改良監獄之實行] ○本邑改良監獄經費業由江寗江蘇兩藩司各籌貼現銀七千五百兩刻巳解到本縣田大令爰於前日飭傳匠頭顧蘭洲到監察看估計工料各費共需銀三萬七千數百餘兩昨巳繪圖貼說送縣請示矣 
[更改巡警區域] ○閘北四路分局兼一區黄正巡官日前會同三四兩區副巡官禀詳督辦總辦略謂四路第三區（在譚子灣）局所反較四區（在又袋角）爲遠似欠允當請將兩區之名互相更易以又袋角爲三區譚子灣爲四區等語業巳奉批允准照辦昨該巡官等又請將該分局（在閘北大街）與二區（在天保里）對調以便自一區至五區由東至西順序而下第聞督總辦之意以閘北地處中心分局有兼轄五區之責不應偏於東隅是以未能允准云 
[調查客棧有無後路] ○英美工部局以前月南京路集賢里天發客棧起火焚斃兩命考其致禍之由實因該棧後面並無出路所致查界内大小客棧不下數百家其後面並無出路者想亦不少爰由該局西董於昨日特派打樣西人與總巡捕房捕頭麥突生帶領華探目李星福同乘汽車至各客棧挨户調查禀候核奪 
[查禁客棧内之烟賭] ○老閘捕房捕頭訪聞界内各客棧有容留寓客開燈吸烟及聚衆賭博情事昨特飭控錢壽生與一百七十四號西探協往詳查禀復核奪 
　　警局復訊匪徒　○閘北三路五區長警等在江灣鎭附近拿獲匪徒十一名解送總局訊供不認巳詳昨報昨經孫正裁判將雷浩黄天桂趙玉清姜漢清等四犯提案覆訊雷仍供由王四爲首其餘均不認識訊之趙等則堅不供認判趙黄妆三犯各責二百板一併還押候再覆訊 
　　中西義塾添招學生　○滬北廣益善堂所設之中西義塾每日上午課中文下午課英文算學輿地等科不拘年齡不收學費聞現在學額未满有志向學者隨時報名即可進塾倘專習中文則另有漢文義塾其書籍等件均由該堂給發云 
　　介紹新著　○商務印書館出版（大清敎育新法令）凡近十年來所有關於學務之諭旨奏摺章程規則搜羅詳備比原刻奏定學堂章程加至一倍有奇全書十三編門分類别最便檢查誠爲各學堂及敎育會所不可不備之書也每部八册定價一元五角另有（日本敎育法令）譯筆明暢亦足備參考每部四册定價八角 
[城内]  
[開徵上忙] ○本縣田大令定於本月十八日開徵上忙地丁昨巳諭飭各櫃書將紅諭等件速即繕發 
[研究醫理] ○醫學研究所昨發通告書云現届夏令疾病叢生今年多雨寒暖失常病必複雜難治各科醫士務宜謹愼從事悉心體察遇有疑難之症須到所中邀集同道共同研究以期妥善或邀各名醫到病家會診不取診資本所爲醫家講學之處備有各種書藉供衆參觀共謀公益 
[道批四則] ○寳山縣胡令禀批此事前據李紳等亚禀到道當經詢據總營造司聲　但塞高橋河南岸其北岸則仍留一口門計寛英尺一百六十一丈並非全行堵塞潮汐照常相通　内江支流毫無阻礙等情業巳函告李紳轉致各董知照並將堵塞老船道原圖隨批附發仰卽查收明白宣布以安衆心可也此繳來圖存　李鍾　等禀批查浚浦原圖高橋河北岸本留有口門並非全行堵塞與水利毫無阻礙前經函告李紳仕案兹又據浚浦局員譯呈總營造司原函聲明高橋一港仍留口門一千六百十英尺且因修齊河道使洪口移向浦江約六百英尺較舊時尤爲利便等語核與原定工圖相符足解紳民疑慮仰寳山縣再行　告各紳知照原禀譯函一並抄發　茂昌號禀批合股經營盈　全憑帳目陸美亭張聘儒等如有浮冒串吞仰上海緜照會商務分會邀同木業董事查明秉公理處如杭不受理須將瑞茂瑞祥發封再行呈縣禀明本道核辦可也 
　　胡益如禀批查侯慶齋迭被王陳氏衛聲烈控追欠欵節經批飭俟法　利喴控案理結後詢明公共租界會審官如無西人交涉即行送縣訊追在案據禀前情究竟利喴控案曾否理結侯慶齋曾否送縣有無被逃情事仰法租界會番官聶丞禀復察奪並禀明巡警總局查照此批 
[官事] ○淞滬巡防隊統領候補知府梁敦焯昨日到道禀見　出口局兼　木捐局候補通判唐　勛請假三天赴蘇　滬道蔡觀察昨傳上海縣田寳榮到轅問話 
[南市]  
[事出無心] ○江北人陳二寳前日推小車至大東門外城根兜攬坐客行至水關橋適有徐祥寳在橋上經過　橋身甚狹陳尤奔走過急致徐躱讓不及撞至橋下船上復跌入河中面目受傷幸由七十二號站崗巡士救起將陳追獲解至工程局請究湯裁判以陳出於無心從寛交保徐交　父徐亞東領回醫治 
[冒收衣服] ○大東門内福泰衣莊於前日 
 
 

Page 20

 
 
午前遣司顔阿毛將綢衣十五件送交南市董家渡航船户老蘭帶送青村港某衣莊收納不料當時被船户宋心堂所招之搭客王小堂冒名接收旋卽負至某處寄匿嗣經該莊執事得悉偕顔至碼頭查問卽由管帮周玉堂指出宋王二人及宋夥徐蘭福扭至南區移解工程局訊究王堅不承認判戒責一百下收押候辭宋徐均交管帮保出予限二天查明匿贓處所禀候吊贓 
[分期理楚] ○久大碼茂興磚灰行主吳士琦在工程局報告兆康寅泰等板木行股東周義芳前與木作頭張萬財在滬北海寗路承造影戲館致被欠去貨找洋五百五十餘元請爲追理並據長泰雕花作主陸益山附追工洋二百九十元昨經陳裁判訊得張萬財業巳遠𩖸判周交保著將所出茂興票� 
洋一百元分四期理楚餘俟張到案訊追 
[新租界]  
[監犯病斃] ○西牢押犯陳小子近因患病由公共公廨飭送棲流所醫治延至前日傍晚斃命卽由所董函知廨員諭飭十圖地保報縣請驗 
[英租界]  
[殃及比隣] ○昨日天將黎明時福建路六百六十二號裕豐昌小洋貨店起火當　救火會西人馳往灌息計延及左隣福源彩彈染店右隣森和祥新衣店共　房屋三間事後捕房恐有别情派探張全林與十五號西探同往查察　 
[有無情弊] ○福建路惠大衣店主紀松鶴因倒欠松號德和等各提莊貨洋三千七百餘元被控由廨判將存貨送交衣業公所變價攤還在案有晚復訊有同豐永晉記等各號附追　欠貨洋一千三百餘元而松號等各原告則謂附追各户帳目殊多不實德襄讞判將各帳一併送請商會查明再將存貨公攤 
[帳目含混] ○顧坤榮控陳紀泉不還代銷衣服價洋九十餘元前晚由廨提訊德襄讞以原告所呈帳據殊多含混未便訊追著自邀同業妥爲理處 
[酒能亂性] ○戚某前晚在寳善街復興圜酒館内飲酒過醉將該館内之碗盞擊碎出門時被印捕拘入捕房留至酒醒釋出 
[乘間攫物] ○前晚有匪徒某甲至南京路寳豐銀樓内向櫃夥錢慶生以兌取金飾爲由乘間攫取金戒一只逃逸錢從後追趕未獲卽役總巡捕房報請派探周小弟與八十二號西探協往查緝 
[虎兕出柙] ○流氓林三因逞兇毆人由閘北巡警局訊明判押城内改過局一年在案昨巳期满由局派差將林送回巡警局發落路過租界時由總巡捕房派捕護送出界 
[馬夫吵閙] ○馬夫趙生和等在福州路湖北路轉角文明集賢樓茶館内盤踞吵閙昨由該館經理人投報老閘捕房捕頭允爲飭探查明究辦 
[奬勵巡捕] ○英美捕房華捕張正巡官以八百七十二號八百二十一號五百十六號三百四十九號等四華捕均在差　賊有功昨日諭將該捕等下級升期提前三月以示奬勵 
[偷竊布衣] ○王榮生昨竊蘇州路趙加生家布衣由捕查獲拘入捕房押　解廨訊究 
[美租界]  
[爭風肇禍] ○某公司輪船火夫廣東人陳阿本前晚在武昌路六百六十六號粤妓院内與狎客劉三爭風互毆致劉受傷當由四捕一併拘入捕房劉送同仁醫院醫治陳押候解廨訊辦 
[推跌受傷] ○肇勤路某木作鋸匠江五恕昨與賣油條之江北小孩沈大倫爭價口角將沈推跌致在木料上擱傷腰脇由捕將江拘押捕房孩送同仁醫院療治 
[乞兒倒斃] ○西華得路板橋弄内昨晨倒斃乞丐一名由捕禀報捕頭飭傳地保報堂收殮 
[法租界]  
[串放白鴿] ○金安瑞前至公廨控稱曾由陳阿榮阿才娘（卽張顧氏）大阿姐（即陳李氏）等爲媒娶再醮婦周氏爲妻詎過門未久即行逃逸求請提究昨由捕房將陳及陳妻周氏解訊金供身價洋一百五十元交陳等收去及周氏逃逸後向陳追問一味支吾訊之陳供情愿出外帮同找尋聶司馬商之顧副領事判阿才娘等三婶開釋帮尋陳押限交人 
[旣騙又竊] ○馬阿才曾向王阿順謊捕安徽等處米價極賤乘機騙去買米九元直至昨日始將馬阿才尋獲報捕解廨請究王投訴前情求請追還旋據包探禀稱馬曾竊取碼頭上行李等物贓巳吊案請辦訊之馬供有三元六角被捕抄去存在捕房餘洋用完判枷一月押三月存洋准王自赴捕房具　 
[勒交贓洋] ○沈梅郎前竊烟妓沈桂寳銀鐲一對值洋十元五角報捕解廨判押半月賠交贓洋在案昨巳满期由廨復訊判沈交保限十天照數繳還如違重辦 
[調戲起] ○陳徐氏投廨控稱昨在馬路上被流氓薛阿福攫取金戒一只將伊拘住後反被掌頰求請究辦薛供實因行路悞撞起　並不　取金戒聶司馬以搶攫無憑調戲是實判押一月以儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
[要件]  
[江蘇諮議局開會事件]  
[理由書]  
[城鎭鄉附捐分配方法理由書　] [  （秦瑞玠）]  
　　去年江蘇諮議局議决忙漕帶徵公益捐每地丁一兩收錢二十文每漕米一石收錢四十文專充城鎭鄉地方自治經費業由督撫批准通飭遵行現各屬地方自治次第開辦急需領欵應用於是城鎭鄉各區如何比例分配之議起此本自治團體内部關係之事無庸諮議局過問惟就所聞見實有由局酌定統一辦法爲宜者在日本市町村團體原有經徵租稅之權各區自治所收之附加稅得依定率自行徵取無藉官廳之總收分撥故但有府縣郡歲費分賦之法制而别無市町村附加稅分撥之規定我國收稅機關與日本異丁漕正賦責成各廳州縣而上總於藩司無與本地紳民之事城鎭鄉自治章程所定公益捐中附捐一項須由該管官吏徵收撥領使非早定各區分配之比例恐彼此多寡紳士易啓紛爭沾染推延官吏轉多藉口縱無積欠挪虧之慮亦阻自治進行之機究應如何分配庶幾能得其平說分數種如下 
　　甲悉數撥歸鎭鄉說　謂城區有商捐等别項收入而鎭鄉無之是宜全歸鎭鄉而城不與然原議案旣明言撥作城鎭鄉自治經費自不能舍城而專撥鎭鄉有違原案且各處繁盛之市集亦未必盡在城區有因地勢交通之便物産工作之宜而鎭鄉轉較勝於城區者商捐多由勸募半係樂輸與帶徵之各有强制性質者不同其有無多寡全不確定不能以此而廢其附於地稅所應得之欵 
　　乙總於廳州縣以爲城鎭鄉之補且說　謂此欵由廳州縣帶徵宜悉歸廳州縣自治會察酌城鎭鄉各區之情形而分别補助免因分欵致啓紛爭然原議案旣明言撥作城鎭鄉自治經費自不能改歸廳州縣有違原案此係城鎭鄉各區所應得更無待於撥濟而有補助之名即使廳州縣竟無固有公欵亦可俟廳州縣自治籌辦日再行設法或分賦於各城鎭鄉不得預議總存不爲分撥 
　　丙城與鎭鄉各半分領說　此偏厚於城區而鎭鄉所得過少昔時常用此法以分配地方公欵殊失粗簡而未爲公允今不適用 
丁以城鎭鄉區數爲標準說　謂如某州縣共分城鎭鄉若干區即以帶徵之欵擘作若干份按區分撥然區有大小貧富一律均分亦殊粗簡而欠公允 
[議决案]  
[呈報議决撫院劄交瑞升撫交議清查荒地案]  
　　爲呈報復議事件事本年二月三十日撫部院第三次劄交覆議上届議决瑞升部院交議清查荒地一案兹於本月二十六日議會覆議所有議决各條理合繕摺呈報爲此呈請督部堂撫部院迅予公布施行 
　　謹將宜統二年三月二十六日第二届臨時會會議議决撫部院劄交復議第一届常年會議决瑞升部院交議清查荒地案開具清摺恭呈鈞鑒 
　　第一條分爲四段復議如左 
　　(甲)劄開蘇屬省城内及商埠附郭之地清荒事宜巳由農工商局辦理有年將届完竣自應仍舊勿庸更張其省屬遠鄉曁外府廳州縣未著成效自當酌改辦法照原議資成自治公所清查等因本局查各廳州縣荒地旣奉萮照原議責成自治公所清查自應一律照辦其蘇城内及附郭等處前此巳由農工商局代爲辦理者自本局議决以後所有查荒報墾應如何移交撥用之處應由蘇垣官紳詳察妥議事　一隅無須於本局議案條文有所更動(乙)劄開仍遵奏案由農工商局統爲考核等因本局查田土賦稅係廳州縣官專面統於藩司清荒　荒金係田土賦稅問題未及墾務與農工商局不涉至各廳州縣辦理墾傍如有應遵會曲請給牛具耔糧者或應　查地質肥料者自應隨時謂示於農工商局 
(丙)劄開各屬開辦應俟自治區域劃定後按劃定區域由本區清查等本局查此層巳　於原文各就本區域五字之内無庸增入 
　　(丁)劄開如甲區清出荒地應由甲區自治公所領墾乙區清出荒地應由乙區自治公所領墾庶民業與公所不致互生覬觎等因本局查此層巳包於原議第三條作爲該城鎭鄉公產句内無庸增改原文且查出之荒地除有主民荒外旣充城鎭鄉公産無所謂民業亦自無從覬覦 
　　第二條　劄開逕報農工商局等因本局查　前條乙項理由可無須增入 
　　第三條　分爲五段復議如左 
　　(甲)劄開土地爲國有產業若以一團體之名議不出代價　將清出荒地永作地方自治公產是國有與公有界限未免相混等因本局謹按土地國有一語準以普天之下莫非王土之義自甚正大第領墾者爲地方自治團體不惟與私人之資格廻殊並非地項團體所堪比　若一律責以繳價又何以别公有於私有查荒地繳價專爲杜訟息爭起見道光八年陶文毅公沙洲歸公請免繳價一疏論之綦晰今定爲自治公産旣絶紛爭何煩防杜自治公所經費類多萬分竭蹶以此相　阻礙實多此案瑞升部院交議之時議員代表宣述宗旨謂在勸業不在　欵實深欽佩但江蘇積習相沿巳成慣例本局載入條文恐與勸業本旨相背若用正當理由請免繳　又恐於行政上别有牽掣觸礙是以再四審量闕而不議非疏略也今奉劄交復議惟有將官荒繳價一節訂爲本議案附則期從其寛數從其减冀不至大礙墾務至民荒本爲民有之地其無者流亡未復致就荒蕪自治公所查明領墾係屬暫准執管非確定爲永遠公產更無令繳價之理　　（未完） 
專件 
[福建船政廠塢模型說明書（三續）]  
[鍋爐廠]  
　　專任製造船上鍋爐烟筒烟艙湯管烟管汽表向盤各工其能力須審辨鋼鐵原質　汽機之理由天氣之漲力以及鑲配法度曾製就各式鍋爐成船四十餘號又小輪船鍋爐數十號該廠製作塲面積計二萬九千六百尺方配設捲鐵床水力泡丁機剪床鑽床刨床共四十一副工程最旺時匠額三百五十名現僅有一百十七名 
　　帆纜廠 
　　專任製造船上之風帆天遮帆索并桅上鑲配各繩索以及起重搭架等工其能力須諳帆纜之製度登高工作以及風帆面積繩索力度該廠製作塲面積計一萬八千四百九十尺方不設機器以手製爲多工程最旺時匠額七十名現僅有四十名 
　　儲礮廠 
　　專備收儲各船礮械砲彈魚雷各件惟近時製船較少無新購砲械祇餘剔廢之舊砲舊鎗砲彈而巳該廠面積計二千六十尺方看守丁二名 
　　廣儲所　（儲材所屬焉） 
 
 

Page 27

 
 
專管收發銅鐵煤炭機件油雜各料件儲材所專管收發各項木料蓋因船政料件繁多採辦到工時必須先交該兩所點騐其職任須審辦料質之衣窳愼重存儲無使朽壞該所儲料棧房九座共面積四萬二千一百四十尺方儲煤塲共面積一萬五千一百二十尺方廣儲所長夫工程旺時原額六十名現僅有四十名儲材所　夫工程旺時原額三十六名現僅有二名　　　　（未完） 
小說 
[社會小說　清夜鐘　（四十五）]  
　　第十三回　　談魂學孝廉發新論　　赴修文學士棄人寰 
　　且說龍學士對着姜曉岑說道。當時我不知道他究竟要怎樣的做作。倒不覺吃了一。驚只見他又取過。幾方黄紙。把那披頭鬼的影兒。裹在裡面放在地下。含着。一口淨水。向紙上一噴。拿起那把刀來。就是一刀。果然那幾張紙上。透出點點滴滴的幾點鮮血。你想旣然是假的。怎麽一刀下去。就會有這許多的鮮血出來。况且自從斬了這個披頭鬼之後。我們小兒就慢慢的好起來。難道這個裡頭。也有什麽虚假不成。姜曉岑聽了。微微笑道。不是假的。難道倒是眞的麽。老實告訴你說罷。這些事情。那一樣是眞的。那個披頭鬼的影兒。是預先用五倍子水或者皂礬水。畫在一方黄紙上。用的時候。故意叫人取過一張黄紙。剪作一方一方的數十方。暗中把畫就的一方。攙和在裡頭。就把這一方黄紙。浮在水面上。那五倍子水和皂礬。水畫在黄紙上。紙乾了是没有一些影兒。的只要一見了水。便登時現出黑色來。就和墨畫的一。般那幾方裹在外面的黄紙。也是他暗中帶來。攙和進去的預先用碱水塗在紙上。也是一毫不見的。噴水的時候。口中又含着一點兒姜黄。一起噴在紙上。那碱水見了姜黄。立時就變成紅色。就和鮮血一般。這還是手法遲鈍些兒的人。纔是這般的做作。若是那手法靈捷的。更把一團棉花。浸着猪血。或胭脂水。藏在手中。一刀下去的時候。把手着力一擠擠出血來。他又自然有個法兒。不叫别人看見。這些騙人的法子。千變萬化。層出不窮。像這樣的事情。不過是騙術裡頭的千百分中之一。我也不過知道一個大槪罷了。若當眞要一一的細說出來。那裡說得盡許多。看官。你道這位龍學士。也是個讀書明理的人。怎麽會迷信到這般田地。原來那位龍方伯和夫人。雖然都是個好人。却是個天字第一號的迷信家。龍學士也是家學淵源。子承父志。所以這個迷信的根株。緊緊的埋在心坎裡頭。牢不可拔。如今聽了姜曉岑一番說話。心上也有些明白起來。沈吟了一回道。你的話雖然不差。但是我們小兒的病爲什麽平空就會全愈呢。 
國外新聞 
[愛琴廷舉行開國百年慶典] ○十一日倫敦電云各國軍艦羣集愛琴廷京城參與開國百年慶典日本巡洋艦生駒號因墩位過巨巳留駐排希亞白郎卡地方並派水兵二百名赴京參與閱兵式 
[德國軍艦隨扈赴英] ○初十日柏靈電云有滅魚雷艇二艘將護送德皇前往多維利亞港 
[德國不認干涉波斯政務] ○初十日柏靈電云各報仍載德國擬干涉波斯政務消息此間政界竭力自辨謂德政府現仍照舊保護波斯德人財政利益他非所務云 
[美大臣擬調停爭端] ○初十日柏靈電云美國國務大臣擬爲秘魯及愛圭杜兩國調停爭端 
[萬國飛船會開會] ○初十日柏靈電云巴黎萬國飛船大會巳於今日開會 
[北京博覽會近事] ○初十日柏靈電云北京萬國博覽會荷蘭賽品陳列部巳於今日開幕 
[英國棉織業不振] ○初十日柏靈電云英國蘭卡希棉花紡織廠主人决議减輕工資百分之五各廠工人恐將有同盟罷工之舉（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
