# 1899 - 245 - 4909483

 

Page 1

 
 
[售報杜弊加蓋戳記告白] [  申報館主人啓] 　 
　　本館前因漢口等處貪利之徒收買上海閱過之殘報私售與人甚有塗改年月日期及附張不符等弊閱報諸君受其欺朦告知本館因卽禀明漢領事署照會江漢關道札縣拿禁貪利之徒業己悔悟歛跡本館忠厚待人姑不深究今於七月初一日起漢口一埠本館正報另印橢圓戳記邊用洋文中刊華文此後如無此印卽係殘報倘再有人私販致害本館聲名立卽禀請提究不貸 
[廣學會擇著新學彚編中國度支考英興記正續中東戰紀本末文學興國策時事新論出售翻刻重罰]  
　　明詔迭下實學浡興吏治儒脩乘時交奮不蒐新籍曷豁靈襟上海廣學會諸君洞燭外情周知華救著書十載信足端風教而杜窕言天下大同此其左劵合括宏旨藉貽通才○新學彚編四卷哀西瀛旅客名篇開束土導師先路理明法備言飭意賅八角○中國度支考二卷詳稽奏報購舉出納言外深其惋惜使君於此不凡一角半○英興記二卷英后在位花甲一周政通人和雲蒸霞蔚第就英廷財賦持較中國支度主善爲師有德則樂興華秘鑰敬告司徒三角半○中東戰紀本末一圓半續編七角文學興國策二角三書併售二圓均與先譯之泰西新史攬要時事新論等書傳誦士林無勞述讚○時事新論六角○上海廣學會總局申報舘及各書坊出售外埠書坊及教士售書處亦可向購圖書集成局啓 
[書本報紀召充仵役示後]  
　　昨日本報紀上海縣王欣甫大令召充仵役示略謂近奉府憲札奉藩臬兩憲會札奉撫憲批長洲縣禀現充仵作學業未精寛籌工食招募仵作教習抵省分别收徒教導緣由札飭迅速派人赴省學習等因奉經諭飭仵作吳鋆選派未到兹奉府憲轉奉臬憲札催下縣查本縣仵作僅止一人事繁任重本形不敷現在迭奉催札自應速派一人赴省學習俾能學成應役除諭催外合亟出示召選爲此示仰諸色人等知悉爾等如有年力精壯粗通又理願學仵作之役者許卽備具認保各結呈縣聽修騐明給文赴學云云執筆人閱至此不禁躍然曰中丞此舉洵能愼重民命者哉夫地方命案雖有故殺誤殺戱殺之不同而其要皆以仵作檢騐爲憑其情旣殊其科罪卽迥異此中輕重微乎其微苟非心細詣精則死者銜兔莫白生者牽累多方共爲害有不可思議者查律載大縣例設　作三名中縣二名小縣一名並於額設之外再募一二人令其跟隨學習每名給洗寃錄一部選明白刑書一人與仵作逐細講解每年開印後該縣將額設學習名數造其花名清册申送該管府州彚册呈送院司存案該管府州每年隨時就近提考一次考試之法卽令每人講解洗寃錄一節如果明白當堂從優給賞倘講解悖謬飭令分别責革及勒限學習另募充補仍彚册申報院司查核並將召募非人懈於查察之州縣分别查參詳繹律文何等嚴密然至今日考試仵作之事久己等諸告朔餼羊在繁劇　縣命案較多者其仵作或稍明檢騐之法若偏僻之區往往用他役兼充圖省工食設有問以洗寃錄爲何書者或竟茫然不知所對夫人命亦非一律其當塲毆斃等類致命之處顯然可見者尚或易於騐明然人情詐僞變幻百端謀殺之案往往有想入非非者且或事隔多時忽然翻控斯時屍身久經腐爛蒸檢不足以洩死者之寃而定生者之罪然其中偶一不愼必致釀成寃獄故仵作一途業雖賤而其權極爲鄭重竊嘗考西國醫學分爲數科中有一科爲佐治相騐之需當中國順治時日耳曼總學館中始令習醫者肄業及此後又經名人發明其理此學遂大興近日各國皆設　科謂之補政科以資聽斷中國亦宜師其意而行之凡習仵作者必須兼究醫理於人之全體骨格部位皆了然於胸庶臨事不至游移而顚倒謬誤之處可以永免矣至近時有曷格司射光鏡者最精於攝影之法凡人身内骨格臟腑一經映照幾如水精簾幕毫髮無遺倘於騐傷時能以此法行之則何處受傷不難一一指證雖此器價值昻貴然民命至重亦何可吝惜此費以至貽悞無窮哉又嘗思之仵作職可檢騐其責固甚重然地方官於此竟不留心考究一任其依格塡寫則詣劣者固不免多所貽誤卽能專精於此而其權旣重安保其不串通書役妄言揑報其貽患更何可勝言故愚謂州縣官到省後須由上司詳加考察果能於此事識解明通始畀以地方之責如此則臨塲相騐時庶不受若輩之蒙蔽而民間寃抑可以稍伸乎縱論及此深願有位君子不以斯言爲河漢焉 
[諭旨恭鎭]  
　　七月二十六日奉旨廕生王梁著内用兵科給事中員缺著楊福臻補授河南道監察御史員缺著聯豫補授保送直隸州刑部主事崇瀚著交部記名以直隸州知州出擬補内閣中書蔣嘉淦常光斗馮汝桓俱准其補授保舉山東補用知縣孫達五著照例用服滿原選廣西思恩縣知縣改選湖南會同縣知縣柳思誠著不必坐補原缺卓異前任四川樂山縣知縣張明毅著准其卓異加一級仍註册候升開復道銜前廣西補用知府席廷薦著准其開復原官原銜仍發原省照例用己革二品頂戴廣西太平思順道何昭然著開復原官原銜發往山東差遣委用己革同知銜山東候補知縣松秀著開復原官仍留原省補用欽此同日軍機大臣面奉諭旨本日引見之廣東廣州府知储施典章著於八月初二日預備召見欽此同日奉旨巡視中城事務著文瑮去飲此同日奉旨巡視東城事務著英壽去欽此同日奉旨巡視南城事務著韓培森去欽此同日奉旨巡視北城事務著張光蘭去欽此 
[本館接奉電音]  
　　昨日午前京師飛電傳來上諭一道敬謹譯登○八月初二日奉上諭四川綏定府知府員缺著豐紳布補授欽此 
[俄調兵船]  
　　日本長崎埠采訪友人云俄國太平洋軍艦名烏冷西米而麻納馬夫者於華歴七月某日鼓浪來崎至七月二十七日續到五艘一曰利油利猪苦一曰哇篤華池寗一曰矮米拉而哭六泥六夫一曰哭來之一曰馬諾麻夫聞皆由海參威晝夜兼程而至某日又有名擱來米燆西其者飛速開往旅順口觀此舉動若此局外人不能不互相猜疑矣或曰諸艦因漢口勇俄齟齬之事而發是說也恐不是信 
[誼重睦鄰]  
　　日本駐厦門領事在虎頭山建立旭日徽章致被民人辱侮本館前己譯登大略情形兹者東京日日新聞云此事旣肇卽有講求事政者發爲議論謂可藉端向中國要求但中國孱弱之情人所共見爲日本計惟有持持調護使之得伸其自主之權庶幾痛癢相關不失睦鄰之道譬諸鄰家失火我苟乘機往攫其物勢必不暇自顧以致延燒豈計之得者乎 
[日人之言]  
　　日本西字報云旅居海參威之俄人皆謂日本整頓水陸各軍實有箝制俄人之意殊不知日本 
 
 

Page 2

 
 
果有此意則目前必見諸施行斷不肯稍事蹉跎坐失機會以意揣之日人之所以整備不遑者實不過爲推廣商務起見非眞欲有事于俄也况日人之行商于中國北方者業己蒸蒸日上如俄人能將海參威闢爲商埠尤日人所樂觀厥成者也 
[起節有期]  
　　姑蘇采訪友人云調任廣東巡撫德靜山大中丞於本月初一日申刻交卸江蘇巡撫篆務定期初五日秉節赴上海航海往粤東日來己親詣各官紳處辭别矣護理巡撫聶仲芳中丞織造憲海尚衣署理藩司陸春江方伯署理臬司朱竹石廉訪以及撫標氷陸各營統領候補道府或假八旗會館或假滄浪亭或假留園排日設筵以伸祖餞之枕中丞雅不喜無謂之周旋一一婉言辭謝中丞及尚衣因定於初三日在八旗會館公讌并徵召黎園子弟演劇侑觴 
[陂鄉盜患]  
　　漢口訪事人云黄陂西鄉有地名金谷者素爲盜賊淵藪歴年屢出大案未嘗破獲現在若輩更肆行無羽附近村落之稍稱富有者暗竊明搶不勝其擾地方官若再姑息恐養癰成患卽在指顧間矣 
[教案己平]  
　　建寗府屬閙教情形迭登前報兹接福州訪事友人函云此案由府尊金太守竭力籌商己有就緒除將肇事匪徒從重懲辦外圖董紳士亦分别子以懲處大約從此可以浪靜波平不致别生枝節矣 
[示諭照登]  
　　漢口訪事人云陞署夏口廳同知陳少石司馬夔麟前因衙署尚未建造暫借公館以資辦公某日出有示諭云爲出示曉諭事照得漢口向歸漢陽縣管轄夙稱繁盛近年華洋雜處事益紛繁地方尤屬緊要前督憲以漢邑中隔漢水勢難分身兼顧奏請將漢口同知改設夏口撫民廳以專治理業己奉旨　准在案第事屬創始規模未定舉凡監獄倉庫錢糧驛店一切尚未舉辦書役仵作亦未召募有人且夏口廳關防比時未奉大部頒到未便草率從事本廳現己禀奉各憲面諭先接漢口同知印信暫行佈置一切所有民間詞訟命盜各案以及華洋交涉事件仍暫歸漢陽縣照常辦理免致遺誤除本廳到任日期另行示諭外合先出示曉諭爲此示仰廳屬紳耆曁軍民人等知悉爾等現在如有户婚田土錢債等事務仍前赴漢陽縣衙門具控命盜案件亦卽報請騐緝一俟廳印頒到日諸務料理就緒再行擇期放告其各凛遵勿違特示 
[基隆火警]  
　　香港循環日報云上月十五晚約十一點鐘時臺灣基隆埠災兆吳回房屋之付刼灰者約百家居民受傷者十七人至於流離失所一枝莫借者則又不下三百人亦一刼巨也 
[浙省官塲紀事]  
　　杭州訪事友人云浙江糧儲道鄭芝巖觀察督運冬漕事畢由北通州回省舉辦報銷現己告竣遂禀請撫憲劉景韓中丞定期七月二十九日盤查庫欵是日杭州府林迪臣太守率同仁和錢塘二縣主陳吳兩大令先往庫中伺候至八點鐘時中丞命罵戾止在官廳小憇片時旋步入庫中將存銀逐一點騐照册無訛仍令歸庫封鎖蓋循曩例也○八月初二日爲上丁釋菜之期丁祭局董先期演習禮樂二次至七月二十九日將豆籩笙筦之類敬謹排列傳齊執事諸生大演一切儀文午後四點鐘時府尊林太守親臨觀禮總捕同知孟榯圃司馬水利通判陸彰黼别駕奉委糾儀因亦命駕而來諸生蹌濟恪恭雍雍乎如覩閟宮盛事焉○臬憲李健齋爵廉訪下車伊始嚴密關防特於七月二十七日頒貼告示一道大致謂本司在外服官有年所延幕友均係潔清自好並不干預外事署中書吏僅任抄胥僕從祗供奔走從不假以事權一切公務俱親自主裁未嘗假手於人杭地爲水陸通衢加以華洋雜處難保無匪徒混迹在外招摇凡爾軍民人等切勿爲其所惑如有前項冐充署中書差幕友官親者許卽指名禀究如能當塲拿獲捆送來轅或送交地方官懲治者本司定當捐廉給賞各宜懍遵等因想彼匪徒當不敢以試法矣前署武康縣知縣正任南塘通判劉别駕舜年由撫憲劉景韓中丞奏叅撤任遺缺飭准補是缺之程榦　大令忠詔赴任適大令奉委赴台州公幹因由湖州府志人守委員代理現在大令己回省銷差想不日卽可榮履新任矣○寗波洋廣貨捐局事務現由牙釐局憲委候補縣余大令筠接辦○紹興府同知現經藩憲惲菘耘方伯札飭准補是缺之馬司馬秉鈞赴任○鄞縣鄞江司巡檢缺由藩憲調委鎭海縣穿山司巡檢鄒少尹梅卿署理所遺鎭海縣穿山司巡檢卽委鄞縣鄞江司巡檢徐少尹璧華署理○委署永嘉縣查大令蔭元前因感冒請假調養未及到任現因前署斯缺之秦大令急欲交卸故於上月二十五日銷假起程赴甌任事 
[潯水官塲紀事]  
　　九江采訪友人云署理九江府德化縣吳儀生明府政修交卸在卽連自紳商士民恭送萬民傘及德政牌匾者絡繹知梭蓋亦近來官塲之積習也○前署安徽鳳陽府孫詞臣太守捐升道員指分湖北本月某日引見南下道出潯江大約日内卽須馳赴鄂垣應官聽鼓矣○者南康府通判艾少棠别駕廷棟經上憲奏請補授吏部駁斥不准○委署南康府糧捕同知將潤生司馬啓昌於七月二十日接印任事○前九江關委員吳祥慶别駕春鑅經藩憲檄令署理九江府同知辭不任事乃委令帮辦牙釐總局提調差事宜经前署德化縣梁蔭南明府樹棠經上憲委署餘干縣事○德安縣鄭月如明府綬祺因病出缺後歴經上憲委吳希五明府署理徐叔雨明府代理現又以拔貢知縣賀月槎明府請補 
[皖省官塲紀事]  
　　安慶訪事友人云升任山西按察使司李筱軒廉訪於七月二十四日交卸皖臬篆務料理行裝先將瀛眷安置妥帖然後於二十九日乘江孚輪船赴白下謁見南洋大臣劉峴帥隨由金陵至滬以便航海抵天津入京陛見大約出都履任當在重陽左右矣○安徽涇縣典史缺經藩憲湯小秋方伯以新海防班補用典史梅少尉冠春請補上月二十九日牌示轅門業己會詳題奏矣○池州府文太府明於七月十九日至省謁見新任臬司聯廉訪魁二十七日詣各轅辭回池陽任所○臬署監印委員周少尉恩元奉新任臬憲聯廉訪加札仍充監印差○本任蕪湖縣調署徽州夥縣吳大令雲翔於上月二十四日至省謁見各大憲面禀要公隨於二十七日辭回蕪湖清理任内交代事宜以便赴黄山白岳間小試牛刀之技 
[鳩水官塲紀事]  
　　蕪湖訪事友人云裕溪關稅務委員吳特君二尹現届期滿由道憲吳季卿觀察改委保甲總巡婁午峯叅軍接辦所遺總巡一差則尚未衆何人瓜代也○正任南陵縣孫子玖大令前經上憲調署毫州篆務自今夏交卸後請咨赴部引見蒙恩准回本任及大令航海回省卽奉潘憲湯小秋方伯飭知遂於七月二十六日過蕪二十七日赴南陵任所接篆任事至現署南陵縣宗大令能徵亦己奉飭回任矣 
[荆沙漁唱]  
　　沙市訪事人云上月某日署理石　縣程少門大令附某輪船抵埠禀見道府憲後以次拜會各官旋於二十五日前赴任所涓吉二十七日接篆視事○湖南向以食米運至沙市易雜糧今年頗慶豐收故湘人之販米來沙者殊形擁擠現在上熟米每石僅值錢二千四五百文中熟者一千八九百文又次者一千五六百文窮檐蔀屋中人莫不含哺鼓腹其樂陶陶也○七月某日快利輪船抵埠某水手私携洋棉紗宜興茶壺玻璃盞洋肥皂等物由駁船户李義順駁運忽被洋關巡丁查出悉數運入關署擇日拍賣充公○石首縣監生傳梅卽傳炎前經撫憲譚中丞訪知劣蹟革去功名飭縣拘拿逺颺未護及中丞卸任潛卽回籍現文赴撫轅控石首縣劉達亭大令數欵于大中丞飭發荆州府訊辦上月某日解至沙市小住同興客棧不知如何脫逃現間解差己禀請江陵縣飭差恊同追捕矣○七月某日宜昌府陳太守爲璋乘昌和輪船來荆賀荆宜施道朱少桐觀察履新之喜寓沙市正興官銀號 
 
 

Page 3

 
 
[牛渚然犀]  
　　蕪湖訪事友人云入秋以來隂雨連綿早稻雖己登塲晚禾不免受損以致米價日漸飛漲貧民莫不憂形於色○上月某日保甲局員馬幼東二尹督勇巡至狀元坊後二街見某少年捉襟見肘盤踞裱畫店門首因命提至輿前略加詰問知爲是屋原主窮迫無聊欲向質主加價以延殘喘不覺惻然憫之令給洋銀兩圓俾得小本營生然後揮之使去○合肥布販鄭世明王有德同赴廬江販賣布疋改買草帽擬至荻港鎭出售藉博蠅頭嗣知無利可圖因附宿松船至江北鳳凰頸登船後遇同船五人欵以茗點異常親暱不意茶點中暗藏迷案甲乙飲之食之卽昏然不知人事隨被將所帶洋銀三十六元搜括盡凈人則棄諸岸畔揚帆而去未幾甲乙藥醒急赴荻港汛砲艇鳴寃時蕪湖營右哨都司吳鎭南都戎巡行至此聞之卽飭荻港汛韓把戎沿途追獲見草帽尚在船中洋銀數亦相合因准給甲乙領去所獲胡子南曹玉成兩犯立送縣署究懲 
[北固延秋]  
　　鎭江訪事人云每歳當米市初興卽有土妓流娼麕聚旅邸中勾引少年巨賈鎭江關道憲長久山觀察訪悉前情面諭丹徒縣會同保申局嚴密稽查上月某夜三更時查至小街某妓寮見有姊妹花兩三枝正與浪蝶游蜂互相諧謔乃飭拘龜鴇繩以嚴刑予限三天遷移出境似此懲一儆百彼倚門賣笑者當不敢艷幟高張矣○某甲在南門公泰米行爲夥性好狎邪游平日與某蕩婦有染某日婦向甲索取夜合資匪黨偵知亦欲從中漁利甲苦無以應迫之急則於七月某日薄暮自縊棧中及人解救己無及矣旋由棧主催其家屬買棺成殮○保甲總局劉藜閣大令照青現奉上憲檄飭署理陽湖縣篆因將保甲局務料理清楚擇於八月初三日起程赴任鎭郡官紳設筵祖餞者幾於應接不遑○鎭江府許紹翯太守札委李大令澍生辦理鎭西保甲總局差示期七月二十八日進局視事○山巷某甲少年倜儻顧影自憐其妻亦眉目姣好畫中人也七月某日甲自外歸見妻小立門前斥以不守閨戒妻遂入室甲不以爲意事復出門及暮歸家則見妻偃臥繡榻屢呼不應諦視之容色慘變己不知於何時吞紫霞膏急覔方灌救無如受毒己深返魂無術其母聞信糾合娘子軍至大興問罪之師將甲家所有搗毁一空并欲赴公庭涉訟旋有相識者出爲排解許以從豐棺殮另龠洋銀六十元其事始寢○每届秋令劉盤龍一流人輙在南門外僻靜處設立賭攤或以制錢二文壓寳或假摇會爲各藉以漁利現爲邑尊訪聞飭役嚴拿懲辦並出示嚴禁此風當可稍息也○新署淮揚海道丁蘭生觀察於七月二十七日由省蒞鎭命駕登岸拜會各當道翌晨揚帆渡江進瓜洲口赴袁公浦履新 
[祀典修明]  
　　昨日爲致祭社稷壇及風神廟之期清晨九點鐘時上海縣王欣甫大令偕各官至大南門外社稷壇次及風神廟格恭行禮然後分道回署 
[縣示照登]  
　　欽加四品銜調署江蘇松江府上海縣正堂黄爲爲出示曉諭事照得欲端風俗必正人心欲正人心先求蒙養滬上學堂林立勸誘之方本己周備無如貧寒子弟每苦束脩無出聽見荒娼聰穎者旣多自悞愚魯者更失主機少成若天性習慣成目然成敗之機不能不防之於早也本縣每慨人心風俗之敝亟求蒙以養正之力因卽商諸官紳籌集經費先就城内外設立善蒙學塾十二處專收貧苦子弟延師課讀每塾以二十人爲額不敢脩金一切教法以識字明理爲主業己開就章程學規刊刷布告猶恐編氓未及周知合行出示曉諭爲此示仰城内外諸色人等一體知悉如有志讀書無力從師者卽覔具鋪保先往報名聽候擇期開學此爲整齊風俗免致貧苦子弟荒嬉自誤起見愼勿稍事觀望致使額滿見遺也切切特示 
[預備鶯　　閘北新建會審公廨將次竣工讞員翁笠漁直刺擇吉本月十七日鶯遷先於十六日將福德星君偶像舁往供奉昨日午後傳齊各役預備一切以免臨事倉皇 
[公廨停訊]  
　　昨日爲法界公廨訊案之期適讞員朱森庭明府赴蘇垣叩賀護理撫憲聶仲芳中丞任禧因飭丁先期咨照捕房停訊二期所有各案統歸下禮拜二解請訊核 
[兇人交保]  
　　南市陸家浜左近全茂染坊主人雙雲因惡前坊主施兆雲之甥順林時往借擾倩人曳至荒僻處挖去雙目等情昨己略誌本報兹悉雙雲卽陳雙祥自肇此禍揑稱被竊棉布十餘匹授控二十三七鋪巡防局旋經局員邱友齡二尹訪悉原由方飭地甲傳陳到案前晚升堂訊問陳供小的係浙江紹興府屬某邑人前由石福林卽順林薦至公泰染坊執業去年坊主施兆雲病故將坊盤歸小的改名全茂石亦在坊中爲夥嗣因行止不端經止的辭歇前晚更魚初躍時坊中忽失去布十餘疋急卽尋緝旋見後牆有一穴知被賊竊小的因卽率領夥友躡跡竊追比至校塲附近見某姓家厠所之側遺布數疋當卽携回旋又遺夥友追尋至演武廳畔見石在彼盹睡因之疑其所爲扭住鞭撻石倔强異常過彼處堆有印花坊刮布之石灰石於扭結時誤觸之致傷兩目並非小的行兇挖去尚求鑒宥二尹命提石至案見其兩目腫大向之研詰供稱小的今年二十有九前在舅父施兆雲處爲夥時曾將陳引薦至去年舅父去世此坊盤顶與陳陳不念舊情反將小的辭歇後小的無可謀生不得己往滬北垃圾橋堍當野鷄小工晚間棲宿某姓薙髮店内是晚偶至南市訪友卽被陳率衆扭住肆行兇毆並用石灰塗抺兩目現在痛如刀割恐難保全性命似此兇横叩求重辦二尹謂陳曰爾將石任情欺侮反敢來案誣控忍心害理可惡己極著鞭竹梢二百下問爾欲瞽人之目今亦自知痛楚否陳供小的自知不合現願延醫代爲調治尚求恩典二尹命再責一百板諭令赶緊將石目醫痊方可免罪如有不測定須按律嚴懲陳一再哀求遂令交保開釋 
[移提兇棍]  
　　昨晨八仙橋巡防委員葛鳳笙二尹飭役投英界公廨禀稱前日流氓張桃卿將喬金堂戳傷旋卽匿跡貴治下至晚由包探拘獲請函致捕房帶回訊治直刺准之 
[美界火警續述]  
　　前晚十點半時老閘橋北新巡捕房左近失火情形略誌昨報兹悉火起於新巡捕房内卽西人所稱會斯虹口者是初晚大餐房中不知如何失火以致濃烟四佈頃刻上炎倍副捕頭急由德律風傳語四馬路老巡捕房鳴鐘告警及救火會各西人驅皮帶車出疑火在裏虹口比馳往則查無蹤跡迨詢知被災之處飛馳往救則火勢己衰未幾卽熄祗焚去大餐房一間及披屋三四間昨晨倍副捕頭疑係庖丁某甲疎忽所致因卽拘獲押候查明再核 
[電燈宜愼]  
　　南市萬裕馬頭春江得月樓烟茶肆裝設電氣燈以冀光明大放四座生輝不意前晚試演時電氣外溢霎時火星四射幸卽設法止之然己受驚不淺矣 
[申報館恊振所經收山東河南江西皖北浙紹賑捐七月廿一日至七月三十日止第二十次清單]  
　　七月十一日求安氏洋十元○廿二日如痴子因妻病愈求保康健合家平安洋十元趙無名氏票元一百兩○廿三日潑墨山樵求减子以增妻壽洋三元湯鎭政大源來李國柱洋三元一角無名氏洋二十元席子樓洋一元○廿四日蕪湖義和泰土錢洋五十元海上無名氏銅洋三元九角汪潘氏浙紹洋十元臨平全盛來通慮洋二元杭州全盛來漱盦浙紹洋四元○廿六日祝姓潘六元京口勉力子洋五元柚涇協源來梅道人因内人產後平安銅洋十元○廿八日恊盛號銅洋一元姚錫漢求身康强合家平安洋十元蘇州全盛來再香女史求病愈洋四十元○廿九日婦科張頌清朔釀號金移助在洋五元葉雪航洋二元○三十日山隂胡伯英浙紹洋六元東臺全泰盛來仙賞氏求嗣並求保產婦平安洋六元蘇州寗順來祝徐公多福票洋一百元河口全泰盛來張德紹洋五角倪三順洋五角以上總共收洋二百八十九元一角票元一百兩花洋五元銅洋十四元九角 
 
 
] 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鑽石攷略]  
　　香港循環日報云鑽石亦名金剛石乃炭質結成西人以爲寳貴之品鑲嵌約指首飾而華人效之競相稱用故其價益昻有客談及新嘉坡各富户及各行號所儲鑽石共值洋銀五百萬元又謂鉅矣攷此項寳石大半產於沙泥内其外常有晦暗之殻護之去其殻則光潔晶瑩其明如水而無色者爲上品大紅者罕而益珍緑者色美　者少見皆是貴黑者最少光爲等切棕色黄色者不甚貴白色暗色者又次之然大都以大顆爲至寳其小而碎者可劃玻璃或　磁玉其天而明凈者可磨伴顯　　　其柝光力最大且無暈差也然環球各國此種最大之鑽石爲人所知者止十九顆而尤以德舊牙國庫中折藏爲首届一首現時　未琢磨權重十一兩有零謂非無價之寳而何 
[開櫎被控]  
　　蕪湖訪事友人云皖南各屬煤礦最多惜士人惑於風水之說未　一律樹辦上年南陵繁昌交界之黄荆墩徐家山等處經南陵紳宦徐厚餘觀察禀請自備資斧設法開採嗣有湖南客紳陳昌會者出爲阻止涉訟琴堂遂於去秋停　　聞此案己赴省上控徐觀察亦命駕至省未知上憲如何訊結也 
[拿獲帮兇]  
　　虹口著名賭棍瞿姓兄弟攤設賭臺肆無忌憚日前與泰州人某甲因者起棠將甲毆斃擅自棺殮不知因何地保匿不報案事爲上海縣主王欣甫大令訪聞飭差拘拿訊辦昨日差役訪知正兇己懼罪逃逸因將帮兇之賭徒瞽陶大卽混名殺牛阿大者解請大令研訊大令諭令小心看管聽候究懲 
[復訊欠欵]  
　　前者徐友蘭赴各憲轅上控震源莊主黄鎭心與其夥黄棧寳騙取房契等情前晚上海將主里欣甫大令親提復訊馮珊林供咸德莊與黄鎭心之夥黄楚寳合做洋斥輸贏另立發記名號耗去銀十餘萬兩此項與震源莊無涉後被黄楚寳歸入莊帳以致累及黄鎭心至咸德欠嘉和莊往來銀二萬三千兩於光緒十六年十二月十三日託姚次眉將公陽里及南市房契道契向嘉　莊押銀四萬兩以二萬兩還嘉　餘還震源原泰各一萬兩不料姚甫到申卽被黄楚寳騙去許代爲劃付嘉和三萬兩他家亦照劃及契到手銀不照付致被各莊夥至甬索銀逼倒求恩交保清理徐友蘭供略同並稱當時職員己蔣事情告知錢業董事允爲理處延至十七年冬晨源託董事講倒帳以八折歸還卽將職員應得房屋契據抵客帮各欠欵作銀二萬九千兩職員曾控諸道轅及案下請追還房產租金蒙前縣主黄公祖斷令馮珊林收取各帳先歸還職員洋銀二萬元其餘照十六股半均派至今分文無著不得己投督撫藩各憲轅控訴奉批公斷分派姚守申供在嘉和莊執事餘供與徐馮相同黄鎭心供公陽里等處之晨契由馮訐姚帶交黄楚寳代向有利銀行押得洋銀五萬元震源被咸德株累倒帳後有利勒令職員備齊本利贖出有洋文收條及律師之信爲憑後將此項產業託錢業董事陳姓抵與客帮作銀二萬九千兩其中日新懷仁兩里房屋係向洋商祖地建造全十七年租期己滿洋商將地收回職員查十六年十二月二十三日姚守申具禀道轅請移文標封咸德莊主洪姓在寍波之房產典當禀中並未提及公陽里等處房屋事隔年餘徐忽又揑情朦控實因姚次眉黄楚寳皆作古無人對證故敢掉弄虚玄前蒙提訊二十餘堂馮未嘗供及托嘉和莊抵押房屋之語况咸德欠嘉和銀四十餘萬兩除還過若干外僅剩二萬三千兩職員之莊因黄楚寳受馮等之騙被累至今馮最爲要證若交保出外誠恐巨欵無著必須的實人人銀兩保並詳請大憲批示方可大令以兩造供詞仍各堅執論候詢明錢業董事再行核奪 
[英界公堂瑣案]  
　　流氓李大德素與烟倡王張氏相識前日索詐不遂持碗擲傷倡目倡遂投報捕房捕頭遣包探張天林拘李送案倡投案歴訴情由讞員翁笠漁直刺商之曰繙譯官然後判令將李從重笞責八百板以爲凌侮姻花中人者儆○包探張阿五禀稱前日長泰押鋪失去巨贓報捕後捕頭遣小的查得陳阿三所竊因卽拘獲怗出綢衣八件布衣十二件牙骨摺扇二十二柄尚有綢布衣服百餘件未經弔出今特先將陳解案請究長泰執事人某甲投案訴稱前日之晚鄰人韓鴻藻與陳串同竊去衣服一百餘件及零星各物今贓未齊集叩乞究追陳供稱此案非小的一人所爲尚有餘贓質在法界及南市房各押店中直刺飭探帶回捕房移弔原贓復訊核辦○包探張天林禀稱賊犯張培英竊取張阿松家綢布衣服五件報捕後捕頭遣小的查獲原贓送案請究阿松投案領贓培英供稱小的向爲鋸木匠邇者失業己久貧苦無依不得己習成胠篋生涯尚求恩寡直刺判令管押捕房半年贓給失主具領○包探倪順泉解鎭江莠民陳阿三至案禀稱此人曾因犯案解請大老爺訊明遞解回籍今又來滬是以拘案請懲陳供稱小的來此接母親師當回籍且己痛改前非不敢犯事矣直刺判令笞責一百板發回捕房遞解鎭江原籍○某教士遣人投案訴稱堂中被賊犯王和尚竊去銅殻報時鐘及綢洋傘當卽報知捕旋經包探秦少卿緝獲今旣解案請准領贓王認竊不諱直刺判令管押捕房三月○舟子王福壽訴稱戴金桂周永根二匪人向小的藉端訛詐洋銀五圓請大老爺究辦隨由包探石金榮將戴周解案直刺研詰之下王訴稱小的與戴周素識前日挈友至某酒肆行沽戴周己醉態　騰突向小的强借洋銀五圓小的不依致被攫去紡綢褲質得洋銀二圓復將小的兇毆因之報捕拘案請究戴周同供稱小的等向王索取賭帳並非訛詐直刺判令將戴笞責一百板周笞責五十板○十七號印度捕解流娼陳阿竹及娼傭陳張氏至案禀稱前晚十一點鐘時巡至福州路見伊等强拉過客是以送請究懲陳傭俯首無詞陳娼供稱是時小婦人出外尋胞兄並無拉客情事直刺判令將陳傭責手心一百下陳娼責手心二十下 
[法界捕房紀事]  
　　錦名洋行經收房租人某甲投捕房訴稱陸吳二房客積欠洋銀數十元捕頭派包探將陸吳拘獲押候解請讞員朱森庭明府訊追○東園烟館執事人石壽生虧欠巨欵迭經明府押追旣而石在押所患病明府諭令交保出外醫治旋以無人具保飭送仁濟醫館醫治昨日捕頭恐有疎慮派二探夥前往看守 
[美界捕房紀事]  
　　昨日午後著名賭徒王巧福至北河南路天后宮前設攤誘賭適爲某號巡街華捕所見拘解捕房捕頭令押候解送公堂禀請讞員翁笠漁直刺訊辦○昨日清晨包探金立生巡緝至北河南路見小竊張毛毛手携衣包東張西望拘住盤詰言語支吾因卽帶入捕房捕頭令押候轉解公堂禀請懲辦○昨日清晨跑灘賊周阿五　取外虹口某碼頭上貨棧中所堆舊鐵適爲某號巡街捕所見拘解捕房捕頭詰知所竊甚微令管押乞丐牢一日卽行釋出 
[蘇省官報]  
　　七月二十一日暑淮揚海道丁葆元由寗來卽辭行鹽運使銜南詳特用遣黄承暄由波來知縣汪鳴鳳由江靈絲捐局来並謝秀署荆溪縣事又吳兆楣由宜荆厘局来又廣麟由常昭海口厘局来又李樂善由車坊釐局来又程慶明禀辭赴寳山開辦塘工縣丞陳鍾潁禀謝奉委武進縣保甲差巡檢高朗禀知交卸署張渚司巡檢任事回省知府戴文佐由吳淞沙釣船捐避来卽辭儲憲羅由寗回○二十二日藩轅牌示照得宜興縣知縣萬立鈞開缺逺缺查有候補班前知縣劉樹仁堪以酌補又靖江縣知縣馬霍恩開缺遺缺查有卽用知縣董觀瀛堪以酌補又暑青　縣榖山司巡檢王家瑞年滿據回遺缺查有舊班分先從九品劉輔仁揖以輪委署理又暑上海縣吳淞司巡檢葉洵年滿撤回遺缺查有新班試用從九品沈金聲堪以輪委署理統領浙西鑒捕全軍候補 
 
 

Page 10

 
 
道杆兪禀辭川巡平望一一奉賢縣金禀到○二十三日藩轅牌示照得元和縣知縣李超瓊丁憂遺缺查有鎭洋縣知縣吳鏡沆堪　調補知府沈鳳韶由上河糖捐捐來元和縣兼理吳縣陳禀知下鄉相騐委署崑山縣尚禀辭回滬知州洪爾振禀知奉濟憲委催提前江隂縣李令解欵知縣陳　雍由上海樹木局來又顧元亨葉在泗均禀知奉飭派蘇差委又杜子彬禀謝奉委發審局帮審差又李雋由寗來　品銜揀選知縣劉　僑湖南人由寗來禀知奉撫憲委辦浙西鹽捕營務處提調差正任震澤縣縣丞調署嘉定縣縣丞程枉專丁來省禀謝奉飭課署常熟縣縣丞事府經歴曹裕衡由京起禀回省禀到從九徐鍾毓禀知奉飭派蘇差委又劉永澤禀知聞訃丁父憂江蘇試用縣丞沈慶榮赴孟河就醫在途次故○二十四日藩轅牌示照得鎭江府海防理事同知錫昌病故遺缺查有現署蘇海防同知恆坦堪以調署遞遺蘇海防　知員缺查有候補同知晉堪以署理又署甘草司巡檢謝品年滿撤回遺缺查有試用巡檢姚祖詒堪以酌委署理候補道松峻由寗來同知陳德濬由閔行厘局來又倪啓佑由上海閩廣貨捐局乘通判丁年由上海綢捐局來又謝蘭軒禀知奉府委赴震澤公幹又倪文范由徒陽公幹回並謝奉委崇明塘工差又揭傳淵禀知奉前蘇松太道黄咨調差委並辭赴滬見道憲○二十五日燕轅牌示照得署太湖同知吳其昌年滿遺缺查有候補同知何希曾堪以署理元和縣兼理吳縣陳禀知昨日下鄉相騐回江隂縣太禀到並謝奉飭接署同知李念典禀知運解浙絲滬捐差奉松滬捐厘局飭知裁汰回省知縣李樂善禀辭回車坊釐局又劉歌雅禀知奉飭派蘇差委○二十六日藩轅牌示照得劉倉直隸州知州蔣體梅現據因病禀請給假所遺員缺查有鎭洋縣知縣吳鏡沈堪以就近暫行兼理又署望亭司巡檢李約禮另有差委遺缺查有試用府經歴丁方瑴又諸翟司巡檢張開溥病故遺缺查有補用從九品王桂墀均堪以酌委署理知府王仁東沈鳳韶均禀辭回滬辦理駐鏕貨捐局直隸州德存禀知奉金陵厘捐總局憲札委調辦靖江釐局差新選昭文縣張瀛禀謝云委發審局帮審卽日到差委署荆溪縣汪鳴鳳禀辭回江震絲捐馬知縣朱賡日禀知奉府委辦震澤縣襄理清賦事宜又王敬銘禀知蒙撫憲給咨送部引見又伊立動禀辭赴滬選松江府管糧通判劉興基湖北由京領照来省禀到巡檢嚴嘉鏞禀謝奉委西路二叚夏防巡查差江南捉督李由松江來卽辭赴平望閱操○二十七有藩轅牌示照得本司理問傅承霖撤任遺缺查有試用知縣葉先祖堪以酌　署共長洲縣江元和縣兼理吳縣陳均禀知在郡廟求晴同知施晉禀謝委署蘇海防同知事又葉兆綱禀銷守取常熟武進沙洲册籍差知縣郭重光禀知武進縣在内交代於初叅限内算結又慶多由常州來禀謝奉委代理陽湖縣事又王慶爠禀知奉飭派蘇差委縣丞黄頌廉由鎭江來從九金祖光由分松差遣来省禀知回籍省母病○二十八日統領　西鹽捕全軍候補道杜兪赴平望出巡回分發江蘇試用知府揭傳淇西人由京領憑來省禀到署蘇海防同知恆坦禀謝奉委調署鎭江府海防理事同知事勸辦淮徐賑捐委員候補同知李修梅由寗見制憲回並奉撫憲飭知派蘇差委　和縣陳禀知交代於初叅限内算結請補常熟縣楊家騵交卸署丹徒縣任事回省並謝奉飭請補常熟縣缺先行赴任卽辭府經歴吳瓛禀謝奉委上海貨捐局查騐差巡檢佘禮培　謝奉飭請補太湖應角頭司巡檢缺又朱兆彭禀知奉飭派蘇差委 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年七月二十四日京報全錄]  
　　宮門抄○諭旨一道錄前○江督劉奏爲揀員請補内河水師都司員缺摺○又奏報更換防營管帶片○盛京將軍增奏爲恭查三陵品器並内務府一切陳設物件摺○駐藏大臣文奏司員差缺分别請定年限例奬摺○提督董奏爲蘭外肅清案内請奬議　之道員籲恩僞照原擬給奬片○將軍增奏爲添設奉字中軍統帶片○七月二十四日禮部宗人府欽天監廂藍旗值日無引見溥顧假滿請安○泰寗鎭總兵祥霖假滿請安並請訓○涼州副都統依楞額假滿請安並請訓○載瀛謝放右翼監督恩○明安謝授上馴院卿恩○德雲謝授正藍漢副都統恩○鹿學良謝授福建遺缺知府恩○徐郙恩佑各續假十日○許涵度預備召見○召見軍機鹿學良祥霖依楞額許涵度○○頭品頂戴兩江總督臣劉坤一跑奏爲揀員請補内河水師都司員缺恭摺仰祈聖鑒事竊内河水師洪湖營都司劉東林陞補鹽城營遊擊所遺員缺接准部咨係内河水師題補第三輪第二缺應用儘先人員行令揀員請補等因伏查是缺都司轄境遼闊有巡緝湖面之責非精明强幹久歴水師熟悉情形之員難期勝任臣查内河水師儘先都司班内陳榮馮東華柏殿魁李贊魁早經病故于國靖己補通州營左哨都司陳吉順己補東海營都司均毋庸核計復在裏河水師儘先都司班内逐加遴選内吳定江李友元陳思順均經病故張錫蕃劉震坤王永清譚月亮劉宏貴並未在標無從揀補張攀鳳係淞北營千總現經臣另案咨部勒休劉東林己補鹽城營遊擊胡德聶春泉二員雖均在標候補惟與是缺人地不甚相宜未便遷就請補謹查有儘先都司裏河水師淞南營守備周蔭恩年五十九歳江南通州人由行伍隨剿出力薦保守備於任賴捻股肅清出力案内經前湖廣督臣李鴻章奏保同治七年八月初九奉上諭周蔭恩著以都司儘先補用欽此先後拔補狼左淞北等營把總千總各缺光緒十一年借補淞南營守備十二年請咨赴部受劄任事嗣於十一年分海運出力案内經前督臣曾國荃保俟補都司後以遊擊用十八年軍政案内經臣保薦卓異又於十六年分海運出力案内保俟補遊擊後加參將銜該員年力强健營務勤明以之請補是缺都司洵堪勝勝該員係由裏河水師儘先都司請補内河水師都司之缺雖名次稍後核計在二十名以内與例相符合無仰懇天恩俯准以儘先都司淞南營守備周蔭恩補授内河水師洪湖營都司實於營伍地方均有裨益如蒙兪允俟部覆至日卽行給咨送部引見以符定制除將該員履歴咨部查核並所遺淞南營守備員缺另揀合例人員請補外謹會同江南提督臣相占椿恭摺具陳伏乞皇太后皇上聖鑒訓示謹奏奉硃批兵部議奏欽此○○劉坤一片再各省防營如有更換員弁前奉諭旨飭令隨時奏聞等因歴經遵辦在案兹查統帶督標新兵前左兩營江寗城守恊副將楊金龍現經委署福山鎭總兵篆務所有新兵前左兩營應卽撥歸統帶新兵中右後三營臣標中軍副將王幼山一併統帶以一事權除分飭遵照外理合附片陳明伏乞聖鑒謹奏奉硃批兵部知道欽此○○奴才增祺跪奏爲循例敬謹詳查三陵祭品並内務府恭存一切陳設物件恭摺抑祈聖鑒事竊奴才前奉諭旨補授盛京將軍遵照向章敬謹將三陵金銀祭器逐件查點均與册載相符龍袍龍褂亦屬整齊鮮明隨諭令該關防等妥爲收存並將内務府印册内載太廟供奉册寳共六十四分敬典閣上層尊藏玉牒黄權紅檔共二百四十包寳十顆敬典閣下層尊藏玉牒黄檔紅檔共一百二十包崇謨閣尊藏實錄一五一百一十三包聖訓三百八十包老檔十四包舊檔案一厘實錄圖一匣御製詩餘集一套御製文餘集一套奴才敬謹瞻仰供奉尊藏惟敬典閣上層供奉十代聖容十箱行樂圖四箱奴才未敢擅啓查每年秋分内務府擇吉恭晾一次俟届期再當敬謹跪瞻又恭存列祖列宗御用鞍轡弓箭腰刀槍劍橐鞬高宗純皇帝御用朝冠朝珠朝帶袍掛鞍轡弓箭槍劍腰刀橐鞬甲胃仁宗睿皇帝御用朝冠朝珠朝帶袍褂鞍轡槍劍腰刀凖捷槍撒袋弓箭宣宗成皇帝御筆字褂屏鞍轡威禽木杆槍弓式件樺木鞘小刀子火鐮火紙筒文宗顯皇帝御用鞍一副籐鞭一把袋一副弓四張箭三十六枝穆宗毅自帝御用鞍一副傣鞭一把弓三張箭二十枝撒裝一副等項敬謹瞻仰妥爲尊藏及宮殿陳設一切金玉銅瓷物件金錁銀條銀錁書籍字盡册頁綢縀紗呢羽縀及文溯閣書籍鑾駕庫所存鹵簿樂器金銀庫金銀制錢縀匹絹布紙張等項將軍衙門所存則例書籍册擋銀錢等項按照印册逐一詳細查騐俱各相符奴才均嚴令該管官役人等敬謹看守仍不時稽查以昭愼重所有循例敬謹詳查緣由理合恭摺具奏伏乞皇太后皇上聖鑒謹奏奉硃批知道了欽此○○奴才文海跪奏爲西藏司員差缺分别請定年限例奬　懇天恩恭摺仰祈聖鑒事竊查駐邊委員户部學習主事懿善原在同文館當差光緒十七年經前駐藏大臣升泰奏請由總理衙門派令來藏充當繙譯測繪委員二十年復經前大臣奎煥委令駐邊隨同辦理界務事宜并在靖西充當繙譯該員自到藏供差至今己届七所前後辦理測繪繙譯等事毫無貽誤洵屬著有微勞惟此項差使西藏係屬剏設向未奏明年限准其保奬奴才前准總理衙門咨稱業己派員來藏更換懿善不日回京銷差數載邊荒禾邀奬叙不免向隅奴才擬懇天恩勅部立案嗣後由總理衙門派充西藏測繪繙譯委員以到差之日起扣滿三年更換一次如在差三年勤愼無誤者准由駐藏大臣奏請照同文館章程給奬以示鼓勵又駐藏夷情章京理藩院主事保齡前經奴才奏留一年現己更換有期此缺向請旨簡派由理藩院帶領引見三年班滿更換亦無例奬成案查駐藏委筆帖式四名係成都滿兵三年更換之時例准奏請給奬歴經遵辦今駐藏司員係由京簡派逺涉勤苦更與委筆帖式等不同相形亦覺向隅奴才擬懇天恩嗣從駐藏司員一缺凡經在藏三年供職勤奮者准由駐藏大臣出具考語奏請奬勵並由理藩院立案定爲成例實出逾格鴻慈以上二員皆西藏苦差苦缺奴才爲推廣聖恩鼓勵人才起見如蒙兪允再由奴才詳叙該員等履歴咨部奏請給奬理合恭摺籲陳伏乞皇太后皇上聖鑒訓示謹奏奉硃批該衙門議奏欽此○○董福祥片再奴才接准吏部咨開所有關内外一律肅清出刀請奬一摺分别核議内有花翎二品頂戴留陜遇缺題奏道張儒珍一員所請以道員記名遇缺請旨簡放核與定章不符應令另核奏明請與等因知照前來奴才查張儒珍業經保有花翎二品頂戴留陜遇缺題奏道此次著有勞績實屬無可加保若將該員原請奬勵議駁求免獨令向隅惟有仰懇天恩俯念該員躬率隊伍實係前敵最爲異常出力可否仍將該員以道員記名遇缺請旨簡放以示鼓是之處出自逾格鴻施謹附片具陳伏乞聖鑒訓示謹奏奉硃批著照所請該部知道欽此○○增祺片再奉天督標親軍砲隊各一營向無統帶以致營官無人考察得以任意舞弊亟宜量子變通以資整頓首有花翎候補遊擊夏觀　曉暢戎機遇事求實曾在甘福軍營及東三省防練各軍充差有年奴才現派該員統帶奉字中軍令其常川駐省兼理營務所有新軍砲隊馬隊兩營亦歸該員督飭訓練庶幾有質責成盛附片具陳伏乞聖鑒訓示謹奏奉硃批知道了欽此 
 
