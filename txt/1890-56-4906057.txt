# 1890 - 56 - 4906057

 

Page 1

 
 
[新印諭旨告成] [  申報館主人啓]  
　　本館向例每年將邸抄諭旨敬謹排印成帙以供薄海臣民恭讀光緒十五年諭旨現已印成每本價洋一角五分想留心時事者必當家置一編也 
[詩句題解韻編减價出售] [  申報館主人啓]  
　　本舘所印詩句題解韻編四五集選擇必精搜羅益廣芸窗雪案拾閲良便而又紙墨精良字蹟頗大不似他本之蠅頭　聚者閲之目易昏花茲特格外取值從亷俾人家易於購置計每集减收工料洋二角五分購者請至本埠申報舘帳房申昌書室及各外埠經售申報處可也 
[論中國洋務之效]  
　　中國自與泰西通商以來漸知仿行西法而泥古者猶復非之以爲漢家自有制度何必作此機械變詐之事致蹈孟子下喬木而入幽谷之誚嘗有友人自海上抵京謁某鄉先逹次日至友寓所答拜見有名片用上海機器造紙局所製之紙以爲是外國紙也蹙頞曰何酷嗜西法至此友人舉以告人至今傅爲笑柄夫果其能拒西法使不入中國則中國之人又何從而用西器仿西製守先王之道以距人於數萬里之外人不敢抗豈不大妙若其不能則西人以其所有易我中國之所無中國之人喜新厭故無不趨之如騖是不啻以中國之利源悉聽西人之取携而我亦莫之抗也深通時務者多創爲以彼之矛刺彼之盾之法卽如江海輪船先時惟西人往來於其間以坐收水脚之利招商局開設以來遂分其利者十之五六而西人所開之怡和太古等大洋行亦且與招商局共立合同各無異議近年來招商局主持得人辦理合法新增之船出類拔萃大有蒸蒸日上之勢此中國洋務之明效大著者也日内以合同期滿跌價爭利稍有耗損然所耗者不僅在招商局且競跌水脚則商旅之便宜實多而往來商旅華人爲盛則所便宜者仍歸之於我華人初非西人之利也我知相持數日必有爲魯仲連者出爲調停仍復舊好和衷共濟悉泯猜嫌則中外一家而利益之所沾者溥矣電報之法中國向來所無今自設立以來其通商大埠獲利頗厚雖有數處偏僻之地不免稍有所耗然通盤籌算則其利尙爲不菲觀於每年所分官利花紅而知其有盈無絀是又中國洋務之大騐也惟鐵路一事刻尙未曾大舉開辦而北之開平南之基隆皆有鐵路運煤極便分銷極速他處煤礦未嘗無勝於開平基隆者而皆不能興旺則以無鐵路以便裝運故也將來若得大舉遍中國皆有鐵路則中國之貨產可以無遠弗届而運兵運餉以及移粟移民無一不便已可預卜是又中國洋務之已有見端可卽小以見大者也至於製造船艦鑄成砲火以及藥彈魚雷之類此時中國雖尙未造且精而亦皆深得其竅再閲數年安知不駕西人而上之去年聶總辦以新法造魚雷試之極爲得法至今滬上西人猶嘖嘖稱道不置是　騐矣若造紙公司行銷已閲數年用者無不稱便價廉而物美有目者所共賞是又一騐也織布之局創議已久而遲遲未舉自經去年龔仲仁觀察奮然以興毅然開創刻下開工已數日聞其機器極爲靈便友人舉一事告余謂三刻之中其彈棉機器可以彈成如中國被胎者五六十條是亦可見其靈妙　惜乎無暇晷以親往閲視俾得一擴眼界然私心已嚮往之紡織新局則爲織布之先聲余雖亦未親往觀之然　局中多有熟人爲余一一道其詳一日之中一人之手可軋棉花多者七八十籮少者亦二三十籮可謂速矣新局雖係初創而辦理甚爲得法主其事者頗極認眞思周慮密毫無遺憾以故去年别項生意每多虧折而新局則尙可有官利是又西法之行而效焉者也惟頓聞局中所用司車之東洋人不能仰體總辦之意往往虐待小工去年曾經禀過日本領事而尙未能悛改總辦至局時時諭管車可帳等人謂工人晝夜辛苦必當曲爲矜恤故諸人咸以總辦之心爲心而東人則役如牛馬局中共計小工數百人而東人不過二十餘若仍前兇横竊恐積怨成憤積憤成仇必有滋生事端者此非局中之幸所當早爲曉諭妥爲箝制使東人勿再恣横則有利而無弊矣總之中國所已行之西法其取效甚著其獲利甚顯歴歴在人耳目間初非余之阿私所好不得以遷喬出谷之説爲病而所以辦理之人則必宜各得其選所以辦理之法尤宜各得其良古人云創業固難守成亦不易今中國所行西法有初創者有已成者惟冀處處用得其人行得其法則西法之所益於中國者豈少也哉彼拘墟之見又何足憑也 
[本館接奉電音]  
　　昨由京友電傅諭旨三道敬謹譯登○二月十二日奉上諭都察院左都御史着貴恆補授欽此同日奉上諭本年輸應查閲山東河南江蘇安微江西五省營伍之期山東卽派張曜河南卽派倪文蔚江蘇卽派曾國基安微卽派沈秉成江西卽派德韾逐一查閲認眞簡校如有訓練不精軍實不齊者卽將廢弛之將弁據實叅奏毋得視爲具文欽此同日奉上諭長順奏欽奉恩綸查明已革職官開單請旨定奪一摺上年特降恩詔革職官員内有事係寃枉才力堪用者准由在京各衙門及各省督撫等查明請旨係屬曠典殊恩非尋常查辦廢　可比降詔以來節經中外大臣遵查具奏經朕詳核案由其情有可原者分别起用及交部帶領引見原犯情節較重者奏到時均經批駁於愛惜人才之中仍寓慎重名器之意該大臣自應體朕此意核實詳查豈容稍有冐濫乃該將軍此次單開竟至二十二員之多詳閲所犯情節原叅均非寃抑甚至有任意妄爲廢弛旂務營務之重情長順輙據各城開報及本員呈詞卽爲具　請一併賞還原職已屬不合至防禦慶祿雲騎尉常順鳳山均係革職留任之員並非離任更何所　 
起用是該將軍於恩詔本意全未體會實屬冒昧至另片奏請將前任齊齊哈爾副都统春壽賞還原銜休致吉林廂黃旗公中佐領春福以原品留營効力各等語查閲原案春壽係勦辦捻匪諱敢爲功特叅革職之員案情甚　年力亦衰春福係因騎射生疎於光緒元年勒令休致並無别項勞績該將軍並爲奏乞恩施似此任意冒濫若各省紛紛效尤尙復成何事體所請着不准行長順並着傅旨申飭該部道單併發欽此 
[龍池枊色]  
　　内閣滿票簽處爲傅知事正月二千日皇上駐蹕南海所有王公日官均穿蟒袍補褂於是日齊集西華門外跪送聖駕○總署函致駐京各國欽使稱准步軍統領衙門片稱恭照本年正月十九日大皇帝親 
 
 

Page 2

 
 
祀祈榖壇是日出正陽門於二十日還宫仍進正陽門請轉囑各國洋人廻避等因前來相應函知貴大臣切囑貴國官商人等於十九二十等日勿庸出入正陽門○太常寺爲知照事本月二十日祭祈榖壇例自十七日起齋戒三日本寺呈進銅人應於十七日丑刻舁入西長安門天安門端門午門奉置於乾淸門堦上相應知照景運門轉飭該各門値班官兵届時一律開放各正門照例預備○内奏事處片行各該衙門所有二月分應行入内吃肉之親郡王貝勒貝子公大學士六部尙書左都御史御前行走及御前侍衛人員應由本處繕單呈進奏派相應片行各該衙門卽將應行吃肉王大臣銜名三日内開送本處並聲明現在有無出差告假以憑繕單呈進 
[聖壽]  
　　本年恭逢皇上二旬大慶薄海臣民同深歡忭萬壽聖節係六月廿六日而新年來京朝賀之内外蒙古王貝勒貝子公台吉塔布囊呼圖克圖以及西域之回王朝　之使臣并在京之外省將軍督撫提鎭都統副都統等預於正月廿六日在太和殿賜宴應行一切典禮由各該衙門照例辦理琅璈曲奏欣化日之舒長𨤍醁香濃沐恩波之汪𣿄一人有慶萬國來同唐哉皇哉美矣備矣 
[問津宜慎]  
　　天津去冬天氣頗甚融和河冰本不堅勁故甫届春令各河濵卽有人艤舟以待行人楊柳依依人喚船頗合此時風景矣惟運河冰泮梢遲水藏暗冰行人最易涉險聞某日黃昏時趙家塲渡口有甲乙兩人問津而至忽上游氷凌驟至渡舟被撞欹斜將甲乙墮入波心當時苟非舟子竭力救援二人皆難免於難噫是何如之險耶詩曰如履薄氷吾願人臨時儆戒也可 
[待賑孔殷]  
　　齊東濵州一帶三十餘州縣地處下游小民尙在水浸之中其稍可支持者或得覆茅爲棚糊糠爲丸藉延殘喘至極貧者則欲求草根樹皮而不得惟相對啜泣望賑糧如望歲皀施賑諸君亦往往有水爲之阻終年未克親臨振撫者其情形之慘洵乎罄竹難書安得萬家生佛偕來以慰來蘇之望也 
[花會盛行]  
　　賭博害人以花會爲最婦人孺子有以一文錢押得三十文者以致愚民無識羣焉入其彀中向來淅江温台二州設爲三十二門以角勝負近來閩省又加至三十七門厦門一隅當五六年前被其害者指不勝屈經水師提憲彭軍門飭拿嚴辦若輩遂匿跡消聲現在故態復萌潛在南太武山漳泉交界之嶼仔尾内澳各社開設花會壇分派爪牙串同兵役在厦設立引所代壇收押一時城廂内外舉國若狂婦女無知往在宿廟求神扶鸞問卜典衣質褲以兾得資因輸而失節喪名者不知凡幾踓經官憲飭禁而兵役從中瞞蔽上憲耳目難週依然到處掛巴誘人入阱　愿官憲不動聲色移會漳屬文武會拿首棍嚴辦以儆其餘是則爲地方造福無窮卽食報亦永無涯涘矣 
[接辦銀號]  
　　閩厦海關官銀號本由浙江巨賈胡雪岩所開之悅來銀號承充號中經費辛工皆由船政局四成火耗平餘提給嗣因船局裁减經費該號遂亦减去二成一切開消殊形竭蹶矣洎阜康倒閉閩厦兩銀號亦無力支持因之具禀告退由寗波人陸某承充蒙希軍憲咨凊部中經費悉照向章補足並償還前數年所扣之萬餘金是以近日號夥等咸欣然色喜云 
[臺北郵音]  
　　臺北生番就撫大軍凱還已登前報刻下進剿中路吳瑞生軍門已於上元節後率領所部曁李本欽軍門各軍乘飛捷海鏡兩兵輪前往宜蘭駐紥劉省三宮保因逆酋猖獗赫然震怒親率熊羆筮吉上月廿六日由府城起節至滬尾乘駕時輪船前赴宜蘭聲罪致討想跳梁小醜不難一鼓蕩平也○噶瑪蘭都司湯君文炳内去年生番滋事劉立齋統領遇害被劾卸任現委管帶健字前營李鼎臣叅戎接辦營務所遺健字前營另委劉都戎朝舉接帶○基隆獅球嶺下游之七渡路本幽僻絶少行人一日有某甲肩挑行李道經是處時則斜日西沈尙未昏黑突遇數人如乞丐狀者甲並不介意依然彳亍郊原行未數武此數人突將行李搶去且褫其衣服幾於赤條條不掛一絲地棘天荆正不第蜀道之難令人望而生畏也○中路營務處統領棟字全軍林蔭堂觀察因公晋郡襜帷暫駐西門外日内忽抱採薪之疾想吉人天相定能勿藥有喜也 
[豫章瑣誌]  
　　江省豫章樓左近衢巷縱橫四通六闢正月二十六日爲嫁娶吉期甲乙兩家皆於是日迎娶午刻兩乘花轎皆至巷外適藩憲因公出外隨從執事經遇衢道花轎退後避讓轉瞬間兩宅皆燃鞭爆迎接花轎亦各奔入門鼓樂交作戚友歡迎甲宅轎夫忽四顧疾聲曰錯錯隨轎之吹手送親之媒妁亦各齊聲曰錯錯乙宅亦如之於是兩宅親朋及行人之看熱閙者無不鼓掌大笑聲逹衢巷幾有在坑滿坑在谷滿谷之勢兩乘花轎旋卽退出各歸原主不致彼此互易然數日來茶肆酒壚已無不資爲談柄矣○人苟無一點熱腸雖坐擁千萬金貲於人世何益有宋紹宗善士上年夏月自製午時茶數千塊以濟貧人之病暑者冬月又製棉衣數千件以濟貧人之赤凍者并製棺木數十具於萍鄉以濟貧人之路斃者善士家貲僅數千金已能慷慨爲此守錢虜聞之能無愧死○鄉人聚族而處五服之外尙知尊卑猶有古風而不肖者往往藉尊以凌卑甚或因而訛詐近有某縣民來省控其孫毆祖母致斃旁人異而詢之始知所謂祖母者係疎遠族屬所謂毆斃者信口妄指毫無傷證大約藉屍圖詐縣府不准逞刁上控也想上憲明察秋毫必有道以處此 
[袁江雜錄]  
　　某甲向某乙購鷄論價不諧致相口角猛持烟管叩乙之首皮破血流乃扭住互毆言須赴官控訴經人調處給以醫藥之資始得息事○某染坊頻年折閲勢不能支某日竟捲取細軟而逃房主知之控諸縣署邑宰諭以俟緝拿坊主訊懲○正越兩閘間屢有人溺斃官憲飭備長竹上懸四鬚鈎如有墮水之人用鈎救起○錢價日增銀價日减現在每洋一元只値錢九百八十餘文銀每兩只易錢一千四百餘文○某署差役見某甲魚攤有金色鯉魚數尾欲借歸作祀神之用願以錢爲質甲不允以致互扭聲言同往見官後有人爲之調停事始得了○淸河縣中接奉學憲札文内開擇於本月十五日出轅按臨淮郡○有妙手空空見託言賃屋赴某姓家問價某姓待以果茗殷勤備至逾刻辭出則貯茗之壺已烏有矣○初六日火星廟中演劇觀者擁擠不堪有老翁跌仆於地踏傷肩胛經人舁歸想須調治矣 
[秀州雜錄]  
　　嘉興府宗太守赴省公幹於初八日午後乘舟用小火輪拖帶回禾聞崧振帥業已出轅先赴紹興閱視營伍再往寍波俟寍波閱畢卽赴乍浦閱視砲臺○平湖縣閙荒人犯解省已紀前報兹聞鳴鑼爲首之李二已在省垣正法將首級解回發犯事地方示衆○前報瓦涇里許某控陸某姦拐等情兹經周邑尊飭差提訊判將陸從重笞責枷號三月發頭門示衆着許將妻領回管束案遂結○北門内大街香花橋堍財神廟香烟極盛凡利欲薰心者無不皈依頂禮初九日傅同慶班就塔弄内搭臺演戯適遇陰雨游人甚稀○前報紀王别駕世鈞赴嘉屬鳳橋鎮散放春賑兹聞於初九日回署矣 
[皖水波痕]  
　　本任懷寍縣尹仙坡明府客歲奉大憲檄委理鳳潁撫民同知兹復調署宿松縣所遺鳳潁撫民同知一缺經阿嘯山方伯檄委候補通判魏如卿别駕署理○署泗州李剌史祖福於本月初二日抵省謁見各大憲蓋因客冬奉委淸查各屬保甲事務故此次遄回禀覆也聞剌史去冬安瀾案内保舉補缺後以知府用日前接奉飭知一時文武各官紛紛前往道賀○初五日委辦皖南牙厘總局孫樹人觀察由蕪湖乘坐招商局江裕輪船來省謁見沈大中丞面禀要公○入春以後晴多雨少菜麥葱蘢日來農人紛聚於鳩滕魚隰間荷鋤刈草倘此後並無淫雨則春花可望豐收也 
 
 

Page 3

 
 
[輪舶行蹤]  
　　北河冰泮滬上各輪船銜尾赴津嗣因津沽雨雪輪船到後不能進口已列前報兹悉雪霽後各輪先後進口以招商局之普濟船首屈一指現聞各船已于昨日由津起椗遄回本埠云 
[挑夫可惡]  
　　有客從漢口附輪船回滬停泊金利源碼頭雇車載運行李突有野雞挑夫十餘人强欲爭挑客喝之不依若輩將物分作六担橫衝直撞一路飛奔旣至寓所檢點零星物件已失落若干而若輩復勒索力錢任意喧擾後經巡捕解觀始得散歸夫襥被出門諸事不無辛苦乃旣抵旅舍更遭若輩逞强然則滬上一隅不幾成荆天棘地哉書此以兾爲民上者見之有以設法懲儆焉 
[嚴懲騙子]  
　　前日胡炳咸等十九人抱布至本邑西門外喚賣被拐匪金萬興騙去一百八十六𤴓當經追獲扭送保甲局伸訴緣由朱森庭明府訊得金尙有黨羽某甲當　飭差拘至局中旋經甲父求免究懲明府謂此案本應送縣究辦姑念原贓未失爾可親自將子掌頰五十下然後領回至金則笞臀一百板具結開釋所獲之布交胡等分别認領胡等咸稱謝而去 
[縣案彚錄]  
　　前日有坤扭控猶子阿六不務正業屢次滋擾叩求懲儆晚堂經裴邑尊質訊之下王稱阿六日事遊蕩小的以誼關骨肉每月給錢六百文今年纔交二月彼已索去錢七千二百文今日復向小的滋擾謂閏二月尙須給錢六百文小的被累難堪叩求懲辦阿六稱小的因失業不能度活乞叔父照顧並無滋　情事邑尊謂阿六不能自食不知愧恥尙敢向叔硬索錢文可惡已極着交自新所押候悔悟釋放○潮州人林阿九等因林婆福命案前晚經裴邑尊升堂訊究阿九等同稱婆福實被日本人毆傷斃命小的等均係目覩情願具明切結務求昭雪邑尊着各具切結候禀請上憲照會日本領事核辦阿九等叩謝而退○王桂華喊控族叔王錫初硬佔基地一案前晚經邑尊升堂質訊桂華稱鍚初遣子硬將屋前塲地開墾向論恃蠻叩求究辦鍚初稱小的並不遣子開墾塲地去年桂華之子硬將桃樹一株斫去我以樹係公產不能擅自斫伐曾與爭閙伊遂挾怨誣控叩求明察地保殷文章稱鍚初並不佔地桂華之子斫樹口角是實邑尊向桂華大加申斥姑念鄉愚無知從寛交地倮帶回毋再多事如敢違諭滋閙當着該地保送案懲辦○陳坤咸控地保張咸瑞并黃浦司署弓兵藉端勒索一案前晚經邑尊升堂訊究陳稱去冬計朱氏遣計阿虎將長凳桌椅售賣與我價洋二元四角今年正月間朱氏又來加價洋一元詎地保同弓兵以小的擅買竊贓來索規費小的身畔適有賣花洋八元盡數付伊伊等未滿慾壑索洋二十元小的無洋應付致被私下鎖押爲此情急奔控計阿虎稱長凳桌椅由朱氏囑賣與陳並非竊來叩求明鑒邑尊謂陳貪小買物致遭地保弓兵勒索咎亦難辭着將阿虎暫押候提朱氏到案訊明核辦○朱陳氏扭控趙信山一案前日趙具明供單稱魏肯堂在日托小的司帳代向陳氏惜洋兩次有烟葉房券作抵今除去付過息洋外凈欠洋一千零五十元不料魏去世後其子連奎希圖抵賴致遭陳氏扭控叩求鑒核裴邑尊着候提魏到案質訊核辦 
[英界公堂瑣案]  
　　包探何瑞褔稱王金和在四馬路地方剪竊李雲柏之時辰表拿獲交捕盤詰之下供認在四馬路一帶人叢中剪綹曾剪陳皆生陸雲生等時辰表各一隻眼鏡一副另有時辰表一隻眼鏡一副尙無失主承認贓均吊到并在身邊搜出長洲縣差緝信票二紙據言曾在捕役名下爲夥今將人贓送案李雲柏稱本月初九日下午在四馬路閒玩被王金和剪去時辰表陳皆生稱本月初六日在四馬路地方被剪去表及眼鏡陸雲生稱本月初五日在四馬路被竊銀表現經包探起贓爲此投案請領王金和供長洲縣人今年三十一歲前在長洲縣捕役李陞名下爲夥曾奉縣尊及捕廳差緝案件有信票二起在我身畔然我早經辭歇現在上海連次犯竊李陞並不知道至起案之時辰表眼鏡除有人認贓外尙有表及眼鏡亦在四馬路剪竊行路人無從指明失主蔡太守得供之下飭李雲柏　皆生陸雲生等分别領贓另有表及眼鏡暫存捕房查明失主給領王金和旣有長洲縣差緝信票押候備文移送長洲縣究辦○傅阿毛稱駕舟爲業船泊大東門外被賊竊去衣服現由捕房查獲人贓爲此投案請領高認竊求恩蔡太守判將高管押二十一天以示薄懲贓交傅領去○莊三壽稱在飯店爲堂倌有王春林等十一人前來吃飯飲酒應付錢三百餘文硬要賖欠不遂所欲竟致逞蠻毆打毁碎椀盞値錢二百八十文一鬨而散報由捕房拘獲王春林送案請　王供吃飯肇釁與我不涉蔡太守飭將王交保俟捕房查拿硬欠逞蠻之人訊明王曾否有分再行核辦○包探王阿二稱寍波入陳金財帶鹽一甏被賈明芝等所見以爲挾帶私鹽向之尋釁肆意毆打陳寡不敵衆致受損傷令將賈明芝及同黨李阿子等一併拘案請訊陳金財供寗波人友人託帶食鹽一甏在路被賈明芝所見謂我所帶私鹽伊要買用小的不依卽被糾人毆打剝去馬褂一件打失銀洋兩元伊等人多記憶不淸惟李阿子將我毆打時我拖住伊脚因此記得面貌報由捕房包探拘獲一千人到案請爲訊究施田禮稱在洗衣作帮夥見陳金財被賈明芝等毆打是實該包探又稱賈明芝連次閙事均經懲辦賈明芝供海州人向伊買鹽等執不敢行凶李阿子供山東人此事與我不干求恩開釋　順標王大有均供沭陽人土長德供河南人許良莊供㫿寗縣人與賈明芝同住一處事與我等不涉蔡太守得供之下謂賈明芝連次肇事殊屬可惡判發捕房管押三月期滿遞籍李阿子押候查明曾否有分再行審辦毛順標等槪予保釋○包探秦少卿稱陳榮華趙德金許水汀等三人同住客寓形跡可疑當卽拘獲詰得陳榮華行竊眼鏡一副尙無失主承認趙德金曾在法廨犯竊懲辦今將人贓送案陳榮華供金華府人逃荒到滬飢寒交迫初犯行竊趙德金供泰州人亦因逃荒到滬不敢犯竊許水汀供金華人與陳同鄉不知伊曾否犯竊與我不干蔡太守謂陳榮華行竊情眞判押二十一天以示薄懲趙德金押候飭包探查明究竟在法界犯竊與否再行核辦許水汀開釋眼鏡暫存捕房俟失主認領○包　顧阿六稱去年冬間有河南人周小四手持衣包内有綢縐衣服及大紅縐紗裙三幅并有火藥包五個疑是盜犯由包探向瑞福拘案管押查無失主報案後因咯血開釋回籍現在又來滬上身穿綢縐衣服一律簇新情殊可疑爲此拿案請究周小四供身穿衣服皆係自已置辦並無不法情事蔡太守飭將周小四交該包探帶回俟禮拜五解案再訊○毛阿根稱在客棧爲夥昨夜有吳炳南許雲山闖到樓上扭鎖圖竊當卽獲住交捕送案吳炳南供湖北江陵縣人圖竊該死惟　施恩許雲山供與吳同鄉不敢圖竊巡捕　禀吳炳南面上剌有字跡諒曾犯過重罪蔡太守問吳面上因何剌字答稱在漢口犯事由縣官懲辦太守判吳炳南笞責一百板押候連許雲山　文遞解回籍不許再來滬上違干重處 
[法界捕房紀事]  
　　昨報列寗波人唐桂榮拐賣小孩經包探王榮培查明拘案朱森廷明府訊明情節押候拘拿餘黨再核等情昨日該包探將買孩之粤婦某氏拘押該氏知事不得了託人將所買之孩送至備捕頭命暫行留養俟明日一併解案請斷○某甲竊得竹布兩𤴓失主見之當卽拘送捕　昨晨備捕頭詰問原委據云此布由他人竊得見人追赶抛落中途見而拾歸並非行竊捕頭着押候解案○包探王榮培查得巨竊劉思臣張國斌屢次犯竊避　英界福興棧中昨日帶同夥役往查適劉張出外未歸有同黨在寓守候當經搜出質劵數十紙將同黨帶至捕房押候解案訊核○某甲至小烟館吸烟癮已過矣乘堂倌入内時突然兎脱开携去烟鎗一支有某烟客見之告知櫃夥將甲追獲送押捕房○有某甲者年纔弱冠衣履翩翩道出新街經某烟妓勾引入室吸烟二合需錢二百餘文向之索貲甲阮囊羞澁對以致互相口角紛擾不休旣而伺隙奔逃被巡街捕所獲押送捕房備捕頭令甲脱衣抵押俟繳錢二百文始得開釋嘻今之鮮衣華服顧影生憐日遨游於花天酒地中裝點大老官架子者何莫非金玉其外敗絮其中該烟妓特未覷破行藏是以悞爲招接耳於甲乎何尤 
 
 

Page 4

 
 
[更正]  
　　去臘初六日報登福州南臺大同油燭店閉歇云云兹悉是訪事人訛傅合亟更正 
[賑務彚登]  
　　江浙兩省水災環求助賑固已疉見報章兹蒙天津祁大學士鴻來函云僕江南下士僑寓津門家君年届六旬正月十四日赴友人春讌歸途忽患中風勢甚危險醫藥罔效因卽焚香告天願竭力捐賑以永椿齡并乞速愈至三日而果痊荷上天之垂祐幸感格而可通謹將庫平銀一百兩助振請查收登報以勸同人云云又皖肥劉善士願家宅平安捐洋七十五元托祝君廷琛由長沙寄來亦囑登報又陳君藴石屢蒙捐助兹復由漢口和興發寄來賑洋四十元又請莊君銘三捐洋十元共洋五十元又齊大善士紀指助山東賑洋三十元　蘇賑洋二十元以保平安又張君斌儀捐洋二十元南匯張姓閨女儉積女紅得洋十元欲爲亡母奚宜人延儈誦經以盡孝思因念本省水災甚重待哺嗷嗷遂將經費移賑以資亡母冥福以上數位皆痌瘝在抱實力救人孝行自可格天平安亦爲淸福將來厚報更覺靡涯書此以徵後效上海四馬路高易籌賑同人陳德薰等識 
[助振摭要]  
　　泰邑來安堂來洋六十二元又赤金一條重十兩金飾七件函内稱十兩八錢平見十兩五錢三分當卽售與牌子金號除鎔去按藥及貼色三錢八分得規　四百六十兩四錢三分五釐悉數助江浙賑　又源豐潤號來閩省通源號誦芬居士同人續募浙振一百八十四户規銀三百十四兩七錢四分五厘又來閩省善士經募六户洋十元參玉老人由萬順豐號來江蘇春振規銀一百兩委解災區捐金變價眞慷慨以行仁同澤誦芬屢慇懃而種德羡老人之矍鑠濟世有方瞻善者之維持匡時孔亟用資則傚謹特表彰上海北市絲業籌振公所施善昌謹誌 
[爲友假囊]  
　　李君濟川函致本館協振所云僕貧人也蒙李彝齋兄代購荼葉售得赢餘洋三十餘元卽費本錢又勞心力恨無以報遂備洋十元送請貴舘附解災區爲彝齋兄求佑闔第淸吉云云本館除掣付收條外敬登　牘以志謝忱 
　　花誕祭意琴系之以詩并引花神誕枯坐百花祠命僮以綵縷繋花枝爲花神壽追憶丁亥此日余集同人爲百花祝生日其時北條鷗　　所蓬萊仙侶惜紅生諸君皆有詩紀事而同　棣意琴室主更作長歌以誌盛會今鷗所諸君皆如勞燕意琴已歸道山余則窮途潦倒觸　　景傷懹口占絶句并以心香一縷淸酌庶羞向空遥拜致祭於我意琴噫意琴爲塵世第一儔當住蓉城第幾天必鑒我肺誠其亦惠然來　　享耶錄請高昌寒食生同政○今朝又祝花生日膜拜花神拭涙痕　有故人歸蕊府庶羞淸酌　詩魂君住蓉城第幾天好憑花使逹　箋阿兄多少傷心事爲奏通明帝座前[  百花祠香尉畢以堮涙草]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[感懷]  
　　依人生計半牢愁底事頻年　遠游果使陳蕃眞設榻不教王粲但登樓容臣且得來吳市王粲登樓落落不合承沈誦淸師之招遂來滬上煩我惟堪指　四秋　風客况如是如是銷盡平生湖海氣一枝斑管　毛秋不信無靈筆一枝茫茫身世悵何之馮驩本是無能客豫　終酬國士知到滬後蒙誦師逾分垂靑解衣推食自愧碌碌可不異人解嘲語亦顏後語　　得風塵來賞　笑他兒輩好瑕疵子卿足下誰知我地角天涯有所思懷曹茘庵世丈京師沈翼孫世叔杭州故人千里夢無從鄭祝　世伯從此知音不再逢伯樂何嘗眞　　使君誰信果如龍依鄭君最久去屯溪後便有以白眼相加者不遇沈師幾至失館榖所憐才　欲　紅柫老我先思問赤松安得結廬尋舊約黃山白嶽最高峯莫將鴻爪認前因不到人琴也黯神一出天台悲阮肇懷淸　故居毎來山鬼笑靈均入時未免終違　遇我何妨只衆人最是夢魂忘未得靑溪門巷緑楊津不堪天末悵離羣舊事江南日暮雲半世飄零穌屬國十年惆悵杜司勳夢可蝴蝶留香影冷嚼梅花送夕熏却笑手將驅鱷筆挑燈重作送窮文[  魚頭骨生鯁錄稿]  
[三十述懷呈]  
　　高昌寒食生夢畹生倉山舊主屈廬隱人飯顆山椎之谿居士古西山民懴情侍者小樓主人練川翁綺禪菴主瘦 
[鶴詞人衷籬居士晚霞生醉墨生太痴生聽騼生惜紅生評花生暨諸大吟壇教政並索和章以便付刊]  
　　辜負韶華三十春生憎萬事不如人事輪馬足恒無定酒　詩瓢夙有因逗跡申江閒歲月悲歌子夜倦風塵世情閲徧思歸去雨笠烟蓑釣水濵擕家十載寄蘇臺堂上雙親白髮崔宦海浮沉虧子職名場蹭蹬忌狂才慶五赴秋闈拓門風月修花史新著南朝金粉錄章臺紀　草擲去光陰付酒杯誤信南朝多粉黛黃金軍盡買歌來靑衫一領憶兒時着上征袍任所之北走燕齊三月夢丙戌夏秋遊歴山左海口南遊吳楚十年期歴辦大通和州緝私正陽石埠鹽釐及松滬虹橋閔行厘務計閲十有一年梅妻鶴子都虚願幼弟衰兄各遠離復三依馮親察於揚州壽蘭就厘務於皖北天長幼巖兄奉淮北督銷劉觀察委辦壽州分銷漫說壯年須自立茫茫天地有誰知憨吟臺上緑楊烟予之滬北新居建有一臺號曰憨吟時届春分二日邊爭比花朝先七日生辰在二月五日故云較遲燈節廿三天叩門絶少冠裳客入座須添雲雨仙循例賦詩聊自壽引君珠玉彚成編[  庚寅仲春海昌太憨生徐慶齡渚氏呈草]  
[上海北巿絲業會舘籌賑公所拖少欽經收山東浙江賑捐十二月十七至二十日第二千三百廿二至念五次淸單]  
　　山東捐眞餘莊來崇安星村局臺平番十二兩五錢三分敦仁堂賴洋四元峰攖山舘臺票四元保安堂二元邱芹文無名氏各一元汀州黃怡興永春鄭涵詠鄭美雲鄭亦簡林登芬鄭亦芳林登烈鄭夢蘭葆光九户各一元鄭美林長先同興一元共十六户合規元廿八兩○江浙捐南通州白蒲鎮王養和由孫介福號來洋一百元無名氏十元福建吳蘭芳募吳鼎勳爲母病愈完愿求保太平延年日本洋十元無名氏英洋十元江寗滿營長白隠名氏八元長興弟子求母壽康合家安順由天津寄可銀六兩鎮江施少兪洋六元蘇州姚均記丙記炎記德記五元陳惟林病愈還愿五元山陰楊鴻珪求病愈二元朱永梅二元睢寗縣高作鎮濟善堂經募助嘉郡由胡雲臺觀察交到洋四十元浙江捐南蘭陵募蘐子求慈淸建十元貴和堂靑雲舘各十元　品三一元長白山人規元一兩又三户各五錢鎭海元茂木行募朱彬森朱信房各洋兩元沈謹惜蔭書屋俞濬氏三户各乙元徐慶氏無名氏各八角徐光氏王思章各五角徐正氏各二角共十一户合洋十元以上十七日江浙捐珠溪張恆泰莊黃心恆洋廿元鐘景禮求子病愈十元四明張毛氏爲夫症求速愈十元江南機器製造總局廣方言舘以已丑年終請各教師習繙譯酒菜兩席移助十二元楊沐霖求保平安四元祈仙氣病愈　源豐潤來四元漢口無名氏三户各三元泰記祈保水陸平安三元泗濱戴善士爲萱堂五旬大慶兩元東臺縣署存愛堂二元求婚卽成易產洋一元安慶兪克柔募廣東陳頴生求淸吉平安延年益壽一元福建連城縣署樓衛甫募吳少西由胡錦生翁來爛板洋一元又吳樹德堂吳務滋堂各七兌洋一元蕪湖崔同茂由同愼祥申莊來銅本洋洋廿五元英洋十五元胡楊氏完愿錢一百文蘇州孫雨生募桶捐墊四百廿文無名氏六百共二户合洋乙元常熟老彚源募會稽董守煜求合家平安助山東五元白沙居士明湖州由陳韶蕉兄來四元浙江捐存性堂由恊源莊來洋五十元王姚氏爲長子症愈由安孚莊來洋五元二七曹平銀十兩合規元十兩零七錢五分海門成明仁積福堂助嘉群洋六元不書名餘慶堂各五元無名氏四元以上十八日江浙捐神户理事署罰欵移助由源記來洋七十元又豐常草靈氏一元無名氏由晋和莊來廿元硤石寳昌森茶棧海昌湯維慶求血症速愈十元陳克樹許善書移助五元雙林蔡松保一元○浙江捐蘇州梅花舘主人洋三十元新開河各號太平樵餘助由賑大來廿元零七角錢四十五松江趙壽甫募桑善士助震澤四元趙愼記三元知力不足趙不留名各一元○湖州捐建寗電局經募雲錦行洋十四元周泰來范裕泰李衍記周立順李春茂五户各四元怡豐福昌瑞祥同利順三户各二元郭漢初對開二元無名氏經手勸募洋六元共十一户由申局來合洋四十七元以上十九日○山東捐寡過未能人由日昇昌來規元五百兩惻隱子募壽筵改賑由寳順莊來洋一百元呑財女士十元春帆爲妻生產母子平安完愿助山東江浙十元○江浙捐丹陽亨衢氏病愈完愿洋一百元積學齋由潤昌棧來一百元又聽松居士二元黑龍江金磺局姚不書名求病速愈規元四十兩奉賢愛日生爲内人五十生辰又蒙友人賜儀移助洋四元蘇州金鼎蒙貞婦延陵汪氏惠儀移助一元無名氏銅洋七元浙江捐安徽太平縣文生鄭蘭善士求父病速愈由安孚莊來洋三百元求安子求母病卽愈安健如常十元嘉郡楮溥春愿合家平安病者速愈十元以上二十日 
 
 

Page 10

 
 
[滬南德隆彰代文報局賑所經募山東賑捐八月二十日至十一月初十日止第六單]  
　　陳彤甫洋三十五元太倉陸朱氏錢亦謝錢王氏均求病愈不留名四户各一元陸應昌求母病愈　元雙林齊和典二元四角餘記三元六角九周漢翁手無名氏二元陳蓮芳一元常州彰記手恊和棧十元文玉珍三元薛卿　保安居士不書名三户各二元天知堂二元二角盛阿二許會林二户各一元吳春源六角六分吳聚源一角四分彰記五元○湖州孫任翁募補過主人二十元索雲子三元致和堂皇甫敬齋二户各一元彭大順沈敦本堂三讓堂吳三户各五角于和伯四角漢口章彡號募衆花行銀五兩張坼齋銀乙兩五錢雲霞氏不書名無名氏張暇氏世如氏慶元氏隱名氏逮暇氏茂昌行九户各銀一兩卡崇發洋十元兪漢淸金生麗二户各五元福協泰錢一千聚源福孫亭氏德隆貴德盛甡德興李五户各三千積慶恆茂順生全興永德慶祥豐盛興萬順聚復興號豐盛源皇川氏慶迷氏十户各二千永興玉聚源益魁順湧景和德文義恆源發祥董登纏同發行亷蜂氏積德氏恆和莊永盛恆發占太昌　十四户各乙千程天源五百以上共合規元六十九兩換洋九十五元統共收洋二百另一元九角另九厘○付飯干洋廿六元九角五分○除付連第五單實存洋九十一元七角已如數撥入寳山縣界牛角尖廠應用前存銅洋廿元已交文報局掣收矣○又八月初一日起十二月底止共收飯干二千三百另四斤付洋廿六元九角五分○共收助飯干一千四百廿六斤以上飯乾均先後解交文報局收運往災區散給合併聲明 
[上海六馬路仁濟善堂籌賑公所施少欽經收浙賑捐二月初一日至初十日淸單]  
　　第十二批江浙賑捐淸單姑蘇遽園李英十六元南寄園綺園第三次按月節省移捐二户各洋十元無名氏洋五元箱舘華商同人經募大有恆洋三元愼昌號德新號蔣光臯袁家聲潘智菴一户各英二元誠大號穆生福張安瀾李長壽孔靜州施錦榮杜松林張永蒼八户各洋一元以上十四户均爲陵舒失愼許願平安薛梅記二元機器局宋韻石宋步蟾凌氏振源號來武穴無名人蘇州陶近元求聰慧劉振祿七户各英洋一元陳瀛光敬德堂無名氏三户合洋四角以上共收洋七十一元四角正第十五批山東賑捐二月初一至初十日止淸單收無名氏洋二元正 
[鎭江電局代收浙江山東賑捐十五年十二月中旬起至十六年正月止淸單]  
　　浙江張明德十元怡康二元裕順號旋志安普豐恆無名氏泰記陳公祥半月山人張同壽億泰正順十户共洋三元人和利兩元衆姓善十二元五角晚香吟舘六元志西居士隨園主人二户各十元歸梅生募祥泰典裕泰典忠裕典三户各二元同泰莊春祥莊其昌祥裕源四户各一元陳德興金萬盛莊匯昌號三户各五角信孚莊知足齋五褔堂三户各一元義和祥元太和復興恊隱名氏同興號五户各五角無名氏本年五月爲子疾求免災病好還願十元無名氏本年六月爲妻病求免疾好愿願二十元張厚安募仙鎭仁和一千二百文德林長四百文詹松橋四百文鼎泰恆三百文立順源三百文怡源四百文五户共錢三千文合洋三元張立山募無名氏三元無名氏一元張立翁八元戴子輝三十元戴子輝募李實君一元公順四元蛾術十元隱名氏一元正祥莊一元無名氏錢二十千合洋二十元金光甫來石逸先生募錢裕德堂三十元世德當三十元紹愷堂二十元愛餘堂徐十元賜裿堂張十元賜福堂三十元大橋寳源錢莊募存仁堂十元乾記二元元記一元兆記一元樹記一元彭省三募遷善堂文銀十兩魯門氏一元五絲十加軒一元積蛭齋一元春爐居士文銀二兩四錢無名氏一元桂恪仲六　兪子良六元熊艾臣六元以上九户銀洋合成英洋四十元無名氏一元遊桂翁募萬宜行錢二千文鳥宗武五千文王　記錢一千包彬記一千文頴雨記一千文周寳楚一千文無名氏一千文徐梅記五百文黃德順一千文德豐玉一千文和順玉錢一千廣生同一千文恆益公一千文劉炳豐五百文大生厚恆茂祥各一千文順發永蔚昌祥張文泰泰昌恆文吉誠升各五百文無名氏五百文以上二十二户共錢二十二千五百文來銀十四兩五錢二分凈折二七寳十三兩八錢三分馬漁募香遠居二十元綠意軒十元傅經堂十六元愼行堂八元無名氏六元泰元堂文銀九十四兩九錢三分○十二月中旬起十六年正月止共收二七寳一百八兩七錢六分收英洋四百四十九元五角六七七合七寳三百四兩三錢一分一厘五毛大共收二七寳四百十三兩七分一厘五除還墊解二七銀二百五十五兩仍存二七元一百五十八兩七分一厘五二月初六日解交文報局庫平銀一百五十兩凈存二七銀五兩七分一厘五毛隨後彚解○山東忠　典祥泰典裕泰典三　各一元秦雨滄太守募李汝楫錢廿千李中和八元李長齡十千李汝振錢　千李愛逹十千李淑身十千李同溥文銀十兩李士林十千以上八户共來銀八十兩忻鎭平二七寳七七兩六錢陶紹誠十元十二月正月共收二七寳七十七兩六錢收洋十三元六七七合二七銀八兩八錢一厘連前共存二七寳一百四十八兩零八厘如數轉解合併聲明 
 
 
 

Page 11

 
 
[集腋社協振票得彩章程]  
　　本館協振所以諸大善士陸續助來珍物猝難變價因設集腋社協振彩票一千二百張每張售洋一元以兾早日售罄俾成鉅欵迅解災區此爲一舉兩得之事誠恐遠近同仁尙未週知兹故將章程刊列左方以供衆覽惟望速來購取災民幸甚本舘幸甚 
本協賑所以江浙被災籌資助賑仰承諸同仁陸續以銀洋捐助外尙有衣飾珍玩名人書畫等物計作價約洋一千餘元本所以災區待振孔急各件一時未能變價因作彩票一千二百號每張售洋一元統解災區俟售畢後當卽定期開彩諸君可憑票對號來取彩件各彩物開列於左 
頭彩一張○得烏雲豹皮袍統一件烏雲豹皮套統一件白陽山人蓮花中堂一軸赤金耳挖一支湯文正公墨跡手卷一軸二彩一張○得猞猁猻皮袍統一件猞猁猻皮套統一件刻絲壽字中堂一軸 
三彩一張○得金壳套大表一只倪文正公綾裱墨蹟中堂一軸 
四彩五張第一張○得八大山人敎五子畫中堂一軸　大號千里鏡一個第二張○得董其昌墨蹟小中堂一軸第三張○得錦面九成宫法帖一册平金鍼綫五件一盒第四張○得新藍緞繡花裙一條靜宜女史山水絹橫披一張趟文敏吳興賦法帖一册第五張○得銀表一只湯文正公全集一部 
五彩廿張第一張○得呂新吾全集一部第二張○得硃紅萬壽綢一叚靜宜女史七言對一副第三張○得平金一品補服一副靜宜女史宣紙七言對一副第四張○得錦面趙文敏家傅法帖一册平鍼綫五件一盒第五張○得硃紅緞裙一條靜宜女史中堂一軸 
第六張○得劉石菴先生小條幅一軸第七張○得白銀包金孩鐲一對陸比部花卉絹屏四張第八張○得平金三品補服一副玳琄邊水晶眼鏡一副第九張潘伯寅尙書尺牘册頁一册第十張○得紫檀大理石小書床一架閨貞女史山水中堂一張○得文刻圖章一方白玉搬指一個第十二張○得水晶大圖章一方點翠帽花二枚第十三張○得水晶二號圖章一方金剛眞經墨蹟一部第十四張○得萬荔青墨蹟小中堂一軸刻絲四品補服一副第十五張○得周容齋墨蹟對聨一副刻絲五品補服一副第十六張得水晶牛一只假琥珀朝珠一串余藴靑對一副第十七張○得大學中庸書板各一副第十八張○得靜宜女史水絹橫披一張吉生士女立軸一軸第十九張○得平金鍼綫七件一盒銅壳表一只第二十張○得王丹禁墨蹟中堂一軸閨貞女史山水絹橫披一張六彩一百廿六張第一張○得余藴靑箋對一副木刻列國志一部第二張○得花縐繡花小孩襖褲一套第三張○得靜宜女箋對一副木板網鑑易知錄一部第四張○得余藴靑對一副玄秘塔帖一部第五張○得余藴靑箋對一副成月槎大中堂一張第六張○得閙鐘一座第七張○得余藴靑箋對一副法藍茉莉花銀簪托一支第八張○得花縐小孩棉襖褲一套第九張○得靜宜女史七言對一副王府君碑帖一張第十張○得湖海樓全集一部第十一張○得余藴靑箋對一副關聖帝君眞經像註一部第十二張○得刻　八品補服一副第十三張○得余藴靑箋對一副多寳塔碑張一第十四張○得余藴靑箋對一副郭家廟碑一張第十五張○得假茄楠香朝珠一串第十六張○得花忭綢孩棉襖褲一套第十七張○得余藴靑箋對一副銀百歲鎖一具第十八張○得湖海樓集一部第十張○得余藴靑箋對一副銀帽花五朵第二十張○得靜宜女史箋對一副白銀長命富貴鎖一具○又六張○各得　懷堂全集一部○又一百張○各得華山碑法帖一部 
七彩一百八十六張第一張○得成月槎小中堂一張第二張○得陳定生讀書三種二本第三張○得陳定生讀書三種三本第四張○得法藍銀蝴蝶籖一支第五張○得白銀孩扁鐲一副○又一百廿張○各得幼幼集一部○又五張各得剡原　鈔一鄣又六張各得經藝五美一部○又三張○各得歴代名人畫稿一部○又二張○各得敬信錄一部○又二張○各得六書通一部○又二張○各得筆花醫鏡一部○又五張○得蕭鑑堂先生史學綱領一部○又五張○各得周友勝着色梅花屏一堂○又十張○各得周友勝墨水獅子五尺中堂一張○又廿張○各得黃自元楷書屏一套○又一張○得董其昌神道碑帖一部 
　彩八百六十張○二百張○各得意琴室詩詞一本求治管見一本○又五十張○各得七十二家楚辭一部○又五張○各得天籟新韻一本又一百張○各得蘭吉彚集一本又五百零五張○各得求治管見一本着色石印胡公壽山水立軸心一張 
 
 

Page 12

 
 
[光緒十六年正月二十四日京報全錄]  
　　宮門抄○諭旨三道錄前○内總管奏織造期滿先期具奏摺○將軍定奏覺羅起意紏搶窩留匪徒夥同上盜訊擬摺○閩督卞奏鄭工第六次收捐銀數奬叙摺○大臣志奏開割火道完竣並修理樹目摺○又奏循案淸理河道摺○閩督卞奏甄别道縣片○陜督楊奏委署總兵片○管順府尹潘等奏照案懇恩賞加米石摺○正月二十四日禮部宗人府欽天監正黃旗値日無引見○怡王錫侯恩全各假滿請安○崇禮請假五日○希朗阿續假十五日○恩光續假五日○召見軍機八額駙廖壽　王文錦○○總管内務府謹奏爲奏聞請旨事恭照道光十年八月奉旨嗣後織造等每届一年期滿着内務府大臣具奏欽此又於咸豐四年十一月經臣衙門奏准嗣後三處織造-奉旨簡放之日起予限六十日卽令到任自到任之日起扣足在任一年由臣衙門先期奏聞請旨等因在案查蘇州織造文琳由縀庫郎中於光緒十三年十一月十四日奉旨補放蘇州織造該員於光緒十四年二月初二日到任按到任之日起扣至光緒十五年二月初一日係屬一年期滿臣衙門於光緒十四年十一月二十九日具奏本日由内閣抄出奉旨蘇州織造仍着文琳接管欽此今按接管之日起扣至光緒十六年二月初一日又届一年期滿理合先期具奏可更換之處伏候訓示遵行爲此謹奏請旨奉旨已錄○○奴才定安跪奏爲覺羅起意紏搶窩留匪徒夥同上盜訊明擬議恭摺仰祈聖鑒事竊據督捕司獲送盜犯流民趙相存一名飭據發審處訊係左翼廂黃旗管領覺羅七葆改名據供現年三十二歲父名明泰母程氏妻朱氏二子多恒書桂因賭輸錢於上年六月二十九日起意糾邀素識已獲正法之王振東盧詳並在逃之佟小棒子等八人到家商允夥搶卽於是晚分持洋槍刀棒步行至機匠堡李姓家放槍震嚇入屋搜搶衣飾騾馬等物逃走將贓俵分七月初二日王　東等原夥七人又至該覺羅家聚齊分拿原械强搶荒山子屯田姓家衣飾分用初六日又添邀楊洛疙疸杜寳臣周姓一共十一人仍持洋槍等械去到祝山堡連姓家行刦搶出　飾會帖洋槍等件被該屯李保長帶領會勇赶往捕拿將杜寳臣撃斃王振東與楊洛疸均受槍傷各自逃走將搶去首飾留給王振東等養傷王振東盧詳旋經先後獲案訊明正法該覺羅來省探信當被盤獲送案因爲匪不法恐人知覺故冐稱流民趙相存實非眞名等情不諱檢查正法盜犯王振東盧詳等原供核與該覺羅供詞相同並經飭據宗室覺羅總族長查覆册擋所載奇葆卽七葆年歲父母妻子姓名相符提案覆鞫矢口不移由發審處擬議詳請具奏前來奴才覆核無異查奉天地方匪徒持械行搶往往有宗室覺羅勾結護庇緝捕兵役畏其反噬不敢搜拿以故盜匪肆擾終未凈絶根株同　十一年十二月初二日原任將軍都興阿奏獲窩盜分贓之宗室西斌卽斌洛二等一案奉上諭均着革去宗室項戴照强盜窩主擬斬立决例卽行正法等因欽此又光緒元年八月十六日奉上諭嗣後奉天各處拿拿獲賊匪訊明如有圖利窩留無論宗室覺羅均着一律重懲等因欽此欽遵各在案今此案覺羅奇葆卽七葆胆敢起意紏搶窩留匪徒又復同行上盜得贓俵分諸僅止窩盜分贓者情節尤重擬請按照奉天地方匪徒糾搶但有一人執持鳥搶不論人數多寡均照響馬强盜斬立决梟示例擬以斬决除將供招盜送宗人府刑部外是否有當理合恭摺具陳伏乞皇上聖鑒勅部核覆施行謹奏奉硃批刑部速議具奏欽此○○頭品頂載閩浙總督臣卞第寳跪奉爲閩省開辦鄭工捐輸第六次收捐銀數懇恩奬敘以昭激勸恭摺仰祈聖鑒事竊照河南鄭州黃河漫口需欵煩鉅經户部議奏請開鄭工新例捐輸行令各直省一律收捐隨時塡發實收分别造册將副實收隨册送部核辦所收銀兩專欵存儲聽候隨時提用奏奉諭旨依議欽此咨行到閩已將截至光緒十五年止收捐銀數編作第五次奏奬在案兹自十五年四月初一日起暫截至本年九月底止據蔡廷璋等五十三員名報捐官職貢監生共收實銀七千八百八十九兩二錢先塡司印實收給領仍俟部頒執照發換據福建善後局司道編作第六次造册詳請具奏前來臣覆核無異合無仰懇天恩俯准奬叙以昭激勸除開造細册分送部監查核外臣謹恭摺具陳伏乞皇上聖鑒勅部議覆施行謹奏奉硃批該部議奏欽此○○奴才宗室志元跪●奏爲開割火道完竣並修理自生小樹數目循例恭摺奏聞仰祈聖鑒事竊恭照風水内外圍火道革茨例應每年秋末冬初飭　開割以昭愼重此差前經奴才奏蒙恩准賞撥欵項隨卽通行飭知該兵丁等各宜奮勉用力按照展寛丈數加意芟割荆棘草根全行除凈不准少有草率等情現當報竣之時先由中軍遊撃瑞凌查得内外圍原火道曁六陵後寳山後一帶地面所添火道現已一律割除淨盡並修理自生小樹一千六百八十七株分别具文呈報前來奴才親往内外圍各處詳細履勘所割火道丈數以及自生小樹數目均屬相符沿途察看各汎堆撥亦皆齊整弁兵名數俱全隨嚴飭晝夜留神妥爲巡守至關紫荆近　　後龍路通晉省防護稽查尤關緊要奴才經過時面囑該將　等認眞盤詰並牌飭各營輪流會哨不容稍涉疎懈所有查勘開割火道曁稽查風水内外地面各緣由理合恭摺具奏伏乞皇上聖鑒謹奏奉硃批知道了欽此○○奴才宗室志元跪奏爲循案淸理河道恭摺奏聞仰祈聖鑒事謹查西陵河道溝橋於咸豐二年奉旨挑挖以後仍按年隨時淸理以免壅塞酌定需銀不過三百兩等因歴經遵辦在案兹届應查河道之時奴才揀派内務府司員敬謹詳查各陵附近河身以及各蟠龍溝共計二千四百三十一丈所生草茨均應一律芟除潔凈並查得泰陵神橋迤南東邊泊岸石塊被水冲刷臌閃一叚計長三丈五尺高九尺亟應理等情禀報前來奴才當卽飭將各河草茨逐處認眞芟除所報泊案被水冲刷臌閃處所亦飭將石料仍舊安原處背後加以灰土築實務期堅固現據禀覆一律完誜隨經奴才親詣查騐各河草茨全行芟凈泊岸亦已如式修整應需錢糧查照成案擬發銀二百八十兩由廣恩庫動支歸入年例報銷所有循案淸理河道緣由理合恭摺具奏伏乞皇上聖鑒謹奏奉硃批該部知道欽此○○卞寳第片 
再查勞績分發各員應以到省之日起試用一年詳加察看出具切實考語分别補用又拔貢教職等項知縣是否能勝民社之任均應扣滿二年甄别歴辦在案兹福建候補道楊汝翼拔貢試用知縣李有琨候補班前先補用知縣吳承銑先後試用期滿俱應照例甄别據福建藩臬兩司會詳前來查該員楊汝翼年壯才明堪以道員留閩李有琨留心吏治吳承銑辦事勤能堪以知縣留閩分别按班序補除將各該員履歴咨部外臣謹附片陳明伏乞聖鑒謹奏奉硃批吏部知道欽此○○楊昌濬片　再署陜西漢中鎭總兵劉楚華署事二年期滿應另委員接署以　整頓臣查有提督銜分發陜西差委記名總兵銳勇巴圖魯趙福元戰功卓著曉暢戎機堪以委署除檄飭遵照外謹會同陜西撫臣張煦陜西固原提督臣雷正綰合詞附片陳明伏乞聖鑒謹奏奉硃批兵部知道欽此○○臣潘祖蔭臣陳彝跪奏爲照案籲懇天恩加賞米石恭摺仰祈聖鑒事竊查西城資善堂煖廠收養貧民前於光緒三年八月經西城御史奏准每年恩賞小米三百石由順天府於奏領普濟堂粟米時附奏請領四年十二月復由衙門奏陳收養人數衆多領米不敷支放欽奉上諭着再加恩賞給小米三百石嗣後每年如有應需接濟之處着順天府届時酌度情形奏明請旨欽此欽遵歴經照辦本年應需粥米三百石業經奏家恩准賞給咨領煮粥散放兹據資善堂紳士兵部員外郎萬本敟等呈稱該堂於十月初旬開放煖廠以來陸續收養貧民一千二百餘名較上年人數相等每日放粥二次計人授食現在米將告罄時届歲暮未便停止懇奏請加賞粟米三百石等情前來臣等查資善堂收養貧民現旣米將用竣自應授案辦理合無仰懇天恩加賞粟米三百石以資接濟如蒙兪允臣等照案咨部發給知照西城御史派員會紳具領理合援案奏陳伏乞皇上聖鑒訓示謹奏奉旨已錄 
 
