# 1918 - 314 - 4916437

 

Page 1

 
 
   
 
 

Page 2

 
 
時評 
[遲一步（冷）]  
　　中國非不知赴世界潮流也但無論何事總遲一步耳 
　　時局每付中國以絶好之機會而中國者每放棄此絶好之機會而不顧及至時機已逸而乃始恍然自悟曰此世界之潮流也然而遲矣 
　　假使自知其遲而能眞心實力黽勉以行之雖遲尚無害也特恐旋知而卽旋忘時變旣過依然我求我欲所謂世界者早又不置於心矣 
命令 
　　十一月十五日大總統令陸軍總長段芝貴呈陸軍第一豫備學校校長毛繼成因病懇請辭職應照准此令 
　　又令　陸軍總長段芝貴呈請任命錢選靑署理陸軍第一豫備學校校長應照准此令 
　　又令陸軍總長段芝貴呈請任命馬宗魯署理科長應照准此令 
　　又令審計院院長莊藴寛呈請任命錢震爲協審官應照准此令 
　　又令鍾體道給予二等寳光嘉禾章唐廷牧給予三等寳光嘉禾章陳炳章王璨陳其英張仲孝黄禮成余光武李雅村曾憲棟周啓燮侯建國吕保利趙錫之黄大柄賈晋鍾銘漢傳維藩均給予五等寳光嘉禾章此令 
　　又令王永江胡文藻朱善元均給予二等嘉禾章王秉權給予三等嘉禾章劉鴻慶朱鈞弼曾樸胡家鈺李原祺均給予四等嘉禾章此令 
　　又令汪士元趙從藩李壯飛均給予三等寳光嘉禾章此令 
　　又令劉弼良白頌堯賴心輝吳震均給予三等嘉禾章王秉鈞王亞特孫震范國傑李宏錕舒榮銜吳定遠羅緯潘文華李宇杭彭斗南均給予四等嘉禾章此令　　又令魯鴻琛張鳳　趙南野閻琳均給予四等嘉禾章此令 
專電 
　　北京電停戰命令今日已下文云國家政治審時爲先安内靖外理無二致比者天心厭亂歐戰告終我協商國兵士人民不憚躬冒艱險卒以公理敵强權而獲此最後之勝利吾國力排衆難加入戰團與茲盛舉是堪欣幸兵氛旣戢和會肇始方將綏保斯世共躋康平顧以西南數省政論偶有異同肇於一隅牽及全局兵戈累歲國力殫殘安内未能遑云靖外川粤諸省昔稱富庶兵燹迭覯井里爲墟卽有完善之區亦復百業凋殘生機窘蹙言念民瘼至用痛心南北各軍莫非袍澤徒以操戈同室致使置身鋒鏑暴露原野揆諸胞與之誼能無憫惻之私是宜鑒察人民之趨嚮以除國内之紛爭促進政治之統一以協友邦之希望所有前方在事各軍隊務當卽日罷戰一律退兵其各處地方治安責成該管軍民長官派隊接防妥籌布置至土匪擾亂公安及軍隊不遵戎紀有妨秩序者是爲國人所共棄及時戢定勿滋民患本大總統素懷淡泊久謝政聞祇以邦人責望之殷安危所關間不容髮勉肩鉅任冀挽時艱觀歐洲勝敗之數則知公理之可憑察吾國禍亂之源則知民治之難緩對於國交惟有促世界之和平盡協商之義務從容樽爼跂進太同對於内政惟有以工商主義培養民生以共和正軌振興法治果能政綱畢舉國基鞏固衰朽之年猶得與周行羣彦共致太平拂衣歸耕實有至樂國歩綦艱時乎不再共圖上理早釋泯棼一切應辦事宜著各該部迅速籌擬呈 
 
 
 

Page 3

 
 
候施行此令（十六日下午十一鐘） 
　　北京電昨停戰令下午二時發印鑄局五時又撤回至晚發表僅將令文盡協商之義務句删去而加以敦睦之誠意一語（十七日下午四鐘） 
　　北京電南北會議地點已决在甯（十七日下午三鐘） 
　　北京電前日府議段但言服從命令不及他問題惟倪張提起保存新國會聞此係王揖唐等運動且連絡他督主張新會終爲時局障碍某公言和平會議由長江三督調度地點在甯李已準備一切（十七日下午四鐘） 
　　北京電徐昨召錢代總理使籌議裁兵程序决定分四期先輸送隊次補充隊三新擴充兵隊四回復六年度預算幷預定兩月内竣事（十七日下午三鐘） 
　　北京電段昨宴各疆吏討論撤退前方軍隊手續（十七日下午三鐘） 
　　北京電昨閣議收束軍隊問題議簡吳佩孚會辦湘省軍務其餘川閩陜魯各簡剿匪司令以位置各軍長（十七日下午三鐘） 
　　北京電曹錕將改任兩湖巡閱使（十七日下午三鐘） 
　　北京電中央財政會議定下星期内開會直魯豫鄂晉奉吉黑八省代表已到京（十七日下午三鐘） 
　　北京電昨中法聯合會派代表謁錢代總理請以格林德碑拆下材料在中央公園改建勝德紀念碑錢卽飭警廳照辦（十七日下午三鐘） 
　　北京電宋遯初子振吕來京上訴洪述祖判决過輕並須附帶私訴又由尹仲材介紹見徐徐極關愛以尚在求學派伊叔教權爲諮議府中給費每月三百並令教育部爲任用以資練習表示尊重宋氏（十七日下午四鐘） 
　　北京電日本駐津金谷司令因前夜美兵在日租界毆打日兵來京交涉（十七日下午三鐘） 
　　北京電徐宣言和平問題祇求南北一家並無條件惟以統一號令維持威信共守約法爲範圍（十六日下午四鐘） 
　　北京電又有汪内閣說財周自齊法董康内王揖唐陸靳雲鵬海薩鎭冰餘不動（十六日下午二鐘） 
　　北京電武鳴有電致林參軍謂時局先决問題西南公意先取銷經略及兩總司令中央能允則法律事實孰先皆易决（十六日下午四鐘） 
　　北京電閩督以赴厦視師四閱月用去特别費二百餘萬均係挪借現此欵無法籌還請速撥欵接濟（十六日下午三鐘） 
　　北京電黑督前設邊防籌備處以張作相爲處長茲呈報所擬辦法四項並請撥費五十萬（十六日下午三鐘） 
　　北京電滬漢兵工廠經費積欠五十餘萬又加開夜工等費四十餘萬迭催未發經陸部呈明奉批財部速籌撥（十六日下午三鐘） 
　　北京電湘督迭催欠餉財部祇准將九月份設法撥給其餘尚未着落（十六日下午三鐘） 
　　揚州電段運使午後蒞揚豪（四日）日接篆（十七日下午六鐘） 
路透電 
　　倫敦電斯麥資將軍於美國新聞記者宴會時代表英政府發言略謂美國會同英國共從事於將來世界之建設此舉關係甚大與美國之加入戰局無稍異也今日全歐破壞古制悉毁恐有大反動將使歐洲數世不能復原故協約國必於目前組合卅界以防饑饉與人民之失業觀於大陸之新事勢世人漸知組織列國公會爲事實上必要之圖今協約國共立機關以裕民食而防饑荒此誠趨向公會之第一步原料缺乏亦待接濟不久歐洲將有許多小國其中今已有四亂迸發者是以組織國際團體以保安寧乃迫不待緩事也列國公會造端雖微尚可逐漸發展吸收公論終必具有大力足以成就保全世界安寧之大事業更進一步言之此公會可委託一國代公會而管理某土地如處置德國舊有殖民地事是也德殖民地有爲英國藩屬佔領者今藩屬要求據有其地所持理由甚爲正當自當允其所求惟對於其他德殖民地未有如此正當理由而可要求佔據者則公會於最後處置問題解决以前可委託一國代公會保守其地蓋協約國今未能豫覩德國將來如何發展故必不能以其失地交還之也綜之目前機會宜善用一世界方喁喁望治可使之沿自由與公道之趨勢以達更善之目的庶各階級與各國家間之好意可垂久遠和緩政策甚爲相宜試觀南斐在脫國戰爭後之歷史卽可知之若此次空前大戰爭中之得勝國能以如英人對待南斐之寬大氣度應付其難題則各民族定可調和而戰事可不復見矣（十六日） 
　　柏林電德國休戰委員會已令德首相愛倍爾氏卽行通告潛艇兵士謂英國代表維米斯海軍大將已予切實絶對之保證凡德潛艇駛抵英國指定之口岸交讓潛艇後英國自將儘速將艇中兵士遣回德國德國休戰委員會故請各潛艇宜依照所定之時交出潛艇柏林勞兵會宣稱凡駛入英國口岸之德艦兵士如有喪失生命者每名賠償馬克萬元如遇意外給以相當之津貼交讓潛艇之兵士已婚者每名奬馬克五百元回德後卽行解除役務（十六日） 
　　柏林電柏林獨立社會民主黨之機關狄佛萊海特報載有彭斯坦博士所著之社論謂今所可慰者革命主要人物幾全了解經濟之要端欲免經濟現狀淪於消極地位必力避擾亂國民之實業生活無規則與强暴之干涉殊爲有害然一切舉動仍宜果敢謹愼庶最後之結果可以發生幸福與自由云（十五日） 
　　柏林電哇爾登堡第一次農民大會開會到者五千人一致决議選舉農會加入兵會（十六日） 
法國無線電 
　　里昂電休戰條約之實行循序合法絶無阻碍德軍之完全退出法境嗣後可視爲已成之事實法軍由奇伏之角端入比利時境美軍越過勞蘭邊境恢復一八七一年前屬於麥塞勒省之多數村莊美資之前部砲台已由美軍佔據之聯軍處處受被併縣邑居民之歡迎視爲救度脫離患難之人居民殊未料及德軍之去不及在其屋廬懸掛國徽慶祝法國而三色旗以前爲德人所禁止懸掛者自休戰條約簽字之日起已四處飄颺聯軍之前進不特得有各種之軍需品且收留德軍無數彼曹不願遄返德國寧願爲聯軍所獲自十七日星期日起法軍每日約可前進十啓羅邁當至二十一日爲止以後三日約可前進二十啟羅邁當俾本星期杪約可前進九十啟羅邁當（十六日） 
　　里昂電美國國務卿藍辛氏答覆最近德國外務大臣索爾夫氏要求速行訂結和約之牒文藍氏聲稱德國不應僅向美國請求須向全體協約國政府 
　　里昂電華盛頓消息糧食監察員何伏氏於星期六日乘輪船奥朗比克號前往歐洲何氏此行其目的在研究供給比境法國北部中歐帝國近東人民之糧食問題（十六日） 
 
使之間接已得允許前往荷蘭德后擬於星期五日晨起程（十六日） 
　　里昂電亞姆斯特丹電稱據最近消息德前皇太子及其子已微服行抵吕勒孟特附近之斯華芒邸德前皇太子卽在彼覊禁尚有其他德國已廢之君主亦將至該處（十六日） 
　　里昂電瑞士巴勒消息洛加爾報載稱德國鐵甲艦惠斯巴登號載重一萬三千噸不願投降革軍希圖遁入中立國海面爲一其他由革軍控制之德國鐵甲艦追捕而以魚雷擊之（十六日） 
　　柏林電普魯士下院解散之布告已正式確定上議院業已取銷勞兵會宣稱上議院與元老院不復存在柏林日報載有組織新民黨之宣言書獨立社會民主黨發行之狄佛萊海特報其第一號宣稱現已籌備於各區辦理國會選舉伏瓦資報載稱各聯邦國會之職權須由國民會議規定之故國民會議須先各聯邦國會開會目下籌備此舉尤爲忙碌蓋以兵士九百萬人現已首途回國之故然投票者苟能於各區選舉之日蒞場投票則自無爲難之處一俟採納均派選舉制則選區人數之多寡將無關係云柏林日報載稱進步國民黨擬組織一大黨採納民治與共和之黨綱經營保全國家之統一並發展城鄉自由公民之政治正義與目的柏林專門學校與科學學校大會主張從速選舉並請科學界代表加入國民委員臨時事務局目下在柏林之中央黨黨員組織一幹事會籌備組織中央黨全國幹事會德意志日報提出要求謂國家與社會事務原屬同一性質在新德國中宜相提並論不宜分立云（十六日） 
　　柏林電僱主聯合會與工業協會今日議决尋常工人每日工作八小時卽日實行承認工業協會爲工人之代表機關不得對於聯合之自由有所取締並規定共同之條例及紀録處均等之管理所有工作條件皆由僱主聯合會及工人聯合會公定之工人委員會由各業組成以監視與僱主聯合會所協定各事之實行僱工者與受僱者又議定根據平等主義設立中央幹事會另由各業各組織一支會此會目的在實行以上契約並編擬實業生活存廢之辦法（十五日） 
　　倫敦電英國外交部聞華沙現在排斥塞米脫民族之舉動將加害自來因河至窩瓦河之人民故已致文警告略謂協約國與美國願相助恢復和平但若其人自趨於無政府之地位則莫能助之（十四日） 
　　柏林電勞兵會切實查明此次革命死者共十四人此外有罪徒三人因刦掠而被槍斃（十六日） 
　　柏林電革命後第一次賽馬於今日舉行觀者甚衆内有陸海兵士多人（十六日） 
　　以上柏林電上海顧家宅無線電臺接到 
美國無線電 
　　華盛頓電國務卿藍辛致瑞士公使文今日接讀大示幷轉致總統一電詢問敝政府之是否預備立卽運輸食物入德如該國之治安可以維持而分配食物可以均匀等情今懇閣下將下述答覆轉致德政府其文曰十一月十一日國會兩院開聯合會時美國總統宣告謂共同作戰諸國政府與凡賽爾高級軍事會議皆一致贊同通造德奥人民謂當按照情形盡力供給食物并救濟各地有關生機之大缺乏又謂當立卽組織機關按法施行救濟一如在比利時之救濟機關辦法總統之意蓋欲利用德奥所久未駛行之船隻噸位以之救濟受困之德奥人民使其不生饑寒之恐怖心并爲之解除其心力與材能之不自由俾得用諸恢復國家重大事務之途是故總統特令余聲明謂彼以爲供給德人食物一舉可以實行且將立卽偕同協約國政府辦理此舉惟德國之治安須接續維持而分配之食物須擔保其均匀也謹覆惟祈裁察爲禱藍辛具附瑞士公使來文（余奉敝國政府訓令謹以下述之海電轉達閣下（德國政府急請美國總）統用無線電訊通告德國首相愛般脫美國政府是否能準備供給食物不稍遲延倘德國之治安可以恢復而食物之分配可以均匀等語）請察照云云（十六日） 
　　華盛頓電輪運部官員預計德國簽定休戰條約後可以釋放輸運噸位一百五十萬噸以之運輸食物供給告乏之國按德國船隻之停留於德國或中立國口岸内之船隻可放出二十五萬噸位美國可供給十萬噸位作救濟之用此外中立國之船隻前因受潛艇之恐怖或留在海口内者當可啟椗駛出海面日本亦可令其供給若干噸位作救濟之運輸輪運部部長黑來氏於星期六日乘船赴歐察查協約供給法國北境比國歐洲中部與近東諸地人民食物問題美國管理食物處通告謂輸運食物之船隻已充多其量預備立卽放洋（十六日） 
　　華盛頓電德國特派大使已乘德巡洋艦可尼格司白格號來會英國海軍代表商議海軍條件柏林之公民委員已允許實行普行選舉（十六日） 
　　華盛頓電梅三里克博士定於明日起程往就新捷克共和國總統之任博士已派美國公民查理士潘格勒氏暫時在美國代表波希米亞（奥之一部分）（十六日）　　華盛頓電陸軍總長佩扣氏致電潘興將軍慶賀戰勝并表示美國人民對於在法美軍引爲榮耀之意幷謂目下休息之時已至陸軍部將竭力設法使出征之美軍易於早日回國俾國家歡迎其軍人之凱旋云又威爾孫總統已任霍奇完夫及强司登兩艦長爲海軍中將（十六日） 
　　華盛頓電赴美之日本東京商會觀光團團長亞馬希馬氏今日宣言曰美國人民參戰之愛國熱誠與夫犧牲一切爲人類謀自由與公正之精神余極表歡迎並美人因參戰而得之奇異成績及其莫可與京之能力與材幹余極贊美之威爾遜總統以其高尚之人格堅决之志願不惜盡心盡力戰敗世界所恐懼之加撒主義（卽德皇黷武主義）此可謂世界之一大教訓全球人民均當感戴無已是故威爾遜總統實爲人類安樂之保障貴國海岸線與敝國海岸練合成日美兩國之海防線吾人今望依此寬大之海岸而爲日美兩國商業大發逹之代表也云云（十六日） 
　　華盛頓電美政府對於某項工業及某項出品製造之燃料限制已減除其一半（十六日） 
中國特約電 
　　廣州電軍政府現主張和平惟要求須遵守臨時約法必要各欵（十五日） 
　　北京電徐總統除電賀英皇外且致電福煦上將稱慕其功績（十五日） 
　　哈爾濱電滿洲與西比利亞之日兵五千人已由東京政府電召回國行將啓程（十四日） 
　　哈爾濱電西比利亞電社宣稱過激黨陣線之戰事因天氣不佳業已停止哈巴羅夫斯克城議會與市議會代表開會一致决議承認贊助哇姆斯克之中央政府西北利亞電社宣稱協約國水兵已在俄迭薩登陸（十四日）以上路透電 
　　宣昌電督軍省長及各行政機關主任會同邀請外人開慶祝勝利大會賓主至爲歡洽（十六日）　　北京電中央政府特使施愚今晨由南京電致錢總理述與李純會見情形並言李純已將中央意思電逹南方所謂中央意思内容如何未詳似含有陸榮廷爲兩廣巡閱使譚浩明爲廣東督軍李耀漢爲省長莫榮新爲廣西督軍陳炳焜爲省長及自此以下各護軍使實官（此處電文有疑義）與設置鎭守使等事實問題（十七日） 
　　奉天電特派奉天交涉員關海淸今晨進京（十六日） 
　　東京電唐紹儀於十六日乘安藝丸由神户回國（十六日） 
　　東京電駐北京日本使館武官齋藤中將於十六日到馬關卽東上（十七日） 
　　東京電參加陸軍大操之東軍飛行機從空際墜頀 
落高橋飛松兩中尉慘死（十七日） 
　　以上東方通信社電 
　　東京電現正在北京協商之中美新借欵卽使美公使亦有希望然美國應不於南北未統一前爲此等之投資故此借欵結局當作罷耳 
　　東京電澀澤男於休戰簽押祝賀會演說以凱撒比之秦始皇極言王者到底不敵正義之故 
　　東京電日人佐藤某發明舂米機器用此新發明之器較之從來之舂米機可免去日大全國六千萬石産米之約一成舂米故結局實生出六百萬石之國益日政府已特頒與以發明奬勵金爲之表彰矣　　以上十七日共同通信社電 
　　北京電聞院議罷兵撤防令頒布後卽由財部用公開手續向美商善後借款三千萬美芮使已表示協助 
　　北京電元首諭禮官處會外陸參三部籌備勘日（二十八）蒞閱協商兵隊及扈從儀式 
　　北京電魯張樹元電承限一月内肅淸東臨兗曹等處土匪幷請電豫蘇協堵剿擊院意如逾限無效决設蘇魯預三省剿匪專員 
　　北京電徐樹錚自東京來電删日（十五）赴日軍大操地點參觀（以上十六日） 
　　北京電期成會推王芝祥赴粤聞并銜有總統使命 
　　北京電財次吳鼎昌决辭繼任者視財長屬於何人而定長屬周（自齊）則次墏爲張弧長屬陸（宗 
輿）則次或仍由吳鼎昌留任 
　　南昌電贛第二混成旅旅長王慶餘病故軍署保該旅團長王獻廷升署陸部覆准 
　　福州電南軍許崇智突率兵東進已令臧師派鄭旅由江東橋迅馳萬松關防繫并派辛團由東尾渡溪進攻石碼以牽敵勢（以上十七日） 
　　以上中孚通訊社電 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[國内停戰後之議和會]  
　　停戰命令東海已令起草定今明卽下停戰之後第一問題卽爲召集議和大會解决時局已取得南北兩方同意聞西聞决定派遣議和代表七人以其中一人爲總代表此席將屬於岑西林北京政府究派代表若干員尚未决定至議和地點北方主張在南京或北京西南尚未同意大約援辛亥成例仍將在上海舉行亦未可知 
　　江蘇李督軍近日與政府往來電報頗多　聞均係關於時局問題李督主張將來南北議和地點卽在上海勿庸在寧以杜日後再生他項枝節 
　　據政界消息岑西林陸武鳴昨有聯名電至京請召彚議和會議解决時局關於地點問題可由在野諸公商定至一切條件全由政務會議提出以免紛歧總期會議迅開俾和局早告成立 
　　錢代總理昨復李蘇督寒電云文電悉頃接唐陸復電歐戰告終内訌亟宜早息事實法律兩問題不宜偏重組織會議稍有異同其間尚有不能迅爲解决之處茲特派顧問施愚明日由京啓程携函面商務務希接洽 
　　和平期成會熊希齡蔡元培等昨上東海函云西南方面岑陸唐諸人刻均來函深願速以和平解决大局釋鬩牆之爭爲禦侮之備擬請總統允開和平會議擇定地點特派代表人員與南方接洽將法律事實兩問題同時解决現在歐戰告終東亞問題懸在眉睫斷無閒暇時間容我私鬬總統以一身任天下之重務請當機立决勿涉遲疑萬一再有牽徇誠恐千鈞一髮稍縱卽逝云云聞東海已將此項函件交國務院核議 
　　南北妥協之先决問題第一卽在國會昨據某方消息該問題斷不取南北兩政府發布命令解散之方法將以各省商務總會與教育總會爲中心 
喚起其他團體呈請兩方政府解散國會近日此項辦法已愈唱愈高且聞已得廣東穩健派之　認細察近日形勢不久將有具體的活動也 
[陸子欣使歐之消息]  
　　外長陸子欣奉派赴歐東海特加委任以示隆重此項委任暫不公布俟到歐後方行發表外部秘書司長中如刁作謙王繼曾王景岐朱誦韓等均指派爲隨員新任駐比國公使魏宸組隨同赴歐業經决定現任外交次長陳籙亦有同行消息將來到歐後均將以委員名義出席聞外交總長一席陸氏已保劉式訓劉鏡人二氏堪勝此任惟現制國務員以外不能長部將來或由閣員中推定一人兼攝或竟於二劉中任命一人代理次長兼代部務亦未可定陸君前日赴協商各使署致賀及接洽代表赴歐等事聞各公使對於陸外長之代表赴歐大體均表贊同陸已定於下星期一日取道津滬啓程所有關於和議提議事件及遠東種種問題連日已飭部速爲籌擬預備携行此次赴歐經費約需二十萬之譜星期四之閣議已通過十萬先令財政部籌撥至陸氏行程係先渡日本再赴美國然後抵歐參預和議魏宸組氏因陸君須繞道美國將先陸放洋已調靳志徐兆熊陳　等爲隨員定明日出京赴滬在滬候輪出發 
　　駐美公使顧少川昨日電逹政府謂美大總統擬於此次講和時提出國際同盟問題限制各國軍備意在消弭日後之戰爭協約國當可贊成此說我國於此問題及戰後經濟各事宜亦請預爲籌備又駐法胡公使昨日來電報告歐洲戰後救濟人民之經費問題有由協約國共同擔負之說我國亦協約之一對於此節應請預爲籌議 
　　自歐洲停戰之後聞協商及日美兩國卽極注重俄國方面連日英義法日美等國均紛紛派員前赴俄境沃木斯克地方調查以爲承認和議根據該委員等已於前日經行哈爾濱北上黑督鮑廷九昨有電至京以此事關係和議前途極爲重要除先飭國防籌備處派員調查外擬請中央加派專員迅速前往妥查以作準備 
　　據京中某報消息十二號停戰電到京後協約各公使會於是日午間有一聯席會議其會議内容外傳爲籌備祝賀事宜茲聞是日會議如中國派使問題及說帖中之某項問題亦曾商及惟未知其詳 
[組閣問題與閣議]  
　　閣員提出之曲折閣員同意案日内提出原定財政之陸宗輿堅稱不願擔任當局乃向周緝之周子　徵取同意二周亦不允任不得已乃有錢幹丞兼財政之計劃錢旣兼財政勢不能更兼内務擬以周少樸專任内務同時王揖唐亦有幾分希望因此曲折同意案提出又不能不略作停頓但至遲不出三日内必可解决目下正在用全力向各方面疏通有下星期正式提出之說另一消息内閣問題因曹汝霖不肯再兼財政政府又將發停戰布告故急須提出擬先將總理咨送新衆院至閣員則陸軍靳雲鵬仍無問題財政陸宗輿再三辭謝東海已允另覓昨日下午與周自齊磋商如周不通過則卽將派爲署理惟徐恩元亦頗有意而内務外間有用王揖唐之說當局則尚否認 
　　十四日閣議概要十四日星期四國務會議除曹段未到外其餘閣員一律涖院上午十點三十餘分卽行開議其重要議案（一）歐戰和平會議列席問題討論甚久最後决定陸徵祥爲專使而以駐英施公使駐法胡公使駐比汪公使駐丹麥顔公使及義國西班牙等駐歐六公使副之關於陸使赴歐經費定爲十萬元由財政部趕速籌（撥（一）） 
國内時局問題討論結果决定再派施愚卽日赴寧與李督商議法律問題（一）任魏宸組爲比國公使調汪榮寳爲瑞士公使案討論結果通過此外尚有普通案一二件無可紀述下午一時散會由錢代總理陸外交入府報告 
[南北妥洽聲中之美使]  
　　昨日（十四）駐京美國公使芮恩施偕使館頭等漢文參贊丁家立美國巨紳克雷恩同赴集靈囿東海延見旋在四照堂宴會席間談及南北調和情形及歐戰媾和旣成協商國應謀善後各問題賓主交談逹二小時之久美使等始稱謝而退 
　　和平聯合會發起人北京商務總會會長安迪生昨偕益世報總理杜竹軒帶同繙譯往謁美公使晤談良久安君等向美使深道國人感謝贊助調和之意並述最近各方運動和平之熱誠仍請美使代逹美政府對於中華民國酷望和平眞意予以鑒察爲友誼的愛助美公使深表慨允安君等復謂予輩爲商界中人不逹政治然商情則所深悉現在中國商業之不克發展固由内訌未息亦以歴來外交方面種種商務之交涉未免多所牽製遂致中國商務大受影響各國商業上之關係無過於中美兩國者並望將來美政府在和平會議中關於對華貿易條約由美國提倡切實加以改良庶友邦交誼更藉以日篤而中華民國之感謝美德自不待言美使表示一種誠懇態度許爲我國商民盡力斡旋以期兩國互相提携而謀永久之幸福 
[北京歡祝聲中之雜訊]  
　　頒發慶祝佈告教育部與警察廳爲慶祝協約國戰勝之事已由各機關及商户等升旗結彩連日在天安門前舉行慶賀大會惟恐人民有未及週知者故於昨日又由警察廳編出一種佈告除在會場地點散放外並交各區巡警分段散放傳家喻戸曉略云歐戰風雲於今四稔戰禍之烈萬古所無協約各國同心協力綿歷數年以與敵國相爭持者期以維持公理正義爲促進世界和平也今果公理戰勝正義獲伸敵國已力窮停戰最後勝利已爲協約各國所得協約各國所抱之目的已完全逹到我中國旣爲協約國之一戰勝光榮尤有同欣同人等自當本愛國之心並愛我協約各國同伸慶祝以表歡忱此次發起歐戰協約戰勝大會當爲我國人所一致□同謹爲露布以祝我協約各國共享無疆之休此佈 
　　學界慶祝大會十四日教育部召集京内公私立各學校學生等於下午一時齊集天安門前舉行慶祝協商戰勝大會與會者六十餘校學生約有一萬五千餘人各執協商國旗整列隊伍聽候教育總長之出動命令是日歐戰協濟會亦在天安門前對衆演說捐欵維持公理等事駐京美公使芮恩施教育總長傅增湘軍警督察長馬龍標警察總監吳炳湘皆到會場並有美兵軍樂隊導引學生隊於下午一點半鐘出動由天安門前排隊出東長安門至東單牌樓經由崇文門大街進東交民巷便館界出西口入中華門游行一匝仍就天安門前指定地點站列市民隨同慶祝者約有三萬餘人之衆協商國紳商婦孺趨集該處者亦甚夥美公使登臺演說時學生等先舉小旗高呼戰勝萬歲者再更奏以軍樂相和當時萬旗飜飛雲錦霞光輝煌耀目聞美公使之演說詞教育部已派有專員記錄以便翻譯漢文送登各報該會至五點鐘始散 
　　祈禱會與祝捷會十五日上午各國公使各開祈禱大會約集各本國官商僑民在本國使館内舉行之後卽齊赴西什庫北堂子開各國聯合祈禱大會所有各國僑民無論老幼貧富一律到堂祈禱屆時並講經昨日已送出請帖分致各國務員及政界要人請其前往聽經聞各公使議定均着大禮服與會以示鄭重十六日（星期六）午前九時由協商國駐京守備隊各出一中隊（若不足一中隊之守備隊則出若干名爲代）表）至英國操場集合開祝捷大會法英日美依布告宣戰之順序取行軍式從英國操場至美國使館進東交民巷經法國使館出東口北進崇文門大街至東長安街東口折而西進經意國使館沿御河東岸南進至日本使館通過六國飯店前渡橋又順御河西岸北進至英國使館於是行軍式告竣各國守備隊長均不加入行軍决定在六國飯店前閱通過之軍隊 
　　德人商店被燬據某京報消息前日夜間協商國兵士將德國公使館德華銀行及使署隔壁之照相館曁克嵗洋行等統行燒燬當燃火時警廳及步軍統領得訊卽派軍警約一千人赴該處監視荷蘭公使亦派護兵嚴視德人母使雙方衝突聞荷公使以德國僑商産業係在其保護之下擬向協商國公使提出質問又據順天時報消息前日夜間法國兵士將德國公使館德華銀行及使館隔壁之照相館曁寳崴洋行等燒燬美國公使以寳崴洋行係美商開辦興德無關雖然承售德國之貨係爲營業性質現要求法使賠償 
　　續拆克林德碑克林德碑刻歸中國方面自行除去昨晚有中國石匠數名已着手拆毁本日已將其上部卸下兩三日内卽可竣工該碑柱上貼有國民大恥立卽剷除字樣不知爲何人所寫昨日石工拆毁時人民圍觀者甚衆無不拊掌稱快 
[軍事通訊]  
　　西安消息駐陽平關彭團與周營支日護變擅提防營槍械拘楊團長聞與管使有關係劉川督擬速至漢中防範 
　　駐陽平彭團周營叛唐旅長不知下落 
此事聞係管金聚主使某委員已查獲管使密函内有令教場壩陳營速赴陽平接應約定熊克武會政寗羗等語劉存厚擬至漢中勸告管使以□補救又請張甘督派兵赴援並轉電政府請示 
　　甘督以鍾體遵部下彭周叛變天水成徽等處危急除飭吳司令嚴防及馬安育派隊協助外將省城狄道兩處防營編游繫隊六營以孔繁錦爲司令卽日率往隴東南堵剿 
　　陜省安康紳民以王安瀾前佔安康時留高李兩司令據守勒索焚掠無所不至現王安瀾復由石泉竄回焚殺更甚呈請張鎭守使聯陞救護張使以王團兵單不敢貿然前進電請陜督派隊以便會合進攻 
　　陳樹藩電涇原敵軍聯合川滇軍由興平盩厔謀大舉請飭甘川督張使管使協助並催奉軍速進 
　　張聯陞電虞日王團復平利獲僞知事許俊 
　　張錫元眞日由漢口開拔因備車無多約十日始能運完旅司令部删日遷往 
　　賴旅激戰句日克復寗陜石泉政府賞洋三千元 
　　黎天才王天縱聯合滇軍何師由鷄心界嶺等處分三路擾雨竹前站已到鎭坪王圍所部兵單經張聯陞電請速飭趙旅協助 
　　張魯督電文日至泰安與兗州唐使商定兗屬責成唐使剿辦現駐曲阜俟考覈畢再前進 
[安福議員之督軍讌]  
　　希望武力保護 
　　昨日安福部河南山西陜西甘肅新疆歸綏靑海參衆兩院議員一百餘人假座東方飯店歡迎在京各督軍由宋伯魯致歡迎詞略謂大局飄摇數月於茲能支持至今日者諸公之力仍望以毅力堅持到底所有歡迎之誠悃推王秘書長代逹王印川卽起立演說大致謂今日豫晋秦隴新靑海歸綏兩院同人在此歡迎諸公謬承不棄惠然　止不勝光榮同人所以歡迎諸公有二一爲地方二爲國家年來干戈擾攘民不聊生南幾省人民日在水深火熱之中北方十餘省身家生命財産得以維持者皆諸公之力此爲地方不得不歡迎者自去年對德宣戰問題起舊國會中一部人堅持反對因此激成政變解散國會國中彼時有兩種議論（一）法律不良應圖改善（二）法律不良亦須保護夫法律不良應當改善斷無認其不良强欲保守者此天下多數人同具之心理諸公順多數人心主張召集參議院改良國會組織法選舉法召集國會今日同人等居然可以參政而且在此歡迎諸公皆諸公主張之結果此爲國家不得不歡迎者雖然此皆過去之事也至於目前時局問題同人對於諸公尚有最要之希望者諸公此次來京對於和戰問題須有一致之主張始不虛此行也和平解决須有辦法須有範圍必使西南所要求者不踰越範圍應如何對待此諸公不可不亟爲準備者諸公皆擔任地方軍務不易來京今幸聚會中央乃最難得之機會希望爲切實之計議决定方針庶北方十餘省有所標準則北方十餘省自然統一然後方可統一國家否則空言和平無辦法無範圍和平終無希望次田應璜演說略謂目前和平聲浪甚高如能見諸事實固鄙人所希望不過祇一面言和平恐無濟於事必須西南以誠意趨嚮和平方能逹到目的西南有無誠意祇看對於和議條件苛求與否如不苛求乃有誠意和平自可辦到若提出種種苛刻條件便是完全對於和議無絲毫之誠意則和平絶對無望諸公不可不凖備最後之實力以維持北方十餘省之和平次張作霖答詞略謂諸公謂吾等保護地方維持國家聞之頗愧不過中國能支持至今日者吾輩軍人不敢邀功若論功勞當推叚合肥試觀合肥去年若非毅然决然對德宣戰國家早捲入世界潮流之下至於大局問題祇要西南服從中央則萬事皆休斷無一個國家中兩方議和之理如西南提出要求條件便是不願和平吾輩軍人惟有結合北十餘省决一勝負而已至於憲法問題盼諸公從速議决方不負召集國會之初心諸公果能克盡厥職吾輩必爲諸君之後盾無論何人要犠牲國會張作霖决不承認次倪嗣冲演說謂諸君所謂維持大局在吾輩督軍以爲吾輩有兵其實維持大局責在國會諸君蓋國會維持大局乃根本之維持已與曹經略使諸君决議其他問題尚可遷就惟國會不能犧牲西南倘有非分要求及種種雜說以爲和平之梗吾輩惟有結北方之團體爲最後之解决七年以來召集國會三次然平近通逹以此次國會爲冠維持大局吾輩軍人固不能辭其責然國會諸公維持大局尤重無論至何地位吾等必爲諸公之後援至於憲法爲國家百年根本大法諸君無論如何艱難困苦必須從速製成方不負國人希望之盛及吾輩維持國會之苦今日藉此機會披瀝肝膽痛切言之極爲歡慰望諸公努力云云張倪演說畢各議員目的已逹旋卽盡歡而散 
[僑工局請禁私募工人]  
　　日前僑工事務局有呈文送院内云我國倁工在南洋各埠工作者多係受人誘掠前往常遭虐待困苦萬狀前由職局請派駐爪哇僑工委員保護該埠僑工在案茲據駐爪哇總領事歐陽祺函稱現復有不經總領事核准私募僑工運至該埠情事若不從嚴查禁流弊滋多擬懇鈞院嚴令沿海各督軍省長轉飭所屬地方官及關監督警務廳如人奸徒誘或拐騙人口出洋者嚴密查拿盡法懲辦並由督軍省長通告人民凡未經僑工事務局核准轉各省督軍省長允認有案出示准令開招者如膽敢招集多人預備出洋卽爲誘掠之舉動准地方人民扭控官廳從嚴懲治以儆奸頑至已經職局註册給照之募工承攬人雖准其懸牌開招但祇准辦理内部之事若實行開招之時仍須經職局將合同核准咨商各該省督軍省長允認方可開募以杜流弊 
[西南軍政府之外交]  
[募集兵工修養金]  
　　十一月八日軍政府爲戰地友邦兵工修養募捐事由總裁伍廷芳岑春煊孫文林葆懌督軍莫榮新參議長林森衆議長吳景濂司法長徐謙外交次長伍朝樞假座東園國會議員俱樂部柬請政紳商學報慈善及各社團領袖赴會討論於是日下午四時開會到三十餘人由伍次長代表伍岑兩總裁爲主席宣布開會理由及募捐緣起擬在本處募集美金五萬元以聯邦交衆對於此舉一致贊成隨商進行辦法討論良久議决如左（一）定名爲友邦兵工修養金團（二）推定伍總裁廷芳爲募金團領袖（三）議决設立幹事部主理募捐進行事務公推伍朝樞爲幹事長陳廉伯甘日暢陳其爰程祖彝陳勉畬梁小初爲幹事（四）募捐辦法决定分隊捐募倘不足額則再開賽會以籌足之（五）募捐各隊隊長由幹事部推定（六）推舉陳廉伯兼任司庫（七）募捐日期由幹事部定之（八）總收欵長處總通信處概交幹事部定之附軍政府通電如下茲因美國總統威爾遜提倡協約國兵工修養募金一舉募額一萬七千萬美金爲戰地協約國兵士及中國曁他國工人等道德上身體上智識上及一切關於進修頤養諸事之用按紅十字會事業係救卹傷病而此則專爲救卹傷病之兵士實屬從來未有之創舉意在使前敵工兵保全人格教養兼施庶戰時服務而不覺其苦戰後得業而有所長其用心良美近主其事者來電欲在中國募集美金十萬元以聯友誼芳等思我護法各省對於協約國之同情迄未得當以表示茲若極力贊成此舉則我之好意非託空言自可共喻雖當護法餉糈奇絀之時然分募此區區之欵似非甚難况華工並受其惠亦常有所相助芳等擬請護法各省政府及人民共認美金五萬元其餘五萬元聽其募在北方但彼此相形未便落後特此電達務希將尊處各機關及紳商各界可以應募若干從速電復盼切禱切伍廷芳岑春煊孫文林葆懌莫榮新湯漪吳景濂徐謙伍朝樞叩 
[設立外交調查會]  
　　各省各軍代表趙世鈺陳强　永建嚴培俊吳永珊等上政務會議總裁諸公書云敬啓者現值歐戰和議發動之秋各國無不汲汲研究討論以爲將來平和會議之預備我國旣爲世界列國之一於國際會議不能不加入况旣加入戰團耶惟茲事體大非合多數人之才力學識併力以圖之則難得適當解决之辦法且我西南政府初成外交上亦應圖發展爲此提議設一外交調查會以應時勢之要求是否有當卽請公决聞十月三十一日已經政務會議議决通過代表團指定趙世鈺吳永珊兩代表會同外交部起草矣 
[和平聲中之粤訊]  
[不准設立和平期成會]  
　　昨政務會議議决凡自主省分及在西南護法軍勢力範圍内者不准設立和平期成會以惑視聽若有特殊理由不得不准設立之地亦須嚴爲監視倘有違抗擅設者卽以問諜論云云此西南護法政府之表示也 
[衡州將開大會議]  
　　頃聞吳佩孚師長以北京主和問題曁處置湘局問題悉爲時局關鍵須與南軍方面開誠商榷以期一致主張然定期本月中旬召集衡州大會議通電請派代表除譚浩朝程潛等派員到會外其譚延闓李書誠及湘中各軍司令均一律親行蒞會以期時局有解决希望現已將開會日期電致粤當道知照矣 
[唐總裁表示態度]  
　　國會議員張光煒等近因南北調和之說聲浪日高但道路傳聞之詞未足徵信特電致唐總裁查詢實情昨已接唐督電復略云北廷非法選舉已無和平餘地承示各節謹當書紳此間對於時局自有定見决不爲遊說所惑致墮護法初衷也特此奉復希釋綺注 
[莫督軍嚴禁造謡]  
　　軍署布告云照得粤省興師護法一載以來主客各軍林立内外輯和協陸毫無間言本督軍近訪聞有不法之徒往往任意造謠希圖煽惑不曰某某兩軍已暗中聯合意欲攻繫某軍卽曰某軍已與某軍不洽勢將决裂或又曰某軍擴張勢力排斥某軍種種謬說無非意圖挑撥擾亂大局殊堪痛恨本督軍治軍有年無論主客各軍相待一秉大公毫無歧視在各軍官亦皆深明大義斷不爲若輩所離間誠恐有無知之徒不明眞象不免爲其所惑易生疑慮輾轉相傳殊於地方治安影響甚大爲此出示布告各界人等一體知悉此後倘再有膽敢造謠惑衆者無論何項人等一經拿獲指證確實卽按照軍法懲辦决不稍寬本督軍言出法隨其勿以身試也切切此佈 
[福淸戰事紀（福州通信）]  
　　閩省福淸失守情形業詳本報李督以福淸離省甚近影響所及關係甚大自石湖嶺一役北軍失敗後省城大爲振動急派北軍周永桂旅長率同砲隊隨帶大砲兩尊星夜往援連同原有政融軍隊孫營約千餘人於十月三十一日與福淸南軍激戰三小時北軍遂將福淸縣城完全克復先是南軍佔領福淸時該縣軍隊俱賴吳營奈吳營祇有四百餘人不敷分擔防務以旣宣布附南自不得不與莆田黨人聯絡於是仙遊南軍司令張克成遂率隊來融大吉山民黨倪立順倪鴻聲亦紛紛馳來惟張等所率軍隊多係臨時招集之衆旣無軍事學識又無軍事經騐日惟派人赴各鄉勒供軍餉識者早已憂之至十月三十號北軍之大隊已到人民恐南軍難守一旦城破玉石俱焚遂挽美國教士華惠成向雙方調和至三十夜七時仍無解决辦法三十一早晨七時北軍遂分三路進攻西路至溪埔中路至新局兩路均取守勢牽制吳營精銳東路由騎人嶺進獺厝村直趨覆船山北麓進攻南軍則分兩路抵禦吳營擔任西北張克成所部擔任東南是日午時北軍三面圍攻縣城至午後一時張克成一隊三百餘人由東城奔潰逃出西城小北門隨亦不攻自破東路旣已入城中西兩路亦同時前進惟大北門及玉屏山之吳營軍隊尚持戰至晚始退往東張鎭與張克成軍會合北軍遂完全復得縣城矣是役南軍祇死二十餘人北軍之死亦僅十餘人而人民之損失則甚鉅北軍攻城時曾開兩砲人民之寃死於流彈者固無論矣迨入城後以搜獲黨人爲名任意搜括商店如梅利益眞安泰等等二十餘戸當商源舖翼舖桐舖等號亦被掠一空每戸 
 
 
 

Page 7

 
 
損失甚鉅三日中人民損失不下二十餘萬至翌日周旅長入城時秩序始定然人民已大遭慘刧矣 
[續紀江西之協濟會]  
　　江西籌辦協濟會事略情已紀前報茲將續聞錄下 
　　（一）省議會今日（十二）午後一時開談話會討論歐戰協濟等捐問題龍主席謂本會自得省公署來函後昨日覆邀本席赴省署開會公同討論其時本會因繼續開選舉副議長會本席無暇分身曾派李秘書代表前往尋得李秘書歸會報告謂省公署擬撥十萬（按一）說謂係五萬未知孰是）爲數旣巨本會縱極困難亦當略盡棉薄惟此事是否須與他方面協商抑由本會自定辦法饒正音云鄙見宜於本會預備費内遇事節儉或再於地方歲入項下酌提若干大約至菲須在萬元以上黄用中胡廷鑾均謂此時發起者僅止直隸一省且無論爲預備費抑地方歲入均應俟大會公决卽數目恐亦不上萬元此時本會僅可表示贊同至爲數之多寡必待本會開會而後定衆均贊成是說遂宣告散會（二）總商會會長龔梅生於今午十二鐘邀集本會全體會董開特别會到三十餘人首由龔梅生報告開會宗旨勗以當仁不讓見義勇爲等語王鑑吾主張抽收房捐朱子卿提出抽收房捐辦法擬抽收一月酌定房東幾成房客幾成幷責成各業會館擔任捐欵楊錦垣謂可先將商業部份捐欵數目認定再責成各業團體攤認若干朱子卿謂全體會董六十餘人今到會者僅有半數若要各會董當場承認本業礙難答復龔梅生遂請衆先將捐助總數核定再開會籌議攤認辦法經大衆决定卽以總商會名義擔任五千元由該會分别函請各業會館准明日（十三）開會徵求各業商戸意見以便尅日答復（三）教育廳長許壽裳定今日下午開籌議歐戰協濟募捐會由許廳長主席略謂戚省長召集各機關昨日在公署開會籌議進行辦法决定全省擔任五萬元曾經公同討論歸各公團分頭勸募學界爲國民優秀份子亟應力爲提倡程時　云各校教員爲人師表自應慷慨捐輸至莘莘學子亦不乏愛國之士應由各校長督率勸募嗣由許廳長提出擔任捐欵辦法以各公私學校教員由每月薪俸抽出十分之一惟因生計艱難貧士居多可分兩個月由該校扣存各校學生則由本廳函商教育會另行開會籌議派捐徵求各校意見到會各校長均各極力贊成當卽擬就議案表决時因到會人數僅十九校其他未與會者又經趙校長提議用函通知以期普及於是連同教育會函一律擬就定今晚通知各校協同進行 
[蘇省會贊助歐戰協濟會議决撥欵十五萬]  
　　致各省會電各省議會鑒本會准歐戰協濟會直隷籌欵部庚電於本月十一日提出大會可决在本省地方經費項下撥助銀十五萬元藉伸悃欵尤希貴會積極提倡一致進行以表吾國慈愛協約友邦戰事之眞摯江蘇省議會删 
　　咨省公署文爲咨行事准歐戰協濟會直隸籌欵部庚電内開美國各慈善團體爲照護各協商友邦隨營軍士及謀戰餘之幸福需費浩繁特捐一百七十兆五千萬元以資應用本埠鑒於各慈善團體之友愛發起直隷籌欵部追踵美國以盡棉薄特懇尊處一致進行以表慈愛等因本會於十一月十一日提出會議僉以此次歐戰乃人道與暴力專制與民治之戰關系全球進化甚鉅吾國旣經參戰本有應盡之義務應在本省地方欵五六年度餘存項下撥助銀十五萬元不足則在七年度預備費項下動撥以表慈愛協約友邦前敵軍士之眞摯會議結果全體可决相應咨請貴省長查照公布施行此咨（十四日發） 
[蘇議會之兩日審查會]  
　　蘇議會十三日晚問發出通書定十四日上午十時開談話會下午一時開各項審查會至期議員於上午到者才二十餘人乃延至下午一時開會計出席七十餘人由錢議長主席共提六問題（一）歐戰告終本會應以民意機關名義定期開世界和平慶祝會招待各國領事雇員曁學校教會商界各協約國著名人物經衆討論决定由議長定期舉行上午開會卽行立食式下午執協約國旗周行街市於終止點演說和平與世界之關係（二）歐戰協濟會之本省助欵雖經議决十五萬元惟未指定從何欵支出故咨文不能發出經衆討論决定在五六年度决算餘欵項下撥用如有不敷由七年度預備費内動支（三）前項問題旣有地方捐欵本會同人亦宜慷慨解囊以表示誠意公决自由捐助（四）吉林河南來電請爲聯合會發起人並在江寗開會順直表示贊同吉會已來三電籌商答之法葛錦城屠宜厚孫劍虹反對頗力引前次無效果爲言黄炎培陳大猷朱紹文薛學濳力辯之以吉林之電原因本會通電請願和平而發生安有反行拒絶之理縱無效力社交上亦不應如此冷淡乃决定電覆吉會請徵求各省同意並定地點本省無不贊成（五）北京和和聯合會請推代表屠宜厚孫劍虹反對之卒以衆意决先電詢組織情形並各省已推代表人數得復再定（六現在收到草議案）有一百五十三件而議决者僅二十件撤回者三件審查竣事尚未提交大會者二十八件已件審查尚未報告者二十件已提出未及討議者十二件未經提出者七十件重大之决算案尚不在内而日子已過了三十五日案多時促以後擬以上午十時開審查會由會中備午膳大會時間亦須延長略有磋商旋由議長要求會中盡力維持以副人民屬望遂散會卽開教育實業合倂審查會財政内務合倂審查會財政審查會其結果如左教育實業合倂審查之案係黄炎培提議全省職業教育計劃案决第一（推廣中學校第二部）第二（令師範學校從速實行附設農工商科）第三（令甲種實業學校推廣附設農工商業教育養成科）並於師範學校第二部推廣招收甲種實業畢業生）各條悉如源案加（令各省立工場附設藝徒學校職）工補習科）列第四條並改原案第四條爲第五條條文修正爲（通令各縣高等小學校分設農工商科或）國民學校附設農工商補習科）原案第五條修正爲（嚴督改良省立甲種農工商各學校並擴充設備）改列第六原案第六條（提倡女子職業學校並於普）通女子學校中附設職業科）改列第七財政内務合倂審查之案爲盧瀚蔭提議議員公費旅費應於俸給外另列專條案其結果分爲二問題次第解决（一）公費旅費列省議會經費第一項秘書處俸薪列第二項（二）矯正月給之誤仍按先例年支七百二十元常會支三分之二臨時會支三分之一臨時會多開次數公旅費概不增加不開則於年度終了時支給之財政審查會之案乃徐瀛及蔣培元提議之各縣地方公欵公産經理處規程案二件决定大綱凡三條（一）於行政系統上爲主管地方財政執行機關採獨任制（二）主管全縣財政採統一集權制（三）機關主任採限制委任制選二人縣知事擇委其一决定由審查長朱紹文起草再行審查 
　　十五日上午十時開特别審查會審查六年度决算曁江蘇省欵五年决算午前到者不及二十人延至午後一時後開會共到三十三人投票舉黄炎培爲審查長朱紹文劉伯昌榮宗銓黄守孚爲理事以各項册籍尚未調齊决定定期繼續審查茲錄决算審查會名單於下朱積祺顧希曾鄭巽張存英龐志芸徐鳳標錢鼎朱毓賢周積偉周嘉詠于殖張念劬顔作賓任桂森朱德恒王鴻藻薛鈞培章紀綱陸以鈞沈惟賢黄譜衡黄炎培錢銘銓錢淦黄守孚龔廷鶚陳大猷華鼐徐瀛周承基榮宗銓張援梁鴻卓王詠梅胡允恭王撰曾朱紹文施以成瞿名川蔡鈞樞王達高元陞楊體仁龔翼之郝應泰王鳳誥張福增朱際雲夏嵩陳錫榮黄次山董仙衢朱子愚王師曾劉伯昌李廷鵷夏宗翰馮士奇秦炳章武同棨沈藩 
[杭州快信]  
　　省議會内部衝突現有人極力疏通雙方讓步漸趨和好審議長等明後日可望選出 
　　杭關監督兼僑工事務分局長沈季昌昨呈報軍民兩署江浙濟裕公司僑工事務所已於十一日實行成立財政部咨凡願入國籍之禀書志願書保證書及内務部頒行執照嗣後應一律照章分别貼用印花已通令遵照 
　　實業廳調查員兼浙江菸酒公賣局稽查屠小雲現奉楊督軍特令撤差 
　　外海水警來廳長電呈到省准二十日出巡各屬洋面職務由第一科長暫代昨奉省電覆准 
　　嘉善牛知事呈請委楊拱笏爲本邑承審員孝豐王知事呈請委儲謙爲承審員昨均奉令照准 
　　齊省長夫人前日起程回籍派警備隊總司令部參議李襄隣護送 
地方通信 
[蘇州縣立學校祝勝會操]  
　　吳縣縣立高等小學校以歐戰和議告成協約國得最後勝利特於十六日在王廢基公共體育場舉行會操以誌慶賀茲將會操節目錄下（一）兵式操（一高）（二）排教練（二高）（三）華美棍棒（女高）（四）排教練（三高）（五）球操（女高）（六）中國式槍刺（四高）（七）短棒操（五高）（八）雀躍舞（女高）（九）徒手各個（二三高合）（十）潭腿（女高）（十一）八團錦（一高）（十二）柔軟操（五高）（十三）國技（女高）又蘇城省立各學校亦定期於十八日舉行提燈會云 
[南會集議協濟會事]  
　　蘇常王道尹因歐戰協濟會勸募捐欵特函請蘇州總商會代行捐助該會奉函後已於十五日下午一時召集各商董開臨時會議籌商進行辦法 
[教員繳費之廳令]  
　　吳縣温知事接奉教育廳指令内開檢定小學教員委員會案呈據該縣呈解檢定合格教員許可狀費及印花稅計銀三百二十二元六角已予核收准卽將該教員等許可狀二百六十八紙科目成績證明書三紙照敷塡發仰卽查收轉給查檢定規程及施行檢定小學教員辦法代用教員分甲乙兩項得授與科目成績證明書乙項並無發給證書之規定除吳宗鼎馮□桂錢靑三人合於甲項之規定者發給成績證明書外其合於乙項之規定徐章賢等十七人所繳印花稅銀一元七角應卽發還仰併查收至汪克健等尚未呈繳許可狀費仍應由該知事催令速繳以完手續該教員等前呈文憑證書等件業將另女檢發併卽知照此令 
[松江殺死竊賊之慘劇]  
　　西外秀野橋迤北有沈來發者曾因盜案敗露被縣署出票購緝沈聞風遠竄致被漏網近因捕緝已懈潛行返松詎劣性不改仍在西北鄉一帶盜賣耕牛該處鄉民因屢被擾害恨之刺骨十四日晚間沈復往盜盧阿蓮及沈阿海家耕牛事敗被捕並遭殺斃翌朝由地保報經縣署委令承審員劃廷弼於十六日率同書記員檢騐吏等馳往騐勘騐得沈來發頭部有刀傷七處腿部有刀傷六處兩耳亦被割下頭破腦裂慘不忍覩至案内共同行兇之盧阿蓮沈阿海沈阿小陳何巧等均被劉承審員於當日捕回縣署内中盧阿連陳阿巧身染血汚業已供認動手不諱聞陳阿巧素以屠猪爲業沈來發被獲之夜陳持屠刀往觀故是晚殺沈凶器卽爲陳之屠刀云 
[無錫慶祝協約勝利]  
　　縣公署奉南京督軍省長會電云國務院文電開協約國最後勝利京外應一律慶祝本月十四日起至十六日止所有各機關民戸均應懸旗三日誌慶由各長官柬約各協約國領事曁教員訪員茶會親致賀詞希通行遵照楊知事奉電一面通知各機關並飭屬於大門首懸旗掛燈並以松柏札最後勝利四大字一面柬邀歐西協約國人士美教士慕高文慕夫人赫女士戴爾戴夫人李克樂李夫人貝久齡南道煌密女士茅本荃及輔仁中學華教員楊四箴等於十六日午前十時在縣署聞喜堂開茶話會特備茗點以饗來賓並撰就祝詞譯成英文請楊四箴君譯讀 
[籌議換給新單之進行]  
　　楊知事以迭奉省令整頓忙漕擬依照前淸同治年間認業給單辦法凡糧戸之持有同治糧單及續給印照者一律給以新單其有完糧而未領印單或僅得區條者亦爲之釐正而核給之庶幾糧戸有執業之確據凡從前一切舛鐠侵佔等弊均可因以消除已具意見書備文照會城鄉各董事取决一俟公决覆縣卽可呈請省長施行 
[鎭江歐戰勝利之慶祝]  
　　鎭江關監督兼交涉員周嗣培君以協約國與德國之休戰條約業已頒布除於本署升旗外並函致丹徒縣署曁各機關懸掛國旗鎭江總商會亦遍發傳單通知城内外各商號自卽日起一律升旗張燈駐鎭英領事稅務司工部局各西官正着手籌備各項慶典工部局並雇工在各馬路口搭蓋綵棚遍懸國旗及各種花燈鎭江海關亦於十八日封關一天各學堂皆懸旗三日 
[高寳時疫盛行]  
　　江北高郵寳□一帶時疫流行死亡相繼有一家死至三四口者高郵東鄉射陽莊二溝莊等處居民因疫紛紛遷避頗有十室九空之概 
[安慶省長病故詳聞]  
　　安徽省長黄家傑於十四日申時病故黄字雋珊江西新淦人現年六十一歲前淸歷任太平阜陽等縣知縣光復後署安徽政務廳長任淮泗道尹去秋擢今職蒞任甫一年有餘今秋時疫流行黄亦於是時感染初不覺大苦日復一日朝進醫一人暮進醫一人寒熱雜投腹益瀉而病益深十三日速電召鳳陽縣知事陶先益診治時在側者僅其妾與其孀媳二人悉聽陶之所爲是夕三時服陶藥次晨卽氣喘晴直視午後四時三十分氣絶陶已不知所之定十六日大殮當省長初病時外間卽有出缺之謠傳病劇時又有財政廳長劉鴻慶升任省長之擬議迨省長出缺劉卽派人來取印署中人以此舉於例不合因婉謝之晚間又派人來於是又以印已交政務廳長封固守藏正告之始罷外人言此缺將畀贛南鎭守使劉槐森有謂仍出倪督兼攝而商會又電政府力保徐鼎康（安慶道尹）秋桐豫（前安徽政務廳長）公益維持會又提議以皖人治皖請省議會開會表决此省長一缺不得再補他省人刻京電尚未到署中公事暫由政務廳長代拆代行因徐道尹現不在省故也 
[杭州省議會之慶祝與協濟]  
　　省議會慶祝歐戰勝利大會原定十六日上午舉行無如是日適逢天雨午前　無其人午後一時補行慶祝會周議長搖鈴後各議員就席議長登台報告謂歐戰協約國已得勝利吾國慶祝在所必行爰開特别慶祝會以表歡忱言畢全體議員向國旗行禮議長卽振鈴閉會二時卽開會議事出席議員九十六人首由張旭人動議協濟歐戰籌欵事件省長限期十八日今日已經十六日限期至迫亟應决議宋吉成云數目問題必須先行審查五六兩年度預算究有盈餘若干萬元始有方針何紹韓云本席所知五年度預算約存十五六萬元六年度預算約存二十餘萬元主張提出二十萬元使人知浙民之義務心高於他省胡炳旒謂本席主張應先經過審查手續然後付大會决定或十萬或五萬取决於多數許祖謙張炘吕衡周書均贊成先審查議長遂付表决贊成先付特務審查者多數由議長指定祝紹箕錢玉麒等爲特務審查員立時開特務審查會審查結果决定由五年度决算盈餘臨時費項下動撥五萬元多數贊成何紹韓以爲數目太少與各席辯論終以贊成報告者居多數遂付二讀會通過 
[慶祝歐戰和平之盛况]  
　　十六日慶祝歐戰勝利舉行游行會各隊伍各學校各團體均如期赴新市塲會齊惟天不做美雨如貫珠經過官巷口後並不再至新市塲游行卽直落大街出錢塘門冒雨至公園大街城站新市塲等處兩旁觀客極多人力車上多懸五色國旗并有人騎脚踏車手持數面國旗者學校加入游行會之團體由省教育會會齊出發約三百人左右其次序以抽簽定之一一中二宗文三一師四安定五體育六工業七商業八醫校九法校十農校十一蠶校正司令周公誠副司令盧督桓是晚學界提燈並不因雨改期惟僅繞行會塲一周不復至大街游行至西湖慶祝會之茶話會督軍省長均親到督軍於上午十時卽到省長於上午十二時到軍隊學生均繞塲一周卽散至二時許開茶話會中外來賓均環立進飲并進茗點酒半王交涉員代督軍省長致開會詞致慶祝和平之意用英語演講外賓均拍掌次由英領事演說大致謂敝國僑民承貴省保護甚感此次歐戰協約國犧牲多數人民爭此平和結果此後極希望貴國開發實業補濟歐西協約國云云次日領事以京話演說大致謂德國野心干協約國之衆怒爭得最後之勝利嗣後希望我協約國永保平和云云次法國天主教司鐸演說代表法比兩國致謝中國美意并感佩各國共持人道主義次美國及基督教五公會代表費佩德君演說謂德王野心欲支配全世界致蹈拿破崙之覆轍此後甚望東方與西方協約國互相提携永遠親愛次督軍省長委交涉員致謝詞共晉一觴三呼協約國萬歲中華民國萬歲賓主盡歡而散并由會中辦事人於開會之前每人先分贈一小五色旗各懸襟間以誌慶賀 
天津游行大會詳誌 
　　十三日下午一時歐戰協濟會中國直隷籌欵部同仁聯合各界舉行游行會上午九時警察隊三百名由劉歧山君指揮首赴英租界集合操演觀兵式至十二時始回游行會總司令部設在河東天仙茶園公推曹省長爲總司令一時由省公署步至司令部二時各隊列於金湯橋左右二時二十分由總司令發令當時鼓樂齊鳴隊伍魚貫出發過橋按照路線前進北洋大學二百人直隷法政二百人體育社二百人公署衞隊一百二十六人軍醫學校二百四十人省立中學五百人南開中學一千人覺民中學六十人孔德中學五十人西并中學四十人第一師範三百人水産學校八十人甲種商業八十人成美學校一百二十人實業界六百人工業界千一百人商會三百人商團三百人銀行團八十人第一模範附屬一百五十人孤兒院小學一百三十人城隍廟小學三百人西馬路小學六十人公立小學六十人慈惠寺小學三百三十人嚴氏小學二十人放生院小學一百十人育德庵小學三百五十人如意庵小學三百三十人聖慈庵小學三百人西方庵小學二百五十人行宫廟小學三十人五聖廟小學四十人旺道廟小學二十人陳家溝小學二百六十人三義莊小學四十人堤頭村小學二百五十人河北大寺小學二百四十人廣濟補遺小學二十人乙種商業三十人小關小學四十人直指庵小學三百七十人玉皇廟小學百六十人甘露寺小學四十人誠正小學五十人藥王廟小學四百一十人舊營務處小學三百七十人舊縣署西小學七十人天齊廟小學五十人私立第一小學三百八十人舊廣仁堂小學三十人善商小學四十人五一小學三十人韋䭾廟小學三十人大悲庵小學六十人私立第二小學三百人廣北小學百八十人靑年會各部三百五十八貧民半日學社一千人天津自治講習所百人貧民半日學社又二千人五時半始解散 
雜評一 
[停戰後之疑問（默）]  
　　停戰明令已下矣令下之後兩方軍隊果能撤防退回原地否此第一疑問也撤防之後兩方當局卽能組織議和會迅派代表開議否此第二疑問也開議之後兩方對於應議之條件能互相讓步否國會能犧牲否權位能不爭否此第三疑問也惟當此歐戰結束急轉直下之際世界潮流所逼將及於東方問題國人試思我國在此東方問題中處何等之地位關係於東方問題中爲何等之利害兩方當局而覺悟及此或能竭誠意以弭内爭亦未可知也停戰令之有效否其卽視此爲斷歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[六誌慶祝戰功告成之盛况]  
[正式慶祝之佈置]  
　　本星期四五六（卽二）十一二十二二十三三日）爲本埠中外政紳商學各界舉行公共提燈會正式慶祝勝利之期英美工部局已飭匠在黄浦灘仁記路口（卽怡和洋行對門）草地上搭蓋極大牌樓一座及花山一座所有江灣吳淞及虹口靜安寺等處中外各大花園所種之奇異菊花數萬盆是日悉數陳列於花山上洵爲從來未有之大花會屆時之盛况可想而知又聞協約國各商號因領事團議决本月二十一二三三日舉行公共慶祝咸各興高彩烈連日雇匠蓋搭彩牌樓並分向燈店定製各種紙燈甚爲忙碌所有各公司行門首均别出心裁囑令各電燈行裝飾各種電燈如裝成西文行名及慶賀字句或綴以國徽五光十色頗爲美觀大陸報云本星期四五六日之上海正式慶祝勝利大會協約國與中國各界均在大舉籌備届時南京路與黄浦灘將最爲熱閙中國商會擬通告馬路左右各店於此三日内各懸國旗與協約國旗幟外大橋已由工部局擔任懸燈結綵使成一偉觀黄浦灘與南京路均將築凱旋門日間滿掛旗綵夜間加燃燈火跑馬場南京路與西藏路兩面與夫工部局各屋及租界各大建築均將大加點綴同伸慶祝星期六日燈會加入者有協約國僑民丶救火會丶工部局樂隊丶童子團丶水兵丶義勇隊丶各組代表丶華人丶日人丶越捕丶印捕丶西捕丶跑馬場且將大放燄火聞慶祝幹事會已發電向日本購辦大批燄火以助興致旅滬葡萄牙人亦定期十八日在南京路葡萄牙俱樂部開會討論協助慶祝辦法 
[慶祝日期之轉知]  
　　陳交涉員盧護軍使藍海軍司令王道尹致各機關公函云逕啓者前准領袖領事函送通告業經八日函逹在案昨由領袖領事會同協約各國代表開會集議决定星期四五六三日（卽二十一二十二）二十三）舉行慶賀至辦法詳細節目尚須續議定奪除分致外相應函逹卽希查照 
[提燈會消息續誌]  
　　前晚之提燈會因爲天雨所阻改期本禮拜四（二十一日）舉行等情已誌昨報茲聞南洋路礦學校由學生募集欵項五百元以爲提燈會之用備有花自由車汽車隊及國旗隊等極爲美觀又南洋公學約翰大學復旦大學等亦正在竭力預備又靑年會中學校長長朱樹翹則定於是晚自行舉行提燈會除備四海息爭共慶昇平之五色扺燈數百盞外復由該校學生紥成異樣　彩准於是晚六時由靑年會排隊出發如他校願加入者先期通知該校會同游行並由該校長於昨函知捕房請爲屆時飭捕沿途照料 
[交涉署定期茶會]  
　　江蘇交涉員陳貽範海軍總司令藍建樞松滬護軍使盧永祥滬海道道尹王賡廷等昨日公函上海南北商會曁各機關各團體云逕啓者十一月十四日准國務院文電開協約國最後勝利京外應一律慶祝自本月十四日起至十六日止所有各機關民戸均應懸旗三日誌慶並由各長官柬約各協商國領事曁教員訪員等茶會親致賀詞希通行遵照等因奉此茲定於本月二十日（卽星期三）下午四點至六點在交涉署設備茶點延請外賓屆時並希台端惠臨同伸慶祝無任歡迎除分致外相應函請查照 
[靑年會改期開會]  
　　四川路靑年會原定本星期三開慶祝大會已於前日分函知照全體會員茲因協約國領事團業已議决於本月二十一二三日公共慶祝是以該會之慶祝大會亦改訂於二十二號（星期五）晚間八時舉行深恐各該會員未及週知除於該會門口牯貼通告外當卽於昨通函各職員一體查照並聞該會屆時除請各界名人及本埠各當道各協約國領事參與斯會外尚有淞滬警察廳派令全體軍樂隊到場奏樂云 
[滬江大學之慶祝]  
　　滬江大學爲歐戰告終世界重覩和平特於十五日休假一天幷於午前九時舉行慶祝由校長副校長學生等相繼演說幷唱歐戰和平歌詞雜奏中西音樂其最有興趣者爲朱博泉錢崇滂二君之雙簧用英文演唱德皇威廉雄飛宇内之野心恃强稱兵之暴舉及戰敗後悔罪之詞一唱一演觀者無不發嘑 
[禮拜堂之感謝禮]  
　　昨日晨間三馬路大禮拜堂行感謝禮到者甚衆協約國領事及工部局代表亦先後涖止此外尚有義勇隊及海陸兵皆衣戎裝前往與禮頗極一時之盛另有數教堂亦舉行感謝禮與禮者至爲恭肅 
[滙中旅館之歌會]  
　　昨日下午四時三十分美國歌會開會於滙中旅館奏樂唱歌慶祝勝利中外官商與會者實繁有徒且有卜舫濟等諸名員演說良久衆皆異常興奮 
[歐戰協濟會之昨訊]  
　　歐戰協濟會募捐情形迭誌本報茲悉上海縣知事沈寳昌爲該會募得銀二千五百元其他各處及外埠續募之數容再續登 
　　昨日（十七號）下午三時餘本埠官紳商學各界因歐戰協濟會籌欵事宜在靜安寺路交涉公署開會集議到者爲滬海王道尹海關馮監督護軍使代表馬參謀長淞滬徐警廳長上海縣沈知事上海貨物稅陳所長滬南閘北工巡捐局姚曹兩局長省教育會長黄任之總商會朱沈兩會長縣商會顧蘇兩會長上海銀行公會宋會長租船監督薩桐蓀工業學校唐校長交通銀行陶行長閘北市經董錢貴三曁吳畹九陸伯鴻沈信卿賈季英丁賡堯沈仲禮虞洽卿謝蘅牕黄少岩傅小庵錢新之黄揆伯陸崧侯謝綸輝姚子讓等數十人各有演說大致謂此次歐戰爲人道公理而戰吾國自加入後已與協約各國一致行動此次籌募欵項事關協約國切己利害現在歐戰雖已停止而善後等費均需巨欵吾人應踴躍輸將以期稍稍襄助云云其結果均允擔任於各界分投勸募並當場擔任捐數旋各欵以茶點至六時許始分道而散 
　　江蘇省教育會昨日通告本省各縣教育會及各學校云徑啓者歐戰協濟會受美國威爾遜總統之委托在華募捐本會認此事於國際關繫至爲重要凡我國人對外可藉此表示誠意稍稍增進國民交際之地位對内利用時機灌輸世界知識於社會俾知我中華民國旣列於國際團體卽在國際上有應盡之義務而其平日對於國内之公共慈善事業益有不應放棄之責任在學校方面并可爲訓練靑年之一助本會願宏力薄除函請省長公署及省議會酌量地方財力提撥公欵捐助外幷經幹事會議决撙節經費提捐四百圓以表微意此事政界商界均已盡力贊助我教育同志亦宜勉盡棉薄俾友邦信我之眞誠爲此函請貴會貴梭斟酌情形量爲捐募是所企盼 
　　此次歐戰協濟會募捐江蘇省立第二師範學校童子軍除於本校籌募外復分遣各隊四出募集今方積極進行所募金額尚未發表聞發表之後最多者該校有奬勵云 
[調查德奥僑民之商店]  
　　淞滬警察徐廳長昨晨通令所屬各區署文云照得本月十五日奉松滬護軍使訓令内開歐戰告終德奥屈服所有上海内地德人經營之商店亟應調查立予封閉仰該廳長卽行遵照切切此令等因奉此查内地德奥僑民經營商店先經飭據各屬查覆在案奉令前因事關對外要政除分行外合再通令仰卽就所管境内詳細調查如有德奥僑民經營商店者限文到二日内報廳核辦母稍疏悞又十六日奉護軍使電話現由本署派員在外調查德奥人商店希飭各署所會同辦理等因合並令知如有使署人員到地調查前項商店並仰會同妥辦爲要此令云云各區所警正佐等奉令後昨日各派長警隨同使署委員分投出發各就所管轄區域以内逐一調查惟第一區與第三區等所屬境内查無德奥僑民經營之商店及德奥僑民蹤跡乃於昨午據情詳覆徐廳長核示矣 
[催查歐戰之損失]  
　　南北市兩商會接江蘇實業廳長電略謂昨接農商部電農密歐陸和議開始在卽我國商民因歐戰所受損失仰遵前令迅速造報並先將約數分欵電部核辦如無此項損失亦希電復等因合亟電逹卽希轉飭遵照 
[促進和平會近訊]  
　　中華國民促進和平會自發布宣言書徵求各界同意後日前浙省蠶絲會全體會員曁紳商學界施才臯凌善昭李榮魁簡寅初趙晋卿梁天柱章成濟金伯蔭洪錫卿黄强亞歐陽覺張遂興王松聲姜逸庵尤春霖孫文鑒吳季雲舒軼凡張緒康張竹平張菊圃孫魯芹舒君恭劉永康鄭浩然滕湘波劉蓮塘等均表同情願加入會茲將浙省蠶絲會來函錄左逕啓者憶自南北交爭操戈同室錢幣耗於蠻觸軍旅化爲蟲沙老弱則悉變骷髏村邑則可憐焦土婦稚游魂於荒谷鷹犬鼓腹於俄殍讀報紙之筆紀聞災民之口述雖監門流離之圖古戰場憑弔之文亦無此蒼凉悲慘也貴會大聲疾呼徵求同意表彰民意籲告長官共鑒鷸蚌之爭衡藉杜虎狼之窺伺維持人道鞏固邦基利國福民無逾於此敝蠶絲會同人閱本年十一月十一日報章伏讀通函仁慈若揭細繹宗旨公正無私逕伸欽佩之忱冀効滑逘之助倘許入會得附末光願竭微忱冀消刼運况敝會以蠶絲爲主務而斯業以虎鬬而滯銷伏聞鼓吹媾和尤爲馨香禱祝倘從此烽烟滿目消爲日月之光玉帛輸忱永息雷霆之怒内爭旣靖外侮不興何至好鬬焚身若春蠶之死由自縛益當歸功貴會買彩絲而繡作平原敝會設杭城祖廟巷四十八號門牌尚望隨時賜教以牖下懷專此敬陳幷頌時祉　 
[北洋援閩軍最近消息]  
　　此次奉天援閩軍陸續運送來滬候輪出發已紀前報茲悉此項軍隊到滬後因商調輪艦困難致仍留滬連日由王永泉旅長向海軍藍總司令懇商設法抽撥輪艦一二艘運送軍械並向某公司措商班輪裝載徒手軍隊以期早日抵閩免滯滬地一面電報閩省李督軍述明輪運爲難請由閩派艦來申迎運全旅軍士聞李督軍亦因籌備營房未全曾電駐滬照料員先行遣送王旅數營餘令暫緩出發惟又一說李督電致參陸處因近來兩軍各守防地奉軍無庸全數抵閩以免疑慮請將未抵滬者電阻出發聽候核商再定行止云 
　　又聞援閩軍砲兵團所備快砲因當時急於出發尚未配置砲架是以經該團長呈明王旅長准予製造砲架昨已飭招工匠着速製造砲架六十副限日竣工以便開差 
[江寬案今日續訊]  
　　今日滬南海軍軍法會審處繼續審理楚材撞沉江寛一案所有被告方面湖北督軍代表陳少將律師穆安素楚材艦長趙進銳司機曾福祥律師畢士華及中西各證人現均齊集預備本日出庭備審惟原告方面對於繼續審訊尚未聞有所預備云 
[杭拱間改定行車時刻]  
　　滬杭甬鐵路以邇來天寒日短江野段現行之頭班車時刻似嫌太早乘客殊多不便現特改定自十二月一日起所有江墅段之客貨混合車一百二十一號准由杭州出發一百二十二號開至杭州爲止杭州開七點三十分至拱宸站到七點五十五分由拱宸站開六點五十分至杭州站到七點二十分 
[兩路規定軍用品運費]  
　　滬甯杭甬兩路邇來所運援閩軍隊計開八次專車裝運兵士七千名而軍裝車運爲數尤多照兩路現行貨物新章軍裝列三等品滬甯每三十噸車收費六十二元滬杭每擔收費五角三分現經兩路規定凡軍用品除槍械子彈外概照三等品每車收費四十元昨經通飭兩路各站自卽日起凡運軍用品時卽須遵照辦理以免歧異 
[續誌馬立師路之越貨傷人案槍傷華捕業已斃命]  
　　前晚九時馬立師路淡水路口三十一號門牌王錫華家被盜搶刧并開槍擊傷巡捕及黄姓傭婦已誌昨報茲悉擊傷之六百二十五號華捕名陳正懷因受傷甚重於昨日上午十時死於醫院病室該捕淸江人年二十八歲其家寓居大通路十六號門牌身後蕭條殊可憐憫昨經醫院用電話報知新閘捕房卽經捕頭派人將屍車送斐倫路騐屍所候公廨派員蒞騐後卽將用捕房隆盛儀仗爲之舉殯并予以撫卹聞該捕所中之彈洞穿腸腑曾經醫生割去受傷之腸寸許然終不能救亦云慘矣 
[北浙江路之搶案]  
　　昨午十二時有匪徒三人至虹口北浙江路七百四十三號門牌義泰豐烟紙店内兩匪在櫃上購買香烟一匪乘間闖入店堂將賬檯上現洋四元鈔票洋五元小洋二百五十餘角攫入衣袋内向阿拉白司脫路分逃經該店夥喚捕追獲匪黨王小生一名抄出原贓大洋銀角（祗）少鈔票洋五元）帶入捕房經捕頭詰問口供後諭着押候解送公堂訊懲 
[國貨維持會開評議會]  
　　中華國貨維持會前晚開評議常會首由議長汪星一報告略謂商帮協會爲分運單貼印花稅洋一元五角事函約本會聯銜致電財政農商兩部曁稅務處等請爲取消此項稅欵以蘇商困並開會討論等情業由本會推沈九成先生參與會議並聯銜電京特此報告衆均贊成汪君又言本會常年選舉大會已定於舊曆二十一日午後舉行爲期在邇應卽公推臨時職員以便屆時分任事務云云經衆推定舒霈之潘畛夫林煒南沈九成顧錫帆爲招待員姚培之王子均爲唱票員盧星堦趙鏡淸爲監票員王鳳儀陳鶴年爲糾察員戴幟翔程伊耕程子輝鄭紫峰婁鳳韶陳亨剛爲記票員徐春榮爲速記員而散 
[烟酒聯合會推舉職員]  
　　中國烟酒聯合會昨開推舉職員會首由主席陳良玉起言鄙人承乏總幹事已屆三年此次仍承公舉辭不獲命且承武穴准安郎溪臨沂等各分會來函推選祇得勉力擔任惟照章副幹事會董及各職員亦以一年爲一任應請到會諸君公同推舉當經各業推定洪少楚陳祝三賴明三楊存良王頌芬王團敷爲副幹事並經推定各業會董如下西菸業穆蕚樓潘伯良兪葆康劉鴻臣李光庭王仲才趙棟臣王子舟孫子宜土黄酒業史燕堂潘如興洪德順孫瑞豐顔春榮紹酒業朱樂平莊成道王聘三馮幹泉羅梅生莫子庭莫善福裘如邦皮絲業林偉卿賴秋實闕仰西林泗海盧子琳林典春林少卿林常明蘇綿壽旱烟業魏慶祥樂維臯裘景雲裘子厚邱思銑客烟業張少孚捲烟業陳才實沈子卿汾酒業盧星階旋就會董中公推史燕堂王闓敷爲會計員兪葆康沈子卿爲庶務員舉畢時已六鐘遂散會 
[日華紡績之厚利]  
　　上海日報云河崎助太郎前以一百三十萬兩收買本埠之鴻源紗廠復由紗業家和田豐治日比谷平左衞門伊藤忠兵衞等與之合夥創設日華紡績會社資本一千萬圓先收四百萬元七月一日開工該廠第一工場有四萬二千錠子第二工場一萬一千錠子外有織機五百架第一工場較舊第二工場則最新者也然買價適値銀貴金賤之時以日金計每錠合五十圓每織機一架合七百圓將來銀價一落該社資産有大見減損之虞故以金幣存入銀行而向之借銀以付買價庶銀賤時可免危險該社開工以來紗業頗見活動唱四百圓左右之高價該社製品十六支丹鳳紗以一俵一百六十兩以上之價值多數抛出本期之利益金開工以來五個月約得八十萬圓已居資本之二成其成績可謂良好 
[最近米市之調查]  
　　滬上米市向以南市爲薈萃之區故行家皆設在荳市街花衣街一帶蓋因浦江船隻上下較爲便利也近因濬浦局建築標樁米船咸受取締泊卸困難故蘇同常錫來貨均就閘北椗泊卽南帮松江角里靑浦來源亦漸趨閘北因此近來市面南市反依北市爲轉移矣本年秋收内地産區雖尚豐稔惟將收成之時天時久旱雨水不調故高貨較爲减色市上竟不多覯其價格此星期間每石增漲一二角惟中關貨因近來出口調查嚴禁到船甚多故跌落三四角現查統市存貨甚多到貨自上星期一以來計有陸潤齋嚴少泉陳琴生袁靄庭王少云莊桂淸張志明計培榮朱雲山等米客之米船三百四十餘艘客秈自浦口淮揚徐州等處轉運來申者每日亦有二十車之多銷路不多故秈米亦跌小三四角云 
[籽油價格之低落]  
　　牛莊山東靑口等處所産之籽油向爲歐美各國購去配合藥料及攙入油漆之用本年夏秋之間海舶稀少各洋行爭相購辦謂係軍隊用以揩擦機檻在是價格驟漲至每擔二十一兩六錢嗣後漸見平落現在歐戰已將結局此項籽油各沙船裝到亦多故連日市價又跌一兩有餘每担約需元十五兩且前次訂定者買主均有退裝之事是以殊費糾葛云 
[游巡隊長之愼重冬防]  
　　駐紥閘北之游巡第三隊隊長郝采章自奉徐廳長面諭籌備冬防後業已劃分地段除晝夜輪派隊士出外梭巡外復親率劉王二巡官按段稽查 
[水警廳長出巡消息]  
 
 
 

Page 11

 
 
江蘇水警二廳一區署長沈葆義近悉廳長趙會　因冬防緊要深恐各區署對於防務或有疏懈親自出巡考核業已由蘇乘坐巡輪出發故沈署長除通令所屬一二三分區署查照外並預備一切以便趙廳長分别考察 
[電請新統領迅速接任]  
　　蘇五屬鹽商王壽山周湘齡等以江蘇五屬緝私統領宋明善已奉鹽務處令調長蘆業經前往接任而新任統領葛租爚尚未來滬值此時屆冬令正値菜鹽上車私梟光蛋每乘此時販運私鹽而前後任統領適値交接緝務或恐廢弛故於前日電請新任葛統領迅速蒞滬接事以重緝務 
[革兵身藏兇器]  
　　已革兵士湖南人劉章成於前晚十二時身藏刺刀鐵具等件在本城四牌樓閔家弄口呆立觀望適第二段巡邏警王春華經過查見以其形跡可疑向之盤詰言語支吾當在身畔抄出兇器連劉押送一區二分所轉送警察廳訊辦 
[第二師範越野隊紀事]  
　　尚文門内江蘇省立第二師範學校越野隊曾於前年與本埠各校比賽得勝由南洋公學移贈銀盾一具今值冬令該校學生又重行練習昨日舉行第一次比賽與賽者三十餘人自校中操場出發至徐家滙而止（距離三英里又二分之一）沿途由該校童子軍指示並監察優勝者十八爲楊鼎成（時間二十一分）丶丁祖儀丶錢繼曾丶趙榛丶龔步高丶曹報鳳丶胡永年丶茅人鵬丶陸人豪丶丁達五丶 
[工業專校添建宿舍]  
　　徐家滙工業專門學校近呈交通部文云查本校附屬中學初二年級各生向住校外宿舍近時學生人數漸多早晚出入校門管理諸多不便現在校外宿舍旣因法工部局交涉案件奉准出售而法工部局亦已允出地價亟應在本校西偏購地遷建宿舍約需二十餘畝之譜因本校舊時購買民地每畝定官價二百元左右今昔情形不同而腹地價值與沿馬路者貴賤逈殊茲擬酌量加增每畝定官價二百二十元至二百五十元誠恐鄉民居奇索取重價敬乞大部咨行江蘇省長轉令上海地方官傳諭鄉董妥爲勸導照官給價明定限額以維公益云云當經交通部指令准予咨行蘇省長轉令照辦矣 
[楊杏城舉殯預紀]  
　　前政事堂左丞楊杏城在滬逝世已紀前報茲已定期二十三日在靜安寺路領帖次日發引想屆時前往弔奠者必衆定有一番熱閙也 
[商輪公司呈請備案]  
　　華商朱葆三等集股十萬兩在滬創辦同益商輪股份有限公司按照公司條例擬具呈式章程股東名簿函送上海縣署請轉呈實業廳轉部備案 
[屯田缴價之再定限期]  
上海縣知事公署昨發布告云爲布告事案准淸理江蘇官産駐滬辦事處函開屯田繳價原限民國六年舊曆年底爲止逾限卽應加價因各市鄉經董函請展緩姑准以民國七年舊曆五月底爲止均經貴知事布告有案茲又逾舊曆五月底限期仍未繳淸請布告加價一成以示懲罰等因到縣當以一再逾限自應卽行加價惟本知事深念五六月間爲農忙之時尚與任意抗違者有别是以函商淸理江蘇官産駐滬辦事處再子酌寬限期現經議定以八年一月三十一日卽隂曆本年年底爲止一經逾限卽行加收不能再行展緩除已准駐滬辦事處函復外合行布告仰縣屬屯業各戸知悉須知此次展限係本知事曲體民艱往返函商始獲免予加價各該戸亟宜趕速輸繳自固權産本年秋收豐稔幷非無力措繳若仍觀望不前不但限滿加價幷須擇尤傳案押繳母違特此布告 
[吳淞民國女校校舍落成]  
　　吳淞民國女校開辦迄今業經六載本年來學者衆特於署假期内添建教室二開預備室一間鄉土室一間器械室一間校具室一間十月初告竣十一月十六日舉行落成　柬請本邑曁上海教育行政人員幷各界人士到校觀禮下午三時開會順序如下（一）開會（二）校歌（三）報告（四）祝賀禮（五）落成歌（六）頌詞（七）答詞（八）演說（九）謝詞（十）散會是日天雨而到校參觀者仍多來賓中如水警廳代表虞海束本鄉學務委員徐祝平本鄉經董朱水澄滬江大學科學部教員梅倍禮繆秋笙等均蒞臨演說南京高等師範黄鑄新桐鄉縣立女子初高等小學校及本校畢業生現肄業浙江省立女子師範張蘭凝張蕙凝王琇琛女士等亦致頌詞云 
[女子體操學校運動會紀事]  
　　寳山路寳山里中國女子體操學校定於昨日舉行運動會會誌前報茲悉昨日來賓甚衆女校團體有務本民立愛國共和及松江景賢等所演各節如舞蹈與行停極爲優美活潑國技及徒手亦頗純熟其他如棍棒操表情等亦見靈敏云 
[綢緞營業之發達]  
　　前日（夏正十三日）爲九綸綢緞洋貨局開幕之期貨色完備櫃市甚爲擁擠自晨至晚十一時幾有應接不暇之勢聞該號綢緞洋貨兩部份共售十萬三千有零可見營業之發達矣並悉其同業南北各號亦因之起色附錄結數如后大盛（綢）（緞洋貨兩部）四萬二千餘元老九章（綢緞洋貨皮貨三部）四萬一千七百餘元大綸（綢緞洋貨兩部）三萬八千餘元老介福（綢紙洋貨兩部）三萬三千餘元天成二萬一千四百餘元老九和六千五百餘元裕綸五千七百餘元（以上北市） 
　　老景福五千三百餘元何恒昌四千餘元大成二千三百餘元大升約一千元之譜（以上南市） 
[公平鞋帽莊開幕紀]  
　　浙人楊某邇在公共租界浙江路日昇樓後組織公平鞋帽莊昨已開幕所用原料係杭州緯成緞日新雲霞緞南京穆天興貢緞口外獺皮獺絨等且製造精良定價低廉往購者並可得有贈品故是日之營業頗爲發達云 
[醫藥聯合會今日大會]  
　　今日下午六時中華醫藥聯合會在公共租界大馬路保安堂開全體大會秩序如下會長報告開會宗旨來賓演說會員演說宣佈成績會計董報告經濟與賬略選舉會長選舉議長議董推舉職員日前開籌備會時已舉定醫藥兩界臨時幹事員各若干公云 
[紅會救治浙疫消息]  
　　紅十字會接吳興救疫事務所函云仲禮會長台鑒頃奉惠函幷藥一木箱卽交劉章二君開封應用日上疫勢雖减而求醫者尚經綿不絶貴會爲湖人拯命卽以爲湖人請命云云又□紹興餘姚縣陳知事錢塘來函云伸禮會長大鑒敬啓者此次姚邑時疫流行弟奉職無狀不能感召天心深自負疚承貴會諸先生來姚診治城區由王培元先生同諸醫診治日常百起東北各鄉由黄子靜先生馳往沿途施診凡八百餘號所救活甚多似此勤勞仁惠眞屬萬家生佛近幸時病漸平諸先生可以息肩榮旋爰代闔邑人民鳴謝云云 
[製辦棉衣褲放賑]  
　　本年春夏間因順直奉等省水災頻仍貧民流離失所現值冬季北地嚴寒待振孔殷昨有滬南南會館地方王某籌集捐欵備辦棉衣棉褲八千套携往散放現已經人包□限日告竣云 
[浙緝私統領委任稽查長]  
　　兩浙緝私統領米占元近委朱大斌充任司令部稽查長業已接任經米統領於昨通令所屬緝私各營隊一體查照並移請蘇屬緝私各營隊知照 
[派兵查緝私鹽]  
　　西鄉梅家弄地方前因梟匪時至該處販運步擔私鹽故由緝私宋統領令飭第三營派船常駐巡緝嗣又以該處距滬甚近改歸第二營管轄昨二營薛營長聞悉該處將有大帮步擔運私經過爰飭稽查率兵飛往堵截 
[妻子被人毆傷之扭控]  
　　住居胡家木橋揚州人金長林之妻潘氏在元生絲廠做工前日被同廠女工蔡王氏因口角起釁毆傷胸脯由女管車王金氏在旁目覩金遂邀同證人將蔡王氏扭控五區三分所轉解司法科訊辦 
[抛棄聘妻之控訴]  
　　滬城喬家浜洋貨業商人兪某之子年二十餘歲幼時曾□媒聘定浦東洋涇鎭相近楊姓之女爲室邇來兪某物故兪子嫌楊姓貧苦已另行婚配某氏爲妻擇於本月下旬迎娶旋爲楊偵悉迭倩原媒向之交涉無效是以偕同證人於前日至地方審檢廳據情控訴請求提究林廳長諭候核示 
[典當股東不還存欵之辯論]  
渤海惠記延代表律師在公共公廨控李介眉黄耀廷不還存欵等情前日又經王襄讞會同美丁副領事傳訊先由原告律師上堂譯明案情並向見證原告之姪某甲誥據供稱原告係我之叔父前曾將洋五百元交我存與被告之典當内後由嬸母亦將洋五百元託我存與該當以故摺據上註有一千元云云質之李介眉供稱該典當係股份性質我有五股嗣因生意不佳故由各股束同意盤替與人計洋一萬二千元當將原告不肯將存欵與其他之債權人同一折償故未算淸等語誥之黄耀廷延律師到堂與原告代表律師互相辯論之下中西官判各被告退去候展期一禮拜再訊 
[候查虧欵賬目]  
　　通州通安總公司延律師在公共公廨控陳炯甫不理保薦余雲岩在上海分公司内爲夥時用空賬洋一千二百二十七元七角銀一百兩等情上星期六由廨傳訊據原告代表律師上堂譯明案情並稱本案發生後原告爲顧全信用起見祗得將余前以公司名義向往來各户挪用之欵分别料理云云而被告陳炯甫亦延律師到堂代辯經李襄讞得供商之英卓副領事判候派理賬員查明余雲岩用空賬欵數目再行訊奪 
[飯司控告看守所長續誌]  
　　地方檢察廳第一看守所内飯司楊福祥以該所楊桂亭所長拖欠伊之工食洋一百餘元向算無着禀請該所林檢察長追償奉諭派員偵查復候核辦等情已紀昨報茲悉此案已經林廳長調查屬實惟祗結欠洋九十六元當卽飭傳楊所長到案着令趕緊還淸並面加申斥楊遵諭而退 
[羊肉粥攤欠繳屠稅]  
　　上海縣公署認辦屠宰稅處司事徐豐□昨至閘北四區一分所報稱公益里菜塲擺設羊肉粥攤之王錫林欠繳屠宰稅三月按每日屠羊一頭計算每月須納稅洋九元屢次向收不繳請爲訊追經楊署員派警將王傳案候解司法科訊辦 
[限令保人賠償表價]  
　　新利洋行英人權處（譯音）在公共公廨控所□修理鐘表之□開華於西曆一千九百十七年八月間將其囑令修理價值洋五百元之白金表一隻失去請求追償等情曾經公廨訊判被告交保候訊在案前日午後李襄□會同英卓副領事傳訊卽據原告代表律師上堂陳述案情並據原告西人投稱被告係我行内雇用修理鐘表我於去年八月間將白金表一隻囑託被告修理後有一日本人將此□持至我處價□洋三百五十元察閱之下心中甚爲詫異叩其來歷據云王姓之人託彼售賣當時我卽向被告索取囑修之表無若謂已失去是以控告請求追償訊之被告魏開華不到僅由保人倪□洲投案訴稱魏於本年七月間離滬往湘省謀事故未到案惟被告之妻現在堂上等詔中西官得供會商之下以被告臨訊不到保人□負完全責任因判倪鋆洲限兩星期内賠償原告洋五百元及堂□違干未便 
[不交定購棉花之辯論]  
　　日商安部洋行經理日人常山門（譯音）延代表律師控某花廠股東楊蔭初胡甸孫柯耀廷等不交定購棉花三千五百擔由公共公廨飭傳被告等到案判各交保候日領事訂期訊理在案前晨由廨傳集兩造經張襄讞會同日副領事林出君升坐集訊先由原告代表律師上堂譯述案情卽據原告日人常山門投案訴稱我與被告等訂立合同定購棉花三千五百擔屆期不交向催遊約嗣被告等因見市上花價日漲前來向我商懇情願賠償損失銀三四百兩我因所受損失相去甚遠不允後來再三商求通融我卽允許着償一萬兩之損失如非此數我不能與日本方面之定戸料理被告等因無現欵擬將廠内機器作抵我不應允着其籌現金豈知延不料理致受損失銀三萬二千六百五十五兩請求訊追並償七釐利息云云而楊蔭初等三被告亦延律師到堂辯護並向原告逐層駁詰良久中日官以時已過午判被告等退候訂期復訊再核 
[着交虧欵薄據]  
　　本埠天津官銀分號經理王高純與號夥徐芷淸延代表律師在公共公廨控陳小瑜不理伊故父陳主麟前爲吉林省牙釐局局長向天津官銀號挪用鉅欵尚欠銀一萬四千餘兩等情前日由廨傳訊先由原告代表律師上堂譯明案情並據原告王高純投稱我係上海天津官銀分號經理被告之父陳玉麟前與總號素有往來離津時尚欠銀一萬四千餘兩總號因不知陳之住址故函致本埠分號遂派徐芷淸將陳庽所訪着兩次往會未晤直至去年聞悉陳已物故迭向其子陳小瑜催索不理但總號於民國二年自遭火燬後所有關於本案之一切脹據須向該管部中調查等語並將陳玉麟前致天津總號移挪欵項之公文函件呈案請察供畢由被告代表律師向王駁詰之下復向堂上聲稱被告陳小瑜年祗十七歲且其故父陳玉麟　開天津時卽　該銀號將往來各欵一律算淸有摺據爲憑云云李襄　與英　副領事核供以兩造供詞各執判展期一月着原告調取簿據來廨再訊 
[房租照數判還]  
　　香港中央地産公司延代表律師在公共公廨控本埠德商禪臣洋行股東德人司屈克姆挨西勃司西盤脫三人（均譯音）不付香港禪臣洋行房租洋六千二百七十五元四角五分等情經公堂訊得此案發生地點不屬上海會審公堂管轄範圍因判原告自投香港官廳起訴在案嗣經原告遵諭投香港地方審判廳控告屢傳被告無着遂照原告控數缺席判决故於前日由廨將司屈克姆挨等傳至公堂卽由原告代表律師上堂陳明前情並將香港地方廳判决書呈案要求照斷執行而被告等向堂上申辯之下關讞員得供商之英早副領事判令被告照數還洋違干未便 
[巡警查獲賭徒]  
　　一區二分所巡長石蘭田巡邏警方式誥等昨午巡至新北門内丹鳳樓前拘獲抽頭聚賭之陳可平唐阿二徐榮金唐文彬等連同錢洋賭具解送到所經王警佐訊供一過判令各罰洋二元錢洋賭具一併充公 
[滬南工巡捐局批示四則]  
[朱維藩等呈爲擬具辦法請核准賜行由]  
　　呈悉查八長渡渡夫等如有違章情事本局自當隨時調查嚴加取締該民朱維藩胡揚貴事不干己時來糾纒並爲越爼代謀其中顯有别情諒非安分守己之人所應出此除飭市舶所隨時切實查察並嚴飭各渡夫務須逾章辦理違干重究外仰卽各安本分毋庸瑣瀆此批 
[楊家範呈爲假公濟私披瀝陳訴由]  
　　據呈朱維藩胡揚貴均非安分之徒且欲增加渡船營利因遭拒絶挾嫌糾鄉迭經調查非盡虛飾惟各渡夫倘無陽奉隂違之處何致貽人口實除飭市舶所隨時切實查察嚴加取締外嗣後各該渡夫等務須違章辦理不得稍涉含混違干查究至該民楊家範是否各渡公舉代表未據聲明如果逾分干涉亦屬謬妄此後倘敢藉端多事併當立予查究　之切切此批 
[翟福昌呈爲兩願歸併請更換執照戸名由]  
　　呈悉查李阿土旣願歸併該商一人營業並經該業事務所具結證明自應准予更名仰卽來局繳費給照可也此批 
[商人單紹煌禀爲具保請領地價由]  
　　禀悉據稱眞人路築路用地二百二十九號給價單係因業主帶往雲南營業以致延擱至今現由該商擔負全責具結請願自可通駛辦理仰卽取具切實保結以憑核發給領可也此批 
來函 
[宋土驤來函]  
　　逕啓者昨見報載有江北同鄉維持會之組織一則鄙人謬承公推擔任臨時主任然辦慈善事業之爲難入所咸知茲不得不先事愼重凡我諸大善士曁諸鄉老有蒙捐助者須見報紙敝會謹謝告白爲是否則請函敝處查詢以便澈究庶一錢　落虛空地也事關公益用敢函請賜刊來函欄内以供衆鑒 
宋士　謹上 
雜評二 
[榮譽（訥）]  
　　榮譽者非可有心以求之也發乎仁愛激乎公理而以金錢物力助人者則所得之榮譽眞也人自然以榮譽歸之也欲求得榮譽而以金錢物力助人則所謂榮譽亦無幾矣 
　　是故此次各省之贊助歐戰協濟會所以表示我國人之誠意而非以求榮譽也若言榮譽則此區區十萬二十萬能博得幾許之榮譽哉吾甚望我國民勿誤認此次之協濟爲裝體面我併望此後國民外交事事以誠意與友邦周旋面勿僅論體面 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
感時詩 
[聞德奥宣布共和感賦] [  宋焜]  
世界潮流急民權鬱必伸俄皇方受戮奥帝又蒙塵專制無終屈强梁不保身那堪天壤内猶有横行人 
　　德奥未開釁吾華政已更三年徒好勝七載竟無成大陸離覊絆中原苦戰爭歐風吹亞雨盪起議和聲（近因歐戰告終當）（局亦主和議） 
[代合肥送小徐] [  宋焜]  
　　徐娘未老爲誰妍海外飄零獨我憐太息西風催落木無端團扇一時捐（小徐又名小扇子） 
　　遼陽往事渺如烟（春間小徐自奉天返閣遂復活）依舊　飛鏡不圓此去好憑三寸舌歸來重話舊時緣 
老申報 
[觀倫白鴿馬戲記]  
（見光緒十四年十一月十一日） 
　　月之十有三日奥斯地利亞人倫白鴿就上海虹口開演馬戲先期折柬以招因於晚飯後偕友巾車而往時則報時鐘方鳴八下門已闢騐券而入見戲場廣數畝中鋪鋸木屑週圍環以西式椅場之正中略後則爲戲臺錦幔低垂明燈高照五光十色幾於目炫神迷斯時戲未登場而西人之挈脊來觀者門以外已車馬雷馳門以内更履綦雲集驀聞鼓樂鏘鳴鈴聲猝然而起一伶乘無鞍馬從戲房出繞場疾馳數週或　一足立或躍數丈高或側座廻身或折腰倒掛鞭絲一拂翩若驚鴻蓋已演畢而入矣旣而臺上幔捲二女孩爲跳舞之戲一雙驚蛺蝶拂水穿花婉麗苗條絶世無兩誠有如杜樊川所謂楚腰纖細掌中擎者觀者皆嘆得未曾有鼓掌聲幾若春雷舞罷搴帷一笑而入忽一白馬奔馳而出一人導之時而按部徐行時而縱　疾走蹄聲得得悉合宫商噫豈小隊紅　亦有如周郎之能顧曲者乎旋有四黑人各持竹圈高立場隅馬從圈内躍過連躍四次累黍無差說者謂此戲去年車利尼曾演過而茲則有過之無不及也少選一人騎紫騮出白帽白衣植立馬背手持白色槳依約似榜人模樣忽褪去一重衣持銀盆作哺酸狀繼又改作女裝鬒髮細腰遮以洋傘宛如歐洲好女子驀又換黑衣　鬑繞頰左執革履若持鐵錘效鞔工技倆此折無甚奇異所奇者改換之速幾令人目不及瞬耳繼復有二小伶登臺爲跳舞之戲繼復有一伶乘黑馬出或立或跪或臥或坐大致似第一折而技更過之繼而有二小丑拍掌狂呼一負巨囊蹣跚其步躍上馬背被馬傾下一犬出啣其囊丑曳犬走是卽我　雜劇中之插科打　藉以引人嘲笑者也繼之以鹿戲跳戲而戲暫停西人或散步或沽飲各適其志笑語譁然閱二刻許重復登場有五小伶分立櫃上如蟻旋磨有持弓矢者有持鐵鉞者有持鐵鎚者斯時大放電光烟火臺上通紅幾如一朶紅雲捧出璿宫仙子雖無取義亦一奇觀此後則一馬能於塵土中拾絲巾一小伶緣繩作鞦韆戲兩女伶持鈴跳舞各有妙處莫可名言隨有策怒馬而出者則一黑衣女子年方二八體態苗條以二巾抛塲隅馳過處以雙翹鈎鐙上俯身拾之而馬仍疾馳略不停頓演旣罷時則夜已分矣殿之以一男一女爲跳戲一綠衣女乘馬從布上躍過一東洋人臥桌上以足旋轉一小孩及至十二男伶六女伶作華裝互相撲擊而戲遂止計時已十一下二刻乃偕友返挑燈記其大略如此跳舞者俄國戲也作華裳者云扮演蒙古風俗持弓矢鐵鉞旋轉者蓋肖西俗孩童玩具猶古時黄胖遊春云 
新拾遺 
[動物奇觀（二）] [  雲鶴]  
　　無情蟲動物中食草者必温和食肉者必殘忍此蓋習慣使然抑亦木諸天性也螳螂一微蟲耳以肉食故性之殘酷幾爲動物中所僅見特以形體旣微遂爲吾人所不察且非獨殘酷尤至慓悍遇物接近必起反抗古稱螳臂當車正可狀其威武至其食餌除捕他種昆蟲以充饑外並好吞己族之老弱量旣宏大且無厭足卽已飽腹而不欲再食苟遇他蟲亦必捕殺以爲玩殘忍之况可想見焉 
　　螳螂色綠伏草木中時與葉頗類故他蟲難見罔識趨避不知彼正引其細長之頸轉其三角之頭顧盼八方以待餌來遇他蟲至則高舉斧臂靜竣其近始一躍而前攫之以臂臂下本多銳齒餌被臂挾齒卽剌入其體故絶無能乘間而逸者 
　　螳螂之中雌者尤悍二雌相遇恒振其犀利大斧以相要擊洞腹折肢至死不屈有一倒斃勝者立食其屍雄者體形較小能力亦弱與雌交後卽被其撲殺以資大嚼而一雌不論曾否受胎必與數雄相匹且必竣其精力旣衰殺以果腹據博物學家法勃萊氏所述螳螂之雄於八月求偶遇雌則略一審視卽振羽奔就雌者對之漠然絶無動情之概迨相持五六時後雄者精力漸竭雌卽奮起攫雄殺而食之凡螳螂遇物接近必起相抗惟雄者近雌則决不被拒蓋雌者不啻親雄爲甘餌耳法氏曾使七頭之雄與一雌匹及其結果莫不被戕云 
　　螳螂性雖殘忍但善捕小蟲能爲農家除害袪敵至有裨益故各國咸認爲益蟲加意保護不以其無情而戕賊之也至如土耳其阿拉伯等回教信徒併咸尊崇螳螂謂其頻須頻首向回教發祥地麻嘉市（在阿拉伯爲回教主誕生處信回教者必禮拜之）而禮拜也 
益智新畫 
　華　像蠍 
常識 
[蕃椒之效能] [  和聲]  
　　蕃椒種類不一其實及子味均辛辣可佐□並入藥爲用至廣舉其效能之犖犖者約有數端如下 
　　齲齒作痛以蕃椒一錢巴豆一錢搗和爲小丸納齒中有大效患腰痛腹痛者以蕃椒末和米粉調糊敷紙上貼患處頗效治病風亦可 
　　内服蕃椒可治痛風疝氣癪症對於月經不調尤有良效若因多食魚鱉瓜果而食積服此有消之之效但服用過久或逾量則發熱瘡起痔疾减目光是亦宜愼 
　　凡人多走而足生胼胝者以藩椒煆炭爲末與米糊調合貼之可除痛 
　　家畜生蝨時以此煎汁洗之可殲蝨木生蝨亦可用此殺之又以其粉化水塗於紙片待乾燥後揷諸衣服書藉間可闢□其效不亞於樟腦 
　　以蕃椒末浸水取汁少許飼金魚可使弱者轉强雞病者飲之亦效小鳥患便祕飲以此汁可立治 
　　以蕃椒末混土塗壁可防鼠穿穴寒地並可藉防牆壁因凍毁裂 
　　如於洋燈之煤油中人其細末少許能使燃時火光增輝尤爲奇妙 
雜錄 
[世界小新聞]  
　　世界最小之螺旋螺旋釘最小者計長千分之二十八時徑　千分之二十六　重千分之十二格闌　首尾銜接須三百六十格方可排列成　一磅之釘計有五十八萬三千三百八十八格云[  元]  
香蕉皮製成衣服 
　　去歲倫敦紅十字會開陳列會與賽各品　朔迷離内中如馬鈴薯一枚爲狀畢肖德太子之頭顱更有人以時下正倡行節省衣料特將香蕉皮　集成衣一襲妙若天成不着縫線頗極精緻云[  元]  
小說 
[滑稽小說　測字　英國Ernasg　E·joyce原著] [  雄倡]  
　　密司忒鮑爾畸一日言曰幸哉我身乃不爲婦人也言時整其眼鏡自肘旁案上取新報展之復曰世間心無主宰遊移不定之人莫婦人若密昔司鮑聞而怒曰止汝言之固易行之則艱事固有不能猝爾立决者如女子擇壻是已譬若一女且嫁甲忽又覺乙爲尤足偶然已晚矣曰然則嫁乙可爾曰已又仍覺甲終佳品則且奈何密司忒鮑見其妻口若懸河具瀾翻之舌乃不復能置辯則但徵喟取報觀之此若夫婦是日所爭論卽爲其長女姻事議乃枘鑿不相入長女時亦侍側聞言亦但微歎顧其妺曰若運妺稍長一二歲者老姊或可以其一爲紹於妹則彼此各得其所矣　姑作鄙夷不屑之態對曰謝姊惠愛吾乃一不之需若需時吾自能得之其姊聞言色赬則垂首復觀小說母乃撫慰之曰愛仙勿聽彼痴婢之言長女始展笑曰兒何嘗聽彼言時作沈思狀復曰此届殊憫人兒若識彼二人稍久者容或能别析其孰優孰劣顧乃相交未一月復何能遽下斷語母曰詎汝心乃一無感覺乎語次移榻近其長女聲微而婉長女曰否無之二者皆我所悅初無分其軒輕惟所患者乃未卜其孰則足爲人夫無負心薄倖之憾是用躊躇耳老父方讀報忽曰汝欲知此此眞一良機緣矣言時則以烟斗之莖微　其報乃朗誦報中一告白云茲有陶列德博士能由人之手書辨析其人之品質歐洲各國名王皆已賜予以證書保其精審無復謬舛世有欲問津者但請以本人手書一紙寄示並附一先令之郵政匯票卽當函覆若二人同問價可减至一先令六辨士老人讀已少止而嘘氣長女卽曰爸適云何老人憤然曰汝問我云何耶自屬汝與彼二人事汝欲知何者爲良甚善此正其機但得彼二人各書一紙寓此博士附去十八辨士則此二人品質之究爲何等博士將爲汝歷歷言之無隱長女作輕藐之態曰妄語耳老人意興勃勃曰此非妄語吾知數年前有一人言其言乃有奇騐藉其力竟假得多金老母曰是不妨一試長安默付有頃乃曰兒將以何辭假託令彼二人書乎兒固不能以實告老人曰汝可設言是特爲戲汝但語之曰吾友聽之吾乃不審汝二人孰當下獄者請各作數行書於此吾當爲君輩占之汝如是以戲謔出之彼二人烏有不承命者長女曰然兒苟爲是請彼二人决諾無疑 
[自由談之自由談] [  不冷]  
　　大戰以後因俄國之革命而引起德國之革命因德國之革命而又引起荷蘭西班牙瑞士之革命 
　　因俄國之分裂而引起奥國之分裂 
　　偉大哉引起之力也 
 
 
 

Page 15

 
 
   
 
 

Page 16

 
 
   
 
