# 1902 - 154 - 4910466

 

Page 1

 
 
[特延名宿赴浙江文瀾閣校勘九通啓] [  圖書集成局謹白]  
　　本局用新鑄大號鉛字排印九通全書原本浙江局刻嗣經勘悉浙刻本校對未精訛舛甚夥登報訪求武英殿本疉承四方藏書家惠函相告得有杭垣丁和甫孝廉家藏杜氏通典鄭氏通志馬氏通攷元明兩刻本字體精美足佐校讐而各處賜假殿版九通類多殘缺不全尚難訂正全書以饜藝林之屬望因思杭州文瀾閣貯有殿版九通全帙特延沈師徐雷君曜兩教廉爲總校唐益吾拔萃李梓青方蒓秋兩明經瞿五飛茂才爲分校同赴西湖重加校訂俾是書得成完善無别風淮雨之訛已印訂發出之皇朝三通他日當另印校正之紙附呈諸君子重行裝訂或有破碎缺頁希先開示明晰交原售書處轉寄補呈本局區區之心想薄海士林必能同垂鑒亮也此啓 
[續三通因校勘未竣暫緩出書啓] [  圖書集成局謹白]  
　　本局前據浙局本九通用新鑄大號鉛字重行排印其皇朝三通已於正月告竣續三通正三通本定於四月六月出書嗣因細審浙刻校對未精頗多舛誤爰延名宿前赴西湖就文瀾閣殿板九通詳加讐校惟以卷帙繁多不敢草率從事以是略稽時日致出書未能如期此蓋本局愼益加愼之心諒爲海内士林所垂鑒也此啓 
[論各省舉行警察事]  
　　積鄕鎭而成郡邑積郡邑而成省會積省會而成國都地愈廣則治理之法宜愈周人愈衆則稽查之方宜愈備此古今中外不易之通理也顧僕嘗驅車遊四方見夫一鄕一邑之間雖未能盜賊悉除匪棍盡絶道途整潔溝渠疏通而耳目之所接與步履之所經猶未至迫以難堪令人有裹足不前之慮及進而遊乎省會則民居官廨非不規制壯麗氣勢崇閎而盜賊之探囊胠篋者匪棍之攫物傷人者通衢大道之中幾於無口不有而穢物之堆積溲溺之縱横巷尾街頭尤令人難以舉足若夫都門爲冠蓋薈萃之處似尤宜整齊嚴肅以竦中外觀瞻而乃盜賊之衆匪棍之多道途之崎嶇溝渠之淤塞較之外省州縣而殆尤甚焉以輦轂之下都會之中而竟若此不亦爲有國者之恥而重爲外人所竊笑哉吾聞古人之治國也有修閭有禁暴而盜賊無自濳蹤有條狼有野廬而道路因時修整故能鼠偷不作庬吠無驚風俗盡底純良人民咸登仁壽至於今日泰西各國皆設警部凡朝廷出一政布一令可以奉命而行人民犯一法觸一禁可以躡蹤而得地方有闕失風俗有敗壞警察吏皆可指摘其弊匡救而整理之蓋所以輔地方有司之不及與我古昔成周之法實相同也日本自明治維新後亦仿西法設立警察署大抵巡邏城巿者曰巡察特遣偵探者曰檢察其職總以呆護人民爲要領保護人民有四一去害二衛生三檢非違四索罪犯大綱細目釐然秩然而所選之人類皆品行端方不敢輕於犯法故行之數十年蚩蚩之民無不稱便外人之入其○都遊其郡邑者尤嘖嘖稱羡謂有清夷肅穆之象覘國者蓋於此卜政教之隆焉夫稽之古昔則如彼考之列邦則如此然則警察一事有國者可不及時而興哉今者都城旣由王大臣督同各員首先創辦此外如保定等處亦漸次仿行而湖北之武昌府尤辦理認眞不肯稍涉苟且倘各省俱能聞風興起逐漸推行則行旅皆願出其途閭閻皆相安其業新政之肇興當可於此覘之矣或曰近年來中國於東西洋富强諸政無不一一仿行然卒成效難期弊多利少者蓋非法之不良實由行法者未能核其實而徒襲其名也卽如旣設警察不得不多募巡丁廣爲偵邏民間或無心誤犯或有意抗違皆須一一嚴拘治以應得之罪然丁役之心術豈盡純良官長之見聞豈能周遍觀於滬上租界所用包探巡捕捕頭約束如是其嚴然作奸犯科亦未必能一概盡絶况内地積弊之深且久而欲使膺是選者守法奉公一無違越揆之情理恐亦甚難萬一積時稍久故態復萌是縱千百虎狼於民間而騷擾將何所底止維彼氓庶其何以堪不知丁役之良莠固甚難齊然苟使在上者約束嚴明隨時察看當亦不敢肆然無忌顯犯紀綱倘料後日之難免弊端而先阻遏不行則是因噎廢食之見而斷非君子所肯出此者然則思積習之如何挽回思新章之如何持久是在當局者愼以出之庶不至日久弊生而轉爲後人所訾議哉 
[本館接奉電音]  
　　昨日午刻京師飛電傳來上諭二道敬謹譯登○五月初二日内閣抄奉上諭公銜頭等台吉宗祐著賞挑乾清門行走欽此同日奉上諭陶模等奏知縣虧短庫欵捐項請旨辦理等語已革廣東海康縣知縣朱念祖徵存正雜欵項五千二百餘兩又勸募振捐應繳捐項均未解繳迭經該督勒限嚴催延不完解又復濳逃回江西原籍實屬贍玩朱念祖著卽緝捕解粤嚴追並著江西巡撫查明該革員原籍資財家産抄封備抵以重公欵該部知道欽此 
[俄日釁端]  
　　香港循環日報云西歴四月二十三號有客在域多里埠晤英國某報館主筆人言及俄日兩國將來必有一塲惡戰不獨日不謂然卽俄人亦以爲然目下俄人將旅順及西伯利亞各處邊防極意整頓擇其要害之地遍布營壘增築砲臺日本亦簡練大軍水遺餘力惟邇來英日兩國已相約聯盟則開仗之期或者當稍延時日耳 
[叅使宣言]  
　　美國舊金山中西日報云中朝簡駐美京華盛頓大臣伍秩庸星使頃派沈鳳樓叅贊帶同譯員鍾君文耀抵埠訪查一切情形四月十九日晚間在中華會館傳集各紳商當衆宣示曰本叅贊之捧檄來此因有緊要公務切須一一稽查今爲諸君略述緣由尚其傾聽毋忽一本國政府聞華民之來美者一抵本埠卽被禁碼頭上木屋中困苦之情甚於罪犯旣不准鋪户具保又不准親友探望偶有疾病亦不容醫生來此診冶以故外務部照會星憲著即查明華人到美情形據實咨覆惟使署公事紛繁星憲不能遠出爰委本叅贊前來庖代二我華民之出洋謀生者爲數甚多無一不眷懷故國朝廷素知民心内向嘉悅良深乃近有人僞稱保國糾立逆會傅散匪票旅民多被所愚朝廷諭令簡駐各國使臣派委幹員赴各商埠剴切開導務令我華商旅勿聽叛逆之言以致誤入其設傳聞 
 
 

Page 2

 
 
保國逆會歛財甚多本叅贊深知爾等衆商民並非其黨此次奉委查究實欲安定人心使咸曉然於順逆兩途勿致闌入逆會三因中華會館列款禀訐領事某君外務部以案關商民控官無論是否確情均須根究明白今特邀集爾等紳商董事當面質明試問此禀是否確由中華會館衆商民聯名繕具禀中所列各欵是否屬實務望明以告之言畢將禀稿出示衆紳商衆紳商閱得詞甚冗長内有某領事十可殺之語并稱商人陳某爲興中逆會領袖某領事與之有深交云云衆紳商僉謂會館中實無聯名禀訐某領事之事禀中所列各欵亦概不知情四金山堂號自相殘殺乃野蠻所爲之事仰各紳商熟籌善法或規取妥善章程協力安定或傳集各堂號　員令管束在堂諸人如三年内並無仇殺事情則堂號主當詳請賞給功牌以昭激勵設竟恃頑不服卽由會館董事禀知總領事詳請星憲設法重懲或照會巡捕廳將堂號封禁拘拿堂匪懲治俾得息事寗人設竟任其操械尋仇一旦傷及西人不獨累及本埠衆商且恐有碍國冢大局也 
[日員升轉]  
　　日本長崎訪事人云頃得東京來札悉上月某日日皇特頒明詔准從二位子爵芳川顯正叙升正二位正三位伯爵桂太郎叙升從二位此外尚有文武各官二百五十餘員分别升叙至海軍少將有馬新一諸岡賴之兩員皆升任海軍中將海軍大佐柏原長繁東鄕正路橋元正明三員均升任海軍少將海軍兵學校長少將河原要一另候簡用遺缺以東鄕正路升補舞鶴鎭守府艦政部長兼港務疗長豫備艦部長某君因事開缺以橋元正明升補横須賀鎮守府機關部長海軍機關總監重久篤行轉補吳鎭守府機關部長遺缺以佐世保鎭守府機關部長吉田貞一補授 
[考求圜法]  
　　蚝港循環日報云粤省制錢短絀大憲特仿外洋之法自購機器鑄造銅圓行之巿中民皆稱便兹者出東大吏亦擬仿而行之特於上月某日札委商務局總辦孟洛川觀察前赴粤東考察所鑄銅圓式樣及一切鑄造章程擬卽遄回省垣集欵購銅開局鼓鑄日前行旌已抵羊城矣 
[請勇防盜]  
　　香港循環日報云廣東南海縣屬官山海口素爲盜匪出没之區附近有地名沙基者迭出打單劫掠之案鄕中紳士梁紳勝芳等特於上月某日赴縣呈請撥勇往駐以防宼盜而衛閭閻縣主裴明府據呈查得大岡墟有哨弁陳君管帶安勇一百名其地距沙基僅數里力足以資兼顧不煩另派官軍遂商請廣州協體察情形酌量辦理 
[巡警需人]  
　　南昌訪事友人云江西常備續備等軍業已整理就緒惟巡警一事迄今尚未得端倪撫憲李勉林中丞電招前湖南臬司黃公度廉訪來江委以此事廉訪允之大約不日卽可戾止矣 
[粤垣秋審]  
　　廣州訪事友人云本月初七日爲粤省秋審之期清晨文武各官咸集撫轅伺候至已刻撫憲德靜山中丞公服升堂隨由臬署差役將各屬所解人犯三十起逐一帶至案前中丞略加研訊各給葵扇餑餑及制錢若干文發回各州縣監禁候示 
[文旌過潤]  
　　鎭江訪事友人云江蘇提督學政李蔭墀大宗師試畢海州乘舟南下四月十二日道出潤州就六吉園碼頭下碇文武各官弁均往恭迎迨午後二下鐘時憲舟即順流而下 
[漕帥行程]  
　　鎭江訪事人云前任漕運總督松漕帥椿刻由袁公浦携眷南下上月十四日道經古潤小泊荷花塘碼頭道府縣及各營官均詣舟次投剌漕帥接見有差有頃即命駕赴文武各衙答拜十五日憲舟順流而東取道滬江航海北上 
[鄂垣創行警察示]  
　　兼管湖北警察局務署理武昌府知府本任漢陽府知府梁總辦警察局務候補知府金爲出示曉諭事照得本總局奉督撫院會札飭於武昌省城内外舉辦警察並在上海雇募英人珀藍斯來鄂充當總目依照外國章程訓練勇丁一面由本總局遴委幹員設立分局尅日開辦已將議辦章程隨時禀陳兩院憲核示遵辦在案深恐城廂鋪户居民人等未及周知用特爲爾百姓詳悉宣示查警察一事東西洋各國行之有年辦理認眞以爲立國諸事之根本故其效最廣其法亦最詳我之保甲法有不同而除暴安民初意何嘗不美乃奉行日久已成具文夫役日疲已成積習吸食洋烟者十之八九認眞辦事者百無幾人於是人人要錢事事有斃斂百姓之財不能理百姓之事治盜不足擾民則有餘矣索賄爭先捕賊則落後矣爾百姓試思遠而上海租界近而漢口洋街果如此乎方今朝廷振興庶務百度維新武昌爲長江上游地處四衝水陸交會户口繁庶良莠不齊當此之時必應改絃更張力求振作特於省城設立警察總局將舊有保甲總局歸併其中一切陋習陋規盡行裁革並於城内城外共設分局六所愼選廉幹大小委員常川駐局認眞巡察復選募精壯勇丁識字曉事有鋪擔保者名爲警察勇共四百名先將警察章程教之讀熟然後分布省城内外晝夜梭巡風雨無間寒暑不避優給工資使之不貪嚴定條規使之不擾勤惰必察賞罰必明事事認眞人人自愛總以興利除害保衛地方爲第一義如開通溝渠清理街道業已先後開辦出示曉諭所有安撫良善保衛生理維持風化整齊人心巡防奸宄緝捕盜賊稽查户口防救火災諸要務皆實惠及民之事務使次第施行凡警察所及之處卽本總局精神所及之處今定於本年五月初一日起派警察勇分赴各叚巡查街道所有本總局應行曉諭鋪户居民人等一切禁令事宜合亟先行列條出示剴切曉諭除將籌辦警察經費章程另行刊示外爲此示仰城廂内外士商居民人等一體知悉此次所行警察係蒙督撫憲因時立政捐廉倡興事在必行行則有效本總局仰惟憲德俯察民情籌議再三經營晝夜自誓破除情面共見以心不枉一人不愛一錢官民相通盡除習氣爾百姓亦應知時局之艱苦念宵旰之憂勞竭力奉公洗心守法不作違教抗官之事自得安居樂業之時倘有刁惡棍徒藉詞阻撓不遵禁令煽惑羣情本總局辦事一秉至公有如此者即時懲治言出法隨斷斷不宥其各凛遵毋違特示[  章程甚長明日賡續]  
[續錄邑令觀風題]  
　　經學題大學有曾子曰中庸有仲尼曰論語有孔子曰與全書體裁迥别其義安在天澤辨漢魏六朝三唐之詩皆本於三百萹其間有詞意相合者試詳證之坐跪拜揖分釋史學題歴代和戎得失歲幣多寡論東晉南宋偏安國勢强弱何如宋康伯中興十策間有可施於今者試臚陳之申屠蟠論兵學題緑營裁汰而防軍增募意非不美然汰一兵則多一游手募一兵則耗一帑藏宜何術而一舉兩得試武以槍砲定平日演習程式古者寓兵於農田十井出車一乘四海之内方三千里得兵幾何據司馬法考之今欲倣行以禦外侮從何入手今營哨名目悉仍有明戚繼光之舊而操法盡廢且彼即李廣野戰之法今已無用當師其意而變其迹試略言之律學題中西刑罰孰輕孰重說各國法家所著律書無慮數十百種試舉其最著者制器者准本人專利其倣效奪利者宜分别示罰議三父八母圖正誤農學題海塘河隄湖埂及城巿鄕村皆宜密種樹木以固土脉而禦槍砲說木實可資衣食者其類有幾湯時旱乾伊尹作區田雍正二年李維鈞奏稱曾試於保定一畝收榖十六石若以備旱大有裨益能考其遺法歟泰西各國皆有農學館置提調教習等官 
 
 

Page 3

 
 
日本已踵而行之中國若增設農政各官其制當何如工學題英國工作之盛甲於全球然大半皆師於他國盍備考之得賚賜克虜伯皆銅工耳而製造新器卒强其國中國百工夥矣當何法以勸奬之氣球說周禮考工記攻木之工七攻金之工六攻皮之工五設色之工五刮摩之工五摶埴之工二各有分職厥類維詳今用機器其制當廢歟醫學題中國醫學講求氣化西國醫學講求形質試詳言其異同優絀傷寒論註解以何家爲長說婦科精藴圖說糾謬發陳解商務題書嚴幾道譯斯密亞丹原富甲編後禁米出口策變通鹽法論古有酒禁自桑宏羊榷酒酤而禁始弛王應麟非之然考西人皮酒之稅竟至值百抽六十所以寓抑末之意非以厲民試申其說文藝題擬勸不纒足文用駢體重修富陽縣志序擬葺三賢祠碑記富春竹枝詞不拘首數 
[上海官塲紀事]  
　　昨日南匯縣汪蘅舫大令因公來滬趨詣蘇松太兵備道轅謁見道憲袁海觀觀察然後至上海縣署拜會縣主汪瑶庭大令○新委帮辦保甲總巡袁舜卿别駕於昨日到差後卽親詣道轅謁見道憲袁觀察旋赴廳縣各署拜會諸同寅○分省儘先補用道潘觀察晟初由廣西入都陛見道經滬上昨日命駕詣文武各署投剌拜會○昨日某省解餉委員沈少庭别駕趨赴道轅謁見道憲袁觀察并拜會上海縣汪瑶庭大令○昨日輪船支應局總辦王旭莊太守貨捐局委員周良臣叅軍先後至上海縣署拜會○昨日蘇松太兵備道兼江海關監督袁海觀觀察設筵北洋務局中柬請羅君貞意及吳淞租界工程局員吳觀察福海江蘇候補道宋觀察春鰲上海電報局總辦朱太守寶奎讌飲以聯寅誼 
[民食維艱]  
　　今春本邑米價飛騰民憂艱食蘇松太兵備道袁海觀觀察恐小民激而生變禀請兩江總督劉峴莊宫太保江蘇撫憲恩藝棠大中丞將北洋大臣袁慰庭宫保奏明採運之米暫行停辦並商准各國駐滬總領事禁止運米出口三月旋又續禁三月不料日來每石竟售至洋銀八元三角以致謀升斗者皆有岌岌不可終日之憂不知觀察尚有良法以處之否 
[籲釋髹人]  
　　日前漆工張勝泉莫二和等人在漆業公所中議加工價滋閙不休經保甲總巡朱森庭明府拘送上海縣署縣主汪瑶庭大令訊明一切著將張莫收押餘人釋　昨日午後若輩聚集百餘人投縣具詞求將張莫釋出並乞移請法界公廨讞員杜枝園大令將拘押之甲乙丙丁四人一併省釋大令諭令靜候核示 
[捕頭辭别]  
　　南巿馬路工程局捕頭王經年自本月初一日交卸後擬卽帶同印捕五名洋教習一名赴保定省垣辦理巡警事務前日趨赴蘇松太兵備道轅禀明道憲袁海觀觀察隨定於初五日乘怡和洋行連生輪船北行 
[競渡先聲]  
　　本邑南巿浦江中淮揚帮各舟子每屆端陽佳節例必划賽龍舟烟波浩淼中錦簇花團足令人賞心娱目今歲个中人益醵錢舉賽采烈興高馬路工程局總辦翁子文太守聞之特派水巡頭目陳冋榮傳諭彼處所泊各小船及竹木牌屇時遷讓以免互相磕碰致生事端 
[汨羅遺恨]  
　　某日之晚南巿某棧執事人倩江北船户陳三承裝煤油若干箱至浦東中流忽遇狂風浪如山湧立足不穩墮入浦江時已夜深無人援救至前日傍晚始由救生局巡船撈獲屍身帶至老白渡經家屬備棺收殮聞者憐之 
[邑宰騐屍]  
　　前日德律風行某洋人所雇馬夫劉恒才高駕馬車馳至英界北京路將小車夫陸仁甫磕傷事爲五百九十九號華捕所見立卽拘劉入捕房捕頭詰悉情由令五百九十六號華捕將陸扶送仁濟醫館求治醫生察知傷重無可爲力延至昨日黎明四點鐘時溘然而殞捕頭聞報卽命地甲曹福卿投報上海縣署午後縣主汪瑶庭大令鳴騶戾止捕頭派張寶成石錦榮二探將劉解請訊供劉稱小的係浙江甯波人在得律風行當馬夫昨日駕車而出此馬悮蹴路上鐵板鏗然作聲驚而跳躍致肇禍端求恩赦宥大令命仵作如法相騐旋唱報死者左胸第四肋骨已斷腿上亦有多處受傷委係傷重而斃屍父陸金和泣請伸寃並求准自行棺殮大令准之隨將劉交張石二探帶回捕房俟翼晨解送至公堂然後轉解到縣訊辦 
[英美租界公堂會訊案]  
　　德商冠普世投本管總領事署控華人吕星田將地永遠租出掯不檢交方單等情總領事據情函致英美租界公廨讞員張柄樞司馬飭差將吕提到訂於前日會同德總領事署繙譯官佛爾克君質訊吕星田供稱此項田單前往押與吳有富現在吳掯不交出求卽提案究追司馬查得吳另案覊押上海縣署因函請縣主汪瑶庭大令派差送至公廨昨午會同佛君復訊吕稱此項地基　押與吳嗣於光緒元年贖回旣又向吳押洋銀二百元日前收得宼普世所付洋銀卽如數清還詎料吳仍不將單交出吳供此項地基一畝有奇小的冋吕買得曾於咸豐二年投上海縣完糧過户吳所稱洋銀二百元並未收到宼普世稱商人承租此項地基時曾付洋銀三百元由朱月卿作保請傳朱訊究可也司馬商之佛君飭將吕押候追繳洋銀違于重比吳仍押送上海縣署 
[招領幼孩]  
　　月前吳淞船在汕頭查獲被拐幼孩一口由通州船帶回上海交敝堂暫時留養其孩姓王名小根根年九歲常熟梅里田莊人王二之子由本籍被匪拐至汕頭倘同鄕中憫其骨肉分離函致伊家前來領認使得一家完聚眞乃萬代公候爲此乞登報章藉塵公鑒滬北天后宫前廣益善堂謹啓 
[助振類誌]  
　　江右之災巨矣哉謝嘯谷劉蘭階兩先生來函迭告經過之處災民朝不保暮慘動心脾非湊集鉅資何以拯餘生於呼吸無門籲乞寤寐難安而種德者怦怦於懷勃然興起矣王家鼎大善士求病速愈並求弟妹等病速愈合家平安助洋一千元北巿錢業洋七百元南巿錢業三百元姚慈山人二百元通商衆友五十元求子愈二百元洪益三先生募應氏求合家以及親友平安規銀二百兩又滋德堂規銀一百兩又精業堂規銀一百兩駐秘領事官江蘇候補府馮太守經募中美洲可崙比亞國巴拿馬埠華商十八户秘銀一百四十二元一角二仙合規銀一百二十兩零六錢八分昇昌鐵號募裕號規銀一百兩又源昌規銀一百兩蘇州源康莊募李壽齡善士求天花平安由協餘莊來洋一百元常州隱名氏求病速愈由盛行轅來洋一百元萬祥鐸善士爲尊人七秩壽辰承諸親友貺儀將筵資移助洋一百元鄭坤祥善士爲令郎錫康病求速愈洋一百元花甲人祈保嬰由信昌珠寶號交來洋一百元徐畦青善士求病速愈交來英洋八十元龍洋二十元感應子英洋二十九元龍洋二十一元蔡穎韓堂求母病愈洋五十元浦城縣署丁善士芳爲尊閫衛氏遺囑捐助求保合家老少平安洋四十元無名氏求病愈四十元聞災憫惻鉅欵樂輸救世多方活人無算仰瞻蒼昊决不靳其報施也行善及時不禁爲諸大善士翹足以俟之上海北巿絲業會館籌振公所施則敬謹誌 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　英美利界公廨讞員　柄樞司馬移送恒盛米店股東金福炳控金杏春夻没股本一案到縣前晚縣主汪增應大令升堂研訊福炳供小的與杏春同姓不宗向與鄰居去年九月糾小的來滬股關米店各出資本洋銀一百五十元擇吉十月十八日關巿店務由杏春經管另用王慶堂沈桂咸爲夥未及十日杏春卽稱虧本將店停歇所有洋銀盡被吞没並取去米四十石所欠各米行之欵概不清　致各米行皆向小的索償叩求訊追以免　累杏春供此店初由沈桂咸金福炳及小的股開每股　本洋銀一百五十元於九月十八日開張用福炳之兄福昌經理店務後沈查知福昌與司帳人王　堂時時出外嫖賭恐有弊端以故不願合股木及一月卽將股本取去其時核計帳目每股已虧耗洋銀五十元厥後福炳糾約小的重開擇吉十月十八日開巿店事仍由福昌及王慶堂管理至二十五日福昌與王將洋銀六十元小銀　六十六角鈔票洋銀五十元取去不復回店一切祇得　歸福炳接管小的在店當庖人目不識丁是以不知底紙至二十九日見店中日存不二十二石小的知難日久支持遂令閉歇旋將生財出售還去欠欵至小的所出資本一無著落今者尚欠米行帳欵　由福炳措還大令察閱福炳所呈帳簿祇有出欵並無進欵顯見弊混著各肖二百板諭令與王赶緊料理○前有嚴炳生者扭　顧金洲誘拐伊妻陳氏等情大令訊供屬實判令將顧笞責枷號陳氏掌頰若干下鎖繫枷旁發西門外示衆半月兹已期滿前晚飭提至案中斥一番將顧交人保出陳氏交嚴領回管束○孫大生扭控其子桂發忤逆等情前晚大令升堂研訊桂發供小的一時糊塗得罪父親今當痛自改過大令轉詰大生則堅　重辦因喝令將桂發笞責三百板收押改過局一年○英美租界公廨讞員張柄樞司馬移送徐吟香徐全榮到縣大令向之詰訊吟香供全榮是小的胞　與小的同住虹口朱家木橋左近前日朱林福騎馬疾馳蹴損小的田中之麥小的遂將馬扣住未幾朱糾領羽黨十餘人將小的叔姪兩人扭交某包探解送英美租界公堂張大老爺洞燭其情移送案下小的髮辮已被拽去求恩明察全榮供朱所糾各人惟董阿全朱　文兩人與小的相識餘拘不知姓名大令飭均交人保出著明白繕具禀詞呈候核奪 
[上海巡局瑣案]  
　　日前江蘇海運局司事楊某臥室中被賊竊去衣物報經二十三七　巡防局員盛雨村二尹比　勒緝獲到賊犯劉寶福詰知原贓寄頓妻父處因限令交到妻父迄今數日蹤影杳然前日二尹提案覆訊命劉劉存洋銀三十元然後交人保出務將妻父尋交○前晚某姓荳腐店夥陳阿祥向此鄰恒愼酒店中人滋閙致被扭控十六鋪巡防中局局員黃衡堂二尹研訊之下判責四十板以儆○陳金寶與姚明田口角爭扭旋各投十六鋪巡防中局聲訴情由局員黃二尹訊知一切判將陳掌頰二十下以示薄懲 
[英美租界公廨紀事]  
　　英商通和洋行主控華人朱多記承造房屋延不竣工等情英總領事據情函致公廨讞員張柄樞司馬飭差提朱暫押旋有馬誠東者投案禀求交保司馬准之○陸阿全陳王氏張王氏相約至迎春坊花姓妓院中索欠無著强取　水烟袋等物龜奴遂　報捕房捕頭令包探李星福將陸等拘送公堂禀請訊奪司馬准之 
[英租界捕房紀事]  
　　拐匪張利桂誘得蘇州女郎金杏寶金阿妹來滬押入會香里某據妓宛中事爲包探劉光宸查知一併拘入捕房捕頭令押候解送公堂禀請讞員張柄樞司馬訊究○陳阿四竊取厦門路王周氏家衣物輕包探張寶榮拘入捕房捕頭令押候解送公堂禀請訊究○竊賊孫瑞堂竊取新閘王四英家衣服經某號巡街捕拘入捕房捕　令押候解送公堂禀請究辦 
[法租界捕房紀事]  
　　本月初一日裕泰新報閱行執事人雇定桂福阿苐一人之船裝樟腦一百八十觔至天津輪船交兌二人私將食鹽一包換取　腦事爲行中人查悉報知捕房捕頭令包探將二人一并拘　向之詰究自言已售與南巿某店因押候吊到廪贓然後解送公堂禀請讞員杜枝園大令訊究○偷兒周阿三行竊某姓家衣服一包持至護城河畔某押鋪質錢適爲包探所見連贓解入捕房捕頭命押候堂期解請大令訊辦 
[美租界捕房紀事]  
　　昨日午前第一千九百五十三號東洋車夫某甲拉車至武昌路飛馳偶不留心撞仆徐陳氏之子碾破其額血流不止氏忿極扭甲入捕房捕頭察得所傷尚輕飭將甲押乞丐牢一天以儆○前晚某國兵船水手某甲醉態模糊在百老匯路中沿途滋閙某號印捕恐其肇事送入捕房捕頭令押至酒　時釋出○昨晨妙手空空兒吳阿寶濳至唐家弄某姓家竊取衣服數件携之而出適爲某號巡街捕所見連贓帶入捕房捕頭令押候解送公堂禀請讞員張柄樞司馬訊辦 
[金陵官報]  
　　四月二十日江南提　李　門會正任南　鎭何明亮傳見江西試用道崔佛麒到由京來署江都縣劉燡到交卸回並奉　憲委調辦文闈供給所差知縣梁繼元禀知到南路保甲總巡差鄧彦　到由京來到省又張大鵬大使王宗炎巡檢徐榮桂均奉示寫履歴州同馬伯燾府　歴張玉泉唐修均奉示騐看縣丞　啓禀知到省知縣丁煜謝委東路保甲總巡卽到差二十一日　轅牌示江西南轅鎭總兵篆務前經飭委統領江西威武新軍　　廣東瓊州鎭總兵申道發署國在案兹應改委啓理本部堂查有肈怐提督金德　堪以委往挨署南贑鎭總　篆務格致書院院長知縣胡位周奉院護送游學日本學生於四月二十三日起程卽辭署淮揭右營守備陸鳳岐韋　　儘先守備張錫林均到來轅候騐着府經歴周揀金蘭成均禀知到省縣丞朱綸奉上海道袁委送被拐幼童來寗請補碭山縣秦獻祥叩謝准補飭知二十二日　統北洋海軍　正氷到卽辭知州吳式舉由泰州會勘河道回通判吕心清由京引見回江寗縣盧禀知赴小丹陽勘案二十三日藩轅牌示寗府沈銀晉請咨赴部引見　缺查有候補知府朱其昌堪以代理藩臺吳湖北督銷候補道沈邦憲到均見中書科中書郭慶矱到由京來蕪湖營遊擊劉炳　提中營右哨部司周雲亭均到由京引見回卽辭三江營都司邢可錄到省請咨淮揚鎭標北汎　總兼護　　營守備邢天祚到來轅候騐看縣丞歐陽寅巡檢周希曾均禀知到省　蘇匯辭赴蘇見撫　府經　胡德光率示　履歴知事吳增順奉示騟看奉天交涉總局文案　選直隸州判蔭祖辭　滬二十四日縣丞吳慶墀禀知到省鹽大使　善劉由楊來知府朱其　叩　代　江甯府二十五日管帶練軍右營記名提督金德　叩謝委南贑鎭見試用知府那到由蘇來孟河營遊擊彭兆琳調署孟河前哨守備張律修均到由成引見回卽辭徐州府　牽專丁叩謝准補飭知知州吳式晸禀知赴湖北公幹卽辭知縣江廷　禀知到朝陽門稽查差巡檢態德輝禀知到省 
[邗江官報]  
　　四月十五日新選西塲韓鹺尹國泰委總局收玄差十六日沈分團禀知到差楊分轉葆鈞銷孔　總巡十七日梁鹺尹　和娄湘岸差遣十八日分發運判陳分轉廷輝浙江人禀到十九日　鹺尹銷收十赴湘岸差魏鹺尹作樞宫鹺尹桂同銷北鹽差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
[光緒二十八年四月十九日京報全錄]  
　　宫門抄諭旨均錄前○湖廣總督張奏爲郎中繳清捐欵援案請奬摺○又奏爲匯解鄂省派還光緒二十八年正月分第二期新案賠欵摺○又　爲挪欵燾解新案賠欵片○湖南巡撫俞奏爲知縣呈請終養摺○又奏爲遴員署理道廳各篆片○浙江巡撫任奏爲籌解光緒二十八年第一批地丁京餉摺太子少保頭品頂戴湖隨總督臣張之洞跪奏爲候選郎中劉國柱掃數繳清捐欵銀二萬兩連前次請奬餘剩銀爲其弟請奬郎中其姪請奬員外郎援案籲懇天恩給獎恭摺仰祈聖鑒事竊照鄂省前因海氛不靖餉糈匱乏據在籍記名提督劉維楨之子候選郎中劉國柱報捐軍餉銀十萬兩分年呈繳旋據陸續呈繳漢平銀六萬兩折合庫平銀五萬六千六百十四兩三錢四分爲其弟舉人劉國棟劉　樑請奬遇缺先選用　中劉國標　奬遇缺先選用道員經前兼護督臣譚繼洵及臣先後具奏請奬並聲明湖北槍砲廠添置砲架槍砲彈三廠機器改換新式快砲　器所需價值連費經臣奏准由湖北籌捐項下撥給請將前項捐欵銀十萬兩全數撥歸槍砲局濟用迭經户部議准除核捐外尚餘銀七千六百八十九兩七錢二分又據候選郎中劉國任續繳漢平銀二萬兩折合庫平銀一萬八千八百七十一兩四錢四分連前餘存奬銀爲本身由候選郎中請奬遇缺先分省補用道員又經臣具奏請奬尚未准部核覆查由候選郎中請奬道員分省遇缺先補用應八折庫平銀二萬零六百二十兩八錢除　獎捐案外計尚餘庫平銀五千九百四十兩三錢六分兹復據候選郎中劉國柱呈繳漢平銀二萬兩折合庫平銀一萬八十八百七十一兩四錢四分連前案爲本身請奬道員餘存銀五千九百四十兩三錢六分共計庫平銀二萬四千八百十一兩八錢爲其弟舉人劉國杞請獎遇缺先選用郎中及其姪附貢生劉紹炎請獎遇缺先選用員外郎查由舉人報捐遇缺先選用郎中照例銀八折需庫平實銀一萬三千二百三十六兩由附貢生報捐遇缺先選用員外郎照例銀八折需庫平實銀一萬一千五百零六兩共需庫平銀萬四千七百四十一兩核計現繳及前餘銀數有盈無絀自應援案奏請獎叙以示鼓勵等情由湖北善後總局司道詳請奏咨前來臣覆核無異除將繳到前項捐欵銀二萬兩照案　解搶砲局應用曁咨明户部塡給請奬遇缺先選用郎中劉國杞遇缺先選用員外郎劉紹炎執照外所有候選郎中劉國　精數繳清　欵銀兩援案請奬緣由理合恭摺具奏伏乞皇太后皇上聖鑒謹奏奉硃批該部議奏欽此太子少保頭品頂國湖廣總督臣　之洞頭品頂戴湖北巡撫臣端方跪奏爲湖北省派還光緒一十八年正月分第二期新案賠欵匯解江海　兌收轉付恭　仰祈聖鑒事竊照前准行在户部咨具奏新定賠欵擬派湖北省銀一百二十萬兩嗣復承准行在軍機處充電奉旨將全年應付本息匀作十二分按月攤付先期解交上海道轉付無論如何爲難不得稍有遲誤等因欽此當經轉飭遵照辦理所有湖北省上年十二月分第一期應還賠欵銀十萬兩業經依限匯解奏次在案兹據湖北布政使瞿廷韶善後局司道會詳稱查光緒二十八年正月　還二月分新案賠欵爲期已迫兹仍暫在助餉新捐項下挪借庫平銀十萬兩於正月十一日發交漢鎭通商銀行曁協成大德通各商號領匯限二十日以前父江海　道兌收轉付等情詳請奏咨前來臣等覆核無異除咨部查照外謹合詞恭摺具陳伏乞皇太后皇上聖　謹奏奉硃批户部知道欽此張之洞等片再前准行在户部咨查新案賠欵每年二千二百餘萬兩奏令各省關將應解部庫西征洋欵改爲加放俸餉一欵抵閩京餉改爲加數俸餉一欵京官津岾改爲加復俸餉一欵湖北省裁减營勇作爲旗兵加餉一欵加增邊防經費一欵冋來有漕省分循案解部漕折一欵以上約共三百餘萬　全數提出留作賠欵又准行在户部電開前奏騰出各欵如加放俸餉等項各該省向有應解數目宜　照應之數匀分十二次先將第一次銀數於十二月二十日以前匯滬以後均按月先期解滬以便由滬道按月彚交銀行收存各等因當經轉飭司道查　鄂省奉提加放俸餉十萬兩加復俸餉一萬六千兩加增邊防經費一萬六千兩裁减勇營作爲旗兵加餉十二萬兩共銀二十五萬二千兩分十個月匀攤每月應撥解銀二萬一千兩當將上年十二月第一期賠欵如數依限籌解具奏並聲明勇營節餉一項每年並無十二萬兩之多因在提存各餉内暫挪一月銀萬兩以後無欵可解另行奏請改撥在案兹據湖北布政使瞿廷韶善後局司道會詳稱光緒二十八年正月應選洋　月分部　賠欵庫平銀二萬一千兩仍照案籌齊於正月十日發交漢鎭有成銀號領匯限於二十日以前赴江海關道衙門兌收縳付其裁减營　作爲旗其加餉一欵查鄂省原案裁節勇餉每年祇七萬七千餘兩近年勇餉日增實無裁節之餉此欵已屬無著前於光緒二十七年十二月内業　奏明在案現在仍暫挪欵湊解等情詳請奏咨前來臣等覆核無異除分咨外謹合詞附片具陳伏乞聖鑒謹奏奉硃批户　道欽此頭品頂繫革職　任湖南巡撫臣俞廉三跪奏爲知縣呈請終養恭摺仰祈聖鑒事竊查湖南沅陵縣知縣洗寶幹廣東進士以知縣卽用簽掣河南親老　近改掣湖南准補祁陽縣知縣調補平江縣知縣再調沅陵縣知縣筄緒一十六年一月二十七日到任嗣因病請假二十七年二月二十八日卸事兹以親母何氏現年八十二歲禀請開缺回籍終養查定例官員親年八十以上准其終養洗寶幹之母年逾八十核與終養之例相符交代已清歴任亦無經手未完事件由藩臬兩司會詳請奏前來臣覆查該員洗寶幹持躬廉謹兹因親老呈請回籍終養旣與例相符自應准其開缺應請旨敕部核覆施行再沅陵縣知縣係衝繁難要缺例應在外選調補容俟奉准部覆照例截缺敘補外按照新　改題爲奏謹會同湖廣督臣張之洞恭摺具奏伏乞皇太后皇上聖鑒謹奏奉硃批吏部知道欽此俞廉三片再湖南衡永郴桂　錫桐欽奉上諭調補陜西潼關道所遺衡永郴桂道印務查有試用道趙從炳精詳穩練堪以委令接署又乾州直隸廳同知李翊牘撤省遺缺由藩臬兩司具詳以龍山縣知縣劉寶壽調署除分飭遵照外謹會同湖廣總督臣張之洞附片具奏伏乞聖鑒謹奏奉硃批吏部知道欽此頭品頂戴浙江巡撫臣任道鎔跪奏爲籌解光緒二十八年第一批地丁京餉銀兩恭摺仰祈聖鑒事竊准户部咨奏撥二十八年京餉一　奉旨依　欽此計單開浙江地丁銀四十萬兩等因咨行到浙當經轉行籌解去後兹據布政使誠勲詳稱動支光緒二十八年春撥報存銀三萬三千七百二兩零又二十七年秋撥報存留協下剩銀七千二百六十六兩零並湊支一十八年地丁銀九千三十一兩零共合銀五萬兩飭委候補知縣王孝亮營解赴滬由滬附搭輪船運津解京交納等情詳請奏咨前來臣覆核無異除分咨查照撥護並取起程日期咨報外理合恭摺具奏伏乞皇太后皇上聖鑒謹奏奉硃批户部知道欽此 
 
 

Page 14

 
 
[光緒二十八年四月二十日京報全錄]  
　　宫門抄諭旨均錄前○湖廣總督張奏爲職商報効鉅欵助餉懇恩優奬摺○又奏爲挪欵湊解新案賠欵片○前出使大臣吕奏爲隨員改獎片○盛京將軍增奏爲息借華俄道勝銀行銀兩現已屇期如數歸清摺○浙江巡撫任奏爲截漕平糶片○又奏報雹災情形片○兩廣總督陶奏爲總兵募勇進剿會匪調員署理篆務片 
太子少保頭品頂戴湖廣總督臣張之洞頭品頂戴湖北巡撫臣端方跪奏爲職商報効鉅欵助餉懇恩優奬以昭激勸恭摺仰祈聖鑒事竊臣等前於光緒二十六年六月二十日奉上諭現在需餉孔殷有能倡捐鉅資者奏請破格優奬等因欽此嗣准户部咨核議奉旨停止實官捐輸一摺於光緒二十七年八月初七日具奏本日奉旨依議欽此查原奏内稱凡有報効鉅欵奏請優奬之案須聲明報効銀數較籌餉例有增無减並欵項全數解部聽候撥用概不准徑行截留等因兹據署湖北夏口廳撫民同知張賡颺詳據漢口鎭職商同知銜候選知縣黃訓典呈稱世居咸寗縣以耕讀相承該賞商中年貿易漢鎭歴年齎餘薄有積蓄其母平日朂以忠孝目覩時局阽危練兵製械事事需欵奏繳庫平銀一萬兩以充車需之用不敢仰邀議叙並據該職商聲稱嗣後貿易如能照常情願每年仍當竭力報効等情由湖北布政使瞿廷韶會同助餉新捐局司道具詳請奏前來臣等查該職商黃訓典因其母平日忠孝相朂念切時艱輸助鉅欵並願以後按年竭力報効似此深明大義求之士夫不可多得實足以風勵當世籌餉事例由候選知縣遞捐道員雙月先用共例銀九千六百三十兩該職商報効銀數有增無减雖據聲稱不敢仰邀議　究未便没其急公好義之忱且實與破格優奬之諭旨相符合無仰懇天恩俯准將同知銜候選知縣黃訓典給子道員雙月先用以昭激勸之處出自逾格鴻慈除飭司將捐銀儲庫備撥並飭取該職商履歴咨部外謹合詞恭摺具陳伏乞皇太后皇上聖鑒謹奏奉硃批該部議奏欽此張之洞等片再前准行在户部咨查新案賠欵每年二千二百餘萬兩奏令各省關將應解部庫西徵洋欵改爲加放俸餉一欵抵閩京餉改爲加放俸餉一欵京官津貼改爲加復俸餉一欵湖北省裁减營勇作爲旗兵加餉一欵加增邊防經費一欵向來有漕省分循案解部漕折一欵以上約共三百餘萬兩全數提出留作賠欵又准行在户部電關前奏騰出各欵如加放俸餉等項各該省向有應解數目宜按照應解之數匀分十二次先將第一次銀數於十二月二十日以前匯滬以後均按月先期解滬以便由滬道按月彚交銀行收存各等因當經轉飭司道查明鄂省奉提加放俸餉十萬兩加復俸餉一萬六千兩加增邊防總費一萬六千兩裁减勇營作爲旗兵加餉十二萬兩共銀二十五萬二千兩分十二個月匀攤每月應撥解銀二萬一千兩當將上年十二月及本年正月分應還賠欵銀兩如數分别依限籌解具奏並聲明勇營節餉一項每年並無十二萬兩之多因在提存各餉内暫挪一用銀一萬兩以後無欵可解另行奏請改撥在案兹據湖北布政使瞿廷韶善後局司道會詳稱光緒二十八年二月應還洋三月分部撥賠欵庫平銀二萬一千兩仍照案籌齊於二月初十日發交漢鎭有成銀號領匯限於二十日以前赴江海關道衙門兌收轉付其裁减營勇作爲旗兵加餉一欵查鄂省原案裁節勇餉每年祗七萬三千餘兩近年勇餉日增實無裁節之餉此欵已屬無著前於光緒二十七年二月内業經奏明在案現在仍暫挪欵湊解等情詳請奏咨前來臣覆核無異除分咨外謹合詞附片具陳伏乞聖鑒謹奏奉硃批户部知道欽此吕海寰片再前駐德國使館辦理叅贊事務隨員張柢三年期滿經臣奏保以知府分省補用並加鹽運使銜光緒一十七年六月奉旨在案旋據外務部咨開吏部文稱該員同知捐案業經焚燬户部無從查覆應將捐照呈覈再行核准等因臣正在飭查該員已於是年四月在順直蕃後振捐案内由同知捐升道員指分江蘇試用禀稱捐升日戎係在保案之先前次未及聲叙致有歧誤今奉飭查應請另行改奬等語臣查該　隨使異　熟稔外交襄辦要公深資臂助且器局開展堪任監司今已捐升道員適在咨查前案未經核准之際自應仍按異常勞績改奬又會　叅贊事務隨員廣　三年期滿經臣奏保以内務府郎中補用並加二品銜光緒二十七年六月奉旨在案内務府未及核准該員業於七月問由筆帖武任内簽選四川黔江縣知縣呈稱已就外職請將此次保案另行改奬並由内務府據咨外務部轉咨前來臣查該員曾充海軍衙門遊歴奉京於俄德兩國武備製造情形講求有素繼又供職德館留心交涉事宜頗中肯綮材亦肆應今已選授外職將來辦理地方洋務當必措置裕如前保旣未經核准自應仍按異常勞績改奬擬請將指分江蘇試用道張柢改奬以道員歸候補班儘先前遇缺卽補並賞加二品銜選　四川黔江縣知縣廣厚改奬在任以直隸州知州升用並賞加四品頂戴合無仰懇天恩俯准以彰出力而免冋隅除將該員等履歴咨送外務部轉咨吏部查核外所有隨員改奬緣由理合附片具陣伏乞聖鑒謹奏奉硃批著照所請該部知道欽此奴才增祺跪奏爲息借華俄道勝銀行銀兩現已屆期如數歸還请旨飭部備案恭摺仰祈聖鑒事竊前因奉省辦理善後一切無欵可　經奴才電商全權大臣奏准先後由華俄道勝銀行息信過銀二十八萬兩按年息八釐指由本省進欵内歸還曾於上年三月奏明在案現屆應行付還之期所有應還本銀二十八萬兩一年息銀二萬二千四百兩共合巿平銀三十萬零二千四百兩已飭糧餉處由核收各項荒價及稅釐各欵　湊於三月初六日如數兌交該行取具收條並將原立合同一紙取回批銷附卷相應請旨飭部備案除分咨查照外理合恭摺共陳伏乞皇太后皇上聖鑒謹奏奉硃批該部知道欽此任道鎔片再浙江省上年災歉並成米糧缺乏價值增昻經臣電請軍機處代奏乞留本屆新漕十萬石以備地方平糶緩急之需承准電復奉旨照辦欽此欽遵咨行在案兹據督糧道陸襄鉞詳稱現留交倉漕米十萬石應隨正扣留經運津剥食耗等米二千一百六十一石五斗又商船耗米八千石以上連耗共應留米一十一萬一百六十一石五斗等情詳報前來除分咨查照外謹會同漕運總督臣陳夔龍附片陳明伏乞聖　謹奏奉硃批户部知道欽此任道鎔片再據署蘭谿縣知縣忠滿禀報三月初一日夜子時暴風自西北方起雷電交作冰雹大至極厚處積至二三寸繼又傾盆大雨來勢兇猛屋瓦皆飛歴四刻始　衙署民房坍塌甚多闔境以西鄕爲最房屋十去八九春花摧折殆盡共計壓斃七十餘人經臣電飭妥爲撫卹復飭藩可　撥洋二千元發鄕會紳拯濟務使災户實惠均霑此外各縣間有同時被雹之處情形尚輕理合附片陳明伏乞聖鑒謹奏奉　批箸卽妥爲撫恤毋任失所欽此　模片再　廣東　州鎭總兵事南澳鎭總兵潘瀛現已札委募勇進剿南寗等處游會各匪應卽調署北海鎮總兵俾得就近兼顧相機調度具所遣原署　州鎭　務卽以現署北海鎭總兵事廣州恊副將李先義調署除檄飭遵照外謹附片具陳伏乞聖鑒謹奏奉硃批知道了欽此 
 
