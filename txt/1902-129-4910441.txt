# 1902 - 129 - 4910441

 

Page 1

 
 
[新印南皮張宫保政書出售] [  圖書集成局代啓]  
　　兩湖總督香濤宫保學問經濟負海内重望仰止廬主搜得宫保歴任以來奏議數百篇如創設學堂舉辦農工商諸要政悉行採入釐爲十二卷由恩益學社倩本局用大號新字印成紙墨精良裝訂六本碼洋一元四角江左書林及漢口江左漢記均有出售有志經世者請擇便購閱可也 
[書政務處奏請彚編政要片後]  
　　邸報之設由來已久唐孫樵集有讀開元雜報一篇殆其濫觴宋史劉奏世傳先是進奏院每五日具定本報狀上樞密院然後傳之四方而邸吏輒先期報下或矯爲家書以入郵置奉世乞革定本去實封但以通函騰報從之吕溱傳儂智高宼嶺南詔奏邸毋得輙報溱言一方有警使諸　聞之共得爲備今欲人不知此意何也曹輔傳政和後帝多微行始民間猶未知及蔡京謝表有輕車小輦七　臨幸自是邸報聞四方觀此知宋代於朝章國政皆有邸抄流傳以備四方之觀聽自明至於本朝其法仍相沿不替夫國之士大夫無論在朝在野固皆有考求政治之責而匡輔君上之不逮者也然非使之博古通今亦無由擴識見而長才智博古之道在曠觀歴代史鑑研究夫治亂興亡盛衰得失之迹以與國事相印證通今之道則在熟閱　報而觀其會通顧今之所謂邸報者所録諭旨及内外臣工章奏多屬例行之事或稍涉機要則皆深自秘匿非特外間無由得間卽身在仕途而兵部之事例户部已無從深知江浙之案牘閩廣亦末由深悉至於環球萬國交涉日繁其訂立盟約諸端尤諱莫如深若惟恐人之或有宣洩夫上下之情貴乎通不通則意多扦格内外之情貴乎達不達則說多紛歧合國之貴賤愚智而皆扦格皆紛歧其道豈能久乎不特此也人情賤平常而貴新異主持國政者苟將此事之如何措置彼事之如何經營明白宣布於人人亦將視爲尋常而不復騰其異說若稍有諱飾則窮探密察展轉傳述以自詡其消息之靈而議論以紛而謡傳以起况今日者西國報章遍布通商口岸彼中人士於中國事故頗能處處留心設法偵探故往往朝廷或有舉動政府方思諱匿而海外已早喧傳掩耳盜鈴義無異是嗚呼何兵　與邇者政務處擬仿泰西各國刊布政事之法請旨飭各衙門及各省將軍督撫除尋常例行公事外凡遵旨議復及隨時奏定章程各摺件概行咨送政務處由政務處大臣督同章京悉心揀擇詳加核定每月彚輯一册刊行而以諭旨冠於其首俾人人得以考求政要留心時事是舉也開閭閻之智慧息里巷之訛傳强國之機莫急於此顧愚猶有進者中國掩飾蒙蔽之積習已數百年於兹矣今一旦旣欲抉云其痼弊則不獨殿陛絲綸臣工奏櫝固宜一一刊布卽此外内政外交苟有緊要者亦不妨逐事羅列宣寰區俾民間　然於時勢之如何爲難當軸諸公辦理之是否盡善蓋與其多所秘密而仍不能禁中外人民之流傳轉不若自行付刊使皆共見共聞而不復有以訛傳訛之弊或曰信如是則内情必將盡洩而苟有虧損國體之處亦將宣露無餘乎則謹應之曰僕之意固欲薄海人民皆知今日國家之情勢然後徐圖補救之策共思整頓之方若仍意存拘牽事多忌諱則雖所刊稍加詳備仍與例行公事無異於國家果何益哉竊願當軸者採及芻蕘而爲之深長思也 
[本館接奉電音]  
　　昨日午後京師飛電傳來上諭四道敬謹譯登○四月初五日内閣抄奉上諭本日召見之浙江試用道左孝同著以四品京堂候補欽此同日奉上諭治國必先察吏而馭吏尤在勸懲各省分發人員例應督撫切實甄别原以考查賢否分别去留至善也乃近年各省期滿　别類皆寛縱往往有全數留補無一斥退者卽隨時甄别劾罷亦屬寥寥現在捐納保舉人員日見增多倍形擁擠巧黠之流紛紛夤緣奔競卽中材亦　率效尤吏治之壞胥由於此亟應痛除積習以肅官方著各該督撫務當破除情面嚴加考核日道府以至州縣凡初到省者必躬親面試有鄙俚輕浮者卽行咨回原籍其尚堪造就者均令入課　館講習政治法律切居官之要隨時酌子差委以覘其才識期滿甄别一秉大公優者留補劣者斥罷平等者勒限學習均著出具切　考語不得仍前含混卽選授實缺之捐納保舉各員亦應一律考試察看分别辦理毋稍遷就瞻徇以副朝廷旌别淑慝澄淸吏治之至意將此通諭知之欽此○初六日内閣抄奉上諭現在通商交涉日益煩多著派沈家本伍廷芳將一切現行律例按照交涉情形叅酌各國法律悉心考訂妥爲擬議務期中外通行有裨治理俟修定呈覽候旨頒行欽此同日奉上諭袁世凱奏官犯畏罪濳逃請旨緝拿等語已革直隸營都司錫光係縱匪釀釁發往軍臺充當苦差官犯日久在逃未獲著步軍統領順天府五城御史正白旗漢軍都統一體嚴拿務獲究辦欽此 
[宫門抄]  
　　三月二十六日户部廂黄旗值日軍機處引見三十四員錫光假滿請安並謝緩扣俸銀　　恩聯榮謝授熱河副總管恩松墀謝授廣東遣缺知府恩英綿謝賞給二品頂戴恩熙貝勒　貝子各續假十日葛寳華假滿請安承燕溥善各請假十日希朗阿續假五日兵部奏請欽派查齋之大臣派出敬信希朗阿文泰溥興恩佑溥善秀吉松鶴召見軍機及松墀二十七日禮部宗人府欽天監正黄旗值日吏部引見四十三員火器營引見十四員鍾泰謝授綏遠城將軍恩德壽續假二十日溥良續假十日啓泰慶恩趙尚輔各請假十日大額駙崇勳各假滿請安科布多帮辦大臣瑞璋請訓並請假兩個月召見軍機及鍾泰瑞璋二十八日兵部太常寺太僕寺正白旗值日兵部引見三十二員提督衙門四員内務府十九員欽天監六員玉璋因伊子得保獎謝恩慶王普齡各請假十日延侯續假十日官祥續假五日掌儀司奏初一日祭 
奉先殿洵公行禮召見軍機及載昌二十九日刑部都察院大理寺正紅旗值日户部三庫引見十四員刑部引見六員廂白蒙引見五員兩翼引見二十八員圓明園引見十員吏部呈進夏季搢紳録車王溥侗德洪額各續假十日植公阿公吉恒各請假十日志公續假五日都察院奏請欽派稽察右翼事務派 
 
 

Page 2

 
 
出文博太常寺奏請欽派署對引大臣派出貴恒桂春劉若曾朱延熙伺候召見召見軍機及劉若曾朱延熙皇上明日卯初二刻升中和殿看版 
[恭迎爵使]  
　　南洋新加坡叻報云中朝出使英京致賀加冕之振貝子於華歴三月二十二日侵晨六點鐘時由香港附英國郵船名孟俄者抵叻中國代理南洋等處總領事吳太守壽珍及新委駐叻總領事鳳太守儀粤紳吳夔甫太守督率衆紳商至丹戎葛碼頭登船謁見十點鐘時坡中英員派令印度槍隊約百名導以軍樂一班在然申碼頭接官廳伺候并令總巡捕頭嘉士左堂巡捕頭哇珍右堂巡捕頭懷丹一號捕房總捕侯活督同三畫英捕四名曁水巡捕房總捕巡行接官廳外攔阻閒人在坡各紳商身穿公服在接官廳石梯前排班鵠立迨十一點鐘越二十分時貝子乘小輪船抵碼頭升旗山上鳴砲二十一門致敬叻督瑞公及前鋒官鎮叻將軍同至船梯脫帽握手爲禮貝子隨率同叅贊隨員繙譯等人登岸由梁振東觀察導令與各英官握手寒喧各紳商分呈手版鞠躬進謁然後由瑞公請登雙馬車偕詣督轅讌飲席散復往東陵振裕園小憇有得覘丰采者謂貝子頭戴紅寳石頂三眼花翎身穿團龍黄馬褂灰色紗袍面長而白年約二旬以外云 
[俄亂蔓延]  
　　奥京某日報云俄國亂民肇事比户驚惶揭帖飛傳羣起響應某日俄政府檄令可殺克兵拔隊至伊格他里那士拉埠與之交戰擊死亂民二十名傷四十名目下坦波庫及也羅士拉庫加山三處之民亦皆蠢蠢欲動殊可憂也 
[賀艦雲集]  
　　香港循環日報云此次英皇舉行加冕大典各國兵艦之前往倫敦祝賀者多至一百二十五艘一律停泊士必赫海口至英國海軍則俟慶典告成後齊至希臘各海口巡歴擬由瑪爾達至那被利亞計共兵艦一百艘 
[華兵抵港]  
　　香港香海日報云英國自賃得威海衛後訓練華軍已有成效刻經撥出一小隊前赴英京慶祝英皇加冕盛典華歴三月下旬某日行抵香港候船起程有見者謂此項兵土備極偉健桓桓赳赳如火如荼想英人亦皆樂於一見也 
[葡民蠢動]  
　　香港香海日報譯登孖剌西報云頃接英京倫敦來電知刻下葡萄牙國波道省民人大有揭竿作亂之勢以致葡國全境甚爲震動然官塲於此事頗甚秘密不肯明告外人也至其肇亂之由聞因政府設立條例許外人執劵管業葡人以爲允若兹則是本國國權已减去五分之一以故相率滋生事端云 
[輪船大劫]  
　　西歴四月二十一日英京倫敦來電云美國柯希澳有大輪船名薛地柯輔必士者忽然火起全船被焚中有搭客一百五十人得生者僅八十人餘皆葬岙火阱誠非常之浩刼也 
[盜劫火車]  
　　營口訪事友人云自鐵嶺至此市中皆行用俄國鈔票每銀千兩可得匯水三四十金以故彼處客商往往樂於携帶然鬍匪卽因此生心每在距營四十里之大石橋車站中分三五人爲一起附之就道比至半路一聲暗號羣起逞强所帶行囊恣加搜索自去冬以迄春暮所失已不下數十萬元今某號又被刼去萬餘元若不設法防維將來匪膽愈張商旅之憂恐無已日矣 
[勘地建堂]  
　　廣州訪事人云粤省倡設武備學堂經兩廣總督陶芷芳制軍札飭南海番禺兩縣主擇地建屋兩縣主奉文之下查得省垣東校塲側有曠地一區頗極寛廣惟附近旗人界址爰卽會商旗營將帥請將界外餘地供建造學堂之需旗帥允之大約不日卽當鳩工庀材大興土木矣 
[興學有基]  
　　金陵訪事友人云自奉旨創設大中小三等學堂後此間中小各學堂已將書院義學次第改作粗具規模惟大學堂需地較多尚未興建今甫　定城北觀音樓下曠地縱横約二里許前爲成仁街後爲九眼井旁卽銀盈巷其中有瓦房草舍數十家擬由官出價購取定議瓦房每間給洋銀三十元草舍每間二十元 
[小學招考]  
　　杭州訪事人云浙江省垣奉旨創設小學堂前經撫憲任筱沅大中丞批示錢塘以崇文書院改設仁和以紫陽書院改設敦請前掌教孫仲華王同伯二主政總理一切將院中房屋籌欵興修刻下將次竣工仁和縣蕭藴齋錢塘縣汪半樵兩明府因於三月二十八日出示招考大旨謂堂中所收俱係本籍子弟年自十六歲以下十一歲以上體壯聰俊素無習染身家淸白者邀請紳士或舉貢生員中素有聲望者出具保結限自四月初一日起十五日止開明三代履歴呈報以便示期傳考每一學堂額收五十名考試時分作三等上等試以經史策論中等講解經書字義下等背誦已讀諸書録取之後留堂一月以定去留每日應貼膳金錢八十文必須先繳半年除孔聖誕辰以及萬壽暑天年節給假外卽遇星期僅免功課仍須住堂如該生家中有事當持對牌赴堂領回然非有大故不准擅歸以免曠課至報名之處暫在錢塘縣學明倫堂後灑掃所或仁或錢均由該生自擇注明其籍隸他縣者概不收録 
[粤東考試新章]  
　　欽加四品銜調署廣東南海縣事正任潮陽縣正堂加十級紀録十次裴爲酌定縣試章程示諭遵照事照得上年七月間　奉上諭嗣後鄉會試頭塲試中國政治史事論五篇二塲試各國政治藝學策五道三塲試四書義二篇五經義一篇考官閱巷合校三塲以定去取不得偏重一塲生童歲科兩考仍先試經古一塲專試中國政治史事及各國政治藝學策論正塲試四書義五經義各一篇均不准用八股程式等因欽此隨經禮部會同政務處議奏章程内開一歲科兩考先試經古一塲專試中國政治史事及各國政治藝學策論應由學政酌量命題生童願考與否仍聽其便童試正塲四書義五經義各一篇覆試試四書義一篇其應行恭默聖諭廣訓悉仍其舊凡童生取進若正塲試卷文理同屬通順應先儘其經古塲之入彀者以勵實學等因咨行遵照惟縣試章程未經議及本縣竊維各州縣童試卽歲科兩試及鄉會試之基址也本年開辦縣試變法伊始究竟某塲應試某藝若不先定章程則考官與士子茫無定向昨於定期開考示内業已聲明另定章程出曉諭在案本縣欽遵諭旨仿照部章特將縣試應分幾塲應試某藝酌定章程俾士子各知定向不涉紛歧除禀請大憲立案外合就出示曉諭爲此示仰闔邑文童人等卽便遵照後開章程一體應試毋違特示計開一縣考塲數多寡各省各縣向不畫一大率至多不過五塲如本邑考至六七塲者甚少兹擬酌定正覆共考五塲只要提前列認眞面試各童學力深淺文字工拙似已略悉梗概惟頭二塲仍照向章俟一律考竣後將試卷套齊合校歸作一次出圖一第一塲擬試四書義五經義各一篇文後仍應照舊恭默聖諭廣訓一叚第一塲擬酌試時務策一道性理孝經論各一篇查本邑二塲向用五經文性理孝經論一篇今頭塲旣有五經義自應將原有之五經文删去改用時務策一道其性理孝經論並無裁去明文自應照舊惟論策不滿三百字者不録一第三塲卽二覆擬試中國政治論一篇中國學術論一篇第四塲 
 
 

Page 3

 
 
卽三覆擬試各國政治策一篇藝學策一篇第五塲卽末覆擬試四書義五經義各一篇按照部章童試正塲覆試均試四書五經義可知國家定制變而不失其正生童進身之始仍以四書五經爲根本力杜非聖荒經之弊故由正塲至末復均試四書五經義各一篇以上所訂某塲應試某藝均諭旨部章所有惟時務策一道係本縣酌添時局日艱眞才難得士子往往泥古而不通今故特立一格以待通才又查向來五經命題只取春秋不取三傳意在專經本縣竊維左氏傳一書記事記言本末賅備且列國並峙會盟戰伐强弱兼并於時局尤有關繫現擬五經命題兼取左傳 
[蕪寗築路]  
　　蕪湖訪事友人云由安徽蕪湖至寗國府計程一百三十里近經鐵路督辦盛杏蓀宫保札委崔剌史挈同洋工師前往查勘以便興築鐵路蓋以寗國產煤佳而且旺故設此以便轉輸也 
[穗垣患疫]  
　　廣州訪事人云今歲三春癘疫大作其始起於省會未幾卽四處蔓延刻下南海縣屬白沙及沙貝兩鄉每日染疫而死者動以數十計桐棺柳櫬市肆爲之一空 
[教規宜肅]  
　　蕪湖訪事友人云前者安徽徽州府屬婺源縣奸民程錦成藉西敎爲護身符迭次向人詐擾小民側目莫敢誰何嗣經縣主張筱衫大令查知商請教士巴司鐸將程斥革歸案訊懲司鐸恐有碍聖教聲名允如所請一時聞者皆服其大公無私 
[粤省官塲紀事]  
　　廣州訪事人云廣東廣州府知府某太守因事開缺大憲特委候補知府龔太守心湛署理日前已由藩轅懸牌示知矣○上月某日藩憲牌示云博羅縣善政里司巡檢缺請以新海防遇缺先用巡檢朱烈詳補授○新興縣立將司巡檢缺出藩憲請以烟瘴俸滿巡檢曹乃猷詳補 
[上海官塲紀事]  
　　昨日吳江縣宗加彌大令因公來滬謁見蘇松太兵備道袁海觀觀察旋赴上海縣署投剌○雲南候補道柳觀察旭湖北候補道陳觀察瑜張觀察鴻年同於昨日來滬赴道縣各衙門投剌拜會 
[馬路工程局瑣案]  
　　船夥李開揚扭安徽某邑人葉洪勝至馬路工程局訴稱伊向船主許光才借去釘鞋蚊帳質錢花銷日久不還請爲追給總辦翁子文太守倩襄讞委員黄衡堂二尹研訊斷令葉措繳質本洋銀一元將原物贖還○整容匠陳海生被金長興釣船水手毆傷經某號巡街捕舁送捕房捕頭傳到金長興司帳人葉錦甫解送工程局總辦翁太守倩襄讞委員黄二尹訊悉情由斷令葉給陳養傷費洋銀三元始准交人保出 
[英美租界公堂會訊案]  
　　英商謙和洋行西人投本管總領事署控華人邢梅溪掯勒田單等情總領事准之據情照讞員張柄樞司馬前日午後司馬將邢提到會同英總領事署繙譯官翟比南君訊詰謙和洋人訴稱是地由商人永遠承租已付銀五百兩言明交到田單後將銀找淸不意被邢掯單不交請卽追給邢供稱此地由升科局憲出立單據現存原主處容小的商令交出務求寛限日期司馬商之翟君限邢於四十日内理明違干押追不貸○日前英商怡和洋棧執事人控朱葆三掯勒棧單司馬與西員會訊未結前日午後又會同英繙譯官翟君傳訊兩造律師高易勃勒非虚均到堂聲辯趙揚瑜供稱上年十二月某日茂豐洋行買辦持法藍絨二百箱之棧單言欲抵押銀兩小的卽持至朱葆三處由朱遣人持至棧中查對屬實經管棧洋人在單上蓋印簽字始允押銀九千兩言明三個月爲期今已逾期本利無著兩造律師復辯駁良久翟君聲請司馬判斷司馬曰此案朱見管棧洋人在單上蓋印簽字因之允抵銀兩若無此據則斷然不允况茂豐洋人曾控買辦塗改棧單經本分府與美領事訊供押追在案現姑從緩會商兩造律師遂遵諭而退○英商通和洋行西人控蔣娘娘押單不贖等情前日午後司馬升堂提訊蔣娘娘卽蔣氏供單由馬大新借去押與通和洋人小婦人祗用洋銀二百元餘皆馬用請提訊追中人陳大文供此單由馬定珠等轉押與通和洋行求提質訊司馬商之翟君飭將蔣氏交人保出俟提齊人証訊明核追 
[輪船招商局第二十八届帳略]  
　　綜結一該股分資本規銀四百萬兩一該天津存欵規銀六萬二千八百兩一該往來存欵規銀五十八萬九千二百三十二兩五錢五分一該生息存欵規銀五萬八千一百四十九兩一錢六分六釐一該股分存息規銀四十九萬六百三十六兩五錢一該股商餘利規銀五千一百六十三兩五錢六分五釐一該船棧折舊規銀七千九十七兩六錢五分八釐一該自保船險規銀一百八十三萬三百三十九兩三錢一分二釐一該自保躉船險規銀六萬五千兩一該開平股票售換項下規銀六萬六千七百四十四兩三錢六釐一該舊帳股票產契抵欵規銀九萬九千三十二兩七分二釐一該籌發股息規銀四十八萬兩一該備添船棧公欵規銀八十七萬三千三百二十八兩一錢八分五釐共計結該各欵規銀八百六十二萬七千六百二十三兩三錢一分四釐一存户部借欵規銀八萬二千二百兩一存户部昭信股票規銀五萬四千八百兩一存分局往來規銀七處二百九十六兩二錢三分六釐一存往來欠款規銀二十九萬二千四十五兩九錢六分一存各户欠息規銀九千八百六十七兩二錢九分一存萍鄉煤礦往來規銀二十五萬六千六百二十六兩二錢一分三釐一存隨貨匯欵規銀一萬二十兩一錢九分三釐一存買存煤炭規銀十二萬三千二百九十五兩二錢五分五釐一存朝鮮本息欠欵規銀二十萬九千九百二十六兩一存通商銀行股分規銀八十萬兩一存湖北鐵廠股分規銀二十七萬四千兩一存萍鄉煤礦股分規銀十六萬四千四百兩一存現銀洋錢規銀四千一百四十六兩一錢六分七釐一存備發輪船保險股息規銀五十四萬六千兩共計結存各欵規銀二百八十九萬七千六百二十三兩三錢一分四釐一存永淸船本規銀一萬兩一存豐順船本規銀三萬五千兩一存江寛船本規銀七萬兩一存江永船本規銀七萬兩一存海晏船本規銀四萬五千兩一存海琛船本規銀三萬五千兩一存海定船本規銀二萬兩一存江天船本規銀五萬兩一存江孚船本規銀三萬兩一存江通船本規銀一萬兩一存致遠船本規銀三萬五千兩一存圖南船本規銀四萬兩一存普濟船本規銀二萬兩一存江裕船本規銀五萬兩一存富順船本規銀六萬兩一存廣利船本規銀七萬兩一存美富船本規銀三萬兩一存廣濟船本規銀一萬兩一存新裕船本規銀六萬兩一存固陵船本規銀五千兩一存新豐船本規銀六萬兩一存新濟船本規銀六萬兩一存快利船本規銀五萬兩一存公平船本規銀十三萬兩一存安平船本規銀十三萬兩一存泰順船本規銀十三萬兩一存飛鯨船本規銀四萬兩一存遇順船本規銀二十萬兩一存協和船本規銀二十萬兩共計結存船本規銀一百七十五萬五千兩一存津沽拖輪駁船規銀十四萬兩一存各小輪船規銀四千兩一存各口躉船規銀五萬五千兩一存各埠駁船規銀一千兩共計結存船本規銀二十萬兩[  此帳略未畢明日再續]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　王仙和控胞姪子蓮强取船上諸物前晚縣主汪瑶庭大令升堂研訊仙和供小的有祖遺房屋四間及新造房屋四間墳地七分有奇田一畝一分有奇父親逝世後由祖母分給叔父與小的各半現在祖母與叔父已先後逝世小的又資購陸家渡渡船一分胞姪涎之强將篙　跳板取去求恩究追子蓮供稱祖遺田房諸產當故父在日小的雖與叔父仙和分析但田單俱由叔父執管不允剖分至渡船亦係公產今被叔父獨吞是以取伊之物大令曰田房俱已分析豈有獨留渡船不分之理飭笞責一百五十板交人保出並諭令仙和將田單剖分各執子蓮所取船上各物著卽交還○許寳楨控何阿洪包修舊船透支洋銀五十餘元並吞没木板繩索鐵錨等物大令研訊之下何供稱許有破船一艘先令阿有改造許給拆費洋銀二十元造價洋銀一百四十元阿有少之許因浼小的包攬言明按工計算物料則由許自辦迨造成後工資食用共需洋銀二百五十餘元除收尚欠三十餘元至舊料除用去外尚有餘剩已連繩索等物交淸惟鐵錨被人竊去然亦經照價賠償今者向索被欠工資許遂砌詞誣控叩求鑒察大令將許交差帶出與何算明帳目禀覆核奪 
[上海巡局紀事]  
　　昨日南市陸家浜左近居民吳萬興等投二十三七鋪巡防局訴稱前夜比鄰羽士曹玉泉家被其仇陳金生將燭燃門板幾肇焚如幸經秦榮坤所見爲之救熄小的等誼關洽比懼類池魚爲此訴請提陳究辦局員盛雨村二尹准之卽飭地甲拘陳到案聽候訊懲○有殷某者被南馬頭居民楊金發欠會欵洋銀二十餘元因之投控二十三七鋪巡防局局員盛二尹卽飭地甲傳楊訊追○前晚南市馬家廠附近江蘇海運局司事楊某被賊竊去零星衣物因於昨日開單投報二十三七鋪巡防局局員盛二尹允卽追查○有孫錦輔者生有一女小字阿招前由朱邱氏聘爲童養媳近日氏子逝世氏與所歡葉錦卿同謀欲將女變賣經孫查悉扭氏及葉控諸十六鋪巡防中局局員黄衡堂二尹略訊情由令移送上海縣署請縣主汪瑶庭大令訊核 
[英美租界公堂瑣案]  
　　偷兒陳阿四前曾犯竊現又行竊張昌洲等七家衣物約值洋銀七十餘元由包探顧福其張阿五拘解請究各失主投案領贓讞員張柄樞司馬商之代理英繙譯官翟君欲判責陳五百板管押三月翟君請管押五年司馬謂公廨向章訊辦竊賊從無押至五年者現此案竊贓僅值洋銀七十餘元若竟管押五年則值至七百餘元者豈非應押至五十年乎竊恐無此辦法商至再四翟君始允减去二年乃判責五百板管押三年○嚴攸慶投捕房訴稱蔡榮甫串同六百三十九號華捕混名白頭阿三者騙令第五兒子長德卽阿五行竊洋銀五百餘元及金約指等物捕頭令包探李皇福竇如海將蔡及阿三之妻陳黄氏拘案請訊嚴投案訴稱兒子阿五行竊後至今不知去向昨在此捕家中搜出金約指及洋銀等物求恩嚴辦陳黄氏供丈夫阿三現在不知何往蔡一味抵賴司馬判責五百板管押二年陳黄氏鞭背二百下管押三月候緝獲該捕吊贓給領○包探趙銀河拘解積賊陳阿林至案禀稱此賊前曾犯事遞解兹又潛來故由小的拘案請究司馬判責五百板管押一年期滿再行遞解回籍○李金保在泥城外一百六十八號門牌洋人哈蘭德處司執鞭之役日前已歇馬夫張錦堂串同其黨李金生張林生藉端尋釁毆傷足髁因之投報捕房捕頭派包探張錦堂拘案請究司馬飭押候提李張到案質訊○一百五十八號印捕解張松林至案禀稱此人兇毆某洋人由洋人喚令拘入捕房今者捕頭令解請究辦張供小的在洋人處爲庖丁墊付火食洋銀五元向索被毆並無兇毆洋人情事司馬判罰洋銀二十元○包探張阿五禀稱馬坤全行竊某洋人家木板十五方售與陶金生得錢逃逸故由小的將陶拘解請究司馬飭帶回捕房押候拘馬質訊 
[法租界捕房瑣案]  
　　無錫人榮錦芳前向德裕號賒取小麥七百五十餘擔計銀二千一百餘兩運至天津求售後托名匪亂將銀吞没控奉讞員杜枝園大令備文關提到案迭次訊詰押候嚴追迄今案懸日久挺押不理昨日大令提案復訊榮妻某氏由無錫來滬投案訴稱上海實無相識之人出爲擔保求恩先將丈夫釋出以便措資料理大令謂爾知欠至如此鉅款豈能遽請釋出著赶緊覓殷實人人銀兩保限日淸理如再玩延定予嚴比○王桂寳張阿五持銅質小銀錢在菜市街混用被包探查獲解案大令著將王枷號一個月期滿責釋張責五百板卽行釋出○偷兒陳阿德楊紀生王阿大竊取某姓家松板十餘捆被包探拘案大令著責陳五百板楊王各責三百板○扒手周得勝王阿三竊取某姓所佩對時表被包探緝獲送至案大令著各責三百板○偷兒陸春福王阿四陳阿三被包探拘獲解案大令著各枷號一個月發碼頭示衆期滿責釋○偷兒沈海泉王阿寳經包探解請訊懲大令著各重責二百板驅逐出境 
[美租界捕房紀事]  
　　昨日午前虹口老順記行司事某甲投捕房訴稱行中有一駁船駛至裏虹口河中舟子偶不留神悮撞彼處所泊糞船致被糞船上人馮阿炳將擄奪去捕頭令包探劉杏卿前往查明實在情由以便禀請讞員張柄樞司馬核辦○昨晨小竊吳阿林掩入靶子路鄉民某姓家行竊衣服携之而出適爲某號華捕所見連贓帶入捕房捕頭令押候轉解公堂禀請讞員張柄樞司馬訊辦○昨日亭午時甲乙二甬人不知因何生釁在西華德路中互相扭毆某號巡街捕見之一并帶入捕房捕頭詰知事起細微令押乞丐牢半日以儆 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年三月二十三日京報全録]  
　　宫門抄諭旨均録前○盛京將軍增奏爲審明職員因賭揑搶誣控按例定擬摺○又奏保薦俸滿教職摺○片○湖南巡撫兪○奏爲職員自備資斧出洋遊學片○又奏爲請頒學堂章課表資爲程式片○又奏爲職官將親子非理毆殺私理匿報請旨革審片 
奴才增祺跪奏爲審明職員因賭揑搶誣控按例定擬恭摺具陳仰祈聖鑒事竊據助教官王瑞聯呈稱於光緒二十七年正月二十日夜被賊匪侯纉靑等多人持械入屋强逼寳銀十錠時經友人劉幅作保始免拷打僅被搶去銀元四十八元衣物等件請究等情當經飭查該員王瑞聯所控不實係因賭博圖賴揑誣將被告候纉靑賭犯張介亭等拘獲札交發審處並咨盛京禮部先將助教官王瑞聯開缺歸案質訊去後兹據該處審明具詳前來奴才覆加確核緣該員王瑞聯係盛京户部廂黄旗六品官管下人於光緒十四年間考取盛京禮部助教官光緒二十七年正月初三日王瑞聯至承德縣屬深渫子屯在逃之信守成家探親維時信守成與在逃之劉幅私開花會賭局張介亭爲夥管帳信守成等糾邀王瑞聯入股王瑞聯允從得利隨時分用兹因侯纉靑贏錢四百餘千當塲未給侯纉靑不依帶同其兄侯繼靑持械往索口角爭閙經該屯該項王元等聞知彈壓各散王瑞聯輸錢圖賴遂起意揑稱侯纉靑等爲盜强搶伊家銀物具呈上控飭屬查明將被告侯纉靑侯繼靑侯志靑曁賭犯張介亭該項王元等一干人證拘傳到案並咨部將該員王瑞聯開缺一併札交發審處質訊據供前情不諱案無遁飾查律載誣告人死罪未决杖一百流三千里加徒役三年又例載閩省拿獲花會案犯訊明夥同開設之犯照販賣賭具爲首例杖一百流二千里在塲帮收錢文等犯照爲從例仗一百徒三年仍盡賭博本法於開設花會處先行枷號兩個月滿日定地發配其被誘入會之人俱枷號三個月仗主百地保失於查察改照造賣牌骰之保甲知而不首例仗一百革役又律載不應爲而爲事理重者杖八十各等語此案王瑞聯身爲職官輙敢聽從在逃之信守成等糾邀夥設花會賭局得錢分用因輸侯纉靑錢文難給誣告强搶如所告得實侯纘靑等罪應至死訊係虚妄殊屬不法自應按律問擬助教官王瑞聯除夥開花會爲從輕罪不議外應請旨革職合依告人死罪未决杖一百流三千里加徒役三年律擬杖一百流三千里加徒役三年係職官從重發往軍台効力贖罪張介亭聽從信守成等糾允在塲管帳得錢俵分係屬爲從合依閩省拿獲花會案犯其在塲帮收錢文等犯照爲從杖一百徒三年例擬杖一百徒三年仍盡賭博本法枷號兩個月滿日定地發配該犯係盛京工部旗人應咨部銷檔照民人一律辦理侯纘靑訊無强搶情事惟報封壓賭有干法紀合依被誘入會之人枷號三個月仗一百例擬枷號三個月杖一百侯繼靑侯志靑訊止持械隨同侯纘靑往索賭錢與劉幅等口角爭閙亦屬不應均合依不應爲而爲事理重者杖八十律各擬杖八十王元信殿身充頭項方長於信守成等開設花會雖訊無縱容賄庇究屬失察均合依地保失於查察杖一百例各擬杖一百該犯等均係旗人分别鞭責發落革役設局房屋查封入官賭具供棄免追逸犯信守成劉幅等緝獲另結除將全案供招咨部查照外理合將審明職員因賭揑搶誣控按例定擬緣由恭摺具陳伏乞 
皇太后皇上聖鑒施行謹奏奉硃批刑部議奏欽此 
臣增祺玉恒陳兆文跪奏爲保薦俸滿教職以勵人才恭摺仰祈聖鑒事竊查定例教職到任後如果文品兼優才具出衆堪膺民社所屬士子並無抗糧興訟過犯以到任之日起扣算六年俸滿令學臣會同督撫保題俟吏部核明與例相符具題奉旨後送部引見以應陞之項註册歸選等語歴經遵辦在案光緒二十六年懷德縣訓導董文海六年俸滿經該署縣高暄詳由該管昌圖府福培加考詳請保題經臣增祺會同前署府尹臣志彭臣陳兆文循例會同保題今准内閣發還原本令卽欽遵新章改題爲奏等因臣等覆查懷德縣訓導董文海現年四十八歲係直隸保定府淸苑縣人由縣學附生中式光緒已卯科舉人已丑科會試後大挑二等以教職選用光緒十九年四月分選授懷德縣訓導十月十六日到任今自到任之日起連閏扣至二十五年八月十六日實歴初次六年俸滿該訓導董文海品正學優講求吏治覈與保薦之例相符自應循例保薦如蒙兪允俟部覆到日給咨送部引見恭候簡用除將淸册分送部科外理合會同具奏伏乞皇太后皇上聖鑒敕部議覆施行謹奏奉硃批吏部知道欽此 
兪廉三片再臣前將遵旨改設學堂並派人出洋游學情形恭摺具奏在案兹據辦理湖南洋務局司道詳稱據在籍翰林院庶吉士戴展誠呈請帶同監生劉棣蔚等四名前赴日本國城學校游學先習普通後研專門又據已革直隸晉州知州劉璠呈稱擬帶同胞姪江蘇試用道劉靑藜監生劉靑綬前赴日本游歴各學校並陸軍聯隊考究操練情形並各項學校修業次第均自備資斧惟戴展誠家本寒素請酌給游資等情前來除分咨外謹附片具陳伏乞聖鑒謹奏奉硃批外務部知道欽此 
兪廉三片再湖南省遵旨改設大學堂並派人出洋游學講求師範業經臣奏明在案惟育才本爲當務之急而學課貴有一定之程兹准政務處會同禮部酌議山東章程咨行到湘宏剛備舉已例遵循然經史輿地中西政治及方言算數之學多寡分數與何應習何業尚未有畫一課程而各屬禀報立中小學堂雖辦理情形略有不同亦均請明定功課程式以資業習伏思京師大學堂已奉旨開辦一切入學次第習業時刻自已斟酌盡善定有表格合無仰懇天恩敕下管學大臣將大中小學堂章課表通頒各省資爲程式俾學有定業時皆可一律遵守免致分歧臣爲畫一課程起見是否有當理合附片且陳伏乞聖鑒訓示謹奏奉硃批管學大臣知道欽此 
兪廉三片再臣前經訪聞湖南開缺桂陽縣知縣祁恩元將親子祁慶鈞毆打身死私埋匿報奏明請旨革審奉硃批著照所請該部知道欽此欽遵行司審辦去後兹據署湖南按察使繼昌詳稱祁恩元係山西高平縣人准補桂陽縣知縣請假修墓開缺寄居湖南省城已死祁慶鈞係祁恩元第八子祁恩元將其洊至裕源長錢店學習貿易光緒二十七年九月二十八日祁慶鈞偷竊該店火夫蕭登玉洋銀花用十月初四日祁恩元聞知當令雇工許貴老汪等將祁慶鈞捉帶回家用鐵練將其兩手腕鎖住喝令偃臥凳上用竹板責傷其左石兩臀祁慶鈞在凳掙紥祁恩元用手擒按致鐵練墊傷胸膛並用竹板側毆致傷其左後脅祁慶鈞挣翻跌地大聲喊救祁恩元氣忿復用竹板亂毆致傷其石耳竅近前右頷顔左右兩腮脥右眉接連右腿腕次日殞命隨卽斂埋經臣與臬司訪聞飭據署善化縣蘇寅烈騐報批飭提審隨經長沙府知府顔鍾驥審明詳司覆核請將祁恩元照子違犯教令父非理毆殺律擬杖一百應革去知縣免其發落勒令回籍等情具詳前來臣查祁恩元因伊子祁慶鈞偷竊裕源長店内火夫洋銀花用將其捉回用竹板迭毆致傷左後脅等處身死實屬非理毆殺應請如該司等所擬杖一百業經革職免其　落仍勒令回籍不准在湘逗留除將全案供招咨部外謹附片具陳伏乞聖鑒謹奏奉硃批該部知道欽此 
 
