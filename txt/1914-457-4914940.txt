# 1914 - 457 - 4914940

 

Page 1

 
 
遊記 
[羗海雜誌（二）（十）（三）（生入）]  
　　千布录爲八族之一分地又最近地名倒淌河原爲蒙古陀莫公遺地其舊地在黃河南蕯莫楞地方本管小族十有一移居於此已六十餘年族衆散處河南者尚夥大半流爲匪徒河北一部户口稀少正副千户以下祇設百户一人安居樂業已經數世而人稱之曰哈目番譯之乃爲野番蓋爲河南同族所累也千户　南行秀氏名班瑪副千户名盆巴百户名丹科其人睛黑而突濃眉鬚連於鬢顴骨突起鼻平口廣脣薄皮膚黃色身量中等似吐蕃人形狀與内地番種有異蓋内地之番與漢民雜處久服水土私通婚媾血統混淆形貌已難辨别外番則究有不同然亦擇漢男爲偶收漢孩爲嗣比比皆是矣其語操西藏語亦雜蒙古音其文爲唐古特文書頁不裝釘爲梵經貝葉形外用木板夾之幼時略識字即學誦梵經游牧地内無寺院别設白布帳以供佛以居僧其僧皆本族人亦有聘自西藏者千户帳内另延剌麻長住諷經謂之坐家佛爺供奉如上賓本族番民咸來上佈施有疑難事皆就決焉 
譯稿 
[德意志與山東（續）]  
　　廣豐俞　普譯述　　膠州灣之佔領爾後東洋時局日趨不穏德國漸增其艦隊正在窺伺可乘之機也不幸日清戰爭爆發日本以連捷之威佔遼東半島矣日本之勢力發展於中國德將欲獲殖民地於中國甚屬爲難德人爰是憂之乃示私恩於中國計欲逹其宿望旋誘垂涎滿洲之俄同迫日本令其歸還遼東半島於中國復密　俄以旅順大連二港而自取膠州灣令專門技師計畫築港之约定此尚不過窺伺佔領之機而已不意德有二名宣教師在山東兗州府爲暴徒所殺德人於是大喜即令東洋艦隊佔領膠州灣尋派皇弟令率重兵至中國問罪遂至威嚇無力之中國讓其租借膠州灣九十九年復於山東内地得有布設鐵道採掘鑛山及放資等大特權固爲世人所熟知者爾來春風秋雨二十年德人諸經營着着進步不僅膠州灣爲德在中國殖民之大策源地而發展已也山東省亦漸化於德風矣逮至最近德之勢力且　漫於鄰接之河南直隷江蘇諸省德宿望行將見其成就德君民之喜固大矣而日中兩國之恨綿綿其有已時乎此次日本向德勸告之二條件斷絶德之野心對其前此威迫日本之舉豈非快事亦豈僅日本臣民之快事也耶 
　　（二）膠州灣之經營 
　　租借地與警備區德人依一八九八年三月六日條約逹其積年之希望而得租借膠州灣矣租借地帶爲膠州灣之全水面青島之半島及他諸島嶼等而含有青島大包島東鎭西鎭之四鄉二百七十四村計全面積占有五百四十平方基羅米突（一平方基羅米突約合我國三方里餘）據一九一零年海關調查在青島市之人口中國人三四一八零外國人四零八四（内軍人官吏二二七五）四鄉人口一六二九四九合計共有二零一二一三云德國尚於租借地以外設有警備區以租借地周圑凡五十基羅米突之缐帶内充之不經德國之承诺不許中國軍隊駐屯行動唯德得自由通行其軍隊而已租借地德人殆如以之編入殖民地與其領土無少異焉雖然警備區其主權尚在中國中國嚴守局外中立時交戰國似不得侵之惟爲德國軍隊自由行動之範圍故與租借地同樣即屯兵於此亦無妨云 
　　中國經營策源地利喜替火狠博士於一八六九年之三四五三個月跋涉山東内地深認膠州灣爲重要地區其著中有籖題中國者内云（包藏於山東之豐富煤田其開發之將來一唯存於膠州灣之開放與此等諸地之連絡鞏固）自此説喝破以來膠州灣始爲德國君臣上下所認識矣雖然德之佔領膠州灣者不僅爲經濟上之價值已也皮有羅公曾於議會公言云（德旣佔領戰略上政治上重要地點之膠州灣則將來於　東可得保持　然之勢力吾人割據此鞏固之地點宜徐徐注視時局之推移）信如斯言洵認膠州灣有戰略上政治上之大價值申言之即德認膠州灣爲軍事上贸易上之重 
 
 
 

Page 2

 
 
　　要地點欲以此爲在中國殖民經營　源地行其佔邻　已一九零三年德皇特派遣皇子於膠州灣　于下其　旨曰（陸下嘗爲東洋殖民地　望於膠州灣者深特命余　旨切　上下一心母忘德國保護領土之發　即德本國幸福之大目的）故可知德君臣之對於膠州灣有意存焉 
時評 
[山東之人民（冷）]  
　　山東非有所謂德國租借地青島者在乎青島非因歐洲戰事而踴躍備戰者乎山東之人民已因是而大恐矣山東非因有租借地青島之德人在而日英欲攻之日軍於其地上陸者乎山東之人民因是而更恐矣山東非因日軍上陸之後因而佔電局因而迫僱工人迫僱車輛因而民間不免有擾山東之人民因是更由恐而實受其痛若矣 
　　然而山東之人民痛苦猶未已也據電傅濰縣大水城成澤國村落爲墟喪失生命財産不知凡幾不惟濰縣山東幾占其大半山東何辜人民乃遭此荼毒耶 
　哀哉山東之人民 
戰事要電 
　　其一（英人特約路透電） 
　　濰縣電大水已成巨灾人民財産損失極重各河道汜濫甚廣山東省一大部分已受巨損淹没之地大約有數百方英里之廣濰縣景象　異尋常星期二日下午路透電社訪員及濰縣高等學校西教員兩人冒雨至城街中水深及腰有時且更深於此各處屋廬均爲水淹有某小河平時深僅一尺至少在地面十五英尺之下今則河水盛漲城門大道水已及胸而猶在高漲不已諸人歸時屢在街中泅水而過城中居民之地位頗覺危險晚間水復漲高十英尺高等學校在本城外高地是時校中庭前低處亦爲水淹且屢聞牆壁坍塌之聲及災民呼救之聲校内英美之人惻然心動脱衣泅水而出救起覆屋中之華人多名長老公會洛斯博士曾划舟經過危流救起女子醫院中之人多名是夜濰縣城鄉景狀極慘房屋爲水所淹及坍倒者數百所溺斃之人爲數必衆城牆及大河間之某市受灾最重蓋河水漲時當道緊閉城門冀阻水入城致市上小肆四十餘家之人退路全絶乃悉與波臣爲伍其餘如無家可歸者濰縣一處已有數千人之多現恐除濰縣外山東省受災者尚有數百村鎭據各處傳來消息皆謂村落成墟者爲數頗多據一未證實之報告聲稱濰縣東之濰河一帶村落被冲者四十所長老公會估計高等學校及華教員住宅之損失约值美金洋六千元惟校中並未死傷人命濰縣之東電報鐵路郵函之交通均斷 
　　倫敦電本日陸軍部宣布公文如下昨日之戰仍在進行之中全線敵軍皆經逐退費蘭巨元帥報稱第一軍圑掩埋德兵二百人獲麥肯沁炮十二尊俘敵數名第二軍圑俘敵三百五十名獲砲若干尊德軍大受損失兵士聞極疲憊英軍已渡瑪恩河向北進發（十一日） 
　　巴黎電據今晚十一時發出之官報聲稱德軍屢圖搗亂哇爾克右岸吾軍左翼之陣缐均未得利英軍已渡瑪恩河敵軍退走約二十五英里吾軍中央及右翼均無變動（九日） 
　　倫敦電德兵六十萬人現正怱遽取道比境援助在法國敗退之德軍左翼德軍逃兵現聚集於柯爾特萊及海爾沙間之森林中（九日） 
　　倫敦電九月八日得前敵報告英國軍官死者九員傷者九員失蹤者九十員（九日） 
　　倫敦電海軍部宣稱武裝巡洋商船哇興里克號在蘇格蘭北海濱遇難沉失船中之人悉經救起按該船載重一萬七千二百七十四噸乃白星公司所有（九日） 
　　彼得洛格拉特電本日俄國陸軍參謀部發出公文如下吾軍目下在東普魯斯之陣缐北自鐵爾西特起至台姆河止泊萊格爾河以南之陣缐則沿太比哇亞蘭堡桀杜安以至安桀堡吾軍馬隊已毁柯斯成及拉斯台堡之火車站瑪蘇湖附近之要塞仍在敵軍之手湖西陣綫由茄漢里斯堡起至尼拉伐及尼乾斯哈伐後二地乃在俄國波蘭更進至柯洛斯乾拉斯彼特洛柯拉同爲止八月三十日三十一日俄軍在哇特白爾斯堡境内爲德軍所挫僅爲關於一地之事德國消息謂德軍俘俄兵甚衆之説大爲失實高加索哇特蕯芬蘭擾亂消息全無根據僅能視爲傲慢無禮而可發笑之謊言耳（五日） 
　　彼得洛格拉特電公文曰吾軍在東普魯斯省僅見小戰九月四日吾軍於奥軍前敵在克拉斯洛斯太夫以西境内大得進步奥國第四十五聯隊被圍而降計聯隊長一人軍官四十四員兵一千六百名德兵一師馳救奥兵爲吾軍所阻吾軍之在加里西亞省佔據斯特利其及卡巴力西安山山隘 
　　倫敦電據俄國官報聲稱俄軍在土瑪斯查伏三面進攻奥軍奥軍現正紛亂退走俄軍乘勝追擊之德奥軍棄羅白林附近之要塞向南遁走（九日） 
　　彼得洛格拉特電俄軍在克拉斯厄克附近戰勝奥德大軍今更在土瑪沙夫拉瓦羅斯加至特萊特河獲勝西境運來之德軍現聚集東普魯斯省亞利河九月八日曾取攻勢且有大縱隊由瑪蘇湖向東進發俄軍先鋒隊曾失利惟已阻止敵軍進行（十日） 
　　哈爾濱電據俄軍電稱前俄軍向萊姆堡進發時著名飛行賴斯特洛夫曾偕參謀官一員偵察前敵情形因機器有損被逼降於萊姆堡附近尚未爲奥兵所見旋得波蘭居民之助拆毁飛機步行回陣且拘獲奥國巡哨兵一人（十一日） 
　　哈爾濱電今日接前敵消息賴斯特洛夫在亞查爾克維附近見奥國飛機一架飛於俄營之上欲擲炸彈該員乃昇空擊之旋與奥國飛行家同歸於盡（十一日） 
　　哈爾濱電據彼得洛格拉特電社電稱某德報接羅馬尼亞京城消息該國贊助德國之輿情日見其甚該國之舉動將以輿情爲决國君之勢力無用該國陸軍共二十萬人已預備出征土希兩國今仍在進行談判顯無結果今當知希臘與羅馬尼亞兩國實仇視德奥者也（十一日） 
　　哈爾濱電據孟京九月七日電稱孟軍於前晚佔據福特區（十一日） 
　　倫敦電官報局宣布英皇致自治殖民地之文曰數星期來余帝國人民同心恊力奮發而起以國打消亘古未有摧殘人類文明和平傳衍之舉動此次慘戰非余所欲余嘗力主和平矣余亦嘗誠懇爲謀欲排解其與余帝國無關之爭論矣比利時之土地爲人所侵其城邑爲人所墟而法國人生機亦將爲人所絶若其時余違背余國之約言而作壁上觀余豈不犧牲余之尊榮而使余帝國自由及人類自由聽人摧殘乎今余帝國各處對余辦法咸表同情余甚樂之尊重條約及君民之約言固大不列頗帝國之公共世傅物也余自治殖民地之人民已熱誠表示贊助此嚴重必須之解决辦法余素知海外殖民地之忠愛余知其必能樂竭其力而忍受現今戰爭所有之大犧牲也今殖民地供其戰士獻其金錢以供余用余深感之余能表示世界余海外之人民無異於余英三島之人民咸决計實行此宗旨正確之戰爭以逹勝利之目的此余所引以爲榮者也加拿大澳大利亞新西蘭旣供其曾爲余帝國出力之艦隊以聽余遣調復組織强壯遠征隊以赴前敵又南斐自行擔負至重要軍事之職役以減輕英兵責任此種舉動皆於帝國有莫大之價值焉紐芬蘭倍增其海軍豫備隊之人數並將出兵助戰加拿大各省運送大宗軍需現已在途以備余海陸軍之需用並以接濟英倫三島因戰事而得之困苦余海外殖民地無一處不以極確當之狀態於其時局境地參差之中而顯示余帝國根本上之統一也 
　　又英皇致印度電文如下尊重條約及君民之約言爲英倫與印度公共之祖傅物余帝國人民一心一德奮起保障余帝國之統一及其完全其足使余感動者莫如余印度土王酋長人民對余皇位之忠忱及其慷慨之請求願供獻其生命金錢以維持國家之大計也余印度人民萬口同聲請爲戰地之前驅余心爲之感動余之愛忱向以結合我印度人民者更爲其吸起至於最高之點余在德利行加冕禮後一九一二年二月余接印度人民賀余回英之文言詞誠摯余迄今猶未忘懷印人前發不列顚與印度命運結合而不能分析之言余　此試驗之日已見其完全之效果與高尚之實踐矣（九日） 
　　倫敦電今日勞白孜君在下議院宣讀印度總督來文詳紀印人忠君愛國之奉議院聞之大爲感動歡呼不已其文如下 
　　印度土王近七百人全體聚合以期保衛帝國願親自從軍並取其所管轄境内之金錢以供戰費印督從自請臨戰諸王中選出多人老將波台白勳爵年已七十請求甚堅却之不可遂允其請其姪年十年亦隨往皆已得總司令之許可編入遠征隊矣有數處土王未蒙允其離國從戎頗以爲憾有二十七大邦供養帝國兵隊自戰事發生之日起各處兵隊均聽印度政府調遣有十二邦　出骑隊步隊工隊運送船及駱駝隊已爲印督接受大半已出發矣印度各王聯合共備一醫船其名爲勤王以備遠征隊之用爪利挨王爲醫船發起人復願出巨資以供印度政府之用並備戰馬千匹有多處願出駱駝所有喂養各經費俱自行籌備各處印人捐資甚多送至印度恤災會利華王願助兵助餉並獲賣其私人珍物以充公用又有土王多人捐助巨欵於韋而斯親王發起之戰事撫卹會加士密王不僅資助印度卹災會並在斯撲林格作激昂之演説聞者爲之感動集資頗巨各邦願獻戰馬不取政府之費者頗多孟買各土王已將其境内之財産交與印度政府聽其處置印督接到勤王函電爲數極衆即印度最遼遠之地亦有土王發來函電咸矢忠帝國當英政府有事之秋願竭力扶助印度境外各處亦有致志願書請助戰者尼帕爾願以軍力聽英政府之指揮其首相願獻印督三十萬印度銀幣以購機關炮或野戰炮爲往歐助戰葛加兵隊之用並解囊出巨款以助各慈善會之經費尼帕爾首相爲第四葛加來復鎗隊之名譽隊長謂該隊如須出發彼願出三萬印度銀幣購置機關炮西藏達賴喇嘛願助藏兵一千以供英政府之驅策又謂西藏全境喇嘛舉行祈禱禮祈英軍之勝利並求戰地犧牲者靈魂之安樂云印度全境咸發現忠勇之精神印督及地方官員接收函電各不下數百通咸表示忠愛之忱或願赴戰或願出資此項函電皆由各宗教各政治社會寄來亦有告奮勇之私人發來者德利醫學會前於巴爾幹戰事時曾组織戰地醫院至土耳其今亦願組織戰地醫院邦格里學生願編制傷兵救護隊又有願擔任療治傷兵者瑪台拉斯人願獻 
 
 
 

Page 3

 
 
　　戰馬五百匹並有人向衆演説贊助政府以鎭定民間之驚恐使人勿高擡物價而保全公共之信任勞白孜讀畢謂刻在歐洲之印度土王亦呈同一之志願書願將所有之兵力財力供獻於帝國政府而居留英倫之印人及學生亦願爲國効忠印度土王及人民表示其忠忱如是之誠切可見其與帝國同休戚之意此誠爲議院及國家所同深欽感者也（九日） 
　　倫敦電官報載有費蘭巨元帥長電紀至九月七日止戰地進行諸事而於芒斯一役英軍退走一節言之尤詳並確認德軍之聚集志在圍困無助之英軍而攻摩堡巨砲台且　述八月二十四二十五二十六三日英軍接續退走情形英軍雖　境艱危將士疲憊而從戰極勇屢當敵軍之攻擊八月二十六日爲最危急之一日拂曉時即聞炮聲隆隆德兵四軍圑集攻英國第二軍圑之左第一軍圑之第四師因不能行動無法助之且無餘暇可築戰壕唯全軍皆勇當劇烈之炮火下午三點三十分鐘時乃覺不得不退走以免重大之損失於是全軍奮勇退走敵軍損失過重不能緊追費　巨元帥極讚斯密斯杜利安將軍是日保全陸軍左翼之功（十日） 
　　倫敦電首相愛斯奎士君明日將宣布國會事務之言論現信愛爾蘭自治議案及韋爾斯教務議案均將紀人律例册而以中止之議案展緩其進行内務大臣麥肯萊君宣稱彼已允内閣之請擔負官報局之責任現加派官員至費蘭巨元帥處俾可得有迅速完全之戰報殖民大臣克理維貴爵今日在貴族議院宣稱印度格克哈斯兵行將與戰（九日） 
　　其二（德人德文報專電） 
　　烟台電日兵之取道招遠進發者因道路惡劣業已作罷惟取道萊州府進發者仍在進行之中日兵似已佔據萊州府西南沙河之電局其在龍口登岸之兵共有三萬人（九日） 
　　北京電中政府决議以直隷山東滿洲之兵二萬人歸王士珍節制設司令部於天津烟台二處 
（十一日） 
　　北京電大阪每日新聞載稱日兵在龍口發行日本紙幣 
（十一日） 
　　紐約電德皇曾與威爾遜總統互通電音述及洛文鎭被毁一事德皇謂當彼思及應出此舉以保護其軍隊之時心殊滋痛又謂英軍與戰者曾用特姆特姆毒彈（十日） 
　　紐約電印度政府允派兵七萬人赴歐並以英金一百萬鎊供英政府需用（十日） 
　　紐約電英首相愛斯奎士君向國會要求撥練新軍五十萬人之經費（十日） 
　　紐約電奥匈之兵死傷被俘者共十二萬五千人（十日） 
　　其三（英人字林報專電） 
　　倫敦電陸軍大將費蘭巨爵士第一次電文記英軍由芒斯退走時激戰四日之情形星期四日晨間由倫敦官報錄載文内推重斯密士杜利安將軍謂八月二十六日左翼之軍處境極危幸賴將軍保全並嘉讚飛行隊無論何種天氣辄冒兩軍炮火探報極貴重之消息某日空中戰爭曾毁敵軍飛機五架（十日） 
　　倫敦電據官中宣稱武裝巡洋商船哇興里克號（載重一萬七千二百七十四噸）昨在蘇格蘭北海濱附近遇難將士均經救起惟船已完全損失（十日） 
　　其四（美人大陸報專電） 
　　廣州電據香港消息柏林棄兒院長及德國音樂院長彌勒牧師之屋昨爲携鎗衛兵圍搜之後即將該牧師拘去控其通敵衛兵曾於屋内抄出要塞地圖及各種影片皆有益敵軍之物且抄出函件可以證明其罪此案極爲重大蓋在開戰之後當道因該牧師舉止可疑曾拘令宣誓而釋之故也今由特别衛隊看守大約明日將解軍法會議研訊（十日） 
　　廣州電據香港抵此之人聲稱遠東英國巡洋艦現以香港爲司令部日來行動極爲忙碌英國戰艦特拉愛芬號昨日駛抵該處日本巡洋艦春日號日進號昨奉密令駛出桀姆區格號定今日出發往會與滅魚雷艇隊泊於港外之俄艦亞斯柯爾特號（十日） 
譯電 
　　北京電海軍總長劉冠雄奉命維持南方沿海各省之治安（十一日） 
　　北京電中美兩國即將簽定公斷條约據英文北京日報載稱該約先以一年爲限（十一日） 
　　北京電袁總統命各省當道如有黨人蠢動當加意保護外人之生命財産（十一日） 
[專電]  
　　北京電順天時報東京電稱駐英日使井上接到英外交大臣公文畧謂關於新戰爭之英俄法恊約依日英同盟須日同意乃能實行固無待論已將此事通告俄法云云 
　　北京電政府派王璟芳蔡序東赴美调查財政 
[公電]  
　　内國公債局通告收欵截止期限電將軍巡按使財政廳鑒此次舉辦内國公債票各省長官函電認募及各銀行資本家包賣數目幾已　額發達情形至堪慶幸惟查公債條例原分有購票期並由本部局議定以十月底爲第一期收欵截止期十一月底爲第二期收欵截止期十二月底爲第三期收欵截止期凡各處應募公債每遲一期交欵即減少一層利益如第一期内債欵全數收足則第二期名目亦即銷滅不再收欵專此奉佈財政部公債局佳印 
要聞一 
[青島戰事談（十二）]  
　　大陸報云本報昨夜（十日）探得確實消息日兵已以十三寸半口徑之大砲二十尊運登龍口及附近之處顯乃供轟擊青島之用者按日軍前攻旅順時曾用十一寸口徑大砲而由特造之鐵路軌道運至交戰地點大約今仍將採用此法也 
　　字林報云巴萊君夫婦爲最後出離青島之人茲述其臨行時青島狀態頗詳據謂港内巡艦僅有兩艘一爲奥艦現已卸去武裝一爲德艦愛姆登號青島有飛機兩架皆已損傷一架爲陸軍之物駛機者爲軍官在德俄宣戰兩日之後該機試行天空後於下降之際該機遽爾墮落軍官並未受傷該機雖損破甚重猶可以修整後由火車運往他處不意過橋時稍不謹愼機之兩翼遂完全撞碎其他一機爲海軍物開戰以前該機飛行空際僅二分鐘即從九丈高處落下駛機者受傷甚重當即送往醫院救治陸軍兵士在青島者當時約有自二千五百人至三千人但預備隊仍陸續而來華工被迫工作以小車運送炸藥鎗砲港内安置水雷極爲周密即四週之林地亦復埋有地雷華人不知誤入森林觸雷而死者已有數人青島之後及森林中密布鐵網延長數里青島所傅佈之消息極爲可異德俄開戰之次日即有波羅的俄艦隊敗北阿蘭島被佔之新聞德法宣戰未經宣佈惟有與英國宣戰之通告不久即有公布謂德艦隊已在愛丁堡登岸及他種無稽之談官場宣告日本未必與戰因英日盟約並無須日本助戰也火車不售三等票以使華人不能出境凡驚惶之新聞德人必以樂觀言論辯白其誣藉以安慰人心塞奥未宣戰兩日前日本大連灣總督福島男爵來晤青島總督其時大局平靖無人能逆料日人將參入戰事也德人欵待日總督禮極優渥特在亨利旅館備盛筵欵之並備馬達車導觀各處如是者兩日兩總督　酢方歡固不意當時之賓主不久卽爲仇敵矣 
[摩堡巨與干特之歷史]  
　　（譯華德日報） 
　　法境德文新報今又接有專電一通報告德軍在法大捷之事是誠可喜可賀據九日紐約電云　接栢林報告摩堡巨之要塞已入德手並獲俘虜四萬人其中有大將四人及大砲四百尊嗚呼若此戰者方可謂之勝利否則若戰術上之小結果又安足以云勝敗也法國沿邊一路要塞當德軍出比入法由那摩爾芒斯一路向巴黎進攻時凭固持險扼守甚力嗣後其間最大之要隘砲台凡用爲防禦之根據點者均已被圍困而摩堡巨即其中此種要塞最關重要者之一也摩堡巨在法國之隅角其地勢之蔓延以迄於比國恨恩高之省内若論摩堡巨本鎭則只一小市約有居民一萬三千人屬薩姆不爾流域其地工業生活如銅鐵等項實業均甚發逹然首以要塞爲主故該市周圍除在高處所設堅固異常之大砲台六座外尚有一切小砲台猶如北辰居其所而衆星拱之焉而環繞摩堡巨駐防之陸軍約　計之亦有一軍圑之衆所以法人每來報告即曰摩堡巨又照舊保守也而巴黎人且公然希望摩堡巨之法兵若有日能破德軍之圍而出即可自後攻擊南伐之德軍或由英法聨軍逐退德軍以解摩堡巨之圍不　今竟失陷焉然此皆不足奇而最可奇者惟路透電社當德文新報接得摩堡巨失陷之報告時亦適傅播法國陸軍總長致摩堡巨之總督一電其文曰余以共和政府及全國之名義致電摩堡巨英武之守軍與忠勇之人民以述影仰之情余知君等不至余能宣布解除君等困苦之一時必不避長拒敵軍云云而殊不知當該陸軍總長吐語時德國攻城砲兵已乘間用新式之田鷄大炮與其地守兵開又甚急切之談判矣而解除摩堡巨之困難一種希望迄於今日則已成畫餅不能充飢至於摩堡巨之陷失則更不僅爲德軍莊嚴璀燦之巨功且亦得固守其地以爲根據而接濟前敵進攻之德軍加厚南伐之兵力以及爲其他德軍之後盾尤不無重要關係焉 
　　比境現在西北戰場德軍亦常得勝利如今比國東富蘭得省之干特省垣失陷即其一也茲據德文新報所得九日紐約電曰干特已被德軍佔據特徵收其地戰時軍費四千萬馬克並一切糧草以供軍用云查該市在佘爾得河之雷野河口爲各重要鐵路及河道之中心點有居民十六萬五千人之譜當中古時爲歐洲大陸最富之城市嗣於十七世紀只因其地流血之事如工黨作亂等端陸續不斷已經蹂躪不堪及至西班牙爭繼之戰起其地各要塞復爲馬爾波羅所攻陷而佔據之干特一市益形敗壞然自彼時以還干特遂漸漸恢復其舊序而大加發達焉不幸其地今又遇戰事故記者深望其地居民勿受外人之蠱惑勿效羅文之所爲而悉照國際公法行事則必無患可斷言也其地紡織業糖品以及花産皆著名於世而教育學術技藝等端尤以干特爲其中心點焉德軍佔有干特之後一經渡過佘爾得河則赴布吕巨與哇斯丹之路已明讓于德軍隨便進行由干特至哇斯丹屈指計之约有六十啓羅密達諒於日内必有電來報告德軍會戰在哇斯丹登岸之俄人一切情形也 
　　香港前月晦日香港戍軍有英兵八百人乘船出口聲稱赴歐茲查香港之英兵約略計之只尚有一千五百至二千人之譜此外有印度兵三千人駐防其地而海軍一項每日在香港内者有日本兵船十二隻計大巡洋艦三隻次等巡洋盤四隻魚雷艇五隻此外有俄船一隻白日未在港内法國有小船兩隻泊在香港至於英人自已則僅有四枝烟囱之大巡洋艦一隻與兩枝烟囱之巡洋艦一隻爲其代表而已 
[戰事拾零（十一）]  
　　大陵報云據巴黎傅來消息法國各村落近有德人所製古拍羹之廣告遍地黏貼大小不一其顔色及格式亦有種種不同業經查出乃係軍事家用以報告各地情形者譬如德軍行抵某村若見有此種廣告形見方而色黃者即知該地糧食充足若見圓式紅色之廣告即爲該村埋有地雷之暗號凡幾何學上種種形式以及化學上種種顔色均爲分别配用作爲招貼遍布德軍應過之地在常人之眼光觀之不過一種廣告而已而在德國軍事家觀之則有特别之意旨所在聞此項廣告數月以前早已部署妥當且畫有各種花樣以及動物星宿等形極熟鬧且易觸目惟此種詭計現已爲法人探悉故法國内務部已通令全國將此種招貼一槪撤去 
[南京快信]  
　　中央電中國銀行公債票統以八四折發售如减成逾此規定者其損失由該銀行賠償　　馮將軍飭各軍警遇有外人私繪輿圖准將測具圖稿扣留按照條约切實交涉 
　　造幣廠現遵部令鼓鑄北洋銀幣數十萬元發市行用 
　　交通部委何傑充郵務總稽查刻已抵寗 
雜評一 
[戰事盲談（六）（無名）]  
　　今日戰局仍無大更變據英國政府之舉動以推測之似欲以最後之金錢最後之人數爭其勝利不以現時之勝敗爲意也其財政大臣之宣言謂戰之勝利必在最後數百兆金　而印度總督之呈文紛紛記其印人從軍之踴躍也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[關於青島問題之京訊]  
　　政府照會各公使政府於日昨又有照會致英日俄法德駐京各公使聲明我國局外中立各交戰國應飭在戰人員尊重保護我國官商人民身命財産特錄其照會全文如下爲照會事現聞貴國與德日英國將在膠澳用兵中國政府以彼此均係友邦重念睦谊仍應按照局外中立之例辦理惟查膠澳租借地全部適當戰區當此交戰時間該處以及附近各地方中國官商人民之財産各交戰國應飭在戰人員尊重保護勿使受及戰事以外之危害將來無論兩國勝負如何所有在該處中國之官商人民財産各交戰國均不得因有戰事之故而損害其固有之權此係保全大局之苦衷及表彰人道之至意當爲各交戰國所深諒相應照會貴公使轉達貴國政府查照可也須至照會者 
　　外部至電顔公使原文云本日俄特通電計達歐洲戰事以來深恐波及東亞比聞青島將有戰亂屢以中國中立領土各交戰國宜尊重勿得登岸等事向日英各國勸阻無效已詳二十四電昨接魯省電告某某等國軍隊在龍口及膠州灣萊州附近已有軍事行動深恐戰端旣開蔓延愈廣乃參酌日俄戰事先例限制戰區語詳通電蓋於無可如何之中出此特别辦法所有劃出戰區各地方交戰國各有必須均得一律行用中政府對於各交戰國毫無歧視當可共諒希查照 
　　魯省大吏電告昨聞政府接到山東泰武將軍及蔡巡按使同時來電報告青島陸地戰情略云日兵雖已登岸向青島進發而日行僅數里德人在警衞界内布置地雷防備嚴密故兩軍相離尚速未有極烈之戰爭彼此均開砲亦係遥相示威兼之連日天雨進兵不易大戰當在旬日間云 
　　警備地域消息山東接近青島戰線之地如即墨高密諸城日照诸縣均已宣布戒嚴劃爲警備地域添調重軍前往駐紥惟各該軍長官以該地一切事宜若一一須商之知事於軍事秘密敏捷上諸多障礙特電致靳將軍請電達政府明示辦法聞政府昨已覆電靳將軍凡在已宣布戒嚴之地認爲關於軍事須守秘密之事准該處軍長處置不必商之知事其餘如司法財政等事仍由知事辦理各軍長絶對不能干涉以明權限而免侵越昨政府接山東靳泰武將軍來電稱警備　域接近戰缐人必惶恐多已遷徙且大軍雲集需餉甚鉅似此情形可暫行停辦各該地之各學校將學生送入他處之相當學校移辦學之欵充軍餉之用亦現時紓困之一法是否有當敢請核奪等語聞政府已交政事堂詳細討論矣 
　　續派外交人員總統近因膠澳戰雲日急我國在膠萊等處辦理中立關係異常重要日昨曾　令山東蔡巡按使督飭該處辦理中立人員逐日報告各交戰國軍事情形以備檢核刻得政界確息總統刻又以該處外交事務日繁深恐前所派往辦理中立人員不敷分配昨特飭令外交部會同籌辦中立事務處酌擬熟悉外交人員數人開　呈候前赴山東恊同辦理免誤　　 
　　擬請監督外交青島交戰地帶已經我政府劃定日前正式照會駐京各國公使自此項交戰地帶劃定後魯省外交事件接踵而來該省中立事務分所已有應接不暇之勢茲聞外交孫總長昨日面請總統可否特下策令特别委任巡按使蔡儒楷監督該省外交事宜以免遇事電部商榷轉費周折云云總統頗然其説 
　　靳蔡派員來京青島戰缐已推展至萊州龍口一帶所有關於防守上中立上已定政策均須變更靳將軍蔡巡按使以此事關係重大未便擅專昨日特派方履中紀兆莘兩員來京面謁徐相國請示一切機宜並聞將來即委方紀兩員常川駐京隨時與政事堂中立處接洽關於中立事件 
　　各省派員偵報青島戰事發現各省將軍巡按使對之均極關心特派偵探數名前往偵報連日靳將軍蔡巡按使接見各省派來偵探邀求發給護照以便前往戰缐各地偵報一切聞已有九省之多 
　　中立分所遷移青島戰事初起時我政府自料必不出膠州範圍故在卽墨高密兩縣各設中立事務分所一處一以范可愚任所長一以易揚遠任所長現最新戰區發表後不圖即墨高密包括在内不得不遷移他處大約一須移往萊陽（在即墨之東北）一須移往安邱（在高密之西） 
　　嚴防京漢路線京漢路缐近日時有謡言黨人欲炸斷黃河橋以絶南北之交通并於山僻站所乘機搶掠行旅官商時懷驚恐政府爲先事預防起見特令鄂豫兩省將軍酌派軍隊加意防守探其地點黃河橋鷄公山李家寨信陽廣水各要隘地點及山僻所在一律分駐以備不虞 
　　請開行濟濰路自青島戰事發生膠濟鐵路停車後交通斷絶甚形不便現聞山東蔡巡按使擬飭濟南至濰縣之鐵路照常開行沿線添派軍警戒備嚴加查防以利交通而便行旅昨有電致交通部請其核准電覆 
　　膠州新關虧耗膠州租界設有海關即膠州新關是也近年收入頗稱盛旺頃聞税務查悉該關上一個月收入甚爲短歉幾不敷本關經費之開支因自八月初間青島即已戒嚴商貨已早停運故也 
[東亞風雲中之魯省消息]  
　　日軍抵掖情形大東日報報云龍口商船已禁止停泊三號有北京掛英商旗輪舶抵龍即令開回聞日兵由龍口上岸後旋至黃山館向掖縣進發現已直抵掖縣縣知事擬令其在城外居住日軍官不允現已准其率隊進城但由中國地方官代覔房屋不得由日軍自行强佔日軍官已應允并聞日軍抵掖縣後不日卽陸續向膠州方面進發聞將來日本大營大约以萊州爲駐紥地點由萊州赴膠州尚有二百二三十里 
　　濟南戒嚴消息自青島戰事發生後所有附近戰缐及省城重要地方早有宣告戒嚴之消息惟當道爲鎭定人心起見故遲遲尚未發表茲聞省城已定於本月十一日開始戒嚴所有津浦膠濟兩車站旅客行李均應嚴密檢查聞上車檢查之責係屬諸鐵路巡警而下車檢查之責則屬諸商埠巡警云 
[北京維持現局譚]  
　　妥籌海上防務國務卿昨謁總統會商要政畢曾奉諭飭封交海軍部統率處中立辦事處手諭各一道係以中立事宜關係極爲重要而海面海口各防務尤爲切要之圖亟須妥籌防範之策以期保持海權完成中立故特諭飭三機關對於防務迅籌辦法呈請核定實行以昭詳愼云云並聞諭中所指防務區域係專注意於渤海黃海兩方面 
　　優獎中立處人員中立處近日以來益形忙碌總統頗爲優遇昨與國務卿會商要政畢曾言及深爲嘉獎即令　諭各該員知道並稱俟中立事宜完全辦竣後必均有最優之褒獎大約非嘉禾章即升遷其官缺也並令通電各省中立分處人員一體知道 
　　新設官錢局規模政府爲活潑金融起見設立官錢局一節外問已有傅説茲聞此事並不以命令發表即由財政部以部令設置即隷於財政部爲一直轄機關定名曰平市官錢局其暫行章程則設局長一人以該部僉事兼領發行銅元劵自十枚起以迄一百枚以爲銀幣之補助云 
　　外蒙反正首領宗旨鎭安上將軍張金波昨有電呈總統内容略謂自歐洲戰事發生後外蒙人民知獨立不能圖存鼓吹反正希望内向民國享受共和幸福蒙古王公恊佐贊成者達百數十人推蒙王那蕯旺爲反正首領並布露宗旨數則（一）以和平爲前提以暗殺爲後盾（二）以逹到享受共和而後止三聯絡内蒙以張勢力（四）彈壓内訌以免外人藉口（五）廣設機關以通消息（六）募集巨欵以资應用 
[東三省戰事之影響]  
[龍江方面]  
　　大務里增兵將軍府消息據駐蒙軍事探訪員報告黑龍江接壞大務里地方爲中東鐵路赴俄之首站又爲俄人屯駐重兵之所自庫倫獨立後復大興土木建築營壘華俄商務逐漸發達現查該處增馬步砲工各隊已達兩萬餘名逐日在郊外操練並有砲兵兩大隊野砲數十尊練習各種戰鬭術晝夜不息鎗聲隆隆該處商民頗爲驚恐 
[哈爾濱方面]  
　　派定駐哈中立事本埠縣公署昨奉吉林鎭安左將軍指令路謂奉大總統電令現因各國戰事發生我中國業經宣布中立所有東三省軍隊均改爲關外臨時中立軍凡商埠及各要隘均應酌派軍隊駐紥以資保衛等因哈爾濱一　擬派陸軍三營前往該處駐紥除照會各國領事外合亟令行該縣即便知照云云 
　　滿海間行車改點據中東鐵路公司消息云滿洲里站海參威間之客車自昨日起改爲每日開行一次並改爲客貨車之名目晚八點二十九分自滿洲里站開十一點十八分到哈爾濱在哈停四點二十八分鐘夜五點三十九分至海參威每日九點五十分由海參威開次日午後一點八分到哈停三點四十分鐘晚九點二十二分到滿洲里站 
[吉林方面]  
　　山行莊蕭條狀吉垣大山行莊計十餘家零星小販所在皆有自歐洲戰起該行所受影響殊大山行向以收買豬　皮張爲大宗豬　一項轉售英法德美各國洋商詎自戰爭發生洋商均皆收莊弗購銷路因之頓絶皮張（黃貓狐各種）一項俄商購買者爲最俄亦因戰事發生向來購買皮張之洋商現均停業不收現在幾成無市再山參一項亦爲該行買賣之大宗向以銷售營口爲最今參價倍昂錢法奇緊銷售亦頗滯塞云 
　　俄商收莊譚俄商萬發德源兩布莊資本雄厚北滿各埠均有分莊今春特在省垣翠花胡同前大清銀行舊址設立分莊以資擴充乃該莊近因戰端發生其國貨物一時不能輸運昨遂宣告收莊回國矣 
[長春方面]  
　　燒鍋店兵隊譁變長春西北（距城七十里）燒鍋店鎭向有陸軍屯駐以資防守　聞於本月二號警察事務所據六區報告駐紥燒鍋店陸軍目兵張洪閣不悉何故帶兵十二名一體譁變刻已派兵往剿 
[奉天方面]  
　　會議觀戰員費統帥處電令以歐陸友邦失和所有擬行由各省遣派觀戰人員雖尚未准各國之允可業由本處規定資格惟經費須本省自行負擔等因行知前來張將軍以事關觀戰條規且需經費當於日昨招集張師長雨亭張參謀長戍秋及財政廳長張翊宸妥籌合格之員派往並如何酌籌經費約三小時始行散會其將來觀戰或在青島云 
　　葫蘆島暫行停修葫蘆島築埠已歷數年毫無成效近經王樹翰君釐除積弊鋭意整頓惟因歐事發生通商上受一打擊而經費又多窒礙現已停工俟平靖後再行著手整理 
　　調回俄兵情形德俄交戰業已有日凡東三省駐紥之俄兵奉俄皇命令於本月一號僅留百餘人保護領事館其餘槪行回國充差聞此數日間北滿汽車乘載者有十餘瓦罐云 
[儲蓄劵與内國公債]  
　　發行有獎儲蓄劵聞政府將又發行有獎儲蓄劵亦由梁君士詒承辦　總額計三千萬先祇發行一千萬作爲試辦將來抽籤償還時除本利外另分等級給以紅利辦法 
　　提倡公債二次大會日昨（六號）午後一時至六時提倡内國公債會在虎坊橋湖廣會館開第二次大會各界到會人數甚多並有女賓其重要人物蒞場者如黎副總統代表項驤清皇室代表定杰濟良二君徐相國代表吳笈孫步軍統領江朝宗内國公債局總理梁士詒董事葉恭綽外交總長代表黃榮良商務總會總理馮麟　金星公司代表張平夫直隷朱將軍代表葉登　　嘉　二君漢口提倡内國公債分會代表鄭洪年梁振卿二君八旗正副都统及八旗生計處方面則有志騎鶴春杭壽彭诸君均先後到會臨時主席公推江朝宗首先演説發揮内國公債及此次開會之旨趣次由發起人推康士鐸報告該會事件報告　乃由副總統代表項　清皇室代表濟良徐相國代表吳笈孫諸君相繼演説繼由江朝宗君代表八旗正副都統及八旗生計處致逹贊成之意復由梁士詒演説梁君演説羣由康士鐸宣讀直隷朱將軍來函繼由漢口分會代表鄭洪年報告分會情形穆紫光演説康士鐸報告商務總會已認購債票十萬元商會總理馮麟霈君已認購一萬元等情復由葉恭綽王文豹金星公同代表張平夫外交總長代表黃榮良及陳紹唐魏恩波王子貞諸君相繼演説乃　影宣告散會是日該會並接到漢口分會來電一件報告分會職員已認購債票二十萬元該會演説詞甚多不及備載 
[中日記者懇親會紀事]  
　　昨日（七）下午七鐘中日記者假大和俱樂部開懇親大會到會者中國方面重要人物爲外交次長曹潤田税務處督辦梁燕孫等日本方面爲日置益公使及前代理公使小幡等其餘中日報界人物到會者有五六十人首由李棻圃代表中國報界操東語致歡迎詞略謂中日係同種同文之邦當此歐洲多事中日兩國益當敦睦邦交維持東亞和平然徒恃報紙之力其效猶小深望日置益公使從中　旋以補輿論界之不逮　以兩國國民如發電器新聞記者如電缐公使如電燈云云繼由日置益公使演説略謂中日兩國當以敦睦邦交維持東亞和平爲要旨然以兩國唇齒相依交涉日繁不免時有小小轇轕偶至誤會輙恐有碍邦交貽誤大局以後我兩國人民遇有小小轇轕當以顧全大局爲念勿徒逞一時意氣之私即如此次歐洲戰禍波及東亞我兩國輿論界果能提携一致勿相猜疑以維持東亞大局爲念則筆墨之作用即爲弭平禍亂之利器云云 
演説畢舉觴盡歡計散會時約十一鐘矣 
[海軍總長過鄂紀]  
　　抵鄂之情形彰武將軍行署於五號下午六時即得京電悉海軍劉總長已由專車至鄂本日八時可到當即調派軍警分布文昌門江干迎候直至夜十時劉總長始車抵漢口因爲時已晚未便渡省留劉家廟車站住宿一夕六號十時换坐保民兵艦渡江因該艦吃水深特泊於武勝門外江中 
　　歡迎之盛况段將軍於五號即派楚材艦長趙振甫軍署副官孔菊芬承啓于大發等至車站歡迎王子春帮辦亦於是夕往漢謁見次晨總長乘保民抵省有楚泰楚華楚義鄂巡漢巡各兵艦警輪迎接護衞并鳴砲敬禮十一時總長　隨員四人偕第二艦隊徐季程司令改乘楚華淺水兵輪上駛至文昌門外官碼頭登岸入城沿途軍警密布鼓號齊鳴頗極一時之盛 
　　軍署之會宴段公時亦乘馬車出城迎迓與總長共乘至署吕巡按亦至拜謁三方寒誼未久而漢口日領事因有中立上之某項交涉來署拜訪藉開　判段公遂留其飲宴作陪者有吕巡按王師長石師長政務陳廳長各官宴畢日　辭去總長則商籌事件至三句鐘始回保民座　 
　　總長之行程總長此次出京來鄂之最要關鍵實因歐事日劇我國嚴守中立海軍職務最爲繁要持赴沿江海各省考查艦艇砲台并示遵守中立機宜故程期　促七號午前十時由鄂省啓椗下駛赴潯再轉道皖寗滬等處巡視然後赴山東海面訓示一切由火車回京 
[鄂湘贛互維金融]  
　　湘省託鑄銀幣湘省金融之壞素甚他省向來滙至滬漢每千兩兌得八二五折自歐戰影響匯水愈不堪問跌至七六折之數市面紙幣停滯益甚刻由長沙商會及商錢局提議維持湊集現銀運鄂代鑄銀元流通市面已得劉巡按贊同給予咨文一角特公推代表商錢局總辦喻楠珊及商會董事黎潤田來鄂與造幣廠長文定祥磋議代鑄之所餘云 
　　贛省購運銅元江西戚巡按昨咨湖北吕巡按略以贛省金融缺乏金賴銅幣鈔票往來流通近歐洲戰耗傳來市面銀根愈加緊迫周轉不靈官商交困擬派黃祖徽携款來鄂運購銅元數十萬以資救濟查貴省爲開鑄省分當有儲蓄立希見復等情吕使當即邀集造幣廠長文定祥官錢局督辦高佑諸磋商以庫儲新鑄銅元尚有四十餘萬減鑄一舉尚未實行逐日所鑄足供鄂境之用且前次有運販出境吸收現金之成例事屬可行爰咨復戚使允准照辦 
[修正總統選舉法案之審查報告]  
　　參政院建議之修正大總統選舉法案已由政府提交約法會議業已審查完畢特於昨日（七日）開會報告出席議員四十八人孫議長因病請假由副議長施愚代理主席秘書報告文件之後主席宣告開議議事日程係咨請修正大總統選舉法案（大總統提出）（審查報告）主席請審查委員登台報告審查委員王印川登台説明理由略謂查大總統選舉法本爲憲法之一部分在憲法未定以前與等於憲法之約法自有重大之關係今約法旣經修正而大總統選舉法悉仍其舊其與約法牴觸　點及事實上萬難實行之處誠如原案所云急宜比擬現行約法參酌吾國國情加以相當之修正固無待言至修正機關在憲法會議事實上旣不存在之時自應屬於造法機關之约法會議亦無異議惟此案關係重大凡大總統之資格任期及選舉方法無不包括在内尚望修正之時愼重將事以期盡善云云審查委員報告畢主席付討論王揖唐梁士詒主張以大總統選舉法加入約法主席宣告今日祗討論審查報告之是否至加入約法一層　於下次開初讀會討論可也王印川亦主此説以爲大家如有意見儘可送交起革會云云主席謂諸君對於審查報告有 
 
 
 

Page 7

 
 
無異議衆謂無異議主席謂諸君旣無異議即付表决贊成審查報告者請起立全體贊成某議員謂現本案無可討論即請議長指定起草員可也主席謂本案起草員是否指定七人或五人請公决據本席意思以爲此案關係重要須指定七人現付表决贊成本案起草員指定七人者請起立經多數贊成主席遂指定嚴復王世　程樹德顧鰲鄧　夏壽田李　等七人爲起草大總統選舉法之委員時兩點三十分鐘主席宣告現在議事已畢散會 
[甄錄試畢後之知事試驗近情]  
　　第一試場内槪情昨（七號）知事試騐第一試與試者多著綢大褂上加鐵線夾紗馬褂寗綢單馬褂或實地紗馬褂或綢縐　馬褂以前晚有雨恐曉寒中人也少須開場點人八鐘餘給題場中某考員看書經監場員覺察屬巡警代爲收拾場具先請入憇息室以俟特别放場並宣告諸考員云有犯場規者三人姓名未便宣布諸君精心爲之勿效若輩之儌倖也云云試題錄下 
　　九月七日第一試試題（一）現行法令之解釋官吏犯喊應科以刑律中何種之罪其不依常律治罪者試言其理由何在並舉例以明之徒刑改遣所以濟刑獄之窮然發遣地方及道里遠近與舊時三流二遣之制大有區别試就新章舊例比較大要並言其異同之故（二）國際條約之大要設有交戰國船艦四艘二爲兩交戰國軍艦一爲軍艦之遭風受損者一雖係軍艦而專充善舉之用同時停泊於中立國一口岸内其處置之法若何外國人民前往内地各處游歷如無執照或照有訛誤以及有不法情事應如何處置 
　　一二試定期文告昨由知事試騐委員會發出牌示三通宣布第一二試定期照錄如下（一）知事試騐委員會爲示知事九月一日二日甄錄試各員業於三日四日分别取錄榜示茲定於七日舉行第一試九日舉行第二試仰各該員務於是日五時齊集聽候點名人場母得遲悮此示（二）爲示知事本届定於九月七日舉行第一試九日舉行第二試所有上届應免甄錄試人員亦於是日一體考試仰各該員遵照牌次聽候點名可也此示（三）爲示知事現任及特送人員甄錄試所列名次業經榜示定於本月七日第一試九日第二試仰各該員務於是日五時齊集聽候點名入場母得遲悮此示 
地方通信 
　　蘇州 
　　委任名校校長東洞庭山前後山原任各校校長均係前市公所照會充任自取消市公所後尚未由縣委任現經學務委員宋銘勳君將各校長加具考語分别詳請吳縣知事委充經孫知事核准委任金鑑接充乙種商業學校校長金連城接充中區初小學校校長夏鼎接充碧螺初小學校校長分别頒給委狀若西山各學校則係私立性質由公家補助經費故校長不請委任而由地方士紳聘請云 
　　限緝金墅鎭盜案蘇鄉金墅鎭保和典及大昌裕等十餘店被盜匪擄刧共計失贓一萬有餘業經各事主禀報吳縣知事曁水警廳請飭追緝現經水警第二廳趙廳長查得該處係第二專署所部第三分署長文錫祉所　第二區一等巡官張福堂汛地已責成該專署長勒限文分署長督飭張巡官限十日内緝拿務獲究辦 
　　懲治盜匪由道考察蘇常道尹殷君以各縣知事懲治盜匪若非訊取確供不得草率定讞等情詳請巡按使核示奉批云據詳辦理情形至爲核實深堪嘉佩各縣知事兼理司法未久明於讞獄者固不乏人而草率判斷者所在多有道尹爲親臨長官應由道隨時考察是所厚望仰即遵照 
　　警廳拘捕吳段周近聞警察廳前拘曾充東路區長之吳國鈞警備隊長段丙生續後又拘石碼頭之周雨生各情已記前報茲聞警廳業經迭次研究吳國鈞一名有附和黨人嫌疑須提出另案辦理段丙生則有假警廳名義藉端敲詐情事現正查傅人證質訊俟訊明即須按律辦罪其周雨生則因叚内生案牽涉俟訊明後即可交保昨經木　石碼頭紳商費杏卿等禀請將周雨生交保經警廳批查周雨生逮捕一案並非無因候飭科訊明果無别項情事本廳决不株連無辜該紳商靜以待之云云又批周杏生禀云查此案尚未訊結碍　率爾交保汝兄爲人果如所禀情形本廳决不致使其負屈姑安爾心勿作杞憂候人證到齊質訊明確再行核奪 
　　監犯滋閙紀聞蘇垣大柳貞巷模範監獄内罪犯等前日因爭加口糧一齊向獄官要求獄官見各犯聲勢洶洶無可如何遂電話報告吳縣知事署立派全班署警衛隊持鎗前往彈壓當將爲首起意滋閙之罪犯六名提出押送縣署經程承審員審訊以尚無别項滋閙重情判將四犯加上雙　改發司前街地方監收禁其餘二犯仍還模範監獄收禁 
　　松江 
　　檢閲警察操法松江楊鎭守使前曾傅見李警務長欲閲視松地警察之操演以騐共程度李君唯唯回局卽飭各區趕緊會操以便呈請蒞視現定十一號楊君親至普照寺南警察操場閲看惟閒雜人等仍不許往觀 
　　串詐良懦之地保東内富户錢姓有女嫁西外猪行街唐姓爲媳前日因病下世盛殮時錢怒土作禮節不週伸掌　其頰翌日該圖副保名銅匠阿二者慫恿土作夫婦乘肩與至錢處洋擾由本圖地保出勸囑錢给洋十元爲該土作　羞事已了矣詎該洋爲阿二吞没無遺致下一日土作夫婦復乘肩輿入城以控官爲恐嚇鄰右以該副保串詐良懦貪狠已極囑錢姓聽該土作詣知事署控訴俾便公斷 
　　打藥針之末路前日知事署東偏道斃一打藥針人詎又有王金桂者去秋尚售去住屋得價數百元從此閉户專打吗啡藥針一年以來資已告罄爲居停逐出躑躅街頭告帮以資苦度昨日癮發倒臥縣署頭門西偏天雨淋漓旋卽氣絶近因禁烟土貴新橋鎭有販運吗啡行家消路極廣近因土貴日趨於打針代癮之一途遍體瘡痰沈迷不返可嘆亦可悲也 
　　鎭江 
　　稽查旅館規則旅館之中易藏奸宄近查江邊旅館及城内外之小客棧共有百數十家經安國祥警長頒出旅客簿多本每夜十時前須將所住旅客年歳籍貫職業住居何號房間　從若干詳細載明不得遣漏十時後由各區派員調查如敢故違定當嚴懲不貸 
　　商　定期開操鎭城内外各商圑因暑假停操茲届秋凉又值歐戰方殷之際　苻不　謡諑頻興尤宜格外認眞操練昨經商圑公會正副部長召集各圑員提議一切聞定於十一號開操　　商業日益蕭滯江綢爲鎭郡出産大宗銷售各國吸收外資頗巨近各綢莊以運輸困難紛紛止辦出口　業大受挫折至進口洋貨得戰電傅來存貨各家均預料歐洲戰事非旦夕可息其舶來品不能繼續而來乘機高　市價囤積居奇若洋糖每石向售銀六兩三錢今則陡增至九兩六錢疋頭及日用品則不止增價三成煤油每筒亦　加三角且銀根緊　市景蕭條商户開銷因此咸抱減　主義云 
　　揚州 
　　測勘運河手續揚屬一帶運河前經韓巡按使招集本省士紳會議於忙漕等項帶征濬河費用以便開支茲已着手測勘特設立局所昨縣署接到省垣來文以該局　繪員不日抵揚測量河身深淺　立標識先期由縣知事傅知各鄉董并出示曉諭居民俾免誤會致生阻力云 
　　拿獲著名匪徒駐揚混成旅長張仁奎前派隊在東鄉六壬莊拿獲獲名巨匪陶如理解縣訊辦經謝知事開庭鞫判已供認搶刧眞武廟姜家套等處之案聞該犯去歳猶在張綱鎭商圑充當什長前温知事訪拏未獲之人此次逮捕到案各鄉居民莫不額手稱快 
　　調查麥船出境江邑瓜州鎭警察分區前扣留之麥船載麥一千餘石嗣經該處捐卡將船放行現由警察事務所移行縣知事署轉詢該卡此項販運小麥是否售於江蘇本省以内澈底調查有無包庇情事 
　　南京 
　　商會勸募公債昨商會會長蘇　宗爲勸募公　事召集商界各業領袖曁著名殷實富商開會是日到者爲交通銀行行長薛君中國銀行長譚君首由蘇君演説政府發行公債不得已之理由薛譚諸君亦以次勸導各商以南京經兩次兵災之後市面凋弊已極實屬無力認購惟因國家財政困難不得不勉力捐輸計緞業認購五千元錢業三千其他各業均酌量認購约逹二萬餘元 
雜評二 
[中日記者懇親會（默）]  
　　中日記者懇親會我國外交當道及日使日置氏均以维持東亞平和爲言日使並以勿因小小糾葛遺誤大局爲勗誠切要之言也然今日東亞之平和能維持與否全視此次戰事之進行何如日政府果能俯允我國之照會（照會見本日要聞二）飭在戰人員尊重中立國之官商人民財産勿侵害其主權並能曲諒中國所處地位之困難則東亞之平和雖破而中日兩國之睦誼常新即有小小糾葛自不難立時消弭此其所以維持旣破之平和獲效非淺鮮也輿論亦何力之有哉 
[一千萬之儲蓄劵]  
　　今日財政上之救濟法除減政及擴張捐税外其一請各　展緩賠欵也而何意法政府乃自請取消間接賠欵中政府得輕一百二十萬磅之負擔此財政上之一好消息也其二發行内國公債也幸賴國民踴躍不數日而認購已畢今又將續發三千萬之有獎儲蓄劵先以一千萬試辦倘能如公債票之收有良　政府又可供數月之用此亦一財政上之好消息也雖然民力果何如哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[無線電機與中立之關係]  
　　大陸報云日前傅聞本埠中國官場已與駐滬德領事署磋商德艦兩艘裝置無線電事宜聲明有違禁例碍難照准務請飭令從速拆卸等語現探德領事署答復云如法人之無線電機關未行撤去則此種請求可勿庸議聞此事兩方仍在商榷之中迄今尚未停妥也同時又有吳淞無缐電機關亦與中國之中立問題有重要之關係先是日本陸軍在龍口登陸之後中國政府即向日人抗議不應破壞中立旋探日人方面所執之理由云中國政府允許德人利用吳淞之無線電機關業已自行破壞中立等語中國政府得此消息頗見忿懣即行電詢駐滬交涉使茲據其答復稱該無缐電機關前有一德人司理其事惟現時業已銷差另有一訪函云駐京英日兩國公使現向中國政府抗議德人仍用吳淞電機與青島通訊云　　本館訪員報告本埠自歐戰發生以來各界遵守中立條規切實奉行辦理稱善乃最近發生一困難問題則爲無缐電站一事兹聞鄭鎭守使楊道尹對於此項問題取一致嚴重態度擬將此項電站暫由中立國管理或拆除其電機俟戰事告終再行交還並根據保和會條約第一章第三條第一項正式照會某某等國領事磋議下列辦法（一）此項無線電站交由中立國暫行管理或拆除其電機（一）中立國管理時作爲公共交通機關不得傅遞軍事消息尚不知如何解决也 
[再誌風雨潮水之肆虐]  
　　今年天氣甚熱入秋以來早晚雖已凉爽而午晝熱度不減炎夏及至本月九號天氣驟凉前日更風雨並至終朝不　浦江潮水又繼長增高以致街衢積水不能宣洩租界内低窪之處如福州路山東路湖北路浙江路以及南京路之東段均水深没踝交通爲之不便昨仍濕雲四佈細雨濛濛而風力更大摧拆凉棚等物不計其數北浙江路新署對門隆興園老虎灶之烟囱亦於昨日午後三時猝然傾倒幸未肇禍美租界楊樹浦塘山路靶子路斐倫路等處道旁所植之樹木亦被吹折十分之四昨各捕房已報告工部局派令種樹工人分投補種矣 
　　滬南久大碼頭某沙船號之沙船一艘在滬裝載布疋南貨爲數甚多前日出口後駛經戢山洋面適遇暴風激至山脚擱淺所裝貨物大半浸濕該號主接到電報後立即派友帶同工人雇拖駁前往該處先將所裝各貨起出運回再將該船拖回修葺聞已損失不少矣 
　　聞西門内普育堂舊址所設之地方分監於昨日天將破曉時被風吹坍户牆壓斃押犯費樹心一名並壓傷陶大廷李福生二犯即由獄官報告地方　請爲相騐汪檢察長即於午前委派李檢察官帶同沈檢騐員等蒞該分監騐明　樹心委係壓破腦壳致命而死又騐　大廷壓傷肚腹以致小便流血李福生壓傷右腿等處李犯尚無性命之憂陶犯則受傷較重候回廳禀明汪廳長發送新普堂醫治費樹心之尸飭傅家屬來監收殮闻費樹心一犯係被伊父在地方廳控訴違忤經檢察廳起訴審判廳判决監禁十個月至本月念三號禁　期滿不料忽遭壓斃亦可憐已 
　　南市高昌廟江邊碼頭之江北草棚前日被潮冲坍五六處什物漂失者亦不少江邊碼頭西首之民房亦被風吹坍一間砲隊營操場外之柳樹及望道橋外之電桿亦聞有吹倒者高昌廟警局後面之圍牆則於前晚十時并坍下幸未傷人而步兵第七旅　旅長則於　晚嚴飭製造局沿浦灘防守士兵夜間遇有避風船隻暫停浦邊務須格外注意以防黨人乘機肆擾云 
[推放租界續聞]  
　　閘北推廣租界地點已據所聞登載昨報茲又聞滬海道尹楊小川君日前曾接外交圑照會其推廣地段直至义袋角爲止現楊道尹已函致閘北各經董調查已築馬路共有若干及築路經費若干以憑對付云 
[查察中立專員南下之先聲]  
　　江寗宣武上將軍以青島日德戰事日益緊迫大總統已派委高級軍官四員分往四路查察各省所設中立辦事處辦理情形是否合宜其南路查察員陸軍上將李連元已由京起程將於日内到寗並赴蘇滬等處調查自應先期飭知辦理中立各員預備履歷以便李上將到時　送查核除　飭外業於昨日飭知上海中立辦事處遵辦矣 
[楚泰策電之駐防地點]  
海軍李總司近接海軍部來電以長江上下游一帶尚須酌派軍艦前往游弋當經李君飭派駐泊浦江之楚泰砲盤曁三夾水之策電砲艦先後開往長江昨據該兩艦艦長報告楚泰現在武昌游弋鄂贛上游一帶江面策電駐寗游弋長江下游一帶特將駐防地點報請察照云云 
[醫卜星相不許與軍人交談]  
　　馮上將軍接統率辦事處電　據探報川省亂黨熊羆現受孫黃僞令擔任運動軍隊乘　歐戰期内密謀起事茲偵悉熊匪扮作星卜在長江各埠往來潛向駐防各軍隊僞稱算命看相俾可乘間　惑等語查亂黨奸詐百出防範未可稍疎　據報有黨匪熊羆扮作星相家在長江一帶遊説軍人情事亟應嚴加查察嗣後軍隊中無論醫卜星相槪行禁阻與軍人交談以昭愼重電請查照飭　嚴防等因聞馮上將軍昨已通飭上海軍警各機關一體防範矣 
[防範黨人勾結軍人之辦法]  
　　馮上將軍昨日通飭駐滬各軍隊略謂近聞黨魁暗遣羽黨勾結現役軍人誘令内變若　得以乘機舉事刻下防範之法應由各軍管長官約束所部士兵不得擅自出營凡有親友來營探望必須派員監視方准會晤交談事畢令其退出倘有信函等件遞送到管　　排　先行拆閲官佐信函亦須由營長等檢閲由營送出之信亦應一律檢閲方准發遞以防勾結爲患云云 
　　台防營押解匪首過境 
　　浙省仙居縣被裁兵土匪聚衆肇事攻城拒敵案内之匪首劉麻子（即劉登）范國鎭兩名現經駐紥台州防營緝獲電奉興武朱將軍飭解杭垣訊辦故該營特派隊官羅永泉督帶衛兵六名稽查兩名押解至滬轉赴杭垣已於昨日趁寗紹商輪到滬擬在南市南康旅館寄宿一宵於今日附搭滬杭火車解往杭垣禀請將軍府訊辦 
[大帮鹽梟竄往外河]  
　　前夜徐家滙二區三分署署員余炳文據警探報告七寳鎭西江内有南橋開來大帮鹽梟鎗船數十只滿裝私鹽擬往浦東川沙南匯販賣因恐該梟船經過徐家匯出龍華灣至浦東往白蓮涇一帶而去請爲防備云云余署員即於是夜八點鐘特派全班警察備足子彈親自督隊至徐家滙西江口防守一面立發電話至駐紥梅家弄防軍請爲一律堵截各鎗船聞風遂於七　鎭西江口竄往外河由龍華灣一路經白蓮涇而去余署員等直至十二點鐘始回警署 
[聲明紀念郵票之來歷]  
　　上海郵務總局延代表德雷司帮辦莫肅律師控粤人黃焕新（即黃耀章）混售已奉政府命令取消焚燬之紀念郵票計洋四百餘元等情迭經公共公廨訊判存洋五百元保出候再訊核在案前日午後經王襄讞會同德領裴君復訊先由郵局代表莫肅律師上堂請究旋據被告代表沃沛律師辯稱被告向在斐倫路電燈廠爲火夫第二工頭前因郵務總局奉袁總統命令將前項紀念郵票取銷焚燬經郵局長西人向電燈廠西人商假該廠之化物爐焚化取銷郵票故由火夫工人從灰燼内將前項焚剩郵票扒出其時被告並不在場嗣後由工人將在灰内扒出之前項紀念郵票分送與被告被告亦不知有何作用且亦不作爲有價值之品僅留作玩物而已即此次之出售亦不過售賣與人作爲玩品而冐名向購之偵探亦曾言買作玩品與收買舊郵票同一性質云云原告代表莫肅律師即起立駁稱被告曾將此種郵票串令他人至郵局兜售故云售作玩品乃是掩飾之詞殊不可信旋由電燈廠經理西人腦司（譯音）上堂證明當時由郵務長西人向借化物爐焚人前項取銷紀念郵票情形並稱被告在伊處充當工頭已有多年人頗誠實且當時被告並不在場並經被告上堂供明前情（與代表律師聲辯略同故不　錄）訊至此因時已晚中西官宣佈退堂判被告仍存洋交保候再訂期訊核 
[省釋謀西婦之嫌疑人]  
　　虹口　查路德商南門牛肉莊主婦密雪司南門被人謀斃並被盜去值洋三萬五千元之金珠飾物現洋一案業經捕房拘獲朱小八仔等解送公共公廨預審判將朱等解送鎭守使署訊辦嗣由捕房續獲跡涉嫌疑之原告已歇出店朱才榮於本星期一解奉中西官諭着押候研訊在案昨晨復由捕房將朱解廨請究即由西探上堂禀訴情形（未譯）陪審西官英領卓君商之俞代襄讞遂判朱開釋了事 
[挪用部撥專欵之誥誡]  
　　上海縣知事奉江蘇財政廳通飭云照得各縣經收驗契費印花税烟酒牌照税三項均係部撥專欵不准挪用迺近查各屬詳報竟有將收起騐契費並不掃解清楚輒敢挪充别用迨經催解嚴急仍不赶緊歸欵又復陳請劃撥旣費手續更誤要需殊堪痛恨均經本廳隨時批駁並飭補解在案至印花税收數未旺牌照税開辦未久目下雖無挪用情事將來欵集稍鉅必至蹈尋故　自應一併先行誥誡以免違誤合亟飭知該縣即便遵照所有以上三欵嗣後務須儘收儘解存庫候　不准絲毫留存擅自動用如再故違定於報部月册内聲明作爲欠欵　謂言之不預也凛之愼之 
[公債經理處來往電稿]  
　　北京來電中國銀行公債經理處鑒勸募内債首賴得人尤資羣力茲查有旅滬浙绅劉君錦藻徐君棠熱誠愛國衆望素孚擬聘爲駐滬經理處經理員贊襄一切並由尊處分函劉徐兩君知照至　公債局印 
　　上海去電北京公債局梁總理鈞鑒電悉徐君棠遵已到處辦事劉君錦藻赴普陀未回謹聞　元幹庚　　上海去電北京公債局梁總理鈞鑒電悉王顧問存善自購債票一萬元熱心可佩謹聞　元幹庚 
[改期集議教育欵産問題]  
　　本邑公欵公産經理處因全縣教育欵産經理問題訂期本目十日請縣視學等至也是圍會議已誌前報前日届期因爲風雨所阻到者寥寥以致不克開議茲經該處正副經理丁張兩君改期本月十四日（即舊曆七月二十五日）下午一時開會昨已分函縣視學等知照矣 
[調查私賣義塜之虚實]  
　　上海縣洪知事近據引翔港鄉公民陳則恭等禀稱該鄉二圖地方有向歸厚仁堂管理之義塜一方被該鄉董王某串同曹某等私自出賣求請澈究洪知事以案情複雜特委佐理員許九疇君赴鄉調查許君業已親至該鎭訪問一切禀覆洪知事核辨矣 
[和尚侵佔墳地这辯護]  
　　徐自明控僧人應乾侵佔墳地一案前日午後由地方審判廳吳推事官開庭辯論原告投訴前情被告因事不到由律師狄梁孫出庭代爲聲辯謂此案前據原告在初級廳控訴之後即由該廳史推事官督同丈繪生前往丈勘詎徐運動該丈繪生囑令伊子徐式曾帮同該生丈勘觀此已足證明原告所訴之不實请堂上鑒察　官遂認爲辯論終結聽候送達判詞 
[飭查圖董屢屢進禀之原委]  
　　上海鎭守使署飭知工巡捐總局長朱君云中西區清潔一案該圖董等屢禀曉曉不休昨甫批令赴局具結澈查今又來禀殊堪詫異仰該局長迅即確查原委如有不肖圖董從中播弄應由警廳傅斥以警刁風除批該董等靜候查辦外飭到該局長即便遵照可也 
[尚賢堂之愛國與睦鄰説]  
　　法租界資昌路尚賢堂於每星期下午開常例會研究各教明日下午五時開會演説者爲該堂經理李佳白君其演説詞以愛國主義與敦睦各國主義均出於基督教理且可並行不悖爲主旨要亦有感而發之議論也 
[羣學會添設綱球會]  
　　羣學會現經評議部議决在俱樂部内添設綱球會推任楊蒼權爲綱球會主任業已開始組織茲將該會暫行規約照錄於後 
　　一設置本會遵照會章第十二條第八項設置綱球會一時間每日下午四時至七時一會費本會會員入會者每月納費三角非會員六角按月預繳一球具除球板須各自備外一切應用之品均由本會置備無論何人不得携帶出外一主任綱球會設主任一人由執行部長就綱球會員中推任之一戰務主任徵收會費整理球場支配組員保管用品一會計凡會費由主任按照本規約第三條收齊按月彚交執行部會計科存儲　須添置應用之品由主任向會計科開支置備一附則本規約施行之如執行部及主任員認爲有未盡善處得隨時修正 
[研究醫學之談话會]  
　　上海醫學研究所前晚開談话會先由各醫士將醫經所載及平日所治之症互相探究並將臟腑經絡治病用藥中西互相參考棄短取長以求其是所議進行之法如下一議原議每逢朔望會集研究隨時到所討論今因望日各醫士有他處　務特改每月舊曆初八廿三爲研究之期不發通告書凡在本埠中西各科醫士欲求醫學進步者均得隨時到所討論屈期會集研究一議病家遇有危險之症報告本所即邀中西醫士前往會診悉心研究一議每期研究隨手筆錄以備選刋編輯成帙一議每委刋行醫學雜誌無論本埠外埠中醫西醫一切著作及臨證經騐請寄本所以備選刻今秋季雜誌約舊曆七月底齊稿 
[烟犯前仆後繼]  
　　閘北檢察分庭起訴之烟犯陳子强王回生曹五福高錦祥周得奎張徐氏周陳氏等前日經審判分庭孫推事判决陳子强罰洋五百元張徐氏罰四百元周陳氏罰五百元其餘王等各罰四十元惟因該犯等無力認罰一併改爲拘役解送地方監執行 
　　五區警署前日又獲烟犯張清浩王步衡徐昆儀趙銀福黃和尚毛正林姚來成張金銓等九人抄出烟土共四十餘兩戒烟九半盒一併移送檢察分庭押候起訴公判 
[證明毆斃工匠情形]  
　　法新租界善鐘路外國水木作内做三和土之小工沈和尚毆斃同作水作匠張阿其後由地方廳田檢察官會同法公堂聶讞員騐明肚腹被毆致命身死沈解法公堂研訊供認毆打一拳判令管押候傅同見證後訊在案昨由捕房傅到見證應洪林請訊先據屍父張茂生投稱小民祇生一子今遭毆斃求恩伸寃質之應洪林供小民亦在該作内爲工匠當時目見沈至張工作處拾取木花張不應允駡沈爲乞丐沈向理論張先將沈頭上毆打一下沈乃還毆一拳張即上吐下瀉倒臥地上小民當即通知工頭邱阿道邱即張之母舅到來張已不能言語報經安南捕將沈拘押張送醫院不及施救而斃是實聶讞員判令還押候與法副領事德君商明核辦 
[病夫怨憤自盡]  
　　甬人才寳田在唐家弄李姓　器店爲夥前因患病入某醫院醫治日久不愈前日傍晚時尤自怨自艾竟赴北蘇州路投河　死當由各船户帮同援救報捕車送同仁醫院不及施治而死昨經中西廨　蒞所相騐該店主訴明前情請求免騐廨員准飭具結備棺收殮 
[小車夫頓起貪心]  
　　僑居滬北虬江橋地方之某日人前日雇令小車夫董虎車運紅木器具四件及行李籐包等物送至南市新碼頭某輪船不料該日人押車失散該車夫久待不來無從尋覓乃將所有器具連同小車搬上大逹碼頭之仁和小輪希回遁回崇明原籍適水巡隊長潘君帶同偵探陳榮華等正在各小輪船上查察黨人蹤跡因見董所帶各物係外人所用心竊異之即向詰問來歷始則託言其主人某日人所贈繼乃吐露眞情潘君等即將人贓帶至水巡隊移送警廳司法科預審核辦 
[裁縫吞没衣料]  
　　吳任民至法公堂控稱氏有衣料六件交成衣匠張士生做衣後向索取一味延約現悉已被售去是以報捕拘案請求追究又有楊寳如及唐姓亦稱有衣料若干件托張做衣延不交還同求訊追張供楊唐兩户之衣料已交在捕房任氏衣料三件係被賊竊去餘者質在當内現願設法贖出交還聶讞員判張交保限七天交還衣料 
[匿名信中之秘密賣淫所]  
　　前日有人用匿名郵信寄至匯四捕房内稱老閘西唐家弄附近永慶里（即承業里舊址）一弄東首第一家三百三十四號門牌内設台基專招一班婦女秘密賣淫請飭查禁等情捕頭接函後　派中西包探往查毫無影響該探等即回捕房禀覆 
[召領金壇婦人]  
　　金壇婦人趙許氏前被拐匪誘至滬上押人妓院賣娼未幾逃出被捕拘入捕房解送公堂轉解地方廳請爲　　當經該廳審訊發送救濟會留養在案昨由該會送還地方廳請爲發落經汪檢察長派員略詰之下判令暫押第一看守所中候召家屬來案認領 
[女子被毆受傷]  
　　女子殷小妹控張連生藉端　毆致受傷害一案由第一區警署將張獲案經署員略訊一過判令備文於昨日將原被一併解送地方檢察廳押候訊究 
[騙子無可狡賴]  
　　湖州人朱江福私刻南市源隆木行圖章向南京路大綸綢莊騙取綵綢經該木行内之陸家言查悉報請捕房將朱拘解公堂訊供管押在案昨晨由廨復訊原告偕大綸夥友馬錦昌張貞福及吳姓等上堂證明前情訊之朱供不承認關讞員商之英領康君以原告供證確鑿未便任狡姑寛判朱押兩月期滿帶堂再核 
[兩案一併註銷]  
　　利華洗染公司經理虞　昌控秦發興覇屋不遷秦亦以虞違背租約等詞投廨互控昨晨由廨傅集兩造人證研訊之下因兩方面均無實在證據判兩案一併註銷 
[註銷違背契約案]  
　　任藻青控袁國民袁嘉康陸德泰等違背契約請追損失洋六百元昨晨由公共公廨五襄讞升座特别民庭訊理據原告代表律師投稱案已在外了結請求將案註銷判旣據原告律師請求准予將案註銷被告一併開釋 
[不便照數追繳]  
　　英商新瑞和洋行控婦人金石氏不理抵單借洋二千二百五十元及十五年利息洋三千五百餘元前日午後由公共公廨會訊先由原告西人偕司帳季省三上堂證明請爲追繳質之被告延律師到堂代辯關讞員商之英領康君以被告不付利息已十餘年何以原告不早控追其中亦有不合因判被告交保限兩禮拜繳還原告借本洋二千二百五十元並歷年地租洋五百零四元另　償還利息以七　計算計洋九百四十四元一併遵繳逾限即給諭將所抵單地歸原告管業 
[定貨糾葛案缺席判决]  
　　鈞和洋貨號主徐世雲吳幹香因不理英商八巴利洋行定貨虧銀被控經公共公廨迭次　提去後徐吳二人均抗避不到奉飭登報限期到案逾限缺席判决在案茲因登報之期限已滿而徐吳二被告仍不到案故前日午後由原告西人偕買辦張德生投案聲稱被告一味抗避應請照章缺度判决關讞員商之英領康君以被告始終不到實屬有意藐抗遂判按照虧短貨價並棧租保險以及常年五　利息共計銀五千九百四十四兩三錢二分照章缺席判决仍候飭提被告等到案勒限追繳 
[洋人與洋人之訟案]  
　　無領事管東洋人阿慶阿吉西至法公堂控稱有瑪物勞馬抵向商人交易取去膠橡皮粉若干筒計值洋一百餘元向索不付請求追繳瑪洋人供交易時言明係美國貨詎係次貨故不付洋中西官會商之下判令退去候將貨佔看是否次貨再行核辦 
[女傭不認行竊]  
　　陸德記至法公堂控稱昨日商人與妻子出外探親囑傭婦高劉氏在家看守及至國家檢點少去衣服一件金鈕扣三粒家中並無外人出入顯被劉氏竊取求請訊追訊之劉氏堅不供認行竊讞員以證據不足判將案注銷 
[公共公堂瑣案]  
　　寳山人吳毛大前晚夜半在虹口小菜場四　竊探被捕查見拘入捕房昨解公堂請究據供到彼找尋友人中西官以非善類判押三天期滿函送上海縣知事遞回原籍 
　　鎭江人張榮生因竊麥倫書院内胡芝卿衣物由廨訊實判押一月期滿帶堂再核在案昨届期滿由捕將張解案請示判送上海縣知事署遞解回籍交地方官嚴加管束 
　　無錫人王阿炳因竊劉趙氏綢衣由探拘獲昨解公堂訊供不諱判王押兩禮拜 
　　葉康才控張芝泉由高建祥控李光甫均不理欠欵昨由捕房將該被告兩人傅案請示判分别交保候訊 
　　甬孩林隆興前日混入總巡捕房西　間内行竊奚土金綢衣當被拘獲昨解公堂訊供屬實判林孩發押改良所習　半年　交原告領回 
 
 
 

Page 11

 
 
[介紹小説]  
　　棋盤街中華　書館編印之禮拜六小説業已風行一時今第十五期亦已出版特誌於此以介紹於愛閲小説者 
雜評三 
[通信機關交涉（訥）]  
　　通信機關交涉亦中立國困難之一事也以我國所設之電局言日人藉口於華報宣布其計畫而檢查龍口電報交通部因之擬閉萊州附近電局七所恐爲人所用又將起有責言也昨北京電又謂江西電局忽來日人檢查電報此事因何而起尚未得其詳使果有之亦一有關中立之交涉也 
　　以外人在我境内所设之電機言糾葛甚多法人在上海龍華路設無缐電機德員乃起而抗議而法人則謂性質不同也德艦設無缐電我國出而干涉而德人則藉口於法人之無缐電未撤也德人又在吳淞設無線電而日人藉口以進兵龍口而德人則謂司事已銷差也轉展牽涉不過使無能之中立國爲難而已今者英日兩使尚在與中政府交涉此事政府其何法以應付之耶 
專件 
[第三次第二場知事甄錄試及格名單]  
　　知事試騐委員會爲榜示事九月二日江蘇等省曁願考新疆與試人員甄錄試卷業經評定合將及格員名照章榜示須至榜者　　汪蘇五十五名　　曾錢葆　王德榮周保鎔王湘衡顔士晋陸守仁戴宗駿李昌　 
王　永戴光敏奚忠源李道章董永昌楊毓奎 
朱焕奎徐宜桐潘子楨王郊麟陸清翰陳元瑞 
張蔭　蔣煒祖宋紹璋李竹溪姚士瀛惲祝三 
趙邦　翁慶餘秦聯元解作霖涂步瀛劉恩　 
劉瑋吕存德沈子玖秦勳元韋維清魏業　 
詹其桂郭廷熙葛雲騫陳昌榮鮑銓生徐　　 
繆　俊周自閶龔兆榮趙曾翔陳定求孫蓉　 
葉振宗張永圖徐　雲秦銘壽 
　　江西七十五名彭學浚楊士　夏侯　 
彭　頣胡以謹吳　清陸樹　李錫光趙世　 
李師泌許秉乾李盛鍈　烈光陳光業涂榮　 
徐振清陳　珍伍楚芊賀　武左士樞彭祖壽 
葉東泰謝旂章夏傅任陳家駿熊吉暉梁士鑫 
鄂啓詢封維藩范景希曾子明黃維謙馮承苞 
黃德光羅贊鐸劉天民　振芬鄧錫俊賴　芳 
裘文珏李祥章歐陽昇曾太初楊緒昌梁祖英 
王廷猷劉　堃歐陽健王　鼎李朝璧張國光 
黃書升劉應元蘇　殖陳肇基傅　霖徐樹藩 
歐陽　曹　楨葛韻芬王震福匡大猷黃體震 
劉偉彭鄧　偉陶緒興廖舉臬裘應興賀鳴岡 
范惲桂吳定章劉　範湯之光林金相徐士彬 
　　浙江六十名方本仁王若淵孫　元 
張承樞周積　駱　路劉燕嘉張宗華陳　斌 
王　登林　端謝　元姜恂如吳暵白劉　翰 
杜俊培范洽民周思緒何鳳升金賢賚應繼周 
徐　緯沈國楨周振興繆綸藻陸　灝葉景煇 
李景熙傅汝楫王鵬舉吳本鑑黃秉鑑章大銘 
傅觀華屠居義張冠儒黃樨賢曾　炎余時登 
余信芳傅世榮史濟同趙淇彦阮文蔚鄦祖賡 
柳慶套畢錦元黃成一温譔孫張　　林慕　 
陳思蓉何贊襄徐文新姜肇張沈清鑑鄭　　 
何　恂唐濱錡丁　華（未完） 
來函 
[旅漢江浙營造帮同人來函]  
　　忍矣者普益公票局開辦甫經兩月毅然變本加厲驟增客價以致窮商苦工謀生外埠者囊無積蓄比比皆是嗚呼丁此歐戰發生之際凡出口土貨旣不能流通而一般小本經營及勞動界人生計頓絶銀根益形緊急是以挈妻携子各歸各籍免致流落異鄉此等狀况遍地皆然不獨吾旅漢江浙兩帮而已今一旦漲價難免怨聲載道裏足不前何公票局反不顧名思義甘心爲虎作倀將買辦包繳之　任其提增搭客水脚亦一律飛騰似此　斷航權幾欲使窮商苦工小本經紀之足跡絶跡於揚子江上下一帶且尤美其名曰普益試問益在何處抑或其所受之益僅止公司買辦而已果爾則普益二字自欺乎欺人乎眞令人百思而不得其解况天下事首重信義公票局立名雖巧誠以强人之所不願以行益是猶刲人之股以盡孝在受者未必見思而被勒者已情同　肉曾何益之足云（中略）敝帮爲顧全同鄉安危起見豈肯默無一語今目擊勞　界之苦况不禁涕四橫墜夙仰貴報主持公論素所欽佩是以敢貢一言尚祈登入來函欄内俾圖挽回庶幾生計復活小民幸甚則同人等無不韾香而禱祝者也旅漢江浙營造帮同人公叩 
[宋仲蘧來函]  
　　昨閲貴報本埠欄内登有沈耕莘控鄙人售地缺少一案斷地保繳银一千二百六十兩鄙人亦繳銀六百三十兩等語查此案地畝缺少皆由地保舞弊所致現奉公堂斷令地保林鴻生赔償銀一千二百六十兩沈耕莘擔任銀六百三十兩與鄙人絲毫無干鄙人未償分文想係訪員傅悮理合函请貴執迅予更正俾符原判而昭核實無任感禱 
 
 
 

Page 12

 
 
   
 
 

Page 13

 
 
自由談 
游獻文章 
[世外方土某某等上大元帥書] [  離離]  
　　世外方士某某等謹上書大元帥麾下竊維戰爭之禍已劇烈於西歐而影響之來必蔓延於東亞我大元帥智謀在抱仁愛爲懷右有左宜妙運外交之腕懲前毖後嚴頒中立之條仰見爲國爲民辛勞特著凡屬走飛之類悉蒙顧復之思某某等同荷生全敢　策勵竊見報兰所載近有人條陳中立事宜咸子留中不報此等一解半知之士絶其希榮倖進之階理所當然咎由自取訑訑拒人良非得已天下後世固不能以是爲大元帥盛德累也顧某某等深山學道雖無偷天换日之才名洞修眞略具駕霧騰雲之術猥以塵寰歷刧不覺心血來潮因歷次下山遍訪十洲三島諸佛神仙各自放開慧眼燭照大千知青島之風雲急矣守者自守攻者將攻民國之中立破矣天意未嘗好殺人心偏要肆凶處此旋渦宜求自免或謂宜向雷風塔下赦出蛇妖用一用水漫金山之故智嗣蕞爾島區早已凶占滅頂固無待乎守矣或謂宜向大士座前跪求猴聖念一念神棒畫地之靈言則環攻戰艦當疑蓋有天羅更難施其攻矣其言若此某某等愚以爲不可蓋佛法無邊金　咒尚懼唐僧之戒妖威雖厲青鋒劍難侵法海之身安知東西洋中無大法家大魔術家出而破此術者今爲我大元帥計則莫若加某某等以天使之名授某某等以國師之號使其一心頂禮向崑崙山紫霞洞中請出道家祖師姜太公來口中念念有詞先施其倒海之能將黃海一倒而空之無論魚雷巡艦盡失夫游行駐泊之場而戰事必將中止復用其移山之術將青島移而去之無論美北澳南一任爲彼奪此爭之所而戰禍於我無關此誠仙家妙用救世良方我大元帥元首勳高百靈威助某某等不過籍隷中華與有存亡之責慮同滅種敢伸腑肺之求蓋值此欲鑽地洞之時應早作異想天開之計惟我大元帥赦其荒誕面予諮詢則某某等當以水火風雷諸般小技請張天師親加試騐不難眞僞立分而後用某某等之言枉姜太公之駕庶幾消禍患於危亡之際而奠國家於磐石之安矣臨書悚惶不勝迫切待命之至謹呈 
[戰事消息] [  東埜]  
　　　看更夫報告昨晚十二點鐘陰軍與陽軍在安都比爾（即鴨肚皮耳）决戰兩軍皆甚奮勇　薄數小　勝負未判 
有鄉人摇米田其一船自　黃浦出吳淞口爲海關扣留疑其裝運糧食接濟交戰國軍艦 
　　某某兩軍在台基國境内開戰台基國特派劃界大員劃定房縣（擬係黃縣之誤）周圍一百尺之地爲中立界線 
詩選 
[友人來簡歷詆我窮賦此答之亦聊以自遣云爾] [  莽漢]  
　　故人意良學遣我尺素書開　琅琅讀厥辭放　据一篇三致意怪我生計疏窮通各有命役役徒勞余軒車過鄰右風雪臥敝廬俯仰自千古奚暇計時譽　懷首陽士槁　不得蔬　善云有報此理復何居尼父懷悲憫皇皇馬與車絶糧陳蔡際兜虎嗟　欷不容亦何害馨香萬　餘顔子厄陋巷屢空恒宴如原生納决履掩肘絶襟裾貧而非病也歌聲金石舒泰山鹿裘叟帶索自容與東國黔婁子優游百慮袪仲蔚工詩賦蓬蒿設　　亦有陶元亮辭官歸荷鋤三旬遇丸食行乞屢踟躇相彼古先哲囊無斗石糈渺渺予小子敢辭手拮据力田無負郭遣經有蓄畬無冬復無夏兀兀事蟲魚旣苦　寒迫行悲歲月除匪不念胞與愧無才補苴言叩富兒户欲進輒趦趄牢把青氈守聊以賦遂初知足復知止抗心希二疏茫茫北邙下貴賤同邱墟榮瘁亦何有浮雲浮太虚抛書北窗臥蝴蝶夢　　睡足振衣起清風來徐徐 
談話會 
　　予忝執教鞭十餘載矣以我一身而言功課之多奔走之忙未有甚於今日者常人視之必以我爲勞苦也 
　　同一星期日休假反覺精神上之快樂竟逾於往昔我亦不知其故也 
　　細思天下快樂之事未有不從勞苦中得來 
　　然則我平日身雖勞苦一星期内必有快樂之一日 
　　若是則凡執業之艱於我多於我者想其忙裏偷閒其樂必更甚於我 
　　彼惰其四肢晏安鴆毒終身暴棄者竟無一日之樂之可尋也 
　　惜哉斯人也曷不從事於勞苦之中而求眞快樂也 
　　謂予不信請嘗試之[  匹志]  
劇談 
[余之春柳社家庭恩怨記評] [  筠霄]  
　　余旅居滬上久開新劇之美然迄未一往前月杪友人拉往新柳社觀劇入座則所演者家庭恩怨記也私心頗不以爲可意欲有所獻替卒卒未執筆昨晨（六日閲申報丁君劇評頗足啓予然予所欲論者脚本耳去角之不合宜當新劇初行之時人才缺乏在所難免固未可一一求全責備也此劇本事全襲申生驪姬故事而改頭换面出之如伯良之子名重申意謂更一申生也　中一幕梅仙對重申　訴家庭之苦重申婉譬以驪姬故事爲解自戕一幕梅仙勸其往外國遊學重申云背父私逃必爲外人所笑即檀弓申生　狐突語也凡此諸點不惟襲其意兼襲其辭用意雖佳究嫌板滯且觀者胸中先有一眞正之申生在必不爲此奪形易貌之申生所動就使扮演者以十二分精神爲之終不能不因脚本之敷衍而　其聲價也夫脚本之作或數典徵實加以淵色或　空虚擬自出心裁其道不一要以即景即情憂憂獨造爲貴如此劇之塗抹敷衍固不得爲完全脚本而乃風行一時且藉藉推爲傑作是誠臣　之所不解也 
　　予倩去桃紅烟視媚行儼然一妓其演置毒觀酒投入伯良懷中作種種狎　之態尤以爲未足且加之以　調使人　生三日粟此等處豈必如是而後爲佳耶蓋編者演者均不過欲博當場一贊遂不惜自贬聲價而爲之不知羣雌粥粥對此作何感想吾願神聖尊嚴之劇界居常以化俗　民爲已任者於此等處加之意也 
　　蒼梅去重申頗佳自戕時解衣覆父哭云父親兒死後再有何人與你蓋衣此語最爲沈痛此後數語即應自戕不當使梅仙見之梅仙見而爭持不應全家無一人至者梅仙情急安有不大聲呼救之理此皆情理所無宜加改正不識該社以吾諍言爲然否也 
小説 
[奇聞短篇奇狗] [  王天一]  
　　鎭海城内有某姓者畜一雌狗狗形似狼活潑清潔守夜甚嚴每當主人坐膳犬必吐舌摇尾仰首索食一瓏玲態度能博主人　主人出犬必尾諸後作保護狀故主人愛之益甚 
　　去年冬犬腹膨脹主人知其孕甚喜之 
　　今夏五月某日之夕家人等正納凉庭中忽聞呱呱孩啼之聲發於狗籠之内就近觀之第見鮮血淋漓之三嬰兒臥於母狗之旁啓口狂呌見之者始知爲狗所産失色稱怪束手母敢近後告之主人主人即差　將三孩　出狗籠洗盡血痕細視之則眉目清楚四肢具全居然三個清白兒也初則哺以牛奶亦咕然下喉日飲數次後因牛乳太貴特覓乳婦二名以哺三孩云 
　　天一按母狗産孩子絶未前聞初不敢信後得鎭海友人確告諒非謡傅故筆之於斯以供博物家研究之（不受酬） 
[花木蘭傅奇] [  天虚我生]  
　　第五齣瞞帖（三續） 
　　（外指木蘭介） 
　　（南吕）（大迓鼓）可惜你好韶華已及笄倘垂　阿弟似你年時當着這千軍萬馬爭功際怕不把六略三韜盡授伊走上沙場去吐氣揚眉 
　　（旦）爹爹旣有此意女兒縱使嬌弱也願學習些兵韜武藝待爹爹病體安痊了敢求教授女兒者（外笑介） 
　　（前腔）你生來弱不支便金機玉杼腕弱難提要知那弓絃扯滿千斤重豈似這錦樣挑來一指齊係去從軍也斷不收兒 
　　要則把爲父向時所著兵書取幾卷看去果能領會待爲父慢慢地教導與你將來阿弟長成你也好傅授與他（旦）（小生）（小旦）兒等願學（外）哈哈這等看來俺花家可不負是將門了（取兵書付旦介）願爾能爲娘子軍（旦）虎符豹略好相承（小生）他年得遂從戎志（小旦）看取門庭起陣雲（同下） 
　　（評）山木難不令水難目道身分是文章變法寫花弧病中愁慮直是老年人口吻最難得肖夾出木蘭咬兒將一家子併　一處章法極整位置最難倘内中有一人不開口者則此人便是木雞呆立場上豈不討厭看他一支筆寫四個人却各人有各人的聲口各人有各人的見識是何等本領何等筆墨將帖瞞下最爲敏妙否則以下文字閉目可想矣 
[蘆中人原名ＢＩＬＳＳＭＡＴＤＯＲ] [  英國女小説家ＧＥＯＲＧＥＡＬＬＬＯＬ原著中華（林竹賢譯）]  
第十九章（三續）（圈點悉仍原稿） 
　　釀雪至此以爲馬儂回心轉意不固執以留愛璧蓋骨肉之情固深於撫育之德且合於法理者也故聞馬儂退讓之言知所志者已不難成就矣禾幾茀蕾日注愛璧而語曰愛璧吾愛兒之愛養父以報其多年撫育之恩固理之所當然余亦未嘗以爲非是惟思所以有助於兒而中心耿耿者願兒愛吾儕一如愛馬儂耳余雖於前此十餘年中未曾盡生父之責然擬於　此之年華悔罪以補過視兒若珍璧也余妻釀雪亦願愛護兒兒可得佳母矣釀雪突然和聲曰吾愛吾將愛兒若珍寳吾儕得兒後不更有所望矣愛璧此時不再前行以行禮緊執馬儂手下清切之續詞曰敬謝夫人敬謝先生惟夫人先生之意見非妾敢所想望于萬一者蓋妾若離父妾當縮然無生氣凝神思念慈父也妾與慈父逐日嬉笑於堂中妾無父則歡樂盡矣是妾與慈父乃相依爲命者故慈父嘗言妾至則福幸亦至妾去則福幸亦去誠慨乎言之矣夫育妾者慈父愛妾者慈父則妾之報慈父者正未有窮期誰復能横來阻止耶馬儂聞愛璧親孝之言神思重整因低語曰愛璧乎言之非艱行之維艱見立志當堅貞不易兒雖願敝衣粗食與鄉侣伍然富貴應得而不取之天下寗有是人耶得無後悔乎愛璧曰慈父兒當無悔輕車華服非兒所願欲也繡閣高樓非兒所宜居也養尊處優頣指氣使非兒所受也尚何悔恨之足云哉語時神情揮發言詞爽潔令人生敬 
　　釀雪注茀蕾面見其夫舉杖微動低頭不已己則喉問梗梗欲有所言遂謂愛璧曰吾愛所語果是養育之恩果有報然生父之情亦不可忘也爾之生父旣悔罪納爾爾即無力反背矣愛璧涙痕滿面奮然高聲曰妾祇知一父不知其二除養父外不知第二人僅知茅舍中有一老人焉妾當敬之事之妾意已决不願爲傾國傾城之女郎願與工役者爲伴陋巷瓢飲中有至樂也語至此　聲微續曰妾已與一少年工人　　約共誓互相敬事此老人請夫人與先生母再多語茀蕾知事已决裂無能設法影事前塵徘徊腦際覺心顫氣促羞恨交加因謂其妻曰吾儕其行乎釀雪起立曰止矣無多語願吾愛得佳福亦願馬儂君得佳福晚矣當再謁也語已捷步出門去急奔而追其夫蓋茀蕾心傷欲碎不能再待已早往矣 
儉德會 
　　儉德會規則一不狎邪二不賭博三不著華服四不必以酒肉結交五不輕寒素 
　　入會者慈谿徐似馨焦東周永康漢陽鍾道明揚州林樞廣陵虞保之丹徒張少齋浙江裴會卿句容陳善廣陵胡幼賓上海王林書武進蔣植江陰惠育才丹徒劉爕鈞盧傑民倪關邪支創民支悚　蘇州殷劍花 
 
 
 

Page 14

 
 
   
 
