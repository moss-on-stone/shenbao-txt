# 1898 - 98 - 4908974

 

Page 1

 
 
[閱報須知] [  申報館主人告白]  
　　本館於長江各埠所售申報起早印寄較前可早一日遞到以副諸君先覩爲快之心其中漢口及宜昌沙巿武昌專歸江左漢記發售乃近聞不肖之子依然拾取輕轉閱過之破舊報紙魚目混珠明張不全邸抄殘缺猶其小也其甚者每將隔月或隔年報　挖改月日混售與人購者一不加詳卽易受其朦蔽爲此特行布告如嗣後再有此種情弊定當扭送地方官署控請嚴懲其各愼之幸毋重蹈覆轍也此佈 
[新印註釋大字本十子全書告成] [  圖書集成局代啓]  
　　諸家子書類多雜霸之逝學人濡染漸開縱横捭闔之風明東林所選諸子中之亟純正者老子莊子荀子列子管子韓非子淮南子文中子揚子鶡冠子十和爲十子全書以教後學法至善也今二林齋主人覔得初印註釋善本倩本局用大號新字排印成書裝訂十六本每部實洋二元蘇州綠蔭堂上海文瑞樓蕪湖汴梁文苑山房出售 
[申前論厘捐原委未盡之意]  
　　或者謂中國厘捐病民已數十年屢言裁撤而卒未果今改歸總稅務司派人辦理夫總稅務司赫德君西人也聞之西國之重民甚於中國非中之不如西也中以文而西以質也西國旣自重其民則以西員而筦理中國捐務度無不愛吾中國之民之理西員旣愛吾民則病民之政裁之惟恐不速尤而效之奚爲者執筆人曰斯事也赫總稅務司非越俎而代庖也我國旣以需借鉅欵之故而以各處厘卡抵押西國旣以允借鉅欵之故而受吾所抵押之各處厘卡則惟厘卡之利有可圖而後受之倘受之而裁之則又安有可圖之利乎况他日年期届满債欵清償仍將舉各處厘卡歸還中國而猥曰裁之是猶假趙璧而毁之也又安有是理至於厘卡之所以病民者病在中飽耳西員辦事核實求是卽數十年來各處洋關稅務其效可覩今若以治稅之法治捐不啻駕輕車而行熟路將見有利必興無弊不革民且歡欣而鼓舞之矣何病焉前論所謂收數有加而實捐之數較减者卽謂中飽之病可免耳或者曰果爾使厘捐一經酉員整頓弊可革而利可興是未始非吾民之福而亦吾國之利也所慮者歡西去此數萬里泛重洋而遊中土者合計不過數千人皆有本業者多而賦閒者少今欲經管各處厘卡恐分派或有不敷卽或每卡僅派一二人以爲監察而其餘司事巡丁胥仍舊貫則防弊卽有難周况所派西人或於各處土音未能諳習風俗未必嫻熟難免受人之愚則卽每卡所派之一二人亦已頗難其選意者或仍由華官經辦西員第核其數而受其成乎執筆人曰此係重大事件想西員智珠在握自有權衡局外人無從揣測惟以意度之刻下大憲旣飭各處局員限期交缷以待總稅務司承辦則他日所深之人未必仍需熟手蓋官塲積習收捐諸弊西員亦所稔知知之而又縱之西員未必出此或巡丁僕役仍用本地習慣之人而一切驚馭之方稽察之任必有出於中國官塲奉行故事之上者有治人卽有治法有治法亦不患無治人也或者曰是旣聞命矣抑更有慮者近日宦海浮沈各省皆形擁擠再加厘捐差使裁撤之後更添無數賦閑人員大吏調劑無方將何法以處此况幕僕人等之數十倍於候補官員合各省十餘萬人將安所得噉餟虚執筆人曰是則無慮也大學言生財之道首在生之者衆所謂國無遊民也次在食之者寡所謂朝無倖位也今候補差委各員皆倖位也暮僕人等則遊民也爲政之道冗員本所當汰而輕去其鄕之無業者皆當一律驅歸本籍務安本業本業者何士農工商是也舍此而捐官候補者卽爲倖位舍此而謀幕僕諸事以牟利者卽爲遊民大率一省之中候補人員若干其眞係身家殷實富而求貴者不過十中一二此等人可以無求而妄希非分本係自墮苦海今趁此機會各賦遂初詎不大快此外諸員或末路無聊稱貸取盈以致隨班聽鼓或夤緣保薦平地得官要皆百事不可爲而後爲官者其或年當壯盛身無嗜好則卽舍厘卡之外謀差謀缺尚屬可以有爲若太重暮頽唐精神潦倒此輩本宜束之高閣又何惜焉若夫厘卡之幕友與别項幕友不同如刑名錢榖皆須學十餘年而後可以出手至厘卡之幕與店鋪司帳無異祗須能書能算便可勝任若輩舍此而外謀生之道儘多合之爲僕從者皆可爲守分良民各安本業於厘卡一事又何惜而何戀焉謂余不信試質之局中人以爲然否 
[中英交涉]  
　　英京來信云英國商部大臣佈告於衆謂中英兩國交涉事宜已由駐華英公使麥端尼路與中國總理衙門調停就緒英國及各國船艘均准在中國内河來往定於西歴六月將條約頒行其用以來往者或係本土船或租賃中西商之小火船均聽其便至日前議及揚子江一節經接到中國覆文謂揚子江一帶地方並無别人向中國索取中國亦未有將此地分割及按保等事英國不必過問等語中國　稅務司一缺或疑中國有更換之意現亦議妥嗣後仍用英人如將來英國在華之商務果能勝於别國則總稅司一缺仍以英國人充當湖南岳州准開通商口岸一節則允於兩年後再行議辦云錄博聞報 
[俄營高麗]  
　　益聞錄云俄國以高麗密邇日本强鄰虎視實逼處此是以民人之在高者不可無所保護致被土人欺壓爰訂約章程一在高麗各口宜建俄國領事署二須多派防兵以足保護領事及使署各處三整頓銀行流通國幣四管理國課關稅毋稍遷就五留心防備外人干預各項事宜周知底藴無失戎機六建俄國學堂訓迪後進七在漢城建造教堂人小規模當如天主堂派高麗少年子弟往俄俾成就所學專門技藝而礦務鐵路兩項尤不可缺俄人志大心奢朝夕殫精竭慮東瀛介於肘腋能不望而却步歟 
[俄屬災荒]  
　　西二月八號倫敦泰晤士報載俄京訪事人來函云俄國中央東南部去歲不榖不登人民莫不菜色堪憐與一千八百九十一年荒象相同政府秘密不許人知嚴禁各報館紀載而人民困苦情狀紙墨難宣錄博聞報 
[暹羅災况]  
　　宋卡及其鄰境各埠近因雨水過甚積潦成災兹接暹羅來信云此次水患所塌屋宇約計百間損壞人物甚繁誠恐本年禾造難望收成此等水災實爲百年來之所未見云錄博聞報 
[准辦洲團]  
　　金陵采訪人云省垣沿江一帶半是柴洲所産蘆課每年爲數甚鉅近來忽有匪徒麕集各柴洲肆行搶刼黄蘆白葦亦任是刈是獲予取予求其所害於國課民生正自不少洲主雖甚患之而憚其人多勢衆無可如何乃公同集議籌提經費創辦洲團以保洲業聯名上禀督憲懇請飭委職員田錫鑫招募團丁舉董開辦頃奉督憲批　　辦並飭江寗府劉嘉樹太守卽速諭飭公禀所舉之田某遵卽妥議章程禀由太守核明實力辦理詳細具覆太守 
 
 

Page 2

 
 
遵飭已分别諭飭照辦各洲業户矣 
[盜犯正法]  
　　金陵采訪友人云月之十四日江寗縣趙小紙大令接奉上憲釘封遵卽飭役從内禁提出斬犯劉金標劉金鰲二名當堂揎剥綑綁如法會同三大營率領刑劊人等押解二犯至笪橋巿正法梟首發往犯事地方懸竿示衆查兩犯係去秋同刼江寗南鄕花神廟某姓刃傷事主孀婦之犯也 
[户部覆奏核實賑捐摺]  
　　户部謹奏爲遵旨議奏事内閣抄出中允黄思永奏賑捐私自减折不能核實請明定章程稍事變通附片一件光緖二十四年二月十五日奉上諭著户部議奏欽此欽遵鈔出到部據原奏内稱户部前月奏改捐章凡由職銜捐升實官者不准作抵部臣爲海防捐杜絕漏巵不無裨益而賑捐十去七八矣聞繞捐取巧之弊何以如此之多其故不難默會若實捐三成作抵三成愚者不爲部臣不揭所以然去一弊仍留一弊且恐更增一弊何也賑捐去此大宗必不敷用外問能不請動正項乎無已惟有通飭各省此後無論何處賑捐於定章三成銀數不准藉口招徠私自减折惟賑捐不能核實不自今日始特不如今日之濫耳從前山東直隸賑捐皆收二四折捐數未嘗不旺今若但申禁令外間積習必以一覆了事或以賑捐吃緊捐生觀望爲詞不如明定章程由三成遞减二成每百例銀實收二十四兩倘有一局暗減卽與他局有碍准予告發嚴行叅處如此稍事變通實事求是庶幾名器不致過濫弊竇無自而生賑捐可增正項免動否則得於此而失於彼更非計也等語臣等查本年正月臣部因直隸等省所報賑捐等項職銜作抵新海防捐例實官顯係繞捐取巧致令新海防捐欵不免有名無實奏令各省迅將賑捐等項職銜作抵新海防捐例實官章程概行停止奉旨允准行知各省遵照在案今中允黄思永以爲繞捐取巧之弊由於各省賑捐之私自减折自係破的之論所擬通飭各省以後無論何處賑捐於章程三成銀數不准藉口招徠私自减折亦係止本清源之策惟該中允旣慮三成賑捐之折减不除則賑捐必不敷用難免請動正項是欲裕賑捐非實收三成銀數不可欲實賑捐三成銀數非嚴禁減折不可其事固已甚明乃該中允又謂賑捐不能核實爲日已久恐徒申禁令仍不能實收定章三成銀數請照從前直隸山東賑捐二四减折銀數由三成遞减二成每百例銀實收二十四兩倘有一局暗减卽准予告發嚴行叅處蓋不得舍其上而思其次也然近年順天府及直隸山東湖北湖南四川雲南等省三成賑捐皆係該督撫等自行奏定銀數其有二四减折收捐者乃各該省之私自减折本與定章不符由該督撫等自行奏定三成銀數旣不能禁其私自减折豈該中允所擬遞减二成銀數卽能禁其私自减折乎若謂遞减二成銀數可以告發叅處者禁其私自減折乎總之繞捐之弊在捐生减折之弊則在辦理賑捐之督撫府尹今順天府直隸山東湖北湖南四川雲南等省皆有賑捐其私自减折各若干實收各若干臣部無從而知該中允旣言賑捐不能核實不自今定始又言今日之賑捐尤濫自必確有所見擬請飭下該督撫府尹等嚴飭局員務將定章三成賑捐如數收足不准藉口招徠私自減折自此次申明禁令之後如再私自减折一經發覺卽由臣部將該督撫府尹及局員等一併嚴行叅處以爲欺罔者戒抑臣等更有請者賑捐旣收少而報多則賑捐亦必用少而報多是救荒之政竟爲叢弊之藪實屬不成事體應令各該督撫府尹等嚴飭辦理賑務各員務將賑捐核實散放據實造報倘或用少報多卽由該督撫府尹查明叅辦毋稍徇隱所有臣等遵議緣由理合恭摺覆陳伏乞皇上聖鑒謹奏奉旨依議欽此 
[電調能員]  
　　金陵采訪友人云江蘇候補道羅少耕觀察曩年曾任川沙同知及上海英公堂會審委員嗣又經某星使奏調隨往歐西歴保今職江蘇撫憲奎樂峯中丞頃因德藩亨利不日將至上海中丞需有熟悉西禮之員以爲介特於日前飛電來省咨調督憲轉飭往蘇觀察奉飭後於十五日親詣憲轅禀辭就道 
[松試三誌]  
　　松江訪事友人遞來院試塲期單及題目照錄於後三月十六日進院行香放告十七日考闔屬生員經古十八日府華奉婁四學生正塲十九日闔屬童生經古二十日金上南青四學生正塲二十一日覆生員經古二十二日考金山奉賢上海三縣童正塲二十三日考各學教官兼文生補考二十四日考南匯青浦二縣童正塲二十五日提覆金山奉賢上海童生二十六日考華亭婁縣童正塲二十七日提覆南匯青浦二縣童生二十八日覆一等生員二十九日提覆華亭婁縣二縣童生三十日武生内塲補考覆童生四月初一日步箭初二日步箭技勇初三日外塲騎射初四日總覆文童奬賞文生初五日覆試武童奬賞文童初六日奬賞武生武童初七日起馬十九日七邑文童經古題○經解理財正辭禁小民爲非說懋遷有無化居解豈不曰戒獗猶孔棘解在醜而爭則兵論楚子重伐吳爲簡之師解西方有九國解○史論鄕校議執政之善否論岳家軍論○性理吾之心正而天地之心亦正論原教○詞章公孫揮能知四國之爲賦以多爲辭令使謀可否爲韻萬國輿圖序海軍行七古○時務德人占據膠澳有違公法論吳淞口爲長江門户說○治事振興中國商務策禁榖米出洋議○算學設如機器内有五齒輪甲輪轉一週乙週九分之二乙轉一週丙轉七分之二丙轉一週丁轉八分之三丁轉一週戊轉三分之二若一分時戊輪轉五十七週甲輪可得若干週若輪二十齒戊輪當配齒若干今有橢圜長短兩半徑較二百十六步只云面積九百八十九小餘六○四問長短徑各若干今有直積四千三百二十步只云句冪加股二千三百九十四步求句股各若干 
[剴切示諭]  
　　廣州訪事友云粤省城内大佛寺設立昭信股票局門懸告示一道其文曰爲剴切曉諭事光緖二十四年正月十七日准户部電開黄思永奏籌借華欵一摺已奉諭旨准行先造部票一百萬張名昭信股票頒發中外每票庫平銀一百兩銀元亦准析抵交周年五厘行息二十年本利清還在京自王公以下在自督撫將軍以及文武候補候選官員均領票繳銀爲商民倡其商民愿借銀者責成各省督撫將軍將部定章程先行出示并派員剴切曉諭量力出借萬勿遲悮希卽照辦并轉傳各處又於正月二十三日准户部電昭信股票造成需時有繳欵者應由地方官先付用印實收俟股票頒發再行換給又於正於三十日准户部電昭信股票准由地丁鹽課厘金撥還章程奏後電知各等因查廣東殷富各紳商素稱急公好義歴辦捐借各皆湧躍卽前次息借商欵至今按期清還本利并未失信此次股票係奉旨飭辦事在必行凡我官紳身受國恩理應報効其士庶商賈人等食毛踐土亦當仰體時難竭力籌借以資集腋而濟要需除札司局派員會紳分投勸辦并報部定章程續行刊發外合行出示曉諭爲此示仰闔省紳商民人等一體知悉務須互相傳勸踴躍繳欵其愿作借欵者執票爲憑照章行息逐年清還如愿將股票作爲捐欵無論實職虚銜封典或奬或移均應照行仍聽候奏明辦理我朝二百餘年深仁厚澤久已淪浹人心爾等尊君親上之忱亦可大見矣各宜欽遵速行毋違特示 
[中國人數]  
　　俄國皇家地理公司在一千八百五十四年年終將中國户口約計開列於左福建二十五兆二十三萬五千一百八十四人河南二十一兆零九千九百七十七人湖南二十二兆十萬零六百四十八人湖北三十四兆三十三萬九千五百二十四人雲南六兆一十一萬四千一百五十人甘肅九兆七十五萬零六百四十五人江蘇二十四兆五十九萬八千九百一十五人江西二十一兆九十七萬四千零九十八人廣西八兆五十二萬七千三百七十八人廣東二十九兆八十五萬二千一百一十二人貴州四兆八十四萬零九百一十二人安徽三十五兆八十一萬人山西十一兆五萬零七百六十四人山東三十七兆四十三萬七千六百七十二人陜西八兆四十七萬三千零四十五人四川七十九兆四十九萬三千零五十八人浙江十一兆八十四萬二千五百六十五人直隸二十九兆四 
 
 

Page 3

 
 
十萬人新疆一兆二十八萬六千五百八十四人總計四百二十三兆十五萬七千三百人將此數目與一千八百九十三年户口相比一千八百九十四年增一兆五十萬人吉林六十二萬六千二百三十二人盛京四兆七十二萬四千五百七十四人黑龍江四十萬人此皆满洲共有五兆七十五萬零九百零六人比之往時满洲人數大减蓋當一千八百九十三年有七兆五十萬人也满洲户口减少之故有三一因中日交戰時满人多有遷避别處者二因一千八百九十三年與一千八百九十四年飢荒有餓死者有就食别處者三則一千八百九十三年之時或數目誤亦未可知 
[添委局員]  
　　本埠關道憲蔡觀察前奉兩江督憲劉峴帥札飭辦理徐淮海荒災賑捐前經委松海防同知劉乙笙司馬上海縣黄愛棠大令在海防廳署土地祠設局募捐兹悉已經勸收捐欵有一萬四千兩之譜蔡觀察以捐數多多益善爰於昨日札委工程局委員朱森庭明府襄同辦理以資臂助朱明府奉札之下定擬每逢三八之期收捐云 
[商輪擱淺]  
　　前日下午四點鐘時有紅色烟囱之某商船駛進吳淞口至張華浜地方在安和輪船沈没處因水淺擱住船身浮在水面尚無大碍想潮漲時可以出險矣 
[擬禁起會]  
　　空票一案窮源溯流實因繳會而起英廨讞員張賡三直刺知糾會之足以害人因欲飭知租界凡未起會者不准再起如敢故違定須提案照賭卜例嚴辦卽已起各會亦宜赶速清理等因聞尚須出示曉諭云 
[舊案待查]  
　　本埠升科局憲許朗軒太守移文上海縣内開引翔港厚仁堂董事王增禧等具禀廿三保十二圖楊樹浦地方有太平教寺一所於宋朝太平興國八年建造詳載邑志前在住持僧覺空備資贖回寺旁餘地共計方單十四張後因失去二張曾經禀縣立案給示勒石所有失單之地應請免予充公等情查失單共有七畝餘現在丈明竟有九畝餘其中畝數不符不能取信移請查明從前是否勒石立案黄大令奉文後卽飭書吏查明禀覆 
[照映枷犯]  
　　英公廨頭門有枷犯二名係閙押案内之犯昨晨忽有某洋人携帶照相器具囑令端立勿動洋人卽映成一相後每人給以小洋銀兩角而去 
[屍親認領]  
　　浦東陸家行保甲局董事陶德懋家門前池塘岸邊日前有無名男子自刎身死一案經上海縣黄大令蒞騐飭查屍屬各情具詳前報兹聞死者係滬北巢姓醫生之轎夫不知何故輕生現由該屍之父某甲往該處認領屍棺矣一 
[台基被控]  
　　老嫗錢氏在英界會查里三百七十四號門牌租屋一椽招集孤男怨女在家歡會蓋卽所謂台基是也日前有王阿狗者投英廨控其妻金氏在錢氏處作無恥之事當卽將氏扭送到廨張直刺訊問之下以事須提到錢氏方可水落石出因卽簽差於昨日將錢氏提到直刺著交官媒押候嚴訊 
[研訊膏捐]  
　　前有潘允恭等四人赴道轅上控烟膏捐局董事胡光榮陳聲貴邱乃勳等舞弊吞捐等情蔡觀察准詞訪查旋據胡光榮等具訴指出朱義齋邢仲芳揑名妄控蔡觀察核禀之下殊爲詫異諭飭上海縣提集人证澈底根究黄大令奉諭後立飭差役按名提案候訊前晚黄大令升堂親　胡光榮陳齊貴邱乃勳同供奉諭經辦烟膏捐不敢勒索舞弊因前董朱義齋挾嫌暗令各烟館不必檄捐伊自開永泰烟　上年十一月至今分文不繳又串同邢仲舫揑名上控求鑒朱供退辦收捐之後本店應繳膏捐逐月送去胡等不肯收受並被胡光榮欠洋六十元呈上帳簿請核大令查閱之下曰爾自寫之帳難以爲憑又訊邢仲舫供稱膏捐之事素不干預不敢從中揑控大令判將朱暫行收押候卽日繳案前辦捐照再行質訊 
[滬濱拾翠]  
　　昨日相傳爲本邑浦東洋涇鎭社壯廟賽會之期好事者糾約鄕衆届時集廟前舁偶像出巡賑濟孤魂一時紅男綠女渡浦而往觀者甚衆○前日午後道雨泥泞有東洋車一輛内坐七八齡女孩由十六鋪馬路赴南至南馬頭地方輪斷車覆孩從車中跌出以致頭破血流後由孩之父母聞知同往扶歸然已受驚不淺矣○昨日上午有寗波人某甲年近耳順至虹口漢璧禮路鴻江茶肆啜茗因見對門新開陸稿荐醬肉店一時老饕興動下樓前往巿脯而又沽酒携回茶肆思將獨酌不料行至梯頂忽然失足跌下頓時頭顱碰碎立卽昏眩倒地一時觀者甚衆内有熟識此人者卽爲報知其子前來抬歸家中請醫診視未識能無恙否 
[上海縣署瑣案]  
　　閩人蕭阿名劉正發陳福春劉阿大四人投上海縣喊控被林阿諸欠洋不還反糾衆毆傷等情前晚經帮審委員李二尹提案訊問蕭供小的係福建歸安縣人向在治下南巿太平弄馬頭駕船爲業本年正月初五日有素識之林阿諸借去洋三元至本月十四日在馬頭上遇見向他索取非惟不還糾同林寒桃等行兇毆傷打毁船隻並將船内件物抛棄故特請究劉正發供與蕭同業因見林阿福毆打蕭阿名從中解勸被林打毁船隻失去洋五十元求爲懲辦福春阿大同供與蕭亦同業從中解勸　林阿諸打毁船隻失去零物甚多二尹以一面之詞難以憑信卽傳十六鋪地甲詢問有裘少春投案稱遞地甲之夥十四日聞太平碼頭杉板船上打架小的立往查看問明是蕭阿名向林阿諸索債起釁蕭劉等之船確被林阿諸打毁二尹飭仵作騐得蕭阿名稍有微傷判令回去自醫立發硃單飭提林阿諸到案質訊 
[法界瑣聞]  
　　蘇鄕某氏婦稍具姿色昔年曾入勾欄脫籍後少有積蓄近與粤人某甲姘識賃居法界寳興里生有一女年僅九齡前日氏往江灣探親兼欲索逋將女托付傭媪照管翌日回滬但見雙扉緊閉叩之不應詢諸鄰右始知爲傭婦捲逃所有箱籠物件及九齡之女同婦烏有立卽投報捕房請爲查緝復尋荐保顧某軋至新協成烟館紛紛擾擾不知如何了結○甬婦王張氏賃居法界寳興里生子女各一以其子王阿生專事遊蕩與匪人爲伍恐將所生之女誘拐遂領出藏匿之洋涇橋某玻璃店前日其子具詞呈控公堂鄭大令閱禀詞有言玻璃店主謀爲不軌等情殊覺狂妄飭傳原告到堂先行訊問 
[贑榆災函]  
　　奉贑榆紳士宋君廣鐀龍君錫恩蔣君立權朱君樹恩朱君鳳章徐君嘉福萬君慶芳余君雲青宋君廣成蔣君夢元函關敝邑僻處海隅土薄民瘠地少人稠富無范糜巨家商逐魚鹽微利卽當年榖豐登猶仰賴日照莒州海沭諸鄰壤出粟接濟源源而來巿價方不翔貴民得以肩擔贸易所餘微息零巿斗升粗安饘粥自去歲失收生意凋零民生大困一縣三十鎭内除數十家殷實户外日有兩餐者不能得半延至今春固皆質賣一空仰屋坐歎矣當此青黄不接春冷逾冬榆皮薺根剥掘旣盡麥苗荳葉摘取全空室如懸磬人不聊生過鄕村以遥望盡日不見炊烟出門閭以周遊舉步卽聞乞食然而有門户者大概外强中乾試問無衣食者亦復乞從何獲或閨女或少婦單褐不完忝然向人仰面終日不名一錢而外此之鵠面鳩形老老幼幼扶抱提携時顚傾於道路哀啼於巿井者更更撲難終豈非仁人君子覩之傷心聞之墮淚者哉况乎世道日非人情不古貪生惜命者皆是餓死甘心者伊誰邇來敝邑四鄕内有食者落落如晨星無食者紛紛如秋葉風聞飢民聚議十百成羣欲向有粟之家按口强邀一飽勢阻不能理喻不可在若輩蠢愚但冀緩死須臾那復禮法廉恥是顧然以落落有粟之家供此紛紛無食者飽亦復能支幾日勢不至同歸餓莩不止耳在徐淮沐海道近通衢過客每多冠蓋鬻兒鬻女鬻婦問價有人割愛尚可全生而敝邑處僻壤窮荒並鬻兒鬻女鬻婦之無從枕藉只堪待斃夫禮義生於富足盜賊迫於飢寒至於飢寒满目皆有死勢而無生機亦誰法能定其究竟　降比凶年 
 
 

Page 4

 
 
歉荒恐生厄運拯斯災患杯水莫救車薪雖承邑俟諭就各鎭殷實家勸捐助賑然富室無多不過籌五六千金固已筯疲力盡而一邑數十萬飢民嗷嗷待哺此五六千金者並杯水車薪之救不如耳將何以濟爲此伏乞大善長諸位大人先生大發慈悲分賜巨欵宏濟艱難急拯民命在諸位大善長眞心爲善一視同仁必不第爲銅睢邳宿海沐起死人肉白骨使敝邑獨抱向隅之泣也某等握管神馳陳情涕隕如有虚說天地殛誅曷勝迫切呼籲引領待命之至謹鈔登日報布告同仁倘蒙解囊慨助請卽迅交敝所查收匯解事關民命禱盼無量上海北巿絲業便館籌賑公所制施則敬謹誌 
 
 
 

Page 5

 
 
 
聖武記六角○小五義三角五○分類尺牘五角○快心編五角○　史二角五○耳郵一角五○薈蕞編三角○東征集一角五○　雜記二角五○澆愁集二角○東槎記一角五○春融堂二角○靑樓夢五角○小豆棚三角五○薑露菴一角五○香咳集二角○新增宦鄉要則一角八○曾侯日記一角○使琉球紀一角八○東池草堂八分○禀啓零紈一角五○瀚海尺牘四角○三岡識略三角○夢園叢説二角○文海披沙二角○甕牖餘談二角○四夢彙談二角○和約彙抄二角○中東和約五分○中俄和約五分○瀛寰瑣記三十○寰宇瑣紀三十○四溟瑣紀三十○紀載彙編一角五○訂譌雜錄一角五○藝林伐山二角○靈檀碎金三角○景船齋雜記一角五○正續水滸四角○雲間據目抄一角○讀史探驪錄二角○驪砭軒質言一角○尊開閣試帖二角○硯云甲乙編三角○螢窻異草初集二角二集二角三集二角○尊聞閣鄉會墨八分○有正味齋尺牘一角○六梅書屋尺牘一角五○詩句題解四集一角五五集一角五○歷代陵寢備考五角○鋤經書舍零墨一角○曾文正公家書四角又大事記一角五又求開齋日記一角五又書札一元二角又白紙家書五種六角○海上羣芳譜一角○妙香室叢話四角○東嚮紀要一角五○啓矇眞諦七分○紅樓夢補四角○名賢尺牘七分○歷下志游八分○西洋記四角○霆軍紀略二角五○淞南夢影錄八分○息菴尺牘一角二○籌海初集二角○戊子直省闈墨八分○嘯亭雜錄四角五○道聽塗説二角○三異筆談八分○漫遊紀略七分○中西紀事四角○壺天錄二角五○蕉軒摭錄二角五○滇南雜志五角○夜兩秋燈錄初集四角五又二集四角五○續綏寇紀略七分○尺牘初恍二角○音註小倉山房尺牘二角○思益堂日札八分○三借廬贅譚三角五○瓜廬尺牘一角五○十粒金丹七角○醒睡錄三角五○欣賞齋尺牘二角五○風月夢三角○集錦尺牘一角○外科全生集八分○詳註知愧軒牘尺一角五○筆耕齋尺牘七分○粤屑一角五○篤素堂文集一角五○通問便集二角○　旨　分 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[茶甎暢銷]  
　　由中國運赴俄國之茶甎至　　　　　　　　　　　　 
甎皆備軍營曁客商遠行所用取其便於携帶也 
[火柴銷數]  
　　東瀛來信云神户一地由西去年正月起至十一月止出口火柴寄至港滬及叻中銷售者共有二十九萬七千四百八十一箱惟寄往印度之火柴則較於前年略少至於印度一地本有製造火柴廠一間今該廠經已停工惟銷歐洲所製者故歐洲火柴之價近已大有起色 
[不宜輕去]  
　　香港署理安撫華民政務司蒲爲曉諭事照得本港政府發給華商前往美國貿易執照原爲生意中人起見此外目不識相惟憑一已手足之力以謀生者概不得冒領業經申明定案近聞有等非商非買之徒藉此機會認作東家或混充店中司事其實希圖領得執照出洋爲傭似此詐僞百出欺已欺人殊堪痛恨合亟出示曉諭爲此示仰諸色人等知悉爾等須知　關政府於此事稽察綦嚴倘一時徼倖瞒得執照贸然前往及到該處與向章不符一經查出定必驅逐回　不准逗遛徒然費耗貲財空勞跋涉殊爲爾等不值也各宜愼之毋貽後悔切切特示 
[妄禀批斥]  
　　金陵採訪使者函告云近日國家商借洋欵准將長江鹽貨各厘撥歸稅務司代徵抵還洋債無知之輩遂誤認長江已屬他人巷議街談紛紛擾擾然巿井鄙陋妄相傳述不明時務已爲識者所竊笑乃竟　旗營某弁誤信人言漫不知　遽陳書督轅其大旨則請督憲具奏不能以長江輕𢌿洋人如慮無欵償還日本兵費則請朝廷明降諭旨在中外文武大小各官廉俸内扣發四五成卽可敷用云云昨經督憲劉帳帥批斥以朝廷商借洋欵亦屬事非得已且現准部文祗　將長江鹽　各厘撥歸稅務司代徵抵還英債並無以長江抵押之說至各文武廉俸久已核扣三成現復由部創造昭信股票奏准咨行諭旨富商一體認借業已分别飭遵辦理在案所請應毋庸議等語該弁所禀亦太覺冒昧矣 
[糧减價]  
　　欽命三品頂戴署理江南安徽等處承宣布政使司布政使加十級紀錄十次于爲出示曉諭事照　皖省各州縣徵收地丁錢糧兵燹後經司會同善後　道按照各該州縣向辦章程以額徵之多寡酌中核定每正銀一兩共收庫平銀一兩二錢　至一兩四錢不等應解　耗以及辦公平餘火耗解費紙張等項一切在内詳經前兩江爵督部堂曾核飭遵辦零　小户力難完糧者亦有偏僻州縣無銀可易者　得不按時作價銀錢並　以便民間　納所收錢文由官易　批解盤運脚費旣多折耗之虞時銀價翔貴故完銀一兩各就地方情形照巿　制錢一千六七百文至一千八九百文爲止遵　三十餘年官民稱便乃自上年以來銀價日賤錢價日漲而各州縣徵收錢糧乃照前定價值折收則與巿價大　懸殊不足以示體卹而昭平兀惟是各屬之銀價各有低昻别折銀之錢價亦有多寡之殊現奉撫憲奏明除向係收　各處以完銀之户各仍其舊并　　靈壁定遠二縣定章收數本少徵不敷支勿庸議减外其餘各屬凡有以制錢折納者每銀一兩照該州縣向來櫃收價值酌减錢一百文統自本年十月起遵照减定折每徵收於小民旣沾有利益在州縣　尚無所難如有以洋錢完納均仍按照巿價合算不准　抑　浮牧　事新安宣州等九衛徵收屯折銀　均仿照屯坐各州縣定　折收以歸一律倘日後　價昻貴州縣以錢易銀不　批仍　時　量情形奏明歸復舊制除由司札飭各州縣衛遵照辦理外合亟出示曉諭爲此示仰各屬軍底　　人等一體遵照此次减定銜　完納毋違特示 
[打彈滋事]  
　　西人之打彈子也盖公餘之暇藉以稍舒心力亦養身之一法卽偶然互博勝負亦惟饋以香餅皮酒雪茄等類而已不料華人竟有以之爲賭　者近日四馬路青蓮閣彈子房内打彈者每盤共賭洋一二元至十餘元不等盖已非一日矣前晚有甲乙二人共賭輸贏甚巨不知因何爭鬧幾至用武後經魯仲連其人解勸而散 
[委訊捕勇]  
　　滬南　路善保局招有捕勇四十五名在馬路一帶彈壓日前齊集大馬頭候江海關道蔡和甫觀察呵　而至卽聯名禀控捕　梁哨弁尅扣餉項藉端科罰等情觀察諭令退去候辦旋聞札委馬路工程局委員朱森庭明府定於今日兩點鐘在大馬頭工程局中傳齊各捕勇嚴行訊供核奪 
[飭空票]  
　　租界各小錢莊因出立空票虧倒巨欵由臬憲訪聞札飭上海縣黄愛棠大令會同英讞員張賡三直剌　集匯源公所董事革探孔阿才等訊著赶速清理乃至今未見動靜而日昨孔等又議就章程呈請英公廨出示曉諭俾可辦理直刺以孔等徒托空言於事無補著令赶緊清理若再延宕定當提案嚴懲 
[善後局紀事]  
　　前日有張阿五才在小東門外集水馬頭某姓小船上將衣服兩件銅壺一把竊之而逸爲巡街捕勇兩獲解至馬路善後局告知捕頭著押候昨日禀知會辦委員孫星垣直刺　堂研訊張供本邑浦東人向爲小工近因失業致入下沸爲　實係初犯求宥直刺判責一百板交捕驅逐出境不准逗留贓物存局候失主具領 
[上海巡局紀事]  
　　本城小南門内巡防南局委員藍茂如二尹前日救勇將竊犯周順之顧阿坤兩名帶往南巿二十三七鋪巡防局中請局員邵子怡二尹派勇吊贓嗣由邵二於詰知該犯因竊取城内某姓家明角風燈對質在南倉街恒茂質鋪中當卽傳令捕中人等帶　吊贓後仍交勇帶回歸案辦理○前日有無賴張餘生卽小餘生在南巿陽家　地方與孫阿小相遇彼此秦有仇隙一言不合輙起爭端互扭至十六鋪巡防北局總局員楊聘候二尹提訊因帮兇之　均已兎脫著尋獲佐証再行提辦 
[英界捕房紀事] 　　　　 
　　積竊王阿寳青插手中之老斯輪也曾經犯案遞籍今又潛來　在山茅閣橋左近又肆其探　乎叚適爲包探趙銀河所見立卽拘入捕房捕頭著押候解送英公堂訊辦○甬人方子奎何爲染坊生理近以落魄無聊流爲小竊前晚掩入石路某姓家意圖一肆其伎俩遜爲主人撞見當卽扭交巡街華捕送入捕房捕頭著押候解送公堂究辦○偷兒王奎奎在雲南路圖竊經朱包探拘獲帶入捕房捕頭著暂押　送公堂訊辦 
[美界捕房紀事]  
　　美界北河南路天后宫前　係逢神誕在滬粤人咸置備甡醴前往進查致祭並雇丹桂茶　名角演戲酬神一時遠近　觀者肩摩轂掣絡繹於途莫不興高采烈迨至夕陽在山始各扶老携幼興　而遞美捕房藍鋪捕頭　恐人多　事特派華捕數名前往彈壓○李扣寳江北産也前因犯竊遞解回籍今又潛蹤來滬前晚途遇　探石金榮以其仍敢逗留在滬立卽拘入捕房押候解送　堂究辦○前日傍晚偷兒某甲在虹口磨坊橋　方　姓家門　將　超趄意圖　竊被沈當塲扭住交石包探拘入捕房押候解懲○東洋車夫江北人某甲昨日午後在滬　楊樹浦地方有年約六歲之男孩　坐其車至虹口穿虹浜地方上車中向孩索資孩茫習　對甲無可奈何連稱晦氣而去該孩不歲　徑在途啼哭行人圍觀者甚衆旋　　　　　　　　十一號華捕　　送入捕房請爲安插 
 
 

Page 10

 
 
[金陵官報]  
　　三月十九日江蘇臬　吳承潞徐州鎭　壽煦均到見洋火藥局候補道蔡下關製騐候補道徐候補道劉式通江西候補道丁乃揚城守恊楊委署鹽城營　　彭仁壽　鏡清兵船董全才安徽　釐局提調知府楊宗青眞山鎭曹德慶帮帶　軍中營劉宇世叩謝下關東西兩　專台官浙江問知顧嗣頴均見内外保甲候補道馬袁均禀知　據　捕委員由清江來電豫　案内正犯已獲名知縣吕承　辭赴上海　　起運京來又吳錫官禀謝奉府委正帮審卽到差皖南茶　提調知縣冷利南到首凡知　文正書院○初十日江　臬事吳承潞沙揚洲緝私候補道章蔭江西候補道丁乃　均解知府　　照銷大勝關釐捐差會辦上海機器局直隸　補道林志道傳見○十一日直隸　　　謝委　鏕貨釐捐差　丞吳瑞昌奉委解　州靈璧賑欵卽辭大使饒祖　到　海分司　來領解新　錢拔補徐州鎭標補汛千總戴棠福辭澄波輪船王　柏到李軍門　蕪湖回督轅　　鹽捕營都司趙　　應與徐州城守都司劉　泉對調署理○十二日統領親軍管營劉見　革江蘇題委道游　澤到由疆結案回省祥安輪船　友勝到由　　　　局銀條　江　張子藥　水師左營趙雲　禀知巡江回請補高郵州湯華　叩　飭知　補上　元陳　知赴東　相騐委署　陽縣吳林謝棠請補安東縣張　彩知縣游毅之孔慶　　德龍　戴光劉德元陳士揚均禀知在藩署閱卷張字漁雷艇船守　陳濂見　轅牌示邳州學正　殿　譜咨會試遺欽查有　　　　　署　○十三日城内外　甲　補道馬袁　撤皖南茶慶候補道李維瀚　山鎭曹德慶均辭　補道會内鹽准補郵州湯華　委署　陽縣吳兆林知縣經爾榖鹽知事談提孫　生均奉示騐看均見分省補用道引　到廣東來通判葉在産奉府委署審差上縣陳禀知赴東鄕　　　丁張　問王　鴻奉委淮徐賑捐差會辦上海機器　　　候補道　志道　辭 
 
 
 

Page 11

 
 
   
 
 

Page 12

 
 
[光緖十四年]  
　　宫門抄○諭旨三道錄前○船政大臣裕奏爲船廠接造輪船支用各欵核實報銷摺○又奏爲譯欵援濟造船經　　　　　　　日禮部宗人府欽天監侍衛處值日無引見○貴恒假满請安並請訓○官祥陳兆文各假满請安福　總兵洪水　到京請安○徐中堂緖假十日○徐郙請假十日○禮部奏派耕耤禮之王大臣派山莊王慶王端王熈敬立山堃岫榮惠松溎裕德葛　華徐　　　桂耒耜敬　○又奏准稽察中左門派出　愣額○又奏請換戴凉　　期○召見軍機貴恒洪永安○呈上明辦事　　頣和園皇太后前請安　駐　○福州將軍兼管船政事務調補四川總督奴才裕禄跪奏爲船廠接造輪船支用各欵造册核　報銷叅　仰祈聖鑒事　查閩廠製船經費光緖二十年正月至二十一年十一月　前支用各欵業經奴才於光緖二十二年十一月二十六日　同督臣邊寳泉　　　奏銷由户兵工部核覆分别准駁行查各在案兹據船政提調直隸候補道徐建寅等督同承辦各員造册詳報自光绪二十二年正月起至十二月止前兼辦臣邊寳泉及奴才接辦任内接迨湊成第三十四號濟一千六百匹實馬力連糧中號快輪船艘　造未成第三十五　福安七百五十匹實馬力鐵　輪船艘購買修造船隖挖土裝土各　修葺延募洋員五員來廠辦公居住之洋樓洋房各丄及歲修廠屋添購機器添置各廠機器學堂　事院藝圃書籍器其等項及常年額支薪水等欵均隨時奏報遵照部章按年開摺咨部查核立案所有收支各欵　行接續其銷計　管上届　銷案内存銀一十一萬三千六百五十三兩四錢二分四釐二毫又流存用賸銅鐵木煤各料價值銀五萬八千四百七十五兩五錢四分八釐五毫新收光緖二十二十一兩年准銷各欵内核扣四分减平銀七千七百二兩九錢四分六厘四毫閩省善後局　還光緖二十二十一兩年分奉部飭除修理各輪船匠工銀三千五百一十六兩七錢七分八厘二毫閩海關解四成洋稅銀一十六萬兩北洋解接造　成一千六百四實馬力通濟中號快輪船料價銀五萬八千二百六兩三錢四厘五毫以上歸管新收共銀四十萬一千六百六十五兩一分一釐八毫内開除二十二年全年支用造船購器修砲贍丄等項共銀一十九萬八千　百九十一兩八錢一分七釐墊支輪船薪費銀四千三百二十八兩八錢四分七厘九毫墊支煤炭銀一千二十一兩一分六厘統共開支銀二十萬三千五百四十一兩六錢八分九厘除支外實存銀一十二萬三千六百九十兩一分六厘二毫又用賸各料價值合銀七萬四千四百三十三兩三錢一分四厘七毫並　隨摺聲明以上存銀一十二萬三千六百四十兩一分六厘二毫内有光緖十年閩省籌防案内銀七萬三千八百一十七兩四錢七分七厘八毫一欵今尚未收閩省善後局解還曾於光緖二十三年四月間奏明現存奉部行查應俟定後再行開除造報又有光緒十一年山東泰安輪船修費銀一萬五千四百九十五兩八錢九分三厘六毫一欵現奉部行令招商局解還尚未解到又有光緖二十年台灣辦理海防墊支各欵銀一萬五千六十九兩九分五毫一欵奉飭部覆准歸於船政報銷應彚八二十三年船政報銷册内開除造報又本届核扣四分减平銀三千五百二十二兩零應請照案歸入二十三年分報銷册　列收俟二十三年七月起遵照部章改扣六分平再分别解部及移部候撥等情詳請具奏前來奴才覆核無異除分咨總理各國事務衙門並將細數分咨户兵工三部核銷外理合會同閩浙總督臣邊寳泉恭摺具奏伏乞皇上聖鑒敕部核銷施行謹奏奉硃批該衙門知道欽此○○福州將軍兼船政事務調補四川總督奴才裕禄跪奏爲船廠製造魚雷快　現已開辦　需緊要　恩匀欵接濟恭摺仰祈聖鑒事竊查船廠製造廠整頓海防要務　旣延募洋員教習修造新式之船所造船隻必須依限告成方能程上節費早濟海防之用前經奴才奏明議造新式魚雷快艦兩號與洋員杜業爾訂定三年内造居工料並計每號　需洋銀二百四十萬佛郎號共合四百八十萬佛郎内製船應甲鋼料機器等　廠中一時不能製造者皆先已外洋採購以資工匠觀習有製造魚雷快艦兩號應　鋼　及輪機電機電燈魚雷砲械子彈等　料　約共需法銀三百二十六萬佛郎又尚有應買製造各廠必須添補新式魚船機器並造拖帶輪船進塢拖延船及先令本廠學造新式小魚雷艇一隻之各項料物及雷砲等件共約需法銀二十三萬七千二百佛郎以上兩項約共法銀三百四十九萬七千二百佛郎上年杜業出洋回法採購　料已由奴才先撥給三十九萬佛郎爲該洋員分投採購時發付定銀之用其餘三百一十萬餘佛郎訂明匀作三年料物運到閩廠隨時分付按三年匀付每年卽應攤法銀一百零三萬餘佛郎　現在磅價約量估計須合銀三十萬兩上下加以廠中船匠丁工價及在工華　各員弁並學堂各教習生徒薪水工食赡銀等項與銅鐵煤木雜料一切用度每年又約需銀二十　萬兩統計現三年内船廠經費一年　少總須銀五十餘萬兩工作方　誤乎自船　開設　來雖經部定銀歲　閩海關四成洋稅銀二十四萬兩六成洋稅銀三十六萬兩作爲經費而歴因六成洋稅徵不敷支皆未能按數照解奴才到任後竭力經營儘能將四成洋稅内應解銀兩逸籌足數　六成洋稅應解之欵實係海關比年恊撥增繁已屬竭蹶萬分難再有餘分濟船政是以奴才於光緖二十二年九月間具奏整頓船政事宜摺内將經費支絀情形縷晰陳明恐工費難期手會有於洋藥厘金撥　内及六成洋稅之應解　使經費内匀挪湊撥之請且以造船原備南北洋海防需用並請由户部於各省應解南北洋海防經費項下匀撥解濟奉旨交總理各國事務衙門會同户部議覆以匀撥出使經費一節難以准行出各省應解南北洋海防經費匀撥解濟一節電詢南北洋大臣亦皆稱無餘力分濟由部奏撥銀十萬兩先爲開工之用其新造船隻今仍遵照光緖二十二年六月十八日諭旨辦理時值所募洋員業已到工原訂合同有來工後卽定以期限先造新式輪船兩隻以俾在廠工匠學習現在各省經費皆非充裕何省有欵購船非一時所能商定若俟各省議定再辦必多時日洋員無工坐待月支薪俸不免虚糜因卽察度情形與杜業邇照定先行籌造六千五百匹馬力魚雷快艦兩隻奏奉允准修造在案現在船已開辦用欵正殷此後怕購物料絡繹而至尤須隨時付價方不致有逾期貼息及停工待料之累而通籌歴年海關六成洋稅收數照額撥解自顧實難奴才目覩情形不敢以交缷在　稍存推諉而當此用欵吃緊之際又無别法可籌更四思維查有閩海關向有歲撥洋藥厘項下應解南北洋海防經費銀二十四萬兩近年因洋藥厘金收數減色未能按年撥解本年户部奏催並令於此項二十四萬兩内撥銀十萬兩解交北洋修理旅順砲臺工用念船廠籌造快艦本　南北洋海防調用與北洋之整頓海防修理臺工事無二致此次應解海防經費除撥旅順之欵外其餘銀兩若以撥濟船工是仍以南北洋海防之需爲南北洋海防之用現旣造船經費待濟甚殷合無仰懇天恩俯准將閩海關洋藥厘項下應解南北洋海　經費銀二十四萬兩除修理旅順砲台銀十萬兩撥解北洋外其餘銀十四萬兩暫留船政爲湊濟廠造船經費之用俾期快艦速成要工無誤俟三年限内快艦造就再行照舊解部實於船工裨益非淺奴才爲籌接濟要需起見是否有當伏乞皇上聖鑒敕部議覆施行謹奏奉硃批户部議奏欽此 
 
