# 1898 - 278 - 4909154

 

Page 1

 
 
[皇朝經世文正續選增時事洋務三編] [  圖書集成局代啓]  
　　自長沙賀耦耕先生仿切問齋文鈔之例輯皇朝經世文編凡講求經濟之學者莫不奉爲圭臬風行海内幾乎家置一編矣厥後江右饒新泉别駕有續集之刻近年上海葛君子源又以饒氏之書祇采自道光以迄同治雖名臣奏疏私家著述己有美必收而於海防礦務諸學尙付國如因更輯爲續編方今風會漸開事機屢變甲午以後朝野上下均以講求洋務爲急三魚堂主人爰不惜重幣敦請名宿取近易名公巨卿之奏牘通人逸士之議論搜羅選剔都爲一編中分天算地輿公法約章律例礦務鐵路電線錢幣商務敎務算學側繒諸院史學官制兵政諸門多至四十八卷分門别類詳愼校警附于經世文續編之後倩本局印以新鑄鉛字現己裝釘成書價目格外從廉計皇朝經世文編廿四本洋三元續編連三編卅本洋三元單買三編六本洋一元在上海三馬路申報館申昌蘇申南北掃葉山房發兌 
[論川匪亟宜剿辦]  
　　天下之患除之於幾先易除之於事後難除之于初發之際易除之于方熾之日難盖當包藏禍心陰圖不軌之始於此而卽有深識遠慮者破其機謀察其虛實貫一手一足之勞煩一兵一役之力搜而捕之可使渠魁授首而脅從者瓦解冰消俾地方得安然無恙生民皆隠受其福此策之上者也卽不能先事預防致令此輩結黨會盟揭竿斬木盤踞一隅視殺人越貨爲常事以抗官拒捕爲得計擾害商民挭塞道路跡其恣誰暴戾似亦有一發不可收拾之勢然衆止數百多則數千兵革未必堅利也糧餉未必多也快槍巨砲高城深池未必可戰可守也果能遣一良將率一旅勁兵　而誅之揣穴犂庭亦甚易易何至禍勢猖狂蔓延日久令人望宼氛之惡而歎剿辦之難哉四川大足縣土匪余蠻子之閈教也本館前接重慶訪事人來信謂余菲於數年前己與教民滋事釀成巨案經大憲奏聞懸賞購緝迄未成擒時綰縣篆者爲桂大令天培以緝捕不易遣人密與議和一面揑報病故含糊塞責矇詳銷案以致遂有今日之事先是駐淪法國領事照會川東道任觀察及早拿辦己經首縣購缐拿獲解至榮昌被匪黨千餘突出刼回余遂深怒積怨擄去法國華司鐸復至四鄉搶割教民所種禾稻嗣因其羽黨用度不繼分投四出向各富戸索借數十金或數百金不等任觀察遂派銅梁禀生彭春臺明經等十餘人前往議和而彭又不善惜辭被余刀傷肩背狼狽逃回時護督憲文制軍亦以匪巢拘有法國教士恐一經用兵或被戕害反釀巨禍因又委吳觀察往商和議令將教士先行釋回以免法人口實終以余匪要挾四欵事不克成自是而後遂寗縣及叙州府屬之内江縣所有各教堂遂相繼被毁又聞余匪將上竄雲貴直赴廣西與容縣土匪互相聨絡統觀前後各情然後知當日玩宼者之養禍烈也夫近來教堂之案時有所聞莫不嚴行懲辦當余匪發難之初案經上逹天聽地方官果能實力搜捕重賞之下必有勇夫束手成禽指日可待斬其頭以謝教土散其黨以杜禍蔡除惡務盡理固宜然乃桂大令彌縫掩飾致令死灰復燃試叩以養癰成患之罪當亦有喙莫辭也迨本年途又犯案縣署某家丁奮其智勇將余拘獲於斯時也果能多派兵役沿途擁護彼匪黨雖多當亦不敢動手何至有中途刼回之事論者皆以當時王柳堂大令派差不愼爲咎夫派差不愼固王大令之咎也然匪衆至千餘人卽使多派差役亦非所敵安能與之抗衡且余匪黨羽之多肆惡之甚官長耳目豈無聞見而不先請兵剿辦何也今教士被刦矣田禾被刈矣匪燄披猖幾有不可遏抑之勢而官兵猶寂無舉動不聞竭力剿滅者何不知利害若此耶夫官之治匪猶醫之治病也今雖禍勢己亟尙不至潰敗决裂不急投以峻攻之劑坐令元氣大傷則大可救藥矣乃彼恃法教士以爲挾制兾得肆其陰謀而官長亦恐不利於法教士竟至不敢進兵然則必將與之議和乎余匪不允我便聽其所爲付之無可如何乎噫豺狼之性難馴不至勢蹙時窮安肯帖然就範自來招降之術必先制以兵力然後可收其心余匪何獨不然哉昔楚漢紛爭項羽刼太公以招高祖且曰不往則烹而高祖有分羹之請而項羽卒不敢逞其殺戮之心權術所行所謂置之死地而後生也余匪方挾教士以爲負隅之計吾知卽以兵臨之而亦不敢加罪於教士卽不幸教士或有不測我苟能將匪黨痛加剿洗亦可爲之報怨雪恨法人不難共諒此心若仍悠悠忽忽恐匪類愈聚愈多辦理益將棘手而况廣西土匪有下竄湖南之信若與川匪聨成一氣其勢更盛禍將噬臍故爲今之計宜先阻西匪外竄之路絶川匪勾煽之謀不惜萬戸侯之賞以購余匪之頭庶幾禍可稍戢乎語曰星星之火可以燎原涓涓不塞將成江河以目前匪勢而論急起直追猶恐不及奈何當事者尙不借箸籌及耶 
[本館接奉電音]  
　　昨日上午京師飛電傳來上諭四道旨二道敬謹譯登○八月二十一日奉上諭内閣學士兼禮部侍郎銜著漙頲補授欽此同日奉上諭刑部左侍郎著李培元調補徐會澧著補授吏部右侍郎兼署戸部左侍郎並兼管三庫事務仍在上書房行走欽此同日奉上諭奎俊奏特叅庸劣各員請旨懲處等語江蘇太湖廳同知趙毓忠畏葸無有緝捕不力寳册縣主簿吳庭瑞庸鄙不職昭文縣白茆司巡檢倪錫慶擅受民詞太倉州甘草司巡檢陳輝昇縱丁擾民丹徒縣港口巡檢許祖蔭昏庸荒謬高家鎭巡檢姚鏞聲貪詐無恥青浦縣澱山巡檢李耀光聲名甚劣宜興縣典史馬長康瞻大妄爲均著卽行革職寳山縣知縣鄭仲和才欠開展著開缺另補以示懲儆餘著照所議辦理該部知道欽此同日欽奉慈禧端佑康頤昭豫莊誠壽恭欽獻崇熙皇太后懿旨自開埠通商以來中外咸敦睦誼不分畛域卽如各國教堂之在内地者迭經諭令地方官實力保護不啻三令五申各省官紳士庶自應仰體朝廷一視同仁之意開誠布公無嫌無疑以期日久相安乃近日各省民教滋事之案仍不能免四川大足縣教案至今尙未了結在愚民無知造言生事輕啓釁端固爲可恨而該管官吏不能隨時開導先事防維實亦難辭其咎用特詳加申諭各直省大員於教堂所在務當嚴飭地方官懍遵迭次諭旨認眞保護各國教士往來均宜以禮相待遇民教交涉之案持平辦理迅速斷結並開導紳民安分自守毋得逞志肇釁其各國遊歴洋人所到之處尤應一體保護以盡懷柔之誼經此次降旨之後若再有防範不力致滋事端者當將該管地方官從重叅辦並將該督撫等一體懲處毋謂誥誡之不預也欽此同日奉上諭湖南巡撫陳寳箴以封疆大吏濫保匪人實屬有負委任陳寳箴著卽行革職永不叙用伊子吏部主事陳三立招引奸邪著一併革職候補四品京堂江標庶吉士熊希齡庇護奸黨暗通消息均著革職永不叙用並交地方官嚴加管束欽此同日奉旨稽查正藍旗滿洲旗務著麟趾去欽此 
[接錄審官定職摺]  
　　第九條六科明設給事中掌門下之任審定詔旨謂之封駁駁正到部謂之抄叅今事或由廷寄或由閣抄其下科者皆係循例奏報無所用其叅駁雖察六部祗按月由部赴科註銷而己然封駁之職在我朝爲拾遺康熙六年輔臣以言官旣准不時陳奏其拾遺應卽停止後雖以阻塞言路爲輔臣罪此例亦仍未復查 
 
 

Page 2

 
 
六科　在門下雖隸都察院實與各道御史有别拾遺左右其本職也皇上察言好問令編檢中贊科道各隨該堂官到班值日今詹事等衙門己裁值日之員旣少預備亦無中贊應於都察院外令六科分期值日卽以值日復其拾遺之舊而副其給事中之名現在立法造端事體繁重雖詳求不厭再四本可隨時變通而一經奉旨有司卽應遵行旣無成案可循而詔辭簡要理難詳及或恐漸生歧異致失本指其新章由各衙門議定者雖大致己邀俞允而其中詳細條目未必盡無可議尤宜愼之於初可卽由值日科臣覆核每日奉旨事件如原奏或有遺漏牴牾及詔旨有應行申明之處卽於次日請旨辦理以求盡善至六科雖無所不察其所察之部尤爲職分所當先一切利弊得失因革損益均宜隨時條論亦藉以明習政務庶不至專事風聞彈劾而轉抛荒其本職也第十條都察院西國之官人自行權無大小相維之意中國以上使下以内制外國體異則官制難同而惟事由公議則彼國千年之善法而亦中國自古之良規唐虞三代用衆議而民志定宋明末季不用衆議而國論淆言哤政雜在彼不在此也明臣邱濬有言祖宗不以諫浄名官欲人人得盡其言也又寓其責於科道其意甚微我朝亦然惟都察院官各有本職都御史分涖行省監察道職在巡按六科給事内廷分察六部會議各修本職則都察院宜别增議事之官參中外古今之制擬於十每道五道外另添御史仿周秦祗以御史名官仿順治康熙時兼用五六七品仿漢制議郎不限員數仿國初吏部司員例及西國議員例各省必有一二員一切政事興革咸使預議上下交而其志向端在此矣此摺仍未完 
[京友三述國事要聞]  
　　京師訪事友人云本月十三日刑部署前站有營兵三百數十人禁止書差人等不得出入觀者人山人海俄由内廷傳旨將官犯楊深秀楊銳劉光第林旭譚嗣同及康有爲之弟康廣仁等六犯一併正法午後四點鐘時步軍統領三堂憲傳集劊子手並囚車六輛將六犯由獄中提出裝入車内督帶官兵護解至宣武門外菜巿口處决時被康誘惑之各官紳及保國會中人皆慄慄危懼幸朝廷政存寛大不子深究得免株連先是十二晚步軍統領傳諭點派綠步各營兵丁若干名於次早齊赴刑部伺候十三日欽派會審官犯之某大臣等齊集刑部秋審處提訊徐致靖等七犯各遞親供諸大臣立刻覆命旋於三點鐘後奉諭旨祗留徐致靖一犯永禁囹圄其餘楊深秀等六犯立卽處决當行刑時有某犯官之弟杲立人叢中見兄俯首就戮悲痛迫切如醉如痴幸經家人極力喚醒扶之而去移時各犯親屬聞信俱至將屍首縫合舁回棺殮康之害人亦甚矣哉聞革員張蔭桓由德皇傳到急電力爲保全經總署代逹天聽故十一日有暫行看管之諭刑部遵旨提張出獄爲之掃除一舍妥爲安置又聞皇上聖躬時有不豫皇太后命居南海瀛臺靜養休息禁垣外每處增設兵丁二十名往來巡查日夜不息門禁亦較常嚴緊 
[津友四述國事要聞]  
　　康有爲大逆不道附和奸黨如楊銳楊深秀劉光第林旭譚嗣同及其弟康廣仁均己奉旨拘拿天下臣民咸曉然於罪大惡極之萬不能恕本報前據津友函述業己錄登三次矣兹又接續信云本月初十日津郡喧傳有犯官及内侍數人在菜巿口正法聞者不察愈聚愈多以爲徐致靖張蔭桓二革員亦在其内衆皆屬目久之嗣奉上諭以張蔭桓尙非康有爲之黨著交刑部看管於是知係謡傳紛紛各散是日亦無處决之事至十三日午後始搭蓋監斬棚四點餘鐘卽由刑部監獄提出康廣仁等官犯六名押赴菜巿口梟首蓋先一日由刑部會同都察院訊實與康同黨故罪在不赦也時徐致靖與張蔭桓尙覊刑部獄中十四日奉上諭徐致靖著永遠監禁張蔭桓發往新疆交該巡撫嚴行管束並將康有爲等罪惡宣示天下全案大定先是本月初四日候補侍郎袁慰帥晉京陛見康等曾奏請飭調新建陸軍三千人入京圍頤和園刼令皇太后改易服式爲天下倡幸皇上天亶聰明未爲所惑而慰帥微有所聞卽於初五日陛辭出京密告榮中堂電奏皇太后宫寢得免震動又聞外臣某之來華游歴也康實招之康原名祖貽嗣改有爲自號長素意謂長於素王也自登賢書性益狂妄其鄉人皆呼之曰康聖人當南皮尙書總制兩廣時折節下士康在籍每當禀見之前一日密令人偵尙書所閱之書潛窺精奥抉擇疑義俟會晤時乘間討論清辯滔滔頗能動聽故尙書亦目爲績學之士挾此術以干名公卿偶一不察易爲所惑當文侍御悌參奏時皇上疑其爲人主使不勝御史之任發回原衙門行走康弟廣仁遇之於道稱謝不己其嬉笑甚於怒駡咄咄逼人如此己革禮部尙書許雲庵大宗伯劾之不動嗣因另件被議落職康見命下大宴賓客肆口譏諷有識者以其居心險詐行爲卑鄙皆差與爲伍曾幾何時而巨案猝發知人不亦難哉又聞榮中堂前派北洋通商巡捕劉君追捕康有爲時所見日本官商護從逃匿者若非其黨土照或卽係梁啓超云 
[川匪確電]  
　　四川大足縣土匪余蠻子閙教一事日前本埠謡諑紛紜頗駭聞聽江海關道蔡和甫觀察惄焉憂之電詢川東道任逢辛觀察兹得覆電由蔡觀察鈔示一紙爰照錄之至電内咸巧嘯效等字係按韻目以紀時日者其電曰上海蔡道臺並請轉呈奎督憲頃奉效電謹悉霰接和翁咸電巧奉憲臺嘯電均隨時登復計共有四電此時己邀鑒否余蠻子率六百餘人挾華司鐸出巢公然打教於地方官無擾其黨蔣贊臣唐翠平各率二三百人分路而出亦祗打教焚掠屋物訛詐紳富均在大足附近一二百里内之銅梁水川榮昌壁山等處並不遠竄亦無定蹤成都己派九營分途圍拿並救華司鐸惟記名提督周萬順率三營效到餘尙未來渝距大足三百餘里謡言過見教會尤爲驚惶不得不格外加意巡防中外貿易照常各國領教商人均好各教前議囑代雇船將眷口暫避至宜昨今己復登岸此皆目前共覩共聞之實在情形府屬之合州教案係假冐余蠻子之兄所爲成都委員往辦尙無頭緒懇和翁呈憲臺閱後酌交報館登錄以慰衆望而靖遠謡汾叩 
[漢鎭大火]  
　　漢口訪事人來函云漢口緝捕營城下東嶽廟一帶地方編茅爲屋鱗次櫛比最懼火災本月十七日東方未白某姓因賭起釁互相扭毆致將洋燈擊倒吳回氏遂乘隙而入跋扈飛揚如入無人之境是時風力又大一轉瞬間火勢卽蔓延無際諸鄰右驚醒而起則己四面皆火無路可逃旁有深湖一道長幼男婦皆思舄水以避然千百中獲生全者不過數人事後經人撈起屍如山積殊令人自擊心傷火旣將蓬屋悉數收拾然後截分兩路一由興隆街穿堤而過由金塘繞道至張美之巷而止一由土壋過廣益橋至花布街太平會館後面而止廣益橋之火又分兩路一由半邊街而前如小郭家巷涂家廠三義殿一帶俱成瓦礫之塲復由緯子街過夾街及鮑家巷河街而止一由堤街而進如紫竹菴喬家巷興盛橋青林樓長盛街萬年街延壽菴悉付咸陽一炬而堤街之南又延燒惠滋堂進福建庵過齊魯公所及五桂巷至十方奄上首而止十方菴相近之田家巷小夾街中叚亦化烏有然後由正街至流通巷而止至如集稼嘴一帶閙巿亦己變作邱墟矣自起火至救熄歴時不過半日而所燬大小鋪戸民居總居一萬家之外人之淹斃者火焚者壓傷者沿途踏死者不計其數苟無東風助虐爲禍當不至如是之烈計漢口一區幅員不過一十五里今火路己長至六七里全局己去三分之一矣洵數十年來罕見之奇災也時以風力過勁洋龍廣龍無從施救計自燬者數架通鎭閉巿一日入夜餘燼未熄水會中人竭力澆灌尙幸死灰未燃至次日巿面始照舊交易但百物驟貴卽水一擔亦漲價至十餘文以是未被災者亦受其累當火熾時由保甲局拿獲搶火匪徒十餘名想當盡法以治或云起火之由實係匪人所種俟探明再錄 
[日相過津]  
　　天津訪事友人云日本舊相伊藤侯爵自前月二十九日晉京後原定閱兩禮拜回津仍駐水師營務處本月十四日四點鐘時伊侯果由京抵津津海關道及天津道府各官均在老龍頭車站迎迓行旌改駐日本領事署聞伊侯急於回國不日卽當起程也 
[兇犯發回]  
　　松江訪事友人云去歲夏初西門内硝皮匠陸升堂戳斃翁姓閨女一案前經訊實兩次解省覆勘詎料陸犯刁狡異常以 
 
 

Page 3

 
 
　器未獲恃無佐証屢次翻供現經省中發審局委員疊訊至四十三堂而陸犯堅不吐實仍無確供遂復發回原審官再行覆訊十六日回至郡城羈标華署獄中候再研鞫 
[融齋書院八月望課題]  
　　經學散齋七日致齋三日解農用八政解○史學桑維翰景延廣論顔慶復始教蜀人築壅門城論○性學救放心說子罕言利命仁三者之旨○算學設有大小兩弧但云兩餘弦冪相减等於兩正弦相减若半徑爲一則甲乙各正弦必等於乙甲各餘矢試證其理三角形三邊求積法以兩腰冪相减自之以底之三乘方加之於上次以兩腰冪相加倍之底冪乘之復以上减之十六約之開平方得面積試證之 
[蕪湖官塲紀事]  
　　蕪湖訪事人云道憲張曼農觀察於月之初四日起金陵謁見峴帥事畢於初九日乘江孚輪船還轅屬下印委各官咸赴招商躉船迎迓○新簡蕪湖關道吳季卿觀察景祺於七月廿四日陛辭南下卽回杭州珂里瞻拜松楸俟一月假滿然後蒞蕪履新己紀前報兹悉招商局上水輪船於初九日抵蕪觀察己派家丁先將什物器皿運到百餘件並預備行臺俾棨戟臨時一切服御咄嗟可辦也 
[鳬舄來申]  
　　昨日上午現任華亭縣劉謙光大令由松蒞滬登岸後卽命駕入城先詣道轅謁見蔡觀察後至上海縣署拜會黃大令大令延入花廳茗談良久始行辭别 
[飭興地利]  
　　銅山縣某大令在境内某鄉新開河道培築兩堤爲是處田禾灌漑之資並在堤上廣植柳植一萬數千株農民咸資庇蔭種畢申詳兩江督憲劉峴帥峴帥以此舉能興地利有益民生大爲稱賞並飭各府州縣一體興辦札司由府轉行到縣昨日上海縣黃愛棠大令接松江府張子虞太守頒到札文遵卽擇地籌辦矣 
[子限自理]  
　　英商匯中洋行倩律　納而生在英界會審公廨控買辦徐雨田虧空洋一千五百元昨日午後繙譯官梅君與鄭瀚生大令升座會訊納律師聲稱徐雨田在匯中洋行爲買辦進出各帳曾經當面結算無訛實欠洋一千五百元而徐曾有洋二千元購買行中股份照算應存洋五百元惟目下股單價跌只值洋一千元若以之推抵徐雨田尙須找還洋五百元如不允還請傳保人徐炳春追償徐雨田供洋二千元實係押櫃並未購買股份至帳目己經結算並無錯訛洋東開出各帳計未收到者九百三十餘元今將原帳呈閱現在照算洋東應找出洋五百元鄭大令問徐云爾謂洋二千元實係押櫃並非股份有無憑據答稱無據惟洋交老買辦手後卽至洋東處簽字納律帥謂徐所云簽字實是過戸何得指爲押櫃徐云此事實與該行前經理洋人嘵立四說明現在嘵立不日來申當自向理說大令與梅君互商之下判限十日自行了理呈堂之未收帳據交納律師收回 
[訛詐宜懲]  
　　圬者沈阿海王關關周慶和三人專在裏虹口沈家灣藉端訛詐肆行滋擾前晚見鄉民李阿土踽踽獨行向之圍住索借洋銀數元聲稱如不依從須拔至寳山縣境大肆毆擊李阿土阮囊差澀不能應付正在進退維谷之際幸由包探劉阿炳巡見將沈拘獲送入捕房候緝餘黨解請公堂究辦 
[一死一生]  
　　江南機器製造局工匠徐正生年甫三十餘前日因修理某輪船將極重鐵料掮至船上偶一不愼失足墮入浦畔所負之鐵正壓於身腦漿迸裂豆時斃命工頭召其家屬將屍收殮總辦聞之惻然憐憫賞給洋銀八十元其子年僅十三著每月赴局領洋三元俟長大而止是可謂體恤周至矣○寗波人毛功成在楊樹浦華盛紗廠工作昨午忽在樓上失足墮下跌斷　骨鮮血迸流痛不可忍經人舁送同仁醫院求治雖得保性伅恐不免己成殘廢矣 
[途窮自盡]  
　　木工顔小貴向在新馬路馮仁甫所開木作爲夥曾積欠馮洋若干元後忽收受同業張長生洋六元調至張處做工馮乃向張謂如用此人須將欠洋理楚張不得己當卽辭歇顔以兩處生意均辭自顧途窮難以度日濳購得紫霞膏吞服以圖自盡由其弟顔正連姪顔阿連舁送仁濟醫院求治醫生察得受毒己深無從施救仍復舁回旋卽斃命正連等以禍由馮張而起卽向理論各出洋四十元爲小貴收殮之費其事己了矣詎馮張以彼此陷害遂致各喪其資互相爭閙定欲涉訟現由同業中人出爲理勸未識能免匍匐公庭否 
[病丐猝斃]  
　　前日清晨捕房舁送年約三十餘歲之病丐一名至英界公廨請爲安插詎甫經停車卽己氣絶身死值日差禀知鄭大令立傳頭門地保查無屍屬當卽報堂收殮發壇標記 
[南巿捕房紀事]  
　　滬北虹口德元永木行與南巿王家馬頭元亨木行向有往來結算帳目德元永約欠元亨洋六百餘元日久未付昨日其夥友王立有因事在南巿新馬路被元亨行中人所見當喚某號巡街捕勇扭解捕房捕頭命押候解至工程局研訊○北通州人徐長發昨日上午在南巿西陸家浜撬取東洋車上之捐照被十二圖汛捕夥潘春榮所見向之根問知其車實係竊來當將徐及車一併拘至捕房捕頭命押候　至工程局訊究 
[廷界捕房瑣案]  
　　昨日讞員朱明府蒞捕房命提美富輪船水手徐林生水阿連至案以其用藥水潑傷烟妓王二寳居心殘忍著照原斷徐枷號一個月期滿責放水重責二百板從寛斥釋○偷兒陳阿銀竊取同茂及義泰莊各物經捕拘獲昨日復提至案略訊數語仍著還押候吊贓再核○積竊劉榮生張阿連竊取衣服鞋子等物由包探拘獲明府著將劉責三百板張責一百五十板一并釋出○裘瑞芝顧阿六前在火塲竊取洋傘香水香物爲西人拘獲明府著各枷一個月發火塲示衆期滿責釋○顧桂林在火塲竊取絨布茶葉由西捕拘獲明府著枷號一個月期滿責釋○張阿三在火塲竊取洋燈十六盞由包探拘獲明府著照原斷笞責二百板卽令釋出○偷兒楊立明竊取皮箱一隻爲失主當塲追獲明府著枷號半個月期滿責放○偷兒陳阿三竊取棉被脚爐等物爲包探扭獲送案明府著笞責一百板釋出○圖竊東成物件之朱洪發及竊取車輪之吳光宇竊取水烟袋之張阿發著各責五十板一并釋出○馬德芳控屈松林欠洋三百五十元押候覓保清理昨日提案研訊屈供並不欠洋综被誣控明府准之交保出外著卽遞呈帳簿候核○陳掌珠張九仔帮同流氓朱春泉毆傷華捕並攫去對時表衣服等物扭獲後押候查辦昨日命提復訊陳張同供情願賠償失物明府仍著還押候復核○沈金元擔保朱瑞芳積欠會尖一百七十餘元被控後押候嚴追昨又提案略訊飭探帶出覓保限十日内帮同朱清理明白禀復核奪 
[美界捕房紀事]  
　　前日本地人某甲手持寗綢一疋至虹口西華德路某押鋪求質爲包探胡瑞龍所見以其形跡可疑扭入捕房押候查明核辦○流氓陸阿二專在天后宫前擺設賭攤昨爲包探沈阿鶴所見連同賭具送入捕房押候嚴究 
[痌癏在抱]  
　　本館恊振所昨承不留名求母病速愈助山東急賑洋五十元又朱李氏因患心冬求保速痊助洋二十元又吳馥堂大善士爲八月二十一日亡妾許氏祈早超生助洋一百元又宛平足成柱成蘇州客次求母身體平安助山東賑捐洋二十二元六角夫救災恤鄰行道有福證諸往事報應昭彰今諸大善士各能以仁人之心慷慨解囊拯彼被災黎庶行見病魔退舍德門翔和藹之風司命無權苦海免沉淪之阨感應之捷如影隨形拜領之餘書此鳴謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　張心初前控錢先選　夤夜搶物前晚囊　需　李二尹升　提訊張供四月間某夜被錢紏　前來捐　　　　　當晚雖未認明然事前曾由捆保王子卿言人鋪恨小的扣去工資欲來報復則此事實有可疑尙有流氓金妹郎素與　　　必有分　　　　求究莊谷卿供是地保張住小的圖内查得此　實係錢金等所爲王子卿供張言小的告知挾恨圖報一節寳無此事錢金均住小的圖内　日雖不安分若言搶物諒不至此錢先選供張有桑園一所係其看管曾雇小的做工伊在東家處每畝算得工資洋銀八角而以七角發綿小　　被呑洋三元有餘後經小的查知向之索找伊不允小的怒而辱駡遂被挾嫌誣控求恩明察金妹郎供前年小的輸充地保時有莊國卿　　　華華一案張亦牽涉在内曾由小的拿解請辦懷恨於心故以搶物誣控冀雪前恨二尹曰此案是否爾等所爲雖無實據惟爾等平日不　　分業己訪明亦難曲恕著戕錢笞責三百板枷號一月發頭門示衆金責一百板交王子卿保去莊谷卿尙有别案著交差看管是案贓賊飭捕　　緝解究○沈順法控媳徐氏不守婦道肆行潑悍求請究辦經李二尹提訊沈供洞庭山人現住十六鋪篾竹街兒子桂春娶媳徐氏被朱正才　與張玉堂通姦前晚經兒子雙雙捉獲時小的在外營生由兒子發信追回當晚將張交地甲看管而徐氏在家尙敢哭駕昨日小的至申是以　媳扭案叩求斷離以雪門楣之恥至張在地中處己被得賄私縱亦乞著交訊究沈桂春供與父同徐氏供年二十有六被鄰人朱正才多方　　小婦人一時糊塗出此醜事今被翁夫訓斥不敢肆潑朱正才不認有紅娘之事地甲裘鎭供沈桂春前將張玉堂捉獲後暫交小的看　　　　父回家定奪旋經陸雲才至小的處將張保去今未交到求大老爺向陸根究可也陸供確曾爲張作保求恩寛限數日自當交案二尹判恠　　掌頰一百下准于斷離由母屬領回另行擇配朱不應誘令苟合　人名節雖未供明總難辭咎著責五十板限陸於兩日内將張交案候辦沈　法父子著具自願休棄切疆存案候再覆訊 
[上海巡局瑣案]  
　　南巿南京街楊王氏所設醫室内日前被賊竊去布衣三十餘件投報二十三七鋪巡防局經局員盛兩村二尹傳地保汛捕到案比責予限三日將犯緝獲兹己届期二尹於前晚復傳研訊捕中等求寛限查緝二尹限至二十五日爲期如逾期不將不贓緝獲出干血比捕保等皆諾諾而退○大東門外通順信局執事蔣炳坤被夥張有福陳阿東等以積欠工資等詞投控十六鋪巡防中局由潘仲家二尹提齊人證研訊諭蔣按月給資五千張等未饜所欲不肯具遵斷結案仍未了前晚覆訉二尹謂張旣抗不遵斷若至蔣處盤踞滋擾定須直　張始自肯與陳合具遵結存查各交保而退○南巿萬隆米行執事人江仲賢赴十六鋪巡防中局稱洞庭山馬頭駁船戸陸天生等承裝白米忽少一石七斗向論恃蠻控請提追局員潘二尹飭地甲傳陸研訊據供係同船之阿魏主使並非小的所爲叩請恩鑒二尹著陸賠洋五元媿賠洋　元其結釋出湖南人李矮子向在某營充當兵丁因事斥革逗留在滬胠篋爲生前日至高昌廟左近某西人所用之細崽處行竊當塲　　　交是處巡防局請辦局員魯介朋二尹提案研訊制判責三百板交捕驅逐出境 
[英界公堂瑣案]  
　　王仁林以周徐氏積欠房租逼令出屋口角之餘仁林竟持刀將周陳氏頭額戳傷被華捕所見送案請究王供向爲醫生並未毆打求鑒鄭大令商这梅繙譯官著王貼養傷費洋五十元押捕房三月○洋人麥堂控庖丁嚴友卿將開水泡傷老鼠遂案請究大令判嚴罰洋二十元笞一百板以儆○曹雲泉稱在某洋行爲侍者前日洋東出外將行内之物交小的看管詎庖丁趙桂梓深夜上街又米將門　上向說反敢逞凶將洋東花瓶打碎是以送請究辦趙供不敢行凶叩求恩宥大令判趙賠償花瓶洋八元○工部局洋人鉛門控李阿杜冐認蔡阿福牛奶由包探徐榮珊拘案請究李阿杜供蔡阿福囑小的每日將牛奶送至洋人鉛門處由金海經手前日收洋金海反言無照投報備叩求明鑒大令判金海將蔡阿福牛奶洋如數還李○二百十四號華捕禀稱姚堡興前日在洋東處告假回家昨晚又混至棧房内圖竊當塲被　送案請究大令判姚笞責一百板○張秀奎搶取洪李氏金挖耳被三百九十六號華捕所見送案請懲張供並未搶物實係冤誣求鑒大令判張責二百板押捕房二月○水木作張阿土昨被同業之沈阿海在路硬欲借洋五元爭執之際爲包探劉阿丙所見拘案請究沈阿海供並非碩借實係索取工洋求鑒大令判沈笞責二百板以示懲儆 
 [ 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[十四年八月十四日京報全錄]  
　　　門按○諭旨七道錄○執撫饒奏爲遵旨議覆武科改章謹抒營見摺○江督劉奏爲義紳辦振勤勞懇恩嘉奬片○八月十四　　刑部都察院大理寺鑲藍旗值日無引見○詹事府通政司大理寺鴻臚寺謝照　辦事恩○慶土假滿　　安○榮中堂謝在軍　大臣上行走恩○裕祿謝授直隸總督恩○濂貝勒等各謝署缺恩○善耆謝管小五處恩○卾芳謝授四川　慶府知府恩○大　　　服五日○錫公續　十日○錫光請假十日○柏英續假二十日○召見軍機裕祿卾芳○○甘肅新疆巡撫臣饒應祺跪奏爲遵　武　改章謹抒管見恭摺覆陳仰祈聖鑒事竊臣准兵部咨開議奏變通武科舊制一切新章事關創始均屬未經試辦總期集　廣益方垂久遠而便遵行應請飭下各省將軍督撫學政各抒所見就見聞所及詳細奏明並閒列各項章程報部酌辦等因奉旨依議欽此咨行　臣仲見皇上經世整武因時制宜欽佩實深臣維設科務得眞材變法期有　用部議擬合考試與操防定制最爲扼要惟創辦之初尤必簡而易　始能推廣盡利請詳陳之國朝以騎射之天下武試因以取材時所趨不得不練習火器武科之改試槍砲亦勢所必然也然初試之可考槍不能　砲以槍可人自購備砲則各府州縣未必盡能備辦且不皆有學堂未經講習徒糜砲　轉同虛設第功令旣懸由鄉而會逐次講求自可　　　備然必人人考砲施放多則砲熱炸裂可虞且開花砲每子需銀數兩亦難　此鉅欵仍應分别辦理人心以專而精旣改槍砲則弓箭地　今皆無甲自應廢置無事兼求以分其心力刀石硬弓難屬拙工無益戰事但槍砲所以考技刀石所以考力西人出係每人帶稽剌長刀子欒數十出裏糧十餘目並挖溝蝕鍁合計數十斤負重行遠非强有力者不能勝關外行軍亦然不妨並用以疎其勞每日只費數刻工夫不比弓箭之　致志專心有妨槍砲練習以可仍存其舊若默冩武經虛應故事誠毋庸相沿也惟講求西法繪冩陣圖地輿以會經講書習學者爲易府尹胡燏棻之請考策論不盡可行亦略可採擇擬請童試首塲馬槍二塲步槍三塲弓刀石仍按所中槍數所舉力數校量棄取其擬進者　文童之桃　列名牌示其中有能文字者投卷入塲命題面試作論一叚百字數十字均可不能者聽合數塲以定取進名次則本屆下屆皆可照新章舉行不患無眞才矣取進武生之後府廳州縣有學堂者送歸教習講求西法否則就近分送各營派充勇目與操洋槍者一同練習學政　新舊武生本武優長年富力强有志上進者如文生之優選送入省學堂學習武備水氣光電力化諸學格致本有專門不必强令兼習惟槍砲爲武塲　件焉步洋鎗缷安擦洗抓提托放扳機　準凡所謂里差風雨差陰晴差手法身法眼法數者學者用心講授一年半年卽可諳熟不可　涉因　新式快謒或重或輕車錫馬駕砲　則有開花子母表尺則有橫豎水平均宜就各省所有之砲位細心講求按月試放一次鄉試之年學政　遺放三步鎗錄送督撫收考脫空者扣除武營十把以下有願入鄉塲者由該營官呈請學政一并考錄咨送擬請鄉試首塲馬鎗如舊制馬箭之數二塲步槍三塲技勇仍按槍數技力挑取雙好單好覆試騐弓力考步槍放快砲一　三　庶彈省而砲無傷亦可騐砲學之深淺論字不能面試卽不必考核數塲以定取中名次則庚子鄉試卽可照新章舉行不患不得英材矣新式中武舉由督撫咨送兵部覆試較騐弓刀步槍三以定會紏準罰舊武舉並武營守備以下願赴曾塲者一併咨送到部先試弓刀並步槍三全空者扣除擬請會試一如鄉試之例惟槍砲靶均宣較鄉試遞遠以期漸進辛丑會試卽照舉行取中武士之後殿試兩塲如何變通應由兵部請旨辦理非臣等所敢擅議欽點侍衛等官後内用者分發京師大學堂外用者分發各省學堂講求泰西各種新學如庶吉土之有教習各部曹之有學習凡兵法陣圖槍隊砲隊馬槍隊德國　法國操並天文地輿　法爲武備所必需者二考究三年所學有成内由兵部奏請欽派王大臣驗如翰林之散館主事之留部各就職任外由學堂呈請督撫親考如分發各省文武官之考騐分别奏留再行分派各營或充教習成富哨官帶隊操練身入行間以老其才遇有緝賊禦盜之事會同歴經戰事者前往拿辦以練其瞻才瞻旣優庶可沠充管帶緣戰陣之事必身經百練而後胸有把握臨敵靜定一塵不驚進退疾徐相機制勝否則畏葸者見賊張惶難免退避冐昧者輕敵憤進敗覆難收故必使多資歴練忍性動心始足以當重作無事足資操防之任有事可收擒斬之功則科目不必無人材燮通乃有實效矣至於鎗砲之制泰西各國日新月異名目不一而以德廠爲最精查小口徑毛瑟一響後膛步快鎗裝放靈使由一百生的密逢擊至一千六百密逹合中尺一里半重七斤六兩一響馬快鎗由一百密逹擊至一千二百密逹合中尺一厘二分重五斤一兩部議價廉者易購物便者易擕自以此鎗爲合用五響雙同者擊力相同而應急尤靈便價略貴無烟五響者擊力二里有奇價貴數倍究應通用何鎗俟南北洋大臣酌定代購令考生繳價給領鐫其名於鎗而註諸册則　　易明各鎗板梗手法相同擬請童試鄉試用毛瑟會試用無　安靶則鄉試遠於童試會試遠於鄉試以徵方而肅考規馬鎗用後膛裝子考塲人多馬急恐易誤事新疆操練馬　習野戰或校獵用後膛鎗鉛子校塲考課則用小口銅壳裝樂不裝子以棉加蠟塞口門施放樹紅毬馬道旁右落者爲中靶聞北洋大致相同似可仿照辦理過山快砲以克鹿卜八生七行營陸路砲爲最由一百密逹擊至八十千密逹合中國七里上下用表可以准凡砲應由公家購買分買存營庫學堂定日講習練未便任赴者私自購存致滋流　用昭愼重此亦不禁而禁之意也武備學堂爲武科改章根本亟應爲設立以育人材在富庶之區自易設法創辦新省經費支細武舉生童亦少不得不變通辦理自光緒十九年升任撫臣　　咨請北洋大臣由武備學堂招募教習數人來新省並購七瑟馬步等鎗六千杆於撫署箭道修　數十間開設講堂募丁壯百名練習洋操洋鎗拆　瞞準於新法多講明臣接任後復於撫標各營桃選數十名輪流來　學習三月一換並分赴提鎭各標充當教習均知毛瑟鎗之利因　辦出關竄匪用以得力是以於上年由德商訂買八十四　　六響鎗一萬桿　己轉運到新擬卽分發各營一律操習凡在營武生與本地武舉及分發來新武舉皆准一同學習臣每月親臨小校塲考課一次跪伏放鎗中者奬勵武職四百餘人卽候補文職正佐應課者亦五六十人中靶及七八成誠以地居塞外不得不修武備以壯邊防但距京距蘭州俱遠赴鄉試赴會試者川資太費人不能多耳所有遵議武科改章謹　管　緣由恭摺覆陳是否有當伏乞皇上聖鑒訓示謹奏奉硃批兵部奏議欽此○○劉坤一片再上年徐淮海等屬被水成災民情困苦雖經截潛籌欵分途拯恤而災區太廣接濟爲難復經臣商請太當寺少卿盛宣懷派義賑紳十候選教諭嚴作霖等携帶銀兩周歴卿村清查戸口次第散放並辦理收養平糶凡有益於災黎之事無不懃懃懇懇實力舉行遂使億萬垂盡之民得　更生地方貼然無事　益大局　非淺鮮該紳等承辦賑務歴有年所亷明篤實衆論翕然旣開支薪水又不希冀奬敘惟以救災恤民爲急務絶無沽名弋譽之私其居心之仁厚任事之精詳實爲　得沈在麥秋己過義賑告竣該紳等寒著奔馳終始不懈可謂勞苦功高本年邳宿海沐軍　水災將來仍不　不仗該紳之力擬懇恃旨袞嘉以爲急公好義久而彌篤者勸是否有當　會同江蘇巡撫臣奎俊附片陳請伏乞聖　訓示謹奏奉硃批　有旨欽此 
 
