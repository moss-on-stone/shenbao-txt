# 1919 - 355 - 4916814

 

Page 1

 
 
   
 
 

Page 2

 
 
   
 
 

Page 3

 
 
時評 
[國民大會（冷）]  
　　以前官吏聞有開會則色然相驚以爲必將肇事也其實苟妥爲布置而不强壓之亦一至尋常之事耳試觀此次各地之國民大會及今日北京之國民大會有一肇事者乎 
　　夫一國人民之意思苟遇國家大事必有所表示而發洩必强遏之而使之憤怒於理豈得爲平况肇事之源實即在此而不在彼乎今而後爲官吏者當亦稍有所悟矣 
[命令]  
　　十二月五日大總統令任命饒鳳璜爲國務院銓叙局參事此令 
　　又令國務院存記張秉彝着分發熱河陸壽圖着分發湖北交各該都統省長酌量任用此令 
　　十二月六日大總統令特授吳光新以勳三位此令 
　　又令敎育部呈浙江敎育廳廳長伍崇學因病懇請辭職伍崇學准免本職此令 
　　又令任命夏敬觀爲浙江敎育廳廳長此令 
　　又令陸軍總長靳雲鵬呈請授郭樹棠許寳琮爲陸軍步兵中校張鳳樓爲陸軍步兵少校孔祥選佟林爲陸軍三等　醫正應照准此令 
[專電]  
　　北京電國民大會團體十七人數三萬議决六條易日領日廷謝罪慰恤懲兇日廷保證懲日警長並决抵制日貨頃無事散會 
（七日下午六鐘） 
　　北京電今日午後一點天安門國民大會達三萬人方豪等述開會宗旨并演說閩案關係全國對外應一致兩點商會安會長到衆以商會迄無表示大聲呼斥安登台報告敝會今午决議抵制日貨實地調查查出禁售積極進行衆詰是否良心話答誓必負責衆謂空言無憑安乃當塲簽字（七日下午三鐘） 
　　北京電今日商界因下午開國民大會晨起懸白旗書一致救國等字樣（七日下午二鐘） 
　　北京電本日國民大會軍警初擬禁東海命勿過遏民情敎部派員勸學界勿爲過激言動 
　　北京電今日京津各界在天安門開國民大會商會通知各舗一律懸旗吳炳湘奉政府命昨晚赴津勸津埠各界勿來京（七日下午一鐘） 
　　北京電敎部訓令學生上次傳單語多失檢此次國民大會不得有軌外言動（七日下午二鐘） 
　　北京電閩案外部預備二次抗議 
　　北京電盧永祥等電閩事發生滬上羣情浮動各界開會及搜查日貨均經勸阻仍望設法交涉 
　　北京電七總裁肴電日人無故戕殺敎員學警又據報載日艦到福登岸究何詳情乞查復 
　　北京電徐樹録與安福部密商欲推翻靳雲鵬擁段合肥出組内閣（七日上午十二鐘） 
　　北京電徐樹録赴洛陽檢軍隊并謁曹臨行時告安福部對於政府小事勿爭大事不能放鬆 
（七日下午一鐘） 
　　北京電魯電裁兵二成已通飭實行（六日上午十二鐘） 
　　北京電陸榮廷電復裁兵應北方先著手樹一標準俾轉向南方勸告（七日下午二鐘） 
　　北京電小學敎員呈部要求支薪全發現金並限十一答復否則十二起同盟罷工傅傳見代表竭力敷衍代表請如限答復詞極激烈昨傅提出閣議並向東海陳情已飭財部速議聞大學敎員籌得現金三千元專備小學敎員罷工後維持其生活之用（七日下午二鐘） 
　　北京電烟酒督辦徐恩元會辦美人慶蘭將發表（七日下午二鐘） 
　　北京電美使館德來達參贊致陸軍部函此次歐洲戰爭未悉貴國軍官有在美國軍隊中助戰否若有務懇將其姓名官級曁在歐洲或西伯利亞攻守各地點日月逐一開具賜下敝政府近擬褒奬曾與美國軍隊共事之外國軍官士卒故轉以此奉聞（六日上午十二鐘） 
　　北京電英使訪段述及西藏問題延不開議段謂自青島案發生全國憤激政府對外交涉愈不能不服從民意（七日下午二鐘） 
　　北京電英使朱爾典請取消湘省運米出口禁令政府未允 
　　北京電張敬堯密電請准將湘第一紡紗廠押借日欵院部電阻 
　　北京電院電鮑貴卿救回日人宫崎鈴木請妥交日領並與日領約定以後日人無護照不得遊行腹地（六日上午十二鐘） 
　　北京電楊增新電俄舊黨佔據巴什昆泉車站並攻薩瑪爾鮑貴卿電俄新黨攻破玻璃以南十八站木橋焚毁日兵車三輛 
[各通信社電]  
　　北京電外部陳次長電催日使撤退兵艦答云俟派員赴閩查實再辦 
　　北京電王揖唐來電謂中央和議若自局部入手速將最近接洽及此後方針電示 
　　北京電烟酒公賣署亟須改組將提閣議督辦一席已定徐恩元並聘美人爲會辦 
　　北京電今日總商會在天安門開國民大會由籌備處函警廳派警保護 
　　北京電中央復顧維鈞電國際保工會卽援照日本印度工廠法規辦理希於列國委員前說明 
　　北京電徐樹録定眞日赴庫（以上七日） 
　　以上中華通信社電 
　　北京電南北要人組合新政黨將成立聞爲公府委員河間代表往來各處之結果 
　　北京電政府令范其光協助依爾庫次克領事交涉扣留華貨事（以上六日） 
　　北京電菸酒督辦定徐恩元并有美人丁蘭爲會辦說　　北京電李思浩對人云國會質問菸酒借欵財部不負責未便答覆 
　　北京電財次爭執已解决農敎兩長亦决另提政府議員間漸融洽靳辭意打消 
　　北京電農商將提張弧敎育仍未擬定以汪大夑　聲爲最高 
　　北京電潘復請假不辭職係某要人所囑俾便另爲位置聞張弧長農後潘將轉鹽署長 
　　北京電莊景珂爲閩事再向日政府抗議頃來電報告　　北京電意軍火案意使尚未有詳確答覆聞此案牽涉軍界多人政府决嚴辦 
　　北京電蕯鎭冰在公府詳陳海軍妥協事甚秘聞將付院議行（以上七日） 
　　濟南電衛隊第二營因改編全數星散聞曹屬客軍亦譁潰（七日）以上中孚通信社電 
[世界路透電]  
　　二日巴黎電福煦上將致高等議會之函衆極注意之其全文尚未發表惟各報得悉函内載有關於逐漸增加德國軍力之最近消息福煦上將之函切實證明德國國防總長諾斯克氏所稱德軍不滿四十萬人之說實屬虚言蓋義勇聯隊内國防軍鄉間農團及携械之警察均未列入此數以上之輔助軍内共有七十萬人故德國能戰之兵共約有一百二十萬人之多 
　　一日丹京電英俄交換俘虜之談判無早日解决之希望蓋以俄代表要求過奢之故俄代表之目的顯在撤除封鎖英國關於此事大約必商諸協約國英俄代表之談判現暫告停頓以等英政府之决議英俄代表谈判時至少必曾間接涉及媾和問題因該問題與封鎖問題有相互之關係也惟路透訪員得悉俄代表尚未正式提出媾和問題 
　　二日墨爾邦電北部煤鑛工人投票主張每日工作六小時並廢去合同之制 
　　一日愛爾巴索電墨政府曾將革命黨維拉將軍部下之安格里斯將軍處决維拉將軍大怒攻擊桑太羅蕯里亞北部之墨西哥第十八聯隊而殲之全隊六百七十六人得生者僅二人 
　　二日巴黎電新衆院議員中有大律師一百四十人大學敎授三十二人新聞家四十四人法律家十人縣知事八人外交家五人敎員五人敎士七人律師四人製造家五十人農業家五十二人船主商賈八十七人工程師十三人銀行家五人包工員四人建築師一人工人十五人 
　　二日巴黎電此間財政界深信法國財政地位不日可有進步股票交易社之氣象已日有起色 
　　一日巴黎電法國波學懷氏英國葛雷氏　西爾氏今日三比京開非正式大會籌備國際聯盟會事宜與會者約有八十人代表歐亞十七國該大會之目的乃在廣徵如各國權利義務宣言建設國際高等法庭縮減軍備組織公共軍隊保衛異敎少數民族等類問題之意見 
　　一日倫敦電軍械部之郝浦氏今日於下院質問之時聲稱今不敢確言明年四月之後近今戰地即可不需軍隊或華工云 
　　二日巴黎電蘇彝士運河公司决議於明年三月一日起將空載過河各船之噸位後噸減少兩個半佛郎 
　　一日美國譬爾電全國共和黨大會推胡德少將爲候選大總統柯里巨爲候選副總統全國民主黨大會推威爾遜爲候選大總統馬夏爾爲候選副總統兩大會均贊成國際聯盟會兩黨已開始在全國運動 
　　二日英國紐克希爾省勃拉福電衛生處醫員報告日本髮刷一箱到境内有九把染有　毒故將此貨毁去僅有兩把已經售出未克收回 
　　四日倫敦電星期銀巿報告云銀巿　美政府以銀幣換金幣消息價值仍不低落十一月二十八日巿價稍落現貨爲七十二便士又八分之三遠期爲七十一便士又八分之三此後因美國匯率低落之關係銀巿又逐日升起銀價旣昻製造品亦貴大陸與商業之需求今漸蕭索而外國銀幣現可流通無異國幣故目前支配銀價者與其謂爲供求公例無寗謂爲美國滙率之問題 
[太平洋路透電]  
　　七日北京電今日午後天安門外開公民大會商學各界與會者約二萬人由京商會會長主席謂凡入商會之店舗商家嗣後均不得陳售日貨並問會衆是否贊成會衆同聲答曰贊成繼乃議决組織特别委員會辦理抵制日貨事宜該會後又一致通過决議案宣布要求（一）撤回福州日領事（二）日政府道歉（三）賠償閩案死傷之人（四）重懲閩事日人之首領（五）日政府保證日人不運軍火子彈入華（六）懲治福州日領事署之警務長以上要求如不照允則與日本斷絶經濟關係福州代表曾向衆演說閩案詳情 
　　七日開封電此間學生昨在戲園開公民大會贊成閩案八條要求决計贯澈抵制限令本地商人於下月二十九日以前肅清現存日貨大會中可注意之點爲非學生對於大會之同情會場極爲擁擠不得入門者數千人學生乃退出戲園僅留少數學生在内維持會場秩序歷四小時之久始散會即商人兵士廚司農夫工匠乞丐亦皆登壇發言各界咸大熱心並未發生不規則事件 
　　五日伊爾庫次克電非社會黨昨在此間開大會提及抗議反對伊爾庫次克巿議會近日主張社會黨政府之决議案謂社會黨政府定與過激黨媾和並主張全力贊助柯爾恰克政府召集國會反對當地運動家昨日巿區議會代表難民等亦開大會通過同樣之議案並發賀文致内閣與日領事署及捷克代表 
　　五日伊爾庫次克電克拉斯諾耶斯克與鄰近前敵之其他各鎭已設立地方委員會以期組織國民軍 
　　四日伊爾庫次克電副總理特萊夏柯氏向報界代表發表宣言如下新政府之活動將以忠誠爲根據不容有個人或黨派關係之政治隂謀目前時局雖危尚非無望欲脫離危局惟有以堅决之心擔負艱鉅不稍弛懈以救俄國而已吾人當繼續與過激黨作戰蓋過激黨不獨爲俄國之敵且亦爲世界之敵也過激黨握權兩年漸知外交術聞現已預備與其他社會黨共分權利過激黨雖獲軍事勝利然勞兵政府之内容仍極嚴重過激黨故願予大讓步以期封鎖之取銷第其言論專爲謀取外助而發者不可輕信以余所知列寗與特羅斯基之專橫决不能與眞正民治相適不幸社會黨領袖間有傾向與敵和解者使無此類社會黨之偏袒則全國對於過激黨將以奮鬭爲其其同事業矣柯政府辦理財政外交軍需内政及除暴抑强事確多措施不當之處但其反對過激黨之態度則堅决明顯余在俄國内地一年身幽囹圄閱四月備嘗過激黨苛法故過激主義余知之審矣凡曾受過激黨之管轄者余知其必不信仰過激主羲而將有以拒之云云 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[和會中之中國希望條件（二）]  
　　乙所以應撤退之故（甲）以外國軍隊之因一九○一年專約而駐紥於中國境内者言之中國政府深信現無駐紥此項軍隊之必要該約爲拳禍之後果彼時鑒於中國北方情形而有駐兵之條件今此等情形已不復存中國人之尊重外人生命財產已極昭著而無可非議雖在内亂之時猶然也（乙）使館之衛隊京海間之駐兵不特爲中國人民之辱抑亦爲主權之疵累而使館界之劃地自守不准中國人民居住尤爲世界各國首都之所無（丙）此等外國軍隊每致滋生事端擾害地方秩序往往兩國軍士彼此尋仇雖未必釀成重大事故而地方官已爲之不安二至於毫無根據而闖入中國之外兵則不特具有以上之弊病抑更有亟應撤去之理由（甲）外兵　入中國境内足以損害各國彼此間之睦誼也試舉事實以證之一九○○年俄兵屯集於蒙邊及滿洲而俄日之間遂生惡感卒以俄國不允撤回滿洲之軍隊而致有日俄之戰（乙）此等兵隊之逗遛足以損害中國與該兵隊所屬國之交誼也觀於日本軍隊與中國人民齟齬之多可資佐證試舉一二如左一九一三年駐漢口之日本軍隊中有西森大佐者欲强入第二師之司令部守門軍士勸阻被其刃傷彼時民氣甚爲激昻一九一三年九月直隸省昌黎地方之事件則較爲重大是時有日兵數人圖竊小販之梨爲巡警所阻旋有日軍官率兵四十人攻擊警署欲將該巡警捕去日軍官並剌傷警長而四十日兵則放槍三排擊斃中國巡警四人以致民情憤怨中國官長竭力防杜始免暴動一九一三年九月吉林省之長春地方有日人毆擊中國小販經中國巡警干涉旋有日兵一小隊約百餘人擁至第三第四兩警區搜尋該巡警欲將其捕去一九一六年内蒙古鄭家屯地方中日軍隊衝突計斃華兵四人日兵十二人互有負傷日本藉此要求多端其中不乏大礙中國之條件中日邦交爲之不固者計五閱月日軍駐紥山東内地屢滋事端致居民發生惡感中國政府因其違法逗遛提出抗議而日本乃藉此於一九一五年一月出其膾炙人口之二十一條要求致中日交誼爲之大傷中國政府鑒於以上諸理由故請（一）將所有外國軍隊無法律上之根據而駐在中國者立即撤退（二）將一九○一年九月七日專約之第七第九兩欵宣告廢止凡根據該兩欵而駐在中國之使館衛隊曁外國軍隊即自平和會議日起一年以内悉行撤退二外國巡警自一九○五年以來日本政府於滿洲設立巡警機關日漸擴張一九一七年據奉天吉林地方官報告此項巡警機關已增至二十七處租界之内設外國巡警雖爲條約及中國政府所核准之租界章程所許其在他處則去嘗以此項特權授與外國故日本之設立巡警實無理由日本政府屢謀向中國取得南滿洲及東内蒙設立巡警之特權及一九一六年八月鄭家屯事件發生要索尤力欲中國政府允其於南滿洲東内蒙擇必要之處設立日本巡警以保護日本人民並欲中國政府准南滿洲官長雇用日本警官其所持理由則謂日本政府以爲該處地方爲管理並保護日僑起見有設立日本巡警之必要且南滿洲之内地早已設立日本警官多名地方曾與接洽是業已承認且此項特權係與治外法權相輔而行者中國政府之答覆謂（管理保護日僑之事已有約章規定並無設立日本巡警之必要巡警問題不能與治外法權相提並論中國政府亦不能認爲相輔而行且自有治外法權之條約以來從未聞有此等要求至業已設立之日本巡警機關則久經政府及地方官屢次抗議特再行抗議請即撤去）云云中國政府對於滿洲之日本巡警仍持以上看法茲特再請將此項巡警與此外法律上無所根據而駐在中國之外兵及衛隊一並立卽撤退 
　　三裁撤外國郵局及有缐無線電報機關自一八六○年以後中國通商各口漸次增設外國郵局然非條約所准亦未經特别許可僅爲中國政府所容忍而已同時中國海關仿照西法附設常川遞信機關往來於沿海各口及揚子江一帶創設以後日有進步至一八九六年上諭專設機關派定專任人員不復由關員兼任及一九一一年郵政總局直隸交通部遂完全與海關脫離中國雖於一八七八年承萬國郵政公會邀請加入而自顧制度未備遲遲未决至一九一四年始有加入之舉自是以後中國遂爲郵政之第一等國擔任經費亦在最多之列中國郵局於一九一一年脫離海關改隷交通部之時其分局已遍布全國並推及蒙古與喀叶噶爾曁俄國交界等處計是年分局之數爲六千二百零一處及一九一七年則增至九千一百零三處一九一七年郵局送遞信件之途徑共長五十二萬里即十七萬英里左右大半爲鐵路輪船所未通較之一九一四年計增多三十四萬里之譜成績之進步亦　是一九一一年所遞信件之數四百二十一兆一九一四年爲六百九十二兆十八萬二千二百及一九一七年則增至九百六十五兆四十七萬八千三百七十一件此外送遞包件之數亦屬不細計一九一七年所遞包件之數爲十一兆四十六萬五千零六十一件估價一百三十六兆十三萬七千二百元共重三十七兆七十九萬七千二百七十一基羅即四萬噸左右又有掛號信處信札包件均可掛號保險並可代商家遞送貨品代收貨價郵政匯票亦已風行多年計一九一七年所發郵政匯票之數爲一百零三萬張共值二十一兆五十二萬三千元其尤可注意者叫英法政府支付在歐華工之家屬費用皆利用中國郵政滙票也即就威海衛一處之英政府招工局而論其一九一七年内九個月之間所購中國郵政滙票已達一百萬元之數其所遞郵政匯票之處大半在直隷山東之内地計華工家族二萬五千餘户從未聞有一票遺失者郵局初設之際不免賠累近則不特能自給且有盈餘計一九一七年收入之數爲八百五十四萬六千元支出之數爲七百七十萬四千元計盈餘一百四十二萬二千元可資推廣整頓之用中國郵政雖在革命之時極邊之處亦毫無停滯郵政機關如是其大所用人員自不得不多計一九一七年十二月間在郵局服務之外邦人員雖因戰事而數目大減然尚不止百人分任郵政司副郵政司助理員等職同時中國人員之數爲二萬五千八百六十七人中國政府之意於需用外人助理之時仍不裁撤外人就以上　舉槪略觀之可見中國郵政發起於五十年前擴張至今日之大分局完密辦事精到近五年來已在郵政公會中爲設備完全之國中國政府之意以爲中國郵局旣能完全勝任則援各獨立國之通例國内不應有他國郵政機關故請平和會議裁决凡現在中國之他國郵政機關寬予期限俾得從容收束自一九二一年一月一日起一律裁撤中國又有所不能不要求者中國境内不應設立外國有線無線電報機關凡此項業已設立之機關亟應由中國政府給價收回（未完） 
國要内聞 
[福州事件之北京情形]  
　　京師總商會北京學生聯合會華法敎育會基督徒救國會冋敎會北京公敎會北京敎育會京兆敎育會農會律師公會福建旅京各界聯合會艾酉學會醫學會基督敎復臨安息日會全國禁烟聯合會北京正樂育化會南月牙票房中國大同義俠會等十七團體定於七日在天安門開國民大會討論福州事件該會關係異常重要政府一面先爲誥誡不可有過激言論與軌外行動一面擬派便衣軍警以資監視聞是日五十餘團體在天安門大會後仍將游行各處三日夕北京各界聯合會假北大第二院開籌備國民大會因内有某團體係有政黨性質故會未告終卽行散會四日下午一時在高師接續開會由各團體代表組織國民大會評議部面其執行部則歸學生聯合會擔任故本日下午四時各校代表即開聯合會議討論進行方法其議决案如（一）組織國民大會執行部案由北大高師高工法政中國大學等校擔任之地點設在中國大學目明日起實行（二）籌備提交國民大會條件之議决案（其條件如左（一）撤換駐閩日領事（二）日本須向我國謝罪（三）慰恤被害及賠償損失（四）懲辦兇手（五）在華日人不准携帶軍器（六）　令日本海軍　　（七）取消日本領事裁判權（八）保證在華日僑此後不得再有違法行爲）七時閉會聞明日再行討論其他問題 
　　衡州吳佩孚師長近來治密支電一通内容謂日人在福州毆擊學生戕殺軍警並槍傷美敎員似此野蠻舉動輕藐我國蔑視友邦不惟我國士民大動公憤即各友邦亦咸不直日人所爲近聞全國文電交馳懇請政府嚴重交涉駐京美公使亦曾質問外交當局我政府若再姑息不問何以對全國人民更何以對親美友邦查我國近年屢採中日親善政策以注意内爭置國權國土於不問中央政策與全國民意背道而馳殊不知我對日人親善而日人對我則毫無親善之可言濟南博山之戕害未已膠濟沿路之侮辱屢見此次福州慘劇派兵調艦咄咄偪人更有劍及履及之勢豈我國非獨立自主之國耶抑我國國軍數百萬將領數百員專爲内爭而設耶軍人而祗供内爭不能衛國保民對此國軍二字未免有愧色矣師長自上年罷戰主和即爲息爭禦侮起見國體所關民命尤重聞此噩耗義憤塡胸謹厲戎行願爲外交後盾爲此仰懇我總統總理及外交當局務必據理抗議依法解决以保國權而謝友邦幸勿退讓自餒以貽外交國際之羞則國家幸甚國民幸甚師長吳佩孚叩印聞昨日政府已電復吳師長謂閩事交涉中央抱定堅持方針决不遷就巳向日本正式抗議希曉諭部下靜候解决 
　　新衆院本定六日開會請外次陳籙出度質問閩案以人數不足未果惟前日安福議員光雲錦曾以書面質問立論頗爲透澈亦不可以人麽言也原質問書如下查日人橫施暴行毆傷我福州學生軍警多人有因傷斃命者其辱我國家已達極點乃我外交當局一意疲軟爲事懾其淫威不敢枝梧坐便日政府先發制人提出抗議反客爲主我國不惟正義之未伸且落於後塵是外交當局之有負責任無可諱言此應質問者一也日人藉口福州事件發生派遣兵艦駛入馬江海軍旣巳登陸日警亦侵入福州違背條約損我主權不聞政府爲嚴重之抗議使之先撤退兵艦警察再行開始交涉溺職辱國莫此爲甚此應質問者二也報載日政府對於福州事件之答覆反謂曲在我國曲詞强辯欺我無能試問此次傷者死者爲日人乎抑爲中國人乎事實俱在未見政府據理駁回此應質問者三也尤可異者從來所謂外交秘密云者乃有利於本國或不利於他國之事恐其洩露致碍進行始有嚴守秘密之義務我國外交著著失敗要皆有利於他國不利於本國之事尚何有秘密之可言乃外交當局恐國人指摘動以外交應守秘密爲言以掩飾其失敗之跡而愚弄國人長此秘密不至將國家完全斷送而不止此應質問者四也謹依法提出質問限三日内答覆 
[再紀靳内閣成立後之一波折]  
　　李思浩已到部視事 
　　自七總長特任令發表除内務田文烈兼署陸軍靳雲鵬海軍蕯鎭冰司法朱深兼署農商田文烈均於四日就職外財政李思浩交通曾毓雋昨日（五日）亦已就職李氏前日因次長問題憤然辭職其辭呈有思浩奉命代理部務兩月於茲黽勉支持時虞隕越日夕焦慮引動肝陽舊症正在醫治茲復仰蒙特命升任總長撫躬自省懼弗克勝且近日宿疾正劇據醫者言急宜轉地療養百日後始能就痊際此新閣成立整頓財政尤爲重要病軀萬難勝任之語憤慨情形溢於言表李氏將此呈遞後當晚即往東車站赴津嗣經曾毓雋等到站婉勸始行暫回昨日吳光新由津返京又出而調停靳雲鵬亦表示讓步李氏乃於昨日上午晋謁東海面陳苦衷後於下午三時到財政部就職當即入總長辦公室辦事各應司人員均分班謁見至次長一席因播復未在京且因期服請假將以錢錦蓀代理昨日錢已到部辦理次長事務惟潘復已於昨日午後來京有無變動尚未可知 
　　據北京益世報消息此次新閣成立聲中忽有李思浩不滿意於潘復堅請辭職之舉聞其原因實綠於借欵問題當前月十七日晏福與某國資本家方面接洽借欵該資本家云只須將周自齊排出閣外由安福人員充財政總長則不僅紗廠公債兩項借欵可以進行即二千四百萬墊欵亦可同時討論且云將此二千四百萬墊欵之回扣雙方皆不提用一槪充作安福黨費於是安福出其全力以對靳閣卒達取消周長財政之目的不能謂非安福成功也孰知本月三日下午安福方面準備借欵手續向某國人談判而某國人頓變前態答謂美國烟洒借欵旣已告成貴國似不必再商他欵其時適潘復爲財次之命令發表安福遂於是夜（四日夜）在曾宅召集會議公决交付李思浩兩條件（一）須反對烟酒稅借欵（二）須屏潘復於財部之外否則即行辭職李氏實屬被動不得不依計而行此前日的一齣戲所由來也昨日安福機關之國民通信社製造烟酒借欵嚴酷條件多端意圖激起人民之反抗與是種内幕實亦有關係耳 
[京學界要求薪修發現]  
　　否將步長沙後塵 
　　本月四日北京小學以上學校敎職員公推代表於五日午後向府院及敎育部陳請自十二月起按照法定日期將薪修全部給現並須於本月十三日以前予以滿意答復如届期無答復或答復不得滿意卽不負學校中責任云云茲將原呈錄下呈爲請將學校敎職員薪修槪發現金事查自中國交通兩行停止兌現全國金融蒙其影響及各省先後兌現而京師首善之區獨猶未辦兩行紙幣價格反以銳折數歲之間忽長忽短長則難於登天短則易於墜井大率略有數日之小長必成累時之巨短至於近日十不當五將遠類元代之　鈔近同俄邦之羅布各學校敎職員殫心校務不暇他營薪修所入不兌換之幣多而現金少幣價明折於外物價閣增於内故不徒事畜每慮不贍且常至從公亦多枵腹高等以上尚有朝不謀夕之憂中小以下日見枯魚涸轍之象羣心惶　物論沸騰敎育之送相戒裏足某等因於去年冬間分别具呈大總統請予維持在案本年二月以後雖經財政部增發現金一成然按之實際增不及一在綰財者以爲體恤已至而當受者以爲損失猶多蓋敎育雖屬行政範圍敎職員實係延聘性質不宜引同官吏束以行政條規所有薪修自當槪給現金數年以來受此短折之紙幣耗損已巨而相忍未言者誠旦夕延跂謂政府必能洞察於此將有解决良法是以暫損二　率爾默然今者兌現之舉渺若游雲希望之情悠同逝水井上李枯牆東膾竭心雖欲勉於周旋勢已頻驅於困跮往者所耗無望於珠還來茲所得必期於璧返苟無補牢之計將趨易轍之途爲此衆議僉同　辭上達伏祈大總統令飭財政敎育兩部即將學校敎職員薪修槪予給發現金以期維持某等歸耕進止敬候鈞命不勝瞻企之至 
[京華短簡]  
　　徐恩元與美國資本家所合　之中華懋業銀行於昨日開股東會議認股者多爲曾任總統及現任督軍當場所認股份已有五百萬之多大約可達至六百餘萬該行原來預定資本一千萬元中美各半現在中國人認股旣如是踴躍則資本額勢非擴充不可茲將其有力股東摘記如下張勳五十萬元馮國璋三十萬元黎元洪二十萬元段祺瑞二十萬元陳樹藩三十萬元王占元二十萬元盧永祥十萬元錢能訓十萬元 
　　徐樹録現已决定於本月十五日以前出京赴庫倫徐氏所帶軍隊爲張鼎勳褚其祥所部之兩混成旅所有軍餉統歸政府完全擔任 
　　張作霖昨電政府謂　據阿穆爾省華僑總會及黑龍江商會電稱俄官府及謝米諾夫出令阻止華商運輸貨物出境倘不遵從即行没收似此蠻橫實堪痛恨除電孫督實力抗爭外迅請飭部嚴行交涉以蘇民困 
　　據北京大學某君言校長蔡子民君現將以大學分爲三院以文科爲第一院理科爲第二院法科爲第三院現正從事辦理不日實行學生方面則已分文理法三科爲三班每日以一班出外演講二班留當上課 
　　國民公報記者孫幾伊被訴一案已於本月四日下午判决竟處一年零二個月之有期徒刑聞孫君不服判决現已準備上訴 
[濱江通信（鴻）]  
　　傅家甸一落千丈道尹有更動說 
　　　家甸爲濱江全巿精華萃集之處此三數年間商務之繁盛進步之驟　大有追踵京津滬　之勢入秋來盧布低落至於不可思議禍毒商巿者甚鉅且據現在情狀言之百業停頓幾無事可作即江北（呼蘭綏化一帶位松花江之北統名之曰江北）農產大宗之豆麥亦銷數滯　故無論大� 
商家小營業均將同歸於盡而無可補救各商號雖照常營業然其所獲實不敷其銷費於是極力縮小以爲勉强支持之計昔日一家數十人者今則裁减僅留四五人矣聞氏理店一百二三十家地方銀行約二十家其中預備收巿者殆半傅家甸之繁盛頓現愁慘之色除却少數錢棹子變相之錢舗奸商獲有厚利外惟藥舖可以生存此外商號恐終難度年關也說者謂此番盧布之毒禍濱江較之水火刀兵天災地變而尤烈也 
　　鮑貴卿蒞吉督任時本埠道尹即有調動之說時以他種問題發生無暇顧及遂爾中止乃者張作霖倡吉人治吉之議而徐鼐霖之吉林省長竟成事實任命將及匝月猶遲遲我行者以各項問題待商解决後始行履新也吉垣行政界又將大變動固屬題中應有之義現時傳聞最盛者爲財政廳長董士恩調任濱江道尹而財廳一席即以吉人齊耀珺（現任墨龍江省公署第四科科長）簡任并聞已得張氏同意中央之承諾日内即可正式發表云 
[山東國民大會後之消息]  
　　山東各界爲福州交涉於三日開國民大會詳情已紀前報官廳方面對於該會雖未迫禁然對於學生之分隊演講及分散傳單等事則仍嚴加取締四日早晨各學校門首忽軍警林立禁止學生多數人出入有師範學校某學生問軍警因何前來駐守軍菟答稱因何事體我實不知只奉長官命令前來把守大約係保護學生之意某君謂學生等負笈來此求學大非易易軍警此種布置實令學生等不敢來校與學生等之安心求學上不無妨碍學生即有出隊演講之行動亦無非出於愛國熱誠喚醒一般同胞之覺悟赤手空拳街巿游行决不敢與日本商民有絲毫之干犯何至爲國家惹出意外且日本素稱文明國家其一般商民亦多係文明之大國民我不惹他他焉能對我尋釁即使有無知浪徒對我學生橫加干預在公理上曲不在我政府儘可依法交涉我一般學生死而無悔更何用軍警之保護各軍警被此詰責不能答覆然亦仍未撤去學生會中以政府方面旣發現此種舉動藉保護之名行軟禁之實因於是日下午二鐘推出代表向警廳長金伯衡訽問軍警把守學校之理由金氏答復不得要領又向敎育廳請求轉懇軍民兩長撤消把守各校之軍警以恢復學生之自由如不能達到目的則願實行罷課或全體退學以免政府之誤會云云結果將未知何如也茲續錄國民大會致外交方面電如下（一）致美國上院電華盛頓美國參議院諸公聞貴院通過保留德約第一五六一五七一五八三條主張正誼天日爲昭敝國人民同深感謝敢請堅持到底終始不渝東亞和平庶可永保日人怙恃武力東民言之雪涕即如敝國福州事件駐日領署警官竟指揮日人槍殺學生毆擊軍警且傷貴國僑民並調軍艦赴閩示威是顯欲破壞和平藉圖侵略東方暴德此論非誣倘令得志恐被其毒者不僅敝國已也伏乞同申公論抑彼强權西望海天無任翹禱山東國民大會叩（二）致英法各國電巴黎法國會倫敦英國會諸公鑒美上院通過保留德約一五六一五七一五八三條表彰正誼天日爲照敝國人民同深感佩貴會夙持公道敢請一致主張此次歐戰貴國不惜重大之犠牲無非爲剗除强權扶持人道對於東亞諒能一視同仁敝國對青島問題誓死抗爭實爲人類謀永寗非第爲已國爭權利此心耿耿可告地天苟背此旨抵死不認伏乞貴國同申公論抑彼强橫海天西望無任欽馳山東國民大會叩 
[湘學生對於閩案之憤慨]  
　　大舉焚貨之爭執 
　　湘省各界對於維持國貨本已積極進行前曾焚貨一次以示决心近自福州事起湘有尤形憤槪查察益嚴長沙私立廣益中學學生於前月二十六日在省城小吴門外大通復　兩轉運公司查出某貨一十四件當卽報告學生聯合會二十七日即由該會派學生百餘人會同國貨維持會調查員前往覆騐無誤詢知爲同仁裕同裕豐兩綢莊德茂祥新泰裕兩布店廣利生乾益兩南貨店及三祝慶利生祥兩顏料店八家所採辦者當卽一併起至國貨維持會由勞勞長召集評議部開會决定於本月一日悉行焚燬所需各種费用由學生擔承不意維持會各調查以此項貨物若予拍賣或罰金則均有利益因此不願焚燬遂請會長發交覆議而同仁裕等八家以此項貨物所值不下四五千亦運動覆議冀打消焚燬原案是日該八家又同至維持會吵鬧終日謂所販木非某貨學生太覺無理等語言詞之間微露威嚇意會長乃發公啓定二日下午覆議辦法學生睹此情形大爲憤怒遂决定無論如何次日上午一定焚燬於一日晚間即派學生多人在該會監守至二日午前八時有楚怡修業長郡廣益及第一女師周南女校等校學生共三四千人先後齊集維持會將所有某貨槪行搬出除顏料一項用土車載往敎育會坪外其餘如布疋則一一撕毁南貨則一一扯散有手執大旗者前行上書焚燬仇貨四字次爲軍樂隊再次則各學生各手一小旗上書各種觸目驚心字樣並以撕毁之布接作長繩上綴以該貨中之墨魚等範於隊之兩旁學生扶之而行沿途經過普慶隆同仁裕各綢店及某某數洋貨店學生以彼等屢販某貨現又高揭旗幟特别放盤遂將其旗幟陳設各品及所存之某貨打毁甚多直至午后一時大隊始抵省敎育會此時官廳聞信一面派軍警捧大令到處彈壓一面由探訪處長到塲謂恐因此發生事端極力阻止惟學生方面則堅請焚燬以示决心相持至下午四時尚未解决究竟如何容俟續報 
[舊國會政派之解剖（續）]  
　　（五）褚寓此派爲國會中唯一之大黨亦卽國民黨正宗洪憲前分爲護國革命兩派恢復國會後爲益友社議員三百餘人以吳景濂褚輔成王正廷曾彥維家衡張瑞萱劉奇瑶易次乾白逾醒常恒芳覃振等爲中堅對於國家社會有確定之政見以故西南政局恒爲其所左右因與唐少川接近人多擬之爲唐派其份子佈滿皖贛鄂湘豫魯浙桂及東三省各地其主張採進步的方向而態度穩和恒居政學會與照霞樓之間立於政治主動及調和之地位現照霞樓之大孫派與之極相親暱將來或至去此就彼回復國民黨之舊觀（除政學會裂出一部分）亦未可知（六）無所屬五派之外尙有汪彭年吳宗慈郭同等在國會中獨立踽踽不相係屬所有主張採投機主義唯人數極少勢力亦微以上所述國會中形勢之大略也再依其性質分劃之則褚寓照霞樓新新俱樂部可稱爲民黨五十號石行會館爲官僚黨而其議員併計不足百人在國會中殊無何等實力也至各派對於會外之關係尤當明晰蓋其活動雖在會内而其根據實在會外不過藉國會爲發表其意思之舞臺耳國會中人除新新俱樂部大率來自田間石行會館其地位歷史固甚薄弱外其餘三派皆有甚深之歷史關係爲其實力之後援再爲分述如左（一）照霞樓此派三部各有其歷史關係互不相屬共和派僅川省有若干之地盤小孫派僅以在北方之直隷系爲其聲援西南方南毫無所有大孫派則川閩湘鄂豫各地之靖國軍及川省長楊庶堪閩省長陳炯明皆爲其直接之嫡系利害憂樂一切共之（二）五十號此派利用兩年來在朝之地位極力擴張勢力以固吾圉其最得意之作爲使膜不相關之莫榮新供其利用復在四川有甚深之根蒂熊克武以下如省會議長李肇甫師長熊成章議和代表劉光烈等皆能聽其指揮而在粤之李根源復擁有滇軍司令之名目（滇軍内幕大部分接近李協和其師長鄭開文則直接唐蓂賡者故滇軍守力非李根源所有）用能耀武揚威居國會最少數而無所懼其對外方面則京滬各有中華新報與平和通信社爲其發言機關益以張耀曾在滬谷鐘秀在京儼然有外交代表之形式其勢力似不可侮然最近除岑西大個人外其黨派行動爲桂系首領陸幹卿所忌莫榮新因接近該系此次謁陸大受申斥莫氏回粤聲言與政系脫離關係國會方面亦惡感甚深故其處 
 
 

Page 7

 
 
境非常困難但此中分子頗富於奮鬭力將來無論如何失敗其在國内或終有相當之地位（三）褚寓此派人歷多年之艱苦患難對於政治上之見地始終不移故其結合爲一種主義之結合最近趨勢孫（中山）唐（少川）旣稱同調則所有孫派地盤不啻皆爲褚寓所有而褚寓原來之友誼則最要者爲桂系之同情與海軍之共性命雲南方面除李根源接近五十號外餘自唐蓂賡以下皆傾向本系湘省分子除章士釗擁護岑西林歐陽振聲爲政學嫡系外餘如譚延闓唯桂系馬首是瞻大孫派重要分子如周振麟陳家鼎皆與褚寓要人極相投契閩南實力早在海軍籠罩之下而據有地面之方聲濤亦以本派之意思爲從違黔省固少國民分子在曩時爲進步黨之地盤近則王文華早表示親暱褚寓劉顯世代表李世榮亦自願與褚寓相追隨是西南實力不啻十之七八爲褚寓一派所有蓋以近時主張採唯民的傾向與温和的社會政策最易得大多數國人之同情也 
[紀廣東歡迎汪郭兩會]  
　　昨日（一日）午後二時伍梯雲章行嚴楊暢卿冷雨秋四君歡迎汪精衛郭復初（名泰祺）兩君三時入座由伍君致歡迎辭并請汪郭兩君講演歐戰後之思潮及其個人感想汪君本其温文爾雅之熊度發揮其人類共存之主張引種種事例以反駁生存竸爭之說而歸結於吾國人應努力學問以求自存并反抗他國或他人之不許自存者以　世界人類自存之職責此其說雖非汪君所發明而引以爲救時之藥則確切有當也郭君述歐美高價生活與勞工問題至爲詳盡而歸結於西南護法責任之重大應順應潮流奮鬭到底五時散會 
　　桂籍國會議員蒙民偉諸君亦於昨日下午五鐘假座大東酒店歡迎汪郭兩君並請國會多人作陪汪君演說對於歐戰觀察計有三點（一）據法國某學者評論此次歐戰之發動者一般人均謂德皇威廉第二爲戎首實則不然其爲戎首者乃由於一種主義之提倡此種主義傅播旣久雖原動力之發動者亦無收回之力量故此次歐戰之發動乃德國軍國主義數十年提倡所由致而軍國主義之提倡亦非僅德國爲然迨事機旣熟無人能有遏止之力矣故德皇威廉第二并非眞此次大戰之戎首且其本心祇願武裝和平以其國人科學上之精神極力擴充工商之業卽足制英法而有餘然全國上下以積年提倡軍國主義之原因皆熱心於作戰遂不能不有此一場大戰由此觀之凡一種主義之提倡事先蓋不能不審愼出之所謂作始簡而將畢鉅也此種評論發表後歐洲人士均韙其說（二）此次歐戰各國均能積久奮鬭其精神到底不懈者唯一原因乃在全國人士均能爲公平之犠牲無論何國均是如此上至皇帝總統下至普通平民一切飲食用度極爲節縮極爲平等如麫包肉食及糖等均有票每人所食有一定此爲犠牲最公平而又極有辦法者我西南此次護法亦能如此之公平犠牲而有辦法乎（三）鄙人此次赴歐已在停戰議和之時當時之感想以爲協約各國度戰勝餘威必甚驕傲殊知到歐後實地觀察竟大不然各國經此次大戰之敎訓羣思致力於敎育之演進視新敎育爲戰後惟一之職務據聞當戰爭最烈時各學校敎員盡其敎授職務各學生盡其求學之義務絶無紛驚之心甚至飛機抛擲炸彈於校中亦夷然勿動其一種堅定精神殊令人佩敬不置尤爲吾人所當取法者也至對於憲法上之意見此次初到香港時閱報見憲法會議已將解散衆議院權廢棄依普通法理論之似乎應與不信任决議兩相對待蓋行政部固應防其專制立法部亦不可令其專制現在國會諸君何派爲如何之主張鄙人亦不深悉但鄙人有此愚見趁今日機會貢獻於諸君尙望諸君有所指敎也次郭君復初演說美國人民對於募集戰時公債之踴䠰及此次大戰之結果於世界之民本主義人羣進化均有極大之關係又國際聯盟條約及對德和約中均有關於勞工問題之規定尤足徵人羣進化之一致終言此次奉軍政府命令赴美辦理外交事宜荏苒年餘始行回粤回粤以後觀國民一種擁護共和及始終護法情形及新思潮之演進均覺大有進步此則極可爲樂觀者也次由褚輔成君起言謂解散權與不信任權雖爲對待的然亦不可謂爲絶對的何以言之譬如與立法部一把刀又與行政部一根槍彼以刀來此以槍往終日衝突亦非良法現在憲法會議旣將解散權廢棄已無商榷餘地但從主權在民之主旨上想救濟方法如吕君復所提之案人民有解散衆議院權吕君天民所提之案人民有取消議員之權皆大可研究足資救濟立法部之專制者尚望汪郭兩君有所指敎云云 
[江西之學校經費譚]  
　　所謂優待小學敎員如是 
　　江西省城各小學校長因金庫證券事於昨日約同前往財政敎育兩廳聲訴苦情經財廳制用科周科長約以今日（一日）回話今日午前各小學長卽於某校齊集同赴財廳當經易廳長在客廳接見詢明來意即謂諸君苦况兄弟亦所深悉但金融如此竭蹶在官廳方面實屬無可奈何本省自經贛甯之役財政卽極困難其後客軍入境新兵又陸續增多開支因之更加擴大約計歲出爲八百餘萬而歲入則祗七百萬餘元即每年應短虧一百餘萬加之累年息借逐漸增多所負息金亦約在五六十萬以致供不應求緩不濟急迫不得已始有金庫證劵之發行兌現延期官廳亦豈願甘失信用但苦於無法耳今諸君旣然來此好在小學經費爲數尙微兄弟自當竭力設法本月份卽仍照從前辦法搭發二成證券八成現金此爲格外體恤小學職員而設緣兄弟亦曾在敎育界任事八年深知此中狀况小學敎員是狼辛苦的自不得不從優看待前日中等以上各校長亦曾有此請求因中學各校經費爲數太多實在無法維持還须敎育界諸君體諒云云時各校長以小學經費旣經楊廳長允發現金已得美滿結果當即興辭而出 
[皖省近事]  
　　皖省各界人士對於閩省日人毆斃警學案迄無表示蓋因處武力之下行動不能自由也現官廳方面禁止人民開會敎育廳昨日會議亦禁阻學生游行及校外運動謂如發生分外之事即由該校長完全負責云云第未知終　遏止民氣否耳 
　　安徽烟酒公賣局長張伯衍前因造住宅在滬購辦某國貨玻璃兩箱運皖被維持國貨檢查所扣留焚燒該所當照原價償還張之損失乃張因顏而攸關具呈督軍請示昨警廳已奉訓令轉知商會取消維持國貨檢查所一時輿論譁然僉謂該所成立以來舉動文明並未踰越常軌現有多數所員主張柬請各界全體開大會議籌劃對付方法 
　　法政學校校長張銘因該校内部前次發生風潮頗爲不安現已具書辭職未識准予所請否　 
[旅浙閩人爲桑梓呼龥]  
　　旅浙福建同鄉爲在閩日僑殺傷學生軍警一案特於五日在全閩會館開同鄉大會各界到者計有百餘人議决分電政府及京外各界要求嚴重交涉茲將電稿錄下北京大總統國務院外交部鈞鑒日僑在閩無故挑釁殺傷學生及軍警多人反滬遣軍艦列隊登岸蔑視邦交至斯已極同人等旅居兩浙聞之髮指爲此聯懇鈞府院部嚴重交涉要求日本迅將軍艦退出并撤換領事懲辦兇首謝罪賠償以重民命而保國權不勝急切待命之至旅浙福建同鄉會叩微北京晨報館轉旅京福建各界聯合會鑒日僑殺傷吾閩學生軍警多人乃復調艦示威棄絶正誼蹂躏國權忍無可忍本日同人在杭州全閩會館開同鄉大會議决分電政府及京外各界要求嚴重交涉諸公望重桑梓務懇同心協力誓死抗爭同人不敏願爲後盾家山在望無淚可揮迫電陳詞曷勝憤槪旅浙福建同鄉會微福建健報轉省議會敎育會商會曁各團體各報館鑒日僑殺傷吾閩學生軍警多人聞之眦裂乃復調艦示威棄絶正誼蹂躏國權忍無可忍本口同人在杭州全閩會館開同鄉大會議决分電政府及京外各界要求嚴重交涉諸公望重桑梓務懇同心協力誓死抗爭同人不敏願爲後盾家山在望無淚可揮迫電陳詞曷勝憤慨旅浙福建同鄉會微福州李督軍鈞鑒日僑在閩無故挑釁殺傷學生及　警多人蔑視邦交已極乃復派遣軍艦調兵登岸藉示恫嚇蹂躏國權莫斯爲甚同人等旅居兩浙　之髮指務懇貴督軍嚴重交涉無稍退讓　重民命而保國權亦貴督軍守土之職　也旅浙福建同鄉會微 
[浙財廳嚴禁釐貼之公文]  
　　自杭巿發現釐貼以來數目逐日加大事爲財政廳長所聞以錢莊巧立名目行使釐貼實爲紊亂金融巿面當即訓令杭縣并公函商會禁止茲覓得原文錄下 
　　訓令杭縣知事文查本月四日杭報所載錢巿行情單内列有釐貼升一元三角字樣又五百報内載有錢業通告一則内稱凡遇現洋出入應需釐貼按日計算等語其行情單内復列有釐貼一元六角五分字樣按現水革除以後巿上出入均以現洋計算不准再有别種名目發生凡關於拆息之增減以及外埠兌匯費用並應由金融評議會隨時妥爲審定現在杭城錢業忽有釐貼名目發現殊堪詫異合亟令仰該知事立卽查明嚴行禁止母稍玩延致干未便仍將查禁情形呈報察核切切此令 
　　致杭總商會函逕啓考案准貴會孙復查明杭巿現洋缺乏實在情形一案請予察核等因准此查此案前奉省長飭廳會同實業廳召集各銀行行長妥速籌議辦法當以事關商業金融地方民食亟應設法維持立即親赴銀行逐一調查藉明眞相惟以調查之所得與書面之陳述兩相考證不無可疑之點是以函達貴會請再切實查明見覆以貴會領袖羣商深悉情形必能通盤籌畫明晰指示以爲救濟巿面之助茲閱來函核與前次杭縣知事轉陳錢業聲叙各節情詞相若而於現在巿面確實情形以及金融消長實在癥結之所在均未詳細查覆仍屬無憑核辦夫銀行與錢莊本有相互維繁之責各銀行對於省城錢業旣有一百四十餘萬之放欵爲數不可謂不鉅無論其爲生利爲维持有此鉅欵放在錢莊視各錢莊實在資本約計殆將過倍况銀行進出均係現金有此百餘萬現金流通在巿苟非别有原因何致有現洋缺乏之患乃錢業尚以此爲未足又復要求各項解欵均以劃洋過帳揣其用意無非向來惯做虚盤之計畫一面收入現欵一面劃單過帳則所收現欵即可用以另資調度自便私圖否則是項大宗欵項究竟流存何處耶至對於高抬元價一節旣稱洋釐之漲落視其需要之多寡互爲伸縮則現在杭巿現洋業已如是缺乏錢業果爲招徠現洋起見自應將洋釐抬高方爲正當何以杭巿元價較之上海每千兩竟増高至三四十元之鉅　稱現洋缺乏復將元價高抬因果相生適得其反究竟是何原因且旣稱須收元匯申而現洋又如此缺乏究以何種貨幣爲收買規元之代價耶又尋繹來函謂曩者或有吸收現洋之方急則以治其標云云似尚不能忘情於日經革除之現水要知近來金融枮窘現象爲世界潮流所迫非獨杭城一隅爲然並非因革除現水所致現值需用浩繁自不能不急謀救濟官商同具此心第根本辦法惟有袪除惡習冀漸趨正軌决非蹈常習故稍涉意氣爲一時敷衍之計者所能濟事貴會深明商巿情形相應函達仍希通盤籌議明白見覆爲盼此致杭州總商會 
[揚州學生之聯合游行]  
　　十校四對閩日僑之公憤 
　　揚州各界自得僑閩日人槍傷我國學警之消息後莫不異常憤慨由學生聯合會召集各分會於六日下午二時齊集公共體育場舉行聯合游行參與者計十四校一商業中學二友基學校三第五師範四五師附屬五丹徒旅揚六第八中學七運商公學八美漢中學九縣立二高十辨明中學十一蠶桑模範場十二縣立一高十三女子公學十四育英女學共約二千人共經過街道爲太傳街公園柳巷賢良街敎場街轅門橋左衛街打銅巷　子街皮巿街左衛街多子街小東門至此各校學生即分向擔任之各區講演各人均手執小旗一面上書抵制日貨萬衆一心堅持到底誓雪閩恥等字樣並沿途分散傳單計有三十餘種頗足引起國人之愛國心云 
[南京造幣廠之忙碌]  
　　魯督張樹元以濟南巿面所用銀元向由南京造幣廠鑄給滬甯中行轉撥濟南中行支配接濟近因土貨上巿供不敷求以致金融奇緊特於簡日致電李督請飭南京造幣廠加開夜工鼓鑄接濟李督當即轉飭該廠遵照議覆茲據復稱寗廠因鑄本支絀向由甯滬中交四銀行及鹽業金城兩銀行息借墊本裝運生銀鑄造新幣照巿代售每日出幣若干每家交付若干訂有合同呈准財政部幣制局有案歷經遵行已久現值滬巿洋荒各銀行迭次函電要求加鑄新幣以濟巿面已爲加開夜工兼之稅務司因付公債利息奉部飭爲代鑄銀元欵關要需亦已遵辦目下銀廠鑄額較平時已增一倍以外員司卯入亥出機器畫夜不停而上海中行猶復未饜所欲屢請再加責難備至無如甯廠人工機力業經疲困不堪實已加無可加濟南所請加開夜工一節似尚未知此間情形且接濟與否權操滬寗中行尤非寗廠所能代謀應俟稅務司一欵鑄交清楚視彼時巿面需要若何再與滬寗兩中行妥議加鑄云云李督昨即據情轉咨濟南張督查照矣 
[南京快信]  
　　南京各界聯合會籌備會因閩事緊急准於本月八日（星期一）下午二時聯合本城各界在大中橋公共體育場開國民大會籌商進行方法開開秩序（一）奏樂開會（二）報告開會宗旨（三）公推臨時主席（四）演說（五）公推請願代表分謁軍民兩長（六）商定電稿（七）奏樂散會聞省警廳以各界軌内行動允不干涉 
　　今日（七日）上午各女校學生組織勸告團二十隊每隊二十人分頭勸告各商店勿售某貨各發天良共救危亡 
　　院復李齊電閩事已嚴抗希告各界勿囂聽解决 
　　王育三君留學日高等兵字學校畢業前日返國昨第四師範特開歡迎會請王演說日本最近對華政策詞極痛切 
　　高等師範校長郭秉文定今日（星期）在本校開講演會歷述赴歐美考察敎育經過情形 
　　實業廳長張軼歐定九年一月十日召集實業行政會議已訓令各縣知事分别籌備 
　　于寶軒連日與蘇省議員接洽仲裁和議事已於昨日妥協卽乘津浦車入京　 
　　下關南京飯店昨（六日）晚十一時二十五分影戲間電機走火當時游客擁擠延燒二小時聞全部被燬斃男女各一人亦云慘矣 
　　省議員顧某昨晚在南京飯店宴客因火起從三層樓跳下跌斃 
[杭州快信]  
　　浙江省議會曁旅浙福建同鄉鄉以在閩日僑傷我學警反遣艦入閩縱兵登陸昨分别電致院部請迅與日使嚴重交涉以平公憤 
　　各界組設國貨維持會今日（七號）假城自治公所開成立大會决議該會簡章評議部議事細則調查部辦事細則曁選舉理事長理事幹事長幹事共策進行 
　　北京特派調查浙省鹽務專員潘建孫昨午車蒞杭 
　　梁士詒此次同來尚有劉鐵誠梁芙伯陳冠山諸人軍民兩長今日（七號）晚間六時公讌於督署 
　　杭州學生聯合會定十日起在鳳舞台化裝演講五天籌募經費前被搜查日貨之元利布莊首先補助四十金表示感悟各商號亦紛紛解囊惟該台因在修整房屋不允假座尚須另覔場所 
　　織物整理模範工廠前經省議議决定試辦半年自七月一日成立後瞬將期滿月支經費一千六百六十元現擬每月核減一百二十七元已由實廳呈准省長咨行省會議决 
　　此聞錢業發生釐貼計已五天昨巿每百元升水八角財政張廳長認爲現水化名令縣查禁現杭縣知事已函杭總商會查明詳覆以憑核轉 
　　新任寗台鎭守使王賓電告業於江日接篆甯波警察廳長王鍾秀今日因公晋省 
地方通信 
[松江]  
　　學生會之職員會十二月六號下午三時松江學生阰合會開全體職員會首由該會會正莊居正主席開會略謂今日推舉籌備創辦國貨公司代表四人及抵制日貨委員會委員九人及籌商本會進行等等事宜云云遂以密選法推定丁湘華侯佩瑩二女士莊居正陸不如二君爲籌備國貨公司之代表又推定胡逸士女士等九人爲抵制日貨委員會委員畢旋該二部又分頭開會評議部因正副部長有病未到由衆公推趙若富基主席張君維堯紀事討論進行辦法胡逸士韓碧風胡藴林三女士張維堯莊居正君等互有討論表决結果全體贊成（一）應將議决種種處置日貨辦法交代表　獻於抵制日貨委員會合辦如不能通過則歸本會執行部執行（二）貴成各校分會設法　捐以助本會急需（三）劃除不平等之界限如禁止小學敎員蒞會代學生發表意見等（四）擴充範圍如高小以上之學校皆可加入本會（五）會場假城内天恩堂英文夜校聚會時聞規定在星期六下午三時半至五時半惟通信處仍在東吳大學聖經學校内旋即散會　　組織縣立小學學生聯合會五四運動後松地中等以上各校組合學生聯合會中等以下各校則因年齡關係缺乏自動能力尚未有所表示現聞縣立各小學校職員因鑒於外交急迫輔　學生組織學生聯合會從事愛國運動實爲萬不容緩之事爰集縣立之男女各小學組織縣立學校學生聯合會業已草訂章程宣告成立茲覔錄該會簡章於後（宗旨）聯絡情誼共圖救國以盡國民責任（會員）凡縣立學校學生會會員均得爲本會會員（職員）理事若干人書記若干人會計若干人由各校學生會將上項職員各推一人任本會事務如遠地各校推出之職員不便到會者得通信協辦（會議）凡關聯合會議時除本會職員外再由各校各級中推舉代表二人到會公議（職務）分調查講演兩部由各校學生會會員各就學校所在地分途辦理將辦理情形報告本會以便開會時共同討論（會期）寒暑假各開大會一次每二月開常會一次如有緊要事故得開臨時會遠地會員不便到會得通信研究惟大會不在此限（會所）借設公共體育塲并設通信處於第二高小校（經費）暫由縣立第一第二兩高小學生生墊用年終歸結再行分派 
　　監察員實行監察公欵公產管理處自舉定倪世昌八人爲監察員後六日下午監察員張省三朱子受楊升階朱廷揚戴古侯楊蓉周作孚即赴管理處檢查賬目蓋有印章將本年所收之租洋一千元送入銀行存放并於七日起遂日輪流監察逐將租洋存放銀行云 
[金山]  
　　梟匪猖獗金邑西南各鄉均係松金兩縣接壞港　紛歧每屆冬令盜匪出没靡定近因兩浙鹽捕營緝私認眞匪黨恨之切齒亟欲得而廿心致近兩月來槍繫鹽捕營勇及搶刼居民各案層見迭出唯均在松江縣境内第一次在大蔴塘鹽捕營船祗有一艘係奉命前往巡哨者被匪偵知乘其不備深夜開槍繫死兩人重傷三人第二次在橫潦涇幸無死傷祗擊破巡船一艘第三次在界涇口聞被擊死五人傷六人至盜案均在後港左近最近兩次一在顏家籪地方刦去千餘金擊死鳴鑼鄰人一名一在駁岸地方吳姓富紳家刦去　千金其餘被刦而不敢報案者尙有六七起均未破獲盜賊如毛有緝捕之責者何竟充耳不聞耶 
　　忙銀定期開徵本年上下忙銀已於舊曆十月初三日開徵定十一月初三日截止過期加二十分之一限内每銀一兩合洋兩元一角七分三釐外加捕螟經費一角實業費五分但目下租米尚未起色米巿日疲白米每石六元一角糙米五元六七角以致赴　完納者並不踴躍每本年凡欲向縣署稟請出票追租者須將本年上下忙銀先行赴櫃清完否則槪不批准云 
[蘇州]  
　　省委來蘇校閱江蘇督軍李純近派專員來蘇檢閱第二師所屬各軍隊聞定於本月九日先閱第三旅第五團各營故該團第一營營長彭啓鵬特至王廢基公共體育塲商借該塲爲臨時演操地點業經該場管理員允准矣 
　　購烟釀成命案昨晚有住居臨頓路之某甲往泰伯廟橋下塘官宰弄十九號門牌私售雅片煙之李康林家販買匣烟騎驢而返途遇流氓七八人圍信敲詐某甲因寡不敵衆逃回李家將烟藏匿偕同李康林之兄名老大者出而抵抗用武詎老大竟被流氓等用脚踼死警區聞訊即飭通班警士兜拿兇手當被拿獲裁　阿桂一名解區訊辦　　嚴訊命案兇犯憇橋巷陳冠卿家被兇徒殺害寡媳孫女兩命一案由偵探隊員在直隷河間府拿獲嫌疑犯已歇家西魏升於隂曆本月初七解送到蘇該犯又自將玻璃劃破肚腹現經西醫治愈傷痕平復於昨日（十四）由潘隊長繕就詳文解送警廳略爲訊問即將該隊原訊供詞備就正式公文咨送吳縣公署誠恐中途有失特派保安隊警士一排荷槍實彈沿途保護並有偵探隊員隨同押解至公署後由曾藍兩承審員並潘隊長并蕭秦等探士於喚間十二時組織特别法庭在縣知事辦公室所有本署衛隊人等一槪不准擅入由偵探將該犯押提到内備有刑具佈置旣畢屏退旁聽直至鐘嗚二十尚未訊畢該犯口供若何容探續登 
[無錫]  
　　第三師範之愛國行動閩事傳來後無錫學生聯合會於日前召集各校商議連合大游行之舉後以各校情形不同乃决議分期舉行以次數旣多社會之觀感亦深而事亦易舉也首先舉行者爲第三師範於七號下午全體學生分隊游行一隊出南門繞西門而歸一隊三北出光復門過三里橋入老北門而歸各執小旗沿途高呼（毋忘青島）（救我福建）（抵制日貨）等語演講員四十餘人全體出發地點爲崇安寺通運橋三里橋清名橋等處聽者極爲擁擠此外尚有隨隧演講勸商店勿再進日貨聞者動容而輔仁中學等校聞不自亦擬繼續舉行 
[鎭江]  
　　商學界對閩事之公憤鎭郡商學界頃因閩耗之激剌經公團勸告各業勿再辦日貨堅持抵制各校學生則定六日上午九時聯合游行假公共體育場爲會集地點計加入者十餘校丹陽各校學生亦因福州交涉分赴城廂内外各要道演講勸令抵制日貨措詞極爲沉痛 
[揚州]  
　　帽夥要求加薪揚州帽裳夥友現因所得薪工微末不敷開支爰集各店夥友公議罷工要求店主酌加工資藉以補助 
[徐州]  
　　學生焚貨記徐州學生阰合會前曾聯同商界宣言　曆端陽節後不得再進日貨惟學生因迫於課務無暇繼續調查故各商店進貨已漸恢復原狀上月底本城吳益昌福聚同聚與豫義泰豐雙和成永順禮等號又有大批日貨運來爲學生侦知當赴車站調查　數查獲送入敎育會内（學生聯合會即設於此）翌日由該會派人會同各該號到會勘騐除所有國貨分别交與帶回餘悉封鎖留會以待解决旋經該會評議部議决定三日依照學商聯合會規約盡行焚燒即由執行部函請　察章子軍届時維持秩序並通知各機關前往參觀以及被焚貨各號蒞場監視手續極爲周到當日正午由童子軍押貨十餘車價約四千元赴東關外大馬路旁空地上由學生圍繞四週實行焚燬並攝影以留紀念當焚燒時軍樂齊矣齊呼民國萬歲不絶觀者多爲感動計是日到會者有省立第七師範第十中學及敎會所　之培心書院縣立高小國民各學校男女學生約千餘人人民往觀者更多途爲之塞晚四時各分散歸校 
[九江]  
　　組織各界聯合會南昌派赴全國各界聯合會代表于振寰前日返潯復經總會派爲代表回省組織各都各界聯合會江西擬分四區現正先向九江着手以九东爲江西全省風氣開通之地又爲長江巨埠各界聯合會不可落各屬之後連日與九江縣敎育會馬祖楨萬和悅國貨維持會會長　和　接洽磋商進行方法查此事前曾在洋貨公所開籌備會一次已有頭緒嗣因各方面意見不一是以中止刻仍擬以洋貨公所爲集合地點大約旬日後當能成立聞于君俟成立後仍須赴内地各屬組織 
　　潯人對閩事之憤慨近來各地人民對於福州事件莫不義憤塡　開會演講思籌有所對付潯人亦異常憤　惟前次因外交風潮與鬧米風潮　會爲官廳所阻此次復恐干涉不敢明目張膽聞會集議但傳單遍貼通衢觀者頗爲感動 
[杭州]  
　　浙議會協爭閩案電北京大總統國務院外交部鈞鑒在閩日僑殺傷我國學警國民憤慨已極本會曾經電請　重交涉乃聞日船入閩縱兵登陸蔑視公法變本加厲本省學生全體到會請願士氣激昻同深義憤應請迅與日使嚴重交涉要求日艦尅日離閩並撤換福州日本領事懲辦行兇日警及主使長官賠償被害人損失日本政府向我國政府謝罪事關國權民命非完全達到目的無以儆橫暴而平公憤浙江省議會叩魚 
雜評一 
[一少一多（默）]  
　　目前中國之危象殊外交與内訌外關係人民最切者爲今日之一少一多 
　　何謂省各地現洋之缺乏是也雖經各局趕鑄救濟而金融之恐慌如故又經奸猾之商人乘機運用巧立名目以供個人之利於是少者乃愈見其少何謂多各地土匪之盡起是也雖經當局舉辦清鄉而地方之騒擾如故又有不法之軍人暗中勾結橫行無忌以分盜贼之利於是多者乃愈見其多况乎年關在即爲巿面需銀之時又爲土匪產生之時故即此一少一多已爲國民無窮之苦痛矣然而政府則不暇計此也嗚呼 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[旅滬福建各界聯合會之籌備]  
　　昨午後二時旅滬福建各界聯合會籌備會在新閘路鴻慶里一百三十三號開會討論進行方法各界代表到會者計政界林學衡郭藥沈琬慶又商界林竣甫林頴年齊述菴江一南學界陳承澤鄭貞文林和成毛一豐林翼民丁維嶽女界顏婉清張品芬姚慈貞黃心慈報界翁吉雲軍界蕭奇斌饒子和等二十餘人陳承澤鄭貞文張品芳先到饒子和沈琬慶後至均未與議外黃心慈女士由張女士代表列席者十五人首由主席林學衡報告開會宗旨請衆討論次由郭　提議二事（一）本日作爲各界聯合會第一次籌備會（二）推舉代表向旅滬福建各團體接洽經衆贊同次由主席宣讀聯合會章程并付討論當經翁吉雲林翼民林竣甫江一南齊述菴林和成先後討論議决以此項章程作爲草案俟開成立大會時再行表决次由主席提議泉漳會館方面應先行接洽請其推舉代表經衆推定江一南前往報告並接洽一切同時推林和成齊述菴林竣甫丁維嶽向其他旅滬福建團體接洽最後議决前日同鄉大會所决定對内對外之電應即行起草拍發當經擬定致北京政府及福建同鄉諸君兩電經衆贊成復議决於本星期三（十號）星期六（十三號）午後二時仍在林宅繼續集會聞該會入會證書及綠起草案均已付印到會各代表均已擔任分向各界介紹會員云茲將致北京陳部長鑒閩事至此政府迄無無法羣情惶惑不知所措公等身膺國務誼屬桑梓任公尤爲主管負責之人務乞據理力爭切勿犠牲吾閩以徇媚外政策同人幸甚沈琬慶鄭孝檉李宣壟江畬經高鳳謙林竣甫林永年李星軒林炳斯齊述菴等叩（其二）北京大總統國務院總理鈞鑒閩警發生以來京外函電紛馳滿冀政府嚴重交涉消患無形迄已兼旬并無確當辦法而李厚基身膺疆寄平日於外交民政毫無經騐迨日艦犯閩之後倉皇失措徒知斥逐學生封閉報館以壓制爲媚外恐更足張同人之氣燄動羣衆之公憤此等重大交涉斷非李厚基所能對付應請中央據理力爭無稍讓步一面特派明達大員尅日蒞閩主持全局福建幸甚中國幸甚（署名同上） 
[全國各界聯合會往來函電]  
　　致各地通函各界聯合會學生聯合會商業聯合會鑒敬啓者國家不造日人肆凶意圖兼併北據滿蒙中略青膠内地主權被奪殆盡近復大逞於福州學商軍警死傷無算派艦鳴砲縱兵示威視我中華儼其仇敵人自不保外侮何尤禍已燃眉焉能再忍第吾國官吏媚鬻是圖民命國權何關心曲故吾民之呼籲彼且充耳不聞借欵鬻權猶復進行不輟刀鋸當前鼎熱俎具哀我同胞尚慶生乎人貴自立倚賴非計商界關係國富尤須盡力維持查組織产團法律所着手進行至於組織辦法即希斟酌情形自由規定民力充實自無外侮之侵自衛衛國尤屬國民天職事關重要望速圖之是荷全國各界聯合會啓十二月七日 
　　北京來電全國各界聯合會學生聯合會總會華僑聯合會商業公團聯合會全國報界聯合會江蘇省敎育會轉各地各團體均鑒陷日本會開全體大會討論閩事公决六欵請外部向日嚴重交涉限其十日内明白答覆一撤退駐閩日艦二日政府向我道歉三撤換福州日領四懲辦日人在閩滋事禍首及兇手五賠償福州被害人民之生命財產六請政府應保證今後日人在閩不得携帶凶器游行街巿並不得再有此類行動已於支日函達外部事關國權民命希一致堅持並望積極抵制日貨日幣禁止糧米出口以爲外交後盾函電請寄北京車子營福建會館旅京福建聯合會叩魚 
[軍警取締查貨之公文]  
　　松滬代護軍使何豐林昨接駐滬楊交涉員來函轉據日領面請禁阻侵入商店查貨之行動當卽訓令徐廳長出示曉諭原令如下案准楊交涉員函開頃據日總領事來署稱有學生多人在各店搜查日貨騒擾商務實屬違法行爲務祈特别注意以免意外等語查學生軌外行動倘不設法禁阻難免釀成重大事故茲准前因除函淞滬警察廳外相應函陳貴護軍使察核辦理爲荷等因查此次學生等因閩案交涉開開討論本出於愛國熱誠乃竟有侵入商店搜查日貨之軌外行動難保非地痞流氓混入肆行騒擾自應設法查禁業經令仰該廳長遵照取締在案准函前因除函復外合再令仰該廳長轉飭各該管警區認眞查察倘再發現前項違法行爲即予嚴行禁阻以杜滋擾而保治安仍一面由該廳出示曉諭學生及各界人等閩省交涉事件中央自有辦法凡我國民務須力持鎭靜聽候解决勿爲激烈之舉致釀意外之患是爲至要切切此令 
　　淞滬警廳佈告云爲佈告事照得前據上海學生聯合會函呈因閩省學生受傷假敎育會公共體育場開臨時會議等情當經派員到場監視以期嚴守秩序嗣議畢散會整隊言歸乃有少數學生沿途演說甚有闖入商店檢查外貨擅自運至體育場焚燬之事當搬運之時人衆紛雜喧譁特甚幸有警察暗中防範商家力持鎭靜未致發生其他危險查此種行爲雖出於青年學子愛國熱忱然揆之法律究屬逾越正軌且上海爲五方雜處華洋交錯之區萬一流氓匪徒借托假冒乘機滋生尤於地方治安前途有莫大關係卽我青年學子始以愛國之初心轉爲擾亂地方之媒介恐亦非全體學生之本願警察有保護地方之責尤不得不加以取締嗣後學生如遇開會情事務須遵照治安警察法先期將宗旨理由呈報該管警區轉報本廳核奪不得任意舉動稍有法外行動致生滋擾各學生旣以愛國爲前提總期不逾範圍方爲正當倘有無業游民流氓地痞膽敢乘機擾害擅入人家損毁他人一草一木本廳長當執法嚴繩拿拘重辦以維商業而保治安决不寛貸凛之母違切切特佈 
[各學校學生演講紀]  
　　復旦大學自停課消息傳出復旦學生立開全體大會討論進行方法决議除疾病者留校外各人每日應盡其羲務因組織臨時糾察部督促同學此本月三日之事也四日則分全校爲十一隊每隊舉正副會長各一人至麥根路恒豐路新閘路海寗路寶山路閘北東西南北四門及城隍廟附近等處演講每至一地聽者輒逾百人咸憤日人之兇暴尤以幼童爲最激昻五日則由一部分學生自願擔任至新永安街老永安街天主堂街及沿黃浦灘至十六舗等地婉勸商人塡寫永不進日貨志願書聞各號商人甫接該書立即塡就其餘學生亦分隊至西法華鎭及其附近各村演講法華多農民知識似下然聞第四隊報告謂有某村婦自言彼輩皆服布衣用國貨獨彼富貴中人多購日貨其言良確六日又分隊至東法華鎭及其鄰近各村演講聞其結果亦不讓前數日云 
　　青年會學校青年會日校演講團黑隊於本月四日上午九時出發至甫東陸家嘴爛泥渡及熒昌火柴廠附近一帶演講計講七次聽者約七百餘人講題大致係山東福州之情形及抵制日貨之利益講員均用淺顯語言講述並多方譬喻故聽者無不了解在爛泥渡某處有販賣玩物及日用品之小攤中有日貨數種隊員余君卽上前勸說並以小洋兩角購得日製螺絲呌十九只當場毁去該販即將其他日貨收去誓不再賣是日該隊出發爲隊長胡松喦隊員俞百慶鮑鶴斌等十三人又五日晨該隊全體乘汔車至南翔演講計講八次聽者約千餘人講題與前相同結果甚佳講至下午五時乘慢車回滬在車中發散傳單並講解抵制日貨之原因頗受乘客之歡迎又六日上午該隊隊員十一人均由隊長胡君率領往閘北一帶演講聽者百餘人又該會童子部丁組養成團演講部昨日下午一時在閘北一帶演講題爲（同心協力切勿祗有五分鐘熱度）聽者約百餘人並分觸目驚心傳單至五時餘回會定下星期日再行出發又該會丙組童子養成團團員李佩華伍慶翔應云衛嚴國信李關秀姚顯達賀聖豪董伯英等昨日下午三時在南巿一帶演講抵制日貨之理由及福州同胞之慘痛聽者如堵至晚方回 
　　　業女學日昨下午二時　業女校師範生石金龍　鼎芳祁敏仁等數十人率同國民科三四年級學生蕭　眞鄭性安劉寳英等在縣城隍廟勸業場等處竭力演講大槪謂日人橫行不啻以高麗待我惟願吾國人士快快醒悟聞與日人斷絶交易挽救危亡於萬一此亦吾國民應盡之天職等語講時聲淚俱下聽者莫不動容 
　　育英學校法租界巨籟達路育英國民義務學校職業科第一組學生演講團前昨兩日上午在浦東爛泥渡一帶先吹軍號召集巿民由學生詹用韜强家聲朱志奮羅長耕柯模範李文魁李仁香唐裕箎蘇吉祥柏璋等相繼以簡明透切之白話爲實用的演講大致不外勸人抵制劣貨並發傳單三千餘份沿途遍貼該校幼稚科學生所寫之大字警告條百餘份如（救國從心救起）（不可欺心救國）（好漢倡用國貨）（决心一致自强）等字樣直至傍晚始渡浦回校 
[商界聯合會開會併紀]  
　　各路商界總聯合會昨日下午三時各路商界總聯合會開緊急會議各路代表到二十八人陳惠農主席報告前日至交涉公署楊交涉員對於修改租界章程草案中之地方官廳與現制不符略有更改此次修改草案交涉署已於昨日提交領團比總領事因病不視事由副領事代見接收領團對於此次提議並無反對論調殊爲可喜會衆聞言均甚滿意次報告截止懸旗日期前經議决以七天爲限本會通告亦已印就昨總商會因接律師旙譯張籋雲來函詢問收旗日期總商會未明原委曾函約本席面詢本席因事赴蘇由副總董金馥生俞國修代表前往告以順末此次通告旣已印就應由各路代表擔任分送衆無異議次報告學生聯合會來函關於抵制事件會衆對此略有討論一體表示贊同并函復學生聯會次報告福州路豐泰洋貨號於四日下午八時被盜搶刼并開槍傷店夥三人華捕行人各一人一案茲准該路分會來函請由本會備函交涉員轉咨捕房提議兩種辦法（一）此案已獲者交法庭嚴懲未獲者嚴緝到案一併送交内地官廳重辦（二）租界内盜案之起往往在熱鬧地方福建路地當衝要且時值傍晚車馬行人雜沓之時竟有此等盜案發生殊於公衆治安大有關係應請捕房在各地多派探捕輪流巡緝以保公安又准天潼福德路聯合分會來函稱該兩路口扒竊極多凡由輪船碼頭上下客商所帶行李特件時見被人扒竊近更無日無之特函請本會知照楊交涉員要求捕房多派探捕輪流巡緝等情此兩案應合併討論衆一致贊成照原函辦理又海甯路宋誠璋報告本路震泰烟紙店掛牌上貼有要求巿民權字樣紙條被匯四捕房某號西捕於六日上午八時十五分將掛牌打碎現在各商店均有同樣條粘貼該西捕何以獨與該烟紙店爲難主席謂可一併函請交涉員要求捕房嗣後不得再有此等事發生並須賠償損失全體贊成時已四時有半遂宣告散會 
　　南京路商界聯合會南京路商界聯合會自閩事發生後曾開會多次討論辦法并將議决案送交總聯合會表决實行昨日上午十時該該在事務所開全體職員大會討論抵制日貨事宜主席潘錫範書記周正暉首由主席報告學生聯合會來函要求本會對於抵制日貨予以贊助當由王廉方發言謂此事乃商人本責儘可由本會自行設法無須倚賴學生釀成被動地位即由周正暉提議按上次議决將與日人斷絶往來及不買日貨之志願書請交際員至本路各商號分任塡寫張士德附議全體贊成通過繼由余華龍提議對於調查日貨非學生所能洞悉即外行商人亦不能調查其眞相除非用分類調查之法不可故各業應舉代表一人會同各調查員或學生會調查員嚴行調查如欲查某業須有熟悉某業者共同調查俾不致生悮查之擾亂也陳惠農附議多數贊成通過當即將此議决案交代表至總聯合會末由主席報告本路所懸要求巿民權之旗號應照總聯合會之表决於今晚一律收下此外尚有他項議案數起從略 
　　四馬路商界聯合會四馬路商界聯合會前次忽促成立未及舉行選舉昨特假商業公團議場開開選舉當推張　　爲臨時主席並舉趙南公俞葆生開匭檢票五洲藥房項松茂當選爲會長泰東書局趙南公一三角藥房張漢傑中華書局陸百虹中英藥房陳鏡如美大公司白晋熙當選爲職員嗣來賓全國學生聯合會賀芳三馬路商界聯合會吕靜齋愛克界三路張幕曾等相繼演說由主席張漢傑致謝來賓欵以茶點而散 
[閘北商業公會會議抵制問題]  
　　閘北商業公會爲學生團検查日貨事特於前晚假慈善團開特别會議到會者有各業董事各店主等副副長王彬產主席宣佈此次日人在閩行暴視我爲高麗第二我商界各宜激發天良一致抵制力勸各店主止進劣貨前存之貨一律封貯誓不出售云云當時議决由各業董擔任勸導調查之責嗣後查出各店舗有陽奉隂違者除將該貨悉數車入公會當衆焚燬外再議相當處罰在場各業董全體簽押一面致函學生聯合會述明議定辦法請學生隨時會同本會員挨户檢查以免朦混 
[商帮協會常會紀事]  
　　旅滬商帮協會昨開常會午後二句鐘各帮會員到後由鄒靜齋會長主席報告近日與各處往來函電畢述抵制日貨事謂本會發起在先現在山東問題旣未解决而閩事日益緊要一波未平一波又起自應切守進行不可稍放鬆步經衆主張再通告各帮贯澈始終毋渝初志次討論稅務司飭寫雙份報單時間匆促問題經衆主張旣已將箇中困難情形函陳稅務司應俟奉到復函再行解决最後討論本會收取常年經費問題經衆主張下星期内開收散會時已鐘鳴五下矣 
[高麗將加進行口稅之電請維持]  
　　國貨維持會致北京電云北京大總統國務院外交部農商部鑒敝會迭接鮮帮公會南京緞業商會雲錦公所鎭江綢業公所廣潮夏布同業江西夏布同業體仁公所盛涇公所湖州公所江浙絲綢機織聯合會等先後來函均稱近得朝鮮報載日本將於明年增加高麗進口稅率每百須抽至四十二月發表九月實行從此我國運銷高麗之絲織蔴織各貨皆將絶跡實業受阻工商交困各帮均深惶急不知所措等語竊思前次我國修正稅率各國贊同日本獨否我國顧全睦誼讓步多多今次高麗加稅事更重大叩請迅賜維持速與嚴重交涉務達免予重征地步不勝急切待命之至上海中華國貨維持會叩 
[烟酒業主張易外債爲内債]  
　　中國烟酒聯合會昨日星期開臨時會議首由主席陳良玉報告近見報載烟酒借欵業已成立烟酒署擬以美人慶蘭爲會辦徐恩元爲督辦等語而軍政府來電則稱仍當竭力抗爭且聞衆議院已提出質問本會各分會中如湖南江西漢口等均紛紛函電到會一致力爭誓不承認現在情形日亟自應速籌對付方法請衆公决當經沛縣兩業代表馬惺甫起言敝縣兩業對於此事萬分惶急特公推弟爲代表到會接洽務祈速定方針俾便一致進行旋由主席報告湖南南華胡維祺來函有易借外債而爲抵募内債之計俞葆康起言此事前日本會亦曾議决經主席略擬公債大綱數條蓋與其借外債而失稅權不如借内債而改稅法况鎊價日賤日後還欵時損失更重政府若果乘此時機即於國内發行烟酒公債票定額二千萬元七成交欵六釐起息分期十足籌還准爲抵交烟酒稅費之用所有全國烟酒稅則改爲統一歸商自辦將各項征收機關酌量裁撤以節開支如此辦理則利國便民莫善於此正與胡維祺意見相同應就此點詳加討論金印侯起言爲今之計宜一面速電政府阻止外債一面將此項議案抄送全國兩業徵求同意以便着手進行分别集欵衆皆贊成次沈子卿提議本會會員邱介帆平時熱心公益此次靈櫬由津到申同人等擬於本月十九午日後兩時在本會開會追悍衆皆贊成通過議畢散會 
[海軍學生第二次宣言與呈文]  
　　第二次宣言烟臺海軍學校全體學生二次宣言云同人等第一次宣言目的有三（一）恢復民國五年所佈考選章程（二）改造學校腐敗欺騙敎育（三）反對無故延長學年而不增功課惟於上述三項未作輕重之解釋深恐國人視爲同人等自身問題無關國家大計謹爲二次宣言如左同人等此次出校其最要之目的卽欲恢復民國五年所定之考選章程也此條果得美滿之解决全國平民子弟皆有入海軍之望卽海軍將來有振興之望二三兩條雖關係海軍敎育前途究與同人等自身關係較爲密切同人等旣抱積極救國之心寗肯僅爲個人幸福之計第一條苟不得圓滿結果二三兩條雖經海軍部許可同人等亦决不回校蓋我國不欲振興海軍則已苟欲振興海軍則非廣羅全國優秀平民子弟不可如少數軍閥不自省悟仍欲長此壟斷則同人等惟有矢志犠牲力爭到底尚望國人主持公論力作後援俾海軍當局早日覺悔力去前非則一線生機或不致從斯竟絶同人等不勝禱盼願國人有以敎之烟臺海軍學校全體學生謹言 
　　呈海軍部文烟臺海軍全體學生自出校來滬後初擬分途回省陳訴一切嗣以海軍部令軍務司長陳恩濤宣示許該生等繕具理由書呈部該生等遂遵照繕呈請願文其文如下 
　　爲突變舊章有妨學業迫而出校請願整頓事竊吾國海軍自甲午一敗之後奄奄無氣岌岌垂危此雖欲自諱而莫能諱者也方今世界各邦凡稍能自立者皆積極擴張艦隊以爲爭覇圖存之預備蓋深知公理不昌强權猶尚一且邦交决裂武力爲先海上之戰首當其衝吾國素號老弱迭受欺凌歐戰以後險象益呈强鄰之視線皆耽耽集於中夏設有微隙可乘彼即躍然而進觀於今日之外交足微斯言之非妄矣是則海軍當道宜如何振作以謀自保雖曰艦隊之增近勢不能而將來之擴充已屬毫無疑義然則造就此項人材亟當積極進行以　將來擴充之預備双屬毫無疑義者也迺觀烟校此次之變更舊章與烟校内容之窳敗不全揆以造就之意實覺適得其反生等痛感切膚迫而離樓謹將理由具呈大部伏願察之而并有以補救之（一）要求恢復民國五年部定海軍招生之舊章也原夫海軍之設所以衛國保民盛衰之間關係　重自宜合全國之民羣策羣力以共圖之則海軍學校之不宜扁錮而宜公開以與國民共之亦屬理之當然竊按民國五年部定招生章程槪由各省招集每年額定百名三年不得間斷而海軍官佐子弟亦得保送試選平民旣得直入閥閱猶占優先作育旣宏多材可望爲意至周爲法至善今忽變一定之期而爲無定改一定之額而爲無定假十年不招生平民子弟十年無人海校之望假額又從而少之則多數更有遺落之憾剥奪平民入校之機亦已至矣盡矣獨於軍佐子弟仍得隨時揷入豈中國之海軍非爲國民而設專爲官佐而設乎不然胡不均之至於是也抑又有進者生等之齗齗於此者非爲國民爭位置以與官佐較權利也誠痛我國事勢之緊迫海軍之重要必合全國之俊秀以盡供振興之用所以衛國所以保民即所以爲海軍官佐谋自保也不觀夫英日二國體猶君主貴族階級差别尚嚴而海軍學校對於平民子弟亦無狹小之限制何况我國政曰共和人言平等而有此窄陋之海校章程無亦與共和平等精神成根本之反對乎嗟夫是猶不必計也其如外患之日亟何設有不幸禍及國民豈非我海軍全體之罪乎此生等所以請求恢復五年之招生章程蓋願興亡之責與全國人共負之也（二）要求學校以内設備之完全與野　淺陋職員之懲戒與醫藥衛生等事之改良也自十七世紀以還無論何項科學皆必有明確之實騐然後始有得於心否則如盲人說日雖舌敝唇焦終不喻其眞象故今日學校凡稍有價值者其標本儀器必極完備蓋不如此則紙上之學說萬難使學者了解也何况海軍學校尤非他校可比苟在學校之時未見機械則登船實習之日萬分困難若稍有含糊之處便足貽誤大事是豈國家育才之眞意乎今烟校之内參考旣無圖書儀器更屬缺如須於求學之先糜無數之光隂揣想儀器之構造徒耗心力無補事實處境如此尚何進步之可言倘他日身入戰陣其將安濟是煙校今日之敎授直欲陷生等於他日之死地也嗟乎生等之死本不足惜其如國家之受害何夫無論何項學校其所以組成者皆不外敎職員與學生而已故職員而與學生相得則校中秩序不勞管理而自見井然更何用暗地扣分墮人人格徒有外觀無補事實敎員而與學生相得則功課之上不待限制而自有深造更何用嚴格繩淘陷學生於危地徒啓其苟倖之心然各方面所以能相得者則職員必有和藹之態而與學生以可親敎員則必有高深之學而與學生以可敬若夫學生方面則一本求學之至意他無所望凡敎職員之可親可敬者莫不親之敬之而必不敢故事吹求者也烟校内之職敎員其可親可敬者固有一二而可畏可卑者亦占多數職員如學監許秉賢副官趙士　之二人者奸巧弄權野蠻已極對於學生從未嘗以情理之曉諭而專事兇暴之壓制凡生等有不得已之事故欲稟白校長者彼等皆百計離間之借口須經手續而不與通欵即生等以情理之事向伊等請求又未嘗得一次之俯准偶與接見之　則怒　　　　生等奴隷之不如天生等雖爲海軍學生長上固知　從然而各人人　亦宜自保不但生等當自保即職員亦當代生等　重之庶幾養成高尚精神其後就事時不至卑鄙齷齪爲奸小所利用也敎育如鴢敎官江中清則懶惰性成遇事放棄明知各敎員有種種劣跡而縱任之甚且袒護之尚有其他種種卑陋齷齪行爲　難　述正敎員鄭衡實授代數三角只講如何得分爲務近又三年改爲五年彼已不能敎授高深科學乃改授磁學彼於磁學茫然不知將地磁　力大小計量法及扭力瓶之構造根本講誤他如英文兼地文敎員包容旣無地文知識又無敎授方法講述學義常自含糊漢文敎員蔣而　嘗將德育科問題先示學生以備軍學司之面試外塲正敎員薛良棠本一砲手學術之陋尤不可問近薛良棠更以無法敷衍乃託病自辭休養校内月領乾薪而　一無賴之流氓傳可衡以爲庖代陸操方法全無所知以上諸職員之野　卑劣皆至眞至實爲生等良心之不能不言者生等以求學衛國爲目的今竟無所學又將何以衛國乎學校中之醫藥火食沐浴茶水均有關學生之康强學生身體之康强有關於國家亦不淺則醫藥炎食沐浴茶水亦何可任其腐敗敷衍校中用中西二醫月各與三十五元令自理藥遇有特别症疫不與增加藥費明知其中多弊而不設法改良中醫林仲榕時於學生疾病并不虚心治療必先以不用過三十五元之藥費爲計算然後酌量所需之費示以藥方學生李錫純康惟一之死此實一大原因也烟台近海異方人居之易患脚疾入校之第一年患脚疾者逾半數烟台各醫院醫士紛函校長以爲非改麵食不可學生等亦曾向管理要求乃副官趙士淦因欠厨役多金不得厨役同意遂慫恿校長借口不便私改定章竟置不理夫將米飯改爲麵飯乃極小之事亦須拘碍舊章而學生等或死或病反不爲重方念及此能不痛心趙士淦爲中飽私囊計節扣煤炭致浴水不得温茶水不得熟學監許秉賢迎合趙意凡學生有告水不温茶不熟均借口其他理由或反詬學生等故意多事生等苟不有此次之事得與大部切呈種種黑幕情形誰其知之（三）要求恢復民國五年部定三年畢業之舊章也世界之潮流如彼海軍之需材孔亟正宜急起直追速成多數人材以早爲之所而不可須臾緩者也竊按海軍小學所習本不甚深於三年功課悉可學畢固無延長期間之必要今忽改爲五年揆之小學時間實覺嫌其太久夫寸陰尺璧古人所宗乃以有用之歲月擲諸烏有之鄉生等竊計甚爲不值且海軍之實用尤在於艦上之練習必待駕駛自如庶免臨陣失措生等痛外患風雲之險惡誠願學術急成早登艦上實習純熟以後國家一有不虞便可出没波濤同禦外侮是固生等求學之初心亦即國家所望於生等者是則畢業之期何可再事延長哉如必谷延長則於功課敎員方面應有相當與眞實之增加俾確得學識以節畢業後之光隂是又生等之所願也以上種種生等精神受無限之痛苦者或已數年或已數月於茲矣在校之日屢欲請求整頓無如受緊嚴之束縛苦不得稍動然嘗用自念設長此以往匪惟無益於國家抑且爲禍之胎是以迫而離校乘輪來滬本擬各回本籍陳訴父老以及民意機關乃荷大部令陳司長宣示生等准予具呈理由許以斟酌採納似大部不忍生等之廢棄也生等聞命之後感激徘徊甚願以屈鬱下忱上達大部求於學業韶光兩無荒廢如大部對於上陳各節皆能俯予圓滿保證之解决則生等當相約留滬待命再求精進以報國家否則犠牲之心生等皆已决之亦惟有將始終情形詳告國人以請天下之公斷焉嗟夫邦之危矣生等之心碎矣伏願大部鑒而裁之中華民國八年十二月一日留滬烟台海軍學校學生八十一人謹泣請 
[上海學生聯合會消息]  
　　各校宣講團會議上海各學校宣講團自十一月二十三號由上海學生聯合會敎育科召集團長會議後已歸統一昨日（七號）上午十點敎育科又召集第二次上海各學校宣講團長會議於貝勒路事務所到會者有愛羣女學第二師範中國公學務本女學南洋公學民立中學女青年會體育師範中國女子體操學校承天中學育才出校學生分會南洋商業學校神州醫學專門學校中華美術學校惠中中學友誼學校复旦大學滬江大學中國工業專門學校民生女學民立中學愛國女學南洋路礦學校神州女學等二十三校是日由敎育科主任馬崇淦主席陳遠威記錄先由主席報告上次議决案及述外界對於上海各學校宣講團統一之讚美後各團長討論其結果如下（一）敎育科所有管理各分會宣講團之職將上次議决之總團名義打消開會由敎育科召集各團長討論事務（二）每二星期開會一次於星期六下午三點舉行（三）各團應須將每星期宣講事情報告敎育科一次而此次罷課宣講情形又須另作一特别報告且每次報告除人數地點資料外又須說明困難情形及詳述心得（四）各團應用旗幟須歸統一各團編成數目如某校宣講第某團列在第幾團於下次開會抽籖定奪後不再變更以便統一（五）宣講團出發宣講須帶地圖一幅以便 
 
 

Page 11

 
 
宣講之用（六）末有各團長報告宣講困難情形及陳述心得互相交換意見至十二點散會 
　　調查科會議前日（六號）上海學生聯合會調查科開第十一次常會主席周明楝李嘏眉紀錄出席代表二十五人（一）主席警告此後諸君提議須三思而行（二）孫驥方英娥辭書記職衆認可當選者黃績儀汪國寳（三）李嘏眉提議重修本科細則通過起草稿四人周明楝湯成辛蕭子裳費炳章（四）湯成辛提議本科科員對於調查事其中有經騐不足恐有指鹿爲馬責任難當今爲愼重計到各公會特聘一顧問員以便爲訛通過（五）蕭子裳提議本科證書大而薄置之囊中易於毁壞當行修改樣子若火車免票並粘調查員小照以昭愼重通過（六）湯成辛提議本科日貨陳列所成績不甚優美應行修改衆議决特派二位日貨陳列所監督搜羅各種日貨以供陳列至於佈置一切值日辦事員與焉（七）蕭子裳提議我學子經濟仰給父兄不能永遠犠牲本席意欲將每次用去之車費取至少數一半由會供給一半自已犠牲待開會時開列向會計支取通過（八）蕭子裳提議選舉會計一名孫驥方當選（九）抵制日貨委員會於本科設法使各校演講團出外演講能辨日貨衆議决本科速行搜羅各種日貨倘有巿上極少搜羅不得該貨樣子繪出作爲傳單並將各奸商人名店印出待演講時四處分發（十）湯成辛提議本科事務太多辦事人太少當加派代表八人通過 
[小學敎員研究會紀事]  
　　昨日本埠各小學校敎員在西門外勸學所會議室開修身科研究會到者有隆德縣立一高二高和安比德農壇崇正養正龍華梅溪旦華倉基閘北巿第一二兩校貧民乙農二師附屬等校長敎員二十人十時開會由李所長提議修身科研究事件經與會諸人研究表决如下一件提議修身科敎育方法及每節授課時間之長短議决推趙靄芙陳味腴實行調查俟明年一月十八日開普通研究會時報告之並由會中通告各校將修身敎授實况用書與否及每週授課時間等於本月中報告會中以便討論一件提議如何注意兒童在校外之舉動議决兒童在校外舉動最宜訓勉戒除者如毆打駡人塗抹門牆等當由各校敎師切實叮囑議至此時已過午即宣告散會由李所長邀各員就會中午膳而散 
[美軍人公宴蓋達將軍預誌]  
　　大陸報云在滬美人之曾服役於海陸軍者近組織俱樂部定於八日午時在卡爾登飯店宴請捷克國蓋達將軍與其部員及捷克駐滬代表届時蓋達將軍將有演說云 
[殖邊京行協理來滬被逮]  
　　本埠殖邊銀行自擱淺停兌以來行長徐幾亭逃避遠方於是債權華人有殖邊債權人事務所之組織向北京總行呼籲開兌年復一年終不見理致今秋被債權西人及房主禀准公共公廨諭將房屋發封幾致拍賣生財抵償債欵日前北京總行協理劉聚卿（又名冲石）因事來滬爲執有殖邊鈔票七萬元之債權者義國人派拉尼得悉禀請公共公廨簽發與提票同一效力之特别傳單飭令駐廨管理傳提事宜之中西包探於上星期六將劉逮案禀由中西管諭被告照章覓具舗保訂期訊核 
[周扶九致贛省議會函]  
　　周扶九爲大陸製鐵公司事復江西省議會函云省議會諸鄉老先生同鑒敬復者接奉十一月二十二日惠敎敬悉一一查大陸製鐵公司於上年九月間組織訂立創辦合同鄙人與小兒錫璋均爲創辦人因此事爲張老叔儼李老直兄弟所發起鄙人與張氏昆仲合辦之商業甚多旣承相招公誼私情均應贊助該公司股本原議由創辦人擔任一半餘另招集嗣以歐戰終了鐵價暴落故招股一層暫不進行目前專事調查無須鉅欵所有費用均由創辦人擔任至分司内容前見張季老致贛省通電頗爲詳盡張氏爲吾國實業泰斗固無影射外資之事卽鄙人籍隷贛省衣食粗足亦豈肯爲引狼人室之人至外間種種誤會鄙人細加推測或綠該公司在贛辦事人張皇疏忽致起猜疑以此重類吾鄉父老兄弟之厪念鄙人深以爲歉幸祈轉致拳拳之意專復順請均祺諸希鑒察 
[三十八團官兵業已赴甬]  
　　步兵三十八團團部員司及該轉之第一營全營官佐士兵奉令移調甯駐防故於昨日（六號）下午四點時卽就兵工廠碼頭乘坐超武兵輪出發赴甬矣 
[福建路刦案四誌]  
　　公共租界福建路（即石路）豐泰洋貨店於四號夜被盜持械入店刦去現洋鈔票一千二百餘元並被開槍擊傷店夥汪樹齊韓商山李榮林華捕王得標馬夫周炳榮等五人李榮林已因傷殞命當經捕房拿獲盜匪王立忠（即王立生）格殺盜匪王立本報請公共公廨中西官分别騐蛤棺殮諭將王盜押候訊究各情已三誌本報茲悉此案發生後福建路商界聯合會卽公函交涉員轉致老閘捕房請速飭探嚴緝兇盜並請特别保護以維商業因之該捕房捕頭對於此案非常注意曾將王盜帶入寫字間率同中西包探詳細盤詰口供據王供稱實由海洲原籍來滬祇有三天找尋父親不遇是晚由已死之王立大邀往該處游玩被捕所有相識之某某等均居法租界大馬路迤西某里捕頭問供畢着錄取供詞令將王盜嚴行收押前晚夜半諭令中西包探帶同王盜聲請法捕房加派探捕至該盜所供地點詳加調查旋至羅家灣左近胡家宅路該盜指稱此低屋内有相識者居住時忽來兩人出看該盜稱是同黨該探等卽將該二人拘住帶同捕房經捕頭詢得該二人在重慶路四百零六號門牌爲薙髮匠當飭探查明無訛遂將該二人釋放外間傳聞此案内拿獲有關係者四人婦人一名係屬不實業經該管捕房捕頭據情禀請張代總巡通飭各捕房捕頭轉飭中西探捕一體留心偵緝務獲逸盜解案併究並聞捕房查悉盜 
云 
[海盜刦物擄人案續誌]  
　　南巿裕順號之金德順沙船在浙江洋面峙頭地方遇盜搶刦銀洋衣服並擄去出海一人已誌前報昨日該沙船抵滬將搶刦情形報告號主得悉尚傷船夥二人一王阿毛被盜開槍傷左脅一劉巧生被盜用刀戳傷右腿傷勢甚重即將王劉二人送至紅十字會醫院醫治其擄去之出海姓金名魁林現該號主同在船之帮卸周金生等備齊洋二千元前往贖回聞出事地點係在浙之鎭海縣屬故昨日乘寗紹輪船前往云 
[閘北之冬防]  
　　淞滬警廳督察長張際平奉徐廳長諭代理偵緝隊隊長現因冬防吃緊張君協同隊員郝樹林趙幹成等每日率同通班隊士晝夜出巡又游巡隊長郝采彰亦每晚率同隧士分段游巡以保公安 
[會議上海巿調查户口辦法]  
　　上海巿經董陸文麓以調查户口一事縣定十二月十五日爲始以二十日爲限上海全巿户口繁多區域廣闊原定二十日爲期甚迫是以於昨日午後邀齊各圖圖董到處會議調查辦法到會者計二十四保方十二圖董事劉竹溪二十四保二圖瞿奉生三圖費保之四圖代表張旭初五圖趙二孫六圖金仰孫八圖凌伯華九圖馬潤生十圖姚子讓十一圖陸松侯十三圖李祥發十四圖錢裕荃十五圖曾麗園二十七保一圖張杏園三圖諸味辛四圖徐鳳卿五圖韓曉岩八圖姚志亭十三圖談雲堂由陸經董主席經衆討論之下僉以調查手續較前繁瑣决由各圖分雇調查員知照地保地甲於十二月十五日起分投調查後造册函送巿經董再行造册呈送其費由地方經費項下核實開支至沿浜艒艒船户是否亦作户口列報抑或不列户口册内之處須呈請縣知事示遵辦理 
[滬杭路夜貨車出軌事之結束]  
　　滬杭鐵路夜貨車於上月二十一日在硤石站出軌等情疉誌本報茲悉此案業經機務車務華洋各總管審訊明確將司機長轍夫等各記大過一次以示薄懲其撞斃之電務小工頭目沈宋卿查係因公殞命殊堪憫恤應照身前月新二十八元計算給予全年薪資計洋三百三十六元以爲撫恤之資並以該頭目之弟沈有榮現充小工月薪十八元准予加給十元以示體恤當將議定辦法會呈該管局長任小山氏核准照辦矣 
[紅白木匠加價之確定]  
　　南北巿紅白木器各工場三百餘家内有馬德記係自開工場製造其餘均將製出各貨分售與各嫁妝店前各工人要求加增貨價當經雙方集議各嫁妝店已允酌加詳情迭紀前報昨日午後又在高家弄梓業公所開會到者有本帮代表馬德記蘇帮代表濮昭記甯帮黃德生鎭江帮代表王慶生温州帮代表白成道孟河帮陳金福揚州帮代表牛元才錫帮代表賀二崇帮代表黃海郎江西帮代表熊春和等共十帮紛紛與業董磋商確定按貨酌加二成雙方簽允卽日實行議畢散會 
[湖北災狀之電告]  
　　本埠湖北義振會接徐誦先交來湖北省長電云勘日大雪一日夜積深二尺餘氣候陡寒陷日在漢口鐵路左近及大智門車站兩旁發見凍斃災民十餘人已由該縣知事撥棺埋殮又據漢川天門鍾祥等縣報告被災各區災民無衣無食連日凍斃甚多請速救濟等因本署除派員卽日携欵趕救外請即轉商義振會諸公趕募衣米運漢救此垂斃災民曷勝翹企佩瑢江 
[青年會比賽籃球之結果]  
　　前晚（六號）七時青年會黃隊與南洋公學在青年年健身房比賽籃球當時由公正人姚繼唐鳴角一聲雙方皆奮力進攻其初南洋頗占優勝後青年會連獲數十球結果爲三十六與二十之比青年會得勝利今將雙方隊員分數列後（青年會隊員）張則傚十二分郝伯陽十四分劉明智八分奚雲鄰無顧平立二分（南洋公學隊員）陳汝閉十四分關文俊四分俞梅聖無張錫榮無梁建業二分 
[廣肇體操場行落成禮]  
　　昨日午後廣肇公所爲同鄉各校所設之體操塲行行落成禮午後二時該同鄉各校如第一二三四五六七八等校其敎員生徒并董事職員及一切來賓約一千餘人齊集操塲該操場在北四川路橫浜橋南福德里之後面五區界内二時半開會首由陳公哲報告并率全體向塲旗行禮三呼萬歲次由馮少山略述經過情形再次由温宗堯略說數語即開始閱操内中有童子軍之會操最令人注意童子軍精壯紀肅作軍事之運動起伏離合以旗通情眞如親臨陣敵更加以救護傷兵一段尤關緊要此時由湯節之近前細視童子軍對於救護之種種手續因湯爲醫生也童子軍操演畢有廣肇女學廣賢小學等之生徒歌樂體操拳術待振鈴散會已鐘鳴五下矣 
[工商研究會研究物品會紀事]  
　　昨日午後工商研究會開研究物品會到者該會研究部幹事員王少逸楊繼曾王智湛經主席馬樹周詢以研究各物品情形由王少逸等報告大致以研究得中華和記製刷公司之牙刷式樣精美毛質柔靭耐久且潔白可愛進興牙籤工業社之牙籤原料國產尖細適用又南洋公司送來之蝴蝶大喜鴛鴦美女雙喜長城喜鵲馬車和平愛國飛艇四喜地球各牌香烟經分别試吸味均醇美足與外貨抗衡云云此外尚有民生傘廠送來各式綢布傘以時間太促准俟下星期再行研究云 
[貧嫗投繯殞命]  
　　住居法租界寶興里一百二十九號門牌披廂内年約六十餘歲之老嫗因六親無靠貧不聊生於昨日下午一點餘時懸樑自縊迨至二房東得悉前往施救已經不及當即報告捕房飭探程富生前往查勘一週回禀捕頭聽候訊核 
[汽車撞斃老嫗之結果]  
　　老嫗周金氏前日行經滬西靜安寺路被開平煤礦公司汽車夫蔡永球所開之某號汽車撞倒碾傷由巡街捕查見將傷者車送醫院旋救無效身死由院通知捕房派探往將尸體舁入虹口斐倫路騐尸所報請公共公廨張襄讞與義副領事羅斯於是日午間蒞所騐明嫗尸委係生前被汽車碾傷腹部身死飭承塡明尸格由捕房傳齊人證升座公案先據死者之子周新昌請求伸寃次據見證陳興記供昨早行經靜安寺路見被告蔡永球開車緩行而來死者當時橫穿而行故汽車避讓不及以致碾傷云云末由蔡永球供稱係開慢車死者橫衝出事實非我咎等語中西官核供磋商之下判騐得已死周金氏委係生前被汽車撞傷身死着尸子周新昌具結領尸棺殮汽車夫蔡永球照章開車實死者自不小心應即開釋 
[鐵路範圍内查獲烟土須造月報]  
　　滬寗杭甬兩路管理局接交通部訓令略云准内務部咨明正太京綏京漢各路時有奸商私運土藥除山局照章辦理外應按月將查拿起數土數開單咨送以資考核等因轉飭遵照云云任局長奉令後查悉兩路近來私運土藥者時有所聞曾經通飭各巡官認眞辦理按月呈報而各巡官但於七日報單内聲叙一切並未遵令呈送月報故特通飭各巡官務須遵照局令辦理無論有無查獲烟土均須每月專案彚報一次以憑轉報大部察奪 
[塗改慈善劵朦領奬洋]  
　　南巿鼎昌票店夥黃秀沅昨扭浙江人王虎臣至一區警署控稱王將塗改之第十二期慈善劵八條來店朦領彩洋當即扣住請周究辦等情由趙署長詰據王供此項奬券係由友人託爲代領共計洋二十四元實不知有塗改之事黃稱店中已受愚多次應請嚴懲以杜効尤趙署長命將王拘留候星期一（今日）申解警廳司法科訊究奬劵附案 
[鎖閉妻子之發覺]  
　　浦東三林塘鎭鄉民李愛生被妻王氏投地方審檢廳控李凌虐李亦投控該氏不守婦道一再私奔當時由問官訊得供詞各執判將該氏交乃夫領回管束在案茲悉李愛生將妻領回到家將該氏用鐵練鎖項禁閉骨室薄給飲食復不時毆打茲爲氏之家屬查悉報告地方警察五分所經王警佐飭警前往將氏解所立命將鎖練開除復將李愛生拘獲連同鎖練與氏申送事務所着送地檢廳由檢察官提案研究之下命分别收押鎖練存案候示 
[媳婦一再失蹤之扭控]  
　　崇明農氏周金龍之媳婦沈氏年三十一歲去年九月間在籍忽然失蹤經周來滬找尋得悉爲包車夫張阿二誘拐雖將該氏尋回惟不欲多事故未根究詎本月初旬該氏又席捲逃逸周乃由原籍來申將張扭送地方檢察廳請究媳婦下落 
[黃包車夫串匪搶物]  
　　松江人某甲携帶鋪蓋鞋籃皮夾等於前日由松江乘末班火車來申抵埠後天色已晚即雇黃包車往東新橋詎該車夫頓起不朗拉車至大興街東首小路口停歇串出匪徒四人將甲扭住毆打後棄之路隅所有車上物件一併攫取而去適地檢廳法警經過帶甲報告崗警往追攫匪已無蹤跡矣 
[紗廠小工口角行兇]  
　　楊樹浦路八十七號門牌三星紗廠小工蔡吉雲三廠内不知因何與戴根林口角起釁行兇將利器戳傷戴之腰部經該廠報知捕房派探季立仁往將戴連同行兇之蔡吉雲帶入捕房捕頭飭將受傷人車送醫院醫治蔡押候解廨訊究 
[　　福建路七百十七八號門牌老萬興水菓店因營業虧折已於日前關閉並積欠房主租金被控於公共公廨飭追當經公廨照准於前日發出封條諭飭捕房派令中西包探往將該店生財發封備抵 
[滬海道署批松江縣民禀兩則]  
　　張汝礪等呈爲侵吞公欵已成事實迅賜檄縣遴董接管以資整頓而清積弊山據呈已悉查此案前據胡常德等來道呈訴當以該縣欵產爲數甚鉅關係綦重此後保護之道自應籌一完善辦法以杜流弊而孚衆望即經轉令松江縣知事察度情形妥議呈候核奪在案據呈前情仍仰松江縣知事迅即查照先今各令妥議保管辦法尅日呈覆核奪 
　　費相舲呈爲警長防衛不力請求飭縣懲處由據呈該縣三區警察分駐所長徐惠林防衛不力有曠職守等情仰松江縣知事查明核辦具報 
[介紹國貨陽傘]  
　　閘北虹江路民生傘廠製造之國貨陽現傘先出普通布面一種質料堅韌製造精巧外觀亦美昨承該廠惠贈兩柄書此誌謝併爲介紹 
來函 
[月中桂北號來函]  
　　十六日晨在三馬路晝錦里妙香室門前堦沿上拾得手提舊皮夾一只内備當票十餘張及零星無川之物如失落者說明物件當即交選可向三馬路月中桂領取可也懇求貴報登入來函欄内爲感 
[鄭子褒來函]  
　　予昨日行經南京路泥城橋拾得西字簿一本内係學校文課今代收藏如有遺失者請至三馬路一號中法儲蓄日報社領取可也鄭子褒敬白 
雜評二 
[告烟酒聯合會（庸）]  
　　烟酒聯合會因反對烟酒借欵而有請政府改募内債之說足徵該兩業之反對借欵乃爲愛護國家稅權起見與北京某派因選擇債權國關係而鼓吹反對者其用心固截然不同也 
　　特是改募内債之說究不可行一則增加人民負擔須經合法國會通過内債外債初無區别今北京旣無合法國會政府擅自募債根本上已不能承認如謂外債在所必爭内債不妨遷就則八年公債又何必反對再則二千萬元之烟酒公債如果發行當然以現金收入烟酒兩業年來旣困於重稅能否有此財力足以擔負殊不敢必又况政府對内毫無信用爲國民所讅知假使一面募債一面稅則並未改良或今日改募内債他日又以烟酒稅抵借外債試問將何以對付願該會於此中利害愼重研究勿使愛國之舉轉被人利用也　 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係譚組雲先生手書 
[自由開篇] [  咄咄]  
　　開篇不是诗試帖已非時詩韻改電碼先支係日期答坎五君并自解嘲 
游談 
[環游世界紀略（四）] [  蔣夢芸]  
　　離瑞士入法蘭西止於晨昻（ＬＹＯＵ）在羅尼河育黨地之中央爲絹物之大產地及大巿場各國進口之生絲均集於此吾曾購置綢絹織造品多種價雖昻而品絶精他國不多見由此至巴黎有小輪可達巴黎人皆知爲世界第一繁華大城前人之曾游是地者莫不秉筆大書其繁華景象初無容吾之點綴或有名之爲世界大游戲場則名實尤相符余居此極久約六七星期之譜次往倫敦倫敦與巴黎雖同爲世界大城然其景象逈殊身入巴黎彷佛入上海之大游戲場而倫敦猶遊戲場中之商場也一則無異錦繡世界一則不啻大商店船舶往來舳艫相接鐵路縱橫密　珠綱世界商貨成萃於此吾人研究商業不可不首來是地泰晤士河畔之英蘭銀行ＴＥＢＡＮＫＯＦＦＮＧＬＭＤ）握全世界金融之　樞紐權力足以左右世界金融狀况吾人得睹此誠幸事也巿内綠威（ＧＲＥＥＩＥＬＣＨ）有極之天文臺復有極著名之大博物院足資吾人科學上之研究者夥焉亦學者不可不至之地也 
　　游英倫畢渡海而至比利士之國都不魯捨拉（ＢＲＵＳＳＥＬＳ）比利士工商業頗盛有小英吉利之號諸若礦業製鐵業製造火器業化學製造業棉蔴紡織業等無不聞名世界於此參觀合項工廠極有造於學業也一星期後吾等已入德意志國境先至阿梅史秃台（ＡＭＳＴＥＴＪＡＭ）其地居民喜服本製之展式與曳鞋相彷佛廣闊則倍之一若東方日本人所用者又其地多河道與意大利之威内薩相似特不如威内薩之出入必由船舶耳次乃兼程赴漢堡（ＨＡＭＢＵＲＧ）德意志之第一貿易港也港口船舶通航世界各地同游某君即由此搭　返華相與同游一載餘今忽言别殊深悵鬱余亦由此乘郵船赴南美余之目的地爲阿根廷共和國船行三星期乃至不宜諾斯艾利斯（ＢＵＥＲＯＳＡＬＲＥＳ）（阿根廷之國都）惟沿途曾經無數大城故吾人得以乘機一瞻名肱過西班牙及葡萄牙時上陸之搭客及貨物較多故停泊亦較久長惟西班牙各城以偏於一隅境地狹小故景物不及葡萄牙之佳耳余所乘之郵船係航行歐美間之最大者故起居極適如行平地此次搭客約三千餘人滿占上下四等艙位每抵一城必有數人登陸他去惟爲數不多蓋大多以不宜諾斯艾利斯爲目的地也船首先抵廷納利菲城（ＴＩＮＥＩＦＦＥ）是城廉極佳之果品味美而價賤夙爲彼邦人士所稱道情船迫岸不及一小時不及登陸購置次至巴西之ＦＩＯＤＥＪＡＮＵＲＧ（里約熱内盧）停泊一日是地產咖　極盛產額占世界第一位人口約一百萬誠南美第一大城也余曾登陸暢游終日入晚船復鼓輪前進行五日抵蒙得未的亞（ＭＯＮＴＥＲＤＥ）烏拉圭（ＵＲＵＧＮＡＲＹ）之首府也肉業甚盛南美東岸主要商港之一搭客於此岸登陸者頗衆兩小時後船離埠又復前進少頃乃達不宜諾斯艾利斯時則日猶未暮也至此一應旅客咸捨舟登陸余以夜色已深因先投旅舍翌晨往訪舊友某君渠外商於此設有巨肆相見歡然余遂客其家且作久居計矣 
醫學談 
[流行熱症ＴＮＦＬＵＥＮＺＡ（二）] [  上海愛仁醫院醫學博士周森友]  
　　預防法攷此流行熱病傳染之媒介不外病人之痰與鼻涕二者其傳染之情况可分爲三種（一）本無此流行熱症之地而忽然發作者必有患此種病之人蒞至此間（二）凡患此種病者病勢輕重雖各有不同而其傳染之力量則無 
省異（三）此流行熱症傳染之程序必依交通之道順次　延當見有海岸上盛行此流行熱症城中漁人至海面捕魚經過此間去時雖健康如常人迨返後即已傳染此症故此流行熱症之傳染必交通直達之區方可直接傳授　預防之法不能禁止交通蓋此種流行熱症病勢甚輕病期復甚短凡曾患此症者其身體上雖猶有此流行熱症之菌然其外狀固與常人無異然則安可禁其與人往還故預防之法必採取折衷主義凡人方發作此症時固宜與常人隔絶其痰及鼻涕宜以紙包之立時以火焚之發嚔時必以手帕或紗布掩其口鼻其所用之手巾衣服等宜浸入開水中杯碗及他種食具必分别揩拭不可與常人所用者同置一處凡年老及老幼者均不可與病人親近當此流行熱症盛行時凡公衆集會之所戲　及游戲場均不宜往更宜注意衛生飲食起居均不可疏忽風雨天氣尤不可受凉或受濕至於預防此症之藥劑爲赫莎米安林每日可服三次若桂林及猶加列托油服之亦頗有效凡曾患老傷風或咳嗽症者吐出之痰必以火焚之蓋其痰中之菌亦足以釀成此症而患此症者所住之房間尤必以蟻　氣消除其毒以免傳染 
　　普通治法當十六七週之間各醫士治療此症多用放血法或服以瀉藥右使其皮膚上起水泡或更以吐藥服之此種醫法殊不妥善然因之而全愈者人亦甚多 
　　凡患此流行熱症者普通之病狀多係忽然發作身體覺寒頭昏神致糢糊身體上之熱度約自一百度至一百零二度之間脈息較促鼻涕甚多喉際發癢并作痛痰甚多頭痛或在額上或在兩太陽穴其肌肉覺微痛腰及手足均作酸痛精神衰弱約三日後寒熱卽退病者乃稍覺舒適凡患此症者多得於倉卒而其愈也亦頗易速病初發時雖似頗危險而二三日後巳可完全復原 
 
[湖北水災圖（卅九）貧民之被災狀（四）]  
　　本屆鄂災奇重由湖北義賑會敦請專員赴鄂親　災民慘狀商請本館按日排登俾流離之狀得陳於仁人十六號本館啓 
雜談 
[歇浦零話] [  瘦鵑]  
　　福州路中舊有小廣寒天樂窩書場爲曲院中人度曲之所有嗜痂癖者趨之若鶩後以生事衰落卒偃旗息鼓而去居三四載游戲場大行其道特闢一隅招致曲院中人列坐度曲嬌鶯亂燕聯翩而至簫管旣嗚清歌斯發抑揚抗墜若從空際下然有心人聽之則似聞一片哀鴻野器聲矣畏友一枝鷦寄客嘗有詩見示云袖底温囊烘臉霞秋波平處海棠斜珠喉花貎神仙侣謫墮憐他薄命花前系小序云林肯誕之夜十一時四十分偶上高樓聞某校書度曲側媚柔情爲予十二年來所未見曲終每藉舶來品ＯＯＭＦＹ之橡皮温手暖囊烘面秋波微晲恣態輕　深綠色衣之襟綠鑲以紅色之細邊襟扣亦紅色絶似　棠花葉之綠膚紅脈也予友云惜不知名予曰潯陽江上琵琶婦傳到而今没姓名名之有無固不必問耳 
　　黃歇浦畔之有電車殆十餘年矣初行於租界華界繼起亦三四年風馳電掣瞬息數里人坐其中幾疑作列予御風行矣且爲價甚廉自一二銅元起至多不過十餘銅元人咸爭趨之上自達官貴人下逮販夫走卒但輸資如數均　弗拒登車一覽正猶　雛形之社會也惟行人不愼或司機者玩忽則飆輪過肝腦塗地刹那間遂　橫死有利必有弊天下事固比比然耳某君有電車詞云歡家住城西儂家住城北一日十往還電氣車兒速電氣車兒速歡亦勿常來車行易殺　人命等塵埃塵埃捲地起瞥眼電車馳軋軋電車輪何似雙嗚　鑄鐺電車鈴歡行須避遠儂言君記取電車固眼行行電車道電車去復來昨日儂家鄰朝出幕不回朝出暮不回感此傷妾懐一日不見君幾轉卜牙牌儂家住城北歡家住城西十里電車道步步　危機歡亦勿常來儂言君記　豈不望歡來歡來妾心苦歡來妾心苦苦口爲歡語展　復丁寗涕淚零如雨婉約而諷頗寓苦日苦心之旨 
詩錄 
[郵和莊蔚心君夜起] [  吳壽瞻]  
　　碧月寒無恙星河落落明揣愁秋萬杵滴夢漏三更獨臥難成寐孤懐得自清　憂丁世亂遥夜起怦怦 
　　六詩寄自距漢口五日程之沙洋湖海相望如　　　（之） 
[集定公句（錄十五之十）] [  莊蔚心]  
　　居舅家數日得詩十五首述離倘怳聊以排遣積慘在當時有所指邪無所指邪兩可而已 
　　　　成塵感不消萬千哀樂及今朝瓶花帖妥爐香　惟有秋魂不可招 
　　抛却湖山一　秋文人珠玉女兒　紫皇難慰花　暮鳳泊　　别有愁 
　　藝是針神貎洛神難憑肉眼測天人從知屬苑桃花色略似驂　縹渺身 
　　金缸花燼月如烟曾有人居大梵天冰雪無痕靈氣杳雲英未嫁損華年 
　　詩讖吾生信有之少年哀　雜雄奇偶逢錦瑟佳人問慚愧飄零未有期 
　　紅豆年年擲逝波報恩如此疚心多香蘭自判前因誤寥落吾徒可奈何 
　　小屏紅燭話冬心累汝千回帶淚吟一事避君君匿笑詞家從不覓知音 
　　天花拂袂著難消江上騒魂　可招故遣相逢當五濁隔窗了了見文簫 
　　天風鸞鶴怨三生交與鴛鴦愬不平報道妝成來送我隔紗偷眼太分明 
　　倦矣應憐縮手時天將何福予蛾眉新詩急記消魂事怕聽花間惜别詞 
新聞拾遺 
　　俄過激派之美人計東報哈巴羅夫斯克消息云哈巴羅夫斯克自十一月後天氣異常嚴寒已到零點十度以下黑龍江已結冰加以時降大雪各軍隊甚爲困難俄國過激派往往乘此機會而攻駐紥該地之俄軍三十二聯隊内有十分之七爲過激派所餘者不過十分之三爲克薩克軍隊過激派軍隊時擊日軍因之互來交綏故與日軍甚爲接近探其軍情者亦甚多惟過激派偵探日軍之日以密遣少女前往是等少女裝束頗爲美　犠牲其節操以與日軍接近以便達其偵探之目的該少女等爲過激軍下級軍官之妻近來有被日軍逮捕者見其往來極爲秘密云 
　　著名劇團來滬紐約最馳名之劇團（ＤＥＮＯＨＴＯＮＰＬＡＹＰＲＳ）率其全部團員將於來歲一月五日來滬獻技於博物院路之蘭細姆戲園聞今方於蟹拿羅魯（ＨＯＮＬＵＬＵ）演劇畢起程赴橫濱長崎等處而至上海劇員如（台聶史登）（開納台）等大約二十餘人來申時所演之劇如（第三　）（友誼的仇敵）（妻）（十三號室中之婦）等十餘餉届時定有一番熱鬧也 
　　女界之豪賭厦門暗迷巷林氏婦家設一女賭場几赴賭者皆女界豪放之人麻雀牌九一賭或百金或數十金寒暑無間風雨不移聞有名油炙粿茶者之女曾一口而賭負二百餘元之譜噫男人聚賭已足傷風而敗俗若女人聚賭其爲傷風敗俗不已甚乎 
[自由談之自由談] [  不冷]  
　　新國會與閩案新國會中人祗知爭閣員爭次長而於國家大事漠不關心不然旣提出閩事之質問而閣員蒞會又何以不足人數而致不能開會也是視政府又次一層矣 
　　仙籟君鑒請於今日（八日）下午四時駕臨本館主筆房一談爲感 
 
 

Page 15

 
 
   
 
 

Page 16

 
 
   
 
