# 1916 - 148 - 4915554

 

Page 1

 
 
遊記 
[羗海雜誌（三）（十）（生入）]  
　　其川流有澆河在積石軍西黃河回曲處或曰即隆冲河闊水在靑海西地唐貞觀八年李道彦襲吐谷渾出黨項行至闊水昻川在靑海西南劉宋元嘉三年吐谷渾别部叛西秦奔昻川居茹川在靑海南唐貞觀九年李靖等伐土谷渾别部於居茹川賜支河卽析支水赤海即赤水西漢赤水羗居之唐時有黑黨項居其西曲海周圍干餘里其種萬落與吐谷渾同（或云曲海即西海也）柏　在　宿海西唐貞觀八年討土谷渾侯君集進踰星宿川至柏海烏海在河源郡漢哭山西李靖等伐土谷渾自庫山分兩道　城王　南　歷破　眞谷追及於烏海大破之其地暮春之月山有積雪地有冷　令人氣急不甚爲害白土川在白土嶺西北黑峽川在西寗西南二百五十里白水澗在西寗西北二百三十里唐永淳初婁師德敗土蕃於白水澗大非川在積石軍西靑海之南去西甯三百餘里唐貞觀八年李靖等敗土谷渾於大非川後爲吐蕃所據烏海黑海柏海並在其西互相灌注殺胡川在龍泉谷西北近靑海濱唐哥舒翰屯軍　宗哥川在宗谷口北水來自靑海下流入於湟河宋景祐二年趙元昊攻吐蕃唃厮羅渡宗哥河部兵溺死者甚衆是也良非川近河源軍城唐儀鳳中吐蕃寇河源軍屯兵於良非川黑齒常之擊破之允川去賜支河曲四十里在大小榆谷之西爲羗豪儀阻處後漢永元十三年周鮪破燒當羗迷唐於此覆袁川在車我眞　西隋大業四年伐土谷渾渡浩　川吐谷渾可汗伏　走保覆袁川　分軍四面園之即此伏羅川在白蘭山東南宋元嘉二十九年吐谷渾王拾寅始居伏羅川突倫川西通于闐唐貞觀八年李靖遣將追土谷渾王伏允於突倫川磧中乏水刺馬血飲之（唐畵作圖倫碛）邏娑川　靑海極西唐時吐蕃贊普牙在此（一作羅些或云在前藏） 
要件 
[游戲敎育（十）（一）（婺州廢民譯）（芬來專遜女史原著）]  
　　至於吾輩個中人略其形跡而與古人相契以精神則視校室眞爲愛適排之比武場（見撒克遜刦後英雄略原文第二四頁）或其他吾輩幻想力所冀之處所惟外觀者之肉眼僅能見及此區區有限之空間耳當配定演手分排各幕之初毫未耗時略費片刻者衆兒童互相解决以面圓而有玫瑰色之童扮爲嬉嬉之僧得克JUCK此童即置其身於棹下棹高而柱　自命爲祈禱之禪房也又一人則發言曰（余即黑爵士BLAOKHnight也）强提其絨線之緊身衣高過於首以　鏈鎖之鐵甲再一人則俯其背以効勞曰（以我爲閣下之馬）此演習乃卽成爲無限之自由矣雖然當黑爵士震其重而尖之器械命得克許之入而扮爲得克者忘却書中之原文僅以（其否）相辯答似不能鼓舞熱心家（急於兒童之進步）之耳膜也繼而觀者語彼謂當抗聲而歌彼即隨機應變用其他恰宜之疊句以代TOZ-De-roz-Zoz數語易調而歌曰（彼牧子兮監　皜皜之羣以永夜兮）亦無非笑之人或表示不敬之意者蓋欲覔僧侣之拉丁歌以代　詠則此歌最切近焉是役也趣味豐富生氣勃勃旣無惡習　言語顏色之自顯於外者且若見其肺肝然也 
　　夫引起其求知之慾望爲敎授各科之要素已成敎育方法中之一原理矣當吾輩之　子始行演習其敎課之時急切以求知多數事物之慾望即緣之而發達前乎此是等事物固爲彼輩所純然膜視者也試舉其喻彼　初演（撒克遜刧後英雄略）各幕即行研究原書以補談詞之缺乏曁夫吐屬一循原書且由　樂習而非强記必能永念勿忘矣則進而搜索意義與隱語之疑問年齡較長之學子不久卽熟於詞典之查攷焉此即兒童所自願研究之國文也旣富其胸中之詞料並使自娛之游嬉描畫盡致矣不僅此也由探索文字之意義與由來更得巨量之常識如原書所云（此領袖爵士GRANDMASTER許余與於戰役乎）（若此少女允汝爲彼之代戰斯余將勿拒絶汝之挑戰矣）等語即引起假爲領袖爵士者之疑問何種人物爲領袖爵士所領袖護敎爵士HNIGHTSJEMPLARS與十字軍士之等級若何及十字軍戰爭之情形是也且進而引證之於事實則當時護敎爵十團講堂其成立不遠於學校以及地方敎會之歷史均論及之矣當是時每演習一事必至盡題發揮毫無餘藴學子遂因之各得完善之學識得之之際愉快於心而不覺煩擾故能永記勿忘焉旣面（遊方敎士）PAIMERS中古時手持纓枝使人知其會游聖地故名（彈歌者）MINSTRBLS中古時吟詩或唱歌以餬口且操瑟與琴以自和者（比武）TOURNAMENT亦中古時武士之風尙（爵士制）GHIVALBG（邀戰）OHALLENGE等名詞均發生於中古時之習俗者亦熟悉其字義之源流而貿易之擴張與進步由於冒險之精神激動人類使之　遊大地增其經驗耳吾輩之學子亦緣此略識其方略矣 
 
 
 

Page 2

 
 
時評 
[自視過高（冷）]  
　　近人每有一種通習以爲此事唯我能任除我之外决無第二人可任者我苟不任而讓人任之事必糜爛此種見解我今以君子之心測其腹不得不謂之自視過高也 
　　近今以前中國有責任之人有一與此相反之積習即以僞謙僞讓爲能而不肯擔負其應盡之責任是也僞謙僞讓一至時局艱難之時則相率推諉無一人敢當其衝者此前淸末秀所以糜爛而不可收拾也今則不然大局已糜爛而不可收拾矣尙自謂苟非我者其糜爛更不知何若實則所以糜爛之原因皆手創而自造成之苟非大無恥豈非世界之大愚也耶然而默觀今日之較權力者大抵作此想噫嘻亦可怪矣 
[命令]  
　　五月三十一日大總統策令李明遠晉給四等嘉禾章此令　　又令李思浩權量均授爲上大夫此令 
　　又令平政院呈請將肅政史王瑚周登噑夏寅官張超南江紹杰雲書方貞均進叙一等應照准此令 
[專電]  
　　北京電設臨時兌現所本定今日開兌内部長執不可已打消　　北京電特訂優待外人兌現辦法每一外人日可兌萬元每萬元票給現二千 
　　北京電昨分電致南方各首領商和局進行（一）尅日在滬組正式議和會議（一）停戰又將滿期仍繼續展限（一）非和議正式宣告破裂雙方不得爲軍事的行動並違約侵襲 
　　北京電靳到京後即續開緊急會議（一）商外交應付方法（一）商令張懷芝鎭攝魯局 
　　北京電晋按金永到京奉傳入内報告一切 
　　北京電曹張之兵聞有一部分從川惟未得周駿等電告 
　　北京電防務注重湖北將派軍事大員赴鄂會商防川湘計劃並派員赴晉議防陜 
　　北京電孫寶琦經手美惠東公司小借欵昨已簽約 
　　北京電内部議將籌備立法院國民會議兩機關歸併更名選舉事務局訂章八條照准　　北京電電調赴寗羅代表來京備詢 
　　北京電國務院附設三項研究機關（一）軍事委員會（一）外交討論會（一）財政維持會 
　　北京電文官考試委員長定錢能訓王揖唐章宗祥三人中選出 
　　北京電項城昨傳醫官祥雲診治胸膈已解 
[東方通信社電（日本人組織）]  
　　北京電梁士詒内閣確將實現袁氏以此實行最後之策傳聞已有確證（一日） 
　　北京電交通銀行爲免籌墊帝制費之損害與中國銀行合併端午前後即將實行（一日） 
　　北京電市上中交兩銀行之紙幣只値八折因之流通漸覺不便依此狀態而進終恐不免一落千丈（一日） 
　　漢口電因此次湖南獨立之結果奉命復返湖南之安武軍意氣沮喪多思歸還安徽此間内外人觀安武軍之現象見目下之大勢可知袁氏所倚賴出征軍全般之心理假令袁氏欲出武力解决之途而軍心如斯究難實行此一般人一致之觀測也（一日） 
　　濟南電山東靳將軍之後任張懷芝不久即可履新（一日） 
　　濟南電叚芝貴此次至濟爲收拾山東之難局而來（一日） 
　　濟南電鄒平縣官革兩軍前日開始衝突激戰之下革軍一時退回周村將於該地集其主力後再轉取攻勢（一日） 
　　濟南電日本守備隊兵士並將校昨日午前十時無端爲將軍府衛兵毆打且以鎗剌突貫背囊日本官乃率護衛兵二個中隊與中國官强硬談判之下遂出暴行之兵向該軍隊謝罪並將商埠附近之中國兵撤退始獲圓滿解决（一日） 
　　東京電日本北京使館前附駐武官町田少將於五月三十日行抵門司語時事新報特派員曰袁世凱重病之說難信惟因過勞之結果形容枯槁此予與其會晤時所親見也 
　　段馮之意見未能疏通徵諸馮將軍頻向予詢段之意嚮已略可想像矣 
　　南京會議因袁通告辭意遂歸有耶無耶之間馮意如以黎元洪繼袁之後則段芝貴張動倪嗣冲姜桂題曹錕等必至反背並謂予不强作反對黎總統之說惟隱憂耳 
　　梁啟超主張認黎元洪爲總統孫黄等稍有不悅之趣惟因南京會議之現狀知南方之結策必須强固似已形成精神的固結 
　　段祺瑞之失敗事實上因握北方勢力之梁士詒暗中活動之故 
　　禁止兌換示財政上之缺陷的大失敗惟漢口上海南京以有財界之有力者措置得宜故其影響尙少（一日） 
　　東京電昨今北京風說日本之元老及寺内伯實業家等此際有欲在中國政治上獲得優越權及實業上之利權爲交換擁護袁世凱之意見以此爲策之善着手運動云云此固無根之說何則蓋自帝制警告以來日本所執對華之態度非僅由現内閣决定元老無論矣卽各方面有力者亦均意見一致如一部之實業家亦寗直接間接支持此政策而此政策即（第一不貪目前之）小利須鑒大局而定帝國之自衛策决不出於政治上及領土的之野心第二我國此際斷不爲目前之利益所惑假令即有以目前之小利相求亦袁政府窮極無聊許與利益實非出其本意故袁如形式的讓與日本利權其裹面必唆外國加以所有之妨害並自盡其手段謀不利於日本者甚明）殷鑒不遠即如中日交涉中國許我滿洲利權又於裹面極力加以妨害是也故云我國此際爲利權所動全爲無根之說此不過爲袁派利用之目的故布揑造之謠我政府及朝野之有力者皆冷靜態度對此風說一笑置之而已（一日） 
[戰電（英人路透電）]  
　　巴黎電今晚公報云庫爾化末與庫米愛萊境砲火甚烈末斯河右岸及華愛佛砲火適中他處無戰事（三十日） 
　　羅馬電今日意公報云全戰線無甚變動惟阿斯狄柯上部波細那境内奥軍復取攻勢果如意軍所預料奥軍在波細那南面於砲擊之後向沙里狄康譬里及泊里福拉山方面進攻劇戰若干時意軍終未失其地位聖邁克爾山北坡意軍轟發地雷毁敵軍長壕一道（三十日） 
　　彼得格勒電今日公報謂陣線大部分有較烈之小戰高加索戰局未變（三十日） 
　　彼得格勒電海格將军報稱敵飛機昨更活動英飛機一架中彈落於本軍陣線敵飛機一架不能自制落於其本軍陣線英軍夜在庫安希東南轟發地雷一具德軍在沙歇與勒維勒轟發地雷兩具未釀損失今日較安靜無步軍戰事砲隊亦不甚活動（三十日） 
　　倫敦電斐洲喀麥隆面積三十萬零六千英里守以曾受訓練之土著廣備機關鎗等利器取之殊非易易今日宣布之杜伯爾旅長之公報中曾縷述是役之困難加以霪雨不止樹林森密且無道路以致棘手更甚英法軍提携作戰殊爲融洽杜伯爾極讚海軍助戰之得力及西斐兵之勇武英法軍共九千七百人印兵亦在内（三十一日） 
　　倫敦電每日電聞洛特丹訪員電稱德國復聚大軍國以巨力攻陷凡爾登其規畫之宏大爲自是戰開始以來所未有俄軍陣線之德兵凡能騰出者均經調往西境陣線聞 
最近抵法之援兵内有奥兵數千（三十一日） 
　　巴黎電海軍部宣稱西伯利亞軍隊由柯爾夫運至薩洛里加之舉業已告竣（三十一日） 
　　倫敦電英船沙士加士號（二四一四噸）被沉 
（三十一日） 
　　倫敦電愛士葵君今日在下議院宣稱愛爾蘭現所施行之戒嚴令僅爲防備起見彼望不　可以取銷惟遇急要時用之愛爾蘭義勇隊總理美克萊爾判定永遠監禁（三十一日） 
　　倫敦電聞愛爾蘭談判仍在進行非常迅速昨日曾與國民黨及曷爾斯特領袖開會晚間衆皆抱有解决希望喬治君大約將於明日發表臨時報告（三十一日） 
　　紐約電紀念節日康薩斯城舉行閱兵禮時有人以小刀擲擊羅斯佛中其汽車羅斯佛後乃演說主張實行普通軍役（三十一日） 
[公電]  
　　黄克强覆譚人鳳電譚石屏先生鑒奉電奬飾逾恒不勝慚悚袁氏謀叛凡屬國民均宜聯合一致同事撻伐中山先生在滬宣言豁然大公無任欽仰興屢通函電共起討賊並黨界亦消滅何門户之可言特披腹心卽希鑒察袁勢雖窮尙思負固知公必有偉畫敎我興東 
要聞一 
[丁義華報告新紙幣]  
　　昨日丁義華通信各報云昨有甫由美國來華友人（隱其名）對余報告一件最確新聞云交通銀行前向美國印字館訂印紙幣已於前星期運到天津共計一百二十大箱内有百元五十元十元五元一元共五種多則數萬萬少亦數千萬在該銀行當事者以爲由美國印就運到中國簽字排號之後不必有凖備金即可發行美國諺云印字局財政辦（卽指濫發紙幣並無現欵之意）又云無論何國政府若用此等辦法一旦信用失守其國不破產未之有也查紙幣若無現金而又濫發是一種自滅政策余調查由美來華一百二十箱印就紙幣報明保險公司儘以紙料報四萬元試思以四萬元紙料製成鈔票即可變成數千萬數萬萬元以作開銷各項之欵計成得矣無如害隨利至今已顯呈危險之象矣 
[美國大借欵之聲辯者]  
　　京津泰晤士報二十九日北京通訊云近兩星期來中政府向美國銀公司商借美金二千萬之說盛傳都中而政府則極力否認此事謂全無影響惟記者覓得孫寶琦所擬向美國惠東銀公司借欵五百萬元之草合同一份茲錄其條件如下（一）借欵總額五百萬元（二）自署約之日起五年内償還（三）年息不過八釐（四）借欵以銀元交付政府（五）中政府以北京總統府内古物陳列所價値足三千萬元之古物爲抵押品並以財政部國庫劵五百萬元存於銀公司之手（六）正式合同須於民國五年五月二十一日之前由雙方簽字簽字之日銀公司當交第一期欵二百萬元簽字之日起一個月内續交第二期欵一百五十萬元餘於六月底以前交淸（七）武英殿古物作爲中政府借欵之抵押品者仍照常由中政府管理（八）雙方不照定議於五月二十一日簽字則此合同作廢無效（九）中政 
府國庫劵五百萬元不得直接或間接在外國或本國市場發賣此合同係於五月十日擬定由孫寶琦署名查雙方未曾於指定之日期正式簽字此項小借欵已取銷矣此外僅尙有一浚淮借欵云 
　　路透社三十日北京電云美使署以報章傳聞中美借欵遂登載無責任之讕言故向路透社聲明除下列借欵外美人並未與中國訂立他種借欵（一）里希金森公司之借欵美金五百萬元以國庫劵爲抵利息六釐實收九七並無他種指定之抵押品該公司乃中政府在美國財務代理機關（二）一九一四年一月議定修浚淮河先治運河之借欵美金六百萬元此欵直接專用於運河工程由美公司監視該公司刻正討論此項借欵合同可否批准 
[南京會議與浙江財政]  
　　大陸報三十日杭州通訊云吾人皆處於政局未定之中南京會議極爲人所重視但據識者言此會於南北所爭持之點未必能有美滿解决之效果察南方領袖意志之趨向與其言論之主張則知南方决不願有暫時敷衍之調停必項城退位然後始有各派代表會商善後之餘地今項城所行者實一種危險殊甚代價極昻之拖延手段耳就杭省本地風光而言自前都督屈映光去後政界中人 
極思於目下困難情形中維持現狀但在財政亦頗感困苦蓋浙省獨立後數星期中金錢濫費用之如水且添兵備戰軍費陡增較諸預算案已多三分之一今端節將屈待用尤亟財政委員之赴滬志在磋議短期借欵以期彌補要需此事已成公開之秘密矣惟記者聞浙省財政前途實不若外間所傳者之黑暗蓋絲市已開捐稅已照常徵收財政當不致十分支絀且浙省應解中 
央之欵洋五十萬元刻已截留爲本省經費除拳匪賠欵十二萬元不能動用外尙多三十八萬元以此移補超出預算之用度定可有盈無絀也行政上除裁去四道尹更動財政廳長與交涉使外並無重大之變更有人擬改組鹽務署　未克見諸實行據最近傳言當道似仍有提用鹽稅之意記者望其另籌他法勿干預抵與銀行團之鹽稅致起外交之糾葛目下吕都督招待國會議員約十人彼等由上海經寗波抵杭議長吳君亦在此聞議員等藉此機會與當道討論關於南方之重大問題 
 
 
 

Page 3

 
 
[蘇省最近之財政（南京通信）]  
　　蘇省庫儲空虚每月各項政費向特中交兩銀行紙幣流轉尙虞支絀自奉停止兌現令後五月分軍警餉項及各項應行支付非籌現銀不可核算收入之欵不敷甚鉅馮齊兩使日前因届月終需欵特連日召集胡財政廳長至軍署籌議始得把握並派委員分往各屬將應解之欵一律催提解省並四處設法借墊其實已搜羅一空茲將困難情形略述如下禁衛軍餉銀原歸陸軍部撥放宣武軍餉計共四十萬元財廳長胡翔林已竭力加數籌撥軍署發放此外尙有分任定武軍餉十萬白寶山六營軍餉無欵撥發張少軒將軍昨派軍需課長萬弼臣來寗守提 
　　水警一二兩廳警費雖未查明數目大約不下數萬元陸軍警察省會警廳計三萬八千七百五十元淞滬廳三萬五千五百八十九元外馬巡隊四千一百四十九元蘇州廳一萬八千四百元臨時費各廳不等財廳已奉使飭查照核發其餘如籌辦旗民生計費一千三百十四元工程費三千九百餘元輿地測量費一千元及各種政費均未籌獲現欵 
　　巡按署各科職員薪俸每逢三節均提前給發現在經費竭蹶齊使以各職員多係寒士特商之庶務科員兼江甯鐵路局長連德英在寗省路局收欵内挪借若干先給半月餘俟再行籌放 
　　外人償欵旣經交涉辦了應即償還齊巡按准財政部咨飭財廳趕在解部欵内劃付上海某商某公司三萬四千四百八十三兩並徐仁才一千九百二十八兩洋一千九百三十五元三角各償欵如數撥由特派交涉員楊小川轉給結案聞胡廳長奉到使飭已有半月無欵撥付故目　甚爲焦急 
[又有北軍抵厦]  
　　自海軍總長劉子英氏率領北軍三千人來閩中途沉沒一部分外餘均到此閩當道猶以兵力單薄電京請加派軍隊來閩中央准如所請由上海遣調北軍千名南下然閩省安謐如常實無增兵之必要若大勢已去而閩亦不能獨存今日北軍紛紛南來反足引起民心之惴惴妄加推測謂某處將有戰事某地將有黨人竊發無形中生出種種不穩之象昨二十六號有北軍約兩營之數由上海福安兵輪裝運來厦在太古碼頭起岸後從祈路頭關帝廟前火燒街向城内而去現暫駐司令部兩營中約有步兵八百餘名輜重兵二百名機關砲六架馬匹數百隻外表　爲整肅又聞　軍隊本欲從速來厦因旅滬潮帮閩帮各商人反對招商局輪船不許裝載後乃改由福安兵輪裝運故其行程略遲 
　　厦埠地方前因現象不請經省垣添派軍隊來厦鎭守現該新來軍隊已由唐旅長令其巡邏街衢但因軍隊初到途徑不熟故軍隊中加派原設陸軍警察二名導引藉免誤事 
[荆楚雜錄（楚客自沙市發）]  
　　連日四郊匪患仍未稍息自柳關被匪之後距沙市百餘里之傅家場聞又被匪由沙赴襄之軍曾與之戰襄軍反死傷十二人其地之富紳某聞亦被匪傷甚重近據官中聲稱業已肅淸其實官軍一至匪即遠颺實無所謂肅淸與否也 
　　關前日柳關之變所樹旗幟亦號討袁且據確實消息此輩實非匪而爲川中之逃軍宜昌上游某處亦被創且其數甚衆將來不化爲流寇則亦幸矣現荆州已撥軍士一營屯駐沙洋以防堵之而偵探家則頻稱沙市已集有大批黨人以某某爲領袖蓋不得志於武漢將思逞於荆襄者故軍士皆暗中戒嚴到處屯紥以記者觀之恐仍不免市虎之驚也 
　　中交兩行風潮已安定無事凡沙市鈔票均兌現如常他處則拒而不納惟市面受此風潮錢莊之倒閉者已五家其倒閉之數皆在一二萬串以上恐相繼牽制受累必不少也 
　　頃有客來自襄陽者云該處尙安謐匪患亦少惟鄰豫境數州縣頗爲不靖 
　　湘中亦有來人云湘人先因湯將軍之不獨立恨幾入骨現亦深悉湯確有所布置所以不遽獨立者以北軍太多恐地方糜爛近則北軍中已有一部分贊助南軍倪師亦願離境與民黨商議雙方已洽不日即可正式宣布故對湯感情亦幡然一變矣 
[四川獨立前之川滇軍事結束（成都通信）]  
　　叙府爲滇軍入蜀首先佔據之地繼經北軍蜀軍三面逼取苦戰經時以衆寡不敵始行退出北京政府當時曾以命令派馮玉祥旅長鎭叙瞬已多時尙無若何劇戰發生昨（五月八號）馮忽頒貼示諭將駐叙軍隊全行撤退移駐富順而滇軍第一梯團長雷飈即同時率領軍隊還紥叙城此爲川滇爭戰之終點亦即爲川滇實行握手以預備川省宣佈獨立之前提也爰特取兩軍移防情形　叙如次以爲此次川滇軍事行動之一小結束先是北軍馮旅長（駐對河弔黃樓）派人進城察看舊都司衙門各學堂地點擬即移入城内駐紥而七號午刻忽亟亟拉夫一時路斷人稀軍士皆行色怱怱似奉有何等緊急軍令者人民爲之驚惶不安者竟日次日午前八時乃見城廂内外徧貼馮旅長告示其文略謂本軍奉令開㧞準於八號陸續出發兵士在各舖户欠有賬項準其報告照給此行係屬換防商民各安生業毋須驚疑等語叙人至此乃覺心神稍定繼又多方探聽　聞滇軍新到南溪李莊計數千人前三日南北兩軍業已屢次交涉一切更迭塡紥之行動均經雙方認可是日南溪等處之拉夫亦無減於叙城之情况云 
　　當馮軍開㧞時鎗械馬匹絡繹於道弔黃樓擁擠不通縣署亦收拾忙碌賀知事先送其家眷回瀘縣午後馮旅長亦行就途血馮瀕行時四顧吹戈各山移時始揮淚而去蓋前次北軍陣亡於其地者不少也其時管獄員許洪度亦報丁憂聞交印縣署彭某代理定於詰朝啓行回省外有籌安會員吳子開於五號葬母後急邀卸任糖捐局長曹伯衡等於是晨踉蹌就　意欲尾隨北軍進省以借免意外也九號拂曉城内撫州館北軍全行出發駐紥三官樓者亦已開㧞惟眞武山吹戈山尙未走完何團長尙駐弔黃樓定次日出發是日賀知事交印於菸酒公賣局長吳子柏十號晨賀知事出城篆務卽暫由吳子柏代理惟宣布并無紅告十二鐘滇軍分門進城散駐城内各廟宇梯團本部仍駐撫州館當入城時東門合江門沙岸碼頭及兩門城牆大街觀竚軍容之人不計其數老弱婦女尤多有登城眺望者是日天氣適亦晴明居人眉宇間咸現一種忻悅神色以代表其歡迎之意開拔來者部署旣定於是各城門張貼雲南陸軍一師一梯團長雷告示略謂袁氏仍復盤踞要津除惡務盡成武將軍不忍茶毒生靈故令本軍移駐叙府聯合進行等語都司衙門女學堂旋亦貼有宣慰使行營駐此等字字條所謂宣慰使者聞即宜人母創魂惟尙未到叙現時各行政機關人員槪不更動而國民黨人等已紛紛出面回家矣 
[南京快信]  
　　聞馮將軍之主張已回復以前之狀態前晚有一極長電致中央措詞極烈 
　　阮忠樞前日至徐已與張勳密商大局略聞已許任張督理江蘇軍務兼閩贛皖蘇聯防總指揮 
　　聞阮忠樞前日已回京極峰又有電致張勳内謂今日能明大義公忠爲國者惟公一人深望好自爲之云云 
　　張勳前日致路透電社請更正電係北京派人至徐要　張去電更正蓋張營向無人閱報也 
聞李純復電張勳决辭贛軍務 
　　王廷楨王桂林均奉有中央電令妥愼布置防務並聞王將於日内出巡 
各省代表臨時招待所招牌昨日（一日）實行撤消 
　　政府派李凖赴閩督師攻粤一節略紀前報頃得密息李凖實已密赴香港有所計劃 
　　馮將軍擬派師參謀長赴蘇州校閱軍隊 
駐九江湖口之定武軍張勳擬令回徐防 
泗陽縣土匪復熾張軍第四十營剿未得手 
張勳擬在天堡城建築癸丑攻克南京紀念塔已派顧席珍來寗勘地估工興造 
山東紳商學聯合會已解散該會公推來寗之代表安鵬東已回魯 
　　報傳郵局將停止匯兌連日北方軍界人向郵局滙欵者異常擁擠 
　　中央前派賈士毅來寗向蘇滬中交銀行提取現欵現經各行長拒絶賈已空手回京 
連日城門口截　現洋甚夥出入人如携有現洋在五千千元以上者一律扣留給予收條俟大局平定後給還 
　　兩淮運使報解現洋十萬元聞已由上峰全數截留 
　　馮將軍派法官戴鴻功赴南通會訊黨案 
楊晟昨日來寗聞已奉召入京 
　　駐揚七十六混成旅張旅長昨奉調來省聞馮將軍擬畀以瓜揚鎭守使缺 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[項城病狀之所聞]  
　　最近外間傳聞有謂項城病勢頗重者有謂現已痊愈者昨據調查公府親近人云近日項城確有病狀然尙能勉强辦公醫治者爲徐菊人之四弟世襄君與内史王壽彭病像爲夜不能眠日不思食喘嗽焦悶胸膈不利等症因之形容甚爲憔悴雖無大妨碍亦未易即時告愈蓋此病之由來多係爲時局關係憂煩憤悶所發生云云又英文京報云近日元首政躬違和曾延法國醫生數名診治而京漢鐵路醫院中之法國醫生某君亦曾入診據云元首淸恙非旦夕可就痊愈並聞時患痰喘云惟帝制報則力爲辨飾略謂最近外間甚傳元首政躬不豫皆屬一時謠諑並謂元首處理政務精神如何健旺對於南北問題如何與段國務卿商榷甚他財政上如何維持官署經費如何發放以至減輕糧米運價變通兌現辦法等等凡屬場面上的問題均硬派爲出於項城之授意其實項城之病不病或病之重不重以上云云固均不足爲充分之左證也 
[北京最近之人心與軍隊]  
　　北京某報云近數日來京城市面突現恐慌人心浮動到處風聲鶴唳一夕數驚因之商民等見　不佳財產生命莫由防護故特紛紛出京遷往天津租界居住藉步各官僚之後塵日昨向商界某君探其原因據云略有二端一因刻下正値南軍組織北伐隊會師武漢直搗幽燕異常可駭加之銀行首先阻滯普通商民更形惶惑二因前晚（二十六日）軍警各機關忽有緊急命令如大敵當前一般大小商户勒令及早閉門各戲館亦次第停演頃刻之問羣情驚悸疑雲疑雨從此商民避危就安亦係人情之常此皆最近京市恐慌之唯一主因也又據某政客謂政府日言項城一退位則無人能統一中國然徵之實際即現在北京之情形政府亦不甚注意各要人日夜所營謀者惟地位問題及其身家財產而已自紙幣停止兌現後商務停滯百物騰貴一般貧民固勿論矣即中等之家亦幾幾乎不能維持加以謠諑遍布於街衢軍人頻有蠢蠢欲動之消息北京人民已皆有朝不謀夕之憂而爲民表率之袞袞諸公則紛紛密送家屬離京某某衝署日昨并將重要物件捆載運津如意外之變即在旦夕且似預料當局决不能防範者政府對於京畿之地尤有維持保護之責若任共呈此現象無論其居心何似皆不能辭溺職之咎吾人尤望當局深思壬子北京兵變後之慘狀及其影響勿以我固能臨難竄逃爲幸也 
　　中國銀行將票紙賬簿以及現欵抵押品等悉數移往東交民巷某外國銀行寄存一節曾誌報端茲聞該銀行遷移之内容係因二十五日有某處駐紥之軍隊因持紙幣兌換銅元每紙幣一元旣少換十餘枚然尙搭用銅元票而　元票除買物外及零用時竟至無處兌換致該軍人等怒及銀行不兌現所致遂欲逕赴中國銀行問罪幸該管軍官竭力勸慰並允爲設法疏通其事始息否則亂事不小又聞政府因和局無效風雲日緊惟恐黨人有潛匿京城圖謀發難情事故現將保定駐紥之陸軍調派五營來京戍衛此軍已於昨日乘京漢專車抵京開往南苑内駐紥另一消息謂張勳已奉中央密召令其本星期内率定武軍十營或十二營來京拱衛並另有埀詢要政其預備該軍駐紥地方已定爲雍和宫及隆福寺護國寺福祥寺等各大廟宇惟北上確期未悉據此以覲北京各方面之隱伏危機必已不少矣 
[帝制派又有暗倡復辟說]  
　　近日帝制禍首等因見項城留任一事已將絶望復暗倡復辟之說以與國人搗亂之計據聞其暗中規畫擬先固河北五省聯絡東三省及内外蒙古爲最後實行之基礎目前正在極力懐柔奉吉黑諸將一面務挽救山陜已失之局伹以今日大勢而論此種奸謀終不得逞不過又多一番搗亂以貽誤項城者苦我國民而已 
[𡩋會結果之密使與密電]  
　　段芝泉内閣於二十八日曾特由陸軍部遴選專員八人遣派出京各携有密缄要函一件此項專員銜名尙秘要之均爲段内閣素所親信者其所赴之地點聞爲江甯馮華甫將軍處徐州張紹軒將軍處蚌埠倪丹忱巡按使處武昌王子春將軍處長沙湯鑄新將軍處奉天張兩亭將軍處濟南靳翼靑將軍處南昌李秀山將軍處所密商之大略聞爲解决時局密要大計及對於退位問題有重要之商榷者四端是日總統府亦拍發密碼要電一道逕致江寗馮國璋聞其内容指摘此次江寗會議意見迹近紛歧此後應行表决之件甚多倘有意見相左之處不妨從事商榷何必徒逞個人私見不顧大局轉致難以收拾等語說者謂此電蓋以此次江寗會議表决退位問題故中央當局頗有歸咎於馮之意並聞電中尙有其他責備處 
　　北京政府於星期日上午曾接到馮華甫將軍自甯拍來密碼長電一道報告會議結果已不可恃必須另行酌定辦法略聞其内容係分五節第一節據稱電商獨立各省加派代表或竟無來電或已來電拒絶大約不能成立第二節以現勢考之恐留位一節晰難通過第三節請詢政府是否另有相當辦法第四節倘果預行宣布退位或尙有手續之可循第五節如果能退位則一切保障等問題均可負其責任細玩全電㣲旨之所在直可謂爲一篇變格之勸退文 
　　政府現以宣武將軍馮國璋態度大變並極力主張退位故對馮頗不滿意曾特派徐樹錚張士鈺阮忠樞袁乃寛等先後秘密出京分會倪嗣冲張勳兩將軍秘密磋商要務茲聞各該人員業先後返京卽於二十八日分次傳見埀詢會　該兩將軍密商意見之種種情形各該員均有覆陳略　中央此次當生死關頭深望倪張兩將軍誠意擁護前途或可有恃否則難言矣 
[川陜獨立後之進行]  
　　征滇　司令曹錕於四川宣布獨立前會有率其部下由陜北還之說今陜西亦獨立曹軍已陷於欲歸不得之境本月二十三日曹氏徧請各界人土會議力以維持重慶治安爲已任謂成都如不派兵來攻曹軍亦决不攻成都重慶鎭守使周駿亦尙無動靜陳宦派來重慶之參谋長張某今尙在渝據外間人推測陳宦與曹錕似有秘密交涉又北京前者特頒明令授川軍第二師師長周駿氏爲崇武將軍督理蜀省軍務在表面上觀之周師長之榮耀固無待言然而周氏與陳二菴將軍素稱契交此次陳與蔡和議息戰蜀省獨立均係周師長一人所擘劃聞北京政府於二十四日夜間拍致周師長密電詳述授予將軍之本意並要求周氏擔負維持蜀省秩序完全責任迄已過六日竟未得周之覆電則是周氏不受北京命令蓋可槪見矣 
陳樹藩在西安宣告獨立後曾於上星期六特致中央各要人及未獨立各省極長通電一道首係申明陜西之必須宣告獨立原因實爲維持大局起見决無把攬權利之意次係痛陳目下時機上之種種險狀與外交上之各項危機又次係催項城迅速宣布退位以救危亡電中詞旨均極痛切 
[湖南獨立電已到北京]  
　　英文京報云昨日下午北京某交通機關得接湘中確實消息湘省經已宣布獨立聞未獨立之前曾與南軍訂有條件一桂軍不侵佔湖南境内但得假道二北軍須完全退出湘境三與西南已獨立之各省一致行動四雲貴軍隊亦可由湘假道以上各條已由雙方認可故該省遂宣告獨立云又順天時報云刻據在京某機關接到確電云昨日（二十九）上午十一鐘湖南宣告獨立等語又云自零陵望軍獨立後湘省各縣已紛紛響應現除永衡寶郴鳳沅等處皆經歸由南軍勢力範圍以下復經南軍北伐有道出湖南風聲傳遍湘省以來各處均形不穩之象更據某方面消息現因湯將軍電請中央禁止倪旅長招募巡防隊中央不允之故該省人心慌慌湯將軍亦非常憤恨加以其兄化龍密電囑其順顧大局以是湯已下令勒逼北軍即日離湘一面調回赴寗會議之陳裔時以形勢觀之湖南宣布獨立出於湯將軍主動可知也矣 
[湖南議和與獨立之關係（長沙通信）]  
　　湘桂議和成立及岳陽所駐之倪軍五營退撤情形已詳前報期駐衡倪軍係由倪毓棻旅長親自統率亦已於二十二號由湘潭開抵長沙計民船一百六十三艘滿載軍隊馬匹器械用小輪十七艘拖運停泊省河並未登岸即於二十三號下午開行赴漢當由湯將軍將倪唐（唐軍定於二十七號撤退）兩軍撤退情形電告桂永兩軍司令知照矣 
　　和議告成後湯督即派議和代表陶德瑤君赴粤商同岑都司令與梁參謀議定履行各事宜折回桂林報告陳司令後定箇日由桂啟行回湘並有陸都督代表某君同來昨已有電報告湯督說者謂陶君此次赴粤桂卽爲磋商獨立之各種手續蓋前此議和要求倪軍離湘爲籌劃獨立之初步倪軍旣退乃商正式宣布方法此爲預定手續故人皆預料湘省獨立之即在目前也 
[襄河不靜之恐慌]  
　　漢口近日謠言蠭起富商巨紳雖早　入租界而貨物房產則不能動移因是仍多焦急各保險公司經理人與著名洋商遂倡保兵險事業一時投保者紛紛各洋商多獲厚利聞良濟洋行一家已受保至兩千餘萬前日外間又謠說江漢關理船廳因襄河一帶 
如沔陽天門潛江京山各縣揭竽者紛起迭陷某某縣城恐其搶掠行駛襄河輪船突然下駛來漢故飭各小輪公司暫行停班此說雖屬不確然亦非毫無原因蓋由各輪主以襄河兩岸連日交戰之地甚多而又搶風甚熾行船實至危險相約自停數日現已不復如前恐慌各輪皆照常開班漢臯謠言遂爲稍息又天門縣南鄕陡山坡有李姓村落素稱小康日前有冒稱黨人之匪徒三人持手鎗來村向村董索捐錢三千六百串限三日措齊來取李允之於其去後着人往某處報告駐軍請派兵保護詎此人尙未到營匪已偵悉立率數十人來縱火將李村房屋全行焚燬迨軍隊到時此村已化灰燼矣 
[靳雲鵬離濟與民軍情勢]  
　　泰武靳將軍此次得授勳二位聞係袁親筆硃諭於二十四日夜十二時始交下其原因以山東大局危險靳雖主退位然尙未與中央斷絶關係一面且能力抗民軍故亟以此聯絡感情惟靳一時頗覺爲難今日忽聞靳將軍已怱怱晉京此間揣測者一謂時局棘手靳借以脫身一謂中央恐靳支撐不住擬另派段芝貴或張懐芝督魯昨有電來托名面商方略促靳赴京故今日秘密乘車前往也 
　　山東民黨自起事以來在膠濟路沿線各色入手攻擊近被其佔領者已有多縣茲將縣名錄下長山縣鄒平縣臨淄縣淄川縣濰縣即墨縣高密縣安邱縣莒縣昌邑縣諸城縣日照縣萊陽縣博山縣膠縣桓台縣沂水縣昌樂縣海陽縣平度等已有二十餘縣此外之躍躍欲動與尙在攻取中者亦甚多山東之大勢蓋已去其半矣 
　　日前民軍由周村濰縣兩處派軍會攻桓台計有三百餘人該縣知事聞警即督率警隊登城拒守鏖戰經日軍　得電後即　步隊二連馳往援救勢已無及現當道又從長山撥派馬隊一百二十名往援結果未知何如又聞周村民軍一隊約七十餘名於二十四日直赴昌樂該縣知事不允相讓擊至一日之久城内以兵力單薄請停戰交涉談判數日於二十七日即開門讓入該縣遂被黨人完全佔領目下秩序尙稱靖　 
　　周村護國軍境已發布討袁檄其文甚長不備　署名爲都督吳大洲總司令薄子明 
奉天炸彈案之大驚擾 
[張作霖幸免捕拿七十餘人]  
　　五月二十七日十二半鐘爲日本中村都督來奉之期張軍按並湯旅長孫旅長政務廳財政廳警務處警查廳憲兵營長等均往車站迎迓事畢回署比行至小西關大街南滿銀行西首不知由何處擲來炸彈一枚落地即行爆裂張氏即棄車乘馬（往車站時即將坐馬帶去）並將軍服脫下隻身由胡同進大西門由藩陽縣胡同直行入署並無絲毫受傷比及各官長全體由小西門入城行至學務公所門前又陡由該樓上擲下炸彈一枚轟然一聲將孫旅長之馬炸傷馬弁一人亦受有㣲傷炸斃行人三名（事後將二尸移至西華門路北牆下用物掩蓋其一移至講演所院内）一時人聲喧雜秩序大亂 
　　一說此次投彈似素有宿謀並將將軍出入時刻路徑調查明白分途預約者故空車行至圖 
書館門首又發現炸彈投彈之人係由圖書館門鐵攔内擲出以故館門及玻璃全行損壞（一說由樓上擲下）炸斃學生及販賣食物受傷者數人該投彈人當時經衛隊營長追捕未獲此外捉獲二人在其手中及身畔搜出炸彈數枚圖書館樓及一厠所均有所獲卽送軍法課研鞫矣 
　　當道以此彈旣由樓上發現則刺客在該樓上亦屬無疑即由湯孫二旅長持鎗督令各馬弁各軍警由大門擁進將院内人等拿獲數人内有二人形色倉皇搜查身畔尙有危險物若干枚并有某署發給之出入門證一張因欲根究刺客將街上人等拿去五六十人統共七十二人一併交由軍法課即由該課長分别訊問供詞未詳 
此事旣發之後而各街商户恐投彈入被軍隊緝拿嚴厲聞入室内黃白不分故半多閉門事後由警查勸慰始各照常營業秩序旋定張軍按旣遇此險即飭令將各城門一律關閉來往行人皆須搜查俄又一律開門是日特别戒嚴者則爲小西大西二城門直　下午五鐘許始任行人行走唯搜查甚嚴一二　 
　　張將軍受驚後金王二廳長宋處長湯孫兩旅長審判廳長檢察長參谋長軍按兩署各員均連翩道驚或見或謝將軍傳諭窮究主名並發出通告原委以免傳訛 
　　當時戒備狀况於將軍署左近之軍警及其他卡防於五六句　時即先後撤退商家因不悉底裏多有閉關者楊總理奉諭傳知即刻啟關惟夜間須愼重往來以免誤　法網 
　　此次發生之炸彈性甚爆烈據聞當有茶杯大小滿貯　水故如此激烈至得獲之彈僅如酒杯大小之玻璃圜形物 
　　當此事未發生前當局已得偵探密報有人擬乘機行其陰鷙手叚張軍按早密令軍警嚴爲保衛並已於前一日先行傳知警廳是日無論遇有何事不鳴警笛慌張須極力注重秩序云云昨日（二十八號）軍警仍行戒嚴小西關大街崗警尙係武裝其餘街巷與平日無異商民照常貿易矣 
　　昨日上午日本關東都督中村氏來奉當經張雨亭將軍及軍政官僚竭誠歡迎於午後三時赴將軍行署答拜内署預備茶點一時軍樂洋洋賓主濟濟聞日内張將軍將折柬請邀中村都　在署歡讌並邀日官作陪 
　　另一訪函云張軍使迎迓日本都督赴該國領事官後偕同軍警各官長回署行至小西關大街郎磨房胡同口西邊順源當門前忽由路南抛擲炸彈一枚而將軍馬車尙未到擲者逃脫將軍乃下車乘馬弁之馬帶衛士數名隨入南巷繞道由大西門入城回署而將軍之馬車各官長仍護隨由正路而行至西華門外圖書館門首由樓上閱報室擲下炸彈轟裂殊甚當小西關第一次抛擲炸彈之際僅將湯旅長之馬弁炸傷孫旅長之馬前胸受傷猶能行馳炸斃商民七人將道南之日商門窗玻璃炸碎道北之順源當日商之扇利公司兩户門窗稍有損傷至圖書館第二次炸彈將樓板全行炸碎有一人胸部紛飛僅餘脊骨頭僅存後部身着俄國洋服樓下之修工苦力炸斃四名受傷三名内有公館之幼孩出外買物膀部中傷門外崗警受傷七人不致斃命將軍回署後湯旅長帶同憲兵軍警至圖書館將其館内人等苦力婦女槪行綑縛赴公署審訊炸彈來由其中有三人由腰部搜出炸彈各一枚晚六鐘開始過堂將館中人等行李搜翻搬出館外不准居住樓門封閉門外軍警置崗看望當炸彈爆裂之際省城八門添加軍警凡入出城門者准出不准入由大西門以至將軍府大街東首槪禁商民來往日本關東都督兩點半鐘聞炸彈之事偕同該國領事官並軍警各官長 
乘車赴將軍署慰問張將軍擺列軍樂隊加添軍崗歡迎至三鐘半始回酒肆茶樓晚九鐘一律止燈棧店嚴行盤查各街巷槪加警崗城門至十點鐘關閉 
事後張作霖將軍啓事云啓者本月二十七日午後一鐘日本中村都督來奉本軍使前往南滿驛迎迓以敦睦誼而篤邦交歸途在小西邊西及圖書館門首突有匪人抛擲炸彈數枚天佑我奉市塵不驚惟傷斃行人數名哀我無辜遭茲慘劇殊深惋惜恐傳聞失實用特宣布俾衆週知此啓 
[皖省婺源獨立信]  
　　屯溪私人消息云安省婺源縣南鄕與浙贛毗連該　有 
 
 
 

Page 7

 
 
富紳劉君錫藩出其私財連絡胡某迎迓江西玉山浙江開化兩處民軍入境逼縣知事王某獨立王爲李兆珍私人向不愜於倪軍使已有撤換消息故徇劉胡之請即於二十七日宣布獨立並聞已分頭攻入江西之樂平鄱陽矣 
　　另一說謂皖軍使已於二十八日以保護茶商爲名調遣安武軍一營星夜開往駐於與浙毗連之屯溪鎭並聞日内尙須調遣大軍前往 
[蘇垣之軍界消息]  
　　又有北軍過蘇駐滬護軍副使盧永祥所統之北軍第十師前自江陰獨立曾經馮宣武電飭開赴無錫進攻澄台之役不免有所損失且本未足數故缺額甚多現馮將軍亟亟整飭軍備追加軍費（略誌前報）對於本省駐防各軍隊之懸額槪令補足故盧師長派師部副官赴北京馬廠開招新兵三營昨已招募足額於夜間一時十五分由滬寗火車專運到申經過蘇州各新兵槪穿便衣胸懸符號又有一說謂此項新兵緣福建大局未定招募三營編爲緝私隊開駐閩省兩說不知以何者爲是 
　　游擊隊已成立兼代蘇常道趙雲生君前以各市鄉搶刦頻聞而本廳水警之駐汛實力單薄且値收繭時期遂提議組織陸地巡緝一大隊計長警五百名迭次赴省面請　巡按使業得允可惟手續繁多欵項支絀斷非倉卒間所可成立第各市鄉禀請添派巡船駐防保護者甚爲急迫幾於刻不待緩故於最短促時期内爲因陋就簡之臨時編組游擊隊一大隊祗設槍划船三十隻分爲三中隊每中隊祗划船十艘謂一等巡官一員至大隊長一缺即以原有巡緝隊隊長李顯暫爲承乏其船隻軍裝物品即以前第四專署裁撤時繳解者撥用所服職務係專司策應各專署駐地之不逮至禀請組織之巡緝隊俟籌備手續告竣開辦經費領到時即將此隊擴充已經趟廳長詳報矣 
　　唯亭防範近况唯亭密邇蘇城毗連外跨塘所處地位與滸　同一緊要自車坊望亭等不靖後唯亭風聲日急謠言紛起土匪之匿名索欵函件乃至再三發現至二十五六日人民更爲驚恐竟有　地遷避者茲曹董事爲保衛地方預策萬全起見日與唯亭商團十一支部曁警局等議請蘇州商團公會及鎭守使署核發槍支子彈五千顆以資自衛 
特具函於公會會長鄒椿如總司令魏旭東兩君鑒覆聞鄒會長與本會員商議後允給五響毛瑟步鎗子彈二千颗度函令派員來蘇具領一面禀請朱使發塡護照矣 
地方通信 
[松江]  
　　西鄉又到著梟前者巢湖著梟宋老窩子率衆至横雲山軍警聞信會往驅逐茲悉離城三十里許小崑山左近湯村廟地方又到梟船十八隻（聞實數尙不止此仍宋某爲首）連檣注泊該處逼近泖河游行利便地方董保預懷戒　乃於昨日潛赴警局　告李所長即派警探四名馳往偵查實在以憑對付一面雇人飛騎至　行請沈專署長查拿沈得函允飭駐防靑　之分署長沈子祥就近遇　師船迅往該處相　兜捕本日警探回報請　梟用洋六元雇一民船將梟船上箱篋物件移置其中派梟四名押間赴滬另有兩梟登陸乘火車先往滬濱候視各梟船已退向　河駛去云云當局以梟已　境不復派警踵緝矣 
　　木匠凶横某木匠本香山帮而逗　松地者性極凶悍上月因細故在城内滙中茶樓毆打劉某受傷甚重扭送警局訊治昨夜又因會欵糾葛仍在該樓用樹　將其同業額角胸際斫傷鮮血淋漓併欲追打旁立之幼童觀者均抱不平代招崗警入内連同兇器一併拘送警局 
[無錫]  
　　繭汛近聞無錫繭業公所本定舊曆四月三十日開秤後因各繭行已有於二十八日開秤私收者故即提前二十九日開秤茲聞各繭行當日因來貨甚少每百斤自五十元放至五十五元不等各鄉收成除西鄉因育蠶不佳貨甚稀少外　處來源尙旺當地絲廠家已將新繭焙乾上車繅絲試驗之下繭身不及往年皮分固薄絲頭亦短約計繅絲一擔須用乾繭六百餘斤考其原因實由育蠶之時葉價過昻鄉人省錢大半飼葉未足之故正鬱所謂餓上山頭之一類也 
　　忙裹失洋無錫自繭市以來大通轉運公司由滬轉運現洋來錫每日多至一二百箱約計共有五六百萬元之譜辦事人殊爲忙碌上月二十九日下午特别車由滬裝到現洋六十餘箱該公司隨將提軍按户送出當晚由各莊家持提單逐一向提及至結數凈少現洋一箱計五千元而自車站卸下點數未少且保讓周到歷無短少情事想因各户提取之時手脚忙亂難免錯誤現已向各莊查詢核對矣 
[常州]  
　　寗軍過常南京七十四旅混成軍一團擬調赴宜與駐防各節已誌前報茲悉此項軍隊已於昨日到常當即分駐天地擅逸仙戲園大王廟等各處上月三十一日淸晨業已封船多號由輪船拖赴宜興矣 
　　繭市瑣聞常州各鄉育蠶人民因桑價貴至十六元以上無力飼育大多抛棄而三眠之後病壞者又復甚多收成僅有五成各繭行已於三十日一律開秤放盤至六十元貨頭尙稀聞次日東横林一帶已開價七十元收買而來貨尙不見旺 
　　拿獲盜犯安東鄉刧案内盜犯已在丹陽境内拿獲卞長興卞意居張保子王雙福劉文明沈錫標等六名現已由丹陽縣咨請武進縣迎提三十日由翁知事派法警提案訊辦矣又聞該鄉四都一圖徐家塘徐金和家亦於三十晚被盜匪三十餘人持鎗刧掠金和之子錫林因躱避跌傷命在旦夕田夥老四亦被盜用刀砍傷甚重現已經該事主報縣請驗 
[鎭江]  
　　揚中縣商團得奬揚中縣商團於去歲冬防期内頗資得力現由該縣王知事特置銀質金色奬章上冠揚中縣王四字飭由該團總司令周君開列各團員名單曁勤務表以便擇尤給奬聞章王兩司令曁團員十五名均得有奬章云 
　　提倡社會敎育揚中縣立圖書館内組織之社會敎育演講團委任陸子英君擔任演講成績頗佳前日陸君又偕吳王二君至東門外二洲地方講演勤儉兩字反覆陳說聽者頗多 
[江北]  
　　宿遷又有匪耗江北宿遷縣有巨匪張玉立等乘駐泗軍隊　防之際大肆騷擾經汪知事朱營長會同督剿並擊斃杜匪等十餘人匪勢稍衰現聞該巨匪張玉立復率衆百餘在宿邑郭廟一帶日散夜聚勢頗猖獗地方人士不堪其擾已禀請長官派隊剿滅矣 
[寗波]  
　　官廳安慰民心鎭海自前日聞有魚雷船三隻自北往南（大約開往福建）人民又起恐慌略誌前報茲聞是日城中殷實人家連夜收拾一切天明紛紛遷徙船轎爲之雇完無力者沿途奔走擁擠不堪秩序爲之大亂地方官覩此情形即於辰刻出示一道略謂本月二十八日下午五時奉都督吕倫電開　電悉甘泉艦問題已有和平辦法仍仰剴切曉諭切勿自相驚擾等語想是後可以稍定驚魂矣現聞各富户之遷滬者已有十餘家回鎭矣 
[武昌]  
　　各縣警隊分防之辦法范巡按現查湖北各縣自　之警隊多者一百餘名少亦有七八十名大都全駐縣署或城内殊失設立警隊之本意特飭内務科長擬定警隊分防辦法按照繁簡各縣區别警隊　數之多寡規定應於四鄉市鎭分隊扼要駐紥並隨時換防以資鎭攝而杜流弊其留駐縣署供差服役者至多不得逾額數之半俾資維持城中秩序刻已由該科長擬就規章二十四條陳奉范使核定飭發各道縣一體遵照 
　　范使維持敎育之政見范巡按現已將省垣公私立各學校考查一周二十五日召集各校校長來署會議並發表維持敎育之政見略謂鄂省自光復後學校元氣盡喪數年來雖經各巡按整理至今尙未恢復爲今之計對於學欵學產惟有設法保存不使携作别用對於現有學校惟有極力維持不使稍有困難對於管敎各員惟有愼重選用不使有濫竽之獘對於學風　有極力整飭不使有囂張之習務望諸君熱心匡助以宏敎育云云各校長唯唯而出 
[漢口]  
　　發見暗殺案漢口日本租界前日有人抛棄棉絮捲包一個日警欵爲竊賊遺贓啓視之内爲中年男屍一具呼集鄰近商民觀看伹見該屍着湖縐長衫綢套褲白布衫褲緞鞋項上有痕似係勒斃衆俱謂不知該屍姓名比由日領事報請夏口縣知事地檢廳前來驗得該屍生年約三十餘歲身長四尺二寸右眼近下左腮脥近上及右手腕三處均有擦傷不致命只略去粗皮其致命傷則有兩處一在咽喉上有繩痕一道環繞平向項後八字交距周圍　長七寸五分寛四分深兩分紫黑色係　繩勒傷一在腎囊接連小腹有脚踢　一片靑紫色緊靠傷邊均有血　委係身前被勒加以踢傷身死當飭保備棺裝殮暫厝候招人認領聞旋有某署偵探之妻投訴警　謂死屍所着衣履酷似其夫大約係在租界偵查黨人誤入機關中被害已由該廳飭探偵查 
[安徽]  
　　守城團勇獲奬鳳台縣屬顧家橋鎭前有人圖謀起事旋卽進　縣城適値安武軍奉　撤防城内僅有團勇百餘名經縣知事劉沛督率團隊極力抵禦衆始潰散頃由劉知事具詳省吏經倪使核凖將各團勇分别　賞哨長趙士英並咨部給奬以示鼓勵 
　　朱知事察看圩堤現値春夏之交潮水暴漲每致危及圩堤懐寗縣知事朱之英前日據圩工楊委員面報水漲情形隨即親往鄉間寮看梅林等處圩堤并面囑各圩董隨時照料 
[福建]  
　　厦門軍事機關部近事厦門自宣布戒嚴後當道即於厦港砲臺内設立軍事特别機關部凡跡涉嫌疑一被捕拿即押解該部判斷如何處罰外間無從探悉現聞日前該處曾鎗斃二人並不宣布罪狀姓名只將尸身重繫鐵器投海滅迹或謂秘密處刑者不止二人實爲三人未知確否 
雜評一 
[非爭是非之時矣（一子）]  
　　帝　運動之始末早已大白於天下矣南方之所以必欲達退位之目的者正以有各文電之證據在而中央則以各文電爲不認退位之證據急欲以此昭示國人吾謂今日非爭辨是非之時矣蓋爭辨是非之時早已過去是非之眞相早已明白今日只要憑良心以解决之耳否則自審實力以處　之耳斷　於文字之間殊無謂也 
[北京之恐慌]  
　　近日北京又呈一恐慌之象矣至恐慌之原因則疑雲疑雨傳說甚多觀其急急調兵入京則外人所謂重大憂慮或不畫無因也 
　　於此時間吾料帝制派必又將利用以散播一種風說謂因提議退位之故殊不知迭次恐慌正因遷延不退位苟有眞心退位者則恐慌自可立平譬之各省獨立前危疑叢生一旦獨立則人心大定蓋北京之人心與外省之人心無二致也然則消弭恐慌之法又奚待外求哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[再誌總商會正副會長之虚懸]  
　　上海總商會新選之正會長宋漢章副會長陳潤夫均辭不就職已誌昨報茲悉推補之正副會長沈仲禮張知笙亦均不允擔任故總商會特於六月一號通致舊會長朱葆三沈聯芳新會長宋漢章陳潤夫舊新會董沈仲禮張知笙顧韾一蘇筠尙朱吟江聞蘭亭祝蘭舫勞敬修張樂君葉鴻英葉明齋朱鑑堂施善畦余魯卿朱五樓胡稑　楊信之田澍霖丁欽齋錢達三謝　　周金箴龐萊臣朱衡齋邱渭卿林蓮蓀陸費伯鴻項如松傳筱庵王子展郁屏翰李伯葆唐露圜黄搢臣席立功姚紫若諸君函云昨因新任會長宋陳二公辭不就職依法推請沈仲禮張知笙二公爲會長乃沈張二公又函告辭並接錢達三田澍霖謝蘇牕三位會董公函請仍要求宋陳二公從速就職應如何解决之處應請定期開會公議專此錄函奉布惟祈公鑒 
　　照錄沈仲禮君來函頃准大函以新任會長宋漢章陳潤夫先生辭不就職依商會法以次多數遞補應推敦和爲正會長敬聆之餘曷勝惶悚查宋陳兩會長係依法選舉衆望所歸似難固辭即有萬不得已苦衷未能就任亦應由各會董開會另選賢能主持會務庶臻允洽鄙見如斯伏祈公鑒 
　　照錄張知笙君來函頃奉尊示祗悉遞補鄙人爲貴會副會長竊思鄙人才識不足勝任即職務實未有暇刻謹肅告辭請另推舉希鑒諒爲荷 
　　照錄錢達三田澍霖謝蘇牕三君來函會中正副會長自宋陳兩公當選後大受輿論界所歡迎昨接大札知宋陳二公皆來函辭不就職廷爵等以兩公德高望重此次當選羣稱得人爲會中計應請兩公勿萌退志從速就職茲特由廷爵等致各會董函二十件因不諳地址務乞代爲發送無任企盼 
　　同日總商會又致新舊會長會董第二函云茲因新任會長互相謙讓未允蒞會任事恐與會務諸多延誤本月三號原係常會之期今奉約新舊會長新舊會董全體齊集討論解决辦法事關特别緊要務祈台駕准於三號午後三時撥冗必到爲盼 
[報告南匯地方之苦况]  
　　江蘇地方維持會據南匯縣代表朱君祥紱報告調查南匯地方民國五年春夏間之困難情形原文照錄於後 
　　南邑東瀕　西通浦地方腴厚土產棉八而稻二商運亦夙稱利便前年已苦歉收去歲狂肆風潮災眚又告沿海一帶顆粒無收十室九空鬧荒者紛遍全境搶掠之案幾於無日無之官紳軍警協力維持幸免日久蔓延之巨禍急賬義賬春賬借貸之款則以工代賬綜計已不下十萬餘元倉榖一空已不能復爲發棠之請積榖正本之存儲於各典者其勢再不能提取全邑共設十七典目前止當者已有大團元昌三墩泰順等典此外各典均以架本日重續調現欵難之又難日久不支勢且相繼停歇貧民典質將苦無門靑黄不接之交遍地嗷鴻爲患何堪設想且距秋熟爲日方長比來陰雨過多小熟業已減色米價則昻貴棉花土布匪特虧折且壅滯而不銷生計之艱爲五十年來所未有此則絶大可憂而亟思所以維持者也江北貧民以船爲家傭工於浦東各市鄉者綦夥多數以軋花爲業自花衣價跌各行廠相率停工此輩無以爲生一飽猶艱其能安靜而無事乎本地貧民草頭野菜聊以充饑普賬力有所弗能多數客民何能顧及萬一爲暴徒所煽動後患且有不可勝言者南邑毗連上海自去冬肇和變作風聲鶴唳時有所聞星火燎原危機隱伏是亦大可憂也加以金融恐慌交通鈔票停止兌現商界之危迫不可以終日前上兩年（甲寅乙卯）所放鄉帳十不能收六七資本幾罄轉運久已不靈近則市面愈驚惶歇業則不能維持則乏術種種痛苦靡不飽嘗南邑即無戰事危險事發生人民之困頓已若是官紳有維持之責空言救濟其又奚裨我書至此徒增憤慨耳所冀大局早日解决不再相持金融漸以流通商民生機或不至於盡絶正稅而外種種搜括之政策且緩施行或亦稍留元氣之一策乎 
[禁止現洋出境之變通]  
　　禁止現洋出境一事各處商民以匯兌旣不能流通現洋又不能携帶莫不大起恐慌分電請求收回成命業已屢誌前報茲聞昨日馮上將軍齊巡按使電示以禁止現洋出境係因日前寗省市面危迫暫行禁阻以資維持然但指甯省一處而言日來市面稍定當可變通辦理惟奸商市儈販賣洋水躉出躉進實與市面攸關仍應取締以示限制云 
[滬杭通車之消息]  
　　自浙省獨立以來滬杭火車中途梗阻兩省商界已大受影響雖經轉運公司等禀請商會代禀國務院請求早日通車以維商業迄今尙無眉目此次楓涇一帶新繭上市收繭者因無法可想特雇小輪由楓涇載至松江裝車運滬種種周折繭商亦頗有怨言刻問該路局長孫多鈺君亦已一再詳請交通部早日通車據該局傳出消息謂已定期七月一日照常通車即改從新築支路直達杭垣云 
[絲廠抛出新絲之勝利]  
　　我國出口土貨首推絲經交易價格向以規元銀數爲凖惟各國商人之購辦絲經者其滙欵均係先令故先令漲縮與絲經生意頗有關係本年春間滬地各絲廠因上年意大利等國均有戰事無心育蠶歐美各處絲經缺乏因此華絲銷路甚爲暢旺價値日昻廠經每擔最貴時漲至規銀一千一百五十兩故舊曆正二月間各廠因陳絲售罄無貨應市遂將本年新絲預先抛出交貨之期甚有約至九十月間者統計各廠抛出之數不下數千包其價高者計銀一千一百餘兩次則九百五六十兩悉照當時陳絲市價酌定現在時届端午蘇浙皖三省新繭已陸續開秤若照絲繭總公所所定繭價秤收不復抬價則繅絲交貨各絲廠當可大獲其利惟現在先令又漲比諸正二月間洋商定貨時之價竟漲起五六辦士照現市而論洋商一方面吃虧匯水殊爲不少（以現市先令合當時絲價每擔僅八百餘兩）雖預抛之貨交貨期限遲早不一先令漲縮又日有變更及至交貨之時是否仍如現市未可預必然此僅爲外人一面之關係姑不具論而各絲廠之本年貿易凡貨已抛出者其獲利已可操左劵矣 
[廠布不復加捐]  
　　南北市華界及浦東一帶各織布廠因加捐問題擬於六月一號（即昨日）起一律停工已紀前報茲悉此事業經紗業董事聞蘭亭君與上海稅務所長吳君互相磋商聞君謂目下銀根緊迫商業凋疲已達極點若再加增捐稅各布廠實難支持應請曲諒云云旋經吳所長將此中爲難情形轉陳江蘇財政廳長與部中婉商免加業已照允仍照向章完納吳所長得覆後即面告聞董轉致各布廠照常營業是以昨日各廠仍均開工並不停輟 
[國軍宜用國貨]  
　　安徽將軍張少軒君上年駐軍徐州時因部下軍隊所需夏衣向用黄色斜紋洋布實爲一大漏巵特改用江西省萬載縣所出之粗夏布以爲提倡國貨曾派員來滬採辦二十梱每梱一千尺每尺價洋一角二分運回徐州製成軍衣發給部下頗爲合用現因時届夏令故復派員來滬續購本埠南北市新衣店之向來承做軍衣者得此消息均前往該委員處承攬願爲代製迄已數日尙未定議吾國近來軍隊林立如各省均能踵行未始非挽回利權之一助也 
[殖邊銀行風潮十五誌]  
　　農商部曁銀行總管理處因上海殖邊銀行發生鈔票兌現風潮派委吳在章何仲純來滬查該行賬欵已迭誌前報茲悉吳在章蒞滬後先與外交部特派楊小川君及滬海道尹周金箴君等商榷一切已於昨日到行督同行員開始盤查而銀行總管理處則因該行賬欵繁重前派之何仲純一員恐難趕辦現又續委會計主任秦褉卿來滬會同淸理 
[陳其美被害十二誌]  
　　民黨要人陳其美在滬被害後其靈柩經法捕房特許准在界内暫停茲聞已於前日由新民里發引暫寄蘇州會館再行　期盤柩回里 
[假檢察官解省復訊]  
　　許衡即許天興又名倪天畏前因在外冒充蘇州高等廳檢察官經上海地方審檢廳將許獲案訊供屬實判監禁十一個月嗣經樓檢察官訪悉許一再冒充職官定罪尙輕不服判斷提起上訴續經提訊將前判撤消改判監禁三年聽候執行在案茲許又不服提出理由聲請上訴業經林檢察長核准調齊案卷卽日飭警持文將許解送蘇州高等廳訊辦 
[盜匪開鎗拒捕]  
　　匪徒廖錦成（即廖長榮）迭在公共租界内糾黨搶刧經捕房飭拿未獲茲廖匿居戈登路捕房附近平屋内被新閘捕房探目陳雲忠偵悉前日禀明捕頭率同探夥曾阿毛等多人前往拘拿拒廖竟開鎗拒捕將曾探夥擊傷圖逃當經陳　追　帶入捕房昨解公共公廨經關讞員會同美領郭君略詰一過判廖押候下禮拜四解訊 
[搜查土棧膏店]  
　　禁烟驗銷局訪悉公共租界河南路東棋盤街七十八號門牌之鴻泰土棧及九江路三百七十九號門牌某烟膏店均有販賣各種私土並將此種烟土煎膏混售情事因特通知代表穆安素律師禀請公共公廨出單於前日發交新老兩捕房分飭包探周志仁石仁信協同西探前往搜查鴻泰内並無私土惟在九江路三百七十九號門牌烟膏店内抄出形似紅土之土肉一瓶帶回捕房存候化驗再核 
[徵集優良小學成績之辦法]  
　　上海縣公署前奉省署飭發部定徵集優良小學成績表式曁說明辦法當經分飭各市鄉學務委員一體遵辦在案茲將是項徵集辦法照錄於後 
　　甲徵集之目的（一）徴集小學各别優良之點以期各優良小學互相借鑑而圖進步（二）表示成績優良小學以樹各小學之模範俾分别參觀而資則傚 
　　乙徵集之標凖（一）學校繈續開辦在三年以上者（二）必要之設置皆備而措施實用費撙卽（三）敎授注重自動利用開發發表二式者（四）管理能養成兒童有自動秩序者 
　　（五）訓育能以自治精神勤勞生活始終貫澈養成校風者（六）注重衛生能於逐年身體檢查表及淸潔預防傳梁病等法表示其成續者（七）能以地方狀况施適當之生活敎育者（八）對於低能兒童有適當之救濟方法者（九）關於聯絡畢業生各項方法及指導其　營生活確有心得者（十）關於學校逐年槪况有詳細之說明且本其經驗所得一文字發表者　　丙徵集之事項（一）校務分理之要目（二）關於小學敎育統一事項（會議記錄及規則等）分列於左（一）職敎員會（二）實地敎授批評會（三）各科敎授研究會（四）敎育講習會（三）關於學校與家庭聯絡各事項（四）關於奬進課外運動諸方法及運動會之要項（五）關於學校槪况說明書及實施之敎授週案考察操行學業之各種表簿 
　　丁徵集之手續（一）由各省區視學依上列標準調查如　爲優良小學時得將徵集事項並叙述實在狀况詳報行政長官咨陳敎育總長（一）由部將視學依省視學所認爲優良小學加以調查附列評語報告敎育總長 
　　戊徴集後之發表（一）敎育部將所承認之優良小學彙錄其成績辦法刊印優良小學事彙頒各地方（二）優良各小學由都登錄敎育公報一律認爲模範小學以資取法（三）優良小學之各敎育由部分别褒奬以昭激勸 
[製造局接通電車]  
　　華商電車公司在滬杭車站以南接軌至製造局自開工以來積極進行刻已將軌道及電桿電線佈置完竣訂定明日通車昨已預備一切矣 
　　另一訪函云　商電車公司自滬杭車站鋪接軌道直達高昌廟廣東街口爲止共長二百八十丈所有軌道電線各項工程已於昨日一律告成定六月二號（即今日）先行試車四號起正式售票聞因製造局工匠較多故該段車資格外從廉云 
[滬軍營仍設司令部]  
　　南市滬軍營舊址近由砲兵第四團設立團部茲因該團長陳樂山升任步兵第七旅長本欲將旅司令部移往松江　因護軍使署係在龍華　有要公商辦故由陳旅長議定將第七旅司令部仍設滬軍營原址昨已通函各軍隊知照矣 
[中國銀行記事二則]  
　　南京中國銀行擬與上海中國銀行彼此互兌寗滬兩處所　之鈔票曾誌前報茲聞滬行已存有甯行鈔票一萬五千餘元昨詢寗行有無代收上海鈔票以資劃抵否則　數兌欵一面　該票封存以待解寗 
　　北京中國總銀行昨日特派行員謝麟來滬會晤滬行長宋漢章君接洽一切聞僅爲行務云 
[夏節循例休假]  
　　陽曆六月五（陰曆五月五日）爲舊曆端陽定爲夏節是日各學校及各機關均循例休假海關亦封關一天業已懸牌通告 
[會丈局員之交替]  
　　上海會丈局代理局長曾勉濟於昨日（一號）上午九時實行任事當由前局長王克誠將一切卷宗檢齊移交惟欵目等件　待詳細考核交接後前後任均赴道尹交涉兩署報告至會丈局遷入交涉署（即前巴拿瑪賽會事務舊址騰出之房屋三間）須俟交代辦畢於本月六日方可遷入 
[位中善堂施醫給藥]  
　　滬南大東門外小　　首位中善堂爲參藥業　組設夏施醫藥冬施衣米惠濟貧病歷有年所現該堂總董早昌參行主徐炳輝及經董錢月樵等以時交夏令正疫癘叢生之際特　舊例自今日起延聘内婦兒斜眼各科華醫到堂每逢雙日施醫給藥聞該堂常年經費三千餘金並無專欵恒產而恃參藥業及好善之士捐欵接濟云 
[小輪撞沉石船之辯論]  
　　寗紹公司行駛蘇州嘉興等處之寗昌小輪於去年舊曆十一月十七日下午四許行經平望鎭附近三里橋地方將陳雙喜之石船撞沉　妻溺　陳與船夥等均遇救得生嗣陳以　小輪舵工鍾忠甫駕駛不愼控經吳江縣署迭訊未　將案移解　州吳縣知事公署訊供　確鍾忠甫過失傷害罪當成立判决監禁十個月並究追私訴洋五百餘元在案茲鍾不服判决延請律師赴上海地方審檢廳上訴昨由該廳刑庭長趙君會　吳許兩推事官及樓檢察官等開庭辯論陳雙喜訴稱是日裝運石料駛至三里橋畔見後面有小輪駛來民人即照章避讓不料該小輪　衝直撞致將民船撞沉民人等雖得救起然民妻已遭溺斃船中損失爲數不少嗣經查得是日行駛蘇嘉一路之小輪祗　甯昌一船况當時肇事後甯昌並不停輪撈救反開快車脫逃有邱洪坤等到案作證次由證人邱洪坤王順全等投案證明一切質之鍾忠甫供稱是日駕駛小輪行過該處並未肇禍陳雙喜之石船不知爲何船所撞前被狀告奉判監禁因此不服來案控訴求鑒檢察官亦當庭起訴各節問官曰此案前　吳縣公署偵查明確今日辯論終結判鍾還押聽候宣判被控訴人陳雙喜等退去候示 
[漁船撈獲烟土]  
 
 
 

Page 11

 
 
上月間有香港駛來之輪船抵埠後停泊順泰碼頭該輪某水手帶有烟土一大桶約値二千餘元因關吏搜查嚴厲不敢起岸抛入浦江近被捕魚船户撈獲藏於吳淞地方事爲寳由縣知事得悉飭差查拿究辦 
[帮匪自相殘害續誌]  
　　帮匪陸阿五糾合同黨在北浙江路暢園茶館内將同類蘇金寳見毆並用石灰將蘇雙目擲傷由捕將陸拘解公共公廨訊供押候原告愈傷再核在案昨晨由廨復訊中西官以原告傷已全愈並不到堂質證遂判將案註销被告開釋 
[學徒含寃圖盡]  
　　福州路二百四十六號門牌某客棧寓客嚴雲生前晚兩次呑服安神丸圖盡經該棧内之陸姓所知報捕將嚴設法救醒昨解公共公廨請示嚴供原籍山東在法租界洋行街鼎誠糖行内爲學徒因行中失竊白布三疋同事疑我所爲故被經理鍾經德將我辭歇　遭寃抑是以圖盡中西官判嚴暫留本廨候函致法公堂移傳鼎誠經理鍾經德到案訊核 
[韓人末路]  
　　朝鮮人金某年十八歲近至滬地謀就無着川資告罄進退兩難遽於前晚八時潛往新靶子路黑暗處持刀自殺幸被巡街印捕所見當即阻止帶入美捕房捕頭飭派日本偵探查明核辦 
[滾水湯傷女孩]  
　　昨有女孩俞愛蓮行經東有恒路某老虎灶門首被該老虎灶堂倌以滾水燙傷手臂由一千一百三十九號華捕到來一併帶入捕房捕頭飭將受傷女孩先行送院醫治倌收押候辦 
[震坍小屋]  
　　本城梅溪弄内鄭姓老嫗有竹支小屋一間上有擱樓租於小販爲寄宿之所鄭嫗收取租金藉資餬口昨午因貼隣　三十七號房屋欹斜雇工修理震動鄭屋遽行坍下幸在白畫並未傷人惟鄭嫗受此損失乏資興修已不勝悲嘆矣 
[船塢工程告竣]  
　　江南造船所船塢前由海軍總長飭令放長十五丈當經該船塢洋工程師毛根君督率工匠日夜工作已於前日告竣惟兩旁木岸尙未完工前日因有修理輪船是以先行開壩以便入塢興修刻已由造船所長將塢基放長工竣情形報部查核矣 
[歇夥拐賣女子]  
　　機器店主寗波人姚順金生有一女現年十五歲小名阿鳳早經許字近被已歇店夥顧福生王少培等誘拐出外托人價賣由姚之友人代托救濟會偵探虞占順等代爲找尋昨午虞探　老北門外晏海樓茶肆中將顧王二人拘獲詰明阿鳳刻在何處據稱已轉託萬安全領至寗波賣於江北岸施金玉家爲養媳該探卽協同巡警將顧王二人解送二區一分駐所轉送地方檢察廳先行管押候原告姚順金來案訊究 
[小孩認識拐子]  
　　草鞋灣地方住户金步仁之八歲男孩寳寳於上月二十七日被周文錦串同蘇某周某等誘拐至滬甯車站被金跟蹤追獲扭入捕房解送公共公堂判蘇周管押寳寳交伊父領去候緝周文錦到案訊辦在案昨午寳寳在住宅門前游玩忽見文錦走過報知伊父出外追趕將文錦扭住送至一區三分駐所轉解地方檢察廳訊究 
[熟人拐賣小孩]  
　　邢求三之子小胖子現年十三歲前日被素識之楊裕林拐至浦東洋涇鎭圖賣被邢尋見扭入第三區警局函送地方廳經檢察官預審之下判楊收押小胖子交伊父領回候再傳案質證 
[截留被拐女孩]  
　　前晚有身穿澆花布夾袄袴之女孩應重寳又有身穿格子土布短衫袴之女孩寳林被人拐帶至輪船上爲探查見上前查問拐匪已乘隙逸去昨將兩女孩帶至法公堂訊問應重寳供甯波人年十二歲在某姓家爲使女寳林係鄰人家之使女均被拐匪拐至輪船是實寳林供常熟人年十一歲餘供與應相同判暫留補房查傳兩女主人到案給領 
[嘉定縣移提拐匪]  
　　拐匪曾德勝在嘉定地方誘拐婦女小孩逃來上海寄於法租界王玉山家現由該縣知事飭派法警來申協同包探將曾王兩人拘獲昨日解至法公堂來警請將曾帶回訊辦捕房派人禀稱查得王玉山平日販賣婦孺已不知凡幾應請察核王供此次曾德勝拐帶婦孺實與民人無干聶讞　以該縣來文祗提曾德勝故判曾交來警帶去王管押捕房候再查究 
[碼頭車夫之惡習]  
　　梁松山至法公堂控稱商乘輪來申雇馮裕福之車推送行李言明車力洋一元二角詎裝車後馮欲索洋五元故商人另雇他車馮不允以致爭吵旋有巡捕到來喝阻反被馮行兇毆打故將馮拘案請求訊辦馮供加索車資確有其事惟並不行兇求宥判押三禮拜以儆 
[是小竊而非强盜]  
　　昨日某報載北京路七十五號門牌大德恒滙票號被盜搶刧開槍一事昨經總巡捕房包探王松濤查得實因該號出店從後門出外泡水門未關　被賊掩入圖竊旋經該出店回來撞見喊捕賊即奪門逃逸並非盜刧亦未開鎗業已據情回訴捕頭請爲察核 
[得意不可再往]  
　　天津人王國治曾將僞造之南洋羣島五元鈔票向福州路焦慶利號兌換現洋而去前日又持前項鈔票三張仍住該號兌換當由經理人李潤生察悉鳴捕將王拘入捕房押候解送公共公廨訊究 
[承認商借川資]  
　　住居喬司斐路十五號門牌之温宗堯控粤人吳梅生湖南人胡祖鈞硬借銀洋等情昨由捕房將被告拘解公共公廨請究據吳梅生供稱實因友人吳錫華病故急欲北上故向借貸訊之胡供欲往天津因乏川資向之商借中西官以被告等旣非强借遂判一併開釋 
[追還電氣風扇]  
　　王巧甫前日至北四川路積慶里六百八十號門牌邵姓家以代修風扇爲由乘間將風扇竊去銷贓於泰記電燈公司被邵報告捕房派探將王查獲吊到原贓昨解公共公廨經中西官研訊屬實判王押西牢四月贓交原告領回 
[偵緝隊士獲賊]  
　　閘北偵緝隊隊士前日緝獲竊犯王永祥即大包子楊阿毛二名吊出贓物多件押候解科究辦 
[划船户盜賣白米]  
　　閘北楊江鎭張恒　布莊前日托脚划船户生明興二人往吳淞鎭某米行裝運購定之白米數十石詎阿生明興等駛至中途頓起不良將米悉數盜賣得價朋分人卽　避昨日該布莊得信立卽派人至淞滬警察廳報告奉諭飭派探警嚴拿究辦 
[軍人認獲失贓]  
　　駐紥製造局之步兵朱玄生日前失去晒在營旁之黃色軍服並夾袄褲共三件昨在　碼頭無錫婦人李陳氏之舊貨内認獲原贓軍衣一件即向詰問據云從舊布頭内收買而來餘則不知當鳴崗警拘至　分駐所詰問該氏供仍如前諭飭交保候示原贓先給該兵領去 
[藥房贈彩之干涉]  
　　福建路一百四十二號門牌太和藥房爲招攬生意起見贈送彩票故數日以來門庭如市茲爲老閘捕房捕頭查悉以贈送彩票有干禁例昨派中西包探　往該藥房查明屬實禀請公共公廨出軍飭傳該藥房主到案訊究 
[不付滙欵之訴訟]  
　　兪厚君至法公堂控稱有銀四千兩存在盈大錢莊於上月十六日向之取還該莊交來温州滙票若干張歸上海協源莊付銀當即持往協源照對允付詎到期向收協源因盈大已閉分文不付查得此項滙票係春和付於盈大請求訊追處源經理人聲稱此票係由温州某錢莊來電止付業已登報聲明聶讞員察閱原告所呈滙票祗有一半之數著令檢齊呈候覆訊核辦 
[被告抗傳不到]  
　　閘北居婦翟唐氏在上海地方檢察廳控被住居虹口租界内之張明子張唐氏無故將伊頭面繫傷等情已由該廳函請公共公廨轉飭捕房移傳在案昨據北四川路捕房包探投廨禀稱奉諭往傳被告抗不到案請爲核示中西官諭令再傳 
[郵遞禀件之無效]  
　　滬海道公署昨出牌示云奉　西三鄕公民莊仁鎭等及胡家橋孫家橋公民徐云惠等具禀本公署率用郵遞核與本公署收禀單行章程規定不符所禀應　批示此示 
[滬海道公署批示三則]  
　　南滙縣公民徐竹汀禀爲繼續瀝求核准飭縣公判由禀黏均悉前據具禀業經明晰批示矣毋庸多瀆此斥 
　　寳山縣孀　王楊氏禀爲單地不符請檄縣補給由禀悉據稱寳山縣境内原有祖遺田產一畝九分自去年淸丈後縣署補給田單竟減少至一畝二分八釐之多是否屬實仰寳山縣知事查案核辦詳報此批副禀發 
　　崇明縣民人黃安　沈瑞雲禀爲再請檄縣判繳由禀悉查此案前已批縣查復應俟縣復到署核辦仰即靜候此批 
[工巡捐局批示三則]  
　　閘北押舖源　等十二家禀請第四條修改章程並無異議由據禀已悉業於昇興禀内詳晣批示矣惟查來禀圖章如福源泳盛昇興和泰萃康祥豐鼎豐福昌協順堃利等十家均於前禀具名蓋章任意反復殊屬謬妄特斥 
　　商民曾而光禀在龔家宅改設廣東戲園請領執照由據禀已悉該商就原設得利蹈冰公司改設共和戲園坐落地點尙屬空曠惟仍須就原有自來水管添裝皮帶以備不虞所演戲劇務須遵照章毋得有碍風化並着遵章繳捐具領執　仰即遵照　　商人唐鴻章禀請給照由據禀已悉該商人在十六舖天仙無台舊址集資開設大新舞台應予照准仰即遵章來局繳費領照並恪遵取缔規則毋得違背 
[介紹國貨]  
　　化工社精製漿糊雖在夏令不霉不臭蠅蚊蟲鼠不蛀不食其取價極　每大瓶只取洋五分現　英大馬路文藝書林代理凡愛用國貨者盍試　之 
[鬻書助資]  
　　南成都路寳裕坊國民勵恥會請左捥鷄頴書家黃奠華不取潤資贈書國恥紀念品無問寒暑一載於茲近該曾印送國恥紀念品多　因印資浩大爰商黃君鬻書助資不論招牌匾額　聯屏幅册頁扇而名戳均以一件計算每件敦資一元 
[誌謝]  
　　哈同路民厚里培基學校定　曆初五日午後　同學交　會請人演說昨承備函邀往參觀書此誌謝 
　　三路馬大新街明明舞台重建房屋現已落成定舊曆初三日午後行開幕禮昨贈入場劵二紙謝謝 
[氣候報告（上海徐家滙天文臺天氣測候報告）]  
　　已過者之報告五月三十一日東京　内有低氣壓晴雨計與其他各處幾相平涼風方向甚不定大槪由海面向大陸吹去天氣晴朗六月一日上海天氣晴朗氣壓平匀有東南南涼風一日下午四時前二十四小時内上海氣候温度至高九四　六至低六六去年同日至高八七至低六五六 
　　未來者之推測一日下午四時三十分豫測涼風甚輕而無定向本區等處有雷雨 
雜評二 
[忠告（訥）]  
　　今日之紛紛勸退不盡反對中央之人亦有眞心爲中央計利害者故是勸退與勸留中央亦不能據以爲忠不忠之分别也 
　　前此竭力贊助帝　者固皆視爲忠於中央之人而其結果乃大不利於中央觀昨日告令似亦已自知　矣然則今日竭力贊助留任之人將來結果又安知不如前之忠於中央者耶中央而果幡　悟　不當即以阿附意旨擁護一已地位之人爲忠各將　而果欲忠於中央者亦不當專以擁護一人之地位爲目的而當計及其後來 
　　吾見今日尙有以忠勉人而人亦慨然以忠自任也故進忠告 
來函 
[古沃律師公館來函]  
　　敬啓者本日貴報本埠新聞欄載查禁私土類誌案内有督銷局代　馬斯德律師到堂云云查是日敝處馬斯德律師以代表上海洋藥所及上海華洋公司名義到堂相應函請貴主筆更正以昭核實不勝感禱專此順頌撰祺古沃律師公館謹啓（六月一日） 
 
 
 

Page 12

 
 
   
 
 

Page 13

 
 
自由談 
海上瑤琴 
[劇新秦廷七（不經許可不得排演）] [  冥飛]  
第八場秦廷 
　　（龍套木監諸臣引小生秦王上）（小生引）鳳　龍　萬古千秋（白）寡人寨王贏政是也七國之中惟有俺國最爲强盛因此起下併呑六國之心只是那六國都　怕於我年年進責歲歲來朝未　　去滅他只好相機而動昨日燕國派使臣荆軻來獻　亢地國與那逃將樊於期的首級今日早朝正好傳他問話左右傳燕國使臣荆軻進見（太監白）大王有旨傳荆軻進見（生内白）來也（囑　板）入龍渾探虎穴秦庭來進（捧圖上）（唱）手　着督亢　站立宫門俺七首與驕王頸血激映一霎時要拼個他死我生（武生暗上）（生白）秦先生你隨我前進（太監白）有旨單傳荆軻進見副使且退（生白）是秦先生你且退後（武生下）（太監白）有皆命荆軻報名而進（生）呵呀（背白）他倒呌俺報名而進咳也罷（白）燕國使臣荆軻告進參見大王（小生白）平身（生）謝大王（小生白）荆軻你手棒何物（生白）是燕國督亢地　特來　獻與大王陛下（龍套暗下）（諸臣退至檯口）（小生白）將來寡人一覩（生白）領旨（披國介）（小生白）哦好地方好城池兀的不喜煞寡人也（生白）好地方好城池只怕你這驕王不得到手（抽圖中七首握住小生袖剌之）（小生驚脫衣而　）（生白）（諸臣以手據生）（生推開衆人）（追介）（小生拔劍急不得出）（諸臣白）大王快快背劍而拔（小生背劍拔劍出）（生追及）（生小生打介）（生受傷）（小生遠立）（生用七首）擲小生）（小生　介）（生白）哈哈哈贏政呀贏政今日是俺失計也（唱）驕王逃死眞僥倖太子機謀枉用心恨我荆卿心不定本意行剌又想刧盟便宜你刀下留性命不關劍術我不精不殺驕王我自不暝死爲厲鬼還要追你的魂（小生拍案介）你們還不將他殺了難道呌寡人自已做劊子手不成（諸臣殺荆軻）（　　下）（小生怒白）你們這班東西眼看着剌客前來殺我如同無事一般不來救駕是何道理（諸臣跪白）大王從前有令無論何人非奉旨宣召不許帶刀上殿（小生白）哦如此說來恕你等無罪（内鳴金鼓　殺介）（小生白）宫門外何事喧譁（諸臣白）就是那　國副使秦舞陽要想　上殿來與衛士爭　被衛士殺了（小生白）原來如是好一個大膽的燕王竟敢行此陰謀列位賢卿就此起兵殺往燕國（諸臣）領旨（小生白）燕王呀燕王（啫）大膽燕國詭計行遣使前來剌寡人刀下驚魂猶未定定要　罪　大兵（下）（衆同下）（完） 
世界思潮 
[獨身主義（續）] [  鴛一]  
　　此　　體於今更形發達質言爲同樂之王宫凡貴人之所謂奢侈　不享受最佳之會爲享受　而價値　也其間居室傭　與其　一切均由會中代値而魚肉烟葉飲料等能購諸會員　彈子及各種游戲貯少贊均得與會綜言之最上等旅館各種倖福皆得身受而爲値之相去殆幾倍也餘如沐浴之地凈潔無倫國書館之所藏亦富通常報紙與新出之雜志日得被讀如上所言權利可以隨意擇之是吾人擇持獨身主義爲事甚平常無足詫異焉求其實際至下已與有家室者相等矧安適不僅是耶因家庭之間殊不免無謂之擾亂耳 
　　其人自樹一家庭爲狀滋樂雖無一婦人爲左右而周旋交際場中初不無一二膩友爲侣自由之完全有是從無人可以干涉至生活方法便宜甚矣非有家室者可以同日而語若然其人而精練當無欠債之憂對於所謂家累誠外客也如是而解决生活間題似太自私以道德論生活於世界均爲有用之事業獨身之人初不可相提并論矣惟本篇所述與道德問題不相糸屬當究其何以主持獨身主義之多耳此問題中最要之一點在許多獨身之人眼光觀之爲現在能爲前次所不能爲者則組織一快樂家庭不　婦人者也（完） 
詩選 
[和鶴雛韻] [  楊了公]  
　　長日虚堂佳客留消除淸福尙何求爐榮細縷三分篆簾逗凉雲一角秋蠟屐香街花市兩蠻幾詩壁酒家樓夕陽人散餘遊興踏月歸來占上頭 
[雨夜懷伯兄獨笑] [  龐壁子]  
　　欹枕不成寐秋來客味眞自憐詩句瘦轉覺雨聲親燈火初涼夜江湖多病身思君情倍切吾道本艱辛 
自由譚屑[  鵷雛]  
　　人之將死其言曰善苟良知未盡汩沒者於此一線　光返照之頃未有不憬然自反者也雖曰已晚猶愈於無 
　　不能自事所事而須人焉以維持之已自示人以無能力矣猶曰如蒼生何人果可欺哉 
小說 
[小說俠情紅蘩蕗别傳　] [  天虚我生]  
第四十一章（續） 
　　馬克格尼爾乃復頽然就座第注目以視亞猛口訥訥似不能言察其神情似其畢生希望已歸消滅血胍因此停滯故其目光亦覺惝恍無神似不復能自主者舒勿林佇立其前則似死神晃其巨影籠罩於馬克格尼之身綜言之一室之中皆死氣也惟舒勿林則又從容言曰女國民曉行辛苦且勞久待予心至爲不安特以衆騎同行笨車後載以致　滯願女國民諒而恕之馬克格尼爾聞語則略舉目以視其面默不置答惟覺蝤蠐之頸似稍俛仰則知其迷惘之中已如身被夢盆言動且不自知覺矣於時亞猛遂取咖啡之盞立飲而盡復以兩手熨盞取煖則覺胸胃中𨺗增奇熱而手腕亦覺靈動則操英語問馬克格尼爾曰姊乎盍飲此以禦寒當於身體有益馬克格尼爾漫應曰予已先飲少許且勿覺冷言次忽聞有聲呀然則海龍已自隔室啓門而進暴聲顧舒忽林曰吾儕將於此囚牢中度歲耶馬克格尼爾見爲海龍則似中警醒不禁現爲恇怯之狀而舒勿林仍夷然曰國民何躁急乃爾咖啡甚熱曷飲此海龍曰吾已於隔室飲之 
　　天虚我生劍秋介淸雲鶴燕子遇春寄塵塵夢亞魂仙鴛雛逢一茂叔瘦碧冥飛泗濱野鶴雙剪悢公劍痴諸君均鑒上月荷投各稿應得酬資詢向本館賬房領取爲要　雛白 
 
 
 

Page 14

 
 
   
 
