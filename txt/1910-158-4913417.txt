# 1910 - 158 - 4913417

 

Page 1

 
 
   
 
 

Page 2

 
 
上諭 
監國攝政王鈐章五月初九日内閣奉 
上諭前禮部左侍郎張亨嘉著仍在南書房行走欽此軍機大臣署名奕劻假世續鹿傳霖假那桐吳郁生 
宫門抄五月初九日召見軍機　張亨嘉　王乃徴　長潤 
 
 
 

Page 3

 
 
論說 
[小學敎育之評論（樊）（再）]  
第二節論劃一敎育之非 
前章所論。不過最近一二年間之狀况。具暫時之爲害。余輩尙不必深慮之也。余今所爲吾國敎育界抱極長之憂慮者。則劃一敎育之問題也。夫今之小學校。每一班學生。非常數十人乎所用敎科書。非一律乎。彼敎員者非用同一之方法。同一之言語。以敎授管理學生乎。雖然。君等當亦稍知生物之理矣夫生物進化以來。不生相等之物久矣萌芽無量。其個性亦無量。比至果熟。内而成分。外而狀態。各有不同。此非余之創爲新說。君等可自驗之於花園中也學校之學生其爲等亦至不一。貧者若干人。富者若干人。聰敏者若干人。魯鈍者若干人。其父母賢者若干人。不賢者若干人。其家庭完滿者若干人。缺憾者若干人。身體强者弱者有病者殆人具一境無相類者矣夫組成人差之要素（人人性質各殊謂之人差）其源至遠。其因至繁卽此環象所生。（人生四圍之萬象。謂之環象。）已各殊其感觸。感觸旣殊斯氣質之變化亦異然則聚此個性各别之兒童列坐並讀。爲敎師者能以同一時間同一方法同一言語冶五金於一爐而出之。使彼鐵也錫也銅也鉛也盡去其質而咸成爲燦燦之黄金吾人固敢信其無此神秘之術矣。 
[第三節敎授管理之缺點]  
今之爲敎師者。敎授生徒。率主郎讀與暗記夫敎育之要指固不重法式而重活潑兒童之性情使之多增趣味也反覆之練習過多往往因一二學生未能理會屢爲無用之說明一生朗讀他生不得不靜以待之空費時間。生徒轉無自行研究之餘暇徒令敎師木立於上成爲聽誦之人而已。若夫暗記之事最傷腦力以余輩兒時之經騐。苟其讀書有趣味發生者。至今猶未嘗遺忘之。其無趣味或未得理解者。當時雖受敎師之虐逼。懍於威令。不敢不强爲記憶。其實一答之後。早已忘之然則爲敎師者不思指　於無形以心神相授受徒欲爲無益之背誦累贅之說明形式先於内容文字先於精神名目先於觀念安在其有合於敎育之指也夫敎師者學生之模範也。已不自示以模範而轉使之模範古人。所說明者皆生徒手未嘗觸目未及覩之人物其不至阻兒童進取之氣向上之志者幾希。盧騷曰。限於實物。限於實物。烏乎先民有言。令我低徊不厭矣。且夫學生者。非軍人也。以軍隊之紀律。繩小學校之學生。此其紕繆。有非言語所能盡者矣。今之談學校管理者率主張嚴格於是學生之動作言語進退起居無一不干涉之此敎育者之熱心余輩曷嘗不佩之顧敎育之事所最要者在於以活動之方法與兒童自然之天性相爲調和蓋學生之遺傳境遇天賦能力及偏癖旣已各生差别則敎育者自當與以活動創作選擇自治自制之楷會使之有自主自由勃勃之生氣養成其敏於觀察習於奮門。（勇往直前不爲境沮之意）之能力此小學校敎師之責任也。今乃杞柳桮棬强爲抑制摧其生機㴆其性靈致使活潑兒童毫無方春之氣舉眼一矚盡成悲境烏乎斯不謂之賊夫人之子不得矣。來稿 
[國會代表第二次請願書稿（再）（續）]  
　　一曰資政院不能代國會之用也。夫資政院。爲上下兩院之基礎。近於各國一院之制。然細察其性質。又與國會逈殊君主不負責任爲立憲國擁戴元首之良法而資政院與大臣有爭執時則恭候聖裁是仍以君主當責任之衝。而大臣逸出於責任以外行政官不兼議員亦立憲國之良法而資政院議員則有各部院司員是仍爲行政立法混合之機關况總裁副總裁。較之議員品秩特崇尤與行政部院之堂屬無殊。夫國家頒一法令。立一機關。先視其组織之若何。權限之若何。而後効力因之而生差異今資政院之組織與。權限皆不。相融洽。旣不利於人民復不利於官吏竊恐開院後將釀成朝野兩派之衝突行政官更無所適從。氷霜所兆。識者憂之。故朝廷旣欲實行立憲必自罷資政院而開國會始。按以上所陳各節。實與去年冬間所頒之諭旨。精神隱合。想在聖明洞鑒之中。抑某等更有請者。方今國中輿論混淆。多有不悉朝廷殷殷圖治之苦衷。而懷觖望。或爭路爭礦。或拒借外欵。或攻擊官僚亦恒有走於狂熱味於事實之弊甚或主持輿論者。亦以徧激挑撥之慣技邀譽於社會。而社會靡然從風。而涵濡於澆漓之輿論中而不能自拔。衆喙爭鳴。公理湮晦。不獨朝廷熒其聽視。即士大夫亦幾幾不敢與聞國事。危象至此亦由於無國會以統一輿論訓練輿論之故也。（未完） 
專電 
[電一（北京）]  
江督張人駿奏國家財政支絀籌辦各項新政已覺力有未逮　無餘力再辦海軍縱此時竭力籌措得樹基礎以後常年經費定難繼續且象山非建築軍港合宜之地某非辦理海軍之才果用此人照此辦理必至徒糜鉅欵毫無效果雖此項經費係由各省分攤然値經濟困難之時無非勉强羅掘究其極仍吸取人民之脂膏計自　軍處設立以來業已逾年用欵二千萬試 
 
 

Page 4

 
 
問所辦何事務請宸衷獨斷飭令緩辦或另簡賢才辦理奉硃批海軍處如道 
[電二北京]  
海軍處以辦理海軍人才缺乏擬將烟台海軍學堂竭力整頓以養人才 
[電三北京]  
薩鎭冰電奏沿江匪情並聲明在寗防守俟勸業會事畢即行回京 
[電四北京]  
察哈爾都統電告鹽政處業已設局六處收買鹽斤已用去銀各三萬兩欵盡無法借貸請速撥銀五萬 
[電五北京]  
京游美疑業館工程未竣各省第二屆學生展至明年正月來京 
[電六南京]  
初八日午前十一時勸業會直隸省别館招待日本實業團開茶話會旋由日本出品協會在公議廳邀請中國各省出品協會員勸業會董事及事務員商務總會各職員等午餐實業團亦均列席主客百二十餘人午後五時由江蘇諮議局及高等中等商業各學堂東邀該團至公家花園開歡迎會晚間八時復至會塲内之公園由勸業會饗以晚餐並放燄火以助游興後又在公議廳内由各省出品協會開聯合茶話會夜半後始散 
[電七杭州]  
金華衢州嚴州紹興各屬又有水灾較前次爲禍尤烈 
[電八杭州]  
浙省彩票奉旨准六月朔禁絶今日（初九）浙撫電致各省各府停發停售 
[電九東京]  
紐約電稱該處調集多數馬隊定於西六月十八號歡迎前總統羅斯福遊歷回國 
[電十（東京）]  
北海道拓殖銀行向英商色勒弗蘭色洋行借金五百萬元年利五分 
[公電南京]  
各報館鑒勸業會初八日歡迎日本觀光團特開夜塲大放燄火雖逢天雨遊人絡繹賓主盡歡勸業日報 
[公電南京]  
各報鑒本館准十一日開幕乞各界賁臨華僑曁南館 
緊要新聞一 
[舉貢覆試等第名次單]  
一等九十六名　陳命官　陶恩章　唐瀚波　沈聰訓　國　治　王涵川　劉蔭第　陳耀嬀　杜芝亭　李樹芳　黄衍袁　帥培寅　郭錫炬　張　捄　劉明昭　劉志淸　馬繼楨　李伯驥　彭藝棠　汪國傑　王錫鑾　嚴士濬　黄維周　劉登瀛　翟福謙　方汾玉　余其貞　張之基　向一中　張采薇　張勳年　宋煥奎　何積祜　鄭景僑　周殿熏　邱嘉謨　姜崇恩　劉民安　程量書　陳永錱　吳　台　志　鈺　高孝聰　張　度　嚴紹曾　陸鍾渭　賀紹章　錢葆田　蔣元慶　夏敬愷　荆致中　黨遠昉　熊　勝　王楚喬　崔　崑　陳元璧　江　辛　孫振麒　張宗祥　陳鑑藻　葉在廷　張孔瑛　王荃濬　徐步聯　蔣祖庚　馬象雍　胡宗虞　陳錫玉　張嘉德　施茂華　孔憲榮　蔡鎭蕃　詹聯芳　張鳳翔　李景澔　余嶽霖　朱啓瀾　黄永筠　王盛春　祥　康　莫永成　俞玉書　黄肇河　陸炳章　曹驥觀　周謹庠　周克恭　楊式震　程銘善　陽景新　王嗚珂　陳　範　賀長治　施藻章　王維楨　張慶韶 
二等一百八名　陳同煕　黄　鵬　祁人傑　楊壽祺　祁錫蕃　韓鎭鼎　劉爕梅　王新銘　李萬鍾　陳德昌　恩　格　劉榮第　涂澍霖　馮登賢　江友爕　劉鴻書　王繼林　王嗣鋆　張鳳會　王　恒　趙芝芸　范晋卿　李正誼　鄭有璍　丁永暉　李繼楨　張曰睿　臧增慶　王　訥　龐友蘭　何增崙　劉熾昌　伊人鏡　周　焯　王金鎧　廣　熒　張紹仲　周紀武　危尙志　張淑琳　吕嘉寳　劉崇本　李煦東　樊致榮　李洪鈞　余銘芝　黄鼎銘　熊羅宿　黄　周　郭翼唐　蘭鴻著　李昂靑　查宗釗　鄧桭聲　高慶題　劉有璧　李政準　林思律　孫祖燧　徐心羲　杜之堂　程文藻　劉樹鑫　程肇基　羅獻修　張培鼎　陳廷策　門安朝　黄　華　黄惠傳　湯之光　謝鳳孫　趙正印　國　雄　王履泰　李宗漢　王榮貴　崔　珄　王　楨　張繼祖　富　春　秦寳瑶　張永和　王希曾　李中淇　蔣鴻燾　鄔繩準　普　懃　余　澤　涂樹藩　孫錫彤　周　珩　張　坤　本　善　劉子榮　姚　　　楊道隆　高凌霄　黄象寃　王祖德　何銘敬　黄家琨　胡承治　劉錦龍　黄廷治　吳惟允　顔之樂　叚繼武 
三等一百十七名　黄翼雲　劉續曾　馬良弼　陳端徽　朱撰卿　聞　韶　王萬懷　林鶴鳴　張濟川　左攀龍　劉鯤海　孟　鍾　鄒俊卿　高維嶽　張　煕　杜國樑　慶　豐　張　治　王樹槐　慈　裕　陳　敬　叚經畬　额哲本　曹信本　藍培原　朱　裳　張家樞　曹佐煕　杜培元　史延壽　成　芳　齊涵玉　張大年　玉執中　林培藻　胡　蔆　王維賢　周汝爲　倪隆德　李卓元　汪錫彬　鄭長善　王體融　鄭錫田　吳孝展　張稼軒　朱逢咸　李光麟　馬文煥　恩　霖　毓　衡　齊福丕　于澤潤　李寳崐　 
 
 

Page 5

 
 
李作榘　郭公闕　煕　珍　富　和　魯延俊　朱振基　劉昌楹　梁榮祥　安永昌　賈睿煕　尤聲璸　沈經　　董玉書　陳蔭松　徐耀鑾　田智良　郭際豐　曹善同　周先聲　魯伯龍　張廷琇　楊　炳　盧士芬　趙雲瑞　王紹曾　張家驥　陳庭蘭　李　域　王廷爕　虞　璋　朱錦綬　馬啓人　曲鳳翼　關天培　張銘西　張宜炎　王恩詔　牛獻珠　謝家梓　慶　祉　金萬川　熊瀛士　孫嶽金　黄慶翰　劉立夫　文　海　柏　堃　張啓琛　嚴樹滋　周永年　師　善　曾唯儒　劉經邦　張咸之　高尊逹　沙培金　包延杰　楊華亭　王銘恩　蘇紹章　黄逢元　趙文龍　定　剛　 
[鄂諮議局函述官塲謀去瑞督情形北京]  
　代表團轉來湖北諮議局函一件爲湖北官塲謀去瑞制合事節錄於下　電計早逹此事内容係因莘帥嫉惡如仇於鄂官塲營私舞弊將爲廓淸之舉參革馮道啓鈞其見端也前鄂臬梁鼎芬於馮素親暱爲謀報復聯合渠黨（即鄂官塲合辦侵蝕公欵勒買地皮之五福公司中人）集金三十萬輦送入都謀起用口口督鄂乘粤督袁議處之隙借粤督需人爲詞督撫中一有更調彼謀必逞昨日爲吳侍御心陔奠期有人將實情質問官界中要人其人亦直言不諱蓋鄂中已盡人知之矣吾鄂吏治不振者三十年財政紊亂視各省尤甚莘帥於斯二者着手甚淸以故招官界之忌而必思有以去之嚴明督撫爲司道府縣結團驅逐而去以後司道府縣何所憚而不違法督撫又何所恃而敢孤行其志大局亦愈不堪設想矣此敝局昨之所以發一等電也貴團體負全國代表之望務懇主持公論母令奸謀得逞微特鄂人拜賜全國實隱受其福國會請願代表團孫洪伊等按湖北飢民載道伏莽徧地今又　雨連月秋成無望識者謂國家大亂之作將自湖北始瑞督賢明剛斷規模遠大以資鎭撫或當弭患於無形今乃因剔除官塲積弊鄂中官界合力謀去其位結黨營私根蟠蒂固至欲以金錢之力隱竊朝廷進退大臣之柄嗚呼國事尙可爲耶吾民其有幸耶方今聖明在上此等鬼蜮技倆固知其必不得逞然若輩竟敢明目張膽倡言運動紀綱不振吏風掃地吾國之亡眞無日矣爰將來函公布以質當世有世道人心之責者按此則與後幅要聞參觀 
[京師搜獲軍火之疑竇北京]  
　　聞日前崇文門稅務在東車站搜出軍火數十箱其事於某部司員頗多牽涉 
又聞此係禁衛軍所辦軍火一百四十箱在上海天津兩關均查騐無誤不意到京車站竟少去一箱故現在對於此事查察甚嚴並聞已拘獲嫌疑之人數名尙未訊實未知孰是 
[嗎㖘中華會館分局學堂之風潮]  
　　嗎㖘通信云嗎㖘分局創於丁未春二月發起人鄭君位育洪君臨祥（即現在總理）等内有丁仁和者亦發起中之一份子也當時因開辦分局尙無房屋丁仁和卽情願將自已住宅對面空屋一所借給中華會館分局爲辦公所又將空屋前面之空地一塊亦借給會館分局蓋造體操塲當日訂定嗣後丁仁和如欲取還此屋與地必將分局築造體操塲及修理空屋之費償還分局方得收還自用迨分局成立丁亦列入董事其子着冠亦入校肄業迨後不識因何忽與分局反對將董事辭去并令其子退學轉入荷校至去夏荷人在各埠廣立學堂利誘勢迫我華僑子弟入校讀書時嗎㖘荷人亦擬設校苦無相當房屋乃丁仁和將自已住宅（在分局對面）售與荷人開校從此荷校學生蒸蒸日上多至二百餘名華校學生退减祇餘二十餘名（分局開辦時學生有一百名左右）於是丁仁和乃言於分局自已房屋已售與荷入即日欲將會館房屋收還自用分局即請其將建築操塲修理房屋之費償還據聞因不肯償足所費致爭議日久未能允洽不得已訟至泗水經荷吏斷定限日交還房屋兩方面悉已遵斷不料尙未逾期至本月十五日午後荷人率領警察至分局學堂不問情由將堂内桌椅書籍一切器具全行抛入街心斯時學堂正値上課又迫令敎員學生一律退出隨經丁仁和將分局大門下鎖封閉是時大雨傾盆敎員學生均露立雨中書籍等件亦全行淋　此禍起後各董聞聲而至時有蔡君立水者自云能操荷語願任商諸荷吏請將物件暫行搬入明日再行搬出以免淋壞當卽至荷官處情商旋即回來據云已蒙荷吏允許准可暫行搬入於是各董等即令人將緊要信札書籍搬入操塲安置詎未至二十分鐘時丁仁和又親往荷吏處帶同荷兵多人前來大肆咆哮立將蔡立水拘去入獄各董見勢不佳紛紛散歸是夜十二時半荷入復帶領警兵持槍至敎員柏漢襄寄宿舍（湖南人）擊門立將柏君拘入獄中同時又至董事洪君家亦打門入内將洪君拘去入獄復將兩人各囚一室尙未訊判 
昨日泗水各敎員又得嗎㖘來電云荷吏已判定敎員柏漢襄入獄三月 
[俄人苛待華商近狀吉林]  
　　凡華人過江均有俄兵向之收票如華人所持之票該兵詢騐其姓名來歷對答稍差即硬不許其登岸且加以諸般之虐待從前查詰尙寛至近來凡票上無俄官覆查之據即一律被阻退歸然華工中之黠者賄賂警兵亦每可轉圜日前有數名華工業已登船將購船票因無年票（即其票有一年効力者）即被俄警兵圈回便返華境行至中途見有折回運動者俄警令其出錢居然通過其餘均瞠目相向不解其理由 
布拉果月深斯克海關俄員查稅嚴苛萬狀如遇華人入境尤肆其挑剔 
 
 

Page 6

 
 
手叚即攜挾鮮果供食亦必令其納稅甚至因此細故輙不許其入境近來華人至埠往往將携物投之江中冀免留難 
俄官塲賄賂盛行苛虐華人如此然較我華人猶爲整肅即以金廠論華工多願往俄非至不得已無錢購買年票鮮有赴華界就傭者詢其故以華界各廠俱由官主持非常刻待私弊亦多遠不如俄官辦事之服人云 
[中俄交通近事記吉林]  
　　俄境阿穆爾東海濱兩省均在西比利亞東境該境内航路之多爲世界所鮮有除阿穆爾爲彼我兩國公共之航路外餘如節牙（華名黄河在吾國漠河對岸）不列牙阿木公等河亦均有千餘里之航路（皆以工輪言至　港中可駛風船之航路則尙有二千餘里）其他能行風船之河流更多不可勝紀其間航行來往我華人足跡比之俄人當得其半惟俄人係在彼境聚族而居華人則俱遊行無定者目下俄國航行阿穆爾之郵船無論行至何埠乘客均非常擁擠就中最繁盛之埠尤推黑河與四特列田斯克哈巴羅夫斯克尼各來也夫斯克四埠皆爲彼境有名之大埠故航輪甫到而前往附載者常有恐後之勢焉 
[僑民歸化專章將發現奉天]  
　　僑居延吉韓民昨今兩年來者頓盛據三月中延琿道調查已及十八萬餘人以延郡而論過於吾華人將及一倍實有喧賓奪主之憂但該僑民等鑒於其故國之孱危外勢之侵迫情願人我國籍者亦爲數不少特向未定有劃一辦法於改裝斷髮等項靡所依據錫督前曾飭交涉司核議專章以便奏請照辦事隔多日未經呈復昨督憲因又催令該司速爲核議聞司憲已飭名員按條籌議一俟核准即可施行 
[韓民乃亦如是耶奉天]  
　　自安東起溯鳴綠江上游處處與韓界連接結冰後多有韓民背負食鹽越江私售華人因其價廉多樂購之初未聞於明水（開凍後名稱）時公然以艚船大宗載運者茲聞長甸河口鹽釐分卡近查知有韓人朴某者載鹽一船順江而下當經追獲韓人再四懇求僅罰洋三十元船仍釋放後乃運至蒲石河附近私行銷售適又爲該處分卡查獲扣留將韓人及買鹽者一併解送長埠呈交總局 
東京通信 
[大隈伯赴淸獻策]  
　　東京國際新聞協會員某君報告云大隈伯决志於陽歷十一月左右赴淸逕往北京謁攝政王上中央集權之策昨日在某相邸宣言曰吾將携隻脚到燕京面謁攝政王痛陳中國前途之利害排解黨禍之紛紜無論地方紳士與革命黨員有一藝之能者咸可召用之專意中央集權以維支那危局等語人言確切决非無因姑照錄之 
[孫逸仙到東之狀况]  
　　日本各報紛傳陽歷六月十一日午前十一時横濱入港之太平洋汽船有一風采堂堂之日本紳士中高野哲夫者上岸後日本警察數名尾其後監視其行動此人同伴有二日人此間人士皆云係孫逸仙無疑 
[淸人感情一變]  
　　陽歷六月九日大和新聞有標題淸人感情一變一則錄之於下我實業團渡淸前南京一帶之淸人對於我國盛抱惡感情而上海中心之淸國新聞日以挑撥的文字臚列報端頗有反對歡迎實業團之舉今我特派記者團渡淸以誠感之使彼等誤解一旦釋然近日對於我國感情爲之一變極表好意謂非我記者團之功績哉 
時評 
[其一]  
　　第一次國會請願代表進京。徧謁各當道。陳說利害。諸大老皆同聲贊成。然其結果。仍堅持九年之期限。第二次滬代表沈君徧謁各當道。則避之惟恐若浼。不得已而接見。乃又訑訑然拒之曰譚何容易。曰此風不可學樞府之意嚮若此。則第二次請願之效果。可知矣。 
雖然。國會請願。全國一致正政府收拾民心之好機會也。倘再拒而不納。則微特前此籌備憲政之假面目一朝揭破而民心一。散不可復收。於國家前途亦甚危險。樞府諸公盍重思之。 
[其二]  
異哉憲政館猶惴惴焉以紳民私自集會結社爲慮也。近兩年來各處紳學界之法律思想。日益進步。政治思想。日益發逹所謂集會結社者類能納之於軌範之中而横議日漸消滅。正宜有以維持之也。即使有不遵規則之集會結社亦豈僅區區官警之取締所能消弭乃憲政館非特不予維持而反亟亟焉日以設法箝制爲能事於本原之地漠然不一思焉豈不異哉 
[其三]  
彼所謂不可合之爲公而不妨公言之者。其果可以公言與否記者不問也。彼所謂兼容并包之爲私而殊無以自解者。其果有以自解與否記者亦不問也何也記者立於旁觀之地位迎歟拒歟本不干事不過以同團體之中互存意見爲外人。訕笑殊非報界之福。而又深悉此中情形故。敢　成合併之議發一言以解勸之初無私意存於其間。當局者幸勿誤會 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[鄂督深咎諮議局舉動之輕率武昌]  
　　鄂諮議局爲官塲所組織之公司以三十萬金入都謀去莘帥事致北京代表團電曾錄前報茲得鄂督瑞莘帥覆諮議局湯主政夏太史函照錄於下頃奉台函過承推許輇材薄德抱媿良深惟所稱電致同鄕京官及上海各報館一節舉動未免輕率有不得不爲公等正告者蓋此種無稽之譚不特决無其事即令有之亦斷不足以惑朝廷之耳目弟在位一日但知有平情之是非决不爲矯情之好惡行吾心之所安去就得失在所不計公等職居議員代表輿論萬不宜摭拾塗說誤用名議踰越範圍致使鄂省諮議局爲入詬病則幸矣 
[湘紳爲王孔訟寃續聞長沙]  
　　湘省自參案發見後巨紳中如王益吾孔憲敎均奉降五級調用之明諭日前有人徧發傳啓開會集議已誌本報茲覔得原啓云頃閱報章得悉吾邑鄕先生學望素隆之王閣學孔太史因前次飢民滋事被議駭甚凡我士紳請於念六日午後二時至長學宫共抒意見以便維持等語末行不署發起人姓名只書闔邑士紳啓届時以者不過十餘人無一顯者說者謂非係孔氏之運動力即平日受孔氏之保護者並非全體認可可知也 
[諸浦械鬥巨案紀詳浙江]  
　　紹與諸曁南鄕邊姓與金華浦江北鄕王姓壤地毗連前月間邊王兩姓因事口角始則各行拿人勒贖繼則互相械鬥鎗斃王姓數人縱燒民房一百餘間現聞諸浦兩大令會同商榷各調兵勇多名親自前往拿辦二三次經獲住一人邊姓族憊猶敢裝槍排砲意圖抗拒撫憲增中丞已札臬司委員往查浦江縣亦於日昨據情通禀省憲茲將札禀分别錄下 
[浙撫札文]  
　　（上略）五月初一日浙江日報載有諸浦械鬥詳情一則略謂紹屬諸曁南鄕二十都邊姓於上月初旬與金屬浦江縣人口角起釁糾衆械鬥以致鎗斃浦人二命受傷數人浦人逃散後邊姓入村擄掠並放火燒去房屋百間等語案關械鬥致斃人命放火擄掠情節重大如果實屬亟應嚴拿懲辦合亟札飭札到該司立即遴派委員馳往諸曁浦江兩縣先行查明禀覆一面會同該縣等查拿滋事首要及下手殺人放火各兇犯按名飭獲到案嚴訊確情（下畧） 
[浦江縣禀]  
　　（上略）浦邑北鄕二十八九都地方與諸曁邊壽兩村壤地相連該處民情素稱野蠻每因口角等情卽糾衆殺人搶擄勒贖四月十五日辰刻諸曁生員邊銘（即老虎）邊維珍邊先孔邊維經邊坤華邊金木邊坤翰邊乾香邊永章邊先學邊乾漢等百餘人携有旗幟飛入浦邑北鄕二十八都中見入行兇開放洋槍轟傷王邦科王才彰王大谷等身死受傷者無數並搶擄物件後由邊銘喝令放火燒毁房屋一百四十餘間並據地保禀同前由知縣隨即移會防營曁諸曁縣一面會同城守營千總胡宗馳往拿獲首犯邊銘一名餘均逃避當即會同諸曁縣勒令該村宗族於三日内將各犯交案訊辦 
[粤諮議局提議紏舉楊令違法案廣東（續）]  
　　楊令是否非刑應以刑制爲斷伏讀督部堂批云楊令提案打責手掌以不便拉扯用木凳束指而戒飭之爲問用凳束指掌責女子是否刑制所規定若云同一掌責或在檯或在凳爲以梃與刃之比準此類推同一死罪刑律何以畫分絞斬明明非刑而可以挺刃附會充義至盡恐開地方官濫用非刑之端查六部處分則例内載凡問刑衙門於律所載應用刑具之外創立名目私設非刑者州縣官革職此楊令非刑之鐵證也伏念近年迭奉明諭改良監獄停止刑訊番禺近在省城楊令尙敢違法非刑僻遠州縣上官以耳目不及更恐難免日前本局呈請督部堂通飭各州縣遵停刑訊之諭旨并按照廣東監所改良暫行章程辦理全爲尊重法令起見非爲許有訟寃也至對於本案請札府提同管獄家人曁伴婆一干人證與許有集案澈訊分别懲究最爲平允嚴守奉案札飭查辦自應集訊明白以昭折服詎查辦草率僅憑番署人役之言據以禀覆致與楊令禀詞顚倒矛盾一則言許有先擲毁洋鐙而後毆人一則言先毆人而後擲毁洋鐙其不足以成信讞已可概見而續奉會同陳守查辦仍不集訊顯係爲楊令掩蓋本局權責所在旣接受陳請不得不尊章糾舉但糾舉後查辦如有不實不盡能否再生效力條文簡畧不敢妄揣惟有仍照局章第二十六條呈請批答倘無庸再予批答似屬本局爭執事件惟請督部堂查照去年憲政編查館漾電據情電咨核覆以便遵守茲將質問條件開列提請公决一議員糾舉官紳違法呈請查辦是否有遵批具報之責任二飭屬傳領女子是否可稱罪犯是否可以收覊三將飭屬傳領女子認爲罪犯收押女覊是否違法四用木凳束指掌責女子是否刑制所有是否非刑五違法非刑照律是否僅止記過六憲政編查館江電内稱如有按照局章第二十八條呈請查辦之事但須指明確據即可照章查辦現照議案所指能否作爲確據應否照章查辦七若查辦不實時能否續行呈請能否再派查辦常駐議員提議莫伯伊擬稿 
[東三省近事]  
凡赴俄境淘金者皆以黄河（俄名節牙華名黄河）爲目的蓋自該河以上各山溝中無不産金如由四可拉得（譯音）分路前往　反河東北 
 
 

Page 11

 
 
極其鄰甲大野鷄窰溝饒丹東洞等（以上皆譯音）皆著名之産金處每年在該各處之華工不下數萬餘人大半能淘金獲利結伴回家凡就傭而來者至黄河金廠則蹤迹不復再前故俗有不到黄河心不死之謡安奉鐵路沿線之日警察恃强逞蠻前旣不令鄕民行近軌旁近聞又頒新令凡鐵路附近鄕間大車俱不准横越而前犯者輙笞責無算鄕民無奈祇得繞行水門而水門遠近不一遠者幾及二三十里迴環迂行甚爲不便以致沿線居民聚集多人曾於二十五日在縣署呈訴苦况陳大令當卽備函埀詢購地局並請就近向日員磋商辦法 
俄人私招華人在邊界一帶偷種鶯粟一事曾經吉撫查知照會俄官一律飭禁内稱中國禁烟事前經協定議案各邦均表同情即我吉省種烟地畝亦經一律禁絶並將隣省烟土概行禁止輸入業將變通辦法照會貴國各領事認可乃據東寗廳禀稱該境農夫早已遵令禁種惟查去年俄國東海濱省東站地方俄民仍復勾引華民濳赴俄境種烟售賣現届冰融誠恐種此漁利應請轉飭該站俄員嚴禁以防流毒云云聞駐吉俄領已據情轉飭該國卡員遵辦矣 
營口海關理船廳某英人日前不知何故遷怒路人在太古碼頭逢人便踢適中一十餘齡幼童之小腹該童爲漁業總局某輪管帶宋某之子傷勢甚重羣情大忿旋經宋某在道署呈控已委檢察廳驗傷一面照會領事傳問英人與開交涉 
日人藉漁業以侵占渤海主權强指我領海爲公海經東督向日總領事互開談判等情歷誌本報前督帥曾札委漁業總局總辦李觀察龍彰親往熊岳城一帶海面至紱魚圈地方調查日人侵收漁稅情形茲事畢回營已於上月二十五日晋省面禀督帥以便與日領嚴行交涉 
分類新聞 
政界 
[武陽開辦糶意見之紛歧常州]  
　　武陽平糶早擬開辦嗣以某紳等從中作梗遲延至今已屢誘本報茲由武陽兩邑令於初四日假商會開會傳集坊廂董事囑令調查貧民戶口初六日又由紳商學界齊赴商會籌商一切是日到者爲常府長太守陽邑伊大令及紳商學畀五六十人首由公善堂绅董將歷年經管之積穀災賑萬壽亭志書育嬰及其他各項公欵公産和盤托出交與府縣核對點騐緣從前有劉紳翊宸等十人公禀列憲欲將萬壽亭之欵提出以一半作平糶一半修萬壽亭且控前兩届平糶不實不盡故也然此次開會傳單至劉紳家劉遣丁將傳單退回云伊素不干預公事不能到會商會中人當將其原禀抄出送呈閱看劉閱之大爲詫異當即聲明此事始末一毫未知况年逾九旬無論何事皆不預聞有案可憑而莊紳殿華亦云此禀伊意極不爲然湯紳輔臣錢紳振鍠均云不知此事余紳斯浩不惟不知尙欲具控竊名十人中領銜者爲劉紳旣不知情其餘四人亦屬茫然所謂公禀恐亦不公矣點騐畢後府縣當請衆公决此欵究竟能否辦平糶衆均無言當由伊邑令云積穀災賑固可辦平糶然此欵現充蘇綸股本屢領不得其餘數千金不惟不能辦平糶即使可移作平糶亦不敷用不如另籌爲宜衆均賛成惟捐欵一層商家以上　貼錢貼力尙落一不盡不實之名此次再捐頗不願意後經再三勸導亦已樂從惟紳界之欵尙無人担任籌捐開糶之期聞擬於六月初一日售價若干須俟領到漕米後再定而徐紳壽基（十人中之一）忽擬一種平糶芻議謂每升須减廿文且云凡遇貧苦士紳必須送給米票經伊邑令提議及此衆云若每升减售二十文武陽極少須米一萬五六千石是將賠貼三萬餘此欵恐一時難籌至送米票一層尤恐力有不逮但此項芻議聞已遍貼茶寮酒店人心或不免因之摇動經伊大令託某君轉致徐君以後不可如此煽惑否則擬將究辦云 
[嚴禁州縣玩延交代杭州]  
　　浙藩顔方伯以現在整頓吏治功令森嚴州縣交代不得逾限初參新章早經公布茲查有紹屬山陰新舊令交替兩月迄未照辦實屬藐視禁令本日特札排遞略稱光緒七年三月分以後州縣到任交代應于初參限内會算淸楚聯銜禀復凡前任短交銀兩後在應造册結均不得遲至二參限外如有逾違照例參辦迭經詳明通飭在案所有山陰縣增令春應接前任江令交　初參限迫已逾仍未據會算淸楚聯銜禀報實屬玩延合亟專札嚴催札到該縣立即遵照迅將應接江令畬經交代會同監督赶緊會算淸楚如有短交銀兩聲明年欵立卽移催掃解倘再緩延定照新章參辦並將應解欵項于會禀内分淸欵目認定上兌日期其有存司應領欵項尤應由各該員另文先期領解不得於會禀内紛紛請劃步即遵照 
軍界 
[歡迎三十五標新軍紀盛常州]  
　　常郡紳商學界函請三十五標新軍到常操演已誌前報該軍已於初六日午刻由火車蒞常各團體到車站歡迎者爲商會勸學所敎育會代表常州府中學全校三百餘人商業體育會六七十人退伍續備兵及紳學界數十人適値大風雷雨歡迎者均肅立致敬軍樂競奏新軍下車後各團體整隊引導入城雖沿途風雨衣履盡濕而步代極爲從容整齊觀者爲之動容入城後卽至中學堂駐宿是日常府長太守武陽王伊兩邑令及其餘各官均到站迎接頗極一時之盛初七日在中學操演應用體操初八日在小南門外操演倘遇陰雨或須改期亦未可知 
[防營縱釋匪首之被控杭州]  
　　温屬縉雲縣白虹嶺地方毗連台處兩府本爲匪盜淵藪連年荒歉匪勢日盛竟敢揭竿起事迭經該處紳民先後電禀嚴檄温台兩防會同勦辦迄今數閱月勢未稍殺該處鄰近村莊被擾切齒互相保衛四月初九日該處紳董應克堦等訪聞匪首盧朱彩匿跡左近連夜率衆圍捕當塲就獲綑送駐紥防營轉解地方官訊究不料哨官周淸鰲半途私釋以致縱虎歸山仍貽民患實屬不法已極日前聯名具控大吏環請查辦業奉撫憲核准電飭温處道會同温防統領梅督帶確切查明據實禀辦一面飭縣會營勒緝匪首務獲究報 
學務 
[吳縣小學開除學生蘇州]  
　　蘇垣吳縣高等小學堂體操敎習潘 
 
 

Page 12

 
 
陪賓君在該校敎授以來已經數載日前因一年級生要求游戲體操潘以遊戲操法本月定期不可專事此項操式並因該生等每將啞鈴有意擊壞故未之允詎該生因此相率罷課當經堂長查悉以此風斷不可長爰將一年級長鄒英應等四人一律開除一面已慰留潘敎習照常敎授 
[日新豫備中學堂改名原因湖北]  
　　日新豫備中學堂因省城内外高等小學及中學豫科畢業在省求學者甚多亟須添設中學以廣升途迺禀經學憲批准將堂改爲日新中學堂專授實科仍限五年畢業每學期收納學費十五元住堂則每日加膳費三元現定於五月初六日起至二十日止招生報名投考 
實業 
[查核鼎記慶餘帳目杭州]  
　　昨日午前杭州商務總會核算鼎記慶餘兩店帳目章幼樵觀察周笠舸太守蒞會公同核議就座後首由倪君雨亭言鼎記各官塲欠戶尙未淸歸鼎記早已登報廣告痛哭流涕若欠戶各發天良赴早來歸帳已了結無如咸置諸不聞不見該公欵危迫異常應請兩憲委禀陳大帥札催潘君赤文言至今僅收六萬餘元章觀察言倪君之言亦似有理顧君竹溪言公欵與存欵雖曾提議而現在紛紛仍欲扣劃自應酌擬辦法章觀察言宜分三類辦理一官欵確係正項提前照解二所有官家存戶須先分門别類究屬是公欵排公欵三所有官家久存之欵係專取息者作爲存欵惟此最須研究章觀察又言股東資本若干公積若干應墊若干均須聲明所有摘出存欠兩簿應請查帳員簽字旋經協理照簽以昭愼重又詢馮基唐名下何人代簽經衆報告馮君往别處有事不在杭州由俞勉齋代簽韓淦堂君言慶餘東家沈姓係女流由邵君代表報告沈婦僅有一繼孫年二十八歲章觀察當委託周太守將邵君名姓記錄日記簿内並與慶餘經手孫茂臣言尊號之帳一概照鼎記辦理潘赤文君言假如一存戶僅有一千元存欵來開支票二千元豈非反欠莊上一千自應查出每號支票標明不能照付之緣由退回潘君又與章觀察面商可否借重大公祖名片備信催收官家欠欵章觀察言此事應由勸業道作主并言官塲所派催帳之員必須能步行者纔好另由商會派人隨同兩店夥友收賬又謂自閉店至初五所有收付欵項應開單報告嗣後每逢十日一報兩莊均已照辦遂摇鈴散會又前織造彬尙衣存放萬興之欵已派人守候然又迫不能待准於十二日八點鐘起程北上 
[公産開闢巿塲之進行漢口]  
　　漢口後湖鐘台書院附近有地數千方係咸寗帮商人公産日前該帮首董現充商會協理蔡文會君邀請本帮諸富商開會議决招股銀五十萬元將該地闢作巿塲於兩旁修建房屋五百棟當經擬具章程组織公司並舉定各辦事員嗣因巿面銀根吃緊股欵難以驟集故暫緩進行現蔡君以此事關係本帮利益甚鉅斷難中輟擬於節後續行開會由發起人先行墊欵將該地填築平坦以便建屋 
雜記 
[佛山陡患潦漲廣州]  
　　佛山鎭内自今年雨澤愆期已成旱象各鄕田畝蒔苗未及一半近則迭降甘霖西北水潦忽然暴漲初二日早水已平磡午後則上街現下正埠一帶白馬灘前河流湍急惟據各蛋戶云水勢雖暴漲而連日晴光尙可無虞淹浸云 
[諸曁又有水災杭州]  
　　諸邑北方自上月二十七日起連日狂雨江水陡漲致浸入城中沿江一帶衝倒湖埂十餘處如洋湖朱公湖東大湖西景湖等去年已受其災今復如是以致鄕民赴縣號救楊令冒雨詣勘湖民哀號慘不忍聞楊令交卸在卽未識繼任秦令能爲設法籌濟否 
[藩署分科考吏之奇形怪狀杭州]  
　　浙撫增中丞整頓吏治首先分科踵行者如臬司如杭道均已先後實行惟財政重要機關之藩運二署瞻顧依戀迄未遵辦當奉中座嚴札飭催並限於五月内一律成立該司道業於日前牌示定期初七初九十一等日分班傳考報名者多至一百七十六名本日第一塲傳考書記到者五十八名（聞先期運動之條子多至四十三張）於上午九時點名十二句鐘淨塲并派通判沈維誠知縣秦豐元二員監察題目係檄飭各屬提倡農業以裕民食論此次額定書記長六名書記念四名未考之前外間早已喧傳某某派某科某某充某職茶坊酒肆言之鑿鑿其餘有一人兩名有名無人化名兼充頂名冒考奇形怪狀百弊叢生甚至如學署二等書記胡焯化名胡榮報考禮房稿書類此者不一而足一身兩役立憲時代之書吏誠萬能矣 
短篇小說 
[小獅記（奇）（再續）]  
王尸庋數日。臭腐之氣四逹。婦又謀於金。舁而埋之牆側。然倉猝移置。掘坎故弗深。小獅雖受逐。日猶巡守戶外。不肯他去。至是坎甕之處偶露一血點。小獅且嗅且搰以爪。驀爲。金見。遽慖以杖。小獅狺狺狂吠。王父適自田間來。兄此狀又觸前日之疑竇。詔金勿擊犬。縱之去。犬又進牽王父衣如曩態。旣而以爪築地王父睹其爪印所及土色差異。心爲一。動念巳子每歸必與犬偕。今犬在而人渺。事殊奇特。思及此遽以手中鋤鋤其坎。須臾土盡甕口盡露。奇自巳不可嚮邇。是時觀者畢集。金倉皇欲遁。犬忽奮起嚙其脛金擊以杖亦弗釋。衆見犬之狀有異爭前執金。不令之逸。犬始摇首貼尾作欣悅態。已而啓出其甕血液　糊中。王之面目猶可辨。是時犬又作　躍。將撲金。王父垂涕語之曰。若果殺汝主者耶。吾必不令期逃法網。汝其隨我同往鳴冤。毋徒以狺狺向彼也。犬聞是語。復不動。於是。衆簇金行。抵法堂。犬以首搶。地哀嗥若訴金面色灰死如受鬼擊。不復敢爲遁詞。遂吐其實。與婦同伏法。王父畜犬於家。洎其死。爲之營葬地。以報其義云。（完） 
[探險錄]  
西部蒙古游歷談（廿一） 
二十七阿魯濟爾噶朗圖驛途中遇華商之訂購口蔴者。據云。華商與蒙人以碍茶一箱。交換口蔴百包。足見華商之得利也。過伊克爾烏拉山。全山沙礫。車行甚難。西進入烏朱爾塔因阿麻溪谷。有阿覺濟爾噶朗　驛。驛中安置喇嘛廟規模闊壯。廟壁以丹碧陸離之剌繡。布裝飾之。至凱哈海爾汗山下。爲沙喇烏蘇河與　彦圖果勒河會合之處。水勢溶溶有大河之觀。兩岸碑石林立。足供考古學家之研究。 
二十八呼濟爾圖驛　由沙布二河　道。北折順行爲布彦圖果勒溪谷。遥望鄂託渾。騰格里山。頂白石眩目。至逹呼濟爾圖驛其處之布彦圖果勒河。分爲六道中有喇嘛廟。蒙人前往燒香者。絡驛不絶。驛西著名呼濟爾圖阿瑪深谷。山勢峭拔。樹木鬰生。爲蒙古道上罕有之風景云。 
二十九岱罕得　驛溪盡越阿斯哈圖山。北方岱罕得　山嶂立。道路平坦。即岱罕得勒平野有同名驛。有郵政局。郊外阿爾善杜山後有温泉憤出驛中蒙入以車臣汗部及三音諾顔部人爲　多。附近蒙古人瑩地甚多查岱驛往時爲蒙古著名都會。當有元盛時。戰土甲兵馳突極一時之盛星移物換。今幾何時。只留斷礎敗垣。錯落于茫茫塵土之間。夫世豈有千年之天子哉但元朝基跡。今在何處。當年殿宇藐不可見。徒費考古學者之　撦耳。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[四川總督趙爾巽奏已故提督李培榮請開復原官等摺]  
　　奏爲已故革職提督李培榮卓著戰功前勞足錄據情籲懇天恩開復原官並敕部從優議卹以彰勞藎而順輿情恭摺仰祈聖鑒事竊據四川在籍紳士翰林院編修伍肇齡等呈稱已故革職甘肅提督葉普崇額巴圖魯李培榮係雲南大關廳人於咸豐五年投効貴州孝提軍營轉戰貴州四川山東甘肅等省攻勦髮捻回各逆迭克要隘名城擒獲巨憝洊升提督賞換葉普崇額巴圖魯勇號光緒二十一年爲前甘肅學政劉世安奏參革職該革提堅勇耐戰咸豐八年攻貴州都匀苗敗之克復克番城九年隨前雲南提督唐友耕入川時滇匪藍大順李永和竄擾川境該革提隨同唐友耕進勦連平華嚴庵等賊壘數十處先後力解叙州府綿州眉州犍爲丹稜等處城圍同治元年髮逆僞翼王石逹開由湖北利川入宼陷石砫廳攻涪州全川震動該革提奉調兼程馳勦逆衆先於藺巿等處連營犄角以阻官軍該革提連擊破之遂解涪州城圍逆衆上犯綦江江津合江永寗等縣復乘銳進勦以次克復各城石逆陷長寗分擾建昌一帶曁邛州等處旁出貴州境羣宼蠭起響和該革提與唐友耕跟蹤追勦一截之於横江再破之於大井𥕢逐北至數百里逆大股復由寗遠越雋横竄濳出谿谷該革提與唐友耕力扼大渡河於沿河二百餘里渡口十三處密布營壘環列巨砲乘逆衆以竹筏搶渡隔岸轟擊中礮及沉溺死者無算賊復沿河偷渡均被截擊該革提乘勢渡河直壓逆壘由洗馬姑進撲紫打地四面環攻石逆被圍率悍黨拚死突犯卒不得逞乃率其死黨萬餘奔老鴉漩復爲土兵首尾截殺蹙之山碥石逆糧盡勢窮遂與其子定忠並僞宰輔曾仕和僞中丞黄再中等一體就擒此役該革提親攖鋒鏑扼險設伏大小數十戰身受砲傷數次卒使巨憝授首全蜀保全厥功甚偉四年埝匪犯燕魯該革提赴山東隨長勝軍勦辦力解靑州沂州之圍靑州一役出前山東撫臣丁寳楨於險尤爲勇冠一時七年捻匪犯直隸畿輔戒嚴隨同丁寳楨率師入衛大破捻匪於蘆溝橋擒殲甚衆不數月而捻匪一律肅淸光緒初丁寳楨移督四川復調該革提來蜀統帶泰安等軍防剿滇黔邊匪甘邊番匪並勦辦雷馬夷務收服夷族數十支光緒七年簡放四川松潘鎭總兵九年署理四川提督十三年簡放甘肅肅州鎭總兵十六年調寗夏鎭總兵二十年簡放甘肅提督適値甘省回匪倡亂該革提於援西寗一役以新募之卒當猖逆之宼冒險忘身各將十莫不以一當百故能以寡勝衆連克四堡回匪糾各路悍黨合圍該革提復以孤軍堅持鏖戰喋血忍飢卒與他路援師合克大峽東關等隘擒斬回首韓汶秀等八十三名匪勢震竄該革提之力居多迨被劾落職回籍嗣復人蜀省墓卜居成都每念時局艱危輒以被廢不能爲朝廷致身捍患爲恨至於在川條理灌縣堰工創辦滇黔官運各局恤窮濟急其政聲行誼亦有足多者蜀中人士至今咸感其捍衛之功惜其未竟之志職等係該革提立功省分士紳於生平戰績遺愛知之最稔不忍聽其湮沒謹合詞公懇據情奏請恩施等情前來臣查故革提督李培榮壯歲從戎立功數省尤以與前雲南提督唐友耕擒獲髮逆石逹開曁隨同前山東撫臣丁寳楨剿辦捻匪兩股保全全蜀鞏衛畿輔爲有裨大局實該革提生平戰功之最著者伏查唐友耕業經前護督　趙爾豐奏請建祠立傳仰蒙俞允而已　廣西提督蘇元春奉旨釋回在迪化病故亦經新疆巡撫聯魁奏蒙聖恩開復原官並將生平戰功功蹟宣付史館立傳該故革提李培榮立功則同唐友　之鉅獲咎尙較蘇元春爲輕茲體聖朝追功宥過之仁宜荷卹死褒忠之典旣據士紳陳情未敢壅於上聞合無仰懇天恩俯准將已故革職甘肅提督李培榮開復原官並敕部從優議卹以彰忠藎而示風勵出自逾格鴻慈除咨部外理合恭摺具陳伏乞皇上聖鑒訓示謹奏宣統二年四月二十六日奉硃批李培榮著開復原銜該部知道欽此 
各省籌辦地方自治 
[長元吳城區自治董事會交議事會議件]  
（甲）賃定公所房屋事查城鎭鄕地方自治章程第十四條第二項自治公所可酌就本地方公産房屋或廟字爲之遵章暫擬四處一謝衙前巡警學堂（聞學堂有遷城外之說）二定慧守巷蘇州試院三唐家巷兩等小學堂四元妙觀方丈 
（乙）區别公欵公産事查城鎭鄕地方自治章程第九十條自治經費第一欵本地方公欵公産第九十一條向歸本地方紳董管理者爲限又查府廳州縣自治章程第七十四條第一欵府廳州縣公欵公産第七十五條府廳州縣以向歸府廳州縣全體公有不分屬於城鎭鄕者爲限 
請遵章以本地方公欵公産規定本所辦理自治經費并劃定將來與府廳州縣之權限今中錄各種公欵公産名目一紙 
附龔傑請交議整理公欵公産事原文另錄 
（丙）支配帶徴費事查城鎭鄕地方自治章程第九十二條第一種附捐如忙漕帶征之自治經費請參酌諮議局議决案議定支配本所若干及動用方法 
（丁）籌還籌備公所調查選舉費事查籌備公所調查選舉費所墊各欵之支銷另有報告淸單如何籌還應請分别議定並請决算 
（戊）劃定城區事查城鎭鄕地方自治章程第三條城鎭鄕之區域各以本地方固有之境界爲準請參酌自治籌辦處所議確定四至測繪詳圖 
（已）劃定學區事就自治區域内釐定分劃學區之法以便會同勸學所劃定推廣小學 
（庚）注重衛生事查城鎭鄕地方自治章程第五條第二欵淸潔道路等項請分淸官治自治權限籌集經費擇要施行 
（辛）掩埋浮厝棺木事本城區内暴露棺木年久停柩均非所宜請定一限制方法 
（壬）保存寒山寺　彭麟保　吳本善　章慰高　朱正鎣　請交議原 
 
 

Page 19

 
 
文兩件另錄 
攷日本文譯出鑄鐘是四月一號鑄成是七月三十號（約中歷六月）懸鐘乃在十月二十三號（約中歷九月）爲伊籐週期之日 
又攷明時有中國入曾懸匾於日本横濱寺院内 
（癸）開闢城門事龔傑請交議原文另錄 
（子）收集無主荒地爲自治經費事龔傑請交議原文另錄請參酌諮議局公布章程議定經理方法 
（丑）禁銷福引劵事吳本善朱正鎣請交議原文另錄 
（寅）設立戒烟會事吳本善朱正鎣請交議原文另錄 
本埠新聞 
[統計調查員之獻議]  
　　漕河涇區統計調查員唐尊瑋具禀縣令畧云近年收歉頻仍薪桂米珠物價遞漲茲値荳麥成熟蠶桑當令之際昨又雷雨冰雹窮黎難堪幸蒙憲臺勸諭城鄕紳董推廣仁愛平價維持同深感荷惟徬徨於臨事之日何如綢繆於間暇之時昔明人陳公霽巖知開州事無蠲而有振公倡議極貧次貧預爲分等務必令民共沾實惠百不失一且自坐倉門小棚下執筆點名見有容貌衣服極貧者暗記册中越數年上司行文再振貧者公查看暗記之戶逕開其人喚領振米鄕人咸以爲神况社倉與保甲原有表裡之意兼有輔佐之情欽奉明詔實行調查仁憲綜攬大綱主持全邑尙乞鈞諭總事務所朱紳日宣蔡紳正蒙轉行通告各區統計調查員於淸釐戶口時另將極貧次貧先行登記設遇年荒歲歉振惜散給等事似可循照陳公審戶辦理芻蕘之献仍乞裁奪 
[巡警廳迎提逃妾]  
　　京師巡警范總廳委派委員兩名巡警兩名來申迎提逃妾金娥翠金及流妓洪桂香拐匪吕子平昨已到滬假寓法界洋涇浜永安棧内該委員等即赴道署禀見呈遞公文蔡觀察准即傳諭上海縣命將金娥等四人交付來人帶去並派差帮同協解以免疏忽現田大令已飭承備文並派原差沈瑞汪吉護解定於今日乘輪赴漢然後换坐交火車解京訊辦 
[私鑄銅質小洋]  
　　福州路總巡捕房探目李星福前晚帶同包探殷玉鼎在英租界西大路（即長浜西人稱之爲軋來衛生路）第六百六十九號屋内查獲私鑄銅質小洋之袁鑫甫（卽阮鑫甫）柳仁生陸根松等三人連同機器各物帶入捕房昨晨解至公共公堂請究德襄讞商之英繙譯官森君以案關私鑄國幣情節較重判各還押候查拿同黨於下禮拜三訊核 
[禀請修理馬路]  
　　閘北南川虹路一帶馬路高低不平每易積水近因天雨連綿溝道淤塞道旁低窪之處竟至積水盈尺而溝内穢水衝出尤易釀疫四路二區藍副巡官以似此污穢實於公衆衛生大有妨碍昨已函致黄正巡官禀詳總辦派匠修理矣 
[預備試演洋龍]  
　　本邑救火聯合會改期本月十二日試演洋龍並行警鐘樓落成禮曾誌前報茲悉總工程局總董李平書君昨已函致江南製造局請派炮隊營軍樂隊全隊届時蒞塲護衛聞該局總辦張觀察已飭知帮帶張千戎照辦矣 
城内 
[久雨思晴]  
　　本縣田大令以連日陰雨農田有礙昨特飭差傳諭四舖地甲著在邑廟設壇委令三廳循例求晴 
[馱子跌斃]  
　　十舖地甲張仁昨日投縣禀稱大通輪船茶房葉馱子前日與同事張阿本戲謔互相口角由上艙失足跌入下艙一時昏暈急抬至仁濟醫院醫治無效斃於院中現下屍身抬在小東門外城脚息影公所求體蒞騐田大令卽委捕廳趙少尉前往騐明葉馱子委係生前跌撲氣閉身死少尉察視無誤因無屍屬諭飭善堂備棺收殮一面飭水巡侦探將肇禍之張阿本拘縣訊究旋有該船茶房王遺寳等到縣禀知願爲見証大令諭飭靜候核示 
[分期理償]  
　　蔡陸　前日將南貨店主俞良生扭至一路巡局喊控氏僃俞於光緒二十九年間將田單兩紙向氏借去洋二百元言明一分五釐起息迨至三十四年俞店閉歇本利無著查看田單不値　借之數呈請察核俞供欠洋是寳閉店之後實在無力求請寛限拔　判俞交保限三節拔淸 
[欺侮寡婦]  
　　朱紹元控寡婦陳陸氏欠租霸屋並將地板等物搬去昨經一路巡局德正巡官提訊氏供所住房屋已借二十餘年並未欠租前年夫故後朱不肯租借不收租金反來揑控求鑒判着原中朱儒昌理處禀復候核 
[司帳捉]  
　　磁器公所司帳陳益山捉獲積竊金阿福解送一路巡局訊究金供認不諱判責三百板枷號半月發四牌　示衆期滿　逐出境 
[道批照錄]  
　　恆德莊等禀批昨准寗紹台道移覆現經餘姚縣會同滬委李令　查明陳芝生患病　實一俟病痊飭即投訊沈瑞靑並不在姚現住上海北巿新馬路過西小菜塲相近等因候仍移催提解陳芝生戚桐芬並行廨就近查提 
[官事]  
　　南洋勸業會協理江蘇即補道徐乃昌試用訓導李壽源昨均到道拜謁淞滬厘捐總局提調直隸州知州方元煕禀知呈解義商承認牛捐未用照費洋元南巿 
[失竊公文]  
　　浙省巡撫衙門號房王寳宏前日乘車來申在甯紹碼頭換乘德興輪船前往漢口詎上船後失去皮夾一只内有洋銀五十元及寗波府致鄂督瑞制軍公函一封王疑同船之小工開鴻生濮增人所爲遂卽扭交碼頭包探李文祥送至工程局復由局探續獲　長生一名解由湯裁判分别研訊俱不供認判開濮二人拘留查辦潘長生無干開釋 
[包庇竊賊]  
　　積竊張炳和由探拘獲解至工程局訊知與蹺脚連生海林楊某等串竊爲生並有自般探夥之金阿毛時常索規庇護得免拘究遂將張帶出指獲金阿毛到案訊究金供此等情事皆由銅匠阿華經手分給洋十餘角或二十餘角不等判各責二百下金押一月張押半月候再派探吊贜究辦 
[學徒不端]  
　　法租界首善里仁大甌綢莊執事高學林至工程局控稱厲萬豐雜貨店主厲順德前　厲邦珠來店習業不料初三日至南巿收得帳洋一百七十餘元忽然私逃請爲追究湯裁判准卽傳厲訊問據供該學徒携洋私逃實不知情判交保限令找尋 
[逐漸料理]  
　　長源猪行主許明均扭控虹口萬豐肉莊主張雲階結欠帳洋一千二百六十七元除將田單及會欵推抵錢二百十六千文及洋銀一百元之外餘欵至今不理求請追給當由總工程局湯裁判訊明判張交保　月底先還三百元餘限每節拔還二百元 
閘北 
[調戲女子]  
　　川虹路口廣德勝機器店夥汪阿三前日下午向　絲女子李春林調戲不遂肆行兇毆由女訴知崗巡將汪拘入四路一區經黄巡官訊知汪素不安分屢向該女調戲判責一百板飭具安分結交保開釋 
 
 

Page 20

 
 
[賠償車租]  
　　福安黄　車公司公人朱子淸控被車夫何海淸結欠車租洋六十角請向保人趙友卿黄長喜追繳昨經四路一區黄正巡官傳訊判　黄合賠洋三十角了事 
[不能再緩]  
　　閣士發在四路一區控俞天喜欠洋三十八元不還昨經黄正巡官復訊着卽繳洋如違押追 
英租界 
[是誰僞造]  
　　卡德路聚和烟紙店夥張西根前日持俗寗官錢局五元僞鈔票一紙向該店附近朱瑞生所開之米店混用被朱察破報知捕房派探陳雲忠將張拘獲昨解公堂請究朱投訴前情請爲究辦訊之張堅不承認中西官以張旣受愚收下不應轉用判賠原告洋五元再罰洋十元充公爲票存候查明澈究 
[因案牽涉]  
　　浦東隆茂紗廠失火案内牽涉之郭寳師陳子雨嚴少廷胡星塘恆記等五人由英領函請公廨一併傳案諭令交保著於今晨十時自赴英國公堂聽候質訊 
[如何處置]  
　　粤人梁阿土與混名大頭生者因爭狎妓女陳月友起　以致戳斃木匠何沃一案茲由本縣田大令將關係此案之梁阿土盧阿儉張英霍元送回公廨昨晨復訊判仍一併還押候下禮拜三訊核 
[查獲拐匪]  
　　趙光根與同黨仲山在法租界犯有拐案逃匿英界前日被法探直悉報請老閘捕房派探協往將二人提獲禀准捕頭惠爾生一併帶回訊辦 
[曾否訛詐]  
　　無賴王金生冒充暗差華捕向天津路五十九號住戶金振寳拆梢小洋三十四角鴉片一匣昨由包探將王查獲解廨請究王供詞推賴判押候查明於禮拜六再訊 
[誰曲誰直]  
　　英商美藝控姚協廷姚福舟姚正祥擅拆木橋昨由公廨復訊被告延律師到堂代辯良久判姚等仍交原保候訊 
[不理貨欵]  
　　陸炳忠因欠應雨薌貨欵被控昨由公廨傳案過堂候訊 
[先還一半]  
　　李耀安向張瑞甫借洋八百元不還前晚由廨訊明判李交保先繳洋四百元其餘自向原告商理 
[積欠房租]  
　　錢和記控陳卓仁積欠房租洋一百元前晚由廨訊明判陳交保限十天淸理 
[各執一詞]  
　　顧桂生控蔡泳濤圖賴借洋二百五十元前晚由廨提訊因兩造供詞各執判候傳齊人証再訊 
[竊案彚紀]  
　　俞連記尤培元串竊匯芳公司物件由捕查　昨解公堂訊供推賴判一併押候查明再訊唐炳榮控陳子生竊取綢衣訊供不認押候查明於下禮拜三訊辦陳毛囡竊俞利星家銀練五條由廨訊實判押兩月鄭星橋控周桂生　衣昨經公堂訊實判押一月陳桂廷控王阿岳趙華廷圖竊一案昨亦訊明判王押一月趙押兩禮拜 
美租界 
[爲票出現]  
　　沈阿林陸福恩二人昨以裕蘇僞鈔票向吳淞路北孫長順烟紙店兌換被店夥察破扭至捕房控訴捕頭因事在華界斥退不理 
[皮鞋何來]  
　　談四遠昨持西式皮鞋一雙行經海寗路被八百十六號巡捕瞥見拘送捕房押候查辦 
[酗酒滋事]  
　　王阿毛昨因酒醉在南潯路胡閙毆打行人由五百七十五號巡捕拘人捕房押候酒醒再行查核 
[擊傷車夫]  
　　唐卿裕昨乘楊開桂之東洋車至北四川路因楊爭加車資被唐擊傷頭面當由巡捕拘入捕房捕頭命償養傷費洋一元從寛斥釋 
[性急兆禍]  
　　洪祥林昨乘四號電車至西華得路不待車停一躍而下以致跌　於地由捕車入捕房轉送同仁醫院療治 
法租界 
[責成保人]  
　　徐鶴亭前將田單倩俞生華爲中向俞少亭抵押洋二百元會由湯奎林蓋戳担保茲因逾限不贖控奉公堂傳訊俞供爲中是實湯供徐有事出門原告已向小的借去洋四十六元原告稱此洋係是利息並非借欵聶司馬以湯旣担保未便推諉判俞生華　去湯交保限一月向原告料理一面仍候補傳徐鶴亭訊追 
[拍賣抵欠]  
　　新街隆順昌新衣店前將餘屋轉租於愼昌洋雜貨店未幾虧欠不支棄店逃避由該新衣店禀奉公堂將貨拍賣除費用外淨餘洋四十六元　將房金十五元給予領回尙有洋三十一元歸被欠之豐泰毛記永茂泰昌正泰等五戶攤派了案 
[懲辦匪徒]  
　　張秀卿强搶法國人草帽被英界巡捕　住送經英廨　押西牢半年嗣因失主係屬法人故又飭探解請法公堂訊辦聶司馬商之顧君判仍交英探帶回俟收押期滿再行　回錮禁六個月逐出租界 
[誰肯擔保]  
　　俞阿鶴前向馬逹川租用黄包車一輛不惟所欠租車資洋三元二角分文不還反將油衣號褲付質逃避尋見後送廨訊辦判令交保料理詎迄已逾限仍未保出昨日復又提訊判從寛開釋自行料理 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件 
[浙江諮議局條呈改良錢江義渡建議案（續）]  
（丙）减少夫役查渡船每艘額報船夫三名而司事侵蝕虚額實數祇有二名夫少一名船夫即少一人動力風濤險惡之際帆篙　櫓一一須挾全力以從事分身無術運轉不靈而且所雇船夫又由船頭承包輾轉尅扣取具賤値大率就以老弱及不諳風勢水性之人以此而欲其濟險難矣此其應革者三 
（丁）勒收私費查局名義渡無論渡人渡物均不應收取規費不知何時創始裝載牛馬猪羊等牲口每頭須收費錢百文至四百文不等裝載靈柩每具須收費錢四百文至一兩元不等及至近來則無論雞鳬鷄鴨鳥鵲貓兎以及蜂桶魚秧桑秧之類即在肩挑無不索費幾與捐局無二萬民側目無可洩忿去年曾聞有將錢江義渡局五字抹去江義二字者此其應革者四 
）戊（虐役過客查江船三十二號挨次梭渡儘有餘閒可以周流憇息但使實額三名人數不缺齊心操作自足濟事乃自每船减至二名而開駛時又復彼此掄替實行執役者儘祇一人凡摇櫓點篙事等事役使過客成爲習慣稍一遲延即用强硬手叚始而恐嚇繼而辱駡終而毆擊甚至氷天臘月有用水戽沃水以潑領者受此凌虐率多遠客窮民無力抵禦祇得忍受茶毒此其應革者五 
（已）雜載糞穢查省城肥糞多爲隔江農民挑運培壅之資江船渡載原所不禁惟向係另開船隻不與過客行李夾雜並載乃自船夫收取裝費各裝各得於是隨到隨裝不復區别天氣稍炎穢臭薰蒸頃刻釀成疾癘於衛生大有妨碍此其應革者六 
（庚）懶接跳板查船局另雇工人多名專司搭卸跳板之事若非漲汛水沙不遠儘可全接跳板以免徒涉乃司事旣虚報役額而其得充工役者又皆由貨賂而來卽使廢弛職務司事亦無從苛責凡應行接用跳板之處但使牛車稍可立脚即便不復接設而肩挑之行李牛車例所不載往往涉水之深沒及膝股貨物浸溺多被損壞商民受累不淺此其應革者七 
（辛）串用私車查南北兩局共設官車八輛凡跳板不及接岸之處婦女幼孩及衣冠文弱無力坐肩輿者藉此可免徒涉向例搭趁牛車每人收取官價二文原爲便民起見近來此岸以三郎廟爲專埠此處從無水涉南岸則有長至里許者若以北岸之車移至南岸應用彼此通融儘敷渡載乃局司故將北岸之車置之高閣藉口南岸四輛不敷周轉串同民間另設私車託名接濟敲詐勒索自　三十文至百數十文不等凡歲底年初每日每車得收錢自一二十千至二三十千文不等利源所入較營業更爲發逹而尤可恨者官車停歇多在離渡遼遠過客不經之處私車近接目前過客見近忽遠乘便登入及半途索費悔已無及倘與爭執車船夫役呼應一氣有時司事亦挺作護符來往行人因此遭其毆打逼勒者無日蔑有此其應革者八 
以上腐敗積弊亟宜設法改良然儘儘補疽節目以從事則局司等蟠據深固從前弊竇斷難一掃而空即使暫時稍加整飭地方官不能時常督率局紳等又碍於於人情面且自已亦間有不便發覆之處稍縱卽逝依然習慣於此欲爲一勞永逸之計自非改絃易轍大爲更張不可 
小說 
[中國偵探小說繡衣盜（十九）]  
第五回論鐐風陸雄受賞聞獄氣逃犯遭擒 
這個時候。邱榮已經八十多歲。兩只眼睛。都看不見的了。武進縣捕快班頭的名字。早已給了陸雄頂補。邱榮在家裡閒著沒有事情。便每天跑到茶館去吃茶。這一天。邱榮同着徒弟陸雄。在茶館裡頭坐了一回。邱榮忽然内急起來。呌徒弟扶著他去上毛厠。那毛厠上已經先有一個人。在那裡蹲着大便。邱榮把鼻子輕輕的嗅了一嗅。口中便自言自語的道。這個氣味。奇怪得狠。陸雄聽了。也沒有理會。就在這個一霎時的工夫。邱榮猛然挨上兩步。一手扯住了毛厠上人的衣服。大聲呌道。你們大家快來拿人有個金匱縣的逃犯在這裡。這一聲不打緊。只把那個人嚇得目定口呆。渾身發抖幾乎跌下毛厠裡頭去連忙分說道我不是什麽逃犯。你混閙些什麽邱榮笑道我的眼睛。雖然瞎了鼻子却沒有瞎。方才明明嗅着你身上的味兒是金匱縣監的氣息剛剛前幾。天金匱縣監裡頭。逃掉了一個要犯。不是你是那一個你就抵賴也不中用。那逃犯聽了。無可如何賴又賴不去。跑又跑不脫。只得嘆一口氣道。你又不是邱榮。怎麽嗅得出我身上的氣息邱榮哈哈笑道。不敢欺只我就是邱榮。那逃犯道。罷了罷了。今天我被你拿住也是我的晦。氣一句話還沒有說完。早有許多陸雄手下的夥計。一烘都擁進來。不分好歹。七手八脚的。就把那個逃犯綑縛起來。押到武進縣堂上去報功領賞。陸雄雖然當了幾年的捕快。却不知道邱榮還有這般本領。不免又細細的請敎一番。至於邱榮怎樣的敎他陸雄怎樣的受敎在下做書的當時却沒有在旁聽見不知道這個金匱縣監的氣息。是怎麽的一種味兒看官們看了這叚故事。不要把他當作無稽之談。只說是在下做書的無端妄語。其實這。件事情。倒是眞眞實實的的確確的。並不是在下作書的撤謊看官們不信。只顧細細的打聽就是了。要知後事如何。請看下回便知分曉。 
國外新聞 
 
 

Page 27

 
 
[居留島問題之紛爭]  
　　初八日倫敦電云法國倡議保護居留島各國應約期在倫敦會商處置此事辦法英國雖已頒布可信之文告宣明意見而德奥兩國報章仍指英國慫恿居留島與土爲難蓋謂英希兩國交誼甚深且英人夙有覬觎蘇逹灣之志欲借此以逹目的報内並描寫土人忿怒讎英情形 
[英國飛船新成績]  
　　初八日倫敦電云飛船家哈米爾登君近由鈕約駕乘飛船飛抵菲賴台爾菲亞歷時一點五十三分鐘旋復飛回故處距鈕約尙有二十英里因機器損壞遂在中途落下按鈕約距菲賴台爾菲亞約八十五英里 
[英國政界大事記]  
　　初八日倫敦電云首相愛斯奎士君在下議院宣言上星期曾與反對黨領袖貝爾福君互通函問不日當可開會商討各事首相在下議院答某議員問新君加冕宣告書事謂政府擬請將書内措詞稍加修改陸軍部大臣哈丹君在下議院宣稱陸軍大將吉靑納君力辭地中海兵統之職丹白伯爵在上議院答某君問吉靑納將軍辭職事謂政府深以不得於地中海見吉靑納君之政績爲憾惟切望其能於國内任職展其大才至吉靑納君辭職之由丹君堅不肯述外務部大臣葛雷君答自由黨議員台爾齊爾君問埃及事宜據稱英國駐埃大臣戈斯脫君與外務部並無意見戈君目下頗得政府信任保守黨議員裴特君在下議院提議請注意埃及時局並攻詆政府准令自治之政策自由黨議員劵伯笙君指斥羅斯佛君在其爾特堂所發之演說爲侮辱之言論反對黨領袖貝爾福君則爲羅君辯護謂羅君之識力能知人所未及知者其言埃及及其他東方各國從未表示有自治能力之證跡殊非妄論故埃及之時局急宜有堅毅之舉動以對付之外務部大臣葛雷君旋起座稱述戈斯脫君治埃之政績並謂羅斯佛君之言論實爲他國公民稱頌别國事業最恭之　　埃及時局之危急雖無所言之甚然如日後仍爾不靖則警告之言自應實行英政府之志惟欲固守其威權云（以上譯字林報） 
來函 
[董道香來函]  
敬啓者本月初四日　報雜記欄内載稱敝營巡船在嘉邑婁　鎭南巿梢見江北賣大蒜之船上載鹽若干指爲私販欲取其鹽江北人不服且言　係買得官鹽以備鹽蒜之用當出公當發票示之船勇不信定欲奪取遂致口角用武又謂勇丁等見勢不敵各出所帶洋槍向衆亂擊等語未免失實果如所言則　事後請驗尸身彼等何不將公堂發票呈案乎又載敝　所傷勇丁係打斷足骨並無性命之虞但四月廿四日邵大令委派梁捕亷親蒞北門外城根驗明尸身確係勇丁之尸入所共見又載人言緝私巡船曾以獲得私鹽出賣與人夫緝私賣私罪有明條貴報館徒憑其某來函登載實屬以訛傳訛茲特奉字懇請附人來函一門以分敝營之皂白並明貴報記者之並無成見實所感盻浙西鹽捕左營右哨弁董道香立正 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
