# 1898 - 353 - 4909229

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印日本國志] [  圖書集成局啓]  
　　是書爲粤東黃公度亷訪所著亷訪前曾贊使日本研求彼國數千年來禮兵樂兵刑而于明治維新力行新法尤三致意焉成書四十卷原原本本洽見殫聞本局排印精良分裝十本告成之後購者如雲計每都碼洋一元五角世有先覩爲快者請臨申報館申昌書室及各書坊購取可也 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百册餘篇歴代名臣奏議採之各家文集廿一史者以及文選文苑文粹文鎰無不畢備非異　夾雜可語乃士林中之　監每部計洋七角上洋三芽　橋飛鴻閣發兑此佈　 
[閲本報紀貴陽教案及遊員遇禍二節感而書此]  
　　今天下士抵掌而談輒謂辦理中外交涉之事爲最難誠以中外之情雖通而示盡通中外之見雖合而未盡合未盡通未盡合而遂不能無齟齬之事一有齟齬小則頰口舌文牘之爭大則貽禍結兵連之患自各口通商以來交涉雖多而尙不至十分决裂者中國自知兵力之不敵事事遷就處處防微西人旣無隙之可乘無端之可借亦遂欲發而不遽發彼此得以相安在不知者以爲示人以弱憤懑不平殊不知人貴知機斷不能逞血氣之勇存彼此之見也默溯數年來中外起釁之端必由於教案大槪閙教之事由於中國亂民不知利害煽惑鄉愚以致釀成事端爲地方之害貽官長之憂耗帑項之賠償勞朝廷之宵旰雖朝廷屢降諭旨飭地方官實力保護地方官恐愚民之或向滋擾時時盡力　防乃歴年來終不能免此者殊爲時事之隱憂交涉之要務天津教案潰敗决裂之後朝野上下咸有戒心乃前年又有山東之海豐縣江蘇之泰州福建之古田去年又有江西之南昌等縣因閙教之事賠累萬千文牘往還唇焦舌敝祠及官長害連紳士然尙不過賠償之累不至有攘地興兵之禍也至十月間山東鉅野縣歹人戕殺德國教士二人德廷聞之卽遣戰艦駛赴膠州灣佔踞口岸奪取砲臺幾成禍變朝廷體恤民命俯順要求於是中國之勢愈形其弱而外邦之勢愈見其强在德國因藉教案而佔我土地而别國之效尤者不因教案亦以德國爲口實咸思染指然則中國之於教案當如何防微杜漸俾不致再起風波中外相安之局雖不盡繫乎此要亦未始不繫乎此也乃閲日昨本報紀貴陽教案及遊員遇禍二節不禁爲之隱憂重慶訪事友人來函云前法國武弁負貞君文員寳寗君帶有越南兵十七名赴雲南游歴在雅州啓行者與民團鬥毆以致受傷而尙無性命之憂其赴昭通者與土夫買物齟齬以致罷市幸縣主排解得免此事想可彌縫若貴陽之事則至今未了恐不止口舌之爭矣又重慶訪事人云貴州貴陽府　淸平縣境有地名螃蟹者向由英國傳教士建設教堂宣講福音勸人信奉本年八月某日知縣劉大令偕武弁劉某因公赴是處隨行兵丁差役忽與駐堂教士明鑑光爲難明懼急偕華教民潘姓並僕從桃夫數人逃逸見有三人尾隨其後至重安江距淸平縣城約五十里許三人忽持刀將明曁潘姓殺斃挑夫僕從由小路逃回貴陽現聞此案已由英欽使與總署商辦夫從前閙教之起皆由亂民煽惑事起倉卒官長不及彌縫猶可説也若兵丁差役聽命於官爲官之耳目有保護之責苟有亂民肇事亦須兵丁差役爲之排難解紛庶得化大事爲小事小事爲無事乃亦不知輕重若此殊堪痛恨且旣隨官長出行非在衙署可比耳目較近約束較易官長何以不聞不見而任其狂悖若此無諭兵丁差役肇事官長咎有難辭卽在其境内出有事端亦無不責成官長此次隨行在外無論其知與不知恐終難逃縱差爲匪之罪然一官之黜陟本無足重輕差役兵丁之懲辦更罪有應得所慮者西人或别生枝節藉此要扶政府其何以應耶中外交涉變故日多一波初平一波又起杞人之憂殊無已時不禁歎息痛恨於吏治之無人差役兵丁之不能去其虎狼之積習也 
[本館接奉電音]  
　　昨日淸晨京師飛電傳來上諭一道旨一道敬謹譯登○十一月初八日奉上諭山東濟南府知府員缺緊要著該撫於通省知府内揀員調補年遺員缺著潘民表補授欽此同日奉旨這所叅疎防絞犯越獄之管獄官山西平遙縣典史楊秉淸著革職拿問交胡聘之提同刑禁人等嚴訊有無鬆刑賄縱情弊按律懲辦管獄官署平遙縣知縣有無揑飾規避情事查明核辦仍著勒限嚴緝逃犯侯石善務獲究辦餘著照所議辦理該部知道欽此 
[三志藥棧奇災]  
　　杭州水星閣火藥官局棧被火前已將友人所述及訪事者來函排日錄登於報昨日采訪友人又寓書云省垣良山門内迤西爲小北門故址荒郊一片居民皆以種菜爲生春韮秋菘靑葱滿目官憲度地其處營造廠屋存儲火藥其外繚以崇垣開挖濠溝設局溝外派員撥勇駐紥其間所以防患於未然者亦可謂至周且密矣不料此次突遭巨禍一發難收致觀橋以下兩岸民房椽柱門窓毁壤殆盡　長數里内屋宇坍搧者十有八九壓斃三四十人受傷者不計其數水星閣雖巍然如魯靈光殿而四圍房舍盡成瓦碟之塲住持僧身受重傷香工則壓死其内局房亦已化爲烏有駐局委員馨嚴人吵尹雖已受傷幸得逃出其妻及女一家數口皆葬身火阱之中守局兵丁死者二十餘名三撥營駐防勇丁頭目亦傷其一新開河内殘磚斷礎塡塞幾滿水不能流迄今藥廠圍牆申尙烟霧迷茫　外俱有兵丁把守禁阻閒人闖入以免滋生事端局後土城亦被轟去一角貢院前天開文運牌坊及頭二門均已破損棘闈公所牆亦傾頽城守營署及臬轅大門皆東倒西歪亟須修整拱宸橋通益紡紗廠窓上玻璃粉碎盧花不成片　藥力之猛一至於斯泚筆紀之猶覺驚心動魄也 
[兵艦重來]  
　　金陵采訪友人云前者英國水師提督　司福君駕兵艦至金陵謁見南洋大臣劉峴帥商議要公越日卽駛往江陰嗣又有日本海軍中佐及陸軍少佐某某二君以兵艦送南洋派赴日本閲操之文武各官回省乘便謁見峴帥陳明遊歴長江上游一帶兹者英日兩兵艦仍先後駛回江寍英艦下碇草鞋夾日艦下碇大河口其中有何計算想明於時事者當不煩言而自知也 
 
 

Page 2

 
 
[江防益密]  
　　金陵訪事友人云自法兵船遊弋江面以來南洋大臣劉峴帥籌辦防務旣周且詳並由省垣飭發軍械火藥俾長江一帶防軍守禦有具近日各營將領以此項軍火僅敷平日操練不足以供戰陣之用禀請多發若干以持久遠峴帥准之日來各砲臺各防營已紛紛遣弁赴省請領矣至内地各要隘砲臺四圍向裁柳樹以固臺基而資屏蔽現在峴帥特飭各將領將臺前柳樹一律斬絶根株俾通砲路亦未始非有備無患之一道也 
[董軍移駐]  
　　京師訪事友人來函云上月某日董星五軍門陛辭出都所部甘軍由京東濼州迤東沿途紥營直抵榆關綿亘數百里聲威甚壯幾於如火如荼軍門現駐濼州所屬之邦均鎭説者謂皇太后始命甘軍駐紥南苑嗣緣甘軍屢與洋人爲難由駐京各國欽使請於總署謂如久留此軍在都當卽傳檄增兵入衛使館執政者因攺遣甘軍移駐榆關一帶蓋以此處距津蘆鐵路稍遠與洋人蹤跡隔别或可免釀禍端也 
[示禁賑米]  
　　杭州訪事友人云杭省於九月間米價漸平現又逐漸昻貴撫憲以今年各屬秋收豐稔而米忽加漲其中必有奸商串同米行販運出洋等情因出示查禁其文云爲嚴禁事照得米糧爲民食所需漏海之禁定例綦嚴前因米價騰貴緣爲私販出洋所致當卽出示曉諭如有拿獲私販者其米以一半給堂一半充公販運之人治以軍法并飭各關卡嚴加查詰以塞漏巵迨秋成之後各屬收成頗豐禁亦稍弛市上米價得以稍平本部院方爲斯民慶幸不料自上月以來米價驟增其中必有奸販私運出洋之事因思採買米糓必由行店經理何人所買運往何處各米行店鋪無不深悉自應一并查禁爲此出示曉諭嗣後本省之米祇准運售本省如有米行人等串同隱匿者亦卽治以應得之罪倘有拿獲奸販者卽將米石給與一半以作賞號但不准挾嫌誣指藉端滋擾致干反坐其販運之人照例治罪各關卡委員人等須認眞查察如有不力及私行賣放者定卽嚴參治罪本部院爲顧全民食起見不憚諄諄勸諭各宜懔遵毋違特示 
[緝獲盜窩]  
　　姑蘇采訪友人云邇來盜案繁多居民幾寢不安枕上月震澤縣境之八尺埠及某某等鄉連出明火行刼之案數起旋經飛划營管帶歐陽子林副戎巡至太湖中緝獲盜犯三名訊出贓物皆窩頓震澤某鄉已字圩内因卽率同諸勇帶領砲船駛往掩捕盜黨竟敢恃衆搞拒槍彈如雨戰至一點鐘時始力竭而敗旋經副戎率勇將窩頓處團團圍住入内窮搜得以擒獲盜匪九名起出贓物若干遂將房屋縱火焚之解九盜至省本月初五日禀經江蘇巡撫德中丞飭發長元吳三縣署分别收禁是役也副戎麾下被彈傷者二人被刃傷者三人回省後皆舁至天師莊請西醫院中柏醫生敷治 
[甌試先聲]  
　　温州訪事友人云浙江學憲唐春卿文宗按臨台郡考試生童塲規頗極嚴肅且衡文校藝事必躬親異常愼密故台試閲月始竣温郡本定於十月十七日取齊府尊奉文後卽出示曉諭望日前後士子擔簦負笈而來者實繁有徒其隨棚調考之泰順縣文童則先於月初赴郡補應府試不料望至旬日文旌杳然直至二十七日始悉文宗於二十六日辰刻由台起程濟濟多士聞之色喜謂今而後庶可慰雲霓之望矣○温州府潘祝年太守永嘉縣秦鹿坪大令聞學憲將次按臨卽於上月二十九日乘永靖小輪船前往樂淸縣境館頭恭迓預派差役在朔門皇華館陳設一新本月初一日淸晨文武員弁率同兵士齊集馬頭鵠立以俟直至日墮崦嵫不見駕臨始各回署次日七點鐘忽聞江中所駐砲船砲聲隆隆搖山撼岳岸上排槍亦如雷贯耳知文宗已乘永靖小輪船戾止是日西北風甚緊白浪滔天僕從行李俱在駁船不能抵岸文宗登岸後卽乘緑呢大轎至試院駐節及檢點行裝知尙有各物未到不禁勃然大怒以地方官辦差不力大加申斥嗣經潘太守告以風潮所阻無可如何文宗顔始霽隨卽示期初三日行香放告初四日考生員經古算學初五日考闔屬生員正塲初六日考童經古經古塲亦嚴行搜檢惟將各題注明出處其所遞禀詞有關涉在庠之人者方准由提調官蓋戳投遞其餘槪歸有司伸理不許越控○瑞安學廪生陳慶霖陳賡颺生員何炯因濫保身家不淸之黃某經人告發文宗卽命扣保並不准應試以示炯戒 
[武林火警]  
　　杭州訪事友人來函云本月初二夜三更時省垣羊市街某姓家火火焚去草屋一間雖所失無多然被災者雪虐風饕亦已不堪其苦矣 
[甌東火警]  
　　温州訪事友人云上月二十三之夜更魚三躍時忽聞警鑼亂鳴人聲鼎沸急出探之知火起於紗帽河憲臣第時正赤熛怒煽烈烈轟轟各水龍星馳電掣而來汲水狂噴得卽熄滅然已延燒四五十家大半皆貧苦小民矮屋櫛比悉付刼灰惟兆灃酒坊僅燬棧房一角豈所謂有幸有不幸耶 
[都門攬勝]  
　　京師訪事友來函云京西萬壽寺古刹地臨河岸爲皇太后由頣和園還宮換乘小火輪船駐蹕之所刻因慈躬訓政不暇駐園回憶數年來寺僧往返供應不無微勞特傳懿旨賞方丈紫金鉢一枚龍藏經全部派内務府大臣監視印造現已揀選匠役擇日開工矣○提督順天學政張大宗師英麟於十月二十六日按臨通州考試順屬各邑生童凡隷籍大興宛平者均先期襥被赴通想均須一試奪標手叚也○前門内東交民巷裏館爲蒙古王公年終入都息駕之區館畔居民大半運販各貨與蒙古人交易藉博蠅頭有萬億號李某者諸商中之巨擘也家本殷實刻値蒙古王公初來生意正在暢旺十月二十四日由某處載鉅欵以歸約有白金數萬到門卸車經久乃畢是夜四鼓其比鄰于姓屋後陡然火起李聞之鍵户自守移時水會畢集火卽撲滅並未殃及其家旋察其起火之迹則見屋後餘燼有積薪痕殆匪人見李載有多金思焚其比鄰以便乘警刼奪歟旋拘獲形迹可疑之兩人解交官廳究詰據兩人所供係竊犯而實非放火者想或别有主謀之人也○北地一交冬令天氣骤寒居人斗室圍爐猶覺寒威凛冽獨今冬氣候異常温暖刻下節届冬至而河上尙無氷痕陸地亦未封凍亦多年所僅見者也 
[南浦寒雲]  
　　江西采訪友人云今秋雨澤過稀以致油菜豆麥多未播種恐明春雜糧無所收穫不足以濟春荒刻下園中菜蔬每斤售至六七文松柴每斤四五百文茶油每斤一百十二文米糓價亦昻貴貧民仰屋興差號寒者更恐難免啼飢之苦矣○十月十六日松鶴齡中丞因事延天主堂主教郎君守信至署晤談及郎君辭出所帶教民陳某被某姓孩辱侮不禁怒甚欲扭孩送官旋恐釀成事端釋之使去洎行至洗馬池人海人山不能前進乃入某縀鋪小憇而觀者擁擠益甚棍徒亦錯雜其中頗有作浪興波之勢南昌縣孟子卿新建縣黃杏林兩明府聞之飛輿而至帶陳回署并獲棍徒二名荷枷以儆○省城私宰扩賭博之風歴年頗難禁止松鶴齡中丞下車伊始飭文武員弁嚴行查禁並禁止衙役營兵局勇私收陋規一時弊絶風淸至今無敢犯者 
[湓浦瞗啼]  
　　九江訪事友來函云九江江北岸堤防連年被水衝刷雖迭經修理究未能一勞永逸去夏水勢盛漲堤又岌岌可危賴宋佩珍鎭軍督兵搶護得以保全及水退楊紹庭明府禀請上憲撥欵修理上憲准之札委江防同知曾葆農司馬總理其事旋以經費不敷由鎭軍及誠果泉觀察首先捐廉提倡曾司馬楊大令聨太守及套口厘局委員陳少英别駕代理瑞昌縣彭星階明府亦皆踴躍捐輸得以茂事現在本處紳耆就閘口造一亭顔曰阿公亭供奉鎭道以次各官長生祿位以誌愛戴之悦○電局遷移已紀前報本月初一日局員汪芑孫明府盛景屏 
 
 

Page 3

 
 
中翰督率局中人料理一切一面將電綫設法換接凡有電信照常通報不准稍事稽延是日官塲之赴局道賀者馬龍車水絡繹于途○江南安徽湖北廣東各省均鑄有龍銀經劉峴師張香師出示一律通用而市儈把持市面竟將龍銀每圓眨價一二十文不等所望地方有司嚴行懲治藉以維持圜法也○本月初一日午前十下鐘時西門内吳永泰棉花鋪中人遺火花中幾兆焚如之象幸得立時撲滅未致成災事爲德化縣主吳儀生明府所聞出示告誡曰照得天乾不雨百物均極風燥無論居民鋪户小心火燭爲要務須刻刻留神切勿堆柴依灶太平水池水桶各叚雇夫滿挑特此簡明示諭爾等其各遵照倘敢故違禁令定卽拿究不饒 
[丁簾月影]  
　　金陵采訪友人云兩江洋務局向惟有總辦提調各員邇者南洋大臣劉峴帥以時有各國西人赴省會商交涉事宜局中公事煩冗非添員襄辦不免有叢脞之虞特檄委卽補同知余司馬楨祥任襄辦之責司馬奉檄後卽於本月之朔到差○鎭江關税務司薩允格君於十月某日赴省垣謁見南洋大臣劉峴帥會商榷政良久始握别登舟○前者寍鎭鐵路會辦江蘇候補道潘芸蓀觀察赴江寗勘明路址由孝凌衛龍潭棲霞湻化迤邐越溧陽而達丹徒沿路立標以爲之記至本月初二日有三五西人聨袂而來沿途勘量地勢有知者謂若輩卽觀察所延之工程師也 
[出使行轅紀事]  
　　昨日午後出使高麗大臣徐晉齋星使由天后宮側出使行轅乘輿入城拜會各當道○前日午後出使各國文報局總辦少耕觀察移駐北河南路出使行轅左側以便辦公 
[上海官塲紀事]  
　　戊戌科探花俞太史陛雲係曲園太史之賢孫昨日來滬命駕進城赴各衙門投剌至縣署時王大令延入花廳晤談良久而别○前日浙江定海鎭總兵吳吉人總戎因公來申前日命駕進城赴各衙門拜會○昨日浙江採辦軍裝委員候補縣王梧生明府奉檄來滬遍往各衙門投剌○前署鎭江府譚少柳太守泰來因公來滬昨日命駕進城拜會各當道至道轅時蔡觀察延入花廳茗談片刻而出○上海縣學教諭宣琴山廣文因病出缺上憲檄委汪廣文來申署理擇吉本月於十一日接篆 
[請騐女屍]  
　　昨日滬北二十五保二圖地保潘子卿偕袁殿魁投上海縣署報稱袁住英界保康里家有暝蛉女二寳撫養至今已十歲矣偶欠張家媽洋銀數十元一時無力措還致張家媽將二寳領去迨本月初二日二寳逃回傷痕遍體延醫救治無效延至初五日身死是以報請詣騐縣主王大令諭候訊核 
[大閙糞行]  
　　本邑各城外所設糞行例須請領部帖始准雇夫收取糞穢售與鄉人壅田前有孔榮生者以此項生涯頗爲不惡賃屋南市十六鋪開設公泰糞行聲言曾禀請前任上海縣黃愛棠大令批准給示並領取部帖是處向設糞行之俞少園惡其攘利投控道轅經道憲蔡和甫觀察批飭上海縣提訊王大令尙未審斷昨日忽有小東門糞頭張寳和尙等糾集挑糞夫百餘人各挑糞一擔至孔所設行内盡情灌沃更將告示撕毁午後三點鐘時復擁至上海縣署呼寃王大令恐再滋閙飭値日差妥爲照料諭候提訊核斷 
[斷償欠欵]  
　　前日南市泳興樹柴行執事人王全林投馬路工程局遞禀控同業生和行夥丁仲淸卽丁崇新賒欠貨洋三十四元八角日久不付請卽訊追總辦朱森庭明府准罰飭差傳集研訊王供丁來賒取貨物由小的經手向索延約是以控請追給丁供泳興行夥柴文來欠小的票洋二十元及會洋八元四角至小的欠王貨價實因此欵未還以致爽約柴供在泳興行内執役曾欠丁會洋八元所有協康莊票一紙由蔡姓交來與丁無涉明府謂票銀旣由蔡交來應向蔡理直爾所欠會洋八元四角除准丁仲淸扣除外應將所欠貨洋二十六元如數义付不得任意拖欠丁遵斷具結明令府交人保去 
[捉賭未獲]  
　　南市一帶向有一種無業地痞在街坊設攤以花骨頭誘人賭博迭經官吏飭差查拿拘案懲責無如禁者自禁犯者自犯終難絶其根株昨晨新馬路捕房捕頭王榮培密派暗捕數名巡至萬裕馬頭見博塲上人多於蟻正欲兠拿若輩已乘隙而逃祇獲賭具一副解至捕房捕頭仍倩將賭徒嚴加查察務獲究懲 
[馬路工程局紀事]  
　　今日爲長至令節馬路工程局總辦朱森庭明府傅諭捕頭王榮培凡有拘獲人犯可釋卽釋其須訊問者管押捕房候再解案訊究○前日馬路工程局總辦朱森庭明府傅捕頭王榮培至案諭以近日報館頗多所記局中公務除申報外餘多捕風捉影信口褒譏甚且有揑造情由妄登於報者爾可傅知各訪事人嗣後如再妄登定干未便　 
[英界公堂瑣案]  
　　甬人容福記馬扁一流人也前因犯案由捕頭解請歴任讞員懲辦已非一次近又攺姓戎字曰雜新騙取李桂泉之妻吳氏所携珍珠翡翠約値洋銀數百元由氏告知桂泉投報捕房經包探張阿五拘獲解案請究氏遣人投案請追失贓容供寗波人蒙吳氏持贈各物業已售與李姓所得洋銀花銷爭盡叩求恩典讞員鄭大令商之梅繙譯判令笞責二百板押候再行訊辦○積竊陳阿元竊取鄔寳林家綢布衣服七十餘件投報捕房後由包探費阿銀緝獲起到原贓送案請究鄔投案請領失衣陳供自知不合尙乞施恩大令恐陳尙犯他案著帶回捕房押候下禮拜三復訊○張士元陳其榮李阿才深夜在途吵閙包探石金榮向阻不服遂一併扭入捕房昨晨解案請訊張士元供向在戴生昌輪船局招攬搭客陳李二人互相爭奪生理致與爭執陳李同供與張同業搭船本由客便不敢强奪大令判各罰洋銀五角○四百六十七號華捕解送顧德堂到案禀稱今晨天將黎明譚王氏在途行走此人手携巡捕燈自稱探夥將氏扣住向之勒索經小的查見是以送案請究譚王氏投案申訴前情顧供向氏盤詰不敢索詐大令判令枷號一月示衆○應吳氏控王丁氏將子誘拐經包探石金榮拘獲王丁氏送案請訊應吳氏投案申訴被拐情由王丁氏供九月間應吳氏之女三小姐私產一孩由莊范氏介紹送至小婦人處爲螟蛉子於初七日抱至家中至十月内復來抱去並非誘拐大令著留候過堂覆訊○賊犯高阿士在公和祥馬頭竊取怡和洋行所堆舊鐵由某號巡街捕查見因卽拘獲送案請訊高供江北人因見此鐵業已舊爛偶然拾取並非行竊大令判責二百板○小竊金桑生掩入江建靑家竊取綢裙烟袋牙筷等件經包探陳金標緝獲人贓送案請究江因事未到金認竊不諱大令著押候禮拜五復訊 
[美界捕房紀事]  
　　昨午有小竊名仰止者手持對時表一枚至頭壩路某押鋪求質適爲包探劉阿炳所見盤詰支吾知其來路不明帶入捕房俟查明有無失主然後解請公廨讞員鄭瀚生大令究辦○昨晨偷兒某甲在裏虹口某姓家竊取衣服肩荷而逸途遇包探劉阿炳拘入捕房押候解送公堂禀請究辦 
[惠書鳴謝]  
　　本邑美租界西華德路同仁醫院爲西醫文君亨利主持其事而埃惠李德華坤泉等助之施醫給藥成效昭然其所治疑難雜症著手成春尤非華醫所能望其項背日前承惠淸單一册展閲之下知院中所需經費均賴各善士協力捐輪同襄善舉本年治愈者計有一萬九千七百九十八人之多其中重症五百二十五人可想見其利賴之宏矣又承惻然居士惠示勸世易知錄兩册卷末附勸各省會館運回旅櫬説一篇俾覊滯幽魂首邱早正用意最爲深遠倘得各會館遵而行之當不徒九原銜感已也其餘各種福善禍淫之説剴切詳明驚心動魄皆足以喚醒痴迷同登仁壽拜領之餘謹書崖略藉表謝忱 
 
 

Page 4

 
 
[恩周挾纊]  
　　謹啓者刻屈嚴寒冰天雪地貧黎無衣無食何堪設想迺蒙蔚盛長交來楚南張崇德堂助洋五十元天津公順和助洋十元同盛德廣昇承和號各助洋五元德元號天錫慶各助洋三元山陰謝大　助洋三十元杭州朱陳氏求新病速愈助洋二元敦仁堂孫朱氏各助洋一元許陳氏五角琴淸軒六角均求平安太倉李秋亭洋一元瘧疾膏三十張本埠楊慶和愼餘莊各助洋二元存義公大德玉蔚泰厚恊盛乾新泰厚方九霞新寳成恊同信施德之各助洋一元仁川李少蘭經募七户洋八元祇領之餘莫名感佩當此經費支絀籌募維艱得蒙各大善士慷慨施助源源接濟想施當其時功必倍之定卜福壽連綿門庭吉慶可操左劵耳除另函謹覆外請登報章以誌盛德上海南泥城橋廣濟善堂司董李廷椿等謹啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宏我漢京]  
　　京師訪事人云京城雉堞刻擬培修由欽派查估大臣遣員督工審度應修之處由某叚至某叚均以白土畫記尺寸計正陽崇文宣武三門已於十月二十間次第淸丈完竣惟時値隆冬土多凍裂大約須俟明春興工矣 
[武林月課]  
　　杭州訪事友人來函云本月初二日爲杭州三書院官課之期敷文由杭巡道陳觀察主試生題夫子時然後言六句賦得海寒多天風得寒字童題若太公望二句詩題同上崇又由丁廉訪主試生題好善優于矢下而况魯國乎賦得龍聽夜講寒生席得寒子童題然後知生于憂患賦得年豐嫁娶多得多字紫陽由廖中丞主試生題欲治其國者八句賦得數峯瘦似雲林筆得峯字童題物格而后知至詩題同上 
[武童被窘]  
　　温州訪事友人云上月二十八日之晚東門各鋪户以前者失火時幸免於心感激神佑相率醵資演戲正在袍笏登塲魚龍曼衍之際有柟溪武童周甲蔡乙因爭坐位與湯姓婦一言不合便肆兇毆以致旁觀不服羣起而攻童大受其窘旋卽控諸琴堂未知若何了結也 
[所犯脱逃]  
　　前晚本城攺過所押犯挖成地道逃出六名看役更夫知之會同勇丁竭力追捕獲住兩名尙有四名已杳如黃鶴昨日管所委員李葆初二尹函請王大令飭捕嚴緝 
[押追欠欵]  
　　羅詔謨投英界公廨控吳蓮堂監守自盜前日經署理讞員鄭瀚生大令提訊羅供監生原籍湖南年三十二歲自幼來申向習詩書於生意並不熟悉今秋彭蓮生邀同入股開設森泰祥　行自九月初三日開市以來行中一切事務均由彭經理兼司秤貨又薦其表親吳蓮堂經管銀錢至十月二十二日彭忽冋監生説及目下已虧銀一千餘兩監生卽將帳目倩人結算計缺少洋銀四百八十三元九角向彭理論託言被吳用空約至二十八日歸淸不料届期時吳已避匿無蹤監生聞彭係銀號夥是以深信不疑乃二人自此一去蹤影杳然直至前晚始探悉吳在三馬路蔡龜所開野雞妓院設筵宴客守候多時方　遇見向索前欵致　口角被捕一併拘案叩乞究追吳供由彭薦保在森泰祥花行爲夥用空洋銀四百十元尙求寛限拔還大令著暫行管押限一月内從速理楚如逾限補提保人彭蓮生到案訊追 
[上海縣署瑣案]  
　　馬連生　韓茂奎圖賴會欵等情前經王欣甫大令倩帮審委員李葆初二尹訊供未結前晚大令提案復訊韓供小的實姓汪名少卿並非韓茂奎馬連生所糾之會由總會蔡沈氏　下散會韓茂奎搖得適韓出外馬以韓未到塲不肯將會　交付故由蔡沈氏囑吳晉卿轉央小的冒稱韓姓收洋　百元當卽交與蔡沈氏收去小的自知實有不合之處尙求鑒宥吳晉卿供馬連卿會内小的亦有一股韓茂奎得會時馬連生意圖霸夻總會蔡沈氏情急央小的轉邀汪少卿冒稱韓茂奎收取洋二百元是實蔡沈氏供小婦人糾韓人會搖得時韓適出門因馬連生不肯交付故託汪少卿頂名收取二百元今則其會已散餘洋被馬掯勒不付求恩訊斷馬供韓旣搖得此會應收洋九百八十元已經汪少卿收去六百八十元求卽訊追大令以汪少卿不應冒名收洋大加申斥判令汪吳及蔡沈氏等速將已收之洋全數繳出再核○前者王文玉投縣喊控錢葛氏呑没首飾經李葆初二尹訊供斷令錢葛氏繳出錢葛氏心不甘服赴府上控經府尊張太守批發回縣飭秉公訊斷王欣甫大令奉札後飭差原被人証帶案親訊錢葛氏供夫故十八年前由王文玉之妹汪王氏將紅木牀櫃等物抵去洋四百元立有抵據已經呈　汪王氏曾寄存首飾五件今春汪王氏浙世伊姊王文玉前來索取伊妹之物小婦人以汪姓之物未便付彼致王文玉來案喊控復糾人將小婦人扭案飾物前已繳呈案内並將抵據呈請訊追前委員某老爺不予究追反將小婦人戒責父親年老耳聾央親戚彭福春扶掖上堂申訴屈情某老爺又將彭管押小婦人因患病出外醫治王文玉乘此率領多人將紅木牀櫃盡行搬去無奈赴府　控葛子雲供嘉定縣人葛氏是女兒餘語相同大令見其年邁命先退去提訊王文玉供年二十七歲本城艾家弄人尙未許字錢葛氏是表嫂春間胞妹汪王氏惠病陪赴重固就診因家内乏人將金玉飾物十餘件奇錢葛氏處有吳錢氏目覩可証及回申向索圖賴並有　木器具託錢葛氏同居之木匠修理亦被掯住揑造抵據蒙前憲斷令交還錢葛氏　供王文玉一派胡言吳錢氏供　錢葛氏姑嫂王文玉寄存飾物小婦人在塲眼見彭福春供與葛子雲是親戚因伊年老央小的攙扶到堂無端管押現在患病求恩開釋大令問王文玉曰爾妹有抵借據在此不能抵賴爾妹已故家中尙有何人答稱丈夫亦故惟翁汪少愚尙在大令曰姑提其翁到案訊明何如答稱汪少愚現任張堰司巡檢大令遂飭將彭福春暫還押所候再復訊○安微無縣人張　庭前控吳子豐呑没貨銀大令訊供時吳供銀被黃子泉劃扣欠欵大令飭提黃子泉到案質訊黃供扣欠是實大令判吳黃兩人各還張小庭銀二百兩俾張早日回籍 
[法界捕房瑣案]  
　　朱森庭明府以連期停訊積案　多特於昨日命駕至捕房將　滿應釋之犯照斷責釋○著名流氓蘇阿如前因妬奸起釁同羽黨將楊瑞生卽矮馬　雙目控去畏罪潛逃旋經包探拘獲同黨范開東顧順德陸順興解由朱明府判各枷號一月期滿各責四百板送縣監禁昨已滿期明府命提到案著照原斷各責四百板顧順德之父投案求保　　興之母亦　案禀稱夫死未殮求准交保明府惻然俯如所請著與范開東各覓的　保人具結開釋○流氓朱春泉前因毆捕剝　控經朱明府判枷二月責釋昨已期滿命帶案開枷仍照原斷重責三百板還押著繳到衣服再行開釋○金陵人金珊芝因去年貼票案虧欠沈姓洋銀三千餘元控經明府判令押比勒限嚴追兹限期已逾分双未繳昨又提案著重責一百板還行隨堂帶比○周月牛欠吳厚生洋四百元被吳具控明府判令押繳昨日其子持震泰錢莊保單投案求保明府准之限十日内赶緊淸理張靑源欠銀二千七百兩被債主具控朱明府將其弟張建堂拘押勒繳現已陸續繳到洋銀一千一百元昨日飭提到案著交保出外限十日内理楚○湖北漢　縣人劉子田被備人左本言竊去洋銀二百元控經明府一再責比仍無實供昨又提案著重責二百板父劉子田帶出盛詰○陳阿林之兄阿方欠洋二百九十元被債主具控經明府判令押追昨因其父病危飭傳北三鋪地中將陳帶出限半月内將其兄阿方交案○泰源莊主張泰林所同執事人楊長壽販運銅洋經明府訪拿到案判罰洋銀一百元昨日明其父保出外措資俟堂期著保人交案○韓國恒控大興茶食店主馬廷柱馬俊之欠洋五百七十元繳明府令交保出外　而韓因因其抗延不理復日道轅上控經道憲批令法會審委員秉公研訊押追具報嗣以馬俊之牽涉袁濟堂借欵經明府移提到案飭傳韓馬質訊核奪袁濟堂供前因貼票欠洋一千二百元被馬廷柱等具控經前憲斷令送縣辦理迄今案尙未結明府以馬俊之等尙欠韓國恒之兄洋二百五十元共八百二十元斷令分作三股韓馬袁各認一股袁濟堂挺押不繳著掌頰一百下限繳二百七十三元馬俊之弟兄著父三百元歸韓國悟具領韓稱小的之兄並未控告與此案無涉不敢遵斷明府謂爾動輙上控挾制本委旣不遵斷著將原被一併管押移送縣署辦理聽候本委錄供詳報韓稱旣蒙送縣小的自行投質明府著將袁濟堂還押馬交原保人保出 
 
 

Page 10

 
 
[金陵官報]  
　　十一月初一日揚屬運河隄丁局候補道丁辭回揚知府黃家瑋到由　見撫憲回同知余貞祥奉委隨辭轅洋　　並到差通判　羅春泰奉委　六七叚保甲差運判姚近愷到知縣羅允猷奉示甄别六合縣趙　　前山東瓊山縣鄧炳春赴都均辭福安輪船黃友勝辭赴上海昌　船　勘估修理縣丞吳子瑞孟國梁均謝委隨辦儀鳳門粥　差巡檢劉　蘭叩謝　補上官司巡檢牌示未入汪蔭桐奉示寫履歴補十月二十八日鎭江關領事宜薩允格英國船主施美斯均到會 
[蘇省官報]  
　　十月二十八日候補道賴紹濂辭行赴寗吳縣賴禀知下鄉勘案署武進縣郭專丁來省禀知接收武進趙故令以煥及代理吳令熙交代案内移交各欵已於十八日堂期一律批解淸楚直隸州周熙山禀知山陽淸河桃源等縣抽查保甲回省並調謝奉委　提蘇屬昭信股票及丁漕銀兩差卽辭知州　爾振禀謝飭知廿二年分冬防廿三年分　防案内蒙記功九次知縣孫糓禀謝飭知廿三年分冬防案内蒙功　次又張祇綸禀謝飭知瀏河工程案内蒙　補缺後以直隸州用府　歴　國英禀謝奉委　門外分卡差縣丞蔣奎巡檢鄭光　　善邦黃本忠從九葉滋汾李芳烈均禀謝飭知廿三年分冬防案内蒙給予勞績前先委署一次記功一次典史　德麟禀謝飭知水巡案内蒙記大功三次管帶新中水師飛划勞副將歐陽成松禀知隄提　赴無錫看操○二十九日揚州府沈禀到江西補用知縣邵作賓安徽人由江西來八旗漢教習供職唐炳元湖南人由京來辭行回籍吳縣賴禀知下鄉勘案回同知銜指分江蘇試用知縣傅　湖南人昨日禀到縣丞鄧琦由滬見道憲回 
[皖省官報]  
　　十月二十六日簽分安徽卽用知縣王元綎到山東人號文夫乙未有進士候補同知馮錫文知銀圓局轉運到差直隸州判朱傳筒宿松知縣藍和光英霍均知奉提委錢糧馬文錦辭奉委赴壽州提漕折龔樹棠知奉委發審局學習程恩晉府經張茂榕張春鑑均面試州同吳璜知奉臯台委赴當塗繁昌巡檢余家璠辭赴　州天平均查班管○二十七日鹽運使銜道員前雲南東川府舒之翹到安慶衛　匡辭解漕項銀兩赴淸江候補直隸州鄧兆南知奉委勸辦安徽賑捐並辭赴盱貽巡檢劉天峰辭赴建平均提漕折直隸州判謝必達奉委赴宿過典史陳壽昌赴建靑巡檢劉加言赴建平均辭提糧知縣榮寛辭解賑銀赴鳳　並　賑務李維源　審林東雲均知奉委發密局差布經廳胡毓芬辭赴貴銅查班管從九周光孝辭仍回鳳陽差遺巡檢慶斌到起服來省○二十八日六安州符兆鵬署休寗縣劉彥均辭候補知縣張奎漢到赴桐城查勘　地回並知奉委解皖北賑銀並委發審局行走左元麟知奉委洋務局應對王培璧府經楊雨霖奉委派赴萬山取水與史范守正赴無爲州巡檢佘兆興赴全椒均到查保甲回胡振宗知奉委辦本省賑捐張查文知奉臬台委赴廣建查班管○二十九日指分安徽試用知縣曹文鏡到湖南人號晉奎署太平府楊綜淸知缷辦候補知府祺厚知　辦牙厘提調林載享知奉委兼充商務局提調知縣畢登知奉委赴宣城提漕折直隸州判倪善知奉委　和含滁來全催　塘堰通判李開藩赴六英巡檢黃壽昌赴天長辭提漕　　仁樹到赴來安查保甲回○十一月初一日候補通判蔣乃賡赴宿望周儁赴無盧均知奉委查看塘堰縣丞蔡樹人知奉臬憲委赴婺黟保甲回 
 
 
 

Page 11

 
 
   
 
 

Page 12

 
 
   
 
