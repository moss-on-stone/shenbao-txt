# 1910 - 218 - 4913477

 

Page 1

 
 
   
 
 

Page 2

 
 
[宮門抄]  
　　七月初十日召見軍機　洵貝勒　薩鎭冰　澤公　盛宣懷 
交　旨 
[七月初五日軍機大臣欽奉]  
　　諭旨翰林院侍讀學士惲毓鼎奏京城創辦醫學研究會請飭學部立案一片着學部知道欽此 
論　說 
[論政府核减各省行政費之非計（樊）]  
　　立憲國家其每年行政費用無不預製預算表量其支出之如何以爲收入之標準蓋以國家財政與個人不同不能量入爲出全然採消極主義也 
　　吾國財政困難極矣乃者度支部有通飭各省核减行政費之舉計臣不 
 
 
 

Page 3

 
 
得已之苦衷。當爲人人所共諒。惟是核减行政費。在一方觀之。固可。以少。减財政上之困難。而在一方觀之。則於憲政有至大之關係。是不可不留。意也。 
　　各省行政費用。誠不免有浮冒濫費之弊。如各局所之委員。則有總辦會。辦帮辦坐辦等名目。月支厚薪。人浮於事。此固應裁汰者矣。不惟員數應。從裁汰。即官衙職司。亦有應從歸併者。至於釐金關卡。向爲弊之所叢。苟能剔除中飽涓滴歸公則公家每年所得之費當可驟增數十百萬今苟於冗濫之員。中飽之費。不能裁减而剔除之。而徒於行政經費。槪從核减。此非適當之辦法也。 
　　當此預備立憲時代所最要者。培植國民之程度是也。培植國民程度。以興學爲不二法門。自小學以至中學。以至於實業法政。無一不宜注重。則敎育費之不宜核減也明矣。 
　　次於敎育者則爲實業。蓋國民生計之支絀。國稅負擔之無力。皆實業不。能振興之故也。欲振興實業。必須政府任其提倡誘導奬勵扶植之責而。提倡誘導奬勵扶植諸種方法。皆以國家資本爲前提。國家必先籌有此。項資本。以從事於提倡誘導奬勵。扶植之事而後實業乃能逐漸而興。而國民生。計乃能。漸裕。十年二十年之後國民乃有負擔重稅之。能力。此皆。根本之政策也。由此觀之。則倡導實業之費。亦不宜核减也明矣。 
　　次於實業者。則爲。警政。通觀各。省之現象。無不盜匪充斥。宵小橫行。此其。原因。何莫非由民窮財盡而起。故其扼要辦法。原在於興敎育與實業。斷非。警政修明。即可以弭竊盜。而維治安也。但爲目前防亂之計。則警政决。不宜於稍緩。此項經費。亦無從核减也明矣。 
　　次於警政者。則爲軍政。各省徴兵之事。現已開辦。而編練新軍。限年成鎭。亦爲國防之要圖。當此滿地盜匪之時。倘不留意軍政。一旦患作。無可收。拾。敎士洋商。生命財産。一有損失。卽釀交涉。是則練兵經費。亦無從核減。也明矣。 
　　以上四端。皆舉其大者。其餘如審判廳之籌設。自治會之成立。皆與預備。立憲。有絕大關係。而需欵之鉅。雖欲削。减而無從。倘徒顧。一方之困難。行此消。極之政策。吾恐自是以後。政府不能責各省以籌備憲政之成績。馴至百舉俱廢。九年期至。籌備之事。尙未告竣。届時又何能發佈憲法。以慰。薄海臣民之望哉。 
　　故爲今之計。宜分治標治本二法。治標之法。一宜速定行政官之公費。其餘一切出息。悉數歸公。一宜歸併衙門。如糧道運司鹽道。以及捕廳經廳。等。酌裁而歸併之。一减局所委員例如有總辦。不必再有會辦。其他委員。取足辦事而止。弗令浮冗。人數旣少。則開支自省矣。一凡釐金稅卡。調查。其徴收之實數。一切中飽。全行淸出。提歸公家。誠能就此四者。認眞辦理。則各省每年之入欵。增加甚鉅。更何必槪從核减。致碍憲政之進行乎。若夫治本之計。則整頓稅則也。加徴烟酒稅也。鹽歸官辦也。上下合力。以興。實業也。奬勵公司。以鼓商情也是數者。皆有成效。則國民生計日充。實力漸厚。國家需財。即多取於民。而不爲苛矣。又何患行政之無費乎。 
專　電 
[電一　　（北京）]  
　　御史趙熙奏法官關係司法獨立第一次考試宜嚴定資格舉貢優者已考職錄用餘皆宿儒七品官未必有法律知識刑幕優者已飽颺餘皆劣宜去此三項專取法政畢業生 
[電二　　（北京）]  
　　洵薩兩大臣今日（初十）奉攝政王面諭汝等赴美日兩國考察海軍須於精神上極力注意勿徒觀外表且須出以靜穆窺探兩國感情 
[電三　　（北京）]  
　　甘督奏上海紳商協助甘肅賑欵請旨給奬一摺度支部議准 
[電四　　（南昌）]  
　　贛臬陶大均初九日酉刻痢疾病故 
緊要新聞一 
[濤貝勒提議組織責任内閣北京]  
　　濤貝勒此次攷察歸國深知東西各國富强之原全在自上至下一致進行故欲整頓海陸軍非先從組織責任内閣定一統一之政策不可初二日在政務處會議時貝勒先言此次考察之所得繼言吾國不振之原因末則陳述已見謂此後改用軍事政策當從全國一致入手萬不可枝枝節節假如整頓海陸軍不能全恃海陸郓兩部及軍諮處其餘關於國民敎育及財政問題均須合謀進行故第一須組織責任内閣以爲提綱挈領之辦法否則互相掣肘互相推諉國事决無轉機之一日貝勒語極痛切各王大臣均爲之動容 
[陸星使將次到京北京]  
　　駐荷公使陸徴祥前經電請陛見奉旨允許聞日内卽可到京陸使此來因海牙平和會亟須面陳之事頗多至荷令華僑入籍雖亦係屬一端然荷之定法入籍者固與荷民 
 
 

Page 4

 
 
一律看待其不入籍者亦不能苛例待遇在荷固不能强我華民之入籍而華民果欲入籍我國亦無從阻止也 
[部臣對於借欵問題之推諉北京]  
　　粤漢鐵路借欵一事自四國銀行代表來京後已由外務部知照郵傳部請其直接接洽派員簽約而郵傳部以借債條約度支部本有核議之權曾請度支部斟酌辦法迅即定奪乃度支部亦意存推諉日昨咨覆郵傳部謂粤漢鐵路本貴部奉旨督辦之路借債與否一切均貴部獨有之權本部母庸干預云云現郵傳部獨負其責大有四面楚歌之狀態云 
[壽尙書保存西藏之政見北京]  
　　理藩部壽尙書前日因英人於印藏區界添駐兵隊特謁慶邸晤商辦法尙書謂代理英使雖已照覆此次添兵確爲籌防衞邊起見並無入藏及侵越中國主權之意然該使旣有如是之照覆應請外務部致意該使藉爲將來之證並請詢問該使現添印防英兵數目以便電知駐藏大臣通盤籌核防患未然倘再有增添及有他故時飭令該大臣隨時電告以憑核辦等語聞慶邸甚然其說昨日然務部鄒尙書伺候召見後曾謁各軍機議商要政慶邸即提議此事惟仍未决 
[外部研究廣西路約北京]  
　　外務部因廣西鎭南關至龍州鐵路法人曾於光緒二十二年要求承築經總理各國事務衙門與法商費務林公司議定工價銀二百二十萬兩以光緒三十六年（即宣統二年）爲期如中國不照施行須給該公司酬勞銀五十萬兩立有新舊合同十八欵現在期限已滿路工尺寸未辦雖經龍州研究外交會議員研究辦法究應如何對待應即核定擬檢齊全案卷宗飭由丞參司員公同研究以便交涉 
[大淸銀行添招股本述聞北京]  
　　度支部澤公以新幣頒發後全國統用大淸銀行紙幣爲數旣多各省各埠必須普設分行方能有濟惟現在資本尙未充足擬添股本一千萬金仍官商各半官股由度支部籌撥商股五百萬仍由各省分招以期利益均沾聞已商諸張允言陳錦濤兩監督不日實行 
[軍諮處派員赴德法兩國閱操北京]  
　　本年西歷九月間爲德法兩國大閱軍隊之期日前該兩國駐京公使接奉各該國政府訓令著即知會吾國届時派員前往幷請先將派定參觀人員銜名預行電告以便招待現軍諮處濤朗兩貝勒商定奏派正紅旗副都統吳祿貞該處第二廳廳長馮耿光兩員前往已經奉旨依議聞該兩員日内正在預備定期初十左右出京按此事已畧見前報專電 
[各省諮議局聯合會紀聞北京]  
　　各省諮議局在北京開聯合會每省推定代表若干人業已先後到京以七月初六日爲第一次開會之期兹將到會議員姓名列下　廣西　吳錫齡（資政院議員）　蒙經　朱景輝　古濟勳　黑龍江　戰殿臣　山東　朱承恩　周樹標　江西　汪龍光　（資政院議員）　四川　蒲殿俊　湖南　曹作弼　左學謙　河南　王佩箴　楊治淸　廣東　陳壽崇　安徽　高炳麟　吉林　福裕　奉天　孫百斛　貴州　張光煒　四川　李文熙　（資政院議員）　郭策勳　江蘇　楊廷棟　孟森　湖北　湯化龍　直隷　孫洪伊 
[電駁寗省預算之含混北京]  
　　蘇省寗屬預算案前由淸理財政局造具表册詳由江督咨報度支部查核兹度部各堂以江寗財政素稱紊亂且糜費過鉅而所造册表又欵數不符半多含混恐其中有不盡不實之處特於日前電致江督張安帥及監理官管京卿等文云查預算歲入册内江南船隝收欵較之元年少列十三萬餘兩米榖釐金比較共减七萬餘兩揚子鹽棧滷耗元年收七千餘兩册中未列硝磺餘利歲可得三萬餘兩今僅開得半之數茶課稅釐旣盛稱其利何以减一萬六千契稅收入旣稱必更加多何以减二萬餘兩官銀錢局餘利應逐年增加何驟减五萬餘兩雜稅學租等項州縣未列者甚多漏開之數亦復不少漕糧欵内糧道及泰海等屬逐項减少計三萬餘兩此外比較數内將全年收數擘分半列比較半列增欵者又比比皆是未免迹涉含混其餘隱漏之處恐所在多有請一律澈查照數列欵又出欵内如財政局厘捐總局等經費前已電函裁汰惟該局等均係財政過渡機關照上年奏案應歸併藩司統一如能逕行裁併則所省更多綠營行將盡裁寗省此項餉需歲不下三十萬或减或裁請權其當軍塘驛站旣來册說明可裁去以節糜費擬卽照辦商埠局開支迹近浮濫擬减四千兩司道公費能從速匀定則提盈餘以資挹注爲數當亦可觀寗省軍學各界用欵尤濫不勝指駁應請通籌切减事關奏限務請從速酌核切實電復 
[奏請整頓江浙交漕弊端北京]  
　　倉塲衙門片奏云本届江浙等省因災奏准緩運漕糧過半其運京之米初則僅多潮潤尙可再三風颺從權兌收迨後潮濕愈甚顯有使水情形且攙雜稻榖太多萬難收納當飭令該二省委員自行風篩乾潔方准交兌以致延遲一月有餘始克蕆事伏念漕務積習得步進步若不從嚴整頓一若攙雜使水視爲固然舊弊復滋前途何堪設想查蘇漕多係採買浙漕亦有採買之者從前臣等只知州縣希圖賤價購買劣米浙江水脚發不足數因而船戶偷盜使水米粒澎漲藉以補虧近聞弊不止此採買之米均係問人包 
 
 

Page 5

 
 
運包交州縣習慣以爲米色優劣於已無干置身事外坐享其成不知商人惟利是圖即有州縣督查尙難保無弊混若聽其一手經理事不過問則明目張膽爲所欲爲不特此也漕多州縣尤爲技巧始以劣米交納一經滬局駁退卽永催不復再解迨至期限迫促仍以前次之米解交滬局因脫帮責重即含糊照收推原其故皆由州縣積習相沿牢不可破糧道明知其弊而畏難苟安不肯破除情面坐使漕務敗壞成何事體相應請旨飭下江浙撫臣嚴飭所屬各州縣嗣後海運漕糧凡採買者不准米商代兌必須選派結實妥靠之人前赴無錫查騐米色乾潔照數兌交以專責成其先解之米如經滬局駁退勒限起運赴局交納不准挾制玩延希圖取巧如敢故意抵抗准由糧道指名詳參商人拿交地方官治罪倘該糧道有意徇庇含糊兌收到京後經臣等查出即將州縣糧道一併嚴行參處庶弊端可以剗除而漕務不至敗壞六月二十九日奉旨知道 
[桂撫揭參玩視禁烟之州牧北京]  
　　廣西巡撫張鳴岐片奏云桂省自光緒三十二年秋間淸查烟畝而後限於三十四年正月爲始一律改種雜糧按季取具各屬境内並無私種烟土印結咨報在案乃查閱局詳宣統元年春季分兩廣土藥産銷數目表册歸順州卡報完本産土藥月有數斤當以私種如已盡絕本産何自而來行司飭將署歸順直隷州奏留補用直隷州知州姚履萃摘頂撤任一面委員王純良會同接署州楊玉銜查勘剗拔據該印委等禀報查明州屬平句平凉平暮等村均種有烟土將届收漿業已勘拔查該員姚履萃身任地方禁烟是其專責乃報卡則有本産履畝則有烟苗直以季結爲具文實屬異常玩泄相應請旨將該員姚履萃交部嚴加議處以示懲儆奉硃批著照所請該衙門知道 
[蒙墾裁節經費分科治事之奏報北京]  
　　署綏遠城將軍信勤具奏云竊蒙墾承積弊之餘整頓事極紛繁用人尤關重要臣於上年到墾後奏設調查局淸理欵目詳察蒙情兹經調查蕆事應即裁撤該局歸併墾務公所援照新章分科治事計設秘書員二掌參議渠墾機要並草擬奏咨文件一曰財政掌統籌盈絀爲開源節流之計畫一曰考工掌審度河渠籌維水利一曰蒙務掌蒙旗報地指界繙譯蒙文一曰文牘掌撰擬函牘及因公簡札一曰庶務掌收發文件監用關防淸理文卷經管收支以及隨時差委每科酌設科長科副課員錄事曁聽差弁役皆以事之繁簡定員之多寡已於五月十二日分飭開辦臣當督飭理派各員切實辦理以冀日起有功至墾務經費查前任已革將軍臣貽榖於開辦時曾將應行開支一切擬定章程其行轅文案收支三處月共支銀三千兩旋經减至二千五百八十兩臣接辦時量加損益核實經支以最多之月計算固不及舊章所支即合調查局經費併計亦未逾舊章此次撤局併所分科治事重加釐定綜計經費薪水辛工每月額定一千三百二十兩隨時差委活支各欵每月約須銀二百兩左右嗣後設有應增支項仍當力求撙節再臣應需公費係照前經部臣核定每月支銀六百兩又每月房租柴炭銀二百兩心紅紙硃銀四十兩合併聲明七月初一日奉硃批該部知道 
[龐撫奏報黔省被水情形北京]  
　　黔撫龐中丞片奏云黔中今年得雨較遲農田望澤方殷乃於五月初五以後連日大雨初七夜雨勢尤急省河山水暴發大西門河岸居民被毁者十餘家有張姓水碾房漂去男女四口南門河溺斃一人當經飭員查勘分别撫卹幸山河溜急次日卽消附近田疇小有損傷尙無大害正在四處分查旋據署鎭遠府知府方荃禀稱初七八日大雨過驟河水陡漲二丈有餘城垣房舍均有衝塌溺斃人口二名水面又漂有浮屍兩具亦幸水勢次日卽退城中一時米貴業用府縣義榖平糶災民分别賑卹不至流亡失所四鄕禾稼當水處不免衝毁所賴山田居多不至成災此外各屬未據禀報想均無恙 
[議定江南講武堂畢業學員薪水北京]  
　　江督張制軍片奏云江南講武堂要塞戰術兩科畢業學員周承宣等前曾考試分别酌定等次由督練公所參議等與陸軍第九鎭會議發往各砲臺及要塞工程營作爲見習官俾便實地練習所需月薪經江南財政局詳請援照上年冬間江南陸師第四期畢業生繆慶善等成案上等月給薪銀十兩中等月給薪銀八兩其優等照上等給薪計學員五十一名按月共給薪銀三百九十八兩自本年三月初一日起支該員中現有原差可回者一律免給薪水其無差之員將來一經充補差缺即行停支不得再以他項人員接充以杜浮冒詳請奏咨立案作正開銷等情前來臣覆核無異除將送到淸册咨送軍諮處陸軍部查照外謹附片陳明奉硃批該衙門知道 
[浙省私立學堂監督請奬北京]  
　　浙撫增中丞片奏云杭州安定中學堂監督通判銜附貢生項藻馨自光緒二十七年任事先後五年學生畢業人數五十三人均經咨部核奬在案現豫計在堂學生本年下學期可畢業者亦有三十餘人均係項藻馨充任監督時所甄錄該堂創設在奏定章程未頒以前其時尙行科舉學堂甫有萌芽各校散學風潮層見疊出該監督留心敎育研究獨先建設校舍創定規程 
 
 

Page 6

 
 
一切管理敎授事宜類能苦心規畫是以英材蔚起有胡瑗弟子之風成績卓然自未便没其勞勩據創設該堂籍紳分部郎中胡煥等開具該監督履歷呈由提學使袁嘉榖詳請給奬前來臣查浙省私立學堂以安定爲最而安定所以成材日衆均由項藻馨倡導有方求諸浙省學界中殆罕甚匹合無仰懇天恩俯准將通判職銜附貢生項藻馨以通判不論雙單月儘先選用奉硃批學部議奏 
[京師近事]  
　　政務處於初二日會議整頓西藏事宜决定先設總理大臣一員其餘駐藏大臣均改爲帮辦大臣聞擬卽以趙爾豐升充總理大臣俾專責成 
　　那相國日昨傳諭新授外部鄒尙書胡曹兩侍郎畧謂嗣後本部一切事宜彼此均須和衷辦理倘有各國領事在各省有違約交涉案件應由本部尙侍丞參合力抵抗萬勿聽各督撫敷衍了結 
　　度支部澤尙書近與紹陳兩侍郎會議擬請各部院堂官擇選丞參或郎中一二員咨部以便奏請派充本部諮議官隨時會商撙節各部院經費事宜以資襄助 
　　軍諮大臣濤貝勒以整頓軍政非將陸海軍大加改革不可故昨商陸軍部電諭各鎭統制參謀等官定期來京會商整頓辦法 
　　濤貝勒又擬將軍諮處經費核減所有五廳各科員薪津一律按八成開放節省之欵另行存儲以備整頓軍政之用 
　　資政院總裁倫貝子於節省本院經費一事異常認眞擬請將各部所派本院委員均於九月起開支薪水已面諭秘書廳行知各部查照 
　　理藩部昨電駐藏大臣云藏地雖已平靖而藏民多有越境往印度者恐將來在彼滋事致起交涉殊屬不便飭即加意查禁 
　　黔省地瘠民貧爲二十二行省之最辦理一切新政自較他省爲難而龐劬菴撫黔日久鬱鬱不樂對於新政亦平淡視之故朝野均謂其吸食鴉片現因奏報預算成立摺中有部臣若不實力維持聽其自爲則新政延誤微臣甘受不職之咎大局亦不免牽掣等憂之語因此又大觸部臣之忌朝意亦决計令其開缺另擇賢員簡補聞不久即有明文宣布 
　　法部廷尙書以各省罰金應照奏案一半解部以作本部經費乃二年以來各省均未解部以致部中經費異常支絀昨特電催各省迅速照解以應急需 
　　新官制憲政編查館原擬七月朔日出奏嗣又不果兹聞緩期原因以新官制與各部均費有關目下平均各部經費之議尙未議决故新官制出奏亦須暫緩 
　　陸軍部壽署尙因新任尙書廕昌不久回京故已飭丞參廳將所有未經完結事件儘前提辦其未辦各事俟廕尙書蒞任時接辦 
　　督辦鹽政大臣澤尙書因撙節各省鹽政經費起見擬由本年十月起所有各省官鹽局總辦帮辦坐辦提調帮提調一律裁汰一切事宜統歸實任運同鹽大使經歷知事兼管母庸開支薪水倘届期舊任人員交代延遲或未將全局各公牘編案淸楚卽由督撫報處以便專摺奏叅已面諭鹽政處提調晏安瀾立繕稿文通飭各省一體遵照 
　　度支部近以郵傳部所屬鐵路自開車以來按季餘利均交郵部隨便開銷糜耗甚鉅當此部庫支絀之際應將此項改歸度支部收庫以符統一財政之實擬即具摺奏請惟郵部甚不滿意日前曾會議一次尙無眉目 
時　評 
[其一]  
　　軍機處以八月二十日。資政院開預備會。通電各省。飭多額納稅議員。尅期來京。蓋促其入京預備議案也。然各省之多額納。稅議員。當爲預。備中之預備。不可臨時而始爲預備。資政院所。議。之事皆關係。極重大事件。凡爲議員者。當舉政治界之犖犖。大者。參互考證。悉心研究。若者當興。若者當革。若者當如何補。救。若者當如何整理。討論明晰。胸有成竹。至其開會預備時。然後可以。參酌議案。及其正式開會時。然後可以發抒意見。不然。則將自始至終噤不發聲。不且負。議員之責任乎。故自今日。言之。議員之所當注意者。不在於行期之緩急。而在於討論之。切至也。 
[其二]  
　　濤貝勒回國後。屢陳中國積弱原因。謂此時危象畢露。不可不亟圖挽救。設朝野上下。仍以苟且偷安爲事。則時機一誤。其患有不忍言者痛哉斯言豈非今日之實在情形乎雖然危象之畢露也久矣。豈自今日始。自今以前。危象早已畢露。而苟且偷。安之風。則相循而不稍改也。然則今日以往。危象縱愈畢露。而苟且偷安之風。仍未必能稍改也。危象日露。而苟且如故。偷安。如故。相仍日久。則濤邸所謂不忍言者。將必有馴至之一日。及其已至。而向之苟且偷安者。其尙能率其常態。而怡然自適否。朝野上下之人。其亦念之。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[查覆新安婦女抗釘門牌詳情廣東]  
　　知府汪拱宸奉委查辦新安婦女抗釘門牌一事昨將始末情形及辦理善後事宜詳禀當道畧謂查本案啓衅之由蓋因該縣調查戶口共分五區西鄕固戌上川等村均屬第二區有生員鄭文貫者西鄕人也與調查員鄭善鈞挾有訟嫌因開辦之時議提公欵以作經費鄭文貫恃有兄舉人鄭文治主持暗中抗阻費無所出鄭善鈞即標貼長紅擬在本鄕公地開攤賭博抽收租費鄭文貫又力爲反對標紅不准開設揑造謠言謂該紳等係繳餉承充此事僞造門牌之後必抽収戶口人丁稅煽動婦女羣起抗阻五月十五日早固戌村即有婦女數百人乘調查員姜宜集祠議辦時擁入其家辱罵喧閙其時西鄕甫編畫門牌至一百零三號聞信恐致波及遂即停止十六早鄭善鈞與調查長馮潤霖赴城婦女忽鳴鑼聚衆先後擁至各紳家滋擾擲毁屋宇並圖擾警局十八日八點鐘紏合西鄕上川固戌等村婦女千餘人闖進縣署勒令該縣出示撤退調查員始行解散連日沿門斂錢自一元至五毫不等勢甚洶洶馮潤霖等遂辭退調查員由縣改派鄭學俊温梓材爲調查長分諭六約公舉鄭文濤黃煜勳等三十餘人爲調查員方擬刻期開辦六月初三晚復起風潮鳴鑼反抗適聞尖岡山等處有匪結拜會黨又有文南之妻名安南婆者由香港濳回鼓動各鄕於初六日糾聚婦女一千數百餘人在北帝廟及沙坑地方聯盟抗官堅立七星旗一面焚香千餘枝一老婦當衆演說指揮婦女入廟取香而出齊到沙坑拜旗勒令每人繳銀二毛存儲備用營縣到鄕查辦頑抗如故十一日由紳士報知該鄕巡警局巡佐劉春元轉報營縣派撥差勇赴鄕拏獲温馮氏鄭姜氏鄭袁氏吳范氏温黃氏五口各訊認糾衆聯盟抗釘門牌不諱押候覆訊不意諸婦女竟糾合西鄕固戌上川等村數千人於十二日擁至縣城外意欲闖入縣署將温黃氏等出脫幸先已聞信即將城門關閉諸婦女環城喧嚷至十四日聞已電省派營拿辦始行逃散而北路大鵬一區已聞風而起糾集男婦持械聚衆抗查毁搶紳民房屋數間事起於一隅影嚮及於全屬現惟西鄕編畫門牌一百餘號尙有數十家並其餘各鄕一律停辦此本案婦女抗釘門牌聚衆滋事之寔在情形也卑府於六月十七日到縣時水提親軍右營已先期趕到婦女一律解散當俾紳士鄭文濤鄭傳温鎭漢馮潤霖等到縣宣布德意剴切開導諭以調查戶口原爲區分良莠保護治安並無抽収人稅之說婦女無知暴動事雖可惡情尙可原如其已知悔悟一律免辦附和脅從旣往不咎其主使爲首者當禀請憲示從寛辦理諸紳感寛大之恩願任開導之責邀請卑府同至西鄕各紳亦往固戌上川等村分投勸諭不意諸婦女一味藐抗勸之不從亦有將門戶鎖閉或僅留老弱在家而以男子外出爲詞者蓋其抽稅之說橫梗胸中牢不可破執迷至此自未可操之過急遂即回縣與官紳籌商善法諸紳士僉以此係新政不能中止諸婦女如此無理非嚴懲一二使其有所忌憚斷難調查伊等亦不敢承辦先後據武舉鄭文濤生員黃煜勳武生温鎭驥等並諮議局議員文爲任聯名禀懇擇尤嚴辦前來伏查本案滋事均屬婦女之流辦理原不應過於急切第調查戶口事關要政當開辦時原議提支公欵以作經費並非取之於民滋事後亦經各紳標貼長紅聲明不取分文存卷可查乃各婦女始終惑於抽收人稅之說糾集數千人公然演說聯盟抗官夫不能禁壓其妻父不能約束其女初則闖入縣署繼則圍困縣城目無官長肆行迫脅狂悖至此無異化外而北路大鵬一區則竟紏合男婦執持槍械毁搶屋宇其有匪類煽動更顯而易見新安毗連租界九龍等處會匪最多乘機蠢動不可不慮且新政之應辦者不止調查戶口一事就使此案可以敷衍了結而日後辦理新政動虞效尤紳耆相率裹足不前於憲政前途尤有阻碍詳詢各紳當時附和者雖衆其主使鼓動者不過二三十人均有姓氏可稽此外如生員鄭文貫挾嫌阻撓造謠惑衆舉人鄭文治從中主持實爲本案罪魁廩貢生鄭善鈞平日聲名惡劣因鄭文貫抗提公欵即擬開攤收費亦爲肇釁之人均不可不嚴予懲儆擬請飭縣先將鄭文貫等功名詳革一面會商營員密購眼綫按照各紳報開有名首要設法拿獲數人提同已獲之温馮氏等訊明酌量嚴懲以儆其餘然後再行編造門牌庶可相安無事不然則氣燄愈張風潮愈烈匪類從而乘之恐不止婦女抗阻調查已也卑府奉委查辦旣有所見不敢不據實直陳究應如何辦理之處理合禀候察核批示祗遵 
[粤督袁批]  
　　禀悉生員鄭文貫與調查員鄭善鈞挾嫌胆敢唆使婦女造謠抗釘門牌情殊可惡應即由縣詳革拘究以儆效尤文南之妻安南婆糾衆歛財拜會旣查明屬實應飭營弁分别密拿解散另案禀辦至調查戶口編釘門牌關係憲政部限綦嚴不容稍緩該守務須會同縣營切實開導西鄕大鵬等處鄕民使衆咸知守法勿任阻抗滋事是爲至要仰廣東布政司會同營務處轉飭遵照 
[鄂督嚴參漁利作弊之道員湖北]  
　　湖北官塲之 
腐敗甲于各省迭經鄂督請旨嚴懲在案日前張堯臣觀察賡颺又因勸工院地皮事被瑞督訪悉列入白簡電請中央政府代奏奉旨允准已見前報兹得原電亟錄如左 
[瑞督致軍機處電]  
　　軍機處鈞鑒辰竊查湖北候補道張賡颺出身微賤先充鹽局司事因其工於牟利善於營求不數年間洊至道員光緒二十九年漢口創設勸工院凡購地建屋一切事宜皆由該道經手督率官紳辦理前後數年用欵至十餘萬兩之鉅其所造房屋及各項開辦經費旣未請委騐收亦未造册報銷侵蝕漁利已可槪見該道囊槖旣充飽思颺 
 
 

Page 11

 
 
去遂於三十四年禀辭差使另委候補知府陳完接辦陳完到差以後查點案卷殘缺不全已被擇要抽匿顯係作弊情虛尤可惡者勸工院所購民地三千六百餘方共有契約百餘紙更無片紙移交陳完面詢該道一味支吾先謂契存淸丈局印稅未發迨輾轉追詰並無其事禀經前督趙爾巽陳夔龍先後行查猶復自相矛盾飾辭搪塞謂此項契約交由帳房毛司事收執毛司事携帶回籍久已病故無從索取竟自書總契一紙移交備案夫基地零星購自民間該道自書契約併爲一紙從來無此辦法况契爲執業確據且係官産何等重要豈可交給司事苟有其事該司事在官供差猶有可說斷無回籍聽其携去不令交出之理人非木偶愚胡至此且查所購民地四址界綫從未禀報有案無可考核其爲藏匿原契朦混作弊情跡顯然膽大妄爲至於如此實屬聞所未聞伏思湖北風氣開通最早一切實業工廠經前督張之洞經營提倡煞費苦心而若輩因緣爲奸每辦一事無不舞弊營私遂致良法美意有名無實至有今日縻費無數公帑尙無成績可言每念及此爲之切齒痛心若不嚴行究辦法令將同虛設應請旨將候補道張賡颺先行革職由瑞澂派員澈查弊竇從嚴究追以肅功令而儆官邪除派員澈底查究外謹先電陳請旨伏乞代奏瑞澂叩 
[軍機處覆電]  
　　武昌制台辰奉旨瑞澂電奏湖北候補道張賡颺出身微賤牟利營求前漢口創辦勸工院購土建屋侵蝕漁利案卷殘缺復將購地契約匿不移交作弊情迹顯然請先行革職查究等語著照所請該部知道欽此樞東 
分類新聞 
政　界 
[蘇臬前赴江北查辦事件蘇州]  
　　蘇臬左子異廉訪奉督憲張制軍派委查辦海豐贛豐等麫粉公司被飢民搶毁一案廉訪特于本月初九日乘特别快車赴寗謁見督憲後再行赴海州淸江一帶查辦並酌帶隨員候補直隷州謝陶等二員前往所有署中公牘已飭委蘇州府向太守代拆代印代行約須一二月方能旋省 
[巡警道通飭調查戶口辦法蘇州]  
　　蘇省巡警道汪觀察以民政部調查戶口定章各省以巡警道爲總監督其未設巡警道各省以布政司爲總監督等因現在蘇省卽爲已設巡警道省分遵照部章調查戶口應由本道爲總監督兹事體大爲整理内政之大綱預備立憲之要圖必須遵照部章依次進行以免貽誤昨已令該所行政科長唐同聲戶籍科員張鎭元核議進行辦法現經該科長督同戶籍科員議定各州廳縣調查戶數分期辦法當經汪觀察通飭各州廳縣遵照辦理兹將分期辦法錄下（第一期預備調查）預備調查以七月朔前爲限凡劃分調查區叚派定調查員長設立調查處所講演調查宗旨均須於限内辦畢即將調查區叚名數並圖曁調查所址以及調查長調查員姓名履歷限七月望前詳送到省（第二期實行調查）實行調查以八月朔爲前限凡分别人戶正附查明戶主姓名就叚計戶編號依號塡寫門牌均須於限内辦齊即將各區戶數淸册從速辦趕限九月朔前呈送各屬監督（第三期編釘門牌）編釘門牌以八月望前爲限調查戶數以一律編釘門牌爲終結務須照章編釘於限内辦齊不得遺漏（第四期申報戶册）申報戶册以九月望前爲限調查監督以一律彙報戶册爲要務務須計程申報於限内到省不得片延查第二次調查戶數已經藩司爲總監督時通飭各屬舉辦在案各州廳縣想早已照章籌辦現本道爲總監督應有促行催辦之責各屬中有辦理舛延者用復特定限期俾資遵循而期迅速務須依限趕辦以免遲悞 
[諮議局質問州縣抑勒洋價結果浙江]  
　　浙省諮議局以各廳州縣抑短徴糧洋價日前呈請撫院規定洋價迄今日久武義寗海泰順等縣尙以未奉公文爲藉口刻又呈請撫院略云各屬徴糧洋價槪作千文早經撫部院札飭撰示通頒在案乃武義寗海泰順等縣仍作九百九百一十九百六十文不等每以未奉胡文爲藉口究竟是項公文何日可到各廳州縣是否有意抗違應請將違抗處分則例明白宣布當奉增撫院批答云查各屬徴糧洋價前經核定每洋一元作制錢一千文札飭藩司撰示通頒在案迄今日久何以武義寗海泰順等縣仍未遵辦據呈前情候札飭藩司委員密查詳辦一俟詳到再行箚行知照此復 
軍　界 
[參議標統紛紛易委蘇州]  
　　督練公所參議補用守備劉之潔奉程撫札調充陸軍四十六標標統所遺參議一差則委陸軍副叅領艾忠奇接辦已於日昨下札委充矣 
[講武堂無力支給馬乾廣東]  
　　粤省講武堂現因軍員操練馬術擬在標營借北口大馬十九匹以資實習惟因經費不足擬將馬乾仍在原營撥飼經督練駁復不准兹該堂復以經費實不敷支擬變通辦理撥回原營九匹仍留十匹馬乾由該堂支給俟該營規復再當一併送還 
[標統誥誡軍士之諄切長沙]  
　　湘省陸軍第二十五混成協步隊第五十標謝標統澍泉以軍人資格應通曉軍中法制禁令及一切應盡義務始能服從命令忠愛之心油然而生乃得爲干城腹心之選爰特撰就白話訓令洋洋千餘言發下本標各營兵丁閱看情詞甚爲懇切合標爲之感動云 
學　務 
[寗郡學費將受膏捐影響杭州]  
　　寗郡勸學所日前通禀各憲以該邑學費向恃膏捐近因禁令森嚴捐欵驟失致高等小學等校經濟困難勢將停廢公議請於契稅欵内添撥五釐以資維持等情卽經批飭府縣核議去後現該府詳復略稱鄞邑各學堂原有膏捐一旦驟失無從取給致學費奇絀亦屬實情惟該邑契稅每價一兩提扣警學等費銀二分八釐合洋四分二釐今再添勸學所所請五釐共銀三分三釐合洋四分九釐五毫擬請准予所請昨經顔方伯具詳中座以統核該屬扣留銀數視新加稅率業已過半慮日後造銷有干部詰本司管見擬請減去三釐統准酌留三分照原定各項新政費分攤撥用嗣後不得再事請益以示 
 
 

Page 12

 
 
限制 
[贛學整飭女師範之政見南昌]  
　　贛學王勝之文宗以女子敎育爲家庭敎育之本江西女學正在萌芽前由本司派員調查各處女學兹據報告辦理合法者固屬有之敎授管理急需改良者亦屬不少查女子師範學堂設備整齊校舍淸潔足徴彭監督措置有方殊堪嘉尙惟創辦伊始尙多待商之處如程度之不齊須重分班級課本之不合宜另爲檢定博物理化須置標本器械以資實騐梳洗室浴室等均應添設學生平時之氣習尤宜責成女監督女監學加意訓練女監學不甚得力應由貴總理另行延訂務須常川駐堂盡其職守至明年上學期應附設小學一班一則爲年齡較幼程度較低之學生分班授課一則爲程度較高之師範生將來實地練習之所於師範名義辦法旣合於學生程度亦漸齊一當照會總理文法和觀察查照辦理 
實　業 
[江督對於麵粉公司之政見鎭江]  
　　江督張制軍日昨批江北合興麵粉公司等禀云原奏聲明不准販運出洋如遇荒年始行不准出境現復請明示標準應即酌定嗣後如遇本境失收或請免忙漕或發帑賑濟之歲所有被災地方公司購存之麥及已製之麵粉麵麩悉盡本地售賣不許出境其餘非被災之區仍准在内地流通不在禁運之限 
[磁業賽會餘品之暢銷長沙]  
　　醴縣湖南磁業公司所有賽會餘品運往省城第三分公司陳列出賣頗爲各界所歡迎銷塲甚爲暢旺往來行人莫不駐足觀覽該公司每日售出之貨大約以此項餘品居其多數云 
雜　記 
[開化知縣去任之措詞杭州]  
　　新任衢州開化縣吳寳鑑大令原籍安徽徽州府黟縣此次到任查知該鄕與縣治僅距三百二十里當時因瘠區僻壤見聞未確現已詳晰查明違碍部章遵例自應廻避並據該府查明吳令任内亦無規避處分昨已具詳到院業奉中丞核准批飭藩司尅日遴委幹員馳往交替外並將吳令酌量改委俾免向隅云 
[於濳老婦被刧之呼籲杭州]  
　　杭屬於臨新餘各縣近年水旱頻仍盜賊蠭起捕務尤形廢弛自六月初迄今鄕民行旅被盜搶刧之案多至數十起地方官百計諱飾匪燄因之愈肆昨有於濳寡婦王童氏奔赴撫院喊寃謂翁夫繼逝姑老子幼家無壯丁粗堪温飽不料三月念七晚被盜三十餘人明火執仗毁門行刧砍傷姑氏腰肋等處因勒交藏鏹用洋油火把燒爛雙足即日因傷斃命失贓千餘金報縣僅委捕廳履勘含糊飭緝迄今三月之久僅獲似民非盜者一人不追不詳致六月初三日復釀毁搶巡局之鉅案姑息養奸廢弛捕務匪盜日熾民命難堪立即從嚴查辦等情未識增帥如何辦理也 
[自治職員干預非分之結束鎭江]  
　　鎭城自治職員某某等三人本非敎育會會員乃竟冒充敎育會員與劉源芳等列名誣控全體曾經樊文宗檢册核對函致敎育會長密查在案昨由該會議决某某等旣係自治人員竟作此無意識之舉動旣與地方自治前途有碍亦於該所名譽攸關由會員呈具節略到該所請按照無端敗壞他人名譽章程議罰以儆效尤當經該公所議决劉源芳等除照例出會外仍禀請地方官按照誣控例治以應得之罪嗣以會長再三和解議以先行出會並報告提學司衙門存案咨請自治總公所議罰 
[花樹業禀請减收花捐蘇州]  
　　蘇域閶門外花樹一業去年因生意衰微捐欵過鉅力有不逮一再禀請六門捐局核减當經局憲减爲七成繳捐以示體恤並照會商會存案備考傳諭該業遵照詎日昨局示仍照前數收足十成該業見示後以本届花事闌珊收成銷塲不如去年更甚曾請花捐夏董禀呈下情請照减定七成繳捐屢禀未准該業擬禀請商會代遞實情能再執定十成者與商會爲難之說未知此案若何辦理也 
[籌賑局示諭米糧减價長沙]  
　　湘省籌賑總局日昨出有示諭云照得近日以來新榖雖已登塲而糧價仍未大减現經本局將購到之西貢米分發城内各平糶官局飭令自六月二十八日起減價公糶此項西貢米專爲平减市價接濟食戶起見每一倉斗（較交斗畧小）定價五百二十文並由局隨時察看市面酌予核減至平糶齊米仍照原定價値於每日午前騐照籌給爲此示仰城廂内外人等一體知悉 
淸　談 
[近日殃民巡撫之比較觀]  
　　一省之巡撫。本以撫民爲天職也。乃撫民者。而忽以殃民聞。奇矣。雖然吾於今日之巡撫。得三人焉。皆赫赫焉以殃民聞者。 
　　湘撫岑春蓂以玩視民瘼。致釀長沙民變。而焚掠刦殺。湘民之受禍者無算。晉撫丁寳銓。以交文愚民違禁種烟。聚衆抵抗。而派兵鎭撫。殺戮之慘。今古罕聞。魯撫孫寳琦以萊陽縣令舉歛橫征。激成民變。而派兵剿辦。專務淫掠。萊民之死於鋒鏑。死於姦淫。又幾幾焉有更僕難終之槪。 
　　雖然岑春蓂之於湘。猶不肯開槍以殘殺飢。民也。晉撫丁寳銓。則微特不禁兵殘殺。且從。而揜飾之。有揭發其覆者。且不惜與輿論爲。公敵羅織鍜鍊。釀成大獄矣。魯撫孫寳琦。則更坐視其部卒之淫掠。不聞下一飭。頒一令。以資申戒。若沾沾焉視爲莫須有然。 
　　嗚呼之三人者。以比較的論之。岑撫似猶賢。於孫丁一等。 
　　乃以觀之朝旨則何如。岑撫則革職矣。丁撫。則僅僅交部議處。而奉旨留任者自若。孫撫。則事雖上聞。經某邸某大老爲之申救。有可。免予議處之說。 
　　果若是。岑撫寃矣。雖然。丁撫亦何嘗不寃也。今而後一。般行政之大吏。膺勒命。任封疆。大可以殁民爲天職矣。彼兢兢焉視民如傷。者得母傎甚。 
稗　史 
[東俄女武士（十三）]  
　　當八月中旬之戰。俄日兩軍。集全力於比利。箕砲台之方面。大交砲火。以决勝負。究竟俄。兵孤立無援。不能敵方張之日兵。比利箕砲。台遂歸諸日本軍之掌握。是時夫人身負重。傷。橫臥破壘内。猶叱咤殘兵。迎敵如故。方日。軍突進　塞之時。全砲臺士卒。苦口勸夫人。宜退。夫人悟事之不濟也。竟從其言。而預令。諸兵士。埋設地雷於砲台之周圍。自監視埋。伏之工程。俟其竣工。始從容退去。無何。日軍。之前鋒。齊唱萬歲而進。蟻聚於砲台濠内。更三唱萬歲。聲猶。未了。四面埋伏之地雷遽爆。炸而。進濠之日軍。殆盡斃於霹靂鐵火之下。夫人遙聞爆炸之聲響。顧盻比利箕砲台。呵然大笑。撫胸稱快。半途頻回。首而對於比利。箕砲台。似有戀念難捨之情焉。 
　　自是夫人歸旅順市街。即入。軍醫院養傷。司米爾瑙夫將軍。深贊須函琳中尉之忠烈。招魂而祭之。持用　棺。盛殮中尉根骨。送至夫。人處。致言於夫人曰。中尉之骸骨。就葬旅順歟。抑還葬故土歟。一任夫人之尊意（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要　摺 
[理藩部奏遵議郡王帕勒塔處分摺]  
　　奏爲遵旨議處恭摺具陳仰祈聖鑒事竊宣統二年六月初七日内閣奉上諭伊犁將軍廣福奏藩王營私藐法請旨懲辦一摺據稱舊土爾扈特東部落郡王帕勒塔函致署伊犁府知府賀家棟欲以官權壓買羊隻又稱擬將貝子德恩沁阿拉什劣跡糾參指稱交伊犁將軍查辦革去此人之爵將來覆奏能否辦到若由將軍自行嚴劾更佳等語帕勒塔身列藩封在京當差應如何謹愼奉公深知自愛乃擅致信函挾私請託實屬不安本分帕勒塔著交理藩部議處以示懲儆欽此欽遵抄出到部查此案舊土爾扈特東部落郡王帕勒塔擅致信函挾私請託經伊犁將軍廣福奏參營私藐法奉旨交理藩部議處臣等遍查蒙古例内並無擅致信函挾私請託恰合專條惟查則例内開蒙古内外扎薩克汗王貝勒貝子公台吉塔布囊等有犯奉旨交議處分除蒙古例有專條仍照定例辦理外如犯不應爲而爲之事事理重者照内地不應重律杖八十私罪降三級調用蒙古官員無級可降應折罰札薩克俸六年酌减一年罰扎薩克五年私罪雖有加級紀錄不准抵銷各等語臣部例内旣無專條自應照内外蒙古汗王貝勒貝子公等犯不應重律杖八十私罪降三級調用例議以降三級調用蒙古官員無級可降應折罰扎薩克俸六年酌减一年罰扎薩克俸五年係屬私罪無庸查取級紀議抵所有遵旨議處緣由理合恭摺具陳伏乞皇上聖鑒謹奏宣統二年六月十九日奉旨依讓欽此 
各省籌辦地方自治 
安徽懷寗縣城自治公所議事會規約（續） 
[第七章徽章]  
　　第六十四條議長徽章用花邊橢圓式銀質鍍金長二寸二分中寛一寸二分中書城自治議長字樣副議長同惟議長上加一副字 
　　第六十五條議員徽章仍用花邊橢圓式銀質鍍金長二寸中寛一寸一分中書城自治議員字樣 
　　第六十六條文牘庶務徽章與議員同惟中書城自治文牘員庶務員字樣 
　　第六十七條本會旣有徽章凡開會時均須佩帶但不在會塲内不得妄用 
[第八章旁聽]  
　　第六十八條旁聽席分官員席公衆席及新聞記者席三種 
　　第六十九條凡官員旁聽應由各官廳知會本議事會由文牘員承議長之指揮酌定員數照送旁聽劵 
　　第七十條公衆旁聽由議員介紹之每員以一人爲限 
　　第七十一條凡開設本埠之華報館應由文牘員承議長之指揮分送報館記者旁聽劵每館以一人爲限 
　　第七十二條凡議事時旁聽人應以旁聽劵交招待員騐明指示入席 
　　第七十三條凡入旁聽席者應守左列各項之規定 
　　（一）不得携雨具洋傘或風帽斗篷水旱烟具等物入席 
　　（二）不得在旁聽席飲食吸烟及涕唾于地 
　　（三）不得對于議員之言論表示可否 
　　（四）不得談笑妨碍議事 
　　（五）坐定後不得來往更動 
　　第七十四條凡携帶兇器或酒醉者不得入旁聽席 
　　第七十五條凡旁聽人無論何等事由不得闌入議塲 
　　第七十六條旁聽人入席後如議長按照奏定自治章程第四十八條視爲應行秘密時得即宣告命令全體旁聽人退出 
　　第七十七條凡旁聽人有妨害議塲秩序者議長得按照奏定自治章程第五十一條令其退出 
　　第七十八條凡議員董事之弟兄子姪及親友來會祗可入旁聽席不得闌入議員之位 
　　第七十九條本會旁聽劵分經常臨時二種 
　　第八十條經常旁聽劵惟行政官廳及各團體新聞記者得用之官廳以其長官爲限團體以其主任爲限報館每館以一人爲限均不待知會介紹由文牘員承議長指揮分送之 
　　第八十一條臨時旁聽劵經官廳之知會或議員之介紹者文牘員承議長之指揮臨時酌給（未完） 
本埠新聞 
[公廨裁節經費之爲難]  
　　蘇省財政局曾飭公共公廨裁節浮費寳讞員以公廨辦理華洋事務紛繁一切支撥萬難减省且修理衙署經費已在罰欵項下支撥並無浮費一再籌畫惟有家丁辛資等項每年可節銀三百餘兩此外無可裁減昨已據情申復矣 
[彩票業展限停售之絕望]  
　　滬道蔡觀察昨出牌示云本年六月念九日奉南洋通商大臣張批發彩票商篤行堂等禀請展限彩票發售由奉批此案前據該商稽鶴聲等來轅具呈業經明晰批飭在案何得一再禀凟所請應勿庸議仰上海道傳諭遵照並按照限期查明飭禁切切禀抄發等因到道奉此查此案先奉撫憲批飭業經牌示飭知一面錄批咨會蘇臬司查照在案奉批前因合再牌示爲此示仰彩票各商一體遵照母違 
[私買金磅之貽害]  
　　南市大碼頭已閉裕康米行股東兼司帳陳福濤前日偕其子陳哲恭同扭江灣人周茂鑫至總工程局控稱周於四年前在裕康爲學徒學習帳務詎私與歇夥劉森栢向北市大豐永金號合買金磅虧本萬餘元遂竊取行内往來莊摺至各錢莊冒領銀五千八百兩洋二千八百元逃逸無蹤當將周父錫榮扭局奉飭交保嗣由周錫榮央人勸解令劉先繳洋一千元周亦將原籍住屋兩所推抵作價銀二千兩餘欵迄未歸楚該米行因此收歇現周茂鑫由漢口回滬反欲索還 
 
 

Page 19

 
 
房屋請爲追究周供當時與陳劉二人合做金磅虧欵甚鉅因無計彌補是以與陳商議私取莊欵付去後陳囑小的避往漢口事後始知受愚求斷詰之陳稱並未合股判周留局候補提劉森柏到案質訊繼由劉自行投案該行股東金光熙執事陸子山亦均禀請嚴追劉供現在滬北某洋紗號爲夥昔年確與陳合做金磅虧本惟小的由周轉手故去年已憑米業董事等經勸找洋五百元先付二百元書立票洋三百元刻未到期又將周茂鑫收據一紙呈案查核陸子山供商人亦有股本因不識字倩陳爲總稽查行内歷年並不虧本因金姓等各股東不認私出莊欵以致虧負巨欵求鑒陳裁判以該執事等均屬失察咎無可辭着一併退去諭令邀齊各股東來案移送商務分會秉公查理周劉二人押候核示 
[算明倒閉各莊帳目]  
　　北市正元謙餘兆康三錢莊虧倒後曾由滬道蔡觀察派委譯員陳二尹至公共公廨與各該莊查賬人將各家賬目分别核算迄已半月有餘前日始將欠人被欠各賬一律算明分列淸册昨由寳讞員一幷送至洋務局請蔡觀察覆核 
[立豐莊股東始獲交保]  
　　已閉立豐莊股東張鎭藩前經滬道訊斷出銀十二萬五千兩張奉斷之後卽挽人向商會介紹商懇原告鴻餘等各莊由張籌還現銀六萬五千兩各莊現已首肯滬道蔡觀察遂於昨日轉飭上海縣將張鎭藩送至商會交人保釋至串騙張等入股之左悅春仍飭發廳看管勒限淸理 
[奸商誑騙存欵]  
　　英租界河南路鼎餘錢莊開設以來未及一月詎前日該莊經理俞召棠與副經理兼跑街趙久康將森昌祥協泰祥時利和信泰泳泰竹生居等各家存欵及帳據等私行運出串同夥友學徒棄店濳逃昨經各存戶知悉立即報請總巡捕房派探查得祗存生財等物旋由捕頭派捕前往看管並諭包探偵緝俞等務獲追究 
[莊夥挾資逃遁]  
　　天津路協豐錢莊司帳王槐堂宕帳甚巨無可彌縫前日竟竊取現洋鈔票濳行逃遁昨經該莊經理查悉詳細查核計王虧空及被竊之欵共約二萬金卽將王所存小影持赴總巡捕房報請派探偵緝 
城　内 
[恐被牽累]  
　　謝顯銀昨至一路巡局禀稱小的借住縣橋南首趙家宅因有餘屋轉租於翁金生夫婦居住前日翁夫婦外出曾有翁之妻姊到家晚間翁夫婦回來據云箱内失去銀洋一百元夫妻吵閙意欲尋死小的因恐受累求請備案巡官准之 
[樂不思蜀]  
　　張立業將王吳氏扭至一路巡局禀稱該氏係王阿大之妻今在申姘識他人不肯回家求究王吳氏供年二十三歲於十三歲時許配於王阿大爲妻十四歲阿大病死並未成婚十九歲同寄母來申帮傭今年上春寄母囑令回家女子因家鄕貧苦不願回去今有王某願出洋五十元女子亦自願嫁於王姓故將洋交於寄母帶回常熟作爲前夫王阿大安葬之費求察判王吳氏發堂張立業收押如有的實保人來案准其交保 
[愼重衛生]  
　　城自治公所衛生處昨出四言韵示二通照錄如下（其一）垃圾堆積　瓜皮棄地　發生病虫　引動疫癘　藥渣抛路　行人滑跌　事屬作孽　豈能愈疾　此種迷信　最爲惡習　特行示禁勿干罰例　（其二）食物攤店　無軍洋燈　烟煤狼藉　妨碍衛生　早已禁絕　故態復萌　如再故違　拘局究懲 
[道批三則]  
　　浚川源等禀批候據情移商務總會並行公共租界會審宮轉飭該股東赶速淸理可也姜寳璜禀批此案選舉訴訟業已由縣詳銷該生旣因不服並禀籌辦處應候核示至控追借欵一節該生旣不受勸折收了事仍應禀縣聽候核辦母得遽行越瀆抄黏姑附潘王氏禀批氏子照案不能准釋業於上年來禀明晣批斥何得再行干瀆原禀擲還 
南　市 
[幸未殞命]  
　　成衣匠陳金聲前日在内地電燈廠旁瞥見該廠工人小毛口啣之烟嘴認明已失之物向之討還口角小毛情急潜吞生烟後經家屬察知報由工程局將小毛送至上海醫院救治得甦然後提陳到局罰洋一元充公 
[查獲匪徒]  
　　本月初六日夜半時有浦東鄕民邵錫海於十六舖新馬路乘車至三泰碼頭被匪徒三人尾隨其後乘隙攫去洋銀念三元逃逸卲卽報請南區查緝前日由探查獲形迹可疑之車夫劉根盛韓小五合等詰知由同業小山子等四人同謀現已避至虹口分給併等每人洋三元遂將劉韓解至工程局訊供不諱判劉戒責一百下留候補提小山子訊究並傳失主來　質明核辦 
[交保理處]  
　　法租界泰新里裕豐順海味行執事胡祥元至工程局控告族姪胡瑞堂前於光緒廿九年將寗波田單抵去洋四百元並代保猪行往來共被欠銀五百六十餘兩久不歸楚經陳裁判訊供屬實判瑞堂交保理處 
[不認收贓]  
　　法租界日新盛洋貨店前在浦東駁貨時失竊斜紋洋布三十疋報由工程局派探拘獲船夥楊林生訊供認竊不諱昨又補提供出收贓之協源行主陸雲深研訊陸供並未收買此項贓物旋經提楊質對楊稱先　張榮春同去兜售成交後裝在洋線袋内送去後在陸家石　茶肆付來洋五十元及鈔票五十元訊之陸堅稱實無其事判交保出外候派探查明再訊楊戒責一百下還押張榮春押候提齊人証再究 
閘　北 
[不認欠洋]  
　　奚讓之昨至四路分局控沈金仁積欠工洋十三元不還當經黃正巡官集訊沈不認欠判沈貼奚洋三元了案 
[來歷不明]  
　　徐阿德收買來路不明之舊鐵由巡士拘入四路分局昨經黃巡官提訊判徐交保候查核辦 
[甚不爽快]  
　　王田卿前晚在新閘橋上乘凉巡士向阻不服反敢詈罵因將王拘入四路一區昨經黃巡官訊明判責手心二百下以儆 
[控追房租]  
　　收租人張明金控租戶王金庭欠租三個月計洋七元四角昨經四路分局黃巡目訊明判王交保限三天先繳洋四元餘着分期拔還 
[打放拐匪]  
　　周友才拐賣表弟劉子記之妻何氏經四路分局黃巡官責押在案昨由劉父示田投案爲周求恩判再責一百板　具改過結保釋 
英租界 
[藥水害人]  
　　德律風公司用人石榮華前晚事畢回家行經江西路欲人工部局大門穿往河南路突被一人用銷强毒水澆於頭面等處石痛極僕地衣服毁壞嗣由巡捕查見車送捕房轉送仁濟醫院醫治據云雙目已受毒潰爛難保復明業已由捕房飭派中西包探嚴行查緝未知能弋獲否 
[遺失收條]  
　　截髮西裝之廣西人岑雨蒼游學俄國前日回至滬上庽居山西路周昌記客棧内曾將護照鈔票等物交存該棧執有收條昨岑出外遺失皮夾一只内有收條等件岑卽投報捕房捕頭派探傳諭該棧將護照等件交還一面令岑登報聲明 
[匠人跌傷]  
　　坭水匠吳桂生在外洋涇橋英商總會築造房屋昨由樓上失足墜下跌傷頭面手足等處當由同伴車送總巡捕房轉送仁濟醫院請爲醫治聞傷勢甚重難　無性命之虞云 
[犯人起解]  
　　上海縣田大令昨派差孫駿 
 
 

Page 20

 
 
等將調戲婦女案内之王文卿周毓卿及竊犯周銀根郁東生等四名遞回浙江原籍道經租界由該差至總巡捕房聲明派捕護送至火車站而回 
[搶取金飾]  
　　郭關氏昨乘東洋車行經福建路三馬路轉角被匪搶去金挖耳一只氏即投報老閘捕房派探查緝 
[捕頭續假]  
　　福州路總巡捕房捕頭麥突生君因病請假現已全愈昨又續假一月赴東洋游歷遺差由卜總巡諭飭十號副捕頭馬立暫行庖代 
[木作失火]  
　　昨日午後四點餘鐘北海路第三百三十三號門牌某木作内起火延及左右兩隣共嚮房屋六間事後捕房恐有别情卽飭包探查勘 
美租界 
[索欠亙毆]  
　　曹正甫昨向未月仁索討會洋起釁亙毆由捕併送捕房捕頭命曹赴公堂控追分别斥退 
[瘋婦胡閙]  
　　瘋婦沈宋氏昨在天潼路沿途胡閙由捕拘入捕房送廨暫押聽候訊核 
[設攤誘賭]  
　　徐生江在老街路擺設賭攤誘人賭博由捕拘入捕房押候解廨究辦 
[押店收贓]  
　　梧州路一千零七號某姓家失竊官紗長衫一件報由捕房飭探在耀興押店内查獲原贓再行緝辦 
法租界 
[賣妻爲娼]  
　　應唐氏率子泰來至捕房訴稱媳婦殷氏逃出日久今在劉松林所開之雉妓院内尋見向領不放求提訊究劉將殷氏身價據呈驗捕頭以劉旣有身據着赴公堂伸訴前日應唐氏母子投廨禀訴前情　之殷氏供稱上年八月間由婆婆同丈夫押在五馬路某花間内當時立據領洋迨至今年五月十六日又由婆婆之兄備洋贖去轉押於劉松林家質之劉供詞相同並稱尙有前押之花間主爲中身據呈電判殷氏收押候傳到花間主再訊 
[累及老母]  
　　吳正伯欠葉三福記房金四十四元八角由收租人董純蓀控奉公堂傳訊當由南貨店主潘松林保出嗣因屢次抗傳將保人拘案交保限三天交吳訊辦在案兹由潘將吳正伯之母周氏交案訊據供稱兒子因事出外未回須求寛限判氏交保限七天將欠租理淸如違准將各物拍賣抵償 
[領回原贓]  
　　鐵匠楊阿法前控同業陳文元私取鐵條一案兹經捕房將贓物弔齊送廨請示判陳押兩禮拜贓給楊領回 
[慣竊車照]  
　　車夫陶阿三日前行竊車庽主王張氏車照兩張由探獲案後又有何乙淸孔慶發二人附追被竊車照各一張經公堂聶司馬提究陶供所竊之照售與毛毛囡訊之毛供係悞收判陶毛各押兩星期以儆 
[扭獲竊賊]  
　　毛少卿在輪船碼頭行竊搭客白布三疋當塲被獲送入捕房捕頭以該客急欲動身當將贓物給予領去毛則解廨請辦判枷七天 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專　件 
[商辦輪船招商公局董事會呈郵傳部文（續）]  
　　查李任内由股東公舉商董唐廷樞等立理朱其昻及宣懷往來監查北洋自爲督察嗣因唐廷樞調辦開平礦務委員馬建忠敗壞大局經宣懷奉李文忠命收回之後由股東另舉商董嚴瀠等辦理李文忠因事太繁雜以宣懷爲股商所信服奏明督辦乃得規後擴充稍收成功袁任内光以楊升道爲總理雖多派委員仍重商董猶能守成嗣因楊内擢乃偏任委員無所統率遂致諸事廢弛其弊延至今日上年幸得改隷大部准遵商律設董事會註册商辦是中國商務一大轉機凡屬股商咸曉然於大部之注重商業同深慶幸詎料董事會成立將及一年所議整頓各事除淸厘契據裁撤乾修外如更換總船主買煤修船攬載搭客一切出入以及棧房多因洋人短欠棧租各弊病皆不能改總局如此分局可知董事會幾同虛設股東等責備甚嚴揆厥情由咎不在辦事諸員而在用人辦事之權限不明若再因循僅以董事爲議事機關以委員爲辦事機關此局潰敗尙可謂官力不難籌欵重振其如中國實業何或問股東何爲而力爭則曰爲商辦二字官旣不任利害辦事者當歸股東公舉不當歸官委派又問董事何爲而亦爭則曰爲官督二字董事當受大部管轄不當以委員監督儗請俯賜援照日本郵船會社准由股東在董事會之内公舉會長並由董事選派理事仍呈請大部核准並請遵照欽定商律第七十七條公司總辦或總司理人司事人等均由董事局選派如有不勝任及舞弊者亦由董事局開除其薪水酬勞等項均由董事局酌定所有董事中公舉辦事首領或稱總理協理或稱正會長副會長均請部中核定並照北洋創辦時於商董之外另派委員一二人監查利弊並管運漕所有辦事機關悉由董事首領會同部派人員隨時呈報查核以符官督商辦之實在以上皆係股東意見書懇請董事會轉求邀准者也董事等旣爲全體股東代表不忍稍存五日京兆之見用敢代爲瀝陳伏乞大部俯念中國商務關係至重上稽商律下順輿情並參酌創辦成案東西章法虛衷採納不加斥駁商務幸甚抑宣懷更有請者去秋董事會成立後經股東公舉到會自愧毫無裨助今年因病已數月不能赴局五月初常會衆股東援照路礦各公司公舉總協理當即當塲聲明招商局雖是完全商股但界限不明何能整頓若照鄙見應將格式畫定再定選舉何人至於各股東以宣懷爲老馬識途兩次公舉若是興旺時候决不再就値此時局艱難亦應擔此責任但病軀未愈病好尙須出門應請另舉賢能無不力助等語所擬畫定格式係指用人辦事而言仍以官督商辦爲宗旨區區之意並以附陳再此呈蓋用本公局關防董事等署名於後又董事張允言赴寗未回不及署名須至公呈者　董事盛宣懷　施肇曾　譚國忠　嚴義彬　鄭官應　唐國泰　楊學沂　何聲灝　查帳員　顧潤章　嚴廷楨 
[又全體股商公呈郵傳部文]  
　　具呈商辦輪船招商公局股分有限公司全體股商施則敬等四百九十五人爲恪遵欽定商律並援照商辦公司及原奏官督商辦成案公推總協理環懇俯准註册立案事竊股商等接董事會函稱前禀大部隷部章程於宣統元年九月二十一日接奉批示並附分條簽改章程一分排印成册應如何議復各具意見書到會公議呈復等因股商等互相籌商當即簽註意見交由董事會彙集議辦大旨抱定官督商辦宗旨以期名實相符伏讀大部簽註章程第二節及第三十節一則曰雖係官督商辦再則曰係官督商辦性質是商辦二字已蒙大部一再簽允應請免其删除商辦字樣兾與欽定商律大部鈞簽農工商部註册給照及李文忠公原奏各案一一符合惟查各國純然商人資本公司無不由股東公舉正副經理人中國現在商辦路礦公司亦皆公舉總理協理主持一切招商公局爲完全商股自應公舉望重資深駕輕就熟者推爲總理協理提綱挈領力任鉅艱俾大局有所主持斯庶務可期就緒股商等於五月初六日股東常會之期當塲會議全體公决僉以正任郵傳部右堂盛宮保曾任督辦二十餘年自向旗昌洋行贖回起至交卸之日結存馬頭棧房輪船地産按照時價併連公積不下二千萬之數有簽字帳略可查實屬成效昭著衆望所歸應推爲總理農工商部右堂楊侍郎曾任總理四年實事求是有裨局務農工商部丞堂李襲侯係創辦文忠公之孫洞悉淵源關懷時局均應推爲協理查其股本又同居多數核與商辦公司如鐵路礦務禀准成案均屬相符即係欽遵歸部管轄之旨辦理理合會同董事施肇曾譚國忠嚴義彬鄭官應唐國泰張允言楊學沂何聲灝等合詞具呈公請大部俯念商情迫切准予註册立案實爲公便再查商辦公司舉定總理協理禀請立案或卽奏派今招商公局已遵商律註册給照又奉旨歸郵傳部管轄現已舉定總協理應否援案請由大部會同農工商部據情奏聞之處並乞鈞裁合併陳明除呈農工商部外謹呈 
小　說 
[言情小說玫瑰淚（三十五）]  
　　翌日衞而立即御笛克至火車站乃不知其乘火車往何許。距兹四日。而笛克仍返王冠逆。旅衞而立亦仍爲之御車。計笛克於一千八百九十五。年九月二十二號。乘火車離倫敦他往。以二十六號仍歸倫敦。至十月二。十號。始乘印度之馬亞孜打船出口。衞而立所知。僅此。外此之事。衞而立。一不之知。密司脫羅利亞者。殁於一千八百九十五年之九月二十四號。笛克之離倫敦而他往。適在此時。吾以是知笛克於此四日中。必在。惠爾。文無疑。此吾第二下手之方法也。語至此。倫斐少止。出雪茄燃火吸之。吸已。徐吐其烟。絲絲縷縷旋繞於倫斐胸間作白色。華福與赤利伯爾危坐悚聽。不敢間續其語。倫斐續言曰吾旣知笛克之至惠爾文。惠爾文爲僻地。僅有旅館一家。吾略詢旅館之侍者。即得梗槪。而最要者。必力訪當日。之托而根。在何時與笛克相見。相見以後。有無謀害之形跡。計托而根之。 
 
 

Page 27

 
 
識笛克。在彼幼時。今笛克形貌長成。又隔絕不見者十四年。非笛克自言。者。托而根决不能識。且笛克狡猾無倫。或竟有意變易其舉止音吐。以愚。托而根亦未可料。綜言之。笛克必托名黑特生。以往見托而根。吾覓得托而根舊時司門之老媼。一一詢之。知果有如是如是之一人。於托而根死。之前二日。投刺進謁。司門老媼。平日乃不識是人。托而根與談至三十分鐘。明日又至托而根許。談約二十分鐘。且力邀托而根偕之外出。此外出。之時間。即爲謀害之機關。吾計笛克旣居旅館。則非邀托而根至彼庽樓。即邀托而根至餐肆進膳。果也吾又訪得九月二十三號之一句鐘。别兒。餐肆中。有兩人據座對飲。主人爲黑特生座客即托而根也。蓋惠爾文地至僻小。舉市之人。乃無一不識托而根者。故吾之探訪亦至易。自是以後。托而根立於明日死。而黑特生之蹤跡。亦不復再見於惠爾文。以吾思之。笛克旣爲雷第科西嘉之高弟。則於毒藥一道。必辨之至精。且印度毒草。儘有服之至五日或一星期。然後毒發者。殆笛克於酬酢之時。潜散毒藥於酒中。而托而根乃絕不之覺。至於受毒而斃。此吾第三下手之方法也。密司脫羅利亞。密司脫尼喀。君等聞我之言。以爲然否。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
