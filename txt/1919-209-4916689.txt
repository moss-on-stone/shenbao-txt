# 1919 - 209 - 4916689

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[疫（冷）]  
　　近日之疫幾於各地皆有不僅上海一埠而已也中國之人苟能於此三思則凡百事業之去敗而爲成也其庶幾矣 
　　因是可知凡人類而不自求存也終必至於消滅人雖多不足恃也因是又知凡人類之求存者祇求我一人之存無益也苟不代他人而同謀其存終亦必隨人以俱滅也何也不事衞生終不能免於疫疫旣發生勢必不擇人而傳染也故免疫之道必自衞生又必謀公益而使人人衞生 
專電 
　　北京電李曰垓昨見龔談及合併制憲事李謂不維持法律統系則無誠意議和之咎全在北方龔甚動容但慮安系反對 
（四日下午一鐘） 
　　北京電安系仍力催提龔閣但内財兩總龔與安福間仍未商定某要人謂十日内决難提出（四日下午一鐘） 
　　北京電王揖唐爲龔閣事連日奔走公府疏通似無效（三日下午二鐘） 
　　北京電公府將設邊防委員會委員長段祺瑞副長貢桑諾爾布此外陳貽範蔣雁行程克等爲會員（四日下午一鐘） 
　　北京電奥約延一週簽字恢復和平布告因此緩發（四日下午一鐘） 
　　北京電昨閣議意使擬設中意航業公司請我加入資本案否决皖省請發水災有奬劵案准發行一期（三日下午五鐘） 
　　北京電奉電稱省城虎疫流行甚厲死亡頗多此間某外報載北京廊坊亦有虎疫發現說（三日下午三鐘） 
　　北京電吉林郭省長薦孟憲彝自代（四日下午一鐘） 
　　北京電黑電大股激黨由馬札諾夫一帶竄至阿穆爾北力克斜也夫地方攻擊列車傷斃中俄日人七十餘名現由阿省至伊立古斯一帶火車斷絶交通　　北京電鮑電據黄參謀報告孟現仍要求帶一師軍隊入關爲最後讓步（三日下午三鐘） 
　　香港電冬日國民大會歡迎滬四代表警區詰問甚厲會員答人心一致請盡拿警員退卒開會（四日下午十鐘） 
　　香港電黄大同被控三罪林虎擬槍斃沈鴻英電保現押（四日下午十鐘） 
各通信社電 
　　北京電北京日人報紙稱廊坊發見虎列剌症考諸病菌確爲眞正虎列剌疫症所有消息現被取締蓋恐傳言過甚引起恐慌也（二日）字林報 
　　廣州電北政府以六月二十八日爲對德恢復平和之日交新國會通過後宣布會電商軍府此間於宣布對德恢復平和極表同意通過新國會一層非常反對張敬堯以湘人數年所經營之第一紡紗廠原係省有性質拍賣與鄂人李某得價六十萬元湘民大會及軍民長官聲明否認此間湘議員亦通電力爭責李退約西南認北方有派安福系首領王揖唐爲總代表說又起有人謂龔卽王之化身南方未必承受曹錕張作霖通電促和兩粤莫譚二督均有電表示贊同（以上一日）以上平和通信社電 
　　北京電龔租閣擬先將彈劾私賣公債案取消卽咨請國會同意 
　　北京電孟恩遠電已派代表迎鮑督請催鮑來吉視事 
　　北京電陸使電英法兩國對於保障歸還靑島問題已向中日委員提示一種公文書 
　　北京電將西發通電詳述政府不簽德約之决心　　北京電當軸擬打銷中日合辦山東鐵路决從民意贖回 
　　北京電靳雲鵬經勸留未允田煥亭亦要求准辭　　北京電聘王揖唐爲戰後經濟委員會長 
（以上四日）以上中華通信社電 
　　北京電曾毓雋長交通已内定保總務廳長姚國楨升任交次 
　　北京電邊業銀行由李思浩全權籌備業派員在京津滬漢張家口等處勘設行址 
　　北京電葉恭綽電告八月底由歐啓行内渡 
　　北京電長春交涉政府仍主張就地解决昨電張使曁郭宗熙向日領談判 
　　北京電湘督請運湘米赴津京銷售院以現在江浙皖均請限制漕運擬卽准湘督所請 
　　北京電教部呈請組織工廠專製教育用品飭令全國各校一體購用提倡國貨 
　　濟南電昌言報主筆張景雲等七人已在檢廳反訴許世名等十三人私擅逮捕及毁棄損壞罪聞檢廳已准予受理（以上四日）以上中孚通信社電 
法國無線電 
　　三日里昂電協約國國際最高會議於星期六日開會討論匈加利及羅馬尼亞問題匈加利倍拉剛政府辭職及純粹社會黨内閣繼任消息至今晨始傳至巴黎此種行爲對於貝斯脫地方所建設之制度殊引起極大之疑慮故須靜俟貝斯脫地方最初之表示五國會議觀察目前情勢對於非共産黨將來任社會黨政府領袖潑萊特氏之要求阻止羅馬尼亞軍隊止於貝斯脫之門戸一節答稱協約國當觀察匈加利新内閣之行爲而定並稱匈加利若不按照規定解除武裝羅馬尼亞殊無遵守休戰條欵之必要 
　　三日里昂電布達佩斯脫共産黨政府已辭職繼之者爲純粹社會黨政府勃拉剛氏及辭職之閣員數人已行抵維也納 
　　三日里昂電比京消息比王及后將於九月杪或十月初往華盛頓届時恐將遊歷美國全國 
路透電 
[歐洲和會近記]  
　　三十日巴黎電高等議會實際上已决定組織協約國國際特别委員會襄辦關於履行和約條欵之各事務總機關將設巴黎或將相機移往其他都城高等議會已許由英國寄包件至德 
　　三十一日倫敦電季報云按照山東問題之解决不啻將全省隸屬日本中國之獨立行將消滅日本於煤鐵二項可以不復倚賴外國之供給不久且能造成控制太平洋之艦隊此爲日本暫時委棄種族平等要求與贊助國際聯盟極大之代價國際聯盟已正式承認西半球之孟羅主義今又承認遠東一種孟羅主義各國默認此種協定實凡爾塞和約至可痛心之污點　　三十日倫敦電布國代表已提出第一次意見書志在證明馬其頓·杜白魯加·塞拉斯均屬布國所有　　二日巴黎電協約國國際高等議會已接匈國皮拉根氏被倒之正式徵實消息匈國新政府要求協約國阻止羅軍向匈京進發高等議會之意今宜觀察匈國新政府之行爲再定方針據芝加哥講演報載稱高等議會希望匈國新政府之行動能表示擬遵守休戰條件及尊重新疆界則羅軍可留於目下之地位 
　　三十日巴黎電巴黎各界人士之意美國不致爲任何土地之代管國聞英國終將受託代管君士坦丁與士耳其 
　　三十日巴黎電法國决議由薩爾煤區與羅爾煤區供給意國煤斤 
　　二十九日巴黎電各大國代表已贊成布國和約中經濟條欵協約國已寬限奥國一星期考慮和約　　三十一日巴黎電高等議會已贊成因德人在立陶宛妄行收拾大局之計畫 
　　三十日巴黎電比人對於比國要求希爾特河航行自由及在林堡省自由行動之談判極爲關心法總統演說中曾言法國擬竭力贊助比國要求故比人殊抱滿意解决之希望 
　　三十日倫敦電倫敦君議會及非國教之牧師合派代表至白金漢宫祝賀英皇和局告成英皇諄諄以改善居住及教育爲言教育一層當使國家德智體三育之可能性發展至於極度此外且當周恤貧弱保護嬰兒位置殘廢 
　　三十一日巴黎電高等議會請德政府於八月二十日撤退波羅的省所駐戈爾資之兵並稱如有必要英國將供給運輸器物 
　　三十一日倫敦電今日上議院宣布英皇批准英法聯盟約議案及和約議案 
　　三十日亞姆斯特丹電萬國工業聯合會大會委員會考慮德代表所提出關於彼等對於戰爭所持態度之文書文中詆責德人在比之暴行並稱德國工界對於戰爭原因嘗爲政府所惑該委員會申請大會進行工業聯合會之事務已由大會允可 
　　三十日倫敦電福煦統帥今日在倫敦市議會受倫敦城之名譽自由禮節隆重著名人物與禮者甚衆是日各街道滿懸旗幟福煦統帥自逆旅乘車赴市議會封見者皆向歡呼 
[各國生活問題]  
　　三十日巴黎電法國已組成經濟會議籌商生活代價昂貴解决辦法今日第一次開會現擬將規定物價之計畫提交國務院核奪 
　　三十一日倫敦電銀市星期報告云存貨仍缺買現者源源不絶現貨之價頗漲遠期之貨亦因之而漲七月二十六日舊金山有銀二百餘萬盎司運往中國日本 
　　三十日倫敦電約克希爾礦主請礦工領袖今日在里斯開會故情勢略見安定約克希爾礦工代表斯密士氏在里斯大會拒絶受納政府之計畫或於論件給資事受礦工聯合會行動之束縛目下談判業已决裂情勢甚爲嚴重 
　　三十一日倫敦電國會工黨議員定於今日開重要會議討論反對受運動之罷工之提案 
　　三十一日倫敦電有名商家多人具名募捐英金五十萬鎊在倫敦大學置設商業學位 
　　三十日柏林電電氣工人已開始上工　 
　　三十一日倫敦電倫敦警察今日開大會主張立卽罷工警察聯合會會長聲稱彼等要求撤銷警務議案及承認聯合會 
　　三十一日華盛頓電美國生活代價日貴人心殊爲不安且因以發生種種事端威爾遜總統發表文告謂現以全神注意此事路工聯合會會長聲言如不於十月一日以前增加工値或減輕物價則將取嚴厲行動政府各要部主任已怱遽會集討論消患方法 
　　三十日倫敦電愛沙尼亞政府發表文告述及英國南港大會通過工人提案反對出兵俄國事謂愛沙尼亞人現在力戰保全獨立及自决權幸賴大不列顚等諸國之輔助已建成民治共和國國民皆爲感激深信英國之民治主義必不致拒絶繼續輔助如中途棄之則愛沙尼亞將死於帝制共産主義之下 
[匈俄之過激戰]  
　　三十日倫敦電今日俄國公報云伏爾加陣線之志願軍繼續前進過激軍之地位爲之阽危志願軍現距加米興不足五哩彼等入伊蘭北面之薩摩伊洛夫加後卽越比拉夏夫·加米興鐵路續進志願軍已開始在加爾柯夫·波爾太伐陣線進攻已佔據加克蒂爾加鎭稍南之過激軍自認已被迫委棄康斯丹蒂諾格拉鎭 
　　三十一日瑞士京城電維也納消息奥國内閣業已辭職 
　　三十日柏林電維也納消息匈牙利國民委員亞哥斯登氏受皮拉根氏之委託與英國陸軍大佐肯林漢氏開始談判據稱肯氏已提出下列之條件（一）勞兵政府辭職（二）由社會民治黨及中等社會組織新政府（三暫設軍事迪克推多由協約國節制（四）由迪克推多保護舉行國會選舉肯林漢陸軍大佐後與反對革命政府代表比士倫伯爵在維也納舉行會議 
　　三十一日倫敦電茲接消息羅軍已追逐匈軍至太愛斯河之外維也納英國代表報稱近今所傳薩慕爾氏已代皮拉根氏之謠言並不確實波蘭軍已佔據東加里西亞該地曾暫由和會劃讓與波蘭波蘭軍今仍繼續進攻過激軍已抵維爾拉·明斯克鐵路北俄陣線之司令已設法防杜俄軍續變過激軍繼續沿白海濱西進刧掠焚殺台尼金將軍似能扼守各陣地惟其前途全視能否改善被釋區域之居民物質狀况而决 
[各國近事記]  
　　二十九日芝加哥電暴動已成戰爭性質黑人十萬與同數之白人紛持刀械手鎗戰於各街道騎巡馳過死傷者之身恢復秩序衝散鬬者但冷僻之街道仍有以刀鎗互鬬及縱火事端死傷之數未能估計醫院已爲人滿當道已召集兵士四千人 
　　三十日芝加哥電昨晚復有種族暴動死傷若干人有黑人一中彈殞命衆乃傾油其身而焚之昨有白人攻擊黑人醫院鎗斃二人鎗傷七人由警察驅散羣衆旣而街中亦有暴動死黑人與白人各二傷黑人三十白人四軍隊尚未經調出警察謂能控制一切 
　　三十日芝加哥電今日仍有種族暴動迄今死二十七人傷千人因傷而斃者頗多電車罷工未已 
　　三十一日倫敦電海軍部大臣華特朗氏今日在下院宣稱現僅餘德國戰鬬艦一艘輕巡洋艦三艘斯加巴佛洛曾救起驅逐艦十五艘尚有三艘正在援救中目下對此諸艦未有辦法並未議開澈查法庭 
　　二十九日丹京電維也納消息一九一九年至一九二○年財政年度奥國預算案收入項有克郎二千五百四十八兆支出項則有六千五百四十六兆之多公電 
　　湘事維持會電廣州軍政府各總裁參衆兩院參謀部雲南唐聯帥貴州劉副帥自送上海孫總裁唐總代表鈞鑒湘西參事會感電諒達聰聽該會對於陶查辦辦理宋方衝突不公一案所擬善後辦法二條敝會極表贊同至綏鎭總兵繼任人物就人地資望而論以現在駐紥永順靖國聯軍第五軍總司令林德軒最爲合宜敬懇鈞府迅賜任命以息爭端而救綏保民命湘事維持會叩江辰州湘西參事會轉田張周胡林五總司令均鑒感電敬悉敝會對於貴會主張深佩藎籌已於江日電致軍府主持並懇任命林德軒爲綏鎭總兵併聞湘事維持會叩支 
國外要聞一 
[美國近聞（楞薌通信六月二十二）]  
　　飛渡大西洋刻已成爲事實其大略當已見之吾國報紙矣此邦之熟於掌故者彚集自來航行大西洋之速率藉比較以覘人類知識之進步今錄之於左 
　年份　人名　航行器　時間　地點 
　不詳　猗利克生　帆船　六個月　丹麥至北美拉白剌都 
一四九二　哥倫布　帆船　七星期　西班牙至美洲 
一八一九　　　汽船　　二十六日　利物浦 
一九一六　　德潛艇　三星期　德國伯里門至紐約 
一九一○　　　汽船　四日十小時　英后城至美紐約 
一七一七　　　汽船　三日半　　英至美 
一九一九　美海軍將校　美飛艇　二日二時四十一分　紐芬蘭至葡京理士奔 
一九一九六月十五　阿爾可克　英飛艇　十六小時　坎拿大至愛爾蘭 
先阿爾可克數星期飛至半途墜入海中遇救者爲霍克阿氏所乘之艇爲抛擲炸彈軍用式馬力八百匹 
　　返觀吾國則復何如飛機之大者不過百餘馬力旣無優美之機工學校以造就根本上的人材復日日努力政爭置他人之進步於無睹處茲萬國交競時代　之不危不可得也 
　　現在世界政客侈談裁兵矣以下走所知則所裁者爲戰敗國之兵如德軍限爲二十萬（近增之數初係十萬） 
奥軍稱是其戰勝之聯軍除美國將限常備軍爲四十萬人外（較之原額十萬人已多四倍）英法意日對於此項問題尚無動靜然美之兵備固不稍弛觀其最近下水之戰船可以知之也 
　　船名『田烈士』Tennessee於四月三十日在紐約廠下水載重三萬二千噸建造費千五百萬元長六百二十四尺速率每時二十一海里載有十四寸砲十二尊五寸砲十四尊抵擊飛船砲四尊砲擊最遠線爲十三英里全船官佐軍伕共一千零八十二人據美報所載此係今日世界最大之無畏式戰艦 
　　大戰已爲歷史上事實一般留心細節者現考得此次戰爭傷者不計共死人七百五十萬左右内以俄國最多其數逾一百七十萬德次之約百六十萬法又次之約百四十萬最少之國布爾加里亞亦死十萬全戰共費美金一千九百三十萬萬元 
　　當戰事方酣時費城爲製造軍械之中心點『愛迭石』兵工廠日出槍五千枝自始至終共造槍一百九十二萬九千枝 
 
 

Page 5

 
 
   
 
 

Page 6

 
 
國外要聞二 
[來因新共和國之面面觀]  
　　五月七日巴黎和會授與藍超伯爵之對德和約劃定來因河西岸舊普魯士之來因行省爲協約軍佔領區域載明北部駐軍五年中部十年南部十五年以爲德國遵守和約之保障六月一日佔領區域内突有來因共和國宣言書之發佈聲言脫離普魯士組織自主國嗣後德政府提出抗議拘捕主使獨立人物居民罷工反抗獨立擾擾不已法亦各報連日登載佔領區域之消息特詳更著爲評論吾曹遠東人士視爲德法間之緩衝國與吾風馬牛不相及大都置若不聞以吾觀之來因共和國雖與吾國無直接關係然其成敗之機足以觀民族自决主義之消長爰掇拾法京各報所誌略述其概况以供國人之留心世界時事者之研究焉（來因共和國之宣言書前已譯登本報） 
　　（一）來因共和國是否有國際間獨立國資格讀該國宣言書謂在德意志之中組織自主國Ａu　SeindeＩ'Ａllemagne則不脫離德意志也明矣據該國新總統對巴黎時報訪員之談話謂所脫離者普魯士而非德意志也將來德意志組織新聯邦時當爲新聯邦員之一而對普魯士處於平等國之地位又據新總統致巴黎和會會長請求承認書謂將來來因共和國願置於國際同盟保護之下是故就目前事實觀之來因新共和國尚未取得國際間之獨立國資格 
　　（二）來因共和國將來是否仍行擔負德國戰事之責任 
[來因共和國疆域略圖]  
　　據來因新總統致巴黎和會及協約佔領軍孟琴將軍書皆稱新共和不求避免和約所處决德國擔負戰爭責任之辦法將來應繳賠償皆仍允認蓋欲協約國之扶助不得不出此態度也 
　　（三）來因區域居民之態度所最奇者來因居民大抵表示反對獨立之態度而以社會黨及新教徒爲尤甚若輩以爲主使獨立之人物皆資本家及舊教徒之結晶體全部重要都市皆發見劇烈之罷工運動甚至闖入威斯巴登之臨時政府擊傷新總統及臨時政府之重要人物（傳聞新總統已遁然未證實）臨時政府所揭示之文告皆被扯毁騷擾之情不一而足其稍穩和者發言德意志當危急之秋爲之國民者當扶助之不暇安忍見難思離以貽祖國之羞違瑪國民議會中之來因區域代表數人亦竭力反對謂在敵軍佔領區域中突有脫離祖國之舉動非少數人媚敵以背民意則必敵軍逼使爲之也凡此種種法京各報皆疑爲德國社會黨所嗾使 
　　（四）德政府之態度德政府對於來因區域宣布獨立之運動當然反對六月一日以後對外則迭向和會及協約駐屯軍聲言來因民意反對分離對内則宣布來因新總統豆爾登氏之叛逆罪下令拘捕並派中央黨來因人脫利薄恩Ｔrimborn爲來總督以緩和分離黨之心其輿論谒力指斥協約國在德約未簽字之前嗾使德境内少數媚敵之流脫離中央使德國有從此解體之虞以迫促德之簽約至於慫恿居民從事劇烈之反抗運動則法報疑之吾人以無確實之證據猶不敢斷其必信 
　　（五）協約駐電軍之態度協約駐屯軍以其政府猶未有鮮明之表示故取冷淡之態度以避挑唆之嫌惟聲言有維持秩序安寗之責任對於劇烈之反抗舉動若罷工若私鬬則盡力抑制之 
　　（六）法國之輿論法報皆稱來因共和國之成立爲威爾遜總統所傳佈民族自决主義勝利之微象　來因左岸在羅馬末葉本爲法郎克民族殖居之地克羅偉斯龍興於是夏里曼大帝建都於愛克斯拉沙伯Ａix·laOhaselle中古時代爲小諸侯所建國之地十六十七兩世紀宗教改革時代亦在在與法國生密切之關係拿破崙時代爲法國所保護至維也納會議爲神聖同盟所逼而與法國脫離至十九世紀中葉始爲普魯士所兼併故來因兩岸居民之欲脫離普魯士覊絆非自今日始也又謂來因苟不自組自主國則巴威略爾之斯巴達克斯團德俄之共産主義必將越來因河以侵擾西歐扶植來因共和國所以阻遏過激黨也甚或謂十七世紀魯意十三之相李希留Ｒichelieu及魯意十四拿破崙兩雄主皆有擴張法國版圖於來因以東之宏猷今而後可以實行矣 
　　（以上根據六月十四日以前巴黎時報畫報新歐） 
洲週刋之紀載） 
國内要聞 
[外報論中央財政之窘狀]  
　　字林報二十九日北京通訊云北京之窘狀常見報端就事實言吾人無日不見其窘也但政府目前狼狽狀態有爲全國及全球所不及知者北京全恃借債度日伸手接來張口吞下如此生活幾令人疑爲不確今則日人方面之欵不能予取予携此非日人之不願通融也實因日人知輿論嚴正感情不洽與其火上添油更增惡感無寗暫不借資於中國之爲愈也舊銀行團確已復活年餘以待新銀行團之組織上星期政府曾向銀行團商借二千四百萬元分六個月交付但銀行團未能應允祗將此事呈報本國核辦今政府需欵甚亟俸金待付日用宜籌刻已得俸金者爲交通部與司法部人員其他部員皆待哺嗷嗷以目前米價之奇昂一般僚屬眞有長安不易居之感矣政府現方拚命籌欵此亦無怪其然英美商行現有請借短期欵項者之足跡凡三個月之借欵額在十萬元以上者願給息百分之十而以票面價値七倍之元年公債劵爲抵此種條件極足動人而回扣亦甚豐也巴黎消息謂協約國勸中國補簽德約東京亦有來電謂日本關於交還山東事願予讓步由此觀之似中國已有活動意願受調停但此種觀念尚未經當地消息證實之雖軍閥與親日派慫態補簽然徐東海因中國賴以供給原料金錢與精神上助力之美國未必承認山東條欵若中國遽行補簽未免不智故拒絶之其實所謂巴黎電東京電者大可視爲日人文字鼓吹之一種作用焉 
[山東問題之外訊]  
　　某方面昨接巴黎電稱日本因我國决簽奥約以爲加入國際聯盟之準備英美等國多有表示援助者大勢所趨知難迫脅擬將山東條欵酌量讓步現正商請協約各國使向我婉勸等語據此以觀英美旣盡力調停於先而日本復表示善意於後此項問題之解决爲期當不遠也 
　　外交團方面消息關於山東問題美國已提條欵八項出任調和一說外交官界謂美國政府並無向中國政府正式提出此議之事所傳八項條欵當係該國輿論界希望調停中日山東問題之一種主張 
日本某新間云陸徵祥曾於二十六日有重要報告至中政府其内容甚爲秘密惟聞其要領約如下述英法兩國委員對於保障歸還靑島問題曾斡旋於中日兩國之間準備一種公文書提示中日委員迄二十六日雙方各已簽字同時又爲中國對於對德講和條約追加簽字之計畫乃忽有美國上議院共和黨議員喬孫氏致電某處謂當此美國上院正在拒絶批准山東問題之時中國委員若遽補簽德約必蒙不利之結果云云於是補簽德約計畫遂爲停頓然陸氏對於此事不 
對於喬孫氏之電傳似抱疑念且有三十一日以前苟美國上院無確實之救濟方法則中國當以獲取參戰之利益爲主須補簽德約 
　　中美通信社消息云據七月二十九日華盛頓來電稱關於法國條約威總統曾咨達上議院謂該約之目的係使美國於法國無端受德國侵犯時加以協助威總統深信該約實加法國以相當保護將來仍有種種不可限量之機會此項條約非舍國際聯盟而獨立實屬於該聯盟云云又外交委員會對於德約未加討論卽咨送上議院 
　　又云據七月二十九日華盛頓來電稱此間日使館代理大使田藤氏與新聞記者談話述其對於山東問題之個人意見云日本實决意將膠州租借地之主權交還中國並預備與中國從还開始交涉並謂從前完全由德人管理之靑島濟南鐵路現將由中日合辦將靑島開放爲外人公共貿易之地不示區别將來日本尚欲在靑島闢日本租界及萬國租界各一處萬國租界卽倣上海之公共租界辦法按從前之中德條約德人有駐兵膠州之權利日本則决定將山東之日軍從速完全撤退惟中國須補簽德約及以後締結歸於支配此等土地之中日條約以爲交換條件云 
[新參議院與戰爭終止案]  
　　新參議院於八月二日開會李盛鐸主席汪聲玲提議先議衆議院咨送議决之中德戰爭終止同意案大多數贊成遂先議擬請宣告自六月二十八日中德戰爭狀態終止案（大總統提出）（衆議院移付）政府特派委員外交部僉事許兆熊說明提案理由畢楊以人儉謂恢復和平固人民所贊成但恢復和平之後希望政府對於山東問題仍宜堅持到底政府委員答覆對德終止戰事與山東問題無妨秦望瀾胡鈞等均謂政府委員答復已甚明瞭請卽付表决議長宣告以無記名投票法表决票上只書同意不同意字樣在場議員百零一人同意票九十九張不同意票一張廢票一張大多數通過同時又决定衆議院議决致電美國上議院之動議 
　　對德奥恢復和平業經國會多數同意對奥和約我國已决定簽字對德申明戰爭告終和平開始須俟奥約簽字後方能明發命令對奥簽字及復和辦法擬補提兩院咨請同意昨日國務會議議定對德奥不再稱敵德奥僑民均以對待無約國人民辦法待遇之德奥俘虜互商交還方法德奥僑民財産取消管理另設特種財産管理局依照和約條文所定仍代保管備將來抵充賠欵之用 
　　對德奥恢復和平案新衆院通過後移咨新參院新參院昨又通過卽日用兩院名義咨送政府大約明令不日可下下星期二之閣議將首先討論對德恢復和平之手續矣 
[日本學生團致我學生界書]  
　　日本學生代表團來華謁府與秘書長吳世湘談話已見昨報今日在京發表意見書如左中華民國學生諸君鑒余草此文之先謹以一語祝諸君之健康余在日本居常想慕貴國文物屢欲來華與靑年諸君相見今幸達其宿願獲與貴國人民實行接觸略悉貴國民意所趨又得以此書奉達於民國惟一有識階級學生代表諸君之前且卽日可與諸君晤面披瀝肝膽余心之幸復何以加余爲日本早稻田大學學生生於鹿兒島阿允根村偉人西鄉隆盛余之同鄉也余父在鄉極攻漢學精通老莊哲學余雖不肖亦曾讀過老莊之書方余束髮攻書余父卽授以四書五經年十七誦史記通鑑十九讀左傳二十讀老莊余母暇時亦曾授余三國誌水滸傳各書總之余生長於漢學者家庭而教養於漢學者家庭以此緣由余今雖略通泰西哲學思想而對於中華之文明老莊之哲學實私淑不置也余之縷論　歷蓋欲諸君知余爲何如人余之現在性格其來有自余踐斯土已越兩旬益覺貴國人民可親可敬今且以歸國爲苦此非好爲巧言蓋由衷之語也頗聞北大學生對於日本及日本人恒抱不滿適因山東問題發生排日運動乃更劇烈當時余在東京遍讀各報所載終以不明眞相爲恨後潛思默考而知　人對日之反感醖釀蓄積已非一朝一夕而其致此之因則由日俄戰後日政府對華外交一本侵略主義馴至激此反動咎由自取中國方面實情有可原今欲洗滌宿嫌言歸和好自非尋常手段所能爲功因此之故余在學時每遇公會演說則極力指摘日政府對華外交之非促其反省而對於軍閥權貴之流尤攻擊不遺餘力當道始視余爲狂簡繼則壓迫頻加甚至以巡警尾隨余後顧一般靑年學子對余深表同情每遇演說皆蒙熱烈之歡迎此次山東問題發生日本誠能披誠相示則和會開幕以前卽應聲明將靑島無條件交還中國余當力時倡此議學生同志亦殆全部贊成相與奔走呼號冀能補偏救弊於萬一方日本特使牧野男爵赴任之前一日余及其他學生代表兩名謁其廬（在東京澀谷）痛陳上述主張約二小時彼時牧野男爵允余採擇乃其結果如是眞足痛心今中華靑年諸君憤外交之失敗羣起反對此其愛國熱誠吾人所傾服不置者也中國人對日之反感迄今可謂根深蒂固卽微山東問題亦終有爆發之一日今茲排貨風潮特觸機而發耳此種反感之積因實由於日本侵略方針而起在理日本當局應尸其咎顧今日中華靑年諸君皆以日政府所爲視爲日人一般之總意由是對日政府之反感變爲對日人之反感此在國際對立狀態誠無怪其然而此際中日靑年所不能不覺悟者卽兩國政府外交若反其國民眞意之時應如何聯絡融和使彼此國民感情不致發生阻礙是也夫日本自日俄戰役以來皆以侵略主義爲對華外交方針此無非中日軍閥朋比爲奸之故日本固負其責中國亦分其咎余今不必詳爲指摘惟有一語爲諸君告者則日本對華方針之根本錯誤實由於政府不能實行民意貴衆兩院雖有其名而其實亦不足完全代表民意也日本因侵略主義馴致中國之反感茲者排日思想繼長增高日本已漸感其苦此非日本國民之罪乃日本當局之罪今已於前節縷述之歐戰終局之後日本一般國民就中如吾輩靑年學子對華問題尤有覺醒獨怪冥頑之日政府猶墨守其舊式常套空呼中日親善其愚眞不可及也余此次來華目的所在期與中國智識階級之學生諸君披誠相見而謀亞細亞民族全體之融洽之余觀之中日所謂上流階級貴族階級類皆窳敗墮落若輩於國家興亡毫不痛癢等而下之第三階級及下等社會又皆冥頑矇昧日惟宛轉於生計之艱難獨吾輩靑年階級抱救國之赤誠通世界之大勢中日親善舍吾輩其誰與歸余今茲來華卽本此旨但求實際不務空言夫從來日人來華者亦多矣要其人物不外三種一曰無思想無主義之議員二曰麻木不仁之官吏或準備官吏三曰貪婪卑鄙之實業家而靑年學生以純粹之資格與諸君心膽相照迄今敢决尚無其例此中日親善之實所以愈趨愈遠也余今决意與中國靑年階級協心協心打破日本之軍閥掃蕩中國政界窳敗之分子惟然中日國民親善方可得期日本將來非與中國提携必蹈德國覆轍而陷於國際孤立之境遇日本亡則中國亦難自存英美各國行將變其態度蹂躪中國此又余所深信弗疑者也今日日本第三階級及勞働者雖無的確思想然其百分之九十六尚能識字教育自易收功反之中國之第三階級及勞働者類多目不識丁教導誘掖殊屬難事今日欲使中國人民覺醒非亟圖文化普及不可夫文化運動賴朝野提倡之力而諸君爲知識階級分子更當努力奮前爲天下率此余對於諸君之希望也此外關於中國選舉改良一事卑見亦有一二容晤面時再爲詳談上述各節不過將余所感舉其崖略恨余不學無文心所欲言不能達其萬一深爲遺憾泚筆草此書不盡意諸惟鑒諒爲幸此上中華民國學生諸君鑒東京早稻田大學學生堀切音文原田政治等上言七月三十日 
[逮捕大學生案之發展]  
　　北京大學生經檢廳逮捕收押後同學呼籲無效於是中等以上各校學生各聯名上書於教育部其範圍又擴大一層矣各校生之呈文如下呈爲教育危急迫切陳情事竊查學界敗類范鎧兪忠奎等甘受私黨利用設計破壞大學於七月十七日在大學法科秘密會議當經大學暑假留京全體學生齊往質問與以道德上之啓迪同屬士類縱令敗德豈有傷害私擅逮捕監禁之事詎料彼等當時雖已悔悟事後又被私黨唆使揑詞控告二十八日北京大學學生魯士毅王文彬朱耀西三人突然被檢廳捕去二十九日孟壽椿劉翰章易克嶷狄福鼎謝紹敏陳邦濟劉仁靜等爲尊重法律起見前往對質亦被收押多與普通獄囚一律待遇獄舍湫隘濕熱蒸騰困苦顚連至於萬狀莘莘學子其何以堪迭經各團體取保均未允准卽患嘔血之症者亦未能保出似此斯文隕阨實屬未之前聞竊念范鎧兪忠奎等敗德無行直認不諱聯絡私黨破壞大學於情於法皆所不容徒以有人爲之奥援遂敢肆其傾陷自此以往後患何窮此全體學生心以爲危者一也此事出於傾陷自不待言縱令學界稍有波瀾學校當局自能料理檢舉此乃教育界正當之要求文明各國不無先例斷非弁髦法律妄干詞訟可比今二者倒置錮陷囹圄不但非國家立法之初心恐亦非政府興學之至意此全體學生心以爲危者二也旣屬士類又經國家多年培植國家自當有愛恤之心今誤其寳貴光隂於酷熱之時投入囹圄且與一般獄囚共同居處聞之能不膽寒此全體學生心以爲危者三也側聞此事發生有人欲乘機羅織且將牽及五四事件以興大獄此全體學生心以爲危者四也教育乃純粹事業斷非私黨所可與聞今喪心病狂之私黨竟欲摇動教育基礎以併吞中國銀行之手段併吞我神聖之教育界此次隂謀卽其朕兆此全體學生心以爲危者五也今全國學生聯合會終止罷課宣言方出學潮本可告一段落乃平地風波又生此事顧瞻前路不知所届此全體學生心以爲危者六也總之教育前途危險萬狀維持之責是所望於鈞部我全體學生不敏誓當甘苦相共生死相與以與黑暗勢力相抵拒而護我教育基礎保我學生團體亦所以報國家報鈞部也臨陳不勝迫切待命之至 
[奉吉風潮之長春會議]  
　　奉天某外報云奉吉兩軍在西安伊通間紥營駐守預備開戰雙方每日均派有偵探來往探報敵軍情形昨（三十一）午前十二鐘兩造偵探相遇於途彼此開槍攻擊由是兩方面軍隊聞聲前進接戰一小時奉軍傷亡四十餘名卽行敗退孫司令旋將開戰情形電報到奉張使大怒當卽覆電孫司令謂須趁此機會速將大隊前進以期一鼓盪平萬勿遲延致彼軍有所準備云云惟前敵之情勢雖甚險惡而觀兩方當局磋商情形則頗有妥洽希望據某方消息孟恩遠到長後二十九日同裴旅長會見鮑督軍代表是日吳師長董財政廳長等亦皆抵長彼此接洽一切事宜至高士儐現下之意思已經轉換倘奉天不事過迫高氏亦自願罷戰惟仍要求恢復原官帶隊他往不知將來能否辦到也又聞二十八日晚間孟前督裴鎭守使鮑督代表黄中將及吉林各界代表八人在道尹公署開會協議高士儐亦忽然由南嶺兵營前來列席參議該會議之内容雖未明悉然鮑孟間妥協已經成立其條件大略如下（一）鮑督保障孟前督安全晉京（二）不問高士儐興兵之罪並保障將來之地位會議後由黄參謀長與吉林代表八人於昨日午後由東淸鐵道前赴哈爾濱請求鮑督來長大約日内鮑督抵長與孟高握手後奉吉暗潮至此行將終息矣 
　　據中美新聞社消息云吉林風潮漸平可不至發生戰事鮑貴卿現有部下二千五百人又有在哈爾濱之吉軍一千五百人歸其調遣故現已派兵五千至長春維持秩序監督高士儐之行動又分派効忠於彼之吉軍至三姓等處剿匪孟恩遠已抵長春與鮑督參謀長商交替事宜高士儐之舉動洶洶本爲維持孟氏孟旣軟化高亦未必願獨爲戎首此後東三省全在張作霖勢力之下矣 
[吉長近訊]  
　　中美通信社消息云孟恩遠電稱自赴長以來對於吉軍極力鎭懾備嘗艱苦在所不辭能於大局有益自當努力深望張鮑兩督迅速停止進行以免兩省再生衝突關於吉軍辦法一面持以鎭靜消弭隱憂一面曉以大義解除誤會并將各隊次第調回原駐防次靜候中央命令又聞日本已派日警十人警部一員赴吉聲言保護朝鮮銀行及所在地之各日本公司當經郭省長嚴辭拒絶聲明無論如何我國軍警當負完全責任聞日警已允撤退 
　　鮑貴卿近有來電略云據參謀黄鳴鑾由長回哈詳述孟督擬在長接帶第一師若中央許可當卽離吉此舉關係甚重非敢擅專應請迅予核定示遵鮑又覆吉省各團體略云省議會并轉商工農會諸君同鑒接讀函電具見諸君顧念地方愛幸和平之意所云先行蒞長與孟督軍親晤商洽鄙意尤極贊同本日已派黄參謀鳴鑾赴吉向孟督軍婉達鄙意並商辦法敝人於吉事始終力主和平諸君想能共鑒也 
　　張作霖近派代表劉鳳梧少將昨日晉見大總統略云吉軍中良莠不齊非切實整頓恐終爲地方之害此次縱然俯首亦須由鮑督隨時整頓奉軍討伐吉軍决非得已苟吉軍無過甚之處决不使一兵入吉國務院今日（二日）電張作霖云豔日（二十九）所定對待吉省計劃暫行取消嗣後應取和平方針進行奉軍師長張景惠今午晋見 
　　中央派赴奉吉調停專員孟憲彝已於二日上午十時二十分乘京奉通車回京卽赴公府報告云高士儐經勸諭後已允聽命情願約束軍隊聽候查辦孟恩遠日内亦回吉林淸理交代準備卸任現時吉林方面絶無問題惟此後高之個人位置以及軍隊安揷方法應屬政府責任 
　　吳佩孚昨電東海略謂奉吉政爭已引動外交不速謀解决之方將來必有延及内地之患請勿專以武力對待吉省軍界以免激成不可收拾之奇變 
　　吉軍投奉之旅長誠明業經帶兵駐屯奉邊現奉政府電囑勿以投誠資格或吉省軍官名義調停奉吉爭議致滋紛擾 
[龍沙通訊（柳）]  
　　適逢其會之同盟罷工 
　　中東鐵路以羗帖日就低落之故客票車價漲至十倍以上然比較從前羗帖值現一元二三角時尚不及其數之半火車司機及各項工人之俸給類皆以此爲比例復以歐戰影響所及百物騰貴倍於往昔往往入不敷出故罷工之事年必數見習以爲常無足奇也乃者總公司發給各司機及各項工人薪工悉以西比利亞政府所發行之紙幣（卽黄條子其價値與老羗帖爲）十與四之比）爲本位於是全體譁然羣起反抗爰於二十六日一例同盟罷工時適鮑督赴濱江之翌日商賈不能往來行旅於焉裹足羣疑吉長形勢惡劣奉吉問已實行作戰而哈埠附近亦有兵禍并謂寗古塔三新等地失守爲鬍匪佔領者言之鑿鑿眞僞莫辯省城雖有某某等兩報而以消息斷絶遂不得不停刋數日以與中東鐵路工人取同一之行動而外問之風雲并此間接之逝音亦不可得矣各行政機關以舊督去新督未來不知將來究竟如何處置於此靑黄不接之時諸事咸抱冷靜態度據軍署消息鮑督實未離哈又孫督來黑問題須俟鮑督安抵吉林後始克北行云云値茲適逢其會之同盟罷工時期中遂發生二種觀感其一爲工人生活之困難工人以苦力博薪工以血汗換飯食原情甚屬可憐中東鐵路之司機及各項工人以中國人爲多歷年深受羗帖低落之損害一若墮入陷穽之中而不克跳出蓋舍此幾别無可以謀生之道而日用必需之品且隨世界潮流而日增其價格今復以三四折之黄條子爲其報酬金不幾絶其生路乎罷工要求實出不得已然其生活之困難可見一般矣其二爲交通停頓之警覺鐵路爲國家之命脈此盡人能言之若在平日往來無阻隔中東與南滿幾幾乎不知制命東陲之可危今當軍事旁午之際適遭罷工而停駛則其關係之何若要亦盡人能見之矣如果發生國際交涉時則關係又將若何目擊乎此不能不有一種警 
 
 

Page 7

 
 
覺而深望國人於鐵路問題之不可一誤再誤也 
[中美新聞社京信]  
　　中政府擬於國内和平恢復後統一各省行政定於下月在北京開一大會議代理龔總理已通電各省令派代表列席此等代表須從各省議會及地方行政各機關人員内選出所議題目爲統一各省行政之標準計畫請各代表條陳意見然後呈請政府核辦 
　　政府現派員至直豫魯三省就商當地官紳欲任曹錕爲該三省巡閱使是否相宜獨豫省反對此事該省議會已有來電力拒曹氏大致謂豫省在趙倜治理之下情形頗爲良好無須有人巡閱如派曹氏來豫徒起糾紛云云惟曹錕自己極望得此位置按此項規畫亦係武人派擴張勢力之一步驟耳 
　　河南省議會不滿意於施肇會解釋洛潼路借日欵之理由特公舉該會議長康君　京將全案報告政府並力爭取消交通部鑒於豫人反對激烈恐激起風潮决將關於洛潼路借欵始末不日提出閣議討論聽憑政府解决 
　　劉鏡人來電稱彼已與鮑貴卿商議處置鐵路人員罷工之法决定彼等薪資用羅卜票付給風潮現已漸平鮑貴卿電稱近有日兵在奇拉卡登岸滋擾政府已命海軍部會同國防事務局辦理此事 
　　農商部現正草擬計畫將在察哈爾之黄羊羣設一模範牧場已與該處都統協商辦法 
　　新任山東省長屈映光保周繼瀠爲政務廳長如各方面不生阻力日内卽可發表 
　　山東第二師師長馬某近日向該師兵士宣言謂目前學生之舉動軍人不可受其蠱惑加以贊助對於日本人亦不可反對因該師之服裝軍械一切皆賴日本供給云云聞政府得悉該師長此種荒謬舉動已派員前往誡阻 
　　李厚基電稱南北和議遷延日久内政外交均無從進行務望雙方退步早日開議 
[贛聞叢錄]  
　　贛南剿匪紀略贛州二十二日函云軍界確息興國山寮梅窖等處匪亂經趙學濤團長剿撫兼施後業已一律平定獲匪廖如澤等訊據供稱抵抗官軍係土匪曾紀廷爲僞大總統鄒紀龍劉得成爲帮總統外匪温老三爲軍師現均在逃正在緝拿目下官軍陸續撤防河西九堡河東六堡及三都區保衞團已完全成立各處鄉民現均回家各安生業古龍崗之墟場每逢墟期鄉民趁墟者約達千人以上漸已回復原狀矣又石城匪徒張松龍郭慶鴻等兩次圍攻縣城均經營縣擊退民團亦甚得力現該匪等逃往邊界吳鎭守使已派甯都吳營長會昌洪連長率兵馳往助剿 
　　焚紗賠欵糾葛前月潯路貨車失愼焚燬棉紗九十包經各紗商向通濟轉運公司嚴重交涉復由商會會董羅朗山赴潯調解請鐵路局酌量賠償並提出條件以後進口洋貨悉交火車裝載俾利營業而資彌補洋貨公會祗肯口頭承認恐將來或發生加增運費問題轉受路局挾制未便給以證據而路局非得切實保證决不給予賠欵磋商彌月尚未解决昨聞該局態度大變曾函告羅君大致對於永久運貨之議須洋貨公會出函承認其條件然後再議賠欵須陳明李盛鐸總理核准後始能照辦各紗商以無磋商餘地决向法庭起訴要求賠償損失已於今日函請商會查照矣 
　米價飛漲原因近來本城米價日見增漲如前日每石已漲數百文昨又較前日更漲數百一星期間已加漲至二千文有奇（合洋八角有零）誠近年所未見也查米爲民生日食必需之物如此增漲不已貧民將何以爲生米商昧於利害一味壟斷居奇官廳不能置之不問矣至米價陡漲之由爲光華軒及久記棧出重價收買所致（聞於北方採運漕米有關）一說謂運往廣東未知孰是今日彼兩家聞已每擔出錢十三千文收買尚無米可購此時正當農忙無人做米故云 
[粤省會决鬬之又一幕]  
　　廣東省議會自舉出臨時議長後羣廬大同兩派議員大不相容二十五日會場上已起毆打風潮詳情紀昨報至二十八日未開會議時某派議員已到議場黄嵩齡先據主席其同派黄銳黄佩荃陸孟飛等各不依編定席次團坐左邊一隅又就坐之後卽各脫去長衣隱爲奮鬬之準備及時間已届又一派議員陸續到場覩此狀態正深駭詫又見黄嵩齡仍居主席鵾與前日舉定臨時議長之案不符於是江仲雅首先發言謂黄嵩齡議長資格未確定不宜謬居此席語未終黄嵩齡卽厲聲喝打其先團坐之議員起立相應不轉瞬間而椅桌墨壺痰盂等物已紛紛向後至一派之議員擲擊李錫貞前日質問黄嵩齡違法最力尤爲該系議員所側目李錫貞本坐在右邊被黄系議員由左邊奔至包圍李體質弱小爲鍾聲按到在地黄銳卽將痰孟向李頭顱猛擊登時血流如注昏不知人江紹甲江仲雅黄宗海張宣猷何禮文林超南譚炳華等因上前營救李錫貞亦被黄銳等牽連毆傷當時秩序紛亂該系議員亦有受微傷者臨時議長李國鈞覩此情形暫時宣告散會一面將被傷李錫貞江紹甲等扶回宿舍一面電知地方檢察廳騐傷隨由該廳派首席檢察官林文翰偕同書記官檢騐吏到場騐明傷痕塡注傷單存卷至李錫貞傷勢沉重現經廣東醫院醫生診治聞各被傷者擬具狀向檢廳請求起訴並擬用正當手續以聲其罪結局如何容當續報另一消息當閙事時江仲雅等將墨盒擲上議壇自此墨盒一起則全場之墨盒及椅桌紛紛亂飛有某議員先將長衫脫去將椅拆毁向黄銳頭上擊去黄銳受木器傷甚重全場紛擾喝打之聲不絶除黄銳受傷甚重外次爲鍾聲腦後受傷流血黄嵩齡頷部肩部受傷潘治庵楊宏業陳鉅理手部均受傷大同系亦微傷數人雙方均向地方檢察廳起訴已經法庭騐傷矣 
[張錦芳與粤報記者談話紀]  
　　昨日粤報披露張錦芳與各報記者談話一則其文如下昨星期六日護理省長張錦芳柬請粤報界記者赴省長公署讌會五時各記者到署由代表招待張氏因赴督軍署軍事會議六時始回向各記者道慊畢起言我之地位是護理如與看大屋一樣我有好處各報駡我固好我有不好處各報賣我我甚喜歡因得各報駡出來我知道有錯卽便改過云云容伯挺答言報紙有評論當道及反對政見之處如出於正當的忠告及盡其監督之責者在當道視爲諍友益友不應出於摧殘張氏稱是者再時坐張氏身旁者有穿素服之一人忽揷口曰報界都要辦兩個正得咯張氏置若不聞時同業中多有憤然者問此是何人有識之者謂此人是曾爲某花報記者之伍某也未幾入席張氏歷述其生平歷史言至打越南時回首已五十載不禁感慨係之并朗誦五十年前卽事詩十餘章中有『豎子成名未可知』一句某君大笑謂此乃今日得爲省長之詩讖張亦笑言曰香港報駡我偷鷄其實我不止偷鷄我之志實想偷國言已相與大笑浮一大白時席中有交涉局長梁瀾勳者容伯挺詢以英艦駛入内河一事現在交涉若何梁憤憤然答曰我經歷數國未嘗見有外國報館將外交文件登諸報紙如廣州報界昨日所載此次交涉全文之無意識者言時怒形於色席中同業羣起詰駁謂外國報祗常有將國際交涉全文披露者而謂禾常見之眞不知所謂夫交涉文件如有應守秘密未當先由官廳通知報界則報界無不本其愛國之心爲之嚴守秘密斷無破壞交涉之理今官廳並未通知報界且又爲完全一段已經交付之公文則報館之登載實屬應有之義安得謂爲無意識如謂此公文應守秘密則當先自守秘密報紙非局中人何從而得此秘密之公文今不自咎反怪報館豈有此理乎至是梁乃啞口終席無一言是時張氏起向各記者敬酒羣言遂以中斷直至八時始終席而散張氏送至頭門外而散 
[粤省關餘之風波]  
　　張伯烈與李書城 
　　李書城與張伯烈爲關稅餘欵釀成風潮一案已見張君通電茲聞黄承羹等五人業由某處副官胡祥麟等赴警廳調停請暫行保釋擔保不再向張加害聞張昨正擬赴法庭起訴藉圖保障適是日爲政務會議之例會張伯烈因受傷不能出席請求各代表主持公道政務會議頗爲驚異紛紛向張慰問并有川陜黔趙弈長各代表以爲此事純因政務關係而起當然由政務會議解决不必訴諸法庭并願以友誼關係擔任調和云云未知將來果能調停無事否也張伯烈之通電已見前報茲錄李書城通電之末一節如下今湘省鄂軍處境益困官兵來言輙至泣下糧食窘乏已達極點書城曾向鈞府請欵直接濟鄂軍之急間接輕友軍之累顧念護法各軍中如鄂軍之無地籌餉無處領餉嗷嗷待斃者亦不多覯書城爲鄂軍請欵以救燃眉揆之情理豈得爲過張君亦係鄂人不知是何心肝必欲斷絶鄂軍之生命以愈促湘軍之危困而後快誠爲張君惜且爲軍政府中代表之名義惜也在張君本爲政客中善露頭角之巨子抱負甚大主張亦多常抒偉論淆亂是非已視爲極尋常之事固無足怪往者對於書城個人常加攻擊肆口謾駡書城自慚資望才力俱極庸劣不敢效政客中巨子時以報紙傳單與人挑釁使姓名藉以傳播勿爲社會所遺忘故敬謝不敏本嘗一答但此次張君忽感寂寞自謂如鯁在喉不得不吐借題發揮其中所指不僅書城個人之關係且牽涉鄂軍全體官兵受名譽之汚有生命之危亦太惡作劇矣故謹將鄂軍事實詳爲述明非敢云與張君辨論亦祇爲鄂軍請命而已 
[廣東之民食問題]  
　　香港爲米貴致釀搶米風潮此警耗傳至粤垣聞者均爲駭然誠以香港爲法治之地居地多有職業一旦米貴尚且如是設百業凋零游民遍地之廣州遇此不尤甚乎故凡留心社會情况者皆認此爲地方上絶大問題亟當從速補救免蹈香港覆轍聞政界方面刻已派員分赴各處密查米商有無壟斷居奇等弊惟聞熟悉米業情形者云如欲米商不壟斷居奇祗有速將賣平米一事刻日規復使之不能專利方克有濟否則雖日日密查恐仍無效云事關地方安危尚望　心實力之慈善家速起挽救也本省米食自昨歲恐慌以來各地貧民半菽不飽今幸早造豐稔民困稍蘇各屬奸商卽將土米源源販運出口經張省長通令各地關卡水陸防軍嚴爲堵截在案頃查增城龍門東莞曁下番禺沙防兩司令各地所産新穀日來明目張膽多數運往粉嶺及深圳兩地中途遇有查搜則以重賄運動放行因此無從緝獲又聞香山恭谷兩都團局以本邑穀米日來價格逐漸增昂實由米商偷運出口頃爲維持民食起見昨已聯絡各鄉自行禁米出境矣昨午糧食救濟會開全體幹事大會到者極形擁擠二時開議公推協理黄鷺塘主席簡琴石報告香港米貴及世界米荒情形提出維持粤省糧食問題請衆研究黄顯芝言早米雖屬豐收惟目前稍現旱象四鄉農民杞憂彌切加以各處紛紛偷運出口實多危險本會猶當卽時籌備加意維持嗣經多人討論表决一面呈請政府嚴禁偷運出口一面設法寬籌捐欵彚上海聯合會以憑遇有危象立電上海旬日卽可源源接濟以免發生危險議畢乃散會二十八夕有客由廣九尾車來省者云香港米貴已非一日港政府爲防患未然起見早已於籌辦平糶祗因種種磋商調查手續太繁未卽實行不料二十七號早搶米之事卽實現計是役爲警察捕去之三十餘人其中有非單純搶米而兼掠别物者是日各苦力盡搶米店之後卽擁至碼頭將由省城江門梧州各地運港之米全行搶去併宣言以後仍運來港者定必搶之一般船員之藉此爲入息者大爲失望今日（卽二十八號）已喧傳有開辦平糶消息但余赴車時尚未見實行惟聞業已指定先將安南米開辦此米原欲運往星洲者其總額爲二萬八千噸第一帮大約一星期内卽可運到現港政府已指定港幣八十萬元爲救濟米荒之用想一經米到市價當可劑平矣 
[福建之提倡國貨熱]  
　　我國在巴黎專使拒絶簽約消息傳來閩人對於提倡國貨更形熱烈福州原有保存國貨公會自巴黎拒絶簽約而後該會遂於七月十八日下午開會到會者有淸鄉督辦薩鼎銘本會會長林惠亭曁會員等一千餘人下午二時開會首由林惠亭主席報告開會宗旨略云此次倡用國貨全國心理不約而同是本會絶好機會吾閩日前倡議國貨展覽會現已函致各省各縣徵集物品不日卽可開會展覽近又有人組織第一工廠由官紳及殷富巨商三十餘人分任招集股本十萬元限半月集齊此事定可見諸實行將來工廠林立不患國貨之不興也次由薩鼎銘演說謂吾國物産非不豐富祗以交通不便轉運困難振興實業與交通道路並行不悖則勞動苦工得以謀食是亦創辦實業之本旨也次由學生聯合會代表毛一豐謝翔高相繼演說均甚懇切再次會員吳敢鄭季明唐崇龍等演說俱各淋漓盡致聽者鼓掌演說畢摇鈴閉會攝影而散查林惠亭君所謂第一工廠者卽福建民立第一工廠也其籌辦處設在電氣公司七月二十號在籌辦處開談話會籌議進行方法到二十餘人下午四時開會討議募集股本方法最終議决由薩鼎銘陳兆鏘等五人擔任向海軍方面募集二萬五千元陳培錕（厦門道尹日前）進省尚未回厦）黄培松各認募集一萬元以上其餘或五千元或二三千元最少一千元總計已擔任募集者七萬七千元並議將設立工廠情形呈報省長咨部立案諒不日卽可成立也福州楊慶熔發明靛油其染色較洋靛尤佳由楊慶焀與許在琨組織公司募集股本一萬元分爲一百股每股大洋百元現已認足股數呈由閩侯縣轉呈省長咨部立案現由李兼省長批予先行開業已於七月二十號行開業式名曰開源靛油股份有限公司此福州振興國貨之情形也 
[皖省近事]  
　　皖教育廳現擬辦體育教員養成所以提倡體育養成中小學校體育教員及童子軍教導員科目分體操游技新武術田徑賽童子軍課程教育學大綱生理衞生學大綱學校管理法教授法 
　　省立圖書館現附設學術研究所以爲中等畢業生預備升入大學專門並爲有職業人員補修學術爲宗旨每届學生大考一次研究學科試驗及格者由教育廳給予證書刻已擬定章程呈請備案 
　　駐防大通安武軍八路三營五哨兵士在桐城湯家溝干涉民事槍斃四命一案倪督已飭馬鎭使委宋梓臣調查具覆現已將華管帶撤懲並令將爲首滋事官兵提解蚌埠訊究 
　　紳商學界發起救國儲金前次初議擬定本月三日開預備會討論進行方法茲因手續尚未籌備完善擬展一星期准十號開會昨已通告各界矣 
　　安省維持國貨檢查所以近日查獲私運某貨甚多昨在商會開會公决除認眞檢查外並請各業分途開會籌畫各業辦法俾得一致進行藉杜私運 
　　舒城縣同源興號日前私運日糖被該縣學生聯合會拿獲焚燒該縣商會長汪榮從中袒護潛行來省控訴現省學生聯合會已邀請各界開會籌議對付汪聞信卽要求省商會調停可望和平了結 
[蘇省拒絶運米濟港]  
　　廣東旅京同鄉梁士詒等電請在蘇皖採運米石接濟港地僑民糧食函請國務院轉電李齊兩長請予維持已經李督齊省長復電拒絶其往來電文如下（國務院來電）李督軍齊省長鑒據廣東旅京同鄉梁士詒等函開現據香港紳商何東等電稱港地米價漲起居民艱苦茲懇代請政府准由蕪湖上海等處販運五萬石到港照價售與僑民等語查香港僑民純係吾國人民粒食爲艱卽與内地米荒無異擬請轉知蘇皖軍民長官設法維持准予港商到運米石等因希卽酌核見復院敬印（蘇長官復電）國務院鑒敬電悉現據江南各屬紛紛報災並請將漕米軍米一概暫行停運以維民食業由耀琳於箇日電陳在案况蘇省米禁未弛尤難接濟省外請轉達廣東旅京諸公鑒諒爲荷李純齊耀琳冬印 
[南京快信]  
　　靑紗帳起徐淮海各屬土匪蠢蠢欲動軍署特訂辦法二十七條李督昨與齊省長會銜通令徐州張鎭使海州白鎭使淮揚馬鎭使曁各道尹各縣知事警備隊地方保衞團一體遵照協力防剿以淸匪孽 
　　陸建章之子陸承武由吉林奉孟恩遠命來寗昨謁李督卽乘晚車赴滬 
　　張敬堯代表蒯季剛昨奉張電召今晨乘輪回湘 
　　王克敏前日過甯回京曾特謁齊省長商運米事齊婉詞拒絶 
　　政府日前電各省徵集對於奥約簽字及　入聯盟意見齊省長昨過軍署面商李督會銜電復以備採擇 
　　政治研究所長許晋祁交通銀行張副行長均於前日因病逝世 
　　淮揚馬鎭守便昨電軍民兩署報告泗陽鹽河邊之大股士匪現已撲滅 
　　江寗縣教育會組織手工美術販賣部在貢院西街設銷售處昨已開市 
　　蘇教育廳昨奉部令調查七年度師範中學等校實况令卽依照表册塡造送部備核 
　　齊請中行許行長交通陳行長到署商維持市面辦法政治研究所第四十三期定八月二十四日考試 
　　據某醫生云浦口前日亦已發現虎列拉疫症死二人 
[杭州快信]  
　　省城中等以上各學校俱訂期於下月一日開課 
　　疏濬桐江上游水利委員議事會已定九月十六日召集全體會員開秋季大會討論進行辦法 
　　各縣履勘水災委員日來一律事竣旋省報告聞以嘉善德淸等屬爲最重已令該知事等設法妥籌賑撫 
　　省城志成錢莊倒閉後所出支票概同廢紙商界受累非淺現由綢業發起呈請杭縣金融評議會以錢業支票與紙帑性質相同財政部本有取締條例嗣後開設錢莊須由財政廳或銀行監理官先行調查準備金於開出支票嚴加限制以杜流弊 
　　岱山鹽警與漁民衝突巨案齊省長派任用知事陳延昌馳往密查昨回省報告一切 
　　海鹽公民張淸熙等八人控告前知事孫熙鼎案（現）調署永康縣）日前經杭地檢廳預審後將張知事一律交保昨又開庭續審擬卽日提起公訴 
　　美國花旗公司某帆船在温州洋面撞沉民人黄壽臣船隻要求賠償已由王交涉員函請該領事辦理 
地方通信 
[松江縣教育會開職員會]  
　　縣教育會於三日上午開職員會先由吳致祥會長宣讀該會質問松靑電車公司内幕之縣署覆函略謂此案奉令查覆當推靑浦縣知事主稿俟覆稿擬成再行抄錄一分通知貴會云云次議决以古曆七月二十三日開大會改選職員先於十七日開籌備會籌備改選手續 
[救疫醫院開幕]  
　　邑紳謝宰平等所辦之臨時救疫醫院於三日上午十時開幕來賓到者甚多惟因送院病人異常擁擠内外職員均須料量診救致開幕禮式未及舉行縣知事李潤之當塲特捐百元該院内部設幹事四人主持院務及擔任勸募由謝宰平朱鶴生蔡叔明李芑香四君分任病家就診分平字特字兩種平字號免收一切診金藥費特字號略徵醫藥費以示區别開院期限預定兩個月經費預算以二千金爲限除呈由縣署請到地方公欵八百金及育嬰全節兩堂各捐二百金外所短之數尚待勸捐 
[蘇州實業消息]  
　　葑門外三豐碾米廠地近黄天塘運輸甚該廠辦事員八名共有碾米機四每日可出米四百擔生意尚佳惟廠他太少不足推廣而機器完全用煤取價故亦不免少貴耳葑門外源盛繅絲廠地近覓渡橋有職員二十四人女工六百四十人（内有女孩一百名）其機器乃係九匹馬力之用煤機有繅絲機二百架每日可出絲一百二十斤大半均運往美國其銷於本地者僅百分之一二其價平均每擔一千元所需生絲均由無錫洞庭山買來每日作工時間自上午五時至下午六時爲止（中有一小時爲午飯休息）共作工十二時工價自二角六分至三角五分不等 
[限制保薦人員之通令]  
　　蘇常道尹王可耕昨奉齊省長令略謂元首以各省長官保薦人員頗無限制特規定限制辦法三項如下（一）各官吏辦公勤愼盡職爲其應盡之職務非有特别偉績不得濫行保薦（二）各長官保薦僚屬應臚列事績不得僅以四字或八字之考語了事（三）各長官保薦僚屬所列事績倘有揑造不實之處該長官應負完全責任等因王道尹奉令後已通令所屬各知事一體知照 
[無錫縣知事報告防疫情形]  
　　齊省長與蘇常王道尹自據楊知事電禀疫氛後均有電來詢問當由楊知事電復略云錫邑發先虎疫後當由紳董籌設臨時防疫醫院一所於普仁醫院附近卽請普仁醫院院長李克樂醫士主持一切該院全體醫士及往蘇州聘來醫士數名日夕施治本地舊設之大同醫院亦經停止普通病症專治時疫加聘醫士助手數人日夜診治惟患疫求治之人踵接於途以上兩處醫院實有應接不暇之勢昨由地方紳董及商會會長等設法籌欵於光復門外覓定相當地方設立第二臨時防疫醫院正在積極進行不日亦可成立所有防疫一切用欵由縣暫行墊給一俟結束核實造册呈請據案作正開支伏乞恩准無錫縣知事楊夢齡叩冬 
[鎭江學生組織國貨負販團]  
　　鎭江學生聯合會學生王某等集合同志二十人組織國貨負販團業已分往各鄉鎭等處兜售并演講國民須用國貨之理由云 
[揚州審結吞没客貨]  
　　鎭江恒記火腿莊前僱船戸嚴正祥至邵伯八字橋地方裝運火腿七百餘隻行經和尚洲地方遭風淹濕該船戸藉淹濕爲名吞没四百餘隻飾詞預報縣署存案現該莊主吳德義查明眞相在縣指控昨經王承審訊究屬實判嚴正祥繳還商本四百元并處四等徒刑十三月姑念措欵爲難緩刑三年具結完案 
[組設紫陽小學]  
　　江都國民小學校除官立三十餘校外有安徽旅揚丹徒旅揚運商公學等校現又有邑人李益軒在曾公祠地方組設紫陽小學校以期教育之普及 
[嘉興因利局長欠欵押追]  
　　嘉興因利局早已奉令裁撤而該局長姚稚梅於應繳欵項三千元迄未呈繳去年曾由縣將姚押追旋經殷實商家保釋現該局長未繳之欵尚鉅經省吏一再催追張知事特於前日飭吏將姚拘案押追矣 
[杭州蔡孑民北上消息]  
　　北京大學校長蔡孑民氏自經政府曁全國學生聯合會及各界領袖紛紛電請復職並派代表來杭敦促業得蔡氏允許茲聞蔡氏病體已愈暑假開校在卽定十一日離杭赴滬稍作勾留卽行北上已電該校接洽矣 
[寗波甬江之風雨聲]  
　　鄞鎭兩縣各鄉農田多種早晚兩禾本年早禾已屆成熟將次收穫不料前數日忽起大風繼以霪雨禾稿盡折顆粒飄落偃仆田中將來收成大爲減色一般農民無不憂形於色又江天輪於七月三十號由甬開滬駛至中途因洋面風浪甚大船主特令抛錨暫停嗣以風勢不息於三十一號上午十時折回甬埠八月一日風雨更猛難以開駛决定再停一班而電話公司亦登報布告謂連日狂風暴雨以致電話桿線損壞甚多公司總機及各裝戸話機亦多潮濕時有電流阻滯之患須俟風雨停止方可修理完善祈各裝戸原諒云云 
[甬人毅力防疫]  
　　鄞縣城廂各處日來發生時疫一般慈善家發起臨時治疫醫院者已有三處一名甬東臨時治疫醫院院址在三江口德懋木行舊址係嚴君康懋等所組織西醫蘭雅谷君爲院長詹唯一君爲住院主任醫士定隂曆七月初十日開診一名寗波臨時時疫醫院院址在後市滿春坊係張君天錫等所組織主任醫士爲楊傳華君昆季二人於七月初五日開診一名寗波公立時疫病院院址在天寗寺隔壁李公祠係胡君叔田等所組織醫士爲胡子程孫莘墅周星南三君定七月十一日開診凡病人來院就診者均不取醫藥金已各登報布告矣 
[安慶桑園更名模範桑塲]  
　　皖垣東門外五星廟舊標營前原有桑園爲安武軍第八路統領李某所創辦嗣歸皖南鎭守使署管轄每年經費由省公署撥給承辦以來成效漸著現馬鎭守使以欲發達桑業必須多育桑苗特於桑園原地另添桑苗圃一所應需經費由使署另籌并擬改名爲模範桑塲以一名稱刻已呈請省署立案矣 
[呈請創辦大通電燈廠]  
　　大通爲長江商埠之一年來商業日漸繁盛獨電燈尚付缺如前有商人洪祖武籌集股本創設通明電燈公司呈請立案詎遭部駁後又有商人姚仰南呈請開辦通知公司迄今未奉部復茲又有商人祝大春籌集資本五萬元創設振興電燈公司已呈請省署咨部不知能照准否雜評一 
[覺悟（默）]  
　　凡爲人類苟至萬不獲已時未有不覺悟者也不過識情勢早者覺悟亦較早且覺悟早則或有挽救耳如此次虎列拉疫之盛行蔓延幾徧全國於是人皆知虎疫之可畏而亟思防範之矣又如此次過激派之思潮蔓延幾徧全球於是人皆知過激之可畏而亟思消弭之矣蓋外來之勢力愈盛則愈不可抵抗至不可抵抗而始謀之晚矣今日中日兩國靑年之接洽殆亦覺悟兩國軍閥派之勢力將不可抵抗歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國茶業恢復之時機]  
　　中美新聞社譯密勒評論報云前交通次長葉恭綽近自海外上書政府謂中國大可在美國創立一大茶業徐總統閱後極以爲然决擬訂辦法從事改良茶質推銷海外葉氏呈文中有云美國現正禁酒美民無以解渴則以華茶爲代實一最良之代酒物葉氏之友信葉氏歸國後殆將棄其政治生涯而經營商業專務推廣對美茶葉貿易中國茶商覽其呈文當益爲感奮以求操縱美國之茶市據北京美使館商務參贊安納德君調查美國因禁酒成功之結果消耗茶葉已由一百兆磅增至一百五十兆磅並表示其意見謂今後十年内美國消耗茶葉必可增至三百兆磅葉氏對於華茶銷美旣抱無限熱望現中國茶商亦思乘機奮起近在漢口開會討論各問題如立産茶標準廢除居間人並在美國各報大登廣告以及其他種種方法凡足增華茶之出口者皆所籌及一方旣注意於美國一方尚欲恢復俄國茶市俄國向爲華茶之最大買主平均華茶出産總額逾百分之五十恒運銷俄國例如往時紅茶之銷路首推俄國一九一六與一九一七兩年間約共産茶二十八兆五十萬磅其中銷俄者佔四分之三迨一九一八年俄國需紅茶甚鮮驟減至三兆磅之譜據農商部茶業專家恩某統計一九一八年中國茶業在近五年中達於至低之度大抵因俄之内亂半亦由英政府之制限祇購少數華茶爲彼政府之用茲將自一九一四年起五年中華茶直接出口總數列表如下一九一四年一·四九五·七九九擔一九一五年一·七八二·三五三擔一九一六年一·五四二·六三三擔一九一七年一·一二五·五三五擔一九一八年四○四·二一七擔又一九一八年華茶運銷外國數額列表如下英三七·三三三擔美七二·三九八擔俄九五七○五擔是年外國茶進口有四七·六一四擔殆爲外僑所消耗現美國屯積爪哇茶一大批係近二年中運往者如華茶貿易不振美國茶市恐將爲爪哇茶所繼續壟斷然華茶質良終當起而代之蓋茶爲中國固有天産世代相傳製法精良茶質之良楛全視種地之高下爲差高者恒較低者爲良如皖省産紅茶最著名之區爲祁門黎山之斜坡高度達三千英尺以上贛省著名之鮮芽茶大爲西人所稱美係種於富平（譯音）之古平山高度在海平線上四千英尺中國茶之佳者其産區率在緯度二十六至三十度之間鄂湘浙閩贛皖等省最著湘省産茶尤多皖茶質最良湘鄂閩多紅茶浙多綠茶皖贛則紅綠兼有産額略相等茶質之優劣與土性亦大有關係凡土性肥沃而富鐵質者（鐵質發生於雲斑沙石）爲種茶最宜之區此種土壞皖省南部最多卽優良之紅綠茶産地也祁門茶馳名中外如就其土壤加以化騐則得成分如下水二·四一燃燒損失六·五八鹽酸中不融化物八○·四五三矽養二（融化於鹽酸中）一·○○二養化鐵（鐵二養三）四·四八養化鋁（鋁二養三）六·二二石灰（養化鈣）○·二○養化鎂○·二二一養化鉀（鉀二養）○·一六一曹達（養化鈉）○·三三六硫酸○·一一七燐酸○·二○三五炭四·三三○淡氣○·一三五六腐質二·○四一總數九九·九○○一曾有一英國名人論華茶之優點遠勝他種至謂人而未飲精潔之華茶乃一憾事華茶非特香氣幽馥且合於衞生較他種尤少收歛性一九一五年華茶在巴拿馬賽會與他國茶競賽而獲奬足徵華茶之佳冠於世界此外因陳賽而得奬牌尚有數次中國政府歷年屢謀推廣華茶銷路於外國其第一步爲一九○五年前淸江督周馥派員赴印席錫蘭考察茶市其結果則在南京設一茶業學堂教授製茶新法各省種茶家之子弟咸得就學一九一五年前農商總長周自齊創設茶葉試騐場奬勵改良不遺餘力其計劃分爲二項（一）酌減出口稅茶稅本輕然爲奬勵出口起見尚須酌減於一九一五年實行每擔減稅百分之二十自一兩二錢半（合墨銀）一元七角四分）減至一兩（合墨銀一元四角）（二）卽設試騐塲首在祁門設場一所研究種法製法又在附近設分場約四十處凡種植出力而敏慧者且予以補助金一方旣著成效乃推而之他處此項方法惜近年中國内亂不已周氏之良謀政府未能貫澈始終竊望政府厲行斯策乘時亟起推廣茶業於國外勿失此良機也 
[總商會開會未成]  
　　出席人數不足 
　　聯合通信社消息云昨日午後三時上海總商會開會員大會以到會會員不足法定人數宣告散會其會場情形如下會場設於該會二樓大議事廳演說台東首懸有開會秩序（一）振鈴開會（二）公推臨時主席（三）主席報告開會宗旨（四）提議事件（五）振鈴散會演台前面竪立該會議事規則鏡框四片會場兩邊貼有紙條多張計分二種『甲』各位會員發言請先報名『乙』議决票請會員自行題名旁聽席則設於樓上新聞記者席則設於演台之西邊小條棹十張分兩排安設時至三時由該會書記報告到會之會員只有一百十人田樹霖起言請照章延長十五分鐘期滿書記又報告到會會員已有一百三十五人應否再行延長聞蘭亭起言再延長十五分鐘衆無異議至三時二十七分有各馬路商界聯合會代表十四人至會要求旁聽會董允之各會員等候許久天又酷熱有湯節之君起言延長時間已有兩次應請照章散會當有鄔挺生附議而會員王顯華起立反對謂定期開會頗非易事率爾散會不敢贊同當有沈九成君謂會員皆應尊重會章贊成散會穆藕初謂會議規則雖有延長時間一刻否則散會之規定但會議規則係爲會董議事而設今到會之會員皆熱心而來請稍待以冀開成大會當有趙晉卿起言謂穆君之言亟須研究請讀本會會議規則第八條無論常會特會至少須有會董全數三分之一以上方可開議如届時到不足數暫候一刻仍不足數遂卽閉會另再定期召議又讀會議規則第三條年會每年正二月間開會一次由會長定期召集至於規則規定時雖欠完善但非爲會董所特定固極明瞭凡我會員當應共守彼時場中有人起言反對趙說趙復說明彼乃啞然無語湯節之至此又起言一再延長開會時間有關本會之信用會員屆時不到會乃會員自己放棄權利苟再作無限制之延長恐亦無效吾人爲保持本會信用起見應先遵章散會再行定期召集會董聞蘭亭乃請衆表决立於中排各會員（中有會）董數人夾坐其中）起立言可以延長至三點三刻又有言應延長至四點者蜀商代表江湘波憤然起謂查會章只有延長一刻之規定今竟欲延長一點鐘試問合法否開會時間如旣違法請問開會後尚望其有效否雙方爭持甚烈議董乃出調和之詞請再延長一刻未幾書記又報告時已三點三刻到會之會員已有一百七十六人該會會董沈仲禮出謂現在天熱恐會員到者不無稍遲可否改爲談話會且今日不能稍待如再改期會員又不足法定人數又將奈何似以再待數分鐘爲便可否仍請會衆决定傅筱庵應聲而起言商界對於鐘點之新舊恐不注意趙晋卿起謂閱本會通告固已書明新鐘未便諉爲不知傅復尚擬有所申辨人多報以嗤聲王顯華提議沈仲禮方纔之建議請衆討論當有王心貫力爲反對謂會員大會不應有此穆藕初乃言會董會員可否先行討論王心貫又起反對謂試問到會之會員有一百八十人如何使其一一討論徒然擾亂秩序至此書記又登台報告三次延長時刻四點已到而核計到會會員有一百八十六人沈九成起立宣告於衆曰今日遵章一次延長不幸復有二次三次之延長應請本會會董會員尊重會章爲適宜之處置至此卽有會員數人起立謂延長一時不爲不久如再任意延長時間徒損本會信用而陷到會會員於不守會章之地位耳不待振鈴已多離座當有某君離座對衆宣告謂『今日到會會員不足法定人數依』法宣告散會』一言甫畢羣衆全體離座時會董聞蘭亭等對於將行出塲會員尚欲請求稍待群衆之中頗有報以菲薄之聲并槁朴椅棹表示失望者幸未有顯著之衝突此時有席立功張知笙兩君頗言似此搗亂情形下次何能開會似有感喟之意第不知搗亂云云意中究屬何指耳 
[上海學生聯合會消息]  
　　昨日（三日）上午九時上海學生聯合會評議部在事務所開會邵禹襄爲臨時主席先由主席詢問上次議事錄有無錯誤繼宣讀評議長狄侃因病辭職函任矜蘋提議應用評議部名義請狄君從速來滬馬愼餘附議並申言議長於未辭職以前須先到部說明情形是否有不得已之苦衷不能隨便以因病二字辭職通過主席宣讀任矜蘋所提出之上海國民儲金救國會章程審查案逐條通過會長交議日刋停止後卽行改組週刋由會長提出十七人議决由此選出十一人爲編輯茲將當選者之姓名列下正編輯長潘公展（市北）副長程學愉（復旦）岑德彰（約翰）任矜蘋（民生）黄勝白（同濟）劉鳳生（約翰）惲震（南洋）兪大綸（復旦）邵禹襄（南洋公學）兪素靑（中西女塾）楊繼曾（同濟）主席報告暑假後開課是否另發宣言書同濟代表以全國學生聯合會旣有宣言本會可以無須重發任矜蘋提議對於各分會應發通告均通過至十一時三十分散會 
[記劉家麟君追悼會]  
　　昨日下午二時全國學生聯合會在靑年會殉道堂爲天津代表劉君家麟開追悼會各團體及個人輓聯約三百餘副演壇中央設劉君照相供以香花往吊者四百餘人由上海學生聯合會何君葆仁主席宣告開會先由劉君之父劉成禺先生報告事略叙述其幼年時代及學歷經過情形次由天津學生代表述其五四運動後種種熱心奔走情形此次來滬爲天津代表遽染疫而殁殊可痛惜云云次軍樂隊奏哀樂其次卽爲許德珩劉慶平顧文莘等之追悼演說復由劉君之父劉成禺先生起言亡兒何爲而死亦無非爲國奔走但國事多難尚望有繼續之人至亡兒之死是非固有定評故余亦毫無痛苦最後由何君葆仁言劉先生之言勗我後進良用感愧所謂有其父必有其子者洵不誣矣云云此時攝一影以留紀念四時許散會 
[震旦出校學生分會消息]  
　　震旦大學院出校學生分會自出校以來對於救國事業與上海學生聯合會及各分會一致行動不避艱險其後復發行日刋盡力鼓吹頗受各界歡迎至自身下學期求學之途前次議决分爲三種（甲）赴法留學（乙）入北京大學（丙）留滬入他校或願返震旦大學院者聽近該會以暑假瞬將滿期對於三種辦法不能不預爲等備故已於十五日將日刋停止以便專辦善後事宜其有外省學生須回籍省親及籌備學費者亦得自便日前物由會長召集全體會員開臨時緊要大會由正會長曹德三主席茲將議决各案列後（一）赴法留學者因各須回籍搌擋往返需時不能立時成行定於陽曆十月乘法郵船PaulLecat號由滬起程至一切詳細手續由會長另行分發通告（二）入北京大學者除少數已在滬投考外其餘俟該校通告定期補考時再行赴京補考（三）其無力赴法或赴京而又不願改入滬上他校者同人不忍有一人廢學轉背救國初衷聽其仍返震旦大學以免向隅返校之後同人仍承認爲本會會員（四）正會長曹德三請假回桂會務由副會長瞿宣治主持（丑）事務所改設在北福建路九十七號庶務長汪煦昌家（六）評議長郭觀儀請假赴京舉陳復燃繼任爲本會代表出席上海學生聯合會評議部（七）交際部長自楊乃恒請假後以貢勤代理貢勤復請假此缺久虛茲舉庶務長汪煦昌兼任爲本分會代表出席上海學生聯合會交際部（八）凡遇重要會務由副會長召集留滬同人討論進行（九）創辦雜誌分中法文兩部公舉副會長瞿宣治君爲總編輯其餘編輯員及幹事員由總編輯當場推請曹德三郭觀儀孔憲鏗史靑李蓮宗徐彝蓮高登崑馮祥瑞許滕八管明義蔡芳翥十一人爲中文編輯員胡文標陳雄芳張其溥譚榮光四人爲法文編輯員梁四維汪煦昌王順發李濟民袁仲龍六人爲幹事員（十）製銀質紀念章爲本會出校同人永遠紀念費由同人攤派（十一）對於本分會同人有妨礙本分會名譽者公議處罰（十二）請假回籍之同人至少每月通函一次報告該地情形及自身狀况 
　　又據另一消息震旦出校學生中已定十月間赴法留學者共三十餘人概係自費聞尚有十餘人亦願追隨前往彼等皆須加入留法儉學會在法王儒堂汪精衞諸君咸願竭力照料云 
[北京博物學會開會預誌]  
　　北京博物調查會與中華博物研究會合併改稱中華博物學會已定陽曆八月十六號開成立會於北京修正章程提議事件選舉職員故調查會會長袁觀瀾君研究會會長吳和士君在日内北上籌備一切而研究會副會長王飲鶴君之代表黄頌林君吳縣支部代表王采南君寗支部代表吳子修君及各會員俱儘會期前陸續赴京此外各支部代表何人尚未探悉又於成立會之先一日舉行博物展覽會爲期約三四星期此事已籌備經年由教育部行文各省徵集標本故品類甚多大可供博物家之研究非會員亦可赴會參觀無需入場券該會極爲歡迎聞在展覽會開會期内有名人演講及幻燈影片等以資討論而鼓興趣云 
[淸華赴美學生消息]  
　　昨晨九時半淸華赴美學生由護送員劉明君寰球中國學生會副會長唐露園君及該會總幹事帶領謁美領事於黄浦路之美總領事署先由己未級長陳長桐一一介紹與薩門斯總領事沙約副領事握手略談合 
[淸華學生在美領署之攝影]  
攝一影由薩沙總副領事致詞先述歡迎之意繼謂此次諸君所選科目多商科實爲至好現象至諸君到美後定必受全國之歡迎聞金山已有多處預備歡迎甚望將來學成後爲貴國做一番轟轟烈烈之大事業云淸華競爭試騐之十人已發表一節略誌昨報昨日又有住居開封路正修里五十五號之東吳大學生物學碩士胡宗權君接到北京淸華學校一電云『試騐錄』取八月十六放洋速赴寰球中國學生會接洽淸華學校』 
[中國與坎拿大之商務]  
　　字林報云中國與坎拿大問之貿易雖在比較上無關重要然近年來頗有漸致發達之氣象一九一四年輸往坎拿大之總額爲英金十六萬四千鎊一九一七年已增至五十八萬二千鎊而由坎拿大運入之貨一九一四年總額爲二十五萬三千鎊迨一九一七年則增至八十八萬七千鎊兩相比較坎拿大頗佔優勝庽華之坎拿大商務委員現發表報告謂坎拿大所能供給中國之物頗多如林料一項卽其大宗查一九一四年運華木料爲一二九·九一五方尺一九一七年增至九·九五八·○○七方尺此外尚有餅乾鮮蘋菓與火柴等物一俟船隻彀用中國與坎拿大之商務當愈發展云 
[太平洋公司停發美國急電]  
　　本埠太平洋商務電報公司宣稱自滬發往美國之急電暫停收發又自滬發美之電報取道太平洋海線頗爲遲緩宜加取道印度字樣 
[西報評論俄領署徵兵示文]  
　　英文滬報云數日前字林西報載有俄文啓事一則其文曰俄總領署遵奉駐京俄使之訓令特通告上海俄領署管轄權所及境内之俄國人民知悉依照一九一九年四月八日沃木斯克會議凡合下列規定者皆須從戎（一）生於一八九七年一八九八年一八九九年一九○○年與一九○一年一二三月份者（二）海陸軍官及各官吏年在五十歲以下者（三）製藥商外科醫士外科助手女醫士與看護婦以上各項俄人須於七日内赴俄領署呈報云云英文滬報加以評論略曰此種示文之頒佈自吾人觀之在主義上與時勢上皆大錯誤蓋沃木斯克政府未經中華民國承認且亦未得任何政府之承認不過與之成立一種交誼而已以俄政府之舊日代表而在其駐在國内發表爲駐在國所未經承認之政府示文若在英美法等國見之吾人知其必引起極嚴切之抗議也中國尚未取消治外法權俄員固有管理俄人之權但若佈發示文在中國境内召集兵士以參預俄國内爭則中國似不能不抗議之中政府對於俄國内亂無所與聞簡直是守中立若俄員出示徵兵以實沃木斯克政府之軍隊是非侵犯中國主權而何非至柯爾恰克政府爲中國承認之後則俄員雖有治外法權亦不能出示强令在華俄人呈報從戎尚望俄使署察此情形而取銷已頒佈之訓令云云 
[五族和平合進會近訊]  
　　五族國民和平合進會初由楊仁山租賃漢口路十號洋房業經刋登各報茲因繼續進行原有地點不敷辦公特由在會同人集議自卽日起取消前址另設事務所於成都路廣仁里一千五百八十三號以便在會諸君隨時集議仍照前定幹事各員分股任事其有出任差缺各員概定下星期日卽八月十號開職員會重行推舉 
[紅會擴充常議員額數]  
　　紅十字會副會長蔡廷幹君鑒於我國紅會所獲效果端賴常議員爲之樞紐現擬略增額數以示擴充行善之意滬上各界被其羅致聘爲常議會議員者已有數十人之多聞蔡君之意擬將來各就專門學識組織委員會遇事分類審查云 
[海軍旗語傳習所續辦問題]  
　　烟臺海軍練習營附設之新式旗語傳習所開辦以來一年有餘所有教授之海軍士兵畢業者已達一百餘人均經該營咨送海軍總司令公署派往各艦隊補職在案茲該營謝營長以續教之丙班學生又將畢業應否繼續教授呈請海軍部核示當經由部令知海軍總司令公署查核辦理如果所教學生已敷應用卽可裁撤以節經費 
[浦口設立長江艦隊司令部]  
　　淞滬護軍使署近准長江巡閱使署咨略謂近爲鞏固江防起見特在浦口設立長江艦隊司令部現已組織成立就現有二等巡洋艦二艘砲艦八艘運輸艦二艘信使艦一艘内江砲船四十艘以資配置而固江防咨請查照 
[兵工廠運解大批軍火至京]  
　　上海兵工廠謝總辦前奉陸軍部電令着將該廠造成存儲之快槍子彈並新式手槍及機關槍曁過山砲等一併配撥裝箱妥愼解部候撥軍用現經謝總辦遵將七生五口徑之過山砲十六尊又機關槍十架又勃郎林手槍一千一百十五桿又配發七米立九口徑之快槍子彈一千三百三十四箱每箱一千顆均已裝成大箱（計分裝大號木箱一千五百十箱）派委本廠委員駱萬春會同步兵三十八團第一營二連排長馬錫恩率領目兵十名定於六號起運解京昨日函由鐵路局長任君請在南車站預備鐵廂車十五輛以備運輸軍械解往南京換裝津浦火車載送北京陸軍部交納 
[總商會再爭延車費新章]  
　　上海總商會昨致交通部電云北京交通部鈞鑒據米業志成公所仁穀公所函稱滬寗路延車費新章第一日或不及一日每噸收洋一角第二日收兩角第三日收三角第四日以後每噸收洋五角限八月一號實行查滬寗路車少棧缺商等備受困難今復厲行新章决難承認迭向車務總管商請取銷諉以部令難違現在貨停車上不能扦樣兜售萬分焦灼罷市潮流甫經平靖恐再因此别生枝節請速電部准予取銷新章一面飭路局趕造可容二千車之貨棧並加添車輛等情查本會於六月間曾奉大部巧電以此項新章已電飭該路酌予變通等因當經轉知各商在案茲該公所等以客家負擔愈重不能承認合再電懇大部轉飭該路將新章取銷一面趕造貨棧以順商情速乞電復上海總商會叩冬　 
[米價漸趨平定]  
　　滬地米價現經江蘇齊省長令行上海縣知事會同仁穀公所米商維持民食嚴杜私運出口市價得以站定昨日機器碾米各廠接到長江淮揚浦口産秈米各地行家快郵據稱秈米（卽江邊客秈）業已新穀登場本年收成尚稱豐稔大約望邊糙米可以到滬各廠接信後以此項糙秈到後米價可望賤落且該處産地未受水患故收成無碍云 
[關於時疫之消息]  
　　本埠南北市及城中一帶發生時疫迄已旬餘疫氣未退加以前兩日天時寒冷氣候不良疫勢更爲猛烈居民染疫者大有不及就醫之象卽如滬城梅家弄一帶前日午後起至昨午止患疫而死者共有男婦三名餘如大東門東街北首嫁妝店夥姚阿慶又舊校場中爲烟紙店營業之張高三等均於昨日午前各染時疫不省人事家屬擬送時疫醫院求治則已不及不一刻旋各斃命殊可慘也 
　　租界方面紅十字會時疫醫院已有人滿之患公共工部局與甯紹水木作等各醫院均已組織臨時隔别醫院先後開幕以便患疫者就近送往診治昨日美租界中患疫而斃者已較前兩日加增如桃源坊某粤人家及成大弄恒慶里某姓家竟一家連斃二人惟患此者大半係貧苦小民及勞動界云 
　　昨日滬杭鐵路南車站脚夫小工各一名因染時疫救治不及當卽斃命經車務總管得悉爲之捐資收殮又滬甯路麥根站有江北貧民年約三十餘歲路經該站左近因急痧斃命當經轉運公會賈詠生爲之籌欵若干備棺收殮 
　　淞滬警察一區二分署巡官王德山現因境内疫氣蔓延誠恐居民仍有將穢汚物件作踐街道致釀疫厲情事故於昨日起每日午後督率長警親往各處周歷查察見有穢汚者卽飭淸道夫迅速挑除以重衞生 
　　基督教滬南長老會等昨致警廳衞生科長函云邇來疫癘流行死亡相藉可慘之事莫甚於此推其致病之原因由於天時之不正與夫個人衞生之不講然則街道之不潔其尤足以戕害人之身命蓋衞生以淸潔爲要而街道爲人所必經故欲免除疫癘非先從事淸潔街道不爲功也近查城廂内外小街里巷居民不顧公衆衞生致將垃圾隨地傾倒汚穢觸目臭氣薰天而經其道者莫不掩鼻過之如或不愼其病立至目覩斯狀能不則焉憂之前雖由貴廳出示禁止各居戸隨時隨地傾倒垃圾在案而奉行者寥若晨星彼無知者仍視若具文也敝會等夙抱大同博愛之主義以服務社會爲天職故不敢緘默無言用特函請重申禁令以重衞生並請取締有碍衞生之各種飲食品而保民命一面嚴飭各淸道夫不時灑掃以淸街道則疫癘之蔓延其庶可以免乎然尤有進者一面單責諸淸道夫一面若不設巡察員日常巡察難免不日久玩生故設巡察員日事巡察較責諸淸道夫爲尤要也對於居民違章傾倒垃圾具開罰欵條例然罰款須從輕執行须嚴厲疊次增重萬勿瞻徇情面則居民自懼而奉行惟謹矣是否有當至祈察核施行滬南長老會倫敦會靑年普益社公啓 
 
 

Page 11

 
 
[滬杭路夜車營業狀况]  
　　滬杭鐵路開駛夜客車今逾四日其運客情形計南北兩站第一日（一號）共客六十人左右第二日（二號）因值風雨行旅裹足兩站不及三十人第三日（三號）約五十人左右共計收入不及日間十分之五未免虧耗惟事屬創始行旅尚未習慣兼之往來於滬杭者本不及其他長線鐵道之發達目下之乘夜車者卽日間之旅客因夜間稍覺凉爽也倘使夜車人數增多日車勢力减少其中尤以日間之區問車乘客改乘夜車者爲數尤夥該路在先規畫楓涇本不售票嗣因交車之關係與該鎭紳商之請求故特加售楓涇票以便行旅至於夜貨車開行以來已逾一月運輸非常發達昨經該路運輸總管飭知各站將夜車客貨各欵逐日另錄呈報以資比較所收之欵併入日欵解送總賬房彚總列收惟該路貨車本屬不多目下運貨愈發達車輛愈不敷調遣此其缺點之一耳然國有各鐵路之缺乏車輛固不僅滬杭鐵路已也此爲該路夜車營業之大略情形至於路警方面除加添夜班站警外並將各巡目一律改爲巡長並悉杭段巡官吳小峯現將南星艮山拱宸長安各站添設巡目一名以節制各就近之小站巡警云 
[南洋烟草公司發表改組]  
　　南洋兄弟烟草公司近議擴充改組昨由新公司發起人楊小川錢新之徐冠南張蘭坪陳靑峯勞敬修陳輔臣陳炳謙郭標歐彬曁舊公司代表簡照南簡玉階簡孔昭簡英甫諸君假座東亞酒樓招宴各界發布宗旨到者四十餘人楊小川因病未到由卓健伯代表主席酒半卓君起立致詞次錢新之君演說次朱遐九君演說略謂鄙人今以華僑聯合會代表之資格亟欲爲華僑一鳴不平此次因提倡國貨問題變而爲攻擊複籍因攻擊複籍之結果幾似拒絶華僑回國興辦實業華僑因種種之關係多爲複籍如因複籍關係卽認其爲外國人則五千數百萬華僑更何樂歸國今烟草銷額每年約達八千萬南洋昨歲得一千四百萬約佔全額六分之一北政府對於其復籍之請求竟深閉固拒寗不令華僑灰心短氣惟政府旣如此社會更宜努力維持庶華僑實業有一線生機應請諸君主持公論云云次張菊生君演說就朱君所言加以推闡全場爲之感喟次張籋雲君演說謂南洋公司擴充之主旨一爲挽回利權一爲聯絡感情該公司向爲一姓之産今不私爲己有以五百萬元公之於衆深冀各省同志皆踴躍認股末後由錢新之君報告簡照南請復國籍因内務部謂須得日本當局證明今楊交涉員已得有吉總領事來函證明簡君脫離日籍不日卽由楊君致函總商會轉呈農商部云云繼又分發該公司擴充改組招股章程而散 
[英報論增加房捐問題]  
　　字林報論房捐事曰工部局星期六日所發出之布告切實說明房捐增至一分四釐及增收特别捐一釐以今年爲限之理由此種布告定可發生效力以鎭靜華人之抗議布告文字明白易曉獨惜其頒布之不早耳華人之反對加捐報章屢有登載原有隨時嚴重之勢在六月風潮之後而有此事尤爲可憾然反對加捐僅因誤會所致此乃可無疑問者也工部局之解釋簡括言之其意不過謂私人之生活代價現已增高而工部局所需大宗人工原料之類其代價亦未嘗不增高工部局雖竭力節省支出收吸他種稅源然仍入不敷出故不得已始增收房捐二釐舍此别無彌補預算缺乏之策再此次加捐乃十一年來之第一次若在他國則在戰局中早已加捐且不止二釐至於特别捐係作工部局雇員回國從戎者半薪之經費並附有若干限制絶非雇員從戎之酬勞金計此項特别費除西人外華人所擔負者僅八萬五千兩而工部局且允華人分三期繳付焉此次布告譯成華文頗費斟酌華人讀之者已無異言惟謂今始加捐之理由與加捐之必要而已足見布告文今已著良好效力矣聞現已設法將布告文印成小册在租界中分送此亦是應有之舉動夫一事發生必有理由而甚願知其理由者殆莫過華人吾人於此竊有所感凡各事件與租界中華人直接有關係者允宜採用廣登告白分送傳單之方法說明理由銷除誤會使煽惑者無可立足此固不獨關於增加房捐一事爲然也 
[救國恒心團開成立會]  
　　趙南公陳耀華白俊義王振邦等集合同志百餘人組織一上海商業救國恒心團專以提倡國貨爲宗旨已於昨昨（三日）八時開成立會先由臨時主席趙南公報告開會宗旨繼由來賓任矜蘋及上海學生聯合會交際部代表吳淵白演說任君演詞略云貴團初由一二人發起不數日而二十餘人又不數日而百餘人矣此足以表見諸君宗旨之正大及毅力之雄厚也此後由百餘人而數百人而千餘人而萬餘人固意中事末謂諸君以提倡國貨爲宗旨實爲根本之圖然提倡國貨須雙方並進一方面勸用國貨一方面投資於實業云云演說畢卽選舉團長當卽選定趙南公爲團長末復討論章程及進行事宜至十二時散會 
[國語講習會將開演講會]  
　　上海縣小學教員署期國語講習會設在老學前縣立第一高等小學校内於七月二十七日開始講習茲聞八月六日上午舊鐘八時敦請前教育次長袁觀瀾氏到會演講該會已具函邀集在滬各小學校長教員到會聽講矣 
[吳江同鄉會歡迎留美學生監督]  
　　吳江施贊元此次派充留美學生監督業於前日由京蒞滬不日放洋吳江旅滬同鄉會昨日（三日）特開會歡迎由錢慈念起述歡迎宗旨施君致詞答謝全體鼓掌散會時已五鐘矣 
[紹興同鄉會電詢荻眞水災]  
　　旅滬紹興同鄉會見報載有餘上兩縣交界之荻眞地方海嘯爲災五夫車站水深過膝等情因連日風雨交通阻隔旅滬同鄉人心因而惶惑昨特電詢五夫車站邵站長有否災情請爲速復茲將去電錄下五夫車站邵站長鑒報載餘上兩縣交界海嘯爲災人心惶惑是否確實請速電復紹興旅滬同鄉會支 
[通海同鄉倡辦善舉之會議]  
　　南通海門旅滬同鄉現擬在滬組織慈善機關專辦學堂施醫給藥施給棺木並備義塚掩埋等事業由朱錦城發起前日下午二時在南市毛家弄通海紗布公所特開會議到會者共百餘人由朱君宣布經過情形次由張普全演說現當創辦各項善舉成立之始全賴諸同鄉竭力維持共襄斯舉以廣善願云云衆皆一致贊成並公推彭桂年爲正主任毛鳳池爲副主任財政主任許蓉芳議畢至六時散會 
[江淮公所改選職員]  
　　江淮公所前由陳伯盟諸人將一切糾葛理結後開議董會决定本月三日改選茲經開會選舉共投五十五票朱紹文得五十三票爲總董金玉芝朱書萬各得三十三票爲董事並公推蔣海淸胥如賢董正藩石萬昌爲名譽董事又推議董幹事三十二人聞不日卽開議董會商量進行事宜 
[轉運公所開會記事]  
　　前日（卽三號）北市轉運公所開臨時大會討論近日駁船扛夫等均因生計艱難要求加價同業一再會議已照酌加惟本業連年營業狀况類多折耗茲再加竽出項若不增加進欵更難支持議决一致商請客家自夏曆七月十五日起每件加費一錢藉資挹注又議及前同業聚興公行因朦運某貨爲調查員查出將貨送存公所業經公衆議罰該行銀三百兩乃該行延未了結討論結果僉以此事發生之初南北報關公所格外認眞今復來函緩頰本公所推念同舟之諠祗得勉從其請惟所罰之欵須照繳後將貨如數發還并聲明以後不得援以爲例衆咸贊成迨散會時已傍晚矣 
[部令騐放榮昌火柴原料]  
　　滬寗鐵路昨奉交通部令略謂案准山西省長咨開據河東道尹呈稱轉據新絳縣榮昌火柴公司呈稱該公司購運鹽加里等原料照案呈請更換護照並請轉行滬寗津浦隴海京奉京漢正太各路局騐明護照卽予放行等因除咨復並分令外爲此抄發原咨仰卽分行各站遇有該公司鹽加里等原料到站報運時騐明山西省長護照卽予照收全價裝運放行 
[憲兵營長注意夜車乘客]  
　　駐滬京畿憲兵營張營長以滬杭間之夜班客車業經添開惟恐黑衣之間或有奸徒販違禁品物帶往沿路線經過各地私行銷售除函致淞滬警廳派警駐站嚴查外並於昨日分飭所部憲兵第一連吳連長派兵在南站稽查又令憲兵第二連朱連長派兵在北站檢查凡杭班夜車開駛之時應當注意查察以防夾帶禁品 
[江和輪船修竣開駛]  
　　怡和洋行專走漢口宜昌間之江和輪船於上月十七號在漢口碼頭被颶風吹去桅杆及三層樓平檯遂卽開駛來滬入塢修理茲悉該輪業已修竣已於日昨出塢定今晚裝滿四川宜昌之客貨直放宜昌云 
[柴炭船被撞沉没]  
　　昨日午後五時有柴炭船一艘停泊南市大關碼頭對岸浦濱貨已卸　不料陡遇某公司運煤輪船卸儎後開駛出口旋在該處浦面調頭誤將該柴炭船猛撞以致損壞船身立時沉没船上各人均由隣船及浦江水巡除前往施救得生聞已向該公司交涉追賠損失矣 
[汽車撞傷行人]  
　　昨晚九時許有某號汽車駛經南京路撞倒百老滙路某號夥友吳稅常左足小腿骨被車輪碾折常由老閘捕房二百七十八號印捕前來將汽車號數抄錄另雇車送受傷人投醫院醫治一面歸報捕頭候示 
[汽車不應當街修理]  
　　汽車夫沈阿三前日因將汽車安置馬霍路馬路中央修理被一千二百二十六號華捕查見以其有碍路政違章抄錄該汽車號數卽回訴捕頭轉稟公共公廨出單傳究 
[警區示禁滋擾碼頭棧房]  
　　淞滬警察第三區署長曾永奎昨出布告云案據三北輪船有限公司函稱浦東鴻升碼頭棧房時有無賴之徒來棧滋擾情事殊於敝棧營業有礙用特懇貴署出諭布告嚴行查究俾得此等無賴知所畏懼不敢再有此妄爲希乞俯賜所請無任感荷等情據此本署長查核來函果而實情則該無賴等殊屬目無法紀若不嚴行查究不足以維營業而保治安除傳諭所屬長警隨時查究外爲此布告 
[報緝被攫金幣]  
　　住居提藍橋生生里五十九號門牌向業舊貨店之胡毛男前日身帶金鎊十八枚至浦東其昌棧碼頭大英公司輪船上收買舊貨被碼頭匪徒冒充包探向胡假搜查烟土爲由將金鎊悉數攫去後經胡開具失單投報水巡捕房請求飭緝 
[四明公所勸止寄柩家屬祭靈]  
　　本埠四明公所董事會因鑒於時疫危險邀集各董議决勸止同鄉寄柩各家屬本屆中元節不必循例前往祭靈免觸穢氣昨已發出通告如械本公所每年於中元節有家屬來廠祭經董事公議本年中元節暫停家屬祭靈爲此保護安全起見望寄柩家屬無庸來廠免多往返特此通告 
[命案提集人證再訊]  
　　住居法租界新自來火行街西興里三十九號門牌之周玉香前晚至貼鄰四十號門牌樓上陳王氏卽陳趙氏家义蔴雀周妻徐氏在傍觀看旋由某拆兌店經理董杏仁至趙氏處找尋店夥朱阿大致與趙氏之外甥葉瑞根口角由董將檯上所燃之火油燈擊翻潑在周徐氏身上致將徐氏胸部燒傷醫治無效斃命昨由捕房將一干人解送法公堂研訊先據屍夫周玉香稟訴前情並稱當時施救之際民人亦被灼傷兩手現尚未愈請求伸雪詰之董杏仁供民人實係前往找尋朱阿大先由葉瑞根將民人毆打由葉誤將洋燈潑翻並非民人擊倒是實陳趙氏供是晚董來找尋伊友無着董卽出言不遜旋卽向檯猛擊一下以致將燈潑翻致肇禍端求宥中西官判着屍夫自行行備棺收殮候改提朱阿大等到案再行核奪 
[索債行兇釀成傷害]  
　　江北人吕金祿住居閘北义袋角因欠孫鳳洲之印子錢無力歸還前日孫至吕家坐索致起衝突詎孫袖出利刃戳傷吕之腰腿等處勢頗沉重當由吕妻夏氏扶其夫投四區二分所告發經倪署員將孫逮案轉解司法科押候訊辦 
[本夫疑妻曖昧]  
　　住居閘北义袋角之夏四孫江北人娶妻孫氏前日因與同鄉王小三子在途同行適被本夫遇見疑有曖昧情事扭控四區二分所經倪警佐質訊之下據王供因原告夫婦反目民從中解勸致遭誣衊奉諭併解司法科核辦 
[劣孩竊物發覺]  
　　甬孩李阿桂前日因竊取新記浜路二百四十三號門牌樂興昌家錫燭扦一副携贓至北京路某舊貨店圖銷被包探潘連璧查見詢係竊來當將人贓一併帶入捕房奉飭押候解送公堂訊辦 
[絲廠失竊牽涉茶房]  
　　閘北長安路瑞豐絲廠經理曹金可前晚因廠中貨棧内忽然起火經衆夥友覺察救熄止焚燬繭衣數斤檢點之下惟少絲一担計十五小包值價洋一千餘元絲包外套之麻袋抛棄牆脚察度情形顯係竊絲人故意縱火圖滅痕跡點查廠中人數缺茶房馬阿六一人當報四區警署及閘北偵緝隊跴緝未獲僅將馬之姘婦劉氏提案收押候究 
[欠月並非行兇人]  
　　江北人王天雨前因在法租界地方向同鄉人金榮生索取舊欠洋二元起釁口角繼而互相兇毆致將王之頭顱繫破血流如注由捕一併拘入捕房諭將王送往醫院醫治金交保候王傷痊解送公堂訊究在案昨日王傷愈出院傳同金榮生解　請訊先據王天雨供民人雖向金索取舊欠實被　人將民毆打當卽逃逸並非被告行兇是實被告金榮生供認虧欠原告洋二元不敢行兇求察中西官判將案註銷 
[拆梢分别科罰]  
船戸李登林日前裝載食鹽來滬停泊在法租界小東門外黄浦灘碼頭詎有流氓徐金法串同啞子到來强欲拆梢不遂將鹽搬至岸上希圖運往别處售賣適爲巡捕查見將徐等拘人捕房昨日解送法公堂請究先據捕頭上堂稟明前情原告李登林因船已開駛離滬故未到案詰之徐等供認不諱中西官判徐不應糾黨拆梢著押西牢四月啞子押三月示儆 
[婦人違禁售烟]  
　　婦人紀王氏住居法租界小東門地方詎在家内私設烟榻售賣燈吸事爲該管捕房捕頭偵悉以其有違禁令親自督同包探並暗差捕數名前往該處抄出烟槍烟具等物甚夥帶入捕房諭令存洋保出昨日傳解法公堂請訊先據捕頭上堂稟明前情詰之王氏供婦人家中之人均吸食洋烟故有烟槍三支不敢私售求察中西官判罰洋二十北充公烟具銷毁 
[警廳移提匪犯]  
　　商人郁肇初前遭匪徒中途越貨傷人據情控經淞滬警察廳拘獲匪犯吊到原贓發交司法科訊供之下據供同犯馬其三等現逃無踪當將該犯收押贓則存案候究現經警廳訪悉馬其三等逃匿南滙縣地方已由該縣一并拿獲昨特備文派探馳往迎提歸案訊核 
[未冷氏已交本夫領去]  
　　救濟會調查員余杏鏞上月間赴天津迎提被拐女子楊招弟時中途查見拐匪陸文元並被拐婦人朱冷氏等當卽押送來滬函送地檢廳訊辦茲悉此案經地檢廳訴由同級審廳公開辯論據陸供出洋一百六十元價買該氏爲妻並由新申秦茶房邵小弟爲中保等語訊之該氏則稱丈夫爲朱福全此次實受伊等之愚問官判陸文元監禁一年該氏發送救濟會留養候其夫到案具領昨日朱福全到廳聲明請求將妻給領問官准之飭將朱冷氏交給領云完聚 
[宵夜館收市違章]  
　　虹口鴨綠路六十號門牌某宵夜館主粤人楊冠天因時逾夜半尚不收市被一千四百十二號華捕查見以其有違定章當卽抄錄門牌回稟捕頭請廨出單傳究 
[糾衆在途毆鬬]  
　　無錫人陸阿福王金金不知因何昨與蘇州婦人孫陸氏在楊樹浦繭路糾衆鬬毆經四百八十五號巡街捕查見將兩造一併帶入捕房稟明捕頭飭各存洋一元保出候示 
[錢債案交保候訊]  
　　潤昌錢莊及吕敬慕同在公共公廨呈控余少璋不還墊欵銀一千七百零二兩五錢八分並道契抵欵洋一千七百零四元由廨准飭包探於上星期六將被告傳至公堂請示奉中西官諭余交保候訊 
[查獲和誘案關係人]  
　　靜安寺附近鄉民張欽堂家十五歲養媳沈愛珍被人拐往南滙縣境價賣與人前日經張得悉報請靜安寺捕房飭探夏廣林在西虹口開封路查獲與此案有關之王包氏一名拘入捕房轉送公共公堂收押並稟請備文致南滙縣公署移提人證到案澈究 
[小茶館聚賭敗露]  
　　新閘大沽路一百七十八號門牌某小茶館内因聚賭抽頭被包探石仁信查見以其違章當將賭具帶入捕房稟明捕頭諭候稟廨出單傳該茶館主王長發到廨訊間 
中華職業教育社通訊 
　　中華職業教育社所設職業學校近在校南購地添建校舍有顧少梅君自願將其祖遺基地一方捐入校内社中以顧君熱心公益不可多得特備函致謝茲附錄謝函如左 
　　少梅先生大鑒敬復者頃由中華職業學校轉來大函敬悉一切此次職業學校添購地畝建築校舍荷承熱心公益以祖遣基地四分二釐五毫慨捐校内並收到方單一紙計六分二釐五毫敝社同人　深感佩除登入申報通訊樣藉揚義風外專此鳴謝卽請署安 
來函 
[湯詠裳代表律師來函]  
　　啓者頃閱本日報載原告所控證據不足一則内有湯詠裳控錢玉齋證據不足等語於事實不甚相符查該案實係被告將原告所控之欵繳存公堂轉給原告具領完案特請更正海德禮律師代表湯詠裳啓八月四號 
[彭養光致任矜蘋函]  
　　任矜君鑒讀君對於國際同盟會之意見書佩極尊庽何處祈示知以便約會商榷爲幸回示寄法界美仁里爲盼彭養光啓 
來件 
[中華全國工界協進會章程]  
　　（一宗旨本會以增進工人道德與知識聯絡感情鞏固羣力）謀全國工界之幸福 
　　（二）組織凡我中華民國火車輪船電汽機械銅鐵水木紡織等在各工廠商店及旅館酒樓之工人不分區域均得入會爲會員 
　　（三）志願凡入會者須遵守章程塡寫志願書交本會收執 
　　（四）會員應盡之義務（一）會員對會外工人須親愛相敬對於同業有彼此介紹入會之義務（二）會員平時作工務須勤愼就業不可作背理違道之事（三）會員有過當加規勸遇有患難互相扶助（四）會員有捐納會費謀公衆幸福之義務 
　　（五）會員應享之利權（一）會員有選舉被選舉之權（二）會員有彼此介紹職工或帮助工作之利益（三）會員組織工廠訂立合同章程及文契立案等種種難爲之事得請由本會襄助辦理（四）會員有受人侵害抱寃不白者或有同業爭議不决之事得請由本會代爲調處務求公道 
　　（六）會員當戒之事件（一）戒糾衆胡閙（二）戒恃勢凌人（三）戒種種不道德行爲 
　　（七）經費凡會員入會後每月須納經常會費二角由司賬員給與收據願特别多捐者聽如貧者入會亦可聲明免納按月所收經費除開支外尚有盈多悉辦公益事宜 
　　（八）職員本會公舉有名望之正副會長各一人評議員三十人（内推舉評議長一人）文牘員二人會計員二人庶務員八人調查員十八 
　　（九）選舉本會職員由全體會員選舉之 
　　（十）任期本會職員以一年爲一任連舉者得連任之惟不得連任三次 
　　（十一）集會每年開聯合大會二次定以五月初九國恥日與十月十日雙十節爲期每月開職員評議會二次定以初一十六日爲期如會員有事交議亦可與會如遇有特别事故發生或經會員五十人以上之要求亦得由會長與全體職員召集開臨時大會凡所議事件以到會過半數贊成爲通過 
　　（十二）分會各省各縣凡我工界之人急應照章組織分會聯絡感情一致進行 
　　（十三）聯合凡各地工界組織成會後須將會址及會長職員姓氏與會員入會人數通知本會以便互相聯合共謀工界進步 
　　（十四）公益本會擬辦下列各條之公益（一）每星期六夜間與星期日下午聘請有學問者宣講工人對於家庭社會上之義務責任及工人應具之道德（二）每星期發行工人白話報以期增進工人之知識（三）創辦貧民學校貧苦工人之子弟得以就學（四）開辦醫院專爲貧苦工人施醫（五）創辦工人儲蓄金以　興辦工人之日用　唐 
　　（十五）捐助凡各界熱心志士樂願捐助本會公益費者除登報鳴謝外當公推爲名譽會董 
　　（十六）懲罰凡會員不遂會章或破壞本會名譽者經二人以上人報告由會長派調查員審查切實後得由全體職員公議加以相當之罰則或宣布除名 
　　　則本會章程如有未盡事宜得由評議部修改交大會公决之 
　　籌備處四川路仁智里第十二弄内二百四十二號 
　　發起人陳玉華郭燕焜陳忠爕楊廣財馮祉卿潘連生劉漢鄭顧温肇明鄭子鑴馬修鈿李植生黄惠世徐壽波周柏祥鄭璧軒奚楚明歐陽桂生 
[推廣秋蠶說（江蘇省立育蠶試騐所）]  
　　促進蠶業推廣夏秋蠶夫人而知之矣惟近年來夏蠶收成歡薄蠶戸往往得不償失此吾人之亟宜研究者也夏蠶飼育時期適届黄梅節候卽當一年内温度最高之時從來養蠶之豐歉本與天時之乾濕有密接關係飼育期中雨量鮮少空氣乾燥則蠶事豐稔反是則蠶事歉收飼育夏蠶恰在多雨濕潤之時比諸飼育秋蠶適當天高氣爽之候其難易利害不待智者而知矣此關係天時者一也又從勞力之分配上觀之飼育夏蠶恰値戽水揷身之候田務營營手胼足胝白不暇給顧此失彼在在堪虞偶一不愼失敗隨之而秋蠶發生已在耘稻除草之後正可利用農閑一意飼育此關係人事者又一也間嘗考諸日本近數年來夏秋蠶繭之産額明治四十五年夏蠶繭産額爲五十三萬三千七百十三石秋蠶繭産額爲一百三十四萬八千七百七十四石大正二年夏蠶繭産額爲五十三萬四千三百二十二石秋蠶繭産額爲一百四十六萬一千九百二十三石大正三年夏蠶繭産額爲五十萬零三千零六十一石秋蠶繭産額爲一百三十萬零五千二百六十一石日本精求蠶業不遺餘力觀其夏蠶繭産額之減少秋蠶繭産額之增加蓋大有深意存乎其間也證諸吾國之近狀旣如此考諸日本之成績又如彼促進蠶業利用農閑推廣秋蠶增加生産實爲精當不易之良法亟應提倡之事業敝所去年曾試騐秋蠶繭所繅之絲與春蠶之二三號絲無大差異適合輸出細絲之用誠能將秋蠶逐漸推廣又可增進輸出生絲之産額今年特爲多育秋蠶渡種蠶廣製蠶種悉心檢查以備蠶戸之購買除呈請省長公署曁實業廳飭屬提倡外更爲說以導之 
雜評二 
[今後之米禁（庸）]  
　　日來滬市米價頗有漸趨平定之勢說者謂打包私運出口經官商之合力查禁多已停止故雖連日風雨交作米石來源稀少而價格尚不至大增由此可知米禁與米價之關係影響固如是其捷也 
　　顧我思之北京之漕運蘇當局所累電力爭者非以滬市米價已至八元以外乎設滬市米價今後由平定而低落或跌至八元以内彼必欲捆載蘇米之北京當局能勿再假漕運之名以破壞我江蘇之米禁乎使漕運而復活滬市之米價又能常保此穩定而不踊貴乎滬人士而欲維持今後之米禁者不可不注意之也 
 
 

Page 12

 
 
   
 
 

Page 13

 
 
   
 
 

Page 14

 
 
自由談劍秋 
　　自由談三字皆用當代名人字跡每星期調換一次今日係錢劍秋先生手書 
實談 
[郵苑瑣話（八）] [  秋葉]  
郵票之錯誤多在印刷須經兩次手續之時如分類言之則有中央圖案顚倒者（如美國川哥侖布登陸圖案之十五分郵）票與用獨立宣言署名圖案之二十五分票皆有之時價均甚高）有浮出飾紋顚倒者（意大利飾紋郵票全組有之）有記入文字錯誤者（如紐錫蘭郵票中央圖案用湖景者此湖）本名Ｗakatipu初次印刷乃誤作Ｗakitipu）有加印文字錯誤者（如好望四辨士靑色郵票加印爲三辨士而誤作）ＴheeePcnce與ThreePencb）此外用紙與水紋亦間有錯誤 
　　郵票上之錯誤又有在搜集家方面者其事往往滑稽可笑如奥國一八五○年至五八年所發行者以六十四枚爲一整葉大概以數量之關係每葉郵票實祗六十其餘四枚空白則加印聖安德爾斜十字紋（一八五○年着色與郵票同一八五）八年則爲白地凸出者）不過爲補充之用但自昔搜集家皆視爲賀禮用之郵票而寳貴之 
　　今昔世界列國郵票之數數殆逾百萬欲盡搜羅勢有不能故從事於此者祇可以其目的與境遇爲斷如但爲娛樂計則搜集之種類與多寡皆可不論如其爲專門研究則先宜有一定標準或由歷史方面或由地理方面或由美術方面各設一想像之界線於其範圍内搜羅之其事較易更詳言之用歷史的方法者如以法國革命時期爲一界線或搜羅其前之各國郵票或搜羅其後者此種搜集可以見世界文明進化之大勢如斐洲各地郵票隨其開闢而漸增加其一例也用地理的方法者或搜羅一洲之郵票或搜羅一國之郵票此種搜集可以見歴史上重要之變遷如法如葡如墨西哥政變頻仍莫不歷歷見於郵票之圖案其一例也用美術的方法者或以圖案之種類爲標準或以圖案之作法爲標準此種搜集可以比較各國文化之眞際如昔日法國郵票自然優美德國郵票自然粗拙美術思想之高下顯然呈露其一例也如以趣味所近用一定方法而搜集久而不怠其效亦正易期 
新智識 
[童子軍游戲（續）] [  上虞陳伯源譯]  
　　苟能以左手拾帽其背不爲敵人所觸者則勝其對敵一人卽爲所虜 
　　一排之勝負視其俘虜之多寡爲準 
　　（十二）傳棒競走 
　　均分一隊爲甲乙二排相距五十尺每排順序魚貫而列 
　　甲排再均分爲春夏二羣乙排則分爲秋冬令夏冬二羣前行可十五尺之遙轉向使夏之第一人與春之第一人相對而立冬之第一人則對秋之第一人而立隊長居其間取二軍棒交諸春冬羣首二人 
　　游戲之始以隊長鳴笛爲號執棒二人乃向前急奔各以軍棒授諸木排首列之人卽連引退受棒者亦如前兩人前奔而返再授之本　首列者如是輪連惟授受之際棒未着手受者不准稍離一　各排最後之一人能以棒　授之隊長者爲勝 
　　　戲之際執棒　者荀遇溝　　上之屬　阻其間則觀者愈覺　味 
雜錄 
[隨感錄] [  靈園]  
　　古來名人奇土初或落拓不遇求　無門非關運命之蹇薄實緣學識之未富乃能因此苦心毅力涵養學識一朝再出自必嶄然露頭角如蘇秦者卽其明證故知苟眞有才不患不用苟其無才用亦不顯我懠青年自當以注意己身之才不才無患此世之用不用相勸勉也 
　　时黎集中書多求　或因此譏韓公余輙爲解曰不得已而求薦有昌黎之才則可無昌黎之才則斯爲鄙矣 
　　社會上四民次序之排置鄙嘗謂我國最常士費心血濬發世界文明功居首農勤耕穫食斯有衆費力多工造百器以備用在農之次惟商居其成僅事轉運而大利隨之彼三者無與也故昔首士農工而末稱商今則不然商之富且貴可以奴叱士脅農工於是士爭樂爲商而農工苦矣近見英人高秉德氏『産業上之自由一書』指商之生活位於第一在今日商工中心時代固屬求富强之策然因此而使社會爲機械的唯物的爲經濟萬能主義爲少數資本家之跋扈遂使貧富之差别愈深終致激生階級鬬爭且因絶對尊重經濟的擴張内則釀成 
[世界偉觀（十六）紐約公立圖書館]  
　　ＰublicLibraryNewYorkCity 
建築費美金九百萬元藏書一百六十萬卷陳列雜誌七千卷 
　　同胞自戰外則釀成國際激爭云云誠有味乎其言之非空爲今日學者等呌屈也 
　　劉歆西京雜記載董仲舒之言曰氣上薄爲雨下薄爲霧風其噫也雲其氣也雷其相繫之聲也電其相　之光也又曰寒月則雨凝於上體上輕微而因風相襲故成雪焉寒有高下上暖下寒則上合爲大雨下凝爲氷　雪是也雹霰之流也隂氣暴上雨則凝結成雹焉說埋多與今日科學上合毫不涉神怪此足見我國古昔文明之一斑 
　　士多　氣節商重財利重財利不論氣節則貪鄙巧許之事出愛氣節不顧財利則飢寒潦倒之境至兩皆失也非義之財勿 
取非義之利勿貪取財利仍講氣節斯亦得矣 
小說 
[潛艇歷險記（續）] [  翠岑譯]  
　　惟深恐英人之復敓門出則嚴同艙口且加鐵綱掩之麥快亞苦甚　於暗中得杯水　洗　日　始已於是　退坐少息更謀他計自　　非有二　者予必　　　船與彼同　且或可伺機得救設此船而非密斯透福達愛斯者予卑行之矣今則未能遽行且感遇吾巡艦猶可望也言旣又欲縱火油布使德人懼走而己可　出忽又曰否否德人不走而予已窒悶死矣雖然予盍試入引擎室一謀乎引擎室者自燃料昂貴以後機器早經卸去室在舵樓之後有一門上通第二桅旁甲板而與他艙絶阻以一寸厚之栗板麥快亞自視其手手以刻木故胼胝幾滿决然曰此又須刻木者也時不可失行哉 
　　工作前進未五分鐘屈力西忽止帆布繩索擦桅作聲桅頃滑車復輾轉作響帆下船全止矣麥快亞驚曰是何爲哉下帆噫追及耶言未已聞德人呼囂聲捲索聲船舷互擦聲人衆登甲板聲衆聲雜作中復聞霍本納操英語曰英人汝可登甲板吾將介紹於君一見吾國之潛艇言已艙門斗啓麥快亞爲强光所射目不能開德兵數人曳之登梯上至甲板則見屈力西之旁並一大潛艇德國最新式之海盜利器也 
　　第四十一章　殘廢之德潛艇 
　　麥快亞憤懼交併非懼一入潛艇或爲英艦所沈而死也懼爲俘虜墜祖國光耳苟得爲英艦所毁則去敵一艇喜且不暇又何懼又念今旣不御制服則抵德後必入平民拘留所房霍本納雖明知吾之官級然未必肯宣佈蓋彼必報其在Ｒ十九號中之所謂不尊崇待遇也思次麥快亞爲二水兵押持入艇逕閉艙下而下艙時見敵艇艦長士官四顧張皇若惟恐英艦之至房霍本納雖得潛艇救絶無喜狀蓋彼以潛艇生涯爲最危且自知德艇海盜之行爲爲全世界人所痛惡故但遇船艦卽有被毁之虞益之齊不魯奇與哇斯登（均比國海口時爲德軍所據） 
盡被英人封鎖比利時海岸無復托足之地而德國所有北海岸及挪威沿海三英里内更有英人新埋之水雷叢德海軍部雖知而無從掃之至有警告各潛艇自行注意設遇危險政府不任其責之舉而水雷區之外則英驅逐艦戰艦海軍飛機之跡更日增未已破其壞敵艇之力則　字艇因以沈毁者以百計而未遇者亦類能道之然則潛艇所有之危險亦大矣哉 
　　房霍本納時立艦長側問曰此船（指屈力西）何以處之曰吾將沈之霍本納曰佳艦長曰不沈之將貽吾患區區噸位留之亦何補移時一下士自甲板下報告曰艦長準備畢船中無復價值亦無紙片公文之遺艦長曰可穿一孔此非值糜費一炸彈也下士受命取一大椎方欲復上屈力西之甲板忽聞艇外百碼處空氣轟震雜以艦首激水聲艦長急趨司令塔而四寸徑之砲彈已嘘然掠甲板而過甲板之水兵不待上官之命疾湧下艙若驚竄之羣兎艙蓋隨闔忽一中佐大呼曰屈力西之纜猶未解去也將焉沈呼已立命一兵趣上解之兵受命甫上甲板一彈復至去潛望鏡之端兵懼復返至艙口一聲大震硝霧迷漫潛望鏡兩具齊根盡去兵亦不知去向矣 
[自由談之自由談] [  不冷]  
政黨不正當 
　　大凡所謂政黨者皆一國中優秀人物之所萃其所帶動必爲國爲民而使人欽敬者也若今日中國之所謂政黨者則不然僅爲個人私利而卑鄙齷齪且冥頑不靈所可兄者盡不正當之行爲耳 
 
 

Page 15

 
 
   
 
 

Page 16

 
 
   
 
