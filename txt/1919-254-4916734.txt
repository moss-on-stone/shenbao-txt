# 1919 - 254 - 4916734

 

Page 1

 
 
   
 
 

Page 2

 
 
   
 
 

Page 3

 
 
時評 
[重幕之中（冷）]  
　　中國近日之事尙在重幕之中蓋無一事可云已經開幕也惟此重幕中之一切事將有期開幕歟抑從此深葬於重幕中而永不開幕歟此則非今日所得知也 
　　此非特南北和議一事爲然也諸凡人民請願問題學潮善後問題武人頃軋問題政黨把持問題以及財政問題外交問題無一不在重幕中准備而未知開幕後之若何究竟也 
[命令]  
　　九月十六日大總統令　陸軍總長靳雲鵬呈請授袁得才劉漢臣程鵬翔萬長春任天德陳玉明王聲蘭林慶元朱仲昇侯炳南杜錫貞韓恩慶爲陸軍步兵中校朱冠英爲陸軍砲兵中校高占元爲陸軍工兵中校丁克顯加陸軍步兵中校銜李梅王爲龍牛春貴董化倫寗鍾澐韓玉成秦洸霍錦波成居敬趙瑞祺孫鴻賓朱仁傑吳椿祺董述輝張鴻祥劉文山爲陸軍步兵少校曲巖王恩桂何賁備爲陸軍砲兵少校辛錫祿爲陸軍騎兵少校翟文麟鄭志超張朝魁金炳華加陸軍步兵少校銜楊柏年爲陸軍二等司藥正姚崇光爲陸軍三等軍需正均照准此令 
　　又令　錢金山史憲章田寶榮段勿怠均晋給二等嘉禾章張孝儒高俊林均給予三等嘉禾章此令 
　　又令　周嵩堯錢家鷺明羽林盧鳳書鄢玉春趙瑞龍高鏡均晉給二等文虎章楊春岩馮獻瑞瑞憲芳胡友林郭曾基王振聲傅象泰繆慶善均給予三等文虎章王履占婁裕熊汪樹信董長春吳佑書李占魁石錦川殷同保电振綱陳廷謨李培祥王國柱張金發徐長庚均給予四等文虎章此令 
　　又令　飯島由夫給予四等文虎章此令 
　　九月十二日大總統令　陸軍總長靳雲鵬呈請任命李永年爲陸軍第二七師砲兵第二十七團團團附應照准此令 
　　又令　兼署内務總長朱深呈准直隸省長曹銳咨請任命吳器堂試署直隸臨榆警察廳廳長應照准此令 
[專電]  
　　北京電　段大勳位已不再辭今日假陸軍部受新國會議員賀（十八日下午四鐘） 
　　北京電　本日令戰爭狀態終止業於九月十五布告在案茲據專使陸徵祥電稱粤約已於九月十日經我國簽字等語是對德奥戰爭狀態業已完全解决惟宣戰後對德奥人民所訂各項章程非有廢止或修改之明文應仍繼續有效此令 
（十八日下午五鐘） 
　　北京電　陸徵祥十三日電赤哈新共和國派代表來商要求交換使領彼此通商所開辦法五條有按照最惠國待遇於中國民刑法未頒布前仍用領事裁判權一條當派王參事前往聲明歡迎通商拒絶領事裁判權 
（十八日下午四鐘） 
　　北京電　陸徵祥仍在巴黎未定行期國際保工會原定九月二十九展至十月二十日在華盛頓開會顧維鈞請照各國例添派勞動代表（十八日下午四鐘） 
　　北京電　政府以對德戰事終了已向日本提議取消中日軍事協定（十八日政午四鐘） 
　　北京電　吉郭電告日本忽由鐵嶺公主嶺載來憲兵甚多侵我吉埠警權已提抗議 
（十八日下午四鐘） 
　　北京電　吉省會電長春中日軍衝突案應由地方直接交涉以保主權（十八日下午四鐘） 
　　北京電　吳佩服孚聯合莫榮新通電由國務院電詰曹銀曹復已去電促省悟（十八日下午四鐘） 
　　北京電　徐以個人名義電西南要人八年公債關係國脈請予疏通勿再否認（十八日下午四鐘） 
　　北京電　二次請願團經各方勸阻不致再來惟代表中有微服入京者當局非常注意 
（十八日下午四鐘） 
　　北京電　財部准京商會請改訂崇文門稅則昨由總次長集各司長與賦稅司五科長會議以出入重大先付審查（十八日下午四鐘） 
　　北京電　馬良唐天喜等聞政府有另簡魯督之說特電政府挽留張樹元（十七日下午二鐘） 
　　北京電　陳毅諫電頃據蒙官府照稱蒙古區域内築路事權俄政府不能干涉如有卽當廢止（十八日下午四鐘） 
　　北京電　萬國航空會議正在進行廣東以南海番禹等三十二縣廣西以桂梧南龍等八縣爲禁止航空區域範圍 
（十七日下午二鐘） 
　　北京電　陳毅電告俄紅黨佔據肯木畢其爾向彼交涉業已退駐烏蘇呼圖（十七日下午二鐘） 
　　北京電　陳樹藩電援陜晉軍久駐韓郃深資得力該處地近澄白匪類更多懇暫緩撤退一俟設法抽調軍隊接防再行遵辦 
（十七日下午二鐘） 
　　北京電　楊增新電據伊楊鎭使稱俄新黨軍官隨帶大批軍裝兵士由俄來伊現已抵察哈爾察爾烏蘇等處除電飭到境後應解除武裝外懇仍向俄使交涉（十七日下午二鐘） 
　　北京電　奉天張作霖請撤吉長（十七日下午八鐘） 
　　北京電　汴交涉員定袁克暄 
（十七日下午八鐘） 
　　北京電　北大敎職員訂二十一歡迎各校長復職（十七日下午八鐘） 
　　南京電　王揖唐接方樞江紹杰電遂於下午六時專車赴滬（十八日下午八鐘） 
[公電]  
　　甘肅省議會　電　國　院農商部參衆兩院甘肅同鄉會和平期成會各報館鑒甘邊甯海屯懇使蒯壽樞貪黷無厭假公爲私在甘辦理榷運局及禁烟督察處時虐害商民吞欵一百餘萬已由第一屆省　會提議查辦張省長曲子徇庇含糊了事頃又在甘遺派多人調查各處礦産繪圖貼說前赴天津上海一帶招集外股窺其用意直欲將甘肅全省礦産賣給外人甘人决不承認茲特電陳如蒯壽樞到京有此等舉動應請鈞院部嚴爲防範母至成爲事寗甘肅幸甚甘肅省議會元印 
 
 
 

Page 4

 
 
   
 
 

Page 5

 
 
   
 
 

Page 6

 
 
[各通信社電]  
　　北京電　院通電任王揖唐議和矢志無他如易人恐有妨礙又電軍府請承認王揖唐以免當局者爲難 
　　北京電　李純銑日電告王揖唐已抵寗 
（以上十七日）以上平和通信社電 
　　北京電　軍府電德約重要請留顧王二使在法專任接洽 
　　北京電　西南反對中央發行八年公債東海托某委員設法疏通 
　　北京電　蔡元培通告二十日入校視事並將中等以上學生聯合會取消 
　　北京電　甯訊王總代表已赴滬 
　　北京電　法部派員分赴各省調查司法警監 
　　北京電　曹使因莫榮新通電反對王總代表吳佩孚亦列名復電吳詰責 
　　北京電　閣議凡戰時對德各條例未經明文廢止前仍繼續有效 
　　北京電　湘督電告湘南一帶南軍到處增兵 
　　北京電　曹銳報告請願團陸續晋京（以上十八日）以上中華通信社電 
　　北京電　閣議决定由外陸兩部與日使磋議取消軍事協定 
　　北京電　對德戰爭終止司法部擬將各省捕獲審檢處卽日裁撤藉資收束 
　　北京電　政府議以奥約全部宣示國人俟陸專使等回國後即行發佈（以上十七日） 
　　北京電　王揖唐昨有密電致龔内容不詳據聞報告南方近情此電當係與李純晤後所拍發　　北京電　各省督軍電駁西南歌電政府認爲北派團結方已固對西南將持强硬態度 
　　北京電　梁士詒贊成八年公債由各省鉅紳出而承銷勿由官廳攤派并擔認回粤疏濬銷路 
　　北京電　已未議員反對八年公債聞現已疏通就緒政府對於質問書之答復亦有準備 
　　北京電　財政部呈請優奬公債司及公債局各員以策進行 
　　北京電　昨日軍警要人赴國務院會議對付請願團辦法决取嚴厲手段 
　　北京電　烏里雅蘇台佐理員電告科布多情勢危迫請飭庫倫派隊馳防（以上十八日） 
　　香港電　軍府聞北代表决計南下日昨又開會議有人主張卽撤代表西林擬再電各省徵意見再定辦法（十八日）以上中孚通訊社電 
[中美新聞社電]  
　　十六日華盛頓電　美陸軍總長佩扣氏今日對衆院軍事委員會云美軍之駐在西比利亞以防護西比利亞鐵路爲惟一原因 
　　十六日華盛頓電　美參院於星期一日開始正式考慮和約民主黨議員開始演說主張批准和約不加保留或修正 
　　十五日普脫倫電　威總統一行於今日抵普脫倫總統今晚在此間演說後赴舊金山星期三日在該處演說 
　　十四日華盛頓電　美國務院接得報告稱意國盎能秀將軍與不規則之意軍已入阜姆埠而佔據之又據官報前德軍大將麥剛森大將已入塞洛尼加 
　　十四日塔科馬電　美海軍總長丹尼爾今日在此間港中檢閱太平洋艦隊共四十八艘一俟檢閱竣事各艦將開赴南加立勞尼以備大操 
　　十三日巴黎電　據今日宣布對布加利亞和約大約於下星期三日交付布國代表 
　　十二日舊金山電　運輸船大新號今日開始服務從舊金山開行經火奴奴魯至海參崴載義勇兵一千七百人以便替代在西此利亞之美國遠征軍 
　　十二日舊金山電　斐列濱商工業總裁賴福脫氏今日在此間商會之商務委員會演說力言美國太平洋沿岸與斐島問汽船事業應加改良現該委員會已决定竭力設法使航務部所造之大載客船五艘專在太平洋沿岸與馬尼拉間行駛又决定增加長航線之運費 
　　十二日華盛頓電　墨國反對卡倫柴之各黨派曾聯名請求美國予彼等以承認並加以經濟上之贊助以期推翻現時之墨政府該請請書之署名人中有維拉氏之名按一九一六年美國所受墨國邊界之擾亂維拉即其事之主動人也 
路透電 
[俄國之過激戰記]  
　　十六日倫敦電　聞立陶宛總統斯賓士克氏甚願與過激軍媾和因斯氏曾稱協約國卒未出而援助是以立陶宛未便繼續抗拒過激軍惟立陶宛之媾和仍須先得愛沙尼亞與里特維亞之完全同意云 
　　十六日倫敦電　此間接波蘭公報稱波蘭軍已占據距明斯克九十基羅邁當之波夫索夫鎭過激軍在立陶宛陣線已得厚援 
　　十五日倫敦電　愛沙尼亞駐倫敦代表語路透電社代表謂愛沙尼亞將繼續反對建設過激黨制席愛沙尼亞並未聯好俄國過激黨但爲事勢所迫不能久與過激黨爭戰彼意立陶宛與里特維亞兩國亦同一狀况 
　　十五日倫敦電　陸軍部宣稱九月十三日敵兵兩大隊攻撃特維拉河我軍陣地受重創而退我軍於九日占據哇尼加鎭未遭抵抗俄軍在鐵路陣線進攻亦頗得利 
　　十五日倫敦電　陸軍部宣稱英軍已以飛機與瑪孟土夫將軍互通聲氣將軍於八月中旬攻破與義勇軍對抗之過激軍陣線現仍戰於過激軍陣線之後阻撓過激軍之鐵路交通過激軍頗苦之將軍且嘗釋放未受訓練之過激軍新兵八萬人使各回里並招募居民復編成義勇步兵兩大隊所至受人歡迎 
[意國與阜姆問題]  
　　十五日羅馬電　赴阜姆查案之參謀副長巴杜格里哇將軍下令促達倫齊哇氏之黨與各回聯隊　附和此舉者泰半似惑於政府日加贊成之說　聞英法軍已開離阜姆 
　　十六日倫敦電　襲入阜姆之舉乃在威尼斯籌畫該地知軍已經禠職意砲兵六聯隊内有兩大隊擬加入叛黨者已開回本部阜姆之交通現均梗阻 
　　十五日羅馬電　國會社會黨少數議員發表文告主張取銷凡爾塞和約蓋以意國於該約無利益可得之故 
[歐洲和會餘記]  
　　十五日巴黎電　福煦上將與愛納堡將軍今日午後參與高等議會議歷時甚久 
　　十六日倫敦電　愛倫堡將軍今晨抵倫敦維多利亞車站時顯貴歡迎者甚衆 
　　十五日巴黎電　聞英相喬治與法總理克勒滿沙已商定臨時辦法由法軍代英軍占據叙利亞　法國各報復稱英國將贊成法國受託代管叙利亞之議 
　　十五日巴黎電　聞巴黎中國代表團深以日本所稱一俟中國簽字凡爾塞和約日本即將以山東交還中國之說爲異據傳中國抱定主見非有切實之保證給予中國與世界公衆則中國斷無更改對於凡爾塞和約態度之理 
　　十六日火奴魯電　某日文報載稱美國曾請日本確定日期以膠州交還中國 
　　十六日華盛頓電　共同新聞通信員稱美國當局因威爾遜總统藍辛國務卿皆不在京故不願批評火奴魯所傳美國請日本確定交還膠州日期之消息惟政界一般人士之意此種消息確有根據 
　　十六日巴黎電　高等議會已囑福煦上將關於波羅的省問題採用極嚴峻手段對待德國 
[各國近事]  
　　十六日倫敦電　首相喬治今夜由巴黎歸來此爲秋季政治運動開始之徵首相明日將在國際同胞大會發重要之演說然後將赴威爾斯草擬政府農務計畫　愛士葵氏等諸政治家已允在亞白里斯維慈及伯明罕諸大會演說論政府之財政政策漢特森氏將繼亞達森氏充國會勞工反對黨領袖政治上將因以有極可引人注意之變動 
　　十五日巴黎電　里費佛氏今日在衆院演說之際謂協約國於休戰條約内未曾要求德國即行停製軍火故德國於停戰後所製成者估計尙有砲二千五百尊子彈十五兆枚云里費佛氏之言論頗令此問爲之不安現信德國欲得墨西哥之軍械子彈廠而以德國專家監理工事 
　　十五日馬賽電　罷工之舉附和者日少不日當可按前僱主提出之辦法解决爭端 
　　十五日巴黎電　法國大選舉之日期尙未决定 
　　十六日丹京電　匈國總理菲里特里克氏擬以斯土爾維森堡爲政府行政與國會集議地點蓋以匈京布達貝斯現爲外兵所佔也 
國内要聞 
[閣議中之對德奥復和辦法]  
　　關於復和一事在德約拒簽以後當局即已分交外交部及各主管機關會同討論自奥約簽字電到當局以德約未簽及决定照國際先例以布告表明戰事狀態終止至於復和以後一切辦法尤爲繁重亟應預籌比經外交部按照臨時委員會議决各項提出討論結果俱有决定大致如管理德奥人民財産一項除將管理敵國人民財産事務局改稱爲特種財産事務局外並將委員會原擬之管理特種財産條例四條即日公布其關於德奥公家財産（即領事館之財産）暫時照舊保管俟德奥兩國派領立約後再復原狀又敵僑解放敵俘交還兩事統照各國所定辦法以期一致此外如包裏郵寄之解禁移居游歷之通融等即按交通部稅務處前具說貼酌予開放至對待德奥人民未與該兩國訂立新約以前統照無約國辦理昨日（十六）星期二日閣議時首先討論此案歷時甚久關防異常嚴密據院中消息昨日討論有结結果者僅有二項（二）宣戰以後對於德奥人民一切取締章程甚多應即分别廢止（二）管理敵國人民財産事務局等項即行辦理裁撤至一切取締章程昨日均已檢出口内卽行審查决定並聞下星期閣議尙須繼續討論此案 
[王揖唐南下後之形勢]  
　　現在王揖唐雖已南下各分代表亦多出京然反對王氏之電仍未停息據某派聲言東海之意無論如何决不更易即分代表中其有别故脫離者寗可缺席不再改派如南方堅持反對王氏即將全體代表撤回北方各督俟王揖唐抵滬後觀察南方動作如何即發一促和通電以爲王氏聲援聞聯銜者爲曹錕倪嗣冲張作霖等曹張日前旣有元電反駁軍府歌電現張樹元亦有電來京除報告王揖唐經過濟南保護情形外並謂西南果對王總代表反對到底務乞宣布南方破壞和局之罪狀樹元甘作王總代表後盾中央方面萬勿過於退讓云云（張於文日已有一電駁軍府歌電）此外安徽省長呂調元亦有願電與張樹元等同一口脗此殆北方預定之計劃不知西南對之果重視否乎 
　　又據中美新聞社十五日北京通訊云王揖唐與北方各系代表已啓程赴滬而南方反對之電仍絡繹不絶多指王氏與前次和議决裂有關且爲押賣鑛産於日本之主動人又謂安福派意在阻止西南各省在國會中得有誠正之代表該派恃北方軍閥爲後援爲所欲爲不顧民意而政府徇安派之意决令王揖唐到滬與南代表開議設南方竟不肯就範和議不能復開則卽歸咎於南方指爲無謀和誠意爲南北統一之梗如是可以轉移外人輿論直北而曲南查王氏除一紙空文之宣言外對於和議並未有根本解决之方針新舊兩國會問題亦無解决辦法僅僅北方軍閥與南方武人首領曾暗中有所接洽而已據現時所知南方代表迄未承認故王揖唐赴滬與誰開議尙難預測據東方通信社消息李純與陳光遠已聯電中央要求二事一王揖唐辭職别覓不黨者繼任二應從南方之要求取消中日密約及邊防軍據聞長江各督與許多政界要人所見略同苟非如是則决不預聞和議由此可見和議尚無早日解决之望蓋兩方旣均無誠意則根本解决之要素已不存在尙何和之可言哉 
[俄新黨聲勢日張]  
　　某方面接庫倫電訊俄國過激派近已自西北兩方進偪沃木斯克省城沃政府用全力防禦連日自後方調集大隊出防本月三日七日激戰幸勝兩仗激黨仍進偪不已沃木斯克政府現正預備背城借一惟人心震動遷都之議頗占勢力 
　　駐海參崴各國軍事委員近鑒於激黨勢力之盛及沃焉府之危險曾擬將從前主張稍行變更日前海參崴聯軍會議對於此事本已議有辦法但一時尙難見諸實行惟據東京電訊則日本對於增兵一事似已準備日本陸軍當軸鑒於守備西伯利亞之第十六師團須回原防已經决定調遣第十三師團之一個旅團及工兵一個大隊派赴西伯利當於日内開拔前往 
　　陸軍外交參謀邊防各部處關於對待俄黨辦法業經會商妥協大要以紅黨擾亂地方認爲公敵對於唐努烏梁海境内之紅黨决由西北軍派兵攻撃至新伊兩處之黨人無論其爲新舊統用嚴厲手段驅逐出境業已分電陳毅楊增新等查照辦理 
[裁兵辦法大體决定說]  
　　據政界消息政府對於裁兵事宜自去年提議以來即日在進行之中特以事關兵政至爲重要故一再磋商除由主管機關審愼籌議外并電詢各督軍及各重要軍事人員之意見現在雖未十分决定但大要聞已議妥大約將來實行此項裁兵計畫之時當先設全國裁兵總委員會於北京當局以海陸軍大元帥名義自任委員長並特任南北軍事最高級人物分充委員劃分全國爲六大區各設分會就近監察以奉吉黑甘新熱綏爲第一區直魯皖汴晉陜爲第二區鄂贛湘爲第三區滇黔川爲第四區蘇浙閩爲第五區粤桂爲第六區其地域寬廣之支配按是否戰區及兵之多寡爲衡至於着手裁兵之辦法聞當從清理軍費爲始其清理經費之手續約分三期辦理第一期先行歸還積欠各軍餉項第二期清償最後軍事費第三期預備裁遣各軍恩餉及開拔費與收束各軍隊善後等項此項辦法之施行其次第亦分爲三（一）先由於各省區新招各軍隊酌量裁併編制（二）所有裁撤各軍亦擬分别遣留移轉屯兵安置之方法（三）關於各戰區及駐防各軍隊則擬爲最後之處置當會議此裁兵計畫時當局以此項計畫幾無一不直接與財政部有關故除陸軍部參陸處等要人列席外並邀約財政當局列席與議議定之後一面再行通咨各督軍妥愼籌議從速電復一面抄交王揖唐帶往上海預備將來滬會開議時提出會議以徵求西南之意見據聞各督軍對於此項計畫均甚贊成已多來電表示意見其中尤以鄂督王占元之條陳爲核實云 
[新衆院决定專議預算]  
　　十五日新衆院開談話會由劉恩格主席報告此後開會應如何進行請衆討論黄雲鵬發言主張三事（一）開會後專議預算案其他議案苟非重要問題不變更議事日程（二）衆議院議預算案限一個月内議竣咨交參議院（三）如開會足定人數後閉門會議解樹强吳文瀚等均贊成黄說主席付表决一致起立主席又囑在場者分頭轉告各省議員一致出席 
　　另一消息十五日下午一時新衆院開談話會劉恩格主席開會後首由黄雲鵬發言謂此次開臨時會原爲趕議八年預算案現下開會已有數日而預算案並未開議長此率延殊非鄭重預算之道而且易引起外間之煩言云云繼又由解樹强發言主張由秘書廳查點已經報到人數倘足法定名額務宜趕速定期開會以便早日議决當由秘書廳本點報到人數報告目下已經報到者計有二百七八十人之譜法定名額已足當經全體决定即於本星期三開會並囑秘書廳趕即印發通知 
[幣制局限制鑄造銅元]  
各省一律停鑄 
　　幣制局日前咨行稅務處云案准外交部咨准領銜英朱使照稱各國大臣現聞多處市面銅元市價跌落可知銅幣甚爲充斥應請飭各廠停鑄銅元其已鑄者存留不發等因查銅元充斥爲害市面甚大非即行設法限制鑄造不足以資整理而杜外人藉口嗣後各處因鑄造銅幣購買銅斤鉛錫等材料及購運製造各種貨幣機件須由本局咨明貴處轉飭各關始得騐放否則應由各關騐明種類數目暫予扣留一面呈由貴處轉咨核復辦理 
[京華短簡]  
　　吾國簽字奥約後所有奥約全文共一百八十一條由陸徵祥親賫回國昨已有電報告政府日内即可由法動身聞此次奥約簽字我國於正約之外對於附約二十六條亦經照簽該兩約專爲檢查各國販運軍火及軍用品而設内容約分二項（一）檢查地點分陸地檢查與海道檢查兩種陸地則全奥關隘均包列在内少道檢查則限定紅海蘇彝河等處（一）販運制限各國販運軍火及軍用品應由各該政府發給正式護照出進口時均須呈驗並將每年出入總數報告國際聯盟會 
　　長春交涉日本已向我國提出六欵但此事原由日人起釁彼此又均有損傷在國際間原非重大問題因日本要求條欵中有張作霖赴日署道謝一節張作霖至今尙未承認關於要求條件亦有不滿意之處聞外交部擬日内派人赴奉與張會商後再與日使開議 
　　軍界渻息邊防軍擬添編第四第五兩師刻在醖釀中不久將成事實聞預定第四師師長爲衛興武第五師師長爲丁錦俟欵械兩項確有把握即可發表致後樹錚之邊業公債已於日前將公布條例之敎令送府蓋印聞東海以八年公債南方已有煩言邊業公債自未便同時舉辦應俟八年公債辦有端倪時再行公布 
　　中東護路問題鮑貴卿到吉後以該路長約三千餘里上下大小各站必有嚴密防護辦法始免疏虞因是前次呈准將該路分爲三段各設護路總分司令而其總司令部則仍定在哈埠現鮑督又因種種關係欲擬將 
該總司令部移駐長春以資便利聞已商得政府同意日内當可着手 
　　北大校長蔡元培君來京一節已紀前報茲聞蔡氏胃疾略愈已定本月二十日到校辦公該校全體學生定是日八時在校開歡迎會先請蔡校長蒞會散會之後即於是日九時行開學式至開課日期則定於本月二十五日 
　　前北大敎授陳獨秀氏被警廳拘禁已歷三月有餘近者警廳偵查結果終不見陳氏有何等犯法之事實而陳氏近日在廳因久失自由因而發生胃病安徽同鄉遂於昨日到廳請予釋放警廳亦即照准聞陳已於昨日（十六）下午四時出廳完全恢復自由矣 
[南方拒王後之準備]  
　　組織正式政府　撤回議和代表 
　　近以北方派王揖唐爲總代表國會議員多數主張組織正式政府聞連日新新俱樂部照霞樓褚萬三方面人物商議均主積極進行并主張卽請軍焉府通電宣佈北方派王南來無議和誠意咎不在南方并下令將南方派出各總分代表撤回惟别一方面議員主張則以此種手段應先有作戰之籌備不能冒昧從事應主審愼未肯贊同而軍府方面人物又以組織正式政府人物支配如何尚無標淮其中一派人特雖明知軍府毫無實力然亦不願遽然抛棄現有地位因此亦多未表示同意刻下該三派議員則仍在運動進行中 
　　自國會議員如新新俱部褚寓照霞樓各派主張撤銷總代表停止和議與北廷宣告决絶後聞日來議員中有赴軍政府分謁三總裁者據稱林荷懌絶無成見對此問題不甚置可否伍廷芳亦無確實意思表示但云余（伍自稱）以護法南來始終抱定此旨苟有能達此最初目的者無不贊同惟岑陜煊意思則尙能爲明瞭之表示岑云此次軍政府拒王通電遲遲至今始發表者蓋因待各省軍各方面要人覆電到後彙集各人意見始敢發布之故但觀各方面來電之意見亦祇係反對王揖唐個人並非反對北政府所派出之總代表余（岑自稱）意亦與此相同故撤銷總分代表停止和議各事似宜察視時勢如何再定倘北政府果肯服從輿論另行派人似亦不必絶人太甚致大局益隐紛擾云云又莫榮新昨與吳佩孚譚延闓譚浩明聯名發布拒王佳電查莫向日對王本無成見數日前有赴署謁莫叩以對王意見者莫答以人人皆希望和平無論北政府派出何人但救於條件能磋商妥協即何人均可予以承認而昨乃忽有此電發生據軍署中人言此電由吳譚轉來要求莫氏署名莫亦循例照署者 
組織南方正式政府旬日來已有多人從事運動國會方面贊成者最居多數其主張則先要求與北廷宣布决絶以達至取消和議撤回總分各代表頒布討代令三項爲目的刻下各方面人物如各省軍代表及重要軍官李烈鈞李根源輩亦極贊同此議惟各方面多數意見以此事不可由國會單獨發動應由各方面共同運動進行提出請願書以表示係出於西南各方面公意惟又以日前省垣之公民請願團失其價值故此次運動進行須聯絡各方面各機關有責任之人聯名鄭重將事現在粤各省軍代表已有多數人附名刻議再用郵電通函西南各省督軍省長各同令各機關徵求同意合力主張將來彙集各方面意見即分别上書國會軍府請願云 
[譚陳與西南政局]  
　　前日外傳廣西督軍譚浩明調任粤督消息聞係出於陸榮廷眞意凡近自廣西來者幾無不知之即粤督軍署某顧問新由南寧返粤者亦言之鑿鑿惟陸雖有此意而發表手續决不獲軍政府同意以軍府命令發表觀於去年陸電軍府請以馬濟會辦廣東軍務政務會議且不予通過致陸憤而電辭總裁則其他可以類推查以譚易莫之說其傳說最盛時係在旬日以前蓋當日前譚派何久安代表來粤設筵答謝各方面賀伊祖入祠時何頻語人謂譚不日來粤陸幹老已有同意并爲分向各軍官疏通意見故此事一時傳說頗盛甚有傳說譚氏已經抵省者惟軍政府及政學會中人多否認之并謂即陸有此主張亦决難成爲事實省中政局此數月内亦必無大更動云云 
　　陳炳焜旅居香港已久日前陸榮廷派員招請返省陳日昨已抵南寧頃據桂省來粤者言陳到時適陸有龍州之行乃在南寧逗遛數天旅亦即轉赴龍州謁陸并偕同吳佩孚所派代表劉梅齋同行聞陸因注意和議成後裁兵辦法以陳在桂治軍垂三十年全省軍隊半多屬彼舊部故特邀陳返桂磋商籌備一切方法也 
[舊國會之制憲消息]  
　　國會制憲消息據由本月一號起至昨十號日止由京滬抵粤者已有六十餘人聞尙有數人未向兩院報到又前法制股委員長蔣舉清亦已到粤并偕有議員十餘人聞蔣係新疆人西南護法後未嘗來粤此行乃專爲制憲而來者蔣晤參院議長林森謂制憲大業吾輩不能放棄此次道經上海已力勸各議員從速南來悉皆答允預料人數必可足額云云國會議員李宣哲昨提出對於維持制憲人數意見書云廣州制憲已經兩阮議决電告同人矣然法定人數迄未充足京津招致亦無何等效力甚至在粤同人且日有歸里返鄉雖厚友至契亦莫能勸止者其何故也歲費積欠兩月於此與其坐困粤垣不如另謀生活也蓋兩院之中其議員不必盡貧亦不必盡富不必盡無責任心亦不必盡有責任心值此人數吃緊時期積欠歲費竟至兩月之久其富者與有責任心者或可免强支持以圖圓滿之補救其貧者與無責任心者又烏得不相率而走耶議員至於相率而走則憲法去矣國會亦并去矣國會者西南所恃以立者也憲法者國會所恃以爭者也吾輩同人當此艱難之局自宜維持人數速成憲法以助西南之發展及兩月以來人數之維持徒託空言而不注意於歲費之籌措是予同人以必走而阻未來者使其必不來也或謂國會同人固不必盡富亦不必盡有責任心然即以其爲神聖莊嚴不可侵犯之最高分子若不顧全其名譽而定言權利未免有負國人抑知民國元年通告五千元歲費早已不理於衆口矣迨此憲法垂成功虧一簀猶復高譚名譽而不急急於事實上着手此宋襄之所以敗也故不欲制憲則已如欲制憲必自維持人數始尤必自維持歲費始歲費充足則先聲所播聞者一變歲費積欠則先聲所播聞者亦一變兩兩比較緩急自明有辦事之責者可以覺悟矣夫兩害相權取其輕兩利相權取其重講究歲費其所害者在議員之名譽而不及於國會也其所利者實在國家根本之大法與西南之安全而不僅及於國會也彼以講究歲費爲議員名譽上所不許然則憲法坐此不成國會坐此失敗西南亦坐此而無以與北庭對抗其害亦何等耶爲今之計莫如速籌現欵使兩院同人之歲費尅 
 
 
 

Page 7

 
 
日補足毫不積欠外可援以號招内可憑以自固則人數問題自當日增而不減矣不然因循委靡空言維持吾意雖函電不絶招待四出亦終歸誤事國人國人將起而問吾罪矣可不懼哉 
[閩南之民辦汽車路]  
　　福建晋江縣屬之安海一大市鎭也自閩粤交綏以來安海爲閩南靖國軍佔領張楨爲閩軍司令凡晋江南安同安三縣屬於南軍管轄地方之民事均歸張楨兼行辦理近日乃設晋南同政務處於安海實行軍民分治以林翰仙爲政務處長内分總務財政司法三科總務科長爲陳世哲財政科長爲許卓然司法科長爲林學增維持地方秩序嗣張等邀同安海之南洋僑商陳清機提倡募集巨資開辦由安海直達泉州城之汽車路現已集有股本一百萬元九月一日午前十時在安海火船渡頭舉行開辦式名爲閩南民辦汽車路到會者福建軍務會辦方聲濤閩軍司令張楨代理政務處處長陳世哲曁各軍官創辦人陳清機及各股東各士紳計百餘人十時半摇鈴開會奏軍樂鳴砲向國旗行三鞠躬禮樂止創辦人陳清機登壇宣布開辦汽車路宗旨略謂今日爲閩南民辦汽車路股份有限公司行開辦式是爲此路動工建築之始蒙各界諸君蒞場參觀無任感佩惟應進行事宜千端萬緒敢懇諸君指導藉示南針云云繼代理政務處處長陳世哲演說謂今日鄙人躬逢閩南民辦汽車路行開辦式典禮忝與參觀幸何如之查此路建議計畫發起於陳君清機毅然進行良堪嘉尙至若具有世界眼光提倡築路交通以應時勢要求其造福國家社會尤屬加人一等珵國事業在在需人整理果能切實做去何患陷於失敗地位若徒以粉飾外觀且圖私飽以致利未達而害先見遂使資本家裏足不前日陷悲觀良可慨也茲路公司旣完全由民自辦自無中飽舞弊之虞亟望循序進行切實做去母染積習母始勤終惰務使全路得以早日觀成則鄙人有厚望焉云云繼各來賓先後致祝祠又繼陳仲覲演說謂鄙人今日參與閩南汽車路開辦式深爲榮幸不可不進一詞與我閩南同胞商磋焉諸君旣知開築道路行駛汽車係爲利便交通振興實業起見則不可因開築之初稍受損失便自餒縮又不可因處旁觀而圖謀破壞如是則斯路發展可期云云終由創辦人陳清機答辭云頃蒙政務處處長訓誨又承來賓諸君奬策感佩曷勝至鄙人計畫造路有年矣今乃由理想而見事實由希望而具規模良用自慰須知我國欲圖富强非修築道路便利交通不足以言振作歷觀各國富强之基胥由實業發達轉運靈通前許世英氏長交通時曾將吾國應行急修孔道建議條陳深蒙嘉許中間歷盡阻礙然此志未嘗稍餒迨觀此次歐戰結局論者以廣築大道行駛摩托車爲絶大功效是則修築道路不但有益社會商業而於國防尤有莫大關係此鄙人所以希望由我閩商着手開築而達全省迄遍於全國二十二行省也惟是建築事業原應呈請政府籌款開辦無如財政困難無力兼顧故由同人組織民辦股份公司極力提倡務底於成須知此路建設不但便利交通而於公司利益亦非淺鮮今幸諸君踴躍輸將俾克成事是則鄙人所馨香頂祝者也惟吾國歷來公司素乏信用皆由辦事者不顧大局私利是圖以致有始鮮終爲世詬病本公司自當力懲覆轍期與同人共守不逾尢望諸君時錫讜言俾匡不逮演畢奏軍樂由創辦人請長官啓土方會辦張司令陳政務處長至路線執鋤各三鋤其土復回式場全體攝影散會 
[川議會中之預算案]  
　　轟轟烈烈之川省議會至今時甚覺冷淡九月三日開大會午前十時半始足法定人數計出席八十四人李議長因事請假由熊副議長代理熊登台報告畢由特别審查長李晁父報告云特别審查會業於昨日成立審查預算之標準不可不研究原來個人經濟皆量入爲出國家經濟則須量出爲入本會之審查取量入爲出主義耶抑取量出爲入主義耶抑分别緩急取折衷主義耶請大衆研究又特别審查會關於時間問題查本會前例討論時凡特别審查員可以不出席如表决時不足法定人數可請來凑足此事如何解决亦請大衆研究議員劉紹斌云查臨時省議會以政府提出之軍政費預算在二千萬以上第一屆省議會政府只交地方預算議會曾力爭之前中央對於國稅亦許省議會有監察之權然欲行使此權亦須請政府將收入支出細目交出否則監察實屬虚文陳希曾云對於國稅本會有監察之權查前屆僅有收入無支出監察之權不全又省署歷年只交預算不交决算究竟實行預算與否本會何從得知現在本席之意宜請政府將全體收入支出細目交本會考查并催省署速交决算謝顯謨云本席贊成此議郭湘云地方預算必量入爲出始有標準李昌緒贊成分别的量入爲出說劉紹斌又云特别審查會有伸縮之權可不必先行表决俟大會斟酌某議員云此案事體重大不有標準將來大會糾紛更多一時羣言龐雜莫衷一是又有某議員云須先表决可否變更議事日程然後討論熊議長以贊成變更議事日程說付表决起立者大多數郭湘云臨時動議有二事（一）李晁父所提特别審查會之標準問題（二）陳希曾之咨催决算及催川省之收入支出問題究究誰先誰後熊議長云李議員先動議當然先討論此時忽發生枝節蔣文軒問速記錄錯誤事熊議長云此係尹前秘書長及李議長任内事本席並不清楚旣云錯誤後日可以更正陳炳光質問議長表决之錯誤陳懋實和之嘈雜之聲一時四起人語不可聞旋有數議員自由退席其餘亦紛散議長宣告休息二十分又聞鈴聲三次議員入場者僅三十六人遂宣告散會 
[河南水利事業之進行]  
　　中美新聞社開封通信云河南於水利一事向不講求西南之臨河區域亦多不知利用灌田致失巨利且每遇淫雨即成洪禍水利會設立以來逐漸進行雖於全省水利之根本計畫未能實現而枝節上之進行亦間有可述者茲就已成爲事實者列叙於左以供留心河南水利之人士覽焉（一）疏浚淤河　惠濟河流經省垣横亘陳杞睢寗等縣直達豫東年久失修自本本春月已嚴責該河經過各縣按段疏通於宣洩夏秋雨水實多裨益蔡埠河自上蔡縣西南下通汝南縣西北大河間及遂平西沙河計南北由折三十餘里爲平遂蔡汝四縣河水匯歸之處久已游塞不通時演雨水漲溢之患刻經該地公民王世魁等呈請疏浚已經通飭各縣查勘興工矣潁河流域經登封禹縣許昌譂城臨潁五縣以水高田低不便溉田濱潁居民未嘗少受其利近有各縣公民李謹修等以振興水利爲農田莫大富源擬將潁水深加挖修平流溢水藉資灌概已呈請當局查勘即行籌欵興辦現經派委任立賢劉萱兩君馳赴該河流查騐工程以便進行（二）修築溝渠　臨汝縣舊有溝渠五十餘道年久失修近經該縣水利分會次第疏浚一律深通并增挑溝渠二十五道擴張水利現又將查勘之聚民保盛朱龍等渠先後呈報成工矣寶豐縣之楊公渠及永定渠向爲該縣灌田之源近經先後挑挖完竣一律深通已呈由當局派委何廷傑親詣各渠查騐免涉敷衍之弊淮陽向有溝渠頗稱富庶亦因年久失修難資灌溉現經嚴督該縣水利分會切實進行以利農業濟源縣甘泉渠近經縣紳孔憲祥等籌措巨欵開挖深通已告成功自是山田數萬頃旱澇皆有恃無恐矣因是各縣聞風興起者頗多（三）導淮計畫　淮河流域經豫皖蘇三省屢議疏導尙未實行近經全國水利局决定疏導之期以三年爲限需欵二百萬元業經三省當軸分任籌措現聞汴督已着手進行矣 
[張敬堯取消做壽續聞]  
　　舊曆閏七月二十五日爲湘督張敬堯四十壽辰其初本欲本做特做觀前報所載督署中籌備如此之熱閙搭戲台備盛筵鋪設華麗實有引爲大榮之意僚屬紳商揣摹心理見督軍有大舉做壽之意故遂亦竭力備辦以兾迎合意旨後因軍隊有不靖之謡合肥有督責之電始索然興盡决意打消然不可不卸過於人以飾體面此通告謝壽之文所以作也文云照得介壽稱觴乃暮年之餘事苞苴餽獻實官路之澆風本督軍少壯從戎生性坦率凡屬繁文虚禮絶對不以爲然本年陰曆後七月爲本督軍四十生辰年屆知非方補過飭躬之不暇時當强仕正勵精圖治之未遑矧值時局艱難國家多事犬羊未靖乃英雄臥薪嘗膽之秋狐兎縱横實志士枕戈待旦之日本督軍才能薄弱忝握軍民慨念湘民甫脫珍災復罹水旱嘆哀鴻之徧野日切憂傷念兵士之勤勞時深愧怍徬徨午夜坐臥人寗匪特慙稱壽之不倫抑自覺受賀之滋媿以故日前偶有二三僚友來言爲壽比即嚴詞拒絶力戒勿揚無如竟有不察余心面從退背風聲溢出驚動多人揚厲鋪張備極奢靡祇知鼓作個人愛戴私意不顧背馳本督憂時苦心風起泉湧日甚一日遂至無人不曉無處不知因而政界商界競相仿效準備隆儀以爲趨承取巧之計若不及時禁絶奚以端表率而息澆風須知生日紀念原爲母難之期即在昇平時代輕言受賀尙於孝思有乖况際湘省物力凋敝之餘以有限之金錢供無益之娱樂尤爲仁者所不忍爲本督從善如流當機立斷此種無益事實亟應及時取消除飭知本署人員屆期照常辦事不准稱賀外爲此出示布告開誠謝絶君子愛人以德當能共諒此心其各一體遵照母得違背明令致干未便又軍署副官處函商會云逕啓者本月二十五日爲大帥壽辰早經發出徵文啓原爲徵求詩文以作紀念之意至於各項禮物屢經帥座訓令一概謝絶近聞貴會有招集各商董會議預備送禮等事望乞格外愼重萬勿造次致拂帥意敝處所發公函之本意以各機關人數衆多不得不預先知會以便招待並預備出入門證免得臨時辭雜有負來買諸君之盛意用特奉告乞詳察爲幸 
[湖北敎育廳成立紀]  
　　鄂省敎育廳長路氏原擬三道街通志局原址修理完竣方行開廳辦公茲因開學伊邇諸待趕辦故决定在吏治研究所内先行開廳以資辦公十三日已舉行開幕式是日武昌王知事首先到廳擔任招待事宜行政機關除何王兩政長未親到外其餘均連翩而至敎育界以及各界到者達百人以上一時之間車馬擁擠不堪各候補知事持片致賀者號房大有接需不暇之勢來賓同坐大花廳茗談歷一句鐘之久九點鐘省長派敎育科長查雙綏送印敎育秘書熊世玉送卷蒞廳乃鳴鞭歡迎路廳長率科長等降階拱迎當堂點收文卷即行開廳受印禮大廳上交掛國旗印陳案上廳長率全體廳員向上行三鞠躬禮嗣廳長與查科員熊秘書對行一鞠躬乃退略茗談查熊即興辭返署銷差午後一點鐘全體職員又行賀禮在大廳向廳長齊行三鞠躬禮第一科長王式玉請廳長至訓詞路廳長曰孝植對於普通敎育原無經騐乃偕現任第二科長胡祖銓君赴江浙考察藉資借鏡亦不過大概情形究竟如何刷新尙賴全體羣策羣力通力合作湖北敎育前途庶幾有豸王科長又致祝詞無非表示個人恭維廳長之意說畢茶會撮影紀念遂大開宴會紛爲廳長敬酒廳長席間約定十四日休息十五日開始辦公省垣各校長得路孝植正式組廳之通告於是日午後紛紛往賀車水馬龍異常熱閙聞路廳長擬矣公務分配就緒後即具酒讌會各校長以酬雅意各來賓陸續告别後當即發正式成立及啓用關防之通告文曰爲通知事案奉大總統任命委孝植充湖北敎育廳長已組織完善於民國八年九月十三日正式成立廳務當日已啓用關防除呈報中央曁軍省兩長外相應備文通知請煩查照備案是荷 
[江西敎育會紀事]  
　　十四日上午十一時省敎育會開職員會到五十餘人茲將議决事項錄下（一）爭回庚子賠欵爲敎育經費議决一電請大總統及國務院力爭二電各省敎育會一致協爭三請全國敎育會聯合會贛代表向聯合會提議力爭（二）函請同鄉國會議員提案收回五成附稅學欵案議决除函請旅京國會議員提案達到收回之目的外應附意見二條一民國元年符君九銘長贛敎育時即規定七成附稅爲學欵至民國二年因戰事發生當道遂抽五成撥充軍費以致辦學者諸多困難學校亦日見減少此應請提案收回者一二查直隸浙江江蘇等省提解中央附稅均未滿五成江西亦可援例比應請提案據理力爭者二（三）定期陳列外屬學校成績案議决改期十月一號開幕未開幕前應速行函請各縣勸學所長轉知各學校於未開幕前即須將成績品解省（四）副會長桂汝丹報告考察北京敎育狀况及規畫會務進行略云北京爲首善之區其辦理敎育之成績比本省自好得多惟此次學界風潮尙未平息中學以上各學校均未開課故雖前往參觀亦不能知其内容但國立第四小學早已開課兄弟前往參觀適該校正在上課見各班學生在敎室内均肅靜無譁下課後又異常活潑其所設游藝會陳列之成積品均極優美令人可愛聞此成績品以署假期内作者居多又該校出有校報數種一白話報二畫報高等生所畫者三學術報印報之機均係自備石印令學生印刷無須假手手民該校各種表簿均填寫明白張貼壁上俾參觀者一目瞭然至規劃會務進行之辦法兄弟主張先擴充經費每年派人赴各省考察敎育以資借鏡云云（五）公推全國敎育聯合會代表議决公舉宋育德符鼎升吳樹枬爲本屆赴晋會議代表如宋符二君因事不能赴會即以喻祖謀項正純二人補充 
[王揖唐到寗之第二日]  
　　今日（十七）爲北德代表王揖唐到寗之第二日昨晚王與李督作竟夕談後聞意見頗爲接近似目前暫候疏通方面之消息今日上午十一時分代表李國珍王克敏方樞江紹杰偕秘書沈紀雲謝武剛及王某等七人乘車先行赴滬各機關長官均赴車站恭送陶家瑶鈕傳善頋鼇亦擬今日晚車赴滬向各方面疏通本城大江南等報社共八家主任今午均請謁王氏表示歡迎意王因連日受車中勞頓擬稍爲休息故拒不見客遂各留名片廢然而返李督於下午四時赴太平巷公庽與王總代表談話自督軍署至大行宮花牌樓太平巷軍警密佈戒備極嚴約談話一小時即返署晚六時軍署公宴王氏軍界自團長以上政界自簡任職（現任）以上均列席王率隨員十餘人於六時半到署軍警政各機關長官均着制服相迎軍樂齊鳴禮節極隆李督齊省長齊鎭使親出陪席席設於西花園會議廳列座六十餘人聞席間王與李齊均有演說不外恭維謙抑客套語未及時局八時散席王興辭先回公庽齊省長齊鎭使胡廳長俞道尹曹交涉員等又相繼至王公庽謁見王以次延入會談至晚十時休息王未抵甯前原擬在寗躭擱一宿即赴滬現因和議尙在分投疏通未能急速進行大約留此小住再觀情勢王此行於和議前途雖未可必然其個人一路享受及其聲勢浩大亦可謂極人生樂事矣其隨員留寗者尙有二十人姓名如下　王治訓（揖周）闞鐸（鹤初）朱榮漢（學虚）趙隆吉（靄堂）王鐸（鐸父）張武（國藥）葉長盛（伯齡）汪培元（篤齋）陳琪（蘭薰）汪聲玲（曉岩）以上隨員分住南京飯店揚子江飯店華洋旅館趙國源（組璇）唐理琪（養吾）史啓藩（介民）張開屏（子藩） 
章夔一（子怡）季光恩（雨農）曾毓煦（慕皆）趙毓琳（松琴）周季文（夢蘭）宣傅謨（禹階）以上隨員全住大平巷代表公庽其間尙有一事堪注意者則馮河間亦於此時派渾寶惠爲代表南來常川駐滬據聞亦爲斡旋和局然究其用意何在則尙未能詳悉也 
[南京快信]  
　　王揖唐請李督對西南歌電發表意見李已囑秘書處擬稿不日當可披露 
　　吳鼎昌劉恩格尙留京聞須待和議開會有期始南下王揖唐之重要隨員光雲錦王世澄劉星南曾蓉浦沈崑三解樹强等已於昨日上午十一時隨各分代表專車赴滬 
　　盧永祥派來迎王之代表馬鴻烈昨晚已返滬 
寗滬各團體代表北上者絡繹不絶北京國務院昨電李督齊省長設法阻止免致别生枝節 
　　張敬堯代表蒯毅朱德裳昨乘晚車赴滬 
　　張宗昌咨呈李督報告第六混成旅改編一師經過情形並報告已於本月三日就暫編陸軍第一師師長之職即日啓用關防 
　　淮陰縣保衛團團總潘風臺呈請軍民兩長給奬該縣警備隊長王振鵬以慰勤勞 
　　艦隊司令杜錫珪因處分德奥商船事昨由寗北上財廳委修補知事張雲煐赴淮安淮陰鹽城阜寗等縣秋勘 
[杭州快信]  
　　此問得京訊浙江高等審判廳長經家齡有與江蘇高審廳長林棨對調消息高檢廳長陶思曾亦將調任山東遺缺以閩省高檢廳首席檢察官王士棠升充 
甌海關監督兼温州交涉員周嗣增奉令調任江蘇遺缺以楊士晟接充現聞周監督准下月一號赴蘇履新已飭各科趕辦移交 
　　海寗知事韋紹臯奉令調省以富陽知事惲福鈞調署遞遺富陽知事以臨海知事莊綸儀調署另以天台知事羅慶昌署理臨海東陽知事胡遠芬署下天台昌化知事陳培珽署理東陽象山知事李芳署理昌化至象山遺缺委正任海寗知事劉蔚仁調署惲福鈞未到海寗任前委候補道尹汪瑩代理陳培珽未到東陽任前委任用知事李庚甲代理昨午後已分别牌示 
　　高等廳昨委留觀慶爲本廳書記官文炳森爲衢縣承審員陳詩爲永嘉高等分廳書記字陳鴻逵爲龍泉縣管獄員 
　　壽昌客民施尙考被敬槍斃身死案齊省長昨已令行警務處曁高檢廳將前知事金兆鵬警佐葉照林各記大過二次 
　　調餘杭知事汪東寶卸任於潛缺後於交代欵項含混頗甚財政廳現飭俟會算清楚後方許赴任 
　　督署參謀密電兩處昨已遷入陸軍同袍社辦公 
　　清相國瞿鴻璣靈柩准夏曆八月初六日卜葬西湖玉泉山不日由其公子扶柩來杭 
地方通信 
[蘇州]  
　　二師整頓操課　蘇當鎭守使兼第二師長朱申甫近奉督軍訓令以現當秋季檢閱之期擬於下月委派本署參謀赴蘇檢閱視成績之優劣以定奬懲仰即督飭所屬各旅團營勤加操練研究戰術等因朱使奉令後即轉飭所屬遵照辦理故日來蘇垣各旅團營異常整頓操課更覺嚴緊凡至休息時間則由各該長官講求室内衛生並按期率隊至空曠地習練野外戰術以期純熟 
　　一日連出三刼案　本月某日有鮮藕船二艘由陳墓鎭開出行至澄湖邊殺人碑地方突遇匪船二艘匪徒十餘人攔住搶刼藕船上數人均畏懼躱避艙中惟船夥某甲年輕力壯獨站船頭空手連撃二匪落湖後被一匪用手鎗連撃二鎗均中某甲胸前倒在船中登時殞命匪等一閧上船搜刧現洋八十三元而去事後該藕船主查得失事地點已在靑浦縣界即赴靑浦縣報請騐緝　又是日陳墓鎭鹽公堂某職員因事赴蘇乘船啓行甫離鎭三里有餘至澄湖中突遇匪船二艘匪徒十餘人各出手鎗上船嚇禁聲張當將船中銀洋什物衣服等項約值數百元儘數刦去又有陳墓鎭陳大有店主陳某雇船赴蘇入校肄業亦在澄湖遇刧銀洋衣物共值二三百元該二案均已赴吳縣公署報請飭緝一日之間連刧三次盜匪如此猖獗小民實難安枕矣 
[無錫]  
　　紗市近况　近年來棉紗業之發展大有一日千里之勢廠家獲利之厚固無待言凡業紗號者亦莫不盈餘爲他業所不及前數日之市面因交易平淡故售價無甚進出邇因申市軋空頭之故市面飛漲内地之市面亦爲之提高錫邑紗廠如廣勤之織女牌十六支售三百零四元十四支二百八十四元十二支二百八十二元振新之球鹤牌十六支售二百九十四元十四支二百八十元十二支二百七十八元茂綸之昇平牌十六支售二百九十四元十四支二百八十元十二支二百七十七元八角聞尙有多數資本家正在集股開設以謀發展 
[鎭江]  
　　銀樓生意擁擠　鎭郡新開鳳祥銀樓由閏月二十一日起金銀首飾免取工價三日其餘天寶各銀樓亦一律照免工價以致生意異常發達大有山陰道上應接不暇之勢各家新貨存貨幾乎售罄三日之中五家銀樓所做生意約有四十萬元之多 
　　江北飛蝗遍野　江北一帶天氣亢旱雨澤愆期阜寗鹽城淮陰寳應等處發現飛蝗遍野皆是田間是稱以及雜糧均爲所食損失甚鉅各邑農民憂形於色各地方官雖飭鄉董督率搜捕但恐難殲滅也 
[南通]  
　　虎疫又熾　通邑虎疫前已漸次肅清近日天氣寒熱失常虎疫又乘勢而起偶一不愼即有性命之憂即如縣署前開設茶爐之陳姓婦又南廂開設磨坊之韓喜父子三人均於日前忽覺頭昏腹痛未及二小時即行斃命 
　　軍隊調防　陸軍七十六混成旅所屬之一百五十一團及一百五十二團駐防通如崇海泰者現爲整理軍事教育起見已於日前通令互調矣 
[揚州]  
　　學生聯合會紀事　江都學生聯合會總幹事朱明以會務乏人佐理昨日召集職員開會討論進行方法並推舉趙世宗（八中學生）李希燾（五師學生）汪蔭之（商業學生）爲專任員擔任接洽外界事宜 
　　關於濬河之署令　鹽務署訓令淮運使云疏濬圩棧河道一案前經本署核定此項測量及疏濬工程不宜動用官欵河道未疏濬以前商人不得藉口增加滷耗業已訓令遵照在案茲據總所付廳文稱揚州分所將運使轉述商人所擬辦示咨文摘要錄呈核示查商人所指河工專家係何姓名程度若何應由分所查明呈復該分所對於此項計畫如有何種意見及評論足資參考者一併呈報除行知分所外抄錄原文附付查核飭遵等情合行令仰該運使飭商查明具復核奪 
[嘉興]  
　　新知事遷入署内　新任知事王國鐸於十一日接篆後因舊知事張昌慶未曾出署暫以精嚴寺爲辦公處茲悉前任張知事已將公事結束完竣於十六日出署新任王知事即於十七日午正遷入署内視事各科職員特先在署歡迎 
　　籌備國貨公司　嘉興自富華國貨公司停閉後樂用國貨者咸感不便現有富商鄭某顧某等組織一國貨公司專售國貨俾愛國志士前往購辦不致舛誤刻正勘定房屋籌備一切定於中秋節後開幕 
[濟南]  
　　齊魯鐵工廠出現　濟南工業專門學校鐵工專科畢業生王奉琮卜慶升等鑒於興辦實業非用機器不可而現用之機械大半運自歐美非特價值高昻於運輸上更多不便往往延誤時期於魯省實業之發展極有關係現聯絡同學及職敎員組織一齊魯鐵工廠共集資本一萬元勘定工藝局舊址爲工廠地點專造各工廠應用之機器並研究改良之法現正籌備一切不日即可開辦 
　　學校售品處成立　濟南省立模範高等小學開學後特組織一售品所所售各物均係純粹國貨並適於家用之品令各學生輪班管理接法經營以養成營業上之技能開辦以來成效頗佳現經工業專門學校女子師範學校歷城女子高等學校相繼設立極有成績 
[烟台]  
　　馬路修造工竣　烟台美孚行捐築馬路一段用特别法修造異常堅固現已工竣行人無不稱便至工程局將來能否接修目下雖有是議一時尙難實行 
　　組織餅乾公司　有黄縣人王君因餅乾一物多係舶來品銷行頗廣現擬在烟招股設廠自製餅乾以期挽回利權 
　　各界聯合演說　烟台各界聯合會演說團昨派員假天后宮大廟戲台開演講大會聽者人山人海而講者亦有聲有色聞演說團定每星期演說一次以資喚醒同胞合力救國 
[開封]  
　　印石與陶器之中興　豫南内鄉縣之馬武山向産一種粉紅色石品質精純經專門家試騐再三實爲印石中最良之品爭向購用嗣因利權所在宛人互相爭奪卒至涉訟當局令飭該處商會查覆决定兩造皆須讓出另由妥實商家採辦重行設廠專製印石現已暢銷附近各地及開封石印商號矣禹縣神　鎭向産陶器出品精良適用最廣因受外貨壓迫致形退敗近由實業廳特派戚君赴該鎭調查一切設法提倡改良擬定於該處實業學校添設陶業一科延聘專家培養人才以爲日後振興之預備 
雜評一 
[易代表與撤代表（默）]  
　　南方主張一派主促易北代表以與北和一派主促撤南代表以與北絶而軍府則以爲南代表之撤否尙須視北代表之易否而定北如堅不易北代表則南必不得已而撤南代表此今日已定之方針也北方則主張决不派三次代表如南堅不承認王者則寗撤回北代表以與南絶此今日北方所定之方針也兩方意見相返如此則和之無望自不待言將來兩方之互諉其責乂不待言然而孰是孰非必聽諸國人之公論今日助北不易代表之主張者多乎抑助南請易代表之主張多乎多數國民主張易代表而北方必堅執不允則將來國人公判破壞和局之咎之誰屬能爲北方諱乎奈何尙執迷而不悟也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[九天團體請另簡議和總代表電]  
　　江蘇省敎育會等九大團體昨至北政府電云北京大總統國務院外交部陸軍部海軍部鈞鑒全國望和平久矣總代表爲輿論所唾駡已詳删電軍事協定及安福國會尤爲和議大梗主公論者僉謂引外力以延内爭徇黨見以淆法治政府豈無所見聞今奥約簽字對德已恢復和平而國内尙難望和平之實現若仍專事疏通不圖根本解决寧獨全國反對兼負友邦勸告請從速宣布解除軍事協定取消安福國會另簡人望較孚之總代表以利和議進行江蘇省敎育會上海縣商會上海縣敎育會中華職業敎育社寰球中國學生會上海歐美同學會華僑聯合會上海基督敎聯合會上海救火聯合會巧 
[迎接王揖唐專車在寗等候]  
　　北方議和總代表王揖唐現已由京抵甯滬寗杭甬兩路管理局自得南京來電請備專車迎接任局長即於前夜飭上海北站站長配齊各項車輛計大班車及頭二三等客車行李車等計十輛左右掛於十七日夜十一時由北站開出之夜快車赴寗當由該路任局長親自隨車赴寗迎接並照料沿途各站一切事宜現在此項專車聞均在南京車站等候有十九日夜（即今夜）可以來滬之說惟行期或將臨時變更亦未可知故現尙難確定云 
[王揖店南下之平和社消息]  
　　章士釗君昨以南代表會議情形報告唐總代表並叩其對王之態度唐對分代表所取之辦法甚爲滿意并謂王如來滬不論其以何種資格未見余决不接待且進一步主張謂即使北方立將王撤回另換他人而北政府對於中日一切密約換文不爲斬釘截鐵明白取消則萬無開議餘地至外間種種傳說余不顧及云 
　　王揖唐預定計畫疑到滬與唐總代表接洽再返寗坐候開議近因形勢不佳遂於前日由南京電唐總代表謂所有一切託王克敏君到滬面陳今日下午五時王邀同施愚汪有齡兩君同訪唐總代表面述王揖唐擬先行接洽然後開議之旨唐總代表答謂余已向軍府辭職王揖唐是北方總代表而我職責已卸無見面之必要請他不要往反繼謂法律問題在我看已不成問題目下專要救國不要講護法廣州國會實在可以犧牲惟余所提八條其一二三項如北政府可以辦到南方不問誰爲總代表即可與之開議云王等遂辭出聞北代表方面以唐氏不肯與王見面是軍政府歌電已從實際上證明其拒王之堅决擬即會議電告北政府及王揖唐查照云 
　　王氏部下之來滬者分爲三等第一等爲王印川光雲錦等分住德國總商會乃哈同花園其行動甚秘密不多出面接洽第二等爲克希克圖王世徵等住一品香大東東亞等處專爲聯絡舊國會之留滬議員連日請吃花酒無多應者第三等爲王之外甥某及謝武剛何海鳴等住四馬路大行臺專爲應酬報館和平團體商界及滬上滬人三等中以第三等人物爲最複雜内有謝某者拜客名片上大書北總代表特派員之官銜連日上下午均請客吃飯此外甘爲王氏奔走以圖開復原官者或藉博王氏之知遇者有鈕傳善顧鰲陳廷傑王芝祥等陳之職務聞係專來接洽孫中山云 
[王揖唐行蹤别報]  
　　聯合通信社南京通信云北總代表王揖唐於十六日下午二時抵浦比即渡江在南京飯店小憇旋偕各分代表人城詣督醫普謁　督　督已就署内騰出西花應爲王行轅又在太平巷設備行館以供隨從人員居住王此行隨從不我　傳隨行之克希克圖光雲　郭人漳　　　在京各分代表於會　　督後已趕十七日早車赴滬惟　　初　　漸回據王氏隨行者某氏述其經過武此有自由京後在事往六小時返津晤撃　　　河聞並過北　河　諸要人均有長時間之談　　　因　　厚意　　　日　寗後又承李督軍　勤接待對和局前途亦多所計籌故自啓行以逮今日尙稱沿途順利茲各分代表已全數赴滬王因李督挽留尙有數日盤桓至赴滬日期仍當與李督商定一時尙難預决也云云 
[平和期成會電聞一束]  
　　全國平和期成會聯合會前經通電痛詆徐樹錚籌邊使及該項官制案爲阻梗和平之一端茲該會復接到新疆來電其文曰全國平和期成會聯合會鑒蒸電敬悉貴會對於政府任命徐樹錚爲西北籌邊使問題極力反抗電請中央收回成命並撤消該項官制足徵愛國之熱忱維危急之邊局名言偉論實深感佩惟此案前經蘭州省議會聯合本會及西北各省議會致電反對究意結果如何尙難懸揣茲准前因仍電請前項各省會一致主張進行以爲後盾仍祈貴會始終堅持以保危亡并望隨時賜敎爲盼新疆省議會微印又該會前因王揖唐總代表發表後曾通電反對茲得衡州吳佩孚師長來函極表同意函云敬覆者安福系假借政府笱義派王揖唐爲和議總代表視和局若戲局視國人若無人誠乃公論所云該系不先與西南及各界商洽迨命令發表始爲之運動各督以求贊成彼蓋知人不歡迎若先接商反對者多不便簡派故悍然唐突至此也日前此間電請龔代閣另簡賢能並電勸王氏勿徒勞取辱而龔來專電誇王氏才識謂於法律事實均能負責並揑造民意僞稱王氏協洽公評等語此間又致電詳質龔代閣想尊處已收到矣祗請公安吳佩孚頓首又該會接廣東平和期成會反對王揖唐電云（銜略）南北和議原欲以排除武力政治俾歸於法且欲以調和各方勢力悉趨於平茲者和議重開北方派定王君揖唐爲總代表請求南方承認夫王氏爲現北京議會議長直一武力政治之代表吾人對之若果可承認則和會之法律問題將難解决而和議之良好結果無由獲得吾人爲全國眞正和平計爲繼續維持和會計斷難承認合將鄙忱電達尚希一致贊同合電反對爲荷廣東和平期成會叩歌印足見國内反對徐樹錚王揖唐二人成爲國民一種良心作用該二人雖一則盤踞北京一則翩然南下興高采烈睥睨一時而不知社會反對之暗潮仍無時或已云 
[湖州學生會致全國學生會函]  
　　本埠全國學生聯合會昨接吳興中等學校學生聯合會來函云全國學生聯合會鑒代電敬悉王揖唐爲安福系首領此次政府委以議和全權顯係好人所惡拂逆有民公意茲特去電力爭知念特復吳興中等學校學生聯合會叩該會并請全國學生聯合會轉電北京云北京國務院公鑒王揖唐爲安福系領袖此次政府予以議和全權顯係好人所惡雖經吳師長西南七總裁反對而政府仍不覺悟公等重膺民寄當所所設施幸勿坐視是爲至禱且學生等更有請求者一山東權利未收回以前不簽德約及與日本直接交涉二取消二十一條件軍事協定高徐順濟滿蒙四路條約及膠濟換文三取消邊防處西南籌邊處罷黜段祺瑞徐樹錚解散安福俱樂部四懲辦馬良及張樹元五外交公開及言論出版集合結社有完全自由此種請求均出自學生熱忱諒不以越俎見責也（下略） 
[美總領事薩門斯君將調任離滬]  
　　駐滬美總領事薩門斯現奉升任澳洲墨爾邦美總領事職之命約十一月一日即將起程直澳繼其遺缺者爲現駐漢口美總領事克林漢澳洲美總領事向駐雪黎今則改駐墨爾邦薩君將爲在澳辦理外交等事之美國總代表薩君服役遠東已十六年初任滿洲總領事之職時俄日方有戰事繼奉國務院命辦理開闢奉天安東兩處爲商埠之交涉事宜未幾調駐朝鮮約三年時值日本兼併朝鮮之後故鑛業與傳敎事件與美人有關係者堆積基多薩君一一解决之積案皆清後改駐横　約四年始來滬就職前後幾及六年期在滬政績之顯著者爲發起美人商會籌欵購買領署地産聯絡華人感情籌募大宗公債等事薩君與華人感情極篤聞其　任咸爲依依不置 
[旅滬粤人電請取消電車合同]  
　　駐滬廣東各團聯合會昨爲反對廣州市敷設電車事致粤各公團電云廣州軍政府督軍省長省議會市政公所商團自治研究社粤籍國會議員俱樂部九善堂七十二行商報界公會均鑒昨接廣州粤籍國會議員寄到華洋商人承辦廣州市電車利害意見書按其原定合同報効僅一百萬元而以廣州市城廂内外三十餘里範圍内敷設電車之特權與之合同中又聲明以之支給拆城闢路及築所定大馬路渡濠橋梁之用是名爲報効政府實無非爲承辦電車者減輕敷設之負據且以二十年平均計算政府一年所得者祗五萬元耳曾不及長隄一年所收之人力車捐也更可駭者該公司不惟於三十餘里範圍内有敷設電車之特權兼有使用别種公用車輛之特權不惟取得搭載往來客商之權利兼取得輸送行李及包裹物之權利不惟准其任意購租民地建築屋宇車站即政府所有亦須聽其所請或賣或批及至期滿收贖給回價值須得雙方允許又須由公斷人决定萬一時值增加原額數倍政府亦無如之何矧收贖時政府不能於一年内交欵與公司則所有權利應延長三年以後接贖每次皆以三年爲一期是名義上有收贖期限而事實上無收贖期限也然使盡屬華商則楚弓楚得尙有可原今則旣在香港註册總事務所又設於香港名爲華洋合辦實以洋商爲主體政府已無權力以干涉公司是不啻以廣州市場闢爲租界也又合同所載公司人員有違警犯法者准其拘拿移交警兵或交與廣州城廂内外别種正式官廳論者謂此别種正式官廳殆隠指領事公署是不啻於廣州全城平白增一局部的領事裁判權也靑島爲山東一隅之地國民尙不惜出全力以爭之此事關係主權非獨粤人剥膚痛切恐國人亦緘默難安本會等平心靜氣爲是忠告願執政諸公從速飭令取消前項合同以保主權而維國體全粤幸甚全國報甚旅滬廣東善後協會粤僑商業聯合會潮州會館潮州糖雜貨聯合會嘉應五屬同鄉會大埔同鄉會同叩巧 
[英官場宣佈淡水輪船判詞]  
　　英文滬報云太古淡水輪船前在漢口擱淺沉覆一案由英官場組織海軍法庭開審十八日午前各見證人陳述完畢午後法庭宣佈判詞略謂領港人指導航行並無不合惟見江水較前稍小時即應格外愼重耳船主於船擱淺後擬將船重行浮起已竭其能力所及云 
[香港美領事報告煤市]  
　　字林報云香港美領事報告謂日本煤之産額如不大增或日本實業之狀况如不大變則日本不久將喪失其在中國南部之煤業近十餘年來中國南北兩部煤業日煤幾佔其十分之七今尋常日煤在其本國内價已大漲雖裝煤赴香港及中國南部之運費近已大減然日煤在港市價仍較澳煤爲高故澳煤今漸暢消於此惜澳洲噸位今尙缺乏澳煤來者無多因此未能獨佔市場耳今年日煤較去年尤貴計在其本國内煤價每噸由日幣二十二圓至二十六圓不等合諸美金爲十一元至十三元而澳煤之最佳者質地遠出日煤之上在澳洲口岸每噸僅售英金十五至十六先令合美金三元六角至三元八角五分今年燠煤數批已運至香港市場用煤者現方設法多得澳煤之供給不過用煤最多之户早已向日本定煤故煤市一時未能完全香港市場用煤者現方設法多得澳煤之供給不過用煤最多之户早已向日本定煤故煤市一時未能完全變動第澳洲來船將來必多運費必減澳煤銷路之加增自是意中事一九一八年開灤煤運至香港亦較前爲多但就煤質而言如現狀無所改變則澳煤必爲市場所最歡迎云 
[粤政務會致孫中山電]  
　　上海孫總裁鈞鑒佳電誦悉未荷慨允至爲爽然總希勉抑高懷始終其事業已派員赴滬敦列尊名諸請察照爲荷政務會議删 
[集議添購救火小輪]  
　　南市華界救火聯合會近因浦東爛泥渡鎭火警焚燬店舖居民二十餘家該會適以浦江之隔未能驅龍施救時雖有新關小輪及該處所備洋龍往救而火勢甚熾未得立時撲滅誠爲憾事故該會擬發起添備鍋板小輪一艘專爲浦江船隻及浦東西等處洋棧并輪埠碼頭發生火警時可爲消防之利器爰由紳董虞和德王震穆湘瑶莫錫綸顧履桂毛經疇等發起集資添購救火小輪聞該小輪價約一萬三千兩之譜又象皮帶六千尺約計每尺價銀一兩零星救火扶梯撓勾螺絲龍頭等一切附屬器具約銀二千兩核計常年經費約需二千元聞此項鉅欵須在地方勸募茲訂二十六日（今日）晚間七時假滬北一枝香西餐館邀集浦東西兩岸各實業家曁地方各紳商聚餐籌議擔任勸募經費如募不足數即由聯合會公欵項下另行設法支撥津貼以收改良火政之實效 
[關於修改關稅問題之省令]  
　　江蘇齊省長昨令各關監督略謂頃奉政府電以修改關稅問題爲對德宣戰後在歐洲和會應行爭回之權利現雖經各國贊成但於進行上仍須研究者甚多現又規定三事電希轉飭遵照如下（一）應力謀漸圖裁撤釐金（一）應詳維持出口稅率（一）應切實整頓稅務而慰各國對我親睦云 
[米商在錫放價收米]  
　　滬地米價連日升漲前日稍回落至九元日前香港方面曾有每石二十六元跌至十七元故運往南洋者稍現冷淡詎昨日又據無錫快信云上海某米行某某在錫地放價收買糙米白米運往港粤底貨不多遂牽及上海昨日每石復漲起三角以外頂高機白米開至九元三角另有某某購買三千餘石打包裝往出口照此情狀則必漲至十元矣云云 
[趕運大碼頭灘邊垃圾]  
　　南市大碼頭浦灘邊前因堆積垃圾甚多穢氣四布有礙衛生曾經附近商家各行號居民等具函滬南工巡捐局第一區警署曁淞滬警察廳詰責後徐廳長已飭第一區趙署長嚴限船夫頭即速設法除去後治岸一帶雖已次第運駁過半而駁岸之下水灘畔尙被陸續狼籍積存有數丈之遥以致船隻到埠不能攏岸運貨維艱事爲浚浦局查知以其碼頭脚出灘前所規定尺寸地位俱被淤塞實於浚浦定章大有阻礙正在交涉間徐廳長卽面諭浦江水巡隊潘隊長迅即代雇駁船多艘趕將灘邊所積之垃圾從事駁運清潔如已陷没水中者亦須設法撈起駁清不得稍事遷就聞此項開支駁費等項許即核實開報由廳給發云 
[秋勘委員出發]  
　　江蘇財政廳因辦理本年秋勘分數除規定辦法通行各縣外并先委出第一批秋勘委員出發各縣并行縣知照其名次如下呂福倓方明遠沈啓熙張雯愥紀藴玉曹杰楊洽善等 
[徐謙在中華工會總會演說]  
　　中華工會總會昨晚八時敦請前司法部長兼巴黎和會參視代表徐謙先生演說工人之救國主義到者有大律師牛遜機器師仲學準醫士王受曾張西哲莫善邦楊金榮周椿海及該會職員董事人數甚衆由會長陳家鼐主席略謂今晚歡迎徐季龍先生到會演講實爲我工界受敎之好機會徐季龍先生此次新由巴黎倫敦紐約歸國見聞最廣特請講演且今晚係本會星期夜學初次講演之期得徐先生指敎藉爲開學之起點願我工會同人得此良師增進知識以益社會國家鼐謹代表同人感謝並祝徐先生健康徐君演說云承貴會歡迎甚不敢當謹將大概略爲一述此次世界戰爭之原因及戰事告終後各國之所經營與夫吾人所慄慄危懼預料不久因遠東之糾紛將再發生之世界戰爭無非爲解决世界之一大問題此問題美其名曰經濟問題質言之不過吃飯問題而已解决吃飯問題無他其要義惟在解决勞働問題鄙人素抱基督敎救國主義今日未能得機會與工會諸君講明此主義惟基督敎之寳訓爲勞働之金科玉律不能不先爲表彰即耶穌基督敎吾人祈禱之言曰日用之糧今日賜我此言即謂世界無論何人必須今日工作今日得食如此則世界之戰禍從此息世界之和平可永保而勞働問題自無不可解决矣或曰果遵是言然則吾人將不爲久遠之計乎曰不然今日作工今日得食得食之餘付之積蓄無害其爲今日作工也此等淺見無足深論惟應知吾人在世界問本無權利可以主張必須作工始得對於工作之成績主張權利然吾人尙應知此權利仍屬上帝之所賜若僅賴吾人之力猶不能得何效果也古語曰貪天之功以爲己有世界人類均患此病而吾國人爲尤甚吾國從來分人爲四民曰士曰農曰工曰商其實農工商皆爲工獨士則異蓋士非他即今之官僚之謂農工商無一不須工作而後得食而官僚則不然蓋官僚者乃不作工而得食之謂且非但得一日之食乃得一年以至十年百年之食又非僅一人之食乃無限人之食易言之即工則使勞働者作之而食則代勞働者食之此誠國之巨蠧而人民之蟊賊也他國雖未必有如吾國之官僚然其富豪或資本家則亦未始有大異或可謂之日作少工而得多食是亦變相之官僚也吾人聞有把特日光而專利者謂爲笑談然今茲和平會議中竟有分割空氣之議而創爲領空之名詞者人類惟不巡於工作而得食則必致逞其强權而肆其攘奪（中略）吾人此次因喪失山東權利而喚醒吾人之自覺者爲不少矣自覺維何曰作工礦吾已自開之路吾已自築之商埠吾已自闢之鄙人今日提倡一言曰工人救國不過願全國之人皆爲工人耳惟欲使全國無一非工人則必使全國無一士蓋士非但不作工而又妨害他人之作工此其所以當消減也此次鄙人在外國時已聞吾國人民之動作有足多者而今見工會之組織尤足使我心喜特尙有欲爲工會言乃吾人之工作必進而與世界之工作相頡頏此次國際勞働會日本已加入而吾國尤無所聞能無抱恨故吾人今日不可不更求工會之進步而進步必自切實調查始前者戴季陶先生曾勸工會制作姓名别年齡别職業别工廠等調查表實爲不易之法不可忽視今日鄙人所欲講明者乃工人與救國救國實無他道惟人人爲國作工而已工會諸君應知救國之責任專在工人若抱定今日工作今日得食主義與世界民族共以作工享世界之權利則豈徒救一國而已雖謂世界大同之基在此非妄言也陳會長又云牛霹生律師爲法律大家在上海行使律師職權有年人皆宗仰特此歡迎到會請擔任本會法律主任蓋工人當以法律相依爲命且牛律師素以保障人權維持法紀爲職志定能益我工會同人牛君起立云貴會長陳家鼐先生創立工會煞費苦心現今有如此之發達熱忱毅力之精神令人可佩但望諸君努力工作增進知識保我勞働神聖之威嚴藉與世界良善之工會齊驅並駕以富强我社會國家至關於法律一道鄙人願有以助之張西哲君亦有充分之演說且贊揚該會極有秩序時鐘鳴十一下遂盡歡散會云 
[彙紀乞賑電牘]  
　　湖屬水災籌賑會致北京施督辦電北京隴海施督辦曁同鄉諸公鑒浙省大水成災民不堪命湖屬地勢卑窪爲害尤烈疊請軍民長官發帑振撫迄未批回竊思鄰省俱沾兩露我浙災情尤重獨尙未沐恩施籲請我公聯合全浙同鄉轉懇公府速發巨帑電飭省長分别緩急振撫災黎莫名感禱除函陳外謹先電懇旅滬浙湖水災籌賑會楊兆鏊朱方榦沈鏞王震沈澤春等巧仁濟善堂接常熟邵君松年等來函謹啓者前因敝邑大水爲災哀鴻徧野曾略具災情肅函奉懇代募巨欵拯救羣黎欣蒙惠覆慨允實深感戴被災各區急振早經徧放無如杯水車薪恐難持久轉瞬冬令將屆不得不從速設法續振且被災最重之區田禾早經霉爛絲毫無望直有待斃之慘鄙人等深愧才力棉薄務望惠澤早降轉君黎於溝河之中用特肅函再爲災黎乞命 
無任迫切祈禱之至云云 
[愛國實業團常會紀事]  
　　中華愛國實業團於昨日（十七日）午後三時在東亞酒樓開第十四次當會茲將議案彙紀如下第一玻璃工廠地基已經租成在寶興路天通庵路附近地方惟建築工廠實爲進行第一要旨今有匠作三家係周林記陳良記鍾興記均開工程單前來其中估價鍾興記最廉公議旣由金子兼君介紹准令鍾興記照地鬭尺數承做至堅固與否亦由金子兼郡擔負責任其工廠之籌備事務所以租定在鴻興坊與廠奉接近俾稽查廠房工程及主任等暫時憇息之地步廠中司賬徐繼堂君徐春榮君介紹今已通過大衆贊成即行散會 
[高麗美人團到滬]  
　　高麗人崇尙古樂能操古代琴者轉較中國人爲多彼邦歌曲亦别饒幽趣茲有高麗美人團四十人到滬將假靜安寺路夏令配克外國戲園獻技該團原名韶光團中有歌姬舞女二十餘人色藝兼美有男樂工十餘人所奏樂器多中國古代遺製上海中西女士向未見高麗歌舞者聞此當欣然快覩也 
[丁案關係人候原訊官解訊]  
　　本埠江淮公所董事王保相經派駐老閘捕房專查特别事件之中西探目偵悉與前清晉撫丁寶銓（字衡甫）於本年二月八號在公共租界山海關路被人暗殺一案有關業已將王拘解公共公堂訊判押候查明展期一月開審等情已迭紀本報嗣捕房方面以王所犯係海州鎭守使署拿獲之胡學銘（綽號胡二毒手）供出胡雖現已瘐斃而遺供猶存故咨請該處白鎭守使派委帶同要證水某業於前日到滬昨晨捕房將王解至第一刑庭由俞譂讞會同美領丁君升座研訊捕房代表高易氏及王之律師並來委均到堂候質高易氏旋起稱本案前次李副會審官與美副領事思君承審故請改歸原審官訊理而王之律師稱按照英國法律須有正場目覩發生案件之見證到堂作證方可否則無效中西官核禀諭王保相仍着帶回捕房候原審官堂期解訊 
[緝獲泗陽縣刦案盜犯]  
徐炳生前日投老閘捕房聲稱伊是淮揚鎭守使署偵探奉白鎭守使公文來滬查緝持械夥刦泗陽縣屬劉家莊居民財物之盜匪徐州人葉得勝（即夏克成）李玉山（即李兆峰）張楚清王百益現已偵知彼等匿居滬西麥根路南洲里一千零零四號門牌請爲協緝等情捕頭立飭華探目鍾星南西探長壳羅香帶同包探按址前往將以上四人拘獲抄出綢皮衣服一箱銀元一百數十元帶回收押昨解公共公堂稟明前情將衣服銀洋呈察並由徐炳生帶同眼線蓋文芳投文請求將被告引渡歸案訊辦俞襄讞與美丁别領事核禀向各被告略訊之下判一併押候備文詳解護軍使署轉解淮揚鎭守使歸案訊辦贓物併送 
[任矜蘋歡送演講員]  
　　法租界貝勒幻燈材料徵集所任矜蘋君昨日（十七）下午三時在民生女學歡送赴南洋之演講員曹公瑾潘華典司徒贊三君曹君爲前南京學生聯合會駐滬代表今應友人之聘擬在南洋方面擴張敎育先由任君致歡送詞略云我國自巴黎失敗國民力爭拒簽藉求國際聯盟會之公判然聯盟會爲和會之放體其不能秉公已在意料故吾人旣欲救國務求自强然自强非空言所能致必須培養實力所謂實力者自覺是已蓋自覺能製造一切也此次學界運動吾人旣自認爲自覺而諸君尤爲自覺之健者其能振奮精神使國外人民之自覺固不待矜蘋之言也言畢即以所製愛國運動幻燈片贈三君並一一說明繼山曹君代表答詞略云公瑾在南京時已聞任君之名然未知任君爲敎員也此次學生運動敎員之贊助者固多然如任君者實不能多得凡任君所發表之建議若幻燈銀盾拒陸儲金諸事於國事皆大有裨益此外復注意實業組織牙籤工場能言能行尤同人所欽佩也同人此去固當如任君所言盡力自效帷進行之方針散布之材料仍望隨時賜益也至四時略進茶點商别聞三君已於今晨（十八）乘荷船芝大隆號起行矣 
[中華國民愛國會緊急會議]  
　　昨日中華國民愛國會開緊急會議公推奚楚明盧劍秋二君爲主席盛世興君爲書記首由奚楚明君報告云近日各報載稱北京政府公布條件發行八年公債以田賦作償查條約之 
内載明有准許隨意抵押字樣如將此中意義一考其利害實國家存亡繋乎其間蓋我國財政權現在完全所存者不過一最緊要之地丁稅而已萬一因此公債發生作爲抵品際此民窮力盡之秋勢必間接的押於外人若落入外人手中則我四萬萬國民飲食之咽喉被人司掌矣將來欲爭不得自由不得思之令人警懼所以各界團體不畏淫威羣起否認此事旣與我國民人人有生死存亡之關係則人人應當毅然表示否認之决心與政府力爭促其覺悟迅予取消以保國家國民一線之命脈僉謂此項公債雖兄命令但不輕正式國會之通過即使實行發行吾人民安得偕用倘若私押於外人則我國民旣有公議否認之興論聲明於前當然不能承認衆　議决一而　電全國各界關體協力電　政府從　取消一面　求南北 
 
 
 

Page 11

 
 
總代表電致財部别想良法以免遺誤後日禍國害民次由盧劍秋君略謂本會愛國宗旨全國贊同應與阰聯絡望各省各地愛國志士速起組織愛國會一致進行共衛國家云云 
[預誌幼稚敎育研侒會]  
　　江蘇省敎育會幼稚育研究會定於本月二十一號（星期日）午後舊鐘二時至五時在西門林蔭路省敎育會會所第三層樓上開秋委大會秩序如下（一）主席報告（二）演講（林薛錦琴女士）（三）育嬰儀器此係美國凱爾呼否夫人所製自新生小孩至二三歲所有各種撫育情形均有實在事物顯明其所用質料大半係中國國貨如用籘條編做小床粗稀夏年代珠羅紗做帳之類功用固同而價錢較謙且即在内地交易購得此其特點頗適用於中國社會並有各種育兒規例及製造敷抺小孩之簡單藥料之方法若凱爾呼否夫人有暇屆時擬親自到塲解說實演爲嬰孩洗浴穿衣等文明規模凡有小孩而欲研究幼稚敎育者當往一參觀也此項儀器於開會之前一日（星期六午後）即將陳設於省敎育會會所并於開會之後一日（星期一午後）不即拆去以便本埠人士於開會之日無暇往觀者仍有機會一見惟當開會時則有人詳細說明一切較易明瞭耳　又本埠城枉幼稚園自本學期始由創辦人龔子英林康侯先生等委託幼稚敎育研究會參預關於敎務一方面之處理己由該會聘請林薛錦琴女士爲代表每日到園視察一小時以資研究並圖改良林薛女士前在美國大學畢業後曾人最著名之芝加哥幼稚敎育師範學校專習此科二年歸國以來又在本埠開辦誠正女校於小學生及嬰孩之性質智能頗多經騐此次蒞滬演講必有一番宏論開導滬上之社會也入塲劵已印就江蘇省敎育會靑年會寰球中國學生會均有代發云 
[中學聯合運動會定期開會]  
　　本埠中學聯合運動會定期開會昨已東邀各校請其届期蒞會矣其函云校長光先曁體育會諸君子均鑒茲定本月十九即星期五下午新鐘四時三十分在四川路靑年會體育部開會更選職員並商議本年中學聯合運動會應積極進行各事屆時務祈賁臨賜敎無任盼荷弟陳梓傳郝伯陽曹慕管同啓 
[無錫敎員參觀學校]  
　　尙文門内省立第二師範曁附屬一部昨日有無錫敎員錢夢渭華雍千朱鏡澄並崇明敎員黄丹獲四君先後至該校參觀經兩校主事引導至各級教室分别一覽然後至應接室叙談良久歷一小時之久始各興辭而去 
[工部局設立師範學校開學]  
　　工部局設立之師範學校已於九月十五號下午五句鐘在愛而近路華童公學開學所敎各生係備香港大學入校之考試並演溝初級心理學敎授之理想並實用及高等英文修辭學學費每學期二十元凡欲研究敎授法者皆可報名入學 
[救火會創設商業義務學校]  
　　西門外中華路第三區救火聯合會主任沈韻笙與桂湘洲發起創設商業義務學校擬具簡章分别呈請縣知事勸學所敎育科核准即日開辦該校爲義務性質定額四十名現報名已逾定額復經該主任加額二十名以期普及並擬添設夜課俾資補習茲將其簡章錄后　宗旨授以共和國民道德之基礎及其生活所必需之普通智識技能並注意兒童身體之發育學科修身國文（讀法書法綴法）算術（筆算珠算）體操圖畫手工唱歌學齡自八歲至十六歲爲度用品本校係義務性質除學費不收外即學生之書籍用品概由本校發給入校每年第一學期始業前招生一次如有中途轉學而程度與本校各級相合者亦得揷入奬勵學生品行端正學業無輟且能恪守校規者於年假署假時給以有用之奬品以示鼓勵校址西門南中華路第三區救火會樓上 
[基督徒營業公司之股東臨時會]  
　　中華基督徒俞宗周等創組之營業公司已在北河南路景興里開辦曾紀前報嗣由董事部推定戴紀恩史麟芳爲正副經理規定營業計分十部所有電燈藥材牙粉皮鞋及出口部各貨品陳列甚多均係眞正國産待銷在在定於明日（二十號）午後三時在該公司開股東臨時會以便提議發售各部國貨擴張事業以廣招徠云 
[省年宣講團秋後第一次集會]  
　　本埠少年宣講團附設通俗游藝部原取娱樂性質助宣講進行增聽者興趣補社會敎育之發達茲聞該部定二十日晚間舉行八年秋後第一次大集會籌議進行方法並練習國樂及各項勸世時事歌調備出發宣講時應用云 
[里昻展覽會委員到滬]  
　　里昻定期展覽會事務所派至中國調查商業之委員濮賴梅氏業已到滬聞不久將與中國商界接洽各事以圖發展中法間之商務云 
[愛瓜多號今日進日]  
　　大陸報云花旗輪船愛瓜多號將於十九日午前十時行抵上海載來大批金銀約值美金一千萬元計大條銀八千八百二十二條金貨五十九箱此外尙有郵袋六十件亦皆裝有現金愛瓜多號戴至上海之貨物共一千三百噸將從上海載貨一千噸赴馬尼剌内有上海麫粉三萬六千包　又昌興輪船亞細亞皇后號凡温哥武開出本定十九日到滬因事躭擱二十日方可蒞滬云 
[大東大北兩公司通告]  
　　大東大北電報公司通告法國宣佈戰時檢查電報之辦法今仍繼續施行故發往法國之電報須用明淺英文或法文或法國前所核准之電碼地址姓氏亦須用明文再發往瑞士之電報亦須用英法明淺文字 
[洋貨業暫緩定貨]  
　　本埠洋貨業各商號近據美商報告化妝品現因缺貨故定價稍昻各該號以滬地原有存貨售價不高故於會議後咸將手内存貨先行脫售决計定貨暫緩云 
[通燧火柴運滬分銷]  
　　南通張寒氏前在該邑組織通燧火柴公司積極進行現已出貨近由大達公司輪船分運來滬貨品精良爲完全國貨一時定購者甚形踴躍云 
[海容艦條竣出塢]  
　　駐泊海參崴之海容軍艦因該處天寒冰凍艦底損壞由該艦長呈奉海軍部核准令飭開回上海江南造船所估修並令海籌軍艦駛往填防等情已詳前報茲悉海空艦入塢修理以來已有兩星期業已如期完工於昨日午後出塢椗泊浦江經該艦鄧艦長呈請海軍司令公署派員騐收俟艦中零件配製完全即出發仍往崴埠駐防將海籌艦調回俾得派遣巡查云 
[劉公賣局長晉省]  
　　江蘇二區烟酒公賣局長兼辦烟酒稅務贊宸君自於本月十六日接兼征收烟酒稅捐之後所有收稅各處仍御舊章概不更動茲因要公必須而稟省局長請示故於昨日由滬乘坐火車赴寗商辦云 
[吳軍需課長病故]  
　　護軍使署軍需課長吳樹南名恩浩泰興縣人前日（十七）上午十二時因向盧兼浙督面稟要公甫出辦公室門即學身體不適就近至秘書課杜梅督房内少憇維時趙軍需官亦在座吳祇稱心氣異常虧乏趙杜二君以吳素有虚喘症均未介意省頃吳云已愈即欲回課甫經立身行未數武口内僅云不好即倒地不省人事比值醫官楊子和往視時該課長已殞命矣當由盧督面諭副官長孫子琴妥爲部署一面將吳課長屍體舁送斜橋收殮復即拍電知照吳之二子（均在安慶中學肄業）迅速來滬料理喪事 
[巡警換穿制服]  
　　淞滬警察第三區署長曾永奎昨奉徐警廳長訓令輹謂時届秋令早晚甚凉各長警出勸制服自早六時起至晚六時止着一律換穿靑布制服晚間則穿黑夾制服所有單夾黄制服自即日起一律取消收存至游巡騎巡二隊長警則換穿灰色布制服仰即遵行等因曾署長奉令後昨已轉函各分駐所警佐並騎巡游巡二隊長一體遵行矣 
　 
[各站長親對鐘點之通飭]  
　　滬杭甬鐵路車務總管以行車時刻最關重要近查各站停開列車往往不按時刻表辦理以致到站逾時致旅客嘖有煩言推原其故多緣各站鐘點未必一律所致昨特通飭各站長於每日早晨各站長須於電報機上互對鐘點一次以期一律而免行車時刻參差各站長親自執行以昭愼重云 
[函送命案原被告候訊]  
　　王錫香控妹夫許木根凌虐伊妻以致伊妹王氏自縊而死等情當奉檢察廳派員騐明棺殮在案昨午據四區四分所警局備文飭警將許木根並原告王錫香函送到廳奉飭留候訊核 
[檢察官研訊命案]  
　　張章氏控船户唐藩全與伊子張德貴揪扭落浦溺斃將屍撈獲報請地檢廳派員騐明候究在案茲悉張章氏本有二子長子今夏染疫而死所以該氏專賴次子張德貴爲活不料德貴此次死於非命以致該氏思子情切痛不欲生迭次挨命經人勸止但唐處一方面多人亦見面不忍集資洋銀一百數十元送交該氏爲養老費昨午該廳檢察官飭傳該氏並證人即張之姊夫陳小林以及地保陸佩生等到案提同在押之唐藩全詳細研詰一過判唐釘鐐還押餘人退去候示 
[造屋佔地之請究]  
　　滬城尙文門内陸稿薦肉店隔壁向有空地一方面南門牘爲二百四十二等號係殷瑞記業産殷在該處雇匠起造樓房三幢殷以尙文路路線前由工巡捐局規定三丈現在核算尙在三丈以外所以起建此屋應有餘地可佔故該屋左右比鄰亦照樣佔山丈餘事爲地方各紳士查見前日午後特在也是園開會討論咸謂殷姓造屋佔出文餘路政規定若有盈餘斷無如此辦法遂决定函請工巡捐局即日拆除該局姚局長得悉之下昨午親詣該處詳細察勘諭候飭傳工匠作頭到局候究 
[眞茹鎭鄉民開演影戲滋事]  
　　西鄉眞茹鎭鄉民於日前因開演影戲被流氓蠟少山小黄牛小丹陽鐵墩和尙等唱歌調戲婦女起釁衝突毆打滋事翌日糾衆報復毆傷鄉人二名一案現有四區三分署劉署長飭派長警拘獲小鐵墩和尙小丹陽二名拘留供出同黨　少山等十餘名均散去上海閘北天通庵等處乃以結帮收徒開堂經劉署員將該氓姓名住址開列呈請四區張區長按名拘拿解辦 
[私藏軍械被拘]  
　　法捕房探目沈德福包探尙元章日前偵得界内愛多亞路三洋涇橋堍某客棧内之福建人吳婑私藏軍械當即稟明捕頭前往該棧於吳所住之房間内抄出白朗林手槍二支連同吳一併帶入捕房捕頭詰據吳供此項物件實係朋友黄甫寄在我處實不知係手槍求察捕頭諭飭管押候解堂訊辦 
[扦船遇刦]  
　　閔行湯家扦船日前由滬裝儎貨物回閔船至南黄浦之日暉港口乃有盪漿划船一艘目浦東灘邊駛出尾隨該扦船至蔓魯嘴南首石灰窰附近該划船上突有盜匪六七人一擁而登扦船任意搜刧致被攫去大洋一百五十六元銅元二十八千當由舵工楊阿桃立赴漕河涇警區及閔行水警第一區求請迅即飭緝矣 
[宣曉帆交保候訊]  
　　上海商業儲蓄銀行被四川路二號門牌萬豐花行經理宣曉帆倒欠往來銀二萬九千兩近知宣已往南京因邀同亦被例欠者數家延律師先行咨請公共捕房派華捕李長勝偵查宣之踪跡再擬起拆前日宣乘滬寗火車回滬爲各債權入及李捕查見帶回捕房捕頭以李捕未奉拘票何得擅自提人故將宣開釋昨晨復傳同宣曉帆將李捕解送公共公堂請究先由西探堯克上堂稟明前情次據宣證明下車時被各倆權人扭住拖入捕房李捕並未動手云云詰據李捕供稱伊係由毛巡民派往律師處隨同各債權人至火車站偵查宣之踪跡旋見 
宣來衆人將其扭入捕房與我無干而商業儲蓄銀行等亦延律師到堂請求簽發特别傳單將宣拘留中西官核供以李捕訊無非法行爲判令開釋宣着照原告控數交保候訊 
[顧儒林被拘]  
　　特别機關華探目李星福偵知紹興人顧儒林與虹口西華德路師善里二千六百六十四號門牌甬人包雨塘家被盜刦失金鐲一隻臨逃開槍彈斃其子承煒一案有關因稟明捕頭與西探長壳羅香於昨將顧獲解公共公堂經李讓讞與美約副領事略訊一過以此案業已拿獲錢牛奶張金三馬良鷂陳癩于四名均係英領陪審遂諭押候查明於英領堂期一併解訊 
[陳億德尙未鞫訊]  
　　滬南工巡捐局路政員陳億德被控詐欺取財案前日始由　石蓀局長親自押送到署已紀昨報茲聞陳逮案即經盧護軍使面諭軍法科鄧科長迅傳各原告到案與在押證人郭連生等開庭質訊惟原告等未到以前先發待判所派員嚴行看管如於庭訊後陳確有違法行爲者當即將卷宗完全送請司法衙門依法審理等因嗣鄧科長以日來案贖待審者尙形繁劇故當日及昨日均未開審大約今日上午即可帶案鞫訊旣而由地方紳董之與陳有交誼者無不絡繹赴署求保者甚多均遭拒退云 
[朱韻甫獲案]  
　　菸酒牌照稅認商陳傑前控朱雲甫冒收上寶兩縣所屬各鄉鎭菸酒牌照稅將七年份舊照塗改爲八年份朦蔽違法等情一案前日已經淞滬警察廳偵緝隊士將是案有關係之朱兄厚甫拘獲解廳候審已紀昨報茲聞此次被拘者實名朱韻甫（非厚甫）係案中主唆要瞪昨日已由江蘇二區菸酒公賣分局長劉贊宸令知該認商投廳候質矣 
[　　渡船户楊阿興去年正月間因在浦東八埭頭附近浦江駕駛不愼溺斃搭客多人當時由警將揚拘送上海地方審檢廳訊判監禁二年早經送監執行在案近楊在獄染病奉發新普育堂醫治無效至昨晨斃命堂中以電話報告地方廳委派朱檢察官沈檢騐員等蒞堂騐明判交屍弟楊龍泉自行備棺成殮察官沈檢騐員等蒞堂騐明判交屍弟楊龍泉自行備棺成殮 
[洋悲翠作失愼]  
　　昨午十二時救火聯合會鐘樓鳴鐘二下係新北門内安仁橋南首面西王慶寳所開王寶記洋悲翠作失愼頓時冒穿屋頂延燒左右各鄰各區火會咸驅皮帶車火龍蒞塲施救時適風乾日燥火勢延燒董雲記玻璃店永和錦梁坊等數家其對面爲羣玉樓茶館筆花樓書畫店等後埭則爲火灼傷至一時許火即熄滅是役也共燬房屋六七間事後由警將起火之王慶寳等拘獲到所午後備文飭警申送警察廳訊辦 
[失火即熄]  
　　皮匠潘子宣江北人住閘北共和路前晚因炊飯遺火幾兆焚如幸由衆鄰居覺察帮同救熄四區張署長昨傳潘子宣到案候訊核辦 
[粥店夥被火灼傷]  
　　昨日下午三時許浙江路徐豐盛粥店擱樓上不知如何爲火燃著棉被頓時烟燄滿屋幸店夥人多立即汲水澆救旋即撲滅未成巨災有店夥梅生大當撲救時爲火灼傷上半身即經店主送投醫院求治矣 
[跳電車跌傷]  
　　寧波人謝春林昨晚十一時餘附　某號電車行抵南京路未及車停遽即躍下致跌傷倒地不能起行當由老閘捕房九百四十三號華捕前來雇車送入醫院醫治一面將該電車司機人等號數呈報捕頭以備查核 
[孕婦産怪物]  
　　崇明人某甲拖車爲業住閘北新民路新民里其妻身懷六甲於前晚分娩産一嬰孩人身獸首兩耳生於頂上頭有毛形似狸貓一時閧動附近鄰居羣往觀看嘖嘖稱奇某甲以爲不祥葉面不育未及一晝夜即斃携出掩埋了事 
[迷路女孩送廳發落]  
　　三區長警陳玉祺等昨日清晨巡邏經過浦東花園石橋地方查獲迷路女孩根弟一名帶署詰據該女孩聲稱年十歲蘇州人現住浦西地點不知等語曾署長判送警廳發落 
[押限交出原告妻室再訊]  
　　丁寳山指控住居虹口新記浜路二百六十一號門牌向在某洋行爲管門之田長久姦佔伊妻戴氏並行兇用剪將其腿部戳傷一案業經捕房將田拘解公共公堂訊押查究等情已誌本報昨由中西官提訊據丁上堂訴稱自偵知被告將妻姦佔向理被其用剪刀戳傷投報捕房後詎被告又將妻子藏匿故捕房派探往查未曾拿獲妻子請爲訊究詰據田供稱與丁素識丁屢來貸欵此次亦係因借洋十元不與挾嫌誣控云云堂上以被告姦佔原告之妻經捕房查明屬實豈容狡辯判令押限一月内交出丁妻戴氏再核 
[乳母違背合同]  
　　住居北成都路七百四十九號門牌内業洋貨生意之徐道生指控乳母蘇州人范金氏違背哺孩合同不顧人道等情昨由該管捕房派探張金龍將被告拘解公共公堂請究原告延律師上堂譯明案情並令原告徐道生投訴被告將其所生之四月小孩中途抛棄歸家且合同訂明一年半而工資每月五元已支四月服務則甫三月等語詰據范金氏供稱因自已之孩有病故而返蘇現在自己之孩已死再不離開等語中西官核供判氏賠償原告洋五元再罰洋十元充公 
[搜獲失妻衣飾]  
　　浦東人莊小梅其妻某氏走人無蹤茲據證人戴德盛向莊報告該氏被張清木姦佔誘匿等語莊偕戴同至張處搜尋不見該氏影響惟該氏所遺衣飾各物均在張處是以莊據以爲證報告巡警將張並衣飾拘送三區警署昨午諭飭併送地檢廳訊辦 
[雉妓須捐執照]  
　　法租界總巡施美德君邇以界内私設雉妓院逐漸繁多並無執照攸碍工部局捐務特於昨日飭派包探前往傳諭各妓院一律向工部局捐納執照每户繳銀十兩以資取締 
[私帶烟土被搶]  
　　王老患於日前下午六點餘時手持價值洋二百餘元之烟土一大包至法界東新橋街地方圖售事爲匪徒沈洪春王雙桂蔣耀春等三人得悉上前將王之烟土强搶向寶裕里而逸當時王在後大聲喊捕適有包探魏子餘巡緝到來上前將沈等三人一併拘獲連同原贓帶入捕房詰據沈等供認搶土不諱捕頭諭令管押外以原告不應私帶烟土有違租界定章着交保出外聽候傳堂訊辦 
[破獲燕子窠]  
　　本邑人史瞿坤近因賃得斐倫路一百十一號門牌之披屋一間開設燕子窠容人吃食鴉片烟違章被探蔣阿林周小弟偵知稟明捕頭協同二十五號三道頭西捕及西探使密司往將 
被告拘獲連同烟具帶入捕房經捕頭詰悉前情諭着押候解送公堂訊究 
[烟賭罰洋]  
　　廣東人梁德在北四川路二百六十六號門牌私設小總會聚賭售烟被虹口捕房華探周小弟偵知稟明捕頭派令一百十三號西探協往將梁及在内賭博吃食鴉片烟之吳獻庭蕭計德韋桂亭榮阿芳徐書一併拿獲連同賭具帶回捕房飭各存洋保出昨由公共公廨傳訊除徐書外餘均到堂候質經中西官逐一訊明判梁罰洋十元與徐書之保洋十元一併充公其餘四人各罰洋二元無洋各改押二天以儆烟賭具均燬 
[請緝攫洋匪徒]  
　　前日有農民張毛山由洋涇回家行經浦東上南交界之社莊廟附近被匪徒張茂卿姚小見顧某等十餘人軋在茶館將張身畔大洋二元小洋數角盡行搜去始釋當由張投報該管警區請緝經該區員飭警跴緝務獲解究 
[攔獲攫錢袋劣孩]  
　　昨有革西婦手携内貯大小洋二十餘元之皮袋一只行經外大橋北塊突被劣孩鎭江人王小雲上前將袋攫取向北飛奔適探周小弟迎面而來一千一百四十八號華探亦聞警趕至帮同攔獲將人贓一併帶入捕房經捕頭詰悉前情飭即押候解廨請究 
[竊皮鞋洋線押三月]  
　　胡桂寳前日行竊南京路十四號門牌福利公司内之皮鞋洋線携贓圖逃被該公司西人察出喚捕追獲人贓帶回捕房的至昨晨解請公共公廨中西官訊實判胡押西牢五月贓交原告領去 
[縣署批示二則]  
　　二十七保頭圖册書汪福基地保孫永章爲遵令查明簽册會同陳復謂鑒核由　來呈殊欠明晰現經督飭照册查開清單應俟朱國華等到案訊明核辦此批册發還清單兩紙存 
　　南二十四保蓋十二圖地保邱子卿爲玩梱推諉請求提追由　候訊究追該地保亦到案備質此批糧串三十紙暫存 
[淞滬警察廳批示四則]  
　　裘宏年批　呈悉爾弟裘宏奎因嫌被累業已訊明照雪徐彦令失去衣料屬實此次誤聽學徒孫瑞堂片面之詞亦經當庭訓誠事旣明晰名譽當然保存母庸多凟 
　　陸有卿批　呈悉查爾兄陸裕卿誘匿計李氏之女計香寶業經南滙縣迎提訊辦所請保釋應母庸議 
　　顧全鈞批　據呈行醫懸牌突被流氓楊金生等詐洋三元如果屬實殊爲閭閻之害仰候派探拘辦可也 
　　李桂棠批　呈悉案經令行三區秉公查辦母得砌詞多凟 
[誌謝]  
　　中華基督敎靑年會全國協會所編之中華民國七年靑年會成績報告業已出版咋承惠贈一册　又承學商工藝社惠贈學生牌玟瑰佛手雙　牙粉八包均此謝謝 
來函 
[上海留法儉學會中華職業敎育社來函]  
　　本會本社合組留法勤工儉學預備科前經登報招生現在報名者已超過原定學額四倍不得不試騐甄别茲定九月二十一日星期日在上海西門外方斜路江蘇省敎育會舉行試騐準上午舊鐘八時開始十一時完畢試騐科目甲組國文法文法語體格乙組國文體格凡報名諸君務希準時携帶筆墨到場與試爲荷 
雜評二 
[粤人反對電車案（庸）]  
　　廣州伍藉磐承辦電車一案國會議員反對之省議會反對之各公團反對之今旅滬粤人亦反對之使非原訂合同喪失權利極鉅何至羣情憤激一致反對現此案雖以軍府交通部之批駁尙在擱淺之中然觀粤當局之態度則殊無取消之意輿論之反對彼固漠然視之也 
　　粤當局之堅持不過動於一百萬元之報效而遂鍥而不捨夫粤中財政縱極艱窘何致以一百萬元之故飢不擇食飲酖自戕且伍商取消以後新商報效之數未必不及此額何苦斷送利權釀異日太阿倒持之患說者謂粤當局於此殆别有隠衷吾人雖不願爲逆臆之言特前途之利害旣昭然若揭則粤當局之堅持終覺出於恒情以外耳 
 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係吳景蘧先生手書 
常談 
[隨感錄] [  靈園]  
　　讀書不重雜愽重能貫通故半部論語可以治天下 
昔人謂讀出師表陳情表祭十二郎文而不涙下者其人必非忠孝與弟余謬續之曰讀潘岳哀永逝文而不涙下者其人必非深於情讀與蘇武書管仲列傳中鮑叔一段而不涙下者其人必非篤於義 
　　鬻子曰王者取吏不妄必使民唱然後和民者吏之程也察吏於民然後隨民者至卑也而使之取吏焉必取所愛有味者斯言亦今世之言也然今世之唱和果何如 
　　禹之治天下也以五聲聽門懸鐘鼓鐸磬而置鞀以待天下之告語是以禹嘗一饋而十起日中而不暇飽食曰吾猶恐四海之士劉於道路禹之後則傳周公三吐哺以禹之聖周公之賢猶且懼耳目之不周皇皇焉惟慮天下人之不我告語何者爲恐蔽明塞聰滋累盛德也奈何今之日欲望治而獨不思蔽聰塞明滋累盛德乎 
　　管子曰鄉與朝爭治朝不合衆鄉分治也又曰使民於不爭之官使各爲其所長也徵此足知古代設官爲備原不重官鄉分治也一語其地方自治之先聲乎 
　　地大而不爲命曰土滿人衆而不理命曰人滿兵威而不止命曰武滿三滿而不止國非其國也夷吾此言豈預爲今日發抑何其切且當也 
　　易牙烝其首子而獻桓公竪刁自刑而爲公治内開方十五年不歸視其親小人之要寵若是君子固已默燭其險忍在桓公淺識視之方且以爲彼三人者不愛其母子身家而獨有愛我其愛我也實至故雖有仲言安能見聽鳴呼孰知後日一身竟死於此三人之手乎周武盥盤之銘曰與其溺於人也寗溺於淵溺於淵猶可游也溺於人不可救也桓公其果溺於人而不可救者歟世道　巇人心詐僞擇交結友尙戒愼旃 
　　國多私勇者其兵弱非兵之弱也原於其國中之勇於私鬭而致自背　使外兵得以乘問形其强我乃名斯爲弱耳 
　　耶之上帝釋之佛道之神名殊而實同達者求諸我心所能不惑故曰土能自治者不從聖人何有於上帝神佛 
常識 
[兒童遊戲室] [  尙志]  
　　譯Mr.Ohristine　Froderiok原著 
　　育兒之家籌畫一種較適宜而純熟之運動道在備陳列完善之游戲室以供兒童之游玩也英國有育兒室之家庭幾於室之内部宛如會客室美國之家庭住宅内之各房均許兒童游散其中玩具散佈一處兒童遂代其母或女傭爲格外之工作矣 
　　美國之家庭爲母者爲欲節費而良助手又難尋覓之故住宅之職務不免歷弛專注意及兒童所居之室倘爲母者自行整理家務於住宅最下之層營一游戲室斯從事於其他之工作時能兼顧兒童改後廳或樓下其他之房以備兒童物别之需亦無不可 
　　倘地板之堅木不精良有物溢其上易於拭去似宜鋪以汕布兒童所弄白磁之玩品非不照耀專目手按之易成指痕欲使之潔凈殊費手續平坦之橡圈製具實勝於白磁現品庖厨之登爲兒童之脚及汚穢这執所不能亞壞者亦適用之物也 
　　牆垣不宜裝飾牆垣須川可洗濯之油布紙如瓷碟之易於擦去不容兒童之　指　之 
　　爲母者以兒童隨處抛擲玩具不免嘖有繁言試問有特别之密室以貯兒童之玩具乎開明之母貯玩具及游戲品於舊式之着衣房有條不紊通常之密室可配以十字形之架架上可安放游戲品書籍及零星之玩具主張置胸衣之箱及窗牗之坐位以藏玩具者不知凡幾雖然據吾人觀察所及類是之箱僅以供雜物而已置玩具其内非撲倒即遺失也 
雜錄 
[名人風流足（二）] [  瘦鵑]  
　　白朗吟（英國大詩人）（中） 
 
[瑞士蒲西爾鐵橋之一]  
　　蒲西爾建於三百七十四年於一千三百五十六年爲地震所毁旋復重建城在蒲恒之北百二十九里人口約十一萬爲瑞士之第二大城并爲由比利時德意志荷蘭三國入瑞士必由之路自一千八百八十二年森古德隧道（長二十八里半自古錫南起至亞魯倫止越七年零三月而告成）開通之後蒲西爾更爲鐵路交通之中心點蒲西爾城爲蘭因河分爲二部河之南爲大城河之北爲小城城中有大橋三座一爲惠司登橋建於一千八百七十九年即上圖中之有三橋洞之鐵橋是也一爲奇漢寗橋建於一千八百八十二年一爲新蘭因河橋成於一千九五百年蓋最新之橋也沿此橋而東即爲蒲西爾大學設於一千四百六十年其古時著名之敎授則有算學家余魯貝南里化學家兼棉火藥發明家徐本及解剖學家范西材諸人大學之右爲美術陳列室其後爲自由街瑞士之著名歷史博物院及郵局市廳均聚集於其附近至於植物園及動物園則在大城之西南其二火車站一名中央車站在大城中一爲柏德車站則在小城中 
　　白蘭德女士之病乃在脊骨長日偃臥沙發中不能坐立白朗吟固亦知其莫治然愛之旣深則亦不以爲意嘗謂女士曰吾苟能日坐卿側至於一小時之久者則此生之忻樂當無有涯涘雖求之夢中不可得也 
白朗吟愛白蘭德摯白蘭德雖不許之以身亦未嘗不以深情相報病中若寂恒作詩歌自遣其『葡萄牙人之詩Sonnets』 
froro　the　Portui　uese一集即爲白朗吟而作集中均情詩纏綿韾逸有字衷花飛之致一字一句似皆發諸心坎深處者白朗吟初未之知迨結婚後始出以相示後即付諸剞　傳誦一時說者謂其情文俱至允爲情詩中唯一傑作云 
　　白朗吟孙能得白蘭德一諾寸心耿耿輒引以爲憾白蘭德憐之加以温慰謂入冬病勢如不增益當即以身相許之白朗吟誓不他娶迨吾二人天年旣盡同歸一死行結鸞鳳於地下耳秋光旣殘時入初冬天意似亦憐此二人力爲撮合故天氣特和煦如在陽春三月之候雖隆冬風雪中亦無凛冽之苦曰蘭德病勢匪特未見加劇反覺减輕醫者亦以此爲言至此婚議宜發動矣然白蘭德虞老父中梗躊躇未决白朗吟亦知之而督促仍不少懈老人固已微聞其事知愛女屬心個郎梗之恐有變遂亦慨然允可一八四六年九月白朗吟與白蘭德女士結婚一星期後立以輕紅一牁飄然赴法蘭西轉往意大利　勞倫司城遂家焉 
小說 
[緹騎外史（九）] [  春醪譯]  
　　阿達領各殿下之語即曰顧吾此行專侍老人乃不圖晏歡之盛格洛格克復曰小姐尊甫先生老成持愼自不愛小姐徵逐電炬列朗之間實則年光寢長正宜及時以行樂矧吾馬丹必善遇小姐言次白耶忽作語止之曰殿下吾眞愧負盛意小女陋劣固不圖逞衣鬢之風光而吾尤拙訥不令作入世之想比已戒乘遄歸英倫以此間天寒孱者居之不甚適當而此數日中父女頗冀鎭日親暱作家庭之情話格洛格克聞白耶語面棱小皺曰此似罔語女郎生長此間何以忽違身體之和吾固憶之女郎不於先生歸化後生於伯狄拉斯克者耶白耶竦然立曰殿下乃微誤適言之孺子已以痘疾幼殤瘞於公塚者久矣格洛格克曰曰耶吾殊自信吾知爾之家乘較爾尤詳阿達小姐因誕於前此殤孩之後一年又三閱月時距爾歸化者九月而三年更六日之後爾夫人即遭物變爲人所謀白耶駭曰爾謂吾妻爲人謀殺耶此語吾殊不信那代河中固有無頭之女屍衣飾一如吾婦並手上結婚之約指而以理度之吾終不引爲確訊格洛格克曰苦命之白耶先生無論事實之眞僞而先生悼亡之情已滋人怛惻顧今圖生者之事則先生必俯順吾妻之言使女公子沐其敎益白耶曰言之滋歉吾適不能俞允河封一啓小女即遄返英倫並此數日之間渠亦願常侍吾笑側與諧談矧吾在此間亦必出全力衛此失乳之孤兒决不聽其遽入世途浮沈雲海格洛格克已起立曰則吾與吾妻之盛意盡付東流矣此亦尊意吾安敢强取今且告别此時阿達似悚然容色頗不豫逸格洛格克復曰女郎爾烏爲抑抑俄國之女子必振奮自厲力屏敝茶之荏質言之吾乃不願爾沾染英國之習氣言卽即與主人一躬歛步出室 
第六章 
　　於是格洛格克已行阿達即曰此人一行吾乃滋爲鼓忭似　一厲鬼出諸世界也外貌在在示人和煦而吾終寅畏似其人挾法力以懾我天下更安有世家之命婦見一女郎初未交談已頗晋接施敎養之事白耶則曰孺子爾且勿問我命婦之意固其人所創也俄國之女人在在爲丈夫所挾制此人更役使其妻使輾轉圖利己之能事哈吾乃失算宜早早匿爾不令此傖人見之爲旅客之匿珍室懼爲賊贓爾固美慧而美慧中正爲達心之事連屬而發阿達聞老人語則跽膝至於地板徐曰親愛之阿翁幸勿言此天下安有强暴之人敢自阿翁帡幪之下遽奪我他適實則吾即久居此間亦不足畏白耶曰久居耶此必不能爾務即日離俄皇統轄之境界立時他向夫此人旣熟諳爾之歷史知爲俄着即處處足以權力脅爾女郎曰然則吾必觀之 
[自由談之自由談] [  不冷]  
　　心理　自心理之說傳而無論何人皆以猜度他人心理爲能其實所謂猜度他人心理者不過以己之心理度人之心理耳心理豈若是之狹哉宜乎愈相猜度而相差愈遠也 
 
 
 

Page 15

 
 
   
 
 

Page 16

 
 
   
 
