# 1907 - 126 - 4912233

 

Page 1

 
 
   
 
 

Page 2

 
 
論說 
[英俄協商之影響（演譯太陽報）]  
　　兩雄不並立。兩大不相容。至不得已而立互。相維持之約。則介乎兩大之間者。殆岌岌焉有不能　保之勢。試就英俄協商論之。英國佔有亞細亞南部。俄國佔有亞細亞北部。兩强各挾其重大之勢力。互相抵拒。己有如箭離弦。不得不發之狀態。則介乎齊楚者。殆若陳肉於俎。臠割任人。是亦必然之理矣。不觀近日兩强之趨勢乎。兩方權力。己在波斯亞富汗方面相接觸。或者互生衝突乎。或者互結盟約乎。二者必居其一矣設俄人於斯時自問。無内顧之憂。則排英南下。舉曩之喪失於旅順大連者。侵略波斯亞富汗以圖桑榆之收亦奚不可。然俄人戰敗之餘。度不出此。旣不出此。則暫緩南下之志。而與英締盟也必矣。 
　　以亞細亞西部地勢論之。俄人利於攻。而英人利於守俄苟舍攻勢而與英聨則英人之必歡迎者亦其勢使然也。然吾人所最欲研究者。則英俄 
　 
 
 

Page 3

 
 
究以若何條欵而締協商之約。近據西電所載。謂協商件中關乎亞富汗及中國之利害者。當强迫中亞兩國之承認。而畫押於彼得堡。夫亞富汗爲英俄勢力所接觸。則兩國締約時必得其承認也固宜。若關於中國之協商。則英俄兩國。久已締結條欵。且俄人戰敗以後滿洲趨勢。不馥　如前似更不必與英人協商而有關係中國之事。今若此其命意亦可知矣。讀者猶憶俄國去歲大飢饉乎。驅其國人二十萬。移殖於黑龍江一帶。揣其用意有二。一藉口移民東趨。使日人明知其故而不能據何等盟約以阻之。二鄰近抵力最微弱之方面。莫如蒙古。大可乘此恢復己失之勢力。然則英俄協商問題。雖起於波斯亞富汗。而俄人之目的。實專注於蒙古一隅。無疑義也。夫俄人垂誕蒙古方面者有年矣。所以不傾注其全力者。以前此或以南下爲急。或以東漸爲宜。未能遽决。今者自知排英難。排日本亦難。不若轉其方針於蒙古。使西比利。亞之所經營者。漸次養成實進中國内地之預備。春用心固至深也。據最近西電所載。俄人己在多倫諾爾（蒙古屬地）要求租借地。餘如電線礦産鐵道。亦不惜擲其鉅費。竭力經營。俄人所以爲此者。或見英人旣據西藏爲勢力範圍。故彼亦不得不據蒙古以相對待乎。 
　　使吾說而然也。則英俄協商目的。在避去亞細亞中部西部之衝突。固不待論而影響所及。俄人必傾注全力以經營蒙古無疑。然則推而論之。今後日俄之接觸點。或將自滿洲一轉而移於蒙古乎。吾日人不可不預籌對待之策矣。 
　　按此係日人之言故處處爲日人著想然蒙古者中國人之蒙古也而吾中國人獨不爲蒙古著想陳肉於佾臠割任人哀哉譯者附識 
專電 
[電一北京（四月初一日酉刻）]  
　　川漢鐵路公舉學部左丞喬樹枬爲正總辦已於上月二十八日奏准茲又由學部奏留奉旨允准（大） 
[電二北京（四月初一日酉刻）]  
　　學部奏官費留學生畢業回國後應盡敎育義務奉旨依議之 
緊要新聞 
[張子蔚觀察由萍鄉致兵備處電（爲調營分紥要溢事）]  
　　南昌兵備處憲鈞鑒馮電已飭張令遵照據言幸無暗費陸軍將來撤防擬以胡營駐礦兼防草市朱營駐慈化兼防株潭各處調余承恩駐栗市兼防桐木各處調朱國斌駐新橋兼防臨屬以上均袁所統以專責成另吉安有統領駐紥足資鎭懾惟所遺義寗州防地亦關重要請在巡防中軍撥一營塡紥愚見未知當否祈裁奪煜電（千） 
[批飭停派留東公費學生南京]  
　　江南前派日本留學公費學生現時應否續派昨經江寗陳提學詳請督憲核示旋奉批示云查江南派送日本留學速成師範生其費係由各州縣籌解嗣有改習長期者經前署部堂周札飭各縣續解在案現因留學人事畢業回國足可敷用已飭將東洋學生停派此項公費生自應一律辦理以後畢業空額毋庸派人抵補所有各州縣籌定之欵仍歸該州縣興學之用或於本地方擴充學堂或加籌經費於該縣學生中選擇程度合格者送往西洋遊學仰卽轉飭各屬遵照繳（首） 
[川龍口商塲購地之風潮廣東]  
　　周督擬在川龍口開闢商埠由總辦徐乃斌圈購民居數吉家各情已登前報茲聞二十一日周督親詣新市局地方查看時該處居民擬聨名攔輿遞禀呈訴苦情不料委員柴維桐由百子橋北之小徑導周督至龜岡所過之處俱無居民而戶口殷盛之内街則并未經過故经禀未能呈遞乃翌日柴委員反飭局役到百子橋東紛紛拿人問其罪名則以昨日之聚衆攔輿爲滋事也於是人心大憤頃刻之間集衆至千餘人齊往收契所要求釋放是時收契所權設於紫洞艇泊在猪欄口收契委員聞耗斬纜逃去當時東關巡警不敷彈壓遂徧發電詁於番禺廣協未幾各兵馳至許將所拿之人明日釋放衆始散歸現聞該處居民已聨結團體以圖抵抗每人先收掛號銀一毫共收得銀二千餘元以爲辦理此事之經費夫開闢商塲所以興利也今不聞利民而反擾民豈非辦理不善者之過乎（爲） 
[賊匪勒遷勇廠駭聞廣東]  
　　羊城特别訪函云河南地面擄人勒贖之案一月之中不下二十餘起匪風極爲猖獗日前大后廠 
 
 

Page 4

 
 
營勇忽得賊匪一函勒限該廠於三日内搬遷倘敢逾期不搬卽將該廠焚毁勿謂言之不預云云該營接信當將原信禀呈廣協潘灼文於廿二日親赴河南一帶相度地方加派營勇駐緊要隘以防不測（爲） 
[富戶反抗查荒之運動鎭江]  
　　查荒一事原爲窮民剔除賠累錢粮之害然富室土豪不惟無賠累而有隠匿一經清查勢必被罰故鎭郡設立查荒局以來各富戶卽揑詞煽動窮民揚言清查之後必受大損以致貧爲所搖惑到處刋布匿名揭帖約期折毁查荒局所毆斃查荒司事一時東鄉數十里内大有草木皆兵之槪幸經公正紳士赴鄉勸導告以查荒一舉利於多數貧民不利於少數富戶汝輩幸勿　所利用今日一受其愚將來必代受其過云云鄉民聞言於是恍然大悟遂加十數字於揭帖之上略謂奉旨查荄大有好處務各遵辦等情現已逐圖勘丈所至歡迎矣（入） 
[江督派員查驗松郡藥庫南京]  
　　江督端午帥因松江藥庫存儲無烟火藥爲數甚多現在天氣漸熱誠恐所存藥性間有改變不耐熱度實屬異常危險特於日前札飭督練公所委派妥員前往查驗以昭愼重（審） 
[周督嚴查火藥局失愼情獘廣東]  
　　粤省永鎭藥庫失愼焚斃人命各情已登前報茲又得特别訪函云該庫係歸軍械局所轄派從九何應庚管理惟該從九係軍械局收發委員兼管藥庫有人請領火藥經總辦批准後卽由該委員帶鎖匙至庫開門發畢仍舊將門封鎖該委員向不駐庫故此次並未與難查庫中共貯洋土火藥十七萬餘斤庫中司事一人勇丁十二人祇有勇目梁某如厠幸免餘人同歸於盡其最可疑者該局總辦謝。汝欽於本月初六日卸差交候補道潘文鐸接管潘接差後例須將所存物件點驗連日已將總局現存軍械點過不日卽須點騐該庫遂有焚毁之事現由總辦將何委員梁勇目看管聽候大吏發落廿二日周督帶同委員親往災區逐細查勘查得公牘册藉一應被燬無存惟該庫向有委員司事管帶哨弁兵勇等加意看守此次藥庫炸裂員司管帶多先事避開僅留一二司事及兵勇等罹斯慘害顯係知機遠避其中情　大有可疑因飭潘總辦立將未被傷之員司管帶逐一調傳到局詳加訊問一面錄供禀詳聽候發落（爲） 
[查拿反對新總副　理之股東廣東]  
　　周督奏派伍侍郎張太僕權埋粤漢路事及股東不認太僕自請告退各節迭誌前報現悉周督以股東紛紛反對伍侍郎不免有人從中運動。因特札行兩首縣嚴密查拿主動之人限日禀覆以憑究辦（爲） 
[委員駐紥要地稽查革命黨鎭江]  
　　江督端午帥聞革命黨首領孫汶又於前月回華運動誠恐密布黨羽到處煽惑特札常鎭道榮觀察留心偵探觀察遵卽遴委洋務委員趙牧春壽常川駐紥西鄉通衢要道之高資地方稽查黨人有無舉動卽行飛禀（入） 
本埠要聞 
[移撥商股築造徐家匯車路]  
　　粤東温觀察灝聞南京開辦汽車以代招商股一百萬請諸江督現午帥因寗垣汽車全歸官辦無須再招商股擬將此一百萬移築上海徐家匯一帶車路已電商滬道籌議矣（蔣） 
[浦東紳董組織課勤院之計畫]  
　　浦東紳董秦錫田等擬仿照邑城勤生　章程就二十八圖題橋市南孫朗清舊宅改建課勤院凡無業游民犯案流氓悉令入院習藝冬末春初更選强壯者派浚支港各人應得工資以十之四供飯膳十之三充公費其餘存會計所俟出院時給作經紀資本所需開辦經費擬就東二十一保之十六十七二十一二十五二十八二十九三十等七圖捆業籌集捐欵錢一千千文其常年經費計有兩項（一）仿照勤生院章程革除丐頭名目將各鋪戶所有貼頭日規等費儘數移充課勤院　捐（一）提各圖　賣田房中金凡七圖内外田房或賣出七圖以外均令得主交齊中金照扣二成由中保隨時繳院現上海縣李大令已將辦法通禀各憲請予立案並以該院聚此多數游民非有護勇難保無事特禀懇蘇撫請將分巡該市之蘇捕營勇移紥院旁藉資鎭攝想蘇撫必能批准也（具） 
[南昌敎案賠欵定期匯滬]  
　　南昌敎案賠欵議定按基仍匯解現江西官銀號已預備銀十一萬九千五百三十二兩定期本月初八日匯解來滬日昨滬道瑞觀察已奉到贛撫來電轉致法總領事查照矣（成） 
[江督電飭動撥息借商部存欵]  
　　江督端午帥昨日電致滬道略謂奏借商部存滬欵百萬本聲明認息前由尊處陸續代墊各欵自應於奏准息借商部欵内劃扣其息銀應于奉旨之日起算由敝處照認又敝處應還朱道榮璪借欵十萬兩本月底川銅價十萬兩均請於商部借欵内動支連息若干就近撥還統計尊處墊及朱道川 
 
 

Page 5

 
 
銅欵均以商部借欵抵還計共應撥若干尙餘若干望即示悉云云 
[華亭縣請飭緩興路工續聞]  
　　蘇滬鐵路已興築至莘莊一帶該處各紳士以現值春耕之際恐碍　務曾聨名禀請華亭縣詳請上臺轉飭暫緩工作等情已迭誌本報茲江督端午帥詢准蘇撫電復稱此案已面詢該縣程令知該處路　己集有二千餘人似難懸鍾以待業經電致蘇路公司嚴束工頭母許踐踏以恤民艱等語午帥因卽批行滬道轉飭遵照（輕） 
[平價局董事曾觀察禀蘇撫電（爲米石被扣事）撫帥鈞鑒據米業公禀三月十六日托吳江縣屬北坼鎭萬泰米行雇船張阿二運米一百三十六石來申照章報捐突被蘇防緝捕巡船扣送吳江縣至今未放等情查各縣行運前曾禀請通飭在案緝捕巡船何故留難乞賜查明飭放以利商運而通有無商民幸甚鑄叩豓 
[蘇撫覆電]  
　　曾少卿觀察鑒豓電悉此案昨據吳江縣禀並據該米商禀由商會轉呈前來查前以米粮流通内地與禁運出口二者並行不悖而其中夾帶影射流弊滋多轉飭各屬曉諭米商凡係運米出境均須赴官請領憑照以便沿途驗照放行在案此次鹽捕營以該米行未領縣照因而扣留送縣復經該縣查騐捐票係七十六石而船米實係一百四十石禀明請示當以領照一層各縣尙未徧張示諭該商容有未知至其報捐朦混本應罰辦姑念此項米石實係運赴上海並非私販出洋從寬准予釋放以示體恤嗣後再犯定當倍罰已於昨日飭縣照辦矣龍東印（總） 
 
 
 
] 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
專件 
[大清國礦務附章（四）（續）]  
　　第四十條礦界以外礦質之辦法設如原案僅准開通隊峒祇作洩水通氣轉運所用之地界内覓出礦質者應在動工之前按照請領開礦執照條欵禀由總局核准給照 
　　第四十一條隧峒承领人之利益及其限制凡有禀請地叚僅開隧峒以作洩水通氣轉運之用者如經批准則所領地叚界内准該隧峒承領人有先請開礦執照之權如有别人擬於該處請領開礦執照或全領或分領者總局應即知照該隧峒承領人是否有意添請此地以爲開礦之用該隧峒承領人自應知照之日起於三個月内具禀聲復如該隧峒承領人復稱不願添領或不如期禀復則期滿之時總局可將此地准予别人領照惟該隧峒承領人所有禀准開通隧峒之利仍舊不失而後來礦商亦不得損壞或更改或干預其原有地腹之工程 
　　第四十二條正章第五十條所指辦法按礦務正章第五十欵所指本章附欵詳列於下（一）溝渠之合利義務即云設若甲主不防護硔内溝渠以致乙主産業受損或甲主不如法極力防護該溝渠以致其水流至乙主産業者甲主應當賠償乙主（二）如礦商未經彼此商定除實在不得已外不能穿越别人礦界以開隧峒（三）按本條第二節所載之情形如隧峒所經之地之礦商因得隧峒洩水之益應照硔工所沾之益貼補該開隧峒之人其如何貼補乃按各硔體質及當下情形爲定（四）凡擬開隧峒者必須先行禀明俟由總局批准給照方許動工但總局須在給照之前詳核礦務委員所陳之附禀及所呈之圖其擬開隧峒之横直各叚工程應詳晰分載（五）當開隧峒經過某硔之時其礦商可派一人監工如見其辦理不合只能報知礦務委員或稽查委員或該處地方官查核不能干預工程（六）設該隧峒與硔工交通者當開通時應自行妥設隄防以免阻運及路徑（七）按照本條第三節所開公共隧峒若非各有關涉之人公同依允並立約據且在礦務委員處註册存案該隧峒不得另作别用按照本條第六節所開運道路徑及一切詳細情形於所立約據之内應聲明如有不遵者應將此約作罷（八）如有新開之褀亦在已設總隧峒之處而亦可以分沾該隧峒之利益者即須遵照本條之第三第五第六第七各節辦理（九）礦商若須耗費巨欵但能在本界内設辦通氣峒者其鄰近礦商即應准該礦主就近在其界内租用通氣峒以免耗費巨欵（十）除由此界礦商與其鄰界礦商亙相立約將該約在礦務委員處註册存案外彼此應在本界之内隨時妥設隄防以免阻運及路徑通行（十一）除本條第九節所載外本界礦商所開硔工若令數家之硔工受其通氣之益本礦商不得索取酬貲而此家受通氣之益者亦不得干預本礦商硔工之利益（十二）凡開闢通氣工程並陸續保存通氣工程所有費用之欵項應由請領開闢工程執照之人自行開支（十三）凡爲建造礦章所載之地腹工程專爲轉連之需者須當遵照第二第三第四第五第六第十二各節方法辦理（十四）凡爲開隧峒而在堀起之土沙中得獲值價礦苗若由批准礦地之界内而得者應將該苗歸還該礦原主若僅由准開隧峒之界内而得者應歸開峒之人領受設此工程係屬數家合辦者即按合辦分數照派（十五）凡於甲礦利便而於乙礦阻碍必須照下開辦法方爲合例或由該礦主將其許可之事訂立合同呈請礦務委員註册或由礦務委員會同地方官審結或由礦務總局斷結若乙礦主不許可甲礦商應先禀請礦務委員裁判若不服其裁判再行禀請該地方官判斷如再不服即儘两個月内控礦務總悞斷結（十六）如有擬按本條第四第九第十二各節造地腹工程者必須先具一禀隨同所擬建造工程之全圖及叚圖併呈礦務委員轉詳總局請領執照方爲合例所呈之圖須按訂准之級數爲程度且將擬建造工程之分叚及其餘詳細情形標明圖内以憑查核 
　　第四十三條礦務册報辦礦各廠化礦名廠提鍊金屬各廠煆礦各廠礦内各廠及其餘工業各廠之承辦商人自開辦起每月應將上月所辦工程所用人工所獲功效悉行開具校正册報三分送呈本處礦務委員查核此項册報務須按月儘初十日以前送到本處礦務委員處並須遵照礦務總局隨時頒行之格式塡寫明白即使本月之内並未出有礦砂亦應據實具報（未完） 
内治部 
[撫批赶修西塘要工紹興]  
　　紹屬西江塘於月前坍决六十餘丈急須修築藩司信方伯當委李孝先大令到越查勘情形前日會同山會蕭三縣具詳到省奉浙撫張　帥批示云前據禀報卽經批司委勘在案卷查此項塘工光緒十三年經山會蕭三縣紳士以工程緊要議請按畆捐輸存欵生息爲歲修大修經費逮二十四年紹興府禀呈歲修案内據前司開摺詳院己存本息七萬六千餘串由府照會各紳經管發交三邑典商領存亦在案是該塘閘籌有興修專欵無庸他求今西塘出此險工轉瞬富陽江汛漲發情形岌岌可危除由院電飭紹興府迅飭山會兩縣會紳勘明外仰布政司即日遴委幹員會同山陰會稽蕭山三縣邀集紳董刻日前詣工次會勘估修一經議定卽飭該府就近撥欵與工務趕大汎以前報竣以資捍衛是爲至要（修） 
[派員赴蕪商辦開埠南京]  
　　蕪湖新開商埠一切章程悉仿寗省辦理惟金陵商埠雖開諸事亦未就緒江督端午帥爰飭金陵關道朱菊尊觀察前赴蕪湖會同關道詳細商酌以期妥洽現觀察已部署一切將于日内前往矣（定） 
[江督查騐川米南京]  
　　江督端午帥奏准採運川米一事已迭誌前報茲悉頭批米粮前日運抵寗垣共分三等其上等者較寗垣每升售價八十文之米尤勝次等中等亦潔凈可食端午帥親自騐看頗爲欣慰當飭分運各處赶緊平糶並聞裝載此米之招商太古怡和大阪四公司輪船均願減輕水脚以襄善舉午帥尤爲嘉許云（商） 
[批准設立官辦烟店土行南京]  
　　徐州府豐縣知縣王太令之全因該邑産土最多擬就查禁辦法禀請江督鑒核當奉端午帥批示據禀該縣爲産遶之區叫問到處藏烟給照爲難請設立　烟店及官土行經費雖鉅祇須籌墊一次嗣後可循環周轉惟必須徐州八屬一律辦理庶無窒碍等情查鴉片由官專賣本屬善法惟時艱欵絀數鉅難籌今徐屬産土各縣如能一律自行籌欵設立官賣烟店土行會同地方公正紳董詳籌妥辦事屬可行仰蘇臬司核飭徐州府體察情形督飭所屬一體籌議禀辦至减種土藥尤爲切要之圖業經核定辦法併飭會紳迅速清查依限册報曁通行徐屬一體遵照辦理（常） 
[委員修造千家街武昌]  
　　鄂督張制軍前飭江夏縣由官備欵起造市房賃民住頗覺官民兩利茲又飭善後避籌款在省城保安門賓陽門一帶修造民房一千棟名爲千家街仍准賃民居住以興貿易昨已委候補道孫廷林張賡颺二員前往督工興造矣（竊） 
外交錄 
[西兵肇事詳誌漢口]  
　　漢口五馬路西兵殺斃華工已紀昨報茲悉該工人名李狗子係湖北孝感縣人其啓釁之由聞因挑担　市誤撞西兵之肩該西兵卽操洋語以責之季置不答西兵遂出小刀將李戳傷 
 
 

Page 11

 
 
數處當經各工人將李抬至租界會審公所請究吳曉汀大令飭勇將李送至醫院在途暈絶數次幸經湯醫士診治有法能使死而後蘇現關道桑鐵珊觀察照會某領事索犯究辦聞某領事答復願令該西兵罰洋給與李狗子養傷了事云（失） 
軍事界 
[歡迎弁目演習行軍紹興]  
　　越郡學界因知省垣弁目學生一百六十餘人將於畢業後演習行軍到紹故各學堂皆停課歡迎現弁目學生分兩隊于上月二十三日自蕭山諸曁至郡翌日休息一天卽向錢清進發頗覺威武嚴肅云（正） 
[飭查東西北三江營伍廣東]  
　　日前周督札委吳道政修廖令榮熙考查粤省東西北三江關務釐務并飭將附近營伍就便稽查以期整頓現經核定應查各營列單抄發每到一處應將該營自無缺額軍械是否齊全盜匪是否歛迹緝捕是否得力逐一查明禀復單開各營列後北江韶安水軍後營由西海九江太平沙起至蘆包界牌止西江韶安水軍左營該軍本派巡北江現尙在西江之德慶封川一帶附省廣安水軍前後兩營前營在平洲陳頭石璧佛山花埭石門金山一帶後營在江浦紫洞石灣黄鼎西南一帶東江惠安水軍左右兩營從新塘起至博羅白沙止（香山啟新中營）中路巡防隊第二營均分防縣屬各沙（順德啟新左營配船十號）中路巡防隊第二營均配船十二號（新會啓新右營）中路巡防隊第十第十一兩營第十營有一哨分防鶴山之古勞近西海大江邊（爲） 
[議覆兵輪關快應領薪餉蘇州]  
　　蘇省巡防營務處會同善後局申詳蘇撫略謂飛划營請領勇丁薪粮一事本司等查該營改釘靖湖淺水兵輪所設照料委員曁掌舵貼櫃水手伙夫等項尙屬因地制宜惟快砲勇丁本擬每砲設勇四名現分正副加至八名之多現在經濟困難應請改爲每砲各設正砲勇二名副砲勇四名輪流伺應至關快座船一號旣需兵輪拖帶勢難獨自開行所有槳勇八名應免照設擬請照舢板設哨官一員正砲勇二名添設副砲勇四名洋鼓號三名舵頭工各一名從前靜平靖鯨兩輪船月支一係五十三元一係五十七元以靖湖關快兩船視之一多至四分之三一多至八分之二當無應用不敷之慮兵輪關快需用煤油等項應田善後局隨時核實支給請一併飭知（具） 
[營弁冠服章程暫准立案廣東]  
　　日前周督准陸軍部咨略謂准貴督咨據廣東水陸巡防營務處兼緝捕局詳稱粤省各學堂防營所用衣服與新軍服飾本有分别乃自陸軍衣制頒行之後各學堂敎習學生及防營官長兵勇往往相牽混用似非核實整頓之方查練兵處奏定陸軍官弁衣制專爲新練陸軍而設他軍不得倣用粤省水陸防營官弁向穿得勝袴鑲雲頭四季均戴翎頂暖帽平時戴遮陽便帽陸路袖章則釘金辮水師袖章則繡盤莽按官職之大小定金辮盤莽道數之多寡與新軍衣制判然各别玆與水師提台會商所有水陸防營需用冠服擬請仍舊服用不必另議更張并請檄行提學司曁水陸巡防營巡警總局一體禁止限用等因到本部堂據此除批示外所有營弁冠服試行章程咨煩察核立案等因到部查巡防隊應用何項衣制本部正擬核訂該省所定冠服試行章程應暫准立案俟本部議定再行頒發更正云云（爲） 
[漢陽鎭閱看步操漢口]  
　　長江漢陽鎭周軍門芳明因簰漢各營水操現已閱畢特於上月二十六日調集各水師登岸閱看步操（　） 
[飭催協統回鄂武昌]  
　　鄂軍第八鎭統制張彪近以本鎭協統王得勝自去歲督軍駐湘現尙未回特禀請鄂督張香帥飭令迅速回鄂整理軍事（今） 
[札委管帶西梁山砲台安慶]  
　　西染山砲台防守操練均關緊要皖撫恩中丞以管帶一差非明幹之員不能勝任特委陳興裕干戎前往接帶以資整頓（化） 
敎育誌 
[批飭保護僧學杭州]  
　　金華縣西巖寺住持瑞能等近擬組織僧學被本地人曹紹匡挾私阻撓因于前日具禀提學司請飭保護旋奉批示云方外興學本屬義舉上年省城寺僧創辦僧民各校曾禀請地方官保護在案西巖寺事同一律曹紹匡如果有挾私阻撓情節自應查明嚴禁妥爲保護爲各寺勸惟該堂程度何若敎科何若主辦何人何日開辦並未明晰開報緇流諒鮮通人扶助端資學界仰金華縣督同勸學所妥爲規畫俾底完全（比） 
[敎育會改良辦法揚州]  
　　前報紀揚郡敎育會舉定周君樹年爲會長茲聞周君以所擬會章未能盡善日前復公訂改良辦法每星期開會一次研究敎育事宜並考察各學堂規則敎員法學生程度及各種科學務期敎育普及云 
[學堂有外總辦名目廣東]  
　　嘉應務本學堂董事黄文彬昨赴督轅禀控同堂董事吳翰藻當奉批示該堂董事吳翰藻黄文彬始與州學紳搆訟現又據黄文彬禀控吳翰藻核閱情詞猥鄙齷齪胆敢用郵封逕寄本部堂實屬荒謬所稱勒繳之欵并未聲敍明晰本不准理惟牽涉邱主事劉令士驥歲供束脩八百員爲外總辦一節是否誣揑應卽澈查仰廣東提學司遴委公正之員會同嘉應州密查禀覆核奪（爲） 
[抽提船捐開辦圖書館杭州]  
　　海寗硤石鎭廪生孫廷鼐等禀請抽收船捐開辦圖書館並由船戶費壽珍等禀陳自願捐助當奉府尊卓太守分别批示照錄如下（費壽珍等禀批）是項船捐化私爲公該船戶等情願遵繳作爲該鎭圖書館常年經費以維公益事屬可行現據孫紳廷鼐等具禀到府己逐一批飭查覆矣仰海寗州遵照併核辦理毋延（孫廷鼐等禀批查此案前據該紳等禀奉撫憲批由提學憲飭府查議卽經札飭該州確查禀復在案該鎭各和船隻究有若干何船出費幾何年可得規若干如何收取該紳擬雇人往收有無窒碍仰海寗州查照先今指飭各節調查明確刻日詳細禀復以憑核明詳辦毋稍匿延切切（比） 
[提學司定期考察學堂武昌]  
　　黄仲弢學使日前刋布傳單照會省城各學堂略謂本司四月初一日起按日分往各學堂考察功誤凡各學堂監督堂長監學敎員均准便衣相見學生亦祇行立正禮此係尋 
 
 

Page 12

 
 
常相見與凡遇大典須衣冠參謁者不同合先傳知遵照（附） 
實業類 
[批准水電公司更改名目武昌]  
　　鄂省武昌水電公司原名源源現擬改名洸成禀請鄂督立案當奉批示云據禀武昌水電公司前名源源公　擬改名洸成公司請批准立案又據該公司總理續禀現在有人借源源公可名目招搖圖借洋股并請飭查嚴禁各等情應卽照准仰善後局轉飭該職商吳作賢迅卽妥擬章程禀請核辦如有招搖生事之人准該職商指名禀請究辦云云（畧） 
[札派實業公司總辦武昌]  
　　日前鄂督張制軍以清華實業公司創辦伊始亟應由官派員以總其成因持札委奏調來鄂之福建候補道程祖福觀察充該公司總辦并兼理招股呈宜（補） 
[西山設立織布廠州]  
　　洞庭西山紳士羅煥章禀准上憲就東村地方建造房屋設立機器織布廠一所先招女　工一百二十人由滬聘請女敎習併購辦機器等件約本月中旬開辦（出） 
[錫價奇昻紹興]  
　　紹城造箔各作坊需用點銅錫數甚浩繁邇因來源不旰每斤漲至一元有餘爲歷來所未有且現仍有加無已是以各箔坊咸有虧本之慮云（分） 
瑣事欄 
[江督批飭諭禁賽會南京]  
　　旅寗鎭江紳士候選道陶駿保等十人聨名禀請江督飭提都天會會欵以圖公益並嚴禁各鄉賽會歛財奉端午帥批示云據禀該府都天會綺靡奢　華爲江蘇賽會之冠總其所費約二萬元均由各業會董按貨抽厘積成的欵以爲每年經費此外大港東鄉又有東岳觀音各會勒索攤派鄉民受害擬請將賽會之欵撥爲徐海地方賑捐賑務停止提爲學堂經費並嚴禁鄉間賽會歛財等情所陳甚爲有見查迎神賽會本爲無益之舉動現在江北奇災嗷嗷待哺節省此種浪費提撥助賑造福無窮至賑務停止撥爲學費以各業分捐之錢仍培養各業子弟尤爲實受其益仰常鎭道出示剴切曉諭破其迷信責以大義體察情形妥爲辦理并移行該紳等知照（克） 
[楊家河米商滋事三志漢口]  
　　漢口楊家河黄孝兩帮米商滋事迭紀本報茲悉夏口廳馮篔將該幇爲首徐焱卿傳案發交禮智司看管并聞徐焱卿曾在漢陽縣被控有案日前馮司馬特移請漢陽縣檢送原卷以憑核辦（忘） 
[變賣汕頭招商局地之紏葛潮州]  
　　汕頭招商局公地粤省大吏擬以二十萬局召變經上海招商總局懇由袁慰帥電達周玉帥出價十五萬元將此地坐受各節已紀前報現悉袁慰帥來電并未明定價值惟懇其從緩召變以便磋商又總局某道來電中有辦理不孚衆論須據案力伸公理等語故玉帥接電大爲不悅現已電復慰帥謂某道意在虚聲恫嚇承囑從緩變售准展限一月至四月初十日爲止如招商局不能繳銀二十萬元仍須將該地變賣云（爲） 
[電飭運鹽水脚移圩發給揚州]  
　　江督前以淮商尅扣江船運鹽水脚以致夾私充公殊於鹺政前途大有妨碍因卽電飭運司趙都轉議呈辦法兩層已誌前報茲悉江督以水脚委員移往十二圩俾江船就近請領似較便捷又復電飭遵辦趙都轉奉電後卽於日前札知該管水脚委員帶同原辦書差一併移往十二圩妥爲經理並移請儀棧徐觀察就近隨時查核以資整頓云（靈） 
[小輪肇禍蘇州]  
　　蘇州老公茂内河輪船局往來蘇常鎭之輪船於上月廿八日上午由鎭回蘇道經胥門外大日暉橋偶與江北石屑船碰撞輪船水手卽將石船戶兇毆至口中噴血猶不釋手岸上胥　樓茶肆座客見之咸抱不平當有數人以拳石擊碎輪船窻板各水手卽各登岸將該茶館全行擊毁一時互相攅毆各受重傷旋經茶肆主偕該處地甲投吳縣署報案張春泉直刺立卽籤差將輪船司賬人及水手人等一併拘至縣署研訊之下飭將受傷之水手三人坐客一人船戶一人舁送天賜莊醫院醫治一面將司賬人等發待質公所押候再核聞内有坐客一人傷勢最重恐難免性命之虞云（必） 
[廪生之大才可惜揚州]  
　　揚郡廩生嚴家本前擬倡辦花捐撥助巡警經費曾呈請運司立案奉批未准茲又據情具禀運轅當奉趙都轉批示云巡警以籌欵爲先籌欵無窒碍爲主揚郡非通商口岸何能此照蘇滬等處開辦花捐所請實難准行該廪生身列膠庠留心公益並前次呈遞條陳本司亦嘗飭議何獨於萬不能辦之花捐一再凟呈且復願爲發起又認督令完繳以此有用之才消磨於無用之地試再籌思諒亦自知可惜云云（自） 
[押追捐欵逼斃人命武昌]  
　　鄂省房捐自劃充警局經費後向來徵收不甚認眞本年因財政支絀警局遂專恃房捐爲抵欵絲毫不准蒂欠刻有北局所屬之府後街某公館拖欠房捐數月屢次催索迄未清繳北局專辦委員遂飭將其家丁帶局押追詎爲差勇等所辱忽在局内暴斃局員當飭將屍首抬送該公館收殮而該公館仍將屍首抬至警局門首欲與爲難現兩造均已禀詳各大憲請示核辦矣（秦） 
[盜匪緝獲安慶]  
　　靑陽縣陵陽鎭寗士樵家于前夜被盜搶刦衣飾銀洋等件約值五千餘金報由該縣蕭大令派捕嚴緝已於日昨拿獲夥犯七名業經訊供確實聞日内卽須申詳撫憲請令正法（政） 
[戒烟支社請飭保護揚州]  
　　揚郡振武戒烟支社前已組織成立茲由經理人抄具章程呈請運司轉飭保護旋奉司批仰候札飭揚州府縣巡警總局查明具報再行核辦靈 
[愼防火車軋斃人命漢口]  
　　漢口京漢鐵路車站日來軋斃人命之事時有所聞鐵路公司因出示諭禁凡大智門洋火廠等處内外居民以及往來行人各宜愼重不准在鐵路兩旁行走恐遭不測云（今） 
[江南購運川米過漢漢口]  
　　江督端午帥派員採買川米業有八千餘石到漢轉裝江永輪船運寗聞各輪船公司由宜昌裝運江南採購之米每担水脚祗需八分而湖北採購之米則收一錢六分不知何故（今） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[偵探小說殺婦寄寃（華生筆　記）（念五）]  
　　斯時余恨不一躍而出。立執　之以交警察。証彼之罪。以雪海　太之寃。而余心始快。旣思此　事重大。豈可如此孟浪。乃極力　自忍再窺之則見赫迭手啓皮靶　。徐出金元百數。紙幣一大握。　散置於儿。就燈下計其數。余更　竭目力以視。察其字跡。係何　銀行所出之票。而赫迭適當余顨　而立。且相去十步以外。一時　弗能辨。忽赫迭衣袖一拂。一票　隨之墮地。急取蘭泊燈燈俯覓之　。票去余適相近。自高下。視　而威復銀行之字跡。遂顯顯然而　入余目。斯時余心中。不知是　喜是懼是駭愕。龐雜百出。一一　轆轤上下幾不自辨惟覺怦怦跳　動而已。再回視赫迭之妻則瞥眼　覩皮靶。卽面顯怨恨之色。掉頭　不顧。若以此爲不義之財。而　不屑一覩者。己而微歎一聲。竟　轉身向内室去余窺至此亦不覺　點首私歎曰吁。賢哉此婦。以如　此之妻。而嫁如此之夫。何造　物之配置不公耶。此案一破。則　此婦之結果。亦可悲矣。轉念未　已。忽見赫迭計點钞票己畢仍　置皮靶中。以一手執之。復至牆　畔。取所懸之短手槍。藏諸衣　袋。卽高呼曰。洛麗可篇戶我去　矣。婦弗應。赫迭亦不再言。竟 
昻然出門去。 
　　赫迭旣出余急越竹籬繞至其　後。潛尾之。旋聞近村禮拜堂之　天大自鳴鐘。已鏜然鳴十一下　。街上路燈黯澹。寂無人影。未　幾。出村尾。逕行入田野中。　余思如此深夜。彼赫迭將何往。　且敢携如此鄭重之皮鞄獨。行荒　野胆亦大矣。繼忽悟昨夜之案　。固非彼一人所爲。其必有同黨　無疑。彼斯時以皮靶往。殆爲　分贓計耳。然則急跡之勿失。余　此一行。不特偵得赫迭之罪。而　因赫迭之往。并可偵得。赫迭　同。黨之所在。而一網打盡之矣　。彼弗雷所云之章子其在斯乎　。思至此。急疾行躡其後。惟恐　或失。時相去約十碼。赫迭忽　停步。畧回首左右顧。似稍覺有　人之躡其後者。 
本埠新聞 
[浦東塘工善後局董禀覆上海　縣文（爲英領請將灘地升科事）]  
　　竊於本月十九日接奉會丈局　函開奉道憲札開接英副領事函以　據五千六百七十二號契地租主　禀該地土塘外沿浦灘地現已用木　駁築　由新瑞和繪具圖說勘得該　地連土塘地共計七十九畝五分　七厘五毫茲擬將土塘搬至沿浦仍　准公同出入請照契載所除土塘並　多出灘地准予升科等情將上下　契地圖並送派員會勘並情照該商　所禀准予搬移與農田有無關碍　除函復並分行外合檢圖契札飭札　局即便遵照查明洋圖會同前往該　地查勘禀復核奪又續准英領事　一百八十五號函開辦法三條一將　老路畝六分二厘繳升二如沿　浦定須留路祗能留出三尺路内餘　地繳升三將留在西首或在南首路　之寬狹至少三尺餘地繳升各等　因查五千六百七十二號契地坐落　二十三保十四圖伏字圩係由英尺　六百二十二分二十五號並二千　七百八十七號契地劃立英册六百　二十二分二十五號契已立多年　現在太古行請將土塘准予升科人　契並調換公路等情事關塘工如該　塘工升科入契有無窒碍相應函　詢查照英領事函商辦法三條尅日　詳細議復以憑勘辦等因奉諸董等　會同洋涇局董前往勘視查該地　西接瑞記油棧租契地東至洋涇港　口自西徂東原有土塘長一千五　百四十尺左右其塘溝留步地同一　長短中有楊樹浦義渡碼頭公路一　　直出浦灘今被太古行一律塡　平已難指認統測該地約有二百畝　光景核之該商所禀契地七十九畝五分七厘五毫大相懸殊董未見圖說　且當時會丈灘地局原案如何辦理　留出若干均未明悉故難懸臆要知土塘係保衛廬墓水　患塘溝爲豫備農田旱澇此項塘基　塘溝公地係均田均役衆民血汗而成即壓廢之地亦不　償價關係地方要公舊案准予免科　乃該商不同契地公地統行塡築而於事前並未向官紳　商議轍以民間公地自主佔用探訪　民情無不忿忿所擬辦法三條請予照准其罔守公法毁　滅公理甚矣豈文明之邦所宜出此　今若即允繳升將來侵害踵起莫不援此辦理現西首雖　留公路一條約闊丈餘以便往來津　渡惟中間豎石界二方一係瑞記之界一係太古之界是　明明两行之公路並非地方義渡碼　頭之公路該地塡駁之後就近一帶廬墓農田大受厥　害一遇雨水則洩瀉不利塡廢塘路　則往來不便總之地屬公地無論中外只有化私爲公從　未有化公爲私之理所以去年該圖　鄉民不服投控在案若不議妥轉恐滋事茲擬辦法三條　一沿浦原有塘基塘溝留步一切悉　照舊時丈尺留出標立界石不准繳升由局管理栽樹二　如將碼頭公路通融移西調換以二　丈爲準即爲地方公路毋庸繳升入契並議酌助公益之　費以充地方工用者敦睦友邦以成　該行方員之舉三路政泰西旱已專明考諸各國從無三　尺之路總期邦誼民情兼籌並顧較　爲周妥除函復會丈局核辦外事關交涉不得不諉述缘　由仰乞公祖大人電鑒核奪轉詳道　憲力保主權照會英領事會勘議定交涉再衍飭塡築實　爲公便（夜） 
[浙藩咨會滬道存放運米]  
　　　浙省採運米石陸續到滬浙藩信方　伯因恐滬關留難特咨會滬道轉照　稅務司暫存滬棧仍請隨時騐放原　咨錄下案照浙省上年因澇歉　收米價昻貴異常貧民艱於粒食聚　衆滋鬧隠患堪虞業奉撫憲檄飭　籌欵購米以備平糶適值江皖湘鄂　封禁出口無從採辦不得已派委　鄧丞本儀馳赴香港卽擬設法裝運　來省惟由滬至杭水程遼闊民船　承裝砲船接護動需時日勢難隨到　隨運必須暫存滬棧以便隨時裝　船起運但報關恐貴關稅務司因而　疑阻致多轉折爲此咨商貴道台　請煩照會稅務司聲明浙首官辦洋　米以濟民食嗣後遇購運到滬一　時不能搭裝來浙準其暫存滬棧以　免潮濕損耗俟起運有期由委員　報關仍希隨時騐放（下畧）（比　） 
[大令巡塘視學]  
　　本縣李紫　璈大令昨日至浦東察看沿浦土塘　并往高廟新設小學堂閱視一週　而返（軌） 
[守戎接印]  
　　新任本城守備　杜玉峯守戎於昨日午時接印後卽　詣道轅禀知（車） 
[匯理銀行大班回國]  
　　前法　工董局總董現辦東方匯理銀行大班亨禮亞君業于昨日乘輪往海　參威再乘火車赴小吕宋等處遊歷　然後遄回法國（契） 
[援例禀抽茶捐興學]  
　　虹橋　學區職董顧鏡清王豐玉等具禀縣署略謂本區於前年在鎭東安國　寺内設一初等小學堂今歲由董鏡　清在鎭開一虹溪小學堂由圖董　月廷等在王滿水橋設一中立小學　堂除派分榖息以外毫無的欵暫　由董等墊辦恐難持久擬照城内茶　捐辦法每茶一碗抽收捐錢一文　爲學堂常年經費夫捐抽自客於商　家旣無折 
 
 

Page 19

 
 
損於學界大受其益擬派鎭保逐日收取彙繳公立安國學堂撥充各學常年經費且以地方之捐輸培植地方之子弟關繫尤爲密切輿情無不樂從爲此聨名環求核准給示遵行以資興學而全公益云云（永） 
[紀家政改良會]  
　　昨日外毛家弄育賢里開第十五期家政改良會主講者爲競化女師範文學敎員蘇本綺女士演講主婦天職（甲）兒童之保育（乙）老人之保護子目凡五一開兒童之智一養兒童之德一保兒童之健康一老人衣食上之調護一老人心神上之安慰次競化女師範監舍楊王震女士演說去迷崇實肫切懇摯散會時已鐘鳴四下矣（川） 
[指名訪拿流氓]  
　　上海縣李大令昨日發出示諭略謂上年江南水災匪徒假米貴爲名紏衆搶劫滋擾地方曾經王前縣遵奉憲飭移會各巡防局嚴密防範並令查明所轄境内平日在鄉作惡著名痞棍拿獲送懲以遏亂萌在案今本縣訪聞浦東塘南碼頭嚴家橋三官堂六里橋等處每有匪徒結黨成羣實爲閭閻之害合亟開列姓名出示嚴拿仰該處保甲軍民人等知悉嗣後再有後開棍徒在境滋擾横行不法立卽就近報知巡局拿獲解縣以憑從重究懲云云計開葉香蘭杜阿毛朱連生卽打鐵連生張連生張阿弟挨進毛毛趙和尙高和尙花三毛綽號野三猫計金泉卽嚴金泉姚掌生綽號燈桿木杜和尙綽號白眉毛楊寳麻子大眼毛毛趙章寶綽號小尖刀姜根生綽號小范高頭張桂山綽號鐵皮桂山楊炳林周象卿綽號長脚象卿姚林全綽號軍師陳阿華綽號法蘭西（車） 
[偵探准用探夥]  
　　總工程局偵探向例不准和么用探夥以防勒詐茲由該探等一再禀請以局中奉派公事不敷差遣擬每探名下雇用兩名專司辦公司董姑准所請即於本月起每夥由局給予飯食錢三元並給腰牌爲憑如有頂替等情定予吊騐腰牌分别察究（永） 
[惡鴇買良爲娼]  
　　寓居英界墳山路羅楊氏之　女招弟去年被廣西路開妓院之唐楊氏設計騙到　院中旋向羅氏言有人願納招弟爲妾允出身價洋　四百元羅即允許乃唐楊氏近忽將招弟送還羅見招　弟已惠癆瘵當至唐處理論由捕將兩造逮入英界　捕房捕頭訊之唐云付過身價三百元羅稱祇收到　一百六十元並供作妾之事均是子虚實則在院爲　娼現患此癆瘵性命不保請究捕頭飭令兩造暫退候　派探前往查明虚實再核（泉） 
[銷贓被獲]  
　　李桂慶前日混入英界三馬路祥　發客棧竊取沈念岵金珠首飾等物約值六百元携　至晝錦里某珠寶店銷贜爲該店察破署人訴由包　探將李拘住並招失主認明原贓帶入捕房候解送公廨請竲（根） 
[匪徒搶物]  
　　前晚十時同慶里妓女花十錦至　胡家宅小花園出局乃行至廣西路突來流氓多人　將轎攔住搶去銀水烟袋一枝飛奔而逸該妓立投　大馬路捕房報告捕頭飭探嚴行查緝（舟） 
[殃及池魚]  
　　前日早晨法界東新里失愼時有　救火汽車行經新北門河旁適前面有人力車一輛　惶急避讓車遂欹側車中人亦跌扑于地該汽車卽　扳機偏行不意車頭衝上街簷遽將同豐珠表店欄杆撞倒櫃上寳籠兩口翻倒街心以致表飾各物均爲　途人搶去現店主己報明捕房請緝失物矣（契） 
[英界炎警]  
　　昨午十一點鐘英界西新橋北堍　雲南路某鞋店失愼延燒比隣森昌糖食店載亨酒　店共燖樓房三幢又永祥米店樓而裕大煤炭店晒　臺均受損傷（舟） 
[三日兩火]  
　　大東門内彩衣街某舖前晚失愼　經人救熄詎該店昨日午後又復失火勢極猛烈幸　各洋龍紛至救減朱成巨灾各鄰居以該店連日失　火且保有火險故日來不無煩言（車） 
[上海官事]  
　　分部郎中瞿鴻瑾把總盧桂林留　學日本籌務畢業生徐靖何森昨均到道拜會禀見　縣丞郭增益禀銷貨捐局查騐差北新涇巡防局　員吳德培請感冒假　天委辦駐滬收發浙西鹽巡各營餉項事宜候補知府包發鸞呈浙江藩司移文　二角福山鎭台到靑煦昨日到滬差弁持片到道　拜會（車） 
訟案 
[三誌縣訊鎗斃西捕案人犯]  
　　鎗斃西捕盜犯劉阿三王夢利等五犯前晚又奉李太令提出研訊　劉王及劉之姘婦陳杜氏沈明土各照前供惟劉王　兩盜仍不認開鎗斃捕眼線李仁玉併稱劉王搶劫回船劉曾云同黨金寶被外國巡捕拿住經伊轟斃金　寳得脫等語大令喝劉跪鏈移時仍不承認判仍禁　押再行嚴鞫（車） 
[上海縣案]  
　　專在法華靜安寺等處攫行人衣物銀洋之莊丫頭等七犯均已拘獲責押前日李大令又提狡賴不認之陳木金候根全陳阿三等復審各犯供詞支吾太令判木金責八百板枷號两月候責六百板枷三月阿三責五百板枷四月俱發法華示衆○妓傭顧老二吳徐氏被沈阿林藥酒灌醉搶去金戒各物一案已誌前報昨提審復沈供顧老二等所飲者係風芥花釀成之戒烟酒係賭徒某甲所贈大令判責四百板還押追交各贓○城内東區解屢次失火之朱信隆香作夥苗國貞到縣先據地甲陸升供香作係朱紹元所開念五念六两夜失火屬實苗供作内夥司四五十人且在夜增不知何人遺火乞鑒大令姑念未肇災禍從寬免究判後再疎虞定提作主嚴辦（車） 
[總工程局紀事]  
　　崇海同鄉會前送袁晉康陳洪嘉到局稱伊等誘領陸小　之養媳黄氏來滬圖售判押在案昨該會又追到氏翁陸小仙及其父黄六甫並地保姜兆榮送局請訊陳裁判訊供後判袁陳各戒責二百下押候究辦黄氏給小仙領回管束○施道章扭控王富榮覇匿養媳王銀妹判押在案昨經王嫂楊氏將銀妹送案請將施從寬開釋陳裁判命覔得同鄉會具保准予具領○立豐鼎興两錢莊扭控洋行街泰源海味行執事李炳章担保温台莊泰裕南　姓銀三千兩茲毛已倒閉逃　請迫保人判交保理處○袁羅氏之夫在日存洋一百元在恆吉煥炭店已還三十元餘被吞没昨扭店主婦王吳氏到局判折還四十元分三季歸楚○周子言欠王李氏洋二十元向索不還當被王氏毆傷亙扭到局判王給醫傷費洋一元周將欠欵拔還（妒） 
[英租界捕房事]  
　　湯子元前晚行經南京路德仁里口被雉妓小阿寶與傭婦將湯拉入院中將身畔小洋悉數摸去始釋之使出湯即控由老　捕房飭探將小阿寳拘入捕房轉送公廨押候今日訊辦○錢阿惠混入河南路永和祥棧内扭開房鎖竊取綢布衣服若干件報由包探併獲入贓押入捕房聽候解辦○陳見生在四馬路時報舘火塲内掘竊鉛字數十包爲源安保險行夥察出訴由包探將陳拘入捕房押候今日解究○王阿寶　晚　入薈香里陳錢氏家圖竊由氐報捕拘入捕房押候解究○華捕在途查見張長發手挾自鳴鐘形迹可疑拘入捕房捕頭著控查明核辦（泉） 
[公共公廨紀事]  
　　前者陳子霞私鑄銅元案内牽涉之顧子卿逃匿在台州府澤浦縣地方讞員關太守當飭差備文至該縣守提昨據該差回　禀稱役等奉文至台州查得衆 
 
 

Page 20

 
 
該府治並無澤浦縣只有黄岩縣但遍查並無顧子卿其人查有石浦廳係寗波府轄不敢擅往請示諭遵行○前有李景昌投廨黄蓮村不付故兄李桂生往來存欵銀两等情昨奉諭將黃傳案押候過堂訊奪（莊） 
[法租界捕房事]  
　　上海縣李大令訪知搶米案犯張昌時匿跡法界當即出票飭差恊同法探將張拘入捕房候過堂移縣訊辦○匪徒曾五十在英界犯案爲英探查知匿跡法界即會同法探拘入捕房候過堂移回訊辦○車夫曹三停車違章爲捕拘入捕房押候解辦○吳尊五將低貨向某法商混售報由捕房拘訊判交保候解公堂訊核○沈長根趙雨亭又收竊贓由探拘入捕房奉飭交保出外候審（絲） 
[美租界捕房事]  
　　某西人飲酒過醉倒臥於百老匯路由印捕載入捕房押候醒是釋○前晚有二流氓與二蕩婦在途亙毆由捕并送捕房捕頭以男女均非善類一併斥逐○張立第行竊馬車燈一對由捕拘入捕房押候查明失主解辦○朱　飛被流氓陸寳華紏兇毆報捕飭差等情已誌前報昨由探將陸寳華及同黨王阿三二名帶入捕房捕頭訊無証據斥釋不理○李榮生韓瑤桐昨在嘉興路茶肆内萦欠口角被韓用刀戳傷多處逸去李卽報由捕房飭探拘辦（西） 
通信 
　　敬啓者柴憂危子爲令郎瑗久瀉不止藥不見效勉力節省英洋三十元以助敝所施材之費想柴君樂善爲懐定能天神默佑病退身安也爲此登報以昭信　而揚仁風 
[  滬北棲流所司董謹白]  
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
