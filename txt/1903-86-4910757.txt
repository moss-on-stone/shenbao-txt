# 1903 - 86 - 4910757

 

Page 1

 
 
[正通志出書并發售新編九通全書目錄啓] [  圖書集成局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢　　　不便爰不惜重貲禮延通才博學將是書條分件繫編成九通目錄四十卷語節繁蕪事無滲　提　挈領井然　　　已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彙案爲主而叅之聖訓諭旨及欽定專門諸書自嘉慶季年至光緒二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備　　遺方今崇尚實學朝野上下　究心經世之務官書卷帙繁重購寘匪易私集事言龐雜抉摘尤難是編總裒諸書采輯精要　　　冗每條　明原書出處無敢增易一字讀者執偏見全引　振緒不啻舉八百餘書之菁英彙爲一編書凡五百卷千餘萬言可謂體大思博致典之　　矣茲用本局大號鉛字　印裝訂一百厚本分三月五月出　俟全書告成後當敬謹進呈御　原擬每部洋銀二十八元茲徇同人之　　設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全　之厓　　外埠各坊均有出售此啓 
[論浙省大學堂諸生滋閙事]  
　　自奉旨興學以來大中小三等學堂先後並起延教習訂課程汲汲皇皇皆以樂育英才爲務原議凡肄業者必自小學堂卒業升之中學堂中學堂卒業升之大學堂大學堂卒業然後彚送京師大學堂考其造詣之淺深　劣分别予以進身之階立法周詳原可謂盡善盡美矣無如事經草創之際風氣未開各省高才生頗非易得於是有　入小學堂中學堂者轉輾夤緣居然得入大學堂有可入大學堂者無人援引反入小學堂中學堂學堂之益未見學堂之弊已滋廓而清之不亦難乎說者謂當今之世人才雖甚寥寥遴選不宜苟且彼充大學堂之選者縱不必盡由中小學堂　序斬進似亦宜由各府縣中擇其才質靈敏於各種學業稍有心得者進而教之庶大學堂之名以重而大學堂之立不　乃觀本年浙江大學堂開課時因一年約十三四之學生與撫憲誠果泉中丞之輿夫爭論激動公憤幾肇事端而不　嘆大學堂考錄諸生不可不愼也或謂此童年雖幼穉姿質甚高故堂中破格收之期成遠大之器今爲　　　玩藉是以諸生羣起而攻必令痛懲而後已詞嚴義正未可厚非所異者中丞已飭仁和錢塘兩縣主查明原　　　　　勞玉初主政俟回轅後將輿夫枷責矣何爲復　武　　到堂　頰卒使主政　　諸生要俠而　　　　　　　　　乃　太阿倒持之誚耶不知此正中丞優待多士之道中丞知輿夫之呵叱實由此生之揭簾面起特諸生卽怒不可過不得不稍示懲儆遂不憚降尊紆貴委曲求全豈知諸生竟藉此肆無忌憚也慨自各處學堂紛紛設立除大中小三等外若武備若練將若農務若警察若工藝若蒙學有一種學問即有一種學堂諸生年少氣盛遇有齟齬動輙恃衆譁騷往往一波未平一波又起猶憶去年春夏之交杭省中學堂内高等學生傅某等主張自由平權諸謬說被監督卲君所斥遂誣以營私舞弊控諸撫轅嗣經府尊宗子材太守委大挑縣方熙如大令查明將傅等八名斥退而仍延卲君主持其事邵君知事出萬難堅辭不就旣而滬上南洋公學諸生又與教習忿爭脅衆譁散洶洶之勢如醉如狂後經盛杏蓀宫保將肇事者一併斥逐另行考取事始得以敉平近日京師大學堂諸生則又不滿意於教習楊君反顔相向管學大臣張冶秋尚書以此風斷不可長欲盡逐諸生而楊君反爲勸阻以彼監督之權重教習之位尊而學生視之蔑如更何有於區區一輿夫中丞之不得不懲情也亦勢也然所貴乎學堂者將以造就人才也入其中者宜如何養氣讀書深自砥礪大學堂爲一省觀瞻所繫規模尤貴整齊此次浙省以游戲微嫌幾至釀成大事幸得中丞愛才重士曲徇所請否則未有不枝節横生者是知學生中斷不可有一二桀驁不馴之輩雜乎其間嗚呼大學堂如此此外各學堂何獨不然可不鑒哉可不鑒哉 
[本館接奉電音]  
　　昨日午前京師飛電傳來上諭三道敬謹譯登○三月初四日内閣抄奉上諭荆州將軍濟祿於咸豐年間隨同僧格林沁出征轉戰直隷山東河南等省卓著戰績摧授副都統洊擢杭州將軍調補荆州將軍督飭操防克盡厥職兹聞溘逝軫惜殊深加恩著照將軍例賜卹任内一切處分悉予開復應得卹典該衙門查例具奏賞銀一千兩治喪由湖北藩厙給發靈柩回旗時著沿途地方官妥爲照料伊予試用知府榮華著俟服闋後以知府卽補欽此同日奉上諭榮祿奏病仍未痊懇恩暫解樞務一摺覽奏實深厪系該大學士翊贊樞機公忠懋著現在特興庶政倚畀方殷著安心調理毋庸開去軍機大臣差使並不必拘定假期一俟病痊卽行銷假欽此同日軍機大臣面奉諭旨載澧現赴東陵時應宫拈香著改派溥偉欽此 
[電傳宮門抄]  
　　昨日午前京師友人專電告知本館云三月初四日皇上召見軍機大臣及袁世凱馬玉崑 
[俄興貿易]  
　　日本某日報云俄人旣就中國東方創興鐵路擬卽推廣貿易以濬利源刻已核定在達利尼及奉天省城寛城予哈爾賓四處各設一貿易事務局振興滿洲關稅併改革徵稅章程另就麥痕其誇利耶驛及薄苦尼氣那耶驛建築　地稅關刻方由政府中人悉心計畫也 
[俄製軍艦]  
　　日本某日報云俄國海軍大臣頃飭拔路氣之苦製造厰造成最新式之戰艦數號計排水力各得一萬六千墩兩舷安置機器砲及快砲甚多另設活砲臺八座上有十二寸口砲四尊八寸口砲十　尊 
 
 

Page 2

 
 
[比謀韓礦]  
　　高麗漢城來信云邇者比利時國駐高領事某君商諸高政府請給准開采慶尚道大白山金礦之權不知政府諸臣何以答之 
[韓日違言]  
　　北洋官報云駐韓日公使奉政府之令函致韓廷請將其户部大臣撤去永不復用韓外部大臣覆以韓係自主國用人係内政非日本所得與聞日公使復致書云如不允所請恐與邦交有礙未知韓政府能堅持前議否也　 
[迭獲僞鈔]  
　　客有寄居日本者馳函告知本館云去歲以来日本奸人之僞製中國鈔票者實繁有徒日人華人胥受其害因之各處警察署嚴行伺察務絶根源東歴三月十四日神户相生橋警察署刑事官易服改裝至北長狹道酒肆吟松亭訪知福原貸席松浦樓及相生町三丁目客邸石田屋皆情有可疑且四五日前武庫郡西宮戎神社前客邸名角屋者確有人於此出售僞鈔據云得自大阪東區船越町一丁目人村田豐太之妻安江氏旋往購得每紙五圓之僞鈔五千紙遂將村田安江及從中介紹之沼田氏等數名口一併拘押搜出印造僞鈔之銅板五片目下尚在嚴密偵查又聞東歴本月某日西京木屋町三條上某客邸忽有人來此止宿自稱大扳西區京町堀三丁目人山田吉良年三十有一爲大阪蠶具商會工程師然觀其舉動似是紳宦家子弟松原警察署刑事官見而訝之遂於十六日微服而往宿於鄰室旋知山田有一脚踏車寄與丹波井上郡人島崎太市郎其人前爲蠶興商會工人月得工値計日銀百圓其母另居洛東高臺寺境邇者忽欲籌集日銀五千圓别營事業然秘密不使人知自言目下携有三千圓尚少二千圓苦難籌措所携皮袋中有香港上海匯豐銀行五十圓之鈔票一紙及五圓之鈔票二紙俄國鈔票一紙高麗白銅錢數枚旋商諸大阪東區西高津町人中岡安太郎絲屋町一丁目人藤田軌達清水谷西之町人七五木三要等私訂契約以二千圓爲貲本僞製俄國鈔票五十萬紙製成之後携赴中國兌取現銀中岡意見相同并有同宿之木村靜次郎者願湊出資財與之合夥遂設法將山田拘獲搜出密信若千封皆關涉僞製鈔票之事者而藤田木村二人已乘間逃逸乃派人至山田原籍丹波船井郡五箇莊嚴加搜索 
[得賄受懲]  
　　日本教科書一案官吏教習之以貪墨敗者多若繁星兹閲東京某日報知此案刻已讞成計櫔木縣足利小學校長足助重蒔重禁錮四月罰日金十五圓追還所得之賄一千三百五十圓私立明治義會中學校長遠藤民次郎重禁錮二月罰日金十圓追還所得之賄二百圓愛媛郡視學官大地精一郎重禁錮三月罰日金十圓追還所得之賄一千二百圓已革宮崎縣視學官川保甲予太郎重禁錮三月又十五日罰日金十圓追還所得之賄一千圓其餘因案牽涉者多至數百員名皆經訊實供詞惟罪名尚未宣布 
[藥局飛災]  
　　日本某日報云東歷三月十九日午後門司秘密製造火藥局中所製火藥忽然轟發以致女工一十三口俱負重傷註門司日語謂之馬其 
[會商稅務]  
　　京師來電云西歴三月十八號各國駐京使臣會議中國海關改用金磅納稅一事法使奉政府之令准如中國所求俄使意亦相同惟其餘各國使臣意見多有與之相反者尚未悉如何結局也 
[華貸公債]  
　　英京倫敦來電云邇者中國向比利時荷蘭法蘭西三國稱貸公債多至英金八百萬磅浼俄國政府中人擔保刻已將股票發行市中矣 
[續錄政務處議覆護理山西巡撫趙大中丞通籌本計摺稿]  
　　第三條各州縣通設勸農局以重本業所稱編纂農學書凡中國舊法及東西新法一一詳說優雇老農擇地試種開荒十頃種樹千株試植異種培護有效者優給奬賞各等語查與劉坤一張之洞會奏摺内農政　條均屬相符臣等於議覆升任山西巡撫岑春煊摺内以所言切實可行奏請飭下各省籌辦二十八年正月十七日奉上諭卽著責成各該督撫等認眞興辦查照劉坤一張之洞原奏所陳各就地方情形詳籌辦理等因欽此欽遵通行在案該撫所奏辦法猶不如劉坤一等原奏之詳惟劉坤一等所奏詳於内地而略於邊外故於内外蒙古但言牧而不言墾該撫之意則重在墾尤先於牧現在晉邊墾防業經開辦俟有成效自當推廣東三省新疆靑海兩藏等處閒地甚多論者競陳開墾之利應如所請飭下各該將軍大臣巡撫等詳細切實查勘可墾之地於覆奏到日再行分别辦理第四條各省州縣通設工藝局以安遊民各等語查二十七年江西巡撫李興銳奏明於省城設工藝院收諸遊蕩及犯輕罪者並通飭各州縣就地籌欵各設一院等語二十八年正月初八日奉硃批收養遊民教以工藝最爲良法美意著卽認眞辦理欽此該撫所陳各節與李興銳原奏用意相同所擬相地籌本分工擇人四項辦法亦極妥善伏讀疉次諭旨飭令振興工藝意在收養貧民各省是是否一律舉行有業經奏報者其未奏報者尚多卽李興銳所稱通飭州縣各設一院事已經年現在該撫已調署廣東巡撫各州縣辦理是否切實有無成效應由臣等咨行該省查明具復並請飭下各省督撫一律督飭所屬興辦奏報以　查核第五條重商以保富民各等語所請設商會定商律及招回出洋華商均與上年九月間將軍載振條奏相符經臣等會同外務部議覆通行在案至出洋華商回籍應由地方官加意保護薛福成條奏於先許應騤奏辦於後均經奉旨通行該撫所稱厦門保商局各情形應由閩浙總督查　覆奏粤商在南洋各島者人數亦衆該省曾否定有章程未據奏報並請飭下兩廣總督廣東巡撫一律查照辦理此係地方官應辦之事所請監以特選大臣應毋庸議第六條因利以濟貧民據稱前安徽巡撫陳彝嘗持此議奏請創設因利局等語伏讀十五年八月初十日上諭陳彝奏縷陳因利局章程籲懇通行一摺有無相通原聽民間自便若官爲經理流弊滋多宋靑苗法貽禍天下此奏定意稍異者以還本而不取息然試思五日一還本之煩碎拖累不更甚耶本欲利民適以擾民萬萬無此辦法所請著不准行等因欽此竊維民間稱貸事所恒有小本貿易爲利幾何若如所擬章程有取息之償復有給保之費已極瑣碎在百姓兩情相願固所不禁若由官爲之定制實非政體所宜王安石靑苗法行之鄞縣而民稱便及行之天下貽禍無窮當時競請罷提舉官是官爲經理流弊滋多此其明証該撫原奏亦謂經理之人由百姓公舉辦事當否仍責之百姓百姓旣以爲便自可聽其推行不必官爲經制第七條請設改良局所稱中國製造不如西藝之精請於省會及大埠設局審其良窳講求新法許以專利予以旌奬各等語查與將軍載振及劉坤一張之洞等條奏相符而不及該兩奏所陳之詳備均經議請通行此摺仍未登畢尚須明日續登 
[粤匪披猖]  
　　廣州訪事人云上月某日河南瑤臺鄕有匪徒數十人連刧數家携贓而逸鄰鄕更練某甲聞警要截於途匪卽開槍轟擊甲腹中彈猶力戰不已旣而痛極仆地旋即斃命越數日有李某者由新會篤舟運水果往陳村求售行至順德縣屬麥朗寨河被匪刼掠是處駐有安勇聞聲而出匪衆開槍拒之致斃一勇似此兇𦦨昌熾出其塗者能不惴惴於心乎 
 
 

Page 3

 
 
[續錄夏口廳馮馬分送應試諸孝廉傳單]  
　　一萬一黄孝應三處備車太少不能分派一人一輛則儘號數在前者取用其號數在後而無車者請在信陽停待由德律風通知夏口無論如何必尅日專弁押車前赴信陽當面交付必不誤事斷不食言一車夫强横逃避必有之事敝廳所雇之車一百二十輛已將車夫分兩日統拍一照并將姓名記出如果生事請隨時知照定查照姓名面貌懲治一車票由敝廳蓋給關防送到汴梁日請舉人將車票交給該車夫轉由車行繳回敝廳銷號一舉人某月某日付車夫錢若干請註明車票騎缝單上此單已交車夫收執付錢時向該車夫取出塡註一敝廳所雇車夫均經挑選强有力者各人身上繫有名簽各舉人可以按照票上姓名對簽上姓名俾免混亂一由漢口赴信陽州以上停車處所所有每車兩夫之三等火車價値夏黄孝應各歸各廳縣照給不必舉人出資一由漢口赴信陽以上停車處所所有二把手車小車之火車價値夏黄孝應各歸各廳縣照給不必舉人出資一由漢口到信陽火車價鐵路公司早已列表由舉人自給官不過問一由信陽到信陽以上停車處所火車價値現與火車公司商定每一人給九八大錢一千文舉人自給官不過問一到信陽以上停車處所無可住宿舉人有願折回信陽者應每人再給火車折回費九八大錢一千文舉人自給官不過問一二十一二十二日各發車一百五十輛每車兩夫則每日已有三百人已請護軍鐵路營派哨官一員勇丁八名押護前進沿途并有護軍駐防諒不至出事萬一稍事强橫各舉人均宜會同員弁彈壓萬勿令車夫在鐵路滋事至要至要一敝廳派哨官一員司事一名勇丁六名沿途照料如有不到之處均是敝廳籌畫未周諸希原諒不可爭執先此佈陳務望涵容一二把手車小車已雇未行之日在漢已各給七十文車夫不得向舉人補索飯食一二十一二十二日已行而未到停車處所每日每名各給飯食七十文車圾亦不得向舉人補索飯食一信陽以上停車處所已商請鐵路公司擇有歇宿吃飯之處各舉人仍宜多帶乾糧如麫包等再道路　泥行李總宜少帶一火車一到卽須下車不能借車住宿此是鐵路公司定例不能通融萬勿勉强至要至要 
[白下官塲紀事]  
　　金陵訪事友人云新湘營統領錢琴齋觀察前辦江南陸師學堂歴有年所嗣經護理贛撫柯遜菴中丞調往江西委辦大學堂事務適前新湘營統領陳宇山總戎因濫受陋規被參褫職經前署兩江總督張香濤宮保奏調觀察回江寗委令接統學堂事宜尚未交卸近日據情禀明新任督靈魏午莊制軍請假數日赴江西料理制軍准之已於上月二十三日起程矣○江蘇候補道潘芸蓀觀察前經大憲委辦甯鎭鐵路迭次勘定軌道迄未開工邇者漢口鐵路要工亟需幹員經辦前督辦大臣盛杏蓀宮保會商前署兩江總督南洋大臣張香濤宮保委觀察經理此事觀察遵卽由滬附某輪船往漢口上月二十二日道經白下趨謁新任兩江總督南洋大臣魏午莊制軍小作勾留卽於越日禀辭就道○前署兩江總督張香濤宮保查悉徐州府屬湖灘甚多委候補道陶榘林觀察前往開墾刊發木質關妨以資信守近日觀察將次赴差禀知新任督憲魏午莊制軍調同知陶司馬美濟知縣曹大令炳文隨同赴徐藉資臂助 
[儲憲来申]  
　　昨日浙江督糧道陸吾山儲憲由杭垣来滬暫駐英租界級陞客棧浙江海運滬局總辦林少筠太守偕會辦尹明府前往晉謁如儀 
[嚴禁進香]  
　　日来愚夫愚婦之赴龍華寺進香者駭緣纷紅相屬於道寺僧兩目灼灼曲意逢迎事爲巡防局員沈秋蓀二尹所知特於前日乘輿詣上海縣署謁見縣主汪瑤庭大令互商禁止之策昨日大令特派差役薛貴多帶夥役前往嚴禁違則立卽拿案重懲 
[解犯脫逃]  
　　前有武進縣拐匪陸寳成者潛蹤滬上經上海縣署捕役拘獲解請縣主汪瑤庭大令訊懲遞解回籍行至崑山縣境乘隙脫逃解役因於昨日回縣禀陳大令飭赶緊追緝如違重懲 
[飭遷棺木]  
　　日前招商局總辦沈予枚觀察函致蘇松太兵備道轅内開浦東分棧牆邊抛有屍棺數具請飭屍屬遷移云云道憲袁海觀觀察准之立卽轉飭上海縣主汪瑤庭大令傳諭地保赶緊辦理不得稍事遷延 
[查勘路工]  
　　昨日午後本邑南市馬路工程局總辦翁予文太守乘輿而出察看修築馬路工程行至十六鋪迤南行仁碼頭見道路尚未一律平坦因飭工匠加意修整毋得玩延 
[上海縣署瑣案]  
　　本邑馬橋鎭强恕學堂董事某君控佃户張阿和積欠田租前晩縣主汪瑤庭大令升堂研訊地保顧復恩禀稱張承種强恕學堂公田二畝半至光緒二十七年止積欠洋銀三十餘元去年又欠八元有奇堂董命小的往催反被兇毆禀奉飭提張子阿根訊明枷號未幾卽棄枷脫逃叩求究治張供歴年水旱頻仍收成其歉以故無力輸租叩乞恩鑒大令著掌頰一百下收押所中予限十日先繳去年所欠洋銀八元餘欠按年拔還田准堂董收回另召妥實佃户承種○前者徐咸春訴稱小的突被族人徐紀全擄至船上詐去洋銀六十元大令飭提紀全訊明笞責管押追還所詐洋銀前晚升堂復訊紀全供小的一時糊塗聽從武生王克昌唆使今已知悔央母舅沈某来案作保如蒙釋出自當安分耕田大令准卽交沈保去諭以如再犯事加等懲治○日前有梟匪在本邑北新涇大開賭塲大令聞之親率差勇前往拿獲形跡可疑之張福全訊供笞責管押所中前晚飭提復訊張供小的販售水果爲生並不與梟匪通氣尚乞開恩大令飭取具改過切結交人保出○前者吳杏卿控張桂生糾人至伊兄吳裕山家攫取洋銀大令提張訊究收押所中前晚升堂復訊張供小的悞聽旁人唆使向裕山理論不敢攫取洋銀尚求明鑒大令飭押改過局六個月 
[浦東總巡局瑣案]  
　　前日鄕民韓仁卿以其子松全不遵敎訓扭控保甲總巡局總巡謝岳松明府升堂研訊松全供小的性嗜賭博致被父親訓責不敢有違尚求恩宥明府命責手心一百下取具改過切結然後交仁鄕帶回管束○沈樹蘭投保甲總局控媳婦朱氏被其母誘逃等情總巡謝　府飭提媳研訊朱氏供小婦人自適沈子桂松已閲多年此次歸寗時曾訴知丈夫及翁並非私逃尚求明察明府斷令沈領媳回家從嚴管朿○劉日新控張洪有誘匿妻子等情明府提訊與張爲伍之馬大龔正二人供詞一味狡展遂飭一併移送上海縣署請縣主汪瑤庭大令訊究 
[同仁醫院紀事]  
　　前晚外虹口耶松船廠銅匠殷成寶在某輪船上工作偶不留神從高墮下以致腦漿迸裂氣息奄奄經人送至同仁醫院求治奈傷勢甚重旋卽斃命殊可憐也 
[闡發聖經]  
　　大學一書獨冠羣經由正心修身而齊家治國平天下誠古今不磨中外同欽之道也昨有友人言及美儒李佳白先生每晨必以大學之道訓誨諸生發程子所未發言宣聖之微言亦足見我道大明化及域外焉 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界晚堂案]  
　　余祖厚遣抱呈余升投公廨控張記牛妨棚主張益祥浼羅星垣介紹以田地單契抵押銀一千五百兩本利無著求賜提追等情讞員張柄樞司馬准詞簽差將羅張提到前晚升堂研訊余升禀稱前年張以田地二畝數分之單契向小的主人抵押銀二千五百兩至今本利俱無張供小的每月付余利銀二十七兩祇欠兩月尚求寛限措繳不敢遲延羅供張積欠余利銀若干求賜追給司馬飭將張交人保出按月照付利銀違干未便 
[英美租界公堂瑣案]  
　　包探張天林解張方生到案禀稱此人將應姓童養媳阿大誘匿鄕間兹由小的緝獲送案請懲阿大供被張騙至鄕間姦宿數月張叩首求寛讞員張柄樞司馬商之美總領事署繙譯官白君判責五百板收禁西牢一年○包探陳雲忠解劉浩生到案禀稱此人係大通缫絲廠庖丁前者廠中失去絲一包向劉詰問劉遂吵閙不休報由小的拿獲請卽究懲司馬判責一百板取具不再滋擾切結交人保釋○包探倪順泉解顧阿福到案禀稱此人行竊嚴毛囝所開店内鐵練由小的拿獲送請究懲司馬判笞責二百板○包探竇如海解徐福生到案禀稱伊行竊王恒興家棉衣報由小的拿獲送請訊懲司馬判押一禮拜○袁瀛洲訴稱劣弟袁汝樑被夥友黄介綬唆令將職員毆辱旋反揑報捕房乞提訊明按律重辦司馬准詞簽差協探往提押候過堂訊奪旋有某甲等七八人同投案下聲稱黄係已故絲商黄佐鄕之子叩求恩准交保司馬謂白繙譯官日本分府查黄於上年經道勝銀行指控虧銀逃避等情今袁又控其帮兇虚實均應澈究旣據甲等環求姑准覓妥人保出理處 
[法租界公堂瑣案]  
　　某西人控馬益亭承辦磚貨不遵原樣求提究追等情法總領事命費繙譯官照會公廨隨由讞員孫建臣大令出票提馬研訊西人呈遞磚樣二塊馬供西人定購黄磚一萬二千塊現已交足靑磚一萬塊未交共收到洋銀一百元每一萬塊索加車力洋銀十六元西人僅出五元當承辦時並未見有樣磚尚求明鑒大令與費君會商之下將馬交人保出限一禮拜内照樣交足靑磚如數領價○流氓朱阿崩紏同羽黨趙榮泉程長富張阿福陳阿林至趙文炳所開小客棧回張安福訛詐不遂拔刀連戳數下隨復將浣衣婦張彩紅戳傷由捕拘獲解案大令正在詰訊英界西包探帶同顧之褔夏小弟投案禀稱朱等尚被人控諸英美租界公堂請准歸案辦理大令與費君會商判將朱枷號二月責一千板陳枷號一月責五百板程等三人各責六百板然後移送英美租界公堂趙罰洋銀二十元○扒手蕭廷裕竊得莊票一紙計洋銀一百元被包探拘獲解案大令判枷一月責五百板○陸世卿訴稱小的在新拓租界中開設小茶肆前日流氓陶掌全紏同羽黨數人設攤聚賭小的不允致被刃傷隨喚令巡捕連顧旬云楊友生陳三三拘獲今已解案請即訊懲大令判將陶楊各責六百板顧陳各責四百板○車寓主李清發訴稱前日小的失去東洋車一輛報捕查知錢兆金所竊今已解案請卽訊懲錢供小的年糼無知求恩寛宥大令判責三百板○張竹坪訴稱前日黎明時陳益泉叩門借物乘間竊去洋貨當塲搜出送案請懲大令判責四百板贓給張具領○張元順訴稱前日家中失去漳緞馬褂一件報捕查獲竊賊秦四金吊到原贓解案請辦大令判責五百板贓給張具領○菜市街及小東門一帶共有肉店三十餘家捕頭以其有違工部局定章將沈全奎等十人解案大令判各罰洋銀十元昨日又傳到顧合記等十餘人大令仍照前斷各罰洋銀十元 
[美租界捕房紀事]  
　　前晚虹口元芳路第五百八十號門牌西衣作店主某甲家被賊竊去水手號帽數十頂因於昨日投報捕房請派包探查緝捕頭允之○昨日虹口百老匯路某銅器店夥友張某失去鐵又一柄疑係同業某甲所竊貿然扭訴捕房捕頭詰得指竊無憑一併釋之使出 
 
 
 

Page 10

 
 
   
 
 

Page 11

 
 
淋濁妙藥 
此丸專治五淋白濁小便刺痛難忍溺管閉寒點滴不止日久不愈致成血沙等症無論一切淋濁此丸服之立刻淸濁止淋止痛利便消腫化毒去濕袪熱輕症兩天重則四天包可全愈倘若不效原洋奉趙珍琥珠珀立止白濁丸 
輕者一大瓶重者二大瓶定可除根愈後非但病除而且身壯體健培元養精眞治淋濁之第一妙藥也每大瓶二元小瓶一元分設上海英大馬路萬康醬圍對門德仁里内石庫門交易 
[京都天寳齋]  
八寳化毒丹珠黃下疳散 
淋濁一症夫因酒濕熱毒而成或花柳塲中傳染以致小便刺痛溺管閉塞點滴不止步履艱難腫痛不堪大受其累服此丸立刻消腫利便止濁定痛淸火化毒去濕輕者一瓶重者二瓶能可包痊 
[珍珠琥珀立止五淋白濁丸]  
不但病除而且身壯體健培元養精治林濁之妙藥也每盒洋一元八寳化毒丹每瓶二元珠黃不疳散每瓶七角專治男婦楊梅結毒横痃下疳小便腫爛等症服則立愈永無後患上洋二馬路中西鼎新里石庫門交易 
[應時要藥]  
靈騐咳嗽藥生髮水淸香小兒疳積糖玫瑰香蜜水起油漬藥水攻瑰　牙粉立止牙痛水神效救生烟藥花　淸毒藥其餘藥目　多不及　載　 
上海老德記藥　謹啓 
[聲明遺失]  
今有友人遺失義源行代乾裕第7136　5又抬喴713453保火險單二紙在途遺失刻巳向該行洋人言明作廢倘後别人拾得不作爲憑如有拾取之人將單送至小行賬房當謝英洋二元决不食言此佈魯意師摩啓 
[盤店聲明]  
敬啓者竊維吾蘇省成章太正記牌號乃吾蘇姓數十年祖遺牌號歴久蒙客商推信實深感激今正因股東意見不合茲將歷年存貨盤於成章太信記執業所有各寳號以及各客幫一切銀錢往來貨欵均歸成章太信記理楚與吾成章太正記無涉恐各寳號未及週知特登申新兩報以淸眉目再思吾祖遺下牌號數十年素蒙客商推信一旦輕棄埋滅心實憫之故今委馮姓重集股東復創舊業茲於今癸卯三月始於牌號上加爲老成章泰正記如蒙各客寳號照顧自當格外剔選良工以副雅誼諸惟垂照特此佈告聲明一切　蘇連元馮菊洲 
[湖北籖捐彩票告白]  
本局批發之彩票上有上海分上海分局SHANGHAIBRANCH 
局長方圖章凡兩條騎縫中並蓋篆字長圓圖章此票得彩本分局立卽兌收紅票照付英洋此外有廣東漢口運來減價購售之票不蓋上海分局圖章者得彩後須到廣東漢口領銀本分局及各票店槪不兌付特再聲明　 
[遺失派司薄]  
今遺失廣大船由香港進口SLY唛其菜三十件六十四担八十斤凈翅七箱四百十七斤黑翅十箱廿担八十九斤白翅廿三件三千零六十九　 
斤白海參廿件三千零四十斤黑海參十四件廿七担六十斤SFY尤魚四十六件四千零八十斤　　尤魚廿一件廿一担六十斤該派司漙巳向海關詳明作廢另補　生啓 
[召盤]  
寳善街中市一百九十四一百九十五號門牌内有中西酒館一所現因店主欲往别埠不及照顧今將全副生財登報召盤如有貴客合意者請至虹口東洋公館後街武昌路十二號門牌内問楊姓面議可也 
[上洋快發財]  
經理浙江票 
湖北票六元江南五元二浙江五元粤東十元 
[大采連捷]  
本號第十二次湖北票三彩由門莊售出早經登報聲明今四十八會江南票三彩二千六百九十二亦由小號分條售出郭梧江半張源通銀　　 
號四條餘姚亨大利一條崇明匯源二條寳善　張君三條雖得主之鴻運然小號亦明榮光也現售各種彩票全張分條格外克巳倘蒙函購原班回件南市祥記碼頭占元票號啓 
[豐裕保險]  
啓者茲有英國納斯那公司集資本元一百萬磅公積元五十萬磅創設以來迄今七十七載現在申設立分行歸本行經理專保中外房屋棧房店鋪及生財衣服等項保費公道倘遇不測賠償迅速貴商如欲保者請至二洋涇橋北首本行面議可也豐裕洋行啓 
[洋棧出租]  
洋棧在英界新閘橋浜西新造三層樓洋房一所上有平台晒廠下有本　甎地板堆貨不沾潮氣沿河浜碼頭俱全上下貨物極其靈便租金每月八百兩或分層租亦可如合意者請至本賬房面議可也英界二洋涇橋福懋祥經租帳房特白 
[美商]  
大順洋行 
本行經理礦路輪船紡　磨粉榨油造紙鑄銀印書　木救火抽水及各種製造新式機器代定一切堅固鋼鐵料件凡蒙仕商光顧討論商助問價打圖等事　願効勞上海虹口西華德路三千二百九十二號門牌海而司謹白　 
[敬船告示]  
大淸署理各口巡工司戴　茲查前在美國會議航海避碰章程業經海關造册公署刋印成帙頒發各處并於光緖二十三年六月初二口出示在案現爲引水輪船另添章程三節約自本年三月十八日起可以照辦所添三節卽附列航海章程第八條内茲特開列於後　一凡引水之輪船係專爲領有稅司代地方官發給字據引水人之用當未抛錨覔人招雇時除凡各引水船應懸之燈外應在桅杆白光燈下約有七尺另懸四面紅光燈一個晴時應照六里他船行駛兩旁常點之紅綠兩燈亦應照點　一己抛錨之引水輪船覔人招雇時除各引水船隻應懸之燈外當在桅上另懸四面紅光燈一個惟不點兩旁之紅綠兩燈　一不覔人招雇時所懸之燈卽照各船章程照舊燃點光緖二十九年月二十十九日第三百七十八號示 
[法公堂批]  
據律師侯魯公呈法國總領事署註册保護商人原告沙美禀控被告華民王明生立有定單買賣各　股票貨物被欠銀二萬五千二百零八兩五錢七分併常年七厘　 
利息及各項費用銀兩禀請給還等情查該原告沙美係屬法商該被告王明生係屬華人有定單帳據示如逾一個月該告地延不到堂卽由本公堂提案訊追此批華二月十六日西三月十四日 
[哈士螞巳到]  
哈上螞一物最滋陰潤顏早巳名馳還近今春貨　價漲採辦不易茲僅運到兩箱仍寄後馬路廣德泰代售每斤實價洋一元六角欲嘗　味請從速購案泰益記啓 
[燕製補丸]  
善能利大藥腎四肢　　 
此丸專治肝病膽汁不和胃不消化大便閉結身熱腦筋不安痔瘡膀胱與内腎等症無不統治凡各症宜用經瀉者此丸洵推第一小盒洋一角大盒二角五分此藥各大藥房發售　 
[大彩連捷]  
江南票三彩聲明 
南市鼎泰 
本行經售各種彩票屢獲大彩早經聲明四十八會江南三彩第二千六百九二號半張批與占元五條售與葉宋卿五條門莊售出並上下附彩○雖得主財運亦小行榮　　　 
光也現售○江南○湖北○浙江○恆豐彩票全張公道分條克巳諸君光顧函購原班回件祥記碼頭鼎泰啓 
[吉祥參片一粒金丹如意參片]  
同慶堂戒烟各藥 
本堂戒烟各藥早以風行各省四遠馳名而一粒金丹加料製煉更爲靈妙批發定做無不克巳光顧者請至陸家石橋南外鹹瓜街北口便是 
[紙片平沽]  
逐日新到船牌六寸一元四角白金紙四元四角四寸八寸尺二冲片藥料均平宜出售上海抛球場華號啓 
[三月初五日銀錢洋行情列左]  
新匯劃收市　七錢五分零七五銀拆二錢五分龍洋找頭七錢三分七錢找頭七百八十文市錢一百十千卡錢一百零九千衣牌八百八十文 
[大淸郵政收信時刻嘵諭傳單]  
寄往輪船名某日截止收信時刻靑浦朱家閣初六日小輪船上午九點一刻鐘　 
南　湖州又上午十一點威海烟台塘沽天津北京通州又江南製造局郵差下午五點鐘寗波鎭海餘姚定海百官北京下午三點半無鍚小火輪又蘇州常熟杭州嘉興　興又下午四點鐘吳淞火車又松江航船又長江各埠吉和下午六點鐘晚八至九點南昌府九江又又臨湘雲溪又又香港廣東美富又烟台牛莊四川又　 
塘沽天津北京新濟恊和又　 
福州羅星塔三都厦門普老打士又汕頭嘉興又南方各埠印度歐州法公司早刻七　　 
 
 

Page 12

 
 
[光緒二十九年二月二十三日京報全錄]  
　　宫門抄諭旨均錄正張○續陜撫升奏請設立課吏館章程○直督袁奏估修永定南北運三河銀數摺○閩浙督許奏爲都司俸滿循例送部引見片○又奏爲總兵交卸印務調考軍政片○又奏請核銷船政局修船經費片 
　　接續前摺一章程内訂每月初二十六兩日在館人員俱課以策論公牘等文必須秉公校閲嚴分等第不得稍涉遷就其每課文之議論純正者應卽精加選　刊入秦報中一以破邪妄之羣言一以示激勸之妙用一館中應設監督一人由巡撫揀選公明廉正學識兼優者札充斯任所有館員一切考察校閱事宜均歸管理道員京秩俱可膺任歲終由巡撫總覈勤惰保劾設提調一員以候補知府直𨽻州同知等員派充總理� 
館中一切要務並稽查約束事宜設文案委員一人以經現覈判公牘事宜設支發委員一人以經理出入銀　事宜設管理書籍兼監用關防委員一人以經理收發書籍事宜均以候補州縣人員派充設書手四名辦理館中抄書謄稿事宜其餘館中應需人役若干届時由提調覈定監督以次月支薪水火食等項由司籌撥撙節開支館中支銷每月造具四柱清册詳報巡撫藩司查覈一館員讀古今書則須講求圖繪之學讀西政西藝書則須講求勾稽之學讀約章公法書則須講求言語文字之學應令該員等於館中圖算等書先行詳晣考求兼向本省高等學堂教習質問以期精進至語言文字一學俟將來延有西文教習時從其指授　廣方言此時暫行從缓館中書籍報章由管理委員愼回收發如有遺失責令賠補各員亦不得隨意携出致滋淆亂設館之地門禁宜嚴應否設一常川駐館这員俾資紏察而歸整一之處届時覈議辦理一泉司署中曾設有學律館一所現旣遵旨開設課吏館應將該館回支經費歸併辦理其有不敷由司籌欵措辦至於講書置器皆係必不可緩之圖並擬另籌妥欵藉作常年之需總期覈實開支以爲撙節經久之計現在擬定章程先行試辦俟行之一二年如有窒礙須議變通或當益求精深之處届時再由管理之員妥議辦理奉硃批覽欽此 
　　太子少保北洋大臣直𨽻總督臣袁世凱跪奏爲永定南北運三河光緖二十九年歲修估需銀數恭摺仰祈聖鑒事案照永定南北運三河每年搶修例應先行領銀辦料分儲備用其歲修各工飭令該道等勘明確數將應需實用銀數題明請領查永定河因嘉慶六年河水異漲兩岸堤工漫溢之後新添埽叚較前多至一倍有餘經欽差奏明每年修埽隄工增添銀一萬兩其疏濬中洪下口及石景山歲修石工銀兩仍照舊請領毋庸酌增嗣又因兩岸險工林立原設歲修經費實不敷用經前督臣温承惠奏請增估添辦料物銀兩於嘉慶十四年二月二十七日欽奉上諭加恩增賞銀五千兩以二千兩歸入歲修以三千兩歸入搶修每年隨案估銷仍照例分案赴部請領又三角淀歲修疏濬下口工程經前督臣蔣攸銛奏准於秋汛後察看情形擇其切灘取直實在得力之處量爲疏濬並將兩岸殘缺隄工擇要修補加培此兩項工程仍不得過歲修五千兩之數又咸豐四年部議變通部庫放欵章程内開永定南北運河每年歲修各工减半給領又同冶三年奏准永定河應領歲修各項經費照减半之數發給實銀又同冶四年准户部酌議北運河歲修銀兩按額定工需每千兩撥給實銀三百七十五兩嗣因不敷工用又經咨准户部議定北運河歲修銀兩自同冶十年起每千兩照額發實銀四百兩又同冶九年准户部議定酌議南運河歲修銀兩自同冶十年起照額定之數每千兩發給實銀三百兩因所增無幾不敷工用復於同治十年經部議覆准照北運河之案自同治十一年起每千兩發給實銀四百兩又同治十二年因永定河所領工需實不敷用奏請仍照舊額發給經部議准自同治十二年起照額全數發給實銀又光緖五年因南運河所領工需不敷應用奏請照額發給八成實銀經部議准自光緖五年起照額發給六成實銀又永定河雇夫挑土經費奏請自光緖十年起在於該河應領歲搶欵内扣存六分减平銀兩照數動用經部議令彚入常年歲搶修案内造報各等因均經轉行遵照在案兹據永定河道衛杰詳報石景山東西兩岸歲修片石工程估需實銀一千九百九十六兩六錢八分二釐二毫五絲南岸各汛歲修埽廂工程估需實銀九千九百九十九兩八錢五分北岸各汛歲修埽廂工程估需實銀萬千九百九十九兩四錢兩岸各汛歲修挑空中洪工程估需實銀四千九百九十九兩六錢三分三角淀歲修疏濬下口工程並　要修補兩岸殘缺隄工估需實銀四千九百九十九兩四錢七分以上通共估需實銀四千九百九十九兩四錢七分以上通共估需實銀三萬三千九百九十九兩三分二釐二毫五絲查光緖二十八年挑空中洪疏濬下口工程項下節省銀一兩九錢四分照數抵用外計需歲修實銀三萬三千九百九十三兩九分二釐五絲其雇夫挑土經費需用减平銀五千六百八十一兩五錢八分五釐五毫應附案估報又據前任天津道張蓮芬詳報南運河歲修草土各工估需實銀九千兩查光緖二十八年歲修節省銀二兩六錢一分四釐一亳四絲搶修節省銀一兩九錢四分九釐四毫照數抵用外計需歲修實銀八千九百九十五兩四錢三分六釐四毫六絲又據通永道陳啓泰詳報北運河歲修草土各工並崖兒港減河挑淤工程估需實銀七千五百九十八兩七錢六分八釐寺情前来臣復加查核永定南北運三河光緖二十八年歲修據估各工均不可缓應請准其估辦除飭各該道分别領欵及時照估如式搶修於大汛前一律趕辦完竣另行核實造報外理合遵照新章恭摺具陳伏乞皇太后皇上聖鑒敕部查照謹奏奉硃批該部知道欽此 
　　許應騤片再查定例各省題補之缺該督撫提鎭將才守兼優諳練營伍並熟悉水師者豫先公同選擇保題送部引見恭候欽定又准部咨嗣後應題事件改爲具奏等因兹據調署福甯鎮總兵鍾紫雲呈稱閩安協標右營都司潘玉泰年十三歲浙江餘杭縣人由軍功歴保儘先都司補授金門營都司調補閩安協標右營都司該員熟悉水務年力精壯堪膺豫行保舉以水師遊擊掣補取造出身履歴保送前來臣查該都司潘玉泰於光緒一十年八月領劄到營任事計今歴俸已滿任内並無違礙事故該員才識俱優水務諳練堪膺豫行保舉以水師遊擊掣補應俟接准部覆再行給咨送部除將履歴咨部外臣謹會同福建水師提督臣楊岐珍合詞附片具陳伏乞聖鑒勅部議覆施行謹奏奉硃批兵部知道欽此 
　　許應騤片　再據署理福建漳州鎭總兵謝遇奇呈稱奉檄調考軍政所遺總兵事務委令福寗鎭總兵曹志忠調署等因前於本年十月二十九日遵將鎮篆交卸接署合將交卸日期呈　代奏等情前来理合附片代奏伏乞聖鑒謹奏奉硃批知道了欽此 
　　許應騤片再前准户部咨奏定新章各省機器局並閩省船政局添購機器經費先行奏報立案方准核銷等因兹查福建省巡洋差遣元凱靖遠捷勝各輪船光緖二十七年分在福州中歧船廠修理動用各廠匠工銀一千二兩零又動用物料價値銀一千七百四十九兩零又福州口水雷營在船廠領用物料價値銀一千四百六十八兩零共銀四千二百二十兩零據福建善後局司道開摺詳請奏咨前來除清摺咨部外謹附片陳明伏乞聖鑒謹奏奉硃批該部知道此欽 
 
