# 1910 - 109 - 4913368

 

Page 1

 
 
   
 
 

Page 2

 
 
[交旨]  
三月十一日軍機大臣欽奉 
諭旨禁烟大臣恭親王溥偉等奏臚陳辦理禁烟情形繕單呈覽一摺知道了欽此 
本月初九日奉 
旨蔭生李葆忠著内用王保琪著外用張景揚著外用翰林院漢秘書　員缺著劉福姚補授掌山西道滿監察御史員缺著育凱補授吏部稽勛司員外郎員缺著丁福申補授吏部文選司主事員缺著張壽祺補授月選四川永寗道劉朝望者准其補授保送知府盛京裁缺户部員外郎榮綬著以知府分發省分補用分發直隸試用道胡嗣瑗湖南試用道左運光廣西試用道黄愷元湖南補用知府彭汝疇浙江試用知府海連湖北試用知府朱又學俱著照例發往欽此又軍機處片　吏部轉傅丁乃揚於本月初十日預備召見此　又軍機處交出本日帶領引見之留川補用道休致前廣西補用知府右德芬奉旨照例用欽此 
三月十二日軍機大臣欽奉 
諭旨御史陳善同奏請先行自編中學敎科書等語著學部知道欽此 
三月十三日軍機大臣欽奉 
諭旨御史蕭丙炎奏治民之要端汪養民請飭通設習藝工廠以裕生計一摺著農工商部知道欽此 
論說 
[論近來選舉運動與被運動之非（嘉言）]  
　　嗚呼。近來選值之恠象百出。物議沸騰。推其原因。實唯運動。至今交訌互訟。軏　紛紜。見於日報者。海内人士。皆耳而目之。雖然。彼運動者之無行。此有識者所共知也。而被運動者何歟。其無自主之權以自放棄其責任。抑亦何可逭也。乃無識者。動引各國之有選舉運動。以前年美利堅塔虎脫之被舉爲藉口。一若習爲固然。無足恠也者。於是倉皇奔走。結納鄉里非由徒黨。號召以俱來。即由好事之徒。夤緣以漸至。而蚩蚩之氓。與夫二三耆老邨師學究者流。常徘徊於其經路。入彼則失此。失此則人彼。心中忐忑。莫知所措。迹非紛紛擾擾。無非爲個人之私權私利也。夫爭個人之私權私利。而遂至犧牲一方之公權公利以殉之。彼運動者。固自以爲得計矣。而被運動者。抑何無自主之權。而放葉責任之甚如此耶 
且各國之政黨。有政見之競爭。乃有選舉之運動。故無論舉此舉彼。孰爲當選。而其視綫。則必集注於最大多數之最大公益爲目的。而决不爲一時一人一地之偏見而起。乃吾國則不然。葑其門户之見。亘其畛域之私。置公德於不顧。而專訐私仇者有之矣。尋嫌怨以報復。而肆其傾軋者有之矣。黨仇交爭。戈矛林立。試觀各處之訴訟。幾如狐邱之一貉。有識者爲之寒心矣。而揆其原由。豈非由於運動者之手叚。與被運動者之無識有以致之耶。不然。各本其渴望選舉權之熱誠。走集於同一目的之下。即有平日意見不合之處。亦應舍小以從大。棄寡以就衆。以冀得其一當也。而烏容演此不道德不名譽之活劇於其間哉。是故。今日選舉之有運動與被運動。皆亂術焉耳。不得援各國之已事以自遁也 
或謂吾民程度未至。非出於運動不可。曰嘻此又不攻自破之說也。夫今日之不能行普通選舉。而必採取制限選舉。則有選權者之屬望。豈非仍在立於開明之地位。一般少數之優而秀者乎。苟其平日所標持之主義而有背於國利民福也。則自失多數之後援。政席之間。旣無由側足。又何慮其倖入。而必從而排擠之乎。苟其平日所標持之主義。而不背於國利民福也。則自得多數之同情。必當政局。而爲地方上重要之。一人物。爲大衆所信仰。又安勞亟亟焉爲之先容哉。吾知之矣。其所以欲運動者。不過曰某也賢。雖負時望。錚錚有聲。但我敵也。汝必去之。其毋舉。某也不賢。雖有妾婦行而桀跖心。爲鄕里害。但吾黨也。汝必舉之。以吐我氣。否則必其懷抱褊淺。其行卑鄙齷齪。挾其自私自利之見。以快其攫摶援噬之心。障 
 
 
 

Page 3

 
 
面自羞。而曰舉我舉我者也。嗚呼。亦何怪高尚者。望其塵而恐自污。庸庸者受其揶揄。而忘其黑白。恠現象之層見而疊出也。此眞可爲長太息者矣。 
　　前此京中各部院司員。選舉資政院議員。且有出五百金而買一票者。亦有忽略而不知投票者。故一票皆當選。某侍御因此奏參。監國頗爲震怒。幾欲飭令重選。夫忽略者。固不能辭放棄責任之咎。而運動必有被運動者。乃得肆其伎俩。何迷其目的。自淆其趨向。竟以黄白物爲選舉耶。吾願吾上下。各保各個之主權。而勿放棄責任也。有主權。斯有責任。故不被人運動。以有我故。有責任。斯有界限。亦不運動人。以有人故。苟明此義。舉甲可也。舉乙可也。舉丙丁亦可也。但求得其一當而已矣。而奚事紛紛爲。 
專電 
[電一（北京）]  
　　魯撫孫寳琦奏請奬勵辦理憲政出力紳士經憲政館議覆籌備憲政以圖强國爲官紳應盡之責無請奬之條應毋庸議 
[電二（北京）]  
某鉅案已結因攝政王不欲重辦定以終身禁錮 
[電三（北京）]  
　　又有某省督撫電奏鹽政處所定章程窒礙甚多請飭政務處妥議 
[電四（北京）]  
　　度支部决議與内務府劃分財政權 
[電五（北京）]  
　　農工商部奏仍派熙口督辦自來水公司 
[電六（北京）]  
　　東督電告陸軍部鬍匪日逼勢頗可慮 
[電七（温州）]  
　　温處道郭則澐今日晉省商辦日人庇賭逞兇案 
[電八（温州）]  
　　浙江巡警道楊士爕十八日到溫查看警察因形式腐敗大爲震怒 
[公電（泰州）]  
　　申報館轉各報鑒調查户口奸民煽亂白日打搶抄燒百餘家毁學數處牧敷衍獲犯不辦謡諑復作蠢蠢欲動人心惶急泰州紳士 
[公電（如）]  
　　各報館鑒如臯查户口一律安謐並無毁學事乞更正如臯自治會 
緊要新聞一 
[長沙亂事近狀]  
　　字林報載私家消息云長沙英領事派往常德之偵探隊計士官一員水手一隊携砲兩尊其所乘之小火輪係向湘撫借用又聞有華兵一隊亦已奉命開往常德據十一日該處來信謂當地並無亂事薩軍門於前星期六日可抵長沙湘省東北平江縣亂事消息聞係確實岳州所寓之外國婦孺均已送往漢口　　 
據漢口日報載稱漢口英國副領事葛爾君已於十三日啟程前往長沙更代長沙英總領事許萊脫君因許君已奉調赴京陳述亂事情形故也　寗鄕之腦威會敎堂已被燒毁各敎士均已逃散益陽之未司里會敎堂腦威會敎堂亦均被毁　仰 
據長沙耶路大學敎會會員某君函稱當道本約於三月初一日開倉平糶乃至期前兩日忽然反約展期於下月舉行此亦亂事之一原因也據聞此事實本處劣紳壟斷米市欲使鄂省告饑將從而圖謀大利云昨日深夜得悉本埠某君接漢口電音謂刻接長沙昨日所發電信報稱長沙大局復異常危急但昨日本埠亞西亞火油公司所接十三日漢口來函則謂本日接長沙來電亂事已靖請多運油往與上電又殊相矛盾此必該處民人仍在騷亂不靖當道力難壓制故有此驚耗也　兵 
外國兵輪之抵湘者有德國淺水砲擬哇脫號英國砲艇雪塞爾號拉丁格爾號及宜昌開往之法國砲艇又英國砲艇金沙號斯里浦號亦將駛抵彼處聞斯里浦號現在洞庭湖擱淺其餘開往湘省之兵船尚有中國炮艇四隻日本炮艇宇治號已於十三日由漢開赴岳州美國巡洋艦克納扶倫號於十三日由廈門駛抵漢口聞將駐泊兩星期之久德國炮艇鐵格號亦於十六日由滬開往漢口 
北京來函云日前吳蔚石軍機在三所提議略謂各省設有積榖倉原爲備荒而設比來各省官紳對於積榖一事往往不甚注意甚或有不肖官紳通同將地方積榖呑没中飽殊堪痛恨此次湘省之亂亦由米價騰貴而起應請通飭各省疆臣將積榖事宜責成各該地方官紳切實整頓凡已設積榖倉之處應將倉内積榖採購足數不得有名無實其未經設立者亦應設立者亦應設法一律 
 
 

Page 4

 
 
籌辦所有各處倉内積榖若干存欵若干均須由各地方官按季造報本省大吏再由疆臣報部備查如有奏報不實及再有饑民因米貴肇事者定惟該省官吏是問請飭下吏部嚴定勸懲章程方爲有濟各樞老深韙其議昨日寄諭即爲此也 
樞府諸大老對於湘省饑民處置之法連日集議某樞相建議請發内帑惟監國意該省饑民爲數甚多現值青黄不接之時若發帑購米影響又及他省不如用移民之法將該省饑民分遣邊省開墾荒地旣免聚衆又可實邊各樞臣深　明見已交諭楊署撫遵照妥辦岑春蓂曾電致軍機處云湘人好謡釀成此次變亂殊屬可惡擬請於江鄂等省酌派新軍來湘以資鎭壓日昨軍諮處開大會議即係爲此事又聞政府於前日曾接岑撫自劾電奏本擬從嚴懲處因礙於某宫保之面但令開缺而已 
初八日由軍機處傳旨湖南巡撫著楊文鼎暫行署理并另旨著楊文鼎迅赴署任已見初九日各報昨日又奉上諭如上云云羣疑莫解頃探悉明發之原因實由湘紳譚延闓龍璋陳文瑋等於初九日有電上樞府略謂湘中饑民入城時岑春蓂不惟不知鎭撫反手足無措揑稱病故以印信交與藩司囑其權變護院竟荷允諾而湘中終以巡撫地位尚未確定用敢聨各上請代奏即行請旨簡放以靖人心云云其電延至十一日始逹京都樞府恐初九日之傳旨湘中尚無所知故更請明發用是有昨日之上諭都中傳言余大華被搶一事兹聞余姓家電並未言及當係不確原電云瞿子余堯兩家及各米店被搶其餘各商家住户均安已照常開市 
鄂藩楊文鼎升署湘撫並有實授之說湘藩莊賡良恐亦難逃革職補斯缺者如前奉天參贊錢能訓順天府尹王乃徵山西臬司王晵平浙江運司衡吉均有希望鄂藩一缺聞陳提學伯陶可望補授蓋以陳提學曾署藩篆於財政情形亦尚熱悉故各樞老擬以陳繼楊文鼎之後大約日内即可發表 
昨日下午一時英日两國駐京使臣因湘省饑民肇事該兩國僑商所受損失甚鉅又往外務部會商善後辦法並要求嚴懲保護不力之地方大吏曁爲首肇禍之亂民所有被毁財產責成該省官紳照數賠償此外聞日使尚有要求將某某地方開作商埠等語是日美使因尚未呈遞國書是以並未列席 
長沙來函云岑春蓂信用私人如丁憂道員朱祖蔭及馮錫嘉均位置於官錢局一在湘一駐漢常假官錢局名號向各商家支扯此次又挪用官欵囤買榖米私運出洋一遇紳商詰問則云英國所購故出示禁米出口竭全體紳商之刀均爲所持隔三禮拜始得實行（即二月二十八日）聲稱與英國有約不能盡行違背故以此難民入城即集矢於英敎堂及其公司云又謂岑春蓂被飢民圍困逃出衙署時係著用莊藩親兵號衣其親隨亦如之徑竄臬署又爲門房所喝阻親隨附耳告之始得入内　　　　（　） 
湘中荒象早見在城十紳譚延闓龍璋等曾函請岑春蓂預爲籌備岑一字未覆惟函告藩司云荒象乃懸揣之詞米貴實居奇所致故吾輩只宜出以靜鎭不可隨同紳士目取擾亂以摇動人心即稍有貧民啼飢呼寒此事實上所常有毋庸過慮莊賡良本極狡獪者因獻一計謂貧民饑民原不必辨萬一滋事則隨時可派軍隊以掩擊之蓋岑本剛愎不仁冀以敷衍了事莊則幸災樂禍冀取其位而代之也迨紳士一再要求前月二十間始實行禁止榖米出口然已無及矣 
海州饑民閙事紀要 
[蘇諮議局再致江督函]  
　　敬肅　昨奉寸緘錄呈清江急電想邀鑒察今日連接海州兩電詳述近數日饑民擾亂情形現雖因提台派兵暫時安謐然來日方長不亟謀安置勢必民盡成匪所懇轉電大部一層務祈迅予施行以救此嗷嗷待哺之窮民不勝迫切悚惶之至來電錄奉肅請鈞安張謇蔣炳章仇繼怛謹肅第一函錄要件欄 
[附錄海兩電]  
　　諸公鑒因各大鎭皆辦粥廠州城不得不辦已禀明督憲照准董方總理謝苗協理初十散票因人衆踏斃老幼八人十一二愈聚愈多十三忽有匪徒煽惑攻圍公司拆墻放火公司開槍當格斃九人傷十六州候馳往拿始散 
再鑒十四早又圍公司勢甚洶洶可危可懼各鎭震動業由會急禀提台奉復派步隊一營馬隊一排來海彈壓明晚准到現奸民皆聞風逃遁仍留存少半實是饑民約萬七八千口大局無虞前兩日未遽報告恐復貽憂近安謐特聞 
[海州致兩淮增都轉電]  
　　州城紳董設廠施粥各鎭飢民誤爲普濟絡繹而鶆粥廠窮於應付正由施牧設法資遣十三日飢民忽往新浦向海豐公司滋閙公司情急開槍擊斃九人旋即四散今早洪道槃親往新浦察看市面尚屬靜謐頃又聞飢民紛紛復往仍恐滋生事端當即電致蕭分統帶隊前來並電懇提合就近派兵彈壓以資保衛餘再電陳 
[京師拿獲革黨續詳北京]  
　　本月初七日民政部緝探局弁兵在琉璃廠守眞照相館拿獲要犯汪兆銘胡亞威等已誌前報汪 
 
 

Page 5

 
 
曾在日本法政速成科畢業胡則未詳於去年偕同來京開設守同照相館此次被拿聞因城内發見銅罐一個當由外國技師細查該罐係外洋所造其上鐫有洋文惟該罐上附有螺釘數枚經該技師查係本國人所造遂由緝探局將螺釘遍示京城内外各銅鐵舖始知此項螺釘爲順治門大街路東三盛合鐵廠所製及叩其何人託製則惟守眞照相館對探其時適該館正在修理房屋遂派人混入瓦匠木工隊内乘間竊出相片曁信件内有一函内並無隻字祇有一函有急切難以下手等語該局見證據確實遂會同巡警前往該館將一干人犯拿獲並起出手鎗火藥等件聞該犯等到案後直認黨人不諱情詞慷慨現此案已解交内　總廳審訊已於前日下午正堂肅邸偕同左右兩堂及章廳丞公審問又聞此案除汪等八人外於初九日又在法律學堂内拿去學員二人曾由肅邸親赴内右一區審訊數次外間傳言共供出五十餘人之說並無影響此案聞政府意存寬大概不株連又查汪氏現時尚在内城巡警總廳一切皆照國事犯文明之法相待一審訊時立陳不用跪二飲食皆不粗惡三衣服衾枕皆准其將素常所用之物帶入 
電商會議廳参事科人員編制法 
[鄂督致憲政館電]  
　　憲政編查館鈞鑒刻奉鈞咨　覆吳侍講士鑑一摺會議廳一項亟應遵照辦理查審查一科應用人員業奉明定其參事一科應以何項人員編制敬請鈞裁電復遵行瑞澂謹叩冬 
[憲政館覆鄂督電]  
　　武昌制台鑒冬電悉會議廳參事科應暫以督撫之屬員幕僚兩項人員編制俟此項章程奏定再行知照憲政編查館陽 
[學部電告高等生考試日期北京]  
　　學部致各省督撫電云各省制台撫台鑒高等各學堂畢業生本部定於三月二十八日覆試務飭於二十日以前到京並迅將册卷彚齊送部學部陽 
[京師近事]  
　　霍倫泰由乾清門侍衛荐升副都統本識字無多日昨奏請飭查明贓欵籌還國債一摺探其内容係請將楊文鼎等私產查抄湊足國民捐爲還國債之用監國疑其受人指使故傳旨申飭將原摺擲還也 
　　現樞府以東三省内政外交仍多困難極形棘手前數日錫清弼制軍曾經電請來京會商一切樞府已電覆暫行從緩在案然日來會議又以各項要政非面與籌議不可爰電商錫督在奉吉黑三巡撫中奏請一人來京籌議一切現經商妥以程雪樓中丞明晰三省情形而奉天一隅錫督可以兼理故程中丞有來京之說 
　　郵傳部以江西省之南潯鐵路應於本年告成前經由部考查所有集欵工料等項缺乏甚多年内勢難告竣現某國又有窺伺之意故部中對於此路擬再行由部派員詳查如實屬無可希望即收歸官辦以杜外人之覬覦 
　　湖南鐵路拒欵代表陳炳煥曾繼輝石秉均粟勘時到京後　謁同鄕京官討論意見定期上書郵傳部 
　　法律學堂畢業時品行分數未列平均計算表以至被遺之人甚多皆係敎務提調董康一人之私見經御史文鑑據實糾參奉旨交學部議奏乃董康悍然不顧仍運動堂官主張不必加列聞不日即可覆奏云 
　　學部唐尚書以各種敎科書文辭錯雜貽害學界不淺現擬加聘海内通儒碩學另行編纂敎科書善本頒行各省將從前紕謬之敎科書一掃而空 
[時評]  
　　其一五六年前士夫喜言新政者。輒視舊政如仇敵。不問可留與否。一意抵抗之。即以各州縣之積榖論。當時一般輿論。咸謂積榖多弊而易虧耗。方今交通便利。即　偏災。購糴尚易。故多主張積錢。不料至於今已。各地災荒米貴。幾有有錢無米之勢。一旦民情惶惑。開辨平糴。則以各省禁米出口接濟已絶。而束手無措。此恐慌之所由起。而各大吏將無詞以逃廷寄之嚴譴也。嗚呼。理想之不可恃如是。 
　　其二 
米荒則閙事矣。調查則閙事矣。辦學則閙事矣。湘省各處之閙事最劇。其餘則鄂省崇陽縣閙事也。江蘇海州閙事也。東台閙事也。如臯閙事也。泰州閙事也。浙江則寗海閙事也。慈谿閙事也。上虞閙事也數日之間。而亂事迭起如麻。嗚呼。誰爲厲階。而至於此。 
　　其三 
各省路礦草約。借欵草約。其成也一二人訂之而有餘。其廢也。合全省千萬人爭之而或濟或不濟。滇省七府之礦產。交涉有年矣。今滇省士紳因限期將届。該公司要求實行而始徐起以援蘇浙拒欵之例。謀圖抵制。果有何術以操勝算耶。記者敢以還責之繫鈴人。 
 
 

Page 6

 
 
   
 
 

Page 7

 
 
   
 
 

Page 8

 
 
[法大馬路新劇塲]  
新排特别改良新添各式奇巧佈景異樣西式彩片畫圖 
學堂文明新編哀情新劇　血淚碑 
二十夜准演第五本第六本　念一夜准演第七本第八本 
[文明大舞臺新戲特别吿白]  
重排異樣各式特别佈景彩片 
普天同慶 
此戲内中情節奇妙異常悲歡離合無一不具係劉藝員最拿手之戲現經本臺重排共計八本加添各種異樣景彩五色電光大轉舞台十殿彩景實係新奇奪目與衆不同本臺查此戲上海一埠已十多年不唱今由本臺特别改良較之當日演唱一切情節尤爲優勝届期伏希　各界來臺賞鑑大舞臺曰 
[請看大跑馬]  
啓者春季賽馬定于本月念三念四念五又廿八日跳浜本總會預備西式茶點各色洋酒恭　仕宦紳商閨媛名姝惠顧光賞駕臨馬霍路十四號洋房便是　八塲劵售價四天票每張大洋二元五角獨天票每張大洋八角童僕減半如欲先期買票者請至英大馬路萬和外國木器號内可也　華商跑馬總會啓 
[禮拜四下午拍賣]  
魯意師摩洋行始創自同治十三年即英一千八百七十四年 
於十九日二點半鐘在寗波路本棧拍賣利　位列三台元靑絲羅緞三友圖絲光元羽綢茂生年年有餘元靑泰西緞地亞士九鳳圖泰西緞二美品簫鹿鶴財童色白花羽綢織花洋紗泰和𧈢蜡廟換鵝圖元寳虎色織花洋紗印金彩花羽綢雙財神色花羽綢印花三角席法條格膠布望賚沁芳亭海棠方巾泰西緞和記九子得利絲光元羽綢瑞記義旗令絲光元羽綢糜夫人元靑泰西緞五虎平西羅紋緞裕昌大皆歡喜家中佛色花羽綢榮華弄璋圖色泰西緞藍橋别墅元靑泰西緞秃白素洋紗增裕蘭花會色泰西緞萬年靑方格泰西緞東洋條子膠布等貨此佈　魯意師摩洋行啓 
[禮拜四拍賣白相船]  
魯意師摩洋行始創自同治十三年即英一千八百七十四年 
准於十九日下午五點鐘在本行拍賣白相船一只船名·ＡＤＬＩＨ·船内房艙寬大並有磁器等物如要看者可至公濟醫院門口又白相船一只船名ＫＢＡ要看請往北京路埠頭又電汽船一只船名·ＴＴＯＣＳＵＲＴ·亦泊在公濟醫院門前又小舢板一只要看在本行餘物不計此佈　魯意師摩洋行啓 
[元芳洋行（每禮拜四）不限價拍賣疋頭]  
本行創設在上海已四十餘年專運英國名廠各種疋頭來華按期於每禮拜四上午十點鐘在本行不限價拍賣後列著名本牌各貨歷來悉遵舊章永無更改接期刻有貨目簿諸貨皆列明簿内遠近貴客欲拍賣並須看小樣者請至本行可也謹將按期拍賣各貨列後各色羽毛嗶嘰元色毛羽綾元色泰西緞元色羽綢染色素羽綢各磅洋紅標市布原布洋標細布細斜紋白竹布漂標漂布等　上海英商元芳洋行謹啓 
[禮拜四拍賣]  
魯意師摩洋行始創自同治十三年即英一千八百七十四年 
准於十九日十句鐘在虹口昆明路第念一號拍賣書樓大菜間房間廚房一應木器洋琴脚踏車什物另星不計十八日可請觀看此佈　魯意師摩洋行啓 
[禮拜四拍賣文治洋行得律風三○五六]  
准於十九早十點半鐘在本行拍賣外國信壳五萬聽頭食物中外木器磁器花瓶另星雜貨不計此佈文治洋行啓 
[禮拜四拍賣瑞和洋行]  
准於十九日十點鐘在坭城外第一百九十八號住宅内拍賣書樓大菜間臥房廚房洋琴木器及花草一應另星什物不計此佈瑞和洋行啓 
[禮拜五拍賣]  
魯意師摩洋行始創自同治十三年即英一千八百七十四年 
准於二十日下午二點半在北四川路第四十五號敎堂内拍賣各種外國住宅木器計三扒檯衣　鏡檯寫字檯鐵床檯椅自來火燈地蓆零物熱水管蕩磁浴缸等物不計十九日可看此佈　魯意師摩洋行啓 
[禮拜五拍賣]  
魯意師摩洋行始創自同治十三年即英一千八百七十四年 
准於二十日十句鐘在威海衛路第十三號Ａ拍賣樓大菜間浴間廚房一應木器洋琴鐵裁縫彈子檯電氣風扇什物不計可於十九日請看此佈　魯意師摩洋行啓 
[禮拜五拍賣瑞和洋行]  
准於二十日十點鐘在虹口蓬路第三十五號住宅拍賣書樓大菜間房洋琴木器一應另星什物不計此佈　瑞和洋行啓 
[禮拜五拍賣華德洋行]  
准於二十日上午十句鐘在本行拍賣柚木房間式書樓三把酒架大菜檯椅異樣小方檯各色男女寫字檯書　銀器　信箱保險銀箱頂上洋琴雙單人鐵床花架氷箱大椅沙法衣帽架大小大菜盆檯义羹刀牙刷缸檯燈各廠凈上香烟數百盒象皮靴象皮管鞋油鞋刷法闌　打字樣器中國木器並另物不計此佈　華德洋行啓 
[禮拜五拍賣寶和洋行]  
准於二十日上午十點鐘在百老匯路五十九號内拍賣上等地毯衣帽架三扒檯椅酒架火爐鏡鐵床大菜檯椅面架掛鐘並一應上等木器廚房傢私等貨不計准十九日先可觀看此佈 
[禮拜五拍賣瑞和洋行]  
准於二十日午後二點鐘在新關棧房拍賣充公食米綢料生絲茶葉白木耳中西藥料及洋廣雜貨等不計如各客欲買者將當日午前十點鐘起至該棧房看明倘拍後當付定銀限即日出清此佈 
[（江海關諭）]  
本關現有充公之食米七千七百三十斤豆粉一百七十斤蔴油一百三十六斤紅茶元百三十斤綠茶三千一百五十斤毛茶六百四十斤茶末四百三十斤白木耳十斤五兩綢貨二十七斤廠絲十二斤銅錠一二百十四斤炮竹六百四斤紙扇五百五十把其餘洋廣雜貨不計訂于本月二十日下午兩點鐘時在關拍賣特此諭知　宣統二年三月十七日江海關啓 
[禮拜六拍賣奉法公堂諭貴重地産寶和洋行]  
准於廿一日上午十二點鐘在本行拍賣地皮一方該地坐落在徐家匯李公祠北首二十八保五六圖形字圩土名侯家宅丈見實地五畝九分九厘二毫四忽東至陶姓地南至腰岸西至金姓地北至王姓地西北有坟一座計地六厘九毫該地在新瑞和掛號道契英册第六千七百卅一號倘貴客欲拍者請至小行領看可也此佈　寳和洋行啓 
[禮拜六拍賣]  
魯意師摩洋行始創自同治十三年卽英一千八百七十四年 
准於廿一日十句鐘在寳昌路第四百念六號拍賣書樓間大飱間浴間臥房廚房一應上等木器洋琴電氣風扇靑色馬疋什物零星不計二十日可看此佈　魯意師摩洋行啓 
[禮拜六拍賣瑞和洋行]  
准於念一日午時在英大馬路碼頭拍賣五匹馬力電氣白相船一只此佈瑞和洋行啓 
[禮拜六拍賣]  
啓者禮拜六即念一日十點鐘在本棧不限價拍賣各色海馬牛牌鵝牌無牌黃馬褂等呢各種八仙母子利市洋紅標大紅加官嗶嘰石榴花布光面呢條子白洋紗等貨此　義記洋行啓 
[禮拜一拍賣住宅房産瑞和洋行]  
准於四月初一日下午四點一刻鐘在本行内拍賣上等住宅洋房一所座落泥城外同孚路念一號門牌便是英册三千八百四十八號工部册一千八百零三號計實地七畝五分七厘七毫地上造成堅固大洋房一座共計九大間並花園馬房汽車屋及廚房等俱全該産係前達昌洋東羅陀夫君之業　各客欲知詳細者請至小行接洽可也 
[（拍賣地産）預先吿白瑞和洋行]  
准於西五月間在本行拍賣由公平洋行經理貴重市産壹塊座落公共租界中心點即四馬路望平街靠西北轉角便是計地一畝四分六厘五毫上連店面號屋數十間英署註册第七百零四號工部册第二百七十三號惟此地尙有八年租期到英一千九百十九年底止如各客欲知祥細者請至小行面詢可也此佈 
[（招領田契）]  
拾得寳山縣周號三圖紅契一張計田四畝八分又借紙殘圖各一失主速至靜安寺路念二號質符領去　望平洋行啓 
[自强軒新發明王製氤氳至寳丹]  
此丹並不入口能挽回天地造化鼓助形式上能力固精壯陽多男多壽又專解花柳毒故用者皆得非常快意誠强種衛生至寳也又有　女界宜男寳　專治子宮脱泄經痛白帶生育廢弛遇瘡不染等症每瓶一元每打十元又　乾坤種玉膏　功難盡述男女可用單料每對二元雙料加倍外埠原班回件遷移上海二馬路西鼎新里口對街裱畫鋪右鄰仿單有本主人肖相爲記 
[廣東陳恒德堂馳名骨熊油膏]  
此膏專治男婦骨痛○五勞七傷○左癱右瘓○遠年風濕筋骨疼痛○四肢無力○中風中痰○痞塊癥癜○肚腹偏痛○半身不遂○不能行動○腰膝酸軟○諸處百損○以上各症無論醫藥不能取效一貼此膏立覺調和氣血舒筋活絡輕者一張包愈重者二張除根愈後非但病除且能培元固本屢試屢驗每張一元舖分設上海英大馬路萬萬康醬園對門德仁里石庫門内 
[遺失過期匯票]  
今遺失崇明洽記支申恆茂莊合興抬頭崇字第八號匯票一紙計英洋四百元已向該莊掛失作爲廢紙望　各寳莊號切勿收用特此聲明程達記 
[（推股聲明）]  
慈東黃梅堰寳豐坤記山貨磚瓦木行内孔榮記一股自宣統二年二月底爲止推併與寳豐行執業以前帳目等當面揭清並無紏葛以後該行盈虧不涉概歸寳豐行認召特此聲明孔榮記啓 
[（江海關諭）]  
照得本月念三念四念五等日爲寓滬西人賽馬之期本關例於此三日内均九點鐘開關十二點鐘封關仰各商人一體知悉毋違此諭　宣統二年三月十八日 
[（遺失提單）]  
茲有威陞輪由汕頭第　次進口七號提單　　　唛白糖四十八包因提單在途遺失望各寳號切勿收用復昌恆吿白 
[（遺失劃條）]  
於已酉年十二月念八日遺失三井支元甡莊銀五十兩劃條一紙當時向前途說明作爲廢紙望中外各商莊號行切勿收用此佈　源豐盛啓 
 
 

Page 9

 
 
   
 
 

Page 10

 
 
緊要新聞二 
[湘諮議局報告澧州等處災狀湖南]  
　　湘省澧州近有鄕民因荒倡亂由曹提督派兵前往已誌昨報兹接湘省諮議局來函報告未閙事前飢荒情形甚詳照錄如左 
[澧州近狀]  
　　去歲水災之後州屬各垸室廬俱被水淹人民露宿道殣相望即有苟延殘喘者刳樹皮掘草根勉强過活鬻兒賣女者尤不計其數現在春雨連旬樹皮草根看着食盡公家發賑每人僅得升合萬難度日本地慈善之家自顧不暇即有施捨亦苦不能普及 
[津市近狀]  
　　津市上距澧州城二十里下距安鄕六十里該處飢民千百成羣沿市求食日得三五錢則市豆渣或糠屑麥　充飢否則討粗糠大嚼其老弱者則横臥街巷風吹雨淋凍餓以斃如是者每日不下數十人婦女無處行乞者則母子相抱而泣或將三五歲幼孩忍心抛棄幼孩餓極輒取街上糞渣食之其七八歲者則别其父母各自覔食沿街哭泣慘不忍聞去年本街商人公立茅棚數座以棲飢民其中凍餓疾疫而死者指不勝屈現在茅棚已不能容廟宇廊簷及河干弔樓下蜷伏幾無隙地互相枕藉莫辨死亡本市向施棺木正月間因倒斃日衆施捨不敷改用蘆席今則蘆席亦無錢購矣現由江西會館繼續施席然亦苦太多難給賣子女者甚多七八歲價僅三四千文年輕婦女亦不過一二十千甚有不及十千者 
[安鄕近狀]  
　　該處樹皮草根剝掘都盡間有豆麥去年已拔嫩苗食之今又雨水連旬發生更自不易時當東作仍是十室九空蓋逃亡於外者多也安鄕縣瀕湖設治並無城垣去年水漲街市往來均用舟楫水退猶隨處架橋至臘月始見乾土今春雨水太多竟又汪洋一片矣除衙門局所及十數商家不缺食料外無論在縣在鄕莫不鳩形鵠面愁慘無復人色其改租七八百石者今亦伸手乞錢他可知矣過客繫舟河濱輒有飢民哀泣求其携帶舟中有菜根菜葉抛棄則爭趨拾取往往因而相鬭彼此受傷其欲進難前者惟倚岸石癡立而已 
[鄂督参革黄厚成之詳情武昌]  
　　鄂督瑞制軍奏參黄厚成一案業誌本報兹探其電文内容略謂查接管卷内湖北候補道黄道厚成承辦針釘廠辦理不善虚糜鉅欵業由前護督楊文鼎撤差查辦咨明度支部農工商部在案伏查前督張之洞籌辦該廠意在挽回利源振興實業創立於光緒三十四年十月先後動撥官欵作爲資本計長平銀二十三萬五千六百二十七兩所有廠務概　　　經管乃宣統元年十月據黄道禀稱該廠積欠華洋商欵以及鋼料機器價值共需銀十餘萬兩且將所購鋼料押存西商銀行其時英德兩國領事以洋商欠欵銀行押欵延欠不清幾釀交涉當由護督楊文鼎將黄道撤差一面派員查辦並飭善後局撥欵給還洋商以了糾葛嗣據查辦委員禀稱黄道承辦該廠建築廠屋並無工料清册所購機噐物件並無廠單以及行户發票鋼絲價值比較現在時價爲貴所有製造消耗物料亦無清册可查似此情形則黄道之意存浮冒可知當飭黄道據實禀復迄今未據復到則黄道縱恣昏謬斷難姑容且黄道承辦該廠甫經年餘卽虧欵如此之鉅相應請旨將肖北候補道黄厚成先行革職以便提同該廠員司從嚴究追 
東京通信 
[日本調查商工者來矣]  
　　日本注意擴充本國商工業於中華歡迎濤邸及滿洲觀光團以示親愛而暗中組織渡清實業團名爲聨絡邦交實則布施殖民之政策兹悉該團已舉定中野武營近藤廉平島津源藏大橋新太郎土居通夫瀧川辨三松方幸次郎鈴木總兵衛等大商家赴清西四月十九日午後五時日本内閣總理大臣及外相特開歡迎盛宴小村之演說大意錄下諸君爲吾國商界之代表富有勢力兼蓄浩志此次公舉赴清聨絡邦交吾知以諸君之財力以諸君之精神事竣歸國必將大有造於吾商工界日本素貧弱將賴諸君以經營之也華官好貨色諸君當須善爲周旋余企望之 
[諸君亦知駐清商務官已選定耶]  
　　日本政府擬派駐清上海北京天津漢口香港廣東等處商務官各一員頃與日本外務部商妥已選定資格准於五月初旬赴華聞此項官員不與中國官交涉志在考察中國商業之現狀隨時報告政府而已昨已發表一切章程薪水及調查費甚豐並有交際清國實業家費一項一俟該員等姓氏發表即行宣布 
[日報殆將與華報筆戰]  
　　日本各新聞以中國報發表日本之私殊形憤恨西歷四月十六日東京大和新聞（每日出三次爲東京著名大報揭載一論大書特書曰）（中國記者之發狂）痛罵上海各報爲故意不願日清兩國之親和堅指日本歡迎濤貝勒爲日本詭計等語翌日在留日本之國際新聞協會員王蔭藩君致一長緘請其謝罪（原文甚長略舉日本對清政策以反詰之）翌日該報又登一文題曰一日清兩國之交誼）歷言日本以保護中國爲主義並漫罵　留學生及商人之現狀及謝王君之厚意王君閱之大憤又致一書以切責之該館如何措置尚未知悉 
西報譯要 
[日本派員調查中國商情]  
　　文匯報載稱日本農商部大臣因欲詳悉 
 
 

Page 11

 
 
中國財政實情以便推廣商業故已委派商務局理事大久保君赴華游歷隨地調查不日即將啟程聞擬先赴高麗繼赴滿洲北京歸途則取漢口往閱南京勸業會及調查南部各省商業情形須於西六月中旬始能返國 
[美國海軍贈觥示感]  
　　字林報載稱美國海軍統領赫培爾特君於本月初七日以巨觥一隻贈與中國海軍赫君贈獻之際曾謂一九零八年之秋美國艦隊第二枝隊來游厦門荷蒙中國海軍中人倍加優待其士官兵卒莫不銘感盛情此觥之贈藉以示感情之不忘耳陳軍門答稱當時先曾奉命預備供張赴滬歡迎不意部署甫畢忽改赴廈門是以歡迎禮節諸多簡陋尚求原諒中國海軍士官兵卒今受此美麗之紀念品其歡愉感激之情非余所能盡逹云 
分類新聞政界 
[委員坐探湘省亂情安慶]  
　　皖撫朱中丞近以湘省飢民暴動變起倉猝該省距皖較遠難得確實消息不足以資防範頃已札派李守輔燾劉直牧蟠前赴該省切實調查最近情形詳細報告以資查考並一面札飭巡警防營嚴密梭巡街市於五城加派員役守衛遇有形跡可疑之人嚴切盤查以免莠黨濳滋蔓延爲患 
[巡警道親自出巡之規畫湖北]  
　　鄂督瑞莘帥准民政部咨開案查奏定巡警道官制細則第六條内載巡警道應飭令廳州縣各就所屬地方分劃區域舉辦巡警並得禀明督撫隨時親歷巡查或派員親查完竣時即將詳細情形禀報本省督撫並申明民政部備案查現在籌備憲政例應擴充巡警之秋勢難再緩雖時迫事繁該道統轄全省警務當親往各屬督辦稽查所有出巡等費原案未經議給自當酌定專欵由該道在警費項下撙節開支所有經過地方一概禁止供張應按月將提支銀數日期具報該道務需隨時認眞巡查督飭辦理以期全省警務日有起色除逕劄飭遵外相應咨請轉查飭照 
[寗海禁種鶯粟暴動之餘聞杭州]  
　　台屬寗海縣因禁種鶯粟鄕民暴動一事已將委員徐太守恭立通禀抗拒詳情誌入昨報現奉撫憲批云浙省產漿之區台屬爲最上年迭飭查禁該縣即應周歷各鄕先行明白曉諭反復開導以期一律禁絶乃有會勘時遲滯不行復於事前毫無準備致無知之徒用搶抗拒始行電禀殊屬辦理不力本應予以懲處姑念該守等前次電禀據稱南鄕烟苗已由該令隨同勘除從寬免予置議其餘各村庄即日督飭該令迅即親往犂拔凈盡仍責成啟守總司抽查毋得稍事寬縱如此次勘禁之後仍有偷種或漏未拔除情事一經本部院訪查得實定惟該縣委是問 
交涉 
[中日締結檢收流木契約内容奉天]  
　　去年六月奉吉兩省到處山洪暴發鴨江木牌衝散者無數大半被日人營林廠攘爲已有牌主往認恃强不理迭經交涉至上月二十八始由興鳳道與日領議定契約調印了案内容如左一營林廠允將去年撈集屯積於韓岸之漂流木）即中國木把在我界所伐被漂流者）盡數交與中國興鳳道所派之委員其交付之數目營林廠擔保必在二萬連以上至三萬連左右二營林廠旣將此項漂流木交還所有拾集運搬保管等費每木一連不論大小方圓由興鳳道付給日金八角三分五釐以外並無别費其桿子丈板兩種不在此内（圓料七寸以下者爲桿子）　交付收授此項漂流木之期限最遲不得逾華歷四月底四所有拾集運搬保管費由興鳳道擔保在安東縣分爲三期交付與營林廠每一期交付總價三分之一華歷四月底爲第一期六月底爲第二期八月底爲第三期五此議定書訂立後最遲於十日内由營林廠與興鳳道彼此派員前往上游地方會同點收木材六此項漂流木内如有釆木公司之木俟運到安東由公司攤認各費由興鳳道將木歸還公司七此項漂流木一經彼此委員交收清楚後即由彼此委員將交收數目出具交收證書存案備查附則昨年當經交付之漂流木内有五千八百餘連存留上流地方道台允照去年八月所定各條以本年華歷五月底爲限由上江放至北下洞積水塲但有眞正山號押號之原主欲在上流請領此項木料時應使其按照所定整理規則繳納歸還費 
[愼重外人遊歷辦法吉林]  
　　民政司日昨通飭各屬略謂外人遊樶 
歷各處實地調查極有關係嗣後即照新訂各章明晰填註隨時具報其章程計分六節一遊歷人員姓名官階及其僕從一游歷人員入境及出境日期一游歷人員經過道路及游歷各地一參觀何項要所一有無測繪及照相要地等事一本省及接待情形地方有無交涉事宜 
軍界 
[贛省電飭嚴防湘邊南昌]  
　　贛撫馮汝騤垷因湘省之亂拆毁巡警道署焚燬敎堂勢甚可危所有毗連之處現經江督張制軍電飭趕緊防範而江西之萍鄕萬載兩縣境地素與湘界毗連且爲匪亂舊地竄擾堪虞經馮中丞電飭袁州府飛飭所屬營縣趕緊籌防邊境藉資鎭靜而保治安 
[呼倫道請加邊兵津貼黑龍江]  
　　黑撫昨接呼倫兵備道宋觀察友梅前路統領許參將仙舟會銜呈請略謂倫境地處邊徼與俄毗連百物昻貴各軍分紥各處兵餉甚少若照章請領馬兵月薪餉銀九兩步兵七兩五錢以中銀兌易羗帖又需賠折月需火食甚鉅若不設法通融恐難籠絡兵心請按名酌加津貼以濟軍政少帥批交民政司籌練陸軍處核議 
[邊防新軍之眞相廣西]  
　　龍州巡防隊分駐各邊隘城内祗有砲隊一營至於敎練隊每朝徒聞洋號之聲而軍人全係各隊官管帶之子姪有未成年而當隊官者有不識字而當隊長者其實係由學堂出身者寥寥無幾云 
[派兵鎭壓和州飢民蕪湖]  
　　駐蕪巡防營統領李葆林參戎十二日奉撫憲來電云和州亦有飢民閙米該州魏牧請兵彈壓云云李統領即派巡防二營總巡譚福春於十三日帶隊過江赴和州鎭壓矣 
學務 
[部視學考查江省學務江西]  
　　江西林提學現因學部派委來江 
 
 

Page 12

 
 
考查學務之翰林院張濂戴展誠中書王祖訓抵江考查學務頗爲認眞並調集各堂監督管敎員生履歷預備列表報部以致各堂職員頗形忙碌惟林提學現當卸任之際意殊坦然不過日同陪往考查並於十　日在法政學堂設席以欵考查學務之員而盡地主之誼 
[紳富子弟函請留學官費杭州]  
　　日前提學司袁文宗接准撫憲札開准義國出使大臣函稱法國留學生姚昌復爲武林姚菊坡翰苑丙然之仲子年富才長有志實學在法多年皆自備資斧現姚編修深慮旅資不足若因此而中途輟學殊爲可惜擬請酌給官費俾資成全等因查該生肄習法國專小實學深堪嘉慰惟補入官費現正庫帑奇絀之際能否另籌當行核詳應付即經文宗移詢藩轅昨由方伯據情移復以庫儲奇窘學務專欵每年不下十萬金且現在内銷外銷均須造册詳報通權出入不敷過巨原定各國學費一至解期尚屬騰挪不易斷無餘力更增出欵云 
實業 
[澄創設鐵路商定辦法廣東]  
　　澄海至汕頭車路一事先經彭孝廉略臣聨合同志禀准立案開辦嗣高君繩之與彭商議改辦輕便火車僅需用銀二十餘萬元即經先請工程師估勘果在二十三萬元之度昨初四日彭高兩君邀集寓汕澄商五十餘家在鎭邦街有發行商議大概日晚散會越日初五高彭兩君再往來商議先定招股辦法大約全路須銀二十五萬元分五大股擔任高君擔任一大股彭君聨合各同志擔任一大股蔡明南陳靜波及諸同志擔任一大股餘二大股以何人擔任隨後再商其辦事人計分五項一爲總理一爲協理一爲理財一爲查帳一爲查察即以五缺分配五大股由每大股舉出一人充當現經磋商集股草章不日定當發表惟日來澄屬紳商得此消息其擔任小股者極爲踴躍高君現將往暹約一月往返將來此路開辦當在秋間云 
[鑄幣機器改造針釘之規畫廣東]  
　　粤東造幣廠現經停鑄惟廠内所存各項機器甚多未便停廢茲聞陳藩司擬將該廠改造針釘昨特派斐委員前往湖北調查製造情形以便核辦 
[禀請改派駐甬協會總理杭州]  
　　南洋勸業會將次開幕所有杭甬兩協會搜集全省出品業經派員審查酌分等級現已一律告竣惟起運赴寗頭緒紛繁正資需才襄理昨特具詳撫院以駐甬出品協會總理鄭紳賢滋因病逝世會務重要擬請即將續經公舉之寗波商會總理費紳紹冠札委兼駐甬出品協會總理以專責成庶於赴賽進行不致或虞愆誤等情聞本日已經中丞批准並飭即日行知接辦矣 
雜記 
[觀察衣食主義奉天]  
　　省垣各司道署局裁减火食一案係清理財政局發表政界中反對者甚多調查局總辦李蘭州觀察接函後曾作一長函詰問該局略謂奉天財政支絀各署局長官固應仰體時艱撙節糜費惟此案旣非兩帥札飭又非各署局長官公同議决是以個人之私函相號召也詞氣極爲嚴峻又聞法政學堂王觀察對於此舉亦不認可業據情呈請兩帥即予批准於是該學堂火食遂已照舊開支 
[劣紳破壞主義杭州]  
　　太平自治事務所坐辦該縣楊令本派陳樹鈞充當陳以去歲獲選議員被敎育會長柯作楫等控告十餘欵案尚未了不敢就職遂舉黨羽金尚說自代因柯之攻已也誓欲消滅敎育會以洩忿竟於本月初旬肆昔年閧毁參署手叚帶同黨羽多人闖入該會强佔房舍物件該會畏其勢燄不敢與較竟自讓步恐將來樹鈞等必有報告消滅敎育會之明文以逹其目的也 
[防兵刧掠主義吉林]  
　　延琿等屬界連俄境匪類濳踪尤不可窮詰以故招募兵隊强半屬於胡匪且忽兵忽匪視爲慣技日前延郡帽山地方出有刦案當被事主擒獲三名認係營兵當即送交該營懲處乃王管帶有意徇縱但飭人看管是夜果逃脫一名該營胡統領深恐爲省憲所聞以縱匪殃民獲咎不得已嚴飭該管帶限日緝追遲則參撤未識能就獲否 
[船户偷竊主義揚州]  
　　津浦鐵路南叚工程前由局委派員押運鐵軌及木質各物誠恐中途隱匿偷漏等情並移知沿途各州縣立案如果查覺隨時請究日前某船户串通地保在瓦窰舖地方偷卸木材一千餘根鐵軌一百餘條藏匿某姓田内當經委員查出送縣究辦矣 
清談 
[豫撫談]  
　　豫撫一缺占各撫之上腴。各大吏之有撫軍望者。逐鹿耽耽。欲得者屢矣。 
朱方伯運動之而不得。崔方伯運動之而不得。而今乃爲寳撫得之。豈朝廷之爲地擇人。别有權衡。欲得者不可得。不欲得者或竟得歟。 
　　或者曰。寳撫此行。特惟償晉撫之損失也。朝廷於此。爲人擇地。煞費苦心耳 
噫嘻。亶其然乎。 
[米荒談]  
　　自湘亂發現後。而各省大吏。始皇皇以米荒爲念。鄂皖贛浙諸大吏。電檄星馳。會議民食。不可謂非沈醉之一醒也。 
雖然長江一帶。米荒之爲患。匪一曰矣。人民之常識。未嘗加高。而生計問題。日以狹隘。爲大吏者徒知居高位。擁厚祿。漠然不以振興實業爲念。小民之生也聽之。小民之死也亦聽之。即無湘亂之爆發。識者巳知其岌岌不終日矣。記者竊願各大吏鑒於湘亂已事。奬勵工藝。提倡礦政。整頓澍藝。汲汲焉力爲生利之謀。毋徒以乞糴隣境。料量民食。即爲畢乃事也。 
情史 
[孽鏡緣（續）]  
　　勃利士之將赴任也。豫囑紅牙待已。誓不相背負。有所需。則乞貸千餘弗敷衍之。無憂凍餒也。勃旣去。紅牙果閉門謝客。有問津者輙拒之。鴇母初猶强迫。後亦聽之。半年餘始接勃見招之信。大喜擬趣裝前往。忽大病。不得已。具函告勃。又半年病始愈。前金已蕩其什七八矣。因急欲見勃。徧向姊妹行告貸。一面電逹。一面就道。旣至。則勃忽于前月奉命出洋。官舍惟一僮應門。一嫗執炊。紅牙往投之。出勃手書以示。僮信而納之。居月餘。忽有新官來接篆。多携眷屬。紅牙知不能容。遣僮嫗使去。自移次逆旅以待。居之又久。音問沓然。資斧旣盡。復質衣鬻物以資度日。悶極則以琴書自解。一日偶閱都下新聞。云判官勃利士昨自外洋歸。擢授南美内地裁判員。心雖竊慰。然地之相距也甚遠。非數百金不能往。陰念業巳無可如何。與其坐困絶地。勢難兩全。何如含垢忍耻。仍事歌舞。博得纒頭助資斧。猶有破鏡重圓之望乎。計旣决。又以勃曾官斯土不便。乃去而隸于隣州之敎坊。奈性旣高傲。與人落落難合。而皷曲聲尤雅淡。不爲時俗所尚。居半月所得無幾。時忽有富人子。名阿蘇者。以善審音名。聞其聲歎爲絶調。遂日與盤桓。以重金啗之。冀得一親其芳澤。而紅牙旣恐夫身無以對勃。然不　與委蛇。尤爲力可圖脫身。乃給之曰。吾家有急難。誠得五百弗以濟眉急。王死從君矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[籌辦海軍處重訂各司職掌摺]  
　　奏爲重訂臣處各司職掌以符名實恭摺具陳仰祈聖鑒事竊臣等於上年六月初七日具奏於臣處設參賛一員賛助臣等規畫一切並督飭全處人員認眞承辦廳内分設秘書庶務兩司掌管文牘庶務並於廳内設一二三三等參謀官以海軍學生出身人員充當此外暫設第一第二第三第四四司嗣於七月初六日奏添醫務司各等因均經仰蒙俞允欽遵在案現在辦理諸務漸有端緒各司名目職掌自應詳加釐訂以符名實所有原設第一司擬名曰軍制司掌海軍規制考績駕駛器械輪機等項事宜第二司擬名曰軍政司掌修造船艦建築工程等項事宜第三司擬名曰軍學司掌海軍敎育訓練謀略等項事宜第四司擬名曰軍防司掌銓衡各省水師將弁並偵測等項事宜醫務司擬名曰軍醫司掌海軍衛生療傷醫藥及軍醫敎育等項事宜參贊廳内原設兩司一爲秘書司今擬名曰軍樞司掌全處人員升遷調補差缺機密公牘子電及承發文件等項事宜一爲庶務司今擬名曰軍儲司掌海軍經費曁服裝軍糧等項事宜此兩司原擬專辦臣處署内一切文牘庶務故以之隸屬參賛廳兹因機要事件日益繁多各艦隊煤糧服用亦須籌畫亟宜分别撥歸該兩司經理與從前專辦署内事件者不同擬請毋庸設於廳内俾得與各司一律分任職掌惟一二三三等參謀官擬請仍照留廳以資佐理此外尚有海軍軍事裁判風紀法律等項事宜亦關重要擬請另設專司名曰軍法司以掌其事統計以上軍制軍政軍學軍樞軍儲軍防軍法軍醫等八司各分職掌遇有應辦事件仍照原奏均由參贊禀承臣等妥定後督飭各該司承辦至於各司分科辦事細則容由臣等飭令參贊督同各司詳議俾資遵守如蒙俞允即由臣等欽遵辦理所有重訂臣處各司職掌緣由謹恭摺具陳伏乞皇上聖鑒訓示謹奏宣統二年二月二十九日奉硃批依議欽此 
[民政部奏議覆御史麥秩嚴奏各省警察腐敗有礙憲政懇飭速定民政司巡警道選任章程摺（續）]  
　　原奏又稱凡已設民政司巡警道各省應由部按照九年備立憲巡警事宜酌擬分年進行期限通飭遵照令將辦理成績按年切實呈報定爲考成一節查本年臣部擬定逐年籌備未盡事宜清單謹以上年欽定籌備清單所載爲綱增設細目凡臣部應與各省同辦之件均經詳定辦法分期臚列業由憲政編查館核准覆奏通行各省遵照辦理該管司道自應將籌辦成績按期呈報以資考核此項考核章程並經臣部於上年八月間奏定通行所有各省巡警道辦事成績及所屬各員每届六個月應由該道分别造册列表並出具考語申報一次應再申明定章自此次奏明奉旨之日起予限六個月所有各省民政司或巡警道應一律按照臣部上年奏定考核章程分類申報如有逾期不報者即由臣部指名糾參以儆玩愒原奏又請參酌日本辦法詳定警察巡閱規則每年由部派員分赴各省巡視一次該司道有不稱職者報部據實紏參一節查本年二月間臣部奏訂巡視各省民政章程内載各省民政由臣部分年逐次派員前往巡視凡各省禁烟地方自治户籍巡警等項及其他本部所管一切事務均應詳細調查造具報告並聲明巡視員所過地方應力戒聲張不得受地方官一切供應違者查明參處等情當經欽奉諭旨允行隨由臣部密遣部員分往兩江兩廣等處照章巡視以經費無多巡視省分未能遍及僅就沿海沿江等地先行考察俟經費擴充再行推廣將來該巡視員等回部報告後應即覆加查核分别奏陳以上各節或應揣度情勢量爲變通或已妥訂章程現正籌辦旣經奉旨交議自應據實臚陳如蒙俞允即由臣部分别咨行軍機處憲政編查館及各省督撫通飭各該司道欽遵辦理所有臣等遵議緣由是否有當謹恭摺具陳伏乞皇上聖鑒訓示謹奏宣統元年十二月二十二日奉旨依議欽此 
本埠新聞 
[梁局長由滬往粤]  
　　郵傳部五路總局長梁士詒因公來滬已紀前報兹悉梁局長已於昨午附淞滬火車往淞乘輪赴粤矣 
江蘇大吏爲鎭江籌賑要電 
[鎭江道復總商會電]  
　　上海商會周嚴兩觀察鑒寒電悉鎭江洲賑及平糶等事冬春以來迭經撥助官欵提倡並商由鎭紳募欵籌濟官負地方之責任紳盡桑梓之義務順江一洲災情尤重自當兼顧已飭屬會商紳董妥爲籌辦惟洲地久歉接濟維艱夙仰滬上紳商樂善爲懷仁聲義聞遐邇咸欽而鎭人之旅滬者慈心毅務尤爲此邦所倚賴擬求貴會不分畛域廣爲勸募源源籌濟捐欵請寄鎭江商會謹代災民九頓以請翼叩銑印 
[蘇撫復總商會電]  
　　上海商會周觀察嚴觀察均鑒寒悉鎭江饑民乏食深爲憫惻已照電札飭鎭江關道會紳妥籌賑糶以社隱患近來大江南北同一缺米官力有限勢雖遍及饑黎滿目愧對良多貴會同仁素具熱誠還祈隨時提倡量力補助是所切禱棻銑印 
[海州乞賑要電]  
　　福州路愼裕朱葆三兄鑒連日風聞匪徒煽同飢民圖搶已預防範十三晨來人無數惟洋油澆海廠後即縱火幸救息又衝倒圍牆彈傷一勇勢危甚泌匪護機開槍還擊疊斃扒牆數匪始退經州牧驗明電禀督提請兵並派勇住廠水陸各路口亦撥營分紥應可無虞惟飢民實多尚需賑兩月乞會商倪錫劉蘭嚴子焦樂諸翁再賜集欵撥匯濟用至叩藩寒交通銀行倪錫翁鑒海境災象已電請各報館登報求恤乞公與仁濟善堂劉蘭翁兩處代收賑欵並請登報聲明仍懇函電各處代爲乞卹以濟埀盡窮黎百叩懇禱藩删 
[發給緝獲逃犯之賞洋]  
　　閘北偵捕隊官周鏡溪二尹督同巡士章印生緝獲逃犯龔三郎解縣訊辦屢詳本報前日下午由上海縣田大令將所懸賞洋六百元備文申送巡警總局請爲給賞總辦汪觀察當即 
 
 

Page 19

 
 
諭飭警法科長聶司馬傳集探弁長警等當堂給發以資奬勵 
[東益昌經理司賑舞弊之告發]  
　　東益昌匯票號專做日本匯兌生意由李燧生爲經理唐瑞齋爲司帳於上年九月間被李虧空銀十萬餘兩其虧空之由乃以票號之欵劃入自已所開萬利花衣行義生榮火柴行等處唐某串通一氣隱匿不報兹經股東查悉弊竇並知該兩人各擁巨資疊次追欵一味延約且有逃往東洋之意因於昨日報捕房派探將該兩人一併拿獲解送公臒公堂請究 
[寗波同鄕歡迎實業家]  
　　吳君錦堂向在日本辦理實業近因浙撫增中丞電促回國已於日前抵滬昨日（十八日）午後旅滬寗波同鄕會全體幹事員柬邀吳君蒞會各同鄕均以吳君惓懷祖國熱心公益兼之現爲寗紹航業維持會會長故到會者尤形踴躍云 
[德領事致商務總會函（爲和商採購油豆事）]  
啟者現有和蘭商人岳亨斯　巴斯戞斯來署携有貴國駐和大臣致貴總會信一封並擬於禮拜五即本月三十日拜謁貴總埋兹本總領事特將該信備函送上併委本署漢文副領事師謀君於是日偕同岳亨斯巴斯戞斯等前往合即函請貴總理查照希於禮拜五在貴總會撥冗稍候并祈轉致花生棉花芝蔴菜子各業董事届時一同晤商望卽擇訂時刻見復爲要 
附貴國駐和使署函逕啟者兹有和蘭巨商岳亨斯巴斯戞斯君擬赴上海天津等處調查商務其宗旨在聨絡吾國商家以期直接貿易免爲居間人漁利據稱其公司中每年所需中國貨品及其數量如左一芝蔴六千六百萬基羅格蘭一花生肉百五萬基羅格蘭一棉花核三千萬基羅格蘭一菜子若干萬以上各品皆專爲榨油之用因該各種油可用以搾各種機器近來歐洲各廠中需用極大其中菜子油一項近經歐人試驗不但可探機器并可以供食品是以價格尚可較前加增且吾國於以上各品如能出產日多彼處需購之數亦尚有增無減云云再據稱芝蔴一項中國以外如印度之喀喇蚩（屬孟買）及西里亞之稚法（屬巴勒士登）各處亦有大宗輸出花生肉一項中國以外如西利加之岡比亞（屬塞内岡比亞）緬甸之仰光各處亦有大宗輸出花子一項如北美洲及埃及等處亦有大宗輸出以上各地與吾國該項商業前途不無關係似足注意事關吾國商務合肅布陳特此專函紹介至如何接洽之處統希大雅卓裁可也駐和使署謹啟再每基羅格蘭約合中國一斤十兩四錢六分有奇附誌 
[頒發新政示諭]  
　　滬道蔡觀竇滥日出示略謂奉憲政編查館札開奏定國籍條例二十四條施行細則十條又民政部核定簡章發給執照九條速卽通行各屬一體遵照辦理一面出示曉諭通知等因合行出示曉諭云云 
[粤女伶演劇助充醫學校費]  
　　粤中昇平公司新康年女班在海寗路鳴盛梨園演唱數月近接粤電有人聘之南歸該班主及各女伶等以離滬有日於同鄕之情未能恝置爰於十六十七連演兩日夜以十六日所得戲資助充廣肇醫院經費以十七日所得戲資助充廣志學堂學費聞此議初非由醫院學堂所運動實出於班主女伶等自願云 
[賭徒聞風遠颺]  
　　駐滬比總領事近以胡有木橋一帶仍有賭棍開塲聚賭照會滬道請飭嚴禁當經蔡觀察札飭虹鎭巡防局員周二尹宗廉選派幹勇前往捕拿以故各賭徒已聞風匿跡矣 
[賣地悔議之紏葛]  
　　廣東人方　材去年憑朱海山爲中先後價賣倪三山倪關林張忠良張永林等坐落寳山縣結一圖育字圩愛爾德掛號英册六百四十四號之契地一畝七分有零曾付定洋四百元已立契據約期今正銀契兩交詎倪張等至期悔議硬欲加價方以倪張不應藉詞悔議已於昨日禀奉四路一區准爲提訊矣 
[船户挖竊棉花]  
　　船户羅桂生羅永生兄弟及沈和尚張珠泉徐海潮等日前承裝南市程大隆等花行之花衣運赴蘇州某紗廠交卸行至黄渡地方羅等頓起不良將所裝之花逐包挖竊賣於該鎭洪和尚家當經該行等得悉派人報知是處巡防局諭飭四圖地保周雲飛在洪處搜出原贓百餘斤昨已回滬將羅桂生連贓送至工程局由陳副裁判訊實判羅押交伊弟永生一面飭探補提沈和尚等各人到案併究 
[武弁誤被拘拿]  
　　龍華巡局函解張阿根張阿毛到縣訊據阿根供認摸竊鄕人皮夾後落地上由張阿毛拾取致被一併拘案訊之阿毛自書字條呈閱稱係貴州人分發雲貴督標補用都司名吳冠英現寓名利棧二十二號房間並供在龍華游玩悞被拘拿實非姓張阿毛亦不名大令判將阿根收押一面飭差將吳送交名利棧查明收留 
城内 
[兇犯狡辯]  
　　毆傷小南京之兇犯張金寳昨經本縣田大令提案復訊仍稱失手推跌致斃大令謂爾與小南京平日結黨敲詐人盡知之此次爭風肇禍究用何器將小南京毆傷該犯始終狡辨喝責三百板鞭背六百下還押再究 
[混用銅洋]  
　　龍華巡局解送廣東人金成及搜出之銅小角洋三十枚到縣訊得金在該鎭混用屬實判枷號頭門示衆一月再訊 
[幸得脫累]  
　　頭舖地甲夥阿贛即華榮前因枷犯龔三郎脫逃由縣收押在案兹經田大令訊得該夥祇得跪力洋四角並無串縱情事判責四百板去　開檡 
[養媳被拐]  
　　養媳陳阿林被薛錦龍拐往揚州由該處巡警局拘獲解回到縣田大令飭傳伊姑陳李氏訊明准其具結領回 
南市 
[官民情感]  
　　委署宜興縣知縣浦東總巡汪漢溪明府昨日交卸局事起程履新浦東各鄕民咸製德政牌萬民傘送至碼頭登舟各處巡警分局巡長巡弁亦各排隊送行 
[領回甥女]  
　　常熟人陳雲浦之甥女陳嚴氏與夫反目逃出三年前日忽在毛家弄恆大昌葷油棧内方銀和處尋見正欲頭回方謂此婦向在滬北六馬路花烟館内賣娼去年三月間出洋六十元代爲贖身汝欲頭轉須償還洋四十元陳如其言携洋往領詎至則女巳被匿遂將方扭至工程局旋即將氏提到由陳副裁判訊得該氏確曾被人販入烟花由方贖出判陳償給方洋二十元飭陳覓保來案將女領回 
[交保理處]  
　　已閉信義板木行執事華林生將司帳謝仁齋及柴　客周還立扭至工程局控被謝呑用客帳及　欠洋四百十元周欠洋一百八十元周又將謝所出之僞票二紙洋七十元付來搪塞訊之謝供帳户　巳對明所有岩帳及票洋自願料理周供除 
 
 

Page 20

 
 
謝取去炭貨扣還外僅欠洋八元判謝交保理楚周斥退 
[規避巳久]  
　　裕豐米行執事張子明扭控巳歇司帳陸忠揚經收帳洋三百七十餘元被其呑用延不歸理經工程局屢傳未到昨始提案訊判交保措理 
[勒交筆據]  
　　洽順肉莊主金菊山前在青龍橋姘婦傅奚氏處續歡被氏夫傅進生剝去衣服攫洋十元復紏人勒冩筆據控經工程局提集一干人訊明分别責懲判傅夫婦押交洋銀筆據迄今挺押不繳昨又復訊傅供據在馬怡生處判出外限三天檢交奚氏仍還押 
閘北 
[咎由自取]  
　　閘北施粥廠北首粥店主張伯禮之子大保日有與黄喜貞同至美界向某剃頭店冐充包探藉端訛詐被捕房一併拘解公堂訊明判押捕房在案前日喜貞之弟黄友林又將張伯禮扭至四路一區控稱伊兄實爲張子所愚致遭禁錮黄正巡官察得喜貞咎由自取一併斥釋 
[馳馬傷人]  
　　騎巡隊巡士陳祿生昨晨乘馬在新大橋路疾馳撞倒充周氏之女阿五致傷頭面手腕等處由崗巡解入四路分局經黄正巡官驗得該女傷勢尚無大礙著陳先償還養傷費洋一元給氏具領自行醫治一面子致該隊官請爲查核 
[是否弟媳]  
　　泰州人袁魯友日前由江北拐來某姓女子賣入法界花烟間被巡士偵悉將袁拘入四路一區據供實係寡弟媳方氏來滬帮傭現住法界德森里親戚處黄巡官飭袁交保著交該女到案再核 
[男女密談]  
　　住居北浙江路之女子費桂根昨被薙髮匠何金泉誘至閘北在華洋樓瀹茗私談久坐不去巡士見其形迹可疑拘解四路一區留候查明核辦 
英租界 
[誘姦少女]  
　　江北人戚阿三年已五十三歲向在福建路天仙戲園修理電燈因前晚誘拐蘇州婦人朱馬氏十六歲女兒朱阿吉至法界客棧姦宿經女姨姆凌馬氏詰悉向戚理論扭控總巡捕房一併解送公堂請究女投訴前日旁晚在白皮絲廠放工回家在馬路遇戚當被誘至天仙戲園觀劇畢時已十二點鐘女欲回家戚令同至炒麵店果腹旋被誘往法租界客棧内姦宿一宵次晨給銅元十枚雇車回家女恐見責逕往絲廠做工詎姨母預在廠前守候詰悉前情當同逼往找戚在天仙戲園門首撞見是實女母朱馬氏與姊凌馬氏投訴女素性愚笨乃被戚誘騙至客棧内姦污求按例嚴究訊之戚一味推賴寳讞員核供會商英副領事布君判戚押候查明禮拜五再訊核辦 
[嚇詐釀禍]  
　　七浦路榮昌木作主張才福因被裁縫趙開生誣指串拐伊妻吳氏前日唆使探夥阿寳廷雲將張軋至美華樓茶館内嚇詐洋三十元張忿恨回家自縊張妻樓氏據情　明捕房派孫將趙夫婦一併查獲解送公堂請究據中西包擇禀稱此事實因趙妻吳氏與張才福之友新如姘識同逃趙即指張知情控由捕房當經捕頭詢無証據開釋後趙又串同某包探之夥向張嚇詐以至自縊斃命現已將屍舁往斐倫路驗屍所報縣請騐屍妻樓氏投求伸雪訊之趙開生夫婦供詞含混孫襄讞得供會商英廓繙譯官判趙夫婦分别押候上海縣驗屍再核 
[私售燈吃]  
　　黄連記四在虹口私售燈吃違章於昨由探將黄傳案請究經中西官訊供屬實判罰洋二十元充公烟具銷毁 
[定貨不出]  
　　英商麥邊洋行控大豐麵粉公司陳子英廖忻齋等不交定貨一案昨午後由廨會訊原告延哈華托律師上堂代表請追據搶客王子明投訴經手李春園有方單等物交與莊瑞源當時亦在塲等語被告亦延禮明律師代辯寳讞員會商英布副領事判廖交保候傳集人証於禮拜五再訊 
[賣妻爲娼]  
　　無錫人蔣寳康串同張培芝將妻王氏賣與雲南路一百四十六號鴇婦許陳氏雉妓院内賣娼因氏不應逃入濟良所於昨由所解訊氏供明前情官以許鴇不應買良爲娼姑寬斥釋身價洋免追蔣不應將妻價賣爲娼判押三天張押一月氏發濟良所照章擇配 
[失火可疑]  
　　江西路大生成烟紙店因保險起火昨晨由探將該店主陳榮生獲解公堂請究據中西包探禀稱該店保有險銀八百兩在樓上起火查其衣箱内存有破絮等物詢據隣人聲稱前數日巳將木器等物運往法租界南洋橋另設一店其情甚爲可疑求究見証貼隣協記漆店主任連生與學徒葉阿大訴稱是晚係該店樓上起火當往帮同救熄等語質之陳供火係協記樓上所起得悉後即取水登樓澆息是實寳讞員會商英領判陳押候即日午後前往勘明再核 
[起火待查]  
　　南京路集賢里第一百號天發棧内於前晚二點餘鐘忽然起火當經救火會西人馳往灌息惟燬該棧一家捕房以該棧保有險銀三千兩且棧内號客十餘家均保火險恐有别情於昨飭探李星福與十五號西探協往詳查起火之由禀候核奪 
[學徒可憐]  
　　小孩顧羣芝因在雲南路啼哭由捕查見帶入捕房於昨送至公堂請訊孩供鎭江人在萬華樓茶館樓下鞋店内爲學徒遭師凌虐逃出判送樓流所留候認領 
[欠車租]  
　　永利公司童春甫控車夫頭目陳阿明單寳福倪連法積欠車租洋二千二百八十三角並修車費洋一百七十六元不還一案前晚堂奉孫襄讞提訊因原被供詞各執判陳等均交保候補等人証再訊 
[欠貨洋]  
　　金欽衡田風藻等控束榮富不還貨洋六百餘元一案前晚奉孫襄讞提訊明白判束交妥保限至年終清楚違干未便 
[欠土價]  
　　俞伯雄控王耀廷不還土價銀二百兩一案前晚堂由廨訊明俞係代巳閉信茂土行追欵被告旣有信茂本票抵還判兩造各具遵斷結完案 
美租界 
[愼重警政]  
　　北江西路　明路轉角處近由工程局添築電話　信室一間捕房特涙華捕三名輪流當值以重警政 
[吵閙飯店]  
　　陳阿四等多人昨在梧州路徐阿虎飯店午膳因徐算帳不符互相口角被陳等擊毁什物由捕拘押候查 
[小工自盡]  
　　甬人童阿來住楊樹浦路向爲紗廠小工前晚不知因何自縊身死昨由捕房將屍車送騐屍所諭飭地保報縣請驗 
[何苦怨命]  
　　北浙江路木作主張如福日前與姘婦口角被流氓藉端拆梢洋十餘元因於前日氣忿自縊而死昨經捕房將屍車入騐屍所諭飭地保報縣請騐 
[洋東不情]  
　　靶子路九十九號某西人家侍者胡友正昨至捕房稱被洋東拖砍工洋向討被毆捕頭諭胡自赴　事署控追 
法租界 
[會丈新路]  
　　公堂陪審西員顧寳君前日下午帶同譯員徐君及工部局工程司會同本縣田大令及會丈局總辦等同至新租界工部局新築之福開森路勘丈里數事畢分道而回 
[妓傭自盡]  
　　蘇婦紀氏向在妓院帮傭與妓奴吳晉卿姘識有年忽于十五日在菜市街寳裕里九十號住屋内呑烟斃命吳恐波累即僞稱出外料理後事一去不回致屍身連擱數日未殮經捕房查知報請上海縣蒞驗後由屍姑母夏紀氏屍妹王紀氏投求免驗願自棺殮大令准之飭具切結存查 
[再醮紏葛]  
　　蕩婦俞陳氏串通女婿張園祥等再醮與林百銓未幾逃去控經公堂判令媒人李銀珠吳根根陳連生三人將所得之媒洋六元交出氏亦將身價洋五十四元交案再辦嗣因在押多日迄未遵交昨又解訊聶司馬判氏押捕房一月吳等三人從寬開釋 
[騙]  
　　胡義生前至陸如林皮鞋店内購得皮鞋三十雙囑送至天寳洋行取銀旣送去又稱司帳人出外約翌日往收如約往算人已不見于前日在途遇面扭捕送究聶司馬判押候追交 
[竊]  
　　丁連生前晚半夜時　開趙阿連牆洞將銅罐脚燈等件竊去携逃當爲巡街　查知拘入捕房解訊官判枷號一月贓給失主領回 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮議局開會事件 
[公牘]  
　　諮議局致江督函（爲淮海赶籌工賑事） 
敬肅者昨奉一函緣東臺滋事一節尚未奉復想荷飭辦頃又接清江急電飢民滋閙事關民命更非憑空誤會之比所請電籲大部一層想非此亦無以爲拯溺救焚之計懇鈞座代爲轉電以救此一方無任感激哀懇之至附錄來電肅請崇安張謇蔣炳章仇繼恒頓首 
附淮海原電南京諮議局公鑒初八飢民數千圍大豐提道憲派兵彈壓散而奪食初九周家莊搶贛豐豆船八隻十三飢民萬餘圍海豐强奪人衆勢迫淮海地方異常恐慌公懇速轉郵商兩部赶籌工賑以救災民而防意外淮海紳學界聞溥程逵鴻等八十人公電成 
[通告]  
　　第四次議事日表十七日下午一時開會 
一宣布張謇預計地方自治經費釐訂地方稅界限應請開會案二宣布楊廷棟等呈請督撫查辦蘇松太道違法案 
三宣布張謇復議籌興水利公司案 
四宣布審查本省審判廳縮短年限案報告討論公决 
五宣布法律審查會蘇屬司法研究所質問案 
六宣布王嘉賓等修改復議調查户口案 
七宣布黄炎培等復議整頓學務公所案内第三條案 
八宣布秦瑞玠等復議籌辦共進會案 
十八日下午一時開各項審查會辦事處啟 
[議决案]  
　　呈報議决整頓契稅劃案内撥公益捐三分一節請督促實行（續）一陸護部院第二次劄覆内開查諮議局章程第六章第二十一條自一至七凡諮議局應行議决事件皆冠有本省字樣案語云以本省之事爲止亦與資政院所定權限有國家地方之分又憲政編查館議覆于大臣奏陳諮議局章程權限一摺内開凡屬國家行政非諮議局所得參預國家租稅非諮議局所得議决又度支部奏定清理財政章程第十五條聲明各省歲人當國稅地方稅未分以前諮議局不得議減現行稅事等語是諮議避之職任權限至爲明晰奏案定章班班可考契稅爲國家正項無論解部留用皆抵支國家行政經費瑞升部院原交整頓契稅議案意在定稽查之法懲罰之條使正稅無可隱漏契價無可减縮並未令議稅率之增減稅項之支配今議决案所請劃留三分名曰公益捐抵支地方行政範圍内之自治經費已不免踰越權限與原案發問本旨不符况以國家正稅留撥地方行政經費使國家行政之專欵因而减縮則與議减現行稅率何異按諸奏案定章本非諮議局所得議决自無交令覆議之理本護院故直截下斷曰勿庸置議此勿庸置議四字即恪遵奏案定章辦理等語本局謹分甲乙兩項切實聲明 
甲本局議决籌畫地方自治經費一案曁整頓稅契方法一案均有請撥公益捐三分一節均係請遵部定新章第十三條附收欵目分别撥還之文辦理部定條文但云行政及曾公必需之欵所謂行政者並未指出國家地方之分惟以直隸學務費起例推之各省與第三條相同据清理財政章程第十四條第三項之文則部章指出之直隸用欵確在地方行政範圍以内且調查直隸此欵係爲中學堂之用查中學堂列入部頒城鎭鄕地方自治章程第五條第一欵第一項是部章指出直隸用欵確係下級自治範園以内之經費本局不敢因此而謂部章撥還專指地方自治經費但地方自治費確在部章撥還之内則已斷無疑義据此而言是撥充地方自治經費明爲部章所許實非本局創議本局根据部章於國家法律範圍以内議决本省事宜並未踰越權限按之局章第念一條案語及館復于大臣奏摺曁清理財政章程第十五條均係毫無違礙自應切實聲明 
[記事]  
十四日會塲速記錄（續） 
　　宣布馬良等復議永遠停止彩票案 
八十八號第二條安徽諮議局復稱自行停止但現在仍在行銷似不必問督部堂曾否接到該省文報可直捷告以未停請督部堂嚴行禁止 
四十八號第一條對於本局云云似可斟酌因事實上已經禁止但請補一公文以結束議案可矣 
十九號督覆至今又三月矣即使非出本意由商人自行停止亦應補又劄覆本局故此三句實可不必抹去至安徽情形則諮議局確有停止之意恐亦地方官從中阻撓覆文中可謂已得諮議局文報在案惟現在是否實行請督部堂咨催查詢 
議長請贊成十九號言者請起立表决全體起立贊成 
十八號又言各省彩票禁止而外人福引劵反暢銷無礙此事甚小不能另提議案現可併案聲明以後無論外省外國迹近彩票之物一概禁售不必說明何種 
四十八號贊成十八號所主張 
十二號　引劵與彩票性質不同係商人引誘王顧銷其貨物 
十八號現在通售之　引劵實非售物所發以　引劵之名行彩票之實此可調查者也不能因其名字所蒙蔽其實害至深故今可加入凡類於彩票者一律禁售以防患於未然 
四十八號原案已經通過如外國人彩票云云與此案實不相謀可無唐討論 
十九號今但於原案如一推廣之義不必說明何種亦無不可 
議長請公决全體起立贊成加入 
[宣布覆議清查荒地案]  
　　十三號寗蘇旣屬統一則來　農工商局統爲考核云云即可省去又言農工商局雖在蘇垣實可聲請除去不必由局給照多一局所即多一弊竇 
一百二號照第八條已經决定寗　合辦即可將第三條應由農局及第七條呈報農局云云加入八條之下請不應由局經過又農局爲勸業道預備一語可删去 
四十八號勸業道一切删去極爲贊成至第八條加農局不必過問是必過問是必取消奏案而可似未必明言若梲契等巳不由農工商局若欲振興實業則不能明言不使農工商局過問 
一百二號第八條下並非不使農局過問但言農局係蘇屬行局所現旣寗蘇一律辦理似亦不甚適宜云云 
十三號諮議局初時議案本不認農工商局章程奏案不能取消即議案爲無效 
六十七號現寗屬商務局巳改稱農工商局否議長答並未改稱蘇屬從前但名農務局十三號請　審查會一百二號賛成 
 
 

Page 27

 
 
六十七號寗蘇一律辦法極須斟酌 
四十八號此案須通過必研究一律辦法則寗屬尚須核减如須　審查會則此時不必研究及此 
十九號亦賛成交審查會 
議長請公决是否　審查會全體公决仍交審查（交財政法律兩股審查） 
[宣布覆議本省審廳縮短年限案]  
八十六號蘇省司法研究所因設立期限種種不合但任官終身尚無明文今原文若謂延長學期即可任官終身則視司法官太易 
三十一號司法研究所學期學科之改法是否應立一標準使有效法抑將該所取消較爲切實 
十九號此案對於審判廳縮短而設至司法研究會辦法不善自當紏正但又末仍須歸結至審判廳縮短年限辦法或請將此案亦交審查會何如 
四十八號清查荒地因研究甚多故須　審查此案無多更改究以速决爲是 
十九號此案似非又字上之研究若欲照　原議案加入原意係易柱意則似以審查爲是如恐費時期則明日星期亦可審查 
十八號縮短審　廳本係原議案但今年巳應設立審判廳即不能縮短而省城不能不如期設立須請赶速辦合法之司法官養成所如期設立合法審判廳此層與縮短年限緊接亦可加人 
議長請公决是否交審查會修改大意全體起立　審查會修正（未完） 
專件 
[淮鹽改章議略（三）（續）（懷寗舒繼芬）]  
　　一宜厚官吏俸糈員司薪水並丁役人等工食也自改辦公司以後一切局卡除要隘仍設查緝之處而外其餘可量予裁汰所有從前商人無論其爲塲爲運爲岸應令將陋規中飽和盤託出一律删除其外銷各項捐欵亦宜分别輕重緩急以定去留而資挹注至查驗緝私等處員司薪水尤宜加厚蓋以鹽船經過祇須驗照而已舊有之引費船頭樣鹽等陋規概須删除故也各公司自總理總董以下曁各項實在辦事之人並應另定酌提餘利分紅章程以資鼓勵惟分紅須在年終結帳之時設其人於未届年終因舞弊或辦事不力等情由公司辭退者無論是年在事凡若干月其應得之紅不得分給提充撫恤等欵之用餘月再算給接辦人此所謂以法囿人務使賢不肖皆能認眞辦事乃已 
一銀錢桶引宣統一也查泰西各國銀錢皆有一定本位大率以金爲主我中國於地丁錢漕曁鹽稅釐課概以銀算帑藏之儲靡弗惟銀固明明以銀爲本位每銀一兩作單位矣自墨幣輸入之後我國並不鑄一兩之銀幣與之相敵轉使我銀錢之價隨鷹圓以爲伸縮利權之所失已多而鹽務則或銀或錢或洋元參差不一又不能悉照市價致令錢商取巧盤剝日深竈户固明受尅扣之愚商人亦隱多削耗之患其至不相半者尤在棧價岸價之銀錢兩異嗣後桶價岸價牌價當概定以銀爲主合制錢合銀圓隨時隨市核算逐日由公司懸牌不得任意增减總以信用通行爲要至桶引價值成鹽有煎晒之别運鹽有遠近之殊難易情形各不相若是猶巨屨小屨其價斷不能强之使同推淮南收鹽向以桶計定例每桶二百斤而以桶合引自三桶四分至四桶五分不等應若干斤成桶又若千斤成引各塲產鹽之地旣設公司似宜使大小輕重　諸一律至於滷耗斷不能於暗中取之竃户且欲去竃户暗虧莫如棄桶就斤收鹽時即裝包捆堆起運時祇須一掣即可裝船亦删繁就簡之一助至包斤合引不妨暫照舊章每引正鹽六百斤分裝八包包七十五斤加滷耗一成計七斤半另加抛撒包索三斤半每包共重八十六斤爲率歷來係屬寛定收鹽時可即照此數成包上堆約計由塲逹岸設原包不換應敷正鹽七十五斤之敷臨運時或以耗撒之故掣有不足應綜核共數於包外另包添補原包完好即不必改捆包索既省抛撤亦少其故調滷包加抽探筒諸弊均無可作商本即多所保全自鹽秤無定率而於是私透於官如淮北之江滁南運掣捆於壩棧往往補斤至十二圩棧而又多餘斤旣餘何補旣補何餘一秤之弊此尤顯著者前年已由大部頒發新度量衡天下應通行一律鹽務似未便兩歧應由部查照新定秤率多鑄鷄心準秤或改造如磅秤之式而易其權發給各公司一體遵用或另仿造不得稍有參差至引包斤重可取舊秤之率比例增减更定碻數務使積習　除以收實事求是之效（未完） 
小說 
[社會小說清夜鐘（二十二）]  
　　第六回宴瓊林金泥題雁塔游佛殿浪子遇名妹龍夫人想着龍太史從前的窮苦情形。没有丈人家留他住下。那裡會有這般一日。如今得了功名。倒反大模大樣的擺起架子來。想到這裡。覺得狠有些怨恨龍學士的意思。見了龍學士的面。便冷言冷語的譏諷一番。龍學士聽他提起舊日的說話來。只得忍在心上。不說什麽。却在外面買了一個小家女子。做姨太太。也不和龍夫人商量。龍夫人雖然和他吵閙。也吵閙不出什麽道理來。到得後來。夫妻兩個見了面。好像有什麽深仇宿怨的一般。大家不瞅不睬的。甚至連話都不說。本來是同牀同穴的夫妻。如今却變了背影。回聲的仇敵。你想這樣一個生龍活虎般的龍夫人。那裡忍受得住這般委曲。要想立刻自己跑回家去。却又究竟有些不肯甘心。便帶信到宜興去。接了他母親褚夫人出來。和龍學士着實閙了幾塲。龍學士只是唯唯諾諾的連聲答應。也不去和他們爭論。褚夫人也無可如何。褚夫人的性情。是極信僧道神佛的。在宜興的時候。差不多天天要出去燒香拜佛的。龍夫人。承着褚夫人的母敎。倒也極是個信善奉行的女知識。蘇州地方的寺院。本來極多。有一個極大的佛寺。名叫東林禪院。裡面也有一個花園。竹院僧房。起造得十分精緻。寺裡頭的僧衆。也有一二百個。一個當住持的。呌做曇暉。極和氣的一個人物。本城那班紳士的家屬。大的小的。妍的媸的。没有一個不認得曇暉的。寺裡頭另外有幾間極精緻的客房。舖設得錦帳銀鈎。團花簇錦。鏡奩粉　象箆牙梳。没有一件不備。是　備那些燒香女客。借宿的。褚夫人久已知道這個東林禪 
 
 

Page 28

 
 
院。是個著名的叢林。便要同着龍夫人去燒香許願。龍扶人自然歡喜。揀了一個日子。濃粧艶服的。同着褚夫人坐了轎子。一直到東林寺來。到了東林寺。還没有走進方丈。早見曇暉挺着個肚子。張開了一張大口。呵呵大笑迎將上來。見　龍夫人。合掌當胸打了一個問訊。口中說道龍太太多時不來。今天那一陣風。把龍太太吹到敝寺來了。 
國外新聞 
[美國棉花收成受損]  
　　十七日倫敦電云美國台恩萊西阿拉非買喬治亞數省近遭大風雪羅易西阿拉密雪西宓台克山司數省則因天氣過寒致棉花收成大受損傷台克山司省農務委員恐棉花收成將損其半而棉花種子旣缺必不便再種云 
[巴黎市政局歡迎美員]  
　　十七日倫敦電云羅斯佛君已由巴黎市政局開會歡迎頗形熱誠 
[土爾其内訌未平]  
　　十七日倫敦電云據君士坦丁電稱阿爾排里亞省復起戰爭亂民數約三萬與步軍四十隊互行抵敵各處皆有激烈之小戰土政府現仍陸續增派援隊前往助戰聞土兵已在斯的姆茄地方戰敗阿人 
[英國注意日本稅則]  
　　十七日倫敦電云自由黨議員海姆君在下議院起問日本所擬新稅則以禁止外貨入境爲主而尤以蘭卡希爾及約克希爾兩省商品爲重英政府不知擬向日政府如何詰問使得優待英國之商業外務部次官胡德君答稱政府目下不能預言將以何詞詰問前已將該稅則通告商務總會及其他各團體以便研究關碍英國商業各節一俟各處覆文呈到將由商部逐一核閱云 
[英預算案二次宣讀]  
　　十七日倫敦電云獨立國民黨議員哇白利安君謂財政議案旣大害愛爾蘭之商業復苛增愛爾蘭之捐稅故已提議反對又電云哇白利安君反對財政預算案之議已由下議院駁絶財政預算案已第二次宣讀通過贊成者三百二十八人反對者二百四十二人 
[英議院問答稅事]  
　　十七日倫敦電云聨合黨議員番爾君在下議院起問新預算案未呈入議院之前一切捐稅是否將照一千零九至零十年之預算案開列數目收納首相愛斯奎士君答稱一九零九至零十年之預算案所列各稅而於次届預算案無效者僅入欵稅及茶稅兩項現擬仍照舊例至西七月一號再行更改 
[法國選舉續聞]  
　　十六日柏靈電云法國下議院舉行選舉各黨得選者其數如下急進黨一百三十八共和黨国十九保守黨自由黨共四十八進步黨三十五社會黨三十國民黨十三獨立黨十一總計共三百二十四員 
[德國飛船被毁]  
　十六日柏靈電云德國飛船齊泊林第二近於停駐之所爲風吹起繼在韋堡附近之處墮地船身全毁（以上譯字林報） 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
