# 1921 - 175 - 4917370

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[添兵增餉冷]  
奉張直曹至今日而尙請添兵增餉雖政府亦不能重違其意矣蓋今日之中國無論中外之人莫不以裁兵減餉爲唯一之急務即不裁不减已决决不能維持况乎復從而添之增之耶此誠怫人之性而好惡與人殊矣 
今夫張曹之勢力其於中國未必大於前之馮段諸人也而其跋扈過之此其故一則由於更無心肝一則由於政府自逢迎之張曹之言不特無一不唯命是聽而復一一請命之於是張曹等遂不知有政府并不知有國家而唯知一已之利益矣今政府以聽無可聽之後乃有違命之電或者張曹轉以自稍歛跡乎 
且也張於今日有内殘之事曹於今日亦有陜戰之患張曹勢力其亦有日衰之象矣亦安有添兵增餉之能力哉 
命令 
六月三十日大總統令任命張鴻緒爲陸軍軍官學校校長此令 
又令陸軍總長蔡成勳呈請將陸軍第四混成旅步兵第一團團長梁國璋免去本職梁國章准免本職此令 
又令任命張葆初爲陸軍第四混成旅步兵第一團團長此令 
專電一 
北京電靳函曹張財源羅掘已窮 
統一未就兵變連續雲鵬代人受過早成慣例凡中央能力所及罔不立時照辦至添兵增餉實非可能重拂尊意尙祈曲諒 
北京電曹錕爲閻相文催討伐陜陳令處復未便照准又閻相文請將馮旅成師處復陳樹藩編師未准馮旅成師顯有厚薄之分轉啓猜忌之口暫難照准張作霖添六旅處亦婉辭答覆（一日下午二鐘） 
北京電閻相文電馮旅紀律嚴明所過地方商民交贊其步砲五團及機工各營足敷一師之數擬請改編該旅爲師卽以馮玉祥爲師長以該旅團長李鳴棠張之江升補旅長（一日下午三鐘） 
　　北京電張作霖又電向政府索欵但滂江鄒芬部下仍未領到人饑馬斃苦不堪言昨政府催張將前領鉅欵撥二十萬到口（三十日下午二鐘） 
北京電閻相文電陳樹藩擅編師旅通電悖謬勢必稱兵抗命請迅頒明令伸罪致討以肅綱紀北京電閻電軍事上已布置完備專候討陳令下卽施總攻撃　　北京電陜訊吳新田前進抵武關與陳軍張鐸所部接觸（一日下午二鐘）北京電討伐陜陳令昨經閣議通過徐意不取明發改由參陸處奉諭電閻遵照（一日下午三鐘）北京電奉張電丁超耿玉田確犯勾通謝黨嫌疑請组軍法會審另一消息此案别有内幕日來張部下黨派紛爭極現不安（三十日下午八鐘）北京電奉訊丁耿案經軍法會審耿破口大駡丁則極口呼冤均不自承通謝事張使盛怒親督刑訊聞丁可貸一死耿將以重刑北京電陜訊陳樹藩上血書於于右任請恕前愆合力禦外果從其議卽退駐乾州誘直軍入省一鼓殲除從此陜無食客並得客軍器械轉攻鄰省又陳函郭堅願送烟土千萬元請卽移駐乾州讓出鳳翔俾其西聯甘肅南并漢中郭提條件在得大砲四尊機槍六架步槍二千子彈各二百萬如照給不但讓鳳翔且轉贈土十萬兩（三十日上午九鐘）北京電江壽祺在滿站遣回病傷官兵五百名難民七十又華兵被依爾古次克俄人擄去三千六百名迄未放還自戕者四百名應交涉放回但俄代表言此輩願在俄做工因恐回國受戰敗處分病死有之中國可派員往領 
 
 
 

Page 8

 
 
   
 
 

Page 9

 
 
   
 
 

Page 10

 
 
專電二 
北京電外部向日抗議長春加掛電線未經吾許可實違中日電約第二欵之規定照約應卽撤去 
北京電赤塔沈委電優林二十四來訪謂外蒙舊黨内變大半欲歸赤塔本政府派員到蒙收撫請予此項委員以便利政府復未便正式允許如此項委員入蒙本政府不負保護責任（三十日下午二鐘）北京電鄒芬電告克復烏什克齊老旗參陸處覆電嘉慰仍令乘北追撃但奉仍未將所領鉅欵撥給一部於前防（一日下午二鐘）北京電鄒芬電據李支隊長等報稱徑（十二五）抵布拉克廟南遇匪五六百猛撃二小時匪焚布拉克廟向北逃竄宥（二十六）早復率隊進剿烏什克齊拉之紅石山有匪一千六七百激戰九小時將該山奪獲斃匪七十餘餘向北逃竄 
北京電姜桂題電探報大股蒙匪集什巴爾台依據深山圖擾林西經棚題擬親往督剿請濟軍餉北京電王懷慶病重（三十日上午十二鐘）北京電范調停敎潮提出六項一雙方撤回訴訟二政府以明令誥誡軍人干涉敎育三敎育經費用指令公佈依閣議保證四六三醫藥費由敎部擔任五敎職員欠薪領足應於暑假期内補課或下學期增課六各校長對敎部應負責職員勿再有舉動（一日下午七鐘）北京電敎職員會議報告呈催檢廳對靳馬殷提公訴今有批候核二字未知何意恐法律解决難收效果公决再呈檢廳聲明六三事敎職員與馬叙倫立同等地位請予一同傳訊（一日下午二鐘）北京電學生會决議一控告靳郭以代表名義起訴二發表維持人權宣言三组各校共同學術演講北京電地檢官昨訪馬次偵查六三案件聞對馬叙倫擬先傳案起訴故敎職員補上共同負責呈文北京電今日敎育界在中央公園爲杜威餞行范從津來席散約張一麐傳增湘等商結束學潮辦法仍推張出任調人靳促范回任范以尙非其時不就（三十日下午八鐘）北京電徐靳主從陸請對粤下討伐令（三十日下午八鐘）北京電參陸處會議援桂决飭閩李令臧致平出攻潮汕贛陳令張之傑出攻南雄牽制粤軍一面電陸固守南寗桂林餉械中央接濟北京電某使館得梧州電梧入粤手桂人將宣佈自治以緩和粤軍攻撃但陸榮廷軍在欽廉尙得手（一日下午二鐘） 
北京電蘇省請將某項中央直接收入劃抵該省專欵解欵查蘇透撥解欵四百餘萬該項收入實不敷抵補（一日下午二鐘） 
北京電政府前星期運出公債九百萬近忽運回因知滬欵未借成（一日下午二鐘） 
北京電施肇曾電部招商局爭執案先訂章程再召股東會可解决陳永霖控案公推湯節之等轉令了結（三十日上午十二鐘）北京電朱啓鈐電徐不日由美京起程回國經日京躭擱半月聞政府派唐周二人赴日并携大宗禮物餽送日要人朱來電請派一工詞翰人到東京相候（一日下午二鐘） 
北京電贛省會電請由中央通電各省组織裁兵委員會藉免兵禍以節餉需（一日下午五鐘）北京電東路技術部長史蒂芬斯二十九日到哈視事）一日下午二鐘（北京電德學者魁尼西上尉病故於京禄米倉（一日下午二鐘） 
北京電英人福威條陳開放世界商業説帖院抄送主管部核北京電外部咨察都統檢查郵電對於外人函件母庸檢查北京電馬橋河匪擄俄員案吉軍四營包圍奪回俄員依林親闊華員馬心靈兵趙嗚峯匪守石頭河（三十日上午十二鐘）北京電　豫趙倜電自成慎騷擾苻徧地擬設法招撫用欵請在省税酌提（三十日下午七鐘）北京電院覆張謇敎育爲立國根本但期共濟詎復荷求 
北京電陷日閣議（一）鄂高檢長趙秉琛留部張仁改署（二）修正法院書記官官等官俸條例由部呈請施行（三）東省隄工估需四十萬由該省財廳儘籌不足中央補助 
北京電新楊電奉令就近與阿富汗代表討論中阿通商條約查阿民性質與土耳其相近本國無大出産賴由華商向阿運輸其入口税率繁苛應卽修改希派定外交專員來新相助以利進行 
北京電中德協約今日十時卜爾煕赴外部換文新任德使巴愛未來前卜爲代辦（一日下午二鐘）天津電聞陳樹藩預儲軍火足支持八個月並以烟苗收入充軍餉天津電李士偉陷（三十）返津進行借欵（以上三十日下午十一鐘）天津電曹錕截留煙酒税充入陜軍費（一日下午六鐘） 
漢口電善後所調查武昌商民居户損失僅共三百四十餘萬 
漢口電贛陳派弟光逵及胡惟一李穉鏞儉（二十八）到鄂商鄂贛聯防艷（二十九）在督署密議（以上三十下午八鐘）漢口電王督委韓光裕等十五員分往直省招募新軍二千補充第二師（一日下午三鐘） 
香港電譚浩明昨親率衛隊赴廉督戰報載桂軍感（二十七）佔高粤軍儉（二十八）佔濓頃據確息高濓尙各取守勢潯之馬口昨已爲魏軍佔領 
香港電浙盧派代表石少川昨謁孫今赴梧謁陳 
香港電桂將馬鈞陸福祥江永隆等儉（二十八）率師由貴縣之楊坡襲梧前線與楊魏西部劇戰卒被撃退（以上一日下午七鐘） 
安慶電傷生姜高琦今午故　　(一日下午五鐘)　　 
公電 
安徽各團體電各報館均鑒皖省爲爭敎育經費請願議會之學生姜高琦被倪道烺馬聯甲劉碩趙繼椿諸凶殺害刀傷七處醫救無效慘於今日未刻身死特電泣告懇一致聲討安徽省敎育會全省學校聯合會學生總會叩東 
世界路透電 
[中德商約與凡爾賽和約]  
二十五日巴黎電此間發表半官告云接照凡爾塞和約德國應將德人在俄國中國奥國布國土國所享之權利與利益移交賠償委員會今中德單獨訂定之商約規定德國應向中國政府收回未清算之德人在華産業百分之五十餘則歸還德人原主又值銀一千二百萬兩之産業業已清算此實大爲侵犯賠償委員會之權利至於該會當然須加維持現銀行家委員會正在考慮移交之方法 
二十五日巴黎電賠欵委員會曾討論和第一百五十六條關於山東省德人産業事者之施行德人産業連同在沙面英租界者共值四十四萬九千金馬克此數應收入德國之賬（註和約第一百五十六條規定德國以山東省之各項權利所有權特别利益包括青（青島）濟濟南）鐵路德人一切權利連同該路轉助之産業及德國政府所有之青（青島）滬海底電線並所附之各項權利特别利益産業均讓與日本而爲日本所有（ 
[英相會議中之英日續盟問題]  
三十日倫敦電孟卻斯德指導報載稱帝國首相大會昨日繼續討論英日續盟問題加拿大首相美恩氏竭力反對續盟謂此舉足以阻礙商定限制軍備之可能性限制軍備一事端頼召集廣大的會議討論太平洋問題有以成之澳洲首相休士氏竭力贊助續盟謂英日續盟乃保護澳洲至善至廉之方法蓋此舉極足遏止日本對澳之企圖也南婓首相斯末資將軍謂彼覺大不列顛之國際政策必須以與美密切合作爲真正之基礎凡任何計畫足以妨礙英美間更佳之諒解者務宜審慎考慮之聞斯末資將軍並表示意見謂英國希望由續盟獲得之結果亦能於與太平洋有關之列强大會中得之紐絲綸首相麥謝氏對於續盟及召集與太平洋有關之列强大會似皆贊成 
[美議院之德奥戰争終止案]  
三十日華盛頓電下院已贊成參衆兩院聯合會議關於宣佈對德奥戰爭終止决議案之報告俟參院贊成後將呈交總統批准 
[希政府覆協約國調停戰事文]  
二十六日雅典電希政府覆文申謝協約國調停希土爭端之厚意惟謂今日之時局唯能由軍界主持决議 
[美政府之永久税則案]  
三十日倫敦電美政府之永久税則議案已提交衆院案内關於收入一項未有正式之估計惟非政界豫料每年可收入美金七萬萬元戰前則爲三萬萬元現有税之各項入口品多將增税惟免税物品表未有顯著之加入 
[中法實業銀行中止付欵]  
一日巴黎電中法實業銀行已中止付欵 
三十日巴黎電財政總長召集大銀行會議考慮中法實業銀行之地位 
三日倫敦電中法實業銀行緊急之消息傳出後福公司之股票今日在倫敦證劵交易社落價未變復漲至十二先令 
一日巴黎電塞勒商務裁判所所長已命澈查中法實業銀行中止付欵事巴黎貝巴銀行董事語時報代表謂當中德銀行方在各處復開分行之際而中法實業銀行忽中止付欵深可扼腕該行前固可以毅力善意保全之也據自由報載稱由法蘭西銀行貸欵一百兆佛郎而以中國國庫劵一萬四千七百萬爲擔保品之議如經接受則中法實業銀行之大局可以保全云 
[各國近事記]  
三十日倫敦電下院議員格里菲士等四人均爲主要新芬黨前因事下獄今已釋出杜白林之人士甚以爲異調停之希望漸佳 
三十日倫敦電蘭開夏與奇夏礦工一致拒絶煤礦罷工解决條件 
一日倫敦電下院今日一致通過礦務津貼金案郝恩爵士謂解决合同未列關於將來煤價之任何協定其價將隨市更動云 
三十日瑙威電瑙威航務公司不日將開辦彼得格勒與紐約間之定期航務 
一日倫敦電六月三十日止之三個月爲財政年度之第一季入税共英金二○四○○○○○○鎊上年同一時期爲三一五○○○○○○鎊 
三十日華盛頓電哈定總統已批准本年十月一日將常備軍减至十五萬名之議案 
二十五日巴黎電法國飛行家基爾施氏昨在凡爾塞駕機升至三萬二千餘呎之高度 
三十日倫敦電顧公使赴日内瓦參與國際聯盟行政部會議後兹已回抵倫敦 
二十七日華盛頓電前總統威爾遜氏已親向哥倫比亞高等裁判請許操律師業 
太平洋路透電 
[香港之取締房主議案]  
一日香港電立法會議已將取締房主議案一讀通過該案之主要目的乃在保護租户如租户依守租約則房主除數項原因外不得令租户遷讓就廣義言如此案成爲法律租户所付租金無庸高於上年歲杪所付之數此項計畫僅施於居家之租户 
[北京近事記]  
一日北京電缷任美使克蘭氏通告美使署謂現由赤塔歸來擬取道海參嵗横濱回國 
一日北京電中德商約已於今日午後在外交部調印一日北京電西安來函謂前被擄之内地敎會敎士斯蒂芬士氏現有釋回希望 
三十日北京電中波（波斯）商約業已訂定數日内將在羅馬由華使唐在復與波斯代表簽字 
三十日北京電聞政府所派調查閩陜甘三省瞿粟之專員閩省李督已來電歡迎陜省因閻陳衝突不能出發甘省陸洪濤則來電不以調查爲然 
三十日北京電内務部咨告外交部謂所募赴延吉之特别警察將於七月一日出發 
[東俄近事記]  
一日海參嵗電謝米諾夫拒翻海參嵗臨時政府之隂謀已被發覺就逮者二十三人目下仍在搜捕謝之軍官星期三日謝在柯羅台柯伏校閲兵士六百名其演説之際軍聲明彼擬重興反過激之戰争舊黨八百名已佔據亞蘇里站該處所駐紅黨民團悉就擒鬍匪千名攻撃末志萊亞站附近之乞尼柯夫加村逐走民團 
國内要聞 
[北京通信（吹萬）]  
　　鄂人之去王運動與逐鹿者 
　　武昌兵變後鄂人之去王運動進行甚烈其中顯分兩派（一）爲激烈派於往歲即從事於去王運動者與政府接洽已非一度知請願於政府實不足以逹去王目的於是乃從事於直接運動或赴川湘或走津洛而王占元今日之所通緝逮捕者即此輩也（一）爲平和派即始終以請願政府爲事者今日上午九時湖北同鄉五百餘人在湖廣會館開會由李繼膺主席先報告昨日見靳情形十一時由殷鴻壽導見靳談約二小時靳見代表謂湖北地方受苦余甚抱歉此事終當想一辦法望鄂人大家來設法言至此閲呈文呈文大意謂總統明令有懲治變兵師旅長之言王占元爲二師師長當依法令免職靳閲畢謂以法律言王實當去無可言者但有種種難題望諸君諒解勿堅執去王蓋王旣將湖北弄糟至於如此誰肯往接其任此一難也王之部下現尙虞不穏一言易王恐或生誤會復起暴動此二難也代表相繼發言甚多繼膺不能盡憶今姑報告已之所言繼膺謂受諸同鄉託請總理依法令解决故主去王至繼任人物可與鄂諸鄉老商鄂人並無成見總理爲鄂人謀不願地方再受兵禍鄂人今日之所自謀正爲此也鄂人主張去王者本分兩派一聯西南以武力進行一平和進行政府苟不當機立斷將來必至以武力解决靳謂此事惟有請貴同鄉諒解貴同鄉不諒解我惟有辭職代表謂兵變之責不當總理負自有王占元負之總理所當負者爲總理所副署之命令令下而不行中央威信之謂何靳謂我去總理地位而以個人資格與諸君談王占元實當免所以未能即免者以政府無此能力故政府下令而新督不能到任與未下等還請諸君諒解代表謂我等雖可諒解但恐大衆不能諒解靳謂中央當派員往查後再定辦法代表請派鄂省大老往查靳謂可告總統代表乃出李報告畢鄧一鄂起言曰靳氏之言不啻表示不管態度我鄂人開會請願實無禆益當通電全國武人中有能去王者鄂人即奉之爲督此一辦法也否則同鄉與大老拼命請大老與政府拼命主席請宜昌代表報告乃由李純儒報告宜昌兵災情形略同報紙所載次由主席提出辦法三條（一）由大會向黄陂請願通電聲討王占元衆贊成乃議推代表又有人主張全體先見周樹模衆贊成（二）請政府派公正鄂紳清查湖北公有財産謂江蘇財權在蘇人手故督軍不能妄取軍費有着不致兵變湖北當着手於此（三）组織兵災救濟會主席言未竟有主張向政府繼續請願者惟時有警廳督察長汪某請主席打消請願主席謂昨日靳已承認法律解决則何必再請願即請願亦無益覃漢周謂今日必請願靳旣允依法　辦何必求鄂人諒解請鄂人諒解即不去王之表示今日當然必求一正當答復全塲鼓掌有高呼如無答復即以王占元待鄂人之法待之汪督察長時便服坐鄂人席大呼曰誰主激烈者命警驅出之我鄂人之來此但求和平解决激烈者可向本省活動去衆以其年老未與爭不知其非鄂人也衆請以請願否付表决主席不可力主不請願警廳復增加武裝警察約百人而主席復演説一時半之久遂不請願末惟主張自由组織兵災救濟會而散中間有一部分人聲言主席專横以後不 
 
 
 

Page 11

 
 
再到會因而中途出會場者此會可謂無結果 
然王占元之去事實上在醖釀中先有人保陳光遠陳不敢則薦蕭良臣又以資望太淺鄂人則推蕭耀南奉張不允奉張推鮑直曹反對於是張錫鑾乃乘機活動其部下奔走各方面奉張允之且欲以一師奉軍爲其衛隊直曹對於張氏之條件則謂直軍之在鄂者不得稍減即王氏已解散之部亦必仍以直軍補充之且以蕭耀南或李長泰爲軍務帮辦而張錫鑾之所以説鄂人者則謂不率一兵赴鄂以後多用鄂人招鄂兵三方辦法難求一致張曹在條件未妥以先各維持王占元之地位故王一時難去而張錫鑾部下日來活動頗多且自謂已有希望云 
[閻陳相薄中之陜局]  
　　陜西戰禍爆發在即直軍方面閻相文决定三路進兵取包圍之計畫其稽延未發者因吳新田所都一師尙未全抵荆紫關而靖國軍擔任北路亦未接洽就緒現吳部已出關北進直趨商藍閻氏得訊後即飭馮旅向渭南臨潼各屬進逼並以張錫元所部三營加入爲前導張錫元昨亦有電抵京報告所部軍隊現奉閻督電令集中渭南直軍第十六混成旅之一混成團已抵關南巡檢司地方第二十師之第三十九旅開至華隂第四十旅開至華縣等語據軍界消息馮玉祥現將大本營設於臨潼擬分三路進兵第一路以第三團爲先鋒由張樹聲統率第二路以第二十師之第三十九旅擔任第三路以第二十師之第四十旅擔任 
　　至陜軍方面陳樹藩現已將軍隊主力撤至長安以西集中於興平寳鷄一帶準備戰事失利後退至興安漢中爲久守之計一方面除以危詞激動部下備戰外又遴派代表前赴渭南再向直軍提出最後兩條件一欠餉三百萬元請先發半數二所部各旅改編爲師應予承認聞雙方已商定於二十八日在渭南開始談判據某軍事機關傳出消息謂陳樹藩昨有統密電到京略謂党仲昭係潼關一帶勦匪司令其軍隊原駐華隂等處馮軍無故前進難免發生誤會所有客軍仍命暫駐潼關爲宜候六項解决後再爲前進 
　　保定方面近日屢開聯度會議决抽調張福來二十四師之一部追踪前進以免後方空虚並决定變更進軍辦法改以在陜日久之張錫元爲鄉導隊第三十九旅繼之以馮旅及第四十旅爲中路以靖國軍隊爲北路以駐在荆紫關之第七師爲南路并派熊參謀長與政府接洽趕速接濟軍餉又吳佩孚亦派翁守謙來京向政府請求迅撥軍械以便積極備戰至京漢路沿綫之治安則由吳氏擔任 
　　政府方面以陜西戰禍斷難倖免昨特致電閻督嘱令對於陜事務以和平解决爲宗旨至迫不得已武力從事時亦應顧及三秦人民以維地方云 
[潘馨航氏之財政談片]  
　　中美通信社云昨日午刻財政潘代長赴歐美新聞記者宴會席上談及財政略謂就今日中國情形上立論借助外資當然需要惟中國財政因歷年政治變幻紊亂已逹極點外債紛雜首須爲澈底之清理余之第一步計畫即爲清理已往之外債至於内部財政措置失當預算决算旣無辦法政費出入無精確之考核在此時無論借何國欵借多少欵要於中國决無大利余之計畫内部財政先行整理再借外債彼時偕一錢有一錢之正當用途用一錢收一錢之良好效果否則濫借外債徒增國民之擔負而已次有詢及日本小野氏來華問題者潘氏謂段内閣時代所借日欵不下一萬五六千萬元大半爲短期之借欵手續不甚合法所借之欵又多無擔保品此次小野氏之來華實抱有絶大之慾望要求頗多過當如增加擔保品一節誠有如外間所宣傳經予一再駁議其氣稍折中國政府爲國家信用體面起見當然維持前定之合同惟前項債欵本無擔保品此次亦未便增加現在所有欵額權從緩議俟財政部得有相當辦法再行磋商所欠利金另作一種借欵三年還清年利七釐大約不日可以解决席上又有詢及外間喧傳日本將有對華投巨資者中國財政當局感想如何及日本財政能力是否可以投此巨資潘氏答謂余對於中國外債之凌亂認爲絶大危險現正從事整理已如上述因從未思及締借外債故於日本財力如何亦未加十分研究總之在此新銀團對華投資時機未至時借外債事斷難成爲事實也 
[北京各團體解决學潮大會]  
　　京師公立各校學生聯席會發起之名團體聯席會本定於昨日（二十九）午後在女高師開會嗣因事前軍警干涉乃通知各團體移於某校開會到者除敎職員及學生各團體外有全國報界聯合會各界聯合會及京師敎育會共十一團體由衆推公立各校學生代表何玉書爲臨時主席旋即報告該會主張關於六三問題請政府撤換靳雲鵬關於敎育問題籌辦學校并請全國敎育會提前開會及學生總會開會以討論一切又該會代表劉衡靜發言謂當先解决六三事以去解决敎育根本問題之障礙京師敎育會代表丁雨生發言謂對於敎職員及學生當積極援助對政府提出警告至於第七次全國敎育會聯合會本定於十月十號舉行現已發出提前開 
會電文徴求各省同意俟答復即積極進行全國報界聯合會王玉圃謂對於此次風潮就個人意見此刻無與政府談判之餘地六三事件應聽法庭解决又主張自辦敎育惟尙無確實方法八校敎職員代表王兆榮謂同人意見已屢次發表所應當申明者外間有誤會敎職員仍在爭欠薪其實欠薪已發清現當先解决六三問題再及於經費問題云各界聯合會代表鍾少梅謂政府所摧殘的敎育非學界的敎育乃全國的敎育六三事件應訴諸國民部立私立學生代表范連英謂六三事件爲全國問題所以一致罷課援助八校以促政府反省及社會注意公立私立小學界敎職員代表李庭楨詳述罷課以來一切困難及苦衷主張非俟政府恢復敎育尊嚴及確實履行四月三十日閣議後决不復職雖近受某方面激剌然一本良心上主張决不改變宗旨中等學校敎職員代表張大龢謂罷課專爲援助八校當與八校敎職員一致行動八校敎員代表李大釗謂敎職員前因所處地位的關係以索欠爲一種手段社會一部人的觀察對於此點頗不明瞭馬鄰翼亦誤會敎職員爲争欠薪而不知此外不尙有敎育經費鞏固之一大目的至於六三事件所以在法庭起訴實因政府欲假法律爲利器敎職員不得已而以此手段對付之在現政治下之法律非國民起而擁護之難望其有獨立精神今日多數團體主張從法律解决應當注意敎育會代表張承蔭謂今日到會各團體多屬於敎育界應再聯絡各團體以壯聲援政府徴納租税而不辦敎育最好方法即聯絡全國各團體聲明不承認此政府停納租税至於敎育基金問題然望各團體努力運動退還庚子賠欵隨後尙有多人發言僉以此次不過彼此交換意見對於以後辦法尙須從長討論主席以此次主張徴大衆同意當議决於相當時機内再召集一次會議除當塲到會各團體外尙擬請其他有力量之團體加入聞此次函件將以維持敎育名義由京師敎育會發出至此時已六時遂由主席宣告散會 
[宜昌兵刦後之水災]  
　　字林報二十九日宜昌電云江水暴漲八小時内約漲七尺其速爲前所未有華人因此死者頗多外人死者爲成都美國聖經敎會代表賀克氏賀携其婦及二兒乘舢板爲水捲沉賀死而眷屬遇救美水兵現携機關槍駐於鎭中蓋恐巴東開來之兵譁變也今晨有兵八百名自巴東抵此駐於球塲候快利船到埠乘之出發今日税關焚燬鴉片一噸半 
[湘憲審查會又起波瀾議員名額問題]  
　　湘憲審查會自開幕以來業已屢起衝突兹又因議員名額問題雜以省長選舉修改規則各問題（議員名額草案規定以人口爲比例中路人口多故中路審查員主張維持原案西南兩路人口少故兩路審查員主張修改以縣城爲比例省長選舉中路主張照原案由人民直接選舉西南兩路主張間接選舉審議規則原定出席及表决人數均爲三分二後以屢次不足法定人數曾經少數人修改爲過半數）致中路審查員與西南兩路審查員大起爭執中路審查以人數太少（僅四十六人）爭必不勝遂全體宣告退席以俟賦予此審查憲法之權之人民之解决省憲籌備處恐其决裂特出而極力調停其初絶無效力後以中路人民旣均願爲四十六人之後盾而中路各重要軍官又多願爲四十六人之援助就此情形言之大有即行破裂之勢復經第三者之調解西南兩路審查員始允將審查規則回復原狀省長選舉一層亦允讓步惟於議員名額則仍堅執前議中路之退席本完全爲議員名額問題故兩路雖云退讓而事仍不諧彼此爭持旬餘不能决因此一般輿論羣非議之且主張將現有審查員全體撤回另行退選以繼續審查但省憲研究社之兩路審查員曾於日昨開會討論辦法歷數小時之久經各員相繼發言均無切實方法最後陳應森起立主張仍以人口爲比例惟主張照此次總投票人口册於投票後政府委員於三月内覆查急行第一次選舉由本會會同政府辦理以免包辦之嫌直接輔助政府進行間接監察名額眞僞云云衆均贊成遂公推陳應森朱侣雲于良佐爲提案起草員定二十七日由全體社友連署提出大會準此以觀議員名額問題或可由此解决也 
[梧下後之粤桂戰訊粤軍方面之高雷消息]  
　　粤桂戰事粤軍於二十六日上午九時完全佔領梧州城詳情已録前報粤軍得梧後乘勢進取現聞關國雄楊坤如張國楨等部已出白馬口進逼潯州陳炳焜即電由陸榮廷調撥後備隊往潯守禦連日戰况非常劇烈陳總司令昨已由肇續調大軍前往并力協攻然以目前情形論梧州方面之戰事尙不甚重要而所重要者在高雷一路蓋桂軍對粤戰略極注重高雷方面意欲打通桂省至廣州灣一路以利便接濟也故陸氏所派攻高雷軍隊如劉炳宇黄業興各部多屬桂軍精鋭連日入冦廉江信宜化縣等處皆甚猛烈惟粤軍胡漢卿黄大偉陳覺民陳炯光陳德春鍾景棠各路布置嚴密桂軍屢次進攻均被撃退尤以太平店一役損失最甚是役粤軍中最得力爲陳德春部之王團長定華當黄業興敗退時遺屍多具卒向石角方面潰退據最近戰訊桂軍劉黄各路又率兵進攻化州勢頗危急後得滇軍趙德裕來援遂將桂軍撃退據粤軍總司令部捷報云二十五日下午六時高州來電侵入化縣之敵爲滇軍趙德裕所部抄襲狼狽而退現高州各路部隊均乘勝反攻又據前方報告云敵軍前以全力侵犯高雷我軍陳覺民所部以形勢稍異略爲退却仍堅守防地一面馳報後方準備攻撃趙旅長德裕聞報立整飭全部開赴前線會合陳部軍威憤發於二十四日侵晨下令向敵陣猛攻敵軍略有防備分三路抗拒趙部某營猛撃其右翼陳部以兩營攻其左翼趙旅長親率各將領撲其大本營血戰歷四小時敵軍不支紛紛潰逃我軍乘勝追撃斃敵及奪獲軍實無算將化縣等處完全克復仍分兵向前敵軍敗退百餘里云云粤軍方面所宣布之戰情大槪如此 
[浙督對省選問題之表示]  
　　浙省本届省議會選舉或主停辦或主進行聚訟紛紜迄今猶在劇烈爭持之中昨浙督盧永祥特通電所屬表示個人意見其文如下本省各道尹各縣知事均覽制憲議起正值省會將行改選或主展緩選期或主如期選舉意見紛歧函電交至本督軍以爲三年改選本人民自有之公權其審時度勢應否停缓應聽人民之决諸公論至制定省憲之舉默審潮流挽救時局實爲不可稍緩之事本督軍以愛國爲心謀救時之策旣深贊同尤期望其早日有成以覘實效此固良心主張無所偏倚各界團體不少明逹之士當無待於煩言遞來函電地址或略碍難一一答復除將此電登報公布外即希就於所在各團體代爲宣布此意俾得同知是所切盼盧永祥卅印 
[杭州快信]  
　　杭縣省議員初選舉今日（一號）八時起城區選民在舊杭府學宫舉行投票販夫走卒身着長衣穿梭出入不下數百名怪象百出 
　　嘉屬六邑台温僑民王文龍等寗紹僑民陳天光等昨分電軍民兩長要求停辦三届選舉 
　　五日全省各法團大會因省選問題在杭縣律師公會開會各屬推出代表程耿等現已陸續晋省該會昨又推選運使蔣邦彥將調財政廳許引之運動繼任甚力 
　　高地審檢各廳自今日（一號）起下午循例放給署假以兩月爲限 
體育研究會三日假省敎育會開成立大會 
[南京快信]  
江寗城廂今日（一日）舉行初選投票記者頃亦到所投票見在塲投票人均每人挾持票證數百張或數十張不等換票後即在塲填寫一人投數百張而監察員管理員全不過問頃有公民監視團在投票所門首扭獲數人每腰人間均藏有票證數百張旋即偕往閘近茶館談判大約出洋百數十元亦可無事 
　　陜議會昨電蘇議會通告採行聯省制即日组織省憲會議制定省憲法以固民治基礙 
　　淮隂縣知事朱光瑩電省呈報因湖灘一帶濱臨皖泗匪風甚熾現親率警備隊馳往痛剿 
　　泗陽縣知事藍光策剿匪不力以致全境匪勢蔓延擄人搶掠之案已有七十餘起王省長擬即將藍撤任另委稍有軍事學識人員前往接任以靖地方 
銅山知事曹元鼎昨又續電辭職省長仍批不准蘇州醫學專校汪校長被控省署已派員往查 
一女師明日（二日）午後三時舉行師範科第六次及附屬小學國民高等科畢業式柬邀各界觀禮 
省立九師校長謝遐齡辦理不善昨奉敎育廳令撤換改委省視學伍崇宜接充 
南開大學敎員崔玉成率學生五十一名來寗旅行鞋業工人罷工現經各店主酌加工資風潮已息地方通信松江 
省議員初選投票情形今日（一號）爲省議員初選投票期全縣共分十區投票所有第一區一市八鄉假白龍潭第二高小校爲處換取選票每人每次多者換五六百紙少亦數十紙百餘紙不等換得後即綑載而出各投其私設之選舉事務所交雇定書手整批填寫寫後又復綑載而入整數塞入投票匭因此投票所内設備之寫票處竟無一人顧問而全區六萬餘選票未到晌午大半已填投完竣最奇者一區選民册上之選民雖多至六七萬而是日出入於投票所者自始至終不過一二百人以與在飯廳上午膳之監察管理人數相較尙覺此多於彼投票人舞弊之技足見益造神化而其戒備之嚴密亦復無所不用其極即其所雇轎夫（即奔走投票之人）數多選孔武有力者充之有某選民語余設有人對於運動常選人有危害之行爲（即搶票或主張人投一票等）即可指揮轎夫飽以老拳故虚聲所震雖有悍桀不敢一發是以是日僅發現小騷擾兩起第一次有龍興鄉殷瑞所雇之朱姓轎夫因被殷察知其有倒脱靴（選票填就後不投匭内）行爲牽衆追逐投票所内有職人員一時尾觀熱閙爲之一空一次因十一號票匭脱鎖重修各監察員羣起搜覓擾攘移時卒由管理人將匭携入交衆騐看後始靜兹將第一區希望當選人先行探録大致當無遺誤矣（松江市）王烈文·吳慎之·侯柏生·張潤生·陳鳳儀·張思明·湯仁激·馮受祜·（或陸履仁）朱廷揚·盛元音·張朋袁玉雨·張逹·謝葆安·石巨·（小崑山鄉）曹仲芳·陳運昌·楊仲英·鄭祖僑·朱烈揚·陳方（五庫鄉）朱廣楨·諸文藻·陳宗振·吳昌鼎·（龍興鄉）陸亮·殷瑞開運·（錢河鄉）錢正伍·陸伯舟·（官紹）塘鄉）費祥·蔣文石（吕蕩鄉）吳金香·（白沃鄉）朱善慶·（小西經鄉）楊春照·其餘九區各市鄉组織人數亦已完全傳出今就已知者録後楓涇市十四人漕涇鄉周江·陸維邦等三人泗涇鄉秦鍾俊·吳懋仁·楊敬銘等六人葉榭鄉蔣文石·金其相·莊恥凡·孫伯士等四人新橋鄉錢競（或楊義方）余丙善·錢國華等三人亭林市六人前圃鄉一人柘林鄉一人張澤鄉三人莘莊鄉四人七寳鄉三人陳家行鄉二人天馬鄉張葆琮等三人此外山陽金山衛兩鄉均付缺如 
[蘇州]  
關於選舉之省電吳縣公署昨奉省長沁電内開查省會初選在即投票紙依本法施行細則第十一條之規定須與名册對照無誤簽字後方可交付乃聞各縣投票所竟有將投票紙先期交領致有掯不發給及冒領賄賣情事如果屬實·顯違定章觸犯刑律第八章之規定應即據實舉發以重公權各該知事負有監督之責務須依法認真辦理倘有知情縱徇等情事一經他人告發定行按法究辦合特通電遵照温知事奉電後當即通函城鄉投票所各管理主任一體查照矣 
[徐州]  
蕭縣匪勢猖獗蕭邑西南兩鄉自青紗帳起土匪蠢動近數日内人民被匪擄去者計有五六十人之多是昨第十區劉家莊忽來土匪十數人盤聚該莊時出搶掠經駐黄口軍隊會同馬井民團前往剿捕匪據土牆内向外猛射軍隊不克前進互射二小時之久匪仍不退後經馬井民團習拳術者十餘人奮勇躍入土牆軍隊乘勢擁進縱火焚燒匪始披靡計斃匪四人得槍三枝救回被擄者二人當餘匪逃走時竟將被掳者五人綑置火中事後軍隊入内檢查此五人已盡成灰燼亦云慘矣 
[鎭江]  
沿江雨水暴漲連日暴雨不止江潮已漲二三尺沿江下游一帶水與岸平六合瓜洲新洲揚中各鄉　江低田所蒔之秧均遭淹没幾成澤國農民憂形於色如雨再不止秋熟將大受影響矣 
[南通]  
自治會議設縣銀行縣自治會實業股委員會以省議會議决之縣銀行條例省公署已通令勸辦兹事規模小而興辦易亟宜籌備設立特擬訂辦法提交昨日大會公决交由財政部審查辦法一俟審查完畢報告犬會議决實行其辦法如下（一）定名南通銀行遵照縣銀行條例規定爲股分有限公司（一）資本定額二十萬元以十元爲一股地方公欵撥付半數餘則募集商股股欵得足半數即行開辦（一）營業區域設總行於城區商務繁盛之地設支行於各市鄉（一）组織董事會監督管理營業上事務設董事長一人由董事互選（一）經理由董事會議决聘任（一）利益支配由股東會規定 
雜評一敎育與農商默 
　　敎育本窮部自敎職員風潮起爲環境所迫而愈窮農商本非窮部自交易所潮流起有意外收入而愈富然窮富雖不同而其不爲國家計則同 
　　學潮之調處本爲敎育部責任乃當發動之初部中自部長以下人人以躱避爲能以不陷入漩渦爲智未聞有出負調處之責者其結果遂使學潮愈擴愈大成此不可收拾之局面 
　　交易所如此蠭起爲農商部者當研究其前途有無危險此種現象是否爲商業之好現象而預籌所以裁制防範之方乃今則多多益善有來者不拒之槪競爭愈甚而收入愈多爲部員計固甚得而將來釀成何種局面則不問也 
　　敎育實業爲國命所託而負責之責之當局不負責如此其又奚言 
 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[米業反對領照舉動之實行]  
昨日公共租界米店一律停凿兩商會開聯席會聶雲台晤工部局代理書記尙無解决辦法 
公共租界米業昨已全體休業公共租界工部局决於七月一號施行界内米業領照條例該業以該條例與營業不便屢次陳請交涉使·總商會·華顧問·向工部局交涉不能逹到取消領照目的昨旣届期於是各碾米廠米行米店遂照日前議定消極抵抗辦法全體一律休業矣 
米廠米行第一日休業之情形碾米廠與米行大部設於北蘇州路老垃圾橋迤西至新閘橋之一帶昨日過其地者已不聞打米機器之軋軋機聲廠門雖未閉其内則已顆粒無存惟有袋皮置於地上而新閘橋北堍有一家米行置食米十餘袋於櫃外其隔壁一家之米櫃内約尙有食米數斗存儲蘇州河内上午見有米船數艘摇過惟不停泊 
　　各馬路米店休業之槪况福建路（鄭家木橋）之裕成米店本兼碾米廠昨已停機不碾其門市上午似尙未停十時許有小車夫數人從該店内掮出白米數袋裝車運去而其店存米亦不再見勞合路南京路口之某米店昨晨即未開門有一長形之紅紙字條粘於店門上書有同業公議領照事未解决時暫停交易等字様而浙江路老拉圾橋南之鴻順米店亦粘有白紙一張於已閉之店門上書寫休業情由其措詞中有工部局視正當營業如妓院酒館之語至其餘各馬路之米廠米店或雙扉緊閉或店門雖開而無交易再如虹口一帶之米店大都兼售油類故關門者尙少然米則均顆粒無存無以應市也 
虹口方面之狀况虹口楊樹浦等處各米店咸恃門莊零星食户居多數存貨無多且自議决反對無效停止營業後即行停斛不進故售至前日午後已相繼告罄迨至昨日清晨已排門不啓實行停止營業而食户方面因事聞於先預爲躉數糴存即經紀貧苦之家亦莫不典質挪移預謀升斗以防斷炊且華法兩界尙未一致行動仍可往糴故虹口方面昨日尙無何種意外之事發生 
兩商會之聯席會議昨日下午二時南北市兩商會爲米業領照事在北市總商會舉行聯席會議列席者如聶雲台·秦潤卿·楊補塘·姚紫若·榮宗敬·錢新之·方椒伯·葉惠鈞·奚賡虞君等六十人·由聶雲台君主席·先致詞云米業領照問題發生後鄙人曾偕副會長秦潤卿君往與工部局秘書接洽嗣復晤商納税華人會理事長王廷君與華顧問謝永森君等此事遂請顧問諸君辦理至上星期日因米業諸君囑代往晤工部局總董副總董書記於總董之寓所討論歷二小時總董等之言堅主不能取消該領事鄙人遂詳述米業所主張之理由蓋囤積居奇一層非領照可以適免而派巡捕查貨等實所難行也末仍請其考慮無甚結果而散最近由仁榖堂嘉榖堂米業公所董事往見工部局總辦仍無辦法今日公共租界米業遂有罷市之舉此種現象深足危慮用特舉行南北市兩商會聯席會議米業諸君亦均請來列席兹先請葉惠鈞君報告一切遂由葉君起云自舊曆四月二十六日工部局布告米業領照事須於新曆七月一日起實行米業深滋疑懼嘉榖堂仁榖堂均經衆議决不願領照近來疊向各方面磋商迄無結果而罷市之舉已經發生一切務希公衆討論次主席及秦潤卿楊補塘姚紫若錢新之·葉惠鈞·奚賡虞·曾影毫君等相繼討論結果决定辦法如下一由總商會即日再向工部局竭誠磋商二請嘉榖堂函勸米店於日内開市三由總商會登報通告轉勸四華法兩界米店由米業公會等擔任轉勸照常開市至五時始散 
總商會長往晤工部局書記昨日下午六時總商會會長聶雲台君往晤工部局羅代書記（ＭＲＲＯＷＥ）討論米業執照事歷三小時之久 
總商會致工部局函上海總商會昨致工部局函云逕啓者六月二十五號大函敬已收悉遵即轉告各米業公會代表並經面晤商榷各該代表對於貴局用意之善深爲欽佩惟二十七號嘉榖堂開會之時各米店主一致反對領照其所持態度之堅决致令敝會對此爭執不復能着手調和敝會深悉貴局之用意在裨益於社會而所懷之宗旨欲决定租界各店存米之確數準是以觀則貴局之計劃確爲食米用户公衆之利益惟倘有别項辦法較爲和緩而仍可遵照貴局原定計畫者竊信貴局必樂予贊同兹更將現在地位詳細言之上海米店之存貨咸購自米行而米行又藉米廠爲之補充現上海公共租界米店約有四百餘家平均每家每日售米十五石就其營業之微及所付房租之高地位之狹觀之必不能囤積多量之米故囤積之罪不能責之米店誠屬事實旣無須更予證據併亦爲貴局所深知灼悉者也至於米價問題屬之盈虚供應之律操其權者初則屬之於産地米商之手繼亦執之於各米行實非經營零售貿易若各米店者所能操縱米價也今貴局令米店領照之宗旨在得存米確數之報告抑不知經營大宗雜糧之米行米廠均不在租界治理權之下春囤積之處亦不在租界之内殊非捕房曁衞生處職員所能着手調查故此次新頒之禁令從令各米店深感不便而於公衆用米實無若何裨補總觀以上之情形敝會職責所在特再請求貴局將該項决議重行磋商簡言之即請將照内所開之限止迅予取銷另擬其他方法庶食米問題及公衆利益問題得以兼籌並顧依敝會之意似宜聯合産地米商米廠以及批賣零售米商協同辦理庶米之産數存數及用數均可得確切之統計於公衆方法亦易生效力而利於施行照此辦法則聯合本業各商所得之結果必有較貴局或其他政府之機關所可得者圓滿多多也似此則確數旣得又可令各店主不致稍感不便計莫善矣素稔貴局於華人意見歷予尊重而於商務一項尤爲鄭重深望顧全米店之地位取銷領照辦法藉以曉示公衆俾知貴局所爲實爲公共利益計也此致工部局代理書記羅上海總商會啓六月三十日 
縣知事之勸告上海縣公署昨發布告云爲布告事照得公共租界各米業因不肯領照羣起反對致有七月一日停業之議迭經據情呈請交涉署轉向磋商一面剴切布告並責成米業董事勸導靜候解决切勿遽爾停業影響治安各在案兹查得本日公共租界米店仍有停業之事殊屬過於固執昨奉交涉署函開此案力向磋商工部局於領照一事雖未即允取消並不限期强迫已有轉圜餘地乃該米業不候解决遽走極端甚不可解至華界米業本與領照無涉即謂事關同業而已經長官力向商辦積極進行更無須爾等爲之援助萬萬不可附和停業致與洽安有礙倘有無知之徒藉端勒逼搶奪自有軍警保護維持不必顧慮除函致米業董事認真勸導公共租界各米業立即照常開貿外合亟布告仰米業人等一體遵照母違切切此布又致米業董事函大致與布告同末有希速分向現已停業各米店勸令立即照常開貿勿再固執其華界各米店尤須切實勸導曉以利害萬勿附和停業别滋事端並望將辦理情形見復爲禱云云 
華界官民之忙碌昨日公共租界各米店停業後上海縣沈知事除函請米董勸導外清晨乘坐汽車詣護軍使署交涉員署請示一切而淞滬徐警廳長深恐匪徒乘間擾亂地方亦於昨晨通令所屬各區所隊速即加派長警擇要駐防故中華路民國路之各支路及城區各要道均派有巡警持械巡防又悉華界手藝各作塲及食口衆多之家因悉此事二三日内如不解决尙須延及華界是以紛向各米店購備食米一般米店將價任意抬高以致經紀小民咸呌苦連天云 
捕房方面之防範公共捕房麥警務長以界内米業因反對領照昨已全體實行休業深恐一般不明事理之人趁此機會造作蜚語論言以冀煽惑人心擾亂治安因特通令所屬各捕房捕頭遴派中西幹探暗差人等各於所轄地段内嚴密梭巡如查有不肖之輩藉端造謡准即隨時拘究以保公衆安寗 
閘北巡警之巡防閘北市經董錢貴三趙鏡芙日前因租界米業反對領照議定於陽曆七月一日起休業恐華界受其影響先期函請徐警廳長通令四五兩區各署所届時添派長警梭巡防護昨日租界各米店已實行停業徐廳長乃傳諭各署長署員加派得力長警於早晨七時起至午時止在米市薈萃之處往來梭巡預防紛擾 
法總巡之注意昨日公共租界各米店停止營業後爲法捕房總巡費沃禮君得悉以法界與公共租界毘連深恐匪徒乘間造謡擾亂治安特傳諭各包探詳細調查情形隨時報告外並諭中西越各捕落差後均須駐守捕房以備差遣 
貧民紛向界外購米米業因反對公其工部局領照章程昨已一律体業此種聲濟喧傳已有數日故中等以上之家均各預購若干以期有備無恐惟一般貧苦小民向係盡一日之力始謀一日之飽家内鮮有隔宿之糧當米店未曾實行休業之前以無錢故不能預購及至昨日休業之事發現界内無從購米幸華界及法租界米店尙常營業故居於蘇州河以北之貧民晨間多携淘籮前去閘北乞糴而居於蘇州河以南者則往法租界購買故尙不致於枵腹云 
法租界米店銷數驟增法租界各米店大小亦共有三百家左右己定七月三日起休業以爲後援昨因公共租界米店已停致門市零星銷塲驟增存貨亦均無多所有八仙橋迤西及寳昌路南陽橋一帶各米店昨日午後有半數存貨已經售空有數家因市價極大所進不能售賣故預備不售惟同盛恒盛等尙各有百餘石以備應二號一日之售賣云 
米價漲至十二元浦江中各帮米船近日竟無所到惟閘北蘇州河米船存積未賣者尙有十餘號惟停泊以待解决後售去致行家雖不停斛亦已無米可斛兼做門市之行家售米以一石爲限南北兩市中關米價皆升至每石十一元八九角高貨須十二元矣 
乞丐沿路搶飯租界中一般乞丐凡遇行家及包飯作送飯時不向挑擔者滋擾及至收回碗盞時儲飯之桶各乞息即圍聚强取其剩餘此舉幾已成爲慣習故挑擔者多不阻止詎昨日午刻愛多亞路東市一帶乞丐見某包飯作送飯即攔而刦奪口中謂今日無米可買故祇得即取以博一飽云云遂將菜飯全數取去送飯人無可如何重行添備送去云 
麫粉銷路活動近日米價升漲有喜食麫食者頗以麫粉代食故各麵粉號零銷之麵粉銷路大爲活動各麵粉號向廠家持棧單出貨者頗難酬應緣近來新陳小麥交接時代各粉廠曾以麥價過高停車多日現值一時出銷大有供不應求之勢云 
字林報之紀載字林報紀米店拒絶領照事略謂工部局雖已勉力遷就但米店閉門似無可免調和之議皆被推翻極端仍要求工部局不附條件撤回米店領照辦法馬路聯合會似已握指揮反對之權查反對領照之舉本由米行發動並提出罷市之議此輩現已大變其意見近數日來曾勸米店接受領照辦法但米店不從其勸主張罷市而不知罷市後受損失者即爲米店也工部局態度堅硬昨開特别會議决計採行必要方法以維持租界治安工部局允於三個月内修正必須更改之領照條例並允暫時由公會報告存米確數但工部局之讓步米店視爲工部局示弱且抱工部局毫無準備之誤念以爲延緩三月適予工部局以從容防備之機故拒絶調停堅欲永遠取銷領照辦法馬路聯合會推波助瀾顯已無疑昨致工部局之函口吻直同哀的美敦書與去年致工部局之函語氣全變去年此時馬路聯合會函致工部局謂上海存米僅敷四日之需請即調查租界貨棧存米確數並發表居奇謀利者之姓名且有須由租界辦理米價始可規定等語今乃以迫成米店罷市釀成危局爲工部局罪並電致北京外交團指斥工部局剛愎用事何前後矛盾乃爾云云 
文匯報之紀載文匯報云今日（七月一日）爲米店决定實行停業反抗領辦法之期但前此數日米店意見已不一致多有主張不閉門者故今日停業一舉之未全行辦到無足爲異雖閉門者甚多而開門不營業者亦復不少然今日固未感受購米之困難也工部局代理書記語人曰情勢未有變遷米店多仍開門各事皆安靖輿情漸不直米店之罷市此問題現仍在磋議中如何解决未能預言大約解决辦法總可應合工部局之需要也云云現法租界與城内尙有米可得本報該員遍游租界覺情形漸趨嚴重老閘境内米店皆閉虹口境内停止賣米哈爾濱路一帶米店有開門者但無營業西虹口境内米店亦皆閉惟匯山路一帶米店代 
皆開由此觀之公共租界食米之出售業已一部份停止矣凡有力之家皆已預先購米可供一星期之需故暫時不覺困難一般人民對於此事不甚重視但作壁上觀蓋不以此事將有嚴重結果也 
[上海省議會初選投票紀]  
　　昨日（七月一日）爲上海縣省議會議員初選舉投票之期上海第一區投票所設於救火聯合會第二區投票所設於公共體育場所有該二場管理員監察員均由初選監督沈知事預先委定均於昨日上午七時許齊集塲所沈知事於清晨八時先蒞第一區投票所繼而又至第二區監督管監各員令各投票人由入口處入内任意書票魚貫而入依法投票計第二區選舉人名册共三十一本册内記載區民三萬零三百二十六人設投票匭四個至六時閉門檢點人名册報到人數有六千二百零五人第一區投票者人數不多自晨至暮檢點選舉人名册内載選民二萬一千零三十四人報到人數僅止數百人前省議會議員江蘇省敎育會副會長黄炎培親自到會投票有某商會機關會員自稱名張茂增者僱用轎夫在塲投票至五點半時因時間已遲不由入口處入出口處出在塲回身投票被監察員姚明善察破以其違背規則將票扣住不准投票張大怒在塲大駡竟欲用武由警察驅逐而去所有兩區投票匭於投票畢後即由各該管理監察員送交開票保管員查收並備函報告縣公署兹録第二區原函如下敬肅者本月一日省議會議員初選第二區投票所依法於午前八時起午後六時閉門所有正式投票實到六千二百零五人秩序尙好除將投票情形詳載投票録並將投票匭封鎖移送開票保管員檢收外理合肅函報告謹呈管理員熊烈姚元鑫王藴初錢允中等七人 
　　浦東洋涇高行陸行塘橋一市三鄉爲上海縣第六區投票所設在東溝塘工局内昨日上午九時開始投票直至午後五時各該市鄉公民到所投票者甚屬寥寥僅止數十人 
[六月份外洋船進出口之調查]  
六月份由歐美各國之進出口船舶查紀如下 
地别進口船數噸位出口船數噸位 
美國二三一一四六一○一九九三二一五歐洲一七七三二○四二○八五六六二日本四九五九八七四二七五七○六三南洋印度各屬一九四六八三四一六四九五七二綜觀六月份之進口船由美國經太平洋來華者較五月内少五輪減少二萬零二百八十六噸之運量至出口往美國者較前月少八輪短少噸位二萬五千零七十噸至於歐洲各國之來華者進口較五月多一輪超出八千二百二十九噸出口多三船超出一萬零五百八十一噸日本船之進出口雖不及五月份之多但六月份表内各郵船兼赴東洋空輪往來無關運貨問題未經列入即南洋各屬今亦將直航之運貨船爲根據以歷月比較南洋各屬以六月份之來往船舶爲最多其中多半由孟買印度等運裝少紗到申也 
[航務消息零拾]  
招商局之華大輪船昨由漢口裝來金子一箱計重六十六兩估值三千元又太古之吳淞號昨日由漢運來匯豐銀行之寳銀一百五十六箱計五十萬兩本日該公司之穎州號開往港粤有本埠大德昌銀號裝往香港永德莊之現洋十六箱共計六萬五千元又有恒和泰裝出之小洋十二箱共合現洋四萬八千元又裝至廣東有銀元五箱 
近日各商輪公司因迭接牛莊來電需用噸量運裝豆餅至汕港交卸故昨日太古公司又電港行調派杭州號·山西號·雲南號·宜昌號·湖南號等五輪即日速開來滬以便直放營口招商局已派遇順圖南兩鎭怡和亦派恒生號而日商佐藤商會昨亦有兩輪派赴該埠云美政府在上海江南造船廠定造之第二號輪船天國號自五月三十一日由本埠大來洋行經理開赴美國舊金山後頃得來電該輪於六月十九日至三藩市在太平洋中共行一千一百九十七海哩歷十九天其速率與各公司之郵船相等云 
[軍隊作工之好消息]  
寓兵於農工解决國家最困難問題之惟一方法蘇州第二師師長兼鎭守使朱琛甫君深慨我國軍隊逸居無敎爲世所詬病因於軍隊中提倡職業敎育先剏辦一女子職業學校令軍人妻女習工藝近更於軍隊中增設農工於寳帶橋軍營左近闢地百數十畝令兵士種菜蔬豆芋瓜蔥之屬兵士日食菜蔬即取給於是至冬令有餘出售關於工藝之组織有公餘工廠資本集 
諸長官月薪項下之儲欵不足由師長募集工藝分七種一製鞋二織毛巾三製籐器四製襪五製毛刷六製紗帶七糊火柴匣其支配方法先擔糞汲水漸進乃令種菜又進乃令摇紗織襪可以均勞逸所得工資悉作儲欵及推廣費預計三年可望全部工作普及聞自倡作工作兵士均非常奮發從前晝眠出游諸習已免去且飲食增加疾病減少查營中兵士每日時間之支配爲早五時起身整潔八時起操十時起講堂課午後一時起講堂課三時起操五時至九時爲工作時間日前曾請中華職業敎育社主任黄君炎培到蘇參考并磋商擴充計畫預備添設他種工藝云 
[紗布交易所開幕紀]  
　　昨日（七月一日）愛多亞路二十一號華商紗布交易所行開幕式中西來賓近四千人樓上下座爲之滿鐘鳴十下由招待員導引來賓入會塲奏樂啓幕理事長穆藕初君徐慶雲君理事顧子槃君相繼演説來賓致頌詞復由秘書讀理事長答詞奏樂禮成招待員延來賓赴順豐飯店茶點午後來參觀者仍絡繹不絶所中連日接到各界各團體所贈鏡屏頌詞箋聯綢幛不下五百餘種又該所有日刋一紙分送來賓云兹將穆徐兩君演説詞及穆君答詞録下 
穆藕初君演説辭今日本所行開幕禮承政商學各界賁臨鄙人敬代表本所致感謝意並畧陳本所所負之責任及鄙人等所抱之期望夫世界曰女明交通日利便消息日靈捷地球面積似乎逐漸收縮呈密緻狀生齒日繁需求日廣事業亦日漸擴張事業日擴張而信息靈通倐漲倐落瞬息千變事業家所用之智慮應愈周所負之責任亦愈重故事業愈擴張地位宜日求其穏固夫然後人已交益國家社會亦利頼之世界文明各國從事商業且注全力於商競者正以此也閲最近出版之民國九年華洋貿易總册是年我國出口貨逹五萬四千一百六十餘萬兩進口貨七萬六千二百二十萬兩有零出入相抵溢出二萬二千零六十餘萬兩是年棉貨進口逹一萬六千八百十餘萬兩棉紗進口逹七千八百六十八萬餘兩共計棉業項下進口逹二萬四千六百七十八萬餘兩竟占進口總額三分之一苟設法杜絕棉貨巵漏以抵補出入相抵之虧耗已綽乎有餘則棉業在内國占重要地位可想而知矣邦人士夙夜思維亦思所以補救之乎同人等鑒此狂瀾起圖挽救除天津各紗廠自辦交易所外聯絡全國曾在農商部駐册之紗廠及上海紗布業大部分重要商人组織斯所擬與英印美日棉業市塲相聯絡通聲氣隨時將各國棉市消息貢獻同業消息旣靈局中人不致暗中摸索而受不虞之虧損由最得以逹兩種之目的一保障棉業免受意外之虧折一發展棉業鞏固同業均等之利益而實益之如何確實締造即爲同人等日夜研究而求實施者也啓之水火菽粟然人苟善用之固頼之以生而不能一日離交易所亦猶是耳同人等深願悉心盡力蘄逹到今日所懸之兩大目的更深望社會及與本所有關係者監視吾人使本所事業永爲合法之發展則非維棉業之幸亦即國家社會之幸也不禁馨香以禱之 
徐慶雲君演説詞今日本所行開幕禮承各界諸君賞光足增本所及本所同人無限之光榮鄙人代表同人謹具誠意答謝諸君光降之盛意方纔穆藕初先生所說潮流趨勢欲挽回籲國實業及棉業權利起見非設交易所不足以圖發展鄙人對藕初先生所陳述各節其見甚善至於設立交易所能發逹實業輔助棉業者慶雲對於交易所素無經騐近來稍事研究略有所得敢貢管見於諸君之前查交易所精神上能輔助實業調劑金融者其條例所規定在於流通貨物平準價格鄙人先就流通貨物輔助實業解釋之查實業家所最忌者貨物停頓一遇貨物停頓而發生金融滯塞一遇金融滯塞而實業氣象因之日敗所以交易所能輔助者憲良法美即票準及附屬等級物品之規則買賣之交易雖皆依標準之價格而交割時祗要依等級所有之物品均可交之因此倘有一種物品不合行銷時該廠家即可將此物品賣於交易所所以廠家對於停頓之貨完全變爲流通之貨上其利益者一也查實業家本無投機性質袛能隨時隨賣得眼前之利益有時而遠期原料有賤價可進適出品無遠期受主此豈非實業家之缺憾耶今有交易所可供諸廠家遠期之出品因之遠期利益亦可就時而得此其利益者二也以上兩層完全對於賣出者之利益現在鄙人再將買進者之利益而解釋之否則祗有出者之利益無進者之利益不得爲利益共沾也查紗銷買客平常時無非全頼紗號之一方並且彼此談交價值時買者欲減賣者欲增此乃營業平常之習慣也豈非一度交易費許多精神而能就耶今有交易所該客可求之於該所而又得無偏重公道之價格此其利益者一也查紗銷客家殷實者固多薄弱者亦屬不少遇時而往復紗價看好適能力薄弱而無現金供購現貨惟有付之一嘆而已今有交易所無須現銀而可購定遠期貨物此其利益者二也所以因潮流因時勢而得輔助實業調劑金融本所之成立職是故也今日本所初行開幕鄙人材拙能鮮深虞隕越雖藕初先生夙具經濟指揮有方然事大責重尙頼蒞臨諸君子各貢偉見匡其不逮也 
君穆答詞本日爲敝所開幕之期辱承各界諸公光臨並錫祝詞拜聆之餘不勝榮幸值此商戰競争時代上海一隅營業發達一日千里設非急起直追將事事落人後匪獨放棄權利旦恐爲外界所操縱同人爲流通貨物平準價格自謀保衛起見是以有紗布交易所之组織一以增進同業幸福一以維持市面安寗區區上心諒荷贊同惟是設置之初允宜力求完善諸君富有世界知識熟悉全國商情又咸抱有愛國思想倘蒙時錫金玉俾利進行是尤敝所同人昕夕企禱者也 
[絲繭業議组交易所]  
　　江浙皖絲繭總公所因组織同業交易所事於昨日午後二時假總商會議事廳開全體大會到者甚衆三時聞會首由總公所總理沈聯芳報告開會宗旨畧謂本總所五月十六日接絲廠絲繭號同業七十家請願書請願設立同業交易所即於十七日電呈農商部五月二十二日起登報邀請絲繭同業七月一日公開大會今日到會計一千四百三十餘人幾及全體深爲欣幸應請公推臨時主席俾可發表意見旋經在塲同業公推孫詢芻爲臨時主席孫主席登臺宣言謂六月二十一日經業表决絲繭交易所一定要辦並舉籌備員二十一人籌備今日大會手續今日大會旣已成立應請大會另舉籌備正副主任及籌備員籌備進行云當經同業互相討論决定先舉籌備正副主任至籌備員由主任就各方面函聘某君云擬舉沈聯芳爲正主任孫詢芻爲副主任主席付表决全體贊成旋又舉黄搢臣爲副主任衆皆贊成孫主席提議籌備員由絲廠方面推舉二十五人繭商舉二十五人絲繭絲吐號合舉五人共舉五十五人應請公决當由絲廠帮某君起言絲廠方面籌備員由正副主任在廠商方面具函敦請其餘繭業絲號均照此辦法不知繭商等公意如何全體通過主席提議請定交易所名稱公决定名上海中國絲繭業交易所主席又言股額定爲十五萬股每股四十元先由四分之一計每股十元合一百五十萬元待籌備會组織就緒先發售一半計七萬五千股兩個月後再發售一半將來有一老股方可購一新股待十五萬股交齊之後如要收第二批亦必須由股束大會公决所有絲繭同業絲繭絲吐號經手絲繭下脚掮客及各廠同事應如何分派股分决非一時所可分派請各方面推定代表至籌備會公同商辦至繭商採辦地如有公所可由董事代表如無公所可由總公所出信均至籌備處訂派又報告交易所地點已租定愛多亞路物品證劵交易所 
 
 
 

Page 15

 
 
　　對門籌備處已租定江西路六十二號洋房在此二三天内即開籌備會籌備進行云議至六時餘攝影散會 
[施肇曾來去怱怱]  
　　隴海鐵路督辦施肇曾日前因公來滬業已事畢於昨日（一日）乘滬寗路夜班快車赴寗轉車北上 
[復旦大學畢業式]  
　　昨日下午四時復旦大學行大學本科預科及中學畢業式中西來賓參觀者百餘人秩序如下（一）李校長報告略謂復旦自改大學三年於兹進兹進步甚速學生增至四百餘人商科畢業本届爲第一次至體育一項尤爲本校能注重本年初次加入東方大學聯合運動即得田徑賽錦標實深欣幸至江灣新校舍則將於本年落成自明年起大學生預科均移新校舍至中學即暫仍舊校云云（二）給奬除各級成績優美諸君由校中分别給與書籍金銀牌等又由同學會贈送母校體育會八大學運動田徑賽優勝旗一面又國民合作储畜銀行董事會贈送行員徐樹聲君銀盾一座鐫勤慎堪欽四字又國外匯兌科敎員贈行員大銀杯一只（三罕白博士）曁曹雪賡君演説致勉勵之意（四）給憑大學文科學士吳立·狄侃·周仲溪·金明遠·胡宏猷·殷章瑞·錢樹培謝沛大學商科學士司徒昻陸思安·戚其章·陳國英·陳德輶·陳燮鈞·徐樹聲·賀芳·費鈞·楊遵矩·楊錦濤壽襄·鮑思信·歐陽奇·譚常愷大學預科文科朱文偉·伍范·李安·沈漢章·宣剛·陳文華·陳正昌·陳沅湘·張金潤·賀家騂·程穎侯·應以九·錢道明·龐聲鐘預科理科王世穎劉啓邠·高斌預科商科方咸鉌朱其鑾·仲蘭士·吳士逹·吳純治·余愉·范履吉·姚守潤·梁正元·陸榮光·倪鴻文·文雅各·馬燦然·侯厚培·敦本昌·過鶴奎·唐芝軒·孫方鉌·唐維駿·樊正楢·鍾佩瑢中學畢業甘澐·由振華·朱爾嘉·李泰初·李祖桐·沈伯荃·吳其祥·吳銘之·陳寳智·陳維稷·侯錦文·陸簡·唐文棪·章鼎峙·張鑾祥·張錫恩·費紹章·賀忠訓·程昭麟禇應鑅·傳紹峯·湯彥頣·温崇信·温清河·董廉生·葉棣暄楊毓明·楊家琛·廖偉成·鄭長涵·潘文培·潘文植·端木愷·繆中一（五）同門會陸逹權君演説（六）校歌（七）大學畢業代表吳立君致謝辭（八）三呼萬歲散會 
本届大學畢業吳立君精哲學中英文字狄侃君則畢業東吳法科得法學文兩學士兼精中國文學已將赴美繼續續法律最爲本級生色商科諸君辦合作銀行極有成績現已屢經開會討論擴充辦法聞將定期招請股東開茶話會云 
同學會開會歡迎畢同學定本月三日已誌前報兹悉地點在江西路五十八號茂新總公司樓上凡大學同學均盼偕臨 
[震旦大學院畢業紀]  
震旦大學院自前月二十日起至二十五日止舉行醫科博士試驗二十九日復舉行法科學士試驗中法二國政府俱派有代表蒞臨按試兹各項試驗俱已告竣特於昨日（一日）上午九時舉行醫科畢業典禮并學年休業式中西來賓到者有駐滬法領事何護軍使代表陸逹權君許交涉使代表楊小堂君等數十人首由該院院長報告次授憑給奬次法領事等演説至十時禮成兹將得證書諸君姓氏列下醫科畢業得博士文憑者二人胡廷黻宋國賓得法科學士文憑者四人王敦常沈福順汪景侃蕭桐醫科博士科三年級生得證書者六人劉永純徐長和張國恩張登仁蔡國樑王厚意二年級生得證書者五人汪代壐孫兆祥宋元凱周盛賢顧元皡工科數理化系三年級生得證書者二人劉麟書梁玉振醫科博物班二年級生得證書者二人胡廷玉葉景荀此外尙有預科畢業得業士證書者顧棣齡余興良等二十餘人云 
[絲綢機織聯合會致浙財廳電]  
　　江浙絲綢機織聯合會致浙江財政廳長電云浙江財政廳長鈞鑒接據嘉屬絲綢機織聯合分會快郵代電内開竊按浙省自民國以來凡值絲繭上市有稽查綠繭委員之設意在防絲販偷漏出境致绌税捐也本年嘉興縣境省委王江涇稽查委員羅念慈係前清腐敗官僚辦事操切兼病神經以駐嘉催徴委員而兼委稽查絲繭奉委以來並不去王江涇設局稽查而在嘉興東門外車站旁側甬泰旅館作爲行轅縱其爪牙四出騷擾鄉民負絲上市求售者動輒盤詰多方留難以致遠近聞風視爲畏途本地各絲行營業所受影響已非淺鮮乃六月二十日下午三時許有王店西鄉鄉民李雲昌等四人共携絲斤二十二車趁杭禾車來禾欲轉赴王江涇投行出售甫得下車即被該委羅念慈指爲私販偷捐强奪絲斤扣留罰辦鄉民等再三辯論無效向敝分會報告前來當經據情函請該委員查明發還原絲不意該委大施其神經病作用接函並不拆視口稱不能代表遽將原函擲還敝分會以其狂而未可理喻復將原函交郵遞去仍置無聞而該鄉民以農事迫逼全恃售絲得價以爲挹注遭此無妄株守情急欲死敝分會睹其窘迫可憐因於様日代電分陳浙督軍省長曁財政廳請予委查幾還併乞將羅念慈撤差示懲至今未聞有解决之法爲特縷陳事實請乞貴會迅賜呈請浙省長財政廳先將羅念慈撤差查明並發還李雲昌原絲廿二車卹鄉民而示儆懲實深禱切等云到會按本年浙省蠶收奇歉各地機織業正皇皇有求不敷供之憂即各絲行等亦方竭力招徠猶虞不給今據該分會所稱各節羅念慈以稽查王江涇絲繭名義不在彼處駐巡轉於禾城車站擾害商農拒絲入境必使絲綢機織同受打撃合亟據情轉請鈞長迅將羅念慈從嚴查懲並即發還李雲昌等原絲二十二車以卹鄉農而利絲市實深叩禱待命之至江浙絲綢機織聯合會叩陷 
[西報紀封屋牽累良民事]  
　　某木作主前向某洋商定購木料嗣因匯率不利無力出貨致爲洋商控於會審公廨該木作主避不出面洋商查知其在愛文義路置有店房若干間遂請准公堂發封於星期二日午後實行惟此房屋早經人租住開店旣不抗捐又不欠租乃逐客令忽下限四小時内遷出於是貨物家具堆置路旁婦孺盈百棲息簷下加以隂雲密布大雨將來氣象凄楚見者亦爲之咨嗟外人見之詢問情由亦皆憤憤不平旋有外人以電話通知捕房晚間九時許有西捕乘自由汽車馳來然亦無能爲力附近外人有願將汽車房讓出供婦孺暫避者最後有某華人頗具勢力以電話商諸某當道始克啓封數房間屋而此無辜受累之可憐良民始克入居以避風雨連日字林大陸兩西報皆有關於此事之紀載外人屢有投函指此爲租界行政之羞大陸報且著社論謂租屋開店執有租票爲憑公堂事前曾知之乎知之而封屋是公堂之錯不知之而封屋是原告蒙蔽之也苟無外人之干涉則受累者理更將冤無可伸吾人甚望美人或英人婦女俱樂部等團體能調查此事而報告之庶此種無辜受累之事其可免已 
[豆腐工人求加工資之會議]  
　　本埠南北兩市並城廂等處豆腐店計共三百餘家工人不下有千餘人近因生計困難要求店主加增工資定期七月一日在西門内文廟路豆腐公所集商辦法昨已届期下午一時各豆腐工人纷纷蒞至公所中竟無容足之地議論不一直至五時許始散結果由工人帮舉出代表與店主方面磋商聞工人方面云若無圓滿解决擬即决裂實行罷工蓋因素月已届隂曆六月謂素月正該業生意發逹之時是以該業工人乘此時機突起要求云 
[本星期之成交紗數]  
　　本星期來棉紗市面較形平靜印紗畧有成交計二百包價一百七十一兩係七月期出貨本紗成交不多約五千餘包小包紗成交者共計二千包較上週减少一半蓋因邇届夏令農忙之際紗銷冷淡耳 
[彚紀各學校消息]  
浦東中學六月二十八日爲浦東中學校第九届畢業式之期十時開會中西男女來賓約五百餘人校董黄炎培張伯初及來賓鈕永建等均列席先由校長報告並推定該級卞劼壯唐英二君爲臨時記録次給憑（公推該級年長者倪君受憑）繼爲朱叔源校長黄炎培鈕水建等致詞語多剴切詞長從略該校此届畢業凡二十四人内有壽天章君留學法國黄再成君留學美國并有唐英君挈其新婚夫人吳湘渠女士留學德國伉儷偕行二美並濟該校前數届畢業生特於本月二十六日開歡送會於小有天計是日列席者有吳湘渠女士唐英壽天章黄再成凌海濤姚守仁周星北王宗義胡汝器潘可均黄亮哉諸君等數十人翌復攝影以留紀念 
南洋中學補習科龍華路外日暉橋南洋中學補習科本月三十日第六届畢業請許蘇民給憑訓詞本届畢業者爲沈旦來等六十餘人聞下學期添招新生一級云 
約翰大學江南學生夏令會每年一舉今夏第十八次集於梵王渡約翰大學自六月三十日始至七月七日止首日到會者已有四十人晚七時開會蕭元恩君主席徐健人君報告按日秩序約翰青年會會正楊君致詞歡迎尙有韋爾佩君演説夏令會宗旨係三育不偏重而注意於社會服務云次日天氣晴明各學校使員尙有多數加入者氣象視往年尤佳 
學生會第二義校前日莘莊上海學生聯合會第二義務國民學校行第一届畢業禮秩序如下（一）上海學生會代表張鵬翼湯宗成唐世昌三君入席（二）向國旗行禮（三）全體學生唱校歌（四）該校主任賀儀昭詳述經過情形及敎授狀况并報告上海學生會自下學期始决將該校停辦（五）湯君代表該會理事長何世楨報告停辦該校原因略謂本會所設議務學校兩所每月開支須三百餘元年來經濟日形支絀時虞不給雖經一再設法維持而終覺無以爲續經評議部再三考慮决將第二校停辦一俟經費稍裕再圖恢復故今日派員來此參與典禮并辦理一切結束事宜本會明知義務敎育之重要而有心無力與此後諸生之中途輟學者痛苦實無稍異云云（六）來賓演説（七）給憑（八）散會該校校具大部分已由該會運至上海將完全告一結束聞當地人士擬出而續辦此固好消息也 
培立學校培立學校於三十號上午行畢業禮請聖彼得堂牧師鍾可託訓辭本届畢業生五人於前一日學生開同樂會有演説方言表演幻術國歌等 
聾啞學校小南門羣學會聾啞學校自去年四月成立迄今年餘啞生逐漸增加遠路送來就學者絡繹不絶已有啞生三十餘人頃因外省外縣學生居多特提前一星期試騐學科業已完畢定於七月十日放暑假刻已通知各學生家屬領回並聞開學日期爲九月一號云 
城東女學南市竹行弄城東女學校今日（二號）下午二鐘開 
同樂會於小南門火鐘樓除音樂幻術古琴戲劇等技藝表演外又有滬江大學學生之雙簧各女士合繪精雅扇面臨時可以選購其餘山水花草諸小件亦有出售該校素重國畫設有專修科成續甚可觀云 
五馬路義校五馬路商界聯合會義校現訂於七月九號假座寗波旅滬同鄉會開游藝會籌欵昨已由該會印發入塲劵矣 
坤範女學梅白格路坤範女子中學定於今晚七時假座寗波同鄉會舉行三週紀念會各種游藝有四十二節以舞蹈音樂等爲最特色而舞蹈中之服式非常美觀想届時定有一番熱閙也 
[聖彼得堂近訊]  
　　上月二十六日陸葆康李翰紳張迪先張銘之等宴請聖彼得堂九隊募捐員報告一禮拜成績總結共得一千四百十七元元擬於下禮拜日會餐結束徴捐宴會主人乃楊潤身譚雅聲云 
[青年會開演甘肅地震影片]  
　　上年十二月十六號甘肅大地震爲世界從古未有之慘象移山倒海死亡人民一百五十萬損失財産不計其數其慘狀非筆所能述本埠青年會鑒於隴省是役災區遼闊待振孔殷爰定今晚（二號）八時開演實地調查大寫真誠爲不忍見之大慘劇共計二百數十片俾我人得覩此傷心慘目之真象此片曾經夏令配克戲園一度開演特座三元觀者極形擁擠咸謂傷心該會爲救災卹鄰普及觀者起見特出重資租演又以此中外古今絶無之浩劫國人不可不一寓目故特别廉讓計特座一元普通六角學生三角收入之資除去開銷悉充該省振濟滬上不乏好善之士届時購劵入座者必極踴躍也 
[久記社游藝會明日開幕]  
　　芝罘路久記社爲剏辦義務學校暑期送診施藥所兩事定於七月三日假座寗波同鄉會開游藝會最近又有寗竹亭之醉劉唐黄星瑞之單人拳術童星門之滑稽談邢友民之三弦拉戲陳子幹之魔術精武體育會之滑稽舞加入游藝方面益臻美備并聞觀覽劵銷數極爲踴躍除該社社員自認一千數百張外各大商店均銷售一空云 
[警察發餉换季]  
　　昨日七月一日爲淞滬警察廳長徐國樑召集所屬各長警點名騐看之期自清晨九時各長警一律排隊由署長署員率同巡官督隊到廳聽點後徐廳長親自點騐後即傳諭訓詞大致勉以和氣待人潔已奉公不可受人運動不可妄費金錢云云 
　　昨日淞滬警察廳長徐國樑通傳所屬各區署所隊一體遵照自即日上午五時起換季改穿黄色制服自午後五時起仍穿黑色制服其出勤時間均提早一時改爲五時至八時自八時至十一時以十一時至兩時而兩時至五時輪流供職云 
　　淞滬警廳徐廳長昨日上午十時委總務科長沈聯芳至閘北四五兩區召集各分所及水巡騎巡游巡保安司法偵探各隊長警一律更換新製黄色灰色之制服按册點名發給六月份薪餉畢並由沈科長代表廳長演説勉勵長警勤奮供職尊重警察人格云 
[山東會館新建築]  
　　法租界吕班路之山東會館現因辦公房屋不敷應用故由該館長王蘇海等特在上邑二十七保四圖龍華附近之瑾記路地方購就民田五畝八分三釐雇由工頭楊永記預備建造魯省旅滬同鄉會館辦公房屋兹已飭匠開工昨特稟准護軍使署出示保護矣 
[糖市之昨訊]  
　　車糖市面兩月以來頻頻跌落各行家稍一着手存貨即虧但零售仍皆堅持成本不肯賤賣昨有廣永盛抛出荷囒白千餘包係十月份交貨者價八兩至七兩六錢太古聞信自上至下各擋皆每跌二錢亦仍少受主云 
[經紀人聚餐會紀]  
　　昨日華商證劵棉花交易所籌備處假座大觀樓宴請經紀人及籌備員約共八九十人首由籌備主任裘子怡推舉王摶九爲臨時主席報告經過情形聞該所股欵業已收足屋址已租訂二馬路新建築四層洋房與滬商棉紗交易所合一市塲經犯人已録者有六十五人暫以六十五人爲定額再由經紀人推舉代表八人討論進行事項俟開創立會後即行组織經紀人公會備案手續省廳已批准核轉云 
[火車碾傷女子足部]  
　　昨日上午淞滬支路由砲臺灣開滬之尋常客車駛至天通菴相近有年約十八歲之女子被車頭撞倒軋傷足部當由該車車長將受傷人扶至車上車滬送醫院醫治 
[汽車撞傷小孩]  
　　汽車夫張仁生前日駕車至法租界大馬路司機不慎致將某姓家之小孩撞傷跌倒在地後由巡捕到來將該孩車送醫院醫治於昨日將張先行傳至法公堂請究先由捕頭上堂禀明前情被告張仁生由華蘭庭律師聲稱被告張仁生前在敝律師處司機非常謹慎此次實係該孩自不小心致肇此禍並有洋人某甲上堂證明一切中西官判再核 
[浦内撈獲無頭孩屍]  
　　救生局巡船昨晨在陸家嘴浦中撈獲無頭孩屍一具帶至薛家浜浦灘當由該局以電話報請上海地方檢察廳請騐下午奉王檢察長委派郭檢察官毛檢騐員等蒞場騐得該孩季係落浦溺斃其頭顱則落浦後爲巨魚所噬去云諭飭由堂給棺收殮 
[檢查印花近訊]  
　　南市一區一分駐所境内各商店之印花税大檢查連日由警廳所委温稽查員與縣公署所委朱稽查員次第會同該所吳巡官寗巡長及長警等按户檢查計查出違法漏貼及貼不足數之各店商簿摺録下福盛錦一本源興三本曹益茂二本福泰四本日昌二本三新二本源泰三本徐泰興一本摺一個協興成一本聚源館一本裕源祥一本胡姓摺子二個均一併帶所聽候飭傳科罰後由日昌協興成福泰源興等四户各繳罰金洋五元然後領回簿據依法補貼 
[公廨訊罰車輛違章案併紀]  
　　星期四午後公共公廨張襄讞會同英赫副領事升座第一公堂訊理車輛肇禍違章案二十三起分誌如下（一）汽車夫王榮弟在虹口東西華德路開車疾駛幾致肇禍訊得犯過四次判押西牢一月或罰洋一百元充公（二）張金松（三）郭順生（四）林寳卿因在白克路靜安寺路西藏路等處開駛汽車疾馳並不聽巡捕指揮判各罰洋二十五元（五）殷長安在崑山路擅開機器脚踏車判罰洋十五元（六）楊廷寳（七）王小發（八）胡榮寳（九）王阿仁（十）戴阿堂（十一）魏文炳（十二）顧和尙（十三）趙桂福等八汽車夫因先後在福州路西藏路漢口路靜安寺路百老滙路江灣路南京路等處開車不慎並夜問不點尾燈判各罰洋五元（十四）馬夫馬祥子駕車不愼幾肇禍端判罰洋四元（十五）吳寳生（十六）宋榮林（十七）阮星根三汽車夫因在黄浦灘北中川路等處夜間開車不點燈火訊各罰洋三元（十八）馬夫王阿福（十九）丁根甫因停車在吳淞路北蘇州路於車上磕睡判各罰洋一元（二十）陳林泉（二十一）施榮郎（二十二）林阿昌（二十三包根生因在京路北四川路開車夜不點燈訊供不） 
認且證據不足判均註銷一併開釋 
[併紀查獲籃内烟土之科罰]  
　　湖北人周四祥日前手携蔑籃一只内藏烟土十五斤行經法租界黄浦灘被一百四十三號華捕查見將周拘獲又王寳卿於前日手携烟土一大拷籃行至黄浦灘雇車爲一百八十三號華捕瞥見上前察看詎王將土抛棄逃逸至公共租界經該捕追獲帶入捕房昨日併解法公堂請究先由兩華捕上堂稟明前清請之周王兩人同供民人均在輪船上爲茶房此項烟土實係客人令民人等送至某處餘供支吾中西讞員判周王兩人各洋一百五十元充公烟土銷燬 
[誌謝]  
　　昨承商務書館惠贈第七卷第七號歸女雜誌一册謝謝中華職業敎育社通訊 
[徴求社員通告第四號（十年七月一日）]  
　　敬啓者越昨奉寄通告第三號及收據簿計邀　入兹續奉願書若干紙以備填用因徴求通啓業已分完故也至徴求時期已過三分之一尙祈撥冗進行冀得最優美之成績隊員如未推定乞補推開示徴到分數亦請隨時報告以憑披露種費清神曷勝感泐中華職業敎育社敬啓總隊長王正廷副隊長許沅聶其杰穆湘玥總幹事黄炎培雜評二 
[[軍隊工作訥]  
軍人在軍隊中無所事事則間游浪費小之養成其惰偷之習大則譁變搶掠種種犯法禍民之行爲皆由此生故軍隊而能敎以工作有兩種效果其一軍人工作則身心旣有所約束不致爲放蕩無益之事又得工作之資以贍養身家不致再有意外之妄想而軍與民乃可相安無事其二一旦實行裁兵則旣習一種職業隨時皆可以謀生隨地皆可以立足裁時不致發生反抗之慮裁後不致有流爲盜匪之憂今日裁兵之困難以此爲最大苟各地軍隊而皆能如是則裁兵第一之難關解决矣 
　　是故蘇軍隊之工作法各省誠宜亟起仿行者 
公布欄 
[上海地方審判廳]  
判决主文（民一庭）一件决定陳友梅與彭正和欠租糾葛聲請註銷一案主文本件訴狀准予註銷一件决定曹聖榮與曹和尙違約糾葛聲請註銷一案主文本件訴狀准予註銷一件判决樊慶福與茅雲翔因土地糾葛控訴一案主文本件控訴駁回本審訟費歸控訴人負擔一件决定厲廣煕與陳傑税欵控訴聲請受理一案主文本件控訴准予受理一件决定何桂榮與李镜蓉爲覇住欠租涉訟聲明窒礙一案主文本件窒礙之聲明照准一件判决楊樹年與王妙生爲墳地涉訟一案主文原告人之請求駁回本案訴訟費用歸原告人負擔一件判决陳友福等與陳永泉等貨欵損失等項糾葛涉訟控訴一案主文陳友福之控訴駁回原判關於陳友福不能清償時應由陳伯明負清償之資之部分撤銷陳伯明對於陳友福所欠徐永洲陳永泉之欵應負清理之責任本審訟費歸陳友福負擔一件决定陸榮華與陸秋餘等田單糾葛聲明窒礙一案主文本件窒礙之聲明照准一件判决趙小狗狗與趙大狗狗因田畝糾葛准予再審一案主文本件再審之訴駁回再審訟費歸聲請再審人負擔一件判决顧邦臣與趙福贖田控訴一案主文原判除光緒十二年趙進萬過放屯田一方半照據不准趙福强贖之部分撤銷被控訴人在第一審關於回贖光緒十五年過放屯田一方及草房五間之請求駁回本案訟費歸被控訴人負擔一件决定黄景春與謝阿四追租遷屋糾葛聲請假扣押一案主文本件聲請駁回（民二庭）一件决定金順福聲請假扣押一案主文本件假扣押之聲請駁回以上六月三十日 
批示一件姚伯華狀領欵洋由准領此批一件葛其祥狀領欵洋由准領此批一件鄭金壽狀請給領由狀悉查葉歸與夏谷押欵糾葛一案卷宗因另案呈送高等廳俟該案卷宗發回後再予傳案訊明核辦所請給領之處着母庸議此批一件馮炳奎將狀請請案由狀悉准予銷案所有該民前交賬簿保單等件并准來廳繳證具領此批一件孫茂盛狀領欵洋由准領此批一件陶正榮狀領欵洋由准領此批一件戴春山狀領單據由狀悉業已當庭諭知矣此批一件徐萬祥狀請保外由狀悉業將徐狗子當庭開釋矣仰即知照此批一件卜金火狀請交保出外由狀悉准交妥保出外理楚此批一件楊金春狀交欵洋由准交此批一件曹陳氏呈爲棄養離異請求備案由據呈各節均屬空言所請備案應母庸議此批一件卞　飛狀保葛阿林狀悉據吏報告該民已不願負擔保責任本件保狀應予註銷此批一件馮炳奎狀領單據由准領此批一件張阿康狀交欵洋由准交此批一件陸根福將請銷案由狀悉准予銷案此批一件王松記狀交欵洋由准交此批一件冀景雲狀領欵洋由准領此批一件陸根福狀領單據由准領此批一件張俊陞狀領欵洋由准領此批一件王瑞嘉狀領欵洋由准領此批一件沈錫金狀領欵洋管業證由准領此批以上六月三十日 
 
 
 
] 

Page 16

 
 
   
 
 

Page 17

 
 
   
 
 

Page 18

 
 
自由談 
游記 
[檀島旅行記] [  朽木]  
　　（十）檀島之敎育 
　　（丁）夏威夷大學夏威夷大學自一九○七年由夏威夷立法院提案通過設立爲最高敎育機關先名夏威夷農工專門學校ＴＨＥＣＯＬＬＥＧＥＯＦＡＧＲＩＣＴＵＲＥＡＮＤＭＥＣＨＡＮＪＣＡＲＴＳＯＦＴＨＥＦＥＲＲＩＯＲＹＯＦＨＡＷＡＩＩ嗣後改稱夏威夷學院Ｔ 
ＨＥＣＯＬＬＥＧＥＯＦＨＡＷＡＩＩ至一九一二年由本地政府撥給麻羅克亞山谷ＷＡＮＯＡＶＡＬＬＥＹ地畝約九十餘安克ＡＣＲＥＬ九一九年復由本地立法院立案改設大學遂易名夏威夷大學ＴＨＥＵＮＩＶＥＲＳＩＴＹＯＦＨＡＷＡＩＩ規模亦漸次完備藏書室有書籍二萬七千餘卷去歲四擴充東方文學歷史科最近復廣購中國日本書籍約數百卷該大學以視合衆國 
境内各大學規模尙小其發逹亦甚幼稚而藏書至數萬卷之多誠可謂宏富矣校中组織分二大部（一）應用科學部ＣＯＬＬＧＥＯＦＡＰＰＬＩＥＤＳＣＥＮＣＥ（二）文藝部ＣＯＬＬＥＧＥＯＦＡＲＴＳＡＮＤＳＣＩＥＮＣＥ第一部復區爲農學科工程科糖業科（夏威夷以種糖爲最大實業故特設此科）經濟科普通科學科第二部并附設商業科除中國日本語言歷史兩科係自去歲新增者外今春新增加者復有太平洋商業科心理學科文藝部除已有之法語西班牙語及新增之中國日本語外今秋尙擬加入德語至法科醫科已有人在立法院提案一俟通過當可漸次設立敎員除中國日本文字歷史兩科外均爲美人學生則美中日西葡朝鮮各國人均有最近學生總數約二百人凡經過四年學級卒業者均可獲學士學位ＢＡ校居山谷間負山面海遠瞰海濱島嶼環列雲檣沙島風景絶佳近復在校前廣塲建築最大之化學試騐室及游水池等該校衡諸耶魯及哥侖比亞大學等誠爲遜色但在太平洋領地中能有此最完善之教育機關亦屬難能可貴也 
筆記 
[離筵記下] [  禹鐘]  
離人語此少年曰此半規眉月曾記於小樓夜靜時見之爾時輕雲流波凉露濕袂有人於簾底披半臂與余並肩而坐雲鬟霧鬢蓬鬆於明月之下伸繊指語余曰團圞正在後也言次粲然回憶疇昔仿彿今夕所不同者昔日之月皎然作笑容以自慶其將由昃面盈正多好景而今夕雲羅鎖恨人事已非悽月不歡似永永無團圞之望者離人言至此不後賡續少年聞之屢迴眼察其神色旣乃乘機詰之曰聆子言似大有歌離弔夢之情雖然明月憐人團圞有日請詳言所隠母外人過甚離人掉首曰此烏足以凟君聽往事已矣言之徒傷人意君其問諸中天明月乎少年屢詰皆不答即亦置之時座中忽大呼曰彼二人逃席甘居惡客名耶少年立離欄應之曰某等在是何遽云逃席遂携離人歸座相與大笑離人見座衆皆笑則亦力掀其頣作强笑顧終不類與哭容相間僅少兩行清淚耳座衆轟飲旣久酒力亦熾雄談大睨譁笑雜作而傭保尙續續進酒不已座中有善滑稽者其人狀貌偉岸機警有才智能飲酒數斗亦酒人之雋選也時旣被酒其諧妙之思想亦得酒而湧遂縷縷述笑史不已舉座傾耳而聽每一出語無不捧腹離人雖色邑然亦極傾其辭令之佳間一破其戚容顧此離人之容色正如河流之波紋推遞起滅瞬息即變離人自念天下事不必言其大者即此座上諸人之容色已各各不同若據以判其等第則滑稽者天趣獨多餘亦作逹之流而已最不幸尤有一失意之詩人貌稍斂惟有時亦緃笑聲是夜彼自謂甚樂特不言其故或新得一佳詩詩人得佳詩而不樂將何樂耶不爾者必其無題詩中所咏之美人昨夜降魂於夢際矣獨少年見離人愁亦悵悵不快而先時舉酒作壯語之客至是已洪醉放言高論豪健不可一世未幾一厮隷張燈進語此醉人曰夫人恐主人飲酒過量且夜深命奴子勸歸醉人一聞此言似立醒遽别座衆盤跚而去嗟乎天下酒人其聽之君等苟至酒力不勝時祗須閫令一至醉將且解而逃席亦有所藉口矣醉人旣行席上杯盤已狼藉無次衆賓亦漸有倦意夜月離亭已至酒闌人散時矣 
歌謠 
[鷓鴣（英國民歌見貝林弋爾特所編英國民歌集）]  
　　鷓鴣丨鷓鴣丨人愛汝是美麗之小鳥自在飛鳴天地間且歌且唱報消息消息佳且真從來不欺人 
　　餐花飲露儘醉飽吐出嬌音如花好年年但聽﹁郭公﹂聲便知春去夏來了 
　　阿丨人生會見自歡樂其如憂傷别離多嗟彼薄倖人盗賊之不若 
　　盗來竊我衣人來竊我情失衣猶可縫失情送人入墓門墓門容我住化爲灰與塵女兒莫相信嗟彼薄倖人 
　　薄伴之人鳥可親其言甚甘其意甚殷伸彼毒腕攫汝至誠二十男子中可信無一人 
世間好女兒齊來聽我説莫將一片心掛與柳稍月月落有時枝有折痴情委地欲斷絶　 
　　（自註）柳稍月原詩爲無花果以其葉落早衰比薄倖人之無誠意 
瑣録 
[少智囊（譯英文滬報）] [  夢樵]  
　　墨西哥國産有攫蜂之燕每捲其羽毛作一朶名花用以誘蜂集其上而攫食之 
　　西班牙市中之賣報童子現皆婦人 
　　英當查爾士第二世（ＣＢＡＲＬＥＳＮ）時凡火爐皆須納税據云每八兎或十兎其食草量等於一羊 
　　美州全日汽車警笛所發出之鳴警聲若聚以爲一大響其聲能歷四十二日又五點三分之久而聲之震動力則足以震落全國玻璃窗上所漆之灰泥四百七十七噸 
　　美州所用過之留音機針設集而挿之地上作一尺之距離將佔地二五○一○○三哩之廣 
　　按平均而論剪髮一次每一剪髮匠以剪刀向空空剪者有一千三百四十七剪之多統計美國全國所費時間係足八小時如此時間可剪衣鈕孔三七四八二九○孔云 
小説 
[社會小説衆醉獨醒三七二] [  瞻廬]  
　　第五十六回信妖言婆娘舐犢誇妙計學究吹牛阿巧娘裝腔做勢挪動鬭鷄脚一鬭一鬭的走將過來鬼鬼祟祟的説道劉太太你不要見氣這位小少爺年紀雖小膽子卻比磨盤還大方才見了十王殿裏的神像説要搬回家去齋泥模虧得我一把扯住引他到别處游玩要不是真個毛手毛脚毁壞了神像怎還了得邦平娘子益加發急期期艾艾的説道不不得了得得罪了神道阿巧娘道太太不用慌待我看來（又做師娘又做鬼）當下便把金兒的渾身上下打量了幾徧又向上下四方打量了幾徧高舉着雙手伸個懶腰打個呵欠拉出隂森森的聲調道四方值日功曹上下天地神明今日裏小少爺出言無忌得罪了十五殿前牛頭將軍將軍將軍切奠生嗔你要甚麽懺我們便拜甚麽懺你要甚麽經我們便念甚麽經看我仙人分上放鬆了小少爺便一輩子感你的恩邦平娘子嚇得跪倒在地連呼牛頭將軍開恩饒赦了我家孩子金兒也哭喊着牛頭將軍下回我不敢了阿巧娘又搗了許多鬼才向香工討了一杯開水駢着兩個指頭兒在開水杯裏畫了一道符送給金兒呌他一口氣喝盡説也希奇開水下肚肚痛果鬆了許多邦平娘子拜謝了神明又謝阿巧娘道全仗了你趙仙人才救得孩子的性命翠娥也道趙仙人你的法術眞靈不愧呌做仙人門内門外的許多看客都驚異這婆娘的法術一片聲呌起仙人呌得怪響大願和尙也在旁邊問病見金兒的病勢漸漸平復才掇去了胸頭一塊石合着掌亂念彌陀 
餘潘[  石壽]  
清夜不寐靜待更漏居小齋臥於榻手聊齋誌異一卷低迴默誦至畫皮陸判等篇覺魅魑魍魎如在左右孤燈作慘緑牆外芭蕉其聲窸窣尤若鬼神窺人於牎櫺間者不禁心驚神駭毛髮悚然不謂小説之筆能驚人若此（却酬） 
 
 
 

Page 19

 
 
   
 
 

Page 20

 
 
　常識 
常評 
[化兵爲工] [  漸]  
　　或問今日救國之道當從何處著手余以爲在理論方面當喚起一般人之良心在事實方面則化兵爲工實目前最急要之一事也 
　　化兵爲工而後兵真可裁裁兵而兵不至爲匪化兵爲工而兵亦可暫時不裁不裁而兵之有餉者不至坐食無餉者亦不至譁變蓋旣化爲工之兵無論裁與不裁皆爲生利之人矣 
　　近聞化兵爲工之法軍人中已有行之者馮玉祥倡於前朱煕繼於後其他或尙有行之者特未之聞耳如馮朱二君不可謂非軍人之先知先覺而能自喚起其良心者苟全國之軍人仿而行之我國雖欲不富强不可得也 
國民常識 
[余之模範村落的擬想] [  章亮采]  
凡事必求根本之解决始能貫澈其主義吾國日言自治而風俗日見澆薄社會日見腐敗推厥病原皆由於人民之少合羣性人民之少合羣性非吾國國民之獨弱也由於乏公德心也公德心之肖乏由於不知公德之利益無公益事業以鼓舞之也故欲謀社會之改良必建設公益之事業而又必從村落着手蓋社會之分子都由村落産出則欲求社會之改良其惟從村落之改良多建公益之事業以陶養人民之公德心乎故不才曾有集合多數同志遷居一處而設種種公益之事業集成一模範村落之擬想以爲他村落倡但苦於力不逮耳今謹擬建設模範村落之大綱數條於後願與邦人君子共討論之 
　　一集曾受敎育之家長百人以上遷其家屬居之一處集成一村落 
　　二設立國民學校及中學俾全村子女俱受國民應受之敎育 
　　三設立國書館與閲報社多藏書籍與報紙俾全村男女得參觀其中知古來之學問與現世之潮流 
　　四组織俱樂部俾全村老少男女交遊其間引起愛羣之心部内設美術館陳列古今中外名家之書畫美育品以引起村人美育之感念設音樂室俾全村男女得以彈弄其間陶治品性聯絡感情設演講廳每逢休沐日請有道德學問者演講其中可以使村人增進學問知識而生愛羣愛國心設運動場多植樹木置種種運動之器械俾村人閑暇之時遊散運動其間吸收新鮮空氣以求體育之發逹 
五設公共畜物場使全村牲畜於工作之暇皆牧養其中以免各家建設牧圈與牲柵無牛溲馬勃之有碍衛身 
　　六設公共工作場與公共倉場數所使村人於田地之所收穫皆工作　　於其間而使人管理之 
　　七設公共裁判所凡村人有爭端皆由村中父老公共裁判而和解以免涉訟於法庭 
八設衛身警察與消防隊清理街道消防火警 
以上種種皆鄙人之擬想空譚然苟有同志共圖之何慮不成而全國村落父老苟共同提倡之亦何患社會之不能改良也（乙種酬） 
衛生 
[學生宜利用暑假以促進衛生下] [  天鳥]  
　　以余之觀察在秋季始業時學生之體質往往不如暑假前之健康推其原由因飲食無節且無定時一也居家衛生不及學校二也在校則心思專一在家則意馬心猿三也起臥不能依時運動不合規則四也是以開學之時康强者雖不少而未臻康强者亦頗多其原因實由於未知利用暑假時間以促進衛生良可慨也 
　　寄語學生自已的健康宜自已妥爲保護父母師長不能常隨於後日事命提覺悟之心必須發於本人方能有獨立之精神苟自身常在健康之中則余當述第二方面促進衛生法 
　　二促進家庭與羣衆的健康 
　　學生臨暑假時大半洋洋自得笑逐顏開束裝不以爲勞跋涉不以爲苦此無他離家日久有歸省之樂以補償之也及其回家宜在家中審察情形對於衣食住三者果合衛生與否逐一研究苟未合焉宜本其所習之科學與在校所習得之衛生方法試採擇之而推行之推行之而有效宜轉勸鄰里親朋從事仿行 
若有餘力併宜審察家鄉河流之是否潔凈厠所之能否改良店舗灘頭之買賣是否合於衛生驅除蠅蚊之方法能實行以竟其成乎 
苟力之所能及對於不合衛生之事宜設法勸導之愼勿怒氣相加致傷情感蓋羣衆之衛生程度不等决非一朝一夕之力所能濟之吾人旣不能袖手旁觀又不可失却文明態度若能依此宗旨則可從事於勸導矣 
家庭常識 
[孤兒敎育法] [  谷青]  
　　兒童不幸而失其父與他兒游樂之際他兒之有父者每示驕於此兒以嘲其無父此無父之兒輒爲之懊喪無歡長此懊喪無歡於此兒之將來頗有不利或且成爲憂鬱無氣力之人類亦未可知然於此時也兒童之腦中尙信念其親切之母爲强偉有力而可恃由其小友嘲笑而生之悲觀可以稍稍解釋蓋兒童幼時信頼其親之念之强往往如是西諺有之女爲弱者然爲母則强良有以也無父之兒尤不得不使其腦中深刻母之印象深信其母爲親切而可恃無父之兒童在十三四歲以後將近發情期能讀少女小説與少年故事之頃最爲可憐然此時期若能於兒童之腦際留有其母親偉大之感化與印象則其無父之哀感可一變而爲對於其母之感謝再變而增進其對於父母雙全者之竸爭心因此而奮勵上進將來之發展遂竟胚胎於上偉人之幼時恒頼無父之母之感化而成人個中消息不難索解也 
無父之兒爲之母者尤當示以無言之模範故母之日常行爲不得不慎愛其兒者並當示之以威嚴舍溺愛外不知對待兒童之方法此原爲人母所當戒而對於無父之兒則尤切忌者也慈母無言之愛乃爲真愛在應加訓責之際慈母揮其真愛之涙與鞭以戒兒童兒童未有不信服者其有不　　古今多少青年上了這惡鬼的當嫖賭 
信服者則必慈母熱誠之不足或誤其方法之故耳 
　　在中學時代之敎育最爲困難蓋慈母一人之力容有不濟必假助於嚴格之叔父或老成之敎師然其時慈母之感化猶未絶也有愛無威之母其敎育必失敗兒童對於其母失其信念則家庭敎育必失敗故兒童不患無父患其母之敎育之失敗也不僅無父之兒敎育法當如是世間雖有父親存在而實際與無父同様父子間無何等關涉者實不乏人或父親早出晚歸罕與兒童叙晤一室者其敎育兒童之責任皆其母之力也敎育方法自亦不離上述範圍（乙種酬） 
法制 
[尊親屬與親族之解釋] [  思壎]  
　　閲六月二十五號蔣君竹賢對於尊親屬三字釋爲直系之高曾祖父母祖父母父母一節竊以爲猶未解釋詳盡請略述之 
按尊親屬三字直系固得適用而旁系恰亦未嘗不可稱之者以法文言如科刑標準條例（九年十月二十一日司法部呈請公布）第二條第二欵有卑幼對旁系尊親屬而犯者字様是直系與旁系確成對待之名詞而同爲一種尊親屬毫無疑義矣惟須注意者旁系尊親屬之範圍與普通之見解稍有不同故如胞伯叔祖父母祖姑胞姑及母之胞兄弟姊妹在當然之列外即已之胞兄姊亦屬之（司法部指令見十年一月九日政府公報）是又不可不辨者也 
又我國關於親族與親屬之解釋以姓之異同爲區别故親族之範圍狹而親屬之範圍廣親族二字僅專指同宗族之親而言（如清律立嫡子違法門條例有曰於昭穆相當之親屬内云云）而親屬則不分同姓異姓自期親大功小功緦麻以至無服之親皆是（見清律親屬相盗律其各居親屬句註）此我國民律草案第四編所以名親屬而不名親族之所由來也（乙種酬） 
修正上月二十五日本欄尊親屬與親族一篇第一行﹁面未示以何者爲尊親屬﹂句作者蔣君擬將﹁示﹂字修正爲﹁知﹂字特此附白 
雜録 
[忠告文明女子] [  楓隠]  
　　吾有個朋友他有個女兒年紀十三四歲正將發育的時候他的母親看見他胸前已略略高起隔了幾時忽然平復了當時雖有些詫異却也不以爲意又隔了幾時忽然生起病來請了許多醫生都研究不出他病的原因病了一個多月就死了 
後來調查起來纔曉得這個女兒本在一個女學校裏讀書（校名姑諱）校中有個女敎員是極文明的他常説男女不能同在社會服務的緣故祇因女子有生育的時候就不便當許多當時就有幾個學生問他有什麽方法可以使女子不生育這女敎員就説只要在將近發育的時候多吃些酸物使月經永遠不來就可以不生育了這幾個學生聽了他話就實行起來吾這朋友的女兒就是實行家之一卻就因此送卻性命 
　　不曉得女子果真要服務社會討厭生育儘可以效法歐美少數的女子守不嫁主義况且就是嫁了就是生育了這生育的時候統計前後至多不過一個多月不能做事體這一個多月裡頭譬如生了一場病不妨在家休息休息等到身體復原了再出去服務也未始不可何必禁止他呢 
吾所以要忠告文明女子你們提倡男女平等提倡女子要服務社會這是吾所極贊成的但是不可因此想出許多希奇方法來貽害他人這是不可不知的（乙種酬） 
問答 
[答草帽著緑色法一] [  怡菊]  
　　鄙人以去年買之硬邊草帽先用過錳酸鉀ＰＯＴＡＳＳＩＵＭ 
ＰＡＲＭＡＭＧＡＮＡＴＥ法漂白後浸入·Ｏ２％之ＣＨＩＮＡＢＬＵＥ深液内經三小時取出得微青之趣色此所謂上青工程是也如用·Ｏ３％之ＳＭＡＬＴ溶液同様可得美麗之色若將本國龍鬚草帽用硫黄法漂白後再用此兩液上青輙難得善果或恐原料繊微之性質各異尙須質諸高明但今于君問著淡緑色請將鹽基性染料之ＭＥＴＨＹＬＥＮＥＧＲＥＥＮ之·００５％溶液冷浸二小時或可得所欲之色蓋以鄙人曾將麥柴用氤氣ＣＨＬＯＲＩＮＥ漂白後再將斯染料得趣美之淡緑色刻無此屬染料在手敬祈研究斯道者依鄙言一試也可 
[答草帽著緑色法二] [  徐是也]  
（一）先將草邊用五十度（攝氏表）熱水浸大約三小時（二）一千兩水内結算用五兩焦性燐酸鈉十兩保險粉和合於一千兩水内熱度四十至五十度照前表不可過高然後放入浸透之濕草浸於二様藥水内浸三十六至四十小時取出清水洗清方可染色本欲書明染藥份量因各種不以統一礙難詳録如諸君欲看標様或要詳細問明請通函城内九畝地德潤里五弄金菊記轉交徐是也收約時接談可也 
 
 
