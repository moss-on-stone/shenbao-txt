# 1905 - 303 - 4911696

 

Page 1

 
 
   
 
 

Page 2

 
 
[電傳　上諭]  
　　十月初九日奉 
　　上諭楊士驤奏黃河霜降安瀾一撍山東黃河入秋後山泉暴漲溜 
力剽悍兩岸工程迭生巨險仰賴神靈默佑搶獲平穏節交霜降普慶安瀾實深寅感著發去大藏香十枝並著南書房恭書匾額一方交楊士驤祇領虔詣大王廟敬謹懸掛祀謝用答神庥所有在工出力之候補道何國口徐世光均著賞加二品銜並隨帶二級直隸候補道張愷康著遇有營河道員缺出儘先補用候補道許之琪吕耀艮均著賞加二品銜試用道杜秉寅著歸候補班補用並加三品銜候補知府何口熙臣均著免補本班以道員仍留原省補用直隸州用直隸候補知縣徐口著俟補缺後免補直隸州以知府在任候補試用通判金炳謙試用知縣張肇口均著免補本班以直隸州知州仍留原省補用餘著照所議辦理該部知道欽此 
[美儒李佳白演說上海租界中外相安及治理之法]  
　　維月之朔日美士李佳白先生開第四次講期於尙賢堂題爲上海租界治安之道商約大臣吕尙書電政大臣吳星使以及在滬有名紳商數人咸命駕蒞止英國大律師担文君列首座其言曰上海租界治理之權共分三大端一中國地方官也二領事公會也三工部局也以若是組織而成之政體有時和衷共濟有時意見參差行之上海己五十年矣余甚盼今日北京政府欲改立憲政體可先就近考查新加坡香港上海三處地方自治之憲法蓋此三處之政體爲今日所通行者也若今日上海租界中西官衝突之故予不樂道且聽李君之偉論語畢李佳白先生繼起而言曰以余寓滬未久之人而解釋如此之大問題余實自知其不當理合請担文君罄其所言蓋担文君在滬有年爲西人所敬服而與華人素相友善者也雖然余今日不揣冒昧貢其平日對於此事之意見倘有失當處願得一見解通逹懷抱公忠如商約大臣吕公其人者爲之匡正則幸甚夫在上海欲求中外和好之難其原因約有數端一以在滬之西人人類不齊也有爲富商者有爲小販者皆思速富矣有十六國之領事各爲其國宣勞矣有爲敎士者宗敎不同門分戸别矣復有爲學堂敎習者有爲過客者有卜居於滬不思歸國者人類旣不齊其性格亦卽不同又試返觀在上海租界之華人客籍殆居其半而土著皆散處於城内其人有維新者有守舊者有經商者有富家翁而以上海爲樂土寄跡於此者今欲於華洋聚處之地良莠混雜之社會求免其衝突蓋亦難能矣所可希冀者彼此之能以友誼相維持耳余今日願奉告在座諸君余創設尙賢堂之本意蓋卽在此曾蒙總理衙門批准於前現方寄呈香港英政府註册掛號余知上海除本堂外無守此宗旨欲設法使中外一堂共事者故苟能臻此則中外之和好當可賴以不墜也若夫上海租界治理之權仍不外担文君所述之三大端卽華官各國領事及工部局是也惟法界稍異蓋以其權統歸於法領事一人也兹有二策焉謹爲諸君子陳之並願諸君子有以敎之且余亦自知其未必能滿意於衆人也一重申舊約實見施行也溯當一千八百四十二年上海初開商埠之時原定西人可旅居上海城内繼以不便遂將黃浦灘岸劃分英法美三國俾中西人各得其宜分界旣定旋卽推廣英美合而爲一查上海租界與各口岸不同之處以原定章程上海租界專爲西人通商托足之地華人反有限制故中西官於此屢起爭端今欲調和其間祇有按約辦理之一法[  未完]  
[日本己實行轄理遼東]  
　　初八日東京電云日 
本簡放之遼東總督己於本日初一日起實行轄理遼東譯字林報 
[收囘路礦問題外人擬交萬國會議]  
　　初九日北京電云中國官員士商擬收回外人己得之路礦權及拒絶外人業經要求之事之有關於路礦者以便收回中國之列權而恢復己失之勢力外人因此擬將此事歸之萬國會議報林字譯 
[會議改訂恰克圖條約]  
　　初九日北京電云慶 
親王曾於數日前往訪駐華俄公使會議修改恰克圖條約之事譯字林報 
[小村男爵定期來華]  
　　初八日東京電云小村 
男爵己由日皇召見簡放中國特派使臣定期禮拜一卽（初十日） 
乘巡洋艦麥魯號起程譯字林報 
[小村男爵派爲中　頭等專使]  
　　　承日 
總領事送來專電云小村男爵己於本日奉命簡放中國頭等專使桂太郎伯爵則奉旨重署外務大臣 
[江督致蘇撫電爲轉逹卾督論滬甯鐵路辦法事]  
　　蘇州陸春帥鑒辰滬甯鐵路事因香帥係原議前電詢商兹接復電云諫電悉寕滬鐵路光緒乙未年鄙人在江南時力主籌欵自辦之議曾經派委華洋各員勘路繪圖有案可查以鄙人離江而止至借英商欵修造鄙人並不與聞其合同盛大臣業與英公司訂定條欵己無從更改嗣因諭旨飭盛凡訂鐵路合同須經各省督撫覆核合奏始於二十九年春屬英公司經理人璧理南携稿來寕送核盛並未自來時鄙人在署兩江任内己將交缷矣急加斟酌增改七欵璧理南甚有難色繼見鄙意堅决且所增各欵皆題中應有之義無　可推乃一槪承允如金磅小票准中國人民購買價與倫敦一律又 
 
 
 

Page 3

 
 
中國國家有欵可隨時撥交公司國家撥欵若干公司卽核减借欵若干各節皆係收回權利地步煞費苦心專爲補救之計然如借款數太多雙軌費太重此等處欲籌商駁改己無及矣兹幸蘇常紳士函爭亟宜乘此機會因勢利導督飭各地紳商認籌路欵以派捐爲集股江南富庶若懸此等得息之路以招股歲集二三百萬尙不爲難此路成後搭客之多車利之豐萬人共見搭利之事人所樂從但江南人性情精細和緩非官設法勸導曉以利害迫以公義則成事斷不能速僅藉商會設籌焉能吃緊且枝節零星無裨大局鄙意有數端鐵路購地可照湘卾辦法以地作股可省現欵貧者准將股票售與富戸地價不患無着一也設一鐵路招股局以派捐爲集股每縣派認若干股集成之欵合數繳官由官撥交公司作爲國家欵並由官給與鐵路股票官收公司之利轉付股票之息絲毫不短不扣蓋原合同辦法必須國家欵方能先儘撥用官欵官欵旣充自然用不著洋債此將民股化爲官欵以杜洋股實爲最上良策至由地方攤捐各貨捐田捐等欵亦可作爲官欵仍一面發給股票作爲一縣地方公股所得股息留充本地方各項學堂經費官不提用分毫旣造路又興學洵爲一舉兩得二也一面責成盛大臣切商公司將雙軌改爲單軌俟將來車利豐盛再添雙軌不連前辦京漢粤漢等鐵路皆單軌也英公司於前年訂定合同後去年三月曾有赴甯商改辦事人條歀之事其詳可問盛自悉此時與公司商改單軌度彼亦不能不允三也如此則借歀可減三分之一再歲撥派捐股票之公欵二三百萬則售出金磅小票益少不待十二年半後便可盡數收贖四也蘇紳任事不甚勇往是在台端鼓舞之提倡之而己中國國家撥欵旣多則公司之事務官得與聞收利卽以收權計無有善於此者且此乃本原合同辦法辦理外人絲毫無可挑剔若僅如商會所擬僅派兩員監察帳目不過聊以塞責而己無大益處兹承下問故敢抒其管見祈速與陸春帥妥商裁酌及江省有遠識顧大局之紳官商之爲幸云云特轉逹乞密酌弟擬抄此電與季直諸公閱奪馥碼印（容） 
[海寗帮匪竄往嘉湖一帶杭州]  
　　海甯帮匪嘯 
聚及省防李統領率軍往剿等因迭　前報兹悉自武備練軍馳往後匪衆自知不敵乘夜竄至下河駕舟遁逸現奉撫憲諭令該營分駐要道俾資防守然居民鋪戸刼掠一空避遷殆盡殊形蕭索且各匪仍向嘉湖一帶竄去難免不再滋事未識當軸者將何以善其後也（必） 
[劃地巡緝梟匪蘇州]  
　　統領蘇捕飛划等營徐輔臣 
副戎擬以所部水陸各營旗劃分地界專責巡緝以免推諉其毗連扼要之區時行會哨互爲策應如有拒捕情事各營仍須會同辦理業己開摺禀請撫憲核示矣兹將劃定地界抄列於後金山奉賢南匯川沙上海五廳縣派歸蘇捕營水師各船巡緝南橋莊行金渭橋邵家橋裕伯題橋周浦各鎭派歸蘇捕營陸師駐紥巡緝長洲無錫震澤元和崑山新陽六縣派歸飛划左營管帶鍾鴻鈞率船巡緝無錫金匱武進陽湖宜興荆溪六縣派歸飛划右營管帶米占元率船巡緝吳江華亭婁縣青浦四縣派歸飛划副左旗沈葆義率船巡緝太倉鎭洋嘉定常熟昭文五州縣派歸飛划副右旗凌秉忠率船巡緝（業） 
[奏請派員赴日本調查法制刑政研究裁判北京]  
　　日前修訂法律大臣等奏稱臣等奉命修訂法律固以明定法權推行無阻爲指歸尤以參酌東西擇善而從爲目的是以自上年四月開館以來凡德法日俄各國刑律均經陸續譯齊以美英兩國向無刑法專書大半散見他籍亦經依次搜討編譯成書惟列邦之法制雖得其大凡而刑政之執行尤資於試騐考查日本政律之始屢遣人前赴法英德諸邦採取西歐法界精理輸入東瀛然後薈萃長編成爲今典舉凡訴訟之法裁判之方與夫監獄之規則刓制莫不粲然大備用能使外國旅居之人咸願受其約束而法權得以獨伸至推原致此之由實得力於遣員調查者居多我國與日本相距甚近同洲同文取資尤易爲力亟應遴派專員前往調查藉得與彼都人士接洽研求至訴訟裁判之法必親赴其法衙獄舍細心參考方能窮其底藴將來新律告成辦理乃有把握然非得有學識通逹中外之員不能勝任兹查有刑部候補郎中董康候補主事王守恂麥秩嚴通敏質實平日嫻習中律兼及外國政治之書均能確有心得擬請派令該員等前赴日本調查法制刑政並分赴裁判所研究鞫審事宜按月報告以備採擇凡該國修訂之沿革頒布之次第以及民事刑事之所以分判並他項規則之關於刑政爲譯書所未賅載者俱可撮其要領此外監獄制度日本向分爲六其中建築精審勸懲得宜久爲泰西所稱頌非循歷周訪繪圖貼說不能一目瞭然尤宜詳細稽查借助他山事半功信庶内外交資於刑政不無裨益該員等出洋所需經費擬於奏准修理法律館常年應領欵内酌量撥給統俟書成後彙併核實奏銷除咨呈外務部給發護照並咨吏部備查曁出使大臣妥爲照料外所有擬請派員前赴日本調查法制刑政研究裁判緣由恭摺其呈當經奉旨使議（容） 
[五欽使出洋日期北京]  
　　此次考查政治大臣澤 
端戴尙李五欽使議啟程之期擬俟祝賀萬壽後於十四五日啓程勿庸另備花車并有請訓不明發上諭之說（閏） 
[徐尙書仍擬出洋北京]  
　　徐菊人大軍機因授警 
務部尙書開去出洋考察政治差使聞徐尙書以警務一事頗關緊要擬俟該部成立後仍赴東洋詳爲調查擇善而從以其中國警察日有進步（月） 
[川督咨照派員出洋考察實業北京]  
　　四川 
 
 

Page 4

 
 
　　總督日前咨照外務部云川省實業學堂多未開辦惟農藝爲民生所繫工商尤富强之基亟宜派遣學有根抵之員博採東西洋各項實業學務以資振興查有在籍編修胡峻識綷思精擬派往日美兩國考察實業學務請轉咨照駐使日美兩國大臣俟該員到時妥爲照料（龍） 
[札委川漢鐵路總辦提調漢口]  
　　川漢鐵路總 
辦平左虛懸己久兹聞張宫保札委李少東方伯接辦而以梁星海委充提調云（周） 
[補錄九江道督同饒州储電禀樂平巨案江西]  
　　南昌撫憲鈞鑒洪樂平民情蠻野罔知理法殺人火屋習爲常事視各省不同其情沈守盡知上年因捐滋閙職道思藉懲儆夏憲寛仁兇多輕辦故案未結而汪程械鬥又起卑府往縣督辦鄉民玩法竟言不須經官張令抵任三月解散鬥案己七起六月二十五日張童爭水糾鬥殺人四十二命焚屋三百餘家二十七日韓濮又欲械鬥雖經會營彈壓而出刀搜殺勢將抗拒且多思鬥求逞者卑府諭紳勸導僉稱非有重兵威望大員切實整頓恐更膽玩肇必致亂公懇卑府來潯請澂鎭懾並據張令通禀惟亂萌方盛澂雖不辭勞怨本署公事非加部署難遽成行而再事敷衍不徒貽患抑亦難遏亂機非賴大人主持無從措手擬先撥常備一營由卑府帶往彈壓隨時查察如仍梟張澂卽星夜馳往會同籌辦事機實迫非敢張皇乞鈞裁核示母任企禱瑞徵弼良同禀佳 
　　按此電係七月初旬情形越時己久本不足錄惟樂平民情及上年巨案輕辦以致本年復出巨案各情均紀前報故補錄之（可） 
[王孫兩相國對於報紙之意見北京]  
　　日前 
王文韶孫家鼐兩相國談及各種報紙王謂報紙雖消息靈通惟有擬議之事且閱報多則心緒更屬紛亂反無定見因之邇來不喜閱報孫謂報紙不可不閱若畱心其間獲益良多卽如各衙門利弊官員賢否一覽無遺廣開知識不惟藉資整理亦足遣興怡神（龍） 
[留防營哨官與洋商交涉鎭江]  
　　鎭江留防 
營哨官蕭某因有口口行某買辦之輿人忤逆親長其舅氏立將該輿人送辦蕭卽擅責軍棍二百下某買辦則謂此與軍營無關爰請行中德商出塲向該營交涉（言） 
[教練官馳馬跌斃可疑鎭江]  
　　駐鎭第四標教 
練官韓樹棨於初六日赴同營周文案陳管帶之約至某妓家宴會縱飲至夜周陳二人先散韓乃與某妓作馳馬之戲韓上馬行未數武卽墜馬下其僕從亟往扶起己肢冷氣絶七竅流血不止手足皆作青紫色是可疑矣（思） 
[預報南翔開車日期]  
　　滬甯鐵路上海至南翔 
一叚路工現己告竣聞定於本月二十一日下午三點鐘開車屇時除由李經芳京卿往代盛宫保行開車典禮外並請中外官紳前往觀禮云（尋） 
[盛宫保起程赴漢行京漢通車禮]  
　　本 
月十六日京漢鐵路通車盛杏蓀宫保因於昨晚乘江孚輪船前往行禮（近） 
[王子展未經離滬述聞]  
　　昨報載王子展觀察 
盡室偕行一節兹探悉觀察未經離滬其眷屬亦未他　前比傳聞究竟因何而起容再續探（容） 
[俄亂尙熾]  
　　初九日倫敦路透電云俄德撤城之亂勢頗形猛烈該處居民與警察聨絡將猶太人家屬大加殺戮斃命者不計其數受傷而留居病院醫治者則有五千五百人譯字林報○初十日倫敦路透電云高加索現在亦有亂事附近德撤城地方亦有製造廠五家被亂黨拆毁德撤城殺戮猶太人之舉聞有野蠻革命黨在内猶太人之被殺者皆彼亂黨挖目割舌異常慘酷而老年瘠弱之輩則用火燃燒不使殞命譯文匯報 
[克哩底亂事己平]  
　　初九日倫敦電云克哩底之 
亂黨現己承受列强所定之條約願意罷兵降服 
[芬蘭爭得白由]  
　　初九日倫敦路透電云駐聖彼得堡太晤士報訪事電稱芬蘭刻己爭得自由俄皇允准民黨要求之諭旨行將蓋印發佈 
[英提督抵美]  
　　初八日倫敦路透電云英拔登堡親王後軍水師提督魯意己率領第二巡洋艦隊及其屬員行抵華盛頓美總統羅斯福接見於忽愛脫公會禮貌甚優魯意親王因將英皇之意轉告總統並伸敬賀 
[禁止日人]  
　　初四日倫敦路透電云英屬紐西蘭總樞密長塞縢君曾在該島演說謂以後當不准日本人進口此說有反對之者譯字林報 
[俄鐵路罷工事業己停止]  
　　初十日倫敦路透電云目下俄國鐵路罷工事己經停止各項商業亦己開工　得伯爵曾諭告罷工黨謂彼等要求之事定能允許云譯文匯報 
[德國預算表]  
　　初八日栢林電云德國明年之國計預算表己將建設皇家獨立理藩院之費用歸入並須仿照各國之列預備多造大號戰鬥艦而將此項費用歸入海軍預計表中 
[皇諭赦國事犯]  
　　初八日栢林電云俄皇刻己下詔凡罪犯之以抗拒俄皇或俄皇之家屬及設立私會而被監禁者盡行釋放俄皇此詔蓋以所頒憲法之不能使國民滿意故也譯德文報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[趙次帥奬拔巡兵奉天]  
　　趙次帥一日傍晚微行偶携一僕步至西門門己閉矣站崗警兵阻之次帥紿之曰余父子二人有急事欲出西門如何警兵力阻賄洋十元拒不受竟扭次帥主僕二人至局見巡長始知爲大帥警兵惶懼萬分次帥奬洋十元慰之曰此刻受無妨矣旋拔爲巡長（陽） 
[革道遞解囘省廣東]  
　　己革直隸廣昌縣知縣報捐候選道劉朝陽來東謁見各大憲岑督發番禺縣看管早誌本報現此事己經提府訊明詳禀督轅經岑督奏請將該員所捐候選道斥革遞解回籍己札府飭縣選派兵役遞解矣（谷） 
[嚴辦道員騙案江西]  
　　省中有江蘇候補道譚化鵬帳房董老四自稱奉南洋大臣札售彩票並自立小票獲利己久聲勢甚大賒騙各店貨物不下數千金均未償還現經八商家禀控臬憲己奉批示云譚身列搢紳如果夥騙財物貽累巿廛實干法紀仰南昌府督同南新兩首縣曁警察局委員立傳到府令先將江蘇道員保札或捐照交呈本局核騐一面勒令立刻將董老四交審隨同本司發來具禀之陸鶴祥等人商人逐一質訊照數嚴追并將實在情形詳晰禀候核辦（使） 
[陜甘又催恊餉武昌]  
　　鄂省所認甘肅新疆協餉照 
例分批籌解奈卾省財力奇窘歷年蒂欠爲數甚鉅日前邊防吃緊時經陜督電催解往兹又促迫甚亟卾督己飭司籌備電解矣（讓） 
[奏請恭修國史北京]  
　　日前國史館總裁會商現查皇史宬尊藏歷代本紀及大臣儒林等傳自庚子亂後己多散亂不無殘缺應卽詳細檢查奏請恭修以昭愼重（火） 
[常鎭道重申輪商不准兩處售票之禁令鎭江]  
　　戴生昌輪 
局旣在江都境内設立小輪分局又於九月二十日擅在甘泉官地竪柱懸牌希圖両處售票一事己誌前報兹悉甘泉縣白令以該局置常鎭道禁令於不顧除致函日本商務總辦飭讓外并申報道憲一體禁阻刻下郭觀察特札該縣將輪商不准兩處售票之禁令重行出示矣（止） 
[夏口廳卡逸犯己獲漢口]  
　　前日夏口廳卡逃逸徐坤山孫錦興趙狗子鄭元秀四名均係重犯經廳尊馮司馬懸賞通緝現己一併就獲矣（民） 
[運憲往謁劉軍門揚州]  
　　升任寗藩恩都轉現奉江督催赴新任惟都轉尙有要公須面陳劉軍門故於日前有袁浦之行（仕） 
[議改義塾爲小學杭州]  
　　杭垣各義塾類皆由善堂公欵項下開支兹由各紳董集議以明正爲始一律改設小學堂其餘各屬城鎭之私塾亦擬分别勸令改良（知） 
[民船撞傷利濟小輪鎭江]  
　　有張大民船一艘專來往揚鎭間日昨自鎭開行忽被狂風吹回致將利濟碼頭停泊之小輪船頭撞傷聞須涉訟責償云（若） 
[餘杭縣退志己决杭州]  
　　餘杭縣李大令孝先履新後卽因阻仰學務被衆旨辱兹聞該縣之典當陋規銀兩業經前縣主方大令撥充學費而李令復欲提出自肥致啓爭執刻下因責令各典另繳一分爲衆所鄙又值北斜橋一帶帮匪嘯聚焚掠聞己有人電逹都中李令恐被彈劾故己通禀省憲托病乞休矣（過） 
[閱操委員回卾漢口]  
　　統領張彪日前派赴北洋閱操現己於初五日晚乘火車蒞漢當卽渡江謁見張督面陳一切（伐） 
[日領事答謁浙撫杭州]  
　　浙省自接京電日俄和約業己批准前頒中立條規及禁令等一律撤除後各大憲均詣日領事署道賀以敦睦誼卽由日領事大河平隆則君偕隨員岸蒼君至杭滿營答謁瑞爵帥旋亦就洋務局設筵欵祝頗覺盡歡云（改） 
[滬江官事]  
　　江海關道袁觀察昨日札委林珍虞明府往北關接辦騐貨差又委前中局委員沈積臣二尹湖寳爲新北門稽查委員差○上海縣東廳沈二尹恩湛昨日因病飭丁到道請假二天○貨員局總辦鐵松巖太守昨日病痊到道銷假○前福建學政王季樵文宗昨日因公到道拜會（近） 
[製造局記事]  
　　製造局總辦魏觀察因昨爲　皇太后萬壽在大廳備設盛筵與會辦方觀察及各廠員慶賀○製造局向由新關貼給經費二成在洋稅項下提解每月分二次解交上月下旬計提銀二萬六千九百零七兩二錢六分五釐由關道袁觀察解局○戸部派赴各省稽查銅元委員陳鹿賓京卿近由浙省查畢於前日返滬拜會製造局總辦魏觀察面商要公（欣） 
[法界查明本年戸口人數]  
　　法租界居民每屇五年由工部局查核戸口人丁一次本年仍按照前例先期發出傳單飭收捐人挨戸分送由家主填明仍交收捐人帶回業己按戸查竣核計本年界内大小男女共有六萬餘名由總經理人註册存察（處） 
[失愼未成二則]  
　　昨日午前武昌路陸阿毛彈花店失愼幸卽救息得未成災僅燬花衣數十斤事爲捕房所知飭探將陸傳入詰問起火緣由因並未保險從寛開釋○又乍浦路陳鶴林家昨日午後晒台上忽然失火旋亦救息計燬衣服雜物多件由捕馳報捕局飭探查明起火復核　 
[英界火警]  
　　昨晚九點逾十二分鐘時英界外國坆山對面卽望平街三馬路轉角北首某姓家失火焚燬房屋若干俟訪明再報（見） 
[萬壽停訊]  
　　昨日爲　太后萬壽故公堂一律停訊（處） 
[訪拿撞騙]  
　　貨捐局總辦鐵松巖太守訪有馬防岳冒稱飛雲小輪帮巡向各米船撞騙昨飭該輪總巡訪拿究辦（欣） 
[委代騐屍]  
　　昨報紀英界蕪湖路三十六號順源棧寓客徐龍生吞煙一則兹悉徐於昨日上午八點鐘身死當由捕頭飭傳三圖地保唐全坤赴上海縣報騐汪大令於四下鐘蒞委水利廳孫少尹場地保禀訴前情並稱徐向業薙髮並無屍屬少尹飭仵騐得死者骨瘦如柴實係因病身死因飭善堂收殮發壇招認（見） 
[學徒斃命]  
　　英租界厦門路四十五號房屋高亦盛成衣店學徒汪玉祥年己十八本月初四日不知因何爲高痛打汪卽出門至裏虹口其兄武經處暫住至初九日竟爾身死經武奔投太馬路捕房控訴捕頭立飭二十七號西探協同華探沈阿炳至高處查問祇有夥友數人在彼高己於二日前不知何往中西探因回禀捕頭再行嚴緝（疏） 
[紗工燙傷斃命]  
　　楊樹浦某紗廠工人岳桂榮前日午後正在工作忽然跌入熱水鍋内受傷甚重卽送同仁醫院求治無效延至晚間身死昨由醫生傳其家屬到院棺殮（求） 
[西商秋賽初志]  
　　昨爲庽滬西商秋季賽馬之第一日共賽九次一次九馬揚子克明代哥甫勝黃馬雙紅衣帽二次六馬揚子克明代香港怕此勝灰色馬白藍衣帽三次二十一馬强生代怡和勝黑馬黑衣帽四次九馬蜜司海司代禪臣勝白馬紅白衣黑帽五 
 
 

Page 10

 
 
次十一馬順全隆蜜司妙令勝白馬黑衣帽六次八馬祥茂小白格而勝白馬淡黃衣黑帽七次十一馬順全隆蜜司妙令勝白馬黑衣黃帽八次强生代怡和勝十一馬黑馬黑衣帽九次十二馬祥茂小格而勝黑馬湖色衣帽（見） 
[上海縣案]  
　　彩衣街萬年春藥鋪與貼鄰天源銀樓均保火險忽於初六夜失愼鄰居嘖有煩言由警察東局拘獲藥店夥馮定甫學徒邵雲莊函解到縣前晚經汪大令提訊馮供在萬年春爲切藥夥甫及十天初六夜己在樓上安睡忽聞樓下　稱失火赶卽下樓聞火係後面炒藥間内撞翻洋油燈肇禍然當時並未目睹邵供到店學業四天是晚亦睡樓上聞由蘇姓先生潑翻洋油燈火延藥草肇禍擋手余姓與衆夥等均己逃避求鑒該學徒當供訴之時馮忽插口敎供大令暍掌頰五十下判均收押候查明究竟如何失火再訊○鮑瓊仲前開彩票店兼零兌錢莊向寡叔母鮑奚氏哄借洋三千餘元起意吞没分文不還奚氏因被騙後幾於不能度日憤投縣署控告將鮑訊押己及年餘一昧搪塞兹奉汪大令提比鮑仍遊供延宕大令判發改過局罰作苦二不定年限俟還洋開釋○改過局函解謝租尙到縣供願悔過决不再犯大令判交該圖地保保回管東再犯嚴辦（近） 
[英英租界捕房事]  
　　蘇人于九華與卿婦王阿四姘識王於本年六月來滬服役於英大馬路西首英華街八號門牌王三寳所開雉妓院内于因尋蹤而至迫令回鄉阿四不允前晚十一點鐘于持刀復往戳傷阿四面部及耳鼻等處血流不止經院主鳴捕將干王併送捕房捕頭詰銜前情阿四飭送醫院療治于著押候堂期訊辦○劉炳揚於前日混入河南路美生外國紙筆店竊得墨水十餘瓶爲包探何阿春撞見拘住詰得尙竊某某等家銅器什物當卽押入捕房昻贓解究（疏） 
[法租界捕房事]  
　　前晚有年約六七歲之女孩一口身穿紅羽綢夾衫花布袴頭戴元色絨綫小帽在法大馬路迷失經巡街捕帶回捕房捕頭盤問姓名住址一言不答形似喑啞飭暫畱養待失主認領○吉祥街某錢莊虧欠同行各戸往來銀數千兩於前日私行逃避各債主得悉之下立卽投報捕房前往拘獲莊夥一名押候堂期解究○木作頭竺章善在新北門外天主堂街造屋碰壞電桿電缐爲捕拘送捕房捕頭准予交保俟堂期傳訊（處） 
[美租界捕房事]  
　　嚴毛囝竊周阿榮銀表鍊等物昨由包探朱子藩拘入捕房押候解辦○李阿珠陳阿福在西華德路與小孩口角由八十九號印捕拘入捕房捕頭以事屬細微斥不准理（求） 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
