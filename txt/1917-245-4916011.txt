# 1917 - 245 - 4916011

 

Page 1

 
 
   
 
 

Page 2

 
 
時評 
[可惜（冷）]  
 
　　中國今日可惜之事亦多矣蓋以今日乃中國千載一時可以有爲之日而乃不此之務依然紛爭於國家以内事也 
雖然余以爲可惜者不在不能應其機會而在因其機會而反益陷於困難之地也他且勿論祇就財政一端言之銀貴金賤之今日償還外債最利之日也不能提前償還之已可惜矣而乃復延遲以償還之延遲以償還舊債巳可惜矣而復趕速以籌借新債然則其一償一借之間利害之相去幾何耶 
然而當局者方欣欣自以爲得意不以是爲危而以是爲幸此我所以焉金銀之可惜尚有限而爲人心之可惜無窮也 
命令 
九月八日大總統令現在敎育實業兩廳暫行條例業經制定公布所有省長公署政務廳内依據省官制第十四條所設敎育實業兩科著即廢止此令 
又令迭據安徽省長兼署督軍長江巡閱副使倪嗣冲電陳兼任數職政務殷繁因之觸發失眠舊疾請辭去省長本職等語倪嗣冲著准如所請免去安徽省長本職特任爲安徽督軍兼長江巡閱使俾得一心軍事少節其勞以時調攝此令 
又令特任黄家傑爲安徽省長此令 
又令任命王廷楨爲長江巡閱副使此令 
又令任命齊爕元爲江寗鎭守使此令 
又令任命嚴智怡爲直隸實業廳廳長王孝絪爲奉天實業廳廳長陶昌善爲吉林實業廳廳長孟昭常爲黑龍江實業　廳長曹寳江爲河南實業廳廳長陳介爲山東實業廳廳長趙炳麟爲山西實業廳廳長張軼歐爲江蘇實業廳廳長夏同龢爲江西實業廳廳長方時簡爲安徽實業廳廳長梁建章爲浙江實業廳廳長張景光爲福建實業廳廳長高松如爲湖北實業廳廳長俞明頣爲湖南實業廳廳長周廷勱爲廣東實業廳廳長湯丙南爲廣西實業廳廳長夏循塏爲四川實業廳廳長田步蟾爲陜西實業廳廳長由宗龍爲雲南實業廳廳長黄祿貞爲貴州實業廳廳長司徒頴爲甘肅實業廳廳長閻毓善爲新疆實業嚴廳長此令 
又令任命邢端黄藝錫陳承修爲農商部司長此令 
又令任命辛漢爲農商部參事此令 
又令據貴州督軍劉顯世電陳查明駐川貴州陸軍第一混成旅長中將銜陸軍少將熊其勳於川黔兩軍爭鬨時出城後行至九道拐地方中彈身故等情原任貴州第一混成旅旅長熊其勳將陣亡例從優議恤此令 
又令内務總長湯化龍呈請任命王邦屏爲祕書應照准此令又令内務總長湯化龍呈試署僉事王道因病請准免職應照准此令 
專電 
　　北京電五年内賠欵緩付之數財長昨將支配法在國議席上說明不日製出計畫書續付表决（九日下午一　） 
北京電大借欵日内卽正式開始談判梁意暫以此實行整頓幣制不流用於行政費惟陳錦濤時因擔保涉及地租中止今次談判銀團聞有讓步消息昨閣議即以此爲主要問題 
（九日下午二　） 
北京電大借欵美許加入訂下星期二談加入戰團問題巳有一部分解决（九日下午一鐘） 
北京電租船案後日閣議將提起關噸與貨噸之區别及租價等交部究竟有無舞弊段馮皆主嚴查或將改爲投標分租 
（九日下午二鐘） 
北京電粤黨人電黎此間擬舉君爲大元帥如蒙金諾中山可即辭職黎巳拒絕某要人勸仍回京（九日下午一鐘） 
北京電陸榮廷來電保劉承恩回桂長任（九日下午一鐘） 
北京電命張作霖速移現紥洮南陸軍十營駐黑歸鮑節制 
（九日下午一鐘） 
北京電蘇齊省長轉直議打消（九日下午一鐘） 
北京電馮夫人病篤（九日下午一鐘） 
外電 
　　東京電政府當局日前發表限制紙及肥料輸出之後仍就其他應須限制之物從事調查近有煤炭亦加限制之說（九日） 
東京電英國萬國汽船公司有於一月開始東洋航路之報（九日） 
東京電天皇及皇后擬派侍從武官　竈孝輔氏慰問日本在地中海之海軍將卒（九日） 
漢口電吳光新於七日回漢因欲觀望南北調停之形勢如何故擬暫駐岳州靜候政府之命入川（九日） 
南京電南京造幣分廠廠長宋發祥近奉北京財政部調部委用所遺廠長任命武濬源（九日） 
南京電江蘇省内近設稅務稽查所八處稽查收稅事宜（九日） 
　　以上東方通信社電 
戰電 
亞姆斯特丹電德國社會黨大團領袖施特滿氏投稿伏瓦資報宣稱德國大多數人民主張藉了解而造成和局政府宜速公布拒斥大日耳曼主義施又抨擊德首相政策之閃爍使人不明其眞旨（七日） 
倫敦電加森爵士致書某訪員抨擊賊惡放蕩之媾和流言謂一部分之人以爲吾人僅須與德訂定和約則諸事皆了不知苟安之和局將令備戰更烈於前夫欲謀人類進步而享和平之福非僅一和約所能濟事列國大會强遞媾和之策亦殊迂腐比國不嘗有此種團體以保護之乎且申之以海牙條約及其他條約然德國仍敢弁髦質言恣行所欲德國狂亂之性情若長此不改未見有何妙策能阻今日之慘禍不重演於將來也善哉威爾遜總統之言曰凡今日德國當局所簽定之條件斷不能稍有益於世界之和平也德國陸軍政績苟未圖滿則和局縱成爲日必短蓋其間有相互之關係事之顯明莫愈於此今必擢毁德國之軍力使之一時不能再事侵略而後始可建設列國大會藉以保衛持久之和平是故吾人非至大勝及巳逹救人之目的斷不能罷手云云（七日） 
亞姆斯特丹電荷外相請路透電社切實不認荷蘭有准德潛航航行希爾特河之說並聲明荷蘭不准任何交戰國以布爾特河供海軍之用（七日） 
俄京電當局開會討論保護俄京辦法郵電總長主席議决禁止無護照之人入京並禁避難人民入莫斯科（七日） 
要聞一 
[東京通信（心危）]  
　　日本明年之海軍預算日本爲島國故於海軍問題極意研究而擴充之聞明年度之海軍預算海軍省巳提交大藏省（財政部）其内容爲補充案航空隊案及水陸設備等數大端補充案之内容與實質視財政之現狀及其國内製造軍艦之能力而其大小範圍伸縮其期限又應夫列國海軍之趨勢而爲應急之計畫蓋將造旣定之八四艦隊與行將實現之八八艦隊二案中所含之輕裝巡洋艦驅逐艦及潛水艇也此其形式雖八四與八八爲各個獨立之預算其實質則實行補充計畫之一部而巳而其中尤爲政府當局所最注意者爲潛水艇潛水艇之預定計畫爲六十四隻而編入明年之預算中者爲八日噸之三十二隻每隻建造費約一百三十萬共計約費四千數百萬至巡洋艦則將造四千噸者四隻或五隻每隻建造費約四百五十萬元以造五隻計須費二千數百萬而驅逐艦之預定分爲二種一爲大型者四隻隻一千二百　一爲小型者二十隻隻八百噸合共二十四隻其建造費以每隻平均二百萬計則約共需五千萬元三者之計晝均期以四年或五年内完成其總費約在一億三千萬元以上此卽新定事業中之補充案也至航空隊之計畫則期以五年其内容爲於素有之横須賀軍港内所設之航空隊以外再於吳舞鶴佐世保之三鎭守府内建設新航空隊其飛行機與其附屬之設備雖有大規模之預定然以目下財政與製造能力等之關係不能不縮小其範圍故其結果以總費在一千萬元爲極度此外尚須設一航空機研究所約費三百餘萬此蓋以日本之航空機雖於東亞方面能佔優勝之地位而較諸歐美則未免相形見拙也若水陸設備之預算約在二億餘萬元其數可謂最巨然明年僅實行其一部（全部以五年内完成爲計畫）故僅須四五千萬而巳其内容以吳軍港所有之船渠在昔雖爲世界大船渠之一然世界潮流日增其軍艦之噸數與艦長故吳之船渠巳不適用乃有不得不擴大之舉其擴大之程度擬於吳及横須賀二軍港内建設能容三萬餘噸軍艦之大船此二所每所費七八千萬共計一億五六千萬其他水陸設備約費三千餘萬故合計爲二億餘萬云總計海軍省明年預算約爲四億而其計畫又僅以四五年内完成此其内容之大致也然究其所以致此之由蓋以此次歐戰中德國潛水艇之活動英國海軍航空隊之活躍與其地理形勢之要求而然也 
[公使團議中國希望條件]  
近日駐京協約國公使屢開會議對於中國政府希望條件如賠欵緩付五年一節均巳一致惟俄國則僅承認緩付三分之一蓋俄國之賠欵本較他國爲獨多而俄政府近日經濟問題亦較他國爲困難也兹將中國每年應付各國賠欵綱目詳列於左則在此緩付期中每年可省若干之支出亦可按圖而索矣 
賠欵之表如下 
國名元 
俄國七○九三二八二七五七 
日本一八九二三二七七一七英國二七五四一八五一一三葡國五○一九一七七三比國四六一六二○○一四意國一四四八一八九八三七法國三八五六三七四八三七共計一百七十五萬五千六百一十七萬二千零四十八元關稅一節俟得各公使通告後政府即當設一委員會重行釐定稅則蓋目前所定稅則巳歷十五年之久物品價格昻貴巳倍曩時故如一經釐訂其稅則所入必加增一倍據切實調查本年所得關稅其數約爲六千五百萬元故經此次决議後中國每年收入又可增加六千萬餘元又據外交方面消息英美法日四國公 
 
 

Page 3

 
 
使業經奉到各該國政府訓令允將賠欵全部緩付五年俄國則因遠東輕費本多　給於此如允我全部展緩則彼國遠東設施必致大受影響惟爲　全兩國睦誼起見仍允緩付十分之五云 
[臨時參院仍將召集說]  
　　政府對於召集臨時參議院之計畫内部未能一致以致遷延時日而廣東非常國會乃於商榷召集臨時參議院之時期内出現中央因此事出料外知刻下舍從速召集臨時參議院外别無適當辦法故决定於今日國務會議將此項命令擬繕送府蓋印後卽行發表無論如何再不延緩又聞新聞編譯社社員某君昨訪公府張秘書長仲仁與談國會問題張君言馮總統蒞任以來凡事惟知尊重責任内閣此間除見命令指令等送登政府公報者外並無所聞故政治情形殊爲隔膜若論國會問題關於臨時參議院之辦法馮總統昔曾以此電商陸巡閱使政變起後陸遂未有覆電然可見馮總統固贊成現内閣之辦法也在内閣一方面同一辦法亦分緩急兩派主急者以明春選舉大總統之期轉瞬即屈若不從速召集則正式國會之産出益將遲延而主緩者則注意西南方面似不可不待西南之同意事遂暫閥至近日外間改選之說固有一派人主張之但政府方面並無所聞原來臨時參議院不過過渡之機關並非即以代國會故正式國會仍須依法選舉自不待言惟困難之點即在苟無參議院以改正組織法則人數衆多之國會難保不蹈從前之覆轍况改選云云約法上亦無根據反不如參議院之尚可以比附乎依近日消息内閣方面並未有改變方針之說大約本月以内必當有正當辦法發表也云云 
[敎育實業兩廳暫行條例]  
各省敎育實業兩廳廳長昨巳明令發表兹將兩廳暫行條例錄下其一敎育廳暫行條例第一條省敎育廳直隸於敎育部設廟長一人由大總統簡任秉承省長執行全省敎育行政事務監督所屬職員曁辦理地方敎育之各縣知事第二條敎育廳分設各科處理各項事務前項分科之多寡視事務之繁簡定之但至多不得逾三科第三條各科置科長一人由廳長委任承廳長之命掌理本科事務 
第四條各科置科員每科不得逾三員由廳長委任承廳長之命助理各科事務第五條敎育廳設省視學四人至六人由廳長委任掌管視察全省敎育事宜第六條敎育廳委任科長科員及省視學均須呈報敎育總長并省長查核備案第七條敎育廳爲繕寫文件得酌用雇員第八條敎育廳處務細則曁各科員額分酌俸給數目由各該敎育廳長按照本省情形詳細擬訂呈請省長咨由敎育總長核定第九條本條例自公布日施行其二實業廳暫行條例第一條各省實業廳直隸於農商部置廳長一人由大總統簡任秉承省長執行全省實業行政事務監督所屬職員曁辦理地方實業之各縣知事第二條實業廳分設各科處理各項事務前項分科之多寡視事務之繁簡定之但至多不得過四科第三條各科置科長一人由廳長委任承廳長之命掌理一科事務第四條各科置科員每科不得逾四人由廳長委任承長官之命助理各科事務第五條實業廳置技術員四人至六人由廳長委任承長官之命分掌技術事務第六條實業廳長委任科長科員及技術員均須呈報農商總長並省長查核備案第七條實業廳爲繕寫文件得酌用雇員第八條實業廳處務細則曁配科員額分各俸給數目由廳長按照本省情形詳細擬訂呈請省長咨曲農商總長核定第九條本條例自公布日施行 
[南京快信]  
海軍劉總長令海籌海容建康永健永清五軍艦擔任海面警備饒總司令有兼海面警備司令消息 
饒總司令巳奉政府命令將敵艦分别編入海軍中 
李督昨日（八日）下午七時在署内西花園宴海軍饒總司令曁海軍各艦艦長陸軍各師旅團長歡飮至九時散席 
政府不日實行徴兵制巳通令到省徴求督軍意見 
齊省長呈請中央政務廳長仍以曹豫謙兼任昨中央命令巳准 
水警第二廳長趙金鵬定於今日（九日）在南潯地方與浙内河水警廳徐允中會哨 
傳良佐昨電李督軍七日由漢乘輪赴湘灰（十日）日接督軍篆 
督署接湖南陳復初（二師長）趙恒惕（一師長）等電告該省秩序刻巳如常 
農商部咨省署調查江蘇統捐局徴收土産捐額請飭財廳分别品名較量列表詳報 
督軍署新委機要秘書文永譽准今日到署供職 
浦口商埠會辦温宗堯前日來甯赴軍署會晤李督聞李擬聘温爲高等顧問 
齊省長委前烟酒公賣局長高增秩爲省公署諮議 
江蘇清理官産處會辦謝潘裔奉部令後巳於昨日到差 
江蘇烟酒公賣局昨委商某分赴凡徒丹陽兩 
屬催提公賣稅欵 
吳淞釣船船商倪明香康逹等以釣船公所董事陳權僞造稽徴局旗照吞稅病商等情陳控省署曁財廳昨奉批准令飭沙釣船稅局長會同寳山縣知事確切查復核辦 
兩浙緝私營統領蔡和林電告緝獲私梟梁致棟一名并私鹽四萬餘斤鹽船二隻巳解送寳山 
南京慈善公會訂於陰曆七月二十四日下午二時開特别會議籌商賑濟北省水災 
江蘇省立絲織模範工場附屬職工傳習所訂於九月十五日招收工徒額定五十名 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[各敎規儀習慣與法典]  
　　内務部近咨司法部請轉知法律編查會調查各宗敎規儀習慣於各項法典中酌量分别規定文云爲咨行事按照臨時約法中華民國人民無宗敎階級之區别是各項敎徒應與一般人民適用普通法律方爲合法惟吾國釋道兩敎相傳數千年本固有之規儀爲通行之風尚旣巳置其身於普通社會以外卽不能泥其跡於一般習慣之中而凡關於民法物權繼承兩項與其他公私權利不能與齊民相例者所在我有蓋其規儀之所特標即其精神之所攸寄旣已久經遵循而不易自應認爲習慣所宜存若必拘臨時約法之文而毫無辨别似反乖保護宗敎之意而大失平衡考東西各國敎徒與人民實無界限之可分卽各宗敎師遵用敎規頗與人民有異亦僅居其少數故其法律之製定自可一律適用而略無窒礙然其對於各敎師亦往往於各項單行法規中爲特别之規定俾敎規效力不至全歸喪失用意至爲周密吾國僧道實與各國之敎師無異且敎規所定效力甚强而與普通習慣相懸者遠且夥似宜略仿各國立法之意酌量加入俾有遵循查貴部原設有法律編會爲編製各項法典機關應由貴部轉知該會對於上述各情形特加注意凡各宗敎之規儀習慣均應詳細調查分别規定於各項法典之中俾將來法律適用時不致别生障疑除現在各項法律未完備時本部關於宗敎行政仍查據向來習慣酌宜處分監護外相應咨請貴部查照辦理可也此啓 
[津浦路租車購車案續審]  
　　六號上午十時天津地審廳復開庭審問津浦路租車購車案首傳羅塞爾到庭審判長問愛莪里在津否羅塞爾答不知道審判長問汝曾見過否羅塞爾答曾見過愛莪里因在美領事署聲明前日在廳受委曲回家後病愈重審判長將前日供詞給閱謂前供如有錯誤可改正如無誤卽可簽字羅塞爾當時更正數點（一）兼辦進出口貨及藥料（二）前供美金價係合銀數以七合算其中細數記不清審判長間究竟以銀兩合算抑以銀元合算羅塞爾答係以七數除銀兩合美金一元審判長問昌否以十二萬鈔票九萬現洋折合美金羅塞爾答是如此審判長問究竟該欵寄於美國何處廠家羅塞爾答現因財政上關係不便言明然余已報告北京某某（因羅塞爾要求暫守秘密務勿宣布故以某某代之）聲明在何廠定貨審判長問該欵是二十一萬否羅塞爾答余非但以廠名告知某某且將該廠收條呈於某某審判長問在何時呈報某某羅塞爾答因中國報紙言購車舞弊攻擊甚力彼時天津美領事傳余到案訊問當時即將各件呈交審判長問約在何時羅塞爾答約在今年四五月間審判長問合同及收條是否一齊繳出羅塞爾答是一齊交出羅塞爾聲明今日所供不可令報紙登載審判長謂報紙登載自有定章不能禁止譯官譯述羅塞爾言如聽報館登載則不能簽字律師林行規起言譯官譯述微有錯誤羅塞爾係言如令各報登載則有礙名譽其實此事光明正大無可疑處如法庭有可疑之處可行文美公使館調查自明律師張務滋聲明前羅塞爾所供陳姓介紹一語并非實際介紹不過陳姓對伊言有此購車生意故伊自往津浦路局接洽斯時羅塞爾在供詞上簽字遂退審判長又傳蔡國藻到庭律師林行規起言關於驗機車之事有須問蔡國藻者（一）附於合同之說明書是否原有之舊式說明書抑係此次新立者（二）津浦局向來購料是否均係山柏驗料山柏係在英國亦能在美國騐料否（三）唐文照所譯國際協會驗料之規定是否合法審判長據林律師所言問蔡國藻蔡對於（一）答云此說明書係由南叚機器師奥斯登所著尚未購過對於（二）答山柏係一人所關之驗料公司在美國亦設分所林律師又問旣在美購貨則山柏須到美否蔡答山柏有又問車軸是否在造車後可騐抑非在造車前驗不可據蔡在檢廳所供似非先驗不可然則照美國國際協會所載騐料辦法有無吃虧又原說明書所載旣未在美騐車軸則其餘各件仍可在華另驗有何吃虧蔡未答審判長宣言俟辯論時再問並令蔡具一說明書呈庭律師林行規起言何妨當庭說明利害使人公聽審判長言將來開辯論時仍須對質不妨俟後再問遂令蔡國藻閱供蔡國藻言前日係云黄前局長充機務總管時提議購車審判長令改正簽字而退審判長又傳包光鏞到庭令閱供包光鏞先更正對於局長負責一語又更正數點（一）正式收條簽字是自己所簽非正副局長所簽（二）我於當日簽字後會到局長公事房回事並非見伊辦事（三）余於二千元交出後曾一面立一條交出納課一面開條交洋賬房審判長均令更正並簽字時已十二時四十分遂宣告休息下午二鐘半開廳張家麟律師未出庭續訊關保林仍令其自閱以前之供詞關云原名係葆麟並非保林二字其餘稍改卽照前簽押並具結審判官復問如何他給你錢你不要是怎麽給你的答盛副局長將我找至彼室給我一紙包言係洋元票若干我說我不要問是甚麽時間答上午繼則盛派某送在我處呌我收我仍未收然可未見着洋元又訊證人柴文錦亦令伊自閱以前之供詞其删改者我所打聽的係銀洋錢換銀子的行情並未說過美金的行巿對於付欵十二萬美金係由會計處奉局令呌儲納科付的可是未見著此項命令問十二萬美金合中國洋若干答次日纔知道是合中國洋二十一萬餘元是以付中國鈔票十二萬元九萬元之存條且常例付欵由會計處佟處長批准照發始能遵照發給此次發欵槪由佟指令本科付給問領欵者你可認識答領欵者並簽字者均不認識姓名亦記不清了訊畢亦令其簽押具結其現訊之供詞亦令伊簽押又令證人徐貫之自閱以前之供詞略爲删改卽令其簽押具結又令證人唐文照自閱前供亦略有改惟合同係兩份彼繳回一份並詳述說明書與合同之原文訊畢令其簽押具結又訊證人楊醒余閱畢前供均相符略訊亦簽押具結終結將鮑宗漢喚至告以現在各證人均巳簽押具結俟調查後再行通知續審遂閉庭 
[陸陳對於南北之態度（平生）]  
　　粤省政局迷離恍怳令人不可測度不進行亦不退讓其黑幕如何須揭開方能知其底藴據明於事勢者則謂爲調和爲决裂均可於此數日間而决定矣民黨諸要人恃國會及海罼之贊助海軍旣到粤矣國會亦開非常會矣軍政府大元帥且由非常國會而選出矣然陸榮廷雖被選陸之態度如何陳炳焜在粤對於軍政府之態度如何此則社會所甚注意也陸巡閱使前與譚督軍李廳長等乘輪至大横江與廣東陳督軍會晤後卽轉輪回邕仍寓石牌坊舊府第内至前二十四日巳再轉武嗚陸使以足疾未愈而一般政客紛至杳來陸使不堪其煩昨特布告云啓者榮廷久病未愈杜門養疴所有各界來賓未能接見諸公如有要事在邕請商譚督轉逹若進武嗚深恐無人招待徒勞往返祈爲見諒特此布聞此布告語頗含蓄對於政客一切擋駕簡直言之則不願置身於政爭漩渦中耳日者西南聯合推陸爲大盟主陸猶辭謝而不受此番軍政府組織陸畏煩惱其必辭謝元帥而不居可斷言也陳督軍對於民黨偉人之策畫不贊成又不反對竭力敷衍巳數月於兹卽如省長問題發生一面請命中央委任李耀漢又一面咨行省會與之婉商在自主期内尚能如此可見其苦心調護矣兹因軍政府成立其報告粤事之通電云急北京馮代總統武鳴陸巡閱使鈞鑒各省督軍省長都統護軍使瓊州龍督辦鑒自國會被强迫解散以來法紀破壞變故迭乘亂朕危機有加無巳炳焜始終竭誠籲請中央遵守約法召集國會以求正當解决區區苦心無非以國家爲前提以約法爲根據希冀調和政爭同禦外侮此迺極和平正當之請不蒙中央鑒諒迄今數日尚未依法召集國會旣無國會民國謂何大本旣虧羣情斯憤以致國會有在粤省自行集會之舉現聞徑以非常會議議决組織軍政府大綱並已推舉大元帥凡此舉動無論是否合法要皆因中央不允召集國會遂使全國民意無所宣逹潰决提防迫而出此窮源溯本咎有所歸以後因此無論發出何種問題炳焜槪不負責謹此宣告乞賜鑒察炳焜肅叩東印此電甚爲婉曲其責備中央則以其不允召集國會而自處則謂無論發出何種問題炳焜槪不負責質言之則表明軍政府成立而後苟或有自由行動爲陳督所不能制止者陳督即不負責任而巳大抵陸陳二人之意旨始終抱定調和二字不欲兩方面趨於極端而已故星期六日大元帥巳舉出昨星期日十二時陳督軍特於署内設備盛筵柬請海軍總長程玉堂司令林悅卿及其參謀饒嗚鑾秘書王葉田曁海圻艦長湯朗廷海琛艦長程少雲永豐艦長魏子浩永翔艦長陳協忱福安艦長李國堂豫章艦長吳志馨楚豫艦長鄭祖怡舞鳳艦長寳祥同安艦副長梁渭漢飛鷹艦長方佑甡及前海軍視察鄧聰保等到府宴叙先期并由陳督軍請汪精衛等要人至署帮同招待聞是日之宴會并有要政磋議大約仍將苦心調護於其間矣惟日來粤地謡言甚盛自朱省長遁後每夜皆特别戒嚴而最難解决者則惟省長親軍之二十營自省長親軍司令部裁撤後該部所轄各兵册及餉需軍備各數目一號經陳督軍派該部副官長陳樂和餉需處長韓國光軍備處長陳新燮等同往司令部實行點收八月以前一切檔卷數目及該部原置各傢私均已點交清楚惟親軍兵册一項陳炯明以各營刻須改編陸戰隊正與陳督往返磋商尚未解决因此暫未交代又聞陳炯明之意俟此事解决後即將地點遷往泮塘陳家祠並將該部改爲海軍陸戰隊司令部以符名實而陳督則决定省長親軍仍改爲警衛軍其發出委任狀云照得本督軍暫兼省長前撥歸省長之親軍各營應將名目取銷仍爲廣東警衛軍歸本督軍直轄業經令行在案各該營營號仍暫照舊有秩序編列除原有親軍第二營應改爲警衛軍第八營連同各該營統領營長關防另文頒發外所有各級官長一律照舊供職亟應加給任狀以昭信守合行令發仰卽祗領並將領到日期報查其所屬各營長執事長曁連排長等任狀應由該統領分别呈候加給爲此令仰該統領卽便遵照當編改省長親軍最爲吃緊之時忽有收繳警衛軍鎗械之舉令人陡爲一驚三十一號黄昏時候陳督軍特派本署上級軍官帶同大隊武衛軍不動聲色馳往城内舊廣府署省長公署親軍第十營營部將該營兩排軍士鎗械悉數收繳並將該營營長黄永清及排長兩人軍需長一人一併帶回軍署扣留核辦至其獲譴原因則言人人殊現尚未能證實也此外又有一事令人驚恐者昨一號第一師長陳坤培因往廣惠鎭守使署磋商要事復往巡閱各營至下午四時路經衛邊街返署該街駐守陸軍以隨行軍隊簇擁而來即喝新頒口號隨行各軍以上午口號回答駐守軍隊以其不符勒令即行站立並派軍官上前查詢後由隨行差官將陳師長名剌取出並聲明口號訛誤緣由事始寢息維時該街舖戸因不知原委紛閉舖門商民不察遂張大其詞致謂軍隊互相衝突者然亦可謂虚驚一場矣 
[李耀漢接任粤省長消息]  
　　李耀漢實行接任省長後以李華秋留鎭肇慶護理肇陽羅鎭守使印務以彭華絢爲秘書長翟汪爲親軍司令昨一號巳有電來飭將公署親軍司令部官長室一帶房舍騰出以便駐紥經陳庶務連日督飭搬遷儘於二日下午騰空從新布置李使日内即可到省接事矣陳督軍爲李繼任省長事函請省會查照文云逕啓者日前朱省長棄任離粤事起倉猝本督軍迫得暫行兼任省長職務以維現狀當經宣告在案嗣准貴議會大咨以本會公舉胡漢民接任省長等情前來胡君漢民事功經濟道德文章久爲海内所宗仰當此國事飄摇之際本督軍獲與同舟共濟曷勝慶幸本日復准貴會函開日前本會選舉胡君漢民接任省長業經咨逹在案嗣於三十日卽接胡君辭職書内稱如以一官相縛反致進退維谷現在肇陽羅鎭守使李君耀漢若得當選必能勝任愉快等語准此除召集議員討論外相應先行據情連同胡君辭職原函等由到署是胡君業巳堅辭殊爲觖望第民政殷繁亟待治理本督軍前日佈告暫行兼理民政原爲鎭靜人心一時權宜之計刻以軍務倥偬斷難兼顧查閱胡君辭職書中竭誠推薦現任肇陽羅鎭守使李君耀漢竊以李君勛望崇著軍民翕服以之繼任省長必能宏濟艱難本督軍本敬胡君薦賢之義矢爲粤造福之誠特另備文咨請李君耀漢暫行繼任廣東省長職務靜俟時局奠定再圖正當解决除分别咨行外相應函逹貴議會請煩查照是荷 
[黑龍江政潮又經平息]  
　　黑龍江改潮甚爲險惡昨報曾述槪要兹接續函又巳調和妥協今日政局誠可謂瞬息萬變矣當政潮方劇時聞奉天張督軍電令馬顧問瑞祿速勸許氏赴京就職許之生命財産張願擔任保護全責如果不欲赴京可調任奉天師長如再不肯赴奉即請鮑督交待離江聽許自爲二十七日軍署連次開會鮑督軍馬顧問曁各官長均勸許赴奉就師長職即以張督來電　許許閱電後顔色陡變當衆云我即赴奉可也衆以許已允可遂於即日電復奉省矣惟許請將任旅長所帶步兵一旅張團長所帶騎兵三營帶赴奉省與奉交換騎步十營來江聞鮑督亦認可惟許氏要求帶領騎步各營赴奉外又要求將機關鎗營砲營一併帶去鮑督軍以江省僅有機關鎗砲各一營若允許帶去江省何以保治安巳婉言謝絕陸軍騎兵第一團團長張魁武爲許一方面人物刻亦自願棄職同許出江鮑督爲和緩政潮計特電保張爲陸軍騎兵上校以安其心刻巳奉到命令張亦宣言保護鮑督矣先是張曾招降蒙匪三營早巳來省刻爲保護鮑督維持治安巳將新招蒙兵三營之軍裝一律缷去嚴禁滋事並密令各軍監視又聞東蒙英巴各軍軍官對於此次風潮頗有熱心維護鮑督者鮑已擇尤保授實職十六名昨均見明令矣鮑督又擬於許蘭洲去江後將師長一缺裁去改編混成騎兵旅一旅混威步兵兩旅以資統轄又當此事方行議妥之頃駐齊齊哈爾日領事某氏以近日江省政潮未息人民眷屬紛紛出省不知眞相究竟如何特赴公署面謁鮑省長訪詢一切當經鮑氏曁交涉員答復現巳無事該領事亦釋疑念矣 
[山東之匪禍未巳]  
　　有自鉅野來者述該縣匪耗云該縣城南四十餘里之金山聚集匪黨約五六百人搶架之案層見迭出上月二十三日金山附近之郝樓莊突來匪徒多名開炮亂擊肆行搶掠富室郝某與其一子被匪擊斃其餘二子一孫俱被架去勒贖萬餘元放回一人限期措辦金山北之杜山集以解王二姓爲最富前因土匪猖獗避居城内僅留僕人數名看守宅房匪至該處見無可架之人遂以焚燒房屋爲索錢之計王姓被焚二處解姓被焚一處并對看守者聲言須繳洋數千元否則所有房舍將全付一炬又城西北十里之丁官屯莊有私塾二處上月二十五日被匪架去生徒十餘人後以五千元贖回曹州方鎭守使前特派去軍隊千餘名駐紥城南二十五里之大義集專候陸軍開到再行會剿現聞金山左右官軍與匪徒接仗斃匪甚多奪獲鎗砲百餘桿救出肉票三十餘人又該縣紳民因地方不靖特籌辦一團練局以資保衛團丁一百四十名陳有訓爲團長平時駐紥城内四鄕有事則整隊出哨其經費係由地畝加捐每畝銅元一枚 
壽張地方自本年青紗帳起土匪勢甚蔓延其著者如城東之上山窪陶城埠張樓及其他等處各嘯聚百餘名搶架勒贖民不聊生八月二十九日該縣河南民團與匪突遇猝不及防被匪擊斃多史奔馳而去事後由該縣紳民公致張督軍電云濟南督軍兼署省長鑒壽張縣賊匪猖獗徧地搶架民團在黑虎廟與匪交戰河南總團正李熙齡中鎗身死團丁斃二名團正薛殿魁被傷懇請設法維持以救民命 
[奉天最近之金融談]  
自大洋實行以來一時尚未能收回舊幣巿面仍通行小洋惟向有大洋紙幣之銀行銀號僅爲官銀號及中交兩行其餘各行雖已擬定辦法尚未發行而各處紙幣私帖之類一時又不能收回大洋票僅行於省垣一隅仍不免蹈昔日覆轍現並由當軸與各銀行主任商榷（一）大洋票通行全省方法（一）收回各行小洋票方法（一）大洋推行方法以期完善 
 
 

Page 7

 
 
華富銀行向未加入銀行公會其發行之債劵又含有不兌現性質自本年金融整飭後該行大受影響當軸示意商會維持并令該行預計票額準備將紙幣迅速收回不意華富所有底欵多屬債欵不得巳議由各行墊欵兌現開幕後恐其不支故復由當軸决定由商會協助催收逋欠電致總行速撥存欵催令原負責任之人清理以便定期兌現 
奉省自經外人兌現以還所輸出者巳逹二千餘萬元現雖改兌大洋巿面尚覺缺乏聞將由造幣廠鼓鑄大洋元除由官家用銀每日按一定限度鑄造外其商民有願以寳銀銀塊鑄造者酌減工本以資奬勵 
自歐戰以還金價跌落銀價奇漲我國向以銀塊爲本位惟近年以來紙幣充斥現貨缺乏且商人謀利銷燬銀元尤足爲金融障礙現擬定增加銀塊計畫俾巿面流行日多與金貨兩替後金貨流行巿面於賠欵及交易上得重大利益（一）提漲銀價使銀貨出現於巿面（一）就本省鑛區勘定産銀區域由官開採現正在計畫中 
[譚去傳來時之湘省]  
譚組厂氏巳將省長篆務交付財政廳長袁家普氏己則定江日或支日離湘惟袁氏接事後因省署人員或巳辭職或巳謀得他事或存五日京兆之心多不到署其按日到署者不遇一班雇員以致所有公件均無從着手袁氏乃下一手諭暫行停止辦公於是一座最熱鬧之省長衙門倐變爲荒祠古利矣 
譚氏素以好好先生著稱第一次交缷湘督時任各偉人携取鉅欵一般輿論多非議之此次交缷聞又以敎育經費餘剩項下共一萬餘元分贈總務實業敎育三科長又另贈缷任警務處長林支宇洋銀三千元名爲出洋經費至軍民兩署全體職員則各加給薪水一月謂之慰勞金恐湘人士不免有後言也 
今日一般人員所忙碌者除連日公餞譚舊督外卽預備歡迎傳新督是也昨日軍署又發出歡迎新督通告一紙兹録如下（一）新督到岸由大西門入城經太平街福勝街轉坡子街黄道街南正街轉學院街入行轅歸第二師警戒由行轅經司門口八角亭走馬樓南陽街府正街至督署歸第一師警戒（一）歡迎人員文官著甲種或乙種禮服武官著大禮服或軍常服佩帶勳章（一）歡迎人員應佩帶歡迎證劵按照標職地點分别站立（一）由河干至行轅進行之次序如左一警察嚮導隊二軍樂隊三儀仗隊 
四内衛隊五督軍及高級官吏六外衛隊（一）歡迎人員之轎馬均有一定地點應按照標幟停放毌得紊亂（一）新督到岸時歡迎人員文官行脫帽禮武官行舉手禮（一）新督到行轅時歡迎人員均先至大禮堂分班晋謁 
傳督前派代表内務部主事吳閣臣來湘接洽一切頃聞吳君於前日上午接到傳督東日自武昌來電囑尅日赴岳籌商一切吳君即於前晚乘某小輪前往據此則傳督履新當在二三日内矣但新督行轅僅接到有電謂起程當有電來現在尚未接到起程電報究不知尚有耽擱否也兹並將傳督東日致譚督電錄下長沙譚督軍鑒電悉本日午抵漢承派黄林二君惠迎至感高誼現衛隊尚未到齊在鄂小有勾留一俟諸事就緒即行蒞湘握手在即毌任翹慰先此嗚謝不盡拳拳良佐東 
[新贛督與各界談話]  
贛省新任陳督軍三號由南京啓節抵九江下午五時乘南潯車來省十時後抵南昌車站由軍政紳學商各界歡迎入城進督署後接見吳護督及各軍官等談話良久四號下午三時接印視事凡僚屬曁各界往賀者均一一接談對於僚屬則云予初來接事百端待理署中公務都要認眞辦理實心實力以期毌負厥職對於政界則云鄙人奉令來守此土與諸君均屬同僚爲國家服務爲人民造福各有專責惟期一德一心和衷共濟斯不負職守願與諸君共勉之對於紳學界則云兄弟自慚緜薄凡地方一切事務尚望隨時賜敎以匡不逮對於警界則云軍警關係至密兄弟早知江省警務成績頗佳嗣後遇有軍警應辦事務尤應和衷共理互相維持兄弟治軍素嚴遇事一秉至公决不偏袒對於商界則云兄弟向來抱恤商宗旨能爲商民盡一分力者無不竭力爲之請會長（即龔梅生盧鎭窗章潤齋）將此意轉告商民云云該會長回至商會即將陳督愛恤商民雅意通告各商矣 
護理贛督吳金彪巳於五號交缷督軍篆務今日（六號）乘南潯鐵路花車回贛北鎭守使原任所有使署至車站一帶加派陸軍崗位列隊衛護各官長均於清晨赴凃家埠車站迎迓一點半鐘抵潯吳由省返潯時陳督派岳副官長省長派陳政務廳長歡送其他追隨來潯者有警務處督察長陳其逹駐德安警備隊營長向得高等吳擬於明日（七號）在鎭守使署備西餐欵待迎送各員以表謝意並聞蘇督李純欲調吳往甯予以軍事上重要位置巳有函徴其吳之允諾與否尚不得知惟擬俟將使署近日案卷清理就緒卽赴南京一行 
[皖垣兵變後之恐慌]  
倪嗣冲在蚌接省城兵變李統領遇害警電後深爲駭異即欲料理來省嗣經軍署秘　顧問多人因倪近患微疾心緒惡劣再三勸阻暫緩晋省因電令馬統領率帶四營并機關鎗兩連先行來省查拿亂首皖垣自亂事發生之次日人民異常惶恐當經商會總理蔡錦堂邀集王帮統慶國徐道尹鼎康警廳長周之潤水警廳長程炎勳齊至商會開會討論維持現狀保護治安辦法王帮統起言城内軍隊我可擔任無事水警廳程廳長亦云事巳至此城内一切治安願負完全責任議畢程遂帶領水警兵士率帶商團多人荷鎗實彈沿街梭巡惟是夜絕無危險翌日馬統領亦到商民始各安心 
馬統領於五號抵省後卽出佈告城門大開全城開巿各營管帶復集統部開會研究李統領被剌及兵士譁變情形並將來處置之法結果未悉 
現聞三五兩管帶因王帮統佈告載有三五兩營有少數兵士譁變等語深爲不服以李統領被剌及四牌正泰昌天福兩銀樓被搶均在城内是夜五城緊閉三五兩營亦未進城何槪指爲三五兩營兵士譁變均以此向之質問又聞二四兩營管帶以李統領在司令部門首被剌何以無人救護尚有向王帮統索還統領之說恐此後難保不再有意見上之衝突也 
連日省城異常戒嚴五城均由馬統領派兵把守下午七時各城門即閉各街道除崗警守衛巡邏梭巡仍由統部分派軍官帶領兵士巡查通宵逹旦每夜更換口令二次 
此次皖垣亂事二三五營均在嫌疑之中現聞馬統領擬令該三營一律繳械然後分别改編更調聞三五兩營似可聽命惟一營尚未允許詎至昨日下午六句鐘時忽然各商舖紛紛閉門街頭巷尾行人亂跑大有風聲鶴唳之勢一時各營官長均帶領兵士上街稽查各街栅欄一律上鎖人民驚恐異常以爲亂象復生隨卽探聽始知馬統領已令軍隊圍繞督軍署左右前後勒令第八路一營先行繳械該營兵士不允致起鼓噪現在該營兵士尚未服從不知此事將如何了結也 
[杭州快信]  
　　此間得北京消息前浙江高等檢察廳長王天木不日有簡任江西高檢廳長之說 
上海引渡來浙之嫌疑犯鄭琪夏亞桂葛榮生三名巳由軍法課分别判處二三等徒刑 
黄岩拿獲黨人葉以湘鎗斃後經該管營縣會詳到省准給賞洋五百元女線探陳葉氏尤爲出力給賞一百四十元餘由各營哨酌量分派巳具報省長查核 
紹縣知事宋承家日内卽將撤換遺缺袁長春（省署秘書）最有希望 
仁和場知事顧柏年向兼鹽署場務捐稅二課課員聞將首先更動 
浙江烟酒公賣局長孫曜卿准定十月初旬來杭接辦 
督署軍醫課二等課員樓𤩊業已升充第一師軍醫處長遺缺以三等課員黄實存升補另以張侁路補黄缺（軍學補習所軍醫）以朱炳參補張缺 
前都督湯壽潛病故蕭山珂里軍民兩長電呈請恤中央准給治喪費二千元昨由財政廳如數撥給 
地方通信 
[蘇州]  
　　蘇垣防務會議蘇常鎭守使朱琛甫君前日由寗返蘇卽邀集駐蘇軍政警各長官至署會議關於宣戰以後本區防務計劃兹將所議各節摘錄如下一自對德宣戰後中央各部所頒發之各項處置敵人辦法何者應切實籌備何者可以緩議應責成交涉員會同警察廳次第設施二凡屬協約國友邦人士及各敎堂敎士等均須協力保護查此案前於對德絕交時經蘇警廳飭查明白列表分呈省道備核一面復令各區署嚴加保護如有變更之處隨時呈明　三水陸聯防事宜現時二師全軍幾悉數調還蘇州駐防當此匪風猖獗之際水道防查應歸水警第二廳擔任凡在蘇二師本區之陸防計劃另由朱使酌訂施行辦法 
四朱使陳述李督軍治軍之主張並希望各軍警官兵須羣策羣力共辕安寗云云 
提取存欵之糾葛閶門外山塘殳家牆門口陸蘭生所關之陸緒興銅錫店於前日突有身穿軍服除去符號之兵士王姓到來聲稱在葑門外寳帶橋某營充當兵士奉李排長之命來索存項洋五百元適該店主外出店夥代答以存欵須憑證據有無存摺該兵士默然無言而去迨至昨日該兵士復同一身穿便衣之人到店自稱李姓該兵士則改稱楊姓並稱在胥門内司前街某營當兵旋即取出存摺一扣計存洋五百元係上年十一月十五日所存注明每月一分五釐起息蓋有陸緒興圖記當由店主陸蘭生看過卽聲明陸緒興圖記與店中圖記不符並詰問此欵當時係何人經手存放李姓以旣有存摺則憑摺付欵毌須問及放欵之人爭執多時未能解决經陸蘭生喚同崗警將李姓及該兵士連同摺子一併送至閶區第二分駐所經王巡官訊問兩造供詞各執王以事關債務糾葛遂諭令李姓等赴縣依法起訴聽候判斷 
[松江]  
　　檢定小學敎員之預備小學敎員之應受試驗檢定巳奉大總統頒布規程在案近因部視學錢周二君以江蘇敎育成蹟不良是以經齊省長按照規程委敎育科長盧殿虎爲檢定委員會會長並於上月十六日開始辦公一面又通令所屬各縣將檢定小學敎員事項按照所訂規程妥爲預備李知事奉文後除通令各學務委員外並令第三科長趕緊籌備聞須於年内實行試驗匪警中聯防曾法著梟管大肚子率同大帮匪黨屢在江浙邊境搶掠滋擾現管匪勢雖日蹙但因被擾各縣終以事權畛域關係不免坐失機宜故浙江嘉善縣江蘇吳江縣及舊松江府屬七縣業巳推舉代表會訂聯防曾法七條以期周密並由青浦縣知事倡議約同各該縣知事定期九月十五日偕赴上海縣公署集議會剿辦法即將此項聯防計畫提出討論俾期盡善兹將原文錄下（一）聯防計畫專爲保全彼此縣屬地方安寗起見一有警信無論屬於何縣管轄即由先聞者飛咨會辦不得仍以事權畛域爲辭（二）此次聯防後如有發生事件均各以知事署爲通訊機關（三）兩縣所屬各警察機關均聯爲一氣遇有緊要之事得由甲縣先行函知乙縣所屬警局知照辦理以期敏捷（四）遇有警信迫促不及咨會時當不分畛域先得信者先行出師防剿一面仍拍電知會庶使聲氣相應通力合作（五）嘉善與吳江水道灣曲凡兩縣交界之處各由水警隨時會哨嘉善與松江交界處由陸警隨時會哨以期消息靈活會哨日期由警察逕函定之（六）會剿時如有會商事件仍可隨時面訂（七）甲縣探有盜匪藏匿乙縣境内時得以先行捕獲事後知會以免逃免（但必須携帶彼此縣署發會印之執照方免臨時誤會） 
[青浦]  
警長與經理員舞弊縣屬章練塘鎭警察區長趙鴻書與該鎭經理員唐汝紳狼鋇爲奸公行賄賂前日有富戸胡太太遣婢至土販高恒夫家購土若干被崗警查獲當經胡太太央唐汝紳送趙洋二百元要求免解趙區長欺其女流受其賄而仍將該婢解縣旋經縣署飭傳買賣烟土之高恒夫胡太太到案訊究高恒夫早巳避申胡太太竟一嚇而死兹聞該鎭正紳某君巳將趙唐通同舞弊藉禁貪贓等情向縣署呈請澈究張知事批候派員查復核奪 
[揚州]  
　　定期選舉會長江都縣敎育會定章每届三載改選一次今夏巳届選舉之期因爭執會長一席黨派紛歧故遲未舉行現縣視學李伯樵以該會久不開會殊於敎育前途有碍特禀請縣長擇定本月二十三日開會選舉周知事巳准如所請并派李視學爲監匭委員 
統部移揚消息陸軍巡緝隊統副唐祚楨今日（八日）由寗來此謁淮運使佈置統部地點據聞劉君定十日隨統部來揚駐防 
[南通]  
　　軍界之要聞張鏡湖鎭守使巳於五日下午蒞通隨行祗帶兵士百餘人到城西大馬頭登岸後卽換乘綠呢肩輿進署翌日由丁前任參謀長行交接禮式張使接印後特乘輿答拜本地官紳以聯情　前蘇軍第二師顔營長率軍駐通兵民間感情尚洽近因新鎭使業巳蒞任自應遵照前令將所餘部屬帶回蘇州讓出營房聽候新兵塡駐巳於日昨雇封民船拔隊啓行矣 
又獲嫌疑犯通城近因傳言有匪徒來通圖謀搶刦故軍警特别戒嚴前日在三元宫前陳姓客棧内查獲李樹聲一名巳誌前報兹悉李之嫌疑在函内有不逹目的不止一語餘外並無佐證至續獲之崇明人沈亞英海門人黄冠羣均供稱來城尋友暫拘地方監獄候核日昨任家港又查獲苗紀先田庚雲兩名苗身旁携有白蒲驚區委任狀現巳由某錢店在警備隊中保出田係鎭江人因携有統一黨黨證尚拘押隊中 
[杭州]  
　　袁思永到杭接印新任兩浙鹽運使袁思永於前日蒞杭情形業誌本報兹悉袁運使謁見楊督軍後復拜謁齊省長於昨日（八號）下午一時准胡前運使派員將印信移交前來即在錢塘門外摹烟别墅正式接印並派隨員赴金衙莊運署點交案卷定於今日（九號）入署聞胡前運使擬今晨乘早車取道上海回粤 
[九江]  
　　處置敵僑問題九江處置德僑問題迭誌本報其僑居廬山者約六十餘人業經九江縣知事會同警廳長赴廬查明具報近巳陸續離潯惟尚有數十人逗留拈嶺美租界未經報明出境刻聞巳與美領事交涉矣 
[廣東]  
連山知事呈報兵變詳情連山縣知事陳人經昨呈軍署云竊駐縣護國軍第二軍第七營第二連係歸駐連縣陳統領福祥管帶七月三十日陳統領忽將原駐禾崗軍隊兩排調回縣城連同原駐城内一排合共一連惟事前並未向知事籌商撥餉該連長劉玉琨突於三十一日下午四時督率全連兵士開鎗圍攻聞入縣署洗刦公私財物知事率警抵拒力竭被拘打傷手足監禁於連部百端凌辱當時有陳統領派委關連長駐連縣連長魏德龍在場不特不設法調停並且與該連長官醉酒酣歌形同宴賀自關連長魏德龍回連縣後知事仍在連部被押八月二日知事脫險退出連縣三江城原有連山縣行臺陳統領復派關連長前來迫作土匪攻城會報該連長劉玉琨又派員致函多方恫喝三江攝乎連山連縣之間前後被迫進退維谷只得從權暫從所迫會報一面另文將被迫情形飛報在案駐縣全連軍隊叛變後該連排長官及叛兵時由三江經過前赴統領部聲稱無論我輩犯出若何大罪陳統領巳宣言負完全責任後果由統領給發叛兵護樯多張縱令遠颺尤敢要脅知事會銜出示有來函爲據知事誓死不從加以事變發生多日陳統領對於叛軍微特不急行勦辦先將叛軍連排長拘留尤且爲之保護爲之掩飾此次兵變顯係該統領知情故縱嗾使部下擾害地方實屬罪不容誅查是日合計損失公私財物一萬二千七百餘元此外如驗契證據房屋執照契紙狀紙鎗照及糧串損失多少又會計員鍾麗深適於事變之前數日派赴福堂等鄕提取巳認補繳之五年公債及各紳經手投印補繳之稅騐契欵現仍未知下落損失若干容再查明續報云云陳軍督據此即令將統領陳福祥先行撤差並飭南韶張鎭守使將其扣留責令賠償損失通令查緝該在逃叛兵劉玉琨歸案究辦 
雜評一 
[敎育實業上之不經濟（一子）]  
　　以今日之中國而言敎育實業第一當注意於用財不可漫然設施而蹈不經濟之病是也所謂不經濟者如盲從世勢未察事實之眞相或爲地方情事所驅迫而時實未至或規劃鉅細失當或建設先後倒置凡足爲無形障礙者皆是然而中國從前之辦敎育實業者大率皆坐是弊不可不察也西人有言敎育實業之培植有時如種禾稼創始極艱苦而後來之勞力少有時如營葡萄園入手僅播種除草而巳而後來之勞費不知凡幾以其創始之難也而敷衍之以其入手之易也而輕忽之皆足遺誤於將來是故當局者於舉辦之始必先深明事物之關係統籌現在與未來按其程序以一貫之精神赴之而後有成效可覩否則或孟浪進取或粉飾目前其財固未嘗不用於敎育實業然而事後一無收穫已浪費於冥冥中矣今日舉辦敎育實業以經費爲最難故吾首以不經濟之弊爲當道告 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宣戰後之海上風雲（二十六）]  
　　解職關員之調查江海新關威稅務司昨接江蘇特派交涉員函略謂自中國對於德奥立於戰爭地位以後所有關内雇用之德奥兩國人員業巳遵奉飭令停止職務在案兹敝署又奉外交部令以海關解除職務之德奥人員應將該員姓名曁在職幾年薪資幾何詳晣函詢稅司速復等因相應函祈查照卽盼見復 
防範德人之部電松滬護軍使署昨接内務部電開准外交部函據外交方面報告駐京德人有陰謀擾亂治安情事等語抄單函逹查照即希飭屬密查以前有無此事嗣後嚴重防範以免意外等因除巳令行京師警察廳京兆尹曁函知步軍統領衙門並分電外合先將名單電請查照辦理並盼隨時電告計德人布拉士加龢法立司阿羅義士車克麻哥生得也阿皮士非第葛姑奶得爾虎伊牙（均譯音） 
交涉公署之批示外交部特派江蘇交涉員公署昨日發出批示二則照錄於後（一）徐永昌呈爲銀行封閉收欵無着陳請維持以保商本由呈悉查押收德華銀行在八月二十日以前如果德國學堂於押收後始將該銀行支單交付何以不立子退回另向追討所請設法維持一節應不准理（二）范廣聲呈爲聲明原委請求發還私有衣服及賬目契據由呈悉查該總會被封物件如屬爾等所置將來自有處置曾法現請查明發還一節未便遽准仰即遵照 
[軍警又防黨人發難續誌]  
　　前晚（八號）本埠軍警忽又特别戒嚴巳誌昨報兹悉近有黨人張某等於七八兩日連開緊急會議軍界聞之恐其有所舉動故即於是日下午六時起所有華法毗連之斜徐路一帶橋梁（自斜橋起至裹日暉橋止共有四橋）由三十七團第三營王營長命令十二連連長派撥士兵十二名每班以四小時爲限輪流調換站於橋上遇有由法界往南之人槪行阻止擾擾終宵毫無動靜至翌日清晨六時始各歸隊又一說謂護軍使署據偵探報告有多數黨人定於卽晚圖搶一二兩區警署軍裝即行起事是以軍警特别戒嚴云 
憲兵營張營長特飭第一連連長吳玉璞令由排長劉光庭張子明各督憲兵十二名佩帶手槍軍刀一在高昌廟南碼頭滬軍營南門外一帶各街道往來游巡一在西櫳起至龍華路及外日暉橋之新築各馬路等處巡查吳連長亦親率憲兵十二名各乘馬匹佩械馳往華法交界之民國路一帶巡察均至天明方始回連休息並聞是夜（八號）十時左右龍華附近之鄕間有槍聲五六響當由步哨依聲往查並無蹤跡云 
龍華護軍使署馬參謀長命令步兵三十九團張慕韓團長督令所部三營各率士兵分往徐家匯及龍華嘴浦灘一帶嚴加防禦亦至天明回營銷差 
兵工廠長謝邦清接盧護軍使電話囑令戒備後立卽令砲廠黄承慶鎗廠王蘭生機器廠郎思謙鍊鋼廠施耕尹各主任以各廠内皆有軍械存儲關係重要防範不可稍疏除商請駐廠三十八團所部三營分别防守外應由各該廠主任通宵督同工師人等愼加防禦均至天明始各休息 
陸軍步兵一營計共五百名前夜均携實彈鎗械狙伏於龍華及兵工廠周圍田野之間各崗兵士亦均荷鎗逡巡頗爲嚴肅凡營長團長旅長等均親自出外查察各兵士是否勤奮一面特發口令遇有警信立即出隊兠拿 
昨日松滬盧護軍使令飭軍警各機關以前晚防禦頗見得力今晚（九日）仍宜由軍警各長官督隊加防勿稍疏懈等因於是陸軍各旅團長仍於傍晚六時起督帶軍隊扼要防守淞滬警察廳長徐國樑以十六舖迤南一帶爲水陸交通之區防務尤爲吃緊是以令知第一區警署董警正抽調警察六名撥往沿浦各碼頭分段站防並發臨時口令通傳各署所一體接洽 
閘北四五兩區姚薛二警正曁各分所警佐前日接徐警廳長電話謂頃奉護軍使密令據探員報告有黨人圖謀舉事亟應嚴加防衛等語姚警正等卽於前晚起親率巡官長警在華租交界各要隘檢查行人並飭通班探警分投巡緝徹夜不休凡橋梁义道均派雙崗以備不虞駐防閘北之陸軍三十七團一營士兵亦全體出防居民見之莫不疑惑惶恐 
[馬樹周被拘續誌]  
前在德領事署充當繙譯之馬樹周旦前經淞滬警察廳派探拘解護軍使署訊核等情巳紀前報兹悉此次馬之被拘因有人以揑名信遞送北京國務院謂馬某扶助敵人損礙國政請即嚴突等情經國務院電令盧護軍使密拿訊究馬被拘後莫明其故旋經家屬報告於工商研究會（馬係會員）該會以馬向來安分故由謝副會長晋謁盧護軍使詰詢被拘原因盧氏卽詳告一切並允電呈國務院查詢證據後得國務院復電並無確切憑證仍令盧氏就近調查訊核故盧氏已於昨日備函派員送馬至會交由謝副會長具保省釋 
[浙督軍請緝黨人]  
　　松滬護軍使署昨接浙江楊督軍咨開據暫編浙江陸軍第一師師長兼嘉湖戒嚴司令官童保暄呈報審理黨人方夔張順祥一案詳情並將案内逸犯何民魂（即何康侯）傳占元（即傳少荃）丁奎先三名開具年貌籍貫清單請予通緝等情查單開要犯三名係擾亂治安要犯除分别咨行緝拿務獲外相應開具年貌飭屬嚴密緝拿計開何民魂年三十五歲身中面白無鬚江蘇上元人傳占元年二十八歲身矮面黑無鬚湖南常德人丁奎先年十九歲身肥面白無鬚江蘇江陰人 
[護軍使署鎗决兩黨人]  
前在滬南火車站由軍警緝獲之黨人趙烈曁炸彈十枚並續獲之黨首馬龍飛聞巳由護軍使署軍法課研訊承認携彈赴浙圖謀起事不諱黨經電奉督軍復示着即執行鎗决業於昨晨（九日）六時由營倉提出趙烈馬龍飛兩名驗明正身押赴西砲台槍决矣 
[輪船爲風所阻]  
昨日（九日）滬上北風甚緊入晚尤烈由滬開赴長江寗波各輪船因據天文臺報告當晚將有巨大颺風發現故由各公司知照暫緩開行若貨客巳齊亦開至淞口停泊俟至翌日天明再定行止亦思患預防之道也 
[留美學生放洋]  
　　日昨各省選派留美學生及清華學生等於下午二時在寰球中國學生會齊集由敎育部僉事沈彭年學生會總幹事朱少屏率領前往新關碼頭一時負笈運裝極形忙碌送行者余日章何志競等百餘人更驅車道上絡繹不絕傍晚七時始登支那郵船摒擋就緒卽行開駛巳而嗚嗚一聲送别者紛紛登岸歡呼珍重聲聲不絕轉瞬間該輪巳乘風破浪而去矣聞此次行者共十六人餘俟下次再定妥船出發兹錄巳往諸生如下各省選派學生十一名林士模陳行潘銘新金秉時何德奎李熙謀孫國封高煥慶唐之肅吳之椿王華清華學生四名沈良驊李袁張復生李志仁敎育部官費生一名閻道元 
[五誌牯嶺路之暗殺案]  
新閘牯嶺路十七號門牌大源鹽棧經理黄靜淵所雇之辦事員鮑效卿被人謀斃後巳由捕房將跡涉嫌疑之成衣匠梁金川包車夫董大顧正山（卽阿四）聽差程元沈聽意等五人一併拘解公共公廨押候查明訊究在案兹悉新閘捕房捕頭以案關暗殺非常注意連日將梁等各人帶入寫字間秘密研詰聞巳略有端倪惟顧正山與本案最有關係業巳錄供備考一面諭令包探嚴密偵查務得眞相以憑核辦 
[匪徒聚衆結盟]  
　　著匪揚州阿三專在浦東西碼頭糾黨搶刦烟土此次又糾合長脚志才小五子楊小扣子等八九十人於前晚赴浦東土地祠結盟因人多喧擾爲該處淞滬警察三區第一派出所聞悉黨派全體崗警馳往拘捕若輩即四散奔逃後經警士分投追拿獲住楊小扣子等二名帶所覆詰據供吾輩專以搶土爲爲生因日前有同夥遭仇人王阿青趙小和子報告於洋關扦巡將揚州阿三拘住抄去紅土兩包幸人被脫逃是以糾約吾輩至土地祠吃齊心酒訂於星期日午後羣赴民團路與王阿青尋仇等語該所得供後即將楊小扣子等二犯解送三區由區員詰明前情以事關擾亂治安除將獲犯呈解總廳訊辦外先用電話報告徐廳長請爲核示徐君以該匪等膽敢白晝糾衆尋仇不法巳極故於昨日飭派通班偵緝隊士前往民國路一帶駐防各區亦加派警士輪流巡緝並勒限各隊士將所供各匪按名緝捕到案重懲以儆不法 
[工商研究會選舉大會紀事]  
　　中華工商研究會昨開二週選舉職員大會一切手續均巳先期籌備並推舉臨時職員監筒郭建侯王漢强檢票沈卓吾周浩平永泉盛羹梅唱票陳耀卿金子兼楊公炎舒軼凡速記卓健伯田亦民田光銳楊公亮糾儀徐賡華盛羹梅招待徐瑑發石芝坤程士安胡超然等午後二時許全體會員曁諸職員先後蒞止未幾楊正會長倩代表卓君赴會謝復初副會長亦到會遂於三時振鈴開會首推謝復初君登台報告一年來會務情形並謂本會自去年創設以來巳届一載有餘會員逹八九百人不可謂不發逹惟事實上未曾逹到研究二字之目的深爲憾事然現下祇能算幼稚時代尚待各會員努力進行會中雖無極大成績然小成績亦未嘗無之如陳列所現巳辦有成效南洋商業學校巳歸併於本會亦甚發逹惟歸併後巳議定由會長兼任校長另聘敎務長庶務長切實辦理至校中會計一切統屬於本會此本會過去之事實其餘本會所辦各事如推銷國貨於外洋及種種實在事業昭昭在人耳目姑不贅述而此後對於有航線上之研究有商標上之研究及改良卽如織布一業我中國不知凡幾而本會會員陳仲强君曾赴東洋實地研究在未去時見本國自製之布尚可滿意及至東洋徧覽各織機廠情形而乃大見彼勝於我國遠甚因立購機器一萬餘元返國竭力仿造此由本會提倡之效果也今第二次選舉會所選職員必須隨時到會共同研究辦理幸勿放棄權利是所厚盼云云述畢推會計報告經郭君建侯將大略情形及收支數目當衆陳述後謂鄙人蒙去年各會友舉爲本會會計所有銀錢進出均有賬可查惟詳細賬册須俟副會計王子鈞君由甯來滬再行仔細報告諸君惟南洋商業公學接辦伊始諸務未會就緒校内房租等項九百餘金巳由鄙人墊出云云述畢由會員沈卓吾君報告鄙人創辦工商日報異常艱苦惟旣經創設自應勉力以負提倡工商之責任然盼望會員帮同設法推銷工商報之舉亦卽本會之幸云云又次常熟勤德布廠陳仲强君演說略謂鄙人前赴日本觀察布業較我國布業大有高下本國各布廠自應竭力研究從事改良方可推銷於外洋惟改良應先從機器上原料上工作上着手研究再圖銷路之如何投機云云又次楊公亮演說謂本會會員陳君仲强製造布疋能親赴東洋調查一切並自辦機器返華提倡鄙人深爲欽佩若本會會員能人人如此切實用心非獨本會之幸即亦我國前途之幸云云又次俞九臯演述謂鄙人觀本會之現狀固已發逹大都由各職員實心辦事故有此進步然鄙人深望此後各會員格外加意據鄙人淺見本會所設總務部尚不甚重惟調查部最關緊要凡工商界各項實業均須調查如日本工商之發逹無不由調查所得本會之調查者如南洋之應需何品東西洋之應需我國何物均當隨時詳細調查庶可逹推銷國貨挽回利權之目的云云述畢因爲時已促遂開筒檢票計正會長票楊小川得九十八票副會長票謝復初得八十七票謝蘅牕得六十三票唱名畢本擬照所定秩序行歡迎新會長並請會長演說來賓演說因時不及遂略飮茶點而散時已六下餘鐘矣所有職員名戰亦不及檢核容俟續錄 
[菸酒聯合會開會紀事]  
　　中國菸酒聯合會昨開星期常會兩業中人到者甚衆首由史燕堂提議本會大會日期已定舊曆八月初一日爲時巳近一切手續急應預備今日應否作爲預備會公决贊成遂由主席陳良玉宣告作爲預備會次楊逸倫起言今日旣作爲預備會似應將大會時之一應手續先付討論次喬良幹賴秋賓王聘之莊成道提議先推臨時職員當經公衆推定開列名單交通告部通告次俞葆康邱介帆王闓敷提議大會秩序公决如下一摇鈴開會二報告本會一年經過情形三報告一年收支賬略四修改章程五投票公選總幹事六公推副幹事及各職員七演說八開票九散會議畢時巳五鐘即行摇鈴散會 
[造報學生一覽表之訓令]  
　　上海縣公署昨日訓令各區學務委員文云案奉江蘇滬海道道尹訓令第五八三號内開案奉江蘇省長齊訓令第二七一四號内開案查各學校新學年開始時有應按照部頒表式造報學生一覽表送省者歷經明令遵辦在案乃查近來各學校於前項學生一覽表或逾期遲報或遺忘漏或塡報錯誤前後不符不知此項一覽表與辦理畢業最有關係豈容稍有疎忽合行令仰該道尹行知所屬縣知事轉令各學校一體遵照嗣後招收學生務於學年開始後一個月内塡表呈報中途收受轉學各生並應隨收隨報毌稍延誤此令等因奉此除分行外合行訓令該知事轉令各學校一體遵照毌稍廷誤此令等因到署奉此除分行外合亟將五種一覽表照刊飭發務於陰曆九月二十三日以前塡送以便彚轉其中途收受轉學各生并應遵照省令隨收隨報毌稍延誤仰該委員卽便轉知各校一體遵照此令 
[俄政府取締戰時入境之貨物郵包]  
　　農商部訓令上海總商會云准外交部咨稱准俄使函開兹本國臨時政府所定戰時輸入俄境之貨物以及郵寄包裹之法文章程一分函送貴部查照並應聲明此項章程係爲戰時之國防起見等因相應將該項章程譯送貴部查照轉飭遵照等因前來合行鈔錄該項章程令知該商會遵照 
[附譯俄政府規定戰時貨物郵包入境章程]  
　　關於貨物郵包入境辦法俄國臨時政府核准新章如左 
第一條 
俄政府爲修改替代補充現行章程起見對於在俄國各海口俄芬芬蘭交界處以及滿洲車站輸入之貨物郵包規定後列暫行專章 
一各種貨物須有特别准狀方能運入（甲）政府採辦之貨以及私人購運而用於國防者其准狀由陸軍部軍需局頒發（乙） 
其他一切貨物其准狀由工商部發給貨物噸數由部核准 
以上二種曾法得分别委任各地方官署代辦 
附註凡證明業經邀准運貨之執照如在國外其發給之權得委任由前項所稱官署特别轉託之俄政府機關行使之 
二入境之貨如無前條載稱之准狀即由陸軍部委託之機關分别沒收 
三按照第二條沒收之貨歸陸軍部處分之或由該部備充國防之用或由該部商准商部留作他用或逕飭令發賣價欵歸國庫 
四陸軍部長得會同專管各部長商訂不受本章制裁之貨物表五本專章施行日期以自稅關接到公布官電之日爲定惟本章刊登俄國法令公報之日前三星期内（刊登之日即行通告）所寄發之貨物郵包其所附稅關報單車站運票或郵局執照上所塡日期足以證明在該期限内寄發者不受本章之制裁第二條 
凡不受本章制裁之貨表由商部長會同陸財二部長規定之與本章同時公布於法令公報 
[調查災區狀况]  
京直奉水災義賑會成立後本埠官紳商各界如杜眉叔姬覺彌宋漢章王一亭徐乾麟謝蘅牕哈少甫等數十人又於前昨兩日在該事務所集議均以此次災情極重賑欵宜多公决請盧護軍使分電各災區調查被災狀况預備籌集巨欵分别散放聞此次籌賑出力及捐助巨欵者將來均由盧護軍使呈請政府特别奬叙以爲好善者勸云 
[軍警人員赴浙賀壽]  
　　今日（十號）爲浙江督軍楊善德之生辰駐滬步兵十九旅旅長王賓十五團團長劉永勝砲兵第四團團長王銳淞滬警長徐國樑南車站巡官王長慶等均於昨日先後乘坐火車往浙以待届 
 
 

Page 11

 
 
時祝賀 
[記總商會之宴會]  
總商會朱沈兩會長於九日午後一時公讌交涉員薩桐蓀英美會審公廨關王俞王四讞員法公廨聶讞員上海縣知事沈藴石地方審檢廳袁林兩廳長警察廳長徐輔洲閘北水電公司單允恭大清清理處范季美滬海道道尹王芷屬南商會正會長顧馨一副會長蘇筠尚並其餘各董惟關監督馮孔懷未到一時觥籌交錯頗爲歡洽散席時巳鐘鳴四下矣 
[記萃秀堂之歡迎會]  
本埠荳米雜糧同業前日在城内邑廟萃秀堂開會歡迎滬寧鐵路新任車務總管韋燕君下午二時韋燕君偕其夫人欣然蒞止由荳米業董事張樂君等迎至大廳握手言歡欵以茶點即由張君引導至該堂内之花園大假山等處游玩一周韋君頗爲欣悅稱此處係敝業公所巳歷六十餘年花園大假山九曲橋等均係同業創造惟地方狹窄難當大雅賞鑒今承韋君惠然肯來非惟敝同人一致歡迎足使敝堂蓬壁生輝韋君答云余游玩貴國各埠花園甚多未有如貴處花園中之古物及一切陳設之幽雅者韋君又云現在滬寗鐵路車輛欠多難以支配承蒙貴業照顧將貨裝運火車以後貴業如有事相商儘可與鄙人直接面談如力能辦到之處鄙人無不極力以期雙方有益惟書信來往恐有隔膜反多悮會云云宴畢張君與同人等引導韋君至該堂花園共攝一影以爲紀念直至五時始各盡歡而散 
[趙禪被剌後之開弔]  
　　昨日爲巳故浙江軍署趙參謀長假湖南會館開弔之期會館大門紥有素彩牌樓大廳内外遍懸各省官紳所送輓聯中供趙參謀長遺像盛以松柏彩亭亭前設有案桌陳設祭菜内外均有鼓樂接送來賓浙江軍民兩署派參謀長范憫黔參謀吕夢熊爲代表來滬致祭本埠官紳商學各界於清晨前往弔唁者素車白馬絡繹不絕淞滬警察廳則派游巡隊隊士二十名前往照料 
[催兌殖邊鈔票之進行]  
滬城姚家弄思敬學堂中附設之催兌殖邊銀行鈔票商困事務所昨開星期常會午後二時各發起人先後蒞會討論該銀行債增三分之一朱子才恐此種報告或有不實不盡乃與顧硯卿等互相討論議决再發通告務使被困商民各將欵額據實塡報以便結總轉逹北京總行易於籌備各債權人均以爲然當囑書記員起稿一俟印就即行遍送繼由葉祝臣起問前由總商會代電北京總行催請開兌確期（電文巳見前報）現在有無復電請主席宣布藉安衆心如無復電到申應請再電總行務逹早日開兌之目的當經該所會長張膊重宣言前電尚未得復擬俟一星期再圖進行大約不久定有美滿之解决蓋因許總理老成練逹素於財政上具有雄厚魄力斷不使滬分行日久擱淺無所發展且有總商會諸董力予維持衆擎易舉請諸君少安毌噪靜候佳音迨摇鈴散會巳鐘鳴五下矣今將通告錄後啓者敝所成立以來迭接各外埠來函附會者日數十通巳專電北京總行實行催兌昨得許總長復電據云該債務正在籌備敝所竊恐或再拖延因懇本埠總商會再電該總行從嚴交涉外並另電國務院及農財兩部乞其督飭該行總理迅速籌欵以期早逹恢復目的兹奉總商會示願各債權人將鈔票或往來存儲數目從實報所以便彚報總商會核總辦理信到之日務將實數迅速報會萬勿自棄權利是幸 
[審檢廳訂期遷移]  
　　上海地方審檢兩廳袁林兩廳長以西門外王家闕路之新廳業巳布置完全昨經議决准於陰曆中秋節後實行遷入辦公 
[大世界救護燈會開幕]  
本埠紅十字會爲京直奉水災籌賑假大世界開救護燈會五夜巳誌前報前晚爲開幕之第一夜該會派會員多人在場内招待來不時至六下鐘巳遊人如鯽八點鐘時即開游行燈會秩序如下（一）旗（二）軍樂（三）牌燈（四）災民燈（五）八傘燈（六）操工（七）鐵甲汽甲說明燈（八）鐵甲汽車（九）水陸汽車說明燈（十）水陸汽車（十一）潛艇說明燈（十二）英國所捕德潛艇（十三）法國所捕齊伯林飛艇（十四）齊伯林飛艇（十五）又飛艇（十六）清客串（十七）乃丁格爾說明燈（十八）乃丁格爾女士燈（十九）看護燈五（二十）法救護汽車（二十一）輕軌救護車（二十二）意國電車（二十三）意鋼索車（二十四）救護犬二（二十五）美醫船（二十六）總辦事處九聯燈（二十七）滬城分會燈牌燈（二十八）巿醫院九聯燈（二十九）南巿醫院九聯燈（三十）時疫醫院九聯燈（三十一）公立醫院燈（三十二）公立醫院模型（三十三）總醫院說明燈（三十四）總醫院吹鼓手該會會長沈仲禮理事長趙芹波率同各職員在場照料秩序井然該場共和廳内左側設有臨時醫院右側有朝鮮之出角人週身均有肉齒廳前庭心裝有五彩電燈傘能自行轉旋並有英美烟公司購劵一千元助賑外另又派人在場兠售各種香烟其所售之資連本悉數助賑聞是日所售門劵約近二萬人之數云 
[建築新捕房之附屬品]  
法租界會審公廨於前年秋間遷往新租界薛華立路以後每日應訊案犯須彚集大自鳴鐘總捕房再由電車解送公廨往返諸多不便故由法總領事及工部局總辦總董等議决在新廨毗連之空地上建造總捕房一所現巳竣工約下月初旬將大自鳴鐘總捕房遷入新屋業巳迭誌前報兹悉新造之屋雖極寛敞而各捕頭住宿之所則尚伏闕如故又由總巡施君議在新捕房西首即薛華立路轉角建造洋房一所作爲捕頭住宅刻巳禀奉法總領事核准歸李姓作頭投標承攬計造價銀六萬餘兩不日即須興工建造云 
[統一字切之研究]  
　　新會李淡愚君謂字典字切上一字發音下一字定聲向不統一故少年人讀書講話雖知爲何聲多有未知爲何音且未知國語共有若士音者例如字典第一頁第一個一字坊刻新字典旣有於悉切益悉切衣悉切之殊凡與一字同音同聲如壹乙日逸佾抑揖易役疫益溢鎰泆佚軼億憶臆亦奕弈翊翌翼液掖腋睪懌嶧繹譯及浥挹邑約共四十字其字切亦有四十餘個之别尤以邑字一入切爲最不可解因發明國語二十五音發音字五十五聲定聲字二百四十遵依字典原定正當通用國語音聲用此可以造成統一字切凡同音同聲自數字以致數十字均同一字切（例如與一字同音同聲俱用央十切之類）前經函商商務印書館編輯員討論巳久兹因該館員函請來滬李君已將統一字切意見書送交該館員允刻入第十第十一期敎育雜誌以樹統一字切之先聲四川路青年會員知有此事亦派員介紹李君定期舊曆七月二十六日在該會殉道堂演說國語統一字切之法聞李君巳刻有統一字切說略届期送交該會研究云 
[法捕房添招華捕]  
法新老兩租界共有捕房五處除西捕越捕外凡華人之充當巡捕者陸續添招已有三百名之多現法總巡施美德君以兩租界地方遼闊薛華立路近又添建總巡捕房一所辦公巡緝在在需人原有之華捕三百名恐尚不敷差遣故又添招華捕四五十名應招之人於前日起自投大自鳴鐘總巡捕房由捕頭親自揀選以年壯力强略通中國文字者爲合格一俟選定卽加以訓練然後發給號衣上差站崗 
[軍人深夜徘徊]  
　　山東人高連標向在浙省當兵近因患病告假來申前晚十二時在南巿油車碼頭徘徊路隅被十三守望警察查見以其形跡可疑帶回一分駐所詰得年二十三歲因右手患有瘋疾是以來滬實因路途生疏並無别情張警佐以時值戒嚴且高又當過兵士諭着拘留候核 
[勒交工匠之展限]  
　　大東門内譚源和扇子店賬箱中於舊曆六月二十三晚失去鈔票洋二百元後由附近鳳祥銀樓所雇之木匠奚阿東等多人在木料堆中將票洋悉數拾去瓜分經該店執事查悉控經淞滬警廳飭派探警將奚拘案發交司法科研訊之下供出同黨工匠曹蘭慶等奉諭飭緝未獲前日該科長又傳諭工頭楊子香着限次日將曹等交案如延干咎昨巳届期楊工頭投案聲請寛限奉諭展限三天務須交出 
[深夜私語之可疑]  
前夜三時許有海州人張敬有徐興固韓四潘三龔小六子等五人團聚浦東其昌棧碼頭竊竊私語爲淞滬遊巡第四隊隊士岳傑臣等查見當以若輩形跡可縬上前盤詰乃徐興固忽贈賄洋二元求免干涉該隊士不受即將張等五人併拘至隊昨解三區警署經解警正訊據張敬有等同供向在碼頭爲小工因訪聞有人夾帶大批烟土乘廣東公司輪船到埠故在此守候並無别故解警正諭飭分别收押候調查明確再行核辦 
[婦人私開烟館]  
　　宿遷婦人倪何氏在浦東其昌棧附近租賃房屋密設煙窟前夜爲三區巡邏長警苗鶴張玉田等訪悉入内抄出烟具多件連同該氏並烟客陳金標徐金生等併解至署昨經解警正訊據陳等供至該氏家向葉姓索欠並不吃烟判各罰洋三元倪何氏解送檢察廳訊辦 
[派甲勒遷之懷恨]  
官驛弄南口某甲所開銅作房屋爲劉泰和鞋店之産兹因甲延不付租又不遷讓是以控經一區二分駐所王警佐諭飭地甲於前日前往諭令速遷甲頗懷恨至上燈後將其故父栗主抛入劉家客堂中劉以爲不祥正欲鳴警該銅作内各婦女又往滋擾當由崗警將甲等一併拘送該局請究 
[養媳不知何處去]  
崇明婦人徐郭氏昨赴三區警署訴稱伊現在武昌路裕昌油店傭工因有小女名林妹年十三歲於去年二月間給與浦東花園石橋南京人余長發家爲養媳今往余家探視未見請求訊追等情當經解警正核准飭派長警將余傳署訊據供稱徐姓之女於本月十五日往紗廠做工迄今未回四處找尋毫無音信等語判余長發暫行交保限半月内將該養媳尋獲交署核辦徐郭氏諭令退去 
[木匠在途毆人]  
　　木匠陳其俊周阿佩前日午後在新閘路將紹興人王阿成兇毆由捕查見一併拘入捕房禀明捕頭諭令陳周兩人存洋保出自赴公廨候訊 
[鄕婦押入娼寮]  
　　浙江吳興鄕婦范金氏被人誘拐來滬押入寗波路四百九十三號門牌鴇婦劉老四所開之雉妓院爲娼經本夫范阿大偵悉控縣奉吳興縣知事署派警備文於前日來申呈請公共公廨出票發交老閘捕房飭探居阿巧協同西探前往將劉鴇與范金氏一併拘入捕房經捕頭詰問一過諭令併送公共公廨發交官媒看管候訊 
[素麵店夥行兇]  
湖北路海口路轉角十九二十號門牌素麴店夥唐記生朱記元前日午後因與食客王阿福細故口角遽將王之頭面肩背等毆傷被王報告老閘捕房派探李明泉將唐朱兩人一併拘入捕房禀明捕頭諭令將王送請醫院醫治唐朱押候解送公共公廨訊究 
[私用賬款之薄懲]  
　　楊樹浦華特路七十一號門牌愛文司牛奶棚主西人指控用人宋小貴私用賬洋上星期六由捕將宋拘解公共公廨經王襄讞會同日副領事林君研訊屬實姑念爲數無多判宋押西牢二禮拜以示薄懲 
[三人均非善類]  
　　陳桂芳崔永春孟禮才於前日黎明時在蘇州路徘徊窺探由捕查見指爲希圖行竊一併帶入捕房旋解公共公廨經中西官訊得均非善類判陳押西牢九月崔押兩月孟押一月分别示儆 
[茶館不捐執照之科罰]  
崇明人秦仁坤秦阿海與蔡咸舟等同在麥克脫路十六號又二百五十五號門牌開設茶館均未向工部局捐領執照被三道頭西捕查見以其違章回訴捕頭於上星期六將秦等三人傳至公共公廨經中西官逐一訊明判各罰洋五元充公 
[雉妓硬拖行人]  
甯波路雉妓陳彩娥王二寳雲南路雉妓張寳玉陳胡氏等前晚在南京路浙江路等處强曳行人入院狎遊被捕查見以其違章將該妓等先後帶入捕房禀明捕頭諭各存洋五元保出聽候公堂傳訊 
[被告傳案候訊]  
朱庚齋在公共公廨呈控朱岩榮不服票銀一千一百兩又畢琛章控吳冬生不還貨價銀一百二十六兩又唐和章控徐正泉吞沒貨價洋二百七十七元又沈其生控馮七寳不還貨價洋一百六十五元業經捕房將被告各人於上星期六傳至公廨請示中西官諭令分别交保過堂候訊 
[押店收巿太遲]  
新閘路一千五百九十九號及二百零七號兩押店因晚間收歇較遲不遵限定時刻被捕查見回訴捕頭轉禀公共公廨出單候傳該兩店經理人吳錫卿奚其水到廨訊罰 
烟泡香煙抛入押所 
販賣烟土之常州人周芝山因將烟泡香烟抛入老閘捕房押所内給與各押犯吞食被包探李明泉查見將周拘至寫字間禀明捕頭押候解送公共公廨訊究 
[捕房不理錢債]  
　　程阿土昨在法租界途中與李某遇見向李索取舊欠始則口角繼而相爭互相扭至捕房程請追償李稱雖欠程之欵項惟尚有别欵可以扣劃捕頭以事屬錢債拒却不理着程自赴公堂起訴 
[捋取小孩手鐲]  
　　昨有某姓傭婦懷抱小孩一口出外購物行至半途被竊賊張阿二强將小孩臂上所戴之銀鐲一只捋去奔逃該婦大聲呼喊卽由巡捕將張追獲解入捕房押候解送公堂訊辦 
[狎客代尋逃妓]  
　　雉妓張老四向與狎客江陰人張根泉交好日前該妓忽與唐杏春偕逃匿居閘北長春坊内嗣開妓院之金培疑爲張根泉所拐責令交人前日由張根泉尋獲該妓及唐一併扭控四區警署押候訊辦 
[滬海道公署批示兩則]  
揚潔女校校長顧偉勳呈爲破壞女學罪據確鑿懇求按法懲治以維女學而肅風紀由據呈巳悉候訓令南滙縣知事查明情形據實呈復核奪 
施予齡呈爲誣衊難堪請求澈究由呈悉所稱揑名妄控如係實情殊屬非是惟案巳訓令崇明縣查辦究竟如何實情候再訓令崇明縣知事查明秉公妥擬呈復核奪 
中華職業敎育社通訊 
[參觀上海巿立和安高等小學校記]  
　　和安高等小學校實施職業敎育巳有成效其校址在上海新閘大王廟之旁全校學生有七百十餘人計高等一二三年級敎室三國民四年級敎室二三年級敎室三二年級敎室二一年級敎室一共十一敎室而分第一校舍第二校舍第三校舍爲三部第三校舍係新建尚未竣工新屋寛廣除劃出宿舍膳堂外可容十四敎室全年經常費需銀七千有奇而敎員俸金占六千元校舍地租占八百四十元消耗費亦甚微矣上學年學費收入計有四千四百元以學費抵補經常費僅不足三千餘元此與内地學校專恃地方經費者不同也該校校長以今日人羣之要在謀生活能供給人羣之要求乃爲敎育之能事因於校中設商業工業兩科令高等科生各以志願選習其一每週均有半日之實習試爲分别述其大要 
（一）商業科該校原有商業販賣部以販賣課業用品爲主與商務印書館實學通藝館等訂立代銷特約販賣剩餘之品仍可退還故無須另籌資本上學年銷數總額逹六百元而有六十元之羡餘今就門前特建商店一所一切裝置均如商店擬將原有之販賣部而擴充之除販賣課業用品外兼售棲流所出品之皮件布匹以棲流所與該校相毗連且又爲毛校長一人經辦故可互相爲用也商店中每日使各生輪流實習並練習計算記帳發票種種方法而由商業敎員總理其事 
（二）工業科該校原有課餘應用手工部令各生於課餘之後仿製學校用具如黑板皮棍運動器具之類今因校舍擴充騰出第二校舍爲木工場以備各生依時實習雇用兩木工爲之支配木材製圖則由手工敎員任之並任工場管理先製新校舍内應用桌椅以各生初習木工恐出品未必精良故以此爲練習之具也木工用具由校購備斧鑿之裝柄則令學生自爲之木材用松樹取其價廉也將來練習純熟擬用麻栗等樹以製精良之器並擬改良製造以期堅固耐用 
該校學生家屬这職業爲工者居多並有其母亦有職業者如在絲廠繅絲之類此所以該校學生願入工科者較多也該校校長並擬開辦夜學招收巳有職業者使之補習則其將來之成績寗止此巳耶 
[穆湘玬意見書]  
　　八月二十九日收到穆藕初君湘玥意見書一件摘要披露如下夫職業之範圍至廣大徑途至紛雜念猝投効至易含混未來變化至難豫料故選擇職業至不易而亦至無把握玥以爲今日奔馳宦海明日浪迹商場若是者不得謂之爲有職業之人曩時以土産立脚現時藉外貨營生若是者亦不得謂爲有職業之人職業也者必須勞其心智竭其知能日夜孜孜以從事於業務終身由之設非有萬不獲巳之大變更起則斷乎未可改弦易轍也各個人之對於職業其關係旣如是之大且重故選擇職業允宜審愼於初步玬於職業關係素所關懷謹將拙見所及選擇職業之三大要點略述如左 
一職業須合於個人之性情人心之不同如其面性情亦然順其性而利導之誘掖之不但事半功倍並能使其人安於其位歷久不變苟返乎其人之性情則其所得之結果當然與以上所云者適成一反比例 
二職業須合於個人及家族之程度職業分上中下數等同此職業有久於斯業樂而忘倦者有一刻不能暫留去之惟恐不速者同一業而去就之不同竟有如此蓋人之程度及其所處境地之不同希望遂因之不同耳可知各人各家庭之程度影響於職業前途者至大亦至顯明固不得扭於一方面而不顧其他諸方面也 
三職業須合於社會之需要吾人生存於社會須確知社會之現狀社會中所最缺乏而所最渴盼者爲何種事社會中所最擁擠而最厭棄者爲何種人凡此中若隠若現之種種關係擇業者與育才者萬不可不熟思而審處然後能深悉何種人才爲社會所需要而不得不戮力一心應時而培養之則社會與人才庶有相利相賴種種相互之關係而社會受其利益矣苟不問社會實况而貿貿然朝獻一計畫夕貢一廩呈非但當事者限於資力不足以備舉即舉焉而不切於實用泛言職業敎育其結果或未免此閉門造車吾未見其有濟也 
以上三者淺而易明人人所了解並非玥一人之見解第恐擇業者與育才者被熱血所鼓盪客氣所使役一意孤行毫無瞻顧到底與職業場裹不相接近故玥以爲職業敎育不實心提倡則巳苟實心提倡之則審察宜周立說宜簡障礙宜去主張宜一取應用不取鋪張務扼要不務泛應 
[辦理職業敎育急宜籌備師資案]  
　　（王舜成提議） 
　　提倡補習敎育原以實行職業敎育主義爲主旨但此項師資現今尚示充裕勉强行之成效難著其結果必致徒有空名反失職業敎育之信用攷查東西諸國補習學校隨處皆是而其師資之所以不虞缺乏者除由特别養成外隨時可取給於附近各實業機關之技師及各實業學校之敎員也我國各處除少數之都會以外此等機關學校大都缺乏所謂文化機關者不過幾處之小學校而巳地方敎育經費又不充裕專聘相當人才一時恐難羅致欲將此項職業敎育盡責諸小學敎員無米之炊其勢亦有所不能爲根本計應先就現任之小學敎員予以相當機會令其隨時獲得各項實業及理科智識俾得設施有方不致茫無依據謹擬辦法三條於後 
（一）應囑託省立各實業學校附設補習學校敎員養成所由各縣酌派小學敎員貼費選送一年或半年畢業 
（二）各縣敎育行政機關或敎育會應利用學校休假期問聘請實業及理科人才召集小學敎員開短期講習會 
（三）師範學校與實業學校應謀聯絡之法（如師範學校畢業生令受短期之實業敎育或實業學校畢業生之有願在敎育界服務者令其受短期之師範敎育是也） 
來函 
[張小宇來函]  
　　迭見報載警佐夾帶烟土各節惟鄙人現在是否在川在滬生平有無嗜好可請調查事實終不可掩貴報素持公道此等訪稿未免失實應請查照更正張不上宇頓啓 
雜評二 
[大風之報告（步陶）]  
　　以防大颺風之故船隻多暫不開行蓋有鑒乎天文台之報告也顧在二十日前天文台亦曾以大風將至爲滬人告而其後幸未如所預測之巨其理殆以風行將至而臨時或有變遷與然而黄浦中船隻則已多有受風之損失者是故今次行將啓纜之船隻咸爲特用兢兢焉夫仰觀俯察璇璣玉衡中國人在數千年前早有天文學之專藝乃久而失傳至以滬上之通商大埠而天象觀測一唯外人所設之天文台之是賴否則風災雨患除老農老圃之尋常經歷外遂茫無所知矣寗尚不可以爲一般人預告之機會乎嗚呼聞變知懼我固有敢以前次之末減而略存倖心而攻玉他山我尤不能不深爲祖國文化消沉致慨矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
消閒集 
[一封書揭曉] [  天虚我生評]  
　　王二南先生原作隠詞牌三十九云足下身到月中（步蟾宫）龍頭獨占（奪錦標）思與洞口漁郎話舊（桃源憶故人）先敎嶺頭驛使傳書（東風第一枝或射一枝春似不如原作）當西王母慶壽之辰（瑶臺聚八仙或射瑶池晏似遜）聽王明妃出塞之曲（昭君怨）灣灣楊柳（綠腰）鏡裹眉痕（江月晃重山原句爲初醒紅綃射念奴嬌係本連昌宫詞予嫌其諱故易之）小小櫻桃（雙紅豆或射點絳唇似較淺顯）奩中人影（新雁過妝樓原句爲興懷綠綺射琴調相思引嫌太顯故易之）撫蒼蒼之珊几（青玉案）度緩緩之銀籌（玉漏遲）紅酣芍藥花前雲鬟高髻（菩薩鬟或射佳人醉亦佳）青繚薦蘿枝上斗酒變柑（黄鸝繞碧樹）爭誇越國夷光（西子妝）想煞秦家弄玉（鳳凰臺上憶吹簫）玉盤蟾暈吹散浮光（月華清）金勒馬嘶添修妙句（鳳樓吟按鳳樓吟即芳草之别名係用金勒馬嘶芳草地助爾添修五鳳樓兩句詩意扣之）此正牛渚登舟（西江月）朗吟飛過時也（洞仙歌或射羽仙歌亦切）自杏花春雨睇盼爲勞（望江南）楓樹秋風飄零無主（霜葉飛）闌邊汲綆聲咽宵啼）轆轤金井）城上吹笳寒深曙漏（霜天曉角）恨殘荷之濕露（惜紅衣或射乾蓮葉金盞倒垂蓮似均較勝）歎碎菊之經風（惜黄花或作射金縷曲滴滴金亦佳）南海人來差池臭味（荔枝香近或射菩薩蠻頗趣）西窻客至閃動光芒（燭影摇紅）檻外珠簾護來猶冷（瑣窗寒）樓中玉笛吹不成腔（江城梅花引蓋曲中引子均屬散板不成腔者或射落梅風似較淺）望今日之京華（定風波或射朝中措滿朝歡思帝鄕宣清如此江山亦切當時時事均作射中論）緬當時之勝地（憶舊游）瞻懷舊侣（億故人）彷彿好音（消息）行將化作蝴蝶與梁山伯雙雙飛去矣（祝英台近）言念伊人有情曷巳（長相思）可憐秋女此恨如何（霜娥怨）五月十八日（梅子黄時雨諺云黄梅天十八變而梅雨只十八日也或射荔枝香近以荔枝貼十十八日甘露降於元和殿事均較遜或射落梅風以落梅切五月以風切十八則較原作勝矣）夢兒（南柯子）以上惟新雁過妝樓及霜娥怨無人道着此外射中最多數者爲見青君中三十六條守拙子中三十五條髯中三十二條郭楚生中三十一條陳惕庵及秣陵游客均中三十條珍芻及雲后均中二十九條吕吟舫張秋爽聽風室主王復初陳柔傭張竹軒均中二十八條芙影室主眞州趙二均中二十七條宋醉生彭佛初朱想遠孫似春均中二十六條嚼臘姚業煥程習鵬曼猜顧蘭階均中二十五條上列諸君以○爲識者各贈拙著詩詞曲稿全部○者各贈長篇小說一部○者各贈二册小本小說請各寄下郵票二分半即當寄奉下列諸君各贈小本小說一册計中二十四條者鷗侣何順成陳肇援佩　悼影中二十三條者任山居士楊桐　楓隠簡人惜隠子海外流人嬾眞子惜性中二十二條者子木女天生子中二十一條者會心隠名化誠請各寄下郵票一分即當寄奉住址務請開明以免郵誤射中不及半數以上者恕不錄 
家庭常識 
[結菓與落菓] 　 
本埠植物之菓樹每有高至尋丈而猶不結實或旣經結實未及成熟而脫落者誠種植家之憾事也今有一法可俟其開花期將幹之表皮週圍（靭皮部）用刀割去一圈使養分集於上部（靭皮部爲養分之通遵）則果可實而不落矣尋丈之樹枝葉靭槎菓實成熟後採取不易可將麻繩緊朿幹部週圍數日而果落矣此乃研究植物者經驗之談盍一試之 
[肥皂] [  一鵬]  
肥皂用後可以線穿一銅錢將錢插入肥皂内懸透風處則經久而耐用 
[呃逆]  
用杮蒂三錢母丁香二顆煎濃汁一日六次分服極騐 
[蜂剌] [  朱明初]  
如居住鄕間一時不能遽得安母尼亞水可先取甜醬搽之（不受酬） 
[燙痛立止] [  袁靖]  
凡值炎熱之際人多單衣偶一不愼易爲熱水或茶等燙痛即以花露水擦抺患處重則三四次輕則一二次無不頓然釋痛亦不見有紅歷誠極便之方也 
[刀七去銹] [  鶴鳴軒主]  
預用荳油調水粉敷擦銹自不生若已生銹可用木賊草擦之自去 
集益錄 
再答第四十五問崇德草舍來函云羊瀉之病爲喂食草料不良之故至羊息所想必高爽潔浄間數亦多惟喂食之草最忌水莨菪其葉圓而光者是食之必瀉或至吐沬吐食而死又一種名曰海灌草形式如蘭花葉開花約長寸許色紫紅而式如喇叭羊食之必死解之之方用小黑豆菉豆甘草等分煎汁用竹管灌之外用川烏草烏蘇尖細辛牙皂等分共燒枯存性爲末略加麝香少許（藥末一兩加香五釐）以藥末六分吹入羊鼻孔内另用白芷干姜等分以火爐置於羊棚内薰之即效兩草之毒解法均同 
長篇小說 
[社會小說貪嗔小史] [  常覺小蝶天虚我生合譯]  
　　第七章（一） 
李克之家式徹巳久正如大厦垂傾日飄摇於風雨之中愛梨一至不啻加以千鈞之重壓矣當其入門之初禍水巳伏至是乃如望前之潮汐但有長而無消愛梨愈肆則李克之生計愈窘數年來之積欵備以償惡債者今乃盡爲愛梨之妝飾品矣顧愛梨且尤以爲不滿謂今蟄居村僻無異受牢獄之刑旣無可玩之物亦無可語之人時一過從者惟金生牧師夫婦而巳夫以放浪之女優乃與道學之老人爲友其扞格不能相入固當然事也一日者愛梨乃思往謁白倫因曰李克若儕如何不與白倫往來噫是矣是必若輩不屑與汝等相識耳此亦無怪蓋天下之富人甯有下交窶人子者然以貧而　富則於吾儕實大有裨昨吾遇白倫家人於途中渠等輕車肥馬態度煊赫而我乃偃蹇不揚有類泥塗之龜嗟乎吾此時之羞愧直無地以自容矣李克聞語鼓其瘦頰久乃言曰愛梨須知白倫雖富而其身分則卑渠築宅於吾邨之畔吾已羞之寗能再交其人愛梨不待語畢巳鄙唇而笑曰已而吾不料汝身窮而骨傲是終窮之兆也實則彼輩富翁亦且避汝若恐凂焉惟吾爲納蘭計納蘭年事非少亦宜擇壻彼府中多少年納蘭本依其父而坐至是乃不能耐起立曰阿父恕我我須視鮑柏牧羊去矣愛梨悌然曰孺子誠無知汝日夕以耕牧爲事是豈足以療貧者須知吾爲汝母乃始爲汝籌劃而汝納蘭至此益不耐聽則立起身而出覔其馬忽憶此馬已爲愛梨駕車之用苟騎而去又將受其呵責則不得不徒步而行携其愛犬以向山坡心中頗怏怏覺其父女之間乃愈隔而愈遠向者其父猶不過庸問耳嗜好則尚無之今則已與愛梨同化每餐非不酒能嚥食而肴饌亦非膏腴不飫嗟乎吾家之田安得一歲而四稔哉念次忽聞犬吠仰面以視則山坡之上有一男子踽踽而行旦每行必俯其身似於石中檢掇何物其人身碩而短衣領遮其面目乃不可辨納蘭自念當是鄰人迷途至此是宜指以前路及前不圖爲白倫也（未完） 
 
 
 

Page 15

 
 
   
 
 

Page 16

 
 
   
 
