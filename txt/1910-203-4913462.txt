# 1910 - 203 - 4913462

 

Page 1

 
 
P>申報 
本館定報價目每份售大洋二分中國境内全年逐日寄大洋九元六角半年四元八角日本全年九元六角半年四元八角外國全年十四元四角半年七元二角報資先惠郵票不收 
[告白刋例]  
論前二行起碼每行以第一版爲準第一日每行八角半第二日起每行六角半多則按行照算後幅長行二百字起碼短行五十字起碼多則均以十字遞加第一日每字五釐第二日至第七日每字三釐第八日以後每字二釐半 
西歷一千九百十年七月卅一號禮拜日 
[出售潔白紙張]  
現本館由外洋購到白紙數萬令自用之外尙有餘多如各書局各行號有需購用此項紙張者請至本館帳房看樣議價可也　　申報館啓 
[點石齋畫報大全出售預約廣告] 　　 
我國西法石印創始於點石齋面點石齋畫報又爲後來畫報之鼻祖凡名山勝蹟歐美奇聞風流韵事無不繪影繪聲惟妙惟肖且題眉屬稿均係一時名手如大畫家吳友如先生尤爲精神所注惟相隔數十年當時購閱者至今已散失無存即有一二儲藏亦奉若拱璧不輕傳示美術家每以莫窺全豹爲憾今本公司爲餉遺後學起見　集原稿選用中國潔白連史紙上等洋墨重印行世名曰點石齋畫報大全其工細處與原册絲毫不爽而裝潢華美大可爲文房增色展卷一過儼若置身過去世界形形色色奇奇怪怪目不暇給旣可當畫譜撫摹又可作說部觀覽誠大觀也現已開印定期出版約有五千頁之譜計裝訂八十八册每部原定價洋四十四元因欲公諸同好特售預約劵一百份照收紙墨費半價廿二元購劵者先交洋十元掣取預約劵一紙樣本一大册至八月底再交洋十二元隨取全書並附送畫册二本共九十册海内外美術家尙祈注意速購爲幸外埠郵費輪車已通之處洋一元五角陜甘雲貴川五省加倍售劵處申報館上海棋盤街集成圖書公司總發行所啓 
[遺失會票]  
茲在靑島遺失源生泰六月十四日立十四號十五號上海照付會票二張計各九八元一千兩正此票在靑島上海均向該號聲明作廢望中外紳商人等切勿收用特此聲明此佈順昌啓 
[南洋考取最優等邵伯張漱溪内科醫士蒞鎭]  
寓鎭江關後恆大森號内 
[中國風景畫]  
歐美日本咸有名勝畫片供人展玩以發起高尙優美之思想蒈特將中國各省勝景擇其尤者銅牌精印先出第一册以後當陸續出版以供美術家之賞鑒定價大洋四角西湖風景畫西湖之勝不特著名吾國卽歐美各邦亦深相推許茲特將西湖風景精印成册并於漢名之下兼列西名展覽一過不啻親歷其境是誠中外共賞之品也定價大洋四角商務印書館發行 
[蘇路總協理坐辦董事監查員均鑒]  
本年年會議决預息股票一事全出自少數人之私意背章程失信用種種荒謬　不具論惟股東利息旣救爲股票敢問公司中總協理坐辦董事監查員諸位之薪水等費是否亦改給股票否則總協理等未免有已無人恐無以對各股東諒諸位身家殷富深明公理當不至此請五日内登報示復蘇路股東裕記楊宣瑞楊宣貞仝啓 
[四明公所自七月初一起凡領賒材免收工漆錢二千文]  
本公所向例賒材一　由喪家應出工漆錢二千文而各會館辦法皆然敝經理每見至領材同鄉殊爲可憐雖有其材且無衣履更應籌措工漆錢文以致逾難如果耽悞時刻住居租界有凝衛生豈容久延故特商同崇義會館經董劉東峯先生可否彼此兩公所免去賒材工漆錢承劉君念桑梓情深即向該董會商已蒙允准而敝董事亦皆贊成准於七月初一日起凡領賒材者免出工漆錢一千文惟扛力門費封口仍照向例尙有各業賒材會名下則賒材一具議定貼補洋若干元者亦照舊章謹此佈告滬上四明公所謹啓 
[崇義會館减收賒材工漆扛力等費洋二元]  
本會館向章賒材一具由喪主應出工漆扛力等費洋四元前由四明公司總經理沈君函稱每餐同鄉領賒材者情實艱難理宜體卹槪免其工漆等費今已會商各董事因體卹桑梓是當樂從自七月初一爲始凡領賒材一具則减收費二元謹此廣告虹口崇義會館謹啓 
[漢冶萍總公司廣告]  
漢冶萍煤鐵廠礦總公司産業估値四千餘萬兩現收股本一千二百餘萬元上年曾在漢廠萍礦設立儲蓄處頗收信用現於上海通商銀行内附設漢冶萍總公司儲蓄處不拘銀洋多寡或一年或半年或三個月或隨時提取均可書明存摺爲憑利息須視存欵多少期限久暫隨時議定比較銀行總可便益此布　　黄浦灘通商銀行樓上漢冶萍總公司儲蓄處啓 
[山東博山玻璃公司廣告]  
本公司製造平片玻璃質料精良名譽四佈各埠定貨者日增月盛實有不敷分佈之勢緣特聘請洋工程師添造副爐復將大爐火道研究改良日後出數推廣冀副定貨諸公惠顧之雅意特此佈告 
[專治一切]  
危險急痧急慢驚風茲値酷暑時痧甚多不易挽救今特請蘇州吳綬鑄先生到申專治一切危險痧症以及小兒急慢驚風無不妙手回生本公館附近患急痧者或患急慢驚風者均能針到病除現庽白克路備德里衖底上午在廣仁堂施診二點鐘爲止如有急症不分晝夜隨延隨到貧苦者送診恐未周知特此布告斜橋盛行轅代白 
[瑞生洋行廣告] 　　 
啓者本行陳列所在滬開設十餘載專辦局廠所用機器及鐵路開礦榨油打米磨麵印書抽水起重鋸本引擎鍋爐電燈皮帶輪地軸車鑽刨洗鍘剪冲床等俱有現貨向由外洋名廠製造最新式樣承購者莫不贊美本行取價格外克已以廣招徠倘蒙　仕商賜顧請至英大馬路三十三號本陳列所面議可也　　　　　　　　　　瑞生洋行機器陳列所謹啓 
[德記洋行經理地球火險公司] 　　 
本行經理英國地球極大火險公司備足資本英金二百廿萬磅公積金二百八十萬磅合計上海規元四千三百萬兩分設上海數十餘年歸本行經理專保南北廠家棧房行號住宅貨色生財衣箱什物等件其保費格外克已且本行有外國權柄倘遇不測賠欵異常迅速　貴客如蒙惠顧請　駕臨敝帳房接洽可也　四川路七十二號德記洋行帳房謹啓 
 
 

Page 2

 
 
   
 
 

Page 3

 
 
上諭 
[監國攝政王鈐章六月二十四日内閣奉]  
　　上諭禮部右參議著端緖署理欽此 
　　上諭增韞奏布政使顏鐘驥呈請開缺修墓據情代奏一摺浙江布政使顏鐘驥著准其開缺欽此 
　　上諭山西歸綏道員缺著咸麟補授欽此軍機大臣署名奕劻世續鹿傳霖假那桐吳郁生 
　　宮門鈔六月二十四日召見軍機額勒渾 
交旨 
[六月十七日軍機大臣欽奉]  
　　諭旨本月二十八日德宗景皇帝聖誕致祭奉先殿著派恭親王溥偉恭代行禮壽皇殿著派 
[貝勒載洵恭代行禮欽此又奉]  
　　諭旨本月二十八日德宗景皇帝聖誕著派禮親王世鐸恭詣梁格莊行宮暫安殿敬謹行禮欽此 
[六月十九日軍機大臣欽奉]  
　　諭旨御史石鏡潢奏法令解釋紛歧致適用未能畵一一摺著憲政編查館議奏欽此 
[又奉]  
　　諭旨本日引見之已革鳳凰城驍校純玉著開復原告官欽此又奉 
　　諭旨此次軍政補行引見年至六十五歲以上之護軍參領文元著照舊供職欽此 
述旨 
[六月十一日奉]  
　　旨蔭生麟文著以文職用續珍著以旗員用馬繼祖著外用陳鼎徵著外用内閣侍讀學土員缺著恩　補授内閣中書　缺著恩崇補授　補内閣中書默德哩鐵麟海榮長福存榮吏部筆帖式崧元　　昌西陵工部員外郎寳鴻陜西鳳翔府知府德袩安徽廬州縣同知臧著興鑾輿　筆帖式郭隆阿禮部筆帖式緖康俱著准其補授分發直隸試用道王乃成河南試用道　錫　陜西試用道巢鳳岡甘肅試用道向　山西補用知府葉鏡湜俱著照例發往　舉直隸　補知府楊同高江西候補知府左念慈俱著照例用開復前江西試用知府吳毓庭著准其開復原官照例用欽此 
論説 
[書研究各學堂奬勵章程報告書後（續）（葆元）]  
　　奬勵之有害於生計吾既稍稍抒其説。請更就其繫於國風者。聊一言之。中國之官。其氣蓋與凡民殊也。國民之大德有五。曰誠。曰勤。曰儉。曰謙。曰恕。而官之所務。適與是左。同是人也。對愛者則譽。之對惡者則毀之。同是事也。於主之者則賛之。於反之者則詆之。心中未嘗有一成不易之見。口内未聞有至誠惻怛之音。其病在僞。終日優游。非浪博淫賭。即醇酒婦人。一切案牘推置腦後。不得已而興輟一二事。亦多以積擱爲能。朝聞夕决。官無有也。其病在偷。食必珍羞。出必輿馬。衣必錦繡。居必崇垣。力有難敷。稱貸弗。惜以爲閥閾之家。不如是且足以損觀瞻也。其病在奢。見人時加白眼。稱辭必多自抗。自以爲富貴中人。不屑與平民爲伍。凡人徼倖得一官。即虐視其貧宗賤戚者。蓋比比焉。其病在驕。賞罰隨意。喜怒改色。既無平易近人之態。更無哀矜憐惜之心。官以此威民。民亦以此恨官。官民之間。遂以隔閡。其病在肆。僞者誠之反也。偷者勤之反也。奢者儉之反也。驕者謙之反也。肆者恕之反也。前者謂之五德。後者謂之五敝。舍五德而就五敝。此中國之官。所以卒爲世界病也。 
　　奬勵不廢。則爲學生者。勢不能不以官終。既官矣。即不能不去五德而就五敝。此其大故有二。一由於官吏之同化。一由於人類之惡性。今夫五敝之禍。其中於官吏社會者。既久且深。耳濡止染。莫非此輩。雖心知其非。義而非此不足以諧俗亦惟有屈已以從之其或守正不阿故爲强項則寅僚之中。必且心厭其人。視同怪物。竭全力以去之矣。且人類恒性誰不好逸而惡勞誰不好榮而惡賤。誰復能掬心剖腹。示天下以大公。所賴司教育者。有以檢束其身心。庶幾維風化敦道義於萬一耳。今乍出校門。即與以官應其好逸好榮好利之惡德人有不踴躍趨前。甘爲下流者哉。以前者言。則學生之必即於五敝者情也。以後者言。則學生之必即於五敝者性。也幸今學校。未盛得奬乾猶寡。是以國民之美德。猶未盡墜於地。他日者學校遍海内。得奬者日益多。五敝之禍。亦將如狂波橫流。氾濫於國中莫之能禦。而國家亦自此已矣。嗚呼教育者。將以創製國民也奬勵一阻之。遂非特無益於國風。且大背國民。之常德。是果。與朝廷廣興學校。扶植人材之旨何所當乎。 
　　且吾聞今世之以强國聞者。無不各有其獨特之國風也。英耐勞而勤誠。法優美而活動。俄深刻而堅忍。德勇鷙而有爲。美善殖而和平。日本急公而任俠。非無其短。而瘉足掩瘕。雖惡弗彰。今我之教育方針。若唯恐美德猶存。力以驕奢。淫佚敷衍冷酷諸惡德。貫之國民之腦。夫以今日民。氣之委埀。民德之凉薄。急事改進。猶懼無濟。委埀而加以委埀。凉薄而加以凉薄。則他日必有觸目傷神於國風之猥𧜼。而致咎於教育之無狀者矣。主� 
持奬勵者。盍亦返躬自思一爲身後地乎。 
專電 
[電一（北京）]  
　　吏部得賄賣官案查辦大臣覆摺已繕就黃啓捷（卽冒頂難廕黃祖貽者）黃潤卿文海奎徵均革職瑞至降級出結官降三級調用王憲章失察罰俸 
[電二（北京）]  
 
 
 

Page 4

 
 
　　軍諮處以各省陸軍成鎭者尚未及半事關奏定年限特咨商度支部准令各省提欵趕練度支部覆文謂俟清理財政後察酌聙形再辦 
[電三）北京（]  
　　某樞臣於鹿中堂奏請開差摺上時請另簡員署理樞差攝政王謂無論請至幾次仍不開差 
[電四）北京（]  
　　遊美學生擬取五十名二十五日揭曉出月初即須啓行 
緊要新聞一 
[趙侍御飭吏安民之讜論北京]  
　　御史趙炳麟具奏云竊以治國之有官吏猶治田之有農夫也農夫能熟於藝而勤於業則田野闢官吏能稱其職而精其事則國家安否則以學識闇昧嗜利無恥之徒使之服官治國猶使隳玩游民治田其不致荒廢本業者鮮矣夫官人之法古今不一其大端有二蓋未任之先則精選於始既任之後則嚴核於終二者不詳定辦法雖堯舜復起無所措手足也我朝入官之途向以科舉捐納爲大宗次則保舉任子近年以來朝廷以科舉之取士苟簡也於是罷科舉以捐納之進身叢雜也於是停捐納宜若可以得眞才收實效顧官吏反什伯闒冗於前且十羊九牧事權較昔日尤爲散漫者此何故哉蓋科舉雖罷而學堂畢業立授實官舉貢考職大逾常　捐納雖停而舊捐移奬疊出不窮市儈居奇竟同貿易兼之勳臣後裔不問賢否悉予官階新署人員但有淵源虚銜奏調名器褻濫至今已極加以權限不清俸給不匀賢者勤勞王事往往沉淪下位而不免朔饑不肖放棄官司往往交結要津而驟躋顯位是以近日相傳妙語謂做事還做事做人還做人做官還做官聞之解頤思之扼腕夫入官之始其倖進如此服官之後其苟容如彼陛下望治雖殷求治雖切臣竊慮此師師在位之人但知漁獵祿位居積貨財以驕妻妾蔭子孫猝有遺大投艱則相顧束手結舌視國事不加休戚且不知所謂休戚者而陛下猶欲其殫智竭忠以襄陛下中興之績是猶衣生番以文繡責疲癃使技擊微論其陽奉陰違也即或具有天良力求自效而固仍不習不知也孟子曰徒法不能以自行此之謂也臣閲日本法規大全其第九類中有官規一門所載試騐之條服務之責懲戒之法扶助之方以及任用進級之階俸給服制之等分門别類縷晰條明可見彼國事治民安亦由於官吏得人也我國於以上各門舊制未嘗全無惟至今多有名無實或更掛一漏萬不可不速加訂定以肅官常應請旨飭令會議政務處參酌中外古今訂定一切官規操縱於選之任之控御之鼓舞之之間使其始不得倖進其繼不得苟容内治整飭天下或可各而理今日四海困窮他項新政或恐無力難辦惟此飭吏安民之舉陛下但察以精心持以毅力事未有不可行者若聽此輩借官漁利因緣爲奸貨賄交通幾同打刦陛下不實行懲戒大張黜陟於上民生剝削眞有不忍言者矣抑臣更有進者小廉必先以大法取人端在乎修身欲郡縣之得人必須良督撫欲督撫之得人必須賢政府至於政府佐陛下進退百官爲羣僚長應如何杜絶賄賂愼選賢能又在陛下居心公明破除意見無一毫私慾之蔽存乎其間信賞心罰循名責實毅然主持於斧扆之上董子云正一心以正朝廷正朝廷以正百官此尤本原中之本原陛下深留聖意毌忽天下幸甚臣爲飭吏安民起見具摺瀝陳惟聖明敕議施行不勝大願五月十九日奉旨（已錄） 
[萊陽民變風潮十一誌山東]  
　　烟台道派往萊陽之何崔二令及紳商修振邦等返烟禀覆據云民皆靜聽調和奎寳與楊耀林乘民不備函致葉協統李鎭軍夜間進兵開砲轟擊崔令聞警馳騎和城阻止已無及矣此次開炮轟擊主謀者李葉乃盲從也當大兵進據元寳山李卽命開槍有一什長力言不可李斥其惑亂軍心且云吾閲登州府志見崇禎二年該縣劉家莊（距城十里）有董大成者聚衆犯順駐紥九里河被登州李鎭軍戰敗追至蒙陰討平之今爲宣統二年曲詩文起於栢林莊距劉家莊僅里許其聚衆亦駐紥九里河與董同也吾之姓及官職又與前鎭同前後若合符節此正天使吾成功也於是發令開槍後見民以破門障身又飭開砲該什長又阻之謂民皆𣫅觫一團勢將奔散特� 
爲彈林硝雨所逼迷其走路耳况撫憲已有電諭不准與民爲難大砲一擊豈非玉石俱焚李怒謂彼等已反吾豈能姑息養奸吾之功名可不要而威必不可不立該什長請試於空處燃砲上擊民畏必自解散李怒拔刀欲斬之後爲衆跪求得免李遂立於山巓指揮開砲及死者死亡者亡軍官大勝乃奏凱旋之歌下山李洋洋自詡曰僅放兩砲即如鳥獸散此等烏合之衆猶欲作反乎又飭兵入各村莊放火搶掠李謂既已得勝不可不使兵少得彩頭以示奬勵嗚呼以民財爲兵之奬勵李平素之營規概可知已城外兵丁到處搶掠城内之兵大爲埀涎亦乘機而出有某氏婦逃入一草園兵尾之見内匿男女多人四圍放火焚之數十人之性命付之一炬又有兵丁因輪奸婦女衝突互相殘殺又有兵丁十餘人見無可掠乃擄童男幼女多名歸時沿途售賣聞各兵丁所爲之事絶不畏人輒逢人即道云 
 
 

Page 5

 
 
　　李秀山被兵拿獲後拷訊曲詩文下落李爲刑所逼信口胡言謂曲先濳入靑島赴嶗山與某道士定計再至龍口蓬萊福山烟臺寗海等處招集人馬由海陽而回以圖恢復李鎭信之電請撫台飭靑島等處嚴拿現出示懸賞拿獲者賞千金知信者賞三百見者莫不唾罵 
　　海陽縣民聞曲詩文戰敗後謠言四起或謂楊耀林已率兵前來捕拿宋煊文父子或謂李鎭軍與葉協統擬將宋氏附近之村莊一律剪屠或謂許令恐宋氏父子與滋事五百餘人聞風預逃四路埋伏大有風聲鶴唳之勢宋氏聞信後舉家逃脱不知去向 
　　李鎭軍得勝後率兵下山楊道等開城出迎鎭軍一見奎令怒批其頰曰此等草寇土匪何足爲慮汝竟畏之如虎閉城不出致若輩猖狂如此奎令埀首喪氣不敢出聲楊道亦赧形於色 
　　京師來函云日前山東京官）除王侍郎垿外（在某處集會商議以此次萊陽民變起事原因始由前任朱令勒捐過苛如試辦印花税提用廟產甚至征收糞税每担出城征收銅元二枚小民不堪其苦積怨已深加以本年入夏以來始則亢旱後下雨雹將四郷所種之稼禾損傷殆盡荒象已成故人民要求縣官免捐並乞開倉平糶而朱令與劣紳串通一氣置之不理遂致人民蜂擁起鬨圍城孫撫以朱令辦理不善撤任候參改派奎令接任詎料奎令仍襲用朱令辦法與劣紳商辦一切遂致釀亂孫撫聞警後派楊耀林觀察前往查辦孫撫又不俟楊道禀復遽信王侍郎京電調派第五鎭兩標馳往萊陽擊殺亂民查此次並非匪徒滋事實皆細民要求免捐所致而孫撫遽派大兵蹂躪萊陽不解是何心肝若謂彈壓亂民派兵一二百名亦足鎭攝今大兵臨城亂民赤手者二千有餘足見其無滋亂之意而大兵經過沿途人民財產搶掠一空况孫撫引動德國兵隊將來要求種種不問可知此實皆孫撫之失策然事已如此惟有致函孫撫請速將兵撤回俾免官兵殺害無辜以重生命此事於我桑梓利害攸關若孫撫不即撤兵將來必再激巨患我等自不能緘默也議决後遂即公繕一函送事孫撫請即照辦 
　　又聞魯省京官公議呈請都察院代奏請欽派大員將萊陽風潮始末切實調查以憑嚴辦并痛陳孫寳琦到魯撫任後種種苛政民不堪命以致激成此變十五日都察院所遞封奏卽爲此事 
　　王侍郎寳田呈遞封奏指參孫寳琦已誌前報茲聞其内容大致係分四叚（一）述萊陽海陽加捐之詳情民力不能擔負致敢與官爲仇（二）述萊陽海陽民變時之情况謂孫撫少不更事輕聽縣令及營弁邀功之言致激成巨變（三）稱德人現在對於山東日以增兵爲事内亂事小誠恐德人藉端干預又閙成交涉將愈不可收拾）四（條陳善後辦法謂川陜之變洪楊之亂皆係由官激成此次萊陽之事祇可謂之民變不可謂之民叛故但宜於撫而不宜於勦 
[印度政派兵赴藏]  
　　文滙報載二十四日倫敦電云據西姆拉路透訪事電稱藏地因華兵之行動以致騷亂不靖現印政府已派聯隊二隊隨同過又砲隊馳往該處以防不測復在格萊湯地方廣儲軍糧並豫備大隊如遇江孜及亞東之英國商務局有被攻或受危情事立卽馳往保護如華軍與藏民交戰英軍則嚴守中立云 
[東三省息借外債確聞北京]  
　　東督錫清帥向日本正金銀行息借鉅欵早已傳説紛紛未明究竟茲據外部人云東督報部備案者係借一百五十萬利息六釐五毫五年爲期此項借欵係抵還採木公司所腊英商匯豐銀行之欵 
[湘人詳陳速開國會之作用北京]  
　　湖南邵陽羅俠君函致代表團畧云國會爲立法之根本實監督行政之利器苟國會不開則各種行政機關俱是沐猴之冠乃此次政府擬出之上諭一則曰祗爲參預之一機關再則曰非盡議院所能參預此雖網羅各國憲政成書而參考之有不得其解者矣况幅員之廣正以無國會爲之聯絡以致任人割奪而不知痛癢也財政之艱正以無國會爲之預决任其中飽而不敢過問也地方偏災則道在無慈善事業之救濟匪徒滋事則咎在無國民教育之普及且又均以無積極生活程度之機關爲之預防我推其原因實以無國務大臣爲之統籌全局决定大政方針以負連帶責任之所致而所以無國務大臣之責任又在無國會以爲之監督也凡此四者之全仗於國會作用略知國法學者皆能確鑿言这此之遁詞何爲耶至以資政院爲養議院之精神則諸公於第二次書中已詳言之矣又何必如此牽附也耶 
[招商局改歸官督商辦後之虧折北京]  
　　郵傳部具奏云據輪船招商總局申稱宣統元年分所有各輪船棧房收支欵項現經覈明結總繕具清册二本呈請查覈等情前來臣部查該局清册内開宣統元年自正月起十二月底止連閏計十三個月爲該局第三十六届總結結得本届各輪船水脚共收規銀二百六十三萬八千七百十六兩五錢三分二釐又收三公司公攤水脚攤進規銀八萬八千五百七十二兩九錢五分除支各船保險規銀二十七萬九千八百五十七兩五 
 
 

Page 6

 
 
錢各船關費規銀九萬一千八百九兩五錢各船修理規銀十二萬六千一百八十五兩一錢九分六釐各船用煤規銀七十九萬八千一百九十一兩五錢六分各船薪工規銀六十七萬三千九百八十九兩三錢八分四釐各船用物規銀十一萬九千六百二十五兩二分八釐各船各力規銀三十二萬五千二百九十七兩一錢七分七釐各船碼頭雜用減脚船租等項規銀十七萬五千二百六兩四錢五分二釐外計餘規銀十三萬七千一百二十七兩六錢八分五厘又各棧房產業等利共收規銀六十六萬五百九十三兩六錢九分一釐除支運漕結虧規銀七萬三千八百八十八兩八錢六分七釐各產地租地捐規銀九萬五千二百八十五兩六錢五分七釐各項修理規銀五萬一千六百七十三兩一錢六分七釐各項繳費規銀二十四萬五千五百二十二兩七錢五釐捐助農工商部經費規銀五千四百六十七兩三錢五分計餘規銀十八萬八千七百五十五兩九錢四分五釐統共凈餘毛利規銀二十二萬五千八百八十三兩六錢三分除按照向章股本官利一分支規銀四十萬兩外計虧規銀七萬四千一百十六兩三錢七分又報効上海實業學堂經費規銀二萬兩統共凈計結虧規銀九萬四千一百十六兩三錢七分此項結虧之欵暫由自保船險及船棧折舊項下分别提支均經遵照商律先由查帳董事詳細查覈並刋刻帳畧分布各股商存查隨即彙報到部臣等覆覈無異自應據實奏陳六月初十日奉旨知道 
京師近事 
　　海軍大臣洵貝勒薩軍門以前任美公使伍秩庸熟於外交與美國感情尤爲融洽擬奏請令其隨同赴美考察一切并聞尚有重大使命須伍使爲之介紹云 
　　鐵路局長梁士詒前日跌斷腿骨遍請名醫調治均無功效現在兩手發顫恐有不起之虞 
　　張文襄服官多年毫無積蓄文襄故後家中尚有親丁百餘口日用浩繁公子輩不得已擬將六郎莊别墅一所出售定價二萬金現尚未有人承受也 
　　内閣昨日片交各衙門薛錄四月初一日諭旨知照預備議案以爲開資政院時之提議所有片交只外部民政部度支部學部陸軍部法部農工商部郵傳部理藩部籌備海軍處共十件並無吏禮兩部在内説者謂吏禮兩部雖未裁撤已不啻形同贅疣將來派遣政府委員恐資政院亦不收受矣 
　　郵傳部擬將同蒲鐵路改定辦法茲已知照該路坐辦鄭永貞來部妥議辦法及面詢該路集股情形並聞徐尚書對於此事擬邀集晉省京官詳細集議 
　　家人襲蔭爵職階級最嚴從無有下户白丁致身通顯者前年喀喇沁王將蒙古學生雙柱吉里嘎拉二人送陸軍部測繪學堂今年二月畢業授以舉人協軍校等出身官職有差邸抄到日蒙人嘆爲自古未有之盛典喀旗各校學生亦欣羡不已現在已有十餘人呈請自費來京肄業矣 
　　駐日欽差汪公使隨帶之人現有張仁侃沈廷鑑俞安澄汪延年高維翰等數人惟尚未派定何事 
　　近聞新總税務司安格聯君到京時卽行文署總税務司裴式楷君謂依中國向例新官到任舊官皆行讓出現本官即日須到署辦公請速遷出以便敝眷移入裴以初未豫備大爲倉皇後經税務處派人與安格聯君言明始允暫緩數日入署 
時評 
　　其一 
　　今日外患之來。風雲日急。内則蒙藏東三省。已垂餌虎口。而日俄新協約之締結。影響於中國存亡。絶續者尤。鉅外則美屬之待華工。荷政府之勒僑商入籍。愈演愈烈。愈逼愈緊。哀哀吾民。民於内者。僑於外者。幾岌岌　。盡爲爼上肉矣。國運之將頽。禍至之無日。蓋不待智者而識之矣。 
　　然而吾外交官。除會議外。無有他策也。吾人民除電牘爭訴外。亦無有他策也。哀哉。 
　　其二 
　　華界之夜花園。固明明禁止𦦨火灘簧等物矣。然而尚文門外� 
之新園。則星期三六之𦦨火。猶依然大放。標諸廣告號召游人。悍然行之而無忌。昔稱弁髦禁令者爲陽奉陰違。今則併陽亦不奉之矣。 
　　夫華界外之夜花園。而弁髦禁令。猶可言也。華界内之夜花園。而弁髦禁令。不可言也。弁髦禁令。而出於掩耳盜鐘。猶可言也。弁髦禁令。而出於明目張胆。更不可言也。嗟乎煌煌禁令。既申之以工程局。又重之以上海道。而園主人乃熟視如無睹焉。竭官若紳之力。至不能禁一界内夜花園之𦦨火。然則上海所謂官廳之文告。所謂自治團體之規約。其效用不亦從可知耶。可憐哉上海之官塲。可悲哉上海自治團體之能力。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[兵警挾仇之大激鬭杭州]  
　　前日有某標徵兵排長在陸官巷某姓家打牌被上四區靑龍寺崗警偵悉率衆往拿當塲就獲由區報知總局詢係新軍將弁立即移送督練公所請懲詎該營徵兵聞排長被辱謂係巡警有意尋釁糾約弟兄五人於二十三日晨十句鐘時繞由清波門入城濳至六官巷分守要路逢警便毆崗巡以來勢凶猛鳴笛召集鄰崗十餘人該徵兵復搶執木作料梢拼命狂鬭一警逃入并弄致被毆傷甚重餘亦敗竄無踪該徵兵大獲全勝揚長逸去該區長飛報總局立傳電話赴標本部告急楊協統特派執事官周君到區查辦被毆各巡士雖知爲徵兵而一無證據又不能指定何人該委員當卽拜會杭府暨兩首縣晤商辦法即行回營禀復現聞重傷巡士業已抬赴總局請騐尚不知如何了結也 
[皖省商團反抗警捐安慶]  
　　皖省巡警道日前派委各區紳董率同巡弁沿户調查册籍意在加抽房客捐商民聞之大生恐慌緣省城房捐已於前歲開辦業户出捐租客承繳年捐一月爲率然此捐雖出自業户而實出於租客近年來賃屋價格已漲數倍店商大受影響而客民亦受累不堪况省城各店商已認有籌議捐坐賈捐鋪捐房捐燈捐不一而足今復有加無已實屬力不能支故各商團於二十一日齊集商會開全體特别大會到會者約數百人會議謂我等良民不可反抗官府祇有聯名公禀各大憲懇予邀免以安民心而維商業聞俟進禀後如各憲不允所請仍復勒捐各商唯有相約歇業之説以爲後盾云 
[鄂省釐訂地方税之見端武昌]  
　　新藩王方伯乃徵刻上釐訂地方税説帖於督院奉瑞制軍批云查閲所論四端具有見地中國之國家税地方税自治經費向未區分明晰現欲釐定地方税章程自應先從調查入手該司所請專設釐訂地方税調查處於各科委員中擇其通曉學理熟悉情形者遴委數員督令公同研究分别門類擬定表式以憑逐項調查厘訂所籌亦甚緊要惟清理財政局於此事甚有關係應由該司與之會商妥洽另詳核辦 
[勸業會塲之見聞錄南京]  
　　教員獨具匠心之一斑安徽寗國府中學教員齊君宗浩於圖畫手工兩門素擅專長大江南北莫不耳其名刻齊君於課餘之暇製有黏土細工竹本細工及五種圖畫陳列工藝教育兩館一時觀會游人見之無不贊美以爲匠心獨具也 
　　女界大美術家之發見余沈壽女士江蘇人現充農工商部繡工科總教習繡有意國皇太后肖像一軸將陳列於京畿館其繡法極其精緻面目眉髮儼然如生所最足驚人者其虚實濃淡處全用疎密刺繡法旋轉而成非繡後用筆描染者可比故淡處不浮濃處不滯凡歷八月而繡成價値英金三千餘磅本會若無受主明年將持赴意國賽會云 
　　商船模型之巧搆福建館陳列自治小學堂手工科教員張國金君所製商船模型一艘長可兩尺其中行動機械無一不備若置諸水面先開其行動機械能自由行走三十分鐘之久其製作靈巧誠公輸無以加矣 
　　秉燭夜遊之先聲會塲開幕已將兩月初則苦雨繼則苦𤍽除放𦦨� 
火外遊人不甚踴躍近有人發起組織夜遊會每星期開會一次添備各種游戲以引起游人興致聞俟章程擬定即行籌備 
東京通信 
[田監督開除三主筆]  
　　田吳炤夏循坦以各報揭其醜狀爲汪公使撤差憤恨異常而又不知各報得自何來訪知國際新聞協會中國會員王蔭藩上海前某報主筆景耀月山西晋陽公報主筆王用賓三君皆山西官費生遂疑各報所登必爲三君之投稿前月密函晋撫揑造罪狀謂三君不務學業而加入種種無根之事實以實之將三君一律開除以洩私憤而夏循坦更洋洋得意日前與某省會長閒談謂學生如何可做報館主筆東京吾無裁判法權否則尚須嚴懲云 
[留學界更換會館幹事長]  
　　清國留學生會館幹事長于振宗前日因開會被辱已記前報茲悉留學界各省會長均以于剛愎自用不洽人心顯違議案被壞館章已於前日另舉江西湯增壁君以代之至于振宗之罪狀及斥革原因已刋公布以平公憤頃湯君已到任視事矣 
[日政府通告各國改正條約]  
　　日政以維新前所定各種條約諸多不利幸明治四十四年七月十七日均可滿期而近來國勢日漲足與列國相衡擬趁此要求改正以維國權乃於陽歷七月十七日布告各國公使所用期滿條約决須改正方可繼續施行現駐日各國使臣已電知本國政府矣日英航海通商條約日英追加條約及附屬税目日英死亡者之財產保護條約日德通商航海條約日德領事職務條約日德追加約定及附屬税目日意通商航海條約日比通商航海條約日比領事職務條約日西修好交通條約日葡通商航海條約日瑞西修好居住通商條約日蘭通商航海條約日丁通商航海條約日瑞西通商航海條約日諾通商航海條約 
[泰晤士報刋日本號之内容]  
　　英國泰晤士報爲世界中之大報日政府年捐二十萬金以資補助該報近遂發行日本號以光大日本之名譽内容如左（一）日本人之特質（二）舊日本（三）新時代之政治家（四）日本之陸軍（五）日韓關係之五方面（六）舊時之韓國（七）韓國中日本之發展（八）伊藤公追憶（九）英國與韓國（十）滿洲之富源及其商 
 
 

Page 11

 
 
工業（十一）日本之對滿態度（十二）滿洲之大豆）十三（長春市英國商業之機會（十四）滿洲所感）十五（台灣（十六）日本都市之發達（十七）東京（十八）神户（十九）橫濱（二十）日本都市之概觀）念一（日露鉄道之連絡（廿二）日本之鐵道（念三）日本之大旅館）念四（世界一周旅行（二十五）外資輸入之過去及將來（念六）工業之日本（念七）造船業（念八）日本之宗教（念九）教育（三十）西洋音樂之發達（三十一）美術及手工（三十二）日本之庭園（三十三）日本婦人之社會的地位（三十四）日本現代之小説（三十五）日本之火山（三十六）日本之演説（三十七）日本之演劇（三十八）日本帝國論等其中日人執筆者爲林伯菊池男添田博士下田歌子望月小太郎武信太由郎杉村廣太郎大隈伯諸君云 
分類新聞政界 
[增帥注意司道職掌權限杭州]  
　　顏藩司日前詳送上虞商人吳復興等赴處郡採運鐵砂運照一紙請蓋印掛發增帥閲後以現値司道分科之際權限自應明晰查此案係應劃歸勸業道職掌凡類屬於此者將來均須劃歸各主管衙門職掌以專責成日前遂札行勸業道略謂據藩司詳稱鐵砂奉禁等事並塡准給藩字一百九十八號起至二百號止印照三張詳候察核掛發以便轉給飭令依限採辦運銷等情查此案係屬商人營業又關礦產自應札發該道查收札到該道即將運鐵照執查收轉發該縣商務分會收存交給該商人賫領以資採運而安營業本部院風聞凡商人請領是項運照承辦各署均有規費情事現値興利革弊之秋豈容再有前項情事應由道查明革除或即化私歸公提充地方公用詳報察奪雲和產鐵尚佳應如何設法提倡以興地利另擬妥章具報 
[各署局兼差人員之失望杭州]  
　　浙省庫藏支絀籌欵爲難以致籌辦憲政事宜往往因欵不敷屢請增帥飭司籌撥徒然仰屋興嗟近因各署局均有兼差人員甚至一人而兼四五處者虚糜巨欵總非核實之敷所有各署局所兼差人員兩處均各准發給半薪不准有一處全支以節經費合亟札飭札到該口立卽遵照以奉文之日爲始查明有無兼差人員詳報備查毌稍隱延 
[行政經費改用新幣之預備武昌]  
　　湖北司道各庫向來發放一切行政經費銀錢互用平色參差（如庫平足色庫平荆沙長平沙銀市平市色洋例紋銀海關平之類）勾稽殊爲不易刻經瑞制軍札飭藩司自七月初一日起凡度支公所發給各署局公所學堂軍隊一切俸餉養廉米折薪水公費以及各項行政雜欵各就實支數目按照市價折成庫平足色再按庫平每兩易銀弊一元五角折算以爲推行新弊先導而立劃一權衡始基並飭現在新弊未經鑄成暫以湖北前鑄銀元折發以歸簡易而免參差 
[札司妥籌調查户口辦法廣州]  
　　新安縣因釘户口門牌婦女聚衆滋閙當經袁督復電嚴飭並商由李水提派令親軍右營朱管帶廷棟帶勇兩哨馳往彈壓解散在案現袁督以調查户口事關重要定限綦嚴固不容逞刁抗辦亦不得任意宕延然辦理不善過於操要則郷愚藉滋事端此次之起衅原因以及善後辦法亟應委員會同查明妥辦以期解釋羣疑昨特札行藩司刻日選派明幹大員馳往該縣查明此次婦女聚閙因何起衅妥爲解散一面將調查户口釘門牌一事熟籌善策相機妥辦務使衆心悦服事底於成云 
軍界 
[温營檢收軍裝風潮之眞相浙江]  
　　温州營兵因奉文裁撤要求恩餉迭紀前報茲悉浙省自綠營遵旨裁撤後增中丞札派各員前往各府會同文武印官檢收軍裝並發兵丁恩餉半載爲遣散計温郡裁搪計二千餘名撫委蕭太守文昭於本月初六日乘新豐輪船抵甌駐紥府署當曰吳太守札委四廳隨同辦理聞各兵丁聲稱須先發恩餉然後申繳軍裝本月十五日蕭吳兩太守偕往鎭署檢點軍裝何總戎祥麟奉飭遵辦詎軍裝照收恩餉無着各營兵心懐不平大鬨公堂兩太守見勢不佳即避其鋒幸未受辱何總戎爲營兵擁擠直前以致顚仆於地蕭太守家丁不自見機假勢恫喝各營兵遂飽以老拳受傷甚重全市震驚大受影響不知此事將來如何了結也 
[派弁梭巡太湖之報告蘇州]  
　　統領太湖全軍杜鶴峯遊戎特派本部親兵四隊哨弁秦錫圭一營二哨二隊哨弁杜長貴三哨一隊哨弁張銘耀三哨六隊哨弁呂殿臣等前往太湖一帶梭巡各弁等已于日昨巡畢各處地方尚稱安謐回省禀復矣 
[新軍巡防營分駐地點廣州]  
　　粤省司處奉袁督札開查新軍巡防營既經成立自應分别調防茲查新軍巡防前營應令塡紥河南大潭地方新軍左營應令塡紥洗村石牌村地方該營周統領奉此當卽遵照辦理申覆大吏轉移公所聲言三標一營營房現尚足敷住紥云 
學務 
[津郡大開學界觀摩會紀盛天津]  
　　津郡慈惠寺官立兩等小學堂於十八日開學界觀摩會徵集本縣各學堂之成績品分室陳列任人觀覽是日紳商學工各界前往參觀者擁擠異常其手工部陳列之石膏製竹厚紙織紙刺紙折紙紐結貼附粘土各工妙想天開精妙無倫女學成績部編物針黹除刺繡編物外其餘一切科學均不遜男學國文算術部民六學堂學生孫世璽陳淑行草馬慶春張文德之大小楷爲全會成績之冠更有達摩庵沈氏改良私塾學生宋春平所書之尺五右軍書法四字筆畫雄勁結搆方嚴頗有大家風味圖畫部分鉛筆水彩墨色最優爲民六陳家溝舊營處初等工業過街閣各學堂天河初級師範各學堂及啓蒙三級悟智三私塾更有慈惠寺本堂學生用貼附法貼有敬業樂羣篆體大字四個該堂成績室之積本貼附編豆各品尤爲特色葛沽小學堂學生劉建銘馬希禹所繪之大張人體解剖圖與東西洋印售者無少異所列成績極多不及備載 
[學部愼重女生游學安慶]  
　　皖撫頃接學部來咨女生游學爲養成母教之基關係至重中國女學尚未發達雖不能限以中學畢業程度亦應愼重選擇嗣後女生自費赴日應由地方官呈請學司考騐必須受 
 
 

Page 12

 
 
過本國教育文理明順品行聰淑者方予給咨東渡否則仍令入本省學堂肄業至自費補給官費應以考入東京高等女子師範奈良女子師範蠶業講習所三部女校爲限照考取等第挨次推補其從前記名女生非考入以上三校者一律除名以歸畫一而重女學皖撫准文後當即札司轉行各屬一體遵照 
實業 
[四岸鹽商反抗借運之哀籲揚州]  
　　鄂湘西皖岸商清吉昌等聞湘省奏請購買東蘆鹽引由官運銷衡永寳三府之説以此事於淮南全局關係至大商等身家性命悉在於此爰聯名禀懇運司增都轉保全大局請電督會辦大臣作主盡力保全而安商業未知大吏若何批示也 
[郵部關心廣九鐵路之一斑廣州]  
　　廣九鐵路前經郵部限至本年全路一律告成現郵部以該路工程迭被郷民阻撓能否如期告竣興築已至何處分叚接修所有未修各叚如何分定限期赶築特咨行來粤請將現在興築情形統行詳細調查具復以憑彙核妥籌按期督催粤督准此卽行該局總辦魏道瀚查照矣 
雜記 
[是亦激發國恥之一法天津]  
　　本月十八日爲天津失城十週年之期本郡紳商學界諸會員齊集議事會開紀念大會是日午後一點振鈴開會來觀者太衆擁擠嘈雜勢難演説先請遍觀圖畫以資觀感二點一刻由會長張伯苓君依次報告演説諸君姓氏首由宋則久李石臣李子鶴三君依次演説畢休息十五分鐘又由谷靄堂賀湘南閻華庭張伯苓四君依次演説畢休息作樂樂闋又休息隨又由何子奇王伯臣温支英等君依次演説其最慘者莫如聯軍由海光寺涉水攻破南門及北門洞既被車輛堵住難民携老扶幼無處逃竄後有聯軍用鎗砲由南向北而擊橫躺竪臥死屍無算之兩大圖畫其次則懸欄之下吊有一人身着白衣渾身血跡被彈炸爲數節儼同眞人又爲東門内耿姓之木櫃被砲炸散及其對門楊姓帽盒被鎗彈穿一窟窿又有河東曹姓櫃廚亦被砲彈炸散均作爲紀念品其至可愚憫者所陳當日義和拳打仗之銹刀鎗並順民旗以及綠營前鏜裝藥之鐵砲與日本每一分鐘能發六十響之苗也理快鎗對敵以卵擊石不卜可知嗣由李子鶴閻華庭二君演説目覩當日逃難之時有一少婦抱一嬰兒行經北門内忽被鎗擊倒立即斃命該嬰兒尚不知母死猶扒懷食乳令人聽之凄痛欲絶想一經此番紀念我同胞定必臥薪嘗膽大爲振作矣 
[是乃苛捐釀禍之見端杭州]  
　　紹屬諸暨縣縣學堂長郭某藉學漁利創設種種苛捐並以學宮明倫堂爲收捐總機關昨經附貢生王辛桂等聯名具呈學憲茲奉袁文宗嚴札澈查謂查閲該邑一覽表郭卿襄祇爲該校創辦人並非堂長其派捐項下祇有牛茶竹等項並無他欵來禀所稱畝捐户捐普通捐及人捐種種名目何以苛細若此學堂籌捐亦無由士紳直接設局抽收之辦法郭卿襄乃竟大張旗鼓捐局林立明倫堂何地乃爲抽捐機關該地方官乃竟毫無覺察現在興學需欵各屬管官震其史義每遇禀籌輒行照准其如何抽收有無流弊概置不問遂使不肖者得以因緣爲奸化立名目剝削吾民此等弊端早有所聞言之殊堪痛恨究竟郭卿襄平日人品如何所控各節是否屬實仰諸暨縣督同勸學所禀復核奪事關藉學苛捐勿稍含混爲要 
[是殆所謂公爾忘私者武昌]  
　　鄂督瑞制軍以各署局所各項雜物器具類皆公欵所置理宜愛惜保存乃官塲積習每遇交卸悉聽司役人等作賤毀壞甚或搬運一空糜費公帑每歲不知凡幾殊屬非是茲特以身作則將本署一切陳設器具凡屬公欵所置者派委總承啓官何都司安祥庶務員陸州同秉剛會同逐件點清列册兩本一存督署一發給度支公所備查日後遇有交替按册移交不准無故缺少其餘省城内外文武各衙門局所學堂營隊工廠則飭藩司分别移行一體照此辦理並限於一月内造具清册送交度支公所接收此後如遇交替倘再狃於積習隨便取携並不照册移交卽責令按件賠償以重官物 
[是果足絶土商營業歟武昌]  
　　鄂垣平湖門外官建乙棧迤南新修市房數十棟乃因上年開辦武漢勸業奬進會舖陳外塲觀瞻故撥欵建造以便商人營業迨閉會後仍由勸業道派員經管招租商店居住近已逐漸振興成一極𤍽閙市塲刻有商人租開聚昌土舖店者業經開市� 
爲勸業道高佑諸觀察所聞以現當禁烟時代土商非正當營業官房不能租其居住以致遺害地方特飭經租之員勒令即日閉歇押遷 
雜箸 
[介紹梨洲先生遺箸]  
　　梨洲先生之志事。吳江薛子詳哉言之。然鄙人于此。竊更有不能已于言者。何也世變之來。日新月盛。驅雷電。逐風火。竭一心之運用。以與造化機能相摶戰。吾國之學術久已退焉居人後矣。然惟道德教育。則猶如萬山之泰岱。衆星之北辰。無古今無中外均當奉爲不刋之令典。吾國近日歐化東漸。一二號爲俊傑者流。率羣然以　新爲尚。日夜孜孜。求從事于舶來之學。然究其實歐美之所謂世界大同天下爲公者。萌蘖甫生。而根柢未充。至我中國數千年來固有之國粹。沾沾焉藉以經正而民興者。　洛關閩之統緒。危微精一之薪傳。反淡然漠然。不以爲意。有識之。士　然憂之。以爲新道德未興。舊道德已廢。今日者乃道德教育絶續存亡之一日也。苟有人焉出而維持之。則其功。諒不在大禹孟子下。梨洲先生之爲學綜會諸家。而折衷濂洛。橫渠之禮。教康節之象數。東萊之文献。無不于一身乎兼之。而其所尤號難得者。則在乎以已立立人已達達人主義。卓然樹人心世道之防。謂爲當代之舊道德家。誠是也。然推而至于天下。一家中國一人之主義。則亦未嘗不脗合無形者。吳江薛子。竭歲月之勞。不憚寒暑。彙刋遺著以餉學子。殆亦于今日世道人心之防三致意歟。昔日者。既　錄其彙刋綠起。茲更表而出之。以爲當代之嗜讀梨洲遺著者告。 
稗史 
[東俄女武士（八）]  
　　中尉再三反覆讀畢。手握其書。感激之餘。不覺泫然出涕曰。感謝賢妻。余决不背爾言。余誓爲俄國之阿富拉第斯。言訖躍身跨馬。號令部下士卒。整列隊伍。將適所得之新軍衣。服在身上。欣然赴新任。此一襲新軍服。由是人人知其爲夫人所贈而以阿富拉第斯郡王目之。蓋書中所　潘玳娥者。昔波斯國基羅司王朝有名勇將阿富拉第斯郡王之妃。而絶代之美人也。當其夫阿富拉第斯。出陣時。特寄贈金袍勸其夫宜戰死。以報基羅司大王之信任阿富拉第斯領其意以無言之。點頭答之。跨鋒頭甲車出陣。爲基羅司王軍先鐸。身先士卒。突入敵軍中心。長驅甲車。縱橫馳驟。使敵軍潰亂。基羅司王軍因獲大捷。正在歡聲震地之時。阿富拉第斯郡王。遙聞大捷歡聲。滿面含笑。聲言上不負國王之恩下不負愛妻之意。遂單騎突入敵軍中。大戰而死。潘玳娥見夫之遺骸。稽首謝曰。夫君眞愛妾矣。言下抱遺骸。自向鋒頭　　之車軸。亦撞碎頭腦而死。基羅司大王感二人之忠烈。具禮合葬之。此事載在波斯古史。聞其墓今尚在波斯須。湘府郊外翠　森鬰之間云。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[掃除烟容鏡靣散第一靈騐] 　　 
已酉十月十一十二日申時各報登王芝田君官民戒烟注意一則由此參觀沈製鏡面散去烟容雀斑等症之能力偉大無疑義也 
人壽醫藥室餘年醫學大博士台鑒弟烟癮素深幸得亞支奶　脫無如烟容滿而不肯租眼前赴戒烟公所具戒烟切　諸同鄉皆疑弟烟癮未除不敢担保自恨烟毒爲患無怪傍人之疑茲因悶坐無聊偶閱申報見有沈製鏡面散能去烟容之妙品當托滬友購到雙料鏡面散半打依法擦搽未兩瓶果然烟容盡去頓改滿面白潤親友遇見莫不詫異稱奇即赴公所承同鄉担保今已驗畢出所矣因感大博士奇藥之功能使改換面目如撥雲霧而見靑天感無他報謹書數語以誌鳴謝並告天下　官界學界軍界紳商女界如有面上烟容雀斑酒刺粉刺紅點白點凍瘡燥烈鷄皮汗斑黄黑瘡疤等類惟沈製鏡面散可以包治餘外衣樣仿造僞藥混暖切勿受愚○售價單料每瓶二角五分每洋五瓶雙料重用羊脂珠粉每瓶半元每料六瓶洋二元五角　人壽醫藥室新遷盆湯衖即出西路集益里二衖對門方是的眞蘇城義慈巷江蘇候補同知王芝田頓首十月初八日由寳順民局原信留在購者可看 
P>承頂聲明 
本埠南京路宏發生記願將鋪面生財貨物盤與陞發號開張銀器雜貨生意所有宏發生記以前欠到莊欵貨項等悉歸宏發生記理妥若有欠到宏發生記及中西各帳卽歸陞發號承收卽日交割淸楚嗣後陞發號生意盈虧與宏發生記無涉特此聲明再者本號公舉卓君鑑樵爲總司理凡本號出入帳項往來按揭等事均由卓君鑑樵簽字作寔若蒙各寳號見信貨物以蓋回單印爲憑各伴賒借經手是問合併聲明陞發號告白 
[盤店聲明]  
本埠南京路宏發生記因各東另圖别業於本年六月中將舖面貨物生財盤與陞發號承受開張交易凡宏發生記欠到莊欵貨項等悉歸宏發生記自理所有欠到宏發生記及中西客帳等即歸陞發號承收嗣後陞發號生意盈虧槪與宏發生記無涉特此聲明宏發生記告白 
[戒烟最便之法從來未有] 　　 
泰西未士括打秘方創製冒效必罰外埠函購託郵政局小瓶每打十元中瓶每打念元大瓶每打百元外埠稅郵加一郵票代洋加二 
大凡戒烟藥無非用以抵癮服下即不得吸烟是直以藥代烟而已將來服藥愈多腹中烟漬愈厚致生烟蟲叢生百病一經道破殊屬可危惟戒烟溥濟水並非用以抵癮乃俟吸烟之後隨癮大小而服此水當烟氣佈滿五臟六腑之時急將此水服下藥力能隨烟所至將週身烟毒一掃而空妙在並無尅伐之品服此者日漸見功二日便覺烟味甚淡七日愈覺吸烟無味至半月後雖日臥烟榻見人對面吸烟香氣噴溢亦斷不思吸矣歷驗多人無不稱便小瓶一元二元大瓶十元五元較爲便宜零躉無扣售處在白渡橋北仁智里十三衖括打藥房 
[感謝倪榴生君]  
倪榴生者賴嵩蘭先生高弟也懸壼海上活人甚衆至危之症靡不着手成春夏初僕自京師來滬患濕温病誤服表劑痙厥連次勢極危篤親友以爲此症須請寗波路浙江路口恆裕里倪榴生診治或可轉危爲安家人即往求治一劑知二劑愈不數方藥病竟霍然長媳袁氏産後病延年餘咸稱莫救孫男雲峯下痢日夜數十次醫藥幾徧未得一效均蒙先生治愈倪君榴生雖古之和緩亦不是過也用特登報申謝併使病家知所問津而呼救得人云福建林公館廷璋啓 
[美國特别新醫術]  
本醫士以新發明之秘術專治面部不美之病凡面麻可醫之光縐紋可醫不縐雀班能使無班瘰瘰可醫之平紅痣黑瘢消滅無迹瘡疤　　除去無痕髮低能醫高鬚多能使不出白髮黄鬚變爲鳥里烟容酒刺一掃而光面色蒼老黄黑能使之嫩而紅白皮膚粗糙能醫之使細膩誠有變醜爲美之妙本醫士到滬以來相近一載醫愈者已數百人洋人不在其數尤奇者醫治時並無痛苦輕則數小時重亦不過數日誠千古未有之奇術也患面部病者請到英大馬路東首　字十一號問經理嚴之湄君指視未醫前之照片及醫愈後之照片先後判若兩人方信言之不謬也本醫院特設淸潔安靜房間預備住宿至飲食中西俱備悉聽尊便再本院上午九點至十二點鐘下午二點至五點鐘過時不候大美國女醫士吉凌漢廣告 
[沈製生髮膠包出頭髮] 　　 
髮爲血餘血枯髮落本主人得自神州醫院陳省三醫博士用格致化學考出一種生髮膠以活血生髮諸藥化煉成膠香而清潤而滑融流血液係生髮之第一妙品專治病後產後陰虧原虚血衰脫髮等患男女均可照仿單用能使秃髮重生或髮黃髮枯久搽能烏黑滑亮由本醫藥室一家發行以來治好已指不勝計謝信裝訂成書購者任從取看各省大藥房均有分售每瓶大洋半元每料六瓶洋二元五角正又製一種咬髮癬藥咬髮者係吐去之髮根上有白癬爲之咬髮若不早治久則變爲秃頂此藥專治此症靈驗異常每瓶大洋四角每洋三瓶　上海盆湯衖口集益里對門人壽醫藥室主人親自監製 
[光緒朝東華錄三版出書廣告]  
此書由本公司延請通儒編纂自去年出版風行海内計全書都四百二十萬言分裝六十四册其内容特色如電奏電諭之緊要内政外交之奏疏甲申甲午戰事之始末戊戌庚子政變之原委官制之更張條約之改訂邊防之布置以及河渠鹽漕商務稅項無不原原本本瞭如指掌惟續添預約早經告罄而踵求函詢者尙絡繹不絶本公司以此書爲一朝掌故　萃現値學堂將次暑假敎員學生正可藉此數十日之餘閒以爲攷求研究之助爰趕緊三版印　並自登報日起至七月底止每部照定價十六元減收半價八元立取全書過此則仍照原價發售此係本公司特别亷讓冀略有貢献於學界尙望速來購取勿再失之交臂是幸外埠運費輪船火車已通之處每部一元未通之處一元五角陜甘雲貴川五省加倍上海棋盤街集成圖書公司總發行所 
 
 

Page 18

 
 
要摺 
[南洋大臣會同蘇撫奏陳南洋勸業會開幕情形摺（續）]  
　　上年二月收買民間地皮周圍約有七里會塲圖式由事務所草定工料價目由董事會召估迨臣到任後始行動工當以工程浩大飭令陳琪等嚴督匠人赶速興作改訂估工合同勒限本年二月底告竣計會塲自建工程曰教育館工藝館農業館美術館衞生館武備館機械館通運館京畿館勸工塲公議廳紀念塔事務所審查室堆棧凡十五所另建暨南館爲南洋各華僑出品陳列之所又設第一第二第三參考館爲外國出品陳列之所其餘塲外之牌樓塲内之噴水池及亭台花圃均爲會塲點綴之助此外各省自建别館計十四座曰直隸陳列館東三省館山陜館四川館湖北館湖南館廣東館河南館山東館雲貴館浙江館福建館安徽館江西館又專門實業之館三如江緞寗業館湖南磁業館博山玻璃館又特别之館三如江南製造局之蘭錡館廣東協會之教育出品館江浙漁業公司之水產館至於大小商店暨游戲塲共有三十餘處會塲附近新建店舖二百餘家均已列肆成市此工程布置之情形也物產會及出品協會各賽品迭經文電交催依限起運自本年正月後始據陸續運到仍有數處迄今尚未到齊物產會出品約計一百萬件逐件附以標簽及説明目錄等書詳者由本會整理略者則傳詢出品人或出品委員分别查塡一切物品共分二十四部别爲四百二十類先由解裝整飾檢點清楚再行分送各館照收至陳列裝飾各國賽會均歸各協會自辦故用人少而需費省今舉辦南洋勸業會係屬第一次辦事者多無經騐陳列裝飾或有未諳先設事務員養成所招選學員一百六十人教以陳列裝飾方法復由事務所職員設一陳列裝飾部督同畢業各學員代爲裝飾陳列以期齊整而免叅差各省别館及各會專館多係自行裝飾陳列亦有請派事務員帮同料理者上年七月物產會次第開會先經派員前往檢查酌給奬勵各省協會出品到寗後并爲逐件整理一次此出品檢查及陳列之情形也開會之前謠言紛起或謂逆黨乘機起事或謂土匪焚搶會塲人心異常惶惑深恐匪徒從中煽誘别滋事端遂調防營駐紥會外并調兵艦游弋長江水陸兼籌俾資鎭攝另練臨時巡警一百八十人於會塲内分叚巡查以免奸徒乘間竊發今春霖雨傷麥米價陡昂又恐到會人多糧食頓缺當飭李哲濬籌集鉅欵派員分赴江西蕪湖購運米石并電致廣東採辦洋米分次運寗設局平糶人心藉以安定至於防米則會塲内駐有消防隊並買保險以備不虞防疫則分設臨時病院另派員專辦公共衞生仍多購中西藥品隨時施濟此籌備防衞之情形也赴會來賓計分三部一爲外國人二爲外洋華僑三爲内國人特派專員妥爲招待城廂内外旅館指定數十處并由會自建一所招商承辦共計可容數千人房租伙食均令折收至於招商局船滬寗鐵路併經商准郵傳部通行減收半費以示優待寗省鐵路展築會塲一站會塲必經之馬路或令加寛或飭新築俾便行人車馬往來會塲外設有馬車公司會塲内設有人力車公司亦係招商辦理此籌備招待及交通之情形也臣查此次創辦南洋勸業會規畫及於全國遠而南洋華僑外而東西友邦亦復輸載物品來會陳賽會塲之工程固巨事務之籌備尤繁加以財政困難期限迫促謠諑紛起人心驚惶辦理愈形棘手是以賽品多未徵齊組織亦欠完善所幸開會之後大致尚有可觀外人既無異言地方亦極安謐堪以上慰聖厪臣仍隨時督率在事各員妥愼經理務期始終罔懈力竟全功以仰副朝廷勸勵農工振興商業之至意除咨農工商部查照暨將會塲結束事宜分别妥籌另行奏明辦理外所有南洋勸業會辦理情形謹同審查總長農工商部右侍郎臣楊士琦江蘇撫臣程德作恭摺具陳伏乞皇上聖鑒訓示謹奏 
本埠新聞 
[改過局委員仍須撤差]  
　　本縣田大令禀報改過局押犯鬨逃情形奉蘇撫程中丞批云該縣爲華洋雜處之區平日安置流氓痞棍早應設立罪犯習藝所嚴加防範乃徒因仍改過局管理一切既不周密又不隨時查察以致同時脱逃至三十六名之多殊屬駭人聽聞且改過局左右豈無巡警卽使該犯等乘間奪門而出何能任其直至滬軍營軍裝處搶奪洋槍五枝軍裝處應有看守之人鎗械何等鄭重何至一任如取如携太覺容易既云當時營勇兜拿何竟不能拿住一人情節支離莫此爲甚其中顯有不實不盡設使該犯等一時勾結外匪四出滋擾必將大起交涉幸而法公堂卽拿獲陳阿大等七名奪獲洋鎗又被租界巡捕格傷拒捕之潘發高等二名其餘又陸續緝獲多名不致滋蔓難圖至該犯陶松林等以流氓拘押改過局輒敢乘間鬥鬨强行逃出逕至軍裝處搶奪洋槍必有預謀糾結圖爲不軌情事如果罪干斬决庶可援章酌予嚴懲其餘被脅或趁勢同逃之犯亦應按其原犯及現時脱逃情節較重分别究明擬辦（中畧）仰按察司速遴委明幹委員馳往該縣會同將各犯提案逐一研訊究明實在何人起意糾衆脱逃並搶奪軍裝欲將何爲及何人知情同謀何人臨時隨逃務得確情錄取切供仍查明各犯犯事原案核明例章分别妥擬另行詳奪看役人等有無凌虐及尅扣飯食情弊亦應質究明確擬議詳辦專管改過局之馬倅鍾琦應先撤差仍隨案議以處分該局委員向由何衙門委派仍照章另選妥員接辦具報仍嚴緝逸犯沈桐生等務獲併究（下略） 
[正元莊倒閉近聞]  
　　北市正元莊虧倒後該莊股東陳逸卿經理何兆政陸葆潤已奉滬道蔡觀察札廨提獲收押在案昨日復由捕房將該莊跑街夥田龍章提解公堂押候晚堂質訊後馬路怡安里陳逸卿之住宅昨亦被廨發封聽候核明後抵償欠欵 
[巡士與聽事串通索詐]  
　　閘北四路分局黃正巡官訪得二區巡士汪保太通同聽事胡林遇事招搖藉案索詐日前並向違犯警章之吳阿毛勒索洋三元查明屬實昨將一干人傳案質訊吳供小的因吹警笛 
 
 

Page 19

 
 
違章拘局被押一天即行釋放旋有胡汪二人來家向小的索取開銷當付洋三元由錢阿巧過付錢供與胡相同質之胡供認不諱而江供詞支吾判胡責四百板枷號半月期滿再核汪押候禀請警政科長先將卯名革除再行嚴辦 
[飭議籌設地方審判廳]  
　　滬道蔡觀察接奉上台札飭建設地方審判廳當即轉飭上海縣會同各紳詳細會議繪圖列册具報察核以便照會駐滬各國領事並行知英法兩公廨及巡警各局一體知照 
[巨梟逮捕消息]  
　　松江府戚太守昨據鹽捕營某哨弁報告新勝營隊官在鎭江拘得王正國一名探悉此人實係巨梟王三麻子化名等情太守立卽飭派該哨弁到滬乘坐火車赴鎭訪查如果屬實應即禀知該營主帶回訊辦 
[衞生處佈告書彙錄]  
　　城自治公所衞生處昨出佈告書二通照錄如下（其一）本處雇用夫役挨叚掃洗小便處澆灑藥水以滌穢氣其非小便處而道旁汚穢者一律掃灑使之清潔倘有遺漏及有他項妨碍衞生者准由居民鋪户人等報告本處即飭役前往整理合行佈告（其二）本處辦理衞生事宜自有城自治公所公欵以給夫役工食暨各項開支並無人向居民舖户收取酒資及勸捐等事恐未周知合行佈告爲此佈告諸色人等知悉倘有託名本處之人在外需索分文及藉端勸捐情弊許即扭交巡士解送警局懲辦萬勿受愚 
城内 
[是否梟黨]  
　　滬軍營管帶王雲華日前拘獲梟黨張巨　一名解至巡警總局研訊張供奉賢人向　新勝港翁阿生所開之萬興鐵店爲夥此次店主囑令到滬賣貨回至浦東悞走至十八間地方被防營兵丁獲住解案等語當奉諭飭遞回原籍就近查明復核前日解縣田大令立即飭承備文已於昨日起解 
[道批三則]  
　　艾選靑禀批察閲來禀核與金大林所控情節互異究竟該案曾否由縣斷結是否金大林於遵斷具結後揑控圖翻仰上海縣速將訊斷情形具復察奪抄黏並發通商各口轉運公所同業等禀批候函致新關税務司查明核辦飭知陳卓臣禀批業主出售房屋大都爲經濟困難起見所有欠租各户當無不同時追償之理錢和記現控欠租既在歸德和經租之後所稱挾嫌似非無因仰會審官寳令查案秉公質訊斷結具報毋任訟延 
[一路巡局批詞]  
　　金齊聲遣丁盛福禀批據禀家主金鑑堂被許大康騙取綢疋向索持　請追等情候即飭傳到案訊明核奪辦理可也此批票據暫存水　公所行頭徐順卿禀批案經諭飭　行頭徐順卿秉公理處據禀各情則該行頭不善調處其　頇殊可想見着候傳案覆訊 
南市 
[負欠]  
　　董家渡萬泰槽坊虧欠閉歇店主徐迪園率子私　被各債户將其長媳王氏等扭控工程局昨又飭控在吳淞鎭警局移提徐及次子書之到案復訊先由陳福靑等十户投案請追並有三泰荳行等十七户附追被欠往來銀兩又有女尼永蓮寳蓮請追存欵洋四百五十元訊之徐供店務由長子康侯　管此欵係陸續虧欠判交保出外赶緊處理 
[男女雜處]  
　　總工程局二級巡長前晚查知花衣街太源里馬蓮卿家深夜賭博男女混雜遂即進内查獲陳德生女子方翠林並烟具一副帶至局中經湯裁判研訊馬供向爲花業自吸鴉片並非私售陳供在北市新泰洋行執業與馬方俱係隣居故在馬處閑談湯裁判以時在深夜男女雜處不無可疑判馬戒責一百五十下予限七天遷移出境陳罰洋五元充公方翠林留候家屬來案具領烟具銷燬 
[交保料理]  
　　黃協記昨至工程局控稱奚新堂去年因開順裕印花坊曾將本邑十二圖鄒永年户名田單倩爲轉抵於甡泰莊担保往來銀兩茲被欠洋九百元由裕大行内之任少卿代掮欠息洋五十四元又代掮元生米店内米洋九十餘元迄今不理求請追還當經陳裁判訊供屬實判奚交保限七月十四日先還五百元餘限十月底理楚 
[車夫行兇]  
　　崇明車夫曹林福前日向其同業王先錦討取會欵洋八元無着口角互毆曹將板凳擲傷王之右脇胯際由巡士拘至工程局將受傷人送往上海醫院醫治當由醫生驗得脚骨已損恐成殘廢昨經陳裁判提訊曹供認行兇不諱押候王傷痊再訊 
[造屋違章]  
　　總工程局路政處查得本城侯家浜一百三十六號門牌某姓家在沿馬路翻造披屋並未遵章收讓且未領照擅自興工昨飭十二舖地甲傳詰業主來局究詰 
[塡平坑厠]  
　　大南門外三川基附近有一坑厠穢氣四布茲被總工程局路政處查知諭令二十七舖地甲傳知坑主限於本月底塡平 
閘北 
[拐匪狡賴]  
　　仲懷義控顧阿四拐匿六歲男孩大富子一案昨經四路分局黃正巡官覆訊仍不供認判責二百板還押候　總局訊辦 
[茶館賣烟]  
　　虹橋鎭丁杏卿茶館内私售燈吃被四路五區巡士查見將丁及烟客顧鳳卿並烟具數副一併帶局移解一區訊究判丁顧二人押候查明再行核辦 
[搶匪宜懲]  
　　土堯生前日午後在西街攫取小孩王生及劉王氏家小孩手上銀鐲由岡巡帮同追獲拘至四路分局經黃巡官訊實判責四百板枷號半月 
英租界 
[調查眞相]  
　　虹口斐倫路二十三號屋内某西妓被人謀斃後由捕將西　陳洪泉戚阿康及形跡可疑之無領事管束洋人軋司卡拉卡一併拘解公堂分别管押在案昨由包探將三人併解公堂請爲復訊中西官諭仍還押候查明實情再核 
[妓院聚賭]  
　　莫榮福沈恆昌等四人在三馬路妓女起鳳樓處聚賭被探查獲並抄出鈔票洋一百零五元現洋八元一併帶入捕房飭各存洋三十元保出昨經公堂傳訊不到判將保洋暫留捕房候再核奪 
[女孩迷路]  
　　女孩陳巧子前日在虹口吳淞路徬徨飲泣由捕查見帶入捕房轉送公廨盤詰女供年十三歲住居吳淞路北首華界家有父母判候派差送往虹江橋地方查傳家屬認領 
[亷恥喪盡]  
　　無賴楊義堂陳阿三林紀生丁炳昌專在租界内勾引洋人爲無恥之事被探一併查獲解送公堂收押在案昨日復訊屬實判各押三月期滿逐出租界 
[追繳水脚]  
　　英商太古洋行控吳渭川不理水脚銀兩昨由包探將吳傳至公堂押候下禮拜一訊理 
[冐牌射利]  
　　美商美孚洋行控朱福元出售冐牌火油昨由包探將朱傳案押候下禮拜二訊核 
[又獲一人]  
　　羅福祥董雲祥控被任仲蘭胡子霞串騙洋六百元任已由廨提案訊押昨晨復由包探將胡解案判一併押候下禮拜四上午會訊 
[重見天日]  
　　江北婦人鍾徐氏之女媛媛押於小東門外華張氏所開之花烟間内爲娼茲被該鴇將女轉押於浙江路八百十一號野雞妓院得洋三十元事爲女母所知與之吵閙被探沈阿岳查悉將徐張兩氏及野雞妓院鴇婦王陳氏與女一併拘解公堂請究中西官以該氏等均有不合判徐氏押女所半年張氏押四月陳氏押兩月女發濟良所擇配 
[凌虐婢女]  
　　婢女張巧雲因被主凌虐逃至濟良所昨送公廨請訊女供年十五歲由 
 
 

Page 20

 
 
父送入廣東人家爲婢因受苦不堪是以逃出判送棲流所留候認領 
[引人入勝]  
　　黃阿狗在虹口賭檯上望風前日潜入租界誘人入局被捕查獲昨解公堂訊明中西官以黃屢次入界判押一禮拜 
美租界 
[因何自戕]  
　　某少年前日至楊樹浦梅興街一帶胡閙並大聲呼喊還我頭來不置一時觀者如堵其人忽向餅攤上搶一切麵刀遽向咽喉自刎血流如注痛極仆地旋由印捕車送捕房轉送靶子路醫院醫治無效延至昨晨斃命當由醫院報告捕房飭將屍體送入驗屍所飭保報縣請驗 
[巨蛇何往]  
　　某俄人賃居楊樹浦路三百八號門牌曾在新加坡購一巨蛇豢養在家前晚忽失所在疑係侍者所竊報由捕房飭探將該侍者拘入捕頭詢無証據當卽釋放 
[車行失火]  
　　東嘉興路一千三百五十二號東洋車行樓上前晚因潑翻火油燈延燒蚊帳幾致燎原幸人手衆多當卽撲滅 
[控告弟婦]  
　　海寗路三千二十六號居民石再廷昨至捕房報稱弟婦畢氏不守婦道向勸被毆捕頭以家庭瑣事飭赴公廨控告 
法租界 
[累及家屬]  
　　俞少亭前控湯桂林担保徐鶴庭將坐落浦東之田單抵去洋二百元由俞生華爲中言明兩月爲限届期不贖由保人理直現已逾期日久祇收過息洋四十六元曾經公廨提湯詰問判令交保限一月理楚在案前日原告又請訊追湯俞二人遂將徐妻楊氏交案請訊氏供丈夫之事概不預聞現丈夫已往南京謀就何時回申尚難逆料判氏交保限十天交夫到案候訊如逾期不交將田變賣抵償俞湯仍交原保 
[串拐婢女]  
　　潮州人蕭朝詩控王黃氏串同傭婦趙施氏誘拐婢女東香一案前日由廨提訊黃氏供東香由趙施氏領來託姘夫帶往　明繼又送回售於婦人後因不合領往蕪湖寄於親戚家可以交出施氏供東香由黃氏置備衣服送往蕪湖伊姊處是實聶司馬以兩氏串拐無疑判施氏收押黃氏交保限七天將東香交案 
[誘拐郷婦]  
　　溧陽縣典雙　郷婦沈張氏隨夫耕耘度日近被成衣匠王阿根誘拐來申欲圖價賣該氏不願乘隙逃出被巡捕查悉原委送入捕房轉解公堂請核判發善堂候其夫認領 
[搶匪托詞]  
　　王福榮前日至捕房報稱頃間行經新租界被王孝林徐友孝陳寳孝三人軋住將布衫搶去旋經捕房飭探一併查獲解廨訊究咸稱與王素來相識在途戲玩並非有意搶衣判各押兩星期以儆 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
此香水係德國德利名廠所出採取白蘭花精液釀成此水歐美兩州上等尊貴婦女均喜用此年計等香水每銷有二十五萬打之多亦可見該香水價値矣緣此香水少些酒之衣巾氣味能耐一禮拜之久兼避夏令不正之氣現在運銷中國風行一時凡賜顧者須認明江西路怡昌洋行經理德利白蘭花香水精方不致誤價亷物美一試便知再啓者此係香水之精如以少些香水精用火酒化即可成一大瓶絶妙耐久香水　江西路怡昌洋行謹啓 
[　渣普多補腦丸]  
腦爲髓海卽爲一身主宰其腦氣筋環繞百週四肢身體腑臟内外及耳目口鼻等處曲折皆到故全體皆賴運動無不從合其或腦筋力弱則疲痿麻木痛暈癲狂癱瘓等症在在難免如或腦力充足則聰明智巧才識學問康强等福隱隱自致蓋腦之關係一生富貴祿壽者大是以泰西醫學家極爲注意有渣普多醫學博士考查燐質一物益人尤甚凡腦髓中及背脊骨與紅白血輪内皆藏此質洵爲秘寳今經化煉之一如本體自行生成者并參用各藥研製成丸精純無匹男女服此最著奇效凡酒色憂勞之過度衰邁穉弱之各殊禀賦氣體疾病之虚而不足得此丸以培補之自然疾患消除氣力强盛精神發達一切功效筆難盡述矣歐西久已馳名服此丸而得補益實際者有歷年層疊之保證書可憑故敢爲腦血太虚腦筋無力腦氣不充欲轉弱爲强者告　服法每日服四丸食前分服　各埠中西各藥房均有寄售　維亞兒藥房謹啓 
[滙通保險公司廣告] 　　 
英國士葛治佑寗火險公司資本金規元四千五百萬兩前由公信洋行經理已三十餘年賠欵迅速久蒙紳商嘉許現歸小行經理倘承惠顧請移玉五馬路本帳房接可也總經理英商華田合謹啓 
[（眞玉樹神油特色）] 　　 
常年衛生要藥小兒年甫七齡身患熱瘡頭面尤甚乃購河南路廣東彭壽堂眞正玉樹神油搽之全愈又余夜受寒冷腹痛如絞繼而大瀉不止醫藥罔效後用此油搽於肚腹痛瀉立止由是觀之此油能治百病之說信不誣也曷其奈何不備滬南唐新之述 
[馬蹄牌除疫藥水] 　　 
每鐵桶水重四斤價洋一元水重八斤一元七角半上海老晉隆洋行總經理 
近來市上發售避疫藥水名目雖多效騐實少本行主人深鑒於此選運歐美各國除疫藥水若遇酷暑穢氣薰蒸避之不愼痧症即發甚致難以醫治本行主人研究衞生起見將除疫藥水加水調和灑於各處有疫可以驅避無疫亦除百病倘滴在身上以及五金雜物綢緞布疋等類均不損壞亦無汚點售價旣廉受益良深實袪疫之至寳衞生之要藥也諸君賜顧請認明馬蹄牌爲記　上海各洋貨店均有出售或至老晋隆亦可 
除疫藥水之用法其藥力甚大一分藥水可　百分冷水以此類推將藥水并冷水放於桶内調匀然後灑於臥室以及井竃等處驅疫之功不可盡述歐美各國以及各省醫院均用此藥水不論霍亂吐瀉傳染痧症等將藥水調匀灑於各處不致傳染如遇洗浴可入一二滴於浴湯内能使肌膚滋潤週身强壯屢試屢驗所以西人無疫症之患全賴此藥水之力 
　　ＧＯＲＤＯＮＯＬＤＴＯＭＤＨＮＯＪＥＲＹＬＯＮＯＯＮ 
中國最佳之酒品及藥料大都以草木所製而在外國其成酒則以上好珠果所製此物形如小鳥梅戈登成酒善治内腎膀胱等病且能開胃其最佳者爲猪頭牌已著名有一百四十餘年矣若家行經售如此久遠人必知其因製造上等品物故也江西路念五號嘉泰洋行特白 
[可倫布廠改良留聲機器] 　 
今有新到美國留聲機器馬蹄牌戲片較前格外精美製造各省超等名角内廷供奉演唱京調梆子崑腔灘簧小曲時調大鼓西樂洋操嬉笑歌舞各色俱全所唱之聲比檯上更覺響亮數倍且戲片乃兩面可唱其物堅固久用無傷貴客愛顧曲者請駕臨小行或大馬路惟記新號試聽不取分文如蒙零躉批發比衆公道格外克已以廣招徠認明博物院路二十二號門牌便是或向經售各家亦可上海總經理老晋隆洋行分售處大馬路美華利大馬路惟記新號 
[承頂聲明]  
啓者四馬路杏花樓全盤裝修生財等今頂與鴻福堂定於本月廿五日交易如有欠到各號友會揭借貨等項一槪歸舊東　楚與新人鴻福堂無涉恐未週知特登申新兩報奉聞鴻福堂啓 
[遺失提單]  
英六月二號華四月念五裝美最時美順船第十四次十號提單由申往鎭江沙籐十三件提單遺失向申行說明作爲廢紙登申新二報聲明怡豐泰白 
 
 

Page 25

 
 
   
 
 

Page 26

 
 
來件 
[王照爲官話簡字報事上學部唐尚書書（續）]  
　　而我師於所爲職事充分與否顯著於此矣自戊戍七月内閣中書林輅存奏請用拼音字助教育之不逮當時都下駭爲奇談我德宗景皇帝聖明洞燭特飭總理衙門議行是時未有學部凡創見之事往往歸類洋務故委之於總理衙門政變旋起一切詔命概作廢棄痛心之事何止一端戊申六月勞玉初奏請頒行簡字其論下等教育之要與夫有助於漢文至爲詳切奉旨交學部議奏時部臣於凡事皆忌發自他人然尚怵於輿論故且擱之未幾我德宗景皇帝升遐地坼天崩傷心千古即就此一事而言首尾十年兩次綸音未有答揚已成末命在天靈爽恫也何如想貴部於此事所以久未開議亦自顧本部未有平素研究之員不敢以一時之臆見武斷重大問題則遲回由於珍重原不爲過且去年十一月勞玉初復奏請飭遵前旨議奏並請添此課於簡易識字塾中又奉旨交學部議奏可見監國攝政王亦未輕視此事此次奉旨禁一種誤釋漢文之小報原與貴部兩次奉旨尚未决議之簡字教育大問題無涉而所以致外間牽連誤會者則因有學部議奏之説耳夫貴部曾議何事貴部應自知之如其議簡字教育大問題也則必詳考利弊引據事實而摺首必先恭述光緒三十四年宣統元年兩次諭旨此一定體例萬不能易者也爲問貴部有之乎無有也無之而不明白分析竟似因攝政王禁報一諭含混影射使先皇帝戊戍戊申兩次飭議之案立隨欬唾消化於無何有之郷揆諸事理夫亦有未安乎今爲貴部計惟有遵戊申已酉兩次諭旨邀同原奏之勞玉初速行討論覆奏庶可補救輕率之誤且言語拼音字爲全世界人生日用不能去之公例通國語言必求一致爲全世界立國之公例而魚肉人國者往往設法滅其語言失今不圖他日必有欲行而不可得者事所必至理有固然爾時國人悔恨追咎何人記有之事君有犯無隱事師無犯無隱心所熟知不敢不告此弟子之職分也今何時也望我師勿惑於不切事實之莊論速於眞際求之免他日抱疚於無窮或者曰資政院奏立速記學堂是已用拼音字矣殊不知以速記之事與教育普及比較其輕重大小相去不可以道里計且彼此功用不同卽製作亦異凡於教育之法未深研究乾自不知耳 
小説 
[言情小説玫瑰淚（二十）]  
　　讀吾書者。亦知此密司白拉根者。爲何人乎。蓋即所謂露弟羅利亞。華福尼喀之夫人。而托而根羅利亞之女公子也。露弟自負氣奔逸。恐爲華福尼喀偵得。則改密昔司尼喀之名曰密司白拉根。露弟之改名非畏。華福尼喀而然也。蓋鄙唾華福尼喀之有妻。再娶終身不願再見其人。充露弟之心恒。欲自求其死。以冀脱離此世界中之苦趣。終日獨坐唏嘆。無復生人之希望。果使露弟長日如是而不變其狀態者。則不及一載可以立死顧露弟之愛情。既澌滅於無有濁世之願望皆空。大似入道之女冠。竟無物可以動其心志。第靜候最後之歸結而已。自密昔司伯森病逝。露弟乃决不料約翰之鍾情於已。既見其向已乞婚。則大震無措。報之以决絶之詞。然自經約翰之乞婚。露弟之情苗。又從萬死中兀然而出。絶類已枯之草。忽經春雨之沾濡。不期而漸有生氣。顧露弟者。寗華福尼喀之。負已而已終有願負華福尼喀。念及彼時之哈蘭克雷。生與已亦至有情欵。繼以父死絶婚。誤受哈蘭克雷生之大誑。乃與華福尼喀結婚。一誤已多。安可再誤而更醮約翰。故露弟雖至愛約翰伯森。卒無幾微更醮之念。然每與約翰伯森對語。至於間深之頃約翰百出其方術以。要露弟。有時露弟亦震動不能自制。則力與愛神支格。自抵其頰。立逃而去。如是者數數。約翰伯森亦知露弟之必不可回則。亦絶其妄念。無敢恣肆。惟冀露弟以。同懷之禮相待推言之此二人之行事。乃至不可解。約翰伯森者。鉅富人也。何患不得美妻。乃必求婚於一無告之女子。露弟者。畸零人也。一身飄泊。直同大海之浮蘋。無所依倚而。竟不步嫁此富人苟。爲他人者必。將出其平生之媚術以。惑約翰伯森冀。爲富家主婦無待。此約翰伯森之啓齒矣。 
國外新聞 
[英下議院休議期限]  
　　二十三日倫敦電云英國財政大臣喬治君宣稱下議院將休議至一九一一年四月十五號再行開議 
[女子選舉權議案近聞]  
　　二十三日倫敦電云英相愛斯奎士君聲言政府不能再行輔助女子選舉權議案 
[英皇校閲海軍大操]  
　　二十三日倫敦電云英皇在湯培港閲看内國大西洋及地中海海軍艦隊會操戰術皇於奪雷諾脱式戰艦之行動頗形欣慰並與砲塔之砲手握手互談淮愛脱君在湯培港駕乘飛船下瞰會操之艦隊計昇空二次據謂其高均非砲力能及云 
[美國組織棉織會社]  
　　二十三日倫敦電云據鈕約電稱美國現已組織萬國棉廠會社計備資本美金洋二千萬元聯合美國坎拿大棉廠製造棉織各品 
[英議院問答日本税則]  
　　二十三日倫敦電云外務部大臣葛雷君答保守黨議員藍思唐君問日本税則問題不認該税則將使英國貨品每年少銷英金一百萬磅之説保守黨議員郝浦君於是起而問曰英國與日本之商業除非婉請日本减輕税率則難保全豈非實事乎外務部大臣答稱郝君之議未免過早今宜靜候與各國協商既畢而後以吾人所受之結果與他國互相比較則始可審斷至法國新税則吾英亦將與各國所受之結果善爲比較云 
 
 

Page 27

 
 
[德奧外交官互會]  
　　二十二日栢靈電云德國新任外務部大臣華氏奧國外務部大臣阿氏已在曼利安培特會晤兩大臣均允絶不干涉居留島問題並表同情於土爾其之立憲及允協辦外交政策各問題 
[卡尼拉圭要求承認總統]  
　　二十二日尼拉圭致電歐洲八國要求照會美政府承認曼特里總統各國已婉詞却之（以上譯字林報） 
來函 
[章保世覆蘇州城自治議員方雅南君書（續）]  
　　要而論之定章程編法律貴乎適宜苟適宜則雖以一家之説憑一人之見亦無不可苟不適宜則雖字字本之歐美條條倣之日本亦終至於扞格不通而後已不然我國種種之法規倣諸日本矣試問日本種種之法規倣諸何國乎藉曰日本倣諸歐美矣敢問歐美種種之法規又倣諸何國乎此我公本程萬師國法學一言之不足以欺鄙人也不第此矣來書曰（此次審查外間傳言甚至有吃倒善堂推翻舊時紳董之語若如大著所謂審查管理公產之人有無弊端云云則不免高之乎視此管理人矣）嗚呼我公之言豈以管理人與審查人有弊端爲高無弊端爲低乎又豈因於管理人之無弊端而遂輕視之乎不然何言之離奇而令人不可索解也來書又曰（此次審查係區别公欵公產何者應歸府廳州縣何者應歸城鎭郷俾得請地方官核准責令該管理人和盤托出）又曰（異日苟能和盤托出少生一團阻力固爲吳民之福大著亦不爲無功）一則曰和盤托出再則曰和盤托出我公之心光目光豈專在於和盤托出乎吾不知和盤托出以後又有辦法否乎蓋和盤托出者卽所謂撥充自治經費也有自治之經費必有自治之政策而自治之效果乃可見而吳民乃蒙福否則雖有和盤托出之鉅欵而蒙福者爲少數之吳民非多數之吳民敢斷言也夫以少數吳民之蒙福而歸功於鄙人鄙人不受也雖然鄙人亦過慮矣府廳州縣與城鎭郷之公欵公產自治公所不得擅用固明明載諸上年諮議局籌定自治經費案者我公且謹誌之勿忘他人亦安肯踰越此範圍耶鄙人一孔之見所言多觸犯願我公進而教之曲恕而詳察之體鄙人之　説與自治議會諸君子共勉之則鄙人之幸抑不特鄙人之幸也 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
[啟新洋灰　有限公司廣告] 　　 
啓者本公司係承受唐山洋灰公司老廠另購外洋最新式機器施窰等創設新廠自丁未臘月新廠開機以來出貨加增行銷愈廣灰質經本廠西洋化驗師悉心研究精益求精曾寄由德國國家栢林及日本關東都督府上海薛爾惠君各化驗所驗得灰質之細勁力之堅日增月加凝結之遲速合度超出英國各工程司於西一千九百另七年六月所定之成色單寳與外洋最高等之洋灰相伯仲用能信用日廣故京漢京奉京張正大南滿洲津浦南北叚各鐵路紛紛訂購名譽日隆尙有機器製造之缸磚花磚洋灰瓦水溝管　子土等項無論零躉交易均可本公司總經理處設在天津海大道英租界並在北京奉天大通烟台牛莊靑島上海漢口南京鎭江名埠均設有經售處如蒙　賜訂大批價値從亷交貨不悞期限所有洋灰及各種磚瓦等件重量式樣大槪用法另刋有華洋文廣告　賜顧諸君請向本公司面議可也 
[久已馳名廣東鹿芝館痧藥] 　　 
本館開設數十餘年各項膏丹丸散藥酒藥油俱選上藥精工泡製麝香痧氣丸八寳紅靈丹神效臥龍丹每元壹百瓶大瓶每元十瓶創製痧氣藥水大瓶每元十二瓶小瓶每元四十瓶時症白痧散諸葛行軍散大瓶每元十瓶小瓶每元四十瓶虔修六神丸每瓶六角萬應午時茶每合一角半舗在上海英老巡捕房斜對門分設杭州淸河坊蘇州閶門中市 
　　燕醫生瀉補丸各藥房均有售凡人飲食過多腹中膨脹胸膈悶閉服之燕醫生瀉補丸藥立見神效虚實咸宜果無後患消食通竅靈驗異常全球購服頗多諸大名醫皆已試験莫不謂效力偉大老晉隆洋行總經理有志衛生者其各留意可也 
[無往不便] 　　 
萬事必求其便·其不便者去之·峨冠·博帶·非不美於瞻觀·欲求其便·則易而爲短衣窄袖矣·陸行宜車馬·欲求其便·則易而爲汽車電車火車矣·水行宜舟楫·欲求其便·則易而爲汽船矣·急足傳書·郵筒遞信·因其不便·則易而爲電報電話矣·於以言便·何若去其不便·本藥房廣告旅行必讀一則·極言樹皮丸之便·諸君子應共鑑之·然猶有未盡言者·敢續爲諸君子告·諸君之旅行而得樹皮丸者·固無所不便·若居家而服補劑·即舍樹皮丸·似亦無所不便·然終有不便者在·則樹皮丸之便·誠爲環球第一品也·吾國人居家之服補劑者·以膏滋藥爲能品·近則有服牛乳者·有服牛肉汁牛髓粉魚肝油者·杜門不出·瓶罍不空·固未見其不便·然諸君子不有酬酢之時日乎·友朋戚䣊·慶吊相通·尊酒往還·周而復始·當此之時·平日所不可缺乏之補劑·徒以累墜不便携帶·即可以携帶·又嫌調服不便·坐是間斷·一日之時間·一席之周旋·尙且如此·其有大家喜慶·連旬匝月·始告讌畢者·可無論矣·由是言之·得毌與旅行諸君未得樹皮丸者·事同一轍·蓋樹皮丸一瓶·可供一人八日之用·可隨身佩帶·不論日夕讌會·或茶或水或酒·均可呑服·自不虞其間斷·樹皮丸允可稱爲無往不便之品也·諸君識之·如以膏滋藥牛乳牛肉汁牛髓粉魚肝油諸品爲不便者·盍舍此而取樹皮丸之無往不便○每瓶一元每打十元○總發行所上海四馬路五洲大藥房○各埠五洲大藥房及各大藥房均有出售○杭州總經理處在宗陽宮前百歲坊巷内 
 
 

Page 32

 
 
   
 
