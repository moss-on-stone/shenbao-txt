# 1893 - 339 - 4907415

 

Page 1

 
 
[申昌合記書畫室遷移告白] [  點石齊啓]  
　　本齋所設申昌合記書畫室今遷移至棋盤街口坐東朝西門面蒙士商賜顧請移玉至是處交易爲荷此佈 
[恭印大清會典告成] [  圖書集成局代啓]  
　　大清會典一書薈萃列聖之實錄博采本朝之掌故門分類别并然秩然禮備樂明超軼前代茲有友人覔得欽定本情本局付諸手足刻已告成卽日出售計書一百卷分裝八本盛以錦套釐定碼洋一元六角寰海内外欲知昭代鴻規者允宜家置一編以資攷核也售處在三馬路申 
報館及申昌書室或臨各書坊選購亦無不可　 
[再論鎭洋奇案]  
　　嗚呼我今而後知官塲之信任家丁其爲禍眞不小矣僕隸厮養之輩豈旘顧全大局惟專慣貪利罔義搜羅造孽之錢平居約束彌嚴猶且作奸犯科指官嚇詐苟稍信任焉小之則虎威狐假魚肉懦良大之竟罪惡彌天肆行犯上至此始悟其播弄權術設法防維嗚呼蓋已晚矣代理鎭洋縣郭明府被門丁蔡麗生誣瘋捆縳一案道聽塗說言人人殊本館心竊疑之特於上月三十日略序緣由著爲論說然猶不敢以道路傳聞之語深信爲眞至昨得訪事人來函始覺纎微畢盡爰再泚筆而論之其事起於富豪李某悮斃學徒是固命案也人命關天在明府固已知之卽蔡亦豈不知之乃明府旣已親蒞屍塲騐明塡格而蔡竟私行更改堅求蓋印詳銷此其弄法舞文早已律所難宥旣經明府正言申斥蔡苟天良未昧自應深自悔過默爾無言乃竟怨詈交加惡言挺撞明府雷霆大發急欲升堂嚴以懲之原不爲過而蔡復膽敢喝令家丁十餘輩將明府雙手紥縛誣以瘋發送至州衙嗚呼噫嘻是可爲孰不可爲此其罪浮於天充其量直可以奴僕而弑家主矣化日光天之下何竟出此悍僕兇奴哉然使州尊程剌史明如水鏡將蔡痛懲慰明府而送之歸此事猶得化大爲小卽剌史方出署赴宴而爲公子者顧及大體或亦可曲爲挽回乃公子先已與蔡商通至此惟留明府晚膳明府自知孤立無助萬一被其毒害將寃沈海底永無昭雪之期其不肯食也雖曰迹類迂拘其苦心當亦可諒矣然而剌史固不能無咎也假令剌史宴罷回衙知蔡之兇惡無狀明府之實未發瘋婉語調停尙得彌縫萬一乃貿貿然委太倉州州同兼攝縣篆而以明府之瘋狀上詳噫吁嘻明府眞口銜石闕無可與言矣猶幸以甲榜出身得以下筆千言一抒憤懣不平之氣鄧方伯閱而大怒留明府在署察其語言動作並不瘋癲遂批飭蘇州府拘拿蔡等一干人一面調剌史至省垣摘去頂戴今而後明府之寃得雪或者可無憾於心乎或曰此案離奇怪誕他日一經讞定其罪之輕重如何則告之曰日報體裁凡案之未定爰書者不得妄爲臆斷而本館尤小心從事一切無稽　語及友人所致論說新聞槪却不登以免多生枝節此事旣據訪事人詳陳顚末故敢略參末議弁諸報端至其罪之輕重若何則報法者自有權衡豈尸祝所能越爼哉或曰奴僕謀斃家主律有明條昔年山陽冐賑案中其下手之家丁綁赴墳前凌遲處死兹則僅捆縳而不謀斃其情似尙有可原然僅援書役挾制本官紏衆進署滋閙之案又似乎失之過寛究竟如何而適得其平無枉無縱乎曰僕少雖讀書尙未讀律申韓之術豈門外人所得管窺姑靜以觀之可也或又曰邇者巨案之駭人聽聞者多緣公子而起金陵查太太一案訊係季廣文之公子刃斃累及廣文氣忿而亡而公子猶縲絏覊身不能保全首領今此縳官之事蔡又先與刺史之公子關說商議旣定始敢犯上行兇噫世族大家少年紈袴棄禮蔑義無法無天舉世波靡能無浩歎然如廣文者龍鍾老邁已鄰就木之年約束不嚴本無足怪若剌史則堂堂名進士從政多年遠近口碑頗有神君之頌奈何公子亦不知自愛致與門丁爲伍釀成此莫可收拾之禍端哉余乃喟然而嘆曰子之言是也僕請以兩言括之曰服官當以嚴約丁僕爲第一要義而子弟尤不可不教之以義方 
[鳳闕祥雲]  
　　太和昭德貞度三門工程雖油飾石堦尙未竣事而頭停瓦片業已盖成本年方向合宜由工程處知照欽天監選擇合龍吉期旋准覆稱選擇光緒十九年十月二十一日已已太和昭德貞度三門金脊合龍宜用卯時吉等因卽由工程處請承修大臣額相國李大宗伯届時偕監督監修人員舉行合龍典禮○兵部爲咨取事照得本年恩科順天武鄕試錄例應由本部奏請欽派大臣在午門前朝房磨勘相應咨行各部院衙門將滿漢堂銜卽日開送過部以憑辦理○八旗滿洲火器營應領皮袄銀兩之鳥槍護軍校鳥槍護軍等經掌八旗關防正營總文營總陞等定於十月二十一日辰刻在八旗印房考騐以憑造册先期行知各弁兵於是日辰各帶弓張齊集聽考○廣東在籍紳士三品銜道員用候選知府許應鏘等聨名呈稱已故廣東水師提督方耀自道光咸豐以來帶勇剿賊功德在民請於廣州府嘉應州東莞縣等處捐建專祠列入祀典每歲春秋由地方官致祭以順輿情而彰忠藎由兩司詳請李制軍剛中丞會銜入奏十月十八日奉硃批著照所請禮部知道欽此○翰林院爲咨送事現懸日講起居注官滿漢二缺本院於本年十月二十一日帶領引見相應將應行引見之詹事府左庶子清銳翰林院侍讀景厚侍講惠純伊克坦詹事府洗馬榮慶左中允文煥右中允瑞洵翰林院編修熙元豫泰崇壽熙瑛檢討寳豐編修恩祥文海嵩恩載昌啓綏詹事府少詹事梁仲衡洗馬張仁黼右中允李殿林右贊善李昭煒編修李聨芳汪樹烈修撰曹鴻勛編修陸繼輝高賡恩陸寳忠馮光遹藩炳年龎鴻文陳思霖等先行咨送軍機處照查○吏部爲示傳事所有擬補盛京工部筆帖式文鐸一員於十月二十五日丑刻赴西苑門外六項公所内吏部公所書到聽候排班帶領引見如排班時不到卽將緑頭簽撤下先於二十日午刻親身赴部演習口背履歴如是日不到卽將引見扣除○工部爲知照事所有奏補本部漢主事缺等員於十月十七日帶領引見奉旨工部營繕司漢主事員缺梅壽祺著准其補授期滿額外主事張文渙嚴庚辛均准其留部欽此欽遵到部相應知照吏戶二部查照○禮部謹奏爲奏聞事查定例每年自十一月初一日起至次年正月十六日止祭祀朝會應穿緣貂朝服禮部先期奏明奉旨後通行在京各衙門等語今本年十一月初一日起至次年正月十六日止遇有應穿朝衣之處應照例穿緣貂朝衣爲此謹奏請旨十月十九日奉旨知道了欽此○吏部爲批示事所有現任江西永豐縣教諭謝庭蘭係南城縣廪貢六年俸滿保薦據護理江西巡撫布政使方給咨赴部引見查該員由現任江西永豐縣教諭遵新海防例捐知縣遇缺先在任候選光緒十九年八月分到任簽掣四川篷溪縣知縣其教諭俸滿保薦已斷自應引見四川篷溪縣缺相應批示○武闈提調慶沈景張爲曉諭事本年恩科鄕試中式武舉例應覆試前經出示曉諭該武舉等出具互結親供赴部投遞聽候覆試在案今本部定 
 
 

Page 2

 
 
於十月二十八日奏請欽派王大臣覆試爲此曉諭新中式武舉等於是日五鼓各帶弓馬赴東安門内南箭亭子正白旗侍衛教塲伺候覆試並將本部所給互結收照於是日呈繳以憑查騐如有遲延不到以及並無互結收照卽將該武舉扣除不貸其補行覆試武舉亦於是日赴彼伺候毋得自悮○明年恭遇皇太后六旬萬壽自頤和園乘坐金輦還宫前因製備金輦尺寸較大不能進西直門涵洞復令另行改製迄今工程已竣經鑾儀衛會商慶典王大臣擬傳集校尉人等於十月二十八日恭請金輦自西安門以迄地安西直等門至頤和園沿循蹕路經行之處先行舁演一次以昭愼重已由鑾儀衛主稿會同王大臣於十月二十五日會奏請旨矣 
火患宜防 
　　厦門火政不脩平時未嘗操演水龍除各洋行自置水龍及厦防廳署有舊式水龍一架懷德宫有洋水龍一架葉姓家有水龍一架此外寂無聞焉合厦週袤三十八九里烟戶十數萬僅此水龍數架殊有鞭長莫及之勢所幸厦門火災頗不多見非善於防火也因所造房屋大都以椽木架於兩旁墻上中間又無木板間隔皆用石磚樓板之上必鋪方磚兩層四面上下皆無木片是以火患極少而洋行火災更屬數十年來所僅見十月十八日午刻海關間壁德記洋行二層樓上天花板内濃烟四射經對面美打洋行中人瞥見大聲呼救幸在日間洋關名西人奮不顧身上屋拆救關内洋龍卽就海邊吸水源源噴射和記洋龍亦飛馳而至帮同撲滅僅燬樓上天花板並木椽數根查起火之由洋行壁間本有火爐烟囱該行購茶泡樣每在火爐洞内支燃木炭是日並未泡茶生火因火爐烟囱緊貼天花板内之木椽遂被燃著幸是日無風洋關各西人又能奮勇撲救故得轉危爲安誠大幸也 
[教案未結]  
　　湖北麻城地方鄕民擊傷瑞典國教主二人一案至今尙未了結現聞德國駐漢領事丁乙呢君向鄂督張香帥索得番佛五萬尊以爲撫卹香帥以教士私至通商碼頭二百里以外傳教致釀禍端大違和約章程未允賠欵旋有某國辦軍裝之西人現寓漢口瑞記洋行從中調處俟有成議再行列報 
[商議招工]  
　　巴西國在阿美利加洲幅員廣袤幾及數萬里顧污萊未闢地尙荒蕪近擬招雇華人前往墾土特簡頭等欽使航海來華數日前欽使已携帶灜眷及叅贊三員由日本抵滬欽使年已七旬以上知北洋行將膠凍乘車北上過覺辛勞因携眷赴澳門度歲俟春冰旣泮然後回滬赴都與總署商訂約章載工人前往從此貧民又闢一謀生之路當不必羣趨美國日受約束之苛矣 
[騐收砲臺]  
　　兩廣督憲李筱帥蒞任之初見黄埔虎門等處砲臺工料未堅規模未善爰奏請改建以期鞏固慘淡經營已歴數載迄今大工已竣筱帥遂於十月十九日親往騐收安不忘危其識見誠人一等矣 
[賀客盈門]  
　　粤東報銷局總辦兼洋務局文案楊懿卿觀察文駿日前接到京電欣悉欽奉上諭補授雷瓊道員缺在觀察固喜形於色而僚友聞之亦莫不爭先道賀旌旗夾道車馬如雲頗極一時之盛 
[衣錦榮歸]  
　　廣西副主考勞茨鄕太史肇光籍隸粤東此次皇華奉使玉尺量才撤棘後請假回里於十月二十日命駕入城向各富道投刺各憲亦以禮答拜高車駟馬塞巷塡衢宗族交游頓增光寵矣 
[考試愼重]  
　　粤東武闈技勇已於十月十九日試竣次日卽應入内塲默寫武經主試剛大中丞愼重遺才不肯草率了事待至廿三日始入内塲廿四日覆試廿五日揭曉此爲向來所未有也 
[穗垣小火]  
　　十月十九晚三更時粤東省城内司後街林姓家因煎茶遺火遂致烈燄熊熊勢不可遏是處與督轅相近文武官員飛馳彈壓尤爲出力各街水龍亦踴躍赴救歴炊時許火勢已衰僅焚房屋一間鄰里皆慶無恙 
[錢鋪倒閉]  
　　江西上饒縣某錢鋪開張有年塲面頗闊人多信任銀錢往來其數殊鉅上月某日鋪主一病不起該鋪遂一蹶不振通盤核算實虧一萬餘金計欠省垣某錢鋪爲最多欠萬邑某錢鋪次之所出花票千餘串皆兌半大半小現錢本地貧民尚不甚喫虧惟一老嫗衰邁龍鍾有花票四串欲盡取大錢店夥不允嫗卽與之拚命衆見其龍鍾可憫勸夥另給大錢餘人不得照樣嫗始稱謝而去 
[試辦礦政]  
　　有吳姓者云是監司大員籍隸湖北宜昌府興山縣去夏禀呈湖廣總督張香帥略稱興山縣境内東鄕離城七八十里之建陽坪佛堂坪高嵐山等處出有鉛礦其苗甚旺每礦子百斤約可鍊得凈鉛四五十斤又西鄕離城一百六七十里之千家坪石槽河出有銅礦苗深脈遠足以久採咸豐朝屢有土人挖掘其色紫紅質地甚好此二處距城均不甚遠柴炭亦便請委員開辦所得鉛銅半歸錢局鑄錢半儘客商銷售等情香帥當卽批准然尙未興工也兹經湖北臬使陳廉訪與吳訪得有查貳侯者前在雲南久辦礦務深知開礦事情遂力薦於香帥之前香帥劄委徐太守偕查往騐已於十月初旬附某輪船前去矣本館駐鄂訪事人述之如此并錄批語於左方曰據禀已悉查興山地瘠民貧如有地利可開自是養民善策該道籍隸興山備悉情形請邀集商股試辦興山西鄕千家坪石槽河之銅礦及東鄕之高嵐山佛堂坪東南鄕建陽坪之鉛礦旣據稱與民間田園廬墓毫無關碍應卽准其試辦以濬利源而惠窮黎惟千家坪石槽河高嵐山佛堂坪建陽坪五處是否均係官山抑係民業應由該縣迅速確切查勘明確曁實在有無妨碍詳悉禀明立案不得挑剔稽延官山則該紳等應行赴縣具禀承領試辦民地則應自向地主酌　　值無論官山民地均應禀由鐵政局發給執照爲據以杜假冐紛爭將來如果開有成效官山民地亦須分别辦理至如何交礦納課之處應俟開采暢旺以後再行體察情形酌議飭遵創辦之始均可從寛以期招徠從事仰鐵政局卽便遵照轉飭該紳等遵照上項指飭事理分别官山民地禀明該縣領鐵政局執照妥爲試辦並飭興山縣一面查明迅速禀覆一面出示曉諭并隨時會同營汛稽查彈壓嚴禁地棍痞徒滋擾阻撓汛兵差保藉端訛詐准由該紳隨時禀明卽予嚴懲是爲至要繳 
[析津寒鳥]  
　　津郡西國官商賽馬原定於十月十六至十八日嗣因雪後泥　改期二十日至廿二日已列前報兹聞今歲賽馬塲因被水淹浸遂於附近陳唐莊外擇地圈塡以便馳驟事雖因而實創故爾遲遲臨期又以霜繁露重道路未乾復改於廿三日至廿五日比賽蓋駐津西人賽馬終塲向在禮拜六俾於翌日星期征鞍暫憇也遠來商宦之與賽者以賽期屢改恐悮正事擬策歸鞭免致客途濡滯董事恐乘興而來者敗興而返遂於廿一日飭將馬塲修治乾潔夜間鋪蓋稻草以免霜露濕透卽發知單於廿二日開賽廿四日訖事今年賽馬塲旣非舊址而日期又屢經更改故悉紀之至於孰勝孰負等諸吹縐一池春水干卿底事 
[津門氣候]  
　　析津於十月十四日雨雪而後北風驟緊天氣嚴寒河旁已見薄冰河水驟消數尺輪船不能來往自如至十八九天時和靄宛似三春加以東風拂拂河水已消復漲輪船絡繹進口不異曟時廿一至廿三日暖日烘晴不特河旁冰釋卽溝壑之凝結薄　者亦復一律融化天時不定儼如人事無常世態炎凉又何足慨 
[挾纊恩深]  
　　天津籌　局司道分派委員赴鄕散放冬振並於西沽北倉兩女廠開勺煮粥以惠飢民今又復備辦棉衣棉褲約萬數千件運至通州武清一帶被災最重之區分别散放在被澤者固感激不遑然災區過廣災民過多竊恐尙難遍及耳衣被蒼生仍望諸榿梯爲懷之大君子 
 
 

Page 3

 
 
[僞票敗露]  
　　蕪湖匯康錢莊係仙源某搢紳所開長袖善舞闤闠中推巨擘焉有新滿師之小夥吕某年華慘緑顧影自憐愛作狎邪遊燈紅酒緑買笑揮金久之圖窮匕首見不免露出窮措大面目心生一計仿造本莊所出銀票一紙上寫二七寳紋七百七十四兩零囑對面慶華銀樓夥某乙於十月十七日黄昏持往别莊支銀初至同莊加水過多不兌而去繼至裕泰莊兌得洋銀一千有零蓋票紙圖記描摹逼肖幾可亂眞故令人無從辨别也惟帳夥某在内遥見乙神光霍霍似有不安之色陡起疑團令學徒尾隨其後瞯其携往某處一面將票繳還匯康核對匯康亦不自覺隨手掣給回單少頃吊查票根比銷良久不得始知其僞急往裕泰探詢支銀之人適學徒已回其人逕詣慶華銀樓根究之下乙初猶不認繼因團總地保恫嚇再三始和盤托出自言係汝本店吕某所托余固不辨其眞僞也匯康隨將原贓當塲携去交還裕泰轉瞬將吕之父若兄邀至縷述其子弟所爲如此吕父默然不語立將其子携歸行至半途吕自知無面目復見江東父老乘間躍入道旁淺溝幸水不甚深經人援起僅衣服淋漓而已次日傍晚喧傳吕已呑服阿芙蓉膏毒發殞命果若此豈不大可憐哉余竊怪世之懋遷者爲子弟擇業每以錢業爲最優不知子弟一入此等大莊習見紛華靡麗性質稍有不定卽易墮入下流如吕之情極自戕者蓋已不知凡幾矣可不引以爲鑒耶 
[接客定章]  
　　皖南墾荒之湖北客民每年冬去春來幾如海燕不下兩萬餘人出入必假道蕪湖以洋棚爲樞紐是以洋棚生意亦以若輩爲大宗每届冬初派夥四出爭相延攬甚至此攘彼奪有不能並立之勢盖以每客卽有青蚨二百文祇此百餘日每棚獲資無不盈千累萬故不憚以全力爭之更有派夥在路强拉生客者以致無業青皮亦分布内河兩岸溷賺旅人行李嗚呼果孰階之厲哉經洋務局總辦吳春農太守出示諭禁並定章程此後每棚只準派夥三人就近招接不得遠出强拉並由局給發腰牌令夥佩帶以便遠客有所區别自示之後如有並無腰牌在外招接以行其騙者許客扭禀來局以憑重懲云云此後匪徒當無從施其伎倆矣 
[赭嶺霜楓]  
　　蕪湖一帶不雨已將兩月四鄕溝渠盡涸田疇坼裂如龜所種來牟嫩芽甫茁卽遭旱魃蹂躏清麗綿芊之色變而爲萎黄早韮晚崧亦復枯瘠如柴老農老圃相對咨嗟安得痴龍睡醒油然作雲沛然下雨哉○新關南北卡委員瓜期已届觀蔡循例考核以北卡馬二　辦理尙屬認眞詳請省憲給予連差一次以示鼓勵南卡則改委吳少齋直牧接辦於十月二十五日接差○大通牙厘兼保甲總辦鄒墨賓太守於十月十八日因公來蕪謁見袁觀察並拜會各同寅曹駐厚康錢莊同寅互相延請酒盞詩筒酧酢殆無虚日旋於廿二日回大通局次○保甲局前年置有新式洋龍一條輕靈敏捷蕪出其右惜駕馭不善竟折其足以致如材能之士一旦廢棄不復出爲世用未免令人氣沮兹經道憲查知以保甲巡勇無多縱然修好亦不能用因取以借給老湘營蓋老湘營救火素　得力惟洋龍只有一條而且渺小不適於用今以無敵之師又得無敵之器從此所向無前不畏祝融猖獗矣○冬防於十月十六日開辦向年此時必更添委佐雜數員專司查夜以爲保甲之輔今屇袁觀察實事求是以南北兩岸設局已分八叚果能各盡職守自能有密無疎因變通辦理將添派委員之薪糧匀給各分叚以充油燭之費惟憲恩雖已加重而責成亦復不輕自昏及旦委員督兵梭巡毋許片刻疎懈每夜查至四更又令各員帶兵齊赴總局會哨親身書到啖粥少許以禦嚴寒道憲亦親自蒞局與之周旋故自總辦以及分巡各員無不澈夜從事馬蹄人跡絡繹通衢店鋪居民咸有長城之恃矣○亢晴日久火燭堪虞十月十九日上午江口廣肇公所後面茅屋叢雜中忽爾烟横霧塞瞭見甚速隣人坌集遞水灌澆未致釀成巨災又雞窩及南岸江口茅檐櫛比連日亦疉受虚驚均幸灌救頗速得以轉危爲安然則居家者可不愼之又愼哉○武闈揭曉後各舉子紛紛回里當道恐有不肖船戶與之勾串夾帶私鹽是以派撥砲船數艘横截中江查騐放行以重功令 
[開院儀注]  
　　今歲日本議政院已第五次開議奉旨東歴十一月廿八日上午十一點鐘時舉行届期皇用第一公儀式行幸院中於十點鐘時車駕出宫道由櫻田門閱四十五分篤臨貴族院門内右側西園寺貴族院副議長始金子書記官長等整列左側星衆議院長及水野書記官等整列一聞駕到蜂須駕貴族院長早出大門迎迓日皇御大元帥正服式部官及文武大臣扈從供奉入門由蜂須駕議長前導日皇登樓御便殿兩院議員聽議長指揮貴族院議員由式塲東側入衆議院由西側入各携禮帽整肅起立旣整備式塲畢鍋島式部長請日皇臨塲有栖川小松諸親王及各太臣隨之旣御玉座後百官惶懼稽首以表敬畏之忱伊藤總理大臣鞠躬進御座前將勅語書捧呈日皇卽行宣玉音朗誦曰朕告貴族院及衆議院兹朕親臨帝國議會舉行開院式朕命國務大臣整理行政諸般經調製明年明治二十七年度豫算及必要法律案逐一提出朕願卿等於國家要務各竭協贊之任是望此時滿場肅靜無聲日皇宣畢蜂須駕議長匍匐至御前拜受勅語日皇入便殿小憇天顔甚爲和侻有頃駕還百官恭送如禮是日賜陪觀者除本國文武勅奏任官外又有中國及俄奥朝鮮等國使臣使館書記官各日報館執筆員 
[南市大火]  
　　前晚十一下幢時本邑南市十六鋪所轄大碼頭内大街永生彈花店方在工作悮將火油燈擊翻以致油入棉花堆火燄猝發各夥急提水以救而轟轟烈烈早已延及地板滿室通紅鄰家皆在睡夢中驚醒之餘立卽奔出旣而更夫地甲鑼聲亂擊投報文武各衙其時風勢甚狂火遂冐穿屋頂延燒比鄰胡悅來鍋店迤東大興油紙店有恒森泰漆店焚去其半而止迤西延燒容大怡記磁器店某姓麻袋店曹永茂茶葉店至聚海源板棧而止當火熾時十鋪十六鋪二十三七鋪天主堂古雲臺道署松海防同知署沉香閣萃秀堂普濟社旣濟會戴日湧春申侯祠花業荳業各洋龍計共二十餘架先後飛駛而來分排火塲四圍汲水噴澆祝融氏仍不退讓火勢且盛竄過大街延燒對面順泰布莊轉入其内焚去某姓住宅又迤西延燒慶餘銀慺及隆盛皮相店順裕醃貨店至小弄口裕泰隆皮箱店而止迤東延燒周成和成衣店同德泰米行同發米行至成泰銅錫店而止江海關道聶仲芳觀察上海縣黄愛棠大令松海防同知劉乙笙司馬水利廳林少尹新任總巡葉臨恭司馬提右營參將廖楚才叅戎守備程守戎城守營李采臣千戎南北中局員李蘭史鍾偉臣祝翼雲三二尹二十三七鋪局員戴憶珊劉穆亭兩二尹各命駕臨塲督勇往來彈壓直至鐘鳴一下火勢始稍稍就衰是役也共焚去市房住宅約四十餘幢誠巨災也有某洋龍水夫某甲因河邊攞擠異常以致墮入波心幸同伴見而救援不致溺斃某小竊闖入某皮箱店搶　空皮箱一口爲十六鋪地甲裘寳生所見帶往巡防局李二尹提訊之下裘中又禀稱小的搜其身畔有洋銀四元諒亦在火塲攫取該竊叩頭如摀蒜戰戰兢兢面無人色二尹着重責五十板洋銀及皮箱存案候領大酺樓酒肆後周姓見火勢猖狂恐遭波累急將牀帳被褥携之而出人叢中被匪人刦去棉被一條同發米行門面被焚行中人無從逃出從後門繞至某烟館忽有匪人混入將烟館中自鳴鐘一架挾之而逃 
[美員拜客]  
　　昨日亭午時新任美總領事漢德君偕副領事易孟士君至英公廨拜會蔡二源太守太守迎入花廳叙談良久或曰商議老閘北首工部局收取房捐之事也 
[搶親笑柄]  
　　本邑陳涇廟人夏狗以耕種爲生涯其子某甲年已弱冠自幼憑媒聘徐某之女爲室邇以求凰念切不暇告知媒妁竟作搶親之舉糾合數十人簇擁而去不料忙亂之中誤將沈香閣香工徐聖全之妻某氏搶去並將室中所有物件搗毁無遺適爲聖全之族人徐阿元所見向前攔阻若輩不分皂白遽以老拳從事阿元受傷甚重而聖全亦以床頭人無端被人刼去此情何以自甘欲投巡防局控訴夏狗自知理屈央五圖地保顧雲堂爲之排解罰令夏狗重修廟宇並備查燭酒筵向徐服禮將妻送回始了其事鄕人舉止鹵莽抑何可笑乃爾 
 
 

Page 4

 
 
[移緝凶犯]  
　　本年四月二十五日丹徒縣東鄕李王氏投縣禀稱夫弟李太才因乏子嗣將氏子李玉生領去兼祧香火旋聘張氏爲媳迄今多年相安無事不料是月念四夜氏子玉生由氏家回至夫弟家進門之後見夫弟太才與媳張氏調姦張氏不從大聲哭喊氏子玉生向之查問太才卽用長刀亂戳玉生當卽奔逃太才竭力追赶氏夫李太興聞聲攔阻亦被刺傷與玉生同時斃命鄰人李吳氏上前解勸亦被帶傷太才見勢不隹乘間逃逸求請騐究丹徒縣王明府騐訊屬實飭提凶犯太才尙未弋獲誠恐日久遠颺特懸賞格移文來滬請黄大令飭差協緝略謂拿獲凶犯太才者賞洋一百元知風報信者五十元重賞之下必有勇夫想凶惡之徒終不能倖逃法網也 
[解犯登程]  
　　昇大馬車行馬夫王阿發駕車不愼碾斃婢女趙洪仔一案經上海縣黄大令訊實騐明箕斗聽候起解已列前報昨日大令發給文憑令原差將王阿發提出由大馬頭登舟解府轉勘　 
[惡僧解案]  
　　張三寳扭三十保六圖地保張逸齋至縣控稱張與妻母邱張氏串通將髮妻邱氏誘出與虹口和尙海林姘識請爲提究黄大令訊供之下著候提氏等到案再訊已列本報前日原差將邱張氏及海林解案張邱氏亦自行投到大令飭分别看管聽候訊辦 
[童子何知]  
　　前日清晨本邑道營廳縣及其餘印委各員均往各廟拈香上海縣東廳吳二尹自沉香閣拈香回行至晝錦牌樓地方忽有金線作學徒周阿泉由餅店中走出横衝直撞誤碰憲輿轎夫面斥數語周亦惡語相抵二尹大怒喝令從者帶回署中升座研訊周供稱係蘇州人在綫作爲學徒無知悮犯求請施恩其母某氏亦投案下求恩二尹曰今日本當重辦姑念母子苦求著笞四十板交該氏領回管束 
[孝慈合德]  
　　謹啓者敝堂接奉鴻順莊交來周錫齡大善士奉母遺命完愿助賑洋五百元以資冥福皖北心愿子爲次子病愈完願助賑本洋八十元先後祗領仰見孝善推恩慈祥普濟早証菩提之果永培福壽之基救命之錢功德無量謹求附登報牘以誌謝忱上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[祀事孔明]  
　　十一月十四日冬至令節應行分遺王公恭詣東西陵　　　　　　　　　　　　　　士公等銜名於十月　　日具題十九日奉旨遣派兹將銜名恭錄於後致祭昭陵遣和碩睿親王魁　行禮致祭孝陵道奉恩鎭四公　齡行禮致祭孝東陵　泰恩鎭國公光裕行禮致祭景陵遣奉恩輔國公意普行禮致祭泰陵遣和碩怡親王漙　行　致祭泰東陵遣奉恩輔國公載　行禮致祭裕陵遣奉恩輔國公載　行禮致祭昌陵遣奉恩鎭國公榮毓行禮致祭昌西陵遣奉恩　國公載遷行禮致祭慕陵原擬和碩莊親王載　改遣郡王銜多羅貝勒載濂行禮致祭慕東陵遺奉恩輔國公榮頤行禮致禁定陵原擬和碩肅親王隆懃改遣固山貝子毓橚行禮致祭　祥峪定東陵原擬和碩肅親王隆懃改遣固山貝子毓橚行禮致祭惠陵原擬和碩禮親王世　改遣郡王銜多羅貝勒載瀅行禮致祭莊順皇貴妃園寢原擬和碩莊親王載勛改遣郡王銜多羅貝勒載濂行禮致祭端慧皇太子園寢改遣奉恩鎭國公載帛行禮欽　又　冬至令節遺員致祭三陵奉旨永陵遣奉恩將軍春煦行禮福陵遣奉恩將軍恩當行　昭陵遣奉恩將軍伊昌阿行禮欽此 
[漢陽考信]  
　　湖北學憲孔少霑宗師接試德安業已竣事遂於十月二十六日移文漢陽府擇於冬月初一日由德安起節按臨漢　逄太守立卽曉諭漢陽府五屬生童准於初六日齊集郡城以待文宗考試想晴川閣畔不乏才人當有挾策偕來邀宗工之賞誠者矣 
[借人洩忿]  
　　十月二十四日夜間江南武闈揭曉其名列前茅者固自欣然色喜若在孫山以外便侘傺無聊策馬懸弓揚船而去有某武生係海州人考試時馬步射全中舞弄刀石亦能舉重若輕頗見膂力留堂覆試竟以額滿見遺因此怏快失意次日往洪武街花粉店購買花粉　店與之爭論價目以口舌刺人生怒氣一腔正在無可發洩聞該店言無明火直冐躍入櫃中一手提店夥髮　一手批其頰又將貨物抛擲滿地以足踐之店主竭力周旋終不釋手幸生之同伴經過此處爲之排難解紛始掖之回去店主檢點貨物被損者約值錢一二串忍氣而罷惟店夥被擊兩腮紅腫如桃以此仇不可不報邀約多人前往理論比至寓所則已　其無人詢之房主人則云當日午後登舟此時當在大江中擊楫高歌諸君盍問諸水濵夥無奈遂痛詈而返 
[屍變]  
　　金陵公安里王氏婦年未三十十月廿二日病瘵而卒家貧無以爲殮其夫擬出外尋友借貸青　料理殯殮奈姑又抱疾在床無人坐守不得已倩鄰婦二人暫作伴侣及夫去後至三鼓未歸隣婦反扃屍者之戶伏堂上几上假寐以待未幾夫推門而入見燭焰熒熒作緑色細纔如豆房中地板震震有聲乃大駭不敢遽入臥房穴窓窺之見一物植立高與人齊睇觀良久卽其妻也形狀不類復活知爲　變大呼鄰人告以故有膽壯者持械入室攢擊之轟然倒地計離死所已七八尺矣亟納棺中舁赴郊外五六日後其家人於枕畔夢回時猶聞鬼哭聲啾啾然豈游魂果能爲厲耶誌之以補諾皋記之所未備 
[英界公堂瑣案]  
　　張作連扭奚江氏至公堂訴稱氏女阿囡許字兒子引榮爲室今忽賴婚另行擇配是以扭請訊懲氏訴稱小婦人家在寍波定海縣丈夫永奎曾積欠張烟錢四千文議將四歲女孩許伊爲媳卽以烟錢作聘金旣而男長女大無力成婚遂議定償還聘金另行擇配小婦人執有退婚據故敢將女許嫁譚琴芳蔡太守諭候訊供核斷○包探唐寳榮江阿三同禀稱王金生誘得朱王氏家三歲小孩倩蟻棍陳阿榮楊阿根售與吳阿金吳以無人撫養寄在楊沈氏家兹經朱王氏投報捕房捕頭遂令小的拿獲一干人勒令將孩交出吳稱買時出身價洋銀二十二元小的查得僅出二十一元王付給中金外復購辦衣裳今祇存十三元朱王氏訴稱小婦人家在江北現僑寓八仙橋左近王供稱小的亦江北人陳楊言及吳妻已死意圖買一小孩小的起意誘取朱王氏之子得價俵分吳供稱小的係上海人妻亡無子欲撫螟蛉憑陳楊撮合向王購取小孩寄育楊沈氏家並不知其誘得今將賣契呈堂陳楊同供稱王自言買得小孩無人撫養是以暫爲受寄月貼飯食錢若干蔡太守署將楊沈氏交人保釋其餘一併移送上海縣請黄大老爺照例懲辦包探秦少卿禀稱野雞娼婦顔阿寳曾因拉拽狎各拘奉大老爺遞回嘉興原籍今又來滬仍作野雞娼小的因拘案請辦阿寳供稱小婦人在籍不能度日無奈來此作野鷄蔡太守著將該野雞發官媒管押一月期滿再行遞解回籍○包探何瑞福禀稱周阿虎至徐維康槽坊混兌僞洋銀當場察出扭交捕房小的查得周由嘉興帶僞洋銀十元來滬已兌去三元其黨甚多今特送案請辦徐訴稱前已受人之愚是以格外留神察看周供稱小的祗有僞洋銀三元蔡太守飭交包探帶回捕房候查拿餘黨再行訊辦○陳寳大訴稱小的駕驢車送牛乳至高易洋行携之入内卓上無人致被李秀林竊取牛乳一瓶及空瓶一枚迨追獲交捕眞贓無着諒已轉遞他人矣李供稱小的在西人老佛所設恊和洋行當出店並未到過高易洋行平空被誣尙求昭雪老　投案具保蔡太守准之○一百九十一號華捕禀稱昨日小的巡行北河南路見余阿四在天后宫前擺攤糾賭是以連賭具送案余供稱小的小本營生偶然擲骰蔡太守判令枷號一禮拜發頭門示衆賭具存候毁去○包探黄四福禀稱王春才扭王德全至捕房聲稱被竊衣服德全堅不承認今特送案請追春才訴稱小的在治下開小客寓褪下衣服一堆被伊抽竊德全供稱小的係江北人現在治下當車夫夜宿伊寓見有衣服卸下因卽代與疉起不料竟指爲行竊蔡太守飭將德全交人保釋 
[法界公堂瑣案]  
　　蟻媒李三拐販案内牽涉烟妓劉三寳卽倪劉氏經葛同轉懲責押候夫族來案具領昨據張松源投案具呈領結聲稱與劉氏之夫倪雙喜爲中表兄弟請將氏保出送回蘇州交倪雙喜收領同轉准之　將劉三寳交張帶出諭令卽日赴蘇不准逗留滬上張遵諭而退○蟻媒胡子香拐賣戴葛氏案内牽涉之秦長發原斷枷號三個月期滿責放昨已滿期同轉著帶案開枷從重笞責三百板具改過切結○老北門外裕豐烟館内用刀戳傷賣水菓人張阿八之小徽州吳清卿枷期已滿同轉著疎枷照原斷笞責一百板具改過切結○陳阿生與徐永春互扭入捕房葛同轉以兩造供詞各異著將陳阿生押候飭探提到供出之見証阿龍再核昨據包探傳到葉阿龍供稱在碼頭上爲小工陳阿生寄洋等事小的並未目覩自上月初七日與陳相見後絶不聞問同轉問春泉櫻桃二人有否供稱同在碼頭作工問當日陳阿生在火塲拾得洋銀等情確有其事否答稱此係得之傳聞並非眼見同轉命提陳阿生到案與葉對質依然矢口不移聲稱定有洋銀寄存同轉以其有意訛詐著從重笞責二百板還押覆訊葉阿龍斥退著邀同春泉櫻桃二人下期投公堂備質○著名蟻媒李三專販江北一帶良家婦女售入花烟館爲娼經法公堂訪拿到案押候遞回原籍旋經開客寓之劉順興投案具保情願自行回籍豈料保出後仍舊在滬逍遥法外經克捕頭訪聞著保交案劉順興以李三避匿不出將其子李生福交案同轉命押候限交其父李三迄今限期已逾一味挺押昨日提案著笞四十板還押又提同案禁押爲劉二作保之王朝桂掌頰四十下還押以上二犯俱限五日内各將所保之人交案如再延宕定予嚴比○許尙榮吳文卿控陳松記多由東甲紙一百件迭次研訊尙無頭緒上期飭探同原被至順泰棧查明簿上五月内有無存貨禀候覆核據原被投案包探郁廷湘禀稱小的奉諭往順泰棧查明五月内並無存貨陳松記供定有存貨一百件包探將棧中抄出之帳呈電陳稱亦有細帳呈閱伊在總簿上查檢監生之帳在棧房内查明五月廿七日上棧一百六十七件廿八日出六十七件係吳文卿經手六月初六日出一百件係監生售與玉記名下同轉謂帳從何處抄來陳供由順泰棧抄來請吊簿據核對同轉謂此案懸宕日久業已飭探查明五月内並無存貨本委衡情酌斷應著爾照賠著將存案之票元二百五十兩除去一百四十四兩外尙有贏餘卽行找還陳稱大老爺不能憑一面之詞含糊了事如錯在監生情願罰銀一千兩照此斷法心實不甘同轉謂本委業已斷定卽　許吳二人具領紙包探又禀陳旣稱心實不甘求大老爺再飭查詢同轉飭原被退候下期投案再核 
[金陵官報]  
　　十月廿六目江西知府許炳褘到起服回省　建同知余　　　謝奉飭知奏留江蘇補用崔作球禀知知縣桂正華於本月廿二日病故巡檢　　春　委辦　口　局帮巡差　轅牌示委署上元縣敎諭丁炎因病繳委遺　查有試用　道毛永貞又高湻縣敎諭王軼羣病故遺缺查有訓導汪良才均署理○二十七日正任上元縣除　交　署海州回○二十八日同知周昌鳳謝委孔家涵厘捐差楊激雲禀知邳州任内各欵算解清結指分江蘇試用縣丞趙福元由京來又典史　　廉由皖來分發江蘇補用　捐免　看均到省 
[蘇省官報]  
　　十月廿六日正任親陽縣蘇品仁交缷回省府經章寳瑜銷奔牛釐局差遣卽辭赴雪雁橋釐卡新選海州贑榆縣青口鎭巡檢　敦儒浙江人禀到朱人黄　梓　吳江保甲差○廿七日知縣尚昌厚禀知奉委解淮餉赴楊州卽辭程南金禀謝奉委同里釐局差指分江蘇試用從九品吳棣昌安徽人到省○廿八日請補蘇　捕同知劉　庚禀知奉委海運省局卽到差臬轅監印陳鍾頴禀謝委改過局差縣丞王祖望禀知奉委溧陽保甲差指分江蘇試用巡檢孫寳瑞又崔禮麟均浙江人又鄭清徽從九黄光結　四川人到省州吏目朱大頤未入徐之之楠均禀知奉飭派蘇差委 
[邗江官報]  
　　十月十五日運轅牌示本日傳考大使趙毓勳經歴馬長源知事羅崇德巡檢許承守朱佳瑞王脩元○十六日海分司徐分轉抵揚軍廳朱司馬委兼理江甘五岸　銷差新授富安塲黄鹺尹燦禀知赴任運判經知大巡各員均禀銷查緝船私差○十七日劉司馬繼曾奉淮揚海道委查勘堤工來揚○十八日魯分轉光圻委赴鄂岸　　海分司徐分轉禀知赴省公幹○廿六日翁大令慶麟奉蘇滯憲委解餉入都過揚○廿七日杜分轉際宸回孔涵差次吳鹺尹炳升辭赴寳帶橋卡○廿八日王鹺尹師　奉委留辦總局收支差陳鹺尹壽椿銷四浦差 
 
 

Page 10

 
 
   
 
 

Page 11

 
 
   
 
 

Page 12

 
 
   
 
