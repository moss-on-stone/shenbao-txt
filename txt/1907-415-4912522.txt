# 1907 - 415 - 4912522

 

Page 1

 
 
   
 
 

Page 2

 
 
[上諭]  
　　十一月初一日奉上諭載濤等奏請勘修昭西陵等處工程一摺著派壽耆前往敬謹勘估承修欽此 
[宫門抄]  
　　十一月初一日召見軍機福蔭論說 
[進退兩難之政府續（塞）]  
　　夫政府旣處於進退兩難之地位。而又無策以出於兩全。則惟有權其禍之重輕緩急。而定惟一之趨向。然後我國可得而救。不然。强鄰日逼一日。民心日離一日。内禍日深一日。調處日難一日。不亡於强鄰之瓜分。即亡於草竊之割據。不亡於草竊之割據。卽亡於國民之瓦解必至之勢。不待明者而察之矣。推其禍之所極。無非由於政府。專防家賊。甘藉宼兵徒治苟且。而不圖立憲。故模棱兩可之禍。實胎國弱危敗之源。已如上之所述。試更條其兩方面之利害。以待政府抉擇焉 
　　政府將依外力以立國乎。抑將依國民以立國也。則必曰依國民以立國。國民者國家之主體。主體弱則國家亦弱。王體强則國家亦强。而專制獨擅之政府。無非以弱國民强政府爲目的。故政府之視民也。防之如盜賊。畏之如仇讐。迨至外禍日深。宼氛方熾。於是此孤立無助之政府。無策以防禦列强。故退讓之又退讓。通融之又通融。夫至退讓已極。通融已極。民氣乃感觸而漸漸發生。政府又不能輔翼滋長。以宣道之培植之。要求國會。則曰程度未臻請設議院。則曰人格未逮。甚至如蘇杭甬借欵。函電交馳。力請堅持。而政府强執不可失信與國彼中不肯退讓爲辭。以沮遏 
 
 
 

Page 3

 
 
民氣。夫人雖至愚萬。不至割己肉以供人食担。壺漿以資寇糧而。政府乃以可寳可貴可保護而不可摧殘之民氣。而不爲之培輔養成者何也。唐太宗一借突厥之師。而禍延數世。歷史班班不一而足。即以禍患言之。列强之威力雖不可不防。而土崩之潮流。亦不可不備。且彼旣無稱文明祖國。則其行之　策。無不援文明法律以爲衡。是旣廢之草合同將援何律而可以不廢。故政府稍减媚外之心不難堅辭拒絶。若不援文明法律以爲斷。則欲加之罪無患無辭。恐順之不勝其順。一蘇杭甬借欵順之。而蘇杭甬借欵正無窮也。政府將何途之從而出。 
　　政府將搜羅新進以組織立憲乎。抑將以縱容諸老以敗壞立憲也。今之把持政府者。非一般聲色貨利之大老。耶非一般希榮固寵之故舊耶。非一般攬權竊位之賤丈夫耶。第知一家春煖。罔知國勢沾危。第知桃李盈門。罔知禾黍故國。然則欲改造政府。實行立憲。此豈若輩滾滾之所能勝任而愉快乎。行一新政。則爭權如鶩。立一官制則運動如梭。而組織之如何不知也。意思之如何不覺也。其善者招置數輩留學生。編譯數種書籍。揣摩規仿。以成似是而非之新政。無精神亦無意義。而一仍其苟且腐敗之實。如是而曰欲行新政欲行立憲。吾恐南行而北其轍也。故一言蔽之。一般又頑固又執抝又剛愎之大老不除。則政界之腐敗不去。一般有學識有才　有操守之新進不人。則新政安望其能改良。一般老臣在而用新進。則新進皆老臣之爪牙也。若旣　舊臣。又用新進。名曰調和實矛盾而已。名曰變法實苟且而已。故旣用新進則老臣必在淘汰之列。旣用老臣則何必。更襲取更張之名也。政府將不知何途之從而出。 
　　夫政府而必欲自强其主體。則國民之原氣首當保護。首當維持。并且利用之以爲外交之後盾。政府而必欲實行立憲。則一般頑錮執抝之老臣。務當先去。然後一切新政可以放手施行。不則民氣消極於内。外力積極於外。而其勢必至於危亡欲更一政譁然起而反對矣。欲換一令。黯中爲之掣肘矣。如是而望國勢之轉强。立憲之實行。俟河之清而已。此記者所以垂涕嘵舌而不憚爲政府告者此也。 
專電 
[電一（南昌）]  
　　新贛臬瑞澂奉江督轉外部電飭赴上海辦案今日即起行暫緩接篆 
[電二（北京）]  
　　間島交涉日人以中國先派勘界委員屢經抗議現政府擬趁東督出巡吉江之便飭其親往查辦 
[電三（北京）]  
　　江浙路事因袁尚書在病假内暫不提議須俟代表到京方與英使磋商 
[電四（廣州）]  
　　粤省紳民以灣仔葡人惠州（英人）二事張督指爲誤會擬併人西江案内聨結全省團體自向政府力爭 
路欵要聞 
[陸春帥召對詳誌]  
　　上月二十四日陸春帥召見兩宫於江浙路事頗爲注意垂詢良久陸奏言臣服官江蘇最久此次入京道出蘇滬紳商學界開會拒欵邀臣到會不期而集者不下二千餘人異口同聲皆抱定力拒外欵遵旨商辦八字爲宗旨民心激昻實出於忠愛至誠浹旬之間江浙兩省集欵已過三千萬似母須再借外欵且民氣如此實爲國家之福若過事摧抑誠恐激成意外内亂與外侮交乘東南大局將糜爛不可收拾臣竊憂之伏望陛下念民爲邦本之義外交固宜愼重邦基尤不可動搖輕重相權内亂之來較外侮尤迫臣受恩深重不敢不竭其愚忱據實瀝陳云云又春帥奏對時言及江浙民情如此萬一革命黨人播散流言從中煽動大勢尤岌岌可危太后因問曰據人言内中實有匪徒煽惑乘間取利是否確有其事春帥對曰此不過偶有一二不逞之徒造言生事僅屬千分之一不足深慮以臣觀之江浙人民忠君愛國者實居多數太后頷之曰如此甚愜朕意但現在英使朱邇典催迫萬分不易了結爾等亦應體諒朝廷不得已之苦衷云云春帥遂碰頭退出 
[江督端復蘇浙路公司電]  
　　蘇浙路公司總協理同鑒公司勘電悉會奏稿有請飭部驗明股欵不虚執此爲詞婉復英使之語公司不謂然稍近誤會請詳陳之以集欵爲拒欵之實力此今日之公言人所共許者也西報方累次譏我國民無實力不過徒　空言且謂目下中國各處銀根甚緊鉅欵必不能集閲之輒增憤懣及見馮星帥電據江浙紳商呈稱業已續集股分四千餘萬元爲之欣喜過望故與蘇浙兩帥電商奏稿有飭部驗明之請所以堅政府之信奪外人之氣也彼迫我借用 
 
 

Page 4

 
 
之數不過一百五十萬磅而已今但合公司用過及現存之欵並現今所收實銀集成此數當不甚難且驗明者驗明此事之實而不虚而已非必盡取此鉅貲納諸府庫然後謂之驗也官府騐實之舉商人所常有或取具富商保單或查驗商號存帳即爲驗明之據非必以纍纍金錢陳諸几案也江浙紳商呈中旣有業已續集四千餘萬元之語且請入奏自係確有此數决非虚言即全以分五年匀交論必已有五分之一八百餘萬元首年交存之欵及認定後四年交之三千餘萬元股東姓名籍貫簿册帳目但請外部派人確切驗明即足爲實而不虚之據何所顧忌而不願其驗哉卽五分之一目下尚未收齊亦可一面代表入都一面限期速集爲股東者旣已熱心人股斷無靳惜不交之理不數日而齊集有可斷言者公司謂厚信於彼族而輕棄吾民得母言之過甚疆臣奏事不敢稍有虚辭故凡事必求實際如必欲再奏請將以上所陳五分之一已收若干未交若干及後四年認而未交之人共有若干查明見示即當據以入告以便查考並免外部誤以爲已收四千餘萬現欵致生爲難此則鄙人力所能及者也身任地方責無旁貸但力所能爲即犧牲一身亦不敢惜耿耿此心早夜所自矢亦神明所昭鑒也惟諸君察之方 
[江蘇鐵路協會上都察院電]  
　　北京都察院總副憲代表鈞鑒蘇路代表不日首途股東全體議定以遵旨商辦不借外欵八字爲權限有絲毫越權股東不認先電呈懇代奏並懇知照外務部商部郵傳部禀另詳江蘇鐵路協會 
[浙民公曾致東督電]  
　　奉天督憲徐菊帥滬報載旅奉浙蘇官紳减俸入股公祖父亦浙人不爲提倡且予嚴禁是誠何心浙民公會東 
[全浙代表進謁馮撫詳紀]  
　　十月二十七日下午二時全浙十一府拒欵會代表曁駐防留學界副會長王廷揚君等十四人同詣撫轅謁見馮中丞各代表排次人花廳駐防貴翰香君居首次留日代表次杭州嘉興湖州寗波紹興台州金華衢州嚴州温州處州諸代表次副會長以次站立須臾中丞出行長揖禮賓主入坐中丞畧間各代表名號即問駐防代表云杭城女學堂有幾所貴君對滿營有女校一所杭城有女校三所中丞問滿營之女校何名貴答曰惠興中丞謂方今時勢首重教育教育當從女學始聞各校均組織完備甚好貴謂此次中丞到浙百姓仰望久矣浙路借欵問題全仗大公祖主持中丞謂此是地方官應辦之事今十一府代表均蒙光顧可見羣情允協貴謂滿營及各府近已集欵至四千萬餘元築造全浙鐵路已綽綽有餘何待外債不知外務部主張借欵是何意見中丞由北京來必有所聞請賜教中丞答以不知副會長王孚川君謂各府代表今日所求於大公祖者願大公祖主持拒欵主義以救全浙民命也求大公祖先將如何主持之意見賜教各府代表便可回至本地宣布大公祖之德政以安民心中丞謂弟已與江督端午帥聨名人奏力主拒欵寗波府代表余民進君云現在各府人心惶惶先請大公祖立定主見以安民心中丞謂此是地方官之事責無旁貸弟惟知逹民情於上聞宣上意於民間浙省路欵旣足焉有不主持拒欵之理余君又云拒欵是拒外欵卽是愛國主義中丞韙之防營代表貴君云拒欵會未設以前省城人心恐慌大有紛擾之勢自拒欵會成立後人心稍安中丞答云此會有王中堂主持極爲妥當中堂年高德劭朝廷信用已久彼已專摺入奏想必動聽弟與午帥奏摺與報載信中丞專摺同意紹興府代表何閬仙君云大公祖與端午帥聨名奏摺内容若何可否 
賜教中丞云此摺由午帥主稿尚未抄來何君又請將大意示明中丞云大旨不認借欵與報載各說相同留學日本代表章許泉云學生請將留日學生情形禀告當時借欵問題發現學生等在校用功實一無所知及東報遍載各節注意於袁宫保種種猜度殊駭聽聞緣此生等以爲欵借則路亡浙亡生等無家可歸所以全浙留學生異常惶恐均擬回國以救祖鄉後議定先派代表回國探聽消息如外務部固執已見則再謀全體回國以求補救之策今得見大公祖務竭力主持拒欵以安留學界之心中丞云弟無不竭力請傳告留學各生安心用功切勿浮動副會長王孚川君云中丞旣如是熱心拒欵是全浙人民之幸福總求始終竭力主持中丞云請各府代表放心不但拒欵一事將來全浙各新政還須請 
各府合力舉辦凡地方官能力所及者無有不盡心爲之說至此各府代有起立道謝逐退 
[江蘇鐵路協會定期開會]  
　　江蘇鐵路協會定於初四日午後一時在醬園弄法政講習所開會選舉職員並提議事件 
[餘杭盛女士認股]  
　　餘杭盛雲孫女士函致子國民拒欵會畧云借欵議起人心憤激貴會創始之時本擬到會適有遠行未克如願昨夜返杭知會期已過股亦認定殊探悵悵倘貴會有續認之條雲謹以百五十元爲附交股期限及一切辦法尚求賜示至會中細章能擲下數份尤當於親戚故舊中廣爲勸募云 
[浙路認股第六次報告]  
　　浙江典業認六十萬股（并函稱同人願將所得辛資於繳股所限五年以内悉數充作路股以資激勸）旅 
 
 

Page 5

 
 
蘇陳壬夫君認招四千股旅寗何黻廷君認二百股吳興女學教員學生認二千一百八十股（内有女僕心田認八股顧鳳談類順徐壽朱昭四女僕認二十股股欵先交一千三百七十四元存興業銀行）浙路陳工程師一千股邵工程師一千股張工程師一千二百股朱光華張棟臣祝學禮各二百股陳堯卿二百股宋祖同一百股邱文鑑八十股徐仲復八十股浙路職員先認二千股續認不在内）東三省日報館認六股（係李石臣張筱齊李振芬劉石孫四君）日本大阪商學界公會四千三百股北京浙路辦事處書記員夏循堂先認二百二十股 
[蘇路公司接各處認股函（蘇路協會）]  
　　周莊鎭民立小學校長沈詠韶經集全體八百八十股（虹口速成書館）全體三百股（宿遷栅淵小學堂）全體五十一股（崇明尚志女塾）十月二十六日開拒款會認八百餘股尚擬推廣（吳江費伯緣費璞　）吳江開會集股之數計江震商會六百餘股江震高等小學堂二百二十五股愛德女學校一百股零認三十餘股合主計一千餘股公舉鄙人等經理收繳（吳邑浦莊小學堂）全體不滿三十人認一百五十股定十二月繳第一期銀（太倉阜橋學區）十月十九日集商學界認股計阜橋兩等小學一百三十股商尹小學三十股博陵女學六十股邵錫侯一百股后德馨一百股焦雲門一百股陸也霜閔理齋各八十股并分擔勸認五百股公推邵君錫侯爲經理（澄衷學堂）認一千二百股（保路會沈維禮）張錦威陸景庠等與僕共認一百五十股 
緊要新聞 
[議裁吏部近聞北京]  
　　上月二十二日朗潤園會議裁撤吏部一事因慶邸未到故各大臣所議辦法均未與慶邸接洽須俟下届再行提議并公議以後改爲一三五八日爲會議之期云 
　　又另一訪函云裁撤吏部一事當時本急不可緩兹聞度支部通查未經核准人員尚有二十餘萬咨行吏部請設法展緩而吏部又因候送人員已未註册及死亡者尚未查有實數照復礙難停選垷吏部一面酌限催令各員未經註册者趕緊註册度支部亦酌限催令核准總須俟註册核准兩事辦理清楚然後始能議及裁撤云（蓋） 
[粤東西江緝捕問題]  
　　粤商自治會致上海商會電總商會曁廣肇公所兩廣同鄉會鑒英派兵輪駛赴西江事機危迫速寄義勇隊章程協力爭粤商自治會陳惠普等豓 
　　旅漢粤商開會記畧旅居漢口之粤商近接廣州商會電告以西江緝捕主權將歸稅司大動公憤特於上月二十六日在河街茶業公所開會聚議抵制之策當場議定電稿分致北京軍機處外務部各同鄉京官及粤督柱撫廣州總商會協力爭執并擬仿照江浙人集欵拒欵辦法願自籌巨欵自購兵艦由地方官派勇巡緝西江江面以固主權 
[旅奉閩人電爭三府礦約奉天]  
　　旅奉閩人因建邵汀三府礦產問題於十月二十日特開同鄉會籌議廢約自辦之策經議决分電京閩津滬及東京留學界協力共籌兹將電文探錄於後 
　　外務部商部大臣鈞鑒閩礦展限本年十月二十五日期滿法人並未開採原約應廢請向法使聲明收回自辦旅奉閩人公叩 
　　福州督憲鈞鑒閩礦展限期滿法人並未開採原約應廢懇電外部收回自辦旅奉閩入公叩 
　　福州鐵路局陳閣學惠鑒閩礦展限期滿法人尚未開採已電懇外商兩部及閩督聲明廢約　誠如公特電懇速籌善後辦法旅奉閩人公叩 
　　上海福建學生會公鑒函悉已電逹外商兩部及閩督懇請將閩礦約作廢特告旅奉閩人公啟 
　　天津德源里閩學會公鑒閩礦展限期滿法人尚未開採已電懇外商兩部及閩督聲明廢約乞極力共籌旅奉閩人公電 
　　東京清國會館轉福建同鄉會公鑒閩礦展限期滿法人尚未閩採已電懇外商兩部及閩督聲明廢約乞極力共籌旅奉閩人公電 
[北清商業之衰敗]  
　　字林報云中國商業目下於經濟上頗形困難天津各外國銀行拆息已由七釐漲至八釐且因北方市面緊急異常故與華商交易極爲謹愼自東盛和倒空一千萬兩牛莊中西商人咸受影響該號素稱殷實其虧倒之由蓋因日人自一千九百零五年據有南滿以後豆餅商務全被壟斷遂致於是也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史（吹毛求疵） 
要摺 
[郵傳部奏查明川漢鐵路欵目酌籌辦理摺]  
　　奏爲派員查明四川川漢鐵路公司出人欵目並酌籌辦理情形恭摺仰祈聖鑒事竊臣部前以川漢鐵路公司只收租股此外集資無多接晤四川京官僉請清查股欵復據法部主事涂煕雯等聨名呈稱該公司挪用股本報銷簡畧請派員澈查等語曾經據情奏派會辦四川造幣分廠度支部主事王宗元河南候補道費道純就近清查以期核實兹據該主事等呈稱奉派後即赴公司傳集收支員紳調齊簿册文卷就收支存三欵分年按月就簿勾稽收欵以各州縣報册並票根證之支欵以每月報册督批准銷印文證之存欵以成都重慶各票商當商鹽商存放息摺證之宜昌上海距川路遠均以近月報册曁道員沈致堅紳士施典章電文證之自光緒三十年開辦之日起截至本年五月止綜計所支官股票股租股曁燈捐土釐各項除調任督臣錫良文提燈捐土厘銀六十餘萬兩抵作銅元分廠虧短外實共收庫平銀七百五十七萬五千七百八十九兩有零支欵以各州縣局用解費扣息奬賞並出洋留學調查鐵道學堂等項爲大宗勘路經費並工兵月餉　之修造購備各項又次之局用又次之計成都重慶宜昌三處一切共支七十四萬三千四百五十六兩有零存欵則成都重慶宜昌上海四處實共存六百八十一萬一千九百三十九兩有零至有無挪用一節查調任督臣錫良創辦伊始奏定路股無論異時有何項急要絶不提挪惟三十一年以後歲收票股租股約在三百餘萬以上年息四釐　籌保息之法彼時開工無期故將公司前後所收股銀陸續存放各商號生息省渝宜滬所存欵項以票莊爲最鉅此外借撥及挪用如戒烟總局二十萬兩製革公司四萬六千一百三十餘兩濬川源官銀行股本二萬兩湖北水泥廠股本二萬兩商務局紙廠公司一萬八千零八十餘兩皆一律認息與存放之欵無異惟重慶銅元局挪用欵至二百餘萬兩係以公濟公意在獲利與别項朦混不同至於租股取之農户數多畸零查該公司本年奏改商辦第九條章程云抽租之股以租榖之多少不能定限數目但租股之數在五十兩以上者准其換取整股票一張在五兩以上者准其換給零股票一張其所餘畸零之數仍照租股專章給與收單自行收存俟積成股數再行换領股票分爲大小兩股該公司業已著爲定章再重慶銅元局共用過公司銀二百一十二萬六千六百九十三兩三錢三分九厘三毫五絲六忽一微收回銅觔變價銀一百二十九萬三千六百五十二兩五錢六分一釐九毫八絲零五微燈捐土釐抵過銀六十一萬三千六百一十一兩八錢六分二釐二毫九絲零三微籌還現銀二十萬兩共收回二百一十萬零七千三百零四兩零四錢二分四釐一毫七絲零八微尚欠銀一萬九千三百八十八兩九錢一分五釐零八絲五忽三微以上各節均係認眞稽核一面刊刻報告發給各州縣張貼並彚登報紙現將查明該公司出入欵目造具表册呈請核辦前來臣等督飭司員按具表册逐欵復核與所呈各節均屬相符其未用股銀存放各商號分撥各公司銀行按年生息係爲保息起見尚屬正辦惟年息若干及此次清查後出入各項四柱應令該公司每届年終核算列表報告各埠並切實報部稽核以昭衆信重慶銅元局挪用之欵固與别項支用有間業經陸續抵還其尚欠銀一萬九千餘兩應責成四川督臣飭局設法還清至調任督臣錫良文提燈捐土釐銀六十餘萬兩原議作鐵路官股現旣撥抵銅元分局虧短此項官股應卽註銷俾清界限將來該省如能籌出官欵仍可隨時入股以上核擬各節恭候命下臣部分别咨照欽遵辦理抑臣更有請者路工爲全國交通之計股本係民生財產攸關必衆人有所徵信而遠邇始能交孚必大吏力爲維 
 
 

Page 11

 
 
持而上下庶無隔閎况川漢路綫二千三百餘里之長用欵約計至七千餘萬兩之多全藉疆臣統籌一切董率該省公正紳商始終經營不至欵集路成不止臣部綜理大綢務使官商一氣紳民協力始基一定漸底於成以仰副朝廷注重路政之至意所有派員查明四川川漢鐵路公司出入欵目並妥籌辦理情形謹恭摺具陳伏乞皇太后皇上聖鑒訓示謹奏十月十七日奉旨依議欽此 
分類新聞政界 
[警官要求補缺續誌北京]  
　　内外城巡警總廳所有奏署之各警官前因未經補缺曾具公呈請總廳廳丞代遞肅邸要請補缺嗣經廳丞以所具公呈近於挾制未便代遞但將其意面呈邸堂大致謂如再不補恐人心渙散於警務前途大有妨礙肅邸頗韙其言已允於下届民政部值日當即奏補故日來奏署之各警官莫不喜形於色翹足延頸以望云（蓋） 
[釐局驗放台州購米蘇州]  
　　聞署浙撫電商蘇撫云據台州府禀現因缺米擬　欵赴鎭江仙女廟蕪湖等處購米二萬石除給護照購運並另文咨呈外乞轉飭經過各卞驗免放行足紉公誼云云現陳伯帥復電允可已飭釐捐總局轉飭各局卡一體遵照放行矣齊 
[兩省委員會勘運河揚州]  
　　江督會商東撫擬將出東江蘇境内運河淤墊處所逐叚查明合力挑濬以興水利日昨午帥已委淮揚道楊俊卿徐州道袁世廉酌定日期與山東委員會勘商辦（金） 
[内廷開講經史條目北京]  
　　大學士孫家鼐等奉命輪班進講經史格言已於二十五日開講其進講事宜計分四條照錄如下（一）七人分作三班孫家鼐榮慶陸潤庠爲頭班講四書書經張英麟朱益藩爲二班講庭訓格言御批歷代通鑑輯覽唐景崇寳熙爲三班講國朝掌故及各國致畧（二）第一日頭班進講四書第二日二班進講庭訓格言第三日三班進講國朝掌故第四日頭班進講書經第五日二班進講御批歷代通鑑輯覽第六日三班進講各國班略以後照此遞推（三第日將所講之書綜其大義擇其精語擬講義一篇繕寫兩分先一日進呈御覽（四）進講之日講員進殿行一叩禮立講案前講畢再行一叩禮退（政） 
[贛臬晉省九江]  
　　升任江西臬台瑞莘儒廉訪由寗乘坐招商局江寛輪船於二十四日晨抵潯二十六日乘坐官舫由敦智康濟兩小火輪拖帶晉省（頁） 
[鎭道接印鎭江]  
　　新簡常鎭通海遵劉襄孫觀察燕翼日前由寗赴蘇謁見撫憲禀商要公事畢卽於二十五日由蘇乘火車赴鎭業於二十七日已刻接筩榮星莊觀察交缷後亦於是日起程赴江寗海鹽巡道本任矣（齊） 
交涉 
[請究書吏串揑洋商浙江]  
　　嘉興商務分會咨呈商務總局畧稱擬平湖縣商人陳汝　訴稱伊在平湖縣全公亭鎭開張陳源興棉花行有上年遺失之空白發票爲現在上海新衙門書辦畢端甫所得揑塡定花於本年二月間控平湖縣誣商定貨不繳詞内初未提及洋人三月初十日前任平湖縣杜堂訊畢端甫供詞亦未提及洋人迺畢端甫供詞支離諭各呈簿復訊畢避匿不到久之忽勾串日本人出頭意在藉圖脅勒等情到會查商家現貨交易用發票定貨用成單或合同先交定洋若干提貨交足此係通例今畢端甫持計數不繳之發票指爲定花單據而價洋一千三百二十元全數交訖於定單式例旣不符於定貨情節又不合况畢係衙門書辦不業花紗生理卽訪躉買棉花亦應由人介紹豈有付價一千三百二十元之巨過付無人又不訂合同不簽成單僅執一發票爲憑之理誠如杜大令堂諭該商雖愚諒不至此至畢端甫原詞未提洋人初供亦未提洋人迨訊見情虚狡　恐嚇在日本人明逹法理必不肯出爲干預非係畢之所揑必愛畢之所紿應請檄飭新廨將畢端甫解送平湖縣師案訊辦云云（琴） 
[郵部變通日人租地辦法漢口]  
　　郵傳部爲漢口日租界租用鐵路地段一案咨行鄂督略云此案由前督辦鐵路大臣與日本阿部代使議定該地三塊係國家產業減價出讓定價銀每　二十一兩該路兩條亦遵照每方價銀二十五兩給付聲明由督辦大臣電飭鐵路委員將各該地路會同日領丈量後即交收管一面由日使電致該領遵辦等情由日使開送節略存案當經前督辦大臣電飭南路鄭監督會同日領事勘丈明確乃日領事不照日使原議除去應築馬路溝渠各地六百六十五方三八七不交租價經本部迭次咨請外部與日使交涉迄未就範查京漢鐵路地段皆係借欵購來早經抵押與比公司若他國租界公需卽行無價取用於路政受虧甚鉅且慮相沿成例損失尤多亦恐比人藉口惟該地已在租界範團之内勢不能不聽其租用查漢口租界章程係訂在京漢借欵合同之後京漢購買之地又在日本擴充租界以前旣經抵押與比公司比公司亦不肯因此罷手但此事究因湖北牽涉查德租界興修岔道本有地基由湖北購買之例現在此項地段旣難一律取價擬變通辦法將日租界内道路溝渠需用地段六百六十五言三八七照日本購價每方二十五兩共銀一萬六千六百三十四兩六兩七分五厘全數由湖北照價購買再由貴督交與日領收用庶與租界章程内官地之義相符且免别開鐵路地段不能取價之例相應咨行查照辦理見復（丙） 
[潯道磋議油池案九江]  
　　英商亞細亞公司擬在九江建設油池一案曾經駐得英領事倭納君赴省向無台力求應允日前洋務局會同九江道以所訂辦法詳奉江督　示略謂所訂章程未將漢口按加倫繳捐一層切實聲明恐致牽動漢口原案因查照鎭江建設油池成案照會英領事聲明潯池旣不援漢章按加倫繳捐則漢池亦不准援潯章免按 
 
 

Page 12

 
 
加倫繳捐以昭公允云云現已由潯道文卓峯觀察與英領磋商妥協呈報贛撫核奪矣（江） 
[會議抵制銅官山礦約安慶]  
　　安徽池州府屬同鄉近以銅陵縣銅管山鑛約逾期已久自應作廢乃該礦師逗留不去不免有所希冀因邀集銅陵青陽貴地石埭建德東流六屬同鄉學界中人于上月廿六日借明倫堂演說并選舉徐經綸君爲會長其辦法以集股自辦爲主聞初四日再須開會集議云（完） 
軍涉 
[電請勦兇悍梟匪浙江]  
　　近聞點河橋地方於廿七日忽來匪徒數十人持鎗排隊到處騷擾事爲嘉防統領陳觀察所聞立派電游戎及緝私營管帶督率營勇馳往拿辦該匪等竟敢　官軍開仗異常兇悍兵匪互有傷亡餘匪均向金山竄逃陳觀察當卽飛禀浙撫轉電蘇撫請一體派隊東西　剿以期得手云（未） 
[調查南洋衛生隊辦法江西]  
　　贛省兵備教練兩處禀准贛撫添設衛生隊所有一切事宜亟須調查以資妥協昨由該處札委嚴大令樹聲前往南洋調查衛生隊一切事宜以便回省仿照叅辦云（工） 
[陸軍學堂工程將竣江西]  
　　江西陸軍小學堂前經當道按照部章在永和門内勘估工程延聘匠師繪圖創造所有大概工程業已成立於二十四日瑞中丞督同司道親蒞新造學堂閲看劃定裝璜規模以便擇期遷移而符定章云（水） 
學務 
[批准設立僧學教育會南京]  
　　江督端午帥批鎭江江天寺住持僧印開等禀云據禀該僧等公議以毘靈寺内已讓之簡字學堂房屋設立僧學教育會事務所請飭縣揭封保護等情查該寺原設之簡字校舍前據程紳先甲等禀請撥歸勸學所經管以爲將來興學之地當經批准在案惟嗣後江寗勸學所章紳廣祺申稱該寺路途極北興學不便各語是此項校地該勸學所旣非相需甚殷現在興辦僧學自應准如所請留爲僧學會辦事之所仰上江兩縣遵照將所封該寺房屋發交該僧等接收具報並札行勸學所遵照辦理（育） 
[批准咨送帝國大學肄業南京] 　　 
　　日前指有分江蘇補用道吳江具禀江督請咨駐日公使送入帝國大學法學選科肄業當奉端午帥批示云據禀已悉世界大勢日進文明競爭愈烈非有實力不足圖有欲求實力之所在當究心種種科學該道擬於東洋大學畢業後更入帝國大學法學選科肄業力求深造實屬難得求之候補道員中實爲星鳳足以媿近之毫無内學自求差委者仰候咨商駐日李大臣查照辦理（諟） 
[日人組織夜課學堂漢口]  
　　漢口華星街近有日人衆岡悅安等擬在傳教之本願寺内組織一夜課學堂專授日本語言文字每名月收學費一元業已於十月廿七日開學矣（音） 
[鄂省考送法律學員武昌]  
　　鄂省前准北京北法律大臣咨開考送法律學生十名赴京師法律學堂肄業等因當由鄂藩李少東方伯學司黄仲　學使示期招考官紳各班聞報名投考者僅十七人即於上月二十三日在學務公所考試論題爲徒善不能以爲政徒法不能以自行黄學使閲卷後僅錄取七名其餘三名擬以前次考職所取前列中挑選升送云（音） 
實業 
[浙路公司赶造杭嘉電缐杭州]  
　　浙路電務科長經松堂君前日接嘉興來電云各段材料日内均已按處分設於十一月初一日一律開工約月内可以工竣（南） 
[商會選舉絲業議董蘇州]  
　　蘇省絲業自入商會已來未舉定議董代表等員因於廿八日邀集商會中人在雲錦公所公同投票選舉議董六人兼爲該業代表舉定何人尚未揭曉云（草） 
雜記 
[飭查監生捐欵續修州志南京]  
　　泰州胡直牧近擬續修州志特將監生陳松林捐助修費洋三百元等情禀請江督立案當奉端午帥批示云查該生當續修州志時獨能捐助巨欵好義急公詢堪嘉許惟各屢興辦學堂正苦經費無著該生有此巨欵何以不捐充學堂經費其益較爲宏大此次捐修州志是否出于樂輸有無勒捐情弊仰揚州府會同泰州釐捐局查明具復（商） 
[警兵與巡防勇之大衝突安慶]  
　　安省巡警局第二區巡邏隊甲乙兩警兵於上月廿四日深夜時訪聞鮑姓有私賣洋烟情事因即入内搜查詎鮑係巡防新軍哨官當將二警兵絪縛痛毆旋由他警察吹號傳警該區巡記官復帶同巡兵二名前往密查亦被鮑之兵勇截留不許往外崗位警察見勢不佳報由警局復派警兵二十餘人到塲解勸彼此不從城守營玉都司及首縣劉大令聞警帶兵彈壓而巡防營勇亦率領多人至鮑宅保護一時聲勢洶湧幾釀大禍旋由警察總參事岑德復太守蒞場調處令鮑將四警兵一併放出是非曲直俟明日赴院理論鮑等始允現兩造各禀請皖撫核辦聞馮中丞已將鮑某撤差以紓公憤云（白） 
[省城白晝搶刧杭州]  
　　杭城後市街五衙弄沈幼柬家於上月廿五日上午十點鐘突來匪徒十餘人將宅内人等一齊捆住搶去衣箱人只及另星物件約餘值洋二千餘元事後即報由錢塘縣蘇令履勘現未破案云（南） 
[蘇撫飭究冒信求差蘇州]  
　　方士琦曾在浦東某營當過微差前日手持請託書詣蘇撫及營務處求賞差使迨陳中丞函復始知假冒中丞大怒立飭營務處杜觀察查得方向在鎭江等處開設妓院者因飭觀察札轅嚴拿務獲究辦（魚） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（五十）]  
　　那女學生却紅著臉兒怒道。弗倫君何以這般無禮。可是有心糟塌我麽。你們文明國度的人物。怎樣這樣的野蠻。說着氣得别過頭去。弗倫呆呆的呆了一回。不懂這是個什麽意思。只得對那女學生道。咱又得罪了你什麽。要把咱這般的駡法。女學生更大怒道。你還說没有得罪。難道我們好好的猜拳。你應該伸出中指來的不成。弗倫聽了。更加不解。便道。你的這般說法。把咱越發的攪糊塗了。那猜拳的指頭。咱聽說是。由着别人出的。你出得一個拳頭。咱難道就出不得一個中指麽。那女學生道。你出一個指頭。應該出一個大指。爲什麽要變著調兒。出一個中指呢。弗倫道。咱無論出那一個指頭。只要咱没有出錯就是了。這中指大指。有什麽分别。又怎麽咱伸了一個中指。便是糟塌了你。這個道理。倒得請你替咱說說。那女學生聽了。一時口中說不出那句話來。頓了一頓。覺得究竟有些不便開口。弗倫見了。以爲他說不出來。把手一拍道。何如。你究竟講不出這個道理。爲什麽又要苦苦的難爲咱。弗倫說着。旁邊又一個女學生道。他也並不是有心和你爲難。不過這句話兒。講不出口來罷了。弗倫聽了。便回過頭來。對他說道。旣是他不肯說。就請你給咱說說何妨。那女學生聽了。一言不發。也别轉臉去。面上早隱隱的泛出紅來。弗倫見了。十分疑惑。只得又去請教别個時那知一個個都是這個樣兒。你推我。我推你的都不肯說。還是蘇菲亞看不過了。招手把弗倫呌過來。悄悄的和他說了幾句。也不由的頰暈紅潮。腮呈春色。連忙的立起身來。走了開去。弗倫聽了。方才曉得這裡頭的緣故。不覺笑道。這樣的說起來。敢則眞個是咱錯了。說着。便走到那女學生面前打了一拱道。咱方才一時冒失。求姑娘不要動氣。那女學生見他前來賠禮。倒也不好將他怎樣。又見他穿著一身的歐洲裝束。行的却是支那禮兒。不覺笑了一笑弗倫又轉過身來。斟了兩杯酒。恭恭敬敬的把一杯酒遞在蘇菲亞手中。口中說道。多謝多謝。一句話兒。却長了咱的學問。咱所以特意的奉敬一杯。說着。又和蘇菲亞行了一個歐洲敬酒的禮。兒把兩只玻璃杯子。高高舉起。彼此碰了一下。不料。弗倫得意之際。忘其所以。用盡平生之力。望着蘇菲亞杯上碰去。那薄薄的玻璃杯子。那裡禁受得起。只聽得噹的一聲。早把兩只玻璃杯子一齊碰碎。跌在地下。潑了蘇菲亞一身的酒。弗倫的身上也沾了好些。連那坐在旁邊的白惠文。袖子上也濕了兩處。豁啷啷的一聲。那玻璃片子。碎得滿地都是。 
國外新聞 
[美日國際交涉近事]  
　　二十九日倫敦電云華盛頓來消息謂駐美日使青木近與大總統羅斯佛及國務大臣魯德氏會商日本人民人境問題聞美國國會已將前定限制日人專條作罷故青木氏甚爲愜意云又電云日使青木氏將次回國將日人入境問題及他諸種事件奏陳日廷故此次歸國非以兩國邦交上有所不協而然紐約電云駐美日使青木氏近告大總統謂因政府有命召回商議美日未結諸問題或謂實因其國内進步黨反抗之力所鼓動云東京電云日本公使青木回國之說已屬確實惟現尚未行蓋欲使日本在美之政策可更進一步並須使日美邦交仍歸和好更爲輯睦云 
[英國銀市轉機]  
　　廿九日倫敦電云近自德國來之現金甚夥且印度澳洲新加坡等處亦將有現金運來故銀行拆息可望早日輕减矣 
[澳洲建設無線電局]  
　　二十九日倫敦電云澳洲美爾蓬來電謂澳洲郵政司已决定招人投標承造無線電報局于澳之四圍以便與經過澳洲之輪船通傳消息 
[舊金山復開日店]  
　　二十九日東京電云舊金山有日本僱傭經理店一家近已經警察局准許開設 
[報館職員罷業] 　　 
　　二十九日東京電云此間有日本西報一家其撰作者及一切職員均同盟休歇 
[日本銀拆又漲]  
　　二十九日東京電云此間冬令貨物行銷甚暢以是商號添本備網咸需銀銀行拆息遂又漲至百分之八 
[美總統牒告國會之内容]  
　　二十九日東京電云美總統羅斯佛致國會文云公議核免庚子賠欵并勸美人實力帮助華教育事業更須鼓勵華人來美人校肄業又謂一千九百十二年東京大博覽會太年洋中第一次大會美與日本自交通以來邦交素睦且商務上與美關係甚切而近來其國之生產日富此又爲美之所樂聞者故國會中須愼選一相宜之代表届時前往云以上譯字林報 
[意俄交親]  
　　二十九日栢林電云意圖外務大臣鐵托尼當商議商約之際曾聲言意國有意聨俄爲友邦云 
[奥相斥責波蘭人]  
　　二十九日栢林電云奥國首相倍克在議院時嚴斥波蘭入抗議他國内政計畧倨倣自大之習氣 
[美陸軍大臣抵俄]  
　　二十九日栢林電云昨日美陸軍大臣塔孚脫自海參衛來道經聖彼得堡宣言謂美國人民咸甚渴望俄國之安寗云塔氏當經俄皇召見相見甚歡 
 
 

Page 19

 
 
[俄入萬國糖業會]  
　　二十九日栢林電云美國糖業協會已照德國之條議准許俄國入會矣以上譯文匯報 
本埠新聞 
[滬道爲資基硝皮公司案詳江督文]  
　　查通商各口准洋商任意往來貿易載明約章寳山旣爲約載所無本不能與上海口岸相提並論因上寳交界之處犬牙相錯難以劃清是奉前憲台劉約外通融准予租地所給之契仍由寳山縣列銜印發以示與口岸租地由關道給契者辦法各殊洋人祇可造屋居住不能設棧開行如沿江六口大通等處雖准英商輪船停泊起下貨物仍不得在彼開設行棧情事相同業經瑞前升道與英霍領事一再言之豈能藉口允發地契將上寳兩界混而爲一實與約章不符况上海公共租界一再擴充以來早經明定四至有案可稽英使輒謂滬道於此時自定上海租界之界限云云尤爲不解惟英日美法德等國商人私在該處開設廠棧寳山縣平時未經查禁亦無禀報之案未免疏忽現擬查照摺開借用民地之猪毛作行縣諭飭華民不准違約再借勸令退租其在自己租地内設立各館廠行棧公司應即照會領事分飭洋商遷回上海但爲時已久能否一律允從尚無把握至英使所稱該處相近己有德國揀凈鷄毛之商行兹寳山縣查復已改立油廠其地坐落上海廿七保北十二圖自與英商資基硝皮公司之開設寳山縣境者自是不同未可藉爲口實兩國辦理交涉總以欽定約章爲憑今寳山旣不約載通商口岸之列誠如憲示未便允准應請外部仍商英使飭令英商資某硝皮公司移回上海以符約章（下略）（企） 
[禀請查禁私運米糧]  
　　本埠米價邇來逐漸飛漲已由米業中人將情呈請商董轉禀當道設法禁阻出口在案兹因價已漲至八元左右訪聞有奸商在盛澤瀏河滸浦等處囤積用釣船販運出口以致滬上米缺價昻妨害大局實匪淺鮮故已禀請滬道梁觀察設法查禁矣 
[西捕紊亂公廨定章]  
　　公共公廨所定章程同來不容紊亂前昨等日派駐公廨之五十八號西捕忽傳知廨内各差役自後傳提華人各案件牌票傳單均須到伊寫字問内掛號簽字然後持到捕房等語經各差役據情禀告讞員寳子觀明府以該捕不應紊亂章程除飭各役遵照向章外一面即禀請關道核示辦理（業） 
[釐捐督辦對於洋米被扣案之意見]  
　　英商老公茂洋米被貨捐局扣留一事前經江督札行滬關局與英領妥商辦理已迭誌本報兹松滬厘局朱督辦以此案前據貨捐局報稱錦祥泰米行主錢承鑑自知不合央米業董事聲明原委情願捐罰並具切結完案現在英領猶復干涉置辦殊不知此項秈米已據該局逐加察訪實係老北門内唐信昌米店主唐鑑榮售給大碼頭錦祥泰米行由錦祥泰駁船户張阿炳裝運等語是華商售與華商與洋商無涉尤尚明証業已札飭貨捐局將此案詳細情形逕禀滬道查核矣）琴） 
[批飭駁阻教堂買田收租]  
　　天主堂竇司鐸價買震澤縣境田畝函請該縣過户納稅經張鎔萬大令轉禀蘇滬兩關道核示等情已誌本報兹泰滬道批示云查教士在内地購買產業契内須寫明教堂公產字樣早經通行有案即置買田地如爲教堂傳教之用亦可准予投稅過户此案震澤鎭天主堂價買田畝旣載絶買字樣又開田户花名函請飭由完租核與向辦章程不符自應駁阻以免流弊旣據並禀仰候蘇關道核示遵行 
[禀陳不付湘裕公司存欵之原因]  
　　五金湘裕公司蕭寅楊彬煥日前曾至道轅禀控南市元源莊存欵六萬五千五百廿兩收過三萬餘兩掯不找付經前任王觀察批飭禀復在案兹據該莊執事趙增烜禀復略稱該欵係北市大成工商會社交存稱係湘裕工司代金陵分幣局交來銅欵因該公司不信大成恐有意外事故須由職莊担保當經出保單一紙蓋章簽字交執本年春間大成來言前項銅觔已交過五十噋當即付去銀三萬餘兩其餘尚存三萬餘兩兹於六月廿四接據大成來信囑爲止付有原信可証嗣後湘裕公司來莊收銀告以此銀係大成交存應否付銀須憑大成關切未便擔付該公司自知理屈朦訴憲轅合行明白禀陳等語昨滬道已札飭上海縣及商務總會一體飭知矣（泳） 
[巡局愼重防騐]  
　　北市巡警總辦汪觀察以現届冬令防務緊要特於昨晨諭飭書記課長景山松至巡警各區消防隊騎巡馬隊偵探隊等處逐一點名並轉飭巡警學堂監督王大錕至各區點名直至兩點鐘始回局銷差（衣） 
[函詢木船收稅辦法]  
　　松滬釐局函致滬道畧謂昨接商務總會函以擬南市木業天泰等瀝陳艱苦轉懇請務木捐局小背木船仍照舊章减收三成等因即希查明木船收稅曾否改章即日見復以憑核飭知照云（企） 
[淫伶奸案訊結]  
　　馮宦前遣家丁徐升在公廨具控淫伶郭蝶仙趙小廉等誘姦逃妾謝寳寳等案由包探劉森堂拿獲案中要証顧金福及謝寳寳朱小妹蔣老大等解訊判押候傳原告再訊在案兹因原告延久不到昨解請斷讞員寳子觀明府商之美白副領事判顧押西牢一年勾引之蔣老大押官媒九個月謝寳寳押官媒四個月期滿送棲流所再押六個月然後擇配傭婦朱小妹無干當堂斥釋（戎） 
[呈騐救火器具]  
　　巡警局設立消防隊後即向外洋定購各種救火器具昨原辦之人已將各器照單呈局驗收以備應用矣（業） 
[尚賢堂演講憲政]  
　　美儒李隹白定於初三日下午四時半在新法界石牌樓後尚賢堂演講題爲憲政之樞密院（或曰内閣）以何法爲最善任人往聽不備入塲劵以聨絡中西之友誼云（川） 
[盜犯解勘]  
　　搶刦北新涇李萬隆雜貨店之盜犯何學羅張長甫曾經上海縣李大令訊供上詳在案刻奉批回飭解道署過勘昨日午後即由捕頭徐文將何張兩盜押解到道請予過勘（軌） 
[縣批兩則]  
　　羅德宗禀批該監生擅照中線造房拔界砌牆阻塞業飭拆讓乃來禀以粤商所搭小披拆除藉此飾詞延塞殊爲狡猾着仍遵照憑據拆讓再延提究不貸○曹菊人禀批案經丈明飭讓如果羅德宗抗不遵照應候具復到日察奪母凟（泳） 
 
 

Page 20

 
 
[鉛絲截斷手指]  
　　太古公司安徽輪船前日由東洋駛回至爛泥渡下椗正在繫纜之時有該船發籌人某甲急于登岸被鉛絲纜繩截斷左手四指雖不致殞命然已成殘廢矣（舟） 
[官事]  
　　蘇省鐵路總理王清穆龍華造紙公司總理龐元濟前浙江糧道朱疇江西候補道梁榮翰皖南茶釐總局總辦王瓘候補知縣關文湛候選道張慶桐候選縣丞關廷康試用知縣王雲章候選縣丞陳培遠昨均到道拜會禀見○湖南候補道任國均湖北委員候選道鄭嘉榮閔行釐捐總辦沈璘慶昨日因公到縣拜會（車） 
訟案 
[拔維晏洋行控案]  
　　英商拔維晏洋人延律師愛禮控顧杏記定貨不出昨由公廨讞員寳明府與英副領事會訊愛律師稱被告定購洋布等貨逾限不出請斷顧延開逹律師投稱因市價漸落故未出貨請寛限中西官判顧交保限年底出一半明年二月底出清兩造遵斷而退 
（業） 
[上海縣案]  
　　董金洲扭控拐犯胡雲生張小和周小寳前經工程局解縣訊押在案前晚經襄讞李明府提究胡張二犯初尚狡諉嗣據周供與胡張等同寓董金洲車寓故董之七歲女兒熟識由伊二人拐出到虹口與小的及在逃之阿福阿四商通賣于廣東人家得洋四十元求恩胡張始各承認判一併還押候辦○吳鍾福控夏淡然賴婚一案昨鐘福之父吳起鵰偕原媒吳靜山投稱聘夏淡然之女爲至三十年本擬完姻因靜山又索去財禮洋九十元嗣又奢索財禮數百元事遂延擱不料靜山串人揑名到伊處退婚即將女另行許字求追聘洋金飾夏供並未收過財禮女兒亦未另許吳靜山供起鵰囑小的前往退婚收回金銀首飾各一件洋九十元確在小的處餘語狡賴明府以此事皆吳靜山一人作弊勸起鵰父子仍行婚娶俱不允從夏亦不甘强就判兩造分具另行婚嫁結吳靜山管押追繳首飾銀洋再行核辦○塘橋巡局函送違禁烟賣之吳嘉生等到縣訊判吳押改過局两月烟客陸恆發陸長興具不再違犯結交保○偷竊西門外張公館金珠衣飾之長江積賊王介堂迄未將貴重各贓交出提案比責五百板判還押再限十天交贓（車） 
[總工程局紀事]  
　　薙匠袁長清董明卿前將一百廿二號巡士拔至萬和樓攢毆經十一號巡目拘案將押兹有同業湯二寳請保到局陳叅軍查知二寳前犯拐案曾拘禁改過局逃出亦非之安分徒已飭包探李文祥將湯拘案澈究○德記花行夥唐級山扭控鄉販龔祥樓透取花價洋三十二元向追不認陳叅軍以原告未到命押候查核 
[巡警局紀事]  
　　總局拐匪張友才楊根生將西門外蕭立章之七歲幼孩拐至閘北被巡士拘獲解訊張堅執不認楊則懇求恩宥巡官以張尤爲刁狡喝責一百板一併押候　立章到案再訊○傳阿三誘拐女子江鳳珠昨經訊判戒責二百下交保開釋○張徒賈金榮等十三人訊係初犯判合罰路燈六盞以示薄懲 
　　城内第一路四區張天玉等在城内丢包朦騙行人錢財金戒等物由探拿獲判責一百板鎖示三天 
　　第一路一區曹之德控張子奏圖吞首飾判還洋洋元○方長法竊　公館報時鐘等物判押候辦○湖南人王吉甫報考巡士因與定章不符斥退不收王不服即在門前肆口護罵巡士喝阻竟被凶毆撕破衣服拘局訊究遊巡官訊知王係著名流氓判責二百板押改過局五個月○楊毛毛前日在東街上　取某姓小孩手鐲皮肉擦傷由巡士拘局判責三百板押改過局三個月一戎 
[公共公廨晚堂案]  
　　歐陽志控妻父顧翔雲不放伊女回來前晚奉帮讞明府提訊歐陽供顧氏不安於室時回母家日前一去不回被妻父　阻向領不放求究顧携女到案同供因婿日事嫖賭是　時回母家明府判交歐陽領回完聚○倪新法控糜阿紀圖賴帳洋亦奉提訊倪供向糜處包釘輪船釘工被欠工洋二百六十三元向領不　訊之糜供因伊所開之帳不符求恩飭算判交保各繳公正人算明再斷○周永安控張禮泉圖賴貨洋一案周供張向小的購買榆皮少洋八十元求追張供除付過廿一元外餘貨仍在棧内明府判交保限七天理楚○劉加祥控趙芝應圖賴貨洋一案劉供趙買麵粉欠洋七十元趙供已將方單原紙作抵現在措齊呈求飭領　單判洋交劉領方單處趙收去完案（衣） 
[公共公廨早堂案]  
　　錢寳　阻陳和卿不交代　樹柴洋一百八十三元即冐名將陳之股票騙作抵經陳查知報探拿究　讞員商之美白副領事以係錢　細故判押候過　訊奪○姚紫祥與德商盧新及華人劉大祥等包塡黄浦工程無錢墊用由姚轉向陳英和騙洋二百元事後查知報補將姚拿　於昨解究判押候禮拜六復訊○李阿林誘匿楊和福之妻錢氏居住租房前日楊在馬路中過見報捕解究判李押二月氏押官媒一月期滿交夫領回○林阿土竺榮書串竊徐福記作塲内食米硬柴各物賣　王升記等處報捕解究判押候復訊○德發洋人控黄復峯定貨不出判交保訂訊○王阿二强攫路人銀押髮判押六月罰作苦工○陳周氏控楊裕山等串拐女兒價賣一案判與中人王福生各繳四十元在案昨已逾期解請訊追判各扣押一月完案○夏文堯向　理洋行訂貨不出判交保訂訊○楊阿堂竊取張福記等家衣服各物押六禮拜○莊阿根竊取洋人洋傘等物判押一月○姜賢成吞没洋人大衣判押三禮拜 
[法租界公堂案]  
　　裕興福號股東陳愓珊李新軒前因虧欠鄭秋漁等三家銀两控奉提訊判交保候提經手林寳卿質訊在案昨林投案供虧款應由股東攤認陳李供帳目不清求察旋又有常郡晉泰祥等七號附控被欠銀二千餘两聶司馬判將三人一併交保候再復訊○麗華號與元潤公失火被控昨傳經理周楚香孫吉成到案司馬謂爾等前供不在號内何以知麗華起火且麗華祗保一千两顯見　缷圖賠免罰判周罰六百两孫罰二百两充公○陳文照前將張勝咸之道契私託余德玉向嚴桂記押隷紏葛一案前日余德玉投　張共收抵洋一千五百元立有收劵两紙呈窕張供未轉道契前先抵五百元已轉後又抵五百元两次合洋一千元首次之收條一紙尚未取銷致有兩紙判各交保邀公正人理處覆核○拐犯王阿四判押一年旋即越窻圖逃昨由包探拿獲解訊判照原斷加押四個月（舟） 
[美租界捕房事]  
　　一百十九號西捕查悉公平路石桂全陳阿三等小烟館所報燈數不符禀由捕頭飭探赴公堂請單傳訊○密勒路七百零三號某葡人欠長利洋行房租反將經租人胡茂良擊傷面部胡即投報捕房飭探查辦○華記路任潘氏被鄰婦衛吳氏用刀背擊破頭角報由捕房飭送同仁醫院求治並令包探查核○劉惠侯昨因伊妾某氏捲逃報請查緝捕頭准之（西） 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
