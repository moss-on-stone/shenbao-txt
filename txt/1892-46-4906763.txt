# 1892 - 46 - 4906763

 

Page 1

 
 
[新增正續刑案匯覽] [  圖書集成局啓]  
　　刑案匯覽一書爲申韓家金科五律學者苟揣摩有素則片言決獄卽無難譽起靑油近又增輯續編三編於是搜采愈多卷帙益富鏡古書屋主謂亟宜出而問世因倩本局排以新式鉛字用雪白連史紙印成准在三月杪卽可告蕆如欲預定者計每都價洋六元可至申報舘帳房先付三元掣取書票書成之日再竹三元卽可取書一部若欲觀樣張則請移玉至申報舘至出書後購取則當另定價值不能若是從亷矣此啓 
[論查拿哥老會黨務絶根株卽書昨日本報後]  
　　昨日本報登九江府告示略謂上年秋間沿江各省因哥老會蠢動經先後拿獲會首要犯多名訊明悉予正法懲辦不爲不嚴凡被誘從者觸目驚心自必咸知儆畏但該會黨羽甚多根株未能盡絶嗣泰州查獲周錦春一犯據供蘇浙及江西廣信府等處又有倡立瑶池會名目糾人入會并刊刻悖逆經本授人習誦愚民被其勾引身罹法網情殊可憫云云執筆者不禁喟然而歎曰有是哉查拿匪黨其可不絶根株哉夫今日之結黨成群足爲隱患者實以哥老會爲首屈一指當咸同之際赭宼聲勢方張各營勇轉戰頻年所得貲財毫無所用於是酒肉徵逐約爲弟昆私立會名稱爲哥老斯時惟是互結金蘭之好未必蓄有異謀而曾文正公訂立營規已有濳入哥老會者斬一語迨其後粤匪戡定裁撤勇丁各勇窮無所歸相率入會而哥老會之黨愈盛哥老會之勢漸兇本館心竊憂之見上海屢獲匪人搜出號布狂悖之語足令人怒髮衝冠嘗發議論於報端謂當竟委窮源萬不可僅以笞責遞回了事不料至去歲而各處閙教案起人心惶惶匪黨乃陰結西人販運軍火派定僞職意圖斬木揭竿幸而天牖其衷陰謀敗露在美生處搜得入會姓名簿得以窮究其源又得何游戎德輝等四出訪拿務獲嚴辦由是陳金龍之輩旣已處决而杜國富徐春亭徐春山陳啓懷王金龍亦先後就獲不令其法網倖逃在好爲矯情　謂吾聖朝寛大爲懷凡百官員誰敢以苛察擾民庶今兹遍拿會黨動多株運甚至將紈褲少年宦家子弟加以縲絏解赴省垣自詡辦事之認眞竟圖一網打盡意若近於操切也者其說似矣然竊以爲哥老會黨與尋常艸　廻殊其發軔已數十年其結黨遍十餘省根深柢固支蔓難圖且復聨絡富豪結交官宦不惜金貲巨萬託人廣購軍裝使竟變起蒼黄誰是可以抵禦者今者幸而未經起事卽能禽獲渠魁然其黨遍布江湖無處蔑有使不絶其種類我恐暫時匿跡不數年又必出頭我輩問居覆載之中自問皆中朝赤子而安忍心存左袒謂查拿者之故於苛求乎閒嘗觀覽稗書明唐賽兒作亂於永樂之時醜類早經殄滅而根株宋絶至本朝而白蓮教又叢興髮匪未起事前洪秀全楊秀淸韋正等已拘入獄中行將讞定而巡撫鄭祖琛優柔寡斷將縣令記過一面縱諸逆使歸旋卽作亂于金田邨禍延十有餘省今之哥老會其黨較唐賽見諒多千百　而又昔歲皆身經百戰其狠惡當不亞於洪楊之徒而謂可僅將爲首者戮之不復留心窮治乎且哥老會而僅此各處游勇猶之可也乃觀日報所登其匪犯口供中有菜大人某少爺俱經入會然則黨與旣盛貲財必多使及此而不效芸田者之盡去莠稂植木者之悉除樗　將何以使奸謀盡絶天下可永底於平乎况乎北地宼氛甫經平息而昨日本　又紀廣東新寗縣武生甄某紏集匪黨蟠踞縣屬大人山内拜會聨盟竪旗作亂其旂分紅白二色紅旗書减當濟貧字白旗　　招英雄字附近匪徒聞風響　煽惑日衆旬日之内已招集二千餘人糧草軍裝皆向各鄉村勒索縣令自忖兵力　　恐不足挫其兇鋒飛文至省請兵大憲立撥營兵前往勦辦我不敢謂以上各匪黨與哥老會一氣通同然　　　　若輩見哥老會黨羽衆多因思爲之援應總之處今日之天下不患外人之侵侮而獨患禍起於蕭　猝不及防　生肘腋以故人皆謂哥老會不可不預爲之備獨執筆者靜觀默識竊謂游兵散勇卽使結成會黨而蠢如鹿豕尚不足以貽殁惟身家殷實之人累世搢紳之子亦爲會黨所糾合居然托足其中則根底益深聲勢益大萬一忽然起事且將防不勝防然則今日者首惡旣誅敗形未露而謂可得過且過不復思剷盡其根荄哉傳曰寛以濟猛猛以濟寛兹之查辦匪人正宜用猛而奈何俔俔伈伈不思未雨綢繆耶僕人微言輕分不能向衮衮諸公作芻蕘之献惟直　所見以質諸普天率土戴高履厚之良民或者其不以爲迂謬否耶 
[富貴壽考]  
　　新正初五日爲李傅相七旬令誕皇上賜壽與百官祝嘏之儀業已恭紀前報兹悉宸賞各物於去臘廿八日由李太史經畬恭齎到津計皇太后珍賞福壽字二方匾額一方壽聨一對其文曰棟梁華夏資良弼帶礪山河錫大年字畫兩輔長壽佛一尊玉如意一柄膆貂外褂朝裙各一襲以及大小卷江綢等件皇上珍賞福壽字匾額楹聨金佛如意綢　從同聨曰圭鬯恩榮方召望鼎鐘勳績富文年傳相委員預備龍旗御棍並黄亭二十四座於西沽恭　回轅闔城鎭道府縣及文武各官出郊恭迎傅相迓於門左奉御　各物於黄案之上望闕叩頭謝恩旋於初四日餪壽初五日祝壽初六日謝壽傳集梨園子弟三班在吳楚公所大王廟曁節轅搭臺演劇適五公子患病轅内戲臺搭於已嫁之三小姐院落中並無外客而宴文員於吳楚公所宴武員於大王廟三班輪流演唱三日之内笙歌嘹亮輿馬喧闐闤闠商民亦於晚間結彩懸燈以伸慶賀傅相原定初八日在紫竹林下英工部局敬　彩觴宴待西國官商法國駐津領事曰君亦張紅諭著租界鋪家各於晚間在門外張掛紅燈俾與津郡城廂事同一律居人爲之喜躍節轅差弁已將工部局内之戈登堂陳設一新以待宴客詎五公子病勢沈重於初六日仙逝傳相以　西河之痛遂改於十三日筵宴西官堂内壽帳壽聨目迷五色其壽聨都係名人手筆尤覺美不勝收也 
[烟臺近事]  
　　元旦纎雲四卷天宇淸明鷄犬無聲誠屬太平景象至上午同雲一色瑞雪紛飛賀年者咸皮冠貂裘往來於扯絮搓綿之際富貴中人又添一番新氣色矣○花爆卽古之爆竹也惟古者以之辟邪崇今則以之敬神明鋪户居民一逢年節彼此燃放聲若聨珠乞丐之流一聞其聲卽結隊成羣念喜歌作吉語鳩形鵠面擾擾紛紛蓋非　降明神而且招餓鬼矣嘻○當鋪入冬减利盖舊章也惟東郡各州縣取償如故○海防營弁兵糧俱係按旬給發至臘月二十八日預發正月初旬十日口糧一時隸籍戎行者頓覺驩聲雷動○客臘二十五六等日有土局三家被竊烟土錢物夫年關逼近肖小最易生心乃皆於土店中施其妙手空空因疏於防範耶抑穿窬者流别有所屬意耶是亦 
 
 

Page 2

 
 
奇矣○粥廠於新正初一日停放一日預於除夕日補發饃饃數枚使貧民得資果腹亦可謂體恤寒黎無微不至矣 
[南屏晚鐘]  
　　杭州來信云立春以後寒威漸退鬱熱蒸騰日欲出而雲遮天不雨而地濕街衢滑澾歌興行路之難衫袖飄颺謝却重裘之擁盼苔紋之淺淡痕早留靑催草夢兮　菘萌眞動緑至十四日一輪烏日光如火而高昇四野鳶風礎滴水而愈溼入夜魚更再躍隣隆然有聲從西北來側耳間雨點敲窗風威振鐸琉璃窗上閃礫電光繼以霹　樓閣簾礲俱爲振動於是發聾振瞶聲同金鼓齊鳴溜滴瀑飛勢若銀河倒冩通宵不絶一枕無眠翌晨雷始收聲雲猶蔽日風雨間作陰晴不定十六日復雪花飛舞點水成氷冷聳吟肩寒將徹骨矣○某甲情縫工某乙製寧綢馬褂約期而取屢約屢延乃與差役之素稔者商量扭乙至某處閉不使出復用言恐嚇之乙無可如何典質家中衣飾以兾彌縫地甲公差刻尚不時索賄縫工固咎有自取而差保竟恣肆若此不知爲民上者亦有所聞否○向章敷文崇文紫陽三書院每年二月初二日甄别而各院監院多係孝廉今春須公車北上因禀請崧振帥先期甄别定於正月二十六日命題考試 
[揚城火警]  
　　揚城徐凝門大街亦閙市也本月十九上午有坐東朝西之某石灰店後進平房遽然失愼該店前後堆儲窑灰石灰甚多窰灰卽柴薪餘燼著火卽燃石灰非惟畏火且更畏水是以該店主惶急非常不知所措幸賴各隣人衆力齊施得以設法撲滅迨各水龍聞警奔至則已火熄是役也雖僅燬平屋兩楹然左近居人已受驚不淺至起火之由傳聞因水烟灰誤落窰灰堆内未知是否 
[十洲春色]  
　　新任鄞縣楊稚虹大令已抵寗郡寓於江北岸某客棧大約俟學憲按臨後方可接印任事也○土地祠内之牛痘局已於新正十三日開局惟日來料峭春寒赴局掛號者尚寥寥無幾○正月十五日爲平橋廟宋丞相吳公誕辰府憲胡太守於是日飭縣備辦牲牢酒醴親往祭奠○鄞縣考試武童楊荻階大令已示期於正月十七日取齊無如日來雨雪交加馬道泥濘須俟天晴方可定期考試也○去冬天氣和暖入春以來風雪交加寒威偪人居民多患傷寒之症醫生藥店頗形忙碌○去臘市面减色錢市愈形吃緊各店鋪之存積不少迨至年終皆攙和使用而各現兌店亦以錢色之高低定洋價之多寡推原其故皆因刁徒私販所致今若聽其通行市肆必愈形不便安得密拿暗訪盡法懲辦以兾弊絶風淸耶 
[皖中零拎]  
　　十七日午後兩點鐘首縣吳松午明府出衙拜客行至韋家巷地方適有農人肩糞一擔迎面而來前導差役喝令讓開農人置諸不理差遂以鞭揮之農人不服將糞擔放下竟取扁擔與差格拒爲明府所見不禁大怒諭令差役將農人帶回署中旋卽升堂喝令重懲百板枷號一月示衆該農人可謂咎由自取矣○分發安徽候補道錢觀察康榮於十八日行抵皖省旋赴撫轅謁見沈仲復中丞并呈繳到省文憑又拜會兩司以及各同寅各官未幾各官咸往答拜車馬塞途極一時之盛○安慶自新正以來陰雨連綿至十九日依舊濃雲不散至　鼓三敲滕六君稅駕次晨始止平地積雪數寸有奇 
[皖垣官報]  
　　候補從九王敬銘委署霍邱縣三河尖分司候補巡檢陳德忠委署合肥渠元司候補巡檢麟桂委署懷洛河司候補巡檢周志寛委署宣城縣主簿 
[探春敗興]  
　　白鵝潭滸黄木灣邊有地一區厥名花埭乃花農蓺花之地花估賣花之墟中有名園前臨碧海層軒面水畫船泊門每當烟景鹿日鶯花早春粤人爲探春之游則舸艦津迷裙屐雲集鞭絲　影踏草色之如烟鬢緑釵光映花明而照日探春游客逐隊追尋誠炎州之樂地也日昨有某紈袴子者命儔嘯侣選　評香放棹尋芳將船載酒携妓爲花埭之游津頭喚取瓜皮艇半載遊人半載花白舫烏篷靑　皓齒笙歌沸水羅綺驕春比及抵岸游人沿岸觀者莫不豔而羡之以爲水中仙子也已而羣姬連袂登岸看花人氣衣香蕩爲芳靄洵足爲　　生色點綴春光所之旣倦羣姬索某向園主人市取玩弄器物主人陳列使觀之則有脂奩之具粉盝之器金漆之篋玉鏡之臺並有人物故事蘇洋粧點五光十色千態萬狀者紛羅於前園主人故昻其值以某爲富家兒必不於羣姬之前倫價而較錙銖以示豪舉也羣姬爭相市取某本遊　非豐而貌爲揮金如土者當此之際不能禁羣姬之不取若縱使取之而價無以償乃大言謂園主人曰會計該價若干將物送下舟中收取可也合計該價銀三四十元某自計無以代償於是先羣姬而起乘間於人叢中卸身而出至於僻處喚舟渡海而歸園主人飭伴送物隨羣姬下舟某久不返友與姬意其猶流覽於花叢中也遣舟人登岸於各園遍覔之渺不可得友與姬互相愕顧送物者不能久待索價不得不免齟齬其友恥之諸姬爲之冷笑園之工伴悻悻復携物而返友與諸姬探春豪興爲之索然不能盡歡而罷昔人黄金買笑雖纒頭累萬而不少靳不愧爲烟花豪富如某之囊本羞澀而好事冶游貌爲豪舉卒致貽誚裙釵可知客多假義無怪妓多假情也從此榖阜花船中莫不傳爲笑　 
[俄國鐵路情形]  
　　俄國所築西卑里亞之鐵路工作甚忙觀其銳意經營固欲成諸不日而此路告竣之後其爲利之溥有不在尋常意計中者考其道里所經與俄之聖比德羅保京城及模士高城一氣銜接俄國所屬大西洋之地並琿春扼要之境亦節節相通俄若有事於中原則輸餉運兵尅期可至卽就通商而論其地位當歐亞兩洲適中之處將來歐亞各國行旅多出其途俄人於此卽可坐收其利現由歐洲至上海若取道蘇彝士河則歴程四十四日若取道美洲十拿打則歴程三十四日有此鐵路則不過二十日可到所以商趨其便而俄享其成也每年由中國出口之貨值惟茶絲兩項已居三分之二按西歴一千八百九十年中國稅務報章其出口貨共值銀八千七百十四萬四千八百兩計開茶葉值銀二千六百七十六萬三千四百五十兩絲值銀三千廿五萬五千九百五十兩糖值銀二百六十六萬四千八百六十四兩將來該鐵路火車能攬載茶絲二物其所得費脚爲數已屬不資至於歐亞兩地消息易通及披荆斬棘之餘使人知何處地土宜於何等種植興自然之美利此猶其獲益之小焉者耳俄人之望其速成良有以哉 
[聞嫁婢逃]  
　　新會江門雲秀坊陳某畜有美婢小名春喜具有姿首主人居奇以索重價鬻之作妾而婢自待不薄常鑒於爲人妾婦者　衾與裯常不容於大婦因自明其志於主婦曰自蒙養育自當不有其身以報主恩然爲人小妻多不見容於大婦若以適人寗爲村夫之妻食貧居賤不願富室之妾揉羅披縠仰大婦眉睫爲生活也主婦知其獨抱芳心不甘自屈歴爲議婚多不俯就故芳齡十九尚待字焉去臘有媒媪謂陳妻曰爾家婢子具此好顔貌今有某富室悅之願出多金買而置之側室其許之乎陳妻爲利所動自計許嫁村夫爲妻所得無幾不如許之可獲厚價遂逆婢意許賣與西慶里林某爲妾訂定價銀二百七十枚先交定銀若干約期於去臘下旬某日迎桃葉以歸而詠葛虆之什婢先期知之意事已成難逆主命若勉順之則素願難償終身受屈矣迫得於去臘十八日乘間逃出不知所往主婦使人四出覓之而豔迹芳縱渺無尋處爲日已近迫得遣媒媪報知於林願將原下定金交還林不允收疑主婦匿婢别索厚價務欲得婢乃約同多人向陳理論爭閙多時一日陳之戚屬某甲到訪恰與林素識者詢知其事勸林不從陳被索不休求解於甲甲曰林素懼内何以一旦竟敢公然置妾乎必瞞其妻而别營　室者也卽著媒媪踵其家而白於其妻乞收回定金彼妻最妒必幸事之不成則自迎刃而解矣陳從之及使媒媪往曰林妻林妻果驚而怒曰男子心固不可測此何等事而竟敢背地爲之耶幸婢尚見機而逃不然將不之容也卽乘肩輿到陳家收回原定銀兩至則林尚坐索與妻相面　愕失驚爲之跼蹐不安不知其妻何以知之也妻數之曰爾作得好事不料好事多磨意中人與爾無甚緣分而尚欲强合之耶林被妻詈駡不敢少　 
 
 

Page 3

 
 
一詞妻卽向陳收回原定銀兩其事遂寢彼春喜者覽鏡朝猶在添香夜不歸定隨劉武威去矣 
[新壻受侮]  
　　惠屬歸善土俗凡娶妻在六月以前者新壻卽往岳家履門修子壻之禮若娶在六月以後者則俟來歲春元親踵岳家賀歲此亦禮之當然也歸善洋裏村李某去冬娶鍾洞村張氏女爲妻該村陋俗凡有新壻初到岳家者村中婦孺女伴結隊成羣擲新壻以沙泥穢草取笑爲樂其意以爲新婦被惡少閙房取笑今而後得反之也而不知新婿爲嬌客爲之主人翁者當何如禮貌待之以修主禮乎此俗雖經紳耆屢禁亦已牢不可破矣李某於新歲五日親詣岳家賀歲僕從牽羊擔酒李則衣冠掛紅乘坐肩輿健僕隨之而往至則村中婦女空巷而出不爲潘安仁之擲果盈車而爲張孟陽之投石滿載沙礫塵土迎面抛擲以爲相戲幸李坐轎中擲之不中迨登堂爲禮旣　澕筵大開李未免飲酒過量不覺自醉拜辭告退甫出岳家婦孺兩旁穢物交擲中有一孟浪者暗以巨木迎面擲之至破新婿額顱李負痛不覺顚仆轎外健僕怒不可遏立取肩擔酒醴之挑竿在兩旁迎擊之婦孺始各散去爲岳翁者左右其間爲之撫慰自慚失主人之禮非所以待嬌客也陋俗如此誠可哂乎 
[西事摘録]  
　　近閱俄京日報言俄國舊都模士高城各麫飽店現在聨合把持不肯零星沽賣以致小民困苦異常事爲該處制府所聞不禁深爲詫異但以人言雖甚惟尚未悉眞否如何一日微服出行作爲細民裝束至某麫飽店問以每磅價銀若干店夥對以三高白半制府曰現適余資未便僅得三高白之多請卽將此三高白購買些須若何店人不允制府乃故與之辯論詎店人怒發卽大肆咆哮欲將制軍逐出制軍不去店伴乃鳴捕捕之制府亦束手就擒看其如何處置詎差執制府後不卽送交差館竟帶其遊遍各處以示其辱後始交差館之中到差館後卽有總差多人呵叱萬端情殊慕虐不問靑黄皂白竟取案卷而入以滋擾店鋪之罪書畢卽命制府書名卷上制府亦卽不辭乃援筆大書已名諸人觀之見所書者係制府之名不禁駭然再細視之果制府也一時署内諸人惶懼異常直至汗流浹背不知所爲制府乃大笑出門命駕而返諸人自知不免面面相覷迨至是日下午卽有總差三名自盡復有麫飽店四家立卽閉門歇業是皆畏罪情切故至出此所爲也嗟乎　飽爲民食所需乃竟肆其勒索設非制府微服查明其事則小民之受厄者豈有窮哉然觀制府所爲亦可令人心一快也○美國前駐吧城領事歇非里本奉　廷之命出駐　城嗣復請於美廷欲在吧城設店兼作生涯業蒙美廷核准盖美國之例爲領事者可以兼營商務也迨至一千八百八十七年之際有某荷商倒盤歇業該商之店與歇領事之店常有交易往來故吧官不辨是非卽將歇君執獲并將其行號所有家私貨物概行出投於是覊歇在囹囹中者有七八閱月之久而未經提訊此固荷之弊政向皆如是嗣歇被禁約有二三年之久始經荷官查實果非歇君之罪乃將歇釋放歇雖被釋情有不甘卽回美邦將其被屈情形訴諸總統卽經總統派員至巴城暗爲查察得其實耗果歇之寃因卽將此情形覆奏美廷旋由美國外部大臣照會荷廷與之理論并索取賠償生理貨物及賠羞之費計共五十萬元荷廷接奉美文後亦卽委員細查果知係荷官之不合不得已照償其費於歇而後其事始了云由是觀之可見荷官辦事糊塗向皆如是設能細心查辦亦何至有此賠償之累也哉○俄國親王往遊粤地已記諸日前報章兹悉俄親王到粤晉謁督憲後在沙面少住襜帷於廿一日啓程回國督憲泒有兵輪護送以篤友邦之誼聞親王此行取道三水高明而至高廉北海欽州等處歴靈山南寧太平隆州而往東京河内再往興化　羅及印度所屬然後還轘本國計其客途行邁尚須一週寒暑始能復返故都衹有一通事差弁隨諸其後其行李僕從之簡不類貴介本色而又饒有膽略夙爲國人所欽佩云○暹羅地土饒沃隨地布種不事培植自能生生不已故產米爲最多而歴年米石出口亦以此地爲最盛查去歲販運出外者計有四十七萬九千餘墩而歴年國中所產若歲逢豐稔每年可得一百二十萬墩除本國消流約七十萬墩外尚餘五十萬墩可接濟他邦之用以故歴年在此辦米出外無不利市三倍也惟聞本届天時亢旱將來收割斷難慶卜有秋故此次販米各商早已預爲打算倘得往年之半已符私願蓋卽得半而止尚有廿餘萬墩也獨惜此刻不特旱魃爲災且聞有蝗蟲爲患誠如是則將來收穫非人所能逆料矣 
[龜奴狡獪]  
　　蘇鄉人名銀和者向爲妓院傭人積銖累寸稍有盈餘遂公然自大在英租界四馬路中西薈芳里租賃房屋開設長三妓院無如龜運欠亨門庭冷落負債不下千金去歲底各債户多方逼迫銀和再三延約謂時届歲闌無從籌措懇俟春間料理各債尸憐而許之光陰迅速轉瞬元宵已過妓院中男女傭人見勢不佳咸向銀和索還欠洋各債户以期限已届催索如前銀和窮極計生在外揚言已邀得某名妓前來高張　幟何患不再整門楣遂有男女傭人之欲尋生理者向銀和關說欲求附驥以遂生財之願銀和欣然以爲入吾彀中矣遂囑男傭甲乙女傭某氏等各付洋百元爲定該傭人等於十九日如數付洋二十日赴妓院上生理本在院中之男女傭人見之以爲舊欠未還新夥不應遽至驚而詢問甲乙等始和盤托出言已付洋四百元諸人聞而錯愕憶及銀和昨夜未圖得無有變卦耶赶急出外找尋則曳尾泥中者早已舉頭天外各債户聞此消息徒喚奈何至院中所存像伙所值無幾暫由傭人看管想須興問罪之師尋老元緒蹤跡搗碎其殻以洩此忿也 
[滬城火警]  
　　昨日黎明時滬城俟家浜玉器公所間壁潘姓翡翠作後面馬春記柴房不戒於火當卽冐穿屋頂烈燄横飛勢不可遏十二鋪地甲立卽鳴鑼報警輔元堂果育堂普育堂復善堂沈香閣保安會春甲侯旣濟道院及道轅十鋪等處水洋各龍風馳電掣而來汲水灌救上海縣袁大令帮辦總巡朱明府保甲北局委員藍二尹城汛李千戎等督同差勇到塲彈壓至七點鐘時火始息滅是役也被災者潘及某姓匣紙作陳姓住宅某姓玉器作等共焚去樓房五幢披屋四間南至馬春記墻門止北至玉器公所墻脚止馬之墻門亦被焚去其半至起火之由聞因遺火積薪致肇此禍云 
[呈繳職照]  
　　李元鏞卽桂泉因會匪案内牽涉當奉兩江督憲電飭上海道札縣拘拿解赴江寗已列前報兹悉此案當由督憲先飭揚州府拘提李父所開鹽號内夥計汪孚遠訊問知李不在揚州遂轉飭上海道密拿迨李已獲案劉峴帥飭揚州府以李業已拿獲解寗訪員研訊惟其父李振玉旣經首逆在前自應毋庸到案並嚴禁胥役人等不准因此稍有需索擾累致干查究至李元鏞稱係縣丞卽向振玉查明吊照禀候察辦並據汪供元鏞當時曾被其父在甘泉縣呈送忤逆自必有案可稽業經行府札縣吊取卷宗交把總何　齡齎呈督轅外所有元　職照應卽札吊等因業經揚州府行文來滬旋因元鏞職照其父振玉前在上海縣控告忤逆時呈繳在案奉札後前日據振玉赴縣禀明前情哀大令俯如所請查閱前卷將元鏞之縣丞職照給振玉具領寄繳揚州府轉呈督轅矣 
[荷校門前]  
　　王亨榮岑金生二人行竊新閘木棉公司之物由巡防局解送法公堂代理讞員朱森庭明府訊責之下判令枷號在案旋經失主西人投案請將二犯發往犯事地方示衆明府准如所請此已登諸前報前日明府蒞公廨時將王岑二犯帶回總局改換枷封於傍晚時派局勇四名將王岑押解出城帶赴新閘在該公司門前示衆 
[行兇被逮]  
　　葉順昌遭錢阿貴唆使林金星萬物如夏雲祥兇毆斃命屍兄葉福元協同八鋪地甲投縣具報原差將錢拿獲解到屍塲袁大令詣騐之下將錢帶回收所一面飭差保緝拿林等到案訊辦此已詳登前報者也兹悉該差保等奉諭之下立卽購線緝訪前日原差王陞查得萬物如卽萬惠如避匿浦東高橋鎭左近離鎭約四里許家中該差當卽帶同眼線下鄉拘獲押解回申於昨晨到縣據情禀報袁大令飭將萬惠如先行收所聽候訊供核辦 
 
 

Page 4

 
 
[英廨瑣案]  
　　妓女王寳玉喊控鴇婦唐氏卽黑牡丹覇阻從良由代理讞員宋二尹飭傳唐氏到案訊供核辦已列前報兹悉此案已由二尹庭訊王寳玉供係崇明人羅敷自有夫被匪人誘騙來滬鬻與唐氏爲娼今欲從良被鴇　阻務求超豁唐氏卽黑牡丹供稱憑中買寳玉爲娼伊欲從良不敢覇阻惟現在尚無娶主二尹謂唐氏買良爲賤爲憲典所不容著具改過切結王寳玉原籍旣有丈夫不應改適著暫撥官媒　備文遞回崇明縣傳其本夫到案具領以後不准再爲娼妓○瘋人項育在路胡閙由巡街捕拘至捕房移送英公廨請爲安挿值日差盤問項育里居何處有無家屬項育一味瘋顚出言無狀該差遂禀明宋二尹飭將項育送往城内普育善堂醫治俟病痊再行安置○有陳阿二者貧而　病偃臥道旁由巡街捕雇車舁至捕房巡捕頭命送英公廨代理讞員宋二尹飭發棲流公所醫養俟病痊再核 
[法捕房瑣事]  
　　又新園浴堂股東王永良控合股之楊正年王淸泉巫國才馬榮年等串吞餘利一節已詳前報昨晨代理讞員朱　庭明府蒞八仙橋捕房時王永良復投案禀追明府著包探將楊正年等四人逮案問曰因何將王永良名下餘利掯阻不付楊正年稱王之妹夫陸根山係由王荐至店中爲司帳陸在縣署有案宕欠店錢一百另三千文因陸於去冬病故遂將此項欠欵劃入王永良帳上是以王名下除去餘利尚有虧欠問司帳金蒙炳由誰人舉荐供稱金乃陸根山之替工明府謂爾等合夥作事自應和衷共濟王雖荐陸爲夥確不知後來有如此　轕且陸已逝世無庸再瀆虧欠一節理應照股公攤方昭公允嗣後有事尚須善爲商酌原被告遵斷當堂具結而退○唐慶祥控張子卿次洋二百餘元一案已列前報昨晨唐又投案禀追並請從嚴比究明府謂爾欠馮金票洋五十元因之涉訟究出張子卿欠爾洋銀本委已一再追究張子卿已還洋一百元可謂至矣盡矣著退去候禮拜二傳案再核○山東客人曲振川荆子卿黄蘭亭陳裕安等禀追仁茂號主馮鑑甫欠洋九千餘元明府謂本委代爾等屢次在外探聽實不知馮鑑甫逃往何處爾等具禀聲請將馮童氏等從嚴比究但馮不到案僅比該氏亦屬無益此案本應送縣姑念爾等皆住法界進城殊多不便爾等亦須自行諒察所有馮童氏處金飾等物限下期估價變賣以憑分攤尚有不敷再候追究馮○氏久繫囹圄終非了局如有的實保人當准其暫行交保原告等皆點首遵從而退明府又將馮童氏逮案其弟童子裕亦投案候　明府謂馮童氏曰本委向原告代爾苦勸至再爾聽見否答稱小婦人在押所未及聽明謂原告因本委苦勸業已應允但爾交保後須將文夫從速尋到交案復謂童子裕曰爾保出日久依舊束手無策不知爾在外作何事明府又將各原告傳進謂黄蘭亭曰據禀馮鑑甫逃逸時尚有貨物存寄爾處果有貨物寄存否黄供稱並未寄存旋據童子裕　知有銅絲六箱胡椒三箱存在黄處明府謂馮鑑甫不到案此事無從質訊著將馮童氏還再候交的保令各原告下期到案候示○明府將修表　轕之　顚僧傳案覆訊僧稱小僧於三十六歲時出家素稱規矩目下開店營生斷不敢吞没主顧物件况據侍者祝阿炳控稱修新表一枚計修費洋一元六角自來修鐘表斷無此種厚利實係祝阿炳有意誣控希圖勒詐明府謂今日　告不到著退去候查明後再行核奪 
[附送藥單]  
　　日本岸吟香先生精究歧黄無微不至製成妙藥獨得眞傳十餘年前就滬上分設樂善堂藥房病者得其刀圭罔不其效如響洎先生歸國經藤田氏代爲經理留心炮製其藥尤靈兹用銅板印就藥單套以名人所繪雲龍并繕新年吉利語倩本館於今日隨申報　送閱者鑒之 
[善緣集福]  
　　謹啓者敝堂今奉到羅甫生太守請符祈病速愈由劉康侯觀察交來銀二百兩樂助施粥經費又福記大善士祈保平安由萬成莊徐若士仁翁交來銀二百兩樂助敝堂施粥施醫經費又王楊氏女善士祈病速愈樂助山東賑捐洋一百元數百串之牟尼福　廣結頌萬家之生佛仁壽同登眼前之功德彌眞日後之平安永保春成著手善樂同心天佑人欽如操左劵合登報　敬爇心香上海六馬路仁濟善堂董事施善昌等謹誌 
 
 
 

Page 5

 
 
又送月份牌○躉批公道兼兌紅票彩票○頭彩全張得洋七百元○二彩二百元○三彩一百元五十元○餘彩刋明票上再本行所送之票自將吕宋票留底得彩照吕宋號單兌洋以憑信義○紳富信購指明上海法大馬路亦中票行啓 
[東棋盤街文玉山房發兌銅鉛木石阪新出各書]  
石印康熙字典行寛字大比衆不同五經彙解十三經註疏五色繪圖郝註山海經列國志鏡花緣增註分類尺禮得月樓夢華廬賦名賢印譜格致鏡原幾何三種新出五經奪魁文皆窻稿初印非陳文湊合也陸稼書湯文正兪曲園諸公尺牘課孫草神道碑說文答問又新印正續五經文府大小題文府三萬選詩韻全璧合璧合講典林備旨體注味根錄事類統編等京都爲首善之區新出北上備覽內繪各圖貢院會館　衕各鋪楚舘秦樓靡不俱全各種石印法帖畫譜尺牘詩文詞賦醫卜星相經史子集名目較繁不及詳載並有原板初印四川通志六十種曲天下名山勝槪記事文類聚王文恪集東醫寳鑑唐類函資治通鑑羅浮山志鈔本年大將軍兵書天文星象又家藏毛詩後箋通志堂經解胡氏八編通鑑新出惜陰軒連筠䔟式訓堂天讓閣等叢書建炎以來繫年要錄新舊唐書合鈔金仁山全集八代文粹十六國春秋湯文正全集溫病條辨國語正義陳毛詩駢體南針駢文類苑八史經籍志重校先正事略原板初印明史銀洋精論經世文編倘蒙賜顧格外克巳 
[立止輪船顛簸頭暈丹]  
上海管可壽寄售暈船丹　辛卯鄉闈遺珠集　辟邪可壽香　吐血斷根丸　管製熟地　四馬路一層樓後第一家内櫃發兑 
輪船顛簸暈吐難熬此丹寄售多年凡乘輪者必帶稍遇顚浪卽可照法預服極有效騐每瓶有洋一元○辛卯各省鄕闈遺珠集并訂一本洋一角四○辟邪可壽小盤香客寓書房繡閨烟榻焚之可辟濕潮邪氣而醒人脾胃每盒十盤實洋兩角○立止吐血斷根丸不論男女諸般吐血及逢節氣必發者極重兩料止吐斷根永不再發每料實洋七角○管氏十四製熟地老年調補最爲得宜錦匣裝潢可送官禮每兩二百文○極靈狐臭藥肝胃氣痛藥外痔藥靈癬藥以上每瓶實洋三角○立止牙痛藥喉症百效丹移星藥雙料勞傷可壽膏藥以上每種實洋二角○烟人壯陽藥酒壯陽一杯酒每四兩實洋兩角 
[上洋六馬路珍藝書局啓]  
本局承接澆鑄各種鉛版并排印活板書籍各省　仕商如有著作專集與課藝詩文等類排印鑄板均可承辦墨鮮字潔精緻異常仿之木刻價亷物美并印各色聯票仿單大小華洋文字各樣花邊俱全承印各件限日告成○再者本局發售各號鉛字無論大小華洋文字各項花邊零買躉售價俱從亷并售各號外洋機器印墨洋泥等件限日交貨價照外洋大市○再者本局自鑄各種鉛版另刻書目刷印發兌兼售銅石印書籍如蒙　賜顧價俱克已兼備各種勸善書版以便　好善君子刷印施送如蒙遠近　仕商印送本局只取工料資不加版租以襄善舉另有新鑄增廣騐方新編書版照梅筱巖中丞增刻本再加精校更採近時經騐諸方歸類補入比石印本放大一倍俾閱者省費目力分訂十二本售價實洋一元如有善士心存濟世本局亦祇收工料俾印送者便於啓手遠近善士倘欲刷印施送或向仁濟堂施少欽先生或向本帳房定印均可　海昌馬鏡江先生以畫名家昔游地上久爲時流推重甲申旋里卽歸道山家口繁多生計廖落諸舊兩檢其平時所繪人物樹石薈萃成册付諸石印名曰詩中畫定價實洋一元六角蒙施少欽朱熙庭兩先生俯愛由本局經售計其所入以資灌潤想向慕馬君之名者定當爭購恐後矣又山陰任伯年先生精於六法滬上名家林立惟先生賞爲翹楚遠近仰慕得其尺素珍逾拱璧今得其畫稿百張付之剞劂并請德清俞曲園先生弁言於首署曰六法大觀亦由本局經售定價實洋兩元今有倪元璐董香光惲南田王石谷沈石田蔣酉君改七薌邊壽民錢　石等諸大名家眞蹟數十軸寄存本局韞櫝而藏諸求善價而沽諸好古　諸君請移玉至本帳房　賜鑒爲　盼珍藝書局又啓 
[同慶堂聲明]  
上海陸家石橋南外鹹瓜街口同慶堂戒烟吉祥參片分售四馬路鴻福來 
本堂之吉祥參片早已風行海内四遠馳名近有無恥匪徒以買藥爲名乞取仿單描摹式樣往各埠兜消有壞本堂聲名而悞諸君貴體不敢秘而不宣此後如報上無分售處定係假冐如食烟一錢服藥兩片法以五日後减去五分之一再以五日一减剗至一月藥可不服而癮已斷保無他患其色潔淨無瑕旣無烟灰土皮之害其味香甜適口可佩荷囊檳䓻之選誠戒烟之第一妙品與徒託虚名毫無實效者大不相同大瓶百六十片價一元中盒七十二片價五角小盒二角半今將外埠分售列左○湖南○金陵○通州○海門○江陰○常熟○常州○崇明○寗波○嘉善○倘蒙函購當班回件逢三七門售九扣批發公道賜顧者請指明陸家石橋南首便是 
[日本精刻各種名人畫譜　上海三洋涇橋緯文閣發兌]  
題畫合璧上書日本王君海仙所刻山水人物屋宇并題畫詩詞胡鐵梅先生補寫樹石每部六角○靑灣茗讌圖誌日本箺篁堂主人集文人高士大會於澱江靑灣各携所藏古今名人書畫漢銅宋磁各式器皿四方雲集各極淸雅遂命畫友繪圖名曰大會圖每部一元○金陵四十八景南京古蹟名勝城廂輿地詳說每部洋一元○奉山翁蘭竹譜所寫諸法别出新裁筆法靈敏每部洋六角○畫圖醉芙蓉老蓮所寫皆得之醉中信筆而寫乘興而揮筆力浩大每部洋一元四○唐畫小品每部四角○書畫舫每部五角○南畫初步寫蘭竹梅各法每部八角○杜氏徵古畫傳山水泉石樹木各法皆備論寫畫要訣每部洋一元二○墨塲必携山水花卉草虫各法並歴代名人題畫詩每部八角○名數畫譜每部二元○王琴仙册頁三角 
[真正人參再造丸]  
存心濟世 
人參再造丸專治男婦中風中寒中痰中氣中溼中祟癲癎邪怪鬼魅神迷徧身麻木四肢不仁肩背腰膝疼痛口眼歪邪半身不遂行步艱難筋脈拘孿痰涎塞盛語言蹇澁眼目暈黑耳鳴項强痛痛不能俯仰不論眞中類中左癱右瘓一切風濕諸痹俱皆應驗如神故性命關係實非淺鮮内中若無眞正老山人參斷難起死回生近來售此丸者比比皆是往往有不效者良由用藥不眞製未得法所致殊可嘆也本號主人業人參者垂三十餘年歴來親自採辦向在蘇州閶門外葉家衖口開張兵燹後遷移上海專辦吉林老山人參無論遠近賜顧包退回換並可當面試煎立辨眞僞不肯稍存欺飾以故年來生意日盛四遠馳名茲將剪剩之老山人參節以及無看相者脩合人參再造丸旣惜其福又可濟世誠一舉兩得每丸定價一元不折不扣用法另詳仿單總之本號主人虔製此丸實爲濟世起見並非志在利　只求靈驗不惜工本丸中如無眞正老山人參則後嗣不昌遠處賜顧信力自給上海法大馬路東首天成昌東隔壁新永興里口新昌參號主人識 
[天仙茶園]  
新正月廿四日演 
金鎖陳　玉堂春　搖錢樹　聚寳盆　借茶後誘　王英下山　王英駡寨　桑園寄子　山海關　浣花溪 
新正月廿四夜演 
八逹嶺　廻籠鴿　義妖傳　全本　啞子開口　獅子樓　伐子都 
[丹桂茶園]  
新正月廿四日演 
下河東　拾玉鐲　雙天師　靑紗帳　議劍献劍　新排新戲　奇寃報　龍圖公案　佳期拷紅　天門陣 
新正月出四夜演 
大財神　重軿新戲割髮代首　小上墳　失街亭　空城計　空城計　斬馬謖　少華山　御碑亭　金榜樂　聚寳盆 
[三雅園]  
新正月廿四日演 
正本曹國舅登仙 
新正月廿四夜演 
重演新軿新彩燈戲 
觀音化銀蔡狀元建造洛陽橋 
本園特請巧匠　紮闊大新式花樣燈橋八寳　精水怪奇妙耍器百般生理醫卜星相三十六行頭等與前不同諸君雅鑒請早光臨 
[天福茶園]  
新正月廿四日演 
慶陽關　取長安　鍘美案　赶會凉亭　閙景州　拾玉鐲　鳳鳴關 
新正月廿四夜演 
雙代箭　四泗洲城　十八扯　定軍山　雙翠屏山　伐仔都　美人計　天星聚 
[和春茶園]  
新正月廿四日演 
慶陽圖　文昭關　昊天關　桑園會　打麵缸　淸宮册　　宗卷　三國志 
新正月廿四夜演 
上壽滿堂紅　全本割髮代首　七星燈　重排新戲　敎學不　當塲出彩　蝴蝶盃溪皇莊 
[禮拜二拍賣]  
廿五十點鐘拍賣十一磅十磅藍龍十一磅輪船巿布八四藍龍輪船人馬藍大英七磅藍龍輪船原布二六二四銀龍輪船人馬藍大英十四磅人馬粗八四七四頭二三號金福標布等貨此佈老太古啓 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[貞松蔭遠]  
　　客歲爲今　上二旬萬壽推恩錫慶著各直省大吏查有老壽男婦許其舉報所得年壽請獎以示壽　作人之意新會　　陳姓頴川　胄星聚家聲蓋一邑殷富之鄉也鄉中有陳玉振之母某氏年登百歲壽享期頤五代同堂一門聚順其子玉　年已七十文孫八九人曾孫四五人玄孫一人萱草長春桂蘭競秀可謂婺宿星　　熙朝人瑞矣　紳聨各爲之舉報請獎家　學憲樊介軒文宗予以貞松蔭遠字樣今春乃壽婦設帨嘉辰戲老萊之斑衣子登中壽進麻姑之芳洒孫仰慈　人比貞　歴寒冬而彌茂陰畱慈竹喜愛日之猶長曠典榮膺春暉報答浦盛事也查外海一隅之地爲雲沁山靈氣所鍾山形如老人近臨外海生斯土者男婦皆多壽且康　焉老婦如山之壽其以是乎 
 
 
 

Page 10

 
 
   
 
