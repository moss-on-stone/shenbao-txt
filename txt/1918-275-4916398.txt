# 1918 - 275 - 4916398

 

Page 1

 
 
   
 
 

Page 2

 
 
   
 
 

Page 3

 
 
[] 時評 
[] 　　國訂與紀念　　我值今日之國訂日我不能不想及國慶日之是何命意矣國慶日者所以紀念國家是日之發軔也何以必須紀念以民國之成皆由是日困苦締造以為之始也是故國慶日者紀念之意也然則試以今日回想當時紛紛擾擾之政局果為當日所滿意乎四分五裂之政權果為當日所願有乎非馬非驢之政象果為當日所想望乎財力困窮生民塗炭之現狀果為當日所忍見而忍聞乎然則以是以言紀念甚足以傷當日為之紀念者之心矣 
[] 命令 
[] 　　十月七日大總統令　王遇甲授為陸軍中將孟彥倫授為陸軍少將此令　　又令　陸軍總長段芝貴呈請授邵驥為陸軍三等醫正應照准此令　　又令　海軍總長是冠雄呈請任命陳毓渟為海軍總司令公署副官長林煥銘商憲申為副官吳光宗張瀾清王齊辰羅序和葉龍驤陳翼宸為課長鄭委檉為書計官長李照坤夏仁瑞為書記官吳山為海軍第一艦隊司令處書記官長王助為海軍練習艦隊司令處書記官長均照准此令　　又令　徐鼎康張志均晉給二等嘉禾章鄒且爛李大防增給予四等嘉禾章此令　　又令　張和移朱獻文楊蔭杭黃德章尹朝楨沈家彝梁載熊張志邵修文範之杰均晉給二等嘉禾章安永昌晉給三等嘉禾章龍靈房金錡給予四等嘉禾章此令　　十月八日大總統令　陸徵祥段芝貴田文烈均給予一等大綬寶光嘉禾章朱深傳增湘蔭昌均給予一等大綬嘉禾間此令　　又令　錢能訓曹汝霖均給予一等文虎章此令　　又令　陸宗與給予一等大綬嘉禾章此令　　又令　陳籙給予二等大綬嘉禾章此令　　又令　吳鼎昌李思浩均給予二等大綬寶光嘉禾章此訟　　又令　章宗祥給予一等文虎章此令　　又令　俞紀琦王桂林均晉給二等在綬嘉禾章胡思義晉給二等嘉禾章羅樹森高毓浵謝騫均晉給三等嘉禾章楊士晟胡嗣芬齊承烈金其照均給予四等嘉禾章此令　　又令　李和給予三等寶光嘉禾章此令　　又令　王恩貴劉保鴻均給予三等嘉禾章此令　　又令　金鼎動給予三等嘉禾章此令　　又令　場承德授為陸軍中將此令　　又令　司法總長朱深呈請任命張季琳署京師高等審判廳推事應照准此令 
[] 專電 
[] 　　北京電　日外部接駐英法等公使電告德奧已正式提議停戰並贊成美總統正月十二宣言十四條及九月二十七宣言五條之大綱但餘探在京協商各使所觀察言德現力怯故出此協商國恐將乘此堅忍以達最後目的和議未必成（八日下午八鐘）　　北京電　安福派預選副座到三五一人王揖唐主席梁十詒稱病不到段遣徐樹錚到會謂叚不願當選請眾舉曹結果曹得三四八票總計不足法定數三十三票王謂研究系已允出席但果否疑問（八日下午九鐘）　　北京電　今日選舉會研究討論及交通系等議員缺席但安福系浙議員等亦不出席　　　　　　九日下午六鐘　　北京電　今日兩院上午十時開選舉會眾二百五十五人參九十二人不足法數下午二時續開仍不足數旋改談話會定十六日續開選會　九日下午六鐘　　北京電　馮今日將府中公私箱件以車三百餘輛搬至危兒胡同私邸府一空　八日下午八鐘　　北京電　查辦呈佩孚案係鄧镕提出張敬舜謂政府無此實力何必多此一舉　八日下午四鐘　　北京電　曹使電穆團長在衡獲偽靖國軍司令李猶龍及團營長等解交吳師長辦理又電據劉存厚稱唐繼堯在渝派顧趙兩師集資人等處窺成都有逼熊出走意川軍甚望厚反攻以餉械兩缺無力兼顧懇代催中央餉械並示辦法（八日下午七鐘）　　北京電　昨閣議決定參戰處提出之調用兵艦案維持漢陽兵工廠經費案又任馬安良為甘邊鎮守使商義東三省巡閱使權限問題　九日下午四鐘　　北京電　聞奉軍與蘇軍在滁衝突　八日下午七鐘　　　北京電　龍軍又擾南宿州　　　　　　九日下午四鐘　　北京電　陸部考取軍官生五百　　先派往各師旅見習九月然後入學　八日下午七鐘　　　北京電　九月監稅餘欵五百三十三萬二千已交政府　　　　　　　　八日下午四鐘　　北京電　銀行團決議一九一一年之幣制借欵合同應請中政府延期該合同原約本月十四日期滿政府允否未決　　　　　　　八日下午四鐘　　北京電　日本十月望大操已派岳開先童煥文姚受唐等為參觀員赴日觀操　八日下午七鐘　　　廣州電　今日兩院議決軍政府可自雙十節起代行總統與國務院之職權　八日下午七鐘　　香港電　國會議員建議雙十節總統職權　九日下午二鐘 
[] 外電 
[] 　　北京電　外交團今日復開會討論中國請禁現銀出口之議除日使各使皆表示同意日使提出某種條件現已移請上海銀行家議覆　八日　字林報　　北京電　中政府請禁止現銀出口但如有特別之必要時可由中政府給照放行至於香港青島西貢大連以外國論亦均禁止運銀前往　日本宣言贊成禁銀出口之宗旨但於特別需要時得由領事發給執照　今日午後外交團開會討論決議咨詢上海銀行家日本此議是否可行華人方面深信此舉將使領事之權愈大一面足以妨礙任何各國之公道營業者一面足使剝奪中國否認權者得其利益　八日　　廣州電　陸榮廷否認曾請李耀漢留任　七日　　海參崴電　此間接電英國專使愛裡額爵士已由愛加特林堡赴薩瑪拉　八日　　海參崴電　愛裡額爵士在鳥姆斯克宣言謂西比利亞西部所傳協約國許日本佔據西比利亞土地以為出兵保酬之謠言全無根據　鳥發政府於五日決議以烏姆斯克為暫駐之所　八日　以上路透電　　　北京電　本日開副總統選舉會時安福系雖於休息時關內用摩托車強邀在動物園中之山東議員二十餘名蒞會但上午出席之議員或潛逃出院或隱匿院內致午後二時再開選舉會時之情形仍與上午無異遂終於流會旋移入談話會決議於十六日再開選舉會　本日不出席之議員梁士詒派及研究會系實佔其大半今日之會議梁氏雖就議長席但於表面上及暗中大受安福系之攻擊聞自昨晚以一梁士詒與王揖唐二人暗鬬甚為劇烈王欲令小徐壓迫梁氏傳聞梁或將因此赴天津以避之　九日　　北京電　本日午前開副總統選舉會因不足法定人數四十五名遂休息擬於午後二時再行開會　九日　　北京電　今日午後二時再開副總統選舉會仍不足法定人數無已遂宣告流會移入談話會決議十六日再開副總統選舉會　九日　　北京電　副總統選舉會原定本日午前十時開會屆時因出席人數太少延期三十分者兩次眾議院出席報告簿上雖有二百五十五名然出席於議場者僅二百四十六名參議院九十二名故出席於議場者尚不足法定人數四十餘名而事實上不足二十餘名旋由安福系主張暫行休息豫定於午後二時繼續開會在休息時間內驅摩托車至缺席議員離所以金錢從事收買以上即今日上午之情形也　九日　　北京電　曹錕於七日在保定與張作霖張懷芝倪嗣沖等之代表協議決定如左三條一勸倪嗣沖勿辭職二令新內閣貫澈對南主戰之目的三如曹錕不當選為副總統則此外無論何人概不令選舉為副總統　九日　　北京電　七日　保定會議之議決已於今晨電京向徐世昌提出要求　　東京電　圖於婦和問題各報論著及大外交家之意見皆一致主張德國無條件降伏否則不成問題　九日　　東京電　得報告云在大西洋被擊沉之日本郵船會社汽船平野九之日本乘客全數慘死　　東京電　華盛頓來電云美國政府因接德國及奧大利之媾和提議案美國諸新聞一律揭載關於媾提議之論說並一致謂媾和因德國之無條件降伏而已則可能云　八日　　東京電　東京外交界之所觀測以為德奧雖以威爾遜大總統之宣言為張本而提議講和然美以下諸聯合國非至兩國明言出明確之具體條件斷不肯應其請和也云　八日　　東京電　據原首相非公式發表之宣言則國防計劃來年度 
將尤致力於內容之充實而其擴張之程度尚有待研究外交調查會則純為日皇之諮詢機關並將羅致寺內伯後藤男云又對於俄國復活之援助將以十分之決心以當其事對華外交亦將改易實行手段一新面目雲雲　　八日　　　　　　　　以上共同通信社電　　北京電　某要人調和新舊交系以舊交系長財政擬定周自齊新交系長交曹不動　　八日　　北京電　新總統定十日十時受任院令步軍衙門京警察廳查照預訂新舊總統出入公府之與行路線先時嚴防負警備責任　　八日　　北京電　王揖唐謂康南海麻電論副座屬南事太偏理論贊駁均不便主緩覆　　八日　　 
[] 戰電 
[] 　　華盛頓電　今日美國國務卿發表公文兩通一為德國通牒之譯文一為國務卿致駐美瑞士代理之覆文日十月六日閣下來文內附德政府致敝國總統之文件一通鄙人代表總統謹告接收茲奉總統囑懇閣下將下列公文遞交德國政府敝總統之意以為在答覆德政府之請求以前必先確知德首相牒文之真切意義庶覆文可以明白直真一如閣係重要之利益所需要者今德首相果謂德政府承認敝總統一月八日致國會公文及其以後演說詞中所規定之條件而僅以照此見解協定實行之細則為其開議之目的乎敝總統關於休戰之議有不能已於言者中歐諸國之軍隊一日佔據協同美國向中歐諸國作戰者之土地則敝總統一日未便向其與國提議休戰也任何磋商之信用顯然繫於中歐諸國允否即行撤退其所佔據各境內之軍隊而已抑敝總統尤有理當詢問者今德首相是否僅為德國向來指揮局之當道發言凡此問題之答覆從種種觀念點言之敝總統認為極關重要焉　　亞姆斯特丹電　維也納電稱駐瑞典京城之奧使請瑞典政府代為致電威爾遜總統謂奧國歷來與戰從未脫離自衛性質且嘗屢示願止目下流血之禍而訂公正與體面和約之意今議請威爾遜總統即與奧國及奧之與國訂全部休戰之約並即開媾和談判此種談判即以威爾遜總統一月八日致國會公文所列之十四條及二月十二日演說所舉之四大綱為基礎並將注重其九月二十七日之宣言云　維也納電稱德奧所發表之請和文曾在維也納柏林開會討論多次德國聯邦軍界代表亦均列席　　六日　　　亞姆斯特丹電　奧政府發表解釋之半官公報謂奧政府之提議媾和乃發展所主無兼併無賠欵開列國會議戰後無經濟戰爭享海上自由諸主義之當有結果　　七日　　倫敦電　德皇佈告全國陸海軍謂已提出媾和新議並言西歐陣線不致破裂惟馬其頓陣線當戰爭至烈之際業已瓦解繼謂彼與與國商妥決議重行提議體面之和局至於將否因此偃兵仍為一問題軍人於偃兵之前仍須努力勿懈云云　　六日　　紐約電　今晨全國各報章社論皆謂茍非德國無條件降服不能受其和議　七日　　亞姆斯特丹電　柏林電稱獨立社會黨各報絕對反對新政府　七日　　裡昂無線電　德國報紙之論說顯露德人對於時局之將來極抱不安慕尼克日報之論說尤為明顯其文如下此次政府提議媾和所披露之事實厥為吾人欲令敵人提出媾和之請者今吾人反被迫而向敵人提議媾和矣是吾人已承認敵人為無敵也此種情形之媾和殊引起吾人慘苦之失望云云　　八日　　巴黎電　今晚公報云聖康丹北面之大戰終日進行法軍占據勒摩柯爾村與鐵路瓦田莊及美爾柯爾與塞克哈爾間設防之業林數處敵軍抵禦雖猛未能止法軍之進步法軍逐步得地俘虜數百人　法軍於萊姆北面數地點進抵蘇泊河南岸敵軍抗拒甚烈且反攻數次均為法軍逐退且加以重創法軍扼守亞句爾柯爾村南邊及貝爾特裡柯爾村　蘇泊河北岸之法軍在萊維勒東面渡河占據邦加伐爾營地　巴桑柯爾與波爾二村境內均有劇戰法軍進抵二村邊際　法軍由白桑維勒冒猛烈之砲火衝擊且在聖克勒滿北面得地　該境法軍受甚烈之反攻不為稍卻敵軍大隊於平地為法軍砲火所掃粉亂而退　今日之戰事已使萊姆完全脫險　六日　　巴黎電　今日下午公報雲聖康丹北面之戰事終夜進行劇烈倍前敵軍屢圖克復法軍所佔陣地均遭失敗僅在鐵洛瓦田莊稍得利　蘇泊河陣線之戰事仍在進行德軍戒備綦嚴圖於蘇泊河北岸阻止法軍之進步貝爾特裡柯爾境戰事非常活動稍東之法軍佔據瑪斯美　右面之法軍已入亞爾萊河北岸之漢維勒　七日　　倫敦電　今晨海格上將報稱星期日英軍在哇盤歇爾附近俘虜四百人英軍斥堠隊　哇比境俘虜三十四人獲機關鎗四架　　七日　　倫敦電　今晚英軍大本營路透訪員電稱德軍現已退走矣退走若何之遙若何之速退走之陣線若何之廣稍緩始能知之敵軍委棄凡特宇維勒與班托劉勒間之與登堡陣線與夫敵軍炮火漸見荏弱皆足表明敵軍之意志也　佛蘭得境之敵軍秀在退走我軍緊逼於後　六日　　華盛頓電　據美軍中某訪員電稱美軍在各地點得進步末斯河與亞貢森林間步軍戰事西甚為劇烈稍西有砲隊與機關鎗戰事陣線各處雙方砲火漸見猛厲聞德軍已調援兵至庫萊爾境該處砲聲隆隆美軍國同法軍戰於香巴業陣線進占聖丹丁且在香巴業攻勢右面為策應是役迫令德軍沿二十三英裡之陣線退走美軍前進四英裡半俘虜一千七百人內有軍官四十八員且獲大砲與機關槍及戰品甚多　　　七日　　裡昂無線電　法軍雖遭敵軍之頑搞仍繼續在各處得有進步法軍在香巴業之蘇泊河陣線更東愛爾萊河之延長線攻克愛恩河上之倍裡奧倍克並在小哇末朗柯爾之二地點渡過蘇泊河法軍現行抵聖丹丁及及伊斯勒之邊際奪獲聖瑪之奧文進發英軍陳線星期一日僅有局部之戰事英軍攻克斯加泊河北之哇比村及距離杜愛鎮九啓羅邁當斯加泊河上之比亞區聖伐斯脫村星期一日晨英美軍在聖康丹及坎白萊之間進攻枚為順利　八日　　裡昂無線電　法國海軍大將伐爾尼致電海軍部其文如下敘利亞法國水師於十月七日晨六時入貝魯特港居民愉快之狀殊難描摹報紙刊登此電指明此舉在政治上及軍事精神上關係之重要並謂敵軍在敘利亞之重要支撐點已隨貝魯特之陷落而俱去法國水師之放膽登岸實足促成土耳其之瓦解巴黎微言報以為土耳其僅有步布加利後塵之一法　　八日　　巴黎電　聞拉盎鎮自昨日起焚燒至今　七日　　裡昂無線電　瑞士京城消息得蘇菲亞消息德國銀行之蘇匪亞支行業已閉歇布國全國之德國銀行不久亦鈄閉門云　　八日　　亞姆斯特丹電　蘇匪亞電稱據半官消息布國休戰條約規定解除布軍動員惟留步兵三師騎兵四聯隊條約簽押時鳥斯庫白鎮西南之布兵均須投降布境內之奧德兵限四星期內開離土兵則准其留駐　七日　　華盛頓電　今日戰時商務部宣稱現議即和准許各物運往俄國此舉可為美俄重訂密切交誼之初步云　　七日　　巴黎電　東境大本營戰報云法塞軍緊追紛亂北退之德奧軍後昨日佔據佛拉加俘虜數百人獲砲數尊　我軍仍在阿爾巴尼亞前進塞軍已佔據狄白拉　　六日　　羅馬電　意國公報云意軍仍在阿爾巴尼亞海濱區域向斯克姆比河下游進發比拉北面之意軍前鋒戰勝敵軍後衛俘虜若乾人今已過特丐裡河向愛爾巴桑進發　　七日 
 
 
 

Page 4

 
 
   
 
 

Page 5

 
 
   
 
 

Page 6

 
 
[] 要聞 
[] 歐戰特約通信　　聯軍之在法境馬基頓巴力斯坦三處陣線業已證實最後所得之勝利亦已明確公理大彰之日為期已近其在法境陣線聯軍大舉進攻美比軍之在佛蘭得者於九月二十八日在狄克斯末特及伊泊爾間取攻勢進抵魯勒及末寗間之陣地所有德軍在佛蘭得省設置之防禦均為聯軍攻克重要交通中心點如列裡魯倍都爾昆等均遭包圍法國一軍團亦參預該區之戰事坎白萊方面英軍於九月二十七日進攻美軍則於二十九日在坎白萊及聖康丹間取攻勢延長英軍之攻勢使之南向坎白萊近郊已入聯軍之手其陷落直指顧間事與登堡陣線之各種設備均為聯軍所破且深入六啓羅邁當至十五啓羅邁當聖康丹已於十月二日入法軍之手法軍並於城東向瓦斯河上遊進發愛萊特河及愛恩河之間法軍已佔據愛萊特河菲倫夏伏尼間之全部並東向進攻德軍在娘子路所設之防禦九月三十日法軍在萊姆之西北進攻迫令德軍自凡塞勒河退至愛恩河以外法美軍於九月二十六日在亞貢境取大規模之攻勢進至克朗潑萊凡爾丹之西北區域完全解圍並將凡爾丹邦太蔴松之陣線前移至美資及齊容維勒之前進臨勃裡賢鑛區之邊際此種攻勢之價值實未可言喻也　　聯軍自在馬基頓取劇烈之攻勢後在十五日中已令布國軍隊及其政府完全降服布國之命運當俟將來和平大會中決定之布國之降服其條件如下一布軍全體解甲二布軍退出所佔據塞國及希臘之土地三布國軍事要地由聯軍佔據之四聯軍自由通過布境立布國所有鐵道線及一切車輛由聯軍管理之布國降服後聯軍近得便利之點甚多（一）聯軍殊可進攻歐洲之土軍及奧軍實為土奧兩國降服之先聲（二）聯軍可進而援助羅馬尼亞（三）聯軍可進而與歐俄聯絡　　巴力斯坦方面土軍已掃蕩殆盡英法聯軍繼續向北前進絕無所租英軍馬隊現行抵達瑪法軍隊則進叩貝魯特之關云　 
[] 北京之新政象 
[] 靜觀 
　　　　　　　　副總統問題　　　　　　　　　內閣問題　　　　　　　　　　和議問題　　近數日來都中政界消息異常沈悶羣眾眼光咸趨注於總統就職之一點於是各部院呈請給予勳章也內務部籌備國慶典禮也警察廳步軍統領衙門預備各種陳設並注意消防與彈壓也各司其事奔走不遑所謂和議問題妥協方法早經置之度外萬目睽睽專待重要角色登場以觀此一齠好劇惟當此萬木無聲待雨來之際卻亦有一二重要事實可以告語者一為副總統問題在都中各報紙均言安福俱樂部已一致推定曹氏為候補人但一考其實際則殊不盡然以安福派之參眾兩院議員而論其中不滿意於曹氏者幾及半數所以不滿意之原因約可分為兩種一則以曹之為人不足以當此一席興趣之實足以貽國會羞此彼個人所自命為良心主張者也一則以曹氏挾有金錢勢力此次運動選舉早有曹銳替金百五十萬圓入都之說因此議員諸公疑鬼疑神或疑部中要人得錢買同黨或疑彼等均有所沾潤而已獨向隅因疑生妬生恨遂對於部內提出之人心理上預存一反對之觀念其實是否有金錢勢力作用於其間本不能加以臆揣惟在一錢未名之議員則始終不能打破此疑團也因有以上兩派故逆料副總統一席曹氏恐無十分把握雙十節前一日雖有選舉之說惟是否有結果殊不敢說或者某派重要人物於此最短期間內施以非常手段牢籠本部議員曹氏再犧牲重金俾人人皆能滿意庶幾能得最後之成功然而難言之矣二內閣問題氏已決定辭職辭呈准於八九兩日提出東海仍然派員慰留但一方面又勸田錢兩氏出任過渡之總理田文烈則一再推讓表示不能擔任之決心錢能訓則狀態較田為緩和因此田氏繼任之說已漸打消本日據可靠消息錢氏已允擔任代理總理在東海之意擬於就職後察度各方面情形組織一混合內閣北洋派佔十之四五交通派佔十之三四進步派佔十之二三此外再就民黨中擇較馴順者一二人畀以不甚重要之部由此解決時局或可易於奏效是以汪伯棠有繼任總理之說此即東海理想內閣時代之人物也惟將來是否能如果東海之意則頗難預定若就目前論則段氏下野已成定案錢氏代理亦有成議矣三和議問題十日以前頗覺和平空氣充塞宇內近則以西南狀態異常強硬吳佩孚又無異投降南軍東海主張和平之心理不能略略活動近日對其親近人言和平本餘之素願若萬一不能就和平之軌道則惟有出於戰之一途其實已可見矣至馮氏下野後擬疏通南北兩方執調人之役此係某策士為大樹畫策擬藉此以恢復勢力培養資望蓋因馮西南尚有可通之線索也王芝祥馳驅南北為此惟此際兩方距離太遠調人資格一時尚難取得近日又有派張紹曾南下之說總之將來和議開始馮氏或將為居間說合之一人也 
[] 雙十節前這副座問題 
[] 　　　　　　　　九日選舉會之形勢　　近數日來選舉副總統之勢已愈副愈緊議員中之大部分選舉曹仲珊之呼聲亦最高從前舉馮舉段之說則反為沈寂此中實有極大原因在政府則欲貫澈其征南之政策在新國會則欲保存其機關之勢力皆以為非曹氏不可曹氏現在地位本立於可和可戰之間若副總統舉合肥而不舉曹氏則曹氏可以主和而合肥之政策不能成立故合肥寗願不為副總統而讓之曹氏此固由合肥之高潔然亦有不得已之苦衷也曹氏既為新國會所選出則曹氏自不能不尊重新國會合正副總統之力以保存此內爭燒點之機關此機關於是穩固此新國會中一大部分議員之用心也故經政府連日之疏通而昨日之兩院聯合會有眉目矣昨日五日午後一時兩院議員在眾議院開聯合會協定選舉副總統日期參議員到者一百零五人眾議員到者二百九十人恰足法定人數主席王揖唐起言按照前次決議副總統於雙十節前選出至遲以九日為止現在因議員出京者多已分電催促回京稍遲至九日可期一一趕到光雲錦等贊成即以九日開總統選舉會選舉副總統會表決贊成者多數而擾攘兼旬之副總統選舉期始得告一叚落然據王揖唐之說議員出京才既多則九日之選舉會能否趕到實未可定現在雖以曹氏為候補人而議員中意見尚未一致有以為今日選出副座足增時局之紛糾者更有對於曹氏不欲投者故到開會選舉之日或多缺席亦未可知據此推測則將來之能否選出曹氏尚一疑問據聞憲法研究會於四日在該會開一會議討論副總統選舉問題時各議員僉謂此時若即行選舉副總統無論何人當選均足以增進時局之糾紛認此舉為不適當決於選舉之日一致不出席研究會在丙院中雖佔絕對之少數然贊成此主張者尚不止研究會一派不過態度不若該會之顯露耳　　另一消息副總統問題兩院聯合會雖已決定於九日舉行選舉但因議院內部之情形極為複雜雖經各方面極力疏通到昨晚六日為止形勢更不容樂觀據外間風傳屆時不出席於選舉會者有四處最可注意甲憲法研究會乙憲政討論會丙僑園丁浙省議員大部份（一說全體）再核計其人數約略在一百人以上若以現在之兩院有一百人不出席法定人數絕不能湊足至議員不出席之理由又有三種差別第一係認為解決時局以緩舉副總統為宜者第二係心目中以為無相當之人物者第三係純粹抱金錢主義者第一第二兩種人物實居少數大部分固皆以金錢主義為不出席之理由也又據順天時報云副總統之選舉究選誰氏各派意見尚不一致有云曹者有云馮者有云段者又持妥協論者則主張由南方要人中推舉現舊交通系相約不出席使選舉會不足法定人數且議員中亦未十分交換意見九日之不能足法定人數益可知矣更就某派之運動副總統觀之昨日行市每票在二千元三千元之間將來騰貴可預卜至五千元其運動費有曹錕交付百七十萬於安福派之說此不過謠傳而已實為極少之數總而言之雖金錢運動亦不克成功終亦必為流會而已矣又聞安福派之幹部雖表示推舉曹錕之意思而實有一部分議員因曹氏態度不明始終不肯南下決意不投曹氏之票故選舉時縱能湊足法定人數曹氏亦未遂能當選而選舉日期恰為十號之前一日是日若無結果則任何前選出之成議自然消減此項選舉大約即成無期之延期俟政界形勢更有變遷時再行　行矣 
[] 雙十節後之內閣形勢 
[] 　　自馮段有同時下野之說一月以來內閣問題紛紜莫定當東海當選之初和平聲浪最熾合肥以主戰內閣決定下野此為第一時期其後西南對東海之總統既表示不認而北方主戰派之空氣又復瀰漫叚內閣遂傳決不改組此為第二時期泊吳譚聯電發表前敵方面變化愈烈此一旬以內合肥決去之消息又見頻傳此為第三時期現在段合肥之下野已無問題內各總揆一席錢幹丞亦已承認兼攝惟後繼內閣組織如何依今日七日以前之形勢尚未明瞭約略舉之約有左列諸說甲內閣問題合肥擔任至九號為止錢幹丞內長決定暫攝以旬日為期大致雖已解決惟錢氏不肯久代諸閣員不肯久留故正式內閣仍須趕行物色聞東海屬望汪伯唐田煥亭甚殷將先向二人敦勸組閣如一時不能遽成將婉勸錢氏延長代理日期或竟延至大局解決時亦未可定惟閣員一部分不能久留者將先更動乙合肥決定下野已飭秘書備辦辭呈定期提出（外傳五日提出辭呈之說非事實）昨日國務會議專就此事詳細會商先是錢乾丞尚不肯擔任代理當經合肥一再懇商閣員從旁郭勸任至九日為止十日晉賀新總統就職後即不再到院視事辭職呈文定於九日下午提出全體閣員於錢君代理期內暫不提出辭呈俟組織正式內閣時再行提出院中人員亦暫不更動惟秘書長方樞堅請卸去兼職仍回法制局本任並擬薦銓敘局長郭則澐自代聞錢總長意不欲於此代理期內有所更易如果方樞堅決求去大約將令首席秘書暫地兼攝丙內閣局部改組錢內長勉允兼代此問題已告一段落至各部總長據聞某要人主張錢代閣預期時間極短暫時無庸更迭各閣員如不堅辭則一致挽留即有一二挽留無效亦決以各該部次長代理部務外傳周學熙將長財部等說尚非事實錢代閣後繼問題今尚說不到此微聞某要人語人擬靜覘時局一二月屆時如南北和議可望進行則組閣問題自當另議若南方仍不就範則決再起合肥（丁）內閣問題業已完全解決錢訓擔任代理總理叚總理九日提出辭呈即行交卸徐東海就職每命令即由錢副署至閣員之中聞陸軍段芝貴去職代以田中玉財部曹辭兼職專任交通即以周學熙長財政餘無更動至交通次長確已內定丁士源又附屬內閣之院秘書長一席則方樞去職而代以郭則澐戊閣問題叚令肥下野錢乾丞允許代理十日此層業已完錢決定至閣員之去留陸軍叚香岩決不留任擬代以田中玉此為一部分有力之主張然東海之意先欲貫澈統一北派之計畫對於陸軍其唯一希望者仍為田文烈昨日又派吳笈蓀前往與田文烈商榷此事田態度常決絕言總理財政陸軍三項決計不就我早有聲明請不必再來多所商議吳述東海之誠意田仍掉頭不顧聞東海尚擬託合肥再與商量如田文烈決難應允田中玉或可成為事實至財政一席曹潤田專任交通確為事實而周自齊長財政則亦尚在磋商之中周在財政與外交之關系言之與美國較為接近周果上台頗可注意又此次內閣改組果於何時實現亦一問題錢乾 
丞代理十日之中閣員當未必即有更動十日以後閣員當有一度辭職之舉其即真總理者現有三種準備其一即以錢乾丞正式繼任而閣員則如上所述者加以改組其二錢決不乾則與朱啓鈐商量出山閣員亦如上述其三錢十日後決不可留或尚須經過陸徵祥之一度短期代理（錢本） 
曾蔗陸自代）總之今後之內閣問題白雲蒼狗亦正未可逆覩無非各方面對人問題而已（已）內閣局部改組由錢內務總長暫代前咋兩日復經徐馮叚互相派員接洽錢氏已有允意惟提有兩種條件一為僅允維持旬日內閣其一未詳至錢代閣後繼問題近兩日政界又有熊秉三行將擔任新內閣總理之說其理由謂熊氏前為第一流人才內閣領袖且亦熟悉財政故當局邀請熊氏但能否成為事實尚不可知現在閣員一部分在錢氏兼代時代大約多不更動惟交通兼財政曹汝霖則決與合肥同時下野將在參戰處擔任重要職務雲按右列諸說現時北京政界之揣測殆不出此範圍以中國政局近來之飄忽不定內閣前途實難遽下斷語也 
[] 維持鈔票之空談 
[] 　　財政部因維持中交鈔票提出國務會議共計五條以文字表面上觀之可謂能扼要令成效易收而不知事實與理想相背馳也財部維持之目的專注在七年公債票一方意謂四千萬元公債一旦出售市上鈔票日見減少鈔票價格必可騰高然將來之效果仍在五折左右可斷言也不為根本上之解決徒為枝葉上之補救庸有益哉今舉財部所提議之條件而評論之　　一財政部不再使中交兩銀行墊發鈔票按此舉果能實行實為維持鈔票根本上之辦法記者不禁為聲香祝之然能說而不能行也現查財政部每月經常支出除陸軍各餉皆需現金外其他各行政機關每月經費約須三百萬元左右大半係屬中交鈔票官吏受五的之痛苦訴冤無門財部果能籌發現欵不使中交兩行墊付鈔票在京官吏固屬求之而不可得者無如各省應解中央之欵來源早斷監盈餘三百餘萬僅敷陸軍一部經常之費財部既無點金之術勢必仰給於銀行銀行現欵無多勢必墊發鈔票日積月累以前收回之鈔票依然散布市面即使將收回之鈔票實行截燬安知中交兩行不再發行新鈔票以濟其窮耶二實行監督中交兩行不得增發鈔票併不得私以中交票賣出向市面吸收現洋按東西各國政府對於銀行發行紙幣本有限制之權衡諸今日之中國尚無此種能力中交兩行以前增發鈔票非銀行為自身謀利益計其濫發之原因實為政府墊欵所致遠因在袁氏稱帝時代近因在南北交戰時代今欲實行監督中交兩行不得增發鈔票不如實行限制政府不得再向中交兩行借墊鈔票個中困難已如上述至限制中交兩行不得賣出鈔票向市面吸收現洋亦非持平之論據兩行中人日銀行以鈔票收買現洋實出於政府之副迫銀行現金缺乏財部向銀行籌借大宗欵項銀行既無力拒絕勢必向市面買收暗中所受損失甚巨今試問財部此後能不向兩行借墊乎吾恐未必能也則限制兩行增發鈔票豈非自相矛盾哉三四五諸條無評議之必要姑不具論 
[] 吳佩孚等又有支講兩電 
[] 　　　　　　　　　再接再厲　　講電銜略駐湘雙方各軍因受中日軍事協定之激刺故同謀息錚禦侮自五月二十五日停戰迄今已四越月師長等屢請中央頒佈罷戰命令而合肥斥為西南無誠意師長等不行已本諸公理再擬通稿徵求西南同意於寢日聯銜拍發可見西南謀和誠意信而有徵乃合肥仍不加察謂為莠言惑眾意在破壞大局夫則全國一家戰則南北分裂究竟大局破壞在和乎在戰乎抑和能亡國乎戰能亡國乎不待智者而知矣如云國會非由強造何以不令西南七省選舉議員而任意指派如雲國會合法何以合肥九月魚日勸徐就職通電除卻西南五省是合肥自認為不完全之總理且將強東海為不完全之大總統也保全大局統一固如是乎縱使合肥自認為不完全之總理竊恐東海未必甘認為不完全之第二任大總統縱使東海甘認為不完全之大總統而軍民各界亦不肯甘心為不完全之中國人如云外人贊成即為合法則隔岸觀火痛癢無關國與國處旁觀地位其心理自然如此換言之他國政府有如此非法舉動我國政府亦未必不隨聲兩和也總也正義所在是非自有公論全國人之心理方為真正民意非強造者所能假託非強詞者所能營辦更非一二人之私言所能厚誣當世不乏明達幸各毅力主張同心一致早息內爭協謀對外大局幸甚譚浩明譚延關程潛馬濟李書城韋榮昌林俊廷陸裕光趙恆惕林修梅賁克昭馬鋆張其鍠宋鶴賡廖家棟魯滌平王得慶等師長吳佩孚李奎元楊春普總指揮官張宗昌副司令陳德修旅長馮玉祥潘鴻鈞張克瑤王承斌閻相文蕭耀南張學顏張福來團長穆文善王起貴楊清臣等同叩講三日支電銜略本月江日雙方聯銜勸告東海一電其文日北京徐東海先生鈞鑒統密自國會解散後民意無託舉國騷然浩明佩孚等或與師護法或被命南來相見疆場兼逾寒暑茲者怵心外患宜息內爭雙方議和禦侮乃中央以缺五省議員搆成新國會選舉公為總統雖公讓德謙光曾於歌電表示然恐為各方面所迫促輙變初心既增大局之糾紛亦為盛德之污 
 
 
 

Page 7

 
 
點浩明佩孚等用敢進其狂愚惟公察焉國之主權在民民命之所託在國會而所以統治全國範圍一切者厥為法律今日之新國會既缺而不完安能居立法之名其所選之議員悉由收買而來更安能代表民意此理之易明而事實之不可掩者也我公老誠謀國此次出處務須以完全善後為標準以真正民意為依歸其勿輕於就職尤望先作調人俾大局易於解決浩明佩孚等亦免違命之愆不勝叩禱之至譚浩明譚延關程潛馬濟李書城韋榮昌林俊廷陸裕光趙恒惕林修梅賁克昭馬鋆張其鍠宋鶴賡廖家棟魯滌平王得慶等師長吳佩孚李奎元楊春普總指揮官張宗昌副懷念陳德修旅長馮玉祥潘鴻鈞張克瑤王承斌閻相文蕭民南張學顏張福來團長穆文善王起貴楊清臣等同叩江等語諸公愛戴東海中外咸知但總統大權旁落已久恐東海登台後為傀儡形狀較黎馮尤甚也是愛戴東海寶以陷害東海也諸公明達願曷察焉譚浩明譚延關程潛馬濟李書城韋榮昌林俊廷陸裕光趙恒惕林修梅賁克昭馬鑒張其鍠宋鶴賡瘳家棟魯滌平王得慶等師長吳佩孚李奎元楊春普總指揮官張宗昌副司令陳德修旅長馮玉祥潘鴻鈞張克瑤王承斌閻相文蕭耀南張學顏張福來團長穆文善王起貴楊清臣等同叩支四日 
[] 北京政府之國慶日 
[] 　　雙十節應行典禮業由內務部釐訂國務院昨特通電各省區並函致各部院略謂雙十節為新總統就職之期所有應行預備之典禮請查照一切並通行所屬各官署一律遵照內務部昨日公函京內外各機關云本屆國慶佳節且為新大總統就職之日本部就籌各事起見已於十月一號在天安門內成立國慶籌備處所有一切典禮刻正督飭司員從事籌務凡各機關如有所接洽希即向本處詢問此次京中雙十節內務部飭警察廳廣扎電燈牌樓多方佔綴聞純係錢總長之主張惟東海之意則以國事未寗四郊多壘雅不願過事鋪張日昨猶向吳笈孫談及　　國慶特赦之說報章暄傳已久茲聞司法部近日對於特赦案件業經彙列專俟國慶日備請明令發表本屆雙十節國慶又為東海就職之期聞公使團預備正式晉賀連日已向外交部及公府禮官處接洽並聞協商國元首尚擬發親電來京道賀　　昨據政界傳說此次雙十節新舊總統舉行交替實為民國成立後之第一次大典外省如曹仲珊張懷芝田中玉等均將來京參預典禮又蘇督李秀山派節叚二氏為代表浙督楊樹棠亦派參謀長範毓靈政務廳長馮學書代表到能列大典業已有電通知 
[] 布加利降服之影響 
[] 　　　　　　　　　　　　　某使館武官談話　　此次聯軍已在巴爾乾半島大獲勝利布加利即勃牙利已為無條件之降伏關於歐戰全局影響絕鉅昨聞某使署武官對客談及茲役之結果云布加利國界於土耳其與羅馬尼亞之間塞爾維亞則居其西柏林至君士坦丁之鐵路橫空其國境而過此次布加利降伏其停戰之條件有境內鐵路均交與聯軍之一欵是該路中堅現已截斷土耳其與德國之交通幾致斷絕雖日日望德國之援助德國亦決不能為力而聯軍反可由布加利以襲其後且土耳其近在波勒司丁迭經敗績臺麥司格土耳其舊京聞已陷落腹背受敵勢益孤危此影響之及於土耳其者固甚鉅也布加利居塞爾維亞之西而塞爾維亞之北境則與奧國壤地相接自布加利入同盟軍以後塞爾維亞左右受敵聯軍之由希臘往援者布加利力當前敵以遏其鋒今布加利既降伏則塞維亞無東顧之憂而聯軍亦可移其馬首由塞維亞前進直迫奧境則奧國之危殆自在意料之中無怪奧京聞此消息而大震總之此次布加利降伏影響所及正不獨限於巴爾乾一隅其關係於歐戰全局實非淺鮮德奧既失利於西歐戰地又受如此巨大之打擊其最切近同盟之奧國險象亦復日見量靈四面楚歌恐其末日之至當不遠矣云云 
[] 奉事紀要 
[] 　　聞張使前日致電中央請國會速選副座以免久縣不決或生變故蓋張使對於副座選曹已經同意故特電催速選為曹幫忙也此次參戰處遣派奉軍南下為李蘇督所阻不克前往昨聞張使以該軍雖歸參戰處節制然與奉省亦有關係不能默爾而息是以除電請中央嚴責蘇督外並直接致電蘇督大旨謂奉軍南下係奉總理密命馳往援閩軍事貴神速本可出以秘密而貴督明知奉軍竟爾出阻貽誤戎機不知是何用意請尅日明白答覆以釋疑團云云援閩奉所招之新振武軍除無業游民外胡匪實居多數乃何事不得而知微聞係面陳奉軍南下被阻及中央對李辦法事並請示張使今後對於大局之態度東北一帶國防吃緊參戰處特派傳良佐周肇祥來奉與張使磋商並令其赴吉黑調查邊境茲聞傳周兩氏業經調查竣事帶同隨員於日昨回奉當晚即乘車赴京龍運乾在奉所招之俗人振武軍除無業遊民外胡匪實居多數乃由津開拔而後沿途姦淫據掠民不堪命紛紛呼顯龍氏不得已下令嚴懲各匪兵聞信攜械潛逃者踵相接甚至數營之眾僅剩二百餘名者現經龍氏派員押解回奉擬發給川資令各回本籍安度噫招撫降匪之結果如是 
[] 舊國會之開會近況 
[] 　　廣東眾兩院議員對於總統任期問題曾於九月二十四及二十六等日開談話會兩次均無結果日來兩院議員對於此項問題提出意見書不下二十餘起急待議決故又訂十月四日午後一時開兩院議員談話會其通告雲茲定本月四日星期五午後一時開兩院議員談話會繼續討論關於總統問題事關重要屆時務祈准臨為幸此頌議祺參議院眾議院啓十月三日眾議院應議事件如新到院議員證書審查報告省議會暫行法第三條解釋案及尹承福議員主張省議會議員任期繼續有效案均待議決聞十月一日第三次開議對於上列各議案均一一通過是日議員到者二百九十九人剛足法定人數開會後又續到數人二時許由吳議長主度先將新到議員十六人姓名報告旋命秘書長抽定席次畢即宣告開會逐條付議眾無討論呂復臨時動議議員缺席扣費辦法由下次開會起應即實行逾開會一時不到者以缺席論眾無異詞褚輔成動議請議長諮詢院議按照眾議院議事規則第五十條議事時間由下午一時起至六時止改為由下午二時起到六時止又接照第五十四條如屆開會時間不足法定人數延到一點鐘仍不足即宣告延會眾無異議曹振懲動議凡議員請假書應於開會之前送於議長如當開會時送到不得認為有效眾無異議時已五點多鐘遂由吳議長宣告散會　　參議院因兩次開正式會均出席議員不足法定人數致不能開會選舉議長而副議長王正廷又已離粵參議員中有心人對此不勝焦急故集參議院各省議員招待員於十月一日在南園秘書廳開談話會結果委託各省招待員對於各議員已離粵者請其速回既在粵者請其勿去至開會時並勸各議員無論如何忙碌務准出席至四時許散會此後參議院開會選舉議長或不致再有人數不足之虞矣 
[] 唐繼堯抵重慶記 
[] 　　八月十七號二鐘唐繼堯聯帥到渝由海棠溪坐美國兵輪渡河抵太平門進城唐乘馬扈從軍隊隨行直入行署熊總司令及黃司令均過河迎候其餘各界則在各處擇地懽迎是日十鐘以後凡唐帥行經之各街口均扎松柏坊民家概縣國旗並由城中軍警派隊防護至十二鐘後沿街一帶即禁止行人來各家鋪戶則仍照常營業唐將至時江之左右岸觀者甚為擁擠少頃禮炮隆隆則聯帥渡江入城矣先有一軍官乘駿馬疾馳而過隨有數人燃放鞭砲一人警大旗黃底黑字上書中華民國軍政府政務總裁唐等字樣次有馬兵二百騎背負馬槍手中各持旗一端飾以長矛次步隊百餘人亦如之警衛軍三百餘騎均負槍持戟軍樂隊隨行約二十餘人且行奏嗣又有軍官十數人悉著武裝乘騎攪響而過唐帥即在其中年可三十許者是也後隨官與即唐所乘者殿後有步隊數百人從之唐帥由太平門入經文華街而楊枊街而桂花街而關廟街抵書學院衙署行營時正午後四鐘是日軍政界治筵百餘棹為之洗塵唐卻而不受惟殷殷致謝而已渝中各政界各法團代表則定於十八號在總商會及東舞台特開歡迎大會現已設備周妥唐帥對於各界歡迎人員均一體接見慰問殷勤至報界聯合會及省議會聯合會兩歡迎處均下與小坐茶談省議會聯合會上唐帥函云敬啓者茲因四川旅滬紳商各界人士近感川局糜爛桑梓情切每欲陳述意見而雲天遠阻聲氣不免睽隔特由四川旅滬同鄉會公推甫由南洋旅滬之許君協揆為全體代表間關來渝與敝會摘洽表示親善共謀永久之和平既聞均駕將次移節重慶特踵行轅歡迎並陳述三省善後事宜敬祈見不勝至幸川滇黔省議會聯合會會渝商會函云敬肅者駒陰迅駛又屆新秋雁訊遙傳欣聞啓節羣情歡忭匪可言宣敝會擬遣代表往迓旌麾柰因道路荊榛行人裏足欽遲雖切使者難通適有敝省旅滬同鄉會推舉代表許君協揆回川沿途迎謁大斾昨已抵渝聞即日便當就道特因便具東歡迎慶總商會 
[] 蕪湖快信 
[] 　　雙十節日無湖各學校皆舉行提燈會是日行禮地點假定湖南會館業由縣知事通告各機關倪督現決計離任養病所有例行軍務事件暫由參謀長李玉麟代拆代行並聞倪督有保薦馬聯甲代理皖督之說倪督電令駐江西贛州前敵安武軍悉數退駐樟樹鎮總指揮馬聯甲在吉安已接此電聞十日內該軍可全數開回樟樹再候令進行　　安武軍第一路第四營曹玉貴之軍向駐蕪湖棗樹園刻奉令調駐當塗已於上月三十日拔起程美國第四次自由公債券蕪湖一埠歸美孚行大班武德君經理其事刻已開始進行　　蕪湖勝家公司四人某氏上年在內地灣沚鎮追角受辱案及青山美國女教士住宅被焚案均涉及華人駐甯美領事要求來無觀審黃省長令行蕪湖縣組織特別法庭餘知事刻已組織完備定本月一二兩日開審現因美領事因公忙屆時不能蒞蕪已函請展期審理　　安徽行政長官近為做壽忙碌本月二日又為政務廳長鄒日煃之封翁六十進四壽辰曾由分省知縣齊鍾麟來蕪邀去男女名伶十餘人赴省演戲慶祝 
[] 蘇省議會通信 
[] 　　省議會開幕在即第一問題使是議長江西明鬬浙江暗鬬我蘇尚未開幕自然亦是暗鬬究竟醞釀中有幾個主要人物待我一一數來一沈維賢氏其所憑藉一為前議長資格二為省政研究會三則瀛洲旅社之議員俱樂部二沈藩氏為沈雲沛氏之子年氏尚稚於本省初無表見一切情形亦甚隔膜而此次頗有野心三戴思恭氏上屆對沈運動頗為竭力沈會以此幫忙為約故戴亦頗有嘗鼎一響之想四錢崇固氏於上年議會以姨太太當家者歷時甚久頗無缺失故頗為良心議員之集中點而志願者所忌亦以氏為最顧無以破壞之乃謀遣之往南洋羣島然記者嘗叩氏之意則謂既經當選決不受行政方面之驅策也五黃炎培氏以資望論當然引起一般人之怦動亦有反對之者此外尚有懷抱奢望者或為自動或為被動而被動者大抵為受他人手叚之作用耳　　省會議長之形勢既如上述其實沈藩氏資格太淺戴思恭氏在上屆議會中為人所不滿當然不成問題其商榷之資格者不過沈錢黃三氏而已而三氏之強弱點絕對不相同新議員尚如一幅素紙將來近黑近朱亦視其書議員的朋僚之薰染何如耳沈氏自上屆議會取得議長後政見上無所表見顧被譏彈之弱點則頗不少記者就訪問所及約為下列之二端一不解法律省議會暫行法規定議員以當選之日起算並規定議員改選時議長副議長一併改選沈氏既在本屆當選則自當選之日起議長資格即行消滅而沈氏於當選之後猶以議長名義發電電中又認省會為殘局二當省議會聯合會組織時沈氏以屬地主義曾主張居發起地位而被推為代表之後於聯合會各電不敢列名致蘇議會為人所譏　　黃氏為教育界傑出人才此次出馬本為教育界初選人所推榖顧對於氏之教育政策亦有人持異議者但氏對於諸友均已表示絕不希望主席之意見其則其強弱點殆無研究之必要矣錢氏為沈氏心目中一大勁敵其人溫文爾雅而失之優柔且自身表示一種委心任運之態度是競爭界上實一弱點而擁護之者即不乏人其故有三一酬庸主義連任議員之大部分以氏為上屆議會歷次遭難之際報持調護未嘗隕越二法律主義氏為法學專攻者於法律規定頗為調護未嘗尊重之三道德主義氏於上屆代行議長職務時頗受艱辛後竟不得議長未嘗露忿恚之熊此三點為擁護錢氏者所提出之強點然氏係被動而非自動則即擁護之者能否始終如一尚可知耳 
[] 杭州快信 
[] 　　國慶紀念日由杭縣景知事購辦祭品柬請上級官廳於是日上午九時詣西湖先烈祠致祭　　閩訊浙軍第一團自陳肇英附粵後經童師長將輸送卒改充將次編練成熟已暫委師部參謀石鐸充該團團長　　金衢戒嚴副司令官王文彬以該處地鄰閩省近日謠言鄰起特派謝傑常駐省城探報滬杭一帶軍事消息已呈督署備案 
　　杭總商會昨將七八九等月經售印花稅票銀五千五百八十餘元解送印花分處請即轉解財政部核收　　縣佐與知事一體委任統捐局案財廳本擬玉成現因格於部章且各知事以仁途擁擠嘖有煩言已呈候財部解決　　嘉屬螟蟲為害蔓延日熾商學各團體函電交馳以災象已成紛請蠲緩現由財政廳派員馳往查勘分別輕重繪圖詳報以憑核辦　　浙江王交涉員昨委吳觀澄充本署第二科科員　　永嘉地審廳推事阮凱辭職高審廳昨委杭地審廳推事爛接充 
[] 地方通信 
[] 　　蘇州　　商團改選職員　蘇城商團第一支部舊有職員任期已滿於十月六日為第五屆之選舉閶區袁季梅署長暨鎮守使道尹各官署均派有代表到場監視開票蘇稼秋一百三十三票當選為正部長蕢敏伯一百十九票龐天笙一百零九票當選為副部長程若平一百二十九票當選為司令其餘監察隊長評議等職員亦經同時選出　　變賣沒收般隻　吳縣公署近以前地方廳移交各案及張子聞案內所有沒收之船隻十四艘泊於胥城橋河內為日已久不特船身損壞且該處河道狹窄有礙交通特估定價格洋八十六元召人承買已於八日發出佈告矣　　常熟縣添委承審員　常熟縣知事某葉祖修以該縣訴訟繁多原有承審員一員不敷辦公特於前日呈請江蘇高等審判廳添委歷任浙江地方審判廳推事之章鴻烈為該縣承審員業奉林廳長照准委任到縣視事矣　　絲織模範工場開幕　省立絲織模範工場自去夏籌備迄今年餘規模頗具所製各種鐵機絲鎗雲霞閃緞華絲葛等名目繁多品質精良銷路暢旺茲訂十月二核大國日陽節正式開幕並平價出售齊省長特頒自出機杼匾額一方朱鎮守使特贈全隊軍樂一日各官隊銀行及往來商號均有頌辭祝辭及各項賀儀目下入場劵已印發五千張尚紛紛函素屆時定有一番熱鬧也　　　 
[] 揚州 
[] 　　商校運動會　江都商業學校訂於雙十節假公共體育場舉行第二次運動會藉資點綴業由體操教員杜召棠籌備一切運動節目分二十節上午一開會奏樂二整隊三訓辭四環行運動場一週五百碼預賽乙丙組六百碼決賽甲丁乙丙組七跳高甲乙丙丁組八四百四十碼預賽丙乙組九五十碼預賽丙組十二百二十碼預賽甲乙丙組十一五十碼決賽（丁四跳欄決賽乙丙西合組十五擲八磅鐵球（丙丁組）十六四百四十碼決賽（甲乙丙丁）十九八百十碼賽跑（乙丙合二百十十碼決賽（甲乙丙丁）十九八百八十碼賽跑（乙丙合組）二十給獎閉會 
[] 安慶 
[] 　　挽留倪皖督之退志　皖督倪嗣沖連電中央決計辭職均經一再慰留二日復電呈辭職並保痷徐樹錚繼任皖省議會全體於六日開會研究以倪督鎮撫皖省業已數年現值時局未靖遽爾去職人心不免惶懼趙黃兩副議長赴蚌拘留請倪督允行云　　皖軍在贛之消息　馬鎮守使聯甲前率安武軍二十營駐紮贛南近忽紛傳聞馬使將各軍隊悉數撤回樟樹贛督因贛南防務吃緊電請倪督轉令馬使萬勿輕移昨聞馬使電復倪督僅率三營退主樟樹係為防范楊奉普起見並無別故云　　學欵請改發領到欵原議係由休寗縣屯溪支庫撥給嗣因該六年度未經領到各欵原議係由休寗縣屯溪支庫撥給嗣因該校請設法維持經體省長令財政廳改由省蕪兩庫分撥該校現因無從支撥為救濟之計擬請將未領經費改發金庫證券已奉指令候令行財政廳核議具復再行飭遵云 
[] 杭州 
[] 　　雙十節之演講會　省教育會八日函致省垣中等以上男女各學校云前由校長會議議決自本學期起開辦中等學校聯合演講會於本會會所（平海路）茲定十日即國慶日下午二時由美國政治經濟科文科學士程萬裡演講美國教育之狀況法政學校長張羽生演講日本教育之發達及吾人之責任中學以上男女學生及各界人士可來會聽講云　　金融狀況誌聞　七八兩日錢市因紹幫連電來杭抵進人心轉向趨於屯積方面故紹滙水由七十三元驟然跌至四十八元甬滙水由四十二元驟跌至二十八元惟現在市面杭掉奇生紹拆至輕相離尚遠也紹與錢莊就有暗盤需現洋者向錢莊取現必要出費每百元自數角起至一二元不等隨市面為漲落黑幕中有人主持各莊一律業各頗受其影響云 
[] 嘉與 
[] 　　戲園又將開演三嘉與北門外文明戲園於前月停演現該園經理張仁裕稟准官廳開演京劇業已節就緒定於陰曆九月初五夜起開演　　拖船撞沉之損失　七日晨招商局由申開杭之利川翰船行經楓涇相近之俞滙地方因纜繩忽然脫落致遭互撞內有滿載嘉與貨件之拖船頓時撞一巨洞船身半沉水中該輪乃單放來禾報告肇禍情形嘉與輪局經理許某得訊即派空船前往過貨拖回計有西鹷白糖香煙縹棗胡桃等百餘件盡遭濕透各客商以該輪並未遇有意外變故實係不慎互撞所有損失均須該局完全賠償云 
[] 寗波 
[] 　　革除現水滙費之嚴令　鄞縣公署奉會稽尹訓令內開本年九月二十五日准寗波總商會函開各錢業業已遵令將現水滙費名目一併取消應請轉呈省長令行財政廳轉令中國銀行籌備現金源源接濟等由當以一併取消未據聲明即日革除字様語涉含混面囑商會會長暨錢業商董仍須另行聲明以使轉呈旋於二十六日准商會函開錢業各莊僉以現水滙費名目已經遵令即日革除惟甬地現洋枯竭應請中行即日先運現洋百萬來甬以應急需嗣後並請源源接濟俾免金融阻塞商業窒礙希迅電省長速令中行運現以維市面等語本道尹當以甬市錢商懔導省長命令據稱已將現水滙費即日革除實屬能知大義所請令飭中行運現接濟與省長蒸電中行業已籌備現金准市面之需在酌量接濟之旨不相遠背經於沁日併電轉陳在案茲奉省長艷電內開沁電悉現水滙費既經革除中行自應酌量接濟已飭令即日運現赴甬矣等因奉此除函知商會迅速傳論各錢業恪遵省令將現水滙費名目自今以後實行永遠革除市面流通無論現錢交易或以滙劃過賬務須出入一律概以現洋作算並應以本國所鑄銀元為本位以昭書一倘有不肖奸商仍敢陽奉陰違別立名目希圖破壞擾亂金融一經查出實據定即飭令廳縣查提嚴辦仰該知事即便遵照辦理　　商輪阻風　行駛定海沈家門之岳陽輪船自該公司停止營業後將該船租與三北公司仍駛原指航線本月六日出口駛至招實山下見虎蹲方面巨浪掀天該船主不敢冒險即停輪將趁客駁與寗波輪船起椗回甬同日三北公司行駛穿山龍由鎮北姚北兩輪亦因江浪巨大船主等均抱謹慎主義將輪駛回寗波又聞新北京輪船禮拜六出口駛至鎮海因風狂浪兼之霧露彌漫遂即停輪至六日始行開申 
[] 天津 
[] 　　京奉火車肇禍記　十月四日夜八點半鐘第七十號火車頭所掛煤車行至唐山老車站西鐵道棚欄門掛車時因離棚門太近管門人關門太早以致將棚門撞碎管門人軋斃過道行人躲閃不及碰傷二人車頭出軌撞倒場旗並鐵道水溝兩旁架石亦被車闖壓傾斜同時老車站地方車軌當中塌陷約二十方步深三尺有餘東西通車客貨等物均在該處停止倒換其餘各車一律停止該路工程處及礦務局速由新石廠用火車載來碎石數車大約至今早十二點鐘墊平可望完全行車　　遷安監店之肇　　遷安縣屬之湯道河杖子店兩處有該縣監商恒益豐設立支店因監未運到縣秤日久居民已有怨言後運監到鎮又以監少人多不敷分布至日前湯道河監店復運到監斤鄉民遂聚集數千人突入該店門將所有監斤搶去巡警彈壓無效頃該監店已稟請長蘆運使請令縣知事將為首搶監之土豪嚴拿懲辦 
[] 雜評 
[] 　　紀念之比較　　去年之國慶紀念日在湘省激戰而今年之國慶紀念日則在閩省激戰也去年之國慶紀念日有中央與武鳴調和說而今年之國慶紀念日則依然南北調和之空說也故此忽怱一年而時局之無進步如故所不同者去年之國慶紀念日在解散國會之後而今年之國慶紀念日則北有新國會南有舊國會去年之國慶紀念日在扒翻復辟之後而今年之國慶紀念日則北有新總統正式就任南有軍政府代行總統職權國會由無而成二總統亦由無而幾成為二則謂之時局有進步乎無進步乎有心人對此國慶之紀念試一比較焉感情將何如也 
 
 
 

Page 8

 
 
   
 
 

Page 9

 
 
   
 
 

Page 10

 
 
[] 本埠新闻 
[] 　　今日即十号为我中华民国双十节国庆纪念之期昨日各机关各团体均预备庆祝详情録后　　交涉公署定上午八时举行典礼九时至一时半招待中外来宾下午六时全体职员称觞举庆　　淞滬警察廳徐廳長先於昨日飭役在本廳大門口縣燈結彩復令飭各區所隊一體縣旗慶祝警界屬員預定今日上午齊集警廳後穿著禮服禮帽佩刀排班至護軍使署行慶賀禮然後回至警廳舉行慶祝而南市第一區警察署趙墨林署長因雙十節防務亦關緊要是以令各巡官日夜加班巡邏不容稍有疏懈憲兵營張營長亦撥派憲兵至各要隘分投協助查察保衛治安　　滬海道尹公署上海縣公署海關監公署滬南閘北兩工巡捐局兵工廠造船所海軍總輪機處司令公署上海會丈淞滬警廳上海貨物稅總公所均各循例休假縣旗結綵舉行宴會　　上海地方審檢兩廳地方捕獲審檢廳英法兩公廨均停訊一日上海地方模範監獄地方分監停止執行刑期　　江蘇省教育會上海縣勸學所均縣旗慶賀公私立各學校停日封關停寄包裹　　救火聯合會定於下午舉行水龍會昨日各區救火會領袖與各會員等咸整備一切無不興高采烈　　昨晚八時青年會開特別大會預祝國慶全體唱愛國歌奏音樂會長聶雲台君主席宣佈開會宗旨並云頃接盧護軍使來函因公不克到會茲請前黑龍江教育司令長林傳甲先生演說林君起立讀頌詞畢由全體揚國旗高呼民國萬歲繼以梅華銓夫人唱歌總理事曹雪賡君演說末演最近製中國勝景海寗潮影戲是晚到會者共八九百人莫不歡欣鼓舞茲將林君頌詞録後　大中華民國七年十月九日中國上海青年會同人豫祝國慶傳甲謹述頌辭祝大中華萬歲文日一大為天天之所覆無不由小而大如植物由萌芽而成楝梁動物由胚胎而成身體製造物品若舟車房屋亦無不由小而大聖人集前聖之大成賢人集前賢之大成吾國九洲萬國之時每一國只可比今日之一鄉併為六七合為一統而海外各國亦併小國為大國同盟協約將進為聯邦皆由小而大也南北同胞尚忍言分裂乎亦勢不容怎麼自利者割據一隅以自雄也中國之中道不偏不倚無過不及處東夷北狄西戎南蠻之問皆使之同化於中國此中庸之可貴也無論樣報學學剛性柔性凡有過於激越持積極之議以破壞大局者不足以言中也東依西傍倚外援借外債而不自樹立者非中也首鼠兩端左右無定先後判然毫無主宰隨頹波而流轉者非中也中心為忠為人謀之道也非媽事一姓之謂也不忠於國民國民共棄之是為民賊願國民激發天良允執厥中五色為華代表國民之五族煥乎為國旗之五色焉滿蒙漢回藏如一手之五指也滿洲為漢族同胞移墾地章太炎至龍江亦謂漢滿同化必不可分軫域傳甲教授滿蒙人其智識不在漢族下又教回民之清真小學符於麗掃應對之旨藏為佛地今士大夫猶多信佛不獨婦女愚民也五族一家萬不容離間強鄰窺伺離間南北經營滿蒙大可畏也傳甲矢志任大中華地理志總纂每省編一冊以課中學每縣編一冊以課小學上年游學燕齊今年載筆江浙皖合千萬人之見聞以為見聞集其大成信乎大中華共和國體必不可易謹祝大中華萬歲共各萬歲　　法租界霞飛路仁各裡民生女學校今日除給假一天外晚間七時函請中國幻燈會會長張民權到校試演幻燈並演講中日風尚藉以喚起學生愛國精神　　北四川路橫浜橋北中華基督教育定今日上午十點三十分鐘在該堂恭祝國慶紀念及該教堂成立週年紀念大典秩序如下一會眾秦樂唱詩二禤良才祈祝禱三陳維屏博士讀經四馬文衡宣告開會理由五郇光幼稚生歌詩六張英魂演說該會週年前之歷史七該會禮樂班歌詩八歐彬演說該會週年內之情形九郇光學生唱詩十馬應彪演說該會週年後之希望十一惠光學生唱詩十二誠靜怡博十演說十三唱詩十四馮釗光牧師祝福云 
[] 演說日本經濟狀況摘要 
[] 　　字林報云九月十日正金銀行開第七十七次半年常會於橫濱主席寺上氏演說略述日本經濟狀況國外商業情形及世界大勢共演詞中關於中國者如下日中國南北政爭今仍未息即中國市面大致沉寂然用兵區域之商務尤受影響噸位缺乏美國又有商業上之限制歐美物品乃大稀少日貨潛起而代之故日本今可稱佔有中國輸入貿易中之領袖地位其不能佔先籌者惟煤油煙草木料與糖而已中國商務被滯金融市面遂不活動賴中政府所得之貸款以維持之免致沉寂青島濟南錢之輸出業已停止蓋以將錢熔銅不復有利可圖之故客秋收獲不豐加以津浦鐵路輸運擁塞黃河附近盜賊橫行致使大宗棉花不能運至市場輸往國外惟花生油之輸出十分發達日本棉紗與布銷路頗滯以其成本昂貴而上海棉紗遂因以運入也上海生絲因價昂船省輸出大減但農業出產品輸入英法為數頗多尤以面粉牛皮為甚而棉花為日本所收買銀貨雖多由美國輸入但上海市上現資平均計之銀不過二千五百萬兩洋不過一千五百萬元故銀根常緊漢口亦大感美國限制商業與噸位缺少之影響而長江上游之南北戰爭亦使人心不靖商品銷數以減落滿洲貨物之輸出因水陸輸運之具大受阻礙以致百貨堆積棉紗與雜貨銷場頗佳但俄事紛亂盧布市價漲落莫定故日本在洽爾濱之商業幾有萬難經營之勢云云 
[] 吳漆鎮第二次大火記 
[] 　　吳漆鎮昨晨九號大火計自上午三時起至八時始熄聞係森源洋貨號因義麻雀燈火失慎所致該處為熟鬧市場延燒房屋至數百間之多計大街東至黃恒大洋貨號西至存仁堂藥輪輔南至同升濁號北至馮家廳外街西至電燈公司東至大場弄淞鎮商會亦罹此厄聞該商會前次火災成瓦礫今甫鳩工　材重行與築前三日始告成功乃又付之一炬損失益鉅並聞當火熾時適有寗波商輪經過見其勢甚猛烈即於抵滬後報告各保險行轉請救火會趕往施救惟已不可收拾矣至蔓延原因約有數端一街道隘兩旁坡水板大都接觸易於滋蔓二火政會徒有其名水龍雜具東零西散或已銹壞或被人私自借出臨時不及迅速應用三居民不知利害至延及已屋之時猶昧於事情不允訴屋四聞協隆洋貨號囤積火油至數十箱之多遂致釀成巨禍五火隣不知猛力施救坐視因循一任延燒六紳董平日於路政火政諸多漠視遇有災禍亦無臨時應變之人七前次火災之後新建房屋日漸佔及官路街道愈狹尤易延燒有此種種原因無怪釀此巨禍惟今已兩次受害矣痛定思痛安可不妥為籌劃以善其後哉　　又據訪員報告吳淞於民國三年以來肇火災昨日上午三時該鎮新街熱鬧之處新開之某洋貨店突然失慎火勢猛烈不可施救霎時四面延燒計被焚去房屋千餘間共計居戶六七百家吳淞商會隆茂錢莊郵政局等均遭波及直至昨晨九時始息當火熾時因該鎮消防救火等器甚不完全致難施救淞滬警察廳第六區一分署長錢紹庵率領警士到聲彈壓天明後由頭班火車請閘北一二叚消防隊及江灣鎮救火會往救至午刻始獲全熄火場西至同泰弄為止東至郵政局之東五六家北至恒生祥茶館為止南至恒和交將園為止上海保險行各洋商暨公共工部局麥高云氏聞信亦派西探目前往調查一切又聞某處坍牆壓傷男婦孺子十六名由火車載送上海工部局醫院醫治被焚各商店皆係鎮之精華捐失頗為不少云英文滬報云今晨九日三時三十分本埠得信謂吳淞鎮中房屋五百家全燬於火致無家可歸者數千人彼鎮商務要衛頓成一片瓦礫場矣本埠租界救火會會長拔德君一得此訊當設法於清晨六時馳抵吳淞雖是時火尚未及江岸然江乾海關及其他建築已有波及之虞拔君乃組織華人數團勸其將接近火區之房屋一律拆毀華人從之逾數小時此蕩滅全鎮之大火其勢始過閘北救火隊隊員於七八時始趕到竭力灌救其時火勢因拔德君之方限定一區域之中而不容其蔓延矣 
[] 依周塘築路工程紀要 
[] 　　上實兩邑依周塘馬路工程自經松滬盧護軍使飭令所部三十八團兵士三營擔任與築以來中間各段均將告竣現祇兩端二三段正在工作不久亦將完工茲聞盧使以現在防務吃緊各地駐軍不敷調撥昨飭令該團長從速督率鋪築限二星期內全工告竣以便抽回原駐地點慎重防務惟該團長擬將中間各段工程完竣者先行抽拔回防餘俟全路告成後完全撤回或留築枝路再行妥商定奪　　該路工程上邑各段均將告竣其自滬江大學前至軍功廠之一段正在開築嗣因該校西人出而阻止由董監學自赴護軍使署面謁虜使就商在案茲聞該大學對於關闊路面依照工巡捐局規定線址初無異言其所以阻止動工之原因則以各兵工於依照路線動工之外復挖取路旁田中泥土以為填高馬路之用將來學校造屋必須另行出價購泥填補非但耗費且恐一時購買不易是以出而阻止現董監學正與盧連日會商尚未定有辦法故昨仍暫停工作云 
[] 標金價格之高下 
[] 　　昨日九時三十七分標金之價漲至二百二十九兩五錢蓋因鎊價縮短一辦士五東洋漲起一分一釐二毫半之故其時銀行賣出英金鎊價五先令又現東洋十萬元價四錢三分八七五後因某某等銀行賣出十一月份英金萬餘鎊鎊價五先令一辦士五金價又跌至一百二十五兩後又有某銀行賣出十一月及十二月份英金數萬鎊價五先令二辦士十二月份之價為五先令一辦士二五其時金價已跌至二百二十二三兩惟香港市價又縮七五此間金價不復隨之升縮蓋因抬價已高也午後因值星期三各銀行循例休息計最小金價到過二百二十兩零八錢足赤條金之價因先令縮短故較前日漲銀五兩計二百八十一兩恒孚等銀樓首飾金價漲洋五角至一元不等詳細價目載本報商務襕不復萬贅録太古新江輪明日開班 
[] 　　英文滬報云太古輪船公司吳淞號昨晚由香港抵滬凡往來參觀者咸稱讚之許為江輪中之最佳者據船業中人云此船價值至少為一百二十萬兩其頭等艙位限定二十一人定於本星期五開赴漢口云 
[] 鏡清廢艦修改商輪 
[] 　　英文滬報云三北輪船公司前以十六萬元購得之鏡清廢艦現由江南造船所重新修造他日告畢可成簇新之裝貨商船其代價當為二十五萬兩可容頭等客六人二等客十四人裝貨自一千七百噸至一千八百噸聞將來此船永遠往來於新加坡蘇彝士河之間船上置有大絞車裝卸貨物可甚便利其三次自漲之新機可使船行每小時十二海裡者已由江南造船所造成云　 
[] 工部局報告中之賭案 
[] 　　本星期工部局報告發表工部局與領事團關於輪機賭窟之文牘並謂中國當道於九月二十日天未黎明時搜查此財窟之舉動實由捕房奉總巡示與盧護軍使非正式談話言及查禁輪機賭窟之必要所致 
[] 搶案化為財案近訊 
[] 　　虹口乍浦路共和裡二百四十九號門牌粵婦王張氏家於八月十三號夜發搶案後經公共公廨查明因賭起　即將與財有關之嚴老九吳委玉張蘭生陳瑞二王國祥舒金標等先後傳提到廨迭經訊供詳情屢誌本報昨由王國祥張蘭生等之代表律師至堂請求准予交保候訊並由捕房代表牛門律師到堂聲稱被告張蘭生據云係方老三朦頂究竟是否化名抑或另有其人現在尚未明白應請堂上察核李襄讞商之英白副領事論令該代表律師退去候會商再核並聞舒金標已在捕房存洋六百元保出候示矣 
[] 麵粉廠工匠被人戳傷 
[] 　　住居閘北恒豐豐路敬業裡之許石卿又名海泉在某面粉廠為工匠前日甭晨臥牀未起被倪家浜鄉人朱友山（又名阿榮）手執剪刀突然上樓將計胸腿等處連戳八下而逸當由許之二房東戴春榮將朱追獲扭交四區二分所崗警轉解司法科許送仁濟醫院請為醫治昨經段科員提訊據朱供稱因許強佔民妻張氏故圖報復云云又提張我到案研訊不認被佔段科員論令一併收押聽候查明許之傷勢再行核辦 
[] 強盜砍斃鄉婦續誌 
[] 　　浦東三林塘南吳家宅鄉民吳錦文偕同二十一保二十八圖地保蔡上坤至地方檢察廳具報伊母吳馮氏被匪行刦棉花砍斃請求相騐等情已紀昨報茲由廳長委派沈檢察官沈檢騐員等下鄉至吳之家內騐得該氏頭面頸項等處受刀傷四處委係因傷致命而死填明屍格判令屍子吳錦文備棺收殮候返廳稟復林檢察長飭派法警緝凶究辦 
[] 雙鳳園茶肆穩中血案辯論終結 
[] 　　周云生前因狎娼與高萬根等衝突在小東門外一枝春街雙鳳園茶肆內被人用刀戳斃當經法捕房報請法公廨中西官騐明將高萬根陳阿毛徐阿六等先後拘獲解廨詰訊後紳渡內地法庭迭經地方檢察廳預審明確起訴審判廳請為公判在案前日午後該廳堵熊推檢各官特開第五庭辯論當據高萬根陳阿毛徐阿六等同供與已死周雲生雖素相識並無仇隙此次周雲生被仇家謀斃民等並不在場動手亦無知情之事問官一再研訊各犯矢口不移旋據熊檢察官起而陳述略謂此案要點已據該處雙鳳園茶館堂倌到案證明凶犯徐阿六於周雲生被戳斃命後尚用拳足踢打所以捕房中當場將徐拘獲然後續高萬根陳阿毛等且徐阿六曾經供明本年舊曆六月初一日高萬根受周雲生之侮辱因此懷恨於初二日糾眾前往報復等語該犯等前往在公堂及本檢察廳時均已一一供明嗣據高萬根之母來案具稟聲稱伊子被誣並不行凶要求訊釋等語本檢察官對於此案格外注意復傳齊與此案有關係各人到案詰問均難證明高萬根與此案無涉之證據及向高詰問據供是日在檯桌下面拾著鐵釘一枚向周之腰肋等處猛戳等語檢查當時檢騐單載明周雲生左腰受有力傷一處足見此刀傷即為高供之鐵釘所傷應請審判長按律公判云云問官會商之下遂諭辯論終結判高陳徐三犯分別還押聽候宣判 
[] 法國緩募新戰債之推測 
[] 　　英文滬報雲駐滬法總領事韋禮德前曾電請法政府示以法國籌募新戰債之辦法但迄今未奉電覆而上海法人銀行亦未得消息故法國四次衛國戰債之詳章終無所知據一般推測法國所以遲遲不覆者其故有二第一美國自由戰債方在招募中滙理銀行今已代為募集二萬一千一百五十元此時法國未便在滬開募致起競爭第二軍情順利全勝在即故法政府擬稍待時日俾可以最有利之條件發行最後之戰債屆時世界各處皆將爭購之不獨上海已了法公董局於上屆募戰債時准所屬僱員支薪三月以助其認購戰債之財力本星期五日各法商將集議於法公董局之議事廳討論仿照公董局辦法許法商行僱員支薪購劵之問題籌備募債事宜之董事會已電巴黎請示募債詳章矣 
[] 美國自由公債昨晚之結算 
[] 　　英文滬報云美國第四次自由公債截至昨晚止共售出金洋六十二萬四千二百元連外埠各處共已得金洋八十八萬九千二百元 
[] 服務華工青年會之踴躍 
[] 　　大陸報云華人七英人四美人一日內將取道美國赴法充華工聞中之青年會書記彼等將先在紐約受美國青年會特別之訓練然後渡大西洋赴歐 
[] 法郵船載貨來滬 
[] 　　英文滬報云法國郵船鄧比號由法國口岸取道西貢昨晚行抵上海載來貨物甚多並有大批法國與西班牙之最上葡萄酒云 
[] 花旗公司貨船今日可到 
[] 　　英文滬報云花旗輪船公司本埠經理海爾君宣稱該公司為美國航務部代理之貨船伏倫梯亞號十日十午可以抵滬下椗於招商局中碼頭該船載重一萬六千噸滿載貨物中有一千二百噸乃運滬者該船抵滬後且將開往香港 
[] 俄國富商失竊 
[] 　　大陸報云寓法國旅館即寗采裡原址之俄國富商都爾滿氏於前星期四日下午四時至四時三十分之間失竊金鋼石寶石現欵共逾墨洋萬元並俄國戰債券盧卜萬元請物皆藏於寢室衣箱箱已撬開法捕房包探現正從事緝捕竊犯 
[] 黎黃陂電購交易所股份 
[] 　　上海交易所自登報招股後遠近各埠認購頗為踴躍昨日黎前總統亦由天津來電認購二千股款由聚與誠銀行滙寄其熱心商業於此可見一斑 
[] 中法儲蓄會設立支部 
[] 　　北京中國銀行監督員伍少垣約合天津法國商會會長少羅組織一中法儲蓄會本達二十萬元立法頗為嚴密入會者已見增加今復為普及起見已在上海福州路六號開設支部雲 
[] 各省省長贊助職業教育 
[] 　　職來教育社成立以來各省各政長官極為贊許除江蘇齊省長先後批撥該社常年經綱及該社附設職業學校工場開辦費外最近吉林郭省長亦特捐訪校經費三百元並致函該社主任黃任之君略謂執事鑒於現今教育學用分離之弊提倡職業組織學校為全國範將來各處聞風繼起次第仿行拘救國家貧弱之功當不在日本慶應義塾之下云云推崇甚至又雲南由代省長前經該社社員餘日章君在滇省游歷面陳職業教育之重要頗蒙首肯前日亦致函該社願為特別社員云 
[] 總統就任之慶賀 
[] 　　盧護軍使因徐總統今日受任昨日電知駐京委員及其子小嘉參與受任典禮代表慶賀　　本屆雙十節適為徐總統受任之期昨由警廳傳知各區署所於所縣共各紀念國慶紀念燈籠外須加慶賀總統字樣老北門內穿心街某灯笼铺先期奉谕須做慶賀總統字樣之燈籠出售云 
[] 預紀女青年會之社會服務研究會 
[] 　　崑山路十一號半女青年會定於十月十一號禮拜五至二十號（禮拜日）開社會服務研究會女子入會須出小洋二角特別費各人自任旅行如用馬車每人車費約六角半茲將預定秩序録下　　開會秩序　禮拜五四時報名四時半演講　禮拜六二時半 
 
 
 

Page 11

 
 
旅行參觀　禮拜日二時半德育演講　禮拜一三時分班四時半演講　禮拜二三時分班四時半演講　禮拜三二時半旅行參觀　禮拜四三時分班四時半演講　禮拜五三時分班四時半演講　禮拜六二時半遊宴參觀　禮拜日三時半德育演講　同時分三種班次會友可於左列內任擇一班一上海情形（禮拜一未定禮拜二演題工廠Mrs.Kolp禮拜四道德之近勢Miss　Write禮拜五道德與健康Dr.polk二家庭看護（分簡便看護法四種）三游藝體操(分家庭學校二種）　　演講秩序　禮拜五四時半社會之緊要Mrs.priee禮拜日三時半基督教與社會有何關係　禮拜一四時半今日之鴉片問題蔣夢麟君　禮拜二四時半實業問題　禮拜四四時半略述當今之社會情形　禮拜五四時半遺傳改良學朱友漁君　禮拜日三時半個人傳道為改良社會之基礎　　旅行秩序　禮拜六二時半楊樹浦紗廠　禮拜三二時半遊覽俟臨時通告　禮拜六二時半往江灣參觀救濟婦孺院濟良所仁德所 
[] 聖公會會議拒土 
[] 　　江蘇聖分會於本月四日在上海開全省會議時朱友漁博士提出反對指銷存土案日煙土流毒百年縣禁迄今根株甫絕近聞政府收買存土煙桿商動指銷蘇浙鄂贛四省分縣包銷託辭製藥復燃死灰我蘇各大團體已相繼峻拒本轄境聖公會安可緘默坐視應速公議辦法協力進行語日民之所欲天必與之則煙毒橫婦之日可翹足而待矣云云是日議決辦法三項一江辦聖公會宣佈國人反對指銷存土二與表同情之各大團體聯絡拒絕三請各縣教士牧師勸士紳教友設法拒土當即舉定朱友漁博士凌潛夫君為辦理此事之代表 
[] 江寬案證人留滬候訊 
[] 　　招商局江寬輪船被楚材兵艦撞沉一案於星期一在海軍軍械科開始審理等情已兩誌前報茲悉是案有美國人二人該美國人係在漢美孚公司為業對於此事知之甚詳極願為之佐證惟此案業已民展緩一星期再行開審該美證人因有要事急須回漢故昨特而稟美領即由電知照交涉公署轉致海軍審判處聲明離滬原因旋即接復謂審訊在即仍請轉商美領知照該美人勿遽往漢以備佐證現該美人仍在申候訊云 
[] 監販糾眾拒捕 
[] 　　蘇屬緝私第二營第二隊六號船長王某七號船長張正等於前日巡至浦东三林塘上南交界之处查见江北划船十余艘满装私监立即上前拘捕拒该私贩等自恃人手众多并召集当地土棍附和拒捕毆傷巡般兵士二人張正發之頭面手臂等處亦受傷痕私監仍被搶去經人飛報到隊沈隊長即轉稟薛營長當夜派槍船數艘趕往惟時已夜半若輩早已散去當將拘獲之劃船十在艘帶回上海南會館碼頭看守一面由營函請上海南滙兩縣知事查提為首行凶之人到案懲辦 
[] 裱畫作索加工資之解決 
[] 　　南北市裱畫作全體於中秋節後因近來工料昂貴依照舊價難以維持會經集眾要求各裱畫店增加工資詎各店主因所加太鉅不允照辦各作遂停送貨件至今尚未解決前日各作主又邀司年王德貴黃秋佳等會同各店主代表張某及店主司年等會集於邑廟樂樓磋良久始行決議依照件數（對一副為一件)第件加洋二分雙方滿意而散故昨已照常送貨矣 
[] 烈婦殉夫之褒楊 
[] 　　向業報關行之範雨祥因患嘔血於本年陽曆六月十一日殞命其妻張氏痛夫情切服毒殉節本邑各紳士以範張氏節烈可嘉公呈上海縣知事請求轉呈省長咨部褒揚業經沈知事贈給匾額文日之死靡他茲由共家屬擇於舊曆九月初九日假城內篷萊路報關公所設奠致祭並由紳士姚文枬陸文麓等三十人刋布徵文啓云晚近以來權利思想日熾綱常名節視為迂談不講久矣上海商埠尤為角逐之場歌吹繁華鄭聲遍地識者傷之不謂城廂內地貞節殉烈成仁取義之事一歲再見此誠狂瀾砥柱士君子所樂相稱道以為風俗人心之保障者也民國七年六月十一日邑治二十二鋪舊道前街有範烈婦仰藥殉夫一事距新北門老街陳貞女之殉烈絻數月耳烈婦氏張其大父日藍田居登雲橋東宰肉設肆父日竹山業錢莊烈婦年二十一適範雨祥雨祥有父日友安有兄日瑞祥家庭之間怡怡如也雨祥業報關行去歲患咯血醫痊復發今歲加劇遂不起烈婦於夫亡之翌日吞服紅頭火柴家人覺之醫救得生乘防懈再吞服醫救無效則夫亡之第七日也事聞於縣公署下市董查實知事沈公寶昌贈額日之死靡他並上其事於省咨部一請褒揚於是烈婦之姓氏與陳現女並埀不朽矣或日烈婦有周歲孤撫孤責重義汪當死此言誠是也春秋責備賢者九京有知亦當樂受然當哀痛迫切時至情至性之激發一往而不可遏豈暇有所較量於其間哉餘檢邑志所載烈婦凡四百數十人大抵遭兵亂或強暴或意外之變因而捐軀者為多其促以夫亡矢殉者六十餘人耳而其中託孤於娣姒或族戚而死者得九人焉非至情一往者耶抑必深信所託之可恃而非忍棄其孤也要之範烈婦之德為不孤矣友安慟其子若婦之死冀士大夫歌詠其事以廣流傳介程生子長乞餘為小啓因據所述事實書之如此惟當世立言君子鑒焉（廣福寺南首恩濟堂代發代收） 
[] 商務印收館之第三印刷所 
[] 　　上海商務印書館三印刷所現在建築之中聞該印刷所地位在總廠房屋之前佔地一畝五分為二層樓新式之廠屋造價銀四萬五千兩其第一層為石印部第二層為西文校對及圖畫部第三層為回版印刷部專印鈔票該所全屋建築俱用水泥及磚料窗用鋼窗不用木料光線充足非常其承造者為曹茂記已於九月二十五日開工約六個月內竣工其圖樣係新由美國來之克雷工程師所製規模頗為闊大云 
[] 再誌兒子被人戳傷之控訴 
[] 　　許子卿與楊老小陳祥生陳全福等因妒姦起擧在邑廟桂花廳門前被楊等用刀戳傷嗣由許母金氏將楊等扭送警廳轉送地檢廳訊供收押許則發送新普育堂醫治等情已紀前報茲悉許連日經堂中醫生悉心醫治無如受傷甚重前日起又加寒熱益以吐血各醫生大為棘手恐難保全性命昨已由該堂據情函復檢察廳請為察核矣 
[] 行餘學會今晚開同樂會 
[] 　　南京路民豐東裡六十一號行餘學會於今晚七時半開同樂會並衣名人演說秩序録後一振鈴開會二主席報告三教員演說四學生演說五來賓演說六餘與七茶點八散會 
[] 同濟學校青年會開會記 
[] 　　吳淞同濟醫工專門學校青年會昨於昨晚七時開第二次常會照章改選職員並歡迎新會員首由前任會長李蘇君主席報告該會之經過並致歡迎辭次該校教員孝慈君對於青年會之希望次改選職員茶點而散茲將本屆職員録後　會長杜殿英副會長李其蘇　書記曹沛　會計王達生　乾事沈怡　王文生　張振文　陸之順　周孝高　高廣經 
[] 國貨各宜提倡 
[] 　　甬煤富紳王佐卿籌集巨資於滬上組織一勝煙三和發行以來營業日見暢旺銷數日益增多其所出之中國牌及金鼎牌等味香價廉人所其知且於衛生亦有利益此項紙捲煙能拘利權關係商業前途實非淺鮮願我熱心國貨者其各提倡之 
[] 省議員聯袂晉省 
[] 　　江蘇省議會定於十月十日開會浦左議員朱子灝陸秉澗等於前晚乘滬寗鐵路晚車晉省 
[] 開浚三林塘河招人承包 
[] 　　浦東三林塘河工局籌備開浚該處河道已誌本報茲悉該河昆連南滙縣境此項工程共計七萬九千五百二十六方上邑境內約四萬方南邑境內約三萬方現正招人包工以期尅日開挑 
[] 閘北警署取締車輛之布告 
[] 　　閘北第四區張運昌署長昨出布告雲照得二人乘車既不雅觀復多危險近來本區轄境時有年已及歲之婦女同坐一車招搖過市路人注目迭經諭飭值班長警察阻此風迄未稍絕又年老及未曾成丁之人一則精神衰邁一則精力未足馳驅於孔道之上在坐車人既有傾跌之虞即拖車者亦難任奔馳之苦萬一車馬擁擠在在堪虞本署長身任地方有取締風俗防止危害之責除傳諭所屬一體查禁外合亟佈告周知遵照母違 
[] 海關扦巡搜獲土膏 
[] 　　昨日（九日）下午一點十五分鐘有一由港來滬之輪船停泊浦東經新關超等總巡處道生氏諭令第一緝私隊華洋扦巡上輪搜查當在搭客粵人二人所帶之籐篋二隻四面夾層內查獲剖開大土又在綱籃內查獲煙膏係裡入舊汗衫中當將證物解送關棧存儲候燬一面將二粵人送交水巡捕房暫行看管俟稟請威稅務司備文解送地方檢察廳究辦 
[] 警廳招領男孩 
[] 　　淞滬警察廳昨日印發傳單云為招領事案據五區二分駐所報稱本月五日下午三鐘據實通路民人送來迷路男孩一名當派警帶同在境內游行招領已經兩日無人認領理合磅請鑒核等情前來查該男孩年約四五歲光頭長方面身著藍花粗布小衫舊藍方塊布夾褲粉色洋襪青布鞋吃飯左手拿筷再四詢間不肯說話除送新普育堂留養外為此通傳招領仰該男孩家屬前往認領可也特此通告 
[] 青藍業改舉業董之縣署佈告 
[] 　　上海縣知事公署咋發第一百四十五號布告云為佈告事業據青藍淺批染業小行代表錢傳修等呈稱竊敝業前立青藍淺批染業小行公所舉董經理在案茲因前董奚君元良公務忙碌乏暇兼顧屢委代表等另行舉董接辦並將經手事件完全卸職是以南北同業三十三家疉次會議公舉江蘇教育總會法政傳習所畢業前上海市議員顧藩為總董前本公所查賬員陳湘濤為經董自舉之後敦請任職暫設事務所於十六鋪老馬路合與裡內至八月一日開全體議會公眾簽字且貼懇請始蒙顧君與陳君俯允擔任悉照舊章協力進行是否有當專此呈請鑒核給示遵行等情並黏附公聘簽字證書到署一面並據奚元良來呈辭職當以奚元良既無暇兼顧所興趣新顧藩陳湘濤詢謀僉同業經分別照准除批令將所擬總董經董等名義改稱業董副董外為特出示佈告該來小行人等一體知悉特此佈告 
[] 小南門外之道路工程 
[] 　　小南站外大街自小閘橋迤東直達聖賢橋一帶浜基因傾積垃圾日久愈多致水道淤塞臭氣薰人前經該處商家公請滬南工巡捐局撥派夫役將浜內穢物清除以便水利而重衛生後該局長姚石蓀以該浜本已提議填塞改為平路既據聲請開挑應行籌募經費方可動工嗣因此項經費地方難以籌措局中又公欵支出故延擱至今仍難與工近姚局長查得聖賢橋橋面木料亦已零落毀壞行者不便故飭工程處將橋面拆除下埋瓦筒陰溝以便流通積水現已招工承辦勘定填至外倉橋為止不日即須動工云 
[] 豆麥行小火即熄 
[] 　　滬南豆市街永慎豆麥行後面天井內於昨日傍晚六時計忽然失火頃刻煙霧迷漫幸即覺察取水施救得熄僅燬去所堆之樣包雜物事後由崗警將行夥龐德昌帶至第一區詰得無心失火從寬酌罰示儆 
[] 伶人凌虐藝徒 
[] 　　住居公共租界雲南路五十二號半門牌之伶人馬俊山於前日夜半將十三歲藝徒趙福生痛責趙即狂喊救命由憐居張得仁藍秋史等報告後記派探將馬拘押趙徒送請醫院醫治昨晨由中西包探將馬解送公共公廨稟明前情請究並稱趙福生傷勢匪輕現在醫院醫治不能到堂今將醫生騐單呈案並據張得仁投訴被告用繩將其徒縛往毒打慘不忍聞因之報告捕房等語又由藍秋史證明被告將趙凌虐受傷各節訊之馬俊山供稱趙徒私取銅元數千逃逸昨日始經其父尋回是以訓責不敢凌虐求鑒關讞員商之英卓副領事以馬不應將徒凌虐判押西牢半年以儆 
[] 土棧夥友負責 
[] 　　新閘捕房華探目邵和鈞包探何正喜查悉棋盤街六十八號門牌已閉鴻泰土棧違禁私賣煙土稟請公共公廨飭傳該棧主鄭桂生夥友鄭錫祿鄭三桂鄭開達郭榮生郭三桂華榮生錢新記邱子記曹阿三朱阿三王榮生等多人來案訊問詎衹有王榮生一人到堂諭令退去候分別傳提鄭桂生等到堂訊核在案昨由捕房將鄭桂生等十二人傳提到廨即據邵探目與西探勞勃生訴稱曾據見證金元榮報告在被告店內賣得煙土攜回被搶當至該土棧內詢明係由王榮生經手賣與見證王亦承認云云並據金元榮供稱是日在鴻泰土棧內向王榮生買得計洋二百八十元半之印土一包攜至新閘太平坊被流氓兩人搶去即投新閘捕房報告請緝復由捕房代表牛門律師向金盤詰一過訊之王榮生由鴻泰土棧延律師到堂辯稱王將煙土賣與他人與鴻泰土棧並無關係中西官判鄭桂生等十一人開釋王榮生退去候下禮拜三再行訊核 
[] 追繳私用欵項 
[] 　　吳順福前於法公堂控稱商人前將店業盤與馮姓計洋四百元先收二百元尚有二百元由馮付於周慶生托周轉交詎被周私自用去向之索討衹還一百二十元尚少八十元置之不理請為追繳判交人銀兩保限期繳案後因無保押追在案昨又提訊周請求堂上准予釋出措還判交尋常保出外限一月還清 
[] 債務逐漸料理 
[] 　　馮地培前於法公堂控曹國庭不還欠欵洋五百元曹即繳洋一百元尚少四百元交保限繳迄未繳案故又傳訊馮稱今又收到洋五十元餘約月底歸還請為核示判曹於一月內繳清 
[] 串竊棧貨之質證 
[] 　　楊樹浦路附近英商安利英洋行大班西人在水巡捕房指揮棧房小工頭陳錫卿（即孫錫卿）管棧司事張生元小工李大王阿二等於九月二十號在勤生路棧房內串竊值銀一千七百七十兩之鋼條一百九十根雇裝張阿因之駁船運往浦東協德豐碼頭寄在美記棧房內請為追究等情業由包探何阿春協同巡江吏將陳錫卿等一併拘獲弔出原贓解送公共公堂訊判張生元交保餘人押候訂期訊核在案前日先後由捕傳集人贓將各被告解廨經張襄讞會同英白副領事升坐刑庭研訊先由原告代表律師上堂陳述案情並稱被告張生元係原告用人由張雇陳錫卿為小工頭目九月十八號早上陳與小工等至棧搬運鋼條時有日班管門人姚阿二及司閽印度人目覩云云次由姚阿二投稱是日清晨見工頭及江北阿二李大來棧出貨我問有無提單陳錫卿云在張生元身畔等語並由司閽印人上堂證明前情又據見證孫志尚投稱我在原告打樣間內為寫字上月十八號由王阿二李大前來囑我查看陳錫卿等所出之鋼條賬上有否我因查無此貨遂向西人韋克姆（譯音）詢問據云亦無是項提單即同張生元等前往查得係由船戶張阿囝裝運至浦東寄在美記棧內云云旋由張生元之代表律師向各見證盤詰一過並由水巡捕房後頭梅君上堂聲明陳錫卿已在後記供認各情復據原先代表律師聲稱被告王阿二李大張阿囝三人現在原先已不欲報告應請先行摘釋中西官會商之下判王李張三人准如原告律師所請先行開釋張生元仍交原保陳錫卿還押候再復訊核奪 
[] 再紀修理汽車這糾葛 
[] 　　方瑞文前延達商律師代表至法公堂控稱王梅生前將汽車一輛托方瑞文送至胡聚與店中修理詎為日已久非但不修車身亦被損壞請為追償損失等情判著王梅生將損壞物件詳細開明呈候核斷在案昨因達商律師已將損失物件開單呈案故又傳訊胡聚與稱商人已與王梅生接洽王並不要求商人賠償損失有王之代表周友生到堂可證旋據周投稱東家王梅生已將捐壞物件開明細賬呈請追償並無允許被告不賠之事實係被告謊言求察聶讞員以代表與被告各執一詞諭令退去著王梅生自行到案訊明核辦 
[] 責令司賬交出經理 
[] 　　鴻裕前將莊票四張共銀六千八百兩磅往振康祥五金號出貨詎該號股東兼經理徐永春收下後將票持往兆豐正和兩錢莊兌換現洋三千元逃逸旋經鴻裕報告捕房由探拘到司賬傅子增一人解經法公堂判令交保候提徐永春等到案再行訊追昨又傅訊鴻裕延達商律師代表聲稱鴻裕所付振康祥莊票係十天期限徐永春逃逸時尚未到期鴻裕當好登報聲明止付現悉徐將票付與正和兆豐兩錢莊應請堂上向該兩錢莊將票吊回存案請為公斷該兩錢莊亦延巴和律師代表投稱兆豐正和與振康祥均有往來徐付兆豐票銀三千四百兩正和亦付票銀三千四百兩除抵去往來欠欵外正和打還徐洋二千元兆豐找還洋一千元莊票雖未到期因有往一照此辦法並不違背錢業章程惟鴻裕登報有莊票被騙字樣與該兩莊名譽攸關應請堂上鑒察追償損失傳子增亦延賫美律師代表投稱傳實係振康祥司賬並非鳳東對於鴻裕控案須歸徐永春擔負責任與傅毫無關係應請開釋惟傳知徐家有產業可以查明報告堂上核辦中西讞員會商之下判鴻裕請求將莊票吊案及正和兆豐具控鴻裕之案均著註銷傅子增仍交原保交徐永春等到案訊追 
[] 攔路調戲女工 
[] 　　浦東英美煙公司女工五愛貞前日傍晚被賴二人扭住調戲該女情急呼救經三區崗警到來拘獲揚州人楊恒生一名連同王愛貞一併帶署經曾署長詰據王女供稱本地人年十八歲今日由廠放工回家行經陸家渡忽被素不相識之二人抱住搶去耳圈一付当经巡警捉获一人逃走一人是实质之杨恒生供称年二十一岁住居杨家渡做小工因友人康小豬小七子二人與該女素來認識向之調戲有之並未搶取耳圈曾警正以兩造各執一辭判解警廳司法科訊究 
[] 搶奪花衣之拘究 
[]  
　　前晚九時許船戶陸全生在浦東隆茂棧浦濱收買小貨花衣被幫匪楊某等得悉糾集同類二十餘人駕駛舢板前往搶去碼頭船一隻花衣一百餘斤嗣後由陸報告水巡捕房請緝是夜經三區崗警在爛泥渡口截獲搶取花衣之碼頭和尚張小蓬頭賈恩珠朱老全蔣咸泉等五人並碼頭船一艘花衣四包一併解署昨經水巡捕房捕頭得悉以若輩騷擾水面治安實屬不法已極故致函三區警署請將此案逕解法庭訊究 
[] 賭案見證之陳述 
[] 　　王寶山朱阿毛在公共租界北海路福康裡七十四號屋內聚眾賭博被人密報老閘捕房捕頭開立根率同特別巡捕前往將王朱等男女二十九名一併拘獲其餘准各存洋五元保出王朱兩人解送公共公廨諭令朱交一千元鋪保王押候查明訊核在案昨晨復訊由朱之代表律師上堂聲明案情並由見證盛新祺投訴在靜安寺路充當地保去年六月間曾至被告家內財博輸洋數千元該處地保盛谷良祖為董事父因雙目不明由我代替已做六七年朱阿毛係於去年六月間在該處六十九號屋內見過後亦常見所有輸負之錢押去田單由盛見梅蓋戳現祖父已於七月初一日病故田單業已贖回云云李襄讞得供後商之英白副領事判朱交原保王仍還押候禮拜五上午九時半再行訊核 
[] 縣署批示兩則 
[] 　　上海聯益材會駐會主任陸文中呈請轉行鄉經董等轉傷各圖遇有窮民斃命知照前往收埋由　來牘閱悉應函飭該鄉經董轉行遵照　　夏國樑呈為陸文麓唆使侵地揑名誣呈併請移送核辦由　呈悉此案業經移送應聽候司法官城酌核辦理至二十七保五圖地保確係沈韓嘉來呈所稱並無其人尤屬誤會此批 
[] 中華職業教育社特別通訊 
[] 　　職業學校募金團消息　　朱葆三王一亭顧馨一君報　　告續募到唐子培君捐銀三　　百元沈變臣君捐銀一百元　　袁履登君捐銀五十元　　　　　　　總隊長朱慶瀾　　　　　　　副總隊長聶雲臺 
[] 雜評二 
[] 　　國慶中之希望　　戰事之性質屬於破壞故凡百事業多以戰之影響而停頓而摧殘而毀滅他事且勿論即以商業之數年來蕭條之景象亦大可悲矣上海握中國商務之中心其感受戰事痛苦尤為敏銳今幸歐洲之戰德奧已有悔禍之機或可早日結束而國內之戰主戰內閣一去雙方亦可漸趨於接近和平之神庶幾來歸此吾於國慶聲中而馨香祝祝禱以致其希望者也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
[雙十節申報館新屋落成賦] [  景]  
　　步洋場而游覽兮慨大地其昏黃忽千街之燈火兮發萬盞之寶光何遊人之如織兮羣跂足而翹望循萬頭以攢動兮覩高樓之百文客謂餘日此老申報館之新屋趁此雙十無佳節以舉行落成典禮也子何不往觀以一拓眼界乎餘乃投刺而入見夫玉砌珠欄光迷星月黃籍萬千奇香競發覽氣勢之輝煌兮歏袖長其善舞感矮人之觀場兮敢班門其弄斧遙脫帽以相迎兮知詞林之有主漫拾級以叩扉兮知羣英之萃聚喜談笑以風生兮詞霏霏而屑玉悟水月於當前兮仙飄飄而化羽攝餘衣而臨絕頂兮仰問凌空之皓魄憑朱欄而望全宇兮忽念萇弘之碧血一時不覺燈火為之失明天地為之頓窄而餘意茫茫餘詞格格幾若不知街頭車馬之喧鬧場上笙歌之未歇也急懾意以凝神兮返餘魂於九虛何美景與良辰兮賣百感而倠餘撫流年之易逝兮思永共和之終譽際眼前之盛會兮可袪疑鬼之一車總之生人之業務凡百之事功但能自立境便無窮試觀此現樓玉宇之轟入云霄兮何莫非一手一足之由平地而程工也參得此旨其味斯永瞻念前徽我為作頌其詞日 
雜録　 
[三十年前之訟事談] [  老申報]  
　光緒十四年正月二二一日本報曾有外結說一論蓋慨乎中國訟事之黑暗而有羨乎租界官廳之良法民其論日向居鄉間嘗聞鄉人之與人有惡者輒私計日是止須外結即已足以報之初不知外結二字作何解繼而問之他人始知鄉人有與衙署中差役等交好者往往將其仇扭至署前喊呌差則當將其仇管押而原告具保而出被押者則無必百般凌辱擊之穢地不與飲食甚或私弄弔打必使之出錢賄囑而後為之易穢而處淨給與飲食不至飢餓其賄之多者或僅押一二日即釋令去如無賄則其苦有本可勝言者矣如是以厭其欲得甘心之志無煩呈控於官而已快然是足故謂之外結所謂外者別乎內而言之也官既深居簡出終日在內而不問外事則上下其手者視官如偶人提之撮之播之壽之蒙蔽而欺隱之反掌問耳故欲清訟源第一在不輕押人在官輕輕說一句押著而其有受累已無窮期西人之法凡涉訟者無論原告被告皆開具住址審訊一過雖未結案各歸其居他日覆審則又傳案茍非叛逆命盜等案並無管押之事誠善法也（下略） 
[色與人性之關係] [  沙鷗]  
　吾人目光所接何一非色顧色之種類繁多吾人對於各色非毫無覺悟而常起有一種特殊之感情例如見白色則起純粹高尚之感情見青色則起天機和淡之感情見綠色則起幽雅質樸之感情見紫色則起神聖愉快之感情見黑色則起嚴尊決死之感情見藍色則起憂傷悲惘之感情見赤色則起活動奮鬥之感情是故色與人性至有關係者也西人稱紫色為恩色於各色中最能有益於人能令人視之常起一種快感發明此說者為英國一教育家其室中器具雜物皆用紫色並力主張教育上之用具亦一律用紫色人初不之信而某教育家則自信其說之絕對正確嘗於村中有一富家了好竊人物父母恨甚小學教師用種種訓練不能有效蓋共劣根性自先天帶來非用特殊教育自難成功某教育家受富人之託乃用特別詰導室室中布置一律紫色所用教具玩具亦無一非紫色富家子初入此室時見各玩具即竊入袋中但不久即自行摸出仍置原處某教育家即自詡為紫色之感應不數月富家子竟能一改前非於是某教育家之名大噪而紫色之有益於人亦為世所公認　　據德國教育家裴氏之研究綠色實能益人智慧其室中電燈上皆糊以綠色之紙並謂小兒室中光彩尤當使透過綠色使小兒目光所接皆成綠色則至成從思想必能深遠可免粗暴浮燥之病又謂保護目力以常視綠色為最佳於觀書之後若能散步郊外或花園中視蒼翠綠色之植物則目必為之一爽且生有愉快之心若於夜間看書燈上糊以綠紙使發出綠色之光能令人神智清爽目能持久云云裴氏之讀書桌上必常供有綠色植物之 
盆景蓋其自信綠色之能益人智慧之志甚堅也據西人大多數教育家之研究請紅色能令人粗暴且易起惡感其證有二凡人目中多紅筋者其性必較常人為粗暴人於大怒時則而上每現紅色又試以紅布一方至年目前揮之則牛必大怒觀乎此可以知紅色與人性之關係矣於英國有一少年初結婚時與妻感情甚為浹洽後於不知不覺之間即反目視如仇經多數人之研究始知其妻好衣紅色之衣故有如此之結果乃令易之即和好如初云（愚按中國嫁妝多喜用紅色而夫妻之愛情遠不如西人且易反目想亦受紅色之害也數一笑） 
[益智新畫] [  程鏗]  
石碑豫且側面田舍像�伶像下遊戲女像包 
世界小新聞 
[英婦尋夫] 　 
　　德國施行潛艇戰爭後英政府即下令凡婦女茍無絕對之必要不許旅行海外某英婦因夫寓印度欲往會之請給執照未准乃思以他法達其目的初欲充商船女侍以須簽定證書附原船回國乃作罷一日閱報見有某日婦覓看護婦之廣證書附原船回國秘作罷一日閱報見有某日婦覓看護婦之廣告蓋以衰弱多病行將回國故需看護婦一人沿途將護急起往自薦陳明私衷請遂所求日婦鑒其誠乃允之而以至日後須俟覓得適當之替人始熊引退為條件後抵日英婦覆留三星期之久始附船赴印一日某英將之宅來一嬌美之看護婦將軍出見知為其婦大喜過望 
[燭之銷場] 　　 
　自有電燈盛行後燭之用途遂為大減而一九一七年美國所銷之燭仍有美金二千萬元有奇其主要用途為裝飾與宗教事務云 
小說 
[雙十節] [  景] 　 
　　一日天氣清明晨嶬照矅窗際作黃金色一老人曉杖出兵緩緩步至門首親向箭前所縣五色國旗默默禱祝語細不可辦微聞語末有萬歲兩字祝已返室中自言自語道今日家中無事兒女輩又不上學何不將他們喚將出考間一番接著呼道勤兒。。玉兒。。你們到那兒玩要去了一少年約十二三歲一女子年約十一二歲齊聲應諾徐徐從正面一間屋走出行至老人前恭恭敬敬一齊行了一個鞠躬禮便逢肅然侍立不做一聲老人微笑道你們曉得今天是甚麼日子麼少年與女子齊道今天是雙十節老人道雙十節是怎講呢少年道孩兒聽見先生說今天是個特別節氣論月份是在十月論日子是在十號所以呌做雙十節女子道哥哥你差了據妹子的先生講雙十節是國慶紀念日並不是甚麼過年過節的節氣老人道你們不要爭兩個說的都有幾分是處要是把你兩個人的話湊到一起也就大致不差了也罷勤兒你就把雙十節三個字的意義講講我們聽罷少年轉身向壁間小黑板上寫了一個雙字回身說道雙字從來雙是個會意字雖是兩隻鳥又是手雙字本義就是手拿兩隻鳥後來引伸凡兩件事物都呌雙這就是雙字的解說接著雙寫一十字道此是個指事字一是東西十是南北兩畫交點處就是串央一個字而東西南北中都備所以數目字到了十便算完全了說罷又寫一節字道節字從竹即聲是個形聲字就是用竹子繩束的意思後來引伸凡有束縛或結束的意思處我半都用一節字如像到了年節凡百都在結束也是這個意思老人聽到這裡拈攢微笑道勤兒你說的倒有些意思以後先生講書可要字字都照著這樣留心隨軍向女子道玉兒你有甚麼說麼女子道兒的學堂有講過那甚麼鳥甚麼竹頭要是照著哥哥那樣講兒是講不來的老人道不要照儘著你能夠的做一此把我看就是唱一隻歌也是可以的女子道那麼就唱一隻調的雙十節歌好不好老人點了點頭女子坐一小椅手按風琴唱道今日是十月十日　吾儕好快活　想當年　義旗一舉　連天砲火軍容赫　到今朝　共各成立　巍然東亞新民國　願諸生　母忘當年　許多豪杰曾流血　笑指門前旗五色　紅黃藍白黑　　老人聽了樂的眉飛色舞不覺連連打了幾個哈哈接著說道你們兄妹兩人都這樣爭氣我也可以放心了省年道現在已九點多鐘了妹妹的學堂不是說今天開懇親會麼我們何不前去看看老人道不錯不錯勤兒要不提起我都幾乎忘刦了說著便帶了少年女子一同出門去赴學堂裡的懇親會去了(完） 
[自由談之自由談] [  不冷]  
　　自由談今日又復自由改革矣 
　　今日自由談之自由改革悉以自由主意為主意以每 
　　日聞見思想所及之自由及投稿所得之自由集以編 
　　輯不拘定格故每日之自由談有每日自由之象此今 
　　後自由談之自由也 
　　敢請披閱自由談諸君依然自由披閱投稿自由談諸 
　　君益加自由投稿謹佈 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報增刊 
紀念 
[民國雙十節之回顧]  
　　民國於今七年矣雙十節於今亦七次矣此七年之民國國變化何如觀於此七次雙十節之悲歡何若可心恩過半也故回顧民國之雙十節無異回顧民國全部之歷史雙十節者辛亥開昌起義之紀念日也開昌起義在舊曆八月十九日即新曆十月十日故日變十節其後袁世凱氏於二年就正式總統任亦於是日行之元年　臨時總統袁巨凱臨時參議院代行國會事二年 
　總統袁世凱正式就任國會初成立是年本報時評如左 
　　民車紀念與總統履任 
　　紀念者民國之始初也履任者何總統之初步也履任為總統之發軔而此次總統雙為中戰民國總統之曼軔然不有民國何以有總統不有總統何須乎履任故此總統履任實為總統之發軔而民國紀念實為此次總統履任之發軔此次總統履任適在民國紀念之日用是不得不並視焉無民國則總統何自而生是民國紀念之重於總統履任也然籌總統則民國雖成立而未務故總統履任亦民國廳重之與也此次民國紀念適有總統履任之事用是不得不為民國總統祝而並屬望焉所屬望者非他望自今以後民國當重視總統總統當重視民國也何則總統之光榮民國之福也民國之鞏固而發達亦總統之譽也總統與民國豈嚴相離者哉　三年　總統袁世凱其時歐戰已起日軍進攻青島在歐德軍攻盎凡爾是年本報時評如左戰爭與國慶日今日為中華民國之國慶日而今時適為歐洲強國戰爭之時以歐洲強國戰爭故令我不得不重視此國慶日以我國慶日故更令我不得不注意此國慶強戰之戰爭也夫國慶日何由來以中華民國開國而來也中華民國何由來以革命戰爭而來也我國民既有戰爭之力革命以創造此中華民國矣其能有戰爭之力以永保此中華民國否耶能保此中華民國然後能有此國慶日此我所以為國慶日而念及戰爭也歐洲今日之大勢幾於能戰爭者存不能戰爭者亡戰爭之結果存亡不知其若何變更也即國慶日與國衰日不知其若何紀念也中國今日雖不至若是之急切然而演而愈進若是急切之時恐亦不能遠也此我所以為歐洲戰爭而愈不能忘我國慶日也我國民勉之我國民之艱難困苦以得此國慶日責猶未已也何則尚有無數之艱難困苦力保此國慶日之責任其後也四年　總統袁世凱正值運動帝制之時正式國會已被解散參政院代行國會歐洲大局聯軍正進兵希臘是年本報時評如左國慶日　　國何為有慶以國塞既立從此可心長治久安也國之所以不以長治久安者以易代之斷壽諸武力而人民有兵焚之慘也若國基而定為共和則易代之事絕而所謂長治久安者真實長治久安矣故共和國之國慶日以視其他之國慶日更為光榮而稍樂者蓋以此也然而今次之共和國慶日情狀何如起事之謠屢起戒嚴之信頻傳暗而危懼者遍國皆是鳴呼此果誰之舉也耶　　五年　總統黎元洪內閣叚祺瑞時值洪憲帝制初滅國會復活開憲法審查會唐紹恁之外交長因督軍反對南歸歐洲戰事德奧大舉攻羅是年本報時評如左國慶日國慶日者民國發瑞之日也尼國發端之日年之是以年年慶祝之雖然年年慶祝而今年今日慶祝之盛獨非他年比者何也臂之於人無異既死而復生也人生則羣賀人死則羣弔既死面復生則易弔而為賀者之歡樂視僅賀初生者為何如耶雖然既復生矣尤必羣謀所以長生之術養其元氣去其疾病康健其四肢百體使此民國者永不死面此國慶日者亦得永永舉行而不已是則我全國之人之責也六年　總統馮國璋內閣叚祺瑞時值復辟失敗之後南北之爭已起國會已解散北方政府方命傳良佐王汝賢戰湘歐洲大局俄方革命是年本報之時評如左今年之雙十節　　今年之雙十節我全體人民之雙十節也蓋我人民者惟知愛民國惟知感念民國之成功而不知其他今雖因民國而有紛爭者然爭者之中同為民國此雙十節固爭者同感念也去年之帝制消今歲之復辟滅而此雙十節之障礙去而今乃得安然而無恙雖然感念今年雙十節之得以無恙爭者其亦可以稍讓乎是蓋雙十節之所以為雙十節之徽意也（完） 
 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
