# 1906 - 153 - 4911903

 

Page 1

 
 
   
 
 

Page 2

 
 
[電傳上諭]  
　　閏四月十六日奉上諭江蘇常鎭通海道員缺著朱恩紱調補榮恒著補授江寗鹽巡道欽此 
[商部剳行改良茶業剳文并章程代論]  
　　爲箚飭事光緒三十二年三月十二日接據上海總商會總協理禀奉憲部鈔發湖北商務局詳擬整頓絲茶棉辦法當經督率該業董籌議先取培種採焙防護各法酌擬章程八條勸令山户遵照改良並由該業公所刊傳單嚴禁樣箱之弊分送同業冀共遵守其餘如裝潢精美發箱大小仍令續擬章程以合洋裝銷路鈔附章程傳單呈請批示等因查該總恊理所擬章程均甚妥洽第八條裝茶器具留意潔凈尤足保華茶聲價而白工人不潔之謗至嚴禁樣箱傳單内不准先寄樣箱必俟大帮到滬抽樣出售等語如能實行積弊自除誠信自著除批飭外相應黏鈔原文札行該商會傳知各業董遵照可也此箚謹將會議改良辦法八條及茶業公所刊發傳單繕清摺呈請鈞鑒計開一茶樹宜加意培種令其高大採茶之時只採茶葉不可連枝幹全行摘去碍其生機茶樹長大可多受陽光及吸霧露所出之茶自然芳香濃郁味色俱佳二地土種茶如種花土脈膏腴自然枝榮葉茂各屬負山之處夏秋大雨時行茶園泥土被雨冲刷如經淘洗肥質盡失防護之法依山茶園宜用石片砌旁防護之處茶園近旁宜多掘小溝以便雨水洩去土内膏脂仍可留存三勤力每歲秋冬之交宜將茶葉根旁地上翻一次使土質鬆軟菜根易長茶樹周圍叢生之草掘埋土内聽其自行腐爛能使茶樹加肥四肥料壅茶肥料以菜枯餅爲最（菜枯乃菜子榨油所餘渣餅）茶枯桐枯次之立冬前後茶樹掘過之後以枯餅一份以柴灰一份小糞一份壅於茶根每茶一株只須肥料升許所費極少獲益極多五防寒霜壓雪侵最易受捐每歲冬至後宜割取乾草或口衣或枝根鋪蓋一層再用草繩將茶樹紥縳每茶一叢用繩一根攔腰紥緊立春後再行解放六採摘採菁之時以穀雨前後爲宜然雨天採摘之茶色味最遜必待天氣晴明方可採摘摘時宜略留嫩枝留於茶樹使其次年增長七焙製紅茶色香味三者全在焙製之佳故最宜畱心考究按菁葉以日中晒乾者爲佳晒時多寡宜視日熱之强弱及草身之乾濕爲衡大約以晒至葉身匀軟易於揉採爲合度晒後揉採須盛以器具如瓦盤木盤等類均可切忌席地揉採以免茶汁或失採後鬰色亦用竹木器裝之上蓋白布置之日中使受潮熱待茶色轉紅復採一次復鬰一次以葉色鮮紅條線緊結爲度起出鬆透再置日中晒成茶乾是爲日焙法若逢天陰多雨難得陽光亦可用火焙法製之將採下菁葉置於焙籠用潔凈木炭燃火緩緩烘焙無論烘乾烘菁均可惟所用木炭必須提選潔凈取其無烟無味者用之否則茶葉受其薰染香味不佳八潔凈外洋講求衞生最喜潔凈飲食之物常請醫生察騐茶葉銷塲赴外洋極宜留意山内採摘烘製之時房廠人工以及製茶器具等類宜時時畱意備極潔凈近來有印度錫蘭商人因欲奪華茶銷路每藉口華茶不潔極力詆毁並繪華人製茶之圖以足揉踐形容污穢西人頗爲所惑我華茶商宜急留意以保華茶聲名（附茶葉公所傳單）竊維貿易之道以信義爲重况我茶葉爲中國出口貨之一大宗凡與洋商交易更宜實事求是無詐無欺庶彼此同沾利益無如人心不一良莠雜出如漢口之紅茶往往貨不對樣以致外洋割價退盤茶商受累匪淺近年以來徽平綠茶亦有此等弊竇熙春大幇所到之茶時有與原樣不符洋行深防此弊吹毛求疵動輙退盤割價誠恐將來與紅茶一般爲難不獨茶客大爲吃虧而與中國茶務大有關礙方可採辦極思整頓藉以挽回利權起見爰集闔業籌議凡茶客先到樣箱概不出樣須俟大帮箱茶到滬方可抽樣出售請自今年新茶爲始各茶棧不必先寄樣箱卽先寄到各茶棧亦未便出樣凡俟大幇到滬乃能抽樣出售俾中外共昭誠信庶無割價退盤之累而於茶商大有利益不致蹈漢口紅茶之覆轍專此預佈務希公鑒此啓 
[本館接到户部擬酌改破產律再行會奏專電十六日午刻到]  
　　北京專電云户部以商部所定破產律各條多有關涉窒礙擬妥加酌改再行會奏（懷） 
 
 
 

Page 3

 
 
[本館接到户商兩部奏覆滬寕鐵路無須撥欵接濟專電十六日酉刻到]  
　　北京專電云户部商部會同奏覆吴郁生奏請籌欵接濟滬寗鐵路以倫敦上海各銀行尙有存欵不但不應再借且無須撥京漢行車餘利應請飭唐紹儀核實開支並按合同三個月呈報一次盛宣懷前挪萍醴鉅欵亦請嚴飭詳速報銷毋得延宕含混（仁） 
[本館接到户部奏准山西展辦畝捐辦理路礦專電十六日午刻到]  
　　北京專電云户部奏山西紳商請展辦畝捐辦理路礦昨已奉旨依議（懷） 
[本舘接到蒲同鐵路奏派總理專電十六日酉刻到]  
　　北京專電云商部奏山西蒲同鐵路請派何福堃爲總理（仁） 
[開濬黃浦條規畫押述聞]  
　　開濬黃浦條規聞已於昨日畫押簽字卽行開辦昨報所紀再議改訂之語係傳聞之誤也今并附正於此 
[上海北市馬路工程局督辦瑞總辦徐札上海縣文（爲勘界事）]  
　　照得上海北市馬路工巡事宜業經設局開辦分别申報行知在案查該處北市一帶地方坐落上寳兩縣境内與美界及公共租界緊相毗連當此開辦伊始亟宜勘清界綫以保主權而重地方所有該處北市一帶地方與租界吡連之處應由該縣會同會丈局分别查勘明確詳晰繪圖尅日禀覆以憑核辦除分行外合亟札飭札到該縣卽便遵照迅速辦理母違此札（謂） 
[俄人覬觎滿蒙之志不衰]  
　　美報載西五月三號聖彼得堡之公文云俄國陸軍大佐諾維斯基于西五月中旬由聖彼得堡起程赴蒙古測勘滿洲沿邊至庫倫一帶前此未經巡察之地所派將校不下六十人現擬首先測勘恰克圖至張家口之鐵道繼及庫倫至吉林之路並就便測勘蒙古東境云譯文匯報 
[日本經營滿洲實業]  
　　十五日東京電云今早日皇下詔核准日本滿洲鐵道管理之事撫順煤礦亦將設立一新公司以便開採按照中日滿洲新約華人得一體人股譯字林報 
[俄使要求電線權利]  
　　十五日北京電云俄國已在烏里雅蘇台設立領事署駐京俄公使璞科第照請外部准俄國在西畢利亞及庫倫之間安設電線以便烏里雅蘇台與俄京聖彼得堡之交通此線或由中俄兩國合辦云譯字林報 
[勘定法商躉船碼頭地叚鎭江]  
　　法商立興洋行新造快輪駛行長江各埠擬租用鎭江口岸貼近天主堂沿江灘地一叚建設躉船馬頭以便上落貨物經鎭關道飭派丹徒縣洋務委員會同理船廳前往查勘等情已迭紀前報現據禀復該處緊隣義渡馬頭若設立蠆船於義渡往來行人大有不便惟蒜山迤西尙有閒地可以建設躉船馬頭云云聞鎭道已照復該管領事轉飭該商知照（再） 
[創設民敎和平社漢口]  
　　聞有某君糾合各敎友在英界一碼頭賃就洋房創設民敎和平社如有民敎交涉事件由社員辦理設有關係重大者然後經官審斷洵今日切要之圖也（千） 
[南城縣匪警未平江西]  
　　建昌府屬南城縣北鄉與撫州毗連上月有會匪奚姓在北鄉金竹山一帶散賣票布自稱邊江會竟膽敢至建昌營謁見奚游戎認爲同宗求其提拔游戎以其形跡可疑飭左右拿住在身畔搜出僞票等項送交南城縣審供不諱卽行監禁復在金竹山拘獲黨羽數名候審本月初該黨忽聚集數百人推洪其爲首肆行搶劫聲稱某日進城刦獄以致四鄉異常驚恐紛紛遷避城内李太守以府城兵力單薄昨日飛禀到省請兵省憲卽派常備軍二百名馳往會同勦辦矣（用） 
[電咨駐員祁門交界以防匪患江西]  
　　贛撫吴仲帥昨接江督電咨略云建德縣之楊林堡距建德鄱陽兩縣城皆有一百餘里至二百里之遙鄱陽民情稍悍恩新帥旣派隊前往彈壓建德必無匪蹤惟桃墅店卽係祁門地方應派妥員往護敎民并會督紳董妥籌善後兵隊可暫紥遠處或改服裝作商人僱車陸續至楊林一帶偵緝望速派員弁會同梭巡會匪向來彼處民不見官委員亦不常到務望両省會商密籌能移同通一員駐紥交界則事易理再徽州屯溪至景德鎭及廣信饒州如設電線遇事更覺靈通上年已商鼎帥望兩省合籌爲盼聞仲帥已分别照辦矣（用） 
[湘潭縣因搶米案究出會匪湖南]  
　　前報紀湘潭縣任大令在易俗河購辦賑米親率勇役前往取運被該處民人聚衆搶阻擊沉米船並傷翟管帶一事聞大令已於是日飭將滋事數人拿獲審訊内有某某自供會匪因在該處散放飄布適値水災藉圖起事並供出張彭黃李等數人皆其黨羽大令復會飭營勇將張等緝獲到案研究又據叧供多人大令卽將未經人會之人分别開釋外一面仍飭勇役密拿一面禀報省憲請予派兵協拿（車） 
[鎭郡米價已平鎭江]  
　　鎭郡米價迭次增漲經鎭道陶觀察札飭丹徒縣郭令傳諭米董查明有無囤積並飭平價糶賈不得居奇茲經米董禀復並無囤積之家且已由客幫販運江北秈米來鎭接濟刻有二千餘石先已到鎭故米價已較前稍平矣（再） 
[漢鎭米價稍平漢口]  
　　湖南水災米不下載而漢上之米反源源上運因此米價大漲刻幸江南之米連帆而至約在五萬石左右深資接濟故近日市價每石已減銀一錢之譜矣（給） 
[彙錄福州廣東會館來往各電（爲粤路意見紛歧事）]  
　　閏四月初八接上海來電廣東會館并轉各埠路事意見分歧勢 
 
 

Page 4

 
 
將决裂非照商律集股東會議舉一全權主辦人不可同人公舉唐侍郎爲總辦已電懇政務處商量奏派尊處如表同情請速逕電商部俾路事早定免敗埀成并希電覆駐滬粤省股東公叩 
　　初八日覆上海粤省股東電上海廣肇公所粤漢鐵路股東鑒電悉舉唐侍郎總辦甚表同情遵卽電乞商部奏派廣東會館 
同日發北京電北京商部貝子爺鈞鑒廣東粤漢鐵路福州股東公舉唐紹儀侍郎總辦懇請奏派粤商公叩 
　　初十日接廣東來電廣東會館鑒粤路原定集股二千萬現粤收小股銀申計已集一千八百餘萬前經投筒舉定鄭黃等爲總副坐辦禀奉商部岑督批准具奏立案并聲明粤路商辦與鄂官辦湘紳辦不同决意不舉督辦免官紳侵權轉生疑懼在案現劣黨復到滬鄂煽惑陽托奏派督辦陰圖攬奪利權如有函電前來請勿爲所惑小股銀限閏月杪截乞轉各股東廣東九善堂七十二行灰 
十二日覆廣州晏公街鐵路公所電灰電悉路事無論如何辦法公舉必照商律方爲公正今舉各員并未預先知照各埠卽行舉定似與原章不符各埠股東均懷疑懼敝處所収小股銀五萬一千八百七十九當隨各埠滙交伏望貴總局念此路爲全粤血脈一秉大公勿令敗於垂成鄉人均同頂祝廣東會館（助） 
[湘省巨紳阻葬烈士之風潮長沙]  
　　新化陳天華益陽姚洪業兩烈士靈柩現已載運回里湘省各學堂學生遂於上月二十七日在左文襄祠舉行追悼大會本月初一日合葬於嶽麓山前送殯者約有數千人葬後有湘省巨紳多人迭次謁見撫院面陳嶽麓山向例不准安葬墳瑩往年有嶽麓書院山長羅愼齋前輩曁湘鄉曾文正公曾經奏請人葬均爲本省士紳阻止現在陳姚兩留學生竟敢公然八葬並未知照地方紳董殊屬藐玩謬妄應請從嚴究懲勒令遷葬云云惟學界中人於開會追悼時已當衆宣告謂如有人出而阻葬則必持堅不讓故一聞衆紳禀請飭遷之信各學堂卽連日至天心閣等處開會集議劬帥左右爲難不得已一面電達軍機處及學部請示辦法並另電商同鄉瞿大軍機張管學大臣一面飭學務處派人往各學堂解散聞各學堂近日意見亦頗紛歧且有因此而别生枝節者未知如何了結也（車） 
[道憲札上海縣文（爲查拿巨棍禁息浮言事）]  
　　滬道瑞觀察昨有嚴飭上海縣緝拿巨棍范高頭並查封該巨棍住宅之札文二道照錄如下爲札飭事近日本埠謠言巨棍范高頭將欲來滬在租界間糾集不法之徒煽亂滋事并幇同無業流氓以及不遂意之各車夫拆毁新創之機器車路工等語可爲駭異殊不知范高頭一犯聚賭通匪無惡不作迭奉袁升道通飭嚴拿本道抵任又經立懸重賞分行各屬一體查緝並密派得力捕役四出偵探自知無可潛蹤業已遠竄果有來滬情事法網所在决不容其倖逃第恐無知之徒轉輾傳說一倡百和擾亂人心顯係無業流氓希圖藉端生事除出示曉諭並分行外合亟札飭札到該縣卽便遵照督飭警察嚴密巡緝防範遇有形迹可疑之人隨時查拿由縣訊究仍將范高頭訪拿務獲解案禀辦母違此札○又札云迅速會同工程局將范高頭住宅房產刻日加封估價召變充公具報切速（宜） 
[滬漢華商集資創設源源公司]  
　　滬漢某華商集成鉅資二百萬兩擬在漢口武昌漢陽等三處創設自來水及電氣燈公司已有成議取名源源公司現在滬地訂立合同一切應用機器向上海新興洋行租用以二十五年爲限將來所有水價聞照至江挑汲一律並請地方官出示保護願先繳洋十萬元作爲安設水管建造水塔之需云（力） 
[英員對于敎育條件之議論]  
　　十五日倫敦電云英國大員張伯倫君宣言英國敎育條件殆終難于定議且謂明春當另行公舉彼並不以爲異云 
[西班牙炸彈案之餘聞]  
　　十五日倫敦路透電云西班牙京城又有兵士二人斃命查得當日匪徒所擲之炸彈確含有毒質因現患血毒之病者甚不少也 
[西班牙皇婚禮告畢]  
　　十五日倫敦電云西班牙皇大婚慶典已于昨晚停止英國惠爾斯親王夫婦及各國賀使均于今日離西班牙京城 
[日本簡放駐英公使]  
　　十五日東京電云日俄議和專使前外務省大臣小村男爵已奉簡充駐英日本公使 
[英人懼那特爾之匪亂]  
　　十五日倫敦路透電云英人對于那特爾土匪作亂一事頗滋疑懼 
[美國罐頭肉食廠作弊之影響]  
　　十五日倫敦電云美國芝加高罐頭肉食廠作弊敗露與奧斯達利亞及新西蘭两處所需罐頭貨物頗有關　因英國海陸軍两部近曾與罐頭食物廠訂立合同裝運罐頭肉食前往殖民地應用故也譯字林報 
[英國海軍大操方略]  
　　十六日倫敦電云英國海軍大操之公文業已刊布操演時間定於西六月二十三號起至七日二號爲止共計自英國海面延長至大西洋之支伯拉德爲操演陣地大西洋艦隊總司令官海軍中將梅君與英國海峽艦隊總司令官海軍大將衛而生君臨時互相對調衛爾生君所統之艦隊當與商船在法爾末斯海文支伯拉德各處會合結隊開行一若奉命避敵也者各商船當隨時與衛爾生君所統率之兵艦通信倘或被擒亦仍可前行惟停止通信耳至郵便船則不在扣阻之列 
[法遣兵艦示威耍挾]  
　　十六日倫敦電云法國以法人某曾在摩洛哥之旦支耳地方爲人謀斃特遣派巡洋艦二艘開往該處示威要索聞法國所開各欵内有將兇手正法並付給賠欵两端 
[法國政敎分離近聞]  
　　東報載巴黎電云法國敎士託巴黎總主敎之庇護開會商議如何應付政府所行宗敎政策之力 
[俄國奬勸用命之兵士]  
　　東報聖彼得堡訪事電稱俄政府以日俄戰時曾有魚雷艇三艘之水兵奮勇用命擒獲敵人因撥羅布八千元以賞之 
[德奧両君相見]  
　　十五日柏林電云德皇已扺奧京與奧皇相見于車站 
[俄國内憂日岌]  
　　十五日柏林電云俄國國民院又起而反抗内閣 
[西班牙刺客之歷史]  
　　十五日柏林電云西班牙炸彈案之眞犯摩來爾于去年西班牙皇在法京時曾經行刺 
[舊金山地震又見]  
　　十五日栢林電云美國舊金山又復地震惟並未受捐　 
[西班牙報章疑他國與聞逆謀]  
　　法報云西班牙京城各報章皆以摩來爾行刺西班牙皇他國必有與謀者惟西班牙政府則信以爲摩來爾一人之計譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[調查海關供職洋員北京]  
　　各海關供職洋員均統轄於總稅務司赫宮保茲將人數調查如左英人一百九十員法人四十八員德人三十七員美人二十二員日本人十六員義大利人十員俄國人九員瑙威人九員葡萄牙人八員荷蘭人六員奧人六員比人六員丹麥人四員西班牙人二員瑞典人一員瑞士人一員（荒） 
[商船公會開會演說鎭江]  
　　十一日鎭江商船公會借寳安新街富貴茶園開特别大會發起人招商總辦朱君西亭及道府縣曁文武印委均蒞會塲次第演說航業之關係公會之責任自午後一點鐘至五點半鐘始搖鈴散會（工） 
[商辦湖南全省鐵路有限公司議畧長沙]  
　　湖南全省鐵路前由商務總會提議擬卽禀歸商辦上月十八日由各業商董集議共認股欵四十三萬餘元隨卽刊發傳單訂於二十三日在福祿宮開特别大會是日學界商界到者數百人由周君郢生曾君摶九陳君鳳光等先後演說擬舉袁海觀大京兆爲總辦衆情無不允洽是日認股者加至一百餘萬元茲將商會所擬商辦湖南全省鐵路有限公司議畧原稿照錄如下 
　　（甲）組繕要素正名謹遵商律擬定爲商辦湖南全省鐵路有限公司主義實行籌辦湖南全省鐵路事宜而粤漢路之湘路儘先核辦總理擬公舉名望素著之袁海觀京兆爲總辦統御本公司全　機關代表内外一切事務體制本公司以屏除社會習氣爲要義凡屬股東無論官紳士庶一概平等相待權限除各種職員有法定權外凡人股者均有評議監察等權（另有專章）股東本公司股東無論整股零股均以華人爲限如有代非華人混買者除作廢外並將代買人究辦股額每股五元通計提前核辦之湘路均須常洋二千萬元擬先集三百萬元作爲底股禀部開辦餘分期續招股息人股之期初十以前歸十五起息二十五以前歸下月初一起息每年六釐鐵路未開通以前暫借官款作爲保息使用專辦鐵路絲毫不准扯動如有將公司股木或銀两移作他用者不論充常何職照商律一二七條辦理計算每年四月十月由董事督率辦事人等將公司出人總帳詳細結算造具年報分送股東查核並登報申明均利湘路爲全省公共之物產義務旣係分擔權利亦宜分享各府廳州縣可以舉議事員主持要務（另有專章）辦法本公司係商家鐵路專在營謀直接利益以資本固路徑捷生意多費用省四大端爲緊要方法（乙）開辦準備合興公司所交關於湘路之圖書文件及他種要項請精於鐵路學者核實調查以便於建設情形確有把握粤漢全路建築　爲三分運轉必歸一氣宜與粤鄂訂立公共法律及一切章程以期辦法統一禀明撫憲造假定股票册六十萬張（三百萬元）分發各府廳州縣知會各抻董商户勸招所招股份分訂交納限期另定優先股限期較近以後遇有紅利先提特别報酬以資鼓勵省垣集股地方以商會爲總機關各著名商號爲分派處凡認股者湏先繳股金十分之二作爲定銀以便充開辦費（集股另有專章）優先股認定後即照商律造創辦合同呈請商部註册立案並奏給關防以昭信重粤東贖回之鐵路（係）三省合贖開通在即須派駐粤湘路經理員綜核營業事務創辦之初以人才爲第一要義而鐵路係專門學問斷非通常辦事人所能共曉擬　省垣設一鐵路速成管理法學堂限一年卒業禀明撫憲及學務處調各省著名學校程度最高之學生學習辦理鐵路要　卒業後卽因材任使分辦公司各務其開辦學堂經費另　籌法集股專章開辦詳章及他各種規則須舉起草　數人擬稿錢路　行爲財政樞紐本公司俟開辦後宜創設鐵經銀行司理公司出入欵項並擬造紙　以　利用（丙） 
職員種類創事員股東　未成立以前凡擔任發起辦理開創事務者均是議事員開辦後由股東會按股分名舉二標準選舉主事員由議事員公舉大資本家及負有盛名者充當照商律不得過十三人例設董事局公司以董事爲綱領有督辦事人各理庶務之權辦事員由董事局擇材選派公司尋常事件均由辦事人等照章辦理其重大事件應請董事局議决施行監事員由股東會公舉至少須一人以上監事員居監察之職可隨時對公司查閱賬目及一切簿册主事及辦事人等不能阻止如有詢問卽應答覆總工程師（工程總監督）聘鐵路或工科畢業生擔任技師暫用洋人但須嚴訂合同以免挾制欺騙諸弊銀行委員由股東會公舉但須經董事認可附則本公司無論何種辦事人員極少須接所辦職務練習三月始可充當至於請託乾脯永遠謝絶此係議畧尙屬未定之稿其一定辦法以章程爲斷並應聲明（時） 
[委署婁縣蘇州]  
　　松江府婁縣知縣屈泰清因病請假遺缺經藩憲以候補縣李嘉福署理已於十五日懸牌下札矣（且） 
[蘇臬示期月課蘇州]  
　　臬　朱廉訪閏四月分考試候補同通州縣直隷州州同州判各員月課已牌示定於十七日考試（且） 
[法政學堂考取名次揭曉蘇州]  
　　蘇省法政學堂於本月初九初十日由撫憲陳中丞命題考試曾紀前報茲已揭曉計取正班二十名佐班二十名各員名次照錄如下正班樓蔚然葉重光林振先雷航趙文衡李樂善黃文鎬許慶春王樹敏文煥丁方穀周祖懯潘起鏞戴壽昌章俊斌孫洞張鵬翔謝成泌胡雲程黃懋佐班吴斯來湯應嵩譚其仁施學瑞潘頌芬孫鑲榮馬鍾齡龔鑅邵祖雍黃鳳梧陳畬楊毓瑛項森周錫準周祖揆鮑秉忠馬貽謀徐致仁鄭隆奎陳福疇（且） 
[甘泉學務公所開會揚州]  
　　甘邑蔣少籛糾約同志組織學務公所擇十五日起十八日止在萬壽寺開會決議一切並公舉各項職員（詳） 
[鎭道擬設學務處鎭江]  
　　鎭道陶榘林觀察履任後於學務頗爲注意逢三則親往城中各學堂調查茲又擬設學務處綜核常鎭通海各屬學堂聞不日卽當上禀省憲矣（再） 
[彈壓鐵路購地鎭江]  
　　滬寗鐵路總局所派鎭屬第八叚購地委員前已來鎭開局辦事曾誌前報茲因購地一端最爲緊要故由鐵路大臣咨請江督轉飭地方官妥爲開導彈壓俾免鄉民梗阻而致稽遲云（再） 
[飭查積穀以備平糶蘇州]  
　　蘇撫陳中丞以近日蘇垣米價騰貴因飭豐備義倉經董潘濟之查明實存積穀若干造册具報一面雇工磨礱以備設局平糶（且） 
[蠶絲價値鎭江]  
　　鎭江府屬蠶汛均不甚佳丹陽縣新橋地方爲收繭絲之總所刻下鮮繭上市每石四十八元五十元五十二元不等新絲每百兩三十八元四十元四十二元不等城内堰頭街一帶各絲行現均開秤矣（再） 
[開辦水電公司漢口]  
　　鄂督札委錢銘伯觀察開辦水電公司籌欵已有頭緒端節後先辦電燈俟完工後再辦自來水（給） 
[常德水漲未已湖南]  
　　常德府於上月杪連日大雨辰河沅河水勢暴發而湘江下洩之水又復倒灌致常德河面驟漲數丈上 
 
 

Page 10

 
 
下南門均已封閉下南門已上閘板五層目前尙在日漲不已（車） 
[江督咨飭嚴查各局需索茶商南昌]  
　　日前両江總督咨贛撫文略謂據祁浮建三屬茶商公義順等禀稱茶箱　幇出口經過内地各卡層層阻礙請飭查禁等情咨請查照速卽委員嚴查云云吴仲帥接咨後當卽轉行稅務總局派員往查（用） 
[江山縣土匪恐延鄰縣南昌]  
　　廣信府玉山縣毗鄰浙省江山縣近日江山時有匪徒聚衆滋事月初有某商裝運芝麻料數担自廣信河口鎭至江山西鄰被匪徒多人持械搶劫並殺傷挑夫該商人卽赴江山縣鳴寃某大令畏不敢究故刻下該匪愈聚愈衆居民紛紛遷避玉山縣密邇匪巢居民不無驚恐云（用） 
[請兵彈壓搶刧穀米湖南]  
　　湘省瀏陽縣因去歲穀米歉收負民日形窘迫加以水灾又起故近來搶刧穀米之案時有所聞縣主費小湘大令因一面設法籌賑一面禀請省憲派兵彈壓聞已由兵備處撥調忠字第六旗三哨余弁率帶兵丁於上月底馳赴瀏邑彈壓矣（車） 
[平江湘陰搶案迭見湖南]  
　　上月底平江縣陳紳家被　民搶刦穀米數千石本月初二日湘陰縣營田地方易紳家亦被搶去倉穀數百石銅元數萬枚聞該處荒民竟先期佈發傳單指名行刧近日又徧貼傳單約於某某兩日糾搶湘陰劉紳鄭紳兩家已由該兩紳會同團甲赴縣禀報請予解散並妥籌善後之策（車） 
來函 
[振武宗社書記員報告]  
　　安慶振武支社來函（中畧）敝社左小本營生一子已授室生男矣爲烟所累父母患之問鵝郎草之靈來社索取如法煎服至第三日吐瀉交作父母堅而持之遇此精神復元見烟不思人亦氣象光昌特來社　謝吴姓弟兄三人皆有烟癮兄語其弟曰鵝郎草可以斷癮予且嘗試之若不我欺汝亦可戒及服草癮斷連日來社索取以與其弟因具道巔末如此包姓云此草不能戒烟　其服之而癮如故也豈知所服者乃蒲公英非鵝郎草敝社與以草三日　癮曰此草眞　草也取草人名列後黃金安吴少南蘇大興　　臣許春亭張喜榮方盛和王雅南盛多朋成星階張有爲張波臣吴魁元張西伯任少槐阮姓宗姓羅士榮陳得勝蔣雲亭黃有才牛佩亭江少甫王榮軒孫廷佐薜仲帆馬祚勤稽少泉陳傳　江　文馬祚和吴義山李子林張國泰錢恊恭張士進馬位三程維舟楊恊和姜常山包子雲姜維翰楊海珊馬天賜汪學明王簡齋○紹興孟子庠來函庠染鴉片已三十餘年今春遇堵康夫胡鼓之两君勸以鵝郎草戒烟晚　照方服食五日後竟脫然無累（後畧）桐鄉振武支社來函此間分社自上月中旬發起學界同志極力賛成卽公推議事員四十人議定勸戒法後卽分認稽查各烟室城厢内外查得有四十餘處下鄉勸戒均係各墊師範擔任章程一切悉遵宗社簡章上月十九星期開議祁君漢章立誓不再吸食斷癮者已有八人除俟絶癮登册再行報告（後畧）紹興堵康夫胡鼓三來函前寄戒烟草一束視其梗硬而直視其根如　葡核與貴宗社說帖確已相符惟其花之顏色雖赤先黃後白狀如銷刷而花蒂甚小則與貴宗社畫圖草式不同正疑惑間適同志採獲項前鮮草函寄前來當以藥不在多要貴的確因囑堵叔明君照敝地所採之種草藥給　呈鑒何者爲是務乞𨑙示 
　　今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[八續陜西鐵路總局詳議西潼鐵路辦法章程陜西]  
　　（購民地）一路工應需之地應俟工程師插標定缐後卽行購買東南繁盛之區地價不一以近所聞惟滬寗宜價最貴就中又以蘇錫一段爲更昻今自潼關至省城皆關中腴壤似定分别官地民地荒熟水旱厘爲數等一律按照時價持平定價庶未經開通之民不生疑貳樂與官爲交易於路政可以暗銷阻力所費少而所全大一每縣官地之價卽作該縣公股將來爲舉行新政之需民間以地認股願否聽其自便切不可稍有抑勒致碍招股之信用錢糧所有差徭應以路線所佔折算頃畝明白除豁出示曉諭庶不至有飛灑影射之害至屯更王田雖名爲官地實則數百年來民間輾轉典質已同私產其營田及現開屯地多已領照繳價亦與官地不同似俱應分别私價官價照數核給以示公平而免怨讟一民間村莊墳墓當軌道者可遶則遶萬不能避應出價限遷每屋一間錢若干（計標給價）每墳一堆錢若干宜察明地叚多寡工料良楛折衷定議其墳墓之無主者給錢若干交鄉地代遷均須確定數目母令書役舞弊折扣外國工程師往往不顧民怨横行平毁不可不防觀滿洲條約且以保護日本墳墓責成中國則固視爲重要應俟届時飭勘地委員妥爲照護不得任聽工程師隨意指毁致拂民心民間亦不得藉口風水無理阻撓 
　　（察運道）一潼洛鐵路一時未克興辦而陜路又不能坐待運道之艱人人所知今欲先行施工凡卑頭車軸機器笨重之件不能陸運舍黃河固别無他道查由鐵路運至鄭州應從榮澤下泝流而抵潼關惟聞近來河船下水尙多逆挽極少以古事徵之漢唐轉漕之路今不可尋况數十萬觔笨重之物亦非轉般之法所能挽致似宜考究川峽上灘及溪河過壩諸法或旁施鐵纜或車輪轉拽召募舟師詢訪西士俾令各盡巧思以求度險再查康熙年間陜督塼霽覆奏亦稱三門惟人門水勢稍緩其百餘下步爲砥柱再下二里爲臥龍灘曾用小船載糧三十石從人門牽挽而上等語是可爲行船之明證特故道久廢施力較艱用費較重應先行飭委明幹之員前往查勘究竟能否疏通挽運之處擬議辦法覆候核奪其餘磅數墩數之輕尠者卽可仍由鄭州輪路轉運以期迅速一開工伊始所需木石爲一大宗出產木之地多在南北山中道皆險峻運致亦艱查木商運木多於附近渭河之岸設廠發運將所致各木結爲木笩由渭取道灣折而下大致皆在夏秋水漲之時今擬仿照辦理委員先採合式之木酌擬購妥標記存俟盛漲時陸續放運其需用大石碎石西潼一路所在多有且皆彌望平原車道四達擬卽專用大車載運以省勞費至將來路工告成需煤極鉅應於煤盛之地開修支路與幹路直接庶幾筋節靈通取攜便利不致有停車待煤之患 
　　（設電綫）一駛行輪車欲使往來能依定期彼此不相觸犯則安置電線亦爲交通最要之事查西安電局東路原設有電缐但電桿高至二十六七尺不合鐵路之用且盤繞於大道左右將在西潼鐵路逕取直綫未必能曲以相就擬俟工程師到此勘定路綫後由本局咨明電政大臣調取從前鐵路電報兩局交涉成案妥議安設至德律風亦鐵路必需之品　時應一併添置一查西安電局所有領班報生皆由上海選派來往川資以及常年薪膳所費實屬不資若土著報生卽無此優異今修西潼鐵路將來需用電生不少借才異地未免糜費擬招本省聰頴子弟年在二十以下十五以上者十人取具保結願書由本局聘定敎習令在本學堂指授電學雖極精深拍報乃其餘事所有應習各門英文英語年餘卽敷應用傳報鈔　三月可期有成一俟學就專備本局驅使不許往他處執業至鐵路定章應設飛信員作電生領袖如電局所派領班者其程度稍高是否上項學生卽能派充抑須另在他省調取俟臨時察看情形酌核辦理以上二十二條係就目前開辦而言一切未盡事宜曁叧須擬立專章各項應俟隨時察酌情形分别詳請辦理合併陳明（霜） 
[修理街道飭暫停工揚州]  
　　揚城修街通溝已有數處興工然辦事草率頗滋物議趙都轉聞知以此次捐欵不爲不巨似此草率敷衍甚非衞生便民之道因諭令巡警袁總辦及江甘兩縣令迅卽示諭停工俟各鋪捐欵繳齊合力通籌認眞經理江甘兩縣已會銜出示曉諭矣（詳） 
[滬城官事]  
　　現署松江提督徐吉雲軍門傳隆因公來申舟泊董家渡碼頭又前河南河北鎭台郎錦堂總鎭桂林昨亦到申舟泊大王廟碼頭又兩江通省洋務差遣委員王逸甫明府景祺昨均到道拜會禀見○西門外巡局員章次荍二尹奉滬道撒委遺差另委候選縣丞汪二尹鳴謙接辦昨日二尹奉札到道謝委○籌防捐局委員魏純塢明府奉委署理崇明縣知縣遺差由道叧委江西補用縣楊若秋明府贄同接辦昨亦到道禀謝○指分湖北候補縣陸明府長蓓奉道調辦會丈局差昨奉滬道傳詢要公○現會丈局員黃明府黼昨亦由道傳見明府禀知今日交卸局務辭回原籍○留防十三隊隊官洪連勝都司昨由高行鎭洋涇等處稽查各卡防營回詣道禀知○新委救生局員劉後階明府麒驤昨日到道謝委○前赴日本大學法科學生陳仲泉字應廉於初四日回華詣道轅禀知○候補府經歷陳叅軍海春昨日到道禀呈覆歷（合） 
[袁大京兆北上履新]  
　　升任順天府府尹袁大京兆定於昨日午後乘安平輪船北上履任法總巡麥蘭君偕各捕頭戎服擎鎗並率通班中西探捕詣金利源碼頭排隊候送本城文武印委各員亦在江干恭送如儀（宜） 
[縣尊因公禀免赴松]  
　　上海縣汪大令因劉金松謀斃王錫卿開棺覆騐一案本有訂于昨晚赴松之說茲因另有要公不克啓程昨已禀准免往矣（事） 
[新令定期抵滬接印述聞]  
　　官場傳述新任上海縣王少谷大令念祖有定期十九日交卸陽湖縣篆二十三日抵滬二十四日接印之銳（宜） 
 
 

Page 18

 
 
[青年會又定期宣講]  
　　前晩青年會第四次師範研究會會董王君閣臣主席由校長曹雪賡君講論學堂管理法來聽者甚衆茲又定於閏四月十七晩八點鐘請商部高等實業學堂監院馮玉蕃君主席鐵路總公司福開森君講論題爲學堂建築式及佈置什器法學界諸君子盍往一聆偉論乎（者） 
[滬南沿浦擬築小輪船碼頭]  
　　南市十六鋪集水馬頭起至關橋地方前經商部頭等顧問官張季直殿撰禀准商部及南洋大臣擬在是處浦灘起造大達輪步公司所有常年地租撥歸總工程局充作經費其關橋迤南至商船會舘馬頭現有某紳商等向總工程局商請興造小輪船馬頭惟沿浦一帶木行必須遷至浦東交易刻聞已由總董議准照會木業董事知照各木行遷移矣（寳） 
[觸電送醫]  
　　前晚十點鐘時驟雨傾盆迅雷大作美租界蜜勒路一千一百六十二號門牌屋面竟被攝去一方大如方桌内有五百三十五號華捕張遠及賣饎飯之某甲同時觸電均被震傷事爲捕房所知將二人一併送往同仁醫院求治（似） 
[染司聚衆加索酒資]  
　　本埠紹幇染坊司現因米珠薪桂擬向各洋布店加取酒資不允禀經上海縣汪大令知照該業行頭和平調處詎各染司昨日聚衆二百餘人盤踞楊家渡萬和樓該業茶會將行頭軋出硬詐洋一千元聲勢洶湧不可理喻經人報知駐防所及總工程局請爲驅逐至旁晚時尙未盡散並經分佈傳單約期今日停工云（寳） 
[罰懲逃犯]  
　　李春林朱春寳串竊張楊氏藏洋二百元具控法廨陳大令判朱繳洋八十元保釋李尙挺押在案上月李從押所挖墻逃出前日始經包探至鄉間拿獲於禮拜三堂期解訊陳大令以李目無法紀判先加押一月再追繳洋一百二十元以儆（興） 
[上海縣案]  
　　成衣匠胡瑞雲被同業許克金黃福興黃友三等行兇戳傷禀由道憲飭探楊金山協同　勇將許等三人獲解道轅押發到縣前晚經汪大令升訊胡供在道轅成衣前有衣服三件無暇自製托人代做工資已付而該衣祇經交到一件尙有兩件一味遊約前日又往催索詎作主加索工資以致互相口角突被伊夥許克金黃福興黃友三行兇攢毆許持剪刀向小的頭上亂戳致遭刺傷求騐質之許供因胡將板凳猛擊小的故持剪子拒敵二黃同供解勸有之不敢幇兇大令詰得許不合持剪刺人喝掌頰一百下押候詳辦黃等從寛一併斥釋○梅家衖巡防局解許三東許根發潘如林及婦沈氏到縣亦經大令研訊許三東供胞姪根發之妻張氏於上月十四日被潘如林與伊妻沈氏及姪孫女許翠囡來家誘逃經小的訪悉投控梅家弄巡局訊不承認爲此解案求究根發供詞相同潘如林供與許隣居此次張氏逃匿之事與小的夫婦不涉實被誣扳沈氏供與夫同併言翠囡現在縣前同昌客棧可以傳質大令卽飭原差至棧將翠囝傳案詰問不認誘騙因判潘夫婦出外尋緝如尋該氏到案訊明無于准究原告誣控之罪○木作學徒顧木全被師馬土生酷虐案發將馬獲縣貴押前晚大令飭傳顧木全覆訊顧供馬女翠林因畏伊父毒打故於去年十一月内將金戒一枚交與小的質洋七元一同趁船前赴周浦由同業伯興代爲租屋暫住計廿餘天後被尋回備　酷虐乞究大令嚴加駁詰堅執如前判仍舁回善堂醫治候示核辦（合） 
[總工程局紀案]  
　　流氓王阿六專在法租界新開河一帶攫人財物昨由三號包探在小東門外查見上前追捕逃至十六鋪界内始獲解赴總工程局暫押由捕頭片請移回歸案嚴辦○城内獅子弄某包皮樑作學徒　喜增出外不歸疑舊徒錢恆貴所誘由作主李義生投局具控經孫明府判錢押限三天交袁在案詎袁近在伊兄成衣匠袁喜文處潛竊衣料四件至南市某押鋪求質被巡士查見拘局改名陳福順意圖朦混錢在押所瞥見禀知局董傳到袁喜文及伊母某氏一併帶案請訊孫明府以袁不應竊物判戒責一百押改過局俟袁母回籍時開釋　給失主具領錢無于交保開釋○福興泰桂圓店執事姚起林與夥莊旭東扭控鎭江號客陳雨田被欠桂圓洋二百二十元求追孫明府判陳先繳洋一百六十元交保出外理處○鄭瑞成土行前日有泰興人何長梅將小土两包調換内有一包俱係土泥經行主鄭讓之扭局禀控何供土由泰興某學堂敎習托調明府判押候查明再訊○鄉人胡安林同媒朱瞿氏控奚阿聖將未婚妻藏匿經孫明府訊得奚女現在不瀆因判交保限交在案刻已逾期胡又投催明府提奚復訊判押候交女澈究（尺） 
[英美公廨早堂案]  
　　陳金壽前日至某洋貨號購買對時表四五枚囑店夥陸清記送至廿六號洋房詎陳由前門入内後門出外爲陸查知報由包探陳洪瞿拿獲解究襄讞孫明府商之美安副領事判押捕房三月贜還失主○小工張阿才德阿桂史小金王桂林陳中祥等向二包作頭王龍生討取工洋無著適大包作頭李仁寳至被將包車擊毁經李報知包探拿究陳中祥供並非工人實被悮拘李仁寳供有洋一百元被陳攫去請追張瞿等人同供不敢行兇明府以工洋糾葛應另控告惟瞿等不應違章打架判各罰洋一元充公陳攫洋無憑開釋○柴阿玉擭路人鮑阿保綢洋傘一頂由捕拿究判押一禮拜○源通官銀號控　星甫私用假票判交出張翔貴　訊在案昨日郭子友耕投案供稱父因病重不能到堂叩恩展限交人明府判交原保再限兩禮拜交張如違究辦○王子林竊孫福剛時表倪龍虎竊洋人家綢墊由捕解究判王押十天倪押三禮拜○李俞氏所蓄白鴿飛至周文英處遽起口角經氏報捕解究判周罰洋一元白鴿給李領去○曹才法在某絲廠門前調戲婦女由捕解辦判押三天○徐益生周阿培與川沙盜犯龔和尚同黨由捕拿獲經川沙廳移文將龔等三人提去捕房昨將周徐解究明府判押候下禮拜二訊奪○汪湘泉失去珠燈疑已歇包車夫所竊昨有丁阿大楊阿福向之滋閙並出兇刀威嚇經汪報捕拿究明府以汪不應誣竊判一併開釋完案○顧石根控郭阿裕搶布行凶由捕解究明府以郭堅不承認判押候查明再訊○工部局洋人控垃圾夫頭徐某所用之高和尙私將垃圾盜賣與許春榮轉賣朱張氏塡地請究明府判高罰洋十元垃圾限五天搬清餘人斥釋○永泰豐米行夥莊震祥顧宏生糾合金福基販米欠洋控奉傳案明府判押候過堂訊核○朱掌林王沈氏串竊洋東綢手套洋布等物報捕解究判朱押兩月氏押十四天○王吴氏偕傭婦張姚氏禀稱前日有王東興手持春畫向氏調笑鳴捕請究質之王供此畫在途拾得明府判王管押五天（當） 
[英美公廨晚堂案]  
　　周庠初周克瑞控芸蘭　　店主張小紅　賴貨洋一案奉襄讞孫明府於前晩提訊因原告未經到案將張畧詰數語判押候交保再訊○江北人榮壽控開雉妓院之朱實記販賣女兒爲娼求究前晚亦奉明府提訊王供女已嫁與金宦相安無異嗣金離滬女即不知何往現在訪得被朱寳記誘出賣娼向理不睬求請究辦訊之朱供伊女先嫁金姓爲妾後因與人通姦逃出餘語支吾明府以兩造各非善類當堂申斥一番逐出（當） 
[法租界捕房事]  
　　麥總巡前晚查至菜市街僻巷聞有人在室聚賭卽飭包探人内拘獲賭徒徐森亭一名解入捕房請究捕頭姑念初犯飭罰洋二十元開釋○江北人徐阿三向王某租得東洋車一輛前日藏匿王因扭至捕房控訴奉飭押候解堂訊辦○雷鴻生汪交甫前晚在新租界將某甲軋至小茶肆内勒詐爲西捕撞見扭入捕房押辦○謝伯卿在小菜塲出售臭猪肉被宰牲公司洋人查見拘入捕房押候解辦（宜） 
[美租界捕房事]  
　　嚴根桃乘汽車至百老匯路將四千九百三十四號東洋車撞翻捐及車輪由七十六號西捕將嚴車扣住帶入捕房奉飭嚴姑退去聽候出單傳訊○某西人乘醉雇坐陳阿二東洋車至百老匯路私摸西人身畔洋十餘元爲西人覺察鳴捕拘獲搜檢身畔並無原贜當卽斥釋○楊瑞生蔡銀之在西華德路索欠互毆蔡傷右眼由捕一并拘究奉飭蔡送醫院求冶並自投公廨控告○某西孩扭控包車夫龔阿大被撞致跌請究龔稱實被他車所撞與已無干捕頭命即開釋○張文瑞病臥於楊樹浦路由捕送人捕房轉送公廨安插（似） 
 
