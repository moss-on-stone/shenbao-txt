# 1882 - 248 - 4903364

 

Page 1

 
 
[招延訪事人] [  申報舘主啓]  
　　啓者江蘇之江寍鎭江安徽之蕪湖江西之南昌九江湖南之長沙湖北之沙市宜昌四川之成都重慶貴州之貴陽雲南之雲南甘肅之蘭州陝西之西安山西之太原山東之濟南廣西之桂林河南之開封奉天之牛庄琿春及京師等處本舘現欲於每處各請一人探訪新聞隨時寄示俾十八省之民風土俗軼事奇文均得羅列報中以供諸君披閲果能叙述詳明　傳迅速其修羊當從豐致送願承辦者祈卽信致本館并望先示新聞一二則以便定奪住址姓名務須明白開示庶得修函奉覆昆布 
[國人不可使有黨論]  
　　朋黨之害自古有之然往往見于叔季末世自漢時恒靈之世肇成黨禍八俊八及互相標榜而卒召黃山之變漢祀以絶迫唐代又有淸流濁流牛黨李黨迭爲升降而唐祚遂移北宋君子與君子亦分黨類程蘇兩黨各樹旗幟而章椁蔡京之輩遂乘隙爲一網打盡之計至於兩敗俱傷君子道喪金人入汴二聖　篆塵此其禍爲最烈有明之季刃復踵唐宋之惡習東林復社黨禍紛滋明社遂屋自昔迄今黨害昭著故聖明在上必當乾綱獨攬破除黨同立異之陋習俾朝野一新如身使臂知臂使指弗使稍有梗化此本朝立法所以獨邁古今也高麗蕞爾國耳顧而可令朝野臣民各分黨類而漫不預爲禁制也乎目下高麗之禍皆以爲由于得罪日使而其所以得罪日使之故則實以守舊黨欲攻異已者而先作難于日本使署也有守舊黨自必有開化黨以爲之敵兹二黨者勢不兩立入此卽出彼固不可以調和而聨絡之也夫所謂守舊黨者初非有謀反叛逆之心也在彼以爲國中制度皆係自昔相傳歴久行之並無獘端今兹高麗但遵守舊　則亦不妨相忍爲國若紛紛改兹更張使他國之人皆得以入吾境則恐脂膏内竭昉源外流破觚而爲圓操直而爲曲其爲害於高也實甚此其意亦誠由國計民生起見不可謂有仇視君上之意也所謂開化黨者以爲時勢遷流不可以固執成見當此薄海内外競尚通商之日而謂高麗一隅獨以閉關自守一仍其因陋就簡之習不特理有未合而且勢有難行况高麗與俄日兩大國繡慶相錯日人眈眈虎視俄人其欲逐逐苟此時而不思變計則必坐罹其殃欲思變計非舍舊圖新　聨聲氣不可此其意又爲振興國勢防患未然起見不可謂有賣國求榮之見也論今日之時勢實有不得不變之情高麗立國雖久而向來政教未能振作富强未足深恃今際此各國和同之日而仍執已見恐高麗卽欲守舊而他人不肯守舊一旦而黨食鯨吞日蹙百里又將何以爲計故兩黨衡論似乎開化之黨較守舊爲長但無論其孰長孰短兩黨之分而不能復合則其有　結莫解者已開化黨之説行則守舊黨之議本係公事而漸成爲私見於是守舊黨諸人抑塞鬱綫之氣無可發洩遂致　而成今日之變而國是乃因之大壞矣夫兩黨中人旣皆爲國事起見高王办所深悉則何不先時開諕布公明白宣示謂守舊黨中諸人原非别有他意亦係老成謀國之深心但以時勢使然不得不爲變計反覆委曲開導使勿爲黨同伐異之見以貽誤於國家雖調停中立之法非國體所宜然動之以公義而默化其私憤或亦不至激變至此况日本與高麗早已通商爾時守舊黨人初未置喙今以日人之於高不能諸事盡禮遂疑爲外國之人皆不可與同　若明示以前時與日通好已屬一誤今若不廣通聲氣自樹黨援則必終爲日人所侮故不得不　手於中國以聨絡泰西各國庶幾助之者衆日人有所顧忌而不敢肆志卽俄國於可少抑其覬覦之心如此婉與商酌則彼黨中亦將渙然意解不此之計而屢將守舊黨人廢置罷斥是愈蕴其毒也　久必洩又何怪其興之暴也雖然所謂婉轉開導者乃黨　旣成之後不得已之一法若以正理言之則國家用人各獻其策各貢其忱所謂爾有嘉謀嘉猷入告爾后於内雖言不一人人不一言而用與不用皆由朝廷之權謀之其臧則探而用之謀之不臧則舍而置之獻謀者臣而用否在君又何黨禍之有若高麗之黨人明目張胆居然各樹旗鼓視如仇敵高王平日並不預爲解散早爲防維以致禍機猝發潰敗决裂身受其害國罹其殃成從古黨人未有之奇禍鳴呼傷已 
[恭錄諭旨]  
　　七月二十二日太常寺題八月十五日祭昆明湖龍神祠奉旨遣志和行禮欽此○又題同日祭惠濟祠河神廟奉旨　師曾行禮欽此 
[津沽近信]  
　　李傅相乘保大輪船赴津已死前報兹悉憲節未到之先早由電報局通知是以津郡大小官員或近赴大沽或遠赴烟台恭迎憲駕而傅相部下各軍均赴碼頭排隊迎接將弁則自統領營官以下靡不翎偵蟬聨冠盖蝟集乘馬而馳者絡繹於道二十三日兩點鐘保大船駛郅傅相以未離墨絰諭令各船免行升炮禮船泊碼頭時闖屬文武恭呈手版延見片刻至四點鐘一刻傅相興升興上岸時張振帥亦在座傅相卽與振帥同至督轅津人仰望喁喁無不以望見顔色爲快而傅相自讀禮以來　思迫切哀毁逾恒非復從前丰釆矣鎭東海定兩船本擬載兵赴高鎭東於二十二日到津兵丁束裝而待二十三日己有上船者迫傅相到津而該兵卽全數撤囘鎭束海定裝兵之説作爲罷論刻下鎭東已擬載客回滬或謂傅　保泰持盈不忍使生民塗炭當俟日使擾本武揚到津後再定機宜未可知也至高麗使臣已乘海晏船來津現已赴京矣 
[浙省錄遺]  
　　浙江張霽亭學使於十九日開考塲規頗覺嚴肅而學憲以寛厚存心取錄者多𢷤斥者少前日嘉寍生案出寍屬無一遭黜嘉屬裉黜者兩名一係不　卷者一係策寫於詩後及出案後宗師諭該學校官云該兩生想因患病所致俟其病愈仍令換卷補足一律送考是亦可見張學憲之仁恕矣 
[禾中雑]  
　　嘉興府許雪門太守於七月初三日接篆前守陳公卽於初八日挈眷回省許太守在嘉郡十餘年士民素爲心服前因閙粮事去任臨行時香花送行者比户皆然今乃重蒞斯土杖携父老之鳩竹騁兒童之馬盖莫不爭先相迓也○北門外杉靑閘前施王廟基址今由酒業中人攺爲酒仙宮中疉假山雑蒔花草竹籬夾徑異卉爭妍殊可人意遊人往觀者各輸錢念一文以佐修葺之資佳茗精餚處處羅列中有落帆亭隱居等處雖地境逼窄而精雅絶塵結搆靈巧升假山而望墻外水光澰灧荷芰香來不讓仙境也○由滬至蘇之巨象己於二十日赴禾　諸粤東會 
 
 

Page 2

 
 
舘縱人往觀每人輸錢七十文禾地諸人莫不爭先快覩連日殊爲擁擠也 
[銅船滋事]  
　　雲南解銅之船傅言三百號實約五百餘號揚州境内至今未曾過完已往高寳者約百餘號停泊賣木者尙有三百餘號沿途躭擱每每滋事昨日有賣木之水手多人扛木下鄉零售於嚴家橋田間見一村女在田刈草該水手等四顧無人三人卽直前摟抱意欲强污女竭力大號邇有江都催租差人某過其地欲上前擒捉見衆寡不敵乃助女呼救驚動隣庄鳴鑼號召四面兜圍獲住無賴六名而該水手等趁庄衆齊出之時越入農家竊取衣物者復十餘名被拿住用草繩捆縳入城禀官匪衆前行村中婦女執香隨後者百餘人皆言求官懲辦以杜後患云 
[盂蘭大會]  
　　楚北地方每歲値七月盛行盂蘭盆會各寺院業林釋道兩教中人廣印簿籍分投勸募家寡焚帛敬祖若稍有力者卽延僧道燄口施食是以本月之僧道利市三倍廣帮人在香山會館設壇超度今年仍以十四日起至十六晚止會館門外東西紥上馬牌樓館内紥十王殿獄主靈官無常鬼卒牛頭馬面備極幽冥變相又點綴戯齣數座皆用綢綾紥成内用機括轉動姿態如生經壇左右天門守將高與簷齊經壇外鋪張眩目僧衆數十名高宣佛號往觀者擁擠不開每年所費不貲與滬上廣肇山莊同一局而面也 
[奸謀敗露]  
　　漢臬馬立師洋棚某甲者係黃陂縣鄉間人先業粗工積有徵資今作該棚東人以攬客爲事甲前年在花柳中得一少婦作妻婦將伊兄喚來作該棚夥伴甲與婦王琴瑟諧好惟婦素心放蕩不守閨箴甲係粗暴之流未能察其奸宄凾　復淺躁喜怒不常婦嫌之且慮事敗心生毒計一日於粥椀入水銀數錢甲回已傍晚婦取粥奉上謂特凉以待君者中不解其計在暗中取食方乃椀底未盡適有友人自門外呼與之語甲含粥而出言次口角略動粥液流出用手一拭帶見有水銀懷疑吐粥於桌則水銀散流落地復取剩粥細視剩者尙多詰諸婦倉卒不能對時婦産兒未曾彌見不能毆責甲無法可施惟逢人輒訴今不知作何了結矣 
[主考過蘇]  
　　二十四日傍晚浙江正主考許副主考朱憲節過蘇舟泊胥門外大碼頭計官舫兩只巡船一只丁役等船四只伙食船一只許臬憲仍與正主考同坐船中尚未回署當時三縣一府聞知卽陸續出城上船拜見二十五日卽挂帆赴浙矣 
[騎馬復禁]  
　　蘇城元妙觀前騎馬往往滋事疉奉憲諭禁止本館前經列報兹又因踏傷人口滋事起釁許臬憲又出示申禁嗣後有此 
等事卽將該馬夫枷責馬卽充公騎馬人從重嚴辦從此令行禁止遊蕩子弟可以斂迹矣 
[姑嫂服毒]  
　　皖垣臬甲回教人也年三十餘妻年二十餘往居大南門内甲幼悮服硃砂性情愚蠢不能經營覔利倚妻針指漿洗餬口同教戚友憫之令甲守義學俾其妻可以勤工度日甲□妻月前央人薦在某宅帮工未及數日而甲登門詈閙不已主人遂使其妻另傭别姓甲知之又往吵如前并見妻卽毆妻只得從甲而歸甲引妻至義學門首卽進内閉門不理妻立候門外許久見甲無開納之意涕泣回家已萌死念逕回母家嫂氏門口嫂見悲慘情形勸入門内曹坐誨之始末甲妻細告之并稱决不偷生矣嫂云吾久無出頭之日爾兄終日不歸常臥烟床每月僅靠錢粮一分計錢二千餘文而來家不過數百文何能敷度偶爾進門開口卽駡怒則老拳從事生趣如斯鬼趣諒不過爾爾姑嫂各訴苦衷愁人相對因商量死法嫂稱只有吞烟姑云無錢可買嫂稱爾兄昨存有烟灰一包不知合用否取出同視約五六錢姑見灰卽手撈一把抛入口内取冷水送下嫂亦以餘灰槪倒口内如法服之姑仍囘至某宅初更時烟毒已發某宅詢悉當將甲尋至則妻已氣絶嫂毒發後四肢厥冷灌救亦吐亦難救治姑嫂同街而住相隔不過數十家一時舉命何均遇人不淑耶 
[開光紀盛]  
　　温郡東門内華葢山下之東嶽廟向供忠靖王温元帥威靈顯赫甲於他廟是以每日求神許愿者接踵不絶目下重爲修葺奐然一新現届開光之期廟内懸燈掛綵熱閙異常因恐十九正日人多擁擠故將戯臺攺搭廟外空地自十八夜演起至二十夜止接連三憲夜無少間斷一項開銷統共約費千餘金刻下捐至九百餘千之多尙短三百有零董此事者係縣署庫房總與架書總經手故短少之欵亦由伊等先行代墊但温郡各項書捐均易舉辦惟助賑一節何其艱澁如斯耶 
[河運告竣]  
　　通州河運各船業已到壩於七月初十日開驗十七日驗完米色乾凈較勝海運所以倉憲道憲舉有喜色云 
[投考限期]  
　　直隷學憲孫大宗師曉諭鄉試士子至七月念七日截止投考自八月初一日奏定人數監臣院臣槪不準錄收蓋遵奉天府丞張君之條奏也 
[傭婦吞烟]  
　　寍波東鄉有某嫗者在城中霓橋巷某妓館爲傭日前索取妓館工貲不知何故嫗竟買阿芙蓉膏吞之旋卽斃命其夫向妓館索妻勢甚洶洶妓舘被其吵闹赴縣請騐迨邑尊朱司馬親往檢騐屍已黑腐人皆掩鼻而過之其夫求請免騐邑尊准其備棺自殮飭具遵結了案夫以索取工貲之故而竟以性命相爭何物老嫗當不至若是愚昧抑或有别故耶不可知已 
[禁犯充軍]  
　　丁丑年間寍郡新江橋上毆死營兵之正兇久已拘禁監中現聞於七月二十一日發往河南充軍其妻亦隨往云 
[蘇臺碎錄]  
　　蘇垣胥門外某船户之子年少無賴賭博嗜酒無所不爲其父死復遺有大小快船兩只某益肆行無忌浪擲金上月已將小船抵債爲他人取去近又將大船押售于人卽有人來取某之母大驚謂此船係全家性命所靠豈能一旦奪去爾等引誘人家子弟賭博必非善類意將鳴官其人卽互相爭閙拔取櫓一枝而去其母喚其子來大加唾駡一言一涙感動路人其子雖性好樗蒲而一息天良尙未全冺經母一番訓飭自覺無顔卽趨至萬年橋堍聳身投水幸該處所泊快船甚多當卽撈救然吃水已多白眼向天肚腹如鼓未知能救活否也○蘇城府前東首老虎灶漂水人夫婦二人操持店務甚爲勤儉十八日其夫使其婦至吉利橋買蝦二兩詎婦因蝦便宜隨買四兩其夫因多買二兩未免太費嘵嘵不休其婦互相詆論旋至駡詈其夫大怒卽以老拳奉贈婦憤極濳購阿芙蓉膏吞服當爲隣人知覺勸其夫急爲灌救已將糞淸桐油木棉花等多方拖救惟吐出黑水甚少奄奄一息未卜生死如何也然所費之資較之二兩蝦錢已不可以倍蓰計矣○蘇垣宮巷中十八日有一少年衣衫襤褸號泣於途據云鎭江人向在宜興作窰店生意今年因母氏病故店已盤與他人作喪葬之費意欲另覓生意有一鎭江人同彼至蘇州貲斧告罊鎭江人又失散人地生疏進退兩難適有行路者見之盤問確實當爲募錢一千餘文送至閶門鎭江航船囑其妥爲送到足見蘇地好善之人正復不少也○山塘斟酌橋某姓母女二人在家十六日申刻大雨傾盆疾雷虩虩見房屋有動搖之狀其女驚慌走至墻邊覺墻欲崩頽忽霹靂一聲其女卽跪倒地上昏迷不省人事其母大驚急呼人灌救良久女始甦問其女竟茫然不知亦無他異惟右手臂膀覺舒展不能自如想爲電氣所激幸其女身中之電氣未與空中電氣兩相吸引故僅倒地昏悶逾時電散而醒不然則爲雷擊死必附會以謀殺親母顯被天誅而此女覆盆之寃遂不可復白矣 
[鄂省官報]  
　　是月十五日湖南候補道壬觀祭加敏卸陝甘後路糧台事禀知兩院又德安府經歴胡維祺卸事回省奉藩憲委調闈差 
 
 

Page 3

 
 
又候補州易象奉闈内搜檢彈壓差 
[照錄長樂鶴峯礦務局禀李傅相原稿並批]  
　　二品封職金鴻保江西候補道朱臻祺敬禀者竊封職等前奉憲台委辦長樂鶴峯礦務奉經會同於上年十一月二十六日到山當經督同在事各商並邀致本地熟悉之人周歴察勘山中礦苗到處流露綿亘數百里氣脈聨絡實係足貲開採與前勘情形相符封職等當卽設局開辦惟山深雪積雖經招工試挖未能大舉且以各種噐具不齊皆須在上海購辦前經招集各股亦須與之商定陸續匯解封職等旋於今正回滬分别部署伏查該州縣山徑崎嶇有礦地方相距甚遠現在封職鴻保招集之股擬先於長樂所屬楊家台白菓灣周家灣等處最著之山指辦職道臻祺將招之股擬先於鶴峰境内九太山銅泉等處試辦股分則各歸經手公事則會同商辦仍由封職鴻保總理其成是否有當伏乞中堂批示祇遵至鶴長等處山嶺崇深産礦非一每於銅山近側有鉛煤相雜擬卽擴充採辦業于前開淸摺聲明在案該處山民向來私挖業由職局招致妥爲安頓不致另行滋事嗣後如有外來商人應由封職等酌察辦理不准另行開挖以重責成而免紛岐再現擬大舉辦理見紅之後如完解税厘等事皆於公欵交涉似應開用關防以昭愼重現辦鶴長兩處可否卽由封職等敬謹遵刊摹式呈送并將開用日期呈報統乞憲台核示祇遵實爲公便合肅禀請爵綏伏惟垂鑒錄批據禀鶴長兩處銅礦察勘足貲開採擬招股分處試辦應將所擬辦法禀候湖廣總督部堂湖北巡撫部院核示遵行將來公牘往來只須刊用鈐記至礦苗雖稱到處流露究竟銅質鉛質若何工價運費是否合算能否獲利尚無把握必須脚踏實地先從小處入手未可遽議大舉致有後悔此繳 
[馬驚斷帶]  
　　英租界打狗橋北首之大街兩傍店舖林立極爲熱閙前日午後五點鐘時某洋行之四輪馬車由北向南至德源麫館門前有江北小車裝貨甚多膨朜碍路復有東洋車及挑担者接續而來見馬車彼此避　擠住喧嘩馬驚而跳碰撞東洋車坐客翻身跌出車夫亦撲地傍觀者皆失色蓋恐馬踏傷人也幸馬夫甚覺便捷卽下車挽住馬頭不致偒人然皮帶已經掙斷不能駕駛馬夫乃牽馬雇人拖車而近返 
[東夥爭毆]  
　　外虹橋堍之山東饅頭店内昨日不知何事東夥爭毆該夥竟持板凳將店東之頭打破血流滿面遂皆扭入捕房諒當解公堂訊斷矣 
[賭風未絶]  
　　虹口各小茶館之賭雖經官憲嚴禁捕房查拿而若輩仍罔知法紀所以辦者自辦而賭者仍賭豈官憲之耳目難周亦由賭棍之貪心易熾也昨日午後新虹橋堍之小茶館與鬥鷄塲口之小茶舘内皆因賭爭競旋至兇毆聞其肇事之由悉因掉換骨牌所致均經旁人卽時勸散故巡捕未及覺察是亦幸矣 
[斷案公平]  
　　浦東高家巷地方婦人王徐氏前日投上海縣衙門控告稱被夫侄王金發紏同族人王三媳弟趙鑑等將楊仲淘髮辮剪脱因邀族長王高賢并輪年保正奚雲三出官保正張遇才及王金發等一併到案請究等情范邑尊公出未回經帮審委員王别駕研訊據王徐氏供稱兒子已死祇有媳婦趙氏在家守寡是以由我作主招楊仲淘進門以爲子而兼爲婿成親已有半月今被堂侄王金發藉端搆禍紏同媳弟趙鑑并族人王三等到我家將楊之髮辮剪落爲此投案請究楊仲淘供詞相同問官隨詰王金發據供堂兄去世後爲時無幾應由族中承繼而王徐氏置諸不顧竟將楊仲淘留在家中將堂嫂王趙氏硬配成親合族不服故邀嫂弟趙鑑同往理諭詎料嬸母全不講理我一時忿氣將楊之髮辮剪去旋據趙鑑供稱姊丈亡後姊氏甘心守寡待族中生子承繼本屬一片苦心不意其姑别有肺腸硬爲招婿所以與之理論王三供稱同是族中人自應勸解並不敢多事及訊地保據奚雲三供彼等情節一概不知而張遇才則供王金發既將楊辮剪落當卽由我將辮送還楊仲淘復稱被剪之辮尚未送還王别駕斷不平之事儘可控告何據將髮辮剪脱實屬非是着將王金發責八十板王三趙鑑帮同肇事亦應判責王三着責六十板趙鑑掌責四十下輪年地保奚雲三身爲地保村庄有事豈有不知竟欲卸身事外亦責八十板王趙氏着交與王三并令王三具結如王金發再與楊仲淘吵閙惟王三是問完案當責打時族長王高賢稱王姓自有族人王徐氏竟不通知妄招楊姓實出理外王金發又禀稱王徐氏家中尚有數棺木未經安葬今歸楊姓則後事如何辦理王别駕謂棺木當令楊仲淘代葬王高賢王金發等同稱王姓未嘗無人如何令楊姓代葬王别駕卽詢王徐氏有田若干答稱計有五畝王金發稱彼家有十餘畆别駕謂然則爾等爲爭田地起見也隨詢地保張遇才王徐氏户下究有田地若干張遇才稱王徐氏户下有十五畝五分王别駕斷作兩股分派如後有承嗣之子當得一股着各人遵照退去 
[邀吃講茶]  
　　飯店主汪阿三汪阿龍投訴法公堂稱在彩視街開設小飯店有林三才者前來吃飯嗣因口角林竟將盌擲碎致汪阿三頭亦被碰破反要吃茶評理是以鳴捕等情據林三才供稱賣魚爲業平時在彼店吃飯前日偶因説笑起釁並未紏人吃講茶翁太守訊問茶店可有人在旋有周祥榮上堂稱係黃鶴樓堂倌彼等陸續而來並不爭閙今被吃去茶資錢一千二百十七文太守詰其茶賣幾文一盌答稱每盌九文太守謂然則竟有一百餘人因斷林三才紏合多人邀喫講茶顯係拆梢着責三百板枷號一個月以儆周祥雲因講茶以聚人着罰洋十元待繳到洋元再爲釋放 
[租地轇轕]  
　　裏虹口鄉人華金南有地一塊於同治元年出租與朱克俊造屋計每年租錢十三千歴年均有積欠至光緒二年房屋被災後朱亦病故其子某仍向華姓租造另換租契載明每年租錢十二千文近因積欠甚多且地價大漲華姓欲令還地如不還地須將前後積欠地租一併淸償詎朱非但不肯還地並且掯償租錢現聞華姓已控於會審公廨陳太守准詞飭提未識如何訊斷耳 
[繳呈罰欵]  
　　陳梅卿控永記票號中彩不付已將該號夥高姓管押着交梁姓號東等因經列前報兹悉夏代領事又商之陳太守恐梁姓延不到案請令高除繳控追之洋二百五十元外再罰其洋五百元充公現已由梁挽人繳洋七百元請將高開釋太守允之又與夏君商將二百元給原告陳姓四百元發充起造衙署經費一百元充西孩義學費云 
[買贓責懲]  
前由虹口捕房之華獲到鄭小和尙手持洋布情迹可疑盤詰之知買自三菱公司船上之日本水手及傳到該水手質訊水手默無一語其爲竊贓可知當由薛捕頭禀知日本領事官卽將該水手自行懲處函送鄭至英界公堂請辦陳太守問明卽將鄭笞責一百板方行開釋以爲買贓者戒 
[按錄桃塢同人經收皖賑附沙洲捐七月中旬淸單]  
　　鎭字册燕貽堂二七寳五十兩王恆昌煥記合二七寳十八兩一錢七分朱懷卿募松茂堂一百元無名氏三十圓共濟齋三十圓王守梅募惠風書屋念圓無名氏十九圓甡號見滄山房林香居士培德堂崇　堂劉無名氏聚仙居士維嵩居士失物求獲無名氏十户各十圓瘦珊居士白亷堂石林舊隱張順茂又風書屋五户各六圓寄蘋募勇補氏五圓淸亷書屋四圓災外餘生兩元李梁氏求病愈兩圓代祖父母捐兩員無名氏三員寄湘書屋鞍南山人金粟居士三户各一圓劉子佩募同德堂一文愿一百千文洋藥税局邵募洋藥業五十千文洋藥捐局楊募洋藥業五十千文○淸字册海分司張募淮北票販公捐二六寳六百六十五兩一錢一分○邗字册○胡管卿陳逹齋募五伯十五冊三十六户八十三員三角○皖字册韓觀察來一千五百圓宣州繼善堂二次二百五十元歐陽春蔬募一百元謝神病愈求神佑疾五十元韓觀察居易山房江蘇直隸州吳葆俊江蘇知縣黃燦江蘇木瀆分縣王世藻端仁氏六户各十員江蘇知縣章寅八員靜軒氏五員信質氏五員○浙字册浙江同善堂七月上旬來一千一百五十八員藏思居募 
 
 

Page 4

 
 
五十員濮川强增子三十八員對開四个沈凌閣募四百五十三號册廿户三十員湖州仁濟堂募八户廿六員蔣文瘠周瓣香義方南舍鴻城再生氏求安康四户各十員徐幼記六員徐子琴爲子病全再助六員祝椿萱並茂費大映承周氏撙節食用吳燕侯恆源行五户各五員三安居三員周榮慶藍公號孫成昌西三户各兩員金寳粲一員五角費南萍齊眉福鈕侶琴吳松喬忘塞子汪毓骥同仁昌記保安康長中記平節山孔雅魚十一户各一員戴炳文包綬柏王朗川開泰行錢梧記五户各五角○外字册愼南無名氏四員○江南北各沙洲捐余思壽堂一百員顧王氏目疾求愈子熾卿求安四十員春草間房廿員余思壽姪求愈廿員一百三十一號廿員萱子病愈人十員長慶里佩德氏五員九思堂四員仁如氏三員張子珊申昌莊陳厚堂祥盛恆吳榮記淸河氏六户各兩員鄧也記公義號恆隆絲行戚桂記蔣聚隆保赤子了愿吳潤生愼記席子記唐文高姜小艇十一户各一員曹幼松五角周玉田五角不書名藥茶六百服鎭收愚鄉人一百五十員退記六員維記四員無力子二員○本旬共收補水紋四十六兩三錢四分寳銀十兩一錢五分二六寳六百六十五兩一錢一分二七寳六十八兩一錢七分洋六千九百另二員五角對開四個錢二另七千三百廿文○共解嚴佑翁第五批銀五千兩第六批歸下旬帳文又解常熟沙袁子翁第一批洋二百五十員○共借錢莊各處絇銀一萬另五百兩又借東海氏洋一千員統候募捐歸補再敝處仰蒙善士助捐票户甚繁申報碍難全錄不得已仍照向章以總票總數開列此中無可弊混當蒙共諒惟大名不能盡顯深用疚歉謹此聲明同人附啓 
[蘇省撫轅抄]  
　　七月廿五日蘇海防同知王恩晉辭赴昭文收工同知敖式金江陰荒局調者來省禮部候補主事崔瀛由京來牌示署太倉直隷州州同俞克猷期滿遺缺查有補用直隸州州判呂頴堪以委署又婁縣主簿賀信標病故遺缺查有分缺間前主簿饒世德堪以請補 
[浙省撫轅抄]  
　　七月二十二日補用縣鍾上珍嘉興查絲捐回省叩見○二十三日丁憂補用府吳唐林禀辭回籍補用縣宋熾曾禀知藩司委署象山縣事叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[暮境難堪]  
　　皖垣某甲年六十餘矣壯時曾入營投効且祖遺有貲頗足敷衍無如生子不肖日事飲博烟復上癮家業逐漸耗盡竟至不能餬口甲頗姑息亦不加責近來甲偶患病繩床槁臥左右無人其子則浮蕩不歸任其待斃一日甲勉力支撑擬覓子與之永訣而病已沉重兼之數日不食出門方里許卽側臥於地而絶傍人有識之者當赴賭塲覔得其子備告之子乃貿貿然來身上短衫已經輸去當赤身沿路哀求始得備棺收殮某甲之暮境如此則有子不如無子矣 
[江寍籌賑同人啓]  
　　頃由桃塢同人抄到江寍賑庽公函云抵寍後分庽上元學吳署及花市祝善隆莊所帶收票分存兩處自將會啓募啓徧貼後頗有善士發心其最著者一爲江蘇無名氏爲子病愈捐銀五十兩另一爲太倉陳君凌雲捐賓興十元以爲衆倡可否登報以資觀感上下江同志擬仿晉賑於納卷處設桶勸捐尚未定見捐欵積有成數卽當寄奉登報云桃塢同人繫以告啟云前承上下江友人嘱乘赴試之便在寍勸賑兹因無暇赴試已將賑捐收票寄交善隆莊内胡君蓉卿張君筱衫上元學内吳君蓮生張君孜彝代爲掣收倘蒙仁人樂助卽可就近交付謹此奉聞伏乞公鑒 
[潤資助賑]  
　　江皖浙三省被災情形深堪憫惻評花外史孫紹周願將潤貲助賑兩月彚交電報局移解八言對二百八十文七言對－ 
二百文琴對一百四十文屏幅四條四百文琴屏四條二百八十文紈摺扇一百四十文三十方加倍家訓四百文名片式一百文先惠筆貲五日取件城外交抛球塲二馬路口錦芳齋帽鋪城内交漈院塲張同興帽鋪○洞庭朱聲夫寫字二月願將潤筆助賑紈摺扇每柄三十文琴條每張四十文三尺條幅每張五十文四尺條幅每六十文筆貲先惠以便解賑三馬路永大公棧帳房代收三日取件○雲間張仲箎設色花卉扇册每件一百文上海潘少春翎毛花卉扇册每件一百文八月底止在上海城内縣南聚盛號代收送到十日取件所有潤資彚交電報局轉解灾區 
[辟疫方]  
　　今年各處水災寒燠不時恐秋間必有疫症兹將辟疫各方採錄於後惟樂善君子照方合藥施送功莫大焉○辟疫良方雷丸一兩大黃一兩飛金箔三十張飛凈硃砂三錢生明礬一兩共研極細末水法爲丸每服二錢○又方紅棗二斤茵陳八兩大黃八兩共燒煙薫之可免疫病○又方雄黃研細末水調多敷鼻孔中與病人同床亦不傳染○又方凡聞病人氣息初覺頭痛卽用芥菜子研末温水稠調塡肚臍中隔布一二層上以壼盛熱水熨之至汗出而愈○又方牙皂三錢五分北細辛三錢五分明雄二錢五分硃砂二錢五分藿香三錢枯礬一錢白芷一錢桔梗二錢防風二錢木香二錢贯仲二錢陳皮二錢蘇薄荷二錢法夏二錢甘草二錢以上共研極細末入瓶中勿洩氣凡遇急症取二三分吹入鼻中再用一二錢姜湯冲服後安臥片時汗出而愈[  蕭山同善堂謹啓]  
 
 
 

Page 10

 
 
   
 
 

Page 11

 
 
[光緒八年七月十八日京報全錄]  
　　宮門抄○晉撫張奏叅各員革職議處片○又奏籌欵裁抵攤捐摺○閩督何等奏更替台北防務片○將軍銘奏特叅雲騎尉革職片○七月十八日工部鴻臚寺正白旗値日無引見○志和淸凱各假滿請安○胡淸瑞謝授直隸河間府知府家鼐岳林各請假五日○宗人府奏泒彈壓泒出謨公○侍衛處奏泒口外賜奠派出錫光熙敬○召見軍機胡淸瑞○○張之洞片再晉省去災祲之後亦已數年而元氣益索度支益艱吏治益敝者率皆前藩司葆亨前冀寍道王定安二人所爲其咎約有數端一日玩民瘼葆亨自爲藩司暨護巡撫善後之欵恢乎有餘而吝惜牛種不肯給發查勘荒地勒限嚴急草草截數以致靈石有社長迫限畏刑剖腹自戕之案榆次有截數以後報荒被駁地蕪民流控訴不已之案隰州吉州有以荒報熟錢糧無着之案汾州靈石臨晉翼城有請領籽種被駮嚴飭之案壅遏生機至今彫耗其咎一也一日糜庫欵葆亨在晉兩年妄費虚糜欵目含混不一而足其將卸藩篆之時一日中放銀六十餘萬並無軍餉大批急需用欵最異理顯著者如提塘趙嘉年欠欵自咸豐元年停發至光緒六年二萬五千餘兩叅將王同文欠餉一萬八千餘兩總兵羅承勳奏結不發之欠餉二萬七千餘兩衆論譁然其故可想他若興不急之工作以調劑工員支無名之薪水以之彌縫衆口於民事則百計刁難於妄用則揮金如土王定安代理藩司不過一旬亦於一日中放銀三十餘萬亦皆不急之欵庫儲旣竭但恃善後現銀塡補挪用遂令善後巨欵懸欠無歸是先以庫欵供濫支因以善後抵庫欵於是庫欵賑欵二者俱傷以致今日百廢待舉無從措手其咎二也一日累屬吏晉省官吏之於上司向有致送節壽規禮之陋習然上下通融每多蒂欠葆亨用王定安之謀改爲公費明減暗增甚至或昔少而今多或昔無而今有舊送水禮者一律改爲實銀乃以裁汰酌減朦混具奏公然檄催委提坐扣領欵王定安自定兾寍道所屬公費如太原通判崎嵐陽曲交城嵐縣介休高平黎城武鄉等州縣皆較前有加應酬豐簡禍福隨之晉省官塲本窘又復加以誅求旣堨力以事上豈能潔已以恤民以致朘削無忌貪風未改其咎三也此外若葆亨以善後局之欵七萬兩存放票號縱令家丁私收利息晉省官鐵局雖有總辦之員實皆王定安一手主持帳目案據存其署中用其至戚通判黃孝濓爲提調總辦不得與聞支用浮濫不可纪極王定安又創立營製所一年開銷數萬金考其帳目無名之費甚多内有闔省生息公用一項並不遵照詳定章程於半年中擅將應備一年之欵全行動用王定安又創議歲提公欵津貼藩司五千金並自定道署津貼千金其署臬司時欲領全廉爲諸官吏所格因於局内自提津貼五百金當光緒五六年間晉民喘息未蘇中外汲汲邊備而晉省各衙門張燈演劇豪宴無度彌月不休供帳苞苴較前益盛敗壞風氣非大吏之責而誰大抵晉省弊政事事皆葆亨出名而大半皆王定安播弄省城各局王定安無局不列銜無局不主稿其爲人才調頗長而利心太重曾國荃初賞其才徐乃查知其所爲亦深疾之該二員在晉官民憤怨萬口沸騰臣考核善後各案牘因得查悉其種種弊混之端論其貽悮善後之罪葆亨實爲之魁而王定安挾私妄爲咎亦次之此外十分荒謬之端衆口鑿鑿其文案粗可彌縫者臣尚不敢論及緣一一窮究輾轉株連必興大獄朝廷寛仁亦將不忍然不加之懲罰旣無以謝災餘億萬之窮黎亦無以挽晉省官塲之風氣葆亨業經另案革職其應如何懲處之處伏候聖裁王定安頃因閻敬銘來省恐其查詢歴年諸事自驚自咤惶惑致疾告病開缺應請旨卽行革職查善後局員中辦事最久者係候補知府安頣候補直隸州知州陳本兩人看稿秉筆皆歸陳本該員前在河南與其兄幕友阱鑑周桂彈章其人曾當幕友明於例案熟於錢欵工於舞文臣查問以前諸事堅不一告及調查案卷則放趙嘉年王同文羅承勳諸欵與夫一切濫發署理矇混挪移之稿無一非陳本核定改削親筆圖章炳然案牘蓋其時凡事太支離藩署幕友不肯核稿鈐章此則陳本悍然爲之其爲該員合謀弊混明白無欵應請旨將陳本一併革職卽行驅逐回籍至安頣入局在陳本之後出局在陳本之先經臣查詢尙肯詳晰陳明不知廻護且查其平日居官亦屬勤愼惟在局日久於各欵目不能細加淸厘究属疎忽應請旨交部議處此外當日在事之司道首府暨各局員不能匡正均有不合惟以葆亨之昏謬王定安之恣橫兩人相比各該員勢有不敵仰懇逾格天恩從寛免其深深臣當隨時督察飭其洗心改轍以觀後效將一應欵目此時尚可補救者現仍嚴飭該局司道各員分别認眞查核冒領者勒限淸交虚懸者提歸公欵含混者杜絶再支並飭藩司將各項收支欵目隨時詳報查核至善後公費各事另摺奏辦外相應據實擇尤奏叅伏乞聖鑒謹奏奉旨已錄○○山西巡撫臣張之洞跪奏爲晉省攤捐太重官累不支今將現存十七款分别裁抵槪免州縣攤派以淸治源恭摺奏陳仰祈聖鑒事竊臣甫入晉境旣問民之疾苦因問官之疾苦則僉以攤捐爲累對攤捐凡關繫一省公事用度而例不能銷則科之于州縣者也晉省自乾嘉以來州縣解交兩司暨本管府州之攤欵通計需銀十一二萬兩節經前撫臣成格鮑源深曾國荃先後議裁議抵時有增减至今尚存常年攤捐十七欵一平好鐵不敷價脚部飯部費等項一潞綢不敷例價盤費一農桑絹不敷例價盤費一毛頭紙不敷運脚盤費一京餉津貼差費一科塲經費一歲科考棚經費一兵部科飯食臬司兵部奏銷印紅飯食一秋審繁費一臬書飯食一省□臬府縣三監繁費一土鹽公用一各府州歲科考經費一交代繁費通計約銀十萬兩實爲官塲第一鉅累大率上缺所攤一千餘亦數百金州縣無從取辦或移甲就乙暗虧正供或剜肉補創苟且稱貸卽使批解如額固已力盡筋疲亦惟有私徵勒派受賄鞫獄以取償於百姓臣以爲欲淸晉省吏治必先盡去攤捐之累使州縣之利寛然有餘而後下不至以朘削者累民上不至以虧挪者累國晉省地瘠民貧卽所謂脂膏之區本已遠遜他省廉俸減扣以來辦公竭蹶益以攤捐之累於是自拔者少而自愛者益稀且交代膠葛多因攤捐常有官隔六七任案懸十餘年而調算咨催紏纒不已致令官斯土者率皆愀然有逋負牽掛之憂而毫無潔身奉職之樂此不特有妨澄叙之方恐亦非盛明熙皥之世所宜有也數有來督飭兩司以下各官通籌詳議决除此弊使可删者徑行删汰可節者極力撙節必不可删必不能節者就本省籌畫閒欵抵補現已籌定辦法通飭舉行專設一局辦理裁抵攤捐以淸吏治之源名日淸源局惟平好鉄一端事重而欵鉅難以全籌綢絹五項目繁而累深卽使代爲籌欵而仍有紏紛淹滯之苦謹另片奏明請旨辦理如蒙俞允則六項之費可以變通從省其不足者仍由本省籌畫尚可勉爲晉省牧令苛累一淸無可藉口察吏之可以必行惠民之政可以下究矣抑臣更有進者攤捐欠解不能叅追往往急需已至而本款不來惟有於司庫移欵墊付遇有叅故極累之員欠者終欠則藩司又取他欵以掩補之夫攤捐待用之欵不能暫停而攤捐應解之銀十欠其五然則司庫年年挪墊無慮數萬金皆是何物窮其所歸不侵耗正欵而不止其治則病官吏其終則害庫儲此亦無形之漏巵也臣察晉省歴届淸查報銷各底案正雜各欸皆易尋求獨至攤捐一項煩瑣徼繞交代之推宕司庫之撥抵輾轉繞算新舊牽纒大約奸胥作獘之窟穴猾吏取巧之伎倆盡在其中將此葛藤剗虧一一披露於庫欵交代均有裨益所有裁抵攤捐各緣由理合繕摺奏聞伏乞皇太后皇上聖鑒謹奏軍機大臣奉旨該部議奏片二件併發欽此○○臣何璟臣岑毓英跪奏爲台北防務最關緊要先經臣璟奏派前署陸路提督孫開華統帶擢勝營勇前往分札迨臣毓英奏帶黔軍二千餘名來閩隨赴台北換防嗣撤回一半以節餉需臣毓英現奉恩命署理雲貴督篆且黔軍在台水土未宜擬全數撤回貴州節經附片奏明在案台北地方空虚亟應泒勇添札擢勝營除撤裁外已分布興化泉州永春等處未便更調臣等公同商酌將現駐福寗之霆慶中營現駐省垣之霆慶前營祥字左營共計弁勇一千五百餘員名飭令原帶官記名提督曹志忠統帶渡台在滬尾基隆等處更替接防俾臻周密仍隨時察看情形妥籌辦理除分行遵照外謹合詞附片具陳伏乞聖鑒謹奏軍機大臣奉旨知道了欽此○○銘安等片再據琿春副都統依克唐阿咨稱二道河卡官雲騎尉永慶因現在查禁販宰耕牛見有民人辛長凌購運雜貨駕車貨皆係牛隻起意嚇詐得贓後旋卽放行嗣因追索餘贓經辛長凌呈控批司傳訊供認不諱己照例追贓給還原主查該雲騎尉永慶身係世職不知自愛輒藉端詐財寔属貪鄙不職咨請叅辦前來相應咨奏叅請旨將雲騎尉永慶卽行革職以懲貪詐而儆官邪除所遺雲騎尉一缺另行揀員承襲外理合附片具陳伏乞聖鑒謹奏請旨軍機大臣奉旨着照所請該部知道欽此 
 
 

Page 12

 
 
   
 
