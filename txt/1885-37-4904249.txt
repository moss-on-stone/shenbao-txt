# 1885 - 37 - 4904249

 

Page 1

 
 
[二十八號畫報出售] [  申報舘主人謹啓]  
　　皇太后五旬聖誕之前一日諸王之福晋貝勒貝子與入八分公之夫人并公主郡主等皆入内廷恭呈如意一柄以爲祝嘏皇上冬至郊天鉅　也輦榖巡行鸞儀肅穆凡此規模民間向不易睹京友摹圖郵遞願與普天下共仰之謹將兩圖編入此次二十八號晝報准於十六日出售後仍附淞隱漫録圖說一則閱者鑒之此佈 
[任伯年繪山水總神圖出售] [  點石齋啓]  
　　歲序將闌凡店戶居家均有謝年之舉本齋曾以重潤請任伯年先生繪成神軸一幅計長六尺由本齋石印而成山水着以青綠秀色可餐山水之間流雲四布長松挿天松下四神並立一城隍一土地一灶君一招財惟并神則盤膝而坐松旁有白石橋一座橋上爲符神位快馬飛騰神采發越又左有杏花臺右有石藏畫欄環繞曲徑通幽山之嶺則有天臺一座奇峯並峙日月合璧則帥位也其畫筆逈不猶人懸諸堂中洵堪奪目現由申昌　　室撥計墨色者價洋五角着色者一元已裱者另加裱工洋六角正此佈 
[新印琴條楹帖出售] [  點石齋主人啓]  
揚濠叟先生沂孫秦工篆書求其尺幅者珍同拱璧本齋今覔得手書三尺琴條四禎用石印照相法印成墨色筆法絲毫不走頗足以供法元又王可莊殿撰仁　法書亦爲近時珍品近得其行書五言楹帖一聨均如法印出卽日出售琴　未裱者每堂收回工本洋一角已裱者三角五分　聨未　者白紙二角色紙二角五分已裱者加裱工二角售處仍照舊例想諸君必以先覩爲快也 
[分送月份牌啓] [  申報館主人謹白]  
　　臘鼓將闌履端伊始本館例有月份牌分送閱報諸君兹已託點石齋石印中西月份牌用潔白洋紙印成中間中西合歴俱用紅字光艷奪目外圈緑色印就戲劇十二各按地支生肖命意新奇藻繪精絶皆係名人手筆閱之令人愛不釋手一俟明年開正工竣卽當隨報奉送先此佈聞敬頌年禧不具 
[書基隆捷音後]  
　　授臺之師遷延三月始克成行官塲皆謂南琛南瑞等五船裝配軍裝藥彈並修整船中機器水鑊一切堅固靈便然後可以泛洋以冀前臨大敵掃蕩法氛通道臺灣南清閩海此一役也實中國勝負之人關繫非可苟焉已也故諭旨再三敦促而南洋大臣與各統領將官猶覺從容不迫必令諸事齊備始慨然誓師展輪出口數月以來南望敵氛心甚焦急以爲援臺之舉專於此五船是任而惜乎船行不得速使劉爵撫因守孤島殷殷望救如望歲與慈父母焉耳蓋緣閩江自七月初三一戰所有船政局歴年造成兵艦盡爲法焰所燬僅留二艘亦非頭等堅利之戰船且於馬尾戰時乘間駛避未免受損不禁拒敵之用左候相楊制軍先後　閩二公皆治軍熟手韜略夙諳居中策運斷不僅以保守近日法人無暇窺伺之省垣而不顧目前法人專意併力之臺灣調集各路精兵如雲屯霧集豈皆布置於馬江兩岸長門金派兩處砲臺旣已被燬雖復修整詎猶可守自必籌畫渡臺以見老成　算南洋之五船原以爲閩省援臺之助特閩江現無兵船而廣東先云泒撥之十船究竟有無駛閩是未可知以故閩省援臺之師如何渡去尙未得有消息外間臆揣遂謂專恃南洋五船耳乃觀子昨報基隆大捷一則則信自淡水軍中專報來滬時日與香港報法人所登符合所述獲勝情形諒非子虚烏有徒爲鋪張揚厲之詞而此次會合劉爵撫麾下諸軍與法兵鏖戰者實爲恪靖營及淮軍二千餘名自閩省厦門二處附載平安得息利士南澳三船先後從澎湖渡臺者法人死傷至有一百數十名之多而官軍傷亡者四五十人可見此次之勝爲臺防以來第一大捷而左楊二公兵機默運用智如神法人之所不及防亦腃念臺防者所不及料從此法人之於臺灣聲勢已大挫矣而自　南去之五艘胆力應亦陡壯不復如未啓行時之進退維谷也夫法人本不料閩省渡臺忽有此雄軍自天而下故雖封堵海口而恪靖營兵及淮勇轉得安然渡臺不能阻截由此觀之南去之五船亦不必疑慮法人之堵口直駛基隆應無大礙竊謂現在劉軍旣有此恪靖營兵與淮勇二千餘人非復前日之聲勢僅將本地圭團以爲之助劉軍增壯一分卽法兵委靡一分若再有兵艦五艘駛泊要口則法人之船堅砲利我軍亦可與之對敵而如此大軍次第　台在岸之法兵雖則旣戰之後尙回巢穴未嘗登船而遁然亦　驚膽落不復能高枕無憂矣此後諸軍互爲犄角扼要踞險與敗剩之法兵相持而海面又有兵艦佔守不使全台海　之權操自法人則官軍運購糧食轉輸軍火一切需船裝載之事法人不能逞志截奪而臺灣與閩省往來無復阻隔卽各省援台者亦皆毫無滯礙海防自此生色而法軍之孤窮疲敝有不日形日顯而令人不足畏者哉目下法人計竭力盡兵無可增餉無可繼在岸之勢甚危而在船之心無主徒以遊奕閩洋一帶搶掠商船奪取貨物殘害人命爲事無異於洋面盜刼之所爲是誠可以觀法人之隱微矣本報於基隆大捷之後接述法人殘暴一節其所獲商船慘遭毒害情形如此約計數百生靈死於法人之手是豈圖臺灣而不逞將借此以洩憤歟中國寛容法人至於有加無已萬不能忍而後聲非致討此時法人行爲無理無義吾知中朝聞之必有因此而愈增忿怒者法兵之殲滅固不待再計决矣不禁南望重洋而爲諸統兵者慶幸深之 
[本館接奉電音]  
　　昨經本館駐京訪事人專發電音内有十二月二十日諭旨一道敬謹譯登○十二月二十日奉旨沈源深著補授大理寺卿欽此 
[擬減損銀]  
　　前報戶部議准台灣開捐一節近問劉省三爵帥因報捐者寥寥無幾恐以十成之數太鉅轉致觀望不前故復由電入奏請將部擬十成章程酌減成數一摺聞戶部現已改議照八成實銀捐納作爲新班統壓舊班並請旨飭令各直省督撫委員設立台灣分捐局以期報捐者源源而來現已飛咨各省遵辦矣又聞戶部堂官議將武職一項酌量開捐已諭令捐納房司員確切查明某項可捐某項仍停擬定章程再爲具奏云 
[暫停津貼]  
　　京官津貼銀兩聞今年年終戶部如數放給自明年起將此欵作爲籌餉備兵之需俟防務平靖後再給京官津貼云 
[星使回防]  
　　聞會辦北洋事宜吳清卿星使將日高之事辦竣後已返天津仍囘防所駐紥盖以北門鎖鑰非　 
凖不可也 
 
 

Page 2

 
 
[演看歌舞]  
　　禮部年例於十二月逢三六九日在大堂演看慶隆歌舞以備元旦呈進御覽初三日爲第一次演看之期是日該部堂官坐大堂騐視八旗兵弁應是役者齊集堂前有戴盔披甲者八人分左右立足蹬短木腿乘竹馬手持弓箭又十數人著熊羆衣自堂下升八人各向熊羆發一矢又十數人衣青衣執箥箕箕上畫虎頭執箕人以竹杆敲箕作響熊羆衣者奔而退繼之以奏凱之樂始而金鼓喧闐次則絲絃互奏凡三數進而後止堂官之旁立有二三品大員數人皆著豹皮衣戴豹皮冠口作繙譯語言指顧堂下樂止舞者進皆衣青袍自堂卜升兩人一隊魚貫而上升階作手舞足蹈狀口中喃喃歌詞亦用繙譯語言舞罷堂官皆散諸人亦去聞此舉乃國朝定鼎偃武修文遺此歌舞故錫名曰慶隆元旦日上親閱之以爲祥瑞云 
[皖垣火患]  
　　本月十四晚七下鐘時皖垣東門内正街天后宫某宅因烘被池致兆焚如一時火燄燭天烟痕羃地兼之封姨作惡聲若巨雷延及比鄰片刻焚燒七戶幸爲　尙早不致傷人某紳新造之屋鳥革翬飛美輪美奂後門亦付刼灰云 
[分辦差徭]  
　　皖省官塲于本月十五日探悉崇　兩星使已於十四日由廬郡起程行抵省首邑尹明府遂分飭丁役帶同夫役出省至三十里舖及鴨湖二處預備尖站練潭伺備宿站一俟憲駕臨皖卽當接至行臺小駐云 
[嶺南談屑]  
　　厘務積弊太深徒爲吏胥中飽張制軍莅粤半年深悉其中弊竇遂將章程之不善者逐一更變使承辦委員無可欺飾藩司及各道憲每日赴局酌議章程至暮始散王事勤勞眞有日昃不遑之勢云○張制軍面諭僚屬現當軍務倥傯籌餉籌兵無時可懈封印後仍一律辦公不許稍耽安逸至於度歲繁文概行屏棄我輩受國厚　務宜共體時艱清勤自勉云云屬員聞命咸唯唯而退制軍此言足見其憂心君國矣○本月十三夜肇安兵輪由黄埔進口時適大霧昏黑之中悮與某國兵輪相撞小有損傷隨駛赴機器同修理○本月十二日尙都統昌懋帶領親軍數名乘船出虎門巡閱砲臺并拜謁方軍門商議防務翌日返署○火藥局移建三元里一事已列前報刻下左右鄉村鑒于佛山之禍深恐殃及池魚前日聨名具呈大憲并繪成地圖呈覽查三元里離城不及二里之遥倘有失事不特左右各村有碍卽近城舖戶亦不無波及之虞但土木已興恐未易挽回其事也又聞三元里人曾與瑶臺鄉爭碼頭搆訟公庭經年累月今特請藥局建在村前者盖欲掘一深濠直逹村前以洩舊恨云○東關水汎有弁勇數名在市上滋擾街鄰執送汎官懲辦汎官章存偏袒意將街鄰怒罵街鄰大怒轉將該弁扭解番禺縣裘邑尊訊知曲在汎官禀諸大憲請將汛官叅撤云○沙基廠卡平日駐紥營兵百餘名以資西商護衛上年沙面又設靖衛營丁五百名此廠似屬多設現在餉源支絀大憲着令裁去以裕度支云○鄧鎭軍之少君　黄鎭軍孫女聨姻於本月十四日成婚省中大憲皆登堂燕　衣冠濟楚車馬喧闐里開爲之生色○僞鑄洋銀原干例禁西門外某甲向以此爲生意市上之受其愚者久深含恨前日差役跡知其家見爐灶皆在立卽鎖甲到縣重責二百板發獄監禁以便按律定罪○甲乙二人素有嫌隙前日甲持刀將乙剌斃并傷其幼女同時斃命乙家貧無力控官街隣代抱不平集貲通禀各憲求請伸寃甲聞風遠颺現由縣官重出賞帖務期獲案懲辦以儆凶頑 
[惡僧被逐]  
　　嘉興精嚴寺和尙貴誠自與烟雨樓德和尙搆釁後諸檀越　不能平遂於十八日午後齊赴寺中欲把法聰頭當磬子敲貴誠先有所聞藏匿他所諸檀越無可洩忿乃將禪床禪帳禪琴禪畫一掃而空卽以監院僧道秀爲方丈且於山門及北門大街一帶徧貼揭文歴數貴誠罪狀恐此後貴誠不能再管香積厨矣然佛氏以清靜爲本一粒粟中自有大千世界和尙不患無坐臥處何必與善男子善女人結歡喜緣耶 
[觀劇閙事]  
　　大沽市上經好事者開設花鼓戲園粉墨登塲窮形盡相每當紅氍貼地一曲淫詞較之仇十洲秘戲圖益覺不堪入目其演劇之人似優非優大約皆以曲　後庭爭勝者勁鎭北兵輪上水手某甲與督標兵某乙有隙是日彼此觀劇頓觸前情中將乙奚落一番乙忿不能平翌日約伴攜刀尋甲修怨狹路相逢驀向甲頭顱力刴兩下腰膂一下又將脚踝骨刴折甲遂控之地方官叩求雪恨營官知事不得了隨將乙捆縛送官以便按律懲辦云 
[大鬧屍塲]  
　　昨有婁縣不具姓名人函告云婁邑縣七寳鎭之南有褚姓者家本小康月之十四日爲其子完姻是日天甫明瞥見宅旁有一男屍　相錯愕隨卽報官請騐適婁尊林明府因公晉省博太守遂札委華邑尊楊明府下鄉檢騐當有屍親范姓到塲認領仵作喝報確係自刎身死明府令當塲棺斂飭屍親具領安厝詎屍親以身死不明不甘具結强將棺木擊破抛置路隅明府諭以的係自戕殞命毋得貽累他人范等大肆咆哮竟有與官爲難之勢明府隨卽登輿回郡幸有隨從人等在旁護衛未致受其窘辱聞死者係褚之佃戶性啫牧豬奴戲歴年負租甚鉅無以歸償未死之前一日偶有進欵意欲携至褚家償浦路經七寳鎭見賭場林立不覺見獵心喜遂將所携之貲盡行輸去遂於夜間至褚姓宅旁自刎而死生賭博之風爲害何極鄉愚無識往往受其愚蒙小則耗財大則殞命各省函報幾于日有所聞我敢敬告賢有司曰道在嚴以禁賭之爲害甚矣哉 
[金陵近事]  
　　撫卹局散放米石文昌宫照牆前分搭四棚以紅緑皂藍旂分東西南北爲四道一日一旂周而復始領米者各認其旂魚貫而進辦理妥善無不實惠均沾然定章祗給土著極貧之戶外方人皆不得繳幸卽有轉展乞得米票許爲特恩似乎可以果腹萬一矣乃聞委員騐票後竟化爲廢紙接而毁之說者謂　舉深得以簡馭煩之注否則嘵嘵者烏可已也○圜法以周郭無破缺者爲制錢刻下圜政大壞外邊使用者悉皆當年寳泉局所鑄後來無復居上矣近則鵝眼沙壳縱横于市制錢益稀　價每英洋一枚只换一千數十文市面愈困故日來因此輟業者無街不有市人皇皇如喪家之犬云○辦理大勝關厘局之桂大令刻因奉委接署江甯縣事故藩署另委候補同知陳司馬家熊接辦局務已准於十六日接事矣司馬以大勝關鍵之衝司事諸人非老于厘政者不辦故雖一條剡紙紛至沓來而司馬成竹在胸選擇惟謹卽此一層己可見司馬之得人而理矣○秤𥞒卷某宅交績未睡有梁上君子中右隣越墻而至伏灶下以待詎蹲伺旣久卽瞢瞢然漸入睡鄉大呼小吸鼾鼻有聲績者持燈照之燈係一敗　　風摇摇欲息賊見其僅一老嫗遂猛起撞嫗　地燈滅賊于黑暗中摸索不得出反問嫗曰門何在嫗未答賊又以所擕自來火舉而燭之且赫之曰不言便火汝居嫗乃教之拔重扃以去若此賊者可謂胆大於天矣○有某巡丁巡夜至大中橋一帶該處雖有市廪然居人漸少忽橋下突來六七人各以灌氣之豬　塞巡丁口縛而鞭之正在無可奈何之際適有更夫鳴鑼至釋巡丁縛四顧無人但見素月在天風頭如刀面如割而已或曰近有賊越垣出入多就此處恐爲巡丁覷破故爲之惡作劇也 
[興築江堤]  
　　壽春鎭郭善臣軍門駐節東梁山營次節制沿江砲臺前奉部文飭省中各大憲于南北兩岸興築江堤當經撫憲派委丁都戎李二尹分勘地勢軍門飭繪成圖樣逐叚　勘情形約估弓尺核計價值于本月十一日午刻晉省與盧大中丞熟商辦理聞中丞之意俟開春再行擇期舉辦軍門　卽登舟駛回防所 
[倚勢欺人]  
　　皖垣某佐雜前　憲眷得補實缺任事一年素與城外某鋪戶往來結欠錢三百餘千屢索不償雖約陸續歸楚然亦祗徒 
 
 

Page 3

 
 
托空言該舖固敢敢而不敢言也冬初另向　橦閣某錢舖往來逐日取錢使用約定領得養廉津貼卽行歸楚統計支去錢百餘千錢鋪向其追償一味延約近日錢鋪夥向申前說佐雜將奉差出外因之大怒推跌鋪夥聲言有悮要差尙須懲辦鋪夥無奈抱泣還鋪皖友所述如此是耶非耶非本館所敢臆斷也 
[扒手荷枷]  
　　某甲由江北來鎭江購辦年貨隨帶洋銀二十七元偶至某錢莊兌錢爲扒手所窺尾至板壁巷口卽被竊去幸經該坊丐頭所見趕急上前將賊扭住搜其身畔原洋尙存隨呼甲至將洋交還甲始尙茫然不敢領受及摸腰間方知洋已化蚨飛去遂取洋四元酬之丐頭叩謝不已卽將扒手帶去禠去衣服痛擊一番復送保甲局究徵當經局員孫君判重責數十下荷枷示衆以儆其餘云 
[死珣芙蓉]  
　　鎭江西門外萬家巷内某姓婦　玉芳齡將到楝花時候其夫在外貿易經年一歸誠如白香山所謂商人重利輕别離者婦在家以售賣阿芙蓉度日與某甲有染露水夫妻頗覺情投意合詎該婦得新忘故嗜好無常日來又與某乙拚識甲知之醋瓶踼倒酸氣直噴始僅與婦口角繼且揮以老拳婦憤極潛取洋烟吞食洎甲知覺解救已緑慘紅愁名花委謝矣甲駭極遂于是晚遠遁婦之母聞信前來抱屍慟哭一面寫信招婿回家先行備棺收殮俟婿回來時再爲商酌與婦伸寃嘻作繭紅蠶情絲自縛婦亦三生石上註有孽緣耳 
[私毁制錢]  
　　甯郡屢奉憲示禁止小錢各店舖皆貼禁條恪遵憲諭無如日久獘生現又有不法之徒每以制錢一串重七斤左右者暗賣諸銅舖銷毁可易錢一千六七百文是以邇來各舖戶動輙因錢制而爭論也 
[枷號行頭]  
　　杭垣於九月閒砑業各作與箔莊爲難經仁和縣傳訊定案後尙有行頭十餘人管押班房未曾定罪兹因封篆在邇邑尊遂提案訊結判得極惡之行首五名曰　耕曰阿齊曰又袋鬼曰趙阿二曰咬臍等發交遷善所嚴禁三月其餘三人由縣遞解回籍其情罪較輕之四人則枷號二聖廟前示衆蓋邑尊深惡其聚衆滋事故不得不嚴辦以警將來也 
[嚴拿娼妓]  
　　月之初八日杭府保甲總局中訪拿各處娼戶一時驅鶯逐燕雷厲風行拿到者共十有餘人盡送入府署辦其有原籍可歸卽押令囘籍驅逐出境尚有著名之豆芽菜等三人聞須荷竹枷以遊街示衆云 
[京華瑣記]  
京師前門外百順胡同有九如堂妓館花月樓台燕鶯歌舞一時殆無其匹十一月杪突來土棍數十人昂然入室將諸妓什物刼掠一空該妓館識就中爲首之人余姓混號二狼子乃以明火搶刦報官嗣經北城地面官嚴捕已將余某緝獲其餘爲從諸犯尙多在逃云○番役王某饒貲財置媵妾居於東四牌樓炒麵胡同歴有年矣妾生一女豆蔲初胎絲蘿未託與王素識之連姓者通來往甚密王弗知也冬月杪連忽邀王小飲於東四牌慺廣泰軒茶社中酒酣耳熱連出懐中短刃挾之於手屈膝王前王驚間其故連以隱衷直陳且求爲婿王見此情景不敢有異詞遂許婚焉異日連乃央媒行委禽禮將擇吉迎娶噫曹洙手劍刦盟君子或以爲非連以燕婉之求而亦作此狡獪可謂别開生面者矣○上月杪昏暮時疏璃廠玉皇廟前一女僕手執拜匣爲主人送賀弔之儀猝被一男子攫其頭上首飾而逸女僕哭呌莫及適北城練勇巡訪過此聞哭聲追扭男子至局脫其衣服捆於樹根拷而問之男子凍疼不支乃供稱金姓向在吏部册庫充當書吏實偶一爲之也局中紳董察金之舉止衣履不似常爲匪者　其供詞面加申斥責二十棍令其取保而釋之嗚呼以書吏而作賊此必有所不得已者在也○十一月二十九日有外來餉鞘到部交兌者戶部後庫門皂諸多勒索因與載鞘車夫爭吵毆打是日戶部堂官孫燮臣侍郎騐收餉鞘解餉者面回該侍郎次日閻丹初協揆入署聞知此事復傳司務廳司員上堂大加申飭委將此事赶緊查詢嗣經送交刑部審訊○有竇姓者混號豆腐乾兒在前門外肉市開設烟舘固不逞之徒也上月杪竇在戚友處摒擋白金四十五兩將爲其子娶媳懷銀而歸中途遺失將及門始自覺急回首巡覔則已渺矣適有某甲者尾之行竇疑甲拾去扭甲至烟館向索銀兩甲推不知竇乃揮諸夥毆之甲無故被毆心實不甘次日率多人尋竇報復值竇出竇之夥皆被毆打遂致涉訟杯中蛇影帳外風聲孰非猜疑之一念有以致之歟○緑營兵丁每月十九日在德勝門外教塲合操一次十一月十九日值操演之期有南營兵丁某甲新充兵役因南營距教塲最遠恐悮差使五鼓後卽披衣奔赴教塲道經崇文門内東城根該處有數十家舖戶皆售賣朝鮮人參貨物者甲遠窺參局門前停立車輛有兩三人搬運箱籉入内甲曾充稅課司巡役觀此情景心頗詫異料必偷漏參茸諸貨稅課者遂假冒巡役口氣闖至車前聲稱奉堂泒訪察偷漏國課者遂扭該舖人將同赴衙門投案該舖聞其語皆木立失色齊集某甲面前央懇釋手願出百金以作緘口之敬盖該舖實緣走私貨而早起者故被甲一喝卽服甲獲百金入手揚揚而去比該舖悟甲爲詐而已無如何矣○故桑大司宼宅在虎坊橋迤西宅有一僕年甫十數齡本月初間獨立門前突來一男子尋人僕問所尋何人則宅中之庖人某甲也值庖他出男子立待如有事狀僕與之絮語則歴歴無舛詰其來何事答以左近購物使用錢鈔因整鈔零用不便請庖代問熟識鋪戶分而破之僕信男子爲庖人之友遂自任之男子懐中鈔出百弔一張與僕僕向熟鋪代換而去當晚熟舖退票回則係贋鼎也詢之庖人並不與其人相識僕自知受騙恨恨而已過數日僕又獨立男子復經行門前僕瞥見趨而扭之向其索償男子强項不認正持諭間值北城練勇至詢明情由乃鎖繫至局拷之立服遂交北城司收禁云○燒酒爲國課之大宗向不准私入都城禁令甚嚴又有巡役緝捕走私者初二日德勝門外某甲身帶豬尿脬數枚盛酒入城被稅課司巡役拿獲甲詈罵相詆役乃持械拷甲悮傷致命之處立時斃命刻將巡役交北城外坊看押○北口外芝麻運京者甚夥行情立減故京師麻油漸漸落價○通州坐糧廳監督騐收米石於八九月間完竣　於年終預備次年應用一切事宜口袋布疋一項早年本歸該廳應役經紀十家頭目承辦近年皆招殷實商號代爲購買年前定妥次年二月辦齊交官統計口袋十五萬件領官價銀三萬兩經手者頗可染指故近來京師布商爭相夤綠求認此差刻又值招商之期謀者不下四十餘家竟有浼顯貴代爲函托者該廳無所適從乃照前年舊章仍令經紀頭目承辦諸布商謀充此商者　咨嗟失望而散○十一月杪有廷寄飭令步軍統領順天府五城察院緝拿京師地面綽號土棍甲乙等二十餘名刻五城已弋獲十餘犯交刑部審訊其未訪獲者尙有數名中有綽號小白臉軍師劉延祜者據已獲衆犯供稱此人現充吏部騐封司書吏故刑部行文查照吏部是否有無其人吏部堂官正諭令各司赶急清查問已據中城司是官會同將此犯緝獲歸案矣 
[俄使將回]  
　　駐京俄欽使請俄囘國經俄廷允准已列前報兹聞俄欽使擬於明春開河時返國駐京欽使之任卽委使署隨員臘答壬暫管云 
[吳淞近事]  
　　嘉定趙遊戎廷貴於昨午往查屬邑各弁汛有無缺額怠惰等情先至寳山再至吳淞江灣一路嚴查故吳淞汛徐弁已預備　接云○泊於張華浜之美兵船名出倫吞内坐水師提督台懷司於昨日黎明開往南洋○傳聞關道憲邵觀察有抵淞之信故寳山縣及辦差諸人均在碼頭伺接憲駕 
[英官告示]  
　　本埠英領事出有示諭登諸西字報云奉本國大憲札開現在法國兵船在中國海面遇有局外各商船皆須查騐等因奉 
 
 

Page 4

 
 
此合亟出示曉諭爲此示仰上海各英商一體知悉無遠切切特示 
[守府示]  
　　調署江南提標右營上海城守分府朱爲出示時諭事照得緝盜安良寔爲地方首務盤奸詰𠕴恒賴稽察嚴查庶不逞之徒無從托足地方得以安謐查上海爲華洋交涉之區良莠莫辨每多痞棍酗酒横行抽頭聚賭且有等無業好閒之輩集衆於空塲挑舞石担恃勇結羣沿街　　殊屬不法之極本分府新蒞斯任責守故關苟容若輩施威何以安閭閻而保良善除飭目嚴查及隨時親訪期在有犯必獲外合行出示澆諭爲此示仰保甲軍民人等一體知悉務各滌肺洗心去邪歸正深所厚望倘敢仍蹈前轍一經訪拿定卽移解從重懲辦决不寛貸本分府言出法隨爾等髮膚自愛其各凛遵毋違切切特示 
[水雷到滬]  
　　前日怡和洋行某輪船由外洋到埠載有水雷五十六具當卽起置虹口公和祥碼頭其雷圓而帶扁面上皆鐫瑞生洋行牌號 
[歇浦小言]  
　　英公司輪　於前日進口停泊公和祥碼頭昨日用盤車起運洋布箱某工人立當其處猛被布箱擦落足跟上皮肉一片卽經該輪船西人扶入艙中甲藥敷裏諌可無恙也○前日下午有德國兩枝半桅兵船一艘進口駛至北關前下椗○前晚八點鐘後英界舊時會審署對面斜街内義順　匠店偶遺星火幾兆焚如四鄰　聚往觀店主肆行叱逐後經西包探頭目麥根查見令華捕往詢據稱學徒晚炊不愼焚及壁柱當卽樸滅云 
[巡員公正]  
　　新閘設有巡防局委員查君接辦以來地方公事必躬必親小賭台幾於消聲匿跡局勇人等不穿號衣不准出外前查君親見兵勇三名皆反穿號衣頭戴小帽在外閒遊立卽知照營官前往將該勇各笞軍棍以儆將來井聞去夏有某洋商管事人因發工資齟齬該工人吵閙不休管事者將工人送局查君詢悉情由概予釋放該管事央人饋以洋銀八枚請將工人笞責一面又送工人到局查君訊得所爭無幾隨將　洋提四洋與工人諭令不得再往饒舌餘四元立卽擲還正大光明亦巡員中所難得者也因樂得而記之 
[年景略述]  
　　往年自臘月中旬後各鄉鎭及居民鋪戶之購　年貨者絡繹於途南貨蠟燭糧食水菓等舖莫不利市三倍今歲自中法起事以來市面大衰各鋪無不折閱目下歲暮在邇而各店鋪之生意寥寥並不興此惟索債紛爭及倒閉遁逃之事反覺盛於往年商民窮困不見一斑哉 
[封印儀注]  
　　昨日卯時係封印之期上海縣莫善徵明府及印委各員咸注道署叅謁明府俟邵觀察封印畢始排道回署旋升坐大堂鼓樂升炮由禮房書役人等將印封固各役　叩頭稱賀隨卽退堂○英會審員黄芝生太守亦於是時朝服升堂恭　封印大典書辦差役及頭門地保軍　轎夫人等挨次叩頭執事頭目喝報封印大吉太守始退堂時已九下鐘矣向例開印下屬先開封印則由上而下云 
[限期繳糧]  
　　浦東高家行二十二保五十圖地保顧炳華前日扭送田戶奚炳修至上海縣禀稱笑短欠上下兩忙錢糧十一千五百餘文向催　玩反敢逞蠻爲此杻案請究莫邑尊訊究之下據供欠糧是實　我業田二十餘畝自種者祗有三畝餘皆租出每畆得錢二千餘文至今均未收到因此錢糧延宕並非有意疲頑求請寛宥邑尊謂抗繳錢糧本于嚴比今姑從寛限三日内如數繳清隨令交保以便差傳 
[流年不利]  
　　昨日有寗人某甲至虹口頭壩地方一豫春茶館内倩相士某乙論斷流年相士信口譏評謂其但知啖飯無異負腹將軍旁有某丙聞而不服與之爭諭相士大肆咆哮驀持板凳向丙當頭一擊霎時噴起血流丙友皆不服擬將相士扭入捕房後經人勸理令相士會給茶貲并點香燭賠禮給錢養傷始得了事嘻該相士亦流年不利以致多　惹是非耳然旣能相人而仍不能相己相術果足恃乎哉 
[法界公堂瑣案]  
　　漢口永祥莊主杜某有紙貨售與九江恒久號朱春奎朱卽付伊匯票三紙每紙銀二百兩係朝景新紙號匯與肇豐字號須向上海法界泰和里怡大紙號胡頌僖照收十月十一日期杜隨將禀寄滬請英界四馬路盤記棧至期向收胡答以杜票已經掛失曾於十月初八日登　申報告白盤記遂將禀退還杜某杜以朱任意唐塞旋卽乘輪來滬親自往收詎胡非但不付銀兩更將杜閉置樓中不容出外當經其友某姓將情控諸法公廨包探嚴頌眉見怡大掛洋商通源牌號因具情禀明翁太守太守商諸于副領事飭包探往　該號一味逞蠻抗不遵　包探將胡拘拿到案并至樓中放出杜某送至公堂杜遞禀伸訴情由并將匯票呈閱太守問胡因何不付銀兩胡供因票根未到太守謂十月十一日之期漢口雖遠輪船往　遲至數日豈有票根至今不到之理胡復稱票根到時卽由肇豐關照稱票已遺失掛過失票太守謂匯票不憑票根憑何爲據因何遺失理應自去查明似此作獘欺人此風斷不可長限兩日將銀繳到至平白　收票之人關閉樓中且冒充洋商牌號實屬刁猾逞兇著交捕帶回管押交保俟到期交銀後再　○前報列蔡順興燭店全蔡炳生虧空逃逸一則昨各債主紛紛遞禀請追計周慶福稱被欠洋二百元黄泰隆布號控稱蔡將屋抵銀五百兩沈子文控稱被欠洋一百四十元又會項洋三十元張在田控稱表妹　周氏被欠洋六百元胡秋廷控稱被欠房租洋五十元　世鎬控稱經手蔴皮洋人借洋五百元王振泰控稱被欠四百元黄秋記控稱被欠米洋二十二元傅順祥控稱翁靜夫被欠銀七百兩胡大隆控稱被欠洋四百五十元翁太守間衆人可曉蔡逃往向處答稱不知據聞十六晚上收拾一切翌晨逸去彩視街有房屋二十一幢由伊自造一律雙抵并有三抵者太守着包探先將屋内物物逐一點明暫爲釘門下期到案候示○瑪禮遜洋人偕收租人馬樹堂到案請追眠雲閣所欠房租洋三百十八元并稱去年舊欠洋七十九元已經讓去現所控均係新租　告孫蔡氏供稱刻帶有洋五十元餘　寛限今日尙須繳高易五期銀五十兩合洋六十六元錢二百四十文亦已帶到翁太守謂欠至如許之多五十元何能了事看出外再還洋五十元其餘分兩期還清以二十五日及歲底爲期孫蔡氏唯唯遵斷太守將洋五十元給馬樹堂領去該氏出外後復繳到洋二十元稱今日實無設法請于下期併繳太守准如所請將二十元暫存捕房候領俄頃高易行夥朱某投案呈上收條將洋領去前報列施又樵楊岳峯租船　轕一案翁太守以前經楊在堂承認先還定洋三百元再理虧耗除前曾繳過洋五十元外昨楊又將前繳英公堂之洋二百元領出湊上洋三十元又出本票洋二十元呈繳法公堂太守將票退還着下期繳呈現洋并飭邀同公正人將租船虧耗之事理處隨將所繳之洋給她領去○陳根梅領還王氏投案訴稱家住西門内淘沙塲本月十三日五　鐘時有一十一歲女兒被人拐去四處找尋未有　緒嗣經人送信前來始知已被賣與英界小嫏嬛里某姓家曾經獲到男婦蟻媒各兩名管押查悉情由實係張錫堂所拐昨遂將張尋到送案張供作鋸匠生理偕長脚金和借住八仙橋相近母舅家陳姓女兇前非我拐實是伊子陳春泉領出由金和夫婦及山東人林老五等賣去我實無相干涉現在金和已經逃去翁太守謂四人旣押在英捕房小嫏嬛亦在英界着將張送交英捕房歸案核辦令陳根梅等自行投到○前日洋藥局巡丁在法界獲到走私川土三十四包及胡阿小湯金生兩人昨日解案請訊胡等供稱有不知姓名人囑我將物擕往鄉間不知其中是土翁太守謂旣稱不知姑從寛勒令具以後不得代送甘結隨卽釋去土送洋藥局變價充公 
 
 

Page 5

 
 
[正訛]  
　　前報登衣米待領一則微有差誤蓋該局已發之票招人去領並非招人至局領票也昨承函示合亟註明 
[謝倉山舊主海外見懷兼步原韻]  
　　○倉山詩裔此知名幾度同遊鬥酒兵今日仙槎滄海外傳來新詠我心傾海天到處任題名留意邊防備用兵他日窮荒都向化凌烟閣上酒同傾[  漢川周河清潤田未定稿]  
[恭祝管内舅母顧太恭人七旬大壽卽請藜庆舊主政和]  
　　桃熟西池喜慶兼祥開八秩鶴籌添資榮堂北春如海蘭采陔南夢亦甜難弟難兄承閥閱佳兒佳婦式閭閻天倫樂事人爭羡紫氣遥從海上瞻[  元和波雲客蔣兆棠芸生氏拜稿]  
[奉懷秦山第一不覊生卽乞政和]  
　　别乍經年耳元龍氣倍豪胸懷葱嶺雪眼界廣陵濤十載珠藏櫝半生剌長毛海氛方不靖何日賦同袍[  鳳池釣客]  
[題聨珠集]  
　　可壽齋主著作等身久已風行海内近又著爲聨珠集楹帖皆投贈各項店鋪及傭保輿臺之作不特可懸之楹間亦能備新年買緘之用特題一律以誌　行雞林聲價早欽遲不信人奇句亦奇比玉聨珠名士集抽青配白雅人思屠沽豈少風塵傑桃李初成贈答詞愧　生花無綵筆荒江枯坐宵寒時[  申左夢畹生]  
[薛慰農山長步韻送仙方伯南歸]  
　　英雄經百戰漸漸老朱顔知己酬肝膽　時拭涙斑因量海沸雲是在山閒貔虎千營列飄然載鶴還○暮年謝榮利　話最纒緜私願風波藪同游浩蕩天君歸訪屈宋我意契牙連小住爲佳耳離懷藉酒傳 
[金壇馮孝廉送舫仙方伯南歸]  
　　百戰　來元鬢凋天南復此走征軺秋笳海嶠方增戍夜鶴湘𦤎忽見招甫也願隨嚴僕射漢家忍乘霍嫖姚蛟蜺未艾身先隱寳劍青萍尙在腰○恩怨紛紛本逝波狐公中夜枕霜戈但能大地鉏荆棘暢好空山帶薛蘿老驥識塗空復爾長鯨跋浪竟如何相逢又賦江城　怊帳尊前勅勒歌 
[上海北市絲業會舘籌賑公所施少欽經收山東賑捐十二月初九日第五百三十七次清單] 　　　 
　　雲霄廳署募張姓求病速愈破板洋七十二兩合來洋九十四元休陽李　生二十元靜思居士二十元注承裕堂求母福夀康庭十元陳逵求病速愈十元　澤悅有恆三與由談任齋先生交來錢七千文合來洋六元錢四百文勉力子五元新安餘生十元求心愈氏六元不留名四元澄江無名氏求生遁平安三元浙湖陳門徐氏一元○蘇城蕉山書屋代募萬善同登昌宇五百七十四號册蘇州大雅堂劉一百元何陋居孔西元○沈君敬夫募昌字四千五百八十一號　施源盛四元和豐久大興吉二戶各二元○茅君黼　曹君秀峯仝募昌字四千五百八十二號册浩然堂衞四元恆实三元萬世春公信號鄭日豐三戶各二元恆祥施陸景吳新順松壽堂齡記徐君選張萬邦陳茂昌懷德堂蔡祥泰永興十一戶各一元祥隆魁三元劉成泰一元陳清泉曹秀峯合一元勤葉堂張一元五角順　堂朱八角陳石泉沈子清王德　徐萬新張星槎黄萬和永昌烟號蔣漢榮協大泰來洽豐施濬川施祝三務本堂陸陸景昌十五戶各五角俞順德沈士奎合五角陸福泰三角沈子梁毛錦雲陳天昌張福霖龔茂松戎春茂天盛補不足氏八戶各二角怡和染坊袁裕後堂乾顯泰盈泰永泰五戶各八百文陳富榮五百文裕康義盛姜和泰楊芳蘭陸寳出　器之丁漢嘉正源徐本義堂九戶各四百文俞廷貴三百文以上六十二戶共來洋伍拾陸元○湯君味齋募昌字九十二號册疇德廬餘慶堂二戶各四元種梅堂主人二元種月堂主人聚寳堂品善堂聽經道人前生文昌宫童子五戶各一元○無名氏募昌字一千七百十八號册永隆泰棧各友節火食　四元方廣霖豫昌永隆泰棧三戶各二元豫昌各友節火食資二元五角　文蔚黄育　胡蘭舟南永和萬茂何發元六戶各五角以上十一戶合來洋十五元　對開一元○本埠餘慶里徐智記募昌字二千一百四號册范雲章無名氏不留名修記味記五戶各一元又募昌字二千一百五號　徐門張氏四元陳芳圃四元徐門黄氏半元蘇門鄭氏半元湯門俞氏黄妙覺馬阿蓮三戶各二角以上兩册共合來洋十四元四開三元○華彰號　昌字一萬三千六百五號册華彭號霍師儉堂霍麗華三戶各二元敦遠堂足對開一元張良華二角以上五戶合來洋六元足對開一元四開一元[  此稿未完]  
[蘇省無轅抄]  
　　十七日奉府諭本日傳見應領年終薪水中小班各員不到甚多　有不實不盡本當一律扣除姑再傳見一次所有未到各員定於十九日傳兒如再不到定卽扣除毋得自悮按察使銜記名道　明善候補道周嘉猷均辭行回金陵候補縣朱鏡清禀知奉　憲委提靈澤張前令欠欵差○十八日候補同知莊錫　禀辭赴宜荆厘局差金彭禀知　委勘估武進河工差卽辭　鳳韶銷閔行厘局差卽辭赴同里厘局李文郁禀知奉委發審局差候補布庫大使章有慶禀知交缷代理太湖廳用頭司巡檢事回從九劉孔恭禀知奉飭分寗　委卽辭　十九日查有庠禀謝奉飭請署常熟絲典吏缺 
[江督轅門抄]  
　　十二月十五日委辦寳應厘捐知縣聨俊禀銷朱家河工差並禀辭赴局○十六日通判羅允猷禀銷採辦積榖完竣差○十七日坐辦江南機噐局使選運同潘露福建來委署泰興縣楊激雲謝委 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十二月初三日京報全録]  
　　宫門抄○上諭兩道錄前○發抄旨五道○御史方奏爲特叅知縣查辦片○東撫陳奏遵議軍流人犯擬請變通緣由摺○又奏報各員捐賑銀數片○又奏爲請奬叙片○將軍慶等奏爲請補知縣摺○陜督譚奏爲請調補道員摺于○十二月初三日吏部翰林院鑲藍旗值日吏部引見十名兵部二名○額　堂等由東西陵回京請安遼陽城守尉崇善到京請安○德峯謝額駙品級恩○桂公續假十日○内務府奉派管理處所派　師曾巴克坦布福錕耀年嵩申○召見運機崇善○發抄李鴻章奏安設電線用欵報銷奉旨該衙門知道單併發欽此○又永定河籌辦來年稭料加增脚價奉旨該部知道欽此○又直隷州徐慶銓等仍照原奬章旨吏部議奏欽此○又留黔補用令李宗培保案底銜更止奉旨吏部知道欽此○又遊擊張士逹借補龍固營都司奉旨兵部議奏欽此○○御史方汝紹片再臣風聞署　徽太湖縣知縣曾道唯縱役殃民形同職聵光緒八年太湖蛟水爲災是年下忙及九年上忙均奉恩旨停緩秋後開徵曾道唯赴鄉督催有庫吏余姓與署中丁幕勾結爲奸於應緩災畝慨令全完聞有吳姓被訛情急欲執重串上控曾道唯央託衆紳退還錢文將源串撤回完結事經衆晣通國皆知又該縣於傳審案件一聽命於丁書無論何案非說定錢數則傳票不下上年有袁姓糾搶民婦王李氏一案蠹書袁樹森在署把持賄通丁幕延不查拿致令王李氏之祖母情急服毒自盡袁樹森與劣監袁天成謀商劣生喻佩江等揑報往騐服毒属實並不棍究逼迫情由反將屍子板責逼供完案糾搶釀命之重案任聽丁役顛倒是非沈寃莫白該縣有庫吏馬錦素行狡獪盤踞多年光緒八年經撫臣密飭拿究將其革退發縣拘管曾道唯潜渙至署辦事夜行晝伏鬼蜮難防並間該縣有與教官串通鎖　生員之事有陳姓生員上控至今未結應請飭下安徽巡撫密查各欵據實嚴叅並提集該縣親幕丁役蠹書劣生嚴切根究一併懲辦以肅法紀而靖閭閻臣爲地方起見是否有當伏乞　鑒謹奏○○革職留任山東巡撫臣陳士杰跪奏爲遵議安置軍流人犯擬請酌量變通恭摺覆奏仰祈聖鑒事竊臣接准刑部咨以各省軍流徒犯脫逃日衆亟應變通整頓又軍犯附近近邊邊遠三層如何量加裁減請旨飭卜各督撫體　地方情形妥議具奏等因奏奉諭旨依議欽此欽遵抄錄原奏摺片咨行到臣當　欽遵行司妥議去後兹據按察　林述訓具詳前來片伏查　省安置徒犯凡有驛州縣照例令其充當鍘草挑水等夫即無驛之州縣亦各於各衙署驅使人夫内設法安置該犯等係在本省拘役例有年限尙能安分在配以望限滿釋回逃者尙少自應責感各地方官認眞稽查約束仍毋庸另議更張其軍流人犯向係均匀撥發各州縣安置一律責成里保人等管束軍流並無區别擺站拘役充警巡更久已視爲具文相沿並非一日然流則不過屏諸遠方軍則實有充役之責揆諸例意名實殊不相符且强盜搶竊等項或因免死减等或因拒捕加等問擬軍戍若輩遊惰性成本不顧自食其力而又桀驁不訓更何肯身受範圍在配旣無鎖銬拘繫之法行止自由主守勢難晝夜相隨防範不易此其所以脫逃者衆也欲令安分守法不致疏脫國宜先有以養其生尤當設法以拘其體惟修城濬河負糧運炭事非各處　有難爲經久之圖　惟有將流犯除年逾六十者照例給與孤貧口糧外其少壯或有手藝者由州縣捐廉酌給資本令在城内或有分防佐雜人員駐紥之集鎭營生責成州縣及分防衙門頭役管束按朔望官爲點卯不准遠離軍犯一律匀發有驛州縣轉發驛站給予白夫口粮充當鍘草喂馬挑水等役責成鈔棚　役管束如無驛站而地處冲途里甲馬匹較多者亦可酌量撥發倘有强横不受拘束准鈔棚頭役隨　禀明州縣查訊屬實詳明立案暫行監禁以消其獷悍之氣俟於三五年後察看如能改悔仍報明提禁充役庶與例内充當軍役之意亦相脗合至五年内附近近邊邊遠三項道里與三流相等如軍流一律安置减等如部議輕重倒置今若將軍犯發驛充役辦理已有區别第立法愈煩難免挂漏不如簡而易行擬請照部議删除附近近邊　遠三層　極邊　烟瘴充軍定爲滿流加等似亦就簡核實之一法又部議新疆肅清已久由遣攺軍各犯仍復舊例發往種地當差非特疏通内地人犯擁擠之虞而配所謀行有策亦可以杜脫逃之漸法良意美惟新疆能否發往應由甘肅新疆督撫臣察看情形奏明辦理所有遵議安置軍流人犯擬請酌量變通緣由是否有當理合恭摺覆陳估乞皇太后皇上聖鑒勅部彚核議覆施行謹奏軍機大臣奉旨刑部知道欽此○○陳士杰片再夏間各州縣被水之時學臣汪鳴鑾憫念災黎困苦捐助賑銀四百兩臣亦捐銀一千兩以貲散放旋據藩司崇保捐銀四百兩臬司林述訓鹽運使黄大鶴升任江蘇泉司兗沂曹濟道李嘉樂各捐銀三百兩前臬司潘駿文前河南臬司豫山濟東泰武臨道王作孚各捐銀二百兩均經收入賑欽項下動用除臣所捐之項不敢仰邀議叙外學臣汪鳴鑾亦稱不敢邀奬其餘各員近年迭次捐賑爲數均已不少如有情願移奬子弟者應請准其照章辦理以昭激勸謹附片陳明伏乞聖鑒謹奏軍機大臣奉旨陳士杰汪鳴鑾均着交部議叙餘依議欽此○○陳士杰片再臣前因堵築十四戶等工决口奏請將爲出力文武官紳分别奬敘均經奉旨允准嗣吏部先後議覆以有省分人員不准在他省列保又鹽務官員如有因地方差委勞績保奬到部應　奏明撤銷又准兵部覆稱以副將黄全得萬年清趙得華參將黄兆昇等所保提督銜及請以總兵簡放均　定意不符應令另核請獎等因在部臣愼重保舉綜核名實臣亦何敢多凟惟查　省河工自黄流改道以來尙未設立廳汛况向委地方鹽務及不諭本省外省各員擇其熟悉情形者分别辦理該員等旣經出力不能不酌給奬叙以酬其勞臣上年二月到東卽值沿河各屬處處决口籌辦堵築非平素所知廉潔耐勞者不敢遽行委派兼以修築長堤閘壩小流河等工用人甚衆本省地方候補各員不敷差遣勢不能不兼用鹽務及酌量咨調官紳並用以資得力當經據寔奏明奉部核准在案本年堵築十四戶所派各官紳大率係去歲搶險堵口之員効力已非一次向來辦理河工委員分可各項人數極多臣均以一人而兼數事所保不多於前侯家林賈莊桃園三分之一亦爲愼重保奬起見並將在工各員銜名造册咨報且十四戶等處工程較生年河工估計需欵當在百萬内外今各員弁實心實力涓滴歸公所用且二十八萬餘金其艱苦辛勤亦可想見今部臣指駁各員委係督辦十四戶卞家莊小李家莊等處異常出力之官紳若不准其奬叙恐無以責後效而勵將來至該處毗連監灘就地委用鹽矛人員較之地方工程亦殊有間况岳廷棟李繼諴等去年早調到工其時尙未奉有不准在　省列保新章該員紳等於急溜驚濤不避艱險寔未便没其勞勩除原保格於定章之張　齡等遵照部議另請攺奬外其餘奉　各員謹一併　具清單恭呈御覽仰懇天恩俯念山東河事孔急並未設立廳汎與他省專有河工人員者不同而又實事求是撙節甚多勤苦異常准將臣前次保奬岳廷棟等數員仍照原請給奬其餘改奬各員並乞俯賜照准以示鼓勵出自逾　鴻慈謹附片具陳伏乞聖鑒訓示再季榮甲係衛守備銜原保衛守備係屬　誤合併陳明謹奏軍機大臣奉旨該部議奏單併發欽此○○奴才慶裕長跪奏爲遴員請補要缺知縣以資治理恭摺仰祈聖鑒事竊查通化縣知縣張錫鑾調補錦縣奉部覆准所遺通化縣員缺係煩疲難邊要之缺例應在外揀員升調奴才等於應　班中及通省實缺知縣内逐加遴選非人地未宜卽歴俸未滿實無合例堪以升調之員惟查奏定章程知縣題要缺如無合例堪調之員准以奉旨發往及曾任實缺候補並進士卽用人員酌量請補等　兹查有卽用知縣黄毓森年四十七歲河南光州人由廪生中式光緒乙亥恩科舉人癸未科會試中式進士殿試三甲朝考三等引見奉旨以知縣用欽此簽分奉天光緒九年七月二十八日到省該員老成練逹才具敏捷以之請補通化縣知縣洵堪勝任與例相符合無仰懇天恩俯准以卽用知縣黄毓森補授通化縣知縣以資治理如蒙俞允該員係卽用知縣補邊要知縣銜缺相當毋庸送部引見仍俟試署一年期滿果能稱職題請實授所有遴員請補要缺知縣緣由理合恭　具奏伏乞皇太后皇上聖鑒勅部核議施　謹奏軍機大臣奉旨吏部議奏欽此○○頭品頂戴陜甘總督臣譚鍾麟跪奏爲揀員調補邊要道缺以裨地方仰祈聖鑒事竊甘肅西寗道鄧承偉病故開缺經臣恭疏題報並附片陳明由外調補奉部覆准在案查西寗地處邊徼民　雜處漢回聚族而居控馭撫綏關繫甚重非精明諳練之員不足以資鎭壓查有平慶涇固化道方鼎錄江蘇舉人由中書分發陜西同知保升知府同治五年補延安府知府八年開缺以道員用光緒四年補授鹽法鳳　道五年開缺送部引見著仍以道員用七年選授斯缺該員性情和平老練穩愼自𦲷任後於地方公事均能寔意講求著有成效以之調補西寗道缺於邊郵吏治民生大有裨益合無仰懇天恩俯念員缺緊要准以方鼎錄調補西寗道缺以固邊圉如蒙俞允所遺平慶涇固化道缺前已兩次部選應扣留由甘揀員請補是否有當謹　摺具奏伏乞皇太后皇上聖鑒訓示謹奏軍機大臣本旨吏部議奏欽此 
 
 

Page 10

 
 
[光緒十年十二月初四日京報全錄]  
宫門抄○諭旨三道錄前○皖撫廬奏爲遵旨查明知縣叅欵據實覆陳摺○大臣杜等奏蒙員患病循照新章給假摺○又奏請仍照向章儘數分放片○陜撫邊奏請旌表片○十二月初四日戶部通政使詹事府八旗兩翼值日無引見○主錕等謝管理處所恩○江蘇按察使李嘉樂請訓○長順請假十日○掌儀司奏初六日祭奉先殿濂公行禮○召見軍機李嘉樂醇土○皇上明日卯正至奉先政壽皇殿行禮○○暫者安徽巡撫布政使臣盧士杰跪奏爲遵旨查明知縣被叅各欵據實覆陳恭摺仰祈聖鑒事竊臣承准車機大臣字寄光緒十年八月初三日奉上諭有人奏署安徽太湖縣知縣曾道唯於應行緩徵錢粮催令全完等因欽此謹卽欽遵飭委試用知縣哀學昌馳赴太湖縣按照原叅各欵確切詳查一面札行藩臬兩司將太湖縣知縣曾道唯撤任遴委接署去後兹據該委員袁學昌逐一查明禀由藩司張端卿署臬司丁峻會同詳覆前來臣覆中查核如原奏所稱曾道唯縱役殃民光緒八年太湖縣蛟水爲災是年下忙及九年上忙均奉恩旨停緩有庫吏余姓與署中丁幕勾結爲奸於應行緩徵錢糧催令全完有吳姓被訛情急欲執重串上控曾道唯央托衆紳退錢完結一節查該縣遇有水旱偏災歴於秋成情形案内委員會同履畝確切查明應徵應緩頃畆錢糧造册詳辦並將奉到謄黄徧貼曉諭闔邑周知即如光緒八年夏間該縣因遇蛟緩徵是年下忙及奉豁九年上忙錢糧亦將奉到謄黄到處張貼紳民共見共聞非該縣所能朦徵隱混明查暗訪該縣並無將因災緩徵錢粮任聽丁幕勾結　令全完亦無余姓　執重串上控及該縣央託衆紳退錢撤串情事查詢當時被災各戶僉稱相同調查縣卷亦無執有重串控告寔據又原叅所稱該縣於傳審案件聽命丁書非說定錢數傳票不下上年袁姓紏搶民婦王李氏一案蠧書袁樹森在署把持賄通丁幕延不查拿致令王李氏之祖母嚴毒自盡袁樹森與劣監袁天成謀商劣生喻佩江等揑報往騐屬實並不根究逼迫情由反將屍子板責逼供完案一節查該縣自到任以來凡遇民間呈報命案莫不立時往騐票差緝兇即詞訟案件一經准理亦卽簽差勒傳隨到隨審醫結秉公酌斷並非聽命丁書非錢不下傳票之事至民婦李徐氏服毒自盡一案查係該縣民人李鳳樓有女李氏許字袁道成之子袁秀菁爲妻因袁秀菁出外多年並無信　下落李氏年已長成李鳳樓遂向袁姓退婚將李氏另配與王舜選之子王士榮爲室過門成婚已將一載光緒九年袁秀菁由外回查知不依並聞李氏正回母家卽於是年十二月初一日帶人將李氏搶去王舜選與李鳳樓之父李勝壽赴縣控告袁道成亦卽具訴當經該縣傳訊因人証未齊尙未斷結詎李鳳樓之母李徐氏年已七十餘歲本有疾病因遠姓控縣涉訟遂私自服毒至袁道成家拚命旋因毒發身死袁道成投保報騐經該縣訊明李徐氏死由自盡與人無尤取具屍夫李勝壽屍子李鳳樓李鶴樓甘結並因李氏與王士勞已成婚年餘斷令李氏仍給王士榮領回爲妻由王李兩姓出洋八十元給袁秀菁作爲另娶之資兩造亦均願具結完案詳稽案卷訪問人言李徐氏服毒自盡之時已在該縣撤任之後非因該縣延不查拿所致顯而易見且案經斷結已久兩造均有切結存案至今未見上控當時並無逼供可想而知至袁樹森袁天成係袁道成之同族喻佩江係其戚好詳細訪查亦無在署把持及賄通丁幕實據又原叅該縣庫吏馬錦素行狡獪盤踞多年光緒八年密拿斥革發縣拘管曾令濳喚至署辦事一節查該縣到任後旣以余良璧充當庫吏本年八月十二日又攺派雷經綸查鳴球二人承充革書馬錦年逾七十久經因事斥革永遠不准復充現在馬錦年多多病該縣實無潜喚至署之事又原叅該縣有與教官串通鎖押生員有陳姓生員上控至今未結一節查該縣陳姓向有祖遺公産爲義渡之費係陳永棬及其子陳介堂經管陳介堂之從堂兄弟陳顯揚曾以陳介堂經管義渡吝惜費用聨名赴縣禀控陳介堂亦卽具訴其時陳顯揚等指控陳介堂公禀内曾有其姪生員陳沛霖一案列名嗣經該縣於光緒九年七月初七日將案斷結原被均有輸服並無間言惟案未斷結之先陳介堂曾赴學禀控陳沛霖等該縣教諭劉煥章因不知案已控縣准理出票傳訊陳沛霖抗傳未到該教諭卽禀奉學臣批示將陳沛霖訊辦娻顯揚等遂於九年七月二十八日赴府具控批縣移學查覆赴學臣衙門呈控批縣訊詳該縣於是年十月奉批傳訊未結覆加查訪該縣雖無鎖押生員情事惟案經上控批查日久不卽查訊詳覆不無遲延以上各節復經臣逐加查訪詳核案據均屬相符是該縣曾道唯被叅重徵災緩錢糧曁縱役殃民遇案非錢不下傳票延不查拿致釀人命以及潜喚革書至署辦事並鎖押生員各欵均查無其事惟於陳顯揚上控之際經學臣批飭訊詳並不趕緊訊結詳銷殊屬遲延除札催接署縣何榮楠趕緊查案訊結詳銷外應請將批審事件延不訊結之署太湖縣本任合肥縣知縣曾道唯請旨飭部照例議處至該太湖縣教諭劉煥章於陳介堂赴學禀控事件雖查無串通鎖押情事並惟不移知查辦遽行出票傳訊亦有不合現已由司將該教諭徹任　省察看另行辦理所有遵旨查明覆奏緣由謹恭摺具陳伏乞皇上聖鑒訓示謹奏軍機大臣奉旨着照所請該部知道欽此○○奴才杜嘎爾車林多爾濟恒明跪奏爲蒙員患病循例按照新章給假令其趕緊調理恭摺具奏仰祈聖鑒事竊據三音諾彦部落盟長公吉克吉特多爾濟呈報迭奉理藩院及將軍大臣札飭内開本盟札羅克貝子銜輔國公額爾奇木濟爾噶朗現届應值乾清門差使等因檄飭去後兹據貝子銜公額爾奇木濟爾噶朗呈稱接奉傳知卽應遵飭趕緊整裝起程赴京年班當差惟因額爾奇木濟爾噶朗舊患腰腿抽痛步履維艱近又加以嘔吐心迷等症漸漸增重實難力疾前往奉當乾清門二班要差祈請照章賞假俾資調理如准所請所有札薩克印務派委本旗協理台吉額林錦署理等情當卽差派協理台吉棍楚克札布前往查騐屬實並無揑飾情弊取具該札薩克印結呈覆前來卑盟長吉克吉特多爾濟詳核無異照章加具鈐印保結據情呈報前來奴才等伏查該札薩克貝子銜公額爾奇木濟爾噶朗因病請假曁據該盟長等派員查騐屬實並無揑飾加具鈐印保結自應按照定章給假兩個月令其趕緊調理其札薩克印務卽照所請派委協理台吉額林錦署理除將該盟長及該札薩克等呈到印甘各結咨理藩院存案備查並檄覆遵照外謹將蒙員患病請假緣由理合恭摺具奏伏乞皇太后皇上聖鑒謹奏軍機大臣奉旨該衙門知道欽此○○杜嘠爾等片再查烏里雅蘇台所屬各台及巡邏蒙兵歲需羊隻冋由四盟孳生羊内照額分撥下餘羊隻發放滿漢營官折粮食用年終造報核銷同治十二年間經前署將軍長順等附奏各路台站差徭絡繹蒙古困苦請將四盟孳生廠分給滿漢官兵羊隻酌量各台差徭輕重攺給各台應用其餘羊隻留備賞需至每歲應給滿漢官兵羊一千四百餘隻按照例價每隻折銀八錢由經費項下支發等因在案嗣因屢年各盟孳生羊隻除分放各處外餘存羊隻均經迭次奏明分放旂緑兵丁食用亦在案兹查車　每年孳生羊隻僅敷庫倫恰克圖各路台站之用其圖札三等三盟每年孳生羊隻除照依加添額數分放台及巡邏蒙兵外按册勾稽自去年起至本年止共餘存羊七百八十五隻奴才等伏查現在烏城經費支絀旗緑兩營兵丁尤形苦累擬請將前項餘賸羊隻仍照向章折粮儘數分放旗緑兩營兵食之用以示體恤除俟年終造册報部核銷外理合附片具奏伏乞聖鑒謹奏軍機大臣奉旨該部知道欽此○○邊寳泉片再據藩司葉伯英詳稱據陜西候補知府馬紹訓等聨名禀稱查有河南同鄉已故節婦彭李氏自十九歲　歸陳州府淮寗縣封職彭道榮爲室道榮身故氏年二十四歲翁姑在堂家計塞苦長子森甫三歲遺腹生次子銓李氏深明大義立志守節事親稱孝教子有方嗣翁姑物故李氏經理喪塟俻盡哀禮長子森以軍功洊保知縣留陜補用李氏没年六十歲計守節三十六年職等誼切梓桑見聞眞確未忍聽其湮没理合造具事實册結呈請旌表由司具詳前來奴才查彭李氏青年矢志白着全貞洵屬巾帼完人宜沐旌楊盛内合無仰懇天恩俯准旌表以彰節孝而式閨闈再此案係由服官省分據同鄉官就近結報是以循案具奏合併聲　謹附片具陳伏乞聖鑒訓示謹奏軍機大臣奉旨彭李氏着准其旌表禮部知道欽此 
 
