# 1890 - 193 - 4906193

 

Page 1

 
 
[購求大清一統志] [  圖書集局啓]  
　　啓者本局現欲購求大清一統志一書不論竹紙白紙但須旣經增補者如有願脫售請函致申報舘帳房議價倘不忍　愛則用後不妨將原書奉趙仍當從豐酌酬想海内收藏家當必樂于從事也肅此佈聞伏維雅鑒 
[賑物求售] [  申報館協振所啓]  
　　本舘開辦賑捐以來蒙海内諸同仁捐助各種貴物早巳製成彩票售完矣茲又承陸　助下七俠五義世部每部一元二角隸有五十部每部六角吳都法乘一部石印小耕石齋畫譜廿部疫痧草六十本每本洋八分未及編入彩物之中是以另行求售諸君子有情殷匡救者請臨本舘選購　幾裘成集腋飢民得早慶來蘇乎 
[重印夢華廬賦海傅選已丑直墨小題文府義三國志出售] [  點石齋啓]  
　　本齋前印之　華廬賦海分門别類　精取腴集詞林之傑　備藝苑之鉅觀海内風行操觚家皆奉爲坐臬固巳有目共賞無翼而飛今重印千　業巳裝釘齊全價目仍照曩例准於卽日出售尙有傳選己丑直　小題文府小題觀海横行字典演義三國志　畫舫四實典倉味　　要　題字珠等書亦巳售罄現皆一律開印將次告成合併附　 
[論厘積弊]  
　　子輿氏有言古之爲關也將以禦暴今之爲關也將以爲暴當戰國時七雄並峙各守其地所謂關者不過設立於邊境要害之處於詰奸禁暴之外榷取貨稅猶未若近世之局卡林立幾徧水陸也而亞聖尙　切　之如此使具生當近世更不知若何感慨矣按近世局卡之多當初議設立　原出於萬不　巳爾時赭宼縱横百姓流徙井邑　墟將欲募勇勦賊則需餉　　旣不　取給於部庫又不能借助於民間計惟有分設厘卡榨取行商貨稅以養勇而禦賊在初建議時原視　一時權　之舉俟軍務敉定卽行　撤以紓商力後宼亂削平疆宇底定雖稍　裁撤究未能一律撤去商人貿遷有無孰非食毛踐士之人何敢執初議以訾官府　失　所不能無憾者局卡之積弊耳積弊何在則委員也司事也巡丁也委員本無弊侵蝕則有弊司事巡丁本無弊狼狽　奸通同玩法則有弊委員舞弊則惟以營私利己爲務上足以耗國帑下足以竭商財上憲亦明知其舞弊於是嚴定章　隨　考覈徵稅及額者留差不及額者記過撤差無非爲嚴杜弊端顯示賞罰起見有時或派親信人員徧歴各局卡稽　委員之賢否稅額之盈虚而積弊終難凈絶者何也魑魅罔兩非禹鼎所能盡鑄幽宫水怪非温犀所能畢照也至於司事巡丁之舞弊則并有爲委員所不及察者司事欲舞弊不得不與巡丁串通巡丁欲舞弊不得不與司事剖分餘利二者交合而弊乃百出矣商船往來其識趣者每與若輩言明按月輸陋規若干視船之大小以定多寡已得陋規每逢貨物運過厘卡司事巡丁便不留難往往避重就輕以多報少而委員不知也如不得陋規司事巡丁見貨船駛過便高聲呼喝停船稍遲輒誣以有意闖越擅　船貨掯住商人不得已多方央懇竭力轉圜始准其於缴足厘稅之外　罰數倍商人怵於官法惟有吞聲飲氣而巳尋常船隻過卡往往多方挑剔或貨物僅有九成强令完足十成之稅或　帶食用物件不必完　者亦强令完稅甚　布帛菽粟纎毫必取而若輩之心始快嗚呼此其蠧國殃民之罪雖處重刑屏之荒裔亦豈足以謝天下耶問有精明强幹之委員稍有覺察未嘗不思剔除夙弊然局卡司事或爲顯宦所荐或爲同僚所荐一且下逐客令深恐投鼠傷器因而隠忍不發者有之司事見委員之不敢輕動也益復龐然自大明目張瞻肆無忌憚甚或陰伺委員之短長以爲挾制地步易曰履霜堅氷至豈一朝一夕之故哉其所由來者漸矣有此層層侵蝕以故局卡雖多仍無補於國家之至計徒見其剝商病民而巳朝廷愛民如子明見萬里之外明知多設局卡之無益遂頒諭各督撫酌量情形可裁則裁可併則併此中具有深意不僅爲節省經費也盖今日厘卡所用司事無非闒茸無能之徒讀書不成經商不就計無復之始多方鑽營竭力謀幹丐得當道尺一書以爲引進之階梯旣遂所欲便格外誅求以苞苴所得爲夤緣奔競之用直不知廉恥爲何物矣近來江蘇等省憲爲疎通仕途計派候補佐貳小班赴各局卡充當司事以示調劑此其人旣巳名登仕版自必有所顧忌非忘廉鮮恥者可比各省憲亦深知厘卡　積弊時時整頓日前本報登有湖廣總督張香帥與鄂撫譚中丞會銜告示諭禁釐卡挑剔錢色此眞能以恤商除弊爲心於以宣上德而順輿情豈不懿歟挑剔錢色特積弊之一端鄂省如此他省亦可類推掃除而夏張之是所望於體國愛民之君子 
[帝鄉炎景]  
　　吏部爲再行　諭事所有考試國子監學正學錄本部定於五月二十五日奏請欽派閱卷大臣二十六日點名入塲二十七日考試業經出示曉諭在案誠恐該舉人等取結各官有陞遷出差等項事故不克臨塲識認爲此再行出示應考之舉人等如取結官有前項事故應卽另行取具同鄉京官印結赴部投遞倘一時實在不及投部者准其屆期携帶所取之結同出結官至點名處識認以便進塲考試勿違○熱河都統謙都統制禧年逾花甲精神尙健突於五月初九日陡患　痰醫治罔效延至初十日寅刻奄然溘逝當將都統銀印由印務協領穆哈廉看護其家屬呈出遺摺一扣循例交由熱河總管代　上陳黼座矣○西藏轄屬布魯克巴　奔洛夷族前　升竹珊帮辦於籌佈印藏邊務奏聞時請將該布夷兩奔洛分爲東西同辦部内一切事宜均請封以二等台吉給予札薩克名目當經總　理藩院會　議覆奏准在案刻經升帮辦以在邊二年查詢布夷情形該部内大小一切事宜悉由東路之衆薩奔洛辦理夷情　極　服至西路之巴竹奔洛亦能幫同料理自在該處與衆薩　有等差擬請頒給勅印印文稍示區别其札薩克名目亦分爲正副字樣以資鎭　等情馳奏九重　○神機營右翼五處馬隊辦事官成瑞臚列分甘贓私各欵揭告該營總事已錄前報旋經全營翼長迭次集訊兩造各執一詞而　多牽涉頭緒紛披嗣因入苑駐操未及訊辦惟該隊正營總廂紅副護軍叅領海明於該隊出入一切之欵多未詳愼致屬員揭欵上訐除指控各情自應澈底根究外營務處現奉鈞諭檄知該隊將正營總海明應領月支口分銀扣存停放聽候訊辦○宣武門迤西王公廠地方有石陀庵廟産足資僧用附近住房租人取資有某甲素有　疾時發時愈　廟之房住家昨值端午節債主 
 
 

Page 2

 
 
往討此去彼來甲無錢以付愁急己甚適寺僧往索房租中亦乏鈔支緩日期寺僧　言未免太直致相爭論僧復言語過激致甲著急　犯瘋病竟拾刀將寺儈砍傷二處血點淋淋幸經隣人勸開寺僧奔赴官廳涉訟廳官見滿臉皆血將甲拘至一併解　提署堂　數次兩不相　遂於日前移送刑部分歸江西司訊辦云○東直門外榮陞窰承燒太和門欽工所需細泥澄漿大停城磚尺八方磚連日用車裝運至大栅欄　丙卸載經廠夫役抬入東華門由工程處收用計此次運到大停磚二萬塊方磚三千塊云正白漢印務叅領禀知本管果署都統公勒敏應領五月季甲米業田戶部劄由海運倉開放現在蒙古甲米將次領竣請訂期支領本固　甲米果署都統公訂於五月十九日赴倉支米遂由該旗知照該倉監督等屆期開倉以備本固山支領　米○吏部示傳所有籖掣國史館漢謄錄梁國賢桑正位李繩　張林焱土儀曾江志尹凌肇泰湯壽僭錢繼曾陳衍陳成侯吳國鈞儲先登周尙赤姚尹馬忠信嚴繼志諶文光梁贊翰王炯姚壽　周震濤談泉都守仁　英劉仕潼田芸生胡爲錦　掣方略館謄錄韓啓酉陳又新鄭崧生何慶釗籖掣會典館漢謄錄吳煦王廷材　愷劉春烺等限五日内取具六品以上同鄉京宫印結塡寫履歴親親身赴部騐到有執照者呈騐執照以憑咨送各館毋得違誤○廂藍旂都統恩露圃相國交諭該旗所有新放正叅領恩壽着調管四甲喇甲喇事務並仍在帮辦印務上行走撤去學習字樣等語由摺房將此堂諭曉諭本旗各項查照矣 
[皖山晴黛]  
　　委辦荻港厘務安徽候補府史佩芝太守悠福於五月二十五日抵安慶省城卽赴各憲處禀安隨回天台里公　勾留數日卽辭返局中○安慶省垣定期五月二十四五兩日　賽城隍會是日天氣炎蒸渾汗如雨而好事者仍興高采烈鬥麗爭奇計五猖會地方　會卅餘起高蹻會十餘起壽星會二起張仙送子會一起陰陽官會財神會各兩起五叉會四起清香爐會十餘起醋糖會三十餘起其餘中小會幾有僂指難終行至各憲轅前均施放花爆每大會賞銀牌一面紅布一疋小會賞雪片糕兩條當熱閙時城廂内外緑女紅男無不衣服斬新爭先快覩以致幼孩之被擠失落者多至四家事後四處鳴鑼招人尋覓現巳尋獲一孩尚有三孩未識能完趙璧否也○邇來早榖已漸登塲收成較昔年加倍胼　　足無不頌蒼蒼者之粒我蒸民云 
[負銀自盡]  
　　漢口董家巷楷記裝船字號本由粤人集股開設公舉浙江人姚經畬爲執舉歴年雖未獲厚利亦未折開後粤人不欲入股姚卽受爲己業移至小夾街各錢莊咸樂與往來詎知竟虧空甚鉅日前自知莫可彌補繕成各信並事由一紙内開　負甲乙丙丁四錢莊銀萬餘兩陡於五月二十三日清晨吞烟殞命各夥面面相視莫展一籌惟有函召家眷前來爲之收殮云 
[日東零拾]  
　　本館派駐日本訪事人云六月三十號日皇論功行賞分賜朝臣勳章計一等勳外務大臣靑木宫中顧問官三浦各賜旭日大綬章二等勳元老院議官岡田重俊三等勳山階宫别當山崎直允元老院議官木梨精一郎巖谷修森山茂上杉茂憲宫内省内匠頭堤正誼各賜瑞寳章其他文武奏判任各官叙四等勳以迄八等勳者凡三十有六人皆舞蹈揚休拜謝隆恩而退○長崎虎列刺症流行迄今尙未稍息地方官諭令凡有船自崎港馳往各埠者口外到時須先赴消毒　洗澡并用藥水熏其衣履横濱消毒所設在赤間關海峽彦島北海道設在箱館港辨天町又預備一船停泊長浦灣大坂則設在天保山神戶則設在和田　云○在京帝國大學經費每年多至銀三十三萬元餘學中共有生徒五百名合而計之每名需銀六百餘元亦云鉅矣加之每珠生徒延請專科教師一人連薪水及應習各種機器總計每名所費每年至少亦需五六千元培植人材可謂厚矣不知各生徒果能專心勤習得以學業有成乎○端節前後華商運　蠶荳頗獲贏餘未及一旬各商巳聞悉情形事先運到市價大跌折閱良多兼之梅雨連朝來貨往往潰爛其中賠累以建帮爲最多云○新地閩商憐崎民驀遭歲歉謀食維艱加以邇來時疫流行勢甚岌岌爰商請幹事林君長森陳國樑會同昇記怡德泰昌等各鉅號集成巨欵購米六千七百斤聽理事楊星垣都轉足成七千斤送交長崎縣轉給貧民今將都轉照會照錄左方以見轉恤貧民不分畛域也爲照會事據我國閩帮董事林長森陳國樑曁各號商等禀稱爲助米恤隣懇請照會事竊董等住居長崎均在二十年之久歴觀日本年歲雖間有荒歉未有如今年之甚者董等目覩情形不忍坐視因糾同事助米若干石乞送請長崎縣分撥自知杯水車薪無濟於事而亦聊表愚　稍伸恤隣之意云爾該董事等隨繳到米六千七百斤本領事喜其事出至誠加米三百斤足成七千之數特備照會上奉伏希分給貴國飢民勿棄細微是所至請右呈長崎縣知事中野貴下殿光緒十六年五月二十三日大清領事楊隔日又有廣帮衆商助銀三百元亦請都轉送縣官分給當發市役所暫收配核極貧大小戶口然後支給邇日日商之聞風興起者殊不乏人鎭西日報舘特設收賑局廣爲勸募亦好行其德者也 
[朝鮮近事]  
　　江原道鄭姓巨　也重五日偶遊某寺見一麗姝巧笑工颦丰神絶世歸而凝想寢食俱忘訪之乃邑中周某女巳許字矣周巨族非財帛所可動其心訪知有李媪往來其家頗見信任遂與之謀許以事成後奉十金爲贈媪固貪　知義者知女于某日往親串家遂遣人以肩輿要於途送歸鄭宅鄭藏之秘室日夕宜淫周訪悉行蹤控諸官府官受鄭賄理不得直乃控於京至今此案尙未結也○某姓子嬌好如處女翩翩顧影自以爲子都再世叔寳復生一日閒遊市肆間見一少婦悅之入以游辭婦欣然與語自云某姓妾良人出外巳有日矣角枕錦衾使人難耐郎如有意俟花陰月上不妨濳身曲檻邊妾當背立湖山續會眞一曲莫讓雙文君瑞佳話獨存也及期而往有小婢導之入至一室曰此娘子繡房也視之雙扉半掩銀缸微明及入驀見一男子年三十餘雙眸倒竪叱問何來某無詞以應觳觫若堦下囚男子笑云業已至此不可空回乃按置繡墩上恣行輕薄曉鐘旣動始釋之歸書此以爲登徒子一流人戒○城西某村民貧無聊賴上月初十日茅屋爲雨所浸倒塌其半兒啼婦泣瑟縮泥淖中見者爲之慘然○全羅道某村中有一潭深不可測上月十一日水源忽泛漲浪湧滔天村民震驚恐有淹没之患共議他徙避之及次日水勢漸减衆心乃安○某甲行至僻巷中遇一中年婦明眸皓齒嬌艶可人睇視移時猶不忍去婦似解其意邀之其家甲喜從之方共欵語其夫陡外歸見之大肆威風欲拽某至公庭控訴甲懼出腰間洋銀三十元付之始得解厄此亦紥火囤之類也不圖於海外見之○某甲持槍至村外擊飛鳥不虞橋下有一人中彈而斃某知不能免自首於官○朴姓家素裕上月十八日有數人來求下榻視之皆相貌獰惡腰問刀劍晶瑩知係緑林豪客不敢抗拒次日臨去以十金爲謝朴堅辭不受客竟不聽委之而去自念盜贓不可受遂自首於官宫皂白不分致遭訟累眞无妄之災也○華商採辦土物交某棧裝輪船返華半途舟覆物盡浮沈水中客令賠償某棧設詞抵賴以致口角相爭不知有公正人出爲調處否也 
[鐵甕江聲]  
　　京口北岸一帶有客民游駕划船星羅棋布名曰打毛洞船每遇客柴篷柴船到時各划船蟻聚蜂屯不由分說名討柴薪其實與搶刼無異雖經宫府出示嚴禁而若輩仍未歛跡日前七　口某柴逢到有柴船兩艘甫經泊定各划船紛紛齊集柴船上人十分爲難欲弗給懼其深夜縱火若按船給予　柴甚多正在躊躇而划船上人彼搶我奪勢如行刼雖欲禁止而不能内有一船係少婦二人撑駕搶柴較衆更多柴船人大怒見其搶柴飛駛而去因亦乘脚划追之不料少婦之船因載柴過多一時捩舵不靈旋致翻覆柴船人初意原是追赶及見失事只得上前援救僅將一婦救起視之巳斃一婦順流淌去不知去向復呼衆划船打撈終不能獲屍身暫將一屍放在江濱少頃兩婦之夫聞信赶 
 
 

Page 3

 
 
至先將一屍抬至柴蓬聲稱二婦皆有身孕生産在邇今被逼死四命不得不　官伸寃嗣經人出爲調處今柴蓬　　資爲死者從豐裝　多延僧道超度另貼娶妻　洋若干一面另央　船打撈淌去之屍聞其夫尙未滿慾未知作何結局耳○有葛某者安徽人年約三十餘由福建回來　出上海　　回省行至半途忽　急　幸有同伴數人在船照料及將抵京口葛已斃矣輪船主旣抵鎭後禀明領事由領事移文到道在丹徒　　　因　之　　　　報宫請騐王邑尊卽飭差協同地保收殮船主助洋二十元買大　一口將葛裝殮暫厝雲臺山脚其同伴回省至葛某家送信以便葛之家屬領柩運回原籍甫整歸裝遽　噩耗嗚呼傷哉○上月二十五日早天氣清朗揚子江中波平如鏡往來船隻高掛蒲帆中流飛駛將近十二點　時陡然烏　四合繼以狂風驟雨江中波浪如山來往舟隻不及收港掀翻沈溺者不少幸各紅船齊出援救有木柴船一隻上有八人同占滅頂經紅船救起西路鮎魚套江面翻覆数舟亦經紅船馳救人口幸未撞傷江濱停泊之船一時走錨斷鍊自相碰撞而壞者不計其數惟　男啼女哭一片聲喧有某碗　亦經波浪潑翻磁器沈入江心船亦撞壞幸船上人俱登彼岸義渡船自創設以來從未失事是日　有二船險遭不測被浪打入蘆柴灘俄而雨師返斾風伯歛威依舊澄江如練蒼狗白頃刻變幻有如是耶 
[波得雨]  
　　寗波訪事人云日久不雨河水頓枯至上月二十八日微雨東來凉風風習習然田中禾稻猶未沾足可歌也次晨黑雲翻墨大雨傾盆約歴半點鐘時雨師始命駕而返聞四鄉不能一律灑潤農民不無向隅云 
[慈谿命案]  
　　寗波慈谿縣西南鄉人王小娘因爭公祀山花錢一千二百文與從兄王仁爭論始而角口繼而揮拳小娘力大於牛擊中　　要害登時仆地一命嗚呼屍屬赴縣報請騐　秦大令卽帶同刑仵等人臨騐塡明屍格將兇手帶案刑訊錄取口供飭差押送寗波府尊胡　　太守提案審明解赴省垣定罪逞一朝之忿以致身陷縲絏誠何爲哉彼好勇尙氣者可以鑑矣 
[誘拐案結]  
　　沈曾　控孟三永誘拐伊子一案經英公堂送縣由陸大　訊供各情均登前報前日晚堂由帮審委員竇明府提訊沈曾氏訴稱與孟三永素不認識我孩被誘今幸獲案求請給領孟三永供前與該氏　識並非誘拐朱阿照供我妻無知妄作惟求開恩管靜山供孟三　　兄孟阿乙與其母借住我房三月間孟母病故三永曾來一次不知伊有拐孩之事並據沈曾氏之戚徐正福投案愿保該氏領孩回家明府訊得孟三永　拐無疑判令釘鐐收禁詳辦小孩給沈曾氏領去准徐正福保回朱阿　之妻曾經作保賣孩罪坐夫男朱阿照不能辭咎姑念朱一再苦求從寛與管靜山分别具結斥釋 
[相騐溺斃]  
　　江北人　樹生置有費長泰商船一艘前日來滬行至楊家淩浦面水秀某甲偶一不愼失足落水船中人急爲施救無如風狂浪湧難以爲力竟遭溺斃該船下椗後旋在原處撈獲屍身前晚該船主偕同該處廿三圖地保報縣請騐昨日下午陸大令帶同刑仵書役人等赴楊家渡費長泰船上檢騐委係失足落河身死並無别故卽飭棺殮了事 
[英界公堂瑣案]  
　　金正寳訴稱小的挑菜至菜市售錢售將罄矣蒲包内盛一千二百文忽被匪人竊去幸卽追獲送案請懲竊犯王兌寳供稱失業無聊以致　竊祗圖果腹並非甘入下流大老爺如賜哀矜則公侯萬代矣蔡太守判令管押七天錢交金領去○包探秦少卿禀稱江福如投捕房報稱王小卿冒充小的拆梢有顧阿土從而附和因特前往拘拿并據江稱有馬褂一件被押某烟舘中亦巳起到江訴稱小的突與王遇自稱英包探被軋至烟館詰問馬褂何來小的告以自已之物後被伊抵在烟舘中今巳由包探起案王供稱小的不敢冐充包探惟求恩宥顧供稱此事與小的無于蔡太守問江曰爾被王拆梢顧與間其事否答稱王百般恐嚇顧則佯爲解勸太守判令將王笞責二百板顧笞責一百五十板一并枷號十四天示儆馬褂交江領去○包探沈金隆禀稱小的緝獲積竊王桂生搜出押票吊到對時表夏布長衫短衫尙有衫褲等件押在西門外未　往吊查得皆王炳失贓今特送案請究未吊之押票一并齎呈可否求大老爺給一名片知照西門外巡防朱大老爺派勇協吊王炳甲訴情由請爲給領桂生俯首求恩蔡太守判令發捕　管押一年以儆起案之贓先給王炳領去未吊各票飭差持片協同包探前去吊出○王福堂訴稱小的與施九文同在一處工作被施欠錢五百文向索不還以致口角突被咬傷手指訴諸巡捕拘案請懲施又供稱小的欠伊錢五百文約期付楚伊竟不依是以與之爭執如今情願照付求免責懲蔡太守騐得王略有傷痕判令施給錢七百文除還欠外爲養傷之費○曹春全稱小的由作場　麗令看管作塲時時失去瓦片昨見王阿大竊瓦裝車獲住人贓送案計先後共失瓦一千六百餘張王供稱有人雇令小的載瓦所載惟此一次以前所失不得而知蔡太守問何人雇爾王語塞支吾以答太守判令管押三天瓦交曹領去○無錫人王錢氏訴稱丈夫王錫香傭工餬口姪子錢錦春在　習業不成原擬送回原籍不料竟竊取小婦人之衣服十四件由捕阻獲人贓今特叩請給領并求免辦錢供稱小的年十五歲不願回　是竊取姑母之衣售錢餬口蔡太守謂錢年未成丁胆敢犯竊雖經該氏求免然若不懲辦恐賊贍愈大將來必漸入下流遂喝令責手心一百下連　交該氏領去 
[法界公堂瑣]  
　　前記掮客朱記洪因所娶妓女陳氏卽陳福寳不守婦道訴請斷離宋莘樂二尹訊明該氏尙有衣飾洋銀等物斷令還給砟歲朱投案候示捕房將　　解案二尹謂　旣巳從良爲何尙不守婦道時時出外吸烟供稱兒子死後氣極無聊故有時出外消閒並無别故問爾離朱家有幾天　供稱小婦人於去年十一月遷至朱家難得出外當朱娶小婦人時曾往天竺山設誓問目下朱欲與爾分離爾意如何供稱如朱必欲離異小婦人　回淮安原籍惟家中尙有八旬老母求大老爺斷令朱酌貼膳資問爾意欲貼若干答稱朱先與小婦人言及先給現泮一百元　寫　票百元小婦人未經允許二尹謂朱曰爾已許過貼洋二百元目今不必抵賴該氏旣願回家理應酌貼朱稱小的並未言過　洋　求將該氏發堂　置一尹謂該氏　係娼妓爾若不收管不必問其發堂與不發朱稱該氏可惡異常務求究治二尹調旣巳分離何須　治　係生意　人不應娶　妓　室目　　願貼膳資多少朱稱願貼洋二十元二尹謂爾曾許過二百元如何復言二十元該氏稱房中各物衣服等均　小婦人購買朱稱房中各物小的一些不要儘可還伊惟貼洋一節目下不能多措祗可二三十元二尹着給洋五十元該氏稱區區之數實在不敷小婦人　溺血症情實　憐還求大老爺加斷二尹謂若房中各物一槪不還則可斷加五十元否則未便多斷復　朱願　未稱小　娶之後被　不堪二尹曰此則　自取其咎誰教爾娶娼妓爲妻乎朱遂遵斷出洋五十元該氏稱小婦人欠債不少此數斷斷不敷二尹謂爾　嫁未如　復欠債該氏稱願遵大老爺恩斷二尹着隨朱回家先將衣飾檢明領取並令各具分離切結以免日後再滋事端而拆姘頭之案乃結○某沙船主唐　揚唐士珍投案遞禀訴稱去年與李阿祥卽星甫合股買得沙船一號由寗波裝紙貨往鎭道出吳淞口外遭天祥洋行某輪船撞壞後經天祥行將已濕之紙貨及船拍賣憑西人哈夫買司斷償洋銀三千數百元突有同鄉人韓芝山至天祥冐領銀一千數百兩爲此扭至案下　　究辦韓供稱小的亦有資本兩股　是日哈夫買司先給銀一千五百十六兩二錢四分後找銀一千零九十三兩六錢七分交　收采二尹曰爾旣有資本之兩股半可有契據答稱由股東李星甫讓與小的曾立合同今特檢求電鑒二尹間唐曰爾曾收過銀兩否答稱共收到銀八百兩洋二百四十元韓稱領洋時小的曾在領事公館簽名二尹將議單閱畢謂韓曰照爾所供爾購得李之股分由李立據 
 
 

Page 4

 
 
但唐亦係股東　　早爲言妥唐稱　船　去　買　開二次卽遭撞壞李之股分曾抵於公所中今韓令李藏匿寍波冐領賠欵二尹謂此案非與李質對萬不得　　　韓　押交人保出追李到　再行核辦○包探王榮培禀稱浦東小孩倪桂春與人串竊衣衫經失主追獲送案請懲倪供稱小的在小東門外老虎灶　搭山頭乘　行竊宋二尹問何謂搭山頭供有不識姓名之竊賊與小的在旁閒話趁無人之際竊衣而逸小的奔走稍遲致被追獲此卽搭山頭之謂也一尹謂看爾不出小小年紀竟會搭山頭目下該竊逃往何處答稱不知惟時見其在小東阿外問爾家中可有親人答稱家中尙有叔伯　　令押候責　心四十下以儆○某包探禀稱顧福林在陳家木橋犯賭經巡街捕拘拿送案請究顧供稱小的行乞度日偶踞坐是處木　上納凉　　拘押宋二尹判令押候笞責一百板○通事禀稱謝阿金在比鄰烟館内吸烟過癮其友張文龍至彼探望取烟袋吸水烟乘謝烟迷時挈烟袋而　　日經謝尋見扭至捕房張供稱此事小的毫不知情並無竊取烟袋之事二尹以其指竊無贓一併叱退○某包探禀稱積竊興化阿三屢經送請葛大老爺懲辦有案可稽日前江天輪船某客失去書箱查得有人見一身穿拷綢馬夾之人所偷竊似與阿三相符卽昨日所拘行竊鵰　之賊亦與阿三同鄉宋二尹一再訊問阿三終不供招着押候比究○兪雲發訴稱昨晚小的乘東洋車出外竊賊姚金林從車後攫鵰扇及追獲扇已交同黨持之而逸姚供稱小的並未攫物悞被指拘誣竊難甘尙求鑒察宋二尹笑謂若個竊賊肯自認竊　者姑念無贓略從寛有着押候答責一百板○某包探禀稱王子春手持夾被一條似是竊來之物拘請究懲王供詞若何訪事者未經抄錄　稱宋二尹判令押候笞　一百板○捕房某西人失物疑細患王樹生行竊報知包探搜出失贓管押多時未經斷結昨日由捕房解案宋二尹問備捕頭曰該細崽生意如何捕頭稱己經停歇不再收用矣二尹謂本應重辦姑念事屬細微　候交人保釋可也捕頭曰可○姜長桂之妻姚氏因瘋離異控經　堂斷給洋銀　詳前報昨日姜繳洋八十元連前繳者合成銀二百五十兩請轉給教堂作養膳之費二尹謂前經斷定共　四百五兩目今只收二百五兩其餘何時可繳姜求寛限七天二尹允之○陳德裕由保人代繳欠王良記之米洋十元三角宋二尹謂尙有西人房租洋九元如何不繳答稱日來陳有病不能措　尙求寛限三十天二尹謂限五天内繳楚如違提究繳案之洋交王領去 
[西樂風行]  
　　佛羅斯君美利堅名醫也生平潛心歧黄精通化學製爲貢邦藥水專治肝勞　癰癆瘵等症其效如神且性極和平全無猛烈辛燥之品　他種西藥廻乎不同前年携至申江廣爲消售遠近之來購　者無不著手成春是以邇來購者愈多各内地流行殆　苟非無上上品烏能若是之聲　馳馳哉因樂得書之以告世之覓藥者 
[堂北萱榮]  
　　梁溪王君宗瀚宗浚昆玉致函本館協振所云家母周氏年五十七歲近染肝疾胸腹疼痛因向竈神前默禱仰賴神明保佑　危爲安特由　順局寄卜鷹洋五十元　　入賑欵云云慈烏恩厚宜酬反哺之情哀雁聲凄特重救災之誼幸萱室之春長抛　錢而惠普　非　　仁孝　而能斯乎除　付牧條備函奉覆外謹書小引以表休風 
[蘇省撫轅抄]  
　　十九日藩轅牌示照得丹陽縣主　左文炳舉動乖謬應卽　任查辦所遺員缺應行酌委查有候補縣丞彭錫恩仁心實力堪以委署夏輔咸禀知奉藩憲委解京餉差五品頂戴試用府照磨朱汝連服滿由籍領咨回省禀到藩轅牌示照得青浦縣新涇司巡檢楊祖奇病故遺缺查有海防新班先巡檢金汝霖堪以請補○二十日按經歴查湄謝委署靂澤縣縣丞事○廿一日候補通判半漢奎禀到銷江陰厘局差○廿二日候補知府余慶祺　知奉委總巡松滬局各卡差縣丞彭錫恩委署丹陽縣主簿事 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法書助]  
　　自籌振務以來以筆墨資助賑者頗不乏人而終虧十實我友孫君韵泉减潤助賑公餘之暇手不停揮一日王蓮夫司馬過古香吟館見之曰是眞善與人同者矣適余亦在座謂之曰司馬素精書法樂善爲懐方今徧澤哀鴻嗷嗷待哺曷勿以楊枝餘潤洒向災區集腋成裘不無小補司馬慨然允諾略無吝色凡有求墨寳者潤資先交絲業會館籌賑所施少欽封翁處掣取收條持向法馬路西德順里留耕堂王收付十日取件潤格如左　摺扇楷書半元行草减半四尺對七角加一尺加三角劣紙不書[  新安善夢生啓]  
[書高松保郎斷腕事]  
　　高松保郎者本名義智江戶人也江戶初爲大將軍治所明治維新攺號東京故今爲東京人保郎喜任俠能傾血性救人嘗慕魯朱家軹郭解一流之爲人也少時與某藩士人某某有善士人者豪傑之士也識保郎於疇衆中遇待殊厚以族人女山内千代妻保郎二人者之與游相得甚親又要约爲父子也士人者一旦觸某藩侯怒事莫解無人敢居間當此時藩法嚴而獄甚急非自殺不得明於是保郎慷慨矢誓曰此吾報知已之日也吾聞古有　軀報仇者今將吾腕以白　某氏之寃不猶愈首乃往見醫士岡君明鄉說狀岡君曰異哉子之爲也吾閱世久矣見　剄頸而死者矣有剖腹而死者矣從未聞白殘其支體以解他人之厄者且以子之所爲斷腕而求余治是猶子放火而使余滅之也雖謂之愚可也保郎曰不然吾之所爲非以爲名高而立然諾也亦非有所利於其間也然而且爲之何也夫人有不白之罪而坐視其死不仁與人共肺腑臨難胡越棄之非義知有可救之道而法懦不爲無勇是三者皆豪俠之所耻也吾之爲此欲以愧天下之儒言而蹠行者岡君曰善旣如是任自爲之保郎於是拔刀斷其左腕血淋漓盛以錦函使人馳報之某藩侯曰保郎再拜獻腕藩侯閣下謹以贖某某氏之罪閣下幸加憐而垂察焉保郎死骨不腐矣某藩侯大驚亦心義保郎所爲也乃謝其使者卒赦士人得不死而保郎亦以治痊列藩士聞之皆曰保郎奇男子也行雖不軌於正然絶一腕以存骨肉之交使其處君臣父子間脫遇不幸殺身以成仁固優爲之矣保郎旣已斷腕益思以身濟人創立宏通社　西教游說至尾張又爲忌者所陷其妻干代病以書抵尾張慰保郎詞多哀婉竟死列藩士復聞而悲之保郎今爲愛生館主耑以良藥救世余見之東京葢煦然儒人也終身不言某藩侯故人不能舉其名氏余奇其事書告世之傳游俠者[  黎庶昌撰]  
余之薄游江戶也因陳喆父都轉得識高松君見其恂恂儒雅弱不勝衣意其爲謹飭自守之儒不言異也及聞斷舜捄某士人事則又慷慨任俠近乎荆卿聶政一流人意者蓋世奇人其行誼類使人難測歟洎歸都轉以星使黎公文見示因爲之印入報章按君系出北條氏代仕幕府屢以廉俸施　人嘗獻金備軍實　聲震國中維新時出巨資修歴代　子陵今之隹城鬱鬱三千年者皆君之所抔土以築者也蓋聞之彼國陸軍總醫監松本蘭疇公云光緒庚寅五月之晦申左夢畹生駙志 
[上海四馬路文報局内恊賑山東浙江收解處經收五月中旬賑捐清單]  
　　十一日至二十日止日本隨員劉子貞善士洋十元周馬氏五元温州新關汪蓮綠翁交到無名五元本埠穗豐寶號一百五十元隠名氏五元又相約主人求合家平安兩元福建同安縣陳美章求母病全愈日本爐坯洋四元本埠惠泰莊來松江府正堂恩太守經交金山夏午亭翁募英洋三百四十八元以上細戶早經另登報章矣本埠瑞記糖行來漳州府龍溪縣正堂梁明府募金萬合糖房金順發糖房兩戶各洋十二元陳習禮金長　順安戶各洋六元章南醒醒社講善堂四元王瑞成兩元　卿兄來蘇城張君恆伯書資賑捐小洋三角○本旬共收英洋五百六十七元計規元四百十二兩七錢七分六日本爐坯洋四元作規元二兩八錢四分小洋三角計規元二錢一分八厘○三項共合規元四百十五兩八錢三分四厘○運前共收規元一百另一萬二千九百五十七兩三錢九分八厘○本旬解閩省第一批賑欵由絲業賑所彚解規元二千兩○連前共解規元一百另七萬八千另六十二兩二錢五分六厘○實凈塾解規元三萬五千一伯另四兩八錢五分八厘合併聲明 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十六年五月廿一日京報全錄]  
　　宫門抄○諭旨兩道錄前○分缺單○發抄硃批五道○廣西撫馬奏遵旨酌保殲除上林縣積匪員弁摺○又奏總兵績勞病故請卹片○江督會等奏要缺知縣懇恩准以調補北○又奏知縣飭赴新任片○閩督卞奏遴補海外陸路副將摺○五月二十一日刑部都察院大理寺正紅旂　　侍衛處引見二十七名○人額驸等各謝調授缺恩○都察院奏派專司稽查派出奕年○召見軍機現換黄葛紗袍○光緒十六年五月分缺單知府廣東韶州奎瑞病同知江蘇蘇州陳章錫病通判江西饒州范啓恒丁知縣江西南康鄭世璜山西榆　　　田　丁甘肅古浪　善臻廣西思恩柳思誠俱近貴州安平吳成熙浙江臨安楊和塤俱丁湖北竹山嚴　保修莫湖南會同徐承熊直隸　城　維藩俱近廣東　來關持緯文是黄楨俱不及府經湖南長沙翁守德近廣西　州李恩元丁縣丞廣東東莞穆文不謹巡檢廣東高要王樹棠罷軟潮陽周錡澄海張德傳羅定汪福源俱浮躁福建大　王景祥故廣東從　鄭詩鎭提升典史雲南　峨周瑞　以府經用福建漳平周棫近山西長治謝裕恩丁○發抄額　慶額奏裁减　　並估計　城餉數奉硃批戶部議奏單併發欽此○張曜奏平縣絞犯曲二　越獄定擬奉硃批刑部議奏欽此○又江蘇治船二次放洋日期　硃批戶部知道欽此○又知縣李維誠銷去　省察看字樣奉硃批着照所請吏部知道欽此○姚廣武奏回任江西南贑鎭總兵奉硃批知道了欽此○○廣西巡撫臣馬丕瑶跪奏爲遵旨擇尤酌保殲除上林縣積匪羅馬咬莫母雞並清餘黨　事出力員弁懇恩給予奬勵恭摺其陳仰祈聖鑒事光緒十五年五月據上林縣知縣鄭錫疇禀報縣屬獅螺嶺地方有積匪羅馬咬莫母雞結黨爲匪前撫　沈　成派營縣右江道張汝梅調度擒捕誘殲匪首羅馬咬六月十五日附片奏明請俟將　母雞獲辦並清餘黨酌請保奘八月二十五日奉到硃批知道了卽有飭拿要犯莫母雞務獲究辦餘依議欽此欽遵轉飭去後嗣據右江道張汝梅督同署思恩府南寍府知府彭鑾飭署上林縣知縣　錫疇賓州知州劉鳳紀飛關隣道會同營汛督率　練加懸　賞廣覔線役四出跴緝旋將該匪莫母雞拿獲並陸續拿獲匪黨莫亞送等多名一併懲辦張汝梅督飭府縣營汛清查綏輯餘黨凈絶地方安静十月十六日臣附片奏懇天恩俯准將在事出力各員弁擇尤酌保以示鼓勵十六年正月二十六日奉到硃批准其擇　保奬毋許冐　欽此欽遵轉行在案兹據營務處司道將在事出力各員弁查開勞績申送並聲明柳州府知府玉祥先經訪知莫母雞濳匿三都地方密飭營縣派　兵役協同拿獲又候補知府曾毓璠委派會辦此案亦著勞績應併請奬叙前來臣伏查該匪羅馬咬莫母雞糾衆行　結盟拜會抗拒官差行同叛逆若非卽予殲除難免不釀成巨患該右江道張汝梅此次督飭員弁設法購緝次第殲擒辦理實爲迅速不無微勞足錄所開文武各員弁臣逐加查核尙無冒監除將簡明履歴並應行咨奬弁勇開列送部其出　稍次人員巳由外奬外合將在事尤爲出力文武各員弁繕具清單恭呈御覽籲懇天恩俯准照擬奬叙以昭激勸出自聖慈謹會同兩廣總督臣李瀚章恭摺具陳伏乞皇上聖鑒訓示謹奏奉硃批該部議奏單併發欽此○○馬丕瑤片再花翎記名提督博奇巴圖魯署右江鎭左江鎭總兵劉光裕於光緒十五年九月二十日因病出缺督臣李瀚章於十月二十日奏報請旨簡放在案查該故鎭劉光裕湖南清泉縣人咸豐五年由衡州協戰兵投効江西軍營歴著戰功荐保提督屢次受傷請免騎射賞給固勇巴圖魯名號賞戴花翎賞給三代　典光緒六年補授廣西左江鎭總兵七年閏七月到任兼統練軍水師十年夏迄十一年春軍情吃緊人心浮動左江爲邊防後路該故鎭部勒兵勇嚴爲之備恃以無恐鎭定如常經前護撫臣李秉衡提臣蘇元春奏蒙賞換博奇巴圖魯名號十三年調署右江鎭總兵兼統田陽善後防軍駐紥百色廳城所轄各營皆與滇黔越南接壤田州陽萬兩屬復初值攺土歸流之後巡防彈壓關係非輕該故鎭督飭將備講求訓練認　操防四境安民皆樂業百色地屬苗疆水土最惡該故鎭身有舊傷不時觸發瘴癘　尋患病遂致不起訖終環顧僚屬以受敉高厚之恩未能圖報爲恨兹准提臣援照軍營立功後病故例咨請奏卹前來臣查軍營積勞病故人員例有卹典該故鎭劉光裕起家軍旅忠勇性成艱險備嘗身經百戰兹以積勞染受瘴癘　　　　　　　照軍營立功後病故請卹例似尙相符且查近年廣西候補道王達材辦理　州善後事宜積勞病故並道員易元泰在梧州水師防次病故均奏請給卹有案可援該署右江鎭左江鎭總兵劉光裕兼統田陽　後防軍積勞染瘴舊傷觸發病故合無仰懇天恩俯准飭部照軍營立功後病故例議卹出自逾格鴻慈謹會同兩廣督臣李瀚章附片具陳伏乞聖鑒訓示謹奏奉硃批着照所請該部知道欽此○○兩江總督臣曾國荃江蘇巡撫臣剛毅跪奏爲上海要缺知縣仍懇天恩准以陸元鼎調補恭摺仰祈聖鑒事竊照上海縣知縣　大中升補遺缺前以江寗縣知縣陸元鼎調補接准部咨以該員本任係省會　邑要缺不准更調省外要缺行令另揀調補等因當經轉行去後兹據　江寍布政使馮應壽江蘇布政使黄彭年按察使劉樹堂詳稱上海本係沿海要缺自闢口通商以來華洋雜處交涉之煩機變之衆甲於他處與尋常沿海州縣不同亦較省會首邑難於治理非學有本原明於政體達於權變之員難期勝任遵於通省現任候補正途知縣内再加遴選非現居要缺卽人地未宜此外實無合例堪請調補之員應請仍以陸元鼎調補等情前來臣等查該員陸元鼎有守有爲實孚民望先由江寗縣知縣調署泰州知州所至有聲士民交頌歴任各缺辦理中外交涉事件剛柔並濟深合機宜實爲州縣中不可多得之才現值海關道新舊父接之際亟須得力之員藉資贊助以調補斯缺雖與例稍有未符而人地實在相需例得專摺請旨查光緒三年三月前督臣沈葆楨等因上海爲通商總匯之區辦理洋務首在得人以江寗縣知縣莫祥芝請調上海縣知縣經部議駁復行奏請仰蒙聖慈垂念員缺緊要特旨允准今陸元鼎情事相同臣等爲缺擇人實未敢拘泥常例合無仰懇天恩俯如所請仍以陸元鼎調補上海縣知縣實於海疆史治均有裨益如蒙兪允該員係現任知縣請調知縣銜缺相當毋庸送部引見至調補要缺一切因公處分例免核計其應完罰俸銀兩仍飭查明依限完繳清楚造冊咨銷謹合詞恭摺具奏伏乞皇上聖鑒訓示再所遺江寗縣要缺知縣容俟奉到部文截缺後另行揀員調補合併陳明謹奏奉硃批吏部議奏欽此○○曾國荃片再上海縣知縣裴大中升補遺缺前以江寗縣知縣陸元鼎調補業經飭令先行赴任現奉部駁飭據藩司等會詳請仍以該員調補應卽將陸元鼎攺爲署理以專責成據江蘇布政使黄彭年等會詳請奏前來除檄飭遵照外謹會同江蘇巡撫臣剛毅附片具陳伏乞聖鑒謹奏奉硃批吏部知道欽此○○頭品頂戴閩浙總督臣卞寳第跪奏爲遴補海外陸路副將員缺恭摺仰祈聖鑒事竊照福建台灣水師協副將員缺經前督臣楊昌濬會摺奏准攺爲台灣協陸路副將准兵部咨覆作爲台灣陸路題補之缺並以水師攺設陸路移扎新闢之地應請不入輪缺計算由該督撫揀選熟悉地方情形合例人員請補一次等因臣以閩浙補用副將實任撫標中軍叅將莊鎭藩奏准補授給咨引見領劄旋閩尙未飭赴新任遽報丁憂疊經照例題報開缺所遺該副將員缺係屬初設移紥後山新闢之區地方緊要需員整理莊鎭藩雖經准補未赴新任自應仍作初次遴員請補不入輪缺計算臣隨於閩省合例人員内逐加遴選惟查有臣標右營叅將岱齡年四十八歲廂白旗漢軍艾德成佐領下貢生由筆帖式捐升主事攺奬遊擊指分福建補用咸豐十一年十月到閩收標歴經派赴浙江台灣各軍營剿匪著績遞保儘先叅將並戴花翎奉部擬補臣標右營叅將給咨送部光緒七年六月二十日經欽派王大臣騐放請旨照例准其補授二十一日覆奏奉旨依議欽此領劄回閩於閏七月十八日到任該員辦事勇往前在台灣克復斗六城擒獲逆首肅清内山餘匪迭著戰功於台灣風土民情尤爲熟悉任内並無違碍事故以之升補是缺副將堪期勝任合無仰懇天恩俯念台東協副將員缺緊要准以現任臣標右營叅將岱齡升補以重地方而資鎭撫如蒙兪允容俟部覆到日給咨送部引見除飭取履歴另行咨部外臣謹會同福建台灣巡撫臣劉銘傳福建水師提督臣彭楚漢合詞恭摺具陳伏乞聖鑒施行謹奏奉硃批兵部議奏欽此 
 
