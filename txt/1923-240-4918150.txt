# 1923 - 240 - 4918150

 

Page 1

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
 

Page 2

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
 

Page 3

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
 

Page 4

 
 
第一萬八千一百五十號;中華民國十二年 西曆一千九百二十三年九月六號
星期四 * *時評 
[川湘粤之戰事] [  冷]  
　　川湘粤之戰事現均不利北方此對於中國時局大可注意之一端也雖不利之程度尙未顯著而以往日之情形兩相比較則其機有甚明白者 
　　川之戰事雖爲川人與川人之戰然而袒北者敗湘之戰事雖爲湘人與湘人之戰然袒北者亦敗粤之戰事北來之軍亦巳早敗今所戰者全係粤人與粤人之戰現旣相持未有勝敗亦有勝者均與北方無利也故曰均不利於北方 
　　推其致敗之原由大抵非戰之罪如攻川軍楊森之遁守湘軍趙恒惕之走攻粤軍沈鴻英之退當其戰時未嘗不先得手然而終至於不能立足者人心趨向爲之也然則武力之實效能有幾何耶 
國内專電 
　　北京電北大學生等發起日賑會 
　　　　　　　　（五日下午二鐘） 
　　北京電張弧先撥五萬購糧運日救濟在日難僑（五日下午二鐘） 
　　北京電外部催施履本赴日調查先撥萬元（五日下午二鐘） 
　　北京電日使商外部請弛火米禁運糧赴日振災（四日下午八鐘） 
　　北京電四日顧維鈞宅會議賑日震災推熊希齡會長（四日下午九鐘） 
　　北京電四日閣議日本東京橫濱震災日使請求解除米禁結果查成案定數量特别准出口其數目電蘇皖地方長官再行酌定又議財部向滙豐借二十萬道勝借二十萬由鹽餘扣還可决又賑日令卽頒又議長沙事决電詢洛吳意見（四日下午九鐘） 
　　北京電運米赴日查成案三字係每擔取護照費一元意（五日下午二鐘） 
　　北京電米糧濟日定百五十萬擔出大連上海口於蘇浙皖採辦 
　　北京電華使館被燬證實館員無踪（四日下午九鐘） 
　　北京電政府電張元節日本遇鉅災望向日政府弔慰又電各省設法籌欵賑濟日災（四日下午五鐘） 
　　北京電日災損失六十億死者二十五萬人兩皇子兩妃一親王死亡貴族死者甚多非半世紀不能回復元氣（五日下午二鐘） 
　　北京電使團息東京神田區海嘯飄去華人二千餘名各處壓死燒死者不在内江之島本爲外人避暑地被海水飄去二百餘有英美重要人員在内（五日下午二鐘） 
　　北京電美館息美政府將以一百萬美金賑日災華北紅十字會已動員將協助政府赴日支配賑品美艦七隻本日由秦皇島開東京灣滿裝糧服醫藥協和出三十名醫士助往（五日下午二鐘） 
　　北京電曹錕捐日賑四萬元 
　　北京電支（四日）夜命令黃郛署敎育袁乃寬署農商金紹曾代陸軍 
　　北京電齊耀珊昨向高凌霨力辭農長高勸其勉爲其難齊仍堅拒（四日下午五鐘） 
　　北京電袁乃寬允就農長黃郛因無欵尙須考量再定敎長就否　　　　　（五日下午二鐘） 
　　北京電支（四日）憲法會議到四百三十三人流會（四日下午九鐘） 
　　北京電五日津電話催吳景濓速於八日開預備會吳答正籌備 
　　北京電支（四日）夜來今雨軒錢萬葛宴反對常會出席費者百餘人僉主改預備費爲歲費五日常會改七日開於六日憲議流會後改談話會修改預備費支給法三條改爲歲費支給法每星期支百元但當初主豫備費名稱者又反對支歲費謂歲費應當支者豫備費係好處（五日下午二鐘） 
　　北京電支（四日）熊炳琦赴保報吿大選冷淡情形曹本人表示并不勉强（四日下午九鐘） 
　　北京電洛吳電財部擬令八師全部開拔援川請速籌軍費二十萬 
　　北京電保訊曹吳已决計援湘已令蕭耀南與趙恒惕籌商計劃 
　　北京電鄂蕭電趙請援軍謂在衡山湘潭各軍尙聽彼指揮日内返攻長沙院覆逕商洛吳（五日下午二鐘） 
　　北京電三日夕軍糧城颶風毀站車頭出軌趕停未翻（四日下午九鐘） 
　　北京電三日夕德勝門外土匪刦掠（四日下午九鐘） 
　　北京電某方保孫傳芳督贛將成事實現陳光遠運動爲閩督一説將任孫爲西南邊防督辦駐紥汀漳閩督理讓王永泉（四日下午五鐘） 
　　天津電聞津保派敢亟進大選因洛吳决爲武力後盾至期選舉不成展限三日（四日下午十二鐘） 
　　天津電熊炳琦王毓芝有一同離京説時局重心復將移轉（五日下午三鐘） 
　　天津電李鴻祥北上冒王姓二三日内可到津（五日下午三鐘） 
　　天津電吳景濓原定派二十人赴滬每人帶一萬元請議員回京出席後派十八人吳亦要求二十萬　　天津電吳景濓密囑陳策商進行借欵二千六百萬鎊先交十分之一供國會及解决時局之用 
 
 

Page 5

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
 

Page 6

 
 
第一萬八千一百五十號;中華民國十二年 西曆一千九百二十三年九月六號
星期四 * *國内專電二 
　　天津電攝閣决定齊耀珊長農齊言此刻總長誰都能幹何必要我如一定要發表我惟有辭職一法（五日下午三鐘） 
　　濟南電二日掖縣九中學生拒新校長縣長張蔚南率警隊到校毆傷學生數十重者五敎廳今日委陳命凡往查（四日下午四鐘） 
　　濟南電某團體組織山東地方治安討論會意在擁田拒王（四日下午四鐘） 
　　濟南電支（四日）議會電農部勿發魯大礦照今聞魯大已運動農次批准頗憤（五日下午三鐘） 
　　濟南電勸學所改組敎育局將竣敎廳定十月召集全省敎育行政會議（五日下午三鐘） 
　　漢口電湘訊譚四日抵湘潭五日可抵省趙出走前電召岳州李亞平一營回援長沙李自中途聞趙出走仍折回並將汨羅樂家灣南津港路軌拆毀各數十丈現經岳路局派工修復六日可通車 
　　漢口電蕭派副官賈彭齡赴岳探報湘軍動作又電陳嘉謨嚴防譚軍北犯（五日下午六鐘） 
　　漢口電譚電蕭湘省仍尊重省憲保境安民决不越境侵犯請飭湘邊鄂軍勿滋誤會（五日下午六鐘） 
　　漢口電洛方似已預定出兵援湘靳雲鄂胡景翼兩師將各抽一部由鄭州南下鄂派五十旅二十一旅進駐岳州城陵磯四日已開拔趙恒惕確在醴陵設司令部收合舊部預備與北軍同時夾攻長沙 
　　漢口電外訊領團以鷄公山軍隊奉吳電令援湘避暑外人失其保護特電召回漢以免危險據外人推測一星期後南北軍將再見於岳州（五日下午六鐘） 
　　漢口電美艦蒙克勒西號四日由漢駛岳蕭亦加派楚振艦出防新堤 
　　漢口電蕭電曹請向中央嚴催援川軍費（五日下午六鐘） 
　　漢口電豫匪宗萬林王和尙張老六率匪衆三千餘人竄至劉家寨潘旅二十九分三路圍攻八小時斃匪百餘王和尙中彈死宗王死黨向唐縣潰竄潘旅現正追擊並電馬志敏派隊堵截（五日下午六鐘） 
　　漢口電漢口日居留民團四日登報發起募集義捐金賑濟日本震災（五日下午六鐘） 
　　長沙電省城各界紛紛派代表赴湘潭歡迎魯師長回省（四日下午五鐘） 
　　長沙電聞趙一日夜出走有步行到易家灣搭輪赴衡説（四日下午五鐘） 
　　長沙電紳商組織軍民辦公處張輝瓚軍長與朱耀華團長三日令遣散未受委之警衛游擊司令多起（四日下午五鐘） 
　　長沙電譚總司令由耒陽電謂指日恢復衡州（四日下午五鐘） 
　　長沙電三日開軍政會議决組軍政維持委員會推魯滌平爲委員長（三日下午四鐘） 
　　長沙電譚延闓在衡已設有省憲修改處昨張輝瓚又對省議員言已電請林返湘主持會務請轉吿各議員勿他去俾得卽日開會是自治局面仍將不變（三日下午四鐘） 
　　長沙電聞魯已派第五團開岳州固湘門户到省各軍一師砲團已開湘陰二師砲團已開株州分任防守（三日下午四鐘） 
　　長沙電湖南日報昨被封因曾爲趙收買故（三日下午四鐘） 
　　長沙電魯因趙曾數請來省未至此次如因各公團邀請卽來恐亦疑其對此次戰役另有計劃故暫不來省但對長潭治安則極端負責譚現在耒陽長沙各軍官已去電迎接可卽日由正面到省 
　　長沙電趙赴衡山説仍未徵實頃又有能證明其確已由株醴入贛者（五日上午十二鐘） 
　　長沙電衡陽仍有戰事但戰情未悉　　　　　　　　（五日上午十二鐘）　　 
　　香港電聯軍議决統一軍權中路由劉震寰指揮右路淡水平山各軍由楊希閔指揮左路博羅泰尾由許崇智指揮（五日下午七鐘） 
　　香港電孫江（三日）由博羅返石龍 
　　香港電省報載聯軍二日早逼近平山爲安全起見須得飛機相助已電石龍速派飛機前往卓仁機旅昨乘車運東江助戰 
　　香港電黃紹雄派員與蒙仁潛陸雲高商劃分防地貴平以上歸蒙陸以下歸黃（五日下午七鐘） 
　　香港電大本營秘書古應芬昨由石龍返省（五日下午七鐘） 
　　香港電廖行超三日赴東江督師東江戰事受潦水影響轉歸沉寂三日起潦漸退俟退盡方有大戰（五日下午七鐘） 
特約路透電 
[日本地震大災四記]  
　　四日大阪電據各方面消息觀之被災之區廣二萬方哩共有居民一千五百萬人由東京橫濱市横須賀數大城及鎌倉箱根日光諸避署地神户外人運衣食救濟橫濱箱根受難外人 
　　五日大阪電每日新聞載稱美大使署大隈伯爵邸及邸内古物收藏處路透電社均被燬難民數千名乘船行抵神户各旅館滿住受難之外人神户居民現正設法安挿難民豫料上海之賑物及藥品旦夕可到 
　　五日大阪電大阪國會議員某氏由東京回抵此間據稱新閣於星期日晚七時在宮内草塲於攝政太子前行就職禮當時地震未止故破例在户外行禮首相旋在其公署外開會討論賑濟事務東京帝國大學宣稱地震中心點乃在距東京南六十二哩之大洋中 
　　五日舊金電富岡無線電台發來一電謂據日本内務省估計東京死一萬人橫濱死十萬人東京現狀漸有起色水源已復有四町之街燈亦復光明糧食由附近各處陸續運入有軍艦六艘已裝載食米行抵橫濱等處 
　　五日長崎電美法大使署中荷公使署均焚爲平地意大使署波蘭瑞士捷克斯拉夫使署均全燬德大使署燬一部分英大使署保全 
　　五日大阪電路透東京訪員Ｋennedy其助員Ｄenny及東京社中諸員均無恙現避居帝國旅館該旅館未受損 
　　五日長崎電下列諸外人均在橫濱罹災美代理領事Ｋirjassoh及夫人美副領事Ｊenkes美商務參贊Ｂabbitl及眷屬法總領事Ｄejardin麥加利銀行職員Ｔait與Ｍcdouglass匯豐銀行ICMorrisonMollinson與夫人Babey敎士Reilhaar氏EdwinWheeler氏M　　　　　　　　　　　　 
ＥＲoot夫人Mantel夫人CarmenNunes女士Komou女士KathleenRobirrson女士Salade女士又Henrires女士 
　　五日長崎電芝加哥演壇報訪員美森氏今日由橫濱抵神户據謂橫濱外人死者不下五百名大旅社之客二百名僅數名得生橫濱俱樂部適有多人聚宴生者僅一東方宮旅社除頂屋及二層之一部尙在海濱平地外餘已沉下當地震之初屋宇紛紛頽倒瓦礫中呼救之聲慘不忍聞然僅能救出數人法孤兒院内有保姆十六人孤兒一百六十人爲大水衝刷無一得生 
　　五日長崎電大阪英代理領事Ｒutler氏已由箱根安 
抵神户 
　　五日佐世保電法巡洋艦柯爾瑪號現赴橫濱星期五日可到 
　　五日長崎電茲悉星期六日正午有一列車停於某處車站因地震落海溺斃搭客三百人有三十人泅水登陸又有一列車瀉落田中死乘客二十六人美國陸軍委員及德大使署秘書均在内橫濱難民現絡繹入神户登哥拉號載來各國難民五百零四名内有華人一百七十二名傑佛森總統號載來歐人二百五十五名萊加盎號載來一百十九名内有華人十八名印人四十六名歐人二十一名加后號載來一千五百名難民多名因受傷呻吟不已且大多數缺乏衣服聞橫濱華人萬名死者達五千名華人所寓之區已成一大瓦礫塲 
　　五日長崎電新閣現正嚴重考慮取締暴刑令前傳松方公罹災今悉無恙東京未受災之高區昨晚已有電燈然已漆黑三夜矣該部自來水日内亦可恢復 
[中國賑救日災記]  
　　五日北京電昨晚有命令撥助日本賑欵二十萬元並令内務部農商部派代表協同中國紅十字會備衣食藥品輸往日本豫料賑欵今日將滙出國會兩院已電致日本國會及日相弔災救世軍之蒲士將軍電滙日金萬元充日本賑欵 
　　四日北京電今日下午内閣决議開米禁俾運糧救濟日本災民並撥助賑欵二十萬元敎廷代表已通吿在華天主敎士六十人助同當地人士組織救災會並吿芳澤公使願以前服役大戰中之天主敎看婦多人聽令調用顧維鈞已電日相弔災 
　　五日香港電香港中華日人已組織地震賑捐委員會定明日由亞后號運米五百噸至日 
[各國賑救日災記]  
　　四日倫敦電英外相克松向日使林權助陳述英政府之同情並吿以凡英政府所可爲力之處當盡力爲之 
　　四日倫敦電英皇電致林權助弔問日本災狀太子派特羅特羅三問林權助述其同情並以日太子安寗爲問 
　　四日倫敦電孟却斯德指導報論日本地震謂日本災狀如不言之過甚則可與法國所遭之兵禍相比較其所遇各種損失似較日俄戰役爲甚環顧太平洋似國力比例之變更不久將有影響而現有政策之變遷或將隨之俱來今日乃人類同情之日各國人民須知即使日本確已疲弱或暫時未能自行保護要未可乘其不幸而取外交上之便宜也在日本力弱時代似應優待日本與其力强時同云 
　　四日倫敦電英艦隊已奉命盡其力所能至襄助日當道英紅十字會電致日本紅會弔慰並以英國紅會可否助救災民爲問救世軍布資將軍已匯欵往上海開辦日本振務居比羅島航空部電稱昨晚十時有劇烈地震今最三時與四時半又有勢較和緩之地震 
　　四日倫敦電倫敦市户稱已開募日本災民賑濟金　　四日倫敦電日本奇災見吿而意希風潮未靖市塲遂呈疲勢日本證券尙未大受影響因損失詳狀尙未確知故也日本債券低落一二磅音惟東京電氣債券及東京市政債券則跌落甚巨保險公司之義務雖有地震除外之規定然倫敦市塲在財政上仍將大有關係因日本若干建築特别保地震損失之險也如橫濱大旅館保地震險十一萬五千鎊橫濱聯合俱樂部亦保地震險八萬鎊統計地震險之總額約二十五萬鎊每年收險費百分之一昨有多人以地震險費相問險行已抬高險費至百分之二水險公司亦亟欲知與其財政有關之消息　　四日華盛頓電上海美總領署證暫橫濱外人死傷甚多之説白宮消息柯立芝總統决計美政府須將其所有力量供諸日當道以救濟地震災民刻在遠東海上之郵運局船隻皆已奉命從事賑務美紅會已發起募五百萬元捐資者已源源不絕全國影戲塲及劇塲現皆襄助籌集賑欵 
　　四日紐約電救世軍聞東京救世軍職員設備悉喪失於地震災中之報吿後即宣布籌募日本難民賑濟經費五百萬元 
　　五日長崎電美驅逐艦二一一號最先載賑品駛抵神户青島消息美國遼東艦隊已離烟台前往橫濱馬尼剌美艦亦赴日美船斯波康城號載麵粉六千噸泊於神户因接美政府訓令着將全數麵粉賑濟災民故該船今日已赴橫濱矣 
　　四日馬尼剌電軍需部海軍部晝夜辦公備賑物交二運送艦運往日本定明日午後啓椗尙有一艦大約將於星期五日開出海陸軍醫組織之救濟隊由陸軍少將里特氏主持一切 
　　五日上海消息美國新聞聯合會已託路透電社致電日本弔災 
　　五日香港電美總領事已應神户美人公會之請開募日本賑捐昨日午後已匯去第一批計一千五百元 
　　四日倫敦電莫斯科電稱齊吉林代表俄政府發電弔問日本朝野俄報稱俄人聞日本災狀大爲感動並想及一九二一年俄國伏爾嘎省之奇荒俄政府已諭令海參崴設法救濟 
　　四日北京電秦皇島美巡洋艦隊奉命載賑物赴日寓東京各國人民之存亡其使署尙未接有消息政府派代表至滬與總商會等團體協籌賑務政府現促新任代使施履本速赴東京查報災情 
　　四日羅馬電意巡艦開拉白里亞號奉命立刻由上海開往日本以其所可能之助力供諸日本當道 
　　四日北京電協約國退伍兵大會今日通過案向日本表示同情並向日本退伍兵陳述大會願盡力襄助之意 
　　五日香港電此間葡人現組織日災救濟會 
　　四日巴黎電法總統米勒蘭發電弔慰日皇 
　　五日匃京電匃國總理電致日相山本弔慰 
[意希暗殺大交涉]  
　　四日羅馬電意相墨索里尼氏今日在内閣會議時聲稱國際聯盟會絕對不能解决意希交涉聯盟行政會明日集議時意代表將仍持聯盟會無權受理此問題之説如行政會以爲有權受理則意國惟有退出聯盟會耳意相言及國外批評謂英國報纸一大部分之態度已使意國民情大爲訝異云 
　　四日日内瓦電國際聯盟行政會因意代表薩倫特拉氏之請將意希問題展至明日再行研究意代表基拉狄氏今日可由羅馬挾新訓令返此薩倫特拉氏稱柯夫無辜人民之死傷當由柯夫總督負責因死傷皆發生於聞有兵士在内之砲臺也該總督會謂渠將抗阻意兵登岸渠曾受意艦將砲擊軍事目的物之警吿云英代表薛西爾氏主張宜令希代表報吿一切意代表反對之行政會卒允希代表提出書面文内請行政會派中立國代表一二人監督被吿者之審問並助調查委員會之進行又請行政會訓令以希意及中立國各一人所組成之委員會從速集議於日内瓦以便决定受害人家屬應得之賠欵希臘願先將意幣五千萬里爾存於瑞士銀行以爲將來立即照付賠欵之擔保行政會接希臘此種提議後頗爲寬慰 
[各國近事記]  
　　四日希爾新福電莫斯科半官消息俄當道爾雖有大批糧食已集於各口岸之説今决計禁止糧食出口聞俄國北部中部農收較晚 
　　四日倫敦電華茶輸入英國之數在六七八三個月内較去年同期增多一倍每日電聞論及此事警吿讀者於投資購買茶公司股票之前宜有極愼密之考慮雖目前非常價格本季中或可維持但零售價高即可阻遏銷路今英國雖有優待印茶之税率然中國尙能以較低之價供給若干百萬磅之優茶目前印度與錫蘭茶公司股票有百分之十之利息但市况如常時恐利息僅能有百分之二三耳 
　　四日倫敦電德馬克今日落至每七千萬枚兑英金一鎊 
[中國時事記]  
　　四日漢口電聞南北軍已商定合同南軍駐湘北軍駐鄂各不相擾此間人民對於時局並不恐慌 
公電 
　　天津段祺瑞通電何護軍使岑雲階先生唐少川先生　　 
馮夢華先生申報館轉各法團日本東京橫濱名古屋一帶地震海嘯都市爲墟華僑學子亦罹浩刼警電傳來不勝震惜竊思救災之誼重在恤鄰而况泛舟之賜拜於往歲祺瑞久耽禪悦饖溺未忘屬在同洲悲憫更切獨慙駑下無益推施願賴慈仁共謀匡濟諸公願力素閎慈譽久著一經倡率立見昭蘇茲特聯合在野同人發起救災同志會廣爲勸募以濟危急務乞力予提倡俾資集腋如有成數即希電復臨電惶迫竚盼德音段祺瑞文 
　　馮玉祥通電各報館均鑒臨城刦車一案擄及外僑變生不測在當時肇事匪人不過挾外僑以爲逭死之計并非有意與外人爲仇事實具在可以覆按當肇寡之始我政府當局及軍民長官與各處人民團體一致苦心營救先使外人出險已足表現我國人民對外之誠心迨至事平之後我政府當局又復懲前毖後汲汲焉組設路警痛剿土匪力圖善後方謂可以得各友邦之諒解予以相當之援助迺不意竟有鐡路共管之案公然提出於外交團强作問題加以研究其所持理由以匪軍行動似庚子拳匪殊不知臨案性質與拳匪大不相同拳若係受清廷命令專以仇殺外人爲事此次乃匪人挾外人以爲重相去何啻霄壤假使照彼辦法侵我主權是何異牽牛以蹊人之田而奪之牛乎且觀世界各國無時不有改革即無時不有少數暴徒擾亂地方加害外人之事我國之僑居各友邦者其被害於外人尤屬指不勝屈總之鐡路爲我國内政毫無外人置喙之餘地姑無論其任何措詞尙與國權有損我政府與人民當認爲一種大不祥之言其侮辱我國特甚應示以最堅决之答復藉令彼猶肆其無理之要求我全國人民誓死不能承認務乞諸公對於此案一致主張促野心家之反省倡正氣於天壤國之存亡在此一著臨穎神馳佇候明敎馮玉祥叩支印 
 
 

Page 7

 
 
第一萬八千一百五十號;中華民國十二年 西曆一千九百二十三年九月六號
星期四 * *國外要聞 
[日本大地震損害紀（四）]  
　　　中國使館被燬已確 
　　　華人送往大阪神户 
　　　橫濱全市確已全滅 
　　　東京全市約燬其半 
　　　東京地震六百餘次 
　　　東京方面 
　　各使館被害狀况五日電通社東京電東京各大公使館被害狀况如荷蘭公使館半燒中國公使館全燒美國大使館全燒英國大使館本館半燒同大使代理哈劉杜氏官舍全燒法國大使館全燒意大利大使館半燒瑞西使館破損惟人畜尙無死傷 
　　華人被難之情况五日東方社大阪電關於東京橫濱等處之在留華人之情况據避難民所談凡華人及外人之生存者悉收容於災民收容所内受滿足之待遇正陸續送往神户大阪云 
　　東京焚燬約一半五日電通社東京電據震災局截至四日夜所調查東京市内燒失家屋二十五萬户全市之約半數歸於烏有詳細如下［本所區深川區］只留數家餘全燒［神田區］全燒［日本橋區］留數家餘全燒［京橋區］留存浜離宮·石川島·佃島一部餘全燒·［淺草區］留下淺草·觀音·及專賣局餘全燒［下谷區］二長町·竹町·御徒町·西町·南北稻荷町·東町·西黑右門町·南大門町·仲町長音町·山伏町·阪元町·中入谷町·豐住町·金杉町·龍泉寺町·日本堤三輪及夾在此間之數街全燒［本鄉區］約燒四分［小石川區］砲兵工廠全部·新諏訪町·江户川町·大和町·仲町·小日向水道町·一圓全燒［四谷區］燒去一部［赤坂區］燒去三分［麴町區］燒去大部分［芝區］燒去大部分［市外］則南千位三輪寺島村（向島）吾嬬村龜井户大島町市塜町早稻田大學一部澁谷三河島大崎町燒失中或由海嘯全滅 
　　海軍水路部全燒五日電通社上海消息據船橋無線電報局發上海所感受無線電報海軍水路部全部燒失 
　　三日間地震次數五日電通社東京電東京地震冋數截至三日午後六時止共震二百餘次 
　　截至三日之消息四日東方社北京電四日午前十一時隻橋無線電接原町無線電云二日午後四時四谷新宿等處尙在延燒保一面延燒至青山者於三日晨尙未息起於淺草本所深川之火災焚燬吾妻橋廐橋兩國橋延燒至日本橋京橋神田各區本鄉之火災延及帝大麴町之火災延及内務省赤阪之火邺 
起於田町延燒至新町永田町二丁目安全地帶惟有芝區本鄉麴町牛込四谷青山之一部而已倒壞及焚燬之大建築物如已報外有高等師範第一高等學校會計審查院島津公邸有栖川宮邸中國公使館日本銀行尼哥拉伊會堂築地本願寺等新聞社方面則除都新聞東京日日報知爲安全外其他盡倒壞或焚燬即幸免於災之新聞社亦因機械破損不能出版宇都宮高崎水户之各聯隊旣向東京出兵又吳鎭守府以軍艦二隻由大阪載米六十萬石至東京云 
　　四日午前之消息四日東方社北京電四日午前十一時雙橋三井無線電接原町無線電云入大學病院之患者七八百名全部焚斃宮城特爲避難民開放司法海軍省大審院衆議院東京府廳帝國大旅館幸免於災日本銀行三井銀行安田銀行第三銀行及其他銀行悉付一炬 
　　一日至五日消息五日東方社北京電四日午後四時雙橋無綫電接原町無線電云京濱之震災由一日正午起至午後一時之間殆將市之四分之三焚燬破壞當時地震計雖示十二糎之强勢之震動然因此而死者比較的少數至財産之損害則難以測知目下外人之救護所設於帝國大旅館邦人皆集合於市内各公園道路以求救助又市内秩序幸已恢復掠奪等事絕不聞有發生 
　　燒後之三井銀行五日電通社上海消息據本埠三井銀行所接電係五日三井公司本店特派員通吿神户支店者據云東京三井銀行雖於二日亦殃及惟行長以下行員皆平安且重要文書亦全部搬出又云東京市之損害不如世間所傳之甚 
　　被難者免票坐車五日電通社東京電三日午前十時東京大雨在市内各公園宮城等災民旣無天幕可避即所帶唯一所有物亦淋漓不堪恰逢日鐡道省發表不必買票可搭乘火車赴全國各地於是各站災民爭先恐後一擁上前至有攀上火車頂絕不慮及危險混雜不可外狀 
　　帝后尙在避難中五日電通社上海消息無線電海軍省副官發致鎭海要港部據事務局電達京城糧食品長官日皇皇后仍在避難中 
　　入市資格之審查五日電通社上海消息據朝鮮丸山警務局長致上海尾田通譯官電云五日午前一時門司鐡道工程課長所曾有電致京城鐡道局大意謂沼津以東及中央線鹽尾以東因地震不通名古屋鹽尾須經篠井高崎始得抵川口町東京市内發表戒嚴令其入京資格㈠須有公務者㈡携帶食糧者家族住在東京有歸宅㈢必要者始得許可入市然尙須官廳嚴行審查具備以上條件者得買票至東京附近車站 
　　東京戒嚴令三條五日東方社大阪電東京市内現佈戒嚴令㈠帶公務者㈡自携帶食糧品者㈢東京市内有家族必須歸宅者如下經官憲之審查槪絕對禁止入市 
　　高橋諸人均無恙五日電通社東京電一時喧傳壓死之政友會總裁高橋子以下幹事二十餘人後詳細探聽始知並未壓死 
　　埴原大使之弔慰五日電通社上海消息無線電埴原駐美大使致外務大臣關於此次震災特請外務大臣轉奏日皇並伺候天機又致外務大臣電接東京方而災情重大之報帝國臣民同深悼痛茲特敬謹致電弔慰並靜待後命 
　　三菱大倉均無事五日電通社上海消息據由大阪四日發致上海三菱支店電報三菱本社三菱銀行尙無事僅燒去深川倉庫及越前倉庫社長滯箱根幸免於難又丸之内各建築尙安全同日東京電本地大倉支店接到大阪四日午後四時發電報東京本社及幹部尙安全無事惟橫濱電汽工場則燒去一部大阪店員特於四日午后五時由名古屋坐山王丸赴橫濱救濟 
　　防制韓人之活動五日電通社東京電警視廳於四日更發布吿目下所最急者當在物資供給現政符正努力採辦不遺餘力且已得有圓滿效果對於市民之分配已綽有餘裕惟望諸君少安母躁平心靜氣勿爲再震及鮮人暴動等風説所惑如有疑惑可質之軍警當局總之務必以平靜爲主絕不可亂動也又同日該社上海消息無線電朝鮮遞信局長致遞信大臣滯留東京之李王世子是否無恙乞查悉又訊無線電船橋致橫須賀海軍參謀長目下雖無變動然鮮人羣集頻謀下軌時有襲來之虞市民甚感不安望急派陸戰隊前來護衛又東方社五日大阪電關於此次震災之京濱間狀况種種風説隨之而起甚至流布不逞鮮人之襲擊橫須賀説及社會主義者活動等之謠言現據本社（東方通信社）社員今日之實地精密調查謂東京市内橫濱橫須賀等各處目下於嚴重之戒嚴施行之下秩序全然恢復現正專心努力於罹災者之救護云 
　　各地救援之彙報五日電通社上海消息無線電海軍省副官發致吳海軍副官現奉陸軍大臣面諭命轉飭大阪陸軍糧𥞊支廠長速調查魚肉食鹽乾菜等可採辦若干急盼電覆又軍需局長發致吳參謀長東京方面揮發油非常缺乏目下汽車無從運轉乞轉飭燃料廠準備汽車用揮發油一百噸速送東京及橫須賀又海軍省副官發致吳海軍副官因陸軍省命令所輸送之鮮米須速行補充同前又第二艦隊參謀長致軍務局長謂關於救濟用品已在佐世保由金剛丸搭載獸肉一萬八千貫魚肉二萬貫毛巾七千二百件藥品消毛品及蠟燭三萬個又吾妻艦長致軍務局長已裝載罐頭三萬罐毛布三千枚藥材十七包准七日午後七時抵品川又佐世保鎭守使府參謀長致橫須賀鎭守府參謀長已由大島丸運青島凍肉二萬五千貫五日由門司出發逕赴橫須賀五日東方社大阪電第二水雷戰隊奉聯合艦隊司令長官之命於四日下午十二時由德山開往震災地方碇泊佐世保之金剛艦已裝載獸肉一萬八千貫魚肉二萬貫借用毛布七千二百枚藥品消耗品及足供巡洋戰艦一艘一年間使用之蠟燭三萬枝前往震災地野島艦四日旁晚入吳港將出動準備料理完畢即行出動寄港神户俟裝糧食建築材料後即擬開往品川陸軍省命令火速將朝鮮米運往震災地方關東廳於四日由貝加爾丸從大連運精米三千五百七十石罐頭食物一萬五千枚前往震災地方尙擬由奥地添載精米約四千石軍艦室户四日下午由舞鶴運乾麵包三萬貫罐頭食物四萬枚毛布一萬枚天幕五十具臘燭多量前往吳港鶴見艦四日下午運毛布五千枚帆布二千六百五十疋臘燭三萬支麻線三千四百啓羅邁當前往吳港 
　　貴人生死之判明四日東方社大阪電曩傳薨逝之良子女王及寬子女王今已判明安然無事又相傳閑院宮及閑院宮妃之薨逝今亦確知平安無事五日電通社東京電松岡弘毅園田幸吉兩男爵均壓死於相州葉山之松岡别邸 
　　新劇家澤正燒死五日電通社東京電曩因犯賭博罪拘留象瀉署中之有名新劇家澤田正二家因火燒死 
　　水道電燈已復舊五日電通社上海消息無線電四日夜本鄉小石川及濱橋町一部已點電燈全市水道復舊 
　　京濱死者二十萬五日電通社上海消息無線電據内務省調查東京市死者十萬橫濱十一萬負傷者無數 
　　三銀行幸吿無恙五日電通社上海消息據本埠朝鮮銀行所接本行電言東京日本銀行損害輕微業已照常營業台灣銀行本行亦無恙朝鮮銀行東京分行是否安全尙未有消息惟綜合各種報吿似亦無恙 
　　兩檢事開始活動五日電通社東京電四日南谷檢事隴川檢事與書記官同往警視廳與總監刑事部長密談良久旋即坐汽車向某方面活動云 
　　死傷者又一消息五日電通社東京電五日午後五時日内務省癹表此回東京震災死者三萬負傷者數十萬倒壤家屋三十五萬户 
　　日皇族遺骸運京五日電通社東京電閑院宮殿下於四日午後八時隨同王女殿下遺骸歸邸此外皇族遺骸現尙未能運京 
　　日皇又賜給木材五日電通社東京電日皇對於此回震災至爲軫念前下賜内帑一千萬元茲冉命從御林採木材賜與東京及各縣災地專用於建造棚屋 
　　美大總統之唁詞五日電通社上海消息無綫電埴原駐美大使致外務大臣九月三日午后三時赴美大統領之招大統領當即鄭重致詞曰此次對於貴國震災深爲悼痛公式應酬已由國務省通知茲特請貴使面致哀悼之詞至此次災情重大對於日本皇室及國民凡屬人類應一洒同情之淚美國務必竭盡能力講求援助之道本日已向美國國民發表救助意見不日當有具體辦法也埴原大使亦深致感謝之意並謂大統領厚意自日本皇室以及政府國民宜同深感謝旋即辭去 
　　山本慰留各職員五日電通社東京電山本内閣舉行親任式之後即慰留各省次官各秘書官各局長官警視總監等共支危局不更動一人 
　　災後各黨之擁閣五日東方社大阪電此次地震最顯著之事實即從來由政治的見地對於山本内閣之施政方針預聲明反對之各政黨及一部分之新聞社等今已一致聲明擁護山本内閣不期而舉國一致努力於帝國之復興一事是也此事爲日本國民之感動最强者云 
　　京濱損失之别報五日東方社北京電據本日由大阪府知事致芳澤公使電云東京市被燬房屋二十萬户死傷者十五萬橫濱市全部燬滅死傷者十萬又四日朝日電云爲視察震災之狀况而於二日由大阪出發之朝日新聞社之飛機力排萬難從東京之空際將災區實狀視察攝影於四日上午歸着靜岡細觀攝影則東京市内下町全燬祇餘山手火之一部得以保全即深川本所淺草京橋月島日本橋神田麴町盡歸烏有芝區則自芝公園附近以東麻布區則飯倉邊一帶赤坂則自虎門起延至赤阪見附一面沿外濠線延燒至四谷牛込本鄉則帝大以西一帶小石川則沿大塜線一帶下谷除上野公園谷中墓地以外皆被燬此外之飛火延至江户川終點附近及新宿之大木户附近橫濱神奈川全滅又五日朝日專電云據二日上午十時之調查東京死者一萬有負傷者十萬人焚燬房屋三十萬户地震次數至三日晨止共六百十二次 
　　三井營業部被焚五日電通社上海消息據由名古屋四日午后七時二十分發致上海三井物産電報該社網事特派員發致名古屋電一日正午東京激震市内燒去三分之二牛込四谷芝麻布小石川本鄉麴叮之一部分外餘皆全滅三井營業部全被焚燬惟社員幸已早先躱避 
　　　橫濱等處 
　　橫濱已全部倒燬五日電通社上海消息橫濱市除商業會議所海員渡航審查所外餘全部倒燬 
　　橫濱正金行無恙四日電通社橫濱電橫濱正金銀行本店尙安全無恙 
　　步兵赴伊豆救援五日電通社上海消息據朝鮮丸山警務局長致上海尾田通譯官名古屋東京間聯絡飛行之結果第三師團參謀長即電吿名古屋師參謀長謂宮城田母澤一帶安全無事市中未燒失者僅牛込四谷小石川一小部青山大街以北而已深川南部因海嘯被害甚重市内已宣布戒嚴令橫濱橫須賀全滅二日午後北風迄未休止箱根以東而尤以雲除東京一帶之天空火熖上騰不能飛行三日天氣更惡飛行聯絡遂爾中止又第十五師團特派步兵衛生隊赴伊豆方面救援 
　　海軍方面之出動五日電通社上海消息無線電二十五驅逐隊司令致海軍大臣已遵命率二十五驅逐隊駛赴吳港又二十七驅逐隊已於四日午后六時三十分由佐世保開赴吳港 
　　軍艦避道橫須賀五日電通社上海消息據船橋無線電軍務局長發致佐世保鎭守府參謀長現在軍艦知床無容取道橫須賀 
　　大連銀價之陡漲五日電通社大連電大連銀價忽然暴漲現貨日幣一百五十元九角五分期貨百六元三角云 
　　各師團倉皇出發五日電通社伏見電第十六師團之三十八聯隊接得日陸軍大臣之命於今早五時半搭乘軍用列車開赴神户再搭乘景福丸於九時開赴橫濱同日豐橋電今日下午動員令命第十五師團騎兵第四旅團野砲二十一聯隊乘馬帶機關銃出發 
　　最劇最速之災區五日東方社大阪電大阪朝日專電云震災以國府津大磯橫須賀爲最劇橫濱僅三分鐘殆已全滅 
國内要聞 
[北京特約通信] [  愈風]  
　　時局沉悶中軍事醞釀之癥結 
　　密雲不雨之時局内中當然有許多醞釀曹家大選南北國會雖鑼鼓喧天尙非正戲其沉悶之裏面實爲全武行之脚本方在編排中具體形勢固非我輩局外人所能言而亦有可以窺見者請略言其癥結之所在 
　　今日談虎色變之事人人知爲江浙間之風雲然齊不能打盧盧不能打齊有同樣的説不出之苦衷故和平公約兩方可以簽字但齊雖自知不能打浙而直系則念念不忘且本來計盡亦不在由蘇進攻蘇齊日前電保曹津五解釋江浙和平公約謂只江蘇受其拘束而蘇滬進兵牽動外交本不可能則亦非眞受限制至江蘇以外依然一無妨礙此固津保方面相視而笑莫逆於心者也津保之攻浙計畫亦不眞用北兵但將北兵一部駐紮皖南處督戰地位以使皖軍打先鋒勝則督同前進敗則元氣不傷此仍吳佩孚前年以靳旅鄂軍攻岳之方法現在二十三師雖未南下而個中消息其幹部人物確已陸續南行布置一切皖南鎭守使王普雖不欲戰而果有北兵從後方相逼亦不敢不從返觀對方則曲某南下練兵助浙防皖未必不確天津段派以皖人資格亦對於王普有密使聯絡勸其反直旅京皖人則一面致電馬呂使拒客軍入皖一面派人與王普接洽囑其對於政潮取中立態度勿禍鄉里馬呂王雖虚與委蛇然地位要緊仍看直派顔色欲望其加入和平公約恐非如蘇浙之易此皖浙之交危機一髪者也 
　　雖然直派所急欲估有者仍不在皖而在魯魯境諸將如鄭士琦吳長植等與段派接近爲直派所注目且田中玉地位動搖易督之事將爲導火綫吳佩孚不主罷田即防此著但旣不委心於山東諸將而其地又握津浦中樞如用兵江南而山東有變則首尾將不相顧故仍欲以王承斌移督山東將該省收入掌握一星期前曹邊諸人之秘密會議已决定王承斌督魯陸錦長直將分付高吳提閣議發表矣而王自以布置未周力主暫緩遂以中止現在所秘密布置者即廊坊之二十三師將由津浦南下以北苑之第九師塡防又董政國彭壽莘各軍亦有移動由天津至山東則已由權力所及之津浦局附設長途電話頃已通至濟南且聯絡兗州鎭守使張培榮加以剿匪副司令名義欲使之牽制吳長植一俟布置周妥由直至徐皆遍布直軍以與陳調元相接王陸之令即下矣至於四省剿匪總副司令之任命出於曹吳之電請豈眞爲臨案關係剿匪護路乎蓋山東旣爲直派所認不可靠之地而蘇境之徐淮海安褔方面各要人皆有潛勢力久傳人口茲特藉臨案機會用剿匪名義一面扼山東南境以箝制魯省各軍一面又以辦匪爲名搜索潛伏之安系勢力完全爲津浦路徐濟一帶之防禦計也此一面如此他方面當然亦感受苦痛魯境各軍苟有不甘何能相保無事故兩方之用功夫似爭此生死關頭之一著而其危急尤甚於皖浙也 
　　至於京漢一綫全在吳佩孚統轄中前此吳雖曾於胡靳諸軍因聞有蜚語加以詷察而現時尙無破綻但近來吳氏之全副精神用於攻川一役楊森趙榮華等業已深入而局勢忽變楊森陷入重圍中入川之北軍潰者散未潰者亦退至萬縣以東吳氏營川所費甚巨而此次之損失合軍械計之當不下千萬川東旣不能有鄂西防務遂吃緊異常加以滇軍已至銅仁入湘入鄂皆有路可通長江上游大足攖吳氏之慮吳久欲使胡景翼移鄂援川而商量數次胡均未肯蓋陜軍善戰在吳馮諸軍之上不過陜軍官佐以至兵士皆有懷鄉之心願歸陜不願赴鄂聞吳氏近數日中尙計畫鄂西事未有定計也湘戰方起吳正作援趙凖備而忽有此大傷元氣之事日前曾主以孫傳芳爲長江檢閲使駐紮武穴現在此説又起但孫氏爲人各方皆不甚委心而津保以其與吳光新曾毓雋往來尤在躊躇之際是則長江上游亦大有問題也 
　　至於東北方面奉直和議已歸停頓而津派仍積極進行津派計畫只須榆關無慮即可移全力對浙而奉張表示則謂直如攻浙彼决不甘緘默必説幾句公道話因此一層或可稍紓東南之危禍但外間謠傳奉軍如何移動如何凖備一如直奉之間即將破裂者亦决非事實故今日之武劇排演似尙不在楡關喜峯間而吃重於長江及津浦綫也（九月三日） 
[補充閣員説又中變]  
　　喧囂兩月之補閣問題因幕中情形之複雜四遇環境形勢之惡劣迄今尙無完妥之辦法前日閣議席上雖有齊耀珊長農黃郛長敎金紹曾之陸次代部之决定但迄今尙未發表其内部復有變化殆無疑義據聞齊氏長農雖已確定然夢想經年之袁乃寬仍作最後之奪鬭冀有挽回之餘地惟袁鄙吝性成絕不肯輕拔主毫高吳等見其無可利用遂以徵及齊耀珊齊爲吉林人雖非奉張嫡派人物究帶有奉系色彩此次入選實因農商銀行有可利用之處齊本人自内長下台後賦閑經年值此機會本人亦擬出山惟洛方因齊氏與奉天有關係頗爲反對黃郛與張紹曾交誼過密倒張派亦挽反對之態度洛派與倒張派態度如此農敎兩長一時又不能發表矣 
[曹錕努力接濟援粤軍]  
　　最近粤戰西北兩路均無甚重要東路戰事較遽然止於博羅一帶一時亦殊無解决之望然保洛對於粤戰始終以爲不足慮近日接得粤軍第四師師長陸宗宇等電略謂桂軍及陳軍均在節節進取孫文失敗在即請電飭各軍同時並進並從豐接濟械彈以便一鼓平定粤局等語關於作戰計畫並由沈鴻英等有詳細之報吿曹錕遂决計大舉援粤特電高凌爵等接濟援粤各軍餉械其分配方法陳炯明軍得子彈百萬餉三十萬沈鴻英得子彈百萬餉四十萬陸榮廷得子彈八十萬槍一千五百枝餉三十萬預料陳炯明等取得此項接濟後東西北三路戰事又將延長矣 
[京地審廳又將罷工]  
　　京師各級法庭欠薪已達六月前此亦曾罷工數次不久即行復工最近一星期前地審廳又有人提議罷工特以政府方允籌畫不便實行故未通過前晚（一日）地方審檢兩廳因政府籌欵迄無着落又在廳内開全體大會討論此事僉以薪俸積欠過久初尙恃崇文門及本廳司法收入爲挹注近則崇文門欵已難照撥司法收入則已抵押無餘政府對此又毫無維持誠意不得已只好再行罷工其中如書記官承發吏之流主張尤爲堅决當即一致議决自下星期一日起（三日）兩廳一致停止職務倘政府不能籌一根本解决辦法即决不復工云昨日司法當局得訊後極力勸解但兩廳職員仍堅持前議罷工之舉恐不易取消也 
[北京國語統一會年會之經過]  
　　國語統一籌備會係前敎育部附設之讀音統一會所改組本年八月二十八日在北京開第五次大會各省區均派代表到會因敎育部罷工會塲改在注音字母傳習韻事項字體事項詞書事項敎學事項推行事項五種到會者共五十餘人除錢玄同黎錦熙汪怡王樸爲本京會員外多半爲各省國語行政人員或國語敎員相聚一堂開誠討論各述其歷年所得經騐故議决各案多半與國語敎育前途有所增益茲略記議案内容如下㈠音韻事項對於音韻有人因注音字母中之『尢　弓 
　』四母須改正及歸併者但衆議以注音字母推行未廣以暫勿更動免生阻碍爲宜 
　　㈡字體事項注音字母之字體除楷書可照敎育部公布書寫外其於行書草書尙無一定標準茲擬定草書行書各數種請敎部選擇公佈錢玄同君又提出改用羅馬字母爲新文字案衆以是關文字大革命恐爲時代所不許先從組織羅馬字母委員會研究討論着手 
　　㈢詞書事項現在全國所用之國音字典有音無義且注音有多不適用處爲當時敎育部忽促公佈以供急需者用者頗感不便决另組修改委員會擔任修改至關於國語詞類之選擇亦决委託該會已成之詞書編纂處編輯之 
　　㈣敎學事項敎學方面爲實施國語之最要方法該會對此認爲急要者爲（甲）實施注音字母拼音代替漢字（乙）中等學校一律敎授國語不應與國文分科（丙）敎授時敎師須用國語講解 
　　㈤推行事項國語推行不廣無可諱言今議决須進行者爲（甲）請各省添設國語指導員（乙）請各部通令郵務人員警士軍人衙役一體學習國語（丙）函請各大報改用語體文（丁）多辦短期注音字母傳習所（戊）多印注音白話書報 
　　以上各項總言之不外將來之改革與目下之推行改革方面則由語體文改爲注音字母拼音文而達羅馬字母拼音文也換言之廢文言文廢漢字而用羅馬字母拼音代替漢字耳現在第一步之改用語體文不但政府社會未能實行即就敎育界而論尙皆觀望不前若再以改用字母爲文字革命之運動恐更難收效故該會議之結果對於改革事項不妨作先一步之研究而對於推行現在大衆所公認之應用文及注音字母則已切實要求敎部逐條實施矣此該會經過之大略也 
 
 

Page 8

 
 
第一萬八千一百五十號;中華民國十二年 西曆一千九百二十三年九月六號
星期四 * *自由談 
一知半解[  榮宗]  
　　身體上無論何種器官愈多用則愈發達苟不用必退化 
[鄉村小名錄] [  拆檻書生]  
　　女子多名秀香娥及菊蘭等字初胎生女或名之「招弟」「阿招」欲其次胎招弟也生女太多或名幼者曰「滿」祈從此女生滿不再生也一種重男輕女之心不言自喩矣　　吾鄉名蛇丐曰「阿三」滬上名印捕亦曰「阿三」是則以阿三爲賤名矣 
　　小名中人「咬臍」者蓋始於白兔記「記取名兒叫咬臍」蓋分娩時爲産母者親口咬斷臍帶因以爲名此名頗奇特小名中又有「唔𠮨」「毛頭」二名「唔𠮨」二字即嬰孩之轉音「毛頭」言未曾剃頭之意蓋初生時父母以之名兒至長遂不更易也 
　　俗朋輩相呼多於名上加一「老」字如老毛水老順發之類所以示尊稱也長呼幼亦然 
　　唐人陸龜蒙作小名錄歷載秦漢六朝古人小名所載諸名近日鄉村亦有流行者如光武之名「秀」王濬之名「阿童」王忱之名「阿大」王臨之名「阿林」王藴之名「阿興」劉敬宣之名「阿壽」昭王曄之名「阿五」張敬兒之名「狗兒」游雅三之名「黃頭」鄉村小兒妄竊古代帝王名臣名號亦足以自豪矣 
[白牡丹之戲談] [  蘐]  
　　第六夕演蘇三起解出塲搖板聲清韻好叫頭在第二個天字上發音細而不寬頗合怨悶之意反板大致平穩於第五句之「但願得」上用半個節節高頗覺特别動聽出監身段極有尺寸毫不牽强二塲唱流水前先一嘆氣始開口唱於第二句及第四句上行腔巧妙（快處難唱足有工夫）念「起解了」三字清爽中又顯得悲切念好不命苦呀時表情亦足入後之慢板及原板均圓潤掛味至「洪桐縣内無有好人」時先即將棍擲地表示恨意唱完又手一指聲容相合又快板老爹爹後之哆囉起接「你是大大的好人」於你是兩字唱得比雙金蓮内慢板中之金武兩字同工（昨筆誤公堂二六内）胡琴上係五六若用五上或工尺即不適耳且將一「是」字咬倒亦可知牡丹於唱上用功之深矣 
　　聞牡丹帶一崑曲敎師曹心泉學問頗好四面觀音一劇即出其手筆此次將有新戲出現并聞先將盤絲洞一劇排演云 
[不答] [  會稽山人]  
　　㈠ 
　　空中來了無數的蝙蝠 
　　像飛機一般的只在津浦路上往來飛着 
　　問是爲着甚麽 
　　蝙蝠但微笑着不答 
　　㈡ 
　　睡眼惺忪的出了旅館門 
亂髮蓬蓬的歸去 
　　問昨夜做些甚事 
　　伊汪汪的眼睛只向着我一轉不答 
　　㈢ 
　　我的朋友在夜花園幽靜的亭子内 
　　呌了一壼茶櫳了兩隻盃 
　　自已却在亭子下獨自徘徊 
　　我見了問他等甚人啦 
　　他但向我微笑关着不答 
　　㈣ 
　　鞺∶鞺∶鐘鳴了 
　　考試的時間到了 
　　一個學生雍容的走進課室裏 
　　忽然落了一張紙片來 
　　慌忙的拾在袖子裏 
　　人問他是什麽 
　　他口裏説着「今天好冷呀」不答 
[虎字新辭源] [  陳抱樂女士]  
　　風從虎謂近日之政治大風潮皆由虎威所發也 
　　虎視耽耽其欲逐逐謂虎威注意「最高」問題其欲願乃逐鹿總統耳 
[救災恤鄰]  
　　不入虎穴焉得虎子謂若不如此爭奪焉得最高位也 
　　爲虎作倀謂助虎威演逼宮奪印怪劇諸人也 
　　勢成騎虎謂虎威對於最高問題現成進退兩難之勢也 
　　與虎謀皮謂今欲勸虎威不做總統其難如謀其皮也 
　　拆穿紙老虎謂虎威登臺後如一無建樹即可知其無用也 
　　虎落平陽被犬欺謂虎威將來失敗必受猪仔走狗等侮弄也 
　　虎頭蛇尾謂虎威現雖竭力進行最高問題終必垂頭喪氣無形自滅寗波人所謂「一塲嘸結果」是也 
[天干吳諺謎] [  徐碧波]  
　　（子）老鼠跳入米囤裏「吃不完」 
　　（丑）牯牛身上拔根毛「不要緊」 
　　（寅）老虎頭上拍蒼蠅「好大膽」 
　　（卯）兎子不吃階邊草「有義氣」 
　　（辰）睏龍也有上天日「好翻身」 
　　（己）打蛇打在七寸裏「有寸當」 
　　（午）好馬不吃回頭草「眞志氣」 
　　（未）羊毛出在羊身上「自騙自」 
　　（申）　猻戴了高帽子「像煞人」 
　　（酉）黃狼躱在雞棚上「大嫌疑」 
　　（戍）打狗要看主人面「留情份」 
　　（亥）貪賤買仔猪婆肉「眞上當」 
[茜窗屑墨] [  道違]  
　　魚係一種冷血動物若將佗放在釜中焙一下子亦能有熱度五分鐘 
　　軍人拏獲土匪當審訊的時候用那油鞭抽將二十一下使他身上永久留個二十一條有紀念 
　　蟬鳴之後其音必弱與吳大頭包辦大選同一聲調鐵拐李拖黃包車一年也賺不了幾毫錢 
　　下象棋用紅俥壓住象心再用砲將齊邊黑象碰過去那豈不成了一倜逼宮麽 
　　木蘭山廟裏的菩薩現在拾没都不管月前已往衛裏去了信士弟子請向那處去燒香（未蓋章） 
社會小説 
[人間地獄（一六○）] [  娑婆生]  
　　第五十四回黃葉初彫伊人不見弘基乍闢意見橫生 
　　柯蓮孫去後程藕舲坐定了問孫桐耘道行裏剛剛開門形勢很好爲什麽要提出辭職此刻没有外人有什麽爲難何妨直捷痛快的宣布出來孫桐耘見程藕舲如此説法忙道我此刻來也正爲此事説罷忙立起來將房門關緊又將門上銅閂閂好對程藕舲道行裏的情形開幕後居然有這様成績眞出意料之外我也知道倘是經理的人辭職當然逃不過外人耳目一定説是行中起了風潮於行裏前途必是害多利少即使換一個好經理來恢復信用起來也非一朝一夕之力程藕舲道旣然明白這情形那末請以行務爲重不必辭了孫桐耘道照現在情形我如不辭實實在在這經理位置有些當不下去程藕舲道爲什麽呢孫桐耘道别的不必説這總管理處的命令實在受不　程藕舲假意道總管理處有什麽命令呢孫桐耘道多咧多咧開行的那一天就是一疊的表式發下來隔了兩天又是兩封信催下來這幾天又有一封信來催程藕舲假痴假呆道催什麽呢孫桐耘撅著嘴道催什麽呢催趕緊塡表你想我們開銀行是做生意的做生意專門是對外營業的現在這個總管理處橫一張表豎一張表發下來今天一封信明天一封信催下來簡直是官塲衙門上司對下屬的態度試問於營業賺錢有什麽關係定不是將大家有用精神用於無用之地嗎現在我的地位狠難了倘然一一遵照總管理處的格式命令辦理我起碼要添幾位塡表抄帖的人方能湊手倘若不遵其不是違悖了總管理處的命令嗎我無可如何只有辭職之一法 
三言兩語[  鵑]  
　　北京專電説保曹爲進行大選困難巳患神經病在保站備花車一輛爲晋京之用病發時問花車來否左右以來了答之曹病始爽然若失他熱中總統竟熱到如此地步也忒煞可憐了但我以爲左右的回話還回得不好應當手舞足蹈的答道大帥早已坐花車到了北京早已做了一箇多月四萬萬人的頭兒腦兒大中華民國的大總統了那麽他的神經病包管不會再發咧 
　　介紹良友小説良友小説内容豐富凡上下兩册共二十一篇愛情社會兼而有之如向民國路九畝地口福華西藥行購哈得靈骨痛藥一瓶或制育良友一盒得贈一册云 
 
 

Page 9

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
 

Page 10

 
 
第一萬八千一百五十號;中華民國十二年 西曆一千九百二十三年九月六號
星期四 * *國内要聞二 
[北京法大實行敎授治校] [  靜觀]  
　　北京國立法政大學拒長風潮忽起忽落迄今並未寗息在敎員一方面除少數與劉彦接近外餘均表面上表示消極暗則表同情於學生前此所以未出頭露面實因有各種障礙不便有所動作今見彭氏已早去職劉氏仍復戀棧乃起而結合對於學校遂一變其消極態度而爲積維持所謂敎授治校一種新政策在北大施行半年頗著成效法大各敎員旣經一變方針純以合力維持學校爲目的商榷結果當然認定除採用此一策以外别無他法適該校評議會已届改選期爰由敎職員發動通函各方定期改組此時劉彦乃亦發揮其手腕欲藉此機會一爲利用蓋自度獨裁校長萬站不住不如困利乘便借改選之機加入一己心腹爲評議則己之校長地位旣可借此會以保全而對於學生之反抗亦可借此抵禦頗聞事前曾有一番組織但在學生方面得此消息亦復竭力設防大施反抗的運動並有宣言謂劉黨如果得勝定施以最後激烈手段迨改選結果劉竟大失敗計敎員當選十人職員四人共十四人只有職員中袁家蕃與劉表同情餘則皆與劉立於相反地位改選旣定新評議即日宣吿就職並將辦事規則略加修正内分四股㈠總務㈡財政㈢課程㈣調查各股之下復分細目均經分配妥帖規定每星期六開常會一次每星期内開各股會議三次新評議會宣吿成立以後特切實聲明關於學校對内對外一切均以評議會名義行之即此一舉已不管將劉氏校長資格無形取銷聞前日評議會開會時有人提議推舉數人檢查劉氏半年來用疑賬目已經通過其對於敎育部也陳明法校年來因校長風潮精神上頗受無形損失現已由評議會負責維持在政潮未平以前請暫緩任命校長查評議會此次大刀闊斧對劉毫不客氣所恃爲後盾者實在學生故開會以後對於學生屢爲好意的表示如籌設圖書館改定選科單位制聘用外國學者任敎授採用英文課本提高外國文程度此皆所以迎合學生之心理以期一新社會耳目據聞當評議會改選之初曾有學生要求加入三人或四人作評議員者嗣經詳細磋商發見許多難點因之作罷學生亦頗能諒解現已决定辦法准予學生向評議會建議會中可以酌量容納該校校長風潮當可吿收束矣 
[北京軍警搜查銅圓票來源]  
　　發現重大舞弊 
　　京城銅元票擠兑風潮發生以來經過多日雖有軍警長官設法維持及壓廹商民忍痛行使無如風潮旋平旋起迄難恢復信用而且市面上錢票不但不爲减少反更增多遂致商民等皆疑平市官錢局有極大之黑幕否則該局與商會每日在錢市上收買錢票一百泡何以票價仍事跌落多謂官錢局在表面上收回一百泡錢票而暗中又發出二三百泡人言嘖嘖終莫釋此疑團詎於昨晨（二日）竟被提署南營參將劉鳳藻將此中黑幕訪知原來係平市官錢局一班局員在某大印刷局私行印製大宗銅元票之弊劉參將當即會同外右一區警察署長説明其弊旋經該區茹養元署長與劉參將又派得力偵探官警等再爲縝密之偵查乃盡得其詳情因此劉茹兩人立即帶同官弁長警等先赴某印刷局查抄私印之銅元票當時抄獲已印竣二十枚一張之銅元票一百二十二萬張未印成之銅元票五千七百九十四張並將印刷局經理人某甲拘去旋又赴平市官錢局營業部查抄此項私印票紙於是又由官錢局内抄出北京字様的四十枚一張銅元票二十五萬張又二十枚一張銅元票一百九十五萬張又有湖北字様百枚一張的銅元票一百萬張天津字様的二十坆一張銅元票三十萬張十枚一張銅元票一百萬張又保府字様二主卞枚與十枚之銅元票各十萬張又張家口字様二十枚一張的銅元票一千四百萬張又十枚一張銅元票一千二百萬張此外復有財政部印刷局印成之各種銅元票一千二百十四萬二千六百零一吊劉參將茹署長旣將該局私印之巨額銅元票查獲後復將財政部印刷局印成之銅元票一併彙集一處標明數目黏貼封記斯時官錢局内僅有科員張紹圃其人並未外出於是立命軍警等將該員逮捕連同私印官印各票一齊解赴警察廳而去至於該案後情如何刻下雖未能逆料但案情巨大且爲商民所最切齒痛恨者諒當局對此證據確鑒重大之罪案當難爲諱也 
　　另一消息云邇來提署警廳各機關以錢票充斥市面屢起風潮故分派密探嚴查銅元票之來源以期查抄而安市面人心乃衛戍總司令密探前日（九月一日）早晨報吿該部總司令云街市充斥之銅元票實由宣武門外魏染胡同路西平市官錢總局發出今查明該局由去歲委託虎坊橋路北京華印書局代印十枚二十枚之薄紙小票濫行發售今春又改印五十枚四十枚及十枚二十枚之新式票極多現在除發出行使者外該局及該印書局尙存甚鉅設不速行根本封抄其禍不知伊於胡底蓋公家撥疑維持收買而該局依然濫印濫發恐收不勝收禁不勝禁也王懹慶得此密報遂由東四牌七條宅内乘車赴衛戍總司令部電約軍警各機關人員到部協商當時到部者爲提署聶憲藩·袁得亮·申振林·及警察廳董處長蒲處長等多人經王氏宣布探兵之言遂由聶憲藩密派偵緝官王克成·督察長樂達義·及衛戍司令部馬處長·會同南營參將劉竹溪·都司邢厚源·帶領巡緝兵多人到魏染胡同平市官錢局内搜查又南營游擊劉範五·西河護理守備孫福田·會同外右二區志署員·南營偵緝官高鳳林等帶同軍警到珠實市平官錢局營業櫃搜查又由提署派員會同南營東珠千總白洪賓·西珠巡緝官洪明·宛德山·劉恩壽·王占元·李吉升等帶同隊兵多人到虎坊橋京華印書局大樓内檢查王懹慶及聶憲藩等均在西珠市口總商會坐候三路官兵旋有回報所查之三處各存有未經用出之票劵非常之多候王之諭令當由王宣吿察明俱各上封拉往總商會聽候銷毀三處軍警得諭即入手檢查由下午三時查起竟查至夜内一時方始查竣計魏染胡同平市官錢總局存有錢票一百五十箱京華印書局印成未送之錢票二十八箱珠實市平市官錢局營業櫃存有錢票十二箱均已檢明其京華印書局所存之二十八箱經由警廳堅鎖上封而官錢局之大宗票劵不准封錮再請辦法王復派人向該局聲明此種錢票封錮後暫運在京師總商會存放俟錢荒平靖市面安定後依然准你們運回該局人員當時以本局事項向歸財政部主持本局未見該部公事不准查封旋由軍警各長官派軍隊長警分途看守至昨早王懹慶聶憲藩及薛之珩等面商張弧當經决定暫行封錮以候查辦旋又知會南營各長官派兵雇妥大車跟隨拉運此種票箱其珠實市官錢局之箱及虎坊橋京華印書局之箱昨日下午二時全數運往京師總商會存貯計共二十餘車之多每箱皆有軍警封條其魏染胡同平市官錢總局之箱至晚尙未運去一半聞非至天明不能運竣云 
[美公使舒爾曼蒞哈]  
　　華東通訊社消息美國駐京公使舒爾曼氏有來哈消息蔡道尹·警察管理處温處長·護路總司令部雙顧問·鐡路公司蔡處長·甲種商業學校范俊夫校長·勸學所張維中所長·商會陳紀清董事·均於八月三十日赴長春歡迎除蔡道尹因公赴奉外餘均偕舒氏同車來哈三十一日下午一點五十五分抵站時朱長官·張鎭守使·駐哈美國領事·鐡路局渥局長俄道勝銀行貝行長·本埠各法團代表·新聞記者·均在站鵠候首由朱長官登車表示歡迎餘人次第登車舒氏與歡迎者一一握手旋由朱長官率同衆人肅舒氏入車站食堂休息並進午餐舒氏擬赴滿洲里視察並與王督辦接洽一切明晨五時即須啓程故在車站停宿以期便捷在滿洲里勾留四五日再行返哈定於下星期三（五日）在美領事館招待哈埠各界人士並擬赴五站視察返哈約作兩星期之勾留聞范俊夫諸君在途中向舒氏云哈埠各界夙仰美國主張和平抱中美親善主義故代表前來歡迎並解釋中國接收中東鐡路不必需地畝之理由請其主張公道舒氏並無表示只云當詳加調查並聞舒氏此行以調查護路狀况爲最要目的云 
[魯議員質問私運銅元（鐡崖）]  
　　財政部設立平市官錢局原爲流通金融平抑市價起見乃往往以預備金之不足及其他關係而發生擠兑風潮近如此京清江濟南相繼擠兑若流行之傳染病然查濟南擠兑固與本地各銀號之報復不無幾分關係（ 
已詳前次通信）而預備金不足亦其一因該局自風潮起後即請督署護照並派衛兵四出收買銅元局長史懷少或乘機販運藉圖漁利亦意中事在銅元充斥地方收買若干尙不致生若何影鄉而銅元較少之縣鎭一經吸收則市面必因之吃緊滕縣逼近津浦路線商業繁盛因此該縣票號林立需用銅元甚廣自經官錢局派有吸收市面上頓起恐慌商會中人爲維持市面計立將該局運至車站之三萬餘串銅元扣不放行嗣該局長親往交涉兩不相讓遂起衝突經田督去電調停始得裝車運濟該縣商會憤激異常特聯合總商會要求當局澈底根究該縣省議員李某等三人亦以該局長違法背令及軍民兩長措置不當提出嚴重質問茲錄其質問書如下爲質問事頃閲報載官錢局員與督署兵士在滕販買銅元與商會衝突又接滕縣商會函開前因並囑速爲設法援助以平衆憤而資救濟各等情閲之不勝詫異查貴公署二一二五號通令禁止塡發販運銅元護照在案如該平市官錢局果有購運銅元之必要亦應遵照省令呈由財政廳轉請省公署核實發給以昭鄭重何以該平市官錢局四出販運銅元竟不遵照省令辦理而乃以軍署護照行之究係該局玩視法令欺朦官府抑係軍署違法與該局通同作弊此不解者一查該局不遵省令擅假軍署護照私運銅元已干例禁旣經縣知事電明屬實急應嚴予糾正以維法紀何以貴省長反嚴斥商會謂以督軍護照視同無物着速放行自墮威信此不辦者二查平市官錢局是否與普通商人一律應否遵守地方法令貴省長旣通令禁止有案何以獨准該局四出販運破懷金融而不依法查究此不解者三軍署擅發護照紊亂政紀已屬非法又何以假以護兵欺凌商民如果因是激起風潮破壞秩序究係由貴省長負責抑係督署負責此不解者四茲據上述各綠由認爲貴省長及督軍公署之措置法令種種失當疑義殊多謹依省議會暫行法第十九條之規定提出質問限五日内答覆此致山東省長態（九月三日） 
[趙恒惕出走後之湘鄂形勢]  
　　湘趙出走之消息今已徵實探其原因則爲戰事失利力不能支之故原來衡山一役譚軍不戰而走並非有所畏於趙不過誘趙軍蔣劉兩團之深入然後聚而殲之趙軍果中其計孤軍深入譚軍朱耀華黃輝祖及袁植三團則從後襲擊蔣團幾大半繳械劉團亦多不戰而降於是譚軍力從攸茶方面向長沙進展三十一日趙軍之在湘潭者忽然譁變長沙聞此噩信即異常混亂一日討賊軍第二路總司令張輝瓚率朱黃兩團由易家灣乘車直撲長沙長沙大震加以附近劉家台趙軍亦於一日叛攻長沙省垣僅有鄂軍團夏斗寅所部兩營不能抵禦趙見敵軍勢盛不可挽救乃逃往某領館由某領送上外國兵艦於一日午後五時許開離長沙是夜城内外槍聲不絕居民遷徙一空次晨第二軍長魯滌平入城出示維持秩序又分電譚延　林支宇宋鶴庚劉　等來省主持一切譚軍中右兩路已過湘潭大約今明日當可抵省也 
　　趙恒惕逃上外艦出走岳州後其部下軍隊亦多陸續潰岳據今日此間商家接得岳州私電謂趙軍紀律不佳城内商店多被搶刦趙又電令蔣鋤歐劉重威鄒振鵬汪磊唐生智賀耀祖等部從速設法退岳以待北軍援救並於出走前電致鄂蕭謂前線戰事失利凖備率部退岳請速派軍來援云云同時譚氏代表余道南亦晋謁蕭氏詢蕭對湘意見蕭謂余認湘事爲内部問題鄂省無過問之必要若湘軍不來犯鄂鄂軍必不侵湘余代表稱謝而退蕭又於昨午招武昌商會長呂珩伯漢口商會長周星棠入署吿以鄂對湘事已决定嚴守中立請勿誤信謠言以致搖動市面蕭旣一再聲明對湘嚴守中立是湘事於此即可吿一結束但據軍界傳説陸軍二十五師五十旅確已動員入湘該旅長陳嘉謨前日來省請示布置鄂南防務昨奉蕭命馳回原防並聞蕭囑陳若湘軍不來犯我務必勿先輕動是蕭之對湘僅在以武裝防堵湘軍之侵鄂若譚軍不越岳州或可保持湘鄂之原狀也至洛陽對湘之態度刻尙無所聞知外傳吳部第三師已有一部秘密入湘及靳雲鶚部第十四師業下動員令者均屬趙黨所造之空氣尙不能斷爲事實也（九月三日漢口通訊） 
[重慶通信] [  淵如]  
　　周西成攻渝軍隊又退 
　　周西成湯子模竄擾南岸之軍隊充其量不過三團人耳尙恐未必有此數也自本月二十日夜南岸發現槍聲銅元局爲周軍所估領渝中當局即下令戒嚴封渡禁止船隻往來至昨日（二十七）晨問黔軍猛撲過河川軍自上下駛鄂軍自下上開腹背夾擊而周軍遂大敗而潰周此次重來意在佔領銅元局詎料重要機器皆被工人走時拆卸故一無所獲周乃適用詐術擬惹起外交重慶對岸大半爲外國人所築洋行美孚洋油廠亦在焉周軍乃在美孚油池側以草縛作人形飾以軍衣軍帽意在使渝軍疑爲敵人用大砲轟擊炸裂油池交涉立起乃黔軍用望遠鐿觀之瞭然故未發砲二十六日夜深約三句鐘時黔軍用小划船六七十隻每船兩橈夫兵士皆臥於船中前數船並裝配機關槍猛撲以渡周軍用排槍射擊僅傷橈夫數人機關槍發砲掩護之得以登岸雙方激搏川北軍又從後抄來而周西成之軍逃矣聞南岸民間之誤中子彈者十餘人已抬入紅十字會醫治昨今兩日亦有傷兵三四十人抬到渝城醫治周軍遠竄而商民安枕矣 
　　當兩軍據岸而陣時揚子江方面無人敢渡僅有嘉陵江一河行人可往來然而重慶人所食之米與菜皆來自揚子江南岸米菜下得入城人民亦異常恐慌平時河水每挑售一百文至是售至五百文二十一二兩日因輸運各路子彈趕辦力夫城内苦力幾於搜盡挑水抬水者大半爲媂女兒童甚至各舖户學徒伙夫及飯館酒館雇傭均被拉去城防司令官何疇及巴縣知事呂心孚每日都親身出巡沿河一帶以免奸宄混入城中誰知天地間眞有不怕死者周西成有一兵士年歲稍大佯作瞎子每日入城從臨江門出入巡警見其行步甚快疑有别故上前稽查騐明非瞽者特喬裝作算八字人耳并在其身畔搜出周西成偵查證一枚已交到軍法處大約此人又自投羅網矣 
　　二十四夜由南岸射來巨彈數發一彈由中和銀行晒樓掠過擊傷茶房一人一彈落會仙橋盧南康宅小損器物一彈落南紀門蹲守使對門德茂榮藥棧穿過火墻打斷一棵後損一棵始落觸壞樓板並壯望板擊碎數方尺始入藥籠中幸未傷人又水巷子黃燈籠對門有餘洋行内陳姓家傭媂方起晨炊其臥榻適中一彈未炸裂江北縣城内紫雲宮頂流彈飛過某院磚柱穿一大洞亦未傷人周軍雖時以巨砲向重慶城射擊惟發聲之際細聆無緊口尖音據老於行伍者云係廢彈之無銅尖者理或然歟 
　　黔軍過河擊敵在二十六日夜問實則二十五日下駛之川軍黃驥旅曁上行之鄂軍宋大霈旅已抄襲到周軍之後方所以二十五日夜重慶上半城隱隱聞南岸背後槍聲疏密無定至天届明時大河上游大渡口至蘇家壩下遊銅鑼峽内外一帶步槍聲大砲聲至爲劇烈直至昨日如黃涉溪·鵝公岩·冋龍石·茅溪·寸灘·黑石子一帶槍砲聲更密如爆竹始而由遠漸近知渝軍之已包抄到南岸矣繼而由近漸遠知周軍之已被逐離去南岸矣周西成此次重來重慶商民並無絲毫損失特人民受些無謂驚恐周軍更無理取閙不論上行下駛之外國輪船皆令所部開排槍射擊外人頗有責言因之如大來喜等輪船開宜昌美國兵艦護送過重慶而架大砲數尊專向南岸周軍又不敢射擊袁祖銘以此等軍若不勦滅終爲地方之患刻已派三混成旅專勦周西成湯子模矣（八月二十八日） 
[蘇魯豫邊界匪訊] [  雲]  
　　徐州通信云陳調元往邳剿匪已二十餘日因交通不便故所得消息不成片段茲得親臨戰綫某軍官口述編誌於下本月七日陳使至邳即將各軍分成三支隊郭營長福有率該營全部附山砲機關槍并騎兵縣隊爲一支隊徐營長鳳春率該營及山砲機關槍騎兵等爲一支隊省警俴備隊第二團附楊冠灜率韓營朱營抽編兵士四百名附第五旅劉連長機關槍兩架及山砲騎兵等爲一支隊八日同時出發向邳北一帶進剿九日三支隧分路搜剿楊團附所率支隊自大道口出發搜至小湖子以西高梁地内遇匪三四十名匪見官兵驟至即鳴槍向西逃竄當經朱營長率隊追擊生擒悍匪劉四一名斃匪數名打下肉票三名以高梁隱蔽無從追及十日楊支隊向魯境狄溝出發至房莊北湖内遇匪百餘名向官軍射擊當被擊退及抵唐家堰聞報唐家廟孟莊候莊狄溝一帶均爲匪佔約有匪四百餘人官軍遂分兩翼進攻連奪孟莊候莊匪漸不支退出狄溝另佔優勝地勢死力抵抗正在激戰之際風雨大作匪遂乘機脱逃計斃匪數名追抵魯境蘭陵宿營服裝子彈盡濕十一十二兩日會同魯軍白馬兩營搜剿蘭陵附近各地據探報匪首趙成志董福樓謝慶和鄧廣四程良等各股匪竄至魯境宋疃蘇境石埠程村等處盤踞蘇魯官軍會同計劃分三路進剿中路楊支隊至宋疃遇匪二百餘名相戰一小時匪力不支同高梁地向東逃竄同時左路郭支隊亦在石埠遇匪接仗匪亦向東潰竄計共斃匪四十餘名生擒夥匪程長勝周文富李心遠等數名并獲匪槍多支陳司令因股匪雖經擒斃甚夥而多被逃脱遂發令限日砍盡高梁分派各隊保護連日大雨二十日始晴官兵游巡彈壓行抵孟橋見農民被匪追趕不許砍收高梁官兵即向前搜擊匪约四五百名佔武河紅圏圩西白家莊地勢抵抗官軍各支隊聞報聚攻匪遂向徐家橋退却官軍追擊至徐家橋聞匪首徐大鼻子大面張三王景隆趙成志董褔樓解慶和包三孟二把閣振三閣丙三程良周了頭（即周媽媽相傳爲女匪實非）等千餘名由魯境蘆塘山趕來援助該股匪故匪愈戰愈多四面向官軍圍擊官軍頗有傷亡時已至夜十一時幸官軍方面用機關槍猛力掃射將若擊敗仍退蘆塘山是役生擒悍若王思鄉等數名斃匪四十餘名打落男女肉票十餘名探聞蘆塘山甚爲險峻又因連日大雨四周極窪水深六七尺無法進攻匪巢須俟水涸始能會同魯軍痛剿也（一日夜） 
　　續函云蕭縣西境之匪自蕭春子被老洋人誘殺後范明新即北竄碭西及魯境蕭境一時頗稱安靜茲聞蕭春子之妻某氏仍領桿爲匪并發誓替夫報仇日前舉老大時有舉蕭春子之妻爲女老大之消息因第三旅路營駐紮山城集防剿認眞蕭妻一股不得逞遂往見范明新懇求帮助日昨范明新領碼子一千五百名重行來蕭内有馬車兩輛馬隊百餘匹鋼槍千餘桿標槍二百支并携帶肉票百餘名浩浩蕩蕩往來於蕭境西北各地皆穿軍裝儼如軍隊所過村莊搶掠一空園中梨實亦爲之摘食殆盡該匪等聲言將往永城尋老洋人血戰爲蕭春子報仇現鄉民往蕭城避難者絡繹於途云（三日） 
[蕪湖近訊]  
　　皖北來安盱眙泗縣等縣日前發現大股土匪馬聯甲即派一旅一團倪團長率領所部往津浦路線三界張八嶺兩處兜剿當將匪首周繼管徐開勳及匪夥童志友張兆清朱鳳城胡萬正胡業等拿獲訊據供認搶刦架據拒捕不諱匪夥童志友等均執行槍斃匪首周繼管等則解至蚌埠斬首剜心復解至三界示衆匪衆大半已竄往毫縣矣 
　　蕪湖各商帮前以謠諌繁與電請軍民兩長曁皖南鎭守使明白宣布宗旨以安人心馬呂復電皆謂以保境安民爲職志茲聞總商會又接皖南鎭守使王普復函略謂某方派兵假道皖南之謠乃甚囂塵上諸公近在咫尺早知其誣敝督理徑日復電亦已揭　和平旨趣大白天下至若鄙人方面則自當服從命令同黽勉職守保衛地方此心耿耿終始弗渝可堪瀝吿於我邦人君子者也 
　　　蕪湖總商會前以皖米在寗打包致蕪埠市面日形衰落業經電請蘇省當局打消此事蘇議會亦開會否决但現在由蕪運往下游之米在寗打包者仍居十之八九並有運動蘇議會打消過去否决案之説米商得此消处息擬日内在總商會開會反對冀達嚴禁皖米永遠在寗打包之目的 
　　和尙港米捐分卡被省蕪廬七屬同鄉丁幼平等搗毀後該卡長謝師衡即赴省禀控並向財廳請領槍械胡思義廳長因無槍械可撥乃商諸呂省長令蕪湖警廳就近匀撥若干桿袁廳長以該廳所有槍械共計三十餘桿而機件完全適用者不過十餘桿因此無從匀撥業已據睛呈復矣 
　　安徽自治籌備處評議會細則規定每年開常會一次現定於十月一日爲本年召集常會之期呂省長於東日電令蕪湖道尹房宗嶽轉飭所屬各縣原已呈准聘任之評議員先期來省以便届期與會房道尹奉電後業已轉扣縣評議員查照 
　　蕪湖勸學所長一職自吳松亭辭職後徐知事即委經子密繼任經君堅辭不就嗣由敎育界查世翰等一再敦勸延至三日上午十時始到所就職下午即召集城鄉區校長會議討論下學期敎育進行事宜 
　　蕪湖市農會以今庚四鄉田畝受災極重徐知事所報災情兩歧業經電省控吿財廳特派委員王雲龍來蕪調查王抵蕪後即與徐知事接洽一切已於三日偕同鄉農會員乾善蘭等親往四鄉實地查勘以憑呈復　　蕪湖警察廳長袁先奎刻因某項要公須與馬聯甲協商於三日晨乘招商輪赴寗轉搭津浦車赴蚌廳内日行公事委總務科長李杏蓀代拆代行 
[蘇當局覆京同鄉電]  
　　謂無軍隊移動 
　　江蘇旅京同鄉會日前致蘇齊韓浙盧張滬何等電云政潮陰險謠諑朋興幸諸公尊重民意愛護和平有公約之訂犬牙交錯之蘇浙庶免烽火之驚惟公約之有效與否全視公待等有無誠意爲斷近據報紙紛載遣將調兵有師旅可名有防線可指謂爲果確則與公約不符謂爲不確何以未得反證省民之生命財産非可爲一系政爭之犧牲道途遠隔眞相不明公等果有誠意敢乞各令部下靜守本年六月以前之原防如有移動一槪撤回並嚴拒客軍入境以釋羣疑而保公約 
　　齊韓昨復電云養代電敬悉軍隊調防事本常有惟兩省推誠締約原期實行倘有移防之事照約應互相通知斷難秘密調遣掩盡耳目至本省軍隊近數月來並無移動與本年六月以前之原防確無不符諸君雖遠在京華然蘇省桑梓之鄉如謂報載可憑不難查明證實事之有無似難盡誣若夫客軍入境有制止之義務約文明白可昭大信知承注念并以復聞 
[南京快信]  
　　兩長昨派交涉員赴駐寗日領事署慰問日本大災 
　　旅寗日僑因國内巨變多回國探視 
　　此問各團體擬公共組織急賑會以籌欵救濟日本災區盡恤鄰誼 
　　洛吳沃日復齊督電云新密卅一電誦悉川事比來北東兩道均在停息補充中尙無大變動最近北道克復保寗東道内江隆昌失而復得甫澄出山一部中立軍隊隨而來歸於事尤利現鄂軍黔軍大部駐重慶子惠所部駐瀘州劉積督駐巴中正聯合協進規取順綏至外間謠傳槪屬敵人揑造别有用意撮要奉聞即希亮察　　津浦鐡路局現定護路辦法車上添設崗位行駛探險車路警會哨特别尋常兩種快車上設探路燈招募民探均即日實行 
　　齊督昨訓令津浦滬寗沿路線各駐軍自即日起日夜派隊嚴密梭巡 
　　齊督杜總司令連日與鄂蕭迭電商長江上游防務聞將繼續派艦赴岳州駐泊 
　　北京再電兩長以英美抗議紙烟捐請暫緩施行惟蘇省以經議會通過且關敎育經費勢難緩辦 
　　嚴財廳長又電催各縣調查紙烟銷額委員限五日内趕緊報吿 
　　蔣敎育廳長特派李振夏陶堯鄭彤華汪潤爲蘇省敎育視察員刻正在廳討論視察辦法定十日出發 
　　私運蘇米出境時有所聞省議員劉昌威昨呈省廳請禁止寗米私運及變相打包以維民食 
　　財廳委藍世勳赴漣水阜寗會籌户籍經費胡仁駿赴無錫等縣籌户籍經費施廷章會辦江寗縣秋勘 
　　蘇屬税務稽查朱翼咋來省晋謁省廳報吿出巡情形 
　　常熟縣知事趙邦彦呈報兩長定二日赴各鄉巡行察看滸浦塘工縣署由一科代拆代行 
　　省委韓　之條陳整頓興化警務辦法（一）裁汰冗員（二）儣充警士（三）節省經費（四）添置巡船韓省長以所陳頗稱完善昨令縣查照辦理 
　　兩淮運使丁乃揚定六日由揚偕部委許造時來寗商洽要公 
　　無錫士紳楊道樞周士模等電呈兩長請飭縣澈查究辦協興輪局私運乾繭夾帶紅丸案 
　　連日搶案迭出軍警昨開聯席會議討論防範辦法　　二日晚東文思巷口崗警截拿盜犯該警雖受槍傷負痛捕捉奪勇可嘉齊督曁警察廳長各賞洋二百元　以示獎勵 
[杭州快信]  
　　浙江省敎育會五日致北京領袖公使符禮德并轉各國公例使電云臨城刦案幸吿結束敝國當局鑒於此次事變已力圖整頓路警以期行旅安全乃英使不予諒解主張共同護路非惟侵害敝國主權抑亦破壞華會議案敝國國民萬難承認各友邦素以公道爲懷諒亦不予同情迫切陳詞惟希亮察又致公使團電云報載北京敎育當局有以四庫全書向外國人士抵疑之説查是書爲敝國國家公有物國焠所寄文化攸關歷世珍藏不得抵賣應請貴公使轉致各國人士遇有是種盜賣情事切勿受愚特此電聞敬希察照 
　　浙用印花税票屢請財部添發置之不理現任陳處長已向滬定印税票仍分一元五角一角二分一分五種以資推銷所剩部頒印花有浙字紅印並商會戳紀者均有效無紅印及戳記者均無效外傳將一律改用新税票非事實 
　　杭州廣濟醫院院長梅藤更（英人）夏間偕夫人赴日本避署此次該國災變業由代院長致電詢問尙未得覆 
　　駐温第七旅長兼戒嚴司令官郝國熏因公請假晋省所有司令部職務已由第一團陳團長代辦 
　　此間米市行盤迭减門售食米自今日起（五號）每石减價四角計起米售洋七元八角頂米售洋十元四角　　沙灶地墾放局以各屬分局籌備業將期滿現於總局特設繪丈隊王局長昨電召温州何乃豫來省會同本局技正王士蔚籌訂進行 
　　紹屬省議員王以銓被第五區菸酒局舉發僞舞弊案經大理院全部推翻原判高等廳定十八日開庭更審 
地方通信 
[蘇州]  
　　督委發餉閲江蘇督軍公署委派參謀汪君來蘇發給軍餉一事汪君於三日午後蒞蘇拜謁朱鎭守使昨日（四日）清晨親至閶門外楓橋第五團部點名發給八月朌薪餉其時駐紮葑門外覓渡橋之第六團各營排長士兵由唐團長率領至楓橋聽候點名給餉朱使及第五團王團長均陪委同往迨發畢後即在該處操塲檢閲操法旋由朱使王唐二團長假座閶門外某菜館午膳觥籌交錯賓主盡歡席散汪委即乘車返寗　 
　　重造幽蘭巷街路城内幽蘭巷街路年久失修崎嶇異常加以人力車通行以來地勢更復傾圮一經天雨幾如澤國近由該巷居户紳士顧月如君律師唐愼坊君西醫唐仁　君出資雇匠重新砌造將路加高一尺下砌陰溝直通河道約計用費須三四百元左右附近人民頗多贊許 
[松江]  
　　縣會補選問題縣會爲補選問題昨（三日）以快郵代電呈請省長依照省頒補選日期令提前補選綠省頒補選日期係指三年三月解散時未經成立之縣會而言松江縣市鄉議會已於元年完全成立自與未經成立者不同應請迅予檄縣即日籌備補選云云 
　　五庫鄉匪人拒捕松屬五庫鄉南泖河港口於三日下午來有匪船兩艘船上均有槍械經該鄉警局李巡官會同水警前往查問匪徒膽敢開槍抵抗水陸警士爲正當防衛計亦即還槍痛擊計自下午四時起至傍晚七時許相持至三小時之久始擊傷匪徒兩人匪勢不支方泅水逃逸經追至茹塘對岸見匪等划船向北而去水陸警因之船隻渡河不克上前追拿祇得任其逃竄 
　　請改幼稚園敎員俸給松江小學敎員姜世綏柏天一朱萃錢光建仲泰時顧自新等爲育嬰堂所設之幼稚園五所正副敎員薪金支配不均特臚陳理由函請松府屬七縣慈善董事會以建議方式請將原有正敎員俸膳毎年三百元減爲二百元助敎員俸膳每年九十六元增爲一百二十元庶待遇較爲公平即於經濟前途每年每園可節省洋七十六元以五園合計共省三百八十元自可再設幼稚園一所以普及幼稚敎育等語不識董會將若何辦理也 
 
 

Page 11

 
 
第一萬八千一百五十號;中華民國十二年 西曆一千九百二十三年九月六號
星期四 * *　　　　　　　　　有口　　　　穿　　之高子卿（又名方子卿）曾居於西名日　橋協陸客棧舉止開綽頗　上流社會中人四日晚間該棧十四號房内借有泗涇女客雷秦氏等三人該女客携有金飾現洋詎爲高子卿窺悉突於夜半時爬入十四號房内　竊適雷秦氏尙未睡熟亟起抓住被其咬傷手指雷等極聲喊捕當由該棧茶房吳清和聞聲趨至入房擒獲即晚解送西二區當在高房内抄出軟底鞋一雙乃由梅巡官於五日下午將此案解送縣警察所訊 
　　龍興鄉補選董佐龍興鄉議會於九月四日開會補選鄉董佐由縣委派西二區巡官梅兆頣蒞會監視投票結果張昌彦（子雨）得八票當選爲鄉董殷葆增（實生）得六票當選爲鄉佐已由議長陸文藻呈報縣署請給執照矣 
[無錫]  
　　考驗巡長巡士已揭曉縣警察所李乾一警佐蒞任後即着手整頓於上月二十一日考驗全縣巡長二十二日考騐愉縣一等巡士現已揭曉巡長以季仲臯荀貢庭沈琰陳以常四名成績爲最優一等巡士以徐雲生孫靄堂王桂生徐漢樑陳占奎五名成績爲最優季仲臯驚苟貢庭兩巡長前因公記過一次准予核銷候缺遞升沈琰陳以常均着傳諭嘉獎一等巡士徐雲生一名業已升充第三分駐所巡長外其餘四名均以巡長記名遇缺遞升該警所業已傳知各分所及各分駐所一體遵照矣 
[南通]  
　　會勘風災之呈報南通瞿知事曁省委劉警襄呈督軍省長財廳道尹文云委員遵於八月二十八日馳抵南通當即會同知事親赴濱江一帶周歷履勘勘得各港江楗悉被颶風大風衝擊損傷其中第二第八兩楗凸出於江岸以外受傷較他楗爲尤重其第五六七等楗之位置受水力之衝刷冠於各楗工程損失大致與二八兩楗相等其餘各楗亦均受損傷岸牆亦被冲塌殆盡業由知事商同保坍會及地方紳董先行設法墊欵趁此小汎期内正在鳩工擇要搶修以備禦潮並勘得濱江各港之大堤當𩗖潮之衝袤長約六十餘里其中心點由天生港東歷蘆涇港任港姚港一帶江隄冲刷倒塌最大之處約百餘丈至三百餘丈不等合英尺四　　　其最小之處亦數十丈不等其　之外壤事悉行冲毀至於天生港　西之九圩港東西捕急港大小李港至與如舉交界之絲魚港止又姚港　東之狼山港　子港至小洋港一帶新隄係九十兩年新築其土質尙未堅實經此次風潮冲刷隄身全行致廢是以狼山港一帶江潮湧進冲破内圩十有二處民房倒塌田禾淹没殊堪憫惻前已由知事就地賑撫并一面會同隄工事務所主任及紳董等設法墊欵督率沙圩總農佃人等分段擇要搶先修築以便交通而資保障委員凡勘視經過之處見江隄新補之處甚多沿途並見樹木被風拔起吹折者民房倒塌者田間棉花摧殘者所在皆是詢之耆農僉稱前遭　雨連綿浹旬下輟續經颶風大作五日方息實爲近數十年來所罕見受災比民國十年爲尤重沿江災情俱屬如此折回腹地勘視災情大致相同現復與保坍會會長及紳董協議籌辦善後僉謂仲秋猶有大汛數次不能必其不涌涌必上岸又受淹浸趕修江楗修補江隄洵屬目前切要之圖但其數至鉅總非數十萬元不可知事雖已商同保坍會長曁地方紳董設法墊欵興工搶修無如工程浩大經費支出端賴補助乃克有濟若籌之於地方而地方頻年水患民鮮蓋藏肩承無力前曾荷蒙省垣允於南夾案内撥貼通邑保坍費三十萬元已奉撥發十五萬元尙有十五萬元未奉撥發茲値奇災需欵孔亟擬懇恩施慨允撥助或先發四五萬或二三萬期於早日補修完竣以禦秋潮其餘亦請陸續撥發用濟工需 
　　總商會之紳董會議瞿知事邀集各市鄉紳董於四日下午二時就桃花塢總商會開會到者甚衆關於整頓水利工程及　　自冶等項均經提案討論解决至六時散會 
[揚州]  
　　縣議會之議案縣議會今日（四日）開大會其議事日程㈠縣署交議十二年度地方預算案㈠縣署交議催籌户籍經費案㈠王增祺等請議推廣鄉區小學經費劃一案㈠高學源等請議平均支配補助警費案 
　　組織報界聯合會揚州報館計有揚州·商務·新揚·啓新·廣陵·江淮·自治·及市鄉·民聲·淮揚等十餘家現揚州等報七家特組報界聯合會以謀輿論之翔實訂定辦法分部進行擇期宣布成立徵求其他各報加人云 
　　　洲收輪　　瓜濟學警經費支　經該處警官朱一雲第二區第一校長周栩等會議徵收小輪客票捐每客銅元一枚學警各半逐日收交商會保存按月分撥以資補助訂於陰曆八月初一日實行於昨日（三日）會呈縣署出示布吿以利進行 
[高郵]  
　　漁船編號改委接辦本縣西湖産魚最豐每届秋末冬初漁户紛至沓來歷經縣農會承辦編查漁號給予旗照分等徵捐按年包徵捐額繳由欵産經理處給發軍警餉糈茲開縣農會長吳錫蕃上年徵捐繳額未足現經欵産處總副董董增傳襲六𦮨以水巡隊長茆達生辦事認眞堪以兼充呈請縣委接辦胡知事准予委任並令吳錫蕃迅將漁船編號旗照及漁户底册一併移交以便接辦云云 
　　湖船聯合會之組織湖西糧食船户柏慶有等聯合各帮同人組織湖船聯合會以交換智識聯絡感情爲宗旨當經大會議决各船出售糧食每擔提厘五釐由各行照賬代收並提一成酬勞各行司賬其餘悉歸會所開支月刋徵信會址設於西城灣大王廟内現訂簡章八條呈請縣署備案出示保護茲悉胡知事批謂旣係各船户會議公訂准予備案候令糧食公會知照云云 
[寗波]  
　　組織人力車公司寗波通商巨埠商賈輻輳利捷公司二百輛之車實供不應求致車夫有非分之需索朱鄭卿等有鑒於此邀集同志籌備鉅欸向警廳請求立案给照批准後積極進行現已購就鋼絲車二百輛預定總公司地點設於江北岸不久行將開始營業云 
　　江東市政新現象鄞縣江東人士數月來對於市政頗有一番新建設如大敎塲之天水溝行石戲台與徵君廟跟之自流井均已吿成改造鎭安橋亦已於日前完工和豐紗廠與南號北號各會館在酒井弄泥堰頭三官堂東勝街樹行街等處建設條石道路費欵甚鉅茲聞該區人士復有江東道路改良會之組織將在復塘街百丈街灰街大戴家弄等幹路重行修築公推韓樂書爲幹事長陳器伯等爲總務股沈企旦等爲工程股嚴康懋等爲財政股又推定各街分叚幹事張葆苓等六十九人定本月九號開第一次幹事會討論進行方法云 
 
 

Page 12

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
 

Page 13

 
 
第一萬八千一百五十號;中華民國十二年 西曆一千九百二十三年九月六號
星期四 * *本埠新聞二 
[關於日本地震大災之昨訊]  
　　今日各團體在仁濟堂開救災大會 
　　本埠各界於日本震災極爲震悼於救濟事務進行不遺餘力總商會於前日議定各救濟辦法後昨日即由各董事分頭從速辦理中國紅十字會决定派發醫隊赴日進行救護其他各機關及團體對於救濟亦紛紛接洽茲將昨得關於此事之消息彙誌如下 
　　高凌霨等致護軍使電上海何護軍使鑒救災卹鄰古今通誼茲聞日本東京橫濱一帶突遭地震奇災爲亘古所未有我國近在同洲宜盡被髮纓冠之義况僑民學生在彼處民罹浩刼者爲數諒亦不少政府業經撥欵救濟並通電各省亟募捐欵在案京津滬漢爲國内巨埠巨商大紳夙具慈善熱心募欵較易着手即希台端勸導紳商廣爲募集食物衣服運往救濟以盡友誼而惠僑民並望將籌辦情形見復爲禱院支印 
　　護軍使署捐五千元松滬護軍使致上海總商會曁各善團函云逕啓者此次日本地震奇災東京首都及橫濱商埠半成瓦礫罹災之重死亡之多匪獨晚近所罕見抑亦亘古所未聞凡屬友邦自應羣起拯表藉表同情而盡天職茲聞貴會等擬集合滬上各善團合組救災大會籌商賑濟事宜先得吾心至深欽佩除派本署陸秘書守弳經業於昨日前往日總領事署代表慰問并囑加入救災大會共同進行外特由敝處勉捐國幣五千元聊資涓滴之助尙希貴會迅予籌畫進行爲荷此致上海總商會中國濟生會中國紅十字會華注義振會何豐林啓九月五日 
　　各團體續議急救日災本埠各團體籌備救濟日災已誌昨報昨晚八時又在仁濟堂開會臨時公推盛竹書主席報吿本日接洽情形㈠招商局新銘輪專放救濟事宜曾由本席與王朱二主任同往晤傅筱庵君適値朱葆三君等俱在電請顧馨一君商酌决定辦米一萬、 
担·麫紛二萬包·由新銘船裝運赴日救濟需欵計十餘萬元朱葆老提議此事關係國際局外未知底蕴恐生誤會應電請韓省長電飭海關放行（電文已登昨報）一面與日領事接洽由其電致本國於進口時導引保護此次船去所裝糧食完全救急之品並備本國僑民回華船中需用物品㈡美國醫行魯斯自願同往救護病人㈢中國醫生救護隊藥料等項已與紅十字會接洽籌備顧馨一報吿上日總商會開會情形（已詳昨報）主席提議現在各團體墊欵總以洋數爲本位不以物品分界限將來籌募歸償亦當通力合作决議事項㈠籌備期間定名救濟日災籌備會㈡函致日領事吿以新銘輪船六號開行貴國如有救災物品亦可同裝約備一千噸之譜㈢籌備大會秩序㈣總商會坐辦徐可陞同赴日本調查王曉籟介紹中華學藝社總幹事鄭心南到會報吿與日領晤談情形該社林植夫擬同船前往葉愼齊提議此次赴日同志當各照相以昭鄭重散會時已鐘鳴十一下矣 
　　各公團各善團今日開會救濟日本大災召集會議通吿云閲報載日本連日地震繼以颶風·海嘯·及火山爆發東京與橫濱因之大火全市幾成焦土人民死傷無算交通斷絕火勢未熄猶有滋蔓之虞等語當經同人走探寓滬日僑所云大致相同是誠空前之浩刦未有之奇災友邦不幸　此鞠凶聞悉之餘咸深悲惻竊念我國與日本境屬鄰封誼切同種繩以救災恤鄰之義忍爲秦越無關之視况我國及各國僑居日本者亦衆被災罹禍必甚慘酷胞與爲懷尤應拯救前因俄國災難邦人君子曾奔走呼號竭力施援此次日本慘遭天禍事出非常自當一視同仁盡卹難之義敦睦鄰之好并以出吾僑日同胞於水火中也除葉君愼齊·朱君芑臣·王君駿生·自備資斧願馳往災區實地調查外茲定於九月六日（即舊曆七月二十六星期四）下午三時在六馬路仁濟善堂召集各公團各善團組織機關籌商辦法俾資救濟而蘇生靈此啓發起人朱葆三孫仲英盛竹書王一亭方椒伯虞洽卿姚文敷陸達權錢新之傅筱庵徐乾麟莊得之徐冠南陸伯鴻王曉籟蘇育德朱芑臣葉愼齊陳良玉翁寅初沈田莘陸維鏞張賢清謝窗牕單仲範顧馨一袁履登陳孚卿王駿生陳少舟管趾卿伊峻齊又救濟日災籌備處開會議程預定如下㈠振鈴開會㈡公推臨時主席㈢報吿災情㈣討論籌欵救濟辦法㈤組織機關推定辦事員㈥派員親往災地調查及散放賑品手續㈦救回華商學生安全方法㈧振鈴閉會 
　　總商會之來往函總商會昨根據前晚之議决案公函各業團體及各慈善團體邀其合組救災大會原函云逕啓者日本東京橫濱等處於九月一日夜猝遭地震鉅災其居民蕩析流離之情狀僅據電傳消息已令人不忍所聞而華僑寄居該處者亦屬不在少數事隔多日存亡莫卜尤爲惻然敝會自聞此耗除已籌墊欵項購備食糧附搭招商局新銘輪船即日前往散放外並以此次災情奇重棉力有限議决會同各業團體及各慈善團合組救災大會共謀救濟茲訂於九月六日（即舊曆七月二十六星期四）下午三時在六馬路仁濟善堂開會籌議組織辦事機關及救濟方法應請諸公念人類互助之義本先哲博愛之懷撥冗惠臨共襄義舉並請於同業中各自分投勸募務期集有成數源源籌濟豈但恤鄰之誼垂諸遠邇而僑氓攳刧後餘生亦胥拜諸公之賜矣專泐即頌日社上海總商會謹啓九月五日又該會同時致函全國商會聯合會請轉知全國和商會一同發起救災俾策羣力普救被災日人及我國僑商文云逕啓者此次日本東京橫濱等處突遭亘古未有之鉅災電訊傳來慘不忍聞歐美各國聞已紛紛集資前往救濟我國旣爲國際團體之一自應勉應人類互助之義兼以我國商學兩界僑居該兩處者不在少數事隔多日存亡莫卜尤爲惻然即使浩刼當前未盡殃及而衣食無資誰爲籌助是則弔死恤生尤我國民應盡之責敝會昨爲此事已先議决籌墊欵項購備食糧即日附搭招商局輪前往散放並與本埠各業及慈善團體合組救災大會力謀拯救惟是此次災情奇重一隅之力收效無多且事關恤鄰義舉尤須有舉國一致之行動亦足以表示國民之態度應請貴所通函全國商會對於日本災賑一事請其共同發起量力籌助曷勝企盼此致全國商會聯合會總事務所又該會又致慰問函於矢田日總領事云逕啓者連日接閲電訊驚悉貴國東京橫濱等處於九月一日夜頓遭亘古未有之鉅災人物摧殘公私損失難以縷指此爲貴國舉國之不幸亦即世界人類之不幸敝國人民誼切民洲尤爲驚悼除現正集合團體力籌救濟以冀稍盡鄰誼外謹托貴署代致唁忱務祈允爲轉達是荷此致日本矢田總領事又該會於災發後首先致函日本商會請代達慰問之忱於日本國民茲駐滬日本商會副會長米里紋吉特覆函表示感謝函云敬覆者奉九月三日華翰拜悉一一此次敝國東京橫濱等處突起大災辱承慰問凡我日本僑民深爲感謝夫以貴國人之懷誼如此其廣大同情如此其深遠彼直接罹災人民其感謝自不待論俟將尊意轉達敝國國民全體知之茲謹代表駐滬日本商會深致謝忱云云 
　　紅會組救護隊往救中國紅會總辦事處自得日本震災消息後即籌議救濟現决定由本埠中國紅十字會總辦事處理事長莊得之醫務長牛惠霖·率領男女醫生各五人男女看護生二十人會計庶務隊役若干人携帶藥品病床帳棚一切城用品數十大箱於「星期六」乘皇后丸駛放長崎登陸換乘汽車直達東京從事拯救云 
　　敎育界亦組救濟日災會昨日下午二時江蘇省敎育會邀集中華學藝社·江蘇童子軍聯合會·上海縣敎育會·上實兩縣敎育局·上海市學務辦公處·上海商科大學·國立曁南學校·省立第二師範·第一商業·及中華職業學校等十二團體假省敎育會開談話會討論對於此次日本浩刼如何協籌賑濟到會者袁觀瀾黃任之沈信卿賈叔香沈籟清趙師復馬羣超趙厚生潘仰堯童季通鄭心南張叔良等由袁觀瀾主席議决對日救災即共同發起上海中華敎育團體救濟日災會專辦籌募救災欵項及物品事宜凡志願救濟日災之中華敎育團體皆得加入定本日下午三時開籌備會志願加入之敎育團體即可推舉代表到會一而并已推中華學藝社赴日代表林騤君調查日本災情及華僑並留學生受災現狀附錄該會致神户中國領事館電如下「神户中國領事館現推林騤君到日調查災况請浹洽江蘇省敎育會中華學藝社等微」 
　　招商局不收運日救濟品船費招商局輪船公司昨發出通吿云日本風火奇災亘古所無救災卹鄰古有明訓况我國留學經商該處者實繁有徒被災以後露宿風餐不堪其苦凡在同胞自應竭力拯救敝局船輪較少心餘力拙然亦不忍膜視刻勉抽新銘班輪至日本迎護雖抱博施猶病之憾聊蓋被髮往救之誠惟應需米麫藥料衣物甚夥各慈善團如有運往日本米麫藥料衣物者務請即日報關至敝滬局接洽俾可交此次新銘輪運往水脚運費概行蠲免特此通吿諸希公鑒 
錢業開會分認振欵錢業公會昨發通吿云逕啓者昨日總商會爲日本東京橫濱等處遭劇烈災變邀集各公團特開臨時大會擬購辦米石運往災區振濟需欵頗巨向各公團勸募出席各公會以事關鄰邦災患救恤自不容緩况此次災變自有史以來所未有爰各當場承認我同業爲公團之一應如何分認茲定於九月六日（即陰曆七月二十六日）午後二時在本公會開會决議辦法務請寶莊執事先生届時駕臨不勝盼禱之至　　日僑募金會之捐欵日總領事等組織之震災義金募集委員會昨日起開始募捐并將手續正式公佈其收到欵項後隨時解交食糧事務局購辦物品前日設收到各處捐欵除中國總商會外尙有怡和洋行大班一千元各日僑團體二千四百餘元及法總領事署五千元此外中日美衝家并擬捐畫一千幅作價五千元全數充捐昨日起各處捐欵尤多總數尙未揭曉 
　　日僑團體之籌振此次震災受飢受傷之婦孺尤爲衆多昨日僑婦人會會長田添幸枝女士發起聯合各婦女團體捐集衣服等救濟被難婦孺連日各方奔走已募得大批衣物定九日便船先行寄送再行續募其他佛敎團青年會愛人會等各日僑團體均在紛紛籌備救濟事務云 
　　日軍艦之回國日本遣外第一艦隊旗艦對馬號昨奉佐世保要塞司令官電令速即駛回佐世保調遣送糧救護等用該艦業已備足煤斤預備明後日啓椗又駐泊漢口之比良保津兩艦亦同時奉令駛回本港即日亦擬來滬轉程回國云 
　　工部局捐助賑欵工部局議董於本月三日開特别會議通過公共租界居民向日本弔災之决議案即備函致駐滬日總領事至該局所允助之賑捐銀二萬兩亦於五日送交日總領事矣 
　　神户留日舉會之呼籲昨駐神户留日學會電本埠留日學會報吿被災情形及請求援救電文云『上海學日學會曁全國父老兄弟均鑒彝等來學日本不幸於九月一日正午地震繼之秩父連山爆發頓時火光四起如同火海兼以海嘯至二日晚竟將東京橫濱兩地除牛込區·四谷·一小部份外餘悉蕩爲灰燼慘不忍覩即我留學生在帝大·早大·明大·等校罹此劫難者刻經調查約在千人以上僑商以萬計其中或僥倖獲免者現亦祇有夜宿野外嗷嗷待斃欲歸不得伏祈貴會代吿全國父老之前念同族同種同胞之誼慨解仁囊勇輸義漿俾全生命否則爲溝中瘠矣特電駐神户留日學會許宗彝·徐蕙如·金道成張達成·施弼·周南道·吳如範等八十五人同叩支』 
　　嚴義彬請查其姪嚴義彬君（即創辦上海商會嚴筱舫君之子）昨因渠姪在日未卜存亡特致函華洋義振會請設法探聽文曰逕啓者此次東鄰地震爲災繼以大火我國同胞作客彼土者被難可憫聞貴會放船赴日拯救放振功德無量茲有舍姪振夫於月之二十四日趁長崎丸赴東京適逢其厄存亡未卜家室不安用特專誠奉懇並附照片地址詳情務乞推情特查如有消息即求拯救電示不勝感盼之至 
　　留日生家屬所得電訊昨日午刻西門大吉路住户 
劉萬青接得伊子劉大本（肄業早稻田大學自神户來電云急一日午東京地震火災幸男與洪錢先時脱身奔搭外輪至神户身旁寬裕尙佳惟無歸國輪奈何此間災狀繁多不及詳俟而禀大本 
　　航業界消息種種㈠「美航部今在遠東輪均赴日施救」美政府航務部長賴司克氏以日本遭此非常浩刦遂發出無綫電通知在中美間往來太平洋航線内之各本部輪及各經理輪公司於接到此電報後凡有在中國日本間途中航行之商輪一律開赴日本任運載糧食及搭救難民之任務此間褔來洋行首先接到此電隨轉命刻從美國開來將抵日本之茂賽號及西克德號等輪趕速駛赴橫濱災地搭救本國僑商及日本難民如因此面而拖長日期延誤行程等損失費一切統由航務部承認福來洋行之總大班愛佛立德氏昨日已命將此電發出矣㈡「西春色號救重要美人」福來洋行之西春色號貨輪此次由斐律濱開還舊金山將抵日本時船中爐鍋内水分缺乏遂由其船主電滬請示當經滬行復電着至橫濱分行内加淡水故該輪即逕往橫濱比船到時大地震已起橫濱之这福來分公司早已同罹毀滅此船旣抵橫濱其船主便下令開始搭救災區難民時有美國外交界並政界中要人十五名即由該輪救登船内復再救得商界中重要美人十五名立時將救出之本國人送至神户同時發一無線電到上海報吿該行亦即復一電去着船主迅將此救護三十人之姓名電復來滬以便查考又續命該輪暫勿返美即留日枯繼續施行其救護之責並轉命該船主通知由美到日之各美輪統留在橫濱等災區骨盡力救援云㈢「日輪船身受損」 
大阪公司之中歐班郵船倫敦丸於京濱遭刦時適在橫濱該處港内海底突起停泊處之埠岸又崩塌致倫敦丸船身受損傷四五處船身上部大半破壞當即急往神户修理尚有巴黎丸及湖南丸等見此情形亦急急出口現巴黎丸船中收容之難民達數千人㈣「西比利亞輪水手乘他輪赴日」朿洋汽社之西比利亞丸水手火伕不允赴香港急於還東洋致赴港旅客與貨件在滬悉數轉入花旗公司之林肯輪往港損夫三千餘元同時滬行急電日本請示以定辦法旋接復電總行内毀去後今已將神户分社權作總辦事之機關不允各水手火伕之請求着令速赴香港此事雙方相持兩天船乃空泊於吳淞至昨午得總行來電始將此事解决乃令欲還日本之水手火伕一體離船登岸停止職務由滬行各給薪水川資着另乘他家輪歸日西比利亞丸則於昨夜開赴香港其損失甚大也㈤「難民移送清水」昨日本埠得消息刻下日政府爲搭救橫濱市難民起見已於橫濱清水間臨時派開航輪一曰平巨輪刻已開始就航將橫濱市災區内之難民移送至清水地方暫行安挿云㈥「通濟隆已毀去」昨日午後通濟隆接日本來電謂橫濱之分行同罹此刦其橫濱分行之總大班畢桂德氏刻已失踪昨日滬行得此警訊後上海總大班立刻乘輪往橫濱因該處公司内之營業極巨關係甚大也又有美國航務部之上海總代表ＷＩＥisler愛絲勒氏今乘提督公司之麥狄遜總統還滬惟先在橫濱登岸時地震未發今愛氏之行踪不明滬上各美輪公司以此人爲政府船務之代表關係至巨已電該地現泊之美輪速訪其人云㈦「新銘輪與德輪赴日訊」招商局之新銘號被派赴日施救昨日該輪已將烟津返申卸除貨客後專候放洋之命惟據該局云因徵集賑品之故所以出口時刻難以説定又德國亨美公司之新輪亞廷堡號ＳＳＯＩdenburg第一次東航今日可以進口該輪爲亨美公司遠東綫内最優最巨之輪到滬後將遍邀各界往輪參觀然後赴日本此輪亦可以裝載賑糧藥品等往東洋云㈧「提督所得電訊」本埠提督公司昨日已接日本來電謂橫濱公司完全燒去刻已絲毫無存公司内之辦事員則尙屬平安美領事夫婦同遭難等語又本埠美國總領事署得此警耗遂於署内各職員組織救護隊業于昨日赴東㈨「日人急於歸國」僑居中國内地之日本人因家鄉遭大難皆焦急異當前日先去日本一批内地各處之僑民今皆陸續到申預備乘輪歸國連日至輪公司内定客位者甚衆又昨日之將日本來滬輪有日光丸及利施本丸兩輪昌興公司之坎后輪明日可以到滬一切情形明日當可知之較詳矣 
　　日總領事之言連日各日僑家屬前往領事署訪問者户限爲穿多因災地被難人死亡無考非常悲痛昨矢田總領事語人云日本此次慘遭震災殊深沉痛此後物質精神何時方能恢復原狀尙未可億料全視日本國民之能力爲斷惟此後旅滬日僑應除免無謂之消耗費節儉精神與金錢其謀國家之鞏固此非個人之關係實爲國家興衰之關係尙祈僑民能遵守此意云云 
　　各國領事之訪問昨日各國領事前往日領事署訪問者有美總領事克銀漢等五人美總領事并轉來美新總統柯君電報一通文曰『美國全國人民對於此次日本震災非常哀悼現由總統親自發起賑欵捐募會募集捐欵』云云 
 
 

Page 14

 
 
第一萬八千一百五十號;中華民國十二年 西曆一千九百二十三年九月六號
星期四 * *　　調查公使踪跡我國駐日使館向在東京此次地震各國使館多遭焚燬代辦公使張元節不知下落寓滬張之戚族張元度昨已乘輪赴日調查張使踪跡聞橫濱中國領事館亦遭倒坍館員壓斃甚多云 
　　各團體慰問與查詢函電㈠「紗廠聯合會」本埠華商紗廠聯合會日昨致電日本大阪紡織聯合會慰問此次災變電文如下「此次貴國天災非常浩刦聞之凄慘敝會謹代表全體會員專電慰問并表悼惜之忱中國華商紗廠聯合會」又致上海日本總領事一函文曰「敬啓者此次貴國奇災實屬亘古浩刦聞之極用震驚敝會謹代表全體會員專函慰問并表悼惜之忱敬希代達貴國政府及被難人民爲感」㈡「道路會」中華全國道路建設協會昨電本埠日領轉内務省慰問一切電云日本駐滬總領事矢田先生轉貴國外務省與被災同人公鑒中日同文同種唇齒相依數千年來守望相助歷史所書舉世共鑒貴國自維新以後進步一日千里尤爲世所驚佩不幸陡遇地震巨火竟將五十年來積累精華與數十萬優秀民族慘成灰燼物質生命遭此大難全球人類無不痛心况比鄰友邦休戚與共能勿潛然尙希貴國被災同人各抑傷感徐圖復業否極泰來幸勿觀專肅電慰無任悼惜中華全國道路建設協會微印㈢「女子參政會」女子參政協進會昨開臨時委員會議决致電日政府慰問並推代表交際主任唐家偉劍霞持函詣駐滬日領事館慰問錄電如下（上略）報載貴國震災慘狀損失生命財産甚巨逖聽之餘非常驚悼敝國與貴國誼屬唇齒同種同文雖因旅大及二十一條諸問題彼此感情不無隔閡然救災恤鄰乃國際正義敝會同人極願効其棉薄籌賑救濟除已派代表朱劍霞女士至貴國駐滬總領事署慰問外特先電慰統希亮照女子參政協進會豪㈣「一商同學會」昨江蘇第一商校上海同學會致電神户校友探詢留學生下落電云『神户高商校虞杏村兄此次震災留日學生及僑商究死幾人近狀若何懸念甚殷乞至災地調查實情速電復一商上海同學會印 
　　北城商聯會主張助欵北城商業聯合會致各團體函云此次日本震災爲空前絕大之浩刦噩耗傳來令人悲駭救災卹鄰本人類互助之義誠不可少惟各團體中有以米糧救濟之提議此事似須加以考慮今歲我國産米之區非受風雨之災即遭兵禍之刧以致秋收减色而際此新榖登塲之時米價仍在十四元之譜况昨某報刋有奸商假救濟鄰災爲名實行壟斷米市乘危謀利之消息倘果如是一旦出境則米價之陡漲可以預料而鄰邦之惠未見已國之害先受諸君之明當亦能鑒及也敝會稍有一己之見商陳於諸君之前最善之策莫如助以金錢令該國籌賑當局自向暹邏等國産米之邦探辦以省手續而防己害則鄰國所受之惠多矣而我國奸商無乘危謀利之機我國人民亦間接受惠不淺尙幸日本大版貯有鉅數之糧往返探辦亦不虞中乏也再及者諸君對於救災卹鄰事屬慈愛而對於僑胞之振救尤宜注意鄙俚之見是否適當乞希察之上海北城商業聯合會叩 
　　西報所紀消息彙譯文匯報云橫濱災象或者尤較東京爲重滙豐銀行支店大約已燬西人行員十名蹝跡尙未全明其中莫禮遜氏前有葬身瓦礫之説茲悉僅係失蹤副經理愛德沃茲氏受傷刻赴神户治療此外本埠西人之往日避署者有無死傷尙未全悉加后號輪船未有續訊來滬英艦霍金斯號將於明日抵滬該艦裝有無線電或能與駛往橫濱之台斯配區號通信台艦於兩日前出口當於今明日抵橫濱本埠美領事戴偉士氏刻接神户美領事電稱西人出險者頗多受傷亟待賑濟橫濱等處需醫藥尤殷醫生看護婦愈多愈佳乞速派來日云云美領事接電立即轉致美商會美人協會及紅十字會密勒氏評論報亦接東京經理電稱分館損失甚重房屋坍倒東京橫濱各銀行全燬無從得欵等語本埠日總領事矢田氏接舊金山市長電詢問災况詳情據稱該埠所得消息殊難令人滿意法租界公董局經昨日特别會議後决定捐助五千兩交日領事轉致本埠中外要人聞地震災耗後昨日紛紛昨日總領事署慰問而英總領事巴登氏於星期一晚間即往西摩路日總領事矢田氏住宅唁慰本埠台灣銀行昨晚接大阪電訊稱日政府遞信省一部份遷至該行東京行屋辦公等語足見東京台灣房屋未受重損惟該電所指是否係九月一日事抑係二日事則猶未詳至橫濱正金銀行東京支行尙無消息來滬日本郵船會社東京總行全燬於火總理及各董事均免於難目下社内一切航務暫由神户支持本埠郵船支店現停售上海至東京或橫濱輪船火車聯運票而大阪商船支店亦奉總公司電停售上海至橫濱航隸票今晨夏威夷丸之橫濱船票亦均臨時取消云大晚報云本埠美人方面賑災事務現由美人協會協同美紅會辦理該會擬派醫士四人看護婦十二人携帶藥品食物往日救護其第一隊大約於七日乘興洋丸出發美商會已捐八千元交紅會應用而ＳcottishＲiteＭaisonsofＳhanghai亦捐五千元於今柘 
晨交美人協會目下此項捐欵及食物衣服統歸美人協會經理轉交紅會應用本埠中外人士如有捐助可交美人協會會長芬萊氏或協隆洋行白魯斯氏代收又怡和洋行之白洛克司密司氏昨日慨捐一千兩交櫻木氏轉交日僑募捐會云字林報館經募日本震災賑欵至昨晚止共計銀五百七十兩洋一千三百四十八元字林報云日本此次突遭空前之大災一般心理僉以爲絲市必將大受影響詎實際竟不然昨據絲業某巨商言斌 
絲價雖稍稍看高顧乃僅有其名實無成交渠意日本震災無甚影響蓋日本絲區大多數在名古屋附近未嘗被災目下絲市不振一旦有大宗需要或因缺貨稍稍增高但不致有不正當之騰踊而此際亦無需要之象云 
[總商會反對外人護路辦法]  
　　上海總商會對於護路問題表示意見擬就之電稿經會董常會議决開臨時會公同核定再行繕發已誌本報茲悉是日到會者祝蘭舫虞洽卿石運乾聞蘭亭馮少山葉惠鈞等十餘人討論結果公推袁履登趙晋卿二君將原擬之自動整理拒絕外人參加電稿詳爲審查略加修改當即分致駐京葡萄牙符領袖及各省商會矣茲錄全文如下 
　　㈠符領袖公使並請轉各國公使同鑒本年五月六日敝國臨城地方出有刦車案致累及各友邦僑民之在該路旅行者受驚多日敝國人民均爲惋惜惟此事純爲盜匪刦掠案件按照敝國歷來與各友邦所訂條約凡地方出有此種案件時即以責成該管文武官員盡力查緝追究爲惟一應盡之職責其有起贓不全承緝不力者應將地方官照中國例處分敝會深信各友邦均係尊重條約辦事此次與敝政府商辦臨城一案必能依據條約訂定之範圍辦理至於爲鐡路謀一永久安全之策如肅淸土匪如整頓路警敝國均正在竭力設法辦理想已備達淸聽惟此中尙有一重要界線不容不鄭重聲明者即指揮管理護路警察之權爲一國主權所繫世界任何獨立國家俱當保持於自國之手决不容一外國或數外國之參加組織至於因路警而連帶發生之會計·總管·車務總管問題其係一國之主權與上述路警毫無軒輊無待申論且華府會議計立九國條約時關於中國問題其第一條所載即有尊重中國獨立主權行政事權等如有以上情形完全違反華府會議原則敝會深信各友邦與敝國均有多年之友好關係必不致因一地方之騷擾事件而遽有損害敝國主權惹起敝國人民反感之行動率直陳詞尙希亮察即頌日社上海總商會 
　　㈡各省總商會公鑒報載駐京各國公使因臨城案擬向吾國提出護路通牒於交通部設一護路行政局以外國人爲監督並設外國監察員多名路警餉項由該路收入内撥出每路設一外國會計員監督必需餉碩之支付等語綜核報載各節雖互有詳略之殊但因外僑治安問題欲一舉而將路警管轄權路欵撥付權收歸掌握已屬顯著之事實查吾國路線所經地方俱爲一國形勢中心路警歸外人指揮何異將全國鐡路盡爲南滿之續交通爲一國重要行政今於部内設置一外人監之護路局與民四日本第五號要求於重要各部設置有力顧問有何區别關鹽兩欵已盡歸外人收放即號稱國有各路亦多因借欵關係受有限制若每路設一外國會計則路欵又爲關税鹽税之續一國重要財源自此喪失幾盡其影響於國民經濟者詎待言輸敝會認爲此案危及國本頃已函致駐京領袖公使表示國人輿論希望其將此案自動撤銷即京外各法團連日亦多已通電否認諒在鑒中我商人爲國民中堅分子時局多艱誼難緘默應請迅予一致表示否認以保國權而安商業無任翹企上海總商會 
[國會已定十五日開會]  
　　通電召集留京議員 
　　參衆兩院正式開會期近院内辦事業已組織行政委員會昨由該會發出通電云天津國會議員通信處轉留京議員公鑒此間决定九月十五日開北京移滬國會並無何種爭議兩院秘書廳業經組織就緖分别辦事關於政治合作各派極臻融治又本月九日至十一日補發前欠歲費二百元公費仍舊發給其餘積欠歲費亦分期補發欵已籌足且所定支給辦法完全爲法律上支出希轉吿留京同人迅速來滬尅期制憲勿懷觀望致受强迫而損尊嚴是所至盼參衆兩院臨時行政委員會叩歌 
[國民黨歡宴本黨議員]  
　　希望黨員一致奮鬭 
　　中國國民黨本部於昨日下午一時假半淞園設𥥶歡宴同黨議員并邀院外本黨要人及本埠新聞界作陪到者合計有一百八十餘人由謝持主席餐及半主席政詞云今日中國國民黨歡宴本黨兩院同志并邀新聞界作陪均蒙惠然肯來至爲感𥾠溯自民六國會被厄本黨總理率海軍同人南下護法各同志均分頭奮鬭數年來繼續不息至今雖無十分成績可言而中華民國四字猶克存在此皆本黨總理及同志奮鬭之結果此次兩院同志以反對曹吳南下本黨今日特在此設宴藉表歡迎惟國事紛亂愈甚辛亥革命以後同人每次奮鬭均無結果同志行動之不一致亦其一因日下廣東戰事未定總理在前綫督戰同志雖分工奮鬭而總理不可謂非特殊辛勞至湖南問題趙恒惕表面上雖似與同志周旋而實際已投降曹吳此亦請同志注意者此後惟望諸君繼續奮鬭更須爲一致奮鬭云云次報吿國民黨議員俱樂部房屋業已租定可作同志叙談之所次凌鉞發言於國會内部問題發表意見於他黨行動稍有攻擊當由覃振·汪精衛等相繼發言勸止旋即攝影而散 
[李烈鈞由港到滬]  
　　國聞通信社云李烈鈞氏於二日晚由香港搭輪到滬現寓法界莫斯南路同來者有明陽等五人 
[川滇派定聯席會議代表]  
　　川派兩人　　滇派兩人 
　　醖釀中之各省聯席會議前已有粤·奉派定代表茲聞川·滇兩省亦來電通知派定代表計川派代表費潤生·趙鐡橋兩人滇派代表王九齡一人云 
[各慈善宗敎團定期追悼哈定]  
　　本月十九日在市政廳 
　　本埠各慈善團體及宗敎機關爲籌備追悼美國大總統哈定一節曾迭誌前報茲悉定於本月十九號（星期日）午後三時在南京路市政廳開會追悼云 
[江蘇水利協會召集開會]  
　　議組江蘇太湖水利協進會 
　　水利協會會長昨發出通吿敬啓者吾蘇水利兩大關鍵在江北曰淮在江南曰太湖淮湖之治與否全蘇之利害係焉本會爲研究全省水利機關有協助官廳促進治水之責故於江北則有運河局之産生以爲導淮始基於江南則有太湖局之組設而又以太湖與浙省有關復有江浙水利聯合會之組織蓋比較江南北情形治淮較易而治太湖較難故不可無切實研究團體以輔助而指導之顧自聯合會成立以來江浙意見不齊正副會長又遠在京華早經宣言辭職二三年中從未開會一次會員亦一再請求無效以致湖局一切措施不能爲各方諒解要工因而停頓竊以爲太湖區域什九屬於蘇境湖流之所至者有蘇屬二十五縣各皆利害切身關係尤密若不亟起自謀弊　何堪設想查江北運河流域有九縣水利協進會係對運河局而設太湖上游十五縣有浙西水利議事會之設擬即仿照辦理設立江蘇太湖水利協進會其會員即以沿湖二十五縣人民組合之經費一節照聯合會舊章由二十一五縣分等協囤 
助會所仍設於湖局所在之地藉以補助湖局進行一切事務從前聯合會之組織本爲計畫江浙兩省互有關係之水利起見其範圍殆不過限於兩省交界處所並不能包涵太湖而太湖又不啻全部屬於吾蘇浙人多未便置議故聯合會之消滅亦屬當然茲會之設定名江蘇太湖水利協進會可即爲附麗湖局之正式議事機關其遇有與浙省相關係時則浙有浙西水利議事會蘇有太湖水利協進會可以隨時聯合開議有交濟之功無牽製之弊計實無便於此本會前開職員會議多數可决並議定於九月十一日召集二十五縣本會會員共同討論組織方法事關吾蘇水利大計届時務希蒞臨無任佇盼 
[太湖防災會致縣聯會函]  
　　太湖流域防災會前日函請江蘇縣議會聯合會通函蘇松太常鎭五屬二十五縣縣議會每縣推舉一人爲水利議事會會員昨）五日）防災會又致縣聯會函發表意見文云逕啓者昨奉一函請貴會函致二十五縣議事會推舉人員組織水利議事機關其組織方法請貴會先行討論諒蒙亮鑒查蘇浙唇齒相依太湖脈絡貫通利害相關江浙水利聯合會之設置本公允祗以行政人員雜處於議事之列權限不清意見益極糾紛會長無法維持相率辭職前車之覆後車之鑒此次各縣議事會推舉會員有極應注意者三點㈠須有水利學識經騐確能盡心力於地方者㈠不得以供職水利行政機關之人濫竽充數㈠被舉者不限於縣參兩會中人請貴會分函各縣議參兩會每縣各舉一人於函到二十日内舉出即將被舉者之姓名·年歲·資格·住址·函復貴會由貴會擇定地點召集開成立會如議及太湖水利即與浙西水利議事會聯席會議庶蘇浙負共同之責無破裂之虞敝會同人所馨筸香禱祀而求者也管窺之見即祈采納是幸 
[虹口菜塲風潮解决]  
　　昨日彙巳開市 
　　虹口蓬路小菜塲食物攤户前日改遷攤基發生停市風潮久未解决昨悉此項交涉經華顧問等各方接洽業已解决其解决之法即將下層食物攤户原有攤基四十餘户仍由食物攤户捐照改營他業食物攤則准遷至三層交易其捐照費照章減輕各攤户對於上項解决辦法尙能滿意昨日特推代表四人往見工部局書記長表示意見允於即日起陸續上市營業并向工部局衛生處領捐執照故自昨日起已有多數攤户在三層交易其控吿衛生西員披脱韋尼受賄一案則另行在下星期開廳訊結云 
[工部局第四次定期抽閉]  
　　公共租界妓察前巳抽籤三次停閉若干家本日工部局出示定本年十二月六日午後三時在市政廳舉行第四次抽籤 
[租界公共行樂所閉門新規則]  
　　本日工部局公報載稱工部局近曾考慮公共行樂所閉門鐘點問題議定新規則如下定本年十月一日起實行㈠公共行樂所如酒排間·咖啡館·飲食店·跳舞所·均限上午一時閉門㈡公共行樂所分頭等·二等兩種㈢如頭等每月加納費銀百兩二等加納費銀五十兩可許於每星期六開門至上午三時㈣每星期中之餘日得函請工部局總辦允許將閉門時間展至上午三時一月以四次爲限頭等每次須加納費銀五十兩二等二十五兩㈤逢特别日期如休戰紀念·耶蘇聖誕節·新年等公其行樂所如函請工部局總辦得准全夜開門而不納費㈥公共行樂所一至閉門時鐘點顧客即當離所 
[工部局規定電車須裝警燈]  
　　工部局電車警章規定每車須置不藉電流之警燈二俾於電流斷時以示路人當八月十一日租界電流斷時停於路中數小時之電車多未置燈殊礙公安工部局特函致電車公司詢問各電車是否裝有警燈旋由該公司總理於八月二十七日覆稱電車通行之初曾裝油燈以乘客嘖有煩言後改用燭燈仍未滿意今將設法裝置改良之燈云云 
[和蘭領署今日之慶典]  
　　駐滬和蘭總領事函致交涉公署稱本年九月六日恭逢本國大君后登極二十五週慶典本署特於是日上午十二時至一時假座外灘二十一號和蘭銀行行開會慶祝禮招待來賓等情聞許特派交涉員除届時率屬詣賀外已分别函知各機關查照云 
[厦門逃官來滬之昨訊]  
　　俟厦門代表到後再定方針 
　　厦門警察廳長郭佐昌高等分廳監督推事劉采亮等携欵濟逃來滬被獲等情迭誌本報茲悉此事厦門商會迭電本埠總商會·福建同鄉會·泉障會館等團體設法向法捕房抗議其判令交保前日福建同鄉會會長沈次裳君特因此事親至總商會與方會長商議辦法結果田因厦門已派律師陳季棵與司法科長吳春華携帶證據來滬設法引渡擬俟陳吳二君抵滬後再行設法辦理云 
[滬杭路預備觀潮專車]  
　　滬杭甬鐡路因本年浙江潮汛將届特飭駐杭吳總巡官派員預赴海寗測勘以便佈置一切舊曆八月十八·十九·二十等日開駛專車等情已誌本報茲悉吳總巡官已派敎練員黃君於本月（舊曆）十八·十九·二十等日親赴海寗測勘得該三日爲潮汛最漲之期尤以十八·二十兩天爲甚預料八月十八·十九·二十日三天必　大有可觀現該路擬定第一日（十八）五百客第二三日（即十九二十）四百客所有專車時刻目下正在審訂其臨時所需民船已由黃敎練傳知承攬頭目從事佈置以資熟手云 
[管鳳岡對致中銀行之辯白]  
　　淞滬警察廳茲准北京警察總監薛君來函以京津致中銀行總理楊惠廉號文玉協理胡景誠號玉蓀經理管鳳岡號孟仁近因潛逃該行亦已倒閉查虧欠公私各欵自應通緝務獲解京以便歸案訊追等因正在偵緝間即據管鳳岡於前日自行投廳聲訴曾在天津致中銀行充任副理之職實行辦事祇有二星期嗣於七月一號由該行總協理楊胡二人派爲代理京行經理任事亦僅一星期即行來滬辦理陸軍部印花税票交涉一事且前在京行代理時並無經手收存欵項手續旣奉飭傳愿即赴京投案等語當奉徐廳長諭令留候電致薛總監核示辦理並由管鳳岡將辦理印花税票一事詳細情形電致陸軍部云北京陸軍部張亞聲兄鑒今晨見申報載有大部致徐廳長電文弟恐發生誤會危及名譽立即面謁徐廳長詳陳一切情形並請派人隨同趕速清理以明弟此次爲大部印标事所受種種困苦現查印票除已押出外尙存印票十萬未能押出者因票價市面已跌至一五折原押主不願再行承受而且前押已受損失故部欵尾數至今未能匯清現盡力與原押主交涉雙方退讓將所餘之印票十萬改爲一八折作押約一星期骨辦妥否則交二萬印票與廳長運部弟即回京或請大部急速備欵將前後所押之印票如數贖回以免受巨大之損失事之實在儘可詳查總之此次爲印票事而致賠錢吃苦又受名譽之損礙思之痛心應如何辦理清結請急速電示并請電致徐廳長取消前電實深感盼 
[張孝若放洋前之酬酢]  
　　張專使曁隨員等定本月十四號放洋已誌前報刻悉本月七號南通及崇明海門如臯等縣軍政商例各界爲張使祖餞同日下午三時該數縣大學中學學生共三千人復開一歡送會張使將有演説八號早十時來滬是日下午可到埠九號晚三十餘公團祖餞十號晤别各國領事及軍政各界晚招待各國及本國報館紀者十一號接晤各國領事及各界晚何軍使及各官長祖餞於聯華總會有各國領事及各界重要分子作陪當晚放車往寗與齊韓兩長晤别在寗勾留一日各官長及省會商會等亦均有餞别宴會云 
　　尙有本埠新聞等轉入後頁 
 
 

Page 15

 
 
第一萬八千一百五十號;中華民國十二年 西曆一千九百二十三年九月六號
星期四 * *本埠新聞 
[滬南烟兑業請免特税之復音]  
　　總商會復其逕行電省 
　　滬南烟兑業衆和社函請南北兩商會轉懇當局取銷紙烟營業特税原文已誌二日本報茲悉該社昨接總商會復函請逕行電省文曰逕啓者本月一日接展來函備悉一是蘇省紙烟特捐係本年春季籌定敎育專欵時經蘇省商聯會建議於省當局及議會者敝會雖未與表决之列然事經多數贊成依通例未便再持異議貴同業所有困難各情應請逕由尊處電省爲荷 
[軍署拿辦造謠之盛祥生]  
　　淞滬護軍使署訪聞現有盛祥生者近在南市軍事區域内造謠惑衆擾亂安寗殊爲可惡自應緝案究辦爰於前日清晨特飭本署稽查雷應春將盛拿獲解送軍署發軍法科訊辦 
[友華銀行滙市報吿]  
　　昨日友華銀行滙市報吿云四日倫敦銀價近遠期均長二五紐約銀價長至六角三分一二五倫敦紐約間匯價落至四元五角二分六二五今日此間滙價掛牌均照昨未動後以市况堅硬英鎊長至三先令一便士美金長至六十九元七五其他滙價亦隨以更動晨初開盤市况甚堅投機家紛紛售出英鎊近遠期售價高至三先令一便士六二五美金七十一元半惟照此價購入者頗夥市况遂大平但仍堅定收盤時英鎊售價九月份三先令一便士半十月份三先令一便士三七五十一十二月份三先令一便士二五美金售價近遠期七十元七五日金售價六十九兩銀行滙票定價英匯三先令二便士二五美滙七十二元七五法匯一千三百零五枚昨日倫敦銀市中國購入市况收盤穩定紐約銀市無甚交日易但亦穩定 
[上海商業市况彙錄]  
　　金融 
　　昨日銀幣早市價爲七錢二分零八毫七五較上日大二毫半因有出口之故午市收盤又回至七錢二分零三毫七五比前日小去二毫半各錢莊裝去天津洋十五萬元又裝去長江洋十五萬元 
　　銀拆早市息價爲九分午市收盤息價七分與前日相較小三分交通銀行裝往杭州大條一百六十八條 
　　昨晚止各銀行及錢莊查倉庫存現銀二千四百五十二萬兩現洋三千八百七十二萬元大條二千四百九十三條 
　　公債票 
　　昨日各項市况仍舊呆木故各票市價莫不繼續疲軟金融公債現貨千元票開盤六十七元嗣後因進出之數無所軒輊是以價無改動收盤時賣户較多致市况　動收盤六十六元八角五分計小四角半九月期最小價到過六十七元二角收盤回高至六十七元四角半較前日只退去一角十月期除息開盤時由六十四元四角五分小至六十四元三角半收盤雖回高至六十四元六角半較前日已退去二角十一月期結果比前日小三角五分收盤價計六十四元八角整六現貨前市由五十元零二角逐盤小至四十九元八角後市收盤回高至五十元較前日疲去四角九月期全市成交價常盤旋於五十元零一角五分至四十九元九角之間收盤計五十元零一角半較前日縮去二角五分十月期最小價到過五十元零一角五分收盤雖大至五十元零五角較前日尙跌落一角十一月期計小一角收盤價爲五十一元償還八釐開盤二十三元二角嗣後因賞户暢旺價由二十三元步步小至二十二元二角收盤又跌去一角較前日市價暴跌一元二角目下政事常此不靖基金又無可靠之處公債前途殊難樂觀云 
　　金市與滙價 
　　自此次日本發生大災以還滬上商業受其影響者以金業爲最標金之伸縮日有數易偶一不愼即遭虧折尤以做多頭者爲甚昨日自開盤至午後六時半收盤止其間漲落達十三兩之多今將全日詳細情形列後 
　　大條近期復長二五掛三十一辦士一八七五遠期亦長二五掛三十一辦士零六二五標金十月份開盤價係三百三十兩零五錢（較前日收市價跌一兩九錢）繼又小至三百三十兩以内先令揭償有法滙大五法郎美滙小二角半和滙小七五餘都未動惟東滙仍無市價其時金價係三百二十九兩五錢俄因大連滙票見軟至六餞五分且東滙過賴銀行賣價六錢八分買者六七七五兼期金賣者仍賣買則寥寥故金價小至三百二十七兩二錢嗣有友華大通等銀行買進十二月份美滙數十萬元價七十一元二五至七十一元一二五又華比等銀行買進十二月先令數萬磅價三先令一辦士六二五至三先令一辦士半又某某數銀行買進十月份先令一二萬磅價三先令一辦士六八七五又買十二月份數萬磅價三先令一辦士五六二五又賣出十二月份先令二萬磅價三先令一辦士半美匯十二月份賣出七十一元兩角半至七十一元一角二分半又本月期賣出七十一元半至七十一元三角七分半買價七十一元七五至七十一元六角二分半東滙十二月份賣出六錢八分二五買價六錢八分因而期金買進漸旺大連帮亦隨之購進於是金價抬高至三百三十一兩移時在十一時許先令忽改長半辦士掛三先令一辦士法滙大十五法郎掛一千二百四十法郎美滙大七五掛六十九元七五印滙大三羅比掛二百二十九羅比七五東滙亦照掛出計小一分二五爲七錢荷匯大一盾二五掛一百八十三盾二五新滙小一分掛七錢六分斯時金價爲三百三十一兩六錢先令等市面反較未改時爲平由某某等銀行買進十二月份先令數萬磅價三先令一辦士三七五至三先令一辦士三一二五賣價三先令一辦士二五至三先令一辦士零六二五美匯賣價七十元零七五至七十元零六二五買者七十一元至七十元零八角七分半東滙更緊銀行賣出十二月份價六錢八分七五至六錢九分買價六錢八分二五至六錢八分六二五且大連帮更爲買進約達一萬數千條所以十月份標金漲至三百三十二兩九錢收盤爲三百三十二兩八錢午後以開盤爲全日最高之價計三百三十三兩二錢俄仍回落至三百二十八兩八錢因運通大通曁某銀行等買進十二月份美匯十餘萬元價七十元零七角半至七十一元致價稍漲至三百二十九兩九錢後聞大連滙票祗核六錢三分二五於此手中有期金者同起恐慌金價逐小至三百二十五兩五錢旋有某銀行買進十二月份美滙數萬元價七十一元六二五標金略高至三百二十六兩六錢但後人心終趨下面大連帮亦互相抛出爲數甚多所以十月份標金最小跌至三进二十兩零八錢（全日最低價較最大價每條相差十二兩四錢之多）後買者略有故價復高至三百二十二兩九錢收盤時已六時有半較上日價每條又跌九兩五錢各銀樓首飾每兩又跌一元云 
　　絲市 
　　昨日洋莊絲市異常豐俏廠絲美法各莊續有進胃無如各廠商因手中餘繭不多故須觀市再計不願即行承抛是以泰和三井等行僅將到期電報談成二百五十包行情則又激增三四十兩七里干經昨市各美莊需胃尤殷而華絲商因内地成本昂貴類皆止售是以洋商雖願放價而上等貨迄無購成惟由泰和達昌二行買進中身貨百餘担絲價較漲十餘兩七里大經英法二處續有去路價亦提漲四川黃廠經里昂方面需要復殷然以滬棧存底已聲而來源甚稀故各歐莊雖願出價較市增加二三十兩卒以華商不願承抛致無大宗成交　市僅中等現貨談成五担價漲三十兩湖北黃廠經昨亦成交二十担絲價跳大五六十兩惟八繭灰經邇以陳貨將盡而新貨開抛尙早垀銷塲獨清昨又交易無聞云 
　　呌莊 
　　昨係星期三輪直英商怡和洋行限價與不限價拍賣之期排列羽毛羽綾嗶嘰彩呢泰西緞尺六元絨羽綢寗綢元羽綢毛布市布原布漂布等疋頭各貨八十八件計三千九百十九疋拍妥六十七件計二千九百五十一疋比較上届該行所拍之貨少五件計二百十七疋其中尙有二十一件計九百六十八疋因價不合故未拍出扣客帮曁本街之買進者未見踊躍上以所拍之價雖互有升降大致　多跌少云 
[俄人請求存洋移禁之不准]  
　　俄國人勃肯代因被其女司白克娘娘指控强行非禮業經公共公廨訊實判押西牢五年嗣被吿不服判决一再請求復訊均未照准在案茲悉被吿以在押身子不適吿知家屬求得該國新政府及法國領事公函各一件昨晨偕一代表西人投公廨第一刑庭遞呈公國並稱被吿在押身體不適是以求得公函且願存洋三千元於法領事署請將被吿寄押法租界西牢俟押滿後其洋仍得發還要求照准云云即據駐廨之西捕頭惠勒上堂反對被吿請求請照原斷執行等語兪襄讞得禀諭謂本副會審官曾至西牢參觀兩次尙有北京地方監獄官亦往參觀各部均極清潔中西犯人之食品亦多適宜被吿拘留獄中身體上諒無妨礙諭畢商之英麥副領事判被吿請求不准着照原斷執行 
[大純素精公司之贈品]  
　　大純公司首先發明之國貨調味品素精及梅衣長壽麫等各種銷路頗爲發展而六七兩月尤爲多數今悉該公司定八月初三日起有贈品之舉特在棋盤街中華圖書館内設分售處並贈品部凡至棋盤街中華圖書館及北京路總發行所購貨滿洋若干贈精雅擢扇及材料豐富之素精集等並有趣味之物品云 
[伶界會戲先聲]  
　　伶界聯合會因有特種開支擬舉行第六次十班會戲籌欵昨由會長夏月潤趙如泉召集全體職員會議辦法當即議决擇定下星期五假新舞臺會演劇名定「狸貓換太子」「宏碧綠「濟公活佛」外白牡丹譚富英及各班名角合演拿手好戲劵價一律一元五角刻正籌辦一切手續云 
[爭管張雲峯遺産之訊判]  
　　張雲峯故後其妻吳氏即延佑尼干帮辦施乃德律師具禀公共公廨聲請給諭執管遺産嗣張子桂生亦延羅傑律師具禀呈廨與氏爭奪旋經雙方在外和解訂立契約故此案遂未傳訊不意張桂生近復反悔不照和解條件履行是以昨日晨集訊經施乃德律師根據法律理由與羅傑律師辯論移時遂佔優勝由關讞員會同美阿副領事宣判云准照雙方和解條件將慕爾孟路方單一紙移送會丈局丈量平均劃分兩半分别執管張吳氏着具結委爲管理伊孫張阿毛應得之産業張桂生請求立嗣一節訊無充分理由未便照准 
[女婿被毆身死之請騐]  
　　向在浦東陸家嘴爲剃頭之貢仁泉前日下午偕証人周鍾秀赴三區警署聲訴伊婿段少祺昨日午後與任田因細故口角被任毆打受傷於今晨斃命請求拘究當經曾署長飭警將任拘署一面諭令二十四圖地保陸佩生投報地方檢察廳經車檢察長委派檢察官檢騐員等渡浦蒞塲相騐 
[昨日汽車肇禍案三起]  
昨日上午十時許某號汽車駛經南京路撞倒海門人張石　跌傷頭部當由老閘捕房一千一百四十六號華捕到來抄錄汽車號竊另雇車送受傷人往仁濟醫院醫治一面歸報捕頭候示又有某號汽車於昨日上午十一時駛經百老滙路武昌路口撞倒行人蔡惠根跌傷頭腦不省人事由虹口捕房印捕拘汽車入捕房一面由一千五百八十四號華捕送受傷人往同仁醫院醫治又有丹陽人衛禱保昨日下午五時行經南京路遭汽車撞倒腿足受傷經老閘捕房二百零三號印捕將汽車號碼抄錄另雇車送衛投仁濟醫院醫治 
[滬杭特别快車碾斃鄉人]  
　　滬杭甬鐡路昨日（五日）上午八點零五分由滬開杭之四號特别快車駛至石湖蕩五十公里第三十六號橋地方司機人望見該處軌道上有一鄉人行走當經放汽警吿已經不及避讓致被機車碾斃當經該車長報吿站長派警照料一面由楊巡官特派張敎練員前往調查死者姓名·年齡·籍貫並傳知該處地保投報松江縣召覓屍親來站棺殮云 
[控姦拐媳婦]  
　　南京人楊玉功同子阿根扭孫卞氏王金榮至四區二分所控稱四月間娶該氏之女爲媳五月歸寗一去不回因向該氏詰問始知今年正月間曾被王帶往客棧姦宿數次現被藏匿他處請究經倪署員質訊二被吿承認不諱奉判解科移送地檢廳核辦 
[男子騐係病死]  
　　吉一圖地保李順實昨晨投上海地方檢察廳報稱閘北寶山路義品里總弄口今晨發現年約三四十歲之無名男屍一上身無衣下穿藍布褲秃頭赤足查無家屬爲此來案報請相騐下午奉委郭檢察官等蒞場騐得該屍委係病死判由堂棺殮 
[老翁强姦少婦未遂之控究]  
　　江北人朱三子同妻朱孫氏（年二十三歲）住居胡家木橋太平橋四十五間頭地方向爲紗廠小工邇因朱三子因事回籍舊曆本月二十一夜半有與朱同居之陳德有（綽號野鷄陳三）年五十一歲（係朱孫氏胞妹之翁）乘朱不在突至朱孫氏臥室圖姦該氏不願大聲呼救陳即避去不謂至二十二夜又來圖姦未遂至二十三夜陳又潛入氏之臥床上用强圖姦該氏駭極狂呼救命鄰婦董張氏等聞聲疑爲火警馳往察視始知陳强行非禮遂將陳德有拘獲一面知照氏兄孫長福到來鳴警拘入五區三分署移送司法科訊得案關强姦未遂於昨備文將一千人移送地檢廳訊辦午刻奉檢察官提案研詰之下判陳德有收押原吿朱孫氏·孫長福·證人董張氏等着退去候示 
[施德之控售冒牌濟衆水之質訊]  
　　施德之藥房昨延賚美律師代表投法公堂控稱原吿發行濟衆水曾經禀准官廳專利領有執照可証今由法捕房查得能達藥房主方錦熊私行倣冐在市銷售日前捕房至被吿藥房内搜出僞藥水及空瓶仿單等物甚夥故將方及夥計謝裕卿蔡阿林等一併拘案被吿等實犯新刑律二百四十三二百四十六條應請堂上按律訊辦被吿方錦熊延辣福郎律師代辯稱原吿呈案之執照係藥房中尋常執照並無專利字樣查醫學品素無專利之可言且對於法律上亦無保障之權即使冐牌亦無犯罪行爲原吿所稱新刑律之規定實不適用原吿旣無專利之實據即不能有控訴之權况抄案之藥品仿單藥水均係被吿方錦熊房客郁錦偉之物現郁逃逸何處不得而知應請堂上駁回將案註銷繼由見證李大高羅連叔兩人供民人等均開洋瓶店前由方錦熊偕同郁姓同來商人等店中定購施德之濟衆水藥瓶所有模子由郁取來製就後送至能達藥房由方付欵是實又據見証田根生稱前由方錦熊偕同郁姓前來定印仿單等語詰之方錦熊供此項藥水瓶實由郁錦偉託民人向李等製造云云謝裕卿供民人在能達藥房爲夥是實李阿林供民人在方錦熊處拉包車餘不知情聶讞員商之法副領事葛君判各退去聽候宣布堂諭餘遵 
[控造冒牌香皂之傳訊]  
　　法新租界巨籟達路華豐皂廠邇因倣造婁治嘎類香皂在市銷售爲原吿查知報吿捕房另派探目楊振富李榮卿等至萬昌祥協興號·王泰豐·華章·萬泰祥·公和號·德泰昌·同豐永·等各洋貨號内查出是項僞貨並至華豐廠内搜出此項冒牌皂甚夥帶入捕房於昨日傳至法公廨請訊先由原吿郭蘭克律師代表稱原吿前曾被人倣冐此種香皂控經貴公堂奉判處罰外登報聲明禁止冒牌有案可稽今被吿華豐皂廠竟敢遠諭冒牌應請訊究被吿華豐皂廠主陳子蓮不到由徐鳳祥施實全兩人到案稱廠主現在杭州故未到案華豐廠實係陳子蓮獨自開設民人等均在廠内爲夥等語繼由萬昌祥協興號王泰豐等各號主投稱此項香皂商人等均向各洋貨號批來或人跑街持來兜銷不知僞造請求查察聶讞員商之法副領事葛君判各退去展期七天着華豐廠主陳子蓮自行投案再行核辦 
[公共公廨訊案彙錄]  
　　昨日公共公廨傳訊之華洋民事訟案彙誌如下㈠永盛米店延海德禮律師訴何芝珊何吉靈等欠麫粉價洋案結果被吿臨訊不到應照原吿所訴缺席判决㈡洽泰昇號延羅傑律師訴葉謀豪等欠賬銀案結果被吿延不辯訴臨訊又不到案應照原吿所訴缺席判令被吿償還銀一千四百五十二兩八錢五分並按月八釐利息及堂費㈢李星聯訴邢夑昌等不理押欸案邢延羅傑律師請求復審結果候會商堂諭宣布㈣蔚豐商業銀行破産案結果准照理賬員八月十五日報吿書辦理㈤廣東華德公司代表區照軒延甘維露等律師訴俄商光明烟草公司李瑞九奥興邦違背分銷香烟合同請追損失案結果原吿並未到案代表律師請求未便照准仍著原吿交保㈥美商新孚洋行延博良律師訴俄商皮皮手藝室欠房租及貨銀案結果著被吿將房租銀一百九十五兩一錢並貨欵二百十兩二錢九分又九月分房租一併付還原吿並着於十月一同遷移㈦俄人馬氏哥佛及訴華人沈觀蓂違背運煤合同請鴭追損失案沈延博師請求開釋出外料理結果被吿能覔得舖保保其隨時到堂即准被吿出外料理 
[誌謝]  
　　昨承銀行週報社惠贈第三一四號「銀行週報」一册謝謝 
來函 
[陳勇三來函]  
　　敬啓者茲閲貴報本埠新聞欄内謂鄙人前晚在院内手搖影片機器開映時同時口吸香烟爲救火西員瞥見云云鄙人對於紙烟素來不食本院司機另有司機之人所有吃烟傳罰者即本院廣吿部職員朱勵公也諒係傳聞失實故請更正中國大戲院院主陳勇三謹上 
來件 
[爲日本大地震遇難人衆哀吿邦人君子書]  
　　歸國學生劉士木 
　　此次大地震日本東京橫濱受災甚重爲世界有史以來希有之慘劇二日晚留東學生某君等曾去電神户慰問被災情狀至日午後九時接到復電「東京市内地仍震火熖不可撲滅神田全區成爲焦土橫濱山下町華僑住居地成爲瓦爍塲慘不忍言」復電寥寥數字中慘痛不堪之情狀巳可概見如此巨災全球人士一聞兇耗莫不駭心奪魄同深悲悼同爲人類同此血肉同此知覺同此身家性命對此凄慘境界不問國别種别常同灑悲淚各各竭智盡能解囊同急掩埋殘骨賑濟餘生星夜赴救惟恐或緩者也吾華同在一洲同爲一種竭誠援救猶之門户以内之事况我僑衆之爲學子爲商人爲工徒者寄身斯士一同遭難正急待營救也請將我僑日華人大概情形爲邦人君子約述之 
留日學生集中地日本東京之神田爲我中華留東學生集中地此所以留東學生之中國青年會設在神田境内了也 
　　在日僑商集中地橫濱爲中華僑日商人聚居處所約有人口五千五百餘山下町地方華商聚集者七百餘户約計人口有四千餘而菜館占四十餘家總計橫濱全市菜館當在二百家以外其次爲剪髮業因在日剪髮舖開支較津滬爲省而家數不多競爭不烈旣較國内有望取價亦倍蓰國内「五角」故業此者無不獲利又其次爲裁縫舖專做西洋人生意頗爲西人所信用業此者橫濱境内共有七十餘家而生涯頗旺日商不能與之競爭 
　　在日華工集中地東京本所深川爲華工勞働地在住人衆約二千餘 
　在日華僑服務於災區中歐美人銀行公司之概况此外執業於橫濱等處歐美人所設立之銀行公司者共一千餘人西人在該處亦採買辦制度國人之執此種職務者類皆勤愼從事絕未聞有喪失信用者故西人間之信用甚堅固 
　　留東學生研習游湧術遇厄之慘狀千葉安房北條等處爲中華留學生夏令海水浴集中地本年暑熱之期較長兼之國際競技注重游湧本年聚集學生人數尤爲特盛吾人連日閲内外各報知東京橫濱同遭巨刦千葉各地同遭厄運爲我遇難僑衆爲彼遇難鄰國人士設身處地想之其何以堪嗚呼痛已 
按此次大震災發動期爲九月一日日本各學校開學期爲九月初旬該國習慣租房多在月底結帳暑假期内各校留學生之散處四鄉或濱海避囂塵吸新空氣者逆料是時都不約而同回至從學處所大禍爆發不自我後其殆慘禍之不可避免歟青年學生轉瞬爲國家之柱石不幸而爲無情之電火所摧殘豈第本人本家屬之不幸亦我全國人民之不幸也 
　　更有一部分留東學生之欲歸不得而滯跡在災區者公費生因軍閥蠢國政府奇窮巳半載無接濟平時惟典質衣服度日艱難得動不得私費生因國内兵爭疊起匪禍蔓延商工多破産交通全梗阻經濟困難亦達極㸃無欵在手欲行不遂困守東京者亦不在少數 
　　接濟食物爲救災恤難第一要舉日本糧食昂貴平時自給恒憂不足何况遭此災厄接濟垂絕吾華寄居日本之災難餘生當合吾全國仁人羣士之力火速援救空言無補於實際宜急速租船連送食糧往彼施救救我僑衆並救日人救災恤難當無分畛域此亦未始非大國民表示襟度消除嫌疑增高國譽之一良好時機也 
　　接濟寒衣爲救災恤難同一要舉又日來氣漸涼東京學生平日所有衣物多入質庫今全市巳成焦土衣物難覓更可想見何况供給衣服之策源地日本橋區吳服橋等區巳悉數付之一炬而東京各織廠供給外人用之毛織物又化爲灰燼是以除糧食供給之外尤望各團體及各地方仁人義士急速豫備寒衣運往災區作澈底之援救 
　　死者巳矣宜速掩埋生者失所宜速接回至於如何募勸如何集散如何一掃諸弊而使涓滴不耗如何選派實心行事不憚煩勞之公正人員前赴災區如何由諸大有力者設法墊付以應急需則諸大善長所熟籌而所優爲學生涉世日淺不敢贅一辭焉 
 
 

Page 16

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
 

Page 17

 
 
第一萬八千一百五十號;中華民國十二年 西曆一千九百二十三年九月六號
星期四 * *本埠新聞三 
[太平洋公司廉價將滿期]  
　　南京路石路兩首太平洋手表公司原定廉價一月並出贈彩以留紀念開幕以來頗受歡迎茲悉廉價期將滿尙有五天該公司經理陸君紫來巳定在此五天内爲最後之大競賣並加添贈品期滿决不再延期云 
[鴻章廠推廣染織業]  
　　麥根路叉袋角之鴻章紡織染廠創設以來歷經推廣增多紡紗錠子及各種花色織機其出品如鴻麞線呢三羊線呢·鴻麞嗶嘰·卅碼二十四碼雙鴻絨布·三十碼二二雙馬牌絨布·三十碼三羊牌藍條斜紋·四十碼三羊黃斜紋等等皆暢銷於福建汕粤各埠及南洋羣島長江各客帮定購者亦復不少云 
[老景福運到嗶嘰呢絨]  
　　小東門外老景福綢緞莊近以天氣漸凉嗶嘰呢絨等將上市故特由國内名廠運到嗶嘰呢絨等多種式質優美定價亦廉將於陰曆八月初間舉行廉價三星期近日内部佈置甚形忙碌云 
[中法藥房舉行秋季減價]  
　　三馬路中法藥房自本月二十日起舉行秋季大廉價二十天連日門市甚發達附設之化妝品錦繡部各式用品亦減碼出售云 
[中英發售預防喉症藥]  
　　近日時届秋凉天氣冷暖不一往往發生喉燥之症河南路中英藥房有預防喉症福命片大瓶售洋一元小瓶二角并有福命漱喉水出售每瓶洋三角云 
[大豐之廉價贈品]  
　　三馬路大豐綢緞局舉行秋季減價以來門市甚旺湖州全絲華絲葛每尺廉售五角八分各色純毛嗶嘰每尺廉售七角餘類花色甚夥價均屬甚廉該局又備有蔴紗手巾絲織手提袋線織手提袋精細美廲贈送顧客云 
[遠東添設儲蓄部]  
　　葡商遠東貿易公司開設本埠九江路十八號已歷多年向做進出口各貨生意近更禀准葡總領事添設儲蓄部云 
[牙刷發行所開幕在邇]  
　　南京路一百五十二號雙十牌梁新記牙刷廠總發行所擬於下月初間開幕該廠全部橱窗係由瑞興木廠楊其彩君承造該廠美術招牌則由五洲美術公司承造云 
[潮廣新貨又到一批]  
　　抛球場南同協祥號續到潮州大蝦多件門市每斤一元二角八分并運到廣東糯米荔枝核小而甘嫩每斤一元四角四分又到新貨杏仁每斤一元二角·及八角四分不等新南棗每斤一元一角二分·八角八分新蜜棗五角二分陳蜜棗每斤二角四分云 
[書籍文具之發行]  
　　北四川路清雲里一一六號（即前廣肇公學原址）文波社通信貿易部已於日前成立專售各種原版西書文具儀器等並在法租界興聖街毛春塘筆莊附設函購部云 
[出版界消息]  
　　此次日本東京橫濱等處大地震全市被毀爲互古未有之浩刦聞者無不震驚交通路新學會社備有日本明細地圖每張實洋一角云 
生生美術公司所出之「笑畫」第一年第三號昨已出版内容及印刷等均甚精美云 
　　「賽馬指南」爲邱君如山所編著内容豐富對於本年各次賽馬經過情形專表詳列並註氣候使觀者對於晴天温地之良駒易於辨别裝訂如袖珍手本便於携帶現此書由舒文中君經理之新民圖書館發行定價三元在預約期内衹收一元半備有樣張可索秋賽秋賽將近故連日往購者甚多云 
　　昨日道路會浙江會總幹事阮石麡君來滬與總會總幹事吳山君商洽會務事宜并同該會董事華盛貿易公司經理謝仲復君與馬玉山等各工廠接洽登載道路協會浙江分會雜誌廣吿頗受各工廠歡迎此項雜誌出版期已不遠云 
　　北京路五十七號豫社自夏間成立以來社務逐漸發達現該社爲研究文藝並靈通社員消息起見特發行旬刋一種定名「華風」第一期業於九月一日出版云 
　　近有鄭君等聯合京滬同志組織一「醒報」旬刋以研究智識宣傳藝術爲主旨現已出至第二號其發行所設在四川路四十號云 
[電影界中之化裝名角]  
　　化裝之道雖小精之則甚難而又以電影中之化裝爲尤甚往往稍有疪病即足爲全劇减色故研究之者雖多而得其神者則極鮮嗫近喧傳美國之"Ｔrilby"一劇其中明星除一著名法蘭西之妙足女郎安特蘭（ＡndreeＬafayette)外尙有卡羅(ArrhurEdmundCarew)一人卡氏固對於化裝上頗有經騐者也此次在此劇中飾一兇悍之音樂家而兼能施催眠術者其應用之化裝爲全劇中之最難捴飾者持當夏令天氣酷熱且卡羅面目本和靄可親一旦飾不遵德之惡徒良非易事而卡羅則視之坦然預計是日之下午七時行將拍攝此片午後二時卡羅乃從事預備三時許巳將以土膠製成之假鼻裝就四時而擦油於頰之兩旁五時而假鬚等物均已敷裝井然迨鐘鳴六下各種化裝均已盡行妥備正靜待攝影師之開始動作矣於此可見卡羅之善於化裝且爲時迅速而又維妙維肖聞此片現已全部攝就共長七千三百二十一尺爲第一影片公司之出品云（伯長） 
[觀「烈女救國記」影片述評]  
　　『烈女救國記』一片原名爲ＵndertwoＦlage前星期日映演於上海大戲院余嘗抽暇往觀茲將其内容述之於後 
　　劇情略述有烈女雪茄者女將軍也勇冠三軍不愧巾幗英雄父爲法人母爲阿利伯人而雪茄自認爲法人時阿法和議甫成阿王佯作歸服陰圖復叛烈女屬愛法國少年軍人維克都一日英國可羅娜公主來參觀法之營壨由法國統軍伴之公主見少年軍人維克都之雕刻美術爲技極精大加賞識嘆爲神技維乃贈公主一具統軍見之大懷妒意欲思報復其後幸烈女雪茄盡力救護得免於難雪悉阿王之陰謀因假意投身宮内探察渠之舉動一日該統軍指維私通敵軍宣布死刑定於翌晨執行阿王聞耗遂舉傾國之兵攻法烈女將阿王乘𨻶刺斃隻身逃回法營報吿阿兵傾國來攻請即豫防及至趕到司令部時已破曉正少年行刑之時烈女障身於少年之前槍聲突發彈貫烈女之胸時阿兵已追至女即命法兵出而抵禦且命少年挻身救國而勿顧及己以後卒將阿兵擊敗雪見三色旗即慘笑而殁是片中有騎馬者七千人阿拉伯人三千人兵士四千二百人故勇武之氣倍覺生色 
　　此片兼愛情俠義愛國而有之劇中飾雪茄者爲潑立司丁（ＰriscillaＤeau)女伶娥眉倒竪勇氣畢露矯健活潑不醟男兒當維克都被傷臥於牀上時雪茄親爲敷藥忽聞維目雪囈語曰『予愛』汝雪茄以爲愛己甚爲欣悦即與維握手相對脈脈維又以手捫其頰雪不勝羞怯赧澀之態顯於英武之眉際旣而又聞維曰『公主予愛汝』雪知維實非愛己頓改其和慈之態柳眉雙竪妒火中熾憤鬰之氣顯於面間急收其手憤極出門而去旣至門外數武心中又不忍遽離此㷀獨孤苦之病者因即復回旣至門口忽憶維言心思若公主一日在余决不能得維之愛情也因决往殺公主及至公主處時手執手槍面現妒憤不屈不撓必殺之以爲甘旣而聞公主言殺之之心付之九霄且曰『此時余始知維克都愛汝之故矣』言畢面呈悲憤幾至哭泣步代蹌踉疾趣而出此段顯出愛情俠義潑女伶演來形容畢肖極盡能事而以離公主時悲憤欲泣之面容一段尤使余歷歷不忘如在目前此段表演甚爲體貼入微淋漓盡致又如阿剌伯王吿以維克都事雪聞之忍痛欲絕後思此身於阿王宮中因毫不微露悲戚之容後隨機應變佯與王歡乘𨻶剌斃疾出宮門飛騎奔逃女士此時描出心慌意亂之神氣維妙維肖旣至法國軍隊請速發兵救護又復飛身上馬往救維克都雖筋疲力乏猶策馬狂奔此時阿拉伯人已舉傾國之兵來攻法國且盡力追趕冀獲此殺王之叛賊而雪茄亦盡力奔逃期在救維克都馬蹄翻騰塵土飛揚又佐以行軍之音樂觀者咸拍案呌絕掌聲如雷此段潑女演來尤見精彩其救國義勇之氣亦難描述又於垂死時謂維曰『我爲君及此三色旗而死』言畢創發狀甚苦痛維問曰『君覺痛乎』雪見窗外三色旗飛揚面呈慘笑曰『我不覺痛祇覺快樂耳』言畢遂殁此段演來倍覺慘痛其時觀衆咸息心靜氣默不作聲其心中之悲慘可想知矣 
　　飾少年兵士維克都者名極姆士叩克復氏（ＪamesＫirkg2 
wood)表情尙覺得稱如初至阿拉伯時默默寡語雖雪茄百般奉承然仍不稍爲所動形容一情塲失意陰沉寡歡之男子淋漓盡致其後聞雪茄垂死之語不覺肅然起敬幾至零涕又拔剣劍奮然與阿拉伯人戰鬭不顧生命甚爲勇武故叩克復氏當此角色尙爲得稱飾統軍及公主者亦甚適宜惜已忘渠二人之名統軍陰奸百出刁惡萬狀公主嬌容欲滴美艷異常其表情均甚細膩 
　　總之此劇實無疵可惟於雪茄殁後維克都與公主二人毫無着落此實爲一小缺點又統軍之五人如此奸惡維克都幾喪於彼手中者再故法兵與阿拉伯人交戰時此種人物宜喪於阿拉伯人以示懲罰方大快心未知觀此片者以爲然否幸商榷之（炤華） 
[美國電影界雜聞]  
　　惟特叟女伶ＣlaireＷindsor之再嫁問題至今無人知悉渠之志願若何但據謠傳該伶確將再嫁數星期前當其自紐約回至霍來華時謂其友朋云渠於該處將逗留多時且云彼近日事務蝟集異常忙碌故不能見彼所欲見之客彼之所以願允留於該處似乎專爲一唱詩歌之男子據云彼等二人近已訂有婚約矣惟該伶之性情特殊異常對於唱詩歌者似有一種特别之情感蓋渠之前夫亦爲旦物Ｄenver敎堂中之一唱詩歌者也聞其子别立Ｂillie與之同來云 
　　范朋克之女配角得病而亡聞者深爲嘆惜且謂該女伶實爲無福云 
　　著甸美貎電影明星萊馬氏ＲamonＮovarro之弟近亦已成一明星其名爲麥蘭諾ＭariannoＳaineniegos麥氏之面貎亦異常美廲且富有才智渠等二人胥卒業於墨西哥城之大學中且同爲音樂家數年之前二人同至羅斯安傑兒受盡辛苦艱難始有今日其時萊馬氏以敎授歌舞爲生後二人同於一糖菓店中服務且同時於某影戲院中充一招待者萊馬氏嘗曰『余嘗吿余弟攝演影片不若觀者之測料甚爲易易者但彼若願身入電影界則亦不妨試努力爲之其後彼所攝之短片頗著有良績聞其弟最近將攝一片爲與康斯塔文合演者名ＢarbaraＷinslowＲebet云（觀灼） 
 
 

Page 18

 
 
第一萬八千一百五十號;中華民國十二年 西曆一千九百二十三年九月六號
星期四 * *[紀各校之開學禮]  
　　昨得各校消息其關於開學禮者如下 
　　高英學校愷息邇路惟善里上海高等英文學校創辦已歷十一學期今秋添聘前商務書館秘書兼編輯吳雨霖君擔任英文敎員前中國公學敎授曹懹者儋任算學前清貢生黃稷之君擔任國文業己開學尙有餘額可補云 
　　尙蜸英校愛而近路二號尙賢英文商業中學昨日（五號）下午一時舉行開學禮各級新舊生共有一百餘人 
　　滬商夜校寳山路升順里滬商英文夜校注重會話讀音及商業常　等科現巳開學云 
[學務叢載]  
　　敎育界之開學禮以外各項消息合誌如下 
　　神州女學準備開課神州女學校於一·二·三·號考取文學專科·繪畫專科·及中學小學科新生計百餘名定於本月七號午後二時舉行開學禮十號上課各科尙略有餘額惟宿舍已患人滿云 
　　藝術師範添聘敎員黃家　路上海藝術帥範學校（原名專科師範）本學期除原有高等師範科豐通師範科外復添設西洋畫專科聘陳抱一君爲主任周天初及豐子顗君爲西洋畫特别講師現除聘定陳曉江君任西注畫·丁文愛女士任音樂·謝六逸君任美術史·及希臘講話外復新聘曹聚仁君等分任敎科現正繼續招生九月十五號爲止云 
　　體育師範又敎授中華武術會體育師範敎務校務由張天培五壯飛主任外添聘項翔高君爲主事並謂楊聘漁·張德平·蔣梅笙·吳羽白·傳彦長·周石僧·姚繼唐·劉展女士任課云 
　　滬海公學會議敎務北西藏路滬海公學業巳開學昨開敎務會議積極進行云 
[郵信截止時間表]  
　　來往地點　　　　　　　火車或輪船　平信　　　　　　　掛號信 
　　馬尼亞（係直接赴者）　西費拉隆　　今晨（六日）八時　七時半　　牛莊　　　　　　　　　博化　　　　下午二時半　　　　九時　　日本（取首長崎）　　　長崎丸　　　晚八時　　　　　　七時半　　温州　　　　　　　　　飛鯨　　　　晚九時　　　　　　九時　　福州　　　　　　　　　海晏　　　　晚九時　　　　　　九時 
[婚禮彙誌]  
　　沙仲淵君與朱雍甫君之女公子昨日在青年會舉行結婚禮親友前往觀禮者約四百餘人晚間又在該會設會筵欵待來賓頗極一時之盛沙君任職大豐洋布號對於合作事業提倡頗爲熱心除擔任合作研究會之書記外著述甚多沙君又嫻國技在精武體育會研究有年故是日兩會會員到者尤多朱女士肄業本埠務本女塾成績優美云 
鮑子廉君之妇公子近由張玉墀馮少卿兩君介紹與本埠狄思威路五零一號李華鍔君次子李國榤君訂婚李君肄業徐家匯曁南學校時品學甚優定於本月（九月）十三日上午一時在裹虹橋狄思威路五零一號李宅行結婚禮云 
[集會表]  
　　陽歷本月時間　　地點　　　　　　召集者　　　　　　事由 
　　六日　　　　　　北四川路十號　　永利威酒行　　　　開幕禮 
　　六日　　　　　　南京路　　　　　聯益貿易公司　　　遷移開幕禮　 
　　六日　　　　　　荷蘭領事署　　　荷蘭總領署　　　　慶祝大會 
　　六日　　　　　　大東門外中華路　明昌鑫記電料公司　開幕禮 
　　六日下午二時　　閘北慈善團　　　種德社　　　　　　成立會 
　　六日下午三時　　六馬路仁濟善堂　救濟日本火災會　　討論會 
[今日天氣清朗]  
　　徐家滙天文台昨日下午四時三十分氣象預報云中國北部天氣清朗沿海風向自東至東北不等甘姆𩗖風將繼續西北進另一中心在呂宋部之東大約向琉球前進惟因未接電報不能蹝跡其路徑本埠温度在下午三時前之二十四小時内最高八九·一最低六六·二去年今日最高八六·四最低六八·○ 
 
 

Page 19

 
 
第一萬八千一百五十號;中華民國十二年 西曆一千九百二十三年九月六號
星期四 * *常識 
常談 
[國際與人道] [  覺]  
　　人道主義之日昌爲數年來世界之趨勢此非可僅以主義鼓吹也當驗之於事實 
　　最近日本地震之災可稱爲空前之浩刼凡有人心者誰不爲之震悼即我國對於日本國際之感情或尙以旅大延不交還之故未釋前嫌而獨此救災卹鄰之誼則我國自古以來爲民族固有之美德此次聞日本之災者巳紛紛集議謀所以設法救濟之道此或可表現我國人之舉動固絕非空談主義者歟 
　　現値商業凋敝之秋國民財力窘迫之際雖明知杯水車薪無補於事然而熱心義賑爲我華慈善家所優爲今於國際方面表示人道主義縱有力不從心之處爲之猶賢乎已也 
衛生 
[乳兒廢乳之條件] [  煥長]  
　　凡健康婦人都有授乳之能力縱令在初期乳汁分泌甚少幾無授乳之希望亦不可遽以爲無分泌之能力者而廢之宜常令乳兒向乳頭吸啜以促進其分泌但近來文明進步往往賴人工營養而廢其授乳其實甚不宜也推世俗廢乳之原因㈠恐損害姿容㈡醉心虚榮㈢不知人工營養之危險而反以爲便利㈣或由醫生診斷之草率勸乳婦廢乳（如脚氣病初期時實可不必廢乳而遽令廢之）但母兒兩方面有疾患時所謂哺乳障碍者則固宜一時的或永久的廢乳（甲）母方疾患㈠重症産褥性敗血症窒扶斯重症丹毒頻回發作之癲癎及消削性糖尿病等須視母方營養如何及小兒有否危險症狀而廢止授乳㈡腎臟炎肺炎及貧血等須視乳母之輕重而停止授乳與否㈢白喉猩紅𤍠等傳染病對於小兒極易感染即當斷乳且行隔離方法㈣脚氣病概無禁止授乳之必要惟於母方行其療法可矣但乳兒若發起嘔吐時則即須停止授乳而在此斷乳時期中不可使乳汁閉止㈤對於結核病之乳婦可否授乳議論甚多要之反應甚輕而理學的症候不存時亦不必絕對的廢乳若理學的症候著明發熱及衰弱等則當停止授乳㈥乳腺炎曾由外科療法時亦可授乳且可使局部血液循環旺盛而促其消炎減少疼痛即使乳汁中有多數膿球存在對於健康之小兒亦無大害㈦乳嘴裂瘡在初授乳者往往發作疼痛故不能不暫時停止授乳㈧乳嘴發育不全時或過小或陷没如在初期授乳時固甚困難但須用人工牽引之以使能授乳方可（乙）兒方疾患㈠狼咽兎唇不可吸乳者但用適當方法亦屬不妨㈡小兒通過産道困難而産且呈昏眠狀態者固無吸乳之能力宜用人工排乳以適當器具送於小兒之口可也（乙種酬） 
[肥胖之治療法] [  淸華]  
　　吾國諺稱十官九胖皆因身軀缺少運動脂肪過多故耳凡肥胖之身軀最易得中風腎臟萎縮糖尿等症醫家對於此種疾病尤爲束手總之吾人動作貴乎身軀靈敏旣可節省時間終日辦事尤不至疲倦倘體内脂肪多者不但呼吸困難行動殊不便利故德醫班汀氏曾有肥胖的治療法茲將簡明之方譯述如左 
　　㈠早點食無糖的牛乳或加咖啡少許和烘麫或餅乾 
　　㈡午膳食淡肉湯炙烹的瘦肉蔬菜火腿麫包最爲相宜 
　　㈢晚膳食肉腸瘦火腿半熱雞蛋萵苣和麫包少許 
　　這方法確能使脂肪除去心臟薄弱精神不振者宜食灸肉薰魚香腸等類和粥以進之身軀自然健全肥胖可减除矣（乙種酬） 
經濟 
[模範農學生] [  天詡]  
　　予之鄉友王君作人曾畢業於蘇省第一農校爲人勤樸敏而好學畢業後歷任母校農塲助理及華商紗廠聯合會植棉試騐場技術員等職務頗有經騐王君鑒於我國自提倡農學以來已歷有年但成效微鮮新法仍不能推廣其弊在農學子徒託空言不能以身作則故農民無澈底之信仰心於是毅然辭職歸鄉實地經營以爲農民之模範王君有田六十畝以三分之一栽桑餘則種稻麥棉豆之類其注意之問題如下 
　　㈠輪作一般農民不知輪作之法恒於同一田内連年栽培同一作物斵喪地力助長蟲害弊莫大焉王君將地劃分若干區各作物均按一定之輪作方法互換栽培以减少連作種種弊端 
　　㈡選種農民不注意選種以致種性日就混雜退化王君今年將實行田間選種及鹽水選種等方法希得純良之種子以增加産量也 
　　㈢燐酸肥料農民常用之肥料如灰糞棉豆粕人糞尿等均缺乏燐酸要素王君對於燐酸肥料之施用頗爲注意擬購辦骨粉十數擔施之以觀其效 
　　㈣鎭壓吾鄉每於初春時一般愚民有迎神賽會之舉觀者人山人海沿途麥田之被踏者其生長反爲旺盛王君有鑒於斯乃倡鎭壓之舉用石棍在麥田内鎭壓一遍並與未鎭壓者作一比較觀其産量是否增加 
　　以上諸問題均爲王君積極提倡者他如養蜂飼　育桑苗等亦在研究中王君並擬將研究之結果刋印小册分給農民以資宣傳云如王君者誠可謂學能致用不愧爲農學界之模範矣（乙種酬） 
道德 
[音樂之功效] [  夏叔澄]  
　　近來國人對於音樂之興味可謂消索極矣究其故實因未明音樂之功效故遂視音樂爲無足重輕間或有喜弄音樂者又以音樂爲消閑之一種玩具而於其眞正之功效仍未十分了解遇不自揣魯鈍聊以管見所及筆述如下尙祈閲者正其誤謬焉 
　　（甲）對於個人方面的 
　　㈠能潛化劣品性 
　　㈡能表現眞情感 
　　㈢能帮助智慧發展 
　　㈣能使精神愉快 
　　㈤能使勞苦減少 
　　（乙）對於社會方面的 
　　㈠養成良好風俗 
　　㈡表現民族特性 
　　觀上數條即可明瞭音樂之功效矣吾人欲獲得快樂之生活不可不於音樂特别注意也（乙種酬） 
[送報童子] [  地山]  
　　余閲申報有年矣邇來送報者童子也年十五幼即喪母旋復慈父見背零丁孤苦無以自食其叔送至乾昌信局兼銷報紙處令其送報以飽三餐每日午後五時送報余家輒立於門外毫無高言迨交換訖即去日日如斯雖疾風暴雨無稍間斷余甚讚之恒語余弱弟曰彼人也爾亦人也彼能守信若斯爾當敬之是月二十一日午後該童復送報余家見一形似乞丐者衣服檻樓挾自鳴鐘一燭台一倉皇奔出童子窺彼情形定爲竊賊遂捨報於地兩手緊抱高呼捕賊適余家人在後進作方城之戲聞聲而出捕之擬繫送警署懲治童子曰令彼將所竊之物放下警戒數語釋之可也遂如其言而釋之噫該童子見賊奮身而捕之勇也送報守時信也使賊棄所竊之物而釋之義也我因念賭博荒時廢業以有用之金錢作此無益之事而致遭賊竊賭博之害豈不大哉願我同胞嗜方城之癖者當力戒之（乙種酬） 
法制 
[回復國籍之要件] [  吳子雍]  
　　回復國籍者業經喪失國籍後再行回復國籍之意也然國籍之回復非具備一定之要籍不可然則其要件維何曰依現行修正國籍法律文而言之須有下列之要件焉第一回復國籍須生而爲本國人第二回復國籍須有一定之事由第三回復國籍須經内務部之許可蓋非生而爲本國人則屬於歸化而不屬於回復非有一定之事由則在國籍法不能回復國籍非經内務部之許可則手續未完亦無從發生回復國籍之效力是以回復國籍勢必具備上列之三要件也爰書之以吿世之欲回復國籍者（乙種酬） 
敎育 
[我之上海敎育觀] [  張文貞]  
　　上海一隅學校林立在表面上觀之敎育之發達可謂極矣然有一種學校徒掛學校之招牌於敎育現象非特無發達之可言且足爲敎育之障碍何也此類學校往往張大其名曰公學其實則一二人之學店耳合股經營有如商肆其目的在私利公於何有故其所訂課程不論部章之合否所聘敎員不論資格之有無課程以己所能敎者爲度敎員以薪水從廉者爲準課程之如何配置茫然也敎員之學問優劣不計也推其故皆爲牟利所致此等學校誤人子弟滔滔皆是因此而敗壞學校信用妨害敎育前途者其弊實遠過於私塾蓋私塾無學校之名而彼且負有公學之頭銜也方今學制革新敎育一事急宜整頓奈何操敎育行政權者徒知取締私塾而於此類似是而非之學校絕不注意及之乎我意此類學校星羅棋布取締之固不易放任之尤不可爲敎育計莫如因勢利導派員調查其稍稍合法者奬勵之其辦理謬誤者糾正之誘掖奬勸使之由學校虚名而達於實際未始非敎育之一助是所望於敎育行政人員（乙種酬） 
[余之學生經過譚（三）] [  叔邁]  
　　各校鄰近俱有小食店其中所售可謂應有盡有換言之即凡可以消耗學生資財者罔不畢備吾校左右此項小食店竟有四五家之多四季之食物俱有而售價乃獨昂然學生於散課之餘成羣結隊只圖大嚼亦弗顧其價高矣余深知此小食店之害且亦曾身經其痛苦者故甚願各校加以取締學生之入校原爲求學也非圖哺啜也一日三餐能飽即足顧學生乃不幸爲此類小店所引誘而小店又肯通融准予賒欠於是學生乃入其彀愈積愈多至於學期終了時竟不可收拾夫學生之有錢者處此尙覺平常其家境不豐者對茲乃大費張羅余憶某學期欠小食店四十元之鉅賬來時焦急不可名狀即考試亦無心緖用種種方法始得淸償縱一時之口腹慾貽無窮之憂且重增父兄之負擔此眞何爲乎且小店之記賬不實不盡無從考查吾校校旁之某店開設數年竟以窶人而致小康此中情事可以瞭然矣學生諸君乎禁閒食增康健省資財免憂愁願三思之 
雜錄 
[對待年輕乞丐方法] [  新]  
　　善門難開這一句話我向來不甚相信以爲人能多善行事終是有益於人有甚麽難開呢現在從事實上看來一味行善却是也有害處我前幾天到城隍廟中見大殿前無數乞丐老的少的環着香客求乞就中有一乞丐年約十五六歲態度非常凶橫彷彿香客少他的債不還不得過去吾想十五六歲的青年正是年富力强即使家貧失學能力薄弱那勞工方面儘有謀生的路他有路不走自願流入丐途定做國家社會的廢物是甚麽用意呢簡直是貪懶罷了他所以敢於貪懶因爲有求生的方法不必用心用力祇要托鉢哀求自有人解囊救濟蘇人有句話討飯三年做官不要可見做了乞兒狠是舒服試問這種舒服的人要他何用所以從今以後我們對於年輕乞丐不可輕開善門任他呼貧叫苦置之不見不聞使他受足飢寒之苦少不得發生戒心自己去找尋生路或者無用的人反變爲有用人材而且巿上乞丐從此逐漸改少也未可知果能照鄙意辦理比較金錢周濟眞是好得多哩（乙種酬） 
 
 
 

Page 20

 
 
第一萬八千一百五十號;中華民國十二年 西曆一千九百二十三年九月六號
星期四 * *   
 
