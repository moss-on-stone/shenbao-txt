# 1895 - 67 - 4907861

 

Page 1

 
 
[新印鉛板黄氏醫書八種告成] [  圖書集成局代啓]  
　　坤載黄元御先生醫學超絶治稱神術　著醫書八種曰四聖心源曰東靈微　曰四聖　　曰傷　懸　曰傷寒說　　金匱　解曰長沙藥解曰玉揪藥解爲軒岐家要書幾於家弦户誦不脛而走惜坊本舛錯之處閱者生憾兹由飛　閣倩本局重加釐訂用大號新鉛字鑄板印以潔白連紙每部十二本碼洋二元卽日出書請向上海三馬路望平街飛鴻閣書坊購取 
[出售四百零三號畫報附送治癲神騐良方] [  點石齋啓]  
　　暹羅荒僻之處有一種野獸有牝無牡而自能生育若生牡則不出三日卽斃至今種類甚繁　　羣　不减滬上野雞景象誠異事也兹並各圖卽日出售隨報附送治癲良方方有三其前後治法及功效神速邵小邨中丞已詳叙之矣兹仍其舊照録印送藉廣中丞善與人同之量云爾 
[各直省武舉武生宜撥充軍士議]  
　　自倭氛不靖海疆險要隨處戒嚴各省徵調防兵絡繹奔馳日不暇給我聖清幅員之廣超軼前朝口岸林立防守維艱溯自肅清髮捻以來承平無事垂三十年向日湘淮子弟大半裁撤卽所留存者亦皆老弱不堪用當此宼患方深不得不召募新軍俾資防禦而各處之願應斯役者率皆無赖之徒游手好閒枯非安分不過貪取口糧藉圖温飽並非激於忠義果有同仇敵愾之心每於所過地方任意騷擾甚至姦淫婦女搶奪貨財總總不訓時有傳述此雖由於統帶將弁紀律不嚴實亦由於此項兵丁素非馴良之輩也竊維中國有一不必召募之法而頃刻間可以成軍數萬則莫妙於以各省武舉及武生撥入軍營充當戰士查各省武舉除會試中式不計外每科一省可得百人合三科計之每一省可得三百人則十八省卽可得五千餘人武生則各邑每科可得十五人亦合三科計之每一邑可得四五十人合計十八省一千二百八十三縣則可得五萬七千餘人益以武舉五千餘人則可得六萬三千餘人其中或有死亡不足大約總可得六萬人之數國家定制每三年一試鄉試與小考一律綜計三科不過九年之久宜無不精壯强悍足以効命疆塲滅兹醜虜乃舍此赳赳之夫而徒招無業游民以充行伍抑何計之左也且　朝廷之所以不廢武科豈徒示虚文云爾哉其意亦謂一旦有事足以使之殺敵致果執十戈以衛社稷也乃際此邊陲摇蕩之秋而仍養之閒散之區一若無與其事則與當時設科取士之意亦已初不甚合顧或謂時勢變遷古今異制古之軍器皆用金今之軍器皆用火我朝入關之時神機諸營已用火器而考試則仍沿舊制故武鄉會試及武小考均用弓箭刀石今兹兩軍相見其所持爲利器者非弓箭也後膛槍也亦非刀石也克虜伯砲也昔唐中郎將薛仁貴征鐵勒於天山發三矢殪三人餘衆遂降軍中爲之歌曰將軍三箭定天山此但可得之於古斷不能獲之於今今若欲以張弓挾矢之能而遽使之施放槍砲恐事非素習收效爲難故不如招集舊部則一切均所熟嫻或者可兾尅期奏凱是說也固不得謂之非理然竊觀今日所招之士卒舊部固多而新募亦頗不少且卽其中果有曾經戰陣之士恐閒廢已久亦復髀肉重生凡所謂打靶演陣諸法當亦遺忘過半而與新募者無甚區分則何不以不煩召募之諸武舉武生使之充當軍士尤爲簡便妥捷易於成軍且按之朝廷不廢武科之初心亦屬分所當爲義有應得並無違悖窒碍之處其法祗須責令各省知縣學師查明本邑武舉若干人武生若干人按名注册咨送上憲編成營伍派出能征敢戰之員以統轄之迅速成行以赴前敵或有飾詞規避不肯從戎者則其人已忘却本來面目不思身習武事自應爲國前驅頑梗性成幾同化外卽竟律之以法亦屬不爲過情武舉則責之知縣武生則責之學師務令剴切勸諭激之以義憤動之以刑威俾人人皆知執戟荷戈踴躍奔赴而後已若徒以武舉武生散布於各邑城鄉而不能一用則其患殊甚蓋其人旣孔武而有力好勇鬥很本其素長往往遇事生風武斷鄉曲一不遂意輒出其兼人之力以與人械鬥故人皆畏之如虎相率隱忍而無敢稍攖其鋒當此軍務倥傯之時牧令或不遑計及小事而若輩更得肆其横行無忌之術若不驅之於戎行是但能受其害而不能收其益也則亦安用是武舉武生耶或曰如子之說則各直省武舉武生亦皆羣不逞之流派令充當軍士恐亦難免於姦淫婦女搶奪貨財諸不軌而不知諸武舉武生之爲害於閭里不過恃其衣衿爲恫嚇小民之具究竟不敢過於跋扈與渺不知王章國法者有間倘束之於軍旅之中而嚴之以三令五申之戒或尚不至爲非是則此一舉也國家可猝得數萬勁旅而本邑鄉民可免武夫之魚肉衝要村野可免過勇之摧殘蓋數善備焉質之當世之握虎符者其亦以斯言爲可用乎 
[倭電譯登]  
　　十四日西字報館得横濱來電云遼河之東刻下已盡爲倭人所得當交戰時華軍所埋地雷忽然轟發燒斃倭兵二名又云目下遼河之中冰尚凍合又云倭酋野津氏臨陣甚爲奮勇倭主嘉之令其總統陸軍又云倭后一條美子於十五日由東京赴廣島沿途察看各處兵營醫院 
[軍裝無用]  
　　西字報云威海被倭人所據後有英水師武弁多人前往閒觀見所有砲臺經倭人占住後華軍從劉公島發砲攻擊有一極大開花砲飛至砲臺左近並未炸裂因將彈鑿開則其内實以泥沙尚有許多未炸者内皆空無一物嘻軍火如此地方安得而不失軍士安得而不敗誰司其職而竟若此之潦草糊塗耶譯竟爲之慨歎不置 
[之子于歸]  
　　西字報云漢納根已聘定德璀璘之女公子爲妻成婚後卽須辭職返泰西矣 
[東海紅鱗]  
　　昨日本館常駐烟臺訪事人來信云李鑑堂中丞返節後烟街練勇所建各巷口旗幟卽一律收回不知是何意見也○新歲以來街上行人幾斷自劉公島戰敗弁勇之來烟托足者忽覺熱閙異常此輩依然言語囂張性情悍戾横衝直撞滋生事端噫其戾氣所鍾者歟不然何以另具一副肺腑也若不遣歸必滋後患○此間傳聞苗兵已行低黄縣其人類皆年力精强紀律整肅曾在陜甘雲貴數經戰陣當不至見敵退縮如皖軍也○劉公島敗軍所欠月餉間有於某日補放者若輩腰纒已滿更必將恣意揮霍滋閙巿廛矣○倭人竊據威海後於正月二十三日犒賞三軍酒後耳熱之餘誇功競能揚揚自得嘻物滿則覆倭奴其亦知之否乎 
[漢水乍漲]  
　　漢口襄河發源於陜西漢中府綿亙三千餘里迤邐至漢匯入江中東流入海漢口之得名以是去春三月洪水奔騰瀉入江中時正魚鼓三敲榜人均入睡鄉手足無措衝壞大小各船數百艘溺斃人口以數十計大憲心存惻隱因札襄陽電局每逢大水卽行電告漢口漢陽各署遣人鳴鑼荷牌告知外江内河各船隻先行戒備保全不少本月初九夜接襄陽電報春水暗漲四尺有奇漢上各憲聞信卽飭人鳴鑼警衆幸冬令水涸已退數丈初十夜川 
 
 

Page 2

 
 
更時潮頭到漢匯入江流勢雖湍急尚無大碍惟漢口中碼頭自去冬倒坍後迄今尚無人興築駁　　處正當集稼嘴南岸廻流之衝若不預爲之計　恐春水繼至河街一帶樓房難以保全耳禦災捍患是所望於賢長宮及武漢大紳士耳 
[松試九志 []  
　　松江府恩太尊於初十日三覆闔屬童生文題止子路宿至使子路反見之詩題賦得墨光燭焰交長虹得虹字五言八韵至十二夜二鼓時府尊評定甲乙飭將七縣招覆案發貼時適雨師風伯並轡齊驅致將案上諸姓氏揭破大半兹特約略録出以供衆覽　華亭　閔　檝　周治平　顧壽萱　宋樹基　祝君堯　宋良佐　張鳴鳳　沈錫麒　周昌緒　盛際虞○婁縣　林宗潤　潘熙澂　王始達　陳文虎　陳醉經　沈殿颺　顧肇祥　王廷棨　陳修梅　蔡儉恂○上海　穆湘瑶　戴邦藩　陳思謙　金慶章　陸　定　黄錫藝　顧鳴驥　蔣廷珍　沈亮槩　葉　芬　巢吉孫　唐在復　江紹陞　張秀峯　任晉康　謝永炘　汪　迨　蔡紹祺　王遵善　張其枬　沈建章　喬慶璜　陳昌鳳　張士琳　楊振銘　曹汝霖　蘇廷驤　王銓運　劉鍾龢　葛士洵　王國賓　汪國楨　曹鍾祺　韓其燦　金祖貽　張祥飛　王錫疇　孫　鑄　董學禮　楊汝銘　汪增祥　陸培業　黄公錫　董慶瀾　程宗鵬　鈕永康　葛士熙　郁鍾均　張　鳴　陳　綱十四日太尊四覆闔屬録取童生文題　然後知松　日省月試　而齊其末　梏之反覆　各作起講破承免是日午後二點鐘卽放頭牌至四下鐘時塲中已　其無人矣 
[命案離奇 []  
　　蘇州訪事人云胥門外光福鎭西鄉山墩人吳某農家子也年二十餘向耕城内顔家巷江姓卽江蘭藻棧之田問雨課晴生涯不惡家中除老母外其妻某氏生有子女四人長者年已八齡幼者甫在襁褓去歲之杪結欠租價洋銀十三圓之譜棧中催甲馬建豐屢屢逼索吳千方百計湊交洋銀若干枚餘欠倩人擔保俟過年後找清馬堅不依從請光福司錢少尹飭差拘案訊責管押刑房常例欠租者押至臘月二十四日後概行保釋惟吳非但不能交保反被解送吳縣署禁押縣署刑房新正某日其母前來探望見子安然無恙詎料不數日卽患病日見沈重刑房書吏某甲禀知縣主凌大令大令准子保釋甲奉諭後卽將吳交與地甲地甲押入下處吳母得信後卽欲領回地甲佯稱甲曾囑付言汝子尚少刑房　一千四百文須如數交清方可領去吳母無奈央在城木工匠何某向之詹呆約到鄉後卽當如數寄錢地甲仍不首肯吳母無可如何只得　鄉措辦迨復來而其子已杳無蹤影詢之下處同押者僉以不知對及詢地甲則云爾去後中大發慈悲已於昨日釋出吳母聞之喜不自勝　夜還鄉不見子之蹤影心知有異挈媳某氏入城向地甲細詢鄰右聞聲來觀私相耳語曰莫非前日用椶綳舁出城乎姑媳聞之愈生疑竇出外偵緝言人人殊惟聞吳病勢甚重經地甲飭人舁送胥門外航船上船户見其危篤不敢收留舁者遂棄置牛王廟附近荒地上旋卽斃命當經某善堂檳殮瘞諸義塚姑媳失聲痛哭幾不欲生奔投縣署攔輿控訴大令准詞提訊姑媳申訴前情大令聊給洋蚨四十翼作養贍資姑媳同稱小婦人合家老幼六口全頼一人養活區區之洋能度幾時且生死雖由天命然屍骨總須檢歸何至影迹全無糊塗了事務乞大老爺伸寃大令無可奈何諭令退去俟飭差詳細查明再行核辦 
[鐵甕春濤 []  
　　鎭郡自朔日後風和日麗食力者身著薄棉尚嫌煩熱至初五日南風大作不啻虎嘯龍吟天氣亦燠熱異常礎潤欲滴路滑如油深有行不得也哥哥之嘆午未之交黑雲如墨旋卽急雨敲窓簷溜淙淙不絶上燈時電光閃閃雷聲隆隆屋宇爲之震動未幾雲收雨歇次晨大放晴光杲杲日出至初七日北風怒號獸炭無温狐裘不煖六角明窓冰花重疊枝枝葉葉幾如妙手寫生盂盎亦無一不冰人皆謂之凍春初八日滕六君稅駕鎭日不停翌晨推窓四望竹籬茅舍盡成玉宇瓊樓初九日再接再萬至晚始止平地測之約厚三寸有奇初十日日光黯淡依然寒氣逼人而鎭地每至春間北固山一帶游人如蟻相約嬉春所奈今歲天公不做美雨雪載途畫眉人米大鞋尖未克踏青閒步致柳暗花明之地絶不見有鬢影衣香亦缺典也○二月初五日爲春祭至聖先師之期先一日由丹徒縣王伯芳大令飭差備辦牛羊等物屆期文自府尊彦太守理事同知錫司馬水利廳張少尹武自副都統保統制叅將鄭叅戎守備焦守戎等先後蒞止由學師汪廣文迎入官廳其時佾舞各生亦俱衣冠濟濟齊集殿前執事生員請各當道至殿行禮但聞鼍鼓聲喧八音齊作雍雍肅肅恪恭將事及禮成以次退班時已曙色將催各官復入宮廳略用茶點始各命駕回衙憔關道憲吕觀察因公赴蘇尚未返鎭是以未能與祭云 
[虎林瑣語 []  
　　諺云未蟄先蟄四十五日陰濕蓋謂驚蟄以前聞雷必多雨水也杭省自正月二十三日雷乃發聲連日陰雨直至本月朔日始放晴光而天時暴熱可服薄棉至初三夜大雨如注初四日寒冷異常雨仍未止間以冰雹略沾微雪初五夜北風大作天始晴霽而缸中春冰厚結約有半寸○去年亢旱日久杭城河道不通正月間得雨後河水漸漲而各埠航船入城者祗有新巿石門兩處近日連沾大雨河水陡漲三尺各船均得進城從此行旅往來可免跋涉之勞矣○俗傳二月十九日爲觀音大士誕辰往年上天竺法喜寺香火頗盛自二月初起一月之内各路進香者絡繹不絶每年香資所入不下萬金松木塲昭慶寺前赶香巿生涯者無不沾利巿三倍今因海氛不靖鄉間時有盗賊竊發故進香者至今尚屬寥寥也 
[粤省宮塲紀事 []  
　　廣州訪事人云廣東學政惲次遠文宗原擬二月初一日巡試肇慶嗣因初三日舉行丁祭大典文宗例與贊襄之列故改遲至初四日起程先一日傳諭闈姓商人一律截收以杜弊竇○升授福建鹽法道張潤生觀察涓吉二月初四日赴閩履任先期向各上憲禀辭各大憲亦如禮拜送○升授陜西臬司高廉欽道李廉訪有芬現已奉到部文亟應交卸起程赴陜履任某日到省禀請督撫憲委員接署道篆旋札委候補道林舫西觀察賀峒署理○鎭粤將軍繼述堂留守於二月初一日接受關防文武各官皆往賀喜○沙基巡防營統帶宋守戎葦飛因案撤差大憲另委羅守戎祺何千戎雄威接帶○新授廣州遺缺知府李太守士彬由京領憑來粤卽向各憲轅禀到聽候傳見 
[聚賭毆差 []  
　　甯波南門外叚塘康將軍廟循俗例開光賭棍大阿七小阿七等人在此處搭廠開賭事被鄞縣楊大令訪聞飭差往拿各賭棍膽敢恃衆行兇差役被毆回署面訴本官楊大令大怒加派差役協同營勇往拿賭棍紛紛逃竄僅獲大阿七小阿七二名到案想當執法嚴辦以儆將來也 
[墜馬傷腿 []  
　　金陵信云張大帝誕辰之前雨雪連綿至今路滑如油行者爲之眉縐候補道某觀察之公子不爲董子之下帷喜效王郎之拔劍每當日麗風和之候沙平草軟之塲策馬揚鞭揚揚自得初十日由花牌樓飛馳至四象橋揚鞭而過不料馬足踏於青石上立時翻倒轟然一聲公子已傾跌在地有頃馬夫尋蹤而至將公子扶掖竟不能起呼痛之聲慘不忍聞將鞋襪套褲解下視其皮肉毫無破損或曰此脫骱也覓得板門呼輿夫擡回未識延醫調治能免作郤子之跛而登否 
[明妃村弔古 []  
　　宜昌訪事人云此間新正開巿較他處獨早本年正月二十二日爲黄道大吉二十一夜各鋪俱點花燈放爆竹六街三巿宛如不夜之城更有召優伶度曲者有打十番鑼鼓者拇戰歡呼通宵達旦眞令人喜溢眉梢也○土藥查詰雖嚴仍不免有偷漏之弊兹東湖縣魏大令復出示曉諭曰准督辦湖北土藥稅務總局移同照得各項船隻下駛所有客民及船户水手往往夾帶私土在平善　　上地方卽雇捕魚小戈將私土藏載下運希圖混過平善壩分卡以致緝私員勇無從查拿大碍課項殊屬奸猾已極實堪痛恨除飭平善壩分卡緝私員勇無論何項船隻以及捕魚小划一概認眞稽察並出示嚴禁外移請一體出示曉諭嚴禁等因准此合行出示曉諭爲此仰沿江捕魚小划人等遵照 
 
 

Page 3

 
 
爾等務各安分守法照常捕魚營生不准仍前貪利受雇致代客民并船户裝載夾帶私土藏匿朦混下駛希圖隱瞞偷漏稅課自示之後倘有不法之徒膽敢仍蹈前轍或經訪聞告發或被局卡查獲定飭差提到案立予嚴懲究辦决不姑稍寛貸其各凛遵毋貽後悔○近日天氣晴和每晚好事者迎賽花燈或蕩採蓮船或扮採茶婦招摇過巿幾不知烏之雌雄每過一家必唱山歌小曲承平景象較往歲更覺可觀也○新委鹽局委員黄觀察乘快利輪船抵埠城内各勇齊至江干迎迓砲艇上亦鳴砲數聲觀察卽乘輿入局○正月十一日東湖縣魏明府隨宜昌存太守乘昌和輪船赴卾省叩賀各憲新喜江上弁勇跪送如儀○新年天氣晴和至初九日略形寒沍初十晚同雲一色大雪霏霏次日瓦上瓊瑶積至三寸以外○十三日卾城書院演劇觀者甚多一曲未終已擠倒二人受傷甚重有某大員之公子亦在塲觀劇傷及臓腑醫生爲之束手恐不能免於性命之憂也○某姓家聚賭抽頭夜半時賭客互爭致家具全行搗毁○十四晚上燈時快利輪船抵埠宜昌鎭劉鎭戎　鈴乘之而至聞卽須交卸篆務帶兵往江南 
[章樓聽雨記]  
　　重慶訪事人云每值新年賭博之流輙就街頭引人入勝今春巴縣陳大令先期示禁並　元日策　親巡於是賭徒皆匿迹　聲不敢顯干禁令矣○去歲周義春　材號欠債六千餘金過期不償潛行隱匿延至臘月三千由其兄周茂才出爲排解債主迫之過急以致忿爭茂才遂以糾衆毁物等詞控諸縣署陳大令親往勘騐隨將債主鎖押回衙債主再四叩求方准取保回家度歲今歲藥材帮乾菜帮齊集會館商議意欲暫停貿易候覆訊後再擇吉開張○海疆多事需餉孔殷四川土産以食鹽爲大宗大憲飭官運局每斤加價二文合通省計之爲數當必不少也○軍營中有犯事者例得插耳箭示罰兹巴縣陳大令遇有不法之徒亦以耳箭從事正月初一日捕役楊大才因案重責並貫耳箭以儆其餘○渝城老厘局委員徐時生大令委署銅梁縣篆務於去年十二月下浣履新至新正初二日太夫人卽詔赴瑶池大令聞訃奔喪遺缺　委香國寺委員某君庖代○四川學政吳大宗師觀風各屬四書文題孟武伯問子路仁乎全章五經文題帝曰咨汝二十有二人欽哉惟是亮天功詩題賦得錦江春色來天地得江字五言排律二十韻 
[聘君亭聞話]  
　　江西訪事人云剛字吉字等營北上剿倭由涂仲舫觀察爲營務處兼辦糧臺兹聞此軍營於山海關外觀察深恐照料難周因又禀請德曉帥委蔣茂齋觀察星馳北上接辦糧臺事務按觀察爲奉天承德府人○臨江府王小初太守在任多年曾署贑州吉安等府篆務去冬德曉帥會同方方伯委權廣信府篆日前太守已經交卸臨江府篆順道來省晉謁然後首途○在任補用府上饒縣朱紹霞明府奉旨以知府在任候陞例應赴部引見刻已首途伊邇所遺上饒縣印務大憲委候補縣蔣明府家駿代理○去年准補南康府王榮卿太守上游曾委辦廣信府巨案兹奉部覆准補南康遂卽飭赴新任闔省文武員弁道賀者絡繹於途○選授弋陽縣李明府肇宗到省未幾方方伯卽牌示飭赴新任按弋陽民情强悍號稱難治不知明府事權在握果能恩威並濟措置裕如否○撫轅牌示二月初三日祭文昌初五日祭至聖先師初六日祭社稷壇初九日祭文昌十三日祭關帝十四日祭龍神十五日祭許眞君二十五日祭天后三月十五日祭火神十六日祭先農壇四月十四日祭常　五月十三日祭關帝六月十三日祭龍神蓋循祀典也 
[業捐生色]  
　　浙省籌辦海防業捐除錢典二業外以郮箔烟酒爲大宗論者謂烟酒二業生意瑣悄何能與綢箔比較乃自試辦以來綢業固首屈一指而酒業亦不相上下烟業稍殺箔業最下蓋越郡釀酒之法甲於天下各路均有莊號每年生意不下數百萬金其次若甯波杭嘉湖等處雖不及越酒之美而銷售各省亦極廣闊烟業如杭州大鋪每日所售輙三四百千就省城而論每年約五六百萬甯紹兩府亦有三四百萬生意旣大捐欵自易集也惟箔業當兵燹以前皆出自杭州庚辛之刼各工人逃避他方開作製造藉以餬口至今各處皆有作塲是以銷路迥不如前也 
[教士行善]  
　　中日搆釁以後連陷數郡邑慘遭蹂躪困苦不堪紅十字會中人旣設醫院於營口烟臺以療受傷軍士滬上諸教士復於月朔齊集美華書館之思婁堂禁食竭誠誦經默禱善男信女多至三百餘人各解囊金湊集洋蚨一百八十餘翼且有捉襟肘見之老婦亦施以青錢亦足見西人之一視同仁不分畛域矣凡我中華土庶尚其輸將踴躍俾得善舉玉成哉 
[關道赴蘇]  
　　江海關道劉康侯觀察定於昨晚登舟赴蘇謁見撫憲面禀事宜 
[禁止賽會]  
　　浦東上南交界之所有社莊廟戚家廟三太爺廟老王爺廟近有好事者將爲迎神賽會之舉事爲關道憲劉觀察所聞以現值海疆有事之秋若輩歛錢賽會恐肇禍端因札飭上南兩縣一律出示禁止猶恐陽奉陰違暫將廟門封閉此誠杜患防奸之至意也 
[祀事孔明]  
　　昨日清晨松海防劉乙笙司馬上海縣縣丞吕慶堂二尹守備程少庵守戎奉蘇松太道劉觀察委詣袁公祠吉公祠劉公祠拈香致祭本縣黄愛棠大令赴陳公祠　忠公祠行春祭禮爼豆常新馨香弗替雲車風馬尚其來格來歆歟 
[兩車互撞]  
　　前日下午有二輪板馬車一輛旣無坐客亦無御者自英界迤北過大橋一路疾馳至美界西華德路同文書局相近適有四輪馬車自北而南彼此碰撞板車及四輪車均有損傷三百二十八號一百三十六號二華捕一百零七號印度捕等在後追至將馬扣住並將四輪車及車夫阿蘭等拘入捕房旋查明此車乃龍飛馬棚所置遂傳該棚王到案捕頭謂四輪車受傷較重命照換一輛給阿蘭領去受傷之車二輛著棚主帶回修理 
[駁船遇險]  
　　法租界同裕公行有大號駁船二隻繫以巨練並駕齊驅滿裝自來火駛至美租界華順碼頭時已下午有某拖扒輪船自外駛入尚未碰撞祗以風浪大作以致繫練中斷船分二處自來火倒入浦中船上幾遭傾覆舟子急呼救命衆杉板爰之登岸回報行東雇人打撈雖未盡付東流已不免大受虧折矣 
[同袍情重]  
　　前報少年不祿一則本經地保費全全報請善堂收殮舁至義塚暫厝兹由美界百老匯路建昌機器鐵店内夥出爲料理謂死者陳紀初粤産也年二十有六向有暗疾時發時愈我等與死者同夥心實不忍是以集資備棺重爲收殮暫厝義塚一俟函告屍屬扶回故土俾安窒穸 
[騐屍紀略]  
　　本縣黄大令前日午前乘舟赴關江騐屍已兩紀報端兹聞大令行抵此處報時鐘已鳴一下卽登岸升座先訊地保喬永祥丁連卿供稱屍身在南岸灘上衣裳氽在北岸經一六歲小孩撈起短夾襖一件短棉襖一件棉馬褂一件大令謂六歲孩童安能從河干撈衣　爲地保如此混供喝令掌頰丁保叩求恩典禀稱是小孩撈起未知究有幾歲大令問查訪此屍何處氽來有無屍屬究屬是何情節答無下落並無屍親已將屍撈在岸上大令飭仵如法相騐死者身穿藍布短衫藍布單褲白襪無鞋頭戴瓜皮縀帽尚未腐爛亦無傷痕年約三十餘皮肉縐白確似自行墮水身死並無别故大令復離座親騐與所報相符遂飭同仁輔元堂夫役將屍收殮此處係屬公地大令卽飭堂夫掩埋標記以待屍屬認領並諭喬丁兩保赶緊查訪屍屬投案認明具領並諭地保具收管結存查騐畢言旋已鳴五下矣 
[法界紀聞]  
　　四圖地保副役唐松與前陰陽學差役董福生至租界中扭孫旺及林小山至西門外巡防局旋被孫林扭送捕房以拆梢等情聲訴葛同轉庭訊之下謂唐董旣欲拘人理應咨照捕房法捕頭遣探協拿何得越界拘人有違定例况董身畔藏有陰陽學門條告示顯見 
 
 

Page 4

 
 
在外招摇遂著押候查明究辦嗣接西門外巡防局員蔡二尹來函詳述此案原委請將一干人帶回訊究同轉允之○有薛阿濤者大約係探囊胠篋之流前在小東門外某客棧竊取棧中棉被將絮剔去挾之而出質於元順押店經失主查獲解送公堂同轉訊明笞責前日又至道署號房竊取物件署中人知照同轉請飭探嚴拿究辦 
[美界捕房紀事]  
　　陳阿根向操妙手空空兒手叚屢經究辦愍不畏法匿跡於美租界百老匯路同泰客棧内仍守故業經包探夥查知轉告包探江阿三於昨晨往拿陳尚高臥未起遂如縶豕然不費力而已獲解入捕房嚴詰之下已又犯六七案矣捕頭命押候吊齊原贓解英公堂究辦○昨午一點鐘粤人某甲雇坐東洋車行至美界天潼路當卽下車給以車資車夫因數尚不敷與之口角甲大怒揮拳毆之致有損傷適某號巡街捕至送入捕房捕頭騐得車夫被毆屬實飭送同仁醫院療治甲押候核辦 
[痌瘝在抱]  
　　本館昨由許氏遞來三聖經陰隲文書價移助紅十字會醫傷經費洋十三元又邵雲章捐助行軍醫費洋十元又陳氏求産平安助紅十字會洋八元銅洋二元又蘇善士助小洋九十五角虚對洋一元又知悔子交來信義祈平安五元大鈞求親壽一元堯年請子第一元知悔子補過一元又張彚甄助洋二元又訥道人樂助軍士醫藥費洋二元求袪厄降祥又南郭逸士助洋一元戰事未已則兵士之受傷者勢不能免醫院中藥餌飮饌在在皆須供給自不能不有賴於南中諸善士之佽助今者辱承雅貺拯此殘生感恩戴德之餘當有歡騰挾纊者除掣收條外合綴數言以誌勿諼 
[鉅欵遥頒]  
　　頃承漎谿李椂蕚堂代募蘇州善士日新室主人樂完宿愿由鑄銕生托元大亨送來洋二百元當給收票外具見普濟宏深育民念切定許澤貽燕翼福迓壬林相應鳴謝鴻仁謹登申報[  上海普育堂誌]  
[同善共濟]  
　　葉隱名大善士求病速痊延生保命助賑洋二百元又交來無名氏賑洋十元銅洋一元補過居談大善士祈保如夫人生産平安助賑洋五十元黄無名氏助本堂恤嫠經費銀三十三兩值此時艱籌捐萬難乃蒙惠助而來正是當厄之施先後祗領具徵陰德耳鳴善緣心印證菩提之果蔚爲福壽之基敬爇心香望雲頂祝[  上海六馬路仁濟善堂籌賑公所施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[發堂醫治]  
　　毛顯榮烟癮甚大出外閒遊任意揮霍被其母送縣收押後因患病由差役禀明翁明府飭差帶案騐病是否屬實毛供廿六歲昆弟五人小的居四前在松滬捐局當過書辦父親已逝世母親今年六十七歲小的酷嗜　烟去年十月間母親囑小的戒絶出外閒遊竟將身上衣服變賣又向母親索錢花用然不敢作非分事二兄顯青在閔行厘局當書辦長兄顯楝在支應局司事三兄顯元在湖北兵船就幕五弟顯貴在藥材行生意小的現在患病飮食不進求施恩典明府察騐病情屬實惟毛實非安分之人未便釋放判發普育堂醫治俟病痊之日帶回訊辦 
[英界公堂瑣案]  
　　唐茂林者在北鄉開設小雜貨店曾收親戚之子姚金生爲學徒姚陡起不良竊取櫃中洋銀三百九十一圓從北泥城橋經過適爲二百九十一號華捕所見當卽拘住未幾唐亦追蹤而至告訴情由昨晨解送公堂唐訴稱姚之伯父與小的爲親串行故在小的店中習業不料竟竊取洋銀而逸可否求老爺略加懲辦仍交小的帶回送交伊伯父管束姚供稱小的年十五歲一時糊塗尚求恩宥通刺據情商諸　　領事然後判令責手心一百下與洋銀一併交唐領去○包探孔阿才禀稱錢桃桃至莊三順飯店用膳强欲賒欠莊不依以致口角互毆傷及莊之　角莊遞禀訴稱賒欠不依致被毆擊曾至醫院醫治據言尚無大碍惟略延時日而已錢供稱小的失手悮傷求恩寛恕通刺判令管押四禮　○包探秦少卿禀稱積竊劉元生屢次送請老爺懲辦今又竊取棉被十二條報時鐘二架經小的拘獲送請究懲失主徐毛虎等紛紛投案領贓劉供認行竊叩首求恩通刺判令笞責二百扳發交捕房管押一年期滿再笞責二百板解回寍波原籍贓分别給還○包探沈金隆禀稱泰和館失去錫煖碗八只劉阿珠失去綢馬甲一件水烟袋一枝查係汪子卿所竊經小的拘獲人贓送究泰和館某甲及劉投案領贓汪供稱小的係金陵人向以手藝餬口近年失業無聊萬不得已而作此下賤無恥之事通刺判令管押三禮拜期滿遞回原籍○包探竇如海禀稱昨日小的見羅保榮持絨毯行走疑是竊贓故拘送請究羅供稱小的前在日本某醫生處當細崽後醫生回籍將絨毯送給小的通刺判令交人保出絨毯存捕房○洋人杜角時失物疑包車夫胡阿樂所竊送入捕房由包探張阿五解案胡供稱小的係海門人並不竊取主人之物通刺令交人保出如無人具保則押候解回海門○包探江阿三禀稱耶松船廠失去錫十餘條小的查係陳關榮所竊是以拘解請究耶松西人投案申訴前　陳供稱錫條係父親開店時遺下並非小的竊取西人又呈廠中錫樣稱陳家查出之錫與此無異通刺判令將陳押候禮拜五覆訊○包探竇如海禀稱西人補力土家所雇車夫陳榮生竊取絨毯四條質錢使用經小的緝獲人贓送請究辦西人投案申訴前情陳供稱細崽金生竊物後交與小的質錢分用並非小的所竊金生投案供稱小的在補力土處當細崽絨毯實係陳竊日前陳曾竊小的棉馬甲一件小的告知西人扣還洋銀二圓以致强扳小的通刺判合將陳　押十日○三百九十八號華捕禀稱李阿生向范大成索欠以致口角互毆傷及范之眼角爲此拘案請究通刺判令將李管押兩禮拜○三百十二號華捕解驅馬車疾馳之馬夫王阿三葉榮泉李阿五請判通刺詰知王曾罰過遂判罰洋十圓葉李各罰五圓并令具結○糞船户顧阿福擅將糞一千餘擔傾入虹口浦申通刺令傳糞頭判罰昨日糞頭張雇氏到案供稱顧所駕係垃圾船與小婦人無相干涉通刺判罰洋銀二十元如不遵從則候水巡捕投案質對 
[助賑摭要]  
　　籌振之方迄今日而幾罄矣所賴各處仁人志切救時扶危濟困性情慷慨亦由識見高超耳亦德堂陳善士爲令郎病求速愈由萃昌順來洋二百元西昌佑昌生九三八平足銀一百兩合規元一百零五兩二錢六分八釐慈谿宓起清善士求痰喘氣急速愈洋一百元無錫隱名氏病愈完愿由同康莊來洋一百元吳縣錢善士燮求外症速愈洋一百元又錢單氏求夫病速愈洋一百元松江不留名楊善士爲尊閫鄭氏求諸病速愈洋一百元太倉凌慕瞻廬子病保安先繳洋一百元太倉俞世求善士洋六十元陳三樂堂善士由無錫唐時長寄來洋五十元陳鄧氏完舊愿洋五十元彭城氏爲令孫病愈完愿洋五十元委解順直拯濟以善士惻隱爲懷災户瘡痍不忍恝置出其蓄積援救多方卽閨闥之中亦諳大義聞災種德有補時艱田廬廼事夫耕耘門户愈增其福祚捷於桴鼓其美報有斷然者上海北巿絲業會館籌賑公所施善昌謹誌 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
