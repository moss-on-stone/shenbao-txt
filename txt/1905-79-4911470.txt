# 1905 - 79 - 4911470

 

Page 1

 
 
 [Ｈ第一版> 
[尙武説]  
　　嗚呼二十世紀之世界一强權之世界也優勝劣敗者天演之公理也强存弱亡者人羣之明鑑也然則居今之世而欲保存種族免於淘汰之數亦惟求自强而已目强云者對於倚賴而言也其組織非一端其能力甚宏大其要不外振起國民尙武之精神使人人有軍人之資格而後可然此等偉大之事業斷不能望諸今日腐敗之政府則准有吾國人自相提倡以震動少年之腦筋俾急起直追無再落於歐美日本之後塵而已 
　　中國之積弱已千餘年於兹矣其致此之原因固極繁賾而可指者約有數端一壞於分兵民爲二等再壞於分文武爲兩途三壞於重文輕武之積習曰唐廢府兵而爲彍騎遂至兵自爲兵民自爲民有明以後取士之法又皆以庸惡陋劣無裨實用之帖括以至所謂士者除文字以外一物不知而武備一門遂專屬之粗獷無識之武夫招募市人濫竽充數遂大爲世欲所詬病甚至有好鐵不打釘好男不當兵之鄙諺其輕賤而鄙惡之也可謂至矣 
 
 
 

Page 2

 
 
 [Ｈ>第二版 
不知兵者乃一國之命脈所繋焉國多勇武之人則小國必興大國必强反是則强國必弱弱國必亡昔者巴斯逹尙武功雅典尙文學故雅典一部卒爲巴斯逹所并吞希臘之往事可明徴也中國數十年來歐勢東漸交涉日棘遇有戰事無不損兵折將割地償金創鉅痛深沈夢漸覺有志之士急號於衆曰中國之弱由於人才之缺乏也人才之缺乏肉於學堂之不興也朝野上下强括不休政府亦勉徇人意令於各省設大中小學堂外復設武備水陸師學堂以爲造就人才之地蓋卽近日所謂新政之一端也 
　　雖然今日所有之學堂固足以造就人才乎以社會之程度如是其低士夫之頑固如是其多阻撓牽製者如是其甚卽於表面觀之能粗異學堂之資格者已不數數覯外此敷衍了事者有之有名無實者有之庸陋謬妄者又有之形式不完何論精神教法未善何論宗旨夫以四萬萬人之衆而學堂僅有數百其内容腐敗者又十分之九如是而欲求人才豈非南　而北共轍卽再閲十年二十年亦無救於祖國之危亡也 
　　故居今日而籌救亡之策莫如以尙武爲第一義除武備水陸師各學堂木爲振武而設尤當加意講求外其餘大中小各學堂亦皆宜注重體育習練運動以造就軍士之資格泰西謂國凡入學堂者無不習體操始習柔軟繼習兵式凡攀援縱跳撃剌角觝與夫放槍燃砲行軍布陣之法無不練習於平時用能武藝精熟振興國勢中人士體質本弱又不能自幼歴練故筋力委弛骨幹柔脆凡稱爲讀書種子者天都手無轉雞之手目矇眊而背佝僂較之西人之雄偉英挺者大相懸絶不待比權量力而勝負之數已二望而知矣 
　　此次日俄之戰日屢勝而俄屢敗蓋不僅火砲之利謀勇之優也實由日人於體操外兼習一種拳勇之絶技短兵相接當者披靡雖以哥薩克兵之雄壯强悍一與日人交手輙顛仆於數步之外由此可見人之强弱不在形體而在勇力中人之體質本不亞於大和民族惟素無體育工夫故養成此委靡柔懦之性質執兵器而汗流聞砲聲而膽裂文弱如此而欲望其競爭進取不亦難乎故望吾國民急以講求武勇爲目的而後可以保種族雪國恥否則雖科學專精愛國心熱仍一白面書生耳烏能成大事哉 
[牛莊開禁行輪]  
　　二月十九日牛日牛莊來電云本埠將於二十三日由地方官開禁行輪 
[俄臣有迫俄皇停戰之意]  
　　二月十九日倫敦來電云俄京銀行中人皆請倘俄皇不允各大臣之請卽行停戰則必爲時局所迫停止戰務卽如户部大臣商議在本國招募國債一事銀行中人亦多有此意見 
[俄將擬駐長春近地]  
　　二月十九日日本東京來電云俄林議維樞將軍現擬駐紥長春之近地自十五日起彼處常遇見小隊俄兵每隊約有數十人大隊則絶不見也 
[俄招募國債合同簽字]  
　　二月十九日倫敦來電云俄在本國募同借之合同業已簽字 
[英美兩國將出售日本國債票]  
　　二月十九日倫敦電云英斯灘特報謂現已議定不久將在英美兩國京城出售日本四釐半利息之國債股票計英金三十兆磅每百作九十 
[日本將管理高麗財政權]  
　　二月十九日日本東京來電云今日日皇下諭給權於日本第一銀行在高麗漢城之支行整頓高麗之幣錢制度及掌管高麗國家之財政銀行將發出通用鈔票官民皆可作爲合例之錢幣所發鈔票計日幣十兆元均有保抵之欵並准將來再行積出鈔票高麗第一銀行從前所出鈔票與新出鈔票資格相同高麗之交通部與日本郵政局今合爲一此議不久將决定矣 
[俄有優待波蘭之意]  
　　二月十九日倫敦來電云俄所派波蘭新總督麥克雪麻維樞將軍抵華爾騷時先赴天主堂行然祈禮(按此禮自一千八百三十一年至今他總督向未行過)嗣卽拜會彼處天主教之總主教求教士會同官員治理地方使復平靜由此可見俄政府有優待波蘭之意矣譯字林報 
[美國願調停戰事]  
　　二月十九日倫敦來電云美政務部聲明美國從來接日本請綢停日俄和局之消息美政府亦未向俄提議此事惟兩戰國中有請美政府調停此事者美必允如所請但兩國旣未啓口美政府亦未便干預此事也 
[俄將願充第一軍司令官]  
　　二月十九日倫敦來電云俄柯魯拔托金將軍已允充當滿州第一俄軍司令長官現已回抵中國東方鐵路高樹林之車站矣 
[俄户部大臣辭職]  
　　二月十九日倫敦來電云俄户部大臣哥可扶質夫現已辭職俄皇亦已允准繼其任者有人謂卽前户部副大臣賴蘭斯可夫譯太晤士報 
[俄兵部大臣辭職]  
　　二月十九日柏林來電云俄兵部大臣薩格洛夫將軍業已辭職 
[俄將探問日本和欵情形]  
　　二月初九日德京來電云俄皇及俄派駐他國使臣數人所發之詞是証俄國與日議和之意漸見近情故不久俄卽將間接向日本探問和欵情形矣 
[俄設新捐]  
　　十九日栢林來電云俄政府現設新捐(官府俸禄)(承接逋産)(蕎麥)(製汽油所餘之費料)均須加抽捐項 
[英美銀行允借日本國債]  
　　二月十九日柏林來電云英美銀行中人合成公司已允借與日本英金二十兆磅每年息四釐半 
[摩國備迎德皇]  
　　二月十九日柏林來電云北非州麾洛哥國探奇盍埠現已預備一切迎接德皇矣譯德文報 
[譯送西律抵京京師]  
　　去歳商部咨請出使各國大 
 
 

Page 3

 
 
 [Ｈ>第三版 
臣將各國所有現行一切商律譯成華文送部備攷兹聞陸續譯成咨送到京者已有數種日前駐法孫星使又咨送板權律及工藝條約二册到京已由外部咨送商部矣 
[惲學士奏陳蘇淮分省情形京師]  
　　翰林院侍讀學十惲毓鼎具摺奏陳蘇淮分省諸多不便一摺略謂江蘇跨江爲省論富庶則以蘇松爲首規形勝則以淮徐爲先一旦劃江而治則江淮無江蘇勢必易富而爲貧江蘇無江淮亦必轉强而爲弱况江蘇爲海疆要地長江爲輿圖中心江海各軍全賴號令齊一分省各督撫萬一稍存畛域意見紛歧必致貽誤要機動摇全局臣籍江蘇粗知形勢不敢以已成之局緘默不言略舉四端以備采擇等語奉旨著併陸潤庠等前摺交政務處按照奏定章程會議仍由政務處具奏欽此政務處已傳知各衙門與議官員各具説帖務於十日内送交木處以憑彚核具奏云 
[奏定學期章程京師]  
　　日前學務大臣奏定進士館學期章程每年分作兩學期自正月至小暑節爲一學期自暑假後至年終爲一學期如有學員肄業著均於正月七月咨送入館以期講授除此正月七月外其餘月分概不收録以示限制已咨行各衙門一體遵照矣 
[會議巡警京師]  
　　二月初九日午後欽命兼管五城事務陳侍郎璧五城察院滿漢給陳侍御十堂步軍統領衙門正左右三堂順天府府尹沈大京兆瑜慶姜軍門桂題等在琉璃廠官窖内五城中學堂會議京師地面巡警事宜并議嚴拿私鑄私販沙錢章程約議三點鐘始各散去 
[紀京城錢市紛亂情形京師]  
　　二月初間京師因挑剔沙錢銀價紊亂每銀一兩僅易京蚨十千有奇沙錢則漲至三十千上下人心皇皇貿易大爲减色居民購物至無定價初七八日順天府五城察院特派差役等至前門外銀市彈壓并爲定每銀一兩須換京蚨凈錢十三千上下然連日銀市迄未開平各店均不兑換交易初九日步軍統領衙門順天府五城察院會銜出示曉諭市面稍定各錢店所出現錢條從前皆持取沙錢刻改取凈錢以五百文抵一千間有仍取沙錢之家則市面不能行使矣其示文云照得本衙門具奏京城錢法日壞議定章程哉法查禁以便商民一摺奉旨依議欽此自應欽遵辦理用此特開列簡明章程八條商民人等務須查照後開章程一律遵辦倘有市儈奸商違章漁利一經查出或被告發立卽從重究辦决不寛貸附章程八條減私錢價現在私錢充斥驟行嚴禁必牽動布面今定出示以後一月之内以砂板二文作官錢當十一文搭大錢行用此指私鑄私錢重一錢以上者而言若近日新出之更小者不得以錢論首月搭用十之五按月遞减一成减盡爲止永遠不准行用各錢鋪所出原串現錢票陸續收回錢色數目卽照本票付給以後止准用官板錢票其民間舊債悉仍原數不得援以二當一之例一由本衙門購運銅元來路旣廣足資周轉商民自必稱便而私鑄者自無利可圖其弊自絶倘有奸商把持盤剥造作謡言擾害閭閻者各衙門立卽拿辦以安市面一在本衙門日設立順天公估總局一所在正陽門外附設分局一所委員經理每日錢行總經紀定盤應照公估局交易現情不得任意漲落以平錢價一銅元市價由公估局按日牌示與津市劃一以免奸商漁利販運出境卽商民隨身携帶不准逾五千枚之數違者照私販治罪官運餉項不在此例一公估局所出銀洋剽劵金銀各號皆可通用其現銀現洋互易銅元均照市科合挂牌並刊傳單由經紀布告商民登諸報紙出入一律不增不减一未經報明掛幌之錢莊及外行所開之銀錢各公估局概不收用一公估官局每日九點鐘開門午後五點鐘停止交易以便清釐帳目一公估局每日出兑銅元無論官商錢店等到局領取銅元每兑洋銀至百數者仿照京師以銀易錢行精每泡多合數吊辦法仍照津市定價只增百分之一其零星兑取者概不酌增 
[深宫體念民艱京師]  
　　間日前兩宫召見某大臣諭及近日錢法敗壞已極小民困苦不堪前令設法補救嗣經順大府奏設公估局法亦爲善務飭從速開辦毋得稽延以免商民久困等諭 
[外人注意政務處會議京師]  
　　此次政務處第一次會議各國人極爲注意謂考某官之議論卽可以分别某官開通某官頑固將來遇有交涉卽可以定對待之方針聞有某國人欲搜羅政務處之條陳列爲一表以爲異日考察之劵云 
[改良製造軍械藥彈京師]  
　　日前軍機大臣奏准通飭各省督撫改良製造軍械彈藥等物以資實用其文略請兵器彈藥改良製造俾歸實用爲整頓軍事之要圖各督撫務當督飭製造局廠認眞製造切實改良並宜擇雇海外良師講求新法如何改良之處及新式圖様隨時星騐以便察核 
[電告宫保防邊京師]  
　　日前政府電飭馬宫保增兵守備嚴勦馬賊嚴搜内地車載駝運等物及間等事以免兩戰國藉口 
[簡嗣查辦事件京師]  
　　政府屢接伊梨來電陳述一切及改駐巡撫事擬派大員前往查辦俟覆奏後再行定議辦云 
[化私充公近聞京師]  
　　吏部衙門前奏化私充公一摺奉旨未加可否近日因堂官有不以裁吏爲然者是以化私充公一事擬變通辦理凡屬各費提六成充以留四成歸科房然尙未定 
[兵部議覆遊撃補缺京師]  
　　雲貴總督丁制軍前奏補遊撃一缺業由兵部議覆具奏雲南廣西營遊撃一缺著以騰越右營都司李朝有升補刻咨照該督矣 
[奏請知府改爲要缺京師]  
　　日前吏部具奏略云 
 
 

Page 4

 
 
 [Ｈ>第四版 
河南彰德衛輝兩府向係水陸交衝河朔門户且雲貴等省官員遵陸來京必取此道現又建築附近鐵道幹路華洋商旅絡繹於途交涉日多公事繁劇請將彰德府改爲沖煩難三字請旨要缺衛輝府改爲冲繁難三字題補要缺係爲因時制宜實於地方大有裨益等語 
[鄂督飭購外國銅片漢口]  
　　湖北銅幣局鼓鑄銅元銷數暢旺惟銅質大半購之日德諸商至日本另有銅元凈片局中購之尤多不免利權外溢湖廣總督張香濤宫保近接部文頗有責言是以面飭高佑諸觀察嗣後專用本國各地所産黄銅外洋繁銅及日本銅元净片一律停購 
[設局另鑄銅元漢口]  
　　漢陽兵工廠及無烟火藥廠附鑄銅元一則已迭誌報端兹悉湖廣總繼張香濤宫保據廠員汪子雲太守禀稱兩廠將來須謀擴充若附鑄銅元無從安設機器因卽另行委員在兵工廠附近河濱購地赶繋起造廠屋以便開工鼓鑄至機器等件均已早經抵漢矣 
[補紀黔撫柯中丞在鄂情彤漢口]  
　　調任貴州巡撫柯遜菴中丞本定於上月中旬左右啓節赴黔嗣因須在鄂省兵工局訂購槍砲藥彈等件故躭延多日刻下諸務告竣已於十八日首途矣併間中丞業已派員赴襄招募健勇五千名勤加訓練用備干城之選 
[紀甯垣罷考師範詳情金陵]  
　　江督周玉帥改尊經鳳池兩校士舘爲師範傳習所生童之依校士館爲利藪者屢次糾衆具禀乞留玉帥堅不允許毅然改章定於十五日親蒞上江考棚扄試闈邑生童前請勿改不得飲恨已久運動腐敗士類作决裂之預備届口生童並集不下千餘人辰刻玉帥乘馬車戾止甫入後堂卽有多人趨前致詞謂校士館爲寒士生計所關甄别有名終年得以應考一次不取尙有下次每年總可沾潤數十金今傳習所額取只百二十人每人月膳銀二兩以八個月卒業是僅免一試而得八月膳銀未取者便終年無望將必有鑽營門經以求取者素無聲援之寒士其若之何又傳習所定章八月卒業後給與文憑准充小學堂副教員次年便不得復應傳習所考試前此考取四區小學堂教習至今尙有多數無可位置四十所小學之經費尙無籌措此後何望續添是雖考得副教員文憑亦無處可謀衣食其何以教之玉帥倉猝莫能置詞衆請玉帥詞窮可以勢刼遂有數十童首先鼓譟於是一倡百和有人曰周某欲絶我輩生路是千餘衆之公敵也彼不讀書不明利不解事勿與多説好男兒當同伸公憤瞥罪致討今日誓共誅此破壞校士館之奸賊有不與表同情者先合羣力以樸殺之其以改傳習所爲然者不能置詞而視改不改無所可否之人亦隨波逐流喧鬨不已緣是生童聲勢愈益洶湧玉帥見人口衆雜不可理喻密囑藩司黄方伯設法解散已卽乘間微服逃出門外不及待駕馬軍由巡捕跟丁等人擁登藩司肩輿飛馳回轅黄方伯也與衆語衆曰汝與周同非讀書種子只憑鑽謀之力依附合肥李黨得取高位致厚禄狐羣狗黨狼狽爲奸毋多言攖先生怒方伯遂不復語衆見玉帥蹤跡哄往他室尋覓方伯亦乘間出余玉帥所遺之馬車而去衆猶喧呶紛嚷不已時已下午首府羅少杰太守出喻衆曰制軍方伯皆去今日勢不及考矣諸君曷歸休乎經此一閙或有轉機亦未可知歸而候示可也至是而衆始星散 
[淮署書吏把持清江]  
　　前蘇撫署書吏丁某等六人禀請護撫效述帥給咨送歸淮撫署辦公淮撫恩藝帥准留丁及甲乙三人旋甲乙回蘇檢取案卷丁則留於署不料向設漕書意存覊持一日幕友某君查得所繕公牘所失撫部院禮裁因傳各吏申斥併囑交丁繕辦詎各吏併不將案卷交出僅令丁繕稿迨稿脱卽取之而去因此丁頗覺諸事爲難云 
[修葺貢院蘇州]  
　　蘇省貢院共有房屋一百數十間歴年並未脩理長元吳三首縣以瞬届學憲按臨恐不雅觀飭辦差人役雇匠脩葺當經衛前街朱姓木作估計工價洋一千四百元業已訂立承攬不日卽當開工從事矣 
[挾仇斃命漢口]  
　　距蔡甸三十里進賢集地方有傳姓聚族而居内有某甲在鄂省某局辦公家資最富客臘下旬某日土棍英四牙子帶回黨羽二人貿然闖入傅宅强借錢六十千傅宅多係婦女懼其凶横出青蚨四竿與之吳必欲償其奢願不得已倩其戚李國超前來排解詎李與吳有宿嫌立卽號召多人將吳及其黨二人縛住曳至曠野挖去雙目并割斷脚筋事後此三人杳無蹤跡道路哄傳謂已活埋斃命本年新正某甲自省歸聞此惡耗恐禍及已復赴省禀由某當道函告漢陽郡守由郡守轉飭縣尊馮韻軒大令赴鄉拿辦詎李耳目靈通早經逃逸僅將其兄拘獲併獲其帮兇數人刻下屍親由遠方而至亦於本月十四日來省上控求雪死者之冤縣主馮大令交缷在卽因此案未了故尙須展期也 
[庇護賭徒蘇州]  
　　海紅坊巷潘紳祖謙之輿夫某甲在某處賭博經西路總巡瑞明府拘至總局管押候訊翌日潘紳間知飭丁持片向明府緩頰明府置之不睬潘紳怒飛函告知府尊許太守太守傳諭明府將甲釋放併向潘紳服禮 
[津郡大風天津]  
　　本月初八日晨九點鐘猝起大風午後尤烈城廂馬路塵沙飛舞咫尺不相見南門外有大樹爲風所拔此近年來未有之事也 
[工部局不許俄兵租住張園]  
　　英工部局因味蒓園假與俄兵居住諸多妨碍特於前日集董會議僉謂不便且有碍租界治安章程遂立飭捕房傳諭該園經理四人愛文司速卽將租據收回作爲罷論該洋人以公議難違遵卽將所蓋竹蓆棚拆去尙有别項工程一概停止刻下園中祗有俄國醫生十餘人暫行居住聞嗣後續到之俄兵須另行設法 
[惠贈繡像小説志謝]  
 
 

Page 5

 
 
昨承商務印書館以新出第三十及三十一期繡像小説兩册惠贈是書係南亭亭長諸君所著描摹社會情狀幾如温犀秦鏡無一遁形所譯泰西説部筆意曲折尤耐人尋味世有嗜讀稗官者當必以鄙言爲不謬也 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
 [Ｈ>第九版第二張 
[管帶襄陽馬隊營劉叅將水金]  
[辦理宜匪全案禀]  
　　敬禀竊水金於十一月初七日面奉提道憲諭飭帶隊百餘名馳赴宜邑彈壓武襄兩衛滋事之軍户初八口抵宜後當查得該軍户等在叚家營黎家崗棗林璞河瑙一帶聚衆數千旗幟雜陳鑼聲不絶原定初八日聚衆十二日進城挾官永免各捐税欵等項因聞兵到未敢來城本擬會同該縣沈令俊委員張令長祐輕騎减從速赴滋事地方開導酌辦經該縣紳耆均稱聚衆軍户概孫烏合其中並無明理紳董往往撫輯恐屬無益反生事端水金不獲已乃設權宜辦法會商沈張二令及城内張千總得元於十一月柬邀近城内外公正團鄉武舉胡楚珍及姚諴望萬懋功魏體仁等妥商後卽委張千總同紳等馳赴滋事各村苦爲開導於十五日張千總等旋城嗣於十九日武昌衛軍紳來城二十一日襄陽衛軍紳來城水金逐一剖示大義曉以利害漸次就緒其時武昌衛軍紳踴躍襄陽衛軍紳半懷觀望延至二十四日始取具武襄兩衛軍紳甘結蕆事業已會商沈張二令禀報完結正擬發禀間詎襄陽衛軍户叚道江等心懷叵測具結脱身後造言所完税契每年都要照完遂哄動各軍户勾結刁痞會匪竪旗滋事於上月二十八日武昌衛軍户等赴城呈繳税契經西南鄉離城二十餘里地方叚道洪等卽行攔截吊拷陡起風波被繋軍户婉詞求釋後梁等惡焰日熾愈聚愈衆肆其冥頑成負嵎之勢水金聞警當派幹勇及縣役前去確探尋據先後回稱首領叚道洪望氣者誑其有非常之分次則胡輝理等黨類甚衆早於秋間在叚家營胡家崗黎家崗等處打造槍砲器械多件查其形跡蓄志已久似非前次可比水金總冀和平結束歴次派弁往該匪鄰近張貼告示三令五申開導並准其呈訴或有苦衷前來必爲代懇憲裁詎該匪怙惡不悛絶無悔罪情形除飛禀提道憲轉懇督示導辦外連日復據確探回稱谷處會匪刁痞現已入爲黨類其衆不下萬餘均麕集於棗林地方專軍掳京居民結成羽翼毁人室家恐喝脅從跡同士匪罪無可逭定擬會同印委則去分别勦撫奈帶來勇丁僅百餘名宜邑城卑地窪日前水金未抵宜時匪等已經攔入現仍距二三十里之遥攻守珠難兼顧加以督電諄囑不得不稍靜顉歴經深詢獲匪據稱該匪大肆裹脅始由該處竄到城郭店次到毛草洲次到郭河營次到璞河瑙團聚胆將該處教職現任鄖府訓導曾國望住宅房屋計四十三問錢財糧物毁掠一空波及者亦有多家復由孔家灣竄到雷家河地方所有沿途被匪拆毁家數另摺附呈未完 
[再續考查美國提取製煉煤油情形法]  
[四論取油及轉運法]  
穿井見油其油或係長流或竟噴溢因勢利導無難提取如此油不溢不流則提取另有兩法一用繳水法(如中國所用救火水槍之法)一用蓋罌汲取）如中國汲江心泉之法縋蓋罌於油井注滿則蓋緊提上)罌汲有限爲值雖廉不宜施於旺産之地激水法較貴而提取甚捷激水筒有用人力拉者筒口最在逕五分每分鐘吸十九嘎倫八小者徑四分每分鐘吸十一嘎倫有用機器拉者筒口大徑六寸每分鐘吸一百六十五嘎倫小徑二三寸每分鐘吸二十六嘎倫四儲油之池或石)原文有天然義當是就地上之石築爲池耳(或木或鐵按木池不甚適用以其最大不過容四百桶木罅包以鐵皮雨淋日炙銷鑠甚多且稍久不用木板卽片片散脱矣鐵池爲用最良不特雨暘無害亦且不易引火惟爲值太昻非礦採可歴久者不能用鑿池不必近礦總以轉運近便之區爲宜察其地勢如池低於井自可導之順流如池高於井則須提入池内或用激水法或用鐵管灌注須審度其遠近形勢爲定而以减輕成本爲主義美國未設鐵管諸地其轉運於陸路有用櫃車者(每櫃容二千餘嘎倫)有用桶者)每桶容四十二嘎倫)轉運於水路有用艙船者)此船專運煤油分别間隔如甲艙失火不能延燒乙艙)此外均由鐵管紆折灌注(仍按地形或順流或用機器灌激)偏西温尼亞省有五百邁相連之管此等鐵管一律六寸口徑每日經過之油約二萬五千桶鐵管工程甚大專立公司與造鐵路無異現時所設之機器轉運廠約二十二邁一所其要旨在於轉運靈捷倘能審擇地勢便之易於流通不用激水機器工力較省矣未完 
[升署鎭軍鎭江]  
　　江南狼山鎭總兵李鎭軍定明前被鐵寳臣侍郎　　　　　　　　　　　　　　　　　　守　　　　　　　　 
[奏留幹員重慶]  
　　　　　　　　　　　　前日晉省請咨入部陛見問錫　因修造　路需員 
 
 

Page 10

 
 
[第十版]  
佐理特奏請暫免引見卽以候補道留川補用以便襄辦要公 
[典史被控寗波]  
　　寗屬象山縣典史徐二尹前因病請假經府憲札委張松樵二尹接署日前有候補守備方定邦來府控稱徐典史在任時有受理詞訟縱差勒索等情府尊喻庶三太守已札飭象邑尊查明詳覆矣 
[僕人控主廣州]  
　　卸任粤海關常監督僕人張根係榮禄所薦初八日突赴督撫衙門控常監督在任時造報清册頗多不實并黏抄數目清單上憲以此風斷不可開未蒙准理 
[哨弁割耳遊營]  
　　喜字營哨弁張衍糧前歳奉派駐紥將弁學堂地方防護武匡軍糧械失於查察致被勇丁張樹棠等盜竊餉銀獲咎本月初八日奉營務處憲將本案剴切牌示云廣東全省營務處兼緝捕總局游爲出示事案照中路續備軍第十四營哨長拔補千總張衍糧奉派帶防護武匡軍餉械理應如何謹愼巡防乃所部勇丁張樹棠張端敬等膽敢盜竊糧銀實屬有違軍律斷難寛貸業已奉院批示將該竊銀勇張樹棠陳端敬二名綁赴市曹按照軍律正法其什長及支更勇丁有督率巡邏之責亦難辭咎姑從寛典分别枷號棍責發落該張弁衍糧平日約束不嚴致勇丁有盗竊餉銀情事亦難姑寛除追出歴保奬札呈候核銷斥革外合將該弁按照軍法從寛割耳遊行各營示衆俾知儆畏合就牌示爲此示諭各營員弁勇丁及諸色人等知悉須知軍營紀律嚴明有犯必懲務須兢兢守法切勿自貽伊戚凛之切切特示 
[盜刧巨案續志鎭江]  
　　鎭郡東鄉姚家橋地方泰昌典肆日前被盜行刧并將營勇傷斃署丹徒縣知縣張星五大令以案關重大誠恐匪盜遠颺因移請鄰封及水陸各防營一體恊緝並於十四日懸有賞格如能拿獲此案全夥盜者賞洋一千元獲有首盜者賞洋二百元僅獲夥盜一名者賞洋五十元學風報信因而拿獲者减半給賞計是日該典被刧之贓係大洋四千八百餘元小洋千餘元寳銀八只曁空白當票及來往匯票根據其餘收當衣飾尙未查清云 
[浙撫提勘要犯杭州]  
　　日前浙省各州縣將訊實案犯解至省垣適前臬憲李廉訪升調入都不克訊理邇由郭署司復訊無異詳報到院當奉聶中丞按起親自提訊以便定罪 
[紳胥互控寗波]  
　　去年慈谿縣紳士葉鴻年等在縣署禀控鳴鶴塲塲書葉文遠包庇花會聚賭害人經縣批准飭差拿辦葉亦潛赴省垣在撫轅具禀上控撫憲准詞札飭寗府尊喻太守將葉紳等並葉文遠提案質訊奈紳等俱不願與該書對質事遂延擱日昨復有紳士二十餘人聯名禀縣控葉劣跡不知將來作何了案也 
[縣差作惡蘇州]  
　　元和縣差宋某在大郎橋巷私開臺基前夜勾引遠鄰某甲之妻某氏深藏内室被甲偵悉糾同多人掩入尋獲當向宋理論宋非但不服反以惡語相加甲遂將其扭至縣署請辦 
[巨匪正法廣州]  
　　林瓜四沙匪之渠魁也擄刧頻聞無惡不作官軍圍捕屢次抗拒致傷弁勇多人去年林逃竄澳門以爲匿避計統巡水師李直繩觀察偵悉遂懸重賞購緝有綫工某林之戚誼利在多金以計擒之留於澳門累月至月之初九日始提解來省審訊後照例收押初十午刻大憲飭將林瓜四及其黨羽蕭三梁劍之杜金和彭美杜華共六名押往法塲林瓜四則凌遲處死餘五人皆斬首用刑後以瓷罎六具盛載賊首六顆并取林瓜四之肝腦以祭被拒斃命之軍士李觀察及各員弁俱禮意有加是舉也爲殁於王事者悲有以慰其幽魂爲入於匪徒者警有以寒其賊膽治兇惡用重刑知吞舟者必難漏網也 
[押犯脱逃杭州] 　 
　　錢塘待質所押犯乘郭汪二大令交替時扭練遁出及得悉追捕則要犯陳良福沈起高張德金等六名已無影嚮當由郭大令將看役重笞收禁勒限跴緝 
[匪人受創九江]  
　　正月二十六日有磁器貨船一千餘艘至湖口卡因有巨匪徒中包攬卡員其人衆勢大任令越關而去詎過卡後匪向船户索費一千六百元船與以六百元猶堅不允諾衆咸大怒將匪凶毆幾斃然後抛入江心各船户相率揚帆而去 
[添開常滬輪船常熟]  
　　近來來往常滬輪船搭客日多一日舊有之怡昌局於二月朔日起紏合股本增開東華公司有輪船二艘一名蓮平一名太倉按日行駛常滬舊有之萃佳局亦於二月十一日起添雇小輪船二艘一名永安一名新恒祥彼此兢爭各減價招攬蓬艙每客三角客艙每位六角以上二局均係華商資本各有萬金左右云 
[禀免號税廣州] 　　 
　　粤東各口號税自歸洋關辦理税欵日增而商民之苦累亦日甚前經禀請豁免均駁斥不准現省垣佛山七十二行商人東利興堂等復又具禀撫院矣 
[厦門]  
　　古浪嶼一隅孤懸海中自改爲萬國公地西人設立工部局按叚派西捕梭巡邇因偏僻之處有事或呼應不周擬在工部局各處設立得律風以通消息日内已經開辦矣○厦門各行號分爲十途郊邇因錢郊與各行號往來一遇虧欠倒閉及經理人潛行逃逸欠欵則互相推諉往往控之地方官案懸數年不結前日各錢莊公禀商政局總辦興泉永道王觀察存案一面出示曉諭禁止以後如犯前項情弊嚴行懲辦不貸 
[廣州]  
　　省城長壽寺僧毁學堂一節迭紀本報兹聞當南海縣提僧訊問時詰以是否係伍太史之弟伍銓萃主使供僧向不識此人至太史之子年十三歳在本寺讀書是日出門觀看或被人將其影攝去因此訛誤亦未可知此事實與太史無涉云云因令具結存案至所毁各校具飭令如數賠償再行核辦○粤海關奉裁後所有事務并歸督憲岑雲帥兼管嗣因西征暫交張中丞管理現雲帥東回中丞於初八日將關務交與雲帥接管○左小竹京卿等設立廣益公所倡辦銀行貨倉現奉雲帥批如詳辦理赶緊提倡因定期一六日由各商在公所叙會將辦理章程詳愼磋商○新會譚君 
 
 

Page 11

 
 
 [Ｈ>十一版 
學夔遊學日本成城學校去年卒業回國由駐日楊星使函荐岑督聘爲速成師範教員譚君堅辭不允於本年正月二十一日啓行仍赴曰本入高等武備學校並携其兄之女公子譚擷芬同往爲將來回國振興女學之計○粤東釐務局以近年各商多冐用三聯票是以各項釐務日形短絀兹由黎總辦飭屬將近日所收聯票查核某口某貨爲數若干著名確實洋號若干影射之情形若何查核明確分别照章嚴禁○初四日省憲接准江西撫院咨行江西振捐限滿收數無多不敷藝欵已奏准再展辦一年請卽查照 
[漢口]  
　　後湖堤工計長三十六廣每廣約十丈合需土五百方共分十二叚每叚有專員一人以資責成邇因連朝隂雨不能開工承修各員咸有憂色○漢口籌餉局楊吉逢太守籍湖南善化有高大房屋一所堪備學堂之用湘撫端中丞特電逹太守飭其從速回湘商辦此事所遺籌餉差由梁星海觀察代庖至所兼尋常各差由張廣元劉旭初周紹鳳張聘元諸君各專責成太守併携帶張香帥所撰勸學篇六百部回湘分贈里中後學 
[安慶]  
　　臬署刑席謝某住於署内三堂左旁本月十二夜被人在衣箱内竊去銀洋三百元回明臬憲設法緝查查無蹤影越日謝僕在地板内拾出洋四十餘元甚爲詫異○曰前中軍尹參戎嗣興接到江督公文著速赴江寗聽候查察聞係被皖紳在寗告發云 
[蕪湖]  
　　蕪湖巡警總辦童次珊觀察因事辭差皖撫誠中丞已遴委黄觀察接辦聞觀察定於本月十二日來蕪接差○日昨省憲電至蕪郡飭精健右營管帶李葆林鎭軍晉省聞將畀以精健營兼武衛楚軍統領差○霖雨兼旬山洪暴發内河井蜺巷碼頭泊有涇縣帮宣船三號滿載米石忽因纜斷船遂横互中流其二幸獲無事其一則横觸利涉橋柱截而爲兩倉中所有米石悉付東流○有傅永詳者去冬因病身故遺有一女已字同業董姓邇因鐵匠金某與婦串通思佔爲妻事爲董姓所知具控巡警總局局員傳案研訊得案將婦掌頰二百金某責小板二百其女仍歸董姓 
[温州]  
　　道署照牆後允泰米行主婦久病心煩潛於初二日購服阿芙蓉膏意圖自盡其夫延求生局徐少雲爲之救治得以無恙而徐之轎夫名東友者忽於出門時卒然倒斃服毒未死而轎夫先亡異已○西門外黄德生藥店小主人携一棧司赴台收得帳洋千餘枚附舟回甌行至某處舟觸暗礁以致沉没人旣溺斃銀亦付之東流刻已將屍身撈獲年甫弱冠誠可憫也 
[甯波]  
　　去臘鄞縣定橋地方葉安心之妻夏氏與葉桂才葉利生私識將本夫安心用刀謀斃案發後邑尊高子勛大令將葉桂方葉夏氏拘縣訊明收禁惟葉利生在逃未獲現大令訪知利生匿於餘姚某處飭差恊同宗長逕赴彼處拘獲解縣一再刑訊堅不肯承嗣葉桂方葉夏氏由監提出當堂質証利生始俯首無言刻已釘鐐收禁聽候詳辦矣○甯屬鎭海縣城西某姓於某日之夜突來匪黨多人刧去衣服首飾等各物事後某姓檢點所失約值萬餘金開單赴縣報案請緝昨已由縣差在某處拘獲案内盜夥二人訊明收禁矣○鄞屬梅墟地方啇有著名賭棍豆腐阿四專事局賭害人迭經當道訪拿未獲現該棍徒又在各鄉開塲聚賭貽害良民府尊喻庶三太守面諭鄞縣高子勛大令飭差嚴拿懲辦大令已簽差多名前往拘拿矣 
[紹興]  
　　寗台匪徒仇教前據趙主教函開有在奉化縣屬之天皇寺祭旗起事等語縣主王舜臣大令當卽親自出城赴寺察勘并將住持僧及在寺中設館教讀形跡可疑之蒙師帶縣提訊以便澈究○山隂縣學堂於前年開辦後旋又停止已逾期年近由縣主王少潭大令議復舉行延聘許君爲總理惟所定課程未能盡善故雖於正月二十六日開課而學生仍甚寥寥也 
[蘇省官報]  
　　二月初二日善轅牌示照得代理蘇州府總捕同知李修梅堪以改爲署理知縣沈明燨由滬專丁來省禀謝奉飭留蘇差委巡檢蔡濟桂禀辭赴海運京沽局差蘇捕營總領哨補用都司仉志鳴禀知調帶撫標蘇防續備左營差初三日藩轅牌示照得署武進縣知縣吳其昌年滿撤回遺缺查有現署靖江縣知縣賴豐煕堪以調署遞遺靖江縣員缺查有議叔試用知縣許應奎堪以酌委署理又昭文縣知縣張瀛撤任遺缺查有現著金壇縣知縣翁有成堪以調署所遺金壇縣員缺查有准補是缺現署荆溪縣知縣吕慶堂堪以飭令赴任所遺荆溪縣員缺查有試用知縣查亮采堪以酌委署理又署太湖廳同知德堪因病請假遺缺查有候補同知何希曾堪以酌委署理又本司理同壽慶慈署事其滿遺缺查有選授是缺之朱善詒堪以飭令赴任辦理上海出口厘捐總局知府朱寳瑩由滬專丁來省禀知於本月初一日接辦到差知縣黄紹瀛禀辭赴海運京沽局差初四日知府蔡薰禀知奉撫憲委監放續備中後二營餉銀差葛恩元禀銷委提清訟罰銀差巡檢朱鼎新禀謝奉委婁門水關差委署金壇縣典史陳鳳桐禀辭赴任初五日同知聶宗義新廠知縣范守佑舊廠均禀謝奉委寳蘇銅元局總稽查兼收支差委署靖江縣許應奎委署荆溪縣查亮采新選布理問朱善詒均禀謝牌示鍾鴻鈞謝調委中路總察差葛恩元禀知奉委騐收吳縣待質公所差王毓江禀知奉委管帶親兵中營差初六日委署奉賢縣陳其壽禀辭赴任調辦上海綢捐南局知縣魏允濟由滬專丁來省禀知本月初一日接辦到差巡檢郭曾益禀知奉書憲傳新章考試管帶留防太湖水師副中營李標勝由滬來禀知到差二月初七日同知萬立鋭知縣霍鎔炳郝鼎元府經歴黄桂仙均禀辭赴海運京沽局差調補江寗縣葉葆慶禀到辦理武備學堂提調知縣王毓江禀知接辦管帶親兵中營差調署昭文縣白茆司巡檢陸夔禀辭赴任初八日同知唐典禀謝奉飭廿五年分海運案内蒙保補缺後以知府用直隸州張弨禀謝奉委銅元局新廠總文案差知州樊恭壽謝調辦常昭海口釐局差鍾鴻鈞禀知今日到中路總察差譚從貴大老爺禀謝奉委兼蘇防續備全軍稽查並發審差理問翁璞禀謝奉飭廿五年分冬漕案内蒙保補缺後以知州用補用州税課大使沈紹勛禀謝奉飭武陽河工請奬案内蒙給超班酌委一次巡檢彭名驥派江典史徐文瀚派蘇均禀謝奉飭差委初九日督轅牌示漕左營都司員缺查有請借補是缺之業德貴先行赴任署理江藩轅牌示照得署興化縣陳樹涵期滿遺缺查有現署上元縣趙興變調署所遺員缺查有准補斯缺之張狀彩應卽飭赴新任又睢寗縣知縣葉葆慶調補江寗縣遺缺查有新涨防遇缺先知縣胡保聯堪以請補又松江府海防同知沈翊清與江寗府南捕通判屠作倫互相調署未到任以前江甯府委員代理蘇總同捕知李禀謝奉飭改委署理署江隂縣縣丞程楚雄專丁來省禀謝奉飭念五年分冬漕案内蒙保知縣用縣丞英鑑禀辭赴海迎京沽局差 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
 [HH ] 
叅各節旣無確切事實可查均請免予置議所有遵旨查覆擬議緣由是否有當謹恭摺由驛馳奏伏乞皇太后皇上聖鑒訓示謹奏奉硃批著照所請該部知道欽此 
宫門抄十四日克王請假十日良泰續假十日豐深續假二十日崑中堂等得元宵謝恩召見軍機 
[署理山東巡撫胡奏爲直隷山東奉天河南山西五省勸辦山東工振捐出力人員酌擬奬叙開單具陳摺]  
　　頭品頂戴新授江西巡撫署理山東巡撫臣胡廷幹跪奏爲值隷山東奉天河南山西五省勸辦山東工賑捐出力人員酌擬奬叙開單恭摺具陳仰祈聖鑒事竊照山東開辦工振捐輸所有辦捐各員經正任撫臣周馥附片奏請援照四川成案每員勸捐至六萬兩者照異常勞績請奬一萬二千兩者照尋常勞績請奬等因於光緒二十九年七月初八日奉硃批著照所請該部知道欽此嗣准吏部咨行將所派各員姓名官階班次先行開單咨部立案不咨者不保等因當經將山東曁各省局勸捐各員銜名造册咨部在案兹據山東工振總局司道詳稱光绪二十八年山東惠民等縣劉旺莊等處黄河漫溢工振浩繁奏准展辦振捐並開辦常捐七項一面遴派道府大員前赴各省設局勸辦所收捐銀均經分别津字濟字接次造報計共勸集實銀四百五十五萬三千餘兩内直隸省籌勸銀一百二十一萬二千七百餘兩山東省籌勸銀一百二十八萬五千一百餘兩奉天省籌勸銀五十四萬一千一百餘兩河南省籌紙銀八十萬四千八百餘兩山西省籌勸銀七十萬九千四百餘兩先後解由總局分别撥充工振要需在事各員不無微勞足録自應援照順直成案先將山東鄰近之直隷奉天河南山四及山東本省勸捐出力人員按照定章核計銀數分别異常尋常開單詳請奉奬前來臣查常捐七項專備工需銜封等項專備振需東省河患頻仍籌工籌振一無的欵全賴此項捐輸藉資補救在事各員均能不分畛域容另勸辦得以集成鉅欵於工振大有裨益本年薄莊漫溢雖屬地居工尾暫緩堵合然築隄遷民及冬春兩振需欵孔亟此後仍賴各員多方勸集以濟要需自應照章將直隷等省勸捐出力各員先行分别異常尋常核給奬叙謹繕清單恭呈　十御覽合無仰懇天恩俯淮照擬給奬以昭激勸而勵將來其餘較遠各省及外洋各埠勸捐人員仍俟捐數册報另行分案核奬除飭取各員履歴造册咨部查照外理合恭摺具陳伏乞皇太后皇上聖鑒訓示謹奏奉硃批該部議奏單併發欽此 
[廣西巡撫李奏請旨將署賓州知州候補縣盧鴻球卽行革職永不叙用片]  
　　李經義片再廣西匪亂多由於牧令不職在從前則捕務廢弛姑息養奸今飭嚴行整頓則逞其暴虐以殘良民甚有欵似之間指爲通匪濟匪妄拿無辜濫刑逼供自謂能訐奸發伏希冀邀功蚩蚩之氓旣遭强宼滋擾又爲悍吏殘虐何以堪此當經通飭告戒在案兹　署賓州知州盧鴻球以武舉歐彥懷與其兄禀生歐崇懷均借給匪徒槍枝搶刧分肥供認不諱電請嚴辦當經臣飭據署左江道余成格就近委候補知縣葉蘭芳前往查辦係因歐彥懷曾充練長村内有匪徒歐鵬倫等四人歐彥懷未能及時拿送以致在逃謂有通匪情事遂將其弟兄一併提案加以非刑逼令供認禀辦又拿獲情形可疑之村民歐立愛歐均祥等數名亦用非刑逼拱葉蘭芳提訊之下均極口呼冤當會同盧鴻球覆鞫並無通匪借槍確據亦無被人呈控攻訐而身受非刑則供情如繪歐彥懷歐均祥已因非刑成廢並　有斃命者將查訊情由禀經余成格復委南寗府經歴林昌齡再往訪察均屬相符提到歐彥懷等並本案卷宗逐加檢核察訊無異禀覆到臣查盧鴻球因歐彥懐充當練長村内有匪不能及時拿送謂其通匪並將情形可擬之村民一併拘宗逼共概加以非刑罔恤人之肢體性命其兇暴殘忍實爲酷吏之尤亟應嚴行叅處據藩臬兩司轉據道府詳叅前來相應請旨將署賓州知州候補知縣盧鴻球卽行革職永不叙用以示懲儆謹會同署兩廣總督臣岑春煊附片具陳伏乞聖鑒訓示謹奏奉硃批著昭所請該部知道欽此 
[雲貴總督兼管巡撫丁奏爲遵旨兼管巡撫摺]  
　　雲貴總督兼管巡撫臣丁振鐸跪奏爲遵旨兼管巡撫恭摺具陳仰祈聖鑒事竊臣接准電鈔本月初六日奉上諭政　處吏部便議林紹年奏請裁巡撫一摺雲南湖北兩缺著卽行裁撤湖廣總督雲貴總督均著兼管巡撫餘依議欽此初七日奉上諭丁振鐸著補授雲貴總督林紹年著署理貴州巡撫等因欽此常卽恭設香案望闕叩頭謝恩並恭摺具奏在案兹據雲南巡撫調署貴州巡撫臣林紹年於十一月二十日將巡撫關防曁王命旗牌文卷等項委員齎交前來臣卽於是日接收兼管所有雲南巡撫關防應卽飭司照例鐫字委員送部繳銷一後一切公牘均暫用總督關防印發相應請旨敕部新鑄雲貴總督兼管雲南巡撫關防一顆頒發來滇以资啓用而昭信守一俟奉到新印再將原用總留關防委員送部恭繳所有應辦事宜容臣查明次第辦理謹恭摺具陳伏乞皇太后皇上聖鑒訓示謹奏奉硃批　部知道欽此 
[雲貴總督丁奏爲查明管理機器局道員領支欵項尙無知情入已各弊先行議結摺]  
雲貴總督臣丁振鐸跪奏爲查明管理機器局道員領支欵項尙無知情入已各弊先行議結恭摺仰祈聖鑒事竊查總辦雲南機器局試用道莫楷自光緒二十八年接辦該局事務以來領欵較多核查出入各數不符甚鉅顯有浮冒當經奏參革職歸案查辦光緒三十年十月初四日奉硃批著照所請該部知道欽此欽遵轉行辦理去後兹據署雲南布按兩司陳燦普津試用道柳旭曾垂治等督同雲南府知府鄒馨德署昆明縣知縣桂福調齊機器善後兩局案卷册簿詳細核查該革員在差一年八個月零共領銀八萬一千餘兩逐欵查對計浮冐銀一萬一百七十餘兩實由物料轇轕司事朦混冒銷所致蓋機器局應造一切軍火皆有定額年來如團練處軍械所迭次屬其代造槍枝銅帽律碼等項爲數不少均就局儲之料隨時造交將價收囘而該革員族姪莫明德代爲經理收支事件卽乘機舞弊所有代造各處軍火用去工料均一概羼入本局册報朦混冒銷該革員辦事疎率以致受其蒙蔽質之在局各員及嚴訊匠役人等情節皆同該革員實尙無入已及知情冐銷情事現經點騐該局存儲已買未銷物料共值價銀 
 
 

Page 17

 
 
 [HH ] 
[美洲留學生收回粤漢路權條陳續初四日稿]  
　　然則爲今之計惟有我政府(由議設之新公司籌欵)自担已頒小票公司付息償本之任一法蓋我政府担任付息之後合興從前售押小標所得之欵項不啻由我自借由我交與合興卽不啻我先付合興以路價矣尙何贖路之有我旣聲明小票照舊值錢持小票者無所損失小票旣照舊而依票面所開之條欵必須五十年後方能逼償則持小票者自不能於此時索償或謂向者持小票人信任握有路權之美公司且期滿不償美公司可據路作抵以保護持小票人利益今路權歸我彼失所恃未必甘心不知小票票面並無必由美公司辦理字様我廢約自辦猶之改歸他美公司接辦並未絲毫損及小票上之義務果使我如期付息堅守大信則轉移於無形彼持小票者亦必漸歸於不覺倘我欲堅彼之信任亦不防聲明凡合興原約内關乎保護持小票人之利益　由合興担保者今由我新立公司一切照舊擔保而路權固永在我手將來期滿倘竟力不能償不妨另借新債償清舊債償期展緩而大信不損從前美國各鐵道公司用此法維持路政者成效久著矣或又謂上説施諸購小票者誠當矣若小票之由合興抵與股東以得藝欵者似未可一概論不知我出票時旣已起息則此票卽係由合興躉購以去票面註明償期我又接付息金彼自不能半途索償也蓋廢約而留小票合興卽處於持小票人之地位合興股東自不得不改押爲購退而爲期長而不握路權之債主矣然則自任小票付息之策實足以移緩購路之欵騰爲接造之用也查凡承接公司事業重行整頓者前公司之債票大都由後公司蟬聯承擔非必盡行償還而後接辦也此次赴華聲言另設恊豐公司以美繼美其實此項公司並非實籌極大之資本盡償前債另起爐竈也不過移合興擔保付息資本之任爲新公司之任稍集股本足以爲償息開工計而已此乃西國牟利家之慣技抑亦接辦公司之通例也然則彼接辦者可利用移緩之法我收回自辦者何獨不可哉本以上之理由謹疑辦法第一條如下仍未完 
[籌興教養紹興]  
　　浦江内地僻處山陬風氣極爲閉塞楊吉臣大令履新後修葺城垣創辦警察　以明倫堂修整一新改爲蒙學捐廉采辦書籍多種并諭紳耆廣設蒙塾以資啓迪現又籌興工藝以裕富源可謂好長官矣 
[教授遊民工藝杭州]  
　　浙省各州縣所設之遷善所專禁尋常案犯俾期自新奈辦理皆未得法兹由平湖縣徐印士大令於其署東捐廉起建房屋二十間專令各犯入内學習織草帽毛巾等各工藝俾於期滿釋放時有業謀生不再流爲匪類誠善政也 
[擒獲票匪漢口]  
　　近日漢陽地方屢有會匪散放飄布爲緝捕營馮少竹司馬所知立飭徐煥亭千戎督同淺勇設法擒獲匪首劉大定一名解送漢陽縣馮韻軒大令訊懲 
[紙業衰耗廣州]  
　　佛山南安紙業因近年洋紙暢銷政多折閲聞本年正月開市以後距今未及一月卽桶紙一項每百刀又跌價一兩左右故業是者現尙不敢定貨云 
[創設漁業公司之原因天津]  
　　向來各漁船魚販均須至魚店會齊交租故魚店每年獲利甚溥上游以魚鹽皆天然之産不應任魚店壟斷其間遂創設魚業公司議成入奏奉旨依議乃盡逐各魚店而由官另開官魚店以收利權然各魚店之恃此爲生者不免嘖有煩言矣 
[議裝各署得律風杭州]  
　　前者浙省撫署設立電報房以通消息殊形便捷惟省垣地方遼闊如拱宸橋及錢江碼頭相離甚遠卽城内有事往還亦甚遲滯曾經屢議裝設得律風未果兹聞聶中丞已飭電報局估計所需經費擬在城廂交武衙門及防營等處概行裝機以便有事相商免致遲滯 
[銅元扣折安慶]  
　　皖中銅元經林太守迭次改良近乃暢行另建新廠亦已落成惟此項銅元皖南雖可暢銷而皖北各屬釐卡竟有將銅元作爲九五折九折收用等事督辦聯方伯因嚴札通飭與制錢一律行使 
[甬江錢市寗波]  
　　甬江自通行銅元頗形推廣迭經商家購運來甬仍不敷銷日前又有銅元五萬枚由省購運到甬行銷各錢莊惟所行均係浙局所鑄他省則槩不行用目下兑價銀洋一元易銅元八十二枚 
[天足分會蘇州]  
　　上海設立天足會後各處聞風興起者殊爲踴躍蘇省有女士施氏於上年十二月在城中十梓街開設分會會中章程甚爲妥洽兹又經姚氏在干將坊巷設立分會一所廣招婦女 
 
 

Page 18

 
 
 [HH ] 
入會放足連日赴會報名者殊形擁擠 
[西醫好善紹興]  
　　越郡雖有善堂施醫殊形草率兹由少垣英醫士梅君來紹設立診治所按期施診並贈西藥頗著神效 
[宜昌]  
　　宜昌烟膏土藥局去歳新造在城内紅土地廟地方總辦朱觀察病故其中現委孫觀察廷樾接辦後以其地爲不祥不肯居住故仍在舊局辦理公事○正月念九日快利輪船抵宜裝有紅銅三千塊每塊約二百斤有委員二人押解不日雇裝民船運上四川成都以備鑄造銅元之用○前日東山寺後面二梁子地方茅房失愼 
[重慶]  
　　江北龍王洞煤礦前已由省憲允許英商立德洋行開挖嗣因部駁作爲罷論兹又改定章程山商務局周靜安觀察親往彼處查勘刻已事畢遄回矣○去歳臘底石橋鋪某店被刧事後拘獲數人供認不諱縣主傳大令録供禀詳大憲正月下旬奉到釘封在監内提出七犯梟首示衆○重慶日報館主筆竹川籐太郎於正月二十七日起程回國聞係催辦印機以備擴充報務館中各事暫由竹川倉信代理○重慶府屬江津縣蔡大令本係紈絝少年今事囑本署差役各置龍燈慶賀元宵不意外監人犯乘金鼓喧闐之除一擁而出事後僅拘獲三名餘則杳如黄鶴矣○合江縣夏子猷大令由瀘州賀年回縣帶有火藥鉛彈洋油等物途中不戒於火致肇焚如燒斃馬二匹庖丁船户各一名○重慶府屬各縣童試現經鄂太守定期二月二十二日一律開考 
[揚州]  
　　兩淮鄂湘西皖四岸入春以來銷市頗旺各岸督銷局總辦咸發電來揚咨請運司飭商速運淮南局員奉運司恩都轉文札遵卽傳諭四岸各商云現在各岸銷塲暢旺需鹽甚急迭奉運憲諭飭催運當經本局示催在案兹查各省請運仍屬寥寥當此需鹽緊急之際萬一稍有脱誤致碍大局試問該商等能當此重咎否務各趕卽來局訂運以資接濟如敢再延定干罰扣○仙女鎭爲通泰場鹽赴圩要道然河身極狹水勢極溜鹽艘至此均須帶縴方可無虞惟北岸縴道狹處僅有尺許幾難立足且岸形峭削雖年年修築不旋踵又復坍缷勢非展寛不能一勞永逸無如堤後俱係民房大都皆不願拆賣前日鎭董又禀請修築運憲惟之已派署泰分司毛平甫分轉率同陳鹺尹鳳書柴鹺尹九齡前往勘估工程矣○前浙江巡撫劉景韓中丞樹堂懸車後寄寓揚城東關街某宅去冬因病浙世兹由公子擇期本月十三日辰刻發引舁靈柩至天寗寺暫厝 
[鎭江]  
　　日前京口副都統奎連芳統制奉派赴白門恭祭明陵兹已事畢於十三日乘舟回潤○鎭郡寳晉校士館例於春間由府尊甄别一次以定去留兹由德乾一太守示期本月十三日考試 
[警鐘報被究]  
　　昨日午後四馬路巡捕房捕頭令探持函至公共公廨投遞内稱查得日前警鐘報登有九逆謗讟消惑人心此風斷不可長請飭提該館主到案訊究等情讞員關烟之司馬准卽簽差恊同包探前往提究矣 
[傳問要公]  
　　上海道袁觀察昨日傳警察總巡朱明府帮巡馬叅軍本縣汪大令等到轅問話 
[電氣傷人]  
　　日本人以日俄戰事活動影戲在四馬路第一樓五層樓等茶館招人觀覽數月以來生涯頗不寂寞近因觀者清淡擬將五層樓之圖畫租與華人經理前晚茶博士黄長貴將該電機試弄不意砉然一聲電氣四射登時將黄之頭面頰齒燒壞旋田巡捕將黄送至捕房捕頭著送仁濟醫院療治 
[失愼類誌]  
　　昨日天明四點半鐘英界棋盤街丹鳳樓茶館失愼捕房聞警立驅皮帶車往救逾二時之久始息除茶館全被焚毁外又延及徐德興炒麫店某洋貨店與雉妓院一家共房屋六幢○前晚七點鐘新馬路昌壽里第一千七百念二號房屋陳公館樓上不知如何失火經鄰人帮同救息計焚去樓面三間瞭望台並未鳴鐘告警事後捕房查得陳姓保有火險甚鉅因派包探前去查辦 
[兇手解縣]  
　　朱文德在貴州路一百十號房屋楊陳氏家將王玉甫擲死一案經汪大令臨仁濟醫館相驗均戰昨報昨日捕房將兇手朱文德解至公廨關司馬商之麥令豪君著將朱先行送縣歸案辦理見証顧秀成楊陳氏張楊氏等候上海縣移提時再行解訊 
[委勘房屋]  
　　道署書吏辦公房屋近因年久失修損毁不堪故經各吏禀奉袁觀察札飭總巡朱森庭明府將房屋勘明估價禀候撥欵興修 
[照會賠修]  
　　某法商之馬車被製造局提調之馬車撞損後當經報由法捕房將馬夫拘押令賠後因馬夫挺押不理由法商訴經法領事於事前日照會上海道袁觀察請轉飭賠修 
[會毁浮雷]  
　　上海道袁觀察日前會商新關税務司轉令外洋返滬輪船順道至洋面轟毁水雷現已商准將情電復江督周玉帥示遵矣 
[查獲銅元]  
　　近有某奸商販運銅元若干出口被新關巡船查見旋卽扣住將情報請税務司從嚴罰辦 
[示禁私錢]  
　　日來有奸徒將私鑄小錢在市混用爲上海縣東廳趙少尉所知昨已出示諭禁矣 
[恊緝要犯]  
　　南匯縣陳大令派差到縣請恊緝某案要犯數人註明均係惡棍范高頭之黨汪大令已派出差役四處緝拿前日在南市茗園茶肆拘獲一名解縣請究 
[禁止小車]  
　　近因本埠時有小車載貨入城以致街道損壞不堪日前經堂董等禀奉提右營周叅戎本縣汪大令於昨日會銜出示諭禁不准小車載貨入城 
[舊屋傾坍]  
　　本城虹橋堍某姓房屋近因年久損毁致於前日午後忽然坍下幸居人早爲退出不致受傷 
 
 

Page 19

 
 
 [HH ]　 
[暫停兑漕]  
　　江浙兩省海運局總辦於前數日親詣碼頭將各屬漕米次第騐明收兑昨日因逢隂雨所有各糧船均奉諭暫行停泊俟天晴再行查騐 
[飭查馬頭]  
　　日前水利局員高邕之司馬派地甲將沿浦各馬頭查丈明晣造册呈核兹經十六鋪地甲已將境内各處馬頭造報惟二十三鋪地甲未據報明故於前日飭傳到案訊問 
[移查控案]  
　　日前柴户連阿香徐如咸等聯名赴上海縣署喊控工程局水巡蔡阿全勒索不遂將徐阿三林鑑生拘押求請移查釋放汪大令准詞前晚備文移行到局查明連阿香等所禀是否實屬並派差查明各節復候察辦 
[上海官事]  
　　虹鎭巡局委員王篤基二尹昨日投道轅禀銷病假又奉委前往廣西探報軍情之杜别駕昨亦禀辭前赴廣西又候補道魯觀察鵬昨日因公到道拜會○昨日江蘇海運京沽局委員試用知縣林明府韻貽詣馬路工程局拜會總辦翁子文太守飭丁擋駕 
[馬路工程局案]  
　　積竊張安安在太平碼頭某姓家竊得銅器失主報捕拘獲解至馬路工程局黄二尹研訊之下判責五十板贓給原主具領○曹阿虎行竊胡瑞豐船上棉被經探獲解到局黄二尹命提研訊吊獲原贓判責五十板 
[會訊案]  
　　英商瑞和洋棧經理人克拉控合泰絲廠股東汪禮堂抵絲售銀不償等情前日午後兩點半鐘英副領事德爲門君蒞廨會同關司馬研究原告律師愛禮司被告律師費烈律師均到堂愛禮司聲稱原告進禀之後被告律師有克拉克不能控告之説不知何故費烈律師言出面洋商是克拉克並非瑞和股東卽禀上亦但稱經理人是與股東兩字稍有區别愛律師又言克拉克在瑞和經理兩年凡有事事皆其經理且所墊之銀爲數不少故薪水之外更有花紅皆載諸合同之上費律師又言如果花紅載諸合同此合同亦請呈出愛禮司亦駁數語司馬商諸德君著各退下俟禮拜三十一點鐘將合同呈案再核 
[公共公廨晚堂案]  
　　婦人王潘氏控媳張氏不守婦道已記昨報前晚奉襄讞委員孫耳三明府研訊王潘氏供媳婦張氏係十歳時童養配於次子福生成婚已十一年今在絲廠工作輕狂在所不免近來又寄宿他家伊夫偶加申斥卽行吵閙現求發堂留養俟其痛改前非再行具領王福生供妻張氏近有外遇小的偶爲規勸時加反目所有衣飾藏匿他家求恩懲究王張氏供年二十八歳並無外遇嗣後當改過自新不敢忤逆明府判將王張氏戒責二百下當堂向伊姑服禮畢飭送棲流女所令王福生自貼膳資留養俟其能否改過再行核奪　豐裕米店主張國衡控店夥揚惠卿監守自盜前晚亦奉孫明府提訊張國衡供楊爲夥已二十六年素無大過惟近來帮收客疑私自盜用洋一百餘元求追楊供在豐裕爲夥確二十餘年所宕之洋係歴年積次並非收帳時私用明府以楊在張處有二十六年豈無主賓之誼若確係冐用客帳則各認其半倘是歴年積欠則不得再行涉訟各自退去完案 
[公共公廨早堂案]  
　　昨晨代理德副領事麥令豪君蒞廨會同讞員關炯之司馬訊案據包探錢少蘭解積竊吳少茂至案禀稱此人在浙江路竊取吳雨生家之鐵機器等物值洋一百二十元解請懲辦中西官判責二百板押一月○裁縫朱金寳控同阿榮在漢口路恃蠻剥去衣服并拆梢洋六元八角由探解案請訊判戒責一百下○聚興公控陳榮華乘火攫取皮箱一隻内貯綢布衣銀表牙扇等物由捕解案請懲判責二百板押三月○美豐洋行買辦陳福堂前向九江路任金記車行内購包車一輛後嫌太劣另換一輛迨任金記前往收帳忽與陳齟齬將陳之雨衣拉破由深拘案判任罰洋五元車准取回完案○積竊胡山林先後竊取德律風行銅線二十磅范福興家錫茶壺洋傘等物由探解案判責一百板押一月○妓女金陳氏在四馬路違章拉客由華捕拘案判罰洋十五元充公○陳尤民控鄧祥寳拐騙女孩陳阿金由探王長桂解案禀稱鄧所拐女孩不止一人請究陳阿金供年十四歳前晚被鄧騙去宿戯館内後被查獲司馬判女孩著陳氏領去鄧枷十四天押四個月○徐阿小控陸金生竊取錫燭台布衣等物由探解案判押七天○趙金茂向在俄入處爲西崽前日被頑童張阿六徐阿四陸阿青陳阿林等串竊洋七元七角由探解案判陳責五十板張徐陸三人各戒責五十下○周阿仁竊取周阿五之綢衣徐星桃竊取無主棉被由探先後解案判徐責五十板周責一百板○吳仲青控傭婦張朱氏疑竊洋十二元金戒指四只金簪一支由探解案判押候查明復訊○馬夫王惟生在北蘇州路拉客違章由捕拘案判枷兩天○吳壽生控謝金法竊取衣服由探拘案請究判責一百板○陳阿妹控侯掌生在路攫取金圈由探解案判責二百板枷七天 
[法捕房案]  
　　王永林在某輪船上行竊朝珠衣服爲包探查獲解經法讞員陳楚生大令訊供屬實昨日提案判責五百板枷一月○王根松控被同伴馬夫邱阿福竊去油衣二件質洋二元五角求謂訊辦大令判責二百板○施長和在菜市街摸竊途人袋内洋銀爲包探查見拘案請究大令判責二百板○張桂山行竊輪船上搭客洋傘一把在押店銷贜爲包探查見拘解公堂請辦判枷號二十天責二百板○包順生行竊棉花十餘斤在途求售爲包探查獲解請訊供判責二百板○積賊朱順林行竊皮統一件爲包探查獲解案判管押一月責三百板○趙晉泉在城河浜被王阿根搶去洋綫六匣爲包探查見拘解請究判枷五天責三百板 
[美捕房案]  
　　甬人張根山被包車夫陸阿二竊去火油一箱經張在途遇見扭送補房捕頭令張自投公堂具控○江北人秦王福投捕房報稱僑居新記路某號房屋内夜間失竊衣服多件請爲查緝捕頭允之○頑童徐阿四張阿六專在虹口一帶摸竊各小販袋丙銀洋前晚除等又向趙金茂陸長清二人行竊爲趙等當場拘獲扭送捕房押解公堂請辦○前晚有法國水手因醉在斐倫路一帶恣意行兇爲捕拘送捕房捕頭令押至酒醒時釋出 
 
 

Page 20

 
 
   
 
