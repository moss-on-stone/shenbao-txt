# 1921 - 330 - 4917525

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[朝三暮四之結果（冷）]  
　　朝三暮四與朝四暮三其結數同也故使人而無眞能醒悟之日則其策惟狙能售之否則其結果亦惟相同而巳 
魯案之於歐洲和會也與直接交涉也與華會中英美居間而相議也苟日本不有誠意之讓步者中國亦未必能讓步也即代表或讓步國人亦决不能承認也然則其結果仍爲懸案而已仍爲中日間芥蒂物而已仍爲他日太平洋之禍原而已豈有絲毫增減於其間哉 
方華府會議之發現也日人每謂此爲日本對於列國解釋懷疑之機會又爲對於中國解决懸案之時期然以今日觀之恐未能也 
[國外專電]  
　　華盛頓電今晨各代表在大美利堅厦會塲集議美休士英貝爾福對山東問題力任斡旋勸中日會外談判解决魯案中國方面已得了解巴黎和會與此絶無闗係談判無效中國有權提交大會最後結果無論可允與否須提交大會明日午後休士貝爾　與中代表各率秘書開第一次魯案常會此後中日代表談判魯案時英美各有一代表列席英爲朱邇典美尙未定（三十日） 
　　華盛頓電魯案會外談判尙無結果中代表稱雖直接交涉然方針不變未可因中國變其交涉形式遂視中國變其魯案態度日代表稱日本襲有前德人管理下膠澳及鐵路礦產未碍及中國在魯土地主權今願協定可解决魯案之大綱詳則留待兩政府另派員商定之惟日代表所主張者仍爲日政府近向北京提議之辦法相持不下或仍須提交大會日代表對撤兵撤郵事抱延宕態度託詞未奉東京訓電撤兵案已交股員會審查（二日） 
　　華盛頓電日本要求增加噸位比例事迄無進行惟聞大會未因以停頓日本仍要求不巳美國仍拒絶不從但衆信必有圓滿解决日本終必依允加藤否認東京訓示日代表堅持加高噸位之說此問題已由專家移交總代表辦理英代表今夜言及此事謂專家在其本位上固屬有價值人物但不可操縱執政者之政策日艦陸奥號保留與否之爭論無足破壞大會决計成就之結果云此間中代表似待英美調停魯案而不强迫大會决定之傳說列强將以有損中國之寳貴讓與權爲收買日本對五五三噸位計畫同意之代價衆所異者究爲何等代價（一日） 
　　華盛頓電官場解釋哈定萬國聮合會計畫並非志在破壞國際聮盟會（三十日） 
　　華盛頓電起草委員會已派定從事編擬闗於戰術及飛機之新規則（三十日） 
[國内專電]  
　　北京電美京電吾代表團討論魯案魯國民代表亦列席議定先决問題四條擬請英美曁對方承認方中止提出太議在會外交涉 
　　北京電府息當軸對魯案曾言英美旣好意調停卽託其轉達雙方意見若仍不接近吾國仍留提出之自由（三日下午一鐘） 
　　北京電美京電羅特氏起草闗於中國領土問題並未以滿蒙藏除外羅并當場說明係恐引起中國憲法之爭議如顧維鈞君所言云云（三日下午一鐘） 
　　北京電美京電史的文到美鼓吹共管東路且將膠濟路亦歸共管列國代表對史均表同情昨外部訓電全權云東路感受困難非管理不善亦非營業不發達實係聮軍拖欠該路軍費所致是以蒙其影響而生許多支節希在太議陳述請列國代表注意（三日下午一鐘） 
　　北京電今日閣議魯案决訓令施顧王全權訪英美全權接洽將經過電告再定交涉手續張志潭爲某路借欵灰心債權者嚴催今日起請假五天例案綏遠增設實業廳可决京師審檢廳大理院經費責成財部按月照給（三日下午八鐘） 
　　北京電昨日參贊西田於午後四點訪唐在章訪問某項問題昨午法新使佛洛林謁外長通知到任昨下午四點美使休門訪外部介紹司令福立克（三日下午一鐘） 
　　北京電滬日領事船津昨晨謁外長當夜出京同行有王郅隆之子外傳王郅隆出京不確（三日下午一鐘） 
　　北京電太議代表團員部電調回三分之一昨電農部專門委員王治昌等感（二）（十）（七）日回國查係筱（十）（七）日由舊金山起程（三日下午一鐘） 
　　北京電吉長路局長魏武英電現與南滿鐵路公司迭次籌畫據稱現正收束工程儲備材料之際各種支出正虞不敷實無法籌解巨欵查所稱各節尙屬實情惟鈞部需欵孔急自應盡力籌辦經與該代表再四磋商擬將營業項下挪用永衡利之餘欵四萬三千五百七十八元七角五分提解鈞部以應要需（三日上午十二鐘） 
　　北京電中英公司（梅爾思）致交部函請將撥付寗湘路利息所差之數連同自十月三十一日至清結日止年利七釐之利息并將寗湘及浦信墊欵利息一併撥交上海滙豐（三日上午十二鐘） 
　　北京電昨府院爲金融風潮有誤會徐靳均示消極吳郭秘長今日奔走六次解釋（三日下午八鐘） 
　　北京電馮玉祥東電永壽吃緊省軍兵單請查前電速頒餉彈 
　　北京電陜馮電陳樹藩舊部突於二十七晨與吳新出部開戰現仍在激戰中又電岳維峻部亦於二十七晨分三路進攻邠縣與駐邠郭金榜部已鏖戰兩晝夜郭退守邠城待援巳飭二十師撥隊協助並電甘督派隊進駐長武協剿（三日下午四鐘） 
　　北京電胡維德電日本陸海軍大學行畢業式我國畢業學員共十七名（三日下午四鐘） 
　　北京電梁士詒昨夜到京今晨曹汝霖帶交行賬目赴梁宅商議 
　　北京電孫烈臣哈埠電院云陸夢熊偕施恩爔來哈請示天圖鐵路意見鄙意不必岌岌且候陳衡漳鄒恩元赴延吉實地調查再核 
　　北京電江蘇全省商會聮合會議决各項分别請求施行昨將議决改定國稅及裁釐意見電陳農部查核農部以現丁太議此事亟應會商特咨請財部稅處派員會同議復（三日上午十二鐘） 
　　北京電魯田電各屬民團成立缺乏鎗械請撥快鎗三千枝由魯省備價領運院覆已商准陸部飭漢陽廠照撥請派員備價往領 
　　北京電黑吳電蒙匪乃登扎布部二百餘人内一百四十餘人前在呼倫投誠繳械尙有八十一名竄抵索倫已解械資遣計收繳機鎗兩架彈一千八百餘粒快鎗六十一枝彈九千餘粒（二日下午十鐘） 
　　北京電陸部昨補發六月薪二成但部員仍要求發三個月又曾毓雋外甥女陳氏有私欵十萬前軍法司暫存中國銀行現陸部擬提出發薪（三日下午四鐘） 
　　天津電旅京直同鄉具呈元首反對加征糧捐及濫發銅元票 
　　天津電三日有法商落沙志佩爾率越南兵二十名往特别二區鐵路貨棧取貨經脚夫攔阻被越兵 
 
 

Page 7

 
 
　　剌傷二名當由警察將兩造送廳訊辦（三日下午九鐘） 
　　漢口電武漢冬晚發生某軍謀變謡言頗恐慌蕭令查拿造謡匪徒又令財廳及軍需課趕籌現欵發給十月份欠餉 
　　漢口電租界車夫罷工潮尙未息冬（二）（日）發傳單車租分文不能加收勢頗堅决現有多數商人請各團體聮合會出面調停 
　　漢口電張福來電曹吳蕭以湘趙行動愈離奇請調新牆劉佐龍旅進駐湘陰屬沈沙港張克瑶旅進駐平江屬沂水所遺新牆陂塘口一帶防務令駐羊樓司靳雲鶚旅前往填駐以資防備蕭覆電暫仍現狀俟吳使返漢决定防禦計畫再實行 
　　漢口電蕭派參謀季天復冬（二）（日）赴宜昌勞軍 
　　漢口電豫趙派閻日仁冬到鄂商豫鄂聮防計劃 
　　漢口電蕭派杜錫鈞爲武漢冬防戒嚴總司令王用中爲副 
　　漢口電漢口證劵交易所前日停市交割共賠本五十餘萬外傳該所將動摇（以上三日下午六鐘） 
　　福州電李厚基又電京請以其弟厚恩兼長政務廳許逢時調閩海道尹（三日下午五鐘） 
　　香港電伍廷芳陷（三）（十）電太會二千餘言略謂須撤回承認徐世昌統治權列强不宜干涉中國内政外交政策取公開主義且中國民意政府要土地完全經濟完全统治完全等語 
　　香港電東日（一）（日）國會開議出席議員約百人林森主席議製交易所條例撤回國會經費仍無着落　　香港電葡使擬退還銀坑灣仔爲讓步惟澳督態度强硬未易解决　　香港電廣東省憲法草案昨日審查完竣約歌（五）（日）再將全案報告大會討論（以上三日下午九鐘） 
[特約路透太議專電]  
　　二日華盛頓電今日遠東委員會開會時聞日代表仍反對撤退南滿駐兵闗於裁廢在華外國郵局事日代表須俟續接東京訓令後始能定裁廢日期租借地問題衆皆視爲所擬討論諸中國問題中最困難者之一而尤以交還大連旅順口爲最蓋日本如交還此二地不啻放棄亞陸最鞏固之地位也其他租借地如威海衞廣州灣之處置均將視日本闗於旅順口之决議爲轉移但聞中國並不欲請列强立即交還諸地僅欲撤除諸地之軍備耳 
又聞美政府希望縮减軍備大會自行决定應請會外何國參與華盛頓之談判蓋以談判行將告竣也 
　　二日華盛頓電遠東委員會已將中國請撤外兵之建議移交起草股員會重行研究該股員會以羅特氏爲主任明日九大國會議時大約將繼續討論該問題或將提出特别勢力範圍與租借地事山東問題與海軍比例仍爲大會之主要爭端三大國闗於開會解决海軍比例問題事昨日未能實在議妥日加藤氏英貝爾福氏美朗氏曾開秘密討論會各員透澈研究三國海軍專家提出之報告歷時甚久貝爾福氏明日將赴紐約故兩問題之解决似將延緩貝於星期二日前不致回此今日討論會仍在進行中 
　　二日倫敦電泰晤士報論日本要求海軍噸位比例事謂加藤始則熱忱歡迎休士氏建議繼則提出要求前後兩歧顯爲與日政府意見衝突之表示而其衝突之結果乃華會所不可不决定者日本立於歧路而介乎軍閥主義與自由主義之間軍閥志在指揮時局在外侵略而自由派則注重相互的信任今之華會固以相互的信任爲主旨也日本之要求可視爲軍閥派在東京得勢之表徵使果如是而無改變此種事態之希望則華會及日本自己之前途眞皆黯淡矣日本之要求或僅爲操縱之作用時局雖頗艱難然非無望如日本欲試騐英美一致意見之力量則將見英美力量之表示蓋英美代表已聲明日本要求無理由也英美苟毅然拒絶此要求指陳此要求大背華會所欲造成之相互的保證與安寗則英美將大有造於日本何則以此舉可增進日本進步之勢力並助日本趨入偉大之途也 
　　二日倫敦電休士氏海軍休息計畫書中發見疏忽處之消息乃由晨郵報駐華盛頓訪員傳出該訪員謂所須修正者純粹闗於海軍休息建議與所經公認闗於主力艦噸位之原則毫無影響 
　　二日巴黎電白里安氏今日對客談話謂華會可望有切實結果並不以抽象的决議案爲限也白里安氏批駁有闗係方面指斥法國之言謂軍事覇權乃德國前所欲者法國則不欲有之白又言及英國克松爵士之演說謂嘗願與英國作友好之談話但現無召集高等會議之必要但若德國謀取賠償新計畫則此會或須召集想在華會未畢時高等會議未必開會　　二日哈佛電白里安氏由美京歸語人曰余在華會演說後英代表首先起立發言允助法國是時余覺余不虚此行矣余不反對公平的海軍提案但陸軍之限制則不可并論也 
　　二日華盛頓電殖民地代表現活動協助英代表辦理一切貝爾福氏對於代表團諸員和衷共濟頗爲欣慰各問題必先共同商榷後始有决議 
世界路透電 
[華會中之中日青島問題]  
　　三日華盛頓電公報紀中日代表昨日第一次會議事内稱先由休士氏與貝爾福氏發言略謂中日兩國接受彼等之調處以期於山東問題得公允滿意之協定不勝欣慰云云次由加藤氏起稱渠殊欣欲與中代表會晤休士氏與貝爾福氏之從中斡旋不可無一言以謝之又謂日本渴欲早日解决延宕日久之爭端日本人民願消除中日兩國間誤會之原以期二鄰此後可和諧相處余意華人亦具同一情感日政府非不知中政府從事直接談判遭遇之困難日人深信如雙方進於更廣大之透視則該問題不難從速解决兩國重大利益毫無抵觸之處乃眞正之爭點多爲公衆誤會誠屬不幸夫（山東）云者在名稱上已有錯誤該問題並非闗於全省今待釐定之主要各點不過爲交還中國不及全省土地千分之五之形式及長二百九十哩鐵路與其附屬礦產前在德人單獨管理下者之處置而已中國在山東全省所運用之完全土地主權絶對不生問題苟詳察近來兩國互換之文可知雙方意見似有參差而非眞有參差也日本希望此會能以共同和協决定可解决此案之重要條欵至於細則與當地事件可俟兩政府特派之委員會辦理　　二日華盛頓電中日代表今日討論山東問題漸入爭論之中心每方面重行聲明於最近中日兩國往來四牒文中所取之地位而尤注重涉及膠濟鐵路一節中代表聲明甚望日本勿因中國與此會議而遽作中國對於所爭條約已改變其固有態度之推測云云日代表對於膠州租借權事仍依照日本九月七日牒文·解釋日本管理青島鐵路之意見 
[華會中之海軍比例談判]  
　　二日華盛頓電聞闗於海軍比例之談判經英美日三國代表開會後已入於新階級據正式文告宣稱貝爾福氏加藤男爵休士氏今日曾會談海軍建議歷時甚久目下尙不能批評此項談話日代表於會談後即電達東京 
　　三日華盛頓電美國海軍界漸覺休士氏海軍十年休息之計畫宜加修正俾容於休息期内依據最嚴之基礎繼續建造主力艦英日兩國代表之意此項修正乃屬必要美代表顯亦具此意見 
[法相返國時之演說]  
　　二日巴黎電白里安氏在哈佛登岸後即在某處演說略謂凡討論世界重大利益之處均不能不有法國與會此次華府會議法國若不立即接受請柬則余信此會不能達其目的其結果必使張毒燄以害吾人者增其勢力繼述及陸地軍備問題曰余並不疑及德政府之意志而以爲德政府將導民入於戰爭惟德國今尙有男子七百萬人其警隊中有軍官及下士二十五萬員且有極大之製造廠能製造機闗槍來福槍及大砲等物德波兩國境外尙有一亂國維持陸軍一百五十萬人加以歐洲擾攘不靖其餘燼證明火山猶未全熄法國處此情勢不得不維持其兵力况法國已加裁减乎 
　　三日巴黎電白里安氏已由華盛頓回抵巴黎 
[賠償問題之將來]  
　　二日巴黎電據華盛頓當局宣稱合衆金庫局擬派正式代表一員參與銀行家大會該會將由賠償委員會召集志在討論鞏固匯兌問題 
　　二日巴黎電賠欵委員會因德國迄未答覆後二屆賠欵繳付方法已以嚴竣之牒文致德政府 
[太平洋路透電]  
　　三日香港電中法實業銀行存户通過建議案主張致電法總理聲明香港各國人民存欵於中法實業銀行者開會促請法政府踐行質言從速正式宣布該行何時復開存欵何時可望照付 
國外要聞 
[留美學生華盛頓會議後援會之由來及組織]  
　　（目的）爲華盛頓會議事援救中國 
（組織）留美學生華盛頓會議後援後决定急切可行之計畫正在積極進行 
（活動）影響友邦輿論監督及援助本國代表 
（主張）本爲正義而犠牲之精神作獨立純粹的國民運動 
自華盛頓會議發動以來列强竭其全力以向遠東而中國之地位遂愈形危迫東美同人痛心國難不遑寗處適逢本年大會集於納客弗爾（ＬAKEVILLE）爲聚圖國事之極好際遇爰由綺色佳·波士頓·紐約·等處同人聮名致函籌備會務之執事請其爲華盛頓會議特發通告改列議程减除歡聚之時間共謀國事之救濟函電交馳至於一月民國十年九月九日爰正式開會於納客弗爾舉行國旗典禮後即開 
第一次討論大會共同商榷首由主席蔣廷黻君請康南爾大學陳之逵君報告華盛頓會議之由來尤注重其與英日同盟及遠東問題之闗係繼由中國留美學生總會會長鮑明鈐君演說華盛頓會議之重要謂中國有國際統治危險繼由哈佛大學吳之椿君演說英日同盟與遠東之闗係普林斯敦大學羅家倫君發言謂首先當防止日本（東亞門羅主義）之成立并防止各國重新劃分勢力範圍哥倫比亞大學段錫朋君發言述英國内中情形并謂日本現以國際統治之名稱恫嚇中國此名詞當慎用打破日本陰謀當爲首圖繼由哈佛大學生濟君白林馬大學廖奉基女士等次第發言綜合所述皆認定（此次華盛頓會議闗係中國根本的生存較巴黎和會尤爲重要）繼由大衆請鮑君報告留美學生總會與國内（太平洋問題討論會）之闗係鮑君謂已回電以總會作其支部並向該會要求美金五萬元當塲大衆發言以爲國内政客多利用外交以作政爭此類團體一時紛起不可不審慎將事况向他人索欵尤屬危險事涉金錢每易喪失道德的影響該會之中雖有王寵惠王正廷二君列名但不能不加注意當時因時間忽促而以後討論之程序及當討論之問題等尤應有事前適當之分配與研究於是即由此次大會產生（華盛頓會議十一人委員會）其委員姓名如下鮑明鈐張錚張彭春羅家倫陳之逵吳之椿蔣廷黻段錫朋向哲濬李美步雷國能其中公推鮑明鈐君爲主席十一人委員會開會之意見以爲第一次大會僅及華盛頓會議之歷史及其闗於中國之重要爲謀大衆明瞭具體之事實起見繼續之大會當及闗於中國與中國當提出之問題由委員會中委員三人分擇問題於九月十日向（第二次討論大會）提出報告引起大衆討論首由鮑明鈐君報告山東問題及二十一條問題先述其歷史與二者之闗係謂山東問題日本全部歸還青島爲不可能而日本攻青島死者復二千餘人用欵數千萬亦不能不計其成績最後之辦法當由中國在青島割出一片租界與日本賠償其所用軍費繼由委員張彭春君發言謂此係委員中個人之主張并非委員會之公意繼由吳之椿君報告英日同盟石藍協商等問題認定前者爲此次會議之原動而後者係承認日本在遠東之特殊地位尤當令其正式聲明取銷繼由段錫朋君報告謂據今日紐約時報華盛頓專電日本對於山東問題秘密向北京政府提出直接交涉威脅利誘危迫萬分此事國人已作無限之犠牲至此緊急闗頭豈容坐視同人等當積極反對再北京政府當此窮困昏亂之際時時謀借日欵國人不能不嚴加防範并防親日罪魁帝制餘孽及其他賣國黨系謀充國民代表中國代表當能代表全國當時即根據此意草就一電致全國國民繼由羅君家倫發言謂二十一條制中國全國之死命不特包含山東南滿軍事鐵路礦產等問題并及全國警察敎育宗敎等項况日本取得此項條件係以非法手續此而不取銷中國及列强在遠東均無外交可言至於山東問題我國所爭者爲正道與公理我輩當認定主張所在澈底堅持實際變遷當視列國我輩斷無主張割租界賠軍費之理繼由張錚·洪煨蓮·王承志·何德奎·李濟·雷國能諸君相繼發言最後將電文通過於九月十二日開（第三次討論大會） 
開會之前一日十一人委員會開會時問鮑君在留美學生總會中對於此事之組織如何及國内（太平洋問題討論會）之欵項是否收到鮑君謂組織大致已就欵項一層傳聞北京該會已允出三萬五千元當時委員會一致通過請鮑君在大會出席報告總會與（太平洋問題討論會）接洽之經過開第三次大會時鮑君發言謂總會接（太平洋問題討論會）來電係王寵惠·王正廷·聶其杰·葉恭綽署名要求總會作其支部由彼覆電許可與其協力但須寄來美金五萬元當經大衆質問首謂報告有與事實不符處即（太平洋問題討論會）共來兩電第一電並無王聶諸君署名僅稱彼等在内署名者乃（太平洋問題討論會）第二電係葉恭綽個人來電聲稱委派總會作其支部鮑君在第一次大會中亦稱作其支部歧異之處不容含糊再問此種允許得評議部通過與否鮑君答以時機忽促又值評議部改選無從提出衆謂以總會作其他私人機闗支部致失其獨立資格危及根本並損害全美中國學生名譽此等大事不經評議部通過而會長藉口時間忽促私自賣會不特違法且爲道德所不許至謂評議部改選之期遂無評議部之存在可以向之提出案件尤爲不當新評議員未選出之時舊評議員當然存在就法律而論斷無一種組織改選之時其生命遂以中斷之理又問（太平洋問題討論會）寄來欵項收到若干鮑君答以未收分文又問該會對於要求欵項一節有無答覆鮑君答以未曾衆問然則路途如此之遠時間如此之促三萬五千元之傳聞何自而來在塲發言者均主張學生對於國事舉動動機尤須純潔經濟問題更當審慎繼由羅君家倫當鮑君及大衆宣告鮑君欲邀其作私人組織以私人的了解處理國事經彼嚴詞拒絶（未完） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞 
[魯案將在華府會外磋議]  
　　山東問題英美在華盛頓調停之說昨據美京來電英美此舉雖恐大會因是發生阻碍但對於中日兩國亦係出於善意現已從事於調停條件之磋議我國代表團自行會商之結果已决定以下列三條件爲根據而試行直接交涉（一）保留提出之權（二）調停條件之磋商必須公開（三）調停之結果仍須經大會通過以免日後發生波折按日前政府根據全國輿論拒絶直接之時各報會喧傳將移往華盛頓直接交涉今據各方面之消息則此事或竟實現矣國人自我國第二次拒絶直接交涉後對此即異常冷淡今即有此結果亦難尤人也 
又據外交界消息英美兩國仲裁魯案漸將成爲事實前日英使愛斯敦曾親訪美使舒爾曼商議兩國一致敦勸中國提出魯案辦法美使與英使商酌之下甚爲同意聞已正式勸告我外部請對於太平洋會議將魯案從緩提出留一英美調停之餘地聞顔惠慶口頭略有答覆謂魯案直接交涉爲國民所不願苟能免於直交而且有益則當感英美兩使斡旋之好意云云又聞星期二晚顔氏曾於私宅邀宴太平洋會議籌備處各顧問亦祇傳觀闗於調停之報告於應付辦法未曾議及 
[留美學生對中日密約意見]  
　　主張根本否認 
　　美國衛斯理大學中之中國學生近因華盛頓會議闗係重大特開會議决辦法二條致電北京學生聮合會及各公團各報館請一致贊助共電云慨自歐戰告終太平洋及遠東爲世界視線之焦點我國地位於是更形危急美國大總統發起太平洋會議以圖解决太平洋及遠東問題柬請吾國與會夫遠東問題簡言之即中國問題也而未經我合法國會同意及國人承認之二十一條高徐順濟滿蒙等路密約及其他一切秘密借欵制我死命奪我主權我國不乘此時機明示天下否認中日間有此等之密約則不啻自認已投陷阱必無所幸夫我國法已明載大總統須經國會之同意始得宣戰媾和及締結條約我國之有此約法日人知之也天下人亦莫不知之也而日政府蔑我國法擅與北庭疊訂私約則此等條約是日本與中國少數人私人間之密約不得謂中日有此條約也明矣故我國人今不宜謬稱廢除中日一切密約因中國自國會解散後旣未與日本締結何種條約何廢除之有乎宜鄭重向各國政府及人民宣言中國自合法國會解散後已無合法機闗能與日本締結何種條約其所傳二十一條及他秘密借欵是日本與中國少數人私人間之條約照國際法規定不能發生國際間之闗係也巴黎和會中國之失敗其主因亦爲我代表曾承認中日間有此等密約以致日本得逞其要挾各陰險外交家得施其把弄若我國於華盛頓會議再蹈巴黎和會之覆轍前途庸堪問乎美人中如前駐華公使芮君曾不惜向其政府及國人屢次聲明中日一切密約未經中國人承認當然無效而我國人反孜孜曰廢除之是不啻承認中日間有此密約也則廢除之權非操於我矣抑猶有言者華盛頓會議與巴黎和會宗旨雖云有别而列席華盛頓會議之代表猶是列席巴黎和會列强所派之外交家中國在華盛頓會議勢難得公道之待遇則我國人尤不能不急謀自處之道也故敝會在今日爲華盛頓會事集緊急會議時已全數通過下列議案（一）請國内外中國各公團與本會一致向各國政府及人民正式宣言自中國國會非法解散後中日間並未締結何種條約（二）請國内外中國各公團與本會一致向各國政府及人民正式宣言中國某政府之組織旣違約法又背民意當然不能代表中國與别國政府締結條約其一切對内外舉動亦應一概無效時急矣事迫矣望本同舟共濟之誼採抽薪熄火之方與敝會一致積極進行並同心協力堅持到底中國前途實利賴之 
[藏案將不提出太議]  
　　藏案久懸未决顧使離英時曾請示辦法以便在華會提出因是政府遂令恢復藏事討論會研究提案之方法與手續茲聞外部當局對於藏案已有研究大體係先探英國有無先决之意思然後再商定提出與否前日外部復邀集部中要人開藏事討論會總次兩長及部中司員均列席據聞昨巳拍電朱代辦囑其即向英國探聽否則我即向華盛頓會議提交也又聞英使艾斯敦對於我國提出藏案巳有表示解决意見據稱係可不必提出將在會外解决而我國方面有人主張以華盛頓會議我國對日本提案須各國扶助不必再與英國交涉藏案以破壞中英兩國之感情如能不必提出儘可在會外由中英解决云 
[日報對我司法界之批評]  
　　其意在反對撤廢領事裁判權 
　　二十八日大阪每日新聞東京電話云華盛頓會議參加各國已承認中國撤廢領事裁判權之原則於中國誠爲可慶之事顧一查中國司法界之現狀中國棄舊式之裁判制度而採新式制度係發端於光緒三十二年之立憲凖備中制定司法部新官制之時宣統元年公布現行法院編制法始設大理院·高等審判廳·地方審判廳·之三級審判制度爾來因革命及内亂之影響其進步極爲遲緩故撤廢領事裁判權之國論愈高而期司法制愈宜完備之必要亦爲歷代中國政府最所痛感民國八年中政府發布命令以二十年爲限增設擴張全國法院及監獄而此二十年之計畫其後並未有何等改善之實試以中國全國之法院數自統計調查之大理院一所高等審判廳二十二所高等審判分廳四所高等審判分庭十一所道尹署附設承審機闗七所地方審判廳二十八所地方分庭六所司法籌備庭一所審判庭三所合計九十二所及與此大略同數之檢察廳於此廣大之領域不過有此區區之數而已試舉一例如山東省人口數四千萬且外國僑民中僅日本人已非少數而省内僅有一高等審判廳二地方審判廳而巳到底不足處理訴訟事件也况且爲補此審判廳之不足依照縣知事兼理司法章程而與行政官之知事以審判權此行政司法之混合不惟文明國民均非難之即中國官民亦痛感其弊病也以上祇就法院編成上之議論更觀中國之法典刑法雖已正式發表而民法商法民刑兩訴訟法等則不過以暫行法或草案而一時適用而巳此僑華之外國人咸主張宜先完成法典者也今縱令法院法典均已完備然而緊要之司法官其必要之數尙不能派足旦中國之審判因賄賂公行而枉判是非善惡之惡例不少故外國人獨不能信賴中國司法官而寄託其生命財產也是故今日中國因第一法院之普及不充分第二法典不完備第三無足以信賴之司法官苟非先除去此等原因縱令華盛頓會議决定撤廢領事裁判權之原則而欲列國實施之時期不得不謂爲尙屬遼遠也中國全權代表對於此點未必無知惟因國家之體面上遂行提案故列國爲全其體面起見亦與以贊成耳實則此中國問題寗在於如何改善完備中國司法權使外人得而信賴之實際論也恩逵渥氏所著之（中國之改造）（Ｒeconstruction　of　China中有論中國之共同管理一節其中言及中國領事裁判權撤廢問題謂容納中國希望之順序先宜採用外國人爲中國司法官第一期以外國人推事爲審判長以中國人推事陪審第二期以中國人推事爲審判長而以外國人推事爲陪審俟與以充分之訓練後至第三期始全部用中國人爲審判官則外國人亦可服從中國之法規云云此恰與日本之條約改正當時外國人不信日本司法權同等或較此更有不安不信之念故中國不可僅以成立其撤廢領事裁判權之原則而徒事狂喜爲謀早日得以實施列國所承認之原則起見宜銳意改善己國之審判制度者也如此第一須有人材與資金現在之中國兩者均甚缺乏吾人不得不爲中國深引爲憾者也云云按此論雖爲日人一偏之見然我國司法之宜再事改良無可諱言望國人之起而督促之也 
[阿卜脫回國後之烟酒借欵]  
　　美國芝加哥銀行代表阿卜脫於日前怱怱返美但烟酒借欵表面上雖稍停頓而内幕則尙在積極進行據政界某要人云此項借欵内國銀行團所以力持反對者並非反對借欵乃係反對借額太少條件過苛殊爲不值耳現經各方面奔走疏通美代表已有允將債額擴充比照民國二年善後借欵之辦法惟美銀團以不知中國内情若何不敢冒昧從事故特電召阿氏回國詳詢一切先作詳細之考慮然後再定辦法現政府方面又由張志潭接洽美銀團方面由徐恩元擔任疏通而史蒂芬則代表阿氏負責時常傳達消息分途進行又烟酒舊債經政府向美國政府聲明遵照舊約辦理聞該項電文巳於上月二十七日由院中發致施使大意稱芝加哥債欵尊重阿卜脫之說帖加高八年債欵依照合同稽核確實收入請施使以正式公文向美政府照會聲明云云又阿卜脫臨行之際交史蒂芬經手代辦舊債其意即係將轉移新銀團辦理政府對於此舉亦頗有承認交付新銀團之意 
[京津中行完全恢復兌現]  
　　張家口行定二十六日全兌 
　　京津中國銀行積極準備完全恢復津行因各機闗代表查騐結果甚爲滿意於昨日（一日）起完全恢復兌現京行因受現洋禁運之限制不能將鉅欵由津運送來京故天津中票雖向京行亦可兌現而以千元以内者爲限千元以上可向津行兌現可見該行之巳絶無問題矣茲將中行總管理處致北京軍警機闗公函錄下敬啓者此次擠兌風潮發生敝津口行因受市面銀根影響調現維艱不得已略行限制兌現對於社會負疚滋深茲據敝津行報告業於本月一日恢復無限制兌現此後津行所發之天津兌換劵一律在津兌現又據敝口行報告所有口行所發之張家口兌換劵擬於本月二十六日起一律在口照常兌現各等語擬請布告各商民凡持有大宗敝津劵者可在敝津行照兌其零星少數暫由敝京行代兌至口劵目前由口行自行辦理届期再爲照舊代兌特此奉達 
又聞中行對於津鈔未恢復無限制兌現以前爲顧全商民辦貨起見曾有津鈔可由京中行及各銀行滙兌之辦法現津鈔旣已恢復匯兌不成問題中國京行昨晚乃復致軍警機闗一函對於張家口中鈔爲做匯兌以便商民辦貨每日以一萬元爲度（本行五千元各行五千元）俟張家口至本月二十六日完全恢復則中國銀行全體此次風潮問題皆解决矣 
[京校長討論經費問題]  
　　北京國立八校敎務討論會前日在法專開會討論敎育經費問題僉以八校七月份半月欠費至今未發而十十一兩月亦到期無着如此遷延下去殊難維持馬鄰翼累次失信避往天津今旣歸來應派代表前往請其積極負責當推定譚熙鴻毛邦偉兩代表前往詢問隨又討論交通部直接撥交問題僉以京師敎育經費每月二十二萬元前經閣議通過在財部未籌得的欵或基金以前由交通部直接撥交今直接撥交尙未辦妥而外間復傳交部巳咨財部以後改由財部在闗稅下撥給是無異取消直接撥交閣議當議决備公函致交部詢問此項消息是否確實散會後當由譚熙鴻毛邦偉爲代表往訪馬鄰翼詢問經費問題辦法馬推諉現雖回京尙未復職代表答稱政府旣未允辭職仍請設法馬謂財政困難不易辦理即支票亦不可靠代表仍請積極負責馬最後允爲探詢看情形如何再作答復仍不得要領而散 
[烟濰路基將竣工交部招商通汽車]  
　　交通部上年取寓賑於工之意籌修烟濰路基以發展魯省之交通施工之始即以興修鐵路不如通駛汽車輕而易舉路基橋梁之建築旣較簡單故工程可期其速竣車輛機械之設備無需巨欵則營業可公諸地方當經秉此主旨將全線路基積極籌築而購車營業則留待地方之自行集資組織現因烟濰路路工處長報稱路基工程西段完全告竣東段只餘少數橋梁亦均完成在即而各地士庶亦復急盼通車營業機闗已可及時成立倘有殷實可靠之公司請願承辦該部擬即將此五百餘里巳成之路基借供其營業部中但年收費用若干以爲路工修養費用之抵補是公司方面只集少數資金即可坐享成局聞已咨請山東省長查照宣示當地殷實紳商速爲定計或由地方公司辦理或組織股份公司均可按照長途汽車公司營業規則請該部核辦 
[海州海港及商埠之京訊（靜觀）]  
　　隴海鐵路東段終點前已議定在蘇省海州西連島地方並擬於該處築成規模極大之海港欵係借自荷蘭故重要工程司由葡蘭人主政此外在行政方面則設港務局一種機闗與工程局相對峙工程局設於西連島上現已建築新式房屋數十間爲司員辦公及寄宿之用目下第一步仍在於測量就地域言在西連島一處固已大加考察或究其水量或察其暗礁並擬定經過二次伏汛時期而後即可確定此外迤北則山東日照縣南山頭迤南則灌水口均經派員探測聞南山頭已認不可用灌河口尙在比較之中就時間言則水量潮線按時詳查本年伏汛巳過再經明年一次伏汛即有十分把握至此即可正式開工據聞其工程時期預定三年經費預算千萬元港務局設於灌雲縣治距西連島尙有六十里局長廖世綸到局已逾半年至東發鐵路現由徐州向東建築已抵運河邊鐵軌係定購自漢冶萍公司車輛係定購自法國某工廠從前海人曾經公請隴海路當局將由海向徐之路與徐向海之路同時並築以期路工早日完成且可容納飢民以工代賑但經督辦施氏交由總工程局核議之結果仍以港口未經動工由海東向之路工應暫從緩數語了之又有一說則謂不待港工開始則東發全路即可告成也 
海州商埠自任命段少滄任督辦以來已逾半年籌備處之設亦閱數月處所設於南京目前因海港尙未完全决定故商埠範圍亦未貿然從事規畫現在籌備時期惟一任務則在調查調查分實地調查與文書調查兩種屬於實地調查者又分國外國内國外只限定美法兩處委託駐美駐法之員隨時報告而酌予以津貼國内則擬由局派員或調用他機闗之員指定地點分頭調查北如大連奉天天津濟南龍口濟寗青島南如香港廣州厦門皆須一一親到屬於文書調查者或則譯述外籍以供局員參考或則搜羅各商埠報告表册以資局員考鏡隨時調查隨時研究即隨時計畫一俟調查時間告終即可正式開辦惟聞該籌備處預定經費頗不多值此籌備時期恐不甚敷用頃有旅京海屬人士公呈蘇財政廳及商埠督辦請其追加預算其文附錄如下呈爲海州商埠闗係重要公懇援案籌撥經費以利進行事竊海州商埠形勝扼要交通便利其港口則爲上海天津之中樞其陸地則爲隴海鐵路之終點實爲中國重要商塲較之吳淞浦口等埠誠有過之無不及本年四月已奉大總統命令派段書雲爲督辦並經在寗組織籌備處在案目前隴海東段一路業由徐向海興築前蒙施督辦面告謂民國十一年底徐海一段可以通車商埠在此時期種種設施皆宜亟須籌備籌備旣爲實施之地步實施必以經費爲前提先時不亟籌謀臨時必形竭蹶查吳淞商埠業將臨時經費定爲二十萬元而海州商埠未聞議及鎔等本商戰救國之心爲此早慰喁望之請公懇我廳長重念海州商埠闗係重要援照吳淞成案列入臨時經費二十萬元呈請追加俾欵有着商埠幸甚中國商業幸甚海屬旅京同鄉邵長鎔吳鍾麟謝翊元江恒源汪壽序杜廷纊徐延慶等 
[京聞拾零]  
　　甘肅四鎭守使馬麟等迭電政府請撤換督軍省長政府未允照辦茲據甘省旅京方面消息四馬已發出通電聲明與陸潘脫離闗係暫行自立靜待中央措置云云又聞現任綏遠都統馬福祥對於四馬舉動極爲贊助願在暗中帮忙馬氏在甘勢力甚大一經加入則甘肅問題愈爲擴大並有俟將陸洪濤驅逐後回系各首領擬擁馬爲督軍之說 
　　美國太平洋拓植公司債權代表曼爾於二十五日來京討取欠欵利息該項債欵本已過償還利息之期曼氏到京即與當局接洽交付辦法政府先擬照定芝加哥辦法展期辦理或增加債額聞曼頗不同意必須先將年來利息付清計美金十六萬元折合華幣三十萬因是政府頗爲焦急已飭財部限昨日（一日）交付三十萬財部前日即四面籌措據聞前晚只籌得二十餘萬尙差六七萬昨日又向各方面挪借已籌得如額付與曼氏 
　　年來日本糧食缺少今夏日使曾向外部交涉要請在魯販運小麥出口以資接濟嗣經魯省各界反對事遂中止聞日使仍不甘心現又舊事重提再申前請魯商會對此極爲憤慨昨有儉電到京懇請嚴禁原文略謂聞當局將允日人之請許其在魯省販運小麥　粉出口擬定額數二十萬噸約可收護照費洋一百三十餘萬元竊查東省連年荒旱二麥欠收今夏河决爲災饑民待賑自赡不足何堪外輸况米糧出口久懸厲禁無端開復流弊何窮商民誓不承認萬懇速予拒絶並飭田兼省長以民食爲重重申禁令預防米荒濟南總商會叩儉 
　　交通部提議京滬長途電話刻下英日商人正在競爭投資包辦其線路大略規定者約分三線（一）由北京至大津順津浦路南下過濟南徐州蚌埠浦口爲南線（二）由南京過無錫蘇州上海至杭州爲東線與津浦線可聮絡（三）由天津至山海闗秦皇島錦州奉天長春哈爾濱爲北線 
　　昨日（一日）下午二鐘財政部在中央公園舉行三年公債第四次抽籖還本奏樂開會以後由公債司司長報告此項公債實發債額二千四百九十二萬六千一百一十元除已抽籖三次償還本銀八百二十三萬五千三百九十元外尙負債額一千六百六十九萬七百二十元此次應抽還二百七十六萬九千元次由中國銀行總裁馮耿光爲主席致開會詞執行抽籖又由財政部員報告中籖債票總數此次中籖之號數如下零四·一八·二一·三九·四四·五六·六六·七三·八一·九一·四九· 
[赤塔交還庫恰之食言　李垣致政府電]  
　　滿洲里會議各報喧傳甚久茲得蒙疆經略使左參贊李垣闗於滿洲里會議致政府一電特錄如下赴滿接洽交還庫恰一事原按優林前次來奉之提議允以無條件交還庫恰發起之者確由俄國方面優林若未得其政府命令斷不能提出斯議而昨據赤塔來電謂遠東政府未聞其事且云宜商之於勞農政府顯係故意推延反覆無信其無誠意已可概見夫遠東政府原係勞農政府之替身一而二二而一也俱持過激主義素鄙俄舊黨蠶食土地之行爲而以不侵略自許號召於全球觀其占庫倫也藉名驅逐恩琴然後派代表議交還俾天下之人共知新黨之無野心然據庫以來數月於茲徒聞交還之呼聲未見其實行且更助蒙民組織獨立政府宣傳過激主義招兵歛稅秼馬屯糧旣冒不侵略之美名復蹈舊黨之覆轍其處心積慮寗可問耶夫舊黨者本爲流宼窮無所歸不足爲責而所謂新黨者其居心其行爲與舊黨前後若出一轍其將何以爲新黨也查俄國自革命以來實行共產商輟於市農輟於野 
 
 

Page 11

 
 
工廠闗閉紙幣濫發又加天災流行飢民二千萬其進占庫倫不過攫取牲畜財貨救濟一時宣言交還以欺中國遷延時日藉以宣傳過激主義於中國使聽而不問則日計月積蔓延無巳不特中國受其愚且爲禍於全球其害可勝言哉彼之屢派代表磋商事件迄今亦有日矣然而通商之議至今未决近又提議中東鐵路會議我國代表已到滿站而彼方請緩日本大連會議屢換代表終無結果其種種欺詐行爲顯然畢露夫庫倫本爲中國領土無與俄磋商之必要所謂赴滿接洽亦僅及於撤兵種種手續以免彼此誤會亦我國爲取和平主義而交還一節本爲俄國所應爲彼無誠意接洽即有意於侵略固宜直以舊黨視之自籌收回庫恰方法可也惟爲俄計則此後世界之人皆知新黨之寡信義必惹世界之疑懼欲與各國通商亦不可得况求承認乎今次太平洋會議俄不列席是明徵也是俄果肯交還庫恰則益足表其無侵略之野心新黨之名且將不朽而中俄之感情日臻親善此後對於我國及各國所訂條約亦易入手其與新黨前途利益寗豈淺鮮今乃甘冒寡信之名而欲以狡滑手段欺世人其貪可恨其愚實可憐也總之彼不交還我宜取相黨手段以應之孰曲孰直難逃世界公論矣謹陳管見貢備採納 
[厦門中英交涉之外部提案]  
　　要求先行停止工作撤去水兵 
　　厦門海後灘因英國太古洋行擅築碼頭且有武裝威脅之嫌致引起厦人絶大反響推舉代表兩人來京呼籲外交部當即向英使署據理交涉據外人所傳聞已照會英使提出辦法八條英使之意則謂此事不必如此視爲重大已暗示一切辦法可以就商我國請英使先令停止工程徐議善後以安人心英人藉口材料皆已運到停工不無損失未允照辦且謂建築碼頭係另一問題太古洋行即向中國納稅租借亦可庶足以便該行貨客之裝缷上下英人所謂另一問題者蓋謂海後灘一案重要之點不在太古洋行之建築碼頭而在海後灘地之管理權也查海後灘案之伏根乃在前清光緒四五年間因該處漲起灘地當時官吏不知主權爲何物與英人訂有一種契約授以管理之權自是英人管理此地漸有喧賓奪主之概或擅築圍牆且派有英國警察使華人反感種種不便近年以來時有衝突惟交涉僅止於地方未成中央交涉也至此次太古洋行擅築碼頭之導火綫厦人乃更爲激昻收回管理權之運動乃大熾烈益以英人以防範暴烈反抗爲藉口令軍艦水兵上陸復架起巨砲强硬興工遂釀成極大交涉外部要求先停止工程撤去武裝上陸之水兵一面當令地方官勸導居民和平談判然英使仍謂地方官未有勸告惟仍表示可以商議善後辦法而於收回海後灘管理一層英人仍堅持不能抛棄此項交涉不知如何了結也 
[厦門海後築橋之交涉]  
　　近因爲一耳朶而起 
　　英商太古洋行近日在海後灘興工築橋厦門公民屢次在商會開會討論對待方法并致電北京外交部英公使設法阻止十九號早七句餘鐘爲太古包工築橋之浦東顧盛泰工首朱某行經島美碼頭忽有一人向之耳語突出不意將朱某耳朶割去一隻朱痛極急回太古報告時太古洋行附近之常闗舊基地由海闗改建爲驗貨廠正在工作之際尙未竣工於是浦東工衆疑爲建築驗貨廠之泥水匠林頭所割遂將林頭捕而重毆林頭受傷甚重厥後由朱某出而辨認謂非其所割而浦東工人仍將林頭幽禁在太古行内是日英領事會同英艦長到太古行調查情形後即開會議下午英領事同英艦長往警察廳欲見廳長時廳長易兆雯因公外出英領事聲明有緊要事乃由科員用電話請易回廳惟如何談判外問無從探悉少頃英領事同英艦長告辭出又往道署謁見道尹適陳道尹已同王大貞往泉州查勘烟苗由科長接見　領事告以工首朱某被割耳事請將割耳之兇手交出科長答以朱之被人割耳係個人行爲且朱亦係我國人自有法律解决現在建築驗貨廠之工人林頭被毆傷甚重云云英領及英艦長遂告辭出二十日厦門交涉專員馮祥光致英領事函云逕啓者海後灘交涉一案敝國外交部正與貴國公使直接在北京商辦業經勸令商民靜候解决在案不料本月十九日早晨工人在島美路頭因何與人起釁眞相雖未明瞭其爲個人犯罪行爲已無疑義且地屬華界人係華民我國地方官廳自有相當辦法太古洋行出頭干預並將華民毆傷禁在行内已屬非是乃貴領事復召兵隊上岸究竟是何用心此種舉動於地方秩序我國主權大有妨碍應請貴領事立將該兵隊撤回以免惹出意外風潮一面將兩造滋事之人即送過署以便查辦並盼見復此致大英國駐厦領事官竇至二十二日太古洋行尙未將林頭放出馮交涉員復致英領事函云逕啓者英商太古洋行擄禁華民林頭及英兵無故武裝登岸架砲示威一案前經函請貴領事立將該兵隊撤退並將被傷工人朱姓及禁在太古行内之林頭一名即日交出以便查辦在案貴領事迄未照辦實深遺憾本交涉員茲再提出抗議如下（一）英兵無故武裝登岸在太古洋行樓上架砲示威實屬違反國際公法應請即日撤退以免激生事變（二）禁在太古行内之華民林頭及受傷之浦東工人朱姓應請即日交出以憑訊問並將毆打華人首從各犯分别交官懲辦（三）太古行捕禁華民至三日之久尙未送交我國官廳實屬背約侵權不顧公理應負本案損害賠償責任（四）一二兩條未經照辦以前如因此而激生意外事情貴領事應負責任以上抗議應請即日答覆抑本交涉員有深望者貴領事駐厦多年素有閱歷凡所交涉應循國際常軌以免過傷兩國感情是爲至盼此致大英國駐厦領事官竇惟英領事將如何答覆則未聞知大約此事之交涉未易了結也 
[隴海路風潮平後之工人宣言]  
　　申報館並商學各界鈞鑒此次本路全體工人停工一星期完全爲反對外人管理法不善問題毫無政治闗係及政系之鼓動茲謹將停工起因略爲我各界同胞一述之（一）機務總管若理不知實驗亂行尅扣工費减發油煤材料無理科罰損機虐工使人難堪故停工之舉乃若理所迫而成（二）洛陽西廠副廠首狄孟承若理之意苛刻工人處處與工人爲難而十七日廠號第三號未鳴先行閉廠不令上工復毆傷工人故此次停工乃該副廠首有意挑釁而起（三）當洛陽西廠停工事起之日適本路副工程司到洛西廠全體工人曾到車站面向該副工程司陳訴狄孟閉廠之事並將毆傷工人傷痕開示詎料該工程司仍左袒副廠首狄孟反不直工人迫令交點器具於是西廠即於十七日停工二十日影響全路此係該洋副工程司處理失當輕視中國工人以致交通斷絶商旅受莫大之損失鐵路少十餘萬之收入故謂此次停工實外人管理法不良有以致之則在一星期停工期間内本路所受損失比公司應擔任賠償毫無疑議乃近閱北京法文日報登載隴海罷工一節謂工人此次罷工係與北方政府爲難含有政治性質云云該法報所言殊非眞相故特聲明務懇我國報界諸君急起爲政府交涉此案之後盾幸甚幸甚隴海路機務處全體工人謹啓十一月二十九日 
[新新議員到保之活動（開封通信）]  
　　吳佩孚之談話與贈詩 
　　新新國會議員前日舉代表王景堯柴春霖孫諶王文淵謝述曾史家淦等六人乘會議期内赴保定分謁曹吳兩使痛陳新國會亟應早日召集之利害曹吳頗爲所動並允爲助力茲將代表等與吳使當日談話錄下新議員代表問巡帥對於召集國會究否贊成吳謂是乃政治範圍非吾所得預聞但余個人意見雖不反對然觀各省所辦之選舉大率不脫包辦與賄買兩途此言非單純對君等而發實全國之通病也故余個人意見對此項習慣不敢予以同情諸君來自田間知必係清操之士倘果能本屢次宣言實地做去我當視能力之所及以相援助問國憲是否急宜製定因本届同人夙願負此重大責任未審巡帥意見何似吳答共和國家斷無無憲法之理國憲未立即不啻國基未定所以連年政變屢起此我夙引爲痛心者惟雖贊成製憲並不贊成聮省製憲蓋先省憲而後定國憲不啻由履而冠苟依照今日時髦各省之所謂製憲將使吾二十二行省國家及滿蒙回藏分爲數十列國流害豈堪忍言諸君垂詢及此故敢以告至諸君是否誠意贊同又是另一問題也又問廬山會議之情形如何吳摇首云此事全由張敬輿所主張我不過居贊成地位現在恐怕不成問題而一般無聊政客閑散軍人到處鼓吹標榜解决國是遂有許多會議發生愈弄愈糟眞使民國不知成何現象也又問巡帥如何維持今後之時局答我以撥亂安國爲職志不法武人我誓滅之固不專責指摘西南也又練兵一層亦爲要務至如何維持辦法請恕不言旋又對各代表云諸君來茲不易此後國事之補救要在合德一心四字爲政不在多言特用自勗並非敢以策勵諸君也最後吳即揮毫書詩一律贈各代表詩特照錄如下心恨東夷西肆封書生投筆便從戎廿年歷捲風濤險百戰愧無國際功割地輸金錯已大請纓繫頸膽應雄何時了却還山願歸到蓬萊靜務農此亦保議中一趣聞也 
[鄂軍攻克施南]  
　　國聞通信社三十日漢口通訊云施宜鎭守使趙榮華已於二十四日攻克施南按吳佩孚離漢之前及抵保以後曾迭次誥誡各將領鄂西方面只許防守不許進攻蓋恐牽動川軍不能以全力防湘禦粤並分餘力以助贛而表面上固仍似趨重和平凖此以談川軍旣無正式反攻之確報鄂軍何竟違吳之命而攻克施南據接近官廳者言其中有兩個原因在（一）粤軍北伐進行頗遲湘局較緩鄂軍利用機會攻克施南宜昌形勢可加一大保障縱然違令吳氏决不加罪（二）川軍湯旅前佔領施南時曾慘戮人民數百並招撫南門外五洪洞山紅匪會首領雷天震自稱雷天王者徒衆千餘名改編爲清鄉隊分十五组每組八十人在鄉勒餉刦械人民銜之甚深趙榮華乃利用施民爲之引導攻克施南蓋施民對川鄂兩軍之情感比較上固仍仇川親鄂也但據趙氏告捷之電則歷述湯子謨一旅前此佔領施南後被馬團由崔家壩奪回旋因建始仍在川軍之手施南失其屏障即無險可守遂又退守崔家壩决定先攻建始幸於十六日克復稍事休息再行力攻施南即由高店子進攻中路再由崔家壩向側面包抄二十二日逼近施城擊斃川軍二百餘名將五鳳山砲臺克復川軍仍堅守施城二日施用大砲轟擊川軍不支因於二十四夜由南門遁去臨走時尙將德昌煤油棧放火並搬出煤油數十箱沿街種火幸先鋒隊冒險由東北兩門入城撲救施城秩序現會同紳商維持云云儼然預爲功罪兩抵地步也 
[贛人反對陳德修入贛]  
　　昔張作霖欲以張勳爲長江巡閱使三江人士羣起反對因即打銷其後皖直之戰湘鄂之戰直軍屢冒險進取奉張則靜坐觀變思欲乘其敝而收其利其不敢先發難者蓋懼師出無名耳今日保定會議張以爲時機已至請派皖陳德修統新安武軍二十營援贛直曹爲圖暫時携手計許之惟贛人則大不謂然以張勳爲人毫無意識贛人旣反對其爲巡閱使則對於張勳舊部之陳德修當然不能承認陳光遠以江西原有兵力五旅足資攻守無需用客軍之必要日前曾電吳佩孚商阻此事表示堅决之意並責備保會贛代表岳世傑周旋失敗不能臨時提出抗議蓋陳之爲此不過恐張勳奪其督軍位置並無他意也其實江西目前所緊急者實在經濟問題就江西經濟狀况言金庫劵籌備兌現官廳一面又向錢商借債藉口於軍需緊急慮生他變以向商民恐嚇然年闗在邇市面蕭條錢莊不知又將受累多少贛人本身事且多不了若再來大批無紀律之皖軍政府無籌餉之能力地方供應力有未逮稍一疏慢則大可懼耳陳德修嘗一度援湘張敬堯之敗陳無戰功退回皖省力量不過如是故贛人對此無事自擾之政策殊不贊成聞將與陳光遠同一主張表示拒絶惟贛人此舉純出於自衛起見非有所阿附於陳光遠也贛邊本屬安靜陳乃張大其辭意圖請得餉械直派遂以爲粤軍眞將壓境乃與奉張携手定此策畫殊屬非計據商界人言如果皖軍入贛决不認張勳爲江西人必罷市以待第不知能打銷皖軍之來贛否也 
[蘇議會紀事　第二日議事情形]  
　　本日（二日）蘇議會開第二次議事大會上午本有恐難開成之傳聞因金陵俱樂部重要分子陳某閔某季某等相率往滬歡迎理事長張孝若故也下午三時二十分議員始簽到八十三人勉强足法數摇鈴入議塲徐果人主席依程開議（一）省長交議解釋各縣地方欵產經理處條例第三條第一二兩項案（二）省長交議併案解釋欵產經理處條便案兩案合併討論朱翼雲主照原案黄芳墅奚九如贊成并詳加解釋請由秘書逕行答覆張援主付審查謂各縣旣有疑問應由審查會詳加解釋免得俟後仍障礙難行朱紹文張福增蔡鈞樞屠宜厚等均主付審查結果交付内務財政合併審查各項審查員多數主張適用議事細則第六條第二項由議長委任之（三）省長交議修正江南平面測量條例曁測量經費預算案行政委員宗嘉祿出席說明結果交付内務財政合併審查（四）省長交議省敎育行政會議議决貨物稅帶徵特捐辦理義務敎育案行政委員濮祁出席說明丁作則謂帶徵辦義務敎育是人民正當擔負理應成立屠宜厚大反對謂不應成立朱德恒謂爲借敎育美名敲詐人民張肇炘謂富而後敎現在荒年萬不可行　朱翼雲和之吳廷良主付審查張援謂義務敎育很闗重要旣經敎育行政會議議决本會應交付審查詳加討論决不可輕易否决張宏業侯兆圭黄芳墅等均贊成付審查楊懋卿謂敎育重要非成立不可屠宜厚大怒謾駡不要臉朱積祺繼之拍桌頓足丁作則亦怒不可遏擬向朱積祺用武經人勸解而止張福增登台謂江蘇三千萬人民大家有子弟即大家應受敎育此案何能反對正在紛擾間馬甲東請議長檢點人數在塲祇七十四人遂一鬨而散是日議塲爭先發言不顧秩序仍如昨會至義務敎育問題理應平心靜氣討論乃雙方爭執竟幾用武殊不可解聞明日又休會一天下星期一（五日）下午一時開各項審查會 
另一通訊云今日（二日）蘇議會開第二次議事會日程列案十八至下午三時始足法定人數依程開議第一第二兩案合併討論朱翼雲黄芳墅張援屠宜厚奚九如張福增蔣丙華均有討論結果交内務財政合併審查當即討論組織審查會方法衆請查照議事細則第六條第二項辦理由議長委任表决通過第三案由行政委員宗嘉祿出席說明理由結果交付内務財政合併審查第四案委員濮祁出席說明後丁作則謂本案闗係敎育前途實非淺鮮應予通過屠宜厚謂商民困苦不能加稅主即否决張福增謂義務敎育係本會議决辦理之案無錢不能辦事籌欵爲必要之事主付審查朱積祺鮑友恪朱德恒反對帶徵貨物稅黄芳墅伸說義務敎育必須寛籌經費之理由且謂地方敎育經費半皆抽自農田商人亦有子弟就學不應有權利而不盡義務况商人所納捐稅半供軍費非徒無益而且有損何獨於敎育費而靳之侯兆圭張宏業鮑貴藻楊懋卿張援皆主付審查屠宜厚極端反對朱積祺鮑友恪和之丁作則謂屠議員如此主張想必自家無子弟讀書否則稍有人心即不應反對此事朱積祺謂丁駡人互相衝突幾至用武張福增登台解說義務敎育不能不辦之理由請大家平心靜氣討論勿因此爲無謂之爭執並請先行交付審查衆贊成檢點在場人數祗有七十三人已不足法數遂摇鈴散會本日議場討論前三案頗有秩序不圖因義務敎育經費案忽起波瀾雖觀察各有不同亦吾蘇敎育前途之悲觀也 
　　尙有要聞二及地方通信轉入後頁 
雜評一 
[皖議會（默）]  
　　議員之出於賄買爲各省所同議會因賄買而相爭而搗亂致不能成會亦爲各省所同而皖議會之情勢則獨異所謂賄買者非個人自由競買而出於倪派一黨之包辦所謂不能成會者非由於議員内部之自訌而出於地方公意之否認故使此議會而成民意失敗倪黨得勢其爲禍亦必較他省爲有力 
皖議會本爲倪黨勢力所盤踞今則稍稍陵替故不惜出全力以圖恢復迨迫於地方公意之反對則又歡迎張文生來省運動以武力迫令召集又懼張不從其請則以承認兼省長及新安武軍餉爲餌使皖議會果以此法召集則今後結果其一倪黨勢燄愈張皖事盡操於倪黨之手而政局愈趨黑暗其二軍民權操於一人則非特引起軍人干政並軍民分治之空名而亦消滅之其三皖人所負擔之軍費已重倘以軍費爲召集之交換條件則更將予取予求皖人將永罹增加負擔之痛苦由此三點觀察則皖議員手段之兇毒爲各省議會所無而皖人之出死力以阻止召集亦豈得已哉 
 
 

Page 12

 
 
國内要聞二 
[皖議員運動召集益烈]  
　　有借張文生倒許說 
皖省第三届省議員力謀召集已成圖窮七見連日各議員　議分爲兩組以一部分在省坐迫許世英堅决表示一部赴蚌運動張文生來省保護召集以籌餉爲交換條件現已紛傳張氏五日到省與許有所交涉聞張以安武軍餉前派參謀長錢廣漢來省僅提到十三萬元不敷甚鉅而許則謂前後結算本年度已溢支二十餘萬大抵張氏以提到之欵歸於欠餉開支此恐不免爲一重大之糾葛也議員方面則擬聳動張氏躬抵省垣以實施其武人干政之惡例若召集不能達到目的則實行倒許擁張兼任所以近日皖省政局又呈一種紛亂現象各公團澄清選舉辦事處日昨特開大會分電蚌埠請張氏勿加干涉并致天津各同鄉主張正誼其文曰蚌埠張督軍鈞鑒艶電諒察余楶等揑稱鈞座將蒞省保護省議員召集事闗民政想鈞座决不干涉務乞覆電表示以釋羣疑各公團澄清選舉辦事處叩陷天津龔仙洲吕爕甫轉同鄉諸公均鑒第三届省議會選舉舞弊賄買根本無效省内外均有堅决之表示諸公夙負重望鄉人企仰應懇迅起主張以伸公誼而慰輿情安徽各公團澄清選舉辦事處叩勘 
[杭州快信]  
　　省立第六中校全體學生反對敎員張任天以張附和六師杜師牧煽動本校學生日前開會公决驅逐出校昨發宣言數張十大罪惡 
　　留法勤工儉學生被迫歸國後在滬迭次開會討論善後辦法浙籍學生葉聮芳等請願省議會要求維持此案雖經多數議員贊成可望通過該學生等昨又有宣言到浙報告經過情狀 
　　全國敎育聮合會浙代表許倬雲自粤返杭後迭在省立女師高等小學等校演講廣東敎育情形·及社會狀况今日（三日）法政專校十一日省敎育會又先後敦請講演 
　　上海全國商會聮合會議决由各省商會派員查明各項附捐截留餘　撥充災振案現寗波總商會已派毛安卿爲調查員昨函杭總商會接洽以便會同查核救濟災黎 
　　浙省組織華洋義振分會由美人費佩德錢塘道尹張鼎銘等發起昨在幽冀會館開籌備會各界人士到者頗多定五日續會推舉各職員八日開成立會同籌義振　　省署接外交部代電美國人榮美理女士及鮑爾祿携眷來浙游歷請飭屬保護已通令遵照 
　　省議會今日（三日）下午一時開會議事日程列三十號計省立第一師範學校追加九年度修理校舍及公立醫藥專門學校請追認九年度臨時費等案共十六 
　　省垣同善堂紳董於西湖秋社旁建立倪烈婦牌坊函致秋社社長徐寄塵將秋墓前牆拆　徐不允請官廳保護省議員馬義新亦提出質問此案可望打消 
[南京快信]  
　　甘肅省議會來電贊成滇議會齊日代電對於太平洋會議主張三事 
　　上月份軍餉昨日巳全數撥發 
　　軍民兩長擬六日在省署公宴省議會全體議員 
　　一日晚七時此間地震頗烈約二十秒鐘始息 
　　嚴財廳長昨日早車赴滬避壽 
　　軍署秘長婁裕熊前請假回杭葬親昨返寗消假 
　　兩淮運使丁乃揚公函兩長謂揚州粥廠購運蕪米請咨皖省驗放齊王兩長當即會咨皖督長飭屬驗照放行 
　　隴海鐵路督辦施肇曾因罷工事昨來寗謁軍民兩長晤談一切旋即乘晚車赴滬 
　　李厚基派高等顧問吳鴻昌來寗謁齊督有所接洽　　陳光遠派秘書伍元芝諮議楊雲峯來寗公幹伍即轉車赴滬楊於今日早車赴津 
　　吳佩孚派周愚夫來謁齊督接洽軍事 
地方通信 
[松江]  
　　取締貨攤糾葛西門外各商號以維持路政等辭呈請二區警所取締沿街擺設之各積貨攤有鞋攤一所亦在取締之列鞋工領袖孔大生因與唐三聚鞋號主唐志敏於要求加給工資時挾有　隙疑此事出於唐之主使即赴唐處爲難並以唐詐欺取財等語呈控到縣而各商號則又聮名呈縣請求拘孔究辦不知此事究如何結果也 
　　會議承買衛城松金兩縣共有之金山衛城自經金縣墾殖公司承買拆賣後因地方上保城拆城意見不一而督省兩長又堅主拆除故由金山縣咨請松縣由兩縣農商兩會前往監拆茲因松縣之農商會長不願過問由縣於二日召集行政會集議辦法以資呈覆咨轉會議結果一致主張將松金兩縣劃清界限所有松境城垣由松人自行籌欵承買而拆除與否亦付地方公决云 
[蘇州]  
　　肉業反抗認商苛派蘇城屠宰稅經　黼卿認定後規定每日黎明由認商稽征所派人往各屠作查對隻數按隻加戳然後可以出售肉業全體反對開會推舉代表與罷磋商無效於一日起停止屠宰迄今三日尙未解决該認商則堅執新章不稍通融肉業全體則以從前向章每日二百頭納捐三角龔　卿不自出面縱伊子龔心田擅改舊章斷絶肉業生機故於二日起店市亦一律閉歇三日上午該業復召集全體開會議决分東南西北推定四人率領全體同業約一千餘人手持白旗蜂擁至申莊前該商事務所意欲與龔爲難一時人聲鼎沸途爲之塞認商事務所之辦事員十餘人見勢不妙由側門走避一空該肉商等見龍某并未在内遂率隊遊行街市從吳縣横街走養育巷至夏侯橋公所聲言如再不解决則將至縣署請求持平辦理迨警區聞信派警到塲彈壓則該肉商等退去已久現該認商等深恐再來纒擾故已函區派警二名駐紮事務所門口以資保護惟再不解决恐將釀成巨大風潮也 
　　籌賑會將開幹事會議江蘇水災蘇州籌賑會前經鎭守使道尹分别函聘本邑各士紳擔任籌賑幹事現該會定於三日下午二時假西百花苍總商會開會集議進行手續昨已由會函邀各幹事屆時一體與會矣 
　　西洞庭山煤礦停辦蘇屬洞庭西山之煤礦自羅煥章開辦後因歷年開礦不利耗去資本竟有三十餘萬元之巨及至民國四年羅君因事他往始停止招股由廣東人談某來山繼續辦理迄今已有七年此七年中雖開至十餘文之深用去人工伙食六萬餘金而竟毫無所獲談某屢次欲讓與别人接辦奈無人受領不得已遂於本月一日實行停辦公司内所有　具零星等物均已出售一空從此該礦恐無開採之日矣 
　　問門馬路動工修築間門馬路爲工巡捐局問題所帶累以致久不修築高低不平爲蘇埠各街路之冠每遇天雨積潦滂沱行人尤覺有行不得也之嘆迭經馬路市民議請市民公社及工巡捐局動工修築但久未實行現以崎嶇更甚并以齊督蒞蘇在即故於昨日起將大馬路一發先行動工修築矣 
　　籌組東吳合作銀行蘇人凌丹崖及趙某等近糾集同志組織一東吳合作銀行額定資本五十萬元分作十萬股現正在籌備進行中一俟赴部立案等手續完備後即行開幕 
[無錫]  
　　女校開學藝曾城中北禪寺苍競志女子代用中學本月二日爲第十六次學藝會上午十時開會男女來賓約二千餘人表演節目有七十五種之多會場並有說明書出售每張銅元一枚充作賑欵至五時半始行閉會 
　　商團全體出巡無錫各業商團於上月下旬在商團公會開會議决冬防辦法照去年原案辦理並議定於十二月一日起全體出巡前日己届開始之期全體團員持槍於晚間丸時起分頭出巡至十二時後始各歸駐紮地防守 
[鎭江]  
　　預備歡迎齊督鎭城軍政　商各界籌備歡迎齊督來鎭檢閱屢誌前報茲聞齊督將於五日由寗過鎭先往蘇州約八日方可蒞鎭現商會于會長已預備一切並就該會爲歡迎地點屆時各商店亦一律懸旗以表歡迎 
　　知事示禁鬧荒丹徒縣屬圖濱鄉一帶本年大水爲災田禾淹盡顆粒無收業經官紳籌欵賑濟乃近聞近有游手好閒之徒在外造謡揭帖煽惑愚民藉荒滋事事爲張知事訪悉特於一日出示嚴禁倘有上項情事一經訪實或被指控定即立提嚴辦决不姑寛 
　　火車碾傷行人昨早九時由寗駛滬之早班快車行至高資左近適一鄉民誤入軌道行走不及避讓被車撞倒受傷甚重恐有性命之虞 
　　襪廠營業不振鎭江工商業之最著發達者首推襪廠計有六十餘家所織各襪銷路暢旺皆獲巨利邇因香港襪大批運滬利於推銷故鎭地紗襪之批發即一落千丈絶少過問於是停織者有之改織絨襪者亦有之即織絲光線襪之廠家亦因原料昻貴襪價難增多受折閱 
　　派委守提稅欸財政廳嚴廳長因欵庫奇絀需用浩大全賴各縣按時報解而本邑應解各稅欵解數寥寥昨特派委王暄由寗來鎭守提各欵 
[揚州]  
　　電請　徵警捐淮揚道屬鹽城縣轄合隴市　年受災極重警捐一項實難負擔前日合市人民公同集議特推葛瑞等三百五十一人署名電請王省長　警務處長垂念災黎訓令該縣知事趙渠裳誓予緩征以紓民困 
　　派員赴工辦事江蘇運河工程局徐參贊因奉張督辦電遴派委員張允　·會計李煜之·書記孫季香等　欵三千元即日赴東（東台）辦理工務 
　　興修二道溝閘揚城通江門二道溝石閘年久失修啟閉不靈現由錢君發起興修估工約四百元除自籌半數外不敷之數廳請縣署酌予補助以竟要工 
　　舉行分等運動江都縣公共體育塲第二次分等運動會已定本月三四兩日舉行加入者除美漢甲商一女高五師附屬女子部男子部女公學女育英友基丹徒運商一高商業傳習所貧兒院八中第二國校十二國校二十二國校安徽等校外有體育塲基本運動員出席人數共四百三十九人（男三六八女七一）已請定南京公共體育塲何守白凌仲寛任評判員想屆時必有一番熱鬧也 
　　揚城地震一日晚七時許此間地震窗櫺門搭　然有聲由西南而達東北歷時二十秒鐘始止事後調查並未震倒房屋 
[高郵]  
　　自治協進支會成立高郵地方自治協進支會快郵云申報館轉江蘇省五道自治聮合會各縣支會各法團曁六十縣公民鈞鑒淮揚道自治講習分所畢業學員張開芬劉楨祥等遵照部案在該地方組織自治協進支會於十一月三十日假縣通俗敎育館照章選舉開成立大會到會者頗衆當選得高樹每爲正會長張開芬曹鳳儀爲副會長劉楨祥高承第　福宜周蘭墀盧安祺徐錦鈞賈宗彝孫薪傳李廷貞郭炳字十人爲幹事已分别報告總分會并呈請該管官署備案矣高郵縣地方自治協進支會叩冬 
[徐州]  
　　附郭盜匪横行鋼山城東三里許駱駝山張同善家日昨下午六時許突來土匪四人潛帶手槍至伊家内聲言找同善及同善自室内外出匪等强將同善架走幸遇石工多人始將同善奪回石工等尙欲將匪扭捕匪即發彈如雨衆不敢上匪乃乘機逸去又城南里許余家磘地方住户趙某家頗小康前晚怱來匪徒十餘人擁至趙家意欲架趙幸趙已聞警藏匿未被架去然衣物銀錢已被搶一空損失頗鉅刻趙已報縣請緝矣又城南四里許金蹬山莊莊長王學義家昨夜十時許來有土匪十餘人各持利刃手槍將王家錢物搶掠一空復至王之間璧李世卿家嚴刑拷掠李世卿令說出錢物藏匿處所至半時之久李未說出乃將衣被等物搶掠而去 
[武昌]  
　　高師懽迎請願代表武昌高師請願團留京代表七人已將在京收束事項辦理清楚前日抵鄂該校派代表五十餘人到大智門歡迎昨晚開歡迎大會首由主席致詞後有同學某演說最後留京代表某君報告經過情形略謂請願團回鄂後弟等以爲將十萬印花票抵押據財部人言至少可得四萬即可回校不料京中銀行擠兌風潮忽然發生馬次長派人接洽銀行十一家彼自己前往接洽者亦有六七家均無成議嗣以抵押未能即行出售殊不知京中印花充斥只有一家願出一萬元購買弟等旋得校中來電謂携回抵押可得八成等語當即决定帶回惟將一元大票換作幾分幾角之小票費盡氣力方才辦到起程之先晤高部員鐵民彼謂吳使以貴校領得十萬印花票一事相詢並囑余轉達貴校長可將印花交至彼處再轉發省署出售可得十萬現欵即可作貴校年前校欵云云旋即散會 
[嘉興]  
　　城區調查會議嘉興城區縣選舉調查員吳仁等十四人因調查事宜於二日下午齊集縣署區自治辦公處會議一切當經公决依據省選民册剔除浮濫加增及格並决定即日出發分段挨户調查其已調查者於門上黏貼（某月某日縣選調查員某某調訖）等字樣以昭翔實并免遣漏該項字條刻正付刊俟印就後即行分發各調查員依照辦理 
　　追租局成立嘉興縣署以十年份丁銀開征已久收數寥寥推原其故實因各佃户籍口災歉不將租米完納致各業户毫無收入因之糧賦亦受間接影響現於一日循例成立追租局業户如有追租者可開具佃户姓名畝分地址及本年災歉成色連同本年銀糧串據呈送到局以憑查核後飭役追收庶國課租籽兩有裨益業已佈告周知矣 
　　追騐屯田契據嘉興縣公署於二日諭令各屯户將所有屯田執照契據等繳縣呈騐以憑於十年份升科完納銀糧其未繳價之屯户亦於十二月三十一日以前開具屯田畝數連同租據赴縣騐契升科以便管業 
　　嘉邑實行减賦嘉屬田賦之重甲於各縣前年會由各紳耆呈請部院核减糧賦以蘇民困當奉核准咨由省署飭縣减折現已决定自十年份抵補金起實行减征該項薄册前月經縣諭令各經造人分别趕造完竣送縣呈省查核其减折之數照原征約减二成左右聞嘉善桐鄉等縣亦將於十年份起減折征收矣 
 
 

Page 13

 
 
   
 
 

Page 14

 
 
本埠新聞 
[國民代表緊急電之轉告]  
　　事急矣　可奈何　國民聽者 
　　余蔣兩代表電稱山東問題及二十一條迄尙未提太會正謀縮短期間聖誕節前閉會亦未可知請國内電促政府代表取堅定之態度直陳勿懦並鼓吹在各大城市舉行國民示威運動等情業紀昨報昨日全國商會聮合會敎育會聮合會聮席會議駐滬事務所特發江電致全國商會敎育會轉各公團北京漢口廣州重慶各報館轉全國國民請從速一致進行諒各地公團及國民不願中國之亡者必有正當之運動以爲兩代表之策應即以維繫國家之命運也 
[國民外交大會之進行觀]  
　　否認北政府　當以國民有强有力之組織爲主要 
　　國聞通信社云國民外交大會於昨日（三日）下午四時在愛文義路一號聖彼得堂開執行委員會計到二十五人由主席委員李登輝主席先由主席報告致華會電巳於昨電發出計電費一百六十元至會費已繳來者尙屬少數望大家設法催促次各委員分配職務（表列下）分配畢主席報告各界聮合會來信謂該會代表翁吉雲巳辭職所有副主席委員一職亦應缷去衆以翁旣已缷去代表職務副主席委員一席當然祗有另選當推祁大鵬蕭劍秋檢票毛一豐唱票分票選舉結果四川代表蕭劍秋以十六票當選選畢已五時當决定下星期一（五日）下午一時仍在愛文義路一號開會商酌進行執行委員會散後本會開代表大會嗣因不足法定人數改開談話會羅正誼緊急動議謂山東問題已非常危急應急電太會表示主張並另擬辦法五條主張舉行示威運動等等次趙南公喻育之孫鏡亞汪劍農熊本旭均以爲欲拒絶山東直接交涉舍否認北京政府及其所派代表外無辦法經羅正誼祁大鵬等懇切討論結果皆以爲對於魯案直接交涉無論如何均應力爭至否認北政府當以國民有强有力之組織爲主要若僅在上海空口呐喊實無效力衆以談話會不能表决議案今日經一致討論後各代表均可充分提出意見待下次（或明日開大會時再付公决云 
　　執行委員表 
（總務股）吳弦·徐晉麒·樓鳴書·鍾可託·蕭劍秋·毛一豐·朱心芳·徐瀛沈鈞儒·魏作雲·劉映奎等 
（會計股）林紹馨林景澍·陳問鼐陳懋鼎·汪劍農 
（文牘股）嚴慎予·楊恕·孫炳元·李世選孫鏡亞·楊春若·蔣保釐·趙南公·羅正緯·祁大鵬· 
[華僑工商對太會之主張]  
　　希望公道　反對共管 
　　國聞通信社云華僑聮合會工商研究會於昨日致電太會國民代表余蔣二君及太會主席休士請其注意中國人民希望公道之誠意對於共管中國財政鐵路等非法之提議立予却回母種東亞永久擾亂之禍根云云 
[商總聮會反對魯案直交]  
　　國聞通信社云勞合路上海各路商界總聮合會因報傳近日山東問題有在太會外與日本直接交涉之說昨特電力爭電云華盛頓余日章蔣夢麔兩代表轉施顧王三使鑒山東問題無論何時何地均不得與日本直接交涉爲我國民惟一之主張近聞三使有受英美調停在會外與日解决說全國國民决不承認望告三使顧順民意爲功爲過惟自擇之上海各路商界總聮合會 
[張紹曾宴會報界]  
　　解說廬山會議　係本良心主張　决無他人指使 
　　國聞通信社云發起廬山會議之張將軍紹曾自杭返滬連日頗爲活動前日曾設筵招致旅滬各方面政客解說發起廬山之旨趣藉事疏通昨午又在大東旅社宴請報界到者狄楚青·李敏齋·喻血輪·吳應圖·余穀民·張季鸞·吳瑞書·邵力子葉楚傖·沈卓吾·費公俠等廿餘人由天台山農劉玠君殷勤招待席問張氏起述發起廬山會議之用意略謂民國十年以來會議甚多然所謂會議者頗多懷一己之私見無公共之目的鄙人此次因欲弭國内兵禍圖永久和平起見發起此會目的即在集國内多數意見達公共之目的所解决者惟以國事爲前提所自信者則發起此會純係本諸一己之良心决無他人指使而近年以來國事如江河日下所以標題曰廬山者即欲國事向上發展之意且廬山地點適中而一峯之隔斷絶紅塵更宜於會議之用故所以有廬山國是會議之名自發起以來在漢二月頗承各省間接直接表示同意此次由漢出發更欲以國民資格徵求各方面之意思所謂十九信條亦不過以個人意思表示意見亦不敢謂絶對不可更改頗望國人加以批評尤望新聞界振其木鐸喚醒國人共謀國事之正當解决以切實改造中國云次由葉楚傖答詞謂廬山會議旣係國民解决國是之會議望張先生應先求得國民之同情張先生發起此會巳有兩月然終未能實現者良由根本錯誤之故須知旣名國是會議决不當專事求得督軍及有兵力者之同情即可成功此後望張先生以求得有兵力者同情之工夫移而用之國民方面則或有美滿之希望云李敏齋謂國民會議之後繼以國軍會議此亦爲引起國民懷疑之一端希望張先生將國軍會議改爲裁兵會議則或可較爲適宜也次吳應圖謝福生等均有所發表謂吾人對於廬山會議决不當純以懷疑態度處之須知果有人利用吾者吾亦不妨反而利用彼也云云張氏於每人發言時必頷首以示嘉納之意並再三辨白廬山會議確係己所發起背後委無黑幕外間所傳感電（即吳佩孚具名發起廬山會議之電）乃爲他人設法中傷者望諸君勿爲所惑後復令其副官長王君當席即散各種印刷品如張君發起是會之冬日通電及全國商學協進會會員楊震華等解說廬會發起之眞因通電等等至三時半始散 
[皖團體電阻武力迫召皖議會]  
　　旅滬皖事改進會以本屆皖省會當選議員並非眞正民意所產出皖人均不承認乃近聞本省有人慫恿張文生蒞省借名索餉用武力脅迫召集省議會特電軍民兩長阻止電文如下 
　　致張文生電蚌埠張督軍鑒本屆省選始於僞造選民成於包辦賄買在省各公團及旅外同鄉父老文電交馳一致否認許省長怵於民意不敢遽爾召集聽由法律解决乃近聞有非法議員多人急於求售紛紛投奔麾下慫恿旌節蒞省借名索餉實行武力脅迫召集夫省議會屬於民政範圍與軍政長官何涉軍民分治之局久定兼任更不成問題至新軍軍餉聶前省長妄認七十萬元法律上吾民本無此擔負况查已經撥借截留之欵視前數又已超加一倍更何有索取欠餉之可言公綰兵符向抱和平主旨皖人對公亦從未加訾議尸祝不能代庖無的豈容放矢憑恃軍隊利用議員已有先公而爲之者足爲殷鑒省垣士氣激昻謡諑亦多請速止斾勿蹈倪馬六二覆轍自隳令望惟公實圖利之旅滬皖事改進會江 
　　致許世英電安慶許省長鑒頃聞有非法省議員多人紛紛投靠張督文生慫恿其借索餉名義來省實行以武力脅迫召集夫此届省選選册旣由僞造當選又以賄成在省各公團及旅外同鄉文電交馳一致否認公爲省行政長官即可根據民意宣告取消否則亦應行使監督司法職權促令法庭早日判結而乃遷延復遷延致來外力干涉當斷不斷反受其亂公之謂矣至新軍軍餉聶前省長妄認七十萬元法律上吾民本無此擔負乃查本年已經撥借截留之欵視前數將超加一倍而公到任後聞又續付二十萬元綰政樞者所職何事乃竟慷他人之慨取携不汝瑕疵皖人膏血有限客軍慾壑難填弱肉可啖空穴來風此亦爲省長者之所自招公旣以民意來長鄉邦一切措施自惟民意是瞻省選軍餉兩問題應負完全責任省垣士氣激昻謡隊亦多請速拒阻張氏此行以免淆擾聽聞别生枝節其有非法之干涉無厭之要求惟據理與之周旋爲吾皖人爭人格然後對於官守爲不溺職對於人民爲不辱命否則敝會當從三千萬父老兄弟後問公之責任旅滬皖事改進會江 
[工部局在曹家渡裝陰溝交涉]  
　　縣署呈請交涉員交涉阻止 
　　上海縣公署昨呈交涉員文云呈爲工部局在曹家渡鎭碼頭下裝製陰溝瓦筒侵碍主權呈請交涉阻止事本年十一月三十日據法華鄉經董李鴻翥函稱頃據二十八保八九圖地保報告曹家渡鎭鼎順醬園前面出吳淞江原有商界集資建築之碼頭爲人民汲水淘米之需近被工部局在該處碼頭下裝製陰溝瓦筒有碍主權請轉呈阻止等情經董查碼頭在馬路之外確係華界工部局何得自由建築蔑視主權况在碼頭下爲總管出水勢必穢濁不堪人民汲飲殊碍衛生不僅越界侵權已也合亟函陳轉報交涉員函致工部局移設他處以保主權而慰商民等情前來理合據情呈祈鑒核俯賜函致總領事轉飭工部局移設他處以保主權而順輿情實爲公便云云 
[歸國留法儉學生團消息]  
　　國聞通信社云勤工儉學生團代表自與交涉使署請願後所得結果曾紀前報茲錄其致交涉使請向法政府歸還行李呈文云呈爲天寒衣缺懇速設法歸還行李以救生命事竊生等此次在法因使館斷絶維持迫不獲已前去要求開放有闗係之里昻大學不意横遭非法被遣歸國各情久已呈明在案但生等到里原意祇在與該校長吳穉輝籌商解决勤工儉學辦法方冀一二日内即可解决故所有一切行李均存留原住之學校或各房主家隨身所帶者祗有夾衣一身此外乃無他物乃到里時法政府即因他故託詞拘囚比向駐法使館呼籲公使陳籙仍允擔保不致有强迫送歸情事旋有稱得有辦法法政府即允釋放生等信以爲眞故對於歸國一層毫未慮及洎吳與生等籌有辦法可解决矣而法政府竟大調軍警將生等押至馬賽生等此時始知有送歸之議且又知挽救無方於是要求運交行李法政府以時卒難到拒之生等比思赤道酷熱滬濱嚴寒一身夾衣兩無所用且各人行李少則值二百元多則五六百元合計總在三萬元外又何能受此意外之損失遂堅持其要求駐馬賽領事乃承認次舟寄到上海並囑生等在此相等生等迫於淫威祇好承認今生等已到滬矣途中以無衣履之故所經困苦已不待言目今滬上天氣已近隆冬寒氣逼人朔風剌骨晚寢則乏被褥出門則無外衣兀坐床頭　摇成疾弱者巳病臥莫起强者亦何能再事支持苟不速爲設法則寒氣亦足以殺人苦中又加以奇苦天理人情兩不堪問用是懇求貴署速爲設法將各人行李趕早歸還在未歸還以前亦懇曲賜維持每人購給外套一件俾資禦寒蓋生等多籍隸川湘行則道阻且長湘且兵燹遍地目今寒氣日逼即告急家庭亦緩不濟急之勢故也云 
又聞該團學生由法抵滬途中飽受風寒連日與各界接洽冀得一公共住所迄無結果憂急成病者達十八人醫藥無資惶急萬狀昨日有張振遠介紹滬南神州醫院朱堯臣醫士現往各旅館診視并由該醫士捐助醫藥費茲調查其病人姓名如次黎純一·歐陽淑·喻正衡·陳毅·李堅伯（榮陞棧）葉濟瀾·鄭洧·莫若德·周鼎·樊映堂·夏時爍·陳炎（德義厚）馬壽徵·金滿成·王咸雄·吕松琴（中和棧周禮·蘇言川（上海館）該團各生周澤厚已在本埠青年會充當英文敎員林萬選亦覓得全國鐵道建設協會書記歐陽淑由聶雲台介紹在中國鐵廠作木工其餘數人並聞聶允廣爲介紹云 
[聮合總會請緩遷讓之函牘]  
　　商習慣不可不顧 
　　聮合通訊社云房客聮合總會爲請緩拆芝罘路萬泰號等房事昨特函怡和洋行云逕啓者頃據敝會會員萬泰號福順號（住芝罘路三十八號至四十四號門牌）等函告云伊户等所住房屋是貴洋行之產業十月底收租人限令伊等須十一月初十日前遷移該屋於是日築籬云云伊等因營業習慣收進賬目各外埠往來之結算均以年終爲凖當此年闗將迫之時若另自遷動房屋是賬目必難收進外埠往來一時亦免不得遷移地點清算賬目影響營業甚劇貴會爲各房東所信仰請去函代爲請求容伊等住到明年若貴洋行定要將該屋拆缷另爲建築届時伊等再爲遷讓等情前來敝總會向承各房主不棄所請之事多得贊同茲爲維持萬泰等之營業及貴主客間之美感起見用特函請緩將該號等住房拆缷屆時萬勿用籬笆圈圍以渡年闗如蒙慨允感激殊不異於身受也 
又爲請緩令和綸號遷移房屋事致函益泰賬房云逕啓者頃據敝會會員和綸號函稱敝號兩次接得房東益泰賬房通告均係限期令敝號將房屋遷移不然即行築籬云云敝號爲營業上之闗係年内實有不能遷移之苦楚緣商業習慣例一年營業上之賬目全在年終清結若年内遷移不但一時不能覓到相當房屋即假使有相當房屋可遷收入之賬目必受重大損失貴會向爲各房東所信仰請去函該房東請其容許敝號至明年春間遷移實爲德便等情前來查和綸號確是有重大之營業年終清結賬目自是實在情形敢請貴賬房准其明年遷移以免該房客受營業上之損失感激高誼不但自受者已也如蒙慨允希即見復是盼是禱云云 
[反對展收附加振捐之昨訊]  
　　船上各貨仍未起缷 
　　附加振捐展期一事各業商堅决否認稅所記賬辦法連日浦江内各種貨物仍未起缷故百貨甚形擁擠到貨船隻日增一日各商對此現象以貨難脫缷銀根阻滯即存於浦江之船貨頗多危險於是要求滬上總商會縣商會設法維持早日解决兩商會以此事已公呈何護軍使電部請示勸各業商船户人等靜候解决切勿生操切之行動云 
[昨晚禾興坊發生暗殺案]  
　　公共租界九江路禾興坊三百四十七號門牌昨晚九時二十分突有某甲入内開放手槍兩響擊傷某乙胸腹子彈止於肺部當即痛倒於地某甲即奪門竄去當由人報知老閘捕房經捕頭親率包探蒞場即用工部局病車送受傷人往仁濟醫院醫治及抵院已氣絶身死當由捕頭派捕將屍送往騐屍所候騐一面由捕頭將該屋婦女二人帶往捕房研訊查死者年約二十餘歳身穿藍回字華絲葛灰鼠袍黑花緞馬褂該屋内開設協源煤號·同益公司·源和號三家據附近人言係爭風起釁云又聞死者係被行兇人追入屋内云其詳容明日續誌 
[全國道路徵求會隊長之猛進]  
　　聮合通信社云全國道路建設協會自組織徵求會後所有山東江蘇江西吉林廣東新疆廣西直隸陜西奉天四川各正副隊長曁各參謀各隊員等連日多親到或專价前往四川路青年會童子部該徵求會總辦事處索取章程志願書及各印刷品等以致該會辦事職員十分忙碌異常勞瘁黄任之隊長且提前求得多數普通繳費會員新疆隊副隊長孫梅堂先行自繳維持會員會費百元黑龍江隊亦多先行繳費會員奉天隊副隊長陳勇三錢鑄禹參謀長吳志青連日捐資宴請會員分頭進行其餘各隊亦異常奔忙聞已徵得多數特别普通維持捐等員山西隊長史量才求得孫發绪爲參謀長孫君先已填具志願書允爲維持會員係由吉林隊副隊長劉昌言紹介連日劉君並求得張紹曾顧巨六程克等均爲維持會員江蘇交涉員許秋颿昨已致函該會會長爲維持會員雲南隊長鈕永建因病寒忌風由該隊副隊長郭枚生黄警頑等代辦一切聞已覓妥得力隊員胡少齋更擬於基督敎信徒中多求隊員服務社會力謀交通公益之發展云 
[張南通赴松察視埠務]  
　　吳淞商埠局督辦張季直昨日自滬乘坐汽車偕同秘書科長赴淞由局飭派衛隊照料察視路工及一切埠務閱畢於下午三點餘鐘返滬 
[洋商銀行會與總商會往來函]  
　　爲禁止粤新角進口事 
　　上海洋商銀行公會致總商會函逕啓者敝會同人對於廣東念分新銀角進口之多嘗予審議查該項銀幣之成色較之上海流行之念分舊銀角低劣甚多故業鎔化之商號都以此項低劣之念分銀角調換舊幣而鎔化之因獲厚利是以敝會以爲須協謀進行藉圖補救擬請貴會會同各洋商會呈請稅務當軸禁止該項廣東小銀角進口庶免爲害專此奉達即希察照辦理爲荷　　上海總商會復洋商銀行公會函逕啓者接誦台函所稱擬請協力禁止廣東新鑄雙毫進口一事查此事敝會曾於上月三十一日·本月八日·兩次電陳江蘇省長公署昨接江海闗監督來函内稱已奉到省長公署訓令採用敝會之建議禁止廣東新鑄雙毫進口矣合行奉復即希察照爲荷 
[各銀行一週間交易之調查]  
　　本星期各銀行交易如下（星期一）絲交易一百包扯價九百零八兩計元九萬零八百兩朝鮮銀行買進十二月下半月東匯十萬元價六錢三分五釐又大通買進十二月份先令一萬鎊價三先令九辦士二五麥加利賣出十二月份先令五千鎊價三先令九辦十三七五大通賣出十二月份美匯二萬五千元價六錢六分零六二五（星期二）絲交易二百八十包扯價一千一百五十兩計元三十二萬二千兩道勝銀行賣出二月份先令一萬五千鎊價三先令七辦士八七五至三先令九辦士五又安達賣出十二月份先令一萬鎊價三先令九辦士六二五至三先令九辦士五麥加利賣出十二月份先令三萬五千鎊價三先令九辦士三七五至三先令九辦士五大通賣出三月份先令五千鎊價三先令七辦士一二五道勝賣出二月份先令五千鎊價三先令七辦士七五麥加利賣出十二月份先令一萬鎊價三先令九辦士三七五（星期三）華比銀行買進一月份東匯十萬元價六錢三分七五又絲交易八十包扯價一千三百五十兩計元十萬零八千兩安達賣出十二月份先令二萬鎊價三先令九辦士六二五至三先令九辦士五華比賣出一月份先令一萬鎊價三先令八辦士八七五（星期四）道勝銀行賣出一月份先令一萬鎊價三先令八辦士二五上海賣出二月份先令二萬鎊價三先令七辦士五又賣出一月份先令五千鎊價三先令八辦士二五朝鮮賣出二月份先令二萬鎊價三先令八辦士由掮客經手售與裕豐永金號（星期五）大通銀行買進一月份先令一萬鎊價三先令九辦士五住友賣出十二月份先令二萬五千鎊價三先令九辦士三七五至三先令九辦士一二五華比賣出一月份先令一萬鎊價三先令八辦士一二五大通賣出十二月份東匯三十萬元價六錢三分二五至六錢三分一二五又賣出一月份美匯五萬元價七十五元二角五分（星期六）絲交易三百三十包扯價七百零八兩計二十三萬三千六百四十兩道勝買進十二月份先令五千鎊價三先令九辦士又賣出一月份先令五千鎊價三先令八辦士一二五麥加利賣出一月份先令一萬鎊價三先令八辦士二五上海賣出一月份先令五千鎊價三先令七辦士八七五綜計一星期共成絲交易元七十五萬四千四百四十兩 
[一週間進出銀洋之調查]  
　　近日滬地銀拆洋釐忽上忽落商業闗係出入甚鉅有到即鬆出口即緊爰將一星期進出口數目調查以供參考華洋各銀行自星期一至昨日星期六止交通中國等銀行由南京運來現洋三十一萬元又杭州運來洋三十萬元又中國銀行由蕪湖來洋二萬元又蚌埠來洋二萬元華義銀行孟買公司輪裝到大條銀四十條匯豐銀行由英公司輪裝到大條銀一千三百條大通銀行由昌興公司輪裝到大條銀一百三十六條出口者有中國交通等裝往南京元二十二萬八千兩又裝往杭州元十九萬二千兩匯豐大通裝往香港大條一千二百十七條日夜裝往杭州大條五十條又麥加利裝往天津洋五十萬元茲將來去細數錄下（禮拜一）交通銀行由南京來洋二萬元又杭州來洋二萬元中國銀行由杭州來洋四萬元華義銀行由孟買來大條四十條匯豐銀行由英公司船來大條一千三百條大通銀行由昌興公司船來大條一千一百三十六條交通銀行運往南京銀一萬二千兩杭州銀二萬兩中國銀行運往南京銀一萬六千兩又杭州銀一萬三千兩大通銀行運香港去大條二百六十五條（禮拜二）中國由南京來洋七萬元交通由杭州來洋二萬元廣帮運香港去大條一百三十二條麥加利運天津去洋五十萬元中國銀行運杭州去銀十一萬三千兩又南京去銀二萬兩交通銀行運杭州去銀一萬兩（禮拜三）中國由南京來洋四萬元又蕪湖來洋二萬元又蚌埠來洋二萬元中國運南京去銀十二萬兩大通代廣帮運香港去大條四百十二條又日夜運杭州去大條五十條（禮拜四）中國由南京來洋四萬元交通由杭州來洋二萬元中國運南京去銀二萬兩又杭州去銀二萬兩（禮拜五）中國由南京來洋十四萬元匯豐由天津來銀三十萬兩中國運杭州去銀一萬六千兩又南京去銀二萬兩匯豐代大德昌運香港去大條二百三十五條大通代大德昌運香港去大條一百七十三條（禮拜六）中國由杭州來洋二十萬元運南京去銀二萬兩 
[一週間之鎔銀調查]  
　　調查本星期内北市泰亨源昌記等各銀爐向匯豐銀行一家出得大條銀一千三百零五條計烊見寳紋二萬八千七百一十只核計規元一百五十二萬一千六百三十兩後大德昌東生和錦經綸等三號亦陸續運到廣東角洋一千數百萬角合大洋一百三十萬元亦經該銀爐等鎔成寳紋其餘他銀行所到之大條皆零星少數故未烊銀即轉口裝往他埠云 
[一週間之金融狀况]  
　　本星期來金融市况平靜洋價趨勢向疲最近已見回漲銀拆先緊後鬆先令趨向長風因之標金價已稍跌落惟市面尙平今錄情形如下 
　　洋釐本星期初洋價爲七錢三分零一二五爲本週最高之價其後適當交易所交割賣出現洋甚多因之市價驟小至二分四釐五昨今數日津帮略有需要且銀拆已漸見鬆動洋價遂逐步漲至七釐二毛五此本週中變遷情形也至於以後觀察洋價當漲風聞津埠洋價目下爲七錢三分有餘故津商之需要正旺來星期市面或當漲出三分以上也 
　　銀拆本週以來銀市漸見平鬆星期之初拆息爲六錢左右當時廣帮迭有大條介欵且當陰曆月終故市面非常緊急昨今二日有公司船放洋絲經出欵甚多拆息遂小至三錢惟年闗已近各埠皆圖怍回且市面不寗年内銀市恐未必如去年之鬆動也 
　　先令大條先令本星期中已趨長風大條來電迭長故先令市面異常堅硬星期二掛牌改長一辦士昨日因受投機影響又改縮一辦士最近掛牌大條爲三十七辦士六二五現在洋商銀根甚緊先令恐仍有長勢　　標金本星期中標金市面尙屬平靜惟趨勢則向疲軟蓋因先令市面堅硬東匯亦隨之見鬆故市價頗見跌小最近東滙結價六·一六二五美匯買價七十六元金價爲三百十四兩下星期恐再當跌小云 
[銀洋市况之報告]  
　　金融通訊社三日報告云今日洋市平定交易甚稀早午市價均七錢二分六釐七毫五較昨跌七五厦門帮有 
 
 

Page 15

 
 
洋售出故市面略見疲勢連日山東濟南等埠均有現洋裝去洋價不至十分跌小云 
銀拆早市三錢五分午市跌至一錢一分錢莊因市面見鬆已紛紛向銀行贖還押欵收欵四十萬兩 
[昨日車運進出之銀洋]  
　　昨日（三日）滬寗路大通運銀公司承運惠興等莊現洋二萬元至天津又運東萊銀行現洋二萬元至濟南又運中國銀行現洋十五萬元寳銀三萬兩及大陸銀行寳銀一萬二千兩均裝至南京 
杭甬鐵路上海南站昨日（四號）由杭來滬之早快車在杭州造幣廠裝來新幣四十三萬元分裝八十六箱係上海中國銀行二十六萬元日夜銀行十二萬元鹽業銀行五萬元又嘉興豫源運交上海衡九現洋五千元又豫源運交上海益豐現洋五千元又義源運交上海慶祥現洋五千元又瑞蚨運交上海民興現洋一千元又松江信餘運交上海信元現洋五千元又嘉善永孚運交上海同豐現洋三千元以上共計運到現洋四十五萬四千元均運抵上海南站缷車 
[航業消息彚紀]  
　　聞本日太古之新疆號到滬又有大批銀毫百餘箱運來約在四百萬角左右又昨日午後招商局之廣大號進口由港代大德昌裝來小洋三十七箱計一百二十萬角尙有太古之武昌號昨亦從漢口裝來小洋十萬角本日該行之杭州號赴粤錦經綸裝去大條銀三十條又鎭安號赴港大德昌亦裝去條銀十條云 
　　廣濟號失火巳誌昨報其起火原因因搬貨物之小工誤遺紙烟頭於頭艙致兆焚如幸當時撲救迅速故僅燬貨物船身尙未受傷昨日巳將焚餘及水漬各貨上岸今日該輪巳照常赴温矣 
　　華洋輪船公司所經理哥倫比亞公司之商船在華營業向以華北各埠最爲注重故由波特蘭開來之輪均取道天津·大沽·青島·大連·還美現該公司經理西益氏即將新添之樂斯威奇號Ｌas　Vegas從本月七號起直行開太平洋班以後該公司之船舶將分（華北）（華南）港粤吕宋）及（中美直航）班三路當此各美輪於遠東航業均在减少之時其尙在推廣發展者惟祥泰與該公司矣 
　　英印公司之芝鴨家鴞二號已從喀爾喀噠開出將於二十九日進口抵申 
　　招商局之新江天輪刻巳完全竣工定七日由該局中棧碼頭開駛試車至十三號便實行代替老江天號接開寗波上海班次云 
　　前紀新銘買辦唐百川調江華唐百川乃闗灼棠之誤 
[聮太平洋會讌客紀]  
　　文匯報云聮太平洋會三日午間在卡爾登飯店開午餐會讌請美國工程師白拉克氏（即上海港工程顧問會美代表）裴特費博士與吳立女士由李德立氏主席白拉克演講上海港之發展裴博士演講世界之農業吳女士演講世界政界中之新要素其言分三節一爲女子服役之新凖備二爲女子之新覺悟三爲女子實現其爲世界政策要素觀念之新需要 
[總商會發還省展覽會物品期]  
　　上海總商會前以江蘇第一次地方物品展覽會徵集本埠各公司廠號出品彚送南京陳列茲以省展覽會業經閉幕所有代徵物品除出品人願留陳列外已由該會派員裝運來滬交該會商品陳列所發還業已通函各出品人自本月五號起至九號止持同收據分期到所具領（時間上午九時至十一時半下午二時至五時）並須隨帶圖章以便蓋章具領茲錄其發還秩序於后出品人至騐據處憑收據調換號數即進客廳待領俟本所點齊物品後乃在發品處挨號交出品人檢收並一面至具領處繕寫領狀以清手續云 
[徐滙觀象台之地震報告]  
　　徐匯觀象台前夜報告略云本月一日晚間本地所覺之地震可謂爲本地之温和地震始於午後六時五十分三十二秒地震之中心點約在距上海一百與二百基羅邁當之間當在上海之偏南西南方面·浙江西北一帶從前固曾有大地震也以常人所覺之時間而言此次地震歷一分半鐘之久而據地震儀器之紀錄則地殼震動約有二小時之久惟頗微耳是夜一時五十五分四秒時又地震一次察其中心點顯在距徐匯約一千基羅邁當之處惟確在何處則未能知之 
[選舉訴訟案定期重審　本月七日]  
　　公民楊春綠前控上海縣知事沈寳昌辦理選舉舞弊一案被告對於地方審判廳判决不服向高等廳提起上訴經高等提案查核發回重審在案地審廳長梅詒穀奉令後當訂期十二月七日開訊昨已飭吏分送傳票於原被人等囑令依期出席矣 
[一商新校長之略歷]  
　　本埠小南門省立商校自省委接收後全體學生以學業重要迭電省廳催派新校長接充聞敎廳已於昨日任命趙師復氏爲新校長趙氏曾在北京清華大學畢業美國潘士堡大學紐約商科大學畢業得學位曾任紐約進出口洋行主任上海中美商業公司出口科長上海總商會洋務主任兼總商會月報主任上海縣公署已奉到省令不日仝新校長新敎職員到校開課聞全體學生已預備歡迎矣 
[约翰大學消息]  
　　滬西梵王渡約翰大學創立以來已四十餘年學校規模敎育範圍逐年發展近年校基附近之地均巳購入然於各種設備仍不敷用乃有推廣蘇州河東地之計畫聞近於對河大運動場東北角購地一方約計十五畝價洋九千元不日將推廣原有運動場之用云 
　　該校近創辦土木工程科不遺餘力所有該科器具均由美國購定陸續運到者亦不少近聞香港胡通羅卜君贈送五百元爲購備工程機器用云 
　　該校每學年舉行翻譯比賽一次（係由英文譯成華文由華文譯成英文）互譯最佳者奬以金牌一面係由一九一○年同學會所贈送聞今年與賽者甚衆巳於上月二十二日在該校聚集所内舉行所有譯稿均請校外名人批閱再定勝負云 
　　本年約翰與金陵英文辯論題爲（中國應否採取聮邦制度）金陵擇定正面約翰則主張反面將於本星期四（八日）晚八時在約翰校内舉行聞約翰代表已由該校敎員委員會選定主辯爲劉雲舫助辯爲鄭　·顧子範云 
　　本年東方八大學足球競爭今已開始該校球隊於上月二十五日出發由滬寗快車赴南京二十六日與東南大學比賽馬杰爾君爲公正人結果爲十與零之比約翰獲勝又二十八日仍在南京與金陵大學比賽結果爲一與零之比約翰又獲勝 
　　上星期六（即三日）爲約翰與南洋本年初次足球比赛之期於下午二時半在約翰球塲開賽圍塲觀者約有六七千人約翰舊同學蒞塲者亦不少共比一點三十分後二方面不分勝負乃由公正人再召集二球隊續賽各十分鐘結果仍未分勝負聞於本月十七日（星期六）在南洋球塲决賽尙不知鹿死誰手想屆時比賽當更熱鬧矣 
[啓明女校之游藝會]  
　　徐家匯啓明女學校爲中法天主敎女修士創辦迄今已屆十五年各科畢業生服務於各省女子師範中學者甚多爲海上有名女校之一昨日爲該校籌募宿舍補助費表演學生自編政治敎育文藝美術社會的新劇於午後二時起至五時止開游藝會場中佈置優雅演臺裝飾·極爲美觀劇中佈景及衣裳皆係事前新製并特刋啓明新誌以示學生科學成績在塲發售男女來賓不下千餘人敎育家黄炎培賈豐臻李超士周召聞倪文宙商界朱志堯陸伯鴻黄警頑外人方面魯瞻神父法領事等亦均到會茲錄秩序如下（一）鋼琴四人合奏（二）英文劇驚鳥玩物（三）金石齊鳴（四）法文劇法國新花邊之傳說（五）敎師鋼琴合奏（六）中文劇新紅帽兒（七）全體唱校歌（八）家族黄任之五分鐘演說該校優點（九）由院長致謝來賓（十）茶點欵待畢由華敎務長蔣依母及盛建權黄警頑引導各界士女參觀各敎室清潔異常次導觀育嬰堂時由黄任之備送貧苦小孩　包五十個并至各室加慰一切出校已萬家燈火矣 
[愛國女學廿週紀念之第二日]  
　　昨日爲愛國女學校二十週紀念會之第二日北部秩序如下（一）開會（二）報告（三）校歌（四）紀念歌（五）兒童舞（小學五年級）（六）拳術（體育科）（七）國旗體操（中三）（八）土風舞（小學五年級）（九）蘇秦（中一）（十）自奏琴（體育科）（十一）幻術（文專）休息（十二）表情唱歌（小學一二年級）（十三）滑稽跳舞（中二）（十四）拉雜操（小學三四年級）（十五）最後的安息（中三）（十六）古裝舞（中一）（十七）雙簧（體育科）南部秩序如下（一）（二）（三）（四）同北部（五）拳術（體育科）（六）童子軍旅行記（體育科）（七）雙簧（中三）（八）盜約（中四）（九）土風舞（中一）休息（十）蟠桃會（體育科）（十一）忘記了（中一）（十二）單人舞（小學六年級）（十三）蜜蜂舞（體育科）（十四）一誤再誤（中二）（十五）芙蓉花舞（中二）（十六）啞謎（文專）（十七）聶政别姊（中三）（十八）火棍張英穀敎員到會男女來賓仍不下三千人中間各劇仍甚精彩閉會時已十二時許矣 
[汽車展覽會之宴樂日]  
　　昨日化裝跳舞之大觀　今日起展期四天 
　　昨日爲汽車展覽會之第七日即宴樂日是也蓋原定爲閉幕日故特排種種極有趣味之游藝及化裝跳舞以誌紀念卡爾登西飯店經理愛立司特備最上等西餐以欵來賓座位早經預定一空復設法添入桌一百五十餘椅五百餘可容二千一百餘人晚間約九時許已擁擠不堪幾無插足餘地來賓到者近五千人跳舞者服裝均頗奇特有華裝作新婦狀或前清朝服者有面蒙假具作種種驚人狀者跳舞之外復請丹麥某女史獨人跳舞及某君唱大陸及星報所徵之汽車展覽會會歌工部局弦樂隊則在陳列塲奏樂音浪悠揚與機聲轆轆若相應答眞難得之娱樂也 
該會因各界人士及機闗之要求已决議展延四天至十二月七號即星期三爲止卡爾登西飯店　今日爲限明日仍在寗波路照常營業該會娱樂部已設法羅致各種游藝以增興趣明日爲學生日已由該會東邀本埠各大小學校以便學生入會參觀門劵減半自今日起至閉幕日止每人每次洋五角未覩諸君不可不往一飽眼福也 
[滬閔南柘長途汽車籌備進行]  
　　着手購地　開工造橋 
　　滬閔南柘長途汽車公司因須購置路線經過各鄉之基地曾經呈請上松奉南四縣會派姚欣之爲監督並奉護軍使署派委副官李鍾元爲購地監督一面示諭鄉民不得阻撓在案茲該公司以購置路基須先由工程師將路線經過之基址以粉線劃定然後向業户給價購地所有地價按照公司呈定章程核算發給惟由滬直達柘林距離甚遠各鄉民領取地價如至公司支領殊多未使現擬在經過各鄉之市鄉公所就近核給以資利便除已分函各市鄉經董查照辦理外派令築路之周工程師於昨日由滬起程先至漕河涇地方插標劃綫以憑給價購地矣 
又該公司自滬至柘林計程九十一華里經過大小河道應造橋梁計十七座惟建橋工程較築路尤爲繁重故須先期開工業經投標雇就工頭定舊曆十一月初十日先行建造漕河橋涇工程該橋橋洞計寛三十英尺次即動工建築張家浜橋該橋橋洞計寛二十英尺其浦南之橋工則定舊曆本月二十日開工先建南橋橋工該橋橋洞亦有三十英尺之鉅各橋梁建築法均以水泥鋼骨砌造云 
[昨日滬寗滬杭車誤時原因]  
　　昨日（三日）滬寗路由寗開滬之快車因沿途等候乘客故車到滬已八點鐘計逾時一點鐘又由寧開滬之三四等車到滬亦慢二點五十餘分鐘矣 
滬杭甬鐵路昨日上午（四號）由嘉興開杭之一百零一號區間車駛至中途該機車機件汽管忽然損壞以致沿途遲誤時間嗣經該列車在斜橋站扣留一面電知杭站撥派援機前往接拖故該區間車抵杭站時逾規定時刻遲到二時許所有由杭來滬之一百零五號二班車（即慢車）應在斜橋等候區間車交會故到滬亦遲至一點十分云 
[漣水水災之慘狀寫眞]  
　　計共十五片　片片悽慘 
　　漣水義振通訊處轉吳懷奎等目覩淮西災區慘狀報告云淮西災情異常慘重較之丙午丁未辛亥等年尤覺倍蓰今將最傷心慘目不忍見不忍聞之狀况略述於後（一）淮西自夏六月初一日起霪雨連綿三月未晴沂泗交發河湖並漲高下原濕一片汪洋所有堤圩無不潰决未收之禾稼淹没蓋藏之籽粒浥爛屋廬傾倒人盡奔逃西自洪澤東抵運河北至袁浦南迄揚州無一寸土無一丸泥始而没脛者旣而滅頂矣瞬而竈沉者轉而樓漫矣昨可奔逃者今不能奔逃矣朝可搬運者夕不能搬運矣貴賤同作波臣牲物悉化魚鼈其慘一也（二）在八坊半見有八九人絡繹偕死者想係一家不忍分散觀其男子連臂一繩婦女連臂一繩次序不亂嫌疑猶避倉卒之際從容就死其慘二也（三）在小黄圩見有懷扶同死者子握母之左臂婦握母之右臂老母懷抱一孩想係突然水至無處可避棄母不孝棄兒不慈遂用此策苟逃性命詎料仍不得生而慈孝之心顯然尙存其慘三也（四）在張圩見有懷負偕死者想係夫已他逃視兩孩不忍抛棄乃負一抱一希望登岸不料母子偕亡死後仍握負兩孩未忍釋手其慘四也（五）有無處可逃避全家闔室而死者前所乘之舟至約離寳應百里因被風吹東西迷茫誤觸屋脊偶以篙將屋拆開見淨尸滿屋蓋水初至時支板詹際藉以棲止迨水勢日增無人救援遂全家淹斃矣其慘五也（六）在七坊半及小王莊一帶每見七尸或四尸共繫於牛腿蓋以牛識水性亦善浮水乃相率用絶絡臂繫於後足隨牛奔浮冀可脫難詎料水勢浩大人多體重牛力已竭不能奔浮仍然淹死其慘六也（七）在七坊半見有夾樹而死者訪問堤上乘屋未死之鄰人均不能知何處人氏逐浪而來誤衝掛於夾樹之中以爲天幸呼號乞命詎料水勢浩大無船往救鄰人命亦如線目覩掛樹垂斃之人無法生之聽其自斃其慘七也（八）在小集南見有死猶携書者想係讀書之人珍愛書籍水至猶不忍棄書堅持固握死不釋手其慘八也（九）在小圩南首見有腿繫兩尸者就近察之是一父一妻想此人必善泅者水至時繫其父與妻思泅登彼岸詎知水勢甚廣泅力已竭仍不得岸遂同淹斃其慘九也（十）屢見死懷木主者想其人平日必孝敬長上虔奉祖先水至時各物不顧惟有懷抱木主堅不釋手誠孝之心不言可知觀其死後兩目炯炯注視木主猶如生存其慘十也（十一）在離淮安八十餘里處見有缚樹延命者想水至時屋已傾倒奔逃無路乃相率緣升樹上用繩緊縛使不下墜詎料日復一日水勢日漲救船不至一家數口絶命樹顛其慘十一也（十二）有死於櫃櫝者不知多少想水至時不能奔逃惟有櫃櫝可以藏避隨水浮沉倘遇救船猶有一線生命詎料水勢滔天無邊無岸呼救無從水灌其中仍然淹死其慘十二也（十三）見有死於匪船者綠水至之時見有船適來莫不相慶更生整束一切納置船中以爲登岸餬口之資詎料船係匪人見財起意竟將逃命之人送至湖心墜沉水底求生者轉而速死其慘十三也（十四）又見有浮尸如蟻牲畜盈水雜物隨流棺槨漂蕩撈不勝撈救不勝救聞者酸鼻見者流涕其慘十四也（十五）死者已矣所有零丁孤苦殘生孑遺或棲息運河兩岸或露居高原大壠或住野菴古廟或終日東奔西乞冬令巳至身無寸縷寒將何禦水底餘生一粟烏有飢將何食唯祈各慈善家廣發仁漿義粟解此倒懸涸鮒得生不勝迫切之至 
[姦殺案續誌　王正海傷未醫愈　展期開審]  
　　直隸人馬殿魁以前充巡捕之王正海姦佔伊妻馬沈氏氣憤填胸於上月二十五號突入新閘路三百八十四號門牌王之家内用刀將該氏戳傷身死並刀傷王正海後經該管捕房將馬拘解公共公廨騐尸審訊各情已誌前報昨晨由陸襄讞會同日副領事田中氏升座飭將馬殿魁提案據中西包探上堂稟稱王正海受傷頗重尙在醫院治療不能到堂作證本案請求展期開審云云問官即准捕房請求命將馬帶回捕房押候主傷愈再訊 
[兵士因姦仇殺案]  
　　現駐高昌廟之砲四團第二營士兵某甲在附近姦宿民婦爲乙兵偵悉潛報上官將甲懲辦甲懷恨成仇於前日晚間九點時與乙途遇將槍頭剌刀向乙猛戳傷及腦部倒地後又將腰腿兩部連砍數刀乙昏暈不醒旋由同營兵士聞警趕至將甲拘獲並將乙抬回醫治無效越日身死（聞已斃者爲車姓伙夫）昨由該營長據情報請上峯核示辦理矣 
[工商友誼會勸告交易所員]  
　　上海工商友誼會因近來滬上各交易所有失敗驚訊故特勸告各所員早謀挽救自身問題略謂滬上各交易所盛興一般有職業夥友皆犠牲本業投入交易所而其目的無非貪圖薪水之厚夫交易所爲資本家一時投機營業我清白優秀之夥友同胞不知其中底細爲其金錢所誘惑貽害將來之本能敝會惜念同屬夥友曾經迭進忠告請諸君速謀將來不失之基礎屢經報載然諸君皆屬過耳東風誠不可惜今交易所失敗之驚訊日見報載敝會係爲夥友團體豈可坐視青年同胞失墮故特再勸告尙希諸君悶心自思早謀自身問題之挽救方法不致陷墮地獄難還家鄉也　　尙有本埠新聞轉入後頁 
雜評二 
[最後一步（旡用）]  
　　凡謀事而不計及最後一步者未有不終歸失敗而吾人謀事罕能計及最後一步故發軔之初欣欣然若必有無限希望可以滿足吾之所願其志亦云奢矣而抑知結果適得其反 
反對魯案直交非最後一步也此時原不必遽用最後一步迨魯案而不提出太會或提出而不能得公正之表决則吾之所謂最後一步正不可缺矣主張取消二十一條非最後一步也此時亦不必遽用最後一步迨取消二十一條案而不提太會或提出而不能得公正之表决則吾之所謂最後一步亦不可缺矣奚特國際間事國内亦然今之政府庸劣無能政刑之不修紀綱之不振賞罰之不明是宜否認之焉然否認政府非最後之一步今之軍閥恣横已甚屠戮我同胞靡耗我金錢擾亂我治安是宜痛斥之焉然痛斥軍閥非最後之一步蓋欲人之就我範必有所以使之苦之道其目的而在利益者吾從利益方面着想其目的而在財源者吾從財源方面着想苟得最後之一步所有難决之問題或可使知所畏而迎刃以解已 
 
 

Page 16

 
 
本埠新聞二 
[救國十人團團員大會]  
　　中華救國十人團聮合會自五四成立迄今五載對於社會事業頗多建議此次第三次徵求團員又得新團員六百餘人故該會於昨日下午二時假座白克路上海公學開團員大會與會者約二百餘人首山唐豪君報告開會宗旨次公推翁國勳主席童理璋紀錄首由主席報告開會提議事項如下（甲）討論章程修改問題提議者余鵬附議者係道孫姜維良並擬定草案八則經衆討論略加修改通過（簡章附後）（乙）討論選舉職員問題多數主張根據簡章重選職員辦事姜維良主張今日選舉唐豪主張緩選朱昌利主張發選舉票通信選舉附議朱說者邱稤禾等數人付表决多數通過鄭緘三主張議定期限三星期童理璋付議表决通過選舉籌備員王君主張五人多數通過當場公推錢楚玉姜槐卿唐豪張東初朱昌利五人依次表决通過（丙）各種提案公决下次開會討論摇鈴散會已五時矣簡章附錄於下（一）定名中華救國十人團聮合會（二）宗旨集合熱心公民以犠牲之精神謀國家之福利（三）會員凡係中華民國國民不論男女皆得入會（四）組織設理事部理事二十一人均由全體會員中選舉之（五）大會會員大會每二個月一次如有特别事故得由理事部召集之（六）職員理事部籌劃進行一切事務辦理一切事件會員大會有議决質問彈劾選舉之權（七）任期本會職員每年改選一次連舉者得連任之（八）附則本簡章如有未盡善處得於大會中修改之各部辦事細則另定 
[學生聮合會評議會紀]  
　　昨日上海學生聮合會評議部開會議决（一）厦門公民會以美商太古擅築棧橋侵我土地辱我主權請求援助議决一面致電外交部囑其嚴重交涉一面致電厦門公民會請其誓死力爭本會願爲後盾並由出席全國國民外交大會代表提出大會討論與以實力之援助（二）本會待議事件甚多俟後本部改爲每星期六開常會一次（三）催理事部從速聮絡各校以利進行 
[寰球學生會遷移會所]  
　　寰球中國學生會因原賃會所不敷應用一方募金自建一方暫賃一比較適宜之房屋以爲臨時會所已租定法租界體飛路（白爾部路口）三三二號洋房前日開始遷移辦事室及會客室閱書報室等今日均可佈置就緒明日即行在新會所開始辦公至會員室宿舍及球塲等亦即日次第着手佈置云 
[青年會中之隊球比賽]  
　　昨日午後二時半青年會所組織之隊球隊在健身房舉行比賽由張天培爲評判員與賽者爲體育專門與承天學校比賽分數第一次承天七體專廿一第二次承天十二體專廿一體專獲勝又東吳中舉與英華學校因東吳缺席照章英華以獲勝論並聞下禮拜六職業學校與第二師範體育專門與英華學校比賽隊球屆時必又有一番競爭也 
[路局職員與同濟學生比賽足球]  
　　昨日（三日）滬寗滬杭二路職員足球隊與吳淞同濟醫學校甲部足球隊在麥根路球場舉行比賽雙方猛進結果一與一之比未分勝負 
[中華書局股東常會紀]  
　　昨日（三日）午後三時中華書局有限公司開第十一次股東常會到會股東四百餘户計一萬七千餘權首由總經理陸費伯鴻致開會詞次公推范靜生君爲臨時主席次報告營業賬略等營業總數一百四十八萬餘元盈餘十六萬餘元官利八釐照章還債紅利一釐並帶派上屆紅利一萬元次選舉董事陸費伯鴻·范靜生·俞仲還·沈俊範·高欣木·吳鏡淵·嚴慈約·戴懋哉·李平書·當選次選舉監察徐可亭·董毅雲當選至六時許散會 
[浦東電燈營業之發展]  
　　浦東沿江各大廠棧從前多各購備機器自行發電以供點燈之用所費實頗不資自浦東電氣公司成立後蓼家嘴之安利東棧首先停開機器請該公司代爲接電以供江海闗濬浦局及英美日德僑商住宅之用未幾太古輪船公司之浦東及華通兩碼頭亦各停開機器商請該公司接線通電而張家浜之三菱碼頭老白渡之大倉洋棧董家渡之怡和碼渡蓼家嘴之泰和洋棧下海浦之開　礦務局及海洋社棧房南碼頭之漢冶萍煤棧陸家渡之熒昌火柴廠等向皆點用油燈者今亦改裝電燈先後放光最近兩個月内白蓮涇口之大來洋棧洋涇港口之三井煤棧及亞細亞上下兩碼頭均各紛紛停開機器請該公司接線通電燈數遂驟增至六千餘盞之多聞其中三分之二多爲洋商所用現在該公司之桿線已南抵製造局對岸之大來洋棧北抵楊樹浦工部局電燈廠對岸之亞細亞下碼頭綿亘二十五六里與公共租界法租界及南市之電燈隔江輝映亦足爲華人生色矣 
[雜糧油餅交易所之理事會議]  
　　上海雜糧油豆餅業交易所理事會因和豐油廠擱淺事於前日下午開緊急會議由主席報告略謂本埠和豐油廠於本月一號爲同孚永號倒閉之闗係突然擱淺本所上月底交割收進該廠豆油棧單計有一千五百餘件約值四萬交易所定章凡買賣交　後貨物在棧如有不測情事十天限期以内中交貨者負責過期歸收貨者負責云云當經公决照章辦理即行通知各經紀人將所收該廠豆油棧單繳所退回交貨之原經紀人另　換廠棧單照數出貨收銀以符定章而清手續 
[證劵物品交易所理事會紀事]  
　　上海證劵物品交易所理事會近接經紀人公會函以陽曆一月份適值陰曆歳尾歳首交割日期旣須提早而交易日期又减少十餘天殊感困難請求將二月期交易提前十天拍板現經决定承認所請自十二月五日起證劵交易提前爲二月期買賣 
又金銀部標金定期買賣及烚赤約期現期買賣定於本月十二日開始交易又金銀部經紀人姓名四百二十三號揭示内有一百二十六號王琯荇一百二十號田鎰寳七十六號陳慶裘八十三號朱景伯一百十九號張汝霖一百三十三號王樂平三十八號顧紹營五十七號胡潤齋一百二十九號梁詠梅一百八十八號趙增齡七十三號葉鈺如八十四號楊鼎甫三十號樓敬森各來函取銷金銀營業亦經承認又五十三號經紀人孫天孫來函取消金銀交易專做證劵一種以資專一等因亦經理事會承認自本月五號起該經紀人兼營金銀交易一項准予取消云云昨日已分别通告矣 
[冬季檢查印花稅續紀]  
　　昨日爲冬季印花稅大檢查之第二天仍由警廳及縣公署所委之稽查員温季衡楊補岩會同南市第一區警署李巡官帶同長警在該管境内外馬路一帶各商店舉行檢查旋查得鴻泰號内違法賬簿三本承餘蛋行南棧賬簿一本萬興柴爿店六本義泰榮號二本一併帶回該署存候分别飭傳各該店執事照章繳呈罰金然後領取帳簿依法照貼足數 
[郵局招考傳事]  
　　本埠郵務管理局昨發招考佈告云本管理局現須考用傳事以年在二十至二十七歳中文清楚並略知英文者爲合格取用後月給薪水銀十二元如願與考即先具函（函内粘印花稅票一角）前來報名可也 
[油廠擱淺續記]  
　　义袋角和豐油廠開設二十年之久係廣帮同孚永號之聮號此次受總號牽連亦遭擱淺南北市雜糧業及各錢莊往來有闗係者爲數不少計欠人實在二十萬之譜昨日同孚永之債權人各踐莊因該廠係同孚永支店特聮合各莊至該廠查點油餅黄豆各貨棧底及機器生財錄登簿册一面擬具呈官廳發封備案抵償聞該廠名下自欠不多所存尙有七八成可抵云 
[杜經成案之延期原因]  
　　杜經成因前在義興昌製棉公司内爲經理時定購飛花虧銀一千一百五十兩經該公司股東徐文煥呈訴公共公廨將杜傳案交保在案昨晨由廨傳訊據杜之代表律師上堂聲稱原告旣以刑事起訴不應案延二月不審致被告受及名譽營業等損失查本案並無刑事性質且被告無甚闗係應請將案撤銷等語並據原告代表律師到堂譯稱本案延期原因要知被告有二一入日斯巴尼亞籍此案已奉該管領事訂期下禮拜二集訊且被告交保在外無甚損失被告律師所請將案撤銷一層極端反對再請展期云云經張襄讞核供商之義副領事費君判被告仍交原保候展期再訊 
[又一投機失敗人]  
　　同華廣告公司及大同廣告社執事王佑之近因買賣交易所股票失敗虧耗五六萬金人即避匿無踪各債權方面昨午齊集同至滬城梅家弄及老縣前等處王之妻妾家中調查詎已舉家遠颺並無一人是以各債權即詣警察廳並縣公署等處稟請分别發封再行偵查王之下落以憑核辦 
[喉科醫生家被搶]  
　　城内老縣前街第二十八號門牌喉科醫生顧鴻蓀家於前晚九時餘顧與妻有事外出惟留一傭婦曁兩幼女（一年十四一年八歳）看家突有口操北音之黑衣盜匪三名各執手搶推門入内一匪守門匪用鎗將婦女嚇禁聲張其一則上樓搜刦顧夫妻臥室另在對門樓上並無重要物件無可搜刦遂下樓將十四歳女手上所帶之金戒二只（共重四錢餘）强行攫奪與兩匪相偕出從容向北而去事後經顧回家投報淞滬警察一區二分所常派長警前往察勘一過昨晨由該所楊署員據情詳報淞滬警察廳長徐國樑通令所屬各區所隊及偵緝隊一體嚴緝 
[請驗屍體兩則　五聖堂内之男屍　地方分監之犯屍]  
　　二十九保十八圖地保王掌生昨午投上海地方檢察廳聲稱曹行鄉南面五聖堂内今日發現一無名男屍年約四十餘歳形似江湖之流查無家屬報請相騐黄用中檢察長據稟後定於次日委派張檢察官前往相騐 
蓬萊路地方分監監犯陳福田昨午在監倒斃經分監長函請地檢廳請爲相騐黄檢察長以爲時已晚諭候次日派員往騐 
[陳健康仍逐出租界　先押西牢三月]  
　　過犯常州人陳健康前日因復來租界行經愛多亞路被總巡捕房華探目夏廣林查見拘入捕房收押候究詎至下午三時陳因畏罪在牢自縊圖盡當經一百八十六號看牢華捕查解救訴知捕頭諭令留心看守昨晨押解公共公廨經中西官訊實以陳不應潛回租界判押西牢三月期滿仍逐出租界 
[滬寗車撞傷鄉人]  
　　昨日滬寗路新豐車站相　有一鄉人被上行快車撞傷當由　長將傷人帶至醫院醫治 
[男孩迷路待領]  
　　男孩施才松身穿白洋布長罩衫白單布袴脚着皮底鞋子洋補和尙頭無帽在法租界地方迷路啼哭爲捕查見帶入捕房昨送法公堂請示詰據施孩供稱崇明人年九歳家有父母父名紀忠向在原籍充當警察此次隨同父親來申暫住某客棧内出外游玩以致失散等語判送堂留養聽候家屬到案認領 
[其子忤逆其媳被拘]  
　　鹽城婦人徐胡氏住閘北新民路太平里前日扭媳婦徐陳氏至四區控稱氏子文玉在英工部局爲送信夫秉性横暴時遭忤逆今日又被子毆傷頭面而逸故將媳婦扭案請押候提到氏子按律懲辦等情郝代署長准之 
[瞎子捉姦]  
　　常州人曹福堂住居楊樹浦向爲柴炭業近因患病雙目已瞽其髮妻金氏與同鄉唱常州灘簧之周鴻賓私姘已久曹屢次往姦所捉姦未獲日前該氏捲取現洋一百元與周偕逃前日由曹弟順堂在閘北烏鎭路某茶樓尋獲鳴警拘入四區經郝代理署長質訊一過轉解司法科核辦 
[拐匪串拐妙齡女]  
　　鎭江婦人范孔氏因於十月二十五號串同徐桂榮等在伯頓路五百六十號門牌婦人張徐氏家將十六歳女兒素貞誘拐販賣案發被捕解廨訊押在案昨由包探孫阿慶在阿拉白司脫路二百七十五號屋内續獲范孔氏之同黨無錫人丁阿金一名拘入捕房奉飭押候解廨訊懲 
[點心店被封後之打架　店主婦遷怒二房東]  
　　肇浜路太平街廣樂居點心店主左宏啓虧欠各上行欠欵被控地方審判廳限繳被告延不履行經原告一再投廳稟追昨日午後該廳派吏協同該管警區長警前往將廣樂居店内一切物件先行發封而左妻左解氏移怒於二房東孫隆源彼此扭毆該氏自將頭顫擊破流血由警到來將該氏與孫一併拘送一區二分署下午轉送地檢廳訊判該氏押候再核 
[男女同行形跡可疑]  
　　南通人姜茂順住美租界嘉興路瑞康里業西崽前晚與女子姜阿二同行至閘北崗警見其形跡可疑上前盤詰據云阿二是伊表妹同來閘北找友餘語支吾因被拘入四區聽候查核 
[攫金飾者押西牢]  
　　蘇州人吳玉麟因於上月二十六號在廣東路攫取婦人曹張氏值洋十元之金挖耳一支被捕獲解公共公堂奉飭押查在案昨晨復訊據包探投訴調查被告並無别案本案贜物前堂已交原主領去等語訊之吳認攫不諱官判吳押西牢三月示儆 
[賣鴉片連二房東併罰]  
　　法捕房探目沈德福偵悉住居小東門地方之曾慶祥將餘屋轉租與范富春私賣燈吃有違定章爰於前日稟明西探同至該處抄出烟槍烟具一併帶入捕房昨解法公堂請究先由捕頭稟明前情詰之范供認私賣燈吃曾供房屋實由民人轉租中西官判范罰洋一百元曾罰洋四十元充公烟具没收 
[身藏烟土之科罰]  
　　葉老四身藏烟土數十兩行經法租界爲包探曹福昌抄獲將葉與烟土帶入捕房昨解法公堂請究先由該探上堂稟明前情葉供此土係朋友托帶餘供支吾判罰二百元充公以儆烟土没收 
[竊取呢大衣案]  
任載新前日因將呢大衣一件置於停在江西路其友之汽車上詎被李阿三竊取圖逃由捕查見當將人贜與汽車夫一併帶入捕房着李收押昨解公共公廨任投案請領失贜捕房以任當時未到寫字間而汽車亦不投案由探居阿巧將情稟明中西官判案註銷李阿三開釋着任退去贜存捕房候核 
[公共公廨訊案彚錄]  
　　昨晨公共公廨民二庭由陸襄讞會同日副領事田中氏訊理日本郵船株式會社訴南市萬順蔴袋店主吳善世不理蔴袋價目金七千二百元案被告代表律師請求减輕交保（結果）吳善世准予改交二千兩舖保候訊民四庭由李襄讞會同英包副領事訊理（一）朱錫春訴周錦濤徐阿二冒認祖墳圍笆佔地案（結果）業經上海縣查復應予註銷原告請求不准兩造呈案單契分别發還（一）郎孟松鄧雨生不還借洋八千元案（結果）改期續訊 
[誌謝]  
　　同濟雜誌第二期首列本校校舍之新建築詳述校舍之得所次醫學次工業次數學所輯論文非獨專攻醫工學者所足資爲研究如雷霆殛人之新研究及其治療與造冷的工業等篇亦爲人生居恒所應具之常識也昨承吳淞同　雜誌社惠贈一册聊誌數言藉爲介紹并以嗚謝 
　　更正本報昨紀上海紙業交易所在會審公廨呈請註册事件茲　林濚慶律師來函稱謂當日堂諭認爲懸案應候部令辦理並　不准字樣云云合爲更正 
 
 

Page 17

 
 
   
 
 

Page 18

 
 
自由談　家庭週刋第十七號 
[論家庭敎育（一）] [  黄德生]  
　　（一）緒論 
　　諺有之一代没好妻三代没好子是雖多半由於遺傳抑亦後天之環境爲之也愛爾蘭大學敎授加伐維爾於（芒德淑利主義與實施）一書中曾載一故事曰（昔歐洲時有孩兒迷失山林中厥後經人察覺性情皆異常人且不能言語後雖敎導亦只能粗解人意而已）又（印度西北各省常有狼口餘生之小兒生長於狼隊中及被獵人弋得旣不能言語亦不知工作智慧本能喪失殆盡）蓋動物之本能實包含（一時）（定期）（早期特化）三種之特性各特性之發展恒因環境爲轉移譬幼鷄之入鴿羣也或雛鴿之入雞埘也及其旣長遂亦安之此因早期特化性之發展也苟鷄鴿互相易其位置反讐敵相視片刻莫容此因一時性之消失也推而至於人類又何莫不然苟於幼時不與以完善之環境注意敎育之方法其免於野蠻低能也鮮矣觀加氏所述之故事其亦知所審焉 
厥是之故德人佛羅培爾Ｆroebel（1782-1852）鑒於當時各家庭之養育方法皆戕賊兒童之天性阻障兒童之本能殊不合敎育本旨又得貴族之贊助遂設蒙養院於馬利安達爾城收集四歳至六歳之幼齡兒童與曾受敎育之保姆以養育其名爲蒙養園者實寓有兒童似植物保姆若園丁學校則花園之用意也今吾國蒙養園之設立猶未有聞各家庭之黑暗十百倍於佛氏之時保育之方法固不講求敎導之方法尤其盲無所知言之實足痛心 
况乎吾國今日之國民老大孱弱病夫聲譽揚溢乎中外少年勞瘵早歳病亡而學生病之徽號幾於遍校有聞西方有言曰健康之精神寓於健康之身體茲學生之身體如斯學生求學之精神自可想見將來學業之造詣亦可逆料是則數十百年後我國國民之現象亦可逆覩矣危矣哉危乎其危也 
然今之一般敎育家猶競競焉以提倡藝術敎育爲高尙以開辦大學爲能事至於義務敎育舍少數人之注視外他則漠不加喜戚於其心而家庭敎育之重要幾無人述及是何異於釜底抽薪欲其沸騰也難矣余不揣譾陋竭力以一陳之 
（二）本論 
家庭敎育之重要旣如右所述然則吾人欲知家庭敎育之大概將如何乎愚以爲家庭敎育之範圍甚大人自有生之始至氣散之後皆不能與家庭以脫離闗係旣不能與家庭脫離闗係則雖謂人之一生咸薰化於家庭敎育之中亦無不可茲以便於陳述起見大别可分爲三期一則兒童未入世時之家庭敎育即所謂胎敎是也二則兒童旣入世之後時之家庭敎育三則兒童旣入校後家庭問所施之補習敎育也至入校畢業後之家庭敎育已等烏有雖有亦無足輕重蓋木已成舟即欲訓練之亦無裨益也故家庭敎育之重心不在入校之後而在於未入校之前也 
[家庭瑣說] [  沈求己]  
　　家庭樂士也父子母女兄弟夫婦姊妹無一非骨肉之親融融洩洩實有無限天然之樂趣然我之意想雖如此而證諸事實乃不然我嘗留心觀察矣無論何人鮮有不自嘆其家庭之不良者且愈是大家而不良之點愈多是何故歟推原禍始則爲家長者實難辭其咎蓋羣衆之所以不滿意於其羣必有一害羣之馬爲之厲害馬去而羣衆自安家人之所以不滿意於其家必有一擾亂家庭之人爲之崇擾亂家庭之人去而家人自樂去之之責則在家長惟我之所謂去之者非殺之逐之之謂也家長之於家人非特無殺之逐之之理亦且無殺之逐之之權所謂去之者去其身中之疾即擾亂家庭之劣根性也何以去之則約束以禮義灌舒以敎育是尙 
目新說勃興以來改革家庭制度之聲浪洋溢於耳於是盲從之維新派則過甚其辭而高唱非孝之說獨斷之守舊派則固執己見而大肆狂詈之口實則一過一不及皆非折中之道鄙意以爲在此改革聲中所最足資我人之研究者爲婚姻制度蓋前此買賣式之婚姻實爲青年之大害大多數夫婦之不睦皆種因於此其次爲單級家庭制蓋此制如能實行果大足以减去家庭中無限之罪惡也至若廢除遺產承製制一說彼倡之者固未嘗無充足之理由而以家庭中之利害論亦大有廢除之必要何如社會不良故此事之實行乃大不易何也因社會上人心不古貪念太甚若果實行廢除遺產承襲制則子孫雖不得承襲祖宗之遺產而此遺產亦徒以飽假慈善家與劣紳惡官吏之貪囊而已但觀盜賣公地義塜等事非屢有聞見耶 
[家庭洗滌與整理衣服法（三）] [  智軒]  
　　（四）煑法 
　　普通漂清洗物至少用二三次清水但在河流少見處或久旱之時殊爲不便不得不用完善之法以補救則煑法其尙矣法取刷畢或擦畢之物分别各置鍋中燃火煑之倘祇有一鍋可先後以煑高不可混合共煑以避混濁也煑時用清潔之木棍掩壓浮起者不然恐難遍及煑物且視煑物之多寡定時間之遲速普通在半點或三刻之久乃取出榨乾祇須於清水中漂一次即潔凈矣如是較之不煑而徒用三四次漂者又有過也 
（五）洗滌處之整理 
洗滌之事至此告終應用各物仍宜歸置原處以備下次用時有所措手水跡污點亦須擦抺潔淨煑器洗盆倘係磁質可用肥皂及蘇打洗之如係木質用磚硝擦之然後以清水盪清其他坐櫈洗台亦必整理清潔秩序井然非特外觀雅美而下次使用亦較便利也 
（六）曬衣法 
曬衣之處必以空氣充足日光貫透微風可及之所爲宜一切曬具須無灰塵污點曬起之時能向風者最佳下衣服襯衣須曬在下處或傍面若在上處及中間則注意未榨乾之水滴下染於别物即混濁矣較大之物如被褥檯布等曬時易於着地故宜横懸以木軋軋之又不可在樹邊或墻邊以防大風吹起飄及樹墻而破裂并染污也有色及粗糙者須曬於日光足時之陰處洋裝硬領袖口及細小等物當防風吹落可以針或木軋軋之然後曬起又硬領袖口最易染塵須以蔴布或紗布蓋之倘懸於户内則免用此法如遇日光及風而急欲其乾者可於户内空處樹二桿距離以地步之大小爲凖一者樹直一者可使任意摇動桿之兩端以一繩懸之而將濕衣掛於上持一桿向前後摇動如作揖然而衣服遂亦高低自然再前面置一火爐如是則熱氣可達而無專注一處之弊即乾之速度亦較曬時爲快 
[家庭雜碎] [  鴟夷]  
　　笑是延年益壽的靈丹家裹一天中間一定要有大家放口葫蘆的大笑一回纔好若是靜俏俏地便成了祠堂和廟宇了 
衣服飲食住居是三權鼎立的飲食住居没有什麽時間的變化只有衣服却日新月異忙個不了西諺說（好時世裝者裁縫匠之玩物）我们細細想來確是無意識呢 
衣服窄小固然是不舒服但是埃着冷寗可生凍瘡决不肯把袖口脚管拉長一點子這是何苦呢 
我在前五年曾經做一篇諧文是（請創女冠議）希望大家把這個杭鐵頭表示改革一下因爲到了冬天儘有婦女们爲着（難看）兩個字不肯帶帽兒眞是可憐 
我最服膺我友張血花的話他對於許多新思想的人只有一句話回答說是（請從自己做去）這是克己的注解現今思想家的清血針 
[家庭小語] [  張顧]  
　　小家庭中添一襁褓物累也然當抑塞無聊之際忽聞一二咿啞學語之聲則亦牢愁爲釋油然動其愛赤之心由此一念世事方動矣 
人生而即具智識得知其父母提携捧護之勞者世無不孝之子女 
有以敎育作其女之嫁奩者其婿富矣 
坐對靜穆之妻每入百念俱忘之境 
[父子間的錢財（上）] [  張枕綠]  
程唏從辦事處回到家來照例走進書室除下手套將將一雙凍手凑近嘴邊連連呵了幾口熱氣脫去身上的厚呢大衣正要就坐門𢳄響處跟進一個聳肩抖腿的童子來很率直的說道（哥哥你剛纔回來麽） 
他的妻子獨坐在樓上正低頭對着伊的便便大腹出神聽得丈夫回來了要想起立下樓忽又聽得伊小叔說話的聲音就繼續坐着側耳聽着 
程唏轉身應道（弟弟你來此又作甚麽） 
那十四五歳的童子用力互伸他十指在兩袖中走近一步說道（哥哥你有所不知日子將近年底老家中的開銷眼前已見不能支持雖有父親赚來上月份的俸金三十多塊錢早已一揮而盡好比杯水車薪無補於事所以父親敎我來找你要你籌交一兩百塊錢我來找過你三次了碰着嫂子不說剛纔出去便說没有回來今天和你見面總算是巧） 
程唏略皺了皺眉心對那童子說道（我的進欵和日用開銷是暪不過父親的當一個銀行中的簿記員月薪赚到五十塊錢已算是很大的了再要增加也不能了除非升任他職簿記員又没有意外的進欵的開支呢别的不說單講今年的房錢也比去年漲了一半還有甚麽錢財可以積蓄起來年闗將近就是向人開口借錢錢没有到手反丢了臉這等社會上的困難情形亦没有閱歷過當也不知道咧） 
他的妻子隔着樓板細細聽了獨自點頭微笑有示同情的足尖輕輕點着樓板 
那童子接口說道（哥哥你的話自然是千眞萬確的但我還忘記了幾句話當我臨行之際父親特地喚我轉去告訴我說倘使你哥哥有法可想多少是好等到來年他可從他俸金中逐漸拔還免得累及你哥哥） 
程唏又沈吟了一回勉强說道（父親旣然如此說法我自當順從他恰巧有一筆三十元的欵子昨天我的朋友交我轉手我統暫移給父親一用罷弟弟你且坐下待我去取來）他說着隨即走上樓去 
他的妻子聽得樓梯聲響徐徐站起身來瞪着白眼問他道（你纔回到家中不轉旁的念頭却想來取錢麽你的錢在那裹呢） 
他陪笑說道（我原不願應允他爭奈父親窘况着實可憐做兒子的總該體諒他些像我二十二歳的人正大有作爲三十塊錢也算不得什麽一回事） 
伊哼了一聲道（算不得什麽一回事麽你巳忘掉了你去年没錢時的事麽一錢逼死英雄漢錢財是笑臉送去哭臉迎不回來的你按月有錢津貼你的父親也可算得巳盡人子之誼了像你的哥哥非但没有一個大錢給你的父親使用有時反要向你父親拿錢用咧你又有何說） 
[家庭須知] [  澹人]  
　　字畫一層本爲美觀之用以余所見與其粉飾輝煌徒然點綴不如從實際上着想庶濟於事凡屬中堂對聮横條屏幅等類或寫中外格言加以註釋或繪古今名人并略記其歷史顛末逐日觀瞻之下有發生良善思想未始非促進道德之一助也 
兒童裝飾品非徒以爲美觀且含有迷信作用如銀索片鎖之類大都所費不貲索鎖云者取牢牢繫縛之義欲使若子若女永免生離死别諸苦刼也余以爲迷信觀念固宜剷除而耗費金錢徒爲無益尤當力戒最好將置辦裝飾品之費儲蓄爲兒童敎養補助金爲人父母者盍留意焉 
 
 

Page 19

 
 
   
 
 

Page 20

 
 
   
 
 

Page 21

 
 
   
 
 

Page 22

 
 
（第一百十四期） 
星期增刊 
一週間國内外時事撮要 
[本國之部（默）]  
　　京津中行實行無限制兌現交行亦將完全恢復原狀此爲金融界之好消息至若中央財政則正在紛紛鬧窮若内務·若司法·若大理院·若陸軍·若參謀等部院皆有罷工之醖釀即主持財政之財部素稱富有之交部亦幾不能免此此外若國立各校經費前以全力爭得者今以無欵撥付而有不能開門之勢維持地面之軍餉向視爲最急要者今以不能照發而有質問算賬之說其窘態可見一般矣 
各省之鬧窮表面上雖不若中央之甚然爲督軍者藉口中央無欵則各自由行動盡力於搜括羅掘之法直隸則增加糧捐湖北欲徵百貨捐及加鹽稅等山東則以河工名義借外債江西則爲南潯鐵路續借日債而湖北且有京漢南段借欵之說此種捐稅與借債直欲吮盡人民之膏血并增子孫無窮之負擔而國權體面俱非所惜此則最可痛心者也 
至勞動界之生計則更日趨於困難隴海路之罷工風潮雖幸而已告平息然當此世界罷工風潮勃動之時又加以百物昻貴生活益艱苟不加以體恤此後保無有繼起者歟 
[世界問題（圖）]  
　　華盛頓會議開會三星期海軍問題以日本固持什七比例尙未有何解决消息遠東問題原則旣定續將個别提案逐次討論已提出者爲闗稅·外郵·治外法權·撤除駐兵問題均有條件的承受惟最要之山東問題有英美仲裁會外解决說二十一條要求延宕未提摘述大要如左 
上星期尾所傳英代表曲解羅德原則之說據稱係非正式發揮個人見解與英政府態度無闗法代表詰問吾代表資格一節吾國民代表來電報告非確故本星期所得消息未見生何波瀾 
自羅德四大原則通過以後遠東問題已入討論細則短兵相接之時機最先提出者爲闗稅自主問題自顧代表提議三步改革案後（見前週本刋）雖已交股員會審議而迄未見决議案二十五日施王兩代表提出之撤銷外郵與收回治外法權兩案經股員會審查後至二十八九日通過决議案外郵限一年内撤除中國郵政不變現狀仍由洋員襄辦外郵未撤時中國海闗將檢查外來郵件各國皆贊同日本獨游移諉稱須待東京政府訓令大約對南滿青島將有保留條件治外法權休會後三月内列國合組委員會調查中國法律司法狀况建議改良司法事宜一年内提出報告證明確實改良始可撤銷以上三條吾雖得微利而猶是虚惠不即實行者也二十九日吾代表團提出撤銷未有條約核許之外國機闗如駐兵鐵路警備隊·地方警察·電信交通機闗等日本對撤退外兵案表示意見四則（一）膠濟路警備隊俟中國編練警察後可撤（二）漢口安寗可以擔保時日本即撤駐漢軍隊（三）天津日兵俟時局安寗後可撤（四）中東路日兵與西比利亞軍隊同時撤回（五）南滿匪熾暫不撤兵吾代表團對此將有詳細答復截至月終此第四案尙在股員會討論中未有决議租借地勢力範圍諸難題在三十日以前未見提出山東問題延宕至今會外解决說極盛英美兩國擬居間仲裁其駐使已正式向我政府勸告聽彼仲裁以免衝突路透電十一月一日第一次會議山東問題華僑有示威運動 
海軍問題自二十五日以後仍在專家委員會審查中日本仍堅持主力艦噸位什七比例·保留巨艦陸奥號之要求形勢未有變動 
前星期抄（二十五日）哈定總統發表華會有繼續可能性之意見擬將華會變爲國際聮合會此後定期開會加入德國并可討論歐州問題各國　此俱　贊　惟法國對德國加入一層似尙懷疑 
[開放門户政策之解釋（通一）]  
　　華盛頓會議有人曲解開放門户主義此篇可以闗其謬說 
中外條約之涉及開放門户主義者不勝枚舉世人亦皆以其闗係　大而重視之然其詳盡之解釋則未嘗或聞也負責政治家之演辭及一般政府之公佈祇謂開放門户主義者即商業均等機會主義耳即著名學者論及遠東事件對於開放門户政策亦不敢作確切之界說間有談之者不誤會開放門户政策創始於海約翰即認以爲美國之對華政策不曰開放門户主義將使中國公開聽令各國人民享均等機會營商居住或謀他種企圖一任其便即曰中國對外貿易之門户當各國爭奪土地權利之時實嚴扃而未啓中國之門户自美國海約翰氏倡開放門户主義始得開放上述各說其對於開放門户政策所陳之意義固不可爲完全錯誤然固執一說而謂開放門户政策之解釋巳在乎此則不能也各家所述開放門户政策之意義甚多惟各國在華之利權與對華之闗係不同故其措辭立說亦復殊異於是開放門户政策之眞義益迷離惝恍而不可捉摸凡與中國有利權闗係之國莫不根據其所處之地位各作有利於其利權之解釋至其眞義則不暇亦不願顧及之矣若依眞義而行則各國之手足將受束缚定不得横行無忌以逞其欲矣故私人之即或知其眞義者亦爲國界所限往往不能切實解釋之此所以開放門户主義之解釋常在五里霧中也 
近數年來嘗聞人謂某國某國已破壞對華之開放門户政策某種方法若能實行即可維護該政策對於開放門户未曾有明瞭之解釋而昧然曰破壞曰維護頗似不經蓋破壞者維護者果爲何物也故論者曰若欲謀中國和平當亟爲開放門户政策定一切實之界說中外條約中提及之開放門户政策皆有太簡單太普通之病以致擁護者不能施其力而破壞者得以售其技破壞者並可按約文以文飾其過而擁護者則往往過甚其辭亦逸出眞意範圍之外雖然中外約文闗於開放門户之規定無論其措辭若何簡單普通然其不敢不涉及而爲歐美日本對華外交之中心則無疑也今試申述其義以待列國政府之欲擁護此政策者之固定焉 
夫開放門户政策之根本主義果何在乎其効力之範圍果何如乎爲商業的乎抑爲政治的乎吾人欲答上列疑問須將其已往之歷史略加追緒對其未來之發展預爲研究然在解釋之前先述何者爲非開放門户政策以資反證 
（一）開放門户政策英人倡之而英人叛之 
研究開放門户政策之時吾人第一須知今日之所謂開放門户政策倡之者非爲美國一八九八年九月二十日與一九○五年七月一日間美國國務卿海約翰氏所公佈之兩牒文非開放門户政策所由產生（牒文參觀本增刋第一百○三期開放門户主義之原始與○四期開放門户主義之進行）即開放門户一語亦非美產公法學家馬亞氏Ｊohn　Bassett　Moore嘗謂海約翰於一八九九年九月六日發通牒後人咸謂開放門户政策爲美國所倡實則此名辭此主義皆非與海約翰之牒文同時產生爲海約翰作傳之泰由Ｗilliam　r　oscoe　Thayer氏謂海氏並不首倡此語按諸事實一八九七與一八九八年間旅華英人已以開放門户一語習爲口頭禪當時之英商以爲苟欲繼續享有在華之經商利權當與他國人民有同等之商業權利與利便一八九八年秋倫敦商會聮合會派裴勒司福特Ｌord　Beresford來華調查中國經濟政治狀况裴氏見旅華英商一致主張謂開放門户或機會均等爲發展英國對華商務之唯一政策裴氏接到旅華英商團體之條陳說帖及决案無數莫不請其向政府陳述擁護同等待遇或均等機會政策之必要惟其時所謂同等待遇及均等機會等等巳以開放門户之新名辭代之矣廣州英商堅請裴氏向倫敦商會聮合會申明開放門户爲維持英商在中國南部商業極重要之政策厦門漢口上海天津牛莊福州及其他各埠之英商亦莫不一致請裴氏回國後說動英倫上下注意開放門户政策謂苟或受有阻碍其危險不可名狀而擁護此政策爲維持英國此後對華貿易極要之手段英國國會及遠東外交官員頗爲衆議所動國會中在辯論時屢提及之開放門户一語頓爲英國政界領袖如克松貝爾福薩利司伯萊諸貴族談論遠東或中國問題時之口頭禪矣其他政治家政府中人員亦相率習用之商人從而爲此主義力爭英倫日報中亦恒見此名辭是故此名詞自中國流行至英國終而盛行於美國美商擁護開放門户政策雅不弱於旅華英商且不僅願中國之門户開放並有以此政策推及於世界其他各地之决心焉美西和約亦列有開放門户一節美旣得菲列濱羣島宣稱美國願將菲列濱商務門户對世界貿易完全開放一八九九年二月二十三日英國裴勒司福特Ｌord　Charles　Beresford 
貴族道經美國美亞協會設宴欵接之席中美國萊特君Ｍr.Whielt.tw　reid謂開放門户政策爲扶植美國在菲列濱及中國商業最良之政策今美國對於菲島已决意實行此政策矣云云是可知當海約翰氏爲國務卿之前開放門户一語已通行於美國矣 
尤足令人注意者爲當英國朝野一致主張中國門户開放之時海約翰氏適爲美國駐英大使英國國會中之辯論日報中之論調諒皆爲其熟聞熟覩開放門户一語定已深印於其腦際其能維持各國在華均等待遇之功能諒亦早爲所喻一八九八年被召返國就國務卿職自羅德　華會美國代表　洛志 
將提倡此政策以維護美國對華之貿易然在其一八九九年九月六日所致各國之通牒中門户開放一語竟未移用斯亦奇矣 
更有一點令人注意者海約翰任國務卿職一年後始提倡此政策渠受職之期爲一八九八年九月二十日而此著名之通牒至一八九九年九月二日始流露於世考其遲延之原因有二今試先述其一當海約翰時美人仇視英國特甚顧海氏則謀假用英人之開放門户政策以扶植美國對華商業故頗費躊躇渠致福司脫Ｊohn　WＦoster氏書中有曰（人心固執若是何能有所作爲新聞界與政治家對英抱惡感有似中瘋之犬余今欲圖維護美國對華垂危之商業然恐願行之政策難逃服從英人之謗也）觀此數語可知其所以就職後一年始發通牒而於其第一次牒文中仍不用英人所創門户開放一辭之故矣美人願維護其對華貿易之熱度與他國同若開放門户政策能有實效即不襲其名固亦樂施其實也 
第二遲延之原因爲當時美國商界雖知發展美國對華商業微開放中國門户不爲功然並不取切實步驟以遂其願亦不督策其政府爲之指導英國裴勒司福特貴族覩此情狀嘗慨然曰（美人一致同聲謂開放門户爲美國增加對華貿易急需之政策但皆坐而言未見其有起而行者余屢聞美國人士謂中國破裂爲期已不遠然從未聞美國商會發表意見提倡開放門户政策以救中國而自維護其商業也美國商界頗注意於扶植未來之商業然執政者與一般普通人民大有聽中國事件自然發展之意人謂英國商會聮合會派遣代表赴華調查商務之舉或能引起美國商界對於未來中國之趣味余聞此語於心滋慰日本商界現在所持之態度大異於美美與日本雖皆知開放門户政策爲發展對華商業之惟一妙法惟日本已有實行此策之表示而美國方面尙未見有若何動靜以扶植其未來莫大之對華商業余嘗屢次主張英美兩國爲兩國共同利益起見當得一了解以發展未來之對華貿易美人雖頗韓余議然尙未有具體之辦法也）云云 
如上所述開放門户一辭非美所造即開放門户政策所含之主義亦非美所創當各國未曾縱情恣慾爭據中國土地之前對華咸得享均等待遇與機會中外通商條約中咸載有最惠國一欵使中國對於各國不得有所歧視其與歐洲各國美國巴西秘魯墨西哥日本高麗等皆訂有條約凡此諸國皆爲最惠國例如瑞典丹麥人民亦可享受英俄人民得諸中國闗於商務航運旅行居住之權利若日本自中政府得一權利美國即可援最惠國條例同享其利此等均等待遇條例所包含者實較海約翰第一牒文之範圍爲廣最惠國條件適用於有約各國而普及於中國全境海約翰牒文所指之均等待遇祗限於列强在華之租借地與勢力範圍之内可知一八九九年九月六日海約翰牒文中之開放門户政策實舊貨品而加以新商標耳開放門户之名詞爲新商標而其所含之主義則與鴉片戰爭之時相若故美國於一八九九年倡開放門户主義非倡新主義也惟藉之以維護老政策防止歐洲各國剥奪中國之土地或擴張其勢力範圍耳觀海約翰之通牒與各國之答書即可知換文各國初未嘗有恪守遵從之義務海氏牒文祗爲一種覺書警告各國謂均等待遇之習慣漸見消滅而擴張土地之舉動日形猛厲耳其去建設開放門户政策尙遠也中外商業闗係上黄金條例之所以見棄者非中國之失信破壞之也徒以各國相逼太甚使其無法遵守耳 
統觀上述知開放門户政策產自機會均等主義而創之者則爲英人即開放門户之名辭亦爲英製一八九八年十一月十六日英國旅華商人通過一决案要求英政府與對華有利益各國訂一契約以維持各加在華商業機會之均等此項决案遠在海約翰牒文發表之前海氏爲其所動乃發通牒勸說各國恪守開放門户政策夫英人首創開放門户政策而不能始終維持之此吾人不勝痛惜者也當十九世紀之末向以開放中國門户維持其主權完全爲口頭禪之英國領袖政治家竟爲利欲所動忽變初衷區劃利益範圍大有宰割中國之意當此擾攘紛爭之際開放門户政策幸得一新健將爲之大護法美國提倡此政策較諸初時之英國尤力開放門户政策之能不虞夭折者美國之功也 
（二）開放門户政策之正誤二解 
次述開放門户主義之意義首當研究者開放門户是否即中國公開之謂吾非謂開放門户主義無闗於中國之實行開放然揣測倡議者之本意定非謂開放門户主義即將中國全境經商等之門户對外無條件無區别的開放他然談國際政治者對此政策往往作若此之誤解實爲憾事蓋若果作若是解則開放門户政策云者不啻將中國完全置於外人勢力之下任其取求利用耳按諸事實開放門户爲各國在華所立之外交而帶經濟性質之政策並非使中國門户開放惟令各國在其因條約而與中國所訂利益範圍之内不得對於其他各國緊閉其門户致使彼等在此範圍之内不能經營合法之工商業故開放門户者即一國在其利益範圍之内藉其權力以擯拒他國之對待政策也 
我旣述開放門户政策之反面今試進而論其正義所謂開放門户政策者果以維持中國領土之完全爲主旨者乎換言之實行開放門户政策時保全中國領土之完全果爲必要手續乎察開放門户政策之精神觀其歷來所循施行之正軌保全中國領土爲實行開放門户政策必要唯一之手續建樹此政策者無他欲圖保全中國領土耳然對於此點政治家所持之議論極爲紛歧英之外交家與政容從此點反面爭辯謂開放門户即商埠開放開放商埠與中國之領土完全不相涉德可以取膠州俄可以據旅順若德俄之在該兩埠非對英封閉而公開於世界各國則德俄之是否自中國取得此兩地英國可不加追問干預之（語見一八九八年四月五日英國會辯論記錄Ｓir　William　Harconrt演說中）此爲二十餘年前英國政治家對於開放門户政策所持之見解　然當時英國旅華商人之意見適與　政治家相反一八九八年十二月二十二日福州英國商會通過一决案謂欲開放中國之門户使各國咸得通商非保全中國之領土不可云云海約翰之通牒闗於此層雖不若是其明瞭然保全中國領土爲實行開放門户之要義自可於言外得之也當時在華英商之志趣與海約翰之牒文頗爲世界輿論所贊同於是各國政客與外交家咸棄狹義之開放門户主義而遵行廣義者矣自茲以還日美及歐洲各國所訂有闗中國之條約若英美條約英日盟約法日條約俄日條約路德高平及藍辛石井合同等莫不以開放中國門户與保持領土完全相提並論開放門户政策之表面主旨爲使各國得均等之經商權而其眞正意義則爲防止各國侵佔中國之領土也中國之領土完全凡遵守開放門户政策者若美國等莫不注意之其重視中國之領土完全也非予中國以特惠欲使中國市塲對外公開人人得以顧臨之耳故保持中國之領土完全即所以維護各國之利權設中國蒙瓜分之禍各國所有租借地即爲永遠割讓地昔之租借者一變而爲主有者他國在其境内本有之經商權利即歸消滅於是開放門户政策亦隨之而廢矣高麗事件可爲殷鑑一九一○年前開放門户政策亦嘗見諸於高麗自併於日門户即閉除日人而外咸不得問津今滿洲若入日人掌握之中安知日本不將釐訂特别稅則以保護其身身之利益乎若法人據雲南爲己有其能不利用統治該省之權力不建樹經濟藩籬以自損其利權而予人以特惠乎須知中國自訂之稅則與或日或俄對於中國　　美治名將握手 
　　法國福煦聮帥爲華會代表赴美美國潘興大將親迎之於埠頭大西洋對岸名將握手亦一佳話 
　　某部所訂之稅則大有區别中國之稅則無論其高至若何程度而對於各國無有輕重之别中國之高稅率苟不利於美之對華商業則受損者不獨爲美蓋其他各國與之處於同等地位者皆受重稅之患也若中國一旦被列强宰割瓜分則各國將在所得地域之内惟使本國商人可以自由貿易釐定繁重之稅則以箝制他國之商人於是潔身自好若美國者其對華貿易將掃蕩無餘矣由是觀之維持中國之領土完全實爲擁護開放門户政策必要之手續也 
吾人對於欲圖實行開放門户政策必先保全中國領土一層旣得了解今試研究所謂勢力或利益範圍者是否與開放門户主義相容論者對於此點意見紛歧或謂二者絶不相容或謂利益或勢力範圍毫不與開放門户主義相侵斯芮恩博士二十年前所著之（世界政治）一書中（謂利益範圍政策未必與開放門户政策違反今（一九○○年）吾人若以列强之行動解釋其所公佈之宣言則其定利益範圍也無非欲保護其人民在此範圍内之生命與資產藉政治之勢力以謀經濟之發展耳故各國若在其利益範圍内維持機會均等一切立約口岸一律公開則中國防維其國家之權力雖分授各國然門户開放政策尙得施行無阻也） 
斯芮恩之著作素爲吾曹所服膺惟於此點則不敢贊同利益範圍與開放門户確相對峙不可兼包並含前者以建植商業或政治勢力爲務後者之主旨則爲掃除此項勢力一圖維持機會均等一謀利權獨享一國劃中國之某部爲其勢力範圍即所以摒除其他各國而自專其利也利益範圍旣定於是法人不能覬觎長江流域以侵英人之利益美人不能在滿洲與日人享均等機會矣觀二十年來中外間已往之事實一國在勢力範圍之内對於他國經濟上工業上祗有歧視而無門户開放之足言福建在日本利益範圍之内故美人欲代中國政府造一船塢而不能　浦鐵道何以須由英德合辦蓋因其北段入德大之利益範圍一而其　段入英人之利益範圍也英德之間猶恐有衝突乃劃開工程分段築之一九一○年美國國務卿諾克司氏倡公開滿洲鐵道之議然以其侵犯日俄之利益範圍卒不果行是則利益範圍與開放門户格格不相入者也舉彼棄此如有利益範圍在必無門户開放之可言無機會均等之足述故凡在華有利益範圍之國即爲抛棄開放門户機會均等主義者事實昭彰不容置辯 
雖然十九世紀末葉二十世紀初期之所謂開放門户政策觀一八九九年九月六日之海約翰通牒一若開放門户可與利益範圍相容者海約翰之主張謂在租借地及利益範圍之内營商機會當求均等是開放門户政策與利益範圍似可相容矣當時之主張開放門户者爲英人然英人一方面主張開放門户一方面要求租借地爭樹利益圈不遺餘力是開放門户與領土完全一若不相闗矣斯芮恩等爲當時環境所迷惑以海約翰之牒文附會英國之行動所見自小且當時論者以爲開放門户主義盡在海氏牒文之中於是該主義之範圍爲海氏牒文所限而各國亦以爲租借地與利益圈爲海氏所承認益行所無忌矣雖然今吾人所欲知者迺爲廣義之開放門户主義也 
吾人第一須知開放門户之精神爲機會均等然機會均等亦有廣狹之分或謂開放門户祗指各國利益範圍内之商業航運而言或謂該項主義可適用於各國在華之一切經濟企圖前者所見極狹其所謂開放門户也祇以海約翰之牒文爲根據除租借地或勢力圈内之商業航運稅則外機會均無所謂均等後者所見較廣以爲今日之開放門户政策不祇限於海約翰之條件而當適用於各國在華一切經濟企圖意見紛歧若是欲得門户開放政策確切正當之界說蓋難矣 
開放門户政策最簡單之解釋爲使各國在華對於一切合法之工商業有均等機會也與此相反者爲利權獨享政策例如一國要求建築一鐵路之特權此項要求實背開放門户政策譬如一鐵路督造者爲某國人則資本與工程師勢亦必爲某國供給該路遂爲其所壟斷若一路之優先權爲英美所得則自不得用德國之工程師與材料在此等支配之下旣無均等機會門户自不開放其間機會即或均等是爲各國間之授受非中國之門户開放也今之所謂門户開放者往往祇指中國對外普通商業稅則航運而言據此解釋則開放門户政策與土地不讓與他國條件借債問題及要求路礦特權等之合同絶不相涉各國得諸中國之種種特殊利益與讓與權皆不致因有門户開放政策而被廢棄矣 
門户開放政策與特殊利益讓與權等不相容顯而易見者也然二十年來爲中國患者乃列强襲開放門户之名而施利權獨專之實也其言曰每一讓與無論獨享與否皆經中政府之允許而得者中外商約中俱列有最惠國條件故中國不能加特惠於一國而置他國於不顧若一國得一特别讓與權則他國援最惠國條件以要求同樣之讓與各國之所謂開放門户者祗此而已苟作如是解是中國開放其門户使各國有均等機會以剥奪其土地主權矣樸資茅斯訂和時俄國維得伯爵Ｃount　Ser 
gins　Witte公然曰若一國在中國某區域内獲得特殊利權他國援例獲得同樣之利權則該國所得者不可目爲專利或詆其違背機會均等主義換言之維德氏之意以爲各國如能共同要求同樣之利權則開放門户政策亦不因之而毁棄· 
此種見解甚爲險惡充其極可以瓜分中國而有餘維德伯爵之言苟曰（凡一國在中國一定區域内獲得特殊利權時他國可在此區域内援例獲得同樣之利權）則其意志猶可與開放門户之眞義不相衝突然伯爵第一不申明所謂特殊利權者究屬何指政治的耶經濟的耶抑祗商業的耶第二不申明其在此一定區域内是否不阻止他國獲得同樣之利權一言以蔽之以開放門户政策曲解爲使各國有均等機會以侵剥中國任何一部之政治經濟或商業利權則萬不可也 
開放門户政策不能如此解釋固明矣然若以廿餘年前海約翰氏之牒文爲根據承認特殊權利及利益範圍以門户開放祗限於普通之航運與稅則亦不可也今日中國之闗稅爲各國所協定一切進出口稅及過境稅對 
 
 

Page 23

 
 
於各國貨物無有高低之分·旣已一視同仁無須再行開放即在各國利益範圍及租借地内各國貨品之稅亦莫不一律蓋治理海闗者雖爲外人而掌其大權者仍爲中國政府也各國在其勢力範圍或租借地雖有防阻他國貨物銷行之意念然不能以中國之稅則抵制他人之物品故終不能施其歧視之技是昔日之開放門户政策對於闗稅一層已不成問題矣至於航運即以十九世紀之開放門户主義解釋之亦巳不能自圓其說除中國自有之少數航運路線外各國當自己貨物經過其所管理之路線時莫不予以特惠戰前凡德貨之經過山東鐵道者可儘先裝運享低廉之運費今日貨在南滿洲鐵道亦可享此權利一國對於他國貨物能上下其手以妨礙其銷行者因有特殊利益讓予權及利益範圍也在此等支配之下即狹義之開放門户主義亦不能行矣中國因特殊權利之讓予及利益範圍之區劃所喪失者固甚大然各國因歧視猜疑傾軋暗鬭而亦有大患將臨不可終日之勢故欲實行眞正之開放門户政策以保持世界永久之和平非先打破利益範圍掃除特殊利益不可 
綜上以觀可知開放門户政策非美產其主旨並不欲使中國完全開放聽令各有均等機會以剥奪其主權與土地吾今敢謂眞正之開放門户政策乃一經濟與外交政策曾經歐美日各國之公認其主旨爲保全中國之領土使各國在華有經營合法工商業之均等機會也 
[美使芮恩施廿一條要求秘錄（一）]  
　　一九一四年九月余自歐洲倦游歸華初次訪總統袁世凱氏總統語余曰日本將乘此屆大戰之機操縱中國矣此語也直可謂洞澈時局概括無遺同時華友數人皆來訪余以其所慮語余如海軍大將蔡廷幹曰第二滿洲其見端即在此矣抱侵略主義之日本一經佔有山東則必與其他歐洲國之佔有者大不相同 
當時華人無不深切注意日本之行動而日本之採取緊急行動適如時人所預料八月八日日本軍艦數艘出現於青島附近海面十日日本對英政府提議謂依英日盟約英國應即檄召日本採取共同行動無如英政府遲疑未即致檄十五日日本遽自對德遞出哀的美敦書事後始以其行動通知英政府先是駐京德國代表曾以膠州直接交還中國之意對外交部作非正式之談判顧日攻府尼之警告中政府謂直接移交萬萬不許中政府又曾鄭重考慮對德宣戰之政策日政府亦尼之八月二十日北京日使告中國外交部謂膠州事件不復與中政府闗涉中政府完全處於被動地位可耳日本對德哀的美敦書限於八月二十三日答復謂九月十五日以前德國應將膠州租借地全境移交日本政府以便將來交還中國云 
至九月杪日軍圍青島英國雖亦派兵一隊而爲日人抑置於不重要之地位九月二十九日中政府得一報告謂日政府藉口軍事上必要竟自滿佈軍隊於山東鐵道綫上於是而日本計畫底藴畢露蓋山東鐵道綫上德國從未駐兵且青島附近地方已爲日軍佔領則所謂軍事上必要者特一種託詞以行其强佔之實耳 
十月一日交通總長梁敦彦來訪謂對日人在魯之行動異常注意據彼所慮恐日本將以青島一帶之軍事行動爲舉事之動機徐圖挑起中國内地之騷亂便可藉口平亂多佔中國土地又自日本方面得一消息謂彼方軍閥以青島雖陷落猶未能饜其慾望其眞目的所在則將乘此在中國境内得一鞏固之政治上與軍事上立足地也梁氏又曰余得消息謂日人凖備縱使匪盜無賴與革命亂黨通同一氣造成大規模之暴動蓋此可爲藉口武力干涉之好資料也 
總統袁氏使人示意謂將一見余即於十月三日作非正式之訪謁迎入正殿左側之客室總統御褐色便衣初見余愉快異尋常笑語中雜以詼諧然不旋踵而憂形於色對余所語詞氣較梁氏之言尤爲嚴重其言曰余今自所得消息察之深信日本確有一種切實遠大之計畫利用歐洲之事變以樹立其控制中國之基礎今之佔據青島駐守鐵道以控制山東即此計畫之柱石也山東鐵道德人從未敢染指而日人竟自佔據之則其政策之底藴已完全揭露矣其結果必將使日本之武力深入於中國腹心而後巳 
袁總統繼請余轉請威爾遜總統與英政府磋商共同取締日人在魯之行動祗許其依照前對中政府所予之保以證佔領青島軍事上必要之行爲爲限余當即陳請國務院以袁總統此請轉陳威總統 
其後日本竟亟切實行其計畫通知中政府謂以有軍事上之必要决將用武力直接佔據鐵路不過行政權仍歸華人鐵路行車者須用日人 
十月二十日余設宴欵請亞洲船隊司令考爾斯Ｒear-A 
dnliral　William　Sheffield　Cowles列席者有内閣重要閣員及中國高級官吏多人其後二日内日本報紙皆稱考司令席間曾有演詞警告中國務須防維日本之侵略政策云云然在事實上考司令絶未發何演詞即在席終後亦未有何演說日本報紙之單憑理想揑造新聞此不過其一例耳居心安在不言可知蓋日本新聞記者不時製造新聞淆惑聽聞使人不疑其爲宣傳政策有時國家官吏竟亦有以傳布假新聞爲事者 
日使山座之後任日置益氏以夏令抵任渠曾充智利公使·一九一○年余曾遇之於智利任所共人幹練精明長交際才余得與之重遇於北京深感愉快初次會見談及美日闗係彼謂美國旣力阻日人不使殖居新大陸則日人如在亞洲大陸發展其行動與勢力美人當然不能反對之余鄭重聲明謂在美國之如意當然不能干涉日本企業合法的發展然對吾在中國經商百三十餘年之商民以及親睦之中國則不能無應盡之義務故凡不尊重美人權利之行動美國决不贊成之 
十一月五日日軍陷青島租借地與鐵道線上德人勢力完全破毁中政府即通知日本謂戰事旣巳停止從前許予日本在魯行使軍事行動之諾言應即取銷日本非徒不從且指此謂侮辱日本之舉即以此爲口實提出二十一條要求焉 
一九一五年一月十八日霹靂一聲東亞突生事變日使日置益夜間私訪袁世凱以神怪嚴重之顔色開始談判未提要求前堅囑嚴守秘密謂苟洩漏將有嚴重事故隨之發生嗣即口頭叙述意見力贊接受要求 
華人懼其將生奇變故亦力守秘密惟其闗係重大者决不能置若罔聞故重要之秘密談話均經記錄余初微聞其事即諄告華人謂此屆談話之問題旣與美國在華權利有密切闗係即當完全探覔其眞相蓋使本政府根據歷屆闗係中國獨立之條約合同可以行使保障利益必要之步驟也華人對余請求當然極表贊同此後余與中國内閣閣員外交人員之往來交際不獨限於正式訪問與宴會彼此交相探問談話每至深夜不已據余探悉當日日使之對袁總統秘密提出二十一條要求也亦曾雜以諷示之語曰中國民黨與日本政府以外有勢力有資財之人士交接頗密中國政府苟非表示一種對日親善之態度則日本政府恐不能取締其人民使母唆動中國之騷亂日置益續謂日本大部人民皆反對袁總統疑總統爲仇日人物行施遠交近攻之政策總統如能接受要求則日本全國人民深信總統爲親日人物日本政府并將力助袁政府與總統之政策矣在此凶惡之談話中袁總統默坐半晌不作一聲因刺激之深竟亦目瞠口呆最後僅答一語曰君不能望余許此讓與今晚君亦不能望余有何表示也（圓譯） 
[華盛頓會議問答四十七則]  
（葛錫祺） 
　　左列華盛頓會議問答四十七則見於美國新共和雜誌轉載於十一月下旬大坂朝日新聞美國人對於遠東問題及太平洋問題持何種意見觀此可以知其一斑 
（問）華盛頓會議果能做到軍備縮小乎（答）或能做到或不能做到蓋在未可知之列也軍備縮小爲會議目的之一然非爲會議之唯一目的 
（問）此外之目的爲何（答）在於掃除衝突之原因而此原因即存在於剌激軍備擴張之各國間也 
（問）必如何始能掃除衝突之原因乎（答）全賴乎各國咸希望達到理解及解决之地步而以光明正大的態度彼此協議 
（問）美國當與何國協議衝突之原因乎（答）先與日本次與範圍較狹之英國協議之 
（問）協議衝突之原因得無爲最危險之事乎得無有非惟不能融洽意見且反令意見衝突之虞乎得無有軍備不能縮小而反致障碍横生之虞乎（答）誠然誠然 
（問）然則果爲何故而協議此危險之問題乎爲何不將複雜可厭的議論一律廢除劈頭先議軍備縮小乎·（答）不先將其原因協議而决定之則所謂軍備縮小即使見諸實行亦僅爲一時的故也苟能以光明正大的態度討論衝突之原因而除去之則非惟可以撤廢軍備且可以杜絶武裝之途 
（問）軍備限制上所必需之親善政策爲何（答）會議首當努力於日美間不融洽之處 
（問）所以致日美間發生不融洽之懸案爲何（答）甚多第一規定外國政府對於中國之行動第二英日同盟第三中國將來之安定 
（問）美國政府現於中國領土内是否立於一個獨立政府的地位而行動乎（答）然美國與多數他國政府在中國享有治外法權外國郵務及闗稅决定之權利若中國對於外國品課以某種内地稅時便有提出抗議之權利（問）華盛頓會議席上提議此等權利之撤廢乎（答）不提議 
（問）然則美國將從何等外國人之特權解放中國乎（答）並非從全數外國人所有之一般的權利解放中國蓋僅從某種特殊的外國人所有之特殊的權利而解放之也 
（問）美國是否欲將其特殊的權利全數消滅之乎（答）决不如是例如香港則爲屬於英國之特殊權利也 
（問）最初在中國獲得特殊的權利者爲何人（答）英國人其地即香港也英國人藉此獲得之權利竟令此牛山濯濯之荒島成爲世界貿易之中心地 
（問）英國人在香港所獲得之權利果屬於何種（答）領土權也且爲最確實之領土權也換言之即所謂併呑也 
（問）英國以外之國家尙有併呑中國之領土者乎（答）一八五八年及一八五九年黑龍江以北烏蘇里以東併於俄一八八四年一八八五年及一八八六年安南及印度支那併於法一八八七年澳門併於葡一八九五年臺灣併於日而朝鮮旋亦併於日 
（問）歐洲人併呑或租借中國領土是否較日本人爲謙遜（答）就過去之例言之歐洲人並不謙遜 
（問）外國人特殊領土權之存續於中國者美國人是否欲提議撤回之（答）不提議 
（問）然則日本人在膠州灣因擊敗德國人面獲得之新特殊領土權美國人爲何與之爭論（答）美國加入參戰團援助協約國擊敗德國故對於處置取自德國之物自信有參議之權利故也美國在中國享有歷史的權利及利害故也 
（問）美國對於旅順口之租借及南滿鐵道之佔領曾向日本提出抗議乎（答）未之抗議 
（問）然則對於佔領德國鐵路（自膠州灣貫山東而西走者）何以加以攻謫（答）以日本在中國獲得領土權及鐵路權必致美國有一種不平匀的不利益發生故也 
（問）美國旣有不利益之發生則日本所得之利益果屬於何種乎（答）此即盡人而知之經濟的利益也 
（問）吾人是否欲置政策之基礎於經濟的利益之上乎（答）然英國以香港爲自由港對於外人一視同仁對於一切船舶一切貨物均取開放主義故吾人無須提出何等抗議而能忍受英國在中國之政治的權力若日本則不然其在滿洲待遇美國商人殊欠平等吾人在山東所受之待遇亦復如是是豈能默然忍受所以不能不反對其政治的權力也 
（問）就中國範圍以内言之對於日本之非難僅止此乎（答）質言之對於日本之各種非難蓋自一種特别感情而發生即日本在中國獲得之權利不問其爲行政權土地租借權鐵路借欵等等而欲悉數利用之以爲特殊的權利惟日本可以享受之故也 
（問）在中國實業界中首先發明此種特殊的利益者是否即爲日本人（答）否 
（問）然則爲何人（答）法國人一八八五年法國人游說中國政府使與法國人訂立合同凡中國南境建築鐵路之時其材料須向法國人購求云 
（問）對於此種特殊的利益美國提出抗議乎（答）無待於言吾人以爲此種特權最爲惡劣以其爲置基礎於地方上之特權也此即中國利益圈時代之發軔也 
（問）其次張利益圈之網者爲何人（答）其在滿洲者爲俄人其在山東者爲德人其在揚子江流域者爲英人（問）吾人是否立於防其侵略中國於未然之地位而責備日本乎（答）軍備限制會議議員苟能　美國人了解（自鴉片戰爭起至於利益圈劃定爲止凡外國人在中國所犯之重大搶刼咸非爲日本人所發見者）則日美間之敵愾心或當分外减輕 
（問）吾人是否主張撤廢一切之利益圈乎（答）只要求其在租借地及包有利益圈之中國本土内對於各國商人咸一視同仁開放門户而反對對於某國一國商人之特權 
（問）美國人支持菲列賓之門户開放乎（答）否對於日本亦不要求其開放朝鮮之門户對於法國亦不要求其開放印度支那之門户 
（問）然則爲何喧爭中國本土門户之開放（答）對於中國本土要求其開放門户蓋爲歷史上應該允許之一種國際政策故也 
（問）何故（答）根據於條約及根據於此外屢次交換之外交的文書 
（問）爲何專對於日本而責備之（答）中國之門户開放日本雖非首先破壞之者然信其多爲日本所破壞吾人蓋視日本爲美國之歷史的極東政策之破壞者 
（問）吾人恐怖日英同盟之成立得無較恐怖日本破壞中國之門户開放及其侵害中國共和國之獨立爲尤甚乎（答）吾人之所以恐怖日英同盟者在其利用同盟以庇護日本在中國之獨占的侵略政策故也原來日英同盟對於除去日美間衝突原因之助力較少而促進日美衝突原因之助力反多 
（問）吾人爲除去此衝突起見得用何種方法（答）以下所述方法倘能同時實行則日美間之衝突當能調和第一種對於日人不用誇張的之責備對於亞西亞洲正當且自然的之發展不加以自利的干涉且不威嚇其安全苟了解美國之取得拍路篤利壳島爲自然之要求則同時不能不了解日本之取得　太島亦爲正當之要求（問）此種了解得無甚爲困難乎（答）誠然但假令派遣軍艦將樺太奪來然軍艦離去而日本又復占領矣終覺勞而無功也與其爲此徒勞不如持冷靜態度凡在吾人支配以外概不染指之爲愈也 
（問）然則日本亦當稍稍謹慎自好乎（答）誠然誠然所謂方法中之第二種即在於此日本對於日坎移民問題宜加之謹慎不得固持我見其在中國之命令權實有左手持盾右手持矛之嫌尤不能不加慎焉對於中國宜竭力與以開發之機會同時應將旣獲得之國際商業上過度之特權及不公平之利益放棄之 
（問）吾人能否就此點游說日本使之帖然心服（答）日本侵略中國對於歷史的法律的旣承認之美國對東亞之機會均等政策任意干涉則軍備限制終成泡影此爲美國軍備限制贊成者所持之議論日本苟能明了則游說日本使之帖服亦非難事吾人决不妨礙日本之發展但欲要求日本自覺次之事實即日本蔑視美國正當之權利封閉中國之門户其經濟的損失實較大於尊重美國之正當權利開放中國之門户也 
（問）觀上所述得無有平和製造者反受了擾亂世界之嫌乎（答）决决不然對於他國談論達到平和之方法有何擾亂之嫌况吾人欲談論之方法他國外交文書上固早已承認爲十分正當矣 
（問）英國對於中國門户之開放是否與美國同一意見（答）就英國一般習慣言之英國人實爲世界中最喜開放門户者 
（問）然則美國在中國之正當活動英國果能贊成否乎（答）對於此項答辯以次之質問代之（容許英國在巴拿馬運河及其他美國鐵路港灣上之正當活動一事美國果能贊成否乎） 
（問）吾人對於外國旣熱心主張開放門户且欲始終堅持此主張則對於本國之門户開放亦應稍稍讓步乎（答）此則爲極重大之問題討論此問題未免逸出會議之範圍蓋會議僅受理太平洋上之海軍軍備問題及國際商業問題也故或能造成善因之機會或能造成惡果之機會也爲某種政治的目的單成爲一時回避的軍備之限制或將見會議無甚價值亦未可知欲使會議之結果足以信賴則無論如何不能不將日·英·美·三國間之闗係大加改善最近三十年間各國對於中國逞其不道德之慾望實爲今日三國間闗係日趨複雜紛糾之一原因也彼等互相組織逐次奪取中國之領土自然之富源及政治的獨立歐洲諸國首先掠奪現且持有贜品然而後起之元凶决惟日本日本籍同盟國英國之海軍力肆其毒牙而毫不謙遜此亦爲中國人所周知者會議民功之一途實在於改善日英美間之闗係而匡正其歷史的不道德且由會議之結果令日本對於太平洋沿岸之隣國成爲非如今日之危險可怕之國家（問）美國人能貢獻於會議之成功之方法如何（答）美國人對於日英及中國當保證彼等决不從事於掠奪中國並矢誓彼等所要求之處咸求同意决不以武力强制 
（問）美國人果出此乎（答）此則旣須視他國人之態度如何又須視美國人之態度如何耳若自中國之開放迄於太平洋問題之細目一切拘泥不化則會議或將失敗但若指導得當雖未能做到至善或亦能做到次善也但此又不能不喚起各國之輿論 
（問）然則美國處於今日將如何是好（答）當主張會議之公開及將會議結果公表之 
[戰後世界殖民地之變遷（霄）]  
　　（四）戰後殖民地處分之原則 
　　大戰後世界殖民地之變遷約有二類第一戰敗國之殖民地移轉於戰勝國第二戰敗國土地之一部（本非殖民地）割讓於戰勝國屬於第一類者如德屬之太平洋及斐洲諸殖民地產屬於第二類者如德國之萊因區域是 
殖民地之移轉於國際聮盟會者亦有一定原則名爲委任統治盟約第二十二條曰（向在某國統治權下之殖民地及領域因此次戰爭結果而脫離其隸屬其人民又未克自立者應特定原則以保持其福利并使此種原則成爲文明神聖尊重勿墜其實施之方則以此等人民之保育權委託於先進國此先進國必須於資力經騐及地理位置上足以擔此責任者此國民旣受委託即以代理聮盟會之名義行使職權稱爲委任統治） 
根據前項原則於是以德屬殖民地之大部分割於英法日三國爲委任统治地惟在單爭中自由割取者不在此限 
（五）斐洲德屬地之分割 
（甲）德屬東斐英於戰爭中旣派兵佔據德屬東斐又遺民政官吏治理其人民并改地名爲當加亦加領域（Ｔanganyika　Territory）設首邑於達勒斯薩倫（Ｄares-salaam）其統治權完全爲英人掌握惟於當加亦加湖（Lake　Tanganyika）北端劃出一小部爲比利時之委任統治地附屬於比屬康戈（Ｂelgian　Congo） 
其後英以建築凱浦開羅鐵道（Ｃapeto-Cairorailway） 
欲於當加亦加湖與烏干達（Ｕganda）間取一連絡路綫復向比利時索還其旣劃部分中之東邊一條 
（乙）土谷蘭Ｔogoland土谷蘭爲斐洲西部大西洋沿岸之德屬地介於英屬黄金海岸（Gold　Coast）與法屬達荷美（Ｄahomey）之間大戰開始後英法聮軍佔領其地其後雖由國際聮盟會委任該二國平分統治而其實際則西部歸并於英之黄金海岸而東部歸并於法之達荷美（法得較多約二分之一以上） 
（丙）喀麥隆Ｋamerun喀麥隆亦係斐洲西部大西洋沿岸之德屬地介於英屬尼日利亞（Ｎigeria）與法屬康戈（Ｃongo）之間大戰中亦爲英法聮軍佔領其後以大部分（约十分之九）爲法之委任統治地附屬於康戈政府之下小部分爲英之委任統治地附屬於尼日利亞政府之下 
（丁）德屬西南斐大戰初期英自南斐派兵據之遂得完全之委任統治權改其名爲英領西南斐 
由上觀之從前之斐洲德屬地戰後悉爲英法二國所有英所取得者德屬東斐及德屬西南斐之全部土谷蘭之半部弱與喀麥隆之極小部法所取得者土谷蘭之半部强及喀麥隆之十分之九 
（六）埈及之隸英 
英於埃及本有一部分之管理權大戰開始土耳其加入中歐同盟英遂於一九一四年十二月十八日宣布埃及爲英之保護國次日廢其舊王而立回敎主喀寗爾（Ｈussein　Kamil）爲埃及王一九一七年喀密爾薨其弟福德派紹（Ａhmed　Fand　Pasha）繼立此爲俄法美比塞希葡諸國承認者也 
英旣獲有埃及又得德屬東斐於是南自凱浦（Ｃapetown）北至尼羅河口聮貫一氣悉在其統治之下而其規劃多年之凱浦開羅鐵道始得完全置於自己領域之内爲斐洲大陸唯一之交通機闗 
埃及面積三十五英萬哩人口一千二百萬此外方所獲得之當加亦加面積八萬方哩人口八百萬德屬西南斐面積三十二萬二千方哩人口二十萬再加土谷蘭與喀麥隆之一部其於斐洲之所得誠爲不小也 
（七）小亞西亞之處分 
戰前土耳其之勢力遠及於埃及與小亞細亞迨戰爭開始埃及旣爲英所隸有小亞細亞亦遂爲列强所覬觎然其情形較爲複雜故爭執多時始得處置茲分地述之如下 
（甲）漢志國Hejaz漢志地濱紅海爲阿拉伯之一部然實操阿拉伯全部之政權大戰初起英國有保障漢志獨立之說至一九一六年六月五日今王Husein　ibnAl 
i即位果宣布獨立此不但使英國勢力支配漢志且及於一百二十萬方哩之阿拉伯全部也惟其中大半爲沙漠地人民亦不過游牧之輩耳 
（乙）巴勒斯坦Palestine在阿拉伯之北面積約四萬方哩爲歷史上之聖地英軍旣戰勝於此即歸其管轄（丙）美索不達米亞Mesopotamia在阿拉伯之東北適當提格里斯Tigris由弗萊德Euphrates兩河流域故地極膏腴面積十四萬三千二百五十方哩人口二百八十五萬大戰中英軍戰勝於此故要求其統治權 
（丁）叙里亞Syria在巴勒斯坦之北對土和約中承認爲獨立國而由最高會議之决定以其委任統治權授之法國但其現在境界已經縮小若就土耳其時代之叙里亞而言則而積有十萬方哩人口有三百萬之衆今不過其南方一部而巳 
由上觀之小亞細亞之處分亦英佔其利計自阿拉伯之紅海沿岸横跨沙漠以至美索不達米亞地方又亘巴勒斯坦而達於地中海之東端莫不爲英人所支配法所得者不過叙里亞之一部此外猶有亞細亞土耳其之殘部者介於地中海黑海達達納爾海峽之中間土壤膏腴且有良好海口爲小亞細亞之精華現由土希俄三方爭持將來鹿死誰手猶未可知也 
（八）結論 
各國於殖民地所行政策雖以扶助自治爲標榜而其擴張領土之野心實難隠諱蓋各謀其經濟物產商業運輸之發展野心之勃發勢難遏止茲將本年調查各國殖民地分布於各大洲之面積人口列表於下以告本篇之終（表中數字千位從略） 
　　英法荷比意葡西日美總計 
 
 

Page 24

 
 
   
 
