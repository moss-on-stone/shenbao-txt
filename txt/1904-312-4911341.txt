# 1904 - 312 - 4911341

 

Page 1

 
 
[皇朝政典類纂全書告成] [  圖書集成局啓]  
　　是書搜采官私諸書多至八百三十餘種延請江浙名士編纂時逾兩年計成書五百卷國政朝章燦焉華備以本局新鑄大號鉛字排印先成二百卷計訂四十八本己陸續發交與股諸君前因秋試赶印後三百卷於是全書告成共訂一百二十册實價洋銀二十八元購票諸君請於七月朔起至申報館繳票取書所有各外埠經售處請將二批股洋匯滬當卽照發不誤 
[湖廣總督張宮保奏結施南教案情形摺]  
　　奏爲湖北离南府教案業經獲犯懲辦議結撫卹謹將從前啓釁緣由並現在議結詳細情形恭摺具陳仰祈聖鑒事竊查本年六月間據代理施南府知府候補同知何錫章署恩施縣知縣王祐署施南協副將吳有貴等電禀稱本月初五日有法國天主堂主教德希聖往恩施縣沙子地遊覽帶同教士德希賢董明德並隨同遊歴之教民賈澄清等路經花背地方有福音教民向元新欲看德主教隨行教友賈澄清喝攔掌嘴彼此爭閙經向姓户首向光錫向德主教求情德主教令向元新於初六日在沙子地教友李家炳家備席八桌放鞭六萬服禮寢事初七日晨德主教正欲啓行其時觀看人衆賈澄清忽稱前所放鞭尚未足數勒令向姓將鞭補足沿途燃放以致激成衆怒紛紛喧嚷由向夑堂等糾衆將德主教德希聖教士德希賢董明德三人及教民賈澄清黄朝炳何登玉黄張氏等四人一並殺斃並放火燒搶李家炳蔡賢歉陳漢科等房屋旋卽撲滅各散臣得報後以事關交涉案情極重當卽電飭施南文武各官趕緊查明滋事殺人要犯按名緝獲勿令遠颺派委湖北試用道左元麟隨帶委員吕賢笙等馳往查辦並電催署施南府施紀雲迅速到任一面電飭宜昌鎭傳廷臣撥派勇營䟎程前往犯事地方分投彈壓保護一面遴派常備軍右翼第六營守備張紹緒督率所部馳赴施南駐紥以資鎭懾並另派長於緝捕之文武員弁分起前往查拿兇犯駐漢領事費亨祿亦委宜昌荷國教士田國慶偕左元麟同往施南辦理旋經現署恩施縣知縣王祐親往沙子地方驗明己死主教德希聖及教士教民等七具屍身妥爲分别棺殮嗣因遷延十日犯無弋獲當經電奏請將代理施南府何錫章署施南恊副將吳有貴摘去頂戴本任恩施縣知縣王鴻省暫行革職留緝在案維時由駐京法國公使吕班派令使館參贊賈沙納来鄂商辦此案旋卽馳赴宜昌臣當又派委熟悉洋務之候補知縣胡得立倍同前往相機維持一面札令荆宜施道余肇康親往宜昌會議辦理旋經試用道左　麟督同該署府施紀雲及恩施縣施南恊副將曁委員等分派兵役四路跴緝卽經午後拿獲首從各犯三十餘名分　研訊究出向夑堂向元新向爵臣王成宣　平山崔光照黄鏡亭黄玉階黄觀連黎登甲等十犯均係在場動手放火殺人之正犯並訊明首先動手殺傷主教德希聖者爲崔春生己經其父畏罪將其毒斃經該縣王祐親驗屬實又訊得加害同教德主教之犯爲黄鏡亭王成宣二名當有駐漢法領事派去之教土田國在傍聽審所供無異由署施南府知府施紀雲署恩施縣知縣王祐開具供摺具禀前来臣查核供詞均係在塲行兇正犯法無可貸當卽核明批飭將向夑堂向元新向爵臣黄平山崔光照黄玉階黄觀連黎登甲等八名在施南正法梟示崔春生一名亦卽戮屍梟示其王成宣黄鏡亭二名由該府縣派撥兵役於八月十八日押解到宜令卽當時正法梟示尚有僅供隨同滋事並未在場動手殺人之廖作述黄玉廷袁華山三名批令該府縣等另議辦理是行兇之犯均己伏罪主敎德希聖及教士德希賢董明德屍棺亦經施南府縣派人護送到宜交天主堂妥爲安置此摺未畢明日續登 
[本館接奉電音]  
　　昨晚十二點鐘時京師飛電傳来上諭五道敬謹譯登○十月初四日内閣抄奉上諭成都將軍著綽哈布調補清銳著補授荆州將軍欽此同日奉上諭兵部尚書著長庚補授欽此同日奉上諭都察院左都御史著毓頲補授未到任以前著溥良兼署欽此同日奉上諭現在天氣漸寒所有京師當差之八旗緑步各營官兵均著加恩賞給半月錢糧以示體恤欽此同日奉上諭現在天氣漸寒所有食餉之閒散宗室覺羅人等著加恩賞給一月錢糧其餉於恩賞錢糧外有加賞半月錢糧者著照例賞給以示體恤欽此 
[電傳宮門抄]  
　　昨晚十二點鐘時京師友人專電告知本館云十月初四日皇上召見軍機大臣及余虎恩沙木胡索特 
[俄援己到]  
　　華歴十月初三日日本東京来電云俄國新到沙河之援兵約計有兩大隊中除遣充外哨之外其大隊均駐紥於奉天一帶 
[設兵防俄]  
　　華歴十月初三日英京倫敦来電云刻下有俄羅斯兵艦一隊擬取道蘇彝士河開駛来東故彼處己先事防備河之兩岸均派兵駐守矣 
[代造戰艦]  
　　華歴十月初二日德京柏林来電云此間得法京巴黎信息據稱俄國曾以二百四十八兆弗郎克註合英金九百六十萬磅向法國某船廠訂造一海軍所用之兵艦 
[日舉外債]  
　　華歴十月初三日日本東京来電云日本所借洋債英金一千二百萬磅現此事己在英京倫敦議妥矣 
[旅順火患]  
　　華歴十月初三日日本東京来電云十月初一日旅順復遇大火共焚數小時之久始行熄滅 
[日軍歴攻旅順情形續前稿]  
　　西歴十月十四號我軍所發十徑口砲計有十三彈擊中松樹山之俄國砲臺十六號我中軍進攻二龍山東南之某砲臺及二龍山中腰之敵軍濠堡彼此酣戰良久兩處遂被我軍佔據并奪得戰砲一尊小徑口砲一尊機械砲二尊及其餘戰利品不可勝計二十四號是日我軍所發之砲頗猛旅順鎭市被火焚燬二十五號有雙烟囱三枝桅之敵艦兩艘被我海軍發砲擊沈二十六號我軍協同海軍用大徑砲轟擊松樹山二龍 
 
 

Page 2

 
 
山東雞冠山及此山迤北之敵砲臺計共發二百五十彈均能命中遂毁二龍山之砲臺一座松樹山一砲臺上之十五生的米突徑砲二尊及東雞冠山迤北一砲臺上之大砲一尊同時我軍分右翼之一隊進攻松樹山敵軍堡壘我中軍之一隊進攻二龍山迤南堡壘旋將兩處盡行佔據我兵士並無捐傷二十七號我軍復發砲猛擊當毁敵軍東雞冠山之砲車一架及二龍山松樹山兩處砲臺上之大砲共計七尊此外并擊壞敵之營寨等其數難以悉計此電甚長仍未譯畢 
[美舉總統]  
　　華歴十月初三日英京倫敦来電云美國民政廳己承認參將羅斯福復被舉爲總統蓋此次投票者己逾常數故各處均無異言即紐約克一省己達二十萬票較諸一千九百年麥金利被舉爲總統時其數更過之亦可見羅君之能深得民心矣 
[出使俄國大臣胡考求中國出口土貨公文]  
　　爲咨復事案准光緒三十年三月十四日貴部咨行奏請整頓土貨出口一摺並聲明由使臣考求中國質料程功較易者咨報等因查我國商人近頗究心於對外貿易然但從懋遷有無上著想未從保護利源上著想但從天生材料上著想未從人工製造上著想處此商戰世界不於利源製造上爭先著一人一家且難獲利更何能有裨大局論世界各大國文明進步彼英法德美四國確己由商業時代進造於工業時代我中國縱竭盡能力以扶牀學步之子而欲與騰踔奔馳者競夫人而知其必不勝也獨俄國則初由農業時代勉幾於商業時代其距工業時代尚蹚乎其後彼之悉畢利部富礦材而金石細工之品罕逢俄製悉畢利又富獸皮硝洗割配之法必賴英工推之學術用品家常用品苟稍精緻必来自外國求者應者動輙淺視己國產珍視外國產雖曰人情好異亦可見其國製造之未精矣俄境亞洲一帶民俗蠢悍紳宦不聚需品不多西境芬蘭波蘭一帶鄰近德國嗜好己偏於西歡南境高家索克雷木一帶鄰近中亞嗜好己沿於蒙古二者均非我中國發達地蓋中國商務易於發達地無如其腹地聖彼得堡及莫斯科新舊二都與畿耶甫最舊都細察此數處土著客宦各風尚與夫列肆所陳列待售者固以歐美製品爲最珍然亦不廢中國製品不至如倫敦巴黎市上鄙棄我製不得與彼製等類齊觀也則中國製品不敢望輸售於英法德美猶可望輸售於俄略舉數端切望我商人改良摹倣競出竟匠以暢銷士貨一曰茶華貨出口茶爲大宗華茶銷路俄爲大宗夫人知之註法人或終歳不茶英人上流社會嗜茶中下則否俄人嗜茶者多且無日不飲茶茶爲天生材料而焙製配裝仍賴人工我國於焙製未良屢遭詬病頗自覺悟註或謂水路運茶經過紅海茶味易變不如陸運之良非確論也俄茶固有来自恰克圖者然十之五六仍由水路来不過此等茶多出英商之手英商攙入印度茶不爲眞知茶味者所喜耳而於配裝之未良則未經有人提撕西俗飲茶正如我國飲食之議同爲婦職婦人好潔好麗中外同情華茶或箱或罐皆粗拙不堪入目不能引起人愉快心且一箱一罐分兩過多不適於售註俄人購茶多或一封度少或二分封度之一或四分封度之一不尚多購不尚久儲每封度約合華權十二兩市肆中不得不折散箱罐另以美麗花紋之紙或他料按其風俗所需分爲小包以待售註德國柏林有華人田阿喜設肆售茶每由華人親自折箱分包然戒不令西婦窺見恐一爲窺見惡此華人之不潔并惡及華茶也分包之時攙入印度等茶而茶味劣矣是不啻以上等華茶代他茶受惡名何如我國自行改裝亦按其適宜之分兩盛以美麗之彩匣加以愼固之封識表明爲中國運至之純粹華茶示經開折卽未經攙雜一年以後必羣奉爲珍品日本運俄之茶按英權一磅爲一包註磅與封度大致相同彩紙包裏錫紙嚴封一如西式茶味不如華而勝於印銷數逐歳增加正以合西人耳目也此文未畢明日續登 
[匪氛猖獗]  
　　廣州訪事人云前月某日廣州府屬花縣轄境長岡墟正值社會之期鄉人雲集突有匪徒百餘人僞稱營勇蜂擁而来一聲暗號分向各鋪恣情搜劫自十二點鐘起至兩點鐘止始携贓而逸瀕行之際勒令十餘人帮舁贜物行至芙蓉嶂山脚始釋之歸各匪遂回清逺而去聞此役匪徒己聚集數千人負嵎抗拒不早殲滅終爲地方之憂也 
[永嘉礦產]  
　　温州訪事人云永嘉縣所屬西溪孫坑地方有山塲十畝有奇向係孫姓之業近因是處產有錫礦被樵夫私行採挖因挽其族人孫琴西方伯之公子仲容主政禀准地方官招工開採一面聘請泰西礦師来甌勘騐 
[度地建局]  
　　揚州訪事人云省憲擬於江北揚州等處設立銀元官局與鈔票銅圓相輔而行並遴委秦觀察炳裕来揚詳細察勘觀察勘畢回省禀白情形省憲遂派人来揚擇定南門外隙地一方繪成圖樣回省呈遞傳聞開工之期卽在指顧間矣 
[書吏宜懲]  
　　蘇州訪事人云吳縣書吏金春林近以承辦貢貨旣己愆期復有香欵情事經縣主李紫璈大令查悉飭傳到案研訊之下即命管押一面飭差至大名頭巷將其住屋發封候查明實情再行核奪 
[越釐易委]  
　　紹興訪事人云越郡釐金收數甚旺兹大宗各貨雖經人包認捐欵而局中仍有餘利故仍稱爲優差刻屇總辦周笠漁太守志靖己值瓜代當奉藩憲翁方伯委宗予戴太守舜年承之乏太守現正辦理教案一俟了結卽可蒞越到差矣 
[淮北鹺務]  
　　揚州訪事人云客有從公路浦来揚者謂淮北每年額銷引鹽約二十九萬餘引近數年中皆銷不足額惟上年運銷甚暢居然溢額各大憲審度情形因於本年起將淮北銷數奏加五萬引諭商試辦不意今年銷路忽滯現届季秋本剛引鹽尚未銷竣運憲恩新甫都轉聞悉己迭派委員前往坐催說者謂目下如鹽河水未乾涸本剛額產或尚可搶運也 
[學費難籌]  
　　廣州訪事人云城北三元宮道士梁佩經等具禀督轅自願承繳學費五千金請免常年捐欵旋奉兩廣總督岑雲帥批示云粤秀山三元宮爲羽流著名道觀香火旣旺常業亦豐僅繳報効學費五千金而無常年捐助實不足以饜多士之望仰兩廣學務處轉諭核實認繳毋任違抗旣而巡警局勇丁忽蜂擁而往械擊二道士欲帶回局中道士不服爭辯良久卒被拘去不知其中有何變幻情形也又城西天后廟產業歳入三四千金爲是處紳商利藪近經士子具禀學務處請酌提學費當委孫大令士鼎會同南海縣委員劉大令思濂帶領書差人等馳往欲將廟產查封彼處經理人以此係街坊公產懇求豁免委員不允衆論紛紜必欲籌一抵制之法亦可見學費之難籌矣 
[賢令勸學]  
　　揚州訪事人云各處設立學堂中西並習原爲造就人材起見奈入其中者往往流爲詖邪以致束身自好者流或竟因噎廢食江甘兩邑宰聞之因特會銜出示諄諄剴勸並申明現在學額漸减學堂取額日增學堂實爲士人進身之堦允宜多設以資教育殷實之户力能自設者固妙不能獨設醵資公設亦無不可總期多多益善俾城鄉皆可就近肄習等語示後並抄粘江蘇巡巡端午橋中丞頒發中小學堂課業章程曉示周知俾中小學堂所習以歸一致是亦賢令尹循循勸學之意也 
[八閩瑣紀]  
　　福州訪事人云將軍崇佑帥署督篆時擬將城内外各保甲分局一律裁去只留兩總局以管轄地方所有巡兵統領一差 
 
 

Page 3

 
 
擬札委何參將祥麟充當嗣因新督憲魏午帥来閩軍憲以此事須由新督主政故委札迄今尚未下也○南臺警務局書辦陳姓前因在某娼家與龜奴一言不合遽起爭鋒有某狎客出而不平竟出利刃將陳連刺二處血如泉湧卽時仆地旋經局勇扶之而回局員王司馬查悉情形以陳不安本分先行革退一面飭差往拘某龜奴則早己聞風潛避矣○南臺上渡釐卡專爲徵收木植釐金而設委員潘和菴司馬現因收數毫無起色當卽禀求銷差藩司周子迪方伯己准如所請另委他員接辦矣○閩省入秋以来雨澤稀少薪柴一項昂貴異常惟米價頗賤上白米每石只須洋蚨四元四五角 
[羊城仙蹟]  
　　廣州訪事人云前者譚孝廉鶚英控善後局提調陳省三太守辦理惠泰公司營私舞弊等情迭經大憲委員會同南海縣某大令一再推鞫迄難定讞聞某日提訊時委員某君將惠泰公司部據給閱譚稱聞朱觀察来電謂此部據係屬僞造如朱觀察回粤或以爲眞願甘治罪大約此案須待覆訊明確方可斷結也○上月某日陸豐縣屬腮洲洋面颶風人作波濤洶湧時有英國輪船名亞路金孖道出其間被浪擊沈封家姨之惡眞駭人聽聞哉○前者法國商船檳榔艇行經雷州洋面突遇匪衆大遭槍劫事後己禀由法員照會雷瓊道并移請督轅飭濁查緝未知能破獲否也 
[鄂渚晴漪]  
　　武昌訪事人云方言學堂招考新生報名者頗衆因學務處事務冗繁久未示期考試日前忽有多人擁至學務處聲稱由外州縣来省投考學堂久己報名未經考試以致資斧告罄不能再事耽延請卽考試分别去留俾歸鄉里云云學務處委員因卽出示卽日考試次晨揭曉僅取四十餘名○漢口鼎記綢縀號開設有年貿易頗盛近忽因周轉不靈竟於上月某日之晚潛行倒閉店主逃避無蹤次晨由地方官派差將存貨逐一點騐房屋照例發封○上月下旬漢口失愼之事日有數起各處水龍往来馳驟忙迫異常祝融氏亦可謂惡作劇矣 
[甌海波紋]  
　　温州訪事人云雪山寺某羽士素饒於貲上月二十三夜忽有盜匪八人手持槍械擁入行刧有某道童踰牆逸出大聲呼救附近居民數十人聞聲齊集盜始倉皇遁去檢點失贓僅失去洋銀四十元○温郡近有一種時症一經傳染猝然暴亡如上月二十五日南門山前某屠户之子二十六日西郭某甲八字橋某乙二十七日信和街某丙之婦均患此症而亡身世蜉蝣朝不保暮此情彷彿以之○四鄉晚禾登塲頗稱豐稔現在上白米每斗三百文左右彼數米而炊者不禁喜逐顏開矣○上月二十三晚十點鐘南禪橋某姓家被人縱火致兆焚如幸覺察尚早隨卽樸滅二十四夜魚更三躍後東門外行前街某雜貨店又不戒於火幸即灌救不致延及比鄰誠幸事哉 
[上海官塲紀事]  
　　翰林院庶吉士章一山庶章梫翰林院編修袁樹五太史嘉榖林次煌太史世燾飛划營統領孫紹襄軍門金彪安徽候補道許九香觀察鼎霖寶山縣知縣王緯辰大令得庚候補知縣周振公明府南昨日均至縣署拜會○省憲札委候補知縣陳晴孫明府昌基赴松屬查視海塘工程明府奉委後於昨日抵滬卽詣縣署拜會 
[電請接收俄艦]  
　　日前山東登萊青道何觀察電致蘇松太道憲袁觀察云前奉外務部電俄使稱俄艦在烟弁兵轉送上海安置等因頃奉外務部急電俄艦員兵準乘德船赴滬卽發護照派員護送並電滬接洽等因除給照派陳令兆琛同乘阜利輪船卽日前往並備咨達外計船主一員弁一員兵四十二名乞預知俄總領事候船抵滬會同接收電復昇敬 
[請查俄員]  
　　日前山東海關道何觀察委員挈同俄國水師員弁乘阜利輪船来滬及抵吳淞將一應郵件起交德公司船後再行進口現查各員弁中忽缺一司令官恐於起交郵件時己私過公司船回國昨聞己由海關函致蘇松太兵備道袁海觀觀察照會俄國領事查追矣 
[意皇壽誕]  
　　今日爲意大利國皇帝壽誕蘇松太兵備道袁海觀觀察查照向章定於午前十一點鐘時率同上海縣汪瑶庭大令英美等國租界公廨讞員黄耀宿司馬法界讞員陳楚生大令赴意國駐滬總領事署祝賀以敦睦誼而伸敬忱 
[請設商會禀稿]  
　　職商孫文鑫周廷弼劉樹森等禀爲集合同志設立商學會禀請立案事竊商等伏讀欽定勸辦商會簡明章程通下聯衆志仰見朝廷振興實業力圖富强之至意上海爲通商大埠舊有商業會議公所己遵大部定章改爲商務總會惟是總會之設爲各帮各業集合而成事體繁重其於商學或未暇專事研求商等竊惟實業之興非可空言物產盈虚之故供求相劑之理非研究無以悉其藴非調查無以得其詳非集合同志交換智識無以爲調查研究之地西國商人出自學校卽非事門亦具有普通智識商等從事經營多歴年所思不出位未嘗無一二實騐堪資考證但情以渙而不通斯識以狹而不廣用是集合同志設立商學會籌集會資舉定會董討論講貫逐事研究期於開通商智擴張貿易或者於朝廷振興實業之意不無裨益所有會中組織方法備載章程謹繕列清摺呈請大部堂憲鑒核批准立案咨行地方官妥爲保護無任歡欣鼓舞翹企待命之至 
[捕頭解縣]  
　　馬路工程局水巡捕頭目陳向榮兼充上海縣署捕役糾黨招摇殊不安分邇經江蘇巡撫端午帥訪悉札飭蘇松太兵備道袁海觀觀察查拿一干人究辦觀察轉飭上海縣汪瑶庭大令派差將陳拘獲收入待質所旣而觀察傳馬路工程局總辦翁子文太守到轅諭令迅將捕頭胡瑞龍送縣歸案訊辦太守因命十六鋪地甲裘鎭到局將胡嚴加看守至昨日午後四點鐘時始備函移送至縣請大令訊明情節再行押解省垣擬辦 
[拘回小輪]  
　　著名惡棍范高頭逃匿崇明前經中西包探往拿未獲祇將其坐船二艘及同黨四人帶回解經英美租界公廨讞員黄耀宿司馬訊明收押船則看守在案兹悉范尚有小輪船一艘停泊老白渡昨日午後經司馬派差協同中西各探將小輪船帶回以便歸案訊辦 
[局員展假]  
　　馬路工程局總辦翁子文太守近日偶沾清恙特遣家丁赴蘇松太兵備道轅禀請袁海觀觀察給假兩天昨日假期己滿病仍未痊因禀請展假三天以資調攝 
[冬防設局]  
　　上海縣開辦冬防己誌前報兹悉中局設在火神廟南局設在三官堂北局設在沉香閣東局設在岳王廟西局設在關帝廟 
[作僞宜懲]  
　　徐阿二冐乾泰萬生等牌號私造銅質僞銀首飾携往馬霍路仁源當鋪質錢被鋪夥察出破綻扭交包探徐阿華帶入捕房捕頭著候查明實情然後解送英美等國租界公廨禀請讞員黄耀宿司馬訊究 
[飭查烟館]  
　　保甲總巡朱森庭明府查悉本城内外烟館林立現屇開辦冬防巡緝尤宜嚴密爰諭各鋪地甲迅將各烟館招牌名姓造册呈報以憑查核 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漢臯瑣志]  
　　漢口訪事人云湖北勸業場現己改爲圖書儀器館經理其事者爲張湘東大令凡學堂應用一切物件　不詳備往購者一律平價出售至勸業塲另行擇地起造己於日昨由張君虎臣恊戎等督工與建矣○署理湖北撫中衡姚參戎奉調赴蘇聽候蘇撫端午帥差遣所遺撫中衡一缺業由上憲札委羅參戎珍材署理矣○本月二十四夜三點鐘時漢口鮑家巷上首河街阜康廣貨號不戒於火致兆焚如雖經各小龍設法救息而房屋若干間己盡付楚人一炬至天將破曉忽又間警鑼亂鳴詢之路人知熊家巷正街某鐵鋪又遭回祿全家被燬外餘未殃及尚稱幸事○近年漢上各商家屢有與外人交涉之事律師賀力克君有鑒及此遂於前日蒞漢以開風氣之先文案一廣係夏口廳繙譯趙君晝常充之 
[黄山寒黛]  
　　安慶訪事人云前者涇縣某紳家被盜搶劫并有强姦婦女等情當經縣主某大令派練勇拿獲盜匪十四名訊明解省旋經撫憲誠果泉中丞提勘十三犯均己直認不諱惟一犯陡然翻供中丞大加駁斥交發審局從嚴研究再行核奪○本年九月皖省應解新約賠欵銀八萬兩己由藩憲某方伯發出易給匯費四十兩交某商號解赴江海關收兌○安慶下游三十里轉角處地名馬家窩一帶江岸近忽塌去二十餘丈幸彼處房屋尚少時在夜間人口尚無傷損 
[細故輕生]  
　　前晚法大馬路恊源祥南貨店學徒某甲不知因何與同事某乙口角遂萌短見吞服鴉片烟膏迨店中人查知立卽送往仁濟醫院求救無如受毒己深旋即斃命當將死身舁至四明公所曠地暫放時店中執事己返寗波遂發電催令来滬以便與屍屬商議然後備棺成殮 
[上海縣署瑣案]  
　　前充新閘地保徐子良金梅亭私將寡婦沈周氏家祖傳田地代報升科復聳周氏將升科單贖回周氏交銀一千兩徐金二保收銀後給以無用廢單兩紙周氏情知被騙挈同其媳投縣呈控並將廢單黏呈汪瑶庭大令立提徐金二地保到案前晚訊究徐金二人互相推諉大令判金交保徐收押候再訊辦○浦東總巡局前解收贜案内之山桂生到縣曾經汪大令訊飭交保前晚大令復訊山桂生竟避匿不到訊之竊賊顧富林及小松江二犯供稱均在浦灘當小工前曾在大阪公司馬頭竊得木陳兩次均賣與生泰南貨店山桂生山銀海父子得洋銀十四角又有阿三者亦將竊物售於該店質之山銀海供稱有己退地保楊顯華屢詐不遂賄囑竊賊誣攀小的與父收贜求鑒大令判山銀海責二百板與顧富林一併收押小松江及楊交保候訊 
[英美等國租界公堂瑣案]  
　　集成紗廠被小工丁堯卿丁惠卿串竊棉花百斤價值洋銀二十四元報由包探陳金標拘獲送案請懲票成廠執事遣巡丁頭目某甲投案聲訴前情二丁同供此項棉花係在地上陸續拾得並非行竊讞員黄耀宿司馬商之美副領事白保羅君判各罰洋銀十元二丁無力措繳遂改押捕房十日○朱虞氏投案禀稱前日小婦人在門前洗衣旁立一三歳女孩忽失所在正在我尋之際適同居之高小寳行經正豐街見沈恒福抱女而過上前查問形狀慌張因卽拘獲後偕小婦人送入捕房今己由包探竇如海解案請爲究懲司馬判責三百板管押三月○水巡捕頭解沈桂發及船户陸巧妹陸東妹至案禀稱前日派捕出巡見陸等船中所載豆餅黄豆来歴不明爰將船扣留今連沈一併解請訊究司馬問沈曰此貨從何而来沈稱此餅共有五十擔豆五擔係由崇明裝来四十擔己裝赴潭子地方今將十擔送至南市董家渡交卸司馬著將沈等押候查明定於禮拜六覆訊核辦○和豐廠洋人送竊取銅屑之顧阿大及形跡可疑之金生發至案請究顧不認行竊管門印捕投案禀稱贓在顧身畔搜出何得妄圖抵賴司馬著將顧枷號三日金無干省釋○顧阿六控蔡初扣冐取衣服等情昨日解案請訊蔡供詞含混司馬判責二百板著將民取衣服歸還○田阿定投案禀稱前日許應發向小的强借洋銀十元不遂所求被將對時表一枚攫去請爲訊究許不認攫表司馬以許無端索詐判責二百板管押三月 
[英美等國租界公廨晚堂瑣案]  
　　前者寡婦魏李氏控繅絲女子阿香誘匿童養媳阿鳳等情讞員黄耀宿司馬訊得阿香供稱阿鳳實爲李阿烏卽阿和所拐因將阿和提到前晚升堂研訊阿和供阿鳳前次逃逸曾經小的帮同尋獲此次逃往何處實未知情司馬著與阿香對質阿香供語支吾司馬謂阿和曰阿香前供阿鳳爲爾藏匿义袋角勒索洋銀三十元取贖今敢在此狡賴乎著爾速將阿鳳交案違干重懲阿和請交保寛限自當帮同找尋司馬著具結交保子限兩禮拜將阿鳳交案○鄉人蔡坤周偕螟蛉子蔡劉福控蔡立周掯贖田單等情前晚司馬提訊蔡坤周供當同治八年曾將蔡榮生户名則由三畝之方單二紙冋蔡立周之父抵借錢二十千文今己三次備價往贖立周置之不理叩求究追蔡立周供所有蔡榮生户名田單二帋係屬祖遺小的與胞弟亦周各得其半自行耕種己閱三十八年從未聞有抵押情事今坤周覬覦此田妄圖攘奪尚求明察司馬間坤周曰爾將田抵押有何憑據坤周供據在立周處詰之立周則供田係祖傳並無憑據司馬以兩造供詞各執碍難判斷著自向族長清理如不能理清邀同来案聽候核辦○前者僑居新閘之鍾姓家被婢女小紅竊取金銀首飾衣服潛逃至川沙廳境繼包探查獲解由司馬訊供在案前晚有害益齋者投案禀稱商人在鍾姓家司帳前次小主人鍾玉田侍太夫人至杭州滬寓之事倩親戚代爲照管致爲小紅行竊各物今小主人回滬查檢所失前由捕房起獲者尚不及半特倩商人来案陳明求再究追並將小紅領回司馬詰之小紅則稱所取之物均己起案所少者係被二小姐質書小女子曾見質采數十紙至欲領回恐被販售心實不願堅請發堂擇配司馬著吉轉告主人間明再核小紅仍還押棲流所 
[法租界捕房紀事]  
　　昨日偷兒祝小六在菜市街行竊庖人某甲所帶制錢二百文適爲包探所見因卽拘入捕房捕頭以祝甫經釋出怙惡不悛命押候解送公堂禀請讞員陳楚生大令訊究○積竊吳福榮至某作場行竊木料經包探連贜查獲送入捕房捕頭著押候解送公堂禀請究辦○積竊陳阿毛前經大令訊責判發改過所收禁二月現己期滿由局派人送囘捕房捕頭命押候解送公堂禀請核示 
[美租界捕房紀事]  
　　昨日寗堃人李教榮投捕房訴稱前日午前十點鐘時有一面如　　之西人某甲乘馬車而至出金磅一枚兌換洋銀致被乘間竊去香港鈔票洋銀二十五元比及察知甲己加鞭馳去頃在蓬路菜市見甲至某肉店購物認出原贓正欲鳴捕又被逃逸請爲查緝捕頭允之○前月間蔡陳氏至北河南路蔣裘氏家誘拐年止十歳之童養媳錫珍售與寶山縣屬江灣鎭某姓家當經蔣裘氏投報捕房派探查緝在安昨日包探倪順泉將蔡陳氏查獲帶入捕房捕頭令押候解送公堂禀請讞員黄耀宿司馬懲辦○昨日午後世和洋行用馬車載煤炭至某處行經西華德路漫不經心致將蔡洪壽所拉小車撞翻車上載酒六壜悉數擊碎蔡忿甚遂將馬夫某甲扭入捕房捕頭令蔡自向世和洋行索賠揮之使去 
 
 

Page 10

 
 
[上海萬國紅十字會捐欵八月初一至二十九日第七批清單]  
　　初一日申報館憶振所經募七月初一至三十日捐欵英洋七百七十九元龍洋九十元票元十兩六錢四百文永豐莊交来漢口求是子九八規元一百兩林陸氏求病痊完　龍洋十五元極瑞官因病愈龍洋三元滊陽　代一移助夥友英洋二元四角○初二日雨江無名氏英洋二十元啓臣堂閔爲合家平安英洋五元○初三日崇餘莊交來守記餘記英洋十元公局英洋八元益記英洋五元勤記各英洋三元　記愼記各英洋二元○初六日代理檳榔嶼等處副領事福建試用同知梁廷芳捐助英銀五百元又代募謝榮光英銀五百元張萬青張鼎新張華龍張現龍四户各英銀二百元張兆龍英銀四十一元張覲龍英銀四十元劉亨合英銀三十元新和隆盧輝江干慷慨林烏番干運爲鄭森合六户各英銀二十元存心于英銀十六元姚招合曾招合盧就興葉木合四户各英銀十元梁官增熊合興濟雲梅梁煥合鄭紫濱李喜合鄧提合張御山陳水合鐘繼孚十户各英銀五元葉克明樂詩合陳文實黄招隣李竹合五户各英銀二元梁仲明學福義各英銀一元以上三十七户共英銀二千一百四十九元合来元一千六百二十一兩零八分出使比國大臣楊捐助庫平銀二百兩合元二百十九兩二錢又代募駐比便署參　銜隨　值隸試用府正堂沈瑞麟洋十六元駐北使署　員顧　書駐比使署幡繹官隨員徐家庠各洋十元駐比使署繙譯官劉錫昌駐比隨員勞毓慶符洋八元駐比隨員陳漳洋四元　竹保八十老　　年益壽補過子求伯父慈躬康健福　　長各英洋二十元高郁賢香港洋一元○初七日章存德堂龍洋一百元商務總會　来吳子猷英洋三十元吳季穆英洋十元安平居大四額中各助英洋二十元黄敬之英洋十元○初八日陳瑞文英洋五十元湖北龍洋十三元各省爛洋十二元文光子登求病速痊英洋十元昇茂載銅洋三元○初九日庫倫辦事大臣德麟京平足紋二百兩署河南懷慶府正堂　鎭南前河南懷慶府正堂李光琳調署山東陽信縣正堂繆潤絞三户各京平足紋一百四以上四户共五户兩合元五百十兩零五錢六分○初十日江西吉南贑寗道台江　昌贑州府正堂查恩綏贑縣正堂張學培自助並代募英洋一千三百零六元沈和甫英洋一百元安徽鳳頴六泗道台張成　經募第二批英洋六十元川沙廳正堂陳英洋五十元祁師曾英洋十一元龍洋九元求安氏英洋五元○十一日海州　學鄭　助海州本城學堂膏奬洋四十元副堂張募板捕敦善學堂花紅洋四十三元朱善士英洋一元○十二日安徽巡撫部院調募助第二批英洋二千元時報館經募第一批八月十二止英洋二百五十四元仁德堂李平梅山館手恙各英洋一百元嘉興隱桃源龍洋二十元鄞筱園先生交来浮萍生移助亡室五旬　　　懺暫紋十兩一錢二分批尼　元十兩零八錢二分六厘中州桷鴻居士銀錠二枚魚十兩批見規元十兩零一錢六分三厘宜興北門戴接三因姪女病愈求合家平安崔嚴氏求女巧姑病速愈各洋十元無名氏英洋五元○十四日廣東　台程英洋五百元漢口裕和祥友患病子規元一百兩○十五日通州蒲興名無氏英洋二百元瀚字第十號同人英洋五十一元　字第十二號胡擺濡英洋三十元英洋二十元○十九山洪次雲龍洋四元○二十日潢濱袁領事交来曾卓軒鄭購初　輝堂順和棧四户各規元一百四十四兩　星舫規元一百零八兩　生和盧愫生永義和　裕號大德堂怕興和新南盛廣萬泰東安隆鮑芳昭東同泰招相記十二户各規元七十二兩陳舜樞東盛隆德隆號廣勝隆萬福號泰来號李宗漢楊符三昌和泰鄭岐川錦彰號曾鄭氏陳煒十三户各規元三十六兩同源泰萬泰莊東昌店新泰莊萬　隆昌記號廣萬榮廣榮安永泰隆馮紫珊新民叢報社明安號同義昌同順利長隆號成昌樓復興昌鮑揚招十八户各規元二十一兩六錢曾梅田林紫垣盧頴衡鄭鐸　曾　臣譚伯笙容伯楚　兆南黄焯民汪銘彰同生永和廣福源兩益曾贊魁鄭炳森　　成郭五詩宜生號同發號郭外峯二十一户各規元十四兩四錢聘珍樓規元十兩零八錢採芝堂　生泰卓琼波曾潘氏吳遜澤吳文軒陳廷珍陹翹生吳永垣陳　庭陳植臣合興號間益永十三户各規元七兩二錢同昌號榻日彰鄭玉溪孫謙仁黄仁英阮用安歐渭南陳　潤劉臂芳鄭蘭軒觧泰莊十一户各規元三兩六錢盧逸堂英洋十六元四角鮑次搜盧榮彬魏學勤張能之四户各英洋十六元以上九十九户計規元二千八百五十一兩二錢洋八十六元四角謙記規元七十三兩八錢一分五厘浙江吕軍門交来杭州恊副將城錢海三營都司千把外額總分各巡委員共捐英洋一百元○二十一日魏李氏保胎求子英洋二百元無名氏英洋六十元揚州樂在堂英洋五十元海陽朱愼餘求旅病速愈家宅平安英洋十元○二十二日烟台公會烟平銀七百零二兩徐配堂大洋十元王子謙陳向展王著甫三户各大洋三元江文翕徐鏡心劉潼基三户各大洋二元候　　洋宗泉王延熙欒鉅奎葉保寛葉葆　劉臑張肇光曲倬章吕漢章田作霖十一户各大洋一元孫東泉大洋六角宮心　葉鵬翔包文樸陳驚劉炳忠劉綏忠顧炳柚姜績分八户各大洋五角王龔耀王乘忠王熙嘏李耀芷牟昺智五户各大洋四角以上三十三户共烟平銀七百零二兩又洋四十二元六角合烟平銀二十九兩八錢二分贊德堂英洋三十元郁稽楠求病速愈合家平安英洋二十元○二十三日裕通莊英洋四元四角○二十四日楊杏誠京堂交来比國隨員祁君房京平銀二十兩批見規元十九兩九錢三分八厘雲間臥子求室人鄭氏患瘧速愈英洋十元○二十五日嘉定縣經募湯德馨堂英洋二十四元詒安堂英洋二十元恊成乾英洋十六元朱行素堂英洋十二元潤德堂寳恕堂從　所好居朱子潛吳梅鶴吳心簌金枝訓金仁靜八户各洋十元德盛義萬生趙褒諫堂厚德堂顧　雲堂恊盛源六户各洋六元無名赤子　　廬移安居公興泰四户各英洋三元彭依山英洋二元維豐戊行周大元京貨周合盛南貨同興泰花行公信洋紗莊王源興布莊陳天興布莊黄仁與首飾彭永吉九户各洋一元以上三十二户共洋二百十一元昭文縣經募孫亮甫英洋十　　元士英洋四元彭　　黄鑑人張伯謙金源興馮合茂張啓盛隆茂愴阞意如城靈八户各英洋二元鄭君　時昇興裕通典鄧　善　錫光五百各英洋一元李叔懷愼餘沈公順三户各英洋八角萬合順禾蓀氏各英洋五角日新成昌盛祥不員名柳仁仁華源盛五户各英洋四角以上二十五户共英洋四十元○二十七日商都保惠司單鎭大英洋一百元兌見元七十二兩一錢許達助龍洋一百元厚記無名氏清河氏三户各英洋十元江隂陳夏氏求父病速愈龍洋六元瀏河鎭求病子英洋五元○二十八日江寗藩台黄方伯捐助龍洋五百元又交来鄂岸淮鹽局及分局各商共龍洋四千元江西督請局及各商共庫平銀一千二百兩通州正堂自助並代募共英洋一千一百零二元江南水師學堂及各勇司共大洋一千零十九元小洋四百四十五元清河縣共龍洋一千一百元江南提督水陸各營員弁共龍洋九百元鹽城縣共洋七百元福山鎭標各員弁共龍洋六百二十元續備護軍新兵等營各員弁共龍洋五百五十七元盛字營各員弁共龍洋五百二十八元藩防局捐各兵輪船共龍洋五百十二元山陽縣共大洋四百八十二元小洋八十角武威新軍陵營各員弁共龍洋四百四十六元皖岸督銷局及分銷局共英洋四百元南洋常備右軍各　　弁共龍洋四百元江南陸師學堂爲各　共龍洋四百元泰興縣共龍洋四百元蘇松鎭標各營員弁共龍洋三百十三元南洋續備南字　　各員弁共龍洋二百七十二元支應局湘平銀二百兩豐縣其龍洋一百元錢一百八十六千文駐蕪米捐局及米商共捐龍洋二百元狼山鎭標各營員弁共英洋二百元湖口鎭標各員弁共龍洋一百九十一元五角漢陽鎭標各員弁共龍洋一百六十三元岳州鎭標各員弁共龍洋一百六十三元南洋續備新湘玉旗各員弁共龍洋一百五十四元甘東縣共龍洋一百五十三元瓜州鎭標各員弁共龍洋一百五十三元五角長江提督及提中營各員弁共龍洋一百四十一元上海清查灘地局規平銀一百兩吳淞埠工善　局規平銀一百兩督中恊及新兵前後兩營共湘平銀一百兩新兵左右兩　各員弁共龍洋一百四元馬路工程局及各員共龍洋一百元裕溪營各員弁共龍洋三十元五角金陵營各員弁共龍洋三十元五角大通營各局弁共龍洋三十元五角蕪湖營各員弁共龍洋二十三元以上共四十户計庫平銀一千二百兩合元一千三百十五兩二錢湘平銀三百兩合元三百十五兩規元二百兩龍洋一萬四千一百八十四元七二八二五兩五百元七一二五合元一萬零三百二十一兩六錢二分三厘英洋二千四百零二元七三八二五合元一千七百七十三兩二錢七分六厘小洋四千五百五十五角七○二各元三百十九兩七錢六分一厘大錢一百八十六千文一一四合元一百六十三兩一錢五分八厘以上　平色銀並大小洋錢升　見規元一萬四千四百零八兩零一分八厘廣東鄧明府交来愼修堂英洋一千元同和莊許菊甫交来英洋一百元江西贑州電局何祖培孩洋三十元又代募五十九户洋二百二十五元○二十九日出　德師大臣　英洋三百元八月分共收規元二萬零零零　兩九錢烟平銀七百三十一兩八錢二分洋八千四百三十三元扯七四一五合元六千二百五十三兩零六分九厘龍洋三百五十六元扯七三合元二百五十九兩八錢八分各省爛印洋十二元香港洋一元扯七一五合元九兩二錢九分五厘小洋十二角扯七一合元八錢五分二厘錢四百文一一三合元三錢五分四厘以上共收規元二萬陸千五百三十兩零三錢五分烟平銀七百三十一兩八錢二分銅洋三元連前共收規元二十九萬二千零十六兩二錢六分一厘公　化寳銀一千九百七十九兩四錢五分新湘平銀一千兩烟平銀七百三十一兩八錢二分銅洋四百四十六元錢祿舉洋　一　　　龍洋二十部扇面八員新山白　班指一救江南大學堂課　七十都鼻烟一　雄肚一事皇甫君帖一太通銀輯覽一部新使攬要一部五千字與一部新　　學十水支那通史五本　圓器一盒救雘樂品四大箱軸　一千魏午時菜一千包 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
一圍地旣經合放領户益多佃户亦衆當遵奏定章程分别圍之大小各酌留義地札飭該兩縣嚴諭各圍鄉保經理俾寄籍之人可費營葬一合圍地畝糾葛新舊各案其提至省局訊明奏咨完結者二起呈送行局訊明完結者一百二十起各分局隨地隨時訊結呈報有據者六百八十六起歴年積牘爲之一消百姓從此得安本業現經責成海龍府知府孫壽昌督率各縣隨時清理詞訟以保當庶一前盛京將軍依克唐阿奏請弛禁圍場一摺内稱八十五圍約可開田五百萬餘畝蓋指東西流水而言户部議奏摺内亦稱以全圍可開田五百餘萬畝論之其畝數亦當過半則專指西流水而言今西流四十五圍内除不堪耕種山荒照章留作椎採牧養外共得正叚山場城鎭基草甸等項地二百九十八萬五千餘畝核與開辦之初約計之數尚屬有盈無絀一各項地價經費約共續收銀一百萬兩有奇自奴才廷杰上年開辦之日起至本年報竣之日止己收銀八十七萬四千四百九十兩七錢五分四釐五毫六絲五忽經奴才增祺提用銀四十九萬九千三百八十九兩七錢六分五釐六毫一絲五忽餘欵分存殷實號商未收之欵俟行局收支處埽數收竣再行奏報現值時局艱危釐稅来源己竭奴才增祺籌餉籌振智力俱窮幸賴此欵藉資挹注擬請埽數截留一西豐西安兩縣應徵錢糧以此次所丈各項畝數爲定除學田義地官舍等頂免徵外其餘統按正額二分耗羡一分計之每竭可徵正額銀五萬九千餘兩耗羡銀二萬九千五百餘兩惟圍地未經開墾之處仍應照章三年升課又有五年升課之草甸是以應徵錢糧俟清册造齊再行詳核咨部立案奴才等查西流圍荒立法之初未盡美善以致輾轉糾纒閱時至七八年之久而又中遭兵燹案卷焚燬無存枝節日甚辦理之難眞有知之而不能言言之而不能盡者經奴才等遵照奏定章程十條督飭各員逐汗清理雖所辦各事不止以上數端然大要亦不出乎數端之外仰蒙訓示周詳得以次第就緒克觀厥成足以上慰宸厪除將分局一律裁撤仍留文案處赶造清册收支處勒限催收檄欵外所有西流墾務丈放完竣緣由理合恭摺具陳並繪具全圍圖說恭呈御覽伏乞皇太后皇上聖鑒謹奏奉硃批户部知道圖併發欽此 
[河南巡撫陳奏爲所有起解本年二批京餉銀數並除撥清解緣由片十八日]  
　　陳夔諸片再豫省奉撥光緒三十年京餉二十萬兩内有奏明撥解毅軍月餉十二萬兩應解部庫銀八萬兩前經在於地丁項下動支銀四萬兩委解户部交納在案兹據布政使瑞良詳稱現又籌措銀四萬兩派委候補知縣長齡管解前赴户部交納等情呈請具奏前来除咨部查照外所有起解本年二批京餉銀數並除撥清解緣由理合附片具陳伏乞聖鑒謹奏奉硃批户部知道欽此 
[浙江巡撫聶奏爲委署各該員片十八日]  
　　聶緝槼片再准部咨各省州縣缺出分班輪署先委正途一人次委勞績一人再將各項委用試用人員輪秀一人每届三月彚奏一次等因歴經遵辦在案查光緒三十年春季分委至勞積班止今夏季分有新城縣知縣高莊凱飭委鄞縣調任遺缺委試用班捐歸候補知縣黄在中署理又雲和縣知縣趙詠清丁憂遺缺委正途班大挑儘先知縣李向庭署理又義烏縣知縣蔡錫侯留省差委遺缺委勞績班候補知縣張大鏞署理據布政使翁曾桂詳請奏咨前来臣覆覈無異除咨吏部查照外理合附片陳明伏乞聖鑒謹奏奉硃批吏部知道欽此 
[綏遠城將軍貽奏爲整頓綏遠旗務敬將己經籌辦及應行籌辦各事宜摺十八日]  
督辦墾務理藩院每書銜綏遠城將軍奴才貽榖跪奏爲整頓綏遠旗務敬將己經籌辦及應行籌辦各事宜恭摺縷陳仰祈聖鑒事竊維方今時局阽危百端待理疉奉諭旨通飭各省將軍督撫於地方一切要政切實講求以圖補救朝廷勤求治理宵旰憂勞凡在臣工同深感悚奴才忝爲世僕渥受國恩念目督墾晉邊經營未及兩年旋復奉命軍綏兼膺閫寄才輕任重恒以隕越爲虞惟此職分之所當爲時勢之所必講敬繹詔旨責成之重熟察旗務張弛之宜有不敢不亟圖整頓者敬爲我皇太后皇上縷晰陳之百年之計在樹人未有人不自强空言幹事者綏遠人民夙稱循謹惟毫無强固憤發之氣大都爲口外積習所染疲弱不堪八旗二十佐二子馬甲七百步甲六十三員官察其眞無嗜好者不過十之三四若不嚴飭戒除曰復一日將盡人皆成痼疾而不可救藥奴才到任後諄諄戒勉期於更新復於揀選差缺之中隱寓勸懲之意俾知嗜好不去向上無由勢不得不爭自洗濯現在常備馬隊各軍武備各學生幾經更換始覺改觀其閒散兵丁亦未便聽其游惰己於奏開之綏城牧廠酌留屯地擇官長之稍知農事者查之耕作使共習勤庶可漸望轉移此培植根本之情形也口外民户不講蓋藏一遇薄歉偏災往往至憂懸罄綏遠係滿洲駐防之地八旗官兵皆如客籍俸餉之外生計毫無每虞事畜之艱何有蓋藏之術查綏餉按季由晉請領萬家口食仰給於人萬一撥解愆期或偶遇事變有坐困而己奴才慮及意外未雨綢繆幸值上年口外豐收糧價較平得以籌辦積榖每於發放米折之月倡查該各官兵由應領米折銀兩各積些須須陸續購備現己積有倉米六千石按年出陳易新足以資利賴此籌備緩急之情形也興學練兵尤關緊要前經調任將軍信恪奏請於各項兵丁内選其身體强壯者三百名均補馬甲之餉作爲常備軍延致教習考練新操並擬將本城步隊官兵每年應支津貼銀七千餘兩歸人該軍以資養贍教練一年期滿改續備裁去津貼仍給馬甲餉銀另選三百名充補常備迭相交代歳以爲常係因别無餉項可籌姑作速成普練之望奴才體察情形教練之期旣迫練必不精以綏遠風氣未開人安愚拙教習又難推引甲有定額以外增添若相繼坐補不數年而甲缺盡矣非設法變通何能持久信恪原擬就綏遠書院考設武備學堂挑學生六十名亦均坐補馬甲之餉卽飭由該掌教爲之備授有用諸書另延教習訓練操法亦係因舊增新聊資節省之意惟該書院規模較小不敷武備學堂之用奴才現將空閒旗署一所改作武備學堂卽以武備學堂騰出之書院改建中學堂其從前書院經費亦歸爲中學堂需用不敷之數由奴才倡領八旗官兵認領綏逺牧廠地共三百四十餘畝俟招佃得租作爲津貼中學堂經費復設立蒙養學堂挑選八旗子弟分遺教肄以備入中學堂之選此己經籌辦而尚多未盡者 
 
