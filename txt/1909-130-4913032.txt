# 1909 - 130 - 4913032

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章三月二十七日奉]  
　　上諭此次京察引見三品以上京堂各官均着照舊供職欽此 
上諭外務部左叅議着周自齊轉補曹汝霖着補授右叅議欽此軍機大臣署名奕劻世續張之洞鹿傳霖那桐假 
交旨 
[三月二十二日軍機大臣欽奉]  
　　諭旨的有宿衛營在照觀德殿守術之兵丁着加恩賞給半月餉銀由陸軍部給發欽此又奉諭旨李勳稷奏請變通翰林院舊制　併職堂釐正品秩一摺著會議政務處吏部會議具奏欽此又奉 
　　諭旨稅務大臣那桐等奏議覆浙江巡撫增韞等奏商辦鐵路機器材料免稅年限辦法一摺着依議欽此 
論說 
[論錫督密奏治理東省情形（北）（平）]  
　　東省非瘠地。也今日當道。顧戚戚焉以貧瘠爲慮者。貨棄於地之故也。有膏腴之土地而未盡闢。有交通之川流而不能用。有天生之森林礦產而不知採。長林豐草。任其荒蕪。瓌寳奇金。棄而弗取。弗論民生不能優厚。庫藏不能充實也。易云慢藏誨盜。睨其旁者。安得不生覬覦之心。得寸進尺。得尺圖丈。而東省之交涉遂日益多。且無一次不困難。日人挾其。戰勝之威。不無居功之意。俄人惜其已失之利。思爲桑榆之收。每一啟口。期以必得。我國雖再三駁拒。終不得不遷就了結。然此事方遷就了結。而他事之交涉又起。此國方遷就了結。而彼國之交涉又起。挾其均勢之心。幾若無底之壑。日復一日。事復一事。非盡奪我東省利權不。止而我國當道。手無寸鐵。思戰勝於文字口舌之間。此必不可得之事也。前日新東督錫清帥。密奏東省外交危迫由於我無實力抵禦。此時似應創設銀行開闢商埠。興辦實業整頓墾務或可保全主權云云。（見二十三日本報要電）誠哉其爲見到之言果能執是以爲治理東省之方針。不但東省之財政。可以日有起色。而東省之交涉。必將日見稀少矣。 
　　富家之子。承百萬之產。董率而整理之。則其事業必發逹。而積產日益厚。雖有憊類。莫能侮之。苟其荒嬉閒惰。田園任其荒蕪而不治。商肆聽其敗壞而不問。則親戚夥僕。皆將染指於其間。始而侵漁之。繼而覇奪之。曾不轉瞬。家業盪盡。雖經覺察。與之力爭。而已莫可挽回矣。風邪之病。必乘虚而後入。穿窬之竊。必得間而後來。所謂我先授人以隙。然後他人有隙可。乘者也。今東三省之現象。何以異是。幣制爲一國主權所關。東省幣制極複雜。有東錢沙錢貼票等種種名目。行使極爲不便。　道不知加以整理而。日本銀圓之鈔禀。俄國盧比之幣紙。遂灌。輸四逹矣。皮毛油荳麥粉之屬。爲東省出產一大宗。我國商人。無商學之智識旣不知厚集資本以廣輸出之途。復不知改良製造以因天然之利。而操。縱之權。遂握於他人之手矣。論交通則有鳴綠松花諸巨流。論富源則有金銅煤鐵諸礦產。乃商民旣不善經營。官塲又不加提倡。而他人遂有覬覦行輪。要求開挖者矣。以東省土質之厚。草木之茂。旣可爲畜牧之塲。并可興樹蓻之利。乃榛蕪滿目。荆棘蔽天。而他人遂有壟斷林業。私佔官荒者矣。某西人謂東省遍地皆黄金。華人往往棄之而弗顧誠哉是言。我之。棄之也。旣若無足惜。則人之欲得也。其心愈益堅。待其欲得而後爭之爭之。不獲而又讓之。則適以生其藐視之心。啟其貪得之念。夫禦。盜者不修固其。牆垣。待其入室。而始取噐械以爲禦侮之具。則損傷巨矣。却病者不自愼其衛生。待其病亟而始購藥餌以求尅病之方。則元氣耗矣。凡事我。必立於不敗之地。然後人無可以敗我之道。今東省處處皆敗著。不啻自敗於人。而非人能敗我也。要知東省今日所謂交涉者。。非雙方之交涉。乃片面的要。求同是獨立之國。而我獨爲人所要求。則我必有其可要求之隙。然後他人始得乘虚而入。自尋其隙而彌。補之。斯交涉平矣。孔子曰凡事豫則立與其留此間隙。待交涉之旣起。而爲空文之抵拒。母寗先事綢繆。使交涉之不生而爲實地之防衛。此則記者所深望於錫督之能坐言起行者也。 
　　昔嘗論之。世界範圍以内。皆各國權力瀰漫之地。而不容有絲毫之空隙者也。世界旣無絲毫之空隙。則有一國而。欲伸張權力者。不得不求國力稍弱者。以爲其尾閭。弱國之權力退一分。即强國之權力進一。分强者日進弱者日蹙。久而久之。强者可以盡夷弱者之權力而彌其缺。試觀南斐之土地日闢。則撒哈拉一粒之沙。亦有主權者矣。東亞之事業日新。則太平洋一勺之水。莫肯退讓者矣。今日俄兩國。并其全力於。東省。彼力進一分。即我力缺一分。我欲自保其完全而不缺。非有實力以拒之。使無可進之地。此外。殆無他策之可行也。溯徐督蒞任伊始。舖張揚厲。僅圖形式上之壯觀。先後用欵。不下二千萬。使分其半數以爲實地。上之布置。則我先有利可興。人自無利可圖。又何致惹起種種困難之交涉也哉。今錫督已奏准撥欵千萬。爲開辦各政之用。（兒二十四日本報專電）我深顧。其實 
 
 

Page 4

 
 
事求是。力踐前言。勿再耗糜巨欵蹈前督之覆轍。則東省之幸。亦邊事之幸已。 
專電 
[電一（北京）]  
　　陸軍部奏編練陸軍不但關繫憲政且爲强國要圖今邊省均諉爲無欵意存觀望此可誤何不可誤應請明諭各省如竟逾限不辦即照貽誤軍事治罪奉旨照請 
[電二（北京）]  
　　郵傳部奏南潯蕪廣兩路各需銀五百萬擬赶速招股南潯限宣統二年蕪廣限四年一律告成 
[電三（北京）]  
　　某樞臣接徐世昌電舊恙復發到郵部任後擬即乞退 
[電四（北京）]  
　　樞垣决議請簡倫振兩貝子分往各國致謝送葬並順便考察上議院及禁衛軍制度 
[電五（北京）]  
　　江蘇徵銀解銀事度支部以清理財政改定幣制在卽仍議駁覆惟有准再加錢二百文之說 
緊要新聞 
[蔡其銘疏縱重犯誣陷劉永福之眞相北京]  
　　廣西巡撫張鳴岐奏稱竊臣前因南關匪警奉旨親往督師於光緒三十四年四月初三日在南寗營次據署上思直隸廳同知蔡其銘加急電禀昨聞前閩粤南澳鎭總兵劉永福有到上思掃墓之說頃據查街兵弁回報有穿統領福軍號衣五人帶有鎗枝到大街將已故州營參將吳鳳典之子吳世元綑往上思城内雞鴨巷屋内幽閉樓上登即親率弁勇前往一併拿獲訊係黄遠南周雲廷潘兆山藍景勝陳振山五名俱欽州人並起出鎗五枝及吳世元查此時軍務吃緊止在嚴密巡緝乃竟有穿福軍號衣親兵白晝在城綑捉平民實屬形同盜匪是否劉永福之人無從憑信請示辦理前來其時正在雲南河口叛勇失事之後相距僅三日沿邊一帶匪勢方熾上思一隅逼近越南環繞十萬大山尤關緊要各路探報匪黨屢有假冒官軍賺奪關隘情事節經嚴飭文武認眞防範適據該署同知電禀前情當以黄遠南等於邊城戒嚴之際輒敢冒穿號衣白晝持鎗在城綑捉平民實屬兇悍不法無論是否劉永福之人均應嚴辦示懲電飭該署同知即行止法以安危局初四日又據該署同知電禀劉永福到廳據稱綑捉吳世元係因向其索債詢據吳鳳典家屬稱不知有借過劉永福銀兩情事因吳世元與父妾吳朱氏爭分家財吳朱氏私求劉永福欲將吳世元處死當黄遠南等綑捉吳世元之時城内商民驚慌請該署同知設法處治起出鎗枝經劉永福勒取交還現仍住城外等情察閱來電劉永福所稱向吳世元索債旣詢無其事自係平空擄勒吳世元與父妾吳朱氏爭分家財不難控官訊斷當此防務萬分吃緊安危之機間不容髮黄遠南等干犯軍律擾亂人心未便姑容飭仍遵照前電辦理隨據該署同知報明於四月初六日監提黄遠南周雲廷潘兆山藍景勝陳振山五名復加訊明提黄遠南等供認劉永福令伊等到吳世元家勒索銀三千餘兩如不出銀即行綑縛拉走再不出銀務要將其治死伊等允從各穿號衣持鎗進城到吳世元家說吳世元之父從前借過劉永福銀三千餘兩要吳世元即刻清還吳世元分辨伊父並未借過銀兩伊等遂將其捆縛捉至雞鴨巷關禁吳世元初不肯出銀兩正欲將其治死即被訪聞拿獲等情不諱遵即就地正法在案此臣當日據禀懲辦黄遠南等之實情初不料蔡其銘以地方印官敢於軍務倥偬之際飾詞朦禀藉端誣陷也旋聞劉永福有率弁勇多人前來南寧之信臣疑有别情復經電詢該署同知蔡其銘查復始據電稱劉永福與吳鳳典本有親誼因見其家出有刦殺之案疑吳姓族人與吳世元同謀欲將世元及族人治罪等情並據劉永福親到臣行營面稱此次實因吳鳳典家庭變故出頭代爲懲治因恐吳世元逃遁是以派勇看守蔡其銘因疏縱吳世元在前有意廻護朦禀枉殺等語又據吳鳳典之妾吳朱氏媳吳莫氏以伊家於光緒三十三年九月二十六日夜被吳世統糾夥搶刦並將吳鳳典之妻吳謝氏及吳鳳典養子吳世臣即吳莫氏之夫一併殺害該氏　親見吳世元在塲控經署上思廳同知蔡其銘將吳世統吳世元一併拿獲其後不知何意竟將吳世統禀辦反將吳世元釋放等情呈控前來當查吳鳳典家被吳世統糾夥搶刦並將吳謝氏吳世臣殺害一案前於光緒三十四年正月間據署上思廳同知蔡其銘禀報因臣出省督師經代行之藩司批據臬司核明飭將吳世統就地懲辦原禀未據聲叙吳世元有在塲情事核與吳朱氏現呈情節逈不相符當即檄委前太平思順道姚紹書親詣上思確查禀辦一面將蔡其銘先行撤任聽候查辦（未完） 
[皖省設立清理財政局安慶]  
　　皖撫朱家寳片奏查清理財政實爲籌備立憲之權輿亦各疆臣應盡之職務皖省僻處江介一切出入欵目較各行省爲稍簡而支銷牽混造報延遲積習相沿其不能收統一分明之效爲弊止復從同竊惟財政紊淆幾難措手始則挹彼注兹旣患其鉤稽之不易繼而千創百孔尤苦於羅掘之已窮現遵章於藩司署内暫行設立專局委署布政使沈曾植爲總　署皖南道郭重光 
 
 

Page 5

 
 
皖北道　秀候　道陳師禮爲會辦其餘編輯審核各員均飭令遴員派充責成該司道等就奉到章程詳加研究次第籌辦以期預算之成立無誤憲政之進行已於三月初一日開局應需經費由司庫核實動支作正開銷一月二十一日奉硃批該衙門知道 
招商局設立董事會要電 
[招商局旅滬旅粤港澳股商上郵傳部電]  
　　北京郵傳部列堂鈞鑒恭讀上諭招商局歸大部管轄仰見愼重航路惠保商業與各省商辦鐵路隸部兼轄者一體維護欽服至深局名招商完全商股從前未頒商律無可遵循現值商智開通隸部之商辦鐵路概有董事會　船股份公司成效最先尚未成立是以未經奉旨之前在粤股商先已集議公舉代表赴滬會商此事適奉隸部之旨謹合詞援引路案環乞憲恩准由輪船股商就滬設立董事會集思討論以符商律而安各省股商之心仍俟奉准設會後將所議條件隨時錄呈大部鈞核祈覆諭遵行旅滬股商嚴義彬楊學沂莊籙席裕成周晉鑣虞和德王爾銳邵廷松席裕康王榮盧金鑑唐壽江邵恒張鴻祿　廷　張湘旅粤港澳股商鄭官應林羲招文鴻潘飛聲徐恩成葉舜琴蕭登葉成珍葉芝蓀葉輝石許國榮許明軒許喬松許義鄭炳劭鄭秉峻等謹禀 
[郵傳部覆電]  
　　招商總局據滬粤港澳股商嚴義彬等電稱援引路案就滬設立董事會集思討論以符商律仍俟奉准設會後將所議條件錄呈核辦等情查輪船招商局本係完全商股該商等禀請設立董事會自應照准惟組織會中一切章程必須恪遵欽定商律辦理仰即轉飭該股商遵照並將所議事件隨時呈報以憑核辦郵傳部宥印 
[蘇撫署會議廳開議紀事蘇州]  
　　蘇撫署設立會議廳以署内思賢堂爲會所定三月二十五日開議已紀前報兹悉是日到會者議長署蘇藩司左方伯副議長提學司樊文宗署臬司趙廉訪參議官本署總文案陸費垓觀察議員蘇糧道惠觀察綸牙釐局匡觀察翼之善後局劉觀察調查自治等局張觀察長農工商局熊觀察希齡禁烟公所沈觀察玉麒巡警總局兼營務處馮觀察祖蔭督練公所兵備處袁觀察世輔參謀處劉都戎錫鈞蘇州府何太守剛德松江府戚太守揚常州府長太守明鎭江府承太守璋太倉州吳直刺琪機要課課長謝佩玉大令稽核課課長金彭年大令文牘課課長伍輝裕王壽朋二大令共二十二員先後齊集思賢堂隨後陳中丞親蒞監督午刻開開先由中丞演說開辦會議廳宗旨後依次坐定旋由課長呈出本署議案多件（日前臬司議請開辦蘇城各級審判廳請籌經費每年四萬兩一案亦在其内） 
次由蘇松常鎭太五府州各呈出議案多件由　議官　正副議長等依次閱畢與各議員等會議良久時已鐘鳴五下旋即摇鈴散會定於二十七日未刻開第二次會議 
蘇屬紳士力爭徵銀銀事要電 
[鎭江旅滬同鄕致北京電]  
　　姚石泉侍郎鑒朝旨敦令督撫匀定州縣公費自無賠累可言今變名徵銀民間實受加賦之困後患堪虞請商諸鄕老速籌挽救之策事關大局迫切待命旅滬鎭屬同鄕馬良狄葆賢吳兆曾馬尚勤王增唐開第等公電 
[蘇府同鄕致北京電]  
　　北京宣武門外單束笙轉陸尚書吳侍郎鄒侍郎曁諸鄕老鑒徵銀解銀界說未清江蘇通用銀元折解更多苛累去歲已蒙部駁今又申奏民情惶急望與諸鄕台合力維持不勝感戴 
[松屬紳士致北京電]  
　　北京兵馬司中街度支部耿伯齊轉陸尚書鑒蘇不產銀幣制未定銀價銀色不一錢糧徵銀民必重困通省仰望惟在我公請向度支部爲民請命先此電懇再函詳告按此電係松屬第二起爲華上青三縣人 
[京師近事]  
　　洵貝勒等十七日由西陵回京伺候召見聞是日因有要事奏陳洵貝勒等特電致鐵路公司夜間十鐘特開專車於兩點鐘時到京 
　　日昨政務處會議以各省關卡委員往往鑽營取利亟官痛除此習刻下旣設度支部擬將各省關卡一律改設財政官實缺歸部銓選或由財政學堂畢業後按次簡放概歸度支使司節制以期統一 
　　陸軍部鐵尚書因北洋設立之陸軍電信學堂其性質與各鎭軍兵相同前由北洋大虑督辦該學堂事務恐將來調用未免週折故刻經商明北洋大臣將該學堂事宜劃歸陵軍部管理日前已將電信學堂由天津遷移保定並聞該學堂不日即將開學 
　　禁衛軍大臣濤貝勒朗貝勒前經擬定於禮拜一四兩日爲會議期各堂皆須齊到故日昨濤朗兩貝勒及鎭國將軍溥侗哈漢章等至禁衛軍辦事處會議聞所議各事係按照規定該軍各項章程逐次編練辦法 
　　陸軍部鐵尚書日前通飭督練大臣鳳山北洋大臣楊士驤兩江總督端方湖廣總督陳夔龍略云查禁衛軍將次成立所有敎練人員須向各省已經成立各鎭軍内調用應飭各該鎭統制將本鎭所有精悉敎練法之軍官履歷由何項出身入營現充何官及在營伍若干年數一併查明繕册呈明總督以便咨報陸軍部詳爲考核期於禁衛軍成立時咨調來京充敎練差使並飭速行清查勿稍遲誤并聞鐵尚書俟各省將名册履歷送到後與總司訓練禁衛大臣濤貝勒朗貝勒會商調用辦法 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[桂省整頓稅契辦法（續）]  
　　契紙由官發賣投稅時方能購紙則買賣典主中証人等均須同赴官署謄冩畫押民情每以爲不便不知民間稅契儘可自立草契其買賣典主中証花押均可冩在草契之内投稅時祇須攜帶草契赴地方官衙門由房書照草契填入官契之内即將草契黏連鈐印無庸多人同赴官署各屬房書定章本有津貼自不能任其惟諉是以現擬章程有責成房書塡寫官契之議向章每契價一兩收省平花銀四分五釐應解正稅三分部飯三毫補色四釐九毫補平一釐共計三分六釐二毫餘銀八釐八毫爲官吏辦公之費兹查現時省平花銀伸合庫平紋銀每百兩應補紋水銀一十三兩五錢補平銀二兩二錢二分以正稅三分部飯三毫計之共須補平補色銀四釐作毫五絲有奇原章補平補色共銀五釐九毫尚屬有盈無絀今擬從寬定爲每征銀四分五釐以八成銀三分六釐解省部飯及補色在内其餘二成銀九釐即以七成爲地方官辦公經費三成爲書吏紙墨之費計每收稅銀百兩地方官應有辦公費銀一十四兩所以津貼之者較前爲優即不能再以賠累之詞爲諉過之地是以現擬章程有正稅八成解省二成留用之議津貼旣已從厚則責成不可不專惟是各屬征收稅契向來多少不等不有定額則征收之是否出力無所考見即無以定其責成是以現擬章程有叅考近年收數酌擬稅契定額之議稅契旣有定額則長收者自當予以奬叙惟部定釐稅保奬章程凡向徵五千兩以上能溢徵加倍者方准照尋常勞績給奬其向徵五千兩以下者無論長收若干祇准酌給外奬是以現擬章程有查照定額分别内奬外奬之議長收旣已給奬則短收自不能不示罰而記過停委久成具文惟有責令賠繳較爲核實然使無論短收若干概令全數賠繳又恐法令過嚴實行不易是以現擬章程有八成免賠五成半賠不及五成全賠之議稅契之衰旺固全視地方官之精神而地方官政務殷繁耳目仍恐有未周之處各屬團紳果能隨時勸導民間投稅未嘗不可輔官力之不足是以現擬章程有團紳勸集稅契分别奬給功牌之議此外各條皆本光緒三十三年舊章或重申其禁令或備詳其條目而土屬稅契除暫緩定額外其餘一切皆照漢屬辦理以昭劃一而免紛歧所有現擬稅契章程二十八條謹繕清單恭呈御覽當此積疲之後改章整頓在中飽者必怨其苛然新政需財與其别取諸民曷若就原有之欵認眞整頓臣惟有力任勞怨核實鉤稽務使涓滴歸公以協理財正辭之義三月十九日奉硃批該部知道 
[浙撫奏保洋務出力人員北京]  
　　浙撫增韞奏浙省於光緒三十一年設立洋務局辦理通商交涉事件每届三年期滿將在事出力人員請奬一次計自光緒三十一年保奬之後現已届三年期滿據洋務局司道將在事尤爲出力各員分别異常尋常勞績開單詳請奏奬前來奴才查浙省地錯海濱開通較早民敎雜處時有爭端近年拱宸橋開埠通商曁籌築全浙鐵路事宜輪船旣已交通軌轍又將四達外人絡續交涉殷繁視二十年前何啻百倍頻年在局各員遇案認眞議結克勤厥職悉協機宜所擬保奬人員復經奴才核實删減共計十八員委屬實無冒濫謹繕清單恭呈御覽 
　　同知用浙江候補知縣張其昌請免補知縣以同知直隸州仍留原省歸候補班前補用浙江試用通判黄壽慈請免補本班以同知直隸州仍留原省補用知縣用浙江候補縣丞吳葆誡請免補本班以知縣仍留原省補用調浙差委直隸試用府經歷李中請免補本班以知縣仍留原省歸候補班前補用調浙差委直隸試用府經歷亢其昌請免補本班以知縣仍留原省歸候補班前補用布經歷職銜戴承　請以布政司經歷不論雙單月選用通判職銜王德照請以通判不論雙單月選用（认上七員隨同辦理洋務均能悉心任事措置有方實屬異常出力請按異常奬勵）候選知縣張書紳請俟得缺後以直隸州知州在任補用直隸試用知縣沈家熙請俟補缺後以直隸州知州仍留原省補用浙江候補知縣范繼忠請俟補缺後以同知直隸州知州仍留原省補用浙江候補縣丞徐宗德請俟補缺後以知縣用候選縣丞潘耀廷請俟選缺後以知縣用分缺先浙江補用巡檢羅鴻　請俟補缺後以縣主簿仍留原省補用府經歷職銜吳昌言請以府經歷不論雙單月選用鹽大使職銜王福照請以鹽大使不論雙單月選用縣丞職銜董元辰請以縣丞不論雙單月選用縣丞職銜石廷珩請以縣丞不論雙單月選用俊秀吳家棟請以從九品不論雙單月選用（以上十一員均屬勤奮供職不辭勞瘁請按尋常奬勵）三月十八日奉硃批該部議奏 
分類新聞政界 
[皖省議設審判廳先聲安慶]  
　　皖臬玉廉訪前奉撫札核議創立審判廳一事現已飭據安慶府豫守勘定府署東偏地址尚屬寬廠擬將所有民房一律給價遷讓建造洋式房屋百間作爲高等審判廳業已詳明臬司轉詳層憲撥欵興工將來建成即行開辦並擬於巡警内挑六十人以備傳案之用惟須取具并未充當差役切結方爲合格至該廳常年經費約需銀六萬兩除原有之發審局經費四千兩督審局二千兩其餘不敷甚鉅請飭藩司設地另籌濟用惟此項審判廳旣經建立之後所有一切章程規則須由臬司叅酌都章詳細擬訂另文呈候撫帥核示遵辦 
[飛飭預防蟲災蘇州]  
　　署藩司左方伯昨奉江督電諭據江北州縣禀報江北一帶復有蝗蝻出土飭行蘇屬各州縣一體查挖等因左方伯遵即飛札各州縣趕緊督率農佃切實搜挖勿稍敷衍大意致干參辦仍先將有無蝻孽及如何捕挖情形限文到五日内通禀察核 
[審判廳勘定地址武昌]  
　　鄂省創辦各級審判　前經陳小帥札飭武昌府酌擇地址依限於本年七月成立兹悉黄太守已督同首縣王士衛勘定高等審判廳設在府學宫東齊地方審判廳設在江夏縣暑初級審判廳二所分設山前山後第一廳設於陳氏義莊第二廳設在縣學宫現已繪圖具詳鄂督臬司請欵修建以便如期開辦 
[批飭土地膏店改業長沙]  
　　湘省烟禁頗爲森嚴前有福興祥等十一家因朦領憑照爲乾恒裕等攻訐福興祥等亦反覆辯訴經巡警道將 
 
 

Page 11

 
 
各店一律查封各店仍覆凟懇稍給期限當奉賴觀察批云查此案前據乾恒裕等禀當飭委員覆查該職商等實有朦領憑照情事即經飭縣查封在案現在宕延日久仍未見遵示歇業兹復嘵嘵置辯以調銷憑照指爲政體翻覆自相矛盾殊不知查辦伊始其間違章私開希圖影射者情僞百出又豈稽查委員一人耳目之所能周是以前准商會咨照即經示諭准予同業指實舉發爾等烟館改業已據控查得實本道並不以發照在先稍形廻護本無反汗之嫌抑亦有何冤屈若謂乾恒裕挾憤妄攀試問省垣城廂内外業土膏店舖者尚五六十家何以不攻他人而獨集矢於爾等數户此中情節已可概見仰即赶緊停貿改業毋再抗延 
交涉 
[皖人對於銅官山案之激切安慶]  
　　皖省銅官山案自舉代表赴都後昨日周玉帥等又復聨集全省紳商數百人上禀皖撫請即咨明外部務祈據約力爭切勿鬆動並以此事本省業經籌辦集股應請速咨農工商部趕將開礦執照頒發來皖　便自行開採等語朱中丞接閱擬即已據情轉咨旋又接據學界來禀情詞亦極懇切因即批云案經全皖士紳公呈當將來呈所叙曁麥奎在山之種種不法情形詳晣逹部好在此事已有代表赴都會議辦法應俟得有如何籌議消息再行酌核辦理 
[奉天商埠交涉案續誌奉天]  
　　奉天傍近南滿綫之商埠官地近被該鐵道會社圈佔分釘十三標樁計地四百餘畝屢經交涉司備文力爭復經司署覓得俄國前購該處地畝原圖執爲憑證重行照請日領速將此案解决將十三標樁地畝劃還以資開埠之用日領一味遷延仍不答覆日昨又經交涉司備文催促令速行決議 
軍界 
[詳請籌欵購辦軍裝安慶]  
　　皖省六十二標步隊三營並砲隊營業經派委前往舒桐等縣徵募不日徵齊到皖所有各營需用器具品物刻經兵備處飭派經理科各委員估計價值約洋六千六百六十餘元現由兵備處唐觀察申詳陸軍督辦處朱經帥札飭支應局迅速籌欵給領購辦以資軍需 
[兵備處文案到差蘇州]  
　　候補直州同現辦洋務局文案張漢彝奉撫憲札委辦理督練公所兵備處文案差故該員已將洋務局文案差銷去即於本月二十七日到督練公所接差 
[議覆軍餉自行籌辦安慶]  
　　皖北支發局總辦以防軍餉項全恃五河正陽兩鹽局鹽釐近來鹽收短絀解欵驟短入不敷出詳請撫憲札飭司庫每年籌撥銀五六萬兩俾資接濟兹據牙釐局會同藩司會詳覆稱司局各庫同一支絀現在舉辦各項要政已屬搜羅盡淨無欵彌補該局所請撥欵委實無欵動撥應請仍飭該局自行設籌補救以維大局 
學務 
[清華女學開運動會紀事松江]  
　　松郡清華女學於二十七日開運動會已誌前報兹悉是日該校全體學生於上午九點鐘開始運動（一）開會（二）歡迎（三）宴會競爭（四）表情游戲（五）障碍物競爭（六）拍球遊戲（七）跳繩（八）旗體操（九）雷雨投宿（十）啞鈴操（十一）送球競爭（十二）表情游戲（十三）循環行進（十四）算學競爭下午（十五）怕兒卡（十六）圖畫競爭（十七）二人三足競爭（十八）上學競爭（十九）渦旋形遊戲（二十）跳繩（二十一）表情游戲（二十二）舞蹈（二十三）怕兒奈獨（二十四）菱形送旗競爭（二十五）玩月（二十六）美容術（二十七）球竿游戲（二十八）表情游戲（二十九）圓形行進（三十）閉會是日男賓觀者甚衆規則規秩然運動諸女生莫不精神煥發技術嫻熟觀此足以占該校平日之功課矣 
[法政學堂附設自治研究科寗波]  
　　寗府敎育會函致甬道略云寗波法政學堂陳紳星庚范紳賢方前來報告擬在本郡法政學堂内附設地方自治研究所業經敝會同人開會决議定三月初十日開課每夜講授二小時此項聽講人員并擬遵照部章以八個月畢業除通告本郡各校外合亟函告台端應請札飭各屬派員前來聽講以資並及是所盼企當經桑觀察批准刻已行知各府轉飭各縣遵照辦理 
實業勸業會事務所之報告南京 
[籌辦鎭江物產會]  
　　南洋勸業會調查員陶君賓南蒞鎭後會同承太守邀請各商於十二十三等日在商會會議各帮領袖到者三十餘人陶君將勸業會辦法宗旨及利益反復申說到會者均極歡迎當經公推李繼之觀察及朱朗軒關鎔卿三君爲鎭江物產會創立員事務所即附設於商會所有應設文牘庶務會計等科由商會書記吳孝廉南賓朱明經叔獻諸君担認義務并議借李觀察所辦大綸絲廠爲會場李君已於十六日由揚渡江應允担認并議定四月初二日爲鎭江物產會事務所開辦日期已由承太守行文擅丹溧各縣商會舉員如期到會公共商議開會日期及蒐集全府物產辦法 
[發起鎭工勸業會]  
　　鎭江爲最大商埠南北客貨甚多運赴南京陳賽較便南洋勸業會調查會陶君賓南勸告各商創辦設立出品會各商領袖通逹事理者提議先設一鎭江商埠協贊會以爲籌備出品協會之機關衆皆贊成已推定李維之李子宜嚴月波朱秉鈞曹秉仁吳南賓陶小軒魏少輔曹介之卓儀堂諸君充協贊員發起此舉現正籌備合宜會所一俟籌定即定開會日期呈請正會長派員蒞會以昭鄭重 
[本省調查員姓名任地]  
　　江寗徐渤蘇州蘇高鼎太倉蔣鳳梧鎭江常州陶遜徐州海州張福楨揚州梁菼准安胡啟新松江郁壽雲通州海門束曰璐 
[外省調查員姓名任地]  
　　北京奉天保定天津特别調查錢寳書湖北黄超元安徽總調查方臯福建陳藩侯江西總調查梅光遠東三省戈乃文浙江丁三在（現已一律出發） 
[武漢信義銀行風潮已定湖北]  
　　信義儲蓄銀行在武漢兩埠設 
 
 

Page 12

 
 
有分行三處漢口分行一設在河街小董家巷一設在武顯廟正街武昌分行設在芝蔴嶺正街該三分行發出銀元銅元鈔票約在二十萬左右本月二十二日早晨外間忽有謡傳謂該行將不能支持故一時持票往兌銅元銀洋者不絶於道漢口關道齊觀察深恐肇事立即派令夏口廳各警局及巡防隊文武各官分往彈壓一面電禀鄂督准由官錢局借撥銅元鈔票共數十萬並田武昌分行自籌的欵於二十三日起在府城隍廟憑票兌錢漢口分行亦在沈家廟徽州會館兩處照兌是日大雨如注持票往兌者仍不稍息至二十四日風潮始漸平定近日各該分行左近均駐有兵勇以防意外並由鄂督派督標中協陳士恒協戎來漢持令彈壓而存欵各户因見只准有票之人兌錢不准提取存欵昨亦公禀關道請爲擔保旋奉齊觀察批諭云查該行於各碼頭設有分行交易甚大聲名亦好忽爲挾嫌者造謡動衆以致鈔票擠兌一時窒於周轉本道維持商業體卹貧民担任兌票以熄謡風而釋羣疑鈔票事靜仍然照常生理并非倒閉爾等存欵該行存一日有一日息切不可趁此熱閙擠令不能開張爾等須知該行收欵放欵不能將欵存於行内致出空息放出儘有期限豈能任便提取爾等之欵存於該行亦有期限理不能不論期限强提爾等試思之旣存欵於該行即不可故意擠該行使自已吃虧此理甚明稍曉事者應知之本道非該行東家何能爲該行担任存欵此等無理之要求殊負本道愛保商民之熱心爾等定欲擠該行不過爾等自已同自已作對該行因受擠爾等獨不爲存欵計乎爾等其細思之昨日本埠接有漢口來電云匪徒擾害信義銀行該銀行不動聲色措置裕如可想見風潮之已定矣 
[蘇省習藝所將次開辦蘇州]  
　　蘇省首府三縣罪犯習藝所業已建造工竣即日開辦現經撫憲派委候補知府駱騰衢太守充當該所監督又委候補知縣劉鴻充當總稽查飭令即日到所開辦矣 
雜記 
[區官斷腿案詳誌蕪湖]  
　　蕪湖巡警三區副巡官孫多昶壽州人本月十七日晚被省城派來衛隊在陡門巷二街將腿骨擊斷用東洋車拖送縣署收押等情已紀前報現在已奉臬司公文飭令將孫多昶留蕪監禁兹查悉起事之原由實因多昶上月下旬與巡防一營齟齬後其從兄孫逸樵觀察多祺（即現充全省營務處）慮多昶年輕好事將來難免不再與軍界衝突請巡警道卞柳門觀察移多昶回省卞觀察許之另派一劉姓來蕪接辦多昶知係其從兄所爲把持不交當致函與其從兄如有主使撤我差者我當殺之並揚言擬鎗斃其侄即逸樵觀察之子孫炳芳（現充蕪湖警界衛生科長）其父江蘇知縣孫楚卿大令得信即手諭嚴戒其子多昶復其父書謂誰勸我亦以白刃仇之其父無可如何即據多昶之禀另函與其侄逸樵觀察請代出首禀控其子忤逆不孝皖撫准之　備文交二從兄自派心腹及衛隊多人來蕪乘十七日多昶交卸三區事後不動聲色誘其出外觀戲行至半途故下此毒手云 
[法律館員赴常蘇州]  
　　翰林院編修法律館纂修朱汝珍到蘇調查商業民情　慣已誌前報兹悉太史現已調查完畢於本月二十六日辭行赴常州鎭江一路調查矣 
[勒限嚴緝盜案蘇州]  
　　海州孀婦馮張氏前因被盜搶刦案懸兩載迄未破獲曾來省上控兹奉臬憲批云盜刦殺人重案時逾兩載贓盜一無破獲捕務實屬廢弛仰海州立即添差比捕勒限一月上緊嚴緝並移催營汛鄰封一體協拿兇盜務獲究報勿再縱延 
清談 
[今年之┊投稿]  
　　今年之五六月間必多瘟疫　以故以麕集。許。我酸秀才。而冒酷暑。聚穢氣。舉行考試優拔故。 
　　今年之首罹疫刦必多讀書人何以故。以應試皆士子。而炎暑蒸之。汗氣薰之飢渴害之。拚命以爭朝廷不甚愛惜之名噐故。　　今年之諮議局開會必有唯唯諾諾之議員　以故以新議員見獵心喜。無所謂議案。無所謂預備。無所謂不負地方公民之委托。而或願考優拔。願得小京官。願冩字作。文願借議員新銜。聳動提學耳目。以弋其所謂優拔而不暇預備議案故。 
　　今年之下學期學堂必照整頓改良之希望何以故以秀才出身之監督校長。不暇於暑假期内。謀下學期校規之整飭。全校之布置敎科之改良。年級之分配。而或恃　學厚我。或恃聲望素著。心懸懸。忙碌碌。以求得所謂優拔故。 
　　今年之下半年學生必少熱心講授之敎益何以　以　得一衿之敎員。未暑假則閉門。寫小楷。出門會文藝。已暑假則小鹿撞心　。螞蟻扒熱　。身披破外套。頭戴舊凉帽。手提大考籃。恭應優拔考。而不暇爲敎授法之研究。以求學生之進步故。 
　　今年之下學期學界必多參差不齊之異動何以故以考取優拔之各種人物將爲朝考之預備。監督則不監不督而辭職以待朝考。校長不再長。敎員不再敎。而辭職以待朝考。學生之考中優拔者。亦且不再學。而改良其七横八歪之字書。退學以待朝考。曰惟不能兼顧故。 
　　今年之考優拔後必多五　八糟之議論何以故以科舉久停廢。去取無一定。而某提學頑錮。所取多工楷。某提學開通所重在文字。此亦講張。彼亦白　。落弟者破口駡提學。得意者。父口頌文宗。曰惟熱心科舉故。 
　　今年之壽噐店必有利市三倍之希望何以故以暑假將届。優拔將考。一般與考之瘟生必多摧刦故。 
　　記者曰是亦不可以已乎。 
文苑 
[題西陬艤棹圖]  
　　世巳無秦漢桃源。何處　。星星成野燒。靄靄此薰　。霹靂英雄手。楊枝　　心。至今流水此。咽澤仁餘音。 
　　安得公常在。扶持社　危。（余題此詩時京 
師拳禍方亟）生偏逢世亂。死賴有名垂。香火金重　。謳思口亦碑。慚余無壯略。篆刻此能爲。 
　　西陬艤棹圖。海州丁君□□之遺事也。咸同之季。　逆　擾江淮間。□□盡散其資財。購船數百號。挈一村之人。避難於西陬。籌防禦。備倉榖。賊三四犯不得逞。一次以大股來撲。且盡殲之。村人賴以安。事後村人德之。爰繪爲圖。藏諸丁氏祠中。不幸被火燬失。其嗣嚮卿。乃延名手重繪一過。并徵四海名流。題詠殆遍。庚子春　。余與嚮卿。同疑業於曁陽講舍。亦題二律。以誌景仰。其時詩酒往還。相與爲樂。曾不轉瞬。　夢十年矣。嚮卿已於去年。不幸　道。山售時同學。亦多散之四方。不可常聚。重檢舊作。爲之悵然。已酉夏始東吳叔子并記 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局選舉候補議員 
[江蘇蘇屬（太倉）]  
　　太倉候補議員當選者姓氏如下黄守孚嘉定得十一票李汝恒嘉定得十票顧　鎭洋得八票 
[又（鎭江）]  
　　鎭郡候補議員缺額業經承守禀准籌辦處展期至二十八日再行選舉此次選舉應將次多數加倍開列計盡人人惟第一次開票之次多數得三票者一人得二票者一人其餘十四人俱係一票祇得於投票日由監、 
督會同監察員抽籤定之次多數人名錄下王葆徵三票鮑心增二 
票杜寳善一票高汝昌一票姜定保一票姚湘一票胡炳一票茅謙一票朱淵一票祝立本一票任璪一票王聘儒一票戴錦成一票林懿鈞一票狄維恂一票童琮一票初選舉開票 
[福建]  
　　福建初選當選人除前紀外分别錄下同安黄必成百六一葉大年百三九林爾嘉百二七王龍光百零五陳綱百零三林森百零三陳濬川六十八洪國器六十八洪鴻儒五十九陳士霖五十八周殿修五十六王人驥五十五葉大棟五十四黄鴻翔五十一葉恩銘四十九黄翰四十九洪湛恩四十六周鳴球四十六陳宗英四十四洪逢年四十許贊虞三十九洪謙光三十八李應辰三十七高開霽三十五黄壽三十五林郭士三十五陳苞三十五陳樹龍三十五陳常三十四洪幕椿三十四林資杰三十四洪鷼南三十二陳國才三十二鄭景文三十一陳道堃三十傅政三十曾學文三十王伯龍二十九陳清渠二十九陳宗河二十六楊廷榜二十六洪樹標二十六曾宗禮二十六葉剛二址六陳佐才二十五林際春二十五陳煌輝二十五黄向榮二十四王增高二十四陳烈二十三黄廷元二十三翁凌霄二十二楊鶴年二十二連江黄仕鏗林懿元陳大徽張冠瀛趙錫榮林翼龍吳廷棖陳輝斗莊隆怡陳利邦林直侯滕振先屏南張宗銘鄭盛鋆張鴻臚徐蔚文蘇應楠薛雲林 
官長設立 
[廣西]  
　　桂撫張堅帥覆憲政館電照錄如下洪汪電敬悉桂省新建諮議局係倣照日本東京府議會圖式斟酌損益議員席可容百餘人建築費三萬兩閏二月已動工敬復岐印支 
[貴州]  
黔省各屬選舉人名册如限申送毫無錯誤者計三十五處貴陽府謝守貴筑縣張令定番州馮牧修文縣陳令龍里縣馬令羅斛廳劉丞普定縣鄒令永寗州朱牧清鎭縣李令歸化廳韓倅興義府口守興義縣郭令郎岱廳雙丞貞豐州江牧畢節縣林令平遠州陶牧黔西州羅牧桐梓縣王令綏陽縣李令都匀府王守都匀縣劉令麻哈州吳牧清平縣熊令都江廳李倅丹江廳李倅黎平府口守永從縣陳令古州廳吕丞下江廳朱倅龍泉縣詹令鎭遠縣陸令台拱廳胡丞銅仁府方守甕安縣劉令普安廳陳丞松桃廳陳丞飭令更正如限申到者十三處安順府瞿守開州楊牧貴定縣白令鎭寗州曾牧安平縣傳令普安縣彭令大定府吳守安南縣楊令遵義縣陳令獨山州李牧施秉縣王令黄平州盧牧清江廳王倅已由撫憲行知籌辦處記大功一次 
[山東]  
　　籌辦處以投票期迫所有應行事件雖經詳訂規則迭次飭遵而事當創辦頭緒極繁仍恐或有疏漏特復擬定投票秩序清單通飭各屬循序進行原札略云選舉投票頭緒極爲紛繁當此創辦之初尤難免於挂漏本處愼終圖始是以迭次公牘不厭求詳兹再排定投票秩序清單按照部章及本處各種規則匯總序列分别投票前之預備投票時之秩序與投票後之佈置三項俾一覽而知其顚末庶幾循序進行可免遺誤參差之弊除粘單分飭外札到該縣即便按照單開次序督飭在事各員認眞辦理毋稍疏漏 
[四川]  
　　籌辦處通飭各屬文略云查初選事務所各項用欵一俟五月内初選事務完畢即行裁所停支切實報銷各該處所籌選舉經費無論何項欵目均以收足預算之數爲限不得藉此多取久不截止合行通飭仰即遵照毌得故違干究再各該處所委調查員及本處所委司選員其職務終了均應裁撤以節糜費各調查員統限於該處調查完畢名册申送以後司選員統限於五月内初選各事辦竣以後一律銷差仰即轉飭知悉 
[湖南]  
　　籌辦處因變通選舉議員事詳湘撫文略云奉憲台批城步縣禀依限具造選舉人名册連同投票分區圖賫請察核並據士紳面陳城步决無議員之望能否變通辦理懇乞示遵由奉批禀件均悉賫到圖表甚爲明朗惟合選舉資格者祗有此數實覺過少不知當調查時各調查員亦於農工商各種人之有資產者曾悉心詢問否所請設額外議員及名譽議員各節究竟與定章是否相合有無窒碍應如何妥擬辦理仰籌辦處迅即核議飭遵並將批發交該縣專差帶轉以期迅速一面將議飭情形禀報查核等因查此案前據該縣員禀到處經批禀册及另單均悉選舉事爲創辦頭緒孔繁期限甚促雖經本處迭擬詳章聨翩通飭而各屬奉文承辦非草率即遷延動滋謬誤該令獨能辦理迅速不特調查依限告竣並將正册提前編造首先賫到本處詳加檢察填册悉臻妥叶禀陳各節議論明通見解透澈尤爲各屬所無深堪嘉許應詳請將該令記大功二次 
 
 

Page 19

 
 
該管府督率有方並詳請將潘守記功二次以昭激勸至稱該縣選舉人名爲數較少恐難配得議員等語查各屬電報名數多者至數千名少者二三百名不等該縣人名尚在適中將來按照全省名册分配如該縣能得初選當選人在五名以外亦未必定無議員被舉之望所請能否變通各節事關各直省通章未便輕議應俟隨後酌核辦理至該令所造選舉人名册釐剔謹嚴甚爲合法惟選舉資格非僅以功名學識爲限其農商各流如有恒產及格者照章兼收該縣倘尚有遺珠不妨搜羅補報也並仰知照仍候撫部院批示繳賚件存印發在案兹奉前因除轉飭遵照外所有擬請將程令起鳳記大功二次該管府潘守記功二次並議飭各緣由理合詳請憲台俯賜查核批示祇遵 
瑣聞 
[安徽]  
　　蕪湖醫學研究送診會員方昭軫等上籌曾處禀略去查奏定諮議局章程第三條内开曾在本省地方辦理學務及其他項公益事務滿三年以上著有成績者並註明有一項於此即爲合格生等於光緒三十二年糾集同志十八人自備經費創辦醫學會定章分期研究常年逐日輪流送診開辦以來醫學漸有進步逐年所診貧病均有醫册可憑自開辦至今已歷四載送診寒暑無間研究則歷久不懈不得謂無三年值日送診會員自九點鐘起至十二點鐘止不辭勞瘁不受薪水不取分文遇有極貧捐資助藥並非爲已實欲救人不可謂非公益無論生等有無别項資格即此一事照章應入選舉之條乃反被删除令人皇惑生等實爲人格起見不得不據實呈明可否邀恩照章填補爲此除禀初選監督外理合抄黏備禀仰祈憲台鑒核賞示祇遵再訴訟期限明知已逾但被删一節生等實未及知合併聲明 
本埠新聞 
[自來水公司開第一次董事會]  
　　内地自來水公司前日開第一次董事會董事李平書王一亭于湘春莫子經毛子堅沈縵雲張樂君等諸君均各到會提議招股認股事宜議定股本一百二十五萬除官股二十萬舊股五萬外以招足一百萬兩爲止並宣佈二十一日開會共計自認一萬二千六百十股計銀六萬三千五十兩又認招二萬七千八百五十股計銀十三萬九千二百五十兩兩共銀二十萬二千三百兩其餘應即設法招足其認招一千股者酬以紅股五十股一千股以上滿百股遞加紅股照給紅利不支官息至用水之户認股在十股以上者應得特别利益俟下次開會再行議决凡未經用不之户本人名下認股在二十股以上者所用四分六分小水管送裝四丈龍頭亦不收費 
[輪船公司不允賠償]  
　　日清輪船公司之襄陽丸前在安徽懷寗縣屬清節洲地方撞損吉順祥鹽船曾由蕪湖關道移文滬道轉請駐滬日本領事飭令該公司賠償在案兹聞日領永灡君飭據日清公司復稱襄陽丸由漢口下水於去臘初五晚駛至安慶上游鼓哩司麽水道之時忽有未懸桅燈之民船停泊江心因在黑夜不及閃避致在該船旁邊擦過至該鹽船是否被撞沉没抑或别有原因均不得而知總之該鹽船不應攔泊水道之中此係自悞且查襄陽丸遵章行駛毫無應得之咎所請賠償斷難承認等語現日本領事已照會滬道請即轉復蕪湖關道毋庸置議 
[研訊戳斃華捕之兇犯]  
　　去年除夕英捕房暗差巡捕毛久康被人刺斃直至本年二月間始行破獲由公共公廨訊明係陳阿四張永貴所戳當於前晚解送縣署昨經李司馬提案審訊陳供廣東番禺縣人年二十六歲父名阿仲年七十三歲母梁氏年六十四歲均住原籍小的住在上海與住居英界北四川路之陳氏姘識小的前在通運公司爲跪碼頭生意張永貴亦在通運公司充當駁船頭目因此認識後被公司停歇小的即改做機器廠生意曾於光緒三十二年七月間被英界包探指爲流氓收押西牢二年於去年八月間始得釋放小的遂往東洋尋覓生意旋於十月中返滬據陳氏訴知有巡捕毛久康冒充小的之友到家調戲小的初尚不信詎數日後毛不知小的回家又至家中將氏强姦適被小的撞見本欲將毛扭控捕房因釋出未久不敢與較去年除夕九點鐘小的到河南路棋盤街宏茂昌襪店買襪適遇毛久康在襪店門首經過伊欲將小的拘拿小的遂跑至馬路毛復追赶因將身畔所帶之解手刀拔出恐嚇毛仍不退無奈將刀在毛之右乳右肩背脊等處連戳三刀毛即向北奔走小的亦往法界逃避惟其時祇有小的一人張永貴並不在塲因當時在襪店門首先遇張永貴張與小的略談數語先行走散是時毛久康尚未會面不敢誣攀小的被獲之後因被私刑毆打硬令指出帮兇是以亂說求鑒張供清江人年二十九歲母與甩兄長明住在江寗去年除夕小的至宏茂昌買襪正欲出門適遇阿四略談數語小的即回法界棧内並不與毛久康會面正月初十日小的因上海做工薪資甚少是以與回鄕四十四人同至蕪湖做工今忽被包探將小的拘回實遭誣陷求恩超豁判分别還押候再訊究 
[均益彩票展期開彩]  
　　山陽肇慶典商王錫祺禀奉江督批云查均益彩票前據滬道禀准展期至本年三月照湖北票號單開彩本不能再請展限惟現據該職等禀陳滯銷情形若依期開彩爲時已迫於該典商公私各債仍難清償將來必多糾葛既據公議减價收回票價四元以廣招徠應准展限至本年七月即照七月分湖北票號單開彩現距續展之期尚有五月票價又經减折當不難設法暢銷所請札派各屬勸銷之處應無庸議仍應由該職等妥商各債户公同攤認並轉催經銷各處赶速分售一俟績限届滿即行依期開彩以昭信實 
[禀請撥欵購備器具]  
　　總工程局總董李平書君前奉滬道飭造中國醫院現已落成所有院内應用一切器具亟湏購備約計需洋五千元左右業於前日禀陳滬道請在彩票月捐欵内動支飭撥 
[南市火警續誌]  
　　南市太平碼頭永昌泰蔴袋店前夜失愼殃及鄰居已紀昨報兹工程局孫裁判以該處協和昌衣莊及南首之稻香村茶食店保有火險情實可疑特於昨日會同警務長前往勘視遂將稻香村燼餘各物帶回局中一面再飭偵探秘密調查禀復核辦 
 
 

Page 20

 
 
城内 
[移提船户]  
　　浙江嘉興府胡太守前日派差到縣請提竊取漕米之船户張進山到案訊辦李司馬遵即派差將張拘獲諭交來差帶回歸案訊辦 
[押犯敲詐]  
　　改過押犯李友田賈長和孫阿炳蕭舟山等向同押之王四子索詐不遂將王痛毆該局委員因喝阻不聽昨將李等送　押候嚴辦 
[道批四則]  
　　張鈞堂禀批婚約已定例無因貧准悔之　完娶有期律有女家故違之罪廨判原媒理勸無非曲盡人情風化攸關尤令成其好合仰公共租界會審官傳諭遵照抄黏並發張東生禀批所控蔡元生賖欠該行貨洋被廨差趙祥串捺朦賴等情如果屬實情俱可惡仰公共租界會審官查明分别究追具報抄黏並發寧光義禀批劉植藩虧空之欵旣由王敬齋汪樂卿担認歸還立有字據爲憑自應照據辦理仰公共租界會審官提案訊明嚴追給領具報抄黏並發沈蔣氏禀批究竟秦紳有無斷賠損失洋元及莫訪梅有無先經承認之事仰工程局裁判官查詢明確據實復奪抄黏並發 
[官事]  
　　儘先選用道鄭官應昨日到道拜會一路三區副巡官易懋恭禀請銷差本縣發審委員候補知縣李光乾禀辭赴蘇 
南市 
[斥革巡長]  
　　南區二級巡長張福生與周徐氏挽手同行致彼查辦巳紀昨報兹悉警務長已將該巡長斥革驅逐周徐氏斥釋 
[圖竊銅元]  
　　榮大烟紙店前晚將圖竊銅元之董炳生送至工程局經陳裁判訊實判戒責一百下押兩天 
閘北 
[無此辦法]  
　　魚膠作主黄炎之妾徐鳳姜被其縣方阿金串同大肚皮阿姆誘拐捲逃已紀前報前日黄復投禀三路分局請給信票自往查緝德正巡官以黄並非在官人役批斥不准 
[咎由自取]  
　　吳建　昨至四路一區控被小胖子誘　賭傅輸去洋數元　爲究辦巡官以吳咎由自取姑准飭提小胖子到案質訊核辦 
[拐匪送縣]  
　　串拐周袁氏張秀英案内之拐匪劉朗亭前日經巡警總局汪裁判提案訊實判移送上海縣歸案訊辦 
[索欠互毆]  
　　劉武向徐掌金索討工洋四元互相扭毆旋至三路分局控告判徐先還二元餘限月底歸清不准再行滋閙 
英租界 
[累及老父]  
　　日商管源重控告華商安鴻喜不付煤價一案由廨飭傳尚未到案兹該日商訪悉被告匿居法界爰又禀知該管領事請廨移提寳讞員准於昨日飭差協探禀明法捕房將安父安惠世提獲帶回英界捕房押候訊奪 
[畵影圖形]  
　　四川人王兆崙虧空四馬路盤記棧内之四川號客謝億泰等銀三萬餘兩於本月二十一日潜遁無蹤昨由捕房總巡卜羅斯君出示略云土年四十一歲面方色黑身長約英尺五尺十寸小辮秃頂身穿素服着探捕人等留心查拿務獲究追 
[司賬逃逸]  
　　北京路天寳祥絲棧司賬陳劍青虧空銀六百餘兩潜行逃逸昨由該棧經理金子軒投報捕房請爲查緝捕頭頭金自行投廨禀追 
[經理欠洋]  
　　閻恩溥控馬鼎如欠洋五百元前晚由廨提訊馬供係經理人沈成之所欠現不在滬判馬交保候移提人証再訊 
[洋人並保]  
　　宇豐號等控徐錦祥倒欠貨銀由廨提訊判徐交二千三百元人洋並保限一月交徐正清李秉璋兩要証到案再核 
[調查地契]  
　　周麟峰與朱秋江因抵單紏葛一案前晚由廨提訊判朱仍交原保候　請上海縣查明契地俟復到再奪 
[各執一詞]  
　　唐六春　楊金生楊銀生兄弟佔地圍笆前晚由廨提訊供詞各執判一併交保候移請會丈局丈明再行訊斷 
[人証未齊]  
　　張祖良控袁愼生不理欠銀前晚由廨提訊因人証未齊判袁押候　　人証再訊 
[殃及隣居]  
　　昨日午後二時北海路第一百零八號門牌成衣店起火延及比隣一百零七零六兩號住宅又一百零五號一心園小茶館一百零西號雲仙道院共　屋四間 
[騙取莊票]  
　　秦省三昨至捕房控被掮客葉永根將假匯票調去洪德　銀票三百兩捕頭准即飭探將葉拘入押候解廨訊辦 
[妓女逃逸]  
　　北京路某花　間　妓王二寳昨忽逃逸鴇婦小金寳當即投報捕　請爲查緝 
[竊案彚誌]  
　　曹順太竊取蕭阿三包車上之洋傘由捕追獲解入捕房押候究辦陳金福竊取坟山路王李氏家衣物昨由包探查獲拘押捕房候究汪順發竊取城内太平街翁姓古銅香爐一只携至租界圖消由探解至捕房押候究辦浙江路三百九十四號居人王姓家失竊紅緞繡墊等物昨晨由探在法界查獲原贜帶入捕房留候失主認領 
美租界 
[美兵酗酒]  
　　前晚有美艦兵三人飲酒大醉在途毆人由捕一併拘入捕房飭各存洋二十元保釋 
[茶館聚賭]  
　　新記浜路一百七十號王袁氏小茶館聚賭抽頭由捕禀知捕頭請廨出單傳訊 
[硬借行兇]  
　　朱晋才瞿阿六張阿福顧金生等昨向陳四元硬借行兇由捕一併拘入捕房押候解辦 
[鴇婦肆虐]  
　　粤妓龍美珠控被鴇婦周玉英百般凌虐由探查明屬實禀請公廨提解公堂押候訊　 
法租界 
[好生之德]  
　　海晏輪船買辦前日飭人將小孩四口送至捕房禀稱上次開往福建時買辦見有四孩　殊可　　向盤請知是　匪所拐因即扣留　回送案捕頭諭將四孩暫留捕房候送至公堂訊核 
[拍賣生財]  
　　卜麟里居民陳　科與包車夫顧德坤竊取大豐莊寄於洋棧之洋酒逃逸己久兹陳之房東以陳欠租未還特派收租人控奉公堂准時棄下生財扣賣抵欠昨經捕房派探協同拍賣人將遺物賣去計得洋七十餘元　即送至公堂請示核辦 
[曾否拐匿]  
　　徐阿毛之女兒日前走失徧　無蹤兹訪悉該女孩係被曹連生拐去向之查究曹不承認故即扭八捕房押候解廨訊究 
[走爲上著]  
　　永安街永泰盛報關行主因虧折資本無力支持遂於前晚棄店逃逸房主得悉即遣收租人報知捕房派探前往將棄剩各物逐一點明聽候核辦 
[更正]  
　　前紀酒店欠租一則兹悉欠租逃匿者係余孝貞酒店之房客前報誤爲余孝貞店主合行更正 
來函 
[朱涇士紳致郵政總局書]  
　　郵政總局執事覽謹啟者銅元當十江蘇全省冋係通行無事詎敝鎭同成烟紙店忽於本月二十二日擅行减折以致屢肇爭端二十三日有本鎭老者沈某與該店因减折銅元口角致被毆傷隨有鄕人王某亦向爭執互扭途人大動公憤該店知事不隹急自關門派遣夥友沿途逼令罷市并自行毁壞附設之郵政招牌藉圖要挾此事路人皆知現聞該店停收郵信並有赴滬朦禀台端之說爲特將當日實在情形具陳左右端履等爲大局起見除將該店擾亂市面禀請府縣查究外應請貴總局嚴詞申斥即日收回郵牌郵櫃一面移請敝鎭商會另選妥實商店接辦以便交通而破好謀金山朱涇鎭紳商學界黄端履等公啟 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（七十六）第十六回歪監生有意戲尊親新少年關心悲大局]  
　　且說錢士堯正爲着前天見新任藩台的時候。藩台對他講道。你老兄這般年紀。何苦還做這樣的冷官錢士堯聽了。心上十分忐忑。惟恐藩台嫌他老邁。如今聽了魏龍仁的話。正對他的胃口。心中大喜道。老姪的話不差。但是這個烏鬚膠。要到什麽地方去弄呢魏龍仁道。老伯若要用時小姪那裡儘有。只要叫個人去拿來就是了。錢士堯聽　大喜稱謝。魏　仁就呌了他跟來的人。分付道。你回去和少奶奶講。把我書房裡棹子上的一瓶烏鬚膠。交給你拿來。有兩個玻璃瓶。放在一起。這烏鬚膠是上首的一瓶。不要弄錯了。那家人答應一聲。回身便走。不一時拿了來。魏龍仁接過看也不看。便遞在錢士堯手中。錢士堯謝了一聲。開蓋看時。只見漆黑的一瓶也不知是什麽東西做的。魏龍仁敎他用法道。這個烏鬚膠。要臨睡的時候搽上去。不要動他。等他過了一夜。就永不退色的了。錢士堯記在心裡。謝了又謝。當下大家席散。魏龍仁告辭回去。錢士堯依着魏龍仁的用法。到了臨睡的時候。方才把烏鬚膠搽在鬍子上。就上床睡覺。過了一夜錢士堯醒來覺得嘴上生刺刺的抹得十分生痛。連忙把手去摸時。原來那一嘴的鬍鬚竟黏連了一片上下嘴唇。一古腦兒都連起來。連口都張不開錢士堯大驚。連忙跳下床來。把鏡子一照。只見黑油油光亮亮的一大片連在一起錢士堯見了又驚又氣。家人們見了錢士堯這個樣兒一個個都忍不住的笑。錢士堯看了。待要開口罵時。無奈上下嘴唇上的鬍鬚。都已連作一片。那裡還張得開口來。想着魏龍仁拿來的烏鬚藥。究竟是些什麽東西。連忙拿過來仔細看時。哈哈。那裡是什麽烏鬚膠。原來是一瓶生漆。錢士堯看了大怒。却又說不出話來。只做着手勢。叫人拿過熱水。要想洗掉這個生漆時。已經和鬍子黏成一片的了。那裡洗得掉。而且那鬍鬚上的生漆。已經半乾。把鬍子一根一根都漿得直撅撅的。蹻在嘴上。剛剛要把水去洗時。動了一動。倒弄斷了許多。 
專件 
[上海粤路股東共濟會調查員報告書（續）]  
　　　股問題查帳後繳股是我股東最初之目的兆曾初見總協理董事即道達此意梁言可以通融惟須以此次所遞股名册爲限後見金董語涉遊移兆曾復以書去要其答復及復函至即電滬傳告各股東想諸君見之矣惟董事嘗與兆曾言能併一處繳以示區别最妙兆曾因商之楊君瑞生緣楊君爲我股東所舉調查員之一而又在義善源票號揆之事理無便於此楊君亦願盡義務並言照七二毫銀核收使股東無所虧損既商定遂函致公司告　繳股時當登報請各股東將二期股銀匯廣東義善源楊瑞生君代繳　有成言矣今上海機關指月成立即由上海機關敢繳亦無不可二者均聽股東之便 
　　改訂章程問題我意見書發布後粤中股東其爲歡迎並言此事必辦公舉查帳員之日兆曾　與羅君少翺鄭君枚叔商訂查帳後整頓方法意見書一通交主席提議第一項即係改章問題後晤梁總理詢以前日所遞意見書如何梁云俟帳查清准照辦改章之舉勢在必行也 
以上四項均爲兆曾在滬與諸君商定之事所謂粗得其要領者如是至兆曾在粤所見所聞有可以貢於諸君俾諸君得爲改良之預備者輒并陳之 
　　兆曾初至粤晤政界商界中人詢以公司内容皆言董事中熱心爲公益顧全大局者實亦有人其餘在事諸公亦多謹厚不過辦事能力太薄弱全局之事不免爲一二人把持耳惟工程處人言嘖嘖必須澈查乃可明白公司人材大率如是此徵諸衆論者一也 
　　公司開會必邀官府列席實有脅制股東之意最可嘆恨者公司旣借官力以脅制股東又借股東以恫嚇官府而彼股東者亦自忘其處於東家之地位徒爲嗟怨而無可名言感情之所由惡皆由於此此騐諸股東者二也 
　　公司全局爲一二人把持而把持之術亦不甚高妙如股東會議時董事公然抗阻聞前次尚有呵叱股東欲送官府嚴辦者兆曾爲主席時且有迫改議案之值張中堂有電切責兆曾聞而往詢之金董力言其無有此何等事而可以隱秘乎此以知其擇術之不高也此見於事實者三也粤中共濟會皆彼都知名之士所組織其宗旨亦與吾黨相類待兆曾又極厚臨行諄諄以互相聨絡共逹改良公司之目的爲囑十五日所遞意見書共十條兆曾皆與聞之其目如下 
　　一修改公司章程二刋列工程預算表 
三計訂員役額數四公訂額支薪水五稽查員投功過六改建公司房屋七撤收支所以開銀行八擴張利益以彌虧缺九開學堂以培人材十决定表式以爲月報是書原文具載七十二行商報倘亦諸君之所樂聞乎 
路工及材料銀錢帳目專候楊君報告惟以兆曾所見其工程不如滬寗遠甚而平均每里成本亦須費四萬元以外此我股東最吃虧之處後此不加整頓則所投資本將擲於虚牝楊言報告到日願我股東共　監督公司之責任實行改良庶不失同舟共濟之旨此則兆曾所禱祀於諸君者也（仍未完） 
 
 

Page 27

 
 
   
 
 

Page 28

 
 
   
 
