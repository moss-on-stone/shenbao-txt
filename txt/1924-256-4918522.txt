# 1924 - 256 - 4918522

 

Page 1

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *   
 
 

Page 2

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *   
 
 

Page 3

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *   
 
 

Page 4

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報）舊曆甲子八月二十二日（四） 
時評 
[説戰　　（冷）]  
春秋無義戰今更不待言矣但就戰之本意以言戰者欲加損害於所惡之敵也故加損害於敵即爲戰之本義然試問今之戰者果能加損害於敵乎即日有之試問加損害於敵與加損害於人民其程度果孰輕而孰重乎未開戰之前受恐慌之損害者人民也受經濟之損害者人民也受拉夫之害而不能營業枉受拘拿不敢居室行路或且有生命之憂凡此損失皆人民也旣開戰之後田廬成墟雞豕且盡流連失所飢寒無告且又有飲流彈而亡命者凡此損害所受者又人民也至所謂敵者戰線依然徒費子彈雖有死傷皆爲戰士不及敵之本身加於敵之損害能有幾何夫以懲創敵人之故使人民連及而蒙損害勢固難免若以輕重大小比例而人民之所受甚於敵人非特人道所勿許抑豈戰之本意耶 
　　國内專電 
　　北京電報載直軍調集軍隊二十萬照奉方進行之路分三軍榆關方面以彭壽莘王維城董政國等抗奉方張學良齊恩銘裴春生等朝陽方面以王懷慶米振標等抗奉方之李景林郭松齡等赤峯方面以馮玉祥張之江李鳴鐘等抗奉方之闞朝璽蘇錫麟穆春等第一軍彭轄已開抵前線第二軍王轄已有三分二兵力駐紮朝陽阜新等處第三軍馮轄正在輸送中（十九日下午一鐘） 
　　北京電皓（十九）洛吳自轄之旅長張席珍到京見吳吳命將第三師集中高碑店以北待令（十九日下午九鐘） 
　　北京電吳向財交部商籌軍費千萬開㧞前須半數開㧞後備半數 
　　北京電吳佩孚分函各機關維持糧價并函交部勿以軍事行動阻碍民食 
　　北京電皓（十九）晨第二軍總司令王懷慶出德勝門赴熱（十九日下午九鐘） 
　　北京電使團得滬電黄渡陸家浜仍有戰事盧到滬證實（十九日下午九鐘） 
　　北京電浙省自治盧氏出境使團亦接此電（十九日下午一鐘） 
　　北京電效（十九）閣議各閣員均到内次薛亦列席顔報路透電有浙盧逃張去夏代説惟院中尙未接官電不得其詳决電齊詳細查報以便妥籌善後次議京師治安前王總司令已宣布軍權維持現對奉事起是否宣布戒嚴抑特别戒備决交外内法三部核議再奪次顧謂淞滬中立案五使對政府所提條件尙多不滿决一面向各使交涉勒令浙軍退出淞滬一面不妨尊重各使意見對該處戰事審愼前進次討論軍費問題决由財王負責籌畫最後敎黄提次長羅洪年辭照惟以參事湯中兼署法張請簡恩華爲次長陸陸請授林虎威字將軍等案均通過 
　　北京電路透電十九晨四時發亦云盧已赴滬政府尙未得寗報告惟滬電則有非正式報告如上述 
　　北京電贛蔡所派前敵觀戰員趙良弼篠電報告本午我軍佔領常山敵向衢州潰退電由玉山拍（十九日下午九鐘） 
　　北京電加拉罕覆外部助浙奉之俄人係中國庇護下之白黨俄使無取締之特權（以上十九日上午九鐘） 
　　北京電高凌霨派工商司長王治昌兼辦商標局另派周宗澤爲會辦農次王嵩儒效（十九）就職（十九日下午九鐘） 
　　北京電周蔭人咨延平西溪護運局已撤銷（十九日下午九鐘） 
　　北京電韓國鈞請將日商在蘇租界開設繭行案向日使嚴重交涉 
　　北京電今日申刻外交大樓美退賠欵委員開在立會審查意見書推定專門委員通過章程孟祿皓（十九）乘津浦車南下黄炎培郭秉文陪行 
　　北京電皓（十九）晨王承斌回津 
　　北京電中俄在商約未成立前互設領事依國際公法處置已雙方照會 
　　北京電美亞洲艦隊司令華盛頓赴津　　北京電温艦有開往葫蘆島説 
　　北京電暗盤金融七五陸釐六五柒長五五玖陸二三（十九日下午九鐘） 
　　天津電東北風雲險惡此間商界擬組織商團保衛市面領事團將召集會議（十九日下午九鐘） 
　　天津電紅會準備出發 
　　天津關内外電線已斷聞急電由大連烟台海線轉常電由西伯利亞轉 
　　天津電京津間第四次車巧（十八）未開該次郵件退回 
　　天津電津戒嚴司令爲李鎭守使楊處長副之治安由二司令負責現象安 
　　天津電駐津各外人組織聯軍布防京奉線保護鐵路（以上十九日下午六鐘） 
　　漢口電張允明篠（十七）午後四時乘决川艦抵省其第十團步隊及工砲騎輜重各營亦分乘濬蜀艦及白木船抵鮎魚套張當謁蕭蕭派段鴻年代表慰勞巧（十八）晨全部赴寗該旅所遺夔萬防地由十八師接替 
　　漢口電宜訊宋大霈部第三旅亦奉令準備開赴之安慶 
　　漢口電省議會篠（十七）開會汪雲駿動議江浙戰事鄂大受影響應請當局保境安民嚴守中立結果决次請當局宣布保境中立由會通電表示鄂省眞正民意並推三議長謁蕭協商切實辦法（以上十八日下午六鐘） 
　　濟南電熊省長定雙十節召集全省禁烟會議 
　　濟南全省商聯會昨開成立會後定今午在鐵路賓館開聚餐會 
　　濟南電鄭令各縣凡軍隊徵發大車如路程遠近給資車如有損失由縣公欵中賠償（以上十九日下午三鐘） 
　　長沙電錢業呈靖勿禁鈔票出口因鈔票在湘無兑現機關 
　　長沙電不信任省務院長案提案人宣言必俟副署人過議員名額半數始提出議會法制股審查憲法會議組織法决定要點（一）委員每縣推舉一人但因事實緊急得由省長聘任省議員十六人縣議會及各法團共十四人學者十人（二）開會應有委員三分之二以上表决應有出席者三分之二以上（三）會期一月得延長十日　　長沙電湘省米鹽公股到證劵交通部不但不肯籌還本息且拒絶擔保抵押湘省路政已告絶望 
　　長沙電省議會接魯議會電主張對江浙戰事定中立又接滇會電否認省政府修改省議會選舉法 
　　長沙電衡山大水退後月餘未雨田禾桔槁電告旱災 
　　長沙電敎育司致育會函改良徵收紙烟捐方法應俟徵集各方面同意再呈省長明令施行李劍農對敎育界表示此捐應由財司委員辦理敎育界負監收之責不能完全由敎育界接辦紊亂政綱 
　　長沙電實業司訓令華實紡紗廠於一星期内開工（以上十七日上午十一鐘） 
　　長沙電澧州唐榮陽已經趙通電改任爲常澧鎭守使 
　　長沙電長沙縣騐契定初一停止 
　　長沙電芷晃鎭守使劉叙彝仍由葉開鑫就近節制（以上十八日下午八鐘） 
　　香港電沈鴻英寒（十四）電稱文（十二）陸 
榮廷親率寗武湘軍四千餘人向我軍界首防地猛撲激戰八小時砲隊開到連施大砲數十發當塲斃敵數百敵向全州逃是役斃敵近千名俘百餘奪槍數百陸頭部受傷棄與逃　　香港電樊鍾秀銑（十六）通電與粤人作别篠（十七）通電北伐 
　　香港電贛軍總揮銑通電北伐 
　　香港省報載扣械案官商擬定由福林派隊偕商團到黄埔用兵艦載械回省暫貯江防司令部俟商團代政府勸銷公債票二百萬完竣即發還　　香港電孫軍在廣九路茶山拆毁路軌數丈防陳炯明軍更進 
　　香港電北伐軍在韶搭兵棚多座昨有一部被焚（以上十九日下午七鐘） 
　　福州電孫篠（十七）電孟盧兩旅删（十五）日會攻江山銑（十六）晨完全佔領 
　　福州電莆田因颶風損失五百萬以上電省請緩徵税契公債地畝捐 
（以上下九日下午七鐘） 
　　厦門電高義部第八團長高爲國通電叛營長李繼功經師長孔司令會兵擒獲國法具在望上峯秉公法辦因李從省軍團長蘇埏故云同時泉屬晋匄保衛團亦發電應高 
　　厦門電德化民軍内訌甚烈陳國輝派代表持函見李金標調停 
　　厦門電廣東大學來厦募捐成績不良募捐員黄振家將返粤 
　　厦門電厦各界進行拒毒運動主持者多基督敎徒（以上十九日下午九鐘） 
　　杭州電盧十八下午三時去去浙文武僚屬曁法團紳商數百人赴城站歡送張省長張財廳杜運使均送至龍華關防交軍務廳長周赤城 
　　杭州電潘師長抵桐廬（十八日下午八鐘） 
特約路透電 
[東北戰事消息]  
　　十九日北京電今晨有奉飛機一架在秦皇島防海堤附近擲下炸彈一枚落於開灤礦務公司所租兩船中間未有所損 
　　十九日北京電軍事凖備進行頗速張作霖是否親臨戰塲衆殊懷疑 
　　十九日奉天電奉第二第四軍占據阜新獲大批軍火現向直𨽻進發 
[聯盟會紀事]  
　　十八日日内瓦電聞股員會現所討論之和平草約其根據將爲各簽字國担任承認國際法庭裁判權並將所有爭端爲會章第十二十三十五三條所未規定其解决法者提交聯盟行政會聽候多數票之判斷但公斷手續迄未决定且因某國代表之反對公斷會或將成單獨機關而非爲聯盟行政會各國間之區域的條約即局部的條約之問題昨頗引起許多討論卒贊成法代表之提議以爲會章非普遍的故局部條約如在聯盟會立案而由聯盟會公佈則雖在互助公約之範圍内亦應繼續存在 
　　十八日日内瓦電今日委員會集議討論在巴黎設立國際知識保作院法闌願助地基及常年經費一百萬佛郎一事澳代表查爾頓反對此案謂此院如設在巴黎則將喪失其重要的國際性質似宜設於中立國内英代表茂萊稱法國之慷慨捐助似亦未可拒絶委員會卒贊成法國之提議但亦紀錄查爾頓氏之反對意見 
　　十八日日内瓦電今日國際聯盟會預算委員會以十六票對十五票否認意代表所提增加衛生局經費二十萬佛郎这議案英國與其殖民地南斐紐絲綸印度投票反對此案而澳洲與愛爾蘭則贊成之加拿大不出席但巴西與葡萄牙所提衛生局經費加給十三萬佛郎之議案竟得二十二對十一票之贊同現行之國際交換衛生人員辦法將照舊維持預算委員會又票决以二十萬佛郎安插難民之提議但附以南斐代表所提此項經費須於一九二六年取締之限制 
[英自由黨反對英俄約]  
　　十八日倫敦電葛雷子爵今日在愛汀堡演説表示自由黨對於英俄條約之態度葛雷斥此條約爲英國外交之大汚點與大錯下議院不應爲此約負責 
[美國禁酒及於菲島]  
　　十九日馬尼剌電現信華盛頓當道圖將美國禁酒律推行於菲島昌興公司已接香港美總領事來電稱憲法第十八條修正文據美國司法長諭得施於此間俄后號今晨抵此未載酒品聞史密斯裴爾公司之倫敦輪船赴菲島者若載酒則美領事不發衛生執照 
[印度敎鬨之損害]  
　　十八日西謨拉電外交當軸白萊氏在立法會稱九月九十兩日柯哈特回敎徒與印度敎徒之交鬨其結果爲回敎徒死十一人傷二十三人印度敎徒死二十人傷八十六人警察亦傷六人 
[將締英德商協]  
　　十八日倫敦電英政府因凡爾塞和約所規定協約國受德國最優惠待遇之時期現將屆滿故近曾考慮締結英德商約之問題駐德英使署已提出試行的辦法商部專家不久將赴德國與德國專家先開談話會以便日後締結切實商約 
 
 
 

Page 5

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報第二張）舊曆甲子八月二十二日（五） 
特約路透電二 
[埃及棉價低落之呼籲]  
十九日開羅電埃及棉農代表以棉價低落請政府維持埃及農部大臣答稱政府可於必要時收買現棉與期棉以二百萬堪太爾爲度（堪太爾乃埃及重量名合英國九十九磅） 
[法國減税]  
十九日巴黎電法内閣爲减低生活代價起見决定核减重要食品之進口税糖製牛乳减税百分之六十六牛乳油减税百分之六十牛乳酥大麥米與疏菜减税百分之五十 
[各國近事]  
十八日倫敦電俄國在藍格爾島懸掛俄旗一事英外交界並不以爲異且謂在談判英俄條約時英國曾許以將此島復爲俄國産業云 
十九日倫敦電海軍部决議於本財政年度造成駐華海軍所需之後備潛艇十月初將加派員弁前赴香港十九日倫敦電據帝國博覽會幹事部某員稱博覽會來年復開已可無疑 
十八日西謨拉電本加白州巴拉布爾地方水勢漸退該處城邑毁三分之一生命稍有喪失牲畜喪亡甚多估計損失逾一百萬鎊 
十九日香港電阿眞廷飛行家柴尼氏星期六日或星期日可抵香港 
公電 
杭州張載陽通電各省軍民長官贊上海各報館均鑒載陽承乏鄉邦民政瞬經兩年自今春先君棄養後孱軀多病不良於行者累月原圖卸此仔肩息影邱園藉資調　乃以諸父老一再敦迫未遂素志比來文書旁午病軀益不能支自未便再事因循𫏑誤地方茲定於本月十八日解除浙江省長職務及兼職所有本署一切應行事件由警務處長夏超代理以維地方治安浙軍第二師師長職務由警備隊總參謀周鳳岐代理合行通告伏祈公鑒張載陽巧（十八）印 
北京通電各省衙門均鑒本日令兼代國務總長　維鈞呈請辭職情詞懇摰顯維鈞准免兼職此令外交總長顯維鈞内務總長程克財政總長王克敏陸軍總長陸錦海軍總長李鼎新司法總長王寵惠敎育總長張國淦農商總务長顔惠慶交通總長吳毓麟呈請辭職顯維鈞程克王克敏陸錦李鼎新王寵惠張國淦顔惠慶吳毓麟均准免本職此令特任顏惠慶爲國務總理此令特任顧維鈞爲外交總長顔惠慶兼内務總長王克敏爲財政總長陸錦爲陸軍總長李鼎新爲海軍總長張國淦爲司法總長黄郛爲敎育總長高凌霨爲農商總長吳毓麟爲交通總長此令任命孫潤宇兼國務院秘書長此令京寒（十四）印 
國内要聞 
[北京通信（戢干）]  
洛吳未來前之京中計畫 
北京近日嚴重之現象各報紙通信社均在慄慄危懼中稍一不愼即被封禁逮捕即路透東方各電亦頗審愼紀載一般人皆箝口結舌不敢談戰局而在軍事交通機關者尤爲慄慄故北京以外時局眞相輒莫能明而政府宣傳之對方消息又異當離奇莫明其妙然即京言京九師招兵已三日且有拉車拉夫之事發見於塵市中府中軍事會議日日有之陸錦前日在津娶姪媳擬去而中止而昨日王承斌奉召來京入府密談午到戍去怱遽之狀異於疇昔吳佩孚又以府方急電内召昨日即傳今日來京今聞洛陽來電吳於今晨由洛起程明晨可到府方布置行轅爲國務院之四照堂一帶已令院參議廳等遷讓且開東首之門與府相通似吳氏此來有久居之意且爲方持軍國重事者則東南東北兩方之吃緊不待問而知也 
此間所置重者向在東北而東南次之京奉通車止開至山海關業已四日外傳朝陽方面業已開火且有謂該處駐軍已退若干里者事關秘密無法證明然東北防務在山海關者爲十五師二十六師在熱河方面者爲毅軍及十三師之一部又有某某數混成旅分布於此兩處九師之一部原駐北苑者已開赴灤州即由馮軍塡駐北苑前此府方主張欲使馮玉祥分一部分南下援蘇其大部分則由馮親率以赴山海關使王懷慶盡率所部出喜峯口守熱河邊境又擬召吳佩孚來京駐京津之問指揮一切而遣王承斌赴洛陽爲吳看守老營此在最近兩旬中似乎計畫尙未改變今吳氏之來有傳其將留京數日即移駐豊臺者仍本此説也 
昨日王氏之怱怱來去係與吳爲尹邢之避面抑已允移駐洛陽歸津料理説者紛歧但昨日以前馮出京王赴洛本人皆未同意馮氏部下至今未有一開拔彼所自言則日任務在維持近畿一帶之治安而王氏上次來京曹語以移駐洛陽之計王謂洛陽爲子玉久駐之地子玉即來京由彼派一人留守均無不可我與彼處兵將不相習去亦無用如我有離津必要則願隻身回京伺候左右曹曾使王氏勸馮赴楡又使馮氏勸王赴洛而兩人晤面之下輒相視而笑日君來作説客耶心心相印不發一言此上次王在南苑吃飯時事也距今五日前馮曾奉召入府密談東南東北防務意仍在使馮出當一面馮乃大放厥詞謂王承斌張福來不應使之解除兵柄曹謂此二人相從已久今仍助我馮謂我亦赤心擁護總統但責任重大力不能勝必須請子玉主持我定從旁協贊故此番召吳乃根據上述事實不得不請吳面商一切藉定大計則將看吳氏來後措置如何是否通力合作抑或獨力維持矣 
至於東南蘇齊舉兵以前並未乞援於洛而洛亦任齊一人主持未有實力之援助外傳洛方遣兵南下則接近洛方者頗否認之靳師之赴蘇據云絶無其事但在擬議中者爲將使駐郾城之楊旅（屬靳）至江南耳然近又擬以靳師編三混成團赴熱河而靳之代表向財部索欵雖四五萬亦未到手則馬首何向仍然未定也但聞楊清臣之二十四師已有一部赴浦口某軍畢家言如派少數援兵於事依然無濟如派大將率生力軍數萬以往微特齊氏不願且此時亦難其人而東北問題吃緊兼以中原腹地防各路土匪竊發防異派軍閥反側亦難立遣兩師赴蘇云云則吳之對於東南形勢似已置於不足重輕之列也（九月十五日） 
[奉直兩方之作戰狀態]  
奉天來京某　員言元日（十三）奉張在總司令部招集緊要會議張學良吳俊陞張作相及各旅旅長張作濤郭松齡楊春生李爽塏穆春等均列席討論之事件除東三省籌辦聯軍制外即密議各項軍事計畫新派張學艮决定聯合吉黑各省軍隊向前防樍極增兵並預定綏中喜峯口兩處爲集合大部軍隊之區即將所部第二十七師任爲前防第一軍所率之衛隊旅改爲游擊隊分防奉楡路擔任保護路線是日會議計有四小時之久表决其他軍事行動（一）由省庫提取軍費三十萬開拔費二十萬（二）改製軍用詳圖前方增劃防線修築砲壘（三）預定每星期招集軍事會議兩次（四）組織飛機偵察隊（五）抽調和各旅編制奉吉黑三省保安游擊隊關於前方緊要軍事計劃因守秘密殊難深悉 
據某使館消息張學良已密下支配防務軍令集中綏中之軍隊已逹兩旅四團另有游擊隊兩大隊集中喜峯口該處計有步兵一旅三團砲兵兩營前防司令部設於石柱子是以綏中喜峯口兩處防務日來極爲嚴重也直方軍隊近亦向山海關喜峯口兩處增防聞彭壽莘第十五師已開至楡關外之前衛葛樹屏第十二混成旅及第十四混成旅已於日昨（十四）開赴山海關等處最近籌備開往者則爲陜軍胡景翼第一師與陜軍劉舜天第一補充團俟開拔費發給後即向前防進行至於外間宣傳雙方哨兵衝突一節尙待證明耳 
據東交民巷消息九門口及秦皇島附近諸險要均有十五師佈防即前年直奉戰役中奉軍在楡關據守之砲台亦已由直軍安置重砲連日並有直軍在昌黎灤縣等站下車步行分往胡東峪·桃林口·徐流口·冷口·喜峯口一帶布防連日奉軍頗有乘輕便火車由錦州向朝陽進發者並携有軍用品云云 
據某使館消息朝陽方面之直奉兩軍已於昨晨（十六日）發生衝突其衝突之原因係由於奉天軍隊由義州向朝陽鎭前進直軍欲阻其出鎭之故其衝突之程度現尙不可知但該地今僅有軍四營奉軍亦只有先發隊少許可信其不致發生劇烈之戰事 
奉直兩軍集中於山海關萬家屯一帶者截至十五日以前尙無特别消息但兩軍之前哨線距離現不過十五華里之間兩軍後方均注力於輸送兵械奉天方面在錦州綏中各前哨連日麕集部隊甚多直軍方面則集中於昌黎灤州一帶北京方面王維城所部之二十三師全部正在陸續開送至喜峯口係取道亦綏火車送至張家口轉旱路而往聞喜峯口已有董政國所部在彼駐紮 
[京奉路上之運兵忙]  
京奉交通終須維持 
近日京奉交通微有間隔旅客稀少前晚曾一度僅通至天津昨晨已恢復原狀仍賣山海關票但聞午間旋又定出辦法一百零一次一百零二次仍賣票至天津其餘照常據一般人揣測北京至山海關之交通中央必定竭力維持因北戴河外僑尙須車輛運送之故山海關外拆毁之鐵軌聞已由英工程師趕爲修復全路已告無恙至不能通車至奉當爲奉天所阻礙耳 
張作霖已在各路調集大軍直軍方面亦每日均有調兵之舉鐵路營業不能不受一種影響上星期六日外傳京奉之車祇行于楡區星期六星期兩日常車均有誤點之事如昨日（十四）山海關往來之車應於六點到津但一點方到致遲七小時往京之車亦已誤點至於近兩日間經過天津之軍隊究有若干殊難揣測但有十二列車各車均用貨車載運軍械子彈鐵路當局聲稱彼等盡力維持火車之時刻但因軍事行動亦不能爲所應爲至於外間所傳鐵道有拆壞之事一節亦屬毫無根據關外奉軍行動之眞相餘除調集在兵外毫無所知又據某外社北京十五日電日來客車延誤確受運兵影響昨（十四）日秦皇島到有兵車十八輛第十四混成旅由保定長辛店等處運往天津第十五師由蘆臺灤州等處於星期正午裝十列車運赴山海關第十二混成旅前星期六運赴昌黎第二十三師由廊房馬廠裝載八列車經津北往又稱十日奉方裝載軍需品八列車經錦州運赴朝陽電綫山海關外鐵路被毁業已證實但開損壞鐵軌甚短極易恢復是否奉軍所爲迄未明瞭據交通界確訊山海關外萬家屯一帶鐵軌被奉軍破壞遂使京奉交通完全斷絶聞奉張此舉爲防直軍侵入起見急於備戰故令其暫停通車惟政府當局乃變其沉寂態度調動重兵向山海關喜峯口等處塡防並積極輸送大宗子彈軍需以濟急需人民方面尙無恐惶表示因通夜調動軍隊之事乃司空見惯殊無驚異之必要也又聞第九師在京内廣招運輸兵士截至十一日已募足五千餘人多係車夫及無正當職業者每人月餉六元 
東交民巷方面接奉天十五日電京奉路火車自奉天僅至萬家屯旅客到此須步行到山海關換車又據中美社云聞京奉路之發生障礙係由於奉天車務當局之議决奉天車務當局因受奉天當局之暗示乃决議由奉天瀋陽站出發之列車只開至距山海關六英里半之萬家屯爲止又上星期日上午七時由北戴河北上之火車亦因各站均有長時間之停車故遲至昨日（十五）上午八時始到北京 
[洛吳到京前之雜訊]  
府方因江浙戰事已形棘手而東北方面日來軍事動作又大形緊張戰事形將擴大亟應統籌全局良策方足以資應付對方故擬招集本系重要人物來京開一軍事會議以資磋商軍務大事因於中秋節前曾分電洛吳津王催促二氏即日來京籌商軍務因而王承斌副使遂於前日來京旋又怱怱返津茲聞某方昨接吳使來電報告昨日下午一時由洛陽乘隴海路專車至鄭由鄭換車北上預計吳使今日（十六日）可抵北京 
並聞政府將於洛吳來京之後以吳爲總司令畀吳以布置東北防務之全權同時並將以馮煥章檢閲使爲副司令以王懋宣巡閲使及王孝伯省長爲左右翼兩司令自吳佩孚來京消息到後警察總監薛之珩特派科長秦翼恩勤務督察長楊紹寅張汝霖率領保安隊在西車站月臺凖備歡迎步軍統領聶憲藩將軍亦派袁得亮申振林兩總戎田德山統帶在站照料西車站門口東西兩廂有警察廳步軍統領衙門布帳棚二架以便各軍警官長憇息之用西車站月臺有總統府軍樂隊衛戍司令部軍樂隊及憲兵司令部連長葉錫光排長楊廉善率領憲兵一連在站維持秩序府院部各機關代表兩院議員多人均在站歡迎午前十一時聶憲藩司令錢秉鑑參議特乘車赴保迎迓吳使之灜眷及使署内各重要職員均隨之來京後接保定來電云吳使在順閲兵躭擱須夜半方能到京然在車站歡迎各要人均鵠立以俟由車站至公府均由公府衛隊第二三兩營沿街（每五步一兵係雙行）站道保衛又聞直魯豫巡閲副使王承斌亦訂於昨晚（十六日）下午七時五十分來京東站亦有軍警機關要人在站歡迎 
府方因時局嚴重三次電洛召吳入京昨得吳覆電謂已起程由張參謀長隨行政府得電後即預傳内外行轅各一處内轅在國務院四照堂業已打掃潔凈並諭各科辦事員非掛徽章不能到院外轅在炒豆胡同蒙古宣慰使署亦經預令宣慰使遷讓擬俟到京後任令吳自擇以資安適聞吳此次來京僅擬躭擱三四日俟將東南東北各問題與府方商定辦法後擬即由京奉路出京在豊台駐節至前日來京之王承斌晋謁府曹後即晚八時已返天津但俟吳抵京仍將前來面商一切 
日來當局對於東北布防籌畫進行不遺餘力軍務機關中尤以府中軍事處爲最忙碌聞該處於前日起徹夜辦公函電往來絡繹不絶府方現因洛吳抵京詣事亟待商榷將於今明日中開一聯席大會議東北問題　居首要徽聞洛吳鑒於近日情勢對於某方面之防務仍欲借重馮玉祥到京津一帶洛吳此來携有　部精兵分駐治安自可無虞府方亦深以此種辦法爲然洛吳未來以前對馮迭已有所表示預料今明日大會議時此問題必當取决也 
[洛吳對奉備戰（籲蒼）]  
鄭州設立兵站吳佩孚怱怱北上 
開封特信自東南開戰東北繼動洛方軍事籌劃遂亦特别加緊前晚得洛陽密訊使署於前夜（十三日）接某方十萬火急來電報告奉軍一大部隊業將入關其後方大隊繼續在錦州進發聲勢甚大洛吳接報後當即急電開封召張福來來洛（按張於前日洛陽會議後已回汴）張氏奉召即於十四早出汴趕車抵洛其内容如何難以發表但　可靠消息吳不日即可離洛北上并决携胡師全部十四師一旅及駐龍門一帶陜軍張治公各師同赴廊房到廊房後即集合直軍各師旅對奉作戰第一師胡景伊師長現留京未回接吳電催後即先派其參謀長林開甲趕赴洛陽謁吳而商機宜林氏已於昨晨離洛北上覆命豫備開拔鄭州三日前已奉令設一廣大兵站占鄭站之一半記者今日赴鄭見站上臂纏紅布荷槍兵士極夥兵站高縣白旗大書直魯豫巡閲使署鄭州兵站字樣站旁饅首堆積如山皆鄭地各舖定做備運前方者軍士指揮夫役搬運裝箱子彈極爲忙碌隴汴曁京漢三路交通目前雖示受何等影響但站臺上每次車到行旅無慮盈千均不許迫近兵站附近誤入者必遭鞭扑羣衆皆已曉然於兵站之已成立矣洛陽於前此數日間運出兵士及馬砲營幕輜重各車停駐鄭站轉載京漢北上者數已在二萬人以上昨夕由六點起每隔兩鐘即備載兵車一列（約四十輛左右）由洛北轉據站員言洛吳已復電隴海管理處索車四百輛作爲五十列車（京漢除外）掃數運洛備用現汴鄭人心尙屬安靜無遷徙騷擾情事蓋汴省數經戰役人民對此已司空見慣矣又聞吳佩孚明後日或可來鄭靳雲鶚日内將由鷄公山遄返鄭州駐鄭巡署辦公處已分别接報觀此則北方戰事殆已不可免矣（十五日） 
頃得鄭州電話吳佩孚因山海關奉軍養着進迫東北情勢極急業於昨夜（十五夜）離洛北上指揮戰事記者今晨特向汴垣某機關探詢據稱吳確於昨夜九點由洛專車抵鄭轉車北上當吳抵站時車站一帶下臨時戒嚴令斷遮一切交通無論何人不許越雷池一步而交通界確息復已證明奉直於十三日在朝陽左近開火京奉之京津一段以上之鐵路似已遮斷此次隨吳偕行者有第三師旅長張席珍等二十餘員昨宵山洛運出兵車澈夜不絶大砲共計八十餘尊又傳洛吳此次係先進京面謁曹氏後再轉赴廊房又一説則稱吳氏抵京即將直赴榆關指揮戰事蓋目下形勢已劍及履及無所謂籌備矣刻汴鄭郵電檢查奇緊稍涉軍事範圍即招意外（十六日） 
[各國着手警備京奉路]  
英日官兵奉令集合 
使團消息自奉方將京奉車僅開至萬屯後京中京僅開至山海關京奉路線發生障礙外使即據光緖二十八年所訂交還關内外鐵路章程要求不許停止交通一面諭飭津京沽榆等處各該國武官於日内集中聽候遣調查英國交還關内外鐵路章程第一條「按照一九○一年九月七日議定條欵第九欵中國國家應允由諸國分應主辦會同酌定數處留兵駐守以保京師至海道無斷絶之虞今因該鐵路本係最要之通道中國國家允許在於京沽津榆各鐵路凡各國留駐兵隊並保護使館衛兵及馬匹砲位與各類軍實等件均應在各類貨物之先按照附伴所開章程運辦」又第三條「凡各國軍門統領等以爲緊急之鐵路站均可派武官暫時駐剳以使轉賚音信往來簡易派有該武官辦理各本營事宜中國鐵路路員應謁力相助」現聞英使根據上項章程致函外部轉知交部速　特别軍用車輛以便於必要時機將集合軍隊調遣各站分往駐剳據東交民巷確訊各國公使館刻視東北時局更重於車南多數已開始籌劃防護外人生命財産之辦法日内各國駐紥華北之陸軍必將先行有移調之動作 
[續紀浙局之變化]  
省議會表示拒絶客軍入浙 
此次浙閩之戰僅有兩日即行解决浙軍司令潘國綱因部下不能統一首先離開衢防已於昨日抵桐廬今日當可來杭深爲盧督辦所疑以金華道尹馮學　尙未出走且報地方仍安潘去時亦未接洽何以前方司令竟可一走了事外間且有謂其並示接戰者旋據金華蘭谿等縣知事及警備隊管帶電告潰兵四五百名經過搶刦情形則是前方確有一部分接戰已可證明但其中多數確未迎戰抱守中立態度 
夏警務處長代行省長職權後對於本省治安負完全維持之責特於十九日晚間八時邀集周軍務廳長警備隊周總參議曁兪前旅長盛旅長等在署集議辦法組織軍事　公電並聞潘氏軍隊已抵桐廬者共有大船四十餘艘駁船十六艘約有二千餘人其兵站尙設蘭谿至汪鎬基旅長現仍駐節常山砲兵隊長張國威則在江山四旅七八兩團有兩營取道壽昌餘仍在衢防一帶其間亦有隨潘同回者 
閩係前方軍隊業已開世衢防第一支隊長孟昭月第二支隊長張俊峯係屬國防軍隊約須二三日到省並聞洛吳已定孫傳芳爲浙江督理 
盧督辦十八日下午三時率同衛隊一營憲兵一營離杭張省長·杜運使·范軍務廳長·何科長·馬憲兵司令·張財廳長·諸電政監督·孫杭關監督·隨同赴龍華並先委周承菼爲軍務廳長蔣平西爲第二科長包煥庚爲憲兵司令官又實業廳長王吉檀因病請假一月赴滬醫治職務由高孟徵全拆代行代理財政廳長蕭鑑經各方敦促有先就職之説 
浙江省議會以盧督辦張省長於十八日離杭所有本省治安除由各長官維持外應對各方有所表示特於十九日上午　談話會議决兩電如下（一）北京總統府國務院參衆兩院全浙同鄕會各省軍民長官各省議會各法團均鑒浙江本非用武之地浙人又素愛和平現盧督巧日離杭已無用兵之必要浙江原有暫編陸軍兩師及警備保安兩隊儘中維持地方治安請飭各方軍隊母入浙境母苦我民還我浙人治浙之初衷謹候和平解决母任追切待命之至浙江省議會皓（二）北京汪伯老轉諸鄉老鑒盧督巧日離杭張省長因病支職現由夏君定侯攝行省務地方安靜已無用兵之必要且浙省原有軍隊儘足維持治安請轉陳政府迅令前方各軍停止戰爭並勿派客軍入浙以免地方糜爛急切盼復沈鈞業祝紹箕皓 
[外報紀浙皖戰訊]  
上海泰晤士報九日十六湖州通訊云此間有數界謠傳泗安陣綫浙軍與皖軍之交戰並非眞戰蓋嘉湖鎭守使王賓與皖軍司令王普乃係至交不願交鬭故雖奉命開火僅將砲彈由箱中搬出開放空砲以掩耳目 
[湖州快信]  
左路戰事方殷而皖馬又挑戰界牌關方面已於昨晨八時開火聞是晚雙方步哨僅小衝突至晚則戰事甚烈西鄕居民亦隱約聞砲聲徹夜不絶似從泗安方面來今日則聞長興已喫緊 
左路聯軍陳司令昨由長興致電此間執法官謂本日有飛機二架飛翔前線助戰過境時竭力保護但迄今未見踪影不知何故 
往年中秋之前後數日市而倍旺本屆則大非昔比儼同元旦景象站崗警察朝晚兩班已改荷槍（十七日） 
[蘇軍宜興方面之戰報]  
南京軍署接十五日宜興來電據探報西路小戰獲勝東路探未至想無變化史鎭守使今赴張渚又稱昨日戰况沉寂此間兵計日師三四營楊帥五營五旅六營鄂軍三營皖軍二營警備隊二營又廣德方面皖軍十二營浙軍計第四師十三四五團補充團第十師三十八團楊化昭軍二營警備隊若干計約二十營合計兵 
 
 
 

Page 6

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報第二張）舊曆甲子八月二十二日（六 
力我軍佔優且據有良好地形又取守勢常無不利前此小有不利者一敵軍用特别戰法每以十餘人爲一羣於夜間奮死猛進致我軍疲於奔命二我軍未築工事三將校不諳地戰法配兵不宜四未設警備隊不能交換休息係致疲勞五給養不完全有數日不得食者現在全綫已甚穏固明日擬將全防綫重新整頓恢復建制以後當更穏固十六日宜興來電據探報西路方面有小戰無大變化東路蘭山嘴防地已恢復昨夜我軍開砲敵未還擊我軍亦未進行總副指揮周歷戰綫見兵氣已恢復陣地亦堅現狀定可維持又電稱寒日皖界泗安方面亦開戰此地皖軍到兩營夜間藍山嘴及縣足嶺激戰甚烈右翼畢團防地工事堅固全陣綫無變動並聞閩軍於支日佔仙霞關魚日可下江山並衢州 
[南京快信]  
齊督自二日赴崑山後即在該處總司令部辦公並未移駐他處外傳回寗至蘇常各地完全不確 
滬傳宜興不守謠言至京前參議院議長王家襄特電韓省長詢宜興縣知事王某下落韓復宜興雖有戰事城治尙安謠傳並無其事 
齊電旅京蘇同鄕會聲明此次招兵非所得已關於行軍紀律已嚴申誥誡並令各軍官約束所部母任滋擾地方 
軍署以架設軍用電話人不　用令南京電話局長倪鴻書挑選技術員十人派往防線服務　 
交通界路電各機關人員因軍務吃緊供職非常辛苦聞奉部令按原薪加支五成用示鼓勵 
浙紳盛竹書等電寗總商會詢罷戰息兵可否有萬一之希望俾謀適當解决聞該會已轉電崑山行轅察核當局又委沈元咸胡樹桐首書田等赴江北各縣催提公欵不日首途 
韓省長委嚴綏之代理碭山縣知事警務處委額外視察員王寳如充太倉警察所長 
高實聯防主任陳有珍來寗謁省長禀商整頓防務方法旋即回防 
[蘇州快信]  
吳縣市鄉公報昨發號外謂蘇城所聞之砲聲在青浦方面因東北風直線吹到無庸驚恐但居民以開戰以來砲聲無若是之近未敢深信其言 
無錫縣知事馮蟄齋昨日來蘇晉謁趙守備司令接洽一切順便考察護路隊之勤惰 
蘇城發生封船問題後鄉民不敢以船隻運柴來蘇出售間有一二人挑運來蘇者索價甚鉅故居民頗有斷炊之虞 
昨日陸軍七十六混成旅劉副官率領護兵二十名押運機關槍兩架子彈二百箱赴崑過蘇站時未停留吳縣郭曾祺知事因盤門内白盡發現搶掠和尙菴後特飭警備隊加意巡查並以軍法官名義發給六言告示有如敢故意違反概以軍法處置等語 
朱鎭使昨令陸軍偵緝隊隊長周澍霖曁偵緝員龔炳生由崑冋蘇率衛兵二十名保護盤門内梅家橋住宅趙守備司令以冋蘇各傷兵經醫院療治後全愈者已有百餘人昨特遵令派員將治愈之兵送往崑山各營隊聽候調遣 
林紹愈團長率淮南緝私營兩營至崑齊因其曾任蘇軍二師六團營長向隸朱鎭使故仍令其屬於朱部趙守備司令因平望方面需用機關槍甚急故昨令水警船舶輸送處顔處長派小輸拖運駁船兩艘分裝機關槍五架隨帶子彈五千發運往矣 
十六日下午山寗過蘇兵車數列直達至崑聞係鄂蕭派來助戰步兵三千五百人砲兵五百名隨帶過山砲十二尊子彈百餘箱附帶之牲車内並有戰馬數十匹以備偵探所乘 
[寗波快信]  
寗波總商會昨接浙江印花税處電開現値軍與之際餉需緊要敝處奉令籌解刻不容緩賚貴會八月份税欵未曾解到合亟電催務祈尅日歸解以便彙轉而應急需至紉公館 
鄞地審檢兩廳經費向由高等廳按月撥下審廳曁檢廳連看守所各一千八百元茲因省欵支絀高等廳已積欠該項經費三月該審檢兩廳雖將審廳訴訟費以及檢廳罰金移轉挪用乃月僅千餘金按月尙不敷二千餘金現聞金陳二廳長將召集地方紳士開會討論籌借方法以資維持 
餘姚知事陳國材於元日致杭州盧督辦張省長電云職境以戰事緊急深恐不逞之徒乘機蠢動特召集各鄉委員及紳士在職署開防務會議議决編練保安隊分駐城鄕以資保衛經費約須二萬元由全四十四鄉委員趕籌招募保安隊一百二十名將來如不敷分配再行添招槍械擬懇給發備價具領仰祈核准 
上海中國紅十字總會鑒於江浙苦戰急需救護特委張天錫來甬分會於舊曆二十日召集會員開緊急大會討論救護隊進行方法並登報廣告徵求會員 
餘姚鹽塲所産鹽斤因受戰事影響未能運銷各屬停止收綑以致全塲鹽民恐慌萬狀五屬公厫經理有鑒於斯特撥大宗欵項分發各篷洋一千或二千元不等　各篷長分别酌量付給鹽民以維鹽民生計詎各篷長以近日現升飛漲將該欵運用圖利絲毫不肯分給鹽民該鹽民等因之大憤已於昨日開會討論推舉代表走謁各鹽董請與各篷長理論不知該篷長等將如何對付也 
慈谿縣知事爲籌募第四次省公債事昨特邀請闔邑士紳在署開會籌議當時到會者均有難色僉云頻年以來對於水災捐保安隊開辦經費已屬疲於應募且此次公債票面以百元起碼籌募更覺爲難云（十八日） 
[贛浙邊界之軍情]  
常山通信由浙常到贛玉路綫有三中路自常西門三里亭歷十五里十八里白石街至曹會關過太平橋與玉之屏風關交界右路自三里亭西北過葉姑嶺經山頭新殿龍遶九都黄泥坂五條崗胡堠東山七隴口七都西村與玉山之桃塘趙村交界左路自小南門過三背嶺三都珊瑚坂鉗口與玉之大橋交界浙軍第二師第八團駐防三路均據形勝中左二路均非曠野不宜作戰右路自九都起直驅玉之桃塘趙村均係大平原而五條崗尤爲形勝明常遇春取衢州大營駐紥於此昨日晚（十四）贛軍已有一千餘人由右路開拔前隊步哨已至桃塘浙軍前隊步哨亦進至西村一帶兩軍相距僅十里許雙方接觸當在日内 
昨日（十四）玉山推單輪車之車夫某渾身受鞭狀極狼狽匍匐來常訽其受鞭之故答云我在玉山城内被拉運子彈到趙村因力不支致折車軸打破彈箱箱内櫐櫐皆是石塊並非子彈該監押軍士以我毁壞彈箱怒而鞭我受傷甚重行動不得該軍士怒目而去我得乘間逃避今日（十五）始到常山今晨（十五）又據一由玉到常之苦力云贛軍大數均吃鴉片烟十三日近晚城内忽起謠風謂浙軍前隊已迫城下各吸烟軍士均手擎烟槍紛紛四竄狼狽不堪果如所言則贛軍之無能可知矣 
由衢到常之朱家渡東深渡現均改渡船爲浮橋以利行軍而輸送卒亦早已招齊均係壯丁無一老弱現城内商民安堵如故不若玉之紛擾也（十五日） 
[皖軍攻浙後各界之恐慌]  
皖垣自宣布戒嚴後郵電兩局均經當局派員檢查因此發現與浙方通信關係逮捕收押者不下十餘人之多近更有人乘此機會揑造假信封面或寫浙江或寫奉天信内則揑稱種種謀亂事實昨日郵局檢查得有農校學生郭廣燧致函奉天軍界某謂此間機關已成立幸戒嚴司令宋植枬禾遽逮捕將信送交敎廳由盧殿虎廳長傳該生到廳核對筆跡該函實非該生所寫騐明後仍令回校然該生已受驚不淺再者著名律師沙相讓亦因金某通信案牽連業經警廳通緝由此常在社會上露頭角者莫不人人自危恐被陷害也 
皖省自對浙問題發生省立各學校設於接戰區域内如宣城等縣之中學師範均經停辦省城第一女子師範頃因内部發生　潮各學生家屬已紛紛將各生接出回家以免驚恐省城私立學校年來頗爲發達雖有多數因經濟關係中途停辦而已經成立者不下十餘校都係中學昨日敎育廳長盧殿虎轉奉馬聯甲命令飭即勒令各私立學校一律停辦據聞係因進修公學日前有兩敎員被捕案情重大是以牽累其他各私立學校一律受此影響也 
頃有自六安來省者云六霍一帶大刀會匪潛伏各鄕鎭者爲數甚夥前次盤踞縣城之匪首謝筱六孜等現仍在鄕據密探報告匪中挾有快槍約有一千三百枝之譜六安西鄕尤爲該股匪盤踞之所駐六團長王尙林鑒於前次離防以致城池失守是故嚴守城防不敢輕出恐蹈覆轍惟六安有士紳代表晋省請安慶道尹謝學霖刻日前往該縣實行其清鄕督辦職務設法解散該股匪免遺地方之後患矣（十七日） 
[蚌埠快信]  
十六七兩日過埠兵車計有山東一旅一團三營營長于長順所部一營一旅二團團長吳宏權率領第二三兩營中央第一旅旅長潘鴻鈞第一團第三營又江蘇警備隊第二團統帶官張繼勳率帶本團五七兩營或乘專車或乘加車均陸續過蚌南下 
蘇軍需官李紹唐由山東借運大批子彈計一百七十二萬粒删（十五）下午八時三十分專車運往前線備用蘇省募兵委員陳海山由北招募輸送隊七百名删（十五）晚六時半專車過蚌運寗 
皖軍第四旅派王排長漢章來蚌由軍械局領步槍二百五十支十六日乘長班輪船運赴壽縣司令部備用蚌埠總商會前奉皖馬來電囑代借軍餉一萬元已缴半數現又來電催繳下欠之五千元該會頗艱於應付（十七日） 
[戰雲瀰漫中之魯軍訊]  
濟南通信東南開火已經旬餘觀近日大勢全國將入混戰期内山東地當衝要人民深恐加入戰端致受塗炭一再要求當局保守中立省議會亦請當局表示意見並請禁止各省來魯招兵貽人口實乃鄭士琦已發討盧之電保境安民之假面具業經揭穿軍隊紛紛南下未發者皆已集中待命將來東北風雲再起魯省與奉天僅一海之嗝關係更較東南爲切據軍署駐前線密探報告駐魯中央第一旅潘鴻鈞加入蘇軍中路現已作戰未也發之第七旅前已奉命集中平原該旅長胡翊儒今早來省聞係領餉及請示作戰計畫但魯省軍費支絀一時豈有大宗欵項供各軍開拔費熊省長特令財廳向各銀行商借二十五萬元利息三分今日已簽字大約明日（十七）即可撥付各軍俾便開拔又五師師長孫宗先自洛回濟後在軍署迭開會議軍事秘密無從探悉 
駐平原之山東陸軍第七混成旅原爲邊防軍第二師所改編爲馬良之舊部日前奉令集中平原聽候示發至今仍未啓行近兩日忽又盛傳馬良派人來東有年接洽各界聞訊之下至爲注意濟南鎭守使四十七旅旅長施從濱今早（十六）十鐘由渚城抵濟隨來軍隊有五師十八團之二營施當即赴督理署謁鄭士琦報告剿匪情形對於東南戰事及濟南治安亦有所討論惟關防過密無從探悉只知决定以四十七旅九十四團兵士保護濟南勿論如何不能派其南下日前北京派往江浙前線犒軍之陸軍次長王坦侍從武官劉啓元於十五日夜車過濟鄭士琦熊炳琦均赴津浦車站與之會晤詢問最近兩軍戰况熊炳琦派往江蘇與齊變元接洽之政務廳長田步蟾省署調查處長熊毅亦於十五日晚回濟旅濟江浙人士並於昨日開會公决（一）致電齊盧嚴禁軍隊駐擾鄕民（二）通電各省各界懇求進行弭兵計劃（三）致電江浙兩省各縣團體謀自衛之計 
另一消息自陳調元率隊開赴前線蘇魯邊境空虛山東遂以第二十旅塡防徐州又以中央第一旅開往江蘇前線歸齊氏調差駐原第七旅亦有開拔之説但適値東北風雲緊急天津方面並有直奉接觸之説雖未免言之過早然軍事緊張自在意中於是山東助蘇防邊之計畫變爲直魯兩省海防問題綠直魯兩省海岸約有二千餘里與奉天僅有一海之隔一旦發生事端深恐奉天乘虛而入以擾北京後方故直方决以山東軍力擔任海防以堵他方侵入山東當局本擬以駐平原第七旅及駐省城附近之第五師分佈沿海各口岸後以第七旅之防務重要只能抽撥少許第五師駐防省城更難分撥中央第一旅潘鴻鈞又以謀五師長未成心中未免介介當局不願將其調回且已開赴前線蘇齊正當吃緊之際豈能再任抽回當局商酌再四决將開往徐州之第二十旅吳長植悉數調回擔任海防若不足再益以他項軍隊聞沿海除佈防軍隊外擬擇要緊口拆設要塞司令如烟台青島龍口等處各設要塞司令一員以資防守而專責成至青島温司令之軍艦除海岸能用外其餘皆失修無效現喧傳有開往秦皇島之説恐係示威空氣故直派有鑒於此山東軍隊旣不敷調動只得派以海防任務况近日膠東土匪又有蠢動之説山東軍力更難支配是以山東目下計畫一方佈置海防一方防範各地使無亂萌而已（九月十七日） 
[敵南當北之渤海艦隊]  
青島通信自東南風雲緊張以後渤海艦隊不啻爲洛之左右手旣令攻南又使當北鬱鬱不得志之温樹德遂一躣而爲直系之重要角色矣洛吳蘇齊連電温氏急速南下温一面通電討盧一面整頓部下聞昨已電令海圻·楚豫·永翔·凖備出發近忽又得洛吳電令東北防務吃緊暫緩南下温遂變更原定計畫電令各艦停泊待命據某外人消息奉張此次出兵决不再用單綫式之進取張已分六路前進水路將由葫蘆島向秦皇島渤海灣方面進發蓋爲掩護其陸軍作戰不得不有此海上之凖備耳因此洛吳始令渤海艦隊全部注視東北至必要時該艦隊當赴秦皇島一帶妨害奉軍之行動以阻其向西發展云據某方確訊昨洛吳又電温氏云叛艦海籌籌艦擬赴葫蘆島請就近派艦截擊云云温接電後立電烟臺海圻楚豫兩艦添足煤彈趕速開赴榮城灣以備截擊海籌等艦也（十五日） 
[閩南軍事雜聞　　（厦門通信）]  
高義失勢孫傳芳索餉 
泉州自孔昭同到後表面頗呈沉寂高義被任爲剿匪總司令後本電告周蔭人謂俟孔氏抵泉後即商剿匪進行事宜者竟　然無聞乃在此萬籟俱靜中以又有高部北兵叛歸省軍事此事發生於本月十二日之夕其起事原因則高義部第二旅第八團高爲國之第三營長李繼功北人也舊爲張清汝部之排長張敗李挾百人投陳國輝去歲王永彝數窘於陳偵知李爲北人在陳部頗以善戰著乃誘之降李遂於洪瀨率六十四人叛投河市高爲國部時高隸王允彝第四旅任捕盜營營長李則爲之連長焉逐王變起高義勢力膨脹爲國改編爲第八團𨽻高義第二師第四旅洪英李亦遞升爲營長及省軍南下高義部均跼踳於靑陽樹兜河市一帶而第三旅吳大洪復輸誠省軍高唱其北洋主義第四旅之第七團蔡持部之北軍趙營即譁變歸吳蔡團爲之幾不能軍第八團尤爲四旅中堅其第一營第二營營長均土著所部有土著有北兵第三營即李所部則純北人也本月十二日早李營全部由河市原防開福山腰福山腰者高爲國之家鄕亦即其老巢也事前李運動高團各營連之北兵與之一致李之至也高不之備僅餘護兵一人在宅李突圍高宅聲稱索餉向自後户跳而免高部北兵亦開槍響應玫入高宅刦掠之餘并擄高母及其妾行高部第五連高楊羅來援誤以爲省軍來攻亦助李向福山腰攻擊李預於陳三壩伏兵一連以截高之援軍至是乃攻場羅之背戰爭頗烈高楊羅部北軍亦均携械附李迨高弟少白及第七連來援李始退向河市連夜越陳三壩莊兜突洛陽橋而至泉州城外新舖七里庵投周蔭人部之四十五團蘇𡋺請降蘇近奉周蔭� 
人令調駐惠安所部已經開拔李蓋在是候蘇軍偕行也是役也李盡收高爲國團之北軍以行携去快槍三百六十桿並高之皮箱四十餘隻高私人損失不下十餘萬而高舊收繳王允彝部之機關槍大砲亦盡失去而高之母妾尙未知李已釋放否也高爲國全團僅六百餘人李挾之去者已三百六十餘則高團亦將不能軍矣高義基本隊伍僅餘一第四旅乃蔡團譁變於先高團繼叛於後高之勢力自是微矣記者數謂省軍將以離間高部本身使其自行消滅爲策今果騐矣而前後之主持其事者則周部蘇𡋺也� 
孔昭同抵泉後擬於孫周二次善後借欵外復擬以警備司令名義在興泉屬内籌借餉洋三十萬元惟永春德化及安溪南安之一部在陳國輝勢力下省軍及高義吳威之轄境僅莆田仙遊惠安晋江及南安之城廂而已莆田仙遊地方較裕且少經兵燹或可勉膺掊克若夫晋江惠安則刦餘之灰何堪再摘耶 
孫傳芳部自集中延平後迄今旬餘尙無消息省方近傳孫已由浦城進兵浙邊之龍泉其主力軍及砲兵亦已凡贛邊建甌出發昨日可靠方面消息又有孫軍訂十九日對浙總攻擊之訊當孫在建甌時曾電周蔭人索餉二十萬預備發餉周無以應孫乃向上游税局勒索十萬元集得若干即怱怱開拔（九月十六日） 
[贛軍焚刦龍巖適中慘狀（蜀生）]  
旅漳厦適中人之呼籲 
厦門通信龍巖適中被贛軍賴世璜部易簡焚殺極慘此事詳情據適中來人云舊曆八月一日贛軍因與雁石民團衝突適中民團起爲響應繳去易部駐適中一連軍隊步槍六十七桿迨永定贛軍援至擊敗雁石民團後易遂大舉問罪適中以二百人由龍巖城出發進逼適中另以千人由龍潭抄後適中民團以一部守山坪頭禦由縣墟方面來攻之贛軍一部守風雲回禦由龍潭來攻之贛軍後以龍潭方面敵衆乃分山坪頭之軍往援被由縣城來之贛軍乘虛攻入鎭内於是民團全潰而焚殺慘劇之幕啓矣贛軍入鎭後大厦之被焚去者計三十餘座鄕民斃命者六十餘其刦掠姦淫之慘更有非筆墨所能形容者贛軍之來携永定土匪爲導搜刦尤甚自初一日至初七日爬剔殆盡均槖載而去最後贛軍對該鎭提也條件（一）該鎭應償賠軍費十萬元（二）繳還槍枝六十七桿（三）每日應給軍米十石惟適中一鎭耳焚刦之餘何來此十萬現洋民鬭戰敗棄槍而逃多被贛軍及永定土匪拾去更何由致此數十槍械鎭中囤米多被永定土匪運去倉卒何能日給巨數惟贛軍尙留適中必鄕民承其條件始允撤兵現旅漳旅厦之適中同鄕爲此致電賴世璜及周蔭人呼籲賴在汕不之理周則權力不及近方欲結好粤軍亦不欲深究也適中旅厦互進會致賴世璜電云汕頭商業街贛軍辦事處賴軍長鈞鑒易團慘殺平民六十餘焚燬樓屋三十餘座空前慘禍言之痛心伏乞迅飭制止軍事行動妥籌善後不勝感激適中旅厦互進會公叩微此外又分送適中慘遭贛軍焚毁刦掠泣告書略謂適中龍巖城南一大都會也人烟稠密户口計二萬有奇據汀漳孔道之衝贛軍賴部駐巖苛捐暴歛變本加厲如强迫賭捐勒派印契貨擔有捐鹽釐加倍新奇名目層出不窮迹其設施更甚於匪巖民處惡政府淫威之下創鉅痛深不堪其虐羣衆憤繳秂是有八月十九日驅易運動之舉時駐適贛軍僅十一連連長黄新以適中民團將響應城東同爲驅易運動也遂出先發制人手段勒令適中民團繳械團衆抗不服命即督率士卒開槍射擊激戰數小時卒以兵寡民衆子彈告罄棄械而逃三十日易團大舉而來分道入境逢人即殺遇屋即燒烟霧瀰天哭聲震地郵政斷絶消息不通頃據和溪郵傳鄕訊云親睦社焚燬大屋十四座敦古社焚燬大屋十二座東甲焚燬大屋八座龔埔燒燬大屋一座水尾燒燬大屋五座學较書齋店房屋舍被其燒燬者尤不計其數連日火光冲天晝夜不息附近百里内外入夜焰光如同白晝傷心慘目矌古未有男婦老幼奔避不及死於鋒鏑砲彈者以數十計牲畜器皿悉付凈盡現在高崗之上密林之中餐風宿露日號泣於旻天與喘息垂斃之難民又數千以上然贛軍尙未離境獸行猶未停止也泣求各界仁人君子同伸正義惠以函電制止贛軍暴行云云（九月十二日） 
尙有要聞及地方通信轉入後頁 
 
 
 

Page 7

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報第二張）舊曆甲子八月二十二日（七） 
國内要聞二 
[顔閣全體就職情形]  
　　各部除内敎農法餘均依舊 
　　舊閣員中落選者祇程克一人 
顔内閣之總理及閣員全體已於昨晨四時發表矣其先本擬先發表總理及院秘書長之命令嗣府中之意以爲不如一次發表其稍有問題者再加勸駕當亦不至十分固執内務之程因爲某有力者所不喜且與顔感情亦欠圓滑故外間早料其必更動惟程本人則仍戀戀不忍捨楊慶鋆亦運動甚力此外垂延者尙不乏人顔左右爲難乃决暫行自兼高凌霨本擬内務因是之故乃不得不退出農商張國淦本擬農商今旣以之與高遂亦不得不退處司法敎育一席傅增湘汪榮寳本均有望因王克敏顧維鈞力薦黄郛以致落選海軍因杜錫珪來電力保藍建樞故有以藍繼李之説惟府中以際此時局不欲多所更動故仍照舊除此四部以外其餘一律蟬聯聞新任總長中除内務係顔自兼敎育本爲黄郛所求而得毫無問題外如高之農商張之司法其始願皆不止此因之外間遂有二人表示消極之説其實張與顔關係至深决不因此發生意見且司法雖亦冷曹究較敎育爲勝張於敎育尙留戀到今豈於司法而肯决然捨去至高凌霨方面聞事前已由吳毓麟王毓芝一力担任疏通可見其亦不至於堅執又一説謂張確有不幹之表示惟係因轉任司法恐於薛篤弼代部有衝突之處故不得不暫出此態度非果薄而不爲究竟是否如此則非吾儕所能詳知矣聞顔以命令旣經發表自以早日就職爲宜除昨早分訪各閣員外并於下午五時在大取燈胡同本宅召集全體閣員開一談話會以交換意見顔本人已定今早十時到院就職十一時即開第一交閣議醊釀年餘之顔閣至是總算完全成立矣 
新任院秘書長孫潤字昨日（十六日）上午九時三十分到院就職當由前代理院秘書長瞿宣頴將經手文件督同各科辦理交代國務院各職員均到院歡迎新揆顔惠慶履新十時三十分顔氏乘汽車到院當在後樂堂先接見參議涂鳳書林步隨黄濬等及法制局長孫潤宇（兼秘書長）銓叙局長許寳蘅統計局長吳廷夑印鑄局長趙翰綸次接見各科科長顔揆當謂鄙人材識謭陋荷茲重任好在諸君皆係舊日同事資勞卓著當此軍事時期希望互相劻贊以維大局云云各員司興辭後顔復入總理辦公室休憩片時批閲公文數件隨發表院令三道（一）派林步隨涂鳳書爲秘廳帮辦（二）秘書瞿宣頴柯逸等四人均着留任（三）派吳南如靳志王樹聲等六人爲秘書旋傳見第四科科長囑令預備招待吳使事宜孫潤宇秘書長又以所擬就職通電稿呈閲後即交局拍發十一時三十分顔揆出院至内務部就職茲將通電原文披露如下各省區巡閲使巡閲副使督軍督理督辦總司令省長都統均鑒本月十四日奉大總統命令特任顔惠慶爲國務總理猥以輇材膺茲鉅任重違元首知遇曁衆議院推重之至意勉於十六日就職視事國步彌艱冰淵益懍所望同心協力内外相維用固國基以匡大局敢布悃欵佇候敎言顔惠慶諫印 
聞九位新閣員中昨日親身到部就職者僅有三位計爲内長顔惠慶海長李鼎新交長吳毓麟其餘外長顯維鈞財長王克敏陸長陸錦因係繼續任職均擬省免就職儀式昨日（十六日）並未到部僅諭知各該部文書科補發一就職通告此外農長高凌霨敎長黄郛之就職均已無問題大概今日（十七日）上午可到部法長張國淦亦允於明日（即今日）就職昨日下午五時新閣員全體在公府團聚磋商新閣各種設施及應付時局辦法張國淦亦隨同各閣員前往出席至於各部次長除外交財政陸軍海軍交通一仍舊貫外内次則决定以薛篤弼充任農次則决定以王嵩儒調任司法敎育兩部則尙未確定並聞顔自兼之内長一席府方昨日已接到吳在洛陽未動身以先拍來一電保孫丹林繼任俟吳到京以後亦許可成爲事實又高凌霨旣長農商所遺税務督辦一席以蔡廷幹升任昨日由院辦具令文送府蓋印當晚即行發表 
[山東全省商聯會成立]  
十七日山東全省商會聯合會開成立會到會者有六十縣商會代表泰安代表滿子謙主席下午一點開會後先選舉正會長結果濟南東萊銀行經理于耀西以五十四票當選次選舉副會長結果省議員劉堪·新泰代表董香谷·以二十一票十六票當選又次選舉評議員按該會會章原訂爲評議三十人因全省共有九十六處商會是日到會者只六十縣故只選出二十二人下餘之九個評議預備推選後來入會者選舉完畢後副會長劉堪董香谷登台宣佈就職聲明正會長于耀西因事忙不克到會時至三點即散會又該會所組織之山東全省商會聯合會於十七日致北京上海全國商聯會事務所一電文日北京全國商會聯合會上海全國商會聯合會事務所鑒敝事務所於本月十五日照章選出幹事二人代表十五人除將詳細姓名另文具報外理合先行電達全國商會聯合會出東事務所篠 
地方通信 
[崑山]  
蓬一校暫作臨時救濟會崑山縣蓬閶鎭離戰地火綫略遠附近之安亭·嘉定·外岡間被兵難民紛紛北避號寒啼𩚑風樓露宿者甚多本鎭士紳陶公亮·周浚川·李伯安·胡介生·陸一飛等因目擊心傷即商諸保衛團同人特在該團經費項下移撥若干籌辦救濟事業俾被兵難民稍定喘息現將第一小學校北部校舍暫作難民食宿之所業於九月六日開始收留迄今計有五百餘口 
　　無錫 
軍事雜訊（一）今日共有兵車七次開赴蘇崑連午後一時餘之馬隊在内共計士兵三四千人並有大砲四尊機關槍數架及子彈篷帳等軍用物品（二）前夜有傷兵數十名棺柩三具過境赴寗（三）前晚有匪徒七八人至西鄕榮巷鎭幸防備得力未遭搶刦（四）地方維持會討論傷兵痊愈後問題議决與官廳商量辦法再定（五）紅十字會派員赴滬購得藥品救護隊携麫粉等食糧赴宜興蜀山救濟難民（六）縣公署出示禁止閒人擅入車站月臺觀看（七）縣署李乾一警佐受某項感觸現忽患病所有職務由侯惕丞警佐兼代（八）今晚車站護路隊查獲老嫗一人身藏某種禁物（九）懐下市嚴家橋商團團員一人於十六日乘舟至方家墩地方忽遇匪般四艘將團員所持錫字一千五百零一號五響毛瑟槍一枝子彈四十顆服裝一套現洋一百八十二元便衣四件搶去事後由會長唐藩鎭報告商團公會總司令由楊總司令翰西函縣派警合力兜拿以維治安（十）光復門外大馬路保安救火會消防隊自十六日成立後晝夜由幹事薛望曾石清麟龔海琴張逸炳石建華高菊人張逸汀孫叔康龔豪賢等率領梭巡 
　　南通 
再電請發難民通行證省議員許銘範前自太倉避難來通曾致電韓省長請發通行證救濟難民當奉復電俟商准軍署核辦已紀十六日本報嗣又奉韓省長來電云「電報局探轉太倉許九疇先生鑒頃准軍署函復通行證屬於軍用未便給發已電令前方軍隊遇有眞正逃避人民查騐一律放行等語並已商由美國紅十字會赴各該處設法援救希分投接洽辦理見復爲企韓國鈞咸」許君又致電省長云「南京韓省長崇鑒灰咸電敬悉請改由貴署發給護照難民亦可壯膽逃生善後萬端並乞預爲籌計仍盼復銘範叩霰」 
崇明派員議商聯防通如崇海四縣聯防公所迭次開會討論佈防事宜頗爲認眞日前舉行第一次大會時崇明縣參議員因雨未克來通現已於十七日聯袂到所聞十七·十八兩日在公所協商一切崇明參議爲兪仲漙·龔滌瑕·李士麒等六人 
　　鎭江 
高資鎭紅十字分會成立昨（十六）午後二時鎭城節孝祠丹徒高資鎭紅十字分會開會到會員三十名旁聽者四十餘名公推鄭萬靑主席報告開會宗旨嗣即投票選舉議員十六名當衆開匭計凌聚福得二十七票劉正心·孟昭林·程五湖·陳翥·陳頴基·戴麗川·華文彬·趙子均·兪月村·錢啓慶·余逸濃·楊靜波·吳玉堂·尹步雲·均二十六票袁伯榮二十五票當選爲議員陳義祥·顔德身·盛炳文·鄭有渠·楊遵禮等爲候補議員當由議員列席互選正副議長吳玉堂當選爲正議長劉正心當選爲副議長復由議長主席選舉正副會長及理事長結果焦爾昌爲正會長鄭有渠副之顔德身爲理事長嗣議設立醫院地址一在琴園一在糧米倉及報告滬總會成立以及製辦服裝等事至該分會設在高資辦事處設鎭江節孝祠内議畢散會已五時矣 
籌欵遣散逃兵鎭江留守張司令仁奎日前（十六）聞有逃兵二百餘名由丹陽下竄一面派兵堵截一而向商會籌欵二千元查此次逃兵有槍械者計有一百六十名無槍械者一百名經張司令派員前往解散有槍者每名給十二元無槍者每名給洋三元并限三日内率領家屬一律出境不准逗遛又聞在丹陽索一千一百元在諫壁索四百元 
傷兵過境人數紀聞連日傷兵過鎭狀極可慘茲特將十五十六兩日之人數彙詰如下十五日上午二時由崑山開來兵車計　第二旅第三旅第六師傷兵六十餘人下午五時又由崑山載來傷兵四十餘人内有重傷者二人輕傷者三人即在鎭下車由紅十字分曾分送浙江會館三人基督醫院二人聞内有一名子彈尙未取出十六日下午六時由崑山開來兵車内載江蘇陸軍駐揚第二混成旅第一團及淮南北緝私營傷兵其八十七名當由鎭江紅十字會抬去四名送入第一病院療治餘均運回南京 
　　揚州 
現狀彙誌十七日下午三時揚州通訊云此間十六日下午市民忽現驚慌之狀羣相走告莫衷一是大有市虎杯蛇之勢嗣經調查云係前駐鎭江十九師軍隊（即三十七團一二兩營）在宜興方面攻浙潰散携械潛逃鎭江以徐海籍爲最多並有一部份經鎭埠商會給洋收械勒令回籍揚地爲江北門户是以人民有傳頃刻來掦之説通江大道之安江門（即南門）因而關閉較早而城外商舖亦提早收門守備齊司令亦恐潰兵過境有滋擾地方情事分飭五台山馬隊及城内步隊前往寳塔灣·小馬頭·及汽車路一帶梭巡遇有潰兵即令繳械藉保地方治安至縣分署亦接鎭江劉嘯東來電報告前情遂分令警官警隊長各率隊警至城外協助擾攘終宵始告平息又本地錢業向分兩市近以戰事未平各處週轉不靈遂仿鎭江辦法改爲一市並訂每日下午四時散市云又此間商團第三班開辦業經守備齊司令核准故經产會先將董員聘委呈報司令部曁縣署查照備案計團長吳霈生團副王敬亭稽查陳楚才董事王明甫等十五人敎練長劉隴西敎練員温新 
　　高郵 
軍警會議防務辦法本縣警備隊水巡隊水面商團駐郵之鹽墾公司警備團曁警察所官佐等前（十五）日在警察所集議防務辦法計訂二十二條昨特具呈縣署查核矣 
路權爭執誌聞高郵市議事會前曾議决收回本市路權以便酌平高橋修理道路呈縣函知縣道籌備處劃分辦理現奉指令據縣道籌備主任董增佑函復以修治計劃已定該市議會請收回路權除支鉻四綫擬俟修正後劃歸市有其幹路四綫係查照條例斟酌劃定碍難由市收回等語昨（十六）日特召集臨時會議討論結果復交原審查員蘇林一等審查理由詳確報告矣 
　　清江 
第三師招安沭匪始末自本年入夏以後沭陽匪首尤贯中宋立中等即糾衆夥刦沭泗兩縣雖經一三兩師吳營長劉團長等一再派兵剿滅迄未肅清兩師防軍抽調南下防地空虛尤等勢益浩大前月淮陰縣警備第三隊代理隊長王文齋曾在防地徐家溜集拿獲董彭年及史文基二人解送縣署請辦詎董史二人與阜寗張振有關張代運動阜寗鹽城人士向馬鎭守使説項以擔任任招安尤貫中等爲條件乞向淮陰朱知事保釋朱弗敢却於是董史二人仍由徐溜往沭感恩圖報而尤宋等匪遂由董史撮合受撫其條件允尤爲營長宋爲營副兩股合計共六百人槍械自備此月初雙方接洽情形也迨至陰曆本月十四日晨淮揚劉代使遂派本師十團一營沭籍陳營長鵬翔前往沭陽馬廠點收於時人多疑陳往沭剿匪其實非是十五日又由清江運去軍用衣帽六百套散給各人穿戴十六日乃由馬廠開拔連夜越過清江南下因清江商界津貼兩千元故也 
　　徐州 
大批軍火過徐南下昨（十五）早七時二十分津浦客車裝有七九步槍子彈二十萬粒又陳調元派其差遣蔣春圃由徐起運漢陽造拍繫砲二尊砲彈三十顆並新製灰布軍衣兩火車一同開往南京 
軍隊過徐紀略前日（中秋節）過徐軍隊共計四營計午後二時河南暫編第四團第二營營長張成德帶本營官兵並該團第一營之兩連由隴海專車到徐停一小時至三時改乘津浦專車向寗開去三時十分河南暫編第四團團長李保國率參謀官韓之翰及其第三營營長李振中並士兵六連繼續開到亦停一小時開赴南京當晚十一時有中央陸軍第一混成旅一團一營營長劉維柱率其全營士兵乘津浦專車開赴前方今（十五日）早駐徐省警備隊第二團長張統勛率其所部開赴前方刻下所餘該團步兵一連駐紮鎭署 
商民添警自衛東城南關外本爲商務之中心地面遼關人烟稠密當此時局不靖人心搖惑曾經富商張相臣等自行籌欵招募營兵三十名前因槍支尙未領到以致停頓中秋節後諸事妥協實行成立惟聞此項商警仍歸縣警備營管轄但專任保護南關一帶 
電報奉令檢查自江浙事作徐埠戒嚴該處電報局即奉交部命令特别注意出入電文非經核明不准拍發而稍有關係者一律扣留已於中秋前一日起照令實行 
　　嘉興 
時局變化後之雜訊（一）士紳王甲榮等七人於十八日午後晋謁縣知事李壽慈警察所長張光烈請其力維地方秩序以定人必（二）商號出入證城東等商聯會已於十九日下午分别發出（三）護路警連日不分晝夜加意梭巡（四）十九日此間開往上海·杭州之兩區間車因缺乏車頭均未開駛（五）上午九時餘有由杭開滬之專車過境（六）城中軍事當局之眷屬均遷往他處（七）由杭開滬之各客車乘客仍非常擁擠（八）城内各典當十九日均未開市門首多貼有「本典籌欵暫停一日」等字條（九）紅十字會第二收容所所長計仰先辭職現由該分會聘請沈輔之擔任該所事宜（十）此間紳界於十九日公函縣商會請求迅即召集臨時會籌商地方重要事宜（十一）各校長原擬日内設法開學刻下又因時局變化開學日期又將展緩（十二）十九日上午赴滬之特快車因不能携帶行李故多到站折回（十三）此間各法團有組織聯合辦事處説（十四）此間地方現尙安謐 
　　平湖 
江浙開戰後之雜訊（一）小學經費受時局影響三個月未發給（二）乍浦保衛團楊團總請砲兵連長蘇占魁乍浦警佐王潤泉考選團丁在大王廟舉行中選者四十餘人（三）新埭電話大茅坊自楊姓遭盜刦後已組臨時保衛團（四）此間避滬之居民已陸續返平（五）赤金市三日内飛漲六元（六）滬日班今日（）十八至八時始到縣署召集士紳會議平湖縣知事羅慶昌因有要公特函各機關領袖曁地方士紳於十八日下午在署會議是日到者寥寥由羅知事主席先議籌措省公債票因各富户大多在滬未回而各錢莊又負擔兑換劵一時碍難措置遂無結果次議司令部雇民船案均以航船有關交通不予封用 
　　蘭谿 
潘司令募招退伍兵衢防潘司令本月十六出示招募退伍兵凡前在本省各團營充當兵士曾經退伍者均向縣署報名照前原級收用 
保安隊實行成立日前由崔知事會同各界議决組織臨時保安隊由鉅紳蔣寳康在北鄕水閣塘等處招募隊兵六十人隊址假設邑廟公舉蔣立功爲隊長本月十七日實行成立 
 
 
 

Page 8

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *   
 
 

Page 9

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報第三張）舊曆甲子八月二十二日（九） 
本埠新聞 
[盧永祥抵滬後之戰事消息]  
　　昨日黄渡瀏河嘉定均有劇烈之戰事 
　　商會等團體電請停戰 
　　旅滬浙人集議自治方法 
自盧永祥移滬督師後昨日黄渡·瀏河·嘉定·等處戰事均極劇烈本埠亦聞砲聲惟至今晨一時半陣線仍未有大變動租界方面以戰事逼近戒備更嚴中法交界已有拆橋阻交通者茲分錄各方消息如下 
（一）昨日各方之戰訊 
今晨一時半所得之戰訊今晨一時半據某方消息昨日瀏河嘉定黄渡南翔各地均有猛烈之戰爭中以黄渡南翔方面爲最劇蘇軍全取攻勢且有豫軍加入作戰聯軍竭力抵禦始終未却退惟馬陸已被蘇軍所佔聯軍形勢不無受其影響聯軍昨於該方俘虜五十餘人大半爲豫兵並奪獲其旗幟數方瀏河方面據昨晚九時餘歸自前方之某西人述稱聯軍力戰終日防線均未被破嘉定戰事不若瀏河黄渡之劇烈浙方第四師之一部份昨已到申當即赴前敵應戰云 
昨日下午十二時所得各方戰訊「黄渡」昨日（十九日）黄渡方面自上午三時起至下午十二時蘇車用大砲機關槍攻繫二十一小時之久砲聲略停上午十一時半及下午二時蘇軍衝鋒隊曾兩次衝至二十三號橋樑黄渡幾于失守後經浙軍用大砲擊退故車站槍彈飛過如雨蘇軍尙有飛機二架在空中擲下勸告浙軍之傳單鐵路職員恐飛機炸彈擲下皆匿在貨物中黄渡車站之分路夫被流彈擊傷蘇軍在衝鋒之時被浙軍用砲攻擊死傷不少浙軍傷二十餘人死十五人浙軍有火車一列由松江載來生力軍一連往黄渡接援「南翔」昨日（十九）南車站在上午十一時至下午二時之間由北向南翔飛過砲彈其聲甚大尙有蘇軍之飛機擲下炸彈二枚幸未爆裂聞蘇軍確在馬陸與浙軍　戰　　「嘉定」又嘉定方面之蘇軍已分二路進攻一路仍攻嘉定之西門　用大砲攻擊一路攻嘉定南門進馬　至南翔　　「瀏河」瀏河方面（十九日）蘇浙二電仍在對岸攻擊蘇軍新用極猛烈之炸彈及最新式之大砲故瀏河鎭被蘇軍砲火所擊全鎭將焚盡火光燭天離十五華里尙能望見火光是役雙方死傷不少浙軍死連長一人排長一人兵十餘人傷兵十六人蘇軍之飛機二架擲下傳單甚多浙軍用大砲還擊蘇軍共發七十餘次之多故滬上亦聞砲聲隆隆實因順風之故云 
今晨一時所得之戰訊今晨半時嘉定黄渡方面又起劇戰本埠又開砲聲聯軍方面由筧橋運來兵士兩連於半時抵滬即轉運至南翔又有便衣兵士八十名於半時許用汽車運赴瀏河 
各方戰訊之又一報告十九日蘇軍下總攻擊令故昨日黄渡瀏河嘉定有劇烈之大戰而尤以南翔之背　爲最烈本埠閘北一帶砲聲隆隆旦夕未息十九日晨三時黄渡蘇軍總攻擊令下突向　軍陣線猛攻夾以猛烈之大砲轟擊聯軍亦以大砲還擊戰至天明未分勝負上午九時許改變方向由右翼東北角上抄襲南翔之背後兼以極猛烈之砲火浙軍拼力抵禦竟被包圍在正午十二時最爲危險離距南翔站祇有四五里之遙嗣上海生　軍趕到始將蘇軍擊退十餘里兩軍竟日作戰入晚又復猛攻截至今晨一時止雙方仍在激戰中陣線仍無變化十九日瀏河方面仍有猛力激戰雙方陣綫依然如舊十九日黄渡等前敵蘇軍到有砲兵兩連均係落地開花較前無開花之砲尤爲猛烈十九日上午黄渡車站門口落下開花砲四個一彈擊中鐵蓬車上死浙兵三人車稍毁一彈擊中站傍玻璃窗上站員無恙有分路夫微傷背部十九日楊化昭部之陳參謀長在黄渡指揮被連彈擊傷腿部現已送滬醫治十九日晚北站有空專車三列開赴嘉興迎陳樂山部來滬 
嘉定南翔之戰况十九日下午三時四十分有紅會某君甫自翔抵申據云是日上午已聞槍砲聲未幾有聯軍之飛機兩架駕駛過翔在車站抛擲炸彈三枚都　命中均落附近田間未爆發十一時槍砲聲漸近聯軍於黄渡方面開回兵士三鐵蓬車復於上海調到數列車在翔站整隊向北市梢出發昨晚八時有嘉定西南鄉逃來之難民云黄牆原駐有蘇軍一支昨晨垂明時乘聯軍不備潛由小路抄至石岡見有小輪運載彈餉由翔赴嘉遽用砲轟擊沉没旋分作兩路各一千人一路向南進行往攻南翔聯軍亦由上海黄渡調來大隊在鶴頸灣迎敵一路望北出發逕攻南門刻嘉邑正在包圍中雙方捨命猛擊砲火之烈爲從來所未有也瀏河昨晨又大火前晚自六時起瀏河戰事甚烈砲聲澈夜不絶至夜十一時蘇軍曾有飛機一架盤旋於浙軍陣線並用强烈之電燈光向浙軍射照時在口外之海軍以燈光爲目的用大砲轟擊一彈墮落於河西街隆茂綢緞莊屋上登時起火延燒左右各商號甚多東至浮橋弄晨間六時又延及娘娘廟（即天后宮）之靑龍門北至中井橋南至瀏河北岸共焚去一百餘家約計五百餘間當火熾時瀏鎭人民曾用電話致本埠閘北各救火會前往施救故閘北救火會曾有救火車數輛於昨晨七時駛往車停於南市關帝廟但因風勢頗大及取水困難一時未易施救延燒至晨間八時仍未熄聞前日鎭之河南亦有因砲彈落下起火二次經基督敎監理會韓夢九鮑永年沈鑄君王渭臣君等救熄云（二）盧永祥抵滬後之種種 
盧永祥離杭後之消息杭州自浙盧督辦移師龍華後昨日（十九）督辦尙未選出由代理省長夏超擔負保護治安責任居民紛避至上海紹興各地銀根甚緊浙督辦部下在筧橋大營盤所存飛機三架軍用浮橋（形如小船）三十八件及子彈軍用品均於昨日特開專車運至新龍華站又第四師第十師三十八團第六混成旅一團均在蜀山相近浙盧爲縮短戰線起見行將調回滬上以備開赴黄渡·瀏河·嘉定·各地加厚兵力云 
總司令部設高昌廟浙江聯軍總司令盧永祥·並衛隊一排·憲兵二連及上級軍官等於前夜（十八）下午九時三十五分抵龍華站下車其餘各軍官憲兵等於十時抵南站下車均往高昌廟又下午十一時由杭開來專車一列係張載揚·馬鴻烈·范參謀·田參謀等軍官二十餘人並由筧橋裝出飛機二架及現欵一百七十餘萬以及行李衣箱等件到滬聞張載揚馬鴻烈在梵王渡下車其餘各軍官及飛機二架均在龍華下車現聞高昌廟兵工廠内已設聯軍總司令部南車站設陸軍第四師兵站云 
探捕保護盧永祥住宅浙滬聯軍總司令盧子嘉之住宅在公共租界同孚路十七八號門牌昨日已由捕房派令中西探捕及印捕多名前往保護 
前昨滬杭車之運兵運械忙前夜（十八）下午二時由杭開來專車一列共掛車輛二十八輛計裝憲兵三連並軍械衣箱行李等至南站下車駐紮高昌廟兵工廠又昨晨（十九）四時又由杭開來專車二十六輛裝載砲兵第三營兵士隨帶軍械砲彈及軍官十餘人並眷屬行李等至南站下車均往高昌廟駐紮又十二時由松江開來專車一列至龍華内裝十三團三營軍隊現開該項軍隊已開往南翔至前敵助戰又下午三時半由南站則瀏河補充隊一連又下午四時又開往北站之義勇隊一連又前夜（十八）三時由南站掛出空專車二十一輛至嘉善又昨日（十九）十二時由南站開出空專車二十輛至松江又下午四時又開出空專車六輛至楓涇以上由滬掛出空專車三次大致裝載兵士軍官軍械以及行李等至下午七時尙未到滬大約在半夜或天明抵滬云 
滬杭路之昨日情形滬杭甬鐵路昨日（十九）上午九時由南站開杭特别快車一次至下午六時半由南站開出午快車一班其上午九時零五分之慢車及下午三時半由滬開嘉之區間車因車輛均掛專車不敷應用故均停駛其杭來特别快車至下午五時抵南站乘客衣箱行李異常擁擠又聞杭州方面之午快車約在夜間十二時可到今日上午八時零五分之特别快車照常開行其餘各車現在軍事需用車輛之時開否難以預料又前夜南站及高昌廟一帶因盧氏到滬後異常嚴緊較之往日不同而高昌廟兵工廠均於六時斷絶交通昨日（十九）仍如此情形也 
杭州飛機來滬昨晨二時由杭州筧橋駛來飛機一架至龍華聞龍華飛機廠現有六架又前昨兩日杭來飛機三架共計九架尙有七架已駛往各地前敵云馬鴻烈視察南站昨日（十九）上午十一時五十五分憲兵司令馬鴻烈由高昌廟司令部至南站視察南站之兵站糧臺一切至下午一點十五分由南站乘坐汽車至龍華護軍使署 
陳樂山部陸續開回浙滬聯軍總司令盧子嘉因須縮短戰線令第四師長陳樂山所部陸續調回昨日下午業有一部份已至松江與楓涇之石湖蕩駐紮立即挖掘壕溝作種種防禦設備 
張載揚下榻東亞旅社浙江省長兼第二師師長張載揚氏辭職來滬即下榻於南京路先施公司之東亞旅社賓客一概拒却不見 
盧子嘉向總商會借餉説浙滬聯軍總司令盧子嘉氏前晚抵滬後昨晨在護軍使署邀集各界紳商特開緊急會議討論維持地方治安盧氏以軍隊繁衆餉糈待發常向總商會暫借洋四十萬元以便應付而維秩序總商會以事關緊要特於昨日下午二時邀集各會董開臨時緊急會議討論至五時因須待各方答覆故猶未議决云 
（三）各通訊社之消息 
盧永祥移滬督師之經過國聞通信社云自前日盧永祥氏宣布將浙江交還浙人自治並移滬督師後浙滬謠諑蠭起人心浮動記者昨向隨同盧氏來滬之三數重要人物探訽盧氏移滬督師之經過情形茲綜合各方消息彙誌如下盧氏此次起兵討曹本係以犧牲爲進取事先迭次對浙人宣言此戰係爲國家人格而戰成敗利鈍非所顧慮惟以督浙多年愛護情殷所有作戰計劃概在浙境以外以免擾及浙人且無論成敗均當以完善之浙江交還浙人自治迨戰事旣起乃以閩贛兩邊令浙軍防衛而盧部第十第四兩師則任對蘇作戰之責彼時所以不即去浙者因慮個人去留影響軍事進行今見中路戰事久無發展而邊守浙軍戰鬭力太薄竟不能防堵孫傳芳之侵入恐一在浙境奮鬭糜爛地方有違素志故毅然向浙人辭去軍事善後督辦一職來去分明以完善之浙江交還浙省人民使得籌畫自治之機會而自身則移滬督師俾得集中兵力與精神爲國努力不致再以地方責任縈懐蓋以防綫旣經縮短作戰自多便利其離去浙江純爲應付軍事之必要與履踐政治之信約浙江省長張載揚本係浙軍第一師師長因見盧督毅然抛棄地位亦同時將兩要職一律辭去前晚偕盧來滬聞在車上張謂與盧同進同退心安理得極爲愉快惟張部軍隊於張之人格深表敬仰張雖辭職精神上實力上仍爲盧之臂助不小盧前日移滬督師時浙省軍政紳商學報各界送者百餘人代理省長夏超　盧之　員等人云我們紙承認督　移　督帥不承認督辦辭職紳商等對盧則云我們以後務必體會督辦愛國眞心主持正義以報督　以報國家云云昨日本埠官塲接到杭州電話云杭垣各界運動拒絶孫傳芳及籌議實行自治甚爲積極云 
浙事變化後之消息東南通信社云此次浙省政局變化日於意外其重要原因爲衢防方面前敵浙軍之内應閩軍不戰而進本社記者頃訪由杭來滬之浙省要人某君詢問其象據云浙省第一師長潘國綱態度之可疑謠傳已久當盧子嘉第一次來滬視師時即傳聞浙中一部分軍官　聯合拒阻盧氏返杭曾經各方面密函告盧預防盧對潘氏尙不疑故此次内變事前毫未預防直至前日（十七）晨杭垣始有江山失守之訊第一次係潘國綱來電報告第七團失利將親赴前方督師第二次潘氏又來電謂所部指揮不如意退衢整理第三次係衢州電局來電謂電文被扣不通嗣電局檢獲駐衢隊長張國威致杭家　電云現赴前方任雙方接洽事勿念云云未幾衢州紳商來電云潘歸長匆匆離衢同時金華道馮道尹來電謂敵軍入境下午即接龍游方面來電謂潘師長已抵龍游來電請即交該處督辦署當即數電龍游詢問前敵眞象均無復電盧氏乃知前方有變遂於下午召集各機關長會議謂鄙人早已宣言將浙省交還浙人自治親赴前敵督師其所以暫駐杭者不過欲維持後方秩序今浙軍旣不願鄙人駐浙鄙人當立即離浙將浙省交還浙人自治至所部北軍全部調赴淞滬前敵作戰雖至剩一人一彈亦必爲最後之奮鬭云云會議畢即下令凡留駐杭之北軍將士眷屬限日内全體遷移至滬並飭路局開專車運送聞盧氏昨日離杭後杭車站一帶上車者尙異常擁擠行旅堆積如山本埠銀行界某君昨晨（十九日）因事搭早車赴杭今日狼狽返滬據其談話謂昨午抵杭後見車站兩旁軍隊林立送行者甚衆訽係歡送盧督辦赴滬者尙以爲盧氏親赴淞滬督師不甚注意及入城見市面情形大異人民紛紛遷避各旅館中皆甚清靜甚至茶房均無詢之衆謂潘師長敗退閩軍將入省某君以滬上無 
所聞知尙疑爲神經過敏之談後以電話詢問軍政界中人始悉眞象因恐滬杭交通斷絶謀立即返滬遂坐以待旦但今（十九日）早火車已停開嗣因傷兵須送至滬仍有開車消息遂趕赴車站見行旅堆積如山桌椅雜物遍地凌亂候車者擁擠異常幸遇某營軍官與余相識始得附車來滬據某君云杭垣現已無兵維持治安者均本地警察手執木棒惟秩序尙未紊亂夏超昨晚（十八）出布告則仍用警務處長名義略謂盧督辦現赴滬督戰杭治安暫由本處維持居民仍各安生業勿爲謠言所惑云云 
浙局驟變之前因後果遠東通訊社云據浙江某要人言浙軍第一師師長潘國綱本擔任衢州方面防務十四日有電到省報告前敵有不利形勢親赴前線督師至十七日又電稱某團不受指揮將司令部退設龍游但杭州去電均無回復十七日下午忽接砲兵團團長某電謂正在調停兩軍等語依此情形似潘氏受部下逼迫致起此變杭州當局即於是晚開緊急會議盧永祥聲言浙事還諸浙人本予素願今旣如此我將總司令部移至龍華專向前敵進攻當時張載揚堅辭省長及第二師師長即决定由警務處處長夏超代理省長第二師師長則由周鳳岐任之此次之變醖釀已非一日浙江一部分之有力者原欲推孫傳芳爲浙閩巡閲使并給與五十萬元約勿入浙觀現在情形恐不可能至喧傳一二日内孫氏即可入杭州想無如此容易至吾浙係籌備自治省區處此時局吾人民應有正當之表示現各方面正在極力籌商云云 
黄渡昨日戰事激烈東南通信社云蘇軍自得浙局變化後即作乘勢攻擊計昨日上午三時下總攻擊令黄渡方面由豫軍衝鋒向聯軍猛攻聯軍方面早有預備由杭運滬之十四師生力軍調赴前綫作戰雙方激戰之烈爲從來所未有蘇軍復利用飛機向聯軍方面散發傳單謂願投蘇軍者各犒洋二十元聯軍閲此項傳單外仍向前猛攻直撲蘇軍陣綫蘇軍紛紛後退至此蘇軍後陣綫掩護砲隊遂連開五砲聯軍傷數十人乃停止追擊改以巨砲還擊至下午三時雙方仍在血戰中云 
黄渡昨晨劇戰中外通訊社云昨晨五時起黄渡方面有猛烈之激戰臧致平徹夜未眠在前敵督戰至上午十時許陣綫無變化十二時後浙軍退出黄渡東市梢砲聲隆隆至今未息滬西新閘路一帶聞之極清晰午後浙軍到援兵復反攻截至五時十七分仍無勝負確息又據確息昨晨某方有兵二營譁變 
南翔發生戰事遠東通訊社云十九日晨蘇軍由黄渡經陸家行東下十時許到南翔北市抵南翔後一路由南翔而北紮營馬陸控制嘉定一路　鎭　　聯軍　十二時左右兩軍交戰最烈另一報告昨（十九日）南翔紅十字分會有電話告知總會謂南翔附近十九日上午十一時已有戰事速加派救護隊前往救護難民及傷兵又昨日上午北站開砲聲頻頻甚爲清晰 
遠東通訊社續訊云南翔發生戰事後頃據由前方返滬者云昨晚（十九）蘇軍已由黄墻頭抄襲南翔浙軍暫退守南翔車站一帶戰事甚劇並聞蘇軍飛機由空中擲下炸彈浙軍兵車有被燬之説云 
傷兵口中之南翔戰訊聯合通信社云據十九日正午十二時由南翔受傷來滬之浙軍衛隊團排長所談彼受傷之前一小時防守嘉定之二十九團由前綫退回南翔蘇軍乘勢跟追直逼南翔衛隊營上前衝擊將蘇軍逼退三里許彼立馬路上指揮弟兄作戰以致受傷當彼受傷之前後蘇軍飛機兩架迴翔空際散下傳單數萬張力底盧向兩司令勸浙軍不必繼續作戰渠竺接受此項傳單均奉令即時毁棄不許收留云 
蘇軍飛機在南翔抛擲炸彈遠東通訊社云昨晨（十九日）上午七時十五分南翔車站月台上有浙兵多人席地早飱空中突來飛機一架向下抛擲炸彈二枚幸距月台尙遠雖炸而未傷人後飛機即向嘉定方面飛去未幾又折回連抛炸彈四枚 
昨日之瀏河戰訊遠東通訊社云前晚（十八日）七時許瀏河兩軍又開始激戰蘇軍先有飛機一架在浙軍陣前用探海燈探照未幾即放大砲雙方血肉相搏者數小時昨晨（十九日）激戰時另有軍艦六艘分爲三隊向瀏河方面猛攻意在掩護蘇軍大隊渡河現浙軍仍扼守瀏何全鎭蘇軍則在西北市梢一帶海塘及煤屑路仍在浙軍範圍以内離煤屑路三里許即有蘇軍踪跡洋橋附近浙軍駐有重兵並有大砲以防蘇軍截擊昨日（十九日）上午十時許雙方停戰午後稍有接觸但不如晚間之劇烈全日傷兵亦不多祇有十餘人此爲十九日十午所得之消息 
瀏河昨日大火中之戰况聯合通信社云昨日上午二時瀏河鎭西北角房屋爲蘇軍砲彈爆焚火勢極盛前綫張司令急電淞滬警廳設法派人往救陸廳長當電商閘北一·二·三·各段救火會往救一段救火會王彬彦·二段救火會徐幼棠·三段救火會金式如等各隊長當率各會員驅帮浦車馳赴瀏河時已黎明火勢正熾惟時兩軍並未開火但因瀏鎭街道狹小救火車不能駛進火塲正擬設法灌救間已爲蘇軍瞭見疑爲援軍（因救火車色紅車身高大行動時聲響極遠大約蘇軍悞爲砲車）遽施猛烈之射擊並夾以大砲同時東西兩角亦來猛烈砲火致一段救火車爲彈擊傷機件不能開行浙軍亦有數人受傷倒地各火會遂驅車返行經羅店該處駐兵謂火會不能盡職將一段隊長王彬彦君扣留嗣由一段火會將情形電告警廳轉電龍華軍署致電張司令告以各火會係地方團體無法施救亦屬實情萬勿留難張司令始用電話向火會道歉並另派汽車於午後三時將王隊長接回瀏河兩軍自上午六時開火蘇軍三面夾攻來勢極猛浙軍堅守陣地至午後四時未悉勝敗此次大火延燒至十二時始漸息焚屋一百餘間該處原爲瀏鎭精華現已成爲瓦礫塲矣盧永祥來滬後之計畫遠東通信社云盧永祥自得浙東變化之消息後即行離職來滬决向蘇軍進攻所有隊部全數調到嘉興及淞滬一帶宜興方面仍責成陳樂山抵禦淞滬方面仍由臧楊及何便負責作戰如杭州方面有意外變動即以嘉興爲第一防綫楓涇爲第二防綫若再不能得手則將全部軍力集中一處以待各方之援助保全原有軍力 
聯軍總司令部昨日開始辦公聯軍總司令部於前日由杭遷滬刻已覓定滬南高昌廟前鎭守使署舊址爲辦公處所有各部職員均於昨晨八時一律就職分科辦公云 
聯軍要人之行蹤遠東通訊社云第二十旅旅長朱聲廣於昨日（十九）上午十時許由砲台灣乘淞滬車抵北站隨帶馬弁二人乘坐汽車赴龍華面謁盧何請示前敵軍事機密又楊化昭·臧致平·二人於昨日（十九）下午三時一刻由北站乘車怱怱赴前敵督戰 
浙軍總司令部將移松江遠東通訊社云浙軍自主張一致對付江蘇之計畫定後聞軍事當局爲便利指揮軍事起見特將總司令部移設松江佈置妥當即將遷移 
臧致平眷屬之住址中外通訊社云臧致平眷屬於前日（十八）下午三時後寓梅白格路三德里七十五號吳淞形勢又吃重遠東通訊社云浙局變化後吳淞形勢又形吃重軍警當局於昨日（十九）起又宣告特别戒嚴車站來往行人均須檢查警察在鎭來往梭巡亦甚嚴密砲台灣駐兵均武裝齊全以防蘇軍發動前數日遷回之居民昨日又紛紛遷出再加遠聞砲聲不絶商民驚　萬狀下午即存停止營業者昨日松滬車亦以搭客擁擠各列車均遲到一時許云 
 
 
 

Page 10

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *各國海軍力保租界治安國聞通信社云駐滬各國海軍司令前曾開會議决致電江浙當局請勿在上海附近開火以免妨害租界治安并請公使團再行提出交涉嗣接公使團復訊謂北京政府提出不便執行之條件數項（一）解除黄浦江獨立艦隊及吳淞砲臺之武裝（二）封鎖製造局并令浙江軍隊退出等與事實相去極遠目的難以期望故各國海軍艦隊决意以武力監視黄浦江内兩方海軍制止其戰爭以保租界之治安前晚福建軍艦發砲并使兵士三千人登陸後形勢吃緊各國艦隊防務均已加嚴云 
聯軍義勇團三支隊昨日成立國聞通信社云聯軍義勇團因連日應戰得力茲又委任易纘仁爲三支隊長該隊於昨日報告成立加入前線作戰云 
閘北拿獲蘇軍軍官四名公平通信社云昨日閘北舢舨橋下仁和茶樓内拘獲淮揚鎭守使馬玉仁派來招兵員王學昭·嚴相朝·李椿堂·等四名并抄出連排長委任狀三紙當將人證一併解由警廳申送軍署 
（四）各西報之紀載 
文滙報之戰訊文匯報云盧督辦現尙有可恃之兵約二萬五千其中一萬五千在上海附近餘在宜興周圍盧擬將宜興之兵調至上海保護松滬特不知夏超將否截斷其赴滬之路耳聞蘇軍已進至大塲昨晚復有日水兵二百名登陸公共租界團練隊昨晚今晨均全出防各商行辦事員因以均見缺少租界中軍備已佈置妥帖可免有意外危險且已商諸電氣公司如有必要將以電流接至有剌鐵線障碍物浦江各國軍艦之兵士悉數登岸聞黄渡至瀏河陣線絶少變動此數處戰事必甚劇烈當以瀏河爲最惟至今日正午止前敵無直接消息傳來聯軍退走九里之説無從證實蓋今旣不能前往陣線自可隨意猜測也今日侵晨黄渡有大戰可見黄渡仍在聯軍之手戰時有飛機一架飛過聯軍陣線在陣線後抛擲炸彈六枚但無效果聞何軍使至最後一步擬將製造局炸毁今日租界各處能聞重砲之聲極司非而路居民聞之頗清上海北車站亦隱約聞砲聲不絶南車站晨間聞砲聲十餘響數響覺頗遠餘數響較近且有炸聲今晨有被拉之苦力多人由軍隊押送前往南翔 
大晚報之戰訊大晚報云聯軍雖以第三軍之反戈致盧永祥離杭來滬而今日瀏河黄渡前線仍能堅守陣地外間所傳全線總退却之説今晨業經龍華軍署鄭重否認據本報戰地訪員甘朗氏報告亦稱瀏河於今晨失火但聯軍仍死守該鎭當聯軍司令昨夜聞盧離杭之報猶决意作戰並不認杭州政變爲全軍之巨厄外間盛轉盧氏已避入公共租界某西人家當經向官塲方面調查未能證實大約全係無稽之談據今晨軍署所發表者何豊林願獨力擔負此方防守之責宣稱將戰至力竭而後已何氏深信黄渡瀏河兵士之可恃及臧楊閩軍之忠勇蓋此輩閩軍昔皆皖閩土匪爲直軍所驅逐一旦聯軍失敗勢將無家可歸太湖以西尙無消息未識有無變化但陸秘書長今晨聲稱該處爲盧氏自率之第十師當仍効忠於盧據今晨龍華軍署戰報瀏河復於昨晚激戰至夜半停火陣線未動云云黄渡方面停戰一宵後今晨似復開火紅會人員報稱今日從黄渡瀏河兩地運回傷兵共三十一人南翔於今晨七時半爲蘇軍飛機襲攻但聞所受損失僅車站窗上玻璃震碎而已據最近消息蘇軍又開到援軍甚衆馮軍一隊已抵浦口而張福來之豫軍則已開往宜興前線本埠美國商團自昨夜十時全部動員後今日仍與水兵特别巡捕等防守租界回境云 
字林報紀杭垣之變化字林報十八日杭州電云昨夜末次謠傳稱盧永祥經紳董領袖及商會長勸其離杭後答稱即將離浙但至晚間十時仍留未行僅將私人所有之箱籠二十餘只搬至車站頃間則聞督辦署内已空無一人料盧氏已往嘉興或嘉興以外陳樂山亦自湖州回嘉興潘國綱已與孫傳芳携手循錢塘江東下一二日内料將來杭錢塘江内小火輪刻已停駛同日下午五時續電云盧永祥張載揚俱於下午三時離杭字林報云杭垣之變據稱係警察廳長夏超主謀夏氏素與盧氏不睦其驅盧之謀非自今始浙省每起一次政潮盧氏地位輙受影響後卒廢去督軍名號而易稱善後督辦因督辦名號從理論上言較服從於浙省民意而易號之内幕即爲夏超暗謀驅盧之結果蓋夏係浙人欲利用聯省自治運動圖謀省長而驅魯籍之盧去浙也浙軍第一二師皆係土着與盧兵之來自山東者不同聞近兩年來兩師常派代表至北京暗圖驅盧而易以浙人兩師共有一萬匹千人加以夏超所轄警兵一萬人皆不忠於盧現浙軍一二兩師已自邊　開回杭州孫傳芳亦已入浙長興之第四師有開向松江之説但未能徵實廣德皖軍亦已入浙據本埠華銀行界言此次杭垣之變或因張作霖未能以巨欵接濟所致盧氏曾向上海及浙省各大邑借欵而商人以惡戰故未允相貸此次杭垣紳商之贊助夏超諒於客軍壓境懼其擄掠亦屬一大原因云 
字林報之瀏河通訊國聞通信社譯字林西報瀏河通訊云寗海軍雖助陸上軍隊攻擊船上所發之七五密里米達口徑大砲之砲彈及較小之槍彈軍士均拾得之該艦有二艘在距瀏河鎭二十里外之江面其所發之彈達附近瀏河至滬大道之陣地後方迄今開砲未能使聯軍受其損失且聞前二晚这戰且擊中本方軍隊致其受相當之損害迄至認明所繫者係本方軍隊始行停止開砲據浙軍團長張義誌方面之報告瀏河一方戰事並不十分劇烈張以較少之軍隊禦多數之蘇軍陣地仍爲鞏固蘇軍開砲於聯軍防禦未損毫釐徒費多量彈藥昨日（十七）白天有飛機一架飛過陣線約十分鐘投下炸彈數枚未生効力即仍駛回寧方防線聯軍步兵在離瀏河鎭數里之前方掘壕防守昨日聞蘇軍二次匍匐向前線進攻均被以步槍及機關槍擊回瀏河全綫現均在聯軍之手昨日下午六時蘇軍復以大砲在全線猛轟而浙軍則未肯浪費軍火浙軍前線現駱展長以防蘇軍由兩翼攻擊有軍士一連駐守於瀏河汽車路廟中此地有過山輕砲兩尊但未應用瀏河汽車路更築防禦工程置有七五米里密達克虜伯大砲一尊地點在距汽車路轉角處一英里之地砲口指瀏河北方除此瀏河與羅店間各橋梁均有一人守望聯軍機關槍現置於距蘇軍機關槍四百密達内之地點昨日下午因索子彈由前敵即行送去同時龍華方面復送去不少昨晨在滬寗北站候火車而轉運子彈赴前綫之汽車計在二十輛以上據可靠消息聯軍於此兩星期中在此方之輸送用費已不下二萬元汽油修理等費均在其内云云聞近更置有拖車多輛蘇軍方面用達姆達姆之毒彈據聯軍稱曾於蘇軍某團長袋中搜出此物而蘇軍曾在之地點亦均發現此彈發此彈之砲聯軍曾亦有奪得者記者亦得其一枚其彈較四五克爾德自勒槍子彈較大彈端有突出之鉛質旁有凹凸之處軍士因敵人放此項子彈甚爲憤怒此放射此項子彈之砲爲舊式之美國製品云云 
泰晤士報之黄渡通信國聞通信社譯上海泰晤士報十七日黄渡通信云人民對於戰事恒充滿恐怖之心理砲火所經村市爲墟黄渡附近棉田連陌　苟蘇浙兩軍繼續相持亦必無倖顧於此戰事未止之際附近鄕村仍尙鎭靜今日天氣甚佳由上海來此沿途車站均充塞戰事氣象軍士密佈身負之革帶其長倍於平時皆滿裝子彈每一軍士除所負之來福槍等物外并携有捲烟及食物以與蘇軍陣線後一相較浙軍地帶似較爲寗謐蘇軍方面多爲稻田不見有一農夫在内工作浙軍地帶我爲棉田人民似較信任浙軍常見有農民十餘人在田檢拾棉花聞有許多逃滬之農人後知軍士並不騷擾遂於上次大雨之前陸續回鄕尙有叫賣小販仍然照舊營業即離火線里許之黄渡車站亦常見之南翔車站駐有臨時大本營兵士槍械糧食均甚多沿途置有過山砲田間亦見有農人在彼檢拾棉花於此安閒之中兵車乃即至黄渡該處雖形戒嚴然决不信前方兵士正在摶擊之中也此區浙軍屢以少數擊退多數之蘇軍彼方死傷甚衆車站兩傍均爲樹木樹木之後有中國式之房屋棉田及小河沿途站設立軍兵厥狀皆甚愉快云云 
（五）吳淞昨日之情形 
吳淞昨日聞砲聲吳淞自前昨兩日起每日午前九時許聞得西北方面開放巨砲之聲隆隆不絶直至正午始停入晚八時又有所聞昨晨則砲聲尤烈間隔一二分或二三分鐘開放一砲直至午後二時尙有所聞淞鎭距離瀏河戰地甚遠此項砲聲諒來自羅店方面該處離淞祇有三十六里或者羅店以西之戰事亦未可知也 
淞滬車開行時刻滬寗路局車務總管昨發通告云啓者淞滬支線上海北車站自上午六點至下午三點五十五分砲臺灣自上午六點四十五分至下午四點四十分各車均照常行駛餘均暫停特此通告車務總管奉命謹啓 
鹽船惟予駛進吳淞口瀏河官鹽局向雇紹興籮簟船十餘艘裝載官鹽此次該紹興船由浙運抵瀏河時適値兩軍　戰難以交卸且鹽局已經砲火擊燬以致各該官鹽船進退不得而内中一船裝運官鹽五百數十包竟爲砲火擊沉船夥等落水斃命者數人又一船則被砲火擊斃二人其他各船有經槍砲擊壞船身者有桅檣被擊斷者有船夥受槍傷者種種不一該船等　泊瀏河附近浦濱已十餘日現經滬埠鹽商及鹽務稽核所等禀請兩省軍事長官得以特准各該官鹽船駛離瀏河於前昨兩日駛進淞口以待到申經原鹽商出售當經聯軍總司令部發給護照准予通過淞口惟須逐一檢查云 
吳淞槍斃敲詐民財之兵士吳淞執法處於前日午後槍斃副兵一名係因該副兵在寳山敲詐某鄕民錢一千七百文又墏該鄕民毆打致該鄕民怨無可雪報告營部當經拘送執法處訊明奉盧師長令飭處以死刑前日午後三時經王世昶執法官騐明正身如法綑縳派令苑執法官會同商埠警察局巡官于廣海率同軍警數十名押赴寳山南門外獅子橋刑塲該犯到刑塲後態度尙强硬向人索香烟呼吸並告衆人云我祇敲人一千七百文而竟致死刑致勞各位辛苦等語後經高稽查長囑令行刑即用快槍射斃茲錄罪狀如下 
陸軍第十師執法處法字第三號布告爲布告事案於九月二日淮步四十團三營函送該營留守副兵李振清敲詐民財送處懲辦當經揚訊供証確鋻依陸軍條例七十三條呈請予以槍斃以示懲敞茲於本月十八日奉師長盧指令内開呈悉該副兵李振清罪無可逭准如所擬以敵效尤仰即遵照此令等因奉此遵即將該犯兵李振清提案覆訊騐明正身押赴刑場執行槍斃以昭炯戒而肅軍紀爲此仰軍民人等一體知悉特此布告正執法官王世昶 
（六）昨日之水道消息 
各國海軍總司令謁晤林領袖昨日下午二時駐滬各國海軍聯軍總司令安德森派有兵艦武官二員到海軍領袖處謁晤林領袖聞與劃出黄浦江爲中立區一事有關云 
寗海軍艦之調查近日瀏河方面寗海軍艦隊計有應瑞·海容·江利·楚同·楚謙·五艘魚雷艇五艘海鳬砲艇一艘運船一艘泊在七了口江貞·永健·二艦泊在瀏河口自昨晨三時起至午後陸續開放數十砲砲聲隆隆北車站及天通庵車站一帶均聞之但查瀏河浙軍陣地并未受有何種損傷據熟於海軍情形者言海軍砲彈合式能用者所存不多云 
周兆瑞來去怱怱滬海軍司令周兆瑞於前日由防返滬與林領袖商洽軍情復於昨晨乘淞滬火車赴砲台灣改乘小火輪回艦 
法艦移駐浦江南法國巡洋艦古爾滿號自天津調來上海後刻下移泊浦江南段在江南造船所製造局前停泊 
吳淞外驟然吃緊江浙戰事自盧氏將司令部移設龍華後前綫戰爭昨日起驟然激烈上海方面突然嚴重浦江至吳淞口外一帶之海道同時亦吃緊昨日美國之駐亞艦隊旗艦胡倫號以吳淞口外旣如此嚴重須增加艦隊至口外嚴防中立海線乃命駐泊黄浦江内之驅逐艦温配爾號·披羅的號·兩艘與長江淺水艦品格奈·披奇亞·號兩艘急駛吳淞口外嚴防一切平望輪因戰停止蘇浙交壞之平望今亦開火本埠内河輪公司之嘉湖班輪現在已經通告各客商申湖班輪今雖開行但祇可往嘉興·塘棲·菱湖·等處平望則實行停止不往 
（七）旅滬浙人之意見 
旅滬浙人昨日之集議全浙公會等團體昨因浙盧移滬督師浙省法安急須設法維持於昨日下午三時在高昌廟開聯席會議到者五十餘人公推褚輔成主席經衆討論後議决（一）吾浙本已宣布自治民九議决之憲法已經公布旣經衆公認即應暫時實行其有未合實際之處由省自治法會議修改（二）由省内各法團推舉臨時省長以維現狀（三）公推本省富有軍事學識者七人組織保衛軍務使外力不致侵入以保浙人人格議畢散會當發表通電如下全省各團體公鑒討曹軍興吾浙負改造國家之責任正義所在薄海同情惟際此軍事倉惶地方安危尤必兼籌並顧全浙人民本自治之精神經開會公决三事（一）實行自治查民九業經公布之省憲法爲省民多數所贊同應即暫行遵照施行其有窒礙之處由現在之省自治法會議修改之（二）由各法團聯合開會公舉臨時省長以維現狀（三）組織全省保衛軍關於組織進行公推本省富於軍事學識有政治經騐者擔任之吾浙當辛亥之際吾浙自光復之自治之十三年於茲未遭兵禍年來事故相尋危機一髪莫甚於此倘天牖其衷及時澈悟未始不可轉危爲安此後保全吾浙地方吾浙人格胥在吾浙父老兄弟之肩馨香禱祝不知所云全浙公會旅滬地方自治協會浙江省憲協進會浙民公社浙江旅滬學會曁七十五縣公民叩又致各籌備員函云逕啓者本日全浙各團體開會公决推舉台端組織浙江保衛軍以保地方藉免外寇蹂躪事關全浙安危務乞即日着手組織成立不勝盼切之至（具名同） 
章太炎之戰事竟見電章太炎昨電蘇齊閩孫及浙盧云南京齊撫萬先生·浦城孫馨遠先生·龍華盧子嘉先生鑒浙人自治本出民心即依北京國憲亦難否認　皖閩常事諸君前以盧納臧楊爲興師口實今省權已還浙人不應再侵浙境盧君欲行其意亦宜退出嘉興使浙境完全自治章炳麟皓 
（八）人民求免兵禍之表示 
各公團籲請停戰總商會縣商會等各公團昨分電浙滬聯軍盧總司令何護軍使及北方籲請停戰電文分誌如次（一）「致盧何電」龍華盧督辦何護軍使鈞鑒兵興浹旬東南人民顚連萬狀鈞座不忍浙以完善之區受風鶴之驚交付政權全師而退惟大勇乃至仁凡屬國民聞者感涕滬屬舊𨽻帡幪愛護矜全寗分畛域其所� 
以保障安全不忍使滬人同歸一燼者諒已在鈞座神機默運之中敝會呼籲和平於先寗肯任其玉碎於後除分向北京蘇皖贛閩洛陽各方請求先行停戰外應請分飭淞滬一帶部曲同時停戰以便會同各方徐圖善後庶東南兵事有收束之望刧後餘生有蘇息之機滬人之所以尸祝公者當與浙人同一勿諼矣謹電陳詞立候示復上海總商會·上海縣商會·上海銀行公會·上海錢業公會·中國救濟婦孺會·中國濟生會·聯義善會·仁濟善堂·廣益堂·普益山莊·新普育堂（二）「致北方電」北京國務吳巡閲使南京齊督軍江西安徽福建蔡馬孫三督理鈞鑒兵興浹旬士卒摧殘公私損失不可數計東南人民罹鋒鏑捐室家喪資斧者就報紙所記據避難所述已不管鄭監門一幅流民圖謂爲洪楊後一大浩刼洵非虛語諸公手握兵符亦有身家同具惻隱耳聞目繫諒必愴然於懷溯查此次軍事行動文電揭示均云對浙茲者浙督盧公已於昨日將浙江政權交還浙人業有通電宣佈是此次戰事目的已不存在其餘未盡事宜儘可先行停戰從容討議懸崖勒馬縮短戰期即所以拯東南子餘这黎民除分電盧督外謹電陳詞爲已請命立候電復上海總商會·上海縣商會·上海銀行公會·上海錢業公會·中國救濟婦孺會·中國濟生會·聯義善會·仁濟善會·廣益堂·普益由莊·新普育堂 
重固公民電請雙方移陣地靑浦重固鎭公民何力·汪承寛等昨發出通電云申報館轉江蘇齊督軍·浙江盧督辦鈞鑒重固不過一靑浦小市集耳連年荒歉市面本甚清淡不意今歲於將屆秋收之時三面忽有江浙兵士之聚集開戰以來迄今已逾二星期之久於是有匪類假冒軍隊之名四出刦掠居民恐慌皆倉卒逃出露宿於外流離載道目不忍覩倘大師而憫赤子之無辜命司令稍稍移動陣地俾人民有更生之望當無不德戴二天也力等謹代固堰香郟滙鄕鄕民九頓首以請重固鎭公民何力·汪承寛·何繪書·王言·葉子英·顧子文泣求篠 
（九）租界防務之昨訊 
法租界防務加嚴之種種本埠法總領事韋禮德君邇以杭州忽然發生變化風雲緊迫爰於昨晨傳諭法國全體義勇隊（前曾在法國參加歐戰頗有經騐者）及法國兵艦陸戰隊一千餘人一津武裝携帶汽車砲隊數輛分往徐家匯及徐家匯路西門斜橋等華法接壞之處駐防並在各小橋道路要隘之際高堆沙泥蔴包以防不測又咨照法總巡石維也君傳諭各捕房加派擎槍越捕至華法民國路交界之處防守又堅立木椿上有鐵絲剌網以資防護並諭中西越各探捕於落差後駐守捕房不得擅離以便差遣 
又函云法國海軍陸戰隊士二百餘名昨日（十九日）午前在徐家滙謹紀橋及土山灣等處壘積沙泥蔴袋留出二尺許祇一人之出入每處派隊士二十餘名均武裝守衛又將天鑰橋（即小木橋）拆斷沿河北岸之各要隘處均裝置鐵絲網及車輪砲等阻止交通又有徐家匯之北華英法交界之區公共租界派有英美陸戰隊三十餘名及騎巡西印各捕在該處防衛法租界總巡捕房派有自由車隊越捕一小隊在彼守衛又法公董局昨日通知各救火會各西救火員常備實彈手槍分駐各救火會防備藉以保衛界内安寗云 
商總會請抗議日兵駐紮華界各路商界總聯合會昨爲日兵駐紮　北五區地段特致函許交涉員請提出抗議原函云敬啓者據滬北五區商聯會函稱閘北地域華洋雜居外人推廣租界垂涎斯土已非一日乃者江浙興兵日人藉口保護僑民派兵在閘北五區地段蜀商公所左右一帶駐紮統計兵力不下一營並有水兵荷槍實彈出巡路過江灣路·天通菴車站·東横濱路等處並於九月十二日下午二時十分有日本水兵荷槍實彈從北四川路至大德里口東向沿内地馬路轉由虬江路折入北四川路復於夜間九時許有水兵一隊（約二十餘名）巡行馬路日本男婦數十人臚歡於後津津然皆有得色敝會屬在附近見聞較切目睹斯狀實具無限傷感用將實况瀝陳鑒核各等情到會伏查天通菴車站迤東蜀商公所一帶地方係寳山縣所管轄即有日人住局與公共建築之所在無論戰時平時均應受條約縳束即外僑瀕於危險華官得行使保護这職責日人何得趁此時機派兵駐紮越權侵害如斯專横約法何在敝會同人於篠日特開大會僉認茲事國土主權關係鉅大爲特返叩貴交涉使鈞使提出抗議嚴重交涉勒令尅日撤回原防以符約法而彰國權不勝迫切待命之至此上上海交涉使鈞鑒上海各路商界總聯合會謹啓（又致護軍使警察廳寳山縣知事函措詞相同從略） 
尙有本埠新聞團轉入後頁 
 
 
 

Page 11

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報第三張）舊曆甲子八月二十二日（十一） 
本埠新聞二 
[（十）華界之防務加嚴]  
南市防務益嚴南市方面防務昨日益形嚴厲軍警在各要口加意防範晚間八時起斷絶交通各警區署所均奉陸廳長用電話告誡故防護地方更行注意華法接壞之區檢查行人更爲嚴緊云 
華商電車提早進廠華商電車公司所行駛各路之電車昨因地方防務吃緊並奉警廳令知晚間提早進廠往返之人或有好徒混迹妨礙治安等因該公司遂决定於傍晚七時半起陸續進廠至八時爲止 
浦江渡船限六時爲止浦江八長渡渡船自戒嚴以來每晚八時即行停渡然尙有杉板划槳往來戴客至十時始斷交通乃昨日下午有水巡通知各渡船划船等至午後六時爲止一律斷絶交通致一班朝出晚歸之人皆望洋興嗟奔至江干即行折回聞浦東方面各碼頭巡警皆設雙崗戒備甚嚴入晚六時後亦一律斷絶交通云 
（十一）中外當道之取締游民 
工部局禁止游住局租界之布告公共租界工部局總辦魯和　發出布告云爲查拿匪類事照得租界附近發生戰事流氓盜賊匪類紛往租界避匿爲此警告該項游民人等知悉爾等不准住居租界本局現已授權捕房將疑似盜黨游民地棍人等立即捕拿逐出租界不貸 
租界捕拿游民之嚴密近日公共租界各捕房拘拿無業游民頗爲認眞因之茶肆客棧及遊戲塲所之游民已形減少惟工部局以界内游民人數衆多仍令各捕房隨時偵拿以期肅清故各捕房日來仍在嚴密查緝連日拘獲之游民均由各捕房彙解警務處由總巡强森君親自問供凡正當工商住民立即開釋深恐發生誤拿情事特另行函請各路商界總聯合會會長議長二人蒞局旁聽遇有各路正當工商便於證明釋放前晚開訊時總聯合會會長袁履登·議長葉惠鈞因事未到改請錢龍章王漢良二人到局旁聽此次工部局辦理此事手續非常週密故收效頗著市民極爲安靜云南京路商界請領證明執照南京路商界聯合會昨爲會員商店請領證明執照事致總商會函云敬啓者近日工部局因鑒於界内游民衆多妨害治安特令各捕房嚴密查緝以期根本廓清市民身受實益羣深欽幸茲據敝路會員商店裕昌祥等號函稱此次捕房緝拿流氓游民辦法週密實爲正本清源之道惟各店棧司夥役車夫苦力等人數衆多易滋誤會可否函請貴會轉向工部局代領證明執照由各店具領轉發以免誤會而安營業等因事屬重要用敢專函奉請是否可行尙祈詢明查復爲幸此致上海總商會 
（十二）救護消息之彙錄 
紅會消息併誌中國紅十字會昨日所有消息併誌如下（一）昨日上午十一時起至下午五時半計由黄渡連到傷兵二人嘉定五人南翔十人（二）紅會總辦事處於月之十三日赴常州·蘇州·崑山·太倉·等處調查救護情形之醫生張卜熊書記唐如陵等昨日已由鎭江轉輪到滬向總辦事處報告戰綫以北之一切救護情形（三）昨日到紅會正式成立分會者有衢縣萬良才·葉元馨永嘉分會會長呂渭英而麗水亦有霰電大致謂敝處戰禍迫在眉睫紅會組織刻不容緩現已擬設處州三十分會於麗水天主堂云云（四）各醫院所有傷兵數目爲時疫醫院八四總醫院一三四時濟醫院一二六公立醫院一三九新普育堂一一四商務印書館三六南洋醫院一九至同仁·亞東·廣慈·三醫院則以報告未到故確數暫爲從略 
紅會救護瀏河傷兵紅會第三團救護隊昨日由瀏河運來傷兵十餘人内有一人傷勢甚重恐有性命之虞均送往紅會總會開該會昨接工部局函略謂閘北華界一至晚間外來汽車即不得通行紅會救護車亦祇有三路可通即河南路·克能海路·及四川路云紅十字會電請協欵中國紅十字會總事務所昨電該會會長顔駿人云北京顔駿人會長鑒烽火聲中欣聞執事出秉國鈞望風逖聽不勝企賀今四方鼎沸海内騷然執事以基督敎徒任本會會長體上天好生之德具救災恤難之心况復斧柯在握桑梓關懐度必有以拯民於水火面登諸袵席之上也江浙搆兵忽忽逾旬戰區附近胥屬繁盛邨市烽烟所至死亡枕藉廬舍爲墟而老幼扶將婦孺哭泣欲逃無所欲避無門幸能出險亦復家人離散衣食維艱種種慘狀筆難罄述想執事聞之必爲惻然心動澘然涕下本會於事急時即往各處組織臨時分會盡其天職竭力救護綜計開戰迄今在上海一隅已救回傷兵七百餘人災民兩萬餘人上海設臨時醫院十處出發救護隊十隊自上海經崑山至當州三路戰線而戰地掩埋數尤不可勝計其他各慈善機關及本分會之未曾報告者均不與焉惟是戰區日廣戰禍未已關於衛生運輸振濟雜項一切善後事宜等用欵浩繁本會經濟本不充裕刻已用去十萬餘元如不速謀接濟竟有難以支持之勢雖登報勸募奮覺緩不濟急尙乞登高一呼設法籌集大宗欵項迅賜滙援俾應要需一面並懇發抒亡言速勸各方弭兵息爭苟能保全一人生命即留國家一分元氣也臨電母任迫切待命之至中國紅十字會總辦事處常議會議長王震盛炳紀理事長莊籙巧 
昨日北站運到之傷兵昨日（十九日）黄渡方面兩軍激戰甚烈死傷兵士甚多槍彈均射入要部血流如注慘不忍睹即經北站紅會臨時治療所代爲包紮由汽車送至總會醫治 
昨日到滬之嘉定難民北京路嘉定旅滬臨時維持會消息昨日上午由嘉定來滬難民二船計一百三十九名又一船三十二名除一部分自投親友另覓住宿外其餘均由該會分送紗業分所等處暫爲留養又該會因鑒於嘉定居民除一部分來滬外其餘均在戩浜橋廣福一帶頗爲危險擬僱船前往救援來滬云 
婁塘紅會救護重傷難民到滬婁塘紅十字分會連日救護難民到滬已有三千餘人分别收容於江寗公所·大王廟（濟生會收容所）紗業公所靈學會·約共一千餘人該分會臨時醫院亦早經成立所聘醫務主任印七襄熱心治療附近鄕民被流彈及土匪擊傷者每日到院醫治多至一二十人除輕傷者隨時療治隨時出院外傷勢較重留院療養者已有數十人昨有爲土匪彈擊受傷之男女五人因傷勢過重特由分會雇船專送到滬由駐滬辦事員陳緝文王伯勤兩君通知總會立派病車到埠接至天津路總會醫院醫治 
閘北婦孺救濟會收容之難民閘北慈善團組織之藍十字隊婦孺救濟會專事收容避難婦孺留會收養昨日收容者有安亭周愼之一名黄渡王家村吳許氏等十三名及自北新涇來七十餘名係由該會用救火汽車載來者均經分别安插於大王廟施粥廠及該團惠兒院等塲所云 
新閘九路商聯會辦理難民收容所新閘九路商界聯合會在公共租界又袋角舉辦難民收容所爲地四畝餘搭建蘆棚三十六間現已由嘉定旅滬臨時維持會安亭同鄕救護所黄渡同鄕會陸續送到難民八百八十三名内以婦孺爲多約占全數十分之八該所係男女分住地下用稻草及蘆蓆墊底尙不潮濕每日並由工部局特派職員來所倒灑臭水以重衛生另有義務醫生陳漱庵每日來所診病並由達德堂施送藥券惟該會以戰事延長不知何時可以結束而每日食米須五六石之多特由該會徵求捐欵以資持久至一切捐欵均須直接送至該所以防流弊云 
（十三）人民自衛之進行 
兩商會召集各公團會議兩商會昨致通告於各公團召集會議討論治安問題其通告云逕啓者茲爲治安問題迫於眉睫召集職業慈善各團體籌議保安方法訂於陽曆九日二十日下午三時在總商會會議事關本埠安危務請撥冗准時蒞臨與議至深企禱上海總商會·上海縣商會 
閘北保衛團致警廳函上實兩縣閘北保衛團昨根據前日警團協防會議議案函淞滬陸警廳長云廳長鈞鑒敬肅者本月十八日敝團與鈞屬四五兩區各警署隊開談話會討論協防事宜晤商結果雙方感情極現融洽惟因敝團及商務印書館組織之補助隊出防在即尙有下列兩端亟應請示解决（一）「口令」查戒嚴法規定口令由戒嚴司令部頒發祇限於軍警適用敝團協助警察保衛地方夜間出防倘無口令難無不生誤會可否由廳長通令四五兩區各警署就近通知敝團各支團或每日專送敝團轉知以資聯絡而免誤會（二）「禮節」查敝團爲協助警察而設彼比一體雙方官長即雙方警廳之長官倘出動時相値（以着制服爲限）應否互致敬禮表示和衷共濟而融感情之處相應函祈鑒核轉知各警署所隊一體遵照至盼示復實級公誼南市保衛團催繳認欵南市保衛團籌備處因保衛地方爲必要之進行故由發起之上海縣商會等各團體對於該團進行事務甚爲急促已趕製服裝等一切用品惟經費一節需要甚急已知照認定而未繳之各户迅行繳欵以應急需云 
董家渡保衛團出防南市董家渡天主堂保衛團近以時局嚴重深恐宵小乘機竊發特於昨晚召集緊急會議討論結果决定自即日起分段巡查以防匪類並議决新團員審查規則對於入團者異常愼重云「附致董事函」敬啓者本團擬具簡章呈奉松滬護軍使核准發給護照在案查本團簡章第六條有組織董事部之規定原以地方公益全仗共同協助進行茲公推先生爲本團董事部董事相應備函敦請即希收爲荷 
（十四）關於戰事之雜訊 
南市居民恐惶益甚南市一帶因戰事有重大變化各商家無不大起恐慌居民已經遷回者重行遷移往北道路間行李箱籠用汽車馬車運北絡繹不絶各處里巷祇能一頭進出以防匪徒之搶刧下午聞有砲聲人心更爲惶急莫不扶老携幼往北避居各店商亦均提早收市大小東門等處至下午四時後已均閉門云昨日閘北之情形自浙督移駐龍華消息傳出後閘北形勢復趨嚴重且密邇火線居民益形驚惶自昨日上午起多數居民將箱籠物件搬入租界者絡繹不絶租界方面有萬國商團義勇隊在華洋交界處扼守鐵絲網木馬等物又復設置淞滬車站布滿軍隊恐慌之狀仍與十日前無異一般商店除大典當照常營業外小押典竟有多數停止營業者其餘各肆多半開半閉又拉夫風潮發生一般苦力咸不敢逗留華界匿入租界暫避其形甚爲狼狽又有拉黄包車者一入晚間警廳即行戒嚴禁止行人車馬往來致無乘客營業大受打擊莫不叫苦連天至警廳對於防務昨日上午八時起加派武裝警察多名均荷槍實彈沿途梭巡防範較前更爲嚴密 
浦東洋涇鎭居民遷移租界浦東洋涇鎭居民前夜已聞砲聲故該鎭一帶居民昨日頗有遷徙租界者該鎭有淞滬警察三區二分署趙警佐率警協同保衛團澈夜巡邏地面甚爲安靜云 
新舊知事交替上海縣知事沈寳昌奉松滬護軍使委任爲機要處主任後原任縣知事職務不能兼顧呈奉何護軍使核准委任縣警察所主任警佐熊烈代理已誌昨報昨日上午沈知事將印信文卷移交熊警佐接受任事當即乘汽車前往龍華軍署辦事並禀知交替情形熊代知事當即傳見本署各科職員諭令照常供職靜心辦事以維現狀一面將接任日期呈報護軍使署備案 
又本邑縣警察所所轄六區警察分所所長如第一分所所長董振千第二分所所長高士純第三分所所長董躍龍第四警察分所所長程渭南第五分所所長姚幼連第六分所所長王峻甫聞知縣警察所主任警佐奉委代理縣知事後各所長均來道賀請見熊代知事亦諭令照常服務供職對於地方治安務須竭力維持以示鎭靜而安閭閻各所長均遵諭而回 
寳山縣維持民食之佈告寳山縣知事馮成昨爲維持本境民食事特出佈告如下案查各市鄕米肆現多停業致民食頓被恐慌影響治安殊非淺鮮前經治安公所議决由各鄕公所督同各米商採購出糶如有損失經查明確實准由公欵賠償倘米商違抗由縣從嚴懲處等由合行佈告全邑米商一體知悉須知民食關係治安且相率停業日後各店賑項亦將大受影響自布告後務即照常開市母稍抗違致干嚴懲切切此佈寳山縣軍民衝突案这佈告寳山縣公署昨發布告第一零零號云爲佈告事本月十六日奉松滬護軍使銑電開據吳淞砲十團陳團長面稱昨日下午有巡視電線目兵二名經過石洞至瀏河間之小莊鄕民誤會忽然聚衆持械擊還發生衝突嗣經續到軍隊當場解散至拘獲鄕民四名呈請核辦前來查軍隊巡視電線原係保護人民何得發生疑誤除飭陳團長將拘獲鄕民四人發交該縣分别訊辦保釋外合行令仰該知事迅即遵照出示布告曉喩鄕民詳加開導母得再滋誤會等因奉此除將拘解到縣之鄕民孫阿全等分别訊辦外合行布告闔邑居民人等一體知悉嗣後如遇目兵巡視電線不得稍涉誤會致滋事端干究此佈 
搶匪兩人昨日槍决搶刼黄渡鎭一樂天茶館衣服十二件單被二條之匪徒曹安保·蔣五星等兩犯拘獲後經浙滬聯軍司令部發交軍法科訊供明確於昨日午前由戒嚴司令部將該兩匪押赴龍華車站附近大操場中執行槍决云 
函請蘇軍放回扣留船隻本埠總商會昨致蘇州趙司令函云逕啓者本月十九日接敝會會員四明船業公所函稱敝公所所屬之船載運煤炭石屑向通行於江浙河内此次戰事發生在蘇州方面被扣封之船計有五十六艘查各該船隻以程期有定事前預備糧食均有限度而蘇幂彼此不相認識譬如在甲充過苦役而乙又拉之在乙充過苦役而丙又拉之爲時已近兩星期之久每日循環當差均未給食現在船上所帶食米俱已告罄斷難枵腹從公爲此瀝叙上項情形務乞貴會代懇駐蘇司公部俯賜給證放回以免凍餓無任德便等語到會查四明公所所屬船隻平日皆以載運煤炭石屑爲生今令自備食米抛棄業務爲公家循環輸送兩星期之久在該船户已受絶大犧牲茲據聲兩食米告罄斷難再行枵腹從公請予給證放回核其情形至堪憫側軍興之際務在固結人心使民勿擾應請貴司令准如所請查明此項供差船隻一律給證放回實紉公誼此致蘇州防守司令趙 
大同樂會發起戒腥會開戰以來雙方士卒傷亡者日衆而戰地鄰近之居民家破人亡流離失所者已不計其數且日見擴大延長之局已呈本埠大同樂會日内發起一戒腥會凡屬一切新鮮血肉之物殺害生命者皆不用爲食品小之可以節省金錢大之可以表示吾民默禱减輕殺伐之意聞該會此舉並大用何種組織手續惟就該會同人宣　於社會云 
[總商會反對修正米麥荳税率]  
本埠總商會昨致江蘇財政廳函云逕啓者案於八月二十日准貴廳函開蘇省百貨税率向係値百抽二近來貨價步漲應予查明修正囑將米與小麥黄荳三項最低價最高價各若干平均扯計每石應以若干論查明見復等由准此當經轉函各該業團體查詢去後茲於本月十九日接米業仁穀公所·上海華商雜糧油荳餅同業公會·連名函稱查荳麥及米均關民食産地不同價格各異吾國量衡制度旣未統一幣制本位又未規定且各處出品種類甚多早晚市價漲落無定估計有何標凖徵收更易重輕估價抽税非惟弊竇叢生抑且紛爭不已當此時局商業艱困已極負擔不堪加重若再遭此苛擾更誰敢爲此米糧營業况裁釐加税之議正在急謀進行行政官廳似不應於此時間將此項重要税率任意變更恐不獨敝公會同業等不能遵從也務祈體念商艱據理駁拒等語到會敝會查米麥攸關民食要需釐金又係病商制度縱未能急予議裁要不當再行暗中增税貴廳來函謂爲度支奇絀抑思蘇係財賦名區其所以致奇絀之原因安在貴廳燭照數計寗待贅論不從根本解决而惟以朘削商人爲得計恐難得與論之贊同相應備函奉復即請查照是荷此致江蘇財政廳 
[華洋義賑會提欵借賑湘災]  
北京華洋義振救災會鑒於湖南災情之重特提的欵四萬元借與湖南分會由該分會轉借與該省被災最重之二十縣爲購備籽糧之用該分會將此欵借與各縣時應得本省議會商會與各縣公産保管人之擔保此項保管人乃爲人民所惟舉保管地方一切公産如聖廟考院及附屬聖廟之祭出當舖等均足爲借欵之實在擔保如此法辦理妥善則借欵計劃更可擴大蓋湖南分會已向總會提出二十萬元借欵之議也 
[護軍使昨日槍斃盜犯十一名]  
松滬護軍使署於昨午二時許槍决盜犯趙阿高·鄭瑞成·等十一名茲錄布告於下 
爲布告事案據公共公廨曁淞滬警察廳先後拿　盜犯趙阿高·鄭瑞成·趙萬餘·劉玉屏·李學才·謝邦才·鮑紀良·王松林·張義財施貴芬·左三·等十一名備文呈解到署發交軍法課研訊核辦茲據趙阿高鄭瑞成趙萬餘同供持槍夥刦慕爾鳴路董永祥烟紙店得贓趙萬餘並供認曾在新閘橋浜北攔刦某米客銀洋又劉玉屏供認持槍夥刦新江橋朱如舫家並拒傷事主又李學才·謝邦才·同供夥衆持槍行刦營盤街瑞康祥烟紙店得贓又鮑紀良·王松林·張義財·同供夥衆持槍侵入曹家渡顧小弟家槍刦財物又施貴芬·左三·同供持槍夥刦宋家宅陶鏞家得贓各等情不諱查該犯趙阿高等均已觸犯懲治盜匪法第二條之罪且趙萬餘一名并觸犯同法第三條第一欵之罪供証確鑿無可遁飾當此軍務吃緊之時若不從嚴懲辦殊不足以寒匪膽而維治安應即按法一併處以死刑除飭提該犯趙阿高鄭瑞成趙萬餘劉玉屏·李學才·謝邦才·鮑紀良·王松林·張義財·施貴芬·左三·等十一名騐明正身綁赴刑場依照軍法執行槍斃外爲此布告軍民人等一體知悉 
[今日江灣賽馬之預測]  
今日江灣第一百十二次賽馬假上海跑馬廳舉行預測如下第一次一哩四分之一（一）白克黑姆頓（Beckhampton）(二)好事得夫（HotStuff）（三）惠點反羅(Wittyfellow)第二次半哩（一）立雷申歇浦（Relationship）(二)亨利飛（Henryfield）（三）林肯賽（Linlolnghire)第三次七法郎（一）色得門隊（SettlementDay）(二)好司必帶立的（Hospitality）（三）倍倍矮司(BabyEyes)第四次九法郎（一）考佛立鐵(Covellite)（二）考克立考(Coquelicot)（三）地密乃蒙（TheMidnightMoon）第五次一哩四分之一（一）地果倫(TheKoulan)（二）金菊(GoldenChrysanthemum)（三）石愛夫（Zouave）第六次五法郎（一）司比隊反羅(Speedyfellow)(二)淡根(DyeKen)（三）印第安那(Indfana)第七次一哩四分之一（一）阿沙碎勝(Association)（二）湖達蘭(Woodland)（三）石路（Zoulou）第八次一哩（一）綠菊(GreenChrysanldemum)（二）白辣根飛（Brackenfldld）（三）矮特面矮司(IdolEyes)第九次一哩半（一）克班雷矮司(CapellaEyes)（二）克司山水(CastleSycoo)（三）地的盧(Theteloo) 
[崗警墮槍誤中學徒之呈報]  
四區一分所署員孟廣銘昨日呈報陸廳長略云職所巡警王芝亭於十七夜九時站崗在蒙古路更新舞囊毘連美租界之處因肩上槍械皮帶斷裂槍支墜地觸動機關槍子飛出適中萬家眷菜館學徒胡招帅之腿當被滙四捕房華　將該警帶去今日解往會審公　訊問看員派張巡官到堂要求帶回自辦挳中西會審官核准茲　該警送廳議　云云閔北司法科員叩飭法警轉解本　核辦 
[欠欵着保賠償]  
實豊莊前延普萊梅律師投法公堂控邱金泉不理虧欠巨欵求追後判着邱交保限理詎邱保出後逃避不到諭候傳保陳希岩到案再核昨又傳訊檢察處長稱前日飭傳保人去後據稱係人西洋籍故不到案請核原告律師聲稱被告邱金泉前由陳希岩擔保出外今旣逃逸保人應負完全責任况當擔保時保人承認受貴公堂管轄擔自保人之責今豈能託詞歸化西洋籍爲由拒却擔保責任實有不合請求准予缺席判决後由敝律師再投西洋領事署控訴等語陳　員商之法領事辣君判被告邱金泉避不見面應着保人陳希岩准照本公堂管轄保單辦理如數賠償 
[被毆女孩傷重身死]  
本月十號晨有一年約十一二歲之女孩倒臥於滬西安南路菜塲附近爲靜安寺捕房包探馮春福查見訽悉該女名金紅係被毆傷因即送往醫院療治延至前日傷重身死捕房得報將屍車人虹口斐倫路騐屍所稟請公共公廨中西官蒞所騐明因查無屍屬故諭令地保報告領棺收殮發壇暫厝招領 
[倒斃男屍之剖騐]  
閘北共和路永興路口榮泰醫園門口昨晨倒斃無名男子一口屍年約三十左右身穿白柳條短衫褲内襯汗衫洋襪元色鞋當經巡警報告警署令飭寳山縣金二圖地保張葆榮查無屍屬投報上海地方廳委派五檢察官等於午後前往詣騐當騐得該屍不明致死之由諭令拍照暫由堂收殮將屍棺舁送到廳法醫檢騐室函請寳隆醫院西醫歐本海等前來將剖騐以明眞相 
[指控唆使縱火案候再審訊]  
婦人　葉氏控陳扣成唆使楊同官放火圖害一案昨奉地方審憸廳盧王推檢各官開庭審理原告陳葉氏訴稱在南倉街開設彈棉花店生理有年陳扣成本是我店之伙去年起伊另在西門經營今春伊將氏店學徒挖去到伊店貿易後經同業議决以陳扣成違背同業定章責令將楊同官送還氏店然陳扣成心本懐恨所以唆使楊同官俟氏出外買物乘便放火焚燒以洩其忿當時由救火會救熄然已損失不少質之楊同官供實受陳之愚陳扣成則供多推諉問官察得楊同官年未成丁從寛交伊父楊萬叔領回管束陳扣成還押該氏斥退候再審訊 
[汽車碾傷王啟吸斃命之騐訊]  
王啓明前日下午四時雇乘胡啓華所拉之黄包車行至麥根路胡拖車不愼與道旁之電桿木相撞致王從車中跌出適有汽車夫金士剛開駛五一九五號汽車經過遂將王碾傷由捕查見除車送傷者赴院醫治外並將兩車夫帶入戈登路捕房但王受傷甚重旋即身死捕房飭探將尸舁往虹口裴倫路騐尸所昨午由公共公廨李襄讞會同英領惠君蒞所騐明升座公位向尸妻王朱氏及兩車夫質訊之下即判日騐得已死王啓明係被汽車撞傷身死訊據各證供稱該黄包車夫誤碰道旁電桿致將坐車人跌出被汽車輪碾傷致死除飭屬具結領殮外諭令車主從優憮恤 
[王家廟被刧拘獲一人]  
西鄕江橋地方王家廟看門婦人方張氏前晚已經安睡忽有五六盜匪接開該廟後門入内搜刦衣飾銀洋而逸該氏起身喊捕由同村鄕人帮同追赶祇獲本地人胡寳根一名於途拾得盜遣之衣服一包送交四區四分所江橋派駐所翌日解送本所經李署昌研訊據胡供日前被兵拉往黄渡充當夫役因民力弱不稱得被放歸昨夜行經江橋被衆誤認爲匪拘來案下請察判轉解閘北司法科昨經葉科員提訊判解本廳核辦 
[過犯行竊禁押年半]  
過犯無錫人季阿根因行竊公平路七百三十六號門牌陳志梅家之古玩等物被包探劉寳善查獲昨解公共公廨中西官訊實判季押西牢一年半期滿逐出租界 
[竊鈔票禁押二年]  
大英銀行收賬夥徐仲鶴因行竊該行鈔票洋三千元銀四千七百三十兩被控由捕房派探錢慶長·王金壽·與西探將徐拘解公共公廨押候訊究在案昨晨續審原告代表羅傑·帮辦胡薩律師·命該銀行買辦徐慶榮上堂證明盜用欵項數目並稱徐係串同在逃之陳德甫·王長生·兩人所爲將欵盜取後並書寫恐嚇信置於賬檯抽屜内云云質之徐仲鶴承認竊欵交與陳德甫不諱徐又稱恐嚇信係王長生交伊安置等語中西官核供判被告押西牢二年示敝 
[公共公廨訊案彙錄]  
昨日公共公廨訊理之民事訟案併誌於下（一）協和行訴陳文志等欠洋案堂諭被告臨訊不到原告呈𧫙證明應着被告陳文志償還原告洋六十元並堂費飭傳被告交保（一）徐連仁訴施順興將阿翠藏匿不交案堂諭原告不到註銷（一）張慶發訴陳志英欠貨銀案堂諭本案註銷（一）黄鶴洲延露雪臣律師訴韓妙生欠借洋案堂諭准予改期（一）瑞記訴畢東洋等不理押欵案堂諭准諭令畢東洋本案未判决以前不得將抵押據内載内之抵押品移動聽候提早排審（一）黄少華聲請破産案堂諭准改期訊（一）實豊恒訴姚衡道損失案堂諭同上（一）王惠廉訴李華川欠借洋案堂諭着被告償還原告洋一百五十元並堂費（一）陳源大訴元大莊欠房租洋案堂諭給諭將元大錢莊啓封所有一應傢具交本廨理賬員照市賣得價暫存公堂（一）寅大號訴元大莊不付票銀案堂諭原告呈堂莊票一紙確鑿可信被告登報傳達不到又未具呈辯訴狀應予判决着被告償還原告銀五百兩並自起訴日起至清償止按年八厘之得息堂費被告負担（一）朱興泰訴大同公司不付支票洋案堂諭着被告償還原告洋五十元支票附卷堂費被告負担（一）韓瑞清訴彭大駒欠借洋案堂諭候改期由被告親族到堂質證再核（一）閏泰機花廠訴潤餘廠欠欵案堂諭被告代表律師因病不能出庭准予改期（一）朱長富延楊凛知律師訴趙德麒不会支票洋案堂諭着被告於六個月内遵諭將該期票洋一千二百元按月二百元分期付給原告（一）石順富訴石顧實爭執遺産案被告延海德禮律師代辯堂諭訊得原被告之母吳氏在日曾將石　大所留遺産向蔡韓諸姓陸續抵押欵　迄未清償應判令將該押欵取　後再行劃分方單此諭分析據陗卷（一）周子良延克威律師訴孫梅伯等欠欵案堂諭再期續訊 
[誌謝]  
昨承商務印書館惠贈第四六五號「英語週刊」及第二十一卷第十四號「東方雜誌」各一册謝謝 
 
 
 

Page 12

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報第三張）舊曆甲子八月二十二日（十二） 
商業市况 
厘拆均平 
昨日洋釐早市七錢二分七厘午市七錢二分六厘五較前日上落僅二毫半市場買賣平常進出口亦稀銀拆早午市均掛一錢劃頭白劃論釐拆形勢大致與前日相同市况沉寂暫乏發展氣象　　上海銀行國内匯兑行市報告 
昨日京津來電銀滙平穏計京爲一千零五十六兩津爲一千零六十四兩洋漹又漲計京爲一千零零九元津來電洋厘漲二毫半爲六錢八分六厘半合申約七錢三分故津洋滙漲至一千零零八元漢銀滙未開據漢訊該埠金融仍難樂觀申票市價漲跌不定上下甚大昨日所發來電市價爲一千零零六兩二錢五分合申爲九百九十三兩八錢洋厘爲七錢一分七厘銀拆七錢此間洋　懸牌爲一千零零五元 
　　英美日匯電訊 
倫敦昨倫敦大條銀價近遠期均縮六二五計近遠期均掛三十四辦士八七五滙兑市英美四元四角六分八七五日英一先令九辦士八一二五 
紐約紐約銀價亦見放長計爲六角九分三七五滙兑價美英四元四角六分三七五日美四十元零六二五 
神户神户午前電訊日美滙兑賣價跌零六二五計四十元零四三七五買價不變仍爲四十元零六二五日英賣價一先令九辦士七五買價一先令九辦士八一二五正午電日美賣價又跌零六二五計四十元零三七五買價跌一八七五計四十元零四三七五日英賣價不動買價無市 
外滙轉堅 
昨日星期五先令開出弗動除印滙小七五外餘滙均無更變各滙内盤市况漸見轉機交易甚繁人心反堅計初時銀行賣出十二月份先令價三先令四辦士九三七五買進三先令五辦士又賣出十二月份美匯價七十六元買進七十六元二五又賣出十一月份東滙價五錢三分買進五錢二分七五嗣後銀行賣出十二月份先令價三先令四辦士八一二五買進三先令四辦士九三七五賣出十二月份美滙價七十五元八七五買進七十六元一二五又賣出十二月份東滙價五錢三分一二五買進五錢三分三七五其時先令交易頗旺美滙則仍少而東滙因日本銀行扒進價乃抬高計銀行賣出十二月份先令價三先令四辦士七五買進三先令四辦士八七五賣出十二月份美匯價七十五元七五買進七十五元八七五又賣出十二月份東滙價五錢三分二五買進五錢三分一二五至收盤時先令交易不多價格無更惟東匯進出仍繁計銀行賣出十二月份東匯價五錢三分半買進五錢三分二五至五錢三分三七五成交數計由住友銀行買進十二月份東滙二十萬元價五錢三分一二五又三井銀行買進東滙二十萬元價五錢三分二五又三菱銀行買進東滙二十萬元價五錢三分一二五又朝鮮銀行買進東滙十萬元價五錢三分三七五又買進十萬元價五錢三分二五又正金銀行買進東滙二十萬元價五錢三分二五至五錢三分三七五又台灣銀行買進東滙三十萬元價五錢三分二五至五錢三分半午後市况初時相等計銀行賣出十二月份先令價三先令四辦士七五買進三先令四辦士八七五賣出十二月份美滙價七十五元七五買進七十五元八七五又賣出十二月份東滙價五錢三分半買進五錢三分二五此價開後在二時三十五分先令忽改縮二五掛三先令四辦士二五印匯小半羅比掛二百二十八羅比法滙小十法郎掛一千四百零五法郎美滙小半元掛七十五元嗬滙小一盾二五掛一百九十八盾七五新匯則大五錢掛七十兩惟香東兩滙並未更改其時銀行賣價英美見硬東滙買價見緊人心堅俏計銀行賣出十二月份先令價三先令四辦士六二五買進三先令四辦士七五賣出十二月份美滙價七十五元六二五買進七十五元五角又賣出十二月份東滙價五錢三分半買進五錢三分三七五嗣後銀行賣出十二月份先令價三先令四辦士半買進三先令四辦士六二五賣出十二月份美滙價七十五元五角買進七十五元三七五又賣出十二月份東滙價五錢三分六二五買進五錢三分半至收盤英美價平平東滙則人心堅好仍看緊勢交易則較上午略少 
　　標金復漲 
昨日星期五大條銀來電近遠期各縮零六二五均掛三十四辦士八七五十一月份標金毛盤漲銀一錢爲二百五十六兩九錢（全市最低價）日美來電弗動日英小去零六二五是以未開先令時即漲起六七錢先令揭曉時金價爲二百五十七兩六錢市况甚俏大條見縮買户紛紛買進金價即漲至二百五十八兩九錢嗣後銀行方面多數吸進東滙價格步緊金價又復漲至二百六十兩零三錢僅二三錢漲落初小至二百六十兩復漲至二百六十兩零三錢後又小至二百五十九兩六錢收盤價爲二百五十九兩八錢炲赤交易清淡價仍見跌計做開三百十四兩五錢至三百十四兩九月份登賬爲二百六十一兩十月份爲二百六十兩十一月份亦爲二百六十兩補水二百六十四兩午後市况甚俏開盤價爲二百五十九兩三錢先令揭曉金價爲二百五十九兩八錢二時三十五分先令忽而改縮其時金價在二百五十九兩五錢買户頗湧而銀行家之東滙價亦步緊是以金價步漲至二百六十一兩七錢（全市最高價）其後市面人心堅定金價衹五六錢上落五時零五分收盤價爲二百六十一兩二錢較上日收盤價漲銀三兩四錢全市最高低相差爲四兩八錢補水爲二百六十五兩 
　　外幣略佳 
昨日各項現貨外幣市况雖無轉機惟價格因標金堅硬外滙鬆動故人心較佳其中如荷法　坡數票互見反漲荷票買價爲六角六分半比前日好起半分新加坡票大一分價買九角三分港票買九角六分三釐比前日大三釐法郎抬高一釐價計九分八釐除如英美日德俄幣等成交行情一律如前 
公債趨勢暴漲 
昨日華商證劵交易所各種公債市况略形活動場内買氣尢屬暢盛是以人心穩定趨勢紛紛暴漲午刻因漲勢過烈故第二盤停止拍板所有各經紀人應徼追加　據金限於今日上午開市前如數繳齊各票變化情形分錄如下 
金融金融大票現貨開盤七十五元比前日提漲三元其後售户居奇受主因價高不欲收買致未繼續開出九月份期貨交易極旺開盤價七十六元其後曾高至七十七元半最後價雖回縮三角比前日已改　三元二角五分十月期（除息）全市亦做出兩盤價計七十六元六角比前日改高三元九角 
整六整六現貨因賣户認價太高受主不欲吸進致全市無一做出九月期交易寥寥成交價由六十四元高至六十五元一角比前日漲起三元九角十月期全市只做出兩盤價計六十六元一角比前日高四元 
　　七長七長現貨毫無交易故價未揭曉九月份期貨開盤五十四元八角其後緣　給關係市價步步趨漲收市價五十五元八角比星期三行情漲起四元四角十月期開盤五十七元其後最高至五十八元二角小至五十七元一角最後計五十七元二角比前日好起二元四角 
　　九六九六公債開盤二十二元半旋由二十三元五角大至二十四元計漲二元五角餘如五年大小票及正理七釐等均無市面　　紗花現平期漲 
　　現紗昨日星期五現貨棉紗川帮又續買本紗五百餘包計二十支三羊五福牧羊寳鼎十四支人鐘十二支人鐘等六種牌子又廣東汕頭蕪湖野鷄等帮買進二十支紅福十支魁星三鹿等木紗七八十包日紗三百餘包本紗價較前日好起一兩日紗好起五錢至一兩永豫紗廠開出二十支三羊大包三百包價一百七十一兩扣佣本月期因時局變化滬地更見緊張紗價亦不過平平而已 
　　期紗昨日交易所之標準紗價近期漲臣一兩六錢遠期漲一兩二錢一般投機者因浙江讓出戰事可縮小範圍因此略有提高大阪三品紗本月漲八元五角遠　漲二元二角美棉現期勿動遠期漲五個磅音印棉朋搿而漲六個羅比奥浮辣漲九個羅比白洛處漲十個羅比 
　　現花現貨棉花仍見軟弱昨日星期五廣帮有買進現貨棧交餘姚花七百包價三十七兩又抵解廠額之通州花成交一千二百包價三十六兩二錢五分至三十八兩四錢 
　　大阪紗市觀望（十九日大阪電） 
棉紗現貨人氣均注重二十支紗惟因存底無多雙方均持觀望態度交易難望進步僅川口帮買進少許運往營口中等二十支現貨叫價爲三百五十一元次月期爲三百三十五元成交極少　　鶴鹿　四十二支　現貨　　四九○·○○　　 
　　合同　四十二支　現貨　　四八○·○○ 
　　合同　十支　　　九月期　三二二·○○ 
大阪布市毫無交易（十九日大阪電） 
棉布市况買賣雙方均却步莫前市面毫無交易行情亦無變化 
　　粉市狂漲 
　　昨日粉市漲風之鋭幾越常軌本月份開盤價一兩八錢二分已較前日漲起二分半繼又步升至一兩九錢三分二五又涨一分二五九月份頭盤即開一兩八錢九分半較漲三分十月份初開一兩九錢三分祇漲分半繼又漲至一兩九錢四分計有二分半之漲度市塲人氣因鑒北帮乘此粉價最低限度並以烟津等埠需要之殷對於現粉及近期之收買頗屬殷切各月市盤遂至逐步上升此爲昨日市面暴漲之主因也惟上午套頭之局面又形嚴重前數日之各月盤價較諸本日最高價差度竟有七八分套利者益難活動午後開盤市氣仍形堅定蓋以洋粉近日毫無進口小麥價仍三兩四錢並無下趨之勢預料時局和平後粉市必能蒸蒸日上故人心一致看高無如廠家以原料不充而價昂對於現粉與近期均不肯多開兵船牌不允回貼蓋前日八九錢之大批期交純因兵船回貼之故各客帮稍形觀望三四盤時價稍回落新交易完全未動收盤結果本月份價爲一兩八錢三分二五較前日計漲三分七五九月份爲一兩八錢九二五較漲二分七五十月份爲一兩九錢四五較漲三分十一月份無市股票上午開盤價四兩八錢購者較爲踴躍總漲一分午後暴漲起八分之巨收盤回小一分計四兩八錢八分共計成交五十股標準粉成交上午二十三萬五千包下午二十萬八千包收盤十萬包共計五十四萬三千包縱觀目下粉市如時局和平實現則市盤當有漲無跌深望雙方善意周旋耳 
　　灰經交暢價跌 
　　昨日洋莊絲惟灰經交易尙屬暢盛蓋紐約美莊復接海外來帪於是邀集各絲商談判上等陳貨百數十包但華商方面鑒此時局不靖人氣虛軟以致成交各絲牌價竟跌落五十兩而其餘各絲經均寂無交易 
　　横濱絲市平平　　（十九日横濱電） 
　　生絲現貨因海外回電尙求轉到買氣呆滯市况極平疲云絲屑市况歐州帮交易頗有進步二百五十三號買進七萬斤 
　　茶市趨淡 
　　昨日星期五本埠洋莊茶市略趨清淡緣日來江浙戰事又趨嚴重洋行大班茶師又復改編商團怡和同孚等行昨日均未做交易惟祁甯等路之紅茶海外已有來電訂購故交易仍頗爲暢旺紅茶總計成交一千三百零四箱祁紅售盤自三十七兩至四十二兩甯紅售盤自三十三兩五錢至四十四兩温紅售盤自二十四兩七錢五分至三十二兩市價較前均無漲跌路莊綠茶昨市已無大宗交易全市成交珍眉秀眉貢熙貢珠等貨總計八百三十八箱市盤除珍眉一項仍趨堅硬外其餘均較前日略爲見低 
　　木市銷暢不一 
　　昨日星期五各木市况暢滯不一營造木器二帮銷路尙稱進步造船廠木作雜户雖有支胃但爲數寥寥客帮如蘇州無錫常州杭州等處因受時局之影響人心恐慌運輸阻止故無來滬辦貨市場上交易本埠各帮居多全市成交十七萬五千餘尺以美松坡板稍盛餘貨均稱平淡云 
 
 
 

Page 13

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報第四張）舊曆甲子八月二十二日（十三） 
申報平民周刋識常 
短論（一） 
[死] [  楊迥]  
　　世界上的人没有不死的但是有的死了受人惋惜有的死了受人痛駡這是甚麽緣故呢大约是受人憐惜的人他生時一定做過益人的事業受人痛駡的人他生時一定做過害人的事情所以我們要受人惋惜在我已死之後必須做益人的事業不要做害人的事情譬如外國的兵來打中國中國的兵拚命的抵抗以致戰死那時中國的百姓感激到百二十分丨對於戰死的兵士不知怎樣惋惜呢丨何以故因爲他保護我們使我們不受外人的侵害這是件最最益人的事業 
　　現在中國的兵士甘心做一二軍官的奴隸替他們爭奪地盤加高銜頭以致連年内亂民不安居這樣的兵士送了命决没有人惋惜他何以故因爲他禍害我們使我們吃盡千辛萬苦唉丨中國的兵士們啊丨爲甚麽不細細的想一下才死呢（乙種酬） 
短論（二） 
[人類互助的利益] [  Baba]  
　　我們知道「互助」不是依賴的意思也不是不能自立的意思衣食住是人生的三大要素人能自己種來吃不能自己織衣穿能自己織衣裳不能自己造屋住假使没有别人帮助必定要有食没有衣有衣没有住人生的要素就要缺了將來怎樣能夠生活呢照此看來人生在世必須别人的帮助互相帮助的道理我們可以明白了 
　　我旣經要人家帮助才能生活那麽别人要我帮助也像我要人家帮助一樣因此人類生活才能完備所以互助是人類生活上天然的原理 
　　現在世界交通文明日進我國有的茶絲運往外國去外國有的機器運到我國來所以大家漸漸覺得便利起來了這種好的東西好的製造那一件不是從互助上來的假使在上古的時候各人只做本身的事體彼此不相往來那人類將早已消滅怎麽有現在這美麗的世界呢可見互助的利益是很大的 
　　我國人最缺少的是互助的精神非但没有互相帮助的誠意反而自相謀害自相殘殺噫你想起來中國前途危險不危險同胞呀讀了這篇之後要依着做才好（不受酬） 
詩歌 
[三苦] [  郭新甫]  
　　苦苦苦戰前苦軍警亂拉夫城鄉俱閉户可歎江浙人民無一逃避處 
　　苦苦苦戰時苦火砲太無情骨肉難相顧可歎江浙人民無一逃避處 
　　苦苦苦戰後苦生命遭慘亡財産被搶擄可歎江浙人民無一逃避處（乙種酬） 
[希望和平] [  郭新甫]  
　　匪爲災壞大局水爲患徧南北祇有蘇與杭人民蒙幸福奈何兩督軍軍事相接觸只圖爭地盤不顧民生蹙一朝對敵時槍砲飛血肉同胞自相殘令我放聲哭兵士有此敢死心何不協力禦外國（乙種酬） 
大事記 
[北京組織新内閣] [  牛八]  
　　中國全國的政治照憲法應該由國務總理完全負責的自從孫寳琦辭職中國已經許久没有國務總理了一切政事都是由外交總長暫時代辦就在這代辦的時期内閙出盧齊戰事牽動全國現在奉天張作霖已經動兵吳佩孚也跑到北京去指揮戰事正在這殺氣冲天的時候北京國會忽然通過了一個新總理他就是從前做過外交總長和農商總長的顔惠慶他所組織新内閣裏的各部總長和從前内閣差不多可以説依舊換湯不換藥加以處决國家大事的實權還在許多軍人手裡顔内閣也不過擁個虛名罷了 
傳記（一） 
[楊斯盛先生傳] [  林元]  
　　　楊先生是上海浦東人他家裡很窮并且在幼年的時候爺娘就没有了只剩他一個可憐的孤兒後來在一個工頭下面當學徒作工總比别人來得勤苦早上别人還没起身他就在工塲作工了到了休息的時候别人都跑散他郤收拾那傢伙和零星物件所以工頭很喜歡他常常多給他工錢但是他一文也不浪用一天一天的積着到後來也做工頭了積蓄也漫漫的多起來了竟有了幾十萬的錢他因爲從小没有讀過書曉得不識字受了很大的痛苦在那浦東的地方開辦了一所中學校和許多小學校用勤樸兩字作他們的校訓到現在楊先生雖然去世了但是那許多學校還很好的在那裏呢（乙種酬） 
筆記 
[世界名人的出身] [  徐藴輝]  
　　西班牙探險家哥侖布是個刷羊毛的兒子出身 
　　美國大政治家林肯是個極貧苦的農家子出身 
　　希臘大著作家伊索是個僕役出身 
　　希臘大詩人荷馬是個瞎眼的叫化子出身 
　　英國大戲曲家莎士比亞是個鄉村裏縫工的兒子 
　　英國大小説家迭更司是個靴墨廠裏黏招紙的出身 
　　英國大文學家約翰生出身是個書店的夥計 
　　英國大科學家史第芬孫出身是個煤礦中燒火的兒子十四五歲就做他的父親的助手 
　　美國大儒法蘭克林是個做蠟燭工人的兒子出身 
　　法國大皇帝拿破崙出身是個軍營中的伍長（乙種酬） 
書信 
[徵求平民職業小叢書稿件的一封信]  
編輯先生 
　　平民千字課只是一種工具平民敎育的使命不僅是敎他們得着這付工具應該敎他們用這付工具而得着指導行爲的知識所以在編輯平民週刋以外還應有平民叢書的編輯 
　　平民需要的知識很多但我們急於要介紹的就是關於職業上的種種平民「無業」和不能「樂業」是社會上最大的病根現在的平民却是多半缺少職業應有的知識和興味所以我要完成我們的使命要首先編輯平民職業叢書 
　　本社以推行職業敎育爲本務所以情願負這一個編輯的責任現在已經編好的有最後之成敗不可思議的職業無形的家産快樂人三兄弟金蛇記江小山吳老大單長江溺愛我不如你賓東做成親家末路生機及歌謠等十四種這些不久都要在商務印書館出版了但是同人的才力有限很盼熱心平民敎育的諸君給我們一點帮助完成這一個使命所以把我們編書的辦法寫在下面請先生給我們發表出來引起熱心平民敎育的注意想來先生是可以允許我們的 
　　中華職業敎育社九月十五日 
　　附平民職業小叢書編輯大綱 
　　一目的本書之輯行意在協助設施第三步之平民敎育供一般貧民受讀千字課本以後業餘閲覽之用 
　　二宗旨尊重職業職業平等信實愛羣服務耐勞苦快樂規律與風紀守法進取節儉儲蓄戒不正當之嗜好等 
　　三選材標凖選材以職業爲中心其標凖如下（一）趣味的（二）實用的上二者兼備更好（三）提倡成功但不以富豪爲成功者代表 
　　四種類（一）小説（二）傳略（三）記事（四）歌謠（五）劇本（六）其他合於選材標準者 
　　五用字及文體用字以千字課本爲限但遇有必要時得加一二百字文體限於通俗務求普通社會都能了解 
　　六字數每種至多以五千字爲限一　　七酬報辦法每千字酬現金二元至五元但歌謠劇本等小品字數少者按件酌酬 
小説 
[鄰家的老婆婆] [  鷗]  
　　我家的間壁住着一個姓王的老婆婆他家裏很有幾畝田一年收收租也可以過活他的兒子可憐在六歲就死了不到二年他的丈夫也離開他去了他孤孤單單的生活足足有三十年一到年底他總要費五六塊錢請一個人來替他收租上賬他是一個亮眼的瞎子字半個也不認識賬記得差不差錢短了没有他也不知道有時他拿賬來給我看看問我有差的没有我往往發現許多的弊端他聽了以後總暵氣着説「這是我自己不識字的苦」 
　　今年夏天我住在家裏有一天他手裏拿着一本平民千字課走到吾家裏來對我説「秦家弟弟人家送給我這本書敎吾讀我想你這幾天閒着就來敎給我罷免得我受不識字的苦」我道「很好你天天早上過來我敎你兩個鐘頭到我出去的時候你一定能夠讀完這些字」於是天天我敎他讀敎他寫過了一個半月普通的信他也可以看得懂寫得出了帪出能上也可以算了 
　　前天我動身到上海他特地拿了一包豆來送給我并且很感激的説道「秦家弟弟我都虧你不怕煩敎我讀書現在我居然也不要靠别人了自己能夠看能夠寫瞎子變了亮眼聾子變了不聾我眞感謝你」我道「老婆婆不要客氣這是你自己肯用功的好處以後你依舊要多看書多寫字纔好」（乙種酬） 
 
 
 

Page 14

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *   
 
 

Page 15

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二十日星期六（申報 
本埠增刋 
[綢緞局大同行之新商况]  
　　滬上綢業素稱老介福·老九綸·大綸·老九章·老九和·大盛·等九家大同行爲劃一價格之商店近因各方人士避難來滬者日衆天凉備衣接踵而至該同行以顧念時艱特自八月二十一日起照劃一實碼一律九五扣售現該同行爲滬上大規模之商店折扣之舉爲從來所未有其存貨之多定價之廉名副其實近如南京路等之大綢緞局門市營業頗稱擁擠一若不受時局之影響除綢緞外呢絨洋貨亦甚發達云 
[新製電氣熱水器]  
　　贛興電器製造廠總理謝遠涵君現添聘留法電機工程師製造一種磁鐵交直牌形式極小頗便携帶用時任置何器皿中均可藉電力開水如煑粥·煑麵·煨肉·以及豆藥咖啡煖茶熱酒一切流質清潔方便快㨗逈非其他爐所能比擬取名贛興式熱水器其外部祗生熱並不過電無危險及毒質目下暫託先施公司電器部及聯益貿易公司代爲發售云 
[張裕公司續廉售酒]  
　　張裕釀酒公司江浙代理總行减價滿期後該行爲優待顧客起見特登報端通告如剪取報紙往購者仍可得八折之利益云 
[眞眞公司新到食品]  
　　天潼路眞眞公司曩由廣東總工廠運滬行銷各種酸辣醬品味質精潔昨又由粤運到濕乾㗎喱香幼芥末蝦醬並各種酸辣樽頭食品多種價亦相宜云 
[花菜種之運銷]  
　　貴州路七號南洋種苗公司由美國運到四季甘藍菜種子原名Succession栽培容易獲利可豊每勺售洋一元半現正下種之期凡在霜降以前購二勺送一勺又蔬菜草花種子每組三十種特價售三元云 
[時新昌號减價]  
　　南京路盆湯弄口時新昌綢緞洋貨號因各埠避難來申者衆特將新到毛絲綸·印花綢緞·呢羢·嗶嘰·綫春·鐵機緞·華絲葛等一律九五折云 
[鉛筆自來水筆運到]  
　　永安公司文房部經理之康克令自來水筆現又到大批新貨號數極多大减價期内每枝三元五角至十五元夾金自來水筆每枝八元五角至二十餘元鉛筆每枝一元四角四分至十元不等另有自來水筆内件多種如有損壞可重配新件價亦相宜同行批發另有折扣云 
[新式卡紙之銷行]  
　　惟彰照相卡紙公司開設有年貨質堅硬現增添新欵國貨卡紙數種花樣新巧價亦頗廉云 
[安樂宮今晚化裝田鷄跳舞]  
　　三洋涇橋堍安樂宮西飯店定今晚十時起在二層樓大跳舞塲表演化裝跳舞大會是晚各國嗜好跳舞之男女均得携帶各式各樣奇異古怪之面具及衣服在塲内化裝對舞並有英國青年男女合演田鷄跳舞在五彩電光下表演各種舞蹈身柔如無骨逼肖青蛙云 
[出版界消息]  
　　寗波週報第五期今日出版内有新增小説二篇一爲張靜廬君著「李英姑娘别傳」極饒趣味附印有李之親筆信札銅版一爲莊病骸君之「强盜書生」長篇小説自本期開始刋登每册六分預定全年五十册者可便宜一元只需二元云 
　　蘭片勵羣社八月三十（星期日）出版定期刋名日蘭片内有章太炎氏題字及乃容·秋聲·玉書·痴珠·諸君作品並有插畫等事務所設天津路九五號孫石生處函索附郵票一分云 
[評新片「愛國傘」]  
　　「愛國傘」飾王民聲之汪福慶君態度壯麗表情動作自然飾林國魂之顧幼莊君神情奕奕飾秋芳之陳麗蓮女士表演幽靜稍富情感飾文春麗之朱珠英女士態度嬌艶娓娓動人飾文敢之譚子元君化裝逼眞飾文稽生之曾子明君美豊姿動作活潑飾民意之張惠冲君動作自然飾泥西之丁元翼君化裝外國人逼肖其滑稽處亦可嘉飾碧雲之張惜鵑女士動作尙美飾林國魂者表情未能自然飾文春麗者乏表情動作與飾秋芳者同欠隹各演員多缺少内心表演之研究全部光綫暗淡於救俠一本秋芳竊密約一段似宜改爲民意竊密約蓋秋芳乘卜仁睡熟之時潛入卜仁臥房盜卜仁視爲生命之密約設不幸卜仁驚醒則秋芳不受汚必受辱又秋芳係外人雖有蘇張之舌亦難却其罪秋芳係聰慧之人未舉之先必計及名譽破産秋芳計必不出此若改爲民意竊密約則卜仁雖驚醒民意亦可以取物搪塞豈不美乎然或爲編者穿插故作驚人之筆又民聲救國魂之夜足穿皮靴以皮靴行路則得得之聲振人耳鼓民聲非蠢者必不如斯宜改也（陳家漢）商務印書館最近出片「愛國傘」汪君福慶之王民聲表 
[但二春最近小影「本館製版」]  
（主演之一弟弟一新片昨晚初開映） 
演最爲得神汪君前演「好兄弟」之康成已能精緻其餘各配角均曾在該館製片見過多一番經騐自多一番熟習偶有小疵尙須改正最可惜者民意卜仁之結果稍欠明顯不足以大快人心耳傘尖書字爲全劇之轉樞而末幕之忽基變更大出意料之外然在行結婚禮時而互換結成夫婦事實上殆難發現也（愛娥） 
[影戲童年明星談（二）]  
　　至於吾國之影戲小明星亦有足資記錄者爰一述之以作此文之結束 
　　（一）鄭小秋爲新劇鉅子鄭正秋君之哲嗣家學淵源自是不弱重以其天資聰頴固大堪造就其所演之「孤兒救祖記」「苦兒弱女」二片喜怒哀樂胥能充分表出恰到好處雲程發靱來軫方遒小秋其勉乎哉 
　　（二）但二春年與賈克哥根相若而藝術亦在伯仲之間「頑童」及「棄兒」兩片早已膾炙人口有人諛之爲東方之賈克哥根可謂確當 
　　（三）任潮軍任矜蘋君之公子也年最稚其所飾「孤兒救祖記」前數卷之孤兒一副爛漫天眞之神氣狠合其個性的表演尤以讀書一幕循規蹈矩最令人愛竊謂吾國電影事業尙在萌芽時代而幼童習影戲者已足頡頏美國殊爲可喜異·日駕而上之於茲可預卜焉（月池）（完） 
[新大陸影片公司舉定職員]  
　　粤高及南洋華僑所組織之新大陸影片公司昨日下午二時開職員選舉大會發起人及股東到者八十六人選舉結果陳塵當選爲總理周世動當選爲協理其餘各部職員均由總協理聘定云 
 
 
 

Page 16

 
 
1;第一萬八千五百二十二號;中華民國十三年 西曆一千九百二十四年九月二十號
星期六 * *中華民國十三年九月二 
[婚禮新誌]  
　　昨日午後三時邵元冲君與張默君女士在靜安寺路滄洲旅館行結婚禮邵君與張女士均歷游外洋學術界極著美譽婚禮中至多盛况晚宴亦彌歡樂云 
　　楊梅南君次女公子月𨜮女士係聖瑪利亞畢業生昨日� 
與粤商陳輔臣君第三公子其照君在北四川路陳府結婚陳君留　多年新近回國賀客有唐少川·徐季龍·沈維新·戈公振·謝福生·趙晋𨜮·周湘雲·勞敬修·陳雪� 
佳君等三百餘人聖約翰聖瑪利亞中西敎員到者甚衆楊府婚筵昨晚舉行於大東酒樓到者八百餘人陳府婚筵將於今晚舉行云 
[學務叢載]  
　　藝文社添收學員百人藝文函授社爲鎭海倪軼池君創辦迄今已八載茲再添收百名科目分詞章小説公牘三科每科一元額滿即不復招社址爲閘北實山路義品里一五一號云 
　　市面公學已照常上課西門内翁家弄市南公學已上課云 
　　南方大學展期試新生南方大學本届招生早已截止經行政委員議定增加各科學額自本月二十日起至三十日止凡來入學者均可隨到隨考過期不再展期又江亢虎校長由京校來函定二十日前後來滬校定於二十二日正式上課又請曹善祥君敎授數學云 
　　宏才大學上課期已定閘北宏才大學十五日開學現續招大學部及中學部男女新生下星期一（二十二日）上課云 
[乒乓戰訊]  
　　旅滬粤僑乒乓會以便於練習乓　　　特將該會會員分作紅白二隊每隊二十二人選　紅隊正隊長爲辛潤光君副隊長爲許崇業君白隊正副隊長爲許崇功辛潤成二君以上兩隊擬於本月底作錦標比賽云 
　　又該會定於今晚七時與英華書　乒乓隊在該會會所作友誼之比賽云 
[評申江紅鬃烈馬（二）]  
　　徐碧雲碧雲由斌慶坐科藝武旦年來改習花衫並帶刀馬藝事尙好上裝絶肖坤伶粉菊花但上唇較長濃掃蛾眉淡施脂粉扮相故無特出處嗓音所賦甚佳其曼歌至得神時有逼似𧰟秋處苦摹石頭亦有剛勁� 
氣作派細膩熨貼精慧過人惟扭揑太過反不耐看每唱念輒舉腕指作勢求之太過味如嚼蠟有若四明文戲之舉止竊爲不取檯步步武小雲微有掀撳道白尙清潤纒綿可聽起跑坡與登殿之王寳川頗形倚重跑坡之正板快板等均抑揚頓挫如鶯囀花外二六只唱首尾四　對白之緊凑手勢神色烘襯曲曲描畫爲他伶所罕有自叙係平貴寒妻不知如何　白仁貴寒妻前數排在座必然聆切回　做頭稍輕遂得閒意登殿則桓圭霞帔儀態多端説什麽節孝兩雙全一段二六最得精采軒朗豁達婉轉從心也（冰）（完） 
[天蟾顧曲紀]  
　　前赴天蟾觀劇至則春香鬧學已成尾聲筱楊猴之四杰村適登場是劇該伶演來無懈可繫幾個葉子輕妙穏快末塲三截棍打來一若烈風暴雨勢不可當處處恰中要害而處處抵禦得當故打得處處却到好處此塲工夫頗類蓋叫天之手法 
　　次爲劉筱衡之糼棉花裝束清美身段妸娜口　清脆調門醇厚尢以『兒呀兒呀你不要哭媽媽給你買一個皮老虎』唱來最易動聽 
　　又次爲王斌芬之空城計王斌芬唱鬚生摹仿叫天頗有幾分似處演至看地圖做出驚惶失色之態深合戲情唱我本是臥龍崗一段慢板至正在城樓觀山景一段二六皆抑揚頓挫頗具老譚意味 
　　壓軸戲爲張銘武之獨木關去薛禮扶病一場唱工極佳與　士貴問答道日渾　在營聞人聲馬嘶描摹心中又驚又急之態畢肖薛禮當時爲病魔侵纏不能退敵十分細致三通鼓後决計提槍出馬做工更非常認與上馬一場身段之前撲後仰尤爲形容盡致槍挑安殿寳勇　百倍矯健絶倫進關　功　又被何憲忠冒去一種憤憤不平神色大有英雄氣短之概（筆花） 
[集會表]  
本月陽曆時間地點召集者事由 
廿日至廿一文監師路日人俱日夜家高木古來厲　會 
　全天绵樂部 
二十日一品香季　歡宴何葆仁博士　　　　 
廿三日下午四川路青年會基督敎恊定會組議各戰地救濟會 
廿八日拒毒會中華國民拒拒鴉片毒運動 
毒會 
[天氣報告]  
　　徐家匯天文台昨日下午四時三十分氣象預報云天色有雲氣候温和黄海及琉球俱有秋季時令風馬　島以南有和緩而無定向之微風南方有局部之迷霧又昨日下午三時前二十四小時内本埠氣温最高八一·○最低六三·九去年同日最高八七·三最低六六·九 
 
 
