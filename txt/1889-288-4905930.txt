# 1889 - 288 - 4905930

 

Page 1

 
 
[二百零三號畫報告白]  
　　西國人士好游歴繞地球著名區宇輪舟輪車之所可至者足跡罔有弗及焉覽山川之夷險驗物產之盈盧考人才之盛衰辨政治之得失了然胸次載之策書學問經濟胥於是乎寓焉矣近有巴西國皇孫游蹤　滬赴縣觀審中西律意不相同未知於意云何今繒爲圖以供衆覽准念六日出售此佈 
[已丑江西闈墨告成] [  申報館啓]  
　　曰右文風素盛與雲間西泠各成一派洵堪鼎峙本科闈墨理法遵乎先民花樣宗乎時尚本舘覔得原刻急付手民字蹟旣極清晰校對尤屬精詳想揣摩者必當家置一編也前列題名後附試帖卽日出書每本價洋六分售處仍照曩例 
[已丑順天闈墨告成] [  申報館啓]  
　　京師爲首善之區萃十八省之英才摛藻凌雲揮豪畫日文章葢蔚爲大觀焉本科鄉試揭曉後本舘購取闈墨讀之類皆麟麟炳炳藻耀高翔選詞則藻斧山川運意則經綸黼黻意者聖人首出故名才亦應運而興乎因亟付諸手民以供有目者所共賞前列試官銜名新貴題名錄後附試帖詩皆仍歴科曩例至於校讐詳盡印釘精工則閱者皆所深知本舘固不敢自爲稱贊也現定本月二十四日出售每本碼　七分赐顧者請向本埠申報舘帳房申昌書室外埠各申昌及售報處購取均無不可 
[黔游小紀] [  種榆山人寄稿]  
　　余於光緒戊子四月自滬賈棹挈眷登舟一路滔滔汨汨至八月十三日始抵貴州之青溪縣而下椗　所過險灘惡磧驚心破胆之事書不勝書悉載楚黔鴻雪拙稿中旋於九月初三日復偕居停主人應貴州巡撫潘人中　之召於是俶裝就道指日遄征爾乃渡青溪出東門徘徊浦田惆悵焦溪迨義陽未逝時早已休息乎鎭遠矣此地街衢洞達市廛鱗比俯仰所有惟見環山爲雉堞長河作城濠遵道而行經狀元橋過橋卽中元洞在焉洞首有入黔第一天門六字頗蒼古欲一廣眼界奮男而登祗見奇峯峭拔古木龍葱繞以石欄屈曲綴以臺榭玲瓏登高遠眺則全府在目俯視江干則帆檣麕集就中一洞碩大無朋作漆黑色環列大殿古氣磅礴復轉足至青龍洞山勢尤高仰視欲眩千仞絶壁百尺松杉鵾雞出没於翠岫奇花旖旎於巖　殿閣樓臺似若凌虛者然旁有石池一方據云昔年張三　祖師曾浴於此數百年物遺形尙　所過石逕皆幽邃時鳥多好音䇿权至最高之顚俯視一切大有仙凡之隔旋來不速道人見余稽　遂詢兹山之奇道人曰並無所奇惟一翠雲洞深不可測　有一人進而探之至八日而出問之亦無所見乃相與一笑而别萬壽宮者刃在中元青龍兩洞之中間内有八角亭萬壽殿庭種奇花異卉木多雕刻精工惜乎結構未竣未飽眼福爲憾於是重工征輿出郡城約行十餘里陡見巍巍積石高插雲表輿夫十餘人極力推挽始至乎顚仰視遠眺則見陰崖壁立怪石奇生中有鐵門一座名曰鎭雄關爲滇黔往來之要道其危險之形雖蜀之陰平亦無以過之乃瞻征徒從最高之　蛇行而下　見高峯兩座名曰大小相見坡緣兩人各立山頂可以言語問答欲兹山走至彼山尙有廿里於是沿山側足步步峯巒不見平地行行至施秉縣過藍橋尖經飛雲洞下輿探視愈逢愈滬迨進步至三丈餘忽豁然洞開中有石　石臺石椅　徘徊周覽忻然而出途中所見苗婦頗多觀其衣服大似西式曾一至其廬　都穿胸露頂椎髻箕坐細視其形尙有鬼方之氣夜郎之形性極冥頑順逆無常行至夕陽西墜時經黄平州踰重安江　鐵索橋　　　鐵練爲之粗如掌大約廿餘根相駢而成兩旁圍以鐵欄下橋後復上高岡　藤蔓延雜樹交加漫行至清平縣路劇窄隘頗費輿夫之力問其地曰羊腦尖因之笑曰無異羊腸路迤　至馬長坪面面皆山過嶺時正薄霧莫辨東西最可愛者白雲蒙茸於丹崖之上與翠微相映不知山之爲雲雲之爲山爰逼近視之則杳　無跡乃飭輿天按步而行歴貴定縣穿新安塘約行七里許復覩峯巒層疉修竹青冬近覽其額曰牟珠洞卽上古牟尼與文珠講道之處爰觀其洞　不見底旁有仙島桃源琪花瑶草蔓延列佈不能畢視怱促就道遲遲至龍里縣道路崎嶇絶無爽　之處所見民房都以石板盖屋門墻亦然具有花紋者節上海所用之大理石也至日晡時進貴州省城　巡撫部院與潘大中丞拜見後卽寓撫署求補拙齋平日除診脈後動輙清游所謂萬佛閣前文如蔚起十字街上貨别隧分斯言豈虛語哉一日着屐血行探螺絲山扶風寺之遺蹟食頃已至卽有僧人引　回環流覧多成妙境凭欄肆目衆山皆見復引至大雄寳殿丈室客堂最後至王陽明先　之祠宇恭讀匾額及先生筆記等於焉少憇揖别後信步至北門外經四川會館門口有大石獅一對作金黄色其間壁卽曾文誠公璧光之崇祠門不常關任人瞻仰飛　畫棟大厦宏敝對面有廻廊一所額曰玉尺館由此而進卽大堂　高聳時值九秋满徑黄花燦然盈目徘徊久之遂躡足至内閣仰見文誠公遺像年約六十餘鬚眉蒼古氣宇軒昻兩旁匾額半爲黔省同寅之筆書中極感平苗之　是台千秋爼　等語上面有皇上所賜福字十餘方因時未晚復出門至黔靈山山勢與扶風寺相彷彿惟多長松修竹而已庭前有石潭一方乃有明建文君修道濯足於此時有金鱗瀺灂唼喋菱芡止玩賞時忽暮雨催歸仍返撫署時大中丞業已弗藥爰卜十月朔日與居停主人共賦　歌辱承大中丞親爲榮餞相遇之隆何修而得若是耶爰泚筆紀之 
[本館接奉電音]  
　　昨由京友電傳上　二道敬謹譯登○九月二十五日奉上諭廣東高州鎭總兵員缺着鄭紹忠補授欽此同日奉上諭廣東高州鎭總兵黄廷彪着開缺另候簡用欽此 
[京師近事]  
　　黑龍江將軍依大帥克唐阿　稱光緒十五年應進索倫貂皮現已一律辦齊共計二十箱除委員領解外先將箱數皮數開單恭呈御覽○九月初兩江總督曾九帥行咨戶部内開查金陵機器局添設廠屋其建造所需無欵可籌擬請由江海關撥解江南製造軍械二成　稅項下提欵開　可否之處卽請大部核　施行日下戶部　在斟酌核辦云○九月初貴州巡撫潘蔚如中丞奏稱臣前經奏准黔省思州府屬青谿　開辦鑪　上月忽被河水冲刷現應重建房屋爐灶烟通　項除委員料理外擬請飭下展緩三月以期辦理竣事奉旨准行隨經戶部咨行中丞矣○藩中丞又奏稱臣查黔省先後各屬被賊滋擾擬請自光緒七年以後將民欠丁糧一律蠲免奉旨交戶部核議欽此○中丞又奏稱臣查黔省義興七屬近來批解餘米變價爲數甚多擬請自光緒十五年以後通飭各屬照舊征收實銀實米奉旨准如所請欽此○九月初熱河道德觀察克精阿在内務府呈稱光绪十一年在殺虎口監督任内曾短收稅銀除經戶部核准減免外尚應賠銀一萬九百五十八兩有奇光緒十二年九月曾遵戶部交五免五章 
 
 

Page 2

 
 
程交過一千兩核　減免銀一千兩共得二千兩尚短八千九百五十八兩有奇兹遵南苑交一免三認工章程措得银二千二百四十珦有奇呈請貴府兌收旋　内務府將前項各節咨查戶部戶部以觀察所欠所交各數均屬相符已出咨聲覆矣○京師每值鄉會試揭曉前一日有人覓得紅緑在前門外琉璃廠任人觀看以博微資九月十三日爲順大鄉試揭曉之期前一日天甫平明琉璃廠一帶已車馬喧闐途爲之塞至晌午忽來差役驅逐閒人諸士子　費錢文不能寓目無不沿街忿詈怏怏而回○宣武門内象牙胡同向　寳局一所主人爲崇阿五九月初有英姓者因借貸不遂以崇窩賊誘賭輸打贏索等情控諸北署提總三堂害密飭步營兵弁迅卽緝捕而崇夙與各街差役通同未待步營到來早已聞風而遁兵弁木獲一人不免大失所望云○前門外草廠頭巷吏部書吏謝姓擇吉九月初十日合卺午後花轎到門女眷扶新人在堂前立待吉時不料新郎竟去不回謝母無奈令謝妹冒作新郎權與新人同拜天地陪伴至次日始由親串將新郎尋得偪令師來聞新郎素眷崇文門外黄河沿某土妓幾於跬步不離故雖花燭良宵仍自偷空而住也○内城馬市迤北天運成雜貨鋪夥某甲素有胃塞之症時發時愈九月初某日有某乙告以此症宜服烟灰甲信之隨服烟灰兩許至夜毒發作渴勢不能支因將前情告諸鋪主鋪主大驚急央相識者乞得木棉花灌服吐瀉一晝夜始得安全○九月初湖廣總督裕中丞祿行咨戶部内開前准貴部以江漢關撥解鄭工銀兩開文委員解費數目較多駁令查明咨覆在案前准藩司詳稱前經開文解費先後均已如數由委員支領實難照數追繳惟請轉達人部免其著追連日戶部會商此事准否尙難逆料也○九月十四日爲朝審乙期計新舊人犯共十三起十四名口是日約六點鐘時經刑部差役逐起押解由刑部街直人西長安門朝審各堂官列坐天安門外蘆棚内歴加嚴訊迨　畢約已十二點鐘仍經差役將諸犯押回 
[烟臺雜事]  
　　旅烟歐客　有賽馬之　及期多有自天津航海而來一角勝負者此舉廢棄迄今已七八年矣今年擇定九月初一二兩日重復舉行闢地西沙灘以奏磬控之技沙平草軟駿足如飛觀者如雲幾無隙地○　客眷一妓花前月下嚙臂盟心大有願作鴛鴦誓同生死之意繼而客爲七十鳥所開罪拂袖而歸黄犬音乖久無消息一日有客告妓曰堂前燕子又入他家矣舊日香巢豈堪重戀卿如不信但看珠箔飄燈之處卽郎君安樂窩也妓訪之確因乘輿而往大肆咆哮戟指向客詈負心移時方去翌日忽有青皮數輩至其家藉故逞兇粉盝脂籨無異風掃敗籜或曰卽妓之所使然歟否歟○大津人某甲僑寓之罘不知操何事業一日行至桃花街　同鄉乙丙二人驀出兇械互相鬥毆直至筋骨傷殘血肉狼籍始曳兵棄甲舍而之他巡役見之一并拘拿送案當狼狽之際猶大聲呼曰寍甘毆死决不屈膝公庭嘻是眞所謂北方之强者歟○好事者歛集貲財在奇山所南關搭臺演戲一時蓬門弱質綉闥嬌娃多有馮緑窗隔珠箔藉聆一曲霓裳者自下望之幾如月殿仙人下臨塵世一日戲塲初散有輕薄子某甲行經墻下目注嬌姿意蕩神驰足爲之繭不堤防墻下舊有糞窖偶一失足陷入其中以泳以游飽領木樨香風味觀者如堵　敢救援樓上美人益覺笑不可仰至半晌始得猱升糞檅淋漓踉蹌而去書此以爲目淫者戒隱其名不欲揚人之惡也 
[搭客墜水]  
　　宜昌信云江通輪船於本月初二日上燈時行至少市向例輪船至該處卽行停輪以俟搭客上下是日停輪後　搭客七人雇一小篷船渡上輪船不料離岸未遠卽遭傾覆夜色迷漫水天不辨唯聞呼救聲甚慘少頃便無聲息後經紅船往來尋覓蹤跡杳然聞搭客七人船戶二人俱占滅頂之凶亦可傷已 
[查拿土妓]  
　　吳苑西橋土妓褚姓恃有某公子之勢力疉奉訪查依然漏網近以保甲委員奉派編查實事求是不肯如官樣文章含糊了事訪知褚姓爲著名土娼不給門牌龜鴇以爲過於認眞也不免口出大言委員大怒禀知臬憲劉廉訪廉訪隨飭吳縣凌明府前往查拿明府奉諭後帶同差役往拘褚姓并未光走一人悉數捉將官裏去聞房屋係褚姓之產恐不免照例發封矣 
[廣州近事]  
　　學害樊介軒文宗示期十一日錄取各學武生遺材各武生先期齊集省垣聽候考試每日咸赴東校塲練習技藝故東門外一帶熱閙異常市面頓形生色云○十三行均和布店夥友某甲在鋪多年辦事勤愼素爲主人所倚重惟好賭闈姓每年所得工貲皆由闈姓輸去本届鄉試投至三白餘金當兹蕊榜高懸闈姓館索逋甚急中苦無以應頓萌短見竟於初六晚雉經而死迨次晨店中諸友知覺冨卽向其家屬報知家屬猶以身死不明藉端訛詐店主除出資收殮外另津貼銀若干始得了事○省城五方雜處艮歹不齊時届隆冬每有盜賊竊發王灼棠廉訪憂之先期頒發告示明定章程勸令各街民募勇團防以期守望相助未識各街民能凛遵憲諭踴躍成團否也○番禺遷善所建在東門外　覊輕罪犯人使之日習技藝攺過自新如果習藝有成卽酌量釋回以示恩䘏某日之晚有二犯窺伺差役熟睡潛登臺面踰垣而遁逾　日差役查點各犯見少二名知已脫逃祗得據情禀報邑宰大爲震怒立傳各差役到署　刑比責勒限緝拿○某日有一婢女年約十餘歲王人命擕衣物往典肆質錢行至司後街突一匪徒迎面而來强將衣物奪去婢大聲喊救街鄰聞聲齊出欲代追拿而匪已遠颺無跡矣婢恐回報主有致受鞭撻不禁放聲大哭見者憐之○小北門内有人創建惠濟善堂每日清晨施赠醫藥午刻宣講善書振聵發聾扶危濟急人咸歌頌不置○某日之晚安更時東門外某姓家因火油燈爆炸幾兆焚如幸人未安眠得以從速撲滅○九月　八日粤東接到京師電報蘇悉上諭廣東巡撫着游智開署理張之洞毋庸兼署欽此是日適游中丞懸弧令旦省中文武咸在署中稱觴聞此電音無不爭先道賀次日中丞卽命駕出轅答拜聞本届恩科武試須待中丞接印後方能定期開辦至所遺藩司印務會商制軍擬仍奏委臬憲王灼棠廉訪署理以資熟手云○新選廉州府劉太守齊潯　京領憑到省連日恭詣鈴轅聽候傳見○西門外金沙灘有妓館數家逐臭之夫趨之若鶩某晚機坊工匠某甲到此尋歡妓女以白眼相加致觸中怒糾同夥伴手執軍械馳往尋仇龜鴇已有所聞嚴備以待長矛利刃旗鼓相當鏖戰多時互有傷損甲等自恃黨羽衆多連日復興師問罪現有魯仲連其人者出爲排解勸龜鴇賠償番餅若干始得言歸於好○本月初七日有大船一艘满載柴炭雜貨等物行至長洲海面忽然飛廉肆虐波浪滔天舵工偶一疏虞頓遭沈溺適某兵輪過此見之立卽停輪將各人救起惟貨物則盡附東流所失實已不少矣○本月初二日有賊十餘人明火執仗擁入番禺縣屬大嶺鄉行刦鄉民陳姓家倾箱倒篋搜括靡遺鄉中練勇聞有賊警排隊齊出賊臨行與勇相遇互相角鬥將勇擊傷二人遂得逍遥逸去刻已禀官追究矣 
[厦門近事]  
　　每科鄉會試厦門操剞劂業者必僞造題名錄以覓蠅頭本年已丑恩科於九月十二日揭曉而十三日清曉已有人賣向街頭並聲言由電傳來照式鐫就購而閱之則解元及本邑二新貴名姓的眞餘均剿襲張分府萬名傘上所繡人名殊可笑也○天久不雨旱魃爲災上海輪船之到厦者運來糧米甚稀市上奸商居奇囤積以致米價頓貴每一洋　僅購四十斤至頂上之漳州央米則每元只得二十七八斤猶幸外洋常有米石運來否則不堪設想矣○廣東機器官鑄新錢輪廓分明光滑可愛由官定價每文作銀一厘今忽有人携至厦門設攤出售每錢文須易以尋常用之錢四五文○自初八日設壇祈雨以來地方卽傳諭屠人不准操刀而割初九日俗傳爲天上聖母飛升之日　流附會殊屬無稽而阖厦人民偏各信而崇奉是日敬神必用牲醴以致幽街僻巷私宰良多十六日各行郊皆須以肉餽夥友於是懸肉求售者俱視禁令爲弁髦差役見之往往將肉携取屠戶心有不甘特邀闖棍多人游行街市一見衙署中人携有猪肉者一聲呼喊圍住肆毆差役俱飽受老拳不敢與較云 
 
 

Page 3

 
 
[蕪湖近事]  
　　蕪湖關道成端甫觀察赴省公幹於本月十八日乘輪回蕪屬員咸趨詣洋碼頭投遞手版恭请憲安觀　旋乘輿返署○七月某日江口蕭東昇米行夥某甲携洋銀下鄉購米行至瀂港被盜攔刼鄉人聞呼救聲帮同追赶拿獲二名送縣請懲兹經蕪湖縣王宇春明府嚴刑訊究兩犯一爲袁得心一爲方手正同供係會匪黨羽明府錄取供詞通詳各憲旋奉督憲批著徽寗道勘訊成端甫觀察遂示期本月二十升坐大堂親提推鞫錄供畫押飭仍下之獄中一俟詳院定讞卽當明正典刑也○今夏蕪湖縣王宇春明府拿獲青皮李祥卽李老九混名夜壼嘴訊供之下稱曾在輪船上分受　洋當經收拾禁所錄供通詳兹明府復訪明該犯擾害閭閻劣跡夙著特出示　告凡有受其擾害者准卽隨時赴案禀報以憑按律重懲○近將舉辦冬防關道憲成端甫觀察抄發傳聲警盜章程札行蕪湖縣及保甲總局實力奉行並出示曉諭略　傳聲警盜係爲保衛吾民起見仍與歴年所設支更相輔而行毋舉此而廢彼毋始勤而終惰各敦守望相助之義俾成聲勢聨　事象庶足以寒匪膽而杜窺伺各街巷棚欄均宜修整添設以臻周密每夜二更均須一律關閉至烟飯館店最易藏　匪徒亦以二更爲率一律熄燈閉門居民鋪戶夜間有事出門各携燈籠一盞以便稽察仍照歴年冬防期限由本道督率各員弁不時梭巡以察勤惰而臻周密云○成觀察以娼寮妓館爲藏垢納　之所曾出示諭禁并督率縣局一律查拿兹上憲以鎭江揚州等處曾經禁逐淫娼蕪湖爲華洋雜處之方良莠不齊會　雜處冬防在卽查禁凈盡以免奸宄濳藏觀察查知揚帮李五家黄德隆王義和楊瘋子四大勾闌依然酒緑燈紅金迷紙醉無明無夜狎客如雲因通飭文武各衙門一律爲之驅逐云○蕪湖自開米市以來數年間本洋銀常貴至八錢以外因鄉人售米不用鷹洋故也中秋節後　厘日漸增加近竟至九錢以外操奇計贏者咸謂承平以來未見之事也○苦雨連朝大水泛濫自王明府設壇祈禱卽於十六日大放晴光至十七又陰十八九日稍稍晴霽二十日起則又瀟瀟風雨簷溜琤琮矣邇日水勢依舊漸增杞人之憂其能已哉 
[九江試事]  
　　九江每屇府試多有鎗替傳遞及賄通關節等弊以致眞才屈抑寒士　隅此次府考曹朗川太守破除情面力振頽風每塲給卷出題後必親蓋戳記且終日終束書役不許下堂　示交卷　西刻雖有佳文不閱是以向時積弊一洗而空其閱卷也眼底無花胸中有竹每一案出士論翕然經師人師大宗師殆可爲大守頌也 
[九江災况]  
　　九江自八月二十五日迄今霪雨連綿江水盛漲現在節將霜降依然大雨滂沱水泛江北江南淼無涯涘四鄉木棉黄豆秫麻等類俱已霉爛如泥計一歲之中始而亢旱繼而霪霖終而大水嗷嗷哀鴈何以聊生乎又聞江北小圩壩潰决多處致　興圩王家圩都玗各堤壩均已岌岌可危云 
[勸種棉花示]  
　　欽加鹽提舉銜特授江西奉新縣正堂屠示爲勸栽樹棉以收地利而益民生事照得有土有財地利端資夫人力足衣足　婦　並　　農功榆樹多栽龔渤海之勞來足法桑麻遍植王廬江之勸課堪欽本縣景仰前徽懷徵往事舉凡有益斯民者亟宜首先勸辦也奉邑大木甚稀種棉尤少凡民間所需用類皆購自遠方本境　失地利財源流露他邦言念及斯良深惋惜嘗考邑乘所載竹木菓棉悉爲比間土產卽本邑北鄉亦有種棉處所其上鄉一帶更產烟棄毛竹爲大宗獲利甚漙此其明證曾於上年春間面諭各鄉社保令其到處勸栽樹棉並於接見紳衿時婉言開導嗣復諄諄示諭不啻三令五申迄今鄉間試種者固不乏人而怠惰荒閑者尙復不少自古言百年樹德十年樹木我邑地稱沃壤計尙不必十年材木不可勝用　棉花春種秋收功　尤速旣得以資紡織又可賈獲盈餘因人力而收地利亦何憚而不爲第鄉民或疑土性不宜未諳種法或因煩瑣偷安不肯盡力因循曠廢自失機宜本縣勸課情殷旁搜博採編訂樹棉輯要一書凡種植諸法靡不備載書中俾觀者一目了然闔境普沾利益除另行廣爲頒發外合先出示勸諭爲此示仰闔邑軍民人等知悉爾等須知栽種樹木不煩耕耨不畏水旱不納稅糧但須　施工本久後大獲利源耳棉花一項只要栽植得宜當年卽收厚利我紳民廣有閒地務各督飭佃戶工人或樹或棉遍爲種植他如山麓水涯籬邊隰畔隨處皆堪栽種數年以後獲益滋多始信本縣之言爲不謬總之本縣管窺所及非圖一已之私實欲收天地自然之利爲民擴充財用爾等事關切已胡勿奮勉舉行以期野無曠土戶有餘資自示之後無論何項樹木栽植百株或棉花種至十畝者奬以花紅匾額用爲勤能者勸倘仍怠玩性成以致地土荒蕪者則業戶有治罪專條不得不按律懲處本縣爲利益民生起見其各仰體而力行之毋違特示 
[廣州官報]  
　　藩轅牌示番禺縣缺委德慶州楊文骏署理德慶州缺委大挑縣蕭錫壬署理羅定州缺委署番禺縣楊蔭庭署理樂昌縣缺委試用縣蔣星熙署理順德縣魏傳熙清遠縣左璹新寗縣何福海英德縣周華林均着飭回本任化州　州杜紹唐飭赴新任 
[慷慨樂輸]  
　　四明葉君澄衷遇滬多年其善事不勝枚舉昨知本館新設協振所特以鷹洋三百元來助又今夏爲葉君五秩誕辰日前高郵州謝湛卿刺史寄到祝儀洋十元葉君一併助作振欵爲刺史代結善緣似此存心實屬罕見葉君之福其未有艾歟○昨接浙湖吳少圃先生來書云陰雨連旬致江浙兩省田禾淹没鄉人紛紛告災刻閱貴報知諸君子願集資協賑僕思上海爲繁華之地浮費最多兹擬節省馬車酒戲等費計鷹洋十元奉乞台收卽望彚解災區實深感篆惟杯水車薪深恐無濟於事尙祈同仁協助或可救此倒懸耳來書之大略如此爰節錄之以資觀感 
[洞庭西山水災]  
　　吳中自八月底起秋雨連綿湖水日漲各處田畝淹没不少報災者紛紛而吳縣洞庭西山孤峙湖心水災尢甚加以宜興湖州等處蛟水四出羣流畢匯高低田畝十去其九農民呼天而泣成羣結隊日向業主家吵閙蓋農民以食爲天西山素無蓋藏一旦秋收無望卽使水退補種無從明年春熟亦歸烏有困苦流離非鄭俠流民圖所能盡繒也現已請本山巡司踏勘情形據實報荒諒良司牧關心民瘼能拯飢溺而登之袵席也[  蒿目子謹啓九月廿三日]  
[賽船届期]  
　　寓滬西商於賽馬之外例有賽船之舉已定於今日比賽天宇放晴澄波如畫届時當有一番興會已據英正領事照會道憲札飭上海縣英會審員出示曉諭船埠船戶於今日起自新閘向西至草鞋灣地方不准船隻行駛免致碰撞上海縣及英會審員奉札後業經出示矣 
[失路堪憐]  
　　前日晚間有十餘歲之童子操鎭江口音在英租界垃圾橋北首啼哭若失所依是處　范老桂者向之問訊據言姓龔名福如係鎭江東門外對江北擱里村人九月十六日由兄龔財源帶同起程搭趁信船於廿一日到上海老閘碼頭上岸同行至大馬路石路因避讓馬車以致失散兄爲烟店生理送我到來本要學習茶食生理諒兄此時亦正尋找等語范老桂聞之願暫收留俟伊兄來領合綴報端俾其兄聞信前往認領也 
[清理積案]  
　　任炳和因揑控王阿妹搬物逮案訊明鎖示蔡阿桂因姚嘉　控串詐逮案鎖示沈標吳毛郎張四福戚春虎均因陳姓控案懲責鎖示枷號徐仁義因唆訟逮案訊明鎖示項阿二因叔項坤控滋擾鎖示李光錫解邦田由山東嶧礦局委員送請究追短少煤斤鎖項交差費廷贊費了頭因誣控褚阿　吞没包愛生家產　明鎖示枷號何敬祺楊臘春因陳子香控吞没身價責枷田四小因楊鶴臯逞兇逮案枷號范高頭范毛毛因湯三官控恃强拉船訊責枷號曹鶴祥因羅毛毛控案責枷徐了頭因莊張氏控冒取漆洋訊明枷號俞克勳李　卿　陸姜氏 
 
 

Page 4

 
 
1控逼娶寡媳一案訊責枷號吳鳳祥由提右營陳叅戎送请究追竊物責枷張阿六因覇阻丁景春房屋枷號朱梅村由母施　控不務正業鎖示王鳳　姚紀春因犯賭責枷錢永由新閘釐局送請究辦訊責枷號黄春華因滋擾地方枷號以上各犯前日經裴邑尊升堂點明人數飭令將任蔡仍舊鎖示沈開釋着將各地棍交案訊辦吳張戚開枷具攺過結交保徐項仍舊鎖示李解鎖交原差限令將短少煤斤清理釋放費廷贊仍飭鎖示了頭仍飭枷號何楊開枷交保田開枷遞籍高頭毛毛開枷收所曹開枷交保徐開枷遞籍俞李仍飭鎖示吳仍飭枷號限令赶將物件繳案張仍荷枷朱仍鎖示王姚仍飭鎖示新北門錢仍飭荷枷俟知悔釋放黄仍枷號候期满釋放邑尊一一判畢各差役帶各犯而退 
[撞車紀聞]  
　　前日五點鐘時有轎式馬車一輛從英總巡捕房門前經過誤將行路之東洋車撞壞馬車竟自驶去東洋車夫追赶不及巡捕頭奔出喝令馬車停止該馬夫訴明係某洋行之馬情願賠償東洋車脩理費捕頭令東洋車夫自向該洋行索償了事 
[體恤病犯]  
　　英捕房管押各犯往往有患頭脚黄腫之症甚有不及醫治遽爾斃命者由蔡太守預飭巡捕頭隨時稽察凡有患此症者立卽送廨候示昨由虹口捕房包探江阿三雇江北小車裝載病犯八名到廨太守飭差問明姓名并查有無家屬有者釋之去無者發棲流公所留養醫治 
[法界捕房琐事]  
　　朱得齋控扒手潘榮桂行竊小釧一隻等情曾紀本報昨由葛同轉將藩帶出據包探王榮培禀稱藩係積竊楊鳳三之下手楊旣遞籍潘卽釋出尙往虹口瓦礫塲中找尋所藏洋銀曷同轉着將潘笞責二百板勒令出境○法包探拘獲積竊王阿開佘海河等曾登昨報昨日葛同轉飭將該二　帶　喝將王笞責一百板與李一併還押再行研究○拘獲賭徒一節曾登昨報昨日葛同轉臨捕房時將嚴祥元楊阿新沈阿大周阿東四人悉照原斷枷責當有沈阿方之母姜氏　棉花店主陳巨堂投案稱沈在電報局彈棉花偶　外邊大便致被拘來同轉着將沈帶案申斥數語父陳保去○點心店夥陸餘勝控江大本章生千毆傷眼目等　曾登本報昨由正和染坊夥方世年投案呈遞保單葛同轉判將江章二人各罰小洋二角給陸養傷○前報積竊余老九行竊黄孝廉烟槍衣服等情昨由包探將余送案葛同轉着笞責二百下荷枷一個月以儆○包探禀稱積竊胡丙榮拘拿逮案經小的等盤出曾竊煤炭店　壺等件已蒙笞責今請發落葛同轉着荷枷一個月俟期满開枷再行補責二百板○前有蘇婦張氏扭袁春全至捕房控袁搶去金飾多件等情當由捕房將袁送案由通事代述情由葛同轉着押候原告到來再行訊辦詎原告延不到案同轉着提袁訊詰袁供小的初爲粥店生意去年九月初旬由友人朱星橋及不知姓名之木匠並小妹等爲媒說合娶張氏爲室至九月二十七日一去不回本月十五日忽與該氏途遇小的向之訊問伊竟不問情由扭入捕房所報失物皆係誣揑葛同轉謂本應懲辦姑念原告不到從寛釋出○包探禀稱積竊胡阿二奉諭帶出盤詰只認竊洋二元葛同轉着將胡帶案喝令笞責二百板枷號一個月期满再核○前有金鼎勳許梅卿等投法公堂呈控應　才托買柑子中張得如作保竟被積欠洋銀一百八十九元一角九分求请提追葛同轉准詞於昨日傳應訊問金伸訴前情保人張得如亦稱爲應作保積欠洋銀幾致受累應供採買柑子本與金許等人合買並未欠伊如許銀兩葛同轉以帳據確鑿豈容圖賴限十天將銀交楚如有人銀兩保之人亦准保去○利和靛青行主黄華棟控潘松溪陳凌閣吞没帳洋一案曾紀報端昨日葛同轉臨捕房時飭將潘陳二人帶案問帳目可曾對楚同稱現已對明開帳呈閱同轉因問陳曰爾究竟認欠若干答稱小的認欠二百兩又問潘曰本分府着爾交出爾父秋亭何以仍不交案答稱小的已寄信回家求父到案不知何故未來旋有一人跪在案下呈遞保單求請保陳出外葛同轉謂爾等俱是同黨須俟潘父到案方可交保喝令退去 
[來書照登]  
　　諸位善長大人閣下敬啓者竊查浙東夏間蛟水爲患入秋以來雨多晴少浙西田禾已受其害不料自八月下旬至今一月秋雨綿綿不絶浙省杭嘉湖寗紹五屬正值收成之際遇此久雨田禾盡被水浸稻榖霉爛生芽均已漂落水中籽粒全無現杭嘉湖下游一片汪洋盡成澤國高低家家是水釜沈水底民嘆其魚是此五郡生靈眞有民不聊生之象雖請地方官長勘騐不過可免漕糧賑撫一事在上者原非無心在下者束手無䇿卽有官賑一縣數百金何能活數萬人可想而知如此奇災若不設法賑撫將來不堪設想矣伏思滬上各賑所諸大善士自辦賑十數年來莫不盡心盡力今知力盡筋疲聞浙省如此奇災想憂心如焚尢爲已溺已飢之嘆如奉直齊魯豫晋水旱鄭州决口遠省尙且盡力籌賑今浙省毗連桑梓豈竟漠然坐視而今日浙省異災籌賑情形全賴諸大善士創辦賑務有年駕輕就熟登高一呼衆山皆應嘗云北省有災南省辦賑甚易若南省有災欲望北賑固難而有議者北省連年荒歉民力未逮然南省人民在仕商北省者不乏其人視南省值此奇災在北省者亦不無有補救桑梓之心感發故不得不望於諸大善士一片婆心再造浙省億萬災民如可採擇乞將此函卽登申滬　章俾遠省浙人知浙省奇災甚於他省望爲賑救急切幸甚肅此啓布敬請籌安諸惟海照企望施行不盡桑田滄海杞憂人謹上時九月二十日 
[蘇省撫轅抄]  
　　二十二日候補縣蔣一桂禀知奉委發審局帮審差巡檢陳寶濂由常州來謝咨補上海縣黄浦司巡檢缺江蘇候補縣丞洪棠生於九月十八日在省病故 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂垣官報]  
　　八月二十一日卽用縣陳寳樹奉委解九批京餉赴兩院禀知候補州判方文瀚赴兩院禀辭解繙譯試卷赴京候補通判袁敏功赴宜城縣提京控案禀辭候補同知王乃爕奉委解九批京餉赴兩院禀知試用道庫大使羅家祥赴兩院謝委代理漢陽縣新灘巡檢事二十三日候補縣王翼奉委巡查江面赴兩院禀知二十四日候補道魏奉委武闈監試赴兩院禀知謝候補道瞿奉委武闈提調赴兩院進餐謝二十八日督中協蔣奉委武　同考官赴兩院禀謝武昌府李禀見調署江夏縣楊俱赴兩院禀知設壇祈晴候補縣丞黄長煦禀謝賞加五品銜行知三十日新選蒲坼縣文達初銷假九月初一日撫中衡璞回省赴兩院禀到武同知長漢同知厲俱奉委武闈供給所候補縣黄廷松奉委赴江陵縣催前署林令禾經收獲土費錢文赴兩院禀知藩轅牌示蘄州州判員缺飭新選之郭縉生赴任竹谿縣典史事務詳委鄖縣典史王書昌調署初二日武昌府李調署江夏縣楊俱赴兩院禀知謝晴撤壇藩轅牌示枝江縣江口巡檢員缺飭准補之周祚素赴任郧縣典史事務詳委試用從九熊聿修署理初三日候補道丁奉委催運淮鹽禀知並赴督署禀謝候補同知黄秩柄李濟川俱見辭解八批京餉赴京候補縣丞易健禀謝儘先前揀委蒲圻縣港口巡檢葉根新禀見黄岡縣倉子埠巡檢韓百揆俱禀知謝記大功三次候補典史涂保珉禀見謝儘先揀委一次初四日准補榖城縣瞿元燦禀見谢行知並蒙給咨赴部引見麻城縣鵝籠巡檢殷廷瑜禀謝記大功三次藩憲牌示　州茅山巡檢員缺詳請以海防新班先用巡檢劉錫恩歸州吏目員缺詳請以海防試用州吏目楊啓先俱咨補初五日候補府坤鑑禀見奉委查辦蘄州事件候補縣丞蔣文俊禀謝記功一次候補巡檢馬仁堃奉委蒲圻縣催微信册禀知並禀謝揀委一次初六日分發補用道清普來省赴兩院禀到漢川小里潭巡檢李淦赴兩院禀知謝記大功三次候補巡檢查應瑞奉潘害委解文闈試卷赴京赴兩院禀知候補典史江國屏禀謝記功二次初七日漢陽縣典史錢寳書赴兩院謝行知奉准升補禮智巡檢初八日候補道魏赴兩院進見謝委署湖北粮儲道事擇於初十日已時接印候補縣丞黄長煦奉委查江河巡船禀知初九日黄岡縣陽邏巡檢臧藩臣赴兩院禀謝記大功三次候補縣史久齡奉委赴興國州催漕候補縣丞王中鎰禀謝提前委署一次 
[舒老伯母余太安人墓誌銘]  
　　道咸間江浙之亂疆帥官吏以逮士紳婦孺死節者見于謝氏思忠錄夏氏海疆殉難記略可紀考皖之亂無專紀耳目所及有黟縣余太安人死節事固史家所宜詳也皖亂自徽寍連吳越咸豐辛酉悍賊陳玉成踞皖南諸郡胡文忠督師駐楚黄今讀其奏疏　曾文正致文忠書議四路進取以文忠任第三路由英霍取舒多鮑任第二路由太濳取桐李希菴任第四路　商固圖廬文正自任由石牌取安慶爲第一路放是規比想見全境無一凈土黟當贑浙之衝危極矣太安人適舒氏居黟之六都事上撫下　賢淑名同治癸亥春院南之賊竄黟益衆太安人慮小弱輩爲所擄預遣逃諸境外自以邁艱步履毅不肯行越夕賊驟至太安人危服坐廳　呵賊賊索財物太安人大駡賊笑復欲刼之炊太安人駡不絶口賊怒搠以刃氣將危猶聞恨駡聲隣媼爲賊虜執炊慨　曰此節母也奈何殺爲賊卽瘞諸舍隅嗣君醴泉别駕從役於睦聞變　道歸重殮而厝之邑宰以聞得旨旌䘏祀忠節祠庚辰年合葬赠　吉亭老伯大人之兆景與嗣君總角交素諗母賢今以狀郵寄京都乞文志墓爰爲銘辭曰襄公之裔降於荆國知白守素柔嘉維則所天不延子生十年郤我鉛飾朂爾藝苑狂宼滔滔長淮潏浡匿雛於林抗以皤髮攖鱗觸鬐孰云彼猖泰山比重堅金是剛煌煌國典于登于豆南國不騫貞珉永壽[  世愚姪餘杭景祺敬撰]  
[上海北市絲業會舘籌賑公所施少欽經收山東奉天賑捐七月初四五日第二千一百六十二三次清單]  
　　存性堂由巨康莊來洋三十元保安氏節省醫藥費由惠泰莊來廿元尙友室移湯餅資由嚴伯鈞兄來十二元陳少巖求母病速愈十元楓經河署阮金氏求父病速全十元無錫時長不留名人十元無名氏胡未足愈十元隱名氏由鴻堂來豐十元又補過子二元顧守愚强嘉頌由金匱可　寓楊根寄來七元無錫三樹堂求臨產人口平安合門康健伍元琴川沈申來愿合家安吉五元金陵鈕仁記鈕冶貴求妻病愈合宅平安五元葉豫泰求保父體安康四元孫麗泉畫潤助賑三元允虹子求妻胎前產後平安二元無名氏求母病速愈二元嚴勝一二元招商漢局懺罪山人爲母陳比求資冥福二元滸浦潘公茂無名氏女史二元湖城沈若臣奉慈命將湯餅移助二元和橋锺溪司無力子二元德馨堂沈由源開莊來本洋二元有心無力氏一元不留名陳節省移助一元震澤村愚氏一元無錫周景一元薛桂亭爲妻馮氏生產平安完愿五角嘉定長豐泰銅洋二元○恊和信來福州將軍希勸募各號商源豐潤番七十一元又募胡梅賓厦門源豐潤仁安居士三戶各十元馮記通源號各六元光裕號祥瑞號恆安號愼源號四戶各五元愼德堂季吉記黄夢點楊集裕和泰莊范承源六戶各四元瑞茂莊三元蔚長厚臺伏四十元又募各莊謙裕莊祥瑞莊光裕莊楊集裕莊同莊六戶各六元無名氏四元恊和信番廿元又募倉峰挹翠樓十元通源號各六元益和堂同懋號光裕號祥瑞號四戶各五元玉池裕仁堂泉四元楊集裕添泉號各三元瑞臣寶沿各二元蔚泰厚洋廿元又募隆愼號添泉號承源號謙裕莊光裕號楊集裕通源號　瑞號耀記號九戶各番六元許德豐懋泰號福泰成同茂號四戶各五元講述堂尙志堂留蔭堂無名氏松喬堂益政堂六戶各四元蓉林軒二元恊同慶洋八十元又十元又募雍雍居土纯嘏堂聿修堂三　各廿元無名士十五元修德堂十元隱名士五元劉輔臣伏開泰號慈水陸汝霖番一百元新泰厚記洋五十元又募崇德堂武鐘慶堂候各十元書雲堂董承恩堂閻德生堂趙韞輝堂田責照堂劉五戶各六元共七十八戶合規元五百七十四兩○潤昌棧來湖朶鎭問經堂募廿九批福記寶銀五十兩鑒三錢五分合洋七十二元七角六分沙徐氏十元無名氏元楊杏村二元陳裕昌金葉堂汪愛堂三戶各一元王宣南五角不留名錢一千七百五十文董楊氏一千鑒五十袁姓不留名八百自逆不留名六百周隆昌復昌公盛三戶各五百問　二百六十文衆善士二百五十季故山恆大昌鳳寳齋趙谷四户各二百共廿一合洋一百零三元安亭恆泰石懷玉募錢叔林洋一元壽萱書屋邵洪順徐正和三户各伍角陸彩三角葉伯兩楊步洲唐篤餘葛熙伯抱僕子馬尙德陳東陽陸零泉王錦春　滋田胡達生王理堂問心書屋十三戶各二角錢咸春錢七百文金楚珩五百錢源盛四百共廿一戶合洋七元○周王廟孫振源布莊不留名募許洽興孫信和孫合茂源昌四戶各錢二百文許香山一百六十經郛堂許朱立生許仁和莊志嘉堂莊大德陳福號趙泰昌王隆順同善堂孫茂生十戶各一百厥修堂許行三堂各五十共十七戶合洋二三以上初四日○江西無名氏由與泰厚叟洋七十元雲間竹隱居求遲兒腹瀉卽愈由恆豐瑞來廿元藥葆令求病愈由張幼亭兄來　元蘇州公正祥募憫災子十二元沈蓉塘爲至女病完願十元杭州按經署包山味間來祈子婦病痊十元海昌蔡德函爲妻張氏求病速愈永不復發合宅平安十元常州無名氏四元鴆江衡記爲父冥壽四四平江東海居氏爲女病　四元杭省注雨生四元铜洋一元勝氏里錢爲妻修福壽洋三元求安子三元崔麗石二元張長傑求消病二元鉅鹽氏二元乍浦夏忠祥二元　河不名二元慶特氏二元金陵李養源堂一元榮陽無力了一元積慶堂任一元蘇州沈雨生募葛門榮氏求病全一元無名氏求平安五角朱翻記銅洋五元錦春铜洋一元協昇莊來蘇州醬坊公所潘冲溪善士募第二百零五次彭同福病全完愿洋念元莫兆朋求父愈卽全張陶氏吳陳氏錫灰變價四戶各二元竹林賢者會綵助賑各一元五角代醫錢七百文潘少伯募沙遠記三百盧吾記盧琳記潘永記員外四戶各二百文許可記一百文潘英庭募前不足子洋一元必與聞主人漢承各五角潘程氏繡二錢六百文近記一百文盧小松募盧介京洋六元共廿一戶合洋四十二元以上初五日 
 
 
 

Page 10

 
 
   
 
