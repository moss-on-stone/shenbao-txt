# 1917 - 293 - 4916059

 

Page 1

 
 
   
 
 

Page 2

 
 
   
 
 

Page 3

 
 
時評 
[四方多事（冷）]  
　　今日北京政府稱之曰中央而中央之外西南則有川滇之事東南則有粤桂湘之事東北則有吉林之事是東西南北四方均與中央有事也 
　　以表面言之西南與東南之事其名義爲公而東北之事則并名義而私之故西南東南之事尚有調停之可言而東北之事斷不可以調停者也然而以事實言之東北旣己調停而有效矣非謂調停蓋己曲從而有效矣而東南西南之事恐必不能調停而以相賊終也此事之所以不能不多歟嗚呼 
[命令]  
　　十月二十六日大總統令任命王文熙爲陸軍第二師步兵第三旅旅長此令 
　　又令甘聯璈著開復海軍少將原官並給還勳章此令 
　　又令國務總理段祺瑞呈請開復彭瀛海軍少校原官並給還勳章應照准此令 
　　又令司法總長林長民呈四川高等檢察廳檢察長曹興蘄因病懇請辭職曹興蘄准免本職此令 
　　又令交通總長曹汝霖呈僉事何瑞章張肇達視察房宗嶽擬請免職應照准此令 
　　又令司法總長林長民呈核奉天省長擬請特赦閻廷瑞一案原判情節不無可原可否宣告特赦呈請鑒核等語本大總統依照約法第四十條特赦閻廷瑞將原判二等有期徒刑九年又十月刑期免其執行此令 
[專電]  
　　北京電昨國務會議段首報告川正開始總攻擊國軍己取勝利惟吳光新抵渝布置未定討滇令緩發次湘事無重大發展惟對粤畧加討論遂提議津漢德奥租界外團爭作公共租界案决將該特别區自治會改組設議事機關他國人有相當資格與納稅負擔者得爲議員行政權仍屬我管章程由主管部速擬公布（二十七日上午十二鐘） 
　　北京電公使團昨開全體會議係朱使到任後新舊領袖交替一種集會兼議德奥兵營現歸荷使保護應據公法改由公使團接管並及交民巷守備問題惟未决定（二十七日上午十一鐘） 
　　北京電昨係全體公使團會議内容甚秘惟關稅委員會爲議題之一又德奥兵營現歸荷蘭管理照公法應歸公使團保管云（二十七日下下八鐘） 
　　北京電粤電惠州獨立後陳免張天驥職以劉志陸代劉率十營赴惠張拒敵現雙方正在激戰（二十七日上午十二鐘） 
　　北京電長春電日本因吉省風潮愈烈恐危及日僑生命財產將取干涉主義（二十七日上午十二鐘） 
　　北京電吳光新電告敬日抵渝所部暫駐此間俟與周督商妥再開拔前進段手自電復密授機宜（二十六日下午三鐘） 
　　北京電外電某省長爲保全桑梓電請留孟恩逺暫任維持吉省治安（二十六日下午三鐘） 
　　北京電陳炳焜免李耀漢兼莫擎宇帮辦軍務（二十七日下午六鐘） 
　　北京電曹汝霖在閣議時報告敵船租與協商國大達公司自留江灣一艘租價四十乃至四十五先令仍向大達轉租合同不日修改（二十六日下午五鐘） 
　　北京電傳聞農商長因鳳凰山鐵鑛事與某要人意見不合故請假五日（二十七日下午八鐘） 
　　北京電日來日本軍政界要人及國會議員來京甚衆均以考察爲名目（二十六日下午五鐘） 
　　北京電張耀曾就大學法律教授（二十七日下午八鐘） 
　　北京電長春鎭守裴其勳來電言吉軍反抗有特别情形願來京面陳（二十七日下午八鐘） 
　　北京電隨靳曲赴日者爲熊炳琦岳開先金音和龔維疆葉世中胡登瀛（二十七日下午八鐘） 
　　北京電海上捕獲法及捕獲無檢廳組織法今日公布 
（二十七日下午八鐘） 
　　北京電段芝貴奉命赴鄂與干督有密商事件（二十七日上午十一鐘） 
　　北京電巴黎會議派員赴會有陸部擬唐在禮外交擬劉崇傑說（二十七日上午十一鐘） 
　　北京電長春中交銀行因吉林風潮宣告休業昨吉代表謁段己許孟留飭田緩期到任 
（二十七日上午十一鐘） 
　　北京電京漢新樂橋工告成二十八起通車（二十七日上午十一鐘） 
　　北京電川晏運使求退梁己呈薦王開選繼嗣周督來電另保乃使人留晏不復更動 
（二十七日上午十一鐘） 
　　北京電報載孫洪伊忽來京 
（二十七日下午六鐘） 
　　北京電昨銀團會議政府所希望之某項借欵尚無結果 
（二十七日下午六鐘） 
　　北京電汪大燮準下星期一仍視事（二十七日下午六鐘） 
　　北京電恢復津埠另借五百萬元由日銀團分擔還期明年六月利七釐半（二十七日下午六鐘） 
　　北京電梁啓超葉恭綽馮耿光以粤人資格謁馮痛陳粤局險惡條擬和解方法請元首獨斷（二十七日上午十二鐘） 
　　北京電馮段昨會電吳光新指示分路進攻及接濟軍餉辦法 
（二十七日上午十二鐘） 
　　北京電北京日報案警廳調處不下電姜桂題自定解决法 
（二十六日下午三鐘） 
　　北京電川督電請速下討伐令段己將此令送府决定今晚發表（二十六日下午三鐘） 
　　北京電田文烈辨無摧殘中行事王克敏己批留不復堅辭 
（二十六日下午三鐘） 
　　北京電馮又感冒（二十七日下午八鐘） 
[外電]  
　　北京電成都來電云滇軍己退出内江在榮昌與川軍交戰滇軍敗績（二十七日） 
　　北京電討滇命令本擬昨日發表因現在川省北軍之集中及各項準備尚未完成將再延二三日發表（二十七日） 
　　奉天電吉林孟恩逺部下之軍隊態度極爲强硬現己於長春開埠局（電文不明）内設總司令部各地司令皆己一一任命省内之軍隊己集於奉天省邊界一面招募新兵整頓軍備其情狀異常忙碌二十五日各地司令官齊集於長春會議今後之方針是時突接孟督軍來電謂中央己將田中玉赴任之舉作罷許孟督軍留任遂中止所議一切計劃於二十六日全部悉回吉林（二十七日） 
　　漢口電長沙電曰據自衡州方面歸來者所談衡山縣一帶充作戰地之地方居民盡己逃避各市鎭間祇餘空屋其情狀極爲慘澹（二十七日）　　漢口電安武軍第二路第一第二第三三營及第三路之第四營於昨日到漢口又第二十師砲兵第一營携山砲十二尊野戰砲四尊砲彈貨車一輛到漢口即由武岳火車入湘（二十七日） 
　　漢口電昨日有在湘省戰地負傷之北軍約五百名經過漢口送回北方（二十七日） 
　　南京電齊省長昨日由天津乘專車啟程本日上午十時抵南京重要官紳多至浦口恭迓 
（二十七日） 
　　南京電第十五師師長劉詢奉河間之命調其部下步兵一團北上聞將充總統府衞隊之用（二十七日） 
　　以上東方通信社電 
　　東京電日本全國商業會議所聯合會决定開辦中日博覽會昨日（二十六日）自各會議所議長中選委員十五人請求日政府補助經費并與中國各商會交涉求其贊成定該博覽會爲永續事業每二三年開會一次擇兩國商業中心之地相間開會其第一次將開設於中國其會斯當在民國八年之秋（二十七日） 
　　東京電駐日美使聲言保留美國對華改革幣制借欵權利日本主要各報紙評論此事謂美國單獨承攬是項借欵證之從來趨勢爲不可能之事惟有美國仍行加入銀行團之一策日本本希望與美國共同投資故於美國之加入銀行團當無異議惟以商議此事致幣制借欵遷延時日實爲中國之不幸云云（二十七日） 
　　以上共同通信社電 
[戰電]  
　　巴黎電今日下午公報云今晨六時法軍在比境特萊格拉區丹與特萊班間進攻渡聖乾白克河與柯凡白克河水深及肩法軍處此困難仍得重要進步奪獲特萊班村與巴泊哥叢林與田莊多處俘敵數百人（二十六日） 
　　巴西京城電巴西總統致文國會謂今不得不承認德國實强迫巴西處於戰事地位故泊於巴希亞外之德軍艦當加拘捕云（二十五日） 
　　倫敦電巴西己向德宣戰路透電社得官場消息謂巴西對德宣戰之决定乃因巴西輪船澳門號在西班牙海濱外爲德潛艇擊沉之故（二十六日）　　倫敦電意軍陣線之戰局殊不明瞭意陸軍大臣今日在衆議院復以懇切之詞安慰議員謂意軍有備無患奥軍决不能踐及意土云 
（二十五日） 
　　羅馬電意公報云優勢之敵軍仍在巨里安陣線意軍左翼取攻勢意軍己在瑪覺爾山與亞柴西面之間退至界線今己豫備委棄班細柴高原（二十六日） 
　　羅馬電衆議院以三百十四票對九十六票否認信任政府案（二十五日） 
要聞一 
[西報之川湘戰局談]  
　　字林報永州訪員十二日自湘省某處通訊云昨日記者與桂軍一部相值於途輩從廣西北來前赴衡州戰地記者旅行三小時見兵士行於途者與休息於村中者共一千九百二十四人此間地狹軍隊進行每六小時至多能行過二千人路雖鋪平號稱三尺寛實則可供實用者寛僅十八英寸耳無數溝渠横過路中有橋相通而橋則以片石爲之車輛不能通行此即桂軍來湘所必經之路兩旁悉是水田不能行也兵士服裝不一其式共分三類一爲橄欖青色懸笠於背此爲純粹桂兵一爲老藍色深淺不一一爲本色棉布之長衫内有不足十四歳之幼童肩荷來復鎗似嫌過重槍支尚不參差惟他物多不一律水壺有係日本製者有以竹管製成者糧袋亦類是兵士皆穿草鞋軍官多半着中國式之鞋軍官有馬但多不敢在此騎行或牽馬而過或雜行於兵士之中上述一千九百餘人乃記者於三小時内遇見者未幾又遇三百五十人砲兵居多荷來復槍者約居三分之二餘者荷彈藥輜重而進内有苦力幾何無從知之因其中有佩軍章者亦有無標識者砲隊定雜有苦力若干砲件皆以布裹之就苦力所抬之車輪而推測之似有過山砲五六尊今日記者又遇兵士五百三十人向北進行旋在各處探詢而知桂省確己調入湘地之兵連夫役在内約三千人消息頻來咸謂桂軍己至某某地惟無切　之報告聞桂軍出發在途絡繹入湘第道路難行輜重難運故軍隊進行勢難迅速往往須六人或八人始能荷負之重擔而由苦力五人負之而趨其苦亦可想見陸榮廷之子刻在永州統帶軍隊桂軍向北疾行是否因衡山以北南軍失利之故今尚未能詳知傷兵抬送衡州南軍今亦退入是城南軍願擇偏南地勢險惡之處而戰庶較衡州境内四面低山者更易爲力也聞桂軍鎗彈由廣西自製伹砲彈箱上寫德文惜記者未能細察其文耳一大隊之後殿以官轎二有中國婦人坐其中彼等確非紅十字會看護婦以一二日内即將接戰之軍隊而有婦女隨行是亦奇異之同伴矣 
　　上海泰晤土報十月十八日　慶通訊云北兵抵此者共約三千名上次蜀亨輪船載來者共八百名各輪船均經當道佔用吾人深願北兵勿再入蜀蓋往日之經　殊逆人意多來恐釀成惡劣不堪之結果也南方能否成一政府未能知之惟就本省而論南兵之善戰實勝於北兵今者南北戰端復開據確實消息云近數日内内江與自流井間及綦江附近均有戰事内江在成渝大路之間綦江距渝城西南六十英里即兩年前北兵屢次敗北之地也北兵今與同志之兵佔守成渝二地及中間大路南兵則佔守自流井與瀘州至叙府間之大江聞宜昌人士之意蜀省如有戰事必在重慶之下吾人竊不謂然蓋南兵以重慶以上爲其往日戰勝之地故大約仍欲戰於該處也吾人所恐者爲兩年前之困苦行將重見即强拘役夫停止商業與糧食供給是也熊克武己任爲川邊鎭守使雖己受命尚未啓程此間居民己懇其留任勿去蓋以其對於蜀省爭鬨素守中立態度故也 
[江蘇之防務叢談]  
　　江蘇水警廳長以太湖一帶梟匪猖獗搶案時出日前特將匪熾情形咨請浙江水警廳長會商聯防方法業經浙水警徐廳長同意並由浙省長委任趙鼎華來蘇駐紥並請蘇省長加給委狀業己照發其聯防方法大致如下（一）太湖居江浙之中近蘇由蘇擔任巡弋近浙由浙擔任巡弋協同辦理無分盡夜（二）每一星期必會哨一次其責任由駐紥沿湖之水警負之（三）沿湖居民不易稽核現擬將兩岸居民之姓氏籍貫等項詳細調查塡注入册俾匪徒不易潛縱（四）兩省緝獲匪徒須解交各該管官廳訊辦一面呈報各水警官廳核奪 
　　長江巡閱副使王廷楨自將江寗鎭守使交卸後卽擬移駐當塗以資鎭攝嗣因江蘇防務吃緊遂不得不暫駐寗垣現在四省剿匪總司令張敬堯經中央任命爲察哈爾都統不日張即北上徐州一帶未免空虚故聞王副使己將前此駐紥當塗之議打銷俟張北上第即乘津浦車赴徐駐紥矣 
　　駐寗第十六師前以湘事吃緊奉陸軍部令調遣三營赴湘以作後援昨以浦口爲南北咽喉防務尤爲重要又將第十六師中開拔步兵一營赴浦此外尚有新募軍隊（第十五師）約計兩團聞亦在奉調之列惟尚無開拔日期俟各營更動後所有駐蘇各師旅各團營駐防地點亦將從新分配以期平均云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[湘粤問題之政府策畫]  
　　西南問題中之湘粤問題所視爲可與商解决之方法者自必推陸巡閱使然陸氏從未表示如何方能解决之態度兹聞於本月十六十七等日馮總統又連發兩電其第二電大意言某與公年事稍長閱世亦深非年少氣盛動以國家爲孤注者可比萬一國事不决至生兵禍軍餉皆無所出勢必竭地方人民之脂膏興喪權失利之外債以寳貴有爲之時日釀萬刦不復之厄運無論勝敗誰屬戈操同室皆爲千古罪人務望諒此愚衷共維危局云云兩電去後陸巡閱於十九日曾來一電係覆銑電（十六）者寥寥數言大意謂自舊疾復發久不與聞時事想總統必自有解决之善法云云對於第二電尚未得覆陸氏態度之冷淡旣如彼兩粤之舉動又如此西南問題之解决誠難言之矣又兩廣陳炳焜譚浩明程璧光李耀漢等署名來電後頗惹政界一時之注意昨日下午新聞編輯社主任晤總統府張秘書長叩其眞相張君言陳譚等來電係自南寗所發李耀漢現在廣州未必知情電文内容多責備叚總理歷數督軍團肇釁以來之舊事指内閣爲非法成立請罷免段總理之職其餘國會問題總統問題皆當依法律解决云云總統覆電則大意確如昨報證明督軍團之事段未預聞復辟禍作深賴段總理一人力挽危局遽言罷免微論此外無相當之人假曰有之段内閣成於國會解散以後今以未經國會通過爲非法則另易一人另組内閣勢亦不能急遽造一國會爲之通過則他方面必仍指爲非法内閣矣况自有非常國會及大元帥等之舉動舊國會己斷無可以恢復之理乎務望平心靜氣一思此中事實勿陷中央於無辦法之地位云云又聞府院對於此事會商之結果决定此後凡西南軍務必由總統總理段香巖王聘卿四人會同商定然後施行蓋於决裂以後之辦法業己籌商妥協此亦可見政府之决心矣 
　　奉天張督軍昨有電到京請討陳炳焜等其文云北京各部院承德歸化張家口各都統除兩廣雲南各省督軍省長瓊州龍督辦上海盧護軍使鑒本日奉大總統哿電謹卽具復其文曰北京大總統鈞鑒哿電敬悉叚總理定國戡亂功在寰區中外欽崇並無異議我大總統推誠委任爲國家得人起見毫無私意於其痱乃陳炳焜等喪心病狂横加誣衊是直以攻擊總理者爲推倒大總統破壞統一之計算豈惟故意爲難無和平解决之誠意是則别具野心甘爲禍首我大總統燭照幾先主持公理大張撻伐義無遲廻猶復曲加審愼電飭研究作霖之愚以爲賞功罰罪爲國家威信所關應請我大總統一面諭勉總理盡心國事勿稍灰退一面明令宣布陳炳焜等罪狀倘不服從即褫職剿辦以維統一而全大局作霖反復研究舍此别無他策想公諸海内咸以爲然謹復伏維睿鑒施行張作霖馬印請即一致主張電請施行無任企仰張作霖馬 
[孟恩逺與琿春交涉]  
　　吉林此次更換督軍據政府消息孟督軍己電呈請假委參謀長代拆代行惟前日駐紥長春之鎭守使混成旅長裴其勳忽電告政府謂中央更調孟督軍全體軍界不服請收回成命並有限三日答覆軍隊己集中於長春之語政储接電後異常詫異當即電告孟督軍甚多勉慰之詞並謂其在吉多年此次調京乃另有畀任並囑其維持地方秩序一方面電諭裴其勳責其不安本分云云郭省長昨亦派省議會劉文田議長來京向政府陳述意見今日政府將開會議處置辦法又據某方消息長春電前吉林孟督軍於昨日致電政府詰問免職理由並稱三日内如無滿足之答覆即將宣言獨立頃又以演操爲名於本日有軍隊五百名並軍械彈藥乘列車己到長春 
　　據國務院傳出消息孟恩逺督軍己於日昨來電報告前駐琿春縣之日兵業己全數撤退聞國務院己將此電轉咨外交部備案又聞吉林琿春知事現己得有駐琿日領照會謂所有琿境以内日本陸軍及憲兵均擬陸續撤回其所設電桿業己先行拔去聞該知事己電達延吉道尹轉達孟督軍告政府但另據一消息則謂自琿春輯安兩問題發生以來我國外交當局屢與駐京林日使及日本政府交涉林公使亦深以上述兩案日本方面派兵有所未當有允撤增派之憲兵及軍隊消息兹聞昨日（二十二日）外交部己接有某處報告琿春輯安兩處因該案發生而增派之日本憲兵軍隊均己將從事撤回並己有關始實行之說惟己否撤完則尚未接有該處地方官之正式報告也 
[臨時參議院之開幕期]  
　　臨時參議員己經派定者昨日爲止共有二十處其關院日期本定於十一月一日距定期僅九日矣聞政府之意如十一月一日以前各省遴派之電來齊則被派人雖未齊集亦可先行開院式否則延至相當之時期再行此式但所謂相當時期者殊無確定之界限聞馮總統之意以此事不可草率且必各省完全派定該院方能成立目前滇粤桂三省正在調停中如調停不成該省省長决未必派人則當時應如何辦法是否聽其缺員抑代爲派人似當必須研究即令尚未决裂亦未必如期即派出故臨時參議院開院之期目前似未能定但據政府方面則謂内務部己依照民國二年先例設立籌備處昨發部令派民治司司長劉道鏗兼充籌備處長之職劉君係舊衆議院秘書長聞己商承湯内長以舊秘書廳人員組織該處籌備議員報到開會會場及選舉議長等事一俟參院秘書廳成立該處即行取消兹聞己指定前衆議院秘書陸紹鄂蔡璋汪勃馬鳴謙王永圻徐汝梅王灝陳定逺謝大魁李霖等十餘人爲籌備員即於今日上午十時齊集象坊橋前參議院舊址會議開院事宜 
[留學敵國學生之處置]  
　　我國對於德奥宣戰後其留學該兩國及比國各生迄未達到護送回國目的現聞公府顧問韋羅貝氏以客卿名義曾上大總統條陳一件探其内容係條擬四種辦法請加審閱採擇一德奥情形刻己外强中乾　無暇顧及中國留學是否應將德奥比三國留學生分别送往瑞士丹麥二嗣後中國輸運材料派員赴歐實行應戰等事己有便船航海宜卽乘機將留學生分期接回國内就學三倘政府恐各生廢其學業則妥籌送往附近敵國之中立國留學應由中央接濟學費俾得照常上課而竟前功四將來敵國文字己不通行應將各留學生分别送往美國肄業以資減期卒業元首披閱後即批交范教育總長核奪矣 
[中交京鈔與四路]  
　　取消搭現辦法 
　　鈔價又見跌落 
　　交通部呈明大總統取消四路搭現一律收用中交兩行京鈔己於本月十六日實行其呈文云竊查本部所轄各路太都借用外債建築所有應付外債本息外洋料價洋員薪費在在均需現欵自上年中交兩行停止兌現後各路收入無法兌現之紙幣爲數甚鉅現金日少應付一切困難異常且有外債關係之各路藉詞中交鈔票無從兌現鐵路營業大受影響事關債權屢次要求盡收現欵本部爲維持國際信用起見不得己權飭令京奉京漢京綏津浦四路客貨票價各按該路情形分别搭收現欵施行以後收項雖屬無多究尚略資挹注現因兩行信用漸復票價日高復由財政部提議商由本部取消四路搭現辦法所有客貨票價一律收用北京中交兩行鈔票定期實行事關維持金融本部自應勉爲協助惟本部内及各該路需用現欵甚多每月搭收現欵所入本不敷出倘專收鈔票則現欵勢將絶迹萬難應付當經本部與財政部協議抵補辦法凡本部内及四路每月所需現欵議由財政部指定確實的欵於各該月之一日先期撥交本部應用此項的欵財政部指定之後無論臨時發生何項特種事件均不得移借挪動以維信用此項辦法至少以半年爲期同時並由財政部决定陸續令各徵收機關一律照收兩行京鈔以資輔助業於九月二十四日提出國務會議議决並經本部定於十月十六日實行預計此後兩行鈔票必將格外流通商貨轉輪亦將較前增盛於市面不無裨益所有本部取銷四路搭現辦法緣由理合呈請大總統鑒核謹呈 
　　中交兩行鈔幣自各路取消搭現以來價格陡爲增長乃近日忽又少見跌落揆其原因大抵因鐵路被水冲斷行旅維艱客貨減少此其一在昔價值低落之時投機家紛紛收集一旦增漲遂又紛紛售出供過於求價格自不免少有影響此其二川湘戰事人心不免恐慌政治潮流影蠁響金融此其三未知財政常局將如阿設法提高以紓市面也 
[北京中日報界之聯絡]  
　　北京中日記者俱樂部昨晚（二十二）假坐大和俱樂部特開大會歡迎此次來京之日本報界諸子石川幹明德富蘇峯（因赴大同府是晚未到）日政友會總務共同通信社長小川平吉國民黨議員大内暢三及財政金融會教習堀江歸一諸氏陪賓中國方面林司法曹交通湯内務江司法次長江農商次長劉子楷唐在章施長卿劉心祖袁觀瀾張公權張君勱諸氏日本方面林公使芳澤參事官青木中將坂西少將伊隻院大佐平井中山常吉土屋諸顧問是晚大和俱樂部門首交义中日兩國國旗並紥彩門上綴歡迎中日記者俱樂部之紅白字會場以大小中日國旗裝飾七時半開會先由大坂每日猶崎氏致辭歡迎日報界諸子並述中日記者俱樂部之歷史國際親交國民輿論之結合爲要卽中日國誼先須由代表國民輿論之報界記者入手併謂今日中國己對德奥宣戰其世界的地位與從前逈不相同此際與日本增進密接之關係益爲必要等語嗣由北京日報朱淇氏演說略述中日感情聯絡之必要國際非僅外交家一人之所得左右即其親交以國民思想相合致始能完善不僅同文同種之空語而己也故今日中日關係須澈底的親善併謂今晚德富氏因故未能到會殊爲遺憾等語嗣石川幹明氏起席演說首謂中日親善之文字亟應廢止凡中日原當相善何須再唱親善例如人之身體其健康無病則不煩夏慮又如一家人其家固稱和睦何要謂和睦之語查妨碍中日國交之原因據鄙人意見文字關係甚非鮮少現兩國操觚者易用慷慨激越之文字偶招兩國民之誤會甚盼代表輿論之兩國諸君加以注意云云最後日政友會總務小川平吉氏起席致答辭深謝招宴並謂今晚筵會不可僅視爲普通中日會合其意義可謂深逺鄙人今晚所感得隣席石川幹明氏所謂以後亟應廢止中日親善之語惟係今晚席上可以言之蓋現時兩國民尚有不了解中日親善之意義者尚未可遽爲廢止凡兩國親善於其好與惡不隱蔽始能成爲事實今日國際繫於思想並非一部份人之國際須多數國民之思想所趨卽互相了解互相尊敬則中日澈底的親善由此而得等語畢兩國人士歡談時將十一時半始盡興而散是晚到會中日諸名士及新聞記者共六十四人 
[湘南戰禍中之鄂聞]  
　　湘南獨立事起之初叚内閣原知其恃有粤桂後援當電令傅良佐須於粤桂軍未入湘以前趕速將劉林撲滅勿使戰禍蔓延粤桂得乘勢進兵詎傅氏不善應付李佑文全軍變背於前寳慶辰沅各軍響應於後今則常德澧州亦相斷獨立湘西全境又悉入南軍範圍矣南路北軍克復之衡山縣不獨復爲南軍所佔領而護湘關亦爲南軍奪去聞王汝勤己於十七日退至南冲舖（湘潭縣境）潭邑己告危急該處兵站確被南軍所刦奪該兵站長劉民澤係鄂人家眷寓武昌昨得長沙二十日來信云劉君遇亂不知下落又二十二日武陵輪由湘抵漢所載多係湘潭避兵商民據云南軍己迫所該縣北軍現作工事防禦城門白晝亦閉本擬暫居長沙因省垣亦一夕數驚人心摇摇故逕來鄂至范國璋獨立之說雖出謡言然該師近頗有中立態度現第八師長王汝賢抵湘後必有一番調度也至直魯蘇皖各省派師援湘祗見報紙喧傳並鮮成爲事實惟昨有馬隊約一團過漢轉湘有云係第十三師所屬有云係駐魯第五師所屬究不知隸何師旅須待續探又聞傅氏辭職段内閣己有允意但因鄂蘇贛各督與陸幹卿磋商和戰之局迄未確定故遷延未遽發表耳 
　　北軍復失衡縣等情己如上述兹據戰地傳來消息謂北軍於十一日佔領衡山後次日即爲南軍三面圍攻全軍退七十餘里不惟將衡山失去卽前此佔領之各小舖悉被南軍進據南軍又乘勢追繫復將最險惡之護湘關亦被奪去此十五日事也王汝勤率兵退至白菓寺駐守建設最堅固之副防禦以自衞南軍據高屋建瓴之勢於關之左右各架大砲四尊十六日南軍分兩路進攻以一路攻王軍之正面以一路截擊其中部使其首尾難應而山頂之大砲轟擊又最得力王雖力守終不能支遂復退至霞山宿營是役王軍死百餘人傷五十餘人是夜南軍復乘勝追襲兩軍鏖戰歷八時之久至十七日上午九時正值王軍早膳南軍探知派馬隊衝入王軍措手不及至午後霞山又爲南軍所佔王軍乃退至南冲舖是晚兩軍各紥營對峙至十八日以後兩軍戰况若何未據函報但外傳粤桂軍己大至湘潭湘隂均告危急云 
[鄂省會開會中之漢冶萍]  
　　鄂省議會近接浙黔兩省議會先後來電謂段内閣趁兹無國會監督期中擅行大借外債其與日本磋商將成局者有交通借欵軍械借欵甫提議者有中國銀行借欵皆不顧條件之利害祇圖供政爭之揮霍銀行借欵財政旣隱受其支配軍械借欵軍隊復明受其束縛夫銀行爲國家命脈軍隊爲國家保障兩俱授權與人何以立國云云聞鄂會各議員對此兩電均表贊同並以吾國自宣戰以來旣截留德奥賠欵借欵又停付協約各國賠欵爲數頗巨作何用途國人毫不明瞭今究有何需要而急於借欵若是擬卽質問政府妥籌阻止方法惟以兹事體大須得各省聯合一致方能確定現正在商榷中乃此事尚未辦有端緒又接該會派赴上海與漢冶萍公司交涉漢冶萍廠鑛關於鄂省所有權利之代表李宗唐等來函謂日前開送之要求各條件該公司全持異議十九日會議一概駁復不肯承認請籌對待云云二十二日省會開第二十次正式會時主席報告李宗唐等來函畢郭肇明謂證以外傳各方消息漢冶萍公司確早己將冶礦與日人合辦今日置益來華須更訂合辦漢冶萍廠鑛正式合同前途關係甚大故主張變更議事日程討論對待方法惟以事關外交因改開秘密會令旁聽人退席故會議情形不得而知之矣 
[惠州獨立始末記]  
　　洪兆麟雙方調解 
　　張天驥不知下落 
　　據軍署消息謂惠軍此次獨立實因張天驥個人誤以某黨乘機入涉醖釀而成當九月底林虎初受援湘之命卽有某參謀陳請以張驥調充警軍司令部總參議陳督己允特以林虎出發尚未定期遂置之旋即啓節赴邕而惠州方面即有變動之謡莫代督辦事持重迭派委員前往密查旋得南寗四號急電云廣州督軍署莫鎭守使惠州防務急宜加意應由警衞軍抽撥數營令劉統領志陸率領尅日開赴惠陽駐紥相機應付母任玩忽爲要炳焜支等語該　奉電後卽分别令行參酌布置張天驥聞耗即召所係會議宣布獨立綜觀經過事實彼此耳目均極靈通手腕亦極敏活因疑肘腋之間或有歹人播謡於外煽動人心所致聞某參謀頗 
 
 

Page 7

 
 
有嫌疑陸巡閱使連日來電嚴究惟陳督頗持寛大主義己示意令其卽日出境當張氏將獨立之時曾有電到省略稱據惠軍各官長報稱督軍署以惠州屬内匪風甚熾特派劉統領志陸到惠籌辦伏查惠州十屬地方異常安謐雖東番交界有匪麕聚惟相距甚逺與惠無涉全惠治安兆麟等願助總辦負完全責任倘有嘯聚搶刧情事即惟兆麟等是問當此大局震摇野心者每欲藉事發難請轉電母庸派劉統領來惠以免軍隊誤會人民驚惶等情查惠屬安謐確係實情督軍現派劉統領來惠未悉有無其事現在惠軍聞此消息全體異常惶急軍心易動難靖際兹國事糾紛粤局亦各懷異志總辦爲治安計現正設法安戢軍心服從上命以副鈞座綏靖地方至意如果有派劉統領來惠擬請即撤回以安衆心等情惠屬剿匪事宜是否己派劉志陸前往籌辦應否緩行即希核飭遵照並盼示覆云云此電發後一面即在惠州下令宣布戒嚴並派員分駐郵電各局實行檢查郵電外間並有潮軍己由汕尾入惠之傳聞省中某當道以此種舉動殊爲可異當卽有電詢潮梅鎭守使莫擎宇有無派兵入惠之事所派檢查郵電各員係何機關指派請即就近查明據富電覆核辦同時惠屬内地亦卽加緊戒嚴平海碣石及由東江入境各要隘現派重兵把守白沙横瀝等處各有排砲數尊露駐鵝隆崗一帶不許外軍進境其餘白芒花三多竹淡水等墟均由鍾張兩營長派隊馳往駐守對於往來行客查檢極嚴一般商市因此異常停滯其惠屬之龍川新平紫金博羅等數縣知事現因時局多事對於治安事務諸多妨碍皆萌退志省長公署連接該數縣之知事電請辭職 
　　據惠州軍界消息惠州軍事近由張我權聯絡與潮梅方面同一主張新豐紫金龍川新如之兵現己成軍驟增六七營己開抵惠城原駐惠城之兵由鄧某統率四營開往上游距新塘十五里扼要駐紥王佳所部游擊二百人專事哨探己分布新塘以下張我權黄士龍十六晚到惠城與張天驥洪兆麟密謀進兵某地外痱所傳謂陳炯明有贊同獨立之說實係訛傳現據新兵述某軍官所說謂陳氏己於十四日繞道汕尾回港且引數事證明其說囡彼輩初係應陳氏之招募今爲張氏所招致其語似可徵信十七日下午急電駐連平和平之第八九兩營刻日兼程來惠集中聽調該處昨方以邊防重要爲辭迭請增兵協守今乃盡將防兵撤退注全力於下游軍情變幻之速眞不可料聞省中所派軍隊今早己抵惠境博羅界首己小見戰端先是惠事發生兩方軍隊固守防地并無何等舉動昨有洪部營長田喬拔隊東下欲逼越防線被駐東江警衞軍帮統鄧本殷聞耗登即佈置戒備嚴陣以待田軍竟然東下與鄧軍接觸僅距數里即起衝突鄧氏即遺軍士一連充作先鋒與其接仗惡戰多時而田軍聲勢洶洶節節進逼故鄧前敵不足抵禦致被勒繳現鄧氏以彼如此兇狠定當與其再决一戰惟因所部現在分防散處誠恐勢力不敷故宜暫時固守一俟調集全部當即開始攻擊昨並將情形馳報當道請予派兵援助矣陳督軍當即特下急令添撥砲兵一營機關槍二連統由劉統領志陸率領即日出發一赴惠實行討伐劉統領奉令催促當卽於十八日下午統率軍隊星夜進發計劉軍兵力實有陸軍游擊五營警衞軍四營砲兵二營機關槍二連現駐皇華館之衞隊二連亦己一併隨同出發又聞陳督軍以惠事不速平復爲患實深復行方師長即撥步砲滇軍各一營於十九日開拔馳往協剿 
　　劉軍去後旋探報惠兵駸駸進行己由博羅陸續開拔進駐磨盤嶺及蘇村一帶距離石龍僅四十里軍事己漸緊迫昨特派出劉達慶兩營協同卓桂廷所部充作前鋒即日開往博屬相機前進其餘各營亦於二十日繼續拔隊前往博羅境内蘇村各地不久當有戰事發生該處商民紛紛遷徙景象極形慘淡又陳督軍以潮惠警耗日趨劇烈恐非出以武力斷難底於敉平現除派陸軍步砲各營協同劉督辦率所部新編之第十四五六等營游擊隊馳往防備外并以三門關海面爲潮惠交通孔道特飭江防馬司令於午撥出廣福廣利廣貞兵艦三艘各載兵士兩排駛赴布置以期水陸並進尅日解决又函云劉志陸昨率所部兩營機關鎗四枝於昨早乘車抵石龍暫紥武衞軍舊紥各地昨日奉命令分兵赴惠以一路乘車至樟木頭車站落車直赴馬鞍以扼惠咽喉以一路由江上溯直趨傳羅以搗其中而樟木頭一路下車後離站里許突遇張天惠之新編警備隊彼此開鎗攻擊血戰半日互有傷死勝負難决聞有被傷兵士十餘名咋由車運省交陸軍醫院調治又陸軍砲團昨因奉令出發經梁團長督率各營於二十日齊赴瘦狗嶺曠地實地演習是日上午陳督親往校閱先將野戰砲隊實施射擊命中極多其横縱各隊變換陣地異常靈敏演習陣地偵察及進入陣地攻擊防禦各法亦井然有條閱畢大爲嘉許並聞該團砲隊奉調往惠准於明日上午配撥砲隊三排先期出發旣而各路軍隊以次抵惠後惠軍帮統羅紹雄謝昭鄧本殷關國雄多與省軍通欵略一接戰惠城便即取回張天驥便即逃走於是惠州獨立遂成爲歷史上之名詞矣兹附誌督軍通電及省軍告捷電文如下陳督通電云急廣州李省長丁運使海軍程總長鑒各局送各鎭守使各道尹各師旅團長各陸軍游擊隊統領各警衞軍司令統領各縣知事均鑒前因惠州總辦張天驥迭請辭職乃委劉志陸接辦詎發表之後張天驥冒用所部各軍官名字發電反對盤踞惠城形同叛逆所幸在惠各軍官深明大義不爲所惑本日據惠州洪帮辦兆麟羅統領紹昌關帮統澄芳賀統帶文達及劉總辦所部劉帮統達慶等電稱諸軍會商進發於二十二夜到惠血戰三小時惠城收復張逆不知下落商民安堵並歡迎劉總辦等語是惠州方面業經平靖無事惟恐傳聞失實特行電達希各飭屬知照炳焜叩督軍漾羅統領電云廣州督軍省長探送劉總辦約鑒張天驥聯絡北派艦踞惠城抗違上令行同叛逆紹雄爲西南大局計誓殲逆黨經密商洪兆麟肥文史等一面單騎商之關澄芳劉達慶賀文達諸軍開誠接洽不約而同咋午紹雄率第九營擔任先鋒由黎村啣枚直進奮戰數小時戌刻我軍攻取惠城經迎關劉諸軍入城張逆不知下落除派員歡迎劉總辦外謹先電呈統領羅紹雄等叩漾印劉統領電云急廣州萬急督軍省長莫鎭守使林總司令馬總司令鈞鑒志陸奉命赴惠當分兵三路節節進迫一面派員與惠軍各統領營長疎通意見宣布上憲德意惠州各軍官多半懷德長威誠心奉命先後派員來營磋商多次醖釀成熟遂收全功今晨接惠州洪帮辦兆麟曁各軍官急電開本日兆麟等率帶所部晋城仰仗聲威張總辦自行離惠城中秩序由兆麟等竭力維持懇請台旌尅日蒞惠慰衆望等情旋又據劉帮統達慶等二十二夜戌刻通電報於二十二夜聯合羅統領紹雄各率所部進攻收復惠城張逆逃脫等情志陸即於本日由龍華率所部赴惠謹先電聞統領劉志陸呈漾印 
[南京快信]  
　　齊省長准今日（二十七）蒞寗昨電到省後兪代省長紀琦王警廳長桂林胡財政廳長翔林江寗縣知事夏其昌及軍樂隊等齊赴江邊由江順官輪渡江恭迎自三牌樓鐘鼓樓以至省署一帶軍警均荷鎗拱立頗爲森嚴 
　　英國駐京參贊德安尼氏日前來寗會唔李督咋在小營參觀第六師軍隊操法後旋即渡江乘津浦車赴徐駐寗英領於昨日下午二時赴軍署道謝招待參贊之盛意 
　　李督柬邀駐寗美國領事曁中美協會美人於今日（二十七）下午一時到署會宴以表謝美慈善家賑濟津災之熱忱 
　　第十五師奉調開赴北京塡防今晨己有三營先行拔隊離寗 
　　倪嗣冲抽撥五營援湘聞己由隴海鐵路轉車運漢往湘 
　　蘇紳因京報載農商部借欵條件與南京鳳凰山礦有關昨聯電在京蘇人訽問底藴 
　　財政廳長胡翔林電財部本省認解未繳之欵計一百三十五萬元除各師旅軍餉合計一百零五萬元照數劃撥外餘欵准於年内解足 
　　前赴中央實業會議王舜成黄廷穆等近因會議告竣准於日内來寗 
　　海軍養病院院長林蘭森昨己遵令就職 
　　安徽教育廳長盧殿虎行將赴美調查學務 
　　順直水災籌賑會又派員今晨押送舊棉軍衣六千四百套運津散給災民 
地方通信 
[蘇州]  
　　異姓亂宗重視告爭權吳江縣民錢汝梧前控沈李氏沈鍾英揑繼吞產一案經高等審判廳判决以沈鍾英承繼錢問梅爲子係屬違法承繼按律應行處罰所有錢問梅之嗣應由錢姓另擇同族昭穆相當之姪承繼云云嗣錢汝梧於丙辰年舊曆五月初十日控訴審中出生一子取名運午卽上告大理院仍請判令運午出承長房問梅爲後以續宗祧本年九月接奉大理院判决謂立異姓之子以亂宗族者非自己或直系卑幼有承繼權者不得對之告爭此案沈鍾英承繼錢闓梅爲子雖屬異姓亂宗然錢汝梧新生一子係屬獨子不能兼祧是其父子均非應繼之人卽無告爭權錢汝梧之上告理由無可採用即行駁回錢汝梧又於舊曆丁己年四月初二日上告審中續生一子取名運隆即經錢氏族親人等公同會議以錢汝梧己有兩子應將長子運午出承長房間梅爲後次子運隆則承值本宗香火决定後錢汝梧即援照大理院二年上字二零零號判例（判例云凡立異姓之子以亂宗族者爲律所不許此種禁令自係强行法規不問當事人意思如何其立繼當然應認爲無效）赴吳江縣公署另行起訴聲明取得告爭權請求責令沈鍾英將代管之田產及歷年代收租米一併如數交還繼承人接受 
　　廣貨業爭執認稅蘇城洋貨廣貨兩業均由公所認完貨稅惟兩業之貨物花色名目繁多且時有新出之貨性質易於混淆近以藍條絨布及衞生絨料己由洋貨業歸併疋頭認納貨稅廣貨業以此係廣業範圍兩相爭執互禀稅務公所核辦昨經葉汀松所長批令廣貨業代表云本所長對於洋貨廣貨兩業一視同仁毫無偏袒究竟此案於事實上有何不平之處事關同業應有商量餘地何必冰炭若是應由該商等邀洋貨業將實在理由請商會評議解决果能雙方允洽本所長無不贊成勿再斷斷爭執云云 
[松江]  
　　伐除惑衆古木城内司牆角附近之雷殛古木日來向之焚香頂禮者入數愈衆至有來自百里以外者雖經警佐那鶴年飭令第一區巡官尹子蓮督警驅散並拘辦無賴恩某等人但旣散復合幾有不能驅遣之勢現聞那警佐决計於明日伐除此樹以絶迷信而維治安 
　　集議調查選民第二届省議員奉令改選縣委二十四市鄉自治委員先行調查選民資格即以該員爲調查主任並令將應需調查人員推定呈縣加給委令現松江市自治委員朱慶咸己因事辭去調查主任兼職由縣改委朱叙蕃爲調查主任聞朱君業己將派領之調查經費百二十一元具狀領出並推定調查員一百六十人送縣請加委令所有關於松江市調查事宜卽擬於明日（二十七號）假座市公所邀集各該調查員開會集議然後分配區段及造塡表册等事 
　　呈請遷葬棺柩西外同善堂爲寄停棺柩之處規定以一年爲限逾期卽須遷葬惟近來寄柩各户多未遵行至有逾限十餘年尚不殯葬者業由該堂經董具呈縣署請予示諭寄柩各户於每年之清明十月朝兩節遷出殯葬否即由該堂抬葬義塜以符定章 
[金山]  
　　收租問題江浙接壤之區如蘇松嘉湘等處本年入秋以後因蟲災歉收釀成鬧荒風潮者己屢見不一見顧此事初起於浙蔓延於蘇徒以各縣辦法不一政令紛歧反爲鄉民所藉口浙省習慣向以霜降爲租期如平湖嘉善一帶謂爲花租現在霜降己過該處租事竟無動靜各業主惶惑之餘不得己電省請示近日盛傳省中將派軍隊下鄉一一押收而鄉人一面意圖抵抗亦有吃齊心酒聯合二三十圖相戒不許還租者果爾則以後租事益難收拾矣松江縣李知事以松金兩縣壞地相接凡兩縣田畝租賦上時時有相互關係對於蟲災田畝如嚴究虚報及忙銀折價等均須議定同一辦法方可推行無阻前日本處縣公署中接到李知事專函特邀廳知事到松會議一切詹知事接函後己乘輪赴松聞此次會議係松金青三縣知事聯合會議也又聞詹知事前日邀集市鄉各紳所擬之忙銀改折分爲五等統作二成辦法省中有不准消息因此項蟲災輕重不一即在往歳白色一種多者亦有一成以外故祗能作爲歉收而不得概作荒論也本邑田畝自經知事會同省委查勘後在各處鄉民以爲册中自由塡報之數己經核准得意非常近日紛向各業主家請勘者反較委員未勘以前爲多并將七成荒八成荒所塡之數牢記於心一一報告并請卽速下鄉一勘以便收割凡眞全荒而以前自願不割者現爲一班虚報之人運動務使其同時收割剷除一切妨碍在業主一面其大概情形早己令催租人下鄉看過故請勘者雖舌敝唇焦而往勘者百無一二昨有從北鄉勘田回者述一因看田而發生之奇事據云北鄉有甲乙兩農人所種之田東西相並甲業乃本邑某姓乙業係松江人同屬高田詎甲田全荒而乙田無恙此次同時請勘甲業未至乙業隨之而來比至鄉間乙將甲田佯爲己田指與業主細勘業固不知其僞也徘徊四望確是全荒乃向從人手中取得火種四處引火將田中災稻付之一炬乙見弄巧成拙勢難阻止而甲家距田稍逺迨聞信趕至早己灰飛烟滅矣當即將乙扭住兇毆責令賠償本年之租一面當衆指明乙田並無災傷乙至此左右爲難而業主在旁更欲鳴保報縣治以虚報之罪後經多人解勸除對於自乙業主情願本年照繳全租外一面承認甲田中稻柴費與明年稻種費各若干另由乙業留一字據於甲俾甲業來勘時知此田由乙焚燒以證明其全荒不謬云總之人情變幻難測不豫爲妥定辦法一旦禾稻紛紛割盡則眞荒假荒全無區别糾葛盡益難了矣 
[揚州]  
　　加徵洋烟酒稅菸酒營業稅前經財政部令行公賣省局轉行各分局加徵洋貨一節業經駐揚第六區分局通行所屬各支棧設法勸導經售各商認繳現該局長陳述咋（二十五）又將省局令轉財部訓令會同縣知事出示佈告 
　　派員勘估壩工運河歸江十壩歷年均由運使撥欵派員修築今自秋汛以來金灣鳳凰等壩相繼崩倒修築尚未就緒而褚山等壩又復傾圮兹聞張使咋（二十五）己派員估勘加鑲泥土以重鹽運 
　　飭查糧行加佣大橋公民蕭溓等前在財廳指控該鎭卞公和等陸陳行私加糧食佣金壟斷病民各節兹聞周知事昨己奉到廳長飭查公文縣署爲此己令該鎭警察區員黄昌鼐核復矣　　拿獲騙欵要犯滙康永錢莊前被騙洋三千五百元曾經報由商會函請縣署跴緝兹聞己經縣署先後拿獲送信之陳長順及知情謀騙之劉石泉到案訊究矣 
[安徽]  
　　購米須納皖捐日前有三井洋行日商赴蕪購米若干照章應完蘇皖米捐該商僅認完蘇捐而不肯完皖損經皖財政廳呈請部示昨財政部特電飭財政廳劉廳長轉知該商仍應查照成案完納皖捐以重稅欵 
　　取締敵國教士涇縣教會富司鐸以係德籍昨被縣約束該司鐸卽報告安慶内地會謂其有礙教務請設法維持經内地會容司鐸面陳黄省長己准照條例變通辦理并飭知涇縣知照及咨部立案 
[嘉興]  
　　又有鄉民聚衆鬧荒嘉興感永白各莊鄉民來縣鬧荒齊省長令將肇事十人按律懲辦在案詎料前昨等日縣公署前又到有新塍新豐漢塘等區土客鄉民約計一千餘人續來遞呈人聲嘈雜署内張某出爲勸慰反被鄉民扭住嗣經各警士竭力勸慰始散現悉官廳以鄉間匪徒造謡生事致鄉民連日來縣紛擾擬定期諭話村正里正圩長甲長等曉以利害使彼等轉告鄉民以免再來滋擾 
　　呈請增加茶碗捐嘉興第一區自治委員陸繼鏟以本區小學經費竭　擬於城區南北鄉及雙橋鄉區各茶肆抽收茶碗捐每碗加價錢一文由各茶店認繳充作就地學費業己呈請縣知事核准於日昨給示該兩區各茶店一體遵辦矣 
　　寄園又到飛術大家嘉興張家弄寄園主沈若孫於日前赴滬聘請樂善游藝團之飛術大家朱良壁楊寳忠等六人來園試演飛術又有周少珊劉寳順等演唱改良灘簧異常熱閙其價值頭等二角二等一角 
[杭州]  
　　棉花加捐棉花加捐案前經商會牒請展緩至明年七月實行現財政廳以庫藏支絀迫不及待詳准省長於下月一號起提前加征并添賀家保爲浙東花捐臨時稽查員 
　　告荒紛來嘉興平湖嘉善各屬風蟲爲災鄉民赴縣閙荒至今風潮未己日來安吉於潛等縣農户又紛紛來省告災昨己委派知事胡德良等馳往會縣分别履勘 
[河南]  
　　商城縣之鉛礦河南商城縣銀山頂一帶富有鉛鑛就鑛師踏勘輸運之路開坑之點皆甚便利鑛質成色亦佳乃由王邵鍾黄陳劉諸君組織人和公司籌集基本金三十萬兩向財政廳註册業己批准即定陽曆一月到山開工現方購置機器籌建工人宿舍化鍊工廠等寳藏之興行有日矣 
雜評一 
[又一戰區（一子）]  
　　四川戰區也湖南戰區也今廣東之惠州又開戰則廣東又將成爲戰區矣　 
川湘之爲戰區固意計中事廣東則爲一時所不料者然而惠州竟以獨立而戰以一省言粤中情勢紛歧黨派複雜戰端一開勢必不易了結以全局言湘戰以牽制川粤戰以牽制湘牽制而戰事益以蔓延此吾人所能知者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[財部對於裁釐加稅之審愼]  
　　本埠實業各團體前曾擬具裁釐加稅意見書送陳全國商　聯合會轉呈財政部請即採擇移咨稅務處核議施行在案兹因財政部業己批回該聯合會特於昨日將財部第四百六十八號原批抄送本埠各團體一律查照兹將部批錄下全國商合聯合會呈請將提出裁釐加稅議案迅予施行由據呈己悉查裁釐加稅一事本部疊經籌議惟以事關條約須先得各友邦之同意又裁釐之後應改征產銷兩稅以資抵補其稅則應如何制訂稅源應如何選擇以及征收方法如何於國内產業前途均有關係本部職權所在自應積極進行特以兹事體大不能不詳加審愼分别辦理未便操切從事致生窒碍仰卽轉飭知照此批 
[再誌修改海關稅則之籌備]  
　　江海關稅務司昨接北京總稅務司來電謂海關稅率協議改正己與各國共同委員組織調查會不日即將着手辦理希即襄助爲理以期接洽等語聞威稅務司業己預備一切以便開辦時有所商榷云 
[部令勘報秋收分數]  
　　上海縣公署昨接財政廳電聞各縣田畝收成業經通令照前頒辦法則例呈報本年秋收分數亟應趕速定案凡應征成熟地畝務當照額全征以重田賦設有歉收縣分亦須核定釐别酌量請减不得揑熟爲災含混開列歷届委員會勘往往視爲具文以多報少爲將來駁減地步藉秋收歉薄之名詞爲中飽侵吞之慣技此等秕政亟應永逺革除除分電各路秋勘委員切實候勘外仰卽遵照認眞切實勘報以憑定案 
[修理敵船近聞]  
　　中央對於德奥宣戰之後所有停泊本埠浦江之該二國商輪概由中國長官收管曾經政府准將所扣船隻歸大達公司承租營業今由江南造船所分别修理在案兹悉原泊楊樹浦江面之奥 
商利康洋行扒熙埋及支那號二輪現己修竣扒熙埋儎重四千餘噸向來行駛外洋裝運貨物支那號儎重六千餘噸兼能搭乘旅客船内房艙計有八十餘間裝飾甚精聞日内即可開班行駛惟該二船究由大達轉租何商須至下星期方可發表 
　　又敵船美大美利及西江三艘原欲一併開工修理旋因船塢不及工作致未動工今承租敵國船隻之商人急欲承領營業函催趕修故由造船所定於月抄開工趕緊修竣以便收取租金 
[湘省長謝絶遊歷外人]  
　　交涉公署接奉省公署訓令准湖南省長咨開查敝省南部地方軍事吃緊業經宣布戒嚴所有各國人士來湘遊歷凡屬戒嚴區域自行暫時停止以免危險咨請查照令行遵照等因薩交涉員奉文後昨己轉知各國領事查照矣 
[協緝犯法潛逃之菸酒事務署督辦]  
　　江寗上海地方檢察廳曁各縣知事云案奉總檢察廳訓令第一千二百十八號内開據京師地方檢察廳呈稱案奉司法部第八一三號令開本年九月二十四日奉大總統令據財政總長梁啓超呈前督辦全國菸酒事務鈕傳善違法處理公務涉及刑事範圍請予依法懲處等語鈕傳善着交法庭依法解理此令等因合亟令仰該廳遵照辦理等因奉此查被告鈕傳善一名津地檢廳業經拘無着旋發見事前有人爲之送信令其速逃以致藏廳辦理此案進行困難九月二十八日據檢察官報告稱有人從南京來上車時親見鈕傳善下車等語職當即電睛鈞廳拍電江蘇江西上海等處從速緝拿在案第恐外間補助機關奉行不力兹又訪得鈕傳善確有潛逃廣東謀爲不軌之行迹未便聽其逍遥法外致失法律之平且案關重要自應格外愼重理合開列該犯年貌籍貫特徵呈請迅予行文各省軍民長官一體認眞跴緝等情據此除分行並通咨外合亟令仰該廳查照轉飭所屬一體協緝該被告人鈕傳善務獲解究此令等因奉此除將該犯年貌籍貫附開外合亟令仰各該廳縣一體協緝務獲解究此令計開鈕傳善江西德化縣人年四十七歳身長面白胖微帶紅色眼頗圓鼻高鬚最黑 
[袪除糾發漏貼印花之苛擾]  
　　滬海道尹公署昨日訓令上海縣知事文云案奉省長訓令内開准内務部咨開案查財政部民國四年呈准施行之印花稅法罰金執行規則凡關於應貼印花契約簿據之檢查與夫漏稅罰金之執行均歸各地方警察官廳辦理此項罰金祗以漏稅示懲本與涉及刑事範圍者不同但期商民知儆逐漸養成納稅之習慣不欲多事苛求致妨人民之事業現經議定辦法嗣後凡有商民漏貼印花等事經巡官長警糾發者即由該巡官長警先將此項賬簿單據開具案由在京呈由京師警察廳在各省區設有警察局之地方呈由各該廳局在其他地方呈由各縣警倧所聽候各廳局所長决定處分如應罰者卽將罰金數目塡給單證交警携往勒令照繳母庸先行逮問如有抗罰情事再行傳警察辦其定期檢查及人民糾發應處罰金亦即照此辦理凡所屬區署分所均不得自行决定似此酌爲變通在商民故違法令自屬咎無可辭而警察施行便利亦可藉洽輿情兹准財政部咨請通行前來除分行外相應咨請查照希即轉飭所屬各警察廳局各縣警察所一體遵照辦理等因奉此合行令仰該道尹卽速轉令所屬一體遵照辦理此令等因奉此除分别函令外合亟令仰該知事卽便遵照辦理此令 
[發票粘貼印花之催促]  
　　江蘇印花稅分處駐滬辦事處郭處長昨致上海縣商會公函云逕啓者查上海印花稅施行以來各商業對於發票業己依法貼用者固不乏其人而藉詞推諉者實仍居多數按各商業所出現錢買物之發票實爲銀錢收據之一種載明印花稅法案第二條第一類事關通案何能獨異且瞬届冬季警察檢查之期一經查有漏貼勢必依法罰辦似於商業現收諸多未便敝處有鑒及此卽經派員分投勸導大都均以未得貴商會之通告爲詞發票應貼印花早經江蘇印花稅分處曁上海縣公署一再出示佈告何得推諉妨碍通案惟念商人固以崇仰商會爲職志爲特備文函請貴商會定期召集各業商董傳知各商店務須一律依法貼用以重榷政是爲至荷 
[秦錫圭憎惡棉花檢查局]  
　　邑紳秦錫圭致上海縣知事函云敬啓者棉花爲土產大宗浦東西鄉民生計所繫自上海棉花檢查局之設鄉民受害日深一日怨聲載道己歷有年錫圭以事不干己之戒又以爲民間疾苦日久必能上聞無勞嘵舌轉近干涉嫌疑不意該局員丁積久肆毒發生風潮邇閱報載貴公署批金浩生等禀詞並布告訓令各一件仰見勤恤民隱之至意莫名感佩惟區區私見以爲補苴罅隙不過彌縫於一時不若推陷廊清庶可相安於永久不揣冒昧敢爲執事陳之查該局設立之初藉口於保持對外貿易之信用實則商業買賣惟以是否需要爲供求之標準使花行不收濕花則鄉民自無敢以濕花求售洋行不收濕花則花行自不敢以濕花混收鄉民以棉花爲養命之本而洋行花行俱以保全血本爲最要之主義固無煩他人越爼也清季政治腐敗雜亂之際花業中之奸詐者串通各商倡設棉花驗水局旋改今名朦禀立案當時花業中己有反對者準以自由買賣之通例原無設立之必要即論不洽輿情一端己在應撤之例是故根本解决應請俯採輿論詳請裁撤斯爲上策其次則有治標治本之法治本之法查該局暫行簡章第二章局長由同業投票選舉禀縣委任評議長評議員亦由問業中投票選舉之是該局原具有自治性質顧花行竊販均在該局檢查範圍之内則此項逺舉不應懂爲花行一方面所享有而被選之資格亦不應漫無規定應請飭令改良通諭浦東西鄉販各令公推若干人以各該鎭出花之多寡定公推之員額務與花業中票額相等公享選舉之權而嚴定被選之資格則權利義務得平均無頗庶循名責實而流弊得杜正本清源計無逾此治標之法查該局檢查規則大致花行鄉販應同受檢查何以歷年以來鄉販被扣被罰日有所聞而花行而來屢煩該局其間情弊顯然若揭查規則以含有十二分水氣爲比例過此以下作濕花論此其輕重比例之間謂局丁能於一觸目一舉手之頃而决然分判其技殊覺太神欲絶此弊莫若飭令該局專檢花行逐日買進之花其利有三檢之於鄉販繁而難遍檢之於花行簡而易行利一也滬市碼頭林立鄉販到處皆有檢查鄉販必多雇局丁不特良莠不齊亦覺費用較鉅檢之花行則止此數十家均有定地即無需多丁利二也花行果不收濕花鄉販自無敢以濕花嘗試源杜而流自截利三也當此棉花上市正旺之時上之賦稅之正供下之事蓄之生計中爲業户之租佃胥於此出鄉民之指控多顧忌而不敢局丁之作弊且百出而不窮樹德務滋除惡務盡欣逢執事鑒空衡平旣破除情面而爲民除害宣上德而通下情正地方人士之責伏乞鑒核裁奪施行地方幸甚 
[星期六之金融調查]  
　　昨爲星期六調查本埠數日來金銀進出計法國東方銀行裝往香港墨洋三十萬元又寳銀十萬二千兩荷蘭銀行裝往英國利物浦銀條三千兩廣東滙票號從廣東裝來寳銀八千兩又裝出墨洋二萬七千元又小洋三箱合洋一萬二千元大連灣裝來寳銀二萬五千兩又洋六萬元烟台來洋九千元寗波來洋五千元漢口來元寳一萬八千兩又來金條值銀二萬兩又裝去新幣九萬元裝住福建墨洋三萬七千元又新幣三千元又金條值銀四千兩 
　　又調查上星期一至星期五大條銀價最高者爲四十二辦士三七五較昨價尚小一二五鎊價最高者爲四先令較前星期六二十號長二辦士半故期貨標金每條共跌去銀廿六兩九錢日本滙水亦從五錢七分一二五跌至五錢三分八七五俄國羅卜票價每規銀一百兩可換八百元墨洋與龍洋及銀拆與上週之價稍增恒孚等銀樓足赤飾金每兩亦跌洋二元兹將華洋各銀行曁各錢莊星期六查存之數錄下麥加利存銀二百四十七萬洋一百八十四萬滙豐存銀七百九十五萬洋二百四十四萬大條一百零六條德華存五十萬洋四十萬正金存銀三百十三萬洋三十三萬道勝存銀二百十五萬洋二十二萬通商存銀十六萬洋六十萬東方存銀一百六十八萬洋四十三萬花旗存銀一百零二萬洋一百萬大條五百條華比存銀卅一萬洋四十一萬和囒存銀四十一萬洋一百廿二萬中國存銀九十九萬洋二百九十二萬台灣存銀八十萬洋七十萬住友存銀八萬洋五萬南北各錢莊存銀二十萬洋二百八十萬交通存銀二十七萬洋一百十九萬有利存銀二十五萬洋十萬中法存銀四十八萬洋四十萬綜計存銀二千二百八十五萬洋一千七百零五萬大條銀六百零六條較（二十日）多存銀四十五萬洋四十萬大條銀則少存七百七十一條至華商方面現存銀一百六十二萬洋七百五十一萬是以銀拆一時尚難鬆動 
[變賣漢宜宜夔路存餘材料]  
　　滬寗滬杭甬路局奉交通部令開國有鐵路本應互相援助藉資進行值兹物料昻貴金融奇緊之時尤非合力通籌不可查漢粤川湘鄂工程將次就緒惟南津港一段正在建築現以需欵孔殷擬將漢宜宜夔存餘材料變賣以資挹注兹將材料清單抄發各該路查閱其間適用之材料諒必甚多該路認購何種仰就原單指出呈部核辦其需要較急者並卽電呈此令 
[鐵路局清理甬紹段租地]  
　　滬杭甬駐杭庶務科長兼地畝經租事宜姚維善君以甬紹一段路有地畝爲數頗多雖經先後出租並未繪圖丈量稽之底册亦少根據深恐日久發生弊端因特乘車赴滬面呈任局長准其親率員司及繪丈手人等同赴甬紹一帶丈量畝數造繕清册以備查考聞姚科長己於日咋起程赴紹辦理俟該段辦竣再行推及全路云 
[浙江稽查員請緝黨人]  
　　松滬盧護軍使咋據浙督軍署稽查員報稱前有圖謀浙東西黨人敗露後均潛逃他往經楊督軍通飭各省一體協緝在案今偵得蔣介石爲謀浙首領現匿美界虹口地方請爲派員協緝並請照會該管捕房派探協拘等情盧護軍使除派員與外交團接洽外一面諭飭稽查處遴派幹員帮同緝拿 
[搜查匿跡閘北之匪黨]  
　　公共租界各捕房查得租界中發生盜刦等案該盜匪等大半匿迹閘北華界因特禀明總巡轉禀外交團照會駐滬特派交涉員轉請淞滬警廳飭令該處四五兩區並各分駐所長警等於昨日起分投搜查匪黨以保治安 
[通緝疏脫要犯之逃弁]  
　　江蘇省長公署訓令各道道尹縣知事警察廳長警備隊第一二團云案據兩浙緝私統領呈稱竊查駐滬緝私第二營第一隊隊長張占忠前於八月二十六日緝獲盜犯張邁棠復被乘間脫逃當經令飭該營營長轉令該隊長勒限嚴緝業於九月四日呈報鈞署在案嗣後該隊長前往該逃犯張邁棠原籍合肥地方偵查跴緝至今逾月不歸其中恐有别故頃據第二營營長魏悼文呈稱隊長張占忠緝案不返竊恐别有情節藉故潛逃查張占忠原籍廬江縣家住塘林嘴地方營長派弁前往伊家該隊長並未旋里應照逃弁懲辦除由職營飭派弁兵嚴密偵緝外謹將該逃弁年貌籍貫查明具報懇祈呈請督軍省長轉令通緝等情據此伏查隊長張占忠疏脫要犯又復藉故潛逃其中顯有情弊是否藏匿蘇省抑或逃往他方自應嚴拿務護歸案訊辦以明眞相而肅軍規據呈前情除分别呈咨外理合據情轉呈仰祈鈞長鑒核並乞通令各縣警查照後開張占忠年貌籍貫分飭所屬協同緝拿實爲公便再此次通緝之案無論軍民人等獲到張占忠者賞洋八百元聞風報信因而拿獲者賞洋四百元懸欵以待合併聲明等情據此合行通令各屬一體遵照辦理此令 
[同濟學校演劇助振]  
　　奉直水災奇重吳淞同濟醫工學校趙君等發起人己各量力輸欵以助賑費校中各學生亦皆慷慨輸將其工役人等亦捐二十餘元乃該校諸君猶以爲未足適本月十四爲該校工科同志會紀念之期由會中同人發起一助賑會并邀大魔術家韓敬文演劇及該校學生扮演水災新劇臨時出售入場劵所得劵費如數助賑更由學生中組織販賣團出售食物等時場中來賓有駐淞隊長營長及淞站站長諸君又西人培倫子費提克各偕其夫人餘如開洛赫衣司脫特立斯勒革拉爾等及工科己畢業諸君臨時解囊購物數頗不貲聞韓敬文本北產此次以該校邀請係屬籌欵助賑特允半盡義務所演戲法亦格外精神校中學生趙郭兩君扮被水難民惟妙惟肖并作飢寒難支之狀跌倒台上以滑稽口吻摹悽慘情形頗足動人現該校己將所集欵項送交中國銀行矣 
[施子英將携賑欵北上]  
　　施子巨君咋接北京唐慕潮來電云前上嘯電曁寳坻查知事文日快郵代電計己達覽百萬嗷鴻延喘待救奇慘萬狀肇不忍書己有災狀照片二十二幅郵寄濟生會當荷慈鑒台駕何日趁某船北行携欵若干統希電示宗愈有 
　　施君電復云有電敬悉前接嘯電當復託電局探送因宋悉公住處退還寳坻查縣長函電均悉敬現擬數日内北上携欵數萬擬振寳坻乞轉呈熊督辦並託京兆尹署曹逺模兄行知查縣長查照則敬沁 
[濟生會駐津辦賑員之報告]  
　　上海中國濟生會於本月二十六日接到駐津辦事員佘桂笙來函内關（前略）本月十二日託友帶上水災照片及津浦路被掘各處之圖諒必遞到十九日接奉來電敬悉二十日拍奉魚電（盛意至感聞豫省災重請暫撥該處此間需欵雖殷鄙意儘前所限之數拯救一面己另籌别法將來如遇急需時再當奉求）諸公盛意深爲銘感鄙意此間急賑即以五千元爲限隨後滙來之一千元亦暫時不動加以此間陳君樂助之二千元將來捐册或者還有若干即儘此數去做一直放至鎭海目下滬上籌捐頗不易易本會對於饒陽獻縣一帶己定一萬五至二萬元津北急捐七千再前次之麫粉三千包餅乾四十一箱及藥品等物約計己多三萬餘元之數冬振之棉衣尚不在内足可交代其餘如秦晋豫鄂湘蜀魯等省以及冬春等振在在需欵不能不稍留餘地一視同仁庶不致偏枯此間急振己函請熊督辦補助刻己蒙先撥到五千元以後尚可續撥有此後援始放膽做去惟以義賑而請官振補助未免不合然爲災民起見豈能坐視不救不得不稍爲權宜之計尚乞諸位原諒爲救命起見對於良心上過得去並非爲沽名釣譽也此間鐵道上災民數日内本可遷畢無如此輩間有不肯離開自己家鄉情願死守情實堪憐一面先儘空屋覓租如有不嗷再蓋窩舖今將辦理情形報告寄奉又衞南窪報告日記户册草圖計四件統希台閱今晨九時接奉陽電（本會己督製加厚新衣棉褲約一萬件連同舊棉衣褲初旬内候輪起運己領護關免稅護照乞預爲設法照料並擇地堆置尚擬再羅集新舊棉衣萬套分批續運）即當籌備堆置地方是否須略保火險估值若干均請示知（下略） 
[祝賀日皇壽誕之預備]  
　　海軍饒總司令以本月三十一日爲日本國皇壽誕自應祝賀昨特通電所屬各軍艦届時懸掛滿旗以申慶祝駐泊浦江楚謙鈞和各艦長接電後即飭管旗大副遵照辦理又聞淞滬盧護軍使准於三十一號清晨帶同譯員親往駐滬日領事署祝賀昨先照會日總領事有吉君查照 
[上海公學星期六之演講]  
　　白克路上海公學昨日舉行星期六演講會特請前浙江第四中學校長陳謙甫蒞會演說略云今日之中國水旱頻薦兵戈迭興瞻念前途覺如茫茫大海毫無邊際而所存一線希望惟在吾後進青年諸君求學總須存一分責任心須知今日求學所以預備供將來社會國家之應用故多用一分功國家社會即多得一分益其關係極屬重大但求學當有一定方針兹就鄙見所及約略述之貢諸諸君以爲他山之助焉（一）身體不可不强也有健全之身體乃有健全之精神精神力强始足以應天下之事（二）立志不可不堅也立志堅則事以成名以立即以時事引證大總統黎公能將三不怕宣言堅持到底中國大局當不致鬧到如斯田地故志念薄弱者終爲外界威力所刦（三）腦力不可不磨練也腦愈磨練則愈靈敏觀彼大發明家奈端瓦特一則因蘋果墮地發明地心吸力一則因汽水冲激壺蓋發明蒸氣之力夫蘋果墮地汽水冲激壺蓋吾人所習見之事乃何以獨讓二人發明此無他彼之腦力肯磨練吾之腦力不肯磨練故也諸君之腦之志之體初無遜於發明家造業家豈肯讓人專美於前願諸君勉之演說畢己鐘鳴十二下由主席陳漢卿道謝散會 
[清心惠中比賽棒球]  
　　二十六日下午四時清心學校棒球第三隊前往斜橋惠中學校與其乙組球隊比賽兩方球員年齡雖幼矯健異常其結果爲清心勝並聞兩校棒球甲班將於下星期二（卽三十號）下午四時在清心操場重行决賽云 
[濬浦總工程師暫緩往閩]  
　　浚浦局總工程師海德生君前因天津白河工程師電招前往籌商水災善後事宜事畢旋滬繼復由閩海關稅務司電招往閩諮詢開浚閩港海君本擬待輪前往兹因身體不舒尚須靜養於是往閩一節暫作罷論一俟病痊再行定奪 
[煤業大起恐慌]  
　　煙煤爲燃料中最要之品自春至今來貨缺乏市價增漲詎上月間日政府又有限止烟煤出口之令故上星期中價格又增二三兩至吾國漢冶萍礦煤貨品雖佳出產有限近且運輸不便業此者大起恐慌是以煤業總公所前日特邀同業會議維持方法當 
 
 

Page 11

 
 
經公衆决定速電產煤區域設法裝運並議定自陽曆十一月一日起酌加各貨價目以顧成本惟日本煤最貴竟遽增二三元光景各種中國煤亦隨之增加云 
[增加房捐之困難]  
　　滬域肇家浜河道塡平後所有面北車房由工巡捐局諭飭自大東門起至老西門止劃分九段一律退建浜基推廣馬路自去年秋間着手進行迄己年餘退屋建築己將竣工僅第一叚大東門内王柏生毛振新等與葉聘侯之業產因有糾葛尚多觀望其餘房屋俱次第完工大小各商舖亦均開張交易兹上海縣公署承辦房捐委員查得該處馬路旣經推廣各商業將來必有起色今馬路旁面北各房主己將房租加增照原有租金三成中加增一成伹租金旣增與原收房捐不符亦應照數加增以重稅務爰定於陽曆十月起實行徵收諭飭經收房捐各地甲一體遵照惟各地甲奉諭持票向收各商家均以馬路雖廣營業並不發達每日營業不敷開支今欲驟增房捐無力負擔先後拒却不理以致各地甲辦理棘手均各投署報告昨午各商家又在大東門某茶肆集議討論對付方法良久始散 
[電車撞斃行人三誌]  
　　洋行街天成棧内天津源慶恒駐滬分號經理田樹林於二十三號晚間被華商二十六號電車撞倒傷及頭部身死由警局將肇事之三十九號司機人解送檢察廳拘押訊辦等情己紀前報兹悉天津帮昨特聯合一百六十餘家會議僉以津帮在滬經營者人數衆多今田君不幸被電車撞死若不將司機人從嚴懲辦以後行路者將人人可危乃該司機人拘押到今未見如何處置實屬視人命如草芥當經决定電請津號主人協同該家屬從速來申以提起正式訴訟云 
[船户請求減稅]  
　　山東船户王占教承裝客貨來申因進口時被鴨屁股船碰撞船即滲漏貨亦受潮以致大受損失昨特具禀稅務總公所請爲體恤能否核減征稅等因當經高所長批示云據呈己悉仰候稽征科查明覆奪此批 
[再誌設肆騙貨之發覺]  
　　南市太平碼頭第一弄三十六號門牌益和米麥雜貨號騙取水菓業寳成義源德及鹹貨業大同雜糧業茂昌祥之芝蔴等貨共值洋八百餘元先後裝輪販運北沙宋季港曁寗波等處嗣因該號所出之嘉發小錢莊支票到期向收無着而益和號主殷某並採購各貨之方蓮卿俱己避去追索無着始向二房東恒裕米行主胡珊順交涉卽報第一區警署請爲追究各情己紀昨報兹經董警正詰據胡供益和號於本年隂曆八月中來賃廂房次間每月房租洋二十八元先付押租三個月惟保租一節曾經屢次催覔迄未定妥董警正以保租最關重要豈得任彼延緩况值此地方戒嚴期間前經由署傳諭在案何得視爲具文遂令交保出外隨同各債權找尋在逃之益和號東夥交案以憑核辦一面派警將該號看守 
[證實出店舞弊]  
　　米店主周樹葉前至法公堂控稱店中派令出店陳阿東送米三擔至大利棧中至次日陳始回店據稱該棧嫌米不佳由伊熟商始行收下惟言時形色慌張故此商人心知有異卽至該棧詢問據稱因米不佳當場退回早己由陳車去等語旋向各主顧處查察己被陳陸續私收客賬洋六十餘元求請訊追等情訊之陳阿東不認私收客賬判令還押着原告偕同各主顧到案質訊再核在案昨又傳訊先據大利棧主陳長源稱是日陳車米前來商人因嫌米不佳故令退回陳於一小時之後又持字條到來將米車去是實次由裕順興主劉裕德稱日前陳來收去太洋三元六角諒係私收再次由各主顧上堂證明被陳陸續收去洋銀共約六十餘元詰之陳阿東供認私收客賬己經用盡一時難以措還求恩釋出設法理楚中西官判陳押六禮拜如能繳洋准予酌減刑期 
[客棧敗壞風俗]  
　　某甲前日至法捕房報稱商人行經法租界同慶公客棧門口由茶房鍾興榮强拉入内據稱有一婦人初由鄉間來申囑令商人與之苟合故出大洋一元七角詎該婦取洋後卽托故逃逸當向棧主李仲甫理論李置之不睬求請提究等語昨由捕頭飭探前往將該棧主李仲甫茶房鍾興榮及蕩婦王阿四傳至法公堂請究王阿四供丈夫失業閒居在家因貧苦難度故由該棧茶房鍾興榮前來喊至棧内由狎客出洋一元七角除房錢外婦人祗取洋一元因該客强欲同睡至天明恐被探捕查獲故此乘隙逃逸茶房鍾興榮供實由該客囑我往喊阿四到來李仲甫供此事係茶房所爲商人並不知悉求宥中西讞員以李不應容留蕩婦與人住宿判罰洋五十元充公鍾與阿四斥釋 
[無賴訛詐行兇]  
　　無賴王金生日前糾同黨羽十餘人至法新租界向趙炳章拆梢不遂突出利刃將趙腿部戳傷並傷及趙友汪福如手臂適爲包探杭光福瞥見將王拘獲抄出利刃一把帶入捕房飭將受傷人送往醫院醫治昨因傷愈解送法公堂請示先據包探禀明前情並將利刃呈鑒原告趙炳章稱是晚王等前來强行拆梢不遂所欲致被戳傷又由汪福如投稱是晚見王持刀向趙行兇上前勸解亦被戳傷手臂求究詰之王供趙等實非民人所戳况民人左腿亦有刀傷餘言支吾中西官判王押滿三禮拜利刃充公 
[蠻牛奔突之餘聞]  
　　日本婦人青田在公共公廨指控在北四川路開設牛肉莊之鎭江人米正泰放出水牛逃至崑山路花園内將伊及二歳小孩撞倒踏傷等情由捕將米拘解公共公廨判交五百元人洋並保嗣因無保收押在案昨晨由廨提訊先由原告代表律師上堂譯稱原告於八月二十八號挈領小孩在崑山路花圜内游玩突遭被告所有之牛奔入園内將原告與小孩撞倒踏傷甚重恐有意外之處應請飭令被告交出放牛之人到案究辦訊之米供此事實係崔蔭之夥疎忽所致與我並無關係求請明察經王崧生襄讞商之日副領事林君判米改交二百元人洋並保候再訊核 
[兄弟串拐女子]  
　　住居美租界之王華庭至公共公廨控被王阿增與其弟王阿土（卽蔣阿福）誘拐十六歳女兒阿阿娥等情昨由捕房將被告兩人拘解公共公廨請究先由原告代表律師上堂譯稱原告之女於八月二十號忽然走失至二十六號被告王阿增至原告家中探知意見即將該女送回原告酬洋二十元詎女歸家數天又失踪跡原告不得己分投滙山捕房及婦孺救濟會托爲尋訪豈知該女係被王阿增藏匿家内與其弟王阿土苟合恐爲原告知情乃將伊弟化名蔣阿福並與女代延律師投廨起訴原告王華庭夫婦將女逐出致女無所棲止要求公堂准予與蔣正式結婚現女旣到堂應請暫准原告領回或留救濟會俟訊明再核訊之被告亦延律師到堂代辯並聲請准予交保候訊經兪襄讞商之義副領事羅君判被告兩人各交五千兩人銀並保候下禮拜六再行研訊 
[被拐婦人歸案訊辦]  
　　嘉興婦人胡阿秀即沈胡氏於今年春間被無賴應元標拐至上海住居蔣茂生家現爲伊夫沈洪生偵悉報告原籍官廳飭派法警持文來申偕同原告投報法捕房飭探前往拘捕應己逃逸當將阿秀拘獲解至法公堂請爲訊究當時因法警未曾投案諭着還押俟原告到案再核在案昨又提訊據來警投訴前情請將阿秀給予帶回中西官判阿秀准交來警帶去歸案訊辦 
[串拐女孩之告發]  
　　拐匪時登雲前日串同姜李氏在楊樹浦路誘拐婦人李徐氏家八歳女孩秀蘭藏匿無蹤被氏控由該管捕房派探季立仁將時等查獲拘入捕房押候解廨請辦 
[拐賣女子案尚須復訊]  
　　女子戴巧珍串拐新閘路王祝氏之二十歳女兒根弟帶往吉林販賣被女母偵悉控由捕房將戴女及見證新平江旅館經理江林發茶房阿祥一併拘解公共公廨訊判被告與見證分别交保在案昨晨由廨復訊被告戴巧珍延律師上堂代表辯護中西官判戴女交五百元人洋並保江葉兩見證各交原保候再訊核 
[强盜歸案訊究]  
　　駐蘇水警第三專署巡官張錫蕃徐登發帶同眼線王阿金來滬協同四區巡官陳作霖在閘北大統路某號屋内緝獲行刦常熟顧井鄉案内之盜犯馬阿大一名寄押該區曾誌前報兹悉該犯己於前日經水警温廳長來文提回歸案究辦矣 
[發落監禁期滿之匪徒]  
　　匪徒李阿大於前年秋間在湖北路攫取范沈氏金耳環由捕拘解公共公廨訊實判押西牢一年期滿帶堂再核在案兹届期滿昨由捕房將李解送公堂請示經中西官詰問一過判李逐出租界 
[原告息事寗人]  
　　劉福生因在新閘路二百十六號門牌頭腐店内將熱荳漿燙傷施阿二頭而等處由捕將劉拘解公共公廨訊判押候原告傷愈再核在案兹悉原告傷己平復昨由捕房將劉解案經中西官訊據原告供稱被告並非有意將伊燙傷判將案註銷被告關釋 
[圖刦婦人身畔之銀洋]  
　　杭州人陳長根寗波人夏阿才王阿根前晚東唐家弄圖刦蕭張 
氏身畔所藏銀洋經氏喊呌由探目馬阿美包探奚德安聞聲趕來將陳等三人一併拘獲咋解公共公廨經中西宫訊供一過判均押候查明於下禮拜六再訊 
[被訴人傳案交保]  
　　婦人張氏在公共公廨呈控趙慕矯騙取衣飾抛棄不顧又李菊卿控錢福元不還代墊本利銀洋又顧源發木器店控徐氏不還租洋等案昨由捕房將被告各人併傳到案中西官諭令分别交保候訊 
[糾衆行兇之控訴]  
　　陸鳳鳴陸山在公共公廨刑事科呈控劉懷珍蕭殿元於十月十號糾衆行兇等情咋由牌票間中西包探將被告兩人提至公堂請究即據原告代表律師上堂譯訴前情聲請展期並要求被告各交人銀並保候訊等語中西官判劉蕭兩人各交一百元人洋並保候不禮拜六研訊 
[冒用墨店商標續誌]  
　　墨店主查濟璜在公共公廨呈控時灶茂時長耕冒用商標等情昨由捕房將被告兩人併傳到廨請究據原告代表律師上堂聲稱本案前在美領堂期提起訴訟要求改歸美領研訊中西官判被告兩人留候下禮拜二解請美領陪番 
[小販售賣爛水果]  
　　小販張寳生昨在虹口小菜場售賣爛水菓被捐務處西人查見以其有碍衞生喚同五百三十五號巡捕將張傳至捕房捕頭諭着自赴公堂候訊 
[染坊主有何心得]  
　　國貨維持會昨日函致交涉署據會員王全英來函略稱現在本埠西門内九畝地地方開逑新染坊誠恐假冒影射侵害營業附送章件謂爲核准給示保護等因聞交涉署當查縐染之業本極尋常無虞假冒該商自云頗有心得究竟有無發明未據聲叙且在内地開設光應先呈地方官核辦業經函復國貨維持會查照轉知矣 
[滬海道公署批示二則]  
　　崇明外沙代表施滋培呈爲環請飭縣赴沙會議外沙清丈簡章以昭公允而便核行由　呈悉查前據該代表等呈送外沙清丈簡章當經明白批示並令行崇明縣知事確體情形妥議復奪在案該代表等自應靜候縣復核辦母庸過慮急凟此批 
　　龍超霖呈爲擬辦滬江法律學校請鑒核由呈及簡章均悉查法律一科係專門科學部定章程極爲嚴格現在各省均有專門學校有志之士不難投考肄業今以函授爲名其實不過講義一份於法律寳際無所裨益所請創設函授學校之處應母庸議仰即知照此批 
[縣知事公署批示五則]  
　　金浩生呈爲反對檢查棉花續呈聲請由前據該民等來呈業經明白批示在案此案善後事宜本縣自有辦法何得再以要挾之詞率行嘵凟特斥 
　　上海金業公會呈補送金業各號清册請核轉由呈及清册均悉己轉呈道尹核辦矣補送印花稅票一角代爲粘貼併仰知照 
　　李永才呈己另租屋擬遷居營業請啓封由呈及附結均悉該民生計艱難一再籲懇現據呈稱己另租花草弄襪業公所房屋一間請予啓封遷居營業等情並據該房主周世章具呈證明前來姑予照准啓封俾資營業惟現遷地點究與行規丈尺未符着仍另覔相當房屋遷設水爐以符行規而杜口實仰即遵照 
　　周世章呈爲證明租房請准啓封由呈悉己於李永才呈内批示矣仰即知照 
　　黄榮達呈請吊驗租契以杜朦混由呈悉己於李永才呈内批示矣仰即知照 
[紹介新箸]  
　　中國科學社科學雜誌第三卷第六期現己出版内容宏博議論新奇如任鴻雋君之實業教育觀張崧年君之教育科學需要葉建柏君之四進量數胡明復君之慧星論楊銓君之中國實業談任鴻雋君之空氣中硝素固定法過襄先君之牟叟製棉研究法陳德元君之冶鐵篇王文培君之衞生談讀之皆足以增進智識此外又有世界產銀額調查篇雜爼篇答問篇紀事篇各種均元元本本另附揷圖（内有慧星圖數幅）曁黄克强與科學同人書及題字亦皆有可職是書每册取價兩角五分其寄售處仍在本埠及各省商務印書館與中華書局特誌之以介紹於閱者 
[紹介國貨]  
　　中華工商研究會會員苑士林（即天津分會長）在上海鐵馬路倡設興華竹器工廠業己成立所出各式花竹貨品如圖面花竹椅子茶几小兒坐車衣帽架花竹抱角各式盆架以及各種陳設品雜用品無不精巧現勸業場該會陳列所亦有代售凡愛用國貨者盍往購之 
　　振勝烟廠自發行黄包車牌等各種紙烟以來頗爲社會所歡迎業己在狄思威路添置新廠呈奉農商部註册備案給奬近又新出金鼎牌香烟性質和平氣味馥郁想熱心國貨者必尤樂購也 
中華職業教育社通訊 
[新入社之普通社員]  
姓名號住址職業 
孫保鑑克明無錫石塘灣高等小學校長 
周樹楨幹庭山東濟南西關省立女子師範學校校長 
李慶施孜善山東滕縣 
陸緜瓞圃太倉城内宅前教員 
齊國樑璧亭天津河北省立第一女子師範校長 
林國樑木卿柔佛寛柔學校教育 
鄭祖祐季達福州塔巷省立第一師範學監 
高煥彩復齋福州山兜尾同前 
陳鼎亨澤杰福州城内洗銀營省立第一師範教務主任 
朱祥紱子灝南滙沈莊鎭省議員 
夏建瓴屋渠淮隂縣教育會教育 
歸仁志任常熟東河岸清理官產處科員 
刁信德上海虹口同仁醫院書 
金詠榴劍華青浦北門内 
單毓斌允工泰縣三元巷上海閘北水電廠廠長 
單毓蘇野秋泰縣板橋河沿教育 
趙宗預靄吳上海九畝地旦華學校教育 
陸夢庚友曰日本東京神田區留日横濱中華學校教員 
謝開勛晋卿沛縣縣立第一高等小學教員 
來函 
[盧護軍使致各界函]  
　　謹啓者永祥不揣棉力前月籌辦京直奉災賑假愛儷園開放游覽雖獲貲數萬而開支亦復不少車薪杯水自顧增慚現在汴晋魯湘災情奇重同僚致電故里馳書永祥誼不容辭祗得再爲馮婦適值愛儷園秋祀倉聖陳設布置嶄然一新似可較前節省决議繼續辦理自隂曆九月十九日始二十一日止開園三日將游貲悉數分解惟是各種籌備不得不徧呼將伯隂曆九月十三日午後二時謹具茶點務請屈臨哈同花園一叙俾得面聆教益幸弗以再三之瀆相責或者不我遐棄歟專此奉約藉頌善安盧永祥鞠躬 
[金蘭蓀來函]  
　　閱二十七日報載大鬧栗攤内稱新北門内福佑路擺設栗子攤之葉榮亞前日下午有金蘭生顧桂林等向購栗子爭論口角致將葉擊傷經警移送檢廳判押候核辦等語按鄙人並無購栗爭鬧之事當係另有其人惟鄙人適居福佑路名號字音又同以致各親友相來問訊爲特請求貴報登入來函欄内以免誤會無任感禱福佑路金蘭蓀謹啓 
來件 
[晝會體操之說明]  
　　江蘇省立第二師範附屬小學校 
　　人之習體操也當與飲食無異一日三餐無日不如是且須有一定時刻是以一飲食也有定時有節制素菜淡飯亦足達營養之目的若夫體操亦不必求花樣之繁多動作之奇異只須有一定時候永久操練未有不足達健强之目的者若視爲一種例行功課間日教授有何益乎本校之晝會體操直視同每日三餐之一天天練習施行以來己及六載不敢謂深得效益惟思練習體操果宜如是耳爰就所定操法約述如下希當世教育家糾正之 
　　畫會體操之編制 
　　此種體操共分三類以國民科一二年爲一類國民料三四年爲一類高等科爲一類三類之動作雖異而節數與呼唱法相同故可同時演習 
　　畫會體操之排列法 
　　行此種體操時在上課前一二分時行之時間不可過久因此排列法只照原定排班方法 
　　高小科操法 
　　預備兩手义頸呼唱（四四） 
第一節一兩踵起二兩脚屈至九十度三復一之姿勢四兩　還原如斯行之至四四後令兒童自行呼唱復習一遍（動作須較教師呼唱略速）至末動手仍在頸 
第二節一上體向前屈二上體復正三上體向後屈四上體復正如斯行之至四四末拍手仍不動　 
第三節一上體向左屈二上體復正三上體向右屈四上體復正如斯行之至四四末拍手仍不還原 
第四節一兩臂自頸後移屈於肩前側方二兩臂向上方伸三四與一二同如斯行之至四四（末拍手須下伸）此節演畢令兒童自行呼唱復習一遍動作亦須較教師呼唱稍速 
第五節一二兩臂自前方方舉至上方同時吸氣三四兩臂自前方還原同時呼氣如斯行之至四四 
國民科三四年操法 
預備兩手叉腰呼唱（四四） 
一 
第二節動作與高外科同 
三 
第四節一兩臂自腰際移屈於肩前側方二兩臂向前伸三四與一二同如斯行之至四四後令兒童呼唱再演一遍畢時手仍在前方 
　　第五節二二兩臂由前方舉至上方同時吸氣三四兩臂自上方復至前方同時呼氣如斯行之至四四兩臂還原 
國民科一二年操法 
預備兩手义腰呼唱（四四） 
　　第一節一兩踵起二踵還原三四與一二同如斯至四四後令兒童呼唱復演一遍畢時手仍在腰 
　　第二節一頭前屈二頭復正三頭後屈四頭復正如斯行之至四四畢時手仍不動 
　　第三節一頭左轉二頭復正三頭右轉四頭復正如斯行之至四四畢時仍不動 
　　第四節一兩臂自腰際移屈於肩前側方二兩臂向下伸三四與一二同如斯行之至四四令兒童呼唱復演一遍 
　　第五節一二兩臂向前舉同時吸氣三四兩臂還原同時呼氣行至四四止 
雜評二 
[裁釐加稅之部批（步陶）]  
　　裁釐加稅之併爲一談夫人而習聞之矣今財部之批商會聯合會亦有裁釐加稅一事之語然則釐與稅必有互爲影響之關係加與裁必有相爲消長之因果殆無疑義然而財部之所以自解釋其籌議之方策者則又顯分裁釐加稅爲兩事焉此其故果何謂也耶夫釐金之創始本爲前清用兵國内暫時借以籌餉之苛政在理早無存在之理由徒以吾民懾於淫威不敢向專制之帝王提出抗議而官府亦遂視爲固常不思自踐前言其後外人有感於内地釐卡之類苛曾稍稍有持裁釐加稅之議者蓋謂挹此注彼藉免一項苛政也然卒以不便於官僚而寢議蹉跎至今商困依然最近以歐戰關係關稅乃有行將修改之機會則是裁釐之相因而至於勢己無再事躊躇之餘地矣然而財部則曰加稅之所入猶不足以爲裁釐之抵補也裁釐之後仍必有他稅之繼起而改徵也夫吾民之所求者其意非欲以稍減繁苛以抒商困乎若裁於此而徵於彼去其名而攫其實是僅可謂之改釐加稅己耳其又奚當於吾民懃懃呼籲之懷也耶嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[醉蟹與病蟋蟀書] [  罪我]  
　　書達蟋蟀將軍麾下君是愁人久覊病院僕爲罪犯沈浸水瓶不相見也久矣憶昔清夜露零凉飈夕起王孫歸去將軍興豪開戰壘於玉砌階前决勝負於金籠罩裏一鼓方作三軍宛張奮厲而前若蒼頭之特起聳身而伺若猛將之潛藏噤而不鳴作疾走銜枚之勢伏而不動有固軍深壘之防旗隨疾轉之風妙能應變響共淒清之露似訴雄圖鳴豈聲離戰士歡呼之會爭原氣壯英雄快意之秋回首當年良足自慰矣乃一病纒綿半閒未得風前啾唧嘆多病而多愁籬落荒蕪自秋來而秋去撫今思昔能無感慨係之乎僕本無腸向稱冷血去秋集會相率連盟獨自往來儘許横行無阻一經蹉跌那堪掃興而回縱教荷蘭水中尚能自在其奈江湖隊裏難再縱横網罟險罹幾入漁人之手巢穴己失難安介士之身末路窮途相憐同病尚望念同盟之誼更時頒向壁之言不勝盼甚卽候吟安醉蟹謹上（五） 
家庭常識 
[粉筆] [  慕石]  
　　外國紙上書字甚不易乾人每以吸墨紙吸之時或因而榻糊最好以粉筆一枝滾之則字易乾而無糢糊之慮（姚菽園）牛肉粥取精牛肉切之成醬用清鹽及酒薑等物拌好於白米粥澆熟至極滾之時將拌好之牛肉放入攪之使均卽起去味鮮美異常且此法乃連肉連湯一同食下者故較諸牛汗等補品有過之而無不及（） 
[擦磁盆] [  蓉軒]  
　　前刋一法以竹絨擦磁盆仍覺不甚簡便緣竹絨未必家家有之也可以爐灰沾粗紙上無不應手而凈 
　　煑雞鴨肉類凡煑雞鴨牛肉猪蹄等類最不易爛若以滾水下鍋用炭結煨之即易酥爛 
[補洋磁面盆] [  蓉軒]  
　　洋磁盆之底最易爛穿即成廢物誠爲可惜兹得最簡便之法可以松脂（卽松香）一小塊置於盆孔之上盆外以紙煤火燒之使松脂熔化塡塞其孔即可承水不漏惟補松香時盆質不可稍有濕氣須預將盆烘熱免與松脂不能粘合故宜注意 
[醇酒速清] [  勃]  
　　醇酒以陳宿自清者爲佳然有時欲其速清可向藥材店購夏枯草（酒五十斤約用夏枯草三十文）煎湯俟冷和入以捧攪之成渦加蓋崢置少頃即碧澄可鑑 
工業須知 
[製磁鐵法] [  蓉軒] 　　 
以五分徑圓鐵條尺許曲成Ｕ形使兩端平直相離寸許以絹裹之電線繞於鐵條之兩端須以一根電線繞成並須注意兩端一順裊轉不可紊亂鐵條中端灣處可越線二三寸裊之另用乾電一瓶接電線之兩端於電瓶之隂陽極電氣通過線内則鐵條之兩端卽發生吸力以鋼件使其吸住挖下則此被吸過之鋼件己成爲磁鐵復可轉吸他種鐵器矣惟製鐵條與鋼件時宜注意者（二一）鐵條須燒紅待其自冷使成軟性（二）鋼件須燒紅焠水使成硬性又電線接電瓶時須臨用臨接用畢即宜分開否則電力銷耗矣（按絹裹電線並乾電池儀器館五金店均有出售） 
[製皮蛋法] [  亦飛] 　　 
前閱貴報所登耐冬君之皮蛋製法余未敢深信兹就經驗所得之法公諸同好其法每鴨蛋百枚（或鷄蛋百二十枚）可以生石灰二斤半用沸水化成細末與樹木灰（或豆箕灰）一斤半鹼五兩食鹽四兩沸水（如欲於蛋白或蛋黄上顯花紋者則於煑水時以帶葉之松竹梅枝加之迨水旣沸卽去之可也）一斤六兩攪匀搗爛然後以之包圍蛋面而置於瓦器中用泥密封其口置之乾燥之地約半閱月即可取食矣（照此法製成之蛋味肥嫩可口鮮美異常）雖幾閱寒署而其蛋黄長溏且濃較市上所售之溏心皮蛋爲尤佳謂余不信請一試之（栩按另有葆　君投稿謂蛋　青者良白者無用每百枚須石灰樹柴灰各四升忌稻草灰减與鹽各十兩經八十日可食云） 
附白製皮蛋法前己載過二則（見隂曆八月二十七九月溯本報）與此大同小異昨接農商部實業淺說編纂處來函代囑徵求製法爰擇不同之稿再爲披露明日尤一稿擬乞實驗家證明究以何法爲善試驗得有良果當由農商部奉贈實業淺說一年特此附聞 
消閒集 
[秋蝶詩摘句] [  栩園居士]  
　　其他可誦之句如六安王夢蝶云偷香樂進游佩枕剪彩傷添嫁婦箱戀緑羞同籬菊瘦依紅誤繞岸楓飛魂迷芳草歸三月心負名花又一年樵子云露凝縞袂添新爽天使羅裙幻奮痕弄影也憐蒲柳質浣衣宜入苧蘿村身輕於葉愁添翼心冷如蠶口吐綿紅豆詞人李伯民云褪罷舞衣還對鏡畫成新稿漸盈箱滕王粉本於今老謝逸詩才天下稀嚼臘云腰輕不慣經風力翅薄河堪濕露痕黄葉漢宮蟬鬢薄白雲湘水雁聲稀南圜景物留孤影西陸風光又一年西河情農云影托白雲來故院身隨黄葉到前村灰燼墓田　英魄雨淋碑本落滕王一天涼露睡方醒滿院殘陽曝亦稀生涯蟬蛣愁如織意緒楊花軟似棉倪劍吼云老大拈鬚猶奮舞飄零振翼尚雄飛貪尋豔夢消長夜恨爲風流誤少年江都丁愛廬云和絮爭高春杳渺折花驚夢意纒綿又韓云客燕己隨征戌去游人可比暮春稀香銷粉黛曾留夢身化蒙莊不計年餐餘畦菊應呼婢紉取畇蘭尚有王悔從粉黨叢中老倫傍鴛鴦宿處飛庸庵云轉眼繁華如隔世驚心風雨變荒村輕狂情性秋風減艷逸文章晚世稀菊愛淡交羞學媚桂飄明月偶同飛以上諸作或賦或比各盡其能至深欽佩謹各贈文苍導游錄一册藉結墨緣并求繩正乞示住址即當寄奉 
長篇小說 
[社會小說貪嗔小史] [  常覺小蝶天虚我生合譯]  
第二十四章（一） 
　　白倫夫人時方立於應接室中襟前縣花球一簇其大乃如蒲葵旣見客則循例點首曰謝君枉駕任向何人皆作此語似學校小生强記之書蓋其心中亦以此語爲可厭也彼固不識依洛克見亦忘之而白倫則方東西酬酢每行一步賓客必繞之三匝一視白倫顏色而爲笑言若以白倫爲模範者然依洛克竊念白倫來此不知奚爲今日之晏果又何意正念時忽覺足下有物牽掣視之則誤踐一女客之裙邊矣亟讓避則又一愕蓋黛珊也黛珊初尚展笑及見依洛克則詫曰依洛克耶曰然姑娘恕之我乃誤踐君衣矣黛珊展笑曰無傷吾正念君今相值殊幸惟汝果何自來試以語我又顰蹙曰煩囂哉此室中乃類劇場彼端有退休之居吾儕且往小坐言次遂挽其臂行過人叢無數始入精室此中佈置絶精茵罽之屬悉以文錦黛珊卽自就一軟榻坐而留春半以招依洛克曰汝坐汝以一人來乎依洛克曰否吾與友人偕來黛珊微笑以望門外曰卽彼肥碩之老人乎曰是爲魏特賁吾父執也黛珊復問現居何所依洛克亦一一告之黛珊喜曰然則甚佳但明日君必過我吾家在裘鳴街君黨誌之吾父必歡迎汝依洛克吾父至矣言時以手向外微招則見一四十許男子髮澤作光伸其瘦臂於燕尾之後蹒跚而至黛珊曰父此卽吾友依洛克也其父狄雷聞語卽伸手以近依洛克曰洛克先生久不晤矣吾女昨夜尚道及君黛珊不俟言畢即曰父吾方邀依洛克先生明日下午必至吾家其言依字故重其聲狄雷乃覺適纔之誤亟曰依洛克先生明日必來今且暫别蓋董事會事務殊忙也言時即自去尚於人叢之中見其摇晃之影頭前頸直而衣角後翹厥狀乃大類雄鵝（未完） 
　　孤舟君鑒乞示住址以便通信編輯部啓 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[活字板原始（見壬申年四月二十一日本報）] 　　 
　　活字板之法始於宋慶歷中布衣畢昇爲活板以膠泥燒成陸深金臺紀聞云毗陵人初用鉛字視板印尤巧斯皆活板之權輿清康熙年痱編纂古今圖書集成刻銅字爲活板排印甚速事簡工倍乾隆時又以木字代之錫名聚珍板亦極工緻蓋活板之來久矣　洲之有水板於明初時始刻木板以印紙牌爲法王迦羅思第六玩物永樂二十一年又以木板鐫刻圖畫其初印者現藏置英京倫敦書院嗣後作者精益求精蒸蒸日上刻印歷代事跡全國旁綴以字刻字肇端於此後分每字母爲活板不必逐板鐫刻而數十百種之書悉可取給始造此者爲谷敦保生於明永樂元年世居每納士正統四年設局於斯達斯巴初印拉丁字新舊約印於羊革至今猶存貯普魯士書庫谷以是得不朽名澆製之法始於饒弗亦谷後起之雋也由斯以言中國活字之行始於宋西　活字之行始於明相去幾二百年顧中國刻板盛行而活字一法行者絶少何也西人設印書局於中土無不用活字者其以西法變通於華字則始於嘉慶時英人馬施蔓至印度學華言譯印新舊約書始造華字鉛胚此又印刻華字之濫觴也繼之者爲台　爾至檳榔島悉心於華字造隂陽模澆製成字今行之於中國者卽此是也說者謂活字之法中國先於西國而至今日反向西國購置不亦奇歟 
筆記 
[古今圖書集成]  
（見甲戍年九月十三日本報） 
　　英京日報名阿尼的恩者傳說中國京師現有一珍貴書籍出售爲世間所罕有者計其本數共六千一百零九册牙籖玉軸誠内府之珍函也其書名爲古今圖書集成内分三十二種凡華人經史子集各學盡在於斯曾於康熙年間以銅模聚珍版排印甫經印齊全部而銅字便爲監守人逐漸分竊遂致零落不全嗣即發交錢法堂鼓　爲錢幣此誠大可惜也現聞此書欲售銀一萬二千兩而尚無顧而間者 
[成祿元旦殺廚役]  
　　甘肅烏魯木齊提督成祿自到甘以來未有寸功而惡跡纍纍悉數難罄先由左宗棠以成祿誣民爲逆圍剿良民村莊寃殺二百餘人反報勝仗等情參劾請旨勅下六部九卿會議其罪後又經河南道監察御史吳可讀參其十大罪其一云成祿到甘初隸雷正綰軍時逢元旦令節雷正綰赴該員帳中賀年見門外挷缚一人駭間之則係廚役以煑麫不熟故雷正綰卽令人解放進帳禮畢力戒以不可謬妄而去成祿大怒直將廚役斬之宰夫胹熊繙以秋毫細過而受戮尚方斬馬劍於春首吉日而行刑雖行軍不忌往亡誓師不拘月吉而事非軍機之重情涉口腹之私元夜迢迢未見崑崙能奪威風凛凛惟嚴刀七是供蔑視統帥草菅人命可謂己極云云 
四十年後之新世界 
[飛行事業之模範今後之飛行商業]  
　　日者美國飛行家史密斯君奏技於海上楊樹浦觀者如堵莫不驚心動魄嘖嘖稱奇古有列子御風而行徒神仙之談耳不意今竟有之方史君之驚機而凌虚直上也雖　隼之疾無以過之旣 
 
 

Page 18

 
 
   
 
