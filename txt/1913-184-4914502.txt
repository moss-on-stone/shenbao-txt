# 1913 - 184 - 4914502

 

Page 1

 
 
外論 
[飛行術與軍事上之關係（續）（游歐客）]  
　　法軍去年大操即用飛艇偵探凡於敵军隱蔽均能瞭如指掌彼能在上歷數敵軍礮數及人數不爽毫髮敵軍毫無覺察勢亦無可如何倘有戰事兩軍相遇甲軍炮隊埋伏砲軍以飛艇出探立刻用照相機將甲軍埋伏地勢攝送乙軍則乙軍轉其炮位以擊甲軍不難滅此朝食其尤奇者飛行術漸有經騐日趨穩便試舉法國陸軍上之預算計之千九百九年法軍有舵汽球三隻於千九百七年及八年間已耗去八百萬有奇千九百九年法軍乃試造飛艇約用二十四萬佛郎千九百十年法下院通過二千萬佛郎專爲擴充有舵汽球計分四年年費五百萬也千九百十年之末下院又通過飛艇用費二百萬已較上年加至四倍千九百十一年法下院再通過飛艇用費五百十四萬是年大操飛艇大顯功效法之飛行家俱樂部及國家飛行協會聲言非請政府増加飛行用費一千萬不可千九百十二年法下院擬更加飛行用費陸軍大將卜和勒請撥費二千萬其他一預算案乃增至三千萬蓋將購造飛艇五百具專爲陸軍及其他練習之用前年大操法已有有舵汽球六具摩落卜拿（卽一座位之飛艇）四十具備卜拿（即兩座位之飛艇）五十五具去年大操已增摩至洛卜拿百二十具備卜拿八十具矣計至明年冬季法當有飛行器一千餘具加以飛行危險日有所減法軍士官曹弁爭欲練習有以飛艇與汽車之險夷相爲比較兩者幾於相等則練習飛艇者將視與坐汽車無異法參謀部因各營請習飛艇者人數太多現已力加選擇其視前之須用獎勸者相去殆霄壤矣近人設法於飛艇上管用無線電機探報更爲靈便其於海軍上之功用亦與陸軍相等能在海面發見潛水雷艇當法國海軍大操時已大顯其效能也 
專件 
[圍塲發展案蒙藏局勸業科科員任嶧調查（四）]  
　　（二）預防獸疫草地多倫諸處牛瘟年年盛行殆不能免獸醫未嘗不多然沿襲舊法毫無新智故醫自醫而瘟自瘟十死六七瘟疫永無滅絕之時且往往有全羣疫斃因而破産者牧畜之家莫不患之羊亦常患癩病小則脫毛大則倒斃查癩因一種微生物而發傳染最速羊旣生癩則其毛不可用購毛者擇剔極嚴蓋毛旣遭癩悉成　國其質易壞不能製毡昵毛布等物商家多屏去不購且嘗故勒其價無論牛瘟等癩必有一定發生之故或甲 
 
 

Page 2

 
 
食草不潔或由氣候不調一匹發生傳染全羣外國獸醫家皆有預防撲滅之法將來牛羊馬羣大盛之時宜專聘一獸醫以經理其事所費有限藉此可以消禍於無形而公司亦可免折閱之憂也 
　　（三）皮毛骨之利山羊綿羊每年均春秋剪毛兩次分爲二種有絨毛有長毛絨毛每頭約得三四兩長毛每頭約得二斤多倫行市絨毛每百斤二十三兩上下長毛每百斤十七兩上下天津各洋行每年三月必派人出口廣爲收買今以羊萬頭計之每年應得長毛四萬斤獲售價六千八百兩又應得絨毛三千三百三十三斤獲售價七百七十餘兩查羊毛出口第日本一國每年已消至一百四十一萬七千一百一十斤價值三十二萬四千二百零二圓（日幣）其他歐美各國尙不在内惟我國農家商人不識洗滌之法剪下卽售故毛中所雜泥土脂肪殆佔重量三分之一各工廠尙須經種種手續始能合用是以其價較之澳洲毛低至七倍之多尙不及印度産品此亦急宜改良之事也此外牛角牛骨皆可製器皿牛角牛骨牛骨髓復可作肥料至其需用之廣如海陸軍中所需之皮帶皮盒皮靴機器廠之皮帶工業之皮箱等項皆大宗需用此後政府極力整頓畜業工廠繁興皮價必大漲無疑也有心人其可忽諸（未完） 
時評 
[人心恐慌與財政恐慌（無名）]  
　　數年以來中國惟有二種景象非人心恐慌即財政恐慌財政恐慌之後必有一番人心恐慌人心恐慌之後又必有一番財政恐慌如此相間迄無已時今日蓋又在人心恐慌後入於財政恐慌之時代也 
　　人心恐慌必有所以止其恐慌者止其恐慌必用種種之手叚用種種之手叚則費財必多此財政之恐慌因人心恐慌而來也財政恐慌則各項軍費政費不能支付則生一亂源各項費用不能支付則又必借外債借外債必又起交涉而又生一亂源此人心恐慌復因財政恐慌而來也 
　　粤督陳烱明之要求二千萬工商部之借債不成政府之一千萬鎊整頓幣債復活財政恐慌之機源已暴露矣嗚呼 
[專電]  
　　北京電汪精衛函袁略謂風潮起於宋案故先至滬行裝甫卸一般人民恐怖愁慘之狀目不忍覩此案宜專取决法律何乃爰書未定黨人乃推波助瀾釀成惡感然諸人因目擊宋死慘狀哀痛迫切轉爲憤慨迨証據宣布知源於政治關係波及政府中人危切之處尙有可諒公閎識大度素不以語言文字罪人知不芥蒂特以謠言蠭起社會恐怖故以耿耿耳某近與孫黃晤談知較諸傳聞相去甚遠若復决去壅蔽相見以誠則紛糾之輿論蠭起之謠言將崇朝消釋爲掃除龐雜綏靖危疑計或亦公所不疑爲愚且妄者某近尙留滬採訪各方面意見未審能否得接淸塵袁閱之極悅以爲精衛誠解事者 
　　北京電昨訪袁府要人渠謂袁意現並不管外間閒是閒非及黨派離合等等只專做分内應做之事近南客有勸以政治淸明物望自歸者袁深謂然近尙極樂觀前日因小病新愈謂身體漸疲懶特馳馬一巡此人語及南方事謂彼等現已烟消火滅胡已允赴藏中袁意擬從整頓廣東入手爲各省模範 
　　北京電法部干涉大理院解釋法律權院令取消各審判廳亦不認許總長怒謂係院員汪犧芝姚震作梗請出之於新省袁以未問本人意思遷調法官不合法拒之許益怒在署開會議謂將以責任爭之 
　　北京電工商部確借大來公司欵百萬鎊該公司謂非得財政部許可不借乃將約稿送國務院段大駭告財政次長謂事前均不得知而該部部員乃徧送稿各報云無其事係黨派揑造將攻劉代之而其他當局言之鑿鑿蓋該部現欲揉消此事劉實爲人所愚者 
　　廣州電胡漢民解任撥還革命費百四十萬幕僚學費十萬議員商會軍官均反對胡本定哿日（二十）交替惟陳炯明不負責任軍官送印陳不接受胡漢民卽赴香港商民驚駭電京催陳昭常來粤惟陳炯明仍未接任已電京請示 
　　南昌電歐陽武二十一日移駐都督府内四福堂啟用都督印信並赴議會接洽賀國昌辭職離贛經黎副總統挽留在鄂由黎派員護送來贛就職 
　　杭州電砲隊排長張雲翔交通暗殺團懼罪潛逃朱都督已密飭拿辦 
　　南京電内務部來電各省禁烟成效頗著亟應調查詳情分别核辦未禁絕省分即嚴厲進行務期早絕根株 
　　南京電都督府庶務處長吳炎昨經程督委充副官長一職 
　　南京電敎育司通飭各學校謂省議會與法政大學校學生衝突已在檢察廳起訴各校學生不得干涉聽候法庭公斷 
[特約路透電]  
　　廣州電陳炯明今日要求三欵須照允後始肯就都督任（一）中央政府解洋二千萬元至粤贖回本省紙幣（二）中央政府不得在粤設護軍使民政長彼以都督而兼民政長之任（三）就任後至少須十個月後始能調動 
　　廣州電陳炯明之要求三欵已電告中央政府尙未得覆故陳猶不允履任 
　　廣州電卸任都督胡漢民以公欵付退職武員及秘書員作留學費每人自五千至一萬不等公民大譁胡復令財政司長付還革命運動費約洋二百萬元該司長已酌付若干謂此事當請中央政府核奪彼不能負責 
　　廣州電胡漢民於今日下午一時離粤未悉將赴何地大約先至香港繼赴澳門與孫中山會晤孫因其女患病近已由滬赴澳 
　　廣州電省議會議開臨時會議討論本省時局各黨機關報對於時局均默然無所建議衆頗詫異 
　　東京電外間盛傳駐華公使伊集院君辭職之說將於一月内見諸事實山柴君（譯音）有繼任之說聞加藤男爵回國後力主更動中日實業公司開董事會時宣布日本股份業已募足惟中國之股分尙未開募 
　　北京電有德人若干近游内蒙牧塲其護送者爲土匪所攻刦去現洋五百元及值洋五百元之商品聞土匪皆屬蒙人德人皆先行故無所知 
　　奉天電路透電社得悉據當道調查英國軍官近在本溪湖附近遇險一案謂領導諸員游歷者如先期通告地方官則必不致遭此意外蓋因該處近年來時有匪徒出没地方官得信必以英員游歷抵此息消傅告當地人民也是日適有村婦在郊掘取野菜因見遠處有騎馬之人數名指天畫地且不能辨其爲誰疑係盜匪大呼捉盜村人卽向開鎗以示村中有備地方官因該村長不先探問來者爲誰遽行開鎗故已嚴加懲辦並令賠償擊傷之牲口且已向受驚各軍官恭誠道歉 
　　東京電日人注意開列福利亞問題似未减輕盖因反對黨施行詭謀欲圖破壞内閣之故昨晚神田開會有不負責任之人登臺演說要求卽以嚴厲辦法對付此事 
　　東京電昨晨美國大使署牆上貼有卑鄙可笑之文詆毀美國之無人道並恫嚇將行報復舉動外交省已向美使道歉 
　　東京電阿格桂爾特之子由小呂宋抵此擬赴美國運動婓列濱羣島獨立 
　　武昌電當道出示宣布凡有鴉片瘾者須於六月底戒斷土店均於是日閉門所存鴉片悉須銷燬當道近來禁止種吸異常認眞 
　　北京電天津美領事署之皮煜浦君調任烟台副領事皮克福君調任牛莊副領事曼基南及達維斯二君已調至上海美領事署聞上海美領事署之海特萊君業已辭職 
　　北京電上海德華銀行副恊理裴番拂君已於今晨抵京中政府已承認舉爲國債局代理稽核員以繼龍伯君之任 
　　宜昌電昨夜某錢莊被盜刧去銅幣值二百元今日已拘獲數人 
　　奉天電第二混成旅共七千人已登之車預備赴汴半已出發 
[譯電]  
　　北京電國庫顯復空虚故政府與五國銀行團重訂借欵之談判漸成事實聞新借欵數額英金一千萬磅專供整頓行政改革幣制之用以二十四年爲償還期限六釐起息以地稅爲抵押品 
　　北京電外交部曾拒絕展長遼東半島租借期十五年日本現復申請展長較短之期限外交總長陸徵祥已將此事請袁總統核奪 
　　北京電國會對於中俄條約之建議案已由俄使駁絕 
　　北京電國會請政府派專使赴美申謝美國承認民國之厚意 
　　北京電據國權報載稱伍廷芳應袁總統之請電邀孫中山黃克强二君赴京二君業已允可 
　　北京電外交總長陸徵祥今日（二十日）在參議院秘密會宣布中國與外國之邦交繼由代理財政總長梁士詒提出民國二前年六個月之豫算案已奉股員十五人審查該案 
　　美京電美國上議院股員會已於稅則議案内加入一欵准總統徵收外國入口貨稅以報復歧視美人舉動之權並可停徵某某數品之入口稅咖啡茶葉絲織品衣料均在其内上議院股員會已將稅則議案内稅關吏有檢查外國製造家簿籍之權一欵删除因歐人反對者頗衆故也 
　　唐其厄電據六月十五日臺土安消息西班牙戍軍與開白爾斯部落大戰西軍退走半英里許損失頗巨繼復集合擊潰敵人殺戮甚衆　　買特里特電西班牙王后已生一男　　匈京電匈加利新任首相鐵士柴伯爵在議院演說謂奥國急願巴爾幹各邦得臻實在之獨立不准他國從而干涉以期脅逼各邦解决目下之爭端云 
　　柏林電德國駐華公使哈克斯沙森君寒熱已退精神極佳 
　　布京電布國答覆塞國要求修改聯盟條約之公文業已宣布布國嚴詞拒絕塞國之要求並力請塞維亞以分畫爭疆問題移請俄皇公决 
　　柏林電布塞兩國牴牾日甚聞馬其頓邊界兩國軍隊已見小戰布國頗怨俄人借給塞國軍需品羅馬利亞决意於布塞開戰時下動員令 
要聞一 
[千鈞一髮之中俄新約]  
　　中俄新約案提出後國民黨議員反對甚力以致遷延時日不能解决而蒙人已陷於水火之中民國亦瀕於危亡之域其危急情形如下 
　　（甲）蒙人之呼籲蒙古王公聯合會又致蒙古議員一書其文曰敬啓者今日敝會開會因急欲解决中俄協約以蘇蒙民積困已致函政府及參衆兩院倘協約爲議院否决則是中華民國棄我蒙族於不顧我蒙族全體宣告各回游牧以圖自存凡蒙古議員自應一律退席以表最後之决心今日午後兩鐘曾奉約兩院蒙古議員駕臨敝會宣布此節届時有未及到會者用特專函奉告並將函稿附陳希注意主張臨頴無任迫切此頌公安蒙古王公聯合會啓 
　　（乙）大總統之手諭大總統昨日特交秘書廳手諭一件係飭交蒙古聯合會者言政府締結中俄新約本爲保全蒙古和平起見故寧使庫倫一隅稍受損失决不欲全蒙人民同遭塗炭此旨應爲各王公所共諒至有兩院之欲否認該案亦係爲保存蒙古主權絕無他意該王公等應靜候該問題之解决無庸强行干預總之此事自有政府及國會負責務圓滿解决該王公等切無誤會云云 
　　（丙）俄人之態度外交部消息中俄之外蒙新約經陸總長與俄使交涉數次尙未解决聞俄使前曾密電該國政府請示此次交涉應執之態度昨日俄使已接到該國政府覆電飭其於所定之範圍内妥爲交涉據所傅其範圍如下（一）中國須承認俄蒙協約並不得减少或縮小該協約俄國所獲得之權利（二）可證明俄國並無占領外蒙古之意（三）俄國可爲解决中蒙衝突之居中人云云 
[日人之蒙古視察談]  
　　日本參謀本部主計官三旭君於月前遊歷蒙古考察一切於本月六號返東京新政黨特開茶話會以歡迎之三旭君歷述視察蒙古情形茲譯述於左 
 
 

Page 3

 
 
　　(一)東蒙之經濟東蒙面積約二萬方里人口四百萬其地除沙漠地帶外多肥沃平壤頗適耕種現民間所牧牲畜有馬一百三十萬匹牛一百五十萬匹羊四百三十萬匹又有榖物一千四百萬石以上羊毛産額一年約三百萬斤駱駝毛六萬斤野獸皮十萬張羊皮二十萬張此外尙有金銀石炭等各種礦物産散各地亦頗不少 
　　（二）蒙口之軍隊蒙古各部落其徵兵方法凡男子至十八歲以上卽須入伍（每戶一人）現在軍隊實有十八萬一千餘人 
　　（三）庫倫之軍隊庫倫活佛所部之軍隊騎兵四聯隊砲兵一聯隊共約一萬餘人現聘俄將滙希洛訓練聞均精悍勇猛不讓可薩克騎兵云 
　　（四）外蒙之俄兵現聞俄國駐蒙軍隊庫倫約三大隊僻他二大隊烏略斯他一大隊夸蒲脫一大隊他爾排騎兵四百伊犁騎兵六百他休格爾騎兵二千五百云 
 [P關于籌備藏約之預聞> 
　　中英兩方面因西藏事將於大吉嶺各派代表商訂條約並准西藏加入協議一事久誌各報茲探聞關於籌備西藏條約二事如下 
　　（一）尹昌衡電請愼重川邊鎭撫使尹昌衡日昨午後密電政府内稱鄕城番匪向稱强悍現已一律肅淸其附近一帶各匪亦均相繼歸順此次達賴喇嘛之請和實係出於不得不然請對於該喇嘛要求各條項愼重承認云 
　　（一）蒙藏局預備討論蒙藏事務局貢總裁以此事關係重大條約内容非預先討論難免貽誤倉猝爰召集合局員司擬定五項要點爲他日開議時之藍本大致如下 
　　（一）西藏之行政機關應受中央政府之支配（二）達賴喇嘛爲西藏敎主凡駐藏華人皆推戴之（三）西藏人民有西藏之立法權惟民刑事之裁判官仍由中央政府任命（四）西藏爲自謀保護起見可自練藏兵二鎭此外駐藏華兵亦須有二鎭（五）西藏人民經文官考試及軍官考試考取者皆有爲官吏之權 
[改組内閣之推測]  
　　自宋案借欵發生後政界之波瀾忽起甲非乙是輿論囂然幾釀成南北分裂景象乃曾幾何時因此兩事發生之衝突雖不能即時消滅然已漸有歸束而目前發生之問題則改組内閣是也於此臨時期内改組内閣雖不免一時受政局變更之影響然五非宋案借欵動搖人心者可比蓋前者實欲破壞民國後者專在維持現狀此其根本不同之處今就各方面之所聞以供世人之研究亦閱報者所希望者也 
　　（一）改組内閣之必要現内閣之暮氣固已人人皆知然亦有一都分反對改組者謂當此過渡時代正式總統不久卽可選出有正式總統即有正式政府此黎副總統之說其立論最爲正當然此時之内閣如總理内務財政敎育皆以他人代理各國無此現象今欲選舉總統而憲法尙未議定正式政府何時成立要難豫知行政機關長此頽唐不振則行政事務勢必日就因循此改組内閣實應時勢之必要而發生也 
　　（二）改組問題之發生内閣旣必須改組然此問題之發生旣遠在一月之前當時大總統頗示不贊成之意後又稍爲活動謂須俟非國民黨有三分之二方能改組進步黨與國民黨彼時亦協商數次亦以種種問題未能同意至現時則形勢又爲一變在大總統及進步國民二黨皆知改組之必不能免矣 
　　（三）總統之意見大總統與進國二黨旣認改組必要則究以何人當改組之任在國民黨一面自知人才缺乏而進黨亦並無願出而當此重任者是以大總統有徐世昌内閣之意曾在總統府開會一次謂徐内閣有五利（一）有政治經騐必爲國民信任（二）與日俄德美等國感情素好可得外交之信用（三）黎副總統及蘇督旣來電表示同意必得南北之歡迎（四）深知滿蒙之事必能多所贊助（五）爲首先贊助共和之人勸淸帝退位多由力在座者均無異議無奈徐氏不久故有熊内閣張内閣之說最近有令李經羲担任然亦恐未能得其同意也 
　　（四）進步黨之意見進步黨如欲出而組織内閣此時固一極好機會聞頗有人勸梁任公當此任者大總統亦極許可此說傳至南方孫黃諸人皆表同意然任公不願就此亦是意中之事又有擬提出蔡鍔者蔡都督坐鎭南方威望赫然實進步黨中佼佼者然果能慨然擔任亦恐未能故進步黨此時實并無自爲之意若袁總統果有意求人才内閣此黨無有不贊成者也　　（五）國民黨之意見國民黨於日前之形勢實處處失敗回憶去年此時不禁令人生慨今對於改組問題明知不足與爭競故一變其從前之政黨内閣而爲混合内閣甘就附庸之列欲在閣員中占取一二位置其中有閣員之希望者如谷鍾秀吳景濂景耀月等皆有希望然非與他黨協力不能如願 
[内外兩總長之稱病談]  
　　近來國事艱難政潮劇烈國務院諸公類皆有潔身引退之志日前内務趙總長以假期又滿病仍未痊呈請免官而外交陸總長亦以辦理交涉事件往往稍有端倪正在問不容髮之際或格於議會否決或政黨極力反對以致坐失機宜現已具呈大總統稱疾請假具奉大總統優詞慰留茲將原文錄左 
　　趙秉鈞原呈竊秉鈞前因患病呈請免官未邀鑒允蹉跎久病屢展假期有曠職司莫名媿疚初擬調治就愈勉任艱難乃近日細察病情迄未瘥減目昏頭眩不能起立自揣衰弱至此斷難再任繁劇伏念國會肇啓庶政正繁忝綜中樞職任綦重即以内務行政而論維持秩序保衛治安在在均關緊要在代理各員雖未存五日京兆之念要必責成之專屬庶幾治具之克張况邊事方殷時艱益迫國務重任尤貴得人秉鈞政府備員於茲經歲春冰虎尾隕越時虞卽使竭輇其庸猶懼鮮所裨補乃值衰病侵尋心餘力絀更何敢因循貽誤上負厚期再四思維惟有籲懇俯察下情准免國務總理内務總長本官遴員繼任裨得安心調攝庶可早就痊平將來閒散小差尙可勉圖効用無任迫切待命之至謹呈總統批據呈已悉該總理病體未痊應再給假半月安心調治所請免官之處仍毋庸議 
　　陸徵祥原呈竊徵祥素體虧弱近以感受暑熱頭頸手足徧發紅點時復形寒畏風延醫診治據稱須靜養數日方能痊愈用敢具呈籲請仰懇鑒察下忱准假十日俾資調治一俟病體小愈卽當銷假趨公以副大總統勵精圖治之至意謹呈總統批據呈已悉現在外交重要正資倚任一俟病愈應即視事毋庸拘定假期云 
[各部院之權利思潮]  
　　農林部爭賽會工商部日來因籌備民國四年巴拿馬賽會事議設局派員籌備預算各員之薪俸以及一切費用共需三百萬現派員五十餘人以局長兼監督局長月支薪六百監督八百其他科長科員月費三四百元不等而農林部近以工商部辦理此事並未預先通知刻聞亦派員二十人自行設局籌備其用欵預計亦以工商部爲衡以期部與部平等云 
　　工商部爭礦權聞工商部日昨行文財政外交交通各部略謂礦權爲本部應負之責任此後無論財政問題交涉問題鐵路問題凡有關係礦權者均須咨商本部同意其非本部許可不得有效近日各省商會遇有一事卽紛紛以職任維持相督責故不能不劃淸權限以免放棄云 
　　内農兩部之會議水利内務部言次長以各省之治水工程與内務及農林兩部均有關係非預爲劃淸權限則將來必生種種障礙前特會同農林部籌議此事已擬定劃分辦法不日卽通飭各省遵照辦理其條欵如下（一）凡關係川運航路及一切保安衛生所發生之治水工程若江湖隄防等其工程經費槩歸内務司主管（二）凡關係農林水利所發生之治水工程若排洩灌漑及水隄圍基之培護等槩歸實業司主管（三）若與内務實業兩項皆有關係之治水工程則視其主要事務屬於某司者卽歸某司主任 
[雜評一（無名）]  
　　汪君之言汪精衛之言曰推誠相示夫國中之人而能推誠相示固無事不可以理無亂不可以已特以今日之中國人最少者此耳宋案將發之前三日我已痛言之苟早以誠相見何至有若大之風波哉 
　　袁總統之言袁世凱之言曰今後祇盡力於分内之事不管閒是閒非今日中國之紛紛擾擾者皆因管閒是閒非不盡力於分内事耳第有一言所謂分内分外者其界限甚難到其恰好不可不加之意耳 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[李烈鈞離任之贛江潮]  
　　另舉都督之雄心贛省議會因接軍政司知單謂李督准定十五號起節本省秩序急應維持當由議長任壽祺通告以事關特别雖星期亦未便停會遂於十五號午前八時開特别大會首由任議長報告開會並謂有人提議由本會發起軍警政各界維持會諸君以爲何如應請討論尹士珍發言謂維持地方爲時事之必要應速組斯會以保治安張家澍謂議會爲言論機關無維持之能力鄙意似應速電請歐陽護軍使移省鎭懾李儒修謂本會屢次函電中央皆未得復中央旣不以本省爲然本會又無與護軍使接洽之必要李督旣已解職本會可别舉一人繼任庶地方不致陷無政府地位尹士珍又謂維持會固應速組惟須分出條件李督未起節以前如何辦法旣起節以後如何處置謝世崇謂中央旣有命令以歐陽師長爲護軍使本會自應服從本席主張亦欲速電護軍使來省似較穩便若謂由本會發起各界聯合會一節吾恐將來必無效力蓋所謂聯合者係公共之謂也究應以何人爲主若無統屬必致紊亂又何貴有此維持虚名耶李儒修又謂李督旣去印信具在本會當然另舉都督以資鎭懾張家澍駁之曰本會苟有力量另舉都督固亦全省之福但恐有言論無事實不第徒貽譏笑猶恐欲治反亂鄭惟賢謂須俟李督去後再關各界維持會黃用中謂本會旣屬言論機關應從言論上着意鄙意應由本會通請軍警各機關長官蒞會開談話會請其分担責任維持現狀一面電致黎副總統凡本省一切軍民政事均責成黎副總統負完全責任蓋黎公雖云辭職中央尙未另簡有人捨黎公之外吾民更何所依耶衆贊成其說由議長付表决定十六號早間用本會名義召集軍警政各界至本會開談話會全場起立遂行通過 
　　八萬元之贐敬財政司長魏斯炅致函省會謂李督鶴俸千鍾已成羞阮之態餱糧萬里恐有在陳之憂竊念諸公代表民意與其空誌去思於後日曷若實行崇報於當前可否提議由省庫撥付數萬金以爲李公贐任議長遂將原函在會場宣誦畢遂有人提出請贈五萬金者又有人謂五萬太少應送八萬金者兩派爭執頗力於是有折中派出而調停請改爲六萬金者然卒以八萬元付表决案遂通過由議會備文咨復財政司照數贈送該司當卽買好申票交民國銀行如數滙滬一面函告李烈鈞李知却之不恭遂飭秘書廳具函答謝 
　　歐陽武之就職贛省會十五日接黎副總統來電云此次貴省政局變遷實出意外兼署之命元洪業於蒸日通電力辭但屬比鄰素承友愛仍當視力所能竭誠協助以保公共安寗李都督卽日急於交卸亮節高風令人佩仰昨奉大總統電令遵經電請歐陽護軍使迅赴南昌接收都督移交印信文卷等件所有都督任内應辦事務由護軍使暫代施行旋接程魏盧曾四司長周總監等電稱賀民政長辭職離贛併經電迅速蒞任免誤大局各等因分别譯發在案現值新舊過渡統治不可一日無人稍涉遲疑易生變故諸公代表民意首在保護公安務乞敦促民政長護軍使刻日蒞任分曹治事免致人心皇皇無主同日贛垣各司長接歐陽護軍使電謂奉黎副總統寒電前奉大總統令以元洪兼領贛督業經電辭在案並電大總統以贛省屬在腹地無設都督之必要所有都督應辦事宜請該護軍使暫代施行以免延悞等因奉此責任愈重措置尤難現擬十八號來省接收印信文卷尙望諸力劻公助爲感云云 
[湖南獨立聲中之各界態度]  
　　湖南前此預備獨立之說風靡一時徒以兵少糧缺一般暴徒又爲軍商各界所反對獨立之事遂成曇花恊影昨有一般暴徒自滬上歸來又運動參衆兩院之湖南議員如李奇陳嘉惠盛時吳景鴻等潛行回省復倡獨立迫財政司長楊德鄰急借外債昨由楊德鄰及礦務局局長黃忠績與日本旭公司借得外債一千萬元借欵方成獨立獨立之說又乘機而起運動軍警也添招軍隊至四師之多也軟禁都督也聯絡各省也外間雖不能悉其底藴政界之所傳說大底異口同聲莫不驚駭萬狀茲將各界對於此事之態度列誌如左 
　　（一）政界之態度湘省政界完全爲國民黨黨人所佔上自長官下至輿台走卒無一非該黨黨員以故聲勢極張稍稱穩健者常爲一般暴徒所挾制如前此之指駡都督叢毆財政司長楊德鄰種種舉動當道者莫不引爲鑑戒故政界一方面祇任各暴徒之操縱而已 
　　（二）商界之態度湖南商界反正以後一年之間其衰敗情形達於極點一切奢侈品之停滯匯水之增加紙幣之不流通種種困難言者伸舌軍隊退伍以後人心始安商務情形漸復原狀一般商人莫不馨香禱祝而幸其恢復之速也宋案借欵風潮發生以來强暴之徒倡言獨立商界中人莫不驚恐失次懼其復有擾亂秩序之事見政界諸人不能維持遂自行開會以不助捐不開市相抵制暴徒以商界不能煽惑則餉項無着一旦獨立未有後援遂掩旗息鼓不敢暴動故前次銷弭獨立之禍商界之力居多此次獨立之說復興商人聞之莫不稱仍當以前對付之辦法對付云 
　　（三）工界之態度湖南工界如一盤散沙雖各行皆有公廟每年聯絡一次而主班客班之分常有衝突同行之間尙難互相維持其對於外行更無論矣反正以後龍璋曾筠諸人遂倡工黨工會諸團體雖屢次開會亦徒有形式上之聯絡後以同盟罷工之說鼓動工人工人乃知聯絡之益幾次罷工如人力車夫轎工菜傭染工諸風潮屢次有言民生主義者有倡社會學說者從中扶助工界之對於龍曾諸人不啻奉爲工界之大王矣故龍曾諸人凡有所言莫不服從之前次倡言獨立二十三團體在敎育會開聯合大會各團體雖屬勉强拉入工界固未有不贊成者惟此等聯合會爲都督所干涉獨立之說尙未敢十分披露亦無何等之效果此次之再倡獨立渠等尙在夢中有人一呼諒必如響斯應也工界如此昏潰誠亦湘省之隱患也 
　　（四）學界之態度湖南學界素以浮囂著名惟對於此次南北風潮極形穩靜其大原因由於學生多未入黨平日見國民黨之恣雎暴虐羣焉疾之前此猶有崇拜偉人之心及黄克强宋敎仁譚人鳳等回湘並無足以感動之處乃一變其崇拜之心爲鄙棄之念故此次風潮羣謂不直國民黨例如高等工業人數最多爲省中各校冠對於國民黨人異常痛惡校中有湖南公報長沙日報二種學生皆舍日報而趨公報且斥日報爲造謠報又廣益學校係國民黨人所辦人多謂爲該黨機關乃日前長沙日報載有該校學生致公民聯合會函中多破壞大局之語不一日該校卽有多數學生登廣告於湖南公報謂致聯合會書係出於少數學生該生等只知求學不理治亂旋切實調查知該書確係該校校長羅良幹（國民黨暴烈分子）所爲觀此可知學界之態度近日風潮復起所持態度當亦仍如前日也 
　　（五）軍界之態度湘省軍界素分兩派一内地學生派一出洋學生派兩派積不相能内地學生派素以擁護政府服從命令爲主義出洋學生派反之現在此派不大佔勢力故軍界對於近日獨立之說除二三附和者外絕對不贊成曾有多人聯名電京稱除捍衛國家保全秩序外他非所知惟湘政府對於軍界極力排除異已有添招守備隊三分之一改爲新軍以成四鎭之說第四區守備隊陶司令駐岳州不附和彼等遂欲排而去之乃電調至第五區現岳州人民迭電政府請收回成命並舉代表十餘人來省面謁都督將來不知能如所請否也 
　　（六）報界之態度湖南報館最著者共四家卽湖南公報長沙日報國民日報天民報長沙日報係政府機關報因爲國民黨人所盤據成爲國民黨機關報國民日報係國民黨正式機關報天民報本無所屬近因趨炎熱亦附於國民黨惟湖南公報係共和黨機關報砥柱中流逈然不羣當宋案借欵二事發生獨公報主持公論長沙日報國民日報見該報異已乃大肆謾駡該報固多靑年血氣之士殊不能忍於是大變其平日和平論調以極端急烈之辭相對付而國民黨人乃大疾之該報上月二十四夜之炸彈說者疑卽係不滿於國民黨所致自炸彈案出該報毫不中餒誓以報館殉公理仍與長沙國民二報力抗至近日湘省一千萬借欵之說起公報知爲倡獨立之預備乃益大聲疾呼長沙國民二報見時機已至聲燄漸張而湖南公報無完膚矣 
[程督痛論江蘇司法機關之現狀]  
　　江蘇都督程德全呈大總統云法律者所以保護人民生命財産而司法獨立所以尊重法權以完全達其保護人民生命財産之自的者也若不問人民生命財産之能否保護而但此設一廳彼組一庭侈然自號於衆曰司法獨立司法獨立斯豈共和民國所應出此者耶德儒哲氏之言曰法律乃人民風俗習憤所搆而成誠以範圍人民之具必準乎人民之風俗習慣乃能適用一切而司法機關必求於人民風俗習憤上有便利而無疾苦方能推行而無阻其在晚淸時代籌備憲政淸單定爲某年某處審檢廳成立若干編製此種淸單者非憑講堂之課義卽據夢寐之幻想其於中國歷史人民情勢殆懵然未之聞焉雖然專制之朝誰與抗者即江蘇亦何甞不照單籌設然而德全終不慊於良知其時有電致淸政府曰以無學識無經驗之法官據不合人民風俗習慣之法律治不受法律之人民等語今日之情形較前淸曾無少異江蘇自光復以後省議會議决本年司法經費至百八十萬之鉅各縣審檢廳成立至百四十處之多問其官吏則法政速成之人才殆已搜索罄盡問其經費則議案有其名而實際無着大都向縣知事挪借以度日徵其成績則人民之不服裁判及呼寃控訴者其踵相迎其趾相接而一般劇匪巨盜翻且欣欣然有喜色而相告曰某處審判廳成立吾儕永無就戮之日矣某處檢察廳成立吾儕永無就逮之日矣再進而徵諸理論則某一案焉擬批者曰該人民如有寃枉候該處審檢廳成立再行控訴又某一案焉擬簽者曰此案若按照法律判斷必生莫大之衝突似此種種情狀尙何法治之可言尙何能保護人民生命財産然而皮相之士方且以爲江蘇司法官廳組織完備以爲大幸而德全默觀盜賊之横行民生之痛苦夙夜徬徨攖心内疚以爲造此孼因遂成虐果對於江蘇爲政治上之罪魁對於良知爲道德上之蟊賊循是不變决非江蘇地方之榮亦非民國前途之福治本之道一在調查人民風俗習慣以編訂法律一在普及敎育以齊一人民之程度一在養成有學識有經騐之法官然皆非目前所能冀及至論目前治標之術則莫若以人才敷用經費足支爲準現在經費枯絀人才缺乏决不足以支配各廳之用則莫若各縣祇設審判廳其檢察廳除繁要處所仍舊設立外其除各縣暫以縣知事兼檢察廳長之任則經費可省泰半人才不致濫求揆之現在情形於搜查證據逮捕罪犯等事轉較便利而審判仍然獨立於法權並無妨礙其高等地方審檢各廳概仍舊制一俟法官人才培養足用地方經費優裕再仍照設法定各機關俾增完備至各地方劇盜巨匪謀亂治安者擬仍歸入軍事範圍由都督交軍法科審辦以靖地方而維現狀應請司法部核准照辦德全明知此種建議决不爲法律家所歡迎亦不爲司法官吏所願聽倘以法學之理論他國之制度相詰責德全亦無辭以對惟德全决非有意破壞法律但審度現狀爲保護人民生命財産起見不得已而爲此補救之說想司法部對於國内情勢及現在狀况必非一無所知斷不肯忍心害理貪嫻習法理之美名而置人民生死國家前途於不問至此間司法官廳已奉部電歸司法部直接管理德全原不便再事過問而德全尙嘵嘵不能自已者誠以察此現象將來司法前途槪可想見居則上訴翻控之牘叢集於目前出則攀輿呼寃之聲洋溢於耳鼓此時欲理會則對於部轄官廳而有所不能欲不理會則身負地方之責而有所不忍且此種惡因皆德全造之若不設法補救實無以自贖用敢爲此出泣之言尙希俯賜鑒允抑更有進者晚淸末季士夫空談法理不顧事實遂以假立憲亡國今則空談法理如故不顧事實如故能得謂之眞共和哉且一般賢達或明知事實如此顧所發言論則如彼是皆誤於好名之一念惟恐人以不諳法理之惡名相加此種情形隨在而有民國前途恐卽斷送於斯非斤斤爲司法一部分慮也 
[劉若曾與省議會之惡感]  
　　直隷内務司長劉若曾自到任以來任用私人罔利營私久爲直省人民所切齒前此省議會曾有電致中央呈請軍民分治並臚列劉之種種劣跡當由中央電覆謂民分治按之直省情形一時尙難辦到俟大局稍定再行提議辦理至於劉司長苟有違法行爲貴會可以據實彈劾云云現聞省議會根據此電業將劉之劣跡八端臚列卽於日内提出彈劾 
　　又聞劉若曾於東陵放墾一事曾以私意假民政長名義指駁省議會所通過之放墾簡章其實劉欲從中把持並未與馮督商議及命令公布而馮督不知東荒局總辦蔣雁行查知此項命令係劉假馮督之名義而爲者特函知省議會聲明此事原委不認馮督有此駁議云 
[甘省人之趙督觀念]  
　　甘省全體人民於趙惟熙去任後致電北京大總統國務院參謀部陸軍部甘肅同鄕會轉參衆兩院甘議員及武昌黎副總統文云艶電瀝陳趙前督舉劾失當遺患無窮各情形計早達覽趙督將去之日使人散布流言謂甘肅不可一日無趙斯言也聞之無不駭笑及徵諸事實其用意之深手段之毒蓋有出人意計之外者吳炳鑫係因縱兵殃民爲前山西巡撫岑春煊奏參發配之罪犯也其在甘統兵漫無紀律狂妄猶昔所部軍隊一變於省垣再變於鞏昌趙督與有瓜葛袒庇而掩飾之於是趙吳私感遂親人民怨讟益甚而趙督拂衆人之好惡便一己之私圖臨去發給吳軍快鎗四百餘杆子彈十餘萬顆密保爲參謀長意在甘人反對必起衝突地方設有不虞便可顯其在甘維持之功亦以實甘省不可一日無趙之言且以達其希冀回任之目的甘人窺破奸謀祗知呼籲中央決不輕舉妄動乃吳炳鑫自趙督去擅發號令調沙泥站駐紥兵隊來省經張護督聞知飛檄阻止人心稍安而吳炳鑫復在其死黨著名哥匪現充都督府副官長田永楨寓内呼羽引類絡繹不絕密謀對待甘人之法蹤迹跪密居民驚惶若非省垣各軍持以鎭靜防範周密爲患何堪設想以吳炳鑫狂肆益以田永楨助桀爲虐設不早令離省恐甘肅大禍即在目前惟有仰懇大總統俯念西陲重要迅賜解决以靖人心而彰公道不勝迫切待命之至甘肅省議會共和實進會民族大同會甘支部共和黨甘支部國民黨甘支部回敎俱進會甘支部曁軍紳學商各界代表同叩 
地方通信 
[蘇州]  
　　兵士又與巡警爲難蘇城于十八號晚七時駐防北寺後面火藥局兵士率領多人至北路第一分駐所尋衅適署員王鼎銘因事請假該兵士强欲入内聲稱尋人門崗王友卿見來勢兇横上前慰勸該兵士不問情由卽將王拖至北寺内空場凶毆並與山門前崗警李雲泉爲難當由巡長孫福田立用電話通知北路署長王重民蒞場彈壓並飛請憲兵隊前來保護旋由該標排長某到場解散押令該兵士回局經王重民署長詳細查訊起衅原由卽據該處崗巡稱有已革巡士陳阿毛與馬夫陸錦榮在北寺乘馬爭論馬價起見互相口角適該標兵士在彼旁觀不平致有此舉現將已革巡士陳阿毛與馬夫陸錦榮一併拘住押解警廳轉移軍政司請爲核辦矣 
[無錫]  
　　蘇都督節麾小駐蘇督程德全於六月十九號由蘇附早車返寗順道駐錫巡閱當由無錫各官長曁各區商團咸在車站歡迎以表誠敬並導游惠山下車後即由淺水兵輪拖帶遊舫逕至惠麓在先烈祠黃公澗等處曠觀勝蹟復與全體商團合攝一影以留紀念當詳詢商團會長華文川君曩時組織情形經費如何籌措並謂一邑商團藉以保衛治安理宜力求進行鎗械一切由公家妥愼儲藏不得疏懈所請畢業文憑須本督蓋印之處准照前請可交縣知事轉呈云云攝影後再由各團護送至站附特别快車赴甯而散 
[鎭江]  
　　軍警幾釀衝突鎭城烟館林立每有軍人涉足其間駐鎭某旅部巡察員趙君日昨因赴城内警察第七分署對於薛署長要求嚴禁薛署長允之詎前日又查獲私售燈吃有楊德才一家當時楊已遠颺祇遺其妻故將其妻帶署收押詎昨晚楊德才門首坐人一年少軍人身穿汗衫下穿藍綢褲者謾駡警察適第七分署陸巡長巡崗經過見其出言詆謗令警察向之質問年少者未辯數語卽手向懷中摸索陸巡長疑取手鎗乃鳴警笛喚崗兜拿迨崗巡集至時少年者已遁去衆見其遁入舊道署内疑是逃入旅部者遂追至旅部門首詢問情由門衛者見其來勢疑起衝突立時正當防衛致起毆闘互受傷痕現由趙旅長將第二署長鄒君貞白邀入旅部晤商一切情形以此事旣屬誤會宜各自懲戒以儆將來云 
[江寗]  
　　游日生在東滋事之懲戒江蘇民政長致駐日代表公函云敎育司案呈據本省駐日經理留學事務委員袁希洛呈稱希洛於五月間按照經理調查規程出外調查駐在國敎育狀况二十八日歸東京悉二十六日星期一係本處照例休息之期突有自費生夏鈞鹽城縣人於上午晨八時闖入事務所故意尋釁將事務所中器具搗毁暴亂舉動眞堪駭異惟遠在異國爲本國法律之力所不及又不便訴之駐在國法庭等情並開具毀壞器具細目淸單計毀玻璃書橱一具圓桌一只椅子五把茶碗五只各學規則十三册查近來留學界屢起風潮皆由一二不肖學生爲之主動該生夏鈞竟敢藉故尋釁將本省經理留學事務所搗毀一空膽大妄爲尤堪駭異若不嚴加懲戒何以儆效尤而端士習查敎育部咨行經理留學日本學生規程第十二條遇有與日本官廳交涉事項由貴代表主持相應函請將該自費生夏鈞勒令退學回籍並祈將該生啓程日期示覆以便飭交家屬嚴加管束以資懲儆 
[杭州]  
　　旗婦大閙省議會浙省光復後旗民生計斷絕婦女幼稚十九淪爲乞丐武問梅女士惻然憐憫决擬創辦女子貧民工廠專收旗籍婦女一再請之都督擬將舊有旗營馬價生息欵項撥充該廠年金俾資成立朱都督允爲商辦一面說明理由提出省議會不料議員周琮王廉（卽王淸甫）朱吉成等羣起反對致將是案打消昨日上午忽有旗籍婦女百餘人羣赴省議會質問阻撓理由並謂吾輩蒙武女士救濟一線生機或得苟延今無望矣因痛哭失聲聞者酸鼻各議員慮其暴動急電都督府要求派兵圍捕並電警廳大聲呵責幸總參謀力主鎭靜僅令警廳派督察長余君帶警十名馳往彈壓温辭撫慰勸令先行散去諸議員驟見兵來知已得援紛紛向外逃去遂有不及乘轎冐雨狂竄者各旗婦得余君慰藉亦各飮泣呑聲含淚散歸是日會場卽因此停議聞警廳已據情呈明都督請示善後矣 
　　朱都督但問大事朱都督昨日訓令參議處云本都督感患 
 
 

Page 7

 
 
風疹近已日就痊可惟尙須調理所有日行公事仍由參謀長暫代至重要事件按日送由本都督自行核辦仰卽傳知一體遵照 
　　方於笥奉命晋京前嘉興軍政分府方於笥曾經朱都督以該員學貫中西才識敏練辦理交涉尤其所長密呈大總統竭力保荐並開具歷來辦事成績分送國務院外交部請卽查核任用茲悉朱都督已於昨日奉到大總統巧日專電内開方於笥前據呈保自係可用之才望卽轉飭來京聽候任用等因當即轉知遵照并備具呈文送請方君親賫入京矣 
[武昌]  
　　禁止兵工廠工人結會黎副總統日昨令行漢陽兵工廠總理云查漢陽兵工廠本直隷於陸軍部管轄廠中工人自應與軍人皆有一定之紀律所有結社集會更不得不受正當之制裁近風聞兵工廠工人組織工業同盟會業已在漢賃屋屢謀開會其立會宗旨並非研究製造理法但聞以前此罷工風潮不宜懲辦梁瀚生等藉語藉圖激動圖謀要挾起不良之觀念作無理之要求尙復成何事體值茲民國成立國基宜固兵工廠爲製造軍備之重地若竟任其自由聯合任意譏評必至影響及於全國關係重要良非淺鮮爲此除飭警廳嚴加查禁外特令飭該總理合行查明有無其事如果有工人結會情事仰卽嚴行禁止並令解散是爲至要 
　　定期舉行大閱黎副總統以鄂省新徵之兵敎練已久其操法當已嫻熟亟宜檢閱以覘新兵之程度而定軍官之勤惰特定於本月二十六七等日召集各師旅團新舊兵士演習大操業派參謀長金永炎參議長徐達明及參謀朱威曹進等爲審判官分爲南北兩軍刻將會操日期地點及操法訂就表式傳知各營准備服裝武器其兩軍指揮官尙未委任茲探得合操程序如下（甲）二十六日演招遇戰及收容隊於獅子山紗帽山一帶（在東湖門外）（乙）二十七日演攻擊南軍防禦北軍附以工兵地雷堡壘鹿柴等及退却南軍於魯家巷王家山一帶（丙）二十八日日演戰備行軍夜演駐軍之配備於油坊嶺一帶 
[安徽]  
　　皖省廣濟圩之危險皖省連日大雨傾盆歷兩晝夜江水陡漲丈餘廣濟圩堤連崩數處大有岌岌可危之勢現在圩民奔走呼號乞救無門柏民政長近以中央意見焦灼異常而内務司田司長又不在皖是以無人過問倘省中各長官若再不從速保護則恐圩内數十萬生靈將不免化作哀鴻矣 
[雜評二（我）]  
　　闊哉贛省闊哉贛省之議會 
　　都督非作客都督所治之省非東道主人然而馬毓寳之去贛也贛議會奉以四萬元之儘儀李烈鈞之去贛也贐且倍之慷他人之慨開各省風氣之先闊哉贛議會 
　　或曰六百萬元之債票非取消留守府之代價乎子何所見之不廣 
　　異哉湖南以反對外債最力之湖南而有舉全省鹽釐礦産抵押外債之秘密借約發現吾人已訝其不倫乃不謂一千萬元之借欵甫成而密謀獨立之豪興復發事實歟謠言歟迷離恍恍眞令人莫測其究竟矣 
　　不獨立於四省攻守同盟固結之時而謀之於四省攻守同盟破裂以後以言外勢則如彼以言實力則如此湖南人雖愚亦何至於此異哉異哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[偵查徐案要犯彙紀]  
　　揚州徐寳山軍統被匪謀害後已獲嫌疑犯吳慕賢艾二供出主使人陸惠生住居上海公共租界内曾派偵探員李公庶來滬偵緝並經江蘇都督查悉管復初李文淸尤小溪（卽劉小謙）三人亦有關係咨請江蘇高等檢察廳長陳福民君來滬商准領事團轉飭捕房業將三人拘解公共公堂經王襄讞會同英康副領事研訊無憑判令三人均交代表律師帶回候示在案茲悉關讞員昨將傳訊情形函致地方檢察廳查照原函如下逕啓者徐軍長寳山被炸身故一案前准貴廳公函囑將是案嫌疑人管復初李文淸尤小溪三名飭捕提案訊明以便轉解等因准此節經分别辦理去後茲於本月十八號據捕房解到該案嫌疑犯管復初李文淸尤小溪三名帶案請訊當由敝廨王副會審官英康副領事蒞庭會審除由原被各方面陳述供詞後當由英副領事以該三人是否嫌疑或處於証人地位均須有明確之証據方能証明今人証物証無一明瞭堅請立刻將案註銷嗣由王副會審官一再磋商當將該嫌疑人管復初李文淸尤小溪三名交各律師帶去候一禮拜内見証到案再行帶案訊奪此當日會審實在情形也除供詞堂諭隨函抄奉外該案究應如何進行之處事關密謀暗殺應請貴廳迅賜查照核示云云 
　　又聞揚州特派偵探員李公庶等來滬偵緝陸惠生經英捕房以李不應擅行拘人解奉公共公廨經中西官訊判李等交保限一星期備具正式公文來滬再核嗣因逾期並無公文到廨奉飭着保將李等交案候示在案茲悉公廨已奉到正式公文故昨已飭令捕房將中西解案單呈案卽經關讞員會同德領裴君將着保交案四字註銷矣 
[宋案開庭濡滯眞相]  
　　宋案自上月三十日公判未成後已越兼旬開庭之期尙未宣布茲悉係因被告律師楊景斌抗告狀雖提出呈由地方檢察廳轉送高等檢察廳核辦至今尙未奉到復文且原告代訴人金高兩律師提出此案被告四人要求併案訊判今洪述祖匿居靑島膠督雖有傳訊之說而引渡並無實信何時來滬未能逆料而趙程兩被告近據京師檢察廳復函藉口患病請就所在地詢問亦不肯來滬投質其所援據刑事訴訟法草案雖未發生效力而被告因病不能到案法律亦有展期之規定是趙程到案之期又難預定以故地方審檢兩廳對於此案雖奉有高等廳批復金高兩律師之抗告狀得行使其職權而碍於以上種種問題以致開庭日期難於確定非先解决此項困難殊覺不易措手現蔡張兩廳長正在磋商力圖進行以期早日公判昨日蔡檢察長又函致京師檢察廳云案查暗殺前農林總長宋敎仁一案所有案内被告人趙秉鈞程經世迭經函請貴廳協助票傳在案旋於五月念四日及本月十六日疊准貴廳函據該被傳人趙秉鈞程經世均聲稱因病不能赴滬援引刑事訴訟法草案第三百零三條規定請就所在地詢問等語先後函復到廳查刑事訴訟律草案尙未發生效力該被傳人貿然援引該草案第三百零三條之規定請求辦理殊屬誤會至所稱因病不能到滬究竟是否實情有無虚僞本廳礙難懸揣應請貴廳就近偵查如果屬實自應依據各級審判廳試辦章程第十八條規定（傳票之限期至遲不得逾五日但被傳人實有不得已之事由限於未滿期前呈明審判廳經審判官查無虚僞時酌量展限）准予酌量展限倘或虚僞亦應查照各級審判廳試辦章程第十四條第二欵規定（拘票拘致犯徒罪以上之被告及抗傳不到或逃匿者用之）請求貴廳協助辦理仍希將偵查情形迅賜見復施行 
[閘北又破獲一私藏軍械機關]  
　　江蘇都督訪悉上海閘北淞滬警察總廳内充當騎巡隊之李華田家住該處附近之洪錫里對面因有私藏軍械接濟匪徒情事爰卽電令淞滬警察廳長穆杼齋君迅行查辦務獲解省澈究等因穆君接電立飭偵探多名並令知勤務督察長帶領前往密查卽在李華田家中搜出炸彈十三顆立將李拘住一併押解總廳穆君發入司法科預審口供後卽擬預備起解赴寧請程督擬辦 
[串竊軍械案犯就獲]  
　　滬南製造局工匠徐福全徐木和因串竊軍械案發逃匿公共租界經該局陳督理偵悉前日特派周偵探持文報請老閘捕房協同包探曹錦珊在南京路同安茶居内將兩徐拘押捕房昨解公共公堂請究經關讞員會同德領裴君預審明白判兩徐交來探帶回歸案訊辦 
 [P續訊日人私製炸彈案> 
　　日人私製炸彈一案已誌前報昨晨由日本副總領事山本君續審公共租界西探首阿姆斯屈郎代表總巡捕房到庭作證被告由日本菊池律師代表審訊情形與前載相同並未提及其他證據其開木器店之被告松川判罰逐出租界三年其掮客一名判罰逐出租界一年卽此完案 
[報告匪徒並未暴動原因]  
　　昨日報紀閘北偵探隊長意圖不軌原定前晚（卽二十號）起事一事茲查是晚適值猛兩且由江防軍駐滬探隊營長黃克齋派探預爲查緝並由三十七團梁團長先經飭令駐紥閘北之各軍士嚴爲防範以致匪徒未敢暴動地方尙爲安靖業由黃營長報告第二師章師長查核矣 
[電詢懲處盜賣軍械工人辦法]  
　　製造局陳督理以本局工匠佘復成楊菊蘆郭春林李正七等業經飭由江防駐滬探隊營長黃新泰拿獲訊據供認盜竊快槍曁子彈等物多次得價售與徐老頭子等語惟徐老頭子尙未弋獲刻下該四工匠應如何懲辦之處已於前日電請陸軍部示遵矣 
[製造局挽留探隊營]  
　　駐滬江防軍探隊營營長黄新泰前日接奉第二師章師長令開查江訪水陸師駐滬探隊原屬臨時組織機關現以經費異常支絀且該探隊係與編制定章不符以致薪餉無從開支應於六月一號起自該營長以下着令各發薪餉一個月一律取消即行遣散所有一切手續仰該營長妥爲經理云云現爲製造局陳督理所悉以刻下正值匪徒蠢動謠言不靖之際該探隊駐滬辦事頗稱得力豈容卽時遣散擬卽商請章師長督留數月一面諭令黃營長暫緩遣散云 
[兵士計論獎銀厚薄]  
　　混成第三旅李旅長前日接據滬防水師三營報稱據第一二三各隊隊官呈稱五月二十八晚匪徒襲擊製造局一役蒙發賞銀轉給各兵祇領之餘欣忭莫名詎該兵等詢悉護局之他營兵士各得獎洋有十元有十八元或二十元不等之語本營各兵聞之譁相議論同爲護局兵士通宵冐雨流彈過頂艱險皆知自始迄今已有兩旬有餘尙未解嚴稍敢疎懈無不枕戈以待第局内西碼頭沿岸均屬軍械棧房本營第一隊等師船八號駐防該處論水面竟係獨當一面卽如日暉港龍華浦東藥棧等處亦屬重要是役均係竭力嚴防此乃軍人應盡之職曷敢有怨惟旣沐獎賞則他營同駐局内保護同冐危險同受辛艱者理應甘苦亦同何本營各兵僅得獎洋一元有零過於厚彼薄此情理實有難明萬一禍亂再生曷肯犧牲其命爾唱我和各船嘖有煩言隊官等力爲勸慰以免渙散兵心但局内各船官兵處於功魁禍首之地位想製造局督理事務冗繁未經察核安危所繫致有偏枯之失不足爲怪切思兵心固結能保治安實爲第一要義理合報祈鑒核應如何安慰以服兵心之處出自鈞裁等情前來據此管帶伏念各該官兵議論紛紛亦在情理之中除諭令不准稍存意見靜候請示外理合呈請旅長訓示祇遵云云 
[孫中山遄返廣東原籍]  
　　孫中山先生因女公子在家患病前日午後在美界各領事署辭行至晚乘蒙古輪船往返廣東矣 
[續請取消專棧新章]  
　　本埠各客幫商號反對江海關專棧新章屢次電呈國務院財政部稅務處總稅司參衆兩院請予撤銷未達目的茲悉該商等前日又電致北京大總統國務院財政部外交部稅務處總稅司參衆兩院云前上卅電及各幫商業公呈聯請取消專棧新章在案久候未蒙批示商情惶急應請速賜鈞批藉慰衆望盻速復上海總商會印 
[閘北遞解烟犯之商槯]  
　　淞滬巡警廳昨接禁烟局公函云敝局煙案現均解由地方檢察廳辦理查閘北亦在地方廳範圍之内惟中梗租界解犯殊多不便每日知會捕房不獨彼處有瑣碎之嫌卽貴廳亦覺不勝其　茲擬於星期一三五日爲閘北彙送烟案之期届時仍希飭警協解至平時所獲各犯卽請貴廳暫爲拘押爲特備函奉商並祈賜復云 
[水上警察組織之前提]  
　　蘇省水師改編水警劃分區域分設三廳業經程都督應省長遴 
定廳長呈請大總統任命在案所有水上警察組織章制大致雖經訂立而一切辦事細則及以水師改編水警尙未規定現在各廳已相繼設立對於此項手續亟應規畫惟水師有内河江海之分各處情形不同餉章亦非一致辦理殊難措置故總廳盧鹿萍廳長特分函各廳長及水師各營調查一切並徵求意見以便規定辦法呈請都督省長核准施行以故李英石廳長現與盧廳長日來正在商榷一切云 
[淞滬警察廳之文告]  
　　巡警辦事手續南市第一區第一警察分署陳署員昨日令知本署各長警云巡警爲人民之保傅人民對於巡警雖有悖逆之行爲而巡警不得加以暴行此警章所規定者也本署長警和平辦事者固不乏人而意氣用事者亦所難免本署員歷辦警務總以和平爲宗旨故不憚煩言先行誥誡嗣後在差長警若遇横逆之來務宜忍耐從事不得稍事粗暴致干咎戾切切此令 
　　裏馬路路政淞滬警察第一署署長龔君昨日令知本署各長警云外灘馬路現正修築電車軌道一切車輛多從裏馬路行走擁擠異常仰查差巡長各崗巡士知悉如有各舖戶擺出門限以外之貨物勸令一律收進担攤及各項車輛槪不准停歇不聽勸阻者准即拘究以維路政而便交通爲此特令 
[令飭沈署長恊緝南橋匪棍]  
　　江蘇水警第二廳李廳長昨日訓令第一長專署沈葆義云案准第三科案呈奉行政公署第二千五百八十號訓令内開内務司案呈據奉賢縣知事錢人龍呈稱竊照奉邑地處海濱向稱盜藪近來搶案疊出人心不靖江湖戲班到處演唱實爲賭盜之媒業經知事一再從嚴申禁在案茲有著名賭棍杜四祥沈阿怡等於上月二十六號串同江湖戲班牽領數十人來至南橋鎭開臺演唱閧動地方痞棍禁阻不服勢甚洶洶當由紳商出爲調停准演三日乃唱畢以後該棍等意猶未足尙欲聳令接唱是以飭警嚴拿未獲一面嚴飭該戲班出境而杜四祥向以戲賭爲生詎料日久玩生糾集戲班復來演戲查南橋民情素稱囂張一般浮薄之徒不知法令爲何物毆警毀局滋生事端曾由知事隨時懲辦消弭以免釀成意外若再任令該江湖戲班不受官廳命令來鎭任意演唱無了無休種種危害不堪設想知事爲維持地方治安起見除呈都督外爲此呈祈省長案核迅賜移請都督轉飭葆安營沈統領就近派添師船來鎭彈壓一體協緝該棍徒杜四祥沈阿怡等到案移送審檢廳按律擬辦地方幸甚等情據此除指令外合行令仰該廳長查照辦理等因奉此合亟令仰該署長遵照辦理毋違 
[浙境不得運輸印藥入境]  
　　江蘇淞滬警察廳長穆杼齋君昨日訓令南北各警察署文云本月十一日接奉江蘇行政公署第二千四百九十四號訓令内開内務司案呈准浙江都督兼民政長朱電開敝省烟苗一律肅淸當電内務外交兩部請商禁印藥運浙茲准外部電開已向英使提議惟應先禁他省土藥運入以符案件等因查華産土藥曾經前政事部長於元年元月卽請前南京内務總長電准通飭各省一律禁止運浙在案准電前因除復部外合再電請貴省飭屬遵照等因准此除函復查本省土藥業經禁種盡絕自不至再有運浙之事至上海租界存土如有運出租界以外並已令行上海縣知事曁淞滬警察廳長嚴查禁止外合行訓令該廳長仰卽遵照辦理等因奉此合亟訓令該署長卽便遵照如遇有租界存土運出租界以外務須嚴查禁止不得疏忽切切此令 
[城内]  
　　地方審判廳民庭批○（張趙氏辯訴唐星泉圓吞存洋由批） 
狀悉爾子少卿對於唐星泉之債務問題尙未質明爾又提起債權訴訟無論其是否屬實核其價額並非係本廳管轄範圍所請自毋庸議（葉燕記呈訴請求以原就被由批）狀悉會審公廨如果函請簽傳應否自有約章可據該原告毋庸過慮也（顧阿唐呈訴顧姚氏把持遺産由批）訴悉爾旣承嗣顧錫榮爲子當然有財産相續之權竹筠之妻姚氏何得據爲獨有所訴是否屬實仰候集訊核奪 
　　地方檢察廳批○（王宗貴訴舒紀生串逃仍請飭保押交由批）狀悉查此案前據呈訴之後卽行飭傳原保將舒紀生交案旋據原保人舒阿三訴稱舒紀生現在患病並呈驗藥方請求寛限等情本廳業已批准展限一星期如逾限不交自應拘案嚴追仰卽知照（張薛氏請保釋伊夫張掌保由批）狀悉爾夫將王彬全捆縳毆傷業經供認不諱自應靜候起訴所請交保一節未便准行 
　　召認尸棺○上海地方檢察廳昨出示諭云本月十五號據廿四保廿四圖地保陸佩生呈稱五區巡警署後面有無名男屍一口查無屍屬理合報請詣騐等情據經本廳檢察官率同錄事檢騐吏前往該處先勘得該屍身穿元布夾襖藍布短衫藍布褲科頭赤足身有銅元十枚勘畢據檢驗吏沈錫慶報稱騐得已死無名男子年約三十餘歲委係生前因病身死並無别故報畢親騐無異當場塡格取結飭令地保暫行領尸棺殮發壇浮埋標記除將屍遺銅元帶回貯庫外合亟出示召認 
　　委不吸烟○蒲淞市議員張鏐等前因私食洋烟經地方檢察廳分别送傳禁烟局調騐當經嚴局長轉發縣立戒烟醫院照章調騐有一星期之久始將兩張驗無吸烟實據送還檢廳判令先將張祿釋回張鏐一員尙須檢騐其小便屎汁茲經該院西醫將張之便汁詳細代騐亦無烟跡禀奉嚴君於咋將張鏐送還檢廳奉蔡廳長諭令省釋又禁烟局調查員前曾查獲烟犯王裕淸一名解送地方廳奉檢察官研訊時王不認吸烟奉諭發送禁烟局調騐茲驗明王裕淸實無吸煙情形亦於昨日送還檢廳當奉蔡廳長諭飭開釋 
　　婦人投案○甯紹公司碼頭小工陳阿三與秦仲煕糾黨械鬥一案茲悉業奉檢察廳長蔡君派員一再調查除爲首行兇之陳阿三各犯收押外其中尙有爲首唆使最爲兇惡之長脚阿根並秦仲煕等各犯昨已咨請淞滬警察廳按名拘拿解案一面又飭本廳法警帮同協緝昨日午後忽有與阿根阿三等有關係之陳張氏投地方檢察廳訴稱遭秦仲煕戇大秀卿等爲首糾衆行兇傷人聲明事實請求澈究蔡廳長據禀後以此案正在澈究之時命將該氏暫行拘留候示 
　　投控盜賣祖墳○住在本城縣東街裱畫店内之婦人蔣秦氏昨投地方廳控著名地販胡茂卿胡如堂等串通地保譚祥卿將徐家滙鎭地方之祖墳盜賣與外人所得地價由彼派分呈請提究蔡廳長以所禀詞出一面難以取信候派警查明再行核辦 
　　一雙竊賊○法捕房偵探在途查獲竊賊曹阿根抄出僞金戒四只廣珠六粒詰之竊自城中曹韻琴家又查獲竊賊朱金福抄出贓物並衣服十九件當票三張查得失主亦在滬城一併解送公堂昨日將贜犯轉解地方檢察廳訊辦奉蔡廳長諭飭收押各贜暫存候傳失主曹韻琴等到案領贓訊究 
　　烟犯候辦○煙犯沈鳳坤並烟具八件前奉禁煙局解送地方檢察廳訊究在案昨日奉蔡廳長諭送第一初級廳訊辦 
　　拐犯病斃○拐犯顧志元由地方檢察廳訊發第二看守所到今已有四五十天近來顧志元在押患病前日卽二十號奉諭發送上海醫院醫治無效至昨日倒斃院中報告該廳委范檢察官往騐之下實係病斃因無家屬判由堂棺殮 
[閘北]  
　　老父受累○李慶金扭浦德寳至司法科控稱被其子浦學文毆傷一案前日經凌科長覆訊判浦罰洋五元了案 
　　女孩迷路○四區崗警在楊家宅橋查見迷路女孩一口帶入署内據云臺州人名阿鳳住大統路洪安里云云張署長派長警查傳該孩家屬到案具領 
　　小故輕生○住居烏鎭路之江北人吳小山前日向朱大發索債口角歸家後吞煙圖盡被鄰居覺察報知崗巡將朱送入四區警察署經張署長飭送醫院救治而愈嗣因兩造情願出外調處署長准之 
　　幸爲已物○史廣同前日手持衣服數件在西衙鴻順押店質錢由四區崗巡見其形跡可疑拘入署内經張署長訊供住藥水廠推車爲業衣係已物請察奉諭交保開釋 
[公共租界]  
　　私設烟榻○虹口天潼路三百九十五號粤人劉生又宜昌路五百九十三號烟膏店主管阿品均因私設煙榻容留梁阿生陳惠卿等十三人開燈吃煙被捕查獲昨將各人連同烟具一併解請公堂訊究經中西官訊明判劉管兩人各罰洋二十元無洋改押三禮拜餘人各罰洋五元一併充公無洋均改押五天煙具銷燬 
　　串賣女兒○常熟人劉佩卿近與其妻楊氏帶同十三歲女兒小妹來滬寓居客棧前日因劉背妻將女帶出托陳蘭達薛耀炳陳徐氏王陳氏王錢氏等爲媒得洋六十元將女價賣與廣東路二十四號某土店主郭友義爲媳被氏得悉控由捕房於昨派探將各人一併拘解公堂經中西官研訊明晰非劉本意價賣姑寛判劉開釋女交其母領回着陳蘭達押西牢半年薛押三月徐陳錢三氏各押女所一月郭不應價買來歷不明之女除身價不追外再押一月示儆 
　　究竟是否夫妻○竹匠徐金生控妻唐氏私逃昨由捕房將氏拘解公堂訊據氏供前在西門某姓家爲婢時被徐引誘成姦並非正式婚娶惟據徐供曾出茶禮洋七十元且有媒證並將婚帖呈案聶襄讞商之德領衛君判氏押候原告邀媒證到堂再核 
　　冐名拆梢○無賴張生泉冐充禁烟局調查員前日在大東公司碼頭向婦人周陳氏以搜查烟土爲四希圖拆梢被探查見拘入捕房昨解公堂經中西官訊明奉判張押三禮拜示儆 
　　硬搶婦人耳環○流氓王裕根前日因在漢碧禮路攫取姚花氏金耳環由捕追獲昨解公堂訊供不諱奉判王押兩月期滿逐出租界 
　　錢債訟案○張文榮控張爕塘田單紏葛又黄藴瑜控王寳生不理貨欵兩案昨由捕房將該被告等傳案請示奉判分别交保候訊 
　　收贓受累○寗波寳豐首飾店主陳祥林又芳鳳館牋扇店主毛永倫均因收買孫楊氏所失珠飾各贜由廨將兩人提案訊押在案昨晨帶堂訊追均延律師上堂辯護良久奉判各交二千元人銀妥保候函致珠業公所估計價值復候再核 
　　架設店號騙人財物○甬人楊明全近與蘇盛芳等在南京路日昇樓茶館後面泰吉里六十九號屋内虚設同義公盛記洋雜貨號向茅慶惠金老山何康甫陳志儀騙取白金等物揑造楊華興發票將贜銷與東棋盤街章允記被茅等查悉控由捕房昨晨由探將楊拘解公堂請究經關讞員會同德裴副領事略訊一過判楊押候再訊核辦 
　　王金發受罰○前爲紹興都督之王逸（卽王金發）因與王居利在靜安寺路行駛汽車疾馳被捕查見違章請廨出單曾將王居利傳案奉判退去候傳王金發到案訊究在案昨由捕房將王金發傳案堂上詰王因何駛車甚速是否自己主意王稱開駛快車違章祗須受罰毋須詰問何人開車等語中西官以王違章屬實着罰洋三元充公以儆 
　　妓院容留幼女○龜奴朱老大在湖北路迎春坊二弄二百十七號門牌開設妓院因容留十二歲幼女錢蘭仙十歲女孩朱四寳經人函告濟良所轉報捕房於昨特派探目張寳榮往將朱龜與兩女並妓女汪寓一併拘解公堂訊供明晰以朱龜與汪妓均違章屬實着各罰洋三十元充公兩女併發濟良所留養 
　　指控戤牌○棋盤街鴻泰土棧郭輔廷因姚賜元在附近開設老鴻泰元土棧隱戤漁利控奉公廨傳案於前晚集訊先由原告代表律師偕證洋藥公所代表鄭仁記土棧主鄭景明上堂證明請究被告亦延律師到堂辯稱被告牌號係老鴻泰元四字與原告祇用鴻泰兩字之招牌逈不相同購土之人一望而知况被告用此牌號曾經洋藥公所董事鼎昌土棧主允許且原告牌號並未註册專用無控冒牌之權故原告所控被告不能承認應請將案註銷王襄讞核供卽與觀審西官美領强君判退候下禮拜一復訊核斷 
　　串竊洋人銀器○僑滬英義比三國商人愛爾門等九戶同控積竊蒯阿根張阿福王亭良曹金寳李金生串竊銀器等件業經英法兩捕房派探將蒯等五人及窩贓之朱桂生一併拘案訊押在案前日午後由廨復訊屬實奉孫襄讞與英義比三國領事康羅胡三君會判蒯押西牢四年張押三年王曹各押兩年李押六月期滿一併逐出租界窩贓之朱桂生還押候帶早堂核辦 
　　同居作祟○天潼路五百十九號烟膏店主陳瑞生昨投捕房報稱前晚被同居甲乙二人將陳扭住拔刀恐嚇不敢聲張致被刦去銀洋百敷十元逃逸請爲查辦捕頭准之 
　　傭婦不良○住居蓬路八百四十三號之胡周氏昨報捕房云前日被傭婦某氏竊去值洋百餘元之金飾而逸捕頭允爲查緝 
　　扭控强佔○兪劉氏昨扭陳少卿至捕房控稱被陳引誘姦强佔不放歸家等情捕頭詢得兩造供詞不符一併斥釋 
[法租界]  
　　法領交代淸楚○新任法公堂會審副領事兼法總領事署正繙譯官德賚沛君於十九號來申二十號接任視事已誌前報茲悉卸任副領事李畢利君業將公堂一應案牘於昨日移交德君接收淸楚聞李領在申小作勾留卽須赴廣州法正領事任云 
　　小學生迷路○男孩彭連芳身穿三道頭銀綫黑羽毛操衣袴頭戴草帽在法租界迷路由捕送案請示彭操寗波口音供台州人父名彭德勝渠向在台州耀理學堂肄業此次隨人來申探望叔父在途失散以至迷途聶讞員判送台州會館轉遣回籍 
　　幾作異鄕之鬼○四川人李雲山昨在黃浦灘投浦自盡爲捕查見喊同停泊之船戶帮同救起送案請示李供由原籍來申找友覔就詎找尋無着衣物典盡流落上海無顔回籍故此自盡判在罰欵内提洋十元遣回原籍 
　　供詞詐僞○陸厚安上年投案控稱與金占春合開魚行由金經理私用洋六百五十元行閉後立有憑據歸還到期不還求追等情迭次交保不理昨又提訊金供托人向原告商勸每月拔洋十元陸已允從陸稱並未有人勸過亦未收到分文仍求嚴追判金刁狡已極着卽押追 
[雜評三]  
　　滬防第三營之計較獎賞兵士計較獎賞爲軍營之大忌蓋有計較心斯有怨望心有怨望心斯有不負責任心大之則風潮堪虞小之則守衛不力其影響非纎細也 
　　今滬防第三營之一二三各隊已稍露其幾事雖起於細微而值此風聲鶴唳尙未靜息之秋更不宜有此現象願當局者速有以消弭之 
專件 
[淸理江蘇水陸台營官地局細則]  
　　第一條本細則係根據審計處檢查官有財産暫行規程第二條第三項第八條第九條規定之 
　　第二條本細則所認爲應由該局淸理之官有財産列左 
　　（一）舊時綠營衙署操場城壕 
　　（二）舊時水陸防營公署操場 
　　（三）舊時綠營武職或水陸防營將弁兵士以公欵或集捐購充之營用田産 
　　（四）舊時綠營或水陸防營墾熟之田土（無論其墾本是否動用公欵祇須其墾熟之田土當日確係官荒並非占墾私産者皆是） 
　　第三條淸理時期以一年爲限淸理方法分保存租借召領三項其性質之辨别列如左至其辦理之方法另訂附則行之 
　　（甲）保存一有關國防二留備公用三有特别情形　　（乙）租借一經地方法定團體或個人之請求 
　　（丙）召領一以無國防者爲標準 
　　第四條淸理期限内應每月將淸理手續已經完竣之各項營産造表呈候分别核定發交縣知事接管以資結束 
　　第五條本細則及附則自登省公報之日起施行如有修改以省令行之 
　　自本細則及附則施行後凡係前江蘇調查長江台營官 
 
 

Page 11

 
 
地局調查江蘇水陸各營官地分局所訂章程一律廢止清理附則 
　　第一章保存 
　　第一條各處台營官地（指台基營署以及附屬台營之官地而言以下仿此）經行政司法軍政各機關或地方法定團體借用光復後奉准有案者應卽責成妥爲保管修繕但仍得視事實之變更由局呈請暫行收回 
　　第二條各處台營官地未經受前項支配現時空間荒廢應由局查照細則第三條丙項以及本則第二章第三章察酌辦理或由局移請坐落境内縣知事就近保管 
　　第二章租借 
　　第三條法定團體代表或個人租借台營官地向所有權者協訂租據其應載入租據内之要件如下（甲）租借年期（乙）租金（丙）保証金（丁）保存及修繕等費之負担（戊）不轉行租借 
　　第四條前項台營官地所有權者得向租借人先期三個月知照收回 
　　第三章召領 
　　第五條各處台營官地應由局查照細則第二條兩項辦理　　第六條召領時應由局出示布告限期報領應儘於限内報認繳價最鉅之人承領 
　　第七條召領之營地應儘原佃報領隨繳定價三分之一仍限期繳價如逾限無力繳價應儘地方法定團體價領仍酌定限期如仍逾限不繳卽另行召領 
　　第八條召領之台營公署以及房屋官産不限以原租人承領仍應儘地方法定團體價領並酌定限期如逾限不繳卽另行召領准領後應卽知照原租借人允許其居住至租期滿日遷讓 
　　第九條所有未經召領之營署營地以及各項官産其應繳租者應一律征收報解 
 
 

Page 12

 
 
   
 
 

Page 13

 
 
自由談 
游戲文章 
[共和先生小傳] [  覺迷]  
　　共和先生者其姓氏里居不詳民國成立政體共和先生乃嶄然露頭角其與人接也信口談法蘭西美利堅共和史及論民國共和人物共和現狀又津津不倦其居也則共和臺旅館其食也則共和樓菜館其衣也則又儼然共和制服其閱報也每喜大共和報及民國共和西報其消遣也則至共和中舞臺總之凡有共和之商標牌號者則皆先生足跡所至之地也而其餘非有共和之各稱者若不欲居不欲至不欲觀焉者然以是人皆以共和先生稱之先生乃大喜顧先生猶未娶每至孤寂無伴輙奔走於花叢中與一般共和妻相留連先生旣日持共和主義故於他人財物輒視如已有焉於是人乃怒詈之曰先生之所謂共和者特哄我耳先生由是隱居不復出 
　　外史氏曰今之侈談共和者其不類先生者蓋幾希矣（三） 
尊聞閣詞選 
[憶江南重過秋影樓有感] [  拜花]  
　　江南好憶昔晤卿初脉脉深衷羞不語生防前面是鸚哥何處託微波 
　　江南好憶昔曉妝時代結雲鬟閒笑語心心相印有誰知兩小是情痴 
　　江南好雙槳木蘭橈采采芙蓉憐素手纎纎楊柳比蠻腰相見總魂銷 
　　江南好送别過溪橋記得溪橋分手處别愁和涙湧秋潮惆悵到今朝 
　　江南好風景尙依然搖落梧桐樓上月飄零桃葉渡頭船取次悟情禪 
　　江南好憶昔聽秋樓明月柳梢空有約他生未卜此生休惆悵記從頭 
自由談話會 
　　我想與自由談話會中諸同志談幾句自由話能邀同志許可否我一日不閱自由談便抑鬰不樂請問同志果亦如此耶 
我閱報必先閱申報之自由談閱至得意處便愛不忍釋了 
近日閱玉田恨史日必洒我幾行血涙一往情深寢食幾廢故哀情小説誠是雙心同志偶一披閱不覺涙爲之涔涔下 
我望天虚我生將玉田恨史快快編去早日終局勿累傷心人啜其泣矣 
　　我望蝶仙抱積極主義以義務爲前提將自由雜誌從速發行以慰閱者 
　　我預料自由雜誌出版之後當有應接不暇之勢望蝶仙勿萌退志 
　　我謂自由談是靑年之俱樂部有正經話有滑稽話增智識攄悶懷當無有過於此者 
　　自由雜誌雙心願銷三份[  雙心]  
　　昔者孫洪伊等之請開國會也露宿風餐艱難困苦今則已開幕三月矣而議員之程度如是如是 
　　昔者諸先烈之謀設共和也鐵血相搏慘澹經營今則已宣布二載矣而南北之惡感如是如是 
　　綜此二大端觀之先烈之所不得志者今則號稱偉人元勳者自謂目的已達矣然而撫今追昔黑幕重重不識執政者其亦知所返乎[  俠生]  
[劇] [  玄郎]  
　　新新前晚之𧈢蜡廟以趙君玉飾天覇小福安飾賀人傑戲情甚合豈以中舞臺之新大𧈢蜡廟常以蓋春來飾賀人傑自詡選擇之精特起而爭雄角勝乎然此等雛伶飾人傑余千哪吒等自是天造地設最爲相稱如欲獨當一面則身段藐小聲音稚嫩演花蝴蝶界牌關白水灘等總覺其不倫不類出乎情理之外花蝴蝶中借銀一場見女時連呼好一個美貎女子頓起姦淫之心試思一小小童兒情竇未開安能解此座客對之能無謂理之所必無乎白水灘中飾靑面虎者必用魁梧奇偉之武二花乃打抱不平時而碩大無朋之壯士反敗於矮小孩童之手有是理乎界牌關中飾羅章者多用成人身材之高面貌之老反遠出乃父之上更屬笑話種種無情無理之事不勝枚舉况相撲之際高下懸殊礙手礙脚往往因之滅色故小武生演正角戲識者無取焉小福安飾人傑藝與蓋春來亦不相上下惜老高不登檯褚彪一席孟鴻羣承乏其間火氣太重做法尤嫌雜亂殊難免野狐禪之譏耳趙君玉與劉瑞椿打對子一場緊凑嫻熟精采頗好馮子和以孤高勝人花魁女一劇自是出色當行蓋莘瑤琴係一才女流離顚沛而墮落平康者與水性楊花之妓女正自有别子和演此冷面氷心處處抱定傷心人别有懷抱之旨當筵侑酒一曲淸歌幽怨淒淸亦含有飛花墮溷不勝身世飄零之感如聞商女琵琶令人涙濕靑衫至於嗓音之淸澈秀逸做工之纒綿熨貼尤其餘事惟劉全瑞飾万俟公子奇形怪狀醜態百出竟演成流氓行爲全無公子氣息大背戲情按之小說實情理宜高搭架子擺足場面則推墮雪塘一節方有歸合蓋侑酒一場本崑劇之雪塘串戲也崑班演此飾万俟公子者養尊處優大搖大擺全副紈袴習氣稍不如意呵斥隨之瑤琴以不明串戲之故頓觸虎威此所以來雪塘之辱也 
劇本考實 
[渭水河] [  二我]  
　　渭水河演周文遇姜太公事係歷史戲中最高沿者奈名伶鄙之不演各園多排在首二折間豈習氣之使然也考諸史記齊世家云呂尙者東海上人其先祖嘗爲四嶽佐禹平水土有功封於呂尙其苗裔本姓姜氏從其封姓故曰呂尙呂尙蓋嘗窮困年老矣以漁釣奸周西伯西伯將出獵卜之曰所獲非龍非彲非虎非罷所獲霸王之輔於是周西伯獵果遇太公於渭之陽據此實有其事但太公之名孟子云太公望索隱云姓姜名牙炎帝之裔伯夷之後路史云呂渭字子牙太平御覽云太公涓釣於隱溪一人五名誰者是從又太公八十遇文王相傳之說也宋玉楚詞云太公九十乃顯榮兮仍未遇其匡合東方朔云太公體仁行義年七十二乃設用于文武其年究若何無從考證至於劇中有文王親自輓其車載之歸太公預知周之天下八百八年係作者之杜撰也故此劇又名八百八年 
小說 
政治小說 
[鐵血男兒（一百五十一）] [  常覺　獨鹤]  
　　至亭午時烏王自蘇利卡還京敎堂内即鳴鐘表歡迎慶戰勝人民夾道立鼓掌呼西奥司萬歲！烏王萬歲！！自公卿大夫下逮販夫走卒莫不色舞眉飛興高采烈實爲西奥司空前絕後之一大盛况移時烏王抵宮前達錫伯爵已率羣臣集宮門迎駕達錫覩烏至感佩至於泣下躬身曰陛下再造河山威震薄海使臣等無狀亦獲共享幸福與有榮施曷勝銜感烏握其手偕羣臣入宮坐旣定乃宣言曰今日賴上帝福佑祖宗威靈得以克奏膚功自當欣幸但外交勝利功歸白來特君戮力疆場首推萊司公爵至三軍將士踴躍用命在朝諸臣籌謀國事亦皆各著勛勞自應論功行賞吾以藐躬凉德又值國步艱難常懔朽索六馬之戒今得社稷又安主權弗墜亦可自慰初衷告無罪於先人矣 
　　閱數日土政府遣專使至締和約償兵費一千　刻日撤兵並斬黑生以謝西人西軍亦奏凱　　古拉以首功擢上將任陸軍大臣諸將佐兵士各升賞有差三軍忭儛全國騰懽是爲西奥司歷史上全盛時代時范老已家於西京目覩風雲太平乃請於烏王即以土國賠欵三之二益以范氏所有財産盡舉以興辦實業西奥司遂日臻富庶白來特見國事大定即擇日與梅麗舉行婚禮以烏王爲證婚人結婚後遂入西奥司籍烏王以其有殊功於西奥司也畀以高位並令長參謀部拘囚獄中之陶米洛甫經立法院宣布罪狀刑之於申俄政府亦不敢有違言 
　　一日羣臣集立法院中議爲烏干樹碑或建立銅像以表人民愛戴之忱兼示不朽正商槯間烏適蒞院聞其議即力阻曰吾德薄能鮮何敢望此諸臣如愛我者請勿堅持舊制許我以婚姻自由權於願足矣斯言一出衆皆鼓掌歡呼聲震屋角尼古拉尤忻忭不已烏遂涓吉册范黛爲后行婚禮於敎堂中婚之日卿雲絢爛旭日融和乃至花鳥無情亦樹樹交柯聲聲比翼美景良辰賞心樂事殆無逾此矣烏復偕范黛遍游歐洲各大都會藉度蜜月並至倫敦致謝英王愛助之德車騎到處各國君臣靡不開會歡迎快覩顔色於是全歐報紙皆稱功頌德競事揄揚烏於此際迴憶亡命天涯風塵潦倒時蓋亦不勝今昔盛衰之慨焉（完） 
哀情小說 
[玉田恨史（十六）] [  天虚我生]  
　　予憶澄郎去年此夜此時曾作此語至今思之益覺悲痛欲絕無知小婢輒復掖我勸我我乃絕裾而起搴簾入室則銀床冰簟依然尙在此非我澄郎去年醉臥之所歟覩物傷心莫此爲甚我乃投床大哭一慟血暈亦不知於何時返我室處第覺眼前繁星亂墮繞我而飛天旋地轉此身乃如磨上之蟻懵然失其知覺耳畔紀風雷之聲腦筋俱爲震木手足沈重彷彿爲巨石所壓口欲言而不能聲眼欲啟而無所見自分此身已墜地獄然則我之靈魂乃在何所急急自覓亦不知我靈魂之所在我心惶恐至於無狀俄聞呼我之聲疊疊而至膛目四顧不見有人第見無數不可名狀不可思議之畫景繞我而轉忽而黑暗黝其有光忽而大明灼焉如火俄見人影憧憧繞我三匝忽然而定定睛覘之則予翁予姑以及僕婢咸列我前向我狂呼我欲膺之我口已噤竭聲而嘶嘶之良久始得發爲慘厲之聲曰唯此聲一出則覺遍體俱汗直进毛孔而出忽焉如釋重負蹶然奮起握予姑之手曰兒未嘗死予姑駭曰汝乃熱甚至此汝必宜廳予乃自覺遍體焦灼此身如在烈火之中　　翁已延醫至予姑捉予腕以授醫醫生甫以　就吾脉卽咋然曰洪大而數是爲熱症傷寒予聞傷寒二字色然大喜出聲而笑予姑以我爲狂撫膺頓足號然大哭予見予姑之哭則欲設辭以解慰之而口舌勿爲我用喃喃然不知作何語也予遂失其神經作用迨後作何景象亦盡不復自知（二） 
 
 

Page 14

 
 
   
 
