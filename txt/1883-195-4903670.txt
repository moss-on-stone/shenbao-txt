# 1883 - 195 - 4903670

 

Page 1

 
 
[蕩寇志出售] [  本館謹啓]  
　　水滸一書膾炙人口羅貫中復撰後水滸不免爲狗尾之續聖歏議之是矣山陰兪仲華先生因著蕩寇志爲羯鼓之解穢其筆墨之簡凈命意之純正不但直逼前傳而且足以開發前傳之所欲言以視他書之畫蛇添足者盖不啻上下牀之別也惟坊本漫漶且不無亥豕之訛本館重爲排印縮成袖珍楨核精詳點畫清晰現巳工竣訂成十八本每部收回工本洋一元正定於本月廿五日出售售處仍照曩例諸君幸卽賜顧爲盼 
[購到古今圖書集成] [  點石齋主人啓]  
　　古今圖書集成要白紙而完全者甚少本齋徧搶訪求近已購得紙色光潔並無缺張脫卷以此照印不特字跡一律易以動目并可省計多抄寫工費一俟股分招齊卽可開印現在已將書樣攺作直行紙張加寛字樣放大而股銀仍每股一百五十兩按三期交收蓋寫樣之工資旣省股銀不必加多也誠恐諸君懸盼用特布知 
[招股縮印古今圖書集成啓] [  點石齋主人啓]  
　　國朝康熙年間　廷臣蒐輯載籍將以分門別類彚成一編以爲藝林之大觀五易寒暑始藏事進呈乙覽賜名古今圖書集成仍　命儒臣重加編校越十餘年未就雍正時復詔虞山蔣文肅廷錫督在事諸臣成之凡爲目四十爲卷一萬爲册五千二十爲函五百三十二上自歴象下至方輿以及明倫博物理學經濟靡不畢備圖則鏤銅爲板字用　內府珍藏之銅活板排成共印六十部頒賜諸王大臣外餘以分儲名山石室洵海內之鉅製也迄今諸友邦聞之均驚駭讃歎以爲卷帙繁多當以是書爲首屈一指誠哉中國爲文治之邦也惜當年竭諸臣之才力費　內庫之金錢而所刷印者僅此數十部茲巳事隔百餘年剝蝕消沈流傳漸少若再越數世恐祗存其名而畫歸磨滅豈非一大憾事哉因思本齋現有照相石印之法擬將此書縮小照印惟工本太鉅且非點石齋一處所能告成須得另設一處廣招人工約三易星霜當可脫手是以現欲集股份約一千五百股每股共出規銀一百五十兩分三次收取其第一年收銀五十兩第二年再收五十兩至山書時再收五十兩每次收銀照數掣發收據俟三年完工每股取書一部本齋除照股外誓不多印一部倘印成後有股諸君或不願取書自閱本齋又可另立一售書公司凡有股者存書一部則掣給售書公司股單一張其書定價每部約六百兩上下裝潢當格外精雅外以文木爲箱俟發售三月卽將所售之書銀照股勻攤以昭公允售盡停止其售書之事本齋亦願經手惟每百兩取回用銀五兩耳現定於本年五月初一日起掛號大約越兩月可以開工至開工後不再收股欲入股者請先將銀五十兩交至申報舘當由申報舘點石齋蓋用圖章並由美查洋行主人親簽西字爲憑給發收單并將現巳印出之樣張一紙隨收單附閱將來此書開印版口之大小悉照此原樣紙其字巳較點石齋所印之康熙字典放大蓋取便於翻閱也如遠處諸君亦願入股其股銀可由票號匯來收單卽交原票號帶回轉寄當亦無悮也按刋印此書工本頗多沂數百年內忠未必有大力者重刋購今之所印者數傳後必當視爲珍帙故海內藏書家苟欲爲鄴架曹倉增色伏淅早來入股爲盼再本齋所印各書均選用極品之墨字跡能歴久不磨雖越千百年而墨色仍細初印外洋亦有古時石印書畵流傳今取閱之從無漶漫澌滅等弊盖石印書籍　照相理同而事異其中工料大相逕庭故照相年久或有落色而石印書籍則可無此虛也誠恐諸君不察用特附及 
[法越勝負關係地球全局論]  
　　法國之攻安南論者紛然其說不一有謂中國不宜越俎者有謂法國不宜恃强者有謂中國旣以安南爲屬國則當助安南以拒法兵者有謂法國旣與　中朝相和通則當舍安南以安中國者或謂安南不修政教懦弱已極法國之取之乃兼弱攻昧之道也或謂安南臣服　中朝竭誠盡級中國助之正抑强扶弱之心也或謂中國之兵不及法國器械槍砲雖亦多方購置競尙西法而較之於法則遠甚故不應與法相爭以自取其敗或謂中國力雖不逮法而其人之攻安南實爲無理之尤師直爲壯曲爲老勝負之數不待臨陣交綏而巳可預决或謂法人所志止在安南安南雖屬中國而實則徵調所不及朝會所不預棄之何損於中國與其助屬國以啓强鄰之釁不若棄小國以結與國之歡或謂法人所欲實在紅何將漸以入中國之邊界特以安南爲藉口今日取安南而不之問將他日取中國邊界而亦不之問乎始於必有一戰何不乘其未得安南根脚未定而先發以制人凡若此者人各其說不能强同然皆僅就中法兩國言之於中國乎左袒卽於法國乎右袒於法國乎左袒卽於中國乎右袒縱使議論縱橫識見廣大智能深入慮能顯川算無或遺計無或失而終不免於有所囿譬之奕棋者但就黑白兩邊尋其若者生若者死若者虛若者實若者打刼若者反撲若者點眼若者通連如是而己矣初未嘗一直身一放眼操全局以籌之也僕嘗著有一論謂法人而得志於中國實非泰西各國之利蓋誠通盤打算而深慮法人一行得志將心高氣傲而操鞭扑以威天下泰西各國將從此多事此正如弈棋者忽然一直身一放眼之說也然而言之猶似未盡兹有友人郵來一論頗足與鄙見相發明亟錄之以供衆覽其論曰今地球各國之勢何似乎一相持未决之勢也歐墨之國若俄若英若法若德若美先後稱雄長各以其智能財力相掎相軋而卒未有以相勝其故何哉曰勢爲之也方今之勢若羣虎狙伏於山林伺隙不動一先發則衆乘其敝一握勢則衆罹其害故數十年來未嘗有一國得大逞其志者此角立之形而鉗制之機也今觀法之於越南吾惑矣甘與之爲約險與之爲伊旣席捲且南圻以爲外府復今日取何內明日踞南定越地雖險阻揆勢非法敵法以全力爭之必折而入於法越折而入於法訐是法人唯盱求逞旋且通愼通　通印度駸駸乎駕泰西諸國之上而諸國亦熟視卻步而莫之櫻也豈非泰西今日之一免局耶客曰子之慮則然矣雖然竊有說昔者俄與士戰土將滅矣英人知土滅則俄熾其害將及己也乃調兵艦出黑海爲土聲援而俄土之和乃成英之謀可謂至矣况德乃新　崛起之國而法之世仇也壤地相接有吳越之形法得志則蠶食之謀必自近者始自近有始則必不之俄英美而之德矣德之君相皆雄武之材籌國計至深遠彼知尖禍之將及此也必養精蓄銳以伺其後法小發兵則不動以覘𠮓大發兵則以鐵臘載輕兵橫海截其後路而以重兵入法境搗法都吾恐曩者之禍必很見於今日德之不動聲色非畏法也鷙烏將擊先伏其擊必中矣圭人對曰如子之說豈德之智而法顧愚耶吾知法之爲此必恃德之不敢議其後也德之君臣雖有雄畧其年老其氣衰臨事審愼動冀萬全而或無長顧卻慮之計若戰而不勝法怒而回　其鋒是無故而與法開釁也是爲越受敵也德因必不爲矣雖然法併越數年後其勢益張其憤必洩吾知首膺鞭禍者非他國必德也吾以法越之勝負爲地球全局所係故表而出才俟列邦之謀國是者採擇焉 
[本館自已接到電音]  
　　○本館於昨日接得在津友人專發電音到本舘有五月念三日　上諭一道敬謹譯錄○五月二十三日奉　上諭涂宗瀛奏假滿病未輕减懇請開缺一摺湖廣總瞥涂宗瀛着准其開缺回籍調理卞寶第着署理湖廣總督湖南巡撫着潘鼎新署理均着卽赴署任毋庸來京陛見欽此 
 
 

Page 2

 
 
[倫敦電報]  
　　○本月二十四日倫敦發來電報登諸字林西字報言法越一節倫敦傳言云中國已肯將安南讓於法國不復視爲屬國曾襲俟聞之則謂中國並無相讓之意也 
[壽母考終]  
　　○美國報言前總統格蘭脫之太夫人今年八十五歲向來康健某日晨起看新聞紙如常健飯忽覺身體不快不能動履扶之上床逾刻卽逝云按格蘭脫總統之太夫人親見貝子格蘭脫兩任總統德望懋著壽登大耄無疾而終可謂福德兼全者矣 
[遠迎機器]  
　　○日本報言日本近造一紡棉紗之機器將以送高麗國王其機器業經工竣現聞高王擬發官員數名前赴日本接此機器想自此高麗布業又增一翻新樣矣 
[東瀛雜聞]  
　　○畏崎報云佐賀縣屬之久留間村地方於本月十一日下午時候天忽昏暗如漆咫尺莫辨始則風雷交作繼則暴雨傾盆　以氷雹如梅子大一時寒氣侵人儼如冬令農人之在田野者惶急奔避幸該算早麥己經收割所剩無幾惟棉花豆種遇氷雹打壞不少據云其爲該處古今未有之𠮓也又云朝鮮政府前派李可勇爲開礦總辦帶同日本人馬木健三氏前來長崎聘請礦帥現已聘定長崎高島人田島禮　氏爲礦師前赴該國聞此舉多係駐釜山日本總領事前田君力勸該國當道開採礦務以收自然之利而東萊府伯亦知開礦富國利民爲當今要務是以迭次建議方成此舉也又云三菱公司之隅田輪船前在馬關相近地方遇礁沈溺一事已經登報兹悉該船失事之處正茌瀨戶口傍近六連島燈台距馬關實有二海里之遙不料該船駛至斯處一時未能經心猝遭此石幸搭客皆獲無恙其貨物幸有高千穗東海兩輪船馳去救起過半次日長崎船廠得信亦泒去洋教師及機器匠二名帶同善水人數名隨携入水機器于當夜坐三光輪船馳往察勘矣又長崎地方官現擬將港內砂泥溶深以利行船並就五島街海岸直至大黑街砲台傍近新砌一路約闊三丈卽以挖出港中之坭爲塡路之用刻下每於退潮之時　量方向想不日卽當動工矣又前擬設官局於內閣衙門派員經理其事並通諭各衙署及各地方官等凡有告示公文應登官報者飭令按期速送以便挨次登載業己開辦而各處投遞文件甚多未免有混雜才弊現擬定嗣後凡遞官報局文件信面之字概用硃書以示區別也又云美國　例兒新聞紙載自一千八百七十八年起至一千八百八十二年止凡此五年之間所有各國帆輪等船之漕失事者共計八千七戶九十餘隻因是而葬於魚腹者共二萬一千五百九十四人其數如此之巨聞之不禁悚然又大坂新報云海軍省近以安法事件擬派兵船前往該處察看軍情現就清輝比叙兩兵艦中選派一艘以便前往云又駐紥日京之英國公使於本月十一日派隨員一員坐英國太拉可兵船由橫濱開自香港轉赴安南察勘安注戰事情形又法庭近有電音致駐日法國公使謂近因安南事件將有外患務祈加意節省費用等語如照此報所云不但日本有此電音想駐各國公使刃必有此電音也又云刻下大坂米價驟漲至四五角一石因該處米商聞安法有事中國有往夭坂裝米之說故也又云近來琉球人之在大坂地方收買古時刀劍者甚多或謂計輩收買此種利器恐不懷好意將必有預備逃任中國之事究其形跡實無此意不過琉球性好刀劍是以收買么資學習也又云日本攺效西法以來犯謀逆事者共計四禺三百餘人內中處以重刑者已有五千五百五十八人矣又大坂近因德島縣監獄署夫愼囚徒乘間逃脫有潛匿大坂境內之事是以各警察署連日格外認眞𥡴查夜間并添巡查以資巡緝也又云日本各鎭兵士每交夏令多患脚氣軍醫均不能識其致病之由現集議詳加探考始悟各兵士每於夏令炎熱之際日行操練渴則多飲凉水致有此疾是以將此意通知各鎭以爲告誡也又云現任會計檢查局總辦岩村氏前擬派往查閱冲細縣出入費用因事權有所不便故物着暫授冲繩縣令之職以俾事權歸一仍兼檢查局總辦一侯查閱明白卽行歸京復命至縣令一缺將來當另簡別員前在接辦也又朽水縣下橫亘十數村鄉於上月二十九日被氷雹打傷麥麻等物輕重不一其中以本城村被災爲最重下雹約一點鐘上久地上一如冰海田中麥麻打壞八九其西澤南摩等十餘村落被災較輕尙可望幾分收成至菒樹亦損壞不少現經該處縣令將被災情形禀報農商務省己於本月初間派員前往各災區分途察勘矣又云本年四月分全國各稅關申報戶部將各口出入貨物價置本金造册報明以備查核計開各口出口貨共一百七十六萬零五十八元五角二分進口貨統共二百二十三萬三千八百零七元三角九分進口貨比之出口貨多至四十三萬三千七百四十八元八角七分又金銀以及器具等件出口共二十六萬八千二百七十元七角一分進口金銀等物共計二十八萬三千五百五十九元又云長崎至肥前呼子港經對馬以達釜山之海底電線行將不日舉辦其釜山新建電信局於西街之馬塲一俟電線接到卽可開局打報矣又云南亞弗利加地方本產金鋼石之區近有某人掘得一金鋼石其大非常權之有十三兩六分可謂罕世之寶矣查亘古以來金鋼石之最大者有二其一爲俄帝秘藏計重十二兩有奇一爲英皇佩載者計重十四兩均價值連城今某掘待此石則鼎足而三矣又東京日報云西京博覽會合三府二十七縣出賽之物品共有二十七萬九千五百二十七件在會售出金八萬九千餘元兹於本月初八日期滿閉塲是日西京府尹臨塲獎賞有功製造者銀牌四面銅牌二十二面褒狀一百六十三張又該會之提調近滕氏前曾游學法國於博覽會事尤爲熟悉今主是會將前游覽各國工商製造情形莫不教導在會之人俾使日後勉勵用心以邀上賞故在事者均智佩服之至也又橫濵北仲通廿六番地之林住客棧於本月十一日正午忽遭失愼是時適西北風甚大在下風之縣署稅關電報局等處均十分危險驚擾惶惶幸夜在間竭力施救燒至一點半鐘卽行撲滅計燒去天小一十三戶而己又西京三條下街之東側奬勵商塲于本月初間亦兆焚如之禍計延燒洋貨舊衣鐘表各店舖百餘家燒失貨物甚多然該處今年商况清淡再遭火災可謂雪上加霜矣 
[司農回籍]  
　　○王𧃰石少司農陳請養親開缺後仍住都寓兹聞於本月二十三日奉太夫人乘舟由通河南下日來河水較淺約計須月杪可以到津然後再航海囘嘉定原籍也 
[蘇省官報]  
　　○准補太倉直𨽻州前長洲縣萬筱亭刺史巳奉飭知赴任不日雇小輪赴金陵禀見左侯相返駕後逕赴新任擇於六月初六日接印視事云 
[尼𤲅紀聞]  
　　○前報杭垣到有難民一節兹悉尼𤲅名敘修非愼修也老尼自云當難民蜂擁入門後一幼尼見之疑爲大盜懼而逃入臥房閉戶悲啼嗣有兩人尋至臥室兄門緊閉一人卽在背上之洋傘柄中掣出一刀鋒利無比遂在門上一戳板己洞穿且大言恫喝已不開門者視此尼滿身作戰懼而啓戶兩人直入房內翻箱倒篋以及牀褥之下溺桶之帝無不細意搜索奈無可取之物舍而之他室其搜羅亦如之其時約四點鐘鄰近之胆大者爭來觀看一尼又在門外高呼救命衆人見勢不佳紛紛散出內有一人以刀指老尼而言曰今日之事汝切不可在外招謠我等逃離來者人以千計他日必不干休也尼唯唯𤲅之對岸卽民更局之某董事家一尼奔而往愬一巡役麾之門外忙將大門關閉恐有難民之擁入也𤲅之左右隣均有機坊有數難民入而觀之見坊內夥計徒弟不下數十且皆少年好事者故卽逡巡退出迨衆人散去有尾而隨 
 
 

Page 3

 
 
[都門近事]  
　　○前月三十夜一點鐘京師崇文門外東夾道福龍堂飯莊失愼共燬房屋三十餘間人僅逃出他物盡付一炬比隣油鹽店粮食店財時殺燼蓋該飯莊院落數層接搭天棚爲燕會者夏日納凉故火勢猝熾不可遏止也○前報打房石東興居飯館辱打某官長　事刻聞城憲責打該飯館諸人并令中東坊役押令諸人至會成店向某官長陪罪然後釋放云○五月有間永定門內城垣東馬道上有一自縊屍身被南營東珠市口汛巡役報官旋經南城司司官會騐委係自縊身死者迄七八日無人認屍當相騐時見死者穿土黃色布單袴內著大紅兜肚雖不詳其何許人觀其衣飾其非　類可知矣○廣渠門外一田舍婦將爲其子娶婦而其失適臥病於五力初間自乘大車携子女並鄰婦入城購買喜具行至崇文門外平樂園大街適對面來一重載大車躲閃不及與婦乘之車兩軸相碰婦車輕而欹婦因墜車被重載車自腰膂軋過婦登時不起次日斃命云○前門外廊房頭巷王姓成衣舖父子同操斯梁鄉人稱謹厚焉一日有某甲突如其來華服乘騾自稱爲某公爺府管家自待衣料來做衣服計工偕京錢三十六千先付十二千其餘俟衣成再給過數日甲復來定女衣一件卽用成衣店材料交銀一錠爲質計五兩上下未幾甲來取衣令將鋪統核工料錢若干則京錢五十餘千合銀不過三兩有奇甲以爲成錠不願破碎仍留爲質另日　鈔易銀王父子唯唯迨初三日晚間甲復來下騾入舖令舖徒在外代牽騾匹自往內向王父另議生意商量多時並未談及質銀王父子以銀在已囊遂不疑中及甲去乃詐言騾上負有儒套內裝縀鞾縀鞋各一雙套褲一雙因何不見頗有不悅之色土父子皆懼遽允代尋失物初四五六日甲屢向崔促王四處託人代尋並無蹤影初七日甲復來索物王緩辭答之甲云失物未得速速搜求倘公爺知曉誤我大事矣質銀可先還我王父子懷慙遂將原銀呈繳未敢向索欠錢甲翩然乘車而去二三日不復來王父子稍疑甲詎初九日甲又來後隨某乙乙牽馬一匹甲稱乙乃販馬者甲與交易以乘騾易伊馬欠乙銀伍兩央王父子作保云王父子大悟執意不應亦索前久甲乙乘間亡去今而後如知甲之伎倆矣 
[江省雜聞]  
　　○進賢門外各廟歴年於四朋初八日起至十九日止迎會演戲各街賭局頗多南昌縣劉明府早經出示張桂各廟並各街　禁止賭博酗酒滋事倘敢故違拿獲重責究辦云云又有一種棍徒取賭抽頭更属目無法紀本月十五日晚三更後賭塲內有錫箔坊內甲乙二人某甲欽某乙錢三百文某乙向某甲勒逼索討比夜定要還錢某甲囊空如洗托詞回家取錢送還某乙頷之某甲回家無錢司取乃取尖刀一把立於門外大呼曰來還汝錢某乙走出不防其刃己也甲遂剚乙之腹某乙受傷反走至賭塲門狂呌曰我被某甲刺一刀比卽倒地氣絕衆賭棍見某乙已死欲拿某甲巳經逃走次晨地保禀報南昌縣邑尊當卽出城至賭塲相騐刀傷致命卽傳兇犯地保禀復凶犯在逃未獲將聚賭抽頭夥棍王三保拿獲又拿獲衆賭根十餘名俱帶回衙升堂審問重責將王三保押進站籠示衆三天又將衆賭棍十餘名重責枷號一月未衆又將地保枷號現南新二縣差役共七十餘名多方密拿兇犯不知何日就獲云○得勝門外於月之十七日未刻大風雨舟覆者三六十餘人落水比卽救取各船查點人數內少一人未曾救起吁其溺矣又同刻對河沙洲大雷電以風暴雨驟至一刻許方止路旁有一男子倒地就近觀之係常擊死者年約三十餘云 
[本埠官報]  
　　○　琴軒中丞江蘇臬司許候補道胡家楨均見南匯縣顧思賢刑部土事許增綬候補縣蔣一清國子監典籍張茂豫牙釐局總辦蘇元瑞撫標中軍叅將崔萬清大名鎭標中軍　擊崔萬榮靖江營守備趙光宗管帶兩江霆匯等營記名提督高占彪均禀到法公使德君同總領事傅君繙譯官于雅樂愛禮二君于三點鐘拜會晤談至五點餘鐘辭出六點餘鐘傅相出轅至美總領事署赴宴 
[傅相遊蹤]  
　　○昨報載美公使楊君曁美總領事德君詣傅相行轅拜會後請傅相乘馬車出遊四點鐘傅相出轅携其公子與楊德二君　車先至旗昌綶絲局旗昌洋東恭迓憲旌周覽各機器絲竊等類傅相二詳詢傅問顧而樂之然後敬進茶點傅相用畢後登車至下海浦自來水廠又復周歴遍覽細玩其機器至第一池傳相親白撥機放水入內又至第二池見水由濁而清不禁色喜游歴旣遍再登車至泥城外西商彈子房觀打彈並問打彈各法再至靜安寺觀泉始緩轡回轅卽此可見傅相之和易近人而於西法尤爲留意詳盡矣 
[賭負割肉]  
　　○某甲者不知何許人也因失業無聊屢至裏虹口賭台以花骨頭爲生活無如屢賭屢負甲乃大憤卽掣利刃自刲其足台主石阿大見其鮮血淋滴乃大驚急出勸慰而甲則神色不𠮓定欲割肉以决勝負賭之陷人也若此 
[補頭更調]  
　　○虹口捕頭薛必麟辭職赴高麗而以老巡捕房之副捕頭富爾邇接辦捕務均列前報兹悉盆湯弄新捕房之捕頭惠爾生現升老捕房副捕頭而新捕房事務則以虹口副捕頭接辦云 
[英界公堂瑣案]  
　　○徐在甫稱被賊竊去銅香爐由捕阻獲人贓送案請究鄭阿谷供認行竊陳太守判枷號半月贓交徐領去○婦人宋氏稱老閘橋堍之坑糞係我包買者今因屢次被人竊糞昨得守獲嚴土南尙敢逞兇交捕送究嚴則俯首無詞太守判責嚴土南六十板○王桂國稱被竊銅手照由捕緝獲人贓送案請究丁子卿供行竊該死尙求施恩太守判丁管押三天贓交王領 
[癸未仲夏有漢陽之行蒙滬上諸君子祖餞聊作一律以留別]  
　　○誼訂金蘭久亦香者番話別最情傷驪歌疊唱催行客鶯語來嗚憶故鄉滔對春花一轉瞬詩吟秋水九廻腸遊人蹤跡雖無定豈肯淹淹在武昌 
　　顧錫微松泉氏未定草 
[送松泉譜弟往漢皋卽請指政]  
　　○聚散雖無定離情最黯然袖藏詩稿未襟帶酒痕先戴月西江外行雲北郭邊漢陽從此去翹首錦帆旋 
　　譜弟吳友松甫稿 
[卽席送松泉顧君往漢]  
　　○嘯聚春申意快哉無如驪唱幾經催此心欲得隨君去代檢行裝且舉杯　十年聚首最關心作容天涯恨轉深縱是春風隨處便酒痕應記舊留襟 
　　王芝亭初稿 
[贈松泉兄]  
　　○盛世同文代澤長西來方藥嫓岐黃却從扁鵲盧醫外別著新書有異方懸壺聊寄一閒身西學源流著手春到處活人功最鉅從來良相属斯人萍水相逢若故交每論詩酒興偏曉羡君橘井流芳處聲譽遙傳遍四郊 
　　戟雲王宗棨拜草 
[敬和兪蔭甫太史見寄之作錄請粲正]  
　　○六橋烟柳想車逢遞到佳章墨淡濃老衲眞儒方契合閒雲野鶴得追蹤子承孫繼殊諸派何肉周妻別有宗我　慈悲施寶筏不教山海阻相從 
　　日本僧蒙小雨求是稿 
[蔭甫太史元韻]  
　　○飛錫湖濵惜未逢詩來猶帶墨花濃一聯壯我楹間色萬里尋君海外蹤東國青編傳信史西方墨學示眞宗更煩問訊竹添子何日吳門再過從 
[小雨長老東海高土也余與詩酒唱酬劇有眞契今將歸國出第索書率賦俚句一律藉以誌別且爲伙期相會之劵云錄呈諸君子吟定]  
　　○行脚徒勞缽與瓶半龕花木盡深扃常將世味參禪味自續茶經註水輕蕉葉書殘池盡黑石鑪烟龍屋浮青布帆無恙君歸去惜別爭傳墨妙亭　謂瘦某君以指書奉貽 
　　餘不徐承福礪青貢稿 
 
 

Page 4

 
 
[留別日本小雨上人卽希正之]  
　　○梵林歉詠日相將華貉衣冠一笑忘苦茗飽參莵道味大根爛嚼澤1香病中禪諦維摩偈海外詩名殘容狂悟到大還送君去夢和明月墮蒼茫 
　　癸未春仲鐵嶺文焯瘦碧甫稿 
[寄贈小雨上人錄請郢政]  
　　○辛夷花發正逢君比叡支那證舊聞佛地隨緑欣護法官儀在昔視同文心歸已過機搜速膜拜甘從筆硯焚况是天涯怀瘦岩一樽閒話海东雲 
　　遵義祝衡民黎尹融未定稿 
[浙省撫轅抄]  
　　○五月十九日能判汪鈉超禀知藩司委署紹興同知　見叩謝　候補府經歴賀師誠禀見辭赴溇湖分局　○二十日補用同知陳文墀禀知部委京餉差運判姿維揚禀知運司　揚州鹽局帮辦差　署亡和塘樓巡轅費德鄰禀謝委　卸署曹娥巡檢吳守植口省禀見　卸暑泰順典史吳栻回省禀到 
[苏省抚辕抄]  
　　○九月二十三日签掣江蘇試用知縣陈世求江西人禀到分發江蘇試用布理問吳繼祖安徽人禀到　候補按經歴馬永釗禀知奉藩憲札委會同吳縣辦解俱布差　○二十四日升補太會州萬充封禀謝奉飭赴任府經歴周國捐禀知奉委調辦閶門厘卡差　○二十五日藩轅牌示照得丹陽縣呂城司巡檢會宗　聲名狼籍應卽撤任遺缺查有試用從九品霍正坤輪委到班堪以飭委署理署新陽縣典史應文瀾捐升　部調取投供候選遺缺查有分缺先用巡檢楊紹祖堪以　令署理提舉銜分發江蘇試用布理問張振榮浙江人由京騐看來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百六十一號]  
[光緒九年五月十七日京報全錄]  
　　宮門抄○諭旨四道錄前○護摺旨譚　　奏恭報接印日期摺○漕會塵　奏恭報交卸起程日期摺○浙撫劉　奏臬司接印日期片○浙臬陳　奏恭報到任日期摺○江撫准　奏恭將自縊緣由片○又　奏番辦會匪片○浙撫劉　奏爲撫恤琉球國人夾片○具　奏爲委署知府片○大臣劉　奏爲叅知府革職片○五月十七日吏部翰林院正黃旗値日吏部引　見十七名○盛昱鳳鳴楊頣　投起居注官　恩○　　續假五日○召見軍機　○○護理漕運總督江辦布政使臣譚鈞培跪　奏爲恭報微臣接印日期叩謝　天恩仰祈　鑒鑒事竊臣欽此　簡命護理漕運總督業經繕摺謝　恩並將交卸江辦潘司印務及起程日期一併聲明在案臣卽取道金陵與兩江督臣面商　切丁四月十一日行抵清江准前漕臣慶裕將　欽頒漕運總督關防及王命旗牌一切文卷敬謹齎送前來臣當卽恭設香案望　闕叩頭祗領任事伏念河工漕運　國計攸關而除莠安良尤爲急務臣雖曾署漕篆稍悉情形而以現事材庸深虞弗能勝任查清淮留仿隊伍前於光緒六年經臣奏明歸併成軍操練巡防尙堪得力本年河運漕船業經早爲籌備臣菲材冉權重任惟有勉竭愚慮益加愼勤詰奸慝而靖地力期無驚擾講修防而保隄岸先杜浮糜斷不敢以暫時攝官補存懈志仍隨時會商警臣撫臣妥爲辦理以兾仰答　高厚鴻慈於萬一所有微臣接印日期兹感悚下𢗑謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此○○調補河東河道總督漕運總督奴才慶裕跪　奏爲恭報奴才交卸起程日期恭摺具陳仰祈　聖鑒事竊奴才仰蒙　簡命調補河東河道總督當卽具摺叩謝　天恩籲請　陛見旋准吏部咨本年三月十一日奉　上諭慶裕着卽赴祈任漕運總督着譚鈞培護理等因欽此又接奉前摺內開軍機大臣奉　旨着卽遵前　旨迅赴新任毋庸來見欽此現任護理漕臣譚鈞培來已抵浦奴才於四月十一日謹將漕運總督關防並　王命旗牌文卷等件委員齎送接收任事一面將經手事件交代清楚卽于十四日起程由陸路取道徐州前赴東河新任以期迅速所有奴才交卸起程日期理合恭摺具陳伏乞　皇太后　皇上聖鑒謹　奏軍機大臣奉　旨知道了欽此　○○劉秉璋片　再新授浙江按察使陳寶箴業經到會當卽飭赴新任以專責成兹據報於本年四月初三日接印任事謹會同閩浙總督臣何璟附片具奏伏乞　聖鑒謹　奏軍機大臣奉　旨知道了欽此　○○二品銜浙江按察使臣陳寶箴跪　奏爲恭報微臣到任日期叩謝　天恩仰祈　聖鑒事竊臣祗蒙　聖恩補授浙江按察使上年十二月初八日入都遵　旨陛見蒙　恩召對二次　訓誨周詳恭繹冉三感銘無斁　陛辭時復蒙　賞假兩月旋卽起程南下假期屇滿謹於三月三十日行抵浙江省城旋奉撫臣劉秉璋飭赴新任四月初三日准署按察使臣唐樹森將印信文卷移交前來當卽恭設香案望　闕謝　恩祗領任事伏念臬司有察吏安民之責浙省爲引山控海之區方隅夙表以東西强弱各自爲風氣軍興而後民事逾紛將欲外嚴禁界之防內云亂羣之擾納民於軌弼教明刑禱昧如臣隕越是懼惟有隨時禀承督撫臣實力講求殫心贊畫執法以維綱紀其衷諸好惡之公懲奸以植善良敢忽夫小大之獄勉持素履冀竭愚𢗑庶以仰答　高厚鴻慈於萬一所有微臣接印任事日期並感激下𢗑謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○潘霨片　再花翎副將銜補用叅將程光富由武童投効江軍水師營屢隨攻剿薦保今職委帶江軍水師右營砲船駐防吉安府郡城外前據吉安府知府鐘珂禀報程光富到防之初氣體尙强迨光緒八年十二月後察其精紳恍惚語言顛倒似患痰迷之証兹於九年正月初七日因病自縊身死由廬陵縣知縣謝雲龍查明禀府轉報前來臣以案關武員因病自縊飭司遵委侯補知府王之藩馳往確查去後兹據該委員會同署古安府知府賀良楨查明程光富委係因病自縊殞命惟屍子廪生程龍之正月初間營勇徐招裕等曾因不穿號掛在賭塲立被縣差謝泰等拿賭帶縣由廬陵縣謝雲龍訊明開釋該營勇徐招裕等挾嫌糾衆將縣差謝泰等毆傷經縣移提營勇訊辦該廪生程龍因伊父程光富患病自縊適在該縣移提營勇之後輒指爲該縣謝雲龍威逼自盡堅執不服禀請提省審辦等情除飭臬司劉瑞芬行提入卷來省發委確審實情照例詳辦所有補用叅將程光富自縊緣由謹會同大學士兩江總督臣左宗棠附片陳明伏乞　聖鑒謹　奏軍機大臣奉　旨程光富自縊身死有無別故着該撫督同臬司訊明辦理欽此　○○潘霨片　再會匪李光發潜謀起事一案經前撫臣李文敏飭屬先後獲犯訊明懲辦據實具　奏嗣奉　諭旨嚴飭各地方文武認眞訪緝務將𨓜犯樂正龍等弋獲究辦一面嚴查保甲開導愚頑毋任匪徒入會致蹈罪戾嗣據吳城鎭同知王維新署新建縣知縣劉瑞璋吳城鎭主簿陸疇署吳城汎千總施得元禀報續獲何高發一名並據署景德鎭同知歐昌熾浮梁營都司詹鴻寶浮梁縣知縣任玉琛禀報續獲黃盛鴈卽王老三章湧二名當經臣飭令同前覊禁饒郡之盧水仂吳有明卽老三一併解省與前獲之喻毛仔周于卽成生唐厚桂唐原松等犯分別審辦兹據署南昌府知府顧鐘驥研訊確實開具供摺由臬司劉瑞芬覆核呈送前夾臣詳核各供何高發臨川縣人向在吳城縣看管會館光緒七年九月聽從在逃之樂正龍邀入哥老會封禮堂僞職得小黃旗一面曾邀巳正法之魯老八並已獲之喩毛仔先後入會八年九月初間聽從在逃之梁勝與章湧楊坤糾邀溪船在樵舍地方放火圖搶經人救熄逃散及李得子等自饒州逃往吳城令其買布做隕何高發卽爲購買交給黃盛鴈卽王老三都昌縣人向在景德鎭瓷廠作工光緒七年聽從樂正龍邀入哥老會封做旂長得小黃旗一面八年八月間經樂正龍李得子赴景德鎭約會九月內饒州起事令其在鎭上糾人放火再到饒州會齊黃盛鴈均經答應迭經南昌府提審各供前情不諱臣查何高發聽糾入會得封僞職並後糾夥同謀又在樵舍放火圖搶實属罪不容誅黃盛鴈卽王老三與何高發同封僞职且爲景德鎭地方头目並应允纠人放火起事厥罪維均未便稍𥡴顯戮當飭臬司會同臣標中軍叅將督同府縣將該犯何高發黄盛鴈二名绑赴市曹處斬傅首各犯事地方懸杆示衆以昭烱戒章湧一犯情罪稍輕應與前獲乙喩毛仔等犯飭南呈府再行確訊一併照例擬辦此外被匪誣扳及干連人証概行訊明省釋俾安生業𨓜犯樂正龍等嚴飭各上緊緝獲按名務獲解究以免漏網而絕根株至吳城鎭同知王維新等會同武營續獲匪犯何高發等緝捕尚屬勤奮惟該員弁業經前撫臣李文敏　奏請分別獎叙其拿獲斬梟人犯黃盛鴈之景德鎭同知歐昌熾浮梁管都司詹鴻寶浮梁縣知縣任玉琛可否仰乞　天恩交部照例議叙以昭激勸所有遵　旨飭緝並將續獲曾匪審辦緣由謹會同大學士兩江督臣左宗棠附片具　奏伏乞　聖鑒謹　奏軍機大臣奉　旨歐昌熾等均著交部照例議敘𨓜犯樂正龍等仍著該撫嚴飭各屬認眞緝拿務獲究辦欽此　○○劉秉璋片　再據布政使德馨轉據署永嘉縣知縣石祖芬禀稱光緒九年二月初十目在瑞安地界大瞿洋面瞭有遭風琉球船一隻遂卽接護進港親詣查騐船身尙固惟篷帆水櫃等均屬破損不全詢詰言語不通授以紙筆書稱安仁屋等二十五名內女一口均琉球國人氏前蒙福建藩司給資回籍因風不願遲滯海途現在帆篷破壞資糧罄盡求賜　葺等語當經加意撫恤給發薪糧並將船具修整已於二月十七日護送起程放洋等情轉詳請奏前來臣覆核無異除咨部查照外理合附片陳明伏乞　聖鑒謹　奏軍楊大臣奉　旨知道了欽此　○○劉秉璋片　再温州府知府單大經調省察看遺缺查有候補知府胡元潔堪以委署據藩臬兩司會詳前來除檄飭遵照外謹會同閩浙總督臣何璟兩片陳明伏乞　聖鑒謹　奏軍機大臣奉　旨知道了欽此　○○劉錦棠片　再臣營差遣要員山東題奏知府陳琛曩時隨征隴邊近在左右委辦一切尙無貽悮去年夏間因公委赴伊犁數月之後　聞該員在伊遇事個搖鑚營美差隨經撤回臣營察看雖所聞各節訪查尙無確據而人言嘖嘖究非無因似此卑鄙無恥寔　有玷官箴若不嚴行叅辦何以　產隅而肅軍治除由臣勒令該屬迅速回籍不准逗遛外應請　旨將山東遇缺題奏知府陳琛卽行革職永不叙用以肅官箴所有訪問卑鄙劣員請　旨革職永不叙用緣由是否有當謹附片具奏伏乞　聖鑒訓示施行謹　奏軍機大臣奉　旨着照所請吏部知道欽此 
 
