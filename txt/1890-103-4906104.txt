# 1890 - 103 - 4906104

 

Page 1

 
 
[集腋社定期開彩]  
[申報館恊賑謹啓]  
　　本舘自開辦振捐以來蒙諸同仁捐助書晝珍奇一時難以出售因製爲彩票一千二百號月餘卽一律售空今　於三月初二日下午兩點鐘在六馬路仁濟善堂開彩其法先做成紙鬮二千四百個其一千二百個載明所得彩物再一千二百個書明自一號至一千二百之號數均請施少欽火善士　一過目分置二木毬中令二童子爲之搖亂然後兩邊仍令二童次第拈出各對各號當卽落簿似此秉公無私諸人共鑒到時請諸君來觀次日祈持票至本舘恊振所對號取物可也先此佈知維冀垂照 
[賑物求售]  
[申報館恊振所啓]  
　　本舘開辦賑捐以來蒙海内諸同仁捐助各種貴物早已製成彩票將次售完矣茲又承陸續助下廣東譚寳宦齋婦科調經白帶丸十料又立止丸種心胃氣痛藥五料漢玉圖章一个隸有五十部鄧石如墨蹟隸書屏條十二軸吳都法乘一部茶品眼鏡一副石印小耕石齋晝譜廿部東洋漆水錦匣一具内裝感應編七俠五義廿部巧色瑪瑙搬指一个石印古篆文集楹聯二十部每部價洋二角未及編入彩物之中是以另行求售諸君子有情殷匡救者請臨本舘選購庶幾裘成集腋飢民得早慶來蘇乎 
[論人才莫先洋務洋務首在得人]  
淞濵老人方局促於淞水之濵的關却埽養疴習靜絶不聞户以外事一日遠客載酒携撙欵門而至曰今日絶無一事何妨偕君謀一醉老人曰善　中適有鴨脚桃自鄧尉山中來開已爛熳老人指之而笑曰對此娟娟可浮一大曰客曰可卽爲引滿老人亦罄數巵意覺微醺瞥見案頭有申報二紙具讑人才客因間曰當今人才孰爲最先孰爲最重子可言其大略乎老人曰此非余之所及也不知許事且食蛤蜊客曰余之所以踵門求見者原將以析欵賞奇藉　問難也子抑何吝教若是哉老人曰子試言之余將折衷焉客曰天下之大豈無人才患所以求之未至耳從來天下事得入則治失人則亂亂世人才乃出而卒無有以挽回者非不用之也用之未得其時也誠能於將亂未亂之先而用之島知不足以弭亂哉然則能消患於未萌杜弊於無形者爲足尙已今天下競談洋務矣上以此是求　以此自負而卒未見有實效者何哉豈人才之不可用哉則在用之不得其人耳夫洋　一門在今日視之誠爲終南之捷徑夤緣奔競者有之趨承依附者有之經營鑽刺者有之獻能求媚者有之一知半解藉以結上知者有之無事之時非不詡詡然自誇其所長　趾高氣揚淩轢儕輩視事太輕　事太略不壤於疏忽卽壞於虚憍不敗於剛愎卽敗於畏葸揣摩迎合方且視意旨以周旋非唯諾成風因人与事卽遲廻審顧苟且塞責焉而已耳此之辦理洋務夫人而能之又何必設之以專員任之以專職姿之以重任也哉宜其貽笑於遠方受譏於鄰封而交涉之事益形其製肘也盖彼固有以窺我之微矣老人曰子之所言固能披郤導窾洞見今日之癓結矣敢問子之意中能措理洋務而裕如者當必有其人在子盍一一舉而言之而證以我所見所聞果有合乎否耶客曰辦理洋務在善乎得間夫豈難事哉誠得其間如破竹然數節之後迎刃而解中外通商立約已數十年於兹矣豈眞無嵩目時艱留心時局者哉吾不敢謂竟無其人也如必舉其人以實之則跡隣於標榜矣毁之則取怨譽之則近謟亦豈我子之所樂聞哉老人曰雖然人才天下之公器品評人才亦天下之公讑不知其人而言之固近於騰謗知其人而不言亦近於蔽善子何不略舉一二端無毁無譽以天下之公道還之天下可乎客曰言之出於一已者私出於天下者公以一已之私好惡不如天下之公是非也然予以爲官之出於本國者其好惡向有所偏不如言之出於鄰國者其是非乃得其眞予遠方人也亦惟有聞之於隣國者爲吾子前箸之陳國家自遣使臣持節日使泰西諸邦至於今亦已十有餘年皇華之選不絶於道各邦於星軺所莅至載之於日報釆之於輿評其所擬議當有確然不可易者非出自献諛逢迎非出自銜憾報復衆好衆惡公是公非固昭昭在耳目間欲爲之揜而不得揜欲爲之揚而毋庸揚也以吾所聞星使中則有若郭侍郎筠仙曾襲俟劼剛參贊中則有若蔡觀察和甫此三人者皆譽之無異詞在其國中交口稱之及返中土則又時時道述之不衰想念之不置謂安得其重來我邦言尋舊好歟在皮三人非有厚惠隆施以要結之也不過於周旋晋接之間觀其說言視其行詣有足以悅服其心而浹洽其情者卽有不得一見者亦復隨聲附和如出一口不解此三人者果操何術而致之亦惟曰誠而已矣蓋惟以誠相孚雖相隔云遙相違已久而猶常存於胸臆間　郭侍郎雖處僻遠而西人猶時時詢其蹝跡行止曾襲俟　朝一舉動一措置無不動色以相告語凡遇中外或有齟齬必曰此在曾襲俟能了之耳及今聞其没也無不同聲歎惜謂國家少一柱石臣矣蔡觀察所至之處辦理洋務無不措之裕如同一事也人爲之則難彼爲之則易其術無他在善於迎機曲導開誠布公不亢不卑惟謹惟速先有以折服其心而已西官聞其來多曰蔡觀察來任此事無不立臻妥協所謂先聲有奪人之心也是以在粤所辦諸事如洋商請將港澳　藥六廠裁撤幾於勢不可缓經其一言而定奸商每假英人旗號於汲水門地主明目張赡闖關漏稅廠員至不敢詰觀察商之港督嚴杜此弊其風永絶其在閩所辦諸事如不償輪船賠欵不行三聨票單爭讑葉姓遺產秉公歸斷皆其彰彰較著者所辦交涉洋務諒不止皮數端特據遠人所知者言其二二耳恐未足見蔡觀察之長才肆應也聞觀察曾受知於當道名公如南洋大臣曾宫保咸登諸薦牘宫保至謂其能消患於未萌必有所見由此數事觀之誠然哉誠然哉閩省洋務素稱掣肘自得觀察辦理中外皆相安於無事西商不敢格外有所誅求輕以嘗試則以有觀察其人在也雖然洋務人員中豈無積習凡秢誇浮僞躁率淺近　言未知大體舉事動致輕佻雖其人深於西國之語言文字亦不足貴申報中所論人才亦以洋務爲重如西學西法亦爲洋務之一端特西法西學言其體洋務言其用西學西法在奇技異能之列長於洋務非出乎雄才大略則不能排難解紛逹時應變吾故曰人才莫先於洋務洋務首在乎得人老人曰善哉子之所言也請與子同浮一大白 
[六蕎烟柳]  
　　浙江撫憲崧振帥於上月二十五日出轅往嘉興湖州大閱營伍號令整肅賞罰嚴明旋於十九日由下碼頭呼殿回轅大小文武各員迎送如禮○上月廿二日夜二下鐘油局橋狗兒山左側墻門内失愼燒燬平屋五間幸四圍俱是墻垣並未延及他處亦幸矣哉○文龍巷某姓素業儒家計貧窘幾乎朝不保暮有空屋數椽意欲招 
 
 

Page 2

 
 
租取息藉補饔養之不足不料事隔年餘竟無問津者今年正月間有甲乙丙三人帶同女眷糼孩稅屋而居詢其生業據云中係某官之家人乙丙是楚營兵勇下居將及二月忽有差役八九人直入臥室將乙丙拿住鐵索貫頸復摉檢箱籠得漢玉扣版一具英蚨數十翼典票五六十張携帶而去甲則濽從後門遁去不知所之屋主驚懼交迫四路訪問或云是逃犯或云是緑林中人不得已將女眷糼孩指交本里地保此事究竟如何日後終當水落石出也 
[彝陵櫓唱]  
　　前報載宜昌帶江水漲退無定兹聞上月十三日午後江水倐爾大至約得丈餘現在水勢已近老坡岸河下蓆蓬均被水淹赶生意者急急移至岸上初不洋活水來時竟如是之速也○招商局輪船自彝陵於上月初來宜後卽駛至申江修理江通輪船於初九日開往漢口現聞亦往申江修理代江通行駛者則爲江寛云○寳華輪船於上月十三日抵宜搭客百餘位貨物千餘件宜昌稅關不准納稅令其在荆沙地方向荆宜施道衙門自納稅鈔並完落地釐金而寳華定要在宜完納以免在沙躭延而宜昌稅關委員以未奉道憲明文不敢擅收且寳華運來貨物上川者必須在釐金局酌量加釐方准運川該輪船亦照招商局船例酌加船釐多兩不知寳華　主如何辦理○　鶴峯州中人來言該處崇山峻嶺地勢甚扼險要近有種飢民遇事滋擾不知地方官若何調處也○宜地食阿芙蓉膏者多尚南土近日土棧辦南土者比比皆是每百兩實價約銀十七八兩川土尚在其次好者每百兩只銀十二兩有零云○城内某　婦以姑媳口角致媳呑烟自盡具子赶請某教士爲之救治得以轉危爲安不致釀成命案誠大幸也 
[八閩語小]  
　　福州某寺住持僧不守淸規時與大脚村婦來往臬可龍廉訪訪聞其事謂蓮花座下安得容懷義一流人遂飭差銷拿刑訊僧供認與挑築婦某氏有姦因令拽至照墻後笞臀六百下復枷示轅門外聽候發配○某憲親兵某甲奉差至某巷欲向文藻山某乙細木店經由俾免繞道時乙適他出其妻攔不使行以致互相爭閙娘子軍雌風大振誣以强姦揮衆褫其號衣并將髮辮剪去甲寡不敵衆飛步脫逃乙妻遂奔至臬署呼寃龍廉訪飭發交侯官縣訊問某憲亦將該親兵送押以備對簿○輿夫某甲行至南臺小橋偶遇同夥某乙戯爭梨實致肇釁湍勢不能支忿忿回去暗藏利刃奔往尋仇遇諸銀湘浦地方一言不交直刺其胸腹乙昏暈倒地移時斃命地保據情禀報由閩縣帮審委員親臨相騐飭捕緝兇以上皆訪事人函報情形錄諸報端以符新聞體例究竟是眞是假死者已不能言本館亦無從懸斷也○有操易牙術者背負黄布寃單游行街巿一日又奔赴侯官縣呼寃盧大令提問情由據供妻子被人誘拐無蹝五年前曾　諸琴堂迄今未　昭雪大令飭傳原差訊究而該差適下鄉催糧不知如何判斷也○龍廉訪出示申禁小錢不知錢巿中人果　遵照否也○某甲年甫而立向習　工癖嗜烟霞懶於工作以致生涯寥落避債無臺嗣母某氏遺有田產早被變賣一空本月初復向嗣母百般吵閙欲將水車携出售錢嗣母不依致被推仆於地嗣母忿不能平具詞控諸縣署盧大令提訊之下喝令將甲笞責數百板押候嚴懲 
[匪人縱火]  
　　安慶訪事人來信云近日省垣有一種不法棍徒往往遇事生風無惡不作言之實堪痛恨聞若輩專以縱火爲事以便來城搶刼居家者幾於防不勝防上月十六日在西門外四眼井地方縱火殃及隣右某日家適中家有老嫗年已七旬染　臥牀呻吟多日身體不能動掉甲見火熾急欲將嫗負出無如火已封門欲出不能遂被葬身火穴事後在瓦礫中翻出户身肢體業已不全僅餘一叚形如枯木令人不忍注視是亦慘矣是夜白雲巷觀音巷亦被匪人先後縱火幸知覺甚早得以登時撲滅又十九日午刻城内藩署後劉姓家不戒於火殃及比鄰八家房屋器具都付刼灰探知亦係匪人所縱似此多方騷擾一夕數驚居人何由高枕而□耶除稂莠以植嘉苗逐鷹鸇以安燕雀不能不望於良有司 
[皖省决囚]  
　　上月十八日皖省奉到釘封文書由府縣獄中提出男犯二名女犯一名押至臬轅綁赴巿曹男犯斬立决女犯凌遲處死該犯出監門一路至法塲垂頭喪氣不發一言一起係盜案一起奸叔嫂通奸謀死親夫悖禮蔑倫宜其同惟大辟也 
[發引誌盛]  
　　署理安徽臬憲丁田生廉訪之四介弟雲生副戎月前逝世已紀報章兹廉訪令其姪少公子於上月二十開吊廿一日出殯開吊之日撫憲沈仲復中丞以次文武各官均往奠唁素車白馬絡繹於途二十一日午刻發引靈柩用大紅呢龍頭罩率二十二人肩荷以行前導銜牌執事色色蘚明僧道二班手執旗旛口宣貝葉諸親友執紼徒步以送靈輿出道署走雙井下吕八街三牌樓四牌樓馬五廟梓潼閣司下坡出八卦門玉缸門迤邐至善雲庵停厝 
[邦上官塲紀事]  
　　閏二月廿五日郭分轉攀桂委解南京餉首領毛平甫鹺尹委辦餘東塲公收廿六日閔鹺尹奉璋委接辦吕四漁汛差廿七日前任江都縣調署鹽城縣祥大令禀知赴蘇公幹 
[窮途自盡]  
　　揚城洗馬橋街某店主近年來因生涯不旺負欠纍纍客臘底無以淸償咸約至本年閏月歸楚不意至期依然兩袖淸風無面目見江東父老遂於前晚呑服紫霞膏及知覺已不及灌救遂致斃命不效周赧王之築臺以避而爲匹夫婦之溝瀆自經抑何智窮力盡至於互極耶然其情亦可憐矣 
[松江近事] 　 
　　前報紀某武舉開塲聚賭一事兹悉葛江邨邑尊查得該武舉頭晉昌聲名狼藉案積如山武斷一鄉害人不淺因禀請府尊申詳上憲一面出示招告至所云因案拘押之九人現已釋去其四矣○前報紀巡鹽肇禍一事兹悉甲姓葉年逾三十家在浦束當日並未身死惟被巡丁戳傷葛邑尊蒞騐後令暫住鎭上某廟百般醫調尙可保全性命巡丁中祗一敺傷者不能逃避餘俱蹝影杳然矣 
[引鬼入門]  
　　寗波人信鬼較他處爲尤甚偶有疾病輒用魚肉冥鏹焚諸水口謂之送人客日前江束某姓家有患病者命親戚某甲送鬼於野外良久不歸着人尋之果見甲倒臥在地扶送歸家南腔北調口作無數人聲若有鬼憑藉之者不得已向卜者詢其吉凶據云適遇陰兵過境爲甲冲犯須備軍裝號衣數百件並以酒肉　賞始可無事某不得已悉照所言行事約費三十餘金本爲送鬼反以引鬼旣已引鬼又要送鬼祗綠信鬼太過遂致被鬼揶揄殊可哂也 
[杭垣科試日期]  
　　浙江學政潘宗師按臨紹興府試畢於上月二十三日辰刻渡江回轅考試杭府屬已列前報兹悉二十九日行香放告初一日生童　古初二日闔屬生正塲初三日優生補歲正途貢監初四日闔屬童生初五日覆生經古俊秀貢監初六日覆生賑給貧生初七日提覆童生初八日覆童兼大覆初九日發落叅謂 
[訂期拜客]  
　　新任蘇松太兵備道聶仲芳觀察聞擇於本月初三日拜會各國駐滬領事及各洋行有名商董所通中外之情盡酬酢之禮也 
[名園雅集]  
　　徐園曲會自元宵後迄未舉行今日星期拍紅集同人擬假園之鴻印軒暢叙一日想春光明媚局中人固興高采烈觀聽者亦藉此拾翠尋芳雅興當復不淺也 
 
 

Page 3

 
 
[糾衆搶親]  
　　浦東爛泥渡人周榮邦傭工度日曩年因中饋乏人娶再醮婦某日爲室該氏携有前夫所生之女卽俗所謂拖油瓶也女曾許字唐橋鎭嚴姓爲媳邇年來嚴子年已長成屢遣冰人約期　娶該氏自念以一婦人而事二夫從前之事早已置之度外周並無子嗣祇有一侄同處作工人頗勒儉周愛之如已出欲以女妻之鄉人不諳禮法遇此等事往往矯揉造作不以爲怪詎料事尚未成周姪已與女兩下調情得諧繾綣未幾肚腹膨脝至去臘竟產一孩周覩此情形將計就計擇於本月十六日成親事爲嚴姓所聞作先發制人之計於前日傍晚時糾集多人驀至周處搶親其時女適在門前洗衣卽由嚴姓子抱掖飛奔至陸家渡雇上划船往南而去當搶女時周已他出周妻臥病在床以致無人阻擋未知以後如何了結也 
[失主領贓]  
　　包探何瑞福顧阿六協同英會審署捕役趙金拿獲李生標起到古玩玉器等件蔡太守飭候失主朱文甫來案再行訊辦已詳前報昨據包探何瑞福顧阿六禀稱朱文甫已到捕房照失單檢點祇少零碎玉器七件據李生標供認在靖江典質有質鋪二家請追質本洋二元半李身畔有洋一元一角連贓解案朱文甫甲訴被家丁李生標捲竊祖傳古玩玉器紅藍頂子幸　捕房包探查獲人贓請爲給領願給包探酬勞太守問是否爾之使女播弄是非以致李生標起意捲逃答稱並無其事李生標俯首求恩太守諭朱曰所少之零碎玉器典質在靖江應將李移解前去以便吊贓惟家丁捲竊竟與外賊行竊有間應償質本除將一元一角給償外尚少洋一元四角酬謝包探爾意肯出若干答稱職員祖傳之物被家丁捲竊拿獲時質去無多原當重謝奈所帶銀洋不多今擬酬十元太守與麥捕頭皆曰隨爾之意不論多少贓先給領李押候備文移送靖江辦理 
[押犯逞兇]  
　　西包探同華包探張松樵至英公堂稱虹口捕房老犯小𩝣餅卽陳金和等爲首勒索新犯江阿三賈明子胡雙喜等規費如不遂意動輒毒打查得陳金和等所得之錢有三十餘人分用王利舟經寫帪目現已搜出將各犯送案帪目呈閱江阿三供犯事管押捕房陳金和索規費洋三元無洋可付先將衣服質錢九百五十文陳嫌太少疉次追索昨夜被陳阿和陳阿寳江阿富王利舟等四人邀到裏面班房用絨單兠頭毒打不能聲張陳金和言不要打可以商量胡雙喜在旁言似此毒打要打死人了陳阿和等聞言謂胡曰爾自己規費尚未付齊胆敢管他人之事卽將胡敺打胡雙喜供初押捕房陳索規費洋三元先付一元三角繼付七角又二次付四角其餘約期付足昨夜因打汪阿三太毒我略勸伊等連我敺打賈明子供屢次被陳金和等逼索規費實因貧窮無力付給并無物件可以質錢陳金和等昨夜言今日是月底衆弟兄要分帪如再不付不要錢要命陳阿和陳阿寳江阿富等四人將我拖到理邊拉住手脚向地亂擲受傷甚重極聲呼喊管門捕及巡捕頭聞聲前來查究今請騐傷蔡太守騐明賈明子胡雙喜江阿三等受傷屬實謂王利舟曰爾等犯事押在捕房尙敢訛詐新犯肆意行兇殊屬目無法紀爾旣寫帪究竟幾人分用答稱不敢拆梢此帪記各人向我借錢賈小菜太守謂陳金和爾在捕房放債耶陳供不敢才兇訛詐昨夜與胡雙喜爭取飯啘口角被胡及賈明子江阿三等將我敺打陳阿和陳阿寳江阿富等同供並無拆梢行兇事太守察閱帪目見分用錢文者係小杭州小揚州小辮子等三十餘名惟所寫字蹟模糊着書辦謄錄存案商之連繙譯判陳金和陳阿和陳阿寳王利舟江阿富等各抚答責二百五十板仍交捕房帶回滿月再行解案各笞二百五十板江阿三胡雙喜江阿三攺發老巡捕房隨時送醫院醫傷 
[縣案彚錄]  
　　引翔港二十三保六圖人蔡松桂同母蔡錢氏投縣訴稱有祖遺平房六間邇被族叔雪山及堂弟小芳糾同羅晉甫等將屋拆去叩求提冘裴邑尊准詞飭提到案前日晚堂集訊該圖地保李貴三投案候示蔡松桂供成衣爲業上月二十日雪山同小芳夾家勸小的將房價賣小的不允至廿二日糾同多人不問情由將房拆毁　論恃蠻爲此喊控蔡錢氏供與其子略同蔡雪山供耕種度日房屋係我侄小芳之產叩求明鋻小芳供父親在時共有平房六間年久失修意欲翻造求請鋻察羅晉甫陸春岩聶木木等同供小的等由小芳雇往扛搬木料並無别故邑尊以兩造各執一詞判將羅晉甫　春岩聶木木收所蔡小芳交差蔡松桂蔡錢氏斥退着地保李貴三查明實情具禀候核○謝施氏扭控大婦之子彬元强將家内什物盡行搬去並攫去洋蚨一百七十元等情前日晚堂邑尊提訊謝施氏供住居本城八鋪地方丈夫逝世彬元係大婦所生向住崇明日前來申乘小婦人他出將家中所有各物一併搬去叩求究追謝彬元供在崇明耕田此次來申欲扶父柩回籍庶母所控各情實係誣揑邑尊着差役帶同兩造查明是否失物再行核辦○武弁李春森控秦少梅王雲峯誑騙銀洋玉器一案業經秦王兩人將洋二百元缴案前日晚堂據李投案供稱職員初次到申致受歹人之騙幸蒙秦鏡高懸追還原物遠人沐德沒齒不忘今特具呈領狀叩求給領俾得早回故里邑尊諭以異鄉作客總宜小心嗣後毋再受騙方不負本縣一片婆心着次日來案具領李叩謝而退○王茂淸控妻母李許氏藏匿伊妻李氏一案經裴邑尊將李氏發堂在案現由王茂淸自願退離收回身價已據李堃生措缴身價並衣飾等洋四百五十元前晚王茂淸投案求領邑尊恐有不實飭候將洋送交陳醫士處 
[法界公堂瑣案]  
　　龜　施丕全控流氓劉牛皋刼取烟妓富寳一案已見報章昨日捕房將富寳卽王張氏又名德仙石麻子之妻石王氏帮同藏匿之小江卽江德奎等解案請究葛同轉先問江曰爾向操何業爲何帮同匿妓江供稱小的向習鞔工富寳由石藏匿問石與富寳有無轕轇答稱富寳向鴇子借取洋銀經石作保問施曰當刼妓時石可在塲答稱小的並未見石是日蛄點鐘後牛皋邀妓出門啜茗中途刦去藏匿無蹝問牛皋曰爾係因案遞解之人爲何復來犯事牛臯供稱小的因有婦人轇轕是以來申事後卽欲回家不敢閙事同轉怒謂持刀行兇豈容抵賴隨飭帶進石王氏至事詰之曰爾夫如何將富寳藏匿答稱丈夫並無此事據聞實由江匿藏問富寳曰爾係何處人答稱小婦人家在鎭江迤南百里問爲何逃逸答稱小婦人不敢逃逸訊至此語祁繙譯官曰此案原吿在英租界須將一干人送至英廨請蔡太守訊辦祁君允之遂着押候連兇刀一柄當票五張送歸英廨○發昌小烟舘主瞿裕昌訴稱前晚蔡阿金來過瘾正在呑雲吐霧突被陳江忠將烟鎗攫去昨日遇陳拘送捕房叩求追究陳供稱小的並不攫鎗叩求鑒宥葛同轉謂瞿曰爾控陳攫物須有証人今將陳管押一天爾可查明實在情由明日來案禀覆○錦名洋行收租人某甲訴稱公館馬路迤西第二百四十二號房客太昌襪店積欠租洋十六元於上月二十八夜潜逃遺下片板等物此屋現有萬森泰酒店主方棋榮來租葛同轉謂方曰爾欲租此屋須待三天如三天後泰昌店主不來准房主將物拍賣然後另租方稱襪店所欠租洋小的可以墊付惟須生財什物暫存小的家中待該店主來時付洋取贖同轉謂如此甚妥如三日後不來爾於禮拜二來案候核可也○某洋行收租人殷恆芳訴稱馬路迤西一帶房客欠租甚巨屢向催索一味游移是以捥諸捕房今請將各房客追究葛同轉問爾等積欠租金爲何不思淸理四百十七號粥店主姚蘭生供稱此店向由姚仁泉開設後因生意不佳至今年正月間將生財租與小的現已付過本年兩月房租所欠者惟閏月而已四百二十三號趙熊氏供稱小婦人曾欠四個半月房金現在丈夫因事出門須待回來料理四百三十三號餅攤主蔡和桂供稱小婦人欠租洋八元已說明日照付不知何故復來控訴四百四十三號陽春館主楊春山供稱小的曾欠租洋廿八元因房主不認修屋貲以此延搁求限至三月十四日歸還第四號房客姚林芳供稱是屋由潘新發租賃小的躭擱潘家月給租錢三百問潘現在何處答稱在宜昌輪船上 
 
 

Page 4

 
 
廿三號房客尤雅堂供稱向藉丹靑爲業邇來度日艱難一時無從籌措三十五號房客王金虎供稱小的欠洋十七元二角五分三十九號房客姚沈氏供稱賃住六七年陸續積欠租洋三十八元五角朱王氏供稱欠洋十六元二角小東門外第四號德利船局主柴海山供稱欠洋三十六元問爾旣開船局爲何欠租柴供稱實因生意淸寥所致隨謂原告曰爾再先向各欠户將帪對明着房客交人保出限五日内一併理楚如違提究原告復稱小東門外十四號房客積欠洋七十一元昨日竟閉門逃脫目下無人看管奈何同轉着於下午至捕房飭巡捕同往釘門○招商局碼頭九號巡丁朱慶慶見章寳林行竊檀樹拘送至案通事禀稱章身畔搜出押票五紙葛同轉問爾竊過物件若干供稱前日小的在彼竊取松板一方售與箍桶担得錢八十文押票係已物並非竊贓問爾向操何業答稱小的向爲磚瓦匠兄長名云卿現在城内張家弄當作頭問爾爲何不至兄處做工答稱十日前被兄長逐同轉判令押候掌頰二十下贓給朱領去○登樓萬里春茶博士兪阿榮訴稱前日下午三點鐘時陳瑞章借啜茗爲由竊去水烟袋一支當獲人贓送案請究陳一再求恩葛同轉謂姑念爾係初犯從輕管押三天贓給兪領去○通事禀稱昨晚夜分時張阿金吳和尚倚醉滋閙辱駡巡捕拘至捕房時隨後將磚塊抛擲想係同黨張等一再懇求同稱昨宵醉胡閙以後自當攺過自新葛同轉着押候掌頰二十下○兪貝氏抱一小孩投案訴稱昨日小婦人抱孩在門首與人閒話突有小竊傅阿金來攫去孩手銀釧一枚當將人贓追獲送案請懲傅供稱小的向在浦東習水作師父潘阿熏來此五天家中無人煮飯腹飢難忍是以攫釧易錢葛同轉判令押候責手心四十下贓給該氏領去 
[香界慈航]  
　　前日有人印就救命册遍寄各處禪院勸方外人樂助江浙賑捐兹本館協振所承姑蘇天寍寺釋秉光釋鏡如釋松山釋蓮源釋悟本釋榮和釋昌霞各助洋一元釋出𤲅釋慧和各助洋二元色相皆空了悟鏡花水月慈悲爲本宏施義粟仁漿此其功德無涯豈可與粥版齋魚隨班頂禮者同年而語哉我佛有知定當度以金繩同証無生之果已 
[節欵助賑]  
　　昨承寍波黄瑞裕投書本館協振所略謂有林姓者假冐招牌設攤漁利求免送官究辦情愿罰戯酒洋三十二元因念各省待賑孔殷籌資非易遂將此款送請解往災區散放計除去開銷投保外共存洋十六元乞賜收條是爲至禱槪捐浮費廣種福田是非夙具萻提心者而能若是乎拜登之下彌感鴻慈已 
[接錄仁濟和保險公司帪略]  
　　綵結一進各局保費規銀六萬九千九百二十四兩四錢七分二厘一進商局存項利息三十萬兩周息六厘規銀一萬八千兩一進開平礦局存項利息規銀二萬六千一百四十三兩查本年收煤由商局在津各船取用作銀除　還本銀六萬兩外並有前届存煤二千八百九十八墩木届售出均歸息欵一進匯豐銀行存項利息計十五萬兩周半年五厘規銀六千二百五十兩一進麥加利　行存項利息計五萬兩周息五厘規銀二千五百兩一進法蘭西銀行存項利息計十五萬兩周息五厘半規跟八千二百五十兩一進法蘭西銀　存項利息計五萬兩半年五厘規銀一千二百五十兩一進有利銀行存項利息計　萬兩半年五厘規銀一千二百五十兩一進怡和洋行存項利息計十萬兩周息六厘規銀六千兩一進怡和洋行存項利息計五萬兩半年五厘半規銀千三百七十五兩一進輪　商局往來利息按日計算周息六厘規　四千三百六十八兩三錢一分四厘一進徐雨記抵欵利息按日計算周息七厘規銀一千十二兩六錢六分七厘一進枼成記抵欵利息按日計算周息七釐規銀二千五百七十兩五錢二分七釐一進缺額抵欠股分項下本届提存官餘利規銀二千三百十六兩共計結收規　十五萬一千二百十兩九錢八分一支各局保險賠欵轉保攤賠溼貨拍賣均已冲除規銀三萬七千一百八十三兩八錢四分一釐支各局保費回綵除紅提單内保費扣現綵外計規　三千六百四十三兩七錢一支聨票雜用規銀九百九十六兩八錢釐一支　金利源棧轉口貨火險費規銀一百三十四兩三錢七分五厘一支滬局總管總船主帪房薪水規銀四千六百十兩一支董事　位酬儀規銀一千六百兩一支船局出力　事酬儀規銀四百五十兩一支各埠　著客商欠保費規銀十一兩六錢五分二釐一支股分官利規銀六萬兩一支股分餘利規銀二萬兩共計結支規銀十一萬八千六百三十兩三錢七分六厘除支結餘規銀二萬二千五百八十兩六錢四厘一提給各執事辦事酬勞奘賞一成支規銀二千二百五十八兩六分凈計結餘規銀三萬三百二十二兩五錢四分四厘一上届公積餘存規銀八萬一千六百三十九兩九分八厘共計結餘公積規銀十萬一千九百六十一兩六錢四分二釐 
　 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　三十號西包探同華包探張松樵稱昨日稽查當質典押鋪及查至小東門外合源押鋪有千里鏡二架一架押洋二元一架押洋二元半已有西人報失因卽帶至捕房並傳鋪夥應元初到案候示伊鋪在法租界協同法包探往查尚有緑色千里鏡未經吊案西人某稱失去千里鏡已由捕房起贓今請給領應元初供新到該鋪爲夥千里鏡非我經手押下鋪主係潮州人陳姓蔡太守謂旣非爾經押着同包探將緑　千里鏡交案知照經押之人投案候示起到之千里鏡二架暫存捕房再候核示○六號西包探同華包探何瑞福稱查到合順押鋪有銀烟厘一隻爲此吊案并傳鋪夥田子喜投案候示田子喜供非我經手押下蔡太守飭將烟匣暫存捕房着田子喜知照經押之人於下禮拜六到案候訊○英捕稱昨見劉生林駕車之馬腿下有傷拘案請辦劉生林供江北人年十六歲新到楊樹浦地方造紙公司做小馬夫昨日主人命備馬車送紙貨因大馬夫不在由小的配車不知馬有傷痕蔡太守騐得馬固有傷發公一馬房喂養着劉生林知照大馬夫投案給償醫料始准領馬○包探沈金隆稱陳寳發行竊梁德桂之馬甲布裙當被知覺交捕送案梁德桂請領贓物陳寳發供患病流落初次犯竊蔡太守判管押十天以示薄懲贓交梁德桂領去○劉蘇紀稱拖束洋車餬口被車寓主鄧其寳誣竊板凳打傷頭顱由捕拘鄧送案請爲騐傷究辦鄧其寳供開車寓有板凳一隻被劉蘇紀移在門前小坐片刻忽然失去向伊索取遂致口角不敢行凶蔡太守騐得劉蘇紀略受皮傷判鄧其寳管押七天以儆○華捕稱見金阿標在天后宫前擺賭攤上前拘拿金阿標胆敢拒捕聲言誰不識伊是賭頭起出賭具一併送案金阿標供並未犯賭與别人細故口角不知其人如何報捕指我爲賭徒蔡太守判金阿標枷號十四天發天后宫前示衆賭具毁去 
 
 
 

Page 10

 
 
   
 
