# 1899 - 143 - 4909381

 

Page 1

 
 
[翹盼仁施] [  申報館協所啓]  
　　天災流行國家代有然從未有如去年山東諸　縣之甚者山東地居北省田疇　薄小民本貧　不堪平時　　　　猶苦難謀一飽至去年而霪霖洪水稠疉而來滾滾波濤赤地千里民生昏墊家室　然不特田榖　　無　　　　　無從下種以致飢黎載道餓殍纍纍存者枯瘠如柴朝不保暮死者　　狼藉盡飽鳥　甚至家有小　　　　　　　不可得傷心慘目莫過於斯本所籌振有年雖極艱難斷不忍半途而　正在羅雀掘鼠支絀萬分而　之　　　　　北之徐淮海諸處又洊飢疉告其慘象竟與山左相同籌振之艱全斯而極因延名手繪成災象印　　　於二月十一日隨申報分送所望寰中義士海外仁人减日用之資爲行善之舉多則盈千累日少至百文數十文但祈早沛甘　　可多拯垂斃飢民之命眼前功德食報無涯他日者五桂三槐公侯萬代實本所所馨香以祝者爾　此布　休　　鑒 
[論日本之忌德人]  
　　昨日本報登日本西字報云目下德國兵艦之在中國海面者其舉動異常踴躍　乎别有深意存手其　　　　　　觀恐其欲以厦門爲水師根本地先是有兵艦名刁儲零者下椗厦門迨上月之杪柌寧　艦亦鼓輪抵厦未　　　　護小吕宋德商之兵艦前來嘻是誠何心哉有心人當知其故矣執筆人吟味再三不覺恍然大悟曰有是哉何據人之爲日本年忌哉夫日與德向未有所猜嫌也一處亞之東一處歡之西遠隔數萬里重洋正如風馬牛之不相及　　　䑸使傳來往其間從未聞稍有違言致以戎衣相見今者德之調兵艦也惟泊於中國海中耳其稱兵赴沂州也亦　　中國之土地耳與日本何與卽使以厦門爲水師根本地亦未占及日本之尺土寸天何日人錄諸報章一若　　　　深恐其有非常舉動者曰恐其窺伺臺灣也臺灣孤懸海外與厦門相隔一衣帶水欲由臺灣至中國勢必取道於　　日人志切經商貨物之販運來華者日益盛其索租界於閩省實欲通臺厦之道俾由本國歴琉球而臺　而　　　　一航海之途以利商船轉運一旦厦門被德人所梗阻臺厦之途旣絶日人卽不便良多此所以不免躊躇審　　　　則德之聚兵艦於厦門其果欲與日人生釁耶應之曰是亦未必行軍之道凡欲越國鄙遠必先求一托足之區而　　械煤糧不虞還乏法之來中國也先營　　西貢爲埠頭英之　　也曰亞丁曰新加坡曰香港　在　　　　　　　在可購兵械煤糧若德則雖欲貿易於　　　　　可以立足　　　　　　　　　　　　　於北　　　　　　　故必於南方得一互巿之塲然後無事時可　　經營有事時卽藉以飛芻挽栗其在閩中索　租界職是之　　　　之所以羣聚厦門者實以海口之便於下椗耳曰允若是則德國無　於日人矣日人何忌之有曰是蓋懾於從　之爲中國索返遼東也當李傳相與伊藤侯在馬　　　和時遼東已入日人之手　　斯乃突然而起糾同德法　而　　中朝爾時日人震驚俄德法三國之成不得不　棄約章俯首聽命今者德見日人之惟命是聽安知不心　　　　思凌侮夫日人且中朝旣將　州灣讀與德人邇來日照沂州又斂手而不與相抗安知德不欲將　　索　　　　惠於中朝日人踓趾高氣揚凌厲一切然以之當德恐强弱不敵未必能取勝於洪濤漭瀁之中故一見　　　　　門深虞臥楊旁有人鼾睡此固日人之過慮然亦足見事事留意於機先也然則中朝可聯日以拒之乎曰　亦不必日忌德德亦未嘗不忌日德苟欲將厦門據爲已有日人見航海之途中斷未有不起而拒之者德旣於膠沂　　　中朝斷不肯再以厦門開罪於日本今兹兵艦之聚特偶然耳不久必自退中朝惟聽其自然可矣何　惶紛　爲　沂州之事一日不平則德兵卽一日不肯撤去腹心之患端在於斯誠不知袞袞諸公果别有勝算否草茅下士固未敢儳一言也 
[諭旨恭錄]  
　　四月十二日奉旨廳生常福著以文職用分發直隸補用道顧廷枚湖北道孫廷林江蘇道錢松年山西道張毅江蘇知府許星璧吉林知府恒謙浙江知府孫鳴皋湖北知府李沛恩江蘇知府莫枚浙江　府何彦逹南河同知程松生陳瀚浙江同知王恕廣東同知王樹魁浙江同知秦瓚廣東同知汪大鈞兩淮監掣同知毛　　川直隸州知州劉篤烈直隸知州朱紘山西知州賈孝斌山東逋判趙作新湖南通判王遐齡江蘇通判陳德宣韓　厚安徽通判左楨河南通判楊保昻四川通判陳斆詩廣西通判高藩直隸知縣張尚瑛李澣姚佐寅石之璞查美咸朱佑保山東知縣屠内勲蘇杰山西知縣黃召棠河南知縣袁鴻濤趙芳畦浙江知縣桂榮四川知縣唐柏森廣東知縣睦　昌王鍾齡江蘇知縣許文濬多褘胡文驌安徽知縣薛臨正山東知縣姚光浚劉應忠河南知縣侯維申聯第俞　昌高祺昌陜西知縣夏良材甘肅知縣高人鏡浙江知縣孫啓泰胡遠芬江西知縣侯青照福建知縣葉新鈴湖北知縣松桂張成輔四川知縣丁孝虎張景倉吳光耀廣東知縣薛聰彝鍾蕚廣西知縣田邦俊林鶴年雲南知縣諶　兩淮鹽大　韓秉忠福建鹽大使梁鍾璐廣東鹽大使賞那兩廣鹽大使金鏞俱照例發往江南道監察御史員缺著張元奇補授盛京工部員外郎員缺著英華補授奏留吏部七品小京官吳海著准其留部欽此 
[本館接奉電音]  
　　昨日午前十下鐘時東師飛電傳來上諭一道旨一道敬謹譯登○四月十八日奉上諭剛毅現在出差兵部尚書著啓秀兼署欽此同日奉旨剛毅現在出差所管正紅旂蒙古都統著　信署理欽此 
[紀英員議意事]  
　　西字報云西歴三月十二號英國下議院會議時議員耶帛氏問協理外政大臣勃老特烈氏曰聞意大利人要求中國三門灣其鄰近之舟山是否在内勃老特烈氏答曰意人索租三門灣一事本處並無交牘可徵惟知其並未包括舟山在内因舟山已訂約在先不得讓歸他國且畫定浙江洋面至東向斜線爲止議員德陵氏問曰意人當未索三門灣之先曾否與我政府商議如曾商議未知我政府何以應之勃老特烈氏曰初時意國執政者曾向我政府言及欲向中國索一海口以使屯煤我政府婉言勸之曰貴國若欲得中國之地萬望和平　議以重邦交不得用强婪索 
[譯英報論俄事]  
　　英國剌比報云俄皇雖創立弭兵會欲使天下安然無事然目下滿洲境内盡駐俄兵一旦 
 
 

Page 2

 
 
釁生卽可隨時調用此固人所共知者也及此時而苟不合力制服則不第滿洲被俄占據且漸將伸其權力於南方觀夫俄之雄强如此中韓之孱弱如彼將來必受俄人挾制今者各國在華商務莫大於英則聯各邦以拒俄自必由英人倡始獨惜英人不制之於未事竊恐以後悔莫能追也 
[俄添戰艦]  
　　日本長崎埠訪事友人云近聞俄國新造兵輪船六艘内有巡洋船三艘一名奴烏衣枯定於一千九百年九月竣工一名矮司哭羅獨一名把壞飢路均定於一千九百年八九月間告竣尚有戰船三艘一名堅灑來烏衣雞排水量一萬二千墩馬力一萬二千三百匹平常煤艙可容八百墩至多一千三百五十墩一名來拖已沈排水量一萬二千七百墩平常儲煤一千十六墩多至二千墩一名拍披烟大排水量一萬零三百六十二墩以上三艘准立契後三十個月告成其價計法銀三千零二十八萬佛郎克 
[英俄爭利]  
　　日本長崎埠訪事友人云西歴本月七號此間得倫敦來電知前者英俄兩國互爭中國利權各不相下繼由兩國政府一再商議刻已議定凡俄國所得東三省及牛莊鐵路利權以其半分與英人英國所保護之長江一帶亦許俄人通商若是則我中國要隘盡失當奥一空矣秉國鈞者將如之何 
[日員遊歴]  
　　日本報云日本政府派武員村田氏爲駐俄公使隨員定於西歴本月二十五號航海至琿春遵陸過西伯利亞以逹俄京良以俄人眈眈逐逐意圖吞併亞東異時戎馬倥傯西伯利亞一途實爲轉餉調兵之樞紐是以乘便遊歴藉覽山川險要訪求風俗人情庶有事之秋胸有成竹也 
[初議弭兵]  
　　倫敦來電云俄國在荷京創設弭兵會初次會議時推俄國大臣士多路氏居首席各國使臣之入會者咸頌俄皇心慈意美深望其克底於成焉 
[詳述無線通電法]  
　　屢觀各報紀泰西新製無綫電報要皆語焉不詳兹閱格致益聞匯報云此法賴數人之識力以成之人皆知光有浪而不知聲亦有浪其爲　也自近而遠如水波然一千八百八十五年德國赫君又探悉電亦有浪酷似聲光之浪然尚未知其用處迨一千八百九十年法國格致士白君始得收聚電浪法以鐵屑置玻璃筒中電浪卽斂而不散一千八百九十五年意人馬君籌集鉅資在英國衣袖海濱植立高竿下置電瓶以發電浪再於對岸法境設收電筒倩曰君主持馬君隔海發電浪白君舉筒收之卽以尋常電碼爲記於是此往彼來無線亦能通報今已展至一百餘里馬君嘗致電白君　其得無線通電法白君回電賀馬君之功尤勝於已惟通電須立高竿否則地體渾圓其凸　處能阻電氣流行且致電浪四散凡有收電筒者皆可接收未免春光漏洩倘日後有法使電氣不散則更上一層矣 
[德事客談]  
　　客有從東魯至揚州者告諸本館訪事友人云山東日照縣濵臨大海民風誠樸自昔年膠州灣賃與德人後縣境時有德人蹤跡縣屬有地名韓莊者烟户稠密類皆以捕魚耕田爲業西歴三月下旬某日忽有數德人由青島游歴至此民人見其手指筆畫相與駭然其實德人因愛此間風景筆而存之也旋以言語不通君起鼓譟德人引爲大辱折回膠州灣聲訴德國某武員某武員卽督帶兵船來也令將爲首滋事之人交出莊民置之不理遂放槍砲以壯聲威並將房屋拆毁蹂躪之處滿目荒凉嗣聞德船已開往日照督兵登岸迫令縣宰立拿滋事之人從嚴究辦否則須自行查緝縣宰隨約同紳耆向德員再四商議德員予限十日縣宰乃星夜通詳上憲一面派役赶緊緝拿按此事始末前已疉錄報章惟客旣娓娓而談姑再誌之俾與前報叅觀互證可也 
[星使南來]  
　　金陵訪事友人來函云本月某日省垣官塲接得京師來電知剛子良中堂欽奉密諭馳赴江南查辦事件立卽率帶司員握節南下不日可抵白下云云因之上自督藩下至府縣恐干未便人人自危刻下上元江寗兩縣主已奉上憲檄文飭卽預備行轅以便中堂駐節矣 
[扼守巖疆]  
　　寗波采訪友人云浙江巡撫劉景韓中丞知意人索取三門灣聲勢洵洵疉調兵船游弋因於本月十六日檄飭李軍門統領省防練軍二千名督同吳都戎黎守戎馳赴鎭海石浦等處加意防範以免敵人窺伺巖疆 
[番民肇釁]  
　　香港循壞日報云前有德國遊歴人員赫爾德祿氏赴陜西省洮州迤西遊覽野番麕聚之處持有總署護照野番不知文字且兇悍無人理見德人至卽攔索買路錢旣越一山他山番族又需索如前不給則刦取駝馬銀物以爲質德員大受窘辱然亦無可如何旣而行至某處突被野番四面兠圍急遣通事求救於洮州協及廳署旋以援救遲遲大爲不悅陜甘總督陶芷芳制軍聞之倩英人調停其間許以賠贓緝犯其事始寢 
[觀察騎箕]  
　　金陵訪事友人來函云本年二月署理江南鹽巡道吳吉甫觀察炳祥偶感風寒牽動舊疾歴延諸醫診治參苓迭進效　全無延至本月十五日騎箕而去家人照章飭丁詣各憲轅禀報旋於十六日亥時大殮所遺巡道篆務經兩江督憲劉峴帥檄委現辦省垣洋　局黃芝生觀察承乙暫攝遞遺洋務局差檄委支應局總辦候補道汪叔芾觀察嘉棠接辦遞遺支應局差檄委前木釐局總辦穆少若觀察克登布接辦 
[扶桑錄要]  
　　日本長崎埠訪事友來函云日本陸軍參謀　長川上操六君於某日因病逝世所遺之缺由日廷簡放正二位勲三等陸軍大將候爵大山君巖接任○日本曩向英國定造軍艦一艘名曰淺間工竣後派海軍大佐島崎君前往騐收兹悉此艦已於本月十七號安　横須賀軍港容積九千七百墩自然通風三十節三七强壓通風二十二節中甲板上裝矮摩司篤倫搿砲十二門上甲板上八門船之首尾裝八寸口砲二門六寸口砲四門十二寸砲八門舷側置八寸砲四門六寸砲七門十二寸砲十門桅杆上裝三寸砲四門船首裝水雷發射管四個船身之大實爲日本軍艦中首屈一指○前有英國商船名倍拉槐司者在黑島冲伏瀨洋中擱淺越四禮拜之久始用棧器起出駛入崎江由齊雄枯船帶至長崎倩三菱船塢修理據云須一閱月始能告竣也○川上操六君逝世後日廷追念前勲特遣田中宫内大臣齎金一萬圓下賜繼又遣綾小路侍從長頒賜喪費金五千圓紅白絹各一疋眞綿十屯木魚十連神饌七臺日太子亦賜金四百圓稠疉隆恩有加無已死者有知當亦感激涕零矣 
[彝陵譚薈]  
　　宜昌訪事友人來函云宜昌稅關某洋人近在英商利川公司前購地建三層樓本月十九日午刻某工人偶一不愼突從高處墜下口角流血昏不知人旋由洋人倩人舁送福音堂　治不知能保全性命否○洋碼頭冋有駁船爲多輪船起卸貨物之用近有日本商人來此貿易將來客貨必多爰又增造數艘業已工竣矣○由宜昌下駛之英國某兵輪船在頂心洲擱淺大受損傷因駛赴申江鳩工修理至現泊宜昌之兵輪船將次入川某日向鎭署借紅船護送○近有某西人欲在宜昌租賃房屋創設火油棧俟往重慶探明銷售情形卽當回宜開辦矣 
[鄂渚秧歌]  
　　武昌訪事友人云鄂省創設製麻局近已由滬連到機器經總辦趙楚江太守督率工匠妥爲安置大約不日卽可開工矣 
 
 

Page 3

 
 
○天興洲田畝向歸勺亭書院收租近以時被水淹收成歉薄由紳耆禀請漢陽縣主陳少石大令豁免賦稅未蒙允准因又聯名赴武昌府　呈訴府尊逄子政太守以是否屬實須俟查明核辦爰檄委涂南坪大令前往踏勘俟禀覆情形再行定奪○官錢局印造錢票通行廛巿商民稱使近日匪徒僞造假票到處混用貽害閭閻督憲張香濤制軍聞之赫然震怒檄飭各屬一體嚴拿聞已在襄河一帶緝獲數名并搜出票板想當　嚴懲辦矣 
[秦淮蘭漿]  
　　金陵訪事友人來函云浴蠶節過鄕人之携絲求售者紛至沓來省垣各絲行公同議定價值定於月之十七日問秤上　細絲每百兩值洋銀三十元次者二十八元下等者二十四元聞之絲業中人云倘此後來貨日見其多尚當酌量貶價也○省　銀圖局工作　所向用火油燈及自來火總辦任寶堂觀察愼重將事深恐火油性烈易召飛災因派人赴滬上電燈公司訂購電燈若干盞裝運來省並有洋匠隨至安設整齊定於四月望日晚間試用柬請省垣各當道到局夜宴 
[竹西瑣誌]  
　　揚州訪事友人云調署江都縣湯大令曜由大憲飭赴新任涓吉本月初八日接篆前一日命駕抵揚至各憲轅禀到其合館賃定舊城古觀音寺瀛眷暫假後李府街某姓房屋僑居迨初八日黎明大令在公館中望闕謝恩然後行拜印禮書吏叅　畢退人　堂小憩旋乘輿至府運二轅禀知任事○東圈門内向有木棚夜由棚夫看守本月某日蓮漏甫及三商途人尚未絶跡或見栅欄上懸掛一物　前審視乃一男子自縊於此不禁大譁隨卽解下已口不能言急用熱水灌救而甦時濟保甲委員梭巡過此帶回研訊其人自言籍隸楚北向充長隨現持某當道薦函至某署投遞未蒙收錄自思腰纒已罄生路毫無不得已而出此下策噫途窮日暮異地飄流渺渺天涯似此者正不知凡幾興言及此良可哀矣 
[備迎使節]  
　　上海縣王欣甫大令探悉剛子良協揆奉旨查辦江南案件業已由京起節日内當可抵申因於昨日飭辦差丁役往金利源碼頭搭蓋彩棚預備供張 
[窺視砲臺]  
　　本月十五日有意國兩兵官由吳淞駕杉板船登岸至獅子林新砲臺窺視駐憂勇丁禀報統領班福齋軍門軍門　　　之使出蓋是處砲臺爲長江門户已奉南洋大臣劉峴帥電諭嚴密防維故外人不得肆行窺探也 
[意艦被阻]  
　　日前有一意大利國鐵甲船　懸旗號由三夾水駛至吳淞張華浜左近理船廳某西員查知船上滿載軍火因之前往阻止意兵船無奈轉輪回三夾水停泊 
[能員知遇]  
　　前任上海縣黃愛棠大令入京引見蒙恩以道員歸原省候補超陞不次仕途中莫不榮之現聞官塲傳述此次剛子良中堂奉旨查辦江南案件派黃大令爲隨員惟尚未見明文究未知其確否也 
[懸賞緝盜]  
　　上海縣王欣甫大令接到婁縣屈吉士大令所出賞格卽飭地甲粘貼通衢其詞曰爲懸賞緝拿事案於光緒二十五年三月十一日據事主監生朱昌楣禀報三月初九夜三更後被盜十餘人撬進籬門推開大門及中堂旁門適值各臥房均虚掩未門致被擁人　　工人王鶴祥並將伊寡嫂徐氏扭髮持刀嚇禁聲張分投搜刼洋銀衣飾從更南角而逸伊恊保聚衆鳴鑼追赶無獲開單報求勘緝等情並　四十一保三十圖地保張富全同報到縣據經會營勘緝通禀在案誠恐贓盜遠颺合行懸賞緝拿爲此格仰諸色人等知悉如能將此案　盜　　全獲者賞洋銀三百元拿獲首盜者賞洋銀一百元拿獲夥盜者每名賞洋銀五十元知風報信因而拿獲者均减半給賞本縣捐廉儲庫以待　實卽發决不食言須至格者 
[嚴緝匪徒]  
　　洋涇浜南及新開河一帶時有流氓聚衆滋事日前英界鷄鴨弄流氓更持械惡鬥以致釀成人命事爲法界克捕頭所　遣包探帶領通班探夥分投嚴緝想一經拿到定須盡法以　也 
[情殷保赤]  
　　去年七月初十日之夜江海關道署家丁李有金被劉大夫婦等人將其妻許氏謀斃案發經上海縣王欣甫大令拘獲兇手屢次研訊供詞狡展其女小驢子同時被獲因念年幼無知飭發普育堂留養近日忽患疹勢頗沈重堂董曹寄耘丞致大令大令卽諭令延　療治 
[珠江菊部]  
　　珠江花月夜棗花簾捲燕舞鶯歌小隊霓裳足令燕蘭失色誦某君鳳兒一曲銷魂甚眉有春痕眼有波之詩覺媚態柔情幾於活現紙上矣邇聞滬上叙樂園粤東樂部獨出冠時因於前晚壓綫餘間結伴往觀以舒軫結時方演十二寡婦征西一劇戈矛歴亂中見有淡掃蛾眉冶麗如梨花映月者友人告予曰此爲女伶嫦娥月年方二八來自海外新加坡征塵猶未浣也旣而銅絃徐撥妙轉鶯喉宛轉抑揚　使白雲凝遏其殆古者秦青之流亞歟狂生素號柘枝顚至此不覺魂輸色授矣此外如金山貞之銅琶鐵板牡丹池之玉韻珠情要皆盡態極妍一時無兩噫觀止矣蔑以加矣爰書此以告有今藥之好者 
[上海巡局紀事]  
　　前者南馬頭鼎泰南貨店被賊竊去洋銀衣物事後由店主報知二十三七鋪巡防局局員盛雨村二尹諭令汛捕赶緊查緝日久尚未破案前日飭傳汛捕夥戴五及十二圖地保夥丁裕到案此令各責二百板限三日内破獲如延再比○前日英界讞員翁笠漁直剌飭差持名片至二十三七鋪巡防局禀稱吳芴　控黃吉雲冐充招商局買辦騙銀一案查得黃家居二十三七鋪境内是以本官大老爺　小的前來禀請派差恊提局員邱友齡二尹飭地甲勇丁協同來差至陸家浜西弄將黃提獲歸案訊辦○前有張坤全者被族姪子祥金海等毆傷控諸上海縣署王欣甫大令諭候飭提兇手集訊前晚彼此又在某處互毆旋扭至二十三七鋪巡防局局員邱二尹提訊之下由張孝廉函　此人在上海縣涉訟未結請卽移歸訊辦二尹允之派勇押送縣署王大令飭差看管○南巿久大船號内某號沙船裝運銅砲一尊來滬雇小車裝至某處行經大馬頭左近被小流氓攔阻訛詐因卽報知十六鋪巡防局請爲查究 
[南巿捕房紀事]  
　　前晚十點鐘時新馬路八號巡街捕巡至十六鋪橋見侯錦生竊取某號東洋車上油布因卽拘入捕房捕頭令押傾解至工程局禀請司徒司馬訊辦○前晚喬錫林肩負豆腐乾擔在馬路上沿街求售九號巡街捕以有違馬路工程局章程喝阻不依因卽拘入捕房交捕頭禁押一點鐘時始行釋出 
[法界捕房紀事]  
　　怡和洋行景星輪船司帳人王某前由天津携珍珠一包回滬交與某珠寶店不意中途被賊竊去某珠寶店主以此貨值銀四千五百兩倩德商元亨洋行主投捕房聲訴捕頭遣包探將王提到略詰情由准子交保出外赶緊跴緝○甲乙二小竊乘間竊取菜巿街某姓所設小攤上物件被巡街捕拘入捕房捕頭命押候堂期解請讞員朱森庭明府研訊○某丙手持香烟一大盒深夜閒行巡街捕以形跡可疑拘入捕房捕頭研問之下稱向某烟店購來隨遣包探前往詢問無訛卽行釋出 
[美界捕房紀事]  
　　昨晨小竊王某至虹口菜巿某肉攤上行竊花猪肉當塲拘獲送入捕房捕頭令押候解送公堂禀請讞員翁笠漁直剌究辦○昨午某號載貨車行過北河南路橋横衝直撞致毁江北人某甲所拉東洋車被甲扭至捕房聲訴捕頭罰出小洋銀數角爲修車費從寛釋出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[錢局興工]  
　　天津國聞報云前年福建船政大臣札派文案處及各廠員紳兼理鑄錢局事宜業經開爐鼓鑄嗣因銅價過高虧折甚鉅不得不暫緩興工兹者上憲諭令將各廠所積廢銅萬餘斤配以白鉛三成責成匠首林大厦於本月初四日開鑄并釐定章程云一選派委員監鑄彈壓及呈繳制錢時過磅勘騐一包辦匠首須繳洋銀一千元存在支應處以作壓　如有領鑄之銅鉛短少情形卽將壓櫃之欵扣算如無虧折俟停鑄之日仍將原欵令該匠首領回一所領鼓鑄制錢之銅鉛每百斤除去火耗若干應繳淨重制錢若干照章程呈繳一鑄繳淨錢每千文給工夥炭料及爐内添補器具等項一百二十文一領用廠屋以後如有修理應歸匠首自行雇工一開爐之日應用器具准其領足備用向後如有不敷亦歸該匠首自行添置　一所鑄之制錢限定一千三百二十文作庫平番銀一兩算一鑢錢剪銅仍照舊章附輪機廠拉鐵廠用現成馬力機器所有匠丁辛工由該廠給發與匠首無干一各匠遇有舞弊等情准由匠首具禀呈請委員究辦一每爐應領銅鉛共二百斤現先開四爐鼓鑄按二日爲一次應領銅鉛共一千六百斤每月除禮拜之期四日外大建應鼓鑄十三次小建應鼓鑄十二次一鑄造制錢過重者自願充公過輕者須補足一歴辦鑄錢灰模曁用生鹽炒乾調灰每日每爐用鹽二斤官鹽調炒七日歇工不堪應用其所需之官鹽亦令匠首自行購買錢廠規條一廠内各匠早晚出入懸掛腰牌無牌不准擅行違者究責一廠内各匠人等出入所有行李鋪蓋箱箭一切應請搜過違者不准出入一廠内各匠小工如有夾帶違禁物件暗存私弊者嚴行究辦一廠内各匠及供差丁役如有倫竊新鑄錢文及偷竊銅鉛渣底等一經察出嚴行懲辦一爐内鼓鑄所用銅鉛若干應有定準或該匠如有多入白鉛鑄造一經查出從嚴究辦一各匠在廠鑄造不准存囤新錢一文亦不許擅行外出如有要物專雇雜差購買敢有串通弄弊者嚴加懲責一廠内工匠不准吸食洋烟賭博違者卽行驅逐一爐内工匠鑄造閱七天停工一次收拾各項傢伙亦不准出外滋生事端違者責革一爐内工匠如遇有疾病由官騐明屬實准予給其飯食病痊卽應工作三天以外病仍未愈者卽宜假旋不許在廠觀望託病誤公一各匠因公事進出廠門均應禀明經過搜檢後方可放行一一官派匠派看門巡更丁役儻有舞弊及滋生事端者查出格外重辦一各匠有親友到廠控訪指明何匠戚屬由看門人回明許其進入仍從嚴搜一各匠到拉鐵廠剪錮逐日按候落爐如有挨延定卽究責一廠内採買木炭及工食等物所用非小洋銀卽舊錢或錢票均可不准行用新鑄制錢違者究辦一廠内工匠所有工錢七日給發一次以後逐次支領一爐内工匠大小傢伙不得作踐如有此情枷責不貸一爐内鑄造完時須當熄火安睡不准刁玩吵閙别生事端違者究責一廠内大門定更後卽鎖閉如有因公進出須俟禀明後方許放行一廠内關防極爲嚴密各匠不得留住親友違者枷責不貸 
[潑悍宜懲]  
　　前日划船婦張繆氏王小妹因被某號東滚車撞倒所懷小孩致與車夫爭執二十六號巡街捕向之解勸不依反被掌頰二下捕奔至捕房告知捕頭立遣他捕將張繆氏及王小妹拘入捕房轉解工程局經會辦委員司徒貽芬司馬提案研訊二十六號巡街捕彭掌發禀訴前情張繆氏等供稱小婦人等均未行兇惟小孩被車撞倒傷及手指司馬騐得孩並無所傷顯係平空胡閙王小妹尤爲悍潑著掌頰二十下以示薄懲 
[上海縣署瑣案]  
　　湯毛毛控王福全賣妻索詐日前縣主王大令倩縣丞劉二尹升堂提訊湯供小的家住治下二十三保七十一圖年三十二歲尚無妻室由同村人胡桂心介紹擇吉上月三十日娶孀婦王毛氏爲室是日胡偕毛錫榮王福全送氏至家言氏夫故無依因之再醮小的信之出身價洋銀一百二十元親交胡手由胡交與福全收去至本月十一日王稱毛氏係伊妻誣指小的串驅百般恐嚇不得已投案控告言畢將毛錫榮所立婚據呈案胡　上月某日毛至小的家稱從妹孀居不能度日意欲再醀小的因爲湯毛毛執柯上月三十日在小東門外登樓萬里春茶館議定身價洋銀八十元旋偕錫榮送毛氏前往所得洋銀由小的交與錫榮並未見王福全到塲求大老爺訊問毛錫榮便知其細錫榮供堂王福全自願將妻價賣倩小的爲媒因此小的轉託胡桂心賣與湯毛毛王亦同往得價八十元由涉的交伊收去王毛氏供小婦人遇人不淑自適王後不顧家計上月先將三歲之子賣去佯稱已在上海租賃房屋挈小婦人來此旋在登樓萬里春茶館將小婦人賣與湯毛毛由伊親收身價送至湯家先囑從兄言是孀婦故婚帖由從兄出立王福全供小的之妻實被毛錫榮拐賣求卽究追地保潘東舟供此事小的初不知悉後向湯詢問稱是胡毛王三人爲媒究不知其底細二尹察核各供皆有不實不盡判將胡笞責二百板毛王各責一百板均收所湯及毛氏分别交差看管著地保查明實情禀復核辦○楊晉卿控褚翠桃擊毁碗盞由劉二尹提訊楊供小的在洋涇鎭開設飯店前日褚偕友人來具膳需錢數百文强令記帳小的不允卽被擊毁器具約值錢八千餘文求恩斷償褚供醉後糊淫自知不合情願照數賠償二尹判責二百板令償錢七千文具結呈案 
[英界晚堂瑣案]  
　　蘇州航船主王伯金投公廨控稱朱雲福誣詣小的誘妻來滬賣娼糾衆至家毆擊讞員翁笠漁直剌倩襄理讞政之張司馬提訊王供原籍蘇州年方五十本月初二日朱雲福之妻金氏由其姑某氏送至小的船中言欲附之來此至城内某姓家傭工及抵滬後囑小的伴送入城行至陳家木橋彼此相失旋由四百五十六號巡街華捕向氏盤詰情由解送案下小的旋於初五日回蘇訴知朱雲福朱來滬並不將妻領回反稱被小的賣在花烟館内爲娼糾衆二十餘人至小的家毆擊小的不得已訴知地保董事控請申寃朱雲福供小的之妻金氏住蘇州齊門外本月初二日附王伯金之船來滬事後人言藉藉咸謂被王賣在花烟館故向王索取並無毆擊事情張司馬諭令官媒將前日四百五十六號捕所送朱金氏帶案研詰供年二十二歲向患瘋狂前日王伯金與小婦人同行後忽不見適小婦人舊病復發致言被王所拐司馬飭將朱雲福責手心五十下具改過切結將妻領回管束王伯金開釋○張才毛控徐楊氏誘拐伊妻鮑氏爲娼經張司馬研究張供寗波人家住杭州上月二十日妻子由杭來此被鴇兒徐楊氏誘匿三馬路新和里妓院内小的聞信往查目見妻子從後門出奔至唐阿福家求恩究辦徐楊氏供張鮑氏托小婦人薦往妓院私與唐阿福姘識唐阿福供與徐楊氏同鄕張鮑氏時至小的家閒談並未姘識司馬判令將徐楊氏掌顂五十下交官媒看管唐阿福還押限十天内交出張鮑氏如違血比 
[英界公廨紀事]  
　　有許許氏者年約二十餘前晚花容慘淡奔投公廨呼寃讞員翁笠漁直剌向詰情由泫然曰小婦人係木作頭許月洲之妾大婦楊氏時加凌虐受苦難堪務求大老爺超豁直剌諭令公差帶出交許收管諭以此後務當彼此友愛如再到廨控訴定須提案嚴懲○昨日三百六十三號華捕解在路爭閙之黃張氏陳蘭貞至廨禀稱尚有案中人管押捕房俟明日解請訊斷直剌頷之 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十五年四月初九日京報全錄]  
　　宫門抄○諭旨一道錄前○御史彭奏爲請旨澄叙官常摺○又奏爲請飭部明定奏留人員章程片○燕督裕奏爲湘省造解剥船到津騐收摺○又奏酌擬防營畫一餉章片○又奏爲懇恩核銷湘軍支過輪船卹賞銀兩片○新撫饒奏爲揀員借補叅將片○四月初九日内務府國子監廂藍旗值日無引見○慶王由東陵回京請安○盛京副都統漙蔚到京請安並請假二十日○連順謝辦理礦務恩並預備召見○劉永亨謝授右庶子恩○張荀鶴預備召見○瀾公請假十五日○琦侯請假十日○上駟院奏派騐放官缺派出睿士漙頲○掌儀司奏十五日祭奉先殿潤貝勒行禮○召見軍機連順張荀鶴○○掌山西道監察御史臣彭述跪奏爲特旨分别擢用人員原官無論捐納勞績請飭部一併妥議班次恭摺仰祈聖鑒事竊御史余誠格奏捐納後奉旨仍以原官候補候選人員請飭部分别班次奉旨允准在案查捐納人員助資充餉猶可小補於公家若保舉之濫近年以來言之者屢矣雖實有勞績可紀者未嘗無人而其中夤緣請託亦復不少得官之後儻奉特旨其取巧更甚於捐納至奉旨仍以原官候補候選是先有是官而仍以原官用該御史猶謂宜示區别若奉旨子以升階較之原官選補倖進捷獲尤爲過之嗣後無論捐納勞績人員奉特旨以原官選用或卽選或卽補與以升階選用或卽選或卽補似與本無職官奉特旨賞給職官者應有區别擬請飭部併入余誠格前奏妥議班次謹恭摺具陳伏乞皇太后皇上聖鑒訓示謹奏奉旨欽此○○彭述片再候選人員例應赴部投供近有奏調奏留此項人員請免扣選者臣查各省官塲擁擠往往停止分發是該省現有之員辦該省所有之事已屬有餘自無庸候選人員承乏其間卽非停止分發省分遇有緊要事件該省人員不少亦多可用之才豈皆不如所調所留之人况其所調所留者並非該省不可少之員而其所差委者亦非該員不能辦之事若仍准其輪選旣省長安旅費又支辦公薪水在該員潔已自愛已獲兩便而不肖之徒假公濟私所利尚不止此恐成巧宦之階恭閱邸鈔候補侍郎袁世凱奏留翰林院編修徐世昌襄辦營務免扣資俸奉硃批准其留辦營務所請免扣資俸著不准行欽此嗣後京員除特旨發往凡經奏調奏留者應不敢率請免扣資俸查候選人員如經奉調奏留在外當差請免扣選情事略同擬請飭部將奏調奏留在外當差之京員與候選人員一併明定章程不准免扣資俸不准免其扣選是否有當恭候宸裁謹附片具陳伏乞聖鑒訓示謹奏奉旨一道○○頭品頂戴直隸總督奴才裕祿跪奏爲湖南造解剥船到津騐收並招募船户承領恭摺仰祈聖鑒事竊湖南承造直隸剥船一百五十隻經該省委員湖南辰沅永靖道莊賡艮候補知府沈瑩慶押解北上因沿途阻滯守候至光緒二十四年九月初五日押運抵津奴才督頒前署長蘆運司實任天津道方恭釗前署天津道任之驊逐一騐收工料尚屬堅實核與歴次成案部頒船式相符惟原來布篷在途年餘之久破爛不堪船上器具亦多不全已由莊賡良等照案備價交經楊村通判代爲一律添補齊全取具莊賡良等保固結狀並豫飭各州縣招募妥實船户尅期承領以供本年剥運漕糧之用據天津道方恭釗前署天津道任之驊具詳請奏前來除將保固結狀分咨户工二部外所有湖南剥船解到收竣緣由理合恭摺具陳伏乞皇太后皇上聖鑒謹奏奉硃批該部知道欽此○○裕祿片再直隸淮練各軍分别裁併挑留並將酌擬畫一餉章業經奴才奏奉諭旨欽遵辦理在案惟駐庫宣化練軍馬隊前營前於光緒十五年復經調防庫倫該營月支柴草並另案加增柴草加夫口糧兵夫改折米價等項均係仍照舊章支給現在該營旣須挑練原有月支柴草銀兩應照新章支給毋庸添撥其另案加增柴草每年七個月共銀二百八十兩又出防加輺重兵每年共銀一千八十兩又兵夫改折米價每年共銀四千八百六十兩以上三欵均請循舊支給一俟該營遣撤回直再行分别裁支俾符原案所有前項改折米價銀四千八百六十兩並每年添乾銀三千六百兩請仍由部照案籌撥給領以資湊放至前領二十五年改折米價核計尚有長餘應在次年應領米價銀兩内核扣等情由藩司廷杰等詳請具奏前來奴才覆核無異除咨部外理合附片具奏伏乞聖鑒勅部立案謹奏奉硃批該部知道欽此○○裕祿片再查留防湘軍支過輪船水脚卹賞等項報銷經兵部咨刪減卹銀扣除棺殮銀兩業經查明聲覆請予照銷現接部咨以文職各員所得卹銀核減造報其顔起豹一員比照馬兵巡洋淹斃例給卹銀七十兩勇丁二百六十一名比照雇募之丁每名給卹銀二十五兩所有銷過棺殮銀兩均於卹銀内扣除連同刪減卹銀一併追繳等因轉飭遵照去後兹據海防支應局詳稱查官兵巡洋淹斃應給卹銀提督九百兩總兵六百兩副將五百兩遊擊四百兩都司三百五十兩守備三百兩千總一百五十兩把總及外委均一百兩額外外委及馬兵均七十兩步兵五十兩均有定例壽前營淹斃管帶官副將楊清明與帮帶官總兵胡文祥均給卹銀二百兩哨官哨長七員自副將至守備不等均給一百六十兩文案軍裝六員自縣丞至從九不等均在前敵比照哨弁給發差弁什長十三名自遊擊至把總不等均給四十兩勇丁二百六十名均給三十兩皆係援照已故江西布政使陳湜於光緒二十年由湘募勇舟次過洞庭遇風淹斃弁勇比照東征商陛輪船陣亡卹賞經部議准成案辦理至文武各員仍照湘淮軍舊章論差事不論官階卹銀旣以差事分别等差與應給襲廕自係兩事惟文職單錫璋薛浚川成大烈謝釗等卹銀按照差事本未加多卽顔起豹亦係文案委員更不得下比於馬兵其餘勇丁卹銀部咨悉照雇募之丁辦理查鄕勇陣亡尚有比照兵丁議卹之條招募新兵更有比照步兵給卹之例與正兵初無區别該軍係著名勁旅備嘗艱苦若奉旨徵調慘遭此難更未便比照雇募之丁致使偏枯當時輪船炸裂淹斃官弁勇丁内有二十七員名打撈無獲非焚於烈火卽付諸流水所撈屍身肢體多不完全旣不能置殘骸於不顧亦不能聽家口家無依且所給棺殮卹賞銀兩核計較定例卹銀數目所减過半若照部議冉行扣减實無以示體恤該軍遣撤兩年有餘此欵早經發訖陳湜又已身故更難向此四散之二百數十家一一追繳所有兵部刪查湘平折庫平銀五千九百五十八兩有奇均係實用實銷毫無浮多應請准銷等情請奏前來奴才詳加查核委係實在情形合無仰懇天恩飭部准銷免予追繳出自鴻慈理合附片具陳伏乞聖鑒訓示謹奏奉硃批著照所請兵部知道欽此○○甘肅新疆巡撫臣饒應祺跪奏爲揀員借補叅將員缺以重邊防恭摺仰視聖鑒事竊照喀什噶爾提屬英吉沙爾營叅將將李金良前經臣奏請升補回城協副將所遺叅將接准部咨係題補之缺應卽揀員請補等因臣查該處東與葉爾羌毗連西南緊接奈曼布魯特彈壓巡防均關緊要非幹練有爲之員難期得力兹查有記名提督蘇彰阿巴圖魯現署和闐營叅將張雲輝安詳篤實謀勇兼優前隨湘軍轉戰陜甘新疆等　迭著戰功旋委署提標左營遊擊調署和闐營叅將該員於各署任内整頓操防講求軍實兵民極爲愛戴以之借補斯缺人地相宜洵堪勝任亦與借補之例相符合無仰懇天恩　准以提督張雲輝借補英吉沙爾營叅將員缺實於防務有裨如蒙俞允並懇飭部先給署札俟防務大定卽行給咨送部引見以符定制除飭取履歴咨部外謹會同陜甘督臣陶模署喀什噶爾提臣張宗本恭摺具陳伏乞皇太后皇上聖鑒訓示謹奏奉硃批兵部議奏欽此 
 
