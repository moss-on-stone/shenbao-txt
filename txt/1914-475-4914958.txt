# 1914 - 475 - 4914958

 

Page 1

 
 
遊記 
[羗海雜誌] （三十六）[  （生入）]  
　　蒙長飮食或用袋　與𥔵器番目則以物取食食器皆木爲之蒙長飮清茶噉米麫番目惟食青稞粉茶汁非乳不甘要之番族所用蒙古無不用番族所食蒙無不食至以番族所言蒙　古亦能言而蒙古之服用飮食言語則番族有不能兼之者此則自然之習慣不可强也獨其　身之四寶則皆同四寶者藏佛一也験馬三也番刀三也烟瓶四也佛像不一形有所謂如來觀音羅漢韋駄者咸備人偑一像或金銀所鑄或寶石所雕莫不形神宛然各臻其巧又有佩宗喀　像者則首戴蓮花帽纓絡雙垂兩掌纔如米手中念珠細如沙竭目力纔可辨非良工不能造也以金銀紫銅爲匣像坐其中而實以紅花僅露其首匣面有晶片可照見也匣有兩耳貫以哈逹而懸於項垂及胸行坐不離其身世之最寳物也青海產良馬各頭目所乘尤極上選最良者計其速率日可行千里性質幹仗毛色筋力足程數者無一不全愛惜如命千金不易富者鞍韀鞭鐙赤金縷之次則以銀會盟典禮蒙番原名跑馬大會藉此習練馬足儘馬力之所及兼程而至事後又會集於海岸擇曠野縱　絶馳以角勝負惟不賭彩勝者衆以紅布覆馬首爲别血汗龍種逐日追風内地之上產直奴之而不止矣番刀之製俗傳　鐵所鑄可折而屈之亦不盡然堅硬如石純係百鍊鋼長二尺闊僅兩指許背厚分有餘自首至尾純直而首不仰鋒利無比光可鑑人或嵌金絲紋或鐫蒙番文刀鞘桃木質而囊以銀鑄佛像及花草鳥獸形滿鑲珊瑚獨瑞寳石然力鞘之價不及刀價之半非臄客不出蚌未洵寳刀也蒙番嗜鼻烟烟味並不佳所貴者在一瓶有古𥔵有寶石否則用竹木匏實空其腹外飾文彩雕珠極細以工巧勝大者可容一合米非俗用徑寸之小瓶也烟和牛羊乳爲餅覆酒罈上數十日晒乾碾爲粉可避瘴穢常人嗅之或傷腦蒙番則夾以兩指仰鼻而灌之簌簌下落拂拭而不之惜與客坐一小時嗅或多次如漢滿人之嗜烟草然其烟瓶則視如拱璧噌嚕爲嚢行則置諸懐坐則不釋手晶玉珍瓌貴於瓶者數倍而皆不若瓶之可寶遇有再佳者至以牛羊馬相易不得之不已也此諺所謂番王四寶之說也以上數者僅舉蒙長番目大致異同非槪蒙番全部而言 
　　就東科寺經堂外露台舉行會盟禮朝旨居中長官鎭憲率蒙番行謝恩禮凡九拜次蒙番謝長官主盟凡六拜次蒙番圍立團拜行相見禮凡三拜階上設兩几長官鎭憲左右席地坐南面兩廊列矮桌二十餘爲蒙古王公之席左翼居左右翼居右每桌前陳生羊一蒸餅大如盂纍如塔肴果八碟皆高裝酒滿斟番目設席於下北面坐席前陳列各物皆如之撃鼓淵淵然音樂雜秦主盟官舉杯勸酒三巡蒙番飲三爵門外陳兵衞漢蒙番兵隊依次鳴砲爲禮 
譯稿 
[德文新報之奂國陸軍談]  
　　自克木戰事以還英國陸軍未登歐洲大陸者屈指計之近百年矣而今歐戰開幕忽有英國捲入戰爭漩倘之事在不知者以爲英國此次旣敢干涉歐洲大陸之戰事則英國所預爲後盾者必有幾百萬大軍矣其寳不然即兼其各洲殣民地之各種軍隊統而計之亦不過數十萬人耳然知其詳碓之數目者殊不多見故歐戰開募後中外各國報紙粉粉登載各交戰國之陸海軍力以資比較惟有英國陸軍畢覮幾何付之闕如或有亦蜀約略之詞茲經本社確切調查方得其與像諒閱者亦必亟欲一觀英國陸軍之兵力今試分别撮其槪要於下一英軍元首英國國王名爲陸軍元戎寳則爲憲法所限定一切大極盡在陸軍總長之手而英王則除校閱外只有賞動加銜之權至於調兵遣將宣戰議和等大事英王不過隨從陸軍總長畫行而已但英國陸軍總長亦與列强不同蓋各國陸軍總長只一人而英則有五也一人對於國會負責管理全部事務其餘四人則各自分任一事即　　總長軍政總長軍需總長軍械總長是也二英軍之編制英國陸軍共有三種爲其成立之要索一曰常備軍兼殖民地軍團而所謂殖民地軍團春即由殖民地之人民所編成而終在殖民地不他去者蓋以其中土著人民估最多數也惟必須由英籍將校統率耳二曰續備軍兼特别續備軍三曰領地陸軍其官兵額數如下所列 
　　英國本國及其殖民地之常備軍（印度在外）共計十六萬八千二百八十二人印度常備軍　　　　共計七萬五千八百八十六人殖民地軍團　　　　共計八千八百七十一人陸師續備軍　　　　共計十三萬九千人特别續備軍　　　　共計八萬九千九百一十八人領地陸軍　　　　　共計三十一萬六千三百七人此外如加拿爾鳥馬爾逹及貝姆逹之民军曼鳥與貝姆逹之義勇隊共計六千三百三十六人 
　　特别續備軍及領地軍等之將校敎育團共計二千零八人以上數項統而計之共有八十萬五千六百零三人若除在印度之軍共有七十二萬九千七百十七人 
　　三英國兵餉分以軍隊其數不等大約至少者每日每人一仙令二辨士多者一仙令九辨士與以此計之其數已不貲而此外尙有種種津貼奬賞故徵兵國人謂英國之兵絶非軍人乃國家僱員也其實招募兵丁不得不以厚餉誘之否則人安肯捨命從軍也哉然在英國招募工兵丁令以重餉餌之亦殊非易缘徾善一爇之工人皆能自立而得較大之亲金也至於年齡一層英軍定章本以十七歲爲限而詳查之不及十七歲之兵多不勝數此如前二年所招新軍三萬闪中至有不及十七歲者一萬餘並十四五歲之童子一千五百六十四人是已四英國新兵之敎練大抵惟下士是賴而英國將校遇問者甚少蓋英國將官以抛球等端爲要務終日勞勞碌碌除遊戲外幾無一刻餘暇可治軍旅之事也五軍械英國馬步兵所持之鎗皆里恩飛爾特式短銃鎗兼帶匕首式剌刀其鎗口之大有七米粒七所用鎗彈每枚計重十個格拉姆每人准隨帶子彈一百十五粒此外其團本部每鎗備有一百粒之儲蓄其機關鎗係馬克斯米式其鎗架有車輪與三足之不同統而計之每枝重有三十一啓羅格拉姆每鎗准隨帶子彈四千粒營本部存儲六千粒倘有不敷亦即如馬步兵等再從新到火藥接濟處去信支領至於英國炮兵所用之軍械則有　开 
榴炮來復砲攻城重砲等等甚形繁雜不勝枚舉加之迄今又用其特制營各有名並無一定之號數若一一詳舉雖數十頁亦不能舉矣 
 
 
 

Page 2

 
 
時評 
[注目之點] [  （冷）]  
　　方歐戰之發生也我人所注目者在比法及戰禍之延及亞東也我人所注目者在青島至日軍之在龍口上陸也我人所注目者在青島外之中立地注目之點其所以屢移者蓋關係於我國家我人民之權利之生命財產愈切也 
　　夫歐戰去我不知其幾千萬里也然而其禍乃不轉瞬而在眉睫豈僅在眉睫且多有身受之者鳴呼豈我人一二月以前所能夢想者耶然則今後更不知若何景象矣 
戰事要電 
[其一（本舘特電）]  
　　北京電外部與日使館交涉謂前此照會稱奉貴國訓令聲明軍隊不越濰縣以東請速撤退以維國信 
　　北京電陸使與日外部抗議日軍騒擾等事日外部答恐係出自德人之口陸謂如溥家莊班士良等有證非可揑造日外部始允查辦 
　　北京電順天時報電日軍已至高密　二下八日又有鐵道隊員若干乘車由濰東行 
　　北京電濟南德領及德僑有來京消息魯人營商於京者其眷屬紛紛徙京 
　　北京電意大利輿論漸袒法謂三國同盟關係已消減政府現狀未免姑息宜及此時恢復德利愛司德於奥大利又謂德奥旣敗斯拉夫族膨脹巴耳幹均勢將破意不可不占此等向有權義關係地方以備將來 
　　北京電余昨晤一巴耳幹某國人謂彼等在歐小國不願德勝德勝則帝國主義膨脹彼等將無立足地若土耳其助德彼等諸國已備兵五十萬以抗土云云 
　　北京電張動明日到京 
[其二（英人特約路透電）]  
　　北京電日使署宣稱九月二十八日拂曉日本軍隊復進攻距青島正防線四基洛密逹之德國哨兵陸海德軍雖開炮極猛卒日軍擊退於正午時佔據控制德軍正防線之高地 
（二十九日） 
　　東京電據官中宣稱二十七日夜日兵驅敵向青島退走日兵死傷一百五十人德軍死傷之數未明惟已爲日兵擒獲五十名奪得機關槍四枝日兵作戰之速出人意料且已加速進攻日本艦隊曾攻擊伊爾的斯砲台且曾實力翼助陸軍（二十九日） 
　　巴黎電據公報宣稱戰局並無變動前敵稱見安靜愛恩河（按前譯愛森河其音實訛今特於此更正）及亞貢山間數地點之敵軍曾猛玫我軍均經我軍擊退（二十八日） 
　　巴黎官電九月二十七日之戰局並無新實戰線内已有數處稍爲安靜德軍在松姆河及在亞拉與坎白萊間大路進攻者均經擊退法軍已在蘇瓦松東北進發德國哥爾尼斯區報所載九月十九日奥國開太洛砲台擊沉法國大戰艦一艘之說寳係揑造（二十九日）北京電俄使署接有官電如下俄兵現於哇格斯托扶境穿森林進兵頗速且仍在與敵軍交綏自九月二十七日起哇沙扶慈德軍炮隊轟擊極爲猛烈德國步兵希匯進逼砲台失敗而退西里亞戰線之敵軍巴得大隊援軍之助極形活動泊里齊米塞爾之奥軍曾圖衝擊俄軍並無效果奥軍仍在退走極爲紊亂俄軍陸續擄得敵兵及槍炮軍需甚多（二十九日）　　哈爾濱電彼得洛格勒電社消息羅馬尼亞京城大學各敎員呈請百相即向奥宣戰街中履有人民聚衆示威反對奥國據塞國新都電稱孟塞二軍現向巴斯利亞首府薩拉桀伏進發已抵洛姆狄亞山該地人民歡迎頗覺誠摯投効者實繁有徒（二十九日） 
　　哈爾濱電九月二十五日夜洛斯里柴至拉區陣線之敵軍進攻數次均匣塞軍擊退米特洛維慈至沙巴慈陣線仍在交綏塞國舊都戍軍已擊退亞大齊戈里尼亞及亞拉瑪拉島之敵軍加以重創（二十九日） 
　　倫敦電公報局宣稱德屬斐洲喀麥隆殖民地之首府特亞拉已降西斐英國海軍並無條件德屬巴拉比利已降英法海軍 
（二十八日） 
　　北京電英２外交部於二十八日來電如下英國海軍部宣稱自戰事發生後至九月二十三日止德船之被覊留及被拘捕者共三百八十七艘計共一百十四萬噸英國之被德國覊留及被拘捕者僅八十六箏艘計共二十二萬九千噸英國陸軍部宣稱昨夜敵軍攻擊我軍綫雖更悍猛伋未勝　利戰局並無變動德軍未得進步法軍則處處前進 
（二十九日） 
[其三（日本噸事館電）]  
本埠消息日本陸軍省公報（二十八日發表）日本軍隊於本月二十七日侵晨擊退樓山後南方高地之敵軍嗣又前進由李村河之河口經李村南方高地占領浮山東北金家嶺（李村東南方約一里半）附近之錢已將敵軍逼入於青島外保約二里之綫當此戰關時敵軍礮艦三艘從海面礮擊我軍右翼以圖阻止我軍之行動是以我陸軍飛行機二架擲下炸彈以牽制敵艦之炮火敵艦狠狠以機關鎗及炮等亂射其一架受數個之槍炮其他一架受十數個之槍彈而於乘者並機體均無損傷安然仍囘原處（二十九日 
[其四（英人字林報專電）]  
濟南電日兵佔據濟南三小時火車路徎徎興淄川博山路線接軌之張店站該處發見德國地雷濟南聞之頗爲憂懼（二十八日） 
北京電中國政界頗慮日人將佔據膠濟鐵路全線會於日本抗議書中聲明該路爲中徳公司之產業向由華兵防衛中政府請日本撤退濰縣之兵勿再出舉動致破壞中國之中立日政府尚未答覆文中將解釋佔據濰縣車站必要之理由因該路線至青島爲止必須由日兵適當管理故也日人並以爲該路實係膠洲租借地極重要之一部分（二十八日） 
[其五（德文報專電]  
　　濟南電昨日上午有盤隧轟擊青島青島未受損傷徳軍已棄華爾特西化希陣線而退因敵軍人數衆之故炮台今全被圍德兵死傷無多陸軍中尉費里陣亡（二十九日） 
紐約電據柏林消息德軍復在中央得利代蘭恩附近之德軍已將法軍逐退至亞貢山之克萊爾芒及聖未納化爾德軍現佔有該地之鐵路法軍圍破德軍之右翼未成德軍陣線已前進多處（二十八日） 
紐約電此軍由盎凡爾衝出以攻德軍業已失敗且爲德軍擒獲 
多人（二十八日） 
紐約電據奥國消息俄軍佔據 
泊里齋火米塞爾兩砲台之說實屬子虚（二十八日） 
[特約路透電]  
　　武昌電當道出示禁止抵制日貨且今商肆照常出售日者此間拘獲假造川省紙幣犯一名搜出假紙幣洋二千元（二十九日） 
[專電]  
　　北京電總長更動說似確　　北京電私消息錦濤及留德之李國珍等已赴將回國汪榮現在彼處無消息　　北京電前福連都督孫道仁案已查明可以宣吿無罪不卽欲發表 
　　北京電帕爲財政事件大總統交陸軍部查辦之案現陸軍部已與財政部接洽妥當不久呈請解脫 
要聞 
[德軍之青島戰紀（譯華德日報）]  
自德斥候隊遇敵於租界沿邊之流亭鎭小有戰爭後匆匆又經一星期矣而此一星期内斥候小戰可謂始終未斷洎夫今日印人正式攻擊青島舉則已開幕蓋前之戰事皆在租界外鬭皆因巡哨路遇而起爭鬭今則日人已侵入租界境内也據二十八日濟南電稱自日兵侵入膠州租界後兩方斥候曾在數處小戰日兵在王哥莊灣登岸取道王閣及河東隘前進德兵一分隊約四十人在河東隘抵禦日兵數百約一小時許繼以衆寡不敵安然而退而日兵則受有損失日兵由勞山進抵李村河流域本月十八日有日本騎兵出現於流亭及華里附近當由德國哨兵擊敗負損而逃陸軍少尉里特塞爾男爵卽死於是役嗣後日本援兵開到時自此至李村一帶之德兵則已撤退故日兵於二十六日得佔滄口李村至沙子口一帶日兵前逼之際曾受重創德兵重傷者一人輕傷者八人德兵原不欲佔守遠地諸山卽滄口至沙子口一帶防線亦屬過廣蓋人少地大殊不易守也目下築有砲台防守之第一線全在青島附近現在青島衛生情形甚好而士氣亦壯 
此外尙有報告數件郵遞前來今姑一併錄下以供衆鑒 
　　九月十八日龍口又到有日本兵船二隻步兵三千人一律佩帶白色肩章十九日由龍口起身南下二十日至萊州府在城外住宿一夜二十一日遂拔開往增度矣 
九月二十二日上午十一時高密到有日本馬探五十六人當即至中國郵政局檢查來往書信十九件旋赴電報局携去一切電信原稿次日即仍回膠州矣 
　　九月十八日龍口所到之日本兵船兩艘携有鋼軌枕板等項材料以備敷設小鐵路之需九月二十二日日本馬探在高密旅店住宿時當出示其所携之新車票據云嗣後持此卽可乘坐膠濟火車矣 
現在介乎平度與卽墨之間計有日兵一萬五千人小口徑砲三十六尊十五生的密達 
 
 
 

Page 3

 
 
口徑之大炮十一尊據言軍中有飛機二架日軍司令部擬即由平度移至卽墨南村（在蘭底東南沿赴即墨大道距離其南蘭村車站四十餘里爲平度巨鎭）一帶嘗有馬兵鏖戰日人行軍多在夜間以防外人窺悉而沿途所經各地則愈因是鷄犬不寧矣日人誤踏地雷管致轟斃人據日本第五師參謀部聲稱今在山東之日兵只有戰時兵力一師及重砲隊一團 
[德人戰後之國内情形]  
　　八月二十三日柏林新聞云德諭各軍均齊集按照一定秩序乘德國火車趕速出發刻往邊界朕自一千八百七十一年後此實爲第一次致謝鐵路員組織此項善鐵路以應今日之急需亦自朕頒發動員令後頗賴數人左右之使各軍乘由炎車前往御敵朕心實嘉慰當所有在鐵路服務之官吏上自總辦遞及微員皆能恪恭將事克盡厥職似此情形以後即有大戰時期鐵路有非常困難之事必亦能照督師者之命令　辦理而不于有悞戎機可無疑已八月二十二日威廉 
　　八月二十四日新聞北德官報云天下戰爭影響所及不售將大宗貨物困於中心重圍莫出德之在外與交戰國貿易往來均已停滯計其貨價値約數千兆之多各交戰國貨値尤倍於此蓋德固爲各交戰國最好主顧也現在德國所謂緊要者在由鐵路運貨至中立國消售耳至在海外之交戰國商業俱已頓改舊觀因裝運貨物向須用德船經遇德國多數口岸此時則各該商人不無多顧慮然無傷也因已另獲有赴中立國之新航路有數國曾於此緊要時間在此新航路妥爲佈置矣以後每禮拜六有船一隻自荷蘭地方直放紐約現在瑞典國又新開一輪船人司自瑞之口岸哥倫布爾葛第一次到巴西計自哥倫開行係二十四日至二十七已駛抵客亦思梯阿尼納另一路即過意大利之克露阿是尙有一路切須注意即過丹京是又有瑞典瑙威所預備駛行海外之新航路凡此等事應由吾國工業各廠之總辦四處探詢有何項新航路出現以便勸呑各工商裝貨疥往藉獲利益 
　　因在戰時致有多數貨物奉禁出口於商業自多阴礙伹出於無法惟迭奉禁令中有云聯邦議事會長有權可以通融辦理是則禁令不至太嚴以後尙有可以通融出口之處固所深願者也但視於軍事上關係何如耳照目下情形吾等應竭力勸各工廠總辦萬萬不可停工務設法與中立國貿易往來是爲至要云云 
[美人之歐戰推測]  
　　大陸報云歐洲戰局日來最爲沉靜推其重要原因大約有二一爲軍隊宜重新整頓一爲軍略宜另行佈置揆之兩軍情形彼此當相埒也其在法境之内兩軍前陣莫不深掘溝渠厚備鎗枹凡此設施在德人方面顯不堅據要津以謀重圍巴黎之意日來兩軍隨時隨地均可衝突要皆小戰不足惹人注意似無疑義度兩軍大隊最近之行動調還排佈必極忙碌假定無通訉檢查之阴力吾人此時當得一段好新聞也 
　　此種沉靜態度久戰之後勢所難免原非意外之事兩軍正可乘此期間休息培養　此損傷設法修補鼓其餘勇猶可作第二場之大戰也兩軍人數現時當必相若即就其心理問題而論彼此亦必相侔聯軍始敗於比退避巴黎之時心灰氣餒在所不免然未幾退德軍之右翼解法京之重困軍心至是亦足自豪若在德軍則直擄巴黎之想望業已稍殺故論兩軍現時之形勢各有得意事亦各有失意事陣戰之經驗相等居處之地位亦相等德人之不敢輕視聯軍猶聯軍之加意防備德人也將來戰局重開兩鋒相對眞所謂棋逢敵手矣 
　　歐東戰局近亦呈一沉靜景象德軍一面進攻波蘭一面退離東普轉其軍略上之動力而全注於加里西亞之俄軍俄人近在加里西亞所處之地位較之兩星期前大戰後之情景似無以異也德軍之由東普行者究有幾何吾人不得而知惟據日前德文電訉言已召集者約七十五萬人相去當亦不遠計東陲動員此時應必完全竣事團集一處似可遙斷德軍對於歐東戰事原擬守而不攻詎料奥人失利加里西亞一潰俄軍直衝而入若决河流而不能止此德軍所以不得不棄離東普轉守爲攻以解奥人之厄也不然則奥匈首都恐且將見俄人之蹝跡矣 
　　德人對於東普之事漠不關心殊可怪異意者俄軍得勝於加里西亞之後德人軍略一變欲從薛勒西亞方面用力以挫俄軍之氣亦未可量要之俄軍行動似極遲鈍同時進攻加里西亞與東普魯士俄人已自力有不逮故東普俄軍暫行引退統計現時俄人當不及百五十萬也若德軍極力攻擊波蘭連帶瓦穌斷絶俄國首都與波蘭間交通路線則俄人添兵不及攻守兩難是時奥都當必安於泰山戰局翻新又是一番景象矣 
英國外相葛雷爵士致駐德英國大使戈士成爵 
[土書] [  （英國白皮書之一節）]  
　　今日余告德國大使謂德政府關於比國中立之覆文寳爲絶大可憾之事蓋比國中立問題已感動英國之輿情故也法國已允尊重比國之中立矣德國苟能具同一之質則大可釋英人之憂平英人之憤若兩交戰國對於比國之中立一破壞这而一尊重之則英國之異情極難遏制也余復謂吾人已於内閣會議討論該問題余奉命告以此事故乃備文照會之德國大使問余德國如許不破壞比國之中立則英國願否主張中立余云余不能作答吾人之手今仍無朿縛吾人今正討論吾英應主何態度余所能云者吾英之態度多取决於輿論比國之中立極當以輿論定其是非余意吾人不能僅據此種條件許守中立也德國大使促余可否規定吾英守中产之條件甚至謂可擔保法國及棒殖民地之斝我全余言余覺不得不切實拒絶根據此種條件而守中立之約言余所能云者吾人必保守自由之物腕耳一九一四年八月一日葛雷由外交部發 
[張勳與濟南]  
　　字林報二十六日徐州通訉云近半年内外間屢傳張勳行將調任故吾人對於最近所傳張勳將赴濟南消息亦疑其不確惟吾人今有實在理由可信此說之確其行期約在十月一日左右張擬赴濟南及北京一行且將儘早回抵此間聞有騎兵兩營偕張同行此種計畫與山東部之大局並無意料中之關係此固無庸贅言者也張勳北上時以張文生攝任衆極欣慰張文生三年前在此頗有政績大爲人民感戴云 
雜評 
[戰事盲談（二十四）] [  新]  
　　歐戰至於今日幾及二月矣此二月間之戰績如何可簡略 
言之曰德與俄攻人而比與法與奥被　人攻者也英則拓屬地攻人而在歐陸則助人守也此其大較也若論勝負則今實未定 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北满之炸彈與飛機]  
字林報九月十四日哈爾濱通訉云某日清晨有獵者過松花江橋附近之鐵路時於軌道之上發見炸彈一枚顯圖炸毀由鳥蘇里開往戰地之運兵火車者乃即報告憲兵將該炸彈移去未及數分鐘火車直駛而過亦云幸矣該炸彈經武員在空地炸擲其力極大足證乃專家所製警察現正調查此事尙未拘得一人外間謠傳此乃前寓哈爾濱之德人所爲而由所用之華人助之虛實雖不可必然目下確有德人示雖北滿移居俄國鐵路區域外之華境内華員未加干涉此爲衆所皆知者也自此事發生後松花江橋守衛綦嚴橋上駐有兵士橋下泊有巡船夜問不准船隻過之當有某江船不守規則疾馳而過爲巡船所見開鎗擊之松花江北岸有中政府所設之糖廠在焉近因戰事大受影響該廠聰用之工師皆係德人其列名軍籍者均已離廠其不列名軍籍而仍留廠诸亦爲俄員迫令徙居蓋糖廠乃在俄國所租鐵路區域内也彼等乃均移居呼蘭城照常支俸須俟戰局告終或合同滿期而後已該廠經營八年費銀數十萬兩始能粗具規模開工製造該廠種甜菜之地面積甚廣上年所種甜菜因種子不良且受霜凍故收成大歉僅製糖約一萬普特（俄重量名每普特約合中國二十六斤許）其質甚劣聞今年收成因遭大水毀者過半能用之菜不出七千噸故至多僅能製糖五百噸耳該廠無流動之資本德人辛俸今均如數照給每月開支爲數不資故以可望獲利之實業亦必棆于失敗而止中國所辦之實業同患一病其病維何即不依營業方法辦事是也此間尙有一私人所設之糖廠以銷路輰旺營業極爲發逹其情形適與中政府所設者相反是亦足證前言之不誣矣某日晚間有飛機一架飛過哈爾濱及沿黑龍江之東清鐵路各鎭衆皆莫明其來歴且飛行甚高糢糊離辨大約乃齊齊哈爾華員之物　爾試飛耳外間所傳俄國現將西比利亞伊爾庫斯克及哈巴洛雜斯克境内之兵運往戰地每日開車四十輛一節殊屬不確俄國僅由該二地調兵一軍團計五萬五千人每日所開之火車不出十輛聞尙有一軍團豫備出發惟目下尙無確信因此項消息下准報章登載也 
歐亞風雲中之北京觀 
[（一）青島問題]  
　　張勳兵隊到濟昨有新自濟南回京友人談及魯省兵隊調出各處巡防駐守者已占十之六七省城駐防兵單誠恐匪徒生事不足彈壓靳蔡兩長官曾電請政府撥兵前往鎭壓昨前兩日由津浦南段車載來軍隊二千餘人聞係張勳奉政府命調來者現經靳將軍指定四郊駐守城内尙有二師軍士及警察等隊尙未安置定妥 
　　魯軍分防地點山東各軍隊駐紥地點已由靳將列表報部茲聞其大略如下（濟南）有中央派來之第十師第二十旅混成團炮隊等營及由曹州調來之第九旅第二十團駐守（高密至青州）爲第四十七旅駐守地（濰縣一帶）有第十九第二十兩團之兵力（寒亭）駐有第十八團軍隊餘如烟台等處均有兵隊駐守 
　　新支那報抸訉九月二十四日新支那報云李村以北租借地界内之中國人於十六日皆退出租界以外卽墨以南之避難人民目下羣集卽墨婦发等則收容於學校及寺院中而即　紳商欲在該地設立赤十字會現已發起 
[（一）國際問題]  
　　顏使最近來電駐德顏駿人公使近日久未來電二十日乃連由駐美夏公使轉來電報五件第一二電係報告德軍最近之戰况第三電係催請速籌使館經費及請臨時增加費第四電係請增派使館秘書一人書記二人暫由駐德學生中充任第五電係報告與德政府交涉情形 
　　日人警告詞調九月號之（世界之日七雜誌）刋有論文一首題曰（警告支那之上下）作者爲黑龍會内田良平其言曰（上略）歐美之事可一任諸區美人之措置獨至支那處分案我國（日本自調）爲東方守護者當進而努力於保持大局固無俟論曩者吾國果何爲而出至大之犠牲以臨日清日俄兩段耶是非爲啓東方之榮光於將來耶苟有擾亂東方平和者吾人直應懲之毫無可蹸躇之理山今歐洲戰亂不幸波及東方支那之一部旣入交戰區減此時無實力之支那政府縱欲極力以保持中立若缺我國（日本）之好意與協力其所爲恐終於徒勞耳（中略）有言（亡支那者支那人也）者卿等（謂中國人）其將何亂以對海市蜃樓一時幻影卿等歡欣鼓舞之支那民國非已漸露幻景之幾歟卿等之前途决不許樂觀也云云 
[江蘇之内債（三）] [  岐逸九月廿八日]  
　　派銷術之變 
　　江蘇内僓籌募已有二旬所派各縣之額及各縣之額及各種特别官廳擔認籌募者進行緩慢屢勞財政廳督促速即遵照定額尅日詳復以合限期十月在卽第一期現金應照額解廳候撥令飭敦迫２急如星火江蘇人民之實在富力尙存幾何對於政府之懷疑是否湔除政府之信用爲若何程度藉以　愛國心喚起之實效内僨之重要質點胥在此期中得以發現也 
　　國家籌募内債之方法採用認派江蘇省從之下而各經募機關亦仰體成憲實力奉行故派銷之形式旣成而尊重逾常致起精神上之變化較派銷方法更進一層即派銷中之干涉意味特行加重又以各經募機關之成績爲其本職之考成而應募者徒知出資購票地方官之盛意殷拳或可滿意經募者復設多種方法以溢滿其定額藉得保全或鞏固其原有職務求者應者均有利害心侵入其中而内債之精神漸爲落寞派銷之功效績可期卽云爲愛國心之興奮亦無不可 
經募機關最重者爲縣知事釐局稅所商會數項各受派銷内債若干其派諸購票者亦有手續成以董事爲經理或以商人爲經理其派額之標凖亦仿照財政廳方法分上中下數等按其貨實之豐絀分派債票若干無得推躟有謙不敢承認資產爲上等者則告以此舉爲愛國之要點若退縮是爲無熱心瞵者亦客之不忤而照受所派之額縣知事以所承辦之僨額若干與所在地之商會爲聯絡辦法其大坡巨邑之商會另自承派僨額者不與焉延請各市鄕經董鄉董爲經理縣知事察酌所轄攙内各市鄉之財力劃分若干等所籌派額按等級折而分之各市鄕村鎭乃爲派銷債票經理之本位市鄕村鎭之董事復於各所管地段内居民之情形察其富力而按等分派之其視債票說明書理由書以爲公文派銷於各民人以爲職務並參加驗契催科之手段以爲補助此爲各縣受派於上而轉派於下之共同辦法或有特出心裁欲早滿派額得雙單鶴章之榮褒者以田畝爲凖則如裏下河各縣凡有價値二百元以下之田畝免派二百元以上按其田畝價値十分之一派銷僨票該處田每畆約値六十元即凡有田寺四畝以上者則應借其十分之一與國家以爲急公好義之證巨邑之商會受派僨額者以各業董理而分派之每業商號有若干平均分攤購買僨票者亦以爲是官之命令不從恐不能享保護之幸福商會所承派者較易收效其釐局稅所鹽商均照此例匀扯攤派各縣地方有不能勉力承派致不足額者遵照廳飭以地方公產公欵爲補助此種公產多爲不動產公欵多數生息流通市場若移購僨票之資法雖巧妙而不動產不能售賣流通資金難於吸集質言之地方公欵公產一時全變易爲現金異常因難尙有作茲善救濟業不能購票者各縣知事正講求實行之方以副功令江蘇官廳原議自九月起即搭債票支薪巡按使署查債票係於十月方繳第一期欵已改自十月起搭放一成各官倈聞之竊有喜色然億及愛國二字忽變顏沈默官倈愛國心究較百姓爲光明此其徴也 
[東三省之公債（二）] [  化險]  
　　營口商會之提倡營口函云十七日本埠商務總會爲勸募内國公僨在東商會大樓開全體大會蒞會者榮道尹沈監督羅運使郭知事劉應長許管帶夏稅務司中國銀行經理交通銀行經理東三省官銀號經理李總理郭協理坐辦衆議董及各帮代表各行代表衆商等首由總理李序園宣佈開會宗旨云今日任此開特别大會爲勸募内國公僨事敬請榮道尹申明訓示榮道尹演說中國至前清宋造國用不敷經借外債總額不過十四萬五千餘萬元迨民國成立經一番破壞又經一番建設國庫之窘迫狀態較前清多加數倍財政疲困國家政費不能不暫依外僨爲挹注刻下外債總額已逹兩千萬以外凡國中釐金賦稅大宗收入多屬借欵抵押品鹽政又歸外人實行監督現歐洲開戰非惟不能向列强借債列强反索取到期之前僨政府窮於應付所以有内國公債之設施云云羅運使演說附於公僨之權利義務沈監督演說謂公僨之性質及利益經榮道尹羅運使言之詳蓋本監督盼望營埠商民多多募榮以濟國家之危急云云郭知事演說今天在開特别大會總協理召集勸募内國公債官商蒞會者數百人無不踴躍輪將兄第甚爲欣慰交通銀行經理演說大致謂募不拘多寡集腋自可成裘輸愛國之金錢獲優利之證劵總期不負今日開會提倡之熱心是所盼　中國銀行黎經理演說公僨爲國家救濟金融之不敷杏奉省以營口爲文明先進人民程度又極高尙此吹認募公債必能與各省　美夏稅移司派代表戴輔臣蒞會演說云内國公僨是有價證劵惟望商民各蓋一份之義務多募此项項公債以濟國用李總理郭協理尙待演說因爲時太晚遂散會 
[紀川省提倡公債會]  
四川報界公會同人發起提倡内國公債會於九月九日午後三鐘假成都商務總會爲會所開發起大會軍政學商各界到會者百二十三人首由報界公會會長印維精報告開會宗旨及其理由略謂國家以財政爲命脈無論行政司法以及海陸軍各政事均非財政裕如不能整理民國成立於今三年中央政府以借外債爲各支出之來源不過暫濟眉急長此不返必至危亡埃及等國即其殷鍳現在歐洲戰事方興二次大借欵不能成立中央爲救窮起見故特發行内國公債北京報界同志會極力贊成已有提倡内國公債會之組織四川報界公會同人亦表同情是以照北京辦法邀集各界人士共同組織此所以有今日開會之事云云次經到會諸君推定印君爲臨時主席及由主席宣讀簡章請衆討論有謂將會長副會長名稱改爲幹事者有謂凡事均有統系旣改會長爲幹事則必設一幹事長爲主任者有謂不設會長而設幹事長乃是名異實同不如仍用原章之爲便者主席付表决贊成仍用原章者得多數次又議决評議部設評議員二十四人評議長一人由評議員中推出執行部設辦事員十二人執行部長一人由辦事員中推出次議經費樊孔周君主張由會員中隨意捐助衆贊成於是簡章通過乃選舉職員有主張用公推法者有主張用票選法者主席付表决贊成票選者得多數於是用連記名法舉行票選開票結果朱平軒得八十二票當選爲正會長印維精得五十八票鍾書船得四十二票各當選爲副會長此外如樊孔周得三十票王叔鈞得二十一票楊贊宣得七票彭蘭生得六票汪全義得五票 
文舉池唐連江劉英三各得四票艾雨凡傳友仁熊廉各得三票周宜甫楊宏蘇廖用之周澤生劉塋澤孔維甫黄美含鄧元勛沈宗元諸人各得二票汪祖貽吳權奇龍廷棟羅惠夾歐雲東李愼齊李少白王愼袁煜生謝翼謀林寳臣錢爲善劉文華張宏淵夏亮夫羅商鈞周伯峰衛鑾光周鑾章馬得宣劉素堅嚴紀銘謝培均周少甫李仲堯斐鐵俠龔伯凱李天根金剛如周梓亭何應璜倪煥奎歐陽堅江泛舟雷粹吾王祚唐諸人各得一票次由主席報告推舉評議執行兩部職員某君主張即以前項選舉得票諸君依票敷多寡遞推充任緩日由會長召集酌量分部以省手續主席付表决贊成次由會員公推成武將軍胡文瀾川巡按使陳幼孜爲名譽會長衆贊成次由報界同人公推西蜀新聞主筆楊贊宣代表演說云佐對於今天的會事頗有無窮的感慨無窮的希望所感慨者是今天到會人數只得一百二十餘人照我們報界公會所通知各界的函告三百餘封尙不及過半人數即此可見我們四川的民氣有逼一種消極現象眞不能不令人感慨所以家佐甚希望今天到會各先生熱心毅力發展這個提倡公債會的效力積極的進行要認定此會在中國今日是不可少之會到處提倡逢人勸遵以喚起一般人之熱心云云演說畢時已本點鐘遂搖鈴散會 
[雞翅生爪之研究] [  曳泥]  
　　日前江醵省某新聞載有本省今年所飼新雞翅上均生有一爪爪上有甲與脚爪相似一般人民驚爲物變相與駭怪近則各屬相繼發現好事者妄爲附會釀成種種謠言甚至對於此項之雞旣不敢蓄又不敢食尤以景德鎭人迷信最深近日鄕人販雞來鎭者因此受累甚鉅愚民無知殊可憫也 
　　溯自進化論倡導以來生物遞演遞進之程序已覺可數而得而鳥類與爬蟲（以腹抵地而爬行者）同原一說久爲吾人所深信自距今四十年前德國發現有翼蜥蜴之化石定名爲始祖鳥者即兼有鳥類與爬蟲二者之性質爲連絡鳥類與爬蟲之間者故今日之鳥類即此有翼蜥蜴所變化而成者也　　試就雞之前肢骨剖而騐之外形雖屬羽翼而其骨格尙存有掌骨及三種指之痕跡可知今日雞翅之生爪即其退化作用而返本還原也 
　　至其退化之理由雞爲人飼不需自覔食物飛翔之能力漸次退化而其遠祖所遺傳爪爬之能力即漸次復原至今日始發逹耳余會詳察其翅上所生之爪其數自一至三不等剖其骨格視之拇指骨復變爲爪者最多亦有并其二小指中指三骨人變成者 
　　夫此種變化固不自今日始不過由漸及久濳移莫知至今日始實現耳彼德人發現始祖舄之化石生物學家已視爲莫大之價値吾人何幸目覩此種之實物而益足證明舄與爬蟲同原之確鐅矣 
[鄂省黨案近訉]  
　　漢陽機關之破獲漢陽水警總廳長何錫蕃據密探報告有王家瑞者前清時充當中路巡防營哨官起義後在前軍務司處充當書記官現由上海回鄂領有黄興季雨霖之巨資在漢陽設立機關運動退伍兵士入黨者已有多人等語何廳長當即飭派偵探長趙明華注意偵查未得要領又命探員湯某假意入黨始悉底藴二十三號遂報告何廳長派隊至漢陽東門又新巷該機關將王家瑞及該黨參謀姚桂華一併拿獲抄出印信一顆徽章一朿告示傳單數千張解廳略訉即呈報段將軍發交軍法處審訉織又獲到周某等三名軍法處長程漢卿連日提訉初不承認經再三勸誘始供出眞情某人任某職某人擔任運動某處一一吐露程處長遂錄供呈奉段將軍批飭解赴漢陽斬决二十五日軍法處即派憲兵任監提出五人由平湖門外乘水警廳巡輪解至漢陽交水警何廳長驗明正身　赴前清游擊署前行刑其屍旋經家周領支埋塟 
　　陽新寃獄之平反陽新縣城（即前與國縣）前於六朋問發生謠言謂有大批黨人由下游潛入密組機開與江西土匪連絡約期七月一日大舉適龍港鎭團總張琴以武陵寗州等處土匪滋事請嚴防近界報告到縣知事周行藻據以電報來省調派駐黄州鄂軍第一旅步兵一營馳往鎭懾並由知事派出兵役四下餘人充當偵探四處探緝破獲匪首孔拍林等訉明正法人心大定詎偵探長吳國平等貪功圖賞遂與團防局長余寅中任意誣陷揑報商民通匪者至六七十人之多一一拿案研訉並無絲毫證據毒刑交加血肉横飛因畏刑而承認者所在多有甚或痛極胡言牽累其親族朋友該偵探等又肆行羅織共有三百餘人如藥店主何興盛以同名誤拿醫生之子汪才生以失言被逮均因極刑供認列黨願予速死解至武穴鎭即行處斬又趙氏宗祠有小學堂敎練體操吳探長指爲匪人出隊將士紳趙春光拿案笞責三千抵死不認遂被監禁諸如此類罄竹難書其藉案訛索得賄陰消者尤夥一時風聲所播城鄕平民皆閉户避禍事爲某營長查悉以辦案必得證據未便任意羅職與偵探知事互生意見而殺機始息刻正彙報功績請獎詎段將軍呂巡按及第一師長石星川旅長胡廷佐已迭據各受害人呼籲均以案情重大派員密查而各方面報告又同稱寃誣乃嚴飭該知事將挾仇揑誣之偵探團紳扣獲歸案提同各犯研訉從嚴究坐以期平反昨已詳報來省將偵探長吳國平及偵探稽查十餘員拿案收押聽候委員督審其聞逃遁者尙多正跟蹝追緝云 
[創辦漢口電車之波折]  
　　商辦漢口全埠電車股份有限公司創辦人何茗青等近禀管理漢口工巡事宜丁關督士源惡查舊案准其開辦昨奉丁關督批云禀及粘抄圖表條例均悉卷查已撤馬路工程總局各文件關於漢口創辦電車軌道一條係發生於民國元年由胡文逹一再呈請開辦嗣由黎副總統諭飭前湖北交通司及前漢口建築處會同妥訂軌道條例及承辦規則呈由副總統發交省議會覆當時雖經交議並無切實照准開辦之明文旋於元年七月前漢口建築處復奉前湖北民政長劉諭開准臨時議會咨復該商胡文逹等禀請創辦漢口電車一案此項軌道敷設應以漢口市街建築爲前提一切設施方能妥貼現在市街建築尙未切實解决軌道敷設應即緩辦當場表决衆意僉同等因到處是該商等雖經一再呈請開辦始則並未照准終則且由議會否認當漢口建築處裁撤改組馬路工程局時所謂電車合同條例早由馬路工程局於民國二年七月間與他項包工包料各合同併案廢止并呈報夏前民政長及布各公司各在案是此項建議早經取消本監督奉命兼管漢口工巡事宜所有關於市政事宜正在籌備進行電車爲市政之一應否開辦本監督自當查酌地方情形權衡緩急辦理各該具禀人何得以援照前案爲詞希冀禀准開 
 
 
 

Page 7

 
 
辦且查核假定各　表預算各節尤衛各該具禀人對於此事毫無研究苟如各該具禀人所意計非徒無益公衆且恐有礙私人則產所請碍難照准云云 
[浙垣維持現局觀]  
　　調查外人（人）敎士浙省敎堂窮郷僻塲所在多有陳總處長爲遵照中立條約愼重邦交起見昨又分飭各縣知事速將該縣所轄境内共有敎堂若干各國敎士若干敎民約有若干并將敎堂地點詳查明確造具清册迅速詳送到所一面酌派軍警分駐敎堂左近嚴加保護（二）敎師中立事務所陳總處長又分飭各屬詳絪調查各學校工廠等所聘外國敎師調查時須將某校於何時由何人介紹聘某國人民訂定年限於何日到校任事每年薪金若干現於何日回國或請某人代庖或逕請假回國前來時曾否帶有眷屬人等此次回國或挈眷同回或隻身首途薪金曾否透支合同人無取消務須細愼註列册送所以資查核免貽交涉云（三）領事現當中立期間浙省内地洋商旣經查明報部備案所有通商口岸如寗波杭州温州等所駐領事亦須查報備考特由外交部令行温孫冐三交涉員該埠所駐領事究有幾國有無兼轄有無增設均須調查明確將該領事姓名及到任年月列表報部至口岸地點亦飭詳細測量繪圖附案以備考查聞三交涉員業已照部令分别辦理 
　　安挿貧民（一）回國者自日德青島宣戰以來該處浙籍僑民紛紛回浙中立事務所陳總處長前曾移請寗波甌海兩關監督詳查造册以資設立安揷今據兩關監督將此項僑民人數彙送到處共計兩屬約有一千四百餘名陳處長擬詳請屈使將各屬習藝所以及各項工廠一箻推廣專收此項僑民入所學習免致流爲盜匪屈使准詳後以事關安插僑民已飭政務廳提議一俟議諠即當分飭温合兩屬知事酌量照辦（一）失業者浙省夏季亢旱秋收無着失業貧民盈千累萬天氣漸寒生計日　省吏迭奉中央電飭速籌貧民生計後曾思及甬紹路線業經勘定湖墅支路亦已成議昨特函請即日開工俾若輩貧民編爲工藝團藉以安挿聞鍾局長擬即晉京與梁總長妥議維持辦法一俟商妥即須旋杭往返不過兩星期云 
地方通信 
[揚州]  
　　縣署添設承審員江都縣謝知專刻因江邑兼有兩縣之地訴訟之案甚夥承審員一人不敷相助特詳請巡按使添設一員業奉批准現選定日本法政畢業生孫肇基充任斯職已造具該員履歴詳請高等廳核補給予委任矣 
　　明倫堂演習丁祭揚州府學已改辦江都第二高等小學校刻因丁祭在即由文廟管理員招集樂舞生於明倫堂演習禮儀並請兩淮運使姚司長墍縣知事前往觀禮自光復以來丁祭樂舞至今秋始行規復云 
[南京]  
　　財政部之收稅電財政部致江蘇第一電云財政廳長微電悉第一期稅欵應速辦結報解并縱續赶辦二期稅務應需數收費准於收欵内　支百分之七餘照辦財政部眞佳第二電云寒電悉徵收烟酒牌　　據稱期限迫促月欵益鉅本年擬慈仍支百分之十俟四年分起遵支百分之七查係爲策勵進行起見姑准照辦仍仰撙節開支並將一期稅收總額報部財政部巧雲 
　　宣布林雲海罪狀江蘇軍政執法處布告云案奉宣武上將軍發交米總稽查占元獲解亂無林雲海一名並僞開防委狀等件到處當經提訉據該犯自具輪服供詞直認不　供稱年二十九歲桃源縣人素與韓恢結拜同盟去年獨立時在韓部下充麻務員今年七月間到上海由岳寳昌介紹受孫文委任爲江蘇討袁鐵血軍總司令委任狀係岳面交道開防是到寗後刋就道空白委狀十七張擬塡給同黨其孫文委任狀另藏在頭道高井李濤家内我就往𥞊陵關等處運動退伍兵警多數贊成俟我回到上海聽信起事等語查該犯林雲海自認受鐵血軍總司令僞職並來寗運動起事實爲罪不容誅歴經訉明供證確鐅該犯林雲海應照内亂首魁兼執重要職務者處以死刑照軍法鎗斃以昭炯戒除執行外爲此宣布罪狀仰各色人等一體知悉 
　　防護津浦路線津浦路線前被蛟水衡毁軌道現甫修埈不意近日以來陰雨連綿又有某處軌道爲水淹没非預爲設法防護恐行車日期或有阻滯昨津浦南段總局辦事員特令工程師乘坐搖車沿途查勘遇有軌道應行修整之處立時布置 
[安慶]  
　　皖省創設水利局倪巡按以前部令設立水利局江蘇等省業經興辦而吾皖尙未成立特令財政廳長妥籌辦理聞龔廳長已擬定辦法將該局附設財政廳署并保萹丁葆光充該局局長大約膛日即可組成 
　　懷寗蝗禍肅清前次懷寗縣屬保嬰鐵釘等洲因亢旱日久發生蝗　報由懷寗縣設局捕滅在案經徐茗樵知事諭令員役盡力捕打并分挖掘價購兩種辦法刻已漸次肅清所有用欵將呈請公署作正開銷 
　　財政廳又將遷署皖省財政廳前已移舊臬署因該署現作巡按使使署故議將舊藩署改爲財政廳惟迄今仍未遷移茲以金庫成立即在司下坡下中華銀胻於舊藩署相距咫尺手續往來甚爲靈便是以財政廳亦亟於日内遷署并騰出臬署預備爲新巡按駐節云 
[南昌]  
　　寒辦男女黨人之要函江西軍事裁判所爲專審黨人特設之機關於二十四號接驚廳函稱本年九月二十三日准貴所函開吳木蘭案内遞信廚役李芳保一犯現經本所研訉與吳木蘭所供不符難保無圖賄情事且平日遞送食物多次吳木蘭同黄邦直已經供明質之該犯堅不承認尤屬異常刁狡應請貴廳嚴行查訉即日見覆以憑核辦並乞將此案原卷送交本所俾資查閱等因准此查該犯李芳保係敝廳厨役另雇帮工業經飭令開除歸案訉辦如果供詞異常刁狡應請貴所依法懲辦以昭核實而成信讞惟此案查獲時除函報將軍巡按使暨貴所外並未錄供詳報有卷無從檢送准函前因合將黄邦直致吳木闌親筆原函兩紙（内有偵探四布到處皆危機之句早紀本報）函送貴所歸案辦理再黄邦直函内所云易狗即指查獲此案敝廳之司法所巡長易良升而言合並附聞 
　　樂平大鬥案始末紀贛省官廳現接樂平縣周紳急告舊曆七月十六日縣屬王葉兩姓發生最大械鬥案葉姓將王姓本村三百六十餘户槪行焚燒殺斃王姓男子四五十命尙有葉置火中燒斃者不下二三十人之譜總共約有八十命之多葉姓猶以未足復　其餘勇擁至曹家誧楊家湖地方王姓間宗兩村放火燒熾五百俆家同時均遭大厄村之一炬田房廬募盡成焦土並刋伐其古木不下數百株令人傷心慘目先是七月十三日縣知事戈銘猷徵聞戴村地方有械鬥之說當即親蒞戴村雙方排解知事當赴戴村時道過王葉兩村兩姓即以爭柴細故興訟訴諸知事經戈知事訉得係葉姓侵佔王姓柴山乃斷令葉姓罰洋十四元具結完案迨戈知事赴戴村後而王姓文欲以他事搆陷私罰葉姓洋六百元復增至萬元葉姓未允致起齟齬戈知事在戴村得報比即折回再三勸導兩造均不承認謂並無齟齬戈遂返署至十五晚五鼓時縣署得急報謂兩姓葉已舉事戈知事即片請警務長黄國屏率帶警兵數十名前往彈壓行至節竹渡地方遙見火光獨天砲聲隆隆附近農民紛紛逃來知已决裂無可挽回遂在節竹渡小憇旋聞逃來農民傳說謂葉姓已准備仿都昌殺官之法於村鬥要路埋伏百餘人若官來干涉則先殺之該處紳士恐釀巨禍力阻戈知事黄警長率警連夜冒險前進沿途哨探如臨大敵次晨行抵港口葉姓支村但見三五老弱及婦女均在家照當工作詢其壯丁則稱已赴陣前逾時則見烟霧迷漫砲聲愈急蓋葉姓已乘勝由曹家舖進攻楊家湖也黄警長無法施救乃至衆埠街鄕征局小憩比聞街市訛傳葉姓又將折回攻熒東村坡楊家邊等處黄警長此即使飛告戈知事戈隨至衆埠街暫住葉姓聞知事警長均已親臨懼遭格殺乃悄悄收兵東村坡楊家邊幸保無虞十八日戈知事偕同黄警長踏勘火場搜求王姓被殺尸骸竟於葉姓村外竹籬下掘出一大坑内有死尸數十具身首不明已成黑醬臭不可當草草塡騐尙有塟於火者旣無形跡無從究詰推原其故王葉本係世仇自清咸豐二年至今六十餘年中間曾械鬥七次葉姓均被王姓殺敗葉姓每派必片瓦無存故有羊吃葉之稱現在電餘駐饒防兵業已到縣協同戈知事相機辦事矣按此案詳情早見本報特别通信 
[湖北]  
　　陸軍秋操之停止陸軍秋聞大操爲軍　上所規定亦即視察士官一年課術之優劣現時届舉行期聞鄂省主客各軍多出防各屬協助清鄕殊難離防昨段將軍遂商同王子春帮辦石漢航師長决定暫行緩至來春再行調操惟留省主客各軍値此温度平均之時未便任其虚度仍須行野外操練假設亂以增其經騐昨已飭知各師旅團勞一體遵照 
雜評 
[擾擾者尙不悟耶（默）]  
　　國家者政府與國民共有者也今日之國家爲至危極險之國家宜上下各出其良心以相見矣尙容絲毫吹索敷衍之手段耶業於黨人宜以誠意消弭前隙發哀痛怨切之布告若徒爲此自新免究之空言無益也對於財政宜兼顧民力稍予以休自之機若徒知責各省以搜括而於地方用欵則任其自籌人民則聽其自生自滅非計也對於所提議之自治宜以完全之權利予國民若徒頒布此有名無實之條例以塗飾耳目亦非所宜也對於其他一切行政宜力舉一二民所欲得之事以示信而不宜再有權謀威壓之行爲也鳴呼吾國上下再不悟而失此最後國存之機會者他日縱每寗有及耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀絲業貸欵問題]  
大陸報云本埠絲廠大半停閉女工生活大受影響凡與絲業有關係者與不以此爲最可憫之事其寳絲業間題大家未免過於注重外國銀行及商家等前此墊借款項爲數已屬不貲現因歐洲戰事之趨勢似有延長之象對於賡續貸欵問題當然較爲謹愼按絲之爲物本屬製造奢華品之料近來歐洲各廠（德法尤多）停機歇業者不可勝計固不必論即就其他方面而言現在絲織品之需求亦較平時爲尠絲之運往美國者雖仍照常出口惟恐大部分尙須堆積留儲以待來年供過於求價格自跌前此外國銀行提議墊之要情亦可原絲商借欵旣難强銀行家所不能中國政府無論中央或地方似應出力維持也 
[民食與外交並重]  
　　上海鎭守使鄭君海軍總司令李君昨接宣武上將軍公函云案准江蘇巡按使公署咨開據財政廳詳稱據瓜洲釐捐局局長梁之瀚電稱前有大小麥船十三隻在局報捐後被本鎭警察區員王樹森扣留據稱奉示禁止南運等語查該麥船由安微天昌購運已在高郵灣邵掦各捐局報捐通過瓜鎭非二麥銷場之地何得無端截留應請急電江都查内地米麥向准流通不在禁運之列本年江南北各縣間有患水旱之處來源稀少全賴有無相通轉運迅捷方可維持民食保全稅源江南江北同在蘇省區域以内斷不能縣自爲禁致多窒礙該局長所稱出江麥船如捐票所載運銷地點確係江南自應准其流通已電飭江都謝知率會同瓜洲梁局長查詢明確轉飭放行一面咨會銷地釐局或稅所查騐具報以杜隠射事開流通内地民食誠恐各縣誤會報請通飭各道尹縣知事一體遵照辦理惟現値歐戰未平米麥雜糧爲軍需必要之品轉運出懸爲厲禁查由江入海吳淞爲必經之道近閱吳淞口駐巡洋艦專司查禁極爲認眞并乞轉咨上海鄭鎭守使駐滬海軍李總司令並飭沿海各縣嚴行稽查以杜輸運而免交涉如此辦法出洋則嚴行查禁内地則准其流通旣於民食無妨又於稅源有禆是否有當理合具文詳請鑒核俯賜批示咨飭實爲公便等情據此除批示並飭知各道尹通飭沿海各縣知事一體遵照辦理外相應咨請貴上將軍請爲咨轉查照具糿公誼等因准此除分行外爲此函逹查照即希轉飭駐泊吳淞各艦駐防沿海軍隊一體遵照 
[商業與交通兼顧]  
　　閘北工巡捐分局昨日出示略云新閘橋預備開工在大統路口開掘橋基所有阻碍工程應行拆讓之各舖户房屋前經工程處查明由本局開單示諭在案現在橋基開掘將竣應讓各舖户函應趕緊拆讓惟節届舊曆中秋爲一年貿易最盛之市集本局對於交通商業原無偏重特爲體恤商情起見所有該處應行拆讓各户准展緩至中秋後一律寳行爲此曉諭該處商民其各善體此意一艦遵照母遠 
[徐家匯又出盜案]  
　　徐家滙徐德良家於前日夜半突來暴客十餘人揰門入内各出手鎗恐嚇當被刧去値洋數百元之衣飾並將室中木器等物擊毁呼嘯而去其時夜深人靜靜安寺捕房捕頭驟聞鎗聲知有變故即率同通班中西探捕馳往意提盤路徐家滙路華洋交界處查察適盜匪江玉崑平葆善翁長成吳現成等四人携𧷢竄入租界當被一併拿獲連𧷢帶入捕房昨晨押解公共公廨請究先由中西探上堂禀明前情繼由閘北四區分署巡官李奎光上堂聲請引渡俞代襄讞商之美詹副領事以事出内地判將江等四盜一併押候警廳補具公文到廨於下禮拜二再行訉核　 
[探報黨人蹝跡之不實]  
　　法捕房總巡藍維靄君前因歐洲開戰本埠謠言四起製造局一帶由華官設防戒嚴法界與華界毗連之處甚多恐有匪徒潛入滋擾故已先事預防添招西捕數十名並將各華捕遺差未補者一補足不分晝夜嚴行巡緝及至藍總巡回國從戎將一應事務移交石維也君代理後石君亦照前認眞辦理現石君以各報登載鄭鎭守使據探報告有黨人首領黄膺白喬煥章等匿居法新租界寳昌路地方每至深夜與各黨徒密謀希圖起事如果屬寳殊與租界治安有關當飭幹探數名前往該處連晚嚴密查察毫無黨人匿跡之處所傳均屬子虛 
　另一訪函云法捕房代理總巡石維也君近聞法租界匿有大批黨人設立機關特派通班包探並暗差華捕二十名探目黄錦榮沈德福帶領包探二十名分爲四班各帶手鎗並備子彈二十粒於前日下午五點鐘分往嵩山路龍江路白爾部路寳昌路盧家灣打鐵浜及新租界潮州路等處密查石總巡亦帶同繙譯乘坐汽車親往各處查緝聞並無黨人蹤跡云 
[電請甘省免加菸釐]  
　　上海南商會總協理顧履桂蘇筠尙等昨致甘肅財政廳長雷君電云據駐滬菸商義興東等全體函稱自紙烟輸入士貨銷路被奪殆盡近查紙烟營業每年總在二千萬以上而條菸最旺之年不足二百萬蓋緣紙烟抽稅過輕故得暢銷無阻蘭菸自甘省出境經秦豫皖鄂以達江浙銷場隨地抽 
釐迄無限制菸業不振此爲一大原因茲甘省復議加征菸釐値此外貨奪銷菸商生機將絶請轉電達鈞座俯賜免加等情據此查該商等所呈各節無非爲維持土貨抵制外貨起見相應據情呈請伏乞鑒納 
[南市商界認購公債票之踴躍]  
　　内國六釐公債票由南會總協理在南市竭力籌勸應募認購者已有三十餘業曾誌前報茲聞醬園業亦已認定三千元菸業認定二千元茶業一千元珠寳業先認五百元並有糖業獨認五千元南北貨合認一千元鮮魚行業三百元現因九月底繳欵届期均已繳呈南商會彙繳駐滬經理查收矣 
[製造局開工之審愼]  
製造局鄭禮辦以砲廠練鋼礟彈子藥四廠現已呈奉都飭准予開工惟値此國庫支絀之際一經開工自應格外撙節未便再如從前之糜費故於昨日飭由總工務處謝邦清邀集砲廠練鋼砲彈子藥四廠委員妥議開工辦法曁工匠工作時刻並每日能造成若干軍械及購料數目以便核定開工 
[部員管解鎗彈入京]  
　　陸軍部近以京城防守各軍隊缺乏槍子待用孔殷是以特派康委員來滬請上海製造局檢撥六密里八槍子四百箱計共四十萬顆昨由鄭總辦飭由子彈廠如數發交康委員在製造局碼頭裝入小輪送往又袋角起岸裝滬寧火車運寗換裝津浦火車解京以濟軍需 
[鎭守使注意浦東盜案]  
　　上海鄭鎭守使近以浦東方面時出搶案外間且有現役軍人亦有關係之謠伹防　原爲保護地方而設現旣出人刧掠案件駐防軍隊自有查緝之責聞於昨日通飭現駐浦東各防軍整頓軍紀並着迅將盜刧各案從速破獲以便嚴辦云 
[排長爲兵士力保]  
　　步兵第七旅臧旅長昨閱某報載有現駐滬杭車站之防兵自取旅客生菱給與同伴分食云云閱後大爲震怒以兵士駐紥車站原爲檢查匪類防範夾帶軍火等事乃竟無端强取乘客食物殊失軍紀特飭第三營查究去後即由高營長遵飭第九連第一排排長楊會迁查復以二十七號末班車抵滬並無旅客携帶生菱亦無兵士取食之事如果查有士兵不法等情排長愿甘受懲云云業由高營長據情禀復旅長查核矣 
[水探截獲男女拐匪]  
　　著名拐匪馬管壽近與拐婦潘朱氏馬金氏沈唐氏等串通借定法大馬路某旅館爲拐來婦女住宿之處此次拐得十六歲湖北女子楊老寳十八歲揚州女子朱桂紅十八歲青江女子馬招弟十六歲蘇州女子馬阿林等四人於昨日同乘圖南輪船擬赴奉省售賣當爲水巡捕房查悉派探前往一併拘送地方檢察廳經檢察官預審之下判將馬管壽並潘朱氏等分别收押楊老寳等着送救濟會留候家屬認領 
[輪船用人聯絡拐匪]  
　　金榮林向在某輪船上爲庖人近與該輪三買辦羅某串通收受拐匪賄洋代爲包庇並將被拐小孩設法藏匿茲爲該輪船主洋人查悉根究羅畏罪先逃金則欲逃不及報由水巡捕房於昨日將金拘送上海地方檢察廳訉辦 
[華工毆傷洋人]  
　　王三吉曹阿四葉友才吳華林丁阿金錢仁金呂阿才柴阿明張才德徐耕堂岳禮發孔阿連周阿文李杜卿陳叙香張金水項金甫羅東泉李金才應阿福等二十人同在外洋公司船上爲火夫此次王三吉等均因事辭歇同乘盧州輪船由香港來滬駛至中涂該船買辦與大副洋人愛而文擬將艙面布蓬拆除王等不允向之商免該買辦等因與行駛有碍即將布蓬拆去詎王等即恃衆行兇致將愛而文毆擊受傷前日下午該船駛抵滬上停泊華通碼頭立報水巡捕房飭派探捕前往將王三吉等二十人連同所帶行李一併扣住禀奉梅捕頭飭送上海地方檢察廳訉辦傍晚時由張檢察官提案預審王三吉等供多推諉原告愛而文偕兩西人到案請究問官命沈檢騐員騐得原告受傷屬實幸無大碍判令自行醫治王三吉等分别收押候禀請汪檢察長再行核辦 
[徐廳長諄諄誥試]  
　　巡警以棍毆人實遠警規迭經淞滬警察廳長徐輔洲君通飭各　署　禁在案茲經徐廳長防　各區警家崗巡仍時有前項情事故昨復通令各區署重申誥誡　後如再有以警棍毆人之舉定依警規第一百四十四條輕則記遇重則革究云 
[棉花照舊烘驗]  
　　本埠棉花騐水局係爲取締鄉人攙水而設各洋商收買棉花又恐行家有弊亦自設棉花禁止棧水會於江西路由英商老公茂怡和德商瑞記法商鴻源日商上海三太等紗厰合組而成定章每擔以烘出水十二斤爲限至十五斤須除三斤若在十五斤以外者照章不收今届新花上市該會又重改定章以十一斤爲限在十四斤以外者即不收買各花行聞之以取締過嚴甚不滿意現已由老公茂大班批管司（譯音）出爲調停仍照向章烘騐暫以三個月爲限故各花行現仍照常交易云 
[殖邊銀行收兌人債]  
　　中央政府發行内國公債券經財政部核准以上海殖邊銀行爲收欵機關曾紀前報茲悉該銀行行長徐幾亭君因公債券第一期收欵定於九月三十日截止故於一旬來會同公債股股長王文與君四出接洽除陸續已收不計外近三日來每日收兌有數萬元之多外埠各商匯購者聞亦不少云 
[飭知分發縣佐之辦法]  
　　上海縣知事昨奉滬海道尹公署飭開案奉江蘇巡按使飭開准内務部咨開本部呈第三届知事試騐擬酌挑選縣佐分發以宏造就而廣登進一案於九月八日奉大總統批令准如所擬辦理此批等因奉此除咨行第三届知事試騐委員會遵照辦理外相應抄錄原呈咨行查照可也等因准此除分行外合亟抄錄原呈飭仰該道尹即便轉飭所屬各縣一體知照此飭等因計粘原呈到署奉此除分行外合飭該知事仰即知照 
[穆湘瑤由京返滬]  
　　前淞滬警察廳長穆湘瑤昨由京師回滬分赴鎭宁使署道尹公署謁見並有某部託帶致楊道尹涵件當即面交茗談片刻而别 
[董署長回滬誚假]  
　　南市第一區警察署署長董希賢日前因事禀准淞滬警察廳長給假數星期回天津原籍經徐廳長委任前吳淞第六區署署長張桂榮暫行代理在案茲悉董署長刻已返滬禀明徐廳長即日回任視事 
[泥水匠强搶鈔票銀洋]  
　　法租界寗波會館後面大甡祥烟店主戎寳卿於昨日午後三時携帶現洋四十元鈔票四十元乘車至南市生義碼頭亮泰德烟店付帳在該處附近下車時突被川沙人泥水匠蔡老處上前將洋銀鈔票搶攫逃逸戎急報第九崗崗警追捕旋由新碼頭第六崗守望警察帮同獲住解入第一分署俄由亮泰德店夥高慶瑞到署證明被攫緣由詰之蔡佯作痴癲任意抵賴當即傁出原贓移解警廳司法科訉辦 
[同族糾衆行兇案之辯論]  
　　坭城外靜安寺西喬司婓路附近嚴家宅前曾充當地保之嚴阿寳因指同族嚴咸松（即嚴阿松）與伊媳犯姦遽與伊子嚴晉福（即嚴春桃）糾同吳天標姚永林等四十餘人擁至嚴咸松家拖拽出外蜂擁攢毆並舁至附近愚園路旁空地上用繩捆縳希國謀害當經靜安寺捕房聞信由坐寫字間之四十六號三道頭西捕米爾譯音）帶同一百三十七號二道頭馬差西捕及華探前往查見當將嚴咸松帶入捕房訽明禀請公共公廨出票將嚴阿寳拘解公堂判存洋一百元保出候補提人證去後嗣因復訉避匿諭將保洋充公一面補發信票將嚴阿寳並伊子嚴晋福（即春桃）及帮兇之吳天標先發拘押繼經公堂訉判嚴阿寳存洋五百元保出嚴晉福交五百元吳天標交一百元人洋並保餘訉後因嚴阿寳無力遵保繳證金故嚴晋福及吳分别交人銀並保出外面嚴阿寳拘留捕房候訉在案前日午後由捕將嚴阿寳父子及吳解案經王襄譤會同美　副領事研訉先由被告代表安德仁律師上堂聲稱此案發生地點不在租界按照洋涇浜章程不應歸公堂訉理應歸内地官廳管轄即將租界地圖當堂展開將界缐及嚴家宅地址指明原告代表好卜魯律師上堂辯稱此案發生之地點雖在租界界線之外然該處四週均由工部局築造馬路發生此案地點之處　在工部局馬路中間查工部局買地築路章程工部局購地所築之路得派巡捕管理中國巡警無權管轄如中國巡警巡邏入工部局所築之路即爲遠章今此案發生地點旣在工部局四面圍築馬路之中開中國巡警决不能赿過工部局所築之馬路至該處管理况此案發生雖在嚴家宅確曾經遇工部局所築之愚圍路以違馬路旁衡之愚地且今經捕房查出自一千九百十年以來該處一帶所有案件歸公堂訉理者甚多中國官廳對於前辦之案從未有一言反對况今此案發生亦已一月有餘而中國警局亦從無隻字云及該處係歸華界管轄故此案亦應歸公堂與前辦各案一律有權辦理云云即據原告上堂供明被告父子糾衆四十餘人將伊從家中地出行兇並因勒索洋五百元不遂用繩捆縳舁送愚圍路側曠地希國謀害後由探捕到來解救又據四十六號三道頭西捕米爾（譯音）及一百三十七號馬差西捕先後上堂證明在捕房聞信馳往愚園路見被告被綁在路側空地所挿之竹扛之上因即解放帶入捕房復經兩造代表律師互將管轄問題辯論良久中西官會商之下因判嚴阿寳旣無力繳存保洋着仍帶回捕房嚴晉福吳天標分别各交人洋原保候禮拜二（即昨日）下午前往發生地點會勘明白禮拜三（即今日）上午開特别公堂復訉再核 
[工人敺斃同伴之結果]  
　　台州人吳阿寳與洪小東李阿梅潘阿二林阿有陳阿二同在楊樹浦威妥瑪路某木作場做工因吳與同伴胡阿八爭用鐵鏟起釁吳即糾合洪等各人將胡兇毆斃命業經公共公廨中西官驗明棺殮飭探將吳洪李潘林陳六人一併拘解公堂訉供收押候查在案昨由捕房傳同見證陳阿金等到廨經王襄讞會同美博副領事訉得吳阿寳糾衆行兇屬寳姑念誤傷致命判吳押西牢三年洪小東押年半李阿梅潘阿二各押一年林阿有陳阿二各押四月示儆 
[老人受傷身死]  
　　袁錦芳年八十一歲上月行經北浙江路被電車撞傷由捕車入同仁醫院醫治已記前報茲悉袁因傷勢沉重延至昨晨身死午後經公共公廨中西官蒞騐捕房報稱查明屍屬現不在滬旋由電車公司西人投案禀稱情願出資着地保先行備棺收殮俟家屬來滬再請斷給撫恤俾可領柩回籍中西官准之 
[再誌印花染業之衡突]  
　　印花染業小行董事謝選因收取大行中所欠釐金酒資無着唆使小行覇持停工並以草繩套住反對者之頸項游行街市以爲羞辱當經大行中不服與謝爲難控經二區警局函送地方檢察廳訉辦等情已見昨報前日上燈時經檢察官預審之下兩造供詞各執判將勞文榮徐如龍汪才金汪瑞增沈顯榮等一併收押聽候偵查寳情再行核辦 
[婦人似患神經病]  
寗波婦人姜沈氏臂籠銀鐲手帶金銀戒指各兩隻前晚在南市董家渡踽踽獨行被第十一崗警察查見以其形跡可疑帶入第一分署詰其住處氏不答僅云年四十一歲察似有神經病者飭送新普育堂留養候招家屬認領 
[貧病交迫之怨忿]  
　　王壽林浙江人年三十四歲流落滬上貧病交加昨午忽奔至外大橋投河自盡當爲水巡捕房偵探何阿春巡見設法救起禀奉捕頭函送地方檢察廳請爲安挿當經檢察官提訉判送浙江同鄉會資遣回里 
[私帶烟土案連連不絶]  
　　閘北檢察分庭前日起訴私帶烟土案九起經審判分庭孫推事分别判决浦彩榮帶土十一兩罰洋一百四十元許鴻吉帶土七兩罰洋一百元金福慶帶土八兩罰洋七十元徐金林帶土皮及煻膏二十九兩罰洋十元顧阿二帶烟泡二個罰洋八元汪德順帶烟泡五粒罰洋五十元雷阿金帶土本兩罰洋一百元傳學温蔣鹿泉均係私吸傳罰洋十元蔣罰洋五十元 
　　五區警署前日又　查獲之烟犯潘玉林陳長祿張老五張福方叙堂姚鳳山王桂華張恒元張五紀印土林黄少鄉王阿福黄守禮等十三名並抄出膏土共約一百七八十兩一併移送檢察分庭預訉還押聽候起訴公判 
[秘密賣烟之敗露]  
　　朱阿大賃居虹口克能海路一百八十六號門牌秘密售烟近　捕房查悉前日派探前往查獲烟具三副帶入捕房昨解公共公堂經中西宫訉供屬實　罰洋十五元充公無洋改押兩禮拜烟具銷燬 
[總會烟賭齊備]  
　　無賴陳老五在北香粉弄一百三十九號屋内私設總會聚賭售烟經捕房查悉前日派探前往將與賭吸烟之陸泰生王國祥朱惠生陳雲全顧金奎金松林沈老三陸阿四翁仁鄉等一恲帶入捕房准各存洋保出昨經公共公堂傳案訉明判各罰洋三元充公烟賭具銷燬 
[拐賣養媳案定斷]  
　　關居人呂唐氏之十三歲養媳阿秀被拐匪楊阿二與在逃之王阿六串拐至虹口嘉興路托由該處源盛當舖廚司宋進昌將女賣于該當舖主陳生記得洋七十五元分用崗因女遭虐待逃出訴知其戚呂連生報告捕房將楊宋兩人連同牽涉之老婦張嚴氏與女一併拘解公堂訉判押候補提人證再訉在案茲因查提無着昨由捕房將各人解奉中西官復訉明晰判楊阿二押西牢八月宋與嚴氏分别各嘸一月女交其姑領回陳生記牧買桼歴不明女孩爲婢本應究辦姑寛身價不追將陳之代表許連玉斥退 
[胡雲仙並未窩贓]  
　　振華紙號主沃少甫前投法公堂控稱出店胡少國私取貨物値洋九十五元交學徒陸宏增運往胡雲仙處窩藏有陸宏增可證求提雲仙訉究等情昨將胡雲仙提案訉問據供商人並無窩藏振華失贓情事請向少國追究少國供所竊貨物運回家中售去並無寄在雲仙處之事判胡雲仙開釋胡少國管押四月以儆 
[蔡鑄成又被控告]  
　　福和烟公司控已故前清滬道蔡和甫之子蔡鑄成不還雪茄烟價洋二百九十餘元蔡因另案在押昨晨由捕將蔡帶至公共公堂經聶襄讞會同英領卓君升坐民庭質訉屬實判限一月還洋 
[寳小齋筋疲力盡]  
　　裕源銅錫器店主婦寳韓氏前因縱火圖賠保險銀兩破案後判押五年該店主資小齋亦拘案管押本可開釋因有裕順莊及西義豐號同投法公堂控資小齋虧欠往來等銀五百兩洋二百元求請訉追故將資押候查明有無家產再核在案今查得雖有房屋一間已經售去别無可抵故又提案詰訉資供寳情無可設法求宥兩原告亦稱資旣無力求請將焚剩之物所賣洋銀給領即行銷案聶讞員判將拍賣所得之洋除去房租外餘交兩原告公攤賣開釋完案 
[花烟間拉客罰洋]  
　　小東門外一帶花烟間時有妓女在途拉客雖經法公堂迭次訉罰終難盡絶前晚又由包探查見胡朱氏等七户遠禁拉客昨日將胡朱氏陳甫寳朱王氏湯張氏劉載氏王二寳陳張氏傳解到廨禀稱胡朱氏兩次復犯陳張氏抗傳不到請示朱氏等同供後來不敢再犯求宥判胡朱氏罰洋五元陳甫寳等五人各罰洋三元陳張氏不應抗傳加罰洋十元提案追交 
[大北總理作古]  
　　大北電報公司總理西人藍克前因患病至公濟醫院醫治延至前日下午在院病故昨由家屬成殮安菲於泥城外西人坆山 
[黑人爭鬥]  
　　甲乙二黑人住吳淞路挹秀里前日不知何故互相鬥毆由捕一併拘入捕房聽候查明核辦 
[公共公堂瑣案]  
　　大陸西報館控奚耀生私開電報箱竊取電報等情昨由捕房將奚拘解公堂並將抄出與電箱上同式之鍞匙三枚呈案請察訉之奚供詞支吾判押兩月以儆 
　　勞合路居人孫四芳因於前日串黨三人在新閘白克路十七號茶館内向范春林拆梢洋一元被探查見將孫拘入捕房昨解公堂訉明判押一禮拜 
　　温州路二百八十三號門牌小茶館主王春全聚賭抽頭被捕房　悉昨將王傳至公堂訉明判罰洋五元充公 
 
 
 

Page 11

 
 
雜評三 
[商業之精神墮落（訥）]  
　　自歐戰開始以來中國商界之狀憋凡三變初感戰事影響羣情震駭則呈惶恐之象也進而希望戰事之速了喧閙於籌欵之維持鼓動於擴張國貨之乘機進止不定或信或疑則呈徬徨之象也又進而知戰事難了維持無望乘機無力於是各商業咸有朿手待斃之勢寥寂沉悶形於巿面而遂呈一種廠木之象矣夫此種種之變幻果盡迫於金錢之力歟抑商人之精神爲之也精神隨金錢影響而堕落是乃商界之大夏 
專件 
[交通銀行顧詒殺君來函]  
　　刻接澳洲薩摩島（本係德國殖民地）領事泰汝欽君來電（英國佔據薩摩島人地平安）等字請轉載報端爲我國人旅該島才者家族慰焉 
[沈昌記來函]  
　　昨日報載作頭沈昌記控告同業沈茂堂等不理合包造屋工程虧折之欵曾奉法公堂訊追茂堂供稱昌記之服均係揑造併供此項工程不惟不虧尙有盈餘二千兩又據公正人郭輪卿供稱前者兩沈等合包工程時所有簿服均蓋國章一節閱之不勝詫異竊鄙人前與沈茂堂錢永與三人合包余姓造屋工程之時只將合同簽官蓋章併未將賬簿蓋章經郭翰卿爲見議兼代書可證公舉鄙人爲經理所有各項進出賬薄實未蓋有圖章且請有帪房專管即各處收付之欵概有收據及細賬爲憑既無絲毫苟且何有捏造賬目今茂堂等串通郭翰卿朦禀公堂顯欲同頼合包工程之虧損查郭翰卿曾帮茂堂管賬多年交情旣深故肯爲茂堂等之媒介串通反噬意圖陷害况鄙人年逾花甲撫衷自問從宋敢欺妄於人質諸同業當可共諒因與名譽攸開爲特函恐貴報登入來函一門無任盻禱之至 
 
 
 

Page 12

 
 
   
 
 

Page 13

 
 
自由談 
游戲文章 
[六先生傳] [  槐園舊主]  
六先生者不詳其姓氏家居六合富有厚資六萬金身高六尺貌似六郎爲不生性好六遇七數則按其眉曰過之遇五數則又按其眉曰不及人遂呼之爲六先生先生行六行年六十六生於六月六日下午之六點鐘幼時數錢至六數而止喜讀六經及六朝詩賳六歲時即能讀書六行讀蒙經至此六畜尤念念不忍釋及長契友五六聞惠州小西湖畔蘇東坡姬人之墓前有六如亭遂欣然與六先生往訪焉先生歸家亦仿建之曰六角亭豢寵妆六妻伍氏先生則悶悶不與之親以爲不及六數也當先生六十大壽時諸親六眷咸來賀焉請名伶六盞燈登臺演六月雪六出祁山凡與六數攸關者則於是日無不演焉六先生顧而樂甚上海之六馬路十六舖莫不有先生之蹝跡先行見禮拜六出版則欣欣然講閱見三禮拜六點鐘六百文諸小說先生則鼓掌大笑一笑而絶家人哭之甚哀以厚禮塟之立碑曰六先生碑六妾六友自失六先生後威惆悵無所歸鳴呼誠不愧爲六先生矣（不受酬） 
詩選 
[秋聲（軍人）] [  軍人]  
　　金鐵爭鳴未肯休凄凉最是水邊樓嗷嗷旅雁雲千里喞喞寒螿月一鈎健筆寫殘歐子恨哀笳吹起漢臣愁誰家砧杵敲長夜愴惻西風涙欲流 
[殘荷]  
　　漫誇水佩與風裳憔悴丰姿歎六郎明月三更醒綺夢西風十里剩餘香留他聽雨悲秋晚笑我開樽怯露凉梗斷蓬飄無限恨纒綿贏得藕絲長 
[七夕七絶二首]  
　　鳥鵲紛飛聚昨宵雙星賴爾渡雲軺瑤池也設蟠桃宴青鳥緣何不駕橋 
　　乞巧樓頭蠟炬新紛紛瓜果笑空陳天孫縱有裁雲手肯把金錢浪渡人 
[有感集李義山名示吷覕廬] [  莽漢]  
　　雲　無端怨别離上清淪謫得歸遲深知身在情常在莫遣佳期更後期誰與王昌報消息非關宋玉有微辭浣花箋紙桃花色不記人間落葉時 
　　朱闌迢遞壓湖光萬里西風夜正長豈有蛟龍愁失水不辭　鳺妬年芳伶倫吹裂孤生竹少傳臨歧賭佩囊神女生涯元是夢幾時塗額藉盞黄 
　　年少因何有旅愁江間亭下悵淹留芳條得意紅飄落埋骨在灰恨未休已斷燕鴻初起勢更無鷹隼與高秋此情可待成追憶却惜銀牀在井頭 
　　月樓誰伴詠黄昏爲拂蒼菭檢涙痕知有宓妃無限悴枉緣書剳損文麟金蟾齧繅燒香入錦瑟驚𥾣破夢顂若信貝多眞實語東方遇此幾微塵 
　　山上離宮宮上樓雨中寥落月中愁伹須驚驚巢阿閣枉是蛟龍解覆舟珠樹重行憐翡悴酒爐從古擅風流人間滄海朝朝變好好題詩詠玉鈎 
筆記 
[程生] [  韋士]  
　　姑蘇畫家程生者幼延師讀頑嬉無進益師命學書筆意奇詭時而肥如牛股時而細若蛛絲師怒曰如此資質便當學作盡匠程生聞而悅自期日後以畫顯乃搜索畫頁日事臨幕益廢學師見輙斥且施夏楚程生不顧也書舍中殘紙無不經程生揮灑漸至四壁亦塗鴉幾遍師屢斥不悛一日師畫寢鼻息呼呼然程生畫興動見師鬚尙短乃援筆添長之眉弗黑黑之又念師老何面無縐紋亦一一增之自視不復似師大喜盡畢而程生父適至問師何往程生指曰彼椅椅背血鼾者非師耶其父曰否彼客耳師不如是之老也或是師之兄近而呼醒之師也程生父笑師取鏡自照怒曰是又頑第子所爲居停弗訓子而笑耶師道不尊吾其行乎拂秞而去留之弗得程生父欲再延他師而師遍告鄰近之業敎讀者戒勿往程生父不得師亦愠曰安知吾兒不以盡家名世耶乃遍購各家盡册程生大樂摹習益力弱冠譽問遠近最工人物或丐之畫像畢肖時攝影術尙未行姑蘇豪商巨家欲留影者必乞程生程生初尙樂爲後淅厭倦曰此輩尸居餘氣面目可憎乃公從今不屑畫矣乃棄筆邀遊登名川歴閙市見有奇士美人則耽耽注視竊摹其狀以爲樂所過處優妓耳其名必乞盡程生有時欣然運筆有時一見却走辭不爲畫街頭病丐臭惡不可近程生輙歡然與丐談歸而圖其狀謂人曰好游者有不願遊山水明媚之地而好奇案怪谷者吾之於畫亦猶是也丐之面目即所謂奇案怪谷也然時人弗察咸謂生怪僻程生遂得狂名及游倦始返家時撫吳者爲關外某中丞耳程生名令人召之程生不欲往强之始行一見中丞欣然爲中丞畫中丞悅供給隆渥蓋成旁人觀者皆曰是誠中丞也奕奕生動神畫哉中丞見而弗悅中丞貌奇陋目如鼠目鼻如廌喙口關而耳小頭尖削頸又短中丞自愛其面不知醜也人亦諛中丞無不美中丞及見畫則大怒曰此畫醜極非我也狂妈輕我必相報程生曰吾謂彼面奇故爲之畫畫成而肖而彼陋之彼不自陋其面而陋我畫若我改其眞面目使稍娬媚吾知彼將顧影自憐矣乃謂中丞曰请還我畫吾再潤色之中丞悅程生得畫撕成片片憤然出中丞大怒時有劇溢爲捕者得中丞私令人告盜令誣攀程生許免盜死盜睹及讞中丞謂盜曰爾爲盜必有棲息處盜曰然吾棲畫家程生家中丞拘程生下之獄使伴盜鍊索桎梏程生皆安之不少怨怒獄中皆梟桀狠戾之夫和生終日凝注各人面目笑曰此皆絶妙畫料也盜之貌尤悍一日程生爲盜岡示之盜執畫如對明鏡神采躣躣盜樂曰天生吾貌天又生先生爲我畫眞奇緣哉再拜而謝程生程生遂與盜談笑欽盜豪放約爲刎頸交一日程生思家泣曰老母猶在堂吾以狂貽親憂吾罪大矣旦晚且就戮家中尙無子嗣痛苦我所應得如傷母心何盜慰之曰我徒黨多不日且來劫獄無慮也故我敢誣爾乃數月無聲息盜始失望沈思苦籌他策一夜盜令程生塗己如魔鬼形又呼他因代斷桎梏躣垣出獄卒見之果以爲鬼獄卒常言獄中有鬼若次日决囚則夜中鬼必現形獄卒以是不追盜但曰明日就决者必是程生獄卒某獄卒之首領也乃呼醒程生告之曰頃鬼示形吾知先生明旦且死先生有遺言乎當爲先生致先生家程生曰無之但乞寄語世人勿學畫藝畫精頪惱多也獄卒曰先生今夜曷爲我留一幀以爲絶筆何如程生悅獄卒引之入己室正濡筆間獄囚羣沸聞盜作嘯聲呼曰有志者逃生去吾已斷湕毁銷矣又呼程生程生心動欲行奈獄卒在旁自念我一行者獄卒力大必殪我刹那間獄囚盡去程生始悔未呼盜入室拯己次晨官提訊程生時獄囚惟程生存耳時中丞已易人官見程生柔弱不類盜程生歴陳挾嫌誣陷之由蘇城縉紳又具呈爲程生辨始得釋後逃囚陸續爲兵卒邏得相繼駢首惟盜獨漏網其後程生猶一見之盜猶與生豪飲云 
小說 
[花木蘭傳奇] [  天虛我生]  
　　第十一齣家演（續） 
　　（内鑼鼓）（旦脫袍製鞭插箭握弓上馬介）（小生小旦退立外旁介）（旦搖鞭唱） 
　　（塞鴻秋）猛然地撲銀鞍跨上個英雄俺策珊鞭潑起了風沙暗（關弓介）我則索扯雕弓一圈兒如月滿（外喝采介）（搭箭介）放雕翎射幾個天邊雁（雁墜介）（外拍手）（小生小旦仰面喝采介）（旦縱轡介）俺縱轡趕先將疾迥身輕舒掌（接雁介）剛接着雁兒雙（拔箭介）拔雕翎還壺膽 
（下馬將雁獻外介）（外狂喜介）我兒果然有此本領可喜可喜這兩只雁兒便給你兄第和妹子能（小生小旦）多謝爹爹有勞姐姐（外兒）呵你姐姐早晩便要前去從軍你等須索改口兒喚做哥哥者（小生小旦）兒等就此改喚哥哥（外解劍介）兒呵你弓馬工夫果然好了你可還能將劍無上一回）旦）孩兒使得（接劍介）（卸冠脫箭衣介） 
　　（普天樂）卸衣冠結東都停當（按創介）抺與鉤精神一按放一道射斗光芒放一道射斗光芒早嚇破天神膽俺不做彈鉖侯門馮　樣俺是个飛劍壽頭的聶隠娘胡兒碧眼怕沙場遇俺血肉飛楊 
　　（舞介）（外）好呵（唱） 
　　（伴舞讀書）似匹練當空晃似颷電當前漾只聞得虎嘯龍吟颼颼曫尋不出一個嬌模樣只見得通身亂灑梨花瓣逼毛髮俱寒 
　　（笑和尙）疾時節湧氷山缓時節飛氷霰慢一陣花漸放緊一陣河海翻忽瞥地劍光芒跳出个俊兒郎喜的我眼花兒都撩亂 
　　（旦收劍）（未完） 
[家庭小說嫣紅刧（十續）] [  常覺小蝶合譯天處我生潤文]  
　　老人欣謂愛搿曰直至於今豈密司臟脫古柏無轉園之意也耶愛搿曰吾當上畫数通悉從郵局彈回蓋已義斷而恩絶矣老人曰密司脫古柏旣無親族則斷承伊之財產者當然爲君除君而外料無相當之人愛搿曰否除我而外尙有一人其關係與予相等畫予之姨表姊裘麗雅也故予自分絶不類能承受舅業之人抑且予亦弗具此望老人乃頻點其首意似贊許徐徐曰天下最無味之事殆無有如伺人遺產卽以吾人而論吾人在二十五年以前充一副牧師時勞苦致不能勝吾有至親擁有資產論其昭穆更無有人親過於我故我於彼二十年間幾無一日不櫘望其遺產卒致其人身後而吾未嘗能得銖錙之惠故吾以爲人生必當自食其力謀一穏健之生活斯乃可恃彼倘來者固可望而不可即也吾嘗以此勗吾于女今先生之遇旣與我當時相同吾願敬以此語移贈先生愛搿聆此老人之語至懇且切乃現一種感激之誠曰感承長者諄諄之誨啓牑予者正復不淺然予心中固未嘗一念及於他人之財產蓋予以爲世界中實未嘗有此一宗財產也予本不必以此相告竊體長者擇隣之意不得不以身世細陳惟冀長者器予之誠而許容之則幸甚矣老人於此已盡忘其平素謹愼之心乃作歡容曰得與先生共晨夕固所願也愛搿亦感老人之意亟曰得侍長者時聆誨益勝讀十年書矣於是雙意渙然而同居之約遂得老人之一諾而定 
　　右第一章初叙寡婦麫包之事就表面觀似爲引叙福郎昔司太梯之身分然按其實正爲後日之嫣紅伏一引線蓋諸寡婦者正猶中國小說家之所謂影子耳 
篇中寫景爲原書所無惟起居庢中嫣紅乃就爐火光中婆娑而舞實爲原書寫出之景就吾人之心目中觀之似不免有鬼氣雖經竭力粉飾終覺不慊於心此殆因風俗不同之故而想象中之景狀亦因之而有異耳 
老牧師於將出門之際忽稱其女曰密司嫣紅驟視之似覺不當但在吾國習慣每當小女兒嬌態　人之際亦嘗有稱之曰小姐者原書有此一句正以狀老人鍾愛之深實爲吾人夢想不到之筆 
　　老人之家旣有二臧獲矣好爾倍登來時由臧獲遵入密昔司太梯醒時由下女傳呼媚紅入侍措局固屬大方然司閣人直引生客以面女公子而女公于女於生客之前理其針黹核之吾國家庭狀况則覺前後不無予眉惟恐有失本意則亦不得不仍其原天盧我生議 
 
 
 

Page 14

 
 
   
 
