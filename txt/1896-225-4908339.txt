# 1896 - 225 - 4908339

 

Page 1

 
 
[四百五十二號畫報出售] [  不啓]  
　　舟　某甲得有祖傳秘　每舟行通盜獨在後艙焚香誦呪喃喃不絶能使盜迷罔難行務盡返其原贓而後巳有客曾艱見之是　　　舟行　不可不知也他如嫖客之剝衣考童之吃酷鶴無端而鳴子樹熊何爲乎攫其人靈官之降罰何奇好漢之覆車宜鑒靈鍾西國生五　　一胎　　　鮮見食人之有獸及叢抄等圖説出售此佈 
[校宋本黃帝内經靈樞王氷註告成] [  圖書集成局代哉]  
　　内經素問爲醫家之祖卽秦越難經亦發明是書之旨皇甫鐘甲乙經惟撮是書之精要邇來岐黃家所論馬元臺注素問厭其繁和抂氏素　　　惜又太略板且漫漶誤字亦多吳門汪氏藏有宋刻王氷注内經廿四卷後附遺篇一卷靈嫗十二卷爲　　　意系寄等奉敕校正全部倩本局新字排印用以潔白連泗裝訂六本碼洋一元存上海棋盤街文瑞樓蘇州閶門綠蔭堂書坊出售　 
[論中國急宜講求格致之學]  
　　今之談時務者無不欲仿行西法無論知與不知皆以西法爲精西法爲便而究之但得其所當然而未得其所以然也當時洋貨之來華人以爲罕覯而爭相購買遂至利權外溢迨五口通商洋貨之來華愈多利權之外溢愈甚説者謂華人旣愛洋貨當時苦不知其所製致利之外溢而今則悉之較詳豈西人之所能爲者華人不能爲乎苟能一一倣而行之則華人無須購之西人而西人自無能攘華人之利矣於是設商局焉設電報焉設鐵廠焉一時拭目而觀者以爲從此殫精竟慮西人之所能者華人當無不能矣詎知商局雖設而輪舶仍購之外洋製局亦能自造輪船何商局之船不聞向本局定製而鐵甲各兵艦仍向外洋以重價購買耶且有軍務之時軍裝器械購之外洋者不可勝數所購之物且有舊物爲洋人所不用者遼東一役皆歸咎於器具之不精職是故也卽能自造而鋼鐵銅鉛等料無一非外洋所來以此觀之則所謂製造仍不過得其皮毛耳至於電報則設電竿置電線打電報華人無不能爲瞬息通靈如相告語然電線電氣不能自造設一旦西人不售無線而竿不幾同虚設乎無電而更何從打報乎卽彼源源而來我可源源而購將華人所倣之法愈多而西人得利之處愈廣苟不竟力整顿恐漏巵終無能塞也中國出口之貨向以絲茶爲大宗現在泰西各國種茶日盛而其澆灌培養採取焙炒之法反較中國爲精所以現在茶商不能起色恐將來更不可問至養蠶種桑講求更精且機器所繅之絲更爲匀淨中國蠶事已半爲其所奪西人且於滬地設繅絲廠就地收繭教華工爲之於是華商皆知繅絲之便可以省工可以匀凈相率建房購辦機器此倡彼和滬地於是稱極盛焉然所繅之絲不合華人所用使西人不購必致滯消且僅銷外洋西人亦不無抑勒之意是則華人欲奪利權而利權仍未必能得也大抵西人每爲一事必獨運精心一空依傍所以謀利也獨厚華人但知亦步亦趨胡盧依樣所以步步吃虧着着落後昨報紀西報談絲一則載太晤士報之言曰英國現已究得繅絲新法建廠於曼恰司得地方費去英金三萬磅廠中繅成之絲非特光潔停匀駕乎中國運售倫敦巴衆斯者倍徙而核其所出直將奪回中國利權之半云查英國進口絲往歲值英金一千七百萬磅其中以中國建去者爲多今旣得此新法造斯新廠則鄰厚我薄之義照然共見然則中國繅絲廠商此時將何以爲計耶説者謂華人雖不能自出心裁亦不難因人成事西人旣出新法不妨再購機器仿而爲之不知仿行雖屬不難無論前建之廠前購之一切機器爲費甚鉅均歸無用卽欲購辦而西人方出新法尙未廣行非一二年所能購辦中國仿行繅絲纔數年而西人已變新法苦中國踵而更變西人又將變矣恐非但不能奪其利權適開西人廣銷機器之路且恐西人將來非但能多繅自用之絲致華絲消滯必致繅華人合用之絲運之來華如此則絲之利權不更不可問耶然則如之何而可曰惟廣設學堂講求格致總須自出心裁製造機器先將華人自用一切自能製造西人見華物精美自能轉而從華然後仿造外洋各物以收外洋之利權則後日華人之所爲卽今日西人之所爲也若僅得其皮毛以西人爲步趨不啻爲西人玩諸掌上也願當軸諸公急宜各處設立格致學堂培植人才考取錄用足國裕民之道實基於此欲仿西法須學西人之用心不必求諸形器也而形器卽在其中矣閱者能不河漢斯言否 
[臺事電音]  
　　西字報館接得赤嵌電報云臺灣府屬華民羣攻日本人將日本人殺斃若干名有一西人亦與斯難 
[八閩叢]  
　　福州訪事友人來函云東閼外里許某甲家於前日晚上大風吹倒土牆壓斃者八人可謂慘矣○南臺子良厝　　有　斌者少有艷名年已二十餘門前冷落車馬常稀該妓高築債臺無可躱避致萌短見服阿芙蓉膏自盡　　　者已欲救無從矣○某甲膂力過人兼習傷笠向涉江湖餬口前日方到臺江汛地方擺設藥攤正在演試拳法　　　　州棍徒也與甲挾嫌覿面遽起爭鋒甲將鐵器直剌之傷其要部霎時暈倒尋卽氣絶爲人扭住送交汛署送縣　　　濵海之區盜賊出没商船來往刼奪斃命至有數十艘之多興泉道周觀察及海壇協鎭余協戎管帶福靖余都督　　　該地設法拿獲聞已捕到正犯數名業已就地正法聞者快之○南臺山鐺紫鸞厝妓院漁民林坤坤雇用廚子馬大妹已七八年矣偶因口角坤下逐客令馬憤極稱有股分二成向索爲坤呵斥馬遂於上月初四二更後率帶兄弟及旣　二三十人手執器械將坤家器具盡行打毁經坤妻赴保甲局喊控委員阮少尹督帶差勇二十人前往彈壓馬聞風奪　次日坤馬皆赴閩縣禀控邑尊俞大令前日提訊坤供馬兄弟六人皆做木匠并無合夥是夕率人打毁是實馬堅稱有搭股二成大令問曾立約否馬云先允立約遷延至今又問其何故帶領多人黑夜到人家打毁物件實屬目無法紀應照地棍例先行重辦至股份有無另行辦理又諭坤爾開妓院有干例禁旣辦坤地棍爾亦當辦現飭案内这張鵬祥調處禀覆再核○福州督憲邊潤帥現因温熱觸動肝氣自冬迄今飲食漸減醫樂迄無見功兹特具摺懇請天恩賞假一個月以便從容調理所有應辦事件仍自行辦理未敢因此稍懈未知九重俯允所請否耶○裁兵之議係奉諭旨爲節省庫帑起見督憲邊潤帥奉文後擬將全省各標裁革二成其撫褾左右二營悉行裁撤有强壯者　留充補别營藩司黃方伯前日行文撫恊署告以該標兵弁口糧扣到本月底止所有軍裝號衣一律照繳等因各弁兵知轉瞬不免枵腹相約於本月十八日僉遞公禀齊集督署大堂焚香求恩約數百人時中軍陳恊戎右協博協戎禀見督帥方罷尙未知各兵有齊集求恩之舉故未及禀明迨回署各兵始紛紛而來督帥以兵集轅門成何致體十分震怒立傳陳博二恊臺嚴加申斥二恊臺徐將原委回明各兵到轅别無他意因一時全撤無以爲生故焚香求恩督帥始改愠爲霽諭令不照司議着將褾兵抽選汰弱留强以重軍政一時弁兵無不額手稱頌惟陳博二恊臺所 
 
 

Page 2

 
 
司何事不能無咎奉憲示摘去頂戴以示薄懲是日標兵數百人又到巨紳陳伯潛閣學林穎督方伯家中求爲代達輿淸閣學立卽親赴督轅面陳一切林方佁亦將節略函致大府想督帥自有權衡不使嗷嗷者獨抱向隅也 
[石帆亭消夏錄]  
　　鎭江訪事人從天下第一江山廊下修函云江南提督譚靑崖宮保於日前由江陰乘輪赴白門謁見兩江總督劉峴帥面商事宜月之二十一日淸晨鎭郡官塲接到電音悉宮保在省事畢乘太古之安慶輪船下駛因是丹徒縣宗大令飭辦差家丁在招商碼頭搭蓋綵棚鋪陳一切水陸各防營沿堤列隊旌旗五色臨風飄颭午刻文武各官均出西門在接官廳鵠候至鐘鳴四下遥見三江口靑烟一縷知憲舟已衝波蒞至停泊江于之砲船與岸上防軍之槍隊齊燃槍砲轟轟之聲震耳不絶移時輪舟下椗各官呈遞手版宮保接見後卽由差官乘騎飛往各衙門投片謝步七點鐘始鼓輪順流赴江陰各營勇燃槍恭送如前○鎭江自去冬以來制錢短缺洋價口落民間生計日艱今歲四月間湖北省所鑄小銀圓由官憲禀明南洋大臣陸續運解至鎭爲數不少當卽照會錢業紳董一律通用以濟制錢之缺邇來各錢鋪凡有小銀圓易錢者一槪收換每元較大洋少換錢二十文至巿面交易均照大洋巿價不得短少現在錢價因之稍鬆洋價漸漲照錢業公所牌價英洋六錢七分六厘西典七錢二分一厘每洋一圓化錢九百四十文聞此後洋價尙有增無減云○鎭郡絲巿自前月下旬開秤江南北鄉民之負絲求售者紛至沓來天中節後巿面稍減鄉貨亦漸稀少推原其故因金山河新開繭廠兩家爭收新繭趁繭未上巿之時預遣夥友赴各鄉鎭放價收買有繭之家趨之若騖而又挑選認眞凡繭之壳薄色劣者雖賤值亦不肯受以故有蠶各戶先將佳繭盡數售與取其善價再自將雙宮薄皮駁雑等貨徐徐繅成絲斤携之入巿銷賣以爲物希則貴索價並昻各綢莊例届新絲登塲必競進貨以作一年利巿不僅供將來紡織之用向皆由各絲行代爲假手近絲行因鄉貨不多公議增盤故目下上等細絲每百兩價洋三十元次者二十八元左右細絲如此綢鋪生煮棘手可知卽將來綢價之增亦可知矣○鎭江山田多而圩田少節逾夏至正宜及時挿秧胼手胝足者流望澤甚殷不料本月十八日天氣異常澡熱靜坐一室猶苦汗下涔涔客來都相向作吳牛之喘詎午後雲痕如墨雨師税駕行潦涓涓迨暮茄旣起阿香又推車而出作虩虩聲列缺君亦大放萬道金光令人目眩嗣此滂沱不止幾同倒攪銀河十九晨微見晴旭映窓然礎潤欲流遥望四山溼雲擁樹下午霹靂挾風雨又至金鐵交鳴次日三足鳥雖彳亍雲頭然薄霧依舊蔽空毫不似欲晴氣候猫晴轉午簷溜聲喧恍惚廬山瀑布約三點餘鐘始止據老農云陸續得雨八寸有奇矣高原下隰均已霑足趁此旣優且渥紛紛挿秧頗形忙碌云○甲乙二人於二十一夜間划船往新河靑年蕩捕捉田雞携小燈至楊柳灘下見有赤練蛇盤作一團正以田雞果腹甲見而捕之被蛇咬傷手指頃刻昏倒兩目俱盲次日讠得一善治蛇咬者當爲下針放出毒血少許已如墨汁再給以草藥俾服以解毒氣醫云七日之内兩目如不還光則毒已貫心莫能挽救難保無性命之憂矣 
[馨杳千古]  
　　金陵采訪友人云省城自爰逆作亂後規復舊制脩明祀典江寗府學建立文廟崇祀先師卽當日朝天宮故址又創建武廟於城北成賢街與孔廟遥遥相對輝映兩間是處宮墻峻赫殿宇恢宏金碧輝煌甲於他處門外淸溪一帶環繞照墻水聲潺溪沁人淸夢每當風日淸和雲天一色文人墨宮聨袂偕遊鑒霑爽之式憑樂山川之生色誠名勝地也本月十三日爲關帝誕辰除本邑紳民捐資致祭外督轅復牌示所有正殿委藩臺瑞主祭東配委巡道胡西配委候補道桂後殿委首府李前往祀奠升香獻爵鼓樂齊鳴連炬高燒庭燎輝煌各員以次行禮拜跪如儀迨事畢陸續排導回署時已鐘鳴十下矣 
[月湖泛舟記]  
　　寗波采訪友人云鄞縣捕役某某等人於本月二十二日巡至江北岸某烟館見一人口操台州音形迹可疑知非善類盤問來歴言語支吾搜其身畔有手槍一桿刺刀一柄爰卽鎖拿送縣○鄞縣獄中收有慈谿縣寄禁要犯王阿順一名某日因病倒斃禁卒據情禀報縣主申詳府尊程太守札委慈谿縣曹大令在鄞署大門外驗視收殮發壇○寗波江北岸每逢五月間奉關帝聖駕曁周大將軍神象出巡街巿聞今年定於月之廿四廿五兩晝夜周巡江北白沙等處想屇期如水如雲必多一番熱閙也○寗波天寗寺憍下董小狗者販賣蔬菜以營生者也家有胞兄日在平橋下凉亭攤賣食物月之十九日下午小狗在伊兄攤上閒坐聞得該處大和堂藥店後門首有錢誤墮於河下小狗卽自言生平善泅能爲入水撈取詎下移時不見其起乃兄情急召善泅人跟蹤撈救無如水底陰氣逼人不但冷侵肌骨而且滿眼昏黑心知有異祗得扒上岸邊用船打撈詎該　已從對面浮起撈置凉亭腹已膨脝大如五石瓠矣可怪者頃刻之間七孔已槪泥封知爲溺鬼討替魂早西去無從救樂矣○寗波江東余隘冰販余得來之妻俞氏與同業王大榮不知因何口角吞烟自盡余因妻死於非命赴縣喊控適縣尊楊大令公出未回當經府憲程太守札委鎭海縣畢大令前往檢騐當飭余備棺收殮大令詢知王已畏罪逃逸遂將其妻王余氏帶回面請府憲發交鄞縣管押 
[好雨知時]  
　　䢴上四鄉二麥早已刈穫尙稱中稔三農將麥由漙灌淸泉旣優且渥一律普栽新秧惟該秧因水淺不甚茂暢占晴課雨者流亟盼滂沱庶足以資浸漑而瞻芃繸本月十六日天從人願雨師果然税駕簷溜鎭日潺湲至十七日上午更如玉女傾盆銀河倒瀉檐端飛瀑都從空際建瓴而下尤沛於樹杪晶簾直至宵分始止戲以玉尺量之兩日間約得雨七寸有奇四野居民莫不欣欣然有喜色曰好雨知時從此溝澮皆盈秋收有望可預爲蔀屋誦豐年矣 
[楓橋消夏]  
　　蘇垣訪事人題吳綾云署吳縣知縣項世履大令兆驤筮吉本月二十日丑時接印届時正任凌敬之大令飭書差將回宸舁送眞福寺前老郎廟項大老爺公館内蓋大令暫假該廟爲行轅也大令於是先望闕謝恩行拜印禮升堂開印任事按大令向在發審皮有年訊結疑案多件因此上憲深爲器重此次委署首缺吳下庶民爭拭目而觀新政○吳江縣馬快周子泰喜以賭博結交江湖在某鄉　　旗鼓已非一日事爲某御史據實陳奏奉上諭著江蘇巡撫訪拿訊究趙大中丞奉旨後立委幹員劉司馬密往查訪司馬微服僞爲　客逕詣吳江至周所開之賭塲内見周危坐手執攤鐘興高采烈兩旁與賭之人咸仰聲息司馬先以洋一枚入局陸續輸去靑蚨數百翼周枕例將洋收入而以梅花竹牌一枚與之蓋以洋尾尙未找淸也司馬當將竹牌懐之而返據情呈禀中丞中丞卽札飭某員至吳江縣向李大　要周子泰解省旣到卽發臬司衙門訊鞫吳廉訪親提研訊周堅不供認加以五木始稱犯賭則有之並無通同梟匪情事連訊數堂供詞無異本月二十日復提研鞫仍如前供究不知何時水落石出也○著名梟匪施老窩子於上月十七日經飛划營管帶胡豐齋都戎在寗國府屬之排灣地方拿獲解省後撫憲趙中丞飭蘇州府訊究云云已紀前報兹悉該匪已經太守訊實詳禀中丞中丞以此等巨梟不可稍稽顯戮巴於本月中旬某日飭將該匪正法矣○本月二十一日有無名男屍一具自閶門内三條橋河中順流而下汆至城隍廟橋左側一時聚觀者密若堵墻該屍年約四十左右身軀肥胖觀其所穿衣服不類式微之人又謂屍足上似有物懸墜云又馬蓮寺橋河中同日午後二點鐘時亦浮起一屍年已五十餘鬚髮半斑當經家人設法撈起備棺存殮有知者謂此人向居大石頭巷其兄開設成衣鋪以性喜賭博昆仲不相顧問此次實因賭債過鉅無以爲計竟萌短見此所謂自作孽不可活者歟 
[鴛湖新漲]  
　　嘉興訪事人傳箋云宗郡守於昨日淸晨乘舟駛赴省垣因有要公要公面禀各大憲云○向例童生家學院錄取入泮後再由學院札發該生年貎藉貫到府名曰紅案又由府將紅案札發儒學一面或府或縣擇日送學届期該新生等率皆雀頂藍衫隨同府縣招摇過巿 
 
 

Page 3

 
 
到學謁聖再詣明倫堂謁見兩學校官從此歸校官管東此定章也今悉宗太尊牌示六月初三日親送府嘉秀三學新進諸生入學至期齊集府轅以待率往行禮○嘉興縣劉邑尊於前日隨帶勇丁差僕乘舟往王店鎭一帶編查保甲密拿聚賭事畢返棹順經白雲橋訪悉該處某廟中有僧窩賭卽飭拘拿帶回邑尊回署後升堂提訊該僧據供廟傍茶館内曾設小賭係甲乙等幾人主政小僧並不在塲亦未有聚賭之事訊畢飭管押俟提到鄉保圩長查明後再行核辦此僧可謂獨得悔氣者矣不知禾地僧之最著者有梧桐房五太每日至烟間吸烟絶無顧忌終不聞其有上千法紀之處豈該僧之神通廣大歟○屈計放晴以來至昨晚初更時始電光閃閃大雨傾盆雷聲隆隆半夜而止次日又雨或猛或小時沛時停何近來雨水之多如是耶 
[絲價日增]  
　　杭垣新絲開巿定價每兩二百五十文近日逐漸加增肥絲每兩已至三百文細絲每百兩計洋三十三元而貨色甚少蘇州各機戶向藉無錫之絲以作織綢之用今年該處均被人將繭子收去以至絲斤甚少故每兩需錢四百左右近來蘇地業絲者皆來杭採買賈值日　職是之由 
[杭垣小錄]  
　　武林新闢租界起造關廨業已興工馬路地叚頗長現由營勇開拓平治前因雨水連綿新開地址均已積水成潦是以暫行停工俟天霽後再行興築○浙省設立宫錢局兌換制錢及鎖圓以换錢巿之江河日下刻因兌者紛紛制錢鑄造不及是以每日上午兼兌錢文午後則專換銀圓至逐日制錢以四百千爲限故近日洋價已兌至九百八十文矣○中城總巡趙大令到差後嚴禁賭博及查拿地棍不遺餘力故近日賭攤歛迹地棍亦稀 
[保甲局示]  
　　湖北采訪友人云保甲局黃鐵生太守履新未久率由舊章高張示言以符成例其示曰爲諭飭事照得保甲之設原以衛民若稽查不周防閑不密則轉滋擾累殊失立法本意本專辦奉委到差查悉各城鋪差捕經前專辦徐攺定章程督率舉辦甚爲認眞誠恐日久廢弛兹特重申禁約俾資遵守嗣後本局及各城鋪差捕應各隨同委員委紳認眞巡緝毋得滋擾徇縱偷懶懈忽倘敢故違或經員紳禀知或經本專辦查出定予重懲至家丁人等尤不准在外招摇撞騙滋生事端除自約束隨時淸查外應由員紳相助遇有各前項情弊立煩重究倘敢不服送局重懲决不庇宥諒之毋違特示 
[書院用課]  
　　安　敬敷書院每月官齋兩課於本月十六日爲趙山長齋課之期題列於後高明所以覆物也悠久所以成物也律中㽔賓賦以仲夏之月律中㽔賓爲韻詩題賦提程表朱裏得融字又經古課題賓載手仇室人入又申毛鄭義直庇推句疵利發申許鄭義田疇管寗諸葛亮論公沙與荀爽割席賦以爽違初約仕至司空爲韻讀昌黎獲麟解柳州觀八駿圖説擬昌黎讀東方朔雜事詠○十八日懸題限二十日酉戌時交卷逾限不收 
[黃堂課士]  
　　松江采訪及人云新任松江府陳蓉曙太守履新後除命題觀風外復飭所屬各學錄報高才生送至署中會課本月十八日爲開課之期計非舉貢生監七十四名童生八名内有未利寳山句容山陽各一名其在郡屬金山上海南匯靑浦者量其地之遠近酌給川資洋銀一圓二圓不等是日諸生旣到署太守一一傳見詢以平時學業頗有勞論君子之風日晌午設筵欵之少焉諸生領卷興辭太守送至堂階而别先一日牌示限十日内繳卷昕命各題係後漢書儒林傳輯遺擬撰融齋師友弟子淵源錄問松郡重農水利宜興何河屢濬屢塞何　　　　 
河歴久未濬屢塞之故是否開掘不深出土不遠抑或經費未足官董肥私未濬之故是否無人禀請無處籌欵抑或土豪佔河爲田河復故道不利於已潴水洩水宜塘宜隄宜壩宜閘欲籌疏濬先諮利弊各縣何河爲幹何河爲支何河最要何河次要興工期不妨農何時最當籌費期不擾亂何欵最宜官員何人最洽輿情紳董何人最饜衆望諸君子生長是邦關懐桑梓確陳聞見無徇愛憎其各縣已深通幹河支河亦希約略舉及用資參攷問吏治積疲賭風滋甚禁睹示諭視爲府縣具文捕賭票籖轉成書差利藪從前槍船賭匪滋長亂萌覆轍未遥殷鑒當懔今欲廓淸積弊實力嚴拿何處聚衆開塲何處設餌局誘鄉村何地城鎭何坊何人爲首抽頭何人爲從分利佐雜營弁何人得規劣生衙蠧何人包庇禁賭宜何如切實捕賭宜何如謹嚴諸君子目擊頽風留心時事誠冀造禍桑梓自皆確有見聞各攄所知匡予不逮 
[上海官場紀事]  
　　本埠江海關道黃幼農觀察之幼公子聘定廣西太平思順兵備道升任臬司蔡雲陂廉訪之女公子涓吉昨日爲納幣之期廉訪來滬僑寓公館行納聘禮本埠官塲　往道賀○缷任粤海關道聨觀察捷昨日道出滬江假寓某客棧本縣黃大令前往迎謁○前松海防同知調署川沙撫民同知劉乙座司馬定期二十五日赴川沙二十七日接印已紀前報兹悉司馬於昨晨挈同瀛眷乘舟前往矣 
[諭辦貢金]  
　　本縣黃大令日前奉到蘇藩司鄧小赤方伯札開現届辦理入貢飛金著卽傳諭該縣各銀慺及金箔鋪籌辦金差要公津貼銀兩迅速解蘇等因大令當卽傳諭各銀樓金滔業赶議籌集捐解 
[繙譯讌賓]  
　　美領事公館繙譯王松堂司馬住八仙橋浜西有慶里房舍寬敞前日柬請關道憲黃觀察松海防葉司馬上海縣黃大令提右營廖叅戎　法兩讞員屠别駕鄭大令赴席飲讌鐘鳴五下各官先後鳴騶蒞止主賓觀洽水陸畢陳直至斗轉星横各官興辭而返 
[移文恊緝]  
　　本縣黃大令接到易州東臺縣來文内開境内安豐塲地方有職員崔景錫在彼開設同元錢土店去歲十月初六夜二鼓時被賊竊去錢洋烟土衣服等件爲數甚鉅次晨偕同地保丁茂榮投縣禀報當經詣勘明確迄今日久逸犯未獲移請飭捕恊緝等由黃大令閱文後立飭捕役跴緝務獲解訊 
[准妓發堂]  
　　妓女花小寳日前投上海縣喊禀請發堂從良前晚黃大令升坐花廳提案訊問花供年二十一歲蘇州人本姓顧因幼失怙恃被拐匪誘賣滬北久安里爲娼本意不原爲娼求恩准發善堂從良至於虧欠帶擋洋六百餘現有房内物件儘可抵償大令得供以妓女矢志從良尙屬可嘉准如所請判發普育善堂留養候釋良婚配該妓稱謝而退 
[因鬥淹斃]  
　　朝鮮人某甲刻在潮州輪船充火夫頭目本月二十三日偶至租界游玩言旋時已晚鐘八下乘車至虹口正豐碼頭喚杉板船渡至浦左新廠地方登岸緣給價不合與舟子爭執舌戰之餘繼至用武拳來足往兩不稍讓甚至扭結一團好比一對繡球在地亂滚後竟潦入捕江屍身至今尙未撈獲想已同赴蛟宮去評曲直矣 
[倒斃兩誌]  
　　昨晨有吃兒倒斃華記路經二百八十七號華捕告知捕頭飭傳二圖地保奚坤寳呈請某善堂棺殮前晚下海廟門首亦有　斃經奚保一併棺殮雇人舁至義塚掩埋 
[滬南瑣綴]  
　　著名流氓羅間阿二專在滬南一帶拆梢鄰居鄭金寳秉性懦弱阿二見其可欺屢向告借尙不滿意昨日鄭摇得一會爲阿二所聞又欲借端尋事聲言如不以錢爲乃公壽定將以尖刀從事金寳之婦見其如此光景實難再忍已赴廿七鋪局中喊控矣○萬聚碼頭周新昌冶坊夥胡其方昨由萃豐弄内經過被挑銅匠擔之周阿狗碰撞以致口角周又將胡推倒在地適被十六鋪巡勇所見立將二人帶往局中經李蘭史二尹審　之餘判責阿狗手心五十下斥釋 
[上海縣案]  
　　陳金標前租西門外夏心泉之曠地起造房屋限十年爲滿言明租金每年廿六千文在内開設機器磨坊甫經六年被夏　 
 
 

Page 4

 
 
將地暗中　去催陳遷居等情陳以租期未滿不允遷栘日前夏投保甲總巡控告鍾明府准詞提陳到案　遷在案陳妻李氏情急前日奔赴上海縣署喊控前晚蔣剌史升坐花廳先提李氏訊問陳李氏訴稱前情并訴其天覊押保甲總局家中乏人經理事務以致失去鈔票八十五張每張計洋十元又現洋三百元金約指一枚以及方單借據等紙開具失單呈電夏心泉供本邑人年五十二歲前由陳金標承租小的之地造屋開張刻因小的貧苦與伊商明將地售賣償還洋三百元還移他處伊已應允後來延不遷讓是以投保甲局禀請押遷至陳李氏所報失去鈔票等件不知是否屬實剌史飭各退下候提陳金標到縣再行核斷○前有鄉民金阿全控被姚俞氏霸吞田產等情當經蔣剌史訊供判候傳到姚俞氏之長子寳全再訊並諭到案之王鑑高徐炳中二地保查明實情禀核昨經原差將全案人証解案又經蔣剌史復訊先據姚寳全供稱金阿全之方單於咸豐年間抵押錢九十千文日前正在翻看被徐阿東搶去轉賣向索不還徐阿東供係寳全央小的爲中轉賣秦姓得洋五百二十七元當付一百元後在新閘養心樓茶館又付四百二十七元寳全堅稱並未得洋剌史訊王徐兩地保同供小的奉諭查明姚姓實未受洋剌史飭兩保具查明切結存卷研詰徐阿東復稱前與姚寳全及伊祖母同往三元同慶樓面議轉賣小的無力賠償剌史云已飭地保查明爾尙抵賴喝笞貢三百板仍稱寃枉張木生金慶祥同供小的　　姚是鄰右深悉姚寳全實未得洋孫阿金供是徐阿東之妻舅小的眼見徐阿東過付五百廿七元在三元同慶樓交與寳全及伊祖母收　　　不敢虚妄剌史復詰姚曰爾與祖母究竟收過洋否從速實供可將方單追還姚呆不能答剌史嚴詰之下喝令重笞始稱第一收一百二　　次收六十元三次一百四十元共收三百元剌史復詰兩地保曰爾等頃刻具結查明姚禾收洋　今姚供明收三百元爾等身充地保作事　　　塗著代繳洋二百廿七元一面著徐阿東限於明日將田單交出冉訊判將全案人証一併交差看管候訊結案發落 
G> 
[京都同堂五月廿一至五十日清單○嚴杜假冒特定新章遠埠信購五日一登報上無名卽係假充一經查出嚴究不鬆]  
本堂藥品數百種名馳天下祇此一家遠近均無分局邇因不肖之徒專門假冒現已查明嚴辦一面會商信業首士重整新章來洋一元本堂優給帶資酒力五十文多則遞加以養其廉隨到隨送隨收隨發倘再有串通假冒等弊定從嚴辦不寬　仕商賜購儘可放心託局寄帶本堂五日一登報章以昭信實來信洋數錄下京江楊公館一百五十元蘇州朱公館加定修竹居各十六元石門劣麗翁十元半　　　　　　　　　　機　吳日豐堂均五元木　　捐局杭省丁公館江陰陸合興號各四元福建張公館小洋三十七角柘臯全泰盛局加興内閣第程如臯福潤興局加興許祥租　各三元　　　萬游號二元二角宜興泰豐源號宿遷元泰興大通德記號仙鎭均和號各二元南翔吳宣壽堂一元四角梅里頓記號兩次來洋二元松江許松生翁新埭任鳳翔翁洙涇仁昌成號通州福　興局浙弨臨浦卜孫蘇州電報西學堂青浦署黃笠人翁清口協興昌局加定英文書館南翔金民無鍚申報處統一元加定加寳公堂同元二角湖雲源愼號青清暑張皆六角南潯宏茂森號一元半羅店大德堂四角蘇州戚德茂號三角新　朱協記號二角本埠交易一槪不登外埠由局寄購無諭數目大小特定新章五日一登報章倘有不願刊登來函另書别號以便心照此係廢杜假冒起見　閱者鑒之　上海英大馬路五福衖口京都同德堂藥局司事 
[行駛小輪]  
現奉大憲　批准行駛蘇杭嘉湖各處小輪搭客拖貨在案今擇於五月二十日開辦每逢雙日下午三點鐘開往嘉興杭州各碼頭上下均派妥友照料　尊客除帶隨身行李外所有貨物仍由客商照章報捐幸勿夾帶隱漏其水脚行情刊單遍貼如有單雇者請到寫票處面議飯食茶水油燈等囑令各班船茶房等伏侍周到凡　仕商賜顧祈　駕至各碼頭帳房可也○湖州葺屋築埠卽可完工擇吉逐日開駛再行布　知○蘇杭嘉湖官輪船謹啓○蘇設閶門外南濠姚家弄口○杭設城外新碼頭　城内保佑坊○嘉設北門外端平橋○湖設南門外 
[關帝明聖眞經]  
關帝明聖經附靈籖詳註百首並覺世經石印大板出書啓 
此經靈騐非常凡誠心諷誦印送者一切刀兵水火瘟疫盗賊皆能消除並上求子得子求壽得壽男女老幼無不獲福去歲粤東大疫竭誠誦禱蒙　聖帝降乩云經内廿四刼僅得十九節於飛沙走石句下補出降霜落雪變通神賞善罰惡正直神輔德討罰忠義神覺頑化迷感應神延生逐疫慈祥神計五刼今復補入刊印現有某善士约集同人石印五千部捐送如有同志附印者本堂不取板資只取工料每百部洋十五元其印工細緻紙墨精良閱者自能鑒之勿煩贅叙今已出書請來取閱遠埠函購信力自給如零購者三三馬路申昌書畫室便取可也上洋鐵馬路寳順里袖海山房書局謹啓 
[各省馳名京都天寳齋珠黄八寳化毒丹包愈男女一切毒門限日治愈永無患救濟天下活人無算不靈還洋]  
此丹乃本堂獨得異人傳授良方重用眞正犀黃珠粉血珀極品上藥泡製專治男婦楊梅結毒横痃下疳小便皮破腫爛一切毒門無諭初起染久包可限日全愈能服此丹輕則四天重則七天如前醫不精服藥不愈或庸醫圖利不顧人之性命攸關獨用輕粉升藥倒提丸等當時立愈乃毒氣内閉逢春又發四肢痛酸皆緣毒藏筋絡且必染妻絕子其害非淺餘毒未凈其患不勝本堂不惜重資善治之法能可掃盡七切毒氣以保永無後患屢試屢騐必發必中輕者二服重者五服倘有不靈原洋泰還如用倒提丸輕粉升藥雷殛火焚每瓶價洋二元○另有珠黃下疳散每瓶洋七角如男女下疳腫爛或　物臭爛成筋可爛去半節搽此散立見拔毒去爛生股輕者三天重者七天保復原形仍可生育得子此乃第一仙丹也○立愈珠珀五淋白濁止痛丸價洋一元○上海二馬路中鼎新里口石庫門内便是 
[新昌人參兌眞人參丹造丸]  
此衆不同○新昌人參號順記發兌並售眞正蘄州白花蛇號在上海法馬路東首丸内如無吉林眞人參及白花蛇合號願遭雷殛火焚 
人參再再丸係救命之要藥内中惟人參白花蛇最關緊要二者苟不切實求眞斷難起死回生大凡製藥問世全憑良心所謂脩合無人見存心有天知能時刻將此二語平記　中庶幾問心無愧而虚張聲勢大可不必本號所製人參再造丸因專業人參故用參較便非敢圖利實爲濟世是否確有神效是否比衆不同姑請先購一丸比試之方知本號再造丸果然神效異常也每丸定價一元不折不扣此丸專治男婦中風中痰四肢麻木半身不遂不論眞中類中左癰右瘓一切風濕諸痹俱皆應騐如神本號精　各藥因貨眞效東爲别家所不能及因此業已馳名然生意一盛嫉忌者有之假冒者有之故於壬辰年禀蒙○前任上海縣正堂袁給示嚴禁假冒在案此風稍息無如人心不古不免日久玩生不得不另立新章以絕其弊以後凡承遠方賜顧無論託局託友寄帶各藥件收到後務請給一回信與本號俾接筍可不致隔膜也彼此幸甚至囑切切 
[關道示諭]  
爲曉諭事照得本年三月十七日英商怡和洋行安和輪船被太古洋行牛莊輪船知張華浜地方撞沉當時船上華人搭客溺斃至數百名之多據寳山縣知縣沈令面稱各家屬禀請撫卹等情查英國律法控請撫卹應由該家屬將死者年歲籍貫開具清册由英臬司衙門轉飭辦理除由本監督先將前因照會外合行出示曉諭該家屬等限兩個月將死者年歲籍貫住處以及生前係屬官幕士商出身履歴曁帮傭作夥歲得辛資若干開具清册親身呈送本監督衙門聽候彙案核辦至死者行李等物應另案辦理務速一併開單呈送逾限槪行批駁毋得違延虚冒切切特示 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公紀事]  
　　昨日淸晨有某甲者在垃圾橋畔欲雇渡船裝連雜物船戶之女探阿寳與之論慢同帮船婦孫沈氏聞之急上前爭奪阿寳怒向申斥孫沈氏忿甚竟與阿寳互毆正在難解難分時適四百五十三號巡捕到來一併加入捕房捕頭令轉送公堂　别駕著暫交官媒看管候訊○宋姜氏汪江氏陳潘氏三人因小孩之事互相口角旋赴虹口某小茶肆評論紛紛擾擾扭作一團由三百四十六號華捕拘入捕房轉送公廨别駕著押候訊斷○昨日胡倪良投公堂稱向在後馬路乾泰錢莊當副執事日前因虧欠倒閉現悉協隆洋行夥陳澗東在大老爺案下控乾泰不付票銀是以投案候質别駕著卽看管候訊○有王阿文者孑然一身蓬飄絮泊近日爲病魔所崇憊不以支　飤三馬路中奄奄一息適爲某號巡捕所見舁送捕房捕頭令轉送公廨别駕飭差送往棲流公所留養並妥爲醫治 
[法捕房一則]  
　　偷兒陸福生先在英界犯竊有案釋出未幾前日又至法界密采里西館對門元泰外國成衣店擊碎玻璃窓用竹竿鈎出綢衣八件竊至城内某當質洋九元五角事爲流氓銅匠小生六指頭和尙汛捕麻皮阿金之夥某甲所聞陸將所質之洋與甲等瓜分銅匠小生復向陸索借不遂往訴英包探黃四福卽該業中所謂放龍黃探遣夥隨至小東門協順祥烟館將陸軋住誘至英界茶會嚴刑盤結供出前　黃探以城内不便吊贓向元泰司帳取洋十元將原贓贖出店主魏阿記以該包探不應先向索洋投捕房以拆梢等情控訴捕頭立飭孫包探至英界查詢人贓具在逾時卽被西包探帶入捕房解送英廨經屠别駕判笞二百板法捕頭以此案應歸法公廨辦理立飭包探至英廨禀明原委將人贓帶回經克總巡研訊供出分贓各人先將六指項和尙拘獲送捕俟補提銅匠小生麻皮阿金之夥一併解送公堂請問官嚴加究訊 
[美界捕房紀事]  
　　前晚九點鐘虹口西華德路天潼路轉角處忽然大呼失火行人均駐足向觀果見濃烟密布一時人聲鼎沸鋪戶爭梋閉門某號走街捕到來見烟由六百八十九號門牌同利水菓店樓窓商射出因登樓查視見餘烟已散火種毫無詢諸店夥據云隔壁張大生店内起火捕往視並無端倪卽作罷論嗣張大生店主以其嫁禍奔訴捕房並將同利曾保火險此次實係同利失火嗣後恐被殃及求遣包探查核捕頭頷之○昨日午後三點鐘時有本邑人某甲手摇牙骨紙扇踱至西華德路華記路相近突有西人迎面攫其紙扇反身奔逸中赶上爭奪遂相扭毆西人力大甲非所敵因喚八十九號印捕到來西人遷怒於捕將捕兇毆捕急吹號呌某某等四華捕應召至將西人扭獲西人倔强不行乃雇東洋車押解捕房未知捕頭如何發落○積竊曹金彪前晚携花夏布女衫一件釘靴一雙至北河南路某押店求質經包探范進才查獲人贓拘解捕房押候送廨究辦○西華德路某弄内某姓家前日下午塌牆一堵鄰居某乙謂被壓傷小孩與申理論遽卽毆打經三百七十四號華捕將甲乙二夫婦一併拿解捕房經捕頭斥釋○前晚通州人某甲混跡篷路意圖行竊經走街華捕拘入捕房禁押昨晨捕頭派包探施奎江稽查旋覆稱此人曾由鄉間某姓家竊取布衣四件押候吊贓送廨訊究　 
[安徽官報]  
　　五月十五日皖藩牌示署無爲州吏目吳樹池撤省察看潰缺現委試用巡檢王琢玉署理委署宿松縣訓導吳麟英並未在籍繳委道缺現委試用訓導送炳號署理除另知外理合先行牌示○藩署頭門外粘貼長條兩紙上書署藩司于革除阻撓功令承書朱同華一名洩漏要公外號書蘇昌仁一名永不准復充 
[江西官報]  
　　四月初五日署贛州鎭興壽缷事回署都昌縣徐嘉霖缷事淸理交代回通判范啓恆解減平　京回道庫李樹森上饒等縣催道欵回典史梁棟材樂平　　　　　　　　 
縣催稅契回梅兆萊由廣昌崔紹曾由靖安謝錫申由進賢俱催地丁回吳熙廷宜春催墊欵回前鄱陽典史張贊霖由京起服來江縣丞沈霖巖在兩淮鹽捐局捐升知縣陳潤林往九江幹醫軍裝所委員全飛龍往上海公幹○初六日知縣包國瑚解南字營餉往金陵縣丞邱作賓樂平催墊欵回曾廣選由贛州候差　○初七日代星子縣榻炤　事淸理交代回署萬年典史潘常經缷事回知縣周宗洛解地丁京回張維城由永新張曾詔由吉永俱催漕折回同知徐樹鉁臨江公　回禀知接辦永靖所從九王廷珩萬年催减平回安仁縣丞縣承祖缷事回指分府照邢國賓禀到曾廣選文揚藻俱辦南昌保日撫州府經徐銘新赴都引見南昌縣丞楊兆鏊回籍就醫武寗縣丞　彬回籍修墓　缺以試用布理彭福用署理○初九日補用府許承家辦息借商欵請奬捐局補用縣應衷解地丁京回張學倍建昌公幹回指分試用縣邱應華繳　南昌同知蔡世俊委解額木進京以通判　嘵徵署理○初十日署廣豐縣王啓烈缷事淸理交代回策雋解地丁京回同知曰世曦辦上高釐卡王祖蔭往義　州會審提案典史何崇德永新等縣催减平回布理錢林年署布經蔣星煥俱辦息借商欵請奬捐局 
 
 
 

Page 10

 
 
[新出尺牘閒書石印拍案驚異記○詳註通曉尺牘○繪夜雨秋燈錄○大板臺灣外紀發兌]  
拍案驚異記計十八卷所載古跡近事奇女名將鬼怪仙狐盜賊器皿金珠寳玉及妖花神木飛石行山種種希奇駭人聽聞閱者無不拍案驚異因即署其書名石印六本並加書函實洋六角○繪圖夜雨秋燈錄此書早經風行少纳今又覔得三集内載江淮豪傑之人閨閣青樓之事睛窻展讀覺時面豪氣彌寛時面柔情如醉愛不釋手與初二集合付石印每函實洋六角○詳註通曉尺牘爲近人新譔最合時下之法莊號往來親友賀唁家書一應咎復無不全備與市間各尺牘一無雷同新裁别出並有註釋故典略知字義者一目通曉卽可依樣動筆士商均宜石印四本實洋四角○臺灣外紀計三十卷從　灣寄來大板十二本内叙歷代戰 
跡沿革形勢始於明季迄於我朝一應交涉詳細載明不但時務之要書又爲稗官野史每部實洋一元六角此外新書繁多不及全載外埠函購原局回件同業批發比衆克已上海望平街南首英華書局啓 
[上洋新開洽昌土棧精製煙膏批發]  
本號開設法界三洋涇橋南堍吉祥街口坐東朝西石庫門面自運大小洋藥　躉照箱批發監製各種烟膏發客　清膏每洋八錢　陳宿膏還灰每洋一兩七　老陳膏二兩二　陳膏二兩五 
公膏二兩八　冷膏三兩二　除清膏外餘皆還灰六成平頭外加格外克已以廣招徠而圖久遠 
如有低次包退回換倘蒙　紳商遠近函購請認明本號招牌不悮　擇於五月初一日開張 
[新出石印家常日用便覽通書○陶朱公致富全書○怕婆妙判○笑話奇談]  
日用便覽係搜輯各書凡有關家常日用之事彚爲一編首卷家訓治家格言天文地圖潮汛風暴萬年歷自鳴鐘二卷玉匣記選擇吉日神佛誕日二十八宿圖値日吉凶歌風雨陰晴歌定寅時日月出没歌訣三卷金符經九星値日吉凶星宿總局并諸要事四卷諸葛武侯出行圖行船開店入宅造屋作灶等事五卷占四時吉凶陰晴豐稔各訣占眼跳耳鳴犬吠鵲噪等法六卷周公解夢全書七卷六十甲子年歲豐歉歌八卷魯班鎭壓各訣是書詳載居家趨吉避凶之事名目繁多筆難細述各宜家置一編每部三角○怕老婆妙判芙蓉外史戲編閨律判語絕妙附妒律每部一角○致富全書陶朱公所著開荒耕種蠶桑棉蔴花果各術每部三角○笑話奇談專集奇奇怪怪笑話每部二角寄在上海三洋涇橋緯文間書莊代售 
[匯豐銀行告白]  
啓者本行收足資本洋一千萬元公積洋五百七十五萬元另議定備用股本洋一千萬元總行開設在香港分行在倫敦厦門暹羅包帶維亞孟買加拉吉打古隆北福州荷蘭漢口神户長崎意陸伊羅禮容吕宋紐約檳榔冷宫西貢舊金山新加坡蘇拉巴哑天津横濱其上海行與各商往來暫存本行之銀每日結帳者其息長年二厘存至二十萬兩爲止存一 
年者其息照長年四厘算存六個月者其息照長年三厘半算存三個月者其息照長年二厘半算代付本埠匯票並辦理銀行一切應辦事宜匯票可以匯至倫敦及歐洲印度新金山美國中國東洋等處大通商碼頭特此佈聞　光緒二十二年三月十五日 
[新開震泰昌號]  
本號專辦泰西各廠異式新花綢緞絲紗洋緞羽紗新花洋紗時花洋布薄縐法絨絲光羔布各式閃光邊水鑽邊玳琩邊奇品各花香水頂上香皂香粉時式花邊女衫花邊洋式枕頭雙邊絲巾纱巾異樣洛種綢傘玲瓏異樣玩物車花玻璃盃盆全玻車茶水鑽屏鏡大小衣鏡一應等貨均皆全備凡　仁商賜顧價值克已○在上海英大馬路西玩城橋塊第四百八十五號門牌洋房内便是 
[考取學生名單]  
江南水師學堂招考公所今將考取學生甲乙名次登報曉示望即速覔保人刻日由親屬帶至本公所照章具結定期赴寗入堂肄業切勿觀望自誤　計開上取二十二名　芾曹毓川　高守仁　吳愼卿　汪棟臣　張桂蓀　施椿泰　孫惜趾　巢其堃　趙錦華　陳信才　馮鏡明　宋瀾備　湯子藩　王雨田　烏緖棻　朱禮璇　林聖棫　方金松蔡兆昌　王文丞　張勉劻　陳小有　次取十四名　賀錦成　董華昌　沈　樑　彭愼昌　鄭宗昌　朱家祥　任家海　司雙喜　趙鍚恩　孔景賢　魏寳瑜　費筱雲 
王耀武　陳文麟 
[公平洋行保險]  
啓者本行保險向例多年信實面行今告者現下加保號棧生財貨物保價格外公道望欲保者祈請至本行面議可也特此佈告甲 
[上海平湖王升記官輪船局]  
本局輪船專走上海平湖今擇於五月廿三日起每逢單日上午開駛專便搭客以及拖帶貨物如蒙　賜顧請至本局買票所有貨物照章完稅幸勿夾帶爲要上海局設鐵馬路橋堍平湖局設東門外吕公橋堍 
[衛司馬戲]  
茲啓者本班馬戲開在虹口百老匯路水手飯店對面到日未久卽欲另往别埠候輪起程以故多演幾日然每朝蒙仁商人 
等觀劇者踏至紛來咸稱奇絕不待言矣今特再行申洋刻又增添新式亮燈五盞光矅如畫蓬帳煥然一新實於美景罕見也敝東亦格外謙讓减價 
計開價目廂房全包十元椅位一元坐凳五角起碼三角不减童孩椅橙座位减半經班馬戲人告白 
[福和告白]  
啓者本行獨運派雷脫紙烟風行各埠遐邇馳名○各寳號有欲定辦請○驚本帳房面議本行又專辦吕宋各廠各種頂上雪茄及各國名烟烟絲紙烟等一應備全兼批吕宋逐月大票並收紅票格外克已倘蒙○中外仕商賜顧請臨上洋英界大馬路鴻仁里口謹啓 
[利濟局新造堅捷木輪逐日下午二點往蘇州雙日下午往杭嘉比前週到蒙搭請早降臨水脚照舊價]  
[上海華英大藥房奇騐各種要藥]  
戒烟保元藥　百補固精藥　調經種子藥救生烟妙藥奇效白濁藥婦科血崩藥頭眩目暈藥跌打損傷藥風癬除根藥 
秘製止痛藥文武痴癲藥汗斑除根藥骨節疼痛藥耳聾復聰藥爾腋狐臭藥潤肺止咳藥湯火起泡藥立斃臭虫藥點面痣神藥消退雀斑藥花柳角虱藥專治反胃藥刀傷止血藥治大麻風藥風火牙痛藥舒筋活络藥肝胃氣痛藥寗神安眼藥除咬髮癬藥暈船平安藥難眼脫根藥神效吐血藥小兒道尿藥 
精製烏鬚藥立止肚痛藥喉症保命藥 
[輪船往長崎]  
啓者本行今有牛也司丁輪船准於廿六日開往長崎各寳號如有貨物裝運者請至小行面訂水脚克已此佈寳源洋行啓 
[仍舊開印急痧方法]  
此書急救各痧方法齊備每本洋七分躉購每百本五元今將續印欲印送者卽付定洋以便併印管可壽啓 
 
 

Page 11

 
 
   
 
 

Page 12

 
 
   
 
