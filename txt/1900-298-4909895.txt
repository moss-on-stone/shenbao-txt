# 1900 - 298 - 4909895

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖萬讀史方輿紀要後附輿地總　顧亭林先生炎武天下部國利病書二林齋主人　有精抄篙本倩本局用大　新字排印廣延名宿悉心校警二書業已告成用上等潔白連泗紙印釘裝成六十本外　　木　　都售洋十二元海内有志之士　　求經　學問　則此二書不可不備并請認明封而後有二林齋校本庶不撰購仍存上海文瑞　　州　蔭堂　　河　文苑山房　君　　　購　　此佈 
[論中國不宜再創裁兵之議]  
自北方不靖内　外侮相逼迭乘各省督撫詳籌防禦之方知非大振三軍不足以張國威而摧狂𦦨而又苦兵力單� 
薄無以爲折衝禦侮之資於是委員分投各處招募精壯編列戎行上自省垣下至郡邑備軍　製號衣訓練而部勒之一營之中由統筇帶以迄哨弁凡若干員教以陣圖齊其步伐汲焉皇皇焉豈不曰如火如茶將持此爲干城　心之寄哉乃或前敵捐軀或臨陣潰散或留滯於中路或扼守夫巖疆安危旣别生死隨之雖其間有幸有不幸而威尊命賤則固無日不懔懔於心也西法士卒入伍定以若干年未滿期者不輕裁撤故士皆樂於用命遇有戰事能收殺敵致果之功中國則不然承平時緑營兵額本屬無多一遇變起非常不得不招勇以助防剿之力迨事定卽酌給資斧次第遺歸當曾文正公肅淸髮逆時内亂旣靖外患未深故雖撤伍歸田而寰海鏡淸得免鋒鏑之禍者二十餘載自甲午年日高一役創深痛鉅當軸者不思臥薪嘗瞻發憤爲雄反以償欵難籌嚴撽裁兵以致防軍不敷布置匪徒無所顧忌近年來閙教之案層見疉出外人藉爲口實要挾多端幾費調停始得賠償了事試問各處所賠之欵其能盈於所節餉需幾何哉而亂民以爲官軍莫可如何仇教愈深馴致釀成中外交鬨之變追原禍始雖不得不歸咎谥昏庸謬戾之王大臣要亦未始非當日倡議裁兵者有以致之也然戰局不能久持和議必將有定今者慶王李相旣奉全權之命與駐京各使盤敦周旋重修和好若何定議雖難預知惟卽此賠償兵費一層恐中國已有無從籌措者前年日本賠欵不過二百三十兆此次數更逾於日本其將何以爲挹注之資故憂時之士已逆知不久必將有議及裁兵者夫當此國　空虚餉源支絀權宜之策其勢固不得不然然亦思中國之日卽於貧弱皆由軍威不振所致乎且有事財使之　　行間性命有所不顧無事則遺歸田里凍餒置若罔聞卽若輩守法而不敢爲非亦殊足灰志士之心而短英雄之氣况目下梟匪會匪票匪各處蠭起一經煽惑句結卽足爲患地方若再益以散勇游兵恐天下從此更將多事内憂未戢外患愈深至此而始悔謀之不藏晚矣鄙人蒿目時艱憂心君國曠論目今大局竊以爲今日償欵之鉅誠在意計之中特頒之國帑則可捐之紳富則可稅之商民則可没貪墨官吏之私財則可至欲减兵餉以充此欵則萬萬不可何則兵雖裁减所節餉銀有限而隠患必至無窮甲午之後前車可鑒矣至慮餉需莫斷或酌汰老弱亦須持之以漸不可如前之操切圖功夫惟兵强方能立國方能衛民亡羊補牢此其要也願袞袞者勿視爲無病之呻吟則幸甚矣 
[償銀已定]  
　　中外議和條欵昨日本報已譯登大略情形訪聞前晚本邑官塲接得京師電信云其中第一欵各使索償兵費及所損人民物產共銀四百兆兩分六十年付淸慶邸李相許以二百八十兆兩各使似已允從惟其餘九條刻尚未有眉目也 
[止戰述聞]  
　　日本報云某日中國欽命議和全　大臣慶王李相通牒各國駐京節使許以償金及通商之利俾休兵止戰和好重敦法國使臣皮希搖痕氏備函答之曰貴國朝廷誠能將犯罪者處以重刑則戰事立時可止也 
[堅請回鑾]  
　　昨日京師來電云華歴上月二十七日我中國欽命議和全權大臣李使相與各國駐京使臣會議和局各使堅請皇上回京親裁庶政始得和好如初 
[分轄鐵道]  
　　日本報云頃得大沽來電略謂聨軍統帥將直隸鐵道分而爲三由山海關逹楊村歸俄國管轄由楊村逹京師歸德國管轄由京師逹保定歸法國管轄 
[俄守雄關]  
　　日本報云頃得天津來電略謂二三日内有俄兵約一千五六百名由天津赴山海關擇地扼守日内由唐沽逹山海關由山海關逹琿春之鐵道已由俄兵修築一新矣 
[德將述聞]  
　　日本報云聞之德國將校曰目下德國兵士之駐守京師者計共馬步一萬人天津駐有德兵一萬六千人山海關一帶駐有德兵五千人德國聨軍統帥伯爵華爾德西氏刻方駐節天津定於一禮拜内取道入京布置一切 
[聨軍修路]  
　　日本幸報云時近初冬北方寒沍各國聨軍之據守京津各處者疑至山海關一帶過冬鐵路自楊村南抵塘沽刻已通行無阻楊村以北尚在興修由塘沽以逹山海關日内亦畚挶齊施屈計封河時火車當可往來行駛矣 
[德兵剿匪]  
　　昨日天津來電云德國駐津統帥偵知良鄉縣境蔡右莊尚有拳匪嘯聚因於月初某日派兵一隧携帶大砲若干尊往剿拳匪抵死抗拒德兵遂連發數砲將村屋撃毁一空旋又繞至靖遠鎭舉火燬房屋殺斃拳匪五十餘人 
[奥使抵京]  
　　昨日京師來電云拳匪作亂戕害外人駐京奥國使臣華爾朋君暫赴天津避禍至華歴本月初七日始率同叅贊隨員僕從回抵京師因節署被焚小駐德國使館 
[詳述運船遇險事]  
　　法國運船與日本山口丸互碰一事前曾略述情形兹閱日本報云東歴十月二十二日卽華歴閏八月二十九日之夜三下鐘時有法國軍中轉運船名格辣拔痕者駛過日本香川縣境讚岐埠男木島沖忽與日本郵船會社山口丸互相碰觸山口丸稍有損壞格辣拔痕卽破碎而沈船中人九十餘名救起八十餘名中有三 
 
 

Page 2

 
 
名不知去向餘均溺斃翌日山口丸卽駛入神户港大約須雇匠興修矣按格拉拔黃蓋東西譯音互異也 
[藥庫奇災]  
　　前日淸晨七下刻時金陵來電云昨晚雷雨交作時省城火藥局忽然火發房屋悉行摧毁局中人口轟斃良多亦意外之浩劫也 
[餉需西上]  
　　江鎭訪事友人云鎭江轉運分局所辦軍米均已解赴淸江總局運抵山西行在以濟急需上月某日忽奉上諭鑾輿西幸長安著將淸江總局改設漢口等因總辦惲莘耘觀察因將淸江所存米石及餉銀四五十萬兩一律運至鎭江現已陸續由各輪船裝運赴漢矣 
[籌捐善法]  
　　蕪湖訪事友人云今夏北警頻傳南亂復起皖省各州縣無不籌捐募勇以衛閭閻多至百名少亦以數十計其捐欵當以太平府劉太守所募爲最多核定一年應需糧餉器械若干金派令城鄉各捐其半城中紳商鋪户分十二個月匀攤如捐洋銀百元乾每月繳八元捐十元者每月繳八角兵餉亦用洋銀給發俾免營哨平色折扣諸弊端是以捐户踴躍樂輸營中亦歡聲雷動 
[嚴防煽亂]  
　　鎭江訪事人云鎭江府向子振太守以北方多事和議未成蜚語迭興必有匪徒從中煽惑爰飭防營各哨弁每日督帶勇士嚴密稽查有犯必懲毋稍寛縱 
[匪首熬刑]  
　　蕪湖訪事人云富有票匪道郭懷松經蕪湖選鋒營統領李副戎派弁在滬購線緝獲解回正法後訪悉尚有羽黨何少甫一犯雖不知遁跡何方而其家固世居鳩水者因將其父何文甫拿獲勒令交出其子何匪在上游聞信潛附寳華輪船下駛擬作海外飛鴻詎知保甲總辦許少靑别駕已密佈眼線四出偵求本月初一日之晚探知何匪道出中江卽率同保甲總巡及稽查内河外江各輪船之陳許馬三委員在躉船守候至初二日寳華抵埠立卽上船搜獲解送徽寗池太廣兵備道轅道憲吳季卿觀察飭發蕪湖縣嚴行訊鞫縣主陳大令研訊之下何匪狡殿不承爰就獄内提出前次所獲白馬山亂黨小崔與之對質並指證郭匪授與富有票轉給匪黨等情保仍一味熬刑一言不發是以刻下尚未讞成也 
[嚴懲賭棍]  
　　金婈訪事友人云日前護軍營某弁督勇出巡行經江甯府署照墻後知有賭塲在向之查問賭棍惡其多事將弁勇圍住攢毆折其令箭毁其號衣迫令對衆叩頭誓不再至始釋之去弁回禀統領楊鏡巖軍門軍門震怒立派營勇多名馳往拘拿不料若輩先已聞風遠颺僅獲甲乙兩人送縣訊供知係袖手旁觀並無行兇情事因卽釋之使回嗣又訪悉是處賭塲領袖爲素不安分之在籍侍衛卞彬副之者爲府署差役高某之子光裕及軍犯崔老窩子地棍小牛子陳壽子等若干人爰據情禀知兩江督憲劉峴帥峴帥立傳藩司恩藝棠方伯曁中軍城守兩協戎來轅諭令飭屬嚴拿隨時請令正法方伯奉諭卽札府飭縣勒限嚴緝兩協戎亦飭麾下都守千把及各外汛一體查拿先後獲到崔等數名解經江寗縣孫鼎甫大令訊供飭各笞責五百板收押外所惟首犯卞彬高光裕在逃未獲大令趨詣藩轅面禀一切並代各賭徒請命方伯禀請峴帥核示峴帥謂當此嚴拿會匪之際若輩膽敢横行若此萬難姑從子寛飭營縣赶緊將卞高兩犯獲案與况獲之崔等一併重辦蓋亦懲一儆百之計歟 
[盜竊頻仍]  
　　鎭江訪事友人云旗竹營竿巷向姓家資甚富本月初四晚三更時突來盜匪多人將家中人嚇禁一隅劫掠資財揚長而去迨鳴鑼告警營兵四出追尋則已蹤跡杏然不知所向矣是夜更魚二躍城内演軍巷陳姓家有賊由屋縋下直入内室然點悶香室中人皆昏迷不醒任其搜掠一空至天明如夢初覺查點所失首飾衣物約値洋銀千餘元因卽開單報緝 
[皖中災象]  
　　蕪湖訪事友人云今秋旱魃爲虐禾稻歉收近且高下田疇紋如龜坼以致來牟不能播種民間更苦汲飲艱難傳聞滁州蝗孽滋生漫天蔽野轉瞬三冬若無大雪必致明春蝻子爲災安得碧翁唤起痴龍大沛甘霖以舒民困也　 
[浙省官塲紀事]  
　　杭州訪事友人云浙省自開商埠設立洋關後在嘉興添設分卡以防偷漏所有官廨房舍刻已落成由關道憲札委候補縣丞馮二尹忠前往駐紥乆便稽查○省中製造軍火需用硝磺現由防軍局憲札委候補縣丞徐二尹琮前赴福建採買已於本月初二日首途矣○前辦嘉善釐局江大令錫齡現奉藩憲調辦寗郡北門釐務○湖州絲釐一差現届期滿藩憲委候補縣程大令肇元接辦○寗波土藥局差藩憲委瞿大令鴻濩接辦○省中接到南洋要電内開富有票匪彭某現已潜逃來浙請卽禽拿撫憲劉景韓中丞因飭各屬嚴密偵求以故近日城門極嚴夜巡尤爲加緊 
[蕪邑官塲紀事]  
　　無湖訪事人云裕溪關委員吳幼卿少尹瓜代及期經徽寗池太廣道兼蕪湖關監督吳季卿觀察詳委景崧耘叅軍暫攝至上月杪道轅接撫憲王芍棠中丞札文知已改委從九戴少尹藎卿前來任事想不日卽可到差矣○蕪湖土藥局總辦兼商務局提調劉子運大令蒞差已久兹經藩司湯小秋方伯改委安徽候補知縣陳蘆笙大令麟瑞接辦土藥一差已於本月初二日到差視事至商務局差向無薪水開支是以上憲擬仍委劉大令辦理○委署蕪湖縣陳大令自上月十五日接篆後除暴安良不遺餘力有姚和尚者著名靑皮也經前保甲局總辦祺太守拿獲重辦後禀請上憲嚴行禁錮近日甫經釋出復敢冐充差役爲害閭閻事爲大令訪知立飭差役拘案重禁獄中一時地痞流氓咸憚大令神明頗多遁跡 
[潯上題糕]  
　　九江訪一人云九江鎭總兵宋佩珍鎭軍於上月二十八日赴馬當閱看砲臺形勢卽於次日還轅○上月某日九江營務處兼定字營管帶團練隧總辦孫詞臣觀察因公赴省謁見松鶴齡大中丞旋於月杪事畢遄回○本月初二日爲霜降令節九江鎭宋佩珍鎭軍傳令標下江安軍左營右營中營副中營定字營新勁營選鋒左右二營將弁兵丁於黎明時齊赴校塲祭纛○景德鎭巡檢何穆門少尹捐升遇缺先知縣歸部銓選照例交卸浮梁縣張儀雲明府因少尹熟悉地方情形而於創辦團練事宜尤資臂助因卽據情禀留上月二十日奉撫憲松大中丞批准留署○某日九江關道明華亭觀察課試濂溪書院生員文題舜有臣五人至才難童生文題多聞擇其善者而從之多見通塲詩題賦得滿城風雨近重陽得城字 
[五茸衰草]  
　　松江訪事人云府尊張子虞太守以邇來鹽梟充斥劫案迭出不窮遂擬定自相保衛章程出示諄勸民間舉辦略謂匪棍横行四民不能安枕雖各處村鎭刻已舉辦團練而竊鄉僻壤間有因難籌經費尚未舉行者必在在責成地方官吏保衛恐見聞有限權力亦或難週再四思維惟有師古人守望相助之法每村公置一鑼遇有梟盗之警一村鳴鑼四村齊出禦侮庶可身家互保與官力相輔而行○華亭縣林蔚生大令接金山縣武芝𤲅大令移文請派差至南鄉後岡常子廟等處會拿土棍王秀餘之羽黨張阿秋孫阿金何阿金等人已于某日逐一� 
拿案旋復另派壯役前往將　名地棍顧高祥拘回訊責禁押○光緖八年有蕩婦錢楊氏者背夫私遁旋經其夫尋獲生一女孩未幾氏復携之而遁與滬上薙髮匠陸春祥姘識近其女年已逾笄遂偕返茸城倩蟻棍李紀興價賣李貿然以撮合山自任售與鄉人李某作　室風聲所播其　知之將李控諸華亭縣署旣而氏亦繕詞控案縣主林大令研訊之下飭將其女交出再行核奪 
[上海官塲紀事]  
　　昨午上海縣汪瑤庭大令命駕赴天后宮側出使行轅禀謁江蘇督糧道羅少耕儲憲良久方回○昨日亭午時蘇松 
 
 

Page 3

 
 
太兵備道兼江海關監督余晉珊觀察命嗣君名祖厚者乘轎式馬車至英美租界公廨及法界公廨投刺蓋以前日觀察懸弧令旦各讞員均往叩祝故往謝步也 
[儲憲赴蘇]  
　　江蘇督糧道羅少耕觀察由金陵來滬暫駐美租界北河南路天后宮側出使行轅昨日午前命駕至各衙門謝步迨午後卽乘官舫導以小輪船向姑蘇進發 
[局員新政]  
　　前日本邑南市十六鋪巡防中局委員黃衡堂二尹到差後卽乘輿至所轄各叚董事處投刺拜會至晚飭傳汛捕及更栅夫到局諭以現將秋未冬初宵小最易竊發爾等務須嚴密查察毋或疏虞各叚栅欄每晚二鼓時一律下錀如有損壞之處急宜禀報以便興修各役咸唯唯而退 
[拿獲盜黨]  
　　湖南人易仕和先入湖北票匪唐才常之黨散放富有票甫及百餘紙唐卽事敗伏誅易懼盡棄其票托足緑林上月十九日之晚松江南門外打鐵橋附近薛姓家被盜行劫蘇州某營員訪聞由易爲首因卽函知上海縣署及各防營旋查悉易匿跡滬北美租界立卽拘獲解縣縣主汪瑤庭大令研訊之下易歴述前情不稍諱飾惟稱薛姓盜案並不與聞隨將行劫各盜姓名逐一供出大令飭釘鐐收所派出差捕嚴緝黨徒兹經差役薛貴在蘇州拿獲易所供之盜犯單有勝姚得勝兩名解至縣署大令諭令管押候訊 
[請抄案卷]  
　　本年六月二十四日之晚本城小東門内義和洋貨店起火延燒左右鄰數十家後經被災各户聨名控諸上海縣署縣主汪瑤庭大令飭提義和執事人李巖楷到案一再研訊不認縱火遂判令將應收保險銀兩分給被災各户李以保險銀兩尚未收到挺押至今兹者駐滬某國領事以被災各户控李縱火圖賠因於昨日照會蘇松太兵備道兼江海關監督余晉珊觀察請卽札縣將是案卷宗抄錄照覆以便稽查觀察允之 
[大令騐屍]  
　　前日孟金林卽孟金庭行至北泥城橋附近被混名麻皮勝千寗波壽星爛頭小槍諸流棍戳傷倒地經巡街捕送入捕房捕頭令舁送仁濟醫館施治時已受傷沈重延至晚間斃命經醫館中人知照捕房捕頭令三圖地保曹福卿投報上海縣署屍母孟張氏亦赴縣鳴寃昨日午後縣主汪瑤庭大令帶同刑招仵役鳴騶蒞醫館曹保禀稱本月初七日孟金林路過北泥城橋被諸流棍戳傷當卽舁送醫館求治其時雖受重傷尚能言語延至昨晚因傷斃命屍母孟張氏供稱小婦人年四十八歲兒子金林年二十四歲向在龍華火藥官廠做工前年赴天津謀事今年七月回家前口路遇諸流棍訛詐洋五十元兒子不允遂被戳傷此係兒子未死時親口所言求恩緝兇擬抵大令命仵役如法察騐旋卽唱報騐得死耆身受刀傷五處背心一傷係極重致命大令親視無悞命刑吏塡明屍格備棺收殮諭候緝兇懲辦及事畢而回時已鐘鳴五　 
下矣 
[局批照錄]  
　　職商孫鑑禀認火油捐淞滬釐捐總局督辦錢怡甫觀察批示曰火油認捐昨據貨捐局詳據商人潘彬潤等每年願繳四聨單及籌仿捐庫平銀一萬二千四百八十兩落地捐錢五千千文雖經本局批准今據職商孫鑑章蓉等先後來局其禀請認察核孫商所認較諸番商四聨單加銀一千零二十兩落地捐加錢四百千文另認船捐錢六百千文章商則較孫商益多銀五百兩錢二百千文第認捐本爲便商裕餉苟能認數稍多餉需有益本局毫無成見似此互相爭認究係何人殷實可靠不致虧累公欵仰貨捐局察酌商情查明議覆總期事歸實濟又批章蓉禀詞曰已於孫鑑禀内批飭貨捐局議覆矣著卽知照 
[追繳欠捐]  
　　有戚松壽者前在滬北新閘開設酒作坊邇已閉歇貨捐局總辦林太守查悉尚欠落地捐一百十千文至今分文未繳因卽飭差傳到交十六鋪地甲裘鎭嚴加看守以便追償 
[潔治道路]  
　　日前本邑城廂内外保甲總巡傅辛厓明府奉蘇松太兵備道余晉珊觀察札委兼辦淸道局事務查番局中所雇掃街夫役不能勤愼從公以致十六鋪一帶積穢日深人皆掩鼻而過爰餘地甲將各夫役開列姓名呈候核騐一面派局差按叚巡察如再延玩定子重懲 
[西員返滬]  
　　月前駐滬美副領事梅爾思君赴東瀛游歴所有公堂會訊之事倩英總領事署繙譯宮嘉福祿君代庖昨日梅君返旆甲江旋命駕赴公堂照常會訊 
[印兵演陣]  
　　昨日淸晨駐紥楊樹浦提籃橋畔之印度兵二千餘名排隊至英租界泥城外賽馬塲演陣至八點三十分時始事畢旋卽整隧而歸 
[舊罰火頭]  
　　前日之晚六點鐘時新北門外大街萬生烟紙店不戒於火冐穿屋頂延燒比隣德順飭館法租界捕房中人聞警急軀皮帶車至火塲竭力澆灌逾時卽熄共燬去樓房六幢當火熾時法租界捕頭督率通班中西各捕及各包探分投彈壓駐紥新闢租界之法后宫亦帶領法兵到塲巡視事後包探拘獲起火之萬生烟紙店主葉昌榮帶入捕房昨日解請讞員杜枝園大令與費繙譯官會訊葉昌榮供是晚小的因事出外及回聞樓上有爆裂聲急躡梯視之火已上炎不及施救矣大令問因何起火包探禀稱小的查得店中並不保險實因學徒遺火紙錠以致烈𦦨飛騰德順飯店主侯佛南訴稱小的飯館中帳簿會劵均被焚燬以致無從查核叩求恩斷大令與費君會商判罰葉昌榮洋銀六元候　� 
斥退 
[美租界捕房紀事]  
　　前晚包探李四春巡至北河南路見有某甲者手持白縐紗十餘四至某押鋪質錢向之盤詰言語支吾因卽拘入捕房捕頭令押候解送公堂禀請讞員訊究○昨晨小竊胡阿貴混入裏虹口某姓家竊取衣服若干件携之而出適爲包探孫阿新所見拘入捕房捕頭令押候解送公堂禀請究辦　 
[善本告成]  
　　耶穌教士慕君雅德品端學粹遠近信從近於宣教之餘箸成以士喇紀尼希米紀以士帖紀約百紀詩篇註釋五種昨承以一帙見貺公餘披閱披閱要皆條分縷析詮解詳明實彼教中不可多得之善本也敬書此以作李桃之報　 
[吹氣如蘭]  
　　昨承泰培紙烟公司見貺紙烟數種類皆裝潢工雅製作精良明窓棐几間吹氣如蘭誠足遣睡魔而消綺思拜登之下書此以志謝忱 
[致救濟善會公函]  
　　純伯仁兄大人閣下前次解京第一批銀二萬兩内有敝處墊付規元三千兩曾取救濟善會收條一紙兹經四川雲貴江西同鄉諸公捐集成數兹附呈原取收條卽乞鑒察分繕花名各條擲下以憑轉送并祈抄請登報以昭徵信是所盼禱計天順祥捐規元五百兩慶昌和規銀三百兩聚興仁信義生德昌永裕生祥以上各規銀二百兩天順益福川通宏盛隆泰順益玖和長裕泰和正興祥陳雲溪觀察李伯負太守吳次竹明府以上各規銀一百兩源吉祥聚福隆無名氏東昇恒各規銀五十兩義生遵瑞興恒以上各規銀三十兩杜從厚無名氏德生裕德興和東成和孫陶齋無名氏以上各規銀二十兩此請善安愚弟游必方歐陽本　瑩如丁泰劉延齡朱宗藩劉慶汾陳作霖同頓首閏八月二十四日 
 
 

Page 4

 
 
今本公司現銀頗巨如有將租界内頂好産業欲做押欵者望卽至本公司面議可也華董事李雲書　福洋董事常福華田告白 
 
 

Page 5

 
 
敬啓者近因京師拳匪爲非激成大變列國師船連檣北上竟以全球兵力决勝中原砲火環轟生靈塗炭兵刃交接血肉横飛最可憐者中外商民寄居斯土進無門退無路不死於槍林彈雨之中卽死於飢渴溝壑之内身家盡燬幾如釜底之魚玉石俱焚枉作他鄉之鬼嗚呼痛者能無寃乎某等不忍坐視先集同志籌捐舉辦擬派妥實華人並延請洋醫華醫赴津沽一帶遇有難民廣爲救援名曰中國救濟善會呈請上海道照會各國領事聲明此係東南各善士募資創辦亦如外國紅十字會之例爲救各國難民及受傷兵士起見已蒙各國領事會議允由德總領事發給護照俾善會中人携向軍前救護並擬卽日遣人由清江浦至德州一帶沿途接濟盤川振救難民一面先請法總領事電　各國領兵官如遇中國被難官商軍民必須妥爲救護倘有費用將來如數由善會繳還竊念東南各省之旅居京師者或官或賈不知凡幾父母倚閭妻兒問卜其存其没家莫聞之凄凉之狀真令人耳不忍聞目不忍覩惟是北方之遭難者甚衆廣爲救濟需費浩繁爲此不憚煩勞遍呼將伯倘能多募一金卽可多救一命方今海疆多故中外騷然與其埋藏黄白以賈禍爲憂何如布施金錢爲造福之計所有會中辦理章程附刋於八月十七日申報中倘蒙諸君子好行其德慷慨解囊伏祈及早惠賜俾卽轉解北地解彼倒懸是則某等所馨香禱祝者爾陸純伯等啓　代收救濟北省被難士商捐欵處　上海交北京路慶順里救濟善會公所　申報館恊振所杭州交清和坊巷鼎記錢莊　蘇州交東大街同元錢莊廣東交源豐潤票號　寗波交北江下富康錢莊紹興交保昌錢莊　　杭州慶福綢莊　蘇州中巿仁和錢莊亦可代收湖州交彩鳳坊洪元錢莊　漢口交中馬頭春源油行經手吴幹庭 
南京交寳善源銀號 
 
 

Page 6

 
 
貴州沈承思五十元杭州朱得先卅元紹興李自成廿元汕頭王明德卅元大團姚永順四元紹興同福興一元十角松江王永豐三元嘉定朱永興一元以上均庚子九月初一至初九日遠路託局來購也近來假冒日多如報工未列芳名望卽火速根究以免假藥貽害乙上海徐園　必達藥房啓 
 
 

Page 7

 
 
本號近因北邊兵事未靖積布頗多門莊發賣今願减價售出諸尊光顧者請至法馬路東首照拂和成　竹布莊啓 
 
 

Page 8

 
 
   
 
 

Page 9

 
 
[竊犯病斃]  
　　竊犯李阿元前經某包探拘獲解送英美租界公廨讞員翁笠漁直刺訊悉情由判令管押半年迄今尚未期滿日前在押患病宛轉呻吟捕頭令人送至仁濟醫館調治延至前日斃於醫館之中醫館主人立卽知照捕房捕頭令三圖地甲曹福卿報請某堂爲之收殮厝諸義阡一 
[馬路工程局瑣案]  
　　前日宋鍚堂扭胡阿虎至南市捕房聲稱屢被訛詐不遂所欲輙敢紏黨行兇迨捕頭押解馬路工程局卽有盛金全錢阿毛莊阿八邢阿福等以被累已深禀請將胡覊禁改過所總辦程雨村大令研訊之下宋供小的係崇明縣人駕舟爲業本年四月某日被胡詐去洋銀一元八月二十四日又被詐去二元今復索詐小的不允致被兇毆叩求嚴辦胡供小的係浦東人年二十有七與宋同業現因賦閒無事故向借貸不敢逞兇盛錢莊邢同供小的等爲客裝貨藉資餬口屢次被胡索詐不堪基擾此次聞已由宋扭案叩請重懲大令以胡不法已　　　 
極判責八十板枷號半月俟期滿移送改過所收禁○前日船夥萬家標在十六鋪馬頭與貨捐局稽查委員金君仲熙爲難由金君禀知總辦林　　　　　 
太守函送馬路工程局請辦程大令研訊之下判令枷號半月發肇事處示衆 
[英美租界公堂瑣案]  
　　日前積竊陸根根竊得陸鴻祥家布衣二件旋由一百五十九號華捕拘獲昨日解案請究讞員翁笠漁直刺商之梅繙譯判責二百板○工部局某洋人控鄉人龔富南建造房屋時所砌陰溝應付工料洋銀三十三元延不付淸請爲追給直刺著將龔交人保出限三個月付淸○紥花匠周雲卿在王夏氏家承紥珠花串同徐鍚春竊去珍珠三十五粒經氏報知捕房捕頭派某包探拘獲解案請究周　　　 
供稱小的竊得珍珠先將二十五粒賣與新北門内裕興茂珠寳店尚餘十粒質錢使用兹已由包探吊到求恩鑒察直刺著發回捕房候吊齊原贓再訊○豐盛輪船夥李洪生行竊買辦鄧展鵬之金絲眼鏡銀杯絨毯皮被等物報捕後由包探拘獲解案請究直刺判押捕房半月贓給還原主○積竊王阿富至毛通源家穴洞圖竊當塲拘獲交二百二十三號華捕解案請究直刺判責二百板○徐遨福行竊徐金茂家布衣二件由四百零六號華捕拘獲解請訊究直刺判責一百板贓給還失主○積賊顧阿根竊得皮毯帽布衣等物持至某處質錢適被包探所見拘案請究直刺判押捕房一月期滿遞解回籍贓發捕房變價充公○西人道生被羅阿記行竊鉛桶報捕後由包探拘獲連贓解請究辦直刺判責一百板贓給失主承領○西婦虎禮控僕人沈金桂竊去金表金練各一直刺判令將沈押捕房一月贓給還原主○張大壽行竊殷阿天家對時表一枚衣服一件許有夫行竊張重梅家絲帶一條洋銀一元八角均經包探拘獲解請究辦直刺判將張管押十天許遞解湖北原籍贓均給還失主○售報人殷阿林被粤人陳阿六紏衆兇毆適爲一百四十六號華捕所見一併拘解公堂直刺騐得毆傷屬實著陳給洋銀五元爲養傷之費○張才華在正興館午餐不鳴一錢値堂人索之堅突將碗盞撃毁旋由三百四十三號華捕拘解公堂直刺判賠小洋銀七角○王阿才屢次犯竊遞解回籍近復濳來滬上昨經包探拘解請究直刺判責一百板再行遞籍○扒手陳金珊混跡靑蓮閣一層樓等茶寮竊得氷烟袋一枚茶船八枚經包探拘獲送案直刺判責五十板遞解回籍 
[法租界公堂瑣案]  
　　田阿寳竊取洋銀一百五十元控經讞員杜枝園大令迭次訊供責比供出此項洋銀與陳扣子俵分使用遂飭包探將陳拘獲昨日覆訊陳供小的並未分用洋銀大令著押候嚴比○朱邢氏訴稱小婦人在德順里某姓家傭工本月初四晚十二點鐘時鄰居不戒於火忙亂之際有張春泉者奔至樓上搶去銀帳鈎一對綉花袴帶一條當塲拿獲搜出原贓尚少報時鐘燭臺等物今特開單呈請究追張不認行竊大令著押候嚴比○張生生訴稱小的由鄉間來滬售布被錢阿堂將布搶去當塲追獲送案請辦大令判責二百板贓給還失主○蘇有齋訴稱某日附江寛輪船來滬被野鷄扛夫張大竊去皮箱一口内儲皮絲六十餘包及縀帶等物今特扭案請追張大不認行竊大令著押候嚴比○賈應林訴稱昨晚鄰居失火忙亂之際被王寳慶攫去衣服三包當塲拿獲送案請辦大令判枷一個月責五百板贓給還失主○縫工華阿根訴稱小的家有六齡女孩被鄰居張桂生領去追回後前晚又來句誘今在寗波會館左近扭獲送案請究張供小的實遭誣指並被私刑吊打受傷甚重大令著押候傳见証人復核○流氓馮仁巖前與顧阿桂之妹阿順私識控經大令判將阿順發堂擇配旋經六十六號華捕李益三納爲妻室擇吉成婚馮遂倩人書喜對一聨送至李處差之被李拘送捕房昨日解送至案大令判枷一個月責五百板期滿發改過所監禁一年○車夫顧厚卿由余永雇令裝絲頭四包中途盜賣與陶伯英之妻陶陳氏旋經余永報捕查獲大令訊供之下飭探拘獲陶陳氏連顧押候嚴辦昨日余永偕時阿榮投案訴稱贓已繳還求免追究大令判將顧枷號一個月責三百板○陸瑞卿控楊德寳積欠貨欵洋銀三百八十餘元大令訊供交保限三日内邀人理處昨日原告投案請追楊呈遞各帳求核大令飭交原保人保出展限五天浼同行理處○包探禀稱八個黨跑灘賊頭目陳小連卽小紹與紏同黨類張阿堂陸阿寳沈阿福張寶生陳阿三金和尚及三十六個黨錢阿六吳阿福等人在小東門外沿途搶物經巡街各捕會同各包探四面兠拿同黨多人乘間逸去祗獲陳等十八人一并解案請辦大令判各枷號一月責三百板沈阿福金和尚姑念年甫成童各責一百板 
[救濟善會紀事]  
　　敝善會承杭州保泰莊丁信之經募第一批洋一千零四元五角陸叔桐翁募古織簾室二十元謝芝靑翁募助七十元金陵包蘅村翁匯來第一批一百四十二元一角金陵恩方伯募合肥郭觀察道直規元二百兩廬江吳觀察學廉二百兩武原娛園主人金四開十個靜學書舍二十元海鹽徐餘慶一百元寗波富康莊彭集齡翁募一千一百五十八元小洋一百零二角麥邊洋行帳房十二元銅洋三元王澤長爲兄芩臣祈冥福五十元揚州倪駿恒求子病愈四十元蘇州尹渭翁募無名氏綿衣褲二十件沈笛溪扇屏四幅際兹封河在卽需欵尤殷乃諸君子慷慨輸將潤枯荄以雨露此等眼前功德迥異尋常豈僅身受鴻恩者爭欲絲繡平原而已哉○敝善會近接北方來信知彼處天氣驟寒已降雨雪被災官民苦難言狀囑敝會總局多解綿衣爲禦寒之用前關道憲蔡和甫觀察痌癏在抱聞之立雇衣匠赶製新綿衣褲二千五百套計五千件一俟工竣卽交敝會彚解災區又壽星預大善士慨助新綿衣褲三百套計六百件又敦信堂大善士慨助新綿衣褲二百套計四百件憐無衣無褐之流發大慈大悲之念雲情稠疉造福無涯宦海中人倘能盡如觀察之用心則白傅長裘何難見諸實事敝善會感激之忱難宣紙墨惟有代百萬哀鴻祝諸君子福壽綿綿而已上海慶順里救濟會陸樹蕃潘炳南丁紹芬等謹志 
人參鹿茸三貴丸○益氣之品人參爲最補血之物鹿茸爲速此丸重用之以爲君凡遇氣血虧損陰陽失陷精不化氣血不歸經酒色過傷腎冷精寒心煩舌燥肢體怠倦上能填充體海下可温暖丹田中則健脾益精補先天不足之元氣培後天已定之精神增壽延齡潤顔益嗣每兩洋一元四角○參茸衛生丸○統治男婦老少氣血虚弱精神因乏病後失調婦人産後欠補凡因虚弱百發皆宜卽無病者服之亦能生精神耐勞碌誠衛生之聖藥也每丸洋二角半雙料者洋一元加料洋五角小丸每兩洋一元○參茸白鳳丸○此丸爲婦科聖藥如資質薄弱不受誕育月事不時經來腹痛經閉血枯赤白帶下一切胎前産後各症皆能奏效每丸洋一角雙料洋二角○金鎖固精丸○專治心腎不交夢遺滑洩精血不固洩後餘滴及年久白濁等症此丸有如金鎖固守玉門功效神速每兩洋一角○舒筋活絡丸○專治風邪氣閉壅塞經絡胸膈膨痛半身不遂口眼歪斜手足疼痛等症每丸洋三分雙料一角○小兒回春丹○統治小兒　風飛氣喘咳嗽吐乳多啼發寒發熱水瀉不止一切萬病立可回春每丸洋一角 
 
 

Page 10

 
 
   
 
