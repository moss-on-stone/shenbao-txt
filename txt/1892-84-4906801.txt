# 1892 - 84 - 4906801

 

Page 1

 
 
[續印二十四史出書] [  圖書集成局啓]  
　　本局所印二十四史紙色潔淨字跡朗若列眉早爲賞鑒家所許可今第二次所印又巳出書自三月初一日起每部定價洋五十六元如欲精研乙部者請移玉申報舘帳房購取可也此布 
[諭旨恭印] [  申報館謹識]  
　　光緒十七年冬季諭旨本舘現巳敬謹彚印成編卽日出書計每本碼洋四分購處仍遵曩例 
[論春困]  
　　上已之前一日與釐峯舊樵客劍池獨釣徒小酌於海天春時則春寒稍减春氣微温樵客連舉數杯顔若酡頗有倦意屢欠伸隠几作海棠春睡態釣徒嘲之曰昨晚何事而至於此豈烟癮來乎抑小飲輙醉乎樵客曰非也僕自去臘識高昌寒食生力勸戒烟并蒙給藥立誓不復再吸於今已兩月不入口安得再有癮來之時至於杯中物則雖不敢自附於酒人之列大約亦足以容升許何至便醉惟晚間不肯就睡或挑燈觀書或一彈再鼓每每遲至漏盡而後卽枕故至此耳且近來巳交春暮古人之詩嘗云困人天氣日初長春日遲遲之際皆不免於情思昏昏不獨僕一人爲然也釣徒曰蒙之身弱多病常患瘧與嗽一發輒以月計不及吾子之强又以烟霞痼疾不忍拔除故有時自覺疲倦無論何時莫不皆然固不知春困秋困但覺如蠶之自縳如蛛之自纒鎭日爲其所困而已然子則爲蛛蒙乃爲蠶子前者亦有此癖今則自能戒除此如蛛之結網初雖自纏後則亦能自解蒙則如蠶之作繭愈纏愈緊愈入愈深必至爲蛹而後已吾且羡子之不暇特是子以爲春日足以困人雖古人有是說蒙終不敢信也樵客曰百蟲至冬而蟄至春而啓蟄百鳥至春而鳴百花至春而開春天之足以移情不獨人爲然也旣足以移情則人之不能自制其情者往往爲其所移而不自持卽據醫生言之亦曰春日天氣温和冬之所斂藏者至此而漸漸鬆放故　理不密而情思多倦盖脾主四肢人之倦脾之弱也脾屬土春間木旺而尅土土受尅則安得不弱土弱脾安得不倦脾倦而人烏得不昏昏思睡僕之倦亦爲春所困想順天而動者當無不然也子胡乃以此見嘲耶釣徒不能答余軒渠而起曰樵客之言辯矣然不免有兒女子態夫以大丈夫昻藏七尺之軀而至於爲春所困安得有鬚眉氣哉所謂困人天氣不過詩人口頭禪若竟認以爲眞則誤矣凡人之身勤則思惰則倦思卽不倦矣季氏之婦勤於織孔子謂其不淫可知不能勤者最易至於淫淫者不但私奔荀合之謂凡一切嗜欲無不可以淫人篤好書籍者且謂之淫於書則其他嗜好可知已而其所以致此者則大都以無所事事之故凡市上肩挑貿易之輩與夫小本營生之流日出而作日入而息停一日卽一日不飽不但耕鑿者有然商與工無不然卽讀書之士亦何獨不然各有所事卽各有功課嚴以自律不令休息則終日無倦容入夜而息到枕卽睡并春夢而無之此何等快事而顧爲此移情之說自儕於兒女子乎樵客曰　受教從此當夙興然習之慣者一時不能卽變吾將豢鳥以自課豢鳥者必於平旦携至郊外使受清氣聽其鳴聲若數日不起早則鳥必壞若此則有所事而可以自惕卽可以自朂將來積久如此則亦習慣自然一反乎今之所爲矣釣徒嗤然笑之以鼻曰子苟立意欲自振作則卽不豢鳥亦可以起早如不能自振則雖養百鳥恐鶯歌燕語喚不醒子之春夢其將奈何轉不如蒙之徜徉於短榻爲烟困而不爲春困也余撫掌稱善曰誠哉是言昔人云寧爲眞小人毋爲僞君子願爲烟困不爲春困此卽自願爲小人若不願爲春所困卽欲借助於豢鳥則勉强而行者久亦必倦子見天下之夙興夜寐者豈皆以鳥籠自隨者乎頃固言之矣人欲克自振作先在立志立志旣堅則無不可成之事余最善睡而最不好睡無論何時到枕卽有鼾聲而余必遲至子刻而後睡長夏亦未嘗晝寢黎明卽起從未見有倦容願以自信者勉人何如樵客釣徒咸引觴盡釂揖謝而退 
[本館接奉電音]  
　　昨由京友電傳諭旨四道敬謹譯登○三月初二日奉上諭朕欽奉慈禧端佑康頤昭豫莊誠壽恭欽獻皇太后懿旨四月廿七日朕親臨醕賢親王園寓祭奠欽此同日奉上諭福錕等奏醕賢親王金棺奉安應行典禮並添設官兵各事宜繕單呈覽一摺朕欽此慈禧端佑康頤昭豫莊誠壽恭欽獻皇太后懿旨四月二十一日醕賢親王金棺奉安園寢皇帝於十九日辦事後親詣園寓行禮致祭是日駐蹕頤和園寓門外恭送後還西苑辦事廿六日皇帝於辦事後駐蹕頤和園二十七日親詣園寢行禮仍駐蹕頤和園二十八日還西苑辦事所有園寢應搭搶橋踏朶並園寢鋪砌隧道各工看牲亭等項房間著一併添建其府屬原設之官員人役均著毋庸裁撤餘依議單併發欽此同日奉上諭此次覆試各省駐防繙譯鄉試舉人考列二等之德渙等二名三等之靈額等九名均著准其一體會試欽此同日奉上諭致仕大學士閻敬銘清勤直亮練達老成由部屬於咸豐年間調赴湖北軍營辦理糧臺洊升藩臬蒙穆宗毅皇帝特達之知因病乞退旋補授工部右侍郎以舊病復發辭不赴職朕御極後宣召來京簡授正卿叅預機務晋賛綸扉宣力有年克勤厥職嗣因患病開缺回籍兹聞溘逝軫惜殊深著加恩追贈太子少保銜照大學士例賜卹任内一切處分悉予開復應得卹典該衙門察例具奏用示篤念耆臣至意欽此 
[上清仙籙]  
　　京師來信云神機營勝字威遠步隊專操大臣文錦如都統琇蒙恩管理神機營事務所有專操一缺應卽另派他員充補刻經慶邸諭將右翼五處馬隊專操大臣正紅滿副都統祥普調充勝字威遠步隊專操大臣遞遺右翼五處馬隊大臣諭將健銳營馬隊專操大臣正紅旗護軍統領賡音布調充右翼五處馬隊專操大臣已由總理營務處分檄馬步各隊一體查照矣○管理右翼四旗世職幼官學大臣榮祿現已補授西安將軍所有管理右翼四旗世職幼官學一差應卽另行奏請派充因行知各旗滿蒙漢固山各將都統副都統銜名開造滿漢兼册務於三日内咨送過學以憑繕單奏請派充幸勿延宕○每屆鄉會試之年例應奏派巡察外塲御史四員俾分率司坊營汛官兵人役周歴巡察往來不輟以重關防而杜弊竇兹本年壬辰科會試入闈伊邇禮部將都察院送到旗漢御史銜名開列清單於二月十六日具奏請派本日奉硃筆圈出這會試巡察外塲御史著恩順覺羅達椿趙時俊王聨璧去欽此○吉林將軍長軍帥順遴委雲騎尉永春恭齎貢葠二匣外以黄綾裝潢包固上貼印花内盛大枝山侵中枝山 
 
 

Page 2

 
 
葠各十二苗計重十兩零八分二月十六日報明東華門齎至總管内務府堂上投文交納由坐辦堂郎中禀堂詰朝呈覽收庫備用○兵部爲咨行事武選司案呈本部議據漕運總督松奏以江蘇徐州衛守備范金綬請調補淮安衛守備等因查江蘇徐州衛守備係題調要缺今請以范金綬調補之處核與例章相符應准調補是缺二月十五日具題奉旨范金綬著依議調補餘依議欽此欽遵到部合卽黏抄原奏本咨行漕運總督查照辦理○工部爲知照事虞衡司案呈所有各旗營應領光緒十八年春季官兵常操軍需火藥烘藥鉛丸火繩按照册開數目核與歴屆成案相符移付火藥局照放旋准火藥局訂期二月二十日開放相應知照各旗營派員於是日已刻赴庫支領勿悞○禮部爲行查事查喜起舞大臣侍衛年例備舞應得賞縀例由本部查明請領歴經辦理在案所有去歲除夕以及本年元旦上元等日喜起舞大臣侍衛備舞若干次應行領侍衛内大臣處逐一查明咨覆本部以憑行領賞縀○侍衛處爲知會事十七日奉旨朕於明日辦事後由勤政殿檐前乘轎出德昌門由西苑門走北長街出地安門至關帝廟致祭畢步行至黄幄小坐乘轎進地安門走北長街進西苑門德昌門還瀛臺更衣用膳召見大臣寅正伺候欽此○奉恩輔國公奎瑛守護西陵三年差滿預報宗人府另行更換經宗人府咨取貝子鎭國公輔國公銜名繕單奏請派員更換二月十七日奉硃筆圈出固山貝子毓橚欽此○去年廂藍滿印務叅領志明等支領申米舞弊營私迭經驍騎校哈芬布臚款禀揭本管都統相國派員確查尙未逐加推究惟擅扣九月甲米銀六千餘兩已有實據叅領等則諉之於倉中舞弊以致前案未經議結而十二月甲米作弊依然又經哈弁禀堂派員查實立蒙恩相國諭將九月十二月兩季申米扣存之欵勻放各兵以昭公允叅領遵諭照辦畢相國卽以辦理不善諸多失實將叅領志明撤去印務仍留頭甲叅領咸成撤去印務仍留三甲叅領叅領恩祿副叅領雙林均撤去印務上學習行走各回本甲當差倘再不清愼趨公仍蹈前轍卽行嚴叅已令摺房備摺具奏云○禮部爲知照事所有揀充本年壬辰科繙譯會試提調官一排二人本部於二月十九日加班帶領引見爲此附送排單預行咨報奏事處查照 
[福州火患]  
　　二月二十日之晚鼉鼓四下福州洪山橋半街某姓家失愼延燒數十戶恊源大錢鋪付之一炬以致所出錢票市中概不通行 
[秦淮波影]  
　　江寍某生住三方巷未逢顔子之年早裕賈生之學謹身若玉守口如瓶誠爲味道之儒不愧高才之號去歲楊大宗師取列優等食餼黌宫方以爲桂子秋風杏林春雨易如拾芥乃家庭多故頗有左右爲難之勢二月十九日晨家人復因細故大起波瀾生阻之不能勸之不可不得已含愠而出招故人小飲於酒家一觥未終百感交集遂借麴生之興潛購生烟吞服共杯杓者殊不覺也俄而面色頓異口吻流涎窮詰其故知中烟毒當卽呼人舁之而歸比入門已昏迷不省人事延醫救治束手無功是夜卽溘然而逝卅年績學一旦輕生行道之人亦爲隕涕其堂上衰親幃中少婦頗有我雖不殺伯仁伯仁由我而死之悔撫棺痛哭慘不忍聞然巳無起死之丹返魂之藥矣嗟乎和氣致祥乖氣致戾顧可忽乎哉 
[講舍掄才]  
　　今年新聘中山掌教梅小巖河帥尙未抵寍僅有尊經掌教翟保之給諫在省江寍府李小軒太尊懸牌二月十八日先考尊經書院例由督憲率領諸生行送館禮此次翟山長辭不敢當函請停止是日文题子曰飯疏食飲水一章詩題且向百花頭上開得開字投卷者約五百餘人云 
[整頓樂舞]  
　　聖廟樂舞有名無實久矣然容止之間衣冠之末猶未敢十分錯亂也今春二月初八日江寍恭記先師是夜西風刺骨凍合玉樓各佾生身著藍衫頭戴鵲頂而以大紅風帽加諸其上借以禦寒庭燎光中紅紫相間劉峴帥見其草率異常令江寍府李太尊前往呵止乃各佾生不加諸頂者轉而執諸手因風蕩漾燦目可觀忽一生手持笙管無端墮地俯而拾之已爲儕輩所笑吃吃之聲微露於音樂外主祭官因肅靜之地未便發作回署後卽諭府尊查明懲辦近已行文校官傳教習樂舞之某紳嚴加申斥嗣後如仍緬規錯矩卽行黜退經此譴責後當不至視若具文矣 
[肥己罰鍰]  
　　金陵新路口觀音會棚於二月旣望後例由首事沿門募化借托鉢之貲爲酬神之用今歲有周姓者乾没其半事爲同類所覺因於神前發其陰私令周破慳囊懴罪孽周迫於公議勉强應命願罰靑蚨五十竿招菊部之笙歌爲梓鄉之鼓吹寥廓之所築臺巍然已定於上月廿一日起廿三日止演戲三日默邀神祐云 
[揚河水淺]  
　　揚屬河道每屆冬令水卽淺涸一交桃汛逐漸增長詎今春河中底水固屬無多而上游來源亦不如上年暢旺故刻下璧虎橋等處淺涸非常未始非上年雨雪稀少之所致也並聞十二圩需鹽出江甚亟各屬巳出塲之鹽艘現均於孔家涵内停泊候水帆檣林立啣尾密排不識一線潮頭何日始源源而至也 
[桑梓聨歡]  
　　各處會館向例於春季舉行團拜之禮俾官於斯商於斯者得聨桑梓之歡而領故鄉風味上月廿四日爲揚城安徽會館團拜之期是晨運憲江都轉保甲趙觀察以次官商均衣冠而往館中執事者肆筵設席水陸備陳闊論高談眞有賓至如歸之樂鼃更冉轉始各命輿遄回 
[豫章零拾]  
　　近世人情每以行善爲迂其鄙吝者大抵一毛不拔間有視黄金如糞土曾無吝惜者又往往注意於嫖賭世道日非人心不古爲可慨也江省有某甲者獨能力矯其弊近年施衣施米施棺修橋修路修坆墓各項善舉靡不次第辦之今其哲嗣年甫弱冠卽採芹香人以爲行善之報本館以其足爲薄俗風故錄之書其事而隠名者古人有言善欲人知便非眞善若過爲表襮夫豈善士之心哉○南昌縣丁漕各糧同有飛洒詭寄等弊每遇拖抗無從核實指追徵收者不能年清年欵弊孰甚焉汪芍卿明府於是極力整頓諭自上年辛卯以前丁漕推收過割各戶作爲舊管另彚清册自本年壬辰以後丁漕推收過割各戶作爲新收另彚清册劃清界限以免弊混自今置買田畝必須先行稅契後將紅契交該書查照契内開載田畝糧戶推收過割入册卽連契册送署内隨時核明倘有不交紅契僅用一紙推單割糧及該書通同舞弊等情一經查出或被告發定卽澈究似此認眞核實從前飛洒詭寄等弊可期逐漸清釐矣 
[宜昌客述]  
　　某日某輪船到時有一洋行貨物甚多挑夫搬運登坡爭先恐後其一偶一不愼跌仆於地壓斷足踩痛極昏沈急延某醫治之恐愈後亦將殘廢矣○有客自荆沙來宜言及邇日有滿人與漢人爭鬥一事其先有好事者徵召梨園子弟在草市演戲酬神滿人欲扒上戲臺管臺人不許致與漢人爭論一唱百和毆仆滿人數十名滿人遂邀約多人并執兵械報復有數漢人被其殺斃滿人亦有傷亡者旣而漢人某甲奪獲滿人手中兵器呈交荆南道署軍憲聞之急親自帶人彈壓不知此事如何了結也○沔陽州人某甲挈妻至宜欲覓一枝之借僑居日久妻惑於妖尼之說竟思披薙焚修有尼之者則稱夫也不良無故虐斃所生子女畏其兇燄故欲遁跡叢林及落髮時甲號咷痛哭求地保向妻婉勸仍爲夫婦如初妻置若罔聞竟自持并州快剪刀將萬縷情絲一齊斬斷甲遂慟哭而去從此蕭郎是路人矣諺云最毒婦人心若此婦者其毒豈遜於蛇蝎哉○邇日天氣嚴寒陰雨時較去冬尤甚時逢晴霽則稍覺温和去歲匪人所燬教堂近已鳩工重建操梓人業者雲斤月斧昕夕 
 
 

Page 3

 
 
不遑落成之期當不遠也 
[預備行轅]  
　　新授四川藩憲龔仰蘧方伯已由天津乘招商局豐順輪船南下遂於前昨兩日預飭辦差丁役在金利源碼頭伺候並借南門内也是園預備行轅 
[步武緑珠]  
　　前日本邑下海浦周家宅某氏婦挈媳婦孫女二人至機器織布局工作亭午時放工而出孫婦偶至三層樓洋臺上失足墮下昏暈不知人事氏等不勝駭異下樓查看女胡言亂語頭緒全無急延醫生爲之診治醫言無可救藥延至午後氣絶而亡一時無識者流妄謂有紅衣人由後推之以致墜地此特齊東墅語一笑置之可也 
[不准隠戤]  
　　本邑址六鋪北局委員祝翼雲二尹查得本鋪北叚有某某等七家烟館或冐名頂替或人數與門牌不符因卽飭勇協同地甲將各烟館主傳入局中升座訊明屬實著令各具切結呈案備查并限三日内一律閉歇並將門睡吊案注銷 
[大令騐屍]  
　　鎭江人吳錦文投英公堂訴稱由同鄉薙髮匠金光發介紹買粤人家婢女爲姪媳議定身價洋銀五十五元巳付四十二元尙少十三元後因此女一味嬌憨不知人事意欲退還原主不料非惟不允反索找十三元吵閙不休由捕拘案此事實由金花言巧語設計騙人金供稱小的被吳欠洋銀十三元立有票據向索不還至經賣女孩有周朱氏兪子靑居間蔡太守飭將金押候提周朱氏及兪覆訊金妻李氏向在二馬路北首某姓野雞妓院賣娼旣而患病身死經隣人報知捕房禀明太守太守飭差帶金前去料理棺殮無如金兩手空空諸隣願爲集資置備棺衾金忽稱妻子被吳扭踢受傷而斃不肯棺殮差遂據情禀明太守問金曰爾妻旣被吳踢傷當時何以並不供及如果受傷身死理合報縣請騐設騐無傷痕爾難辭誣告之咎金堅稱有傷太守謂然則可親具切結候上海縣臨騐金允之太守卽函致上海縣一面傳三圖地保投報昨日下午三下鐘時袁大令帶同書役仵作官媒臨騐地保費錦山禀訴前情公廨差役亦帶吳至屍塲歴禀一切吳供稱小的向操京貨業由金介紹買女爲姪媳雖曾口角並未見過金妻安有扭毆之事金供　小的向吳索取洋銀吳不肯付反敢逞蠻妻子行至中途突被踢傷以致斃命大令命仵作騐明李氏患病身死並無别故復親騐一周問金曰爾妻究竟有傷否答稱諒必有傷大令命官媒　去屍身上下衣服騐明遍體並無傷痕委係病故又問金曰刻巳細騐無傷爾尙有何言如再言傷須指明傷在何處金稱小的異常窮苦妻死堪憐求酌斷撫卹之費大令怒謂爾希圖藉妻病故訛詐錢文無恥己極究竟有傷與否金支吾以對大令著具妻子病故並無傷痕切結當塲畫押始命棺殮並飭連吳帶回覆訊發落 
[研訊臺基]  
　　寍波人王慶裕投法公堂控同鄉人曹炳生誘其婦阿彩卽潘氏至孫余氏臺基奸宿巳紀報章昨晨法讞員葛蕃甫同轉莅捕房王投案請究同轉飭提孫余氏至案問爾供阿彩係爾之甥女目下找尋無著究竟藏匿何處正月廿七日之晚阿彩偕曹至爾家内是否上臺基供稱是晚約九下鐘時曹挈阿彩至小婦人家背人密語其樂無涯漏盡更深尙留連不忍去小婦人屢次催促始怏怏出門不料城門已閉重回至小婦人家兩人並坐床沿至天明由小婦人送阿彩回去問二月二十日阿彩捲逃爾知之否供稱小婦人未知其詳惟聞人言確由曹誘　同轉著帶曹詰問供稱小的不知阿彩下落謂爾與阿彩通奸日久孫余氏亦已供明在伊家上臺基爾尙思抵賴乎供稱三年前阿彩在寍波亦曾逃逸問日前爾因何身藏利刃與王尋仇供稱小的並無此事實有同鄉人陳安福由王賄以洋銀十元令到堂包打官司誣陷小的孫余氏稱　彩與曹通奸之事由曹自巳告陳同轉著提陳嚴鞫陳供稱小的與曹同在寧波龍德橋源成號習業今正廿七日之晚小的至孫余氏家間　目覩曹與阿彩並坐床上阿彩身穿紅洋布棉袄前在寍波時曹已向小的言及與阿彩有私惟未言及阿彩之夫是何姓名耳同轉轉向曹詰　曹仍一味游言遂喝令掌頰一百下王訴稱小的查得阿彩捲逃後有衣服兩包寄存英租界棋盤街茂興野味鋪中曹之友人處同轉問此語從何得來未知確否王稱友人朱順發告知小的旋由萬里春值堂人代小的訪間明曰據云目下衣包尙留在茂興同轉著將曹及孫余氏還押候查明衣包再行根究猶憶昔年松江老太婆案發瘐斃後竊以爲臺基惡俗或可稍除矣不料城廂内外及各租界中依舊大開淫窟歴經發露備記報章嗟乎嗟乎保淫風流行竟至如此乎此次孫余氏旣經供認所望司讞政者盡法懲辦無稍寛容庶幾薄俗以敦淫風以息賢父母甘棠留蔭令人頌禱弗諼否則徒存寛大之懐莫挽奸淫之俗我恐滬濱將流爲濮上桑閒矣奈何 
[上海縣署瑣案]  
　　典業董事汪文澤黄鎭心具呈訴稱典業向章曾經議定一律二分起息現在查得有邢姓所開之同昌源來兩典不守典規紊亂定章擅作一分四厘起息並戤部帖等情向論不睬求卽提究大令准詞飭傳訊鞫汪黄並未到堂同昌執事人黄新之源來執事人歸嶧琴同供稱現在治下各典均無一律定規往往有當本五十千者一分六厘起息當本一百千者一分四厘起息惟我典劃定章程無論當本若干均一分四厘起息蓋以當本少者多係窮苦小民當本鉅者不無有錢之家若槪收二分利息小民受虧頗多是以核定一成不易之規例也大令問爾等能專主否爾主邢姓現在何處答稱不能專主邢姓業已出門大令曰爾等旣不能專主可將邢及部帖於三日内交案否則公同議定具以後二分起息切結呈案黄歸均唯唯而退○去冬林天如訴稱小的原籍福建遷居治下數載于兹有墳田七分六厘坐落八仙橋四圖内田單由嫂嫂經管墳丁王阿順私將其地租與盛姓建屋言明十五年爲期其時小的並未知覺至秋嫂嫂因病逝世王又將田單竊去向吳姓抵借洋銀二百无迨小的查悉向王理說一味推諉不得已來案控告叩求提究袁大令飭提訊供王供稱小的代林嫂持田單向吳抵借洋銀辦理正事並爲伊子完姻大令判令王繳洋銀二百元給林具領旣而王分文不繳前晚大令飭提覆訊四圖地保陳炳華投案候示林訴稱小的令盛將房拆去盛以年期未滿堅不允從王供稱小的前奉大老爺判斷後本思呈繳洋銀無奈拮据異常分文無著大令卽喝令拖下重笞二百板令林將本備齊自向吳贖取田單盛所建之屋著協同該圖地保前往押令拆去林王均遵斷具結而退○林金心萬惠如夏雲祥由錢阿貴唆使將木工葉順昌毆傷身死屍兄福元協同八鋪地甲報請相騐袁大令於騐後飭差拘獲錢林萬三犯屢經刑訊堅不供招逐判令分别收所候訊以上情節本報巳屢紀之矣前晚升堂覆訊八鋪地甲張瑞投案候示福元哀乞伸寃並稱順昌於去年十二月廿四日晚被林等見毆次日小的得悉情由前往探望順昌卽向小的告明被毆之事并云實係林等行兇言畢旋卽斃命錢供稱小的預於是月望前後回家故林等行兇之事並不知情萬供稱去臘廿四日小的向順昌索取欠錢實無行兇之事聞毆擊順昌者是林爲首太令飭差將錢萬二人帶下提林至案謂錢萬均已供明由爾爲首現在爾速將如何起釁如何兇毆從實供明本縣當恩施格外林供稱是晚小的至渭園啜茗見已有三人與順昌同坐同三人是向姓名答　萬夏問爾與萬夏何時相識答稱夏於去年八月間相識萬於九月相識問是晚爾等將順昌拽至何處答稱小　實未行兇大令曰萬等均巳供明爾亦不必抵賴林供稱伊等均有錢文通同一氣强指小的爲首大令曰爾不必多言現在本縣問　招與不招答稱小的寃枉難招大令大怒喝跪大練並上　棍約歴二點鐘之久林堅執前詞大令飭差用方磚數方就林脚後逐一墊起林極聲呼救命仍無確供大令以爲時已晚遂著將三犯分别還所聽候再訊○高福卿訴稱小的係本邑人家住治下二十八保十一圖内家世務農前年由甘晉卿介紹出錢三十六千四百文向林炳文之叔買正屋二椽及廂房一楹當付二十九千四百文尙存七千文言明日後爲林叔祭祀之用立有筆據爲憑事已過割不 
 
 

Page 4

 
 
料邇來林在外揚言欲將此屋贖回并與小的爲難小的意林旣有錢聽其來贖惟尋釁一節小的恐力不能支因此情急來案控陳求恩提究袁大令准詞提林到案前晚倩帮審委員宋二尹研訊高伸訴前情叩求究斷甘供稱高價買房屋實由小的作中日前不知因何與林口角突然來案控陳林供稱小的亦本邑人叔父在時曾將屋賣與高執業現在小的意欲取贖苦乏錢文並無揚言尋釁之事二尹令原被各具安分切結呈案備查日後林如將屋價備齊無論何時聽其取贖兩造均遵斷而退 
[英界公堂瑣案]  
　　二百五十二號華捕禀稱小的緝獲竊賊龔定彩卽龔春廷詰得曾竊某處天主教堂祭衣禮器偕宋王氏至某質鋪質錢因卽吊贓送案龔供稱小的係崇明人旣蒙訊明只求恩宥宋王氏供稱小婦人助龔携取並不知其行竊蔡太守飭將人贓帶回捕房移送法公堂訊斷○包探何瑞福禀稱小的查得積竊孫阿男又在南碼頭竊取雨鞋絨衫因失主並不報案故未吊贓孫供稱小的係上海人屢次作惡大老爺洞鑒惟求格外施仁蔡太守判令發捕房管押一月○周阿富訴稱小的在治下開烟膏店昨夜十點鐘時被蔣阿寳竊去招牌一扇由某號巡捕追獲人贓送案請究蔣供稱小的係上海人初次犯法此後立願自新矣蔡太守判令笞責二十板逐出租界贓給還原主○二百六十號巡捕禀稱昨日小的巡路時見阮谷祥將所駕馬車停歇路旁躺臥車中磕睡向之喚醒查無捐照是以拘請罰鍰阮供稱小的係寍波人以後不敢如此此次尙乞從寛蔡太守著捕房將車扣住罰洋銀四元五角始准領車○寗波人洪紹倫訴稱小的看管公平洋行四川路一帶房屋昨夜約九點鐘時林阿根猱升道達洋行屋面圖竊鉛皮小的見之卽知照某號巡捕帮同拿獲林供稱小的係温州人圖竊是實求免笞臀蔡太守允之判令管押兩禮拜○寍波人黃益生訴稱小的向在同和泰絲頭行當出店前禮拜因雇王福宗小車裝貨爭論車值被王將小腹踢傷卽赴某醫院求醫如今可無妨碍矣王供稱小的係如皋人在治下當小車夫辛苦營生無知悞犯非同有心作惡尙求法外施恩蔡太守判令笞責一百板○虹口某客寓主張益齋訴爯被陸桂寳投宿小的寓中乘間竊取經呢被一條經小的追獲人贓交捕送案陸供稱小的係江北人初次犯竊乞賜宏恩蔡太守判令管押一禮拜贓給失主領去○某馬口鐵店學徒兪福根被店夥汪雲卿擊傷頭顱由捕拘住送案蔡太守飭押俟兪傷痊訊斷此已列諸前報者昨日覆訊兪訴稱現在小的傷己平復請大老爺儆汪兇横汪雲卿供稱　蒙訊明只求恩典太守判令管押一禮拜 
[法界捕房瑣案]  
　　金桂園浴堂主蔡秉澄控司帳人湯才卿侵用房租洋銀三十餘元葛同轉著延公正人理處其詳已屢登報章昨晨蔡訴稱湯自知理屈巳於昨日央杜祥生許新甫爲之料理所欠之款無力歸還繕立興隆票一紙計洋銀五元故特求銷以免拖累同轉著將湯帶案問興隆票是否由爾繕立供稱小的央人代繕然巳簽名字同轉曰爾作事刁詐本應究辦姑念事已了結格外從寛著押候交人保釋○傅新發跌入輪船艙内失去洋銀三百元前報巳歴記之矣昨晨傅挈其女徐傅氏投案隙訴緣由捕房中又將小工頭目方阿康送案葛同轉曰木分府著爾查緝巳閱數天爾曾否查明其事供稱小的奉諭後屢次查問形跡全無問爾等小工共有十六人爾須仔細嚴查方可明白供稱小的屢次訊查並無着實言語同轉曰傅所訴確係眞情如果洋銀墮下艙中爾等小工不能推諉况艙中祗有爾等小工工作卽使被他人拾去爾等小工亦熟悉輪船情事終可查明方供稱管押之顧濱元乃戴小工之頭目大老爺若須查問須請開釋以便細查同轉允之將顧帶出交方領去諭令下期將的確情形詳細禀覆○某處閽者張雲生訴稱張雲清竊去門上響鈴葛同轉曾著押候比究昨晨帶張至案細加請訊依舊不予張呈遞失單計響鈴外尙失玻璃二百二十九方同轉一再研訊張竟堅執如前喝令掌頰八十下張仍不認著再笞臀一百板張免强供稱寳聚興客庽中陳阿慶邀約小的行竊同轉立　包探往查並無寳聚興客庽遂著將張從寛開釋 
[助賑摭要]  
　　甚矣行善者之多也與人同樂必不得不與人同憂目擊時艱靡不心心相印耳長沙朱樂善堂由蔚泰厚來省錢平足銀一百零四兩二錢合規銀一百十兩零零三分嘉定顧心誠服符轉危爲安洋一百元湖州失物賠欵洋一百元杯水車薪由平湖餘康莊寄來洋五十元加喇吧裕興號陳光秩官洋三十元由香港福和行匯致本　振興號交來委解災區樂道爲懐濟世　虞其不及瀕危有策救人殊　於至誠誰云年尙無知處遐陬而　德抑或物歸烏有移貼欵以培仁燄固蔓於車薪澤休嗤乎杯水俾資則傚用特表彰上海北市絲業會館籌賑公所施善昌謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蘇臺柳色]  
　　前日臬憲過堂提訊各案内有上元縣解來盜犯二名年約二十餘其一身軀魁偉狀貌狰獰其一骨瘦如柴面黄　蠟　下皆釘重鐐三副據　所犯之案緣有上元縣鄉人某甲一日身懐洋銀二十元由城回鄉被二盜偵知狙伏在半途叢草中俄而甲貿貿　　二盜突出不意攫其洋褫其衣而又害其命翌日經親屬報案縣尊飭差四處緝拿不數日中友某乙在某鎭見二盜所穿衣服一似新　者然遂　而尾之至某茶肆啜茗乙亦入愈實愈確因潛向捕夥告知當卽拘獲解案之下一鞫而盡吐其實遂於上月某日解　蘇州臬憲過堂時該二　忽然翻供極口呼寃陳廉訪遂飭解回原縣及至半路該盜忽乘間扭斷鐐銬意圖逃逸幸經原差知覺未得兎脫故此次解司釘以重鐐三　也○去臘某信船由上海開行至四江口時已傍晚見有網船二艘泊於是處因不繫纜於廿三日船夥某甲作晚炊後旋卽就寢二網船私　　曰此信船也必有銀洋物伴我輩可乘其睡熟潛上行竊非現存好賣買乎遂輕輕　上正欲動手甲忽醒急大呼捉盜蓋冀二舟聞而　援　若　大聲曰彼旣以我爲强盜不如索性將其所有一網打盡遂一鬨而上將洋銀一百數十元及物件約值十餘千盡行刦奪解纜而去甲被毆受傷昏迷不省逾時漸蘇卽投嘉定縣報案上月間經捕役將二盜船拘住共獲盜犯五名邑尊研訊之卜供攀是處有捕夥　亦分得洋　若　邑　卽着拘案釘銬收禁當卽備文將六犯一併解省前日臬憲過堂後卽着收禁司監○金獅巷陳公館於前日傍午時有偷兒某混入　　　　羊皮馬褂一龔着在身上昻然而出適陳之長隨某甲自他處歸見賊由大門出細視所穿馬褂似係東人之物遂尾其後而賊不知也行至侍其巷裕源當鋪内質得洋蚨四翼適該處地甲金姓行過甲卽告知當將該竊　住手執其辮該竊頓生一計以所質洋四元及票一紙任手　於地上金俯身拾取該竊卽將辮用力一扯遂得兎脫甲大怒謂金與賊通同有心釋放遂將金拖至公館毆擊一塲且欲送官究辦旋經　　　爲　　始得無事○去年十一月府監失愼時監犯乘間扭斷鐐銬意圖逃逸幸經知覺得免悞事旋經上憲飭屬製辦新式鐐銬粗重倍　從　近　製就數副由府知事飭差雇栅夫數人每名給靑蚨一百文將刑具加諸其身演試於上憲之前其手銬至足鐐用長挺　撑住更用　　　　　　其鐐與銬聨絡不分也聞以後收監之犯槪用新製鐐銬現在監者則仍舊式云○某日薄暮時偶行馬醫科巷是有多人圍　處　　　遝　前細視則有某甲者年約二十餘面戴墨精眼鏡身穿　素衣裳或扯其辮或批其頰或以尿桶罩其頭或以穢物塞其口種種情形不　　口旋　年逾而立之婦人向衆垂淚曰此某二少爺也自去秋迄今計欠嫖帳三百餘元分文無　間或向之索取則每以大言嚇人自　某官乃我之奇父某宦乃我之親戚某顯者乃我之八拜交是皆赫赫當道區區欠欵何足掛懐及至年底暗將妓女小寳金　　物取之而去杳如黄　　日尋見竟糾合多人以老拳贈我幸經旁人勸開目下所最難緩者某酒館之菜資也今日惟有　命相拚而已或曰身上衣服雖　　不多　剝下亦足以償酒債古之人鸘裘換酒不可謂非韵事汝盍仿而行之遂將其所穿元色柳條羊皮馬褂洋藍寍綢皮袍盡行卸下甲理　　　無　奈何只得狼狽而歸或有見而問之曰君何一寒至此昔日雄風而今安在哉甲俯首無辭掉頭不顧而去○每年秋審大典向例於立　　前後舉行今蘇屬秋審各案已陸續解省聞新案共有廿七起計犯三十餘名至舊案則有六七十起云 
[邗江官報]  
　　二月二十二日淮南總局委員李分墼以牧由省公幹回二十三日王鹺尹富貴由四浦來二十四日朱分轉之柟　解京餉起程魯分轉光圻由焦山差次來揚施分轉承志辭赴皖垣差遣 
[俎豆千秋]  
　　揚州徐凝門内曾文正公祠每年由地方官例祀外仲春時節鄂湘西皖四岸鹺商復邀集同儕虔備牲醴　謹　　蓋公總制兩江時將鹽務章程悉心籌畫變通增减至今鹺商猶受其益故祀之以誌永感弗忘也本屆各商筮期二月廿三日舉行前一日　約同袍各具衣冠前往演習禮儀並請運憲江都轉主祭屆時簪裾薈萃濟濟蹌蹌肅靜無譁靡不恪恭將事云 
[上海北市絲業會舘籌賑公所施少欽經收山東順賑捐二月十六至廿二日第三千一百十八至廿四次清單]  
　　十六日豫人於陵季子祈長兄　　幼子平安由同泰厚李雨瀾交來九八五平銀一百兩批見規一百零三兩四錢四分九厘寓卾景賦堂小蓮花吟舘各洋十元太倉吟紅室主人五无鎭江培風山人映雪　童　各四角汜鎭　堂居士二元皖湖裕久堂一元徐姓四元沈介眉求妻病愈二元江西寗都州署范鏡川爲内人恙愈完願爛印洋三元○十七日劉頤熊求子病速愈由　泰　　　　十元德清恆升昌七元銅洋十三元湖北朱萊香萍儀移四元烟台梁順泰二元梁浩池四元周紫垣完願三元無名氏求病愈二元無名氏求病　二元補過子由　　馬　源　來二元○高郵武廟賑所丁玉軒募培元堂百忍堂無名氏三戶各錢五百文中和號不留名四百文麗記一百八十文共五戶合洋二元○十八日揚州鹽知署還願人洋五　元常城不　名祈小孩讀書歸正廿元又祈壽命承延十元餘姚甡記莊四留居士十元無名氏求母病安由源豐潤來十元漢口升昌典十元大冶厚昌典海陽　月新唐春茂典中　　同沛典黄陂壽昌典五戶各五元羅福田三元張子琛二元不書名還願古歙項森氏還願各一元許克記五元王啓昌二元求親壽金生氏友　蔚仲氏默照軒四　由連蔚仲兄來各一元太倉清河氏爲産大小平安一元蕪湖王綱峰本洋一元○十九日太倉童馨堂繆季豐募桶捐不書名錢二百九十文又各應　客求功名三百十五又恆農　子未病速愈洋二无無名氏銅洋八元蕪湖同興方便氏銅洋八乍浦楊炳章銅洋一元無名氏銅洋一元○二十日定海張立求病速愈由鎭江永　寄來洋五元嘉定江　氏延東海散人相陰陽兩宅酬儀移助四元虹口公平帳房汪笏卿四元○廿一日加喇巴裕興號陳光秩官由香港福和行託振興來洋三元徐子求　自病速愈五元宋德生　　雲甫因母病愈四元晋源莊賀宛厚臣翁生孫彩賑三元金和隆二元陳三小姐爲魚骨便愈完願一元○廿二日高郵武廟賑所丁玉軒募盡信書屋洋十員無名氏十員蘇垣純錫　徐銅洋一員錢二百五十文○長沙　成銀樓餘慶堂洋四員蓉鏡軒六員公記二員劉彭年一員無名氏八角徐述菴王玉慶孫餘慶朱錫珊四戶各五角張錫壽周潛川費聲耀吳瑞斌方緒初郎渭三曹明泉麥春榮鄭　慶朱寳生蘇壽記十一戶各錢二百文沈炳宏朱金生各一百文共廿二戶合平銀十二兩六錢 
[上海北市絲業會籌賑所施少欽經收山東順址賑捐二月廿三至廿九日第三千一百廿五至三十一次清單]  
　　廿三　陳仰山爲孫種花保佑平安洋十元江右汪康候由永安棧來十元漢口二六居士爲　分娩母子平安十元又求産後病愈並求小孩易長無災四元揚州周麗孩求姑病速愈四元安徽陳殿元正月捐二元　册捐三元江右童李氏　保平安一元湖南不留名一无七旬求病速愈銅洋十一元永昌林記銅洋五元　昇莊　盛莊銅洋一元汪小記銅洋一元○廿四日品　樓文史求延年益　　二元馬桂韾求保平安一元　娥葉記一元○廿五日嘉定顧心誠服符轉危爲安洋一百元杯水車薪由平湖餘康莊寄來洋五十元烟台隠名氏四元太倉李鳳來因三女病愈完願二元寗波招商局李慶瀾銅洋二元○廿六日徐粹伯洋三十元嘉定無名氏維豐草堂合洋八元杭省鄭詒孫爲内子産時之願五元陸祥光一　銅洋一元戴銀泉求　延壽洋一元無名氏銅洋一元○廿七日長沙朱樂道堂由蔚泰厚來省錢平足銀一百零四兩二錢合規元一百十兩零零三分湖州失物賠欵十一百元許柳仙願十元　　三餘堂求保平安十元文記四元○廿八日湖北黄梅縣梅明府冠林由盤記棧來洋十五元富陽縣署張佩紱因女病中許願求速愈十元合記四元蘇垣鹽公堂大吉主人潘爲　李氏生産大小平安四元心願堂有意氏無力氏隠名氏稍敬意五戶由蔚豐厚來各四元嘉興高德華女史斗願三元放生一元李雲程一角丁厚安莊　　各五分　　鼎成銅　　元○廿九日無名氏洋五元程姓求平安一元○靑鎭惟心氏洋四元又募公記四元周人氏寳記各二元子記成記芝記泰記新記綿力子六月各一元普記友記力不從　竹　小樵潤生氏賽女史六戶各五角共十六戶合洋廿一元○常山庸字棧募定陽文運集移助洋十无釋過氏二元紹山氏朱一元弘其槎陳子壽朱星如合一元○揚州許維仲　泉唐不留名武林隠名氏各洋二元存悔道人錢唐隠名氏錢唐無名氏仁和九齡童子壓歲資所餘四戶各洋一元王周氏五角崇德堂錢三百文頴川郡錢二百文共九戶合　九元 
 
 
 

Page 10

 
 
   
 
 

Page 11

 
 
　　貨眞價實尙有無數藥料容後續登 
　　十全大補丸專補氣血滋長精神男婦合服每兩大錢九十文赤脚大仙丸治身體虚弱有壯陽種子之功每兩錢七十五文六味地黃丸專治虚火上炎肝腎不足之症每兩錢四十五文附桂八味丸治命門火衰致脾胃虚寒等症每兩大錢九十文知柏八味丸治陰虚潮熱早晚時虚火上炎每兩大錢六十文八仙長壽丸專治虚損勞熱形瘦神倦等症每兩錢四十五文金匱腎氣丸治脾胃大虚腰重脚腫之妙品每兩大錢六十文天王補心丹專治心血不足健忘怔忡等症每兩大錢九十文萬應痧氣丸治發痧疹轉筋絞腸霍亂吐瀉大瓶四十五小　龍涎哮㗇丸治哮㗇多痰服之呼吸自通順每瓶三百六十文男婦八珍丸專長氣血健脾胃清補之妙　每兩大錢六十文八寶紅靈丹治中暑中痰通關達竅之要藥每瓶一百零八文甘露午時茶治内傷飲食外感風寒甚神效每盒念塊百卅五萬應神麯茶此茶善能疎風解表快膈開胸每盒八塊四百八參貝製陳皮治哮㗇肺痿氣結痰凝無不效每兩大錢九十文袪風濕藥酒治男婦風濕痹癱骨節痛等症每兩大錢一百文萬應如意油治感冐傷風及胎毒瘡症均效每罇錢百五十文神效洋金花止哮定喘順氣除痰和烟服食每盒大錢九十文平安萬靈茶此茶開鬱行滯感冐風寒均合每盒八塊百廿文八寶鎭驚散治小兒慢急驚風及昏迷等症每罇錢百八十文寗心補腎丸治先後天不足失養夢遺洩精每丸一百零八文參茸白鳳丸治婦人虚弱白帶及調經種子每丸雙料百念文廣東丸藥從前槪有加添等　現在一律裁免照廣東原價發售各埠分局一槪同價上海英大馬路棋盤街屈臣氏告白 
　　大東惠通銀行 
　　啓者本銀行資本英金二百萬磅又公積英金二十二萬五千磅總行開設在英國倫敦外國總董係怡和行之開錫惠恩利行之恩利公平行之愛未生匯豐銀行之麥格林前沙遜行之沙遜都阿行之都阿共六位上海董事係怡和行之司密沙遜行之馬士美最時行之國夫公平行之百露斯脫共四位所設分行在香港孟買格拉吉打新加坡檳榔嶼長崎神户横濱厦門福州天津等處凡各種房產貨物等皆可向本銀行作押欵并各種銀錢來往又本銀行可代客收存銀洋存三個月者付息三厘存六個月者付息四厘存十二個月者付息五厘特此布聞經理本銀行事務人陶耳薄啓 
　　附送彩票 
　　英四月票三月初十開雙張十三元全半照算分條七角專收紅票外埠信購申三馬路 
　　雙龍洋行聲明 
　　啓者本行主人向來在美記洋行執業現在住在大馬路廿三號門牌開設鐘表行代客辦理時辰表及各式鐘表行船傢伙眼鐘凡各種明目之件其價格外公道現在新到鐘表眼鏡等極多此佈 
　　上海中華匯理銀行告白 
　　一本銀行現備股本銀五十萬磅日後可增至一百萬磅爲額一本銀行以香港爲總寫字樓本港總理人未士機利士未士希士未士活頓陳傑臣翁周東生翁關愷川翁署總司理人未士麥堅一英京本銀行總理人未士加蔑佐未士專嗶打厘未士仕卒屈厘總司理人未士卑厘啡一上海本銀行總理人馬眉叔翁許福綠翁劉貫經翁徐茗香翁湯癸生翁司理人未士高魯威厦門分行司理人未士恩特生日本横濱分行司理人未士福來舍一本銀行准於日開張交易○諸君如有銀兩付貯或有存棧貨物欲按揭銀兩者請移玉到本銀行面議此佈英一千八百九十一年十月一號光緒十七年八月廿九日謹啓 
　　吉房召租 
　　今有後馬路興隆里石庫門樓房三幢有廂房合意者卽至本帳房面議或至二馬路寳順帳房亦可此佈道逹洋行啓 
　　上海協安興記 
　　本號專批發吕宋大票歴已多年屢售出大彩遠近馳名今售英四月票批發零沽原班回件收兌紅票公道此佈 
　　三鞭壯陽丸 
　　此丸能固精滋腎壯陽扶脾滲濕養血袪風利氣行痰專治元陽衰弱陰分虧損酒色過傷陽事不舉不能堅久精神困倦目視無力腎虚耳鳴腰膝酸痛履步維艱四肢無力脾虚受濕夜夢遺精面黃體瘦大便溏泄腎氣不化飲食不思以上諸症皆難育嗣雖妻妾滿前尤有老翁之歎本堂良方用三鞭配入上品之藥製成此丸服之能助元陽不足可使精體充盈有健體强神舒筋活血老小咸宜欲應驗者請嘗試之功效自有神奇幸弗視余言爲妄也其藥性平和時常可服無病能開胃進食養血潤顔每早晩用淡鹽湯送下四錢毋庸戒口每兩大洋二角上海英巡捕房對門廣東接元堂何均年監製 
　　輿地叢鈔出售 
　　訂六十四本碼洋四十元一帙曰總論地球曰總論行省曰扈從曰東三省二帙曰内外蒙古曰新回疆三帙曰西藏曁西域各國曰俄羅斯四帙曰嶽瀆曰各省山川曰各省名勝五帙曰名人遊記六帙曰内地各省七帙曰沿邊各省八帙曰苗疆九帙曰沿海各省十帙曰亞洲諸國十一帙曰歐洲諸國十二帙曰非墨兩洲諸國凡一千一百七十五種准於正月二十五日出書由上海棋盤街著易堂書坊發售躉購一千部者價從極亷 
　　順氣化痰丸 
　　痰屬濕熱乃津液所化百病所有多因起居飮食失宜七情抑鬱六淫所擾而成痰從氣升降無處不到欲治其痰必先順氣次以導之使氣順痰消自然無病耳本堂特選料配製此丸能治男婦痰多或虚火妄動痰隨氣上升壅肺咳嗽甚至痰中带血精神短少四肢困倦胸膈不利飮食無味一切咳嗽之症並能治之每早晚用淡薑湯送下三錢服後利氣開北胃痰咳嗽自止耳每瓶大洋二角另有綠水甜油玉桂發兌價面議上海英巡捕房對門廣東接元堂何均年謹啓 
　　光繪樓精巧各法影像 
　　本樓在四馬路愼裕號東隔　房宇寛廠鋪設美麗工料之精器具之備早爲雅入賞鑒而放大一種尤爲大用歴百年而不變經數代而猶存像片數寸放可成丈坐立如生鬚眉畢肖實近日留眞之善法也中外顯貴素知其非與尋常照片可比屢蒙賜顧因恐尙未週知特此再白 
　　原在大馬路今遷棋盤街 
　　本堂創自嘉慶年間迄將百載老鋪在佛山鎭一在廣東省城一香港歴來發售參茸戒烟丸每瓶洋一角二五久矣中外馳名近因假冐太多故將丸仿單頭加給本號水印以昭眞僞前經刋報恕不再贅更有祖傳秘方治病救急之物茲擇其尤者數欵以便諸君採買卽如追風蘇合舒筋活絡丸每丸洋二分五小兒回春丹每丸洋七分蟬射痧氣丸每瓶洋五分六紅靈丹人馬平安散每瓶洋八分五萬應如意油每瓶洋五分續命黑錫丹每兩洋二元二疴嘔肚痛救苦丹每粒洋四分五以上各種皆治病速效之藥價亷味高居家遠行宜當珍佩男子平補者寗心補腎丸每丸洋七分赤脚大仙丸每兩洋一角婦人常用者白鳳種子丸每丸洋七分丸散太多未能盡錄本號所刋隔日登報 
　　上洋匯豐銀行告白 
　　本行所存原本洋五百萬元並招新股尙未交足計股洋二百零七萬四千七百四十四元七角五分兩共計洋七百零七萬四千七百四十四元七角五分另外公積洋二百三十萬元並新股餘利洋一百五十六萬三千三百六十一元六角六分兩共又計洋四百零六萬三千三百六十一元六角六分本行開在香港今在天津紫竹林設立分行廣招中外商務凡上海香港福州厦門漢口小吕宋西貢新加坡並外國倫敦法國印度新金山美國日本諸凡貿易繁盛之區無論零躉匯票俱可由津匯兌並代押欵及存欵生息卽至本行面議可也特此佈聞 
　　白帶奇方 
　　興讓街仙壽窩白帶丸眞是靈丹室人患斯症多更兼難孕鬱深藥多無效今購二料洋八角白帶膏一貼洋二角服此丸藥到病除不愧功深濟世欣感交集特此申謝德和號汪啓 
　　北洪泰告白 
　　茲店夥在外冐取銀錢貨物兜收客帳業己查明當卽歇出嗣後支貨送到盖印收張憑小店帳摺爲憑如再　冐取等情與小店無涉 
　　廣東梁愷悌藥丸略列 
　　小兒回春丹 
　　治小兒驚風發搐天吊增寒壯熱嘔吐泄瀉實痰等症五粒頭每丸一百二十文三粒頭每丸八十六文 
　　參茸戒烟丸 
　　一服此丸立能將烟具　起戒時毫無難過戒後不生病每兩三百文雙料一千二百文 
　　龍涎哮喘丸 
　　凡患哮喘每服十四粒數瓶斷根每瓶錢三百文外有雙料洋金花作烟呼吸喘卽立止每包百文 
　　追風如意膏 
　　專治一切風濕骨節作痛手足麻木寒熱瘧疾小兒吐瀉臍風等症大帖錢百文小帖五十文 
　　入塲定志寗神丸 
　　此丸專爲讀書人而設大科小試帶進塲中用口含化雖作文至終宵精神不倦每盒十丸六百文 
　　經期腹痛丸 
　　專治婦人臨經肚痛或經前肚痛或經後肚痛甚至經閉不通悉皆取效如神每丸洋一角 
　　拘杞桑椹清補酒 
　　此酒滋腎益氣生精助陽常飲不燥不熱聰耳明目烏鬚黑髮益壽延年每瓶錢二百四十文 
　　頭風止痛太陽膏 
　　專治風氣上攻頭痛法捋此膏一對用自己口津舐濕貼兩太陽穴應驗如神每封錢七文 
　　四鞭壯陽丸 
　　鹿腎鱸腎海狗腎名爲三鞭善能壯陽種子加入馬腎共爲四鞭馬畜屬火功效尤速每兩洋二角 
　　小兒疳積散 
　　小兒孱弱飲食少進或食而不服揉眉擦鼻此疳積也將散拌粥與食自能全愈每瓶二百四十文 
　　外有參茸衞生丸參茸白鳳丸全鹿滋腎丸寗坤丸蘇合丸益母丸心氣止痛丸調經種子丸化痰止咳丸赤脚大仙丸八寳吹　散琥拍抱龍丸婦人白帶丸如意油薄荷油艾油發兌 
　　上海棋盤北首梁悌愷啓一分枝蘇閶中市此外九江廣泰源江西省城磨子巷羅春臺安慶倒抓獅羅春臺嘉興孩兒橋申昌杭州保佑坊申昌均寄售 
　　廣東趙同春堂蠟丸號 
　　異法卽愈白濁丸 
　　卽愈者卽服卽靈之速也本堂此丸有異法製成用珠珀調元等藥配煉不壞胃不傷脾專治白濁赤濁五淋漓瀝尿管痛癢花柳痔疔餘毒等症服之立能解毒止痛濁去清来神效無比花柳餘毒永除矣每瓶洋二角鋪在上海老巡捕房對門開張○分設江西○温州○杭州○蘇州○鎭江○無錫○江陰等處發售 
　　靈效誌騐 
　　啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱已戒斷該同春堂戒烟丸靈騐名不虚傳也兹特誌之陳雲蓀劉東初鄭葆卽效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱已戒斷該同春堂戒烟丸靈騐名不虚傳也兹特誌之陳雲蓀劉東初鄭葆如梁浩池仝啓 
　　留心假冐 
　　今有無恥之徒私刻小行圖章在外謊取物件小行倘取各物銀洋煩各寳號送至小　盖印爲憑以免受騙持此佈告魯麟洋行帳房啓 
　　粤東廣福林丸藥 
　　参茸填精固腎丸 
　　○腎爲藏精之所塡精则腎固腎固則眞元充足自能興陽種子本號祖傳此方選用參茸上藥九晝夜熬煉成膠統治男子腎虧精寒滑洩婦人子宫虚冷久不成孕等症小丸每兩洋五角大丸每盒洋一元 
　　婦科調經種子丸 
　　婦人種子要在調經經調則血脉平和百病不生最易受孕本號祖傳此方專治月信不調經來腹痛血崩帶下胎前産後諸般虧損等症服之立見功效每丸洋一角鋪在上洋老巡捕房對門廣福林字號 
　　愼安堂批發大票 
　　現售英四月份吕宋大票零躉批拆并收兌本堂紅票價皆大市兼匯兌吕宋香港粤東銀兩惟本堂等之票各行均另有騎縫圖記若非本堂之紅票槪不收兌誠恐魚目混珠之弊蒙貴客惠顧請認明本堂中西文圖章庶可無悮此佈上洋廣揚興廣惠和廣泰祥普仁堂仝啓 
　　上海自來水公司 
　　啓者本公司今定於本月二十七日分派各股友利銀每股英銀一磅二先令六辦士特此佈聞二月二十七日經理本公司事務之德興洋行啓 
 
 

Page 12

 
 
   
 
