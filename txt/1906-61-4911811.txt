# 1906 - 61 - 4911811

 

Page 1

 
 
   
 
 

Page 2

 
 
[電傳諭旨]  
　　二月十三日奉上諭翰林院學士著許澤新補授欽此同日奉旨太常寺卿著趙秉鈞補授欽此 
[電傳宮門抄]  
　　二月十二日　召見軍機　鄒嘉來　二月十三日　召見軍機　孫寳琦 
[諭愚民暴動於中國前途之危險]  
　　燃眉矣。燎原矣。燕幕傾覆矣。地雷爆發矣。南昌事决裂矣鄱陽湖之敵艦將麕集矣。我方自信爲有理。而幾失其據矣。人方誣我爲排外。 
而轉以迹似故。授人以口實矣。何以故。爲愚民暴動故。 
　　天下最傷心之事。當門衰祚薄之時。盗入其室。旣攫所有。而其家父兄子弟從剽掠劫奪之餘。冀保區區。爲生活計。廼瑟瑟以事篋笥之藏閉。而管鑰之聲。遽逹户外。盜疑其將拒也。擬刃而待。父兄子弟。方哀號𤁋訴。戮力以白心意之無他。而騃愚穉子。偶不勝其忿忿之私。擲磚投瓦於盗側。而遂以觸盗忌。而遂以罹盗禍。嗚呼。方外人之誣。我爲排外也。而江西大敎案突現。於今日。吾知我政府之睡夢。又將一度警醒。我外交家之手腕。將震撼搖奪。而不克自持。我一般志士所百計維持者。將疾首蹙頞而相告曰。事急矣。可奈何。夫對於外交。則代表國家。此固報界之要旨。無容疑也。當南昌敎案初起時。其事理之是非。對外之方法。本報論之群矣。記者更心恫乎暴動之足以速亡。而自今以往。我國前途之危險。必有甚於今者。故本論之目的。爲對内的。而其順序。則弟一暴動之原因。第二因暴動所被之影響第三　暴之方法。 
　　第一暴動之原因事實之發生。必有其因。造因複雜。則所被之影響必　而救濟之手續亦繁。唯察知其原因。而施以相當之救濟。則　　　　害見夫　民之暴動者矣。一不平事起。不論官民。不分黑白而以　　　殺爲擾亂之大目的。一敎案起。不計利害不審時勢。不問何　人而以焚敎堂殺敎士爲唯一之大手叚破社會靜謐之　啓　强干涉之媒。一言以决之曰無知識再言以蔽之曰無敎育。　　　總原因也。其分原因則如左。 
一）舊傳上之原因凡兰。 
　　甲）無稽之慣話民智未開。則心量狹而思機簡。故有正言確論之所不能入。而街譚巷議。或父老相傳無稽誔幻之言。受之如飴。篤信弗失者。我國從前敎案。强半爲士民篤信流言而起例如敎堂理骨。敎士拐孩。謠諑讒訛。不知所極。蚩蚩者信以爲眞。一有所觸。而於是有暴動。 
　　（乙）舊小說之流傳以此爲一原因下土所大笑不信者。然小說於羣治最有關係者也。以簡單言則。讀水滸傳者。易生江湖盗賊之思想。讀封神傳者。易生妖巫狐兎之思想。例如拳匪之自恃有神術也。各帮會匪之人自命爲宋公明也。唯直接間接於舊小說之故而於是有暴動。 
　　（丙）迷信之慣習斬蛇夜哭。望氣和奇。凡諸怪幻。非英雄欺人之技卽史家附會之詞耳。乃流俗豔傳。而奸民轉得竊其意。開香堂也。受神旨也。託異夢以號召黨徒也。愚民無知。競相附和。是迷信鬼神也。一敎堂一馬路之建築也。鄰近居民。偶　死亡之變。則指以爲不利。是迷信風水也。因迷信鬼神或風水之故。而於是有暴動。　　　　　　　　　　　　（未完） 
[續照綠訪函述南昌大敎案詳情南昌]  
　　焚毁敎堂時之詳情初三午刻焚天主堂三處傷八人先是上午有某君見撫憲告示卽在沈文肅公祠演說靜候官辦不得暴動爲文明辦法不料聽者譁然指爲奉敎飛擲石塊某君速退入内衆人 
復將前廳窻壁撃毁旋聞警鐘亂鳴喧傳老貢院天主堂有匪徒糾集流氓數千人放火焚燬搶刧衣物米糓神甫王安之手執雙刀冒險衝出奔至附近鄒宅復被匪徒踵至搜索將皮箱衣物搶刦一空房屋亦被毁壤復拖出神甫至三道橋毆斃其餘黨隨將附近松柏巷法文學堂焚燬搶劫甚至附近羅家塘英國耶穌敎堂亦被焚燬搶刦並傷牧師金傳安毆斃其妻及子同時進外繩金塔左近天主敎堂亦被匪徒焚搶毆斃法敎士二名水塘浸斃三名當事急時警察兵及營兵因匪徒流氓人數太多攔阻不住又未及禀請格殺憲諭不敢開鎗攻撃祇得束手下午撫藩憲親至進内官廳彈壓許久臬憲親至耶穌堂慰問金牧師未幾金牧師因傷而斃時又有匪徒搶物經新建縣趙令拿獲兩名管押並將已死敎士騐明傷痕頂戴蟒袍殮以美棺禮儀備至入夜撥兵保護進外廣外耶穌福音各堂嚴諭匪徒如再焚搶格殺忽論並聞中丞電逹軍機外部南北洋大臣請代奏欽派大員來贛查辦并電逹九江關道稅務司及領事主敎等聲明事已奏聞請旨辦理請勿派兵船來贛以免驚擾 
　　胡撫簡明嚴示胡撫因匪徒流氓焚搶敎堂殺斃敎士初四晨卽出簡明嚴諭曰江令一案正在查辦院司迭示開導解散乃有匪徒糾集流氓肆行焚殺波及英人天主三堂一概燬壤不服彈壓形同 
 
 
 

Page 3

 
 
化外事外洋人殺斃多名似此暴舉從來未聞諭爾良民各安生業母得附和致遭殃孽所有兇犯嚴飭拿問再滋事端格殺勿論電札嚴諭各屬實力保護敎堂敎士胡撫於事後立卽發電嚴諭各屬實力保護敎堂敎士如有匪徒焚殺搶刧准予格殺勿論拿獲立卽就地正法有電局者傳電飛飭無電局者飛札飭知云云 
　　胡撫委員代理南昌篆當南昌縣江雲卿大令受傷後勢甚沈重不能理事而焚殺敎堂敎士重案又起胡撫乃立卽委在省尙未起程之署寗都州孟紫卿大令代辦印務卽於初三下午接印　 
[聲剖敎民爭訟原由杭州]  
　　駐杭英領事施彌德君因嚴州内地之天主耶穌両敎民爭訟府縣辦理不妥頗有異詞故卽照會洋務局略云查嚴州府淳安縣兩敎互爭房屋一事已於光緒三十一年十一月十七日照復在案現據耶穌敎士唐進賢具禀前來木領事查此事由兩敎民起釁事屬華民應由地方官訊斷所有兩敎士領事均不得與聞且此次係在淳安飯鋪滋閙係爲出租房屋之人與開鋪之家無涉已屬波及無辜本領事旣不准敎士唐進賢干預訟事若耶穌敎民膽敢如此滋事貴國地方自應按例懲辦如天主敎干預訟事應請貴局轉飭地方官萬勿允准天主敎民似此糾衆滋事亦應一律按例治罪否則不能秉公訊斷卽非持平之道查唐進賢禀稱滋事之由係傳聖道指示其咎無可推辭且該處耶穌敎民不满三十人所以齊集敎堂實爲自已設法保謢之故並無别意合將原禀粘抄照請查照施行（市） 
[德使深信中國無排外之事]  
　　十二日北京電云北京情形現實可懼以外間傳言各國皆恐有排外之變惟德公使仍執已意欲撤退北省戌兵彼蓋深信中國不願有排外之策意者德使此舉殆欲與中國益敦睦誼乎譯字林報 
[德國並無在山海關增兵之信]  
　　十二日北京電云上海各報皆登德國因東三省馬賊有竄入山海關信息在彼增添戌兵之報告惟此等防備德國旣未增設亦未嘗籌及且實無須乎此也譯文匯報 
[英使又催開埠並實行加稅裁釐北京]  
　　前日英國公使又與外部堂憲會議速開東三省商埠並將加稅裁釐一事迅卽妥議實行聞所議不止此事惟甚秘密未能詳悉（存） 
[美敎會請飭催山地印稅長沙]  
　　湖南美國尊道會林敎士在湘潭縣境購買山地一叚特禀湘潭縣令給予印稅該令恐其中别有糾葛故暫緩給發現該敎士特禀請駐京美柔使向外部飭催現外務部已致電龐撫查核聲覆（呂） 
[嚴定釐局北較新章杭州]  
　　浙江各釐局向多積弊近經寳方伯嚴加整頓如原定比較未能如額核計所短成數分别記過停委重則叅處復因各局所收釐金延積不解私自存莊生息現著按月解司以程途遠近計日定限如逾限五日記過一次積過至三次者撤差聞因前虧短鉅萬之各革員皆積欠日久故有此舉云（荷） 
[電覆瓊州難開商埠京師]  
　　日前有人條陳外部請將瓊州開爲商埠經商部電咨粤督查覆刻聞岑督已有覆電到京謂瓊州開爲商埠諸多窒碍只可從緩商辦云云（日） 
[陳列所開辦確期北京]  
　　商部陳列所原擬正月間開辦嗣因工程未竣各省土產又未送齊遲延至今日前振貝子與顧康民侍郎議及此所原爲振興商務宜速不宜遲已定於四月望間開辦業經督催工匠趕緊修飾限日交工矣（外） 
[南苑市塲定期開工北京]  
　　京畿南苑地方遼闊向爲盗賊淵藪之區現雖已將荒地招佃開墾駐紥武備各軍而閒地尙多該營總統禀明袁宮保商請政府擬將南苑闢爲市塲暫於營務處提借銀十萬兩修建房舍平墊地基租賃各項買賣以興商業約在二月内開工（存） 
[川省鑄造盧比銀幣成都]  
　　政府近日頗注意西藏故一切財政等事無不悉心籌晝日前川督錫清帥曾上摺奏擬飭四川機器廠鑄造銀幣倣照盧比辦法以便通行藏衛原摺交財政處議奏業經財政處覈准日前覆奏已奉旨依議（呂） 
[電催雲南增解銅鉛北京]  
　　户部以現值鼓鑄銅元之際所有銅鉛頗不敷用日昨特電告滇省礦務大臣速飭加工採辦銅鉛併須於解部定額外每年增解五百萬斤以濟要需（呂） 
[俄商又索開採金砂北京]  
　　據外務部人云日前又有俄商要求開採黑龍江阿爾滚什勒喀匯流之處金砂並言此係俄約上所有之利權曾經各堂憲覆以現時正在中俄議約碍難允許俟簽約後再爲計議去（以） 
[擬收回漠河金礦北京]  
　　黑龍江將軍程雪帥電告商部云漠河金礦產金最鉅若能收回自辦實爲絶大利源擬於中俄約内提議取回自辦應請大部力爲主持（呂） 
[咨飭開採翁牛特旗礦產北京]  
　　政府日前議商咨飭蒙古翁牛特王卽將本旗各山晶石五金礦產探勘明確自行籌欵開採並將開辦章程苗線微旺列表呈報商部勿再遲延以免外人窺伺　上 
[咨催盧龍縣金礦章程北京]  
　　商部日昨咨照北洋大臣略云所有開採永平府屬盧龍縣駱駝營子之金礦飭屬查明現在所採苗線如何迅將開辦之法及詳細章程用欵數目一併造册送部以憑查辦（和） 
[詳請咨部給辦廣德煤礦執照安慶]  
　　前辦廣德州翊猪洞煤礦職商楊錫琛因被控停歇已禀明讓股鄭芳蓀接辦日前商務局以接到鄭商照費及禀詞因據情詳報撫憲畧云廣德翎猪洞煤礦現據鄭芳蓀禀稱已籌有實在資本三萬餘兩並按章呈繳費銀二百兩禀請轉詳憲台准咨商部頒發執照以便卽時開辦（多） 
 
 

Page 4

 
 
[十四紀粤省籌議路政事]  
　　節錄粤路招股册小引（前略）現自二月初一日開收小股自朝至暮源源而來幾有應接不暇之勢是粤路之成可計日而待惟軌道綿長工程浩大幹路自黃沙迤北經韶州至湘省交界之坪石約計一千華里非合羣策羣力未易肩此鉅工且鐵路之興西人恒視爲　藪事關公益尤望全體粤人均沾大利熱心君子幸留意焉堤岸電信鐵路集股聞各埠華僑無不踴躍二十九日堤岸來電云接電領悉深感高義當卽竭力籌股後信詳堤岸廣肇公所叩舊金山電催招股章程鐵路招股前經電逹各埠粤僑兹舊金山覆電云前電均悉經佈告招股速將章程股票寄來 
　　佛山鎭公議擔任佛山萬善堂連日停講聖諭演說招認鐵路股份近聞布行公議擔任招一萬股有文氏自認一萬股此外熱心擔任招集一萬股者復有數人至百十股者更實繁有徒　　石龍認股踴躍石龍惠育醫院對於鐵路招股一事極力提倡該處商民應者如響現開招僅數日已認有六七千股均在該堂設立股册遍發傳單以便就近鄉民到認堂董石君子振復沿鄉演說日來四鄉激於義憤到認者絡繹不絶 
　　漢口電信漢口粤商來電云如定商辦認股十萬份官辦作廢初五日鐵路議案是日各代表員提議鐵路事宜（一）舉暫時權理當用駐所（二）議招股册章程（三）請各報館於鐵路關繋未决議之事勿宣佈紙　惟一二兩欵仍俟初六日再行集議乃能决定隨卽擬佈公啓照錄如下公啟者初六日爲舉暫理董事人及議招股册章程事准十二點鐘到愛育善堂會議務請台駕早臨切盼初六日愛育善堂會議詳情是日午刻九大善堂七十二行商會各位到齊投筒公舉以多數取决共定十一行由行中各舉一位九善堂　商曾又各舉一位爲鐵路暫權董事并定招股章程計被 
舉者銀行杜星河當行曾炳三土絲行黃少南布行熊禮廷米　張子謙紬緞行周春生押行梁侶梅洋貨行區逹波絲　秦祥光藥材行徐海籌鹽務林仲昇九善堂院愛育陳勉畲廣濟侯熙朝廣仁區羅屋惠行羅關石述善羅少翱崇正李敬寛明善梁石樵方便所陳惠普潤身社高子雲總商會朱際清隨又議於暫權董事内選舉常川辦事七位正主席羅關石副主席區蘿屋宣佈員侯熙潮羅少翱書記馮逹臣常州辦事區逹波陳勉畲凌浩如高翥雲　塞 
[粤督電阻兩江查辦員廣東]  
　　粤督電阻両江查辦員不必來粤略謂現在紳已奉釋股已大集不日將有實耗至操切肇事之各員日前傳說張鳴岐電請叅辦五人以解民怨昨聞已電詢張藩如何措置張復電請將五人名姓職官開寄江督以備覆奏之資料岑督已照行聞五人係温柴朱張陳去（冬） 
[議加新省巡撫銜俸北京]  
　　政府以新疆地處塞处轄境遼闊漢纆雜處政務殷繁現當練軍興學舉行一切新政尤關重要巡撫一缺廉俸甚薄恐不足以飬其廉擬卽奏請酌加並普以兵部尙書銜以崇體制俟與户部議定即行入奏（下） 
[駐荷陸使擬聘顧問官北京]  
　　此次添設荷蘭欽使蓋重在海牙和平會之事也故屢電陸星使悉心辦理聞陸星使擬聘請外洋法學家爲顧問官以資臂助（辰） 
[駐法劉使譯送新書北京]  
　　駐法星使劉式訓近在法國譯成書籍三種一係法印克特列一案二係摩洛哥一案三則法國黃皮書也每書中各加議論印寄回國請轉逘北洋大學堂以備參考（日） 
[警部飭立醫學研究會北京]  
　　近日警部各學堂會議略謂保安之政首重衛生醫學一科實衛生之要旨擬飭知京外各地方官通飭該處醫士設會研究並著籌欵廷聘明通中外醫學大家分晰敎授藉資考鏡以重衛生本部當隨時委員察看以昭愼重衛生之至意（呂） 
[廷寄查辦漳泉械鬭福州]  
　　日前有廷寄交閩浙總督飭令查辦漳泉兩府械鬭事聞因商部曾上一摺以該兩府此風甚盛商民受累不淺請飭該督嚴行懲辦故有此　廷寄（呂） 
[京師擬辦電車北京]  
　　日昨政府擬於京師地方創辦電車俟内外城路工告竣卽行陸續興辦（下）　 
[歐洲近事]  
　　字林報云俄皇太后將移居丹國英法意三國合立之埃培新甯鐵路之合同行將定局德屬西南斐洲之土酋考尼離曷斯已被捕收禁文匯報云近來外間皆謂英王與德皇將於夏間當油德皇前往曼離因拔特地方相見 
[摩洛哥會議]  
　　字林報接十二日倫敦電云在愛而共西亞斯會内俄國所派會議員已從中排解建摩洛哥之警察應歸法與西班牙二國管理之議法國會議員贊成其說並云法國已預備在摩洛哥大海口八處訓練摩人二千名惟德國會議員云摩洛哥警察萬國均應與聞藉以保守同等之利益英與西班牙葡萄牙各會議員皆贊助法會議員云文匯報接十二日柏林電云亞而其西亞斯各會議員開會之意實欲令將來會内所議之事易於辦理 
[美國保護屬島之政策]  
　　美國海陸軍部獻議在馬尼拉海灣南美洲巴拿瑪灣中之皮愛特島布哇島之火奴魯魯城等處添置軍備預計軍費須五十兆金元美總统於議院宣告云凡美之島屬領地如欲歸我熱掌則不可忽畧經營譯文匯報 
[日本鐵路政策]  
　　十二日東京電云首相現兼任外務省大臣西園寺俟爵在下議院布告云國家鐵路一案已交委員會議 
[意遣新使駐英]  
　　十二日倫敦電云意大利現派鐵拖尼君爲駐英公使 
[匈加利之黨派]  
　　十二日倫敦電俾恩飛侯爵已選出匈加利之聯合黨 
[救災卹鄰]  
　　十二倫敦電云坎拿大之俄拖哇城開振濟日本災荒之捐 
[斐洲野蠻之一斑]  
　　十二日倫敦電云康諾脫（其地在英國愛耳蘭） 
島西北之公爵某曾在斯惠斯蘭地在南斐洲特蘭斯哇爾之東南觀該處土人一萬五千名演武技跳舞戱内分人種有二十類之多然在太平無事之時土人戎服齊集實爲前此所僅見 
[誌謝春風館惠贈敎科書]  
　　中国盛言學校而國文殊少善本或淺或深往往不合程度幼童苦之滬上春風館繤有初等小學五年國文敎科書另附敎授法間用白話以演之圖畫以明之頗便學者兹承以一部見貽特書數言誌謝（顛） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[議飭清查八旗荒地北京]  
　　日前户部會同財政處議飭清查大興宛平所屬八旗荒地因内有絶户地畝大半多由叅佐旗丁侵佔或被民間私種應卽飭令各旗都統咨照順天府派員恊同參佐詳細查明勘丈招佃墾種照例升科如有隠匿不報查出後卽行嚴參其應交租銀由地方官就近收納彙解户部（貴） 
[澈查火藥炸裂傷人嘉興]  
　　嘉郡西門外分紥水師營弁兵草房内儲有軍火於上月廿九日下午火藥箱突然轟炸裂斃營兵及商旅等十餘人電禀到省當奉張中丞諭飭澈查因何肇禍并擬嚴懲該營弁等失察之罪（根） 
[衛隊親兵營有缺額雇頂情弊蘇州]  
　　將備學堂畢業生趙秉乾管帶之撫轅衛隊親兵營前日經濮護撫諭督練公所敎練處總辦劉體乾觀察點騐禀復經劉觀察督同趙管帶按名點騐隊伍不整老弱又多半係冒名頂替詰問之下據云接差未久尙未挑選劉觀察以顯有缺額雇頂之弊當卽禀復護撫聽候示遵（吉） 
[淞防調員吳淞]  
　　江南第八標淞口防營商得全軍務廢弛時有縱勇酗酒犯姦等事近爲參謀總辦徐觀察查明禀由江督札委武備畢業生周某接統聞周於十六日蒞（不） 
[禀覆尅扣兵餉事寗波]  
　　右營遊撃趙應堂前被該營兵丁在提轅黏貼匿名怨榜謂該遊撃尅扣兵餉經呂軍門偵知當委王勉齋中營查覆日前由王守戎覆禀略謂右營自移駐大夙山各兵紛紛退辭由趙招募士兵補足額數詎該處土民不知營規充名後請給月餉趙以兵餉定章按季領放不能月給因之各兵懹恨以爲尅扣兵餉云（故） 
[孝豐團防得力湖州]  
　　孝豐縣境毗連廣德向多匪患如前之九千歲田化龍等幾肇巨禍自姜星樓大令到任後卽舉辦民團設局抽丁挨輪值巡復就城中招募團勇撥給軍火親詣敎練頗爲得力聞隣境各城鎭均議仿行（市） 
[于學使由輿中跌出廣州]  
　　初一日于學使乘輿出衙行經四牌樓街口適雨後路滑夫役偶一失足將于學使由輿中跌出幸未受傷（我） 
[考試學生學期給發憑照掦州]  
　　趙都轉改設小學八區其間原有肄學生學期程度不一未便與新招者同期卒業特於上月下旬預爲考試分别給予憑照以免阻銳進者之階昨已發案計共取一百三十六名内取高等小學姚蔚束等五名初等張駿等十四名應准給予三學年之憑照又取董學正等念九名准給二學年憑照又楊丙炎等三十二名准給一學年憑照其餘張守謙等六十一名程度均不及一學年應與新招生一律同期畢業至新生應招一百八十四名一俟招補足額卽可定期開學（詳） 
[高等學堂會計員爲長隨戳傷江寗]  
　　江寗高等學堂會計員藩蔭椿於正月十三日令長隨嚴福送信嚴以路遠不允卽送出言挺撞潘訓斥數語驅遂出門詎嚴因此挾嫌於正月二十日清晨袖藏小刀潜入上房乘潘唾臥未起時突將潘左耳門左臂膊左手三指等處戳傷並戳傷右膝家人余升聞潘呼聲往救亦被戳傷左頷頦旋經家屬數人將嚴扭獲連同兇刀一併解經江寗縣葉大令往騐傷痕將嚴收押通禀各憲核示（永） 
[中學監督接代杭州]  
　　杭州中學堂監督潘鳳洲閣學前因被學界士紳指控自行告退公舉邵崇伯庶常章承管庶常以欲往日本力辭等情已誌前報兹聞各士紳以其學望夙優且前會承管是席熱心敎育勞怨不辭竭力往勸故現已允勉接代矣（陳） 
[公舉學務議員紹興]  
　　越郡八邑學界士紳於去臘議立學務公所聯名禀詳府省批准并電邀蔡孑民太史回里承辦等情曾紀前報兹於初五日各士紳如約齊集中學會議開辦甚形挨擠先由蔡君宣布章程分評議執行糾察三大綱并應設分任公所義務議員二十人當卽公同投票選舉胡鍾生君得五十七票爲最多數次則王子餘蔡孑民陳牧緣俞覲夫裘吉生壽孝天湯蟄仙陳公猛徐以孫等均在十五票以上各分擔責任卽行開辦（目） 
[紀幼稚園情形武昌]  
　　幼稚園前聘東洋保姆敎育兒童現已期满擬俟新敎習到園卽行回國並聞監督之意尙須添取幼童以廣造就（封） 
[咨調高等工業學生京師]  
　　日前商部擬在實業學堂左近添設初等工業學堂專收貧寒子弟入堂肄習卽行咨照直督由天津高等工業學堂内選派普通卒業學生數名來京充當（甘） 
[蘇州官事]  
　　新授順天府尹袁大京兆交卸上海道篆後於十一日來蘇○准補崑山縣知縣張紹棠現經上憲札委調署興化縣篆蓋以該署縣趙興霙調省另有差委也○武備學堂招考二班學生提調王毓江大令禀知於二月初十日入堂上課○府學堂提調方時褧大令委兼長元吳三縣小學堂總稽查已於十一日到差○候補知縣鄭光弼委解京餉事畢於十一日回省禀到（接） 
[降調人員限期報捐京南]  
　　吏部以前署江　縣袁國鈞承審賊犯將絞犯錯擬满流議以降一級調用特移咨江督畧謂袁國 
鈞所得降調處分應令照新章報捐扣至三十二年三月十九日满如限满不繳捐銀卽以是日作爲降用日期轉飭遵照等語（永） 
[局員不准辭去薪水安慶]  
　　州牧王鑒去臘札委銅元局提調旋又加委督練處提調憲眷極隆該牧近因奉委後人言嘖嘖逕具禀藩憲請將銅元局薪水開除當經批示謂禀悉查督練公所兵備敎練兩提調薪水月支銀一百兩該提調奉委之時原以兼辦銅元局帮提調月支薪水銀四十兩故詳請以五十兩按月開支調劑盈虚本司早有定見今據禀請開去銅元局薪水昨經面陳帥座飭將銅元局薪水改爲夫馬費庶與兵備敎練兩提調不甚相懸銅元局亦符先事後食之義所請應母庸議（多） 
[督署門禁加嚴廣州]  
　　岑督近日發貼諭示云本署文武巡捕差官戈什衛隊管帶帮帶及門役人等知悉照得風憲衙門理宜嚴肅母論何項人等非傳呼不得擅進遇有請謁必須由巡捕帶引倘敢故違卽行嚴拿懲究署内幕友委員如有來賓探訪須由把衙 
 
 

Page 10

 
 
通知戈什帶進出署仍由戈什引出如有閑人擅自闖入不卽攔阻分别從嚴懲究（我） 
來函 
[中國耶蘇數目立曾鼓吹敎會自立文]  
　　夫我國之所以不能自强者因吾國民置身於　外素知有身而不知有國故國自國民自民風馬牛不相涉也殊不知國之於民有密切之關係民爲國本無民何以成國國爲民家無家何所依歸今吾敎會之所以不能自立聖道不能暢行亦因吾敎友之不知敎會之責任對國家之義務耳如庚子拳匪子役有敎友語人曰好了不怕義和拳了我們大法國的兵將到了又有敎友語人曰我們大英國的兵亦將到了鳴乎若斯輩者豈尙知已爲何國人耶當西羅馬滅亡後義大利諸小國受奥國之壓制四分五裂幾不成國幸有馬志尼嘉富爾起而有今日之義大利彼二豪　者豈非基督敎中人耶志在恢復祖國不忍凌夷茶毒於外邦大聲疾呼喚起國民之沈夢鼓舞愛國之精神卒成功義大利統一之基礎如是方不愧爲基督敎中人設一經入致遂不知已身爲何國人天下又何貴有此敎哉吾同胞見於此亦將愧死乎 
　　試觀今日敎會之遍立於歐美諸邦其始亦非不賴人立繼則自立終則以已之餘力立人此所以聖敎能普及於全球也吾國敎會溯自西士傳立迄今幾將百載敎友十餘萬其數非謂不夥矣其時亦非謂不久矣然則吾國宗主之同胞何爲麻木不仁悠悠然沈沈然猶不脫乳嗅小兒之懦熊奴隷依頼之劣性不急起面力　自立以盡當盡之夭　終古寄人籬下而無長進自立之日耶鳴呼此實爲吾國宗主同胞之大缺點大羞耻吾同胞其亦自愧乎况基督之訓曰爾曹往萬國俾爲我徒生之指爾曹者者豈僅古之聖徒今之西友已也吾懠宗主之同胞亦莫不與有責焉然則如吾同胞者自立且不之圖又奚望於萬國哉古以弗所哥林多及其他各敎會不數年遂不頼保羅而自立試以西友播道吾華之年日較諸古以弗所等各會之自立其相去奚啻霄壤耶是以吾入處今日而始鼓吹籌晝敎會之自立其時實遲之甚矣　遲則遲矣然見兎顧犬未爲晚亡羊補牢未爲遲旣往不可追來者毋再忽昨日之敎會　如昨日過今日之敎會　如今日生吾人有一日之生命固不能不盡一日之義務願吾國宗　主之同胞今而後各發憤自勉脫盡素有之懦熊劣性振　最貴自立之精神以維我敎會自立之基礎 
　　敎會者固有益於民生家國有造於風化者也然則吾國之敎會何以轉致生種種之交涉牵累大局大則割地失　小則償費賠款飲水思源所以演成如日之因果固不能不歸咎於恃勢作歹之假敎友招人致怨貽人口實卒至毁敎堂戕敎士釀成交　彼無知之徒無頼之民安知　消怒於事先實所以兆禍於事後耳正本清源　　　後　所以調和民敎消除向來之嫌　消弭種種之敎案振興主國挽救危機捨自立會其　與歸是以同人於舊歲有中國耶蘇敎自立會之組織盖救主降生於猶太聖道播傳於萬國先自東而徂西又自西而徂東敎行於英國卽謂英國之耶穌敎敎行於美國即謂美國之耶穌敎今敎行於吾國故以中國耶穌敎自立會名之或謂吾國今日敎會自立尙未其時噫喪心病狂何其不思而出此言耶此非惟有碍聖敎振興之進步實足以墜　人之實事耶穌豈不曰舉目視田熟可穫矣又曰我遣爾穫所未勞者他人勞之爾繼其勞也如此次舊金山長老會之牧師王群旭升特爲廣東自立會而來華由該處長老會華人捐資一萬二千元以作經費彼等之慷　熱誠聞之未有不感佩者於比可見自立風潮之澎漲更可知敎會自立實爲當今之急務吾同　其亦聞風而興起各盡已之才能錢力以榮神愛人爲已任乎苟如是敎會何患乎不自立旣自立何復有民敎之交涉永享昇平共敦陸誼庶幾王國𨑙臨中華兆民向化吾國轉弱爲强之機亦拭目以俟之是則吾敎會前途幸甚中國前途幸甚兹定於每星期晚七點三十分在本會通訊處老閘橋北自立長老會堂開會討論自立之要務敎内外同胞凡贊成本會宗旨者均可各抒偉論以資鼓勳屈時責臨爲盼今日尙有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[菜市亭改名武昌]  
　　芝蔴嶺菜市亭改善技塲擬招工人學習技藝武廟前一所改熟食亭百壽巷一所改生菜亭（旣） 
[玻璃廠定期開爐武昌]  
　　耀華玻璃廠經營兩載機器爐灶一律告竣現已在練習所試辦小樣定於本月半開爐（典） 
[瑞觀察蒞任告學界文]  
　　故事剖符析绶之吏始臨厥屬例有縣白頒喻之言　　於衆人庶士行之積久循爲常墨其屬辭也恒病　襲而種複措諸視　因以不潔欲蹈以逹情而通郵殆莫能信使者辱承簡命沗　兹方雖自愧　　然廰嚮以誠固不欲蹈此浮文重貽齒冷今請蠲除冗詞披衷愫就所　知臆見託於贈言之義而先敬諗此邦學界諸君其諸俊侣英流之所許乎使者竊惟上海爲東西互市綰轄輻湊之區亦爲輸進文明濬迪智識之藪雖一隅之風氣而行省都邑恒視其所嚮背爲轉移其爲重於全國至近今而益著盖地理與文化互爲關撃凡地理有交通之便利者其文化亦必與之相副觀於法之巴黎美之紐約學衛之焜燿與物質之燦　　滋卽其明證然則上海學界所縣克進休明爲内地之　導而植其　　者固所藉之地勢然也比年以來行政日卽改良而喤鼓之功　推上海學界浙機日見啓禴而　矢之基　推上海學界乃至朝列舉措間視上海學界爲左右外人論議亦以上海學界爲重輕上海學界影響所被如此語曰風雨如晦鷄鳴不已此非諸君子與時黽勉鍥而不舍以馴致此效者乎雖然使者於此益有不能不因喜而懼進爲引　督責之言以更煩諸君子之聽者夫美譽之所在即厚責之所歸故負重名者必有巨荷邇來社會凡事競進我上海學界旣　居其華路監縷之功而來日大難前途多疹我上海學界亦詎能不懔其朽索六轡之戎使者曠觀世局默審方來竊以今日民智雖開而民　尤滋關　民氣雖固而民力尤未堅强率此以行於顛風駭浪之中爲安爲危殆未可以逆料誠知冥行罔摘而求至於道本非一蹴可幾然寸寸挽强不得不深期我上海學界引爲已責力任其難庶有以端其模範而救其歧趨其例正多姑　尤著者二事標爲希望之識以就質我學界焉一爲國民不知爲改革政體之預備　自近年以還海内喁喁羣以攺革現行眨體爲濬深益高之望而仰窺朝意亦若以窮變通久有取於攺絲更張之爲特命大臣分赴列邦考求政治挹注之用必有取資此固天下所欣喜過量者也然使者之意竊以政體之變不外制定上下相互之　利義務然其有特於上之自予者常少而有待於下之自謀者常多有待於政體旣更求所以守之者猶少而有待於政體未易求所以儲備以期其成立者乃至多今在野之民尙不知政體之攺革爲何形求所以成立者爲何事騖郅美之名而不　共實　莫太之果而不種其因如此則即使一日膏澤沛然政體立變而吾民之程度其適　此資格者幾何且揆以情形尤有相　而馳者夫使政體改革則天下之民宜知　革而試問今日民德之器競爲何若政體改革則天下之民宜謀公益而試問今日民志之偏蔽爲何若政體改革則天下之民貴守秩序而試問今日民俗之棱躐爲何若政體改革則天下之民貴嚴自治而試問今日民習之懈驰爲何若循此莫　而日以政體改革爲期非橫斷港絶潢而期至於海乎以今兹之事勢而欲去危　存殆非改革政體莫濟乃在上者方將取懹而予而在下者不免背道而趨事會之可惜安有逾此者使者以爲改革政體之事其鼓吹而祈禱以漸茁其萌芽者緊惟近年上海學界之力惟是此時鼓吹之說祈禱之用已屬陳言而目前所應急實爲將來改革政體之預備使不加以警策速爲提撕務使天下之民有以勉强奮發　進其人格而　削其頽風則他日政體雖實行變更而良效亦豈易驟覩不獨重負朝廷與民更始之意而於我學界向在所鼓吹而祈禱者亦虧其九伋一簀之功殆非急起直追莫由與正此事固不易言時機已不容緩作其中　樹之後盾舍我上海學界奚屬也此使者責望之一也其一爲國民海濫用其合羣　體之競爭近日我國人民漸知保障利　之急對於外界侵侮恒懔然執持正論聯合公衆以出於抗爭其命義至爲可欽而臨事亦不無稍補於是聞其風者乃益接踵繼起以效其所爲就國民心理進步徵之不可謂非與機之兆也惟使者以爲此等競爭之團體必與實力相俱而後其競爭爲有效而所求乎實力者又非倉卒可期今日我國之實力如何固無可諱而欲有以飬成其實力抑不能徒恃此一閧之競爭若其僅恃此虚憍之氣以爲干城而實力不足以　其後則使人不我畏固爲有百害而無一利人卽我畏而無其實而使人疑是猶以負牀之之謬膺鳥獲之稱禍忠所乘固可翹足而待且其可虑尙有在此之外者競爭之事一遇挫折則餒氣乘之而此後卽遇宜於競爭之時必有不能復振者此悞用競爭之忠一矣或理論不足而遽起競爭事過境遷必至於自悔此後卽有可以競爭之事亦必有不克自信者此悞用競爭之患一矣或計董未周而倉皇競爭迨至失敗則　然自失而此後卽有競爭則必勝之機亦必有不敢奮起者此悞用競爭之患一矣此三　皆爲競爭之事所必有而今日對外競爭之實事亦有足爲顯證者社會濫用競爭之害遂爲中國現象莫大之憂以至可貴之光陰浪擲之於無何有之地位議者所爲　腕而他人所爲快心也此皆風尙之刺激而成莫或致之我上海學界固無所容其　咎然使世竟滔滔積成巨　則我上海學界亦安能不起而謀其補救之方此時我國對外之機　安之不能爭之不可所以自信之塗惟在蓄其實力力之未　　　　其競爭之秋來軫方遒貴有以明其所向竊　我上海　界嗣今以往鑒於氣之不可屢試鋒之不可屢摧淬剛爲柔善　而　則天　　　競爭者必將有以自省稍圻其節以從事於我學界之後緩其激昂而終求必濟鬰　者　則發之者光遏神駿之將奔斷橫流於旣溢稍待其定善審其機舍我上海學界籌　也此又使者責望之一也今日事勢紛紜蕃變極矣就學界論責任安有窮期而我上　學界沗列風氣之先一國之義務所歸尤將更僕難數　使者僅以如上　　　　　曰與其尤要抑亦使者私心所爲危盧實以兹爲最殷　已使　少非徇齊長膺多故僕僕從政聞道未遑以　　學愧此津逮惟念上海學界有支　　國之功而使者承乏兹邦於學界又列有貢其一言之責用爲此惓惓之告　我　　學界勉之迥黃轉綠之　其在鉅子 
[新道入署]  
　　新道瑞莘儒觀察定期今日入署故昨日縣尊汪大令飭差預備一切（事） 
[圉人頌德]  
　　公共公解讞員關司馬因辦理馬夫胡和尙被各華捕誣控在捕房放火肇事一案與安副領事隔别研訊明始昭雪刻下各馬夫頌司馬祌明醵資製成德政牌両對匾額一方及水缸銅鏡各一事擇吉恭送至署（當） 
[禀請撥欵改建新署]  
　　英美公共公廨自移建閘北以來已將九載所有房屋甚爲窄狹押所更甚不寛廠綠刑律改章懲責之犯俱判押罰讞員關絅之司馬特上條陳將男女各押所及大堂各處房屋重新翻造俾將押所放寛並延西醫官一員洋務文案一員帮審委員一員藉資辦公昨日飭人先行繪圖貼說禀請道憲瑞莘儒觀察撥欵開辦（力） 
[總工程局集董會議欵]  
　　滬南總工程局各董因籌欵翻築馬路推廣電燈等項禀請道憲瑞觀察籌欵外不敷尙巨故由　袖各總董定於今日午後二下鐘在局開特别大會邀集各商董到局商議（實） 
[總工程局訓練巡士]  
　　滬南總工程局敎習現在議將各巡士大加訓練兹將定章錄下一命令爲頭等無上之特權必誠意服從不准違背如不聽命令者嚴罰無赦一敎官之命令下卽當嚴正實行不准片刻放心發生惡習一操練時須振起精神確守軍紀不准接耳交頭蹈一切輕率之舉動一規則之謹守否操練之進步否均有相當之賞罰須勉勵居功不可輕犯過則（競） 
[諭飭整頓認捐]  
　　淞廻釐捐局督辦陳亦漁觀察查得認捐各商於給諭承辦後每有將諭單向人抵借銀両或轉包他人致滋弊竇情事故諭貨捐局總辦鐵太守明白查覆以便整頓一切（資） 
[禀請整頓巡防]  
　　浦東陸家嘴　泥渡沿浦各碼頭洋棧林立商務日興惟巡防局巡務廢弛時有失竊情事各洋商因禀請該管領事轉請新關稅務司好博遜君照會道憲瑞觀察請爲整頓改良觀察准卽札飭上海縣汪大令浦東總巡謝明府速將沿浦一帶給圖呈候核奪（實） 
[地甲擅釋鎖犯]  
　　滬城邑廟永順要貨店祝鳳在前因聚賭爲縣差拘案禀經縣訊責發交四鋪地甲鎖示三天在案兹雖三天期满該甲並不報縣擅行開放爲本縣汪大令訪知卽著原差飭傳四鋪地甲嚴升並祝帶案重行訊究（嚴） 
[覆訊私鑄銅小洋案]  
　　閘北唐家弄捕房解送鑄僞小銀元機器之張潘仁陳阿培並起獲鋼天平鋼小洋花　三十八副中西 
 
 

Page 18

 
 
官判押候查明再訊在案昨日上午九點鐘英副領事會同關司馬覆訊被告陳阿培延哈華托律師聲辯原告汪潤生供在唐家弄開雜貨店二月初一日有張潘仁來店買香烟一匣以四開一枚嘱找察係銅質嘱張另換一枚與前無異因此口角適有中西二捕經過詢悉情由在張身畔搜出銅四開二十四個將張帶入捕房小的跟至捕房由捕頭訊得係陳阿培所給工洋當派華探至東唐家弄張潘仁家樓上搜查起出銅四開八十枚是實四十五號西捕禀稱正月二十三號巡差至唐家弄見人吵閙云張硬用銅洋因此帶入捕房八十六號西探禀稱因張硬用銅洋奉捕頭諭飭帶同華探至東唐家弄屋内搜出銅四開八十個張云住北山西路之陳阿培知悉鑄造之所復至一千四百八十八號門牌機器店樓上起出花鋼模三十八付又據陳阿培云此事係父親與法界之莊姓所爲現在父往紹興不日可回總鑄造處設在山東青島地方是以將該花模與陳一併帶入捕房解案請驗應請補提人証華探供詞與西探同唅華托律師將以上各供詳細駁詰一過報時鐘已越十下中西官判張陳還押捕房候補提人証於禮拜五再訊（當） 
[十三訊誣控拆梢牽涉通匪案]  
　　昨日下午英副領事蒞廨會同襄讞孫明府會訊錢鼎成控朱海郎王毛毛串同應桂馨陸頌和誣控拆梢一案先由愛理思律師投案作証聲稱本律師與應多年賓主未聞應　西語乃捕房二號三道西捕曾在公堂稱應至捕房控錢之時口操英語卽此可見不確穆律師問愛律師曰爾與應有何關係愛律師云應於平日無論大小諸事均與本律師商酌語至此愛律師之繙譯巴德君亦投案作証聲稱與應相識十餘所知其未習洋文卽上海洋涇浜語亦所未解穆律師復與之辯駁一番退下卽傳應桂馨至案由費烈律師訊問爾與朱海郎王妙紅何時認識應稱王係去年正月朱係去年八月因接手經理造紙局事王朱等俱係船户在通州崇明等處裝載破布造紙之故錢毛毛屢向王妙紅纒擾王因托我設法十月初三日錢在祥園向王拆梢洋百十四元故我代報捕房穆律師又將應前次咆哮公堂發縣在廳拘押並開設戲園演唱淫戲等事逐一研詰應稱送縣發廳一節前已聲明開設戲園演唱淫戲與我不干緣伶人欠我銀欵每日至園收洋以致旁人誤會訊至此鐘鳴五下中西官相約退堂訂於明日十點鐘再訊（當） 
[上海縣案]  
　　王順麟扭控徐菊如吞賴墊欵奉汪大令於當晚升訊王供去年十月與許春泉合做裕和公報關行所租飛圖輪船一艘買辦本定初四開往來洋初五忽改海參威及小的添友十餘人到船業已出口小的與各友乘益生輪船到烟台登船　去船資洋二百餘元後於臘月初由海參威抵申除收客票外又墊洋一百餘元向裕和公行主徐蔣如結算吞賴求追徐供王自延悞脫船所乘益生船實洋人不認且須索償躭悞三天之船費银一千二百餘两王又不往洋人處算帪反將職員扭控大令判王邀許春泉與徐算帳禀候訊斷○警察北局函解張開實等到縣請訊張供在源與象牙店爲夥店主姚大本之胞弟大生押在改過局於本月初五日釋出初六在路向小的硬惜被巡士拘至東局由伊母求釋不料大生昨將伊兄作内器具孽　復將母兄毆打交　衆徒張厚忠等抬至店中滋擾禀局拘解案下求究張厚　供　相同大生一味刁狡大令判大生責五百板發押改過局一年○道轅小轎夫小張因悞差送　枷號生案刻已七天枷满奉大令訊斥開釋（嚴） 
[總工程局紀案]  
　　保愼公司之經理粤人邦鏞蓀騙取龔渭生壬扣仔銀洋及欠肇隆猪行房金一案前日由孫耳山明府提訊又有王阿松投稱郭許伊公司開辦後爲工頭墊洋一百元朱子法投稱前在郭處包飯被欠洋六十餘元均請追究明府提郭嚴訊郭供此事由股東朱步墀等合做求准交保出外料理明府判交的保限卽　楚郭姪元章亦飭開釋各原告遵諭而退○去冬同豐南貨店學徒沈佩生串通鄰人鐵匠顧瑞生私刻同發南貨店歸章假造支票判發改過局顧押两月在案兹 
已期满提回於昨日由孫明府釋放○德興泰烟紙店主倪衡甫扭王祝山控稱王以到店買物爲由掉洋口角打碎火油燈請爲斷賠陳二尹判王賠洋五角（尺） 
[警察局𤨏案]  
　　朱紀生之姘婦謝陶氏携衣逃逸前日在途遇見將氏扭交警察東局請究朱供去歲九月與婦姘識今忽捲逃不愿領回訊之該氏供亦不愿隨朱郁二尹判两造出具離結備查惟朱不應誘婦成姦罰洋五元充公起獲捲失各物交朱具領○猛將堂茶館抗禁聚賭前日郁二尹親自查見將館主阿木及值堂入老五一併拘局研訊之下判阿木從寛罰洋八元老五戎責二百下具結省釋（嚴） 
[英美公廨早堂案]  
　　四馬路青連閣茶會探夥周嘉興卽楊嘉興倚勢拆梢横行不法前日有常　人王四福來滬尋女托周代尋周知該女在妓院爲傭與怡順洋行某甲姘識賃居法界向王索酬王允給洋十元周卽晤甲商議出洋一百元令王立據爲妾王堅不許周欲索洋二百元始肯將女交領致王無計可施旋　同鄉薙髮匠張阿大求某鉅商函請捕房查辦捕頭當派包探王阿巧拿獲於昨日將周送訊王四福投訴前情見証張阿大供周欲索洋二百元是實訊之周供詞支吾關司馬以探夥索詐實爲惡習商之英副領事判周押西牢两年满期逐出租界○流氓洪錫記吳才方葉小弟徐海林等在北京路强攫婦人王葉氏金圈報捕解究司馬以該流氓等尙有另案判一併還押候查明實情再訊○過犯王永興用鐵尺挖開印入阿關生之門竊去毯子三條由探獲究司馬判押西牢九　○王桂生　欠德商克魯淼洋元張正山欠印度人畢嬸嬸洋三十二元又胡啓太欠胡佩蘭洋元均由司馬簽差恊探提案判押候過堂分别訂訊惟張正山當堂繳洋開釋○劉銀　竊王阿四布衣陳福生竊四川輪船水糖均由捕房解訊司馬　原告不到判陳開釋劉押一禮拜（當） 
[法租界公堂案]  
　　醫生朱坤谷控張陳氏誘拐奚姓之女賣與爲妻今被奚姓領回求追身價洋二百五十元昨日奚母沈氏投案禀稱張陳氏與姘夫楊少溪在平湖原籍誘拐生女及姨甥女馮文谷來申女賣朱姓馮女　與張云仙爲妓小婦人得悉來申向氏理論該氏逃往蘇州赴蘇尋見扭控元和縣署拘到陳氏之夫張方云現在管押縣中女已領囘另配馮女尙無下落求請究追張云仙禀稱朱女前在小婦人處爲夥妓馮姓之女由朱與伊友楊姓領來出身價洋三百八十元至年底仍被陳氏誘去求請追還陳氏供此事均姘夫楊少溪所爲現楊不知逃往何　陳大令以朱亦屬無耻之徒大加申斥張陳氏還押著將姘夫楊少溪交案訊究○去年歲底營口號客戴順豐控陳豐記號主陳子　號夥黃子芳串吞匯票銀十萬兩一案奉大令訊交商會保出理處嗣因商會不肯作保奉飭押追在案昨有祥順銅器店主顧某投案求保大令准將黃先行保出陳　還押嚴追○廣悅興打包店上年十一月失火延燒左右鄰居將店主莫若流傳案判罰銀三百两另出銀七百兩撫卹被災各户莫將罰銀先行交案所有撫卹延岩至今昨又　訊莫姪生全禀稱無力措交大令以其有意刁玩著押候嚴追○趙寳善控與王步洲合做　生輪船買辦墊洋九百元又代購米洋一百餘元出洋一次卽被船主停歇求追墊欵一案訊判交保清理在案昨日趙又投案求追王供實因無力求請寛限天　　王迭次逾限著另覓的實保家人銀並保限半月内理楚（臨） 
[美租界捕房事]  
　　住吳淞路陳小四之妻某氏向與同居混名小蔣姘識近被捲逃爲陳偵悉投報捕房飭探查緝○有恒路某西妓院失去刀又雜物疑待者傅阿友所竊報由捕房飭探將傅拘押候究○某鄂人在瑞安輪船不知何故開放手鎗由船主函報水捕頭飭水探前往查辦○昨有形似小工之甲乙二人貧病交迫倒臥於百老匯路由捕載入補房轉送公廨安插○馬夫徐阿生駕車至北四川路將陳榮郎東洋車撞損由捕拘究經徐給修費二元了事○陸王氏雇坐王阿三小車至北四川路失去奎園一枚疑王所拾交補送究搜無　証當卽譯出（似） 
 
 

Page 19

 
 
   
 
 

Page 20

 
 
   
 
