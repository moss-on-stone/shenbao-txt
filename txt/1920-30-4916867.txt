# 1920 - 30 - 4916867

 

Page 1

 
 
   
 
 

Page 2

 
 
   
 
 

Page 3

 
 
時評 
[俄黨之東漸（冷）]  
　　中國今日誠可謂多事之秋矣國内之問題與國外之問題皆集於此時以爭結果而新生之問題又續續不已今俄黨東漸之事又見告矣 
俄國過激黨之勢力已及於崴埠各國退兵不干涉之議己决此其事於我國今已似無甚關係而我國政府亦决不留意及之然至日後余以爲於東亞必有極大之變化也而首當衝者又爲我國 
[專電]  
　　北京電外陸辭呈准今日提出（三十日下午四鐘） 
　　北京電外陸昨已擬定辭呈日内卽遞係避魯案衝（三十日下午四鐘） 
　　北京電陸徵祥具呈因病請假一月仍派次長代部批給假半月（三十日下午三鐘） 
　　北京電徐午宴陸魏兩使及各隨員陸以病軀恐誤外交堅求免職徐極意挽留臨散陸再請許以在部休養陸歸準備辭呈正式提出聞徐靳商定原呈退回不令卸責（三十日下午五鐘） 
　　北京電外團對魯案極注意某使語人必中國先自力爭而後友邦可相當協助（三十日下午四鐘） 
　　北京電學生聯合會昨夜開緊急會議决定對津潮及歡迎陸使改期（三十日下午四鐘） 
　　北京電政府通電各省徵對魯案意見一直接與日本交涉應持何種目的辦理一拒絶是本要求應用何法以善其後（三十日下午四鐘） 
　　北京電靳今早見益世報記者宣布魯案方針以利害爲前提不以感情作標準但有勝於直接交涉之方法决不與日直接談判又言予亦魯人樟桑利害决不漠視等語（三十日下午三鐘） 
　　北京電粤軍府電反對魯案直接交涉並詢辦法靳復現博採各方意見以有利中國爲前提尊處意旨還望詳示（二十九日下午三鐘） 
　　北京電津學生大隊游行演講警察干涉受傷者聯合會男女代表四人（三十日下午四鐘） 
　　北京電徐命内敎兩部派員調查天津學警衝突案並飭持平辦理（三十日下午四鐘） 
　　北京電内長田文烈謂曹銳主辦代表但聽衆肇事不可謂平 
　　北京電此間學界擬廢除學年考試敎部决下嚴厲處分（三十日下午四鐘） 
　　北京電王鴻年等電告閩案尙待質證來月初上回京（三十日下午四鐘） 
　　北京電湘學生昨晚又赴靳宅請見靳允明日面見（二十九日下午三鐘） 
　　北京電政府准發行新債票一千萬歸交行經手年息分二償期五年擔保品虚指漢綏路盈利實際另由財部以關餘充之（三十日下午四鐘） 
　　北京電今日辰刻呼倫代表赴國院見靳面遞哈逹並表示歸向中央誠意靳極意慰藉並宣布整頓地方制度蒙漢不分畛域代表定下星期見東海（二十九日下午三鐘） 
　　北京電崴埠電伊城社會黨已移交激黨管理激黨要求捷克軍交出舊黨執政各員并軍械及基本金等四欵捷軍不允各國均持不干涉主義（二十九日下午三鐘） 
　　北京電哈爾濱電駐俄范領事徐副領曁英法各國領事委員日使等均已到哈（二十九日下午三鐘） 
　　北京電哈爾濱電美司締文生通告美軍二千餘現分六列車陸續撤退第一批已抵齊都轉赴哈埠技術部事由英法派員管一司俟美軍撤回後回國（二十九日下午三鐘） 
　　北京電哈電美决撤兵各國亦不願干涉俄事擬將軍隊共同撤退因此某國亦有改變計劃意 
　　北京電鮑貴卿電宣布中東路吾國負保護責任並對俄黨槪不干涉與張孫二督會同宣布 
　　北京電楊增新電阿富汗國王要求訂約通商應俟英阿交涉解决再辦請英使達知（二十九日下午三鐘） 
　　北京電哈爾濱電日窺伺中東路權美退兵後日擬在監管會代美擔任又主張中日共有護路權 
（三十日下午三鐘） 
　　北京電雙城至海參崴各站均入激黨手閣議决定調重兵堵截 
（三十日下午三鐘） 
　　北京電楊增新勘電俄舊黨敗兵及俄官紛逃入伊犁已令解除武裝據約對待（三十日下午三鐘） 
　　北京電巴黎電日美對滿蒙除外問題協商多次雙方讓步改滿蒙除外爲旣得權擁護又電最高會議議决與俄商會社往來改變封鎖策對激黨方針不變現由和會秘書長分别通知各國 
（三十日下午三鐘） 
　　北京電熊希齡請將盛文頤發交河工處効力贖罪司法部不允 
（三十日下午三鐘） 
　　香港電外部昨向葡領提議（一）界未劃前爭持地段内無論水陸不得建築挖掘安浮標（二）對中艦不得再有簽押文書儀式（三）中國當局將聲明近日增兵屬和平性質葡領反提（一）葡中允各委員解决劃界全案四月内開首次會（二）委員三月内不能决則付仲裁（三）談判内青州北面工程全停（四）首次會以前各建築葡允於會中不作葡權所有之辭論資料（三十日下午二鐘） 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電陸軍部今日得正式消息海參崴指顧間將陷落於過激黨之手今西比利亞全部幾皆由社會革命黨管轄從柯爾恰克方面奪得之俘虜刻在各處釋放自由（二十九日）大陸報電 
　　北京電日政府授小幡計畫書並促開議限期答復　　北京電英人李德立函當局謂唐總代言中央能保證對外密約槪行宣布則和議可開 
　　北京電唐繼堯電魯案如直接交涉須有把握能將青島收回否則先向拒絶 
　　北京電西林等有電對人問題重申前請 
　　北京電湘代表請願去張督 
　　北京電傳言靳萌退志陸將辭均非事實 
　　北京電北京敎員學生聯合會代表爲天津學潮請願靳派郭秘長代見（以上三十日） 
　　以上中華通信社電 
　　北京電部准恰克圖唐努烏梁海宣佈戒嚴並定黑滿新伊防禦機宜 
　　北京電呼倫取消自治後對外交涉將與外蒙案一併討論進行 
　　北京電院電軍府質問泉州增兵理由請飭撤退（以上二十九日） 
　　北京電外傳日本反對陸徵祥交涉說日使館否認　　北京電陸徵祥决託病辭職呈文已備今日即遞　　北京電府院多數主張先决閩案後决魯案徐靳均同意擬日内向日使提議 
　　北京電昨日國務會議於山東問題復經一度討論有主張公開取决意 
　　北京電日本仍望我依協定共同防俄段囑靳拒絶徐樹錚來電亦謂恰克圖佈置周妥力足自防無須與日兵協同動作 
　　北京電津潮未息學生仍厲行檢貨當道擬拿辦今已戒嚴 
　　北京電有人建言籌辦國内大宗公債南北並舉以備和局善後免受外債條件之嚴酷 
　　北京電財交兩部决發内債一千萬元由交行發行利一分二釐償還期五年 
　　北京電黑省駐京員秦華赴奉聞請奉督領銜聯合各省發電促和（以上三十日） 
　　香港電王家襄等主張召集六年憲會舊議員多有離粤意新補議員大恐擬通電駁斥謂爲阻憲（三十日）以上中孚通訊社電　 
里昻無線電（路透社送） 
[法比兩國之互助]  
　　二十九日巴黎電普恩賚總統昨日以戰爭十字勲章贈與伊泊爾等鎭所至之處大受歡迎且曾與比皇會談各報極注重之法比兩國總揆比外相海門斯氏福煦上將駐比法國大使瑪爾傑里氏駐法比國大使海斯特洛瓦氏均被召參與大會此事甚有關係當局關於該問題曾發表公文如下兩國元首總揆比外相兩國大使福煦上將曾討論兩國有關係之各種經濟財政軍事問題兩國交換意見極爲友善已得雙方滿意之結果比總揆聲明比政府願以可餘之煤斤供給法國經濟大臣將懇請鑛工放長工作時間增加出産以助法國同志 
[阜姆問題之進行]  
　　二十九日巴黎電巨哥斯拉夫全權代表昨日至法外交部謂已接本國政府關於解决亞德里亞海問題辦法之覆文惟於電傳之際有所遺漏俟得全文即當奉達云云小巴黎人報探悉覆文之大旨雖措詞極爲和緩但於克勒滿沙氏喬治氏尼蒂氏提議之計畫不落邊際而請修改某某數點並闡明含混之義確　有願從速解决之意該政府之請求大約將予以適當之考　 
[巴黎巿議長游英]  
　　二十九日巴黎電巴黎巿議會會長俄丹氏率議員多人至倫敦小游倫敦議會副會長曾迎於車站 
中美新聞社電 
　　舊金山電潘興將軍視察泊西度及其他兵站在加立芬尼亞大學及沃克倫演說然後啟程南行 
恰克圖電廣義軍拘捕捕勃倫登大佐及其他美國工程師七名紅十字會員數人又福特姑娘及查來德大佐云 
　　柏林電德軍依據和約已退出上西來西亞歸英法意合同管領 
　　波士盾電柯立議員宣佈不不爲總統候選員 
　　紐約電此間盛行流行性感冒已共有二千八百五十五起二十四小時内死三十人 
　　巴黎電國際勞工會幹事部開第一次會議美國未有代表 
世界路透電 
[世界船隻之統計]  
　　二十七日倫敦電英國勞合特船册載稱一九一九年全世界所成之商船共七百十四萬四千噸較一九一八年增多一百六十九萬七千噸較戰前最盛之一九一三年增多三百八十一萬一千噸協約國與中立國於戰時造成之船數如下一九一四年二百八十五萬二千噸一九一五年一百二十萬一千噸一九一六年一百六十八萬八千噸一九一七年二百九十三萬七千噸一九一八年五百四十四萬七千噸至一九一九年止共成七百十四萬四千噸美國佔四百零七萬五千噸英國佔一百六十二萬噸較一九一三年最多之年仍少三十一萬一千噸一九一九年英國殖民地成船三十五萬九千噸較一九一八年增多七萬九千噸日本於一九一九年成船六十一萬一千噸實爲破紀錄之數幾與自一八九二年至一九一三年二十二年内所造成之船舶總數相埒 
[英國之閣員與政黨]  
　　二十七日倫敦電聞閣員巴恩斯氏之辭職現正由首相考慮之巴氏顯以身處内閣無部可管而不滿意惟喬治氏則亟欲挽留之巴氏聲稱彼非欲脫離政界巴氏辭職後首相所抱鞏固彼與工黨之關係之希望將成泡影故此事極可注意按巴氏之入閣乃代漢德森氏之位雖遭工黨嚴重之反對而不之顧但聞巴氏今已表同情於白根海特貴族近今抨擊混合内閣無氣力狀態之言社會黨宣佈决計在配斯萊舉候選議員以與他黨角逐聞保魯氏已膺此選該郡共有候選議員四人即愛斯葵氏（自由黨）美康氏（混合黨）比加氏（工黨）保魯氏（社會黨）現信愛斯葵氏獲選之機會行將增高 
[英爵之美國論]  
　　二十七日倫敦電白萊斯子爵投稿於孟卻斯斯德監護報論美國知否歐洲現狀之問題謂和會所遇阻力意見之參差報復之聲浪言論之干涉與難題之複雜固皆有其原因但無論如何和會實未克解决其所有之問題今之解决中未有穩固之要素反增紛爭之原因而賠償亦嫌過重尤以對奥爲甚著者詳叙區洲物質上情形之可怖繼謂歐洲精神上情形亦甚可驚英國今始漸知其幸福之關係而美國人民則猶未覺悟之要知世界今成一家一人受苦合家不安美國非無同情今之隔閡殆不知此眞相耳美國所見之歐洲眞相爲大西洋迷霧所蔽故美人不克覩之戰局原因美人於開戰若干月後始洞悉之今未能卽知歐洲戰後之情勢固無足異焉至於美人之思想與同情則無待欵也云云 
太平洋路透電 
　　三十日北京電路透社探悉總統與總理皆不主張現與日人直接開議魯案 
　　三十日北京電鹽稅收入除支付辦公經費外一九一九年共付入銀行計洋八千零六十三萬六千五百零三元較一九一八年增收九百零七萬零九百八十三元以鹽稅爲抵之債欵均已付清鹽稅羡餘撥付中政府者爲七千五百二十一萬三千四百四十九元内有海關交來之欵六百二十萬五千七百五十六元但羡餘項下約有二千六百萬元係由地方留用或由省憲或統兵司令撥用 
國外要聞 
[專使團會議紀錄（九）]  
　　第十九次會議錄「八年二月十七日十二時三十分出席有陸總長王全權顧全權施全權魏全權胡公使顔公使唐中將嚴參事岳秘書長」（一）議决以後發文無論爲電爲函以及各種文件凡關於平和會議者均應由五全權畫行後再行繕發（二）議决以後收文無論爲電爲函以及各種文件凡關於平和會議者均應即時鈔送五全權各一份（三）議决中西收文簿發文簿收電簿發電簿見客簿每日於會議之前應由主管員檢齊交到會議廳中以備各全權閱看（四）施全權提議每議一事討論完畢應由主席於討論結果大綱時向衆重述一次以定贊成與不贊成者之多寡（五）施全權提議見客問答應有記錄一則使各全權接洽措詞不至歧異二則可以存案使後來辦事者亦有所稽考（六）魏全權提議此後因平和會議所發各電如何列名（七）顧全權嚴參事報告十五日見日本Yolsida君問答 
第二十次會議錄「八年二月十八日十二時二十五分出席者顧全權王全權施全權魏全權胡公使顔公使唐中將嚴參事岳秘書長」（一）魏專使提議Havas津貼一事即須决定辦法施專使云津貼之後是否彼以新聞給我抑我有新聞可以囑彼登載魏專使云兩層均可施專使云如我有新聞囑彼登載是否用本處名義抑用該社名義可否囑該社代表開出辦法再議陸總長魏專使均云此意甚好（二）胡公使提議此間有一種剪報可以購買魏專使云此種剪報極有用處施專使云英國報美國報均可購買（三）岳秘書長報告排印山東文件辦法據該印書社開來價目四頁者每千份二百五十佛八頁者四百四十佛十二頁者六百六十佛十六頁者八百三十佛二十頁者一千○七十五佛外加裝釘之費議决英法文均印千份（四）岳秘書長報告近日所收文件 
國内要聞 
[山東問題之現狀]  
　　政府傾向直接交涉顧維鈞來電反對 
山東問題自日本向我提出直接交涉後形勢日急陸外長到京以來表面上雖未視事曾與當局密談籌商此項交涉方針在政府意中其大體雖有趨向直接交涉之勢但現時國内民氣方張又不敢遽爾决定日前由院通電諮詢各省長官意見亦未見如何回答就中如王占元屈映光等雖曾有復文到京然皆模棱不負責任之辭更覺一無把握日昨又電致顧公使令其詳探美國對於保留案近狀及美國對於山東案之最近趨向並通電駐歐各使探詢英法意見如何從速電復以便决定方針但聞顧使昨日爲此事已有一電呈報政府對於直接交涉表示反對之意原電略謂德約旣經拒簽則山東問題我國當然提付國際聯盟請求以判萬一與日本直接交涉則是前後矛盾於以前之外交方針全行改變必致内釀事變外失友情現在德約已經履行英法與日本所訂之密　其時效業經完全終了其代表出席國際聯盟會時未必再袒日本美國與論正欲乘時量言亦必可以協助提付國際聯盟似尙有一線之望若一經直接交涉則並此一線之希望亦歸島有應請政府鄭重决定等語至日本方面聞日政府昨又訓令小幡催促開議並寄來極詳細之計畫書一件羅列膠州權利多至三十種其中可交還我國者僅膠澳政權及海關稅務兩項餘則悉由日本承繼德國享受其權利 
大陸報二十九日北京電云國民反對直接談判山東問題輿情甚爲激昻而握政權之官僚則多數主張退讓依允日本接收德國在東舊有權利之要求陸徵祥因處於進退維欲之境故未就外交總長職如陸竟允開議以山東爲談判之基礎則國民反動勢必發生嚴重之後果若陸不贊成多數官僚之政策則陸難免不被排出内閣是以陸爲避讓計暫不就職行將遞上辭呈亦未可知中國因陸之未就職得有藉口以展緩答覆日本關於山東之來之安福部一面欲取悅日本一面又以民憤爲慮眞正要點似卽在此衆料關於陸氏之不就職一時尙無决議國務院或將卸責而將此問題提交安福派之國會 
[京學界力爭魯閩兩案]  
　　上府院當局書 
北京學生聯合會昨爲魯閩兩案及天津事件上府院書云竊自山東問題發生以來中國情勢無日不在驚濤駭浪之中而全體國民亦無日不處臥薪嘗膽之境以全國罷學罷巿罷工之犧牲僅得不簽德約之效果今驟聞日本提出直接交涉凡有血氣者能不奔走呼號痛心疾首今將我全國國民期期以爲不可之意謹爲政府述之夫我國前次之所以拒絶簽字者正爲山東問题未得其平而聽候世界之公决也今國際聯盟之大會未開各國政府之方針未定兩國間形勢之不平等亦如故而一旦直接交涉是何異承認德約又保必有當日之拒簽狐埋而狐搰之國家之地位信用喪失盡矣中國其將何以立足於世界此我全體國民之所痛心疾首而期期以爲不可者一也况日本之所以提出直接交涉果何所根據而云然若云根據二十一條則當時二十一條係以暴力刦成者不特爲我國民所不承認而且爲世界公意所不允若云根據軍事協定則軍事協定係用以防敵而不適用於大敵已去之時若云根據於日政府之口頭形式宣言則此等宣告誰復爲之保障今忽貿然直接交涉是不但承認未簽字之德約且復爲二十一條等密約加一層保障矣此我全體國民之所痛心疾首而期期以爲不可者二也况加之日本式之外交慣好以空言餌人設一旦輕許妄諾墜其術中則委員會成立以後其他條件必繼續提出彼時進退失據則國權之斷送者又復幾何此我全體國民之所痛心疾首而期期以爲不可者三也况國際聯盟尙未開會山東問题尙未提出公訴於世界各國之前安知其將來一定失敗設不幸而果然在國際聯盟失敗則中國尙不失在國際問一個平等之位置又何至私相授受甘爲日本之附庸此我全體國民之所痛心疾首而期期以爲不可者四也若云山東等處利權實際已落日人手中又何必與以名義上之爭持不知此時我國苟不與以名義上之允許則彼之行爲猶同刦奪我國正可宣告苦衷公諸世界他日苟有公理復興之日正我輩寃抑重申之時今一旦甘心直接斷送是何異被盜者於受刦後謹奉禮戰於盜賊良家子於被汚畢恭具甘結於强暴哉此我全體國民之所痛心疾首期期以爲不可者五也歷年以來我國民受外侮之痛深矣經此長期之鍜煉自信尙有些微國家觀念存於心中外交問題之緊要實人人之所皆知人人之所關切設政府强拂衆意則大衆移其惡日人之心而怨政府恐所釀之巨變不止於前次之罷學罷巿罷工而已此我全體國民之所痛心疾首而期期以爲不可者六也統此而觀山東問題萬無直接交涉之餘地務請速定政府外交方針明令宣示全國以安人心至福建問題日人竟敢於我領土之内横行無忌傷我學生毆我商民事後日政府反爲該國僑民袒護派艦示威此而不爭何以爲國務請政府根據前次國民大會議决之八條辦理以董國權且更有進者天津問題近日形勢愈形險惡日人無故毆我學生二人情形與福州事件無異政府宜如何力爭方可盡保國衛民之天職乃曹銳楊以德不特不能維持團體反助日爲虐毆傷學生三十餘人復捕去各界聯合會學生聯合會代表十餘人桎梏囹圄凌辱已極似此摧殘士氣壓抑民情不特爲世界民治國家所未前聞抑且歷代專制帝王所不忍出大總統就任以來即以文治相號召加之六月三日以後曾有煌煌明令通飭各省疆吏保護學生並許言論集會之自由今墨鴬瀋未乾而該省疆吏竟敢背違變本加厲尤有甚焉是不特無以對我國民抑且無以對大總統况人言嘖嘖有謂政府欲見好於日人而遂直接交涉之願乃不惜煑豆燃箕以自殘同類者設政府不謀有以自解則我數萬學生之生死不足惜其如千秋篇簡之公論何應請明令戒斥該省行政長官罷免其職恢復天津各界言論集會等自由以申前令之威信而弭巨變於萬一總之中華民國係全體國民之中華民國而外交問題又係人人所痛心者世界各國之前例政府方略孰不考視民意而轉移務望將山東問題拒絶直接交涉對於福建問題根據國民大會意見辦理對於天津問題一面對於日本人提出抗議一面懲戒該地長官恢復國民言論集會自由苟政府能推誠公開根據民意辦理則我國民自有人心自當誓死爲政府後盾若政府孤行已意則來日大難正不知伊於胡底也民言可畏衆怒難犯瞻念國事心悲神愴惟政府圖之 
[湘代表排張之大請願]  
湖南代表到京已近兩月進行去張運動奔走呼號向政府呼簽籲總是不靈該代表等憤慨異常只得向政府作最後之請願二十八日上午十二時湖南公民請願團湖南敎職員代表團湖南學生代表團等分從前門後門西華門向國務院進發手執旗幟甚多當前三面大旗書三團體名另有三面一書「請政府速即撤懲張敬堯」一書「代表三千萬湘民請命一書「與張偕亡」其餘如「圍燒株醴的張敬堯勒種鴉片的張敬堯摧殘敎育的張敬堯縱兵刦掠的張敬堯勒索商民的張敬堯暗殺公民的張敬堯運米濟日的張敬堯盜押礦山的張敬堯擅加鹽稅的張敬堯提倡妖術的張敬堯摧殘言論的張敬堯停兌紙幣的張敬堯拍賣紗廠的張敬堯盜賣公産的張敬堯偷運軍火的張敬堯擅加田賦的張敬堯操縱金融的張敬堯私造省議會的張敬堯私造省農會的張敬堯私造省敎育會的張敬堯」等等旗子不下數十面衆至新華門外即思衝進門去當被守門兵士攔阻謂不能進去衆與相持有一軍官同門房出來謂「總理不在院」衆問秘書長謂「也不在院」衆怒即向該軍官云「請快打電話請勒總理回來湖南人將死盡了我們請見總的分的不下幾十次回回推脫有什麽道理」門房進去不久來說如前衆欲擠入而守門兵士力拒兩方相持至三鐘頭之久始有人出來謂請舉代表進去三團體乃各推代表二人入院由秘書王來接見向代表說明總理秘書長不在院情形公民代表張百齡毛澤東敎職員代表羅敎鐸楊遇夫學生代表柳敏李思安相繼痛述張督禍湘罪惡聲明非見靳總理求個辦法不可王秘書不得已電話四處問靳但均不得蹤跡乃向代表說許多安慰之語代表以不得要領退出羣衆在門外久候見代表出來急問情形大憤於是决定赴靳氏私宅效秦庭之哭衆離新華門經北長街景山出後門至棉花胡同靳先得電話知請願團到并不拒阻宅中人即出接待六代表入内由副官長子化龍接待于首問來意代表將張敬堯禍湘罪狀數十條略數一　謂我們數十人來京近兩個月了飯也没吃衣也没穿所求者請政府去一萬惡滔天的張敬堯湖南人住在水火當中再不援救就會死絶說畢有痛哭流涕者請靳當衆宣布辦法内有一人出手持代表上靳總理書說「這書上所言總理通知道了」于副官入内言明羣衆有非自出見宣布辦法不可之勢于出向代表謂總理對於諸君深表同情諸君來京多日應該給諸君一個辦法準明日國務會議將湖南問題提出這是總理負責的話請諸君不要過於焦躁言極委婉於是六代表同于副官出宅外向大衆將靳意宣布衆鼓掌請于向靳代達衆情必要在最近日内將湖南督軍張敬堯撤任一事實現衆要求一禮拜内解决下星期四再到靳宅候信于應允衆將旗子數十面約爲一個大朿交于副官轉靳彼此脫帽爲禮而别時已夜分七時電燈四處照耀矣附代表等上靳氏書靳總理鈞鑒張敬堯入湘以來圍焚株醴縱兵掠刦勒種烟苗摧殘敎育勒索商民擅加鹽稅盜賣礦産私運民米暗殺公民提倡妖術摧殘言論勒捐軍米私運食鹽停兌紙幣勒買彩票拍買紗廠擾害閭里盡賣公産偷運軍火擅加田賦操縱金融私造敎育會私造省議會私造省農會種種罪惡業經各方前後呈訴懇請撤懲在案湘民逼處水火存亡生死所關代表等激於公憤奔走來京復經多次上呈請願守候月餘未聞後命實深惶惑今已迫不及待懇我總理在最近期間將張督明令撤任另簡賢能接充不勝急切待命九年一月二十八日 
[林代將報告崴埠陷落]  
海參崴有爲激黨佔領之說政府昨接駐崴林建章少將由海容艦發來無線電訊略謂海參崴失守後聯軍守中立派態度地方尙安所有崴埠華僑即由宋煥章團長帶兵保護建章亦派海軍陸戰隊登岸協助至該項變動主要係出於崴埠民黨所爲該民黨志在迎合激派而排斥外國軍隊於二十五夕曾經會議决定不以武力自殘故二十六號曉曾有士官海軍兩校學生挾槍環攻商務學校而該校内即有防軍七百人抱定不自殘主義不肯回擊以故僅死一人傷五人而砲火頓止餘均坐受擒縳又聞洛督現尙留崴其内幕不甚明瞭似有外人關係云云聞在未失守之前駐崴邵領事恒濬曾有電到京報告雙城子一帶悉被激黨佔領海參崴哥薩克兵投入該黨者前後統計二萬餘人今日崴埠恐有不穩消息日軍現在分兵防守又伯利權領事亦有同様報告略謂探悉海參崴俄兵大半投入激黨自崴至雙城子一帶聞盡被新黨佔領今日綏崴間交通已斷絶電報完全不通各國駐領僑民均已離境海參崴所有拘禁激黨盡被駐俄遠東總司令落美諾夫所開釋 
[京華短簡]  
交通界方面消息交通當局對於取消順濟鐵路（自濟南到順德）之辦法業已决定並已提出於國務會議其辦法爲政府發行三千萬元之内國公債以其一部分充石德鐵路（自石家莊至德州）建築費該項公債之條件爲利息八釐償還期限自十六年起擔保品則爲京漢鐵路之收入至石德鐵路完全竣工乃行正式取消順濟鐵路契約同時並付還日本借欵此爲交通界傳播之消息所望當局實踐此事勿藉取消路約名義募債以供他用耳 
西伯利亞情勢　遷我國關於防邊護路兩事迭經院部討論業已定有辦法大致對外方面先照吉督鮑貴卿所陳辦法三端向協約各國正式申明即（一）中東路屬我領土主權不容第二國施行統治權（二）霍爾瓦特僅爲鐵路坐辦無擔負國家統治之權能（三）按照鐵路合同公司俄員及沿線僑居中外人民應由國完全保護一面并分電奉吉黑新四省督軍及庫倫徐樹錚等厚集軍隊極力防邊籌備的欵實行護路又霍爾瓦特在中東路界内一切舉動并令嚴重監視勿任逾軌比電已於前日閣議竣事後由院拍發 
 
 

Page 7

 
 
澳門葡人築灘交涉雖經我國迭次抗議葡人不但不允作罷近且更派軍隊三百名到澳作示威運動聞廣州軍政府以南北雖未統一對外威信宜取一致迭次開會討論决取强硬態度日昨來電報告一切政府接電之後擬即調艦前往協助監視昨日海軍部已訓令蔣拯司令酌派兵艦四艘前往並卽致電軍政府述明眞相請勿誤會 
政費改發現金問題初經國務會議表决現金七成庫劵三成顧問諮議仍發京鈔嗣以各機關有不滿意之表示復由閣議改决現洋八成庫卷二成其百元以下者則一律全給現金至各機關辦公經費亦母庸搭配國庫劵昨國務院已正式通函財政部及各局署查照辦理昨日午後三時福建各界聯合會代表陳蓉元林志昌劉慶平陳溥賢鄭扼鐸莊紹祖等六人赴東堂子胡同晋謁陸外長陸氏辭以牙疾派熊秘書代見各代表再三要求熊云專使牙痛甚劇獨居小室義病卽欲談話而臥房甚狹祇能容兩人諸君如必欲入見祇可一二人入室各代表以見面不能談話等於不見遂請另訂日期經陸答允於星期五（三十日）午後二時接見 
[哈爾濱之治安問題（鴻）]  
　　自俄沃政府陷落後中東鐵路防務因之緊急且甚重要我當局爲保全境内治安起見關於俄兵之竄入海參崴者限止其於我國境地不准下車即裝載軍用器械亦宜預先知照以免誤會以故中東路線界内並無因沃政府陷落而發生何種危險日者中東鐵路總辦霍爾瓦特氏宣佈中東路獨立（我國境内何得有外人獨立之事已由當局提起交涉）遂引起過激派之反動現聞極力運動三十六棚俄華工人以霍氏爲舊官僚派應騙逐之務使官孽盡行消滅此項消息傳出後軍警兩界以華俄工人如果受過激派之煽動則哈地難保無擾亂秩序之舉動當於二十五日召集會議籌備對付方法矣又一消息云俄人對於日本增兵一師團之舉甚爲注意苟日本實行佔領後貝加爾省者日俄間必有戰事發生故兹之過激黨之運動關係更爲重要而此哈埠之治安問題須視我國軍警之籌備何如耳 
[字林報西比利亞近狀之譯函]  
　　中孚通訊社稿 
　　三十日字林西報云元月二十九號中孚通訊社致函敝報曰昨閱各華報譯載字林西報「中國注意西比利亞近狀一文本社確能指出内中徐使樹錚應日本要求出兵云云」又「小徐能履行軍事協定義務云云」殊非事實兹特奉上該處近日實在情形一稿等語今將來稿照登於下俄亂日亟恰克圖吃緊徐樹錚派高在田率兵赴恰助李垣防守此純是中國邊防應有之策略乃外間傳說徐樹錚應日本之要求出兵買賣城履行軍事協定義務其實不然中政府對俄亂决取不干涉主義惟蒙防則極注重蓋外蒙撤治伊始忽遇俄亂難保蒙人不受俄黨煽亂恰克圖華兵甚少不敷布置故徐樹錚派高在田率軍三營協助并親往布防且祗在中國境内防守并未出境外傳劃俄境二十五里爲中立地以及中國軍隊受日軍官指揮之說皆非眞相也 
[魯政客回濟後之談話]  
　　靑島問題直接與否之討論 
魯省某政客日前由都回濟述政府社會各方對於青島問題均處於困難之境其言云上星期六日我山東省議會赴都代表張筠軒杜星北等會同衆議院議員王默軒與陳外次會晤經外次將通牒出示以證明先前報載之不實查該通牒措詞甚爲籠統嗣據外次發表意見略謂直接問接本爲此次交涉之要點各省區請求拒絶直接交涉將該案付之國際聯盟者之函電日有數起政府方面宜容納人民之意見惟國際聯盟原係巴黎和會所蟬脫和會係五大國爲主體此次國際聯盟美代表獨不出席我之所恃以代爲主張公理者已先失望且議案之提出必有兩國以上之紹介能否得有絶介完全提出係第一問題旣提出矣能否得各國之帮助係第二問題萬一山窮水盡仍須折回再與日謀現在日本方面旣有情願以自動好意的交還青島不欲以各國公判的交還青島之宣言換言之卽人情自己作不欲各國作也故政府方面對之極爲躊躇云云我代表等以陳次露出直接交涉之意味竭力駁斥不歡而散嗣該代表等歷訪段芝泉靳翼青氏亦均不得要領聞靳於星期日讌會我東代表鄙人是日來東不知究竟矣至社會方面主張亦不一至惟大多數人士僉謂日本通牒措詞含糊乃所以引我政府易吞甚餌倘我政府承認與彼直接爾時歐美友邦保留之關係完全離開萬一日本提出嚴酷條件彼時再呼籲於歐美友邦則各友邦必責我以自棄因以拒絶亦未可知故無論如何我政府應將其通牒封還俟將此案提出國際聯盟即不能得美滿結果或甚至無兩國以上之紹介不得提出大會然我國爲獨立國家彼歐美友邦决無强制我國割讓領土之理即日本無强制我國割讓領土之依據且即弱國無外交日本永遠盤據然國際間之交涉不外承認拒絶默認意思表示之數者我四萬萬之人民此時旣有不承認之意思表示則將來根據此表示亦未必無恢復之一日也况海牙訴訟萬國公開尚有法律解决之餘地乎總之間接交涉固未必有利而直接交涉則一定有害目前之計惟有監視政府貫澈我輩之主張云云某政客之談論如此特述之以資研究 
[憲法會議已擱淺矣]  
　　廣東週循社通訊云憲法協商數日至二十一晚圖窮七首現而協商已乖離矣至二十二日照霞樓議員逞於一擊於是協商絶失望而議員亦已多離廣州聞石行會館擬聯合諸議員提議將地方制度第十一條第一二項暫行擱置俟各方協商妥後再議先議審議會審議結果各案以爲緩和然照霞樓恐不易同意况議員旣有離去廣州者則法定人數恐不易足憲法會議殆將與廣州絶緣二十四日議事日程現在仍發第十一條第二項聞屆時如五十號仍不出席則决開兩院聯合會如此則不特制憲停輟且惹起政治上絶大風潮矣 
另一消息云憲法會議之擱淺已兩旬矣上星期六依然開會不成且因毆人影響不到會者更見其多并有人相率離粤他去者自雙方决裂後彼此通電以求國民之公判林議長且宣告若干日内不再發憲法議事日程天寒歲暮行人思歸而表决程序及其内容直無從再行協商其形勢已陷於不能挽回之境地某君云國會諸君之政治能力爲吾民族政治能力之總積其質量旣極其薄弱其運用又毫無彈性一上陣線非軟化而盲從卽横爭以僵死而質劑調和之功能無聞焉今日憲法會議之擱淺即吾民族建國本能破産之一證也誰是誰非之爭其末焉已云云其言可謂沉痛矣 
　　二十四號憲法會議政學系五十號及石行會館議員仍不出席不足法定人數當由議員蘇君提議改爲兩院談話會並照前日在大沙頭衆議院秘書廳談話結果將聲討政學系破壞制憲通電提出討論修正即行宣佈計是日到會者兩院人數共五百一十餘人一致贊成當由起草員白逾桓登臺朗讀通電全文電文内容歷述憲法會議經過情形及指斥政學系破壞制憲隂謀國會同人維持苦衷全場鼓掌旋由張新白吳宗仁王試功胡祖舜等先後起立演說並議决明日拍發日昨復由張善與將不信任岑春煊案再行在兩院提出並歷數岑氏破壞制憲草菅人命侵犯民權三大罪狀最後並稱岑通欵北庭確鑿有據請速提出大會將岑氏總裁職權撤消云云則風潮誠愈演愈劇矣 
[紀廣州之抵制日貨情形]  
　　中美新聞社譯密勒評論報云廣州爲中國最先提倡排貨方法以報復外人侵略或不公道之大都會而此次之抵制日貨在全國各大商埠中殆爲最乏效能惟據海關人員言六個月來日貨進口郤減少百分之五十至排貨之乏效力其故厥有數端（一）總商會之腐敗（二）在粤省之桂滇兩省軍人圖利用排貨運動以增共政治上之私利（三）洋貨商之内訌（四）主動排貨之青年間缺乏賢明之領袖（五）依賴日貨爲生活之人太多（六）有許多當地商工業非日貨不能自存但自排貨運動起後本國工業受其戟剌頗有新事業應運而生最近福州天津兩處日人發生暴行繼以和約發生效力日本表示欲依約享受山東權利粤人聞此等噩耗後似又决心繼續抵制必至山東問題滿意解决而後已粤人對於此次運動原非漠不關心其已停買之日貨爲數甚多惜乎缺乏公共之組組織據海味業調查平時廣州一處每年所銷乾魚一項值價約三百五十萬元目下此項生意不滿十成之四凡飯店餐館中之庖人大多大用此項魚類以免人之詆責據某大進口公司言當六個月前廣州所存日貨值價約三百萬元大多爲衣裝一類物品如手帕盥巾原色布衛生衣傘襪等後經一青年組織之委員會與疋頭商人議定將此項存貨售罄但須先將數目註册並將每日售出之數報告惟此法頗有缺點不誠實之商人即藉此作弊致其後釀成許多枝節廣州平時每年進口日貨手帕約四萬四千打盥巾二十一萬四千打襯衣一萬五千打襪五萬四千打原色布八千疋其由旅行人從香港由小輪或鐵路運入之少數尙不在内當排貨最初數月内輸入日貨甚少後來漸漸在香港重裝並改冒英美商標陸續私運入口最近北江方面日貨之多與前無異如盥面毛巾等大多冒英商牌子當排貨初起時總商會雖開會討論但殊不熱心將組織之事委諸熱心而乏經驗之少年學生彼等决議禁止日貨進口但未規定最近已定之貨仍許輸入同時派員在海關驗貨恒將非日貨判爲日貨致外商亦感不便沙面某某領事數次向當局陳說莫督軍乃下令限制學生之活動又各大進口商家如先施大新眞光等均不得已請官廳贊助阻止學生排貨舉動而商人方面亦多失信背約不實行抵制因此三數月來徒見警廳與學生小商家興大商家甲政團與乙政團互相内訌對外之事則不克進行自廣州發現包羅百貨之大商店以後小規模之洋貨店大受打擊迨此等大商店與學生衝突小商店即乘機復伊唆令流氓在大商店門前喧閙甚至打毁玻窗學生以大商店請當道干涉憤而運動不與交易各小商店亦立表同情以致各大商店損失頗多當風潮最烈時警廳拘捕學和學生則要求撤換警廳長衝突甚劇最不幸者學生聯合會因此分裂爲二其中敎會學堂之學生多袒護警長魏邦平而桂滇兩省之軍人乘機攻訐魏氏冀去魏而以他人代之莫督軍卒不爲動而魏之政敵則於國會及省議會中通過彈劾案因以上之種種原因排貨運動乃大失效力惜哉 
[中葡交涉之近訊]  
　　香港華字報消息云自粤吏派兵制止澳門葡人築坦之後澳中人心惶惶紛紛遷徙而各界對於中葡交涉情形亦非常注意兹將日來所得消息分誌於下 
粤吏派廬旅長帶陸軍兩營進駐前山制止葡人佔築海坦後盧旅長即於前日到澳門面見澳督澳督出地圖相示並謂照此地圖則此次所塡海坦實未越界至青洲海面水泡亦已移回原處且並無築壘備戰之事云云盧旅長答以只據一方面之圖說未足爲據俟再查看我國所繪地圖如何然後再商遂在澳督署晚膳而别日來澳中華人紛紛遷徙且謡傳甚多澳中警察方面并以各處客棧近日住客幾滿因疑此種人必非游客之偶然來澳者遂加派偵探嚴爲監視每晚且有武裝警察在各街駐守以維治安昨二十四日下午各街貼有葡政務廳告示略謂近有歹人造作謡言因此本澳華人紛紛離澳本廳奉總督令特行出示仰各界人等知悉須知本政府與廣東政府交誼親善如常各居民其各安居樂業母得驚惶自擾云云惟前夜輪船由澳開往省城時搭客仍甚擁擠前山一帶居民亦多遷往别鄉 
聞澳門蓮峰廟前葡兵築有戰濠是處交通已經斷絶至中國方面則除江大江漢江鞏江固四兵艦駐泊前山海面外另有肇和等軍艦在中國海面一帶游弋前二十三晚肇和艦行經七洲洋面以探海燈探視澳門砲台葡兵亦由砲台以探海燈向該艦探視澳中居民見此情形更爲恐慌又灣仔地方昨尙有中國兵約三百人續到駐紥 
另據省報消息日來澳門方面之居留華人頗有謡言發生對於該埠當道之舉動及外交手段非常注意而大多數人民公意則無不希望雙方政府和平解决聞有擬請該埠富商領銜呈請葡政府務取和平手段解决外交問題俾埠中商務及人民財産不生意外至據最近調查葡人方面雖未停止築坦工程而亦無特殊舉重日前葡督與某訪員談話謂對華交涉决取和平手段無論將來如何談判雙方當不至决裂現新調來之陸軍係瓜代舊軍回國實際並非增兵云云聞昨已下令將關閘警署旁新設之快砲（小口徑銅砲）兩尊撤去以表示無意外舉動因是人心亦頗爲安慰 
[成都商學復合紀]  
　　成都商學兩界現又復行聯合抵制日貨此次之復合進行由吳玉章方頡雲諸君往返磋商得以仍舊聯合至抵制方法仍依商會議决之七條辦理已有頭緒一月九號由商界愛國聯合會公推代表二人前往工業專門學校與學生方面所派代表接洽將於接洽後同到愛國聯合國磋商協進之詳細辦法所有各商拍賣之特許證須由學生聯合會鈐蓋圖記九號午前有七十餘帮商人約數百人前持商界愛國聯合會旂幟并有小旂數十面上書歡迎字様往地檢廳歡迎前日因商學衝突事被押之二十餘人出廳十二鐘到檢察廳時歡迎者多至千人先由代表入廳述各帮商人歡迎之意并詢問起居諸商人廉遜致謝并述檢廳優待情形歡迎者鼓掌并向檢廳長行一鞠躬禮以鳴謝意總商會亦派代表二人前往歡迎并請出廳先臨商會再到愛國聯合會當經允諾遂一同步行出廳空轎隨後由文廟街鐵篐井正府街代書街順城街魚巿口署襪街到總府街總商會内至總商會門口時又有商界數百人在彼歡迎掌聲大作被押諸人即入内致謝行一鞠躬禮少憇後復出再經新街東大街北打金街到仁壽宫其經過街道鞭炮之聲絡繹不絶沿途設案掛紅放炮歡迎者約百餘處被歡迎之二十餘商人除披紅在身或結在臂上外掛在轎上者亦多旣入仁壽宫持小旂歡迎之商人由戲臺下到正殿門列成夾道左右各二列釋出之商人入正殿内愛國會職員某君演說云今日爲成都商人集會之第一次盛事願以爲紀念日並祝以後本愛羣愛國之道而有十倍百倍千萬倍於此之盛會云云釋出之商人亦有致答謝之辭者副會長陳家麟向衆宣告暫勿解散俟發點心後尙須攝影衆隨入後殿休息會長閔問聃復宣布謂學生方面今日有代表二人到此如到時諸君尙未解散請勿談及商學衝突事並不得一言傷及學生彼代表來係共謀抵制日貨之進行由鄙人招待磋商云云隨即在戲場撮影高掛商界愛國聯合會歡迎隊旂幟所有歡迎之商人有旂者皆高舉無旂者舉帽無帽者舉手撮影旣訖釋出各商人遂皆歸去鼓掌歡呼聲與爆竹聲雜作久始散盡又聞前次被扣押之二十餘人内有五人尙未釋出留廳以待偵察 
[南京商界與國庫劵（重公）]  
　　軍民兩長維持之結果 
本月中旬甯垣巿面有兵士多人持財政部定期有利國庫劵向各店兌換現錢或購買貨物各店以此項庫劵發行總額種類日期用途以及將來届期兌現時國家銀行及地方銀行能否按期如數兌現均未奉行政官廳布告及商會通知因此懷疑未敢收兌而各兵士則以圖家發行之卷理宜使用爲詞相率合羣結隊向各商店掗用各商店拒之不能受之無力處境極爲困難其懦者幾欲閉門求免其稍解事者即奔赴總商會請予設法維持該會據報派員調查確實即一面具文呈報一面由副會長甘鋐面見軍民兩長陳明以上各情形軍民兩長亦以舊曆年關在即銀根奇緊雅不欲巿面再受恐慌但兵士困苦亦應兼顧查此項國庫劵由北京財政部直接負責乃龔心湛氏長財政時所發行總額六百萬期限半年收回利息五釐其發行用意因中央財政支絀備發放軍餉時配搭二成以資調劑此種國庫卷當然爲内債之一種而其性質實與儲蓄票無異特不能如銀行兌換劵之可以自由流通於巿面耳北京中交兩銀行事先曾向財政部鄭重聲明不負兌現之責而財政部則以銀行無負責之必要覆之財政部對於各軍隊旣直接負責與各銀行無連帶關係是以無須依照發行其他各項内債之手續而先行公布也財政部對於發放此項國庫劵原本審愼非各軍索餉至不得已時不肯撥出南京方面長江巡閱副使王廷楨所部之第十六師因王調任察哈爾都統須隨之北上故財政部於發放該軍欠項時亦搭附國庫劵二成兵士因不明此劵性質亟圖兌現以資實用遂引起南京巿面一時之恐慌旋軍民兩長兼籌并顧業飭令財廳籌墊現欵將此項庫劵悉數代收妥爲存貯已於日前批示南京總商會轉知各商店於是此事途告一段落矣 
[南京快信]  
　　李督齊省長昨致夏仁處函云本署前准鄧君孝先來函悉由蘇籍國會議會推舉台端會同江蘇省議會代表前赴滬鄂交涉漢冶萍公司借用江蘇公欵一案前以省議會代表尙未推定延擱至今兹聞鄂省於收還前該公司官欵一事正在磋議蘇省自應一致進行除再函請江蘇省議會迅即推舉會同辦理外擬請台端先向該公司接洽免落人後 
　　齊省决定二月五日赴津爲太夫人祝壽三星期後始能返寗李督昨晚在署設宴爲齊祖餞 
　　軍警政紳商各界送齊省長太夫人壽儀此次全收聞有候補人員在王金元及各古玩店借用之玉如意花瓶等均被收納（往年向不收禮）有力者尙可照價賠償而一般窮措大在甯聽鼓多年者值此年關之際一時實難籌措 
　　蘇軍援贛之第十九師亦有改編消息 
李督派赴滬促王正廷專使北上之寶士起昨已返寗報告王允緩期入京 
實業廳函總商會請遴員赴美參與貿易大會 
德艦醫長佘德滿傷愈昨又赴蚌爲倪治病 
八卦洲蘆柴被火焚燒損失數萬齊省長派任用縣知事周恩緒前往察看呈報 
省署昨日牌示謝成泌撤任所遺睢寗縣缺委分蘇任用縣知事關頤（軍署軍務課三等課員）署理 
曁南學校學生毆傷軍署電報檢查員一案由須籐醫院塡具傷痕表式呈報李督察核 
黑吉江防籌辦處處長袁晉海軍陸戰隊隊長李定球昨由滬來寗謁李督即留在署午餐 
地方通信 
[松江]  
　　鄉鎭添駐水陸　巡金山縣張堰秦山角里八字橋等鎭自徐亞伯警佐請假以來竊案疊出現由該處紳商錢潤澤高煌姚後超李澄換曹邦安等籌募巨欵交由代理警佐沈世駒添招臨時警察隊一面復函請水警專署長沈葆義酌派師船前往協防沈署長接函後業已令派水警巡官湯彬率領槍船到張駐紥矣 
　　甎石壓傷工人松地官産局以千二百元之代價售去倉城甎石業由承買人僱工拆卸二十九日午後各工役正在工作時牆垣突然塌陷致被壓傷兩人其一完全受壓自　以下血肉模糊幸翻救較速尙存一息現已抬入松江醫院交侯念言醫生診治矣 
[蘇州]  
　　二師並非改旅蘇軍第二師軍隊改編爲旅事屢前報兹悉該師之裁併並非改編爲混成旅仍留二師名稱及第三旅第五六兩團第三旅長暫由朱師長兼任第四旅聞以南京之補充旅補充將來全師仍須補足云 
　　兵房准設營舖前清蘇城各標營在覓渡橋設有營舖一處光復後各團四散分駐故未繼續開辦近聞前第八團團附吳幼甫已禀准第六團唐團長在覓渡橋兵房舊設營舖處聞設小營舖以便兵士購買零星食物於隂曆年内即可設立矣 
[南滙]  
　　經董辭職未准江蘇省敎育會評議員南滙縣敎育會會長陸秉淵君近以鄉事紛繁未能兼顧曾將西聯鄉經董一職具呈辭退聞朱知事因該鄉區廣事繁尙無接替之人已批復挽留矣 
[江隂]  
　　檢貨發生衝突據江隂中等學校學生聯合曾報告謂學生會近查有大批日紗由常熟運至江隂當時曾被常熟學生聯合會扣留江隂商會副會長韓燮安常赴常熟與該處學生會交涉謂運赴江隂日貨應歸江隂學生聯合會辦理常熟學生會即以該貨點交韓收詎韓抵澄後匿不宣布不料爲澄地報紙披露學生會乃憑報與韓交涉責令同赴報館證明而報館以確有是事爲答韓無辭以對隂遣人至工廠糾人報復及韓偕學生等甫出館門即由其壻章元泓領工百餘人襲毆學生被傷數十人重傷二人現學生會己投訴警察所請拘章質訊未知如何了結也 
[鎭江]  
　　鎭埠已得透雨鎭埠自秋徂冬天氣亢旱不特人多疾病即農民亦待澤孔殷二十八日隂雲密佈旋即下雨計得雨兩寸許麥苗雜糧可望回復生機故農民咸額手稱慶云 
　　護送德僑過鎭黑龍江拘留德兵三十餘名及南京德兵數名前日均由收容所馮所長派警察憲兵二十名乘車過鎭護送至滬交和蘭領事接收再放洋回國云 
[安慶]  
　　警廳預防喉症皖北壽毫等縣發生喉症甚劇男女老幼死亡者不可枚舉此間警廳恐惡疫發生特令各署嚴爲防範並令衛生隊遂日輪流巡視且勸令居民不得烤火以資預防 
　　電請截留私運米糧皖垣各界前以冬賑辦米無着呈請當道禁止當地米糧出境以維民食比奉聶省長照准令行懷桐兩縣知事查照辦理在案兹有某某米行高抬巿價吸收大宗米糧私運出口經檢查所查獲報告商會核辦昨由該會柬請各界會議聞已由水警廳電通蕪水巡截堵並派巡船追查務獲究辦　　學校定期寒假皖垣各學校寒假考試己畢並訂二月一日爲各校放假之期 
[湖北]  
　　政學界追悼梁鼎芬湖北政學兩界二十四日假黄土坡鄂圍開會追悼梁鼎芬會塲内自園門兩廊以迄正廳均密綴綵帛堂中高懸梁之肖像左右懸掛輓聯約有二百餘幅十二點鐘武漢各校長劉洪烈等各校監敎員財政廳長王嵩儒官礦會辦曹寳江敎育廳長路孝植省議會劉李兩副議長議員郭肇明張瑞基廖秩道等三十餘人相繼到會公推王嵩儒主祭入禮堂行四拜禮讀祭文畢復行四拜禮而退至兩點半鐘模範兩等校長王毓蘭率全校學生共三百餘整隊到會各挽青紗其中兩女敎員所領幼稚班小學生三十餘人各著白褂童子軍四十人各至禮堂行禮畢整隊返校五點鐘時全體攝影散曾 
雜評一 
[中葡交涉（默）]  
　　中葡交涉亦近日外交史中之一重要問題也蓋此問題發動已久惟因前此之辦理交涉者不能從根本解决將界務劃清以致爭端屢起而有今日派兵監視之舉故此次之辦理交涉誠宜以和平解决爲主免起地方人民之惶恐而傷兩國之感情然若因欲和平了結而仍爲敷衍一時之商榷則仍是懸案將來必仍有枝節不如乘此交涉之時機爲澈底之協商將界務上從前所爭議之點依據圖證公平討論一一爲根本解决則爭端可以永除中國外交之所以糾紛不已者其誤皆在於敷衍一時此則粤當局所宜注意者也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[商界歡迎王專使紀詳]  
　　王專使謂補救時局宜注意者 
民氣能力提倡實業發展自治昨日下午上海商業公團聯合會及上海各路商界總聯合會假座九畝地新舞台歡迎王正廷專使門首懸商業公團各路商界聯合總會旗幟二旗中交义五色國旗自門前至演臺由商業公團及各路聯合會派出招待員六十餘人更有上海第十三隊童子軍二十人在場維持秩序城内二區警署亦派有游巡隊二十人照料一時半上海商業公團聯合會各路商界總聯合會在新舞臺歡迎王專使攝影 
來會者已極擁擠樓上下均已滿座約有三千餘人臺前及樓廂四週通掛五色國旗樓之正中有紅地金字之歡迎大會四字横匾及「血心救國保我黄土蒼生託命精白乃心揭開黑幕」之横匾台上備有茶點招待各界代表更設有新聞記者席正中爲演說臺其後方即招待王專使席右壁有歡迎會秩序單一紙錄之如下（一）振鈴開會（二）奏樂（三）主席報告開會宗旨（四）讀歡迎辭（五）請王專使發表經過情形及對於時事之意見（六）奏樂散會 
二時一刻王專使蒞會衆咸起立鼓掌歡迎於音樂燎亮中登台斯時即由湯節之君主席報告開會歡迎之旨請俞國楨君宣讀歡迎辭其辭如下 
上海商業公團聯合會上海各路商界總聯合會謹代表上海工商界致歡迎辭曰歐洲和會專使王儒堂先生爲此次拒簽德約主張最力之人雖歐會矢敗吾人思之滋戚然先生罷不負國人委託表示最後挽救之决心當時之心力交瘁吾人目應賂伸感謝之意且歐會交涉之經過與其失敗之由來爲吾國外交上之痛史國人無不欲知其眞相以資將來研究者先生曾折衝共間當能詳共所以出共卓見以詔告國人山東問題之應提交國際聯盟公判爲國人一致之主張最後歐約履行形勢日岌吾人應如何而能貫澈此主張與如何而能防止他人之破壞此主張皆國人今日所引爲殷憂而亟欲一知先生之具何意見者此皆同人今日歡迎先生之旨趣尙祈不吝金玉盡情指示以慰渴望掬誠懇告並祝先生健康 
辭畢即請王專使演說大要略謂鄙人今日承諸君歡迎深爲愧恧因雖曾在和會力爭主權而卒未成功也惟可爲國人告者各人對於山東問題主張始終一致初尙有人恐傷友邦感情而不敢力爭繼因思中國毫無恐懼之理由有二第一理直氣壯且以服從民意爲歸第二因中國所爭者極爲合理以此頗得各國同情蓋山東爲我國文明發祥之地德國之佔領膠州灣乃無理强暴之行且山東爲中國南北咽喉之地其位置極重要日本以驅逐德人爲理由而佔領青島於理不通當攻青島時日兵之外尙有英兵協助何得獨佔卽如德國侵入比國奥國蹂躪塞國聯合各國曾驅逐德奥何嘗思梁指於比塞之寸土蓋均爲公理而戰爭也雖然各國以曾與日本訂有密約遂因體面故竟徇其請若顧公理不能顧體面豈能以體面關係而遂以中國之山東爲贈日本之禮物乎（拍掌）中國對於和約全文極表示贊意而不能承認者乃一百五十六七八之三條即關於山東問題者也故當將簽字時中國代表曾表示於和約雖簽字而保留上述之三條和會未允遂提議於約外保留即由中國聲明和約雖簽而對於山東問題之三條不能承認决不能直接以山東交與第三者（拍掌）然和會亦未允我保留於是决意不簽字矣但不簽字後雖有種種困難可以預料而吾人宜排萬難以進行是以各國對於我國之毅然不簽字頗有景仰我不爲强權所屈之精神如美國最顯著者其參衆兩院會議和約時通過保留案十五山東問題亦其中之一至其他英美法要人均有表示於將來在國際聯盟修正之意各國報紙贊成中國不簽字者十居其九故我國宜利用此絶好機會勿使錯過（拍掌）鄙人於此問題之外尙有所供獻「第一」即我國人須將眼光放遠然後整理國家中國人從來對於鄉土桑梓之觀念極深故少發展諸君亦知中國之地大物博乎中國幅員實較歐洲爲廣其物産之豐饒更不待言卽以蒙古而論與坎拿大未開闢時相似然坎拿大今爲世界第二産來國此次歐戰糧食中之麵包大都由該處供給以蒙古之大據某外人云除沙漠外其餘沃土比諸十八省而有餘新疆亦美土苟國人知所發展則無限富源可以立闢鄙人頗希望諸君之調查與考察也「第二」現在吾人當思如何可使中國富如煤鐵之屬中國所産極多於機器之發達大有關係中國現在出口者多原料品進口者多製造品今後須設法振興工業使生貨變成熟貨但此須倚賴於有腦筋有經騐之工人留學生歸國者頗不乏八而皆不能用其所學因其所學皆不適於今日幼穉之工業美國之黑奴解放後曾授以高深之敎育而卒歸不能應用因程度太高不適實用嗣後美人以相當之程度授以工業智識其用漸廣故中國目前宜著手於敎育工人也說至此時已三鐘暫爲休息攝影　 
旋王專使復續述云「第三」須急謀地方自治之發達今之各路聯合會等即地方自治之基礎各地若能擴而大之則前途未可限量自民國八年以來各地集會之多是可爲自治發達史留一紀念因均知中央政府之不足恃而注其全力於地方自治也（拍掌）自治之第一要義卽謀自衛若有亂事發生亦無須避居租界至將來收回租界問題實繫於是苟各地於道路衛生警察等能藉自治之力整理完善外人於租界當無所藉口矣（拍掌）今於補救時局宜注意者（一）民氣（二）能力其目的在納政府於正軌而以請願之方法使全國人民咸知以實力維持國家而國民人人以對於國家之責任加諸己肩（拍掌）至根本上即須提倡實業發展自治也民國八年爲救國運動最有力之時代將來如何則視諸君之有無堅忍心耳（拍掌） 
王專使演說畢已三時一刻乃由湯節之君臨時報告舊金山華僑外交後援來電反對政府與日本直接交涉（電文另錄）時王專使先退衆起立鼓掌歡送將散會鄭介臣君報告翌日下午一時在公共體育場開國民大會請各團體代表准時蒞會事畢散會 
[美華僑反對中日直接交涉電]  
　　中華公同通信社節之君接美國舊金山華僑外交後援會英文電譯下據東京消息日本駐北京公使已向中國政府提出直接交涉山東問題之通牒并願退出青島召回駐膠濟路線之日軍等語美洲華僑羣信此種通牒爲日本外交之詭謀牒中所云日本爲山東安寗計已在預備交還青島之手續居心尤爲叵測山東問題應提交國際聯盟公判萬不可與日本直接交涉且美國參議院堅主保留山東危機儘有轉圜希望深願貴社轉告祖國政府及各界同胞一致力爭勿墮日人愚弄我國兼以欺瞞世界之彀中是所盼禱 
[各公團反對直接交涉魯案之通電]  
　　國民均應表示意見 
江蘇省敎育會等九大團體昨致全國通電云各報館轉各省省議會敎育會商會農會各團體鑒本曾等因山東案先後電北京政府篠日文曰北京大總統國務院外交部鈞鑒山東案聞日本有通牒我國履行德約之說此案在拒簽德約時國民公意决付國際聯盟解决我若與日談判即與未拒簽約無異勢必盡棄前功請堅拒直接交涉免墮狡計本日文曰北京大總統國務院外交部鈞鑒篠電陳述山東案意見計早達覽連日復經各團體再四討論僉謂此案我國專使旣遵從全國民意拒簽德約日本卽無據約向我交涉之理由政府若與直接談判不獨顯違民意且出爾反爾國家人格喪失净盡勢必騰笑全球即日人多方餂我政府亦不應犧牲國家之人格全國之民意自墮狡計稍知利害者决不喪心至此請始终堅拒等語此案關係國家前途甚鉅各國輿論亦視我全國民意爲從違凡屬國民均應表示意見俾外交當局勿涉游移致誤大計維祈公鑒江蘇省敎育會上海縣商會上海縣敎育會寰球中國學生會中華職業敎育社上海歐美同學會華僑聯合會基督敎救國會上海救火聯合會卅 
[今日體育場開國民大會]  
　　會議魯案閩案 
國民大會籌備處昨日印發傳單云同胞諸君啊我們爲的山東問題要駁回日本不合法理的通牒候交國際公判此外廢約和閩案也還要堅持到底大家定本月三十一日午後一點鐘在西門公共體育場開一個國民大會諸君向來熱心愛國的當這生死存亡的關頭趕快到會罷 
山東路商界聯合會昨發通告云昨接全國各界聯合會上海各界聯合會中華民國學生聯合會上海學生聯合會來函定本月三十一日（即星期六）下午一時各團體因山東問題假公共體育場開國民大會並有王正廷專使報告歐洲和議情形凡我商民人等均須前往參與無須入場劵願往者請於十二時半至本事務所會齊同往（注意）本會事務所在金隆街美倫里十二號 
淞滬警察廳行政科王科長昨日致南巿第一區第二區警察總署並所屬各分駐所函云逕啓者案據全國各界聯合會函稱兹因外交問題定於本月三十一日午後一時起假西門外公共體育場開國民大會並遊行各處請派警保護等情除分派員警届時到場彈壓外爲此函達即希貴署所於該會遊行過境時多派長警沿途彈壓妥爲護送出境該會人等如有於途中搜查外貨情事妥爲勸阻是爲至要附路由單由公共體育場走白雲觀進西門出大東門朝南走中華路至小南門朝東出董家渡向北走老馬路至十六舖朝丁過民國路還西門體育場而散 
[救國恒心團開會紀]  
　　前晚（二十九）八時救國恒心團在法租界自來火街瑞福里事務所開會到者十餘人由總團長趙南公主席書記余雲廷記錄議案如下（一）主席謂明日三十號爲國民大會開籌備會本團理應委派代表與會當推程仕勇出席（二）國民大會定於（三十一號）下午一時借公共體育場開會本國應通告各團員於是日屆時佩帶徽章一體蒞臨認明本團旗幟（三）錢立琳提議前次議决演講部准於二月一號出發梅家鎭一案將近年關吾輩商人對於店務不免忙碌勢必不能出發鄙意可否改期明年再舉衆然其說遂通過（四）陳耀華提議演講部本埠出發准於下星期二（卽二月三號）舉行通過時已鐘鳴十一下散會 
[前晚一品香歡宴王專使紀]  
　　前日（二十九號）午後七時半本埠萬國改良會中國聖敎書會中華公義會策進地方自治會上海武術會國際法學會等各團體推舉代表徐維繪俞宗周謝强公盛文申等十二人柬邀中外名流假一品香歡宴王專使由徐維繪主席王專使於七時許到會其他到者有唐紹儀章行嚴王一亭朱葆三曹雪賡傳筱庵王天木西賓李德立季理斐哈同等首由主席致歡迎詞次由唐少川演說謂代表拒簽德約實爲國人良心共同主張之結果我國人受四千年遺傳之美訓無一人不愛中國旣無一人不拒簽德約而各國均表同情於我國將來我國終有機會增進其國際地位余曾聞王專使言現今世界猶是尙强權蔑公理鑒於日本列入五大强國之内我國地位爲之壓抑是誠可信然今日外賓甚多希望以先覺之資格指引我國漸入國際優勝地位與列强互相提携是余之願等語復由王專使演說首致謝詞次言中國專使得以列入歐洲和議會議席實由威爾遜總統及英法諸國協助之力使無他國爲之牽制山東問題早可獲得圓滿之解决中國近正設法加入國際聯盟而中國之進步亦殊爲可喜如一般國民之於山東問題遠至雲南貴州均表示其愛國心以愛護其國家自歐戰結束世界發生多數新共和國余甚望我國民勿後於新共和國面謀國家之進步也云云再次西賓李德立等均有演說大致引導中國進步且須在亞細亞力爭自由與公理云云演畢均各拍掌稱觴至九時許始散席 
[王專使將用粤語講道]  
　　横濱橋北廣東中華基督敎會請王正廷專使於二月一號（禮拜日）上午十一時用粤語講道凡諳粤語者均可往聽 
[上海各界聯合會致京津電]  
　　援救天津學生 
致北京電北京總統府國務院鑒日前曹銳楊以德濫捕公民摧殘學生聞耗之餘羣情憤激公等動言威信不加制止責無可貸兹天津傷傳學生八十餘人倘非公等有意嗾使即望撤辦曹楊以謝國人 
致天津電天津學生聯合會並轉各界聯合會鑒此間前聞曹銳楊以德殘民媚外不勝憤慨兹彼等復傷學生八十餘人顯係怙惡不悛尙乞努力奮鬥再接再厲敝會願爲後盾 
[京津寗德奥俘附乘日輪赴歐]  
　　江蘇特派交涉員楊小川昨接南京李督軍艶電開德奥俘一百四十二名由和武官黍木德率領偕部派員宋化龍乘三十日十一點夜車赴滬除派員率帶兵警隨車護送外望飭屬屆時照料保護云云楊交涉員奉電後除函淞滬警察廳外一面委派李逹卿到站照料聞此項德奥俘係某德艦上之人員近由京至滬附日船回國並聞日本遣送德俘所乘之日船約今晚到滬本埠軍警長言已飭屬照料 
英文滬報云天津北京南京之戰俘均由中政府命赴上海附乘載運日本德俘百人回國之赫特森丸赴歐該船將於星期日開往洛特丹中國之戰俘將於今明日登船彼等已乘火車抵滬所有戰俘均許在華界及租界訪視其友並購買物品京津兩處共有戰俘二百二十五人南京有六十四人 
[中國號所載郵件一部分運滬]  
　　大陸報云中國號所載郵件昨由山城丸轉運一部分來滬聞中國號共載七百九十六包郵件昨山城丸僅運來一百十四包内有金貨十三包頭等郵件五包他類郵件九十六包其餘郵件何時可抵上海則本埠美郵局尙未能斷言昨中國郵船公司接長崎電據稱值美金四百萬元之金銀擬由鹿島丸裝滬約二月六日可抵此云 
[各輪船之行踪]  
　　中國郵船公司之尼羅號輪船去年十二月二十八日自上海出發經日本檀香山等處今已於一月二十日抵美國舊金山矣 
英國輪船公司之名古屋號輪船將於二月四日離神戶至上海迪爾惠拉號將於二月三日離香港至上海開希滿號將於二月九日抵香港 
[滬南工巡捐局議埋設水管事]  
　　調查相宜地點下星期二討論 
法電氣公司欲假道南巿華界埋設水管一案由滬南工巡捐局訂期三十日邀集各董續開臨時會議昨日屆期午後兩時開會到者有該局名譽董事姚子讓陸崧侯顧馨一朱子堯莫子經姚紫若穆杼齋並内地自來水公司華商電氣公司中國電話局等職員首由姚石蓀局長宣告開會宗旨次由各董事等公司討論良久以原議地點諸多妨碍應由局中工程處調查地點之相宜者再訂下星期二常會時重行討論以便公决議畢散會 
[選擧工部局議董預紀]  
　　上海泰晤士報云選舉工部局議董之通告將於二月一日公佈而候選議董之名單將於二月九日截收此事關係上海社會泰晤士報訪員故於昨日向適當方面探訽議董人物之變遷旋知現有議董大都不願連任大約將完全更變總董丕爾斯連任七年此屆已切實聲明告退英人蘭白日人吳大五郎亦决計不再應選英人裴恩行將返國未必願再擔任英人白洛克斯密士亦宣布告退之意但衆尙抱勸其連任之希望美人麥里門在職多年除丕爾斯外資格最老亦覺事繁責重未必再允連任餘如賀華德與麥克萊皆亦聲明不就美人大賚現不在滬願否連任今尙未知聞美人方面近曾勸其連任至於新議董之人物今尙未定非至納捐人對於下届選舉表示更大注意時則未便懸擬也 
[萬國拒土會開會紀略]  
　　萬國拒土會於昨日（三十日）午後五時半在九江路紅十字會總會樓上該會事務所開特别會與會者有梅生林炎夫費吳生梅華銓湯節之馮少山譚海秋許建屏沈卓吾徐維繪黄奠華李啓藩李惠川唐露園等首由梅生君（廣學會長該會首創人）英語報告經過各事倩會長唐露園代爲繙譯略謂疊接報告本埠法租界私土充塞雖當道科罰較他界爲嚴然亦禁不勝禁故前次函請陸伯鴻朱志堯二君爲會董以冀協商法租界當局互助協禁陸朱二君意見乃請林炎夫報告林謂陸君實因事忙辭却會董允爲將來如可盡力之處當勉爲之至於朱君因有疾病不能擔任云云復由主席報告會中前任幹事林天潤刻已辭職去滬乃公請李啓藩擔任斯職李君力允義務効力以除毒氛次復討論會址會費等事畢公推湯節之君建議徵求會員及募費之方法决議逐一籌備訂期執行 
[靶子塲競射銀盾之結果]  
　　本月二十九號星期四早晨七時爲本埠萬國賽槍會第六次競賽銀盾之期此次報名與賽者共有二十一人早由董事部議定每人在七百碼各賽十五響以第一名者可得十分第二名九分以此類推至第十一名卽無分數可得如先滿一百分者可獲此銀盾每次比賽每人須納報名費洋一元以充善舉兹將此次比賽結果最優者十名照錄如下（一）陶森十分（美） 
（二）陳景塘九分（華）（三）韋而納八分（美）（四）伊籐一郎七分（日）（五）湯姆生六分（蘇）（六）白勒特雷五分（美）（七）裴杜尼四分（意）（八）羅匯三分（美）（九）愛而别脫二分（英）（十）角田一分（日）聞六次中分數最多者爲湯姆生君已得三十五分云 
[海軍總司令派員赴京索餉]  
　　海軍各艦隊每月軍餉八十餘萬元近數月間因政費支絀被積欠各艦隊軍餉至三百餘萬迭經藍總司令請部撥付日前曾由中國銀行匯到洋三十萬元惟杯水車薪以之撥付煤欵所少尙巨致各艦隊餉項仍未發放兹值隂曆年關將近需欵孔亟屢次電催未見匯下故藍總司令特派本署軍需課長羅序和赴京面謁海軍薩總長請速撥付以濟軍需羅課長奉派後已於前日起程赴京矣 
[機器碾米公所臨時會紀事]  
　　擬請求工部局減收電價 
本埠機器碾米公所昨日邀集同業開臨時會議討論碾米各廠機器所用之電向來每一字價銀二分五釐自歐戰後因煤價騰漲電價每字增至五分現在歐戰終了外洋煤斤裝運來滬甚多煤價亦隨勢鬆落與前價相仿而吾業所用電價仍未減縮公同議决聯名具函請求工部局電器處减價次議現有美國某洋行發明柴油（又名黑油）係火油之原料現已有様油發送各廠試辦價甚便宜引擎用此黑油不亞於電力此次請求工部局電器處減價如不應允擬改用黑油俟電器處復函再行邀集全體同業開大會决定 
[北貨價格增漲]  
　　北貨一項名目甚繁而以瓜子胡桃紅黑棗等貨銷 
 
 

Page 11

 
 
路爲最旺出數亦較他貨爲多值此年關正銷場暢旺之際不料今歲天津山東等産地來源缺乏行蒙派夥前往設莊採辦者亦無貨可收蓋因收成歉薄之故現巿上銷路最夥之胡桃瓜子等貨已將售罄而毫州濟南等處存貨亦不多統巿不過千餘件現天津昌平桃開至十四兩毫州桃十二兩山東桃十一兩巿價增漲而行家以存貨無多不肯輕開天津紅棗開至十二兩次三戶六兩瓜子山東貨九兩四錢毫州貨六兩六錢中次貨尙有高貨已傷罄據云往年年終存貨尙多巿價亦無大漲落今堀不過十二月中句貨己銷通巿價步漲無貨可銷雖年内山東等處尙有來貨其數不多且次貨頗不合銷如此景象爲從來所未有也 
[維而蒙路暗殺案續誌]  
　　民黨中人張孟介於前晚在維而蒙路被人鎗擊受傷一事已誌昨報今據張之友人所述云是日六時張往海寗醫院視其侄女病歸道經維爾蒙路之側忽一身衣黑袍之少年迎面至面削且黝將近張側開槍　迎張腹擊之時張已覺即轉身避未果槍彈遂自左脇下直穿左腹剌者擊後遂逃張仍負傷追逐數十武不支遂倒於路側經該地巡捕將其扛至海甯醫院後由其家人於十時遷至廣慈醫院據醫士云傷及小腸勢甚危險囑摒絶親友不許往視當夜僅其好友管鵬伴於楊一切事皆管爲之照料神智尙清或可脫險又聞其友人云張居法租界打鐵浜瑞祥里二十五號於兩旬之前有人在其鄰右茶社中於張所用之童僕前詢張起居近狀或與此案有關云 
[巡警自戕續誌]  
　　徐家滙淞滬警察二區三分所巡警王繼盛（昨報誤作徐繼盛）用槍自擊斃命由該所詳報警廳徐廳長轉報檢察廳委派郭檢察官沈檢騐員等前往相驗等情已紀昨報兹悉王繼盛自服務以來尙稱勤奮與同事亦尙和睦前晚該警派在該鎭第三崗守望不知如何出此短見用槍自殺郭檢察官等旣蒞該鎭第三崗位見該警倒臥在崗亭内即命如法檢驗當驗得該警王繼盛前胸洞穿子彈從後腦透出因此致命而死塡明屍格令由該所備棺成殮遂返廳禀復銷差 
[恐嚇案同夥請求減刑之不准]  
　　寗波人李德標（即阿標）張惠泉孫阿成持刀在楊樓浦路威嚇俄國人指其身藏烟土糾黨違法搜查被捕解經公共公廨訊明判孫押西牢五年李張各押一年期滿逐出租界嘗誌本報兹李張兩家屬得悉不服判决延律師於昨至第二公堂譯稱當時李張並未與孫同犯要求減輕刑期並將逐出租界字樣取消等語陸襄讞核單商之英包副領事以前經訊明該被告住居租界並無正當營業今該律師請求各節未便照准 
[傳到吞没烟土案中之吳憲章]  
　　水警第三隊偵探王慶甫前因吞没大宗烟土一百七十餘隻案發由松滬護軍使署令行温廳長將全案人證解署轉發上海地方檢察廳訊辦迭次預審未認致案未結兹悉此案牽涉之該隊長吳憲章經檢廳飭傳備質去後日前已由温廳長將該隊長吳憲章解廳當經檢察長諭令收押候質 
[縣商會追悼蘇筠尙改期]  
　　上海縣商會副會長蘇筠尙逝世後曾經該會正副會長發起原訂隂曆十二月十二日假也是園開追悼會已紀前報兹因手續不及故已改欺有十四日下午二時舉行昨日由會分函各會董會員等查照請屆日駕臨公同追悼 
[半夜促醒隊消息]  
　　青年會商業夜校學生分會半夜游行促醒隊自組織後異常認眞每逢星期六夜卽全體出發是月十七號該隊第四次游行地點在閘北火車站一帶前星期六（二十四號）該分會爲維持所設立之義務學校經費特開游藝會當時該隊主任孫道勝登臺演說該隊之組織法及其宗旨同時復召集隊員提燈上臺高唱謝武衡君所編之歌該隊主任以時屆寒假該隊仍宜繼續進行現已發出通告召集隊員討論進行通告如后國勢阽危千鈞一髮吾人本諸良心上之主張出之以犧牲精神聯絡同志組織斯隊冀喚醒不愛之國民俾共起自救救國數月以來頗得各方同情兹者學期已終寒假已届在其他日校則或有分散之患而在吾人則反當以爲良好之機刻擬於本星期六（三十一號）晚七時在本會事務所（閘北滿洲路三畏里十三號）商議進行方針期在再接再厲凡我隊員務祈屆時駕臨爲盼 
[奉賢敎育會之抵制日貨]  
　　奉賢縣敎育會前日通告各校云逕啓者本會於八年十二月二十三日開冬季職員會所有議决案件業經呈奉縣署核准在案查有評議員朱醒華提議抵制劣貨一案公議由會函請上海學生聯合　將國貨中所有敎育用品詳細具復以便通知各校隨時購用等情業經學生聯合會將調查所得具復到會除由本會照錄附送外理合函達貴校至希查照爲荷 
[學生查貨紀]  
　　昨日育才出校學生會調查員陶恩威君在閘北大通路順大南貨號查獲新進某種日貨六百斤計價二百四十元當車存上海學生會再議辦法 
[本月上半月日貨海味進口表]  
　　（上海學生聯合會調查科稿） 
品名件數每件價共件每擔價共計價 
海參一二八箱一二○斤一五四擔一二○兩一八四八○兩魷魚一一八包一五○斤一七七擔三○兩五三一○兩香　冬姑五八箱五○斤二九擔一二○兩五四八○兩海帶絲一○九九箱七五斤八二四擔四兩三二九六兩海帶絲四二四箱五○斤二一○擔五兩一○五○兩洋菜三○包一○○斤三○擔六五兩一九五○兩淡菜一四箱一八○斤三三擔二五兩六二五兩魚翅一八箱一八○斤三二擔一○○兩三二○○兩干貝三八箱一○○斤三八擔六○兩二二八○兩蝦米一七箱一八○斤三○擔三五兩一○五○兩海鹹三箱一六○斤五擔一六兩八○兩以上日貨海味共計銀四○八○一兩合日洋一二七五○三元一角二分（第日洋一元作華銀三錢二分）由此觀之亦可見奸商之昧於利矣 
[各學校消息併紀]  
　　寰球學生會學校寰球中國學生會附設之日夜兩校近數年來異常發達學生總數有五百餘人該校内容如學級編制敎授力針及管理法等均逐漸革新順應新敎育之趨向九年春季起日校各級並招收女生以開男女同校之先聲該校校長以男女同校後之敎授編制管等須有特别研究以便設施日前曾兩次召集全校敎職員開討論兹悉日夜兩校均定於二月三號（日校上午十時夜校下午七時）行寒假休業禮日來新生報名者亦極踴躍云 
約翰大學約翰大學定於今日（三十一號）午後二時舉行各隊兵操競賽考試步法槍法及各種軍事行動分甲乙丙丁四隊請美國陸軍官佐評定優劣最優隊奬以銀盾各隊員加金線一道以示鼓勵届時各界皆可參與盛典秩序如下（一）童子軍演操（二）檢閱（三）分隊比賽（四）大閱 
　　體育專校上海體育專門學校一切進行麽見報端兹悉該校校舍業已修理完竣日内即將築一四百四十碼跑道純用煤屑鋪成餘如籃球場足球場器械場等刻俱規劃就緒構築在即又該校報名學生已逾定額之半並有其他同等學校學生要求另開一班以便轉學聞該校業已變通允許惟必須滿二十名以上及考騐後確有相當程度者方准特設一級云 
　　湖州公學湖州公學校友會通啓云校友諸君公鑒母校在二月四日行寒假禮本會照會章原定於該日下午二時在母校開常會討論會務并歡迎新會員但今因該日適非星期恐諸君無暇到會爰特將原定日期作廢另改在二月八日下午二時舉行務祈屆時撥冗惠臨爲盼 
第二師範尙文路省立第二師範學校正預兩科七班學生合三百人原定舊暦本月十八日寒假兹賣校長以業已考畢改早三日於十五日上午舉行來正十一日開學該校附屬高小男女國民學校分一二兩部學生合六百餘人係楊聘漁主事本月二十一日寒假來正十二開課 
第一商校小南門外陸家浜省立第一商業學校正别兩科有學生三百五十人係黄揆百校長本月十九日寒假來正十七開學 
清心學校南巿陸家浜清心實業學校學生一百人係孟保羅（美人）主任校事本月十七日放假來正十八日開學其女子中學並高初兩等學校及幼稚院共有學生二百人係安小姐（美籍）主任延其他敎員女士分任課程本月十八日寒假正月十八日開學 
寗波小學寗波旅滬小學校昨日舉行年假畢業式會長張讓三校董方椒伯蒞校行禮首敎員學生謁聖次給憑次給奬末山會長張讓三施勉詞計國民部畢業生二十一名姓名列后李定鈞謝文俊王會煦殷新華邵永祥陸全興周錫順馮善根吳其康陸章炳彭梅月林美婷陳銀婷方銀容周欽佩許成雲李定銓楊大德沈福高王文奎葉茂林 
坤範女校新閘梅白格路坤範女子學校對於國語一科素所注重去秋於各班添授注音宇母一科外並更組織一注童字母講習社每星期日上課一次業經該社主任考查後定於二月一日舉行畢業禮 
[敬業校友追悼丁賡堯]  
　　前公欵公産處經理丁賡堯歷年辦理地方公益近因公務繁忙費勞成疾延至上月二十二日逝世丁君生時曾任縣立第一高小校長（舊名敬業）故該校校友定於明日（星期日）下午爲丁君開追悼大會以表哀思 
[青年會消息]  
　　青年會交際科每逢星期六必召集會員旅行各處或游覽名勝或參觀各種工廠以增智識而添工藝上之經騐昨又發出通告定今日（禮拜六）午後二時出發參觀興華機器製麵公司並由該公司治備麵食招待届時即由交際科主任鈕立卿陪同前往是晚六時又值該會新銘新濟兩隊會員會餐之期參觀後即可與會餐會 
[穆藕初被任總統府顧問]  
本埠德大厚生曁河南豫豐三紗廠經理穆藕初君於民國三年自美留學畢業回國出其所學創辦實業迄今數年成績昭著上月經徐總統電召進京於謁見時頗爲嘉許日昨總統發給穆君任命狀一件任命爲總統府名譽實業顧問以爲提倡實業者勸 
[滬南軍隊之防範]  
　　步兵十六團王團長查得龍華路自湖南會館　南　　栅至外日喗橋止地甚荒野際此歲幕將届商舖結束賬欵途中時有商人携帶銀洋往來恐有匪徒乘隙刦奪亟應預爲防範爰特劃分區域自日暉橋西至龍華由龍華至徐家滙應歸步兵三十九團派兵按段巡防自日暉橋東歸本團各營派兵巡邏除函致三十九團張團長查照辦理外昨日通令所部各營長迅速派兵輪流校巡以保治安 
[閘北慈善團施粥]  
　　閘北慈善團每屆冬季循例設廠施粥以濟窮黎本年已於半月前預備妥當實行施粥每晨貧苦之人扶老携幼來廠就食者多至二三千名主任王彬彦恐人多滋事特商由警隊撥派巡警數名臨場彈壓以維秩序 
[閘北之布置冬防]  
　　閘北义袋角一帶向爲流氓帮匪叢　之所故一般人名之謂小梁山本届冬防該管四區二分所倪哲丞警佐深加注意除要溢地段添派雙崗荷槍巡站外入晚即抽調巡警加班分頭巡邏倪警佐又恐巡邏巡警或有疏懈之處特按段設置巡邏箱以便考察勤惰 
[債案缺席判决]  
董仁湘前投法公堂控唐金樑不理借洋五十元向索避匿請求准予缺席判决判邀中保人到案證明再核昨日傳訊據中保人陳金泉陳維山余克賺等三人同稱被告實於本年六月挽民人爲中保向原告借洋五十元是實中西官判證明屬實准予缺席判决還洋 
[昨日下午公廨訊理民事案紀]  
　　昨日下午公共公廨第四公堂山俞襄讞會同美約副領事審理民事訟案如下（一）「劉炳成控金興發託帶衣箱等物吞没不交安」金延林百克律師爲代表到堂譯明金向在輪船營業不住租界非貴公堂管轄應請將案註銷並與原告之律師辯駁一過復由金供在滬係候船回蜀並不久住等語「結果」以被告係四川人住所不在租界應將案註銷開釋（二）增美木行經理王增芳控許春記邵厚生不理代塾工料價銀四千兩案」前已訊判將案註銷後原告不服要求復審諭令提出新證據詳具禀詞再核兹原告一律師到堂遞禀提出新證據謂有一人可以到案能證實兩被告係該作塲股束而被告之律師林百克氏仍持反對態度「結果」准予復審一部份新見證口供再核（三）「榮康祥玻璃店經理葉福生控王增芳不還貨洋四百七十餘元案」訊明原告所控證據不足（結果）將案註銷 
　　英商卜内門洋行在公共公廨控張俟卿不理擔保蘇州華興肥皂廠貨欵等情昨日午後經闢讞員會同英卓副領事升座第一公堂會訊據原告律師上堂向見證愛雷斯（譯音）詰據供稱除去華興廠所得們金外尙該貨銀一千三百零八兩應請着保人照數賠償云云質之張俊卿供稱原告尙有兩欵未照合同付給被告（一）洋碱五千擔們金每擔一角二分（二）每月津貼被告洋八元計有四年該兩欵有數百兩之多要求將該欵劃扣等詞而華興廠亦由代表到堂證明一切並將合同呈案請察中西官得供判候復訊再核 
[扭控誘拐案各執一詞]  
　　江北鹽城縣人陳寳善前曾憑媒爲伊姪陳某聘定外甥女嵇氏爲室尙未過門嗣於二年前被其同鄉人周訓川將嵇女誘拐來申匿居南碼頭周藉拉車爲生該女現年二十歲腹中已懷孕近日陳來滬尋見嵇女向領不肯隨歸周亦出而阻止遂扭控一區一分駐所詰據周供年二十六歲自幼憑媒聘定嵇氏爲室並非誘拐惟媒證垷居江北原籍等語王署員以其各執一詞飭一併移提送地方檢察廳訊究 
[追究前次被拐女孩]  
　　客民施桂山家住閘北大通路姚家石橋吉慶男十九號門牌有女明才年八歲於舊曆本月初一日忽然失蹤施找尋無着至前日忽有婦人張陳氏向施報告謂明才實由伊子張其狗所拐現匿家内等語施遂鳴警隨同該氏前往將明才尋出並將其狗拘獲連回該氏解至警區昨日中送警察廳由司法科提訊之下備文移送地檢廳據施桂山禀稱尙有長女年十五歲於十二歲時被拐無蹤諒必亦爲張其狗所拐請求併究又婦人陳氏亦投廳禀稱家住閘北大通路一百零八號家有一女年六歳名根弟於舊暦本年十月十六日亦遭拐失現在施桂山之女係由張其狗所拐則我女亦應向張追還爲特來案請求嚴追我女下落等語梅檢察長據禀後諭着靜候核辦 
[行兇刦洋案之研訊]  
　　紹興人董英芳此次來申購買物件借庽在小西門外林蔭路友人董義德家前晚董英芳在門外小便適爲流氓韓九金等所見以其鄉愚可欺上前將董軋住用恐嚇手段將董身帶大洋二十五元一併攫去董不服喊救即被若輩毆擊受傷事後由董義德代報該管二區警署立飭長警分投兜拿當將韓九金獲解區署訊據供認糾黨十餘人行刦不諱杜警正以案涉刑事立命備文移送地檢廳着兩董自行投廳候質昨日午後由董義德雇人將董義芳舁送到廳經檢察官提案研訊兩董投案伸訴前情請究質之韓九金俯首無詞當經問宫騐明董英芳受傷屬實令回去自醫韓收押候緝拿在逃同黨到案併懲 
[碼頭小工衝突之結果]  
　　浦東老曰渡日清公司碼頭小工因不遵向章提早停工該公司領班頭目陳忠裕上前阻止無效互起衝突兩造小工各受微傷該管三區一分駐所王警佐本擬將該小工傅子成劉大玉姚士貴吳堯興等解送警廳訊辦嗣經該公司買辦來函請爲免究自行調處王警佐當即准如所請並着各具息事結備查 
[地甲請騐路斃男屍]  
　　二十七舖地甲陶愼忠昨午投上海地方檢察廳報稱大南門外馬路橋西首老仁和染坊笆籬脚邊　斃男屍一具年約五十歲左右身穿藍布棉襖下着白布單褲藍襪無鞋秃頭查無屍屬出認爲特來案請求相騐梅檢察長據禀後委沈檢察官等前往相騐 
[閘北恒通路火警]  
　　前晚一時閘北恒通路餘元烟紙店内不知如何火起霎時冒穿屋頂延燒巿樓房五幢經各段救火會到塲灌熄四區二分所倪警佐因悉該店曾保火險飭警往傳店主適該店主萬某他出乃將店夥萬紹明傳案押候訊核 
[汽車碾斷行人左腿]  
　　公共租界新閘路昨日下午一時許有某國人所乘一千六百七十二號汽車駛過適有江北人徐連吉在馬路行走避讓不及被汽車撞仆碾斷左腿骨血流如注當經新閘捕房一千零六十號一千四百十四號兩華捕趕來押令汽車載送徐連吉投醫院醫治旋即帶同基國人入捕房禀請捕頭核示 
[私售烟膏之科罰]  
　　譚林心張阿六現在法租界自來火行街開設協泰乾記兩店與張永和等私煮烟臺出售事爲法捕房捕頭偵悉前晚率同包探前往各該戶抄出烟膏三大箱又考籃一只内藏盒頭煙數百盒計值洋數千元當即連同譚等三人帶入捕房諭令交保候究昨解法公堂請訊先據捕頭稱内有一大箱一考籃係在譚家抄出餘者兩小箱係兩張之物請爲訊究詰之譚等供認私賣洋烟不諱中西讞員以被告等不應私賣有違定章照新刑律第二百六十六條辦理着譚罰洋五百元充公並押西牢一年准予贖罪兩張各罰洋三百元充公烟膏等物銷燬 
[警署長懸賞查拿積竊]  
　　南巿第一區警察署趙墨林署長因現届隂曆年關恐碼頭窮匪及沿途攫物匪徒肆行攫竊爲害行旅故查照向章每日派警分投查拿各窮匪到署標押過年俟明正元宵後釋放連日已拘獲二三十名分别拘留在案兹特通傳該署各棚長警一體知悉務於在勤時查見前項竊匪無論已犯米犯均須查拘並由趙署長捐廉如能勤奮從事凡拘獲一名照例給予奬勵洋兩角所拘之匪愈多愈妙不得稍事玩忽以期境内竊匪流丐無托足之所俾安地方 
[過犯剝刦押二年]  
　　匪徒朱順生前日在沺涇路與在逃同黨用擲包術圖騙新閘大統路大有亨烟紙店學徒沈成泉錢財不得將沈曳入弄内剝去布皮馬甲一件逃逸經沈喚捕將朱追獲搜出原物一併帶入捕房昨晨解送公共堂請究即據包探王金壽偕西探上堂禀稱被告與在逃數人將妓院所給銅元二十枚之轎飯票改作十元之僞鈔票擲地誘騙原告錢財原告不貪遂被拖入弄内剝衣尙有同黨在逃等語並據沈成泉投訴前情訊之朱順生供稱此事實係在逃之阿根起意衣服亦原告自願脫下求宥俞襄讞得供商之英卓副領事以朱係過犯判押西牢二年期滿永連逐出租界衣交沈領回 
雜評二 
[山東問題（庸）]  
　　山東問題以近日北京情勢觀之軍閥派之直接交涉說大有實現之象彼等力言國際聯盟之不可恃提出難望善果以爲舍直接交涉外别無方法然直接交涉之把握如何則輕輕撇過不著一語蓋彼等批評國際聯盟之難恃正爲主張直接交涉之地不言直接交涉之如何把握又爲交涉失敗後缺責之地居心固巧不可階其尤自相矛盾者則謂苟交涉而破裂則仍可提出國際聯盟請求公斷夫旣以聯盟爲不可恃而直接交涉乃又欲於交涉暌離之後提出聯盟自非神經錯亂斷不作此語直欺吾民如童騃耳 
總之山東問題我國旣拒簽德約斷無與日談判之理譬諸訴訟旣聲明不服於前决無私自和解於後此關於國家之人格非僅利害問題軍閥派欲貫澈其親日主義固不敢開罪日人拒絶談判然中國究非軍閥派之中國可以任其宰制也 
 
 

Page 12

 
 
   
 
 

Page 13

 
 
自由談 
旅行談 
[俄游雜憶] [  諤聲]  
　　自哈爾濱至華爾加Volga河之散馬拉Salrara站試乘帝國二等快車初意擬換頭等後見事事異常滿意遂亦任之車費七十二羅布八戈比半自購票日起四十日内均可使用余自哈爾濱至伊克斯克自泰加Taiga至散馬拉一路均得全間睡房每房有床四張上下各二床頂有架可放零碎物件余將下床作睡覺用上二張則安放物件床旁有小桌置有電燈車頂亦有一燈房門傍有電鈴掣　卽有侍者來帝國快車頭二等之别僅在床之多寡與地氈而已頭等有床二二等則四頭等地上鋪氈二等則蓆餐房之布置異常精美有鮮花有紙花有琴琴旁有聖書俄人每餐必稽首再拜然後就食車中餐食尙爲優美俄人飲茶與吾國同每飯後大飲一次且時在餐房内渴飮如吾國之茶館然俄人舉動似極重累飯後長坐不去起身時先昻其首次手次足然後全身云 
火車每在站停二十分鐘旅客得優游於月臺上以瞭望四方風景每見男男女女或布列人或蒙古人或採金者或阿爾太山之礦工或俄國僑民或雜居西比利亞之政治犯種種不一令人觸目驚心稍一回顧見乎吾輩同行之旅客四方皆有不覺心焉有感嗟乎數十年前此非一片荒蕪地耶今則巿鎭密布村落整然斯拉夫民族之拓植毅力不可不佩也 
科學談 
[人體有光之證明] [  幻夢]  
　　人體所發之光其名日（人體靈光）其光惟人有之然弗能目睹近有英國某醫士名克乃者曾著一書題曰人體靈光公於世且招名人新聞記者實驗之實驗之法暗室中置一青色液體之屏風如遮手於屏風前則可見手之四圍有光如青白色霧狀美國某醫士曾將人體之光製爲寫眞并證明人死則其光即消滅之其實驗之法僉人所能爲世人盍亦研究之歟 
雜談 
[瀛寰消息] [  瘦鵑]  
　　美國紐約城中有甘姆蓓爾女士及霍南女士者並擅絶色善交際稱交際社會之花近忽異想天開提倡養猪謂宜精選一千頭善爲豢養美其飮食潔其居處勿以其冥頑不靈而棄之云因白豢猪於家日夕周旋其問不以爲苦一時大家閨秀起而效之者頗不乏人香閨繡閣間咸以弄猪爲樂西方美人甘爲牧猪奴而吾國之女子則多嗜牧猪奴戲相去遠矣 
日本有某子爵女夙負艶名待字閨中有年矣因子爵擇婿苛物色久之迄無當意者女格於家敎未能起而自謀秋月春花年年虚度不免興美人遲暮之感近忽與其家所僱汽車夫通謀偕遁事洩遂不果行子爵恚甚逐車夫幽女於臥内禁不令出想笯鳳囚鸞當愈難爲懷矣子爵固以方正著因斯事發有玷家聲遂邑邑而病事見東京「日本廣告報」出日本某博士手對於婚姻制度頗有微詞云 
美國加利福尼亞大學中有一最幼之女學生曰約瑟芬企薩格倫荷人年僅九歲頴慧無雙能於一分鐘中速記一百四十四字一無乖誤師長亟稱之目爲神童聞在校專習速記術及商學進步絶迅逆料十年二十年後美國商界中當有一女王崛起於時且與彼鋼鐵大王煤油大五分庭抗禮矣吾國女流多没字碑對此女能母愧煞 
美國加利福尼亞州之山他白培拉城中有一雛形之世界一千九百十六年間山州中童子合資興築厥名「童子鄉」比美國加入歐戰遂作罷地在曠野作一巨圜形中有五大洲五大洋大山大湖熱帶南北極無不具備今已夷爲頑童遊戲場聞能於三十分鐘中環遊此小世界一周似此遊戲大足啟發兒童世界觀念意滋善也 
詩錄 
[招月軒看梅次雲溪釣徒韻] [  劉文彬]  
綠綺牕前積雪融暖香隱約動春風誰將熱血滿腔灑染得園梅萬點紅 
[園中梅花盛開因折一枝挿於瓶中感賦一絶]  
　　帶雨和煙折一枝小牕伴我動愁思幾翻坐對頻揮淚借問梅花知不知 
[答韓元龍君] [  禹鐘]  
　　韓君自京師寄示其近作集飮水詞句一百五十首及定庵詞句四十二首其旨要不外美人芳草之思錦瑟無題之感盪氣廻腸可謂極洋洋之巨觀矣環誦之餘輒題一首 
我始識韓生觥觥在文字（余與元龍僅以文字相往還未接顔色）尺牘陳孟公藻采阮書記作詩逼古人停蓄永神味常恨長安遠相望無由致顔色付夢思篇什互悅媚悠悠歎賞情渺渺蒹葭喟昨者頒新詞千里營緘寄澄思讀未己一一湧靈異神光何離合碎錦集非易譬彼千狐裘腋腋皆成器又如缝天衣不見針縷剌哀豔淪肌骨恩怨付涕淚疑汝腕有鬼嘔此生平意羽琴與納蘭泉下將汝忌天地强欲存人言竟未遂一潰豈不快酬汝痴延企誰知刼未闌徒使杞人喜惟此爛熳罰人問　投畀嗟爾意難償轉以妍我　（君自跋其卷末曰談天者流謂自十七至二十星界將有奇變於三日中乃拚命集詩將携往地下尋羽琴以質之不謂人言不騐轉使此稿墮落人問良可笑也） 
新聞拾遺 
　　嘆苦經忽遇觸穿人滬上通衢馬路之間每見有鶉衣百結輩就地羅書苦况懇求行人憫憐錫助資斧等情形發現然個中情形大都空中樓閣絶鮮眞鑿相（若輩實藉此生涯以度日）前日記者行經棋盤街某南貨店門首又遇一個中人某甲自云安徽人名孫夢達在地所書粉字洋洋三百餘言歷述顚沛讀之殊覺凄楚動人一時駐足而觀者甚衆繼忽來一少年詢甲身世際遇是否眞確抑或設幌子而騙錢甲力白事眞情逼並無虚飾（按甲之安徽口音甚生硬掘强）少年又曰汝言難爾遽信蓋洋場十里設此詐僞以欺騙者比比皆是竊爲慈善抱懷殊難貿然發生兹予需以安徽省之交通形勢勝跡廟宇細詢於汝夫汝旣爲讀書人出身安徽則必詳熟無遣苟答不訛予乃信汝誠實當赠助船資否則僞耳無憫憐可言少年言已甲立丑怩不勝跼蹐久之方囁嚅陳述然咸指鹿爲馬之談魯魚亥豕之纒未嘗有中的之事少年聆此一席話恍知亦僞訛流也不禁拍掌笑曰已而已而汝之安徽殆外國之安徽故所云云都非人所知者恕予有事未遑與汝多辨也語次掉頭竟去甲爲之大窘[  益香]  
　　敗屋中發現寳藏寗垣豆腐巷内有敗屋四間任姓所居也風撼雨侵岌岌乎勢將傾坍其屋主因慮傾坍壓斃衆人於日前拆卸翻造一瓦匠在後院牆角之下鋤地忽觸一物鑑然作聲撥土視之則形似甕口一個復以鋤發之甕口畢露啓而視之則白鏹纍纍然聞值四千金云[  幻夢]  
揚仁自動風扇公司之進行發明目自動風扇一節已誌本報兹復悉其發明人陳子掄業經在滬覓得贊成數人願出資本供其試辦故特於日昨在法租界公館馬路文　羣樂茶園開談話會首由發明兼試辦人說明試辦大槪計畫分爲六端（一）楊仁自動風扇爲中華新發明品照商律規定本公司得享若干年之專利權（二）自動風扇較電力汽油人力三種風扇便利多而成本輕銷場廣而利益豐（三）扇類暫分爲大中小三種便人擇用（四）扇座式様暫定爲壽星天官財神王母獅虎象麟八種裝飾則分鑛金鑛銀鑛銅鑛銅鐵鎳彩漆五色以期供人陳設藉壯觀瞻（五）座上并須配置時計方針與寒暑風雨表等以期一物數用爲人樂購（六）公司附設工廠務須實事求是不可稍涉鋪張致糜鉅費（七）商標擬用國旗聊表愛國精神次由贊成人等公同酌定合同大綱亦分四端（一）試辦期至多不得過四個月必須出品開辦消耗製造成本均不得超過預算絲毫藉示限制（二）試辦有效發明人須永久完全在本公司服務非至公司解散發明人不得自由脫離另辦或私傳心法否則應負法律上之責任股東背約相同并請律師保證以資穩固（三）發明人服務照支薪水酬勞加提紅股其餘股東一律權利平等庶廣招徠可期發達（四）發明人在有約期内如發明品物不拘有何續任本公司有優先權但須臨時議與相當報酬俾不負其苦心云云[  安]  
　　虎邱山之新建築蘇州金閭門外七里虎邱山吳中名勝地也近因年久失修所有舊時房屋半多荒圯景象蕭條不堪入目現城内紳士吳某等特募築多金　理一切又　眞娘墓旁建築房屋數楹名曰冷香閣狀貌嵯峨裝潢雅潔閣後又種梅千株以資點綴云[  野鹤]  
小說 
[療心] [  雛鶴]  
　　郤克忒乃賡其語曰卽如君鍾情於杏奈茉莉姑娘者可謂至且摯矣然彼爘者終漠然無動於中測其意以爲我茉莉安琪兒者終不能匹若夢想之暇慕也勞倫至是兩脣乃翕張似有以語駁之郤克忒若弗見仍續語曰且自科學發達後宗敎之神權已失其勢我儕業醫者祇能醫獸性之肉體而不能覺人性之靈魂於世何裨哉旋又曰傷哉受嫩安能自振碎此悶葫蘆也勞倫不答但返身注視杏奈茉莉之小影弗輟久之始發語曰君言誠良是彼無卓識之女郎不解美的愛情爲何物日溷逐於奢侈之場痴痴然獨唱高調孰知爲奢侈與虚榮所製肘而弗覺也有頃勞倫復語曰特君以此劑進將生若何剌激郤克忒答曰現愛嫩雖心志灰然然虚榮與奢侈心猶未稍殺是劑也一入腦際隨意志所適發一種極劇烈之感想添一種不可思議之惡夢大打擊其虚榮心必使得最後之學悟而始止克醫生言至此適亞拿遣速醫之童子至於是立隨之行及抵愛嫩臥室但聞微喟聲與呻吟聲間雜而起亞拿垂目穩臥於睡椅上無一聲息爲狀至類博物院中之老熊少年英俊之氣渺然無存克醫生乃微摑其肩曰老友苦矣時愛嫩仰臥白色之軟褥上展其精小之日記嘆息不止旋聞却克忒至立藏日記簿於枕下伸頸低聲曰克醫生我無病何勞先生却克忒不語但微笑示臥愛嫩廼始無語迨愛嫩貼然靜臥後克醫生於是肆展其醫術術畢乃出室謂亞拿曰明日者彼心腸似鐵之美人必環臂擁汝矣亞拿聞語樂不可喻立作傻笑曰信乎審是我當重酬汝汝實爲我二人團結愛情之能人也却克忒笑曰老友弗需是能二人爲我作至禮之鞠躬足矣亞拿亦拊掌大笑入客室呼童子備車送克醫生回院 
愛嫩自却克忒去後即昏然入睡睡熟即夢夢時覺仍與疇昔之同侣遨游揚長白樂并亦自忘爲亞拿之婦未幾入一大厦會燕又忽若至加拿大跑冰繼與一大富豪訂婚焉其父欲尼之弗聽訂婚未久富豪復悅一女郎女則顔色絶世愛嫩實弗能敵乃與之爭富豪似怒攘臂日若乃欲阻我愛情耶汝在交際場有年當知愛之情在貌在倜儻汝之貌固弗如彼遠甚我非傻者安有抛艶福絶不加穠摯之愛情於彼愛嫩乃懊惱而哭其父似若在其側撫頂作語曰傷哉妮子我固謂汝勿慕虚榮勿羨富貴有眞愛情纔能結愛果今無謂之悲傷自召之也愛嫩方欲有語忽背後厲聲呼夫人乃驚悟乃張目則女傭立其側愛嫩乃顫聲曰今弗需汝言旣乃復瞑目自思覺己心似大海孤舟飄盪殊弗能自制及傭去迺仰嘆曰噫上帝我今知虚榮矣亞拿殊不惡我何故必仇彼富貴固未加惠我何故必親彼噫我誠誤矣乃下榻趨至客室中伸其温輭之玉臂抱亞拿之腰緊緊弗釋且曰我愛我至愛其恕我無狀（完） 
[自由談之自由談] [  不冷]  
　　以耳爲目陸字若以耳爲目則爲睦字此陸榮廷之所以有局部議和之說而陸徵祥之所以有直接談判不應拒絶之言也 
 
 

Page 14

 
 
   
 
