# 1919 - 140 - 4916620

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[聽命於人（冷）]  
　　凡事聽命於一則易聽命於二三則難蓋聽命於一則巳不反對即無反對者也聽命於二三則二三之命各有衝突巳即不反對而命巳不能盡聽矣况乎今日中國之當道其聽命果不止二三也耶 
　　外人之命當聽也黨派之命當聽也武人之命當聽也有密切關係者之命當聽也况又責以國人之命之聽嗚呼古人有言畏首畏尾身其餘幾今又加之以畏手畏足畏背畏腹也耶 
命令 
　　五月二十五日大總統令近日京師及外省各處輒有集衆游行演説散布傳單情事始因青鳥問題發爲激切言論繼則羣言汜濫多軼範圍而不逞之徒復藉端搆煽淆惑人心於地方治安關繫至鉅値此時局艱屯國家爲重政府責任所在對内則應悉心保衛以期維持公共安寗對外尤宜先事預防不使發生意外紛擾着責成京外該管文武長官剴切曉諭嚴密稽察如再有前項情事務當悉力制止其不服制止者應即依法逮辦以遏亂萌京師爲首善之區尤應注重前巳令飭該管長官等認眞防弭着即恪遵辦理倘奉行不力或有疏虞職責攸歸不能曲爲寛假也此令 
　　又令派王懷慶兼管外火器營事務此令 
　　又令派王懷慶兼充清理京城官產處督辦此令 
　　又令内務總長錢能訓呈准山東省長咨請任命牛逢慈柳承銘閻際銘崔情田爲山東省會警察廳警正龐作屏趙文琴試署山東省會警察廳警正應照准此令 
　　又令司法總長朱深呈河南開封地方檢察廳檢察長郭德沛懇請辭職應照准此令 
專電 
　　北京電政府對滬會無辦法必安福系商决後能表示故張鎔西電未復（二十六日下午六鐘） 
　　北京電總統尉勞各代表朱允從旁帮忙兩三日再來京 
（二十六日下午六鐘） 
　　北京電港電唐少川兩次堅辭有主張以岑代唐訊 
（二十六日下午六鐘） 
　　北京電外交問題府院三次會議决定方針如下在體簽字對山東各欵保留萬不得巳簽字惟聲明對德定約對各國仍留將來會商餘地要求和會認可通電徵各省同意（二十六日下午六鐘） 
　　北京電胡維德電府院詳陳膠澳案具七大不可不簽字理由政府會議結果僉以現在國際上之形勢主張不保留簽字 
　　北京電政府通電各省青島問題中央决不自甘退讓中日邦交夙敦睦誼此次蕪湖上海先後發生事故顯係奸人煽惑凡各地方尤宜先事防維對於日商不得歧視倘有甘爲擾亂者自應從嚴懲辦以篤邦交 
　　北京電警廳通函否認益世報在美使館註册（二十六日下午二鐘） 
　　北京電美使今晨因益世報案向外部正式抗議要求將報館回復原狀主筆開釋公文措詞極嚴重（二十六日下午二鐘） 
　　北京電英使朱爾典又有回國訊惟須藏約定後方行 
（二十六日下午六鐘） 
　　北京電財部又向英商馬克尼訂立一百萬鎊借欵聞仍用承辦無線電報名義（二十六日下午二鐘） 
　　北京電保定軍隊異動巳鎭服 
　　北京電蘇浙路代表赴部不得要領向府院陳情總統允維持 
（二十六日下午六鐘） 
　　北京電三十一日開放北海召學界游園（二十六日下午六鐘） 
　　北京電蘇李齊來電據省敎育會稱滬校停課影響地方消弭之計在政府有俯順輿情之表示務懇迅電中央力陳危狀迫切待命等語當經復令滬道縣妥爲勸導並祈電復 
（二十六日下午六鐘） 
各通信社電 
　　北京電日使三十一宴錢總理 
　　北京電湘督電彼軍測量地勢築土墩高二丈餘以助砲力乞示方法 
　　北京電政府電請西南撤回八欵尚無復電（以上二十七日）以上中華通信社電 
　　北京電院咨國會之青島議案昨經撤回補入駐外各使贊成簽字之電復送備議 
　　北京電政府以蔡元培電允回京仍未北上昨又電滬速駕 
　　北京電參陸處因在閩南軍内訌正亟和局適逢停頓浙軍又新喪師長電令李厚基格外愼重 
　　北京電姚錫光電吿在滬組織公民愛國會羅致西南數省要人爲會員會址設法界白爾路三百八十五號成立後卽赴粤港接洽一切（以上二十六日） 
　　北京電交部制定鐵路旗式通令各路奉行 
　　北京電江蘇李齊呈送巳故前政事堂左丞楊士琦事實清册請准爲在蘇建祠勒石以彰往勩 
　　北京電江朝宗呈請明令撤銷前四川巡按使陳廷傑褫職處分 
　　北京電殖邊總理劉世珩陳報遵令會議整理該行辦法請咨行財農兩部維持補助 
　　北京電邊訊有清肅王由旅順潛赴俄謝會議之説當局請世太保查阻 
　　北京電邊防軍將先後出發陸部請由陳都使恩副使等預冋蒙人佈諭以免驚疑（以上二十七日） 
以上中孚通訊社電 
　　北京電今日晨衆議院開會出席議員共二百十七名副議長劉恩格就議長席依鄭萬瞻之臨時動議變更議事日程對於政府交來關於巴黎媾和會議之事衆議一致即開秘密會議協議政府提出之議案即媾和會議之條件將大體簽字唯關於山東問題者另行聲明保留俟將來解决云云協議之結果决議本院當然贊成政府之提議唯要求政府將其條項再提出於國會（二十六日） 
　　北京電本日國務會議决議無論山東問題能否保留巴黎和約必簽字（二十七日） 
　　北京電段祺瑞電吿北方各督軍中國目下情勢急迫不可不簽字於巴黎和約請諒政府之苦衷勿持反對態度（二十七日） 
　　北京電國務院二十六日通電各省云自南北開戰以來財政窮乏巳逹極點八年份預算短少二萬萬元現將發行八年公債二萬萬元及國庫流通債券正在求國會同意望各省念政府之苦衷勸吿民間踴躍應募云云（二十七日） 
　　北京電在湘省之南軍譚浩明林修梅馬濟等十餘人與北軍吳佩孚馮玉祥等十餘人聯名通電總統總理及各省要求依南北之互讓迅速重開上海會議並謂一俟該會議决定後將各自撤退防備統一軍隊以供對外之用（二十七日） 
　　東京電東西大銀行家於昨日在日本銀行集議組織借欵團問題决議以正金興業兩銀行爲幹事銀行以小田切巽西氏爲代表人日本對華借欵團於是成立關於此事憲政會總務若　氏聲言此舉與美國重復歸入银行團同一結果可不必憂文部大臣中橋氏云唯滿蒙不在其列若不被承認則當斷然反對云 
云（二十七日） 
以上東方通信社電 
路透電 
[歐洲和會近記]  
　　二十一日倫敦電德國國務院特許宣布德國决不簽定現式之和約因簽定之後將使德國經濟破壞政治受汚道德墮落也德國請展長答復期限 
　　二十日倫敦電巴黎時報載稱德國答案中要求規定賠欵數額因不知應付確數則難擬定豫算案中之徵則也 
　　二十六日巴黎電藍超氏關於賠償問題復致和會覆文 
　　二十一日凡爾塞　藍超氏請和會展長期限以便德代團繼續提出牒文論領土·東方·亞爾薩斯勞蘭·被佔土地·實行德國賠償與義務·勞動法制·處置敵國德人私產諸問題及德政府對於和約條件之觀念 
　　二十六日聖哲滿電　代表倫勒博士寓書克勒滿沙氏述及開媾和談判問題 
　　二十一日巴黎電預料協約國將以一星期之久研究德國之答案故如許德人以三四日審查和約之切實正文則六月十日左右和約可望簽定 
　　十八日巴黎電德奥條約簽定後巴黎諸全權代表之職務即可吿畢布國和約將在薩洛尼加定之 
　　十九日巴黎電德代表致和會之第九牒文乃論排拒國外德敎會問題而尤注重於中國方面 
　　二十日巴黎電奥國和約條件與德國和約大致相同預料該約將於下星期内交與奥代表 
　　十七日巴黎電協約國對土耳其大約將無條約可言因小亞細亞这土國土地一部分恐將給予希臘餘歸法意受託代管叙里亞則將爲法國勢力範圍土耳其國至是將不復存在也 
　　十九日巴黎電四代表會議决定瓜分土耳其後經英國聲明曾許印度爲回敎起見對於土皇本身不加恥辱故此問題將重加考慮 
　　十九日巴黎電中國代表團隨員陳友仁稱中國並非自願將膠州租與德國今若以膠州交還中國而容日本保留扼要之區域是交還其影而保留其質也日本名則爲受經濟讓與權者實則爲戰勝之人物 
　　十九日倫敦電陸軍部宣稱美軍總司令裴興將軍將偕美將數員於二十二日抵倫敦當道準備以隆禮迎之 
　　二十日倫敦電陸軍部宣稱德國對於和約條件之態度殊不明瞭軍事佈置未可鬆懈裴興將軍一時尚不能離法游英之舉業巳展緩 
[各國近事記]  
　　二十日倫敦電路透電社得悉南俄台尼金將軍大受協約國輔助英國現巳爲置備二十五萬人之軍裝槍砲其第一批業己運出 
　　二十日丹京電華沙電稱波蘭軍佔據尼柯萊夫斯克渡尼斯特河而進敵軍匆遽逃亡 
　　二十日倫敦電英皇太子本年八月間將赴加拿大執行哇太樺國會新屋開幕禮 
　　二十三日倫敦電南斐新議會現將取締亞人購置不動產之條例推行於有亞人主事之公司並限制亞人在特蘭斯佛爾貿易之執照 
　　二十日倫敦電財政大臣張伯倫氏今日在下院質問之時宣稱英國至三月三十一日止共用戰費約英金六千七百兆鎊 
　　二十日倫敦電陸軍部宣稱接末滿斯克十九日來電謂哇里加湖北端波伊萊資鎭巳爲俄軍佔據過激軍委棄該鎭之前悉將境内十四歲以上之男子押迫而去 
　　二十七日墨爾邦電澳洲航務罷工風潮仍嚴重 
[阿富汗戰事近記]  
　　二十三日西姆拉電貝夏瓦路透特别訪員今日電稱前駐西姆拉阿富斯汗使者阿白杜爾賴滿汗率員約四十人持休戰之旗行抵英軍陳前謂奉阿王之命來請休戰即經英軍送至貝夏瓦並未携有阿王函件今晨英軍巳將阿白杜爾賴滿汗遣送過界 
　　二十四日西姆拉電阿白杜爾賴滿甫啓程出界其隨員二人覊留於貝夏瓦以候加蘇爾之英國委員者忽交出阿王於本月二十日所署名之勅令一通二員不願説明遲交之理由大約此項勅令乃對於二員所發之機密指導非擬遞交英員者勅令中之言絶未承認討論條件之必要故二員亦將由英員遣送過界吿以一切巳見於交專使携回之文中不能更有所云 
　　二十四日西姆拉電阿富汗内局可藉俄屬土耳其斯坦過激黨之無線電報知其一二二十二日巨土無線電臺截得顯由俄國邊界庫虚克發出致東方各電臺之無線電報謂據加布爾官埸消息阿富汗現圖輔助邊陲山問之部落以期得逹海中並佔有加拉齊港云 
　　二十四日西姆拉電過激黨表同情於阿富汗可以二十日大石干過激黨發至莫斯科之無線電報徵之電内謂接四月七日自加布爾發出致俄國總統之二函一稱阿王宣布俄國之倡過激主義全世界爲之感悦阿王現令其友亞瑪魯拉致賀俄羅斯民國高貴之總統一稱阿王外交長官希望過激黨今與阿富汗斯坦訂永遠之友交另有一無線電報乃由過激黨東方運動員致東方運動局者請促印人巴加土拉氏速將所許撰著（哥蘭經中之廣義派主義）一書脱稿以波斯文印度文阿剌伯文印刷十萬册交專差遞送云云 
[大西洋飛行記]  
　　十九日倫敦電美國海軍飛機第四號之駕機員里特海軍大尉現滯留大西洋中亞查爾斯羣島之郝爾太港晚報載有其飛行大西洋紀事如下第四號機偕第三號機飛過冰山夜半與第三號機相失夜黑而微有星光少焉月出空氣漸緊飛機自距洋面八百尺升至一千八百尺泊於洋中之各驅遂艦皆能一一得其所在蓋艦中放出之流星彈在四十哩外即能見之也飛機之趨嚮廔按驅逐艦之地位而矯正之上午五時四十五分曙光漸露如入坦途八時遇霧乃由霧裏穿過九時四十五分復遇霧迷茫不知方嚮據羅盤針之旋轉觀之近處似有峭壁是時覺機端有下傾之勢幸太陽復出機身亦平是時飛行於霧氣與雲端之間蓋巳升至三千二百尺之高度矣十一時十分遇微雨十一時二十七分忽佛洛里斯島（亞查爾斯羣島之一）之岩巖現於眼簾去其豫計之地位四十五哩旋偵覺驅逐艦第三十二號所在地點自見第十六號驅逐艦後至此始見此艦第二十三號驅逐艦因霧濃未見而在台爾加逹港（亞查爾斯羣島主島松米格爾之港）登陸之思至是乃作罷按亞查爾斯羣島距葡萄牙約八百哩 
　　二十日倫敦電美國海軍飛機第四號今日下午十二時四十分自郝爾太港出發於三時三十二分抵台爾加逹港 
　　二十日紐約電美國海軍飛機第三號巳抵台爾加逹港機中人員無恙惟飛機兩翼巳損不堪飛越大西洋 
　　二十五日倫敦電英國飛行家郝克氏與格里夫氏在太平洋中流爲一丹麥船救起蓋以發動機受損被迫降落 
　　十九日聖約翰電豫料不日將有英國大飛船一艘自英倫直接飛至紐約 
　　二十六日紐約電各報皆載有論文歡賀郝克氏與格里夫氏之巳抵　　二十六日巴黎電陸軍中尉勞伯特氏載客一人自巴黎附近某地點飛至摩洛哥之加薩白蘭加計程二千二百基洛邁當歷時十五點鐘某飛行家自巴黎附近某地點駕機出發飛越高三千邁當之阿爾泊山安抵日尼瓦計程五百基洛邁當以兩小時五十二分逹之 
 
 
 

Page 5

 
 
   
 
 

Page 6

 
 
   
 
 

Page 7

 
 
公電 
　　宿遷來電申報館鑒宿遷匪　經田團長玉坤督隊痛剿後地方漸次肅清詎二十四夜間突有股匪十餘人襲刦安莊地方據去嚴高等姓男婦四名口團長聞警躬率魏連長長勝黑夜跟追至洋河鎭西大蘆蕩與匪接仗當塲斃匪七名生擒匪首劉三蘇仲業等四名被擄男婦悉數救回並奪取快槍十一枝（中略）宿遷紳商學界全體公電感 
　　辰州各界通電北京總商會大學生及各學校天津公民聯合會商會敎育會上海南北總代表及商會各報館均鑒青島問題全國公憤此間由本會發起於敬日開全體公民大會到會者二千五百餘人人心鼎沸僉以此事關係國權疾首痛心誓不承認旣懲四年五月七日之辱若復奪我青島喪失主權即可亡國凡我國民當爲政府之後盾赴湯蹈火皆所不辭務乞大張公憤始終堅持以保領土而維國權全國幸甚湘西臨時參議會暨紳商學各界公民同叩徑印 
　　六安州商會來電申報館轉各報館暨南北代表諸公鈞鑒青島存亡中國朕兆民心未死義憤求伸務懇代表轉圜一致對外敝會現巳議决堅持到底不購日貨以爲外交後盾臨電迫切無任瞻依六安商會叩沁 
國内要聞 
[北京快信]  
　　軍警首領會議結果對學生行動實行監視對報館用武力壓制中央公園及各學校門外均派武裝軍警巡防如臨大敵 
　　公府今日（二十四）會議結果京師地面治安責成警備總司令會同步軍統領警察總監查照戒嚴令辦理如有糾衆滋事及不服制止者即行逮捕以軍法從事益世報主筆潘蘊巢被捕到廳後卽發押所看守美使適出游由館員赴廳請保辭以一二日内可釋回不必具保現美使巳提出嚴重抗議 
自學生風潮發生後政府本主和平對待最近錢内閣與敎職員代表訂定交換條件（巳見前電）巳可回復原狀不料某派極端反對使人面詰錢謂如此則是政府明認吾輩爲賣國矣須知中日歷來交涉皆由今大總統及國務院授意辦理若果從學生之請惟有將經過情形宣布錢懼遂一變和平意旨而爲嚴厲手叚該派又以步軍統領李長泰辦事柔軟要求東海撤換並保段芝貴兼任徐不得巳將李免職而以親信之王懷慶爲繼該派尚不表示滿意又有改組衛戍總督之建議現在東海地位大有不能自主之勢 
　　外間有學生團决議自行解散之説以現勢推測如政府再行進逼或將成爲事實 
　　近幾各路軍餉僅僅發至二月底而止參戰新軍積欠尤巨駐在保定之一旅有行將譁愛之警報昨參陸處下一緊急密令責成該旅長迅將子彈悉數收回並加意鎭撫 
　　帝制派日來又大活動 
[膠澳問題决定簽約]  
　　政府對於山東問題巳决定命由陸專使相機簽字但各省疆吏多有來電反對簽字者故政府一面於昨日通電各省區聲明必須簽字之種種理由一面又托王揖唐向安福系疏通以免持反對主義聞新衆院議員中有一部分以政府對於青島膠濟事件突然主張簽字與前定不簽字之辦法大相違反定於二十六日開會仍討論應否簽字以取决多數意見現王揖唐正在疏通中 
　　新聞編譯社云昨日（二十五日）法文北京政聞報關於簽字問題有左之紀載　譯如下膠澳問題中國在和議草約内應否簽字政府當軸急當速决最近陸徵祥專使又有一電報吿政府謂英法兩外部當局曾正式聲明其政府擔保青島及所有完全權由日本交還中國此項擔保旣又爲英首相勞氏及法首相克氏口頭認可陸徵祥可自信有此擔保足爲中國收回青島之鐵證故陸氏電請政府爲最後之訓示昨晨公府爲此問題曾召集全體閣員兩院議長及段督辦討論聞結果多數以現在國際上之形勢主張不保留簽字聞此項决定下星期二尚須經國務會議通過方爲正式華北明星報云據東方通讯社探來消息謂關於由德國直接移交山東各種利益與日本問題及中國委員對於和約簽字與否陸委員長曾電復政府據稱英國外交總長巴洛佛氏及法外交部一致正式知會陸委員長云英法兩國政府將擔保令日本歸還膠州暨其完全之主權與中國茲復據陸氏電稱渠曾往謁英首相喬治及法國務總理克勒滿沙談及膠州問題喬克二氏曾面證該兩國政府允擔負一切確然眞切陸氏以英首相及法總理所言各節確具有擔負令日本將山束歸還中國之價値是以際此列强行將會同德國委員簽押和約之時中政府應迅速擬具最後之辦法電飭駐法各委員遵照辦理聞中政府接到陸徵祥由法拍來此項要電後即於本早在公府内召集各國務員兩院議長及參戰督辦段祺瑞開特别會議討論此事與會各員大多數皆信中國當此世界維持公道之際關於山東問題會同德國委員簽押和約縱無預留條件亦必多獲利益較比有條件者略勝一籌惟此項重要問題似必待下星期二日經正式國務會議討論取决辦法 
[北京學生巳在嚴重監視中]  
　　北京學生今巳在軍警嚴重監視之中前日京師警察廳發出第五十六號布吿一件嚴切取締而步軍統領京畿警備總司令亦於同時發出同式之佈吿均係根據命令對於學生表示勸戒其措詞則皆近於嚴重尤以警備司令之布吿爲嚴厲並有執法以繩其後之語據日人某報言警備總司令對於各校學生之行動一事决用强硬手段干涉己咨照各機關遵照辦理警察廳又恐有俄國過激派潛入京畿勾串煽惑故於昨日除巳通知各區隊認眞查緝外並飭令檢查郵件電報等員遇有鼓煽之件及與事實不符者應即扣留送廳查閲 
　　京中各報自前日益世報被封國民及晨報被監視以來對於學生之行動巳無記載聞警廳曾於二十四日布吿各報不許任意登載其布吿如下查自青島問題發生以來各校學生奔走呼號引起一般人民之浮動本廳以其激於愛國熱忱始終和平對待所以曲諒各學生者巳無微不至乃近日風潮愈演愈烈散佈傳單之不巳進而集衆演説集衆演説之不巳進而相率罷課復有一種五七報之組織並不呈報本廳遽行出版其中論調偏激鼓煽爲多長此紛紜地方治安將無維持之法迭經京畿警備總司令部本廳遵奉内務部令先後布吿懇切誥誡禁阻在案須知愛國之心人人同具救國之道擇術爲先若徒尚意氣激生事端是外交之挽救未能而秩序之安寗先擾愛國之舉適爲禍國之媒報界不乏明逹之士當巳早見及斯報紙爲輿論代表對於該生等一切舉動自當是者是之非者非之其有踰越範圍之處尤當以正論糾正之庶不負新聞家之天職若不獨不加糾正又從而鼓動激盪之將風潮寗息迄無其時就地方而言則妨害治安就學生而言則曠廢學業於愛護國家親愛學生之本指豈不背馳本廳爲維持治安尊重言論起見爲此布吿各報館嗣後務宜愼重登載勉爲公正健全之輿論則所裨益者大有不僅本廳跂望歡迎者矣特此布吿 
　　據京津泰晤士報消息自王懷慶接任後各校青年學生被捕者巳有數起前晚順治門内法文專修館爲校長壓制全體解散學生四百餘皆巳外住旅館人人皆願犧牲個人之資格該校學生因無集會地點擬假高等師範禮堂當被數百巡警圍住高師勒令解散且有王懷慶所派馬隊數十輪流在校門警備人心惶惶莫知所措又商學界在北京大學法科開懇親會專爲提倡國貨起見毫無他意當時即有警察數百周圍該校并將主席段錫鵬捕去前日因五七日刋事由聯合會派去警廳交涉員四人亦被拘禁又北京師範學生賣報與販賣國貨亦共被警廳拘去六人現猶未放出故近日敎育現象巳完全處於武力之下學生聯合會今巳不能發電昨又派代表十餘人分三組分往上海漢口山西將北京學生愛國情形報吿各方請求與以良心上之援助聞各校昨早開全體大會羣情憤激皆願犧牲個人之地位　　頃得某方面消息安福首領某氏昨在本俱樂部召集該系學生極力勸導維持現下學界情形並取消罷課風潮以期各校一致照常上課又據北京日報消息昨日某校學生以罷課一舉無補事實因禀承長官舉行維持會目的在即日上課所有各要求問題暫時不要政府履行以俟將來由政府容納昨日王揖唐在太平湖請客亦不學生界在内王氏甚盼維持會之有效云 
[日使抗議之原文]  
　　北京晨報云日前京中各報載駐京日本公使小幡氏對於我國民此次關於外交上之言論提出質問云云昨日（二十五）日本人機關報之順天時報巳將該照會原文揭出茲轉錄之其原文云爲照會事照得前有巴黎山東問題决定之報耶外交委員會委員幹事長林長民君五月二日晨報國民公報等特揭署名之警吿文内有今果至此則膠州亡矣山東亡矣國不國矣願合我四萬萬衆誓死圖之等語似有故意煽動之嫌此事與五月四日北京大學生釀成縱火傷人暴動之事本公使之深以爲遺憾者而五月六日八日十四日等四份大總統令宣布想係爲之爾來北京散布之傳單多以（膠州亡矣山東亡矣）爲題摶播各省煽動實行排斥日貨此項與其他檄文宣言均係故意曲　讒誣中傷之言動而茲有本公使不便看過而應請貴國政府深甚之注意者左（一）北京騾馬市大街湖廣會館内開設之國民自决會五月初向各省商會省議會其他團體之通電内有日本背棄信約違反協約國保持民族領土主權之宣言乘意國離會之時刦持和會攘奪我山東政府懦不能恃國民若不急圖自决國亡旋踵同人等組織國民自决會共圖挽救宣誓即與日本斷絶工商業並各友誼的關係云云等語又該宣言書内有今日人之奪我山東此即其席捲我全國之起點將來必盡逐我神聖之華胄而繁殖彼矮奴淫娃於我大陸矣惟政府之於國猶之經理之於商店也股東昏懦自不努力而但以商業失敗罪經理經理者不任其咎也國之外交亦然今日之中國問題非中國人有自覺自悟之决心無補救之一日故本會同人所以有國民自决會之發企所謂自决者何以廣義言之則國家興亡之責全由吾人肩負以狹義言之則吾人自决與日本絶交而巳等語此外决議之三條亦揭此意（二）五月十九日國民公報所載北京民國大學生外交救濟會啓事卽以（倭奴之爲中國患久矣）爲前提實有左列記載是以都門學界糾合學界同志連絡全國民人黄龍痛飲岳武穆之是法馬革裏尸漢伏波之未死誓必趨彼倭庭掃除强寇還我青島保我山東凡我全國同胞皆有救國之任隨時加入本會同心合力以補政府之不及挽我利權爭回青島抵制日貨逐去倭奴保全領土此項言動全然藉口國民自决或補及政府等 
詞鼓吹無政府主義故意讒誣友邦國家國民而即是全然敵國視者矣貴國政府對此等行動毫無取締寗是不可解者也抑且山東青島問題民國四年五月二十五日及民國七年九月二十四日兩國當局訂於約文且經我當局再三宣言交還在先今次巴黎會議决定後又由我國委員牧野男爵外務大臣内田子爵五月四日五月十七日分别宣言更無狂呼（膠州亡矣山東亡矣國不國矣）之理由想係貴國政府之諒悉　而對此荒唐無稽無政府主義之主張與阻害友邦邦交挑撥兩國國民惡感之言動不加何等之取締是本公使之甚所遺憾者也若果放置此等風潮不特有釀成貴國内治意外之擾亂怕有惹起兩國國際重大之事態特此照請貴國政府愼重考量從速妥爲辦理是所切盼尚祈照覆 
[朱桂莘出京赴津]  
己表示决不南下 
　　朱總代表等返京後前晚又有代表三人回京現尚留滬甯未回者爲施愚徐佛蘇二人昨晨巳抵京之代表八人曾赴公府謁見東海有所陳述内容尚難詳悉惟今後和議之如何進行政府與各方面仍在考慮之中雖有人主張仍促朱代表等即日赴滬以便續行開議但當局以前此各代表在滬閲數月而成績不可覩各代表今旣北來與政府協商辦法必先覔得解除和議障礙之方南行庶幾有濟况朱氏又復辭不南行各方面亦多主張和議方式有改組之必要故進行方針仍未完全决定朱氏昨赴府時向東海請假三日即於午後四時赴津休息 
　　又據政界消息二十四日朱總代表到京之夕入謁東海係將兩三月來經過之情形一一報吿并陳述才力不勝電請辭職之意東海雖於慰留之外曾詢及維持和議之意而朱氏則以旣巳辭職無甚意見可言朱氏前日留京一日專爲各方面之周旋而京中各方面對於和議之主張又復千奇百怪莫衷一是故朱氏態度更異常消極昨早電知京奉路局備車預備返津休息政府派人挽留朱氏則堅不欲留遂於昨日下午四時三十分出京赴津聞朱氏此次返津休息决定端陽節前暫不入京有詢之者朱氏則僅曰累得很我去憇憇而巳又朱氏臨行時在火車中語人云渠代表之責任旣巳解除此後惟視兩方當局接洽之結果如何自身巳有决不與聞之决心即唐少川聞亦巳决不再任代表之事至個人之觀察似此後應以兩方有實力者自當解决之衝文人會議似不易不何結果此經今度之試騐而可以瞭然者惟目下外交問題共危迫之程度較國内問題爲尤急若兩方對於外交問題解决之方法無澈底之覺悟或欲利用民氣以壓迫一方則國家前途眞不堪設想朱氏並言政府致電西南請共撤回八條尚未得覆故政府之方針現亦尚未確定也 
[喇嘛團佛敎統一會籌備記]  
　　蒙古喇嘛團贊陽捨靈大師等由日本歸國後擬發起一中華佛敎統一會以爲昌明佛敎鞏固邊境之計昨日）二十五日（午刻象坊橋觀音寺覺先和尚特開宴會於該寺請喇嘛團及朝野名流以表示歡迎贊陽大師之意並磋商組織佛敎統一會之進行方法先後到場者除喇嘛團蒙藏院貢總裁代表及蒙藏各方面要人暨各大寺僧侶外有朝野名流莊蘊寛張一麔王家襄夏壽康梁善濟等數十人留日學生代表莊善昶王俊張景銘陳定遠等四人宴會散席後即改爲談話會首由覺先和尚述明贊陽大師等此次來京發起中華佛敎統一會之本旨及本日宴請諸名流之徵意次由留日學生代表陳定遠報吿喇嘛團東渡時及歸國後之經過情形與留日學生選派代表歸國襄辦中華佛敎統一會之前因後果報吿畢公請贊陽大師發表意見贊陽大師除述明東渡後日人之煽誘詳情外並謂十數年以來即抱有統一中華佛敎之意第因材力綿薄終難逹其目的此次東渡經留日學生及公使監督等贊助於先歸國以來復蒙錢總理貢總裁張督軍（雨亭）蒙古各王公及今日到會諸君及各界人士等熱心提創於後從此佛敎之前途或有一線之曙光國家亦正可借此爲安民固邊之計則今日非獨中華佛敎統一之先聲亦中華民國和平統一之預兆本會精神果能表現於中華全土則日人以日蒙佛敎聯合會名義經營蒙古之陰謀不啻氷消瓦解矣云云嗣又由陳君報吿謂今日茶　會須具體磋商者共有四事務望到會諸公循次討論）一（中華佛敎統一會之組織雖由赴日喇嘛團及留東學生所發動然全賴國内喇嘛僧侶及朝野名流從中協助始克有濟今日到會諸公大約均熱心贊助之人但願爲發起人抑爲贊成人之意思尚乞自由表示分别署名以爲根據當由梁善濟君提議謂今日到會諸君似應均列爲發起人付表决全體贊成）二（由本日到會諸公發起一歡迎會以表示歡迎喇嘛團之意全體亦無異議）三（在中華敎統一會未成立以前須設立一中華佛敎統一會籌備處以利進行討論結果公推莊蘊寛王家襄夏壽康三君爲籌備主任其籌備員俟籌備處簡章議定後再行照章推舉）四（公推起草委員數人以便起草中華佛敎統一會會章及籌備處簡章等項當場推定范熙壬等八人爲起草員并决定卽以觀音寺爲設立籌備處地點時巳下午四點陳君遂宣吿散會 
[京華短簡]  
　　北方財政自龔心湛任職後無日不在艱窘竭蹶之中而近日尤甚除本月府費無着外積欠軍餉巳逹千數百萬之鉅前日曹仲珊幾至以欵絀辭職龔與張次長素本不相能繼以張在外面尚可活動亦不得不曲爲聯絡上星期六因聯袂赴津與某國資本家商訂短期借欵五百萬元暫顧燃眉聞昨晨京内某要人方面接得張次長電話借欵可望有成目前財政難關又可以度過矣 
　　政府前電駐歐軍事委員唐在禮囑將歐會中所議萬國航空禁航區城及關於航空事件詳情調查報吿現唐氏巳有復電如次北京國務院十碼轉參戰處參謀本部陸軍部海軍部鈞鑒一萬國航空線路由各有關係之國規畫之禁航區城由各國自定先行知照各協約國一設立萬國航空事務所一軍用及屬於郵政税　巡警飛行機定爲國有餘作爲私有一每機均有國籍證書航行證書註册標記指揮駕馭執照貨物公方搭客名册遵守萬國信號及各項規定中外一體看待一起行及下降時本地方官有檢查其所帶公文之權對於或禁止或規定之違者没收之全文郵遞禮參戰軍及西北邊防軍現均預備出發巳將軍械服裝完全發放定於六月一日至十日爲各該師旅檢閲時期即派徐樹錚傳良佐蔣雁行爲檢閲大員經此檢閲後即可定期開拔又該軍第二師師長馬良日前來京請領餉械並報吿該師　立請示檢閲日期現馬氏巳於昨日）二十五（上午赴津當日轉往濟南防次益世報被封而後昨日下午四點美公使特赴外交部拜謁陳次長擬要求照常繼續出刋不得要領據中美通信社消息昨日萬國新聞記者俱樂部英人李治君發起聯合該俱樂部中西會員於今日午後四時半向警廳保釋益世報主筆潘蘊巢君又美使館昨今兩日對於此案連開會討論三次明日當向外交部正式抗議要求立將益世報恢復原狀開釋主筆該公文措詞極爲嚴厲 
　　提署自王懷慶到任後對於内部决定實行改組故該署總參議秘書科長主任科員等均紛紛辭職現巳由王一一批准更委薛之珩陶經武爲參事劉景沂爲總務廳長劉新桂周學俊爲秘書馬渡恒爲軍事科長王世榮爲軍需科長張廣熙爲執法科長吳錫林爲將校研究所長白鶴鳴爲總軍械庫總辦何桂榮爲營翼總處稽查長聞所派各員均於二十五日到署視事王亦定是日實行遷入署内住宿 
[中美新聞社北京雜誌]  
　　中美新聞社二十四日北京通訊云北京學生抵制日貨及演説之運動日益擴展今晨有演講員四人出發赴京漢線之長辛店將在彼留二日從事演説及分發傳單星期一日繼續往保定府此外有學生擬沿京奉路而至山海關在車中及沿路各種演説據云目下集欵甚多足以無期從事此項運動至欵罄而後巳此間謠傳各校學生以錢總理與各校敎員談話之結果將於星期一日起上課但據學生聯合會中人云此説絶無根據此次學生之運動如欲停止政府必須有實在行爲以滿公衆之望非空言所能搪塞云 
　　武人派今巳露其眞面目數日以來京津三大報之一益世報獨載武人派之活動不遺餘力武人派巳大爲激昻迨昨晚因該報轉載二十一日上海某某報所載山東第五師軍人開會决議以鐵血主義通電全國軍界之事該派中人乃决將益世報封閉並捕其主筆於是警察於昨夜夜半將該報館佔據主筆潘君被捕入獄惟發行人杜君未得蹤跡前十日内杜君曾接匿名信約二十封大致謂該報若再不停止贊助學生之運動及停止揭載安福派及武人之計畫則彼之性命可危杜君受友朋之勸即於星期三日秘密出京不知何往警廳封禁益世報之吿示謂登載山東軍人會議之消息不獨有意造謠且擾亂治安倘不封禁他報必羣起效尤揭載危險無稽之新聞所以今日益世報不准出版並捕該報主筆責令説明云云現在有人正設法保釋潘君天津該報發行人劉君於今日辦理此事並商請警廳許該報明日重行出版現聞明日或星期一日該報可以復活又昨日警廳並勒停北京大學學生所刋行之五七日刋並捕主撰之學生四人 
　　北代表朱啓鈴吳鼎昌等三人今晚到京明晨見總統南北和局之成否將於此覘之目下政府中對於大局問題分爲兩派一派爲總統總理得己未俱樂部人及大多數人民之贊助但無金錢亦無武力一派爲武人以段祺瑞徐樹錚靳雲鵬爲領袖得曹汝霖丁士源二人金錢之助總統對於南方八條件巳决定爲不能承認明日將以此意吿朱啓鈴惟仍望和議重開將與朱等商一辦法此辦法定後彼與内閣將不　成敗竭力實行之而武人派以朱吳傾向南方故反對之並反對再開和議使徐氏一派得勢至若和議不能不再開則朱吳二氏亦不許再爲代表此爲武人與安褔派所巳明白宣言者一方面又竭力備戰日來盛傳該派擬以最大之某鐵路抵借鉅債又據政界傳説丁士源確欲以京漢路抵借日金二千萬元是謠説殊非無因也武人派所持之論據有三一爲政府議和無效一爲北方巳讓步不少南方猶强硬一爲政府未能遏止學生運動此外又以巴黎和會外交之失敗歸咎政府謂係太依賴美歐諸國之保證所致按武人派責政府上海和議失敗其目的猶小而責其外交失敗則用意甚深蓋顯欲使學生及公衆因此集矢於政府而轉而贊助武人派也 
　　敎育部接江庸自東京來電報吿所有五月十日東京被捕之學生巳於二十一日一律釋放 
　　政府接陸徵祥來電謂中國簽字於和約而保留山東問題之辦法似難辦到並請政府訓令外交部昨電復陸氏謂若果不能照辦則請其與各代表相機爲之務期有益於中國而巳 
内務部咨交通部謂上海近來發行諸種雜誌如進步進化雜誌民生中國等皆傳播無政府主義及布爾札維克主義（即過激派主義）巳經數月有妨中國治安請交部設法不爲寄遞并没收送至郵局之書云云又内部并照會各國使館亦請一體查禁以免此等書籍由外國郵局寄送云 
[唐山工業專校實行罷課]  
　　唐山工業專門學校學生巳實行罷課其宣言書云此次我國外交失敗國勢之危巳如累卵凡我邦人士靡弗奮起力爭京師學界標正義於先津埠各校樹聲援於後同人等在國爲國民在校爲學子天下興亡匹夫有責先覺後覺古訓攸昭是以各本天良共矢忠忱首有與各校一致行動之宣吿繼有本校學生救國團之組織内之作我民氣外之挫彼强鄰凡此微衷諒叨明鑒逎者我政府於外交旣罔補救之方法復無堅决之表示而凡吾學生之要求之舉動又拒絶而斥禁之夫學生之爲學以衛國也國旣不存學於何有故京津滬上諸學校咸巳罷課專心衛國所望全國學界聞風繼起我政府或哀吾莘莘學子之犧牲猛然覺悟庶幾挽我國家之顚危古人云當仁不讓又云見義勇爲同人等内激於良心之感發外迫於時勢之要求故本前此（一致行動）之宣言决議由五月二十四日起全體罷課其罷課期内一則力行救國之職責一則嚴守校中之秩序耿耿寸心維我國人共見之 
　　學生罷課期内之自治規約如下（一）本規約由本校學生臨時自治會執行部執行（自治會執行部由各級級長組織之）（二）除不上課外校章一律照常遵守（凡與本規約有抵觸者不在此例）（三）在罷課期内除大故外（須有確實函電證明）不得離校（四）在舊日上課時間同學有因公或實有重要事故外出者須得自治會執行部認可其非舊日上課時問外出時亦須知照自治會執行部（五）本規約巳經大會通過後凡有不遵守者認爲公敵（六）本規約自公布日起實行 
[鄂學生代表與廳長譚話]  
　　二十一號湖北政務廳長韓光祚遍傳學生聯合會各校總代表於二十二號下午一時來省署會話是日各校代表先於上午十時開秘密會議於某校討論應付方法計表决之要件有七分二大綱（甲）邀准事項一准學生因交換智識而設學會二准學生遇適當時機得於課餘游行演講三准學生以福國利民爲宗旨隨時發行印刷品但須遵守原則對外不釀起國際交涉對内不妨害公安秩序四准代發或自發電報以表學生愛國心理（乙）擔保事項一擔保不爲外界政潮所薰動二絶對不加入國民大會三擔保極有秩序不爲激烈舉動各代表旣通過此議乃付文牘繕摺預備下午進見時面呈廳長届時各代表集齊廳署後魚贯而入韓氏出學生行鞠躬禮敎育科僉事查季華及省視學某某等亦相繼出韓氏居中座僉事視學及學生東西相向坐韓氏曰今天特請諸位到此不過將督軍省長意思發表與諸位聽聽要件有三（一）抵制日貨一層 
 
 
 

Page 8

 
 
當然爲現今治標之唯一方法但未買者固然不再購取而巳買者不必隨意毁棄風聞諸位有將巳買日貨多行搗毁此不惟無益實際且　金　上大受損失是何爲者如現今我國所用槍彈多取資日本假若盡行毁棄將何以禦敵耶且前此市廛間巳經購進之物品其勢萬難停止發售否則商民血本有虧慛嗣後採辦必須嚴加取締力　提倡耳（一）露天演説此事於安寗秩序大有關係萬不可行蓋下等社會人民驟聽此種沉痛之演説則必義憤塡　喧闐呌囂　起潮湧致釀成一種之騒動且恐奸人乘機作弄　　擾亂萬一發生事變蘭艾莫分則諸君以愛國之善因反得禍國之惡果固爲諸君意料所不及亦豈當局者所忍見耶此次北京學生四日之舉不過欲將外交情事質問曹氏乃致釀成傷人放火之舉動實一時義憤所激而然决非始意（一）用心求學青島問題自有當局負責且巳將經過情形提交兩院徵求同意兩院爲人民全體代表自當尊重民意保全主權諸位年富力强國家最後之希望實在一般莘莘學子他日不患無發展地也仍望對各同學轉相誥誡勿負督軍省長之盛意説畢高師代表起言曰廳長纔述督軍省長對於露天演説一項所慮甚是但此事實爲喚起民氣不二法門仍祈廳長轉商准予實行韓氏有難色法校代表蕭讓曰生有重要問題申明廳長請嚴加取締張文襄督鄂時創設勸業場原所以勸我國工商之業初非銷行外貨之地近見該塲日貨充斥其中於提倡國貨四字大相背謬凡非國貨可令該商人等遷往他處變賣韓氏答以此事於生計問題有關宜從緩辦説畢更以擔保事項向廳長申明韓氏欣然談話約二時各代表並將上午所擬要件呈請鑒核韓氏叮嚀再三始散另一報吿云總代表藍芝濃呈遞手摺後韓廳長閲畢曰摺中均尚妥協　第二項游行演講未便准行蓋講時不激烈不足動聽動聽者又恐激成事端不如不講之爲愈學生代表紛向要求俯予所准並請届時多派軍警沿途彈壓韓答俟轉陳省長商酌再行酌奪又曰昨據勸業場長呈稱據各商紛呈迭接匿名函件指責不應發售某貨如不改賣國貨即將組隊毆毁或縱火延燒商人等恐惶萬狀等情此函件是否爾等所爲各代表均極否認但云請求該場依照原章切實整頓完全售賣國貨查科長曰本來勸業場之設原爲提倡國貨近則全場洋貨充斥實屬不成事體韓廳長當允即令該場長酌定期限全售國貨俾於商情場章均不違背云云 
　　二十二號省公署分行武漢各校訓令云案准敎育部效電開青島問題政府現接陸專使電吿六日正式抗議反對和約草案所擬辦法會長巳允列入記錄尚可更謀修正至民氣固爲外交之後盾惟學界人員爲國民之優秀分子中外視線尤所專注萬不可有妨礙邦交排斥外人之激烈言動致國際多所窒礙應請嚴密飭知各校校長及敎職各員對於諸生剴切誥誡妥爲注意是所切昐等因准此除分行外合行仰令該校即便遵照對於諸生妥爲注意是爲至要此令 
[贛省近聞紀要]  
　　省議員加費案成熟省議會加薪一事議員初尚否認今始有人提及若輩金錢爲重名譽在所弗恤近鑒於蘇浙皖等省議會皆有加增歲給之説遂亦暗中飛躍據個中人言此事遲早必逹目的而人民方面以本省財政窮困各項經費尚難應付何能再言加增歲給且議會開會一年以來除黨爭外並無絲毫成績可言即領原薪巳滋慚悚此事若果實行則所加歲給十餘萬元無非間接取之於民故紳商各界皆極反對巳有多人函議會質問理由並請官廳勿予批准聞此事巳得當局許可並有交換條件故議員方面志在必行日前該會曾公函當局除伸述因生計維艱食用昻貴區區八十元不夠敷用外並要求自第二届當選日起至本年六月三十日止追加十一個月公費十二萬餘元飭令財廳補發現巳得當局允可并覆函謂巳飭財廳照發昨日（二十三）午問省議員廖光墀特用電話請省署速飭財廳將該會補領公費之通知書發下以便由會計課往領當得省署答覆謂下午四時可以發下惟須分兩期至金庫領取 
　　商會續議抵制辦法總商會爲抵制日貨前因發出通啓並函各縣切實進行近因鑒於潯商會及鄱陽吳城各商會風起雲湧且外界責備函件不下數十起自應籌議第二步辦法遂於昨日（二十三）由龍會長邀請羅伯農羅朗山及洋貨公會會長涂翊丞南貨業會長吳文昭等開談話會磋商辦法龔會長之意則擬先由各公會開會將現存有日貨若干定購未交之貨若干開單送會再議一根本拒絶辦法一面徵集各項日貨旣以商會或洋貨公會爲陳列地點於各貨之下加以説明使人人知所棄取羅伯農謂外間對於本會嘖有煩言必須早日提出一種實在辦法若徒爲文字上之點綴毫無裨益羅朗山謂非先由操洋貨業者犧牲數百元貨物不足以資提倡主張若各業不送日貨來會則即由本會籌欵數百元將凡有日貨每項購一樣色陳列本會然後通吿全省任人參觀依樣拒絶衆以此議甚妥但仍須先由各會自定辦法後再行此着並請涂吳兩不報吿該業對於日貨情形涂卽將日前開會議决用快郵代電請上海商帮協同進行及該業决定自本月底止不運日貨等情陳述一番吳君則口頭報吿該業海味一類以日貨名色多種由書記紀錄討論甚久結果仍係致函南貨洋貨兩公會請其刻日召集同業即將該業各商店所有經售屬於日本出品之貨物詳細調查逐件標出開具清單函送過會以便轉吿各界俾各瞭然知所棄取 
[九江近事]  
　　此間各公團昨奉傅道尹函云逕啓者本月二十二日奉省長快郵指令内開青島問題前承准國務院阮電政府采納民意堅拒絶固巳表示態度國人亦當共體斯意勿再藉口外交有所激動希於晤各界時切實勸導共維大局等因業經通令勸導昨接吳鎭守便篠電九江各校私製白旗上書各種憤詞傳單布吿到處張貼等語又經會同督軍電復將政府辦理情形剴切宣示在案茲據前情雖係出於愛國熱忱但恐舉動過激適足以授人口實仰即督飭警縣苦口勸導一面責成各校長及各敎員勸導各學生並勸導商會務持鎭靜勿取激烈各將傳單警吿自行消滅一面飭警隨時梭巡防範力保公安是爲至要切切此令等因奉此合亟函逹貴紳商學界諸君子互相勸勉持以鎭靜態度候中央解决母滋疑慮是爲至盼 
　　潯商會於二十四日召集各商店妥義取締日貨辦法糖業帮董報吿限陰曆五月初五日截止綢緞帮董報吿限五月初十日截止一律斷絶來源如違即聽各帮酌議處罰至對於巳存之貨則任各店减價設法出售以期早日賣盡其他各帮尚在磋議辦法惟聞商界方面其熱心愛國者固屬多數而利用時機藉以射利者亦復有之 
　　天津國貨維持會會長宋則久來潯勸商會組織國貨維持會並在該會演説提倡國貨之利益及其方法聞該會巳允即日組織成立 
　　第二艦隊司令杜錫珪昨日乘楚泰兵艦過潯聞係往長沙公幹 
潯警廳派赴北京警務會議之郭會霆吳炳均於昨日返潯其同往之贛省警務處長閻恩榮因回籍省親是以未歸 
[南京通信（重公）]  
　　軍民長官力維現狀 
　　蕪湖交涉後之國院嚴令 
　　南京各界抵制日貨之事頗烈城市中各項傳單不一而足學生團退課後或分赴各繁盛地點露天演説或散布敬吿書人民相見所談者大抵此事時風聲所至婦孺皆知日前忽有某會學生因憤不可遏在鐘鼓樓痛詈日人幾起衝突各日本商店現均閉市不營生業警廳因職責所在不得不加意保護日人日則雙崗夜則加倍猶恐防範未周特於二十四日召集各界主要人物假座地方公會開會討論預防之法决定凡傳單之無學校學生名義者人民應拒絶收受或於收受後立即銷燬勿令傳播又兼用三種辦法（一）主和平開導（二）主强迫干涉（三）主實行逮捕故日來演説或散布傳單者均受警察干涉自蕪湖發生與日商齟齬後外埠不知底蘊大都疑必釀成鉅大交涉其實所傷甚微並不重要也昨日此間督軍省長除會銜布吿維持秩序外並發出快電致各機關云頃接國務院漾電開近日因青島問題羣情憤激學界尤甚揭貼標識視同仇敵聞蕪湖且有搗毁日店情事詳情如何尚未據報在學生等傳聞誤會亦激於愛國愚誠惟是國交至關重要必應熟權利害審愼出之且現在日本方面巳迭次宣言將青島及完全主權歸還中國與外交傳聞之説逈有不同若徒挾持意氣逾越範圍對内旣擾害安寗秩序對外且發生交涉貽患將來希飭屬詳切勸導設法消弭並於僑寓日人生命財產一體按約妥爲保護以重邦交如有糾衆滋事紊亂秩序之行動希卽遵照明令依法緝懲是爲至要等因除分行外合亟電仰速分别咨行導照辦理云云刻警察廳長王桂林奉電後巳飭該廳所屬一體遵照辦理警察並荷槍實彈實行防衛矣 
[蘇議會倉皇閉會]  
　　省垣反對議員加薪之聲浪近日愈唱愈高自愛者不肯到會膽怯者亦不敢到會二十五日下午四時開談話會錢議長報吿公民大會推舉代表至省公署及各機關恐風潮愈劇請大家籌議對付方法結果定明日即開大會如有風潮卽行閉會如無風潮仍照舊辦理詎各議員回寓後即紛紛接到傳單其痛詆議員之醜史不堪形諸筆墨稍顧顏面者皆抱頭鼠竄而去二十六日開大會延至下午三時簽到僅五十餘人不足法定之數金其源等聞學生前來旁聽倉皇出走大衆見勢不佳由任桂森陳伯盟提議改開談話會田震東謂二十日咨送預算案今巳過法定五日之期省長旣不交覆議當然閉會盧翰蔭王鴻藻和之劉伯昌謂昨日星期各機關停止辦公若除去昨日并未逾期陳伯盟謂事實上萬難開會如此風波詎肯昌險而來與其交覆議時仍無結果不若藉此下臺總之開三次臨時會僅通過一加薪案此汚巳不能洗不如乘此散去免受人打衆皆相顧愕然議長以明日上午十時閉會付表决衆贊成按該會第三次臨時會僅開會一次通過預算案（即加薪）一件迨國民函電紛馳風潮洶湧不待覆議而鳥飛兎走矣 
　　省公署近日接到各界反對議員加薪函電日有數起措詞皆非常激昻昨又有以蘇省紳商學界名義致函齊省長云敬啓者前函巳逹鈞座茲聞省議會今日下午開談話會議員等以預算案由二十一日送咨巳逾法定五日之期省公署不交覆議即認爲正式公布目下定於明日上午十句鐘閉會等情公民等聽聞之下不勝驚駭該議員自知爲輿論不容恐釀風潮託言逾期各鳥獸散而加費問題仍未取消公民等誓不承認公懇迅交覆議如果散會請卽照交議案執行此次議員所議之預算案應作無效特此呈明江蘇紳商學界公啓 
[江蘇第三中學罷課宣言]  
　　申報轉各報館全國各學校敎育會商會公鑒自京滬各校相繼罷課而政府不顧順輿情毫無悔禍之心學生等救國之責豈能後人乃於今日宣吿罷課與京滬各校取一致行動其宣言曰嗚呼我輩學生承父兄之命備學膳之費負笈遠游孜孜求學者何爲乎將勉爲社會之中堅人物稍盡國民一份子之義務以救中華民國之危亡於萬一耳今者外交失敗内和决裂五月九日之奇辱二十一條之密約凡我同胞孰不切齒於賣國賊之斷送主權是以國恥紀念日留日學生及北京大學生均有激烈之舉動演成罷學風潮影響所及浸假而上海各學校浸假而内地各學校羣相附和取一致之行動豈好爲此無謂之爭執以荒廢學業哉皮之不存毛將焉附我輩學生抱愛國之熱誠而當河山板蕩之秋風雨漂搖之際内訌外侮紛至迭乘國社邱壚間不容髮猶欲專心求學置時事若罔聞是所謂清歌漏舟之中酣飲焚屋之下也無論學業未必有成即使學成致用將無國可救矣此本校全體學生所以不得巳而罷學也雖然我輩學生之罷學原冀政府之有所覺悟强鄰之有所警惕知我民氣之不可抑遏耳一息尚存此志不容少懈同學乎同學乎甯爲玉碎母爲瓦全有始有終勿貽虎頭蛇尾之訕笑羣策羣力以杜鯨呑蠶食之陰謀組織演講之團以抵制外貨擴充工業之社以挽回利權秩序仍須維持規則務必遵守好自爲之安見我中華民國土地之大人民之衆遂亡於少數賣國賊之手哉中華民國學生聯合會江蘇省立第三中學校分會全體學生公叩感 
[南京快信]  
　　朱桂辛昨由京有電致李督述抵京後與附院接洽均贊同局部謀和直接進行 
　　李督與鄂王占元贛陳光遠聯銜電京擔保維持長江秩序並請賡續謀和俾大局早期統一 
　　吳鼎昌王克敏　眷昨均過寗轉車北上 
　　警廳近日取締學生甚嚴日夜派騎巡隊邏巡通衢遇有學生演説即隨時驅散 
　　南京學生聯合會昨在高等師範學校開特别會議有全體實行罷課説齊省長派胡家祺汪源渠設法勸導省警廳因近日學生風潮甚烈恐有意外舉動昨日下午召集各區署長巡官到廳密開會議討論預防方法省立第四師範學校昨開游藝會所演各劇頗能發人深省 
　　省議員章紀綱提出縣知事違令壓捆質問書龔議員廷鶚提出對於省長答復議員質問按諸條文認有疑義質問書昨由會咨請省署限三日内答復又省議員儲南强昨函會辭去省議員一職 
蘇議會昨日（二十六日）開大會以人數不足由加費派要求開談話會以明日（二十七日）閉幕爲議題多數表决不議决算意在避攻擊 
　　湘議會昨電蘇議會請協促統一共禦外侮 
卸任西岸榷運局長陳光憲日前由贛回寗被醫生誤投藥劑昨逝世 
　　蘇軍第六混成旅長張宗昌巳將司令部移設醴陵派委員侯某由魯採辦軍裝數千套日昨運抵浦口因無陸軍部護照被金陵關扣留昨侯委請求李督令行曹監督致函税務司證明巳允放行 
　　軍署調查在省候差軍官陸軍部分發者七十四人敎育團畢業者二十八人軍隊遣散官長六十四人共一百六十六員現擬定辦法六條分配發往各師旅團營候差昨巳通令一律遵行 
[杭州快信]  
　　此間中學以上十四校因青島問題集議停課昨巳擬具請求條件三種電呈中央核覆 
杭縣師範夜班講習所係各小校敎員聯合組織昨亦發起勸用國貨團開會選出正主幹徐時中副主幹夏之模分編輯講演書記三部由朱文軌斐少梅袁鵬分任以城鄕四隅爲講演地設四組每星期分頭出發省議會連日秘密開會大受輿論攻擊昨散會昨即由議長宣吿提前於今日閉會（原定二十八日）并將查辦第一師校長經亨頣案通過即晚拍長電致敎部永嘉出口貨物柑茶而外以南屏紙爲大宗裝由帆船運銷長江每年不下二十餘萬擔按本省捐率收入歲計二萬餘金省議員王侃以現任局長許翥鵬串通各報關行減收肥己不給捐票特蒐集證據提出省質問令財政廳尅速派員查辦 
地方通信 
[蘇州]  
　　體育場舉行運動會王廢基公共體育場於昨日（二十五）舉行一週紀念運動會來賓約二千餘人男女學校數十處會場由十團童子軍分段巡察秩序井然運動分個人團體兩種茲記其節目如下（一）振鈴開會（二）癸樂（三）行禮（四）百碼甲乙丙組（五）一高槍剌（六）女高舞蹈（七）五十碼甲乙丙組（八）六高應用操（混合啞鈴）（九）培養百碼（十）八百八十碼甲乙組（十一）二三高各個（十二）一百二十碼低欄甲乙丙組（十三）六高拳術（十四）三高百碼（十五）振華女學花環操（十六）培養五十碼（十七）三高跳遠（十八）六高美國康波氏柔軟操（十九）博文公學少林棍二十）女高國民班相爭舞（二十一）三高二百二十碼（二十二）培養五十碼低欄（二十三）四高啞鈴（二十四）二百二十碼低欄甲組（二十五）三高撑篙跳（二十六）跳遠甲乙丙組（二十七）培養一百碼低欄（二十八）三高擲鐵球（二十九）撑篙跳甲乙組（三十）南一國民同心愛國（三十一）三高五十碼團體（三十二）培養二百二十碼（三十三）擲鐵球甲乙組（三十四）乙商潭腿（三十五）二百二十碼甲乙丙組（三十六）三高跳高（三十七）培養四百四十碼（三十八）女高球操（三十九）跳高甲乙丙組（四十）二百二十碼甲乙丙組（四十一）四百四十碼甲乙組（四十二）助躍台跳高（四十三）一英里（四十四）閉會 
　　蘇州學生聯合會記事蘇州學生聯合會於五月二十四號下午四時假吳縣公共體育場開會各學校代表齊集議决各事列下）一（選舉職員當場選定一師代表沈炳魁爲正會長一師代表何煥庭爲副會長醫校代表余光中爲庶務醫校代表王復逵爲司庫柬吳代表尤敦信爲書記二農代表周承澍爲書啓）二（通電北京政府請允許京滬學生聯合會請求限期答復否則與京滬學生聯合會取一致行動）三（致函省議會勸取消加費案並致函各團體請去電一致反對）四（請平江日發登載本會紀事）五（定於二十八日在縣敎育會開緊急會提議停燃電燈及留日學生善後各案 
　　賽龍會之衝突蘇州救火聯合會於昨日）二十六（下午二時在王廢基公共體育場開賽龍大會會長未到由評議長宋續成主席並請上海閘北救火會長毛子堅爲評判員往觀者人山人海龍社共到二十處先分五組比賽第一組忠靖境益第二組臨平乘坎第三組濟急保安第四組福惠盤溪永安永寗坎安齊溪同善第五組安泰桃塢公義保康坎一體善旣濟舊例賽　後由聯合會分贈各社金花紅綢此次評判員忽主張另用銀牌二塊以爲獎品於是各社均欲得此銀牌在活賽時福惠水頭最高而評判處並不給奬反命與永安一再較演致福惠因次數太多皮帶裂開龍頭欲另換皮帶而評判處則巳將銀牌給與永安因之大起衝突會長評判員等無法維持紛紛逃逸一時會場秩序大亂後經旁人竭力勸散現聞聯合會於今日（二十七）下午再行開會公論如何解决容續誌另一訪員報吿云蘇州救火聯合會於昨日（二十七號）在黄廢基公共體育場開賽龍大會道尹派汪科長警廳派王科長縣署派何科長代表蒞場各界參觀來賓頗衆上海松江崑山無錫等處救火會各派代表來會是日正會長貝哉安未到副會長宋續臣毛子堅及評判員（係松江崑山等處請來）等陸續到會各龍社到者計十七處水龍二十座分五組（一）忠靖境益（二）臨平乘坎（三）濟急保安（四）福惠盤溪永安永寗坎安濟溪同善（五）安泰桃公義保康坎一體善旣濟上年議定規章各龍比賽最優勝者獎大銀牌一座（該銀牌須三年連得方可永受上年爲桃塢所得）其次則酌奬小銀牌並各給紅綢金花以示鼓勵凡有比賽水力相等者提出决賽以昭公平今届比賽一組忠靖勝二組臨平勝二組濟急勝四組福惠永安同勝五組體善勝評判員提出福惠永安另行决賽福惠水力粗而急較勝於永安要求復比福惠仍勝評判員躊躇不决又令福惠永安永寗三龍再賽永寗稍遜評判員又令福惠永安與保康桃塢四龍再賽於是福惠龍社員大爲不服羣以照章比賽决賽兩决而巳今比賽至四次勝負早定尚須再比且又須加入數龍同賽是何理由遂决計不賽評判員聲稱福惠自行放棄評判結果以永安爲最優勝獎給大銀牌一座（出桃塢交出）又小銀牌一塊又奬給次勝各龍忠靖濟急臨平體善各小銀牌一塊各給紅綢金花福惠龍僅有金花紅綢其小銀牌須補製另行發給於是福惠社員憤不能平鬨至樓上質問會長評判員等乘間向後門逃走各龍人員各取銀牌等物而走一時人聲鼎沸大聲喝打消防隊長潘季鼎亦無法維持打毁物件頗多福惠與永安二社之人又大肆毆打互有受傷永安龍上物件亦被打毁遂一哄而散聞該會長等擬於明日下午在事務所開會議商辦法 
[松江]  
　　學生愛國一斑省立第三中校學生自組織勸用國貨會後現更附設學生工藝社專造學校應用物品聞藍墨水一種先巳製成發售又該會自昨日始附印日刊一紙標曰恥海體裁略與五七報相彷彿後幅更附國貨一覽表及日貨調查錄俾買賣有所依據此外縣立各校均有學生救國團童子救國團恒心救國團等團體昨西外各國民學生所組之童子救國團於二十五日下午在太虚亭演講國恥各生講時聲淚俱下聽者極爲動容女學校中有縣立第一女高學生數十人亦於是日午後假景賢女校開會籌抵制日貨方法　會後游行街市並沿途分送印刷物 
　　兩校聯合會藝縣立第一第二兩高小校三年級生於二十五日午後在第二高小内舉行聯合會藝由兩校校長錢楊二君函請省立第三中學敎員蔣韻笙命題並請縣署三科主任顧稼軒及縣視學倪伯英到場監課 
[揚州]  
　　國民大會後之宣言申報館轉各國體鑒自青島外交失敗全國人心一致激動風起雲湧不可遏抑本市於二十五日開國民大會商界一致贊成誓不再進日貨學界如縣立第六高小第一第二國民及私立循序小學改良孫氏書塾莫氏書塾等學生五百餘人合組游行隊游街各學生人手小旗一面上書文明抵制天下興亡匹夫人責等字様游行後齊集循序小學内講演當場聽講者掌聲雷動義憤塡胸旋由各界集議公電北京（文曰大總統國務院鈞鑒外交失敗舉國同憤人民共籌抵制之方政府尤應力籌挽回之策堅持到底請電歐洲專使不逹目的切勿簽字）並續組十人團提倡國貨穏健進行以表决心而衛家國事機急迫謹快郵代電　聞揚州大撟市商界代表徐乃安學界代表張石渠王儀廷顧賜皐英紹齊等一千五百十二人同啓五月二十六號 
　　新開錢莊上市揚州刻下新組之錢莊計有五家除永昌盛義泰永於日前開張外其厚和阜康祥兩莊業於二十五日上市營業 
　　佃户聚衆抗警揚州丁溝河北一帶屯田佃户武萬國胡桂東等把持屯田反對加租經業主高紹炎等在縣訴究佟知事派法警拘胡桂東解縣行至中途乃有其他佃户集聚千人持械放槍將胡刦回該管警區聞訊援救無效佃户復遷怒於警區遂將警局搗毁去警逃回報縣佟知事復加派法警多人並委勘查員辛少華前往協捕肇事人訊究 
[安慶]  
　　皖垣各校會操記皖垣各學校舉行會操以爲秋季開運動會之預備當由敎育廳規訂會操程序以本月二十四五兩日上午七時至十二時爲會操之時問以公共體育塲爲會操之地點茲述於下是日（二十四）天朗氣爽旭光甫現各校學子巳臨其地矣七時即振鈴開幕（一）師範徒手操（二）第七中學德國式柔軟操附游技（三）六邑中學兵式柔軟操（四）師範附屬連敎練（五）第二模範仿効操（六）清眞小學小排兵式體操（七）縣立高小柔軟操（八）童子軍（第一第二第三團）會操（九）女子模範表情操擊球　（十）女子師範附屬練音（十一）第一模範持槍敎練（十二）第二模範柔軟操（十三）女師範附屬木鈴操（十四）女子模範表情操蝶燕歌（十五）第二模範持槍敎練（十六）第一師範附屬行進春游（十七）第一模範競技（十八）清眞小學表情游技（十九）師範附屬小學八段錦（二十）第一模範表情游技今日上午七時繼續開幕（一）第一師範啞鈴操（二）第一中學美國式柔軟操（三）女師範克洛梅式手巾操（四師範附屬表情義育深恩（五）第二模範柔軟操（六）農校功力拳附游技（七）第七中學早操呼吸運動（八）工業兵式柔軟操（九）第一模範拳術棍（十）女師範附屬童舞（十一）女子模範花圈操（十二）農校潭腿六路附游技（十三）女師範附屬啞鈴操（十四）師範附屬行進月中疏影（十五）農校四分鐘巾國式體操（十六）養平開運小學徒手步操（十七）第一師範連敎練（十八）第一工校連敎練（十九）六邑中學連敎育演畢即吿閉幕矣此次男女各學校會操敦請政軍界首領及各校校長爲評判員會塲操塲完全山童子軍維持秩序並搭棚露宿照料一切自始至終精神不懈場内且有各校販賣團販賣食物用吕游戲品各校按序操演步伐拳衛布陳列隊無不整齊無有美觀誠吾皖敎育界之破天荒也 
[蕪湖]  
　　官廳之嚴厲取締蕪湖近自有少數人與日商偶起衝突後地方官廳巳以嚴厲手段禁止各種舉動茲錄皖南鎭守使馬聯甲蕪湖道道尹祝從恩會銜公佈如下爲出示曉諭事照得地方秩序最關緊要近有無識之徒借報紙諠傳青島問題爲名散布傳單聚集多人肆行擾亂寶爲大干法紀本鎭守使道尹爲維持治安起見召集各界士紳開會演講决定以後凡有衆聚擾亂及暴動行爲者立飭軍警嚴拿重懲至鼓惑人心毁滅名譽之傳單與匿名揭帖其巳經散布者巳飭警廳清查勒令焚燬如再有此等傳單及匿名揭帖發見隨時由警廳查拿究問爲此示仰各色人等一體知悉務各父詔其子兄勉其弟倘有違犯無論何人一經察覺定行法辦决不姑寛勿謂言之不預也其各懔遵母違切切特示 
[杭州]  
　　學生罷課之醞釀省垣中等以上各學校學生前日巳有電致北京俟三日後罷課之説詎昨早不知如何省立醫藥事門學校及第一中校忽欲立時罷課經敎職員再三勸阻醫校三四年級仍舊上班中校則僅上一點鐘其餘均自行請假不肯上課下午各學校學生聯合會又復開會商議此事有人提議提前罷課有人反對之旋經各學生公同討論决擬於近兩日内仍舊上課如不願上課者得自由請假自星期四起（即後日）一律罷課亦足見輿情之激昂矣 
雜評一 
[學生之試騐（點）]  
　　今日學生之罷課潮己如若决江河而不可遏止矣觀各學生罷課之宣言知非徒以罷課要挾政府爲示威之舉也欲舍其所學以從事於救國之事故自學生罷課之日卽爲引救國重任加諸學生肩上之日學生旣擔負此重任將何法以逹其最後之目的乎從前之學生向不問國事即問亦開一會發一電而止未有首自犧牲其寳貴之學業以倡之者故今日之罷課又爲我中國青年第一次这試騐日全國民注目之友邦人士亦殷殷渴望而歡迎之今後我國事前途之如何與全國青年學子之名譽榮辱表見於世界者全視其罷課後之一舉一動關係蓋非細矣學生其勉哉 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[上海學生罷課之第二日]  
　　昨日（二十七日）學生聯合會全體職員在寰球學生會開緊要會議先由東吳法科代表報吿赴蘇情形言蘇州學界亦有罷課之决心三日内有明白答覆繼由朱少屏君勸吿每校每人應實事求是勿虚度此罷課之期限次由博文女學代表報吿言該校學生巳實行救傷及看護之習練並將織品設在先施公司發賣報吿畢卽將二十六日之非正式會議之議决案逐條通過其結果如下（一）本會應多派代表分赴内地各處聯絡學界與本會取一致行動（二）本會連絡本埠商界之辦法以接洽該界之公共團體入手（三）本會應派代表赴各國領事署宣佈本會眞正之宗旨及用意以釋狐疑（四）本會從速發行日刋由文牘部籌備（五）凡入會各校學生每人每半年應捐大洋五角以爲本會辦報發電之用（六）如校長受政府之指意逼迫學生上課本會卽連絡商界爲後盾如學生受迫出校者本會卽爲卽爲設法入他校揰班（七）本禮拜六至公共體育場開郭欽光烈士追悼會（八）本埠男女各學校學生應有一種一律之帽白色軟質共須製二萬隻由中西女塾博文女學清心女學神州女校民立女子中學等十四女校擔任每隻收費大洋五角（九）設調查部往各大商店檢查日貨於原有之日貨上蓋印 
[罷課後之學生進行]  
　　南洋公學學生分會早經成立於二十六日按照聯合會第三次宣言書全體學生六百餘人一律罷課並往公共體育場宣誓游行二十六日晚開職員會討論罷課後之進行其議决案如下（一）分會中設四大部曰義勇隊曰宣講團曰調查部曰編輯印刷部每人至少須入一部（二）每班舉糾察員二人諸糾察員另組成一糾察部公推糾察長一人副糾察長一人其章程由部中自定責任如下一點名二維持秩序三查察同學之職守四管理同學之出校入校五無論何人出校應先向糾察部請假六罷課期限終結時糾察部立卽解散（三）每日點名四次早飯一次午飯一次晚飯一次晚間九點半一次（四）同學中有放棄責任違背規則者應由糾察部報吿會長分别懲戒懲戒之法分罰金與宣佈姓名兩種（五）罷課後之日程如下六時起身六時半至七時二十分全體兵式體操及柔軟體操七時半早餐八時至九時自修九時至十一時大禮堂開會報吿總會情形及同學自由發表意見並請校内敎員校外名人賜有價値有實益之演説十一時至十二時讀報十二時午餐一時至五時四支部各行其事五時至六時休自六時晚餐七時至九時半自修十時熄燈安寢附錄職員姓名會長彭昕副會長盛椿中文書記惲震西文書記王元漢會計吳長城評議長徐恩曾評議員每班一人幹事部長莊曾鼎幹事員每班一人糾察長方定墀黄韻三糾察員每班二人義勇隊敎練官魏旭東宣講團長邵禹襄支秉淵調查部長肅箎朱駟編輯印刷部長俞汝鑫聯合會代表彭昕吳長城惲震邵禹襄盛椿又聞聯合會副會長應由南洋公學選出充之初爲王道軾君嗣王君因病不能到會故今巳改舉彭昕君繼任梵皇渡約幹學校亦組織分會其宣言簡章職員如下宣言天禍神州頻丁艱閔外而强隣蔑侮内而國蠧營私風雨飄零波雲譎詭荏苒侵尋至今日而山東問题遂完全失敗夫青島爲海濱要害山東爲文化淵源地勢之形便出產之豐阜舉國存亡視其得失國人是用痛心疾首旣憤且悲奔走呼號聲嘶力竭卒無挽回之望憤公理之不伸痛河山之破碎北京學生本其愛國之忱發爲示威之舉激昻士氣懲創奸宄凡我同胞無不稱快奈奸回壘逆壓力横施荏弱青年慘遭拘繫更蓄意摧殘敎育機關以圖報復反對和議條件以速分崩蒿目時艱莫此爲甚嗚乎吾民所希望於吾國前途者友邦之協助政府之堅持耳外交失敗友邦之望巳失而政府更倒行逆施至於此極吾復何望哉所可望者吾四萬萬之同胞耳吾民其一任神州之陸沉乎吾堂堂中華民國甘爲日人之牛馬奴隸乎即甘含垢忍辱爲萬刧不復之亡國奴吾民其有面目見先烈於地下乎安南之遺鑒不遠高麗之餘痛方殷吾民其京悲憤塡膺奮發有爲乎國家興亡匹夫有責仔肩全局惟吾青年此上海學生所以本自由公理之目的有聯合會之組也或謂學生以向學爲天職國事非所問也不知當此生死存亡千鈞一髪之秋不嘗膽臥薪共雪國恥學業雖成祖國巳悲禾黍是何異以三年之病求七年之艾也本校旣爲聯合會一份子學生等謹於校内組一分會與總會取同一主義期合全校學生之能力用切實方法挽救危亡以盡總會一份子之責所願全國戮力萬衆一心庶幾國賊銷聲强隣奪魄良心不死魑魅之伎倆安施熱血長存神聖之河山永固敬吿中外共鑒存之 
　　簡章一定名本會定名爲上海學生聯合會聖約翰分會二宗旨本會以喚起國民之愛國心用切實方法挽救危亡爲宗旨三會員凡聖約翰大學中學八級學生均爲本會會員四組織（甲）執行部本會設會長一人副會長一人文牘長一人文牘員八人正會計一人副會計二人幹事長一人常任幹事八人普通幹事無定額會長由大學四年級級長任之除普通幹事外其餘職員由各級原有職員互選之除首項被選者外其餘各級原有職員均爲普通幹事（乙）評議部本會設評議員四十人由每級選出五人任之評議部設評議長一人副評議長一人書記二人庶務員一人均由評議員互選之評議部議决一切進行事務咨逹會長執行之評議部議事細則由評議部自定之（丙）糾察部（丁）對外代表本會選舉代表參加上海學生聯合會總會代表人數依總會組織定之對外代表對評議部負責（戊）本會設演講團其組織由評議部議决之（巳）本會設調查團其組織由評議部决議之（庚）本會設義勇團其組織由評議部議决之以上甲乙丙丁四項人員任期均爲一年五會費會員每學期納會費五角特别費隨時募集六會期各部每月開會一次臨時會由各部長召集之遇有重大事故由會長召集各部部員各團代表及對外代表開聯席會議决之七修改本簡章得由評議部四分三之决議修改之 
　　職員執行部（會長）朱敏章（副會長）劉祖輝（文牘）丁國鑑（文牘員）汪仲長陸以銘劉鳳生陳長忠蔭俞鴻鈞劉駟業屠長林朱如堂（正會計）袁慶祥（副會計）包俊文曾憲武（幹事長）楊宗慶（常任幹事）胡欽之沈嗣良朱季衡卞頣孫蘇福應孟慶徵陶善膺林玉苑（普通幹事）李文淵陸兆璋季澤齊方崇輝曾次騫唐德屏張紹載張鵬翼屠琳吳瑞年俞鴻斌評議部評議長岑德彰（副評議長）秦瓚（記錄員）馬崇淦（文牘員）劉麟生（庶務員）邱培洵（評議員）蔡和璋鄭蘭華泰瓚錢祥僄吳元海岑德彰邵鍈徐少年鄭學海馬崇淦陳炳章劉麟生沈壽字藍繼樞王建訓沈維楚邱培洵趙紹鼎周致恭劉雲舫劉袓烈蔣金壽屠長林黄宗勳吳林吳連慶陳俊述汪孚李國熾陳康柳克昌王亞蕃樊忠頣楊潤德龔鉞陳欽規田石明汪仁溥楊文煥（總會代表）岑德彰丁國鑑朱敏章袁慶祥 
　　昨報紀法租界呂班路震旦大學院學生與學生聯合會取一致行動於星期一開始罷課該校副監院不滿意特下校論責令全體上課一節並非事實該院長以學生罷課具有苦衷亦頗見諒現該院學生爲自治起見公同議决於今日起舉一學生監察同學進出校門并自修之勤惰如有推故不到校者定有相當懲戒且組織警察隊派在校舍四週巡查并派赴各游戲場查察有無同學游樂其間校門監查甚嚴惟負有露天演説職任及公務者方可出校各學生靡不自愛在校自條雖云停課罔有荒廢學業者各學生組織之十人團現巳成立十團云 
　　法租界勤業女子師範組織學生聯合會分會每日下午四時開會討論進行日前印刷數萬白話傳單由師範生王傑三秦家潤秦家華石金龍等偕高小各生分赴各處散發昨日上午由公共體育塲行宣誓禮及游行畢返校於下午二時開會討論罷課後種種積極進行辦法其議决事件有四（一）每逢單日印刷白話傳單隨地分發（二）組織露天演説團喚醒同胞發揮愛國精神（三）組織調查部分赴各商舖調查國貨與日貨之分别指示全國同胞以便禁絶（四）抵制日貨堅持到底 
　　圖畫美術學校學生於前日起實行罷課並在體育場參預宜誓典禮後該校級長等以愼重罷課起見爰於昨日下午二時召集全體同學在校内大禮堂開會集議當經議决實行辦法五條如下（一）罷課期内宜每日自習其課卷交由各級級長彙交各該級主任敎員評閲（一）無特别事故不得請假出校（一）罷課期内不得涉足娛樂之場（一）同學如有違背前項辦法者由本校勸吿團主任及各級級長會議裁處（一）各校一切舉動除照前項各條外仍謹守本校規則 
　　白克路上海公學自星期一在公共體育場宣誓後即實行罷課該校學生聯合分會擬定辦法數條如左（一）赴各鄕鎭露天演講以及分發傳單調查日貨等服務昨日午後方曉初王斌等赴商務印書館調查學校用品今日崔文成包貞孚舒道明等赴吳淞演講（二）組織十人團成立者己有十三團（三）組織義勇團訓以嚴格的軍事敎育養成軍國民資格自本日起實行操演敎練者爲敎務長陳漢卿敎員竺季絢（四）每日練習柔術一小時由省敎育會國技部主任唐范生敎授（五）每日自修四小時小到者罰（六）減去菜肴一碗將所餘之費印刷足以警醒國人之書籍 
　　務本女子中學學生聯合分會宣言書云慨自外交失敗内政不修北京學子不忍坐視具先覺之明犧牲一切要求政府改變方針本諸熱心發爲運動全國人民次第景從上海學校同具一心於是組織聯合會爲北京各學校後盾爲全國各學校前趨對於協謀國是提倡國貨竭力進行不遺餘力各界羣爲感動莫不恐後爭先惟茲事體大固非一人之力所能舉辦亦非一校之力所能維持若不賴羣策羣力堅持到底則五分鐘之熱度最易冰銷一瞬息之光陰巳如瓦解不但貽笑外人抑且滋慙各界此本分會之所以亟亟組合也本分會宗旨一如聯合會宗旨協謀國是提倡國貨冀政府自省而有所改革人民自悟而有所惕厲而尤爲吾人所不可忘者殆有數端舉動文明悉就規範始終堅忍力戒虚驕勿以私感而壞公益勿以强禦而存畏葸實事求是先以本身作則推行盡利務以勸導爲先但期各界同胞抱此方針貫澈宗旨日復一日年復一年祇有進而無退惟知國而忘身蓋具悲天憫人之意初無沽名鈞譽之心此則本分會所以自失自勵痛哭流涕籲懇吾全國人民協謀而共起圖維者也謹此宣吿 
[西報論中國學生罷課事]  
　　大陸報社論題爲中國學生罷課曰人或有不提倡罷課者人或有主張嚴守法紀維持秩序者但對於中國學生罷課一舉則不能不表示歡迎非爲其罷課也但爲其罷課所持之誓約耳莘莘學子耗費其求學之寶貴光陰誠屬憾事而中外敎員不克照常授課校舍儀具暫置不用當然亦屬可惜但在此罷課中苟有新中國之胚胎而爲中國新青年刷新中國之起點則區區代價亦甚値得矣以今日中國而言茫茫四顧無一線之希望其能令人屬望以拯救此大民族者殆鮮其人覘時者極目遠東欲覔一挽回神州以免陸沉之氣象沓不可得今之學生舉動殆爲挽回刧運之氣象歟前途若何全視學生此舉如何趨向而定設令學生僅銷磨其精力於無益的呼號與仇怒的籲訴之中或團體不堅中有因自利而輟止者則今日此舉終必失敗但若指導得宜組織有法趨向有方而善用其精力於建設的團結的之途換言之即爲中國眞正凝結之起點則凡中外人士力所能及者當必行之而爲學生此舉之後援以全世界之天直與習慣而言中國學生應爲擔負刷新中國之責任之人以各國往事而言學生應爲反抗奸侫横暴者之人他國學生旣皆如是中國學生豈獨不然中國除學生外能爲此者殆無他人中國苟無此種學生則世界將無中國矣然此豈僅爲今日學生之責凡曾爲學生者皆當分負其責而從英美留學回國之學生尤當從事於斯指示學生不離正軌監視學生不行足以破壞罷課宗旨之舉動此皆昔日學生之責也昔日學生尤當引爲巳責不獨向學生解釋所以罷課之目的與夫逹此目的之方法且須以唯此是賴可爭回中國獨立之原則永遠銘刻於學生心中至於昔日學生之具有形式的職務則在羅致全國學生咸作與此一致之行動而組織全國學生機關苟無機關則此行動未能有成然後使此機關團結進行不存黨見支配學生使其了解負責任的國民之天職而履行之並貢獻其團體以救出國家於腐敗分子之手夫此種腐敗分子固將陷中國於奴隸之境也留學生嘗有憤言曰吾輩無用武之地有才而不見用若今日者是誡留學生錐處囊中之日矣學生此次之行動乃中國之最後希望吾人於此有不能巳於言者排斥日貨尚非極關重要之辦法山東問題猶非主要之事件而排外感情或仇日運動容可碍及救國宗旨之成功須知中國最大之仇敵即在中國本身而中國之救主亦必爲中國本身外國縱懷好意却不能越俎代謀故中國必自爲之若中國不能自去其最大之仇敵不能自去其腐敗奸邪之官僚祇知私利不顧大局之在野莠民與夫各界不負責任之分子則中國將無可爲病之者爲中國而醫之者亦必爲中國中國其勉之哉 
　　英文滬報略謂學生宜極愼重其行動始終勿失其純粹愛國的抗議之性質不可涉及政治社會或經濟的問題不可加入政黨亦不可參預經濟的行動近日凡罷課或抗議之舉動輒被斥爲過激主義要知學生此舉恰與過激主義相反蓋此爲愛國主義也英美兵士殞身法境以爭者非爲黷武主義不容存在民治主義不容磨滅與弱小國家不容欺凌之原則乎今學生行動亦無非爲此種原則之表示耳凡在華歐美明逹之士莫不同情但若學生容許敵人將其愛國行動移爲社會上或經濟上改革之作用則將失外人之同感而使守舊華人相率不敢近矣所可異者此次學生行動中歐美留學生絶無何等抶助之表示豈中國前途之希望獨在國内肄業之學生乎約翰與青年會學校巳與南洋復旦等相合而美國之哈佛與耶魯學生英國之劍橋與阿斯福學生今安在耶云云 
[勸導學生上課之會議]  
　　沈護道尹接任後於二十五日赴寗晋謁督軍省長面陳要公昨晨公畢回滬即於午後新鐘四時餘召集地方學董學務委員及各科長會議勸導學生上課辦法隨即發出緊急訓令於道屬各縣各事防維各該縣境學生罷課 
[愛國舉動勿越範圍之勸戒]  
　　商業公團之公布公布者我國民感受外界激刺愛國熱度日益增商提倡國貨之聲幾徧全國昌言抵制萬口一詞惟本會現有鄭重布吿者愛國之心宜持之以永久而舉動宜出以文明使列邦見我國民有宏毅任重氣象方足尊重人格務乞各界始終鎭靜勿逞一時血氣以致踰越範圍授人口實現在政府難免被人挾制下令取締願我國民同趨軌道自無慮他人干涉也特此公布惟希共同注意大局幸甚上海商業公團聯合會謹啓 
　　淞滬警廳之函稿淞滬警察廳長徐國樑昨致南市縣商會公函云逕啓者頃見各商舖門首懸掛白布旗幟上書字樣除提倡國貨等字外尚有多種過激之言詞查商民此種舉動雖發愛國之誠然必恪守範圍方不失文明國民身分若一味詬謾非徒於事無濟且使外人有所藉口一旦惹起交涉轉與愛國之進行有碍貴會爲商界領袖一言重於九鼎爲特專函奉逹應請立時轉囑各商民將此項言語過激之旗幟即刻除去以免引起外交至深盼荷並祈見復是禱 
[各界愛國擧動之表示]  
　　報關公所本埠南北市報關公所自實行抵制日貨以來巳積極進行惟查得有少數客帮預辦定之貨囑裝有不能不受理之苦衷爰邀全體同業於昨在蓬來路公所集議到者五十六家當經討論之下經衆公决於五月初三日爲截止裝運之期茲將議决條件及派定調查員十家錄下）一（議决不裝日船日貨不收日幣須逹到收回青島及各種秘密條約取消目的後再與聯絡）二（凡日船運載之貨無論進出口各貨一律拒絶止報倘有客帮預辦定之貨在五月初四日前巳報明商帮協會備查者應憑該會附條加蓋圖章知會我同業報裝者應一律管理）三（五月初四日後如有不肖奸商暗中仍裝日貨日船者察出時罰銀五百兩内提四成充報吿人之獎金五成充國民大會經費一成充登報費等用如罰定後不願遵繳者除取消該奸商報關牌號外一面請由國民大會公决執行）四（同業中如有代理日商輪船以及掛用日商旗幟者應由公所通知該經理家撤消代理如不納忠吿故意違犯公决者罰銀一千兩倘不服議罰由公所登報宣布爲國民公敵外一面亦請由國民大會公决執行）五（各同業如有借用公司報單影戤代客報裝日貨日船者憑調查員查詢明確證實後按照第三條處置）六（調查員如有徇情舞弊知情不報察出卽爲國民衆矢之的並永遠逐出同業營業職役以示懲戒宜吿畢由主任徐菊如及全體簽字散會巳六時矣該報關業公選之調查員十家錄下裕和公裕昌仁泰源永甬和公餘順公永慶昌豐順公永豐順復興公源豐 
　　長江帮止裝日貨本埠各報關暨各裝船行號昨接長江蕪湖九江漢口等處各行郵電大旨謂近抵制日貨一事羣情憤慨對於某國各種布疋棉紗雙股線等概行止裝如裝往擬援照寗波彙集焚燬即不然亦無人顧問也云云於是各紗號之日紗手貨價大跌頗現棘手之象矣 
　　江陰止進日貨本埠通利内河輪局昨接江陰集裕綢布公所來函聲明抵制日貨事項巳在一致進行原函云逕啓者敝公所全體决議止進日貨倘申地各店寄運江陰洋布貨件祈煩貴局轉吿萬勿綑入日貨如有夾帶等情不負責任以免牽涉該輪局當即覆函云敬復者頃接大函藉悉貴公所止進日貨足徵愛國熱忱無任欽敬除遵函通吿申地各店外並於由寄貨件回單簿上加蓋圖章（幸勿夾帶日貨如被抵埠時查出致受處分概與本局無涉）字樣謹復 
　　洋貨商業公會本埠東新橋洋貨商業公會卽九業公會如五金雜貨顏料木器煤油罐頭食物門莊行家等業均在範圍之内惟該會同業皆做歐美生意故又有西莊公所之稱此次巴黎會議吾國外交失敗人心異常憤激該會以向不經營某國貨是以除個人禁用某貨外未經開會共謀對付方法茲該業董等以爲自歐戰發生後歐貨來源減少同業等難免無某貨爲附屬之營業故自五月二十號起連日在該公會開會籌議以示一致進行現聞該公會除五金煤油等業巳在各協會自行議决辦法一律抵制某貨外如食物顏料雜貨木器門莊行家等業均在該公會集議其議决宗旨大致以向不營業某貨者此後益當加　如不兼營者以後决不再進某貨隨時由同業互相調查斷不甘以些少之附屬營業自損人格云 
　　米業商會開會本埠嘉穀堂米業商會因近來青島交涉失敗全國學商各界羣起力爭以拒絶日貨爲抵制之策該會亦於昨日特邀同業會議抵制之法到會同業甚衆首由會長奚賡虞黄愼康起言强鄰以種種方法謀傾我國吾人再無覺悟是直坐以待亡今巴黎和會外交失敗舉國一致憤慨吾同業亦國民一份子亟當追隨各界同心協力稍盡國民義務云云次由司年姚子熙沈菊堂龔照明暨到會各店舖代表共同議决按照各公團議决辦法積極進行惟抵制日貨在實際不尚空談吾人須從心理上抵制各勸各本店夥友屏棄日貨堅持到底勿使外人議我五分鐘熱度而舉動務要文明萬不可熱忱過度致釀意外之事云云議畢散會 
　　押店同業本埠華界三等公典（押店）同業於昨日午後三時假南市潮惠會館開全體大會到者三十餘家當經該業代表陸翁二人報吿開會宗旨略謂現在外交失敗青島問題甚爲危急曾經商學界先後發起抵制日貨並提倡國貨等事我業自接衣業公所來函亦應同心戮力一致進行始終勿懈衆皆贊成旣而公决同業抵制日貨辦法（一）同業於即日始一律拒當日貨并於票上加印抵制日貨字樣俾當户勿再購入而杜日貨來源（一）致函洋貨公所領袖索取日貨花素疋頭各種圖樣再予分發同業以便識别（二）同業前收當之日貨物件如遇當户加利祇准於原票上註明不予換給新票而資查考一俟當户取贖後不得再予收當 
　　商餘交誼社商餘交誼社宣講團於二十五日上午十時出發至城廂内外逢人叢中由陳緒良等數人輪流宣講詞意簡單期合中下社會之心理至午後六時始整隊返社當在大南門宣講時人叢中突來一西人脱其帽以示宣講員云諸君騐我帽亦係日貨耶視之蓋我國冠華貨也該社同人表示謝忱該西人始乘車而去觀者爲之動容 
　　成衣業定期開會本埠成衣匠與新衣業紛紛請求軒轅殿聚秀堂董事於昨印發通吿定夏曆五月初一日下午舊鐘二時開會討論不用日貨進行辦法俾同業一致進行 
　　鐵路所用貨品滬寗杭甬兩路歷來所用機件材料等等向用本國或英美各國之貨惟日用所需之銷耗品間有採用日貨者現悉該路領袖爲目下抵制日貨起見昨特飭知各項採辦員自卽日起不得再購日貨云 
　　工業協會法租界巨籟逹路華慶里中華工業協會附設之講演團巳逐日出發露天演講現在該會職員又緊急提議略謂所有滬上各團體印送傳單其語句警切處閲之足使人悲憤愧感鼓勵人心一致救國此舉固不可少惟對於一般不識字之勞働界專靠傳單恐難收效如果欲使救國大義盡行令人明曉非流行講演不爲功而流行講演實屬目前最要之舉本會前經組織之流行講演團團員無多不足以資發展現急宜擴充範圍徵求團員以百人爲限分往各城鎭市鄕流行講演務祈人人將救國熱度凝結到底所有團員出發費用概由本會籌備酌給云 
　　兩江公學北浙江路兩江公學對於外交問題之憤慨巳屢載本報現悉該校將刋行一種發揮愛國思想之畫報即名愛國畫報有文有畫使婦孺閲之皆動其愛國之念較傳單佈吿感人爲易聘葉小鳳姚鶴雛等擔任著述錢病鶴但杜宇等擔任畫稿内容如言論紀事各國亡國慘史外交失敗史愛國模範調查國貨寫眞時人言概以及關於愛國之瑣聞文藝小説寓意刺諷等每月出二期或三期 
　　引溪學生之勵恥會引翔港鄕引溪國民學校自五月九日開國恥紀念會後學生等痛外交之失敗非常激憤遂組織學生勵恥會以互相勗勵求成有用之才他日爲國家一洗恥辱爲宗旨現在先從不用日貨入手并將節省之果餌費印刷各項傳單勸吿地方父老兄弟是校學生約二百餘人入會者頃巳得四分之三云 
　　彭浦之救國宣講團閘北彭浦鄕第一第二第三三國民學校校長敎員等十人組織救國宣講團逢日曜日分組下鄕宣講救國要義本學校敎育而兼社會敎育誠可謂熱心敎育家矣且團員姓名列後孫文珍張家麒侯來章張毓秀侯成章王朝棟張祖蔭侯史章王希濂甘義霖 
[法當道諭禁强迫買賣]  
　　法總領事韋德爾君於昨晨發出佈吿一道遍貼通衢其文曰佈吿事現聞有人在界内分發傳單勸人不購日貨並恐嚇購貨之人查得買賣自由不能强迫如有强迫情事按照擾亂治安律解送公堂罰辦特此佈吿 
[華盛國貨公司宴客紀]  
　　華盛國貨貿易公司自添股擴充以來業巳組織完備訂於前日假寶善街復興園正廳舉行正式開幕禮並設備盛筵欵待來賓到者本埠政商兩界旅滬華僑及新從溫哥華來申各華僑並西賓華英公司職員基羅規氏等百數十人由該公司經理謝復初分邀入席觥籌交錯賓主盡歡暢飲至半經謝君起述公司改組原因係爲重添資本擴張營業希圖發展海外貿易作振興國貨基礎提倡實業挽回利權全賴於此且觀大勢不獨敝公司抱此宏願想在座諸君亦必深表同情云云言畢向衆勸進一觴繼而各來賓咸謂謝君數年來對於推銷國貨振興實業煞費苦心今該公司果然擴大範圍推廣營業日後發逹可操左券同人無不欣慰並預祝公司進步云云繼而謝君又言頃在座之溫哥華埠華英貿易公司總理李夑南君洋總書記基羅規氏此次來華考察商務並擬設分公司於香港上海漢口天津各大埠專事販運國貨於海外屏除洋行經手以期直接與華商交易若該公司分設後吾華商獲益不淺今日代爲介紹於在座諸君爲初度之接洽嗣後務盼互相聯絡遂由李基兩君向衆逐一握手各暢談歡飲而散 
 
 
 

Page 12

 
 
[華僑聯合會歡迎會紀事]  
　　前日（二十六號）下午三時華僑聯合會開歡迎會歡迎加拿大華僑李夑南君暨巴東華僑丘光盛君到會者有新自加拿大來中國之英人季君及李登輝吳應培侯德廣許冀公朱遐九傅溪水胡道南曹謙洪孟揆崔通約吳惕民廖煥章胡仲英謝復初鄒薌谿劉燕卿鄭敬先周楚平程秉春韓順良鄭炳欽等又有丘光盛之夫人黄女士李登輝之夫人湯女士侯德廣之夫人蔡女士傅溪水之夫人陳女士許冀公之夫人黄女士共六十餘人由李登輝主席宣布歡迎誠意并謂李夑南君此次回國組織中國實業公司本會當全體協助進行務期逹到美滿目的爲國内實業界放一異彩繼李夑南起言承諸位歡迎極不敢當因述在加拿大二十五年經過情形未述加拿大埠華僑對於祖國貨品極爲歡迎希望聯合會同人將來組織最大公司以謀國貨之發展繼英人季君演説略謂此次蒙貴會優待永不能忘并云對於貴會有種種希望將來如貴會有何種新發明之國貨鄙人當設法代登廣吿於國外各報蓋廣吿實爲提倡國貨最重要之事諸君勿輕易視之繼謝復初言鄙人組織公司專爲推銷國貨於南洋羣島至加拿大方面因無人紹介故國貨銷往該處甚少今幸季李二君介紹將來必大發展鄙人當宣吿滬 
上各同人以便訂期歡迎云鐘鳴六下始用茶點散會 
[關於和議之消息]  
　　平和通信社消息本日平和期成會開會首由黄君贊元報吿北京對於和局之狀况大意謂朱總代表一時尚未肯南來北方仍主持須將八欵取消方能開議嗣經衆討論僉謂依和平會議規則所定議題須經雙方總代表協議定之前次南方八欵甫經提出卽爲朱總代表所拒絶是尚未經協議則議題並不能謂成立何有撤回與否之可言當經公决根據此理通電南北政府請續開議另由雙方協議辦法同時復電致朱總代表責以大義請勿畏避艱鉅自弛責任望以大局爲重趕速來滬維持和議云云本日全國和平聯合會亦開會討論和局調停方法先由馬君鄰翼報吿至寗與李督接洽情形畢嗣即提出議案主張南方所提八欵依會議規則所定不能認爲議題成立擬本此意通電南北政府仍續開議從長討論惟當時尚稍有異議故電文雖巳擬定尚未發出云 
　　聯合通信社消息昨日消息沉寂尤甚北總代表逗遛津門徘徊觀望實緣北政府無堅决之辦法未能遽責代表不前也本社所得北方私人消息云北政府對於和議之主張有非待軍政府自行撤消唐總代表所提八條議案後不能賡續開議南方無論如何遷就總不得北方當局之覺悟殊可慽也惟旅滬各省商帮因求和議早日速開日來暗中進行甚烈聞不日當有一種有力之表示云 
[中美間航務消息]  
　　大陸報云花旗輪船公司之委内瑞拉號星期五日可以抵滬該船載有運滬之雜貨一千二百噸中國郵船公司之南京號載有運滬之雜貨一千五百噸星期六日可抵神户該船抵香港後卽擬開往海參崴載美兵至舊金山中國郵船公司之中國號於四月二十五日自滬啓椗本埠該公司經理員昨接電報謂該船巳於五月十七日駛抵舊金山 
　　美國航務部所撥與花旗輪船公司之亞吉爾號貨船巳由美政府徵用將自海參崴載捷克斯拉夫傷兵二千人赴西特爾按該船近載貨一萬四千噸至遠東各口岸方在香港上貨擬開往舊金山忽接政府徵用命令茲巳從事修改以便裝兵之用兩星期内可以開往海參崴 
　　文匯報云昌興公司之孟台格爾號於四月十一日由滬運美之絲巳於五月十四日安抵紐約六月十六日該公司之亞細亞皇后號自滬起椗亦將有絲運美 
[各地繭市消息]  
　　江浙皖三省絲繭總公所昨日接各處電信報吿市况如下安徽省繭市青陽貴池兩縣境於二十五日開秤貨平平開收價每擔四十二元浙江嘉興縣屬鮮繭巳於昨日收秤貨色中下扯價四十五元左右楓涇鎭鮮繭本年出數不旺受天時之損害各莊亦巳收秤扯價須五十五元繭身中等 
　　本縣徐家匯一帶於前日各繭行開收每擔五十四元嗣以出貨尚足收者寥寥故昨日巳跌至五十二元 
[無錫米市之報吿]  
　　昨日（二十七日）北市某米商接無錫快信略謂新小麥今晨巳上市百餘擔身分不乾祇有八折售開三元二角至米市因有人採辦打包出口致糙米價增起角許新礱糙粳售開四元八角七分宿糙粳四元六角五分糙元四元九角糙杜尖四元三角糙羊尖四元二角糙客尖四元粳稻每百斤二元三角五分杜尖稻二元二角五分羊尖稻二元二角五分客秞稻二元四鄕繭市雖將了畢又將農忙故來源不旺破礱米市價恐難壓小云云 
[米價稍見增漲]  
　　滬地米價自嚴禁出口後逐步平落最低之價頂高機白粳每石六元四角較上月間巳跌去一元二三角前昨兩日稍漲每石升起一角五分據米業中人調查此兩日内又有打包至天津者有五六千石巳於打包後裝運火車起行云 
[碾米公所常會紀事]  
　　昨日爲機器碾米公所常會之期在總商會三層樓開會除張錢兩董外到者三十餘家下午二時開會首經各董報吿略謂近來行家向廠家購貨後斛米時往往私將大斛斛米致廠家暗受虧損此項弊端查係駁船户之作弊屢有查出惟前次雖定有罰欵章程不足以除積弊云云旋經衆議定嗣後如仍有船户作弊之事惟有送請官廳懲辦云云又米業嘉穀堂董事陸鴻卿蒞會報吿米店向行家購米斛出每有潮濕等事請求整頓旋經衆議以此弊亦屬於駁船户所爲應請陸代表自向仁縠堂籌商辦法廠家無顧問之必要旋續議端節歸賬諸事而散糠粞價仍照前所定繼續未改 
[油市之佳况]  
　　荳油生油連日洋莊交易英法各洋行購數不少是以采菽堂市價生油於此兩三日内每擔漲至二兩以外荳油漲起一兩二三錢昨日開盤牛莊荳油每擔漲至十一兩八錢輕皮生油每擔十四兩統共開出各貨有四千餘件之多 
[創辦浦東電車之近訊]  
浦東前擬創辦電車一事嗣因川南二邑紳民聞有外人股本在内出而拒絶曾經具呈行政各機關查禁在案茲聞浦東電車公司又將繼續開辦業經程某等巳於前日來滬續行組織公司特將各股東姓名及股欵若干電車行駛路線若干里請滬地紳董數員爲之帮辦聲明不購日貨所需機器各件係向美國定購一面先雇華工自行制造車輛以免利權外溢等情將於日内具呈商部請爲註册云 
[陸崧侯補任法公董局董事]  
　　法公董局自昔年始加入華董兩人會同辦事近日吳君懐疚作古尚虚其一未經遴選得人茲楊交涉員查得上海市經董陸君崧候堪以勝任聞巳商由法領事同意昨日照會該市經董到局任事一面呈報外交部暨江蘇省長備案 
[再誌交涉員北上]  
　　駐滬楊交涉員昨照會駐滬各國領事文云本官接國務院外交部電召晋京商辦要公所有本署日行公事委本署總務科科長吳曾源代拆代行除呈報分行外相應照會貴領袖貴總領事查照爲荷 
[江亨艦調往閩南巡緝]  
　　海軍第一艦隊所轄之江亨軍艦向駐厦門近因閩省南口一帶洋面時有海盜出没恐害商旅由林司令官電調往閩巡緝昨日呈報海軍司令公署備案 
[滬杭路新訂之派車規則]  
　　滬杭甬鐵路昨日通飭全路各站及各轉運公司云車運乾繭目下將届旺令箱茶又復繼起兼之鮮貨當令待運尤急各項車輛因之不無周轉不靈之處各轉運公司往往因向各站指索車輛致相爭奪雖站員處此並無軒輊之意而手續未免互形掣肘茲特訂定派車辦法通飭遵行藉昭公允云云茲將派車規則錄下（一）凡索車者應先將報裝單塡就再將派車憑單（此單站長處有印存者可預索取）上塡明報裝單之號數所索車輛之種類數目及年月日並某某站某某轉運（或蓋印或簽字均可）然後將該報裝單附連派車憑單送交站長（二）站長將該憑單等交檢貨員往貨之所在地復核其所需之車輛是否與所索之數相符（三）檢貨員往核後即將所核之輛數塡入該欄簽字交還站長（四）站長集各户之憑單照所有之車輛攤派應派給若干及該車之種額號數並時刻等均塡入該欄内簽字交還轉運一面同樣載入報裝單簽字交與檢貨員 
[滬杭車中途脱落箱車]  
　　滬杭甬鐵路昨日（二十七）由滬開杭之慢車行至王店站車長查見少去未後箱車一輛當卽會同站長電滬請放機車沿途尋覓至嘉興站相近始行覓着察看脱落原因實係該車之碰鈎斷落所致嗣經拖至王店站待修該慢車在王店等候杭來貨車過後再行開駛致到杭遲五十餘分鐘云 
[槍斃章紹良之布吿]  
　　松滬護軍使署前日午後二點時由營倉提犯章紹良一名押往龍華操場執行槍斃茲將該署宣布之法字第二十六號罪狀錄後爲布吿事案據公共公廨呈解拿獲與朱家宅劉同慶家及白克路周德英家盜案有關並供給盜黨手槍又與嚇詐天蟾舞台案有關之匪犯章紹良即章武及其同黨于永源兩名抄供詳送到署卷查該犯章紹良一名前於民國六年七月曾據公廨呈解拿獲結夥持槍搶刦居仁里魏姓家及桃源里耿姓家之盜犯張玉盛鄒春泉李秀峯等同供兩次搶刦均係章紹良主使并發給手槍應用又於六年十月據淞滬警廳呈解拿獲嚇詐城内勸業場并抛擲炸彈擾害公安之匪犯任寅供稱伊等聯名投函勸業場勒索係由該犯章紹良主動勸業場發現炸彈係伊與章紹良同謀派人携帶前往抛擲索得該場費洋二千元由章紹良分配章首先提洋八百元餘分給伊等化用各等語業經本署先後將張玉盛鄒春泉李秀峯任寅等分别判處死刑一面飭緝章紹良務獲解究在案當發軍法課併案研訊除于永源一名訊與章紹良雖係同黨但並無共同搶刦確據應押候另案核辦外該犯章紹良對於夥刦老朱家宅及白克路兩案又嚇詐天蟾舞台一案雖狡不承認而於盜犯張玉盛鄒春泉李秀峯等所供兩次主使搶刦及匪犯任寅所供主謀嚇詐並派黨抛擲炸彈擾害公安各節則巳無可遁飾供證確鑿罪惡昭著非盡法懲辦不足以戢匪氛章紹良卽章武一名應卽按照懲治盜匪法第三條第五欵及第四條第一欵之規定判處死刑依照軍法執行槍斃以昭炯戒合行布吿俾衆周知此布 
[三誌酒館坍屋之慘劇]  
　　本城官驛橋堍人和酒館坍屋傷人一事巳兩誌本報茲悉該酒館執事潘晉奎因是夜承接清芬堂等數家酒筵二十一卓之酒資分毫未收及至肇事之後各酒客非但不給筵資反向交涉受傷情事因此連同損壞店　生財貨物爲數甚鉅乃向房主韓文俊交涉置之不睬是以潘於昨日至一區二分所警署禀請追償一切損失署中以案涉民事非警署所能干預着自投上海地方審判廳具詞請追該店受傷夥友張妙生楊桃桃等昨因傷勢稍減巳經由紅十字分會出外回店該店營業因此暫停云 
[查獲車運印土之訊結]  
　　崇明人張阿六於本月二十號在新閘路某號屋内將値洋六千八百元之印土十七隻雇令朱明山之黄包車運至法租界天主堂街行經公共租界愛多亞路河南路口被總巡捕房九百零三號華捕查見搜出烟土一併拘入捕房解經公共公廨諭着押候查明來歷澈究等情巳誌本報茲經捕房查得此項印土係在逃之土販王某囑張車送因張不肯供明王之居址昨由捕房傳同車夫朱明山將張解廨請究即據華探邵仁初與西探堯克相繼上堂禀明前情並據朱明山到堂證明由張雇令車往法租界天主堂街等語訊之張阿六延律師到堂辯稱被吿是日在新閘路遇見海門人王某囑爲代雇黄包車押送貨物乃在後面跟隨言明送到後給伊車資洋一元被吿因一時貪小不察蔴袋内何物致受其愚應請堂上鑒核云云關讞員核供商之美丁副領事以被吿旣爲代雇車輛從寛判令省釋抄獲之烟土悉送江海關焚燬 
[楊樹浦木行失愼]  
　　前日下午五句餘鐘楊樹浦沈家灘東祥泰木行烘板間内不戒於火霎時冒穿屋頂延燒板棧多間及堆置木料之露天棧房直至入晚八句餘鐘始經救火會西人吸水澆熄聞被燬木料價値不資云 
[丹徒移提命案證人]  
　　丹徒縣公署前日派法警持文來滬投虹口閔行路捕房報稱有住居武昌路同仁里七百六十一號門牌之婦人談氏及梁爲俊均係婦人陳朱氏在該縣刑事起訴左永富謀斃伊夫案内要證請爲協提帶往質訊等情捕頭即飭　探江標與來警按址將談氏與梁一併拘獲昨解公共公堂請訊即據談氏等男婦二人供稱謀斃案與左並無何種關係但自己則不願前往作證云云俞襄讞核供商之美副領事思拜愛克君論將談氏與梁暫行開釋候錄供函咨該縣知事查明案情復到再核 
[柴斧砍傷頭顱之押儆]  
　　黄包車夫楊阿慶前日在虹口吳淞路瑪理遜路附近向江北人陳阿二借貸不遂持斧將陳頭顱砍傷由一百六十八號印捕查見將楊帶入捕房押至昨晨解經公共公堂中西官訊據該印捕投案禀明被吿行兇狀態將斧呈察並據原吿陳阿二訴稱因購物經過該處遇見被吿伊即向我借洋未允遂持斧將我之頭砍傷請究詰據被吿楊阿　供稱其時我正在門首劈柴原吿來與我戲謔故未留意致斧碰其頭求鑒中西官核供判被吿押西牢一月以儆兇器充公 
[塌車碾傷巡捕右足續誌]  
　　周錫香前日拖塌車一輛經過虹口南潯路將一千三百三十三號華捕右足碾傷由該捕將周帶入捕房收押後即自投工部局醫院療治昨晨由捕將周解送公共公堂而原吿因傷未愈未曾投質中西官訊據被吿供稱實因原吿在該處磕睡呼喚不醒我急欲拖車而去致車輪傷其足趾求宥官諭周交三十元舖保候原吿傷愈再訊 
[堆積煤屑之處罰]  
　　南市第一區警察署長趙墨林前奉淞滬警察廳徐廳長傳令將所轄境内之垃圾嚴行取締不准居户過限傾倒業巳佈吿居民於每日上午十時爲限過限傾倒即屬違章照所擬條例處罰在案昨日據派出所内巡長孫金德查見泉漳會館外面弄内堆有煤屑四五擔偵知係由近處老虎灶所傾出當將該店主施阿寶帶至署中請爲處罰經趙署長詢問施供認不諱除飭繳罰洋三元充公示儆外責令將煤屑一併逃除 
[裏倉橋舖户之呼籲]  
　　小南門外小閘橋迤東一帶浜基前經滬南工巡捐局規定塡塞改築平路爲退屋之預備曾將聖賢橋橋基拆除俾東西併塡下舖瓦筒陰溝開工以來迄逾數月其裏倉橋東西適中地點尚未塡到所積穢水及垃圾均臭氣薰蒸蠅蚋麕集誠於衛生有礙且所排東西兩頭瓦筒勢將淤塞洩水更難刻經是處商店居民目擊情形公同集議請求該局長趕速催令工程科將中段工程接排瓦筒及疏通溝道以便出水而除穢氣 
[强搶成親之請究]  
　　住居西鄉錢家港之崇明婦人錢秦氏昨偕證人朱三郎至閘北四區四分所控親家母岳錢氏婿岳金妹擅將其女義郎用馬車强搶成親請爲究辦等情李警佐命解司法科經段科員研訊錢氏供稱由昔存今故之陳錦春爲媒聘定義郎爲媳當出財禮洋四十二元茲因坤宅欲圖賴婚故而搶親云云段科員得供仍命還押聽候核辦 
[控訴拐匿姪女]  
　　江北人陳逹紀昨至閘北胡家木橋五區三分所控現住境内之周金鰲拐匿伊姪女王陳氏請爲提究等情唐警佐飭警往拿周巳逸去僅將該氏獲案向之訊問氏稱係來此傭與周無干唐警佐諭解司法科核辦 
[控吿親家匿媳]  
　　閘北胡家木橋江客民秦雲連偕妻張氏昨至五區三分所訴親家張萬元將媳藏匿不肯放回請求究追唐警佐飭警傳張到案訊問據張供稱伊女常遭翁姑凌虐此次歸寗後即不知去向云云唐警佐命解司法科核辦 
[扛煤小工之互鬭]  
　　前日午後二時浦東三非煤棧附近有扛煤小工因細故口角各糾同類數十人互相鬭毆致毆傷丁桂元張小和尚李登玉嚴和慶劉有元徐長漢等七人由三區二分駐所崗警到來各小工始各散去受傷諸人由王警佐飭令舁送地方檢察廳騐傷核辦 
[巡官對調]  
　　浦東陸家嘴三區第一派出所巡官郝文翰奉徐廳長令與洋涇三區二分駐所巡官史九經對調昨巳分投接事矣 
[流氓蜂毆巡捕之懲辦]  
　　流氓陳小弟（即紀小弟）與朱小三子等於日前糾同黨羽十餘人在法租界東自來火行街萬椿園茶肆門前將法捕房一百九十四號華捕扭住行兇後由附近華捕聞警到來帮同將紀等拘入捕房候究等情巳誌前報昨將紀朱兩人解送法公堂請究先據該捕上堂禀稱是日巡捕在該處站崗該流氓等因賭博之事在該茶肆内向人拆梢被巡捕查見上前喝散以致紀等懷恨出言不遜當時巡捕欲將該茶肆之門牌號碼報吿捕頭提究詎該茶肆主萬鍾昆喝令十餘人蜂擁上前以長櫈將巡捕兇毆號衣亦被扯碎呈請騐究詰之紀供認行兇不諱朱供詞圖賴中西官判紀押西牢二月期滿永遠逐出租界朱押一月以儆 
[檢廳法警移提拐匪]  
　　上海地方檢察廳日前飭派法警持文至法公堂禀稱有住居法租界内之曹榮高與妻姚氏串同拐賣婦人陳劉氏業將姚氏拘獲惟曹脱逃偵悉仍匿跡法界請求准予將曹移提訊究等語經中西官核准飭探將曹提案昨日詰訊先據來警　稱被吿之妻係由水警廳拘獲解羝檢察廳供出與伊夫串同拐賣不諱請求提回訊辦詰之曹供民人祇將妻子送至船上不知有拐　之事求察中西官判着來警將被拐人等一併帶案質訊明日再行核辦 
[擲包騙洋禁押一月]  
　　匪徒許春方日前在法租界用擲包術希圖騙取銀洋適爲法捕房包探暼見將許拘入捕房昨解法公堂請究先據該探上堂禀明前情詰之許供認希圖騙洋不諱中西官判押一月 
[公廨懲辦拐匪]  
　　皖人吳德文誘拐滬西小沙渡路藥水廠弄内之婦人張李氏乘鄱陽輪船帶往鎭江圖賣經氏察悉訴由該輪茶房通知買辦報吿鎭江警署派警將吳與李氏一併拘送丹徒縣訊供一過派警將吳與李氏押解來滬送入戈登路捕房解經公共公廨諭着分别押候查明訊核在案昨晨由廨復訊張李氏之夫張榮生上堂供稱與氏完姻巳有四年至木月二十三日氏忽失踪四處找尋無着現始悉被吳德文串同其母誘拐　巳獲案請爲訊辦並據張李氏投訴被吳與母串拐情形訊之吳德文俯首求恩惟吳母李氏不認與其子串拐中西官核供以吳誘拐有夫之婦罪巳成立判押西牢半年示儆吳母李氏斥釋張李氏交本夫領回管東完案 
[再誌少婦暫留濟良所]  
　　松江縣金山衛離城三里之塘林村婦人吳王氏因被其夫虐待潛逃來滬被人誘至客棧内住宿後復伴至湖北路花世界游戱塲内游玩氏思鄉下淚山該游戲場用人丁春生向之詰問氏吐露眞情由丁將氏誘至四馬路某客棧内住宿後因患病丁復將氏送至北雲南路永平安里四十五號門牌雉妓院龜奴吳金山處希圖逼娼氏不願逃出投入濟良所解經公供公廨訊供留候補傳人證再訊各情曾誌本報昨由捕房將龜奴吳金山提案請究即據包探李明泉上堂禀稱要證丁春生現巳避匿尚未提到等語並經中西讞員向吳金山略訊數語判吳帶回捕房吳王氏仍留濟良所候提齊人證到案質究 
[調戲婦女之押儆]  
　　天津人陳　　前晚在新閘大通路攔路調戲公共捕房三百六十二號華捕趙阿金之妻吳氏適被趙捕撞見向之理論不服當被拘入捕房押至昨晨解送公共公廨請究先由原吿夫婦相繼上堂禀明前情訊之被吿供不承認中西官以陳不應調戲婦女判押西牢兩月示儆 
[汽車夫開車不愼之科罰]  
　　滬西麥根路六十號門牌某姓家汽車夫林阿發前日在南京路開車不愼將某西人所駕之汽車葉子板撞壞經該西人訴由一千零四十一號華捕抄明林車號碼回訴捕頭請廨出單於昨派探將林阿發傳至公共公堂請究即據原吿西人偕證華捕上堂訴明被撞情形訊之林阿發供稱當時實係原吿自不小心以致碰撞中西官核供以林實有不合判罰洋二十元充公示儆 
[縣署批示四則]  
　　王以道爲遵批靜候限期巳過籲求迅賜核示以蘇生計由呈悉此案前據來呈當經抄發灰船公所併案議复去後茲據該公所董事復稱業於五月十日公開會議據錫帮帮長高甫根聲稱各帮灰商中並無王以道朱鵬萬其人更無舉爲代表之事至增收公費照章由各帮公議允給經三次酌加抽至七分均有議案可憑並無如原呈所稱一角二分之巨且按月將收入數目粘貼公所衆所目見等語並粘呈六年七月至七年六月報銷清摺到署查公所如有應要整頓之處儘可由業帮中人隨時向公所提議該民等旣非灰商帮同業何得　稱代表插身多事特斥 
　　石灰船商李硯生爲揑名誣吿意圖嫁禍瑕求澈查究辦由呈悉據稱李硯生具名呈控灰船公所名節悉屬子虚再該商並未知悉係屬揑名僞託等情應候查明究辦可也 
　　李硯生爲遵批靜候解决無期請察奪示遵由呈悉前據一再具呈當經抄發灰船公所飭令併案議復去後茲據該公所董事復稱業於五月十日公開會議經陳墓帮長陸寶榮聲稱該帮中並未舉郁深源爲董事復經李硯生到場陳明被人揑有簽名誣呈等情似此揑名僞託顯屬有心播弄應候查明究訊以杜紛擾 
　　榮銀和爲公舉經理税務請求公布並給認税執照由屠宰税責成該商經理認繳巳論飭遵辦着妥愼經理不准稍有苛索情事致干查究 
[大世界四月份贈品月劵開標]  
　　大世界贈品月劵額設一萬號得標者共有二百九十九號之多頭標爲金鋼鑽戒指二標至五標各得赤金手鐲餘俱金戒指等物昨日下午二時仍在共和廳當衆開標頭標八千一百十號二標八千三百零九號三標八千五百三十三號四標八千一百二十八號五標五千九百五十一號 
[誌謝]  
　　法國兵官音樂專家上尉史密君及加格勞君爲中國紅十字會籌欵訂陰曆二十九晚新鐘點九點十五分在靜安寺路卡德路夏令配克戲院奏技昨承交涉公署惠贈優待劵一紙紅十字會惠贈入場劵二紙謹謝又鏡花影女班於古曆四月二十九晚在上海大戲院演劇籌募廣東平糶欵項昨承粤僑商業聯合會贈觀劇劵兩紙謹謝又美康公司贈國產蘭花香粉兩打輕便自來火兩打謹謝又商務書館贈一百九十一期英語週刊一册謹謝 
中華職業敎育社通訊 
社址上海西門方斜路 
[鮑劍光容卓山二君函述橡皮製製造]  
　　弟等在日工廠任職有年對於製造橡皮車胎鞋底以及一切橡皮日用品均有經騐此次鑒於我國抵制日貨振興國貨之秋而有志之資本家擬乘此良機欲開辦工廠者不少故奮然與日人脱離關係回國以祈逹到救國救民振興工業爲目的查橡皮一物用途浩大舉凡日用品醫療用品交通用品軍用品無不需此歐戰以前德國每年出口額逹二億五千萬元日本近年出品亦逹千餘萬其中每年運入我國者年約四百餘萬其原料產自南洋經營此種橡園者大多數爲華僑惜我人缺乏製造知識故利權抛棄殊爲可惜耳經營此種工廠資本不多三萬至七八萬元足矣欲謀此種有望之工業者請即通函示知以便進行鮑容二君通訊處上海南京路東亞旅館又履歷容君曾在日本京都橡皮工廠研究二年充神户德記橡皮工廠技師四年鄧餂諳胎工廠二年利源橡皮工廠三年鮑君曾在日本京都橡皮工廠研究半年任職一年半在利源橡皮工廠管理一年 
雜評二 
[敬吿國人）庸（]  
　　商業公團聯合會對國民對外之行動有剴切公吿此誠今日當務之急也 
　　國民當積憤之下往往易爲血氣所驅使加以政府之壓抑愈甚反動愈强而一往之氣益不能制止故今日急當揭藥於國民者心氣沉靜態度嚴重無論何等壓迫不當因此激動而失其常度而一切暴謾矜張之言動均宜極力屏除更當於表示義憤之中仍守國際間相當之禮節蓋惡聲之施不特貽人口實且亦非所以自重且一閧之氣易至衰竭故心鎭靜而後能持久此國民所當知者也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百十三）] [  一之]  
　　（六）美利堅報NewYorkAmericgn亦爲赫思德派而有『黄報』之目黄報云者言其報紙不精潔不純淨也美俗尚白大凡色白之物必新必美白而轉黄巳去其本色矣但如此等評判僅爲縉紳先生之言若係中下社會或工黨必翠起而反對其説而奉此類報紙爲新聞界之明星也此報於中人以下諸家庭頗佔勢力且全國有性質相同之報紙若干家可以互相策應也 
　　（七）紐約捷報NewYorkHerald之本意古代傳逹文書通布誥令之捷足也尋常隨意譯意忽爲希洛德忽爲赫努爾各是其是令人莫辯殊可惜也捷報材料贍足移情醒目其編輯法時時更易足令一部分具好奇心之讀者别呈一種不可思議之快感報端詩詞趣味濃郁雜錄叢載俱能汰煩存精忽於一星期内而有數次之攝影懸賞怱於若干星期間而有成套之增刊精圖純然一種進取主義这報紙也其占勢力處一爲文學界二爲交際界三爲娱樂界四爲婦女界其世界思想之發逹亦足與上文之世界報及時報相頡頏云 
　　（八）電聞晨刊TbeMorningTelegrapb雖以電報之之名著稱於世但其最占勢力處實爲演藝界與運動界兩類每歲新年特刊以厚紙印精圖標列名伶或運動家影相片面（Page）之多且以百計其售價祇五仙可謂紐約市一年中最難得之廉價報紙 
　　（九）晚郵報IbaEveningMail持論最平允於美國對德宣戰事不甚贊成於德僑中占勢力甚大 
　　（十）驛傳晚報TheEveningPost論調至精闢有系統之專著至富於敎育界學術界占勢力因各大學敎授均嗜讀此報而弗輟也銷數雖止三四萬論其效果足當他報三四十萬之鉅額云 
老申報 
[孝女伸寃（下）（見光緒二年七月十七日）]  
　　翌日委員遞送女等仍回宜昌聽候郡伯提訊此案洎乎兩造齊集訟庭女供曰阿父慘死實由三叔首先下手諸叔繼之諸兄又繼之以致父死登時母斃逾月見證鑿鑿乞正典刑女之祖父許某辯之曰此誣訟也此子忤逆不孝直以一枚擊斃耳女爭之曰阿父年甫四旬身又習武强壯自不待言祖父年邁若此能以一杖擊父死耶今者女孫兒娉婷弱質立於祖父之前請以一杖斃之則甘坐誣吿許老語塞太守廉得其情乃隔别研鞫而甲之弟姪一一供吐實情遂定獄焉詳請核覆東湖令名掛彈章而詐老又復哀憐少子舐犢無巳遺抱赴京控冀圖翻異今年五月間全案人證又經提集省垣待鞫於臬憲之前是日臨審時先將此案人證逐一隔别初問許老曰汝子死時所着烏履其底厚乎薄乎某曰不孝子積慣靴尖踼人故尚厚耳及諸子供則皆言薄底武靴也臬台心知許老不在當場碍難以父杖擊斃爲羣兇開一面之網逮審及四弟見其指爪長四寸人亦彬雅遂於法外施仁而問之曰汝兄死時曾往何處去耶因供曰當擊兄時恐有不測身先回家求母來勸不意返時兄巳作古人矣臬臺曰若此則汝不在埸也無干者應省釋之餘照原擬科斷案遂定旋檄漢郡艾太守分斷家事以絶葛藤女以四叔漏網意終不滿前月雖經艾太守傳集族黨當堂析產而女以祖父始終左袒故至今尚不肯允結也然案判如山大局巳釐定矣祇聞此女隨侍庶母暨舅氏僑居武漢兩郡戒備恭嚴雖一飲一食愼之又愼不但居宿防衛如履虎尾如涉春冰也有鄰嫗慕其賢往視之則縞衣素履荊釵裙布而一種楚楚可憐之色現於眉睫　及父事輒流涕而巳以故宦眷咸引　焉而爭助其資斧有識之者曰許某之暴富固有不可問者生女之伸寃其殆即客與船夥託生以圖報　乎是則未免言涉虚無矣 
新拾遺 
[紐約之童子警察] [  南屏]  
（譯美國郭里考萊梅蓀氏原著） 
　　紐約爲美國商埠童子警察爲近來最新組織之一團體其制異常嚴密擇童子年齡十一歲至十五歲者編練爲隊以實行其警察之職務紐約第十五區警署警長約翰斯韋奈氏爲童子警察之領袖一切規畫悉出其手自創辦以來成績昭著社會人士對於童子警察莫不稱其品性之優良服務之勤愼也警長斯韋奈所管轄之十五區爲紐約中最爲繁盛之地居民不下二十萬人來自他國者實居多數如猶太意大利愛爾闌等人大都皆寄居此地因此紐約市中小兒之游行者踵相接或毁壞物品或相聚賭博有識者莫不憂之然無法禁阻又不　　法海寺與五亭橋（古蹟圖一○二） 
　　此幅在江都北城外小金山之西有白塔一峭然而立旁有五亭横列水上者即法海寺塔與五亭橋也是塔與他塔異無層級無窗户上鋭如錐下端如罎名曰喇嘛塔橋上建五亭欄波而列是蓋清高宗南巡時掦人建以點景者 
能繩以法律蓋由於童子之無知也自創辦童子警察後則無此現象矣 
　　警長斯韋奈氏之組織童子警察其意固欲利用童子使之可以漸就軌範不獨可以治巳且可以治人法至良意至善也商市之中大患終不能免每歲所費不貲旣設童子警察則大患漸少而損壞路燈等事亦不多見地方自治非名副其實乎且童子警察之功效不僅防禦小兒之頑劣即一般社會亦莫不聽其勸導如居民往往以雜物堆積於避火梯上致生危險清道之車卒以車中紙屑散棄於地不顧而去諸如此類不勝杖舉自有童子警察則於此等事非常注意絶端取干涉主義而童子之充警察者又能任偵探之事每有疑案發生無不暗訪密查克盡厥職其對於社會絶無不正當之與動殊可敬也斯韋奈之規畫童子警察其創設之初以十五區全境分爲十二段每段設童子警察二十人二十人中有警長一人警佐巡曹各二人每星期會操二次其操練之法與普通警察相同服裝整飭精神充足發號施令宛若勁旅而對於長官之約束未有不服從者也 
　　童子之願充警察者先立一證書證書所載之要項如左（一）誓言習勞耐苦終始弗渝（二）盡吾責任以利國利民（三）　守紐約童子警察之訓詞及警章（四）不妄用徽章不抗違命令 
　　訓詞宜誠實宜守信宜效忠宜勇敢宜服從宜勸導社會宜言動中禮 
　　職務（一）街道中及公共地方有不清潔者宜設法禁阻之（二）市場中有舉烟火者宜勸阻之（三）禁小兒之毁損街燈及塗鴉於牆壁者（四）禁小兒之吸烟或作賭博者（五）禁小兒之游戲涉及危險或違犯法律者（六）禁居民堆積雜物於避火梯上（七）注意垃圾桶之不加蓋者禁阻居民傾棄垃圾於街道者（八）禁阻居民以燼餘之灰屑雜置紙片及垃圾中（九）勸令居民自治其門前之清潔（十）充警察者在家時於『六』『七』『八『『九』四條宜實力奉行以爲表率（十一）童子警察行使以上職權時均不得擅人人家（十二）如居民不聽勸阻時須報吿警長不得擅自拘罰 
　　統觀以上計畫可謂周密矣近令紐約之培朗克斯鎭各區中亦巳仿行地方上之公民竭力贊助之故能秩序井然有條不紊而一般童子亦無不勤愼從事恪守警規蓋紐約地方户口衆多普通警察本不敷用如欲添補則經費支絀不克如願今有童子警察之組織則人數旣多而經費甚省市政之振興固不待智者而可决也雖童子能力薄弱而其立志之誠摯任事之勇敢乃大有可爲况少年英鋭之氣苟能鼓勵得當則其前程之遠大正未可量也茲特譯錄之願以吿世之熱心市政者 
小説 
[騙術奇談（續）] [  碧梧譯述]  
　　威爾頓無意中得知其名及自笑前此之疎怱同車行路若干里而未詢其姓氏殆自身亦發　乎更聞其病遲將不治竟乃大恐曰其夫方赴巴黎室中又别無親屬爲之奈何莎兜得沉吟有頃曰發電至搗挪其夫當可收鑒迨吾電囑公司中立拍電往威爾頓諾之莎兜得遂至客堂蓋電話機設於彼也威爾頓立聞鈴聲語聲先後大作旣巳復返曰君旣爲其友吾欲實施剖割法君能負責否更遲一時勢將束手坐待其斃威爾頓蹀躞室中不敢自决詢諸婢附近有無親友婢答以不知威爾頓乃大窘然望治之心旣殷且切旣而向莎兜得曰必須施以剖割法否莎兜得曰然君如不深信吾可召威夫萊得戈爾蓋其研究此道素精并可囑其偕一看護婦至雖輾轉往返當不逾一時事猶可及威爾頓聳肩曰救人於死事雖正當特恐密司脱立特萊不以剖割爲然或更憤吾輩多事莎兜得曰生死關頭無復多慮且部割而生其夫人彼將何説縱不治而斃待其歸詳吿所以彼非盲於目而昧於理者又何見怪之有言畢即怱怱出威爾頓彳亍至客堂復至臥室門次詢婢曰夫人仍示清醒否婢曰然威爾頓蹙眉曰夫人寫字台何在待吾檢其信札或可知其親友之住址婢即導入一小室室隅寫字台在焉台上滿置新聞紙竟不得一函件威爾頓大失所望復向婢曰室中更有僕從否婢曰否僅一庖丁出巳多時蓋主母云不歸來晚膳也威爾頓曰密司脱立特萊巴黎之住　汝知之否婢曰否威爾頓曰　者或有所知婢曰吾意其亦必茫然蓋密司脱立特萊卜居此間方數日也更曰君母遽去威爾頓曰然吾旣受立特萊之託當終始其事歷時未幾威夫萊得戈兩偕一看護婦至并挾藥囊數事蓋其旣接莎兜得電話即怱怱來此不及寒暄立至病人之室威爾頓仍返客堂見地上有絹帕一方疑爲立特萊夫人暈時遺於此者乃儉而納之袋中 
[自由談之自由談] [  不冷]  
　　事無相同者世界上物不相同者而事無相同者今人往往見一事必引一前事爲比例是大誤也事有來勢來勢之大小强弱各有所異猶之一人形雖相似而體質精神之厚薄不相似蓋得之先天不同故也 
 
 
 

Page 16

 
 
   
 
