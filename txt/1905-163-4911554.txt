# 1905 - 163 - 4911554

 

Page 1

 
 
[論收回滿洲問題]  
　　日俄之戰役爲二十世紀震撼乾坤之一大舉動而主其樞紐者實在中國故當日俄之戰局開始也世界所注目朝野所論議者爲嚴守中立之問題當日俄之和局開始也世界所注目朝野所論議者又將在於收回滿洲之問題 
中立問題雖介於兩大之間動輙有左右爲難之慮然列强環伺顯背公法亦二戰國之所不承認故似難而猶易也至於收回滿洲問題直言之則曰日本曾聲言不貪東三省土地我自有收回之權日交還其名而不交還其實似無難以此與日本抗議力爭雖然無論勢之不足以及此也即以情理言之亦尙有可議者在焉 
　　國際交涉與個人交涉自情理上言之無二致也今有巨室於此力不足以保其宅旁之田爲勢豪所侵奪東鄰慮其侵及於已也起而與之力爭殺人費財無算僅得逐之退出斯時鉅室之主人乃徐起而謝東鄰曰汝爲我逐强敵甚感厚誼雖然田固吾之田也汝其毋稍侵我主權幸舉以還我試問東鄰者肯唯唯聽命乎今日之國際交涉無一國不以擴張其已國之權利爲目的昌言不諱欲以道義之交責望之希冀其如仗義執言之良友固知其難矣然則日本之不允實還滿洲固又事理之所必至此也 
 
 
 

Page 2

 
 
[第二版]  
　　夫使日本而果不允實還滿洲但以其虚名歸我則我國將何以待之此今日亟當研究之問題也將與之力爭而出於戰乎則俄佔之於先而中國熟視而無如何矣日佔之於後而謂我國民卽能奮起出死力以相爭吾又知國民之程度未足以語此也將依賴他國以抗拒之乎則遼東半島雖藉他國之力而收回然前門拒虎後門引狼固未見其利也然則將以待俄者待日本而如春秋之時鄭之以犠牲玉帛待於一境乎則以暴易暴同一失地又安可以同種人之占我土地奪我主權爲彼善於此而不與之計較耶 
　　力爭旣有所未能坐視亦斷無是理然則收回滿洲之問題誠至困難而未易言矣雖然苟權其利害之輕重以比較之則亦有一正當之辦法焉曰東三省者中國之地也不可以尺寸讓人俄占之而日本爲我奪回以個人交涉論亦必當有以報酬之吾國之主權必不可失而鄰國之損失寗以他利益報償之而必不可牽混爲一事使東三省之土地名還而實不還以釀成意外之交涉而促無形之瓜分此不能無望於今之當軸者也 
[日領事索閲俄船軍械清單]  
　　俄船高麗號拆下之各項軍裝八百六十三箱均存於棧由日本總領事查閲後以並無清單咨請滬道袁觀察交閲現由觀察與葉軍門咨請好税司將清單查抄到道以憑咨交日傾事(漢) 
[俄船不得在船塢碼頭近處停泊]  
　　探聞上海道袁觀察昨日咨請葉軍門速將俄船煤斤派員起缷並請設法將未泊定之各俄船不得在船塢碼頭逼近停泊(漢) 
[滬道照請各國領事飭知輪船勿載俄兵]  
　　日總領事以德國龍門輪船由烟台載來俄國軍犯並由俄領事函請工部局拘禁西牢等情當即照會滬道請將該俄犯等由中國管束未便任其來去自由已紀昨報兹悉袁觀察以俄領事似此辦理殊與中立國大有違礙除照會俄領事務將該俄犯等解交中立國圈禁約束外又恐各輪船再有以上情事復照會英法美德等國各領事嗣後各輪船公司倘遇此項戰國兵士請卽飭知勿再擅自載至中立口岸以免外人藉口等因並由觀察函請好税司嚴飭扦巡等於外洋輪船進出口時切實稽查不准任其自來自往(别) 
[日俄提議和局五志]  
　　十四日字林報接英京電云駐美日使東平君已照會美羅總統謂日本不欲赴毆與俄議和故俄已允准會同日本請以華盛頓爲會議之地同日英京電云俄京論及議和之問題甚爲傲慢並謂日本願和甚於俄國同日英京電云美京官場消息謂日俄兩國已選定美京爲議和之地 
　　十四日太晤士報接東京電云美羅總統接日俄兩國之文選定兩國議和大臣會議美京美總統業已照會兩國謂美京議和最爲合宜蓋美爲兩國之友國也 
十四日德文報接柏林電云俄懐德大臣赴美之謡傳已探知不確十四日法文報云俄已派定尼爾陶夫君爲議和大臣 
　　十四日德文報接柏林電云法京時報由俄得來消息謂倘日俄訂停戰之約日本必將索要海參威不在停戰之界限内與一千八百七十一年鮑白基將軍所統之軍轄免相同 
　　十五日文匯報接倫敦電云自日俄選定華盛頓爲議和之地之消息公布後衆人以爲和局有進步之望此外情形皆不得而知 
[西報詳計日俄交戰以來各船損失之數]  
　　日本郵報近日印出日俄兩國自開戰以來海軍損 
失計數一表甚詳今録於後 
俄頭等戰艦被日撃沈者共十二艘計重十四萬四千九百五十八墩六艘在旅順撃沈六艘在日本海撃沈 
　　俄巡洋艦被撃沈者亦十二艘計六萬五千四百念墩有在日本海撃沈者有在海參威三個嶺(譯音)與旅順等處撃沈者俄巡防鐵甲船被撃沈者一艘重四千一百念六墩沈在日本海 
俄輔助巡洋艦被撃沈者共有四艘計重二萬五千六百三十四墩有沉於旅順者有沉於日本海大連灣者 
　　俄砲船撃沈者共十一艘計重一萬一千七百六十四墩大都沈於旅順 
俄魚雷船被撃沈者計十九艘共重五千九百零二墩九艘沈於旅順五艘沈於烟台五艘沈於日本海 
　　以上俄船撃沈之數統計五十九艘重念五萬七千八百零四墩 
　　俄頭等戰艦被日拘獲者二艘重二萬三千一百十墩俱在日本海被拘 
　　俄巡防鐵甲船被日拘獲者二艘重八千二百五十二墩在日本海被拘 
　　俄魚雷船被日拘獲者二艘重五百九十墩一在烟台一在日本海被拘 
　　以上俄船被拘之數統計六艘重三萬一千九百五十二墩 
　　再將撃沈與被拘之數合計之共六十五艘重二十八萬九千七百五十六墩核其損失共約值日本洋二百三十五兆 
　　此外尙有以違背中立而拘留於他國者如 
頭等戰艦一艘重一萬二千九百十二墩留在膠州 
巡洋艦一艘重六千七百三十一墩留在西貢 
巡洋艦一艘重五千九百零五墩留在上海 
輔助巡洋艦三艘亦留在上海共重三萬零五十墩 
又有滅魚雷船十艘留在中國各處計重三千墩 
　　共計拘留者十八艘重七萬零三百九十七墩 
由此觀之自去歳開釁至今俄總共損失各船計八十三艘合重三十六萬零一百五十三墩除此總數外又有拘留於小吕宋者巡洋艦三艘魚雷一艘 
 
 

Page 3

 
 
[第三版]  
　　若日海軍傷亡之數則有頭等戰艦被俄撃沈者二艘重二萬七千七百五十七墩沈在旅順之外巡洋艦八艘重一萬七千五百四十七墩亦沈在旅順之外魚雷船被撃沈者二艘重七百四十五墩亦沈在旅順之外總結日本損失船十二艘重四萬七千零五十九墩除此另有滅魚雷船四艘其中三艘被俄在日本海撃沈譯捷報 
[兩宫諭令舉荐廉明幹員北京]  
　　據内廷消息　　云日前兩宫面諭軍機大臣現在内政外交諸事艱難必得廉明幹練之員方於政治有益務將京外各官及軍機處記名人員擇其才能卓著者舉保數員聽候擢用以便再將人地不宜之大吏量爲更調云(訟) 
[雲帥又參劾屬員廣東]  
　　雲帥自督粤以來舉劾 
　　文武員屬已經數次不稍假借吏治爲之一肅現探聞又列參多人聞其中有香山縣柴廷淦潮陽縣俞煐等數人云(暌) 
[某邸授意報効北京]  
　　聞趙次山軍帥召見時密保 
史念祖堪勝奉尹之任太后商諸某邸某邸不置可否故尙未决定而某邸又將太后之意向同僚昌言使授意史氏如能稍有報効即可擢用未知史果願以賄進身否(比) 
[柯中丞又萌退志武昌]  
　　柯遜菴中丞籌辦八省 
膏捐甫有端緒卽因廣西任内用人失察奉旨交部議處又經岑雲帥奏叅與鹿大軍機私通電牘摺雖留中不發然中丞殊不自安故近日又萌退志每接見僚屬皆以缷責歸田爲言又云端午橋鐡寳臣害我蓋柯派督辦八省膏捐實係端鐵二公密保(師) 
[江督催李軍門速赴新任兩女]  
　　粤省水師提督李軍門準日前由京南下道經寗垣即詣南洋節轅投剌拜會署督周制軍接見之下謂公以道員擢署提督聖眷不爲不隆當此俄艦被創於日軍紛紛竄於南洋一帶粤省爲瀕海巖疆尤當嚴爲之防以免破壞中立之局宜速赴任毋少躭延云云説者謂玉帥之爲人謀固不可謂不忠矣(豫) 
[電請江北提督劉軍門履新南京]  
　　自奉旨改設江北提督即簡派劉軍門永慶補授是缺惟軍門一時未能履任朝命仍暫留淮撫以資鎭懾邇者署督周玉帥深慮淮北民俗强悍必須有武職大員妥爲彈壓已電請軍門火速赴任矣(豫) 
[長江提督出守江隂江寗]  
　　長江水師提督例以半年巡視上遊半年巡視下游上游則駐節太平下遊則駐節京口然值海氛不靖則不拘常例輙常駐於下遊要隘之區今者俄國波羅的海敗殘艦隊蠭集滬濵吳淞第一口門險要已不足恃而崇明花鳥山又有俄艦蹤跡長江下遊之可守者首屬江隂水師提督程從周軍門昨特來省與署督周玉帥籌商防務定議移節出守江隂藉遏俄艦深入之路(豫) 
[咨查自辦紹滬航路情形紹興]  
　　紹滬航路前甲士商竭力抗阻法商莫尾諾氏後當有孫童二紳集衆籌欵以圖自辦投禀商部俾擅利權旋又有施紳亦投部具禀互相爭競刻已奉部咨行浙撫憲查詢孫施二紳是否殷實及該路實在情形從速咨覆以便核奪聶中丞奉咨後卽札飭紹府尊查明禀覆(頣) 
[購地建造寗鎭鐡路總局鎭江]  
　　駐鎭滬寗鐡路分委陳直剌文藻擬在鎭江曹家坡購定地基建造洋式房屋若干間設立寗鎭鐵路總局以資辦公已定於日内開工(觀) 
[湖督籌集餉項漢口] 　 
　　湖北擬將改編管制每月餉銀約增四十餘萬兩張香帥因此日集屬下籌商集欵事宜甚爲急切(泰) 
[吏部擬設吏治舘北京]  
　　日前吏部各堂議商所有候選州縣佐雜等官旣已勿庸分發外補擬在本部設立吏治舘一所飭令候選人員每逢初一十五等日人舘肄習吏治並可咨行各省督撫轉飭所屬務將審理案件及民情風俗商務情形按月造册咨部以便存貯吏治舘内諭令候選各官留心閲看藉資歴練俾期初選外任不致茫無所知俟議妥後即當開辦(訟) 
[工部酌留各庫所書吏北京]  
　　工部尙書鹿大司空因裁撤書吏之事現已擬定各司庫所年處酌留十名節愼庫(即銀庫)原設書吏十六名酌留六名其餘概行裁撤每名按月津貼銀六兩部中公事均著各司員認眞經理不得任意假手吏役所有本部飯銀及小案工程等欵一併化私爲公以重庫欵而除積弊(訟) 
[商部奏留主政北京]  
　　商部各堂議商前經咨調之工部補用主事田步蟾吏部七品小京官玉貴試看三月期滿均能勤奮辦公深資得力應卽奏請留於本部以主事酌量補用此摺已於日前入奏矣(訟) 
[札委仕學院監學武昌]  
　　湖北仕學院自奉札將 
内容功課一切照各學堂改良後頗加整頓惟辦事者尙無監學名目刻由總辦史繩之提調梁星海兩觀察議禀上台委武昌同知陳介菴剌史樹屏雙松如司馬壽充當是差已蒙上台允准札委按兩君皆曾遊歴日本者(履) 
[香港續禁軍火出口廣東]  
　　去年香港内地禁止軍火出口經督照會中國大憲在案至本年四月間禁例已一年期滿兹聞港督及英總領事又擬續禁半年限期之内不准軍火出口將來限滿後再議現已照會省憲查照矣(暌) 
[蘇防營改編常備募兵蘇州]  
　　　撫憲陸春帥擬將標下各防營悉數改爲常備軍編成一恊現因額數未足已委某太守及某副戎等分赴湘楚一帶及本地竪旗招募矣(隨) 
[緝捕兵輪改撥緝私廣東]  
　　粤省鹽務六門緝私 
局向有輪船八艘以爲巡緝走私之用上年經大憲裁撤二艘現當道又以該局輪船不敷巡緝擬將利涉緝捕兵輪撥歸緝私局調遣俾資臂助云(暌) 
 
 

Page 4

 
 
[第四版]  
[毒斃差弁兇犯認供蘇州]  
　　常備第一營差弁唐憲斌身死不明經長元二縣開棺檢驗一案已迭紀報端兹悉此案現經長洲縣蘇大令會同憲委葛大令研訊由周鑑山質証始據文宣臣供認與唐憲斌素有嫌隙現又被其揭破開堂收徒起意用毒鼠之藥置入茶内僞作賠罪送茶與唐飲下毒發身死訊以開堂收徒一節則稱林朝棟爲師伊與林同帮均是大字輩正在翁金生房内燒香點燭收徒卽被唐撞破閧散等語旋由縣委開録供摺禀請將文宣臣解府復審就地正法周鑑山及火夫馮子廷均訊無干涉省釋翁藍二姓俟交案再行訊辦並奉撫憲以此案文宣臣旣已供認則他管帶瑞林身爲營官營中有此不法情事竟漫無覺察而槍匠翁金生等又任令逃逸勒交未到未便再事姑容應將李瑞林撤差由司查取履歴詳請參革發縣提同質訊是否知情故縱據實詳辦業已分札遵照辦理矣(蠱) 
[工人閙卡續誌]  
　　工人閙卡一則已紀昨日報章兹聞此事係周生發因爭奪生意起見與陳金桂等各紏黨羽數百人在彼爭鬭兩造各受微傷事後卡員飛禀上海道袁觀察飭上海縣查究兹悉當日兩受傷之人已經到縣喊控矣(金) 
[公廨發落各犯不再帶至捕房]  
　　公共公廨發落各犯前日中襄讞委員孫耳三明府向英副領事德爲門者力爭俟笞責後卽當堂開釋不必帶回捕房至昨日發落時孫明府深恐西捕或有要挾等情遂於午後傳集通班廨差諭令於發落時一律站班發落一起當堂將犯押出頭門開釋隨責隨放捕房派來之西捕亦無可如何故昨日發落各犯已盡行開釋矣(木) 
[議定船塢與製局均分物料]  
　　前報紀製造局劃分物料昨午陳道憲袁觀察及朱葆三觀察未到由魏蕃實觀察葉桐侯軍門洋員巴斯君麥根君曁樊特勛周舜欽兩觀察同蒞會商請葉軍門將清單上所載船塢應用之物查出興製造局均分定於禮拜一卽十七日由製造局與船塢時各派一人邀同商董過磅交代(渙) 
[預備新造快輪安設砲位]  
　　中國前在日本長崎船廠定造之江元快輪現已工竣下水將次來滬江督電飭製造局將麥克沁砲等砲備裝配業已由砲廠委員陳明府配就禀請觀察定於禮拜一在西砲台試演(渙) 
[江督催解銅元機器]  
　　去年江寗銅元局因推廣新廠禀由江督飭製造局魏觀察向滬北瑞生洋行定購機器六十部月解十部六月解齊詎日至今祇解二批爰由江督電飭魏觀察以銅元餘利每年可得六十萬不能延遲致悞公欵著速卽向該行催解(渙) 
[日本省釋拘留中德各人]  
　　德名石愛露司 
得林者打撈機械船也(卽前撈海天兵輪者)二月間在台灣海面爲日本船拘去留於佐世保軍港有船中共内德人十一名華人十五名至五月初六日由日本定議船仍拘留人均省釋德人即乘德公司船華人均乘熊本丸返滬前日已抵埠矣(渙) 
[法部臣更調]  
　　十五日倫敦電云法阿佛倫海軍提督已辭海部大臣之職首相羅維益君已棄户部大臣之職而專掌外部譯文匯報 
[駐法德使與法首相會議要事]  
　　十五日倫敦電云駐法德使王蘭疉里親王現與首相兼外部羅維益君商議要事譯文匯報 
[議派專使會議摩國交涉]  
　　十五日文匯報 
接倫敦電云奥意及美三國政府皆聲明如與摩有關係之各國能允准摩皇之請遣專使會議則亦願照辦 
　　十四日德文報接柏林電云法德商議摩洛哥問題甚爲和平德定欲各國派專使會議此事美人亦以爲然 
[德屬地總督自行槍斃]  
　　十四日柏林電云德著名治理藩屬之政治家即前東斐洲德屬地之總督偶不留神誤用槍自行撃斃譯文匯報 
[德人優待英委員]  
　　十四日柏林電云英國派委員數人至德細攷各地之城政德人欸待甚優譯文匯報 
[荷蘭輪船代載俄兵輪救出之華人]  
　　十四日東京電云荷蘭國福魯理斯輪船來自愛姆斯脱但姆埠載重二十八百二十八墩行抵新加坡時報稱於初九日在蘇門答臘島金剛石海角被俄改表巡艦義泊所阻俄人隨將在聖急而特輪船所救出之華人四十一名及郵件數包交來據此等華人云聖急而特輪船由新加坡繞道香港擬赴日本船上載有郵汗於初二晨被義泊兵輪攔阻俄官隨上船查察船牌及貨物旋查所載之貨大半係米糧雜物至初三晨俄官勒令聖急而特輪船上人下船於是用砲將船撃沈船上載往日本之郵件多包沈之於海聖急而特船主及歐洲船員扣留於俄兵輪將送往江海之樸賽埠 
[俄運船失事]  
　　十四日東京電云駐德國開而埠俄領事於今春所購之運船三艘現繞道南非洲海角船上載有煤糧於初八日抵越南之聖亞閣海角内有一艘在途失事受傷聞修理後尙能行抵遠東 
[日軍在昌圖撃退俄兵]  
　　十四日東京電云滿洲俄軍於十二日攻昌圖北十英里之四方台及白北台底旋又昌圖西北十二英里之海城河濵皆被日軍所撃退 
[俄公爵辭職]  
　　十四日英京電云俄大公爵阿立克雪斯請辭海軍長及海部大臣之職俄皇允之但大公爵仍留爲俄海軍提督并俄皇御前武隨員之銜 
[英船修理將竣]  
　　十四日東京電云英哈蘭持輪船在横濵船塢修理將於下月底可以出塢 
[俄自治會各員不願謁見俄皇]  
　　十四日 
 
 

Page 5

 
 
英京電云俄皇已下諭所有會議於莫斯科之自治會各員但允接見數人不能全行接見因此各員已决定不見俄皇譯字林報 
[香港進出口輪船墩數之盛]  
　　十四日香港 
電云一千九百零四年本港進出口輪船墩數共計一千四百七十五萬四千零占十二墩較之天下船務最盛之埠尙多七十一萬四千一百八十墩譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[勘路員紳過德安境江西]  
　　江西鐵路工程局所派由省至建昌勘路員紳及洋工師等於本月初二日入德安縣境縣宰柴子評大令當爲照料一切并設筵欵之事畢卽入德化境德化縣賀紹九大令亦已派差妥爲照料矣(晉) 
[太湖左營請調回無錫蘇州]  
　　太湖水師營務處歐陽子林副戎以留防左營向駐無錫留防中營裁改飛划右營即以左營移駐宜興無錫地當衝要並無防營且該處教堂甚多防範更應周密據無錫縣趙令云自左營管帶移駐宜興後地方未免多事因思宜興旣有蘇防前營駐紥則左營管帶似可仍回無錫駐紥以重地方將情具禀撫憲陸中丞請爲核示(蠱) 
(洲沚創行小輪蕪湖) 
　　距蕪七十里之灣沚爲宣城縣屬巨鎭出産以糧食竹木爲大宗行旅往來不絶惟山洪暴發舟行頗險各販遂裹足不前兹聞有黄紳子純擬於蕪湖創設小輪公司專商灣沚逐曰開班日内即當開辦是亦便商之一道也(恆) 
[禀禁鹽勇訛索江西]  
　　餘千縣石巷卡緝私鹽勇每遇大帮私鹽往往避退不前於懦弱鄉愚則任情訛索近由俞大令禀請大憲札飭鹽局轉行該卡自後如有販賣私鹽一經查明確實預先密向地方官知會派同幹差密往掩捕不得再任鹽勇携帶軍器藉端訛索業經大憲批准照辦矣(晉) 
[職官受辱揚州]  
　　本月某日爲運司課吏之期有程鹺尹者衣冠濟楚乘輿而往甫至二門忽有一叟一嫗從門後突出將程從輿中曳出堅不釋手司閽人急前問故不睬適巡警營總辦蕭某由外而入向之喝阻嫗謂頭可斷手不能釋蕭無奈令巡矣將一干人一併帶回本營暫爲看管候禀請憲示核辦有知者謂程於上年擬租賃某小輪船在城外開設小輪船局牟利因資本不足多方招股叟爲其惑當將老夫婦養命錢全行附入不意旗鼓未張所招股份已爲程揮霍殆盡叟屢向追索程始則猶豫繼則躱避不面老夫婦情急探知是日程往應課故先時狙伏暗陬與之爲難果如所云是程情同　騙其受辱宜哉(剥) 
[毒殺志士安慶]  
　　桐邑南鄉有廪生方炯光者去冬曾聯合同志創一書社鄉曲學子賴以開通者不少旋又擬撥族中公欵開辦族學衆皆替成之後爲族長方汝鑒所阻故久而未决然方始終堅持其議復於今春至族長處婉商不意汝鑒居心叵測佯爲欵留置毒飯中方返家後隨即毒發斃命現桐邑士子稔知實情咸抱公憤已晉省具控矣(咸) 
[觀賽溺斃蕪湖]  
　　鳩兹風俗端陽節例有賽龍舟之舉本届舉賽之時有某布號學徒三人合雇一划舟逐隊而往不意泛至浮橋之旁突來大舟相撞該划遽爾傾覆同游三人均遭滅頂其二幸即救起其一則已葬於魚鼈之腹矣(恆) 
[鮮繭價賤紹興]  
　　本年越郡蠶事因天時不佳收成大歉而洋莊收繭亦覺無多如著名之嵊縣諸曁鮮繭市面尙不及往年之半計開盤每斤價銀四角嗣雖漸增仍未滿六角以瑞綸絲廠爲收繭最多約於月之初十日各繭莊均可收畢停歇矣(頣) 
[示期親勘街道]  
　　滬城各街道店鋪所建欄杆迭奉警察總局諭限一律拆卸縣主汪大令誠恐各店仍未一律遵行現定於十九日親臨察看有無抗違情事(金) 
[解盗至縣]  
　　浦東巡局緝獲行刧舉家樓屈正榮家之夥盜王金奎一名於昨日解上海縣汪大令飭即收禁候訊(金) 
[不准領回私婦]  
　　叚子良因胞弟子香欲將所私婦領回居住扭至二十三七鋪巡防局請訊局員汪晉嶠二尹訊之子香邀同族長到案謂已向子良勸妥以後准不領回求請免究并挽泰州公所董事徐某代保二尹准如所請飭具結存案(土) 
[賭負僞稱被劫]  
　　日前瑞生洋行經理人吳懿初至捕房報稱被曾立亭串同匪艇騙至吳淞用刀恐嚇將所有行李全行刧去實則吳在廣東賭負無可交代欲藉此以唐塞洋東經水巡捕房包探陸阿九詰知實情訴之瑞生洋行主赴公廨控告卽經飭提昨日將吳解案吳供認實情原告請將吳暫押俟薦保之正買辦到案再行請訊中西官允之(木) 
[美界火警]  
　　昨晚九句鐘時美租界北山西路德安里第六弄對面泰安里前某姓家失火旋卽救息約焚去房屋三四幢火 
[浦左瑣譚]  
　　浦東保甲總巡謝岳松明府訪悉洋涇鎭地方仍有無賴在彼演唱花鼓淫詞及深夜聚賭等事爰於前日率捕前往查拿○邇來浦東私梟叢集糾黨販私並無顧忌總巡謝明府已調齊槍船前往搜捕矣(土) 
[美界瑣譚]  
　　司考脱路廣祥合號粤人梁某住宅内於前日被婢阿東竊去金銀首飾等物私逃無蹤昨經包探倪仁全陳三林將阿東查獲候吊原 
 
 

Page 10

 
 
[第十版]  
臧再解公堂禀請屠司馬訊辦○前晚七點鐘時電燈公司工人李蘭生至百老匯路猱升電桿修理電燈忽然墮下遍體鱗傷後由巡捕將李雇車送入捕房捕頭令轉送同仁醫院醫治○前晚乍浦路甬人李阿梅家忽然失火幸卽設法救息祗焚去蚊帳等物然四鄰已飽受虚驚矣(火) 
[上海官事]  
　　木埠會丈局委員俞夔坿明府都昨日由滬赴蘇禀見撫憲陸春　面呈要公○江蘇糧道蘇中甫觀察青浦縣田春亭大令上海縣汪瑶庭大令稽查俄船委員顏凝閣明府昨均因公詣道分别拜會禀見○新簡山西臬司程雨亭廉訪蒞滬已閲多日兹已公畢昨日分赴道縣各署辭行○本邑西門盤查委員李二尹朝植昨日飭丁到道禀請展假二天(金) 
[上海縣案]  
　　楊炳鈞投上海縣控陳蔡氏掘嘆盜賣汪大令提案訊究楊供姑丈葉姓與姑母故後因無子嗣出小的葬於葉姓祖墳墳地一畝零昔由姑丈抵於蔡某計錢七千文蔡亦物故今被其女陳蔡氏掘棄棺木盜賣墳地求究蔡氏供是地父親買自某姓因葉姓係屬親戚借地葬棺父故無後其地傳與婦人執管向未出售更無掘棄葉姓棺木之事方單呈電大令以楊與蔡氏均非原業判此項墳地永不准賣如有盗賣准地保明嚴辦○王李氏唐友良先後赴上海縣呈控昨經汪大令提訊唐未到案王關榮供姪兒秋生死後姪媳李氏私與傭工周淡生苟合族人訴由圖董周某罰淡生洋十二元爲修橋費逐合回家李氏後卽再醮於唐友良未久仍被淡生拐逃王李氏供夫故後叔翁王關榮將傭工之周淡生招贅入門爲後夫未幾將淡生逐出又與地保迫令婦人嫁於唐友良婦人不願逃出尋見夫姪味生到案控告周淡生供王關榮命小的婚於王李氏家費洋一百元後被誣姦逼逐乞鑒大令核供判李氏交官媒周收押王關榮交保候補提地保等復訊(金) 
[兩姓互爭一婦案]  
　　浦東總巡局前日移解孫炳全等男婦四人到上海縣至晚經汪大令提訊孫供髮妻已故去夏五月由親戚王某與張李氏爲媒聘蔣陳氏前夫之女朱氏爲繼室當出聘金二十元陳氏於六月間病故小的又出洋七十元由兩媒過付爲之備棺成殮朱氏因母死無依即於是日雇舟送至小的家内成親本月初二日忽被周坤和紏人將朱氏刼去小的在滬得耗赶回扭周至三林堂巡局解由總巡併提朱氏及張李氏併送案下周供姨丈朱壽卿逝世時遺女朱氏年纔五歳姨母許配小的爲妻當時過門章養踰年姨母再醮蔣姓至去歳五月病故朱氏於八月間暫住其後父蔣姓家蔣姓旋亦去世邇聞朱氏已被孫炳全拐佔爲妻故往曳之回家求鑒朱氏供幼年父亡母親將婦人寄養周姓姨母家旋姨母再醮蔣姓婦人遂在周家及周婿蔣純孝並後父等三家輪住並無許醮姨子周坤和情事訊問張李氏供夫名張仁卿與蔣純孝同居蔣妻有姨表妹朱氏常來蔣家住宿因而識面婦人並不與孫炳全作伐孫娶朱氏婦人亦不知悉大令以孫周兩人爭奪一婦而張李氏不認作媒及索庚帖孫周各呈年庚外孫則有朱陳氏主婚帖而無媒帖周有媒帖而無主婚帖殊屬離奇又訊周邀到案之蔣純孝供娶周坤和之姊爲妻已歴九載坤和之母領朱氏爲養媳時俱幼小旣未行聘亦無媒妁至二十八年補聘行盤由小的與羅某爲媒羅某往漢口未囘大令謂朱氏幼至周家旣無媒妁亦未行聘卽不得謂之養媳兩家各有不實不盡判朱氏交官媒張李氏交保孫邀作媒之王某到案再行訊斷周蔣斥退候質(金) 
[覆訊美最時行控裝貨不符案]  
　　美最時行前在公共公廨控青島船買辦譚康伯等侵吞税餉一案昨又解堂覆訊譚偕哈華托律師到堂原告聲稱前裝洋布六百箱至青島交缷時只有五百箱二面均有報關單爲憑譚供在青島船爲經理已有七年收貨若干交缷若干均有收條可証至於報關乃副買辦董杏生經管哈律師譚稱譚爲買辦裝貨祗憑收單且單係三聯有截留存根可對此事須副買辦董杏生到案方可明白孫明府商之德論譚師君諭俟董到案訂下禮拜四二點半鐘再訊(木) 
[新租界巡局紀事]  
　　甬人徐春山向開木作邇因負欠纍纍住屋已被人控官發封前日徐忽扭甬婦王阿鳳至關北巡局稱被捲逃請追局員章二尹提案訊問王阿鳳供由甬來申住於胞姊徐王氏處初徐春山誘騙至小客棧姦宿兩夜後將金戒騙去求蔡二尹核供判傳王阿鳳之姊徐王氏到案再行訊核○陸茂彩投巡局控稱在閘北開設老虎灶茶舘前有青帮混名辣狗子之羽薰倪長富向蔡姓行兇攫物被鄰人公禀到案現已送縣辣狗子疑此事係小的所爲屢來滋擾今又紏人前來將小的拔往租界由旁人勸散爲特求請提究旣而辣狗子狂奔到局請爲驗傷局員章二尹飭勇轉行看管訊核(木) 
 [P公共租界公廨早堂案> 
　　濟良所送婦人王顧氏至案氏供所得繅絲工資均被丈夫王阿小用去且夫另有所私因此不睦其姑王陳氏供娶媳顧氏已將七載夫妻向來和好目去冬媳回母家忽一去不歸前經備案王阿小供小的並無外遇情願領妻回家孫明府判顧氏交其夫領回並諭阿小嗣後不將妻凌虐顧氏亦須謹守婦道○四百念一號捕解王公舘家丁唐子卿汪小通劉春連李仄卿等到案禀稱此四人中有一人小便違章捕上前拘拿被十餘人聚毆並將號呌搶去幸有他捕聞信前來得將此西人拘案官判各戒責一百下○妓女鴻雲閣昨投濟良所聲稱不願爲娼山濟良所轉送至案判發棲流所擇配○上海縣汪大令准常州府武進縣來文謂有李王氏在該縣控女子李和寳等情查李和寳在上海租界爲妓請移提歸案等因因即移文公廨屠司馬飭差恊探於昨日將李和寳提到襄讞孫明府略詰供詞著官媒看管俟過堂後備文移送上海縣轉解武進縣歸案訊理祝蘭舫遣家丁余升送缝工華金照至案余　主人囑華製衣詎取去數月並不交來昨日在途相遇扭交捕房送案其衣料均已付質現經包探吊到原贓求爲給領明府判將原贓交余具領所有質本著原告與華之店主分償華則管押捕房一月以儆○包探除阿華禀稱翁阿三所開之小押店 
 
 

Page 11

 
 
[第十一版]  
於天明五點鐘即開門受押難免收取賊贓特傳案請究孫明府判罰洋十元○楊嘉棟呈控陸進卿圖賴借洋昨由差探將陸提案判押候過堂訊理○前者德商元亨洋行控曹厚生定貨不出曾經中西官會訊判曹交保理楚迄今日久曹並不清理原告因又投案請著保人將曹交案嚴追明府准之○德商裕豐洋行前控葉榮順珠花店主葉雙喜定貨不出經德副領事麥君會同屠司馬研訊之下著葉交保二十八天理楚詎葉自保出後並不清理昨日又著保人交案明府判管押廨中俟原至到案再行提案訊追(木) 
[南市捕房紀事]  
　　王炳貞在南市王家馬頭開設櫓店娶某善堂留養婦奚氏爲室人門未久交謪時聞昨晨氏持斧欲將王猛砍旁人代抱不平扭控捕房捕頭令押候移解馬路工程局禀請訊究○某姓家婢女陳翠梅私逃出外被顧陸氏等誘令同行至南馬路爲巡街捕所見一併拘入捕房捕頭令解至工程局禀請訊究○昨日午後虹口捕房某西捕在南馬路飲酒過醉迷失歸途爲巡街捕所見送入捕房捕頭令雇車送回(土) 
[法租界捕房事]  
　　王彥元前控木作頭顧得利承包龍業公司房屋情該公司帳房胡芸青担保欠銀六百十四兩洋七十餘元奉大令訊供准予交保出外邀同胡芸青理處禀復候核昨日原告呈稱胡托病不出顯仁關比爲奸求請嚴追大令判展限一禮拜理楚如再逾限定子押追○某西人駕車至靜安寺馬路與車夫沈友寳東洋車互撞至馬車損壞將車夫拘案奉大令訊供候傳當日在塲目見之一百五十號印捕到堂質証昨日傳到該捕聲稱馬車在後疾馳致與東洋車互撞坐客在車中跌出中西問官以車夫並無不合著開釋完案○盜犯金四前在鎭江因犯刼案潛逃來滬爲包探緝獲解奉大令訊供押候移解鎭江昨日大令備文將金犯达縣解回丹徒歸案訊究(冰) 
[美租界捕房事]  
　　積竊管志清昨斃於提籃橋西牢内由管牢西人知照捕房捕頭令傳地保前往備棺收殮○昨日顧寳生投捕房控稱向傭於匯山路某西人處昨因行經楊樹浦路梅新街突被流氓多人扭住兇毆傷及頭面兼被搶去銀表等物請爲查辦捕頭允之○昨日婦人王阿三投捕房内控補僑居西華德路東桂芳里清晨至裏虹口某絲廠内作工突遇某流氓强欲行奸情急狂呼始得釋手請爲查究捕頭已允爲派探往查矣○昨日西華德路鴻裕典當遺夥某乙投捕房報稱被典夥馮福堂竊去鈔臬日銀二百七十二元逃避無蹤請爲查緝捕頭允之(火) 
[皖省官報]  
　　五月初二日安慶府裕厚謝奉行知准補委辦工程江蘇候補知縣常桂馥鳳台闞　司江士美均辭從九曾　祥辭赴南陵巡警初四日候補知府李輔　奉委洋務局提調從九左丙燮謝課吏舘考取超等一名初六日准補宿州壽州州同張紳到警察總巡知縣臧杰專丁謝超委一次同知朱有寛知懋委辦倒湖厘卡任煜熏知由山東賑捐報捐同知銜初七日缷署旌德縣抌祖奉到初八日候補知縣劉壬林辭赴天金提丁漕一 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
