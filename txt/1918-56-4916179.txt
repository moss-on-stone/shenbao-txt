# 1918 - 56 - 4916179

 

Page 1

 
 
   
 
 

Page 2

 
 
時評 
[外事益緊急（冷）]  
　　外事益緊急而内爭益激烈湘鄂間之總攻擊乃於今日出現矣是故所謂因外事而息内爭者僞也兄弟鬩牆外禦其侮云者乃古人之行爲非所論於今人也若今人則外侮如來而鬩牆益甚也嗟乎湘鄂間之總攻擊曷勿易以參戰中之總攻擊乎若然則中國之榮譽爲何如乎然而中國之武人則寗在此不在彼 
專電 
[北京電]  
　　馮辭職說除某系機關報外均已證明不確（四日下午四鐘） 
[北京電]  
　　某外交要人言我國態度業已决定現正細籌進行方法關於中日共同防禦問題迭接章使急電促定方針茲經連日會議結果巳訓令章使大要對於日本提議表同意（四日下午四鐘） 
[北京電]  
　　劉鏡人報告離俄安抵福落吳逹此行甚窘費借自他使館同行爲暹巴日美四使某使館消息英法兩使亦於前日離俄（四日下午四鐘） 
[北京電]  
　　黑河方面迭電告急外蒙託名𠞰匪派大隊來綏（四日下午四鐘） 
[北京電]  
　　黑督電告黑河對岸俄黨人確猖獗危急萬狀乞迅派兵維邊（四日下午三鐘） 
[北京電]  
　　蔡成勳電告外蒙以剿匪爲名派來軍隊數千人恐别有用意已派員密查（四日下午鐘） 
[北京電]  
　　俄過激派巳佔據大烏里非激派之哥薩克兵與戰不利退至斜拉宋該地距滿洲里僅二十里雙方正在猛戰鮑督等迭電告急求援日内日兵將活動發生重大情勢（四日下午二鐘） 
[北京電]  
　　陸外長欲卸責外放適駐法胡使來電辭職陸遂密呈元首與胡易位現巳電囑胡返國大約胡到即發表如胡不就外長則以章使調任而以胡駐日（四日下午四鐘） 
[北京電]  
　　十六旅全體軍官請收回褫馮玉祥職之成命並證明主和係全旅意思（四日下午四鐘） 
[北京電]  
　　昨董世祿來電述主和非馮一人意外另有十六旅全體軍官電請政府收回免馮命令未有否則請將我軍官一律鎗决等語（四日下午三鐘） 
[北京電]  
　　張勳特赦之說又盛謂將發往長江効力（四日下午四鐘） 
[北京電]  
　　昨傳奉軍有撤回之望至繳回軍械一層恐無望（四日下午三鐘） 
[北京電]  
　　靳曲二氏赴津聞將前往灤州秦皇島兩處交涉（四日下午三鐘） 
[北京電]  
　　政府曾調范國璋赴陜昨范覆電謂因保護京漢路南段未能赴陜（四日下午三鐘） 
[南京電]  
　　張懐芝明晨乘華大華利運盤赴贛（四日下午十鐘） 
[南京電]  
　　譚延闓後日赴鄂四日下午十鐘 
[武昌電]  
　　前敵巳開始總攻擊戰極劇張司令今日往蒲督戰（三日下午七鐘） 
外電 
[東京電]  
　　俄國局勢爲全國所注重内閣屢開會議其愼重考慮全局之問題並確知日本責任之嚴重性質自屬無疑國際通信社探悉關於西比利亞之事態日政府知之極詳目前採取觀察以待之態度愼重將事以免引起愛國俄人之仇視蓋俄人雖亟待援助然似極不願外人干涉也中俄邊界不與日本接壤者中國應視爲有保護之責黑信中日兩國已定迅速合同動作之辦法日本與論極不一致政治中有勢力之某份子兼在商界具有勢力者主張日本不宜活動謂德人由西比利亞危及遠東之說徒屬駭人之言故反對出兵其他一部份包括日本最優秀之份子者要求出兵其聲日高東京各大報皆屬此派國民新闻衆視爲常發表寺内首相之政見者今日切實聲稱西比利亞不久將全處於德國權力之下苟再延遲不即設法以防德國及西比利亞之過激黨則政府將冒極大損失之危險云云英法報紙今甚爲衆人所傳讀其所著評論頗引起深大之感想（二日） 
路透電 
[倫敦電]  
　　英政府已允中國茶葉可由協約國或中立國船隻運入英國（二日） 
[哈爾濱電]  
　　據滿洲里電稱西米哇洛夫大佐之兵與紅旗衛隊尙未開戰又據由紅旗衛隊中逃降之哥薩克兵聲稱紅旗衛隊現於伊庫資克待援該隊雖有充足之軍械子彈至組織欠佳西米哇洛夫大佐已將滿洲里車站房屋改爲醫院辦事人員由哈埠遣往續電云西米哇洛夫大佐由海拉爾來電請援謂狄哇里亞車站現正在戰爭中海拉爾已派兩梯隊前往哈爾濱行政議會曾向霍爾瓦特將軍提出抗議謂携械之華兵不應闌入會場中國警務員則稱須先請准警局始能開會該議會指此舉違背一八九六年鐵路合同中准俄人在鐵路内享治外法權自由處置各事一條並責代理領事波波夫氏以近於不仁之熊度對待俄國機關且袒護中國官員云續電云西米哇洛夫大佐因過激黨兵衆力厚從事抄攻故已被逼由狄哇里亞退至薩拉蘇車站設防而守目下仍在鑒戰第一批傷兵已運至滿洲里過激黨中有近今鐵路防隊之士弁頗多志願兵之助西米哇洛夫在佐者以五十人爲一隊逐日由哈爾濱出發且有學童參列隊中華兵刻在滿洲里準戰事以防西米哇洛夫大佐之兵退入華境（二日） 
[哈爾濱電]  
　　中東鐵路辦事處接北京來電如下前俄國臨時政府各員會集此間由里伏夫親王白魯細洛夫將軍柯加克海軍大將駐中日兩國公使及國會議員等發起組織西比利亞與俄國遠東之臨時政府以里伏夫親王任總統白魯細洛夫將軍長陸軍副以西米哇洛夫大佐霍爾瓦特將軍長交通宇斯特羅哥夫氏長財政敦逹乞夫氏長外交云云鐵路官員接此電後大爲駭異據海參威電稱軍工代表會各員現意見歧異一部分會員主張應佔有存於愛格希爾之货口欵項過激黨復逮捕與港務有關之人 
 
 
 

Page 3

 
 
十名商界已提出抗道滿洲里與赤塔間之火車停止開駛後寄俄之郵件由阿穆爾鐵路運送（二日）字林報按昨夜據北京訪員來電謂俄員在北京之舉動一節實無根據 
以上字林報 
[東京電]  
　　倫敦來電云英法報紙記載日本出兵西伯利亞之說異常𤍠閙大多數之意見完全贊成日本出兵西伯利亞之舉（四日） 
[東京電]  
　　倫敦來電云日本現已提議將於西伯利亞爲軍事行動以便保全海參嵗及西伯利亞鐵路沿線之鉅大之物料日本現正與美國及聯合國從事商榷以便决定西伯利亞之事宜取單獨行動抑取協同行動（四日） 
[哈爾濱電]  
　　滿洲里附近之道里亞地方已於一日爲過激派所佔領塞米洛夫軍敗退過激派勢力之南下現已有不可遏阻之勢（四日） 
[哈爾濱電]  
　　東蒙古之一區域從上月杪起已布戒嚴令（四日） 
[哈爾濱電]  
　　由俄國脫逃之德奥俘虜將校十名在寬城子逮捕送至吉林監禁其中二名於昨日毀壞牢獄之窗而逸不知去向（四日） 
[東京電]  
　　日本政府今日提出軍需工業動員法案於議會該法案所規定者大致謂在戰爭時期中所有民間製軍需品之工廠土地房屋原料鐵路輪船及此外一切運輸機關政府皆得管理使用或收用之政府又可召集有兵役義務者令從事於軍事輸送機關或政府所管理之工廠之業務（四日） 
[東京電]  
　　澁澤男爵代表天津水災義賑會將水災捐欵十四萬元交由日本外務大臣本野氏轉贈於天津之日本災民及同遭水災之華人（四日） 
[東京電]  
　　今日貴族院本會議可决增稅案該案於日遂通過兩院（四日） 
[東京電]  
　　駐華日本公使林權助氏昨日會見寺内首相（四日） 
[北京電]  
　　據政府方面某要人言近來盛傳馮總統發通電辭職之說此事恐不成事實云（三日） 
[北京電]  
　　馮總統最近又派張紹曾往奉天勸慰張作霖（三日） 
[北京電]  
　　本月二日馮玉祥寄來順天時報及中國各新聞紙電報其意略謂玉祥正在準備交代於日内赴漢口待罪惟目下交代尙未完竣所有一切手續仍須數日乞勿爲謠言惑誤云云（三日） 
[北京電]  
　　據國務院方面消息張作霖對於政府似巳允先調回灤州之軍隊據外間推測張作霖此舉因政府巳許以某項條件也（四日） 
[漢口電]  
　　張敬堯於一日由武岳鐵道赴戰線於二日下午率在蒲圻縣羊樓子方面之第七師第十三旅及騎砲工兵約五營與在嘉魚縣方面之直隸第三混成旅開始總攻擊南軍雖猛列抵抗但至薄幕砲火漸衰卒退支約二十華里（四日） 
以上東方通信社電 
[戰電華盛鈍電]  
　　日本議出兵西比利亞一事今爲政界所注重威爾遜總統現專心籌議美國加入此舉俾保全海參崴軍需及止德軍進占西比利亞鐵路問題英使里定貴族與國務卿藍辛氏會商此事後藍辛氏卽赴白宮與威爾遜總統會商據政府宣稱美國大使與領事已於二月二十七日由俄京赴伏洛格逹（二日） 
[倫敦電]  
　　紐約生活報代表謁見法國福區將軍時將軍謂美國一面宜盡役於西歐一面宜注意於東方美日兩國應在西比利亞協力應付德國且當於軍事上與經濟上抵製德人於戰時及戰後之侵逼今急宜從事於此云（二十七日） 
[倫敦電]  
　　每日新聞今日載有社說謂今有軍事上之理由須阻西比利亞鐵路之材料落於敝手惟施行之方法必須爲俄人保全利益計美京傳來之文告謂日本已向美國及協約國探詢聯合出兵之意旨足徵日本具有正當之見解聞美國之與情與英國相同殊不以日本出兵爲然惟旣有聯合出兵之議意見已稍活動（一日） 
[亞姆斯特丹電]  
　　柏林電稱奥國外交大臣塞林伯爵要求羅馬尼亞皇讓位與其弟維廉親王或由國民關大會公决繼昨問題云（一日） 
[倫敦電]  
　　俄國消息謂里林氏接白里土斯特里夫斯克俄國媾和代表電報請派火車一輛載衛隊至白里斯特里土夫斯克備用里林氏謂坃電文語氣德人似已决裂談判故俄人必須從速準備德軍進窺俄京各陣線與國民必須齊起羣固國家防務云（一日） 
[倫敦電]  
　　俄國官電云白里斯特里土夫斯克媾和代表報稱中歐列强應答覆俄國停戰之請謂須和約簽定後始能停戰今限以三日爲談判之斯自今日爲始（一日） 
[亞姆斯特丹電]  
　　據某德報載稱羅國議和事甚爲困難因羅國雖不反對經濟讓與權而力拒割讓土地要求之故又據某德報載稱茲接可靠消息云奥德俟致羅哀的美敦書滿限後即將會師攻羅（一日） 
[蘇里克電]  
　　維也納電稱奥軍已入波杜里亞攻擊紅旗衛軍（一日） 
[亞姆斯特丹電]  
　　維也納來電謂奥軍之入鳥克蘭乃由鳥克蘭議會請助攻過激黨所致蓋目下黑海通多瑙河之路仍被閉塞而過激黨有占據通俄迭薩大路危害糧進之勢之故（一日） 
[亞姆斯特丹電]  
　　奥俘由俄堍越東加里西亞回國者日有五千人稍駐察視曾否染疫後卽經派至各防地及補入軍團中（一日） 
[倫敦電]  
　　每日紀聞外交通訊員發表意見謂伊庫資克爲日本之目的物日兵徒在俄國滿洲境内作戰不足應付時局云（二日） 
[俄京電]  
　　俄京防務委員會請產麥各省以小麥糧食運至京城蓋京城大約將受慘烈久長之園困並不認政府離京之說（一日） 
[倫敦電]  
　　德國公報云德軍沿鳥克蘭北邊前進已逹里泊河德軍在里斯乞柴鎭附近佔據敵軍防守之鞏固橋端砲台及該鎭與火車站俘敵數百人德軍在摩西爾奪獲武裝船六艘摩托船三十六艘醫院船六艘德軍已抵基夫至希未林加鐵路馳援斯太羅與康斯丹蒂洛夫西南抵禦優勢敵軍之波蘭兵敵軍不支而退（一日） 
[倫敦電]  
　　德國公報云德軍已佔據戈美爾烏克蘭與薩克遜之兵已解基夫之圓（二日） 
[倫敦電]  
　　奥國公報云奥軍已入波杜里亞俄兵繳械降服者萬人（一日） 
[倫敦電]  
　　奥國公報云奥軍已佔據恰汀加米里克波杜爾斯基俘二俄軍團之參謀人員獲砲三百尊戰灶兩具無線電機一具及其他戰品甚夥（二日） 
[倫敦電]  
　　今日德軍在愛恩河北及香巴業同時進攻戰線之長約一百二十英里一般人士因注意日本出兵西比利亞問題遂未於此深加注意德軍之攻勢目下日在意料中此次攻擊或爲其攻勢之嚆矢德軍之攻擊輙行於夜間足徵其志在掩蔽陣後更大之準備德軍似圖以香巴業爲進窺巴黎之地點蓋如是可策應兩翼抵禦英軍由海濱施擊或法軍越亞爾薩斯進攻也英軍司令部通信員謂天氣復甚凛寒而惡劣飛機偵察不便殊不利於大攻勢云（二日） 
[倫敦電]  
　　德國公報云德軍在萊姆東面破邦貝爾砲台而毀之並克復太胡爾東南之戰壕數段佔據化柯爾南面之戰壕數道俘敵四百人而回又破美兵所守塞歇泊萊東北之戰壕加以重創（二日） 
[倫敦電]  
　　英首相喬治氏昨晚與美國大使會談甚久（二日） 
[倫敦電]  
　　銀市星期報告云市况穩定交易活動適中美國來貨殊爲自由上海滙兌率無重要變動印度政府存銀繼續減少惟政府已從事購買不日可增巨數（二十八日） 
要聞一 
[東京通信（心危）日本對於俄羅斯之態度]  
　　俄國自與德提議講和以來國内旣無寗日而外交亦未成功其人民久厭戰爭一經休戰遂無關志而德國之形勢適與相反衆此休戰期中養其精蓄其銳其談判果破裂也則以兵臨講和衆成立也則可無東顧之憂故無論如何必欲得其勝利也今十八日休戰期限已滿乃長驅直入於里加方面戰線已前進去俄都者僅七十英里矣苟俄都陷落全俄未有不縻爛者茲據此間各方面消息綜錄如下（一）各國公使離俄問題俄德雙方講和條件尙未議妥而十八日休戰期滿俄國方面尙拍電往詢條件細目而德國視若無賭於十九日即全部進軍蓋所以迫成議和否則以兵力壓迫之目下俄國幾失其抵抗力雖俄軍亦有命令拒戰而士氣消沉故德軍之直逼俄都已爲意中事聯合國之駐俄大公使於十九二十二十一等日連日協議其結果除退去外别無良法日本駐俄大使内田康哉氏已有電逹其政府於二十三啟程歸國然俄國自革命以後秩序紛亂避難者甚夥西伯利亞線雖通而據云須時甚長蓋民間不易購得火車票此次各大公使雖與俄現政府商議要求護照而俄現政府不輕於給發即允給發手續繁多當此擾亂之際僅能避去俄都至歸途如何至少須二十餘日云至大公使之離去俄都乃一時之計未必即與俄國斷絕國交此日本近日政府方面均以此解釋之我國公使諒與聯合國大公使一致行動也（二）日本外務大臣之聲明二十三日議會中因俄國急變提出動議變更議事日程質問政府本野外相答曰俄德間曾爲講和談判其後有破裂之說而俄國聲明談判若破當繼續開戰最近俄國雖有承諾德奥提出條件之報而德奥尙未承諾俄之條件也故由此以觀足信單獨講和尙未逹完全成立之時機若講和成立帝國政府如何處置政府已審愼考慮尙未能發具體的明言至若内田大使之離去俄都係經駐俄各使臣協議苟火車之準備已成則大約於今日出發更言目下日本對俄態度如何現正與聯合各國交換意見中復聲明大使離去俄都尙未斷絕國交云云（三）德國對於俄國之行動據此間消息衛軍雖在進行而和議仍行提出惟德國已占上風俄國不爲城下之盟者幾希連日所得講和條件彚錄如左二十三日電云德國提出條件（一）俄國勞農政府即過激派不得在中歐同盟國内煽動革命（二）勞農政府不得干涉鳥圭拉諾及芬蘭之内政（三）勞農政府對於德國須有一定之援助該條件發表後日人咸以爲德國進軍恐非助俄之過激派而反有摧殘之之意蓋俄國革命風潮所至即德奥内部亦不免受其影響故其目的與其謂爲助過激派無寗謂爲驅逐過激派也又報德國於以前提出條件外更要求數條一芬蘭及哀索尼亞政府未成立以前德國須設立警察權於該處二從速樹立與鳥圭拉諾之關係（三）俄軍之在芬蘭及圭鳥拉諾速行撤退四俄國勞兵會之激烈行動於德國及德國領土内須一律停止（四）日本之對俄方針日本政府及民間自俄德講和開始時卽有硬派及軟派兩種主張所謂硬派者則以爲俄國本爲聯合國之一員竟不顧國際之道德信義而擅與德國講和旣與單獨不講和之盟約有背聯合國須一致行動對俄抗議苟再不覺悟惟有出兵以警此前者日本出兵西伯利亞說之所由來也所謂軟派者則以爲俄國雖背信義而鑒其人民之顚連困苦苟一旦與之斷絕國交是與全俄國民反對非爲懲戒過激派之初旨故稍從事觀望且與聯合國出同一之行動若講和條約果成則或有相當之處置此說較有力焉彼本野外相之聲明亦頗類似惟前者哈爾濱海參威過激派活動其勢力且將危及中國國境與南滿洲關係漸密故日本海軍出動以爲警衛至其西伯利亞出兵說仍屬否認今俄德形勢復變德軍有長驅直入之勢俄都亦在存亡危急之秋苟德國勢力深入必將與過激派東漸據此間種種報道西伯利亞所囚之德國俘虜現已解放一旦武裝團横行無忌勢必東下且哈爾濱海參威等處警電時來德國士官商賈已曾見與過激派往還於該處更聞近時德國藥品漸行輸入日本藥商已被打擊若此種事實眞確則東方亦終有爆裂之一日警戒固不可嚴重也日政府目下所採方針乃注其全力於防衛一方面仍與英美各國取同一步調今海參威日本已增派軍艦英美雖亦有軍盤爲數不多蓋鞭長莫及將來聯合國方面必以此任使日本當之日本亦以保持束亞和平故更遣派精通俄國事情之將校出發至中俄國境調查一切陸單亦有出動之謠據參謀都某要人云日本對俄現在尙未斷絕國交故方針若何未能明言即應否出兵亦難斷言惟俄德關係據近日報道似甚險惡苟俄都淪陷德勢東漸中日國境上或有重大之壓力丁此時也日本亦不能坐視現在據竊出兵西伯利亞之必要苟爲自衛計當急滿兩頃團前往以後增減須視形勢若何耳大隈侯亦云目前日本之重任爲保持東亞和平苟德勢東漸被其影響者首爲中國次爲日本當此危急之際須有英斷之處置若再遲延深恐噬臍莫及也彼政府則聲言須視英美聯合國之意嚮今駐俄各國使臣巳退去形勢險惡亦爲彼等所承認德勢東漸亦爲彼等所顧慮故或使日本膺茲東亞和平之重任日本或將遣派兵隊至西伯利亞方面活動也 
[哈爾濱之俄亂消息]  
　　哈埠現接海參崴專電云該埠碼頭已被過激派黨人佔據該處存有各國商人之貨物甚多共値俄洋一萬萬元故各國停泊該處之軍艦將實行干涉若黨人不服即以武力對待哈埠各國商民在該埠存有貨物者無不異常憂慮又開俄過激黨人擾亂西比利亞一帶曾將依爾古次克城各銀行佔據現該黨人又在城内將後貝加爾鐵路總公司佔據鐵路巳歸該黨管理該鐵路總辦札慮巴也夫已逃至哈埠避難矣二十三日哈埠新生活報載俄德囊有休戰之約其後德國方面强迫締和俄國卽經抗議德乃宣言貫澈從前目的佔取俄都當繼續猛攻勞農政府深見目前媾和之急遂對於德奥先在布立斯得提出之條件槪予承認本日經巳簽印其重要者七條（一）俄圖重砲一應交出（二）黑海艦隊全部移交德國（三）德貨運俄免稅十五年（四）俄貨運入贡法須絕過德國（五）俄對於聯合國當表示威之運動（六）俄對於中歐同盟國並中立國永遠不可干涉（七）德對俄當必要時應保留提取重砲以外砲械之權利並聞於條件之外承認德軍佔有從桐那經杜威因司科以迄斯可夫之地帶又電稱德軍已進佔杜威因司科刦掠倉庫目下仍向前進行黑龍江去歲軍潮之際許芝田英巨華巴凌雲及各團長前後共招新軍十五營鮑督軍以軍餉無出疊次議裁現已將精壯挑入各旅老弱一律遣散十五營現已完全裁撤具報中央許英巴前用之巨欵曾購用大宗鎗械嗣以去職均未運到現鮑督軍以邊防緊要軍需甚鉅派員赴奉將所購軍械解回刻已運解來江交軍械所查收通令各旅具領矣 
[邊疆之告急電]  
　　政府昨日連接新疆省長兼督軍楊增新要電兩件第一電報告新省軍隊僅有一旅兵力其餘均屬防營人旣老弱械復不良當此防務吃緊之秋特擬另編正式陸軍一旅外並請迅速換給步槍五千枝騎兵鎗一千枝配足子彈以重軍備第二電稱新省回𦆑各屬地方照常安謐惟齊桑（地名）一帶𦆑商屢被俄軍截糧因此惡感日深除巳指派喀什道尹前往宣慰外謹此電陳吉林督軍孟恩遠昨有電致政府云准鮑督軍電稱俄新黨巳逼近大烏里情勢危急現在俄之新黨人爲數甚多倘若乘勢進攻江省兵單械缺萬難支持除量力往援外務乞迅速籌畫撥隊援應以救危亡黑龍江鮑貴卿昨日有電致府院云頃據偵報俄德媾和旣經决定現查駐俄使團巳離俄京惟過激派蠢動甚爲激烈政府現在旣籌議進防滿洲里及錫米拉夫値此國防奇緊之時萬不可稍事遲滯致生意外務乞迅速辦理聞該電已批交參戰處國務院參陸辦公處分别籌辦矣呼倫貝爾副都統勝福昨日致電政府據稱蒙防吃緊原有軍隊不敷佈置防務特擬准其添招旗兵二千名餉械仍懇由中央完全擔任云云聞此電已經批令蒙藏院核覆矣 
[關於參戰之所聞]  
　　參戰事務之準備進行迭紀本報茲聞一日上午十時在靳雲鵬宅中開一會議辦事機關决定在將軍府四處處長亦已於該日發表（一）參謀處處長靳雲鵬（二）機要處處長張志潭（三）軍備處處長羅開榜（四）外事處處長陳　又延聘各部總長爲參贊各部次長皆爲參議以下人員須俟各處長就職商定發表昨日該處發出通告云本處於三月一日組織成立暫假將軍府爲辦公之所爲此通告又聞督辦參戰事務處函致國務院請撥給開辦費五萬元俟將來預算成立時再行扣抵聞此事已由院轉財政府部核辦矣段督辦與總統商定將京兆河洛兩徵募局併合組職中央總徵募局茲悉趙局長因人員不敷辦公於昨行文陸軍部調取從前徵兵講習所一二三期畢業軍官名册中調查其確實在京者分别傳見以資考核任用又聞總徵募局内設四科外設直魯豫十二分局嗣後即推廣蘇皖兩省伹蘇省限於徐淮海皖省限於潁毫壽至此次徵兵計畫係先徵補充兵徵兵委員無帶兵之權僅任選擇之責各地方縣知事負初驗之責並定縣知事徵募出力之考成將來此項補充兵即補充各師旅中之缺額及擴充中央之五個混成旅而成師云據可靠消息政府一二兩日連接駐法駐美公使密電兩道除報告法美兩政府對於俄德媾和之態度外並請政府將出兵赴歐計畫及一切辦法詳爲覆示以備答應駐在國政府之詢問昨日外交大樓因茲事特開會議總次長及部中重要人員均列席由下午三時議至六時始散内容如何未得聞知大約對於駐外各使必有一番之訓示也關於俄國亂黨與德奥俘虜圖擾我國邊境一節中日原有協同動作之議現日本方面巳下動員令西比利亞戰事亦巳開始我國軍隊之出發自不容緩因此督辦參戰處日來正在積極進行之中茲悉合肥督師一節一時尙難成事實聞當局現已定有計書擬先令奉吉黑三省共組一師就近由滿洲里出發再由新疆伊犁阿爾泰三處共組一師開赴俄屬伍進斯克地方會同目本及霍爾瓦特所部之軍隊三方面共任維持地方之責以鎭壓俄亂 
 
 

Page 4

 
 
今有有經驗之女敎員一位願敎授英文英語縮寫法打字洋琴通信法文諸課男女孩童均願敎授月修每人十五元每星期授課三次欲知誠意情者請詢問賜給山花園十二號M.Haas女士可也 
[失票聲明]  
今遺失潤昶莊第六百八十五號正月二十五期元七十二兩已向該莊聲明作廢特此通告望賣洋行 
[盤店聲明]  
南市如意街萬源肉莊於戊午正月為始盤與萬源公記為業憑中三面議定當日交清楚所有前萬源欠人人欠各欵自行理直與萬源公記絲毫無涉特此佈聞 
[失票聲明]  
啓者余失去本埠江浙江實業銀行儲蓄票一張計洋二百元票縫七十一號票面註明本名已經照知該銀行合再登報聲明如拾得此票應作廢紙此佈 
張升之謹佈信虹口密勒路十六號基督公學 
[受盤聲明]  
今有法界菜市街西自來火街口協泰祥志記應前東另圖別業於戊午元月十八日盤與協泰祥賢記所有前東各寶號往來一切均歸前東理楚與賢記無涉恐未週知特登申新兩報協泰祥賢記啓 
[永豐餘金號]  
本號營業志在馳名真字足赤提煉最凈上海獨一可以自信中西首飾花棧翻　條　葉金我貨色頂真定價克已報戴詳明進出一換分量極準善通足赤價尤滅輕各種金箔貨皆上等倘蒙惠願錫誠歡迎上海望平街大馬路口電話二四一四號 
[佐川商行]  
箱張紙　壁紙　黃板紙 
（九）九洲洋紙會社 
上海特約店 
上海虹口海寗路八二五 
[棧房分租代上客貨]  
茲有四川路三十一號新造棧房第一層即四馬五馬路中間分租全租均可如要掉樓下棧亦可合意者向三馬路四川路口百鑫洋行要也本棧房並可代上客貨 
[尋眼鏡]  
本行女東在大影戲院看戲地不知如何失去眼鏡一副該鏡持以視遠者在車上在路上如有人拴得送回當予以相當之酬謝北京路八號寶元洋行白 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕　大盒半元小盒角半 
上海拋球場北首廣東杏林軒啓 
[行李被竊遺失]  
商字第一十九號至二十八號蘇經蘇綸兩廠計老股十股計原本蘇曹平銀一千兩正已致照原廠掛失倘有拴得均作廢紙特此登載申新兩報申明 
股東張寅恭告白 
[化痰順氣立止咳嗽丸]  
傷風嘛事久咳新咳一服立止每瓶四角 
本號遷移上海東棋盤街口廣東保太和啓 
[周製化學靈藥]  
萬國改良丸 
此丸尅除煙癮有神效靈速之妙如有曾經服過他種戒煙品者主改服此丸試驗其藥性和平否　效迅速否確實靈驗否方知此丸真正有改良有作協証且經化學專家多方化學專家多方化驗考究其有礙於人身之藥在內否皆蒙交口稱　其極和平極王道極靈驗之戒煙聖藥非市上普通戒煙品可比　批發實價每百袋大洋六元 
　郎丹 
鵝郎草為戒煙品中獨一無二不可少之妙品先前以泡製未善故不通銷本廠主以最新化學法悉心精練製成此丹有消毒化滯強壯筋骨補助元陽之功毫無操結暴烈等弊洵今世無上上之新發明謂予不信一試立見　批發實價每打盒大洋十二元 
改良林方細粒丸 
林方十八味皆袪煙毒補身體之藥但藥類既多顯效太雜服下未免受藥力之抵觸本廠主研傲視群雄此方歷有多年用最新經學法化驗其功力效能去其多而補其缺按各藥之度量性質使服藥後各藥依其順序而發效則不覺太熱過烈較之從前萬為和平更其王道嚴者諸君若從前服過林十八丸者請一試今日之林十八丸庶知本廠所改良之各種藥丸藥丹非同牟利者之　總發行所上海大言欺人也批發實價每百包大洋六元　白克路祥康里　長生化學製藥廠周邦俊謹啓 
[蓋世美容品　的的嬌]  
此藥專治男女之面部不美如黃黑烟容油氣瘡痕血紋雀班白點晦痣連塗三夜均退淨美容之藥　遇於此並治男女狐腋臭最爲奇驗出售以來已銷去千餘料寄來謝函數百封暗稱極有神靈非常　美運到無多購者從速定價每料一元六料五元外埠函購立奉寄費不加　惠顧者另贈拈花微笑圖一幀 
上海東棋盤街鳴盛里對門厚豐祥號 
[化州橘紅寄售]  
余宦游浙省道出申江帶有消痰止咳平喘順氣真賴家園橘紅百餘盒托上海拋球場北首杏林軒資號代售每盒一元如係假貨包可退換廣東貨州李文沼啓 
[招請經理]  
本公司自採各煤運滬發售現為推廣告銷路起見擬請經理一人專管售煤事宜薪水傭護均從優給惟須要身家殷實者方能當選　如有以上資格願擔任此席之人請即駕來南四川路四十五號二樓本公司接洽無任歡迎此佈　合成會司謹啓 
[世醫男婦方脉王思沂分診所廣告]  
常寓滬南王家嘴角問濤弄逢陰歷雙日二點至四點設分診所於四馬路東公和里三百二十四號泰華旅館內先行掛號過時不候　掛號處白 
[同益股票公司始創劃一]  
買賣內國公債及銀行紗廠招商局寗紹鐵路證券各種股票備蓄標評准市價誠心無欺倘蒙賜顧請至英大馬路虹廟對面直隸路二百五十五號便是 
本公司啓 
[津浦鐵路管理局廣告]  
本局接據報告濟南有疑似之疫癥發現本路茲爲預防傳染起見自二月二十八日起將下列各部所有上下行快慢客車均暫行停止售賣客票特此廣告　計開　黃河涯　平原縣　張莊　禹城縣　晏城　桑梓店　　口　濟南　黨家莊　固山　張夏　萬德　界首 
[布廠招盤]  
本廠因廠主宦遊在外無心營業因欲將廠中所有本機鐵機及大小經車等全副生財一律出盤至本廠房屋亦可訂期出租如蒙　賜顧請至英大馬路盆湯弄集益里春涵批發所接洽可也 
滬寗火車站後面嘴角廟春涵布廠啓 
[聯泰水火保險公司滬局遷移廣告]  
本公司現遷至甯波路第九號貴客　光顧者及來往書信請移玉彼處接洽可也　聯泰保隊公司滬局總理譚煥堂啓 
[新閘祥豐米行經理章君鑒]  
實行所欠房租一節前經登報聲明限于陽歷二月二十日理楚至今逾限多日仍未見來了理業經理警鳴保當將生財及零用物件等估價拍賣計值洋四十元刻已如數拍去除拍賣洋四十元尚少粗金請速前來歸楚倘仍延緩另再起訴向追為此通告　樹記經租公司白 
[彭壽堂善治痴癲靈丹]  
義商彭壽堂主人鑒僕少子稚珊賜冠即應癲癥平日精神呆鈍言　不倫一經觸發癡狀可怖去歲　至滬上舊　名醫診治依然罔效個春有友來家適見小兒病發因　至　　　　癡癲會上海彭壽堂陰陽醒悟丹到今靈然僕聞之當即面購全科　服　日神志已清吞服購完　病若失私心　　常恐歷久復作乃自春　秋從未再發　　以報　丸散林立故未深信距料貴堂此丹功效如神真救世良藥始　前此之　跎爲自誤也用特　函鳴謝拜告　病者　江寗會綱珊謹上附價每料一元全科廿料十八元　舖設上海河南路七號 
[上海永亨銀行廣告]  
本行額定資本金五十萬元遵照定章先收足五成純係商業性質專營抵押滙兌期票貼現曁定期活期存放各欵一切格外克己地址設上海寗波路四百四十號電話四八三九 
董事兼總理施省之董事　朱五樓　徐容光　陶蘭泉　張鴻卿　柯貞賢　沈吉甫 
經理　楊漢江　代理總理　朱五樓　副理　徐寶琪　同啓 
[哮喘氣急者鑒]  
夫精生氣氣生神精氣充盈則百病不侵人過中年以後精血漸漓眞氣不足故有哮喘氣急之患如少年色慾過度精髓內虧先由咳嗽漸至喘急更有小兒天哮食哮莫不面如菜色肢體孱弱以上所述若不早為醫治無有不促其天年者是哮喘症之鋮愉甚矣本廬有鑒於此虔修哮喘氣急救命仙丹久已口碑載道中外舉楊無論男女老幼內傷外大吃一驚新起久患服之功能益精潤肺快膈胸　降有餘之邪火保受傷之肺金止久咳嗽平氣壅之勞之喘急並治傷風咳嗽等證百試百驗功難縷述鳴謝函件不勝登載惟市井惡習著名之品假冒必多購務宜格外慎重千萬千萬附價每盒大洋一元每料六盒收藥本洋五元起碼試服每盒三角不靈加倍受罰 
上海盆湯弄寗波路口崔氏瓣香廬總發行所啓　　 
[張國英季和尙鑒]  
汝等在外家中父母終日思念見報速即歸至福源里三百六十二三號江　孫醫室且季省三決無責言恐汝等不放心故由我登報諸事放心可也 
江維之啓 
[仙品馬寶治癡如神]  
京都天寶齊〇眞正西藏馬寶專治文武痴癲迷必竅〇試驗萬人〇靈效如神〇上海二馬路西鼎新里便是遠埠函購原班回件 
馬寶能有的眞經云治癡癲第一對癥本　濱世存心不展千金採得異正以救世人其性能人心肝脾肺腎專治百藥罔效之症惟各種文武新　　狂發痴作果以及豬　羊　錯心失　服之最有奇效雖籍醫束手危險　分只須幾餘　症無不立愈大凡　痴　一症皆因痰遂心竅夏鬰驚恐痰滯胸鰒糊途不塑或事結于心或功名未成或兄色而痴或爲脫而癲致恐失魂落魄之症則自願自述大呼小呌弄文作武嘻笑怒悶染此之症受累顯窮世人如患此症者請旣試服經者二三分　痊重者一二錢試根最奇者愈　永不復發誠天下第一除　救命寶筏也〇每分洋二元或購一　照礪九扣另興天下馳名癫狂　心丸曾经驗萬人〇製料每料一元〇單料五角遠埠函購郵局要袁信力自給 
京都天寶齊啓 
[遺失股票聲明]  
在途遺失永裕公司陳鳴記戶四股元一千二百兩股單裕字三十一號息摺仝號中華捷運公司鳴記戶念股洋二百元股單　字十五號息摺元字十六號玉記戶念股洋二百元股單續字十六號息摺元字十七號成記月十肚洋一件元續字十七號息摺元字十八號鳴記戶紅股二股洋念元紅股單三百九十五號玉記戶紅股二股洋念元紅股單三百九十六號成記戶紅股一股洋十元紅　單三百九十七號鳴記戶天字五十一號紅股餘利單二股洋念元玉記戶天字五十二號紅股餘利單二股洋廿元成記戶天字五十三號紅股餘利單一股十元中華電車公司陳鳴記戶五十股洋五百元股單普字三千一百九十九號至三千二百四十八號息摺仝號寗紹公司陳玉成戶十二股洋陸十元股單新字六百八十六號息摺仝號陳鳴記戶十二股洋六十元股單新字一千四百七十七號息摺仝號陳玉成戶五股洋廿十元股單文字九十一號息摺仝號陳栽記戶五股洋廿五元股單文字八十九號息摺仝號陳維記戶五股洋廿五元股單女字九十號息摺仝號均向永裕公司捷運公司中華電車公司寗紹公司註失特登申瓣兩報聲明作廢 
[沈製鏡面散治男女上雀班粉刺烟容黃黑粗皮之海外稱奇]  
本主人發明沈製羊脂珠粉鏡面散專治男女老幼面上煙容雀斑酒刺粉刺紅瘰瘡疤油光晦暗黃黑等類行銷十餘年人人稱讚功效神奇赴賽展覽均得獎證中國各埠各藥房均有經售美國金山法京巴黎香港台灣南洋各埠今接英國倫敦蘇蘭格街一百十二號泊利商店主人（HARRY　POSON）譯音寶森海爾君第二十四次來批鏡面散及生髮膠（來函雲）尊製鏡面散等小號經理十年現頗暢銷皆由貴主人製藥精良確有藥到病除之能力始銷向惟中國人購用近年各國紳商漸知鏡面散有移醜成美之功故銷數日見發達矣（下略）鏡面散雙料加重羊脂珠粉每洋二瓶每料六瓶二元五角單料每洋五瓶每瓶二角五分凡外埠匯款函件必須書明上海山西路即盆湯弄大街　人壽醫藥室　寄郵局最妥　郵票可用 
[啟秀女學校招生]  
本校下學期中學高初兩級及幼稚生均有餘額可補如有來學才速來報名隨繳報名費五元於陽歷二月二十七日即陰歷正月十七日開學時來校考驗分班可也 
弱四川路寶興路十號本校白 
[精勤英文夜塾招生廣告]  
本校創自戊申年十年來成續昭著早已有口皆碑今春添聘敎員擴張學額特請前敎員鄭君回校擔承敎務長於敎衣經驗有素要塾宗旨學科學費地點均照舊弗更有志習英文者隨時　至英界五馬路東鄭福蘭堂內取閱簡章　開學擇舊歷元月十八日 
[滬濱英文專門學校招日夜插班生]  
本校開辦七載專重文法作文成語尺牘繙譯會話等課茲屆十三期招生凡有志向學者可即來本校報名惟欲膳宿者尤須從速遲則不及外埠生不及投報者函報亦可附証金二元函索中西詳章附郵票一分　校址　上海英界新閘路三角場張振新醬園西間壁弄內　開學　陰歷正月二十日　校長徐豐潤謹啓 
[文生氏高等英文學校招生]  
本校為高等英文專門學校內分本科（二年）預科（三年）創辦以來本科已畢業一次預科已畢業二次茲招本一預一二三各級挿班生凡中學畢業生或曾習英文五年者可挿預三餘依此類推（報名）日內即可報名隨繳証金兩元外埠函報證金郵匯至開學時舉行分班試驗（校址）北蘇州路老垃圾橋東（附白）（一）自下學期起添設讀班未習英語言者可報名（二）預三起加授法文（三）另有（新生入學須知）函索須附郵票一分詳章須附郵票四分空函不覆　校長潘志驤白 
[文生氏高等英文學校夜學部通告]  
本夜學部定于陰歷正月二十五日晚開學特此通告（附告）凡來函索取夜學部章程者於信面須書明夜學部收 
[中西醫藥函授學校第三期招生]  
本校創辦以來成效早著無庸贅述第一期學生已於去冬畢業現又大加擴充延聘留東醫學士王醒凡等助理一切學費入學時暫不民取畢業後可來院實習或由本校價紹留日各大醫院實習概不取費祗收膳宿以重經驗備有詳章各科講義樣本函索附郵三分上海西門中西醫院內 
[中國銀行學校函授招生]  
本校現招函授生五十名三月舉業畢業後得量予介紹學費及講義　五元入速成科者僅收講義費二元單購簿記講義每冊一元欲知詳情請附一分頭郵票三分索閱章程可也上海哈同路民厚東里北三弄四二四號本校校長孫評卿佈 
[法文繙譯專科學校招生廣告]  
今因法政府在中國招募華工應用繙譯甚夥故于北京津上海等處設立速成法文繙譯專科學校為造就繙譯人村起見預備將來派往法國各埠工廠充當繙譯之職（一）要學生身體強壯品行端正年齡在十八歲以上粗通法文者為合格如學生成續有略能言寫其者其進行益速學費分文不取（二）定章六個月結業凡就學各生於報名時應同其父兄至報名處簽訂合同畢業後由校長考試程度合格者隨時派往法國（三）諸生所學之成續按月由校長考驗其優勤者酌給獎賞以資鼓勵（四）畢業後每名發給畢業文憑一紙即可赴法其薪水按月由二百至二百五十個佛郎房飯均歸僱主擔任（五）開學在邇定額無多有志就學者自登報日起請至法界愛來格路廿五號法國招工事務處內報名可也上海法國招工事務處啓 
[嶺南中學英文夜學部招生]  
本校夜學開辦多年 
畢業已屆數起成效昭著本學期起復大加整頓務期造成商界全材半年學費祇收五元陰歷正月十八開學詳章至校取閱○本校函授英文文法翻譯合科講義精確最合商界自修之用每月學費二元倘欲購講義全部十二冊收回印刷費六元　虹口愛而近路同發里本校啓 
[上海同濟女醫學校招生]  
本校搜集女子有志於醫學者六十名教以歸科兒科產科之專門學術二年畢業凡國文清通都即為合格報名自登報日起至正月三十日止隨到隨考須繳保証金五元取作學費不取發還章程函附郵即寄報名處上海卡德路中市同濟醫院 
[上海英文學院招日夜生通告]  
本院（宗旨）悉仿英美等國中學大學規程專以英文敎授學街科學及商學兼課德法文程度預科同中學正科商科同大學補習科同高小本院各科主任敎員為美博士蘭思君與前留美大學學生得有美政府專利權版權發明家著作家王君漸恒王君志溥本院日夜學各科尚有餘額願入學者表即來院報名再已報名各生望於三月一號來院上譚院址上海新閘路同昌里　院長殷芝齡敎務長王漸恒啓 
[南洋高等學堂招生]  
（資格）不限年齡程度祇須品行端正按級分揷（附設）中學部高等小學及英文專修部（報考）須預付證金五元外部郵匯錄取後於學費扣除入高小及英文專修部免考（開學）定於陰歷正月二十日（章程）中西詳章及課程表函索即寄須附郵票一分（校址）白克路A字二十一號洋房 
[上海函授國文專科學校第九學期招生]  
本校創辦五年從者千人畢業四班成效卓著洵為各函授校之冠茲屆第九學期仍招新生凡有志向學者不論遠近無間男女均可隨時報名插班疑業詳章函索附郵票六分信到即寄空函明片概喜悅不復此佈 
上海法租界嵩山路即葛羅路本校啓 
 
 

Page 5

 
 
   
 
 

Page 6

 
 
要聞二 
[關於戰事之各省消息湘鄂間停戰問題川省劉熊之近况陜省最近之情勢]  
政府昨復陸榮廷電云奉電敬悉具見惓懷時局無任佩慰湘鄂問題巳電令曹王張等與組菴籌商妥善辦法并聞桂軍在湘亦電組菴與浩明設法處置祇俟組菴等復電到京當即奉聞總期内訌早息全力對外以拯國危此電去後陸榮廷昨又有電致府院云查照南京李督軍通電詞旨正大讀之不禁痛哭務乞政府顧全大局即行通飭各軍速行停戰將來解决總以法理爲去取以民意爲從違務乞政府妥愼籌劃又西南聯合會昨有電致元首云今日外交情形驟變正示吾輩以悔禍之機大局阽危合全國軍力以爲折衝禦侮之資猶虞不足似不宜久於疲兵内鬭以致元氣愈傷使他國坐收漁人之利刻下本會議同人已全體表决願以誠意提出和議務祈當局始終維持息事寗人救國愛民之本懷即日飭令前敵各軍一律停戰再平心下氣依據法理以爲解决則國家幸甚人民幸甚元首披閱後已交參陸辦公處核奪矣政府昨得四川資州行營電云川軍一三師及劉陳汪舒各旅已於巧日前先後通告宣布與西南靖國護法各軍一致川中軍政巳公推熊司令克武主持凡劉前督發出一切文電刋入本師旅各義者槪屬無效除篠日前先後通電宣布外特此電聞川軍師長徐孝剛鍾體道旅長劉湘陳能芳劉成勳吳震陳洪範汪可杰雲衢陳經張鵬舞同叩巧午印至劉存厚之行蹤政府連日未接川電昨國務院特轉發一萬急電詢問大致謂多日無電不知該督軍現在何處殊深系念望乞覆電云云惟據某方面消息劉氏現尙在省已對商商會宣言反對中央對段前總理尤多怨憤之語似劉氏本身亦確巳加盟西南矣又聞唐繼堯於二十六日致電政府推薦熊克武爲四川督軍蓋事實上熊氏已爲川軍之代表人矣一日國務院電覆陳樹藩云潼關轉陜西陳督軍鑒養電據報克復臨潼等處情形執事指揮若定殊堪嘉慰傷亡將士希即查明彚案呈請獎卹仍飭前敵各軍分途追剿以期早就盪平院東印電雖如是恐未必若是之易也又據新聞交通社消息陜亂危急政府本欲調發第二十師前赴洛潼入陜救援現據曹宣撫使儉電報告前方情形礙難抽撥原電云據報敵仍欲窺我荊襄以擾亂我後方敝部巳全數開向前方後路不無空虚第二十師駐信陽一帶現在似難輕調洛潼防務祈另籌撥云云至新派陜西宣撫使劉承恩氏二十八日晚由津到京昨與人談及此次入陜後如何辦法謂須先調查情形後方能决定受命之後尙未見總統政府方針亦尙未知至帶兵一層若以重兵鎭懾剿撫兼施自易收效但目下中央軍隊無多亦不易辦到也 
[張作霖派兵入關後之消息]  
　　奉省派兵入關並截留鎗械似係兩事實則互有關係聞政府對於奉省之行動極爲注意故特向在奉之徐樹錚詳詢張奉督之眞意據本日徐氏電覆謂張奉督此次之舉動係反對李純陳光遠之主和並憤慨主戰派之張敬堯曹錕奉討伐命南下後忽然軟化毫無從前之意氣其軍隊之入關卽爲請命中央貫澈對南討伐之主旨云云又一消息奉軍入關截留軍械後元首段合肥曾去電詢問張督雖巳有雷到京惟並非覆電不過因留用軍械聲請備案而巳其入關之軍隊尙擬南下赴皖協戰聞元首現擬從疏通入手除前日密派何宗蓮星夜赴奉疏通外並憶及張督對於趙爾巽感情素厚昨特專人赴津敦請次老電勸該督又聞段合肥以徐樹錚此行處於嫌疑之際已去電令其即日回京免貽口實並由國務院續電張督請仍將扣留鎗械繳回中央如有所需再事分撥惟聞張督截留軍械後巳由京奉綫運往奉省復由皇姑屯站陸續運往城内决不能繳還矣至奉軍開抵灤州業已數日雖未𢬌隊南下然京津一帶已謠諑繁興一日晨以來忽傳灤州之奉軍巳開至豐台聞陸軍部曾電致張旅長詢问旋得覆電並無其事一日晚間有人從豐台到京亦謂並無奉軍縱迹則謠傳之不確大略可知據政府某要人消息云張作霖對於馮段二公之勸告已有覆電來京略謂作霖駐兵灤州原無碍於中央行政之權限惟此後之進行如何則純視中央行政方針如何爲移轉措詞之問異常强硬大有此次派兵入關純爲監督政府之意又一消息云段合肥以此事關係巨要曾確以個人名義致電張奉督勸其早將此項軍隊撤回原駐地點藉免各界羣起疑慮至截留軍械因涉及我國出兵問題尤應按數交出以杜貽人口實聞張督昨來覆電中有作霖始終遵守中央命令等語惟張作霖如此舉動任如何崇拜武力萬能之人亦當認此爲不法行動也現政府之意亦非願全部收回大抵欲以三分之一與奉就此了事段香岩正在竭力斡旋之中然政府雖讓步如此能否有效尙不可知又據政界人云中央對於奉兵之入關初時本擬邀曹仲珊北上解决旣因巳由他方面設法疏通邀曹北上之說即作罷論現又有一派人以蘇督李純主張歧異之故久爲北派所嫉視主張使李純暫卸軍權以爲調解時局之初步聞巳有人在元首前微露其意張紹曾諸人現並决定依此計畫而行且已着手爲王廷楨齊燮元兩人組織繼任蘇督之運動張紹曾刻爲此事巳往奉天並聞何宗蓮前巳赴奉與張督接洽是說恐未必確實也又聞連日各督軍代表又有聯翩赴奉者聞一係因奉事一即籌議江蘇間問題至於王聘卿鑒於時局紊亂愈甚擬再挽合肥出山擔任組織前日往訪東海似即爲此惟在合肥方面人言以時機未至收束無法聘老雖强挽合肥合肥仍恐不肯承諾云云總之此中變化令人莫測其所以然也 
[中央最近之政聞]  
　　（一）府院會議之先聲頃據公府某要人消息馮總統以各項重要問題急待解决擬於二日午在府繼行召集會議一次除討論出兵問題外尙有某項重要問題數起并聞西南聯合會議昨來之主和電報亦擬提出報告二日星期六爲國務例會之期錢代總理於先日上午到院與惲公孚秘書長商訂議案聞列入日程者均係財政交通兩部之例案數起無關重要者但聞關於出兵西比利亞邊境問題及籌備出兵經費問題均須臨時提出討論又聞議事日程發出後黑龍江督軍鮑貴卿氏又來一告急之電錢代總理亦囑惲秘書長臨時提出報告又一消息云二日之國務例會内務外交財政三部均有議案提出除外交案件關防過嚴無從探悉外其内務財政兩部之議案係關於國會議員選舉種種手續接及濟陜西軍餉與籌畫國防經費諸問題（二）内閣問題之近信楊杏城謝絕來京組閣後聞錢代閣於一日下午二時十分赴春藕齊晉見大總統陳述楊杏城旣不肯北來組閣應由總統速簡賢能以免貽誤國政惟主峯力勸錢君暫任總揆以維巨艱俾可設法物色錢君乃唯唯遵命再擔任數日談至此遂又提及江司法總長去志甚堅恐難挽留特請總統决定辦法極峯尙無意見表示又一消息近頃駐法公使胡馨吾君因病電請來京外交總長陸子欣自願繼胡之後出任公使視察各方面情形爲將來歐戰後和平會議之準備當軸聞已首肯卽將召胡回國而以陸君出任駐法公使至外長一席即以胡君充任一說章宗祥亦有希望（三）劉公使已經離俄我國駐俄公使劉人鏡氏二十五日以前尙未離任茲據政府某要人傳出消息劉公使前晚巳有密電到京報告業於宥日（二十六日）起程回國矣 
[天津之防疫消息]  
　　賑濟聯合會津分會於二月二二十四日下午二時開會幹事長張孤君主席宣告開會第一案爲防疫問題有安先生意見書請譚秘書譯讀譚焯南君云安先生意見主張對於防疫建築隔離病院應築窩棚百間且宜附近新車站其隔離應在英尺二十尺左右與住户人家宜離開較遠地方以空嚝爲妙上次所言在比國租界工部局頗不贊成第二層須請有防疫經驗之人管理此事且須詳加討論至於外國大夫在天津者皆有病院中職務不能分身曾訪數人皆以此爲辭然請外國大夫津貼須格外加厚因防疫十分危險延請醫士須擇其佳者如不得其人則反爲不美此係安先生意見書之大槪至於詳細情節俟大家討論時再行說明主席云諸君對於安先生意見書有無討論建築地址亦請大家斟酌以何處爲宜安指南君云靑年會留養處等地方何如譚焯南君云該處須陽曆四月始能空閒主席云若遲至四月則天氣巳暖肺疫當已消滅恐缓不濟急所求者任在立刻可用之地德允明君云以另行建築爲妙主席云可請德大夫同王小舟君同往查看情形如彼處離窩棚較遠地方有空地可用者即以之爲建設基址安指南君云如此甚妙主席云看好地方再研究佈置王小舟君云可問警區有無空地張溱君云河北洋橋地方可以借用王小舟君云可以借用尤妙安指南君云請王君查看何處有相當地址以離車站較近爲宜主席云愈速愈妙王小舟君云附近車站空地甚多主席云明日卽可前往查勘王小舟君云何日前往請德大夫先以電話約訂德允明君云明天診病甚忙不能分身王小舟君云後天亦可總以先通電話爲妙德允明君云可以先通電話此案議畢後又議關於賑災數問題而散茲附錄關於防疫兩電如左曹省長致内務部電内務部江會長均鑒内務部養電敬悉定縣石姓疫斃報告有將家屬送至車站鄰近之王村聽其自由一節當經飛電澈查茲據該縣有電稱奉梗有兩電石羣兒夫婦之死經警查實報告縣委卽往將家屬實行隔離惟人口衆多張姓所居之隔離所碍難加入因於盧莊王莊兩村之間覔一空房經盈西醫認爲合用正在布置王莊以爲距離較近出持異議立即遷回盧村外安置接路局號電業於馬日據實電復至石姓家屬隠瞞一節確爲規避消毒隔離起見曾切實開導並迭次布告曉諭等情除電飭加緊嚴防妥爲安置不得再有隠瞞致干罪戾外特復曹銳（二十八日）徐世章上内務部電内務部總次長防疫會江會長鈞鑒奉有電接濟南張督軍電稱濟南現有暴病死者數人請部派醫巳電囑柯博士就近在濟診察病情請接洽等因並奉交通部電同前因本局現在籌設防疫事務所由局長等公同組織即於本日成立電聘柯博士德仁爲本所顧問並電知本路虞總醫官順德馳赴濟南會同柯博士接洽切實調查一而擇要將檢騐隔離等辦法分别次第籌備除電交通部外謹此電陳敬乞鈞察徐世章感 
[濟南之防疫消息]  
　　自濟南發現鼠疫之警耗到京後京師防疫會於二十六日即派員來濟實行察看業於昨早北上覆命當晚省署又接防疫會長江朝宗電定於次日晚車來濟佈置防疫事宜濟南道尹唐柯三（唐爲濟南防疫總辦）奉電後已商借津浦大樓作爲江君下榻之所膠濟路因防疫停止客車已誌前報津浦路自昨日（二十八號）起由黃河涯至界首中間十三站亦將客貨各車完全停駛在黃河涯設立防疫事務所聘柯醫士（原充安徽某醫院長）偕同本路虞總醫官在濟南一帶查驗防範濟南防疫總所頃據報告党家莊泰安韓莊一帶牛瘟最烈該處人民往往將牛肉牛皮往來販運當此疫症發現之時此類穢物即令禁止以免傳染濟垣南關共和醫院東關美國醫院商埠日本各醫院聞因疫症之故將一律停診字林報二月二十八日濟南通訊云濟南發見疫症一事今已續得詳報二十四日據報執役於津浦路線之某警察家於數日内連死三人當山醫學專校所指派之某醫士馳往調查其家在城北大明湖附近同居一院者共有十家各居屋一問醫士至某屋見有男女死屍各一乃夫婦同於是日身故者醫士覔得可供試騐之物以顯徼鏡察之見有黴菌極類疫菌於是中英日官場即會同各醫士在督署集議决定電請北京暫停津浦客車今德州與濟南間之火車已不開駛而膠濟路線亦停開三等車各醫士續考驗死者所遺可供試驗之物證明内有疫菌頗多故於濟南城内外設立隔離局四所又在商埠設立三所凡考驗事宜及防衛方法皆歸山東醫院辦理以此爲治疫之總機關所有該院尋常施醫一事今已暫行停止基督敎博物院已暫止參觀華人集會亦受取締警察禁止南關外千佛山之游客以防疫氣之傳染最近三日内未聞疫症續發之報告故目下此問似無可慮之處 
[山東報界之新風波]  
　　山東大東報日前曾與警廳起有衝突茲錄濟南報界聯合會函如下濟南一隅六七年來幾無一歲不戒嚴一班人民日處荊天棘地之中備受苦痛而業新聞者尤失其言論之自由然頻年戒嚴幾成慣例雖日處苦惱之境而已習爲固然上月二十一號督軍署頒布戒嚴令各報館對於各項新聞之選錄極爲愼重凡論調稍屬激烈者槪不登錄非僅免官廳之干涉亦以維持地方治安爲報館之天職也上月二十七號午前十時突有警吏到大東報館手出一紙條有細字一行上載傳大東報館編輯到廳問話十一字下蓋警察廳司法科圖章其時編輯部人員尙未到館庶務李仲銘以警廳或有諮詢之件應無何等重大關係遂隨警吏赴廳至則引入待質所室中人數頗衆半屬鎖鐐加身問之皆賊犯之候訊者也警吏迫李入李此時浩然長歎固不得謂羞與絳灌伍矣無何錄事循例開點單堂上傳呼逮李仲銘李君出庭見有高坐堂皇者則司法科員某也操官腔問曰汝是幹甚麽的李君答曰業報館問妆甚麽名字李君以姓名對問汝年齡若干答三十四歲問汝在報館充甚麽職務答庶務問無務與編輯是否一席答性質不同各有專司問汝報館編輯爲誰答王子趙郝芸衫某科員曰余傳編輯非傳庶務也叱警吏監視李君回館仍傳編輯候訊當開庭時儼若重犯之受裁判有識李者不知事之眞像固代爲捏一把汗也李回館後經理派人尋王郝兩編輯其時編輯未至而節外生枝發生一陰差陽錯之事尤足令人嗢噱參議員某君新自都門來濟與警察宋廳長係屬舊交欲赴廳拜訪并便道至該館覔友出館時警吏即誤認爲本館編輯也尾隨赴廳某君到門下車警吏作譏訕之詞曰汝乘車我步行此何等時而猶擺架子耶某君茫然不知其何所指旋出名片令其投入隨有警吏數人據名片開點單一面引某君入待質所某益愕然不解未幾聞堂上傳某人則高呼者即某君之名也某憤然作色曰余新來自都門爲拜汝廳長至此汝輩根據何種理由竟敢堂訊余也某科員始知錯誤警吏遂大受呵叱並增加警吏兩人又電知一區派出三人協助赴該館重行逮捕參議員某君亦憤憤出廳而去座上客幾爲階下囚有知其事者無不捧腹也警吏以兩次奔波故益遷怒該館遂麕集門内之發行所指天畫地言龐� 
語雜其勢洶洶如捕重犯王郝兩君時已回館遂告知該警吏一同赴廳而警吏必欲仍令李同往郝君謂警吏曰汝長官以庶務不足代表編輯今編輯赴廳汝又牽連庶務何爲警吏不顧益促之行三君呼人力車車至警吏謂被傳之人無乘車理三君不得巳步行隨之去至廳時入待質所開點單各手續與李初來時依樣胡蘆也三君立俟良久旋有人引王郝兩君入而令李君仍羈候待質所兩君意中如果堂訊對於司法科員必有一番嚴厲之抗辯蓋兩君自信無違犯法律之處警廳司法科當然無傳訊之權也其時導者引兩君入一客廳宋廳長出與接洽兩君問以何事埀訽宋廳長謂本廳奉軍署來函訽問貴報二十六日新聞欄内所載張督軍報告馮旅近狀電之由來兩君謂此在津滬各報均巳登載即本省各報亦多轉載者至本報則係採自天津益世報本報當然不負何等責任宋廳長謂今日請兩君來廳不過詢問貴報登載此電或係訪員投稿或係根據外報以便函覆軍署初非有他意也王君又質問司法科與警吏待遇李仲銘之情形是否廳長之意宋廳長謂絕無此事司法課課長趙子玉現在假中司法課員與警吏辦事皆莫名其妙故有此錯誤耳兩君幸無介意王郝兩君以宋廳長言語詞色間異常和藹知前次之小題大做純出於司法課員與警吏之誤會與廳長無關亦不便再行質問及興辭而出 
湖北之危機（赤水自新隄發） 
[北軍之敗耗鹽米之恐慌傷輪之交涉]  
　　鄂省戰事因交通斷絕消息不靈即武漢所得者亦屬恍恍惚惚難得眞相記者昨日來新隄沿江若金日簰洲嘉魚縣陸溪口等處均有兵駐防並設有砲立如臨大敵目新隄至螺山四十里問皆爲湖北混成第三旅駐紥螺山並設防禦工事江中一字排江利建中等軍艦五艘爐烟裊鳥上下游行對江馬鞍山黃蓋湖一帶均係南軍共部位距新隄僅十里耳第三旅按兵不動雖南軍時來引戰祇自固守其陣地（此是主和派之軍隊）攷其原因則云本軍爲維持地方治安之軍隊必待曹將軍隊伍來此始可開拔然曹錕之第三師至今不見前來之故確因蒲圻崇陽境内之職大爲失利第七師敗下而第三師應援所需萬難延長戰線監利並無軍人前日有匪數十人渡江入城地方以其爲匪逐殺數人餘人退去旋有湘軍一營渡江入城北軍祇知固守其陣地焉湖北之出產向以麥豆棉花爲大宗而米則有數尋常所賴以接濟者惟蜀湘贛三省之輸入至於食鹽荊襄兩道區域向例係食川鹽而江漢道區域則食淮鹽與應鹽應鹽爲鄂產其數至微而味且短故人不信用之自四川戰起來源已希而去年舊曆七月起竟絕來源因之價目大漲每斤不過二百文至冬臘月巳漲至每斤九百文有零窮人不堪其苦於是淮鹽輸入價始稍稍平定然淮鹽初不過六七十文一斤今亦漲至百六七十文矣至於米糧自漢口以上襄河長江兩流域無處不乏平常每石七千者今十千亦不易購蓋川湘兩省每與鄂接境者無不重兵駐守交通斷絕江邊一望絕無船隻往來有之亦係差船而已今所賴以接濟者惟長江下游贛米淮鹽之輸入乃自馮玉祥在武穴中立後下游阻滯倘一旦有事鄂民惟有坐以待斃而近來商人又復居奇計盈屯收不放則小民苦矣漢口至宜昌之航路向係太古怡和日清招商四局往還自荊州獨立交通因之阻碍招商遂停班而三公司尙行旣而宜昌監利各處均開凡三公司之船皆受鎗彈之駭怡和之吉和船又損遂帶該國兵輸同行至監利如聞對已鎗聲即開砲轟擊車灣一帶曾倒數屋厥後吳光新入荊現象稍佳乃岳州失守南軍北來設炮於新隄對岸不論如何船隻向行者皆開砲轟擊因之怡和太古兩公司亦即停班惟日清公司與南軍再三交涉始准前行然猶時聞鎗聲以此之故日人出而干涉曾由日領致文王督軍歷叙日清公司被擊次數並遭損失要求設法維持保護昨日漢口英領事帶兵輪兩艘又日兵輪一艘至新隄停止英领與日兵艦長登岸拜會第三旅長盧金三請其致電南軍要求過境時不可開鎗盧旅長婉謝之或謂英領及日軍官僅爲考查上游情形而來今可尙未解纜云 
廣東軍事通信 
[程璧光之被刺督軍署之戒嚴]  
二十六夕八句十五分鐘程璧光總長由海珠辦事處往河北某處辦理公幹詎當電船泊碼頭時程甫登岸即爲兇徒用手鎗轟擊程連中二鎗登即抬回海珠辦事處由侍從急電長堤某醫院速派醫生到救聞鎗中左乳第三脅骨之間傷勢甚重當時呼吸 
 
 
 

Page 7

 
 
巳停因傷及要害雖有醫生多員救治然巳藥石無靈至黎明時巳魂離軀殼大吏據報立派南番兩縣知事前往海珠治喪并聞莫代督撥欵五千元爲喪費經定二十七日未時舉行大殮軍政府非常會議各方面要人曁海陸軍諸將士均到場弔唁軍政府爲下半旗誌哀且有擬擇日開追悼會竪紀念碑者旅粤各國官商聆斯噩耗亦甚惋惜當此事發生時兇徒乘機遁去當時堤岸軍警亦不知程總長被刺之事故軍人鎭靜異常一若絕無聞見也者伍廷芳博士亦在海珠辦事處聞耗後當已電知胡漢民汪精衛林保懌等共商緝兇辦法某偉人且更懸赏五千金購緝該兇聞該兇手年約三十餘歲身衣黑色對襟衫褲身材高瘦又一說謂當時兇手實有三人一鳬水潛逃其兩人則向人叢遁去云云即夜警察六區分署在長堤先施後街拿獲一人係穿長衫者嗣復在長堤拿獲穿短衣者二人一併解廳訊辦并聞程被刺後即晚九時孫文即乘小輸親往看視吳景濂等均到連夜以來軍署不知復據偵探何種報告忽又加緊戒嚴城内附近各衙署之街口均有守衛軍士六七成羣持鎗站立沿途放哨戒備綦嚴昨二十六夜八時據報程璧光在海珠碼頭被人行刺後官署戒備情形較前尤爲嚴密聞軍署守衛兵士登時增加百餘人均各荷鎗實彈大有嚴陣以待之勢 
[蕪湖快信]  
　　安武軍第六路步兵五營砲兵一營先後由吉安鎭蘇安豐等輪由浦口拖帶民船裝運過蕪赴安慶華大華利兩輪前日由浦口滿裝魯軍過蕪赴贛皖南鎭守使參謀長儲莘前日赴寗歡迎魯督張懷芝已於本月一日回蕪皖南鎭守使馬聯甲擬俟張懷芝過安慶時接洽後再行出防湖南聯軍司令譚浩明代表張其煌日前奉命往寗滬等處接洽昨乘招商輪過蕪赴鄂駐浦口陸軍第七八混成旅擬在蕪採辦軍米二萬石駐袞州陸軍第七混成旅在蕪採辦米六千包均經陸軍部咨行到皖驗照免稅放行此問靑年會徐鳴藻牧師近奉南京基督會電召爲皖省鳳陽蚌埠發現鼠疫事徐特於昨日赴寗討論防疫辦法皖省長黃家傑刻仍在蚌埠因倪督軍挽留商榷要公約三五日内回皖蕪湖縣知事余誼密前派委往浙湖採辦桑秧三萬株已到昨特傳各鄕董保來城具領運回種植 
[美國胡博士蒞甯]  
　　字林報二日南京通訊云美國胡德威博士爲美國研究昆蟲學者之泰斗主講加里福尼大學垂二十五年其所擔仛之昆蟲學一科有敎師十人學生千人加里福尼省之墾荒事業胡博士亦有功焉今由美抵華小駐金陵專以研究蠶蝗蜂蚊爲務近爲南京籌畫驅蚊之善法王廳長特撥警士五十人供其差遣胡博士旣得警廳之贊同且有警士五十人及金陵大學農林科學生之輔助遂有於今春摕除城内蚊蟲之希望胡博士以爲蚊蟲能越城而入者究屬無多凡池塘之邊宜收拾清潔有魚池墉可無生蚊之患除於此先行着手辦理外並擬施行其他滅蚊方法胡博士富於經驗吾人甚望南京可爲中國各城邑之模範永無蚊患也胡博士現又與無錫等處之絲業中人接洽擬設立養蠶專科果爾則其結果可減少蠶病並可改良桑質目下中國絲業會館及其他有關係者頗贊助之 
[杭州快信]  
　　中央電浙參戰督辦處已於東日實行成立 
　　鹽運使公署及緝私統部擬均一律移駐寗波現正在籌議中 
　　上海盧護軍使昨派孫副官長梓琴來杭謁晤督軍省長面商要公今日回滬 
　　敎育部電催留美學生七年度春費 
　　浙省各軍團衛生材料向遵部頒定量分配現楊督軍查其中不免浮耗擬改照人數清册核定給發數目 
　　駐温第三團長李全義派軍需正周新濟晉省報告近日防務并點發抽留在省各連兵士餉銀 
　　浙省需用硝磺向章官督商辦每年官銷比較在七萬金左右嚴禁各屬私製現查浦江義鳥諸曁等縣私硝廠花砲舖鱗次櫛比經朱監督文舜派員查獲報告督軍訓令各該縣嚴究没收平時緝捕不力并予申飭 
　　軍械總局蔡局長鼎彝奉飭撥解甌防各團營需用子彈三十箱已派員押運 
[南京快信]  
　　譚延闓於昨日（三日）下午二時由滬專車來寗李督派軍樂隊赴下關車站歡迎譚於下午三時偕軍署副官趙瑞祺同乘汽車入城住華洋旅館五時入謁李督協商時局旋李督即在署設宴欵待聞譚氏一俟與李督協商稍有頭緖即由寧乘輪赴鄂與王占元曹錕張敬堯等接洽 
　　曹錕張敬堯昨又電李督聲明眞意主和並請李督促譚延闓迅速赴鄂協商湘鄂戰局即可解决 
　　齊省長於昨日（三日）下午一時在署公宴張懷芝行政各機關長官均列席 
　　張懷芝赴贛仍未定期前日中央來電促張赴贛張復電謂與李督協商和議尙需時日聞張近亦主和昨已通電南北各要人表示願與蘇鄂贛三督同負調人之責 
　　聞張懷芝昨亦以個人名義出寗電奉天張作霖勸將開駐灤州軍隊撤回 
　　王芝祥前日出京南下昨過寗未入城即轉車赴滬晤岑西林接洽和議 
　　孫中山派非常國會議員陳鴻鈞呂健秋來寗謁李督接洽和議 
　　海軍總司令饒懷文昨由滬來寗晤張懷芝住下關海軍辦事處 
　　海州白賓山徐州張文生昨均有電來省報告剿匪情形張又報告於二日已就四省剿匪督辦戰 
地方通信 
[松江]  
　　慈善團成立會舊松江府治七縣慈善敎育聯合會代表黃炎培秦錫田黃申錫傳公弼朱祥拔阮惟和陸渠黃芳墅莊以臨丁瑞珍蔡鍾秀葉昌陛張志鶴等十三人於三號上午聯翩到松約同松江代表楊了公沈立礎等在醉白池開成立大會各善堂董到場者有雷繼興葉桐叔郁彤文朱子受等午後一時開會先由沈立礎聲明願任臨時代表俟正式代表舉定後即行辭讓並補述上届不能到會之故次提議黃芳墅草定之聯合會章程經會衆芟定下列二條（一）各縣代表由各縣公共機關舉出數人再呈縣知事選派（二）每年開常會兩度次雷繼興演說提出兩事請各縣代表注意（一）育嬰全節各善堂是否爲七邑公產（二）該會如以公事手續與各善堂接洽恐易生衝突揣雷之意似欲化去七縣界限免生爭執又該會先期曾函請本邑各機關推舉代表是日公欵管理處曾覆函該會略謂本處純屬松縣公產並非七縣共產毋庸推舉代表云 
[縣敎育會常會]  
　　三號上午縣敎育會在圖書館舉行常會正會長姜揆勳因事未到由副會長吳子祥主席會員到三十餘人十時入座開會由主席起立報告略稱本會接到縣函送來敎育部新編之國民學校國文讀本八册此係敎育部訓令各省審查之件是否適用請付公决以便覆縣報告畢復將該書檢交會員傳觀旋經會員討論之後以册帙稍多非一時所能歲事遂公推市立校長葉伯蓮沈玉旋等將書携回各該校以便詳細審查並議俟下期開會再將葉等審查後之意見交會討論而散 
[小兒誤釀人命]  
　　浦南亭林鎭屠夫盛阿瞞於日前受雇下鄕代人宰猪宰畢囑其寄子阿祥携刀回家詎阿祥袖刀後逕赴蔡姓喜筵時蔡處有小兒六七人方互噴吐沬阿祥與之共嬉内有趙阿根者頭面爲吐沬所沔遂遷怒阿祥欲與爲難阿祥出刀驚之偶不留意刺入阿根腹部頓即斃命當由事主報請亭林警察所逮捕阿祥解縣以憑究辦 
無錫 
[東吳分設中學之勘地]  
　　蘇垣東吳大學係美國敎會中創辦設於天賜莊已歷有年所邇來該校校董部以錫籍學生數極發逹且地處上游交通便利提議在錫分設中學一所昨日該校美敎員祁天錫司馬德韓明德偕華敎員李伯蓮等來錫察看校址當由曾在該校畢業學生薛育津吳日永等到站相迓導引至開原鄕梅園附近及大池彎一帶察看地點數處後旋由廠商榮德生邀往梅園午餐至下午五時即行返蘇校址究在何處尙未决定云 
[鎗斃盜犯]  
　　招商局湖平輪船去年小除夕被盜搶刧由縣緝獲盜犯李本傑即錢大本陳明高即陳平江俞三即俞得玉三名歷次研訊供認不諱楊知事特詳請督軍省長核辦前日接奉督軍省長指令盜犯李本傑陳明高俞三三名應准依法處以死刑楊知事於昨日上午將該盜犯三名提案驗明正身綁赴南校場執江鎗斃並宣布罪狀 
鎭江 
[春雪]  
　　入春以來天氣旣暖復寒本月一日之夜朔風怒吼水雪交加天明始止約得雪五寸許說者謂春雪損麥故農民咸懷憂色云 
[通令防範黨人]  
　　鎭江警察局長倪和甫君昨日承准督軍參謀處函稱現據探報稱黨人在滬會議擬先設法勸令蘇省獨立以減削北方之勢力如不應允即令運動成熟之軍隊及士匪頭目首先發難促成蘇省獨立又韓恢張孟介等已於孫文處領得公債票二十萬元由某國商店抵押兌換鎗枝子彈運往淮徐等處接濟土匪各等情查探報各節亟應密爲注意除分函外相應函逹貴局長請煩轉飭所屬嚴爲防範是荷等因倪局長接函後隨卽訓令各區隊轉令所屬一體嚴密防範勿稍疎忽 
[香會中之巡邏]  
　眞郡對江二道橋地方有劉王廟者一般船帮中人最爲崇信每届陰曆正月二十日爲該廟開印之期各帮船户紛紛咸集多至千有餘艘該處警察分所王區長以現在時局多故此項香會尤易滋生事端昨特加派警察嚴密巡邏以維秩序 
杭州 
[政務廳長請假]  
　　政務廳馮廳長近日因略有感冒身熱惡寒特向齊省長請假一星期在私宅服藥調理一俟病痊卽當銷假聞已照准矣 
[更委人員彚誌]  
　　齊省長前以警備隊第六區所轄温處兩屬地方遼闊原有五營不敷分布於二月九日電飭該區統帶梅占魁添募一營以資防務業經梅統帶派員招募成營呈報省署齊省長察核後以該新營管帶一職即以第五區第五營管帶朱長奎調充所遺五區五營管帶缺以該區統部副官楚建棟升充處遺統部副官缺以總司令部三等副官韓維藩升充駐鄞縣大嵩場知事黃元龍調省後卽由袁運司委本署調查員江忠煦署理所遺調查一席關係重要本月二日已遴委江蘇人張惟廉接充矣浙江高等檢察廳陶思曾君日昨添委洪華爲本廳錄事高等審判廳廳長經家齡君於本月三日委任凌咸釆爲新　縣承審員外海麽第三區第十隊防地旬日之間迭出搶案多起省長以該管隊長陳國安巡緝廢弛有虧職守應即撤任遺缺已委戴玉得前往接充矣 
[西湖煤鑛重擬開採]  
　　西湖丁家山之旁土名玉屏山於民國三年曾發現一種煤苗經該鄕鄕董徐永泉君集資開採後因旁側墳塋甚多礙於習俗未即履行現聞徐君以此種大好煤鑛抛棄實爲可惜邀集呼墳後人籌議另擇地點遷葬各已承諾刻徐已發起集股并繪具圖說呈請實業廳派員勘視一俟批准即入手進行云 
嘉定 
[請濬吳淞支流之呈牘]  
　　嘉定縣知事呈省長文略稱吳淞江北岸有虞姬墩旁有支流沿江一叚名孫基港屬上海縣境迤北曰橫瀝河屬嘉定縣境橫瀝河因潮沙積淤商運維艱而吳淞江口尤爲淺塞若不急籌同時開浚對於農田商運兩多窒礙本年動議復浚曾咨上海縣協欵開挑據復該鎭商家積存江蘇銀行公欵足有五百千文以備協浚孫基港河工之用查上海所有協欵爲數無多預算不敷二千餘元無從彌補惟地屬上海該縣旣不能帶徵河工經費撥欵浚治又未便以嘉定帶徵河工欵項移浚鄰河懇請令知江蘇水利局撥補經費銀二千元以濟要工云現尙未奉省批也 
嘉興 
[徐局長之整頓捐稅]  
　　嘉興第二區烟酒公賣局局長徐君深恐各醫園槽坊及釀户於售賣黃酒燒酒等其　上所貼印花一票兩用之弊特於本月起添派司事多名巡行城内外見有局挑黃酒或燒酒者將　上所貼之印花加蓋小木戳方准放行以杜弊竇 
[徵收戲捐之近訊]  
　　禾城文明戲園向有學捐一項按月認定洋八十元此次該園重整旗鼓於舊曆新正開演京劇故由區自治委員呈請縣署照舊徵收已由張知事令飭該園主認繳在案近悉該園張經理以邇日來園中營業清淡異常此項學捐刻下頗難認繳俟營業稍有起色再行設法輸繳聞已與自治委員面商一切矣又聞去年第一區提出抽收全縣戲捐一案自蒙省令批准後已經本縣勸學所招收包辦戲捐之人茲聞有學界金邱兩某願承辦其事年認捐洋千元分期解縣近正與勸學所磋商進行辦法不日卽可成議 
[俞區長今日回禾]  
　　水警第二區區長俞亦封此次赴省晋謁軍民兩長面呈禾地水防近狀並赴水警廳領取二月分餉欵現公務已畢於二日上午乘杭州二班車旋禾矣 
雜評一 
[情勢重大（默）]  
　　京電謂俄過激黨與非激黨劇戰逼我邊疆愈甚是對外之情勢益見重大矣鄂電謂湘鄂間已開始總攻擊戰甚劇烈是國内之情勢亦益重大矣夫對外情勢之重大人逼我者也人之逼我出於無如何盡力以應付之可也國内情勢之重大我自取之也自取之者雖極危急而無法以謀解脫且以人之逼我爲未足而又自戕其禦外之力以自困之不謀戰於外以存其國而力國戰於内以速其亡所　自作孽不可逭此之謂也嗚呼國人處此内外交逼之情勢而猶不稍稍覺悟也耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[參戰督辦處之集思廣益]  
　　松滬護軍使盧永祥昨接參戰督辦處來電謂參戰督辦處業於本月一日完全宣告成立惟本處組織伊始擘畫事件尤多該使資深望重識見較廣特電該使迅將關於參戰事宜所有策劃隨時電示并卽遴派代表來京共同籌商等語聞盧使將派某副官長北上有所陳述云 
[糧食同盟聲中之豆價]  
　　滬上油豆餅各商家去年因將大連黃豆與日商抛盤買賣大受虧累自後即咸有戒心不敢預賣雖有開出期貨者亦皆脚踏實地免蹈覆轍故本年日商購辦出口者均在大連用火車逕自運去滬上此項營業較爲冷靜惟近日以來因巴黎糧食同盟之關係又稍活動昨日該業接得大連電信黃豆每據已漲銀四錢之譜故今日市面每擔必需三兩九錢云 
[外交部調查德奥地契]  
　　自吾國對德奥宣戰以後所有該兩國在華之公有財產業經先後收管迭紀前報茲悉駐滬特派交涉員昨日又奉外交部電令迅將德奥兩國地契號數畝數造具清册呈報候核不知是何作用刻陳交涉員已轉令會丈局曾局長查案辦理矣 
[再誌漢口各團體聯合會之呼籲]  
　　漢口各團體聯合會以南北兩軍會師武漢一朝决裂商民必受其厄是以特電全國商會聯會會請卽召集全國内外一千五百商會代表訂期開會討論辦法俾通知兩方提出條件持平解决以遏殺機而定和議等情曾紀前報茲悉商會聯合會因近日以來外交問題日益急迫豈可再事内訌以召外侮故於昨日將所接漢口各團體聯合會來電抄錄原文附函公致各省各埠總分商會一體查察並探詢意見復候彚核聞本埠總商會以茲事體大須俟集議妥洽方能答復云 
[第十師派兵援鄂之遲回]  
　　陸軍第十師派兵援鄂一事業經會議數次尙未决定茲聞盧護軍使近又迭與參陸辦公處曁陸軍部往復電商尙難抽調且預算出發費至少須有十五萬元應先設法籌備以便於必要時候令出發云 
[學生玩弄無線電三誌]  
　　滬城金家牌樓吳張氏之子樨仙因與同學某生各在家中設置線電機互通音信以爲嬉戲經電報局查明函請淞滬警廳將吳生提獲發交司法科研訊拘留後因在押所突患喉痛由其親戚設法保出等情已兩紀前報茲經司法科長劉春團查得該生及伊母吳張氏供辭實係買來玩弄並無别故並經飭派偵緝隊士分投調查毫無嫌疑痕跡卽詢之近隣亦均稱該生年輕性動素喜玩耍當係不知禁令所致情有可原然事關私置軍用物品本廳未便擅專業由劉科長於昨日將情呈報松滬盧護軍使請爲核辦矣 
[北方基督敎賑災會之嚶求]  
　　字林報云中國北方基督敎賑災會近由北京致電上海署名於電文者爲英使朱邇典美使芮恩施中國王景春諸人據謂北方鄕村災情日亟難民以樹葉樹皮糠草爲食煤炭缺乏難民劈樑木伐菓樹以代煤炭甡畜非死即賣春種無望盜匪紛起難民抛棄子女或鬻之或溺之北方基督敎賑災會故籲請中國耶敎徒慨助五萬元並設法代募五萬元耶敎徒其能援手乎請抄此電轉致各敎會待賑孔殷能於三月份收齊尤妙貴會能籌若干請電覆 
[寳山海塘岌岌可危]  
　　寳山縣境之海塘屢經提議修築因工程浩大籌費爲難故懸擱至今無從着手惟近來又有坍裂危險萬狀寶山縣張知事以此時若不趧速興修轉瞬春潮暴發恐釀巨禍故昨特會同塘工善後局局董朱謝二君電報省長公署曁江南水利總局迅卽派卽派員切實履勘興工修建云、 
[預誌改良蠶桑之會議]  
　　絲茶兩業爲我國對外貿易之大宗上年均受歐戰影響頗爲呆滯現由江浙皖絲繭總公所董事沈聯芳楊信之莫少卿丁士林等籌議改良蠶桑以圖補救緣現在購辦絲經出口者推法商爲最多是以訂於三月六號邀集中西各紳商假法公董局議事廳開會討論 
[隨車憲兵查詢搭客之嚴密]  
　　皖人王山霖率領形似退伍軍人者二十四人於上月杪由南京乘坐火車到滬後即在北站換乘浙路火車赴杭迨至新龍華站爲隨車憲兵查見以若輩形跡可疑詰其何往以赴杭遊玩對該憲兵又以人數衆多詢以何人帶領同去當據指係王山霖帶同赴杭該憲兵遂向王盤詰並告以値此戒嚴時期不得不詳細查詢嗣據王稱乃父王文斌係浙省警界官長所帶之人均往浙省謀事等語訽其有無乃父名片答稱未帶旣欲調查行李則皆在行李車内至難檢查嗣因車抵嘉興駐滬之隨車憲兵照章應即交替故由該憲兵將詰詢王所帶二十四人之情形告知浙省隨車憲兵請其於到杭時檢查行李有無禁品夾帶並調查究竟昨據浙省憲兵隊復稱王山霖所帶各人抵杭後即往處州謀事行李内查無違禁品物乃父確係浙省警察官長云云 
[六誌戳斃婦人之疑案]  
　　本城關帝廟後孔家弄六十四號門牌婦人林洪氏被人戳斃後經氏子林連生指明兇手爲張慶平等禀由官廳飭派探警四出查拿未獲等情迭紀前報茲悉此案經各探警查得林洪氏曾住大東門洪昇碼頭勤補里歷有年所嗣因張慶平迭次前往滋擾乃於去冬秘密搬住孔家弄詎意爲張訪悉仍一再到家索詐及至該氏遇害之後張即絕跡不來據此以觀張與此案似確有關係並查張慶平曾充私塾敎員兼爲醫生年約三十餘歲連日各探警正在嚴緝務獲解究 
[强搶男子案近訊]  
　　盜匪鄭洪慶唐敦宣錢白卿等掳刦浙省奉化縣境富户王元盛之子杏均來滬希圖勒贖經南車站憲兵查獲解經護軍使署訊辦一面將王杏均送往浙省交還家屬在案嗣因浙省官廳查得該盜匪等迭在奉化嵊縣各境累犯掳刦且鄭洪慶一名於去年寗波事變亦有關係故要求盧護軍使將該盜匪等解浙師案究懲而公共公廨以鄭洪慶一名滬上亦有刦案牽涉請爲送廨質訊現盧護軍使以掳刦王杏均一案係在滬地破獲俟將鄭犯發交公廨證明刦案後即須按照所犯掳人勒贖罪就滬懲辦昨已將情咨復浙省查照矣 
[浦東發現謀殺親夫案]  
　　崇明人趙才元（年三十六歲）前在虹口爲垃圾夫頭目去秋因事歇業携妻施氏（二十八歲）及兩歲之子遷居浦東陸家渡以販賣水菓爲業詎施氏旋有外遇時常與夫反目去年臘月十三夜施氏竟密約姘夫將本夫趙才元謀斃將屍抛棄該處自來火廠後面古橔中親鄰人等均毫不知覺至舊曆正月十三日施氏由滬回崇明原籍向伊姑僞訽伊夫才元去臘曾否回家度歲其姑大爲疑惑即邀親族將施氏再三盤問始露眞情乃將施氏看管一面由屍叔金餘金壽等於昨日下午來滬前往該處古槨中將趙才元屍首尋出赤身無衣上用草蓆包裹察視腎囊受有傷痕屍體未爛當即着人看守一面赴該管楊家渡三區一分駐所報告經許警佐傳諭該圖地保丁妙生定於五號（即今日）帶領屍屬赴地方檢察廳報請相驗 
[修改稅則委員會近訊]  
　　修改現行進口稅則委員會自舉定英法美比日俄等國代表爲審查員以後迭經開會審查主張不一有謂須電請本國政府指示者有謂某種辦法未能表示贊同者長此以往虚糜時日終難就範是以曾正主任已將會議經過情形呈報政府并請轉商駐京公使團知會各該團委員踴躍從事以促進行並聞該公所昨又接至稅務處來電謂北京總稅務司安格聯君現派公署秘書長包羅君來滬共同磋議仰即接洽云 
[法官請假之限制]  
　　江蘇高等審檢廳訓令上海地方審檢廳略謂近聞各屬地方廳推檢各官屢有請假回籍延不到差以致民刑訴訟事件愈形積壓殊非整飭司法之道特令該廳長知照嗣後凡在廳供職人員無故不得請假即有事定須請假至多不得逾一星期云 
[川鹽礦局訂造商輪]  
　　四川鹽鑛局近因歐戰未巳輪船日少水脚日增特向本埠滬南求新廠訂造商船兩艘計長二十五丈闊二丈深一丈二尺造價八十八萬已於本年陰曆正月初五日開工機匠小工共有五百餘人日夜工作甚爲忙　 
[再誌徐國樑之外症]  
　　淞滬警察廳長徐國樑近患外症勢甚劇烈迭經諸醫診治均謂亟須靜養是以昨午特請松滬護軍使並電督軍省長兩公署請給病假十日俾資調攝盧護軍使得悉後即派副官長前往問候詢據徐廳長自言雖經中西醫生盡力療治日夜疼痛其勢益甚現已决計人某醫院醫治云云又一訪函云徐警廳長之背部近發一瘡俗名發背又稱百鳥朝王曾延本城醫生夏應堂到廳施治察看所患之處中間有一大孔周圍有七小孔據云須將外面瘡口腐肉割去方免蔓延乃徐廳長恐受痛苦堅拒未允僅求良藥敷治惟迄已多日未能見效故已請假靜養昨特通令所屬各區署所隊云照得本廳長近因腰部發生外症刻已延醫診視已電請給假十日在署調治所有本廳日行公事自應暫委總務科長趙殿英代拆代行遇有重要事件仍禀由本廳長核辦除飭遵並分行外合亟訓令該署所隊仰卽知照此令 
學校紀事五則 
[江南中學]  
　　靜安寺路江南中學自二月二十八日開校以來報各者尙絡繹不絕寄宿生已逾定額通學生亦比去年增多是以刻下正在添聘敎員添租宿舍從事擴張 
[商業學校]  
　　新閘麥根路中華商業專門學校本學期除原有之商業科外續設銀行專科報名者頗爲踴躍已於本月二日開學學生到者甚衆故該校前途極抱樂觀云 
[英算夜館]  
　　旅滬商帮協會各商董爲便利旅滬靑年子弟補習英文算學起見特設英算專修夜館於麥家圈慶雲里六十號該會所内每晚七時至九時上課學費全年十二元即日開學現在尙有餘額可以插入有志向學者可往長耕里章洪源報名 
[中醫學校]  
　　白克路珊家園人和里中醫專門學校於三月四號開學生裁丁甘仁校長謝利恒率諸敎員曁學生等首行謁聖禮次分班行禮畢校長謝君復勗以訓辭諸生唯唯而退並聞該校已於去歲在城内石皮弄建築校舍一俟裝修告竣即須移入 
[民生女學]  
　　法租界霞飛路仁和里六號民生女學校爲嘉定胡韞吟女士所創成立迄今已届七載今春聘該校畢業生張纫關爲舍監管理有條益臻美備聞該校已於舊曆正月二十二開學學生已逹百名之多 
[秦廣禮致廣東電]  
　　廣州軍政府轉林悅卿司令曁海軍全體將士均鑒驚悉程公遇害胡天不弔摧我長城爲護法而捐軀留萬年之美譽將軍巳矣民國何堪噩耗所傳同聲悲悼唯冀罪人斯得早慰英靈尤賴諸君一德一心繼竟全功續成大業謹先電唁容獻芻香國會議員秦廣禮叩支 
[王道尹喪妾]  
　　滬海道尹王芷颺之如夫人於本月三日巳時因病身故昨日棺殮停厝於直隷會館再行擇期領帖當時本埠官紳多未得悉故往弔者寥無幾 
[警廳抽查勤務之揭露]  
　　淞滬徐警廳長通令各區署所隊云照得上月二十四日晚間本廳長派員分赴各署所隊抽查勤惰查得五區署長薛振中五區三分駐所署員唐毓芝均未在署着從寬申斥其餘二三區署一二各分駐所四區署一二分駐所五區一二分駐所遊巡二三隊各該官員長警均能遵章盡職殊屬可嘉其一區第二駐在所之内佈置清潔門崗頗有精神四棚巡長背鎗查崗甚爲振作着傳諭嘉獎除分行並仍派員隨時抽查外合亟通令各署所隊一體遵照切切此令 
[報告薩拉齊疫症近狀]  
　　上海比人敎會昨接薩拉齊於本月一日發來之電報告疫症近狀據稱基督敎徒與其所住村莊及四周鄰村仍皆安好惟包頭鎭薩拉齊與鄰近各鎭仍日有死亡云云 
[復善堂施種牛痘]  
　　小南門外復善堂每届春秋兩季施種牛痘今該堂董以去臘未降雨雪嬰兒易發天花爰特提前日期於正月十二日開始施種定二五八日上午在堂開種聞每期赴種者實繁有徒云 
[湖縐莊營業之大槪]  
　　滬地湖縐莊計入公所者共有三十四家去歲來滬貨疋比之前年加多四五萬疋往年來貨不過十五六萬疋去年則有二十萬疋貨物過多銷場乃因之呆滯故今春京杭各貨均已加價獨湖縐價仍如舊惟潘和懋祥記仲記各莊去年均可餘萬金咸章永瑞隆悅昇萃昶祥老惇泰等莊亦各有數千餘則平平云 
[九畝地菜攤取締規則]  
　　九畝地開明公司新舞台附近一帶所設之菜攤現經滬南工巡捐局姚局長以免捐期限已過自應照章徵收攤捐並擬定取締菜攤規則如左一地點據開明公司代表之請以舊倉路口起至拱宸路西口止一各貨攤須遵章分等納捐領照並須遵本局指定之地位不得任意擺設一佔地以每間店舖門面讓出出入道路外應以兩攤爲限其深淺除側石外三尺爲限一如有空閑地點商民欲設菜攤者須先呈報本局派員履勘核准納捐領照之後方可擺設一時問每日從黎明起以上午十一時爲止不准任意延長時刻一葷素菜攤等項每月儘十號以前憑舊照來局繳捐領照不准朦混延宕一各攤捐現分甲乙兩等以葷素爲分别甲等月捐小洋八角乙等月捐小洋四角一攤户應將本局捐照糊於木板之上每日携帶以便本局隨時派員查驗不准有頂替情事一食物售受一槪用天平公秤不准以私秤稍事偏抑致起爭論一收攤之後務宜各將地點打掃潔淨不准隨意蹧蹋致防路政有碍衞生一各菜攤如違以上各條規則之一者除由本局科罰三倍外輕則吊銷執照重則送案懲究一該處旣經規定地點抽收攤捐不准在設攤時問以内有挑擔停留貿易致礙定章如違交警究罰一本規則自公布之日起如有未盡事宜由本局隨時修改增訂布告遵行 
[取締宰牛之佈告]  
　　滬南工巡捐局昨出布告云前據商人姜祥興迭次禀請分認漢敎各宰坊驗烙稅其回敎各宰坊驗烙稅仍歸清眞寺董事會内地宰牛公司承辦各等情業經前局長先後查明批准並由本局長諭飭姜祥興取具認保各結以憑核辦在案茲據姜祥興呈送各結前來除飭發取締章程給諭分認並分别呈報曁咨警察廳查照外合行布告商民人等一體知悉須知該商等分認騐烙稅均爲愼重衛生起見倘有不肖之徒藉端索擾或私自偷宰定行從嚴懲究不貸其各凛遵毋違切切此布計黏取締章程一每宰牛一頭准收捐洋五角一不得私宰病牛死牛及朦宰驢馬等畜以重衛生如經查出定當究罰一開設宰坊應先呈由本局指定相當地點一宰坊須遵照本局及警廳一切取締章程一本局與警廳隨時派員稽查不得違抗一宰坊内應須隨時冲掃潔淨不得任意沔穢致礙衛生一分認繳捐後准各該商雙方派人互相調查如查有違章情事准予呈報本局分别從嚴懲究一本章程施行後該商雙方均應遵守不得昨違犯一如有未盡事宜本局得隨時修改論飭遵行 
[漁户保護水線之酬謝]  
　　吳淞口漁户保護大北電報公司水線之賞欵向由英總領事送請交涉署發交各該縣知事轉給茲聞上年十二月二十九日起至本年一月二十八日止此項赏欵銀五百元已於前日由英領備函送請交涉署轉發陳交涉員當卽分發各該縣代收如數給領仍將領收證據送署備考 
[瘋婦投浦遇救]  
　　婦人王黃氏前日投浦覔死當爲水巡捕救起得慶更生解經梅捕頭諭送地方廳昨由檢察官向之詰問該氏語無倫次似患有神經病當飭發送新普育堂留候查傳家屬來案認領 
[鄰婦不認誘拐]  
　　鹽城人王萬芳住居閘北梅園路前日扭隣婦桑施氏至四區二分所控稱伊女蘭花被該氏誘匿法租界某姓老嫗家欲圖變賣等情已記昨報茲經段司法員於前日提案質訊桑施氏不認誘拐質之蘭花亦不能證實遂判桑施氏暫行保釋聽候查明再核 
[控告拐逃姪媳]  
　　美租界北山西路德安里成衣店主朱須章前日扭姪媳葛氏及徐阿成至四區警署控稱姪媳被徐拐逃賃居源昌西里今往尋獲請求究辦余署長諭解司法科請爲訊辦 
[丐婦被人拐賣]  
　　崇明人施富榮年二十八歲於六歲時聘定陳氏爲室過門童養該氏現年二十九歲施年未成丁時曾患瘋癱致成婚後流爲乞丐去年夫婦偕來滬上住居楊家渡碼頭每日出外求乞度日嗣由二房東侯在香及妻張氏於去冬糾合阿東順卿等將施陳氏誘拐至浙江海甯縣境長安鎭希圖價賣當爲陳氏察破喊救山警將一干人拘送海甯縣署詎侯在香改名陳阿香於該縣署訊問時朦混得釋旋經施富榮在滬得信趕往海寗尋妻則已被侯等將陳氏押在該處某甲家得洋三十元而逸迨施往領被阻祗得返申將侯張氏尋獲扭控地方廳禀明前情請求訊究前日經檢察官預審之下判侯張氏收押候備文赴海寧關提施陳氏及衱提案中在逃各犯到案再訊施富榮退去候示 
[親家母阻女回籍之衝突]  
　　鹽城人王玉楨玉庚玉鳳兄弟三人均以推車爲業住居西門外玉鳳之子新泉已娶王王氏爲妻行將生產玉鳳父子擬同該氏回籍而氏母宋氏氏兄鈺祥等於前日下午糾衆出阻以致互相衝突擊傷玉楨頭額由警到來將玉楨玉庚玉鳳新泉及鈺祥母子一併拘入二區警署杜警正以案涉刑事飭將一干人函送地方廳即經檢察官預審一過判鈺祥母子押候交保王玉楨所傷無碍着自行醫治玉庚等無干開釋 
[划船婦被人毆傷]  
　　江北划船婦周鄒氏前日載運硬柴駛經斜橋蒲肇河與鹽城人李永新田中濤等所駕之船碰撞致起口角繼而互毆該氏被李等毆傷當日因急於卸貨不與計較昨晨將李等尋獲扭控地方廳經檢察官研訊之下判李田二人收押該氏之傷着自行醫治候示 
[聲明烟土來歷]  
　　湖北人王友生前日挾帶紅土兩包行經虹口百老滙路被美捕房包探周耀庭查獲帶入捕房昨解公共公廨請究先由周探上堂禀明前情並將紅土兩包呈案訊之王供此項烟土係由某輪船上之友人葉洪明欠洋作抵並非販賣求宥中西官判王罰洋二十元充公烟土銷燬 
[總會烟賭齊備]  
　　美租界乍浦路四百五十四號門牌粤人劉星河等所設之自如總會因聚賭抽頭並私設鴉片烟具容留會外之人吸煙被探周小弟王金茂與一百六十五號西探堯克查見以其違章當將烟賭各具連同該總會之執照一併帶回捕房禀明捕頭請廨出單將劉傳案訊究 
[攫取烟鎗]  
　　鎭江人高阿三因向武昌路五百九十三號門牌粤人馮秀士索取規費不遂將馮値洋三十元之烟鎗一支攫取圖逃被探王桂廷查見帮同將高追獲連贓帶入捕房禀明捕頭諭飭押候解廨請究 
[戳破燕子窠]  
　　粤人林阿二近在虹口源昌路九十三號屋内秘密出售鴉片烟供人燈吸被捕查獲昨將林與烟客卓阿生陳友榮王惠者等連同烟膏烟具帶入捕房昨解公共公廨經中西官訊供不諱判林罰洋一百元充公烟膏烟具一併銷燬卓陳王三人從寬開釋 
 
 
 

Page 11

 
 
[查獲來歷不明之鐵條]  
　　海關水巡捕房巡江洋員昨在老港内查見駁船一艘載有鐵條一百餘根以其形跡可疑卽將該船連同舟子五人併解捕房經梅捕頭詰得此項鐵條係崇明人周寶郎小再郎小福江等收來小貨判令併解地方檢察廳訊辦一面飭緝在逃之周寶郎等至案再行解究 
[粤婦聚賭抽頭]  
　　寓居虹口密勒路六十七號門牌之粤婦何羅氏近因在家聚賭抽頭被捕查悉昨請公共公廨出單將何羅氏傳案訊實判罰洋四十元充公如無力繳洋改押女所一月賭具銷燬 
[茶館聚賭抽頭之科罰]  
　　新閘温州路六百九十一號門牌茶館内聚賭抽頭被三百五十號華捕查見以其違章回訴捕頭禀廨出單昨將該茶館主張君明傳至公共公廨經關讞員會同英卓副領事研訊屬實判張罰洋十元充公賭具銷燬 
[豆腐店主受罰]  
　　滬西麥根路七百八十二號門牌豆腐店内堆積稻草六擔被一百零六號華捕查見以其違背定章易肇火災回禀捕頭轉禀公共公廨出單昨將該店主徐友山傳案經中西官訊實判徐罰洋十元充公以儆 
[小保險公司倒欠案近聞]  
　　愛衆人壽保險公司於前年冬間倒閉後由各保户公舉顧玉麟爲代表延請賚美律師至法公堂具控請追嗣因該公司總理逃逸祗將總理鍾安樵並司帳鍾雲生邱蓉軒拘獲解經公堂訊供判令將賬理算禀復核奪在案茲顧等已延公正人將賬理明禀復請示鍾安樵則稱公正人所理之賬内多不符请求准延第三公正人監同理算昨又傳訊原告稱算明之賬照各保户持來保單掛號核對並無不符今被告旣不承認任伊延請何人各原告决不反對訊之鍾供請求將賬送交廣肇公所理算中西官判候函訽該公所是否應允代算覆到再核 
[德人不還欠欵之對付]  
　　德商愛格爾（譯音）前將所有地產房屋向永年人壽保險公司抵押銀兩逾期不贖茲由該公司具控法公堂請求將產拍賣備抵又有滙廣公司洋人投案聲稱亦被虧欠銀兩請爲併案訊追詰之愛格爾承認虧欠屬實中西官准如原告所請判將地產房屋拍買備抵 
[欠租仍未料理]  
　　吳小生前至法公堂控房客馬良功虧欠房租洋四百十三元向收不付請求訊追馬供所欠房租一時無法料理判將生財什物拍賣備抵餘欠仍限料理嗣由茂源號具保出外置之不理昨又傳訊吳仍求嚴追馬與保人茂源均不到案中西官判候提到保人再行訊追 
[美人不允繳還當本]  
　　僑居法租界巨籟逹路六百五十一號門牌之美國之某甲失竊狐皮墊褥一條報告英法捕房一體查緝前日經新閘捕房西探貝麒在牯嶺路某當舖内查到原贓因該失主不允繳還當本故於昨晨由西探貝麒投廨訴明前情請示關讞員商之英副領事卓君以失主係屬美商判候禮拜二（即今日）商請美領核奪 
[巡捕初次犯事之原宥]  
　　滙司捕房七百九十五號華捕劉阿囝因糾合賭徒鄭阿春張俊明羅阿二婦人王朱氏等在七浦路七百八十號門牌楊老羊家聚賭抽頭被捕頭查悉率同探捕將劉等一併拘解公共公廨經中西官訊明判劉捕押西牢三年期滿逐出租界鄭等男女五人各交一百元人洋並保候再訊核在案昨晨又經傳訊鄭等男女五人均到堂候示即由劉捕之代表賚美律師譯稱此事實非被告爲首請求酌核並請取消逐出租界字樣次由捕房代表牛門律師聲稱捕房姑念被告初次犯事且尙年輕請爲核減刑期經張襄讞商之英白副領事判劉捕改押西牢三月並取消逐出租界惟三年内如再犯事嚴究不貸楊老羊罰洋三十元充公如無力繳洋改押一月鄭阿春等男女四人從寬開釋 
[裝傷誣控之儆戒]  
　　住居閘北叉袋角之江北婦人唐姚氏同子立紀至四區二分所控告其媳楊氏不守婦道並被媳父楊光慶媳母楊張氏以菜刀砍傷頭部經該所解送司法科請訊在案茲經段科員訊得原告控告媳婦不端並無證據並據光慶夫婦供稱菜刀係原告母子帶來欲圖行兇經鄰居等勸住遂自將頭顱劃傷等語段科員以唐姚氏僅傷肌膚委係裝傷誣控判原告母子各處拘留三天楊光慶夫婦省釋了事 
[塌車撞傷巡捕]  
　　美捕房一千零七十五號華捕賀德堃指控塌車夫紀阿二拖車不愼在天潼路將伊右足撞傷等情昨由捕房將紀拘解公共公廨經中西官訊明判紀罰洋十元充公以儆 
[破獲大世界竊案]  
　　劉桂生張裕三二人專在法租界西新橋大世界遊戲場内摸竊銀錢等物遊客失竊已屢有所聞前晚劉等又在影戲場内乘黑暗之際摸得觀客當票二張劉等誤爲鈔票持至外面分贓見是質劵咸有侮言適爲包探程子卿所聞上前詢問劉等一味支吾故即帶入捕房管押候究又竊賊甲乙二人亦在影戲場摸得金戒一隻質在墳山路東興押店後由失主報告捕房經捕頭將失單發給各押店後該押店卽將金戒送至捕房詎翌日有一老嫗吳胡氏持票前往該押店取贖當由該押店主報捕將胡氏拘入捕房昨日一併解送法公堂請究詰之劉張二人供認摸竊不諱又訊吳胡氏據供前日至小菜場買菜見有素不相職之三四人聚立一處上前觀看伊等即將此票向婦人兜售當出銀元一枚買下次日前往贖取致被拘案不知其爲竊贓求宥中西官判劉張二人各押二月胡氏姑念女流無知從寬罰洋一元充公 
[小孩摸竊銀圓]  
　　劣孩李小狗子前日在虹口小菜場内摸竊某西婦袋内銀洋被捕查獲昨解公共公廨經中西官訊實判李孩發押改良所習藝五年 
[押店内查出賊贓]  
　　虹口海司格路一號洋房某西人家日前失竊皮衣等物報捕請緝昨晨由探在北四川路一千六百三十六號門牌某押店查見原贓帶回捕房禀請公廨單傳究 
[過犯摸竊莊摺]  
　　陳友林前日在河南路摸竊許邦基身畔莊摺一扣圖逃當被六百十六號華捕拘獲人贓昨解公共公廨經中西官訊知陳係過犯判押西牢二年期滿仍逐出租界贓交原告領回 
[出店撞見竊賊]  
　　吳兆甫前日闖入漢口路九號門牌某號内圖竊當被出店邵如生遇見鳴捕將吳帶入捕房昨解公共公廨經中西官訊知吳係積竊判押西牢九月期滿逐出租界 
來函 
[上海郵務管理局來函]  
　　昨日貴報載西比利亞郵路之梗阻一則不能不詳細聲明按本局通告係云西比利亞鐵路現在止運歐洲蒙古新疆之郵件凡郵件之往歐洲者應改由海道寄去往新疆者由甘肅寄去往來蒙古者則取道於張家口是祗有改道寄遞之事非不能遞送也務請查照迅予登載以免外間誤會至盼 
雜評二 
[聯合會之呼籲（訥）]  
　　全國商會聯合會方集全國商民之力同聲呼籲以謀息戰而湘鄂間之劇戰已起矣吾於今日之好戰者名之爲三不畏自國内開戰而後水旱災荒地震時疫連續不巳而不稍内省焉是天變不足畏也自俄德媾和而後外交危急之警告日至而不稍覺悟焉是外患不足畏也自主和議起而後國内各機關各團體奔走哀號日夜求息戰禍而絕不返顧焉是全國人民之公意不足畏也是三者不畏即不畏亡國也烏呼吾又何言哉 
[本館啟事]  
　　各界投稿本館素極歡迎此後各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[投稿賦自嘲仿阿房宮賦體] [  鵻鵑]  
　　早茶畢報紙出附張刻諧文集每篇數百餘字五光十色我亦見獗而心悅腹内空空搜盡枯腸忙把書翻又將筆擱幾費躊躇更番摸索好者雙圈改者尖角長長焉短短焉幾句幾行正不知其有無錯落某段用意活潑如龍某篇别體變幻如虹引經據典聲西擊東韓潮蘇海聊比澗通庚哀江别無此愀悽一篇之内一句之間而文必對題各省報張多年小說鷄零狗碎搜集於斯擷精聚華以示同人摺疊張張訂稿紙也書空咄咄揮秃筆也硯臺膠膩加墨水也書案横陳推舊本也謄寫清楚校對過也文章天成無非偶爾得之也某篇某段湊足字數安心着意而郵寄焉有不得售者三十六篇抽屜之收藏草稿之塗抺秘本之鈎銷累月累年無用之文堆積如山他人不能有胥儲其間文章策論詩詞厥賦生平心血從頭視之實在可惜嗟乎一篇之稿若干篇之稿也集腋成裘無不節其長自應貯之以錦囊愛之如拱璧况抄錄之苦多於銘鐘之工夫旖旎之詞勝於散花之天女價値之高比於明珠之一粒心思之巧細於美人之髮縷詼諧之妙類於北地之雙簧滑稽之談等於東方之懸語想主筆之人必歡迎而色舞取列一等作爲主顧隔三天仍不取望眼將穿令我呌苦嗟乎想投稿者想酬也非名也得酬者名也兼得利也使每日必登我稿則足以聚錢卽恃游戲之文則自千字積至萬字而總算豈不樂哉他人不知此訣而我獨知之我獨知之而優爲之是以投稿而無須自己起稿也（三） 
家庭常識 
[酒齄鼻]  
鼻準紅胖起疥者俗呼酒齄鼻以凌霄花爲未和蜜陀僧睡調敷之三五次即愈 
[痔瘡] [  吳秉恬]  
猪膽汁調蕎麥麫爲丸開水送下成漏有管者改用牛膽汁又法霜打過扁豆葉地骨皮各少許同研細未擦患處俱極效 
[制寫原紙藥水方法] [  墨蟹]  
將柏林靑加入蒸發皿蒸之除去其水分將酒精加入（酒精之多寡與顔色之濃淡爲正比例）俟沸即將硫酸加入加入之多少以沸度之降下爲斷即成（注意）硫酸須徐徐加入若一時加以多量之硫酸必至發火二相林靑不易購得以黃血鹽溶液與硫酸鐵溶液混和即成惟欠純粹耳 
[靑苔速成法] [  曹桐廬]  
凡庭院假山或樹根等處設遍生靑苔倍覺景色天然第靑苔非一朝一夕所能生長近日訽諸莳花者始知有速成之法在焉其法以牛蒡子（中國藥店均有出售）絞汁滴於假山或樹根等處經二三日自生靑苔葱蘢蒼翠與天然者無異好點綴者盍一試之 
[八寶飯] [  黃囑伊]  
糯米飯用白糖與黑棗泥及熟猪油三種調和而蒸之再加杏仁蓮心桂圓肉紅絲靑梅棗等爲點綴即成美味絕倫之八寶飯剝生栗生栗剝去其壳則易欲除其中之衣實難今有一法試將生栗尖處咬破向之吹氣數次則壳易脫而衣不難除 
工業須知 
[苦汁製造炭酸鎂法（苦汁即鹽滷）（三）] [  左丹]  
　　（三）化合物（卽炭酸鎂）之洗滌洗滌場中裝設二十個之洗濯槽是槽以一时厚之木板製成長六尺闊四尺深二尺六寸底部裝設固定横列之木桿三根上敷竹簾二枚廉上再鋪白色棉布然後將其化合液溜注共上於是以蒸汽加熱使成攝氏五十度之温水洗滌之（此洗滌用水已經沙瀘而澄清貯於潴水池者）洗滌時問約經二十小時逹炭酸鎂以外之成分完全洗盡不呈鹽素之反應時洗滌工程方稱完全糟底之側面底部穿設流口洗滌時之濁水得由此排出也（四）炭酸鎂之脫水及壓榨洗滌終後仍置於洗滌糟内俟其十分滴乾水濕時乃移於壓榨器上徐徐壓除其所餘之水分惟壓榨之完全與否於乾燥之時問上大有關係若能十分壓去其水分乾燥自較容易也須注意之（五）炭酸鎂之切斷炭酸鎂已經完全壓榨脫水之後於行乾燥工程之前必須行切斷之手續其適當之大小大約長五时闊四时厚二时足矣其切斷之長方鬼並列於鍍琺瑯之鐵板上積疊於乾燥之架台中若並列於要板上而乾燀者本品外皮必有附着黃色之沔點一有沔點即不能博昂貴之價値如以經濟之關係不能設備鍍琺瑯之鐵板則附磁之鐵板不可不用也（六）炭酸鎂之乾燥乾燥架由軌道運搬於乾燥室室中乾燥温度約攝氏七十八度須連續四日間之乾燥始能終事温度之高低得由乾燥室内側部之儉温器而檢查之是室並列四座以蒸汽加𤍠由鐵管通於乾燥室中室中之温度上升則炭酸鎂中含有之水分逐漸蒸發而逹於完全乾燥之地位乾燥室四座合計長約六丈闊六尺高七尺用煉瓦築成室之兩傍及上下各面皆圖繞蒸汽管其室一座約容乾燥架十四台乾燥室内建有軌道其乾燥架起接由壓榨場運人而裝置也其室内蒸發之水分則從乾燥室之後方設置之圓塔中遁散（未完） 
詩囊 
[芝園讌梅賦謝蔣彥騫并寄寒厓江南] [  南湖]  
　　詩思逢君抵海寬漫將閑淚對春盤成塵綺夢元無著隔海名姝約共看雪後含情誰與語水邊照影不知寒風懷我亦銷沈盡空谷何因覔話端（吳觀岱有空谷團年圖寫吾往年與寒厓孤山看梅詩意也（ 
[三緣亭雅集次韻酬南湖居士] [  彥騫]  
　　春到南梢大宇知緇塵萬丈裊游絲蓬壺星聚丹丘客玉笛人賡翠羽詞叢薄標芳醲海氣清芬入醞藹水姿爲驩柏醒羅浮夢龍戰天闇正未疲 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
卷中第二十八章（三） 
　　守堡者知無望立橃馬而奔且呼曰堡中失火衆趣往救其呼聲雖高而滿街寂然除鐘聲饄饄而外竟無一人應聲爲助獨溪畔集者且近二百餘人清道夫爲之領袖各叉手而望火且揮其藍冠曰此火高亦四十尺矣足與卡柏之縊架相並守堡者知此輩平時皆恨侯爵慮爲所因逕策馬斜趨而過至砲台獄求援時獄外亦有哨弁五六人立而觀火五步之外則有守兵一隊各以火勢爲博謂今夜之堡不燼則吾明日當不爲人及聞守堡者呼救聲則各相顧而笑其中且有人冷聲曰燒燼亦佳往救何爲守堡者大駭知此輩懷意不善亟趨下山及重過窮村則滿街火已通明境象竟已大變蓋不知何故清道夫忽發奇想謂亞蓓爾之爲人估惡不悛亦宜賜以火種彼忠於侯爵今堡燬在理亞蓓爾之宅亦宜陪燼此語出衆人大欒曰此言當也先殺民賊更毀基家無遣噍類清道夫知人心已趨一向頓抛其藍冠於地立出紅冠易之中有壯碩之男子數人皆於懷中出其紅冠逕率衆人直攻亞蓓爾之家此數人者蓋卽新來之客聖安東街之夾克地守堡者覩狀知事已變復策馬返其爵邸半里之外已見火光被野幢幢廈屋盡成灰嚛惟一隊石人頭額盡焦猶仰面立於瓦礫之中噴泉巳倒銅盤鎔爲流質滴滴沿石座而下似有魔鬼附之而泣即樹頭宿鳥亦鮮有免者侯爵數十代之菁華盡毀於此一炬矣火光中尤見四黑影自堡後閃出菸斗中電火重燃逕分頭四散而去守堡者立馬盤旋竟無能爲策耳邊猶聞鼓噪之聲蓋亞蓓爾之家已被圍矣於時警鐘猶鏜鏜未已亞蓓爾門外火炬耀如白盡馬廐已燔而衆人怒噪猶必欲得亞蓓爾始快亞蓓爾匿於屋頂衆乃舉火焚屋火旣逼身亞蓓爾乃自屋頂堕下衆人蠶擁而前遂遭擒獲而火燄已透空飛越不轉瞬間遂與侯邸以俱燼矣衆乃鼓其餘氣以趨監獄守獄之兵心已早變且多有夾克之黨竟不血刃而獄破盡勫所囚殺其獄吏即於獄垣之上建以三色之旗而砲台獄者遂爲民黨之根據地矣（第二十八章完） 
 
 
 

Page 14

 
 
   
 
