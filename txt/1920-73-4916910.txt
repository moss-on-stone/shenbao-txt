# 1920 - 73 - 4916910

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[八字（冷）]  
　　靳言對於魯案謹守尊重民意保持國權八字斯八字而眞能謹守固亦賢於侮民媚外之徒矣雖然余以爲此八字之外尙須有所增補方能有濟也不然徒一畏首畏尾之懦夫耳方之古人無異善善而不能用惡惡而不能去之梁公也 
然則此八字之外須增加者若何曰尊重民意以行保持國權爲事若然則民意國權方受實效也雖然以言行事政府又難之矣 
命令 
　　三月十九日大總統令敎育部呈據全國敎育聯合會呈 
請通令各省區實施義務敎育據情轉呈等語敎育普及爲立國根本要圖前經敎育部擬定籌備辦法呈准頒行比年以來除山西省分期籌進成效昭著外其餘各省或限於財力之未充或苦於軍事之倥偬至未能一律實施著即由該部將晋省所定辦法通行各省區參照並由各該省區察酌地方情形另定設施標準咨部核定總期義務敎育逐漸推行比戶聞絃誦之聲里黨睹膠庠之盛於以牖迪民智鞏固邦基本大總統有厚望焉此令 
又令任命朱文鈞爲鹽務署運銷廳廳長此令 
又令任命吳迺翼爲鹽務署場産廳廳長此令 
又令全國煙酒事務署督辦張壽齡呈請任命裴熙琳章 
保世路朝儐鄧伯鑾爲秘書應照准此令 
又令敎育部呈僉事楊奎儒因病懇請辭職應照准此令又令内務總長田文烈呈准兼署福建省長李厚基咨省會警察廳警正趙錡業經轉任請免本職應照准此令 
又令葉席驥給予二等嘉禾章此令 
專電 
北京電閣潮息後暗爭未息某方主張吳光新長陸部各省否認又擬以徐樹錚督皖對豫問題仍在爭持（二十日下午三鐘） 
北京電新國會議員多數赴滬擬聯絡由粤來滬之舊國會議員又滬會頻有開會說王揖唐電京謂巳疏通成熟（二十日下午三鐘） 
北京電王揖唐電告唐紹儀已允言和現先爲非公式意見之交換作將來會議地步（二十日下午後二鐘） 
北京電靳否認魯案直接交涉謂已抱定尊重民意保持主權八字 
（二十日下午二鐘） 
北京電安系報紙載張志潭與青木談話張聲明不確靑木亦函報 
否認（十九日下午五鐘） 
北京電安系議員光雲錦等因報載魯案政府將偏重直接交涉提出嚴重質問（二十日下午二鐘） 
北京電安系於每省推出主幹一人責令清查議員人數限五日内據實報告此擧專爲防止敵黨收買（二十日下午三鐘） 
北京電東海力催徐樹錚赴任並令西北軍全部帶走現徐擬下星期内首途（二十日下午三鐘） 
北京電安系預定以段芝貴繼倪督皖特派曾毓雋赴津求曹同意　　　　　　（二十日下午二鐘） 
北京電本日閣議例會因靳代表祭孔停議（二十日下午三鐘） 
北京電駐法岳昭燏報告柏林復辟各聯邦不承認各地相約罷工抵制法政府取愼重態度僅飭駐兵嚴防（十九日下午五鐘） 
北京電裁釐加稅案已由府財政委員會開始討論（二十日下午二鐘） 
北京電意國扣留商船一案外部昨向意使提出抗議（二十日下午二鐘） 
北京電梁啓超本日五點見徐報告歐游經過（二十日下午三鐘） 
北京電敎育部據全國敎育會呈請實施義務敎育根據山西所定辦法通行參照本日用命令頒布　　　（十九日下午五鐘） 
北京電徐派郭葆昌赴湘犒吳師　　　　　　（二十日下午二鐘） 
北京電張敬堯電吳師篠電回防志决無可變更請準備接防如何速示聞吳部已開始出發 
　　　　（二十日下午三鐘） 
北京電張敬堯電據吳心田報稱吳師十七日運出軍械甚多果挽留無效請迅撥勁旅接防 
　　　　（十九日下午三鐘） 
北京電王汝勤亦要求駐鄂第八師全部北歸（二十日下午二鐘） 
北京電趙倜電郭團報稱巳將巨匪任文斗生擒並獲槍械馬匹甚多已飭將該匪正法（十九日下午三鐘） 
北京電哈電司令部派全體軍警已將俄人軍事機關取消沿路俄兵武裝一律解除鮑督定日内來哈布置一切（二十日上午十二鐘） 
北京電鮑貴卿電俄黨允江防巡輪上駛開凍在卽請撥欵又電哈埠俄工及商民十七日起一律上工又電饒河縣劉知事及警官五名爲俄新黨綁押至俄小清河站（二十日下午三鐘） 
北京電吉電俄新黨軍隊入駐饒河縣將該縣劉知事等捕去已電李高等委員速提交涉 
　　　　　（二十日上午十二鐘） 
北京電孫烈臣電據奉吉電謂無餘兵撥赴黑省請再電奉吉無論如何須各撥一旅來江（十九日下午三鐘） 
北京電新疆電伊爾克斯塘俄舊黨首領麥克諾夫已投降新黨所有眷屬已由塔什朱道尹釋放又電阿富汗國人十餘欲假道新境回國已解除武裝准其回國 
　　　（十九日下午三鐘） 
北京電楊增新電新疆沿邊中俄交界處向無郵政惟俄屬塔什干至喀什噶爾有俄人郵局現擬伊爾克斯塘自設郵局以保主權 
　　　　　（十九日下午三鐘） 
北京電楊新督電塞爾維亞軍官三十餘人擬由東路晋京要求借川資萬金新省無力籌墊請商法使籌滙以便早日起程（十九日下午三鐘） 
北京電楊增新電阿富汗人要求取道迪化等處回國（十九日下午五鐘） 
香港電劉德裕冷遹昨返報李烈鈞態度强硬言岑伍林極維西南大局惟我係奉唐總裁命出巡無傷西南如各總裁欲處置滇軍可直電商唐我惟唐命是聽劉冷力勸返省李不允不得要領而返 
現始興楊魯滇軍均聽李令取守勢待唐舉動一說連日復有戰事李擁新附士衆直撲韶州張懷信亦率部北上與李軍合　　　　　（二十日下午三鐘） 
各通信社電 
北京電閩案日使俟其外部訓電正式談判未定期北京電意國截留我國商輪已由外部提出抗議北京電張敬堯電昨吳旅長回省報告吳師自由開拔一往湘潭一往株州前方防務空虚速撥隊塡防 
北京電閩督電潘國綱所部協防閩厦久戌思歸 
事難挽回請撥欵籌募以固厦防 
北京電孫烈臣電江防商輪俄新黨已允准上駛開凍在即請速撥欵以利進行 
北京電今日閣議因逢丁祭停止開議（以上二十日）以上中華通信社電 
北京電閩案今日開議魯案仍俟察看外人方面情形得有把握後决定方針 
北京電藏番大舉信到京後當局仍抱和平主義向達賴喇嘛熟議惟於厦旺噶布倫决以武力對付 
北京電中東路行政權决令霍爾瓦特交出但自行收回不付與俄自治團 
北京電公府已間接與政團商繼閣之人外敎農三長亦以靳决去中止提出（以上十九日） 
北京電西南各團體紛電促和院電王揖唐商唐紹儀開議 
北京電魯屈謀於靳未卸閣前他調可成事實 
北京電院電贛督長速將九江英捕毆華工案就地解决 
北京電吳佩孚以軍需品業已起運爲言不允留防政府仍囑曹錕切阻 
北京電黑督以俄新舊黨在赤塔附近激戰訓令該埠駐領與俄官交涉力保華僑 
北京電梁任公巳到京聲言不入政局將箸書自娱北京電財部將蘇省長請以寳山依周塘地千畆變價移作海塘工費一案備提閣講 
北京電張宗昌卽日出京返湖南防次 
長沙電吳佩孚軍於十八日開拔前部已抵岳州 
此間戒備極嚴聞南軍有乘勢進攻之意張督已急電政府請示（以上二十日）以上中孚通訊社電 
 
 

Page 5

 
 
   
 
 

Page 6

 
 
世界路透電 
[德國政變紀聞]  
十三日柏林電柏林迄今無仇對外人之舉動協約國委員團今日駕軍用摩托車仍得穿過維廉街口之防栅惟英使署前之路巳以有刺鐵線隔斷並駕設野戰砲與機關槍柏林尋常人民並不以此次革命爲異但民心則甚不安衆意田主將贊助革命現以大批糧食運往柏林維持政府之威望新政府界聲稱革命黨已占據末尼克舊政府巳赴特萊斯登前外交大臣加戈氏巳任新政府之外交總長司法總長施佛氏普魯士總理赫志氏敎務總長海尼志氏内務總長希恩氏均巳被捕自由報與伏瓦資報館均巳被占停止出版國防總長諾斯克氏已赴撒克遜尼聞巳統帶撒克遜軍 
聞國會議長愛倫巴區氏巳抵斯土特加特定三月十六日在該處召集國會巴伐里亞胡丹堡撒克遜尼政府均拒絶承認新政府白萊斯洛瑪格特堡魯倫堡佛蘭克福均已宣布於明日罷工愛白特政府發表宣言書痛斥此次叛舉乃屬波羅的好事者所爲並預料其不久卽將傾覆宣言書且曰叛黨之命令均不合法不能承認巴伐里亞巴登胡丹堡政府均發表宣言書宣布反對革命黨不合憲法之詭謀並言彼等僅承認國民同意之德國政府與國會亭堡等處均已宣布罷工有許多工人結隊游行各街魯爾地方之工人則反對罷工 
十四日柏林電新首相開浦博士發表極長之宣言書縷述舊政府腐敗情形謂過激主義侵逼日甚舊政府無力遏阻之國會任意妄爲違法展緩選舉宣言書中又謂新政府擬依法恢復聯邦之財政地位擔保戰債早日籌還且將恢復地産之經濟自由而徵以適當之稅 
罷工與騷擾均在嚴禁之列政府擬使資本主義與勞工得相平衡並保護工人使免受奴役宣言書之結語曰工作乃人人之天職德意志將爲有道德的勞工社會云 
各報須停刋至明日因政府方與勞工代表開重要談判之故萊浦齊之民主黨巳宣言贊助舊政府基爾與哇斯拉白魯克已宣布罷工大柏林之右社會黨獨立社會黨工業聯合會今日均宣布罷工柏林大咖啡店 
均已閉門舊政府之内務總長由特萊斯登發表文告謂各聯隊均贊助舊政府今日佛蘭克福特街中有兵士與工人互起衝突傷數人死一人新政府下令拘捕舊政府財政總長歐士白格氏民主黨已加入多數與獨立社會黨共同反抗開浦博士新政府之地位因以大弱 
十四日白萊斯洛電白萊斯洛已附和新政府總督被違聞杜特孟特與波郡均已宣布罷工東普魯士總督及第一團民軍司令均發表宣言承認新政府 
十四日瑪格特堡電韋瑪電稱黨人希圖占據郵局 
以來福鎗及炸彈攻擊頗久但公安兵守衛甚力卒將黨人擊敗 
十四日倫敦電開浦博士向外國各報訪員宣稱和約中各條欵如踐行後不礙德國之國體及全國經濟之前途則自黨抒誠踐行之政府現以擁護民治主義爲務又曰吾人擬復置黑白紅三色旗於榮舉之地位吾人將遏制全體罷工之企圖新首相練稱戰事罪犯將在萊浦齊開審檢查不日問將從寛舊政府已移往斯土加特 
十四日丹京電基爾軍稱基爾海軍司令已以海軍供新政府調遣港中魚雷艇會與埠頭工人開槍互擊水兵　登岸清除埠頭 
十四日倫敦電路透電社探悉駐柏林英國代使報稱彼接開浦政府切實誓言謂擬遵守和約條欵 
十五日倫敦電德國時局若何尙未能得明確之視察凡德國傳來消息皆經檢查删改不可盡信如昨晚所得協約國委員巳承認新政府及革命黨並非帝制派等說是已所可注意者目前幕後領袖皆非出場人物故支配舞臺者究爲何人乃時局中之一重要　　也自人推測謂興登堡上將與赫爾佛里博士皆與有關但每日電聞　訪員則稱庫爾滿男爵實爲秘密外交之主腦且有彭斯托夫伯爵爲其壽畫並有若干銀行家爲其後援如新政府成立則其第一步計畫爲請求重訂和約以倫敦與羅馬一般倡議修約者之主張爲根據而德國軍備則不解除尤有一事須注意者近在柏林與軍界領袖集議者内有土國前相布國前皇希臘前皇 
及俄國帝室中人德國復古派志在以軍事與經濟整頓俄國合俄德之力壓碎波蘭不久維斯土拉河多腦河與東　將發生危險云該訪員於德國革命以前曾發揮其見解證以近事頗相脗合 
十五日倫敦電柏林檢查現已取銷因外國訪員抗議電信之延擱也魯登杜夫將軍昨赴首相邸此爲可注意事保守黨與穩健派允助開浦但欲開浦下令於六十日内重行選舉國會 
十五日倫敦電德報發出特刋稱兩政府已有了解時局危機巳除雙方協約根據如下㈠開浦取消組織内閣之意㈡以有經騐者組織新内閣㈢兩月内選舉新國會㈣新總統由國民公舉而不從國民舉出愛白特暫時仍爲總統德國經濟會與實業會應改爲第二議院定名爲工事院 
十五日倫敦電英相喬治今日在下院答覆愛士葵之質問謂據最近自德國發來之官電云軍事行動現正蔓延末尼克等三十五鎭已施行軍治佛蘭克福特軍民兩派各贊助一政府白萊斯洛·亨堡·基爾·萊浦齊等處均發生戰事結果未定新政府之地位似已鞏固英相又稱協約國現正嚴行監視帝制派與軍閥復古派之任何行動柏林道上除偶有軍隊梭巡外幾無行人電氣廠工人業已停工地面及地底電車均巳停駛城鐵路尙未受罷工之影響柏林自來水源已於今晨截斷預料罷工將於日内蔓延各事均將停頓麵包短少巳使居民大爲憂慮新檢查員林肯氏僅許訪員以事實傳至外國其餘都在禁發之列且禁發表意見佛蘭克福特國民軍一隊攻擊諾斯克兵士所駐之防營但曾被敗杜塞爾杜夫之新舊政府派在街巷中戰鬭頗烈德國南部各政府現正協力抗拒革命撒克遜政府發表宣言詆責柏林新政府爲反對革新之狂妄亂黨並稱德國現有内戰破亡之憂如有人希圖於柏林施行軍事迪克推多制則必以種種方法遏止之魯特維資將軍語客謂彼於杜白里資及柏林有兵六千人又稱新政府以爲今急宜設法保護歐洲免爲過激主義侵入故德國須置較和約限定更多之陸軍云新内閣尙未組織告成現議僅由開浦博士及魯特維資將軍合組監理虞公安軍之擁護愛白特政府者現控制亨堡該處工業巳全體罷工據最近消息新政府已得南部軍隊之贊助但全體罷工須星期三日實行在此之前猶不能定勝負也 
十五日倫敦電罷工之舉已蔓延於德意志全國普魯士鐵路工人揚言如開浦博士與加戈氏仍留於政府 
亦擬罷工以抵制之愛白特總統在特萊斯登語客謂柏林政府提出改造政府協約舊政府已加拒絶新政府僅能暫時握權除少數黨人外無贊助之者末尼克大局殊爲混沌社會黨政府似已辭職現正由非社會黨組織政府社會黨已宣布全體罷工路透電社探悉據英國最近官電觀之柏林新政府不能獲獨立社會之贊助國會中之各黨幾全贊助愛白特政府新政府在柏林之外殊少聲援現幾全行依賴波羅的軍隊及柏林區内之防兵來因區域之協約國委員團决議以維持秩序及公共役務爲務其他均不過問駐荷蘭協約國代表奉命通告荷政府宜嚴密看管前德皇首相喬治外相克松陸軍大臣邱吉爾海軍大臣華特朗及法希意三國代表今晨在唐林街開會討論德事 
十七日倫敦電柏林新政府第一舉動乃請求協約國駐德委員團加以承認委員團置之不覆 
十七日日尼瓦電撒克遜軍司令蒲洛將軍巴伐里亞司令摩爾將軍巳將軍政聽愛白特總統調遣 
[各國對於德國政變之態度]  
十三日巴黎電米勒蘭以文告致各報謂法政府於未確知德國政變將有何趨勢之前對於德國擬取靜觀態度彼已接新政府之宣言書謂擬履行和約合理之條欵但德國殊願各條欵盡加履行云云 
十三日柯白倫士電福煦上將維爾森上將及美國司令官將於明日在美央斯法國占領來因軍之司令都中開會 
十五日倫敦電亞姆斯特丹來電謂前德皇所在地方頗呈活動氣象車輛馳赴前德皇寓所者絡繹不絶荷政府現增多衛隊並設種種方法防前德皇私逃十四日北京電比首相今日宣稱比政府因德國發生政變現巳取必要計畫防守邊界 
太平洋路透電 
十一日温哥武電八千華工自法取道加拿大回國 
在維多利亞暴動有二千人逃出住所巳有若干就逮 
十九日東京電陸軍部否認莫斯科無線電所稱西比 
利亞日軍叛變之消息 
十九日海參崴電俄國電社稱勞農俄羅斯巳向中國提議恢復外交關係願以中東鐵路交還中國並取消俄國應得之拳匪賠欵 
十九日海參嵗電州議會催促日本撤退烏蘇里鐵路之防兵或承認以混合防兵代替日兵但日人拒絶之 
十九日海參嵗電海蘭泡勞農政府註銷産業轉屬外人之賣契日人現從海蘭泡·亞力錫大·與伯力等處 
退出 
國外要聞 
[陸專使等參與歐和會報告]  
　　　　　　　山東問題始末之情形 
陸專使等前此赴歐參與和平會議事竣回國曾將種
種經過情形編有詳細報告計分十類一曰力爭全
權人數二曰山東問題三曰國際聯合會經過情形
四曰經濟股經過情形五曰交通股經過情形六曰勞
慟股經過情形七曰對德條件八曰對奥條件九曰
希望條件十曰開送和會員名除第九項之希望條件
業載前報外茲將第二項關於山東問題之報告先 行披露如左 
參與歐洲和平大會分類報告二「山東問題」此項問題關係中國領土完全最爲重要民國八年一月二十七日午後三鐘英法美義日五國會議靑島問題法外部於是日一鐘亦來通知祥是日因病即請顧專使偕王專使出席日本全權要求膠州灣·膠濟鐵路·及其他利益爲無條件之讓與交還中國一層一字不提顧使當即聲請會中關於膠州問題應由中國陳說理由後再行討論二十八日五國繼續開議先討論太平洋島嶼旋請中國代表發言顧專使卽稱頃諸君討論太平洋屬島不過數兆人民之關係彼此辯護甚力至靑島問題本使爲四百兆人民表示意願責任益形重大僅就大綱原則而言所有德國膠州租借地·膠濟鐵路·及其他權利卽應直接歸還中國該地爲中國領土完全關係不可稍有虧損人民三千六百萬自有歷史以來爲中國種族操中國語言奉中國宗敎該地租與德國之原委早爲世所共知當時因敎案問題德人用武力要挾中國不得巳徇其所請以形勢言膠州爲中國北部門戶爲自海至京最捷徑路之關鍵且膠濟鐵路與津浦相接可以直達首都即僅爲國防計中國代表斷不能聽任何他國於此重要地點有所爭持以文化言山東爲孔子降生之地即中國人民所視爲神聖之地中國進化該省力量居多故該省爲中國全國人民目光之所集以經濟言該省地狹而民庶面積不過二萬五千英方里人口多至三十六兆人烟稠密竸存不易設有他國侵入其間不過魚肉土著而巳亦不能爲殖民地也故以今日會議所承認之民族及領土之完全各原則言之則該地歸還中國實爲應得之權利中國代表視此一舉爲公正和平中條件之一若議會另有看法則中國全權不能不認爲一誤再誤惟日本軍隊爲中國驅除德人勢力於山東中國深爲感荷英國於歐戰危迫時仍能出力相助亦中國所深佩 
其他聯盟諸國與德相持使不得分兵東擾亦中國所不能忘但感荷之忱雖至殷切若竟割讓中國人民天賦之權利以爲酬報由此再播後日紛爭之種子則中國代表倘不力爭不特無以對中國亦無以對世界中國全權深信議會於斟酌德國在山東租地及他項權利之處置必能重視我中國之根本及無上之權利即政治獨立及領土完全之權利且勿忘我中國於世界和局有贊成之誠意也等語日本代表發言辯論謂關於膠州租借地·及膠濟鐵路中日兩政府巳有成議德國應將以上各項權利交與日本意在中國方面應由日本收回後再與接洽等情美總統英首相均有詢問顧專使乃云中國對於膠州灣事與牧野男爵看法不盡相同頃本使陳述理由並未謂日本從德國取得山東租借地及他項權利不願歸還中國日本曾向中國及世界各國剴切聲明不欲據爲己有我中國已深信不疑今復聞牧野男爵在議席上重言聲明本使尤爲欣悅但歸還手續中國願取直接辦法蓋此事本一步所能達自較分作兩步爲直捷日本代表所稱約定辦法想係指一九一五年二十一欵要求所發生之條約及換文而言當時商訂情形無須贅述諒在座諸君均能記憶中國所處地位極爲困難此項條約換文經日本送達最後而牒時中國始不得巳而允之即舍當時約章成立之情形而言此項約章旣爲戰事所發生之問題在中國視之至多亦不過爲臨時暫行之辦法仍須由平和議會爲最後之審查解决縱令此項條約換文全屬有效而中國旣向德國宣戰則情形即大不同根據ＲebuＳicＳtantibus之法理言之亦爲今日所不能執行當時中國雖被迫而允將來日本與德國所定處置德國在山東各項權利之辦法一概加以承認然此項條件並不能使中國不得加入戰局亦不能使中國不得以交戰資格加入平和會議故亦不能阻中國向德國要求將中國固有之權利·直接交還中國且中國對德宣戰之文業巳顯然聲明中德間所有一切約章全數因戰爭地位而消滅約章旣如是而消滅則中國本爲領土之主德國在山東所享膠州租借地·曁他項權利在法律上已經早歸中國矣借曰租借之約不因中國對德宣戰而廢止然該約内旣有不准轉交他國之明文則德國本無轉交他國之權等語是日散會時各國代表僉以中國全權所陳理由極爲充足均與顧王兩使握手表示三十日祥訂晤法總理彼謂靑島問題前日貴國代表在會辯護措詞切當甚表同情惟昨日日使見示法内閣與日本關於此事之成約並向予質詢本總理答以倘無此成約我必贊成中國祥謂貴總理向來主張公道爲中國政府人民所欽佩務請主持公道盡力協助二月一日祥訂見法外部談及門戶開放主義彼甚贊成嗣晤義總理及義外部與談膠州問題彼等云願盡力對於顧專使日前之陳說均贊美不置七日牧野全權派秘書來見并帶有提交大會文件四種交閱（一）關於山東日英日法日俄日義秘密換文此項換文即英法俄義從前承認將來議和時對於山東問題允助日本（二）一九一五年關於山東中日秘密換文即二十一條之一部分（三）關於膠濟鐵路換文（四）關於開源海龍吉林鐵路·長春洮南鐵路·熱河鐵路·洮熱間起至海邊止之換文是日英首相約午餐談至山東事彼謂現在情形中國宗旨旣定中日各項密約自可送會英日密約亦將送會十五日中國提出大會案件均已齊備祥派嚴參事持濟順高徐草合同解决山東問題換文滿蒙四路草合同往晤牧野由伊集院珍田代見伊集院請將譯文暫留俾與原文校對以免日後爭執下午牧野秘書吉田茂來見告嚴參事云此三件中除第二件外一三兩件係貴國政府與敝國商人所訂合同貴國如願送會敝國全權並不反對是時因美總統回國會中對於山東問題暫不討論惟此項問題在我利於早决故在此停頓期間仍向各方面接洽疏通以期美總統回法即可解决（未完） 
[美國之大農業場]  
中美新聞社紐約通信云美國有數處農業重要區域因地價騰貴及通用耕植機器之故務農者亦須有大資本方能生色此等務農之人大率有兩種傾向一曰合一二人之力而爲較小之局面一曰合多數人之力而爲大營業之局面觀夫農界中發奮爲雄之狀蓋可與國内工業並駕齊驅滑維朋及蒙太那二州中有一麥田凡二十萬畝卽用機器耕種一富農經紀其事成績良不惡其地蓋向政府借用嘗上條陳謂彼如用斯地以新式機器種麥則他日所得於全世界製麵包之需必能多所供給田分爲數組以五千畝爲一組每一組中用一極大曳引機及其他需要之機器且起築堅固之房屋裝置設備皆屬新式每一組用一專用家主持之并工頭一爲佃人等之監督田場全部並無一馬無論鋤田播種收穫等皆用機器一曳引機能於一日之間鋤田三百五十畝其出口之多而速亦不待言每畝以産麥二十斗計則全部收穫計可值全國金圓九·○四○·○○○又甘薩斯州亦有一最大之田場占地凡四萬畝其一萬畝用以牧牛三萬畝用以耕種好在甘薩斯地下有大河自然灌溉永永不竭今年夏間之收穫大約與去年相若五千畝之冬麥業巳鋪地一碧一千九百十九年間曾有六千畝紫花苜蓿之收穫今亦靑翠可觀其他尙擬拓製糖甜菜之田一萬畝燕麥大麥玉蜀黍等九千畝將於春間下種此田場中所有機器值價十萬金圓有騾馬五百頭有猪六千頭上品希福牛一千頭有田屋一百八十所居舍倉廪無不具備其每月所付田塲中一切工資雜費約需三萬五千金圓秋季糖坊工作三月每月開支亦需二萬五千金圓此項糖料蓋即以甜菜製造者此田場中自有鐵路凡長十五英里有引擎有車輛以運甜菜及苜蓿至糖坊中甚爲便利場中一切設備如糖廠水堰溝渠蓄水池抽水機引擎電機等等所需資凡七百萬金圓主有此田場者爲園城製糖地産公司創辦於二十五年前初但以製糖爲事後漸傾向於農業而以甜菜爲最主要之産品（未完） 
國内要聞 
[魯案秘密進行之内幕]  
　　　　　　　安福機關報首先揭破 
　　日前閣潮洶湧之時北京公言報曾登載「靳　傾向直接交涉」一段新聞謂「靳氏對於魯案近頗有傾向直接交涉之議並有唆使山東省議會來電條陳意旨之說藉便内閣得以假託民意與日本開始談判但因爲外間所悉巳將引起輿論界之反對」云云此訊傳佈後中外甚爲注目蓋以該報爲安福嫡系機關報平日又傾向直接交涉今茲所言必有根據因此中外新聞家極力探詢其眞相日昨亞細亞通信社北京通信員巳將調查結果披露「原文見本月十八日英文華北明星報」略謂本月十五日英文北京日報曾載一段外交新聞標爲「可驚之報告」日本某君得此消息卽向靳内閣質問此電何以竟落外人之手靳總理立命調查此事據本訪員（亞亞細通信訪員自稱）所得中國超然派方面報告本月七日現陸軍次長張志潭曾訪問公府軍事顧問靑木純宣並以個人意見向靑木聲明如下㈠中國政府認爲山東問題俟與目下在京之魯省議會代表磋商之後向東京開始直接交涉此層於中日兩國均有利益至中日直接交涉之根本條件俟與魯代表討論得其同意之後即向日本提出㈡現内閣對於各省排斥日貨運動現正用間接方法極力鎭壓幸結果甚爲圓滿不久當歸消滅㈢中央政府現正極力運動得新國會中多數黨之同情彼等此後必能誠實贊助政府方針縱有反對派議員不肯就範然彼等在兩院勢力微微不足稱道以上節略係張志潭奉靳總理特命親自送與靑木中將靑木即據此節略電告東京陸軍大臣當時知此重大事件者不過靳總理·張次長·靑术·及中國重要閣員·日本陸軍部·及北京中國電報局而已適此事發生於閣潮洶湧之時安樂俱樂部機關公言報爲破壞靳總理及袒護靳氏一派起見特於十四日將其内幕揭出十五日北京英文日報譯爲英文特不明其出所耳張志潭爲誠實擁護靳閣之人前此靳總理將其提爲農商總長被新國會安福派否决又張君任段内閣秘書長時與徐樹錚感情殊惡至靑木所發之電除致東京田中陸軍大臣外並轉與原内閣據以上報告觀之則靑木此電必爲中國當局所發見蓋知悉此事者惟有陸軍部與國務院而巳此事查出之後恐又將惹起内閣之暗潮也以上係亞細亞通信社消息外報業巳傳遍此事於外交影響甚大不知日言「爲國家計爲桑梓計不容輕忽」（靳最近覆田中玉）電中語）之靳氏將何以解釋也 
[朱曾出席後之閣議]  
　　　　　　　　　閣潮尙有餘響　　 
　　北京内閣風潮表面上雖似平靖其實安福之倒閣運動暗中仍在進行近日屢以歡迎周樹模組閣之說向公府方面游說聞東海對於此事尙無正確表示惟靳氏以閣潮甫息而一切對内對外各問題俱形棘手前日對東海已微露辭意茲又因安福相迫不巳益覺灰心日來雖照常到院視事而態度則頗消極但據接近靳氏者則云靳氏决不辭職昨午（十八日）靳在國務會議席上曾　列席各閣員宣言謂雲鵬自愧菲才謬秉國鈞現在旣受大總統段督辦殷殷勸慰何敢再萌退志但外間宵小之徒每以雲鵬將於十五日以内再引辭職究不知其何所根據言畢始舉行閣議觀此似靳氏目下尙無辭意也 
昨日（星期四）閣議靳及各閣員於上午十一鐘半先後到齊討論議案最重要者計有四起㈠山東外交案因近日府院方面接有駐外某公使來電係陳交涉方針特提出討論結果未詳㈡哈長鐵路罷工案討論結果擬乘此畿會將霍爾瓦特經管之政權路權一併收回以免紛擾即日分電吉省軍民長官曁駐嵗高等委員等妥籌進行㈢上海監獄追加經費案由司法部提出討論結果每年准予追加六千元咨行財部查照㈣任命官吏案財政部提出任命張訓欽爲本部庫藏司司長結果通過呈請明令發表此外尙有例案數起議畢散會由田文烈赴府報告 
[京華短簡]  
　　福州事件近日雙方交涉手續均已預備妥協日本使館十四日巳接到日政府訓令日來巳與我國外交當局爲三度之談判其談判地點兩次在外交部一次在日使館雙方均按調查員所報告編爲條文逐條討論聞大致巳有眉目有定二十日在外交大樓正式開議之說北京各校學生以被拘同學有送往法庭之說業於前日開會討論預備對付辦法近各學生以此項消息巳成事實復於昨日下午召集學生法律委員與學生評議部開一緊急聯席會議討論最後辦法數條（一）通電全國宣佈拘留之不當及非法起訴（二）全體自首先遞上自首呈文及名册如法庭收受則即日實行自首如不受則决意與上海各界取一致對付態度（三）派代表赴各地聯絡實行最後之辦法（四）續派代表赴　將本會以上辦法報告並請其援助 
　　新督楊增新昨電政府以俄屬塔什干至我國喀什噶爾間在前清時俄人本設有郵局值此俄亂方殷我國似宜於依爾克斯塘地方設立郵政分局以與俄局銜接 
 
 

Page 7

 
 
　　將來俄國統一政府成立即可與之交涉將喀什俄局撤銷免失主權請政府核示 
　　農商部於民國四年十月間曾通函發行有奬實業債券嗣因他故迄未實現開農商當局對於此項債劵現擬繼續進行定額二千五百萬元每號整張十元每條一元頭彩二十萬元二彩二張每張六萬元該項欵額之用途定爲（一）擴充實業銀行（二）開採煤鐵礦産（ 
三）製造絲棉沙糖現正組織專局以該部參事蕭方駿爲督辦内分會計核算文牘庶務四科委員額定十四人至十六人分辦其事地點設工藝局舊址關於該項債劵細則亦巳擬就日内卽將呈請公布屈映光毆打周福岐一案各方面多抱不平而以魯籍軍界要人爲尤甚聞政府對於該案本擬從事疏通近鑒於各方面之憤懣亦不敢過拂衆意有擬於日内派員查辦惟未經查辦之前對於另易省長問題尙未議及日前有傳改任張志潭潘復之說尙非事實 
[馮玉祥電告南軍進逼]  
　　馮玉祥昨有電抵京謂譚延闓近藉討伐廖湘雲爲名派吳劍學率兵進駐洪江先到巳有十八營聞繼到尙有二十營表面似爲湘南湘西之内爭默察布置情形實含有攻取常德桃源之準備湘西形勢由桃源西上重山疊嶂綿亘黔境洪江與辰谿合流直達常德之朗江一水遥通有高屋建瓴之勢由洪來常朝發夕至而目前辰州方面黔軍本有一混成旅田（應詔）部川軍及新收周（則范）部約四千餘人張（學濟）蕭（汝霖）林（德軒）各部合有四千餘人重以新增之二十餘營共數實在四萬人以上職旅以數千之衆分駐常桃常德爲咽喉之路適當其衝衆寡懸殊應否作别項準備之處請卽迅授機宜以免貽誤 
[開封通信（芳草）]  
　　　　　　　豫潮過去及現在之眞象 
　　此次豫事發生牽動全局全國人士莫不欲得一明眞 
象記者邇時適爲二豎所苦未得將當時情形隨時披露實屬抱歉刻下余病與豫中危潮同時漸趨和緩謹力疾將過去現在狀况撮述如下以餉閱者 
　　北京更換豫督之計畫雖醖釀已久其爆發之近因實由於撤換西路巡防統領田作霖而起田項城人與靳總理及曲同豐馬良等均有同學關係靳等扶摇直上田仍爲一統領未免稍存怨望且其人賦性伉爽不修邊幅嘗因小節與趙督小有芥蒂去歲内鄉紳士張明淮赴京控趙趙疑田與聞其事後有人控田於趙趙逕請示陸部部令澈查趙派軍署顧問徐某往田不禮焉遂於舊曆臘底蒙撤差處分田本與安福要人有舊而吳光新又急欲過督軍癮靳旣與田同學又受安福請託更習於更易魯督事以趙氏易與此事遂一發而不可遏舊曆年關吳軍確由卾境進逼信陽小有衝突現據南來者言吳軍仍在孝感信陽間駐紥至趙軍之布置凡開封附近黃河沿岸京漢隴海路綫如新鄉·彰德·黃河橋·鄭州·許昌·和尙橋·朱仙鎭·中牟·蘭封·商邱·等處均旗幟鮮明實彈以俟各縣巡緝營巳分别調遣日加操練開封城内於二月十五日宣布特别戒嚴以柴得貴爲戒嚴總司令龍敏修副之迄今尙未解除隴海路車站及開封各城門均有多數雄赳赳軍人荷槍努目令人望而生畏也又趙督實行擴張軍備將直轄各軍改編爲三軍第一軍以成愼柴得貴所統之第一旅第二旅改編即以成愼爲軍長第二軍以舊部毅軍改編以豫東鎭守使寳德全爲軍長第三軍以宏威軍改編以乃弟趙傑爲軍長其西路巡防亦改編爲九營分隸各軍刻巳分别委任實行任事並聞此次風潮時文卿（鼎岑）異常爲趙出力趙擬令其兼任三軍總參謀尙未發表風潮正緊急時開封居民異常驚惶每日遷避者絡繹不絶趙督及其親信眷屬亦先期移往他處舊曆年節豫境因在戒嚴期中禁止放砲以爆竹爲業者大受影響焉 
新省長王印川氏未到時汴人大起反對迨其旣到則寂然矣王於夏正十八日晚抵鄭州駐鄭第八旅旅長靳雲鶚奉軍第一師二旅旅長鄒芬北洋七師鄭洛留守司令砲兵一團團長張某鄭縣知事王光第均至車站迎迓王氏在某旅館小憇卽乘汴洛專車赴開封履新次早接篆視事後卽拜晤趙督軍省議會及文武各僚友唯實業廳長陳雨人財政廰長鄭昆墀於禀見時力請辭職王氏再三慰留不准所請吏治調查所所長張子進敎育科主任張躋靑於王氏未到之先早巳掛冠未審何故或云兩張政見素與王氏不合故見幾而作云省議會於王氏履新之第三日開歡迎會首由康議長彩賓致歡迎詞大致謂日　謡諑紛呶人心惶惑今幸以豫人治豫弭患無形此同人歡迎者一軍民分治久爲國民所引領切盼然他省時因軍民兩長政見不同多所掣肘今月波光生與我趙　欣然握手沆瀣一氣將來諸事進行自必易易此同人歡迎者二立法行政兩機關因所居地位不同主張不無稍異輒啓爭端月波先生學識嶄新久負言責今爲吾豫行政首領必能俯從民意造福桑梓此同人歡送者三王答辭大致以清廉動愼持己以循名責實爲政語極圓活盡歡而散有人謂省會前曾通電拒王今又開會歡迎頗覺前倨後恭觀其歡迎詞令人齒冷 
　　又王蒞豫後謡言仍未盡息日昨會同趙督出一安民布告其文如下照得省城近來謡言蠭起人民紛紛遷避似此自相驚擾適足啓宵小竊發之心幸經本督軍分飭軍警加意防範地面尙稱安謐本省長新奉特命來長中州深知中央對於吾豫一切照舊維持並無紛更之舉合亟出示布告爲此示仰軍民商賈人等一體知悉嗣後務當各安生業勿以流言妄相疑懼倘有奸人無端造謡煽惑查出定行懲辦爲擾亂治安者戒云觀此可以知開封當時情形而反對派益不敢有所活動矣 
[長沙通信]  
　　　民意反對魯案直接　又將發行開埠奬券 
　　　　　發給學欵分别已開校與未開校 
　　湘人之對於魯案直接交涉一致反對除由各法團先後電致中央表示意見外並經各領袖聯袂謁見張敬堯請代表民意電達中央對於魯案直接務懇嚴拒張未有表示旋中央又通電張氏徵求對付魯案意見張乃就軍署召集紳商學界會議到者極多討論良久仍一致主張反對直接張不得已遂於日昨電覆略謂湘人對於魯案僉以我專使旣拒簽德約於前此時若與直接交涉不惟前後矛盾至墮威信而二十一條之縛束將永無取消之期衆意僉同皆願拒絶直接交涉將此案付諸國際聯盟之公判並要求敬堯將湘省民意上達中央云云張氏此電僅將民意轉達並未加以己意也 
長沙商埠局籌備處以固定經費現僅一千二百元（財政廰坐支六百元人力車捐六百元）而每月開支共需四千元以外虧累旣巨自不能不急壽他欵前經該局總辦張堯卿與日商大倉洋行磋商借欵又以魯案影響 
未能成立該總辦遂於去冬入京向内務農商兩部陳述該局困難情形請發行長沙商埠有奬劵爲開辦基金經兩部批示俟電咨湘省長查覆再行核辦等因昨已由部電由湘省長詳述該局一切情狀電請准其發行兩部隨即會電來湘許其發行一年作爲開辦經費該 
局刻正凖備一切發行之期當不遠矣 
湘省公立各校已有數校於本月十日開學業誌前報現在各校以經費久未發給困難異常紛紛呈請撥給以濟急需張氏當卽特訂辦法凡業巳開學各校一律先發經費一月以維現狀至所積欠去歲十二月以前常欵亦許飭廳於月内設法清給其尙未開學各校則概行從緩頃巳通令各校並分令財政廳及分金庫一體遵照矣 
[鄂湘護法後援軍之新組合]  
　　東亞通信社消息云邇來鄂西湘西兩部份之南軍雖各株守一隅無甚動作而最近内幕中忽發生一種新組合頗足供軍事家之研究者昨據恩施歸客述叙甚詳特紀錄如下鄂湘護法後援聯合軍之組織其宗旨固以堅持護法作用則不外地盤之割踞餉源之保存及和議成時改革軍制　取得優厚之待遇耳其創始者爲辰谿之田應詔張學濟胡瑛三人自去冬周則范被刺以湘西内部之爭起湘南吞併湘西之潮流譚組菴且利用桂軍爲征服之計致洪江之役武岡之戰辰谿根據地幾爲之動摇亟謀聯合鄂西之南軍遥爲聲援適黎天才亦不見容於熊克武逼其退出夔關收回鹽欵王天縱王安瀾因就地籌餉川軍嫉忌甚深屢生齟齬鄂西危機自與湘西同病相憐亦欲結合湘西以增聲勢去臘胡瑛曾親往施夔向柏黎游說並疏通二人私見言歸於好協力籌防以備川軍之征服至湘鄂後援聯合軍亦及時提出協議各方面信使往返訂有聯合編制攻守同盟之密約業已通電粤軍政府聲明湘鄂西部以地理上關鍵亟應聯合以備和議破裂爲護法後援云 
[九江新交涉續紀]  
江西九江租界巡捕踼傷華工及美兵士剌傷小工之交涉情形已紀本報茲悉被美兵剌傷之廖家炳亦經法醫院施醫士騐明傷痕自行回家醫治又被刺之陶長生業赴地檢廳請騐由華官函送法國醫院診治聞外人方面已於前日在玻璃館開會集議一次中國官廳於肇事時吳鎭使傅道尹景監督曾會銜呈報軍民兩長請示辦法旋得覆電務卽督飭廳縣妥爲辦理傅道尹昨又詳呈軍民兩長略謂巡捕踼傷華工美軍士登岸又剌傷數人幸我軍警保護甚速否則將釀重大事故應提出抗議籌語前日遣兵登岸之美艦二艦現一艘巳開赴他處其租界治安議由中國軍警擔任保護三日今日（ 
十六）巳滿期而巡捕仍未站崗華官以責任綦重特由省防團伍營長警廳閻督察長往謁英領事聲明撤隊適領事因公外出未晤乃仍暫行繼續保護一俟晤見領事再行籌商辦法其沿河一帶均由省防團阨守租界内面則由警察梭巡而各小工自肇事之日起同盟罷工至今租界尙無一人搬貨者至一號巡捕陳鴻德前報稱遺失臺灣銀行支票洋二千元又時錶及雜件等約值洋二千元杜檢察官詢其支票係何號碼陳答以不知現在尙未解决捕頭畢特爾自經警察送回後頗感華官優待并聞英領對於中國軍警保護租界深資得力頗加贊許第未知此案交涉將如何了結也 
[贛紳商代表與兩長之談話]  
　　　　　潯路協濟奬券巳决定發行 
江西南潯鐵路協濟奬劵已於本月十四日由紳商　界在總商會開會議决進行當時並公推代表胡儷笙饒諧五龔梅生盧馥　謝敬虚戴朗軒六人於十六日午後四時往謁兩長陳述一切是日該代表等抵軍署謁見陳督時當由謝敬虚發言云南潯鐵路協濟奬券已經紳商各界大會公决從速籌辦先請督軍省長咨部立案轉咨各省區銷售俟省議會開幕後再行追認藉省時間陳督云日前開會情形弟已知大概但奬券拆城諸端均屬行政事宜諸公可往省署與戚省長磋商便是兄弟無不贊成代表聞言乃辭出往省署與戚省長接洽仍由謝將前言再述一遍並將陳督之意轉達省長戚省長遲疑有頃始答曰省議會不久開會何須急躁胡儷笙云南潯鐵路爲江西最關切之路發行協濟奬券亦實有不可緩之理由况今日各省奬劵充斥江西巿面江西趁此時機發行一可抵制漏巵一可藉資救路奬劵早行一月即早得一月之利益如必俟省議會議决轉展時日恐久之又有窒礙前日各界在總商會開會均贊成積極進行至於立案一層須請省長咨部俟省議會開幕再行追認庶於事實及手續歸儲簡便云戚省長答云此項奬券雖有益於公家然性類賭博最易啓人民之僥倖心設使議會開幕認爲有害於民之事不能通過又將若何胡儷笙云饒諧五在日前有一公函致實業廳雖非省議會名稱然鄙人與饒諧五均巳署名蓋章省長可根據此函咨部立案無須顧慮謝敬虚云此事純出於公决决不致有異議也龔梅生饒諧五等均云省長可以變通辦理不必懷疑戚省長至此猶未有允意謝敬虚又云倘後日果有異議不第省議會公函足資鐵證即我等代表諸人應負完全責任戚省長方點頭稱是於是奬劵問題可告一段結束至一點餘鐘始興辭而出 
[紀邕垣最近之巿况]  
　　邕垣商場每於舊曆新正埠内各行商號有新創者有擬歇業者皆於此時發表變動查本年新正除城外木行街新創合源號大經紀行一家外其餘各行商業均照常開張惟南洋各埠商人因滇軍風潮未定多懷畏怯故無大帮行客購辦貨物以致各行買賣尙屬寥寥至法國通用大元近因香港匯豐及東方滙理等銀行高價收買故邕垣港帮滬帮以有利可圖遂紛紛兑取運至港滬賣出因此大元水份價格日增現下每兑換大洋一百元須補水三十四元之鉅此則金融界年來所僅見者也棉紗巿面亦因香港好巿故價格亦昂現時細紗每大包估價四百七十餘元中等細紗每包四百五十元粗紗每包亦漲至三百五十元其價格比較去年舊歷歲底計增高十餘元若比較歐戰未止時則每包增高二百元有奇按棉紗一項爲國民常需之要品今價格若此昂貴非多設紗廠實不能塞此漏巵現聞桂省譚督軍浩明巳提倡植棉發行有奬實業劵組織紡紗廠此舉如能眞心實力以辦理之其裨益於桂民必不少也 
[皖省近事]  
　　省公署近設預算决算處專司辦理每年預算决算事宜並擬訂簡章通令各機關查照該處主任六人以行政委員充之總務主任兼辦外交預决算内務主任兼辦司法預决算其餘財務敎育實業警務各主任各司其事其主任以下設編輯員六人帮同辦理其經費未經部准以前暫由國家内務臨時費項下動支 
省議會九年第二次臨時會巳定四月一日行開幕式業巳通知各縣議員届時蒞會開議聞某要案又有將提交復議之說現巳紛傳未知確否省敎育會新建之議廳現將工竣擬於五月一日開第六次常會並舉行落成典禮 
　　懷寗縣立女子小學已組織完備茲定三月二十日開校並柬請本邑敎育界人士蒞校參觀 
　　皖省自入春以來寒熱不時疫症因之盛行城鄉男婦老幼染疫死亡者不計其數現警廳程炳卿處長特定防疫辦法通令各署查照並令實行取締醫生條例以免因疫誤投藥石而亡 
省垣自米弛禁之令實行後米價日漸飛漲現上色之米每石約七元有奇 
[杭州快信]  
　　第一師校風潮仍無轉圜希望官廳已明令决不收回成命學生部份現採自治主義派員糾察出入實行温習堅不上課新任金校長仍不敢到校視事聞日内學生尙須全體赴省署敎育廳請願 
　　杭州學生聯合會今日（二十）開評議會報告寒假後經過情形及提議維持師校辦法 
　　自第一師校暗潮發生後第一中校學生昨亦在本校中講堂開會要求新任郭校長將斥退之查猛濟等十人如何性行不端明白解釋該校長無所措辭臨時　席敎育廳昨通令各縣知事案查七年度增設國民學校一覧表逾時巳久尙未遵送合亟令催於文到兩星期内務各依限塡送以憑彚核至該年度内如有先後任交替並仰將前任知事姓名及交替月日一律聲叙備查案關考核母延 
省城開辦平糶案巳成事實不敷經費准於地方歲出 
實業費特别預備金項下支撥 
　　瑞安知事呈報縣商會設立商事公斷處開具處開具處長曾廷 
溥評議員李炳先等調查員陳翼等履歷請備案實業廳以選舉手續是否合法未據叙明巳飭明白聲覆 
[南京快信]  
　　軍署參謀長何恩溥昨由滬回述和會不日可非公式開議李督派何再赴滬照料一切 
　　倪嗣冲病又轉劇聞又有急電召馬聯甲赴蚌 
　　學生聯合會推定參與全國聯合會代表劉大綬李慶　李一然三人昨巳赴滬梅成章章表霆方偉三人俟劉等返寗赴滬接替 
　　省立各學校前因電燈不明曾購用洋燭洋燈耗費甚巨現擬由電燈費内扣除單廠長堅持不允齊省長特派實業金科長敎育汪科長妥爲調停以免爭執 
　　齊省長現規定調動各縣知事稅所長辦法如交代不清即不准到新任故新調六合縣知事劉橒壽未到任前委李光乾代理 
　　今日（二十）爲上丁祀孔之期齊省長黎明卽恭詣文廟行禮以崇典禮　　江北運河工程局巳併人運河督辦署江北士紳以徐淮水道在在與魯皖毘連關係甚鉅擬設江北水利局有呈請任一寳槐爲局長消息　　金天翮儲南强因太湖經費無着請省長在國家經費項下撥數萬元作機關經費省允爲設法 
　　水利協會會員昨日下午在協會集議對於運河用人行政實行監督主義嗣因會長及各主任均未到會無結果而散 
地方通信 
[蘇州]  
學術演講會二次演講吳縣敎育會们本年一月聯合省立各學校曁勸學所組織學術演講會每月舉行一次茲於本月二十日下午二時舉行第二次演講特預發通告邀請各界蒞會聽講添設兩地方廳近訊江蘇高等審檢兩廳林王兩廳長因添設 
堅不上課新任金校長仍不敢到校視事聞日内學生尙須全體赴省署敎育廳請願 
　　杭州學生聯合會今日（二十）開評議會報告寒假後經過情形及提議維持師校辦法 
　　自第一師校暗潮發生後第一中校學生昨亦在本校中講堂開會要求新任郭校長將斥退之查猛濟等十人如何性行不端明白解釋該校長無所措辭臨時　席敎育廳昨通令各縣知事案查七年度增設國民學校一覽表逾時已久尙未遵送合亟令催於文到兩星期内務各依限塡送以憑彚核至該年度内如有先後任交替並仰將前任知事姓名及交替月日一律聲叙備查案　考核母延 
省城開辦平糶案巳成事實不敷經費准於地方歲出實業費特别預備金項下支撥 
瑞安知事呈報縣商會設立商事公斷處開具處長曾廷溥評議員李炳先等調查員陳翼等履歷請備案實業廳以選舉手續是否合法未據叙明已飭明白聲覆 
[南京快信]  
　　軍署參謀長何恩溥昨由滬回述和會不日可非公式開 
議李督派何再赴滬照料一切 
　　倪嗣冲病又轉劇聞又有急電召馬聯甲赴蚌 
學生聯合會推定參與全國聯合會代表劉大綬李慶　李一然三人昨已赴滬梅成章章表霆方偉三人俟劉等返寗赴滬接替 
　　省立各學校前因電燈不明曾購用洋燭洋燈耗費甚巨現擬由電燈費内扣除單廠長堅持不允齊省長特派實業金科長敎育汪科長妥爲調停以免爭執 
齊省長現規定調動各縣知事稅所長辦法如交代不清即不准到新任故新調六合縣知事劉橒壽未到任前委李光乾代理 
今日（二十）爲上丁祀孔之期齊省長黎明卽恭詣文廟行禮以崇典禮 
江北運河工程局巳併入運河督辦署江北士紳以徐淮水道在在與魯皖毘連關係甚鉅擬設江北水利局有呈請任王寳槐爲局長消息 
金天翮儲南强因太湖經費無着請省長在國家經費項下撥數萬元作機關經費省長允爲設法 
水利協會會員昨日下行在協會集議對於運河用人行政實行監督主義嗣因會長及各主任均未到會無結果而散 
地方通信 
[蘇州]  
學術演講會二次演講吳縣敎育會於本年一月聯合省立各學校曁勸學所組織學術演講會每月舉行一次茲於本月二十日下午二時舉行第二次演講特預發通告邀請各界蒞會聽講添設兩地方廳近訊江蘇高等審檢兩廳林王兩廳長因添設吳縣丹徒兩地方廳委任姚王兩書記官長籌備等情已誌　報 
茲悉該籌備員等以爲期已迫故王委員赴鎭江會同該縣知事籌商辦法姚委員則已勘定桃花塢前牙釐局舊址改建吳縣廳定於陰暦二月初一日動工修理云 
[鎭江]  
失愼傷人大閘口同裕油酒雜貨店於十八晚八時半被焚聞起火原因緣該號老婦以未吹熄之燈靠近火油箱汲油偶將燈花遺於箱内霎時噴火勢甚猛烈由大門口以次延燒各坊洋龍聞警馳救時正大雨幸地近河邊取水尙易立即撲滅尙未延害惟聞僅逃出二三人店後尙有婦女小孩三人云巳葬身火窟錫匠罷工鎭埠錫匠城内外計有十除家夥友約有百餘人各夥邇因生活程度日高日給工資不足贍養家室特於昨日在某茶館聚集會議决議先行罷工要求各店東增給工價未知如何解决也 
倡議捐修府志鎭關冐監督兼交涉員以元朝鎭江府志年久失修三朝文憲漸就湮没擬集合同志募欵復刊昨張縣知事捐助銀幣五十元派人送至交涉署其餘　府屬各縣常亦分别解囊云 
[揚州]  
姜堰擬設電燈泰縣姜堰鎭爲裏下河之總樞紐自輪軌交通後該鎭商務益形繁盛現江都振揚電燈公司經理王瑞裕理事鍾味腴擬於該處設立電燈　業已聯袂至該鎭調查一切以備着手進行云 
添設有嬰分堂江都儀集爲北六集之一該處紳董陳世宣等鋻於道旁時有棄兒殊乖人道特設立育嬰分堂一所以備收養嬰兒以該鎭猪行所收　金爲經常費巳函請縣署倫案矣革警竊財放火有回教徒張慶者　清時在十二圩鹽浦充當棠刑差役家尙温飽有子二　一子去年在揚州警察第四區宗區長處充當巡士旋因不甚安分革退詎又竊本區某姓家棉被一牀立被紐獲送局趙陰曆新正初十張子在押所乘四區各長警不在乘該放火竟將四區房崖燒去八間乘火脫逃當時亦未悉起火緣因　後宗區長因有某錢店二百零八元之期票遺失卽至該錢店查知云係某人取去由此方知起火情由當備公文到圩關提張姓並嚴究保　人等因案情重大親自來圩將其父張慶帶局訊實押交現由張慶央請有力者以及某科長等再四哀求自願暗償聞議以六百元或八百元之巨欵了事該逃犯刻仍潛藏不面云 
[奉賢]  
敎育家演講奉賢縣敎育會於三月十八日上午十時請黄任之君演講題爲未來之靑年分活動的能生産的能改良社會的三種問題會塲在第二高小校聽者約三百餘人 
[南通]  
設立華安保壽分公司通地實業發達水火保險公司俱巳成立惟人壽保險公司尙無人承辦現有軍界中人許奎五君集合同志與上海華安總公司結約設立通如太海靖分公司於南通巿河岸昨已開幕遍請官紳商學報各界蒞臨當日保壽者即有二十餘人將來可望發達云 
[安慶]  
恊商奎河水利宿縣奎河與江蘇蕭縣銅山毘連去歲三縣人民因爭水利起釁經三縣官紳議定分段挑挖所有支配土方工程以四十分計算宿縣認十五分銅山認十八分蕭縣認七分分别製成圖說照約進行詎蕭縣人民不遵公約遽在上游口山動工挑挖實與宿縣水利有害彼此械鬭幾釀巨案現聞蘇省長派委徐海道尹前往宿縣會勘而皖省長亦派委淮泗道尹曁水利局王會辦前往會同官紳照約妥商辦理大約不致再肇釁端 
[嘉興]  
趕修洋橋東門外洋橋因年久失修木版已坍損不塂小車經過甚爲危險現山鐵路公司工程處於十九日起飭匠將橋面拆卸重行興築以資永久又以該處爲往來要道飭知工匠星夜趕築以期迅速現在來往行人須暫由車站後而洋橋繞道而行業經工程處通告知照矣 
組織國民學校南鄉沈家橋地方人烟稠密學童甚多現有當地公民沈文淵張光炎陸鴻豐陸鴻顧等擬組織一國民學校以便兒童就學刻已勘定附近三觀廟爲校址並擬抽收近村茶酒捐爲經常費其　辦費山勸學所照章撥給外如再不敷由發起人共同負擔定於夏正清明後開校業巳呈縣備案矣 
[杭州]  
平陽士紳請查偷運此問得温州方面消息平陽士紳楊悌等昨聯常浙江齊省長云近日援　浙軍派員赴甌海道屬採辦軍米五千石平陽應辦石數出米地點以及取締方法官廳布告並未揭明僅有照前頒簡章第幾條辦理等語語涉含混以致奸商乘機影射肆意偷濁各海口大批米贓標揷紅旗過境招遥道路側目我平連年以來偷漏成風甚至官爲保護米價騰躍民不聊生重以此次有名可藉尤覺變本加厲悌等誼屬梓桑不忍坐視籲請鈞座迅賜派員查辦切實禁止俾維民食 
江浙水利聯合會近息江浙水利聯合會定四月十日「即夏暦二月二十二日」借杭州平海路浙江省敎育補行去年秋常會刻巳通告各會員届期蒞會以便討議進行事宜又因會長王清穆去歲曾具函辭職亦已由副會長沈惟賢潘澄鑑提議挽留矣雜評一 
[敎育命令（訥）]  
　　中國敎育之不發達一言蔽之當局無重視敎育之决心無精神無毅力以提倡之而已至若所謂受時局紛擾之影響與限於財力之未充皆飾詞也所謂受時局紛擾之影響者惟當戰衝之數省事實上誠不免稍有障礙至其他未經戰事者則所受影響大抵與山西相同當局苟有决心發展敎育者未必較難於山西也若以財力論山西更非富裕之省其他各省財力之較充於山西者正多何敎育界之景象亦暗淡如故乎是故今日言敎育非從根本上着想不可必先有負責之當局切實計劃而後乃有發展之可言若徒以空文勸告則山西之好榜樣昭著巳久何皆漠視而無動於中哉豈必待當局指點而後始　起而效法哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[昨日公共體育場公判會紀]  
　　琺瑯暫留再决原料問題徵求各界意見 
　　上海抵制劣貨聯合會函邀各團體代表於昨日午後在西門外公共體育埸開會公决中華職業學校存放廣達洋磁廠還付之日産琺瑯塗料事件議决琺瑯等類原料究應如何抵制當擬稿登報徵求各界意見以以三星期爲限届時另組大會延致公判人以定處置琺瑯辦法昨日與會各團體如全國各界聯合會江蘇省敎育會中華工商研究會上海志成團中華職業敎育社上海學生聯合會救國十人團愛國恒心團滬西商界聯合會基督敎救國會勵志愛國宣講團滬北六路商界聯合會法租界商界聯合會東北城商界聯合會清理科貨會留法預備科邑廟豫園商界聯合會海寗路商界聯合會少年宣講團北城商界聯合會民國路商界聯合會中城商界聯合會藥業友誼聯合會理科研究會等凡二十有八均有代表列席先公推張志鵬主席陳如翔涑記主席述開會宗旨畢即請胡翼天報告檢查琺瑯塗料經過之詳况職業舉校顧蔭亭聲明該校創設琺瑯科在民國七年十月初本與中華琺瑯公司協商派遣學生至該廠實習後因該公司以技術秘密中途悔約遂籌欵自辦八年三月曾聘日本技師任課五四風潮發生乃辭退之六月間即向愼昌洋行定購美貨因久延不到琺瑯科學生卒業期迫要求實習權酌情形乃採辦日産原料以供試驗此次所查出之琺瑯乃去年廣達搪磁廠借去近方還來者又謂苟不試騐仿造將永無國貨琺瑯可用故極願各界共同研究得一切實辦法云云次該校職員俞抗瀾·黃廷梓·及該校學生發表意見畢主席宣告邑廟日貨清理會來函張靜盧·沈信卿·羅嘉賓·黃任之盧植卿·錢立琳·沈卓吾·汪醒齋· 
顧誼夫·董克仁·董天爵·蕭箎·錢熊·張炳榮等更迭發言爭論極爲激烈其主張大别有二（甲）立行焚燬以儆其餘（乙）暫行保存澈底研究交相辯難費時甚多最後山到會各團體代表簽名表决結果贊成甲項者十一人乙項者十三人未簽明者四人遂决定暫行保存再籌請公判人約期開會詳加討論再定辦法以三星期爲限并將各種原料應否一律抵制一層即行擬稿登報徵求各界之意見以期有正確之標準當舉定全國各界聯合會上海學生聯合會中華工商研究會江蘇省敎育會法租界商界聯合會共任起草事宜散會已八鐘矣 
[靑年會徵求會之結束會]  
　　　　　陳獨秀演說新文化運動是什麽 
　　靑年會廿五周紀念微求會於昨晚八時閉幕開結束大會由聶雲台君主席先請駱維廉引導唱愛國歌繼請童星門君作滑稽演說題爲「武化運動是什麽」引證考據　諧雜出頗堪發噱繼以郝春圃君鋼琴獨奏及鼻唱畢輝博士之唱歌此後爲陳獨秀先生演說題爲「文化運動是什麽」先生略謂此題意廣而時間侷促萬難作詳細之解釋今且將此題簡單爲諸君解釋之解釋新文化必先明其方位新文化含有三種性質即經濟·實業·與車事·是也軍事者卽所謂武化運動是已文化中所有之要點不外科學·文學·哲學·道德·宗敎·五種現在新文化運動之澎湃固盡人皆知但不能不防其將來於此種運動上有所誤會所以請一一解明之今先從學問方面講起德國爲發展科學最烈之國歐戰以後德國敗績科學亦將從之消滅西方古怪之人且棄科學而專從事於哲學因有此點而於文化運動方面乃發生一極大之敎機矣發展學問可以達於文明我國於學問上一無條理故不能整頓文明我國之科學本甚幼穉今且欲將此極幼穉之胚胎并廢之其於學問上有何益乎况無論經濟社會必須將舊者整頓之於科學上又須盡力訓練而何反廢棄之乎總之欲發展新文化必須先整頓舊文化學問又分思想與幻想二種而思想於幻想之區别極大無科學之哲學乃完全幻想也所以科學萬不可廢棄之道德亦是新文化上最要之點我儕何以不贊成舊道德並非謂可以無道德因舊道德之義太狹其所施之道德僅至家庭而止道德之大意僅一愛字愛决不可自己一人發生惟必須各人對各人發生者或一人對數人發生者以前之道德爲忠孝現在所須提倡之道德爲人道即以前之道德對於自己一人之愛現在所須提倡之道德爲對於他人之愛將忠孝之範圍擴大卽成爲人道矣但現在提倡新文化者之見解亦有誤會之處有人以爲父母或前輩皆巳古舊皆巳陳腐發展新文化必須組織新家庭於是乎不得不與舊家庭脫離所以現在極多倡脫離舊家庭之說者余則以爲不然非余袒護舊派人物蓋亦有一種見解焉舊家庭之範圍本甚狹小欲達到良好的家庭之目的非擴充張大不可今非徒不擴張之而反將原有之家庭縮小其範圍使其各治其事不能聯絡此意實大背新文化運動之眞義也宗敎亦新文化之一要點余非迷信宗敎者但余以爲萬物皆須擇其善者而取之宗敎非盡不善者視其有無價值而定取捨如此種宗敎於個人或社會有益者不妨取之蓋棄之殊爲可惜也且不能因與個人作對而必以善者誣之曰惡文學方面之美學與音學爲最重確是文明之精粹此二種均可以見人民最高性情的表示均可增進人民之樂趣歐西人民之有樂趣者十家有其一日本則百家有其一我國則十家中且不得其一矣蓋皆因此二種學問之不得發展也有人反對京戲鑼鼓者余亦當極力反對之我國之樂器至於今日惟劇院中之鑼鼓耳若并此音學之影象亦去之則此學從此無生望矣至於美學則更無所發展惟各種月价牌上之美女飄摇徧巿故我國人民最高性情之表示僅月份牌上之美女及戲院中之鑼鼓而已不亦可嘆哉文化運動完全社會性的並非單獨的以前僅使箇人得其機會又無所爲團體無所爲會社即有羣衆之運動亦不能常存三人一團者或有之十人以上則難得矣蓋咸緣人民之無共同心也政治有南北之分爭卽學生中亦有分爭妒忌心人皆有之卽西人亦未尙無之也惟一方面有妒忌心而一方面又當有共同心方不致分爭矣我國各方面之分爭因只有妒忌而無共同心也我國之家庭之共同心完全消滅古語云『各人自掃門前雪莫管他家屋上霜』於此可知知　我家庭之一斑矣我國人民個人僅知　於家庭有極大之犧牲且盡力將社會上之種種事業爲家庭之犧牲其無絲毫之共同心於斯可見矣政治之分爭學校之搗亂商業之失敗莫不因此而然爲今之計非改變舊習慣不可而在此新文化中必須免去抄襲之弊而竭力創造不可學歐西之皮毛以發展於我國蓋歐西所創造之事未必皆善我又何必一一仿效之我人創造者未必皆不善我又何必放棄之永遠創造即有永遠的新文化一時不創造即落人之後遂成爲舊文化矣先生之演說於此告終乃映影戲二幕繼　王正廷報告各隊成績成人部飛鷹隊第一得九千餘分童子部中軍隊第一得一千四百餘分此次共徵得四萬六千餘分報告畢即由曹雪　致謝詞乃散 
[靑年會全國大會籌備近况]  
　　　　　　舟車特别減價　膳宿佈置妥善 
　　靑年會全國大會籌備各情已詳前報現距大會開會之 
期不過旬日聞各地推舉代表報名赴會者巳逾八百人該會事務所近已商准全圑各地鐵路局凡赴大會之代表及旁聽員持有大會憑證及減費券者概得以單程車資購買來回票如由上海搭輪船赴津亦已商准各輪船公司每艙位用中國餐來回僅十八元到天津後膳宿各事天津靑年會亦已預備大寄宿舍一所可容五百餘人需費甚廉其有願性各中西旅館者聽便云 
[宋春舫來滬]  
　　北京大學校敎授宋春舫君曾留學法國有年精通中西各國文學於西洋戲劇尤精研有素其著作散見於新靑年新潮等雜誌中茲聞宋君尙擬重遊歐美調查各國戲劇巳於前日（十九日）抵滬準備起程云 
[商界總聯會致交涉署之兩函]  
　　爲烟錢業領照事之公函各路商界總聯合會昨因工部局命烟錢兩業領照一案續致交涉公署函云敬啓者接准滬西商界聯合會函開茲據敝會烟兌兩業會員來會報告英租界將於四月一號實行徵收烟兌捐各報亦經披露工部局之收捐辦法查工部局不依租界章程手續遽行加捐旣前由總聯合會函請交涉使提出抗議現在時機迫切究竟租界當局對於商艱民隱中國主權有何答覆應請總聯合會仍根據商民公意催請據理力爭免生意外實級公誼等詞敝會各路代表先後均有同樣之口頭或書面催令設法抗爭以保主權而恤商艱查烟兌兩業加捐一事本年一月間曾具呈請向領團抗議在案茲准前因相應函請鈞署根據前呈照催領團早日取銷免生意外限期將届究意交涉至何程度未奉明示爲特再申前請敬祈察照並盼示復爲方九霞被搶事之公函各路商界總聯合會因租界治安問題致函交涉公署云敬啓者接准南京路商界聯會會函開前接方九霞銀樓來函云於本月二十三日晚七句半鐘有人向該號購買金鐲及繳價時突出手槍恫嚇趁勢逸去及呼捕追緝人贓未獲除由該號呈報該管捕房查緝外并函囑敝會轉請捕房嚴行緝拿以靖地方而安營業等情前來查南京路爲商業最繁盛之地點時未深夜發生刦奪重案若不設法破獲此後商家何能安枕業由敝會開會議决應請貴會據情函請交涉使嚴重交涉務獲究辦爲特具函懇請貴會查照施行實紉公誼等語到會適值敝會開會各董事均謂南京路爲公共租界最稱熱閙之地車馬喧閙行人雜沓捕房又近在咫尺且時非深夜該匪竟膽敢持手槍行刦喴捕跟追人贓均未獲得（中略）伏乞鈞署照轉團飭下捕房限日破獲否則租界當局旣無保衛巿民之能力各商人爲切身利害計惟有出於自衛之一途想鈞署關心民瘼當表同情急迫陳詞諸祈據情核轉無任企盼之至 
[綢緞業之調查]  
　　實行加價後之巿價手工淘汰新品暢銷 
　　本埠綢緞業因絲價昂貴成本過鉅議於舊曆二月初一日起實行加價巳誌前報茲將正式加價後之各種綢緞巿價調查列下 
　湖州華絲葛普通貨每疋前巳漲至七元而貨身尙不見佳本月初一日又漲一元故各莊門巿銷售甚難上海物華等廠所出之華絲葛昨已正式加價計每尺漲至銀六錢四分 
　　杭州鐵機紗·實地紗·官紗等均因存貨無多出貨不快故雖未當盛銷之時而價已飛漲約計鐵機紗實地紗每尺均加兩角之譜實地紗現價每尺最高一元四角次亦九角以上官紗每疋漲起三四元聞此貨專銷廣帮以上三紗均視嗣後帮銷路以定漲跌 
杭州熟羅紡綢線春每兩僅漲一角之譜現價線春每兩九角以上熟羅八角以上紡綢七角以上尙稱平穩倘嗣後各帮踴躍採辦是否繼漲亦未可知 
杭州綫地緞春季銷路平平又以存貨尙多故僅照前價漲十分之一現價每尺六角以上且此貨各處帶銷故不致繼漲惟各機戶均以無甚厚利現已改織鐵紗此亦可見人工淘汰之一斑也 
杭州鐵機緞頭號貨每尺一兩一錢餘閃色絲搶緞每尺一兩二錢二號鐵機緞每尺一兩普通鐵機緞牌子不一每尺約價一元二角餘今年緞業各莊門巿均以身本過昂難冀暢銷爲慮 
湖縐一項較華絲葛銷路稍滯客路除廣帮外均少採辦惟上海一隅銷路尙佳現已照前價漲十分之一之譜每兩亦須九角以上 
盛澤綢一項今歲漲價最鉅十兩素及素紡綢等均漲起十分之二且出貨稀少二三月此貨盛銷之時或須繼漲亦未可知 
蘇貨綢緞爲模範工埸出品最佳者爲七閃絲搶緞花樣新奇顔色鮮艶織工亦較杭産爲佳又有淺灰色純經緞花樣亦較杭貨玲瓏身分細潔肥亮且價格低廉每尺僅售銀一兩稍零故銷路發達再鴻豐永緞莊亦有新出之雙閃七閃絲搶緞及純經緞等其花樣顔色均能合時價亦平準每兩僅售銀九錢稍零故漢帮京帮滬帮均爭先採辦 
[一週間之金融調查]  
　　此一週間（十五日至昨日止）國外祇有中國郵船公司南京號船進口儎來各銀行之大條銀一千七百五十條美金洋二百七十九萬又批沙洋三十四萬二千元其餘國内漢口鎭江南京等埠來洋共有二百五十九萬元裝赴大連天津兩埠者共洋四十萬元又裝往各埠之實銀共有二百七十二兩又美銀幣一百七十萬元又大條銀往香港天津者亦有二百四十二條均較前屆爲多茲將逐日進出口細數列下「十五日」交通銀行從安慶來洋五萬元又鎭江來洋五萬元又清江來洋五萬元又南京造幣廠來國幣二十萬元中國銀行由鎭江來洋十萬元又漢口來洋十萬元南京來洋四萬元又裝赴漢口去銀十五萬兩本街各莊亦裝去銀十萬兩又裝天津去銀四十五萬兩美銀幣四十萬元廣帮大德昌裝香港去大條銀一百五十條交通銀行裝南京去銀二萬兩「 
十六日」中國郵船公司之南京號進口軍來金銀之細數已紀十八日本報（惟友華銀行批沙洋係十二萬六千枚故上列總數與十八日所紀不符）此外有中國銀行由南京來洋四萬元交通銀行亦來四萬元又蘇州來洋四萬元又裝赴南京銀三萬兩中國銀行亦去銀三萬兩「十七日」滙豐銀行從漢口來洋十萬元中國銀行由南京來洋七萬元又交通銀行亦來洋五萬元又裝去銀四萬兩中國銀行由無錫來洋三萬元又裝去銀五萬兩友華裝天津去美銀洋一百萬元本街亦去天津銀二十萬兩「十八日」中國銀行從南京來洋七萬元交通銀行來洋七萬元又鎭江來洋六萬元本街由天津來洋五萬元又蕪湖來洋二十萬元又九江來洋十萬元又内地（江浙）來洋二十五萬元中國銀行裝南京去銀行五萬兩裝大連去洋十萬元交通銀行亦裝往南京銀五萬兩本街各莊裝漢口去銀十萬兩滙興銀行裝天津去美洋三十萬元天津帮永孚銀號亦裝天津去大條銀九十三條客帮亦裝去銀二十萬兩「十九日」交通銀行由南京來洋十二萬元金城銀行亦由南京造幣廠來洋二十萬元中國銀行由杭州來洋二十萬元又南京來洋七萬元本街由蘇州來洋五萬元中孚銀行裝赴漢口去銀五萬兩又客帮亦裝去銀十萬兩又天津去銀五萬兩交通銀行亦裝天津去銀二十萬兩又南京去銀五萬兩交通銀行裝南京去銀十五萬兩中國鹽業兩銀行各裝往銀五萬兩「二十日」中國銀行從南京來洋七萬元交通銀行亦來新幣十二萬元又裝天津去銀二十萬兩南京去銀二十萬兩中國銀行亦裝去銀十萬兩本街各錢莊裝天津去大條銀五十條寳銀五萬兩 
國幣之價自十四日收盤漲至七錢三分五釐半之後迄無大漲落緣絲繭商預先吸收所以各埠來洋雖旺總不敷所出昨日午後收盤略小爲七錢三分四釐六二五夏曆三月底期爲七錢四分零五釐 
銀拆自十五號略大「八分」以來常在四五分間蓋華洋各銀行與各錢莊存銀尙多足敷商業之往來昨日因係星期六做進口貨之各商號籌備下星期一「二十二日」之用途故下午收盤漲至七分 
　　鎊價此一週内之變遷本報曾於十四日的及今果漲二三辦士蓋因恒孚等各金號與大豐等洋貨號之結先令者不甚踴躍之故昨日爲七先令四辦士 
大條銀價本週最小「十八日」近期爲六五七五遠期爲六十六辦士昨日近期又漲至七十辦士零六二五　期七十一辦士較「十三日」漲六二五至半辦士 
紐約電滙十五日尙掛一百三十三元嗣後漸漲昨日爲一百三十九元某國滙水從三錢四分半最小跌至三錢二分七五設有現結者三錢二分半左右亦肯結出香港電滙十五日掛七錢之後回小二分昨日仍掛六錢八分 
　　三月份期貨標金因先令與東滙關係從一百六十六兩五錢「十六日午後」迄今步跌昨日收盤爲一百六十兩零二錢且最小到過一百五十九兩三四錢但人心有轉活之象今明日之金價有復升之勢 
現烚金自中國銀行售與恒孚各金號之沙金以來巿面頓覺疲軟有現貨者莫不急於脫手况各銀行續到之金洋尙夥於是烚金價昨已跌至一百七十一兩左右 
昨日止調查中外各銀行所存　銀共有三千八百五十六萬兩洋一千七百零一萬元大條銀三千五百二十九條美銀幣二百六十七萬五千較（前届十三日）多存銀二百四十一萬兩洋則少存三十一萬元大條銀少存一千二百零三條美銀幣亦少存五百零六萬五千元茲將各銀行所存細數錄下住友存銀一百零八萬洋七萬大條銀一百八十九條麥加利存銀三百二十五萬洋八十四萬大條銀六百八十四條滙豐存銀四百八十九萬洋二百六十五萬大條銀一千一百二十七條道勝存銀四百六十萬洋三十七萬大條銀三條東方存銀二百五十萬洋二十五萬美銀幣一百萬元花旗存銀二百三十萬洋八十萬美銀幣一百六十七萬五千元華比存銀八十萬洋二十五萬和蘭存銀六十萬洋六十四萬中法存銀二百零三萬洋七十萬大條銀四百八十六條通　存銀三十萬洋五十萬中國存銀二百三十七萬洋四百八十一萬各錢莊存銀三百五十萬洋二百五十五萬有利存銀五十五萬洋二十八萬菲律賓存銀五十六萬洋四萬友華存銀四十萬洋十五萬大條銀五百三十九條匯興存銀三十萬洋五萬匯業存銀十萬洋五萬某國各銀行共存銀七百二十四萬洋二百零一萬大條銀五百零一條惟華商各儲蓄商業銀行所存銀洋均不在其數中 
[一週間之鎔銀調查]  
　　本星期内北巿泰亨源等各銀爐承鎔各銀行上　從歐美運來之大條銀及美銀幣共烊見寳紋七萬一千二百二十只核計規元三百八十三萬一千六百三十六兩尙存大條銀三千餘條美銀幣一百十餘萬未經化烊云 
[棉巿報告]  
　　中美新卷社譯美盛公司一星期棉市報告云本星期内棉戶持觀望態度半因銀價陡跌半因缺貨之故紗廠購棉亦不踴躍大約因存貨充足可以用至六七兩月據吾人觀察新花未上巿之前棉價不至大賤因孟買有勞動風潮棉紗出品減少故棉戶索價殊昂照現在羅比滙價之高印度棉紗大有不能進口之勢印棉　漲價五羅比中國購進者甚少云利物浦市價中等美棉七月份交貨者二四·○○便士紐約市價十月份交貨者三十二元六分印度市價五百零四羅比 
[瑞瑢造船廠開股東會]  
　　文滙報云瑞瑢造船廠昨開股東大會議决每股（五兩）發息一兩又紅利二兩發行未售完之股票二萬餘股俾資本由六十四萬六千餘兩增至七十五萬兩惟新股須加售價十五兩合爲每股二十兩先儘舊股東收買云 
[河南路商界聯合會茶話會紀]  
　　前晚（十九）河南路商界聯合會開職員會後以到者不及半數改爲茶話會由會長金馥生主席議决二事（一）定陽曆本月二十日發出選舉票限二十二日以前將選舉票投入本事務所票櫃内二十五日下午二時由全體職員到會開票二十七日邀集新舊職員辦　替手續（二）議决　辦夜校俾該路各商號學徒得受普通敎育聞該會職員因夜校尙未成立現正積極進行云 
[學生總會談話會紀事]  
前日（二十）下午二時中華民國學生聯合會總會評議部及理事會開談話會於貝勒路事務所到會者爲江蘇省學生聯合會評議員楊勿渝南京學生聯合會評議員劉大綬·李一龍·梅成章·浙江學生聯合會評議員余瑞華·北京學生聯合會評議員陸家繼高鳳岐陳肇　·周炳林·山東學生聯合會評議員曹世祿·張其昌·留日學生總會評議員龔德柏·方維夏·天津學生聯合會評議員孫學謙·趙能武·河南學生聯合會評議員曹靖華·李容義·四川學生聯合會評議員王光祈·張夢九·甘肅學生聯合會評議員王文彰·及狄侃·姚作賓·王德煕·陳肇　·康白情·諸理事首由狄侃起立發言略謂評議部本定於今日開會但現在報到之人尙未過半數祇得先開談話會藉以商兌意見尋由方維夏·龔德柏·陳肇　·陸家織·劉大綬·李一龍·李容義曹靖華·康白情·陳肇　·諸君相繼發言散會巳鐘鳴六下矣 
[上海學生聯合會消息]  
　　抵制日貨委員會特别會昨日（二十日）下午三時抵制日貨委員開第十次特别會到會十二人主席蕭箎紀錄姜羅良（一）主席報告本委員會屢次開會不足法定人數其原因約分二種（一）各代表因寒假返里尙未到校（二）巳辭職之各分會代表因寒假期中不能另選現各校巳開校辭職之代表巳多補選以後定能積極進行）二（董克仁提議正主任巳於前次辭職數次屢次開會因人數不足故未能另選本日巳正式開會亟當從速選舉姜維良附請通過結果蕭君（副主任）升任爲正主任錢肇榮當選爲副主任（三）董君辭出席上海抵制劣貨會之職通過結果姜維良補選（四）錢肇榮報告上次與中華職業學校交涉進日貨琺瑯事經過情形並討論對付方法結果由公判會處　並卽派代表二人赴公判會（五）下次開會期仍定每星期六下午二時半開會所有未舉出代表各校當致信與各分會請從速舉出派來出席 
　　調查科常會昨日調查科開二十六次常會主席蕭子裳紀錄劍秋出席十七人所議各事列下（一）王席報告昨評議部長交來信一封囑調查中國交通洋行所售之靑川魚是否美貨緣該行有靑川魚運往廣州寗波二處爲學生會扣留之故（二）交通洋行來函請本科通知杭州嘉興各學生會證明該行之靑川魚確是美産免貨進口時復被阻止（三）會長命本科派一人出席上海糧食檢杏會費炳章當派（四）國民份子報告現在新鎭日貨甚多請本科派人到該處維持即日派劉導洙萬錦章前往調眞相然後議相當之法維持（五）陶鳳威報告鹹瓜街同昌近購日貨四大箱卽日派萬錦章王希濂及日貨抵制聯合會二代表一同前往該號質問（六）卞毓英報告九江自五四之聲起禁止日貨進口今忽於三月十七起取銷前約許日貨諭人本科應飛函往九江學生會質問理由通過 
　　交際科常會　三月二十日交際科常會出席二十一人主席陳琮君書記顧誼夫（一）主席報告各界聯合會糧食檢查籌備會本科應派代表一人列席張炳　當選（二）主席報告四川崇明兩路商界聯合會復函對於籌備義務學校事（三）李峻華報告出席上海各界聯合會評幹兩部聯席會議情形（四）程仕勇報告出席上海各團體抵制劣貨聯合會情形（五）李峻華提議近全國學生　會開評議會各地學生來滬甚多因初次來滬人地生疏本科科員平日苟有餘閒望來會招待一切以盡地主之誼（六）中華職業學校内查出之日貨在公共體育場開公判會派潘卓吾顧誼夫出席 
　　敎育科開會昨日四時半敎育科開常會到者十一校　表主任馬崇淦主席書記侯紹裘紀錄首由主席報告謂自寒假以來各商界聯令會開設義務學校非常踴躍來託本科聘請敎員者亦已有多起有巳就緒者有尙在接洽中者預計以後關於此項事件必有無數故望以後値日員須准期到會使事務不致耽擱云云當由各代自行認定値日日期次由女靑年會代表提議謂本科開會太晚有幾校學生回校不便故請提早至三時半結果决定在四時此外又由主席報告謂本會第一國民義務學校主任裴國雄已允不兼他項職价 
 
 

Page 11

 
 
　 
　　專誠爲本會擔任該校事務再第二國民義務學校經費已得評議部同意增加至每月一百十二元此學期將添請敎員一人現已聘定云云六時許散會 
[農部擬發行有奬證券之滬聞]  
　　北京農商部現擬組織證劵銀行並發行有奬證券集合資本一百萬元先行籌備銀行並將奬劵分發各省商業機關擔任勸銷上海則設立總行各省埠設立分行聞其有奬證券章程現巳擬定不日即可頒布所出之證券開奬三次除紅票兑現外其不中之證券可作該銀行股本另給股據現該部巳分電各省行政機關轉令商會查明擔任銷數若干即便分配上海南北巿兩商會長亦已接到前項令文略謂能擔任勸銷此項證劵若干希即查復云云該兩會已與各會董從事籌商矣 
[滬西發現死人手足之由來]  
　　大陸報云蘇州河附近所發見之一手兩腿前據麥根路十九號同德醫學校聲稱此係寳隆醫院鋸下之廢手足二三月前由同德醫校取作模型浸以藥水以供演講剖解學時之用嗣因陰曆年假遂棄置不用上星期日醫校職員囑令校役携出掩埋乃校役懶惰竟抛入蘇州河復被人撈置來根路空地致引起疑念醫校旣知此中原委故特聲明以釋羣疑而免涉及無辜云 
[迭犯刦案盜匪之定罪]  
　　江灣人夏寳寳迭次糾黨持械夥刦虹口蘭路居人邱六生·華特路祝家浜鄉民瞿根福·楊樹浦路長安里婦人陳王氏（即辛沈氏）等家值洋二百數十元之衣飾並在華特路等處剝欔行行人趙子山·奚林生·李阿五·瞿根林·樊 
培根茅洪記等綢皮衣服鈔幣銀元案發經提籃橋楊樹浦兩處捕房中西包探先後將夏及與此案有關之眼線戴金紅曁夏之姘婦楊楊氏·夏陳氏·王陸氏一併獲解公共公廨訊押候查吊贓物澈究等情屢誌本報茲悉承辦此案之中西包探蔣榮生·程明德·楊阿泉·張金寳·柏生等巳在夏匿居之大連灣路某號屋内搜出當票多張按紙分向各當舖吊出贓物昨晨傳同事主將以上男婦五人解請張襄讞會同義副領事羅斯升座第一刑庭訊據中西探上堂禀明查吊贓物情形並將各贓逐一呈察次由男婦各事主相繼投案訴述當時被刦狀况質之夏寳寳供各案俱係在逃之人起意捕房搜出當票亦係從張榮生之箱内檢出與伊無干戴金紅供各案發生後伊充眼線報告捕房嗣以夏某一盜逃去捕房疑伊通風但伊實非同黨各等語楊楊氏所供詞多支吾夏陳氏王陸氏均稱實不知情云云問官核供以陳陸兩氏無關着即開釋楊楊氏知情不舉着押女所半年夏戴二人迭犯刦案法無可貸華官判各押西牢五年期滿帶堂再核西官判各押西牢二十年起案贓物會判交各事主領去 
[沙船洋面遇盜]  
　　滬南興盛號之金利豐沙船日前由申裝載沙布雜貨等品開往山東膠州等處舊曆上月二十六夜行經浙江洋面突遇盜匪船四艘皆係紅頭有眼睛之巨船盜匪操温台州音明火執仗躍上沙船搜掠耆民項老桂見勢不佳將鎖匙交付計刦去箱内現洋三百餘元又紗布雜貨等十餘件又在各夥身畔及行李中抄去二百餘元惟人口未傷盜等去後該船卽在近海灘椗泊仍開駛北上特發快郵函致興盛號請代呈報水上警廳緝捕盜匪云 
[革警冒官嚇刦烟土]  
　　前充淞滬警廳巡士之李國棟因犯事斥革詎於前晚七點時糾合同黨四人突至高昌廟江邊碼頭福建人林姓寡婦家内聲稱余乃本處警區巡官查悉爾家藏有大批烟土係屬違禁物品特來調查旋即出示手槍迫令將烟土交出當由孀婦林氏告以家内確有烟土係先夫充當海軍差使時所購夫故後並未私售祗圖將來以高價出賣藉作孤兒寡婦度命之資云云李一再威嚇乃由該孀婦從地板下取出烟土四十餘兩交李携去迨至臨行時李謂林氏云爾如不願充公可速籌洋來局認罰可以贖冋原物該氏遂挪措現洋數十元至警察所門首請求門岡巡士代爲報告特來呈繳罰洋該崗巡茫無頭緒嗣由該氏逐細聲訴始由該崗巡報請宋巡官立即飭查本區並無李國棟其人昨日午刻正在查究間李國棟因與該區巡士李某相熟到所閑談當由宋巡官得悉將李扣留立傳林氏到案指認確爲前夜冒官嚇刦烟土之原犯爰將李國棟與該氏併送警顧訊辦 
[滬杭路近聞兩則]  
　　檢查車役滬杭甬鐵路車務總管因近來車上茶房人等往往夾帶私貨特於昨日通告各站嗣後凡車上茶房人等上車之時應經車務巡察·站務巡察·或站長檢視一過并須於簽字簿上註明姓名以便稽核車到最終站時亦然以絶弊竇准自卽日起實行 
添印補費票滬杭甬鐵路前因重視日間特别快車起見凡特有免票者乘坐特别快車須照補特别費現此項補費在車上執行諸多不便故特請由總帳房印就一種特别快車補費票其式與尋常客票同惟註明補費字樣凡在距離五十英里内之各站補費爲五分五十英里以处爲一角聞此項補費票日内卽可發往各站實行云 
[惠泉皮酒公司之組織２]  
　　近有人發起組織惠泉皮酒公司資本三十萬業巳收足聞其大股東爲胡西藩卽江蘇財政廳長胡翔林之弟亦爲該公司之總理其酒廠設在無錫所有製酒機器已由林祝三（亞細亞照相公司前經理）親往美國訂購現林君業已回國機器不日亦可到滬出酒須至年底云 
[上海估衣業友誼會宣佈章程]  
　　上海估衣業昨年卽經組織友誼會迄今漸形發達茲經議定章程及撫恤章程公同宣佈其啓事及兩種章程分誌如左「估衣同業啓事」概自海禁大開歐風東漸商戰旣益激烈而團結力遂成一重大問題今歐戰告終新思潮澎漲同人等順時勢之潮流謀吾業之幸福爰於客歲發起友誼會於滬上從此聯絡感情交換智識攺良惡習救濟貧窮期不愧對友誼兩字故本會自成立以來頗蒙吾業中人所贊許入會者絡繹而來而經濟亦於是乎稍形寛裕矣此皆吾業中人熱心公益之效果也第念吾業中之依之人作嫁者皆異鄉作客之人歷寒暑於他鄉違晨氏於故里傷體恤之無人歎俸金之有數嗟乎淪落天涯依人籬下值此米珠薪桂之時代自有入不敷出之苦衷病則醫藥無資殁則蕭條身後言之酸鼻聞者傷心同人等有鑒於斯今特公同議决凡本會會員如遇貧病交近及中途不測而身後蕭條者均由本會查明撫恤所有撫恤章程及本會簡章均登錄於左務希公鑒「會章」（一）定名本會由上海估衣業諸同人組織而成故定名爲上海估衣業敬義堂友誼會（二）宗旨本會之設期以聯絡友誼融洽感情改良惡習救濟貧窮互相援助總之於吾業中人有禆益爲宗旨（三）品行凡本會會員不得借本會名義在外招謡如有逾越法律等事本會絲毫不涉並卽令渠出會（四）權利凡本會會員具有選舉權及被選舉之資格（五）任期本會正副會長每年一選連選連任之以三年爲限正會長遇有特别事故由副會長代行其職務（六）會期本會每月初十日上午九時至十一時開常會一次每年七月份開大會一次臨時會由會長召集之（七）會費本會會員應納每月會費分甲乙丙三等『甲三角』『乙二角』『丙一角』隨意承認按月由會計員掣收取（八）會所本會總辦事處永遠設立於衣莊公所内「撫恤章程」（一）本會會員如遇抱病而無力醫治者一經報告本會本會卽送至滬南神州醫院醫治醫費由本會擔任（二）本會會員如遇中途不測而身後蕭條者由本會調查的確即施送壽材費三十元壽衣費十元以示撫恤（三）以上二條倘吾業未入會之人而有此情形者得由本會職員三人以上之介紹本會亦可相當撫恤以符本會救濟貧窮之意旨 
[靑年普益社今晚之演講]  
　　南巿大東門靑年普益社邇來社員已達八百餘人此星期日晚（ 
即今日）演講聞係留日基督敎靑年會幹事張錫三君張君駐日巳有十餘年日本情形知之頗詳届時定有所發揮欲赴赴該社聽講毌須人座劵云云 
[商務印書館春宴紀]  
　　本埠商務印書館昨晚邀請各界在東亞西餐館捧宴張菊生君主席並由李拔可君等招待來賓約百餘人如商界報界諸要人皆行列席至八時許盡歡而散 
[催繳認定之塡浜經費]  
　　小南門外自小閘橋迤東至聖賢橋一帶之浜基由滬南工巡捐局撥派工匠在下面排砌瓦筒陰溝溝井將浜塡寒動工以來迄逾半年近始告竣此項塡浜工程共帶費六千餘元當由地方紳軰擔任勸募經費各戶共計認定二千五百元之譜現所繳者僅一千三百三十元尙有一千餘元由局催促至今未繳現由姚石蓀局長將所認各戶姓氏及認定之欵目開單函請經募各董事轉知各戶從速措繳以便支配公用 
[失敗之衣莊]  
　　三馬路石路口信餘衣莊開設未久其經理甬人杜某於去歲因暗做標金虧折甚鉅以致周轉不靈率行倒閉該束察悉前情出而料理將所有皮棉等衣一律擇日拍賣以償債務云 
[祥茂洋行出賣地基]  
　　字林報云祥茂洋行以南京路美泰洋行與鴻昌號所在之地基二畝三分七釐六毫售與中美銀行得價銀二十萬五千兩云 
[紅木作招尋藝徒]  
　　小南門外王信義浜北首三和里温州人所開之陳聚記紅木作内近由友人荐同鄉孫姓之子金旺（年十七歲）入作學藝孫體材矮小面圓身穿黑老布夾襖褲外罩背心老布帽子祗能操温州口音於陰暦正月二十六午後由原籍隨人來滬送入該作前日上午該作主令孫送紅木至就近喬家浜某車床店時值下雨手携紙傘詎一去不返陳找尋無蹤恐被匪徒所拐遂開具而貌姓氏身材衣服至警察一區三分駐所及民國路救　婦孺會報告請爲派探留心訪緝並聲明如有人知其下落者請指送該作備有酬金云 
[派警協傳不遵局章之匠頭]  
　　南巿董家渡正襝裕木行近雇工將外面靠近馬路之木栅欄動工改築曾經照章由匠頭沈蘭亭報告滬南工巡捐局發給執照經姚局長派路政員前往勘明地位務須照新規定之馬路路面丈尺照原處收縮乃興工後不遵定章辦理由局查知以其有意違抗着即停工飭傳該匠頭到局詢問該匠頭抗延未到業經該局工程處函致一區一分駐所請派警協助迅傳沈蘭亭以憑究罰 
[日暈橋附近之剝刦案]  
　　向在南巿爲錢莊跑街夥之紹興人許某前日偕友往西鄉漕河涇親戚家迨至事畢許一人返滬午後七時行至日暉橋附近忽遇匪徒三人將許扭住嚇禁聲張搜查身畔祗有大洋二元小洋四角若輩尙不滿意復將許所着皮褂皮袍剝去一哄而逸迨軍警趕到匪已去違矣 
[媳婦控姑案辯論終結]  
　　孀婦林朱氏前延賫美律師代表投法公廨控姑林錢氏私將原告之子藏匿請求訊究被告亦延達商律師代辯判候傳人證再訊在案昨又傳訊先據原告律師稱按照新法律丈夫死後妻子應予繼續管理家産今被告無故將原告之子藏匿應請訊究原告與伊夫林祖卿實係正式結婚今有媒人在案可證訊之媒人顧朱氏稱林祖卿與朱氏成婚實由婦人爲媒迄今已有十四年是實被告律師稱原告實係妓女祥雲閣並未與林祖卿正式成婚實係姘識即使成婚須由家長在婚書上具名方可作證原告祗以八字帖爲憑不能作爲證據今被告亦有親戚在堂作證詰據證人張朝湯供商人與被告係屬親戚商人在申已有三十餘年並未聞得林祖卿與原告結緍是實中西官判退去聽候下堂諭飭遵 
[譚春生失蹤案又訊一次]  
　定人譚嚴氏前延律師代表投法公堂控永新毛巾店主鄧維新私將伊子春生吊打後春生逃逸無蹤求究等情迭誌前報昨又傳訊先據見證永新店夥傅鶴明稱商人於上年十二月間在公共租界北京路地方與保人吳文剛遇見當邀至某茶肆啜茗向我言汝至公堂作證時須代伊帮忙後當介紹好生意云云當因商人不允而散惟店主並未將春生吊打是實保人周仲芬所延巴和律師稱今日原告律師有事不到倩敝律師帮同辯論被告吊打譚春生曾經保人及其母親目見屬實應請訊究被告鄧維新　　商律師稱譚春生實虧欠被告銀洋今有親筆票據可證當時譚交保人領去後即函知保人囑令從速料理逾限當訴諸法庭等語詎料保人非但不來反與原告同至捕房誣控被告私行吊打實係圖賴賠欵應請訊追中西官判候再復訊核奪 
[德商和順洋行清理竣事]  
　　腦威國商人法立志漢奇在公共公廨呈訴德商和順洋行總理德人尼衛志不理股欵一案前經公廨諭派穆安素氏爲本案清理員着將該洋行一切生財拍賣得欵報告公攤在案茲悉該清理員已將賬目理清該行變賣得銀十七萬兩除付還該行所欠各銀行往來欵項並清理員費川外尙有盈餘敏股（一百元篤一股）可攤得洋兩元六角零八釐據情票由公廨咨知腦威領事納恩君於昨日上午十時蒞廨會同李襄讞升座第三公堂結束此項控案即由穆安素上堂稟明前情並稱查被告洋行尙有九百股東未到應得公攤之欵計二千餘元敝律師擬照前次清理科發樂房之章程辦理將此欵暫存以待舊股東持股票前來領取時再行請示云云而本案原告亦延代表律師到堂謂伊之當事人共認被告洋行股份計三千零五十四股今對於清理員報告清理辦法並不反對云云問官核稟判准照該清理員報告給諭辦理 
[公共租界之兩賭案]  
　　前日有人致西文信於虹口捕房報告銅匠浦東人奚　生在有恒路二千零七十四號屋内開設賭場日夜聚賭牌九抽頭漁利當由捕頭立飭西探使密司華探周耀廷　正昌協往拿獲頭家及男婦賭各四十六人連同賭具帶回除飭頭家奚慶生拘押外餘各准存洋作保昨晨解送公共公堂經陸襄讞會同巨卓副領事逐一質訊之下諭奚慶生還押候下禮拜六查明究辦其餘郎來生·吳福根·王仁秋陳根元李仁星楊台生·許星慶蕭阿良·陸毛弟·倪四明·蔡永林·　仁生·徐阿虎·張淘淘·陳阿祥·朱金生·王慶元·周炳榮·趙永春·周阿毛·曹木丁·徐福林·丁瑞林·王阿巧·居玉堂·張桂和·王阿四·楊五桂·唐連生·陳阿元·吳南山·王阿寳·童田滿·曹保·鄭阿任·張阿林·王阿貞·金阿東·王和尙·江森全·邱全福·陳金生·王阿蛟·朱徐氏·劉徐氏·到案者各罰洋五元 
不到者每人所存保洋十元充公賭具銷燬又南京人馬毛頭·李福生·李劍童·韓阿二·馬張生·劉成發·向玉田·向信等二十人在滬西宜昌路一百四十九號門牌燕子窠内聚賭牌九經戈登路捕房西探鄧偵知稟明捕頭派華探協往將各賭徒及賭具一併帶回昨解公共公堂由中西官質訊之下判馬等各罰洋元無力改各押三天示儆賭具銷燬 
[全盛信局股東訟案之宣判]  
　　全盛信局股東陳欽安何洪水等前延巴和律師代表投法公堂控股東華雲錦拖欠賬目等情被告華雲錦亦延達商律師代辯一切判候下堂諭飭遵在案昨將兩造傅至公堂先由法副領事雷君將西文堂諭誦畢繼由陳代讞員諭曰本案訊明被告實係三股份原告乃居大股之地位堂費十元歸被告負擔賬目一節候信業公所理算明白再行核奪此判 
[劉問芻包蘭文互控案之和解]  
　　劉問芻　包蘭文因賬欵糾葛在公共公廨互相控告曾經唐少川等一度調解不和仍須法律解决業由中西官諭候改期再核己紀本報昨晨兩造之律師又投第二公堂以雙方現經人理勸擬有一種和解辦法請求照該辦法所擬下諭俾兩造可以履行等語陸襄讞核稟以此案係關讞員承審乃商之英卓副領事諭候原審官核奪 
[私售鴉片案兩起]  
　　張阿二在滬西宜昌路一百四十九號屋内私售燈吃前日爲戈登路捕房中西包控查悉往將張及烟客彭波金並烟具帶回准飭各存洋保出昨經公共公廨傳訊張避不投質彭自行到案供稱並不吃食鴉片等語中西官判彭從寛斥釋張臨訊不到着將所存保洋三十元充公烟俱銷燬又吳淞人張寳生在虹口華記路七百四十七號屋内售賣雅片經該管捕房一百零九號西探查悉前往將張拘獲抄出烟膏烟具銀洋帶回收押昨解公共公堂經中西官訊明張違禁屬實判罰洋一百元與抄獲之洋一併充公無力措繳罰金改押西牢三月烟膏等物銷燬 
[招認大舞臺門首失竊之金表]  
　　寗波孩子張友生因將夾金表一隻上繫有頭髮絲練條普表墜金四聞兩枚令王桂生持向押店質洋十餘元分肥事爲特别械關華探王長根·蘇長生所聞以其來歷不明協同西探將張王二人緝獲吊出金表等物帶回捕房詢明此項金表特件係張孩於去年陰暦十二月十一夜半在漢口路大舞臺戲園門首摸竊而來因不知失主姓名故昨晨祗將兩被告解送公共公堂稟明前情中西官命將被告帶回捕房着查明失主於下禮拜六解訊 
[淞滬警察廳批示二則]  
商民曹赤霖請求懲辦趙延昌等由呈悉查該行失竊木料業巳傳到趙延昌與張少廷質訊該趙延昌係屬代人經售其於木之來歷堅稱不知當經准予保釋責令將售木人交案澈究在案趙延昌爲裕泰木號主張少廷爲新永記木作主其賣買貨物均營業上應有之問題尙無犯罪嫌疑之處刻本廳正在設法跴緝售木人到案訊究據呈各詞諸多誤會特爲明白批示仰即知照民婦張顧氏訴伊壻范仲連不事生業由呈悉查該民居住地是不屬於本廳管轄所請備案之處應毌庸議 
[誌謝]  
　　昨承商務印書館惠贈第七卷三號學生雜誌及第六卷三號婦女雜誌各一册又中華書局贈第四十九期英文週報一册書此併謝 
[中華職業敎育社通訊]  
[徵求社員各隊第二次報告]  
　　章伯寅君隊二十八分賈季英君隊十四分劉虚舟君隊七十分唐閏生君隊十二分沙士度君隊四十二分黃涵之君隊二百六十六分江問漁君隊四十四分丁壽卿君隊二十四分 
　　以上均就現所徵到者開列報告期間規定三月十五日至四月二十五日續有報告容再披露 
來函 
[陶寅康來函]  
　　十八日報載少婦吞金自盡一節與事實不符緣二十四日鄙人之子曾與小媳齟齬閱二日小媳母族率領多人登門理論陡見斷脚金簪一枝羣指已將斷金吞下當請紅十字會西醫某君來家灌救嘔出清水數孟惟未見金屑吐下醫云似未吞服否則定須吐出此爲當日實在情形小媳現仍　飯如常報云吞服金戒一枚命人送至紅十字會求治生死未定之說並非眞相至於敝内助子毒毆更屬子虚因反目之日敝内適在滬北親友家未返也爲特據實函陳敬請迅賜更正以昭核實陶寅康謹啓 
來件 
[魯禮門等爲沙田局變賣塘地呈省長文]  
　　呈爲松塘餘地多屬民業尤關險工懇請飭局收回敬陳管見仰　鑒核事竊清理松金靑沙田事務所强將松江縣境海塘塘脚餘地·曁新舊挖廢田畝等指爲接漲灘蕩並不商請主管機關逕以清理隱墾沙田名義出售與所謂惠農裕農兩公司承領損碍塘工攘奪民業迭經公民等瀝請飭令收回蒙恩委查仰見我省長鄭重塘工軫念民隱之至意欽感莫名惟是道委余沅至松中道折回並未赴塘視察局委唐樹雖經會縣到塘查察一次而主張若何公民等遲之久未聞餘緒實不能無鰓鰓之慮謹將沙田局松金靑狄前駐辦處分此案種種失當再爲我省長縷晣陳之查蘇省海塘之險要向以華亭塘爲最前江南水利局所刊海塘新舊兩志記載極詳無俟徵引該塘東接奉賢西連金山長計四十十 
餘里明季清初因海潮緊急先後於土塘之内添築石塘一道東叚自華家角起至張家庫止名曰東塘西段自張家庫起至靑龍港止名曰西塘自西塘外之土塘於道光年間傾圯以來潮水直逼石塘之下四塘各叚尤爲危急歲修之費動以鉅萬故塘身平時之保護定例極嚴前清乾隆元年奉諭規定塘外留地三丈塘内留地二十丈著爲令甲自雍正五年開浚隨塘河以後歴届歲修取土悉在隨塘河以北凡在河南塘脚餘地更不敢動用杯土以防萬一今鄰境金山縣之海塘潮汐久已不至尙且設法於塘脚餘地造林·以謀鞏固（見附件一）南滙縣之海塘漲灘且三十餘里塘身已同虚設而水利局猶主保留以備不虞（見附件二）乃松江海塘獨稱險要而沙田局竟將其塘脚餘地變賣一空棄定例如弁髦置險工於不顧此損害塘工者一也松江府續志水利門載乾隆六年工部奏准海塘内外挖廢田畝聽原業戶自行耕種免徵租息其疏有云松太各屬沿海所築塘工計塘身壓占及挖廢田畝皆係民間恒業並未給價等語（見附件三）原奏旣稱松太各屬海塘華亭爲松江府屬縣之一當然包括在内若以華亭志失載此案即謂華亭塘工當時獨蒙給價恐在前清之初無此辦法且查華志載道光十五十七三十等年挖廢田畝（即　挖廢田）均未給價（見附件四）則在道光以前塘工所使用之地地萬無給價之理更不辯自明松塘占用各地旣舊係民業公家並未給價安能認爲官有南滙縣之欽公塘以屬民業之故官産處不能處分先例具在（見附件二）乃沙田局於鄰縣之先例志乘之成案皆熟視無睹公然變賣此攘奪民業者一也查該局此次所放賣之地核其性質大别有二（一）爲塘脚餘地内分石塘内之塘脚地及土塘内之塘脚地兩種其在石塘以内者緊貼石塘形如灘坡可以耕種之處甚少人民所占有者多係建屋居住相安已二三百年公家從不干涉其在土塘以内者即介乎土石兩塘之間俗名夾塘田零星邱叚多由原業戶自行墾種另有無人管業之地則由各該叚塘長收取租息以抵工食（緣塘長向無工食例許收取草息以作抵補）（二）爲挖廢田畝内分舊挖廢田與新挖廢田兩種乾隆雍正以前之舊挖廢田果有若干以及地在何處自經同光二三年大舉清丈而後已與民田相合而不可考矣今所稱爲舊挖廢田者即道光年間所挖廢經同治十一年華亭知縣所勘丈共計民灶旧三百四十四畝有奇現皆由原業戶自行耕種即實行乾隆六年之工部奏案至新挖廢田既經官中給價收買視如禁臠人民本不敢佔墾毫釐也以上各地旣非隱墾之灶田又非新漲之蕩地無論多係民業公家未便處分即其中間有曾經給價（即新挖廢田）可認爲國有之土地然收買之目的在修築塘工則其處分權當屬塘工主管機關與普通官田不同再使讓一步言亦應屬諸官産範圍絶對不在該局清理權限之内在該局亦自知無處分此項土地之權乃巧借名目指爲接漲灘蕩抑知原係塘脚自然相接外旣有塘如何能漲漲灘一語若在宋元時代或尙相近自有土石兩塘以來久已與海隔絶接漲兩字早已不成問題該局目爲漲灘直視巍峨之塘如無物寗非笑話此附會欺飾者又一也松塘歲修之費動以萬數前清同光以來除特撥正帑以外向由蘇松太三屬受益田畝攤徵即近年海塘經費亦由蘇屬二十七縣隨忙帶徵我省長尙以工鉅欵絀爲憂因有特請中央在國家經費内協濟之舉關係何等重大今查沙田局所售東西兩塘土地所得田價不過一萬餘元僅比平時一度歲修之費若遇大工則祗抵十分之一而猶不足且西塘各段所得地價更祗七百餘元以歲縻鉅萬之塘工而因貪得七百餘元之故將塘脚餘地變賣盡凈尙復成何事體况查同治十一年後之新挖廢地給發官價多者每畝十五六元即最少亦在十千之譜（見附件三）以當時地價之低廉修築海塘又事關公益給價尙如上數今日地價之昻貴較諸同光時代相差奚　五倍乃沙田局此次所賣塘地平均計算每畝僅四元有零其低廉實出情理之外而變賣之手續旣未逐段限價投標又不盡原業戶認領但由三數地方當練巧立公司和盤包賣人言嘖嘖尤非無因此滋人疑竇者又一也總之松塘關係險工塘脚多屬民産本在不應變賣之例就令可以酌量　分亦當屬於官産範圍不在清理沙田局權限之内公民等私相計　以爲此案似宜辯明性質分别辦理要點有四（一）險要各段之塘脚地關係數十萬生命財産無論屬官屬民萬難變賣（二）不甚險要之塘脚餘地及舊挖廢田原屬民産現在有人管業者番仍其舊中有已經開墾成熟者造册升科其無人管業之地收爲官有（三）新挖廢田在險工附近者須留作取土之用不宜放賣其非險工附近者按照官産辦法儘原業戶先行承領（四）塘脚下民間建屋居住之處仿照城脚地辦法中塘工局酌收租費以供修塘之用以上四項準之法理按諸民情似尙無窒碍爲此環陳仰懇省長電鑒俯賜察核一面令行沙田局轉飭松金靑事務所將已　松江縣境内海塘脚餘地曁新舊挖廢田畝尅日收回回復原狀以重塘工而維民業深爲公便謹呈江蘇省長齊（附件略） 
雜評二 
[農商部辦奬券（庸）]  
　　農商部之實業有奬證券當田文烈辭去兼部之前巳派定專員着手籌辦近正在進行之中本埠所傳農部將組織證券銀行發行有奬證券充作股本之說殆旣指此一事 
　　有奬劵係彩票之變相刑律認彩票爲賭博行爲之一種提倡實業而以賭博出之其事本不可爲訓特今日奬券盛行之時官場皆視此爲可恃之利藪農商部隨各省之後亦辦一奬券自娱政界風氣所趨自亦不必深責跡該部奬券之計劃殆與袁政時之新華儲蓄票相類儲蓄票一千萬元之收入祗供袁世凱帝制之一擲至今還本遥遥無期所望農商部之有奬券眞能用之於實業勿蹈儲蓄票之覆轍至正當與否則難爲今之執政者道矣 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游談 
[徽州雜述（三）] [  鄉人投稿]  
　　徽州之河水勢皆極急激足資利用舂米所用之水碓最爲發達前年有人於屯溪創立電氣廠擬利用水力運動出鉅資購水碓地爲廠基聘西門子工程師從事機器建造而歐戰忽起因而停辦其公司資本亦因虚靡鉅金毫無成就遂難爲繼美利堅士卜看河急流造電成績昭然該公司若有毅力以底於成其效必可觀也民國改用陽曆九年而民間習慣仍用陰曆不謂徽州山僻之區於元年間即已通用新曆革命之際社會改革之心幾如狂易辛亥九月間卽由商民竪獨立之旗自紐商會以理巿政知縣旣逃亦由商民推舉夏君愼大執休寗縣行政權數月地方晏然辮髮於元年之春即已盡行翦除厥後狂熱漸減滙劃錢莊因滬巿關係於二年復用陰曆陽曆遂同虚設民黨失敗人民心理又變惜辮髮旣斷無人工連接之術不然則和尙之頭又垂豚尾矣 
　　徽州婦女今仍纏足天然之足甚稀女界黑暗或謂爲全國之冠六縣之大無一女學女子讀書者萬不得一男女之界最嚴夫妻姊妹而外雖戚屬皆不得晤面然而男子一面淫風頗熾江西省之流妓在屯溪者無數官場貪得錢財提倡賣淫徵收花捐公開爲娱樂之場以官吏作賣淫之業可恥孰甚江西流妓亦皆纒足聞潘某著論於新安報曰屯溪之妓皆纒足故良家之女亦纒足反之如江浙之妓不纒足故良家之女亦不纒足是故我謂女子纏足者皆爲將來作妓計也惡謔狂論激起衆怒報旋停刋 
雜談 
[比得時之無完王后] [  瘦鵑]  
　　比利時前王利波爾KingLeopold夙以莊嚴稱而其心坎之底則柔情脈脈頗嚮往於閨襜於是艶史流傳有所謂無冠王后者出時則王已皤然一老年六十有五矣一千九百年王作法京巴黎之游遂薢茩一美女子曰加羅玲蒂拉克勞OhiolineDelacioix女出身微賤爲蒲卡勒司一工人女工人有子女十三人以女爲最幼女傭於一酒肆中爲女酒保貌因絶麗明眸有曼光若紫羅蘭遇喜怒哀樂事能時時變其色澤有時柔睞有時作疾視亦各得其宜其貌之美直足使人魂醉而　發者利波爾王乍見女似卽爲雙眸所攝不能自持情之所鍾無復有陛級之念痴魂栩栩蓋已不自知其爲九五之尊亦并忘女之爲酒肆中酒保矣女知其爲比利時王也亦曲意媚之王即携以俱去歷游全歐同舟車而異室每抵一處則必出而相見王故爲訝異狀曰吾不期遇子於此是天幸也侍從竊笑其作僞立相率避去恣二人作情話一千九百○八年謂曾秘密結婚於桑利馬云王之愛加羅玲也歷久弗衰奇珍寳飾賚賜無虚日後復錫以伏亨男爵夫人銜封其二子并於非洲孔哥地産中撥一百二十萬鎊爲贈加羅玲因爲酒保久工於趨承故能久維利波爾之愛十年如一日嘗語人曰『吾輩婦人如欲隨處獲成功者首當察其有關係男了之性情而知所善處之』彼蓋善處利波爾者王各甚敝冠久御不思易而對於加羅玲則萬金一擲未嘗有吝色王晚年日就頽廢仍愛加羅玲如故加羅玲亦承歡左右撫慰有加自顧身世則深德王不巳一千九百○九年十二月王疾革守護於床次者亦惟加羅玲一人而巳王身後遺産甚巨聞加羅玲竟得一萬三千萬法郎越年餘嫁法蘭西大軍中一退伍副官未幾離婚後復醮一巴黎名流不知所終加羅玲巳近中年而風韻尙楚楚不減巴黎巿上作酒保時今雖隱去比利時之人每道利波爾王事猶藉藉言無冠王后加羅玲也 
趣談 
[解頤錄] [  鶴鳴]  
　　一兒投冰於甕父見而呵之曰寒氣凛冽汝尙以冰爲戲豈不畏寒耶兒曰寒兒豈不知蓋貯之以免盛夏向人購辦耳一兒見火車異之歸問父曰火車何以能行動父曰蓋藉水火之力而有以致之兒急曰然則吾家一灶終日舉火煑水解放 
　　何仍兀立如故耶 
　　某兒喜多食瓜果母戒之曰瓜果不宜多食否則易致腹痛兒乃唯唯越日母方臨産呼痛之聲達於戶外兒聞之曰今日吾母腹痛若是諒亦平時多食瓜果之故耳 
新聞拾遺 
烈婦殉夫婦人首重節操年來世風墮落此語幾不合時宜矣詎蘇之丹陽尙有節操之婦足爲後世傳者烈婦柳姓閨字素絹縣之東鄉人秉性温柔知書工繡年十八歸袁氏夫婦伉儷情深琴瑟靜好閭里稱羨豈意壻以英年露爽何期二竪偶纒竟臥床不起烈婦侍奉湯藥衣不解帶者凡三十有二日顧其夫已病入膏肓盧扁無術竟赴玉樓之如烈婦哭之慟旋卽收淚親爲成殮井井有條狀殊從容不類哀痛者蓋此時烈婦之胸中早有成竹矣是夜乘人不備即工臥室内投繯以殉明晨家人往叩其扉　無人聲闢戶而入則見烈婦高懸樑楣之上衆驚甚撫之四肢氷僵已難挽求乃爲解繯舁下四鄉畢集有睹景傷心而泣下者有嘖嘖稱述烈婦之節義者有請申報有司褒奬者雖衆論紛紜而異曲同工無非爲烈婦身後計耳噫如烈婦者洵可以挽頽風而箴末俗矣[  幻夢]  
老太爺點戲出風頭南京夫子廟之各茶舫向有歌妓坐唱嗣被官廳禁止生意頓形冷落於是各舫乃改唱留音戲然從未聞有點戲者不意近來某航竟異想天開商諸啜茗之妓女凡兜狎客點留音戲者所得戲資作四六分賬各妓女遂大施迷湯之術引得點戲者爭先恐後因是此項所入頗爲不資尤可笑者昨日午後有一老翁年近古稀其子在某署就職聲名赫赫因此人多呼之曰老太爺一時異常高興允妓要求大點留音戲宣言凡來一妓得點兩齣是日計來十四妓共點二十八齣唱畢老太爺除給五元外並每妓賞洋一元聞者咸誇老太爺風頭出足云[  隱厂]  
請財神也有新法徐屬盜匪充斥擄人勒贖之事時有所聞（俗稱請財神）日前有某姓翁因事赴戚串家中途被匪架去家中接有信函勒索三千金正爲難間忽有數人以肩輿送翁歸送者自稱爲匪云弟兄們冒昧吾輩知翁固長者必不吝惜區區末言旣能送來亦能刦往須自酌也家人旣喜且懼卒贈以千金而去是亦野蠻中之文明者矣[  吳秉恬]  
淡裝麗服博人歡嘉興小家女子多藉工作爲生近因生活程度日高各女子多改織洋襪以期進益增加奈各襪廠之收發人員大多靑年子弟浮滑少年各女工於繳襪時其稍有姿色能任其調戲者則工作雖甚惡劣亦可得優等之工價反是則挑剔留難無微不至近日每見女工於繳襪時多淡裝麗服笑面相迎以博收發員之歡心期得優等之工價記者述此非言婦女之不貞實嘆謀生之艱難耳深望各襪廠經理有以整頓之母使風化愈趨愈下也[  針鳴]  
召租亦有妙韻語嘉興北門外石條街有蔣榮生者滑稽玩世有東方曼倩之風嘗口出成文人咸以書獃子呼之近於鄰近建造樓房二間落成後標大紅單片於門首隸書召租二字下題七絶詩一首茲特照錄於下以供一粲「新造樓房料質堅裝修油漆已齊全諸君問價來蔣寓堪笑錙珠較量錢」末書欲租者請至蔣宅議價可也云云如此招貼實屬創聞連日茶寮酒肆咸作談助資料此亦趣事焉[  針鳴]  
棋痴寓居江陰城内大街皖人李某酷好園棋日赴某茶社邀友對奕極盡智力務希占勝廢寢忘食亦所不惜前日敗北歸家夜膳停箸疑思家人與語不聞亦不答瞬息彼將案上碗碟移來移去口中且吚唔不止家人見狀大笑止之反受譴責如李某者可與書獃戲迷並稱矣[  粲三]  
盜棺之慘聞江陰某鎭祝某家資甚富前日其長媳忽因病身故祝以其生前孝敬遂厚殯焉不意其族人某甲固無賴者即糾合多人前往盜棺所有衣服飭物搜剝殆盡將屍骨暴棄於地一閧而散噫誠慘聞也[  天恨生]  
清凉山發現異草甯垣漢西門清凉山爲金陸勝蹟之一上有幽冥敎主殿每年七月香火極盛不意近來發現一種靑草睡地而生無花無葉長可尺許粗若絨繩嗅之香氣撲鼻或謂與茅山所生之香草同類未知然否誌之以供值物學家之研究焉[  隱厂]  
 
[法國戰後之慘象（五）]  
　　　第愛里堡之加爾諾大道（裘毓麐君贈） 
小說 
[三年前（續）] [  蔣夢芸]  
　　我聽了很疑惑也很着急因爲露司確是一個很好的女子品貌哩才學哩色色都好和齊安利行眞是一對嘉耦可惜　司的爺娘仿佛是審司命宮裏注定的　鬼他们有了這樣的女兒不但没有愛惜他的心反一味摧殘　女兒便他痛心他們的事我知道很詳細據說他們要將露司嫁給一個五十多歲的老分爵正式契約雖還没成立可是口頭上已說的千眞萬眞將來難保不成事實他們俩　的是利祿和虚名不管如花一般的女兒願意不願意和終身幸福怎樣只是秘密的做那種事現在他們兩個痴兒女耍如果然有了戀愛的事那麽將來的結局不獨露司一個人遭他們戕害還要牽連齊安利引在内這不是不幸的事嗎所以我便寫信去問他他却一口隱瞞說這話是不確的我本來希望他不確心裏也就安了不道他現有自己將秘官告訴了我我禁不住笑了出來不過暗裏也很替他擔憂　料將來一定没有什麽好結果當下他兒我笑了一笑就明白我一半意思笑說道老友你不用笑地我從前瞞住你原是我的不是現在你知道了可不要聲張出去才好我暗想他現在 
　　情絲緊緊縛住怎能知道他正在悲慘路上走將要到絶境呢無難這中的秘密又不能明白告訴他即使告訴他也不能就使他覺悟祇有暗暗的替他歎氣罷哩他又笑着問道老友我急要到露司那裏去你快告訴我華盛街在西區第幾條街我還得買一束新鮮的玫瑰花做我的禮物我看了看錶巳是十點鐘光景就將路徑告訴了他他向我握了握手帶着帽子竟自去了臨走的時光他回頭向我說道老友我大約晚上七點鐘回來請你等着我還有許多話和你說哩我笑應了他便去關照僕人預備了精緻的酒菜等他預備和他長夜談心 
[自由談之自由談] [  不冷]  
崩裂曹督無他北系可不至崩裂余以爲此自慰之語也蓋北系今日雖無崩裂之明象但破痕已露時時須膠質以黏之不然烏用是僕僕爲哉 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
紀載 
[一週間世界大事概要]  
　　德國政變上星期杪柏林突有革命行動之爆發主使之者爲復辟軍人兩派而假手於隸屬鐵師之小兵旅未幾佔領都城由開浦博士Kauer)控制一切舊政府（總統愛白特Ebert總理巴安Bauer）南遷特來斯登Dresden旋又移往斯土加特Sttugart德國遂成南北兩政府對峙之局矣贊助舊政府者爲南部諸邦及工業繁盛之都巿社會黨及工業聯合會宣布全國罷工將以直接妨碍柏林軍人政府之進行間接表示傾向舊政府之態度也贊助柏林軍人政府者僅東北兩部之數邦各大城鎭中重要役務一律罷工又以軍隊與工人之互鬭而殺傷多人據十五日倫敦電十七日巴黎電謂兩政府已在柏林開始談判商訂妥協之合同然十六日倫敦丹京電則謂兩方互事攻訐以叛國罪名互相指摘似則尙未臻妥協之時機也協約國對此時局已由倫敦之高等議會巴黎之大使議會開會討論對付方法商定苟非德國有擁戴舊皇室之現象則協約國暫取靜觀態度不加干涉一面由法國福煦Foch英國維爾森Ailhon裴蒂Beatty及駐來因區域之協約將在軍事方面嚴密戒備又由荷蘭政府增厚亞米郎琴Ameroungen（即德前皇所居地）之衛兵以防意外 
土局嚴重當倫敦議會討論對士和約之際土國内閣更易國民黨握權亞米尼亞之耶敎徒又爲土人屠殺此巳誌前期增刋者也據本週所接電訊則土局之陡變猶不止此叙利亞於本月上旬宣布獨立推愛米亞爾菲蘇爾Em 
irFei　ul爲王其疆域南併巴力士坦東包美索波達米亞之北部駐在附近海口之法兵已與土人開戰惟兵寡勢狐恐不足以制勝也又回敎總主敎在印度開大會决議上書印督及英皇謂如不尊重回敎徒對土耳其之意嚮則將與英國斷絶關係又决議回敎徒全部抵制英貨是回敎徒爲土耳其後盾之現象已昭然若揭矣至於協約國對付土局所施之政策則可分爲剛柔兩道英軍實行占據君士垣丁法意軍隊參預之高等議會下令佔據歡亞土境内之軍事險要地並研究防備土耳其國民軍與阿拉伯叙利亞人提携活動之軍事計畫剛也高等議會發表文書宣布保護土耳其境内少數民族擬施之計畫并議設混合委員會專管　 ` 
保護事宜柔也 
派員調查俄局十三日國際聯盟行政部在巴黎外交部開第三次會議議題爲徇高等議會之請遴派調查員赴俄實地調查勞兵治制下之内國狀况討論之結果决定由行政會選舉委員十人組織俄事調查團其中應由國務勞工局提出者兩人僱主及工人代表各一人國際勞工局除已有代表兩人加入調查委員團外若遇必要時更得另派委員赴俄調查勞工問題云 
美參院與和約保留案美參院對共和黨所提各約保留案十五條重行討論其結果除第六條略予删改（見上期增刋）而後通過第二條相持未下外幾巳全部照原案逐條通過矣所謂相持不下之第二條者卽對國際聯盟約章第十條之保留案也聯盟約章第十條原意謂『聯盟盟員互相擔任保障領土完全政治獨立以抗外界之侵略如有此項侵略則由聯盟行政院擬定履行義務之方法』美參院之保留案則謂『美國不受第十條之束縛對於他國之領土完全政治獨立不予維持對於他國間之爭執無論其爲聯盟盟員與否不加干涉美國之陸海軍苟無國會兩院之聯合决定則無論以何理由不能以國際聯盟約章之條文而任意使用蓋據憲法之規定宣戰之大權與任命使用陸海軍之大權唯在國會也』此共和黨洛志Lodge之原案也及本屆重交參院大會討論則共和民主兩黨之一部分議員欲覩和約之早日告成者恐原案之將爲批准之阻也乃聯合談判擬定修改案仍由洛志提出以代原案修改案大意與原案相同并進一步而及於經濟原案祇言美國陸海軍不得任意使用修改案則言經濟上抵制某國商貨之行動亦不擅用威爾遜總統乃發表文告堅持第十條之規定爲國際聯盟精神之所繫平民主義之堅壁故對此而提任何保留案皆不能承認然前述之條正保留案爲兩黨協商之結果當然爲多數議員所贊同縱總統有此文告而將來投票之結果恐終將大反總統之意願也（圓） 
勞工問題英國因礦産國有問題軋轢巳久延不解决多數工人有欲以直接行動即實行罷工以圖達其目的者至十一日工業聯合會開特别大會於倫敦代表勞働者五百餘萬人之勞工代表七八百人出席議礦産國有問題應採何種手段卒以三百八十七萬票對一百零五萬票否决施行直接行動又以三百七十三萬二千票對一百零一萬五千票贊成續施政治行動於是該問題遂得告一段落而一時英國可免罷工之危險矣全體罷工旣遭否决則礦工不能獨自行動勢將運動增加工資焉翌日礦工以罷工旣遭多數反對遂召集礦工聯合會會議决定增加工資辦法（一）要求自三月一日起凡在礦工作逾十六年者加工資三先令（二）工作不足十六年者加十八便士此項要求由該會幹事與首相談判預料可得圓滿之結果也其他零星問題如南威爾斯之礦工及街路運輸工均因要求增加工資而幾釀罷工慘劇者現已就解决矣法國鐵路罷工甫熄而加萊州之煤礦工人接踵而起且北州與安新州之工人亦起附和故勢將燎原不可收拾據泰晤士報訪員估計罷工者共三十三萬人因之燃料異常缺乏而巴黎巳實行燈火取締制至其原因則不外乎要求增加工資而已勞工風潮首當其衝者厥惟英美而今則巳傳佈至法要之苟無劇烈之激刺不能促進事物之進步今法以煤礦工人之行動政府遂提出勞工爭端議案於國會而得衆院之通過該案擴張各業聯合會之權利除有害國家經濟生活之罷工未許實現外其對於私人之實業則承認其有罷工之權利且設有勞工爭端調和處以謀雇主與工人之融治焉 
邇來罷工風潮之起大都因生計問題而要求增加工資其因政治運動者殆鮮乃最近德國以新首相開浦爭奪政權之故至遭人民反對宣布全體罷工（十四日）以致公共役 
務如煤氣自來火運輸之類悉已罷工且基爾亭堡柯洛恩佛蘭克福愛森杜塞爾杜夫諸城鎭之工業亦均接踵而起苟政潮不平一時恐難以恢復原狀也又有海參嵗以及中東鐵路之罷工亦含有政府意味係受俄過激派之感化而爲新州會之政策也（藹） 
政事 
[亞德里亞海問題之由來（一）]  
　　　　　　　阜姆風波之第一幕 
　　　　　　　　美總統仗義執言 
　　　　　　　　　意代表負氣返國 
　　巴黎和會開會以來一年餘矣所遇難題多矣然擾攘經年風波時起卒未底於解决者意大利與巨哥斯拉夫兩國間之阜姆主有問題也意大利謂阜姆城中居民泰半意籍自民族自决主義言之當屬意有然美總統威爾遜則謂若本民族自决主義則其地尤當屬巨哥斯拉夫蓋城外居民多巨哥斯拉夫人也兩方奮爭各不相下卒演成意代表退出和會之現象此阜姆問題之第一幕也請言其詳意大利何爲而虎視耽耽以亞德里亞海東岸地爲禁臠中物乎曰意之加入戰團以一和一五年四月間協約諸國曾與簽訂倫敦條約許割奥國西南沿海地以爲意酬今旣罷戰則踐約宜也然倫敦條約中未舉阜姆之名意之欲得阜姆奥匈帝國破裂而後臨時發生之要求也　　巴黎高等議會竭其全力冀調和意大利巨哥斯拉夫之意見然卒未有效非徒巴黎方面之爭執有增無巳即兩國國内亦復交相仇視幾致召釁南斯拉夫族人民均謂阜姆一失商業即無振興之望意大利謂不得是港則東鄰之攻略堪虞而意之安全亦不可保矣巴黎和會以兩國代表意見之太相懸殊也乃設法爲之隔離以免衝突與意代表計議則屏退巨哥代表召巨哥代表則意代表離席至四月二十日則并美國威爾遜總統亦復暫時退出四人議會讓英之喬治法之克蘭滿沙意之奥蘭杜三人從容計議英法以有倫敦條約之東縛當然主張與意有利之調停辦法然與威爾遜反對阜姆歸意之主見則不免衝突矣 
衝突之逼近四月二十日意代表首相奥蘭杜Ｏrland○外交總長松尼諾Ｓonnino發表消息謂意國國會一經重行開會必將查問和會對於阜姆問題之决議若其决議不符意人欲望則代表等即將遄返羅馬以聽國會表决松尼諾態度尤形堅决謂倫敦條約必須悉數踐行以達爾馬加Dalmatia海濱地及島嶼悉予意大利并要求阜姆城之主有權不許歸國際公有亦不得與巨哥斯拉夫分領之奥蘭杜則稍和緩然意大利全體軍隊竟電致奥氏促其力爭謂全軍枕戈待命不許稍予退讓是電不啻意軍之哀的美敦書也據奥蘭杜秘書某氏言和會苟不以亞德里亞海東岸權利予意則意將不顧和會意旨意先自由行動佔據其所要索之土地矣 
　　四月二十三日美國威爾遜總統突發鄭重之宣言書和會各界大爲震動始知亞德里亞海之爭執將成爲世界的問題矣蓋戰時訂定之密約參戰諸國間有茫然不知者此項密約是否在未來之和平世界中有遵守之必要茲問題也將藉是屆威爾遜之霹靂舉動决定之矣 
威爾遜之宣言書四月二十三日美總統所發之宣言書其大意略曰『意大利之所以加入戰團謂爲根據其與英法所訂之倫敦密約然自茲而後情勢一變大小國家之陸續加入戰團者皆不知有此密約也倫敦密約爲對奥匈帝國而締結協約勝利則密約之所予諸意大利者當然取諸奥匈當時之奥匈聯合國固吾曹之公敵也然在今日則分崩離析不復存在非獨如是甚且有數部分崛起獨立自組國家隨意大利及與意共患難諸國之後加入國際聯盟矣此固意大利及其與國之所公認也吾曹對茲小國欲爲之解除桎梏遵復自由與吾曹之自爲謀者曷嘗有異蓋此小國亦將列於國際之林凡其利益當爲之嚴密保障猶諸尊重大國之利益也大戰告終對德提出休戰條約及媾和條約莫不根據於再三鄭重聲明之某種主義公理正道之新世界將由此主義造成之故對德和約之擬議草定並將來之履行皆將以此主義爲準則夫旣有此公認之主義則吾曹之對奥議和或處理巴爾幹之國際問題或爲奥境新立諸國建設獨立自主之新基礎其不能援用他種主義也明矣吾曹對德議和用何主義則處理歐洲他方之難題亦當用此主義蓋草創和約及將來和局之全付骨骼莫不根據此種主義地　　設此主義而認爲正當則阜姆即不當爲意大利之商業出口孔道而宜爲是港以北及東北諸地·如匈牙利·波黑米亞·羅馬米亞·及新立之巨哥斯拉夫諸國之港口矣如以阜姆予意大利則人將譏吾曹以内地諸國所恃爲通地中海之唯一孔道者授諸壤地不接關係較疏之隣國苟此隣國施行主權於其地則不免爲異族之治權而無以應是港密接諸國之商工業生活上之需要也是吾曹之處置爲不公矣倫敦條約之所以不載阜姆港而欲以予諸克羅西耶族Croatians者曷嘗不爲此故反之倫敦條約之所以盡以亞德里亞海東岸島嶼及達爾馬加沿岸地予意大利者不徒以其有意大利之血族而巳抑且以其位置與意有關意而欲保全己國海岸之安全防禦奥匈帝國之死灰復燃以海軍攻掠意之海邊則意在東亞德里亞海之峽道中得一立足地實爲急不容緩之要圖也然至今日奥匈帝國不復存在矣奥政府昔在海邊上建築之砲臺燬除無餘永遠不得再建矣國際聯盟亦曾决定將來新造歐洲之計畫當使新立諸國限制軍備攻掠侵奪旣不成問題則意大利民族之散居是海東岸者何爲而惴惴焉惟恐其受不良之待遇耶矧國際間猶將制定少數民族間公平待遇之適當保障法法總之自公理戰勝意大利國民犧牲血肉財産擊敗其强敵後而世界情勢驟易面目意大利在造宬此新世紀之大戰中盡力旣大則其與其他四大國交相提携而爲新世紀之保證人也亦義不容辭者矣意大利東北邊界已依自然之規則完全改正循阿爾卑斯山脊迄於依斯脫里半島Lstria之南端凡是南麓之地若脫里斯特Triente 
波拉Pola二港及自羅馬時代之始拉丁民族發揚蹈厲之域皆已歸入意大利版圖意大利古代之統一亦已恢復矣東北之大山可以爲其天然之屏障矣是正意大利國民以其歷代相傳寛大仁厚親正義遠小利之美德表示於隔海以東新獲自由諸小民族之時也不然泱泱大國之風安在哉今與意共事之國民初未知有所謂倫敦條約者其他在戰爭之初或有特約之締結亦均茫然蓋其犧牲一切非爲謀自國之利益或國防之穩固實欲爲世界奠永久和平之基礎也此其意旨與意大利之所以出於一戰者未嘗或異今旣戰罷孰不願覩意國在此改造歐洲之新世紀中仍佔其應有之領袖地位者乎美國者意大利之良友也其人民於血族上情感上與意人有密切之關係故美意之交未可輕易破棄美國以在本屆大戰中盡莫大之義務故開議媾和之責任亦惟美國負之而媾成和局則固根據美國所擬定及鄙人所發表之條件也校正和會之决議母令違背高尙之主義是因美國義不容辭者也美國只知秉義而行不知其他意大利者吾美所 
 
界各國之戰獨利益不成爲問題矣所謂爲重大之利益者新舊國人民之權利也從前歷受專制今則還復自由之人民之權利也其尤重者世界和平與使此和局穩固之權利也美國之所以出諸一戰者爲此高尙神聖之主義也其願意媾和者亦以此主義也意大利之欲美國媾和亦當根據此項主義此則美國之所日夜渴望而深信不疑者也』 
意大利代表團之行動四月二十三日下午巴黎報紙發表前項宣言初意大利代表團絶未有所聞知及刋登報紙始知其事遂在代表團本部開緊急會總理奥蘭都外相松尼諾以次諸代表皆列席焉奥蘭都謂當意代表竭力爲調和之運動時美總統乃突發是項宣言實深訝異苟美總統無此宣言則意代表或當不至停止參預和會而另圖良策以謀調解於是一致决定退出和會立返羅馬以此問題取决於全體意民奥蘭都立致正式牒文於和會會長法總理克蘭滿沙聲稱因美總統之突發宣言其結果意大利代表團不得不决定於二十四日午後二時全體離巴黎云 
二十四日意代表奥蘭都亦發宣言書一通答美總統者也略曰『昨日巴黎報紙忽載美總統威爾遜之宣言書對於應待和會判决之一重案發表其個人之意見其時意之代表團方就行將提交和會之反提議案爲縝密之討論此反提議案巳爲英相所承受蓋其目的在謀調和現在關於意大利領土要求一案兩方所呈相持不下之形勢也甲國對於乙國發佈宣言直爲國際上之創見然余非欲爲不平之鳴也蓋余將視美總統之宣言爲前車援其例而欲有所言也此新習慣將使各國干預國際問題之可能範圍益形擴大然在余個人意見則此非分之干預可爲一種新現象之先河也從前此種手續止用於敵國政府今則對於長爲美國同盟之意大利政府竟亦開始行使之此余所不能不爲之惋惜者也美總統宣言書之用意若將强令意政府之行爲違反其人民之志願意民文化之程度及其民主自由之制度宣言書隱然否認之此實不能不爲之鳴不平者也夫使意政府所行違反其人民之意志則若大之自由國其將受制於非己國之意志矣乎凡以不正之意思觸犯我國者余不得不堅决反對之』奥蘭都文中又謂美之視意一若其爲野蠻之民而無民治之政制者倫敦條約之不列阜姆彼並不否認之惟意之要求則實根據於十四條主義云末謂意國人民對於美國人民猶不勝其懸繫之情 
　　奥蘭都發表前項宣言後應英相喬治之召率代表團赴英相寓會威爾遜克蘭滿沙二氏商議雖久而仍無調解之結果是日（四月二十四日）奥蘭杜偕其他代表及將軍迭亞士等返意並語人謂彼之返意非與和會爭持蓋將以此情形正式報告國會也 
意大利國内之情形代表團回京之消息傳至羅馬意民集街道中大聲稱快如中狂疾京外諸城亦復舉行極大之示威運動民心非常激昂美英法使署及素抱社會主義之某報館門前各置守兵二百以防不測報紙論調僉謂意代表所要索者猶其小焉者也此而不見許諾則意代表之退出和會實逼之使然也羅馬輿論指摘威爾遜不堪言狀國民黨報紙則並英相喬治亦盡情唾駡達倫齊哇氏益無顧忌聲言巴黎和會而不顧意民志願貿然處决則彼將用武力保護意大利對於阜姆及達爾馬加之主有權矣　　四月二十六日奥蘭杜等抵羅馬意民空巷迎之代表團所乘摩託車爲羣衆推挽而行自車站至王宮行二小時餘其擁擠可想矣中途復爲數次之熱烈演說羣衆歡呼贊助之奥蘭都等在此數日之中直似神祗之爲全國人民所尊敬者矣宅第四週無晝夜必有千百人環守求一望顔色以爲快假爲人民所見則必飽受狂熱之歡呼　　四月二十九日代表團出席國會由其領袖奥蘭都總理報告和會中討論亞德里亞海問題之經過情形及代表團宣佈返國後英法之態度備極詳盡詞旨堅决謂當全國一致力爭非得阜姆决不罷手總理述畢衆院投票以三百八十二票對四十票之大多數通過信任内閣案反對票四十爲社會黨議員所投次日參院投票全體通過意代表之返法意國國會兩院旣皆投票信任内閣對於巴黎和會所施之政策人民激烈之感情因以稍減報紙輿論亦皆主張擴大代表之權力促令重返巴黎參預和會英相喬治於二十九日特遣親信隨員蒞意勸說英法美駐意公使則連日奔走於王宮内閣之間力任疏通之役五月四日復由巴黎三人高等議會遞致正式公函於奥蘭都請其回法加入和會有此層層催請意大利代表團回法之舉遂以决定五月五日傍晚奥蘭都等自羅馬出發旣抵巴黎意卽加入和會並未發佈何項宣言阜姆爭持問題之第一幕似已閉幕然美總統對於處置阜姆達爾瑪希之態度毫未變更和會對此亦無具體之調解方法亞德里亞海問題猶方興未艾也（圓） 
[德國復興問題日人之觀察]  
　　德國能否復興論者意見各有不同即歐美之間亦議論紛紜觀測各異而其結論則不外於下述二端一謂今後數十年中必無復興之望一則　急速復興雖屬困難然亦不出數年之内也其主張今後數十年中不能復興者皆根據於戰敗之結果蓋謂德在媾和條約中應履行之義務過於深重内則負五百億之賠欵商船喪失軍備又被永久限制工業地之亞爾塞斯路倫又爲法割去外則失其在亞非兩洲之領土及太平洋畔之商業根據地勢不能復歸其手似此而欲圖再興亦大難矣此主張不能復興者之論調也雖然德國受此打擊果不能再崛然而起乎凡一國之消長不能以一時的現象判斷之其國人之元氣知能等旣有極重大之關係則自不能不就此點以與其他諸點比較觀察之也以余觀之德國之復興或竟意外迅速也德國應償聯合國之賠欵雖曰五百億元然其數不得謂之巨也今試以法國對於戰費之負擔與德國之負擔比較之則德之負擔未必在法之上也苟以之分配於各個國民而計之則其分任之額法較德爲多矣法國之戰費總額爲一千二百六十億圓而聯合國應得德國之賠欵五百億圓中歸於法國者二百六十億圓又德國之戰費總額爲六百八十億圓加以上述之賠欵五百億圓後以與法之總數相比雖德多於法者一百八十億然自人口而言則德之人口依法國大家擺紀倫之調查有六千八百萬人而法僅有三千五百萬即以亞爾塞斯路倫之人口三百六十萬及因波孫及其他領土之割 
 
 

Page 19

 
 
讓而應滅少之人口併除而計之德國人口之數尙不下六千萬則今後建設時代中兩國對於戰費之負擔其輕重不待言而自明矣且法國當戰事之初即遭敵軍攻路大受損害今後應恢復之事業中有需巨額之經費者而德則不然因敵之入境而所蒙之損失至鮮至限制軍備一事自德國言之母寗謂爲可慶之現象以不事生産之軍人轉而使之從事於生産界實彼於産業發展上所獲惟一之賜也 
　　軍制主義之德國固已亡矣彼等不再重蹈其覆轍固爲要事而欲德國民去其復仇之心當爲困難之事德人無論在英在法常傲然語人曰『今後不出五年當以一矢酬法國』則法之誘英美合締防禦同盟者良有以也然德國復興之望不在乎實行軍制主義如德國而欲軍制主義之復活則終必滅亡欲以新共和國蹶起於世界之時期將永不至以吾輩之見言之能使德國復興者在其有秩序能統一之國民的訓練與活動而尤在其有忍耐與知識一也當此物價騰貴生活艱難之際其困難尤甚於英美而不常見同盟罷工之發生二也彼英美諸國施行八年間之國民敎育而德竟决定戰後施行十年間之國民敎育三也夫敎育之有無乃文明競爭上惟一最大之條件也謀國民的知識向上發展乃文明競爭中之先决問題也而德國學術之進步戰前殆有凌駕各國之觀彼在戰爭中所用之武器其精巧優秀爲世人所公認而驚駭者亦當然之事此乃其舉術産品之可觀者也彼等於戰後之研究則一反往蹟離武器而運其心力於和平的需用之製造矣德國之製品未嘗因爭戰之結果而有趨於粗劣之虞也英國之製品向以堅實爲其特色者戰後反有粗製濫造之弊且品質旣劣而其價值之貴有足以驚人者雖因戰爭之結果缺乏熟練之職工所致然亦因從事製造者專求增加工資不盡力於職務之故也德國甘於工資低廉之傾向即戰前亦出英美之右更自時間言之英國勞働者以工作八時間爲原則而德則以十時間爲通例英國之銀行及公司辦事員往往因食事及運動之故耗費光陰至久而德之辦事員則不然幾有忘食事廢運動手麵包而從事於職務之現象然彼等未曾因此而有怨憤不平之聲即觀於勞働問題如彼克虜卜鐵廠資本家與勞働者之間交接常圓滿無間實足爲世界之範大概德國資本家與勞働者間及勞働各團體皆極能聯絡故在英美諸國常見資本家與勞働者發生軋礫而德則罕見此當爲世人所公認蓋亦由於其對於勞働者之保護政策非常完備設備非常整密此則足以誇示於世界者也夫此原與社會的秩序之訓練上有重大之關係試觀德人之尊重學者與學術並調和實際不拘泥於情面之處得自種種方面窺見之譬如資本家雇用勞働者之時若美國等輟不經勞働公所之手直接與本人交涉而决定之然德則異是以普通一般之廣告或向勞働公所直接招用爲通則而大概皆注重於公所附與之證明適任簿（此證明主由資本家爲之）其選用蓋以技藝爲本位故其結果足助實業之發達者頗大非如美國勞働界資本家與勞働者之關係往往有流於情面之弊致其機械建築及其個人之活動比較的有組織有統一有學　如機械之搆造一部分有障碍時即影響於全部此其特長之點早爲世人所公認又觀其建築自伯林爲始以及其他各地莫不秩序整然其注意於空氣及光線之點歷歷可見與彼美國都會中家屋之奇特秩序之不整不可同日而語者矣即商業貿易等以至政治家軍人學者實業家新聞記者領事公使亦莫不活動於聯絡統一之下若吾國人（日人自稱）之獨斷獨行恬不以爲怪者在德未之見也 
　　萬事皆期其發達於統一的系統之下而經其訓練此非德人之特色乎試觀我國（日本自稱）之移民旣見拒於美國又被斥於澳洲而商品更不容於中國致有阻碍發展之觀而德則未曾以發展之天地爲狹也戰後不獨向南美墨西哥等力圖發展卽對俄政策亦乘各國喧攘之中在政治經濟兩方面着着進行彼於戰前驅逐在東洋以中國爲中心之英國商品之手段大有足觀者惟此後數年間以缺乏商船之故不能與英國對抗爲對外積極的貿易上之競爭然以消極的興盛其優良之生産工業此將爲其所採之方針歟返觀英國旣有運輸之機關依然握海上之霸權所惜者英國之生産界遠不如德工費旣高資本家與勞　者之軋礫又甚今日資本家之　憂慮者不止一端卽東洋貿易上對於日本亦已非常悲觀至欲在國際勞動會議中强求限制勞力彼以日本爲特殊國而終未强求八時間勞動者蓋知其産業狀態之可憫以爲不足懼之結果也英國不獨對於日本有所憂慮即對於德國亦然然對於德國之憂慮果亦如對於日本之空抱杞憂而終於無用乎此蓋疑問也　　英國之産業界現有頻於危機之說自鐵路人員以及他大小之同盟罷工迭起不已如六時間勞動工資之增加鐵路鑛山及其他重要産業機關之國有與獲得共同管理權等等無一不爲政府及資本家憂慮之種而勞動運動不僅起於經濟方面卽政治方面社會方面亦主張之要求之觀於主張勞動專制之極端派旭潑斯的華之勢力頗爲優勝則尙難樂觀也夫英與德果孰有感染過激派之可能性者耶英國而自信不受過激派之感化則德亦可謂不爲過激派所化也按德國各方面之勞動團體大概活動於社會主義之下而社會主義者中又分二派一屬於過激派一可謂爲隱健派而過激派則與英國之所謂社會主義者意見相同採萬國聯合之社會主義反之穩健派則以國家本位之社會主義爲標榜彼等旣互異其主張則司巴達扣斯一派之過激派勢力亦不能輕視之也然以爲舉德全國將與俄國相同則自德以戰敗國而又簽字於屈辱之講和條約之今日猶能維持其現狀上觀之不可謂爲得當之論也若以之爲過激派則不能不謂德國早爲過激主義所化矣彼早於政治上實行普通選舉經濟上公認勞働團體社會上許言論之自由此非其明徵耶若戰後果有不能復興之國則必爲昧於世界大勢之匣好行專制的少數政治如對於一般國民不與以普通選舉權對於勞働界不公認其團體對於社會之言論加以壓迫專以資本家萬能及擁護貴族富豪爲主義者也試觀俄國之崩裂及軍制主義亡而德未亡之點皆足爲其殷鑒也 
科學 
[各種出口油之研究（張貽志）]  
　　油爲吾國最重要産品之一近年來不惟國内賴以供利用厚生之資國外之需要亦極廣佔出口貨之大宗自絲茶輸出額大減後吾國出口貿易額仍能保持現狀且有增無減者其得力於油者爲多自國内生産量率及國外需要量率觀察之將來油之出口額雖更十倍以至數十倍於今日亦非難事是在吾人之自爲耳近來國人之從事油業者漸衆其倚之爲生活者亦日多如何可以利用此天然之富源而發展之如何可以本此已有之巿場而擴充之原料如何而後可以增加出品如何而後可以改進凡此種種均爲當今急宜研究之大問題不然者油在今日仍爲一種新出口品基礙尙未穏固其增加率固速其退減率亦速稍一不愼又將蹈絲茶之覆轍矣茲篇之作將各種油之來源製法化學上的性質國外用途出口時之國外各種取締規則略述之均爲業油者所必有之常識至於精深的科學原理繁雜的工業手續暫屏不錄以便一般人之易於了解也國人或能藉斯篇爲導線繼起而爲各種專門的研究是則作者之所深望者也 
[第一章通論]  
油之分類油之分類法有三種一通用的二科學的三工業的通用的分類法即按油之來源而大别之爲植物的動物的礦物的三類此種分類法極不合科舉蓋無論何種油無不來源於有機體之動植物固無所謂礦物油也通稱之礦物油大都指煤油或石油而言實則亦動植物之遺也然其性質與動植物油逈異故按此分法與通用上頗稱便利科學的分類法則本各油之性質而區分之爲乾油半乾油及不乾油等等工業的分類法則視其煉製時所生之變化而分爲兩大類一曰精油Essentialolls二曰定油Fi　edoils精油可以氣化而不分解定油則不能氣化定洞又 
[國際聯盟行政會議之第一幕]  
　　國際聯盟之組織大綱分爲三部一曰秘書廳一曰行政會以五大國代表五人各小國代表四人組成之一曰普通會則各國代表皆得列席焉今年一月十六日上午十時國際聯盟行政會在法國外交部鐘廳開第一次會議理想之聯盟竟見實行不可謂非歷史上空前之舉也列席者代表八人英國克松爵士LordCuizon法國波學懷Bourgeois日本松井巴西達根哈DaOunha希臘威内齊洛斯Venizelos意大利費拉利司Ferraris（外相謝洛嘉病以費氏爲代）比利時海門斯Hymnn　西班牙利翁OuinoneideJeon美國原亦五大國之一以未批准和約故暫不派員出席克蘭滿沙路德喬治·尼蒂三氏原亦被邀觀禮後以有事未能蒞會喬治雖曾一至而旋即辭去乃推英國前外交總長格雷氏居貴賓席以其有功於國際聯盟之成立也開會秩序先推主席當由英希代表動議推定法國波學懷衆贊成之波學懷氏就主席位進演說詞英意巴西之代表相繼演說時巳停午遂選舉管理沙爾區域委員會中之國際聯盟應出之委員三人當選者爲英國華愛脫White比國郎保Leinbert日本某氏（沙爾區域委 
員會以五人組成之聯盟出三人法德各出一人詳載本報星期增刋第二十二期）又决定下届行政會應在倫敦開會旋卽散會（圓） 
分爲二類一曰礦物油二曰脂油精油完全來源於植物由提煉草木之花葉子果而得間亦有源於樹皮及根者且亦不盡由提煉法機械的法則及溶劑之吸收亦間用之其最大用途爲製香精香料及藥定油中之礦物油卽煤油與石油脂油則不但爲動物油多有爲植物油者脂油與礦物油之最大區分即脂油經鹻類之化學作用可變爲皂而礦物油則不能植物油與動物油之化學性質及作用極相類似不易分别近始有人研究得動物油含一種酒精Oholesterol而植物油無之以上僅略述油之大别油之範圍極廣使詳述之將連篇不能盡當俟之專書茲篇僅就我國出口油分述之有下列各種 
　豆油　花生油　桐油　芝蔴油　菜油　茶油　麻子
油　胡麻子油　棉子油　罌粟油　皮油　樟腦油　橄欖油　核桃油　篦麻子油　椰子油　葵子油　杏
仁油　椶櫊油　培利那油 
油之定義及成分凡在尋常温度爲液體者謂之油爲固體者謂之脂在化學上爲古利叟林Glycerine（或譯爲甘油）與油酸之化合物油酸之種類極多每一油中所含之油酸常爲多種所合成視其所含最多之酸而異其性質但雖爲同一種油而所含各酸之成分常不同視油之出産地土質收穫時期及其他而異油之通性油輕於水凈者無色伹　常之商油以含雜質大都現黃色亦無味無臭其尋常油之臭味係來自雜質者油不溶化於水但易於溶化於各種有機體如火酒以太等等在尋常温度其蒸出之氣不燃燒加高熟時則分解如不與濕氣日光及空氣接觸可以保存甚久而不變動常有由古墓中掘出之油經數千年毫未變動者油有吸收養氣之能力其所謂乾油者吸收養氣最速漸凝結而成薄皮其不乾油則吸養氣甚緩故無變乾之作用但常變味濕氣與日光亦可有變味之作用油之變味蓋由油因空氣日光或濕氣之感動而分解油酸與古利叟林分開成不化合之油酸此不化合之酸與養氣化合成各種雜質而發生臭味俗謂油之變味來自不化合之油酸者誤也但油中所含之不化合的油酸成分愈多則變味愈易故商油中所含不化合的油酸成分之多寡爲試驗油質最重要之標準 
油之通常製法油之製法通言之甚簡戰可分三種㈠熱提法此法專用以取動物油及脂者即以水或蒸氣加熱於含油之原料油漸由細胞内滲出浮於水面使滲盡而止然後從水中分出即得㈡壓榨法此法多用以取植物油即施壓力使油從細胞中流出其所用之壓力或來自水壓機或舊式之榨其榨時可分冷榨與熱榨兩種冷榨即將含油原料置於尋常温度中榨之油之供食品者均須用此法以不致使油質變動也熱榨則所出之油較多質亦較劣專以供工業上之用有時油料須經數次壓榨先用冷榨而後用熱榨油之品質視油子之情狀而異故油子之儲存須謹愼以不使被日光及濕氣所侵爲要㈢吸取法此法用各種有機體之熔劑使油熔化於其中然後將熔劑蒸發去（溶劑化氣點較油爲低也）而得油通常所用之溶劑爲氣油有硫化炭其餘之有機體如以太等亦間有之惟價值太昻耳此法不能用以取食油以溶劑不易提凈有味且有時含毒也 
油餅油提出後所剩之渣滓統謂之油餅壓榨法之油餅含油極多其成分視原料温度壓力及機器而異用吸取法之油餅含油極少油餅可用爲飼料及肥料用爲飼料所含之油頗多功用用爲肥料則油分完全無有視其所含淡氣燐酸及鉀素之多寡而定其價值但油餅不盡可作飼料如蓖蔴子油餅等含毒質則不能用也油之精煉油初榨出後常含雜質如纎維質黏液質水分灰塵不溶化之渣滓不化合之油酸等等倘欲製之品之油非再經精煉不可精煉之法甚多㈠沈清法置油於缸中使其沈清用此法可以提出水分纎維質黏液質及渣滓等㈡熱洗法用沸水與油混合而攪之此法可以去黏液質㈢兼治法加石磏於油使其與未化合的油酸化合再分去之㈣濾法用沙或焦炭濾之可以使油清而去色爲製食油所必要之手續㈤漂白法此之謂漂白不盡去色兼可去味或用漂白粉或用緑氣及其他化學品有時空氣亦有漂白之作用 
油質之鑒定油質爲極複雜之有機體無絶對方法可以鑒定其是否純凈現時所通用者大都爲比較的方法例如有一種油吾人就以前之經騐知其若干物理及化學的性質可以常然而不變謂之爲常性　　　以後對於同樣之新油即根據其是否同於此規定之常性或特性而定其優劣假如此新油有一種常性去規定之值甚遠吾人卽不敢信其爲眞再用種種方法試其是否攙假除常性外尙有若干性質隨油之新舊年限是否變味等面異謂之變性油之最重要之常性爲比重凝點黏度折光率碘數ＬolineNumber鹻化數SaponificationNumber最要之變數 
爲不化合的油酸之成分顔色不鹻化質醋酸化值ＡcetyNumber除常性變性外其所含之無機雜質如水分及不溶化質亦與油質有甚要之關係亦應鑒定之茲將各種須鑒定者略述於下 
水分小分之多寡頗關重要以其佔油之重量也且含過多之水分易於使油變味倘所含之水分在千分之五以下則油仍清否則呈濁象吾人可一望而知鑒定水分多寡之法另有多種試具茲不贅述 
不溶化質除無機體外有爲脂肪體有爲動植物之職維質亦佔油之重量故亦須鑒定之 
比重比重爲一定容量之油之重量與一定容量之水之重量相比之倍數凡同一種油其比重均相同縱相差亦極有限但油之比重隨温度之高下而異故比重數必標明在一定之某温度 
溶點及凝點此點之高下與油之淨度無重要之關係惟用作擦機器油時則凝點之高下頗關重要 
折光度光線射過油頂被折回光度之多少爲油之一種特性隨各種油而異故此爲鑒定油之淨度之好標準其鑒定之法爲用一種特製之折光試具可以直接審知其折光度惟此亦隨温度高下而異應在一定之温度行之 
顔色顔色之淺暗通常卽用眼鑒别之惟棉子油須用比色具以定其色之深淺蓋棉子之買賣其價值之標準均以油色爲定也刻美國對於豆油花生豆及椰子油亦漸有顔色限制之趨勢 
黏度油之内部阻力之大小與其流動之遲速有密切之關係此種關係所生之現象謂之黏度此種特性可用以鑒定油之是否攙假擦機器油之品質與黏度之關係尤重通常鑒定法即使油從一定之小口中流出考其每秒鐘所流之量也黏度亦視温度之高下而異温度愈高則黏度愈低蓋油以受熱而變厚也鹻化數此爲油之最著特性之一可以作極準之試騐爲鑒定油質之要法此鹻化數即每使油一克悉化爲皂所需用鉀鹻之兞數也此數對於各動植物油用爲製皂原料者尤有甚大之關係以由此可知應需用之鹻數也 
碘數碘數爲鑒定油之品質最重要之常性因各油之碘數相差相多知某油之碘數卽可粗知爲何種油此碘數即每油一克所能吸收碘之兞數也且此數之高下與其吸收養氣之能量成正比列吾人苟知其碘數卽可斷定爲乾油半乾油抑不乾油也醋酸化數有多種油如以無水之醋酸可以化合而生醋酸所生之醋酸量爲之醋酸化數此數用以鑒定篦蔴子油最好以該油之此數較各種油爲甚高也但通常此數隨油之年齡而變遷故不　能恃以爲準 
不化合的油酸成分此成分非油之特性隨油之年齡製法等而異其多少與油之品質極有影響蓋不化合之油酸多易於變味且費鹻與製皂等不宜故此性之鑒定極爲重要 
 
 

Page 20

 
 
   
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
