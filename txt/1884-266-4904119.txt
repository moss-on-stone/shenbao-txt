# 1884 - 266 - 4904119

 

Page 1

 
 
[第十五號畵報出售] [  申報館主人啓]  
　　我朝中興事業恭邸實冠百僚民間欽仰雖誠恆歎無由寓目近以養疴邸第沐浴聖恩都人士每於閒中獲瞻丰采敬摹小像郵寄南來俾四　景仰之心庶幾共慰再　隆於七月初十十一兩日又復開仗法船三艘均受炮傷退出口外兩圖編入此次十五號畵報准於初六日出售淞隱漫錄一書自六號畵報附送至此次十五號畵報止前後共得圖說十種是爲卷一以後總以十圖十說爲一卷此書凡十餘卷仍分附逐號畵報之未分送閱者鑒之此布 
[尺牘告成] [  申報舘主人啓]  
　　寳山陳起霞先生觀　以名下士爲蓮花幕下宮翩翩書記覺噪青油其所著息菴尺牘上下兩卷并附存一卷類皆官塲通問之作　口錦心四　　儷絶時眉樣無過於斯本舘愛甚藻麗端莊足資後學矩　因以活字板排印分裝兩册准於八月初二日出售收回工料洋一角二分諸君子先　　快者請移玉　取可也 
[謹注賞罰馬江將帥諭旨後]  
　　馬尾之戰言者紛紛雖有法人藉上海議和之說以爲兩國並未示戰兵船往來可無阻碍因而大帮駛入閩江爭此先養倉卒關砲使華軍不能預備以致大挫一叚情節似可爲當事者曲恕然據閩中電傳消息及事後各信詳與戰時情形則又不得專歸咎於法人之狡詭也盖中國仁義之師堂堂正正固不尚詭譎之謀然兵不厭詐古有明訓自來以智術取勝者史册不以爲非拘儒之見原不可與論行軍也法人藉口議和以師船闖入馬江閩中本無警備若於其進口時遽行阻止謂和議旣未决裂大帮兵艦卽不應入口如以平時保護商民爲言則一二艘足矣今有此多船明明尋隙則應駐泊口外兩軍相見以决勝負吾知法人無理必不肯聽詰間之語安然退出此時苟有違言無難立啓釁端逼成戰禍是固不能責治閩諸人者也特數日之後　知上海失　信息自應刻刻預防慮其霎時開戰讓以先着江窄船多　軍未經水戰布置又不得法倘一交鋒立致糜爛督撫諸公尚可迅電總署請其照會法使飭令在閩多船在於口外再行整軍决戰方爲合理乃督撫不聞有此請　督撫旣不能請張幼帥到閩縱爲日未久法船實先星軺而至然幼帥满腹經綸雅負時望旣拜帮辦閩防之命則莅閩之後自當周度閩江形勢我船與敵船停泊處所戰時如何　策如何應援一一在心目閒然後臨時不至瞀亂否則亦應咨請總署設法電行請其暫退乃亦不聞有此而初三日開戰之際一若行所無事者何也蓋法人之言原不足信上海和議雖則不成而曾九帥返金陵之日原有待美國楊大臣調停之說是中法或有轉圜之望而法人之在　隆者　然先行開炮毁壞砲臺以此觀之法人尚可言信義哉閩中豈不知臺　顧於初三日約期示戰之時獨不慮其先期取巧而堅信明日開戰毫無準備乎聞當法船高扯紅旗時潮水未至法船中腰對我船頭揚武管駕曾請何星使謂可乘此時突擊法船而毁之若待潮上則船已易向彼開砲擊我我必受傷星使聞言不以爲然私忖敵旣約期明日此時未必是戰因派差官往法船致問扯紅旗之故乃回音未至而砲響已來諸船一時齊舉彈子紛至我船當者無不碎沈僅有二船業已生火起錨急行駛避不與於難夫此時卽使法人確守明日之約不爲此狡謀我之兵艦中應亦早行生火起錨以待而乃計不及此豈尋常疏虞可比哉行軍之法聲東擊西此等詭計不惟法人有之如謂中國事事以信義相待不能以計取人似此敗挫卽充現在海防之力能禁幾次之疏忽乎朝廷不惜名噐勉勵將帥原欲俾其戮力盡心鐵除醜虜故以基隆轉敗爲勝出力員弁特沛恩施官則晉以階兵則賞以帑甚望閩中諸人亦膺此寵遇而偏至於大敗豈不重拂聖人之期望哉然諭旨猶欲節取數人嘉其有功以爲　事者勸如所頒黄馬褂巴圖魯以及　擢等官者是也假使宮廷震怒大降厥罰以治北寍諸　帥者爲斷則亦安有是事哉雖然得罪者固自知　免而膺賞者亦大覺抱慚異日叙出履歴倘云某年某月在馬尾勝仗案内出力奉旨擢某官得某賞吾恐其終難措詞也昨報　有京師信息云馬江之役太后以法船已入馬江占我先著雖敗猶可曲恕故曾有何璟來京之諭而盈廷糾叅皆言宜示懲處因不得已再降諭旨而賬撫軍何船督張欽使均交部議在聖人以爲聊警將來庶圖後效原不宜過於嚴讉然吾竊恐閩中奏報之詞尚有不盡不實者在也不然一敗塗地之中而猶取數人一　之長以並行賞罰之典將謂馬江之役勝負之數兩得其平也耶嘗恨内外臣工粉飾因循相沿成習值此時而猶蹈此弊能無慨然 
[上諭恭錄]  
　　八月初四日奉上諭李用清奏拿獲著名匪首訊明懲辦曁請將出力　亡員弁分别奬卹各摺片貴州婺川縣匪徒滋事一案前經宫軍撲滅殆盡惟匪　陳鷂子四等在逃未獲本年夏　經李用清督飭文武員弁先後將陳鷂子四張狗老八張百年拿獲訊明就地正法民情現任乂安辦理尚爲妥恊仍着將善後事宜悉心籌辦務使匪徒絶跡以靖地方所有此次在事出力之署知府程榮壽着賞戴花翎知縣張濟煇同知梁悅孔均着交部從優議叙教諭黄德璋着仍以教諭遇缺儘先前選用生員田應甫俊秀謝文林均着賞給從九品職銜文童張學謙等均着作爲監生副將華擢武着賞給克勇巴圖魯名號遊擊田興和着賞給勝勇巴圖魯名號土金鏊　賞加　將銜守備呂志禮　以都司儘先補用千總張成周着賞加守備銜把　蕭飛熊着俟補千總後以守備儘先補用並賞戴藍翎千總李占春着俟補千總後以守備用武舉馮榜元着以千總儘先拔補並賞戴藍翎以示鼓勵副將張連奭搜捕逸匪不辭勞瘁遽以積勞在營病故殊堪憫惜着交部從優議卹其陣亡之額外周紹春練目陳鳳廷傷亡之練目林朝貴陳芝元着一併交部照例議卹餘着　所議辦理欽此○初五日奉上諭李鴻　着補授大學士欽此同日奉上諭李鴻章着補授直隸總督兼　　通商事務大臣欽此 
[臺灣近事]  
　　循環報云七月二十二日本館錄登軍務密電一則兹初一日晚又得省署友人遞來信息謂近各臺灣道劉蘭洲觀察來函云十五日開仗後十七日復有法兵官某拜會劉省三爵帥申言割地一事爵師答以巴德諾脫現係法國大臣尚言不歸法國我國卽肯割地册封將來又豈肯歸我統屬法兵官言中國果肯册封斷無不歸中 
 
 

Page 2

 
 
國統屬爵帥又言巴君歸我統屬固善但法廷爲此事費却無數兵餉竟與决裂豈肯干休若執此問罪興師未審巴君能抵禦否法兵官言法國决不因此興兵若果有其事孤拔利士卑士二人必能盡力抗拒不　中國費心爵帥言我中國諸事正大光明從不作納叛受降之事必如所請當照會法國現雖失好不可失信法兵官怫然變色言我再三卑求爲保全商民起見中國果執意不聽惟有攻打一法隨出條約一紙擲遞爵帥引身便退甫出門卽回放一空鎗情形桀驁驕恣已極云云今據條約所列各欵閱之殊令人　指巴德諾脫等眞罪不容誅矣兹將其條約四欵刊錄以供衆覽第一條臺灣係巴德諾脫用兵攻取之國他國止准借地立埠貿易所有地方俱歸本國管轄第二條臺灣國附近冲繩　原係中國地面應由中國取回與基隆澎湖舟山玉環海壇等處一體交與臺灣國管理建置　屬由本國王自行作主第三條臺灣爲自主之國每年止送中法兩國土產禮物所有地方厘稅一切歸本國王收用並無朝　他國之理此條仍可通融若中國能割地册封將來仍願朝　第四條臺灣所有中國人民應由中國盡數召回不得濳留二十年後始准入内貿易租地納稅 
[福州近事]  
　　七月二十八日旅厦友人遞來信息謂前日月閩海關飛虎巡船人役到厦據稱該船前次於初十日由厦啓行往白狗山巡查燈樓十一日行至白狗山洋面忽有法國砲船迎面而來卽竪旂請停輪候話飛虎船主保富一聞斯言心甚惶恐手足無措幸其大副卑士要曾爲英船夥長頗有胆識卽命人役高懸海關巡船旗幟法船又問何名答以飛虎問何幹答以避風斯時其地附近馬祖山有法船七艘在焉飛虎巡船卽　駛來之法船我船可否駛入法船叢泊之處以避風法船答以容稟提督飛虎卽在洋面下㮛法船亦駛回馬祖山未幾有一小輪船載黑兵十餘人皆手持洋鎗詣飛虎炮船飛虎　主保富詰以來意黑兵曰提督有請飛虎船主遂坐小輪船往見法提督　璧晤談許久然後回船其所言何事即則人不得而知也船主回船後卽命駛入馬祖山見法船七艘多是木質中有雙烟通兵船二艘大號運糧船一艘中等戰船二艘其餘二艘一乃傳遞信息往沙　一乃巡緝洋面者也船中兵役多是黑人及越南人然皆面有菜色將呼庚癸因以遠鏡窺視沙　則見新墳纍纍有數十之多皆作十字形詢諸大副答曰此乃羅星塔之役法兵殞命疆塲者　塟之區也然則福州一役法人之死者當亦不少矣當船泊在該處之時目擊漁船接濟火食於法人未悉此火食從何而來漢奸之罪其可逭耶以上乃飛虎巡船人役所言誠如是也則法人兵少糧之大有殆哉岌岌之勢倘秉政者設法以斷奸人之接濟則彼方救死之不暇尚奚能治軍旅哉所恨者越人忘君事仇聽其指使漢奸去順效逆供彼缺需此等賊子亂臣卽使其幸逃法綱亦豈能邀天宥歟說見循環報 
[厦門近信]  
　　厦門各洋行近因中法失和生意清淡而帆船之進口者卸貨後卽泊港中約有二十餘艘畵裏帆檣參差入望然於水道有碍輪船進口甚爲不便初一日有一枝半桅帆船進口倩　國人好　施丹帶水在龍泉宮前擱淺次早潮漲時出險幸未傷損云○楊厚庵宮保哲嗣䒧宣察觀日前由閩垣到厦門經水師提督彭軍門楚漢委辦營務處事往　州等處招親兵一營兩淮湘楚之人紛紛報名現將满額不日卽可成軍矣○彭軍門曉諭各營凡建築營壘不許擅取民房磚石營官奉令惟謹約束綦嚴而兵勇不能仰體憲意仍在近處空屋内肆意拆取緣是處居民　法人有攻砲台之說於前月初旬遷　一空勇丁因在夜間取磚運石以爲次日築壘之用鄉民他日歸來得毋致慨於田園猶是屋宇全非耶 
[東京開仗]  
　　初三日蘇芝火船由海防抵港據說東京業於七月二十三日開仗其勝負兹尚未悉第以岑宮保之運籌决勝劉提督之神勇無敵率桓桓之士赳赳之夫長驅直進與法人從事於疆塲其勝仗亦可在意計中也願與中國人士翹首而仰俟捷音焉錄循環報 
[袁浦來電]  
　　昨晚接得清江友人來電云烏孫二欽憲已於初九日乘輪抵浦又云孫文起漕帥鳳翔於昨晨卯刻抵浦隨卽進署擇於十二日卯刻接篆云 
[查獲匪首]  
　　揚州近有外來匪徒因中法現正　兵思乘間謀爲不軌均隨身帶有藥淬之利刃遇之卽斃經保甲局勇查緝該匪徒等瞻敢拒捕將局勇殺死一名隨經城外總巡萬燮臣司馬緝獲五人内匪首叚姓徐姓均就獲送縣究治據供同來者實有七人　逸去餘匪兩人諒亦膽寒不難全數弋獲此事辦理迅速具見總巡於捕務認眞實爲揚郡閭閻之福然各省會府縣城鄉安知不尚有伏莽所望辦理保甲者當加意稽查也 
[京繼記]  
　　神機營傳諭各隊奉王大臣諭所有帥府園皮庫胡同西安門内大街銀閘等四廠輪班駐紥之馬步各隊官兵值班駐宿尚無偷閒曠誤諸弊操演亦克兼　自應酌加津貼以示體恤所有城内各步隊每名日給京蚨六百文馬隊每名日給京蚨四百文圓明園健銳營外火噐　隊因路途頗遠跋涉艱難每名日給京蚨一千文三山馬隊每名日給京蚨八百文其優待士卒之心方之古人挾纊　醪誠足後先嫓美各兵具有天良尚其戮力同心爲王敵愾哉○連日各堂司員日進總署值班赫總稅務司亦時常往返說者謂籌議興修火輪車路之事間亦有他事會商並謂輪路一事已於上月二十七日具奏請旨矣○禁城内外值班官兵自嚴定章程後頗知愼重將事無如日久懈生近又漸形疎忽一日係德大人輪班景運門遂隻身前往查察各門各堆查至某堆見該管官已夢入甜鄉兵丁有鬥牌者有擲采者德大人見而大怒立即喚醒該官謂爾守護禁廷縱兵賭博其平日之漫不經心已可槪見可在此　候奏叅言畢遂去該官罔知所措無奈赴司讑長處說明其故 
央其同往說情司　畏知干涉自己處分遂代往景運門向德大人再四懇求情詞迫切德大人俯如所請免其具摺奏叅祗咨本旗記過一次云○初一日於召見軍機後七點鐘時召見醇　時醇邸已回府第遂遣宫乘馬追至半途稟知此事醇邸立卽入朝　出内西華門已三點餘鐘矣○聞福州防務尚須添撥勇丁已發廷寄與左侯相令其酌度籌撥云○恭邸演戯一事已登前報兹聞一切費用並非恭邸所出實澂貝勒敬献福晉祝嘏之禮也○正藍護軍統領清公凱於上月二十四日在苗家地大閱合營官兵馬步箭連閱至四日清公之盡心營務於此可見一斑矣 
[北洋防務]  
　　聞北洋辦理防務近日愈形嚴密大沽口北塘等處居人遷徙紛紛而北塘爲尤甚大憲檄行各口添放水雷以爲禦敵之用晚間不許兵輪入口恐夜色迷離旗幟不能辨認致使法船得以深入也初四晚三點鐘鎭海兵船入口口外砲台遠遠望見恐是敵船統將砲位捩機以待赶向大沽協羅恊戎報　協戎急飭兵弁勿事張皇如果敵船夤夜前來斷無踽踽獨行之理盍緩須臾以俟之俄而船亦停輪次早曙色漸分始辨出鎭海二字協戎飭召駕弁問入口　刻加以申飭并諭此後宜遵憲檄不得於晚間進口致誤軍務初五鎭海入口謂大沽口外佈置較前週密矣又問津郡西門外添招勇四營以補防軍之不足云 
[烟台近事]  
　　客有自登州來者言本月初一日到有兵輪一艘停泊天橋口外居民悮爲法艦惶惑異常營壘城陴一律準備迎敵嗣得 
 
 

Page 3

 
 
續信悉該船係從美國駛來保護沿海教民者又聞長山島有兵輪五艘抛泊未悉係何國船隻然此際民心已略爲安定矣○夾河渡口爲赴烟必由之路舊有渡船數艘每於伏汛水漲時輙恣意勒索行旅苦之前任王邑尊曾將船户枷責示儆且分别等次酌定渡資在案邑尊去後瓜代者不屑留心細務致船户肆意妄爲兇横較前尤甚甚坙因勒索不遂雖增至千錢誓不肯渡者日前有某甲臨流　丁思涉厲而過不料船户等曾在波底暗掘陷坑致失足没頂順流而去幸同輩中善泅者入水救援不至淹斃似此損人不利已實爲王章天道所不容安得官斯土者訪查確實提案　懲庶行路之人不致受其隱害哉○海防營有兵丁四名出外閒游藉端滋事經居民告知高統帶統帶大怒立卽割兩入耳兩人插箭遊營營規爲之一肅云 
[新塘失火]  
　　杭之慶春閂卽宋之東清門也出城四五里許地名新塘村店數家茅廬掩映晨墟負販麕集於斯鄉民聚族而居業蠶者居其太半本月初四日十一點鐘時某家方作午炊鼎油初沸適主饋之婦以事他顧釜中之油過𤍠生火立卽炎炎上騰婦飛奔而至方欲取鍋盖掩覆而旁一不解事者驚惶失措急傾勺水以冀祝融焰退詎油得水上升登時焚及椽木時適東風甚緊風助火勢火　風威一時黑𦦨中霄勢已不可嚮邇遂致殃及池魚蔓延四處其中有艸舍七八家比櫛而居竟如拉朽摧枯頃刻凈盡其時天黑如暝暴雨横飛瞭望者但見黑烟亂捲四散成團不辨是何方向故城中水龍到者寥寥約至一點鐘時方止共焚去房屋三十餘間云 
[粤垣近事]  
　　增城某鄉落朱余兩姓因風水細故遂成仇敵前日竟訪約日　互相械鬥麕聚數千人勢甚凶横事爲地方官訪聞飛速稟請大憲調兵彈壓大憲委羅介卿都戎撥靖衛當勇三百名拔隊前往兩姓聞官軍將到恐不得逞志遂先期開鬥宫軍到時已不及彈壓矣是役也余姓敗北傷斃百餘人惟先已約明彼此均不鳴官究辦故尚不致雀　興灾耳○鄭心泉軍門自陞任提督後將全省形勢悉心經畫現擇各路勇丁之可緩者檄調二千名來省七月二十三日齊集較塲操演各種技藝查目下省城兵力已不爲單而當道猶嚴爲籌備說者謂非防法人實防土匪云○浙人某甲宦於粤僑居花塔街恐法事旣與土匪乘機擄掠遂將財物盡藏地窖中詎上月二十四日晚有匪潛入内室將窖中所有盡數竊去甲疑家人與賊串通因卽送官究辦云○大佛寺所存巨炮不下數百尊月前一律運往虎門以資防禦所餘十餘尊復於上月二十三四兩日運至小北門外擇地安放有備無患法人其敢正眼相窺哉○白雲山在省城北五十里巒岫廻環樹林暢茂爲嶺南一大名勝山上有鄭仙祠素著靈感每年七月望至八月朔進香者如水如龍頗極一時之盛此次法事未定人心惶惶兼之風雨無常香巿頓形减色有僧人下山言該處盜賊披猖前月杪某甲遭匪刼掠左足被傷聞者益深戒懼不敢前往○佛山鎭距省不及數里巿面繁華足與省城相將日内避患者皆遷往彼處房價因之陡昻每屋一椽月需數十金或百數金不等且租賃須满一年租金先期交付故管業者咸利巿三倍云○穗垣河道現已一律塡塞輪船俟潮水漲足方能行駛自如故各國商輪皆在黄埔停泊估客往來殊形跋涉前日大憲復委員赴番禺蓮花山開採石片以備寒河之用粤防如此鞏固渺兹醜類更何必虎視其旁哉 
[吴淞信息]  
　　龍驤金甌兩鐵甲於前日一點鐘將海安壞兵輪拖至張華浜南暫泊而海安船内尚有可用之機器特雇小工二十餘人一律拆卸因該船卽擬堵沈口門也○寳山縣屬之高石橋畔楊村前由王莊大令將該地丈量以便紥營業經登　兹已四面建築土牆卽日移營到淞便可駐紥營壘也○近日寳邑城門嚴緊異常下鍵之萬難再啓緣王邑尊無日不親自查騐封條故司門者不敢稍懈也○　有沙船自牛庄　滬　云在牛庄開船時見有法兵艦一艘高　龍旗於晚間駛進牛庄口將教中神甫等遷至船上卽於黎明時疾駛而去民間已受驚不淺該船友所述如此然法船如何可扯中國龍旗殊出情理之外 
[營勇滋事]  
　　駐紥製造局傍之老合字營勇丁馬寳山至義昌南貨店買雞蛋三枚乘　竊取其一店夥王某見而喝阻該勇變羞成怒與之口角旋卽邀同同營勇丁數人前往尋衅將店主王觀發毆傷街隣人等見而不平扭住該勇解送營中營官詰　之下　勇稱亦受傷遂函請上海縣詣騐黎邑尊接閱信函卽於下午六點鐘帶同仵作書役人等前往騐傷聞兩造雖各有傷痕尚無大碍其中細情容探明再錄 
[流氓滋事類記]  
　　小東門外租界新開之其烟舘前晚有建廣帮人在　開設賭臺有某姓贏得洋元向收無着故糾同類評理嗣經人出場勸息否則又多一起案牘矣○又有某烟館主被十六舖内流氓拖至街中毆打嗣經人前往喊捕始各散颺去聞該店主已被打傷云 
[浦灘建栅]  
　　中法失和滬防日亟蘇松太道邵觀察特委會捕局員翁太守六舖巡防局員李明府傳集地甲履勘南巿沿浦栅欄從新修整務令樸實堅牢卽雇官渡船夫看管一切經費諭令該處地甲向各行號按月派收 
[重申烟禁]  
　　上海城廂内外烟館前經譚方伯示諭早已一律閉歇嗣因日久玩生陽奉陰違在所不免刻聞黎邑尊莫明府諭令紳董先將各館主姓名造册送查卽行出示勒閉云 
[售地受欺]  
　　虹口人顧士忠年齒尚幼未知稼穡艱難一切家務皆由其母顧陸氏專政家在鬥鷄塲口宅外尚有平房十間計也四分内三間係邵阿元租造本年五月間有趙發茂者邀同陳鶴亭向氏聲稱洋人欲購其平房地基願出價洋一千三百元除去中金費用可凈收洋一千一百五十元該氏信以爲實遂卽允許至閏五月間卽將稅單原契各一帋交趙趙稱洋　之意須寫立售據倒換道契始肯將洋交付該氏然之遂往趙發茂店内立契畫押後并將其子士忠一并代畫地保亦蓋有印記趙卽付現洋三百元着顧陸氏另立收條許俟又明地畆調換道契後再行交楚閱　日忽有洋務委員陳太守並將打樣西人傳同地保人等丈量地基將氏住宅及樓房一併丈入氏大詫令其子赴吴淞邀夫兄顧進來滬向趙　論趙稱洋人日交出租銀三百兩如欲悔議須還四百兩顧進不服以欺騙孀懦等詞控諸英公廨當經黄太守批飭着赴縣署呈控顧進遵批赴縣遞呈尚未批示而道憲已得領事照會據西人賴等稟稱經中購定之地忽　售主圖賴稟請照會查辦等因立卽札飭到縣黎邑尊遵札傳訊該氏見縣差提人益驚駭而趙發茂則稱祗向洋人抵押錢文並未方賣按此事孰虚孰實一經庭訊自當水落石出惟地保蓋印之時不加詳閱殊屬咎有難辭至其細情容再探明續述 
[縱火又見]  
　　昨報列厝火積薪一則兹悉是夜外虹口三官堂附近奚姓鄉人屋内亦有放火情事幸火勢示熾卽輕知覺遂得撲滅云 
[稅司示諭]  
　　欽加四品銜代理江海關稅務司左副稅務司穆爲曉諭事照得本關進口土貨等項以後包面知無墨頭記樣一槪不准裝運出口特諭 
[賭博下梢]  
　　金華府人朱兆謙前控胡開良等設局誘賭騙去火腿價洋四百五十餘元由黄太守差提到案分别重責令同賭之葉正甫繳洋二百元王左有五十元胡開良五十元汪敬三曹麻子合繳百元着交保措辦繳齊給朱各情節經列報迄今已近半年葉在押所無人肯保王日繳足洋五十元本可關釋嗣被葉刁唆仍未放出胡汪曹等保出後惟胡繳洋二十元餘分毫未繳總計在案之洋七十元朱不欲具領 
 
 

Page 4

 
 
屢次投催近聞胡因另案霸押在縣朱又投案求請移提嚴比并稱異鄉人悮遭誑騙幸蒙嚴行追取無如若輩刁猾異常致覊身日久典質一空現在小菜巿之火腿攤上帮夥以餬口然終非了局方畢大哭太守惻然憫之允爲赶緊嚴追云 
[車夫可惡]  
　　上海東洋車夫半係賭徒烟鬼往往見伶仃婦女踽踽獨行輙拉至鄉間將簪珥銀錢肆行攫取前日傍晚有一婦人年約而立雇坐東洋車從英界大馬路西行突遇伊之母舅由西而東呼氏問何往氏對以回自老閘某戚家母舅駭然曰汝家在小南門外到此何爲氏曰我本令伊拉至小東門口換坐小車歸家母舅詰問車夫車夫謂頃言欲至新閘故拉至此間氏與爭辨車夫口操湖南音攺言不識路途母舅不與較惟令氏照給車資雇他車而返云 
[嚴比糧差]  
　　前報列催科苦况一節現各圖差所欠漕糧尚有二萬餘串雖經按限比追實因鄉民困苦不堪致繳數寥寥無幾前晚黎邑尊將虧欠最鉅之糧差汪泰趙升兩名各責一千四百板並將皂快頭邵翔全順收禁監追云 
[細故釀]  
　　前日南巿洽興街口糕　店主某甲與房主某乙爭奪洋瓶互相口角中氣忿交加遽將剪刀向喉間戳傷三處乙聞信驚懼濳吞阿芙蓉膏意圖畢命嗣經家屬聞知如法灌救不致氣絶而甲已因傷發斷送殘生甲之親族咸向理論嗣經邀同該處地保出爲理勸由乙將甲從豐棺殮並延僧道超度事乃寢 
[覆陳開採滇礦奏稿]  
　　奏爲滇省集股開採絧礦止在設法招徠欽奉諭旨查詢謹將現籌辦理情形據實覆陳仰祈聖鑒事竊雲南本產銅之區京運歲有定額兵燹以後厰無富商承辦者力薄貲微見小勸速作輟無常辦理日形棘手前經督撫臣會籌整頓遵　奏請仿照公司於上海總匯地方招商集股尅期與行實變通之良法乃甫經委員設局粗有端倪適　上年秋間滬商倒閉生業蕭條其已經入股之人又以雲南邊隅窵遠法越兵端未息羣情疑沮觀望不前久無成效臣到滇後以銅務爲目前要圖期供鼓鑄之資藉杜覬覦之漸月來詳稽案牘博訪周諮蚤作夜思力圖挽救正在分别籌辦間閏五月初二日接准户部行文光緒十年五月初一日奉上諭户部奏籌議雲南礦務請飭及時開採一摺現在岑毓英駐紥邊關一切應辦事宜張凱嵩責無旁貸著卽遴選廉幹之員廣集商力及時開採力杜因循侵漁積習以期無弊不革有利必興該督撫當仰體朝廷實事求是之意大加開拓實力奉行並將近來採辦情形先行據實具奏欽此臣跪　之下悚惕彌深自維身任封圻礦務乃大局所關必當未雨綢繆及時振作惟招商集股全賴經理得人查原派委員江蘇補用道胡家楨廣西補用知府張家齊候選知府卓維芳等於上海廣東等處設局招徠昨據具稟到臣意固急公事仍掣肘臣當卽手書敦勉告以現在滇境肅清邊防謐　礦　豐旺得益可圖事機無失並以胡家楨任事眞誠商令再於湖北江西廣爲延攬以濟要需張家齊係廣西屬員臣素知其篤實精明催令集有成數迅卽來滇又前撫臣唐炯曾派候選通判王熾赴川招商亦檄催尅日往辦以期有成至卓維芳所辦機器業經運到現飭與雲南補用知府　楙績會辦礦務總局事宜全楙績廠　熟習　幹有爲此次招集商本僅胡家楨解到銀五萬五千兩全楙績又挪貸銀五萬兩於東川府地而先　開採據禀覓獲朝陽硐　台二處礦極豐旺惟需費孔亟集股續到無期接濟難籌　以爲慮臣維事　難於創始功每敗於垂成當　離合　續之交勢須量予通融俾礦務早著成效庶集貲者源源而來爰函　督臣於司庫銅本項下暫借銀數萬兩俾免缺乏　後商本解到仍卽提還以清眉目人情有害則避有利則趨仰仗聖主威福遐敷地不愛寶海不揚波數月之間礦務當有起色臣閱歴短淺不敢謂驟著　效亦决不敢稍事因循惟有鼓舞商情剔釐廠弊冀銅政月異日新此外金銀錫鉛查有產於邊境者　當次第開採以絶窺伺而裕利源再商股尚未集成京銅亟　籌解現在永北易門麗江楚雄等廠仍　舊　官督紳辦以期聚少成多無誤　運合拼陳明所有遵旨飭查雲南礦務及近來籌畫採辦各情形謹會同雲貴督臣岑艈英先行據實覆奏伏乞皇太后皇上聖鑒訓示謹奏奉旨户部知道欽此 
[蘇省撫轅抄]  
　　初八日候補同知吴恆禀辭奉藩憲委　鎭洋公幹○初九日部選山東並臺縣楊同鼎常熟籍來卽辭赴山東 
[浙省撫轅抄]  
　　八月初四日都司吴貴發交缷瀏河巡鹽水師禀到○初五日陳春曦禀知丁母憂何恩烰嘉善厘局專丁來省禀知藩委代理嘉善縣事叩謝分水縣葉禀見叩辭赴任巡檢王驄禀知臬委監印差叩見 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年八月初四日京報全錄]  
　　宮門抄○諭旨八道錄前○發抄旨四道○豫撫鹿奏審明定議摺○東撫陳奏籌欵撫恤片○都統繼奏驗收各工完竣日期摺○八月初四日内務府國子監正紅旗值日無引見○福銀假满請安○鄧承修謝毋庸固辭恩○廣籌續假二十日○　儀可奏初九日祭奉先殿載瀛行禮○内務府奏派致祭凝和廟派出明勲○召見軍機醇王○發抄桂祥等奏前調委員音得泰等到庫日期並官兵數目奉旨該衙門知道欽此○又前請由部每年撥給庫倫常年經費請飭速發奉旨該部議奏欽此○慶裕等奏東邊道屬九年分應徵糧耗銀數奉旨户部知道欽此○紹祺等奏廢員多福期满無力宗繳台費攺擬杖徒奉旨着照所請該部知道欽此○○河南巡撫臣鹿傳霖跪奏爲審明京控情形按律定擬恭摺具陳仰祈聖鑒事竊據登封縣民胡文選以路二保勾串縣役將伊子胡獅子砍傷斃命　情在步軍統領衙門具控訊供取結奏奉諭旨此案　交成孚督同臬司親提人　卷宗秉公研訊確情按律定擬具　原告民人胡文　該部照例解并備質欽此欽遵抄錄原呈咨解來豫經前護撫臣行司飭提人卷　據該縣以查傳路二保乞食外出無從解　等情申覆當經批飭就已到人証發委審辦兹據臬司唐咸仰會同藩司孫鳳翔督率　封府知府鞠捷昌訊明擬議解勘前來臣親提研鞫緣胡文選卽胡滴拉籍𨽻登封縣與路二保卽陸二保隣村素識無嫌胡文選之子胡獅子性情兄暴遊蕩度日胡文選屢管不悛光緒七年五月十六日路二保赴地工作遺妻郭氏在家四無近隣是日傍晚胡獅子往路二保家見郭氏獨處起意搶賣卽將郭氏强行背出郭氏不依喊呌適路二保回歸撞獲胡獅子將郭氏放下路　保扭住胡獅子胸衣聲稱告官究治胡獅子將路二保推跌倒地用石碗傷其右骽逃逸路二保控縣騐醫票差申福順卽申戍保薛雲成卽薛雲　王金聲卽王楸緝拿未獲八月十七日蝴獅子濳回路二保撞見胡獅子恐路二保復告持刀至路二保家喝稱如再控告定行殺害路二保畏兇佯爲應允遣人通知薛雲成　同王金聲前往捉拿胡獅子從路二保家中逃出持刀拒捕砍摥王金聲左手並向薛雲成撲砍薛雲成順拾路二保門前鐵魚叉抵格適傷胡獅子肚腹倒地拿獲送縣騐傷訊供管押飭醫胡獅子傷重延至二十日殞命胡文選報經該縣驗詢明確屍令棺殮提驗路二保右骽骨折成廢行動不能如常錄供詳報飭審覆鞫詳批結案胡文選堂嫂胡劉氏夫亡攺適耿姓將前夫所遺幼女帶往後夫耿姓家撫養胡文選未與劉氏商明將劉氏幼女許配孫旦爲妻得受財禮錢十八千又劉氏查知孫旦年已三十餘歲伊女年甫八齡不願爲　赴縣控告傳訊胡文選並非例應主婚之人且男女年歲懸殊斷令退婚交還財禮錢文胡文選延不呈繳該縣將其責懲押追旋據完繳結案胡文選以伊子胡獅子被差役薛雲成格傷身死疑係申福順等聽受路二保賄使從中弊弄主唆遂以惡役藐法草菅人命等詞先後由府司赴院控經批司飭府檄委候補知縣趙國培前往會同該縣呂憲瑞提訊胡獅子實係犯罪拒捕被格身死並無别故取結禀覆銷案胡文選因子死非命一時痛子情切起意京控又恐情輕難准隨將與耿劉氏搆訟押追財禮攺稱爲子伸寃被薛雲成等賄串丁役將伊鎖押　責裝點一切瑣碎情　自寫呈詞赴步軍統領衙門具控訊供取結奏奉諭旨咨解回豫行提人卷飭發審辦兹據臬司唐咸仰督同開封府鞠　昌審明擬解提訊各供前情不諱應卽擬結此案胡文選卽胡滴拉京控各情訊係痛子情切懷疑具控其子已死非命應請從寛免議胡獅子因搶賣路二保之妻郭氏未成被路二保撞見扭獲輒用石塊砸傷路二保右骽成廢按照罪人拒捕毆所捕人至廢疾例罪應擬絞本屬應死罪人縣役薛雲成與王金聲奉　往拿該犯復敢逞凶持刀拒捕砍傷王金聲左手致被薛雲成格傷越日身死薛雲成合依罪人持仗拒捕格殺勿論律予以勿論王金聲傷已平復應與訊無勾串賄弊之申福順等均毋庸議耿劉氏控案業已由縣斷結應毋庸議無于省釋未到免提屍棺經縣飭埋凶乂飭縣存庫除供勘另行送部外所有訊明京控緣由理合恭摺具陳伏乞皇太后皇上聖鑒勅部議覆施行謹奏軍機大臣奉旨刑部議奏欽此○○陳士杰片再據登萊青道方汝翼稟稱七月初二初三兩日大雨如注怪風猛烈異常晝夜不息樹木多被拔出烟台水深五六尺房屋間被刷塌秋禾槪行壓倒詢據地方紳民僉稱此等怪風爲十餘年來所未有察看被淹禾苗若得及時晴霽尚可望四五分收成所幸被灾地面不寛等語又據統領烟台各軍兗州鎭全祖凱咨稱此次怪風猛雨兼之山水暴發夾河以東濟字四營水深四五尺牆　多被沖壞帪房全行吹折勇丁搶護外牆淹斃七名面西楚軍一營略輕等語臣覆查無異淹斃勇丁當飭照陣亡例給卹並發銀一千五百兩除飭令各營赶緊疏消樍水將墻濠修補以資防守所有烟台被水災民並飭方道籌欵分别撫恤不得假手書吏以期實惠及民理合附片陳明伏乞聖鑒謹奏軍機大臣奉旨覽奏殊深軫念着卽飭屬查明撫恤毋任失　欽此○○奴才繼格文佩跪奏爲騐　𤍠河避暑山莊宮墻泊岸堆撥並挑濬武列河加築攔水草壩各工一律完竣日期恭指具陳仰祈聖鑒　竊查去歲武列河山水暴漲冲缺石堤致將避暑山莊宮牆泊岸堆撥均被冲刷傾圯當經前任都統恩福奏請由　𨽻派員勘修欽奉諭旨着李鴻章遴派妥員前往𤍠河詳細勘估奏明辦理欽此經署直𨽻總督李鴻章派委候補知府陳慶滋來𤍠勘估計需銀二十餘萬兩該署督因工户費煩奏請先挑武列河加築攔水　　宮墻泊岸　撥等工請由部另籌的欵嗣由户部議覆緩至本年春融再行籌辦均經先後奏明各在案去歲十一月間奴才繼格到任後詳加履勘查石壩工程已鉅或可稍緩宮墻泊岸堆撥關係緊要勢難　延奏奉諭旨着李鴻章籌欵辦理旋由該督籌明的欵仍派候補知府陳慶滋來𤍠會同𤍠河道府核實修辦並據委員陳慶滋以工程浩大禀請添派委員會辦輕奴才遴派理刑司司員理藩院員外郎格圖鏗額刑部候補主事陳慶萱曾同辦　先於五月十一日據委員等禀稱武列河挑挖完竣奴才繼格督率在工各員周歴履勘均係按照原估丈尺挑挖深寛毫無章率復於六月初十日報稱所有承修宮牆堆撥泊岸各工均已一律完竣禀請騐收當於七月初二等日奴才繼格會商𤍠河副總管奴才文佩督同委員道府司員等逐一勘騐得武列河上游之攔水草壩自舍利塔以上十二堆房之北起至七堆房止中有當冲之處顧勢做魚鱗壩五月牙壩二共長三百六十七丈高七尺至一丈不等頂寛一丈七尺至三丈不等底寛四丈至八丈不等下游之草壩自五堆房起至迎水橋之北舊石　　中間添建旱橋一座外計長五十一丈高八尺頂寛一丈五尺底寛三丈五尺新挑武列河共長一千七百一十丈口寛十丈至十四丈不等底寛六丈至十丈不等深三尺至八尺不等上下河頭尾援笋處一律挑濬寛深計長七十二丈口寛十丈十四丈不等底寛六丈至十丈不等深二三尺不等出土　在西岸十五丈以外二十丈以外不等塡　流盃事門等處冲殺溝坑三段共湊長二百六十丈寛十丈至二十六丈不等深三四五尺不等宮牆湊長二千八十七丈二尺堆撥二十八處泊岸並迎水橋壩湊長六十一丈五尺以上各工亦均按照原估處所丈尺修築委係工堅料實並無偷減其中稍有增益之處皆係隨時禀由奴才繼格酌度形勢變通辦理至工程經費銀兩　據禀報除司庫未領之八千兩無庸找領外已領之欵尚餘存五千兩有奇仍解回省城繳還司庫所有用過銀錢數目容俟分晣核明由直造册報銷惟查武列河形勢總以修築大壩爲萬全之策　擬加築瀾水石　復奏攺草壩係因欵項難籌暫爲之計原非久遠之謀曾經聲明　可防水小之年設遇大水仍不足恃當此庫欵支絀安敢不力求撙即然大　關係匪　仍應隨　酌核時局籌欵辦理庶闔郡生靈永免其魚之患稍緩須臾則可若竟置之不辦則不可也現復經該委員等酌歲定修章程擬由道庫雜稅項下酌提　爲歲修之需由該道酌　情形不必拘定數目總宜實用實銷隨時報部一俟將來大　　復再行停止奴才繼格查係實在情形當卽批准以憑修守此次所修之　迭奉諭旨籌欵興修上自流盃亭起下至迎水壩　 
止石　石泊岸均被冲决宮牆三面在山一面臨水制如紫禁實與欽工無　該委員等跋涉於崇山峻嶺之上奔走於列日風沙之中其難其愼不敢少涉疎虞數月以來將挑河築壩以及修整宮牆泊岸堆撥均已一律報竣旣節省經費而又妥速寳屬異常出力未便没　微　所有在　出力各員可否擇優保奬之處奴才繼格交卸在邇應請旨飭下直𨽻總督李鴻章查明請獎以示鼓勵所有委員承修避暑山莊宮牆泊岸堆撥並挑濬武列河加築攔水草壩各工完竣日期並請擇優奬勵各綵由謹　詞恭摺具陳伏乞皇太后皇上　鑒再𤍠河總簪奴才毓秀尚未到任是以未經列銜合併陳明謹奏軍機大臣奉旨知道了卽　繼格等咨商李鴻章擇優保奬毋許冒濫欽此 
 
