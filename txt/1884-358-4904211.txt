# 1884 - 358 - 4904211

 

Page 1

 
 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[論逆案疉出之由]  
　　弑逆之案至於層見疉出此非地方之幸亦非國家之福也盖人卽至愚未有顚倒瞀昏如此之悖謬者語云梟啄母獍食父禽獸之無良者且爲同類所不齒如謂生性殘忍故甘爲梟獍之爲然則告子有性善不善之說可以奪子輿氏辨性大旨矣此必不然也地方衙門於此等案件必謂逆子本有瘋病時發時愈父母居隣未嘗錮禁故釀成大禍所以然者人生不應有是殘忍之性今偶然有之是變也非常也瘋病一語可以抹煞多少情節卽可以減省多少牽累第案不經見則此種套語不妨掩飾過去倘一案甫辦一案又出此案甫結彼案又興如概以瘋病爲言是天下之逆子而未有不至於弑逆者何其事之巧合也曩閱邸鈔見各省辦理刑案者婦女通姦商同姦夫謀死親夫事後發覺照例姦婦凌遲姦夫擬斬此種案情每歳必有數起竊怪犯姦之人何以昏㥽若此必至於凌遲斬决而後己也蓋姦案由兩情相戀不能遂其私心而姦婦悍狼之性甘言巧餂欲捨不忍激而出此其行事之時未嘗不知因姦謀殺罪大惡極惟有一冀幸不敗之心則遂决計行之耳嘗謂條教號令自古相傳繩民之具特民間不能具知悞犯重辟有似罔民仁人之所不忍若國家定律頒示民間或不至不知而悞蹈卽有蹈者亦不若是之多各省府廳縣城鄉圖堡設立鄉約宣講 
聖諭蓋亦此意如兼以律例一書每届朔望或以五十爲期啓講之時解釋名例條欵數即俾蠢無禮者亦知犯法不宥庶此等重案不至屢見未始非維持風教之權然此等案犯之多少仍無繫乎律例之知不知也以謀殺情重命案必償人固盡知所差者情事之虚實重輕比擬有所出入耳至於殺逆則更不待曉以律例而自無不知矣乃吾觀於今年一歳之中江蘇一省所辦逆案己有數起如前蘇州陵遲之犯劉萬得罪狀昭著臨刑之日觀者塞途其妻以出外傭工不與逆謀得以幸免邸報載之本報亦具詳始末自犯事緣由至行刑情狀無不備書所以示炯戒者深切著明乃前任上海黎明府將及卸事突出浦東金阿二一案事經訪聞查拿到案隔别質訊始知其母有溺愛次子之意此次先經老夫妻口角繼以盆打妻呼阿二相助因而誤舉木器格傷要害遂至肇禍或言此亦傳聞之悞實則阿二作工所賺不資父用是日亦係間子索錢毆打阿二欲避不得順便回手致傷肋骨也案己訊定逆子照例凌遲經莫邑尊帶省辦理昨日特請王命明正典刑不謂天下事無獨有偶前日報登海門一案爲某與逆子同業因見賺錢不敷父用諷以年逾弱冠不久授室宜自積餈不爲乃父所累而因勸以行逆移屍某甲詐財分用己許助一臂逆子含糊答應不謂是日子與父行於某姓田間某適在彼以爲來踐前約實出不意將其父擊斃移置田上而去逆子見事己行無可奈何因遂商量詐財之策某姓畏累果出二百元了事詎被乞丐所見二人懼謀之洩也遂分以金相率散逃後丐持銀赴博塲一擲而罄復向甲糾借不休出語挺撞爲旁人窺破機關案乃發覺某以教人弑逆而自加功與謀殺同科逆子則照常例擬凌遲處死之三事者惟劉姓犯案較後二起爲早若目前則兩案相去不過旬餘之事耳夫天下梟獍之類原非一端顧人亦何樂爲梟獍之行而不自愛其身若此以視因姦謀殺之情私不解無可如何者抑豈有迫之使然耶今地方官吏事煩而權不重移風易俗之機固無可乘獨奈何世道陵夷人心變異竟至於此顧余竊有一說此等案情大柢家徒壁立貧苦萬狀或是父是子皆凶猛很戾積兩間之厲氣而後成此大案爲民上者苟有酌盈劑虚之術使民間無極貧至苦之家俯仰温飽父母妻子舉室歡然則亦安得有此謀逆之間隙哉三代井田之制家給人足風氣所以獨厚降至後世已不能然何况今日而以責之良有司也耶 
[論旨恭錄]  
　　十月二十六日奉旨太常寺少卿員缺着豐烈補授欽此同日軍機大臣面奉諭旨本日引見之候選道馬建忠着仍回天津欽此同日軍機大臣面奉諭旨本日引見之廣東卽補直隸州知州曾紀渠着於本月二十七日預備召見欽此同日奉旨着派伯彥訥謨祜錫珍本格福錕看視奬賞欽此同日奉旨兵丁等借支庫銀本年十二月次年正月着加恩展限兩個月欽此同日奉上諭致仕大學士文煜恪愼持躬老成練達歴受先朝知遇中道員荐擢封圻扶御極後復加委任晉陟綸扉歴管部旗事務宣力有年克勤厥職前因患病准予開缺調理方冀克享遐齡長承恩眷兹聞溘逝軫惜殊深著賞給陀羅經被派載津帶領侍衞十員卽日前往奠醊加恩追贈太子少保銜照大學士例賜卹任内一切處分悉予開復應得卹典該衙門察例具奏用示篤念耆臣至意欽此○二十七日奉上諭陳士杰奏黄河上游南北兩岸防護平穏霜降安瀾一摺本年夏秋之間黄河不游南北兩岸因雨水過多迭出險工經陳士杰督飭在工員弁竭力搶護現在節逾霜降全工一律穏固全賴神靈默佑獲慶安攔實深寅感着發去大藏香十枝交陳士杰祗領虔詐大王廟敬謹祀謝以答神庥所請出力員弁着准其擇尤酌保毋許冒濫欽此 
[本館接奉電咅]  
　　昨得北京友人來電有十一月十一日旨一道敬謹譯登○十一月十一日奉旨巡視南城事務着愛興阿去欽此 
[高亂緣起詳誌]  
　　寓高友人來信云高國洪英植朴泳孝勾連日本刼高王謀不軌殺趙寗夏閔台鎬等六人日兵於十七夜三鼓入宮舉國驚駭掌兵官李祖淵韓圭稷先與日同謀竹添入宮時約定各以所部攻華軍以阻援救弁兵不肯從亂李韓獨力不能作外應竹添疑之遂殺李韓十九日高大臣金允植南廷哲至華軍痛哭求援政府亦以公文請發兵慶軍統領吳車門孝庭遂函致竹添罷兵由我軍定朝亂不答遂布告各國公使陳說我軍有保護之責整隊入宮甫及宮門日人卽開鎗一排我軍還鎗接戰日兵大敗逃出城竹添尤至仁川洪英植等與日兵數人易高服挾高王避北門關帝廟將往仁川梜赴日本有潔林兵至慶軍告遂率隊往迎洪與日兵閉門拒我軍均越牆進吳軍門見 
 
 

Page 2

 
 
王出不意挾之行洪逃爲朝兵所殺王居慶營慶軍全隊入衞王京二十三日王回宫各國使臣皆不直日人竹添不服將圖報復之舉聞己調兵千名赴仁川日兵敗後竹添卷屬尚在王京又自商人等百餘華軍均護之送赴仁川各國公使以此舉謂華軍實仁厚有禮愈不直日人洪英植於戰時出賞格能得慶軍統領者賞銀二萬營官賞銀一萬國内大小官員從華者殺殆盡并及家屬 
[關外捷報]  
　　昨悉官塲接有廣西龍州電報云上月二十九日關外前敵大營有紅旂捷報抵城據述潘琴軒大中丞親率所部淮湘勁旅會同蘇軍門元春由越南堅老地方拔隊啓行由陸馳至康夏地方適與法軍相遇法五畫兵頭遂率兵千餘人出死力相撲鎗彈如雨樸𫃊而至我軍不少怯退蘇軍門所統成軍就該處土壕堅穏屯紥步步進逼銳氣白倍突出不意驟與法人拚死血戰法軍勢漸不支大遭衂敗其五畫兵頭名面革們地者策馬奔逃成軍奮勇狂追將就獲該兵頭猶反戈相接悍鷙無比嗣追逐俞急被成軍將該兵頭斫斃割取首級歸獻大營並陣斬三畫兵官數人又一書等頭目十餘人及教民頭目三名皆劃取首級本月初四日經潘琴帥派委弁兵多名將各首級解至龍州懸置藁竿之上分懸各城門以彰天討而快人心關内居民得此捷音皆欣欣然有喜色至城門觀看者踵趾相錯皆怒目切齒恨不飲其血而　具腦義憤之氣藉此一伸並聞自此次大勝後關外各軍復乘勝追勦不遺餘力矣同日又接粤省電信稱劉淵亭軍門會同岑宮保所統各軍於保勝一帶與法人見仗大獲全勝連斬七畫兵官一名五畫兵官三名傷斃法兵及脅從之越南土兵千餘人投誠解散者甚夥奪獲槍炮糧械無算聲威大振己成破竹之勢釜底游魂定可膚功疉奏也畫竟爲浮一大白 
[臺北軍情]  
　　客有自赤嵌城畔來者言法人初得基隆不敢遽在岸上經營布置後知官軍不卽驅逐始就海關前後壘石爲營移船上兵守之再就後山擇要以爲犄角官軍舊壘不甚如式者悉以火藥毁之另扼險以爲居高鹽下之勢其砲多格林士克虜卜兩種此時官軍如以法人之攻我者仰攻其前似稍費力惟山後有兩小徑法人尚未及知如有能爲鄧艾之攀木懸崖由隂平出油江口之故智者則不難由後扼法人之吭而拊其背也法帥孤拔住船上常往來海面督兵游徼以絶我接濟爲眼前第一棘手事致閩垣之以餉以兵接濟臺疆者多頓在廈門伺隙潛渡十月二十五日左侯相己抵閩防臺民大有望文彥博爲一路福星景象不僅吳人聞曹公親來悉胆落也劉爵帥日以恩義激勵士卒雖外無急援而内有固志前以李彤恩熟悉情形頗聽其言詎李不顧大局夤夜誑爵帥拔隊回援艋舺棄基隆以致人心怨彤恩者轉怨及於爵帥且欲起而與爵帥爲難幸爵帥威名素著衣短後者仰望如天人當日基隆亦無甚風鶴故人怨遂平近爵帥亦以彤恩所部之三百人不大得力己檄令遺撤另派黎大令功叙接辦營務處客又言臺南大鯤身二鯤身皆長沙也蟄伏水底巨船不敢近而風潮搏岸囘湧如山土人名之曰湧小船觸湧頓碎土人以竹木爲筏置巨桶其上用人在岸側引巨綆隨湧勢挽而上昔鄭氏父子恃此爲天險法人亦緣此不敢窺臺南此外惟瑯嬌一口尙可出入惟界於生番去淡水頗紆遠軍裝轉運大不若兩郡所治之爲便云 
[左侯偉略]  
　　榕垣友人來簡云左侯相統兵入閩於上月杪節抵省城卽進皇華行館自總督將軍以下文武員弁逐日進謁鬯籌時局侯相謙抑逾恒殷殷下詢僉稱馬江躪蹂之餘雖無敵人行蹤而口外馬祖澳一帶時有法船寄泊或一二艘或三五艘不等該處進退便利故敵人每潜蹤於此不啻資爲巢窟侯相現己通飭水陸將士除林浦梅花港等處照舊堵塞撥兵駐守外其長門金牌五虎各口所有己經修整之砲臺務各勤加操演嚴整防範以期敵不敢犯一俟援閩南北洋鐵艦到齊後卽擬親督勁旅水陸夾攻將馬祖澳法船先行圍擊燬盡然後乘勢鼓浪直搗臺北基隆等處次第突圍規復再行續籌滅敵長策云同官文武向未聞此壯論迨一覩天上將軍神威矍鑠已覺奕奕生風今復聆此偉議直覺褎鄂英姿毛髮俱動退而竊竊私議謂此老福曜長明所向無敵雖值兹强虜猖狂欃槍煽惡定然敵氛掃蕩克奏膚功會當拭目以俟耳 
[鐵條運至]  
　　京師德勝門外之鐵路係上海怡和洋行承攬興造所有鐵條等物現已陸續運至行見大工告成往來便捷都人士不致歎行路難矣 
[局員回津]  
　　京師友人來信云三角淀機器局開工以後粗具規模是以潘茂園觀觀察己於十月二十日後赴津仍回原局云 
[優奬使臣]  
　　隨使英法俄三國人員近又三年期滿故曾李二星使日前合詞具奏懇請優奬均奉旨依議朝廷之優待使臣不已窺見一斑哉 
[憲節將臨]  
　　蕪湖官塲於前日接得電信云盧蓻圃中丞於今晨由省垣起節卽日當蒞蕪閱操蕪湖縣鄒雋之明府及大關稅務委員劉大令遂督工將蕪湖大關亭修葺一切東西轅門内搭盖五色布篷預備憲旌戾止云 
[厚帥過蕪]  
　　楊厚菴宫保岳斌奉命援臺本欲泝江而下先與曾爵帥熟商一切曾帥因臺防吃緊特向李與吾軍門面授機宜令其鼓輪迎上晤見厚帥轉達各情免致節抵金陵又多躭閣軍門遂坐虎威兵艦隨帶策電兵艦由金陵起程於初七夜駛抵蕪湖資晨鼓輪上駛途遇厚帥憲舟仍偕同下駛厚帥帶有紅船二艘用江安小火輪拖帶抵蕪後卽偕軍門换坐小洋划至石橋港碼頭登岸厚帥精神矍鑠丰采端嚴黑髮花鬚大有燕頷虎頭飛而食肉之相軍門虎視眈眈端坐駿馬同進西門至節轅憇息用膳叙談一切五點鐘時仍偕同軍門出城下船旋於六點鐘時鼓輪上駛各官俱遞呈手版請安沿江炮艇咸排隊升炮送迎聞厚帥擬由湖口入閩疆以至臺灣軍門親送厚帥至湖口始返江隂云至前報稱厚帥於初六日到金陵一時誤筆盖初六日係李軍門自金陵往迎也 
[蕪湖火災] 　　 
　　本月初七日將晡時河南浮橋口竹器店内因遺火篾中遽遭回祿一時狂風捲地毒燄迷天拉朽擢枯燎原勢旺各水龍極力施救延燒一點餘鐘始行撲滅事後查悉焚去瓦屋十餘間按邇日各處火警疉有所聞實由風高物燥以致易肇飛災居家者尚祈愼之又愼哉 
[一家慘斃]  
　　杭之西湖横亘數十餘里負郭之田不下數千百畆其地類皆沃產自經宼亂後人民寥落田畆荒蕪有温州人某甲者挈　 
家來杭開墾荒地創立基業夫婦勤儉勞苦十餘年來頓致中人產遂於松木場高坊橋側闢十弓之地葺一畝之園誅茅作廬編竹爲户門前積柴成蓬高可齊檐屋中屯米盈倉充棟鄉里間咸以富家翁目之甲亦居之不疑也夫婦居室膝有雙珠長子年已及冠曾聘鄰女爲婦雖未過門而兩小無猜往來輙不避忌次子僅十一齡已聘得八歳一女童養在家俟及年而成禮今年長至節甲以秋成豐稔爰具牲醴之儀以祀田神而薦祖妣晚間殺雞爲黍沽酒買餻將以叙家人婦子之歡共慶冬至令節適長媳亦到遂留晚飯而送之歸不意家祭甫終甲於門前焚化銀錠忽來一陣旋風紙灰亂捲甲亦不甚介意回身入内方將舉等忽見門外柴篷黑烟衝起烈燄騰空急思出外撲救而火已當門烟復衝入屋内難尋出路及逃入後面而草已四壁盡着如入火爐未及半時甲夫婦二人一子兩媳均與茅屋同燼惟幼子從破壁中逃出得以不死一家五命盡葬火中聞之代爲酸鼻 
 
 

Page 3

 
 
[驟得巨金]  
　　西歴十二月份吕宋大票其半張爲杭人所買得洋二萬五千元嗣悉買票者爲紹興人傳和齋係臬署之著名能吏也在杭二十餘年現居下城之孩兒巷内其票係由信局向協記買得經上海電信卽遣人到杭報喜并請其赴申領洋家中親友畢集較之登上第中秋元者尤爲熱閙家兄之不可少也如是夫 
[掘塔記]  [X>續前稿　　事聞於大憲九月十三日藩憲譚序初方伯特委前任溧陽縣王明府勘視情形且札常昭二令有曰如銀果掘去恐土匪得巨萬之資易以聚衆滋事是不啻爲虎添翼當此海氛不靖自當加意嚴防務獲陳某一人到案如藏銀尚未掘去自須涓滴歸公以作海防之費等語又札福山雷總戎有曰當掘藏之時必須撥兵數百名護視等語於是常昭二令偕委員商諸紳董擇二十日未時往掘雷總戎時札城守方都司督帶練勇數十名圍護塔場但見彩旌颺日畵戟凝霜遠近之人聞風來觀者蓋以數萬計向時之草蔓烟荒一變而爲花圑錦簇矣至一點鐘時塔旁搭木屋二間設委員座結絳繕爲綵懸於門楣門左設小火爐烹茗以待塔前設一几香焚蘭麝燭點光明列鼓吹於下以祀塔神陳設旣畢委員及文武各員齊至小坐片時皆向塔門跪拜然後啓塔之南門喚淘工六人圬匠六人同時入塔并帶瞽者進令言藏金所在度定基址畚挶兼施文武四員坐虎皮椅監視焉閱兩時許掘地及泉而不見一物各官始回衙以瞽者誑言重撻之說者謂當日若無賊妻一言則瞽者必爲王賊所殺數十年後誰知廢塔下有寳藏哉乃八人皆死而瞽者獨生則天之不欲秘此寳藏也可知瞽者洩之而陳某得之則天之不欲輕露此寳藏也可知陳某得之而終不能安然享之則天之不欲人之妄覬此寳藏也又可知嗚呼匹夫無罪懷璧其罪世之見利忘義者可以鑒矣客自虞山來道其事甚詳因詮次其語以爲記[  海曲釣徒稿]  
[松郡試題]  
　　初十日考上四學生正揚題府學以天下之所順攻親戚之所畔故君子有不戰戰必勝矣華亭無已則有一焉鑿斯池也築斯城也與民守之奉賢知和而和不以禮節之亦不可行也婁縣援而止之而止援而止之而止者是亦不屑去己通塲策題問邊防之要首清内奸周禮士師有邦汋邦諜之禁塞源快柢厥術何由條引前聞推廣斯義通場詩題賦得勳名將相今何限得今字五言六韻○補錄童古經解題履霜堅冰冰字訂悞無偏無陂陂字訂悞往近王舅近字訂悞饗有昌歜歜字訂悞敬脩其法脩字訂悞○十一日覆生古題白樂天以華亭雙鶴送裴相公賦以題爲韻詩題賦得月影河嶠兩分津得津字五言八韵○文生補欠四書題不負經題待其從容然後盡其聲詩題賦得缺文自補雲間志得文字五言六韻○十二日考下四學生正場題金山 
雖披髮纓冠而救之可也上海雖蠻貊之邦行矣南匯雖千萬人吾往矣青浦雖大國必畏之矣通場策問桓寛鹽鐵論有云異物内流則國用饒利不外泄則民用給互市以來財帛外徙果操何術以變通之能舉前聞而抉其利害與通場詩題賦得戰鼓雖凍猶堪撾得兵字五言六韵 
[電燈近聞]  
　　本埠電氣燈自與工部局訂立合同沿街燃點以本年西歴七月一號起期以一年然所燃之燈未免忽明忽暗故工部局時有信致該公司不止一次本月初六日局董議事之期又函致該公司謂其不能遵奉合同擬於西歴本年年終爲止不復燃點所訂合同作爲廢紙該公司接信後立卽函覆謂電燈明暗不定寔因機器有時小損現在業經修好且又購得新機器從此斷不致有斷續之虞務請仍照合同辦理云云未識工局允准否又聞該公司另有一函致工部局欲將該公司產業生財機器等物一概售與工部局請其於總議事時公同商酌工部局尚未函覆也 
[購燈拆管]  
　　本埠某西人僦屋而居室内用地火燈以代焚膏繼晷近日喬遷他處將室内煤燈之琉璃罩售與他人受主至其室内柝取則并將其所有鐵管亦盡拆去直至街上而止人無知者而所拆之處地火管開而不閉地火行見日内煤氣所費頗多心竊疑之然正在西人節期以爲令節同歡或多有以火樹銀花點綴昇平樂事故猶不以爲意也至十一日節期已過而煤氣仍所費不資乃詳加查察查至拆管之處始知有此漏巵核計所費之煤氣則共有二萬尺之多云夫售電氣燈者止售琉璃而已而受之者乃並取其管管之所值能有幾何而地火行所耗顧如是之鉅此亦損人不利己之一端也 
[追述鬨鬥細情]  
　　兵勇鬨鬥及訊供各情節經列報兹續聞起釁之詳緣當日南瑞南琛兩兵船水手在小東門外第十號門牌花烟館因事口角旋於初八日晨南琛船舵工江北阿三又名蔴皮阿三同副隊總馬某向正隊總陳某砲隊目李某言及今日南瑞船水手在法界花烟館閙事恐擾大禍陳李二弁隨飭備手銬帶同阿三及馬等十餘人登岸梭巡法界並不見有水手滋鬧之事因至大自鳴鐘四首一枝春茶館小憩其時阿三又他往俄間南瑞兵船上兩水手己被法捕拘押捕房陳弁隨至捕房言兵勇如果肇事理合帶囘船上問明懲辦捕頭謂刻據貴國兵船頭目用手銬拘兩水手囑巡捕拘來管押並非由巡捕擅拘旣到捕房當解公堂發落陳弁又進城拜會翁太守請擇水手太守飭家丁持片至捕房卽將兩水手交陳弁帶去管束管帶袁鶴亭總戎詰問該水手言在新街突遇南琛舵工阿三將我二人上銬交捕管押且先被毆打袁總戎用爾旣是南瑞水手何故肯受我船舵工用銬交捕兩水手言因自己管帶徐總戎嚴厲無敢倔强總戎騐得兩水手略受微傷賞給洋兩元着自行養傷當卽送回南瑞船去隨傳阿三飭其不應擅拘他船之人更不應交捕　喝責二百軍棍并申斥馬某數語盖該兩水于在新街阿三相識某花烟館任意喧嘩適阿三至因卽將伊交巡捕也阿三受責後卽行告假出去旋南瑞船各水手咸不服阿三所爲欲得而甘心紛紛登岸至法租界阿三相識之各花烟館找尋肇釁阿三知之急往虹口邀集同鄉人及潮幚之爲小工者馳至法界以期旗鼓相富南琛船之陳李兩弁聞之禀知袁總戎帶兵二十名登岸彈壓及至法界又有一頭目至法捕房言紅帶束腰者卽我等船上之水手請爲協拿捕　遂派中西捕　眞巡緝詎捕役不能分别某船水手一見紅束腰之人卽便拿住致兩船水手清濁不分忿而拒捕然捕房陸續拿到兵目王燕園水手徐茂昌兪阿春等六名皆南琛船上之人同船水手王咸發王永發朱阿林等六人以法捕不應將我船之人拘押捕房致將西捕阿非林扭入城中擁入道署邵觀察傳諭嚴加訓斥該水手等又擁至縣署旋袁總戎翁太守先後至縣與發審委員王司馬會晤訊供將水予等暫押班房西捕則送交捕房醫治觀察一面派護勇目李德勝督帶勇丁及滬軍營親兵至捕房彈壓袁總戎及大副二副等請釋出王燕園等送交縣署王司馬旋　堂研詰王燕園等實未滋事係隨陳弁梭巡而來司馬命王將水手五名帶回船上其扭西捕入城之水手六名押候懲辦於是兩兵船上水手咸疑必係舵工阿三至捕房言一紅束腰人卽可拘拿羣請管帶究辦然阿三堅不承認兩船管帶會商謂斯言無據姑置不議而南瑞管帶徐總戎已將登岸滋事之各水手各責軍棍自朝至暮呼痛聲喧南琛船各水手咸抱不平復圖洩恨袁總戎督同各弁嚴行約束不許登岸免致再生禍端並聞當須澈底細查重懲禍首以儆效尤云 
[馬車肇事]  
　　前日午後有某西人駕馬車至外虹口途問一老者避讓不及驀被撞倒碾傷西人急收韁下視見傷勢非輕乃扶上馬車 
 
 

Page 4

 
 
同往公濟醫院倩西醫療治云 
[浦江船政]  
　　昨晨有兩枝半桅英兵船一艘鼓輪出口尚有三枝桅船兩艘一泊江海關前一泊吳淞口内張華浜 
[柴船撞沉]  
　　昨日午後有柴船一艘由浦東來滬乘潮駛進洋涇浜及至三茅閣橋下忽撞於木樁上以致船底洞穿水汨汨而入立時沈下舟子幸得上岸俟潮退後設法撈柴然巳濕透一時不能變錢徒喚奈何而己 
[惡婦該殺]  
　　白大橋北清雲里内粤人汪某向爲兵船上庖人家有妻子及二男四女邇日妻與同居之王姓婦口角旋卽經人勸息不料王姓婦濳懷惡念隨於本月初五日煮得猪肉湯一椀放下毒物往贈汪妻給二女一男分食霎時間腹痛不止二女延至初八日斃命其男奄奄一息難保無性命之虞聞昨日遂赴會審公廨控告黄太守以事關重大飭赴縣署呈控云 
[覆訊命案]  
　　前日本埠褚家橋浜西袁姓鞋底作夥龔阿度服毒身死莫邑尊騐後訊供各情形詳列昨報莫邑尊回署後晚堂覆訊由該處地保將在案人証一併交案邑尊先問潘小棗子龔阿度究竟何故身死答稱日前倪司務託我舉薦生意我轉託阿度薦至袁裕　作内爲夥但同業向有規條須先交押櫃洋一元五角試做三天再定行止侻祇做二日袁嫌其不能照章遽爾辭歇倪謂禾滿三天於理不合隨邀集同業友陳三枝等同袁至茶樓理論當時我亦在塲用去茶酒錢三百文倪着陳暫爲墊付但倪之家伙尚在袁處隨託我去取詎薛阿榮將物攔住謂須付錢三百文始可取去邑尊隨問薛小棗子前來取物因何不付答稱家伙我早己言明寄在茶館内詎小棗子不肯去取邑尊大怒謂薛旣託爾去取爾因何不去取還顯見刁惡隨詰陳三枝謂爾是不因索取所墊之錢以致勒住家伙答稱小的實未相索至龔因何身死實不知情小恩明察邑尊遂大怒謂地保王秀春曰爾稱龔係怨忿身死爾當地保奚能若是糊塗實屬荒謬答稱實係袁裕蘭所述小的並不敢謊報又　袁謂龔現有何物在爾處答稱祇有棉被一條鐵椎兩只盒子一只邑尊謂該物存在爾處可卽繳案答稱原繳又問小棗子龔阿度顯由爾從中挑撥以致自盡遂飭責六十板着地保及袁等各自具結一併交保完案 
[英界公堂瑣案]  
　　一百念四號巡捕禀稱有周慶發魚船在二擺渡沿河捕魚有違租界章程囑伊駛去竟敢不依爲此拘押送究周供以後不敢求恩寛宥問官判罰洋一元充醫院經費○薙菱匠王桂方訴稱昨有材得令等多人至店肇事毁壞玻璃窻等物我冋之解勸被林用洋刀戳傷手臂爲此交捕請究林供爲押店夥昨看王門首有人打架誤被拘案黄太守騐得王受傷屬實商之翟副領事罰林洋十元給土養傷○包探王阿二禀稱押犯陳阿大在途作工竟敢隨路拆梢送案請究問官判責五十板○虹口捕房地保阿祥禀稱粤婦維氏家於前月間有二人潛入竊取首飾等件約值洋四十元當欲喚捕拘拿該竊竟用刀恐嚇致任其竊去報捕後查獲陳阿高尙有一人未經拘獲因傳失主一併送究羅氏伸訴前因陳供詞吞吐黄太守商之翟副領事判交捕帶回候拿獲被逸之人一併究辦○包探秦少卿禀稱昨張阿秀雇沈杜氏之剗船裝載白煤一墩至新大橋倩趙春九扛運起岸巡街捕見伊等形跡可疑前往拘拿張卽逃逸僅獲趙及沈杜氏二人拘進後趙卽至捕房稱煤從城内某煤鋪買夾價洋五元六角有發票可憑爲將趙一併拘押後我至城内查　並無其事顯係私貨一併送究張供煤係出洋買得可往質對趙供昨日午後張雇我挑煤此外不知沈杜氏供昨經張雇船載煤至新大橋交卸旋被巡捕拘拿求恩寛宥黄太守商之翟副領事　將張發捕房押一月趙押七天沈杜氏無干省釋○喬裝覻破一案節登前報兹悉王顧氏在押患病由差禀明太守遂于昨日飭差將該氏送普育堂醫治○錦名洋行主人控張泉坤結欠地租一案節登前報昨該洋人復投公堂稱奉諭着張於十日内清理今已逾限仍不理明求請將房收管黄太守飭差將張帶案張供奉押後連發兩信至甯邀汪星甫來滬理楚至今未見回音求請寛限黄太守商之翟副領事謂張旣延不清理着該洋人於明日收管房屋可也洋人遵諭而退張仍管押 
[贈徐君鑑堂]  
　　未來己往共分明術數能通久著名君善於談相常自有餘無不足風聲勵俗羡君平○多藝多材逈絶倫最難識相不輕人忽教萍水偶相聚晤君於王君松年寓齋石上三生證夙因[  小樓主人走筆]  
[蘇省撫轅抄]  
　　十一月初七日卽用縣高鵬飛禀知藩司委催前存長興趙令認解銀雨差叩辭○初八日府經歴龔廷玉禀知防軍局委廣東查探哨磺差叩辭從九陳 
[志祥俱禀知藩粮委海連差叩見]  
　　十一日首府魁禀知奉藩憲札飭接辦海運省局差候補同知吳恆禀辭奉委赴浙江嘉湖公幹○十二日新任江西撫憲德昨日開行北上代理長洲縣吳塔司巡檢朱錡銷冬防差卽辭赴任從九周元城銷昭文滸浦金山焦山催石差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十年十月廿四日京報全錄]  
　　宮門抄○發抄旨四道○大臣劉等奏請奬叙摺○直督李奏請建坊片○楚督卞等奏甄劾各員摺○粤督　等奏請旌表摺○直督李奏請仍照原保給奬片○將軍希奏都統赴防校閱營伍片○十月二十四日禮部宗人府欽天監侍衞處值日　 
無引見○長麟謝授侍講恩○溥顧謝授叅議恩○方學伊謝授光祿寺少卿恩○徐會澧等謝上書房行走恩○恩全請假數日○召是軍機醇王○發抄李鴻章奏查明武邑令凌凱德被控各欵分别辦理奉旨凌凱德著交部議處餘依　欽此○又己故博野令凌陸海等虧欠各欵請革追奉旨着照所請該部知道欽此○又請將不協灶情之蘆台塲大使程炳泰革職奉旨着照所請該部知道欽此○又己故清苑令何庚生等未清正雜各欵請查抄備抵奉旨即着咨行河南等省迅速查抄該革員等家產備抵餘依議該部知道欽此○○欽差大臣督辦新疆軍務兵部右侍郎二等男臣劉錦棠頭品頂戴陜甘總督臣譚鍾麟跪奏爲遵保各省關及後路各台局籌餉差委出力人員謹繕清單並陳明各督撫將軍臣關心恊餉有裨時局籲懇恩施恭摺仰祈聖鑒事竊臣等於上年九月間疏請先將籌解協餉歴年均足十成之江寗藩司懇恩奬叙其餘按解足成之省關籌餉人員容再咨取職名一併請奬以昭激勸並聲明各督撫監督諸臣督飭僚屬力濟邊軍積年旣久自應確查陳明以彰公道等因仰荷聖慈兪允比卽恭錄分别咨行兹准各省關將在事應奬人員咨送前來臣等伏查西餉向恃外恊此次戡定兵勇未能遽减撥協之數較多於前旋值收還伊犁舉行善後固由皇威遐鬯涵濡無外而將士用命咸資飽騰則各省關不分畛域實有裨於邊疆就公誼言之部文嚴限詔旨頻催本有協解之責原無可推之理就時勢言之出欵遞加入欵有定求其旣免延悞要在妙於權衡在彼盡周急之懷初無關於損益在此如倒懸之解藉得爲之騰挪逺征絶塞一切仰給於人頻年月餉之資裁遣之費差幸源源報解璧如渴極之飲涓滴皆甘臣等就其所入設法挹注因以勉力支撐各省關籌餉司道以下各員備極經營始終不懈有足多者又甘肅新疆粮台綜司出納司道董核其成各員分任其役時經數稔勤愼趨公此外自鄂至肅水陸交運台局各項差使員弁歴久辛勤不無微勞足錄兹謹核寔酌保分繕清單恭呈御覽伏乞恩准奬叙免其逐一註考以昭激勸至各疆臣體國公忠先其所急如四川督臣丁寳楨福州將軍臣穆圖善署兩江督臣曾國荃前安徽撫臣裕祿江西撫臣潘霨浙江撫臣劉秉璋江蘇撫臣衞榮光前江西撫臣李文敏山東撫臣陳士杰署山西撫臣奎斌無不繫念西陲盡心籌措臣等得所藉手未敢安於緘默應如何優加奬叙之處伏乞聖裁其署湖廣督臣卞寳第前撫閩時措解甘餉甚鉅河道總督臣覺羅成孚湖北撫臣彭祖賢河南撫臣鹿傳霖陜西撫臣邊寳泉署湖南撫臣龎際雲署安徽撫臣盧士杰各在藩司任内按成解足得濟要需諸臣現任疆圻原非臣下所敢妄擬特稽其前勞查照成案有不得不爲之瀆懇可否均請賞加頭品頂戴以示優異之處出自逾格鴻慈是否有當謹合詞恭摺具奏伏乞皇太后皇上聖鑒訓示施行再此摺係臣錦棠主稿合併陳明謹奏奉旨己錄○○李鴻章片再二品頂戴三品卿銜記名海關道李鳳苞因上年直境水災賑需支絀遵其故母命婦李施氏遣命捐助賑銀一千兩又直隸西甯縣廪生井應斗遵其父二品封職井均之命捐助賑銀一千兩又光緒五年水災案内山東臨邑縣人候補直隸州知州前任高陽縣知縣馬瑞辰遵其母命婦馬朱氏之命捐助賑銀一千兩由賑局兌收先後撥放該員紳等善承先志錫類推仁核與建坊之例相符合擬請旨准將命婦李施氏馬朱氏二品封職井均各於原籍自行建坊給予樂善好施字樣以示旌奬理合附片具陳伏乞聖鑒訓示謹奏軍機大臣奉旨着照所請該部知道欽此○○署湖廣總督湖南巡撫臣卞寳第湖北巡撫臣彭祖賢跪奏爲甄劾知府知縣分别降革關缺恭摺叩祈聖鑒事竊鄂省吏治極疲臣等於所屬各員隨時察看其有不能勝任者亟應分别甄劾以肅官方查有湖北候補知府唐訓邦管理漢口厘捐聲名甚劣應請革職黄陂縣知縣吳念椿聽斷緝捕均屬疲玩巴東縣知縣彭鶴舉性情疏懶潜江縣知縣汪論才具平庸以上三員均屬難膺民社應請以府經歴縣丞降補崇陽縣知縣余思訓辦事竭蹶才難治劇署東湖縣知縣柳正笏縱任丁差聲名平常以上二員應請閒缺留省察看咸豐縣汪曾唯辦事任性聽斷不明惟操守尚謹應請以州判降補棗陽縣襄陽縣知縣左挺生書生本色惟該治刀匪出没緝捕非其所長應請開缺遇有相當缺出酌量另補所有臣等隨時甄别緣由謹合詞恭摺具奏伏乞皇上聖鑒訓示再黄陂崇陽江陵棗陽四縣係屬要缺巴東潜江咸豐三縣係屬選缺湖北省現有應調應補人員應分别遵照例章辦　合併聲明謹奏奉旨己錄○○署理兩廣總督山西巡撫臣張之洞革職留任廣東巡撫臣倪文蔚跪奏爲貞女苦節可嘉懇恩准予旌表以廣皇仁而維風化恭摺仰祈聖鑒事竊據廣東肇陽羅道潘駿猷廣東候補同知直隸州張鶴齡等呈報查有同鄉安徽桐城縣貞女張方氏現年五十歳係前任廣東順德縣縣丞方奎焯之長女秉性貞靜讀書通大義在室以孝母聞許字同邑儒童張傳榮咸豐三年傳榮病殁女聞以死自誓請歸於張母憐而許焉入門孝養翁姑逮事祖舅婉娩　從動中禮則撫嗣子家麟成立以育以教皆有法度前後經理三喪心力殫瘁詳愼庀冡誠敬將祀艱難支拄歴三十年如一日伏維聖明惇勵化源崇尚節義中外臣工凡以貞女烈婦舉奏者皆蒙恩准旌表兹如張方氏貞心苦節歴久不渝宜邀綽楔之榮不愧旌揚之典理合聯名出具切結開列事實清册禀懇據情奏請旌表前來臣等查貞女張方氏生而淑愼夙簡笑言未修奠鴈之儀遽賦離鸞之操痛三辰之莫告矢一死而靡佗兩字懷清隻身赴義以婦代子潔滁盥於重堂撫姪作兒綿詩書子繼世在約能廣履困以貞霜節彌堅己歴三十年之久冰心獨抱無慚三錫之褒合無仰懇天恩勅部准予旌表以彰貞行而闡幽光除册結咨送禮部外臣等謹會同廣東學政臣葉大焯恭摺具陳伏乞皇太后皇上聖鑒謹奏軍機大臣奉旨張方氏着准其旌表禮部知道欽此○○李鴻章片再上年搶辦永定河南五漫口合龍大工出力之同知張起鵬等經臣請奬翎枝業蒙諭旨允准旋吏部咨覆新章河工搶險不准保奬翎枝應令另核請奬等因飭據永定河道游智開會辦河工道員吳廷斌禀稱向章堵合决口及汛内搶險均准保奬翎枝惟遇險搶廂本有堤身憑藉尚不甚難若堵合决口則堤鳥己爲大溜冲斷一片汪洋須於驚濤駭浪之中履危蹈險設法進占力與水爭性命繫於呼吸實與僅止搶險勞績不同新章僅言河工搶險不准保奬翎枝業經遵辦其漫口合龍大工不在其内辦理似應區别且永定河黄河異常險要出力人員保奬向非他河可比曾於光緒二年吏部申明章程通行有案今同知張起鵬等係搶堵南五漫口合龍大工出力同案之把總劉煥等原保翎枝兵部核與定章成案相符業經照准張起鵬等事同一律應請仍各照原保准奬翎枝以示鼓勵内縣丞余昌壽一員己因另案革去同知升階應請改奬藍翎又同案出力之升用知府南岸同知陳遐心一員原保俟補知府後以道員儘先補用吏部令將該員知府升案查覆等因查該員陳遐心係光緒五年防守永定河安瀾案内保俟補缺後以知府升用是年十一月初十日奉旨允准併請照原保給奬等情前來臣覆核無異理合附片具陳伏乞聖鑒勅部核覆謹奏軍機大臣奉旨吏部議奏欽此○○希元片再琿春副都統依克唐阿因公進省奴才當與商辦邊務一切事宜所有前請挑練防軍三千人謹遵旨卽速訓練成軍以固邊防已飭各城揀選精壯丁丹挑補足額請俟成軍時再行奏報其三姓寗古塔兩城防軍現經奴才商由依克唐阿前往查閱卽於九月初十日由省起程先赴三姓次赴甯古塔將邊防馬步各營兵勇技藝認眞校閱點視畢卽回琿春駐守以重操防謹附片陳明伏乞聖鑒謹奏軍機大臣奉旨知道了欽此 
 
 

Page 10

 
 
[挑濬城河]  
　　秣陵水西門外爲登岸之總碼頭該處水關設有板閘一座可以隨時啓閉故凡船隻抵城時可另用小划子將物駁運入城價至廉事至省也惟城河異常淤淺每逢冬令水涸例須挑濬一次現己築壩攔水以便興工往來官商均須雇用挑夫不能喚小船起駁是以城外碼頭挑夫清晨卽麕聚河赴伺候舉欣欣然有喜色云 
[鄂省官報]  
　　十一月初一日藩憲牌示鄖縣缺委試用通判陳桂署理候補府江麟瑞候補同知施啓華候補縣潘兆基俱於本日開辦豁免局事務赴兩院禀知候補縣潘福蔭往安陸襄陽荆門等府屬州縣清查牙帖往兩院禀辭前陜甘制憲楊宮保赴兩院拜會候補縣汪瑞曾奉委辦理文案兼收呈詞本日到差府經歴唐時亮奉委面諭代曾辦文案事務本日到差俱禀知初二日候補同知羅鎭奉委往德安黄州等府屬清查牙帖差禀見往兩院禀知本任東湖縣龍兆霖候補縣梁家鈺俱奉委照料援閩右營出境禀見辭 
[宮保告示]  
　　欽命帮辦福建軍務太子少保前陜甘總督部堂楊爲出示嚴禁事照得本前部堂奉旨辦理福建軍務統率全軍按程前進所有營衆人等各依大隊山程水驛夜宿曉行務宜恪守營規與民無擾所需米鹽等項入市購買按照市價給與現錢不得恃勢横行强取民物尤不得成羣結隊擅入人家至於口角細故鬪毆重情一律禁止除派弁密訪以肅師行外合行出示嚴禁爲此示仰隨營勇夫人等知悉師出以律禁令煌煌沿途經過地方須要規行矩步如有故犯各前項一經查出法不稍寛並准被擾之家查明實係何營哨勇夫許卽扭送該營官禀明情節按照軍令從嚴究辦總期秋毫不犯安堵無驚本前部堂三令五申毋謂言之不早也 
[義烈可風]  
　　儀徵城内碧霞室住持老尼本烟花者流徒喜子年二十許美而賢顧以薰蕕異味甚不得其師歡尼以其徒美思所以貨之冀博重資飽慾壑間用穢言挑逗徒若弗聞也者正患得間適有同里惡少年某邑吏胥子色中之蠧垂涎喜子久一日詣庵佯作拈香狀與老尼寒暄之際微露風情尼固個中人早窺其意吏子亦默會而去爰挽某嫗徑情以告苟獲春風一度當不吝兼金比固嗜利聆嫗言不禁狂呌跳舞許卽日玉成其事乃向其徒再三婉商初若不允繼以明日爲請老尼歡喜無量合掌膜拜喃喃誦佛卽報好音於吏子詰朝興高采烈黎明卽起潔治茶盞酒斝又使佛婆沽美酒市珍肴專待嘉客之戾止也詎意紅日三竿徒尚雙扉緊閉尼德其昨日之首肯也姑聽之迨日已午扉猶未闢呼之再四不應尼皇急排闥入見其衣裳楚楚熟睡禪床諦視之則已蘭枯玉碎矣盖喜子早知其師之不懷好意深維密慮夕惕朝乾至於明揭其辭不從則師意難違從則名節委地於是陽許之以緩其事而於前夕隂吞其師之阿芙蓉膏一死以完此清白之躬嗚呼烈矣尤足貴者喜子之徒某年稍長其師亦美而賢不忍其帥之死且恐不死之將有愧於生也亦仰藥殉焉吾竊怪喜子何幸而得此徒何不幸而爲老尼之徒也然而師若徒固義烈千古吴若老尼者抑亦駡名千古矣亟錄之以俟探風者 
[月夜感張韞玉女史]  
　　酒闌燈炧夢難存簷鐵叮噹不忍聞未必不情皆落魄從來無語總銷魂漫將紅口按新曲猶記青衫拭舊痕憶到當年明月夜與卿題句遣黄昏[  怡紅以惜花侍者葆青錢鋆稿]  
[關微子獲夫人面蛛一適有所觸賦得兩絶錄請吟壇敲止]  
　　聞說神魚號美人絲蟲又現女兒身緑衣如與黄姑子稗史荒唐事或眞未雨綢繆羅綱開智珠何事墮同　料因辜負經綸腹换却英雄面目來[  願華常好館主初稿]  
[寄霧看九客月寒食生兩先生]  
　　蠻箋日日報天涯絶勝雲霄鴈鶬馳二子風流今有幾萬言策　世绵知慣聞　蝨韜略共賦離騷佑酒巵近憶江樓　會處城頭霜角擾秋　答李　老并題目臥游詩後　　莽乾坤太白魂每於花下酒邊有羣流　集三　久代詩名四海尊兒女英雄今合傳江河風雨不堪論浦雲飛去滕王閣贏得情　涙　吞少　高致少陵愁入句吟　　臥海　筆花開枕上亂書如葉滿床頭本来世無非夢别後天涯又　秋欲問長卿近消息梁園客愧附枚鄒金粟奄主馬孝徵吟族梁旅邸 
[日本岡鹿門先生招同人集酒樓寺田詩先成卽步其韻贈鹿門]  
　　此目欣從江上過萍蹤　聚漾情汲樽雅集　　甚萬里交游著述多詩胆壯時聊縱筆酒腸寛處且狂歌諸君儘有安邊策愧我空將劍珮摩[  楫竹詞人草]  
 
 

Page 11

 
 
   
 
 

Page 12

 
 
[光緒十年十月二十五日京報全錄]  
　　宮門抄○上諭三道錄前○選單○川督丁奏叅革各官摺○尚書烏等奏爲遵旨議處摺○直督李奏道員飭回本任片○將軍金奏爲奏聞片○大臣錫奏叅革遊擊片○直督李奏請補都司片○十月二十五日兵部太常寺太僕寺廂黄旗值日吏部引見十七名○惇王謝賞紀錄恩○崇光謝記名副都統恩○明安請假五日○内閣奏派騐放之王大臣派出靈中堂六額駙周家楣祁世長○工部奏派點騐火藥之王大臣派出克王濓公○太常寺奏泒看視牲隻派出畢道逺○召見軍機興廉○○光緒十年十月分選單知州雲南陸凉杜鳳保供知縣湖北巴東焦起騫廕廣東開建金召棣附四川大邑洪祖年廕湖北咸豐劉正德監陜西韓城玉增祺廪雲南祿豐李鳳儀供縣丞江西龍泉張友閔歳貢吏目陜西華州楊惠泉供巡檢廣東靈山章耀林監嘉應季映奎監廣西蒼梧鄒鍔增廣東澄邁廖定魁吏典史河南嵩縣顧禮邦監江蘇儀徵隂鴻烈供廣西義甯鄒鴻瑾藤縣沈應緒永福于彤四川大邑劉壬達俱監陜西同官張淦廣西馬平買文光俱供○○太子少保頭品頂戴四川總督臣丁寳楨跪奏爲大邑縣匪徒乘間闌入城内刼獄焚署該縣印信遺失燒燬民房請將印官管獄官汎弁先行革職查辦恭摺具陳仰乞聖鑒事竊查川省地面叢雜匪徒素多臣年來嚴飭各州縣整頓圑甲講求捕務稍形歛迹而地廣人煩嘓匪仍復時有且動輒乘間滋事臣復迭飭嚴防未敢稍懈兹於八月三十日接據大邑縣知縣王喆禀報光緒十年八月二十九日黎明時甫經開城突有土匪楊紅中且松齡率領唐二大郎等二百餘人口稱爲且椿齡報讐由南門混進該縣聞信卽登城集圑堵拿詎該匪等入城後一擁進署肆行搶掠並放火焚燒大堂二堂失去印信又將監獄人犯刼出該縣帶同汛弁督圑捕拿殺傷賊匪二名該匪等復燒燬南街居民房屋數十家仍由南門逃逸等情前來並據該管卬州直隸州李玉宣禀報相同臣於得信後卽札飭壽字前營丁鴻臣壽字副中營郝錦富等於三十日黎明帶領所部弁勇飛飭分投查拿並飛札隣近州縣一併督帶圑甲兵役會同各營實力兠捕此等烏合之徒當不難立時殲除臣一面行司委員前往查勘情形並將該縣印信文卷糧册人犯民房確切查明再行奏明辦理至大邑縣知縣王先身任地方事前毫無防範以致匪徒乘聞混入城内焚署刦獄燒燬民房該縣又復將印信失落雖據禀報帶圑捕賊未敢必其有無喆先事逃避情事必應查實懲辦相應請旨將大邑縣知縣王喆大邑縣典史歸樹勳大邑縣汎把總湯潤分别革職一併查辦並請飭部另鑄大邑縣印信一顆頒發夾川以資信守除咨部核辦外謹恭摺具陳伏乞皇太后皇上聖鑒訓示謹奏軍機大臣奉旨鑒奏　悉匪徒多人闌入大邑縣城刼獄焚署該地方官何以毫無防範殊堪痛恨著該督嚴飭所屬實力搜捕務將該匪首夥悉數弋獲務凈根株以靖地方知縣王喆典史歸樹勳把總湯潤均着革職嚴行查辦餘依議該部知道欽此○○經筵講官兵部尚書臣烏拉喜崇阿等謹奏爲遵旨嚴加議處事光緒十年九月十二日奉上諭本日據刑部奏訊明蘇拉自縊身死一案蘇拉李二於八月十一日在紫禁城内兵部茶房因痰迷自縊身死並無别故應毋庸議該前肄統領等於此等素有痰疾之人未能查逐又八月十六日夜間紫禁城内有放爆竹情事亦未查明具奏殊屬怠玩所有此二日值班之前鋒統領護軍統領及景運門值班章京均着查取職名交兵部嚴加議處欽此欽遵到部當經臣部恭錄諭旨查取職名在案旋據景運門開單咨覆經臣部以均在何時刻片查去後兹據覆稱接班出班向以辰刻八月十一日見兵部茶房屋門未開正在接交班時據報蘇拉李二在屋内自縊身死放爆竹係十六日夜内天明十七日寅時等因前來查定例官員防範不嚴者降一級留任公罪又紫禁城内值班之文武大臣遇有應奏之事卽行具奏倘有應奏不奏降二級留任公罪又官員有奉旨交部嚴議查照本例酌量加等又一事之内有兩罪名者不便重科惟按罪名大者議處各等語此案前鋒統領德福護軍叅領花尚阿初十日在内值班於十一日接交班時據報蘇拉李二在兵部茶房因痰迷自縊未能先時查逐實屬疏於防範護軍統領清凱護軍叅領若麟十六日在内值班失察紫禁城内十七日寅刻有放爆竹情事亦未查明具奏欽奉諭旨交部嚴加議處應請將失察蘇拉自縊之左翼前鋒統領德福值班章京正黄旂司鑰長護軍叅領花尚阿失察放爆竹之值班章京正黄旂司鑰長護軍叅領若麟均照防範不嚴降一級留任例上從嚴加等各議以降三級留任正藍旂護軍統領宗室清凱疏防放爆竹例應降一級留任係屬輕罪例免重科應照紫禁城内值班大臣遇有應奏之事不奏降二級留任例上從嚴加等議以降三級留任均係公罪例准抵銷可否准其抵銷之處恭候欽定所有嚴議緣由恭摺具陳伏乞聖鑒訓示謹奏請旨奉旨己錄 
○○李鴻章片再津海關道周馥前於銷假後奏派赴直奉海口查勘砲台並周歴各口岸聯絡各營會督地方文武徧查民船嚴禁接濟勾結外奸等弊兹據禀稱業經分路查勘辦理事竣應卽飭回津海關道本任以重職守其署理是缺之候補道盛宣懷仍遵 
旨留直　行差委除檄飭遵照外理合附片具陳伏乞聖鑒謹奏軍機大臣奉旨知道了欽此○○金順片再查伊犁滿緑營官兵前自罹亂後有流寓塔爾巴哈台者並由綏遠城撥回原伊犁駐防官兵眷口彼時到塔城因伊犁未復經前署將軍榮全收集卽令在塔爾巴哈台城内暫爲安揷俟伊犁收復後再行遷回等因於光緒元年十月初七日奏明在案今伊犁各城業己復還各營駐防舊制亟應漸次規復以資整頓奴才當飭滿營佐領多仁泰將暫駐塔爾巴哈台之伊犁滿緑營兵官養屬一併管帶遷回伊犁惟思長途遷移眷口其旅費車脚一切該官兵等寒苦無力自給卽由善後經費内動撥銀五千兩發交滿緑營佐領多仁泰妥爲料理以便起程去後嗣據該佐領禀稱查現在塔城暫駐之伊犂滿緑營官兵共二百二十七名連眷屬共計五百零三名口卽擬雇車於本年閏五月二十一日由塔城起程取道庫爾喀喇烏蘇大路旋回伊犂等情禀報前來奴才一面札飭沿途各防營接替護送以　疏虞兹於七月二十一二十三等日均己陸續到齊奴才查看該官兵連眷口馳驅二千數百里行次兩月之久口粮缺乏頗形饑寒當卽按名給發麥麵百斤以示體恤一面飭令滿營協領等妥爲安插俾令各歸原旗整理營務除將用過川資銀兩並給發麥麫統俟彚案造册送部核銷外謹附片具陳伏乞聖鑒訓示謹奏軍機大臣奉旨知道了欽此○○錫綸片再上年塔城秋收歉薄軍粮不繼奴才曾派委員花翎補用遊擊曹文詳前赴瑪納斯採運粮石去後據該遊擊禀稱查有逃勇曹興發一名於拿獲後畏罪自盡等語正在飭查間卽據綏來縣知縣禀稱收審民人張得成控告伊戚曹興發卽曹青山被遊擊曹文詳濫刑逼命私行掩埋各等情據此當經奴才批飭綏來縣秉公辦理毋稍偏袒嗣因案有枝節經欽差大臣督辦新疆軍務兵部侍郎劉錦棠派員提審兹准該大臣咨開據營務處鄭錫滜訊明禀請核辦查此案遊擊曹文詳係因乏失物件擅將曹興發酷刑致死私行掩理迨經民人張得成控告始報曹興發畏罪自盡現經查明除案内人証另行辦理其曹文詳一併咨會奴才查叅等因前來伏查遊擊曹文詳於差次無論曹興發是否逃勇胆敢刑逼致死且復私行掩埋實屬殘忍荒謬自應嚴叅以儆頑虐相應請旨將花翎補用遊擊曹文詳卽行革職以示懲儆理合附片具奏伏乞聖鑒馴示謹奏軍機大臣奉旨着照所請兵部知道欽此○○李鴻章片再大沽協後右營都司遺缺前以補用都司世襲騎都尉馬虎臣請補接准部咨核與定章不符應另揀應升合例人員請補等因查大沽後右營都司駐守海口砲台專司操防係海疆要缺與尋常地方員缺不同原定章程應以諳悉情形熟習槍砲布置合法人員請補只求人地相宜銜缺相當不必拘定班次直屬雖有俸滿守俻三十餘員但或年力才具難勝海疆或未悉形勢或未習槍砲或現居要缺一時實乏可升之員現值法人開畔海防戒嚴尤須爲地擇人實未便遷就貽悞馬虎臣旣典定章不符應卽另行揀選查有儘先補用都司蕭萬有年四十一歳江蘇上元縣人由行伍投入軍營轉戰南北各省歴保花翎遊擊銜以都司留於直隸儘先補用該員勤明勇取能耐勞苦熟悉海口布置機直諳練洋操請補大沽後右營都司堪以勝任雖是缺輪用應升今請補儘先人員與常例稍有未符惟照章本不必拘定班次况值畿防吃緊該員旣人地相需銜缺相當自應據實聲明請仰懇天恩准以該員蕭萬有補授大沽後右營都司以期得力除飭取履歴咨部外理合會同直隸提臣李長樂附片具陳伏乞聖鑒訓示謹奏軍機大臣奉旨兵部議奏欽此 
 
