# 1910 - 266 - 4913525

 

Page 1

 
 
   
 
 

Page 2

 
 
   
 
 

Page 3

 
 
[宫門抄]  
　　八月二十八日召見軍機劉玉麟沈瑞麟楊忠義吳錡劉華 
[交旨]  
　　八月二十一日軍機大臣欽奉 
　　諭旨郵傳部奏議覆浙江巡撫增韞奏請將翰林院檢討濮登青内閣中書林大同留　差遣一摺又奏聲明鐵路公司與普通公司情形不同請飭各督撫遵照歷次奏案辦理一片均著依議欽此 
　　又奉 
　　諭旨載濤等奏擬請變通禁衛軍挑選步馬隊兵丁辦法一摺所有第四標擬挑選順直山東等處合格步兵及挑選蒙古合格馬兵辦法尚屬妥善著依議行欽此 
　　又奉 
　　諭旨現在近畿陸軍各鎭已有旨蹄陸軍部直接管轄所有一切交代事宜著由前訓練近畿各鎭大臣鳳山直隸總督陳夔龍妥速辦理欽此 
論說 
[論制定憲法之方法（四續）（心禪）]  
　　一全部分之權限議會統衆議院貴旅院而言者也。中國議會制度未立。而大勢必採二院制度。故其全。部分之權限。必先明定範圍。各國議會權限。大别爲二。曰協贊曰承諾協贊所以承認於事前。承諾所以認可於事。後凡種種立法事宜。旣經君主之裁可。更賴議會之恊贊。上下之間。所以互相節制。互相維繫也。法律不得上下之同意。則其效力不生。此協賛之權限所以重也。國家遇有緊急事務。不能俟議會開會之後提出。君主固有。先發命令之。權然事後必經。議會之。承諾議會否認之。則其敕令。雖一時有效而終爲無效。此承諾之權限所以重也。 
　　一各部分之權限貴旅院與衆議院分爲二院。其二院所同有之權限。又有種種。如上奏則所以陳述其意見於君主。建議則所以陳述其意見於政。府其他如審查質問起訴請願受理等權。則皆所以完全議院。之效。用與其能力於參。政上有莫大之關係。而憲法上議院之整理内部。尤當有自主之權。其細目如釐訂院内規則。整理院内組織。維持院内秩序等類。皆不得受人牽制。此外更如發表意見而無責任。與身體之自由。則又議會中議員無上之特權。亦憲法上所宜注意者也。 
　　按此知議會雖爲代議之機關。而非憲法無以運轉之。憲法上所以制定其權限者。一方面爲擴張議會之權。一方面即制限議。會之權。議會之權限。大别之。爲協。贊承諾。細别之。爲上奏建議種種。有明文頒定之於憲法。則固證其有。協贊承諾上奏建議等權。而不認其有協贊承諾上奏建議等以外之權。於議會有利。於政府亦無所不利。憲法爲共同導守之法律。朝野上下。各有應盡之職務。各有應守之範圍。而後有集思廣益之效。無紛歧抵觸之。虞此權限所以不可不明定也。議會爲與論之代。表其放棄權利。形同盧設。則國家亦何賴於。議會况權限未定。人民或出於激烈。以與政府爭權。則由意氣而發爲囂張。亦事所恒有。此尤不得不斷斷於。議會之權。限也。有制定憲法之責者。可不深長思乎。 
　　總之制定憲法。以君主大臣人民議會爲。前提。其他如審計也。檢查也。司法事宜也。亦憲法。上所宜注意之。點吾國憲政。萌芽。萬事胚胎於憲法。於制定之。時弗以根本之誤。而贻滋蔓之禍。則天下事雖甚複雜。固可絲絲而理也。立法諸公其愼之。 
[專電]  
　　電一（北京） 
　　吉撫陳昭常奏擬借外債二千萬兩以一半儲作開辦合資礦務公司資本以一半經營林業 
　　電二（北京） 
　　外務部派主事富士英管尚幯赴東省沿西北一帶調查邊界預備續修中俄通商條約 
　　電三（北京） 
　　濤貝勒奏請增禁衛軍經費年三十萬四千餘两奉旨度支部議奏 
　　電四（北京） 
　　此次考試孝廉方正欽定取一等五十名二等七十二名 
　　電五（北京） 
　　農工商部會奏續修礦務章程酌量變通奉旨依議 
　　電六（南京） 
　　南洋勸業會定重九日開賽菊大會藏有菊花佳種者均可先期送會陳賽 
 
 
 

Page 4

 
 
　　電七（南京） 
　　郵傳部高等實業學堂上海青年會發起九月十五日在勸業會塲跑馬廳開全國學校運動大會並製有銀牌充奬 
　　電八（杭州） 
全浙商會今日（二十八日）爲路事開會公决派嘉興分會褚慧僧温州分會林式言代表進京爭存商律如不邀准即一律解散 
　　電九（東京） 
　　日本綿絲紡績工人現已聨盟自西十月一號起减少工作時刻因此棉絲產額陡形減少約减二成七分五釐 
　　電十（東京） 
日本寺内大將簡任朝鮮總督山縣伊三郎簡任朝鮮行政長官其他總督府各部長同於本日任命 
緊要新聞一 
[度支部全國豫算表脫稿北京]  
　　度支部財政處所編全國豫算表現已繕成草稿然謄正極爲繁難業經澤公飭將各表分類歸部中十司人員分任塡繕聞此表之性質係區總表分表各二則一呈進御覽者爲正總表正分表豫備提交資政院者爲副總表副分表現財政處特派校閱稽查官十員於　昨分往各司處專司校閱稽查之責并聞度支部尚侍昨日交諭全部各司赶辦豫算表人員概限於本月二十五日一律告竣事關要政不得延滯 
[國家稅地方稅章程之頒布期北京]  
　　本年七月初一日御史王履康奏請變通釐訂國家稅地方稅年限並將國家稅提前規定一摺當奉旨著該衙門知道現經度支部會議奏復略云查閱原奏所稱釐訂地方稅章程當以國家稅爲標準擬俟國家稅釐定以後再行釐定地方稅各節誠不爲無見惟國家稅地方稅名義雖分徵榷則一查各國地方稅多有附加之稅自非與國家稅同時釐訂則地方稅即恐無所依據以爲準則且中國賦稅名目旣屬紛歧性質尤爲複雜將來劃分此項稅欵必須酌量時勢所宜兼採各國規制並先期與各督撫詳加斟酌乃能擬訂辦法臣等再四思維似應以本年爲調查國家稅地方稅年限宣統三年爲釐定年限宣統四年同時頒布麃推行無所妨碍至皇室經費查籌備清單第八年始行　定惟國家稅地方稅劃分以後所有一切經費皆應分别支配似皇室經費亦應同時規定方臻完備伏讀上年十月十三日上諭前奉先朝諭旨諄諄以籌備立憲爲要圖業經嚴定年限各專責成若揆諸現在情形辦理或有窒礙亦准其剴切臚陳妥籌善法等因本年釐定地方稅旣查明確有窒礙謹遵籌辦法據實陳明如蒙俞允擬即咨明内務府憲政編查館稅務處及阁省督撫遵照八月初二日奉旨依議 
[政府委員分法律財政二股北京]  
　　各部院派至資政院之政府委員現分爲法律財政二大股惟資政院借用法律學堂地太窄小故除憲政編查館委員爲法律所關度支部所派人員爲財政所關一概入坐外其餘各衙門各留二人一以備問法律事案一以備問財政事案而憲政館亦以一人備詢財政度支部亦以一人備詢法律計開如下憲政編查館吳廷爕財政外務部饒寳書財政陳籙法律民政部曹維藩財政係培法律度支部景銘法律學部范源廉法律彭齡財政海軍處唐運財政馬家麟法律陸軍部唐寳鍔法律李盛和財政法部馮巽占財政邵從恩法律郵傳部梁士詒財政陳毅法律農工商部單鎭財政胡伯寅法律理藩部札拉芬財政特屯法律 
[資政院議員之預備北京]  
　　日前資政院細則頒布後各股長理事曾致函與秘書長謂議事細則及各股辦事細則倉猝頒布議員未及研究將來解釋時或有參差議事恐多延碍應請秘書長函邀各議員會商一次昨日秘書廳卽正式函請各議員准于本月二十五日午後一時到院共商 
　　本月二十二日資政院各省議員研究會在全蜀會館開第二次會議到者五十四人議决二事一本會此次應提之議案須先從根本上解决法令與機關實爲大綱須先擬具議案用質問法或用建議法提出衆贊成一資政院各細則解釋未能劃一如有疑義應儘于二十三日逐條簽註至二十四日再行開會參考庶二十五日赴資政院討論此細則時較有把握衆亦賛成 
[德公使質問大清銀行内容北京]  
　　日前德國公使以正式公文詢問外部畧謂本公使據德華銀行呈稱本銀行與大清銀行往來甚多大清銀行果確係國家銀行否其所出鈔票能由國家担任否外部據詞轉詢度支部乃度支部所答覆則謂大清銀行資本充裕其所出鈔票皆確實可靠云公而於銀行設立之性質竟未置論外部轉答德使去後德使誤會大清銀行爲國家不肯擔保之銀行昨又有文到外部略云前接答覆函件語意甚爲含糊不能明瞭但現時大清銀行所出之鈔票究竟有無限制其准備金究有若干乞明以見敎將來度支部 
 
 

Page 5

 
 
不知如何答覆俟探再詳 
[坡璃公司案之推諉北京]  
　　北京玻璃公司前因機器未到與籌人紏葛農工商部未察虚實遽將該公司總理拿問並另派魏震在丞參上行走專司外交當時該公司股東頗有風潮嗣農工商部恐有不便因又將所拿問之人奏交法部此案遷延日久未能斷結日前德使又照會外部請其轉爲催結外部即據情知會農部乃農部回文謂本部已早將此案奏交法部請此後直接向法部交涉云云外部以農部如此措詞未免意存推卸且此等無聊之答覆外人决難承認比即由部駁復將來農部不知又作若何之回答云 
[直省整頓遣派游學生辦法北京]  
　　直督陳夔龍奏稱查北洋先後派赴各國游學生共一百九十名内計日本一百十五名美國五十一名歐洲　比德法四國共二十四名而考核選派各事宜日本學生多由提學司經理美國學生由津海關道經理歐洲學生由海防支應局現併入財政總滙處經理以留學一事分隸各處各不相謀漫無考察竟有出洋已七八年仍未在專科畢業或尚在中學肄業者更有專門早經畢業實練亦有經騐惟以官費之故仍以練習藉口竟不聲明還國日期者若不加以整頓深恐游學各生皆將習爲荒嬉遺棄祖國其爲虚棄公欵之害猶淺其爲貽誤心術之害實深擬將以後遣派游學生事宜統責成提學司經理將現在游學各生切實查明其多年尚未升學及畢業久不回國者分别停費遣還詳請另派並由該司另訂考選咨送管理交代各辦法分别通行遵辦至留學經費向由提學司籌撥二萬餘兩其留日之商業學生留法留英留德各學生學費由財政總滙處在海防經費鐵路二成餘利項下挪撥年需銀四萬餘兩留學美國及由美轉赴歐洲與留比各國學生係津海關道支應局於鐵路餘利二成津海關征存開平礦稅四成洋稅及另存應解外務部南斐洲註册費六成各欵項下挪撥年需銀八萬餘兩又日本官立五校經費每年平均日幣二三萬元當由藩司認籌二千兩不敷之數均由財政總滙處設法籌撥統計北洋每年留學經費約逹十六七萬兩除提學司應發之二萬餘兩由學務經費項下開報外其餘均係臨時騰挪並未指定的欵游學爲儲才至計經費所需皆與外人交接稍有虧欠動關國體此項經費自應仰懇天恩俯准敕部立案實於敎育大有裨益八月二十日奉硃批該部知道 
[岑西林又有起用之說北京]  
　　自日俄恊約後政府對於西北一帶頗加注意監國日前曾命樞臣將歷年來京内外大員摺奏條陳凡有關籌劃西北全局者彚齊呈閱監國披覽之後以前粤督岑雲階宫保統籌西北全局一摺最爲扼要當將該摺交政務處再行會議并以岑前督長於軍事於西北一帶情形尚熟擬起簡岑爲西北練兵大臣以收駕輕就熟之效聞已由濤貝勒電致該督促其出山姑誌所聞以覘厥後 
[澤尚書召見情形北京]  
　　二十二日監國特諭度支部澤尚書伺候召見已見邸抄兹據内廷人云是日召詢澤公共有三事一新國幣擴充行用於藩屬蒙藏南洋等處能否於行用第二年實行推廣二由部於兩年内籌備的欵七百萬兩并分飭各省恊籌若干以備實行蒙屬分設民官及墾務專員之需三澤尚書遞呈清摺一件聞係關於預算事項 
[京師近事]  
　　濤貝勒日前邀請美國陸軍大臣狄金生在農事試騐塲宴飮時貝勒奉攝政王諭將王之像片贈與狄大臣以敦睦誼 
　　燉煌鳴沙山石室中所藏六朝唐人古籍殊多爲英法學　取去外尚留存卷子六千個前由學部提取至部祗得五千九百捲並碎件一箱已經清釐者約得數百卷聞内有一卷題大安四年考後漢吕光及北魏文成帝均有是年號則竟是千五六百年物近日本西京大學校内籐君等五人聞吾國發現此寳特來北京至學部觀覽聞已以旣清出之數百卷示之矣 
　　美國倡議海牙禁烟會已展限至明年九月中國旣命劉玉麟爲英使須另派專員前往現在美使署詢問中國是否仍派專員并派何人乞即明示尚未知外部如何答復 
　　憲政編查館員因考核新刑律互相爭執已誌前報現禮學館陳寳琛閣學對於勞乃　所持之謬見頗表同情其黨徒並慫恿其專摺條陳此事日昨勞乃宣沈林一陳寳琛於資政院議員召集時均得推選股長理事聞事前已暗中運動數日故得此次之結果皆所以爲將來反對新刑律樹黨植援之地步云 
　　御史胡思敬是在都察院提議謂前次所參京奉鐵路總辦陸緒聲各欵均極的確乃直督查覆竟爲之洗刷凈盡僅止撤差未免輕縱擬再上彈章請撤去郵傳部所保之記名勸業道另派公正大員查辦 
　　陸軍部廕尚書近查軍械製造廠以滬廠爲最優鄂廠次之粤又次之現擬大加擴充改設五廠設立總廠於京師並在東三省設立分廠一處以資軍用 
　　軍機大臣近日迭次會議保邊殖民各事昨議奏請增設邊務大臣兩 
 
 

Page 6

 
 
缺分駐新藏滇越某要地已有電分致駐藏辦事大臣趙爾豐雲貴總督李仲帥新疆巡撫何彦昇核議具覆隨即電召新撫何中丞來京與議是政并面詢該省一切要事 
　　資政院總裁倫貝子與沈子敦侍郎於十九日到院開議提及學部奬章一節主持裁去者甚多惟事關全國學務必須體察情形方可著手辦理若猝然停止奬勵恐爲學務前途之阻力須俟全體議决再定辦法 
　　連方伯甲調查電政回京後前日跪請聖安經徐協揆極力保薦才堪大用當蒙監國召見奏對亦均稱旨聞當時即飭樞臣遇撫藩缺出儘先呈請簡放故有此次皖藩之命 
　　日前農工商部調查本部註册之公司已逹二百八十有餘處合計資本總數一萬三千八百三十九萬五千八百餘元以表面觀之實業之發逹亦可謂盛矣 
[時評]  
　　其一 
　　鄂藩王乃徵。曾有籌備憲政酌分緩急之說。各督撫或不以爲然。竊謂酌分緩。急之說。爲籌備憲政言。容或不當。若取王之說。以治地方自治之事。則似無不可。民窮財。盡生利無。門則農。工商務急宜舉辦矣。乃今之籌辦自治者。但從事於。道路工程與衛生等事。而於農工商務。轉未聞有籌及者。先其易者而爲之。而於緩急之序。則失之遠矣。是何弗緩其易者。而先其急者也。　　其二 
　　蘇省之法政學堂。仿照湖北江西河南辦法。發行校外講　。俾候補官之不能到堂者。皆得肄習法政。而紳士則不與焉竊謂今之時勢。法政知識。誰不當有。地方紳士。大都牽於職務。雖欲到堂肄習。而勢有所不能。則曷弗照。就學之。例合官。班紳班而並敎之乎。 
　　夫官治自治本相。輔而行。官紳共有法政知識。則官治與自治。可以一致進行。非止地方人民之福矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[電諭朱撫妥辦皖北亂事安慶]  
　　本年安徽境内到處發現水災米珠薪桂貧民苦饑常數日不得一食地方官吏漠不介意間有振撫亦屬有名無實前且杪蒙城等處饑民求食愈聚愈衆地方官遂以匪聞饑民人等以爲無食亦死刀兵亦死頗有抵抗情形朱家寶遂調兵痛剿頃刻平定日前鋪張情形電奏到京（原奏已錄前報）比奉旨張人駿朱家寶奏皖北蒙城鳳台各縣匪徒因饑趁機起事當經調派水陸各軍分途堵截業將匪首李大志鎗斃餘匪竄退等語著張人駿朱家寳嚴飭派出各軍趕緊撲滅解散母任蔓延並著將起事實在情形確切查明及辦理賑撫各事宜隨時迅速詳細電奏現聞此旨已電寄到皖但刻下飢民迫於兵力雖稍退伏而人情洶洶終恐有復活之一日云 
[蘇省酌定巡撫司道行政公費蘇州]  
　　蘇撫程德全具奏略云官俸之設所以保體制上必需之費用亦即對職事上相當之報酬今於官俸未定之先酌定公費以立始基固當有因勢利導之方始克收稱物平施之效臣到任後疊經督飭藩司曁清理財政局先就蘇屬三司四道各衙門現有公私入欵詳細調查據報布政司衙門及裁併之蘇滬牙釐善後房捐四局原有經費十五萬八千餘兩提學司原有經費四萬八千七百餘兩提法司原有經費二萬九千五百餘兩蘇糧道兼蘇州關原有經費四萬一千八百餘兩蘇松太道兼江海新常兩關原有財務洋務各項經費二十二萬三千餘兩常鎭道兼鎭江揚由新常兩關原有經費四萬六千九百兩巡警道原有經費四萬二千三百餘兩共計五十九萬餘兩仿照直隸辦法分公費行政費爲兩項公費暫仍其名凡本官服食交際車馬僕從一切私人用項屬之准其自行支銷無庸造報行政費不得逾所定之額凡各署幕員薪膳勇役工食及一切因公用項屬之照章按欵報告仍應審查分别准駁歸入决算一律辦理布政司責重事繁擬歲支公費二萬兩行政費六萬九千六百兩提學司擬歲支公費一萬二千兩行政費三萬一千二百兩提法司兼轄寗蘇兩屬事宜擬歲支公費一萬四千兩行政費二萬四千兩蘇糧道兼管蘇州關榷務歲支公費一萬兩行政費一萬八千兩蘇松太道兼管江海關榷務交涉繁難甲於他省擬歲支公費二萬兩行政費九萬六千兩惟該關經理部欵責成甚重似宜參照東西國特别俸制例外優給以資激勵事關中央財政應由度支部核辦常鎭道兼管鎭江揚由兩關榷務擬歲支公費一萬兩行政費三萬二十四百兩巡警道擬歲支公費一萬兩行政費二萬四千兩統計三司四道歲支公費行政費共三十九萬一千二百兩遇閏加支三萬二千六百兩除匀歸臣署行政會議廳及官電不敷經費一萬三千二百五十兩閏年不敷經費八千九百二十兩又各署公共預備費一萬二千兩外較各署原支之數無閏之年可節十七萬三千餘兩有閏之年可節十三萬二千餘兩例支廉俸等項暫循其舊以本年九月初一日爲實行之期至府州廳縣公費已據清理財政局籌有略數列入本届預算另案奏明辦理惟同通首領敎佐等官值此府庫空虚勢難全體普給擬俟新官制頒行再議更訂抑臣更有請者公費旣經明定而廉俸猶許並存按之事實似近駢枝且各省省公費單行規定勢不能無所異同不特易滋揣量趨避之私且無以昭齊一均平之治查官俸章程本年已届頒布之期應由憲政編查館會議政務處迅速核訂奏請施行舉凡一切養廉津貼公費之名及各省假定之階級數目悉予釐正統歸一致此誠根本之要圖先務之當急者也八月十六日奉硃批該衙門知道 
　　又片奏督撫公費照章應由政務處籌議嗣准度支部電由各省會議廳自行酌定當以會議廳議員係本省司道於督撫公費殊難置議即經轉飭清理財政局會商監理官公同擬訂據稱臣署原支公費一萬八千兩行政費每年自六萬數千兩至八萬餘兩不等兹暫定公費二萬四千兩行政費六萬九千六百兩按月均計遇閏照加等情臣忝領封疆大法小廉固當躬爲倡率第念公費爲官俸始基自宜規畫久遠未可矯情引嫌擬自本年九月爲始暫照所擬數目按月由藩司呈解濟用同日奉硃批覽 
[外部終不以粤省膏捐爲可行廣州]  
　　粤省牌照捐一事粤督主持甚堅迭經電商外部而外部終慮外人不服力主停辦兹錄其最近往來電文如下袁督致外務部電粤省牌照捐每膏一兩抽銀三毫以三個月爲一期第就現在每兩抽捐三毫計算每箱四十顆每顆四十八兩折半成膏一箱可捐至二百八十元照上年進口洋藥一萬八千五百餘箱當收捐銀四百四十餘萬圓收捐之數按期加增吸烟之人逐期减少相銷相抵雖不能作爲經常歲入三年之内所收當不少蓋非膏價日昻則沾染嗜好者無所激剌外人加稅之說係另一問題如爲全國統籌粤固不能獨異若因粤辦膏捐而遽然應允轉恐其以言餂人而授以重征洋藥之口實且純乎籌欵性質於禁烟宗旨未免毫釐千里即就籌欵論向來進口洋藥釐稅並征每箱祗收一百一兩現雖儘力磋商稅釐再加一倍亦尚不逮目前開收膏捐之數且加稅必訂條約一經議定再不能逐步加增於自由禁烟實多妨碍在沉迷烟毒者亦易起遲疑觀望之心寓禁於征鈞部政見至當不易利用外人情願加稅之機會極佩藎籌惟加稅辦法僅能覺察進口洋藥多少之總數進口以後行銷地面甚廣某處購土若干禁烟是否得力究屬無憑稽查著手膏捐 
 
 

Page 11

 
 
禁綱嚴密非得已也於外國土商貿易上並無關碍至先撤膏捐徐商加稅幸而有濟磋訂亦尚需時禁烟已虞鬆動况停捐待稅叵測居心難逃鈞部洞鑒經飭據禁烟總局研究利弊英使所請似乎窒碍太多務請酌核轉覆從長主持外務部致袁督電膏捐事三十日電計逹兹英使又來言汕頭三水新塘各處違例扣留烟土之案迭經函致面談毫無效果近仍有此相類之舉七月初四日三水寳豐寳益兩行各被罰三百五十元係因售烟球一百十六枚未報廣榮元總局未向購主索取新捐之故且該兩行充售之烟係在新捐實行以前又肇慶西江佐記行被廣榮元恫嚇非將新章未出之前所售之八箱烟土照納新捐即將撤回執照查封押看竟置已完稅釐於不顧本大臣將粤省大吏所爲轉報本國政府奉電囑聲明英政府於大局商議之間惟有力駁華官此類之舉等語查廣東辦法名爲膏捐實則仍是就土抽捐無論如何解說外國斷難折服應飭先將前項扣留各烟土放行並免其罰欵另擬辦法以免交涉紛起有碍大局正核辦間又據廣東戒烟總會會長陳基建等電禀粤牌照捐商梁超棠賄串瞞擾走私背章外人屢詰不速撤換必至破壞烟禁餉需無着乞速查察另選殷商等語可見該商種種辦理不善華洋交怨應再妥籌辦法或查明撤換母任滋擾希速飭遵并電復 
[西報譯要]  
　　九廣鐵路英國叚開車文滙報載二十八日香港電云九廣鐵路英國之一叚已於今午行正式開車禮由行政官梅君宣布開車當時觀禮者甚衆該路總理林特珊君粤督及中政府代表魏瀚君均各演說 
　　未免捕風捉影之談又載同日倫敦電云據華盛頓電稱該處近接遠東美國官員電音謂中國時局危急類於義和團之亂事恐又不免發見云 
分類新聞　政界 
[關道對於米商負氣之調停蕪湖]  
　　蕪湖道李觀察昨批米商汪廷逃等禀云此案前據公禀當經明晰批示並已照會自治公所商會將經辦平糶收支先行摘要報告俟未收之欵收齊再爲逐欵榜示在案至本道出示停捐之時以已收之捐尚未繳齊且此事非由官辦是以未辦將自治公所商會函送帳略隨示抄粘兹來禀謂擔任收支不得僅以虧耗若干等語爲卸肩地步又謂奉批後盲無所知惟該董等須將已收之捐陸續繳齊方能將原呈帳略飭承錄示總之此次辦糶官不經手則不肖員吏浮開濫支之弊想當一掃而空况自治公所爲地方自治之權輿斷無名實相違自治自便自私自利之理商會合衆商而成亦斷無内他商而捐外米商之理其以上兩原因但使無意氣之爭自可同研帳目不生齟齬第虧已得數固不虞另外增加捐已截收亦不容從中隠匿否則此項捐欵出自買賣户即謂地方稅非國家稅可比奚能免追該董等祗知搜剔他人冒濫之隙而先不避侵漁之嫌其故安在盍愼思之 
[邑令督促自治進行之一斑常州]  
　　武陽籌備縣自治公所前於十六日假陽邑廟文昌宫開全體大會因前一日爲中秋佳節各鄉叅議員到者不多當由兩邑令與到會者協商改二十四日再開大會籌議進行方法即以崇法寺爲會塲是日武進到者四鄉陽湖到者十七鄉當由武邑令宣布云縣自治乃係奉部辦理十六日之不到尚情有可原此次仍多數不到實屬有意抗違並非抗違木縣實係抗違國家云云陽邑令則宣布裁撤鄉董公所之理由并云閱前鄉董公所所定章程固屬甚好然皆徒托空言毫未實行遂將章程逐條指駁次由起草員宣布辦事細則進行日期表預算表略加修改卽行通過聞職員會每月朔望各一次全體大會每月十六日一次進行日期則仍不逾籌辦處所定宣統三年五月初一九月初一兩成立期限預算經費約三千二百餘元城任三分之一鄉任三分之二次提議忙漕帶征自治經費以本年下忙爲始議畢兩邑令復云清查公欵公産早經逾限現各鄉分表尚有未交到者務須儘月交齊云 
[承種屯田脫離衛籍之不易杭州]  
　　餘杭縣耆生王長庚等八人爲屯田事禀奉藩司吳方伯批云屯田係官産向應征租抵完屯餉兵燹後官册燬失民間隠匿侵佔之弊莫可究詰是以清理財政局提議改歸坐落州縣經管澈底清查期可歸復原額免虧正賦現尚未據縣衛議章禀辦察核所呈大抵爾等即是佔種屯田之人不候縣衛查丈卽欲脫離衛籍其意何居總之未經定案以前不容輕率更張仰杭州府分飭仁和縣兼衛曁餘杭縣遵照前次通飭辦理 
交涉 
[高沙設廠抽收膏捐之交涉廣東]  
　　高沙地方設廠抽收膏釐一事迭經大吏與葡領辯駁旋據該領謂彼此均無權定該處屬中屬葡此後不必置辯聽候兩國政府核辦等語現大吏以此處確屬中國轄地特將此案始末情形咨送大部并懇大部將界務早日清理以杜後患免至彼國將附近各地屢圖侵佔云 
[吳德祥承辦磚窰之糾葛天津]  
　　吳德祥前在津關道署禀控比國人滿　不付工價當由津關道函致比領事秉公核辦昨經該領事復稱前次華民吳德祥在比國磚窰爭吵本代理領事曾經派黄繙譯秉公辦理以期和平了結而吳德祥原禀聲稱此事雖經比領事繙譯往查乃伊等先將私語談畢始行查磚及至查點碍數之時扶同徇隠並不認眞希圖少報從中取巧又聲稱本代理領事與磚窰孟姓素相交好等語顯見吳德祥居心叵測言語無稽請煩貴道查照諭知吳德祥前來敝署自認前言之過以後不敢容心攪擾本代理領事再行核辦若不前來認過祇可置之不理等語昨已經關道傳知吳德祥併照會天津地方審判聽查照矣 
軍界 
[札屬曉諭募兵辦法廣東]  
　　袁督昨據募兵總局詳稱職局於七月初五日開辦經將開局及啓用關防日期申報憲台曁分别移行查照 
 
 

Page 12

 
 
第一張後幅第四版 
在案兹經總理將募兵事宜督同在事各員妥爲籌畫亟應遴選員弁分别派委以期尅日出發此闪募兵計分六路以肇慶爲第一路羅定爲第二路高陽爲第三路雷州爲第四路南韶爲第五路潮州爲第六路每路各設分局一所先從第一第二第三第四路開辦現查高州陽江兩屬區域較廣僅設分局一處誠恐照料不及擬於高州陽江各設一募兵分局仍冠以第三路名目　辦事可期周密與定章亦屬相符查有前充一標一營管帶胡兆瓊堪以委充第一路肇慶分局募兵官兵事研究所委員余華英堪以委充第二路羅定分局募兵官二標敎練官何猛堪以委充第三路高州分局募兵官講武堂敎練官陳元詠堪以委充第三路陽江分局募兵官工程營管帶陳宏蕚堪以委充第四路雷州分局募兵官仍領原薪應支募兵之津貼公費均照此次定章支給至每路分局應設支局若干考騐所若干曁應派之募兵員弁現經分别酌擬選派容俟列表另行申請察核惟各員弁分區勸募於地方紳民不無隔閡全賴地方官帮同勸導力與維持庶勸募可期起色查募兵章程第二十二條内載募兵官未到以前請憲台先行通飭募兵區域之地万官妥爲籌備現募兵官出發在卽應請通飭募兵區域各府廳州縣知照並飭先期出示曉諭妥爲預備以免臨時迫促等因除批示印發外當即札飭各屬將續辦募兵緣由先期出示曉諭妥爲預備矣 
學務 
[札派考查學務員來蕪視視學蕪湖]  
　　皖學吳文宗刻派吳郁農君來蕪調查學務業已到蕪數日連日至安徽公學皖江法政學堂中學等各學堂考查一切甚爲認眞云 
[兩法政學堂歸併之議作罷直隸]  
　　直隸藩署法政學堂擬歸併天津法政學堂一節爲諮議局各紳所主持大旨謂法政學堂各省均祗一處乃直隸旣設於北洋又設於保府當兹財政困難之際如此舖張民力何堪且名曰直隸學堂而本省人實不及三分之一則歲支七萬餘金之巨欵殊爲可惜現經該監督極力維持允裁各候補員之飯食津貼並撙節各項開銷始罷前議聞已禀由提學使詳明學部矣 
實業 
[英德令禀報新法種植成績廣東]  
　　署英德縣施令廷柱昨以農前具禀事試驗塲種植成績等情具禀督院畧謂知縣前日奉發棉種淺說現在城外劃出地畝籌辦農事試騐塲請領棉花各籽種回縣試植業將辦理情形禀報憲鑒在案隨奉勸業道飭令區塲長選送毅菽瓜疏棉種等類給差賚帶回縣即經知縣轉發農事試騐塲遵照酌用肥料分畦種植去後兹據該塲長將種植棉花荳稻各類成績禀報前來復經知縣詳加考騐均有成績除將收穫各類籽種通飭各鄉農民一律仿照種植以興實業外理合禀報察核伏乞憲鑒 
[織工廠議籌推銷土布辦法天津]  
　　津埠各織工廠前日假工商研究所開研究會到者十餘家研究所總恊理李子鶴宋則久紀管汵朱蘭圃諸君亦蒞座研究公同集議謂近來織工非常精進銷路異常發逹工塲之擴充亦極多惟苦於苛稅不能行銷外埠是以各塲存貨太多積滯不能通融議决一面由工商研究所禀請勸業道發欵兩萬兩以資接濟各織工廠使之不致歇閉一面禀請勸業道及陳請諮議局援照以機器仿造洋貨只須納稅一道行銷全國不准重征之諭旨禀部飭各關卡遵案實行疏通銷路俾得實業發逹以廣生計 
雜記 
[鄉愚與巡警松江]  
　　松郡東外鄉民於二十六日放牧入城站崗巡士以牛糞沿街委棄自不可邇居人嘖有煩言爰牽池宏生等二牛入巡局每頭判罰錢二百文由局中人代冩領結二紙另需錢三百八十文池等不服遂回鄉鼓煽大衆於二十七日由老嫗童稚驅牛入城巡士阻之曳其二牛各鄉衆遂自願將牛齊送巡局計有二十二頭之多巡長出爲力阻被毆連仆並有撕毁警服者警士不得已吹笛集衆嗣得城門營兵協助拘獲五鄉人傍晚鄉民百餘人齊集華署華邑趙大令出訊據理詰責鄉衆詞窮大令判將爲首之池宏生蔣竹生收押蔣苦求願開導大衆不再胡閙乃判池押二天示儆 
[太守與淫祀松江]  
　　松府戚太守焚劈淫祀陳三姑後以旁塑藍頂花翎之木偶二具愚民呼爲四老爺者（俗稱三姑舟子）尚未鋤除根株不靖日昨遂札委柘林廳兼帮帶鹽捕中營張别駕再往搗毁該塑像並會同青浦縣劉謙三大令提在逃革兵郁琴香廟董董望舟陰陽學王清仁開香台之妖巫王寄媽吳阿寳周樹堂之妻張培卿之妻一併訊懲以儆澆風 
新樂府 
[德壽宫（悲韓亡也）]  
　　德壽宫。（今韓太上皇宫名）前月如玦。德壽宫中月如雪。如玦。難圜。雪亦。寒君王何幸尚爲歡。憶昔西池會王母。丹羽銜書下殿受（謂韓前受我朝册命）正位凝華但講書。深居延壽長呼酒。無何靈鳥不下來。便敎駿馬空徘徊。腥風如血渡。海至。咫尺山林萬籟哀。此時京民少忘瘻。桑郊亦罷脉蹄飮。（韓民舊俗）金吾不覩舊將軍。夜半呼城怯衣錦。城頭飛烏城下蛇。祗見銅駝足怨嗟。如何甫執降王杖。猶自爭書北斗車。幾日赤烽傳不見。秋風初滿凝芳殿。鸚鵡西川尚問年。芙蓉别苑重開宴。（指韓太上皇壽辰受賀） 
宫中尚有洗兒錢。御前一擲費萬千。回首敎坊閒列隊。霓棠依舊耐人憐。怪憶前塵慘不樂。力士殷勤爲勸酌。（指韓臣高禁誠）慵妝膩貌已如烟。笑指梅妃貌約略。欲知歡樂不知愁。尋常歌舞度清秋。自有後庭花一曲。等聞宫調變江謳。 
雜著 
[優語錄（三）]  
唐莊宗旣好俳優。又知音能度曲至今汾　之俗。往往能歌其聲。謂之御製者皆是也。其小字亞子。當時人或謂之亞次又爲優名以自目曰李天下。自其爲王至於爲天子。常身與俳優　戲於庭。伶人由此用事。遂至于亡。皇后劉氏素微。其又劉叟賣樂善卜。號劉山人。劉氏性悍。方與諸姬爭寵。常自耻其家世。而特諱其事。莊宗乃爲劉叟衣服自負蓍　藥篋。使其子繼岌提破帽而隨之。造其臥内。曰劉山人來省女。劉氏大怒。笞繼岌而逐之。宫中以此爲笑樂。（五代史伶官傳） 
宋祥符天禧中。楊大年錢文僖晏元獻劉子儀。以文章立朝。爲詩皆宗李義山後進多竊義山語句。嘗内宴。優人有爲義山者。衣服敗裂。告人曰。吾爲諸館職　撦至此。聞者歡笑。（劉攽中山詩話） 
　　仁宗時賞花釣魚宴。賦詩往往宿製大聖中。永興軍進山水石。因令賦山水石歌。出於不意。多荒惡。中坐。優人入戲。各執紙律若吟詩狀。一人忽仆入石上。曰數日來作賞花。釣魚詩。准備應制。却被這石頭。擦倒明日降出詩。代中書銓定。内鄙惡者。與外任。（天中記引東齋遺事） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[直督陳夔龍奏臚陳第四届籌備憲政情形摺]  
　　奏爲臚陳第四届籌備憲政情形恭摺仰祈聖鑒事竊查籌備憲政事宜照章每届六個月奏報一次直隸第三届籌辦成績業於二月間依限奏咨在案其正月至六月應辦各事迭經督催切實進行兹值第四届奏報之期所有籌備情形自應詳晰臚陳以資攷核伏查奏定清單第三年各省應辦之事計分九項除釐定地方稅章程現准憲政編查館電咨先由清理財政局將報部說明書並宣統三年全省預算報告總册比較表曁常洋各關預算册照繕送館以資比較應俟館部叅酌續行會商辦理外其餘八項一爲續辦城鎭鄉地方自治查直隸各城可稱繁盛中等者本屬無多而人口能滿五萬之鎭尤爲寥寥迭經札飭自治總局派員調查城之繁盛者爲天津清苑兩縣鎭之繁盛者爲天津縣之楊柳青文安縣之勝芳寗海縣之蘆台灤州之唐山萬全縣之張家口束鹿縣之辛集除清宛縣業於本年三月成立城議董事會外其餘統限於本年九月成立城鎭議董事會其中等各城計共十七處亦期於本年十二月成立城議董事會此外各處屬城鎭人户旣多寥落商務亦不繁盛惟有隨時督飭酌量籌設至劃分區域爲自治要端已據呈報一百二十餘處現正由局按照部定圖册各式繪造詳咨此籌備城鎭鄉地方自治之情形也一爲籌辦廳州縣地方自治查民政部奏定清單本年省城首縣應籌設議參事會清苑縣爲直隸首縣業經札催籌設至於順天各屬前准順天府咨統歸直隸籌辦大興宛平兩縣地居首善視省會首縣尤爲緊要亦經併飭限於本年年内籌設以資表率至天津縣議董事會雖於光緒三十三年成立其試　章程與奏定章程諸多未符業己札飭該縣另行組織據報年底可以實行其餘各屬議參事會雖非本年應辦之事仍飭先行設立預備會爲全屬籌辦機關提前辦理俾易觀成該會現已設立者一百三十處自治研究所一百三十四處有研究所以植其基有預備會以籌其事各屬自治當不難漸期發逹此籌備廳州縣地方自治之情形也一爲彚報人户總數查民政部奏定章程調查户口以巡警道爲總監督其未設巡警道各省暫以藩司爲總監督上年由該司查造七十四州縣正附户數總散各表詳咨在案本年設立巡警道後業經照章將此項調查事宜劃歸該道辦理並擬定施行細則及辦事期限飭令各屬將口數提前併查一面委派催辦員分赴各屬會同地方官規畫一切現在辦理完竣者二十四州縣其餘各屬亦正在調查總期不誤本年十月彚報之期此籌辦彚報户數之情形也（未完） 
本埠新聞 
[部飭華商赴美考查繡貨銷路]  
　　農工商部近札上海商務總會云宣統二年八月初二日接准駐美張大臣咨據美館商務委員趙宗壇呈稱委員調查美國風俗習尚有關於中國貨物之銷路者則莫如絲繡衣服一類華盛頓京城春冬兩季國會開院士女雲集其婦女每著中國命婦蟒袍霞帔並尋常繡花裙服寛袖短襟類皆爲我國十餘年前不合時宜之舊裝束而美人尚未之知也今西人於茶會跳舞會及游戲塲爲炫燿衣服之地其餘如耶穌誔生國家大慶以及小茶餅會賓主均好穿我國絲綢衣服在家中作各種雜劇而以五彩絨線剌繡翎毛花奔與五色小絲線打小圈粒砌成者其值尤貴卽舊者每套可售金三四十元蓋西人手工精者每日需工金四五元故對於此類剌繡能高給價值也若祗以金銀線組之蟒袍補服在我國以爲貴重而西人謂非精緻不給重值近日如金山紐約各鎭有用我國職官用過之舊補子聨合成一手囊亦以五彩絨線打小圈粒砌成翎毛花卉者爲貴每囊可售金十餘元我國商人祗服舊衣服來美已爲西國婦女所喜如使有大資本商人來美考察西衣形式而以綢緞絹提綾羅仿製之益以五彩絨線之剌繡其獲利正未可量爲此繕呈報告懇賜察核等情轉咨前來查該商務委員所陳自是爲推廣商務挽回利權起見如有繡業行商赴美考查精心仿製當可暢銷獲利爲此札飭該總會仰卽傳知繡業各商遵照可也 
[寳讞員果係誤會耶]  
　　虹口梧州路日商東孚棉花棧日人籐并立本等數人戮斃勤昌絲廠出店張三寳一案已五誌本報兹悉公共公廨寳讞員查得此案已由日領事署堂訊二次以死者並被戮傷之行人范四金小工王阿二劉德彩卽劉德財等均係華民查照約章應與華官會訊因卽函詰日領去後昨據日副領事三穗君復稱屍屬與見証人等均自行來署聲訴所詰堂訊一層係屬誤會請爲照查云云 
[淫伶發落尚待美領堂期]  
　　淫伶李春來期滿解堂遞回原藉並於星期六帶赴總巡捕房攝影留查各節已兩誌前報兹悉捕房以此案當由美領陪審飭仍留候於禮拜二解送公堂發落 
城内 
[換戴暖帽]  
　　滬道昨出牌示定於九月初一日起換戴暖帽叩屬下各員一體遵照 
[查點庵物]  
　　本縣田大令昨日午刻傳集書差各役親詣老北門内白衣庵查點神物等件均交新北門沈香閣安放諭飭該舖地甲妥爲照料 
[漆工跌斃]  
　　二十五保三圖地保唐全坤昨日投縣報稱有漆匠陳亦卿正在工作失足跌死求請相驗大令諭候蒞驗旋有屍弟陳仲卿到案求請免驗大令不准 
[道批三則]  
　　王仇氏禀批此案飭據廨員禀復以訊據胡順卿供該衣店係光緒三十年始開而該氏所執存摺係三十年所立當時店尚未開何以蓋有該店圖章且摺上所蓋之章與該店所用書柬大小不同顯係私刻揑摺圖詐質訊之下胡順卿堅稱與該氏並不認識並未借洋且查該氏所呈之摺僅書今收至名下字樣並無姓名又無中証碍難核斷等語應著遵照息喙母再　訟滋擾王德榮禀批前禀批縣查案未復現據稱又有釀釁情形究予如何辦理仰南匯縣速即具復察奪毋遲朱秦氏禀批此案原業趙姓旣將抵借朱姓銀欵備憂繳存縣署應由縣傳集案内以斷訟籐其在押圖詐之袁慎生果其訊究得實並遵前批罰辦具報仰上海縣查照辦理勿延 
[官事]  
　　道署英文繙譯縣丞陳世光到道 
 
 

Page 19

 
 
禀銷郵傳部唐尚書行轅照料差奏調郵傳部諮議員兼路政司科員張加璈到道拜會並辭行赴京 
[究否搶洋]  
　　城内梅家弄紅木作夥張文元在唐家弄十一號門牌邱姓紅木店内糾夥同賭旋忽吵閙毆打經站崗巡士劉書林當場喝散嗣張等反誣巡士搶洋一元四角旋由二排巡士馬錦泉拘傳到局經總正巡官研訊張供稱在邱店中與各夥友小賭消閒詎張全生挾嫌誣攀巡士搶洋小的並未見該巡士進門僅在門外喝散刻下張全生已經逃脫求鑒巡官判張又元出結交保候提獲張全生到案嚴訊再行核斷 
[一路巡局批詞]  
　　職商楊耀廷禀批案經訊諭范回春等邀同中證來案訊理爲時旬日迄猶未到殊屬玩延據禀前情准候飭傳嚴追可也商人蔣茂榮禀批據禀應海文背約欠租請予勒追等情是否屬實候飭傳案訊明察奪毋違商人黄松生禀批前據該商具控早經飭傳在案何以旬日未到據禀前情着該舖地甲即日催傳趙錦　到案訊理毋再徇延婦人王沈氏禀批該氏　獨殘年猶復因利致訟可笑亦復可憐惟阮王氏爲已擇僢初不應作餌人之計據禀前情候飭傳案訊取確情察核辦理母違 
南巿 
[勒限措賠]  
　　花衣　客季敬昌前在工程局呈控沈翠峯僞造邱蓮舟之圖章信函冒䮠邱等五人託賣未成之花衣八十三包半盜賣與滬北池浜橋源茂花行内得洋七百五十六元當由局派探至南匯縣移提歸案訊實奉判押候傳同邱等候質在案昨又復訊邱及郁木英投案聲稱小的二人托銷之花衣值價洋三百四十元請爲追給質之沈供自知不合情願破產賠理求恩矜恤官判還押予限一個月赶緊措理違干重懲邱等一併斥退 
[偵探失孩]  
　　總工程局偵探趙某昨日被人將四歲男孩毛囡拐去特報請各區巡警分局追緝一面又報工程局當值處請多派探役四處偵尋未識能合浦珠還否 
[電燈倐滅]  
　　前晚八點鐘時南巿裏外馬路一帶各店舖及居家所設之電氣燈忽然熄滅幾成黑暗世界約歷三刻鐘之久始得復明據内地電燈公司查稱實係機線失接所致 
[究罰竊水]  
　　西門外南北園小茶肆担水人施生榮因在打鐵浜某弄内總龍頭上私行汲水被内地自來水公司查獲送至工程局請究奉飭拘留候照章究罰 
[商會理處]  
　　洪生碼頭協生洋貨店所銷之怡昌牌肥皂近被閘北怡茂肥皂廠查有冒牌僞造情事前日由廠夥黄順利特向該店購獲冒牌皂兩箱控由工程局傳到店夥陳永良由陳裁判研訊先據黄投禀此項怡昌皂在市行銷早經禀請上海道立案不准别家仿造冒牌今在協生查獲實據請爲嚴懲訊據陳供此皂專銷江陰各埠原係浦東祥順等肥皂廠代製有獅球牌式樣行銷有十餘年之久並非僞冒求鹽陳裁判核得該貨　僞無從辨别姑寛判兩造各舉代表一面將此案移送商務分會調查眞實以憑商董秉公理斷肥皂暫存 
閘北 
[覆訊命案]  
　　四路分局前派差役至公共公廨移歸命案犯陳雨卿（即楊仁　）張阿根二名收押候訊已屢詳本報昨經黄正巡官將該二犯解送總局奉裁判員孫大令分别研訊楊供向以賣粢飯爲生前犯竊案經公廨懲辦三次此次砍斃人命之事實不知情求鑒張供向業裁縫並不犯案實被悞拿大令一再盤詰矢日不移當判分别收押侯查再核 
[解究竊布]  
　　前日巡警總局偵捕隊緝獲夥竊彭王廟某染坊土布九十餘疋之積竊夏二王二顧三子（即顧二）等三名並搜獲原贓三十餘疋一併解案昨奉孫大令提訊供均推緌大令以人贓並獲豈容狡賴判一併還押聽　嚴辦 
[准予再醮]  
　　萬冠林昨扭寡弟王氏至四路分局控與王道之私姘並帶去男女小孩二名口向領不放當經黄正巡官訊明判萬取保將二孩領回聽憑該氏再醮不予深究 
[婦人領去]  
　　崇明婦人王史氏前日行至閘北迷途由崗巡帶入四路一區留養候領昨由氏夫王舍陽投案請領黄巡官准予取保給王領回了案 
[圖竊被拘]  
　　小竊楊阿大前晚將李王氏家門上鐵鎖扭斷希圖行竊被氏撞見喚同崗巡將楊拘入四路分局經黄正巡官訊供狡賴判還押候查再核 
英租界 
[竟敢冒名]  
　　滬道蔡觀察近據公共公廨在押各職商禀稱公解押所看役王順等素無工食枵腹從公代求援照女押所及班房看役等一律辦理酌給工食等情觀察以該職商等均不將本案清埋尤敢節外生枝實屬胆大妄爲除大加申斥外並札廨查明禀復兹經在押各職商得悉以渠等均未遞呈此禀實係冒名朦混昨已撬就公禀以便呈請賣讞員查明澈究云 
[拔婦勤酬]  
　　張生泉因誘拐無錫人湯阿本之妻陳氏價賣與吳淞人陸大爲妻經湯偵悉托沈妹郎帮同將氏尋獲因不給酬勞被沈將氏拔至引翔港鎭茶館内勒索湯即控由捕房飭探將沈查獲昨解公堂湯投訴前情並稱尚有衣包被扣求究訊據沈供與湯代墊飯資不還故將衣包扣抵是實孫襄讞會商德裴繙譯官判氏交湯領回管束沈實有不合看押三天以儆 
[均屬無恥]  
　　陳正桂陳桃子均與蕩婦吳氏姘識前日因爭風起釁陳正桂暗用石灰將陳桃子雙目　傷被控捕房昨由包探將原被解廨請究經中西官訊悉前情以男女均屬無恥惟陳桃子已受有微陽姑寛斥釋陸正桂與吳氏分别各押一禮拜示儆 
[在押行兇]  
　　鄉民顧阿松因田單紏葛在押靜安寺捕房被同斩犯人陳有明陳甫先周海來毆傷眼角訴由捕頭昨將陳等三犯解廨請究官以該犯等均係過犯尤敢在押行兇實屬在法已極判陳有明押西牢半年周海來陳甫先各押三月期滿一併逐出租界 
[押辦竊衣]  
　　史榮昌控許福財竊取值洋三百元之衣物復訊屬實判許押兩月 
[小孩尋回]  
　　祝惠英控楊瑞堂楊叔明父子串拐伊孩昨經公堂訊得原告業已將孩尋回判楊叔明押一月楊瑞堂從寛開釋 
[控追騙土]  
　　王鶴軒在南京路二百四十號門牌開設京貨店近因騙取漢口路三百四十三號土店主孫怡之值洋八千四百餘元大土十二箱被控捕房昨日由探劉森堂將王獲解公堂請究寳讞員與德師副領事訊判王改押本廨着速清理 
[獲解拐匪]  
　　江西人楊吉堂楊徐氏與陳壽生因串拐女核陸云香婦人楊招弟來滬圖賣被包探劉森堂張寳榮將楊等男女三人查獲昨解公堂請究奉中西官略訊情由判分别押候查明再訊 
[掘墳賠洋]  
　　曹徐氏控沈金發私掘祖墳由廨訊判沈貼原　遷雯費洋六百元押繳在案昨由捕房解廨復訊沈將洋如數遵繳判交原告具領沈從寛開釋 
[懲辦奸佔]  
　　周阿龍因奸佔孫天寳之妻王氏被控捕房由探將周與王氏獲　公堂分别訊押昨又解堂復訊奸佔屬實官判周押四月王氏押女所兩月期滿准孫來案領回管束 
[逃婦領回]  
　　蘇州鄉人朱洪根之妻施氏背夫逃滬在英　街三十八號妓院内爲娼前日被朱在浙江路遇見囑令回家施氏不允在途爭執由捕一併拘入捕房分别收押昨解公堂訊明判氏交朱領回惟不應在途打架着分别各押一天示儆 
[串拐馬匹]  
　　吳明春沈廷桂朱妙珍因冊竊湖北路二百零一號馬房内顧　生孫阿林等之馬兩匹價賣與浦東祝家橋王姓由探蔣又彬將三人查獲昨解公堂復訊明晣官以吳屢次犯案判押西牢半年期滿逐出沈押四月朱因推賴　押候查明下禮拜六再訊 
 
 

Page 20

 
 
[抵單不贖]  
　　李金榮控吳永林抵單不贖一案昨由差探往傳不到禀奉中西官諭飭再傳 
[竊洋訊實]  
　　陸阿大因竊陸阿桂現洋七十一元破探查獲昨解公堂訊實判押兩月以儆 
美租界 
[死由閉氣]  
　　輿夫朱少如猝斃報驗一節已記昨報前日傍晚上海縣田大令聞報蒞驗當據　作喝報死者並無疾病因身體肥胖急行閉氣以致身死大令親視一過飭令屍屬具結棺殮免予發封 
[蛋碎宜賠]  
　　高長根昨挑鷄蛋一担行經北蘇州路被念一號電車撞翻於地撞碎鷄蛋無數高即投報捕房捕頭令赴該公司索賠損失 
[電車被撞]  
　　陳阿二昨拖東洋車至北四川路撞碎十八號電車之玻璃燈由十二號查票人扭控捕房捕頭令陳賠洋一元了案 
[用虧帳洋]  
　　崇明路三十七號雜貨店主某甲控經手沈忠良用虧帳洋數百元潜逃無蹤謂爲查緝 
[報捕緝女]  
　　西華得路二千二百七十八號錢陳氏之女名招　年二十一歲前日忽然逃逸昨氏報告捕房捕頭允爲查訪 
[毆陽頭面]  
　　武昌路六百四十四號木匠周阿友控被隣婦包陸氏挾嫌行兇毆揚頭面請爲究辦捕頭飭傳該氏到案諭給周養傷洋一元斥釋免究 
法租界 
[失火旋熄]  
　　前晚一點半　二洋涇僑源泰洋貨店不戒于火幸經各捕房洋龍駛至汲水救息不致醉成巨災潼毁去什物而已 
[欠租逃匿]  
　　沈炳生在美界賃租法商培爾東市房向設茶肆近來虧欠房金四月計洋六十四元棄店逃匿在海寗路刻爲該房東查知禀請法公堂飭探將沈拘獲送入捕房押候解堂訊辦 
[竊椒拘]  
　　張阿五手持花椒一包在途兜售爲探撞見拘住送入捕房研詰供稱在碼頭竊來奉飭押候解廨訊辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[愼食衛生會章程伍廷芳秩庸李煜瀛石曾同]  
　　一本會以改良食品研究衛生俾免病苦而登壽域爲宗旨廷芳等就學識所及身經親歷者箸說發明隨時刊　以餉同志二食品改良以不食血肉毒品爲綱他若費財傷生之烟酒等物皆在　戒之列本會同人各舉所知另刊耑書以廣勸　三肉食之　甫經發明衛生家雖不乏知者而每苦於素食戒難戒絶本會特别研究於代肉物料　備頗多將來擬編印書報開會演說並應特設一食品售賣盧改良烹飪俾戒肉者漸入佳境而無所苦現暫指定法界密采里爲本會改良食物之所並備有無酒精之葡萄佳釀專爲便於同人宴會起見凡發起諸君及本會出力之人皆另贈餐劵取價格外從廉四本總會暫借設上海愛文義路一百號豐渡廬伍寓分會設法京巴黎生物學會凡有志人會或不即入會而欲研究此事皆可通信賜敎　換知識再來函請逕寄上海馬　路德福里三百八十二號半門牌本會書記朱君總收彚交　芳等分别函答或登　總覆如有面詢事件亦請先向朱君接治五凡入本會永不食血肉毒品者即爲本會會員六凡深知毒食之害而不能　絶肉食者亦可附入本會爲本會之贊成員七凡本會會員及贊成員以到會先後爲次第八會員及贊成員入會之治應由本會友一人介紹或自行通　介弨亦可惟須將　貫事業住址叙明以便通信九會員贊成員入會會金每人只納一元每年納會費一元有願先納數年者聽十本會刊刻書報通信郵費及將來專　會所廣設分會所需各費向難預算今暫由發起同人籌資開辦同志熟心諸君有欲相助者　逕寄上海總會法京分會　寄交大清及交通銀行代　十一本會並不派人勸捐十二本會舉會長一員總司提倡副會長一員總書記一員皆　　務不支薪水十三會計編輯之事暫由會長兼理將來須舉會計專員一人並聘用編輯演說庶務營業及華洋書記各員隨時酌定十四各　素食衛生會皆應聨絡共圖進步十五自九月初七日起每間一禮拜下午二　開會至三鐘止今將本年會期開列於左（九月）初七日二十一日（十月）初五日十九日（十一月）初三日十九日（十二月）初一日十五日 
小說 
[奇情小說鸚鵡禪（三十七）]  
　　第十一章　欵客 
　　斐德蘭自跳舞一夕後。喜訂芳盟。慚無金屋。其全副精神。惟貫注於柯利機所設之計。蓋人之性。其初皆天眞未漓。不願爲機械變計之事。迨心有所必欲。而其勢又有的大難。清夜自思。雖明知其非義。亦往往違其道行之。若斐德蘭與柯利機。交非刎。頸謀實同心。所謂小人朋也。 
　　是日斐德蘭約柯利機同行訪來珠兒於室。此爲佛蘭登售産正式談判之始。來珠兒初聞斐態蘭將來。摘花覆額。對鏡修容。室中硯匣茗椀。并几椅之屬。先命具侍女加意整飭。若待大賓。及見柯利機。謂是何人者而來耶。大失其所希望。慢見於色。斐德蘭察知之。而不及顧矣。 
　　坐定。乃曰。此爲敝友柯利機君。即信中所提及者。彼受人之託。欲有言耳。來珠兒强一折躬。曰區區之産。恐不足見重於人。致勞遠臨。曷勝悚感。言時。出其纖手。頻拈其裾褶摩挲之。裾爲剪絨所製。斐德蘭目注之。曰卿之此産。得主顧非難。惟急於求售。必稍貶其價耳。來珠兒曰。苟足敷余所需者。妾亦將毅然割愛。不愈於爲守土奴耶。 
　　柯利機見來珠兒表歡迎意。進曰。今日之來。正爲有人欲購君之産。惟其數實甚少。亦曰卿以解君之困耳。雖然。吾不願瀆清聽也。來珠兒曰。否否。姑言之何害。曰然則敝友所云。如卿之地産。一并售彼者。不過一萬磅。來珠兒不答。轉身。向斐德蘭曰。君謂。何如。斐德蘭謙讓者再。曰卿果欲作汗。漫遊者。則旣。壯行色。又省内顧之憂。如柯利機。君云云。當亦一機會。然此卿家事。僕不敢。越俎謀也。 
國外新聞 
[駐華英使論中國之進步]  
　　二十七日倫敦電云駐華英國使臣朱邇典君已獲賞培爾法期脫城之自由朱君並證明中國近十年來於實質及智力之上均已大有進步且謂彼信華人德性之堅毅尊愛和平之熱力與夫家族聨係之密切其施行改革必有趨向和平有益世界之望云 
[德國銀行承募土債]  
　　二十七日倫敦電云德國某報載稱德國銀行已自請爲土爾其募債英金六百萬磅該債無論何處均可開募 
[土軍抄查兵器之滋擾]  
　　二十七日倫敦電云雅典電稱近接消息請馬基頓馬萊斯的阿之時局騷擾不堪七軍近在該處抄查兵器恣意虐待鄉民凡未將軍械繳出者悉受燬家之禍基督敎之民人忿怒之情日益激昻 
[德國擴張海軍之計畫]  
　　二十七日倫敦電云栢靈某報載稱一九一一年德國海軍豫算將增精幹之辦事員三千人 
[德國織布廠宣布停工]  
　　二十七日倫敦電云德國洛西子識布廠公會因有某廠工人同盟罷工故已宣布停　之令此事與英國棉廠停工同一性質 
[德國罷工暴動三誌]  
　　二十七日倫敦電云德國警察無故毆擊新聞記者栢靈人士異常忿怒各新聞記者雖受傷甚微而神經則都因此震動路透電報訪員將不能握筆三星期之久現决議正式向大吏詰問理由昨夜受傷人之得醫治者共有二百七十三人僅有五人留於醫院該處現共有受傷者二十二人尚在施療 
[德皇定期出遊比京]  
　　二十六日栢靈電云德皇德后定期西十一月二十五號往遊比京蒲魯塞爾 
[俄國外務大臣外放不確]  
　　二十六日栢靈電云俄國外務部不認現任外務大臣伊斯華克將放駐法大使之說（以上譯字林報） 
[來函]  
拐匪江灣小毛王小　拐一婦人至魯家匯　賣由杭頭地保看破將該婦扣住　問據該婦稱丈夫金桂興小名金華在上海做荳腐司務翁名金錫　現住　山縣陶　灣地方婦姓侯氏云云小毛先期走脫該地保即着王小弟至申尋其夫金桂興往領詎王小弟一去不回倘金桂興再不去認領擬將該婦送縣遞解回藉俾其夫婦重行完　云 
 
 

Page 27

 
 
   
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
