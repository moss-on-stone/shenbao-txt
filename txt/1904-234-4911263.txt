# 1904 - 234 - 4911263

 

Page 1

 
 
[重印大字康熙字典出售] [  圖書集成局啓]  
　　康熙字典一書爲考求字音字壽者不可不備之善本惜木版卷帙繁重不便携帶石印字跡過小又費目力閲者憾焉兹本局特将前已　就之鉛版重印校讎縝密髮憾無遺每部定價碼洋三元卽日出售賜顧者請向申報館申昌書室購取可也此佈 
[愼疾説]  
　　洪範六極疾居第二誠以人生含陰負陽内則喜怒哀樂之交枚外則寒暑燥濕之相近一旦偶有觸發二豎子卽起而乘之茗碗藥鐵纒綿牀褥斯時回憶無病時起居何等使捷飲食何等甘美俄頃之際頓改故常而又思致此者非由調衞之失宜卽由斵喪之過甚靜中思憶悔何能追此固患病之人莫不皆然而於旅居滬上一隅者爲尤甚蓋滬上萃各省之人富貴貧賤各等咸備其世界之繁華侈靡遠方之人幾欲以仙境目之而不知其致病也最易其患病也最苦何以言致病之易也凡病之來大半由於飲食之不愼滬上酒肆如林觸目皆是每逢夕陽西下二三朋好沽飲酒樓肥鮮雜陳朶頤是快旣醉旣飽則冰荷蘭水冰忌廉以及菱藕水果之類任意飲啖但覺冷沁心脾津生齒頰而不知寒熱生熟各物交戰於中脾胃卽易受損此致病之源一美色冶容古人稱爲伐性之斧滬上青樓夾　粉黛成行無論雨雲巫峽眞箇魂消固足暗損眞元易滋疾病卽當此深宵風露同車有女駕言出遊商軟語於三更引嫩凉之一味凡屬蕩魄快心之境皆係招殃引禍之媒偶不留神病魔卽乘間而入此致病之源二此外卽不關於酒色或因友月徵逐或因正事驅馳然苟起居不以節飲食不以時事旣失乎故常病卽伏於不覺一旦猝發追悔何從此皆滬上易於致病之説也何以言患病之苦也凡人安於家食父母妻子朝夕圑聚能終歲無病疾之纒繞固爲犬幸萬一偶沾小恙或料量藥水或調停饘粥皆有人爲之護持問暖嘘寒亦可稍解病中愁苦若滬上之人大抵旅居者爲多平日嘯侣命儔酒食徵逐亦尚不致寂寥一旦小極忽攖寂寂探宵孤衾獨擁旣無可親之僮僕亦少慰藉之友朋憶後思前中懷必多感觸此患病之苦一人或安居無事則體果健適固可懮遊歲月藉遣閒情或竟偶抱微疴亦可屏絶外緣靜心調養若寓居滬上之人無論以筆墨爲生涯藉貿易爲事畜下逮奔走食力之儔皆各有所事而並不稍餘閒晷故一遇時邪偶感卽諸事叢脞旣不能暫置高閣亦未易遽倩代庖其中爲難情形有非筆墨所能罄者此患病之苦二至於起居之處未盡展舒醫藥之價諸多昂貴此亦滬上之通弊而無人不知此滬上患病至苦之説也夫以滬上旅居之人其致病之源旣如此之多其患病之苦又如此其甚宜乎人皆遇燕舞鶯歌之地肥魚大肉之塲視爲畏途稍知警惕乃病者自病犯者自犯邇者序入孟秋金風薦爽露初星晚凉氣襲人凡夏間所受不正之氣與夫飲食之停滯於内者一經感觸病卽隨之衞生者宜如何格外留意乃猶酣嬉放蕩縱意所如他日忽拘采薪當亦有不勝追悔者爰縱筆作愼疾説旣以之自警并願世之覊旅他鄉者其各愼益加愼哉 
[電傳宫門抄]  
　　昨日午後二點鐘越十五分時京師友人專電告知本館云七月十三日皇上召見軍機大臣及陸斌是日並無明降上諭 
[海陸鏖兵]  
　　昨日午刻本館得日本東京專電云頃間大本營據海軍第三艦隊統帶片岡氏由電報稱華歴七月十三日午前十下鐘時俄國陸師出自旅順嶗峍嘴砲臺左近列陣以攻日軍日帥使春日日進二巡洋艦駛近岸邊發砲助戰閲時未久俄軍卽砲聲寂然 
[俄艦失事]  
　　昨日午刻本館得日本東京專電云頃間大本營據海軍滅水雷艦朝潮管帶松永光敬由電報稱華歴七月十三日清晨俄國泊守旅順之戰艦名司滑司脱部羅者驀然駛出口門我軍見之立卽廻環攻擊至午後鐘鳴一下司滑司脱部羅悞觸海底所沈機括水雷轟然一聲右舷欹側未幾鷁首亦漸漸沈入水内俄人乃用輪船拖曳而回 
[俄艦觸雷官電]  
　　昨晚承駐滬日本總領事官小田切君以華歴七月十四日十二點二十分鐘東京發來官電見示内開昨得日本某兵船統領報稱俄國戰船名司滑司脱部羅者於華歴七月十三日在旅順口外開砲攻我岸上兵所占之處旣而俄船忽觸海中水雷以致船之右邊遽爾傾側船首亦沈入水内未幾卽有他船曳之入口 
[英禁軍煤述電]  
　　昨晚倫敦來電云英國現在謨爾德地方禁止日俄兩戰國各船不准在彼装煤其餘英國各屬地亦将照此辦理 
[俄船駛經好望角述電]  
　　昨晚倫敦來電云阿非利加洲好望角海面有俄國快船一艘有人謂此船名司麻倫司祁大約卽係向德國公司所購改作快船者因此英國各新聞帋又議論紛紛蓋恐又如從前俄船在大西洋海面搜查各國船隻之事也 
[詳述日獲俄艦事]  
　　前者俄國旅順軍艦遁入烟臺旣卸軍装仍被日人所迫本館已迭據公私各電譯列報端兹閲日本東京某日報云此艦名立希帖利奴伊　卽昨報譯登日本官電中所謂雷司德理内係俄之滅水雷船當東歴八月十日之夜日本海軍統領中佐藤本秀四郎督率松永光敬所帶滅水雷船朝潮大島正毅所帶滅水雷船霞偵巡海面遥見一俄船向西駛去其疾如飛因急追而擊之祇以月黑天陰一轉瞬間卽杳不得其蹤跡十一日重復悉心搜索始知其已遁入烟臺乃下碇附近海中以待其出待至日入聲息杳然藤本氏恐其乘夜濳出口門加害於我各商船及艦隊乃令朝潮及霞直入芝罘港迫之至則見立希帖利奴伊並無卸去軍装形跡爰遣海軍中尉寺島宇瑳美往見敵船統帶告以遲至明日天未嚮晨再不駛出則當降服我軍敵船管帶正對答間突下令毁其機器舉火焚船隨力抱寺島氏同投水内旣而船中一水手復将寺島氏所帶舌人挾之入海自餘船中兵士亦卒然而起與我爭持惟 
 
 

Page 2

 
 
聞轟然一聲船中火藥房爆裂我弁兵有死傷者餘人遂将燼餘船身曳之而返 
[德日交涉要言]  
　　日本東京來電云自東歴八月十日旅順口外海戰之後俄國軍艦有逃入膠州灣者我日本政府電飭駐德使臣向德政府婉轉商榷務須按照交涉公法處置適得其宜德政府答以此事未接膠州總督公文不便從中懸擬我政府乃電致駐膠德總督請其如法措置旅由德政府照會我駐德使臣開有規制四則一兩戰國軍艦有入膠州灣者准其購載煤及食物足敷駛回最近之本國海岸限於二十四小時内出口二若二十四小時内不能出口則准展限二十四小時三若逾所限時刻抗不出口則地方官當卸去艦内軍装派人看守四兩戰國軍艦只准入口一次以後不能再入我日政府披閲之餘深爲滿意咸謂德人之能措置公平云　此事昨已譯登今見日報所云較爲詳盡故再譯之閲者幸毋以水複山重見鄙也 
[日蕃戰傷]  
　　日本東京友人來函云東歴八月十日旅順口外之戰日本伏見若宫博恭王親乘三笠軍艦督戰以致負傷急田醫船西京丸送回佐世堡坂本行邸召海軍病院長房塜氏敷治其傷處在胸部之左血液噴薄疼痛難堪一時各邸藩王次第傳電慰問日皇及皇太子亦皆邊侍從武員前往體察情形聞日來所傷已漸次痊可矣 
[韓北軍情]  
　　高麗京城來信云西歴七月二十五號有俄兵三百七十名携砲三尊由城津前進直抵鍾城另有六百名　其中步隊三分之一餘均騎兵出自會寗行營沿豆滿江而抵慶興新邑豆滿江上俄人方在建橋以渡陸師其水深處則賃韓船濟之由車輸嶺而檜城而鍾城而城津開闢坦途約寛二丈許并派令俄兵十有二名督率高麗工人二百名前往摩天嶺鑿取巖石以供築路所需一面賃用華船一十四艘轉運芻秣麥粉鐵木材料甎瓦電綫至獨津由獨津以逹城津刻方建造兵房安設電綫由吉州迄獨津魚臺津則惟派有兵士數名分投駐守遵海而行絶不見有一人一騎云 
[派船防滬]  
　　金陵采訪友人云南洋大臣兩江督憲魏午荘制軍自聞俄艦由旅順敗竄南來日艦追蹤繼至懼蹈烟臺覆轍壞我中立之局以致日後枝節叢生急電飭蘇松太兵備道袁海觀觀察按照局外條例赶緊辦理毋任兩戰國皆有所藉口於其間旋知俄日兩國駐滬總領事官意見各存互責雖於我政府因復電逹道轅著觀察責令俄艦從速修治完善駛出口門或将艦中一切軍装及行船緊要機器一律卸下俟戰畢後逐一交還無論俄人意見若何總須於二者之中辦到其一猶恐變生意外電飭南洋名兵艦齊集吳淞聞南琛保民兩兵船甫由岳州回已卽駛赴滬江協力防守矣 
[朱侍御奏請清查杭省通益公紗廠追繳本息片]  
　　朱錫恩片再中國未嘗無財上不在國下不在民而中飽於官卽如浙江雖無富名而地之所産民之所輸當亦不亞各省歴任管鑰之人捐派苛細民有怨言乃聞庫欵外放竟有官商朋竊本利全虚之事光緒二十二三年原任撫臣廖壽豐恐利源外溢招杭紳於湖野拱宕橋創設通益公紗廠招紹紳於蕭山東門外創設通惠公紗廠其時風氣尚未大開次第撥官本以助其成計通益公先後領銀四十八九萬兩通惠公先後領銀二十三萬兩批定按季繳息限年拔本在案見羶求炙無非自保權利近十年機紗暢銷獲利甚鉅如南通州及上海各紗廠每歲盈利往往十萬數十萬不等該兩廠非但應拔之本届期不名一錢甚至按季應繳息銀亦歸無著任催罔應飽享子利乾没母本無論庫欵悉屬正供絲毫爲重卽揆以報施之義亦太不平尤可駭者通益公一廠領銀至四十八九萬不可謂非大宗二十八年間該廠突請以應繳息銀槪子豁免所有本銀分作十五年無息拔還中外無此商例亦無此人情大吏宜如何嚴駁緊催以重庫儲不解前任撫臣任道鎔升任藩司誠勳出人意料居然批准立案人言通益公先以賄託故所禀如響斯應年來市中拆息奇昂四十八九萬兩作常年一分計息每年應繳息銀四萬八九千兩該廠以一賄而免十餘年之利息在奸商固爲得計獨怪該撫藩渥荷簡任當司農仰屋竊嘆之時若竟因奸商之賄託化官項爲烏有而不惜臣意該撫藩具有天良必不至如是之貪然不應准而批准亦何至如是之謬令該撫藩目解其亦奚以置喙該撫藩在任時先後瀝陳籌措爲難情形安知不隱爲此欵預占地步乎且該廠實在侵蝕擠倒則亦已矣乃廠之左右添造織布軋花榨油各廠蒸蒸日上重樓複室氣象萬千道路以目咸謂此吾浙小民膏血所積之庫欵爲之竭澤而漁吞舟漏網臣慮民氣易馴而不易馴大吏悍然不之顧朝廷将有愛其害者若不将通益公所領之四十八九萬兩本息爱一清查追繳固不足平浙民之心同一庫欵其繳息彼追而此免還本彼遠而此近似亦不足箝通惠公之口有案據有領結有數目略一鈎稽不難水落石出應請飭下署閩浙督臣李興鋭澈底嚴查庶幾理財或可措手所有庫觺外放本息全虚緣由臣爲重庫儲而儆官邪起見不敢不據實陳明伏乞聖鑒謹奏 
[蘇撫招軍]  
　　蘇州訪事人云江蘇撫憲端午橋中丞以蘇屬各處梟匪横行雖有水陸各營常川緝捕而地廣兵少調遺難敷因遴委文武四員馳赴安徽廬州招募壮士二營回蘇訓練俾成軍後調駐各處保衞閭閻 
[飭緝首盜]  
　　蘇州訪事人云宜興縣德和橋鎭任福濟當鋪於五月某夜被盜數十人持械行劫報經前任縣主荘大令復恩履勘屬實飭捕嚴緝未幾大令署任勘滿禀請照章交卸經上憲札飭留緝大令因會同現任縣主張明府陸續緝獲盜犯羅春三高文枬等十名訊供申詳上憲以大令雖經獲犯並無贓物且盜首周阿六刻尚在逃因不准回省務期贓盜全獲按例嚴懲 
[盜匪正法]  
　　蘇州訪事人云本月初旬某日省中水師某營在上海黄浦中緝獲著名大盜高東山之夥楊福興等十二犯解至省垣撫憲端午橋中丞親自升堂研鞫楊及甲乙三盜供認行劫崑山縣治及洞庭山宜興等處巨案數起其餘九犯則均熬刑不招中丞遂於本月初六日午後将楊等三盜按照奏准治盜新章先行正法府尊許子元太守一奉憲札立卽率同長元吳三縣主及中軍守備諸武員由獄提三盜至撫署大堂如法綑綁解赴北寺大校塲行刑梟首示衆 
[織匠籲恩]  
　　金陵訪事人云江甯織造自欽奉上諭裁併江蘇織造兼管後各工匠卽齊訴苦情求免裁革存尚衣曉以事關 
欽命豈我所能主持衆工匠計無復之復環集兩江督轅乞奏免裁撤禀中有一經裁撤必有數萬人無所得食性命将難保全等語旋奉制府批示略謂裁併織造衙門出自朝廷之意斷非人力所能挽回各工匠始意冷心灰各圖變計惟以三百年衣食於此除按月支領工銀並領欵採買綢縀外别無專長乃復公叩督轅乞咨送蘇州織造衙門仍充一匠患得患矢之情状殆有非筆墨所能形容者 
[飭撤代書]  
　　蘇州訪事人云江蘇巡撫端午橋中丞履任以來查得各衙門所用代書徒耗民貲於訟事全無稗益爰傳諭所屬各衙門将所發代書木戳一律吊銷各就本署大堂置一木桶准訟者将禀詞投入其中俾本官隨時收閲刻下省垣府縣代書均已裁撤惟臬轅尚無所 
 
 

Page 3

 
 
聞 
[白下官塲紀事]  
　　金陵訪事人云现江營務處總辦夏觀察時濟於前月某日奉兩江總督兼南洋勇商大臣魏午帥調辦江西督銷所遺營務處要差由朱觀察恩級接辦○此間火藥局向由督憲委道員經理與軍機所各分職守彼此均無管轄之權自今南洋大臣兩江督憲魏午荘制軍節省經費改革章程飭将火藥局併爲軍械所兼差遂不另派道員專辦只由軍械所派一司事駐局專司收發現緣江防吃緊各處請頷軍火者紛至沓來軍械所左觀察念貽昨甫到差卽檄委張大令珪辦理火藥局事以分其勞○江楚譯書局所編譯各書籍已有三十餘種近經總辦某君具禀督轅請通飭江省各屬大中小諸學堂一體備價到局購買督憲魏午荘制軍准如所請頃已通飭各屬照辦矣 
[珠海延凉]  
　　廣州訪事人云日前南海縣所轄秀水鄉有林逹隆者開場聚賭被鄉人梁九坤乘夜攫取押欵其黨執槍追之不及而返翌日之晚梁糾黨前往復仇林未及防範中槍殞命當由林弟逹政詣南海縣署禀請相騐緝兇○近有李某者查得惠州所屬稔山左近所有石質可以製造四門丁泥爰集股本三萬金行将禀官開採惟此山離水道凡十二里若煉成後雇人挑運每擔須洋銀二角若興築鐵路用火車載運則每墩不過洋銀二角核計工程須費四五萬金故一時尚未定議日前李已詣農工商會籌商一切事宜矣○惠州府屬永安縣依山建城向無水患六月初四日未刻大雨傾盆山水暴漲傍晚各溪流齊注縣城以致平地水深丈餘衝塌鋪户二百餘家淹斃人口不計其數田中禾稻熟而未穫者大半衝没無遺聞附近各鄉及義容圩等處亦同時被災昊天不弔降此鞠凶殊可憫也 
[上海官塲紀事]  
　　分省試用州同沈君謙别駕悦璋升用知縣候選府經歴周鶴松參軍鵬翥調署湖南岳州鎭中營施擊周德全游戎江蘇撫標親兵中營帮帶蒋營齋守戎管帶南琛兵輪船南洋水師守備史守戎建中均於昨日詣蘇松太兵備道轅禀見○天通菴保甲巡防局委員高二尹彦龢普渡兵輪船管帶易千戎錫蕃均於昨日遣丁投蘇松太兵備道轅禀請病假五天○前日試用訓導魏守善廣文奉道憲袁觀察札委赴洋務局聽候差遣廣文自揣才力不勝特於昨日投道轅将委札呈繳禀請另易賢員○日前金山縣知縣蒋瀾江大令清瑞因公來滬昨日命駕至縣署投剌拜會 
[飭報兵艦]  
　　蘇松太兵備道憲袁海觀觀察特於前日札諭吳淞防營統領戴棲田施戎内開嗣後不論何國兵艦出入吳淞口及停泊之所務必隨時電禀提憲及本道知悉切勿遲誤 
[道轅竊案]  
　　前日蘇松太兵備道署帳房中失去洋銀二百元道憲袁海觀觀察諭令上海縣主汪瑶庭大令嚴限捕頭赶緊偵緝大令奉諭後卽傳捕頭徐文至案子限三日務獲解究 
[迎神賽會]  
　　今日俗傳爲中元令節本邑好事者舁城隍偶象至西門外邑厲壇名爲振濟無祀孤魂實則藉此招摇過市以遂其歛取貲財之奢願甚無謂也 
[英界火警]  
　　昨日三點鐘時天未黎明英租界東棋艦街六百三十四號門牌恒生義洋廣貨店不戒於火瞭望臺上急鳴鐘告警救火會西人相約驅水龍馳至吸水圍噴得卽熄滅僅延燒同居豐泰土棧計共樓房兩幢 
[上海縣署瑣案]  
　　朱阿順串同螟蛉子唐春泉强逼寡嫂朱張氏改醮與陸妙發氏潛行逃出投縣喊控縣主汪瑶庭大令飭差将朱唐等七人先後拘獲訊供收禁兹又獲到沈妙金一名前晚升堂研訊沈供唐春泉來糾小的同往小的膽怯未敢應允大令謂到案各人均供爾亦在内何得刁賴喝令掌頰一百下始稱小的雖與同往並未入門迨唐等将朱張氏搶至陸家小的始隨之而去大令飭押候復訊核奪○寡婦張石氏扭翁之螟蛉子張曉山至縣控其欺孀爭繼逼醮謀産等情前晚大令升堂研訊張石氏供示名炳榮故已八載遺一孤子年甫九齡故翁洪泉於前年去世遺有吳家弄樓房五間後平屋三間係繼姑方氏母家抵出之産方姓並無族人故由故翁出價贖回樓房除小婦人自居外餘出賃與人平房由張居住又大南門外桑園左近有房屋十一間内六間租地起造刻将期滿張於十一歲時由故翁撫爲螟蛉子前年翁臨終時曾給洋銀二百元飭令歸宗今春繼姑病没張竟将樓房方單竊去迨查悉向論反敢逼令再醮謀奪家産求恩訊究並将原契及螟蛉據呈電張供洪泉係小的親父故母方氏以母族無後遺命将小的之子承繼方氏宗祧吳家弄房屋係方姓産業應歸小的之子桑園房屋小的應得三分之一大令飭掌頰五十下勸張石氏平房三間分給再責二百板交人保出限二十日内贖回所竊樓房方單如違重辦○日前紅橋鎭八謝忠藎赴道轅上控費宗樂掯單揑詐等情蘇松太兵備道袁海觀觀察批仰上海縣提訊前晚大令升堂研詰謝供在鎭開設米店與費素識光緒二十八年曾将地基六畝之方單一紙向費抵押洋銀九十六元約期一年歸還因之未立抵據僅由費命邀同地保陶子良作證至去年冬卽将本利洋銀一百十元交付陶亦同往費收受之後忽稱田單轉抵在外及明日往取竟延約至今反揑造僞據謂當時實抵洋銀三百元小的與兄錫卿列名簽押爲特情急上控請准核對花押筆跡費供謝與伊兄将單抵借洋銀三百元抵據呈奄大令以兩造供詞各執飭各退去候飭差查明再訊 
[英美等國租界公堂會訊案]  
　　英商勃蘭脱控華人傅榮堂虧空銀兩延不清理等情前日讞員黄耀宿司馬将傅提到照會英總領事署至午後二點半鐘時英總領事官派繙譯官德爲門君詣公廨會同司馬徣堂訊理勃蘭脱延律師博文申辯張敬齋訴稱商人與勃蘭脱股開全復泰五金雜貨字號雇傅爲式老夫每月給子東洋車費洋銀六元飯金四元辛俸三元上年正月傅初來時諸事不知至夏秋之間始漸熟悉卽借本全復泰牌號私自貿易陸續赢得洋銀四百四十八元有奇厥後不辭而去自開恒吉字號查帳上尚虧空洋銀一百餘元是以邀同勃蘭脱投案請追勃蘭脱所供大略相同傅供稱上年正月起在全復泰生理言明照四六股均分不料張竟食前言至帳上欠欵計共九十八元已浼王全水朱阿根兩人向之理勸先還七十元尚少二十八元兩當措付司馬著交人保出俟傳王朱到案核斷○曾入英國籍之黄震篆控粤人翁錫山擔保林子章以廢單冐抵銀兩等情前日午前十點半鐘司馬會同德爲門君升堂質訊黄倩律師柏倫聲稱翁爲林向黄借銀及林逃逸田張蘭生尋獲有徐朗軒者深悉此事情由請堂上傳問司馬卽傳徐至案問曰爾向作何事徐稱在道署爲册房書吏二盺前林曾以田單來對時在立大洋行生理後卽取去托張翁爲中保向黄抵借銀五千兩去年八月張至寗波将林尋回交翁自此林卽僑居翁店至八月二十三日重又逃逸翁延律師博文将徐所供之言逐一駁詰徐一一覆答博律師請将黄呈案之押據給閲翁稱此非從前原據原據載張名在前小的之名在後司馬謂翁日當時花押是否自已所簽答稱是司馬謂列名前後無甚區别同一中保何分後先如欲賠錢張亦不能置身事外隨著将翁交的實人保出俟下禮拜一覆訊 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[求免花捐]  
　　蘇州訪事人云凡百花卉本不抽釐自前年經升署漕運總督恩藝帥核准各花户以瓦屋四架爲一間每間每年捐洋銀二元統計一年可征一萬餘元本年天氣不佳花不暢茂各花户資本耗盡無力輸捐因於月前聚集二三百人投撫轅乞免撫憲端午橋中丞批示准予减收三成各花户心猶不足復於本月初四日邀集五六百人重詣撫轅籲懇不識中丞将何以處之 
[當鋪被竊]  
　　蘇州訪事人云本月初五夜吳江城内東興當鋪被宵小所算将仁慈隱惻四號所儲貴重衣飾悉敷竊去事後執事者查檢所失頗覽頭緒紛煩因先繕禀投縣報案禀中有一俟查實再行補禀等語縣主某大令准詞履勘情形嚴飭差捕赶緊緝拿務期人贓並獲照例嚴懲 
[馬路工程局紀事]  
　　南市裏街各叚自奉蘇松太兵備道袁海觀觀察札飭推廣捕務曾經馬路工程局總辦翁子文太守派出人夫潔除街道刻復由捕頭於每日午後派令華捕數名在彼巡緝○十六鋪裏馬路及大馬頭直街經太守派捕巡察設立電燈辦理已届三載　需　費由局籌墊邇者太守禀奉蘇松太兵備道袁海觀觀察出示曉諭自七月初一日起凡推廣捕務之處一律收捐每家各釘門牌俾易查察昨日已命十六鋪地甲赶緊照辦矣○前日漁人嚴滎和在浦濱張網捕魚誤将馬路旁電綫碰壞由巡街捕拘解工程局太守命襄讞委員黄衡堂二尹訊明枷號示衆旋查得沿浦一帶每晚必有人臨波張網因飭捕頭傳諭各華捕留意稽查毋得疎忽○流氓張錫桂張阿冬向浦東陸家渡船户王阿海徐毛毛藉私取小麥爲由索詐洋銀一百元王忿極投訴南市捕房捕頭派水巡捕拘獲二張解送工程局二尹訊悉二張冐充江海　水巡捕夥役判令各責一百板枷號一月王徐各貢五十板小麥給永愼和米行領去 
[英美等國租界公堂瑣案]  
　　陳維龍在新閘自來火行司閽携其妻及子女僑居新閘左近次子海利年方七齡被江北匪人周阿二誘出串同其黨楊成二施金奎賣與吳王氏由氏轉鬻與朱阿四得身價洋銀六十元陳自失子後四處找尋本月初九日在朱阿四家尋見當卽訊知捕房捕頭派包探張天林将海利領出並拘獲串拐一干人昨日解案襄讞委員王松丞剌史會同英總領事署繙譯官寳述德君研訊陳　龍供稱七月初七日次兒海利與大兒某在門前玩耍不料被周拐去輾轉售與朱阿四旋於初九日訪得投報捕房兹蒙解案求爲給領周等俯首無詞朱阿四供稱小的因無後嗣由吳王氏領此孩至出洋銀六十二元買得不知拐來尚求寛宥刺史商之寳君判将周責三百板管押五年楊施各責三百板管押一年吳王氏罰洋銀一百元朱具結交保海利交陳領回○楊許氏訴稱六月初六日鄰人吳金甫携妻吳周氏來滬傭工由小婦人薦在四馬路某姓家祇有六日卽因疾辭回前日吳囑小婦人至清園啜茗在座有魯阿全者謂小婦人不應将周氏薦入妓院令出洋銀四十元後經旁人相勸並由親戚張李氏到場勸出二十元小婦人心有不甘投訴捕房前者捕頭已将魯吳拘解至案請爲訊究魯供稱小　並未向之索詐洋銀由楊許氏取交吳周氏吳周氏卽交吳手吳周氏供稱洋銀係楊許氏取交小婦人小婦人不願在妓院爲傭是以辭出剌史者将魯吳發回捕房俟傳到清園茶館主到案定於禮拜五覆訊○濟良所女董包氏携妓女花寳寳投案剌史詰以何事寳寳訴稱小婦人年甫十七當十五歲時被父親陳有富賣與長裕里鴇兒陳李氏取去身價洋銀一百十元稍不遂意卽遭鞭撻苦不勝言因此决意從良務求超豁陳鴇投案呈閲賣據請追身價洋銀刺史謂買良爲賤例有明條爾尚敢來案多瀆乎隨商之寳述德君将寳寳交包氏帶去擇良婚配○二百三十九號華捕以春仙戯園扮演任順福殺人放火戲将班主熊文通傳案請究刺史判罰洋銀二百元○顧記奎與方四春股開米店結得顧欠方欵若干旋因事他往前回申與方相遇方誘入家中藏諸私室已三日矣顧妻高氏見夫不回探知情節投訴新閘捕房捕頭派包探張天林至山家園方處查問果見顧被方私押家中并倩李印鶴看守意欲将顧帶回方子吉松不允以致互相揪扭後喚同華捕将方頋李一併拘入捕房昨日解案請究吉松供此事係父親所爲昨日有人來詢不知其爲包探求鑒印鶴供稱小的受方囑托照看顧紀奎顧供稱前次與方股開米店所有虧本早經算清何得又生枝節刺史飭将方李押候傳到四春訊核○玉仙戲園管門巡捕王阿三控伶人張得福藉端毆擊扯碎號衣失去對時表銀練等情張供稱小的因家中有事著人來喚其捕不許進門是以與之理論刺史著罰洋銀十元 
[法租界公堂瑣案]  
　　太古棧巡丁頭目范家林禀稱光緒二十八年棧中失去白蠟一百餘件今始量悉小工劉阿多葉吉生陳阿毛串竊賣與南市某店故将劉等送案請追劉葉陳同供小的等竊取白蠟十餘斤售得洋銀五元六角今店已閉歇無從吊贓讞員陳楚生大令著谷責三百板驅逐出境○英界某包探所雇夥役王桂寳闌人法界拘拿竊犯陳明生被包探查悉解案請訊陳供稱小的家住南市十六鋪向業藥材並不犯案大令著交人保出王責四百板○楊金訴稱頃由某處附某輪船來滬失去竹籃棉被等物旋查獲竊賊許漢章詰知贓已交與同黨携去請卽究追許供小的並不犯竊大令著押候查明再核○周福林訴稱頃由某處附某輪船來滬雇車装運皮箱内儲衣服計值洋銀七八十元忽然失去故将車夫周其和送案請究周供箱已交還原主大令著押候查明再核○唐阿順訴稱小的家住浦東偕妻唐氏在紡紗局做工妻母唐陳氏突将粧奩取去求卽訊追其妻唐唐氏供丈夫不顧家務故由母親暫領回家大令著唐陳氏具結交還奩物唐唐氏交阿順領去○信昌泰報關行夥林阿生訴稱雇船装運洋布缺少一件查得被船户賈家柏混入益順成報關貨内是以送案請追賈供小的失於檢點求恩寛宥大令判罰洋銀十元○徐少卿訴稱小的在浦東保甲總巡局當差偵知竊犯張連生匿跡法界是以來滬拘獲送案請訊求准交小的帶回大令允之○陳永卿前控牛販鄭阿堂積欠洋銀五百二十元奉前讞員魏蒓塢大令訊供交陳福昌保出理處詎料鄭避匿不出累及福昌賠洋銀三百元昨日福昌邀同永卿投案請追鄭供稱小的祇欠一百五十二元大令著押候嚴追○鼎興押店主陳天瑞前控店夥陳子田侵吞洋銀三百元等情子田供小的與店主之婿張印書串吞大令著押候傳張質訊昨日天瑞偕張投案供稱小的並未串吞大令著将子田押候傳到保人再核○馬谷三前控妻父高錦春将伊妻高氏及所生幼子誘出等情奉大令訊取口供著押交高氏昨日高氏携子投案大令著交馬領回高枷號半月責四百板○小東門外洋行街天成藥材店學徒吸食香烟遺火後屋延燒晉和糖行迨救熄後捕頭查得天成曾保火險銀三千兩昨日傳店主徐泮林及晉和行夥張富南解堂請訊大令以漫不經心著罰洋銀一百元 
[美租界捕房紀事]  
　　昨日虹口篷路某成衣店學徒汪金福濳至鄰近于守一家攫取于子腕上所懸金鎖片事爲于查悉投報捕房捕頭令包探劉阿炳将汪拘獲吊出原贜押候解送公堂禀請讞員黄耀宿司馬訊辦○昨日甬人陳福堂馬阿榮不知因何在西華德路互毆六百十二號巡捕見之一併拘入捕房捕頭令押候解送公堂禀請訊究○昨晨七百四十三號巡捕巡至西華德路大英醫院之後見有孩屍一具身穿日本衣服因卽投報捕房捕頭令轉報日本總領事小田切君請爲核奪 
 
 

Page 10

 
 
[蘇省官報]  
　　七月初一日同知樊炳煦禀知服滿回省禀到鍾鴻鈞禀銷東路總察差張夢禀知到東路總察差譚從貴禀知到葑門督　稽查　宜興縣縣丞李湘禀到典史何震堃禀謝委署丹陽縣典史事並銷中路一叚警察捕員差從九李興嶼禀知赴部騐看　初二日直隸州瞿鴻禮由寗來知縣王紹曾禀銷葑門督　稽查兼發審局差樊肇元禀謝飭知酌委一次葛恩元禀知奉善後局憲委赴上海公幹卽辭李廷琳知禀銷北路總察差張鵬翔禀謝奉委同里釐局差蘇州府照磨姚定信禀知奉府委赴吳江公幹卽辭典史鈕　鏞禀謝奉委中路　段警察捕員差　初三日知縣朱棠禀知奉撫憲飭准赴日本游學縣丞張　驥禀知奉委撫轅文巡捕差京　駐防銀黄旗佐　春濤又　白旗兆春均由鎭江來委募新軍遊擊銜湖廣卽補都司何豐裕由廣西來訓導潘起鳳專丁來省禀知奉常州府德札委代理工陰縣訓導　初四日督辦甲學堂兼洋務局候補道劉體乾通知本日交缷　理　州　監督事花翎　品銜江蘇候補道吉善由寗來署太湖協鎭黎錦堂到花翎同知銜候補班前補用知縣李嶽蘅禀知前奉滬道委　練兵處餉北洋大臣保送引見由京回省繳照禀到知縣張峻基孫多燠均禀知派辦處春飭　併 
[上海國紅十字會來函]  
　　啓者本會昨承蘇松太海關道台捐助規銀五千兩朱葆珊觀察捐助規銀一千兩又代募武陵氏現銀二百兩蘇寳森太守捐助英洋二千元兩浙鹽　使惠都轉交來代募浙東綱商二十　户英洋六百元杭州朱　巖觀察交來　募三十三户英洋一百另二元湘潭電局沈太守交來救生大善士龍洋五百元又代募五十　户龍洋一百五十元鎭江電局陸交來代募四十四户龍洋一百九十三元英洋一百另一元小洋十一角湖北提台夏軍門交來自助龍洋一百元代募一百十七户龍洋四百四十四元浙江提台吕軍門交來署太湖營游擊龐游戎英洋二十二元　湖營千把外額英洋八元浙江紹興恊剅都守千把外額現任各官英洋一百元江西分宜縣施大令交來袁州府學李廣文代募二十二户錢十五吊五百文合來洋十三元錢五百五十文署嘉定縣吳大令交來自助並代募英洋六百五十元廣陵劉　熙連溱求母病速　自此平安英　十元龔樹森求災病消除英洋十元吳淞顧隱名氏求　妻病速愈英洋四元湘潭秦隨盦求老母康健全眷平安英洋十元安徽潘譽龍求母朱宜人産育平安英洋十元源豐潤交來杭州關蘇生因兒婦有病捐助英洋一百元霅溪惝恍氏移助酬資英洋二元又爲東海氏　媪疾愈移謝凌頌和表弟醫敬助洋一元松江楊壁池交來雲間臥子求妻病痊節費捐助英洋一百元東筠堂助洋二十元又求二子病愈助洋五十元除分掣收照並函復　謹乞登報伏希公鑒上海暪國紅十字會同人謹啓 
 
 
 

Page 11

 
 
   
 
 

Page 12

 
 
   
 
 

Page 13

 
 
庄五十餘寨並皆反正雖周逆猶復抵死抗拒連日親率悍黨出城至楊柳壩中所望城坡各隘用無烟快砲大砲與我軍晝夜轟擊作困獸之鬭然糧盡援絶亟思乘間潰圍圖逞均被截殺而止於是堅城以克元惡就擒維時廣西州屬匪黨陳家賓張大廷等由臨安灒囘假報兵爲名聚匪千餘事敗脱逃張曜糾股狂竄旋亦就獲餘如濳匿省城之匪首余占彪及元江州之甘曉雲余松寗州之趙明馮有才阿迷之羅永慶羅永銓河西之胡紹飛江川之周占彪周水晶楊伸靳國珠師宗宜良呈貢之金　娃朱甫臣耿雲山等俱係逆黨渠魁濳謀勾結分股起事均經各該地方兵圑先後擒斬通海石屏附近數百里徧地皆賊亦　搜剔凈盡因之越南将進之兵乃得婉商阻止而江南所派張春發之軍亦得中道言旋凡此皆仰仗朝廷福威各文武紳圑聞命感奮摧陷廓清之力也然各營爭赴前敵勢難兼顧後路伏戎於莽潰决堪虞抑在當時尤有大可慮者平日營防已苦不敷分布又皆散紥邊隅山路崎嶇咄嗟　難應調倉猝招募不特未易成軍而軍火多由各省恊購亦苦有兵無械事機危迫介在呼吸稍一遲廻横生枝節幸各該晨紳均能以大局爲念各竭心力共蕆全功兵勇用至五十餘營圑丁又萬餘衆竭蹶可知保全不少則後路各地方官紳之勞勛亦均有足多者至如臨城旣復匪黨熊占沅黄順英廖福向正龍向得珠鄒小四鄒小六陳永靖等猶復竄伏東山官廳及江外各土司紏合餘黨煽圖死灰而郭六大憨乃以漏網游魂　且濳糾死黨撲攻通海數月以來亦經各該文武拿辦無遺現召兵燹之區並經善後各員查勘振撫次第復業鐵路洋員工匠及教士教民均安堵如常地方一律肅清據該司局核明開單彚詳請奏前來臣　覆查此一役也肇端雖微所關滋大倘稍赴機遲滯必至糜爛不堪如再干連外人更覺收拾不易兹該文武員紳等或在前敵用命或在後路嚴防或守禦不憚辛勤或輓輸不避艱　均屬同仇敵愾異常出力謹另繕清單恭呈御覽合無仰懇天恩俯准照請奬叙以昭激勵出自　格鴻慈除武職千把以下各職　送部核辦文職履歴咨送查照並先後殉難陣亡傷故員弁兵勇另案請卹外所有遵旨查明大　收復臨安石屏等府州城池並力保危城擒斬首要在事出力文武　紳擇尤保奬緣由謹合詞恭摺陳奏伏乞皇太后皇上　鑒訓示再此案於上年六月十五日奉旨現據彚詳核奏係在一年限内並未逾違合併聲明謹奏奉硃批該部議奏單　併發欽此謹将滇省官軍克復臨安石屏等府州城池在事尤爲出力文職請奬各員繕具清單恭呈御覽計開雲南在任候補道准補開化府知府許之載道員用補用知府王恩溥　品銜道員用補用知府李昌運均請俟歸道員班後賞加品銜江府知府琦璘請在任以道員補用曲靖府知府關榕祚請補普洱府知府孫崇衛前署廣西直隸州知州中甸同知許祖瑞准永北直隸同知黄毓崧知府用黑鹽井提舉李訓鋐補用知府張霖均請 
賞加二品銜試用知府張鑑清李毓蘭均請仍以知府歸　補班補用並賞加二品銜元江直隸州知州劉雲　請開缺以知府仍留原省前先補用候補直隸州知州左肇南請免補本班以知府仍留原省補用景東直隸同知劉鈞請以知府在任補用候補同知蘇天爵試用同知洪念江均請俟補缺後以知府在任補用在任候補直隸州南安州知州崇謙請聞缺免補直隸州以知府仍留原省補用試用知州葉大林請仍以知州　　功候補班前先補用並賞戴花翎試用同知　舜生余佑銓均請仍以同知師候補班前先補用試用知州趙心得請免袜庮班以直隸州知州仍留原省補用試用知州王雲龍　鑫均請仍以知州師　補班補用試用通判黄景濬請仍以通判師候補班儘先補用留滇補用知縣李世楷請免補本班以同知直隸州伊留原省補用河西縣知縣李傳芬五品銜寗洱縣知縣何文林均　在任以同知直隸州補用並賞加四品銜補用知縣戴奇勳蒋立成均免補本班以知州仍留原省補用同知銜直隸州用候補班補用知縣黄啓鳳請以本班前先補用並賞加四品銜順寗縣知縣桂　河陽縣知縣周芳松　峨縣知縣羅會元均請俟升缺後以知府在任補用魯甸通判劉世濬阿迷州知州恩綸大姚縣知縣陳先沅江川縣知縣崔榮逹彌　縣知縣傳學憼師宗縣知縣吳昌祀均請以同知直隸州在任補用升用同知補用知縣王鎭邦俟補缺後免升同知以知府在任候補候補知縣王琳試用知縣田亮勳均請俟補缺後以同知在任前先補用拔貢試用知縣周安元大挑試用知縣張如燕均請以本班儘先補用並賞加同知銜試用知縣朱裔錢紹彭黄增祿均請免補本班之同知仍留原省前先補用議叙知縣黄序榮諶毅試用知縣汪壽椿桂運炳楊國棟馮江均請仍以知縣歸候補班前先補用指分雲南試用知縣吳國琛請以本班仍留原省歸候補班補用補用知縣文恒請賞加同知銜按照磨胡錫蕃請免選本班以藩庫使分省補用並賞加五品銜廣南案内請保同知銜知縣試用府經歴鍾鼎銘請免補知縣以同知直隸州仍留原省前先補用廣南案内請　知縣指分四川試用府經歴李上理李蔭穠均請免補知縣以同知仍留原省補用廣南案内請保前先選用知州揀發知縣　祖澍　以知州分省補用二品頂戴候選道馬啓祥請以道員分省補用分省前先補用同知直隸州龍澤周請俟補缺後以知府用指分貴州試用通判陳炤勳黄廷魁均請免補本班以同知仍留原省前先補用候選通判馬顧臣選用知縣張紹謙均請免選本班　直隸州知州不論雙　　歸部前先選用就職州判拔貢生吳國彦請免選州判以知縣分省補用廣南案内請保同知銜知縣分省補用府經歴丁祖佑請免補知縣以直隸州知州仍分省前先補用指分貴州試用知州李鳳元孫琳四川試用知州楊廷桂均請以知州仍留原省歸候補班補用指分湖南試用知縣蘇慶章指分四川試用知縣王振聲指分廣東試用知縣杜喬椿均請以知縣仍留原省歸候補班補用知州用試用布經歴王敬彝易朝佐試用州同陸飛鴻試用直隸州判周開忠嚴恭均請免補本班以知州仍留原省補用四川試用州同曹濟川彭承念四川試用州判趙法周均請免補本班以知州仍留原省補用分省試用州同李文鑫馬獻文均請免補本班以知州仍分省前先補用並賞加四品銜選用州同鮑恩波並應元均請免選本班以知州不論雙單月歸部選用昆明縣典史在任候選知州陸德誥請開缺仍以知州分省補用彌勒縣典史在任候選州同徐瑞銘請開缺免選州同以知縣不論雙單月歸部前先選用知縣用補用鹽大使陳霖知縣用試用府經歴鄧大治試用府經歴曹澤民韓國相葉祖輿鄭鸞鏘梁籌陸良照周曾榮蔡愼益劉臣堯鄭家楨楊榮臻高頤鄭溱試用縣丞胡仲荘補用縣丞梁承潤均請免補本班以知縣仍留原省補用並賞加同 
 
 

Page 14

 
 
知銜六品銜知縣用貴州試用府經歴錢寳奎貴州試用府經歴楊玉林白耀賢華光藻四川試用府經歴何天錫何鈞廣西試用縣丞右家銘指分貴州分缺先補用縣丞孫覲周貴州試用縣丞陳翰章指分四川試用按經歴陳兆禧四川試用縣丞李含章均請免補本班以知縣仍留原省前先補用並賞加同知銜廣南案内請保藍翎分省補用縣丞府經歴職銜黄葉暉廣南案内請保分省縣丞附生賽家斌王正仁分省試用縣丞陳仁靜李振分省試用府經歴陳鼎頤簡恊中均請免補本　以知縣仍分省補用並賞加五品銜分省試用府經歴鄭守欽請免補本班以知縣仍分省前先補用並賞加同知銜揀選知縣竇廷銓郭　賢張聨芳舉人楊德壬張維聰趙完鱻　選教職舉　嚴天駿俸滿南寗縣教諭趙詠周均請以知縣分省補用並賞加同知銜候選教諭熊國政大挑教職張正倫補用州判候選府經歴李濤選用府經歴陳嘉績馬斌選用縣丞張繼善均譩免選本班以知縣不論雙單月歸部遇缺儘先選用新選文山縣訓導楊鍾斗舉人蔡維清單傳經曾習經副榜田　耕拔貢李炅學易均請以先縣不論雙單月歸部選用候選教職魏家斌楊瑞卿候選訓導徐炳南均請俟選缺後以知縣歸部選用議叙候選縣丞談汝康請免選本班以知縣不論雙單　歸部前先選用試用鹽大使龍廷弼　壽慈均請以本班歸候補前无補用並賞加五品銜在任儘先補用鹽大使坐補按司獄江兆繁請俟補鹽大使後以知縣用布庫大使施允深鹽庫大使石宗洛均請以知縣在任前先補用按察司經歴石宸鼎請以應或之缺升用補用鹽大使修家鏐試用府經歴李秉彝王毓崧雲臨補用縣丞范天謨均請俟補缺後以知縣　分雲南試用布經歴李茂春孫鴻楷均請俟補缺後以知州用貴州試用縣丞熊映宗請仍以縣丞歸候補　補用補用州吏目陳相清指分雲南試用巡檢陳廷樑均請免補本班以鹽大使仍留原省補用試用巡檢劉履端張宗祥楊世勳鄭士霖陳兆廉吕　桂試用州吏目姜綏垣沈鴻基袁照薇試用從九王慶熊鄒潤湘李穠徐嘉鈺丁憂開缺馬龍州吏目　世源試用未入流毛汝霖指分雲南試用巡檢景漣均請免補本班以府經歴仍留原省補用並賞加六品銜試用州吏目修　傳試用典史林瑛均請免補本班以縣承仍留原省前先補用並賞加六品銜試用道庫大使韓嗣芬試用從九品黄謙吉均請免補本班以府知專仍留原省補用貴州試用從九品趙熙泰安徽試用巡檢陳永燦均請免補本班以縣丞仍留原省補用通海縣典史陳克賢　俟升缺後以鹽大使在任補用　南試用後司獄楊金壽試用巡檢陳阜孫振翮均請以本班歸候補班前補用並賞加六品銜試用典史姜汝圻熊嶲藻試用州吏目周世清均請俟補缺後以府經歴在任補用應補班補用典史魏直試用典史王鈞圖楊大忠均請俟補缺後以縣丞在任前先補用試用典史吳光前鄭國泰試用從九品羅明均請免補本班以府經歴仍留原省補用准補富州知事嚴光謙准補白水巡檢馬德輿均請以府經歴在任候補試用府知事車鳴皋請免補本班以藩庫大使仍留原省補用試用巡檢商廷倬請免補本班以州判仍留原省補用鹽大使職銜周子襄請以鹽大使分省補用州同職銜儘先選用從九品阮國珍州同職銜張澤謙陳天福楊天培陸德輿楊汝驥均請以州同人省補用楊汝驥並請賞加五品銜選用縣丞雷煇南請俟選缺後以知縣在任補用並遇賞戴藍翎　選從九品謝錫晉請免選本　以州判分省補用候選從九品趙祖蔭請免選本班以府知事不論雙單月歸部選用遇缺前先　用從九品包維斗卽選從九品周藩選用從九品王廷琛曾福順韋德祥蘇和選選州巡檢李新附貢生童霖廪生馬申福附生胡光嶽唐蔚椿府經歴職銜陳啓祚均請以府經歴不論雙單月歸部儘先選川並賞加六品銜儘先選用　司獄周永春遇缺前先選用巡檢許永靜附貢生馬子廉禀生趙樹棠洪長芬李天祚增生梁宗英羅光暄魏振瓊馬運昌胡自光趙治周附生陸法廉秦樹勳洪範疇楊兆榮伍春錢尊椷馬蔭恩馬蔭勳晏體道白文蔚監生何學源縣丞職銜郭瓊琛邵滎勳均請　縣丞不論雙單月歸部儘先選用並賞加六品銜廣南案内請保藍翎分省巡檢文童周廷藩請免補巡檢以　丞仍分省補用　選府知事馬鎭國請免選本班以布庫大使不論雙單月歸部選川知州職銜馮國瑞請以府經歴分省袜譌候選訓導戴逢慶廪生徐家琅周汝瑩史宗魯楊永責楊應先金有庚周世榮吳學寛增生彭慶雲周傳禧韓壽頤均請以訓導歸部不論雙單月遇缺前先選用已革祿勸縣訓導包映庚請開復原官仍以訓導歸部候選已革羅平州吏目韓嗣魏請開復原官以吏目補用降補從九品文廷瓚請開復降補處分仍以府經歴留原省補用指分雲南試用從九口蒲沂請仍以從九品歸候補班補用試用巡檢戎光瀚請仍以巡檢歸候補班補用同知職銜叚爲銘周和軒均請加運同銜並賞戴藍翎文生刁兆瑞文童謝樹藩均請以州吏目論雙單人歸部儘先選用試用未入流張百峻請免補本班以巡檢仍留原省補用從九職銜王澤濡附生李杜鄭雲壽叚錫鈞　鸞鑣增生嚴國佐監生端木樂富陳兆季張廷桂劉光熙鄧澤沛軍功張科元蕭琛李毓芳鍾文華孫澐刁琅楊國材文童欲懷智胡紀堂施以德顧秉鈞楊廷琛張鴻亮賴允中劉邦傑米裕國潘郁文蘇培芝熊映堂練光斗李傳經鍾家駒武嘉猷張元培錢用宏董杏林荘慶榮黄應奎謝啓鳳德銘王見龍李步順劉文龍陳董陶潘晉陳嘉　袁兆華均請以巡檢不論雙單月歸部儘先選用並賞加六品銜從力職銜李汝楫增生施以　蒋樹梧文童李本仁戚定遠郝元林孫煒李芳駱培材李秉鈞均請以從九品不論擊單月歸部儘先選用廪生趙家璽劉憪秦光第均請以府經歴不論雙單月歸部選川候補通判聶樹仁請歸候補班前先補用試用州吏目王禮宗試用從九田慶鴻均請免補本班以府經歴仍留原省歸候補班前先補用以上彚保文職三百四十一員奉硃批覽欽此謹将滇省官軍收復臨安府城在事尤爲出力請奬武職各員繕具清單恭呈御覽計開記名提督馬枉記名間放總兵調補雲貴督標中軍副将劉鋭恒均請以提督交軍機處記名簡入記名簡放總兵調補貴州黎平營參将包于蓮請賞加提督銜留滇儘先補用剅将周彪請以總兵記名簡放副将用補用參将景蒙營遊擊馬殿選昭通鎭右營遊擊陳貴補和叅将李如標馬雙元韋高魁均請免補叅将以副将留滇補用並賞加總兵銜已革先補用副将張士春請開復原官原銜花翎副将銜准補普洱鎮左營遊擊李長春請免升叅将以副将留滇補用補用叅将張起請免補叅将以副将留滇補用補用叅将龍得貴請以本班留滇儘先補用廣南案内請保叅将銜遊擊補用都司林紹選廣南案内請保遊擊貴州永安恊守備闕廷華補用遊擊馬白珍鄭鋭廣南 
 
