# 1896 - 297 - 4908411

 

Page 1

 
 
[東周列國出售] [  圖書集成局代啓]  
　　東周列國一書久巳盛行海内卽耳食之鄉里亦能口講指畫幾與三國水滸並駕齊驅雖稗官野史閱之亦可知國運之興衰人才之消長且事事歸實與正史無異不同海巿蜃樓憑空結撰有讀法有批語有圖像自周宣王起至秦始皇改立郡縣而止洵爲雅俗共賞之書今倩本局用新鑄鉛字排印字旣精工紙尤潔白加工裝訂每部定價碼洋一元六角不日出書欲購者祈移玉至大東門外直街觀瀾閣購取可也 
[小題正鵠出售] [  圖書集成局代啓]  
　　小題正鵠爲平江李次青先生編輯分爲三集初集爲學者入門寳筏二集則功候較深三集則見解又高境地又進皆取名大家小品中極合時趨者也後附訓蒙養正草茲倩本局用大字排印紙張潔白裝釘六本碼洋六角欲購者移玉至本埠南晝錦里天祿書局及南京天祿間購取可也 
[恭讀本月初七日電傳上傳謹識]  
　　三代以上設官分職文武未嘗分途禹貢稱三百里揆文教二百里奮武衞言政治之施以地異而非以人昇也大禹謨紀益之贊舜曰帝德廣運乃聖乃神乃武乃文言舜以一身兼武功文德也周之興也穆考脩和故謚曰文昭考伐暴故謚曰武然伐崇戡黎文王豈無武烈陳書訪範武王亦有文謨其君然其臣然其民亦然是以周官伍兩卒旅之法寓兵於農魯頌角弓束矢之章獻功在泮降及春秋之世列國命卿卽爲軍帥猶守周官遺制自戰國多將軍之號下至秦漢丞相太尉並長百僚駸駸乎分文武爲兩途帷豪傑如尹翁歸者不從文東武西之令爲漢世所僅見晉唐以後迄乎宋元文武職任或分或合迨明太祖定制内則五軍六部外則布政都司各爲文武官之長若操江撫按並稱都堂總兵叅游均非常設而文武科甲吏員行伍進身之始判然秩然國朝因之更設總督以轄兼圻設提督以重專閫督撫提鎭體制並重其地方官自司道以下營員自副叅游以下各爲鈐制不相統屬文臣武職初無軒輊帷總督有統轄文武之權巡撫亦有節制各鎭之責卽各直省大閱之年膺簡命者多係總督巡撫權衡至當此中自有微權焉本月初七日本報載接奉電傳本月初五日奉上諭德壽奏特叅兇暴素著之叅將以肅營伍一摺江西吉安營叅將金鳳歡營務廢弛肆意忘爲擾害地方並有縱兵滋閙凌辱文員情事實屬行同無賴必應從嚴懲辦金鳳歡著卽行革職勒令回籍交地方官嚴加管束以爲怙惡不悛者戒餘著照所議辦理該部知道欽此同日奉上諭李秉衡奏查明貪劣武職請分别降革等語候補副將周保林隱匿軍情經李秉衡查出又復任意譸張實屬狡詐不堪造就請以守備降補不足蔽辜著卽行革職候補游擊房景山任情攤派罔利營私不知自愛著一併革職以示懲儆該部知道欽此大哉王言想各省武營弁兵讀此當不寒而慄矣夫皖省爲江防鎖鑰東省爲畿輔屏藩武備均宜加謹德李二大中丞在今日疆史中尤爲賢能卓著宜於叅劾此等貪劣營員不稍瞻狥第思金叅將周副將等所犯均非尋常過失若在軍務未靖之時竟以軍法從事恐首領亦所不保今僅予革職以示懲戒詎非聖恩寛大歟抑該叅將等前曾立功故得免置重典歟或者謂前當咸豐同治間疆塲多故管務一切掌於各路統帥非地方大吏所得過間幾幾乎有重武輕文之勢中興以後三十餘年南中江浙諸省不見兵革寛裕優柔風氣又變提鎭各大員除奏報到任卸任日期及會哨巡洋各例摺外不聞有所建白所謂挽兩石弓何如識一丁字文員旣以此輕武職而武職之自視亦若不敢與文員挄以故大吏叅一牧令必詳舉劣跡愼重言之且有呼籲奥援仍免登諸白簡者若武員旣多率直又鮮通聲氣一彈指間去之甚易核其情實恐此中不免向隅不知近日武營積習湔染已深證諸平日所聞其弊難更僕數蓋因曩歲老成宿將零落殆盡卽或僅有存者其暮氣已深難期振作此外後起之輩帷知以一官爲利藪侵蝕尅减無所不爲如皖東二箥之大劣員何止此一二人第去其尤劣之員使若輩知所改變斯則仁人君子之用心也兹故附於不賢識小之義謹抒管見如右 
[續紀使相抵英事]  
　　六月二十六日清晨李傅相由倫敦赴奥本英皇避暑離宫覲見英廷預備馬車迎至維多利亞火車站沿途觀者甚衆旣抵站中鐵道局員盛服迎迓至十一下鐘時傅相乘火車赴巴得胃烏司埠一下鐘時抵埠下車英廷派御舟名阿倍德者奉迎船上高懸中國龍旗傅相旣登岸復乘馬車入宫外部大臣以次各員接之以禮導入朝房設筵相欵未幾英皇率同太子升殿各員引至殿前傅相恭遞國書奏稱本國大皇帝派使臣來此意欲益敦和好悉泯猜嫌等語英皇慰勞有加傅相隨鞠躬而退乘馬車至馬頭登阿倍德御舟至某處觀師舟操演旣又登英太子坐船入謁太子欵以香茗清話片時復辭回阿倍德御舟駛至各師舟布陣處鐘鳴五十英太子之舟鼓浪而至各師舟升砲二十一門及操畢傅相乘阿倍德御舟返旣抵馬頭水師提督三員迎之登岸各師舟升砲十九門傅相乘馬車至造船局游覽廠主盛設供張止傅相宿俾次日重復出游 
[粤東試事]  
　　廣州采訪友人云廣東提督學政惲文宗於上月下浣行抵高州示期二十一日放告行香二十二日考試各屬生員經古二十三日考試合屬文童經古二十四日考試各學生員二十五日考試茂名縣文童二十七日考試電白縣文童二十九日考試化州文童○刻下廣州府舉行府試府尊意在實事求是特於某日出示曉諭云諭各屬文童知悉照得考試爲掄才大典功令森嚴最禁搶替日昨本府扃試七屬再覆乃有增城縣文童携卷出塲繕就於放三牌時帶卷混擠入塲當經兵役將卷搜獲禀繳前來除將是卷擯棄不閱不取外合特示諭以儆效尤嗣後各該文童務各在塲作文交卷出塲聽候校閱取錄如再携卷出塲倩搶代作希圖於放二三牌時混入塲内交卷者一經查出則不僅將是卷不閱不取定將該童扣考不爲錄送以示懲儆其各凛遵毋違特示 
[詳述巨匪就擒事]  
　　著名匪首盛長子卽盛永福於上月二十三日在安徽無爲州廬江縣交界之一顆松地方拿獲昨巳紀諸報端而標其目曰罪人斯得兹又接姑蘇采訪友人來信云盛匪自去年逃逸卽偕義子王懷貴投入山海關某營旋以不遂所求了無留意至本年正月避匿無爲州某大僚府第洎聞訪拿之信知此間並非樂土乃去而之一顆松中表某甲所開荳腐鋪中未幾經前龍統領麾下把總劉君文福訪明約同武弁張君錦山至無爲州令張君小心看守一面回至蘇郡禀知韓古農觀察領取公文會同千總陳君品望巡檢王君煥自備川資前往掩捕王見勢不妙向飛划營管帶胡都戎昌寳處出首願作綫人都戎卽禀知趙展如中丞飭麾下哨弁劉君孝銀王君德勝童君道昌帶領飛划艇數號健兒若干名於七月初三日偕王前往緝拿及至則張君已約同太湖營許游戎德祥麾下哨弁二員將盛匪拿獲盛匪自知罪不容誅途中服毒斃命初六日中丞聞報立飭砲艇一號前往將匪屍速速解省想難逃身後 
 
 

Page 2

 
 
之刑也 
[閩中茶巿紀聞]  
　　香港華字日報云閩省本年茶務極形冷淡工夫茶二五箱已到四十八萬一千箱售出三十二萬九千八百四十五箱現存十五萬一千一百五十五箱小種茶二五箱已到九萬九千箱售出八萬零六百四十六箱現存一萬八千零五十四箱白毫茶大斗箱已到五千六百五十箱售出五千五百八十三箱現存六十七箱以上各品多銷於德國咸北及孟米兩埠英京雖有銷路然未見其多所到者仍以頭春茅嘴爲最二春次之其質頗硬似不甚佳至花香茶斗箱已到二萬五千售出二萬二千七百零九箱現存二千二百九十一箱烏龍茶二五箱已到五萬二千八百箱售出一萬六千六百一十三箱現存三萬六千一百八十七箱尙未開盤福州廣東會館前數年中元佳節官商人等捐資建醮約有千餘金今者茶務清寥僅捐六百餘金不復如前熱閙矣至於茶棧以楊合春爲最巨每年辦茶二百餘萬圓今見茶巿不佳改作山東船頭生理噫豈非盛極之後難爲繼耶可概也已 
[武林火警]  
　　杭州采訪友人云本月初六夜杭垣保佑坊元和堂藥材鋪烘焙藥餌遺火柴堆鋪中人初未及知直至更鼓三敲火忽上熾各夥均從睡夢中驚醒已燎原勢盛人力難施未幾延及大興飯館各水龍夫一聞鳴鉦報警飛駛而來時回祿神正當采烈興高封家姨更來自西南方輕薄顚狂助之爲虐火勢前直趨東北自大街直下四處飛揚東岸燒至回回堂崇垣西岸燒至西域館羊湯飯鋪直待多福集義龍未役砍斷屋柱復用撓銁套索將屋拉坍火勢始漸衰不復敢越雷池一步計大街西岸至甘澤坊巷口某肉店而止東岸至鳳林麫館而止横弄兩旁樓屋盡成灰燼迤邐直達保佑橋其間店鋪如林計焚去衣莊四家元利洋貨店裕泰昌豫泰和二紙店榮順南貨店裕順烟店晉昌茶食店回回堂上首久泰線莊裕泰昌紙棧均以墻高得免對面爲柳通裕皮箱店是夜適値女母遣嫁婿家爲水溝巷孫姓擇定丑時行合巹禮綵輿業已到門而火忽起自鄰近祗得將新人草草裝裹扶上綵輿店中貨物如山幸不致付之一炬　所掛燈綵及桌椅披墊則已化作飛灰矣是役也訛燬大小房屋一百三十餘間貨物耗失數十萬金亦極大之刦也當火發時上下城義龍及各官署洋龍先後到塲四面佈置無如火力甚猛一時無從抑遏至時交五鼓始得火滅烟銷云 
[漢皋火警]  
　　漢口采訪友人云本月初五夜八點鐘時黄陂街四官殿對門到大昌匹頭店不戒於火以致毒燄狂飛霎時千百燧牛横衝直撞火星四散到處延燒迨警報一傳遠近水龍聞聲畢集救護至兩點鐘之久火始漸衰計燬鋪户七十餘家下首左至萬裕錢店止右至孟興昌海貨店止上首左至葉同泰首飾店止右至四官殿止中間衣服街左至協成糟坊止右至丁萬春雜貨店止亦一巨災也 
[示溥美利]  
　　江西采訪友人云翁小山方伯籌撥鉅欵創設蠶桑避雇用精於植桑及繅絲者各若干人悉心孝導復委某員赴浙江湖州府屬貲　桑秧十萬株就官園中徧爲栽種而以其餘勸鄉民領回培植俾閑閑十畞緑蔭敷榮旋有各州縣紳民請領試植者方伯批其禀尾曰栽種桑秧必須春間方爲合宜俟明春局中購到浙湖桑秧屆期來局請領著卽知照南昌府憲江訒吾太守素以創興蠶桑爲已任恐局購桑秧不敷分領爰仿照瑞郡集股辦法示諭曰爲勸辦蠶桑以廣生業事本府荷蒙憲檄調守洪都教養之方實爲專責乃有目前當務之急而爲地方無窮美利者莫如興辦蠶桑一事成效在前可操左券願我紳民加意焉查本府前任瑞州見閭閻生業彫敝深知蠶桑爲利極厚勸民樹蓄論者僉謂土性不宜多方推諉本府竊念蘇浙蠶桑之利富甲東南江西與蘇浙接壤斷無不宜之理因捐廉購買湖桑覓雇蠶師並撰桑蠶說教民試辦幸所種之桑葉大如扇遠近詫爲奇觀始知前言遷地弗良之謬於是紳民信服共集股本由本府代購湖桑數十萬株隨地栽種繼復教以種子接桑之法一二年間所接桑秧與湖桑毫無分别嗣又發給湖州蠶種教以育法繅出新絲光潤細軟亦與湖絲相似又教婦女試織被面生絲綢棉綢等件年盛一年頗稱便洽此瑞州經本府勸辦新得之利益想亦南昌紳民共聞者也今南昌與瑞州壤地相接犬牙交錯人情風土大致略同卽有濵湖枕水之區隄上種桑尤能使堤身鞏固一舉兩得更屬相宜試看現在省垣永和門内大憲所設蠶桑總局其桑葉之肥沃新絲之細軟與瑞州無異是卽南昌宜蠶之明證大效也本府前旣不憚煩難爲瑞民興此美利今移守南昌自宜移愛瑞民院心愛我南昌百姓除將蠶桑說札發各屬轉發城鄉以資效法外合行出示勸辦爲此示仰闔屬紳民諸色人等一體知悉興辦蠶桑其大利有五試爲爾等詳言之舉凡工作皆賴壯丁獨蠶桑雖婦人女子老叟黄童均能爲力不礙壯丁執業是無論何人皆可自謀生計易致興隆其利一農民終歲勤苦僅得一家温館蠶桑不過三四十日之勞較雜糧所入多至一二十倍其利二鄉間進項須待秋成新絲賣錢時當四月正鄉間毫無出息之候且有此項錢文豐年卽是贏餘縱遇荒年亦不至立愁饑饉其利三勤則喜心生養蠶之後仍可絡絲織綢終年操作不致逸而爲惡其利四衣食足而後禮義興若比户育蠶種桑每歲所入三五百萬金不難立致家給人足何愁教化不行其利五具此五利又無絲毫之害化我庶士　樂不爲今仿照瑞州集股辦法每買湖桑一株連脚價先繳十足大錢二十文自一二株以致數千百株悉聽其便但須自舉一人爲首著零星各户附入此户名下就近將所集之欵交該州縣代收領取本府印票爲據限於十月底截止由州縣彚齊解府再由本府專人購買湖桑期至明年清明前運到分發各州縣以便買桑之户執票領桑自行俵散所繳桑價如能有餘仍按數算還倘或不足概由本府捐付無庸另找其繳錢領票以及明歲領桑並無絲毫花費若有藉端訛索者准其來府控告以憑拿辦凡我紳民務宜仰體大憲設局教導愛民之心及本府不憚若疏爲民興利之意速集股本購買湖桑按照桑蠶說講求種植俟明年三四月間本府再教以種子接桑等法以期風氣大開人歌温飽此實子孫永遠之計爾紳民　毋膜視本府有厚望焉其各懔遵毋違特示 
[湓浦秋濤]  
　　潯城銀價每兩僅換錢一串二百六十文鷹洋八百五十文九江府尹西庚太守出示嚴禁運錢出境不得過五十串如違拿獲提三成給賞七成充公○德化縣慶西垣明府奉府憲尹札開轉奉學憲黄牌開本屆應舉科試定期八月初三日縣攷○盛杏孫觀察日前赴鄂已登曩報兹觀察回滬乘坐江裕輪船於廿六日辰刻過潯電報招商各員謁見後展輪東下○九江稅務司馬根君奉總稅務司赫君札飭并章程告示以各省信局均併入郵政局辦理各信局以生計攸關均赴各當道禀懇九江信局亦赴道轅籲求緣信局創自乾隆間百餘年仗此養生者指不勝屈今一旦失利何以謀生○前報某甲在新壩地方將某乙拳打脚踢拖至數武之土橋登時斃命兹悉死者姓陳人呼之曰陳老二係黄梅縣人年五十左右家極貧膝下五子均幼穉兇手姓　漢皋人年二十餘在洋行充當庖丁滋事時比經街隣拿住交地保送保甲局羅少尹海源卽送縣領事府先訊黄直認不諱交縣收禁慶明府比往相騐仵作喝報騐得死者胸間有致命拳傷小肚下有致命脚踢傷明府離座親視塡格飭令收棺　日前有長龍船一艘由江西裝靈柩回湘行至九江突遇風暴將船覆没柩亦落水蒙義渡局紳程子明鍾澤仁二君水師營何月秋千戎督領砲船各船前往搭救人雖慶生而柩流下三十餘里數日後始獲義渡局委員徐子良叅軍飭將柩拖岸安頓人給盤川回家報信○武生毛鵬翥在西城外開設烟館爲業其女被柯聰柳同姘識婦張氏串逃藏於東關外白龍菴尋獲遂赴保甲局控告羅少尹訊問之下喝令將柯重責一千五百板張氏掌頰五百毛女姑留臉面令飭帶回訓教○復緒昌棧扭船户戈海元鄭克有赴保甲局喊稱在貴溪縣辦表芯紙一百件交戈船裝潯被鄭引同隆盛和將紙起去羅少尹訊問謂戈船旣裝復緒昌之紙理應到潯交清何得任隆盛私起去殊屬不合旋據鄭克有禀稱亦在貴溪交戈船裝載隆盛和號紙一百件并付過水脚銀六兩三錢少尹又謂戈船曰爾果領得此紙亦應交出戈船堅稱並無此事 
 
 

Page 3

 
 
少尹喝令笞責數十板將二船封禁交保同回貴溪查實回復保人楊配喜願代鄭克有賠半折銀廿九兩戈亦賠半取結了事○住煤炭坡之陶氏婦與吕氏婦揪髮撕打咬落右耳墮地被狗啣去痛哭不止經人調停給吕婦錢五串令自醫治 
[九峯秋黛]  
　　松江采訪友人云本月初八日爲江南提督譚青崖少宫保之太夫人八旬帨旦初七日又爲夫人設帨良辰屬下各員咸備儀祝嘏并徵召梨園子弟一連二日演劇稱觴本郡文武官紳士庶曁外來諸僚屬入署致祝者高車駟馬絡繹於途○華亭縣葛明府訪聞城廂内外時有流氓地痞騷擾良民其尤甚者如野雞阿金曹勤榮張和尙王阿二阿黑等人酗酒訛錢習爲常技若不嚴加懲辦何以使閭閻高枕無憂乃密飭公差按名拿獲詰訊之下或笞臀一二千下或掌頰數百下旋復荷以巨枷發肇事地方及本署頭門示衆某營馬兵郁某曾向諸痞棍索詐被曹棍當堂供出明府因於某夜微服私訪知郁在某處開設烟館三更已報依然燈火輝煌爰飭役拿獲其夥某甲某乙烟客某丙各笞臀數百取示薄懲烟館則立時封釘至本月初六日又訪拿流氓水果阿青升堂推勘喝令笞臀八百下枷示頭門○水贩某甲近在上海誘得十餘齡及八九齡之女孩兩口携至郡城東門外北俞塘正行走間兩孩同稱飢餒甲無錢購食物囑向某老嫗家丐取賸飯殘羹嫗詰以爾等如何偕甲來此二孩模糊以對問與甲相識否同稱素無一　面申聞言急欲挈之以去二孩堅不肯行嫗知非善類潛喚鄰佑乙丙等將甲捆送營汛處汛弁楊君略加詰問移解華亭縣署葛明府研詰情由悉二孩本在上海某茶棧當揀茶之役某日出外午膳被誘至此隨叱令將甲笞臀一千下暫發自新所收禁二孩交官媒好爲收管○郎某爲府署差役之子乃父逝世後懇人具保接顧嗜好多端酷愛　蒱之戲本月某日糾人在家又麻雀事爲同事馬某所悉將賭目齎呈陳太守太守飭發交經歴某參軍研訊詳奪 
[上海官塲紀事]  
　　昨日狼山鎭標中營守備鄧純臣守戎業良因事來申舟泊十六鋪浦灘旋乘輿赴各署拜謁　昨日部選湖南寗鄉縣知縣朱蔚亭明府國華道經滬上僑寓泰安棧旋命駕入城次第赴各當道處拜會○江蘇候補縣陳季鹿大令香祖由吳門買棹來申繫纜蘇州河天后宫前昨日至各署投剌有延見者 
[孝廉被控]  
　　日來喧傳本邑童心田孝廉迥在節孝祠朗誦祝文祠董王君約同灑掃局董姚子讓孝廉等禀請蘇松太兵備道黄幼農觀察查究云云細加查訪知本月朔日各董迎節孝婦女木主入祠黄受棠大令及宣琴山廣文均往致祭合邑紳耆衣冠咸集比大令續文致祭後童步入祠中見廣文方與姚孝廉等茗談乃揖劉景輿明經而問曰今日諸君到此何事明經以實告童謂若然則奚爲而容不節不孝之人來此語畢出袖中祭文焚香朗誦抑揚盡致痛快淋漓旋又另繕一通使人黏諸邑廟月臺墻上越日始經人揭去聞祭文上列名者爲童及高某等人大意非祭節孝婦女實痛詆廣文於是灑掃局各紳士僉謂如此情形實不近理商之節孝祠董事曁姚孝廉等列名具禀道轅略稱舉人童迴於本月初一日乘節孝祠迎位之時率領捐職高子鴻楊東山弟兄等二十餘人到祠騒擾蔑視大典　屬不成事體請爲查究以端風化等情觀察閱禀後目下尙未批示也又聞觀察於月前接奉兩江總督劉制軍札文略謂有人具控前經奏革驅逐回籍不准逗留上海之廣東候補道張鴻祿現仍匿跡與教諭宣敬熙在味蒓園開設烟茶酒館招集流娼引人賭博等事計共六欵飭卽　員查辦觀察遵札卽委糖捐局總辦竇甸膏明府鎭山按欵嚴密查究並飭上海縣知照一面詳覆制軍大旨謂此案前據舉人童迥等聯名列欵控經學憲札道查辦當經飭縣訊詳去後旋又據該舉人童迥等來道呈控摭拾浮詞多至十六條復經批斥註銷兹奉札訪應卽遵委妥員查辦具覆 
[火焚茅屋]  
　　本邑人楊海雇屋虹口北河南路第六號界石之北首開米廠前晚其妻病故楊囑家人將替换衣服在户外焚化該宅距米廠不遠不隄防火星飛上廠屋頓時燃著火光燭天此處地在租界之外故捕房雖曾瞭見並不鳴鐘報警越一時許火始消滅茅屋數椽盡化烏有 
[英界公堂瑣案]  
　　包探阿九禀稱洋婦西兌而因病身死由松茂洋行主料理喪事將屍載入外國墳山雇施全貴看守以防有人竊取屍身上物件詎松茂主偕同德生往看見手上之金約指兩枚已不知去向究問看山之陳和尙並無人入内向施根究卽在施身旁取出送案請究松茂主投案稱因防他人竊物故雇施看守不料伊自行竊幸由包探查出請究辦施全貴供崇明人實是貪小叩求鑒核别駕判責四百板管押一個月○包探韓翔甫禀稱流氓袁小年與滬南黄懋記花行黄餘新同居袁卽糾黄睹博黄不允袁藉端向之拆梢洋四元並紙烟咬嘴一只經小的查獲起到烟嘴洋已用去今解案黄投案訴稱袁係著名流氓背後揚言欲小的出洋五十元否則定不干休求鑒袁供爲洋行生理與黄同居三馬路寳和里曾經借洋故向索取别駕以拆梢情眞判責一百板○包探孔阿才禀稱沈王氏專事拐騙迭經懲辦此次又向楊廷杲公館騙取天青縀披風一件報捕經小的查獲人贓送究楊遣傭婦李沈氏投案申訴並請領贓沈王氏供元和縣人披風係暫借用卽欲送還不敢拐取求鑒别駕訊得該氏係過犯判掌頰二百下遞解回籍○孔包探解周桂華楊錦山到案禀稱周在滬南開設猪油棧前日偕同陳三和曹錫林至公陽里楊錦山妓院内張珮珍處碰和互有輸贏曹以洋一百元一封暫寄在本家處次晨來付頭洋十二元並取寄洋開視均係銅餅曹堅指院主掉換紛紛擾擾楊擬報捕曹等始逸因將周扭案請究周桂華供洋係曹三和之物小的亦不知其眞假求鑒楊錦山供伊等索詐曹係同來朋友求鑒周供雖與同往其實伊等素來彼此認識别駕得供著周桂華明白補詞復訊楊錦山交保銅餅存堂銷燬○包探顧阿六禀稱竊賊劉阿生掩入振昌繅絲廠竊取銅管二根布衣一件經小的緝獲人贓送究振昌遣人投案領贓劉供認行竊求恩别駕判責一百板贓還失主○包探趙銀河禀稱捕房押犯胡錫卿張生雲傅揚揚三人不知何時將同押犯人陳安慶毆打適爲捕頭查知以胡等吵閙須示懲儆陳供被胡等毆受微傷求鑒胡等同供以後不敢叩求恩黄别駕謂爾等身在囹圄尙敢逞兇殊爲可惡著各責六百板以儆○包探石金榮禀稱積賊曹國清遞解多次近因遞解甫四五日又復潜來適爲小的查獲送案請究曹供江北人因母病沈重不得不來叩求明鑒别駕判責四百板管押四個月後遞解○包探施奎江禀稱竊賊張忠發連竊陸炳忠等八家衣物爲數不少經小的查起原贓送究各失主投案領贓張供寗波定海廳人向爲洋行生理停歇無奈行竊叩求大老爺恩典别駕判責四百板管押一個月後遞解○包探倪順泉禀稱昨有劉阿方蘇順昌兩流氓到楊樹浦陸少卿飯店内吃飯不肯惠鈔反將雜物打毁經小的拘獲送辦陸投案訴稱該處流氓頗多務求懲辦示儆質之劉阿方蘇順昌供與陸素識偶然暫欠陸卽不肯致與吵閙不敢毁物求鑒别駕判各責二百板 
[美界捕房瑣事]  
　　百老匯路寳昌聚昌錩記三洋貨店與法界錦記外國酒店往來前日有一人時錦記發票至三家取雲白塔油一百七十餘聽遣人往問回覆並未取貨急騐票上所印圖章始知受騙據情告知捕房捕頭飭包探竇如海於昨日午刻在法界將騙子查獲拘入捕房禁押回告捕頭咨照法捕頭帶回歸案辦理○常州人徐德德向充虹口捕房第三百九十八號華捕今春犯案經捕頭斥革後至百老匯路耶松船廠充當寫字房出店潛竊銅斤爲西人所見函告捕房捕頭飭包探張阿五於前晚將徐拘押昨晨帶出稽查據供與陳阿咸同夥因將陳一併拘押候解英公堂訊究○前晚江北偷兒某甲由某處竊得木料一根經三百九十一號華捕拘入捕房押至昨晨開釋○前晚有一年約六七歲之女孩在漢璧　路啼哭經四百九十三號華捕送至捕房捕頭令留待親人認領○百老匯路提籃橋相近有某姓發痧由某甲乘東洋車至老閘倩某待詔往視行至外虹橋適與貨車互碰將東洋車撞翻傾甲於地頗有傷痕經走街華捕送至捕房甲因家有病人不欲多事卽行釋放 
 
 

Page 4

 
 
[分發人員騐看名單]  
　　新海防例掣籖分發員外郎花翎清鎧正紅滿主事張采田浙江光祿典簿崔恩熙安徽○新海防例指省分發同知龍鳳鑣廣東安徽馮舜生廣西雲南陳遠績湖南安徽知州藍翎鄒鳳　江西湖南鹽運司運判葉爲楨浙江兩淮通判龔樹勲貴州雲南莫晉寳河南安徽金鼎江蘇湖北直隷州州同洪思齊安徽直隷知縣俞明鼎順天湖南陳智融腐西湖南羅運　江西湖南譚緝先浙江直隷夏鴻鋆浙江直隷藍和光雲南安徽孫穟生浙江湖南鹽大使黎淦河南兩淮婁賜書浙江兩淮州同徐贊廷安徽北河直隷州州判柴文煜山西直隷范啓榮湖南四川繆景福安徽直隷錢宫榜江蘇安徽按察司經歴胡彭壽浙江福建鹽運司經歴蘇作棟江西兩淮蔡寳瑄浙江兩淮府經歴萬和宣江西廣西周炳光湖南甘肅縣丞裘尙絗順天廣西葛祥琮山東直隷石璘湖北四川張從恩雲南貴州馬鳴皋安徽福建王纘緒安徽北河汪士欽安徽直隷姚祖昌浙江北河沈葆元浙江福建朱承鈞山西直隷縣主簿韓拱極浙江東河州吏目季學富奉天直隷張敬承安徽直隷府照磨黄筠湖北陜西　巡檢黄曾謨正黄漢福建王通浦順天山東周德懋順天雲南謝秉鈞湖南湖北楊學震湖南安徽陳恩照江蘇湖北莫儒冠浙江直隷鄧有容四川湖北李兆年湖南北河從九品葉國恩浙江陜西潘邦直浙江直隷鄒隆厚湖南四川典史董炳樞廣東廣西章光炎順天貴州丁尙愼順天甘肅梁球廣東福建嚴濟寛湖南陜西程綜傑山西甘肅姚起鳳湖南甘肅王深佩山東直隷崔榮瑾湖南貴州陳遇詔雲南直隷鄒秉銓江蘇山東金鴻炳江蘇直隷徐昌猷四川湖北何恩綬陜西四川俞福濟浙江福建陳恒謙浙江直隷未入流倪如岳江蘇陜西祝遜浙江四川王紹烈河南　隷○籌餉例指省分發鹽大使張漢臚山西直隷鹽連司經歴沈繩祖順天兩淮巡檢戴鴻綱江蘇直隷從九品王焜浙江福建○勞績指省分發道三品銜汪瑞高安徽直隸知府覺羅永泰廂黄滿吉林知州閏楨正黄漢浙江知縣藍翎郭承桂湖南福建熊炳江蘇湖北縣主簿黄金薇浙江北河阮樹棠湖北江蘇州吏目徐文翰甘肅陜西○議叙保奏指省分發縣丞車士英奉天直隷○議叙指省分發巡檢金履泰江蘇直隷○截取呈請掣籖分發同知劉汝燮江蘇○恩廕呈請掣籖分發通判周堂籌湖南○恩廕呈請指省分發通判文林楨湖南湖北○進士呈請掣籖分發知縣曾福謙福建李見荃河南○應補呈請分發一未入流 
秦兆麟山東湖南 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[押犯病斃]  
　　本邑龍華人康阿良懶於耕作改而與雞鳴狗盜爲儔今春串同金紀祥等竊取附近某染坊中布匹旋由龍華汛破獲解請上海縣黄大令訊責發押改過局嗣又越墻而遁經捕役拘獲大令判令從重笞貨押入自新所未幾在所患病看役據情禀報大令發人某善堂醫治延至昨晚倒斃堂中堂董據情函告大令飭差役查傳屍屬收殮未識可免相騐否也 
[上海縣署瑣案]  
　　劉紹九卽劉運椿控被張士行毆傷等情蔣刺史曾經騐究前晚升堂覆訊張供稱小的年五十有三前日奉訊後已將在店看守之四人遣回惟盤店時底貨作銀二百二十九兩六錢生財裝修作洋銀三百零五圓付過周　笙二十圓謝殿卿一百圓又憑保租人莊同蕚劃付房主胡靜芸頂首洋銀二百五十圓并由莊經勸代周還去欠租三十圓飯資八圓統計洋銀三百零五圓旋接家報悉母親病重是以星夜旋里計盤下貨色有不能久擱者刻已銷去約數十圓其餘盡在店内雖曾與劉口角爭扭並未毆伊莊供稱職員係五品封典候選布理問在治下開設米行張租胡之房屋每年租金洋銀二百圓由職員保祖惟周尙欠職員洋銀因將所付胡處頂首一百五十圓劃扣另由職員經手將張洋銀一百五十圓付胡作爲張之頂首并還欠租三十圓卽將租契交胡不知胡何以忽然反悔謝供稱職員係江陰人五品軍功在治下南馬頭開設仁裕祥京廣洋貨字號張確係舊友所盤職員與周等股開之南北雜貨號　員應收二百圓所收一百圓作爲預先移借出有收條房屋糾葛亦俱得知周供稱謝之洋銀確是應收所欠莊之洋銀已將頂首　扣積欠房租飯資三十八圓亦有其事至房屋小的一面已於五月初五六日退租矣湖供稱周欠生員之租確由莊付到五月十二日周莊及徐念村王雲甫又來租屋生員告以已經租出後莊等又說願貼洋銀五圓無如劉不肯遷讓前者租與周時每年租金一百九十圓此次租與劉每年二百四十圓徐晉卿亦曾勸過容再恊同清理劉訴稱監生與張素來交好五月初九日監生向胡租定房屋張於二月十二日盤下周之南北雜貨店貨物另成一屋顧桂榮禀稱小的充當十二圖地保容協同清理可也刺史將一干人交差看管著出外邀同晉卿等人清理如果不妥禀候再核○山東寗海人王金城呈控登豐棧主許錫晉虧欠紫草銀兩節經黄大令訊問諭令邀公正人理算後王復赴臬轅上控臬司札飭上海縣訊理前晚大令會同蔣刺史升坐花廳王訴稱監生前次奉訊後至月杪經董事等人公同結帳許不將帳交出且曾代監生經售紫草三十包俱有親筆帳條中有八包値銀一百六十八兩被伊盜賣與葉惠森恒興各兩包某水客四包連宿欠計共少監生銀四百餘兩光緒十九年監生曾開給帳單兹奉斷交監生銀一百兩實在不敷難以遵斷至葉明彩前在瑞記時所出期票銀六十兩至期未付兹亦呈請附追許供稱監生在治下大東門外開設登曁棧已歴四十餘年原籍無錫王於光緒十五年至監生棧中借宿并囑銷紫草共三十包已銷去二十二包尙有八包無從銷售因卽退還一切收付監生有帳可查售得價銀亦已付楚至光緒十九年王將帳付給監生前此奉訊後有住英界寳善街之皮梁商人楊日明偕董事到來結帳王突將監生毆辱兹奉訊斷監生無銀可繳奈何葉供稱現在治下開設萬隆蠟燭號前此曾開裕記紫草行許勸買王所販紫草九包價已付清毫無蒂欠查此九包卽在許所經賣之二十二包内王所呈瑞記期票銀六十兩瑞記另有主人業已閉歇祇得　監生吃虧而已願照八折賠銀四十八兩大令謂旣願賠銀以後不必再令拖累因卽釋回 
[法界公堂瑣案]  
　　周子山偕王兆堂禀稱有貨箱存放弄内被徐子三沈阿烟攝開竊去洋酒十二瓶白壳燈罩廿八只另有龍頭油臺六只現由包探在唐阿松舊貨攤查獲原贓送究徐沈同供小的一時貪小祇取燈罩十只餘被江北小孩取去求恩唐阿松俯首求恩鄭大令判徐沈各責一百板收贓之唐阿松交捕帶回候核○前有强阿寳誘拐某甲之姿藏匿蘇州由包探押其同黨顧毛大追强到案鄭大令備函轉請上海縣派差赴蘇關提昨據包探將顧帶案禀稱强阿寳現押吳縣一俟過堂卽當送滬歸案訊辦大令諭　仍交捕房暫押候質○江陰客寓主林福堂扭夥陳連卿至案訴稱被竊洋四十六元逃逸復來請究陳供因有急需出此下策容陸續歸還大令判交捕房押追○昨有某甲在法馬路旁嘔血不止由捕帶至捕房詰訊據稱被長豐同住之王阿虎張金生兇毆所致立飭包探將寓主婦夏李氏及王張解案該氏供因小賭起見昨日在門首爭扭王張供詞游移大令判暫押候查該氏斥退○烟鴇石戴氏禀稱倪小新佯來吸烟乘間將夥妓桂仙拉往英界當經小婦人女兒跟追一併被拉至英界求究倪供與友同往吸烟拉妓係友所爲大令判押候備函至英廨將該妓移提到案再核○郁包探禀陶阿泉前充探夥犯事經前憲葛大老爺辦過多次前日伊又同賊行走次晨吉祥街提莊失竊因是拘送請究陶供現　泥水舊業不敢犯事求恩大令判帶回捕房候示○汛捕金仁持片投案禀稱吳新堂在西門外竊來竹箱一只被捕拘住請交小的帶回歸案核　大令當交該汛捕帶去○包探禀劉阿標手持水烟袋一枝送究劉供係從友處借來求恩大令判令交保○包探禀顧錫元潛入江寛輪船竊洋傘一把原告急欲開船未到請究顧供浦東人行竊該死求恩大令判責五十板○前報載迷路之天台小孩陳二觀偕叔購物走散由捕房留嫠多日迄無人領昨日將該孩解案大令飭探送往普育堂安插 
[皖省官報]  
　　新選霍山縣教諭施化龍飭赴新任供職除另飭知外合先牌清禍補究　府同知承厚調　籠太向知忱　　均飭赴新任望江縣敎諭孫仰嶧懷　縣訓導黄名新互相對調署理除分别另飭知外合先牌示候補縣丞楊鼎知奉府委代理宿松縣丞安慶府通判張廷　知叅　代理安府同知揀選知縣沈寳樞知奉委辦清賦局事件候補縣丞陳懷棟核對從九陶　谷核對按照磨張績昌銀錢所巡檢　承恩鹽印李丙相硃　以上均知叅委清賦局差脅山　業如景鳳陽候補知縣葛世章太平張廷權鳳台王樹中泗州以上均知奉委賚勘秋成分發安徽試用通判許濟到新選　源縣方永昌到均　南人候補縣徐景鎔知奉　辦文應局銀庫差委解京蔴本任霍邱開順司董祖修辭候補巡檢劉煒到赴寗圜差遣回典史包慶振辭赴太平府差遣候補通判　保晋　假並知奉　解京　　郁　　　　辦　　天長縣劉籌係服内弟　例不同省卽遵例加捐候選運判禀 
[閩省官報] 候補道許觀察星翼禀銷善後通商各局並鶯務處事務禀謝管憲給咨赴京引見候補知縣彭大川靜　　　並順差引見回省京到同知羅承祖缷辦沙埕釐局邵武府王太尊琛缷事回省禀謝調補浙江温州府新選上洋通判　開勲禀解赴任○　轅牌示照　馬　　　演　　張資森病故遺缺應以　海防遇缺先補用巡檢陶熊咨補特示 
[邗江官報]  
　　二十六日陳　尹庭綸委查通泰水勢多鹺尹　赴漁汛差○二十七日范　尹醫委　　七　　　　　尹　　黄　尉兆奎同委保甲聽差○二十八日高鹺尹雨辭赴武漳河卡沈鹺尹毓祥辭赴如臯南閘分發巡檢干鹺尉文　禀到 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十二年七月二十八日京報全錄]  
　　宫門抄○諭旨二道錄前○皖撫福奏　期屆滿病體加增仍　開缺園旂調理摺○豫撫劉　奏枚員虧欵請　旨查扣備　摺○又奏籌解北洋鐵路經費片○浙撫廖奏　解東北　防經費片○又奏籌　息借商欵銀數片○豫撫劉　奏辦解　　各項片○署新撫饒奏加築省城西南關廂　　　費片○　撫福奏籌撫英潛二縣被水大路情形片○七月二十八日理籌　鑾儀　光祿寺正白旗値日無引見○崑貝子徐中堂各　滿請安○前粤海　監督聯　到京請○安○卓公英收各請假十日○八額　又熙各續假十日○値年旗奏派查城之大臣派出崑中堅○召見軍機崑中堂○○尙書飭安徽巡撫奴才福潤跪奏爲假期屆滿病龜加增仍懇天恩俯准開缺回旂調理恭摺仰祈聖鑒事竊奴才前因　疾復　　治未痊於四月二十八日具摺奏請開缺回旂調理欽奉硃批著賞假一個月　　開缺欽此奴才濕被高厚恩施未有　　報稱下懷感激益　　　原冀醫治速痊卽可依期銷假乃値今歲雨水連綿皖城濵臨江于霉　尤重雖多方講求醫藥　　施治　效雜證叢生近復行　　　精神挽惚坐臥俱形委頓伏念在官一日當盡一日之心奴才假期以内仍力　親理公事不自偷安　　思迥不如前誠恐　　未　庶務或有疎失兼之奴才有母年已八十有八　養在署親見奴才頻年　發舊恙　欲　　就醫　及今錮疾將成辦公竭力儘以病　戀棧更虞貽誤滋多奴才竊維假期屆滿　勢轉增與其　　　公丙省實難安寤寐不若陳情乞退病控可圖報將來再四籌　　有籲　天恩俯准開缺回旗調理所遺安徽巡撫員缺請旨迅勝簡放以重職守奴才　得仰邀　慈庇舊恙有瘳卽當泥首　宫門求賞差使斷不敢稍躭安逸自外生成所有奴才　滿　　仍懇開缺回旂調理緣由謹瀝情恭摺具陳伏乞皇上聖鑒訓示謹奏奉硃批另有旨欽此○○頭品頂戴河南巡撫臣劉樹堂跪奏爲故員虧欠庫欵叅革勒限無完請旨查抄備抵並提該家屬照例審辦恭摺仰祈聖鑒事竊查已故　　　城　知縣李淇虧短交代内結正　各欵銀三千七百八十五兩六錢九分六釐催提未解據該管道府揭由藩臬兩司詳經臣附片奏請將該散員暫行革載　限該家屬如數完繳　明逾限不完再行從嚴　辦奉到硃批著照所請該部知道欽此當經欽遵轉行去後迄今限期已逾未據該家屬完繳分麗飭查業巳　回順天武清縣原籍殊爲膽玩應卽查抄提審以重庫欵據藩臬兩司會詳前來相應請旨將已故革職前署虞城縣知縣李淇原籍家産嚴密查抄並提該家屬解豫飭發開封府提同經手丁書人等審明是侵是挪按限嚴追一酉飭查該故員歴過任所寫所有無隱寄資財一併查封備抵除飛咨順天府尹查照外爲此恭摺具陳伏乞皇上聖鑒訓示再此案如限滿無完例應分賠之該管各上司職名係現任歸德府知府餘慶前署開歸陳許道白文清前任開歸陳許道桂霖前任布政使臣劉樹堂前署布政使桂霖現任布政使額勒精額前任河南巡撫裕寛現任河南巡撫臣劉樹堂合併陳明謹奏奉硃批另有旨欽此○○劉樹堂片再前准户部咨豫省應解鐵路經費仍按年徑解北洋等因遵照在案兹查光緒二十二年分應解鐵路經費銀五萬兩據藩司額勒精額照案在於减平項下如數湊撥委員管解於六月二十三日起程前赴北洋大臣衙門交納詳請奏咨前來除分咨查照外相應附片陳明伏乞聖鑒謹奏奉硃批户部知道欽此○○廖壽豐片再准部咨奏撥光緒二十二年東北邊防經費一摺光緒二十一年十一月初三日具奏奉上諭光緒二十二年東北邊防經費照案指撥浙江厘金銀八萬兩著該撫按照指撥銀數於來年五月前批解一半年内全數解清毋稍遲逾等因欽此並抄錄原奏咨行到浙業經籌解過第一批銀一萬兩奏咨在案兹據布政使　錫慶詳稱移准厘捐總局在於厘金項下籌動第二批銀二萬兩解司查有候補知縣徐恩敭管解光緒二十二年第一批地丁東北邊防經費之便堪以委令帶解至滬附搭輪船運津解京交納等情具詳請奏前來臣復核無異除分咨查照撥護並取起程日期咨報外理合附片具奏伏乞聖鑒謹奏奉硃批户部知道欽此○○廖壽豐片再浙江省息借商欵案内寗波府屬商當共借銀十萬兩由浙海關給票按月七厘起息前據寗紹台道請將應付息銀於訪關半稅項下動支其本銀於洋稅六成項下撥遺經臣具奏在案兹據護理浙海關寗紹台道吳引孫以是項借欵原定六個月爲一期計自光緒二十一年三月初一日起至是年八月底止第一期應付息銀三千三百二十五兩七錢一分五厘又二十一年九月初一日起至二十二年二月底止第二期應還本銀二萬五千兩息銀四千二百兩因原借各户洋元居多以前項銀兩易洋算給計不敷銀一百一十六兩二錢一分二厘共需銀二萬九千三百一十六兩二錢一分二厘總共兩期該銀三萬二千六百四十一兩九錢二分七厘先後在於洋稅正半各稅項下分别動支按户清給開摺詳請奏咨立案前來臣復核無異除將送到清摺咨部外理合附片具奏伏乞聖鑒謹奏奉硃批户部知道欽此○○劉樹堂片再前准内務府咨奏派河南採辦各色汴縐汴綢汴綾各三百匹本色大布三千匹當經行司派員分别織辦去後兹據藩司額勒精額催據委員將各色汴縐三百匹汴綢三百匹汴綾三百匹本色棉綢三百匹大布三千匹如數織辦齊全定於光緒三十二年六月十二日委員管解起程前赴内務府交納并開具色樣價値清摺呈請奏咨前來除分咨查照外理合附片具陳伏乞聖鑒謹奏奉硃批該衙門知道欽此○○饒應祺片再臣前奉諭旨烏城重地著饒應祺妥愼設防欽此臣查省城西南兩關漢回衆多自上年綏來回逆滋事民情恐惑近因甘回分股西竄居民咸無依倚不免時涉驚惶臣與護理布政使丁振擇署鎭迪道兼按察使銜英林籌商擬修關廂藉資保衞現經督飭迪化府縣會同城守協副將中營叅將等親履查勘酌就省垣南城爲北牆加築東南西三面計自新南門外月城旁起由東繞南北折而抵老西門長三十餘弓撥派營勇堅築土牆牆外深挖濠溝分開五門建立城樓兩處撙節確估需犒賞工料經費銀八千餘兩毫無浮濫臣已飭在省各營旗通力合作派員專司支發應需銀兩併在歲撥新疆善後經費項下動用工竣循例造報所有加築省城西南關廂核估經費緣由謹會同署陜甘總督臣陶模附片具奏伏乞聖鑒飭部查照謹奏奉硃批該部知道欽此○○福潤片再安徽省五月以内大雨時行山水江潮同時泛漲臣已通飭各屬認眞防護圩隄以期保衞田廬毋稍疏忽在案兹據潛山縣知縣周鳳梧禀是月陰雨時多河流大漲江水上頂二十日雷電交作雨若傾盆蛟洪陡發洶湧異常縣境牛鼻子李家濠張家墩護城隄等處隄壩頃刻間同遭衝潰東北南三門城牆亦有損坍水灌入城積有七八尺至一丈餘不等衙署民房多有漂没幸未傷人雨勢稍止該縣卽會營督飭疏消挑築潰口一面捐廉購米設廠施粥並多雇竹筏赴水没鄉村拯救次日城中水退鄉間被淹較重帷稍高之地水易涵出堪速補種其餘淹没田畝情形俟逐細查明另禀先請發欵撫恤災黎又據英山縣知縣陸士奎禀該縣境内多山城外有東西兩河近來雨多水滿是月二十日子時雷電大作急雨如注上游山洪　直河水溢出東西南三面城牆衝坍水灌城内深至丈餘訪縣冐涸出查看得一片汪洋欲救人於水中而山鄉素無舟楫難以措手縣署學官等處基址略高未遭淹没其餘官舍民居冲没不和且淹斃三百餘人其逃避得生者食宿無所集於縣署大堂及明偷堂各處該縣買米酌給並煮粥施放一面飭查已斃丁口給資掩埋惟災户較多杯水車薪於事無益懇請撥欵賑撫聲明天雨未息溪流甚急道路橋梁毁壞各鄉阻隔不通俱設法前詣查勘田嚋房屋確實災情另行禀報各等情臣查該二縣均因積雨過多山水暴至城垣衝損民户罹災英山且傷多人深堪憫惻當經批飭藩司分别寛籌銀欵遴委妥員星夜攜帶前往會同各縣確查被災户口購買米麥雜竊妥爲散放撫恤毋任流離失所其損塌城垣赶速估工修築至官署民房堤壩以及各鄉被災輕重情形亦卽查明據實禀辦並督率農佃人等疏消積水乘時補種免誤秋成除俟該印委各員續禀到日隨時察辦外所有濳山英山二縣被水籌撫大略情形謹會同兩江總督臣劉坤一附片具陳伏乞聖鑒訓示謹 
奏奉硃批另有旨欽此 
 
