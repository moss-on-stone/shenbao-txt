# 1887 - 8 - 4904936

 

Page 1

 
 
[新印石印雲程必備] [  點石齋主人代啟]  
　　自石印之法行各家選印大小題文往往博採廣搜以多爲貴誠盛舉焉然博而雜何如約而精蕉綠軒主人藏有名輩窗稿及近時試藥　　同　慕而讀之果皆詞意輕靈理法縝密而題之纖巧偏全截搭凡足以窮手法者則又無不備誠小試穿楊絶技豈可聽其湮没視同覆　乎爰　　　印以供同好然文藝而外古學爲尚故復精選近時舘閣賦百餘篇分韵試帖四百首重編分類文料初二集二本額之曰雲程必備至選校之　　紙墨之晶瑩大雅自能鑒别無俟贅陳分訂十本用綢匣裝池每部價洋一元八角徑寸明珠精雅罕匹于十一月廿三出書倘蒙惠順　向　上各書坊曁南北申昌如躉售希至申報舘帳房及鎭江申昌書畫室面議價更從廉此佈 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林大觀惟巧搭一舊從無專選巨帙以供揣摩未免闕如茸城頌萱　主人竊　憾焉爰取同人名手搭題窗稿以及歴屆歲科試藝各省書院傑作羅致擾廣剔選極精計得巧搭文選千有奇交本齋石印名之曰巧搭　　其已見於近時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願躉售者問法大馬路南申昌面議價從格外此佈 
[嚴懲蠹役議]  
　　官署之有差役所以供使令也旣曰使令則傔從也輿儓也皆可以備馳驅何必差役之是賴曰傔從輿儓與官親與民疏恐不免藉勢以禁嚇良民故凡簽票提人下鄉徵賦莫不以差役供之然則官署之設差役正所以恤民非所以病民爲之差役者宜何如體官之心以爲心謹愼小心秉公守法奉官差遣亦祗爲分所當爲而斷不敢有一毫之需索乃今之差役則大不其然平時居移氣養移體鮮衣華服頤指氣使巨官顯宦未必有此規模原其　以得錢非庇賭卽窩　非賕贓卽納賄極天下無法無天之事行之泰然毫無顧忌及一有公事則飛輿三四乘次第下鄉貪酷似狼咆哮　虎倘不飽其慾壑則欺騙嚇詐無所不爲甚至有旁人尊之曰爺幷重之曰老爺者嘻差役何等人也俗以娼優隷卒　　娼則敗名喪節送舊迎新優則慢舞緩歌簪花傅粉二者固天下至微至賤之人而隷卒更居其下若是乎較娼優且不若而侈侈然欲以縉紳自命人以爺及老爺稱謂彼竟居之不疑時事如斯尚何論哉或曰差役之不法若　子第　所見者言之吾則以爲極天下之大自督撫以迄州縣所有差役何莫不然豈官憲之耳目難周歟何從不一爲查　也則應之曰官憲亦何嘗不知特知之而不欲辦耳其故有二請申言之其在官之精明者以差役爲爪牙平日深居簡　不能日與痞衿劣監相晉接卽有紳士來　亦惟公務是談不克言及私曲其有欲以曲作直雜進苞苜者無不賴差役通線索故差役之有勢力者官且以禮貌相接不復有上下之分盖官之與差如店主之與夥終歲持籌握　非店夥之力不能則店夥卽偶有弊端亦烏能以店規相責哉其在官之忠厚者以差役爲耳目或則少年科第世故未諳或則市倫出身公事未熟每遇疑難之事差役曰可則可之差役曰否則否之其心以爲已則日居内署外事咸不見不聞欲委之于慕賓又恐植黨營私以黑爲白不若差役在外無日不奔走於茶坊酒館之中令其刺聽民情較爲詳確漸至太阿之枘任其倒持雖明知其狐假虎威無惡不作而久已爲其挾制不能一旦翦除譬諸癖染烟霞者非不知其于人有損然苟立心戒絶則烟癮旣斷身亦隨之而亡矣而烏能禁其作惡哉或曰子所謂精明者貪吏耳子所謂忠厚者庸吏耳貪吏庸吏今時並不多見乃有精明强幹持重老成名吏之名震于上憲而亦縱容差役忌憚全無魚肉靑樓敲脂吸髓則持人命茹柔吐剛者豈所謂明于遠而昧于近詳其大而忽其微乎予曰是亦不然必其剛愎也曰我旣身居民上爲民父母凡爾民庶皆我統率也差役卽甚不肖亦供我策遣之人倘我欲用之民欲除之而我竟順民之民革除而不復用是官之權反不如民矣試以一家喻之家長有一寵信之僕人子弟曰其人實貪而懶粗而無禮請屏之不復近家長竟割愛而遣之是開子弟目無長上之漸也烏乎可于是差役聞之其膽愈大矣否則必其畏葸也原其心以爲差役之爲非作惡于民卽甚疾苦於官實無所傷歴來上下相安公事毫無貽悞差役旣不致于官有礙官亦何必惟差役　仇且革一蠧差而復充一差安見新充者必不舞弊且安見已革之差不能指使新充者愈肆其惡則不如仍舊貫之爲佳于是差役聞之其心愈肆矣歴觀近時差役之爲害雖花樣隨時換變要不外以上數端倘或不然則是官旣納賄授權早有不堪聞問者差役日在官側不能隱暪故任其作奸犯科舞文弄法深恐一經究察則已之弊竇彼不難和盤托出歴歴如數家珍計不如縱其所爲庶有以箝制其口吁此特不肖之有司耳我朝澄序官方凡百庶僚無有敢簠簋不飭者情之所或有者可直决爲事之所必無惟所望爲民上者冰淵自矢臨履戰兢儉以律身嚴以率卜毋效精明者之貪得毋效忠厚者之無能毋效剛愎者之自用師心毋效畏葸者之怠于振頓懲一儆百執法無私有違珲章刑之無赦庶幾劣差惡役自然匿跡銷聲不特人呼之以爺或老爺彼必遜謝不敢卽簽票提人下鄉徵賦亦罔敢作威作福倚勢凌人矣豈不懿歟 
[諭旨恭錄]  
　　十一月廿七日奉上諭本年冬至南郊大祀朕初次乘輦詣壇所有鑾儀衞侍衞各員着加恩各賞給五絲縀袍料一件請輦之校尉着每名賞給一兩重銀錁一個由廣儲司給發欽此 
[本館接奉電音]  
　　昨日下午五點鐘接到在京訪事人發來電音内有本月十三日諭旨三道敬謹譯登○十二月十三日奉上諭前據御史魏廼勷奏叅編修林士品行卑汚回籍未經告假等欵當經諭令麟書徐桐確查具奏兹據查明奏稱林士夫年簡放山西考官有賈人干姓索取參價尾欠在館寓吵閙送坊管押旋卽放回原叅應是傳聞之訛惟未經告假于十月二十三日私行出京請旨懲處等語林士着交部議處以爲擅離職守者戒欽此同日奉上諭甘肅肅州鎭總兵員缺着李培榮補授欽此同日奉上諭劉銘傳奏督兵剿辦中北兩路先番請旨將出力員弁奬勵一摺覽奏均悉臺灣中路叛番經劉銘傳於本年九十月間督率各軍開路搭橋節節進勦先後將各番社攻破所蘇魯等七社均已悔罪乞降旋經該撫商同林維源進剿北路叛番示以兵威白阿丕等處生番二十餘社亦均歸化劉銘傳籌辦剿撫深合機宜着交部從優議叙在事兵弁奮勤出力亦應量予奬勵提督吳宏洛着賞穿黄馬褂道員林朝 
 
 

Page 2

 
 
棟着賞給二品頂戴提督李定明着賞給頭品頂戴朱煥明等均着賞給正一品封典副將萬國本着以總兵記名簡放並賞給壯勇巴圖魯名號縣丞洪熙等均着以知縣不論雙單月歸部選用知縣郭名昌着仍以知縣歸部選用並加同知銜通判蔡嘉瑴着俟補缺後以同知用擬保巡檢陸陳謙等均着以縣丞歸福建候補軍功劉加輝着以千總補用並賞給守備銜巡檢蔡換辛着賞帶藍翎軍亡之副將鐘玉　劉煦章都司李春山守備劉得勝千總陳賢卿向斌廷把總林相均着交部從優議卹餘着照所議辦理該部知道欽此 
[使節將旋]  
　　粤報云探聞省垣官塲電信言欽差勘辦滇越界務大臣周星使憲節已於本月初二日由南甯地面率同隨員起程回東擬赴省垣少住行旌旋卽附輪往上海由淸江浦取道晉京覆命又命近日居人傳說紛如謂勘界大臣鄧星使憲節前在珠江附航取道廉州凝赴越南會商分界事宜現聞星使行抵越南某處倐被土人圍困衆口齊譁必須劉淵亭軍門仍回越地駐紥等語鼓噪情形頗爲洶湧此則得諸民間傳言至憲節所經之地土人究緣何事起釁均未詳悉姑照錄之以覘其後 
[槍斃述聞]  
　　烟臺訪事人來信云聞武昌輪船某西人日前放槍自擊因之斃命由某西醫騐視的確至其因何遽萌短見則未之知也容俟訪明再述 
[都轉過潯]  
　　調授廣東鹽運使司英續村都轉啓現將黄州府篆交卸後挈同瀛眷乘坐紅船五艘由鄂啓行於初五日抵九江碼頭前黄梅縣鍾子善明府並梅邑紳士等均詣憲舟投遞手版都轉傳見有差初八日黎明起節道梅嶺赴粤省履新 
[鳩江見雪]  
　　蕪湖苦旱已七十餘日本月初十日始朔風樸面同雲漫天入晚則雪花錯落鴛鴦瓦上淅瀝有聲翌晨起視則已遍成琉璃世界矣至午刻逐漸融化僅隂　溟濛而已 
[縣署失火]  
　　錢孟超明府接任蕪湖縣事以前任楊明府尚未遷出故暫寓中江書院及上月楊明府率同瀛眷出署錢明府正擬飭匠修葺擇期遷入詎於月之初十夜三更署中忽然火起勢若燎原錢明府在行館聞警首先赶至文武各官及本衙吏役各洋龍亦陸續馳到富各竭力灌救焚至四更後始熄查起火之處在三堂前之西首側屋此處一排三間向係跟役所住現尚阒無人居不知如何遺火計是夜風向南吹直燒至大堂後爲止二堂祇西半邊被焚共燬去房屋六七間所幸者各房戸串卷宗等皆在東首而錢粮櫃及班館亦未同付刼灰現在錢明府提門丁訊究起火之由尚未有端倪云 
[考試武備]  
　　天津武備學堂例定三月考試一次所有肄業期滿留堂各生謂之上學堂今秋八月由各營選送者謂之中學堂其上學堂於十月廿二日起廿六日止季考蕆事中學堂又屆考期於十一月廿二日起廿六日止考試五日主試者除總辦楊藝芳觀察會辦柯受丹太守外有長蘆運憲周玉山都轉軍械所總辦張次韓觀察天津營務處萬觀察國順水師營務處羅觀察豐祿水師學堂教習嚴遊戎宗光第一日課題係問兵法第二日三角法第三日論砲臺苐四日打槍靶第五日測量 
[東藩近事]  
　　十六日大雪約五寸許四面靑山掩映如畫○十七日禮拜住港美英日本各船之兵紛紛上岸成羣結黨人皆避道而行○華商某號白晝間失去錢五千號夥尚未知覺被巡捕覷破將錢索回叩首釋放○朝鮮輪船由外道裝米回至仁港約運來有四五千石○現在華船鎭港者只鎭海一艘聞三四日卽又内渡操江不日卽來也○十九日夜間二更後砲聲震動山谷滿城驚疑聚相詰問有胆壯者尋聲追視則出自宫中詢之知爲王演夜操也而民受驚不少矣○袁觀察約日公使會審邵五之案已吐實畫供矣各國之人環視於堂下者甚多皆頌審斷之公○邵五已定案不日卽解赴津門邵五隨從外國人已有十數年更有數國之主好勇鬥狠氣象赳赳望而卽知其非良善類也○仁川洪領事因邵五案定已返仁港○寓仁川美使公館之人因與華人某小有口角以致毆打將華人打傷數處一波未息又起一波甚矣哉領事之難也○十九日釜山領事李少雲携其妻子乘肥後丸赴釜山任夫華商數十人餞送海濱頗有依依不捨之意○十九日四更許居民失愼火勢方張忽狂風突起不可嚮邇殃及數百家並燒死男女十餘人○二十日微雨廉繊頗似暮春景象時令不調人心憂之○漢江之水依然　氷詢之土人數十年無如此者舟楫往來不絶如蟻○小火船已駛回仁川此時水雖未氷而不得不預爲之防也聞該船行時忽觸一礁幸木傷損○慶尚道牛皮華商措貲借與官府以收其利今被日商奪去數縣此數縣所出牛皮華商不得過問○通事朴姓者袖藏紅參數包被巡役看破拘于私處拷打不堪勒出錢數十千始行釋放○傳說江原道某縣有山高十餘仞忽一旦聲震如雷劈開一洞自洞口傾耳則如聞風濤澎湃之聲遂無敢銳身以入者○敦賀丸因津沽封口攺走上洋商人皆爲之滋慰倘無此船則大海汪洋無由飛渡將泰之何○民間明火執仗之案疉見重出而未聞執獲一人捕務廢弛可知之矣無怪華商被盜者未能追獲賊贓也○日商有出外道者遇賊盜多人搶掠一空鳴於官府亦無可如何也○外道多産煤之山德商偵視得實請於王將於明春開採焉惟欵項難籌尚未允之○外道運來之米不下數十萬石陳陳相因倉廪皆滿○道署中人有由仁川來者雇土人將物負之背上行落于後尋之不見物約值數十千已行文該國之官查拿其人○鐘樓街綢縀廛又全行關閉聞因官稅所致遂到罷市此種刁風何可長也○有賣假洋錢者係本地一小兒受其欺罔不祗一家人有曉其言語細爲盤詰供出指使之人蓋中國一游勇類也○拐帶兒女至中國鬻賣者甚多其父母有呈控于官者而人已遠出且無從指名甚難辦理○華商某被土人騙去米價一案又經堂訊將土痛責尚無頭緒 
[鷺島紀聞]  
　　厦門寮仔後地方自經回祿頽垣殘壁尚屹立不動有三層樓屋之墻其勢尤峻十一月二十七八兩日霪雨墻忽倒下適有三小孩在墻脚扒取砂土銅鐵兩孩兒墻倒卽先奔避一孩舉步稍遲已被壓斃聞此孩係某庖人之子年祗十三某庖人僅此一子一旦死於非命嗚呼慘矣現在自水仙宫起至寮仔後一帶墻壁之未倒者甚多過其下者咸有戒心竊謂地方官宜諭房主先將頽墻拆卸免致傾壓路人亦莫大功德也○武當山頂武當殿經火災後殿前現出大石有水天一色四字山旁大石甚多當火勢猛烈時石忽暴裂有一塊適墮鼓浪嶼舊路幸該處尚末起建房屋故雖石破天驚而尚不致斃人毁物此又不幸中之幸也○興化盜犯張智前次逃往香港經粤督張制軍派員拿獲解至閩省正法已登前報兹又獲張智之胞弟張某經粤省委員押解來厦閩省大吏特派琛航官輪來厦將張某載往省垣訊辦該輪船管駕鄭君荔秋已於上月二十九日赴提道各衙門禀辭琛航船則于本月初二早鼓輪山口○初二晚九點鐘時水仙宫街有文雜貨號内因吸鴉片不知如何延燒蚊帳幾乎冐穿屋頂幸在初更時候左右鄰皆未就睡當卽帮同救熄不致成災然水仙宫街各店舖業已吃驚不小而元和昌茶棧驚惶尤甚以與該號岾隣故也○初一日耶蘇降生之辰洋藥局商董特備外國雞酒牛羊水禮等物送與各國領事官及各西商以聯中外之情聞各領事及西商一概璧謝抑何謙抑乃爾 
[袁江雜錄]  
　　二品頂戴江蘇卽補道陳季平觀察以鹽筴起家頗稱豪富本年中秋後三日因病騎箕擇于月之初二日扶柩歸里先一日集弔者冠裳濟楚極盛一時○某校書冐稱某官瀛眷中夜請司閽者啓鑰入城門官以其藐視禁令送請地方官訊理○甲乙二童一則臨院 
 
 

Page 3

 
 
試時請補縣府考一則冐籍跨考各廪生羣起攻之宗師疑廪生有弊批令將該童收考認派保停保數次以示罰具攻訐之廪生降作附生○崇實書院添課經古此楊石帥教育人材之美意也行之未久諸生請易經解爲經藝盧藝帥允之刻已仍循原章課試矣 
[彝陵雜錦]  
　　湖北大府近令各防營挑選洋鎗隊赴省垣閱看宜昌鎭已挑選操防營兵四十人派委董千戎開甲帶領赴省擇於本月十六日雇民舟前往○宜昌城守閔千戎出缺後循例於把總人員中考選充補現聞以興山縣王把戎充補是缺○學憲本擬十一月廿五日起馬因是日本城各官設筵祖餞遂俟廿七日冬至拜牌後始行起馬文武員弁送至江干新進生員亦有恭送者聞學憲極爲謙冲云○學憲由陸路往施南鎭憲特派防營徐哨官帶領兵丁十餘名護送各兵丁號褂一律嶄新上寫提督學院護勇字樣跋涉道途亦可以壯行色也○近有雲南運來之銅鉛甚多用十餘船裝載行至石首縣迤下地方適值江通輪船駛來此處江面甚窄有銅鉛船三艘因避讓輪船傍江邊而駛不料江邊突湧浮沙竟將該三船壓翻漸漸沉没所有銅鉛竟至無可撈取幸船上人丁赶急由漁船救起亦萬幸矣 
[宣南叢話]  
　　總署函知駐京各國公使以十一月二十六日大皇帝恭祀天壇二十七日還宫所有二十六二十七兩日出入正陽門沿途警蹕理宜各皆廻避爲此知照貴大臣轉飭貴國官商人等一體咸知幸勿前往○神機營各隊官兵所養馬匹每遇聖上出宫致祭壇廟各事必于是日分派委員點騐非爲騐看肥瘦葢以察覈各項馬匹有無缺欠短少各種情弊兹得傳聞謂此次皇上恭祀天壇例應點馬醇邸格外施恩密謂管理神機營大臣無庸分差委員點騐各隊馬匹盖此次壇差需馬較繁故稍形寛典耳○中國兵輪水手今秋被日本人毆斃一案迄今百日之久尚未議結近日駐京各公使以友邦有事關切於懷紛紛詢諸總署此事之顚末擬結若何豈各公使早蓄排難解紛之意乎○明春皇上祗謁西陵沿途各處行宫理宜稍加修茸方壯瞻視現經泰寗鎭總兵懷鎭軍塔布以黄新庄等處沿途各行宫不無滲漏傾圮之處請飭查勘各處工程並設法籌撥銀兩以濟工作○八旗滿蒙漢歲試繙譯童生於十一月廿七日五鼓齊集貢院按照左右兩翼點名領簽分進貢院之東左西右二門搜檢畢于二道貢院門下領卷各視卷面所印坐號按戳歸號靜俟夜間題下計入塲者滿蒙漢三百二十四人試以滿洲繙譯條子一道必須繙寫俱佳方可取中合取額六十名次晚交卷出塲以俟團案○八旂滿蒙漢二十四固山驍騎槍營抬槍島槍練兵於十二月初七日淸晨齊集安定德勝門外兩黄旗教塲預備各專操王大臣會同閱看八旗合操 
[聲砲明時]  
　　本埠每逢禮拜一五百間十二點鐘向由停泊浦江之英兵船放礮以表時刻嗣以法人製爲一毯表諸洋涇橋每至十二點鐘毬卽墜下騐時無誤英船乃停礮不放惟毬雖足以騐時而必須目見方可道遠者猶嫌不便故由工部局商諸海關稅司請其在瞭望處聲礮以表時刻稅司不便專主轉禀總稅務司以聽進止兹悉赫總稅務司業已批准行覆故已於今屇禮拜一爲始每逢禮拜一五十二點鐘時准於瞭望處聲礮明時自此晷刻不逾遐邇咸曉欲對鐘表者便何如矣 
[遞禀候批]  
　　慶雲銀樓報失金釧金戒指金挖耳現洋鈔票由包探陳阿九緝獲該銀樓歇夥裘仁生幷在福彩堂起贓裘供由該銀樓習業之費芝平謝元順串同行竊該銀樓執事人李蕙州申訴費芝平前有劣跡其串裘犯竊無疑謝元順素來安分實被挾怨誣扳蔡太守判裘仁生管押一年半費芝平暫押着李具費芝平監守自盜切結再行科罪各情疉列前報兹有費芝平之祖父費鴻逵投案禀稱孫兒費芝平被誣請爲伸雪太守着候批示昨晨又據李蕙州遞禀稱奉飭具結再將費芝平懲辦已經繕成結單同事人皆願簽名適有費之族人費沛元出爲懇情願將所缺之洋料理且費芝平係從金芳州爲師姑念師生之誼今願投案代求免辦金亦投案申訴前因幷稱學徒費芝平不知悛改屢經訓飭今旣有人調停尚乞開恩俾得攺過自新太守謂費芝平如果係監守自盜則較裘仁生之罪更重裘且判押一年半則費似不得輕減至謝元順雖據李供誠實可罪亦應具保旣據費芝平之祖父遞禀請爲免究此事總當核實辦理不能草率了結斥退候訊 
[著保交案]  
　　前報列願見孫女一節昨據老婦華鄒氏聲稱前奉憲斷同王寳琴卽蔡氏到寗波董姓家見孫女阿壽我疉候數日初據王寳琴言俟九爺卽捕役柴九雲代寫船票前去繼又一再推託九爺迄今尚未起程求請派差押同伊等乘搭輪船前往甯波蔡太守隨飭原差着保人將王寳琴交案候示 
[縣案彚錄]  
　　黄維榮等四人控朱析卽朱子冠騙洋四百二十元一案縣訊時着過付洋元之周仁其賠繳一面吊朱捐照各情疉紀前報昨屇限期尚不繳洋莫邑尊飭將朱周兩人帶案訊比○富順輪船水手等人夾帶違禁物件縣訊各情疉列前報前晚又經莫邑尊飭將陳阿泰袁阿龍梁阿德並各水手火夫等分别研訊各人依然狡展訊至三鼓尚無端倪邑尊始行退堂 
[呈請領棺]  
　　本年九月間有寗波人余德元來申躭閣英界某信局中吞服洋烟旋經伊友李才舁送仁濟醫院求治無效毒發斃命由地保報請莫邑尊騐明棺殮已紀前報昨有寗人嚴益芬投縣呈稱死者余德元爲伊妻舅請將余之棺木給領俾得盤回故里莫邑尊着嚴具領狀呈候核示 
[英界公堂瑣案]  
　　西人馬立師控被侍者鄭阿生毆辱由蔡太守會同賈副領事訊供飭將鄭阿生押候覆訊已列前報昨據馬立師投案稱鄭阿生係我之傭人總不應行兇毆我現旣涉訟請爲懲辦至本月應給之辛工及代帳原應付伊粤人鄭阿生供是月辛工及代帳應付我洋十六元有零此次實因向論帳目伊欲將我毆打我挺住短棍是實決不敢毆打洋東賈副領事謂鄭阿生以傭人而毆主人情罪不輕請爲懲辦以儆蔡太守隨判鄭阿生管押三月工洋代帳儘可向馬立師領取○包探康阿順稱陳鶴卿于昨夜闖到老廣和洋行圖竊被獲交捕幷據該洋行西人言隔夜曾失自鳴鐘洋刀吕宋烟等件因此盤問該竊則稱並未竊過老廣和之鐘等件惟在立德洋行竊過自鳴鐘大荼盆　韓姓家之磁器盆等均已吊贓一倂送案老廣和洋行西人稱前夜失竊各件方以管門人不小心嚴行斥責不料昨夜四點鐘行中人均已安睡陳卽闖進圖竊被獲且陳於前數年在我棧房做過侍者請追前失之贓樂德元稱在立德住宅爲下灶夫曾失自鳴鐘大菜盆今由捕房起贓請領陳鶴卿供二三年前曾在老廣和棧房爲侍者後因失業多年曾經行竊立德住宅及韓姓家之鐘盆等件並未竊老廣和之鐘刀烟等物昨夜前去原想行竊未成被獲蔡太守得供之下商之賈副領事謂是係老廣和洋行獲住竊犯陳鶴卿請追前失之件起見應交該包探帶回查贓起案之件立德住宅者先交樂德元領去餘件存捕房俟失主認領○包探顧阿六稱據陳淸泉投捕房報稱曾在寳和里看人家作喜事被賊剪去銀表有練請查當卽查獲剪綹賊張蘭生起出金銀表三隻除陳淸泉認贓外尚存金銀表二隻無人承認今特一倂解案陳淸泉申訴前因請爲給領張蘭生供江西人犯竊原是該死金銀表在路剪竊無從指明失主蔡太守隨判張蘭生發捕房管押二月銀表銀練給陳領去尚有金銀表二隻留存捕房俟失主認領 
[感逝去秋李芋老病殁在滬今冬韻生丈來未逾月又歸道山眷念疇曩輒增於邑詩以弔之]  
　　太白仙游已愴然如何孝穆又游仙通人傲吏皆千古蜀水燕雲了萬緣尚想笑言疑在世長留詩卷勝高年祗憐慟哭寢門外不見麻衣列帳前[  霧裏看花客稿]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年十一月二十六日京報全錄]  
　　宫門抄○分選單○發抄旨四道○將軍岐奏報到任日期摺○陜督譚奏爲揀補副將片○副都統托奏爲交卸將軍印務日期摺○豫撫邊奏爲查明光緒十一年分徵收銀糧循例比較　○湘撫卞奏爲訊明童生槍替入塲職官受賄匿禀按例定擬摺○閩督楊奏革道措解京餉銀兩片○十一月二十六日刑部都察院大理寺八旗兩翼值日無引見○興廉等謝交　議叙恩○福潤謝山東按察使恩○吏部奏派騐看月官之大臣派出麟書祁世長熙敬嵩申耀年續昌奕枤李端茶葉蔭昉國秀趙時熙舒恩王賡榮貴賢祥祐張元普○召見軍機皇上明日寅正二刻上祭禮成後還齋宫少座仍由舊路還宫辦事召見大臣○光緒十二年十一月分選單郎中刑部雲南邵夢善山東廕道陜西鳳邠鹽法顧肇熙江蘇舉知州廣西永安李常湛正白監知縣福建寗德張兆芝湖南附廣西天河蕭大勳四川廣西藤縣宋瑛湖北直隷欒城李琢山山東俱　四川南鄰曾述之河南附陜西神木封祝唐廣西甲山東高密鄭繼修直隷禀陜西鄠縣劉聲琦四川直隷深澤汪徵安徽俱舉州同湖北隨洲李宗道四川監巡檢　西武緣王臨元山西監典史湖北穀城查漢　安徽遠安陸梁烚山　陜西同官趙世仁山西俱監雲南平彝　　山東供浙江平湖王樹勳直隷監廣東潮　李好恩奉天監○發抄德馨奏贑縣令李廷俊署新建令奉旨吏部知道欽此○又候補道張興留期滿甄别奉旨吏部知道欽此○張之洞奏廉州守吳錫璋署肇慶守奉旨吏部知道欽此○又新寗令何福海署三水令奉旨吏知道欽此○○奴才岐元跪奏爲恭報奴才到任日期叩謝天恩仰祈聖鑒事竊奴才於陛見時欽奉諭旨飭令九十月同到任遵於八月初八日出京直隷河南一帶已久晴　道路尚　易行自入陜西棧道中連雨多日潞甚糜爛勉力前進十月初十日始坻成都十三日准護理成都將軍托克　派委恊領塔斯杭阿署中軍副將明耀光將勅書印信文卷等件齋送前來當卽恭設香案叩謝天恩祗領任事伏念奴才知識庸淺受恩最深迭　召見訓誨周詳垂詢切至仰見聖明勤求民隱愼固邊陲無任感激欽佩之至並承諭勉盡心辦事奴才惟有殫竭血誠于應辦事件愼益加愼會辦事件與督臣和裏共濟以期仰答高厚鴻慈於萬一所有恭報到任日期叩謝天恩緣由恭摺具陳伏乞皇太后皇上聖鑒謹奏軍機大臣奉旨知道了欽此○○譚鍾麟片再准陜西撫臣咨西安城守恊副將胡得成偶病痰瘚服藥罔效於光緒十二年十月十一日在任病故等情前來臣查西安城守恊副將員缺設處省垣巡緝彈壓最關緊要亟應揀員接署以資巡防查有留陜甘儘先補用副將任廷貴堪以委署除查取該故員原領札付及任内有無未淸錢糧事件印甘各結另咨部外所遺西安城守恊副將員缺陜甘現有應補人員容臣另行揀選請補謹附片陳明伏乞聖鑒謹奏軍機大臣奉旨兵部知道欽此○○奴才托克渦跪奏爲奴才交卸成都將軍印務日期恭摺具陳仰祈聖鑒事竊奴才前蒙恩命暫護成都將軍印務當經恭摺奏報在案數月以來愧涓埃之未報實恐懼之滋深前成都將軍岐元由京回任業已抵省奴才當將任内經手事件料理完竣隨於十月十三日將成都將軍印信一顆曁勅書文卷等件派委恊領塔斯杭阿署中軍副將明耀光齎交岐元接收任事奴才卽于是日交卸所有奴才交卸成都將軍印務日期理合恭摺具奏伏乞皇太后皇上聖鑒謹奏軍機大臣奉旨知道了欽此○○頭品頂戴河南巡撫臣邊寳泉跪奏爲查明光緒十一年分豫省徵收新舊錢糧循例比較上三年完欠分數恭摺仰祈聖鑒事竊照徵收錢糧應於奏　截數後照例三年比較開單奏報歴經遵辦在案兹據署布政使許振褘將光緒十一年徵收錢糧分數開單造册詳請奏咨前來臣查光緒十一年分豫省實應徵地丁等銀二百二十九萬五千二百三兩零以數作爲十分截至奏銷止已完銀二百六萬九千三百五十九兩零計已完銀九分二毫未完九厘八毫比較光緒八年分多一厘一毫比較光緒九年分多完二厘比較光緒十年分多完七毫均經提解司庫分别報撥除册咨部外理合敬繕淸單恭呈御覽伏乞皇太后皇上聖鑒謹奏軍機大臣奉旨戸部知道單倂發欽此○○頭品頂戴湖南巡撫臣卞寳第跪奏爲訊明童生槍替入塲職官受賄匿禀按例定擬恭摺仰祈聖鑒事竊臣前准湖南學政臣陸寳忠函稱按試寳　府邵陽縣提覆童生劉鵬程與正塲試卷筆跡不符發交提調官審訊並聞巡捕官寳慶府經歴賴雲於童生朱文祿等具禀攻訐有受賄匿禀情事經臣行司將全案人証提省訊辦因賴雲素日聲名平常歸入甄别案内先行奏叅革職嗣據邵陽縣將人証解省並據經歴賴雲等赴省投到臣督飭藩臬兩司詳加研訊緣劉鵬程籍隷邵陽縣賴雲係四川成都縣增貢生報損府經歴選授寳慶府經歴十二年正月學政按臨寳慶府舉行歲考賴雲奉委充當巡捕先是劉鵬程進城應試會遇素識之曾子江道及文義平常恐難取進曾子江誘令雇傅槍手並許代爲包欖劉鵬程功名念切當卽應允曾子江稔知新化縣附生陳顯翔文理優長邀至劉鵬程寓所議定頂名入塲代作文字如得取進謝錢三百六十千文曾子江應得謝儀卽由陳顯翔分給書立票據交陳顯翔收執言明出塲先給錢八十千文其餘俟入學後如數付給劉鵬程又恐將貌不符致被查出往同認保廪生李舟懇先代爲隱瞞其時源保廪生唐梅焜尚未進城並不知槍替情由二月初一日陳顯翔頂腎劉鵬程當將許給陳顯翔錢文如數付訖經童生朱文祿等查知具禀攻訐劉鵬程慮恐事發治罪隨將市平票銀六十兩央懇學署承差彭舜臣送給賴雲囑令壓擱禀詞以便設法調停賴雲應允遂未將禀詞轉遞嗣聞朱文祿等决欲控告恐致獲咎卽將銀票交彭舜臣退還　敢收存經學政訪聞傳劉鵬程覆試筆跡與正場不符牌示扣除發交提調官審訊旋經臣飭司提省審辦兹據該司等訊明各供按例定擬詳請核奏前來臣覆核無異查例載代倩槍手如已頂名入場無論當時被獲事後告發俱爲已成不分有無立約俱照誑騙已成例枷號三個月發　瘴地面充軍雇倩之生童與同罪又例載宫吏受財計贓斷有祿人枉法贓五十五兩杖一百流三千里又律載說事過錢者與受財人同罪科無祿人减一等又受人枉法贓知人欲告而於財主處首還者减罪二等又例載童生考試廪保出結識認不得有頂替倩代情弊容隱者廪保黜革治罪又槍代倩知情保結之廪生照知情不首例杖一百又童生頂替入塲廪保訊無知情受賄情事派保降爲附生各等語此案劉鵬程雇倩陳顯翔頂名入塲代考業已取進事屬已成自應照例問擬劉鵬程合依代倩槍手頂名入場已成枷號三個月發烟瘴地面充軍例枷號三個月發烟瘴地面充軍仍依各例以極邊足四千里爲限面刺烟瘴攺發四字解配折責安置巡捕官已革寳慶府經歴賴雲得受劉鵬程票銀六十兩卽將朱文祿等禀詞壓擱不爲轉遞實　枉法營私惟聞朱文祿等決欲控告卽將贓銀退還律得减罪二等問擬查市平票銀六十兩折實庫平銀五十七兩八錢雖非現銀而票據可以用與實在銀兩無異賴雲應於官吏因事受財有祿人枉法贓五十五兩杖一百流三千里罪上减二等杖九十徒二年半係職官仍請從重發往軍台効力贖罪承差彭舜臣說事過錢應與受財人同科照無祿人减一等例與賴雲杖九十徒二年半罪上减一等杖八十徒二年解配折黄充徒認保廪生李舟知情容隱所革衣頂不准開復仍應照知情不首例杖一百折責發落派保廪生唐梅焜雖訊明並不知情惟未能查察咎亦難辭應照例降爲附生逸犯陳顯翔曾子江分别飭縣嚴緝獲日另結曾子江前曾拿獲解至中途脫逃解役有無賄縱另行究辦劉鵬程送給賴雲票銀照追入官劉鵬程取進後始撥歸府學寳慶府教授姚勝漢訓導傅毓湘于行賄槍替等情無從查悉應與失查槍手入塲之代辦提調官已故署邵陽縣知縣吕懋賞均免置議所有審明定擬緣由謹會同學政臣陸寳忠恭摺具奏伏乞皇太后皇上聖鑒勅部核覆施行謹奏軍機大臣奉旨該部議奏欽此○○楊昌濬片再前准部咨已革臺灣道劉璈支過經費因無咨部案據行令全數追繳並將此項追欵泒委妥員　連解部交納等因當經飭據署臺灣道陳鳴志詳報劉璈自光緒七年八月初十日開支經費起至十年十月底止共三十九個月零二十一日每月支銀四百兩共庫平銀一萬五千八百八十兩除由臺收回扣抵外計尚未繳庫平銀三千七百九十九兩四錢九分五厘八毫發令出具限結於七月内一律繳清現據在省陸續完繳由福建藩司張夢元詳請奏咨前來查該革道　璈前領經費旣據照數繳淸自應隨案提解兹有委解光緒十二年分各欵京餉委員候補知縣錢壽益進京之便堪以委令督同新叅厚號商匯兄解部投納相應請旨飭部核收辦理除核給咨文飭委搭解外臣謹附片具陳伏乞聖鑒謹奏軍機大臣奉旨戸部知道欽此 
 
 

Page 10

 
 
[光緒十二年十一月二十七日就報全錄]  
　　宫門抄○諭旨一道錄前○教職單○雲督岑奏撫臣因病出缺請旨簡放摺○閩督楊等奏爲委署知縣摺○又奏爲練兵請開缺回籍終養摺○湘撫卞奏爲約束士子澆風片○陜撫葉奏爲甄别各員片○直督李奏爲報銷工程片○十一月二十七日工部鴻臚寺衞處值日無引見○福中堂等塲盖完竣覆命○召見軍機○光緒十二年十一月分教職單教授直隷廣平石耀宗永平舉河間宗式坊順天甲正諭直隷東光駱泰階大名祁山宋毓麟遵化江蘇無錫柳昌霖蘇州山西保德州劉懋功平定江西龍安梁鼎銘吉安湖北石首曾昭信德安漢川周良源安陸俱舉江西安福李楫熙建昌廪訓導直隷新河星光琇鑲藍衡水陳錫山河間河南虞城靳榮光汝州江西南康毛暉遠瑞州樂安周樹松吉安廣東澄邁洗森廣州四川崇寗林祖皋叙州平武徐大昌重慶俱舉山東曲阜張頌濟南歲復諭直隷南皮康依仁深州廪山西石柴端本代州舉河南林縣暴駿圖衞輝副廣東仁化馮承忠肇慶廪雲南永平錢攀　楚雄恩復訓直隷任邱賀浵深州廪曲周葉桂林順天副雲南廣西州甘雨楚雄挨○○降二級留任雲貴總督臣岑毓英跪奏爲撫臣因病出缺請旨迅賜簡放以重邊疆恭摺馳陳仰祈聖鑒事竊據署雲南布政使史念祖兼署雲南按察使糧儲道譚宗浚署鹽法道湯聘珍禀稱本年十月初三日撫院衙叅之期司道晋見商確公務言論如常忽于亥刻驟患瘋痰當卽會同趨視命醫診治漸覺輕减而左手左足終覺運動維艱至初五日舌本更形蹇澀神思昏迷醫藥屢投迄無效騐竟於初七日丑刻因病出缺據該家丁禀經司道督飭同城文武將身後事宜妥爲照料並將印信案件交由藩司史念祖暫存藩庫禀請示遵等情前來臣伏查撫臣張凱嵩前官廣西縣令蒙恩洊擢兼圻其政績勳各久在朝廷洞鑒復蒙超用敭歴中外倍勵辛勤旋於光緒十年奉命巡撫雲南禁暴詰奸官民除弊敷治厘然維時用師越南需餉正殷外省恊撥之欵不能接濟該撫臣督同司道昕夕籌維開源節流挹彼注兹邊軍賴以支持實能顧全大局其餘地方一切庶務件件躬親歴任三年罔辭勞瘁乃以旦夕獲疾遽至不起惋惜殊深所有雲南巡撫一缺相應請旨迅賜簡放至撫署事件暫時寄由臣營襄辦並檄委署藩司代辦行拆一切審案臣未經回省以前並委藩司代審由臣查核題奏現在南路防務早經布置周密界圖亦經校定竣事惟西路邊報英人發兵攻打捧干邊關盜農蠢動臣駐札開化相距窵遠呼應甚難且藩司撫臣先後出缺省城空虛人心搖動臣應回省鎭攝庶可兼顧兩路邊防如果何路有警仍卽馳往督防不至貽誤除電懇直隷督臣李鴻章代奏請旨飭遵外所有撫臣因病出缺緣由謹恭摺由驛馳陳伏乞皇太后皇上聖鑒訓示再撫臣遺摺摺據該家丁齎送臣營代爲呈遞並呈報撫臣現存次子張仲炘由進士出身官翰林院編修三子張叔煐係嫡出由進士出身官工部主事皆在京供職幼子張季煜係監生張季煜業儒長孫張善堉均隨侍在任合倂陳明謹奏奉旨已錄○○臣楊昌濬臣劉銘傳跪奏爲再署彰化縣知縣蔡麟祥病故遺缺委令現署淡水縣知縣之試用通判李嘉棠調省所遺淡水縣缺查有請調斯缺之本任晋江縣知縣汪興褘精明强幹本任内並無承緝盜案將屆四叅限滿處分堪委署理該員李嘉棠係廣東嘉應州監生業經考試取列三等汪興褘係安徽旌德縣監生亦經考試取列二等距原籍均在五百里以外據福建藩臬兩司會詳前來臣等謹合詞附片具陳伏乞聖鑒謹奏軍機大臣奉旨吏部知道欽此○○頭品頂戴革職留任閩浙總督兼管福建巡撫臣楊昌濬跪奏爲總兵親老呈請開缺回籍終養先行委員接署請旨迅賜簡　以重職守恭摺仰祈聖鑒事竊據浙江温州鎭總兵張其光呈稱自咸豐五年從事戎行迭邀拔攉同治八年蒙恩簡放浙江衢州鎭總兵調補定海台灣福寗各鎭兩次署理浙江提督篆務光緒八年復經調補温州鎭總兵受國厚恩涓埃未報何敢以烏鳥私情遽行干瀆惟　阮氏年已九十四歲屢接家信老病侵尋胞弟蓉光於本年七月初六日病故家無次丁例准終養不得已懇請具奏開缺回籍終養等情當經臣以該鎭在任有年水陸營伍均能認眞整頓現在防務雖經告竣而善後一切事宜悉關緊要未便遽易生手批飭暫爲從緩去後兹復據該鎭以續接家書母病益增垂耄餘年急須侍養仍乞開缺終養前來查例載武職官員父母年至八十以上均准呈請終養該鎭之母年逾九十乏人侍奉自應勉如所請以遂孝思合無仰懇天恩將浙江温州鎭總兵張其光准子開缺回籍終養一面迅賜簡員補放以重職守至温州所轄洋面遼闊總兵爲專閫大員責任綦重由臣先行委員接署庶免貽誤查有浙江瑞安恊副將劉興邦歴練水師巡防得力堪委就近暫行署理遞遺副將篆務並查有浙江提標補用副將沈以升樸實勇往堪以暫行代理除分檄飭遵外臣謹會同浙江巡撫臣衞榮光浙江提督臣歐陽利見合詞恭摺由驛具奏伏乞皇太后皇上聖鑒勅部查照施行謹奏奉旨已錄○○卞寳第片再湖南士習臣兩充科試監臨考生均極安靜惟哄生每遇府縣考試肆　忌憚自恃人衆滋擾街　考之日不服點各給卷入塲後任意喧嘩官署内外隨步行走一經禁阻便卽聚衆童堂聲言罷考府縣官輙疑罷考處分綦重敷衍調停以致日益恣肆本年沅州府有毆傷知府之案長沙縣有滋閙衙署之案均經臣飭拿懲辦分别奏咨在案叅查　政全書内載雍正十二年奉上諭各省生童往往有因與地方有司爭競齟齬而相率罷考者或經教官勸諭或同城武弁排解然後寢息其事此風最爲惡劣士爲四民之首讀書明理尤當祗遵法度恪守憲章化氣質之偏袪囂凌之習况國家之設考試也原以優待士子與以上進之階掄秀書升遭逢令典凡爾生　不知感戴國恩鼓舞奮勉而乃以私心之忿借罷考爲挾制官長之具何市井無賴至於此乎　因庸懦之督撫學臣希圖省事草草完結不知嚴懲以致相習成風士氣一驕士品日流於下關係非淺各省士童等如果該寺方官有不公不法凌辱士子等情生童　自　赴該地方上司衙門控告秉公剖斷嗣後倘不行控告而邀約罷考者卽將罷考之人停其考試若合邑合學俱罷考亦卽全停考試天下人才衆多何須此浮薄乖張之輩是乃伊等自甘暴棄外於教育生成卽擯棄亦何足憫惜如此定例亦整飭士習之一端着該部妥議通行特諭欽此欽遵頒行各省惟有司衙門多無是書官吏士民鮮有知者以故文武童生動輙以罷考挾制官長此風不獨湖南爲然近聞江浙川廣亦　考童滋事之案可否仰懇特頒諭旨申明前訓通飭各省督撫學政徧行曉諭責成童生父兄師保嚴爲約東毋蹈前轍以挽澆風臣爲整頓士習起見是否有當謹附片具陳伏乞聖鑒訓示謹奏奉旨已錄○○葉伯英片再准部咨道府州縣無論何項旁績保奏歸入候補班人員到省子限一年察看才其分别補用等因兹查有候補通判魯沛于光緒十一年九月二十五日到省扣至十二年九月二十五日試看一年期滿倒應照章甄别據藩臬兩司會詳前來臣查得該員年力富强辦事奮勉堪以照例補用謹會同陜甘總督臣譚鍾麟附片具陳伏乞聖鑒謹奏軍機大臣奉旨吏部知道欽此○○李鴻章片再營口爲奉天沿海門戸必須擇要修築砲台以貲扼守所需經費卽就山海關常稅加增盈餘按年截留應用經臣奏奉諭旨允准欽遵在案當由升任山海關道續昌勘定東岸第二道標桿虛所先行攔築土壩培墊迭道以有底盤旋卽購備料物雇募匠夫陸續興造計修築砲城一道長二百二十六丈二尺大小礮台五　炮房八間兵　連房一百四十六間官廳五間廂房十間營官住房十三間軍機藥庫十間大營門一座角門二座照壁一庫挑穵　城濠引濠各一道護城二處湊長一千六百十三丈二尺土可一道長四百十九丈八尺閘門一座木吊橋三座並平墊地面長一千二百丈土山一道長七百八十丈于光緒七年八月二十五日動　至十二年七月初六日一律修竣據報升任關道續昌經營最久用銀十萬五千五百餘兩接署關道博多宏武奎訓任内用銀三萬三百餘兩現任關　廣蔭任内用銀二萬六百餘兩統共實用厚平銀十五萬六千五百兩其减平銀兩已遵例扣除經臣派委提督吳殿元前往騐放丄堅料實丈尺間數相符並經將軍慶裕查着亦稱一律堅實可資守禦查此項工程因　口濱臨海灘土鬆水急非排釘樁木加以三合灰土層層夯築不能經久造係仿照洋式與内地工程不同該道以無案可循因依臨榆縣做法例價核實支給至於長年歲修應俟籌定欵項再行辦理據該關道廣蔭造具細數淸册繪圖取結詳請奏咨聲明尚有他營工程銷册另行造齊送咨等情前來臣覆核並無浮冐除淸册圖結咨送工部理合附片具陳伏乞聖鑒飭部核銷謹奏軍機大臣奉旨該部知道欽此 
 
 

Page 11

 
 
[光緒十二年十月十八日京報全錄]  
　　宫門抄○東臬成奏報接　日期○陜督譚奏請更正叅將銜名攺奬片○豫藩劉奏報到任日期摺○陜督譚奏爲校閱省標各營秋操事竣摺將軍慶奏爲同考試取進繙譯童生名數摺○學政秦奏爲考甘省各屬情形摺○江督會奏爲查明蘇省漕糧試行河運出力員弁請奬摺○十一月二十八日内務府國子監廂黄旗值日無引見○嵩山等彈壓覆命○載瀾誠端各假滿請安○阿克丹服滿請　安○岳林續假十日○掌儀司奏初一日祭奉先殿載瀾行禮○召見軍機澍貝勒○○布政使銜山東按察使奴才覺　成允跪奏爲恭報奴才到任日期叩謝天恩仰祈聖鑒事竊奴才前在浙江鹽運使任内蒙思簡放山東按察使缺隨卽具情　懇入覲當將運司篆務交卸北上於光緒十二年八月十一日到京恭詣闕廷仰蒙召見二次聖訓周詳無微不至跪　之下欽感莫名陛辭起程到東奉撫臣飭知赴任十月二十五日准署臬司濟東泰武臨道王作孚將印信文卷移交前來奴才當卽恭設香案望闕叩頭紙領任事伏念山東爲南北要區臬司爲刑名總匯一切察吏安民以及防河恤災在在　關緊要自維檮昧懼弗克勝惟有矢愼矢勤禀承撫臣認眞辦理以冀仰副高厚鴻慈於萬一所有奴才接印日期並感激下忱謹繕摺恭謝天恩伏乞皇太后皇上聖鑒謹奏軍機大臣奉旨知道了欽此○○譚鍾麟片再臣前准兵部咨叅將銜　先游擊　景奎留陜補用之案旣據杳覆並何儘先字樣毋庸議外惟收復平凉府城原保名字舛錯未便據咨更正應奏明辦理等因當經轉飭遵照去　兹據趙景奎禀稱同治七年克復平凉府城案内已蒙保以游擊儘先補用並加叅將銜而省關台局籌餉差委案内又請加叅將銜係屬重複後蒙保留陜補用又將儘先字樣　漏且原名係趙景奎並非金奎係繕冩錯悞禀請更正前來臣查趙景奎從征年久未便没其微勞前旣保案重複名字錯悞自應照請攺奬更正以昭激勸而永體恤合無仰懇天恩准將該員趙景奎兩案叅將銜歸一攺奬以叅將仍留陜甘儘先補用並賞加副將銜其名字誤寫金奎應請勅部更正以景奎註册理合附片具陳伏乞聖鑒訓示謹奏軍機大臣奉旨着照所請兵部知道欽此○○河南布政使臣劉瑞祺跪奏爲恭報微臣到任日期叩謝天恩仰祈聖鑒事竊臣由浙江按察使恭承簡命補授河南布政使遵旨趨赴關廷仰蒙召見訓誨周至跪聆之下欽感莫名陛辭後卽束裝起程于十月十四日行抵河南省城奉撫臣邉寳泉檄飭赴任二十六日准署布政使臣許振褘將印信文卷移交　來當卽恭設香案望闕叩頭謝恩祗領任事伏查中州人物殷庶藩司事務鉅繁愼出納以重庫儲在權衡之曲當振浮靡以肅吏治宜名實之兼稽如臣材質迂庸懼弗稱職惟有恪循聖訓詳切講求力任勞怨隨時禀商撫臣悉心經理冀或有裨于尺寸藉以仰答夫高深所有微臣到任日期並感激下忱謹棺　叩謝天恩伏乞皇太后皇上聖鑒謹奏軍機大臣奉旨知道了欽此○○頭品頂戴陜甘總督臣譚鍾麟跪奏爲校閱省標各營官兵秋操事竣恭摺仰祈聖鑒事竊照陜甘督標五營並滿洲城　營馬步守乒向按春秋二季合隊操演歴經隨時校閱以收實效臣因目視不明督同司道親赴教塲閱視各營官兵大隊陣式並新練步隊一旗合隊操演香山連戰等陣隊伍整齊器械鮮明進止如法施放連環鎗砲並噴筒火彈俱皆穩練比較刀矛籐牌亦甚　所練馬隊三旗合隊操演馳驟嫻熟馬上放鎗聲勢極其聯絡臣當擇其披藝出衆者分别奬賞以昭激勸仍嚴飭各營將弁一體　眞操演務期　勇知方以冀仰副朝廷　齊戎行之至意所有微臣校閱省標各營官兵秋操情形理合恭摺具奏伏乞皇太后皇上聖鑒訓示謹奏軍機大臣奉旨知道了欽此○○奴才慶裕濟祿跪奏爲同考試取進繙譯童生名數恭摺奏聞仰祈聖鑒事竊查光緒八年奉上諭翰林院侍　學士尚賢奏奏天繙譯廢弛請照京旗曁川廣成式添設繙譯秀才一途着崇綺酌度情形奏明辦理欽此當經前任將軍公崇綺因奉省八旗子弟淸文荒廢已久若遽開考一時難以因選請子限三五年後再爲請行等因奏明在案現屆考試之期奴才等於本年九月　業將請辦情形先行具奏在案隨據内外城八旗滿蒙漢送到投考童生共一百三十餘名奴才等於旗考時當堂面試擇其　知大義者三十五名照例騐看騎射錄送於十月十七日在學政衙門考　扃試嚴密關防以杜冐名頂替傳遞代搶諸弊自應遵照部發駐防條例五六名取中一名此次考試繙譯生員係初次舉行必須實事求是甯缺毋　豈敢拘泥定竟勉符例額現擇其滿文稍可觀者取進袁俊等四名所取之卷不過微曉大義小通不得不略爲從寛以勵後進其餘諸生奴才等詳加寮看其中學識明敏材具稍　　　不乏人委係所習日淺工夫欠純奴才等復查前任將軍公崇綺曾捐資設立八旂籌給經費以爲久遠振興學校之計若再通飭各旗嚴加策勵仰諸生有志向上無間察暑自　日臻進益下屆考期庶不難應選再行再例取進以符定制除　　取試卷封寄禮部外理合取進繙譯童生名數並甫經應試未能照章取中緣由謹恭摺奏聞伏乞皇太后皇上聖鑒謹奏軍機大臣奉旨禮部知道欽此○○甘肅學政臣秦澍春跪奏爲考過甘省各屬歲考曁肅安二州歲科倂考各情形恭摺具報仰祈聖鑒事竊臣於今年二月十九日出棚考試鞏昌秦州涇州平凉固原等屬歲試隨卽順路可省接考蘭州府歲試旋於六月二十二日出省考試西甯府歲考由西甯轉至肅州遵照向章肅安二州歲科倂行安西州未設考棚仍附肅棚考試由肅州接考甘州凉州二府歲試現又回省淸厘案卷　交冬　邊地苦寒難以再考其寗夏慶陽階州三屬歲科倂考之處須俟明年再爲接辦統計今年考過各棚士習安靜皆知恪守場規弊竇尚少臣復仿照各省考試之法於文童正塲之後調覆一次然後取進以故槍替等獘尤覺漸稀文風以秦州蘭州爲上凉州鞏昌次之其餘各屬亦多有可進之才武風以平凉府之靜寗州秦州之秦安州爲最盛而弓馬習熟技勇可觀者各棚亦均有其選其各屬文武學額皆如數取足惟固原州屬平遠縣文童缺額一名凉州莊浪滿營文武童生亦　定章取進臣查甘省士子黜華崇寔敦品勵行猶有先進遺風第以久經兵燹教習多疏於書理不甚講求臣每與明白指示俾有適從並於發落時再三告誡勉令讀有用之言儲經世之學以期仰副盛朝培養人才之至意臣所經過之處除西寗府各屬歲試曁肅安二州歲科倂考各屬情形理合恭摺其陳伏乞皇太后皇上聖鑒謹奏軍機大臣奉旨知道了欽此○○太子少保兩江總督臣曾國荃江蘇巡撫臣崧駿跪奏爲查明蘇省籌江漕粮試行河運在事出力員弁書吏懇恩分别給奬恭摺仰祈聖鑒事竊照蘇省蘇松等屬漕糧河運停辦已久碍於河道淺阻屢議未克舉行上年經臣崧駿在漕督任内會同臣國荃曁前撫臣具奏遵旨籌添蘇屬漕糧五萬石試行河運因江隂丹徒等處河道淺涸米船未能浮送飭由認運之長洲等七縣分赴寳應一帶採買秈米就近撥交民船管兌遴委候補知府潘學祖會督各員騐米兌裝于光緒十二年三月初四日兌竣開行七月初一日挽抵天津欽奉諭旨就近撥濟直隷賑需卽于七月十六日起至二十九日止將漕糧正米五萬石備帶餘米二千八百八十四石零一律掃數交收完竣計自寳應水次騐米兌裝分幫派運尚屬妥連兩漕船開行後沿途河道節節淺阻竟有浮沙淤塞滴水俱無之處且值天時亢旱人力難施該署糧道韓慶雲督辦海運在津與潘學祖往返函商飭令押運員弁設法起剥催運會同東省河工人員相機撈淺倒塘蓄水竭盡人力始得渡黄挽入臨淸水勢漸資浮送若等待伏汛勢必延濟交兌無期且所雇民船回空時一經擱淺有誤下屆裝運尤須乘時放空南下輸挽之難事同創始兹據前署蘇松　道韓慶雲查明在事出力員弁書吏開單詳請奏次給奬前來臣等伏查此次蘇自酌提漕米試辦河運值兹黄水淺涸挽運綦難幸自始至終毫無貽悞固由該署糧道韓慶雲調度有方亦深賴該委員潘學祖與各員弁同心恊力督押各船牽船挽過剥用妥速抵津不民微勞足錄除出力稍次者分别給予外奬功牌頂戴謹將尤爲出力員弁書吏謹酌擬奬勵等差開繕淸單恭呈御覽合無仰懇天恩俯准分别給奬以昭　勸理合會同漕運督臣盧士杰恭摺具奏伏乞皇太后皇上聖鑒訓示謹奏軍機大臣奉旨該部議奏單倂發欽此 
 
 

Page 12

 
 
   
 
