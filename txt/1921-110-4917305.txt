# 1921 - 110 - 4917305

 

Page 1

 
 
   
 
 

Page 2

 
 
   
 
 

Page 3

 
 
[電召各部總長（冷）]  
　　津電津會電召各部總長會議此何事也此不令人有政府遷地之感乎抑北京政府之外又將成一政府乎此皆與國家統一之前途有所牴觸也尚能聲罪以討南方之破壞統一乎 
　　使其消息而固確彼三巡閱與一總理者何故不能至京會議乎豈亦畏彼軍警之森嚴偵探之密布故必覔一安穩之地如彼黨人與賭客乎况乎彼所謂各部總長者以常法言之皆爲國家所任命而非三四武人所得隨地而電召者也假使各部總長果奉命而往者則彼各部總長者爲國家之各部總長乎抑爲三四武人之各部總長乎 
　　或曰所謂電召者以靳之名義召之也然則國務會議又可隨地而召集乎英相至法未聞嘗召國務會議於法法總理至英未聞嘗召國務會議於英况乎津京之間固咫尺地也彼三巡閱與一總理者何故不能至京會議乎 
 
 

Page 4

 
 
   
 
 

Page 5

 
 
   
 
 

Page 6

 
 
[命令]  
　　四月二十六日大總統令　兼署陸軍總長靳雲鵬呈請任命李炳臣爲陸軍第十六師步兵第六十三團團附應照准此令 
　　又令　兼署陸軍總長靳雲鵬呈請任命劉俊山爲暫編奉天陸軍第二混成旅步兵第一團第二營營長吴瑞廷爲暫編奉天陸軍第二混成旅步兵第二團第三營營長均照准此令 
　　四月二十五日大總統令　兼署陸軍總長靳雲鵬呈任命李文海爲陸軍第十六師騎兵第十六團第二營營長應照准此令 
　　四月二十二日大總統令　署司法總長董康呈請任命李詔言署湖北武昌地方審判廳推事應照准此令 
　　又令　署司法總長董康呈請將黑龍江高等審判廳推事李靈鍾奉天高等檢察廳檢察官喬恒燕免去本職均照准此令 
　　又令　兼署陸軍總長靳雲鵬呈請任命甘霖爲暫編奉天陸軍第一師步兵第二團團附應照准此令 
　　又令　兼署陸軍總長靳雲鵬呈請任命郭奉先爲陸軍第 
二十八師步兵第一百九團第一營營長應照准此令 
　　又令　岳宗堃王灝陶湘均給予三等文虎章吴榮鬯王鋆基嚴敦復均給予四等文虎章此令 
　　又令　劉金綬晋給四等嘉禾章此令 
　　又令　吉興王國政和成麟均給予四等嘉禾章此令 
[專電]  
　　北京電　津電話曹張王靳今午大宴所商各事均難解决王占元自誇本人裁兵之多曹張頗赧然張謂邊省情形究與内地稍異曹謂豫陜魯爲匪區不得不警備靳味曹張口氣不敢將裁兵語說出外間以裁兵責望津議已成夢想　　（二十七日上午十二鐘） 
　　北京電　援庫軍費三百萬張作霖要求於日内撥存張口銀行 
　　北京電　銀行公會决定承受定期支付劵按百分八五實交總得四百二十五萬懋業因存銀多盡力促成其用途以三百萬援蒙餘充政費（二十七日上午十二鐘） 
　　北京電　政府已許曹錕曹銳之要求將直省未開各鑛收爲省有設官鑛督辦可信直隷將有三種鑛業地方借欵成立（二十七日上午十二鐘） 
　　北京電　外内農交四部核議天津新口築港應由直省長將地圖計畫及開埠欵項出處並直省紳商究竟有無異議均爲先决問題並將直隷銀公司合同分送各部研究以憑核辦（二十六日上午十一鐘） 
　　北京電　美使二十五訪外長謂全太平洋會議在檀香山舉行部擬派容揆參列但施使回國容代辦恐不能分身（二十七日上午十二鐘） 
　　北京電　王正廷電請速交涉南洋學校註册案顏因另事相商電王請來京一行（二十七日上午十二鐘） 
　　北京電　吉督電駐汪清日軍篠（十七）撤退琿春尚有一中隊據日官通知准宥（二十六）感（二十七）撤盡 
　　北京電　我國延琿損失表今日由延吉道寄到總數四百萬元 
　　（二十七日上午十二鐘） 
　　北京電　琿春日領强迫自衛團改組共同會以墾民李春爲會長外部已電延吉道尹向日領事從嚴交涉（二十七日上午十二鐘） 
　　北京電　中日實業公司岡部以彼經手二千萬借欵不但到期本不能還利亦無着卽複利亦無所得屢次到財部吵鬧且有剖腹之勢日本方面資本家向之嚴催岡部已患神經病（二十六日上午十鐘） 
　　北京電　甘肅旅團反對蔡成勳益烈電中竟有蔡若來甘兵戎相見語（二十七日上午十二鐘） 
　　北京電　哈俄人哈克洛夫司基僞造交通票十餘萬元先在京津試用政府已密飭軍警嚴查併令吉督懸賞查緝（二十六日上午十一鐘） 
　　北京電　參陸處息援庫第二支隊長吴金聲撤差以方向學繼 
　　（二十七日下午三鐘） 
　　北京電　鄒芬電恰來營長史相榮率兵百數十隨帶機槍已抵猴頭廟暫駐史稱尚有趙金鑑營六七百繞西路退走現未知行蹤除電綏都統接濟史營糧食外如何安置請示（二十七日下午六鐘） 
　　北京電　新楊電古城蔣旅長報卅里墩地方倒牆内發現毡包軍械卽派隊挖出槍十三包彈十二包及炸彈剌刀等多件查係俄黨阿年闊夫埋藏狡詐已極除飭盡力搜查外並將阿年闊夫解省嚴重監視又電解甘俄黨約四百百餘人餘仍留新請電甘督照允 
　　（二十七日下午六鐘） 
　　北京電　院電吉黑兩督現在俄黨謝米諾夫聯合喀什喀拉斯夫及末斯也非斯克統率舊黨聲言攻擊俄新黨據探報欲佔吉黑北部要境所有哈爾濱齊齊哈爾滿洲里黑河接連北鄙各處均處危境希速轉飭沿邊軍隊妥爲設防並令張海鵬梁泮各將軍隊發足子彈在滿站嚴杜俄黨竄入極要區域均應戒嚴（二十七日下午八鐘） 
　　北京電　使團得報熱河各縣均種烟苗官不禁毅軍每畝收費六七元（二十七日上午十二鐘） 
　　北京電　航空署設北京清和南苑無線電話效力不減於有線者 
　　（二十七日上午十二鐘） 
　　北京電　昨優林訪劉鏡人議俄約第一至五條（二十七日上午十二鐘） 
　　北京電　八埠賭禁被某系軍人破壞今日起警廳准予開禁 
　　（二十六日下午七鐘） 
　　北京電　院電復陳籙儉工學生經費現在法政府旣捐十萬法郎除由執事代謝外應將各生安置暫勿送其回國可免中途廢學 
　　（二十六日下午七鐘） 
　　北京電　財周本日起續假五天照准（二十六日下午三鐘） 
　　北京電　敎育費已由各校派會計向部領出敎職員復業尚須俟靳回京由校長團取得保證方能表示（二十六日下午三鐘） 
　　北京電　京男女高師學生擬自動的合併兩校改辦師範大學 
　　（二十七日下午三鐘） 
　　北京電　曹張擬定之討代孫文通電交鄂王閱後略加修正會銜拍發（二十六日下午三鐘） 
　　北京電　京漢路局向銀行團訂借五百萬名爲整路經費 
　　（二十七日下午三鐘） 
　　北京電　津議中對陜豫二督提出許蘭洲吴佩孚（二十七日下午三鐘） 
　　北京電　豫公民焦文炤控馮玉祥攻擊豫軍扣留信陽道尹知事迫提丁漕没收警械諸欵院令曹併查（二十七日上午十二鐘） 
　　北京電　鄂王在議席上主對西南四省與以實力援助結果决定以馮玉祥援黔王汝勤援桂閻相文援川（二十七日下午三鐘） 
　　天津電　靳曹張王商决電召各總長來津會議感（二十七）派范源濂赴京謁東海述召總長原因 
　　天津電　盛傳曹張反目因張力主張勳巡閱熱綏察爲曹反對故 
　　天津電　津議决免趙傑職所部宏威軍師趙倜節制 
　　天津電　秦華奉東海命感（二十七）來津邀張作霖入京 
　　（以上二十七日下午十一鐘） 
　　天津電　津議（一）援庫奉兩師一混成旅直一師一混成旅以鄒芬爲第一路指揮王承斌爲二路指揮仍以張景惠爲總指揮（二）鄂王主 
張以馮玉祥旅及補充團援黔王汝勤之第八師援桂另由曹派閻相文之第二十師援川邊（三）王對吴佩孚督豫以撤駐鄂直軍爲條件曹已首肯俟吴同意卽决 
　　天津電　張勳擬調新安武軍四營赴任聞已得皖張同意 
　　（以上二十七日上午十鐘） 
　　天津電　海軍藍建樞杜錫珪蔣拯昨晚抵津今謁曹張王傳與對南有關（二十七日下午三鐘） 
世界路透電 
[德國賠欵之新提案]  
　　二十六日倫敦電　德國以關於賠償問題之公文致美政府陳述其提議辦法並聲明此爲德國所能提議之最高限度略謂德國願付現值五○○○○○○○○○○金馬克之賠欵並願依其出產能力按年償付值此數之賠欵至總額二○○○○○○○○○○○○金馬克爲止德國擬即發行國際公債德國亦參與認購此債募債所入·悉歸協約國支配公債不敷抵付之債欵德國願盡其能力償付一部分德國財政與經濟狀况之改革德國願許協約國參與之德國且願襄助修復兵燹區域以純粹經濟辦法供給原料德國並願分兩星期以一○○○○○○○○○金馬克付與賠償委員會第一期付金銀與匯票一五○○○○○○○金馬克第二期付三個月期國庫兌換券與外國證券八五○○○○○○○金馬克德國又願儘其力量所及接收協約國對美之債務如上述提議可以接受則德國須要求其關於賠償之他種義務故德人在外之私產應准給還德國須俟懲戒條件完全取銷德國貨品不受取締德國爲參與世界貿易後方可接受上述提議國際專家委員會關於德國付債能力之决議德國願承認其有效公文末段謂如有須修改之處請美國指正之 
　　二十七日倫敦電　倫敦報紙評論德國新提議指爲空汽泰晤士報謂協約國必不接受如此形式之提議每日紀聞謂此次提議較前有者差强人意每日新聞謂美政府未必視此爲不堪討論之條件而委棄之雖德國應能勉力提出較善於此之條件但其所提議者遠出於法國侵入魯爾區域所可獲者之上巴黎半官消息謂德國新提議莫可接受全不充分美國與情則不一致紐約講壇報指此新提議爲變相的倫敦答案用意在破壞和約而紐約世界報則謂此次提議應得極透澈之考慮紐約時報亦謂協約國定將愼重考慮之 
　　二十六日華盛頓電　駐華盛頓協約國大使應國務卿休士氏之請開非正式會議討論德政府致美之牒文各使曾表示意見美政府須俟接協約國下政府關於德國建議之意見後以覆牒致德政府 
[英法預備懲德之進行]  
　　二十六日倫敦電　星期六日唐林街將開高等會議現正籌備一切法國專家多人今日抵此與英國專家會商迫令德國履行義務之方法法總理白里安氏與統帥福煦等星期五日可抵倫敦比國外相加斯巴氏意國外相斯福柴氏均將與會白里安氏告知法内閣謂倫敦大會之期限須視德國新提案定之如新提案不能接受則會議數日可了否則須需時一星期考慮重行談判之基礎 
　　二十六日巴黎電　白里安氏今日報告衆院此次與英相談話結果甚佳英相在大綱上絶對同意德國於各事均不履行和約法國已準備期限滿後之對付方法法國之施强迫手段蓋由其債務人失信所致勢不能已白請衆院完全信任政府衆院旋應政府之請以大多數贊成延會 
[英兵陳述以前德人之虐狀]  
　　二十六日倫敦電　今日波街法庭錄取英兵所述德人虐待情形之供詞聽者甚多彼等因不能赴德參與審判戰事罪犯故到庭陳明證據而由英政府彙送德國德政府亦派有代表出庭諸兵所述駭人聽聞據謂有一兵士曾爲虱咬斃胸前蠕蠕不見皮膚即德衛兵見之亦爲震慄 
[英礦工礦主會議]  
　二十六日倫敦電　政府礦主礦工開聯合會議歷兩小時之久後乃宣告延會俟賀恩爵士明晨分别與礦主礦工會商後擬再開會議俾討論藉政府之助力可將工資减輕至若何限度 
[英國之殖民地首相大會]  
　　二十五日哇太樺電　加拿大首相美漢氏宣稱本年六月倫敦舉行之殖民地首相會議將討論英日盟約賡續問題 
　　二十六日墨爾邦電　澳首相休士氏將赴英倫日者有多人設宴祖餞之由美總領事主席休士氏即席演說謂彼信美日兩國無一謀啓戰爭而不列顚帝國亦决不願與兩國之一開戰休士氏並聲明白種應保留澳洲之决心惟謂澳洲不欲開罪他國予人口實而願與亞洲卢族和好相處 
[各國近事記]  
　　二十三日華盛頓電　太平洋前德國海電之分配雖須俟雅泊島問題解决後爲之聞美國將竭力使經由日本所有之海電達東印度與遠東之海電交通儘速恢復　　二十六日開羅電　埃及國民黨黨魁柴夫洛爾氏要求内閣取銷戒嚴令與檢查例並要求自任赴倫敦代表團之領袖昨據演說謂首相如不承認其要求則不復能得其輔助内恐將因此辭職於是埃及與英國之談判將受牽動 
　　二十三日華盛頓電　海軍經費預算案計美金三百九十六兆元規定將募兵之數由十四萬二千人减至十萬人該案已由支費股員會報告衆院 
　　二十六日倫敦電　印度橡皮雜誌建議出產家應組織一公司定資本英金一千七百五十萬鎊以每鎊二十七便士之價收買橡皮如價不滿半克郎决不出售該報並促東印度種橡樹者亦組織同樣之公司俾可互助維持巿面 
　　二十七日倫敦電　大英輪船公司之拉肯達號因不能得煤已展期五月六日啓椗聞台爾太號將爲該船運郵件至孟買然後赴遠東 
　　二十六日倫敦電　政府定五月十二日宴待日太子由首相喬治氏主席 
太平洋路透電 
[内國鐵路大會]  
　　二十六日北京電　内國鐵路大會已展期五月中旬舉行現議派青年鐵路工程師一隊赴加拿大入鐵路工塲練習繼赴美英兩國考察以增學識 
[美將旅日記]  
　　二十六日東京電　伍德少將及前任菲列濱總督福白斯氏乘維拉沙號抵此該船因機器受損遲到五日伍德將軍謝絶謁客惟據福白斯氏聲稱美國聞菲島一部分人民希望獨立此行蓋欲調查眞相伍等擬至西京等處一游然後由長琦乘倫號運艦赴馬尼刺 
[日員之國際聯盟談]  
　　二十六日東京電　上年參與日内瓦國際聯盟議會之日本代表貝賀氏已由美國回抵東京據其告客云世界和平端賴國際聯盟之成熟美俄德三國須請加入 
西方諸國之活動精神令人感動英國煤業風潮一般人士雖爲憂慮但英倫毫無全國擾攘之徵象美國對日之友誼無處不有信證美報關於日本問題所載駭人之消息多屬宣運動日人對於雅泊問題與山東問題應維持謹愼高尚之態度如無端自擾則徒增解决之困難美人對於雅泊問題與山東問題之排日運動多係好事者所爲蓋圖藉此漁利耳 
國内要聞 
[王占元到津後之四頭會議]  
　　天津之四頭會議必俟王占元到後始可開幕王氏在保定因事小有躭閣至前日夜間三鐘始行開車至昨日（二十五）上午十點五十分到津在津總站下車是日到站歡迎者爲曹銳張景惠許蘭洲趙玉珂楊以德及軍政各界要人約四十餘人省署衛隊軍樂隊警廳保安隊軍樂隊等均在站台護衛歡迎王氏隨從無多計參謀長武丹臣秘書李掖臣副官電報員等約二十餘人衛隊憲兵亦僅二百餘人王氏下車後即乘汽車赴黄緯路曹家花園與曹錕接洽並留午膳至於王氏到津後是否遽議及重要問題所議者究竟何事則所得消息頗有不同一說謂王占元於昨早六時半抵長辛店府院方面均先派員在站迎迓其他如各部及林墾督辦張勳亦均派代表前去歡迎惟京兆尹孫振家則 
 
 

Page 7

 
 
親自出馬各代表等由長辛店送至豐台王在車上向徐靳之代表言本擬先到北京復因曹張二使電促甚亟有要公待商不得已先到天津請將此苦衷轉陳元首云云後由某代表詢問王氏北來之宗旨王氏答謂此次北來因爲鄂省主客軍費每月七十餘萬實難支持故特來請政府籌畫接濟辦法並無其他目的旋即縱談他事詼諧雜出主客盡歡車到豐台各代表興辭告别王下車相送頗爲謙抑此一說也又一說謂王占元到津後與靳雲鵬同萬曹錕私宅昨日（二十五）午後一 
時在曹宅會議靳及曹張王三使之外並有各省代表列度者甚衆靳首先發言現内閣以財政問題無法解决致各項要政無從進行擬辭職以退避賢路曹張王隨即先後發言極力挽留謂嗣後中樞要政悉聽靳揆主持各省不加干涉至出兵援庫問題歸曹張兩使擔任聯絡西南進行統一問題歸王擔任其餘各省均允各盡相當之責任絶不使中央威信少有喪失之處會議結果甚爲美滿此二說也又一說謂此次王占元蒞津會議對於内閣則聽靳自行主持不參何項意見對於征蒙則以曹錕意思爲轉移至關於統一選舉等重要問題則待與靳及曹張從長妥商辦法此三說也又一說謂昨日上午曹張王有重要會議討論西南事件靳亦列席王占元所報告者（一）派兵援桂假道湘省已得趙恒惕之同意（二）請以熊克开武爲川督陳遐齡爲軍務會辦另由川人自舉省長劉存厚由中央撤回（三）對粤主張討伐由隣近各省起兵協攻中央擔任餉械之供給（四）派兵援黔以伸北軍勢力於西南（五）湘省北歸須任趙恒惕爲督軍湘軍餉械由中央供給並不計客軍侵入湘境省長由人民自選下午續開會議討論援庫問題張景惠亦參列會議（張於前夜二點五分乘專車赴津）王占元允派一師一混成旅協助攻庫尚有他項援庫計畫事關機密不便宣佈旋復討論討伐孫文問題王占元謂西南各省對於孫文此舉均極憤懣可以聯絡一致聲討除粤省外决無爲孫氏援助者云云曹張遂將所擬討伐孫文通電請王核閱以便即日發出靳晤王後知統一可成亦甚滿意故稱頌王氏勛勞不置並力邀王到京一行此四說也以上四說孰較可靠尚難確斷惟以理測之王氏初到津便開大篇大論之演說會表明有條有理之主張則恐未必耳 
[潘復與日記者这談話]  
　　日本某通訊社記者昨二十五日特訪財政次長潘復氏叩以時局上各種重要問題據潘氏所答如次外傳曹張兩使感情不洽齟齬時生惟觀此次津中會議兩使俱能披瀝誠心交換意見則前傳之誤會定可一掃無痕矣現在時局上之各項重要問題已經津議决定由曹張王三使各膺解决之責㈠蒙古問題歸張使處置外蒙古王公原無反抗中央之意即活佛亦曾遣使求和聲明反抗中央全非出自本心大有悔悟这意是以中央對於蒙事仍擬以和平手段解决惟若今後活佛依然執迷不悟自不能不加以討伐彼時應派之征蒙軍亦已决定純由張使編遣以期事權統一又張使命葉交長籌措軍費三百萬元一說全非事實又謂葉交長倘不能籌措郎令解職尤爲無稽㈡河南問題歸曹使處置從來北洋派對於中央政府鮮有出反對態度者此次成愼反對趙倜間接即係違抗中央中央爲保其威信自當予以討伐靳總理與曹使之意見旣已全然一致故令 
吴佩孚派師痛剿成愼雖然敗走仍擬嚴予懲處趙倜之處置亦多有未當亦擬予以處分至處分成趙之辦法均擬由曹使秉公辦理㈢南方問題南方政府並西南各省問題統擬委諸王使相機辦理至其如何進行皆須俟津議决定㈣敎潮問題敎員罷課純由要求補發欠薪及指定基金而起最近由各當周極力籌畫行將完全解决預計不日即可開始上課㈤内閣問題三使在會合以前均有聲明對於政治槪不過問以免有干政之嫌是以三使對於内閣問題毫無表示刻下周財長實因病重提出辭呈外間所傳謂余（潘自稱）將繼其後任但此等重任余何能擔業向極峯青示難承之意矣其繼任之人一時苟難物色惟有仍挽周氏勉爲其難㈥北洋派之結合北洋派自經此次三使之會晤後當益鞏固前者對於豫亂靳揆與曹使之意見旣已一致故將來之政局决當得有良好之結果至三使來京之期當在一星期以内靳揆在津當有兩三日之滯留一俟三使到京後再開中央會議結束一切 
[北京通信　（鏡）]  
　　北京大學畢業同學協爭敎育經費 
　　北京大學畢業同學曾於本星期一在母校開會决定協爭敎育經費以維母校復定於星期六開大會是日下午四時到者三十餘人公推林彬爲臨時主席先報告經過情形次即討論對外名義有主張用北大畢業同學協爭敎育基金會者有主張用同學會者有主張用北大留京同學會者討論結果全體贊成用北大留京同學會次討論進行方法陳鐘凡謂宜分兩方面一方爲聯絡八格同學會之共同進行一方爲本會維持敎育經費之單獨進行今日當舉出代表與各校聯絡孟壽椿謂高師農專醫專等畢業同學會業有公函前來促本校同學會共起協爭星期一開會已舉陳君鐘凡廖君書倉顧君名與壽椿爲臨時書記决上府院呈文並通電各省呈文業由壽椿擬就今日在大會共同商改後即可發表電文則由顧君擔任孟遂宣讀呈文文中所爭三欵與敎職員數日前所主張者同張煊謂此呈文當改（一）與現時眞確消息不符（二）不得要領（三）本會當處第三者地位不當與敎職員持同一論調即報告敎育風潮所以不能即日平息之内幕主張對病發言但爭敎育經費之獨立他可不問（一）敎部旣謂本星期四所提條件爲曾經閣議則請政府正式公布以正式公面而後即不能任意取消也（一）當要求由閣議定在（敎育基金未籌足以前由交通部每月協濟財政部二十萬爲八校爲八校經費）否則葉恭綽自由决定之辦法彼以後可自由取消之且交部協濟財部一事近日交部曾有公函致財部謂本部不足千餘萬以後難再協濟諸語此事仍屬空虚即使交部繼續協濟亦不過至年終爲止以後敎育界經濟又起恐慌請大家注意其大者顧名謂交通部策劃一欲移學界之力以攻内閣一欲使學生敎職員内部自爭一欲使中小學與八校爭是故當爭敎育經費獨立不當爭敎育基金蓋依敎育基金籌定一語解釋則現時交部即可不付欵以原有其金五百萬也（道勝股欵）李四杰主張呈文中一方援助敎職員一方宜忠告政府令注意全國敎育其後大家主張以前意由孟張修改呈文付表决通决定明日上午孟顧等至西交民巷張宅商擬即發電則一致上海各報轉全國一致上海學生總會轉全國學生會一致上海敎育總會轉全國敎育會意旨亦同呈文次推舉與各校接洽代表六人魯邦瞻黄文弼林彬陳鐘凡廖書倉顧名至六時即散會聞敎育經費已由部領得三十萬元由三司長簽字領欵可於星期一發三月份薪一月積欠一月敎職員認三月亦爲積欠現雖辭職而積欠尚在力索中擬决收受至能否就此了結則尚須視敎育經費獨立問題是否可恃爲斷也 
[京敎潮尚未平息]  
　　昨日（二十五日）下午二時北京國立八校辭職敎職員代表聯席會議在前京畿道美術學校開第二十二次大會由北大代表陳世璋代理主席報告（一）女子高等師範敎職員會來函補推李大釗爲代理有發言權代表（二）主席馬叙倫來函因腦病未愈請假一星期（三）北大畢業同學會派代表前來已由李大釗接待報告畢由北大代表譚熙鴻報告上星期六檢驗敎育部領到三十三萬元支票情形及敎育部與北大代理校長蔣夢麟接洽情形並謂據云積欠欵項本日下午三時當有確實消息旋對於積欠問題有所討論以斯時已至午後三點尚無消息僉以當疑項未發下以前是否將積欠全數發清抑係發一部分無從推測俟發出後再行討論進行交涉辦法次由美術代表徐瑾報告北大畢業同學會二十三日在北大第三院開會决定上呈府院及敎育部請速籌足敎育基金於其金未足以前撥出的欵爲八校經費並通電全國一致力爭惟對於積欠一層則有願敎職員讓步之意報告甫完李大釗歸席報告接見北大畢業生同學會代表廖書倉林彬二人情形謂二代表叙進該同學會意見並述該會上府院部呈文及函電内容該會已决定聯絡八校畢業同學組織聯席會爲敎職員後援望本會議隨時將進行情形報告該會維時將届四點校長方面尚無回答且聞尚須國務院簽字然後由敎育部向銀行領取代表以其不履行預定時間於是决定再函校務討論會質問其延宕情由而散同日上午國立八校學生代表何玉書（法專）五麟昌（高師）汪瀚（北大）黄族翹（美術）等四人携帶呈文往國務院請謁總理因靳已赴津由許秘書出見該代表等謂八校罷課迄今月餘荒廢寳貴光陰至爲可惜政府對此何故不早日設法現聞積欠已有解决之望惟對於敎職員及學生方面所視爲最重要之敎育基金則並無切實辦法以致上課無期政府苟不甘受破壞敎育之罪應請速即俯從敎職員以及學生之請速定基金於基金未籌足以前每月撥定的欵作八校經費以便早日上課云云許氏當允將此意俟總理回京後代爲轉達聞學生呈文中所要求者即爲請更改國務院所擬撥欵辦法條文如條文中所稱有（財政部未壽得的欵以前）一語應改爲（未籌得敎育基金以前）又條文中有（由財政部就交通部特别協欵按月撥付二十二萬元）一語應改爲（由交通部鐵路郵電收入項下每月按期特支敎育經費若干元）倘若將此二項更改學生便有恢復上課希望 
　　敎育總長范源濂因避學潮蟄居津門業已多日雖經各主面竭力勸其回驂終無轉意昨日府院方面以敎員欠薪决定逐期分發經費問題亦已磋商有緒特派蔣維喬赴津敦勸范氏打消辭意回部任事詎范氏以驚弓之鳥不願重入漩渦答謂經費旣有着落部務更 
易辦理源濂此時决不回京應請一致府遴選賢員接替部務云云由此可知范氏去志甚爲堅决大有不復返顧之意 
[中行股東年會記（二）]  
　　二十五日下午三時中國銀行股東會繼續在銀行公會開會仍由馮總裁主席賡續前日所議修改章程案將修改章程草案逐條宣讀凡股東舞異議者即作爲通過第一條中國銀行爲股東有限公司股東所負之責任以所出之股本爲限衆無異議全塲通過第二條中國銀行設總行於中央政府所在地各省會及商業繁盛地方得斟酌情形經董事會議决設立分支行或與他行訂立代理合同或匯兌契約但須經財政總長核准前項各行設置地點有撤銷或移置之必要時得逕由銀行之行務總會議决施行補報財政總長備案衆無異議全塲通過第三條政府視爲重要之區域得商令銀行增設分支行或代理處但須得董事會之同意官股代表主張去人但書而其他股東有主張删去商字者有主張得商令董事會增設分支行云云者有主張改商令爲特令者其說不一卒照原文通過第四條中國銀行營業年限依照中國銀行則例第六條之規定自民國元年八月一日起滿三十年爲期滿後得由股東總會議决展期但須經財政總長核准衆無異議通過第五條中國銀行股本總額定爲銀元六千萬元計分六十股每股銀元一百元先招一千萬元計十萬股政府得酌量認購以資提倡中國銀行若有招集股本之必要時得由股東總會議决經財政總長核准後再行添招政府認購之股份得隨時宣布售與人民當時各股東有提議修正者甲說於再行添招下加（但以商股爲限）字樣乙說政府認購之股份以第一次爲限並得隨時宣布售與人民丙說於再行添招下加（中國銀行嗣後添招股本以商股爲限）字樣丁說於再行添招下改（但以商股爲限以前政府提倡認購之股份得隨時宣布售與人民）衆股東討論結果咸以丁說請付表决而股東中有提議若依據公司條例一四五條之規定其有特别關係之股東須迴避表决請官股代表抛棄投票權而當時因有主張起立表决者有主張投票表决者衆議頗不一致時屆六點仍未解决繼有動議請延會者主席遂宣告延會俟明日（二十六日）下午一時繼續討論 
[留京舊議員有赴粤說]  
　　大陸報二十六日北京電云前國會留京議員現已議定南下赴粤加入國會非常會議此輩志在認孫中山南方總統之選舉爲合法也聞孫允許留京議員加入廣州國會所需川資由上海議員俱樂部供給自前國會解散後留京議員以經濟調查委員之名義坐領政府薪俸近曾勸政府取銷各省之選舉以期恢復其前有之地盤但政府不從其言故擬赴粤以圖報復云 
[東三省通訊（四月二十二日）（續）]  
　　中俄邊界交通之協約 
　　（第七條）中國人民持有中華民國官憲所發護照由遠東共和國回國遠東共和國不得禁止搬運金銀貨幣·及各種皮張出口但運出大宗五金并貴重品須先行報明 
遠東政府指定之官署備案惟指定此項官署之命令公 
布不得逾本約批准後兩星期又華商在遠東共和國營運進出口貨物所納稅不得越過俄商在中國所納進出口貨物之稅數（第八條）遠東共和國旅居中華民國領土内之人民與中華民國旅居遠東共和國領土内之人民享受同等之權利（第九條）中華民國官憲不應在 
其領土内協助反對遠東共和國政府之俄人遠東共和國各官憲亦不應在本國領土内協助反對中華民國政治之中國人（第十條）旅居遠東共和國領土内之華民不得協助反對遠東共和國現行官府之俄人但遠東共和國政府對於華人及其有關係之俄民未經證明事實之前不得藉口華人有庇護反對人之行爲故意搜索及侵害（第十一條）旅居遠東共和國之華民不得假商人名義代遠東共和國人民輸出金錢皮張但旅居華民凡交易所得或其他合法購置有相當根據者運輸回國時遠東共和國政府不得藉詞指爲代遠東共和國人民輸出而扣留之（第十二條）中華民國人民得自由赴遠東共和國之境内須持有中國官廳護照經俄官吏簽證者遠東共和國人民得自由赴中華民國境内須持有遠東共和國外交部或外交部委定之一省最高官署護照經中國駐在領事館簽證者各受入境國之邊界官吏正當檢查如無違禁物品均准入境但從前所有過江小票·及入境居留票等捐費一槪廢除惟長久居住須持有本條規定之護照以上議定各條以中俄文字雙方校對無誤各繕寫二份如有爭議及條文上之解釋經中俄全權委員簽定後俟中華民國黑龍江省官府遠東共和國政府互相批准即由雙方各保存一份一面宣佈各國人民遵守實行中華民國十年三月七日遠東共和國西曆一千九百二十一年三月七日訂於滿洲里（元） 
[醴陵大饑之慘象]  
　　湘省連年兵燹原氣大傷七十五縣之間而以醴陵爲尤甚該縣自經張敬堯兄弟縱兵燒搶而後全縣爲墟蓋藏空虚四民失業去歲又復水患蟲災收成異常歉薄縣倉雖有積穀萬餘石又被湘軍挪借一空加以去歲穀米弛禁運出亦復不少故本年初春即已發生荒象請照逃荒者日必數起雖經官紳勸止亦無實力救濟本月初間北鄉有饑民千餘人請照逃荒出境經官紳數次急電上峯請發急賑而省政府僅發倉穀二千石賑欵二千元杯水車薪何能有濟近來東南西三鄉亦有饑民數萬請准逃荒並向各殷實家吃排飯索盤川該縣陽三石姚家壩各車站恒集饑民萬數每當火車開行即遮道要求請附車他往乞食附近廟宇不能容納則露處荒郊呼救之聲晝夜不絶多數賣兒鬻子苟全生命窮僻之鄉不能得食者則食菜根樹葉以及觀音土等物因之致病而死者甚夥現經地方官紳迭次會商决照去年前例將縣有各公團財產向省政府抵押現欵十萬元儘數購買穀米分配於全縣百零八境業由紳界聯名呈請省政府懇予照准當局對於此事以無可設法業已電致湘省羲賑會長熊秉三轉向該會抵押又聞安化等屬近亦發生饑荒逃荒來省者數已千餘人省議會以現在各屬饑民麕集又值退伍員兵第二次發給欠餉之期且聞地方匪徒已有鼓惑饑民之事 
頗爲危險除咨請政府追還各屬倉穀救濟外並電熊秉三請就義賑會丐捐存餘項下酌發義賑以維地方 
[南京快信]  
　　省署昨委往各縣查禁烟苗委員江寗句容溧水陳壽琳高淳江浦六合周銘釗上海松江南匯金山姚昌頣川沙奉賢太倉嘉定黄尚華吴縣常熟崑山閔煥萍東海灌雲贛榆馮傑吴江武進無錫黄玉藻江陰靖江揚中包景燧崇明青浦寳山鄭凱恩宜興如臯南通泰興楊開榥丹徒丹陽金壇溧陽馬星衢豐縣沛縣蕭縣碭山王元璐銅山宿遷睢寗邳縣王清濤泰縣阜寗淮安徐慶祥高郵寳應興化東台賴家祥鹽城漣水孟桂庭 
　　朱熙楊春普馬玉仁白寳山張仁奎黄振魁張長林等各師旅長鎭守使在省會議防務事竣今日均遄回防次 
　　直督曹錕派顧問潘金赴鄂謁王占元昨由漢偕陳光遠代表褚玉璞同乘江永輪船抵寗即謁齊督今日早車北上北京女子高等師範學生四十二名昨由敎員趙鴻志率同赴京徐海道尹程道存昨因公來寗謁軍民兩長上海審判廳長戚運機由京來過寗返滬敎育部僉事俞亮·河南印花處長薛爾安來寗鹽務署僉事朱原基·湖北劉承恩佐表葉祖蔭·均由寗赴京 
　　齊督昨電徐州鎭使陳調元嚴防豫省潰兵竄入蘇境 
　　蘇高等廳奉司法部令選送學員三名赴京入司法講習所肄業 
　　金陵道自治講習所已於二十五日開學學員尚祇二十餘人蔡所長昨令催各縣趕速保送補考以便入學 
　　邳縣紳民以匪患猖獗公呈省署請派公正人員到邳坐辦清鄉以清匪源 
　　尚有要聞二及地方通信轉入後頁 
雜評一 
[三使以外（默）]  
　　三使以各有一部分之勢力而操縱政局然勢力不盡於三使也前这有勢力者爲二使二使之外復有一有勢力之巡閱使出而成三則今日三使以外之各督軍安知不又結合一種新勢力以破三使操縱之局而成四又安知不由四而五而六是蓋少數操縱政局必至之結果也假各省同盟之勢力以成彼操縱政局之勢力者則結果必更有新同盟者出以破其已成之勢力此相環之理也 
　　北方之勢力旣不盡於三使南方更遑論矣粤有粤之勢力川湘黔滇有川湘黔滇之勢力勿論其勢力不易摧翻也即如三使之願討粤有效則粤與桂合而另成一新勢力援川援黔援湘有效則川黔湘等省亦必另成一種新勢力以代其舊勢力此種新勢力名縱附北而决不能使屬於少數操縱之下可以預測然則三使以外之勢力正多能以兵力一一囊括之哉 
 
 

Page 8

 
 
國内要聞二 
[馮趙衝突之續聞]  
　　馮玉祥駐紥信陽軍紀甚好豫人莫不悅服此次陡變態度與趙倜衝突殊覺出人意料之外詳情已誌昨報至十九日晚吴寳等軍將成愼擊敗後馳回鄭州趙倜蒞鄭與吴寳商量對待馮旅辦法寳德全力主還攻趙繳還槍械各歸原防馮得電後於廿二日分電吴馮聲言前次與毅軍衝突全係誤會極力道歉在趙周本欲含糊了事惟其部下諸將皆甚忿慨目下有向馮提出三條件請其履行之說一派代表向趙督道歉二歸還奪去槍械三退出豫境聞一二兩條馮已允諾唯第三項尚須斟酌大約豫南方面無論如何决不至再有戰事發生則可斷言也至其衝突原因或謂馮軍受成愼運動或謂馮向與趙氏兄弟有意見此次乃乘機爆發然究竟眞相若何非外人所能知也 
[寗波之查貨大風潮]  
　　此次寗波查貨風潮甚爲激烈兹據寗波學生聯合會救國十人團聨合會來函節錄如下寗波抵制日貨自五四以來學生團與十人團積極進行近外間紛傳洋貨店又有大進之說十人團學生會先開緊急會議以謀對付旋又得消息謂前日江天輪曾有日貨十七件裝運到甬（内三件係新章之貨）准明日起卸遂議决於是日早晨各校及十人團各派代表共十餘人至江天碼頭調查到時果見有十七件之貨上標某國牌子俱已一一裝入駁船因關未騐過故未提去二團體之代表即站立看守不意至九時許突有洋貨店夥百餘人棧司數十人洶洶而來鵠立岸邊二團體見勢不佳乃俱散去分投電知各校有十人團常住員鄭光祖平日最熱心抵制素爲洋貨商所注意當時由華洋旅館打電話而出適爲新章經理朱如松所見即喝衆動手拳足交加復拖至寗紹碼頭推入黄包車上百餘人圍擁疾馳至洋貨公所禁閉四分署員郭鳳沚聞耗急至公所調停一面勸鄭某先回鄭因兩足不能行動乃雇車送回鄭至中途卽折至法院其時十人團團長已在檢廳口頭提起刑訴當即由廳驗明鄭某傷痕令補遞狀紙正式起訴鄭現在澤民醫院此案旣出罷巿聲浪乃隨之而起但罷巿者不過洋布業一部分其營洋布業而兼綢緞者多未附和即純粹洋布業亦有將門半掩而營業如故者惟江橋堍頭之新章志春二家雙門緊閉𨶑無人影先是道尹公署得有風潮將起之消息深恐釀成巨變特邀集各校長會議到者爲師範四中效實中工四校道尹謂今日消息甚惡爾等宜各勸本校學生切勿出外滋事各校長答允設法勸導然比各校長回校時各校學生大半已出發知此事出後各校所派出之代表分投電知本校令其全體出發至下午一點鐘陸續至四明鶴揚樓會齊計到崇信浸會師範效實四中數校共二百餘人十人團代表亦到十餘人即在該樓會議决定全體至新章搜查議畢即排隊同至新章門首即排隊站立嚴守兩面斷絶交通有學生及十人團團員數人將門推開見門内排立多人有持械者有不持械者有短 
衣者學生等亦不之顧逕上樓搜檢甫至第二層樓下怪聲大作并有器械相觸之聲知已肇事當即跑下逃出門外而樓上之屋瓦算盤桌脚已如雨下學生躱避不及狀甚狼狽崇信學生鄔家篆被棍擊傷頭部（已抬至澤民醫院）四師範學生毛某額角亦被棍擊傷其餘受輕微傷害者尚有數人又過路人繆長霖亦被擊傷頭部當由學生會會長代表鄔某向檢廳起訴其餘各校學生數百人皆擁立法院外之敎塲籲請法院主持公道檢廳預審畢即由樓檢察官至澤民醫院騐傷畢准允被害者之請即派法警數名往提朱如松事旣閙到如此官紳方面自不得不急籌維持現狀之法下午三時由商界楊誦仁毛稼生發起召集緊急會議洋貨業中人到各甚多胡叔田盛省傳二君亦到屠會長行至道署報告情形并請道尹蒞會道尹不允代表亦未派林廰長姜知事均到略詢一過即至新章查勘時學生已散被傷學生亦已舁赴醫院故未見一人於是重蒞商會開談話會廳長知事謂此事我等自當負維持秩序之責至罷巿部題則須由商會設法勸導學生方面可責成各校長管束勸阻至毆傷情事業已提起刑訴自有法律解决談話會畢洋貨業各商續開會議要求官廳照上海辦法出示保護商店謂如有擾亂秩序者槪以匪徒論廳長謂此事你等可向鎭守使請求云云另一消息則謂當道已經允予出示而罷巿問題則已由王懷芳分頭勸導故至傍晚時多已開巿矣又聞新章自肇事後警署特派警察十數名並巡防勇數十名至新章附近巡守以防再生事端 
[蘇議會臨時會近訊]  
　　省議會臨時會開會已十餘日而到省議員尚不足六十人前日發出議程准二十七二十八兩日接開大會而連日陰雨連綿到省議員仍屬寥寥今日大會决不能足法定人數臨時會期法定二十日即依法延長十日 
亦不過三十日今已虚度其半而大會未能開成一次十年度預算早已交會急待議决其他重要議案亦不下十餘起鮑副議長頗爲焦急昨（二十六）又邀在省各議員到會商榷整理會務方法到十餘人未有結果而散查此次臨時會不足法定人數因議員當選衆議員者共有十八人而此十八人中俱係常川到會未嘗缺席者此次當選後有數人要求省署謂衆議院未召集前省議員資格仍然存在省署乃電請内務部解釋往返週折以致延至前日始將第四區當選之八人查明遞補東海之楊東巖以一二三區當選議員尚未全補除電催郭鏡清等來省就近領證到會以免文件週團廢時外昨特面謁王省長請從速查明未補各人依法遞補以維會務並函議長聲明前請解釋省議員當選衆議員應否消滅省議員資格一函並未與聞實係被人揑署又議員朱翼重提出丹徒運河工程用欵不實究竟如何查復懲處質問書昨由會咨請省署於五日内答復省長交議擬訂江蘇省推廣栽桑名譽奬勵簡章案又交議江蘇全省典業銀行公濟公典應否認股欵案宋銘勳提議嚴查私運米糧以維民食案吴鴻勳提議爲留法勤工儉學生困苦難支擬咨請省長撥欵資助以勵敎育案董仙衢提議援照二年度議案即行開辦省立第四農業學校緊急動議案高元陞提議所得稅應聯合各省一致電爭取消案一俟開議即付公决 
[杭州快信]  
　　省敎育會評議員壽毅成因事辭職秦吉人因病出缺迄未遞補昨開臨時會公推范耀雯補壽缺王之槐補秦缺省憲期成會商借會所案亦决定准借又舉定副會長周季倫充管湯氏捐助遺產專員 
　　省憲期成會今日又開臨時會討論修改會章 
　　近來各縣敎育會紛呈省署請嚴禁與馬經過文廟沈省長查崇聖典例及現行法俱未規定批令毋庸置議 
　　衢縣請撥動附稅修築吾平堰委童佩韘督修 
　　武義公民陳開明創辦華富桑圃供金衢兩屬育蠶之用業由實業雲廳長呈部立案 
　　吴興知事前呈准抽收船捐補充學費原案僅指城内並未賅括城外現因經理人籠統收捐激成暴動省署昨已令行該縣飛速查辦事覆核奪 
　　裕和製衣廠因作頭俞茂富與工匠魏志海許其坤衝突 
　　許等同盟罷工經警署拿辦昨全體同業在九曲巷軒轅宮開會亦無結果 
地方通信 
[蘇州] 　　 
　　八大學定期聯合運動　蘇垣天賜莊東吴大學自與約翰·南洋·滬江·金陵·之江·五大學聨合後對於田徑賽等科日事練習本年又加入高師·復旦·二校合爲八大學聯合會規定每年舉行聯合運動會一次會塲地點由各校中循環行之本年定於陽曆五月十四日在東吴大學舉行應需經費按照東方八大學運動會規則由與賽各校分别擔任會塲面置由運動委辦司馬德曁東吴大學納許君擔任其他願意協助者可於臨時加入來賓參觀之入塲券每券售小洋三角所得之欵槪充北省義賑各項預賽定於是日（五月十四日）上午舉行節目如下百碼賽跑·二百二二碼賽跑·低欄比賽·高欄比賽·擲鐵球·擲鐵餅·擲槍·跳遠·各項運動員在預賽時可競賽三次其最優勝者六名可於下午參與决賽但此時之短跑及跳欄比賽其布置悉視加入者爲轉移（原定决賽時祗有短跑選手六人跳欄選手四人）各運動員須於舉行比賽以前一星期將名單寄達田徑賽委辦該名單上祗載各比賽員姓名不必指出欲加入何項比賽但須經該校長簽名方爲有效通信處東吴大學司馬德其公開運動項目除東方八大運動會會員外凡願自由加入遠東運動會得於是日蒞場比賽以便試騐其及格與否兹列比賽辦法於後（甲）在田賽一項凡外來加入者須與本會運動員一同比賽（乙）在跳欄與短跳方面其布置方法須視加入者人數之多寡而定（丙）其餘各項徑賽如加入者在三人以上則可另行競賽如不及三人則必與本會運動員一同比賽云 
　　師範敎育會議預誌　江蘇省師範附屬小學校聯合會第九次常會將於五月五日起在滬開會三日已由該會理事是楊衛玉君訂定日程發出通告矣 
[松江]  
　　自承行竊奇聞　縣署承審員沈修之家被小竊白晝掩入攫去尚未洗濯之濕衣數件沈因而大怒立將巡官記大過一次并撤換巡長押辦地保復將一區警探罰俸一月仍勒令限期破案事隔數日有自稱梁上君子姚愼之者致函沈修之大致謂子之濕衣爲某所竊贓存蔴油衖陳得勝家望勿累及無辜惟子大發雷霆若欲甘心於某某實不敢復居松地謹此謝謝行再相見云云沈得函後立派法警至蔴油衖搜贓當在陳得勝家搜去現洋七十餘元烟具烟膏甚多惟陳在縣署自認售烟不認窩贓云 
　　公賣局近事記　松邑烟酒公賣局長丁乃宏奉令調升常海統捐局長遺缺由省另委陳某接充聞一二日内即將蒞局視事又該局烟酒稅向吊商人包認現聞財廳已令飭該局收歸官辦商家已微爲所聞刻正互相聯結共謀反對 
[鎭江]  
　　商會重選會長　鎭江商會上次奉令改選選定正會長于樹深副會長胡容詎胡不就又經人電省選舉遠法飭令重行選舉二十五日爲二次選舉之期當場揭曉于樹深得二十五票當選正會長仇承榮得二十五票當選副會長張知事亦蒞塲監視惟于君謝絶當選正會長仍屬虚懸求識如何辦理也 
　　道尹注意烟禁　蔡道尹蒞任伊始對於烟禁一項頗爲注意昨已通令鎭屬五縣知事飭將禁烟報告表自本年一月份按月分别查塡送核毋稍玩延 
　　小輪因雨停班　六合一帶前夜大雨山洪暴發江潮盛漲汨岸平堤小輪往來鼓浪冲刷堤身岌岌可危經該縣知事據情電請鎭江關監督兼交涉員曹君函致稅務司示　華洋各小輪自二十六日起一律暫行停駛以保堤工 
 
 

Page 9

 
 
   
 
 

Page 10

 
 
本埠新聞 
[關於閘北水電这省長交議案]  
　　蘇省長交蘇省議會議閘北水電廠與淞濱公司劃界營業辦法及移交條件案云案據錢允利錢淦等呈稱閘北地方居户日增工廠日盛境内所需電氣自來水雖有官廠承辦惟困於經濟規模過小該廠電力由工部局供給主權已漸有外人侵奪之可慮加以租界電量早經告滿自用猶虞不敷轉售官廠必受限制充利等爲地方計擬於昔日閘北界外鐵路橋北寳山縣境之區域内組織電力有限公司假定資本三十萬元先就電力一部分着手興辦將來資本充裕兼營電話及自來水事業總期主權由國人自操不至任聽他人侵佔謹依電氣取締條例呈經咨准交通部以該處電氣設備原有官廠承辦若再設廠於原有官廠營業不無防礙應俟該商等會同官廠交涉盡善後再行核曾等因當經飭據閘北水電廠呈稱官廠報請交通部立案之區域以滬寗鐵路爲界鐵路以北爲暫時營業區域復與英工部局訂立租電合同亦於附圖内註明滬寗路南爲本廠確定之營業區域其在滬寗路北者乃暫時區域用紅格線别之淞濱公司如以紅格線之滬寗鐵路以北爲界似與營業區域無甚衝突之慮惟官廠前與工部局所訂合同期限之内不得縮小範圍此項臨時區域若歸淞濱以司該局能否不生異議尚無把握即使讓歸淞濱公司在合同未經屆滿以前所有該區域應用電力似應同該公司向官廠購用轉供不得自辦電機以免發生對我交涉所有綫路建築等物自應按照巿價由該公司買收又經咨准交通部核准立案並由閘北水電廠呈送淞濱公司開來移交條件送請核示等情據此相應依照省議會暫行法第十六條之規定咨請貴會議决施行此咨 
　　附抄件　江蘇省立閘北水電廠因於民國八年與工部局訂立購電合同以五年爲最短期限故淞濱公司在此五年期限以内凡在接收水電廠臨時區域之内不能自發電力即仍由水廠轉饋電力兹議定移交辦法及饋電方法如下一淞濱公司營業區域以前經呈明省署之營業區域圖爲準凡在本區域内電桿電線電表舊屬水電廠財產者悉數移交淞濱公司接收二電桿計若干根某年某月裝設計原價洋若干元按照折舊辦法每年折减原價廿分之一計合算洋若干元三電線某號若干某號若干某年某月裝設計價洋若干元按照折舊辦法每年折舊原價二十分之一計合算洋若干元四電表計若干只某年某月裝設計原價洋若干元按照折舊辦法每年折减原價二十分之一計合算洋若干元前三項總合算洋若干元由淞濱公司於接收時將此欵繳納水電廠五本區域内方脈間計二處（甲）寳山路方脈間計估價洋若干元（乙）俄羅斯敎堂方脈間計估價洋若干元以上（甲）（乙）兩項先行議定價值俟水電廠與工部局合 
同期滿後再由淞濱公司交欵接收六在寳山路新方脈間未經造竣这前暫由水電廠於商務印書館方脈間分一專線饋送淞濱公司區域内之電添裝測騐電力表一只積算電力表一只以便按月計算電力又另由福新廠方脈間饋送至本區域内之電由水電廠在鐵路以北入口適宜之處裝設總電力表一只以便計算電力七水電廠與淞濱公司每逢月之某日各派技衛員會同至各方脈間抄錄本月所用電力以便核算總用電力八淞濱公司轉購水電廠電力價值按照工部局每月原價另加十分之二逐月清付九本區域内怍入各户所繳押櫃洋計若干元由水電廠於移交時繳納淞濱公司又關於本區域内營業底册及各種簿據由水電廠同時分别造册移交十本區域内未收各電費由水電廠將未收票據移交淞濱公司代行補收後隨時繳納水電廠十一以上各辦法均由水電廠呈請省署批准施行至施行期間以水電廠與工部局合同期限内爲有效期間至合同期滿後再行另議 
[會議法水電問題之近訊]  
　　文匯報云法租界水電公司之代表白里杜氏與法公董局於本星期一日續開會議雙方皆抱和緩態度故談判頗有端倪云 
[改良路政會議預誌]  
　　文匯報云中國改良路政會定期五月五日在本埠青年會舉行第一次年會會長王正廷已發通告分致江浙兩省重要人士及省長省議員等請其蒞會此次集會宗旨在通過會章選舉職員並佈告路政會之目的與計畫國人對於良好道路現甚注意各處多來函贊成斯舉想改良路政之運動其範圍不久將及於全國年會時改良路政會各部董事皆有報告展覽部主任爲聶雲臺氏現方籌畫在滬開大展覽會陳列築路原料與機器滬杭馬路現已由測量部主任波威爾技師繪就圖樣此事將於大會時討論云 
[太平洋航業會議定減輕運費]  
　　字林報云北大西洋與太平洋航業大會爲與由大西洋赴遠東之航業競爭起見已議定貨物運費新章減輕由西雅圖與其他太平洋口岸往横濱神户與東方口岸之運費計鋼鐵取費每噸美金五元八八汽車每噸八元機器每噸九元拖車每噸十元烟草每百磅七角五紙烟每百磅五角惟運往天津及中國北言口岸者鋼鐵仍照舊收費每噸六元半機器每噸十元查減費最大者爲烟草約百分之五十紙烟約减百分之二十 
[航業消息紀要　]  
　　太古公司之新寗輪船定今日開往港粤裝有本埠大德昌銀號運赴香港德大莊之元寳七十箱每箱三千兩合紋銀二十一萬兩另金洋十五萬元又本埠錦經綸裝赴香港廣東之現洋五十萬元小洋五十箱又該公司之黄浦輪船昨自漢口裝來銅元二百四十千又招商局之江華號進口除金銀外運來安徽造幣廠之銅元二千千計分裝二百箱云 
　　怡和洋行因上海運赴汕頭之雜糧與棉織物屯積甚多而昨日出口之財生號又因滿載青島之生仁致上海到汕港貨一件未裝故特將長江班輪和生號臨時停駛兩班專開汕頭須經二十日後方可還駛滬漢故今日應駛之長江船已宣告停行矣 
　　招商局新造行駛揚子灌中段（重慶至沙巿）之江慶號輪船現已布置完備俟油漆乾燥後便可開駛其買辦於昨日派定唐耀簡充任惟以重慶宜昌間時有軍人滋擾深恐損碍航業故該輪特改懸美國旗號業於昨日註册矣 
　　昨日招商局派定程寳森爲新購入之嘉禾號輪船買辦又飛鱇船買辦唐耀簡已調任江慶買辦故另委李雨楚接任 
　　英商太子公司現對於中美航務極力發展本年已添加蒙古太子·東方太子·兩輪今又增入葡萄牙太子號一船聞該輪新造未久噸量較各船爲大現已在紐約開出五月中旬可至上海此外尚有預定加航東方之新船三輪亦將陸續開行來申云 
　　藍烟囱公司新造之摩託新輪七艘共第一號爲麥執安Ｍａｃｈａｏｎ有八千噸量已於本月二號由英開來昨日此間接來電准定五月十三號到上海其第二第三號兩輪則均在一萬噸以上本年九月内亦可到申云 
[工部局發行本年公債]  
　　工部局依據本年四月納稅大人會通過之議案發行第一批公債兩種一爲銀借欵一爲洋借欵總額各爲一百萬年息皆八釐於一九五一年度贖還惟在一九三一年後工部局得抽籖償還一部或全部債券分五千·一千·五百·一百·四種以上兩種公債之發行工部局於四月二十六日公佈迨二十八日第一批銀借欵一日萬兩業已招募足額故即發行第二批銀借欵亦一百 
萬兩條件與第一批同至於洋借欵因第一批尚未募足故第二批須緩日發行 
[無錫米巿之報告]  
　　昨日閘北米商接無錫快信云連日内地又有人收賣糙米致底貨見跌成本亦甚堅漲鄉人正聳事蠶桑耕種無暇糶貨亦有家計稍豐者囤積以待善價兹將錫地糙稻在小麥巿價報告如下高糙粳七元四角五分至七元二角糙金元七元五角至七元三角大子秞七元至六元八角羊尖六元九角五分至六元七八角客秞六元五角至六元三角埠秞六元六角至六元四角糙稻三元八九角大子稻三元七角五分至三元六角五分埠稻三元四五角客稻三元七角五分至三元四角大麥二元六角五分至二元四角小麥六元九角 
[米價日漲中之米行經理會議]  
　　滬地南北兩巿米行營業做發米包子與做門莊者性質不同然對於米價過高均以爲無甚利益蓋米價過高發米行批發與南北巿及城鄉米店成本大而拆息重所得佣金仍有限制每石取洋七分包子行則價貴不能出手雖辦往沾利亦薄且又禁止不能輸運也昨日各發米行經理因本埠米價日漲會集商議僉以目下時僅春暮價已漲至十元查往年米價至青黄不接夏秋交界時始見漲高即上年春季亦未出十元之上今若不及早籌防去夏之恐怖行將復見現在屢接内地產地來函皆言奸商收買出口囤積居奇以致米價之漲自内地始且本年鄉民亦有執貨不糶索價過奢之事今吾同業應致函各產地各行家請其對於外帮採辦拒却勿做有貨仍儘數裝滬並須說明滬地光復以前統計全巿日銷六千餘石今則人口日繁已增至八九千石民食攸關切勿圖臨時利益致失常年主顧否則嗣後價貴運滬使我同業難以出手亦所不取云云嗣經某行等照此措詞聯名分函各埠未識能辦到否昨日到貨仍不多北巿船貨機白米成盤已十元南巿仍進關二角云 
[道縣會議維持民食辦法]  
　　滬海王道尹奉王省長電令迭據報告滬米價漲等情除分别委任電令調查蘇米存額曁此次漲價原委核辦外仰即飭縣會紳設法制止以重民食等因王道尹特於 
昨日午後電邀沈知事到署籌商先將省電與閱沈知事亦以奉到同一電文對會商之下擬由縣函致仁穀嘉穀兩堂董事即此不得再漲俟商有具體辦法再行呈復云 
[昨日滬寗車運來之絲]  
　　昨日（二十七日）滬寗路火車由無錫裝來華勝頭號絲十擔宏昶項號絲十擔振藝頂號絲五擔裕昌愼頭號絲王擔由鎭江裝來潤富頭號絲五擔 
[蘇議員黄守孚等提議之兩案]  
　　請電中央向美政府力爭斐列濱新頒簿記文字條例案吾國人之僑於斐列濱者以商業雄其島近頃斐島議會議决簿記文條例規定凡在斐島營業之簿記文字以英文西班牙文馬來文爲限違者處以重罰或禁止營業是舉也其目的實以窘我華僑因華僑之在彼營業者均用華文簿記也此項條例已經美國駐斐總督定於本年十月實行各國商人對於此案均有抗議而華僑尤爲恐慌因僑民若遵用此項條例計雇用簿記員之費每年須損失七百二十萬元而被罰被禁者猶不在内若不力爭不及數年華僑將無立足查此項條例之違反美國憲法爲各國人士所公認即美國人士亦多以爲言第抗議之結果須視抗議者力量之如何吾國外交素稱懦弱若無後盾效果難期爲特提　請議由本會電請中央政府迅速與美政府鄭重交涉務期取消該項條例以保旅斐十萬同胞之生計不勝大願謹請公决 
　　建議省長迅咨幣制局飭南京造幣廠停鑄銅元添鑄銀幣案　吾國幣制早經明令頒布銀銅輔幣各以十進銅元成分重量亦有規定防閑不爲不密乃近頃發見新鑄輕質銅元甚多重量旣輕成分亦駁充斥巿面勞工怨咨日來上海兌價每銀幣一元可換銅元一百五六十枚凡物價之以錢計者無不於無形中增高於是租界中英美電車公司拒收輕質銅元商界聯合會歸咎於造幣廠之濫鑄肥私即省城兌價亦每元可兌銅元一百五十枚左右夫銅元爲勞工社會之主貨逾於規定十進以上者其害中於勞工且物價之激增隨銀貴錢賤之潮流以上比其返也輒不能反其原位而勞工乃大困夫社會中最大之成分莫如勞工今勞工之主貨逾於法價者半矣嗟彼食力何以聊生長此不圖補救則過激之化不輸而入而生計革命之期迫矣本員爲此懼以爲非建議省長迅將近日蘇省　法現象原始要終咨請幣制局飭南京造幣廠即日停鑄銅元添鑄銀幣殆無以弭大患或謂輕質銅元係海外奸人所鑄以擾亂吾國　法者與造幣廠所鑄銅元無大關係殊不思物腐則蟲生造幣而不按社會之需要（如能按照幣制之規定察核社會之需要則當銀幣一元值銅元百枚時便已停鑄矣而竟不然則造幣廠之不察需求爲伸縮無可辭也）故海外奸人得以乘隙而入今若不從根本着想即行停鑄無論用何種方法辦理總不過紙面文章此推彼諉終以園亂釀成大患而已爲此提案敬俟公决 
[法租界烟紙店整齊兌價]  
　　前日下午八時法租界商業聯合會因本界兌價種種不一特邀集全體烟紙兌換業開聯席會議顧少卿主席劉屏仙紀錄首由主席報告開會宗旨略謂邇來輕質銅元充斥於巿洋價日見增漲吾同業將香烟等逞情壓售兌價過意增高不顧成本恐虧耗不知伊於何底現八仙橋以西吾同業由葉　辰發起於二十三號將櫃上銷保最煩之香烟幾種議定價格而兌價公請聯合會逐日照巿核定分發傳單已歸一律然吾東段各同業亦應急起直追以昭劃一復將所定香烟售價并整齊兌洋辦法當衆宣佈略加討論全體通過并謂輕質銅元英法電車公司及各大商號羣起拒收聞將來有作對折之說應請各加注意旋由大衆議定㈠角坯兌價一律取銷不掛㈡調查員議定四人須在同業外者（江錦春獨力擔任）㈢分送傳單分作二段每段舉定四家輪流擔任逐日至聯合會領取傳單㈣傳單二十九號開始分發即是日起價格務須一律整齊㈤此次議决後如有不照傳單辦理首次罰洋十元餘則加倍尚有一切細則容待再議遂宣告散會時已十一時矣 
[交易所股票之漲價]  
　　近來本埠各業之交易所日見增多而營業　首推物品、與證券及麵粉日有二三千金之佣金於是股票之價較票面增加三四倍之多昨日各交易所之股票價各漲四五元至十餘元不等如物品交易所五月份價漲至九十二元麵粉股六十二元四角華商證券股一百三十四元五角棉業股六十元有零雜糧股五十七元二角半尚有未曾開幕之金業交易所股票亦漲至三十七元紗布交易所股五十八元惟聞農商部對於各交易所之執照無論已開與未開幕者咸未給發蓋政府頒發之交易所條例只准每業一縣一所然滬上雷同之交易所已有數家未識政府將來如何給照也 
[近一週中之股票與洋布巿况]  
　　股票　本星期中各交易所股巿面均好證券物品交易所股交易暢旺價較上週已漲最近價計八十八元之譜證券交易所股因已着手增收新股以是買户亦見踴躍每日交易頗巨上星期末曾漲至一百四十元之外星期二來始見回落最近價計一百三十元左右棉業交易所股由四十餘元漲至五十餘元雜糧交易所股亦漲至五十三四元金業交易所股交易不少價亦見升據股票商之觀察謂近來人心對於交易所股票信仰已極故各交易股大都尚將漲高云銀行股交易不多無足報告各種公債票均尚無大變動元年六釐價仍不到二十一元昨兩交易所開出價俱爲二十元零九角說者謂元年票恐難望好其他公債票三四年平平最近價計三年債票七十九元四年八十三元較上週初漲一二元之譜五年平平七年長期疲去數角短期價與上週相仿金融公債最近價計七十一元較上週跌一元之譜 
　　洋布　洋布巿面自上星期來交易日見發動本週以來交易仍旺前昨兩日之公平怡和呌貨各客帮如長江天津安東漢口汕頭廣帮川帮等均有辦進現貨裝去者亦復不少惟價格則並未見好據西商云目下中國内地各埠洋布存貨殆已告罄且先令放長進口商 
愁眉略展今後巿面或能見好惟政局紛擾未免受其影響耳各項花色中仍以白布需要爲最旺輕地原布亦見好餘均平平又聞邇來日本洋布暢銷於巿價格較英美爲低云 
[糖與白蠟之巿况]  
　　糖巿看疲　自夏曆清明節以來各種糖巿除太古車糖因有英國暢銷價不肯鬆動外其青赤等糖對於各帮銷路異常呆滯至價步步疲軟昨日大里思嘜開十二兩四錢南規祇售十二兩北巿廣包呂青跌至六兩八錢以致潮帮青糖稍受影響片青統巿之貨已售通然照香港廠盤亦在五兩之外現交夏令糖巿正值落令須交秋季方可轉機云 
　　白蠟跌價　邇因川蠟來源不絶適洋商少有購辦於是存貨日多巿價大跌昨日米尽又跌銀三四兩計一百十六兩統占一百十二兩業此者咸難獲利矣 
[參與滙豐新屋奠石禮之要人]  
　　文匯報云上海匯豐銀行新屋奠石禮定五月五日午時舉行英使艾思敦　士將親來行禮届時香港總督英艦隊司令及匯豐銀行總董愛德金氏香港匯豐總理史梯芬等皆將來滬觀禮 
[趙從蕃病狀近聞]  
　　贛省長趙從蕃氏由濤來滬就醫已誌前報兹悉趙除患時症外頸又發瘰𤻤抵滬後即入醫院求治現時症已稍痊而醫生尚不令與聞外事故日來各處所來文電及陳贛督派來之專員等均由趙之親信代爲接見云 
[遠東運動會場之借定]  
　　遠東運動大會之會場刻由工部局准其借用虹口運動場自五月三十日起至六月四日止所附條件與一九一四年借用時同凡一切建築工程皆由遠東運動大會事務所擔任辨理歸工部局工程科監視工部局許其售入塲券惟不得在會塲門口出售並准其午後八時後借用公共游泳池以便游泳之競賽每人應繳之費照繳與工部局 
[同濟醫學會成立大會紀]  
　　昨日午後二時同濟醫學會舉行成立大會會塲假寳隆醫院同濟醫科共到會員一百二十餘人來賓有同濟醫工專門學校校董沈信卿君江蘇省敎育會代表陸規亮君及寳隆醫院德國醫硾歐本海博士·白郎氏博士·邁登博士·蘭納博士·寳克司博士·特來克司博士·克牢克君又同濟各科代表多人與報界人士等首由臨時主席俞君强毅報告開會主旨宣讀會章繼由沈信卿·白郎氏等相繼演說均致祝勉之意旣畢全體攝影進茶點四時來賓各散由該會會員公開選舉票計當選之職員如下評議長黄鐘副長谷鏡洴·陳倫會評議何理中·汪寳箴·李梅齡·陳一龍·曹沛·張近樞·曾立羣·褚通爵·蔣棟幹事長俞强毅·副長歐陽淴幹事余建勳·汪名孝·周緒·尤彭熙·朱慶墉·張寳書·梁伯强·周明棟·李邦振·韓法周·樓楣·傳緒·尹志伊·趙昌·張仲明·許重五·楊和慶·陳元喜·顧毓琦·魯斐然· 
[武昌商專學生來滬調查商務]  
　　國立武昌商業專門學校每屆畢業派遣學生分赴國内各大商埠調查商務情形一責實　所學一即以調查所得編爲報告藉爲改良商務之張本前日（二十六日）該校第三次學生商務調查團又已乘江華輪船到滬寓公共租界愛我亞路全發棧聞於此間約有一星期之逗留再搭車往杭轉赴京津一帶云兹將其致總商會函錄後敬啓者敝同學奉敝校長命來貴埠調查商務情形前由敝校先期備文上達貴會諒邀洞鑒不贅兹敝同學已於今午安抵貴埠以行色未寗恐失禮意故不敢率　尊顔計稍事休息定於二十八日（下午二點鐘）事誠晋謁崇諧并祈指示前途飫聆大敎不勝欣幸 
[交通大學消息]  
　　徐家匯南洋大學改組爲交通大學後定九月間將土木科　併唐山唐山機械專科遷併此間聞唐山機械科三四年級諸生不願遷移致電交部請求此間土木科三四年級生聞之亦擬致電交部請求云 
　　昨日下午四時庶務科長王永禮君召集學生會職員在圖書館開會討論校中膳食改良問題 
　　電機科物理講師鮑德君曾領電機土木二年級生赴徐家滙天文臺參觀不日又將率諸生赴佘山天文臺以資參考 
　　本星期六該大學開全校大運動會 
　　星期日（一號）該大學附屬小學開二十週紀念會 
[滬江大學消息]  
　　滬江大學校長魏馥蘭博士現因在美董事部電邀定於日内回美一行預計返校日期當在秋季開學以前 
　　該校社會學敎授狄雷博士兹應蘇寗兩處大學之請决於五月一日首途前往各該地段不演溝其勾留期間大約一星期 
　　校中唱詩班全體二十餘人於四月十八日由安德森敎授偕領前往杭州紹興湖州等地旅行所過各地備受歡迎現已於二十五日返校 
　　侯巴德博士係鄂白林大學地質學地理學敎授兹乘來華過滬之便特在滬江大學小作勾留並暫任該校大學初級地理班講演之職 
　　該校本有敎員住宅九間現因不敷應用復行加建兩　而大學女生之寄宿舍亦已由美取得華金約十萬元備爲建築之用　　現聞該校將於下期加設商業與普通文學兩科 
[約翰上海同學會徵求會消息]  
　　約翰大學上海同學會徵求會員曾紀本報昨日十二時各隊隊隊員四十餘人在馬玉山餐館第一次報告徵求成績聞　體成績最佳者唐觀翼隊交到洋二百元即二百分徵到會員四十人個人成績最佳者武棣森君交到洋一百六十元即一百六十分徵到會員三十二人是日該會共收到洋七百七十元共得會員一百五十四人云 
[上海婦女會開會紀]  
　　上海婦女會昨日午後四時假交通銀行三層樓開常會會長石美玉醫生因事未到由副會長楊觀森夫人主席開會秩序如下（一）書記讀上次紀錄（二）司庫報告（三）社曾服務部報告（四）討論下次開會事項結果下次將假憶定盤路一號中西女　爲開會地點專爲會員之子女開一遊園會會期定於五月二十八日（五）黄佐庭夫人演講西國禮貌中吾人所能仿效之數事言之甚詳聞者莫不欽佩昨因天雨到會者不似平時之多但亦有來賓數人後於六時盡歡而散 
[第二十週年賽槍大會之先聲]  
　　本埠萬國賽槍會向例除月賽外每年五月間舉行賽槍大會四天本年第二十週的會業經該會董事部議决擇於五月十四·十五二十一·二十二·（星期六）（星期日）四天在虹口北四川路底靶子場舉行比賽課程共分七種第一種二百·五百·六百碼各七響第二種二百·三百碼各十響第三種三百·四百碼各十響第四種五百·六百碼各十響第五種二百·六百碼各十響第六種八百·九百碼各十響第七種七百·一千碼各十響除第一種外賽員仍分五班自第二至第七種每種每班贈最優者奬品三名合五班中總分數第一名奬金十字章一座第二名奬銀十字章一座第三名奬銅十字章一座又每班總分數各贈最優奬品五名（西地二班不討遠墩）又每班每種比賽名次統扯最高者各贈香賓奬一名合五班中射中心最多數者贈奬一名又每班射中心最多者各奬一名第一種婦女彩係二十二日（星期日）下午比賽該會已印就婦女賽搶券以備中西婦女購買每券售售洋一元至五月十八日截止總共售洋若干即以此數分配奬品並於是日下午五時在議事廳摇彩將購券婦女與賽員對摇摇出何人即爲該婦女代射奬品亦爲婦女所得代射得奬者由該會各贈銀匙一隻以酬其勞姓名摇出後分登中西各報賽射獲奬者亦登報布告賽員報名費洋三元限五月六日（星期五）截止逾期費洋五元華員報名購券在五馬路Ａ字十三號景泰洋行向陳景塘君接洽西人報名向道勝銀行高拉沙君註册聞日來報名異常踴躍預料届時中西各國善射者在靶子塲上必有一番大决鬭也 
[景昌公司絲巿報告]  
　　中美新聞社譯景昌公司報告云本星期中國機器絲巿况較爲軟 
 
 

Page 11

 
 
弱雖新絲收成尚在未定而預定之新絲祗有數百包即此足以使巿價跌落也七里絲仍不活動巿價亦不動土絲美國曾購去若干但銷路不大各絲巿價如下中國機器絲特别大號銀一二五○兩特别號一一○○兩中號一○五○兩七里改良絲上號八七○兩巿八二六兩土絲上號五四○巿號五二○兩 
[友華銀行銀巿報告]  
　　中美新聞社譯友華銀行二十七日報告云昨日倫敦銀價近遠期均不動紐約銀價亦不動倫敦紐約滙價每鎊跌至三百九十五元又四分之一此間今日定價與昨同巿况亦彷彿終日沈寂無活氣交易價金鎊電滙三先令四便士半金圓六十六元半投機家極少活動目下全世界銀巿似皆極沈寂倫敦紐約孟買皆然此間出口業旣不振又有大批存銀故暫時銀價似不至漲起 
[外洋商輪進出口行程紀]  
　　太古經理藍烟囱公司之德麥卡斯號自三月十九日由英國利物溥開來於昨日抵滬裝來毛線一百五十箱皮球六十四箱鬃毛拂希一千六百件法國米突尺十九箱石羢一百箱疋頭呢羢及洋紗布六百五十件絲邊六百四十件洋鎖三十件烟葉五十件鉑鍍鋼片六十件縫機十件糖菓四十件引擎八架餅乾八十件瓦屋蓋六十一件乾蘇打三百件餘爲雜貨該輪俟卸清各貨便開赴東洋云 
　　昌興郵船公司之亞細亞皇后號現已於漫哥武開出預定五月十七號可抵上海船上裝有本星期二以前之加拿大等處郵件又俄羅斯皇后號將自香港開來星期六可抵申當日便開往温哥武接客小火輪仍停泊新關碼頭旅客之行李物件須提前一日送往該公司云 
　　日本郵船會社之歐洲班輪熱　丸從盎凡爾等開還上海已於本月二十號至星加坡今日可到香港昨日來電報告定五月二日進口停泊滙山碼頭船上有三月十九日以前英國郵件三號便須開往神户横濱尚有靜岡丸係於本月之二號離開倫敦取道馬賽經蘇彝士河來申昨得來電將於明日到鎉蘭下月十七號至上海云 
　　法國郵船公司之巴勒介號原來定本月二十日從馬賽開華旋因在法有事擬遲駛一班經總公司來電通告另派阿歷卡乃號代駛來申兹因已定艙位者之退票爲難故法總公司重復來電 
聲明仍派巴勒介號駛華惟將行期延滯九日刻已確定明日從馬賽開出六月四號到上海凡從前所購之艙位均照常有效又將阿歷卡乃號改至下月十二日開出七月二日到滬尚有亞瑪森號昨日山東洋來電謂可提前一天到申故二日可以進口仍泊於英浦碼頭定三號開赴法國云 
　　太平洋郵船公司之愛瓜多號明日可以抵申從上海裝往香港之出口貨以麵粉爲大宗共有八百餘噸 
　　英商太子公司之東方太子號初次聞來上少於三月中旬從美國紐約開發現來電報告下月五日可以至申到滬後須往南洋各處云 
　　英國郵船公司之南洋班輪笛爾惠亞號由孟買出發後今日可至篝港即須駛行來滬據來電報告在三十日上午可到上海停泊公和祥碼頭起卸貨物云 
[國内輪船運貨進出口之調查]  
　　進口貨　（長江）太古公司之長江新輪黄浦號昨由漢口等裝來礦砂一千零五十桶藥材三百十四件鷄子二百二十一擔白米一千三百六十一包黄豆四百八十八包桐油一千二百九十五桶皮油八百八十四桶烟葉一百八十件香烟三百十箱𤟟鬃二百件羔皮一百四十八件茶梗三百七十六件紅茶三十箱夏布土布八十三件紙頭三千一百七十一件頭髮五十三包苧蔴一百九十六件漆八二桶牛皮雜皮十九件粉絲三十件雜貨四百十件又招商局之江華輪船裝來棉花二百十件小麥五百零三包烟葉香烟三百九十三箱布蔴一百十件桐油等八十桶紬子五件花錫三十二件雜貨二百二十件（寗波）太古之新北京輪船昨由寗波來竹器二百五十伯杉木五十根礦石二百四十件青鉛五十條藥材一百二十件草蓆三十三件草帽十四件蜇皮五件現洋五千元雜貨十四件 
　　出口貨　（營口）招商局之新豐輪船定今晨開赴營口在滬裝去之貨有洋布三千一百五十九件麵粉八千五百包白米一百三十包靛青五百八十桶洋紙九十五件香烟一百十二箱橘子二百四十五桶毯子十二件綢緞三十件茶葉二十四箱白糖五十一包藥材一百三十三件雜貨十五件（港粤）招商局之廣利輪船昨日裝往港粤之貨有洋紗六百八十五件土酒二百七十五壜生仁六百六十二包黄豆七百六十八包麵粉四千包芝蔴三百三十六包麩皮一千包彩蛋二百壜生油一百桶白米一千三百零三包水梨一百七十簍乳腐五百壜土布六十五件雜貨一千零四十四件（青島）怡和洋行之威丹輪船由滬裝赴青島之貨計有竹器三千三百六十七件洋紗洋布六百件白米百五十包土酒一百五十壜鐵器八百件水果六十簍綢貨十件雜貨五百件（寗波）太古之新北京輪船昨日裝往寗波白糖四百五十四包白米一千九百九十六包皮油二百二十桶冰糖一百二十包拷皮三百四十件圓枝乾八十五箱典錫二百五十塊葵扇二十包水泥一百五十桶麵粉五百包烟絲四十八件皮油二百二十桶雜貨二十九件又寗紹公司之新寗紹輪船昨亦裝出牛骨五百二十九件白米四千三百四十七件麵粉八百包鐵器一百二十七擔鷄子一百四十一簍洋布二百六十五件香烟三十箱洋松三百件雜貨二百三十六件 
[富華上海分行開幕紀]  
　　富華儲蓄銀行設江西路天津路昨爲開幕之期該行總董子瑾懷董事楊翼之榮募生江上達及總分行經理徐果人史雪舲等招待甚形忙碌西賓如麥克樂華賓如周金箴宋子鶴高翰卿龔子英范季美陳翊周李拔可劉柏森秦潤卿及四明興業上海滬新華各銀行經理等二百餘人是日共收存欵三十餘萬元規元十餘萬兩 
[海軍長官會議紀]  
　　海軍總司令藍建樞前日在公署邀請海軍部軍法司長鄭玉菁·第一艦隊兼練習艦隊司令蔣拯第二艦隊司令杜錫珪·公署參謀長何品璋·及浦江各艦長等開會集議海軍欠餉·及公署遷移象山·整理漁稅等三議案至下午四時始行議畢至議决若何因嚴守秘密無從知悉云 
[軍警預防勞動紀念會]  
　　松滬何護軍使近據探報本埠勞動界訂於五月一日開紀念大會並集隊游行等情特令淞滬警察廳徐國標從速查明所轄各境内共有工廠若干所工人若干名其中工廠有無官創者着各該廠主經理等迅行查實預爲勸阻云云徐廳長奉令後業已通令所屬各區署所隊一體預防一面仍將查明工廠及工人等數目並開會地點詳細具覆以憑核辦云 
[持槍吵鬧共舞臺之科罰]  
　　某公子於前晚遣派當差人尚木林至法租界共舞臺迎接女伶張文艷歸家尚强欲在該臺樓上女厠所内進入戲房致與看守人衝突當山招待員范四德上前解勸反被尚行兇袖出十三響之實彈手槍一支威嚇旋由五十號巡捕聞悉趕來將尚連同手槍一併帶入捕房管押昨解法公堂請究先由五十號巡捕上堂禀稱是 
晩巡捕因見被告在樓上吵鬧故此上樓令尚一樓免亂秩序詎尚不服反出手槍當被巡捕奪下拘案是實繼由共舞臺經理袁銀坤·招待范恒德·看守女厠所人陳永生·相繼上堂禀明行兇情形詰之尚木林供是晚主人在浴堂洗澡令民人先至共舞臺迎接張交艷回家因伊等阻止入内故出手槍恐嚇不敢開放中西官判以尚不應身藏手槍有違定章判罰洋二十五元手槍充公 
[查獲眞茹鎭刦案盜犯三誌]  
　　盜匪五有才本月十八號糾黨持械夥刦眞茹鎭戚家村鄉民張子經李梓章兩户衣飾物件逃滬被探劉永茂拘解公堂訊供押查在案兹悉該匪前日由探帶回捕房後連日帶至寫字間秘密研詰口供該匪業已供認本月十五號夜半曾糾黨七人各執利器偕至楊樹浦平凉路撞開鄉婦陳李氏家大門入内搶得值洋一百餘元之衣飾物件等情該探等得供後昨已往將事主陳李氏及見證人等傳至寫字間指認面貌屬實押候解廨請究 
　　又一訪函云虹口捕房探捕於本月二十號在靶子路緝獲持械夥刦眞茹鎭戚家村居民張子經等户衣飾案内之盜匪江北人王有才昨晨又解送公共公廨請究淞滬警察廳仍派警探高萬生投案聲請引渡旋因捕房尚須偵查王有才曾否在租界内犯案故中西官命將王帶回捕房收押展期七天再訊 
[僞造鉛質小洋之訊懲]  
　　嘉定人陳仲良日前因在華法交界之民國路混用鉛質小洋被法捕房包探沈餘生查獲搜出僞小洋多枚與其同黨張陳氏一併拘入捕房詢悉此項僞小洋係住居公共租界山海關路四百三十四號屋内之王春生陳明標等僞造通知新閘捕房派探陳葆錄往將王與陳明標及王妻陸氏一併拿獲抄獲製造僞小洋之葉粉乾電圖章等各種器具並將陳仲良張陳氏一併提解公共公廨奉飭被告等分别押候查明澈究在案昨晨由廨提訊先據梅副捕頭與西探及華探陳葆錄法包探沈餘生等相繼上堂訴明前情以本案被告五人除王陸氏外其餘均屬過犯請爲嚴辦並將搜獲之僞小洋四十餘枚及製造僞小洋之各種器具呈鑒又據二房主趙徐氏供稱王春生陳明標等租借舖場因我朝出賣花歸家 
已暮不知伊等是否在家僞造鉛角求鑒訊之被告男女供多推諉經俞襄讞核供商之英包副領事以被告男女大半過犯判陳仲良王春生各押西牢三年陳明標押年半陸陳兩氏各押女所半年期滿一併逐出租界製造器具與僞小洋併燬 
[中國體育會之十週紀念]  
　　本月三十號（即夏曆三月二十三日）爲中國體育會開十週紀念大會之期昌日下午一句鐘該會請歌曲部諸會員假靜安寺路夏令配克戲院登臺演劇以誌紀念昨已備入塲劵分送各界請届時入塲前往觀劇云 
[募賑武術團全部到滬]  
　　賑災武術團總任保陽馬子貞以武術團來滬募捐業誌本報兹聞該團百數十人日前全部來滬馬自寓孟淵旅飩館全部團員暫寓西門中華路中華學術研究會正在尋覓地址表演各種武術表演時所得券資全數助賑馬君工拳術亦善書法表演武術之日尚擬售書充振並聞該團擬在申演畢即到杭州演習馬君於日昨特先赴杭躬謁浙督詳述災民困苦並談團宗旨浙督極表同情謂即轉知何護軍使榮司令贊助一切並擬在滬演畢迅速來杭當飭駐杭陸軍各師長挑選素嫻武術之軍士協同澡練廣募賑欵以惠災黎云 
[聯益善會近訊]  
　　虹口梧州路聯益善會據住居閘北虬江橋煤屑路二百十八號門片龔秀峰報告有浙江黄岩人李嫚嫚年十六歲生前作小小經營爲活病死在靶子路工部局醫院因家族在岩無人收殮請求給材收殮該會當派員調查確實即飭令扛夫舁物字材一具至院收殮嗣經報告人聲請云須函囑死族來申將材運回原籍故該棺暫厝於西門外台州會館云 
　　住居鐵路北唐家橋之唐根林年三十四歲生前作小工爲活前日在車袋角南王家巷觸電身死經靜安寺捕房送至工部局騐屍所昨爲伊督唐俊卿得悉因無資棺殮至虹口梧州路聯益善會報告並持靜安寺捕房一函請求給材該會調查確實即發施材一具至該處收殮屍骸材交伊叔唐俊卿運回故鄉安葬 
[寧波同鄉會新會所開幕之籌備]  
　　寗波旅滬同鄉會新會所開幕事宜現正在籌備昨晚（二十六日）該會又爲此事在議事廳開職董贊助員籌備委員及分股委員聯席會到者八十餘人議决於五月十五日舉行開幕禮十六十七兩日敦請名人演說并設各種游藝東邀寗波同鄉到會參觀當塲公推李徵五爲籌備開幕總主任總攬各事又推陳景塘爲陳設主任謝蘅　爲招待主任徐芹香爲游藝主任凌鞠齡爲庶務主 
任何璇卿爲書記主任其詳細辦法聞定今晚由總主任邀集各主任另行商定云 
[碱業公會重選職員]  
　　上海塊碱一業本有二十餘廠營業尚稱發達不意年來銷路疲滯成本復貴故去年底有休業者該業本立有碱業公會爲同業連絡感情公議巿價之地前因會長石榕夫君離滬去職會務乏人處理經該同業集議後於舊曆三月十七日開會重選揭曉當選者會長張運夫副會長劉康樂幹事員駱耕良徐明瑞郭晉昌陳季源陸伯生潘松生周韻球書記周岩民經此一番整頓該業前途或尚有希望云 
[戚審廳長由京返滬]  
　　上海地方審判廳廳長戚運機氏前奉政府電召晉京面詢判决選舉訴訟案詳情兹已事畢於昨晨乘車返滬照舊到廳視事矣 
[龍王廟預備退建之會議]  
　　滬南肇嘉浜浜基自經滬南工巡捐局撥匠動工塡　後將是處居户房屋退建於已塡之浜基以内現方積極進行各情已紀前報兹聞是處龍王廟及昆連之風神殿均在退建之列曾經姚局長致函該廟住持羽士預備後經荳米業中人查得龍王廟自遭粤寇燬壤重建每於前清同治年間將廟基推放其建築經費係由該業於經辦海運項下籌撥的欵迄今垂五十餘年刻因海運取銷而此次退建工程已估計價在二萬金左右是以布該業仁穀公所萃秀堂業董會同司年司朋前日在該廟内廳大開會議磋商籌欵並預備退建手續應如何進行之處聞是日到者人數未足候再訂期續議而散 
[垃圾傾棄浜基之呈請查禁]  
　　小南門外小閘橋迤東至外　橋一帶之河道前經滬南工巡揭局塡塞預備改築平路以便交通惟自浜基塡竣以來其築路工程迄未進行據聞該處商户等所認捐欵均已陸續呈繳聽候該局加撥公欵後即便興工建築故延緩至今尚未完善乃是處附近居民店舖以該浜基適臨屋後每被垃圾夫役任意將垃圾穢物就近傾棄基面日積月累愈堆愈多每逢天雨臭氣四佈妨害衛生誠非淺鮮爰由各商户聯合集議公呈淞滬警察廳及該管警所請飭垃圾夫迅將所堆垃圾設法運清並請嚴行取締禁阻私自傾棄以維衛生云 
[棕欖香皂又贈奬]  
　　茂生洋行經理之棕欖香皂又在新世界贈奬頭奬十元二奬至十奬和得香皂一塊每夜十二時將售出之票根投入玻璃盒中公舉代表摸奬第一次摸得者爲頭奬第二次摸得者爲二奬餘類推 
[閘北電車材料已抵滬]  
　　華商電車公司陸總理擬在閘北華界組織電車分公司在彼設置軌道預備行駛電車已勘定路線繪圖打樣積極進行並在外洋訂講鋼軌電桿車底車輛等一切材料現已將頭批之鋼軌數百噸運滬設法運往閘北聞此項工程即將開始云 
[男子自戕之請騐]  
　　閘北寳山路鴻興坊天主堂附近八十六號門牌居户廣東人年逾花甲之任少甘其子阿珠今年二十一歲向在某學堂肄業素患神經病前日午後阿珠乘其父及母奚氏等不防之時突出手槍自向頭部亂擊頓時倒地氣絶其父母等聞耗趕到施救已經不及乃撫屍大鬱事爲崗警查悉立投五區總署報告諭飭寳山縣界吉一圖地保陶祥生於昨午投報上海地方檢察廳請騐譚檢察長據禀後諭令靜候派員往騐 
[相驗瘐斃監犯]  
　　蘇人王湘生於民國三年間　斃人命案發由法庭將王逮案訊供判處無期徒刑送監執行在案日來該犯在第二監獄染病醫治無效於前晚倒斃在號舍中昨晨經該監吴典獄長以電話報告地檢廳請騐下午奉譚廳長委派許檢察官沈檢騐員等乘坐馬車蒞監相騐該屍王湘生委係病死並無别故因無家屬判令由堂棺殮發封厝壇 
[汽車撞傷行人]  
　　江北湯長林昨日下午四時許在浦灘行走遇有某號汽車駛來不及退讓致遭撞倒腿足受傷當由老巡捕房四百三十七號華捕到來雇人力車送往仁濟醫院醫治一面將汽車號碼抄錄呈報捕頭請究 
[鄉婦扭控逆子之訊供]  
　　三十保四圖長浜地方寡婦張諸氏控伊子張頌之持刀行兇遠忤又將車夫張洪濤戳傷由警押送司法科訊辦在案業經司法科提訊一過於昨午轉送地檢廳訊究當據張頌之聲稱諸氏是我繼母我之親母已死在日共生我弟兄三人所遺家產弟兄早經分晣但我年來失敗所得家產早經賣完不得已向繼母索取田單有之無如繼母不給反令洪濤出而干涉因此氣忿而刀戳傷是實嗣奉檢察官訊供之下判頌之收押兇刀存案洪濤頭頂等處所傷無礙判令該氏帶去爲之醫治候傷愈後再行發落　 
[查見迷路女孩]  
　　四區崗警昨在閘北新民路查見一迷路女孩帶回警署經顔署長訊問之下據供姓滕名扣女年十一歲家住新大橋浜南父滕文榮業小工家有晚母常被虐待近因患目疾不能到廠打盆歸家恐遭責打是以避匿在外云云奉諭暫爲留養候傳該家屬到案再行核辦 
[拐逃女子自首]  
　　二十二歲女子沈小五子向在白雲觀某姓家爲大姐前日偕其所歡逃避無踪事爲該女胞姊沈小材及姑母沈阿妹等查悉知爲挑皮匠擔之李某等串通拐逃昨午將李之胞兄名李七者扭控二區警局轉送地檢廳訊究未幾沈小五子亦自行投署自首奉諭飭警將小五子送往該廳歸案訊辦 
[張關寳交父領回]  
　　女子張關實前被匪徒誘拐來申賣與法租界吉祥街某氏花烟問内爲娼旋因關寳不願爲娼自投法捕房解經法公堂判令送堂留養俟家屬到案認領在案昨有張連居投案聲稱關寳實係民人女兒應請堂上准予領回俾得骨肉團聚判准將關寳交其父領去完案 
[拐匿案不能成立]  
　　寗波人蔣阿才前與同鄉何阿忠同居於虹口塘山路五十號門牌時與何女鳳仙姘識上月卅一號何女失踪何以係被蔣拐匿控由捕房將蔣拘解公共公廨判文一百元保出尋女案再訊已誌本報昨晨續審何鳳仙自行投案稱與蔣姘識多年且曾生育無論蔣如何貧苦均願隨彼度日斷不再嫁他人等語而何阿忠供稱因蔣前嘗犯刑事案若將女許與爲妻頗與體而攸關云云中西官核供會商之下以何的訴拐匿一層不能成立判 
决註銷被告一併聞釋 
[行李内查出白藥粉續誌]  
　　寗波人林忠華海門人楊阿二前在北浙江路希圖刦奪崇明人朱根華　荷九汪路湖北路轉角某旅社寓客河南人郭連生桑文軒行李内所藏之白樂粉被捕查見將以上五人一併獲解公共公部局醫院化騐再核等情已誌本報兹悉郭桑兩人之有此項質類嗎啡之白藥粉原係由人介紹向林購來運赴内地銷售詎買主所出之價值介紹人並未交給與林故枞偵知郭等起程日期糾同楊阿二攔路截奪昨屆本案續審之期因工部局醫院尚未將化騐情形報告經張襄　南之英赫副領事判被告仍分别各交原保 
展期七天再訊 
[昨日公共公廨訊案記]  
　　昨晨公共公廨民四庭由關　員會同美約副領事訊理各案如次 
（一）湖北路北大新河南路華新兩昵絨公司倒欠華洋各商貨欵案債權人之律師主將理賬員報告書内之甲乙兩種債權分别辦理蓋以甲種債權之欵均係莊號欠欵乙種債權之欵大都洋商所控損失此項損失之欵似可緩交債權具領須俟其貨到後核定損失實數（結果）所有本案被告公司遺貨生財變價除去各項開支淨餘銀八千一百五十三兩零二分五釐應即按照各債權人控數攤派其理賬員報告書内甲種債權應即將攤得之欵分别發交具領其乙種債權人應攤之欵着即繳存公堂聽候到貨變價核定確實欠數後再行攤派辛鴻洲一户遲至本案發生四月始行追訴未便照准（二）閘北光復路十四門牌泰昌米行經理盧元英聲請休業派員理賬案（結果）據盧元英供稱泰昌米行開在閘北地方所請休業理賬各節未便照准（三）聚成絲號延高露玲律師訴王玉堂同昌泰絲號不理欠欵案（結果）被告迄未到案應照查賬員報告缺席判决償還原告銀八百六十九兩九錢五分並自起訴日起長年七釐之利息（四）姚偉才延高露玲律師訴李遐昌不理墊欵案兹爲被告律師對於前次判决有所請求（結果）被告律師請求撤銷四月二十六號堂判一節未便照准（五）張紱卿訴趙松壽不還古玩案前判被告賠償原告洋六千五百元並限保人程炳泉汪雲卿於三日内將判决之　案兹程繳到三千元餘欵請求展期（結果）保人繳洋三千元先交原告領去餘欵限十四天内繳清違干押追原告請求復訊一節應俟判决之欵繳清再核 
　　又午後民四庭由李襄　會同美奥副領事訊理㈠婦人唐梁氏訴與其夫唐麗南　婚案（結果）改期兩禮拜訊（㈡徐桂廷訴姚祥堂抵單不贖請追本利洋六千四百七十五元案（結果）准如原告律師請求提前排訊㈢楊錫甫聲請給諭執管故兄楊彬甫遺產案（結果）登申新兩報各十四天如無人反對准予給諭管業㈣沈金福訴李明貴及其妻李徐氏不還借洋二百二十元案（結果）李明貴還押李徐氏准其摘釋仍着帮同料理還清㈤陳老大訴薛錦岩欠欵案未審 
[指控傭人串竊案之結果]  
　　倪居珍前投法公堂控傭人張坤華串通使女倪春蘭竊取已故庶母衣飾等物求究等情詰之張坤華供主母臨死之是時祗給民人八百元存摺兩扣囑令料理喪事有賬可稽至於衣飾均在並無缺少判將春蘭送堂擇配張交保會同原告按照八百元核算如有缺少由張賠償在案昨日傳訊先由原告禀稱今核算之一祗少洋九元請爲核示中西官判着張罰洋十九元充公完案 
[誌謝]  
　　昨承旅華法國商會惠贈該會四月份月刊一册誌此道謝 
雜評二 
[征庫與討粤（訥）]  
　　庫亂關係國家大局宜以兵力征之者也廣東舉總統情勢仍無異於前之軍政府與大局無甚關係不必大舉以兵力應付之也使今日之當局果以國家大局爲重宜出全力以對蒙不當分兵以對粤然而津議則視對粤重於對蒙此國人不能無疑者也粤舉總統而後長江方面之形勢並無變動而在北方則視爲極大之危險非急速大舉用兵不可嗚呼是豈眞重視粤省耶借征庫之名則北方各省之兵可以不裁借討粤之名則長江各省之兵可以不裁非特不裁且可增兵以擴其勢力然則今日之征庫與討粤皆其面子而眞意則欲不裁兵耳所謂裁兵減政議决首先奉行者非歎人之談哉 
公布攔 
[上海地方審判廳]  
　　判决主文　（民一庭）一件判决陳鳳翔與何梓祥　務糾葛控訴一案主文本件控訴駁回本審訟費歸控訴人員擔　一件决定范亮卿與沈憲志　目虧本糾葛一案主文本件訴狀准予註銷（民二庭）一件判决　榮彰與徐錦城等因欠欵糾葛一案主文本案原告人與聲明室　被告人問之訴訟應維持本廳本年二月二十八日之即時判决聲明窒礙後訟費歸被告人負擔　一件决定何鏡川聲請更正一案主文本廳本月七日吴伯騫等聲明窒礙决定内程鏡川之程字應更正爲何字　一件判决金桂馥與金　福因借欵糾葛一案主文被告人應償還原告人洋二十元訟費歸被告人負擔　一件判决程志嘉與林永與因米欵糾葛一案主文被告人應償還原告人洋十八元七角訟費歸被告人負擔 
　　批示　一件陸一齋狀請准予退何由　悉此批　一件周鎕氏狀請延期由狀悉養速將案欵交廳毋得　詞延展致于未便此批　一件施　　狀詰追繳由狀悉着即檢　來廳具領此批　一件顧協記等狀請管業由狀悉爾等如願承買着即依法投標至本案債權判决主文中旣未　有就受抵物愛賣償還字樣自應仍視爲普通債權無優先受債之可言仰即知照此批　一件吴怡石狀請執行由狀悉候派更執行此批　一件張宏林狀交欵洋由准交此批　一件曹朱氏狀交欵洋由准交此批　一件朱順棠等狀請拘提由狀悉着速來廳候諭此批　一件周甫金狀請暫緩執行由狀悉准予暫緩執行此批　一件陶炳炳狀領欵洋由准領此批　一件張綿榮狀交欵洋由准交此批　一件顧松記狀請執行由狀悉准予提案訊追此批　一件范　功狀請銷案由狀悉准如所請　理此批　一件袁周氏狀請傳案由狀悉案經判决確定着仍遵照前諭向袁老三設法理楚毋得藉詞延宕致滋訟案此批　一件張陸氏狀請銷案由狀悉准予銷案此批　以上四月二十五日 
　　判决主文　（民一庭）一件判决張福奎與戴純甫爲租屋及欠租涉訟一案主文戴純甫與張福奎所訂之租屋契約應即解除自本年陰曆二月起每月房租洋二十八元應由戴純甫給付張福奎至陳小祚出屋之日爲止本案訴訟費用歸戴純甫負擔　一件判决王夏發訴萬蓮生等租屋糾葛一案主文萬蓮生欠泰利洋行房租大洋八元小洋十六角湯阿三欠泰利洋行房租大洋十二元小洋八角滕銀寳欠泰利洋行房租大洋二十八元小洋五十六角吴老欠泰租洋行房租大洋二十六元小洋六十四角均應如數繳交王東發具領萬利里第三十三號第十七號第十八號第二十一號第二十二號第三十五號房屋着萬蓮生湯阿三滕銀寳吴老各自遷讓交還王夏發另行召租本案訟費萬蓮生湯阿三各負擔六分之一滕銀寳吴老各負擔六分之二　一件判决　金發與馬文鋆因租房糾葛控訴一案主文本件控訴嚴回本審訟費除逾額繳納之二元二角五分應予發還外其餘歸控訴人負擔（民二庭）一件决定陸陳氏與童季通借欵糾葛聲請延期一案主文本件　請駁回　一件判决沈金龍與陳欽賢因公路糾葛控訴一案主文原判　銷被控訴人在第一審之請求駁回本案訟費歸被控訴人負擔　一件决定王志盛與吴企虞經界糾葛聲請再燔一案主文本件聲請駁回 
　　批示　一件蔡黼臣狀請執行由狀悉量本案尚未確定所請應從緩　此批　一件陳德源等狀保曹正香出准保此批　一件王如森狀謂銷案由狀悉准予銷案此批　一件李福記等狀請公保由狀悉候票傳原告來案訊明定奪仰即知照此批　一件朱嘉昌狀請押追由狀悉准予傳追此批　一件張萬常狀領欵洋由准領此批　一件陳廟全狀領欵洋由准領此批　一件陳正記狀請執行同狀悉着即來廳候諭此批　一件范慶功狀領單據由准領此批　一件金桂馥狀交欵洋由准交此批　一件黄忠恕狀請暫緩執行由狀悉業已當庭諭知矣此批　一件何秋生狀領欵洋由准領此批　一件翁庸聲狀請執行由據狀已悉此批　一件沈唐氏等狀領洋據由准領此批　一件田兆榮狀領則田由准領此比　一件石春生狀領房屋基地由准領此批　一件姚金金狀請執行由狀悉已據姜阿訓提起上告矣丰即知照此批　一件張振山狀領欵洋由准領此比　一件張維翰等狀請執行由狀悉業已限令保人許冠羣於三日内向該民等自行理楚矣仰即知聞此批　一件張晋陞狀請先發管業證書由狀悉着即來案候諭此批　一件嚴門章狀請嚴追由狀悉已當庭諭知矣此批　以上四月二十六日 
[上海地方檢察廳]  
　　批示　黄子卿據訴爾因售貨與冷炳秀口角經警署解决後由　大繼調解并給予和事費洋二元另茶資六百三十文嗣又與趙趙因會欵糾葛由警署斥退懇請拿辦等情究與詐財不同事旣了結毋庸追海着即安心營業勿遽與訟此批　張李氏據訴爾媳沈氏於去年十二月二十七日迎娶過門至上月初一日寛自私逃遂疑媳父沈大及媒人夏信元等誘去事近揣測核閱所呈沈秉元各信亦不能爲誘逃之證所請礙難照准此批　蔣增發狀悉仰即來廳候訊此批　沈海珍狀悉案經查明起訴仰候同級廳判决此批　華國榮狀悉案經起訴仰候同級廳判决此批　洪陶喜狀悉仰於三日内補具上訴理由書來廳候核此批　陸張氏狀悉仰即携帶同樣衣服來　候訊此批　華阿小狀悉仰即來廳候訊此批　顧士根狀悉仰即來廳訊明核曾此批　蔣張氏狀悉仰速邀蔣林珍到案另行訊奪此批　沈雲寳狀悉候再債查此批　馬學餘狀悉候查騐核奪此批　以上四月二十五日 
　　批示　蔡源澤狀悉據訴孫阿四挾嫌尋　意圖逞兇等情如果　實　有未合但旣未見之事實律無科罪明文應毋庸議此批　劉世發等狀悉案已起訴仰候審判此批　高九河狀悉仰覓殷實舖保來　聽候核辦此批　范惠堂狀悉案已起訴仰候審判此批　潘高氏狀悉候核辦此批　趙玉山狀悉所稱是否屬實一面之詞無從定斷旣稱邢愼芝匿居江陰仰逕赴該縣具狀可也所請應毋庸議此批　朱韓云狀悉案經查明起诉仰候判决毋庸多　此批　焦夏氏狀悉事屬家庭細故由爾自行處置可也此批　　　昌狀悉所訴各節核與刑事無涉應毋庸議此批　張隆泉狀悉候檢卷送請　等檢察廳核轉此批　以上四月二十六日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[蓬山烟島誌（三）] [  寒烟]  
　　登陸後僱馬車每小時七佛郎各御者索價亦復無些微之增抑在旅社晚餐後於帳櫃前給侍者酒資而此侍者亦黑人立館主前反見瑟縮不安途中遇黑人嘗爲諸游客敬謹任引導必至目的地而止此可見殖民地黑人之馴良矣黑人族類非洲各地每見隨地而殊今以記者涉歷所得瘦栗臯之黑人與北美紐約等處黑人不同之點尚有三端一爲衣一爲住一爲瘦栗臯之語言與文字 
　　凡作世界之環游者見北美之黑人恒存厭惡之想因其固有之特點已無所見若更覆塵垢之西帽加破爛之洋服而匐伏於煤烟瘴氣之窟室鮮有不令人作三日嘔者今黑人在非洲所居仍古樸之草舍所衣乃若寛袍大袖之朝鮮人其女子服裝又微類印度人令人耳目爲之一新故其地郵片郵票遍印此等圖像而遊大卡者爭購之不遑也大卡行用之法國紙幣乃爲瘦栗臯法國殖民地銀行所發行其票面兼印瘦栗臯文字蓋非洲阿拉伯文殘印之一旅客見之亦足與黑人之象牙細工與手織品同爲遠航中所得非洲大陸之名物 
　　法人常駐非洲大陸之無聊亦幾如古人之謫戌窮邊絶塞其地荒瘠草木不見繁滋若乘輪舶經洋面遠望大卡不啻僅一綿亘若長蛇之淡栗色土阜而不見有人家與樹木又孰料此中已駐有大隊軍馬者大卡之爲西非洲雄關正與西美金山海口之長林掩蔽遠視若長城者其道相反其地居北緯十四度半西經十九度半北進近大沙漠夏季異常 
炎熱陽曆十一月以後復足以雨濕致病 
傳記 
[梁谿女士温倩華小傳] [  天虚我生]  
　　女士姓温氏字倩華一字佩萼生有夙慧幼而能文年十八以詩爲贄問業於余時吾女翠娜年才十三酷嗜吟咏與有同好遂結金蘭之契故余稔其家世特詳曾祖諱愼庵世居梁谿谿鄉之士皆稱善人焉祖諱榮鑣字明遠享高壽八十有二甫於昨歲庚申歸道山余挽聯中有云令子乃鄉賢羣孫有才媛蓋記實也父汝弼字雋生母氏胡生女子子二人長即倩華誕於丙申三月次字梅清小於倩華三歲今爲倩華述行略乞余爲之傳者即梅清也倩華殁於三月六夜而其尊甫以書赴余乃在三日以後昔天寥道人喪其才女小鸞遲七日始殮蓋猶冀其復甦雋生遲至四日而赴亦以爲其未必竟死也余時驚駭欲眩猶疑字句或訛反覆廻環拭目諦視乃始泫然慟曰倩華死矣内子小女聞聲集詢余色慘沮咽不成言授書讀之則各涕下亦無能言蓋知人生有涯孰能無死彭殤一例祗在早遲間耳獨怪夢夢者天一再降凶於積善之家爲不可解去年冬明遠先生以壽考終天道猶其順也閱一月而胡夫人又棄養年四十有七論者已謂天道無知反餘慶而爲餘殃今乃殃及女士之身夫豈積善之報耶然則反其道而行之將使順天者亡夫將以此勸人積不善耶無怪今世之人倒行逆施者多而殃民害衆者之不即死矣女士性至孝故受其祖父之愛最深事父母尤無所不至乙卯之歲適同里過君暢侯因未敢遠其親乃築室爲鄰通其堂奥晨昏定省無或失時榜其樓曰黛吟遠挹惠山之翠近承重聞之歡雍雍睦睦蓋無異於未嫁時也所著時詞當以此時爲多文情由境遇而勝遂無推敲郢斵之需純粹乃臻於極復以餘暇習繪事力追南田得其神似己未歲贈余畫屏四幀自書題句稱三絶焉今猶掛於東壁爲吾女翠吟樓上之珍品而孰意紙墨猶新音容已杳人亡物在哀感可如吾誠不能以言語形容矣 
劇談 
[觀粤劇] [  岩佛]  
　　連年以來粤劇盛行於滬濱引起社會人士之競觀究其所以有可觀之價值不僅佈景之色色俱備賞心娱目即戲劇亦一氣貫通獲窺全豹此即受人歡迎之點也二十五號晚余應王子心田之約往廣舞臺觀國豐年班劇就座已九時半所演（香妃恨）已二幕有半是劇約計七幕（一）圓明 
園景（二）三海殿景（三）伊犂黑河景（四）伊犂庫車城景 
（五）葉爾羗長橋景（六）天牢夢景（七）西式宮殿景前二幕余未之見據羅子梅卿曰此項佈景爲粤劇中所未有恐海上亦未之見也然據余之所見推（三）（四）兩幕爲最善其清雅妙肖誠能令人眞僞莫辨論到劇情爲滿清故事乾隆爲香妃與伊犂搆兵劇中角色首當推飾香妃者其次若伊犂王乾隆帝俱爲重要香妃一角應爲名旦肖麗湘所飾 
惟肖伶因事不及趕到遂以北露水代演花伶唱作亦頗不惡加以肖伶之老對手風情杞飾乾隆大眼順飾伊犂王霍古集俱能傳神描摹歌泣動聽此外若蛇仔禮之黎總兵慷槪激昻說白爽朗在陣頭與甘肅將軍阿里袞對答一塲令全座鼓掌餘亦可觀但按粤劇向例開演之首夕必須演六國大封相今國豐年班因重要角色未曾到齊須暫緩數天更有所謂玉皇大合殿宮妝大送子八仙閙東海幽王烽火戲十八路諸侯等劇尤爲不可多觀然上述諸劇非有全班配角齊全斷不能輕易嘗試今國豐年全班已來但俟肖伶一到即將諸重劇排演云 
新聞拾遺 
　　惡感情　常州姚家橋鄉農民唐姓家祇一五旬之寡婦田產豐富子亡姑媳度日婦有一族姪以耕爲業性頗誠實思令其繼嗣執管產業奈媳甚悍執意不願另招一某姓子爲　　自完姻以來生有二子一女媳性亦柔和克盡婦道詎姪媳忽生惡感於本月某日深夜携火油一箱遍澆唐姓房屋用火燃燒霎時火光燭天鄰居驚起帮同灌救一家五口皆未逃出及天明救滅見寡婦抱一宗譜尚未燃去其媳懷抱三兒口眼皆開三兒則七竅流血亦云慘矣[  立德]  
　　臭風潮　本埠某印字館主某素具季常癖其妻某氏前爲某大僚簉室後因迫於大婦下堂求去改適某某艷其姿色百計獻媚初尚相安現其妻因某狂吸烏烟私識一工人毫無忌憚某太覺難堪奈畏妻悍不敢發作因將某工人辭歇聊以洩忿妻亦忿火中燒因慫恿全體同盟罷工某恐遷延日久營業損失不得已哀求各工友照常工作云[  九二碼子]  
小說 
[社會小說衆醉獨醒㈢㈢㈡] [  瞻廬]  
　　第四十九回　薛家園壼瓶開大會　妙嚴墓香火結仙緣 
　　半開通派的論調道破除迷信不過一句說話罷了其實鬼神之道說他是有又像没有說他没有又像是有無論科學怎樣發達鬼神兩個字大槪總參不透寗可信其有不可信其無頑固派的論調道破除迷信委實是一句混話鬼神兩個字一定是有的自古道不信陰陽但聽雷響：：社會上的論調旣是這般所以妙嚴公主顯聖一句話竟把一部分的蘇州人說得疑信參半不問貧的富的男的女的老的少的村的俏的潮水般的湧到妙嚴墓上來從大天明直到深更半夜拉來報往脚蹤兒没有斷絶一片娘娘靈驗的聲浪沸沸揚揚的宣講起來街頭巷口東也圍着一個拷栳圈西也圍着一個拷栳圈個個伸着𩓐子扯着耳朶聽談妙嚴娘娘的靈骙史：：噲朋友娘娘墳上的草根樹皮比着白娘娘盜得的仙草還靈張果老巷裏的老張癱瘓三年寸步不能行動昨天把娘娘墳上的草根樹皮濃濃的煎了一桶水空通空通的洗了一個澡立時手脚活動和年輕時没兩樣：：：這還不算奇像那周啞子巷裏的小周才算希奇呢小周從小便是個啞吧生了二十多年簡直不曾說過一句話昨天飮了娘娘墳上的仙水嗓子裏一陣癢癢的吐出一塊頑痰立時講起話來伶牙俐舌任憑甚麽人都說不過他：：：你可曉得妙嚴娘娘和觀音菩蕯是同胞姊妹一個是三公主一個是四公主三公主喚做妙莊四公主喚做妙嚴：：：我曉得的娘娘出身不是這麽講薛家園裡的娘娘墳又喚做雪娘墳這位雪娘便是一捧雪劇本裏的雪娘生前貞烈死後成了正果聽說這隻一捧雪的温凉杯也沉没在這個池潭裏倘有人掏出到手委實是一件無價之寳夏季裏熱酒篩入杯裏轉眼便變做冷酒冬季裏冷酒篩入杯裏轉眼便變做熱酒所以喚做温涼杯：：似這般的街談巷議說的不是一人談的不是一處句句都是實在編書的卻不曾撒半句兒謊筆尖上開着留聲機不過把當日的輿論披露一二 
餘潘[  鶴梅]  
　　置美人於鮑肆中西子當爲之減色而花間月一簾底鏡中易地而觀則彌覺其可愛美人貴資烘托信然 
慧堤偈云美人後面即骷髏此意惟具慧眼者能窺之然尚未至究竟地至究竟處則無所謂美人無所謂骷髏也 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[不肯認錯] [  覺]  
　　我國人之大病在以不肯認錯爲體面此所以事無大小盡堕入九里霧中而是非永無澈底明白之日也 
　　夫君子之過如日月之食惟其能改而已旣錯矣認錯何妨吾甚惜今所謂鄉黨自好之士人所認爲不宜有錯者竟亦不免有錯人所認爲必能認錯者竟非但不肯認錯而反輕於攻人之錯以是爲體面是將錯之又錯而自墮入九里霧中永無明白之日矣 
　　錯不錯不標準本亦難言然有道德焉有法律焉無心之錯每有不合法律者苟問之良心而無愧則尚無傷於道德愛之者必能諒之有心之錯固已妨礙道德矣然苟按之事實於法律方面有可以解免之路則與之爲敵者亦尚無從攻之若不察此二者一味以不肯認錯爲體面且以輕於攻敵而將不免爲敵之所攻此則愛之者雖依然諒之而亦無如何也 
社會常識 
[告海内說書家] [  勝境]  
　　書塲與劇塲相似亦具有傳佈主義與灌輸智識之交力換言之說書實亦社會敎育之一種不可忽視者也惟從未有 
人加以深切之研究因此遂無進步之可言途今略就愚見所及草成此篇頗爲海内說書家告 
　　㈠說書者當從歷史上之事實考求因果之關係而說明之勿涉及不可思議之神話致養成一般聽客之迷信 
　　㈡說書者勿十分帶有英雄豪傑之氣槪致養成聽客莽武剛愎之心亦勿刻意描寫兒女之情致養成聽客才子佳人之想此二者各趨極端均非所宜余以爲當先考察各社會之風俗習慣然後就各地人心之缺點以補救之 
　　㈢說書者對於聽客之暗示力甚强無形中深易使聽客效法故其一舉一動在在均須留意不當因博聽客之歡笑而涉及不道德之語此蓋不特足以養成聽客不良之心性抑且與說書者自身人格有關 
　　㈣說書者恒多任意嘲弄聽客此不特掃聽客之興致抑且致生相互間之衝突殊與說書者自身亦有所不利也 
　　㈤說書者能將書中事實詳爲陳述不重複不疏漏亦不將無關係者穿揷入内此言爲上乘至如說至緊要處而故意延擱（俗謂賣關子）以爲藉此可以招徠聽客使不得不繼續蒞臨而實則反令人生厭或且有裏足不前者矣 
　　總之若說書者自身果有優美高尚之人格確實可靠之智識且能於言辭中及面容上圓滿表出之則說書確可以陶冶人心而成社會敎育之一助深望海内說書家勉力爲之（乙種酬） 
道德 
[釋行素] [  蔡行素]  
　　我近來改署了一個名字呌做行素就是取（君子素其位而行不願乎其外）的意思我以爲這個意思狠是救時良藥併且與近世進取主義改革主義也並没不合請看後面的解釋 
　　㈠行素就是照着自己地位實力去做些事業的意思　明白自己的地位快做自己應做的事業凡關於自己地位應做的事業要做得相像要做得有效我是一個農要實力去講種植我是一個工要實力去講製造我是一個敎師要實力去敎育子弟我是一個官吏一個軍人要實力去惠愛百姓保護百姓才是道理 
　　㈡行素就是不關我的事不須我去干涉的意思　正名定分古時非常謹嚴到了末世不免有些顚倒錯亂不關我的事硬去干涉也不妨（上無道揆下無法守）遂演成攘權奪利蠻觸相爭的怪狀督軍干涉分外的事議會選舉少不了督軍作主省長到任少不了督軍同意中央行政少不了督軍來代解决然而保國保疆土那就没人顧問了假使素位而行决不會有此 
　　㈢行素就是關我的事不能不干涉的意思　我是一個國民國内腐敗的政治齷齪的官僚强暴的軍人直接損害我國家命脈人民權利我不能不干涉我是社會一分子社會黑暗的勾當墮落的陷阱鄙薄的行爲直接損害我社會道德的進步我不能不干涉干涉無一定方法口誅筆伐也是没中用的中用不然孔子何必沾沾於一部魯史呢 
　　四萬萬人各有各的地位但求四萬萬中有十分之一百分之一能素位而行不軼常軌亦不趦趄不前那麽一切事業可望起色那班不循軌道的人也可漸漸的以正氣降服他即不然亦可於黑暗地獄中見有明星數點這是我盛大的希望呀（乙種酬） 
衞生 
[蠅之繁殖力] [  秋農]  
　　蠅是肺病霍亂赤痢等傳染病的媒介物他的繁殖力非常强旺英國哈哇德博士曾經把自己的實驗做一張蠅的繁殖力表 
　　譬如四月十五日有一個去年過冬的雌蠅生產一百二十個卵 
　　五月一日孵化成一百二十個蠅中間雌雄各半得六十個 
 
 

Page 18

 
 
五月十日六十個雌蠅又各產生一百二十個卵 
　　五月二十八日就孵化七千二百個雌雄各半得三千六百個 
　　六月八日三千六個雌蠅又各產生一百二十個卵 
　　六月二十日就孵化四十三萬二千個雌雄各半得二十一萬六千個 
　　六月三十日二十一萬六千個雌蠅又各產生一百二十卵七月十日就要孵公二千五百九十二萬個蠅 
　　一個雌蠅過了二個月之後已經孵分二千六百萬個左右但是還就最少數說的倘然到了强盛的時候至少要加四倍你道危險不危險吾人要除去人類的勁敵須提倡捕蠅（乙種酬） 
法制 
[自殺與墮胎] [  樓明遠]  
　　溯自文化運動後思想界别開生面就中可喜之現象固多 
而可懼之現象亦復不少其尤甚者青年男子之自殺及青年女子之墮胎是已吾友黄君成之憤於外交失敗自殺於日本電車軌上而報載周君維新復以國事無望蹈海而死其他已自殺而未得知與夫欲自殺而未實行者吾恐尚有其至於青年女子受解放之潮流矯枉過正幾欲舉生育之天職而並棄之彼自行墮胎者更屢有所聞矣 
　　嗚呼國家危急不恤捐軀女界沉淪毅然能拔不得謂非思想界之進步也然而以報國而出於戕身以解放而至於墮胎非特見理不明抑亦有干國法何也救亡培種將惟青年男女是賴則此昻昻軀幹宜何如保存蠕蠕胎兒宜何如安養而必殺之陸之非見理不明而何且生命爲國家法律上保護之利益豈個人所得擅自處分自殺有罰古多其例今日國法中所以罕見者（英美國法對於自殺未遂者猶有科刑之規定惟適用之時甚少耳）實爲科刑之難易問題而並非罪責之有無問題也至於墮胎必罪律有專條（新刑律第三百三十二條）蓋國家爲人道計爲公益計不得不予胎兒以確實之保護也 
　　寄語青年男女昧理違法之事斷非新文化之所許旣以新文化中之人自命則新文化所不許之事其可不戒乎（乙種酬） 
農業常識 
[改良養鷄談] [  無錫蕩口華氏農塲來稿]  
　　世界各國養鷄事業當以美國爲最發達據十年前之記載謂美國全國鷄數約三千萬羽以每羽價半元計共值一萬五千萬元夫以一家畜之微其價值之鉅如此然此尚十年前之成績耳以言吾國雖乏精寗之調查然其數可臆度而知也吾國人口號稱四萬萬男子約十之四則一萬六千萬其中農夫約一萬萬若以三農一鷄計之則全國鷄數約三千餘萬當不亞於美國惟以飼養之方法不甚研究鷄種亦不加改良故日來鷄價與卵價日昻大有供不應求之勢其故可得而知也同一鷄也其飼養之方法同其飼料之多寡同而其肥瘦與產卵之數異者乃鷄種之不良有以致之故欲求養鷄事業之發達非選精良之鷄種不可否則長此劣種遺傳於經濟上所受之損失其銷耗於無形者每的將不可以數計考全球鷄種不下二百餘就實用上言之可别爲四類（甲）卵用種　體格不大雌者重約二斤左右性情輕佻舉止靈動無就巢性（俗稱討哺）故所產卵數較他種爲多每年每頭最多之數爲三百三十有奇是經歐美數百年之純粹培養故生產力之强遠非他種所可倫比而肉量方面自不免减少故稱之曰卵用種此種代表當以來克華爲最（乙）肉用種　體格偉大舉止滯鈍性情穩重產卵較少我國所稱九斤王大半屬此類而以我國狼山鷄爲最因其骨與肉重量之比較當以此種爲最合算且體質强健飼養亦易此鷄在歐美負有盛名而吾國國人反茫然不知昔英女皇維多利亞氏最愛此鷄曾着人至吾國通州一帶收買現在歐美肉用種中此種亦占重要位置嘗閱我國所譯之養鷄學書中云倫香種產於中國北部或云自東三省及西比利亞而來是不特爲魯魚亥豕之誤抑亦有數典忘祖这譏矣鄙人初疑其爲北方良鄉縣所產後親至其地調查始知謬誤乃一再訪求始知爲狼山之譯音但此鷄最大之種並非產於狼山附近須自通州雇舟北行經水道六十里而至其地在如臯與通州之間其鷄種大者在九斤以外通體深黑且有金屬光雌雄同色鷄冠鮮紅狀甚雄壯即大豆及玉蜀黍之整粒均可吞食若雄鷄一經閹割後可重十餘斤其雌鷄之生產力雖不若卵用種或卵肉兼用種但在肉用種中推爲最優每年每頭生產卵數可達百二十枚左右吾國旣有此良種急宜推廣（丙）卵肉兼用種　此鷄之體格及生產額均介於卵肉二種之間性質穩靜體質强健農家飼之最爲合宜此種以美國蘆花落克鷄種爲代表每年每頭產卵之數可達二百左右（丁）玩用種　此種種類甚多以顏色之美麗稱者有之以體格之靈巧稱者有之以好勇鬭狠稱者有之要非切於實用兹不贅述 
　　天然孚卵方法　孚通作孵據說文爪下有子爲孚即孵俗作哺非也孚卵之母鷄大者可容十三枚小者七八枚不等過多恐温度不足不能全出母鷄就巢性發生後即宜用以孚卵否則時日過多母鷄體力虧耗温度降低往往半途終止孚母之巢可用尺五寸見方之木箱中置清潔柔乾之稻草母鷄未就巢以前羽毛中須撒以殺蟲粉因母鷄體上往往生蟲則就巢時不能穩靜且小雛旣出即寄生蟲子易致死亡卵巢宜置幽靜之處母鷄每日餵穀類及水一次俟其排泄後即令其返巢（善於孚卵之母鷄自能出巢返巢不必捕捉因一經捕捉恐驚動孚卵也）孚後七日以紙板中剜一卵大之孔置燈光前照之即可知若者無效若者有效無效者即可取出免其腐敗舊法檢查大率在二星期後以温湯浴卵以驗其有效與否此法不甚妥善因水之温度不易準確過熱與冷均有害於不雛且二星期後之檢查其無效者恐已腐敗凡良好之卵與腐卵相接觸在温暖之處至一星期之久足使良卵同歸腐敗故以紙板檢查之方法爲妥第一次檢查後越一星期即爲第二次之檢查如有腐卵再行取出但檢查孚卵及母鷄離巢之時間至多不過十分鐘天寒之時尤宜縮短免其受寒凡鷄卵孚後至第三星期之未小雛即破壳而出 
　　小雛之飼育方法　雛初離壳時腹中尚有蛋黄甚多未經消化故在二十四小時内决不可喂食至遲越三十六小時亦不妨開食之先須喂以少許炭屑及細沙然後再喂食此後養法即照普通農家之養法亦無不可矣（不受酬） 
 
