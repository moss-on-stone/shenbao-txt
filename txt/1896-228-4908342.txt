# 1896 - 228 - 4908342

 

Page 1

 
 
[正續名醫類案告成] [  圖書集成局代啓]  
　　名醫類案一書爲有明嘉靖時江氏父子所緝而我朝乾隆中浙江魏玉衡先生爲之研搜考訂并補續集六十卷其中條析病狀援据方書臚列治法斧藻羣言足稱黃岐之功臣靑囊之盛業誠醫學入門之階梯刋印行世板久燩失今覔得善本詳加校訂紙張潔曰定價實洋每部四元六月上旬可以出售欲樹醫林之幟者請向各書坊購取此佈 
[新印王叔和脉經靑雲集試帖詩出售] [  圖書集成局代啓]  
　　王叔和爲西晉太醫令素以醫學著名所箸脈經膾炙人口顧輾轉翻刻貽悞良多茲從黃氏原刻及錢丘守山閣叢書釐訂校讎印成善本後坿刋誤每部四帙價洋一元又全註靑雲集試帖詩選擇精良雅合絶時眉樣爲應試者不可不讀之害每部四本價洋六角賜顧者請臨北巿掃葉山房及各書坊購取均可 
[再論捉賭而廣言之]  
　　近今各處賭風日盛一日推其害實無窮盡小則廢時失業大則傾家喪身甚而至於聚匪窩盜鼠竊狗偷使居民夜不安枕白晝搶刦使良懦受害無窮有地方之責者自當嚴禁且宜永禁無如禁者自禁犯者自犯一紙具文若輩視同兒戲卽飭差嚴捕而此輩又耳目較多無論其與差役是否通氣往往差到則已散差去卽復聚大有彼出則歸彼歸則出之勢以此言禁禁亦殊難向來以江浙交界之處爲難禁大抵地屬兩省非會同緝捕不可一不會同卽無從下手江省有兩邑交界三邑交界之處其聚賭也亦然此縣差來卽遷之彼縣之地彼縣差來又遷之别縣之地故雖各縣禁賭甚嚴而其實則禁猶不禁也上海賭風從前雖不能絶然從未有如此之盛自五口通商之後海濵一隅遂爲財貨聚集之所客著之僑居滬上者何地蔑有人類旣雜稽查愈難若輩遂得明目張膽於租界之間以相渾而租界稽查捕房之職乃又聚於租界之外使捕房無所施其技亦可謂狡矣不謂前日差捕會同密拿無一漏網不特局中人意料所不及卽旁觀者亦意料所不及不可謂非整頓地方之第一快事也説者謂虹口之賭不始自今日也其聚賭之盛亦不自今日始也捕房衙署亦非今日始知也何前此之查猶不查捉猶不捉耶今之查之捉之誠地方之善政也前此之不卽查不卽捉其猶未免姑息養奸之弊眞有令人難解者不知前此捕房衙署非不欲查非不欲捉且未始不查未始不捉惟不及今日之一網打盡耳揣其當時之不爲已甚者欲使若輩知所懲儆詎若輩罔知法紀怙惡不攺乃不得不爲此痛快之舉亦先寛後猛之意也前日臺基一案皆以爲必嚴辦矣而蔣刺史已將開臺基之陳費氏及蕭姓李姓開釋言者皆不滿意大約刺史亦有先寛後猛之意以後臺基若有事端或再出命案刺史想必痛懲不再稍寛法網從前捕房衙者之捉賭殆亦猶是意也然則至今日之捉獲如此之嚴從此不少懈怠上海之賭庶幾可以已乎竊恐今日雖如是之嚴以後未必能如是也上海現在雖無賭日後未必竟無賭也向來賭風以廣東爲最盛卽今日上海之設攤聚賭者亦以廣東人居多大抵廣東地處富厚一擲千金在所不惜以錢相博視爲故常富者如是貧者效尤於是而舉國若狂矣聞該處番攤林立雖經示禁賭者依然番攤等在當禁之列尙不能絶至於闈姓自經督撫奏准報効之後則更靡靡從風國家所入雖大而有限民間所費不知凡幾朝廷因度支告竭不得已而應臣下之請雖屬一時權宜之計究非長治久安之策也况自呂宋票來華消售華从之錢已耗費不貲雖得彩各憑財運卽悉爲華人所得而其扣折自然之利則皆華人之錢也華人買票但聞有傾筐倒篋者不聞有起家立業者賭之一事總皆無益於人者也有謂無論中國之利權皆溢於外洋卽賭之利亦溢於外洋國家何勿倣而行之以收其利否則照會禁售以塞其源説者尙未知國家之苦心也旣不能裁報効之費而禁闈姓又何能禁售呂宋票乎猶之欲禁鴉片而能止民間之不種自不能阻外洋之不來若以闈姓呂宋票之不禁而凡爲賭博皆可從寛是尙不知輕重　爲執一之言矣闈姓報効誠爲朝廷不得已之舉國用苟一充裕想必卽行禁止其餘之賭皆無益於國有損於民自先一律嚴禁現在有賭必獲有獲必懲如久陰之餘忽然天霽所慮者今雖雷厲風行後或氷消雪化則必有伺隙而起重張旗鼓者矣豈非今之多此一舉耶猶願賢有司格外加之意也可 
[本館接奉電音]  
　　昨日午後京師飛電傳來上諭一道敬謹譯登○五月二十七日奉上諭吏部右侍郎王文錦由翰林入直上書房洊升卿貳克勤厥職前因患病賞假調理兹聞溘逝軫惜殊深加恩著照侍郎例賜䘏任内一切處分悉予開復應得䘏典該衙門查例具奏欽此 
[剿匪近聞]  
徐州匪人滋閙教堂且有謀叛情形前已譯登於報兹閱本埠某西字報云現在匪人聲勢更盛裹脅日多從前祇小醜五六百人日内已嘯聚至數千人將人家所豢之馬刦奪一空并與北省馬賊合夥漸且闌入安徽山東兩省邊境聞某處調兵往剿刻已行氐淸江矣 
[俄又添兵]  
　　日本報云某日有俄國陸軍三百五十名航海至朝鮮仁用川港韓京先已準備官宅爲士官休憩之所所有俄公使館護衛之水師二十一名及士官二員於東歴六月十九號赴仁川 
[記日本災後情形]  
　　本館派赴日本友人來信云巖手宮城靑森三縣地震水泛爲災前已歴登於報災後死傷人數迄今尙未一一查明惟是生者無食無居倍形凄慘除日廷賞金及各地義賑外巖手縣知事復向大藏省請發備荒贮蓄銀錢二十萬圓宮城縣請發三萬圓東歴上月二十四號大藏省准撥巖手縣五萬圓次日又准撥宮城縣一萬圓被災之處現有工役一千七百三十七人料理一切海中屍首由龍田軍艦卽去年由英國新製日語謂之搭所沓者打撈并聞之横濵海產物商池田太七郎云此次災狀内地波及者尙不及論祗就三縣海岸一百四五十里間言之業漁之人生全者十無二三漁具悉付洪濤陸地產業蕩焉無存海中鯣魚鮑魚之類無復有施以罟擭者以是横濵海產物商受傷殊巨又有客述及某日救護難民之工役救得一七十餘歲之老翁身已受傷奄奄一息救出後賭以米粒并延醫爲之醫治得以不死惟口中時呼其孫名不置亦可憐已又從破屋中救出一三齡男孩其身爲姊所負姊年十二已餓死而手猶緊握乃弟不釋云 
[廳員冐昧]  
　　津郡訪事友來函云津滬輪船現泊於白塘口地方該處距津陸路三十五里水程五六十里津郡向設海河廳衙門專管該河水之淺深河之通塞盜賊有無爲患船隻是否又安皆於該廳是問前月下旬該廳具禀於天津道謂温州輪船起椗就白塘口碰壞河堤一道該處河堤關繫城東數十村鄉命脉如眞損壞倘經水漲村民悉 
 
 

Page 2

 
 
嘆其魚道憲高仲灜觀察據禀移知海關道請飭踏勘並諭賠修以障狂瀾而衛民稼關道李少東觀察爰飭津海新關委員查明禀覆候奪初二日委員到白塘口詳查該處堤防依然如故惟温州出口因捩舵稍撞堤身並無大損此係常有之舉不足爲奇並不足以上煩憲聽於是擬差旋之日據實禀復海河廳至是始知禀報不實倘委員一經上聞必干不是當投委員公廨拜會不知作何辦理按官塲積習輒寄耳目於差胥而差胥假公濟私每每以是爲非將小報大以至本官悞信河隄碰壞之言未加覆核是否屬實遽行上禀誠所謂冐昧非常者矣 
[禾中紀事]  
　　嘉興訪事友人來函云前報紀宗郡守因公赴省今悉憲駕已於某日回轅矣○有客籍流氓某甲無惡不作并力大如牛動輒打降魚肉要善三年前曾在嘉善犯事地方官飭差密拿詎先逃逸迄今漏網今夏來禾當日情形依然不改前晚正在北門外臙脂弄口恊信昌呼吸洋烟突來小隊親兵擒獲以去聞該匪又在外縣犯事故特協拿婦案○前報嘉興縣劉邑尊赴鄉抽查保甲順經曰雲橋某廟拘拿一僧以其犯賭窩匪帶回提訊○近日城鄉皆敬演太平神戲因散班之來者甚多而價又甚廉故鄉人易於湊集也 
[漢江郵簡]  
　　漢口訪事友人來函云前報紀漢鎭後洋街之跑馬廠一帶有工部局執事西人率領西華捕多人手持英尺沿地測量一則兹悉係俄法兩國議就通濟門以内分闢租界振興商務業已會禀督憲仰由漢陽府縣押令附側華民遷居照給地價惟聞地價太低不免多費唇舌也○漢口電報局上月就武穴正街創設分局業於十九日開報至其詳細章程尙未訪悉惟聞逐日打電者亦實繁有徒云○漢口自五月望後錢價日低銀價日高因各路來錢甚多而絲務不旺需錢無幾而督憲又將催到之粤錢仰由官錢局發兌各錢肆領用計本洋一元上月換錢一千百六十者今則增至一千二百廿文鴈洋一元上月換錢八百六十者偏則增至九百廿文據該業人云俟至月底月初間錢價可冀跌至七錢一二分也○黃絲沔絲前均已到漢兹將價目開列以供衆覽計上品黃絲百兩需銀二兩四錢次減一錢上品沔絲百兩需銀一兩五錢四分次亦減一錢溶絲雖已到漢惟尙未開盤○卾省官綢縀局所製綾羅縀布質紋旣細色采亦佳足與蘇杭湖寍諸埠相將而銷塲未能暢旺故張帖招人販賣聞價極公道云云○總理羊嶁峒厘局事務候補府吉太守爾哈春兹將本年抽收茶厘銀兩盛以黃桶標以硃條用健勇若干名已押解到卾隨卽趨轅呈册繳庫存儲按該局抽收茶厘歲有定例今雖茶巿不旺亦尙能滿額云 
[檻外江流]  
　　江西采訪友人云此間早稻多在小暑後大暑前登塲惟贑州府屬小暑前十日卽有新米入巿矣○去歲之春某商指控撫州府屬某卡查船丁役何姓私收釐金謂之過小票小票者卽無票之别名收錢而不入官者也大憲因該商一再上控批飭撫州府陳太守秉公質訊何堅不承招僅稱欠某商銀八十餘兩太守遂照供斷令何將銀如數呈繳取結完案某商不服再三控告均經大憲批駁日來大憲以其訐控不休爰押發抱告札飭太守覆訊申詳務期水落石出 
[湓浦濤聲]  
　　九江采訪友人云署理九江鎭總兵劉育文鎭軍靑煦接篆後連日飭各營將士認眞橾練毋稍懈怠并擬淸查軍實按册點名履勘各砲臺形勢○喬淼泉孝廉揚州寳應縣人久客潯陽幾致靑氈坐破夫人某氏因其翁病篤焚香告天割股作羹以療未幾疾竟瘳人咸謂純孝格天之故也○邇日大雨如注巿中幾可行船聞上游圻水黃岡等處起蛟衝毁房屋無數淹斃人口甚多○連日粤中人士就廣東會館肆筵設席以聯桑梓之情并召發祥班諸妙伶登臺演劇絲淸竹脆翠煖珠香誠盛事也○辦理城外保甲局員羅海源少尹示禁街巷抛潑齷齪以免穢氣薰蒸致啓人生病并不准攔街曬衣如違重辦 
[蟂磯帆影]  
　　蕪湖訪事人函云十九日官塲接得省中來電知蕪湖縣李甘亭大令署任期滿例應瓜代省憲業經攺委候補知縣朱蕙卿大令郁荃接署縣事矣○安徽學政李筱崖大宗帥前此由姑孰節轅起馬次第按臨寍國徽州池州安慶各郡科試兼考丁酉優拔曾經迭誌簡端爾日安慶亦經告竣適當天氣酷熱向例於六月内歇伏小憇星軺因卽由皖公山下沿江返斾回轅十九日下午道出鳩江道憲以下各官咸命棹出江迎謁脚靴手版密若繁星水陸防軍之排隊志敬者更如火如荼宗師停舟晉接寒暄片刻仍卽掛颿下駛渡天門繞金柱折入姑孰節轅大約節届秋凉仍秉節渡江接考皖北各郡矣○精健營統領韓止雲軍門日前接奉省憲檄飭令將駐無精健左營尅日調回上游攔江磯駐紥等因當卽曉諭部下迅速辦裝定期望前一日拔隊啓程預先知會蕪湖縣代雇船隻届時軍門親督三軍整隊出營由官碼頭迤邐登舟所有輜車皆早已安排舟次故監行時無須返顧當卽揚帆上駛惟蕪地通商口岸向非重兵駐紥不可頃間省憲一時尙未籌定接應之方關道憲袁觀察因面商韓軍門立卽檄調駐紥東西梁山精健前營統帶陸副戎親自抽帶精兵數十名來無鎭懾兼資守營俟省憲調得重兵前來塡紥然後再行撤回緣梁山距無僅止世里鷗程扁舟往來日可數次分頭兼顧正可呼吸靈通是以道憲初擬卽請省憲抽調該前營來蕪分駐惜上游以該營駐紥梁山未便輕爲移動云○徽人某甲以三指禪鳴於時靑囊紥蓋自比巫彭近將作海外之遊心知癖染烟霞簫吹短笛或恐干違外邦禁令特購買大土一受預就家中攙和藥料撚成丸藥式樣以備行蹤不時之需詎有洽比其鄰之某乙不識甲之蹊徑誤認爲元霜再造之補樂私自竊取一握歸而吞嚴自謂曼倩偷桃延年益壽不亞陸地行仙詎料服後未幾毒發腸翻腹决急命家人往詢得悉其故立覓西樂藻吐則已毒彌臟腑禍熾三焦旋卽一命嗚呼從此芙蓉城裹又添一重新奇公案矣○長江新添信隆洋行腀船三艘攬載客貨與各公司爭逐水脚之利本月十八日該行頭班武寍輪船初次開駛行抵蕪湖本埠新關照章查騐艙口貨物旋以該行旣挂英商牌號何又高扯龍旗向之詰問該輪誤認新關之扣留也遽發電信告急於江省支應局轉禀督憲立卽電告監督囑勿扣留於是監督轉述上游之意詎新關本無扣留之説而該船之冐失已可槪見嗣後該輪因裝米未竣自行延至十九始行上駛據稱武寗船本臺灣斯芙官輪所攺今撥歸兩江聽差租與該行扯挂龍旗亦不謂牽强新關查詰亦分所應爲蓋先期並未奉有免查照會致此參差也○往來長江各輪船向多扒匪混充搭客被害之商旅不知凡幾小則落魄江湖大則命喪黃泉言之令人髮指因是蕪湖保甲局特設專司緝捕之委員綫兵沿江捕捉分别首從痛加懲治此輩遂如狐鼠之匿尾藏頭近兩年來商旅受惠不淺近因閱時稍久又思故態復萌附搭輪船於十八先後到埠計有小春子曹小浦張學根三名皆從前著名積竊且經本埠保甲局一再懲辦有案查輪委員莊嘉笙黃佐卿二君瞥見似曾相識急飭掩捕則已兎走狐潛遂知會緝捕營李副戎派綫迅緝旋獲於江口鷄窩劉姓烟館前後埋伏一鼓成擒解至保甲總局會訊供認仍操舊叢不諱乃命伍伯笞臀數千移送蕪湖縣從重懲創俾若輩痛定思痛從此不敢再過蟂磯江上洵深得除暴卽所以安良之妙用也 
[白下官塲紀事]  
　　金陵采訪友人云統領老湘虎字全軍廣東高州鎭總兵余鎭軍虎恩由京南下某日行抵省垣詣督粤晉謁劉峴帥與之面談一切逾刻始興辭○新授廣東南韶連鎭總兵任鎭軍祖文接奉劉峴帥飭知著赴新任因將皖南鎭轅篆務逐一料理交缷已畢秉節至江寗某日趨赴督轅禀見○新選江寗府江防同知恩司馬彥經劉峴帥飭赴新任遂於趨轅叩謝後擇吉履新○候補縣聶明府培新奉委府署發審差○正任句容縣張大令況淸瓜期已届庖代有人因將任内事宜辦理一淸赴江寗禀報某日忽染時疾醫治罔效仙　寓中經同寅王明府世楨詣督轅禀知病故○統領新湘等營新授湖北鄖陽鎭總兵陳鎭軍基湘經劉峴帥飭赴新任○署滁州熊直刺祖治因公至江寍禀見劉峴帥面陳一切機宜逾刻興辭而出聞尙有數日勾留也　 
[南徐欖勝]  
　　鎭江采訪友人云甘日前新任湖北荆宜施道俞觀察鍾穎由京口重返滬上挈同瀛眷於本月二十二日乘招商局江裕輪 
 
 

Page 3

 
 
船溯江上駛二十三日薄暮行抵潤州道府廳縣各官聞信之餘次第詣躉船迎迓觀察一一接見煮茗淸談洎鍾鳴十下卽鼓輪向湖北進發瀕行時新兵前營勇丁列隊江干鳴鎗示敬○某日之夜武寍輪船由上海開行入揚子江載有天津散勇六七十名駛抵京口就江心下椗水陸總巡周都戎聞之卽會同保甲總局劉大令登舟查視不准各散勇登岸遊行次晨復雇舟數號將各勇分别載送徐准鄉里俾得重事農桑按武寗卽從前臺灣商務局之斯美輪船今已改歸信隆洋行管轄矣○安淸道友結黨橫行久經各大憲訪拿無如若輩羽黨甚多到處皆蔓延不絶鎭江城廂内外明目張瞻自稱道友者不知凡幾甚至化曰光天之下竟敢公然立會收徒前經常鎭通海道呂觀蔡密諭水陸總巡曁丹徒縣保甲局明查暗訪務絶根株近日復出示訪拿大旨謂如有靑皮地痞交結外來匪徒如安淸道友之類在外布散謡言者一經訪拿到案定予重辦似此憲諭煌煌不知若輩果能稍知歛跡否○距郡城南門約四里許有眞武宮焉五月二十三日爲闢廟之期都人士咸敬熱心香喃喃祈禱名曰燒拜香誠不知何所取義是日也堂上堂下鼓籥喧闐而爐内旃檀昕宵吐馥金身文六驀被香烟薰灼登時黑若鳥煤神若有靈必將嫌烟氣太濃爲之引避斷不如隨園太史所謂觀音無别樂受盡美人頭也一笑○某日梅雨初霽散步街頭見有一地保肩荷高脚牌手擊銅鑼其聲鞺然聞於遠近後隨一婦年約四十餘頸荷蘆席枷鐵索瑯璫欲前復却其牌上大書鎭江府正堂彥示遊街示衆潑婦李王氏一口藉屋串詐臥擾陳定國家月餘被控提訊情虚分别斷結責懲在案著遊街一日以示烔戒俾衆知儆 
[木壞山頽]  
　　張少蘭封翁淡於名利致政南歸浙江大憲器之聘主杭垣敷文書院講席臬比坐擁化雨宏施送又經上海搉使者諄請移硯敬業書院不料病魔作崇參术無靈至本月二十六日遽捐館舍按封翁名楨由辛酉科拔萃中式丁卯順天舉人丁丑會魁欽點翰林院庶　士年已七十有三我知桃李門牆當必有動泰山梁木之悲而澘焉出涕者矣 
[滬江冠蓋]  
　　前廣西太平思順兵備道現升臬司蔡仲陂廉訪日前在申爲女公子受聘已紀前報兹悉廉訪事畢前晚已附輪榮返粤　　行時本埠各官咸送如儀 
[縣署興修]  
　　上海縣署大堂及宅門後披廊等處久老修理前遭風雨傾圯剝落珠不足以資辦公昨日縣主黃大令傳諭工匠赶緊修理 
[獄犯薙髮]  
　　本縣黃大令札飭典史蔡季淸少尉諭傳薙髮匠數名進監爲各犯薙髮蔡少尉逐名點騐約詩内監人犯四十二名外監十餘名概予剃髮亦循曩例也 
[流民被獲]  
　　昨日午後本縣黃大令鳴騶出城行經九鋪舊校塲見一女手携銅壼到老虎灶泡水銅壼甫經放手卽被小流氓取之飛奔而去聲喊捉拿大令喝令轎前民壯追及詢問係寍波人姓袁名阿根大令飭差先行帶回交值捕看管候究 
[毆斃店夥]  
　　裏虹口老虹橋東首朱順興鐵店與司角子路唐順興鐵店向有往來昨日午後三點鐘朱順興司帳周和東卽周鳳臺往唐順興結算貨欵與唐順興司帳張錦生爲爭論價值口角店主唐小桂將張毆打店夥十餘人帮同痛毆竟致毆斃其時左右鄰聞呼救命皆已聚集戶外見唐等將屍身拖出大犯衆怒謂光天化日之下竟敢如此横行旣已毆斃又敢棄屍戶外豈欲嫁禍與鄰居耶因喚走街捕報知捕房迨捕頭督令通班包探前往拘拿而諸兇徒早已遠颺店内祗有十餘歲之學徒一口卽拘至捕房禁押朱順興得信之下卽遣人函訃屍屬到來想不免賢宰官臨塲相騐並聞周先在他處收得洋銀五十元藏在身畔已被攫無遺矣 
[火未成災]  
　　前晚九下鐘法大馬路寳興里東首昇和錢莊所懸之火油燈以繩朽中斷燈忽墜地以致烈燄熊熊不可嚮邇幸爲時尙早易於施救當卽撲滅一時轟動街隣觀者甚衆經巡街捕將店夥某甲拘入捕房捕頭以其漫不經心再三申斥麾之使出 
[發落賭犯二志]  
　　昨晨美租界好副捕頭將日前在胡家木橋拘獲之賭犯王阿三胡光榮李金禮姚春泉俞福羅祝高琴陳子三胡福三顧子廷李生炳胡公卿吳少泉楊阿三張阿二顧海潮左園素陳子廷王金堂吳友生朱來萬王阿而龎少齋陸阿三等二十二名解送英界公堂禀請判斷别駕逐一研詰或供稱行路被拘或供稱家住近方悞被拘押或供稱至賭塲訪友並不賭錢屠别駕笑謂爾等均係好人無一犯賭者其如一經到案須照例罰鍰乎遂商諸薩副領事然後判令各罰洋銀四圓如不遵繳則攺爲管押十日未幾又解到寄押新巡捕房之賭犯二十一名捕頭禀稱若輩均粤東人觀其情形似係開賭檯及在賭摥供奔走者未皮照前斷從輕辦理别駕曰案已判定碍難加重致分軒輊况所有賭塲中人早已由捕頭查明送縣辦理矣薩君及麥捕頭再三辯論别駕不允爰仍帶回捕房於禮拜五再行發落 
[衣莊被竊]  
　　本城十五鋪東街陳大亨衣莊前晚被匪由樓窓扒進竊去金師衣物約值三百餘千之多報知地甲汛捕往看屬實許卽破獲 
[小工壓斃]  
　　浦東人某甲年已不惑昨在美界揚子路第四號棧房搬運買物午後一點鐘正當工作之際不防洋布一包從空倒下甲避讓不遑被壓包下竟將頭顱壓扁腦漿迸裂登時斃命工頭某乙急卽遺人訃知家屬尙未知能免饒舌否　　 
[婢女投河]  
　　本城虹橋相近高公館婢女某氏八歲時隨母至公館服役今年十八歲矣前晚忽到登雲橋河邊踴身一跳倒竪淤泥之中迨行人救起已不省人事移時氣絶母放聲大哭草草棺殮 
[上海縣案]  
　　前准滬北新聞巡防局委員藍二尹移送挖包私取絲繭之船戶夏立孝夏連生張雪福船夥張雪庭傅天生戴升祥再船吳思義等七名到縣請黃大令訊究前晚蔣刺史升坐花廳提訊夏立孝供小的在湖州承裝豐和行之絲繭一百六十九包載至上海交缷震昌洽倫二行每包船價二角二分前已支過二十五元其貨已經照數交缷並不缺少夏連生供稱裝繭二百零二包亦支過船價二十五元張雪福供裝一百六十四包每包船價二角五分亦支過二十五元吳思義張雪庭同供在張雪福船上爲夥傅天生供在夏立孝處爲夥戴升祥供在夏連生處爲夥均稱在湖州所裝之貨並不缺少載到上海卽由震昌洽倫二行起缷當時點見不錯小的等並無私取情事實係誣控圖賴船價今家訊問尙乞明鑒刺史諭令夏立孝夏連生張雪福吳思義四人交差看管候原告投案再行訊核其餘張傅戴等擇退 
[上海巡局瑣案]  
　　前日有一人貿然闖至董家渡天主堂内見天井中曬有皮馬褂料一件收之而去幸被可閽瞥見將衣奪下並將其人送至廿三鋪巡防局訊究後經局員審訊此人若患瘋疾語出不倫似非有意竊物遂交保釋出○昨夜大碼頭匯水樓茶肆内於十二點鐘後被宵小掘門而入將店中所有衣服等件席捲一空約值十餘千之譜至天明卽往十六鋪巡防局報竊並請追緝 
[法捕房發落]  
　　昨禮拜三上午九點鐘鄭大令蒞八仙橋捕房命提逃婦張虞氏照原斷掌頰二百下交其夫張良朋領回寗波原籍嚴加管束飭具領狀送案傭查代雇車輛之汪子卿遵繳罰洋二十元交番承遠具保出外○竊犯陸福生聽從王小生卽銅匠小生唆使劃碎玻璃竊取元泰綢衣八件當洋俵分經鄭大令訊供著照原斷陸福生王小生各枷號一個月期滿各笞二百板分　之張阿桂劉和尙身充捕夥不應分用竊贓着交到洋十元充公先行倚枷一個月期滿各責二百板○竊犯陳竹卿張德福陳阿四枷期已滿命帶案疎枷著具攺過切結自行回籍不准來滬○寡婦張歡氏控夫妾沈氏不守婦道私自遷出大令以情節支離候查明再核昨日夫兄張雲山投案大令謂沈氏前已共認蘇州 
 
 

Page 4

 
 
源籍尙有不業爾弟故後遺下妻妾子女爾應勸令和睦不得偏袒契據何在供有瓦屋半間匪亂時早已焚燬僅存契據現在歐氏處大令著交深出外限卽日將契據息摺交案候核○松江鄉婦李沈氏來滬帮傭爲蟻媒陶阿金誘入花烟間内逼令賣娼該氏不願控經鄭大令訊供飭傅夫族來案具領兹據包探禀稱奉諭後遣夥至松江松隱地方查知該氏夫族係平湖縣人大令命提李沈氏到案供年十八歲去年出嫁夫名李金和住平湖落鄉之趙家橋前供松江實係親戚小婦人先至松江北門内房科顧姓家帮傭以工資太少故四月初六日趁航來滬由陶阿金引王鄭家木橋金薦頭家金倩兵勇某甲陪至虹口潘公館爲傭僅隔半月工資尙未言定仍由某甲領回金處卽被陶阿金誘入花烟間内小婦人不願爲娼求恩超豁大令得供命還押候飭傳夫族來案具領○裕愼米店主繆錦洲卽繆家珍控粥店主劉仁祺積欠米洋十五元九角有奇大令著呈繳帳簿復核昨日繆將帳簿呈電大令查對無訛問劉因何不歸供係此項欠款被跑街之徐順德先已收去繆供徐已停歇當時對過並無差錯顯見托詞推諉大令命繆邀徐到案再核○天津婦人倪黎氏控郭玉堂欠洋五十元圖賴不還一案迭經大令訊供押追迄今案懸日久昨日倪黎氏偕保人楊錦橋投案先繳洋十元呈具保狀求准保出陸續措歸大令准之繳案之洋先給倪黎氏領回 
[靈丹濟世]  
　　杏林橋井千金傳不換之方玉液瓊漿九轉看未開之鼎際此炎威爍石暑疾易滋除非妙藥回春病魔葛退敝堂接奉淞捐厘總局助來紅靈丹各種痧樂四百瓶太乙丹一百二十塊純陽丸時症茶八十塊通利散止血丹二桶鄭福蘭堂助痧樂紅靈丹八百瓶日昇號助痧樂紅靈丹六百瓶慶豐洋貨號助痧樂紅靈丹四百五十瓶姚黼卿王陬生兩善士合助純陽止氣丸八百服煮石山房助川樸一卷陸另均囑代爲分送以救時邪開緘而鼻觀流芳拜賜而心香敬爇多多益善漫言未達難嘗源源而來尤望及時施濟特乞附登報牘叩謝仁施上海六馬路仁濟善堂董事嚴信厚葉成忠楊廷泉黃宗憲謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[革界公堂瑣案]  
　　包探黃四福解車夫陳三郎船戶黃樹榮至案禀稱日前陳　取王水興野　店内洋銀三百二十圓欲附黃船在南匯黃見其來歴不明將洋銀搶去今由小的查獲吊出一百五十圓尙少若干詰知早已用去是以一併送請訊懲永興店主王阿寳訴稱陳在小的店中當車夫日前被竊洋銀三百二十圓今旣查獲叩乞究追陳供稱小的竊取洋銀後至公義馬頭欲附黃船過浦所有洋銀被黃强取黃供稱武生操舟爲業並未取過洋銀别駕著一併解送上海縣請黃大令辦理起案之洋銀先行給領○包探趙銀河禀稱賊犯汪新桂前因犯竊送請大老爺遞解回籍今又潛來滬上適爲小的查獲故送案請懲汪供稱小的係安徽省徽州府屬休　縣人前雖犯案業已改過决不敢恬終不悛矣叩乞施恩終身頂　别駕判令帶回捕房再行遞解回籍○包探孔阿才禀稱順源仁洋貨號閉歇後　陳楊靑照管門戶陳乘人不鋪竊取號中所存洋布十一匹號主報捕後捕頭遣小的緝獲人贓送請訊究順源仁號主某甲投案訴稱陳一味貨小别無過惡求從寛發落陳供稱小的實是貪小所致以後不敢如是矣别駕判令押候罰洋銀三圓○包探石金榮禀稱顧國良私收包楚相之洋銀一百十二圓匿跡王李氏家與人賭博包報捕後捕頭遣小的緝獲詰知有楊三郎者向之詐去洋銀十圓今特一併送請究辦包訴稱尙在某洋行當買辦用顧爲式老夫被伊私用洋銀一百三十餘圓當時尙未查明故報捕時僅言一百十二圓今旣查獲惟乞究追顧供稱小的因母究乏資殯殮不得已而出此下策楊供稱小的僅向顧分用洋銀十圓王李氏供稱小婦人與顧素來相識此次至小婦人家賭博輪去洋銀四十三圓今願繳還叩求鑒宥别駕著王李氏繳還洋銀四十三圓再罰二十圓顧　二人合繳六十圓○包探范進才禀稱李阿慶竊取徐慶福家烟槍布衣等物報捕後捕頭遺小的緝獲人贓送請究辦别駕判令笞責二百板○包探張阿五禀稱日前有工頭陳芳連所轄罙小工在虹口某馬頭打架兹由小的查得陳雪當胡生寛二人爲首因特解請訊懲陳胡一味求恩别駕判令各笞責五十板 
[美捕房紀事]  
　　北蘇州路某鐵行夥寗波人吳子澄前日傍晚身披羅縠手號鵰翎緩步至吳淞路長安里口　里内有胡李氏王陳氏　在戶外訥凉吳遂昻然入里將二婦調戲二婦大怒以麻姑仙掌贈之揪其辮而批其頰一時觀都如堵咸謂狂徒該打復喚三百二十九號走　捕拘至捕房捕頭見已垂頭喪氣因免深究當卽斥釋○住居崑山路第三十三號洋房之某西婦前日下午投捕房控被崇明車夫王阿　竊去金圈一枚捕頭飭包探倪順泉將王拘至捕房嚴詰之下知實非王所竊因卽開釋○第一千零十二號小車昨日上午裝貨行至提籃橋相近車忽倒覆致將路旁五歲之男孩壓傷經孩之父母將車夫某甲扭送捕房捕頭飭送孩至同仁醫院溸治因念甲貧乏不子深究惟令逐日敢送該孩至醫院施治 
[粤東官報]  
　　南海縣五斗司巡檢缺以饒平縣典史王植升補西寗縣夜護罰巡檢缺以新海防遇缺先巡檢張思孝詳補高釁縣横查司巡檢缺以新海防遇缺先巡檢肅貽昌詳補四會縣南洋司巡檢缺以新海防遇缺先巡檢程肇錫詳補香山縣訓導缺委大桃二等敎職葉瑞圖署連平州學正缺義候委敎諭蔡修獻署高明縣敎師缺委候委敎諭黃煥烈署新寗縣訓導缺委候委訓導何湘蘭署 
[金陵官報]  
　　五月十九日上元縣丞楊保申禀知赴觀音門棲露山會廠並禁石稱撑彈壓回補昨日上元縣王禀知下鄉相騐回○二十日署滁州熊祖詒見候選大想事評事劉錫爵到由滬來○二十一日長江提臺彭到會總理兩江營務處候補道棧傳見江南　器局候補趙劉麒祥到見由滬來叩謝奉姜回製造局差候補道曾丙熙見謝委維北督銷兼正陽關墮厘並銷會辦兩江營務處差補選江南提標後營遊灘周莫貴叩謝飭知赴任　二十二日總理兩江營務處候補遣桂見分統湘軍忠信等營張國林禀銷追勇事竣丁憂江西知府歐陽鴻濟到湖南來普陀輸船易錫蕃到送貢赴瓜洲回補二十日江甫提亭譚宫保到會○二十三日江泠機器局候補道劉麒祥統領親軍老湘等　　授山西大同鎭劉城守協揚借補實東廣州恊李先義辭赴任補選江南提櫻後營遊擊　奠貴均到見水雷翰滿馬超羣辭送長江提查彭軍門赴太平補昨日江南提寢害宮保會辭行長江提臺彭親拜辭行蘇　　示靖江縣馬霍恩現巳奉部覆准貴應飭赴新任 
[江西官報]  
　　四月十二日長江水師提督彭楚漢由湖南來江補用府李嘉實浮浮就醫回卽用縣徐實鐸往長江公幹楊長逾九江措賣回楊景星新喻等縣催漕折回縣丞余本嵩新城等縣催城平回指分從九崔振聲檄照縣丞朱成嘉由籍　看投文徐忠全往石城辦保甲○十三日候補縣實傢義傣化公幹回桂森解鐵路經費京回彭瑞源領辦義寗鹽棧回又辦鹽局提綢同知王祖蔭往義寗會審案件府經慶昌樂往九江會查焚私崇仁縣丞胡廷鑠禀謝飭知更辦鬰巢披種從九童先吾進賢辦保甲回夏昭禀俾准起服行知○十四日補用縣沙昌鬰解漕折京回桂森禀知丁父憂適判王葆　禀謝准起服行知○十五日補用府孫祖縣禀謝孰别行知知縣沈霖嚴往潯候關餉蔣家駿往彭澤會查私銷吳忠謙缷署宜春事潘遲交代回楊煥缷辦印霞江緝私卡回又謝遇缺先補用行知府經黃德貽淸江催風事回發懷營上饒催减平回指分典史吳嘉圭禀到○十六日玉山縣孟產雲缷事渣理交代回○十八日補用府宋廷棧缷辦景德鎭回補用縣王正煇缷辦鄱陽正卡回 
[䢴江官報]  
　　五月十八日戈分轉乃甬銷甘餉差委海屬總巡○十九日蔣　尹謹戴委儀棧聽差窩　尹派溳銷順淸阿卡肅鹺尹廷彬解海分司向來○二十日梁分轉世禮委江甘五岸籌銷差陳分轉宗旭委通屬總巡分發知事沈鹺尹宗　彭鹺尹長慶均禀劉 
　　 
 
 

Page 10

 
 
   
 
 

Page 11

 
 
   
 
 

Page 12

 
 
[經二十二年五月十七日京報全錄]  
　　　曰抄○諭旨兩道錄前○豫撫劉奏鄭州文廟不　於火請將文武各官分别議處摺○桂撫史奏揀補知府摺○又奏調署委署代理府廳州縣各員摺○又奏委署府州各缺片○又奏甄别州縣片○粤督譚奏請開復已故知縣革職處分片○五月十七日刑部都察院大理寺廂紅旗值日無引見○祥年謝授武備院卿恩○李鴻藻請假十日○明安請假五日○椿壽續假五日○召見　機○呈上明日辦事召見大臣後至醇賢親王府上祭畢還海頭品頂戴河南巡撫臣劉樹堂跪　奏爲鄭州　文廟不戒於火諭將該學教官及地方文武分别議處恭摺仰祈聖鑒事竊據鄭州知州邵承裕禀稱該州　文廟坐落東門内由東西角門檽星門戟門進内大成殿一座東西兩廡各九間殿前偏西古槐一株高二丈餘枝幹貼近殿檐殿後爲　崇聖祠等處西面圍墻完固各門重重局鎖除朔望灑掃行禮外平時無人擅入光緖二十二年二月初七日未刻街民瞥見大成殿前突起烟燄學正朱炎昭與訓導王鶴山聞信卽率門斗人等奔赴該州及城守汛把總常照奎聞報亦各率兵役携帶救火器具馳往維時該學正等悉趨入殿將神位敬謹捧出該州等督飭兵役竭力撲救無如火燄乘風四迸旋救旋起勢極迅猛致將殿宇焚焗始得救熄殿前槐樹枝幹被焚兩廡等處均未延燒亦無損傷人口再三查察不知火從何起等情據此臣恐所報掩飾批飭藩臬兩司會委候補知縣周桐豫馳往確切訪查勘訊去後兹據該委員會同該州提集門斗人等逐加研訊僉供大成殿除朔望行香開門外平時各門局鎖無人出入當日火起隨同學官倉猝扭鎖啓門入内殿前古槐東北樹枝先已然燒其時官民四集衆目共賭不知火自何來等語該委員查勘圍墻以外民居旣遠此外亦别無起火形跡惟所指槐樹確爲百餘年之物焚燒痕跡顯然密加察訪皆不知起火之由民間傳辦殆因遠年槐樹生火所致禀由藩臬兩司會詳呈請奏叅前來臣維自來不測之災往往莫識端由惟有老槐生火載籍可証尙非不　之説雖事非常見亦理所或有除飭赶緊妥籌修復外惟以文廟重地該教官有典守之責未能敬愼防護地方文武不能立時　滅均難辭咎相應請旨卽將鄭州學正朱炎照訓導王鶴山及鄭州知州邵承裕城守汛把總常照奎一併交部分别議處是否有當謹會同河南學政臣徐繼孺合詞恭摺具陳伏乞皇上聖鑒訓示謹奏奉硃批另有旨欽此頭品頂戴廣西巡撫臣史念祖跪奏爲烟瘴要缺知府需員仰懇天恩俯准補授以裨地方事竊照太平府知府任王森捐離任開缺以道員用部中坐於光緖二十二年正月初五日行文按廣西照限一百日减半計算扣至二月二十五日接到部文開缺應歸二月三十日截缺所遺員缺係衝難相兼烟瘴要缺五年俸滿在任候升例應由外揀員調補查定例廣西所屬烟瘴苗疆缺出遇請調詩均先於太平泗城鎭安思恩慶遠等五府歸順百色二州廳内揀選如實係不得其人始准聲明以别府人員請調又道府同知直　州知州通判酌量以候補人員請補時該省如有截取記名分發人員應先儘酌量請補如果實係人地不宜始准聲叙以各項候補人員請補又道府同知直　州通判知州如係奉旨命往或督撫題明留於該省候補者均無論應題應補應選之缺令該督撫酌量才具擇其人地相宜者翻准補用各等因遵奉在案伏查太平府外控越南内轄土司係屬烟瘴要區現值籌辦邊防尤關緊要非熟習邊情幹　有爲之員弗克勝任查泗城等五府實缺知府非現居要缺卽人地未宜一時實無可調之員其餘各缺知府或不耐烟瘴或不熟邊情礙難率請更調亦無合例應升人員查候補知府班内截取記名分發人員祗有吳其珍一員到粤未久於邊地情形未熟未便稍涉遷就臣與藩臬兩司於應補人員内逐加遴選查有儘先補用知府何燿章年五十四歲係廣東廣州府香山縣人由監生於同治元年三月赴鎭江軍營投効三年三月在皖捐局報捐縣丞雙月選用於克復丹陽案内出力保奏五月十六日奉上諭著賞戴藍瓴並著以縣丞不論雙單月選用欽此六月調赴行營隨剿出力於續保進愋玥陽案内保奏十月初十日奉上諭著免選本班以知縣留於江西儘先補用欽此四年在皖捐局加捐同知銜六年五月調赴水師營内剿平西　水陸各軍案内保奏九年四月初二日奉上諭著以本班歸候補班前先補用並賞換花翎欽此光緖二年在廣東黔捐局捐升知府雙月選用三年五月該員之父璟在閩浙總督任内捐助晉賑遵旨移奬以知府不論雙單月選用五年四月復在福建晉捐局加捐指省分發廣西試用十一月二十四日赴部騐到二十八日經　欽派大臣騐看十二月初十日經欽派王大臣騐放堪以發往十一日覆奏奉旨依議欽此領照起程於光緖六年八月十七日到省七　正月聞訃丁母憂請咨回籍守制九年四月服闋起復請咨仍回原省候補於十年二月初三日回省飭委代理梧州府篆務缷事後委令統帶水師前軍邊防在事出力保奏光緖十一年八月二十一日奉上諭著以知府儘先補用欽此調赴龍州預勘界務勘畢銷差委署梧州府篆十二年十二月初二日到任十三年六月十二日奉上諭廣西署梧州府知府候補知府何燿章據李秉衡　列該員才守治績均有可觀深堪嘉許著李秉衡飭令該員益加策勵勉爲循良等因欽此欽遵在案光緖十四年三月二十一日接到家信間訃丁父憂當卽報明於四月初一日缷梧州府事領咨回籍守制十六年服闋起復來粤於十七年四月十六日到省查該員年力精强公事諳練能耐烟瘴以之請補太平府知府員缺實屬人地相宜與例亦符據藩司游智開署臬司何昭然會詳前來相應仰懇天恩俯念邊疆員缺緊要人地相需准以儘先補用知府何燿章補授太平府知府於烟瘴要區可收得人之效如蒙俞允該員係軍務出力保舉以知府補用之員今請補缺母庸送部引見亦毋庸查叙叅罰合併陳明謹會同兩廣總督臣譚鍾麟恭摺具奏伏乞皇上聖鑒勅部核覆施行謹奏奉硃批吏部知道欽此頭品頂戴廣西巡撫臣史念祖跪奏爲調署委署代理府廳州縣各員按届列單恭摺具陳仰祈聖鑒事竊准部咨咸豐十一年十一月二十三日奉土諭各省州縣無論奏調委署代理著每届三倜月彚奏一次由吏部嚴加考核如有違例更調等弊卽將該督撫藩司分别奏叅欽此光緖二十一年十月以前調署委署府廳州縣各員經臣列單恭摺奏報在案兹據藩司游智開詳光緖二十一年十一月初一日起至二十二年正月底止調署委署代理府廳州縣各員列單詳請具奏等情前來臣覆核無異理合照繕淸單敬呈御覽伏乞皇上聖鑒勅部查核謹奏奉硃批吏部知道單併發欽此史念祖片再南寗府知府彭鑾調省差委所遣員缺查有補用知府上恩直　廳同知張塏明練有爲堪以署理又奉議州知州顧景璐因案撤省察看遺缺應卽委員接署查有柳州府通判蔣志持緝捕有方堪以調署據藩臬兩司會詳前來除檄飭遵照外理合循例附片陳明伏乞聖鑒謹奏奉硃批吏部知道欽此史念祖片再定例未經筮仕人員如加捐過班分發簽發各省令該督撫詳加察看試用一年期滿如果才堪勝任卽據實奏明留於該省遇有相當缺出酌量題補又准部咨嗣後道府州縣無論何項勞續保舉歸入候補班人員令該督撫卽以此項人員到省之日起子限一年詳加察看奏明分别繁簡補用各等因在案兹查有廣西候補班前先補用直　州知州沈寳光試用知縣李昻均已試用一年期滿據藩臬兩司出具考語詳請留省照例補用前救臣查廣西候補班前先補用直　州知沈寳光才具明敏歴經差委並無貽誤堪勝繁缺知州之任應請留於廣西遇有直　州知州缺出照例按班請補又試用知縣李昻辦事勤愼歴經差委並無貽誤應請留於廣西遇有知縣缺出照例補用除將各員履歴　部外謹會同兩廣總督臣譚鍾麟附片陳明伏乞　聖鑒訓示謹奏奉硃批吏部知道欽此譚鍾麟片再已故大埔縣知縣聶大昇徵仔正維欵銀一千二百餘兩迭催未解經前撫臣剛毅會同前督臣李瀚章奏請革職勒限嚴追欽奉諭旨轉行遵照兹據布政使張欠駿會同交代局司道詳稱該故員家屬於叅追後陸續將欠解銀兩完解淸楚請將原叅革職之案具奏開復等情並來臣覆核無異相應請旨將已故大埔縣知縣聶大昇原叅革職之案准予開復臣謹附片陳明伏乞聖鑒謹奏奉硃批著照所請該部知道欽此 
 
