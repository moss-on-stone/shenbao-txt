# 1915 - 338 - 4915387

 

Page 1

 
 
   
 
 

Page 2

 
 
時評 
[各行其是（冷）]  
　　進行帝制者依然進行帝制破壞帝制者依然破壞帝制勸告帝制延期者依然勸告帝制延期此所謂各行其是也 
　　雖然延期則不能進行進行又有能破壞是三者决不能兩立也不能兩立而仍各進行則三者之中必有一方被阻而中止而所謂中止者果爲何方歟今日尙不可知也故今日尙在所謂各行其是之時期也 
[專電]  
　　北京電外蒙政府及駐庫俄領以吾軍攻克遊各吉廟爲侵越外蒙邊境已有抗議不日由雙方派員調查 
　　北京電政事堂參議徐佛蘇本梁任公所荐昨辭職未准 
　　北京電張弧或可别有差使邀免川行 
　　北京電財政部日内將各省關稅釐金田賦銀行烟酒各項分别門類派員調查切實報部以杜弊混　　北京電劉師培因漢代賈逵有功經學昨呈請政府附祀孔廟以崇經學鉅儒 
　　北京電要犯盧蕃一名於五日押解到京送執法處訊辦 
　　北京電政府將聘陳威爲財政顧問 
[特約路透電]  
　　北京電中央選舉所選出之蒙藏及商會通儒等代表於今日投票已告畢參政府定本月十五日開匭但早知二千零六票固無一不贊成帝制矣聞參政院於十六日開會集議帝制成立事十八日以會議之結果呈報總統云（十日） 
　　北京電華人消息謂各大員於特别會議時議决江南製造局當移往更適當之處因黨人以外國租界爲活動根據地時常暴動害及上海商務故也聞政府已得無可抵賴之證據此次亂事實由孫文等主動 
（十日） 
譯電 
　　北京電上海黨人雖有無效果之暴動而北京恢復帝制之凖備仍極力進行一如常狀中央選舉昨已葴事全體贊成帝制參政院定本月十五日最後開視選票袁總統已派其秘書長爲監督華字報盛傳新君將於陽曆元旦登極（九日） 
　　北京電聞江南製造局如不復有黨人圖逞則其重要機器不日將移往他處各省黨道皆來電報告安謐（九日） 
　　北京電上海海關巡查前於日船某號查獲炸藥九百三十條政府爲鼓勵海關辦事員起見擬予以重賞江南製造局機器將運往德州及漢陽兵工廠以免黨人續圖攻擊北京地面安寗（九日） 
戰電 
[其一（英人路透電）]  
　　亞姆斯特丹電布國公報謂星期二日布軍仍在伐爾達河兩方面追擊法軍布軍已占據第末加浦之火車站布軍與敵軍激戰至深夜乃由三方面圍攻格拉比加村布軍沿斯特魯尼柴全陣線進攻央法軍戰事甚爲猛烈又謂布軍在達柯伐獲塞炮十八尊（九日） 
　　倫敦電巴爾幹聯軍方面之消息謂英軍刻據守之地位在道伊蘭湖之西北及伐爾達河之東左爲法軍在伐爾達河之西法軍主要地位則在台麥加布山隘西距英軍受擊之地約二三十英里布軍重砲攻擊歷時甚短因聯軍以飛機偵知布砲所在乃發砲回擊之旋將布砲擊毁敵衆大擾今塞軍已散入孟國阿爾巴尼亞及伊譬魯斯故布軍壓力加於英法陣地者必日見其甚蕯洛尼加最近消息謂塞國退軍一部份已没哇奇里達湖之東岸而行入伊譬魯斯塞軍主隊已於數日前退入阿爾巴尼亞英法接濟塞軍第一批軍需已於數日前運抵阿爾巴尼亞蕯洛尼加有英國大批援軍英軍陣地甚爲鞏固惟苦輸運不便天氣惡劣且又嚴寒耳駐馬其頓英軍大本營路透該員來電謂法國救傷隊之熱水瓶置於傷兵之榻者晨間皆結凍生蛋因受冷氣而爆裂甚懐中便寫筆之墨水亦凝結其地點兩軍相距僅二百碼但因天寒均不欲戰寒熱表紀明降霜二十九度加以烈風怒號故天冷益甚兵因受凍而死傷者實繁有徒（九日） 
　　薩洛尼加電駐馬其頓英軍大本營路透特别訪員十二月七日來電謂法軍退棄第末加浦北面之陣線地實出於不得已蓋欲藉此縮短陣線更占據度冬之地以便援助塞軍耳聞法軍退走時曾炸毁第末加浦之隊道及橋梁全軍秩序極佳各項退品均經携走布軍雖發砲轟擊並未力追英法軍新陣地均其鞏固（九日） 
　　蕯洛尼加電希臘陸軍參謀兩員已抵此與英法陸軍當道會商詳細條件（八日） 
　　雅典電俄意大使與希首相之會商是徴兩國亦曾參與關於擔保英法軍安寗之要求法軍陣線日見活動布軍現并力進攻法軍現悉聯軍之新陣線已更近布軍根據地 
（九日） 
　　倫敦電路透電社得悉德黑蘭之大局已有進步十一月十日在希拉士被捕之英領事及英人等今仍在波拉斯根惟波人待遇頗善 
（八日） 
　　羅馬電意公報稱奥軍步隊於砲戰之後攻擊勒特洛與特拉格諾洛山谷中意軍之地位即被擊退意軍步隊仍在加沙高原續取攻勢昨日意軍在聖邁克爾山北部奮戰奪獲堅大戰壕一道軍械若干並俘敵兵一百四十六人（八日） 
　　巴黎電今日下午公報謂法軍繼續猛轟香巴業德軍陣地炸毁子彈庫一所法軍在索安回攻逐退德軍德軍今僅占據前鋒戰壕一部分該戰壕業已全毁法軍在亞貢小勝法軍在達達納爾炸毁敵軍子彈庫一所（九日） 
　　巴黎電今晚公報謂前敵頗形沉寂亞土瓦及香巴業均有砲戰香巴業尤爲劇烈法軍在索安東面以炸彈進攻獲勝亞貢與末斯河間之法砲隊擊毁白桑可爾附近煤氣儲積櫃一法飛機一架在一萬尺之高處追擊德飛機一架德機起火爆炸飛行家二人均墮入法軍陣線（三十日） 
　　彼得格勒電據官場宣稱俄軍在哈瑪丹附近擊敗波斯馬步兵五百名及携砲兩尊之德土傭兵一千二百名敵軍逃時委棄死傷兵士甚多俄軍現正進取攻勢（九日） 
　　亞姆斯特丹電奥公報謂奥潛艇一艘於本月五日在伐洛拉外擊沉兩枝烟囱之意國巡艦一艘（八日） 
　　亞姆斯特丹電德首相在國會演說洋述協約國雖以重大之報酬許給布皇其至願割讓塞國土地一部分而布皇仍加入中央國一方面云云當時院中旁聽者異常擁擠（九日） 
　　倫敦電米德爾頓爵士等調查供給戰馬之辦法茲上報告書於政府條陳畜馬之策請每年加增畜馬經費至英金十八萬鎊去年農部所定此項經費二萬六千五百籌殊形不足今即加多然比之大陸諸國尙屬㣲細若併此區區之數而吝惜之則非正當理財之道並請於平時設立軍馬局（八日） 
　　倫敦電近數日内募兵局前頗爲擁擠昨日尤甚醫士及司名册之書記爲之應接不暇倫敦及四鄕募兵局深夜發之報告謂聚集局前待驗身體者人數衆多現由警察彈壓云各省有募兵局數所現日夜開門投効者絡繹不絶豫料愛士葵君將於本月十五日在下議院請准增兵百萬人連前共四百萬人（九日） 
　　倫敦電公報局稱外相葛雷與陸軍大臣吉靑納昨往巴黎與法政府會議要政（九日） 
　　倫敦電今日西門氏在下議院提出國會與註册之議案擬延長國會至一九一七年一月底以免前敵兵士喪失投票之權利（九日） 
　　倫敦電今日西門氏在下議院宣稱西境戰情之逐日公報即將發行外部次官薛西爾稱英國已承認墨西哥加蘭柴政府（九日） 
　　巴黎電俄國海軍參謀部長魯辛氏已抵英倫今日午後參與協約國軍事會議 
（九日） 
　　亞姆斯特丹電柏林消息靈通之各界現信德政府將以一九一五年第二次追加豫算案呈入國會其數爲一千兆馬克（九日） 
　倫敦電英商船伊格尼斯號（二○四二噸）意貨船彼得洛伐羅號（五一七噸）皆被擊沉水夫皆已遇救英商船希爾斯穆兩號（四一一一噸）之水夫三十七人已被救起（九日） 
　　倫敦電陸軍部次官丹倫特氏答覆關於兵士凍瘃之質問謂十一月二十七日以前一星期中西境英兵患凍足者計有七百七十起今已將大批橡皮長靴寄往前敵此後當須續寄希望患凍足者之數當可大減（八日） 
　　倫敦電商業聯合會開會議决路礦及運送三項工人爲實業聯盟此舉極關重要 
（九日） 
　　彼得格勒電俄皇及皇太子已赴前敵 
（八日） 
　　華盛頓電駐意美國大使報告國務部謂美孚火油公司之輪船孔末尼波號在途被拘押往不知之口岸（八日） 
　　紐約電晚報華盛頓訪員謂美國爲奥潛艇擊沉意國郵船安柯拉號事將以措詞堅决之公文致與奥國預料該文將於今明日由駐奥美國大使呈交奥政府要求四欵如下（一）完全承認並未與聞擊沉該船（二）懲辦濳艇長（三）賠償美人罹難者之家族（四）聲明以後不再有一此舉動（八日） 
　　紐約電晚報所載關於美政府爲意國郵船安柯拉號被沉案致文奥政府之消息已由官場認爲確實（九日） 
　　華盛頓電美國國務卿藍辛君爲安柯拉郵船案所擬致奥之公文全經維爾遜總統贊許至此次舉動若是迅疾實由美政府欲速行解决該問題以免如魯西台里亞號一案之延宕但據大員之意此項交涉頗形棘手蓋自公文發出之後地中海之美船復被攻擊也　 
（九日） 
[其二（德人德文報專電）]  
　　柏林電十二月七日布軍大本營公報云布軍仍在伐爾達爾河兩方面追擊法敗軍布軍在比哇拉山擊敗法軍占據里斯拉布軍進攻哇乞里達鏖戰後占據米杜伏及米薩摩拉克附近固防之陣地布軍繼續進攻哇乞里達布軍敗塞軍於茄姆拉山占據狄白拉現向斯特魯加方面追擊敵軍塞軍在達柯伐及庫拉魯瑪所棄之戰品尙未點淸（八日） 
　　柏林電布軍大本營公報云布軍繼續在伐爾達河兩方面追擊不軍布軍一枝隊由基希伏攻擊哇乞里達進抵哇乞里達北十五基洛邁當之桀拉達·比索康·凡爾美陣線摩拉斯蒂爾居民歡迎勝軍甚形誠摯狄白拉覔獲被俘之奥兵不食麵包已十日之久内有八十人業已半僵現由醫士治療（八日） 
　　柏林電（由塞維亞轉）十二月九日德軍大本營公報云巴爾幹戰事仍在泊里夫里及西尼加南並伊貝克附近順利進行布軍已占據達柯伐·狄白拉·斯特魯加·哇乞里達伐爾達河之戰事刻地進行中（巴爾幹戰况）前敵數處砲戰甚爲活動佛蘭得斯省及索安東北一九三山附近尤烈巴波末南面擊落法飛機一架駕機者被俘（西境戰况）前敵僅有哨隊戰事（東境戰况）（九日） 
　　華盛頓電駐美奥國大使署宣布十二月七日維也納公報云奥軍已人伊貝克敵軍在伊貝克東面敗退失砲九尊孟軍在泊里夫里南面進攻者已被擊退奥軍於比拉恩北面邊界攻擊孟軍總陣地奥軍占據洛維巴柴南面蘇洛杜爾附近之戰壕俘敵一千三百人（巴爾幹戰况）戰局未變且無重要戰事（奥意戰况） 
 
 
 

Page 3

 
 
又八日維也納公報云奥軍進攻比拉恩北面孟軍陣地頗爲得手獲砲八十尊子彈車一百六十輛汽車四十輛及其他戰品甚夥柯凡士將軍之軍昨日俘敵二千餘人内有孟兵三百名（巴爾幹戰况）伊森沙河陣線之炮戰昨更劇烈敵步軍進攻者或爲奥軍砲火擊退或暫入奥軍戰壕而經奥軍逐出（奥意戰况）（八日） 
[東方通信社電（日本人組織）]  
　　東京電聞五國協同對華態度宣明之文案已經擬就俟與四國商議回答之後即可發表云（十日） 
　　東京電石井外相昨夜在衆議院言明日本加入單獨不媾和宣言雖無絶對之必要然認加入確有利益且不生新義務而能鞏固媾和提出之條件又辯明驅逐印度人實因其與德人連絡證跡明瞭斷非徇英國之請云云（十日） 
　　北京電蒙古王公碩學通儒及勳勞者等代表本日齊集參政院會議國體變更問題無何等之反對該問題遂通過以倫貝子等爲起草委員明日呈袁總統勸進表（十日） 
　　東京電政國兩黨以爲政府對於内閣留任大浦事件之質問殊缺誠意並無反省之像故决定彈劾案今日由國民黨總務犬養氏政友會總務元田氏等協議彈劾之時期及其方法（十日） 
　　東京電日皇今日午前十時降旨諭令高田文相振興敎育（十日）　 
要聞一 
[英國戰費擔負之重大]  
　　大陸報十月二十二日倫敦消息云英國著名文豪班勒特氏近從法境歸來論英國情形語極痛切不稍隱諱其言曰英國日用戰費二千五百萬元（美金）國民日繳稅欵約五百萬元如國人仍不減其最後勝利之信任而國家又向國民購買所需之物品則此種情形將何埀諸久遠但國家需用品不盡購自國民其向他國購來者爲數至夥而以美國爲尤甚旣向他國購買貨品自必交付貨價貨價一日不付則接濟一日停止然則國家何以付此貨價乎就極簡單之原理言之國家惟有以輸出抵銷輸入今入多出少不足相抵本年上半年輸入減百分之十四即減二百六十五兆元輸出減百分之二十八即減三百六十兆元去年上半年英國輸入食物一項値三百六十兆元本年上半年輸入食物値五百四十五兆元兩相比較食物已增多一百八十五兆元足見吾人今日養生之品仰賴美國較昔更甚焉準本年上半年之經過而推論之本年輸入之數超過輸出者當不下二千兆元國家付此巨欵半賴以股票債劵售與美人此種付債之法不能持久於是有借美債五百兆元之事但欠欵過多終難全行彌補雖借巨債仍無裨補美國金鎊之價値五星期前每鎊値美金四元六角八分今日鎊價依然未見稍漲吾人欠美國之欵將日見其多而吾人所有之股票債劵爲美國所欲得者今幾全爲美國購去吾人縱有餘資亦不足以購債或問英國不能在美國續借巨欵乎要知吾人原擬在美國募集一千兆元後減至七百五十兆元繼又減至七百兆元一再商榷最後僅得五百兆元此後續借美債能否有成其事殊有欵義查吾國存金爲數不多上星期英國銀行存金不足三百兆元今若并此而用去之則必停止銀行兌換條例而後可目下鈔票尙有價値吾人尙可持赴銀行換得規定之現金若干若銀行兌換條例一旦停止必致百物騰貴影響之大必不亞於德軍之奪獲巴黎也吾人所可爲者惟有極力減不少輸入另增輸出而已然必力求撙節以減輸入品之消路並肆力實業多得人工廣積儲金以培國本而後始可達此目的上星期財政部委員孟台格氏向國會宣告内容頗爲詳明謂戰費竟消耗全國入項三分之二並謂全國人是應留其所入之半以充國用云財政部所倡補救時艱之唯一方法按諸實際殊無效用蓋多數國民所入僅敷所出安有盈餘且至少有半數之國民節衣儉食已至省無可省之地位何能再加節省以留其所入之半乎如謂居大厦者當改租小屋則今日倫敦已有此種現象矮房狹屋之租金已大漲矣由是觀之補救時艱竟無良策吾人僅可希望略減困難而使吾人忍受苦惱較德人爲久耳平均計之吾國兵費每人年需六百六十五元而工人一名每年能出貨品價値六百元故吾國苟每星期招新兵三萬五千人則生利分利之間吾國每星期當損失四千五百七十五萬元吾國以四千五百萬之人民旣須維持自己車隊三百萬人且須接濟同盟隊三百萬人擔負之重爲萬國所無德人七千萬每日戰費二千萬元每人日須擔任戰費二角八分吾國人民四千五百萬每日戰費二千五百萬元每人日須擔任戰費五角六分是吾人所擔任之戰費較諸德人已多一倍矣論者謂無論保事皆應聽命於軍事之必要此語也余亦云然但軍事必要之名詞範圍頗廣第一軍事必要者乃全國人民當具不達目的必不議和之决心苟無此則他事皆成泡影第二軍事必要者乃吾國應有接濟各軍隊之軍火及供給全國人民之糧食與他種生命所必需之物品但就各方面報告察之余知新軍愈多則軍隊之彈藥與國民之食物必因以愈少終將發生財政之恐慌食價日昻達於焦點國民感受痛苦不可復耐於是求勝之心漸減望和之念漸熾軍事機械卒被推翻而道德遂發現矣戰局已十四月其眞碓之性質已可灼見此相持不决之戰局將來戰場中未必有大分勝負之戰爭或謂解决戰局者不在軍事之利鈍而在食價之貴賤故偉大戰略乃在維持吾人之食價務使其較德國爲賤此語亦殊有見地但吾國財政今已至安危之界線若再趨至危地以致傾覆則協約國之全局盡將爲之破裂矣 
[南京快信]  
　　昨警察廳通告云日前上海浦江肇和兵艦被匪襲入開砲遙擊南巿希圖擾害治安立經陸海軍警抵禦平復肇和兵艦被擊焚毁匪徒多已死傷間有逃逸現在人心已定巿面如常本城爲省會重地軍警維持備極嚴密匪徒無能施其支倆當爲商民所共信深恐謠傳誤會特此通告 
　　昨選舉事務局來電謂數日内覆選即可定期舉行不至再延務必慰留各當選人云云當經齊巡按派汪國樑梁公約朱錫嘏左質泰等前往各當選人慰留 
　　財政胡廳長現飭各釐局除照定額比較外仍須月繳額外比較五千元 
　　公賣局財政廳已會電財部請暫行緩辦缸照捐 
　　財政廳准中國銀行函飭各徴收機關嗣後繳庫稅欵一律以新舊國幣爲限如交納英元照巿貼水 
　　馮將軍因黨人在滬起事失敗深恐潛逃來寗特飭軍警各機關加派軍警在輪埠車站嚴行搜查 
編輯餘談 
[意思（無名）]  
　　世界萬事皆可以强力迫獨於意恩則有不能强迫者然意恩之力量實此其他萬事爲大故强力之强迫非萬能也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[滬警到京後之報界觀]  
　　上海此次亂耗六號即有電報到京七號各報一律登出路透電社及滬上各機關報告文電等均大致與滬報同惟就中對於此事之見解亦有三派（甲）派認此事爲黨人起事失敗如順天時報是其當日之短評題曰革黨又曇花一現其文之中叚云據五日晚間上海特電革黨滋事業已進攻江南機器局隆隆砲聲震人耳鼓何來激烈分子竟於軍警諅布秩序安寗之區域冀入處穴突效　奔袁總統德威惟畏渠等不計成敗試演惡劇其熱度可謂高矣云云（乙）派與前派絶對相反不惟不認此事爲如何擾亂並不認此事與黨人有關如國華報即其一也七號該報對京中某報之記述頗有辨駁其文之首段云上海前日之事可一言决之係無知匪徒之强盜行爲閱某報之記載則大書特書革黨起亂之驚耗眞可謂荒謬已極上海之事肇亂之人乃强盜乃匪人即路透電亦指其爲無賴之徒獨該報則謂之爲革黨且張大其詞名之爲起亂窺該報記者之用心殆惟恐天下不亂也云云（丙）派則爲乙派之類似惟頗有勸告租界之意思如民視報於七號紀事後曾附以意見略云此次肇事之叛徒固亦曾居留上海租界者匪徒以上海租界爲淵藪不獨關係租界治安禍機醞釀滋蔓不除於大局亦有影響深望友邦協助取締以淸亂源而爲根本之補救也云云以目今京中報論甲派蓋最少數而乙丙則最多數也 
[國體問題之政界消息]  
　　大典籌備之進行新君登極之後關於大赦特典已經朱桂莘總長及阮斗瞻王書衡兩局長相繼提出討論並已面請總統訓示一切聞當局意以赦典關係重要稍有不愼流弊滋多擬除黨人匪徒强盜外須由司法部分别詳查凡關於誤犯及過失犯等列成表册呈候鑒核量予赦宥該處於昨日（七號）在總統府開特别會議列席者爲朱啟鈐梁士詒周自齊及籌備處各股主任等討論議案有五項之多聞議决者已有兩項昨總統面諭朱辦事員凡關於大典籌備事項如一時未能解决者可以隨時面請訓示不必用公文呈請以免輾轉周折該處各股員前有酌予津貼之說茲悉朱辦事員長及各股主任共同提議此項津貼以辦事股員爲限其餘各機關派出之代表一槪不予支給惟各省將軍巡按使特派之旅京人員則不在此例又聞該評議員除聘請司法總長章仲和氏敎肓總長張仲仁氏外復聘請淸史館總纂繆荃孫氏爲評議員已由政府電滬致聘矣 
　　總開票期之預定中央選舉自五日舉行之後現已將次完竣代表一齊舉出之後即於初十日投票解决國體聞代行立法院此次行使總關票手續亦將趕速舉行以吾國各區域道路遼遠交通不齊之故不能再待各省票　之運京其舉行總開票之日大約在十五日前後並聞總開票之後即以總代表名義上勸進表云 
　　憲法意見之近聞自國體問題發生憲法起草久已停止進行蓋立憲之事非至宣布實行變更國體時無從論及也但事前研究之人亦復絶少近聞繼古德諾博士任公府法律顧間之英人韋爾貝氏曾上一憲法意見書於總統主張將來變更國體後立法司法行政三大權均須集中於君主以期適合中國國情此項意見書將來起草委員會中或見採用 
　　冬節期中之時政舊例每値歲暮天寒之際地方防範必須　嚴謂之冬防本年又有特别情形防務尤形吃緊所需經費亦須特别加增據財政部報告本年各省所辦冬防經費其已報部核銷者共計六十萬元 
　　二十三日冬至郊天之期有謂總統須躬詣天壇致祭者有謂將派内務總長代祭者茲又據一消息是日總統確不躬往擬派代理國務卿陸徴祥往祭此說因有成例可援似較可信 
[中央選舉之商會華僑當選者]  
　　昨日（七號）下午一時舉行國民代表中央特别選舉之開票其地址仍在辦理國民會議事務局開票場設於舊衆議院之大議場各選舉人坐於樓下（即昔日議員席次）旁聽席設於樓上並有外賓約八鐘餘四項選舉之開票完全竣事茲錄譸誌當選人候補人姓名及票數如下 
　　全國商會及華僑國民代表選舉得票多數者計趙玉田二百五十一票孫學仕一百八十五票樊德光一百五十七票高金釗一百三十一票陳榮光一百三十票劉兆瑞二百二十三票胡筠一百十九票金世藻一百十三票藍文錦一百十二票雍濤一百十二票袁鑑一百十一票李寳湛一百十票孫世勳一百零八票郝登五一百零七票（王銓一百零四票高德隆九十八票欲芝瑞九十三票方仁元九十二票汪立元八十八票黃霄九八十六票范迪明八十五票樂達成八十三票劉樾周七十八票向瑞琨七十五票夏必藩七十五票楊本禮六十九票趙廷舉六十八票孫慶祺六十七票兪灜六十六票魏步雲六十五票樂均六十四票沈鴻儀六十三票高梧六十二票王邦慶六十一票李樾六十票陳炳墉六十票康士鐸六十票周國鈞五十九票蔡倫五十九票王浩如五十八票包恒道五十八票孟廣坫五十七票渠本澄五十六票談函桓五十五票饒孟倬五十五票陳陞五十五票范元　五十四票王懷德五十三票侯騰雲五十二票董景動五十二票王子衡五十二票高爾嘉五十一票陳文泉五十票王賢賓五十票趙鶴齡五十票蕭鳳韶五十票何瑞章四十九票馬駿四十八票傳維屏四十八票任嶧四十七票劉斌四十六票杜光俊四十六票李啓勳四十六票宋懷瑄四十五票伍錫河四十四票陳曉樓四十四票智德　四十票陳其瑗四十票鄒安孟三十九票趙　泉三十八票陳全福三十八票李永荃三十六票李秀峯三十六票王寳　三十五票葉登榜三十五票孫　三十四票郭永泰三十二票孫壯三十二票石玉崑三十票欲寅寳二十八票 
[參政院通過商會法案]  
　　參政院代行立法院於十二月七日下午二時五分搖鈴開會參政列席者三十五人政府特派委員列席者三人黎院長請假未到由副院長汪大燮代理主席宣告已足法定人數開議呂逵先發議請臨時變更議事日程先議第二案主席宣告須有附議乃能付表决時附議者五人以上主席付表决衆贊成乃宣告會議第二案修正商會法案（大總統提出二讀）由秘書長林長民登演壇朗讀標題程樹德謂應作商會法删去修正二字呂逵先謂留以别於前此之商會法胡鈞謂此次商會法乃將前頒之法修正不應另改名目主席以程樹德議付表决衆贊成以次秘書長逐條朗讀法文主席逐次付表决一一經諸參政贊成通過惟原第十八條分事務所之董事有二人以上時以年長者爲董事長呂逵先主張删去年長者改爲由該商會公推王印川更謂加就中公推幾字汪有齡主張改成二人以上時由該商會會董就中公推一人爲董事長主席付表决通過原第四十四條第二項全國商會聯合會之程序以敎令定之呂逵先謂商會聯合會成立已有四年其章程之制定由農商部批准如將來以敎令定之能否適情是一問題不如删去改爲全國商會聯合會得設事務所王印川謂商會聯合會各國皆設在商業中心地點似已無問題政府特派委員發議請加第三項爲前項之規定農商部核准汪有齡請改爲前二項之規定由農商部核准主席以呂逵先及汪有齡之議付表决通過此外盡依原案無所變更二讀旣完主席諮詢可否續開三讀衆贊成繼續三讀乃宣告（商會法大總統提出三讀）由秘盡長林長民登演壇朗讀修正各條文衆無修正主席以全案付表决通過時三時一刻陳國祥請將刑法案延議主席付表决衆贊成乃宣告散會 
[施公使覆敎育部電]  
　　駐英施公使與留歐學生監督朱炎衝突將朱扣留使館之内日久不釋敎育部得報即致電施公使詢問原委略誌前報茲聞施公使已有覆電到部大致謂此次朱監督由巴黎前來辦理某學生病故事件留英學生曾向要求數事（一）監督雖常駐巴黎但在倫敦必須留一書記生隨時與學生接洽（二）每月學費須於月朔發給（三）年假旅行費須提前發給朱監督尙未辦了故一時未回巴黎餘容函達等語對於扣留情事未曾提及 
[三誌日人之連絡運輸問題（濟南懷瑾）]  
　　南滿朝鮮膠濟三鐵路與大連郵船日淸大阪商船協議連絡輸運事件已詳誌前報茲已將辦法議决准十二月二十日開始實行一切章程及輸運規則悉以日本明治四十三年十二月所制定之上海聯運荷物輸送規定法爲根據茲將其公佈情形略紀如下 
　　（一）連絡輸運貨物徴收水脚辦法悉依照左列規定辦理（甲）在鐵道方面之貨物運費及送達手數料如爲連運票則槪照規定水脚減收一半（乙）汽船方面之運輸貨物若爲連票則另自訂定廉價規則以徴收運脚（丙）運抵大連後之接續費如下（丁）上棧費每噸貨物徴收洋三角六分（戊）出錢費每噸貨物徴收洋二角四分大豆及其他大宗特産品更爲減收每噸徴收洋二角小工苦力費每噸規定洋二角（己）凡不滿一噸之貨或爲零數悉照最低之價徴收洋五分 
　　（二）對於連絡輸運之能有特别優待者之識别總以察有連絡荷物引換證爲據至發行該項引換證凡各鐵道各輪船均可直接接洽訂購該引換證上詳注規則中日文字並列且有詳章複本備考 
　　（三）連絡輸運之引換證製造法雖有各輪船上所發出之票證及各鐵路上所發出之票證式樣旣各不相同然實際同一使用有效不過自爲區别俾便算賑而已合併聲明 
　　（四）大正四年十二月二十日爲連運開始實行期 
[蒙事種種（化險）]  
　　㈠匪訊外蒙車臣汗部起有大股胡匪勢甚猖獗外間多有所報告即政府間亦已有所聞茲據俄報外蒙通信云庫倫政府迄未派兵往剿最近陸軍大臣據該地之報告匪勢日張幾遍及全部到處搶掠燒殺居民此逃彼竄日不聊生各蒙古王公以匪勢浩大均束手無策以致該匪等如入無人之境除刦取錢財外並搶掠牲畜送至南方售賣現已請蒙政府速遣精兵鋭隊前往剿滅免與内蒙胡匪聯絡一氣糜爛全蒙云 
　　㈡富源滿蒙鑛産之富甲於全國惟以蒙人迷信甚深以爲開鑛有碍風水棄利於地久爲外人垂涎自中日新約施行後日本曾派員分途調查刻已竣事據東文北滿洲報載内蒙六盟鑛産統計一百四十七處其鑛類如下㈠金鑛七處㈠銀鑛十二處㈠銅鑛六處㈠錫鑛十二處㈠鉛鑛五處㈠煤鑛六十九處㈠鐵鑛二十三處㈠水晶鑛三處㈠石棉鑛九處可知富源之殷厚矣 
　　㈢軍制奉天將軍行署昨准政事堂電開内蒙因東三省軍隊不敷調遣一有蒙邊匪患剿捕爲難屢請自行招募軍警以爲補助等情今已與陸軍部核定辦法請轉咨遵照㈠各盟旗招練軍隊應照普通兵制㈡該軍編制須具警察性質㈢無論編練軍警將軍巡按使及辦事長官均有節制權㈣關於調遣宜遵中央命令㈤軍警長官銜名履歷須詳報備查 
　　㈣政略蒙古圖什業圖賓親王日昨到奉晋謁上將軍會商要政略謂蒙疆地僻人稀匪患迭起非改良政治不足以資進化特條陳三策請代呈政府採擇施行㈠荒蕪邊疆其未經墾熟者一律丈放招民開墾以實邊陲㈡蒙民因受前淸之限制不通文化擬請照内地辦法廣設學校藉以開啓知識㈢警察保衛團爲内政基礎欲求治安非設警察蒙團不爲功　子撥欵籌設俾保公安 
　　㈤探險哈爾濱俄文報載内蒙王公上書政府擬組織探險隊其探險行程由東三省及於内外蒙古以活動寫眞標本圖書調查等事爲探險之責任某王公自任爲隊長俟得同志三十人即行出發所需經費自備半數餘由政府補助聞漢蒙有志加入者頗不乏人　 
[湖北政聞零拾]  
　　警務改組問題鄂省組識全省警務處其事喧傳已久遷延未即成立者係經費未曾籌定之故耳茲已奉總統策令以現充武昌省會警察廳長崔振魁兼充警務處處長日昨軍政各界得悉皆往該廳道賀問崔君現與各科長會議處中組織辦法仍沿前淸警務公所編制分設總務司法行政衛生四科下置十五股省會警察廳好附於該處内警廳職員均以處員兼充其中亦有專任者數員如勤務督察長等現該處月需經費已預算明晣定於一月一日實行成立所有巡署内務科警政股一切檔案已奉叚使諭交該處接收以後各縣警政事宜均由該處主持轉報查核巡署警政股則併合於警備股以節支銷 
　　商場保管問題鄂省勸業場珠玉首飾商號王義須等三家於夏間被竊損失二千餘元應俟緝獲案犯追贓給領即贓賊無獲照該場原定章程袛應由總理負賠償責任並無公家負責之文近因現任該場長周震黃代損失各商要求設法撫卹段巡按以此案竊犯雖警廳拿獲而原贓迄未追出該前總理王璠又私行離省勒傳未到値此冬令蕭條該商等貿易久停全家失所迫不及待尙屬實情姑准每家酌給錢一百六十串計三家共錢四百八十串文即由該場長取具領狀送署先行墊發一俟追出原贓仍由該商等如數繳還並以該場發生此案雖由前總理不善防範而商人亦難辭疏忽之咎特併飭周場長妥訂保管辦法詳報核奪　　巡按更動問題段少蒼巡按之膺疆寄原出於段香岩將軍密保蓋其時段將軍欲兼理湖北民政而中央則令其保薦堪勝斯任者故遂密保段氏俾資和衷共濟也自段將軍調奉後中央對於叚巡按頗以年力衰邁難勝繁劇爲慮意擬將其他調又乏相當位置現段已得悉意旨特稱疾自請辭職傳言中央已將允准擬以現任鄂政務廳長胡俊采升授斯缺刻已先行召胡入覲未知果成事實否也 
[蕪湖近訊]  
　　蕪湖商界本月五日晚及六日晨先後接得滬上警電均相顧失色錢商公所早洋釐牌價陡漲一分二釐規元亦漲當日交通銀行放出四萬金人心稍定地方軍警及江干建康兵艦均秘密戒嚴 
　　長江張巡閱使擬調武衛軍三營分駐蕪湖昨已派稽果田子珍來蕪查勘駐紥地點　　蕪湖於近數月疊出刦盜大案如平山如萬春湖如石硊鎭皆素所罕見者而萬春湖盜案且不僅一次本月五日縣北二十里大里陽村地方農民楊陳氏家稱小康耕田頗多晚三更時又有盜匪數十人各持器械破門而入搶去銀幣二百元及衣物等件又毆傷其媳楊蔡氏已來城報請檢察廳追緝矣 
　　盜匪首領劉大全在本省各縣犯案纍纍業經行文通緝在案日前巢縣知事特派偵數人跟蹤來蕪會同地方檢察廳法警在北門外小茶館内將劉緝獲帶廳訊究 
　　蕪湖商會本月六日午後二時因檢查印花稅事關特别大會各帮商董及財政部特派督查員鄒揆東縣知事余詠南烟酒公賣第三區分局長韋楚榮並警察各署署長先後到會討論檢查印花事宜定於七日　同商董上街檢查在商會各商號次日再檢查不在商會之各商號並提議烟酒公賣一事韋局長仍以値百抽二十開徴斯時敵適烟酒兩業商民均朱列席因之徒費唇舌仍無解决辦法 
[粤報中之防黨密電]  
　　粤省報紙自經當道派員稽查後各員審核非常嚴密凡稍有可疑或未便宣布之新聞即令該報抽起不許揭載故凡所准許登出者當必確實可信者也時敏日報昨載一統率處飭防黨人之密電其文如下龍將軍昨奉統率處密電稱頃據報在日亂黨連日集議謀辭祖國黃興已於昨日附輪往美洲籌欵岑春萱等將回南洋籌欵并遣彼黨中重要人物往山東湖南廣東廣西大連等處運動陸軍預給薪餉又派蔡元培汪兆銘聯遊津滬希圖聯絡康梁以收人望又各黨人分途出發聯絡警察馬賊梟匪黃興栢文蔚已有電致滬上亂徒若靜候派員欵携回滬另行組織機關協濟各路等因所報雖難盡信然不可不防希各軍長官隨時查察云云 
[滇匪猖獗之急報]  
　　雲南鎭雄縣匪風素盛近日因川省遴派大兵淸剿川匪無可容足乃竄至滇省鎭雄一帶徧地搶殺沈知事帶兵出剿已被匪傷立即電省告急略稱鎭雄縣屬川匪蔓入知事於前月宥日在猓遇匪百餘督隊攻擊擒格五名知事足受重傷三十日陸軍在扎西與匪攻擊十兵陣亡二名受傷三名馮排長亦同受傷團兵傷亡各一名縣屬地廣兵單知事足傷未痊兵團書夜戒嚴偶一失利重咎難當迫切請命速派重兵赴鎭防剿云云又鎭雄縣所屬之威信地方近亦被川匪攔入滋瓇該處行政委員昨有急電來省報告云近日川省實行剿匪大半竄入威信本月二十五日忽來匪徒七八百人圍攻該處所幸先已防備委員當即督同警團極力抵敵未被攻破請省峯從速派兵救援 
　　雲南廣南所屬之皈朝地方爲愼邕通衢地方熱閙昨忽有大股游匪七八百人突然竄入刦攻勢頗猖獗附近村場被其燒搶者更難枚舉雖廣南富縣駐有軍警無如匪多兵少不能抵抗現蒙自道尹已添派軍隊馳往剿辦並已報告到省矣地方通信 
 
 
 

Page 7

 
 
[蘇州]  
　　捕獲盜犯移縣前晚有盜匪七八名明火執仗至滸關二部區高姓家撞門　刦適有警區巡邏隊巡士聞悉抽調巡士飛報本局添派長警四出兜拿當時拘獲范四福等三名經林分所長訊實情由供認行刧不諱立刻備文起解來城移縣懲辦 
　　催解新稅之急切聞江蘇財政廳以十月份應解中央部款尙短二十餘萬元財政胡廳長迭奉部電催促尅期報解業已轉飭各縣知事迅將應解新稅各欵掃數解淸以應要黨聞吳縣公署亦已奉到此項飭文矣 
[鎭江]  
　　滬警之影響上海黨人圖襲未成旋即安堵乃影響所及鎭地異常驚　各商號銀根驟緊貨物亦暫停輸運駐鎭要塞司令龔靑雲旅長立派軍隊嚴密巡邏王警務長亦飭各區長警荷檜守望毘連租界各處均經加派憲兵守衛並有軍警各機關人員便服在外密查 
　　軍警注意冬防駐鎭要　掩護隊龔靑雲司令日前請假赴徐曾誌本報茲以冬防吃緊未便久離職守業於昨日午後五時乘車返鎭又澄邑前因警察經費不敷曾經章知事飭知警務總所每區裁撤一排長警茲章知事又以冬防吃緊各區警察不敷差遣擬飭王警務長每區添招長警一排 
[揚州]  
　　知事與防務之關係縣知事周芷貞之太夫人於十一月二十五號在沔陽逝世周氏聞耗擬　辭職奔　現由混成旅敎育會商務分會紳學界陳重慶等電致馮上將軍齊巡按使慰留以現當戒嚴之際不宜遽易新令致妨秩序云云現揮定古觀音寺治喪 
　　兵士與水手之交涉駐瓜宣武軍某營後哨兵士某等有鄉親與戴生昌小輪水手因索酒賢口角日昨該兵等忽將永和某船水手三人擁至岸上加以痛　傷痕甚重經該輪船主報告總局聞現由局東某洋人報告駐寗領事向馮將軍交涉并聞該營已奉到此項公文飭查詳覆聽候核辦矣 
[南昌]  
　　冬防軍隊之添募贛省李將軍以第六師係中央隊應聽國家徴調未便認爲長駐南昌現値冬防吃緊之際長江一帶須以動旅防守擬將第六師移駐九江然南昌係屬省會地方亦關重要原有第九混成旅一旅分駐各屬省垣兵力未免單薄已飭駐燕募兵官　化東（江西團長）添募新兵一混成旅編爲江西軍隊以重冬防 
　　新舊廳長之行止贛省前財政廳長濮良至近將經理一切事務預備交卸商會已於五號五會設宴錢行以表感忱羅廳長自奉財政部長之命後即將經手之事預備移交並與財郁籌商將來辦法故未能即日起節據京函羅新廳長起程來贛之期大約在十號左右云 
[杭州]  
　　滬上戒嚴之事務影響杭滬鐵路自上海南巿奉令戒嚴以後由杭開滬九號特别快車業已提早開駛所有乘車旅客並須少帶行李茲將通告兩則錄下其一云自今日起特别快車自杭開滬本站暫定下午一點四十六分開更正之日當再佈杭州城站長白其二云逕啓者邇來上海南頭每日六時後不能來往凡乘特别快車赴滬旅客切須少帶行李以免提取費時致多阻碍總之以簡單爲然也此佈公鑒滬杭甬鐵路車務稽查啓民國四年十二月九日 
　　杭州至上海鐵路每日列車往來交通便利客貨衆多嘗滬站一帶特别戒嚴後檢查職務必格外諰眞惟地方軍　逕入站内稽查於路章不無阻礙茲由鐵路警察局二等巡官王長慶添調本路巡警分駐北段各站協助檢查如有形跡可疑之人及夾帶危險物即行扣留交軍警核辦並派路警在路輪値夜班以杜隱患　　嘉興戲團停演嘉興文明戲團自上月一日開演以來生涯頗形冷落每日所售不過四十元左右茲因滬上發生事故袁所長於昨日飭令停止演戲以免匪徒潛入致碍治安 
　　軍士勤加訓練第六師師長葉子布因此次滬警之後恐居民輕人謠傳自相驚擾特於日昨出示　諭鎭定人心此外又禀承軍帥諭飭駐省步兵二十三團團長李全義二十四團團長章祖衡傳諭各營連排長將所轄士兵勤加訓練如無特别事故不得請假出外即星期放假出營亦責成該管各官隨時查察以固防務 
[安慶]  
　　知事修建木白樓皖南宣城縣境有敬亭山向稱名勝月前該縣知事金保權巡閱各鄕便道至該山見謝眺北樓如故而太白樓則坍塌不堪頓觸其謝眺靑山李白樓之思回署後特捐廉俸修建并函請殷實富紳隨意捐助業已鳩工庇材大約不日卽可告成刻已禀報上官矣 
　　王管帶獲匪邀獎毫縣地方民風强悍素爲匪徒嘯聚之所日前又有山東巨匪郭義德潛來毫境聯絡土匪鄭金貴節召集部下黨徒約三百餘人約期暴動被敵軍管帶王斌修偵悉隨派軍隊將郭拿獲解由毫縣李知事訊供不諱電請倪將軍批准立予鎗斃一面咨請將毅軍營王管帶從優獎勵 
[濱江]  
　　濱江大火紀濱江正陽街天潤齋燒肉舖與洪順皮靴莊比鄰而居僅隔一木壁本月二日夜因煑肉起火街上　警見之争鳴警笛復力敲該兩家之門無如人盡睡熟呼之不醒迨救火會人馳至被焚之家始起時十二鐘十分火勢已蔓延西鄰天豐鉅福裕和二家烈燄横飛不易撲滅遂漸由福祥　以西直至鴻順客棧共十餘家槪付一炬道裏俄消防隊見火勢過猛亦馳至助救中俄夾攻直至八鐘時始行撲滅事後　查損失以天豐鉅福裕和二家爲鉅天豐鉅代理協和貿易公司及噶兌克之紙烟並製造洋燭故損失貨物約在五萬元以上而福裕和損失亦値三萬元其餘各家雖係小商居多然統計之亦値十萬元復延燒房屋約在百間左右故統計總在五十萬元以上云 
雜評一 
[祈禱（默）]  
　　宗敎家以僞善爲戒惡其假慈善之名以掩飾心計也吾謂僞善之戒推之政治上外交上亦然政治家每曰我輩之主義爲救國愛民也而實際不然外交家每曰我國之主義爲維持和平也而實際不然人知其主義之僞也乃起而相爭初則相持以空言繼即相示以實力然惟實力足者爲能勝利故有實力而其僞善之名以成亦惟有僞善之名而其爭愈烈自來國運之一治一亂其遒罔不由此今之世界其在挾實力以爭僞善之世界乎吾望敎會中之祈禱和平者先祈禱世人去其虚僞之心而事事以眞誠出之和平庶乎有望也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬濱亂事紀（六）]  
　　滬上自本月五號晚肇和兵艦被脅開砲後又有黨人招募苦力攻擊警署之事相繼發生連日謠言甚多軍警嚴防商民驚恐詳情已迭紀前報惟自七號起已無實現之事變及至昨日謠言亦已稍息而軍警之防範則仍未稍鬆是亦應有之事也茲將昨日各訪員報告情形分别錄後 
　　前夜浦東之防備前晚又有謠言謂有黨人圖刦浦東各鄕鎭警察署軍械以放火爲號當爲三區警署解警正聞悉即用電話通知所屬各分駐所加意嚴防並禀報徐廳長請即添撥警察臨時防護徐廳長以沿浦一帶洋棧林立尤定盡力防衛當即飭知南巿第一區警署就近撥派警察多名前往浦東協同防範南巿第一區署則另由董警正禀奉徐廳長　　陸軍十五團第四連砲兵營劉連長調撥袁趙兩排長帶同步砲各兵來署駐防至天明時回營 
　　肇和水手之歸案肇和兵　水手葉大秀等於六日天明時逃往浦東塘橋地方被該處三區三分駐所警察截獲解所驗得葉已受傷脚骨不能不履當即舁送警廳轉送上海醫院醫治茲由海軍司令部函知徐警廳長囑將葉大秀解部究問昨日下午徐廳長已將葉押解護軍使署歸案訊究 
　　受傷艦兵之調查肇和艦兵士閩人陳金順韓發德王寳順林大務任正順等五名因被砲擊傷均由　長舁送上海醫院請爲醫治昨已由海軍司令部遣員至醫院内查明受傷各人姓氏造表呈　尙有波及受傷之江貞艦水手兵士陳錦祥任行銘任朝斌三名亦在該院醫治聞以上各水兵到院後經醫生察視傷勢輕重不一惟均無性命之處 
　　緝捕黨人之嚴密徐家滙三區四分署警佐余炳文前晚率同警察出外巡查於一時半巡至華法交界之百步橋附近見有十餘人形跡可疑當場捕獲王姓許姓兩名並在王姓身畔搜出委任狀一紙係由黨魁委充營長之職又白洋布徽章一方餘人均被逸去追捕無蹤遂將人證帶署次日督帶警察十名親自押解赴廳禀奉徐廳長諭令嚴行收押候發司法科訊辦 
　　又聞徐廳長以六號夜間圖刦二區警署之黨首陳玉麟現已拿獲訊據供認不諱惟其同黨現匿華法交界之打鐵浜及肇周路等處尙有再圖一逞之說亟應嚴密查緝以消隱患除飭偵探嚴緝外並已商請法捕房派探協助冀名疏漏 
　　得賄放火之嚴懲閘北五區警察三分駐所緝獲在胡家森橋張吳氏家後面縱火未成之江北人方耀卿一名警察廳長徐君以其爲黨人賄買放火爲號實係甘心附和擬處斬刑以昭炯戒聞已呈請護軍使核示一俟批准卽押往熱閙之處執行斬刑 
　　售賣小輪之澈查五號晚曾有黨人乘平湖小輪至肇和軍艦上迨事敗濳逃即將該小輪　在浦江後由淞滬警應水巡隊查獲拖回經徐廳魘查得平湖小輪原爲某公司之物係於本月三號售出乃　逾兩日即發生此事究竟當時售於何人如何落於黨人之手自願澈查昨已派員前往該公司向經手出售之人詢問 
　　法總領事之示諭駐滬法總領事那齊君前日出示曉諭原文如下大法國駐剳上海總領事那爲出示曉諭事照得此次滬南發生亂事本界居民甚爲安分本總領事特堪　許查本界向來對與安分良民不論何等何黨人民一體保護嗣後如有無業流氓妄思擾亂本界治安者不論何等何黨人民皆當按律嚴辦爲此示仰本界居民知悉務宜各守本分愼勿誤惑謠言致干咎戾切切特示一千九百十五年十二月八日示 
　　天主敎堂之防護本邑西鄕徐家匯鎭與製造局相距不遠該鎭天主敎堂法主敎爲保護財産起見已於前日商請法國義勇隊數十名蒞堂保護該處二區三分駐所警佐當至警廳報告由徐廳長轉詳松滬護軍使楊君請爲核示昨聞楊君已致函該堂主敎請將義勇隊撤回由本使添派軍隊前來保護 
　　警察廳署之會議徐警廳長昨傳各區署長署員巡官等到廳於午後二時會議防務徐君謂此次黨人騷擾實以圖刦商民財物爲主義巡警負保衛商民之責應由各長官督同警察盡力保護毋任肆擾並密授機宜而散 
　　取締客棧之嚴厲南巿第一區署董警正因恐境内各旅館客棧或有招留黨人情事除每晚派警查察外昨特飭傳各棧主到署諭話不得容留形跡可疑之人如敢故違一經查出定須發封究辦云 
　　典押棧房之受虧連日城廂内外特别戒嚴各商業已咸受影響而典押各舖及内地各棧房尤無人過問其故因居民携帶包裹恐爲軍警檢查故典押取贖者甚少各棧房因搜查嚴密旅客咸視爲畏途故此兩業之受虧比他業爲尤甚 
　　南巿商家之籲懇滬南各商家每晚六時以後傳諭收巿八時後斷絶交通商家諸多不便昨特聯合各業董事呈由商會函請楊護軍使徐警廳長工巡捐局長等請籌通融方法如能將阻止交通時刻緩至十時以後則庶無妨碍云 
　　海陸軍力之雄厚滬地防軍自此次出事後又有增加調查淞滬間停泊之海軍軍艦現有十艘此外尙有江字等魚雷艇在口外擔任游巡陸軍則約有二萬餘人水警警察尙有六千餘人故聞當道宣言有此軍力協同防守足以維持治安云 
　　閘北防務之鬆動閘北四五兩區姜薛二警正因奉徐廳長諭飭宣布戒嚴業已嚴防數日茲因地方安謐謠言漸息故夜間行人已准自由出入惟十句鐘以後須經崗警搜檢然後放行 
　　四區姜警正昨出六言簡示一道照錄於下連日謠言雖起商民萬勿信聽斯乃匪徒詭計藉擾秩序安甯本區軍警嚴防力保地方安靜務須各安本業切莫自相擾警倘敢造謠惑衆定予拘解嚴懲愼知自蹈法網其各毋違諄諄 
　　英法租界之協防駐滬外交團以黨人團攻製造局謠言未息雖連日並無舉動滬南方面仍日夜防衛甚爲嚴密至晚八時以後華法交界處即斷絶交通租界自應協防除咨請英美總巡麥高雲君通飭各捕房中西探捕隨時留意偵察外所有華洋交界各要隘仍請麥君轉商萬國團練兵戎服佩械徹夜駐防法租界捕房亦照前防衛秩序如常 
　　犒賞長警之糧食楊護軍使以五號夜間黨人脅迫肇和軍艦攻擊之際除由步炮各軍嚴加範外凡城廂内外各長警亦均竭力保衛故無匪類刧掠商民財物之事發生爰於前日購辦白米麵粉發由徐警廳長代爲犒賞每一長警給發白米六斤麵粉十四兩四錢以示獎勵　　警界人員之記過淞滬警廳長徐君昨日飭知所屬各區署所隊文云爲通傳事照得現値地方異常戒嚴各署隊長官每日到廳會議一次其中途較遠各署兩日到廳會議一次於本月七日實行業經本順長面諭在案茲查本日會議之時第二區警正王汝霖三區二分駐所警佐王簡文四區二分駐所警佐譚漢誠六區一二分駐所警佐趙連耀嚴善增騎巡隊長李玉庭警察第三隊長王德鴻等七員均未到廳實屬有違命令着各記大過一次降爲代理並各罰薪半月以示懲儆自此次通飭之後倘再有不導定即從嚴懲處决不姑寬除分行外合行飭仰該署所隊即便知照 
　　救火會長之通告滬城救火聯合會會長毛予堅於前日下午通告各救火會略云連日本會會員駐防守夜固已勞苦萬分然無稽謠言每日時有所聞地方秩序一時未能恢復吾輩旣負消防之責尙難安枕固無待言而全體達旦通宵精神有幾應請貴社通籌人數輪流値夜庶可持久並免互相推諉事關地方治安當爲諸君所樂聞也 
　　夜間影戲之停演西門外共和影戲園因滬地戒嚴改於每日午後二時起至傍晚止售劵開演夜間暫不開幕 
[西報紀遷移製造局之問答]  
　　九日字林報云本報代表昨晚晋謁蕯鎭冰上將叩以對於遷移江南製造局之意見蕯土將謂目下彼正從事巡閱但並未任全國兵工廠督辦製造局之遷移確與上海居民有關此說雖未盡實然亦絶非無因今已有機關若干移往漢陽但非遷移全廠耳江南製造局之機器固以製造軍械爲主然亦能製造鋼鐵機械及引擎等物日後或將關於軍事製造之一部分遷往他處但目下尙非其時即須實行亦將陸續拆運代表問以已移之機器是否爲製造槍械者蕯上將不肯明言代表又言江南製造局乃黨人之目的物蕯上將不以爲然且謂當道今已嚴密防範該局斷不致落於黨人之手上海附近軍隊密布苟有事變力足平之云云本館昨日下午又向交涉局探詢此事據答當道現正籌議遷移機器一部分但尙未實行此外並無消息云 
[小浜内撈起手鎗子彈]  
　　公共租界老閘捕房六十九號印捕九百十九號華捕前日上午查至西西藏路見有多人在浜邊觀看該捕等上前查察見有湖北人馬德勝在浜内撈起手鎗子彈正欲登岸遂一併帶入捕房經捕頭檢出毛瑟亞士麥鐵克（譯音）手鎗二支三十二號鎗珠五十四粒二十八號鎗珠八百七十五粒諭飭將馬收押昨晨解磅公共公廨請究先由該捕等上堂禀明前情並將手鎗子彈呈案請察訊之馬供前在南京當兵現在華界新聞橋附近王阿三處拉車度日昨晨行經是處見一扛煤之老人在浜邊撈取肥皂是時潮水退盡我亦下水打撈見有報紙包裹已經浸碎露出黃色方角認爲肥皂迨撈起檢視乃是手鎗子彈後有巡捕到來囑我登岸連同撈起之物帶入捕房解案是實關讞員商之英領康君以馬係過犯甫經釋出月餘實非善類判將手鎗子彈暫存捕房馬押候查明再行訊究 
[橘子包内檢出炸彈]  
　　前日午後有衣服整潔之甲已兩華人携有橘子一蒲包同至虹口乍浦路五十號門牌福泰馬車行雇乘轎式馬車一輛囑送至法租界霞飛路迨至雲南路西新橋時已黑夜因該馬車並未燃燈經站橋印捕查見上前攔住甲乙二人即棄蒲包下車逃逸該印捕遂將馬車攔入捕房次晨將馬夫解至公共公廨訊明判駕車人罰洋十元充公該馬車行即繳洋將車駛回檢視甲等所遺之蒲包滿儲橘子而下面則藏有炸彈四枚知係危險物品即送至虹口捕房稟明來歷捕頭得悉遂派包探轉送至總巡捕房禀奉麥總巡諭令設法浸毁 
[復訊私造炸彈案]  
　　法捕房探目黃錦榮包探韓邦逹方福林程志卿等曾於九月六號晚偵知有嚴安等在法新租界白爾路四百二十號洋房内私造炸彈當即前往拘獲嚴安等十一人解經法公堂訊判嚴安等六人管押候究宋良坤等五人分别交保省釋在案茲悉内有錢子鑑劉德記二人在押患病送往醫院醫治無效業已身死時由捕房將嚴安曹德生王憲章高建武等四人續解法公堂請訊嚴供炸彈實係王豪所造五王豪現逃何處實不知悉曹王二人同供在大餅店爲夥晚上假庽嚴安家内私造炸彈之事實不預聞高供是晚至嚴處問信致被拘案炸彈事毫無干涉聶讞員商之德副領事判一併還押候商明定斷 
[私販軍火之敗露]  
　　總巡捕房包探王潤甫前日下午偵知住居北四川路三百四十一號門牌之粤人吳成坤在北河南路某洋人家兜售軍械禀明捕頭協同三十二號西探目祁文司二十一號西探目卜羅斯脫前往將吳拘獲帶入捕房詢與在押之私販軍火犯鄒霖溪莊春齡董雲章蔣阿巧姚勤昌等有連帶關係故於昨晨將鄒等五人與吳一併押解公共公廨請究即據捕房刑事科代表牛門律師上堂譯稱案關私販軍火自應愼重現在一切手續尙未完備且敝律師今日另有要事即中國政府代表穆安素律師亦有他案擔任辯護今日不及到堂應請展期研訊兪代襄讞商之英領卓君判被告各人一併帶回捕房候訂期開特别刑庭研鞫 
[板箱内搜出鎗刺續誌]  
　　邑廟某銅器店曾將鎗刺八十把裝入板箱遣茶房王某乘江裕輪船押送起程當被海關查獲即將王某與店主周某並軍械解送警廳據周供稱有通州張姓定購以備民團之用等語奉諭押候訊辦在案茲悉此事已由警廳徐廳長發電至通向張姓調查旋得回電並無購械之事徐君乃於昨日午後飭派保安隊士將周王兩人連同軍械申送護軍使署訊辦 
[越界拔人之疑案]  
　　前充鹽船差弁之某甲於上月間携同其妻賃居法新租界徐家滙路五十八號門牌樓上昨晨有内穿制服外套長衣者五六人守在門外適甲有事出外不知何故被若輩拖往華界迨甲妻得悉出外追趕已無蹤跡當即投報捕房石總巡以案關越界㧞人諭候查明核辦 
[槍决刺客後之聞見]  
　　行刺前上海鎭守使鄭汝成君之刺客王曉峰王銘三在滬鎗决已誌前報茲悉外交團以公共租界拘獲之犯引渡至内地後向章於行刑之先知照捕房届時派人往視何以此次行刑並不預先知照業已提出理由向護軍使署詰問 
又據訪員報告王銘三王曉峯於未經伏法之前曾供出同謀者爲金漢章等八人當經軍署通飭各機關一體協緝若能拿獲每名賞洋四百元前日午後上海地方警察所警佐領袖景毓華君與漕河涇地方警察第四區警佐董仕等因公經過民國路適與金漢章相遇景君不動聲色當場率警將金拘解到所略詰數語旋即面禀沈知事備文飭派探警將金申解護軍使署訊辦昨日楊護軍使已將賞洋四百元發交沈知事轉給景君等具領 
[蘇省准免加漕之通告]  
　　蘇省四年漕價奉文加徴五角經官紳再四懇免方始邀准前日本報專電欄已略紀之茲將上海縣沈知事致十九巿鄕經董公函錄下逕啓者案奉通飭自四年冬漕起每漕米一石原徴銀元五元加徴五角等因當經電請免予加徴各屬士紳亦先後函電請免茲於民國四年十二月八日奉財政廳電開奉巡按使行知准予免加折價以示體卹等因所謂折價即係加徴五角之數現在毋庸加徴應照舊以每石五元計算所有前奉通飭加徴五角即行取消至額徴忙漕銀米因四年分禾棉歉收詳准普減一成現啓徴漕米仍照案實徴九成體恤民艱不爲不至如尙有花戶延欠自應嚴切提追以重正賦恐各巿鄕未及周知除出示布告並因漕串由省印發不及另換飭徴收員於串内及易知由單加蓋紅戳聲明漕米每石照舊收銀元五元串内所加五角已奉文取消不得於五元之外絲毫浮收如有錯誤准民間控究外相應函請查照並就近通知各業戶爲要 
　　附抄電一紙南京巡按使財政廳廳長鈞鑒奉飭自四年冬漕起每漕米一石徴銀五元五角等因伏思上海前受風災棉稻失收原納漕糧每石五元力有未逮業經詳奉核准減徴四年分忙漕一成以紓民力加納漕糧五角民困蘇且查民國三年八月前省長韓瀝陳蘇松常太數屬賦額偏重請特頒申令所有蘇州松江常州太倉四屬此外有受同一之痛若者正稅附稅悉以現在徴額爲至多之數不再加增呈奉大總統批由財政部查核應如所議以原呈備案咨行查照等因有案可否電請財政部免予加增祈示遵上海縣知事沈寳昌諫印 
[補錄蘇人士續請免加漕價函電（二）]  
　　致齊巡按拾使函敬啓者日前續上公函縷述蘇漕萬難再加情形度蒙鑒納昨由上海縣轉示鈞使會同財政廳長陳部箇電並部覆有電各一通均經誦悉仰見代陳民隱采及芻蕘至深感荷循繹部電雖未即邀允免然所持理由仍係仿照浙省辦理則文治等前函剖析原因已極詳盡伏望據情陳達力請轉圜至部電中又引及前淸藩司年定漕價之說文治等竊所未喻蓋蘇省冬漕自辛亥以來每石折銀五元早已著爲定案無論前淸舊章久不適用當時藩司定價必先與蘇紳酌議然後宣布上下之情尙較現時爲易通今則由部直接指加未經蘇紳容喙一再陳徒以空言見答恐非所以爲中央固結人心之道也且以忙銀而論現完之數以銀元合錢價較諸從前至多以二千四百文爲限者實加約五百文地方人民未援往例請減何嘗不顧中央財政之艱難今部中來電獨舍彼而取此似絶未爲蘇民稍留餘地且謂將來歲入充裕此項漕價仍可隨時議減換言之即是將來預算不敷此項漕價仍可隨時議加近有自京師來者謂部意但可酌減不可全免蘇民聞之已大爲失望今繹部電益愧文治等誠意未至區區爲民請命之微忱未足動仁人之聽也大部洞悉蘇民困苦情形斷不忍使困者益困苦者益苦今歲災重之區甚或全家餓斃鄕人來告慘不忍聞轉示部電不覺同聲一哭文治等目擊心傷用敢不憚再三之凟仍懇節座委婉轉達俯准將議加五角全數免加地方報甚文治等幸甚率泐再凟敬請勛安鵠盼示復唐文治黃炎培張志鶴吳蔭培貝理泰王淸穆黃慶瀾陸家驥蔣炳章吳本善姚文枬賈豐臻葉秉衡孔昭晋王朝陽兪鍾頴朱祥紱潘祖謙葉壽萓丁懷棨邵松年阮惟和尤先甲丁祖蔭范端信耿道冲胡德望楊同檙朱庭祺汪恩錦沈恩孚潘光澤翁奎孫劉永昌錢泰階秦錫田朱開甲劉傳福杭祖良蔣汝坊莫錫綸陸伯鴻汪朝模陳恩梓顧聘璜吳馨丁熙咸王同愈吳會濤錢詩棣謹啓再正在封函間接都門來書抄示周總長復馬參政等一函查函中所稱每年折合一次歲有增減等語係屬前淸舊例蘇省久不引用亦未聞鈞署有此主張此次覆部停免務望切實聲明以免來再生枝節種仗成全不勝感禱附肅再請政安文治等又啓 
　　附抄周總長覆馬參政等函湘伯先生台鑒 
 
 
 

Page 11

 
 
頃奉賜緘並承抄示蔚老諸公函件敬誦種切蘇漕折價一事係由蘇巡按援浙江之數訂價折合向來漕折舊例每年折合一次歲有增減比非增加賦額亦非偏重蘇省數處迭接蘇紳函電均言加賦之不合不無誤會惟現在旣奉惠示已電行蘇巡按財政廳體察情形酌量辦理冀副台命大約不至增重知勞屬注特以復聞專肅敬請道安同仁諸公均新致意十二月四日 
　　致陸代國務卿電北京政事堂陸代國務卿鈞鑒蘇漕加價前經瀝陳民困專電請免茲聞齊使以由部呈請批准未敢逕行核免開徴期近羣情愷急用再陳請查照前電轉呈大總統俯恤民艱特令免加追切待命唐文治王淸穆姚文枬沈恩妥耿道沖秦錫田莫錫綸吳馨黃炎培黃慶瀾朱開甲陸伯鴻丁熙咸潘祖謙尤先甲劉傳福汪朝模吳蔭培王同愈蔣炳章孔昭晉杭祖良陳恩梓吳曾濤貝理泰吳本善丁懷棨范端信汪恩錦 
[演說南洋華僑狀况紀要]  
　　前晚環球中國學生會請梁家義君演說南洋華僑之狀况大致謂洋南各島自唐時即有華人往彼處居住輓近愈甚故南洋文化之輸入地利之開關華人之力爲我自晳人東漸横遭　奪利自我啓權爲彼得實吾華人國力不强團結不堅所致年來華僑亦自知其失憤異族之凌侮頗有結合以相抗者如敎育事業現已有學校一百七十餘處最著者爲養正學校中華學校年費約二萬元至五萬元學生約有七八百人課程上午爲西文下午爲中文至於實業華僑所營者以開鑛種植爲多然多爲小企業故不能與外國公司資本雄厚者相敵此亦華僑之大缺點也外人每以華僑性和易欺初則以無稅招誘墾殖繼見有大利可獲則捐稅疊加吮其脂膏在埠華僑每年納稅有六百餘兩之鉅而各埠治權全爲外人所持有華民政務司漢務司治理華僑華人得充者僅甲必頓而已以是華僑愛國之心愈熾每祖國有所設施不惜出鉅資相助以冀其成而保護華僑於海外然事輒無良果故亦啓猜疑之心矣詞畢由主席朱少屏君道謝而散 
[義國封鎖海面之通告]  
　　江海關稅務司前日接總稅務司飭開准駐京義國公使函送節略内開本使館現奉本國政府通告云前者本國政府於五月二十六二十八等日宣告之封鎖自七月六日始推行及於歐特郎兜亞斯波里閭噶斯特拉得比揚斯海線以北所有亞得里亞海面一切區域各國商船在該海面者因之不得航行於此線以北其有欲往屬於羲大利及門的内哥羅或現由二國占領之亞得里亞海面各處之船隻可由海軍部或其委員發給通行證劵此項船隻應先開往加黎波里口岸經該處海軍官吏審查之後即可發給通行證劵以便駛入亞得利亞海其欲駛出封鎖區域之船隻經取得出發口岸官吏免許狀之後應先開至巴利口岸再由該處發給出行證劵所有得通行免許證劵之船隻在亞特郎兜亞斯波里閭噶封鎖線前面衹能於日間航行其在此線鄰近停泊者其停泊之處去義國海岸之距離不得在五里以外以便該管之戰船從事臨檢凡各國　船在亞得里亞海面得出入通行證劵者其航行條例應按一千九百十五年六月十三日八百九十九號勅論以及義國海軍官吏按照各項情形規定之船隻出入亞得利亞海各項條例如有船隻違犯各項條例者則皆視爲達犯封鎖其船隻得以捕獲沒收並按照現行規則沒收其船中所載一切貨物各等因相應奉達卽希查照等因應飭該稅務司示諭華船商遵照等因昨新關稅司已出示通告矣 
[飭造三度决算表]  
　　上海縣公署昨奉道尹公署飭開奉巡按使第六六一五號飭開查各縣三年度敎育槪算表前經通飭詳報先後批予核定惟出入之實在情形是在决算查三年度早已終了此項决算當已編成爲此飭行各道尹轉飭各該知事迅將各項實在總數塡造三年度决算至表中各數有小數者准計至釐位爲止限本年十二月三十一日以前一律詳送毋延爲要等因奉此除分行外合飭該知事即便如限造送以憑核轉 
[製造局新總辦接事]  
　　新任製造局總辦李宗嶽由京來滬定本月十一日（即今日）開工已誌昨報茲悉李君字正卿爲粤之東莞人本任粤製造局總辦此次奉命調滬即將粤事交淸束裝來滬昨已接任今日准定開工所有換給各工匠之白布通行證業已備齊分給 
[軍署處决劇盜]  
　　劇盜朱雪生犯案纍纍爲前鄭鎭守使通飭查拿之犯當由上海縣地方警察第五區署緝獲解經縣警所訊明詳解鎭署訊辦在案茲悉此案已經軍法處提訊承認搶刧不諱當援照懲治盜匪條例判决死刑詳奉馮上將齊巡按使核覆照准即於前日將該犯提出執行鎗决事後楊護軍使以縣警所警探捕獲該犯頗爲出力特賞洋二十元發由沈知事查明在事警探轉給具領 
[黃包車夫罷工餘聞]  
　　日前各黃包車夫因反對各公司增加車租聚衆罷工並在途中見有同業推行者即將車上冀板拆毁事爲法捕房查知飭探彈壓不服拘獲張阿三等九人昨解法公堂請訊原告各車夫楊德倫同餘仁吳阿善紀四等投案稟稱除被拆毁翼板外張阿三尙動手行兇求究訊之張阿三供民人等因楊德倫違背衆議故向擱阻並不毁物行兇王阿三等七人同供隨同張阿三向推行各車夫勸阻並未動蠻毁物陳金林供實未附和求察聶讞員判張阿三押十四天王阿三張小林各押五天陳連江江裕卿顧小文宗天法趙四各押三天陳金林無干開釋 
[不借水桶之猜疑]  
　　閘北大統路北太陽廟相近穗康槽坊隔壁蘇阿木所開之草柴行後面空地上蘆柴堆内前日下午忽然起火柴行夥宋德明開後門出外救火時見槽坊學徒某亦站於後門口當由鄰居等到來欲向該槽坊借用水桶以備救火詎該學徒即將後門緊閉不開嗣經鄰衆將火撲滅以該槽坊保有火險銀二千兩情有可疑投報四區警署經姜警正傳到柴行夥宋德明及槽坊夥沈世仁質訊一過判候勘查核辦 
[電車司機人之辯訴]  
　　崇明人沈福根向爲小工於本月一號晨六時許與同伴張江郎兪善明同往某作場上工行經墨特赫司脫路愛文義路口適有十一號電車疾馳而來不及避讓致被撞倒跌傷醫治無效旋即身死業經捕房報請公共公廨中西官驗明收殮候核在案前日午後由捕將電車司機人何德富傳至公堂並傳同見證張江郎兪善明解案由王肇之襄讞與英領康君升座會訊先由張兪二見證上堂證明是日淸晨與死者同往作場上工行經墨特赫司脫路愛交義路口伊二人在前死者在後因被告之電車駛來並不踏鈴以致棨禍質之被告何德富供稱當時電車袛開四字行駛並不甚快開至愛文義路口見死者與見證張江郎在軌道間並行當即踏鈴關照詎死者心慌脚亂且因軌道上朝露未乾滑跌於地並非撞倒况當時見證兪善明並不在場請求鑒察中西官研訊良久判令退去候補傳見證再行訊核 
[電又車傷一人]  
　　楊關泉向在浙江路某米店爲夥日前送米出外被某號電車撞倒受傷要害由捕到來將楊車送醫院醫治無效而斃屍體送驗屍所昨經公共公廨中西讞員蒞所相驗委係受傷身死當將電車司機人及售票人一併傳案略訊一遇飭死者之父楊榮榮先行棺殮聽候核辦 
[火夫失足跌傷]  
　　停泊浦江之日輪神戶丸火夫施文來昨在船上失足跌傷下部甚重當即舁送同仁醫院求治 
[尋見被拐婦人]  
　　無錫人錢永和之妻朱氏本年六月間被周鶴亭誘拐來滬與周金茂姘識匿居閘北安祥里昨被本夫尋獲扭控四區警署押候訊辦 
[尙賢堂之常例會]  
　　法租界霞飛路即寳昌路尙賢堂敎務聯合會前旣由邦貝大學掌敎撒卡博士蒞會演說中國敎理與印度敎理相同之質點雖其所見容有特别不同之處然議論闊大援引詳確知非深　哲學者不能明日星期下午四時聞撒卡君仍應該堂之請二次演說特請唐紹儀君主席想願聆撒卡君之議論者必更較前次爲衆也 
[工巡捐局之揭示]  
　　牌示案據承辦東南區淸潔捐局商人沈生記函稱承辦捐務種種困難支持乏力已於本月三日起由莊泉生代爲經理嗣後一切事宜請逕與接洽等情查東南區淸潔捐旣由該商承辦照章不准半途中止所有該區淸潔事務仍由該商名義完全負責不得擬求脫離倘有貽誤定行嚴懲本月捐欵仰速如數淸繳不得延緩此示 
　　批示丁恩誠禀請減捐由批禀悉仰仍遵照向章繳費領照所請核減之處碍難照准此批商號吳長泰禀請退保由批據禀已悉仰候傳知沈生記另覓殷實舖保到局禀准退保着即遵照此批 
[氣候報告]  
　　（上海徐家滙天文臺天氣測候報告） 
　　已過者之報告十二月九日江蘇天氣多雲而寒浙江福建廣東及台灣南均雨黃海有北烈風威海衛亦雨斐利濱之颶風行經南海而向馬甘砂州十日多雲而寒涼風吹向西北偏北氣壓表自記仍在累年平均之上十日下午四時前二十四小時内上海氣候温度至高四九·八至低三七·二去年同日至高四五·四至低四一·九 
　　未來者之推測十日下午四時三十分豫測上海一帶天多雲氣南部有北風北部微秀不定之涼風南海之颶風似已延至馬甘砂州 
雜評二 
[善後之兩問題（訥）]  
　　今日人所注意之善後問題有二一曰防私運軍火問題二曰遷移製造局問題是二者一爲挾以起事之具一爲起事者之目的物有此二者滬上乃多事故謀善後者咸以絶其挾持去其目的爲主要然吾謂僅爲滬上一方計此二事固足爲居民造福若以大局言則根本弭亂之道恐尙不在此也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[滑稽新聞] [  小山]  
　　鎗砲聲中之種種趣聞 
　　（一）黃包車夫之發財長脚阿三海上最著名之黃包車夫也是夕在小飯館内大喝臭麥燒大嚼猪頭肉忽聞砲聲隆隆知係黨人之起事遂飛步狂奔甫至城内呼車之聲不絶於耳阿三遂大敲竹槓或數元或數角不等不轉瞬間而囊中之金錢已疊疊然滿檢理所獲不下數百元之多於是棄車夫之業一躍而爲滬上之寓公云 
　　（二）呌化之交運滬上南巿之呌化老老小小觸目皆是故其營業頗覺困難不料前夕黨人起事砲聲一響居民紛紛逃避路上之箱籠包裏遺失無算彼等爭相拾取旣無人干涉復無庸哀求苦　肆其呌化腔調故一船呌化都獲絶大之進欵 
　　（三）婦女之呌苦連天是晚逃命者途爲之塞婦女之覓車者雖小車亦苦不能得故平日未履一步之嬌娃亦必前跌後衝隨衆以行以致有鳳鳥失落者或跛不能行者或遭人踐踏者或失莫夫而狂呼者或迷途而號哭者呌苦連天種種怪態不勝枚舉殆彼婦女平日喜出風頭上天乃加彼以薄懲耶 
　　（四）投稿者之快活投稿家握管作文苦無資料正在窮思之際忽得此新鮮資料必喜溢眉字做時事之文章作諷刺之諧語即不文如鄙人亦且濡筆一試倘得載之報端豈非鄙人之快活歟㈤ 
詞選 
[明月引尋夢集成句] [  詩圃]  
　　晚妝匀罷却無聊（李呂）燭光搖（顧敻）漏聲迢（陳元平）欹枕朦朧（吳禮之）空度可憐宵（蘇軾）睡鴨爐温吟散後（韓淲）尋昨夢（林正大）夢巫雲（高觀國）夢翠翹（吳文英）謝娘翠蛾愁不消（温庭筠）露初唏（賀鑄）月漸高（枉龍沙）鳳屏半掩（孫惟信）幽香歇（黎廷瑞）寒透鮫綃（王沂孫）不管春歸（黃庭堅）憔悴楚宮腰（柳永）獨立東風彈淚眼（袁去華）人不見（趙聞禮）冷淸淸（周密）歸路遙（譚宣子） 
[浣溪沙竹西春望集成句]  
　　無限江山無限愁（周紫芝）歌塵消散夢雲收（賀鑄）游人都上十三樓（蘇軾）小雨纎纎風細細（朱服）斜暉脉脉水悠悠（温庭筠）傷春傷别幾時休（石延年） 
筆記 
[絶技] [  瑞蘭]  
　　乾隆時碭山有劉貞甫者造銅器精巧絶倫嘗爲人造準提像高二寸許三年而成臂十八手中各有所持一手擎七級浮圖每級四面各佛一尊法象尊嚴無毫髮遺憾所謂神工鬼斧也又明季有王叔遠者常熟人能取桃核爲舟上作東坡遊赤壁圖通計一舟爲人五爲窻八爲篇篷爲楫爲爐爲茶壼爲手卷爲念珠各一對題名并篆文爲字共三十有四鈎畫了了鬚眉畢現而計其長曾不盈寸蓋簡核之修狹者爲之以較貞甫不知彼此之雖易何如昔王夢澤稱施生雨能於方寸之楮作小楷數千點畫不淆於粒麻之上宛轉書之成五言詩一絶即有炯眸非極視專瞪數栻屢翕蓄而後張不可得其髣髴是亦文苑之絶技矣 
小說 
[家庭小說嫣紅刧] [  常覺小蝶合譯天虚我生潤文]  
　　第七十八章（續） 
　　安西來二人行過意司得門首卡羅零梅生時方抱一孺子而坐楷洛格則含笑而立其旁蓋卡羅零者已成楷洛格之女侍而楷洛格亦一變而爲密昔司桑奶且抱子矣見安西來二人過乃前鞠躬且曰今晚彼等將開歡迎之會貺密斯特安西來密斯特好禮倍登頃吾已向會場遍視一週凡所佈置亦頗井井安西來曰密昔司桑奶君今夜往乎楷洛格曰吾思不往但亞當與勞倍得必蒞威廉曰君尙有他事乎則微笑指卡羅零所抱孺子曰奈有彼耳威廉曰然則盍不置之家中楷洛格微笑搖首安西來亦笑曰威廉汝於此事經驗尙淺威廉曰但無論如何君必須蒞會蓋内子梅麗安西來亦將往也楷洛格曰旣如是則吾又烏敢因却祗負雅意此事當暫以託之卡羅零可也安西來曰密斯梅生近狀佳乎卡羅零微笑楷洛格代答曰甚佳彼之與我直如姊妹暇輒助我縫紉手套工資所入亦復可以自活威廉曰吾思凡人改過之速殆無有如密斯梅生者吾嘗見人苟有過惡輒諱莫如深不使其根種於心不可拔不止而密斯梅生獨能猛然自醒立循正軌毋論海兒斯東即數遍英倫能如此者有幾人哉安西來笑曰威廉言當吾願天下人改過之速人人如卡羅零梅生 
[奇情小說秘密汽車] [  東埜譯]  
　　第十三章（續） 
　　數十分鐘之後哥羅芳藥味退去的時候便是達而登醒轉的時候但覺混身麻木腦筋痛得利害張開眼晴一看黑越越的望不見什麽不曉得是在甚麽地方也不曉得如何會到這裏來的正自疑惑忽聽遠遠有個女子聲音說道你弗要騙我有甚麽禮物接着另有一個人笑道你不信只向厨下去問你母親那聲音洪亮似爲男子那女子又說道究竟是甚麽東西快快說明這悶葫蘆好不令人難受那男子笑道你不要性急容我訴說我近來處心積慮尋覓的東西你難道不曉得麽前天僱用的那一輛貨車顔色鮮美你已見過現在那東西還活着被我用柴草紥捆起來裝在貨車裏運回來的那東西究竟是甚麽你現在應該明白了那女子道㕭！聲音從此寂然達而登驀然憶及前幾時從柏奈河邊舊宅中走出緊追敵人嗣後在貨車中受人狙擊現在那男子聲音定是保羅那厮他想到這裏出了滿身冷汗嚇淸爽了伸長　子竭力想喊出來那知乾號一陣一點聲音都沒有只覺嘴裏塞着一件東西又大又硬把唇舌哽得怪痛再想掙扎手足都帮得緊緊的自己一個五濁之軀被人家横擲在壁角落裏一半是坐着一半是臥着休想動得分毫達而登到此地位灰心絶望只有瞑目噤口聽人家發落在黑暗中過了多時忽聽呀然門響一個人携着燈罩昻然而入立在他面前笑道達而登不料也有今日我沒有閒功夫和你多講你若是認得我的請點一點頭 
[實業小說公司與愛情（續）] [  梅郎]  
　　初意擬招倍而偕往一則因倍而自有職務所在不能分身二則倍面伉　綦篤渠妻恒終日於礦工場左側之居室中延頸而望以已度人遂不肯强人所離以阻他人伉儷間相遇之時因囑管理升降機之福來克葛雷使渠停機於廢鑛之口狄克登機而下力按其機使機下降深入穴底一手持燭出數紙燃之而紙之燃燒甚速亦無爆裂之現象又以　試其呼吸亦殊不覺其艱爾時狄克自己之一聲一息均聞之了了上下四顧則水汽之凝結於石壁者殆滿昔時之陣蹟亦一一發現於燭光之下狄克乃徐徐舉步而入每行一步必細加考察蜿蜓曲折轉入無數之洞始達昔日得銀之地細光閃爍尙有除屑雜存於地在渠經驗上决之必　此鑛爲銀鑛且一定係奥立費來姆之分支惟礦脉中斷而已末後入一大洞其洞之廣足有五百方尺容積而四週俱係花剛石之石壁其中尙有前此工人所遺鋤鑒之類因駐足細察方向先覓花剛石之石脈知上下十五尺而石脈亦有中斷之處仰首而視則見無數之石筍狄克乃施其测量之技推算一週然後步至前次發掘之終點處察之而知倍而之言果非虚語蓋目光所接觸者盡爲滑石也然狄克爾時堅信滑石之後必有富足之銀鑛隱乎其中於是出巨斧就滑石之隙猛力掘之滑石固鬆脆較之花剛石殊易爲力久之即成一極深之穴直至穴口及肩探臂莫及始棄鋤拭汗而息有頃出皮袋中配就炸藥包小心塡入引一極長之藥線於外佈置旣竟乃仰首祝曰嗟乎上帝佑之余之金錢之命運與愛妻之命運全在此一舉矣言已即燃其導線反奔至入口之第一洞以俟知幾分鐘後命運將决方寸間乃至忐忑不能自己穴中旣靜導線之嗤嗤聲淸澈入耳忽聞霹靂一聲天崩地坼狄克之耳頓時爲聾而手中之燭亦掉地而減駐足之處因受激烈之震上面之石筍與石屑紛然自頂而下石㘭中之積水亦激盪而出狄克即於此瞬息之時被石擊倒於地五分鐘後方憬然而醒自知所遇之危險覺水聲汩汩鳴於四週炸藥之烟氣自内而出直觸鼻官惡劣至不能耐急思脫離此危險之地顧身軀之重乃無異於花剛石之石像不能自動蓋全身俱爲石塊所壓故也而所以不死之原因則因首未被壓故不至裂腦而死於是振作精神力鼓其氣思舉其首首乃不爲動思展其手足手足又不爲動乃力聳其肩而肩亦不能稍動狄克知自救之法已絶即欲待救於他人恐亦徒存此希望不得已姑啓口而呼詎唇吻翕張亦不能自聞其聲知大呼召救果已無望此幽慘之石洞殆即我狄克之長眼地矣然此非我迭克所願蓋葬此鑛中者大槪爲金銀而殉且泰半爲日入數仙令之工人世之暴死者或碾於鐵軌或焚於烈火或爲輪船之水手隨入汪洋而死從未聞以一公司之副助理乃死於黝黑之鑛此信外佈不足受人之悲適足惹人之笑也但生機旣絶爾時之所欲知者惟睡此穴中可歷幾許時而始死耳於是將未死前所應思念之事一一蜂擁於心第一則所炸之穴有無效驗第二則何時始發現自己之屍第三倘所炸無效公司將於何時閉歇旣又自思年事尙少前途甚遠倘能不死而公司又不閉者則自己之前途又非常蚵賀噫今則已矣我心愛之加太林乎渠聞我耗能無憂愁渠之憂愁將歷幾何時乎惜我於死前不能以葬此之情形告之并使渠知我之所以葬此即爲渠故噫今不能矣渠必笑我之愚笨而曰狄克以無死所乃至殉礦何不思所得幾何而以身殉愚笨極矣天乎此言是也設我而爲總經理者死之尤値若我則即得銀礦亦非盡人我槖我誠愚矣噫加太林乎爾知此礦與助理之地位俱不及爾之愛情乎我之所爲者愛情而已茲則不得不讓之霍登矣 
 
 
 

Page 15

 
 
   
 
 

Page 16

 
 
   
 
