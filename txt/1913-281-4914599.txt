# 1913 - 281 - 4914599

 

Page 1

 
 
通信 
[瑞士改革選舉法之運動（再續）（游歐客）]  
　　其在他國左黨分爲兩派而处布黨之席常半爲社會黨所奪瑞士則與相反工業尙未發達社會黨地盤小大故自由黨保其全勢加以瑞之政權平均則反動力不易發生社會黨不能得力此皆過去之情勢也輓近略有變遷有多數工黨已離自由黨與社會黨相合前此進步黨之勢力無敵幾占下院全數彼特設法分與他黨數票俾得列席下院以保　代議政體之外觀故在選舉之中有時故爲讓步現則地位漸次搖動然在下院一百八十八席之中尙占一百三十席而反對各黨共僅五十八席則其勢力可想見矣目前兩大問題該黨四百楚歌一爲下院僅能締結短期條約若在十五年期限以外當付赫費罕登此項請願蓋爲反對葛達爾條約而發其他即改革選舉法案採用比例代表制是也嗣經進步黨大會决議限制締結條約一事當爲一致否决至於比例代表制則於進步黨之害處更大進步黨之敵黨一爲右黨即保守黨與宗敎黨一爲左黨即社會黨與一黨此各黨之秩序均較進步黨嚴整右黨之有秩序則爲敎會之力左黨之有秩序則爲經濟組合善地加特之力而進步黨則處於左右之間其選舉人散見於各種社會不分士農工商廣收博攬五光十色故其内容不甚堅固若行比例代表制必至分裂爲無數小黨當汴勒大會之時各領袖演說中均以此爲絕大危險惟以現勢而論比例代表制已占優勝萬難再爲防禦只有通融一法即令少數黨得出代表於下院雖視比例代表制仍有不同然進步黨已大軟化不似前之堅執已可概見蓋欲導引民意將其要求比例代表制者改入少數亦得代表一途爲消極之抵制也其在反對黨一面又復互相鈎結爲利益條件之交換如選舉區之分割主以一聨邦爲一區此爲右黨益處最大困宗敎黨之地盤多在小聨邦内僅能出一議員該黨旣占多數是與用大多數代表制仍無所異而進步黨之地盤率在各大聨邦每出議員至三十人左右則在大聨邦内黨派分裂必較小聨邦爲多左黨正可起乘其後此左右兩黨對於進步黨之作戰計畫也而進步黨防守之法則或將大聨邦分爲多數之選舉區若限定必達若干票者始能當選彼此各有準備以待决戰總之瑞士政治活動今後方進未已比例代表制成立而進步黨之政權即不遽失亦遂歸薄弱矣（完） 
 
 
 

Page 2

 
 
時評 
[中國敎育之前途（默）]  
　　軍隊固國防也實業開財源也敎育養人才也此三者均爲國家之根本而實業敎育尤爲根本之根本今者我且舍實業而言敎育我國自南北開戰以來敎育上受極大之挫折各省因敎育費之無着而紛紛停止者無論矣今以全國財力匯聚　北京至不能辦一敎育最高級之大學豈非極可傷心之事據其停辦之理由一　經費支絀一爲屢起風潮一爲程度不足夫國家興學十餘年而尙無及格學生人固不信風潮則在主持校務者之整頓如何亦斷不能藉爲停辦之口實至謂財政支絀則敎育費應早規定而今忽無着果何往耶借如此　大債而尙無力辦一大學耶眞如西報所謂盡用之於練兵費耶 
　　鳴理今日中國窮全國之財力以養兵而置一切政費敎育費於不顧窮全國之兵以鎭壓國人而置所以養民生開民智之事業於不問持此道以往則政治將日益窳敗國民之生計將日益道蹙程度將日益不足而國内將益騒然亂機益循環而起矣現象至此雖有强兵亦奚能爲是眞亡國之大原因也 
[命令]  
　　九月二十一日臨時大總統命令周務學遵令防邊甚爲奮勉著給還陸軍少將銜此令敎育總長汪大燮呈請任命楊彦潔汪韾爲秘書應照准此令陸軍總長段祺瑞呈核覆管理火器營事務正黃旗滿洲都統擬以春瑞補委鳥鎗護軍叅領常清補空花翎請予准補等語應照准此令 
[專電]  
　　北京電日使函外部云前曾致函希望撤去張勳今聞反故任爲山束都督之重要位置實非所望其實政府並無此意日實無干涉馮國璋督寗已定與張極洽之阮忠樞奉派今日南下殆婉詢張意所在亦有人謂巡閱使之職與張不稱者袁深信張並不戀棧以决無意外之舉但以張去後散兵萬餘爲慮故愼重發表且純係尊重民意决非因日本故 
　　北京電德要求膠沂路急孫主照津浦例由我自主用人德亦不允俄提五條有以後蒙事由中俄兩上國商辦純係共同保護國性質外交近日内幕多不忍言 
　　北京電近日發見孫文洋文委任奘械甚多有一犯被獲黃興之督隊某將潛來京緝拿甚密 
　　北京電梁總長主維持現有之審判機關其未辦者欲緩但審檢所主裁者多必裁梁請楊蔭杭來京商司法事 
　　北京電已决定蔡鍔爲湘督晋督有搖消息參謀次長陳宦辭職 
　　北京電以項藻韾爲中國銀行副總裁劉垣將任工商次長 
　　北京電此間已派專車在浦口候張謇來 
　　南京電政府又電飭張勳赴日領事署道歉聞張已允實行可望解决當十九日張赴領事府拜謁時並未前赴日署現經人調停張始允行 
　　南京電政府致張勳電謂韓國鈞蒞寗後一切行政用人勿庸推諉務須商酌辦理云云 
　　南京電張勳請辭職電並不確實 
　　南京電張勳因軍餉及行政經費無着又電請政府速撥欵項接濟 
　　南京電昨午張勳韓國鈞赴賑撫局會同紳商妥商善後一切進行辦法 
　　南京電韓省長昨謁張勳暢談江蘇善後事良久 
　　南京電昨韓省長諭知凡光復後軍學兩界人員槪行免見 
　　南京電某署衛兵昨乘馬撞斃老婦一名當經賑撫局給葬費一百元寢事 
　　南京電張勳現免請安叩首凡謁見者行三揖禮 
　　南京電新任江蘇國稅廳廳長張壽林有不日來寗消息 
　　南京電昨内務司長馬士杰抵寗 
　　南京電江蘇各縣知事聞有一律更委之說 
　　南京電蘇行政公署各司科人員均隨省長來寗暫行入署辦公刻尙未更動 
　　杭州電駐廣浙軍已全體開回朱督飭駐湖州廣德縣議會商會公派代表謁謝朱督保全之意 
　　杭州電外间傳言設温台鎭守使不確 
[特約路透]  
　　北京電亞西亞日報載稱袁世凱之黨對於所擬之憲法反對二事一爲任命國務員須求國會同意一爲總統不得被選連任該報謂以上兩事各黨意見大爲紛歧預料將來國會解决之際各黨必互相激爭惟袁世凱已命其黨勿拘執黨見 
　　北京電新刋之英文北京公報載稱據新疆都督來電俄兵駐紥新疆全省者共有萬餘各該報又稱袁世凱已命財政部撥洋一百萬元交錢能調帶往南京辦理善後錢將於日内啟程 
　　廣州電此間搜捕被嫌疑之黨人甚嚴大局仍未安定商業殊之影響 
　　廣州電自陳景華正法後各員辭職他往者甚多 
　　廣州電今日已開始舉行孔子誔辰紀念禮各學校均爲停課 
　　湖州訪函湖州縣知事近將在本城關大布莊陳其美之弟陳其龍（譯音）拘禁獄中因查知二人曾互　書信恐同行謀亂故乃拘之 
　　湖州訪函昨日抵此之上海小火輪曾於星期二日晚七時遇盜自稱奉差查船現信彼等乃遣散之兵士志在搶刦他船運上欵船中里區敎士夫婦均未受擾 
[譯電]  
　　北京電日使迄今未接張勳已向南京日領事署謝罪之消息 
　　北京電衆議院今日接總統交來之議案八件乃關於海陸軍軍官官俸及外交司法諸務者一讀之後均付審查並將某某兩議員提出之議案二件均付審查繼乃將請政府解嚴議案二讀三讀通過 
　　北京電中政府代表曾與銀行家開非正式談話會磋商續訂借欵問題中政府代表之理想殊爲含混今未便實行須候提出略爲明白之意見始能開議現料經濟界不日必有新發展之事務 
　　北京電黎元洪之黨與竭力爲黎運動選舉總統票其志似非欲圖推倒袁世凱蓋重在培植黎在全國之聲望以爲下屆選舉操勝之地步 
　　北京電此問拘獲宗社黨粤人八名已解軍事執法處審訊 
　　北京電政界中人皆知北京大學確將停辦洋敎習各送辛俸三月 
　　柏林電據庫倫消息蒙人近在杜倫諾爾大勝華兵 
　　柏林電塞維亞特里那陸軍已派聨隊八隊進攻亞爾巴利亞人塞政府自稱有保衛新土以拒亞人玫擊之權利奥政府聲稱塞國自有抵禦亞人之權利惟奥意兩國現要求塞國須尊重倫敦媾和會議定亞爾巴利亞之界線至塞京所傳奥布兩國贊助亞人之决議一節奥布兩國均否認此說 
　　柏林電塞政府已調集陸軍三萬名以拒亞仍亞人從戰極猛獨立派之報館訪事均不准至戰場探訪消息泰晤士報力詆奥國遲遲派定各國大使議决之亞爾巴利亞萬國委員會致引起此次戰爭該報不疑奥國内國會處心積慮以行詭計惟謂外間皆稱奥國居必叵測實勢所必然云 
　　柏林電英國統一黨已在培爾法斯特之曷爾斯特舉定正式臨時政府以卡森貴爵爲領袖如愛爾蘭自治議案制爲法律則卽將實得成立自由黨各報雖加譏誚而内閣殊爲震動恐流血之禍將不能免 
　　柏林電英國各廠主人已組織公會以期與勞働協會相　共籌經費英金五二兆磅 
　　維也納電亞爾巴利亞倔强不服塞維亞預備戰務奥國股票市頗受影響 
　　布京電布政府已致文俄使署陳述對於塞人滋擾馬其頓不平之意 
[公電]  
　　川督自請罷斥電大總統國務院參陸兩部參衆兩院副總統各都督黃鎭守使均鑒黃鎭守使馬　敬悉重慶經熊逆之禍瘡痍滿目尙待拯救今不幸復有此變自維德薄慙悚倍增除派員馳查並慰問黔軍及各商民餐應請大總統立將景伊罷斥以謝軍民而維大局不勝迫切待命之至四川都督胡景伊叩馬 
　　重慶黃鎭守使電大總統參衆兩院參陸兩部黎副總統各都督民政長鈞鑒馬電計達此次衝突原因以渝亂初平伏莽定多乘王陵基兵變謠煽繁熾借王手以報前仇疑慮愈深感情愈惡昨夜亂黨鎗發全城驚惶毓成派隊分别防堵到處皆敵民牕屋脊鎗聲四起街巷公所喊殺連天細察其故始知潰匪昏夜便服持鎗助戰迨城内外皆火彼此慘傷甚衆天明經駐渝英法各領事本城各公團協力調和停戰適奉胡都督賀電公同商請王宣撫使遵照先率所部移駐江北已經議妥罷止分令收隊停戰此次一部衝突本與川黔軍隊全體睦誼無關係恐奸人造謠傳聞失實特先通電立請中央旣胡都督通電解釋並識飛飭各軍仍遵電令暫緩東下以免再有衝実除飭巴縣警察將死者檢埋照章恤賞被燬民房亦酌量撫恤外先此馳電餘容續陳署四川重慶鏡守使黃毓成叩馬印 
　　武進商會會丰致北京電北京大總統國務院參衆兩院鈞鑒張都督違背大總統公佈暫行各縣地方行政組織令改委知事業經地方各團進呈在案寗滬之變賴中央威望數旬之内克平大難薄海同欣各地商民雖生命財産損失無窮而各商會熱誠傾向中央始終如一人心厭亂運會使然詎張都督入寗全城遭刦繼復侵入民政權限稅局及各縣知事紛紛派人奔竸鑽營黑暗之象前清所無在張都督或　成心而此輩不知共和國體爲何物行動乖方騰笑中外人心爲之解體加以逆首未除暗肆運動商民等顧此殘生不知死所竊　兵威可恃而不可恃伏顧大總統顧念邦本一加援手江蘇三千萬人民實受其賜冒死上陳不勝急切屏營之至武進商會會長錢以振叩敬 
要聞一 
[南京善後談]  
　　韓省長抵寗後即駐民政府今日探悉省行政公署組織仍分四司内務司仍馬君士杰財政司則委孫君廷林敎育司仍黃君炎培惟實業司尚未委出其餘科長科員曁錄事一槪仍舊城内屢次失火警廳不能施救殊爲缺點今日王柱林廳長已將舊月之消防隊改組爲四隊分駐東南西北四路隊長已委前豐潤門稽查王星魁北洋調來之警察現已上崗並有巡邏隊周番巡邏警服皆黑衣白邊形式頗整齋惟僻處馬路尙無崗位如儀鳳門内警崗更棚尙有倒臥在道旁者張勳近日以委派差缺不能自由接見賓客已不如從前之忙碌見客時頗露懊喪語氣且其接見外國人時並不衣着馬褂常穿一黑色長袍加一藍紗背心晤談之際頭左右顧不止前日東牌樓後面被搶者三家聞皆係大辮子所爲云兩江師範學堂前面小路有吳㛗女避匿屋內此次獨未遭辮子軍污辱不料於前日（廿三）在塘邊洗菜米被兩兵拉至僻處輪姦家人聞信前往女已不能行動辮子兵逸矣南京商民以辮子軍不絕於途遇無辮良民無不加以凌辱如火車站查檢行旅遇無辮者翻箱倒篋有辮者則免查因此近日無辮之人蓄髮者甚多其狀四圍剃去中間留一頂頗似前清童子總角之時眞特色也城内大公館以及酒館旅舘無不爲張軍佔居四象橋下浙江會館向辦浙江旅寗公學今　由張兵佔據據稱係武衛前軍衛隊太平門城樓燒去一半城内外現有許多窮民專拾子彈殼售與西人以資度活售賣鎗刺及指揮刀之兵亦甚多前日並有一兵士售賣快鎗索價十元亦由西人購去通濟門至大中橋一帶旗人大賣鴉片大開燈吃大辮兵出入其間者甚多烟騰滿街衢想係張所特許之專賣權也此間日本兵艦逐漸增加日本水兵不時排隊登岸所有雜貸洋行賣藥洋行及賣蛋糕蛋捲之小舗亦均有水兵站立門外保護一若將有重要事件發生者故居民仍不免一夕數驚水西門評事街三山街向來大商家大店舗鱗次櫛比今則店舗均未開門門上均貼有本號被搶一空字樣止有小錢攤排列銅元數包香烟幾匣而已一種悽慘景象令人扼捥狀元境口止有雞鴨店一家掛鴨幾隻又有小洋貸舗一家貨皆殘缺不全張勳現在有最器重之外交顧問爲兗州車站長周某周已進署辦公下關商場房屋除沿江幾處外均天主敎堂産業茲經兵燹蕩然無存商埠局長傳春官已商諸該堂艾神甫先行興工建造趕緊恢復場双維商業刻已動工矣 
 
 
 

Page 3

 
 
張勳現奉交通部電謂津浦鐵路沿綫貸捐病商　路經國務會議議决裁撤由財政部電知四省行政公署曁國稅廳定九月一日實行裁撤各省均復電照行云云張勳接電後已覆部電津浦貨捐貸捐業照來電轉飭停辦矣善後賑撫局現由滬上運米五千石來寗賑濟遺黎特派員四十人各分地點切實調查此次被搶極貧者共有一萬四千數百餘數戶業經會同紳商在城内設立賑米公所五處東城洞神宫西城撫善堂南城崇善堂北城火星　下關商埠局已將調查極貧之戶大小人口姓名造注清册發給執照無論大小人口按戶每月每人給米一斗該賑米公所已於昨日開辦惟棉衣一項一俟做齋即發給云 
[萬衆喁喁之新閣員政見]  
　　熊内閣成立後新閣員尙未出席國會大政方針迄未披露現擬自二十二日起連開國務會議約於星期間將各項方針决定後再行定期出席宣布政見日來有人從各方面詳密探訪知新任閣員雖未將政見宣布然其對於政務上進行固已胸有成竹特尚須詳審一番始能傾倒出之耳特將各員政見大槪揭　如左 
　　熊總理政見目下庶政待理均以財政困難爲一大障碍物此次熊自兼財政總長卽爲活動財政起見惟借欵將次用罊加稅又來不及聞熊公之意第一在續行借欵於銀行團原約内再加二千五百萬磅并不以他項抵押别立借約將來於鹽政大加整頓亦不慮本息無着第二即在整理田賦先在北京設量地局并於各省設分局籌備期滿即往各州縣實地測量擬以四年竣事不日將交國務會議矣 
　　孫總長政見孫之對外方針以不損邦交不傷國體爲主最著眼者在西藏外蒙二事擬於臨時期内將此等煩難問題逐一解决而於南京及昌黎兩項交涉尤願開誠布公和平辦理據云萬不致遷延貽誤再演梁如浩之舊劇云 
　　朱總長政見大亂初平元氣未復未意不在積極製造幸福而在以消極行政保障各地之安全故其所定之方針不外三項（一）曰維持現狀俾秩序得以完全恢復（二）曰喚起國民之道德心掃蕩似是而非之共和積毒使社會漸歸於安靜（三）曰承大亂之接散兵土匪貽害地方不淺宜使人民竭力倡辦自治並推廣警察行政使全國幸得安堵不致發生意外之變 
　　梁總長政見任公於司法界之黑暗久不滿意此次入閣即抱定改良宗旨擬以積極的方法創建一法治國模範惟改良之手續約分兩層（一）爲對内一方面之改良其入手在乎除積弊選賢才更定監獄制度而終以完成司法獨立爲歸宿（二）爲對外一方面之改良領事裁判制度本爲國際上之奇恥大辱區歐美各國之得有此權　在中國與土耳其此權不能收回終爲損失法權之要點故將來司法制度日臻完美必欲與各國更定廢棄之條件也 
　　汪總長政見汪公對於今日之敎育改良方法大致分爲五項（一）採普及主議以爲人民程度不足究不能有良好之平民政治也（二）採實利主義以爲實業係立國之本欲使國民有向上之心不可不以敎爲養也（三）提倡愛國主義以爲人民苟無國家思想則缺乏立國要素無論如何不以臻郅治也（四）整理校風主義以爲開國以來自由平等之謬說浸灌於青年學子之腦中士氣長此囂張非尊重秩序之文明國所應有也（五）獎勵專門學術主義然因現時經濟困難萬無立時辦成之財力故於此暫且置爲緩圖推廣而擴充之不妨俟諸異日也 
　　張總長政見張現尙未北來故其政見一時無從探悉然聞諸政界要人謂政府連電催促已經定期啓程大約不日可以到京且聞張君之代表云季直之意以爲中國實業之凋敝有兩大原因一在人民無進取心一在國家無提倡力現在軍庫空如洗欲事事干涉固屬萬萬不能辦到然欲一味放任恐終古永無振興之期故應時之策莫若一面吸集資本一面設法勸導庶幾因利而利不勞國家自動可以漸有起色 
　　周總長政見交通之事應辦者甚多然同時並舉究非貧國所能聞周君之意惟擬於舊有之事業稍加整頓俟財力充裕時然後相機推廣至原有缺陷之點則須急爲設法彌補無使各機關稍有停滯云 
[中俄秘密交涉之龍江鐵路敷設權]  
　　俄國政府此次對於中國政府要求黑龍江鐵路之敷設事宜秘密交涉着着進行有已經成立等語據外間所傳消息記錄如左 
　　（一）興築之地點此次俄國政府向我政府所要求之鐵道係自對青山驛（在哈爾濱以西）經呼蘭綏化海倫等處西北折至墨爾根復東北行至愛琿沿黑龍江岸至俄領布拉郭羗司克對岸之大黑河全豐乳約三百五十英里 
　　（二）該道之利益黑龍江向不過一片之荒野前清時爲防俄國南下遂用移民政策以實北邊由是荒凉之地一變沃壤城市亦漸趨於繁榮每年開墾土地不下四五萬畝人口之增加達至三十萬將來可開墾之良田實在一千萬畝以上其前途好望不可逆料該鐵道通過地域大都沃壤連阡新建宅邑將來於經濟上之利益所獲良非淺鮮且俄領黑龍江之布拉郭羗司克之要塞又可因此鐵道以與北滿中心哈爾濱相聨絡以遂其經略北滿之野心旦有事該鐵首於軍事上更能予以偉大之助力耳 
　　（三）齋洮之要求俄國政府旣向我政府要求由哈爾濱至大黑河之鐵道敷設矣乃欲心猶未饜復欲得自齋哈爾横斷東蒙古北部至洮兒河南岸洮南府之鐵道敷設權該鐵道不過爲四年前錦愛鐵道問題中之一部故俄國政府對於政府仍要求其敷設權云 
　　（四）俄國之目的俄國要求此等鐵道敷設權之目的實欲經固爾扎科布多喀爾喀巴爾喀北滿等處達於烏港（海參崴）以此一大地城作爲緩衝地帶以完成其極東政策之一部據最近俄國報紙屢倡併呑北滿之論俄政府於北滿更持强硬熊度故敢甘冒不韙凌我黑龍江都督其用心不過使我棘手於東北邊而已某日報且謂以中國之中原多故禦侮無力遭遇强國澎湃增漲之大勢彼區區興築鐵路交涉之成敗誠爲旦暮相遇事云 
[長春又起中日兵警衝突]  
　　中日兩國兵警之衝突近來屢有所聞昨日北京日本機關之順天時報載有長春交涉一案其眞相如何未敢懸斷姑節錄其原文如下以見近來兩國兵警之感情焉本月十五日長春正金銀行護衛巡查宫木某衣常服通行街上忽爲華人一輪車所撞右足負傷彼此理論之際與各巡警衝突華警開放拳銃被日兵拘引數人而去迨至十七日長春中學堂學生百餘名聨袂詰問交涉使該使推病不見繼乃更謁孟觀察使陳述意見且詰責當局外交節節失敗失敗之故對於該交涉事件主張絕對强硬後又遍途演說鼓動人心由中國軍隊派出二營從事警戒其時日本守備隊亦慮不測乃發動員令以致居民洶洶閉戶罷市後幸無事而散 
[總統府捕獲暗殺黨之傳聞]  
　　北京中國公報近載一可駭之新聞錄之如下昨日城内外各街懸旗爲大總統生日慶賀府内大開筵宴并演戲劇頗爲熱閙探聞有暗殺黨人某係大總統乾女婿之胞兄（未詳姓氏）於酒筵交錯之時發現一種觸煙即死之炸藥幸經立時破獲未達目的并聞隨即拿下送交軍政執法處是否屬實姑誌之待調查 
[雜評一（無名）]  
　　外交之傷心事外交之傷心事固屬諸意中者也唯交涉之人若能在敏捷之手段所謂傷心者尚或可忍若必按圖索驥拘牽於形式而各方面之人復不相諒而授人以問隙則他日之傷心更有不忍言者矣 
　　黨爭之無意識國事急時則和平之黨爭緩國事稍緩則和平之黨爭又急中國之所以不能和平以進步者其病因蓋在此　今日中國之國事又稍緩而北京之所謂爭總統爭憲法者又愈唱而愈高也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[昌黎日兵慘殺路警調查詳記]  
　　昌黎日兵慘殺鐵路巡警其强暴情形雖迭經各面之調查報告然多語焉不詳中外通信社陳社長沈經理前日特赴該地詳爲調查昨日回京將該事件之詳細情形紀錄以供國人研究（除日兵及路警之佈置）（日兵與路警　感之由來）（肇事之原因）（肇事時之情形）（肇事後之情形）（長警被擊之慘狀）等已紀前報外所有調查各節彙錄於左 
　　威逼王知事簽字情形十二號上午八鐘警局報告受傷之警亦因傷殞命王知事帶同警務長及保衛隊營等出城行至半途被日兵多人將知事擁至日兵營内大小兵官數人（係由濼州山海關等處當日調來者）圍坐一室日兵密佈兵官即出一稿内云路警不准日兵上站日兵因之與巡警衝突（日兵駐站人人皆知沿辛丑條約守路來站已非一日何以忽） 
然被巡警攔阻彼之狡展亦顯然矣）巡警即吹笛呌人即出來二十餘人（昌站全局長警亦無二十人前已叙明）將我兵打傷（傷在何處）是我帶隊到局質問因何攔阻我兵上站警兵卽開鎗（無此情理請明眼人悉心研究自能明晰）我兵還擊（巡警先開鎗相拒不及兩丈何以未傷日兵一名且局外四鄰一聞鎗聲即係排鎗排鎗以前並來聞單聲鋡響足可考証警局未放一鎗）當時我亦約束不住（兵官不能約束兵丁宣之各國亦是笑談）是以鎗斃巡警你即照此簽字王知事云一面之辭不能有效容調查再說即擬出營被日兵用力按住臂膞用槍逼脅至四小時之久勢將出强暴叚颖事無法言俟回署向科長商議　非意在暫避而日宫隨同知事出營並帶日兵十餘名擁至縣署知事無法遂於稿内添入俱係日官一面之詞字様勉强簽字蓋章然所蓋之章係閒章非公事章也（查萬國公法脅迫籖字當然無效） 
　　徐局丰維持之情形此呈件發生後昌黎路警長局徐守墀恐再生别項枝節往晤日兵宫該兵官接見即云此事如一碗水潑在地下不能收回已知此事作錯惟以後當約朿兵士等不再滋事即敝國政府亦不敎我如此行爲云云（按以上數語已可証該日官自處無理地步）徐局長遂至昌黎路竚查驗情形慰長警照常出勒車站秩序當日恢復安靜如常 
　　日兵官威逼王知事簽字之稿十一夜我洋兵上崗巡兵即來一推我兵不服巡兵一吹笛即來二十餘人各持警棒亂打我兵見勢不好隨請隊前來巡兵散回我兵找其說理局門業已堅閉一兵問起畔情由門内廳以明日再說我兵不肯門始謁放孰知一進院即有一人向隊宫用刀很扎隊官還刀屋中隨出槍聲我兵不能不以鎗應之（以上係日兵宫所寫成之稿）以上所說情形均係日本軍隊之詞另外一槪不如（以上係王知事不得已書此一節始行簽字者）昌黎縣知事王芝田警務長唐京清保衛長邢尙 
　　王知事之驗單勘得本城南關鐵路南有鐵路巡警公所一處房屋十一間坐北向南南面院牆東西兩頭各有門樓一座劉長忠在院内頭西脚東仰面躺臥身死身穿制服靴襪完整又東首頭間簷下階台上劉秉俊在木板上頭東脚西　面躺臥身死身穿制服靴襪完整該間西邊向南開門東邊係屬窗戶屋北西各牆下放有木箱盛有碟碗在牆下有木版牀一個上放被褥等物南窗下地上有楊桐秋頭西脚東而北側臥身死身穿制服靴襪完整又中間第六間東邊向南開門二扇上有鎗子放傷痕迹二處進内南窗下有桌一佃東西北牆下各有板牀上均有被褥等物王學儒在於門内地上頭北脚南合臥身死身穿衣服完整脚穿白布襪子一支又甚輹路東同和永棧店一所坐南向北臨街有秫堆塞門一道劉金銘在寨門内頭南脚北合臥身死身穿衣服靴襪完整據巡長裴秀傑劉玉興報稱本月十一號晚九點半鐘日本隊官帶隊進局不容分說卽開鎗放傷伊等身死劉金銘由局逃出往同和永棧躱避亦被追擊用鎗放傷身死等語 
　　軍警等之合供裴秀傑劉玉興供情因本月十一號晚九點半鐘楊桐伙値崗正値洋人鎗擄賣鮮果人食物賣鮮果人向回搶奪楊桐秋恐洋人變怒打他令賣鮮果检不必向洋人搶奪洋人悞疑楊桐秋阻他卽打了楊桐秋一鎗把旁邊一洋人上前將楊桐秋揪住楊桐秋始吹笛求救巡長劉長忠同隊下劉玉興劉煥文卽忙出局查看至南站台洋人已竟將楊桐秋鬆放不大時候洋人隊官帶領全隊將局子圍住門崗劉金銘窺洋人圍局急忙報知劉長忠洋人跟隨京就進院翻譯也就赶來翻譯向劉長忠稱言洋人要楊桐秋來了劉長忠纔要理論而洋隊官即用戰刀將劉長忠刺傷反令洋人向屋中放了一排鎗致將院内劉長忠屋内王學需中彈斃命劉秉俊楊桐秋當受重傷十二號早先後因傷身死劉金銘由後窗戶逃出急往同和永棧躱避亦被洋人追及用鎗放傷身死以上五人蒙當場驗明他們實係因傷身死並無别故所供是實 
　　附王知事上交通内務兩部之呈文竊民國二年九月十一號夜址點鐘知事在署　公忽聞南開　鎗聲數排當卽帶同警務長唐並請區官馬石驃保衛隊兵邢尙徒步出城甫出城外即遇鐵路巡長劉玉興前來報告據稱今夜九點半鐘巡警楊桐秋値崗正値日本兵在賣果人筐内搶食鮮果賣鮮果检往要奪回楊桐秋恐日兵變怒賣鮮果人被其毆打即令賣鮮果人不必奪回日兵疑桐秋迴護賣鮮果人即用槍把將楊桐秋毆打一下從旁又有一日兵將楊桐秋揪打毆打楊桐秋吹笛求救巡長劉長忠同玉興劉煥文出局查看楊桐秋已經由南站台跑回一同進局不一時日兵隊官佐野哲太郎帶領全隊將路局圍住該隊官進局用戰刀剌巡長並該日兵等連開排鎗放傷巡長巡警多名局内已被蹂𨈆聞該隊官電調　縣山海關� 
日兵前來幫助請速往和解等語知事蹌步急行至路局門首見局内門外日兵排隊用槍威逼勒令知事赴該駐在所知事向日兵央求始准知事赴局然該軍隊仍用鎗逼進院見巡警王學檽受鎗傷甚重問之已不能言語即派人延醫救治局東同和永棧房院中又見一巡警劉金銘受槍傷身死勘畢後詢諸街坊鄰人據稱該日兵排隊開槍圍政路局槍斃巡警情形及起釁根由與巡長劉玉興報告相同知事走回向該日兵隊官要求將軍隊撤回不允知事再三懇說該兵官始悻悻帶隊而回是時已一鐘餘矣知事卽進城將大槪情形電呈都督民政長十二號上午八點路局報告等傷之巡警二名七鐘前後傷重身死知事聞信出城往驗未至路局被日本兵官多人將知事强逼至該兵隊駐在所内坐内外兵隊密佈該兵官等即出一稿俱係迴護掩飾彼直我曲之詞威逼知事簽名蓋章知事不允該兵官開鎗威逼知事起座欲回該兵官等按住知事臂膞又一兵官向知事鎗逼不令出營種種强暴挾制情形不堪言狀鎗逼至四小時之久該兵官等無可如何遂於該單上批明上俱係日本軍隊之詞另外槪不知情字樣仍逼知事簽字蓋章知事察該批詞旣有以上俱係日本軍隊之詞字様此種一方之語於將來交涉上諒無妨碍若再抵抗該兵隊必用野蠻對待知事一人身任地方死不足惜恐紊亂地面秩序惹起大宗交涉不得已要求回署作延時之計至下午二句鐘該兵官二名帶同步兵一排押隨知事進城入署該軍隊槍逼署名蓋章知事卽將以上情形電呈都善民政長查核十三號早四點鐘出城赴車站路局至五點半鐘會同北京路局總巡官丁君嵩京奉鐵路第一叚總巡官譚君定瀛山海關路局長李君兆年憲兵營第一連長顔君斌鐵路局英國醫士苟密司繙譯官昌黎站長詹君天佐騐明各屍傷委係被日本兵用鎗放傷身死塡格錄供附卷驗畢回署現在車站巡警照常出崗地方平靜此昌黎車站日兵鎗斃路局巡警後經知事排解勸慰維持現狀之實在情形也除已呈都督民政長外交部查核外理合呈明大部核辦嚴重交涉以重人命而張國權實爲公便再查各國法律凡脅迫所立之字據均作爲無效此次知事與警務長保衛隊長等受日本軍官威逼所簽之字據當然作爲無效合再呈明云云 
[二陳伏法後之廣東]  
　　陳仲賓爲陳炯明之死黨夫人皆　惟當日贛亂未發以前胡陳二人早與李烈鈞預謀一切陳仲賓獻議於陳炯明謂宜接濟贛省軍火以便起事該處前任幫辦張祿力勸不聽辭官出去陳遂親押軍火由南雄過梅嶺到贛州迨贛亂發生以後以迭運逼碼到贛陳仲賓亦再親到贛州并打密電到南昌與李磋商一切商妥後以派南韶連之軍隊數百人紥至南安南康等處保守地主以便李騰出軍隊抽赴戰地迨陳炯明獨立時以北江重要地位一便另滙别人暫以伊部朱某邱某權行代理陳則來省兼就廣肇羅幫辦爲騎牆之法並帶心腹軍隊數百人來省分紥黃沙一帶及濟軍東來曾新基某莊口大發狂言謂濟軍斷不夠打有大隊陸軍扼其東我則派軍由北江過四　廣寜出西江以截其西届時首尾受敵可操全勝等語迨龍督抵省則又首鼠兩端先飭所部由火車趕回北江旋運動商界託詞翁源匪警電促回任當道明知其狡滑故亦暫爲應允以安其心次來省係因領餉及暗探彼黨消息僅帶親隨劉某等數人在怡安利商店居住十五日都督府已打六次電話到該店找他龍　使亦命駕親訪及後遇諸途强追而回始置於法聞陳到北　年餘獲資數十萬大宗係私運烟土該家屬在韶州隨任昨已抵省有一養子現充該處副營長有一親子尙在襁褓　 
　　陳前警廳對於各區解到婢女多不訊問來歷全係發往敎育院安置現積收至七八百口之多現鄧新廳長接事後即將此事提議改良凡一切解區婢女先注重有無虐待証據分别辦理已分行各區遵照矣 
　　女子敎育院長徐慕蘭自陳景華伏法後經晨十六日盡將該院伙食銀千餘元夾帶逃去日昨金堂學生因糧食告罄特舉該院敎員報知警廳該廳據此除給伙食外刻已通飭各區一律將其通缉歸案訊辦矣又聞該院長此次私逃係恐株　所致因該院長卒日受陳之知遇頗深當宣統末年在港與陳接識時因患病就醫得陳惠以百金該院開辦又得拔充院長此次驚聞噩耗　僞言進城往大北直街庶母處即晚當可回堂語畢乃手一夾必袋至花埭雇艇迨至翌日該院支應處以無貯金而全堂米食告罄始全體譁然現闖該院長已於即晚搭廣九火車往港與陳之家人共避云 
　　龍都督以二陳伏法後省中浮謠未息乃發布告云本都督爲維持秩序杜絕宵人起見對於一般社會亟應申明住戶藏槍之禁嚴密稽查所有各界人等如有鎗枝子彈不拘自購或政府請領者均即一律呈缴核給鎗價茲定收鎗地點西關設在雨霖廟城内設在舊海關衙門及歐家祠如存有鎗枝者仰卽先赴收鎗處報明請領繳鎗單據然後持單携鎗呈繳收鎗處點收聽候核價給領母許擅自儲藏　免　隊搜查時誤被牽累特此通告 
　　陳景華鎗斃後次早龍督卽發手諭飭警察廳總務科長陳恭受暫時維持一切所有九月分各區警察信游擊聨隊等一切餉項應照給發卽由該科長督同收支員方惺甫料理即赴財政司請領支發並飭傳游擊聨隊長李福林赴府面諭照常率隊保護地方勿稍延誤至九月分該隊餉項仍向警廳支領十月分起則改歸軍需課給發陳科長李隊長均已遵照辦理矣 
　　龍督已將辦理此案情形電復中央並以粤亂初平消弭内奸預防危害胥惟警察是賴非得有聲望素著而又實心擁護中央者不足以勝廳長之任特保荐陸軍少將鄧瑤光補授斯缺鄧接任後以廣州市内警區林产站崗警察棋布星羅竟被亂黨潛匿段内暗設機關該管警區實屬形同聾瞆現特將各叚警區防務列入攷成如該管區内有亂黨混迹仍不能察覺者即將該區撤懲徜遇刧竊及命案發生仍由該管警區中緊查緝不得徒報案了事以重責任 
[粤省之財政路政]  
　　紙幣發行確數龍都督因近日僞紙幣紛紛發見外間竟訛傳政府前後發行紙幣不下四五千萬元之多經飭司將現行紙幣號數查明出示佈告以釋疑慮現經財政司長調查明確計新紙幣發行市面原額一千五百萬元嗣因十元舊紙幣市面流通不便續印一元票四百萬元以爲收回舊幣之用合之前清舊幣留存市面者約一千二百餘萬元統計不過三千一百餘萬元由胡司長列報呈請都督出示佈告以堅信用倘敢仍前低折定即嚴行究罰不貸 
　　粤路議决借欵九月十九號粤路公司邀請九善堂總商會七十二行各創辦諸君集議是日三點鐘後開會董事局請舉主席衆公推全西巖君旋由宣佈員將議案宣佈并宣佈三期股數目清單欠欵清單及香港股東來函隨由主席起言今日集議係因還欵緊要必須籌借以應急需而董局因接香港股東來函未敢遽定辦法是以請創辦諸君會同研究應如何設法籌畫以應急需請諸群各抒偉論陳景南明子遠林澤豐諸君均謂應一面催收股欵一百暫借小欵外債以救燃眉林君产并謂公司借欵本以多爲妙應先借小欵以還金磅隨後續議大借欵以促路事之進行公司方有起色否則僅借小欵終屬無濟愶理曁劉李各董謂現在還欵伊邇各位均謂非借欵不能但港股東既有此函似宜請創辦諸君公舉數人與二三董事同往香港與股東接洽說明不能不借之理由俾釋意見較爲妥善旋經衆議表决現在籌還金鎊爲期已迫應照股東來函一面催收股欵以期湊集惟還欵刻不容緩當從速辦理小債欵并即舉定全西巖林澤豐陳景南明子遠田志堂陳祥許善韶諸君聨同董事三兩位到港與股東會晤說明意見及公司現在困難磅欵迫促各情形逐一解釋從速進行至應否再借大債之處應另行磋商遂散會 
[川省補救錢荒記]  
　　日來省城鈔票價落市面恐慌已達極點軍府多方維持警團亦疊出通告價仍不漲人心愈益惶惶究其所以實緣一般奸商錢棍狼狽爲奸只知漁利不顧大局當道乃於日昨集議决定發布整顿幣制條規八端分設官銀錢店十處紙幣准作價千文收回兌換銅圓等票已於九月六日實行目下錢莊門前持票交易者異常踴躍行路者爲其所擠只得繞道而行云九月五日憲兵司令部馬夫協同各區巡警署員等在軍事巡警總廳會議地方重要問題其議決有二（一）維持鈔票辦法謂都督旣已公布施行飭自八月六日起凡省城各街錢店如有照舊營業者應照利用錢莊之條規兌換但每人每日亦祗能換票一張倘各該錢店故違命令仍前自由伸縮價格者卽拿廳從嚴究辦（二）嚴行取締寺院及一切可疑之寄宿舍 
[魯省預防黨人與土匪紀]  
　　戒嚴令重行變通前因贛亂省垣戒嚴迨亂事稍平曾經宣布變通各城圩門限十點關閉各戲園准白日演戲現亂事已平大局底定總司令張君特面見都督會辦將戒嚴令重行變通以恤商民各城圩門限十一點關閉十二點靜街至各戲園營業攸關准其夜晚照常演唱但以十點鐘爲限云 
　　理帮人秘密開會前由卽墨縣知事賈毓鶚電達公署謂有理帮人在青島秘密開會謀爲不軌曾經訓令沿海各縣認眞查拿已迭誌本報茲悉該帮與小刀會匪通謀前在青島開會係確在北京街高陞棧樓上約有七八十人之多後乃分赴諸城安邱膠州高密益都濰縣一帶鼓惑鄉愚爲擴充該幫勢力之計有保護治安之責者宜早爲防備矣 
　　小清何梟匪猖獗近年小清何兩岸私鹽充斥官銷壅滯附近鹺務受其浸灘者不下六七縣以致近來各商俱有岌岌莫保之勢本月十七日博興新城高苑三縣毗連處所陡有梟船三艘揚帆上駛經鄒平鹽商徐棟臣秘購偵探會帶新高兩縣巡役當塲拿獲見該梟犯船面盡用土粉遮蓋希圖掩人耳目并敢嘯聚衆販刧回私船一隻下餘兩隻尙在新境停泊刻已由高苑等縣鹺商開具事實呈請運司委員查立矣 
　　四縣會哨捕匪魯省各縣盜風日熾搶刦層出縱軍譬併力查拿不時鎗斃而報案者仍絡繹不絕昨聞齊河濟陽禹城臨邑四縣知事因四鄉搶案迭出各帶兵勇數十名在四縣交界之石荒莊會哨並將該莊匪首石大麻子石小王二人拿獲訊供夥匪十餘名屢却不諱此莊係臨邑地面謁該縣知事已將匪首拘帶回署從嚴訊究云 
[浙軍宣布周朝熙罪狀]  
　　浙江陸軍第六師師長兼嘉禾戒嚴司令官吕公望宣布周朝煕罪狀文云照得第三區水上警察隊第六營前五哨代理哨長周朝熙一員狼子野心好亂樂禍在營充當軍官膽政密謀内亂或則煽惑軍隊或則漏洩軍情奸謀疊出及至本師部駐禾之際該犯知逆謀雞遂即於戒嚴期内擅離職守乘機逃亡遁入亂黨機關充當討袁軍總司令部諜報科科長及募后次長等僞職並受亂魁黃興運動軍費洋五百元甘心助逆竟敢明目張膽造函該管長官直言第二次革命不諱措詞悖謬莫可究詰繼而尤敢潛復來浙再圖煽亂擾害本省治安似此好亂樂禍實屬不法已極幸而天奪其魄即經該管帶王德明查悉拿獲並在某園中掘獲槍枝奸謀悉露逆跡昭彰連同逆證一併轉送到部茲已發由嘉禾軍政執法處開庭訊明供證確鑿按律判决應處死刑等情呈請核奪前來據此除經核准着即將該逆鎗斃外合將其罪狀宣布俾衆周知用昭炯戒特此布告 
[北將連翩入湘]  
　　鄂垣連日紛傳湘中情形言人人殊未得眞相日前都督府參謀官周采眉君由湘返鄂報告湘情詳本月六號唐蟒死黨陶鴻鈞在長沙謀變經第一團長陳鵬極力剿擊匪徒死二十餘人餘俱逃匿無蹝迨九號早郭查辦使已率第六旅由岳赴長沙省城曹師長焜率第五旅駐州現在人心漸定市面安堵如常十八日郭查辦使以此次奉命至湘查辦軍事現爲保衛湘省安密起見特將駐紥已丙棧及製蔴局之護衛軍二三兩營開赴岳州駐防以昭愼重已由萍貞萍元二火輪拖往矣並悉湯次長薌銘自寗亂告平後特由寗乘應瑞軍艦於十四抵鄂茲以湘雖已無事惟長江防務吃緊現已准定二十四號乘應瑞軍艦赴岳察視該地駐防艦艇調查一切茲將湯次長到岳後致譚都督電及譚督歡迎復電錄左 
　　去電長沙譚都督鑒薌銘前奉命督師贛皖下取無寗幸託威福削平大難本月上旬在南京軍次復奉令查防川亂當率永豐楚謙江亨　鶚等艦上駛於本日上午十時過岳州寄碇城隅此間人心靖謐商旅安業堪紓馳系特此電聞薌銘叩皓 
　　來電岳州湯次長鑒電敬悉正飭歡迎驟聞籠隆降艦隊蒞止安堵無驚曷勝欣忭伍君抵岳倘共台旌同歌口口尤所歡迓延　皓印 
[第四師回揚餘聞]  
　　第七旅方旅長更生於前日回揚曾誌本報茲有以各團體名義預備今日（廿四）下午在大舞台開會歡迎者業於昨日發佈傳單預備一切而方旅長謙讓爲懹特出通告取消此會云 
　　前充第十三團第三營營長今調炮工營之趙彦龍爲前十三團長趙振東之第（趙團長於天保城一役陣亡其靈輀於） 
廿三日回揚）當天保城一役身負重傷養病醫院由徐師是贈以醫藥費二百元該營長當卽分給在院各軍官及兵士嗣爲徐師長所聞徐復贈一百元外并異常嘉許茲届趙團長靈櫬至揚徐及方族長更生追念趙團長死事之烈而該營長戰功亦懋擬㧞爲團長以酬其兄及其身之勞勩而該營長則欲并現所充之炮營營長而辭去以理其兄之 
 
 
 

Page 7

 
 
襄務云 
　　趙團長靈輀前本擬停駐萬壽寺茲因偕同迎歸者有蕭營長王牌長及某兵士（皆殉天保城之難者）靈櫬皆需寄頓故改停興敎寺第四師各軍隊於昨日（廿四日）在城外用軍樂迎迓交下鎗誌哀今日（廿四）由軍界前往追悼兼迓該團長遣像八寺 
　　已撤憲兵兼衛戍司令方柳江因迭失要差非常懊喪即日前張動所委灣邵釐捐總辦亦不甚穏故特於二十四日啓程至寜預備圖謀一切矣 
地方通信 
[漢口]  
　　督察長離妾娶妾之怪狀漢口警察廳督察長徐某於前月問始以金錢誘惑斷以勢力恐嚇威迫廳屬九署清道夫頭將其女嫁伊作妾完婚多日不下因何種事故控訴漢口初級審判廳現初級審判廳已判定徐出錢百串准其離婚業經寢事近日徐故熊復發淫慾大作又納某公館之婢女爲妾不日卽將完配矣 
[杭州]  
　　測繪隊分組進行浙省測量局長董吉生以軍用圖表關係至重雖在戒嚴期内仍須如限進行前已飭派三角地形等課分縣出發現双續派省會附郭各組隊相繼進行惟經過地域均在戒嚴範圍自應格外注意昨又呈報都督省長曁衞戍軍警各機關通令保護計查地形一課將水準測量分爲二組其第一組由省城舊藩署前起（卽總局駐在地）出清泰門至喬司鎭止第二組同一處起出武林門至塘栖鎭止因省會街道行人繁夥觀者甚多頗妨碍觀測業由警廳飭知經過地域各署區凡測量隊所在倘有行人雍擠有碍作業應即嚴行禁阻云 
　　破獲大批士販紀聞浙省戒嚴後節節駐軍稽查嚴密而一般土販烟商反得乘機運輸大批入境其夾帶偷渡奇想天開破獲者百無一二或云各埠檢查偵探大半坐地分贜代爲包庇道路暄傳無從究詰聞前日閘口某牙行查獲僞裝煤油之烟土四大箱估値三千六百餘元已足駭人聞聴不料臨平鎭富戶施某串通同黨吳某大批販運光復迄今獲資不可數計日前被省會警察廳訪聞派員追蹝查獲小土二千包即日加派某科員帶隊馳赴該鎭復到施吳二宅圍搜又起出三百餘包及軍火子彈等物人贜一併送廳茲廳長夏君聞報後已請示都督提前審判查照軍律重辦矣 
　　杭垣組織民團數日前杭議員鄭祖元等聨合湖鄉自治各團體協謀組織民團以圖自保現擬將各鄉自備鎗械一律送由自治會烙印給照先成立湖墅民團公舉謝君鍚嘏爲團長搜集鎗械九十五枝一律編八團隊業已呈由杭知事周君核准發給圖記惟團長一席已改舉王君雲沼接辦 
[没頭]  
　　大風報停版紀九月十六日汕頭大風報館正在工作之際突來一人持巡警局公文一角至閱之則飭令該報停版之指令　其所據之理由則謂自取銷獨立後該報猶復措詞荒謬搖惑人心云於是該報遂　令停版焉 
[雜評二（默）]  
　　此亦提倡歐風之一葡萄牙之廢皇太后西　近載其　嫁从之說謂其子諫阻不聽然則再醮離婚固文明國之通例也以曾爲皇后者猶且倡　之此外更何論乎吾國之大政治家大文學家類多醉心歐風則此等事正宜竭力提倡以身作則凡爲父爲夫猶且贊成此美與而彼爲之子者則欲從而諫阻焉太錮耳 
　　江蘇之禍患未艾使張勳僅僅搶掠淫殺於前而不再滋擾地方則江蘇人猶願忍之使張勳僅僅殘殺二三日僑而不再起意外之交涉則江蘇人猶願忍之使張勳僅僅恢復一切無謂之舊體制而不實行干涉民政則江蘇人猶願忍之何也江蘇人非有意與張勳爲難也此後苟無大禍者江蘇人亦何必定欲破壤張勳之體面又何必定欲使政府爲難今則忍無可忍矣軍隊之滋擾鄉民猶未已則人民永無安枕日矣張軍非特與在寜之日兵惡感日深今且在鎭江與英巡捕衝突則將來意外之交涉已露其端矣民政範圍内之用人行政今已逐漸干涉則此後江蘇政局之搗亂必不堪設想矣此而不去張勳則今後江蘇不將禍至之無日耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[陳訴拘拿雷鐵生之經歷]  
　　黨人雷鐵生因希圖赴浙起事經鄭鎭守使派員拿獲解送公共公廨預審未結判雷押候定期復訊在案昨晨十時仍由原審之王副會審官會同美副領事强君升座特别公堂研訊捕房一切防範稍鬆中西報館訪員八内亦不檢查惟仍禁止旁聽旣而中央政府代表高易帮辦瓊司律師被告代表穆安素費信惇聖文三律師與兩造見證人等均齊集堂上中西官升座後後由被告代表穆安素律師上堂詰據第二見證吳漢章聲稱於陰曆七月二十八日與方繼英等七八人會面後始悉方等均係叛黨遂將計就計附和彼等惟方係爲首故甚注意其餘均不知名祇育認識面貌旋卽約期赴浙運動獨立由封德三之弟封子明爲其兄代表及至方等事敗被拘即解鎭守使署訊辦而爲首之吳仲州在浙如何鎗斃均不知悉供至此原告代表瓊司律師問吳黨人中是否均用假名姓吳稱或有其事卽如方德卿係方斷英之化名云云堂上命傳第三見證朱長奎（卽朱銀奎）至案即由瓊律師向朱詰問據朱供吳漢章於上月二十八日相識因二十七日下午先在新華旅館内忽來吳憲章周晉禎等三人稱奉命查拿亂黨機關迨至五時方繼英來棧訪吳不遇留字在粉板上據方自稱由杭回滬與吳仲州等會商秘密事件翌日在連升棧與吳會面旋與封子明鍾岳輝施和棠等至雅叙園十號午膳問方是何宗旨據云浙屬下級軍官共表同情上級軍官尙未就範須帶炸彈再去可以舉事惟與雷鐵生封德山均未會面據封子明云預備炸彈二百枚機關鎗二百支並云已由封等舉定雷鐵生爲討袁嘉湖總司令期二十九日出發聞吳漢章前爲浙江總稽查於吳仲州被逮鎗斃後卽改名吳炳蘭至二十九日由封德山命其弟封子明與鍾岳輝來稱今日邀日本人三人會宴談及炸彈未齊尙有三井洋行内所購一千二百元之鎗械亦未往取須改期明日起程至晚由封等約往觀看炸彈先在福安茶居與封德三會面即偕封與施和棠同乘馬車至乍浦路福蘭里製造炸彈處見有人在後樓裝配炸彈外面之箍製造炸彈之人均不相識與雷鐵生亦未會過旋卽下樓約定明日上午十時飽餐至午後三時出發並約在雅叙園齋集當問封德三究有炸彈洋鎗若干據云三天後即令雷鐵生解到後在江南旅館十八號房間封將嘉湖總司令關防交與雷鐵生屆時午刻即封子明施和棠方許等七八人携帶炸彈一包衣服一包關防亦在包内由馬車運來遂各乘車至十六舗已預雇舟楫至董家渡下船後封子明卽帶兩人登岸稱往友人處索欵我與吳憲章周晋禎並弟朱長清等在船守候本擬駛往製造局浦畔拘拿因潮退擱淺至六時許尙未解纜我托稱上岸搬取行李卽至就近警區報告並用電話禀知鄭鎭守使遂協同警備隊前往將各人拘獲是實供至此被告代表穆安素律師復向朱逐層詰問並問乍浦路四百零七號房屋是否在日本公館後面彼處居戶有無日本人朱稱與封等至彼處時已下午係由三馬路共和大戲院轉灣由吳淞路一直距離黃浦灘祇隔一馬路惟記得過橋卽到事後未去調查因調查之事不在我等範圍其目的祇須拿獲人贜聞伊等製造炸彈機關共有四處製造者約有十餘人至本月初一日雷鐵生拘獲後捕房卽飭中西包探前往查抄人均逃逸飯菜尚地檯上供至此美領强君詰朱曰爾到申幾時製造炸彈之處與日領事署相離遠近幾許朱稱來滬已有兩月製造炸彈處離日領事署甚近穆律師復詰福蘭里共有幾弄炸彈是何式樣朱稱該處共有兩弄炸彈形似流星紙砲雷鐵生本不相識因悉雷寓居天津路甡泰客棧内故往趨訪該棧内聲稱祇有沈姓迨間茶房究竟有無富姓始稱在二十號房間内雷亦出問是誰我答方寰相訪遂問雷事可辦好雷稱未妥我出封德三名片請雷至雅叙園一叙雷取筆於原片上書明因有要事不克應召我即告退雷送至門首即令護兵拘拿當時有人出阻問我爾在租界内拿人是否經西官允可我稱奉命拘拿叛黨言至此瓊司律師又問爾拘雷鐵生何意用封德三名片朱稱得雷之親筆回書現雷之筆據已呈請鎭守使察核所有炸彈四枚係由西探在製造處搜獲尚有雷等往來信件名片均在皮夾袋内現存總巡捕房堂上問朱現充何職與吳憲章楊士奎等何時識面朱稱爲北軍偵探吳憲章係蘇軍偵探因意見相同故與合辦此案至此被告律師又欲向朱盤詰堂上以時已過午遂宣諭退庭判雷鐵生仍帶回捕房候再訂期復訊並以雷鐵生又名雷家駒曾充杭州警務課長呑没公欵洋六千一百三十四元業由浙江朱都督來文飭究應俟此案預審明白另再訂訊 
[協緝湖口黨魁]  
　　淞滬警察廳長穆杼齋君奉江蘇民政長兼會辦軍務行署訓今内開准江西宣撫使叚咨開據贛北觀察使呈稱本年八月十八日據代理湖口縣知事魏謙光呈稱知事下車之始即有人報告匪魃楊賡笙楊秉笙兄弟勾結何子奇等佔據湖口蹂𨈆在方並四處演說勸捐以供逆用迭� 
經知事訪查確實於八月八日探悉該匪濳匿離城三十五里王景裡王大甫家隨派張連長督同警兵前往拘拿詎該匪敏捷聞風遠颺僅將該匪畏拿竄逃之司賬曾贊诈庭擊斃除其餘之脅從附和分别查拿免究陸續呈報外所有楊賡笙秉笙二匪擬請通飭緝拿以鋤兇惡要而安良善等情前來除分别令行恊拿外理合呈請俯賜查核分函各省都督民政長嚴飭各機關一體恊拿解案訊究等情據此除批呈悉所有楊賡笙楊秉笙二匪通咨各省都督民政長一體恊拿解案訊辦矣此批印發外相應通告查照轉飭一體恊拿解案懲辦至紉公誼等因准此合行訓令該廳長一體遵照辦理 
[嚴防革警煽惑]  
　　淞滬警察廳長穆杼齋君昨日通令所屬各署長各分署員各隊長云案查各署分署隊不良長警迭經分别查明斥革不予深究原期改過自新乃聞近日有已經斥革長警多人不知悔悟往往濳赴各署分署隊與現在服務各長警私相交接雖無何等行爲之發現要非防微杜漸之道合亟訓令該員卽便遵照留心調查如有已革長警私赴各該管辦公地方者仰卽押送來廳從嚴懲辦如所屬長警有能將該革警等煽惑証據告發者立予重賞與該革警等密謀營私者罪亦加等並治該管長官以隠匿之罪是望該員任勞怨母稍隠徇以全聲譽此令 
[劉總長派艦往漢]  
　　駐滬海軍司令部前日接海軍部總長劉冠雄電云由滬乘肇和練船艦已於二十四日到京惟查重慶一帶匪勢猖獗深恐蔓延長江下游應速調派軍艦駛往漢口妥爲防範去 
[法公董局越蜀築路]  
　　本邑西鄉徐家匯附近廿七保五圖方門涇地方近被法公董局德文醫學堂飭派工匠築路砌溝並在四面圍打竹笆該圖地保沈韓嘉以事關外人越界築路特於昨日至上海縣公署禀報並呈草圖一張吳知事立即函請張交涉使派員阻止以保主權 
[通知購運軍裝辦法]  
　　鄭鎭守使前日接准江蘇都督民政長公孙云茲准陸軍部函開案查前准稅務處函稱據總稅務司申請軍用物品報關憑監督免稅專照辦法茲由本處擬訂嗣後凡洋貨製成軍用物品即執陸軍部新式護照向該主管監督呈驗發給專照報關時卽應監督所發之專照免稅放行無庸直候本處文電以省周折而歸一律一案當經本部核表同意通知在案昨淮浙江朱都督函請本部發給空白護照二百份本應通融辦理惟空白護照平時向不輕發現値戰時戒嚴之際又難照辦茲復商同稅務處訂明嗣後凡遇各省與本部直轄各機關購運軍火軍機軍米無論零星大宗均須先期由各處報部俟核准後由部發照函請轉飭各關驗免放行此外洋貨製成軍用服裝除本部直轄各機關歸训發照持向該關監督呈騐請加發免稅專照以利遄行外其由各省購辦者卽用都督護照如係零星可由押運委員將本省護照持赴主管監督處呈驗請加發專照以憑報關查騐免稅速放但爲大宗軍服裝具仍須先期報部核准函請稅務處飭由該監督查騐再加發免稅專照以昭愼重而便查考除知由稅務處通飭各關遵照並由本部分行各都督知照外相應函致貴都督民政長請煩查照此項上開辦法通飭所屬遵照可也等因准此除分别訓令所部水陸軍警曁各稅務總分所遵照辦理外理合函請貴鎭守使查照理 
[接運軍用物品]  
　　駐防淞口之拱衛軍因有軍用品物留存北京業由郭團長派員赴京提取裝招商局安平輪船運滬當凡第十三團第三營副官辛秀山親至該輪點收旋即轉雇駁船二艘運往吳淞應用 
[張勳調查軍政]  
　　張勳現須調查蘇松常鎭四屬現駐水陸軍隊處所及軍官員各兵士數目並吳淞上海戰後清理辦法故特委派余志斌分往各處詳細調查造册呈報茲悉余君已於二十四號　滬謁見鄭鎭守使諮詢詳情聞尙須前往松江向楊師長詢問一　云 
[穆警長整頓警規]  
　　淞滬警察廳長穆君因各區上差巡警形式裝束甚不整齋昨特規定章程五條訓令各署各分署一體遵辦其文曰照得巡士上差精神與服裝並重乃近見各區巡警每於上差時或裝束不齋或形色不正甚有不着皮鞋不朿皮帶者實不足以昭整劑而壯觀瞻茲特將上差時應行泩意之事件逐條開列仰卽轉飭各巡長訓誡各巡士於上差時留心檢點如再有前項情事一經本廳查出巡長巡士照章記過該管警官亦當予以失察之處分爲此特行訓令該署員卽便查照單開各條轉飭各警一體尊遵照切切此令計開（一）巡士上差服裝必須整齋不得有污穢或破壤情事（一）巡士上差一律穿着皮鞋腰束皮帶警笛警棒尤須留心携帶（一）巡士站剛必須身體正直不得有歪斜及叉手等事（一）落差巡士必須俟上差巡士到後方得離開崗位不得先行走開以致崗位空處（一）上差巡士須按定時刻往崗位接替不得遲延以上各條統責令巡官巡長隨時查察 
[警署傳遞電話之限制]  
　　淞滬警察廳穆廳長以所屬各署裝設電話原爲傳達公務起見乃近來凡設電話之處大都以無關緊要之事不論何人任意發電遇有要公傳致聲響模糊殊與裝設本旨相背昨特訓令各署長嗣後遇有要公應由上級隨時電達各長警個人私事認爲急不能待者必須回明上級允准方可通用否則照章記過 
[調換巡警一覧表]  
　　淞滬警察廳長穆君查得本廳所轄各區警察署辦事職員甚爲繁冗自上海縣地方警察劃分區域以來仍須輔助進行則本廳各區警署地點及辦事各職員彼此應有稽考是以分别上下級與巡士等名次造具一覧表移送上海縣吳知事存查備考並請將地方警察各區辦事人員亦即造表互換以免隔膜 
[警廳重設考勤簿]  
　　淞滬警察廳長穆杼齋君查得本廳曾設考勤簿一本以備各職員每日一廳時簽各書到藉便查考現已廢棄茲自本月二十七日起仍在收發處設一考勤簿簿上日期由收發員逐日塡寫業已通告本廳秘書科長科員勤務督察員庶務員收發員一體知照矣 
[國稅廳施行委任權]  
　　張勳委任之上海釐捐局總辦盛慕朋被江蘇國稅廳拒不承認並電令上少貨物稅所長孫泰圻不准交卸等情已紀昨報茲因孫君自請辭退聞已由國稅廳委任林康候爲上海貨物稅所長孫則調任宜興貨物稅所長均定於十月初就事云 
[省議員滅絕人道六誌]  
　　本邑西鄉顓橋鎭省議員周鉞卽周鐵　威逼伊女周靜娟投浦溺斃一案因華亭上海兩處地方檢察廳爭論管轄地點尙未解决案遂延擱茲悉女夫徐應吏又投上海廳聲請確定管轄迅予進行昨由汪廳長發出批示云狀閱本案究歸何處審理業已呈請高等檢察廳示遵矣仰卽知照 
[嫌疑犯未便保釋]  
　　小輪舵工周根和發船夥陳寳興陳順林等推入浦中溺斃等情已詳前報茲由陳順林之妻陳張氏至地方檢察廳呈請交保昨奉批示云狀閱本案要犯陳寳興等尙未緝獲難以定讞爾夫順林亦處嫌疑地位未便保釋 
[尤阿彩要求離婚]  
　　蘇州鄉人潘和尙因伊妻母尤氏妻兄尤常生將伊妻尤阿彩掯留不放控由公廨傳案於前旬集訊兩造各延委律師堂互辯並據潘妻尤阿彩供稱丈夫在鄉間家中已有妻有女騙婚作妾且時常凌虐是以歸寗母家不愿再與完聚中西官判被告均交原保候再訊核 
[巡捕妒姦之結果]  
　　滙山捕房六百四十七號華捕阿福因姘婦大新與從前姘識之無賴張銀漢（卽張阿二）藕斷絲連時常出入阿福大爲妒忌前星期站偵知張在楊樹浦捕房對門婦人戚錢氏家故卽糾同九百二十三號華捕馬子林及無賴曹二等前往喚張出外兇毆並囑令流氓陳利生（即小麻皮）用刀將張右腿戳傷張即控由捕房派探將陳拘獲解送公堂押候究辦在案前日午後由孫襄讞會同英領哲君升座特别公堂將原被及見証人等詳細復訊判陳利生押西牢九月至六百四十七號及九百二十三號兩華捕由該捕房捕頭自行革辦以儆效尤 
[無賴姦拐婢女]  
　　無賴王玉山蘇小珊串拐城内居民王玉林家十六歲婢女王杏榮至英祖界福建路懹仁里六百六十五號客棧姦宿被其主偵悉報請老閘捕房派探沈阿岳將王蘇與女一併查獲昨解公堂請究奉飭分别押候訊明核辦 
[主婦痛毆乳傭]  
　　開封路五十六號住戶南京人姚殿臣之妻孫区前日失竊現洋二百九十二元疑係乳傭蘇胡氏所爲並疑該氏誘令婢女來富同逃當用木棒皮鞋將氏痛責被氏控由捕房昨派世探將孫氏傳至公堂訊供不認中西官以兩造均屬無憑判將孫氏斥釋胡氏送南京會館代遣回籍 
[流氓糾黨騒覆]  
　　施氓王阿弟串通同黨小將軍飯桶等冒充捐局巡丁以稽查私貨爲由闖至蘇州河李三園船上乘間攫取銅元逃逸當被李鳴捕將王追獲昨解公堂訊知王係過犯判押西牢九月期滿逐出租界 
[偵悉盜匪蹝迹]  
　　諸翟鎭相近公民楊春高家被刦案内盜犯楊景海前經上海地方檢察廳送警拘案訊究據景海供出爲首者實係湯守芳現已逃逸判押候提湯到案併究在案昨日該廳汪廳長訪悉湯守芳逃匿瀏河左近因即飭警持文前往緝拿 
[航船戶違背煙禁]  
　　航船戶王阿二在舟私吃洋烟兼販烟土漁利茲爲水巡隊訪悉昨往拘獲抄出洋煙烟鎗土皮並小土十一包併送司法科轉送地方檢察廳請辦汪廳長諭令收押烟土暫存 
[男女都是姓朱]  
　　浦東三林塘左近鄉民朱全生之子朱銀祥曾娶朱盛氏爲室遇門未久忽被朱明德引誘捲逃前日爲全生父子設法尋獲扭控該處地方警區當由該區備文將朱父子並朱明德及該氏等解送地方警察事務所昨送在方檢察廳經顧檢察官訊供之下以該氏背夫私逃咎有應得姑念一再苦求從寛具結交伊夫領回管束朱明德收押候示 
[拐案並無實據]  
　　四區警察署長張光烈前送劉和尙偕証人季隆和控顧長富拐匿伊妻徐氏一案至檢察廳茲經許檢察官預訊一過因無實據判顧交其母顧陳氏領回了案 
[婦女因賭爭鬥]  
　　住居華盛路之陶董氏徐黃氏二人因賭起衅口角相毆致傷董氏之腿被崗巡一併拘入四區警署移送檢察廳經許檢察官預訊一過判徐黃区交保候查核辦 
[婦人身無傷痕]  
　　前日有婦人蔣朱氏邀倪文安爲見証投四區警署控被尤阿林尤張氏因口角起衅糾國錢根榮林促金李永錦等將伊毆傷等情由張署長移送檢察廳騐得朱氏並未成傷送回原署各罰洋五角以示薄懲 
[鳴玉小輪仍歸公用]  
　　專供製造局差遣之鳴玉小輪曾於滬地戰事發生時被陳其美據支嗣由關北商團向陳借用現在戰事平定該小輪原係官物自應仍歸公用故已由淞滬警察廳長穆君撥歸水巡隊專司蘇州河一帶巡緝矣 
[承發吏舞弊]  
　　范雨記控租戶吳秀山私揭封條四區警署張署長擬送檢察廳議究嗣由審判廳承發吏范渭濱投署聲稱奉推事准予啓封請免究追茲經署長查明當時未經董推事允准顯係該吏從中舞弊故特移請同級檢察廳飭傳吳秀山到案研訊核辦 
[青年會開演新奇影戲]  
　　聶克温脫之偵探案信爲觀者所歡迎今中國青年會國舉行同樂大會特托人覓得泰西最新製之聶克温脫偵探得生案影片定於二十七晚開演其中情節曲折變幻趣味濃深較之福爾摩斯再生尤爲奇特足令見者昨舌稱奇另再加演滑稽戲片佐以音樂助觀者之興 
[基督舊敎之革命觀]  
　　基督敎中之舊約西敎徒之公生母也經新舊敎徒之戰爭始分衍爲二派示租界寶昌路尙賢堂比月以來旣歷說各宗敎對於革命之見解明日星期下午五時聞又由李佳白君演說猶太敎及舊約聖經原理對於革命之見解舊約爲該敎之巨典革命於歐美爲尤烈想届時往聽者亦必不少也 
[方志賓幸得脫累]  
　　茶商包鐵秋控正源漆店主洪連益與其妹方洪氏串呑現洋一千三百七十元逃逸等情由探將洪之妹夫方志賓提案訊供押交洪兄妹到堂質究在案昨晨由廨復訊據正源股不潘怡大投訴洪已偕妹逃回安徽歙縣原籍　來函呈電中西官磋商之下以此事與方志賓不涉判令開釋洪已有下落着原告自赴該處衙門起訴 
[偵探拘獲竊贜]  
　　專在電車上混竊坐客什物之王子卿即小蘭英及張小弟昨日又在華界電車上施其故技適被第一區偵探胡富泉拘獲盤問承認竊得警備隊某隊士之銀表一枚帶至押店吊贜尚有在某處竊來之銀表鋼表各一枚一併起出解送司法科訊辦 
[幸未燎原]  
　　滬南同益里口瑞生林烟店昨日午後四時因棧房内烘烟火力過猛頓時上熾燬及木箱幸人手衆多卽行撲滅嗣由四百五十六號巡士查知該店保有火險恐有别情即將店夥曹雨順學徒魏賢林帶至第一區警署轉送司法科訊問 
[洋貨店失愼]  
　　漢璧禮路一千一百零三四號利源祥洋貨店於昨晨三時起火旋由救火會西人到場救熄僅焚樓面一間捕房因該店曾保火險銀一萬兩恃飭中西探查明起火情形再行核奪 
[葡人私售洋酒]  
　　葡人康昔考在漢璧禮路五百三十一號屋内私售洋酒有違定章昨被西探查獲拘解葡署經副領事南史高君訊明懲罰並令補捐執照如違將屋發封 
[地方審判廳布告]  
　　查訴訟通例審判上應用文書程式祗有判决决定命令三種本廳前照各審判廳慣例關於人民訴訟均以批答行之究欠根據現定從十月一號起凡關於民呈起訴这件准則懸牌宣布駁則以决定方式公示送達之至民刑事續訴辯訴之件本廳認爲無庸决定者槪行附卷例不批答一以省人民候批之稽延一以合法定文書之程式仰各當事人知照母悞特此布告 
[公共公廨瑣案]  
　　黃包車夫吳才卿串同匪徒陳炳連楊長星奚永仁在海寗路弄内强欔西人朴而生現洋金戒由探將吳等一併拘解公堂押候查究在安昨晨經孫襄讞會同英領哲君復訊　實判陳楊各押西牢九月奚押三月吳無干開釋 
　　海寜路王瑞和所設之烟膏店並孫培生家均私售燈吃又北浙江路和園茶館主王阿四與北西藏路陳阿林所設之茶館内均聚賭抽頭被捕房查悉昨將各人併傳到案經中西官分别訊明判雨王與孫各罰洋十元陳罰洋五元一併充公煙賭具併燬 
　　馬老四控被流氓潘小九用刀戳傷等情由探將潘拘解公堂押候查辦在案昨晨由廨復訊兩造均延律師上堂辯護關讞員商之英領康君以潘前曾辦過且查前堂所供在南京充當偵探等事均屬子虚遂判潘押滿西牢半年未儆 
[法公堂瑣案]  
　　昨日有馬富高物持皮夾在途求售被探拘獲解送公廨訊問據供在金利源碼頭拾來並非竊取内有護照上書外交部特派雲南交涉員張爲發給護照事茲有商人黃燦取道越南前往香港上海並由大法交涉委員韋簽字爲憑等字様上粘照相一張聶讞員商之德副領事以該　照係行旅要証故交捕房妥爲收存候失主認領馬管押三天 
　　法捕頭以近來有等乞丐晚間睡在各弄内乘隙行竊太飭包探嚴行查拿茲已由各探捕拘獲王金山王林生郭四喜蔡招生除亦中陳阿仁張阿四張阿根彭阿三等二十七人解廨訊究王等同供求乞爲生實無行竊　事判一併逐出租界 
　　捕房禀稱花烟間鴇婦吳朱氏縱令妓女在途拉客有違禁令傳案詰訊朱氏供妓女初來上海不知章程後來不敢再犯判罰洋五元充公 
　　首善堂控房客徐朱氏虧欠租洋二百五十二元一案昨日復訊氏供祇能稍措若干一時實難全交判限一月交洋如違管押兩月完案 
　　劉陳氏控稱螟蛉子連生不務正業媳婦孫兒均由婦人養活連生反向氏强索洋五十元不遂胆敢行兇有女兒爲証求請訊究連生供商人並不違忤母親聽從妹妹唆使以致被控求察判押一月 
 
 
 

Page 11

 
 
[雜評三（訥）]  
　　趨勢一今日商界之趨勢日進於文明者也强國人而喻以勿用外貨能之平不能則惟有極力倣造外貨以謀抵制乃徒曰維持匣貨維持國貨此其言在海禁初開時或且近之今則非但銷沉國人之竸爭心且徒爲外人擴利源耳而素號開通之大人物猶主持其議豈非怪事 
　　趨勢二今日民黨之趨勢尙在滋長時代也各地機關徧布能一網打盡乎不能則惟有用潛移默化之法所謂以殺止殺者惟彼不明事理之張勳敢言之耳崦奈何素稱通達之都督省長錢撫宣撫各使其手段亦乃類是 
　　黨人來滬說文滙報載本星期内日本開來上海之各輪船載回前由此間及南京逃走之黨人甚多聞多匿跡法租界現信近兩三日内陳其美實寓距法領事署甚近之某屋云云此說確否不可知如果確也則黨人之用意何在乎果能履險而如夷乎此亦可以注目之事也 
專件 
[公立高等專門墾植學校創辦人前任校長黃家本通告書]  
　　敬啓者本校前由家本發起創辦先是組織於南京定名拓殖學校嗣以南京原定校舍已駐軍隊未克移讓因卽遷至蘇州閶門外充公房屋内接續開辦旋奉袁大總統曁蒙古聨合會來電均稱拓殖二字似對蒙藏有藩屬之嫌與平等主義抵觸本校當卽遵電改名墾植學校遷移校址更改校名均經大總統敎育部農林部蒙藏事務局批准有案邇後又蒙蒙藏事務局批准蒙藏兩科生畢業後到局試驗除由局錄用外並咨送西北各辦事長官任使至敎育部則除批准立案認爲高等專門學校外並由部咨行各省都督請按歲補助常年經費乃不數月而如奉天陜西山西四川湖北湖南等省各都督先後覆文到部由部轉致本校准自民國二年起按歲補助核計已經來文承認者爲數已達萬金自開校後二十二省都督均有咨送學生來校肄業計官費咨送與自費考取各生共一百八十餘名値茲共和肇建五族一家締造經營邊陲爲亟此其關係恭重盡人而知本校設學宗旨專在培植邊材爲國効用而中央之優視各督之贊助與夫求學者之踴躣亦無非同本此心溯自本校創辦而後家本以橒櫟庸材於數月之間或赴中央請命或往各省乞助或以敎科不周而訪求專才或以經費不接而到處告貸一載以來經營佈置雖不爲充分完備而建設伊始差稱粗具規模所幸者微軀尙健即責無旁貸備嘗艱苦而初哀定抱敢懈始終詎至去歲臘月本以疲乏軀殼驟患虚症久之不愈然校事籌晝沿乎周捷倘事與顧違坐誤進行殊非學校幸福而病體頽唐不爲調攝則恐難保餘生爰於今歲二月即將校事一併移交嚴君恩槱接辦家本則返里養疴其後一切校事均由嚴君主持此乃本校創辦後之大槪歷史也今歲九月上旬傳聞本校有被封之耗疑信參半莫知所由旋接在校諸生函電報告未幾又來學生代表詳述此次學校無故被封诸生流離失所各情並要家本出爲維持家本以一介病春能鮮力薄固不欲區僂䟦涉徒勞此行頋以本校組織匪易對於將來則邊事攸關對於現在則學子爲憂如果一旦因之瓦解則功虧一簣未免可惜家本義屬創辦袖手旁觀旣所未安扶危持傾責有攸歸爰乃帶病一行藉探眞相一蘇後據在校諸生詳告並證以各方面調查方始洞窺底藴用特據實宣言敢告明者（未完） 
 
 
 

Page 12

 
 
   
 
 

Page 13

 
 
自由談 
游戲文章 
[黃興致何海鳴書] [  劍秋] 　　 
海鳴先生足下讀致各報書洋洋灑灑累數千言不盡若於僕等深有所不滿意者及反覆玩味乃始恍然曰足下所以出此憤懣之辭者無他亦爲金錢二字而已請得而縷陳之原媾曰黃之捲資當在八十餘萬以上及予入金陵百無所有失望之意形於詞氣可知足下此次起事目的即在此物不然軍事倥偬之際何其如此詳細原書又曰某君以萬金來柏文蔚携之而逃此事誠憤憤然亦足下之手段卑劣有以致此須知吾人作事全在眼明手快當時旣任其遠颺此日自悔之不及矣原書又曰先後共寄五百元至家而實惠不過二百餘元此則未必僕爲討袁總司令僅十餘日耳而已刮得如許鉅款足下乃一廉至此人誰肯信原書又曰革命必作都督作都督必得錢又曰非革命乃刮錢誠然誠然足下可謂解人亦右謂我輩知已試思我輩若非革命不過一窮光蛋耳何來金銀財寳何來高大洋房何來出風頭之汽車何能仰攀某國之大尉中尉少尉爲朋友以爲事急時逃性命求保護之用所不可解者足下之謀寗事旣謂在僕决心討袁之前何以遲遲不發必待僕出走以後始着手從事也不然八十餘萬之阿堵物足下可穏穏到手諺云棋高一着縳手縳脚此則不能不讓老革命家之高山一籌矣雖然足下勿怒亦勿惱此間同志若胡君漢民李君烈鈞均腰纒纍纍一生吃着不盡足下如肯光顧不患無噉飯地母以陸居陋巷水居三等艙等寒酸語倒我輩偉人之招牌也匆匆佈覆順請蟄安興鞠躬（三） 
尊聞閣詞選 
[廣秋夜用少陵秋興韻] [  東園] 　 
秀挹西園翰墨林寳書依舊玉堂森古時蝌蝌探奇藴昨夜蝦蟇蝕太陰（謂中秋月食）进柳窥人非白眼庭花待女是紅寒衣寄到廣陵國兩字平安慰　砧丁字簾垂寳蒜斜一篇秋水續南華籠紗猶記闍黎院載酒還登釣客槎瓜步迢迢停戰艦蕪城寂寂起哀笳曲翻十八文姬拍羞掩紅顔鏡裏花 
明星有爛　餘輝處士前身證少微遊逐蝟蜓輪一笑夢回蝴蠂妒雙飛貧猶好客情爲累老尙依人願更違味淡官　蒓菜瘦步兵酷憶碧鱸肥 
行行歸自小金山馬走荒烟蔓草間五色彩旗必蜀阜一聲畫角出揚關縱横天地英雄氣憔悴風應壯士顔縱使封侯無我分數奇不樂筆投班 
莫對蘆花怨白頭十年孤負九中秋擲隨寇準成孤注竊比張衡賦四愁名士邇來多若　舍人老去靜於　胸中别有閒邱壑眼界空空小九州 
隠嚢沙帽坐彈棋消息盈虚了不悲欄曲花開新霽候洒香茶熟夜闌時三更續闥金蟾鎖萬古銀河玉兎馳一局滄桑塵世變紅羊刧後動遐思 
學書學劍兩無功世事都歸感慨中鳥鵲夜飛三币月鯉魚凉逗幾番風漏聲歷歷虬壸滴窗影搖搖蠟炬紅經史而今皆掃地可憎面目對涪翁 
邗溝曲折路逶迆十里平山十里陂鴉陣密塗三徑樹鹤巢新覓萬年枝張良箸爲高皇借江斅床因武將移雞唱忽驚天破曉高樓東望五雲垂 
刧餘草 
[新春過范野人閑園] [  丁青]  
獨尋城北野人家曲徑隋溪到若耶新竹漸添當路筍老梅猶作隔年花鮮妍楹帖書紅紙清脆棋聲透碧紗一笑入門忘世事爲君一惜醉流霞 
[初夏題野人莊]  
　　竹邊芧屋水邊站多少田家樂存桑柘陰中蠶正熟麹塵裏酒初温老牛舐犢猶添僕野鹤將雛當抱孫愧我鋤犁辜負久布衣席帽過山村 
偶然閑步得芳時天遣幽人許自知麥浪　青風似熨秧針穿綠雨如絲學飛燕子初離戶結隊魚苗欲上池不覺眼前生意滿蝸牆螭壁儘題詩 
溪橋村店恣流連雲嫩風酣四月天拂面柳花睛似雪薰衣草色暖生烟日高婦女司壸　盡永兒童乞餅錢一曲田歌誰和得結槹聲裡試新蟬 
[太倉五日史（再續）] [  瘦蠂]  
　　二十二日洪知事請張團長擬電申報都督團長曰電稿應請貴知事主之余只會銜足矣知事遂擬以進閱大旨謂叛軍退擾太倉人情惶急幸張團長率隊繼至叛軍知不敵始能就範允卽繳械資遣刻已一律解散地方安謐云云團長閱之意似甚得卽命拍發復詢知事南軍司令劉某是否濳匿縣署務即交出以便帶去懲辦知事答稱自繳械後已不知何往或仍在城中亦未可必於是派兵搜查之令下 
北軍搜索南軍甚力民居商店罔不挨戶窮搜惟嚴扃者或可得免其初入門也藉口於藏匿南軍及軍火如家有男子者略一搜索卽去苟室中惟婦女孩稚則無所不搜銀錢飾品隨意掠取惟體積稍大者則不取蓋嫌其累贅也他如搜得風鷄臘蹄則倩附近民家烹之以供饕餮地處冷僻者擾害尤甚某姓二女爲兵士輪姦一女旋因傷重數日卽殞某柢婦方滌溺器於河濱爲兵士拖去污之甚且有旣玷其身復掠其裝飾品以去者又有陳姓頑童爲虎作儇凡秘密賣淫運家輙導兵士去其情狀殆不忍言兵士呼婦女爲花姑娘南地園一帶之居民或刧或淫幾無一家倖免即五六十枚之銅元彼一家數口賴以舉火者亦爲之攫去有一貧月方煮粥充飢適北軍來分而食之意猶未慊而此家之老糼則皆枵腹相對矣綜計被擾之處東城則牌樓以西北則近城門一帶西門黑板橋等處而尤以南地園爲最烈駐守東門之軍最爲和平然僅一排王某爲之長遇商民及南軍之出城者但檢查其身畔無危險物品即釋之去不復留雞且王躬自梭巡盺夕不懈自東城門至牌樓一方面兵士皆肅然無擾至牌樓以西則鞭長莫及兵士又可行使其自由權矣王排長嘗語人曰軍隊之良否全視統率者之嚴懦爲轉移前清營規本有玫克一城則三日不收隊之例兵士惟所欲爲長官不問也雖然此間人民幸福誠非淺鮮倘南軍抵抗者則此城盡成焦土矣其分駐西南兩門者最殘忍北門次之兵士相遇於道輙以老哥發財爲酬酢語焉小學敎員趙君之眷屬自北軍至卽遷避出城嗣趙聞城外亦有兵士騒擾擬往探之時北軍因大索南軍祗准八城而不許出趙至城門卽被北軍喝阻經其數次之搜索幸無長物迄未損失趙以情告請出城兵士堅不許且以手鎗擬其額叱之曰汝欲出者請嘗此異味趙不獲已始退協順木行主陳君偕其弟行經大橋守橋兵士見其身體魁偉草帽革履疑爲南軍軍官遽以鎗刺刺之陳急避之幸未受創而所衣之官紗長衫則已洞穿矣旋經途人證明始釋之過橋商會總理錢君亦爲北軍悞認爲劉司令即欲捕之錢亟自辨兵士夷然曰汝旣爲商會總理何以南軍來則商界開市歡迎我輩至則皆閉市其理由何在請有以語我來錢期期不能答嗟乎殊不知商界之閉市豈樂爲之哉實北軍之有以致之耳旋一軍官來其人固熟識劉者辨爲非是遂舍錢而他去 
文星樓茶室中有南軍數人啜茗北軍見而疑之向其盤詰南軍色變語塞遂捕之北軍當搜查之時曾揚言有人知南軍蹝跡指導前往者如捕得南軍一名給賞洋二元時有流氓陸壽和尙者導北軍至王家祠等處搜捕南軍共獲七人劉司令亦與其列惟已薙鬚易裝矣嗣陸向北軍索酬北軍不應一錢報以痛駡陸始鼠竄去陸於南軍繳械時曾頂替陳得勝之名冒領遣散之資迨事後洪知事縶之經康營長訊實罪狀卽槍斃之以示懲儆說者謂陸始則冒南軍而領欵繼則賣南軍以索酬反覆小人惟利是視其斃之也固宜然冒名領取者實繁有徒而僅死一陸亦有幸有不幸耳（三） 
寫情小說 
[黄金祟（九十二）] [  天虛我生]  
　　讀吾書者當知予之赴水實已第二次矣其第一次乃在丁西之春其事至爲可笑然而非求死也今予且爲諸君述之時當寒食予與季弟泛舟西泠泊於平湖秋月令舟子登孤山採梅久而弗至因與季弟竊議操舟自往蓋於彼間登孤山者實有兩路陸行則可里許水程則進繼橋而西即抵小青墓前予乃操槳坐於船尾季弟則於船頭打槳爲助初行亦頗順利迨至去岸稍遠而東風大作水波抝人予槳爲舵遂不能以自由竊自分量必弗能勝乃於斷橋亭畔撤舟欲上而逆風吹浪拍岸阻舟即而復離者再不得已見有虚舟繫於垂楊樹下乃以予舟傍之方將攀舷而登俄有採蓴女兒疾奔而至發爲嬌聲斥予曰孰弄余舟哉比近予前始知予舟非彼之舟遂乃一笑躍登已舟翩然立於船唇目予而哂時予滋以爲媿顧欲登岸不得不攀其舷乃使我季先過其舟予即從之庸知予弟未嘗爲予攀舷故予一足甫登一足猶踏船唇而船失所主悠然遽遠則不得不藉採蓴女兒之手一援予也庸知渠亦未嘗留意遽與携手相將凌波而下初以爲挥岸之處殆有樹根石脚堪以立足庸知其汪洋而無底也風排水勢有若千人萬馬直推予背而出予不敢放採蓴女兒則與游泳於巨浸之中其不化爲野駌鴦也幾希幸而予舟隨水漂流適因予前乃與游泳近之分手各攀其舷方欲與之俱登而予兩人之身若爲湖水所吸自肩以下俱失能力支掙過猛舟亦竟翻自分已無生理乃有畫船一舸方自裏湖欵乃而出採蓴女兒已先探首高呼予亦助之乃獲救免復至平湖秋月予已憊苦不勝而彼採蓴女兒忘其沾濕尙復亭亭立於我前申申而詈予覘其熊大類雨淋之鷄不禁失笑彼因我笑則嬌怒愈甚終至予季向其深揖謝過始悻悻而去目而笑之者又不獨予也時予衣袴俱濕惟幸天時寒煖適中脫予季之袷衣及袴爲予更換乃向守者借一薰冓盡去鞋襪焙之候乾予則箕踞匟上索酒禦寒更發狂興索取筆硯題一古風於壁間至今猶未垩飾每富重游　此念及當時情景輒不禁棒腹而笑也（二） 
文字姻綠 
[承詢居址已兩寄鈍根未見登出今又得七律二首賦以贈紅豆女士] [  武林寂紅] 　　 
（通信處本埠法界台灣路三號） 
　　孤客經秋已自傷别來情景更荒凉山青未改眞顔色陌黯惟餘菊帶黃去日春深花似雪師時秋早月如霜同儔又喜君常在淡淡神交詎可量月光如水水如天秋夜懹君未忍眠玉井更深寒習習銅壸漏盡意緜緜去纔一月縈離緖來已兼旬再續緣相對孤燈吟更苦露珠研墨寄詩箋 
　　驚儂君鑒君惠購自由雜誌而不示詳細居址無從寄奉請速函復 
 
 
 

Page 14

 
 
   
 
