# 1913 - 153 - 4914471

 

Page 1

 
 
論說 
[鹽之研究（遯庵述譯）]  
　　日本鹽業之沿革大要 
　　起原　日本製鹽之起原肇自神代當天照大紳之御時設製鹽官是爲製鹽之濫觴後至仲哀天皇應神天皇仁德天皇之御代漸次普及於各地維時周防之國獻魚鹽之地雖有以破船之木片爲燃料而煎鹽之事蹟然其制度若何無載籍之足徵故無能知者洎乎中古鹽業次第發達厥後武臣顓政以製鹽爲貢物或爲供御事蹟固章章可攷也 
　　封建時代　源賴朝開府於鎌倉以武臣掌握兵馬之權嗣爲羣雄割據之時代瀕於海岸之各藩因其領土之境界謀其領内之富殖或以食鹽爲軍事上重要之物品恐一朝有事食鹽乏絶乃投資以保護奬厲其事業或徵鹽稅或命納鹽又有仿中國之制度設置類似專賣之制度者 
　　維新前後　維新後各種生産事業大都有一定之方針漸次發達獨製鹽事業聚訟紛紜無確定之方針遂萎靡不振全國各地生粗製濫造之弊改良之實不舉奬厲之績不彰而舊幕時代之制度日就廢弛年復一年鹽業之哀微甚矣至明治十七八年間鹽價益復墮落如十州地方經濟頗陷於困難於是大起政府之注意始講種種勸奬誘導之策或設水産共進會或剏勸業博覧會以試製鹽家之競技云 
　　日清戰後　明治二十七八年戰役後緣工資及炭價之騰昻鹽價隨之踊貴中國鹽及英德鹽之輸入浸多二十九年輸入鹽價六萬七千餘圓其翌年價至十二萬一千餘圓嗣後大有增高繼長之趨勢推原其故外國鹽輸入之增進雖由内地鹽價之暴漲亦以外鹽品質精良價格低廉故其結果能促進一般之需要而擴張販路利源外溢殆無底止内地之鹽業爲外鹽之輸入所壓倒遂使七千餘町步之鹽田槪歸荒廢當局者不可不知也第十二帝國議會貴衆兩院有建議改良鹽政者政府乘此時機於二十八年八月設鹽業調查會改良我鹽業以低廉之生産費得良好之食鹽確立前途之方針三十二年三月廢調查會而設鹽業調查所於廣島縣沿隈郡松永町及千葉縣千葉郡津田沼町二處各設試驗場從事於大小兩規模製鹽之研究蘄舉改良之成績然尚未收其效三十六年十月因行政整理之無益不得已而廢止之 
　　專賣制度之實施　明治三十七年日俄之外交關係斷絶新入於戰鬭狀態後戰局日益發展以軍需之必要用度浩繁迺設鹽專賣之制度先以專賣上之收入供軍需之一部平和恢復後將謀擴充戰後經營之財源同時遂爲鹽業之保護奬厲並計畫鹽質之改良得第二十一帝會議會之協贊迄三十八年六月遂實施今日之制度而爲確立專賣制度之第一步政府認鹽田整理之必要諮詢於二十六議會遂公布關於製鹽地整理之法律歷四十三四年之兩年從事於内地鹽田段别一千九百餘町步生産額一億萬斤之整理以三百二十萬圓之公債票爲轉業補償金分給製鹽業者一經整理鹽業勃興内地鹽田叚别達於六千餘町步其一個年生産額約八億五千餘萬斤 
專件 
[調查奉天吉林黑龍江三省砂金情形佈告（十一）（楊澧海儔氏）]  
　　不寧惟是則興辦開採砂金之舉實爲刻不容緩之事者也查砂金一項各省皆有出産特不及東三省之多且易耳照鄙人拙見興辦砂金其權宜操於政府政府不可直接享受其利只可間接而收其益何以言之按鄙人條陳所說政府設局招民採金志在以採金爲植民之資本將採得之金由局分抽成數以充國用原文如此然細心研究究不若將抽得之金開辦振興實業銀行兼帶有國家性質蓋地面出産砂金終有限量而政費之用則無窮以有限之數供無窮之用固不待智者而後知其不可若以之開辦銀行專備振興各項實業或提倡或補助放本收利循環不已各省踵而行之將來農業改良物産必豐政府間接可以加收地畝稅商業改良土貨必旺改府間接可以多收貨物稅工業改良生計日暢政府間接可以開徵所得稅若萬事改良則國步日進民富物阜而印花稅之發達可不期而自增矣綜言之興辦砂金一事鄙人拙見務以從速舉行爲妙若躭延坐誤實期期以爲不可切願諸位先生贊助提倡催促政府從速舉辦固不獨三省邊民早得脫離苦海卽内地同胞亦早添一路生計鄙人不肖敢以私人名義代表邊地同胞先達感激之忱再爲内地同胞預伸盼禱之願諸位先生政見以爲然否幸祈勿吝金玉賜教贊助以求盡善盡美則更爲鄙人所深切拜禱者也 
　　論徵收之金宜歸國有 
　　今有富豪鉅姓聚族而居子姓蕃衍族務衆多辦事未有專責之人族衆公舉數人爲之總理庶務此數人者藉公舉之力悉取族中公産槪行壟斷據爲已有子姓不得過而問焉若此者於理當乎抑取而還諸族衆也世人多以政府爲國家謂國家即政府習而不察日久相沿政府中人亦妄以國家而自居實則大謬不然者蓋不動與被動性質逈然相異者也何以言之夫集合個人而成羣集合各羣而成族聚各族以成國國與民實互相維繫民富則國存民亡則國破人欲求生存之幸福必先謀奠國如泰山之安故民爲國本國固永處於不動者也政府者由國民公舉許之特權總理國務其總司辦事之區曰政府而受委諸人秉公衆之命執行其受委之特權依法律以便宜行事此公僕之名所由起政府固常處於被動者也政府與國家性質旣異可知政府乃國衆所共委之政府國家乃國民所公有之國家政府者顧何異於總司族事之數人耶夫國旣爲民所公有則國土之所産卽爲國民之公有此理固甚當是則所徵之砂金亦國土之公産旣爲公産卽應歸國民公有此理更甚當假令政府據而有之更何異司族事者據族中公産之糧租耶藉曰爲政費之補助鄙人演說中 
 
 
 

Page 2

 
 
不嘗云興辦砂金其權宜操自政府政府不可直接享受其利只可間接而收其益又云金産終有限量政費之用無窮以有限之數供無窮之用固不待智者始知其不可也駁者曰政府旣不可直享其利抑將取而均之國人耶然數有限量又焉得人人而均之雖然駁者誠是矣但金旣爲公産之物勢難均而分之獨不可以之辦公益之事乎故鄙人演說中又云將徵得之金以之開辦銀行專備振興農工商各項實業公益之用或提倡或補助放本收利循環不已各省踵而行之將來各業改良國民皆直接受補助提倡之益政府間接多收各項徵稅又云開辦銀行帶有國家性質又云以採金爲殖民之資本實一舉而數善備此國有之說也（完） 
時評 
[今後之預測（無名）]  
　　兩月之前余嘗謂此一二月中爲中國危急存亡之秋國民不可不注意未幾而果宋案發生借欵簽字南北齟齬議院搗亂商人恐慌暗殺頻聞中國大局岌岌不可終日此非余不幸言而中蓋以時勢所會寔有不可免之原因在也然而自今以後局勢又將稍變以人之興味言之其將變矣以人之力量言之其將變矣其變奈何曰不久而南北之調和妥南北之調和妥而黨爭減黨爭減而形似之政黨内閣將出現正式之大總統將選定敷衍之參衆兩議院將隨事通過在此數月間又爲中國休息豫暇之時 
　　夫此休息豫暇之時仍非中國之福也政府仍敷衍議會仍敷衍不久而將議借欵又將起風潮而國内騷然矣此蓋推已往以測將來者不知另有新開局面者否 
[專電]  
　　北京電　岑春煊張謇章太炎由鄂電梁任公請往鄂商調停法昨藍建樞謁袁言調停袁謂宋案有法廷借欵有議會我亦無權可以容喙君等亦同此理至李督等係行政長官理應服從乃跋扈至此若尚言調停則國事何賴君係現役軍人尤不應言此詞極决絶東報載唐紹儀調停係出自袁命不可信袁意似决定此後不必定有兵事但爲行政整理統一計對於跋扈之都督不能不處置此時未决行者似尚待一種時機此時機不出二十日以内此間國民黨近求協商甚急除兩黨協商外尚婉託其向所唾罵之國事維持會出面昨又派人至非國黨派之報界同志會協議和平辦法近日兩黨協商又有進步國民黨意但求借欵案有一下臺辦法則眼前卽暫束手並告贛退兵以待時會袁電申飭雷震春不應以武人通電言及政事 
　　北京電　湘省前與日本駐滬旭公司總理福間甲松君商借洋一千萬元日前該公司湘城分行經理村山正隆君將行簽字電訊來京政府以大借欵旣成各省不得另借因向駐京日使要求取消日使已電咨該國外務省核奪 
　　北京電　前日衆議院質問段代總理擅以憲兵捕參議員並擅加脚鐐手銬旋又擅放究何理由段答一天津被獲暗殺黨劉世庭供謝爲血光團財政長且有要信及炸藥寄彼又探獲謝存别處之炸彈按法憲兵補警察不足謝有危險物故遣憲兵協警逮捕二初捕時祇知爲謝慧生到執法處始知爲參議員謝持頗優待鐐銬之說自係訛傳三謝本犯内亂罪旣捕固難輕放後因參議院長函請保釋故押交參議院俟檢察廳傳案實爲尊重議員特别辦法 
　　北京電　參衆兩議院對於退還咨文合同案昨同提議參議院因丁世嶧與湯漪激辯莫止遂無結果散會衆議院之李國珍劉崇佑雖與谷鍾秀李肇甫已起爭論旋因段代總理出席卽擱置 
　　北京電　奥欵三百念萬磅中有二百萬磅撥購魚雷艇除借欵條約外另訂有承造魚雷艇合同共十條今已披露要點摘下一由斯哥達公司承造十二艦二每艦六萬六千一百五十頓其欵在脫利盎脫埠交付三於千九百十四年交二艦十五年交五艦十六年交五艦 
　　按此電可與本日北京通信參觀 
　　北京電　豫護軍使雷震春奉師長張作霖同時各聯多數軍官各電政府兩院稱國民黨藉宋案借欵以圖破壞實爲民國亂黨願以武力抵抗詞均激烈 
　　北京電　據財政部報告各省海關當差外人詳細如下英籍二百九十六人法籍五十二人美籍二十五人德籍二十人日本十九人義大利十二人俄十人諾威九人葡八人荷蘭七人比利士六人奥五人丹麥四人西班牙二人瑞典瑞士各一人 
　　北京電　天津交涉司署寥君已調任中法實業銀行華總理二十三日起程赴法京遊歷任事 
　　北京電　新任駐京葡使巴德君昨已到京任事 
　　南昌電　近日各報載贛省禁米出口進兵武穴等事頃得南昌訪員來電以江西禁米出口始自去年進兵武穴實無其事云云 
　　南京電　印花稅業經開辦財政部特又明白詳細佈告商民仰體斯意實力奉行 
　　南京電　蘇省各縣知事相繼呈請委任各該縣公署佐治各員均經省長照准發給任命狀並佐治職表 
　　南京電　此間陸軍小學畢業生程督飭令送入陸軍中學肄業以資造就 
　　南京電　回教聯合會本部昨開週年紀念會並正式選舉各省支部及滬漢商埠回教均舉代表蒞會已舉金鼎爲正會長沙丹如梁義成爲副會長 
　　南京電　農業專門學校昨舉行開學式 
[特約路透電]  
　　北京電　今日參議院開會共到議員一百四十九人先由議長報告已到西藏議員一人新疆議員五人繼由秘書報告接總統來文謂近來議院向政府質問諸事其公文格式參差不一非有一定格式政府未便照復該秘書復報告謂據議員張熙芳（譯音）提出議案請於本院規則未經通過以前暫用前參議院規則以免起無謂之紛爭以上兩事後來討論有議員數員主張更改議事日程序以便討論五國借欵合同餘員竭力反對謂此項不規則之舉動未便照准辯論一小時之久乃决議仍照已定程序會議先行討論起草員所擬旁聽規則自第八條開始至第九條均經通過議至第十條時各員紛紛離院留者不滿法定人數遂卽延會段祺瑞並未詣院解釋拘捕議員事宜該院亦未提及執法處拘人情事 
　　北京電　中政府現仍在與俄使談判蒙事日昨俄使曾至外交部今日路透代表往謁該使據稱兩國談判解决在即俄國今不力爭外蒙獨立惟須中國承認蒙古自治並允不在蒙古殖民或干涉商務及其他内政蒙古外交事宜與内政問無關者准由中國管理俄使又稱中國今若不即照允所議之條約則將停止談判中國日後如欲續議則俄必另具條件恐將不利中國云 
　　北京電　俄使接庫倫來電謂星期六日有蒙人二百名擊敗華軍千名殺死百名擒獲十八名並奪得機關鎗二桿輜重車二輛 
　　蘭州府電　聞有客商以駱駝載大宗商貨運至蘭州府時行至張家口以西某處爲蒙匪所刧商界聞耗大爲震動 
　　大理府電　大理府中學校學生八百人各携鋤狄拆去舊牆剷平數邱以塡新操場學校辦事人亦助同工作 
　　長沙電　日本華族團今晨（二十日）游覧岳麓山麓本省大學及赴孔廟瞻望聖像並閱朱熹所書碑文下午取道沅江前赴常德 
　　東京電　近今告退之駐美英國大使白乃西君已由美國抵此 
[譯電]  
　　北京電　據華字各報之評論觀之政府似將决意承認蒙古已成之事實至以俄國一方面而論則大局仍如舊狀無所變動駐京俄使雖與中國外交總長時相會談而俄蒙所持之態度毫無更改之說　聞内蒙華軍之餉糈多須地方供給致人民嘖有煩言 
　　海牙電　每日電聞載五月十五日北京訪事電音謂駐京俄使已已與中國外交總長簽定承認外蒙自治條約云云已由此間華使切實否認 
　　北京電　中政府逐日向銀行團支欵約英金十萬磅之譜稽核證書事務進行頗爲順手迄今未起周折 
　　北京電　衆議院議員公費計洋十七萬八千圓上月因財政支絀並未照發該院今已一致贊成以五國借欵入項撥付 
　　北京電　財政部已在各街廣貼布告詳叙五國借欵之歷史及其用途以告國民而息流言 
　　北京電　熱河都統熊希齡不日將抵北京聞唐紹儀如任國務總陳則熊願於熱河諸事大定後就任財政總長或其他要任 
　　北京電　進步黨與國民黨推湯化龍爲候補國務總理聞湯已力辭 
　　倫敦電　中國借欵英金二千五百萬磅已於今日（二十日）發行名曰一九一三年整頓庶政五釐金磅借欵定五月二十三日截止倫敦發行數額計英金七百四十一萬六千六百八十磅其發起書載明已有人定購英金三百萬磅行將照數攤派 
　　美京電　開列福利亞省爭端已使日本債票爲之跌價五國借欵債票亦受影響星期六日曾漲價一磅半今日（十九日）已跌至一磅零八分之三 
　　美京電　國務卿白乃安君已將美政府覆文交與駐美日本大使珍田子爵該使卽電達東京其内容尚未宣布開列福利亞州現漸有以該案付公民表决之徵象美政府殊爲慰藉蓋如此則尚可有外交調停之餘地也 
　　倫敦電　要求參政權犯法諸女子前因在獄絶食暫釋就醫期滿後迄今無一投到且皆杳無蹤跡昨日已在白里登拘獲一人 
　　培爾福特電　法國第三十五聯隊聚衆反對三年軍役之制高唱激烈歌詞侮辱曹長一員陸軍大佐買克買盎卽命該聯隊聚集營内曉以犧牲一已以利全國之大義繼將爲首者五人下獄 
　　意京電　美政府近請各國締結條約規定凡有國際爭端須先由列國公斷始可訴諸武力意大利政府接文後已覆告美國謂意國極表同情行將愼加研究云 
　　倫敦電　斯特拉斯堡之飛船賽駛會業已閉幕毫無意外普魯斯亨利親王發奬之時曾謂近來建造飛機之工學日有進步駕駛飛機術亦造精境飛機之利用于陸軍如魚雷艇之于海軍云 
　　倫敦電　英皇今日下午（十九日）召見葛雷君及哈爾丹君後當晚卽偕后赴德參與德皇公主婚禮 
　　柏林電　德皇已恩赦前犯偵探罪監禁炮臺之英國陸軍中尉白郎登等三員據政界宣稱德皇之出此舉蓋感英皇英后詣德參與公主婚禮故藉以答謝英皇及不列顚全國云 
　　倫敦電　德皇赦宥陸軍中尉白郎登等員各報多載論歡迎視爲英德友誼日篤之明證 
　　希京電　聞希王及王太子因大局未定均不能赴德觀禮 
　　柏靈電　據維也納某報載稱布爾茄利亞政府現請俄國居間調停願以重要之權利讓與塞維亞故兩國之談判不日當有結局云 
　　倫敦電　路透電社得悉布國媾和代表領袖達萊夫博士今日（二十日）與英國外相葛雷君會談頗久布國之意見各邦如不簽定媾和草約則列强卽當設法告成此舉土國代表意見亦同葛雷君 
 
 
 

Page 3

 
 
宣稱彼將儆戒各邦勿過問列强權力以内之事務歐洲之意媾和條約不早簽定則各邦行將反得爲失云云本月十八日所傳希塞已結軍事聯盟合拒布國之說希臘媾和代表一笑置之 
　　柏林電　布爾茄利亞因巴爾幹其他各邦延宕進行媾和談判大爲震動布政府已聲明不願擔負此項舉動之責任 
[公電]  
　　西安電　大總統國務院參衆兩議院財政部司法部陸軍部武昌黎副總統各省都督民政長省議會各法團各政黨國事維持會北京各報館上海各報館均鑒前由通告元電已將黔桂吉三省續電列名現准黑龍江宋都督電稱虞電辭嚴義正極表同意請卽聯名通告等語特再布聞陜西都督兼署民政長張鳳翽皓 
要聞一 
[五月十七日之衆議院會]  
　　五月十七日下午一點鐘衆議院振鈴開會正議長湯化龍君主席議員出席者無幾議長宣告現在不足法定人數可以延長三十分鐘人數仍不足至二點鐘人數始足議長遂宣告開會議長報告各處文電共五件卽江西進兵湖南自由借欵與參議院議員被拘今天可以質問政府衆議員提出質問書因爲前天與執法處檢查廳等打電話問訊參議員有何違法情事其回電均言不知底細無從辦法可以質問政府等語而質問書手續繁難本院院法又未規定是否以本院名義質問抑用何方法請諸君斟酌討論此時有新到院議員二名應簽定席次畢曹玉德遂動議云參議院議員之事已打電訊問警廳議員身犯何罪議長可調查執法處其可究出根據亦未可知態兆渭云今天動議參議員事情執法處等並没咨文本席以爲參議員所犯何罪何爲證據若無確實證據則其違法在條欵範圍以外卽非犯罪所以今天動議請議長主持公道而參議員違法請參議院處置於兩院有何關係李肇甫云若究証據打電話訊問俱不知道則爲蒙混中華民國首都之地及是國會兩院可以質問如其不然則種種侵奪手段遂以發生立法機關何在而參衆兩院難保無違法情事但有一層今天議長已然報告質問政府即請諸君贊同參衆兩院俱是一家議員爲人民代表兩院議員均應負責任與兩院議員均有關係不可置之度外（衆鼓掌）褚輔成等即請國務總理出席質間（衆贊成）劉崇佑云除現行法律以外若關係兩院之事本院方能許可現在大家究應使如何手續繁簡分清方爲立法之主體旣有此問題即可用電話催請政府出席答覆本席以爲此事關係重大與兩院名譽有關碍對於此事萬不能敷衍過去本員之意思當然請政府出席質問（有少數議員主張不必用電話催請議長用電話請政府出席質問諸君有無異議若有異議者可以表决（衆云無異議）張伯烈云前天之議案並未表决今日當然質問政府劉崇佑云應質問者則質問否則尤恐均不能有結果凡事應有次序爲善（衆鼓掌）議長云諸君旣無異議此時即可打電話請政府出席答覆（衆贊成）劉崇佑提議云恐在休息時間已至可否延長若不續議卽須休息議長遂宣告休息三十分鐘時三點五分鐘三點三十五分休息畢續議前案議長宣告云政府此時還未出席現在可繼續討論質問政府咨文本席以爲今有兩種問題一爲先將咨文報告然後表决一爲表决後再行報告此二問題應請諸君先行研究議長宣告畢衆議員討論之有謂先報告而後表决者有謂表决後再行報告者紛紛討論各有主張意見參差兩相爭持呼喝之聲較前尤甚議場秩序遂因之大亂劉崇佑起立大呼云請議長將前次議場情形宣佈後再行報告咨文議長云表决後再行報告（衆反對之起立紛爭議場遂大譁變）陳堃云本席以爲大借欵之案前次已竟表决即請報告無再表决之理無表决之必要李國珍登台發言云本席對於此案有正當之辦法（語未畢衆又大譁）石瑛云本席對於劉君之說甚爲贊成而對於政府大借欵手續之不完全簽字之荒謬本院不能承認尤有盻望者即兩方面勿生意見尤不可以黨見相爭以國家爲前提則此案不難解决矣（衆鼓掌）其時衆議員互相發言舌戰又起有請議長宣告議員按次序發言李國珍繼云政府旣是違法即應按違法辦理則此案即可成立言未畢羣起發言淆亂聽聞而李國珍之發言屢被衆議員阻止則無發言之餘地議長云今先報告再行表决於是衆議員又大相反對譁變紛紜拍案之聲不絶於耳甚至欲有尋毆之勢議長不能維持遂散會時四點五分鐘 
[奥國斯哥達公司借欵内容（北京特約訪員一葉子）]  
　　奥國斯哥達公司由天津瑞記洋行爲其代表與政府訂有借欵及定造艦艇契約已於四月十日簽押其契約以借欵爲目的以定造艦艇爲名目因其艦艇價格不足借款總額以其餘額收受現欵也其内容如左 
　　一號　一百二十萬磅案 
　　驅逐艇六隻建造契約 
　　由海軍總長劉冠雄代表之北京海軍部與在京阿諾爾特加爾卑西公司（以下稱瑞記洋行）間所訂結之契約其事項如左 
　　第一條　因中國政府與瑞記洋行間所訂結之金貨一百二十萬磅借欵契約海軍後條詳記之　驅逐艦六隻向瑞記洋行定購瑞記洋行亦從後條所說明之條件允爲包攬定造 
　　第二條　六艘之驅逐艦應爲最新之艦型及最新之建造 
　　艦身長　　　二百六十英尺 
　　寛　　　二十七英尺 
　　吃水　　八英尺三 
　　駛力　　三十二海里 
　　推進器　二 
　　馬力　　二萬四千五百馬力 
　　排水量　九百八十噸 
　　此類驅逐艦應在德國司泰登勃爾的蒙脫脫利盎脫復爾根造船廠建造 
　　第三條　各艦艇之武器其積載排置應如左 
　　一五口徑四時之斯哥達式速射砲二尊每尊備炮彈二百發 
　　二五口徑十二封度之斯哥達式速射炮四尊每尊備炮彈二百發 
　　三三封度之斯哥達式速射炮六尊每尊備炮彈三百發 
　　四二十一時之魚雷發射管二尊及伯林製黑頭式魚雷四發 
　　第四條　各艦艇之價格在脫利盎脫港交付每一艘爲十四萬八千零五十七磅 
　　第五條　艦艇之交付如左 
　　一第一次一艘於本契約確定後十八個月内交付其餘自第二一次交付後每六個月交付一艘 
　　但造船者遇有同盟罷工及其他不得已之事因之延遲不負責任 
　　第六條　艦價交付如左 
　　一本契約確定之後對於每艦各交付三萬七千磅 
　　二各艦艇進水試驗旣畢於其一星期内每一艘交付三萬七千磅 
　　三各艦艇運轉試有良績時於其一星期内每一艘交付三萬七千磅 
　　四以各艦艇交付海軍部時每一艘交付三萬七千零五十七磅 
　　第七條　瑞記洋行應依海軍部之希望以艦艇在中國某港交付之但此際所生之危險及費用應由海軍部擔負 
　　第八條　海軍部欲監督艦艇之建造及造成之際授受艦艇得隨意派代理人赴瑞記洋行之造船所 
　　第九條　本契約有效期間以内中國政府對於其建造之計畫及艦型欲有變更時苟其價格因是而生變動則兩契約者各指定一代理人允由代理人相互協商之後决定其價格所生之差異 
　　若兩代理人協商不能得良果則兩契約者應别行指定公平之第三者以其人之决定爲最後之决定 
　　第十條　本契約以英文作成二通兩契約者署名簽押各持一通 
　　西曆一千九百十三年四月十日在北京海軍總長劉冠雄署名瑞記洋行署名見證人吳毓麟署名（未完） 
[雜評一（無名）]  
　　調停者已紛紛矣　有岑張章等之調停有藍之調停有唐之調停有維持會之調停有兩黨協商之調停調停者已紛紛四出政府雖有决心之言然不出調停不止也 
　　參議院已開議矣　參議院已能不以爭論提議借欵案而散會且按議事日程而議院章矣此數日以來僅見之事也然旣開議又復紛紛而散此又何故歟豈除爭鬧外不能久坐歟此則又一疑團也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[謝議員被捕紀]  
　　川省參議員謝持被捕一事迭詳本報專電兹接訪函云十七號晨五點鐘京畿執法處稽察官郝占元帶兵往訪川省參議院議員謝持先行搜查屋内嗣卽逮捕解送執法處參議院接報咸咄咄稱怪用電話向執法處詰責謂有何種情形而在議院開會期内擅行逮捕謝議員執法處答覆支離含混並不陳述實情參議院乃轉問管轄區之執法處支部該支部只答並未與知云云於是參議院卽向張議長報告謝議員被捕及交涉情形張議長立卽函致國務院詢問實情國務院答稱今晨執法處逮捕謝議員頗堪驚駭諒係該處未悉謝君充爲參議員誤爲搜捕本院卽飭該處釋放如有審問謝議員事宜當再頒通告云云言詞極鄭重謝君果卽釋放回宅矣聞京畿執法處所以拿捕謝議員者或云近因天津出現重大秘密案件謝君與之頗有牽涉故擅行逮捕以資審訊並　謝議員解到執法處後卽將牽涉之事詳加詰問謝不承認惟對於可疑之點則謝不能解釋後因其爲議員始先行釋放云 
[順直議會近日之兩大議案]  
　　請裁順天府尹　順直省議會以順天府尹之設於行政統一制有碍特咨呈參議院請卽議决取消同時並咨請國務院略稱竊維行政區域及地方官制準乎法理而尤必視國體之所宜直隸一省獨於北京設一府尹管轄京畿二十四縣其權力與一省長官相埒以致直隸行政區域判然爲二政權分割法令多歧有妨行政統一盡人知之上年臨時省會曾經陳請國務院取消在案當奉咨覆以府尹一官應如何改設另行議辦等語乃畫一現行各省行政地方行政官廳之組織時竟有畫一現行順天府屬地方行政官廳組織令出現細詳條文一則曰該省行政長官再則曰該省行政長官直屬各縣如是準用此規定順屬各縣亦應如是然府尹爲該府行政長官有無委任各縣辦理事務之權有無監督所屬各縣之權有無委任各縣科長科員之權未明言也如謂府尹無此權則各縣知事對於府尹毫無關係則何以謂該府行政長官而各縣又何以爲順天府屬之各縣如謂府尹亦有此權則一如前清舊制督尹平行權力相埒府尹對於民政長將行合議制則京津往返函牘徒勞將行獨裁制則權力平均誰爲宗主以府尹例民政長則省府相同殊無此制以府尹例觀察使而府尹又不同受監督於民政長是徒於各項官廳階級之外獨創此制前清設順天府尹不過以皇帝都城特示尊崇之制今則共和已建無所謂帝京若猶存一府尹將何以解於國體今者正式國會已經開幕省制省官制案理宜首先規定爲此公同議决咨請貴院速行議定取消順天府尹以舊制二十四縣統歸直隸民政長官轄以一行政而符國體相應咨請貴院查照核議施行 
　　取銷永定河道　順直省議會議决咨請國務院取消永定河道已紀前報兹悉此項公文業經發出兹特照錄於下　案查民國元年順直臨時省議會准順天公會正會長王邦屏等條陳永定河防事宜開具原書咨請直隸都督轉咨國務院辦理嗣准都督覆稱准内務部咨開前准國務院咨准直隸都督咨順直臨時省議會轉順天公會王邦屏等條陳永定河防事宜事關改革官制將原咨及塘工章程等項咨部查核等因本部查該員條陳永定河防事宜事關改革非參攷成案詳細籌畫不可惟河工各項檔案向隸農工商部此次官制釐定雖經本部會同農林部派員迭次磋商劃歸本部職掌現甫准農林部函稱定期移交應俟調齋成案悉心集議再行决定辦法等因相應咨復貴會查昭等因准此查永定河爲順屬鉅患而改革官制尤爲治河要策誠以一般治河官吏積弊甚深此而不除患無由息應請查照前案迅將永定河道取消並迅速核定辦法以資永久而弭水患爲此備文咨請卽希查照施行 
[洛潼風潮愈演愈烈]  
　　株式會社之股東投資自由讓渡自由本爲商法所許世界各國絶無政府强迫先例洛潼一叚鐵路經豫人於前清末造痛路權喪失集資商辦工程及半交通部欲攘爲國有張鎭芳贊成之遂通飭河南各知事勒令股東反還股本近聞遂平縣知事嗾使招股分所吞没股東血本以致成訟信陽州知事票傳股東繫諸囹圄紛紛擾擾將釀絶大風潮日前張又訓令安陽等三十二縣以洛潼鐵路已奉大總統電令收併海蘭幹路所有豫省四綱鐵路加價當然不能再解公司並飭各縣知事督飭鹽商如數繳縣徑解司庫兌收移作地方行政之用等語該省在京爭路代表張廷燎崔寅彤胡抱一張士衡熊兆岐莫惟厚葛成修劉果等聞信大駭復遞呈總統府略稱豫督以人民公積生財之欵遽移作行政消財之用照此類推將來各地方之田園房産皆可憑民政長一紙之書奪入公家以充經費代表等已將此項違法詳情呈明國務院在案溯本年一月二十九號接奉總統電令以海蘭歸併問題祇飭公司早開股東會熟商辦法並無勒令歸併之說而張鎭芳竟敢矯稱奉令收併海蘭幹路以欺壓人民所操何權所恃何寵在前清末造收幹路以歸國有其最有力者莫如盛宣懷趙爾豐然格殺勿論之旨尚未敢矯傳也張鎭芳何人竟敢以電飭開會命令變爲收併幹路命令以總統一身爲歛怨之府而已則藉以逞其恣睢暴戾之私愛總統乎抑仇總統乎此固不問可知建設民國乎抑破壞民國乎此尤可爲同聲痛哭者也代表等第一次遞呈求謁大總統據接待處傳諭令代表往交通部謁見總長商辦一切遵卽赴部與部員總長迭次晤商陳述開會時多數股東議决商辦情形援據海蘭合同洛潼商路並無歸併條件據理直言部員部長無可駁詰亦祇云國有爲國家政策政治家手腕靈活而已雖措詞未免支吾亦未云已奉歸併海蘭命令以爲藉口若張鎭芳則一味蠻横較趙爾豐處專制時代殆有甚焉四川已事同胞自殘清社爲墟可爲殷鑒忠於謀國者必不出此總計張鎭芳爲奪取洛潼商路始以兵力迫脅會塲繼又撤銷鹽股復令各縣知事票傳股東勒令繳出股票歸併海蘭各種違法舉動明知不爲輿論所容故云已奉大總統命令自行不義歸惡於上代表等地居梓里分屬公民國事關懷敢爲忠告應請明示交通部勿與洛潼再生糾葛俾我商辦之路一氣呵成其關於實業前途者正非細故並請電飭張鎭芳將矯傳命令及各種違法舉動從速取銷免致將來起訴法庭同候裁判云 
[烟臺海壩工程會成立之條欵]  
　　烟台修築海壩問題前經該埠商務總會與駐煙各國領事屢次開會磋議建築辦法聞其内容已由各國領事團特派代表一人中國官吏亦派代表一人會同該埠之中外商務總會之總理及稅務司組織一修築埠港工程會所有關於建築之工程材料人員聘用及一切事項悉數委託該會辦理此議定後即由烟埠總商會等電達中央政府請示辦法可否該領事團卽亦咨呈各駐京公使兹聞各公使等均無異議外交部又與一東周都督往返商議特决定辦法五條　一由中央派員充任會長以稅務司爲收支員管理山切經費等項　二會中出入欵項必由會長收支員公同簽字後方爲有效　三會中議事用多數取决之法以便考究利弊催促進行　四工程之遲速以及收支之多寡應由該工程會編纂報告册以資考證而便改良　五會中一切事務應隨時報告於外交部及山東都督並聞所委人員經外交部詳細調查以東海關監督王潛剛諳悉工程卽卽派該監督就近兼充會長不日卽將任命矣 
[唐紹儀赴京原因]  
　　孫中山先生曾電唐紹儀君赴京請其表示南省并無抵抗中央藉以消除南北意見唐以吾國丁此内訌紛起外患交乘時代自當合全國之力一致進行方足匡扶大局不宜各存私見致誤民國前途慨然力任調停特於本月十一晚抵省十二下午五句鐘赴都督府晚膳談論國事良久兹探其中所議瑼要辦法四端錄之如下　一面謁袁總統力白南省人民并無反對中央政府舉動深願聯合南北共籌國計　二力勸兩院議員速舉正式總統免陷民國爲無政府地位　三澳門交涉日久未結兼之邇日事故横生葡人一意主張强硬易起禍端當面謁總統請示辦法并要求外交部長陸子興遴委交涉人員帮同整理此案以期迅速　四面請袁總統從速解决宋案免啓猜疑而伸國法 
　　另函云唐紹儀此次匆匆北上順道來粤謁見都督談論宋案借欵兩事謂南方各省對此持論不無憤激遂有人用以挑撥南北惡感且倡爲攻守同盟之說以惑中央經唐君電致總統表明並無其事但以南方意見尚未融和政黨競爭正當劇烈爲維持大局計不忍終守旁觀主義故倉卒就道先至滬上與孫中山黄克强聯絡籌劃調和南北方法及組織政黨内閣問題其謂赴滬嫁女云者乃其表面上之言云 
[紹武君臣其不瞑乎]  
　　粤教育司現據廣州中學教員潘舜甫呈稱竊滿清陷廣州之初當隆武復崩之後豺牙肆螫毒扇羊石之氛龍種同歸慘抱貉邱之恨如城北流花橋畔明紹武君臣塚者森森藏魄誰招望帝之魂鬱鬱埋幽空賸故王之兆地當孔道壙逼人家雞搩豕圈縱横墓道牛溲馬勃狼藉碑隂昔亡清忌諱之期未伸季壟採樵之禁棘周五毒酷等同坑雖國破身殲已無餘地而青燐碧血尚有一坏旣飲恨於泉台復不安其體魄過者太息而淒愴聞者俯仰而歔欷教員於辛亥春初在廣州中學曾以弔紹武君臣塜命題課諸生以發其種族之觀念今幸復我邦族還我山河正宜呵護寢園培裁封樹一以彰漢族光明之治一以誌異族殘賊之由今年暮春教員再謁斯墳見芳草凄迷零落如故森然動魄過墟墓而生哀逝者如斯感滄桑而隕涕伏念故紹武聿鏄與其臣蘇觀生等爲粉飾太平之具　　牆禦侮之箴朝廷忘板蕩之憂蠻觸角彈丸之地君未逾月等乍萎之螻蛄臣實不才安處堂之燕雀惟是臨危致命視死如歸用能不辱祖宗有光漢種若任其殰宫侵逼兆域荒凉似非所以妥幽靈安帝鬼竊見南京光復之始孫中山先生祇謁孝陵用告成功以光民族吾粤黄花岡七十二士亦峙厥豐碑安兹毅魄無非揚亡情之　　揚天地之去　准斯以談是紹武君臣拒滿於二　　之前而諸先烈撲滿於二百餘年之後揆惟一致　本同原又竊聞桂省郡城風洞山爲明代瞿閣部式耟張司馬同敞就義之地後人勒石顔曰瞿張二公成仁處周以亭檻誌以碑詞資文人墨客之留題當春月秋花而寫恨在彼當忌諱之世尚能昭直道之公况吾粤之方新豈鄰封之不逮則凡表彰名勝卽以振起人文素稔貴司長關心古蹟雅意保全敢請轉詳都督兼民政長飭下所司鳩工它材尅期從事周以牆垣環之榆柳工程不必其浩大點綴略具夫規模不須石馬之壯觀但免童牛之下括此後摩挲金石不同没字之碑憑弔興亡恍見冬松之樹植兹屬最奠此松楸明知預算維艱不免時呼負負若論新猷待布當不爭此區區云云該司據此刻已轉呈都督察核矣 
[兩粤鐵路善後譚]  
　　粤路局擬借巨債　粤路公司李協理因籌欵事覆董事局函云昨奉覆函内開昨准大函以現據收支處總管函稱公司存欵無多借欵又不允展期目下統計本月應支各項除現存之外計不敷支銀五十餘萬兩敬請批示辦理以免臨時貽誤等由合轉達貴董局迅速妥籌以維大局幸勿延緩等因准此查公司欵項不繼三期股銀收入亦屬無多自應設法挪借俾免貽誤擬請尊處鼎力籌畫暫向别處借欵以應眉急至應如何訂借及數目多寡之處統希核定俟有成議隨時會商敝董局然後分别訂借爲荷事關重要請勿延却等因准此查公司刻因欵項支絀計至本月底止共欠需支數目約八十萬餘元前經分别列明函達在案現查本路自十三叚烏石以上已無枕木鋼軌前向黎璧旗昌兩洋行暫行訂購急需之木枕價銀十一萬五千餘元續從前定購漢陽鐵廠鋼軌現須全運到粤應繳價銀約二十餘萬元均需於五月内運到交欵並統計工程如暫至韶關止尚需約二百餘萬元連本年匯豐磅欵本息一併計入統共約需欵四百萬元現在收股濡滯誠恐緩不濟急旣擬暫向他處籌借似應統籌全局必期通車至韶關方於本路有裨現奉明示飭令設法挪借本應竭力惟去年因還欵期迫商借官銀錢局五十萬元當時爲免誤大局起見經貴董局一再核准飭令執行事後仍被外間横加指摘此次若復逕行借欵數目更爲浩鉅弟因以一身爲集矢之的恐貴董局亦不能代爲分謗應否將現在進行計畫急需借欵情形先行佈告股東是否衆情允協以待後命然後再酌如何之處仍候卓奪示覆爲盻 
　　桂代表來粤協商　昨桂省都督復派代表胡某來粤謁胡都督聞係因籌築南梧及南永鐵路須粤省輔助進行方法其由南甯至梧州一綫經由桂省會議决募債籌築惟南寧至永淳一線須經欽廉以抵北海方有大利之可圖此綫法人迭次要求越俎經營均經桂人拒絶至由北海至大寺山一叚屬於粤地管轄該代表之意擬兩省合資敷設旣可杜絶外人之覬覦且使兩省利益均沾更爲妥協惟交通處長則以該路線所經現已籌築軍路不必從事測勘卽可以預算經費之多寡故擬卽日會商軍長以定進行方針云 
[廣西風灾紀]  
　　廣東此次水災各縣遭其殃者指不勝數誠浩刧也不謂桂省亦遭是刧自四月十九二十兩日該省卽盡晴晚雨雷電時作二十一夜半烏雲起於空際轉瞬西南風大作雷電繼之濃雲潑墨疾如奔馬並降雨雹斯時風力之猛拔木塌屋爲近來所未見闔城鼎沸計喧擾至子初風始停息計查水東門外所泊船隻飄没撞壞者約數百艘文昌門外紫洲娼寮下關稅卡民屋幾至一掃而空城外内之數十年大樹百餘株盡皆連根拔倒卽堅如節孝石坊毀壞不少行政公署門前舊旗桅兩枝高八九丈一槪吹折公廨廟宇民房店屋之崩塌者調查尚未詳悉傷斃人口以城外居多數卽未塌圯之屋其瓦大半揭去云 
[湘省會開會紀要]  
　　整理湖南銀行 
　　追認米捐條件 
　　本月十三號湖南省議會開會首議程希洛所提之整理湖南銀行一案程議員報告理由後王璞云現在紙幣流行市面現銀不過六分之一湖南銀行不獨不能維持且挾官勢從中壟斷急宜取締惟取締之中仍宜寓有維持之意唐支厦謂整理與清查當雙方進行叚莪謂程議員所提議之條件載有歳入卽可爲担保本席頗不贊同蓋有歳入卽有歳出歳入乃流動的斷無担保至於整理銀行則無定論無可籌議者彭兆璜謂銀行有國家國民之分湖南銀行之性質尚待研究本席亦贊成先從清查入手此案宜付審查羅正緯謂清理湖南銀行非有傾倒之意前清時虧銀行欵百餘萬反正後復虧四百餘萬近聞一面取締紙幣該銀行仍一面濫發非速整理不可彭熙治謂此案若緩决則前發紙幣未收後發紙幣無已種種危險將不堪問不如以此案作爲暫行條例將來或歸公家及國民之時再行更改主席謂湖南銀行應當整理各無異議此案當然成立惟其中條件當付審查衆贊成遂休息二十分鐘旋議都督提交徵收榖米捐兩湖合辦條件請追認一案程希洛謂農會之附捐每石十文此風似不可開農會可抽則無論何會皆可抽收閻道藩亦謂宜加限制我省應辦事件甚多將來必起紛爭叚莪謂農會所抽之十文甚不明白須調查係湖南一省抽收抑湘鄂合抽此捐始於前清抑始自民國若新加之捐則應取消周毓年謂已行之事可不取消但須規定以後不能援例討論甚久時間已到主席請付表决謂贊成原文仍加十文者請起起立者多數遂散會 
[廣陵潮一朿]  
　　十二圩輪運風潮十二圩鹽船户八百餘人昨日來揚曾誌本報十九日各船户分赴鹽商周扶九蕭億豐等家挨户乞食蕭氏閉門不納各船户遂將大門衝毀蠭擁而進然仍未搶一物未傷一人聲言我等只求飯吃並無他意不必驚慌當由蕭周等商報告軍司令部由徐軍統委派護軍營羅營長至場調和晚間蕭則於天興酒館備席百餘桌以誌歉忱周則於家中備席各船户皆醉飽而去聞二十日又將有人續至風潮殊未寗息也 
　　匯源當户風潮　揚州警務長劉漢日前以匯源各當户將在準提寺前開會先期發出布告諭禁中有秘密結合字樣張貼後當晚（十八）卽有人在教場大起不平將布告逐句批駁錄寄報館并有組織團體赴省聯合省議員控告該警務長及主稿某君瀝陳後劉不如前劉者（指前警務長劉牧齋）風潮洶湧達於縣署時劉警務長方在縣呈請警衛隊到塲代理縣長温志希科長深恐徇其所請或釀他故因未允許當晚劉君急傳二區區長（準提寺爲二區轄地）金子丹到所託其轉圜并囑人運動倡言赴省控告者緩期進行至十九日午後各當户果不期而集至準提寺前衆口一詞咸力頌徐軍長前德而詆劉警務長不諳文牘任用非人相率欲將布告撕去（寺前亦有布告一張）然後至警務公所質問秘密結合四字何解當時並於布告旁發現告白一紙略謂哀懇訪事諸君直筆勿得徇庇官廳云云當由維持會包黎先王漢輔吳福寰諸人會同金區長陳說劉警務長爲人所誤非出本意並宣言擔負維持責任公請徐軍長仍出維持衆仍洶怒後由包黎先諸人將前語撰成告白粘貼布告之上以隱其跡衆怒方少平及粘貼時該警務長布告已爲人撕去投諸溝渠方陸續漸散散後復由包黎先乘坐小車偕同維持會諸人及各當户至教塲將布告撕去復至維持會臨時事務所集議云 
　　鹽船會取消風潮　當劉警務長布告受人指摘時適有内河鹽船聯合會諸人在場（該會前爲屯户運動方代理棧長示禁）睹此情形深憤官廳專制彼此一轍除由該會會長王子仙招請文牘杜道周將方棧長所出布告逐字批駁以備與方提起訴訟外而十二圩各船户亦麕集該會以該會自示禁後報告商會及鹽運使司均受拒絶咸切齒屯户（該會章程係破壞屯船把持）及方棧長不置已由該會聯合圩中船户協力抵制官廳大約輪運風潮因此影響愈形棘手云 
[青浦搶孀肆刧之惡風潮]  
　　搶孀之起因　青浦所轄一區廿一圖瀕臨澱山湖該處附近西岑鎭離石塘村不遠鎭民夏阿金頗稱温飽其妻夏沈氏頗具姿首夏故匝月氏適搭航外出探親石塘村人楊阿大凶悍素著以撑駛野航爲業覬氏財色竟乘間强搶圖婚氏堅拒不從氏父沈發高聞信卽奔赴青 
 
 
 

Page 7

 
 
浦縣控訴 
　　捕犯之風潮　青　　臯强君　禀　飭水警楊安新率鎗艇前往拘捕適楊阿大外出遂將其父楊迪香及搶錮之孀婦夏沈氏赴案詎歸途爲楊阿大所聞紏衆截刧警艇帶有快鎗向天燃放若輩料係恐嚇不稍歛避忽流彈突中楊阿毛左臂始懼而却散聞該黨壉議竟欲置楊阿毛於死以圖誣　阿毛不肯即止 
　　無謂之遷怒　西岑鎭乾昌槽坊係該區議員倪世俊潘潛所股開此次縣署捕人疑議員告密所　遂將該坊並婦父沈發高房屋一併搗毀片瓦不　並乘勢至倪潘住宅恣意刧掠金珠衣飾搜刮無遺沈發高家值錢各物亦遭掠奪並刦去該鎭團練局鎗械子彈及局中槍划兩艘滿載贓物呼嘯而去 
　　禍首之弋獲　縣知事聞報即派陶科員馳往查勘並以潘議員面部受傷飭陶就近慰問以青　别無防兵乃赴松求救葆安水師第二營營長沈兆榮君親率師艇駛赴澱山湖濱整隊登陸直指該村村衆爭登小舟紛紛駛避忽一人躍上漁艇搖櫓狂駛弁兵亦登小舟跟追並以鎗擬之忽聞漁婦在艙呼曰阿大禍由爾肇我人船萬一受損决不與爾甘休沈君遙聞之知爲禍首急指揮兵士窮追阿大乃就獲並在該村慈光庵搜出被刦之鎗械子彈及已被燬損之鎗船壳兩只據稱係地保包春園匿寄翌日沈營長復在石塘村左近偵獲毀刦從犯楊樹發楊琴方二名又在朱家　獲住鳴鑼糾衆之楊翠林一名楊係該村漁甲乃一併解送青浦縣歸案訊辦 
　　從犯之待捕　是役倪潘各户損失甚鉅禍首楊阿大雖經獲案其縱庇暗唆之劣保包春園及鳴鑼帮凶之楊孝達吳孝樓包樹山包大鹹魚包小鹹魚包大阿官包小阿官木匠邱司務周秋山等均未獲案聞强知事尚須按名窮搜以靖地方云 
地方通信 
[蘇州]  
　　請停船牌捐　蘇垣警廳創行船牌捐商民反對經胥江市民公社呈請縣議會提議撤消等情已記前報乃警廳不察派人四出抽收捐欵一面將不願繳捐之船户王小悌等多人紛紛拘案責懲罰辦一面遍發通告以此項船牌捐照章凡停泊之船方始收稅如係過往之船並不征收以爲掩飾之計一時輿論譁然船帮中人紛紛私議急思抵制之方胥江市民公社員季小松劉正康等恐激成暴動有礙治安特邀集城廂内外各市民公社十一社開會公同商議僉以當此市情衰敗商業凋敝之際何能增此苛稅卽使將來商業發達此項捐稅照章應屬市公所不應歸警廳征收遂議决組織十一社聯合會先行發電省長請飭停止原電錄下　南京應省長鈞鑒警廳創辦船捐按月征收朦稱船牌手數紏查船舶稅業經省會否决取銷在案乃警廳濫用强權百端騷擾值此民窮市衰商船裹足人心洶洶恐激暴動急盼電飭警廳立卽停止以保治安蘇州市各市民公社十一社聯合會 
　　流氓就擒後之暗潮　上冬閶門馬路商團團員馬某與巡警衝突時有李錦昌者卽馬口鐵阿金出爲排解惟李向係馬路流氓事後羣疑指使經石廳長通緝究辦暫避赴鄉在案前日突然來蘇行經胥門小日暉橋突被該處崗警楊忠麟瞥見卽上前拘　阿金乃向後街逃避該警即鳴笛聚警追捕扭住後不問情　　　警士各用木棍將阿金痛毆解至馬路一區經管伯寅署長略訊數語鞭責五十板移解總局核辦昨晨商團七支部聞信隨向總局交涉並電達應省長一面赴檢察廳騐傷提起訴訟並聞阿金早經入教在聖公會已有八年洋人以阿金入教後並無過犯亦將出而干涉也 
[廣東]  
　　增城閙教之劇烈　石龍致粤督及護軍使電云增城南北現被麻車汕隴匪復毀拆教堂曁教民屋宇二百餘間男婦五百餘人先被洗刦斃命今又滅教剷村慘李啡派大軍駐辦禍無底止增城南北安立間教會牧師莫夀增教民代表吳旋善等删 
[雜評二]  
　　粤人議爲紹武君臣築墓　粤人擬爲明紹武君臣立墓記者因之有感 
　　當明季三王之流離奔竄也桂王由榔王肇慶唐王聿鍵弟聿　又稱號於廣州改年紹武以嶺南彈丸之地燕雀之勢人心之維繫而不去者又一線耳而乃不思振作同室相殘蘇觀生以敗桂王兵益昏瞀日殺人懸肺腸於貴官門以示威招海盜以自衛迨清兵已偪城下猶傲然自得三報而不信其敗亡也宜矣而粤人顧乃爲之築墓者將使後之人流連憑弔歎粤東手掌地小朝廷之不易爲歟抑令後之撫斯土者有所儆惕歟若云揚大漢之天聲比諸黄花岡之烈士則用意未免遠矣 
　　永定河道裁撤案　永定河道爲著名弊藪前清時順直士紳久議裁撤第以大利所在因緣轉託勾結串賄而不果今順直省會已議决裁撤矣河工積弊當從此一空吾敢竄古人詩以告河道曰可憐永定河邊道猶是京堂夢裏人默 
　　是何風潮之迭起也　當此國事蜩螗沸羹之時而江蘇一省適當其衝南北猜疑訛言蠭起若隳入於風潮之　禍者一時風會所趨廣陵蘇閶風潮迭起或以輪運與　商相搏或以文告與警長相衝突甚至抽收船牌捐則船帮中人紛爭抵制捉捕馬路流氓則商團教會羣思干涉即至窮鄉僻壤搶孀逼醮之微猶且以拒捕奪犯故而釀成搶刦議員警局之重案豈果時運清平八方無事偶值多故則齟齬立見銅山東響洛鐘西應果别有不得已之苦衷乎抑何斯民不幸之一至於此耶萍 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[宋案今日觀]  
　　引渡洪述祖之催促　上海地方檢察長呈司法部文云竊查前農林總長宋教仁被刺一案業經本廳檢查證據依法進行所有案内要犯洪述祖逃匿青島曾於本月六號遵照審判廳試辦章程第四十五條電請鈞部迅咨外部與膠督嚴重交涉速將洪述祖交與魯省該管華官轉解過廳歸案訊辦在案迄今多日該犯違法在逃未據該管官轉解到廳以致案懸未結殊不足以伸國法而重主權除應夔丞先行起訴整備公判外理合備文呈請鈞部查照魚電行文外交部知照膠督據約力爭務將逃匿青島之洪述祖尅日交由魯省該管華官轉送過廳以憑訊辦並乞示復遵行 
　　法庭之布置　審理宋案法庭現經地方審判廳飭周瑞源水木匠修改昨已竣工係將原有之法庭及民刑兩庭中間隔牆拆除另裝活動板壁以便開審宋案時得以拆除昨日午後二時代理地方審判廳長張蔭公君卽偕推事等到庭履勘並預籌布置以免臨時侷促 
　　研究證據之忙碌　地方審判廳民刑兩庭推事連日因研究宋案證據已將應訊各案於本星期一卽十三日起停止訊理昨日案中各當事人紛紛到庭禀催當奉張代理廳長着於廿三號一律到廳挨次傳訊 
　　楊律師繳還决定書　應桂馨所延之辯護律師楊景娬君以應桂馨前此呈請移轉管轄係依據試辦章程而行刑庭豈能違法决定指爲不合法律故復繕具訴狀於昨日午前特詣地方審判廳署面晤廳長請將訴狀轉由同級檢察廳轉送高等審判廳察核批示並繳還决定書一本聞張廳長已允爲轉送矣 
　　要求保釋嫌疑犯　宋案嫌疑犯蔣瑞淼虞震槐兩人前經法公堂捕獲移送地方檢察廳訊供收押在案現由該兩犯家屬延請律師具呈薦署要求交保未知能准如所請否 
[丁義華贊助禁烟之猛進]  
　　萬國改良會會長丁義華君以租界各土商存土甚多華界吸户咸赴租界濳行購買長此以往烟毒終難盡絶故擬由滬赴京面請外交部照會領袖公使請飭上海領事團轉商工部局將租界烟土膏店勒令閉歇以除毒害一面商請内務部准由政府購回存土盡行焚燬如果無可籌措擬請於借欵内酌撥云 
[研究新刑律之疑點]  
　　上海地方審判廳咨呈大理院文　爲咨呈事竊新刑律於懲治略誘和誘和姦等罪均有分别之規定惟參觀互證似有未盡允洽未盡完備之處不得不請貴院核示者謹條舉如下按律文和姦有夫之婦者處四等以下有期徒刑或拘役其相姦者亦同而被誘者則律無正條夫姦者不過姦於其家一離其家卽入於誘之範圍然則蕩檢踰閑之婦女與其在家與人和姦而得相姦之罪不如隨人同逃而無被誘之罪之爲愈矣是導婦女以淫奔之風也此其有待於解釋者一又使人誘婦女出外爲桑田蔓草之行雖未誘令逃去而旣誘之離家則固犯和誘之罪矣以其和誘後之行爲言則又犯和姦之罪矣查第二十六條云以犯一罪之方法或其結果而生他罪者從一重處斷然則此等案件將僅以和誘論乎抑處以和姦俱發罪乎若僅以和誘論則與僅僅和誘而圖姦未遂者有何區别揆諸情理其應處以俱發罪也當無疑義特未明載律文不敢臆斷此其有待於解釋者二司法公報載貴院判决邱樹仁和誘陳五妹并和姦一案理由有云和誘雖尊親屬及本夫亦無告訴權其告訴權只限於被害者卽被和誘之本人是也夫被和誘之本人戀姦情熱萬無出而告訴之理至尊親屬與本夫於婦女在家與人通姦時尚得有告訴之權乃至隨人逃去或且被賣則惟坐視而莫可如何卽非情理之平亦豈維持風化之道此其有待於解釋者三或曰貴院此案判詞殆以第三百五十五條爲根據查第三百五十五條於告訴乃論之下復特著其詞曰被略誘和誘人與犯人爲婚姻者非離婚後其告訴爲無效其字卽指上被略誘和誘人而言被害人告訴之有效與否且有所制裁則被害人以外之無告訴權更可想見是誠然矣然竊有惑焉查第二十三章重婚罪之規定有配偶而重爲婚姻者處四等以下有期徒刑或拘役其知爲有配偶之人而與爲婚姻者亦同夫所謂有配偶而重爲婚姻者固兼男女而言則使略誘和誘有夫之婦而與爲婚姻其在被誘者一方面固明明有配偶而重爲婚姻也其在誘人者一方面則卽知爲有配偶之人而與爲婚姻也於此而不離婚乃至雖告訴而無效然則重婚之律且有時而不行矣律文前後牴牾殊不可解此其有待於解釋者四第三百九十四條及三百五十一條律文於所略誘和誘之男子特指明未滿二十歳然則誘二十歳以上之男子爲無罪乎其以强暴脅迫者猶可以私擅逮捕論若以詐術拐取者又將如何夫使所用詐術爲被誘者所可抵抗而不能抵抗猶得曰年年二十以上能力不足自取其咎耳然以略誘者之居心隂很而覺得無罪殊非維持人道主義况所謂詐術者安知不用迷藥之類使被害者失其抵抗之能力乎而求之新律固明明無科罪正條也且或意圖營利將二十歳以上之男子移送國外販爲猪仔亦將不罪之乎此其有待於解釋者五凡此五端皆爲事實所恒有處理一不當卽不免啓人民之疑而損法律之效應請貴院解釋示遵實爲公便須至咨呈者 
　　大理院復函　逕復者准貴廳咨呈内開新刑律於懲治略誘和誘和姦等罪均有分别之規定惟參觀互證似有未盡允洽未盡完備之處條舉五項呈請核示到院兹特爲解釋分列於左一有夫之婦被人和誘若無姦通事實誘之者僅搆成和誘罪其婦當然不成立犯罪若有姦通事實則誘之者搆成和誘和姦二罪俱發其婦亦搆成和姦罪但二者皆必須告訴乃論二和誘婦女離其所在地爲姦通乃係二行爲若其婦女係有夫之婦或係該和誘人本宗緦麻以上之親屬則和誘人當然係犯俱發罪不得謂之以犯一罪之方法或其結果而生他罪也明矣三來函所引用本院判决恐係未綜核判决全文致生誤會此叚乃判决理由中叙明辯護人楊光湛之主張觀於上文有該辯護人所稱和誘之成立云云可知下文自查暫行新刑律第二百八十三條云云至殊屬非是則係本院駁斥該辯護人之語亦卽本院判决之理由細觀前後文自明四重婚非親告罪檢察官可以不待告訴即行檢舉且和誘後爲婚姻者不必皆係重婚如未婚男子或鰥夫和誘未婚女子或孀婦或妾之類是若果查係重婚檢察官自可提起重婚之訴何必待其告訴更何必俟其離婚律文前後並不牴牾五暫行新刑律第三百九十四條及三百五十一條略誘和誘男子以未滿二十歳者爲限立法者之用意因二十歳以上之男子當然有完全之知識能力自不能爲人所略誘若果係强暴脅迫至使人不能抗拒則按其情形自可適用私擅逮捕罪或强暴脅迫罪各本條至被詐術誘拐尤爲成年者所罕有縱令有之亦不過一時受其愚弄事後亦易脫其覊絆若事實上被拘束不能脫離時則亦可適用私擅逮捕罪私擅監禁罪本條　以上五項解釋相應函復貴廳查照可也 
[市議會繼續開會之忙碌]  
　　市政廳議事會於五月二十日續開夏季議會當將前次建議審查未畢各案略加提議接續審查昨日復由議長發出通告知會各議員謂有臨時發生議案多件定於五月二十二日卽舊曆四月十七日續開第一讀會務請於下午四時半準時蒞會 
[推補商事公斷處職員]  
　　南商會組織商事公斷處選舉職員二十一人分别函知去後兹據職員李平書陸崧侯干湘春三君函復辭謝並請另行選舉遂由該會將次多數徐炳輝江榮儕聞蘭亭三君照章推補並訂於二十五號卽隂曆四月二十日再行開會推舉處長以便實行開辦 
[消釋電車工程之障礙]  
　　市政廳工程部路政員以華商電車公司鋪設軌道與前定式樣不符報告陸總董函請該公司勘明改建已紀昨報兹由電車公司總理陸伯鴻君赴市政廳答復謂前經洋工程師與市政廳路政部會同勘丈本定十二密達寛之馬路堪以安設雙軌查市政廳門前一帶之路適合此數是以鋪設雙軌惟經路政員詳細復丈該處馬路須連堦石畫入方合此數或者因此悞會現惟有將堦石一律拔除一切工程歸公司内承認遂各定議而散 
[整頓自來水之談話]  
　　本城救火聯合會因盧家弄大火無水施救與内地自來水公司交涉一事兹由上海縣吳知事會同穆警長曁市總董陸君等於昨日下午一時在市政廳邀集聯合會會長李平書毛志堅及自來水公司總協理莫子經顧賡吳與董事王一亭楊東山等開談話會首由吳知事說明開會理由並主張調查水廠内一切情形大加整頓次由李會長聲稱鄙人前已辭職會事由毛君主持並謂水公司用户現在已達千餘家之多每日出水四百萬加倫而老北門之水管甚小且因路遠水力難以速達現該水廠已在推廣水池水塔此後當可暢流次由莫君謂盧家弄起火後聯合會卽用電話通告囑卽出水實被總管張殿臣答復之悞繼由吳知事與穆君會商先赴水廠内調查内容以便速加整頓時已四句鐘遂宣告散會同赴廠内閱看 
[禁烟局無此統轄權]  
　　南匯人某甲前日至上海禁烟局報告謂南匯縣知事莊炎違背功令潛自吸烟請爲調騐等語嚴局長以該知事果有煙癮應由省長查明辦理本局不能侵越權限當即拒却而去 
[留學生重娶美婦]  
　　寓居海甯路十一號門牌之美國留學生關瑞麟曾於前清光緒三十三年憑媒聘娶靶子路十六號門牌陳絢雲之妹爲妻詎關近在美國重娶美婦爲正室日前偕同返滬被陳妹得悉以關不應停妻再娶特延律師爲代表控經公共公廨關讞員核准於昨日轉飭捕房將關傳案由王襄讞與英領康君着關存洋一千元交保聽候訂期會訊 
[喬星階之小星]  
　　常熟鄉婦潘衛氏之女桂珍在南市十六舖附近醫生喬星階家爲大姐嗣被喬引誘成姦匿居英租界厦門路四百十九號屋内兹被女之未婚夫顧寳生偵悉前日偕其胞姊俞顧氏並女母潘衛氏突入姦所將喬與女一併扭送捕房分别拘留昨晨解送公堂請究先由潘衛氏與未婚婿顧寳生並顧之胞姊俞顧氏上堂禀明前情並稱婚期將届請予領回並治喬以姦佔之罪訊之喬延律師辯稱該女自願隨喬爲妾曾經函招其母來滬議定身價洋二百元已付過五十元執有回信爲憑請爲核斷質之潘桂珍供年十九歳並未許與顧姓餘語與喬之代表律師所述略同中西官以女旣願隨喬爲妾自應曲予成全判喬繳洋一百五十元給顧領去爲另娶之費桂珍交喬傐回如顧不願領洋卽撥充濟良所經費 
[二年前之醜態又見]  
　　昨晨有自稱高郵州知州之夏增福號少廷手托籃頂緯帽至陵軍混成旅偵探室卽前清道署號房投刺稱欲拜會道台守衛軍知有神經病上前阻止不許入内旋卽叱之而去 
[浦東發生命案]  
　　浦東旗昌棧附近昨晨發現男尸一具咽喉等處俱有刀傷鮮血淋漓慘不忍睹當經尸屬查悉知照廿四保十六圖地保同投地方檢察廳報驗並求嚴緝兇犯蔡廳長立委葛檢察官帶同沈檢驗吏等前往相驗 
[繕狀吏得賄舞弊]  
　　公民金錫華前在浦東第三初級檢察廳呈控蟻媒韓順卿王阿鳳等串放白鴿詎爲該廳繕狀吏得賄擅將訴内韓順卿之姓名删去以致未經傳究兹爲金錫華查悉已於前日呈訴地方檢察廳請爲澈究並請通令所屬各廳繕狀吏嗣後凡有呈訴來稿不得擅自添改致與原案不符已由廳長允爲查辦矣 
[公堂愛護小販]  
　　南京路二百六十四號門牌水菓店主俞阿毛近將該店遷至白克路工部局衛生處以其執照不符且未裝設水門汀殊違定章請廨將俞傳案判候衛生處派人前往騐明再行給照在案昨晨由廨復訊工部局以俞種種違章不允給照中西官以到堂之衛生西員白蘭恩未能將不允給照理由詳細聲明判俞退去候會商再核並准俞邀集同行公延律師上堂辯護 
[作頭與法人之交涉]  
　　義商安利泰公司股東法國人斐立浦脫在公共公廨控告木作頭朱蘭記盜賣值銀一千二百兩之木料等情業已由廨將朱提案押候照會義領訂期會訊在案昨晨十時經孫襄讞會同義領羅君研究先由原告偕代表律師上堂請追質之朱亦延律師到堂辯稱因原告不付朱蘭記造價銀三千餘兩朱已在法公堂正式起訴且於未控之前倩達商律師致函原告所有木料亦係被告之物並經法領事查明此案係個人交涉原告不應復用公司名義來案起訴繼復與原告律師辯論良久中西官以時已過午不及研訊遂判朱交妥保訂期下禮拜四午後二時半再訊如被告避匿不到卽着保人賠銀一千二百兩 
[經理不負責任]  
　　已故前匯豐銀行買辦席正甫子席雲如席德輝前與葉子堅及已故之前清户部銀行總賬房鄭雲卿等合股盤頂裕成絲廠更名緯綸由洞庭山人翁清池爲經理嗣因結欠已閉鎭昌莊銀一萬零四百兩由翁出立憑票逾期不付故被控奉公共公廨傳案交保在案前晚由廨傳訊先由原告代表律師偕該莊經理金培生上堂訴明前情請追欠銀及歷年利息質之翁供該廠由股東席雲如自行經理我是司賬不能代負責任並延律師到堂辯護王襄讞以翁旣爲該廠司賬且憑票係翁親筆未便置身事外判翁交原保候補傳該廠股東席雲如席德輝到案於下禮拜二再訊 
[陸兵替代水師]  
　　西區區長梅問羹君以裏日暉橋一帶地甚荒僻不可無兵駐防現旣將原有之水師炮艇移駐他處亟應另派陸軍駐紥防守業已於前日請由混成第三旅李旅長飭令第一營曹營長派兵一排前往塡駐矣 
[請聽社會教育家之演說]  
　　寰球中國學生會本訂於星期四卽二十二晚八時請王君寵惠演講憲法問題前已豫行宣布兹由王君函告因事展期遂請社會教育家包天笑君演說（戲劇改良）該會會所在跑馬廳派克路口四十二號無論會員與否均可往聽 
[游學生少却一番週折]  
　　縣知事公署昨日發出第七十八號布告云案奉省長訓令第一千九百四十九號内開教育司案呈四月三十日准教育部咨開准駐日代表函開案照本署游學生畢業回國均加發出使大臣證書一紙其在高等學校畢業者於證書上加編考字號咨送學部考試送經辦理在案自前清宣統三年十二月將游學生監督處裁撤從民國元年起凡畢業諸生均不發給出使大臣証書除函達司法部外相應函達卽希貴部察照備案並通函各省等因到部相應咨行貴民政長查照飭知可也等因合行訓令仰該知事卽便查照布告此令等因奉此合行公布仰游學畢業諸生查照特此布告 
[城内]  
　　地方審判廳批○（陳朱氏訴王中桂不繳賠償損害洋一案批）狀悉該被告王中桂旣不遵判繳欵仰候查照試辦章程四十一條核辦所請飭傳王長發到案之處着毋庸議　（陸蘇氏呈訴缺少裝修請求追償批）查此案早經判决爾於收管房屋之時亦未呈明據訴前情卽使屬實亦不應令失業之人負担爾其明白此意毋庸曉凟（王長秀呈訴何桂堂隂損公産批）訴悉查此案已經辯論終結當庭諭知訴訟不能成立仰卽靜候宣判所請合議之處未便照准 
　　地方檢察廳批○（彭張氏訴潘全福虐待伊孫女請傳訊批）狀悉此案前經傳集訊明不成刑事當庭諭知免訴在案來狀以潘全福虐待爾孫女且出言不遜等情呈訴前來究竟有無確據聲叙影響之詞殊屬毫無理由本廳未便再爲受理着卽知照（李汪氏辯訴羅郁氏驗傷求究一案批）此案前經預審爾及羅郁氏互相毆打各受微傷按諸法律均應究治據訴前情着候復集審訊依律處分可也 
　　定期諭話○上海縣知事吳君昨命催征吏分赴四鄉知照各圖地保着於陽曆五月廿八號卽舊曆四月廿三日來署聽候諭話以便開征民國二年上忙 
　　請提淫棍○嘉定人樊金桂之養媳張招福前被朱德意糾同阿四安友等引誘出外先至法租界小客棧輪流姦宿旋至閘北賃屋藏匿爲偵探查悉將朱並張招福一併拘送第二初級廳解送地方檢察廳派員豫審判將招福交伊翁領回管束朱德意收押候偵緝阿四等到案再行訊辦在案兹爲樊金桂查悉阿四等均逃匿公共租界成都路等處特於昨日到廳繼續起訴請求移提蔡廳長准之 
　　押犯圖逃○楊金榮應仁發滿玉泰三人均因犯事由地方檢察廳判押第一看守所候辦在案不料該犯等昨忽串通掘洞圖逃當爲守衛巡警察出破綻一併拿獲報告楊檢察官提案略詰楊等三犯均俯首求恩判令還押候起訴審判廳訊明判决 
　　兇徒就獲○馬橋鄉民吳慶仁至地方檢察廳控同姓不宗之吳桂堂唆使沈耕餘等將棺盜塟向之理論被毆受傷等情當經該廳核准飭警下鄉將桂堂並沈拘獲昨日午後由危檢察官提案訊問判令收押候吳傷愈到案訊明核辦 
　　暗無天日○婦人張徐氏昨至地方檢察廳訴稱家住小南門外近被西門外之夏永順及住在石街地方之徐根寳等先行姦汚繼復串通攫去衣飾各物向索恃蠻呈請提究蔡廳長諭候查明核辦 
[南市]  
　　緝獲逃犯○第一初級檢察廳看守所逃犯徐根全昨由巡長許佐臣與法警沈桂生在王家碼頭三鳳樓茶肆内拘獲當卽解廳拘留候究 
[閘北]  
　　證明串拐○倪盛培前日偕見證楊徐氏吳董氏管小廷等將退伍兵士王金貴及王妻夏氏扭入八區控被串拐伊妻倪吳氏當解司法科研訊據各證人供昨日上午目睹王夏氏同倪妻過新大橋向南而去凌科長判移檢察廳究辦 
　　蕩婦滋閙○蕩婦陳何氏先與趙阿金姘識近又與李錦雲有梁前日不知因何起釁該氏偕李及薛文波同往趙之姨母崔孫氏家將趙兇毆報經一區張區長提集一干人解送司法科移交檢察廳查辦 
[公共租界]  
　　女子自好○無錫婦人祝陸氏之孫女桂珍現年十七歳饒有姿色自幼許於同鄉人王阿桂家爲養媳近由王阿桂夫婦將女帶至滬上寄居老閘唐家弄探夥篐桶阿大家内希圖將女價賣爲娼業已議定身價洋七百元該女不願自投濟良所昨晨由所將女解送公堂請示祝陸氏投案求領卽經聶襄讞會同英哲副領事向女詰明前情並據女稱不願再回願住濟良所中西官准之判送濟良所留養 
　　無力償還○北四川路萬盛米店夥徐榮卿因私用賬洋一百餘元經該店主陸叔美控奉公堂判徐押繳在案昨經中西官復訊屬實以徐無力措繳判押一月以儆 
　　一再被拐○女子陳長二前日在九江路迷途由捕送留公廨昨由官媒將女解案請示據供年十一歳湖南人父親陳掌發在漢鎭當兵母已去世先被匪人拐賣於漢口王姓家近又被匪拐滬中途失散判暫留幼女所候移傳其父來案再核 
　　被告候審○陳關順控王根和覇屋不讓又蔣木金控趙坤寳抵單不贖案内之孫進卿又吳根濤控于幼安又金李氏控徐孟遠均不理借欵等案昨由捕房將被告各人傳至公堂分别交保候訊 
　　騙取車輛○住居楊樹浦之紗廠工人李金生控周毛囝騙取脚踏車等情昨由捕房將周拘解公堂訊實判押一月示儆 
　　流氓攫物○日本水手控何元卿在楊樹浦近勝路攫取銀表昨由捕房將何拘解公堂訊供一過判何押候函致日領蒞廨會訊　又流氓戚阿土前日在廣東路攫取行路婦人金挖耳由探錢夀生拿獲人贓昨解公堂押候查辦 
　　人証未齊○庽滬浙人沈研傳（卽已故前清皖撫沈秉臣之孫）前由沈鶴林介紹雇水木作頭王承均建造房屋嗣因不付造價被王控奉公廨傳案交保在案前晚傳訊兩造各延律師到堂互辯良久孫襄讞以人證未齊判沈交原保候補傳介紹人沈鶴林並着被告邀同中證沈瑞軒到案再訊 
　　印人野蠻○前晚有印人某甲在歐嘉路將包車夫蔣扣子扭住强欲鷄姦蔣高聲喊救由七十一號西捕到來將甲拘至捕房押候查明嚴辦 
　　尋獲逃妻○陳阿福之妻李氏日前私逃出外昨被本夫尋獲扭控捕房捕頭准予領回管束 
　　船户衝突○船户嚴掌雲王阿四二人昨在斐倫路浜内因爭泊埠頭口角相毆嚴之頭面被王用竹篙擊傷由捕併送捕房押候核辦 
[法租界]  
　　有無毒質○王子祥誤服丸藥發熱致死已誌前報兹由其妻張氏投廨控稱丈夫偶患濕毒詎有開花煙間之張金標自稱能醫給付丸藥一包於十二日午前十點時吃下立卽發熱當時張尚在婦人家中未回婦人向張詢問張言决不妨事不料至十二點時殞命實被毒斃吃剩丸藥呈案請察訊之張供我與王子祥並無仇隙豈有毒害之理此項丸藥係用蟾酥羅甘石與棗肉合成當時囑王祇吃半服詎王一併吞吃以致藥性過烈求察中西官判張管押候將丸藥化騐有無毒質再行核辦 
　　别離已久○莊瑞福投廨稟稱妻子葉氏私自逃逸迄已十有五載今始尋見稱被張朱氏拐賣求究旋有朱裘氏禀稱前年由張朱氏爲媒出洋七十元娶葉氏爲媳有婚據爲證質之葉氏供出外後先以幫傭度日前年始由朱氏爲媒嫁於朱姓所有身價婦人祇取三十元餘均爲朱氏取去現願隨夫回家朱氏供曾代葉氏爲媒用洋四十元是實判葉氏朱氏各交洋三十五元給還朱裘氏押候交洋再核 
　　不認誘匿○錢惠邦投廨控稱於十一日失去女兒一口知被張桃元誘匿卽與兄弟同至張處將前後門守住張卽跳窗逃出顯見情虚業已由捕拘案求追張供錢女素不規矩來過我家兩次旋卽回去實無藏匿之事中西官以事出英界移送英廨訊辦 
　　行兇受罰○王伯生控王阿四調戲其妻王錢氏並行兇等情昨由捕房解廨訊究錢氏稱婦人出外探親在途被王阿四調戲丈夫向之理論反被毆打是以報捕拘案求究王供因錢氏至東家花園内採花向阻口角王先動手故此還毆判罰洋兩元以儆 
　　盜犯歸案○嘉定檢察廳飭警投廨禀稱搶刧縣屬某姓家之盜犯沈根生匿跡法界業已協同包探拘獲求請准予帶回質之沈根生一味支吾判交來差帶去歸案訊辦 
[雜評三（萍）]  
　　停妻再娶之繼起者　一夫一妻文明休風一夫多妻吾國敝制從未有入文明之邦而更保存吾國敝制且變本加厲如關學生今日之停妻再娶者 
　　雖然萬派風氣導源學生以一人之身游歷重瀛他種物質之文明類不可以一蹴而幾獨此室家之好大可移人欣欣焉但聞新人笑那知舊人哭者固不自關學生始矣彼川省某學生已開先例公庭涉訟二女降心副室之爭傳爲韵事特不知今此之訴訟較之川省某學生結果何如 
　　記者曰吾以是知留學生之賢於他人一等 
 
 
 

Page 11

 
 
專件 
[江蘇省會議决案]  
　　咨民政長議决本省單行條例公布施行規則案　爲咨行事五月九日本會議决本省單行條例公布施行規則案一件相應抄具議案咨請貴民政長查照公布施行此咨 
　　查省議會暫行法省議會有議决本省單行條例之權則從前省行政公署以命令施行之件具有單行條例性質者非經交由本省議會修正或追認不能繼續有效至議决條例之公布機關曁施行日期自非正確規定不足以利進行兹訂定規則五條應請民政長公布施行謹議 
　　本省單行條例公布施行規則 
　　第一條　凡省議會議决條例於十日内刋登省公報公布之 
　　第二條　自民國元年起本省都督民政長之命令有單行條例之性質未經臨時省議會議决者應交省議會修正或追認另册刋布 
　　第三條　前條之條例如不交省議會修正或追認及不依本規則公布者失其效力 
　　第四條　縣知事奉到省公報後應將公布條例卽日交由所屬市鄉公所揭示揭示時應載明到達之年月日 
　　第五條　本規則自公布日施行 
　　咨民政長議决清理田畝案　爲咨行事五月十二日本會議决清理田畝案一件相應抄具議案咨請貴民政長查照公布施行此咨 
　　查本省各屬賦則高下不等蘇松議减淮徐議增並持之有故言之成理惟國稅地方稅未劃清以前未便由省會議决祗可於清丈之後辨明則壤由人民建議省會由省會建議國會兹本會先行規定清理田畝條例五條目前爲辦理清理田畝之手續日後爲建議增减賦稅之標準謹議 
　　清理田畝條例 
　　第一條　各縣由縣知事設清丈局會同市鄉職分區清丈列册繪圖報告省民政長 
　　第二條　凡未有測繪生之各縣得由一縣或二縣以上聯合先設測繪講習所畢業期限至多不得過一年 
　　第三條　各田清丈畢按户給予執業印單每畝得收手數料其數額由縣議會議决之 
　　第四條　清丈經費以手數料充之並得由縣議會議决先行籌借 
　　第五條　本條例自公布之日起限六個月内實行開辦其施行細則由縣知事擬定交縣議會議决之 
　　咨民政長議决籌辦各縣農業銀行及地方公典案　爲咨行事五月十二日本會議决民政長交議徵收附加稅創辦農業銀行或地方公典案一件相應抄具議案咨請貴民政長查照辦理此咨 
　　查原案爲勸農便民計議徵收附加稅以辦地方農業銀行或公典自是本省切要之圖但此項附加稅若徵收一次則如吳縣武進吳江常熟等大縣或能創設一農業銀行而中縣以下併地方公典而不敷措置若如原案所稱專欵存儲積有整數則將逐年繼續徵收無論民力不勝負擔且存儲之欵難免挪借挪借旣多永難積整是利未見而弊先滋轉失勸農便民之本意本會以爲農業銀行或公典之創設宜有限期而附加稅之徵收宜有止期且須於附加稅外另籌補助方足以資創始原案計畫甚宏而辦法尚未完備兹由本會將議題修正並增訂條例咨請民政長公布施行謹議 
　　籌辦各縣農業銀行及地方公典條例一各縣應察酌地方情形籌設農業銀行或地方公典二農業銀行及公典之基本金得由縣議會議决徵收忙漕附加稅但不逾原有附加稅之半額三前條之徵收至多以二年爲限其不足者得募集公債四縣議會議定指辦農業銀行或公典時由縣知事通告縣市鄉並呈報省民政長限二年内開辦五在籌辦期内徵收及募集之欵由縣議會議訂管理方法不准挪作他用六各縣農業銀行或公典開辦時省民政長派員查驗資本及其組織法公布之（未完） 
來函 
[李英石君函]  
　　敬啓者本月十九號閱民立報本埠新聞欄内載有秘密委員風流話一則同日某報載有李英石之作棖及二十一號滬濱月旦一則閱之殊深駭異鄙人服役梓桑於今已將二載自忖才力薄弱職務以外槪不過問光復至今差堪自信者也此次北方派員南來其面容之若何鄙人尚未一見所謂晤商一切者不知該各報何所見而云然至所載各語言爲有意汚衊信口雌黄本可置之不理惟刻下宋案未了人心未定捕風捉影有碍治安鄙人生長是鄉是是非非自有公論如此噴人以血鄙人一已之名譽不足惜其如該各報之價值何除函致該各報更正外用特投函乞希登入來函門内以昭實在專此祇請公安　李英石謹啓五月廿一號 
 
 
 

Page 12

 
 
   
 
 

Page 13

 
 
自由談 
游戲文章 
[官史序] [  劍秋]  
　　民國成立百務草創卽有修史之舉政府擬作國史陳家鼎諸君擬作民史史固今日之急務也雖然國有史民有史而蝨於國之中民之上之官又何可以無史今夫官之爲物也其地位高其勢力大可以亡國可以殃民滿清之官有廕襲有保舉有捐納民國之官有浪子有流氓有罪犯有厮養卒其爲氣也臭其爲狀也齷齪其搖尾而乞憐也如狗其張牙而吮血也如虎其突梯滑稽如脂如韋也如娼妓之媚恩客其隂賊惡毒作福作威也如强盜之憎主人所謂陸離光怪無奇不有者此之謂也嗟乎以如此之官而無史以紀之殊非所以示後世揚國光也於是乎作官史 
　　第一卷 
　　列傳 
　　風流都督傳　風流總長傳 
　　囚犯秘書傳　野雞道台傳 
　　流氓巡查長傳　河南板花知事傳 
　　浙江龜奴警官江蘇龜奴釐員合傳二 
[章太炎宜爲蝙蝠黨領袖] [  鈍根]  
　　蝙蝠謁鳥王鼓其兩翼而飛且學鳥鳴以媚王王悅以爲同類也欵之甚厚蝙蝠又謁獸王垂其四足而走且學獸舞以媚王王悅以爲同類也欵之甚厚蝙蝠於是往來烏獸間所至得美食徵逐甚歡鼠輩羡之曰智哉蝙蝠樂哉蝙蝠雖然蝙蝠誠動物中之俊傑猶未足以望章太炎先生也章太炎先生見黎公則言推舉袁總統對國民黨則言推倒袁政府或病其反覆余則曰庸何傷使全國人而盡如章太炎先生卽無黨爭之可言而國會議員每事贊成不致有今日之危象矣勉哉章先生宜速組織蝙蝠黨介於進步國民兩黨間作調人民國之福也或問蝙蝠黨之領袖當何屬僉曰舍章太炎先生其誰 
[鷹王覆鵝王書] [  瘦蝶]  
　　鵝王掌右頃奉手諭祗悉種切高視遠蹠無任欽佩貴國處虚無黨擾攘之際猶能捷足先得收獴獸爲已有手腕之靈敏心思之狡黠至可驚愕承示敝國所注意者殆指華氏公園中西山之藏乎竊查該地自唐時玄奘法師取去三藏所餘者惟兩藏而已碩果僅存時在計劃之中顧所以遲遲未見諸實行者非好爲婦人之仁因敝國與烏國結有攻守同盟之約重要事件必互相提議雙方合意庶免製肘之虞况烏國對於華氏園亦有無窮之希望日前已派外務大臣飛隼氏赴烏運動兩國聯絡一致合力進取逆料老猿等處此四面楚歌之境其將奈我何哉僕擬卽日督率飛艇隊先行盤踞藏中務必盡攫寳藏歸國奏凱而旋可操左劵或將順道奉訪一瞻黄喙碧瞳之品格也敬此奉復並祝　安步 
[鵝王上鷹王書] [  瘦蝶]  
　　應王銳鑒同處邊陲難期良覿金眸玉爪時企英標往者戈壁之野華氏公園蓄有野獸一頭名曰獴獸體雖龐大技等黔驢曾經敝國中精於動物學者聯合研究極意覊縻居然入我彀中帖耳悅服然以其肥腯可愛久已視線耽耽饞涎流於口吻忍無可忍不得不爲狼吞虎噬之謀故於去年雪飛氷凍之時特命靈鷲大將統率鸛鵝軍全隊大犰於公園得將該獸捕獲卽日予以幸割充我庖廚園主知之亦無如之何惟有變色相詫而已告諸同志當亦爲之欣慰也竊思貴國與該園亦有密切之關係特别之感情往昔所注意經營者曷勿乘此時機以强權攫取奮鷙鳥一擊之威以償夙願時乎不再幸勿坐誤貴國苟有設施敝國當默表同情劃疆而治兩不相侵未識貴國其有意乎忝在同志故敢奉聞言者諄諄而聽者能勿藐藐否耶專此達誠卽頌　遠舉三 
海外叢談 
[英皇太后于歸五十年紀念] [  鈍根]  
　　本年三月七號爲英國皇太后亞力山大歸英五十年之紀念日三月十號爲后與英前皇結婚之紀念日英皇及皇后携太子等進謁太后獻祝詞太后留與宴飲是日倫敦市長及各行政官亦相率覲見代表國民獻祝詞此外更有麥甘脫全城代表進祝蓋麥甘脫爲太后於一千八百六十三年出嫁時由丹麥弗魯興至英倫途中所受各處歡迎之第一城也太后婚時之女嬪八人皆爲英國世爵未婚之女婚禮曁畢合贈太后手釧一副上嵌八人小影並以象牙雕琢爲框鑲以寳石工細無倫太后極愛此釧至今佩之今八人中僅存五人矣紀念之日五人特來祝夀各有貢獻歐洲各國君主皆贈禮物種種珍品陳列於麥爾波宫太后款之甚殷以供諸親友觀覧太后之孫女搜集太后結婚時參列婚禮之王族生存於今日者之照相獻於太后太后特撥内帑捐助慈善事業以爲五十年紀念有菊西君嘗以各種珍品借與倫敦博物院陳列内有磁器玉器十七世紀之古時計古書十九世紀維多利亞之鑽石及各種精細之雕刻英人多寳視之今菊西君願以諸珍品捐入博物院永爲太后之紀念太后聞之大喜美國某報記者謂回溯五十年前之太后姿容絶艶世稱其美凡有盛會得太后玉趾寵臨者全場爲之生色觀於當日倫敦人民歡迎太后之熱忱足以證明美色之權力足以降服人心勝於專制之魔王又憶三十年前太后爲太子妃時曾於某賽珍會中售物先時有某友特從紐西蘭來欲瞻太后之丰貌記者爲言於后后慨然允之接見某君賜以美花且以温辭與談數分鐘某君乃心悅誠服而去太后生平極慈愛小孩戀之過於親生之母太后對於禽獸異類亦能施其感化力如野貓猘犬及劣馬一經太后調撫則非常馴伏亦奇事也太后牲靈敏博聞强記從未有複沓之言從未有絶望之態尊爲一國之母而不自誇貴見有小孩仆於地必手扶之起且撫摩而笑慰之使勿哭爲太子妃時不輕入人家太子少時常至各處跳舞太后從往者不過三次太子邸中極靜肅非經他人豫爲介紹不許尋常入邸跳舞然太后極愛音樂講求極精倫敦音樂之場得以有今日之盛者皆出太后倡導之力云 
劇談劇本考實 
[掛印封金] [  便便] 　　 
　　劇演關公在操所操使公與甘糜二后共室公避嫌秉燭立侍至天明操以公殺顔良知其將去重加賞賜以覊縻之公盡封其所賜拜書告辭而奔先主於袁軍此悉見於蜀志公本傳事誠有之陽節潘氏綱鑑總目以明燭達旦爲公一生之大節今河南許州城學署之東有大節亭即公明燭達旦處河南志學東有公故宅卽俗傳一宅分兩院者其遺址也前清胡氏琦謂漢夀亭侯印一紐方二寸有奇其上大環徑四寸下連四環皆係印上洪氏隨筆記載宋紹興中洞庭漁人得之入於潭府以公舊物歸之關帝廟中潘慶基古逸集載公臨去時謝操書曰羽聞主憂臣辱主辱臣死曩所以不死者欲得故主之音問耳今故主已在河北此心飛越神已先馳惟明公幸少矜之千里追尋當不計利害謀生死也子女玉帛之貺勒之存册他日幸以旗鼓相當退俟三舍意亦如重耳之報秦穆者乎羽謝公之去操堂堂正正逈非他人能及惟公素熟左氏春秋而書引三舍一事乃誤楚成爲秦穆豈後人僞託者耶誠不可解矣二 
小說 
政治小說 
[鐵血男兒（一百三十一）] [  常覺　獨鹤]  
　　第四十四章 
　　尼古拉獨坐室中聞遠處砲聲街頭擾嚷聲烏王起行時百姓歡呼致送聲喧聒耳鼓覺愧忿交并中心如擣默念西奥司當此蜩螗鼎沸存亡絶續之秋全國同胞方奮其雄心壯氣與强敵生死相搏而已身爲勛爵又曾綰軍符反伏處衡門空閑身手不能指揮將士叱咤風雲翦醜類而衛社稷已至可恥乃復因書空咄咄居常怏怏遂致來奸人賊子之遊說啓飛短流長之物議清名有玷大志莫酬靜言思之汗流浹背蓋尼斯時情境如怒獅被困如猛虎受縛懊喪憤恨不可言喻抑亦苦矣...... 
　　萊司邸後有小屋半椽時屋門深閉俄兵三五立門外防範甚嚴屋中露一種微細而又顫動之聲浪若甚驚懼者此爲陶米洛甫居方與其密友竊竊作私議陶手持深綠色紗罩置燈上使室内呈黯淡色光不外露乃低聲曰黑生君乎！君冐險來此似乎饒有膽略然以僕思之殊大輕率君豈以此間警察及一般居民爲行尸走肉乎倘被察覺必無生望僕自顧不暇固不能庇君也黑曰不入虎穴焉得虎子欲成大事豈能如君所爲畏首畏尾且僕今日之來即不幸遇險亦將歸咎於君試問近數日内未通一訊究緣何故僕因消息杳然恐君有誤特濳行來是探詢一切並非好爲輕舉妄動君何不已責而反責人耶陶忿然曰僕慮周思密焉得誤事若貴國以十萬之衆不能下蘇利卡一城誠令人莫解所以况西軍並非訓練之師倉卒臨陣不啻驅市人而與戰乃土軍猶屢次退敗何其弱也僕方冀土軍摧枯拉朽所向披靡旦晚可以抵此則大功立就今若是殊大失望雖然斯實戰之罪又豈僕始謀之不臧哉 
　　黑聳肩曰陶君幸勿多方訕責須知吾軍不克前進並非戰陣無勇實緣西軍人人决死銳莫能當烏王又長於戰略動輒制勝豈能視爲烏合之師易於摧敗君未嫻兵事徒作壁上觀固不能深知其細也况君曾告僕謂西軍並無新式快砲則日來出彈如貫珠傷人無算之墨克沁炮又何自而來君非故作欺人語耶陶曰先是西奥司實無砲隊墨克沁快砲係烏王登極時有美國富商特購贈以爲加冕禮者固非僕所能預知也黑曰贈砲者其范氏乎曰然君識此人否曰在倫敦時曾會晤數次渠父女本烏突好友兹事無甚關係姑置勿議請再論吾儕計畫實以速爲貴君亦知已有人通牒寡君要其撤回軍隊消弭戰祻乎奈何尚徘徊西京不思着力一旦時機坐失悔之晚矣陶徐徐曰俄使戈登諾甫現駐君士坦丁豈不能設法阻止土皇令拒絶他國要求黑曰戈登諾甫之魔力恐未必能逮槐脫公爵也陶色驟變曰君言英使槐脫乎！嘻！土以勇猛善戰聞於世乃懼英乎！以僕觀之英雖强盛然至今日其勢稍衰又何足懼 
　　黑微笑曰君毋炎炎大言不按實際目今歐洲各國中英人勢力實莫之與京土苟不自量度遽與相抗恐二十四小時内莊嚴華麗之君士坦丁將成焦土寡君初意原期輔助貴國共圖大舉以故興兵搆釁土人皆獨任其難至反間之策内應之謀須賴君好自爲之幸速努力從事若再因循坐誤恐英政府提出抗議後未見答覆哀的美敦書將相繼而至莫可挽回矣陶曰土皇乃必唯命是聽乎曰是固勢有必至者敝國自知力薄不敢拒英君如獨具卓見必以英人爲無能爲則一旦交涉激烈需用武力解决時請貴國負完全責任寡君不敢聞命此外尚有一事敢以責問激起英國之輿論致有今日之干涉者其原動力非發生於英人白來特乎君與白密邇咫尺何不除之養癰貽患非君之咎歟二 
短篇滑稽 
[義利團] [  鈍根]  
　　却說南京義利團專心掘藏掘了一年多掘得了些黄泥黑泥亂石碎瓦倒也狠值幾個錢只没有掘着銀子那些團友們大家煩悶得了不的只内中有一個工人最爲熱心不辭勞苦前天又獨自扒到坑裏去掏銀子叵耐那坑掘得太深了那四邊的土是鬆的又經着日晒雨打不免有搖搖欲墜的意思那日工人扒下去的時候有一大塊泥和他點頭似乎說道我也跟你下去瞧瞧那工人没有理會得自管下去掏摸正摸得一塊沈甸甸的東西一個人在下面哈哈大笑道找了你許久原來你在此地如今可請你......出去了三字還没有說出不提防頭上一大塊泥早跌了下來他老人家身子重笨不過這一跌呌做泰山壓頂壓得那工人心悅誠服不則一聲看官們不要誤會道是工人死了其實工人並没有死那時背上壓了一塊泥底下却陷了一個洞工人的身體便跌入洞裏去了這洞不知有多少深但覺得飄飄蕩蕩好比騰雲似的歇了好半天纔聽得拍撻一聲工人的屁股堆在一塊石板上工人渾身舒服得狠只是黑越越不見一些亮光隨手摸着石板心裏猛然醒悟道團長不是說那銀子上面有石板蓋着的麽如今只要去了這石板就要得着銀子咧工人好不歡喜忙在身畔掏出鐵錐鑿子來用力開鑿約摸三四個鐘頭那石板被他鑿了一個窟窿探身下去兩手亂摸果然都是銀子有大條的有整塊的用手去搬時那裏搬得動因此樂極悲生心想掘著了銀子搬不動也是枉然自已把頭伸到石板外面去喊了一回上面没一個人答應眼見是不得回去的了工人坐在銀子上大哭忽又轉念一想古人說得好銀子堆裏死做鬼也開心如今我便做了銀子堆裏的鬼也是幾生修到的呢想到這裏便又哈哈大笑起來正在笑得有趣忽聽得呀的一聲響亮好似鐵門開放接著一個人大聲喝道嘰哩咕嚕咕嚕嘰哩手裏擎著一盞電燈耀得工人眼都張不開來忙著跪下哀求道財神爺饒命那財神並不理會又喝道嘰哩咕嚕咕嚕嘰哩看官們要曉得那人說的並不是嘰哩咕嚕只因工人聽不懂他的話所以覺得是嘰哩咕嚕了閒話少表當下那人把工人拖出去直到一間屋内住了衆人都圍攏來瞧工人也定睛瞧他們原來都是些黄鬚綠眼的外國人跕的地方也是一所外國房子纔曉得方纔一跌竟跌到了外國來了不多一會有一個中國人走了進來問工人鑽到銀子間裏去做甚麽工人便把前因後果告訴了他他似乎不信却也嘰哩咕嚕的講給外國人聽外人顚頭簸腦倒像信的便和他說了一會他就告訴工人道此地是美國的蘭賀司銀行和你們南京義利團掘藏的地方雖然隔著地球正是遙遙相對你在那邊掘不著銀子却會掘穿了地球把本銀行的銀子間當做窖藏了倒也狠難爲你本銀行大班呌你回去對你們團友說若然能够把一根長繩縛了一個筐子你坐在裏頭從那邊弔下來取銀子大班情願把此地的銀子通通送給你們作爲你們掘藏的成績可好工人聽了自然十分歡喜便辭别了衆人回去只因没有盤川坐船只得跳入太平洋泅水到上海登岸跑到南京義利團報喜去了 
社會小說 
[大寫] [  蠢兒]  
　　余於數日前至某英文夜舒求教甫入門教者欣然出迎曰君欲讀英文乎余曰然教者又問曰尊姓台甫貴職余一一答之亦還問教者則曰姓某字某現任某洋行大寫且問余曰君將讀何書余出英文新法教程示之教者翻閱良久廢然曰此書讀之無益不如讀派拉買利便多矣余以派拉買爲紅頭黑炭所讀堅不願而教者竭力勸余讀余無如何不得已僞允之謂容緩日專來受教於是興辭而别某日余行經霜洋行忽見教者在洋行門首掃地又以濕巾擦抹窗户見余大窘面赭俯首不能仰余亦不禁喟然長歎曰此之謂大寫此之謂英文教習 
 
 
 

Page 14

 
 
   
 
