# 1886 - 352 - 4904922

 

Page 1

 
 
[新印漫游紀略出售] [  申報館主人啓]  
　　漫游紀略一名瓠園集雲間王勝時先生澐所著共四卷俱紀其平生游歴處凡山水名物以及土風鄉俗有足存者　　入集中以資談助詢考古者所當流覽也本館現巳排印竣工訂爲一本卽日出書每部計價洋一角正售處照舊 
[招股石印阮刻十三經注疏并校勘記] [  點石齋主人代啟]  
　　儀徵阮文逹公巡撫江西時重刋宋板十三經注疏書凡四百十六卷後附文逹自著校勘記庋其板於南昌府學中此書由元入明遞有　　　　板有明監板有汲古閣毛氏板輾轉翻刻訛謬滋多阮刻旣出爲士林所推重其中卷數葉數行數字數記載詳明俾後人爰知所自惟　阮刻距　已越七十年難保無潦草翻刻者轉有魚目混珠之憾春及軒主人藏有初印　本不自私秘特倩點石齋以石印法　爲巾箱直行本紙取潔白　益顯明并將校勘記附在每經之後庶便檢閱更延通經學古之士悉心勘對用臻全美與阮刻初印價昻而難得姑購字迹模糊之本何如得此　校精印便於取携之縮本似於　志芸窗者實有裨益但工本較鉅書成須每部洋廿元可售現擬招股開印酌定每部洋銀十二元願附股者先　四元給與收條爲憑準於明年四月底出書書成再找八元取書一部凡有同志請早賜顧爲幸售股處在上海申報舘帳房點石齋帳房錢江　　當石門城寳成當海甯城謙吉當蘇城宏豫錢庄杭州申昌號廣東省城楊仁新街德昌乾號常州恆生德錢庄内法馬路　讀樓福建招商局　　處　　簡香齋書坊躉售向抛球塲後惠泰庄内晉升號面議 
[九十八號畫報出售] [  點石齋主人啓]  
　　徽人詹五軀幹昂藏與常人絜比短長幾及倍曩年西人見　以爲居奇貨帶往泰西徧示各國因獲厚貲刻又返滬裝束槪從西式本齋畫友就所見而照繪之以與見所未見者共觀覽焉報首仍　告白一紙後附淞隱漫錄圖說一則准於二十六日出售此佈 
[治番策]  
五虎七鯤之内岩岫廻環樹林隂翳仰不見天日府不得泉源自洪荒迄今斧斤未入藤羅荆棘滿布於亂山荒谷間猛虎毒蛇驚猿豪豕蟄居其内時出噬人其中有生番焉不衣冠不火食巢居穴處番育滋生涉澗陟崖如履平坤性嗜殺所製藥銳百發百中人無有能禦之者每乘月黑宵深時出擊人以果其腹肉旣盡則取其髑髏歸加以丹堊置之當户以爲美觀人見其室多髑髏卽羣推爲雄長每殺一人則自劙其面揑以丹青無婚姻　倫紀無文字無歲時榛榛然　　然以視盤瓠僰筰之民尤覺獷悍陋劣以是土民憚之如虎兕莫敢一攫其鋒官斯土者更視爲畏途無良法以使之安戢或有以撫之策進者謂同是五官同具四體旣與人不殊夫形質諒與人不異其性情所惜窟處深山與木石居與鹿豕游無人焉化導而馴擾之　以野性難馴耳誠能教之以言語示之以禮義曉之以文字喻之以倫常汙耶者使之　關榛莽者使之芟夷俾　習耕耘女勤紡織以漸　上古耤田鑿井之屈夫而後桀驁之風漸化而爲艮善將兒不數十年而風俗不丕變者未之有也試觀山下熟番從前何莫非蠢如獸族者而何以噶瑪蘭埔裏東勢西勢等數十社當雍乾之際次苐向風慕義懷德畏威安見昔　可以化導者今日竟不可率從乎是宜撫或有以剿之策進者　飲血茹毛之類語以彝叙而不知告以倫常而罔識雖其口耳鼻舌直無殊鱗介羽毛卽使歸我版圖服我政教　勤耕　匪具衣冠亦惟令天壤間增許多不人不獸之物耳况明知其獷野之性必不　就撫耶嘗閱昔人記載有人挈熟　由山西而入夜行晝伏度越萬山然後得達山東山東諸番知其爲唐人爭欵之又導之游各番社大都比户殷　禾黍芃芃所謂新田者每歲可三　談次謂所苦野番間阻四出殺人致不得與山西通苟有賢長官以兵相助俾將野番勦洗得　東西一家則永感恩施於無旣矣由是觀之彼熟番亦甚惡生番我苟借其力以相攻烈澤焚山夷其險阻化荆榛爲坦道謂非不世之宏功歟是宜勦愚以爲是二說者一則覆幬爲懷一則威嚴是示各抒所得無不確有見地而愚之所　則有不然者攷臺灣地形如魚所開闢者不及三分之一中間大嵙崁玉山新田等處綿延千餘里類皆生番穴處不與外人通外人亦無有深入其穴者其性蠢頑不知機械變詐惟視殺人食肉爲固然然使不有社棍愚弄之欺騙之彼亦惟白率其常不欲與人爲難惟迫至計無復之然後逞兇刼殺耳客有自臺灣至者言生番善織葛布其地又多嘉木商賈之桀黠者每率通事入山購取價旣諧使通事約之曰且俟若干日爾來此取值無爽期也番人不知時日結繩記之及期就交易之地守株以待性伉直不虞商賈之有他意也洎待之不來飢寒交偪則忿然曰唐人悮我必殺之不能恕旣而遥見唐人卽發鋭以擊不問其是否被誑之人由是而殺奪時聞人咸曰生番作惡而安知其作惡之念實唐人有以啓之乎今欲撫之則彼罔識君民安知歸向欲剿之則彼種類蕃庶安能薙洗無遺試觀劉省三爵中丞威德兼施多方招撫男則給以剃刀女則教之梳裹又呼其頭目至賞給功牌俾歸而諄勸各社番丁同服王化在當時諸番皆跳躍懽欣稱謝而去似乎狼子野心不難感化矣乃未幾而殺人之事又有所聞矣未幾而商賈往來多遭荼毒矣　丞赫然震怒投袂而起曰是直毒甚虺蛇不可以恩誼結矣乃親率六軍筮期進剿一鼓作氣似不難掃穴犁庭乃兵進則逃避　蹤兵退則依然騷擾彼族或潜出穴或匿樹枝乘人不虞暗發銳彈時或徒跣行巉巖之上矯捷若若猱渴則掬飲硫磺泉美如甘露官軍則路徑不諳水土不服整軍經旅徒自勞而　功噫威望若中丞尚覺欲撫無能欲剿乏術直至近日始得將中路罩蘭北路加九峯等處叛番勦服唱凱而還而所有極兇極惡愍不畏死之王字番繡面番等社依舊穴處竊巖負固不服由是觀之治番一道其可輕易　哉愚以爲番福土地惡薄儔類乖張得其地不足以擴版圖服其人不足以示威武不若視　甌脫任不人不獸之物自生自滅於其間但使不出禍人儘可置之不問譬之虎豹遭之則噬蛇蝮攖之則嚙苟封其巢穴彼不得肆其毒燄以害人亦聽其蕃育于雨露中可也抑又聞之番境多産确磺又到處有煤鐵之礦有能開采挖掘大可以濟軍需當　整軍經武之時中丞當不難别出奇謀興天地自然之利當中丞之勦髮逆禦法人謀勇兼全身經百戰豐功偉業人咸頌爲管樂復生區區生番豈無道以處此此時經營整頓僅之閱星霜耳積之數年安見不能化俗傭民興利除害鑿山通道闢其利源俾千百年文身斷髮之儔一變爲尊君親上之赤子而地不愛寳不致終藴其　華乎草茅下士敬鶴跋而俟之 
[滇界勘竣]  
　　昨有來自安南者述　東京近事云劉淵亭軍門之棄老界而入關也將所有營房悉數焚燬無 
 
 

Page 2

 
 
遺法人到後搭蓋竹屋以蔽風雨其人初至老界時適遇火災將竹屋盡付一炬法人火藥庫正與相近幾遭　禍幸法兵情急竭力撲救竟有跳身火内滚踏以滅火勢者始得將藥庫保全否則不堪設想矣刻下滇邊勘界諸事業經停妥乃取道海防河内而回該兩　巿集尚覺有　旺之機惟商賈傭工一切人等類多華人越南土人則習於偷惰不知作苦惟相與賭博徵逐而巳法人募越南土人爲兵嚴加督飭尚能奮勇　土人奔逐深山峭壁頗稱便捷非　人所能及也計自廣東起程迤邐入廣西繞至雲南皆係陸路官則乘山兠而行兠以八人舁之上山則繫　於前扯之使登下山則繫縴於後拽之使不墜其崎嶇難行　减於蜀道蠶叢也 
[英人據島]  
　　印度報言印度洋内有海島名沙谷荅刺近爲英國人所據矣 
[禾城瑣紀]  
　　石門平湖嘉善桐鄉嘉興秀水等縣概定於上月二十七日開倉惟海鹽開倉尚未有期也○宗太守之夫人於上月廿七日壽誕屬　之送禮物一概不受清風亮節　見一斑傳聞衛撫憲於年内出轅　閱　閱在省各營新正卽赴湖州嘉興冉赴金衢嚴等府閱看各營技藝是以嘉興賀副戎巳調集各外汛來禾操演以待大閱○嘉興縣王明府十月間賦弄璋之喜上月廿七日係彌月之期署中上下人等紛紛道賀明府顧而樂之 
[浙撫閱]  
　　今歲爲閱兵之期浙撫衛中丞接奉上諭後會奏請暫緩兹届節交冬至爰擇於上月二十四日在羅木營閱　撫杭四營兵丁大操二十五日閱試各營官弁世襲騎射二十七日在大教場閱八旗兵校操演各式陣圖及馬步各技中丞於是日黎明出轅恭行大典屬下文武員弁無不鵠立靜俟是時營中萬馬無聲千軍屏息旌旗飄處如瞻荼火之容砲火鳴時恍震雷霆之怒誠洋洋乎一時大觀也 
[臺灣近聞]  
　　昨接臺北訪事人來信稱生番雖未能一律就撫幸劉爵　調度有方恩威並用歸化者巳陸續而來漸之以仁　之以義當不難化榛狉爲醇俗也刻下張叔和觀察到臺巳與李迪臣太守共議振興商務曾上章程六條　爵帥批准試辦兹故將章程之大略及批　照登左方以告留　時事者一振興臺灣商務官創商辦以期共有利益一官創如輪船電報鐵路以及各項隨時招商集股承辦庶幾迅速周妥一招商集股承辦必舉商董視其承辦何項隨時會議章程呈候察奪一創辦之資皆係官項商董承辦何項應將創辦之　如數繳吕一如須商留官項若干作爲官股應隨時禀候察奪一設有巨商獨能承辦一項或能創辦一業更當格外維持十一月十六日禀奉爵撫憲批據禀巳悉所擬章程六條尚爲允協仰卽照辦以廣招徠該道府等分招股分十萬兩俟搭股各商集有成數再行通盤籌畫撥用摺存此繳 
[章門紀俗]  
　　江省人心澆薄風俗浮華專顧在外體面不顧底裏虚實雖寒門小户亦深中此病昨有出殯者前用銜牌數十對官職自州縣至督撫誥封自文林郎至光祿人夫次用香亭執事魂轎影亭翣牌鼓樂綿長半里許繼之以靈柩舁者三十二人柩罩則金繡輝煌鮮紅奪目隨後人四官轎多乘則巍然瀛眷也親友之執紼者翎頂翹然以數十計異而詢之則僅擁中人之産而開手藝鋪者嗚呼世風日下禮之一字幾不知其何　儉之一字更不知其何指矣使不有以救正之其將伊於胡底哉○南昌縣公役七人在某烟館冩就火籖一枝至某　寮口稱奉官拿某蓑衣或則嚇以危詞或則從中排解多方推挽詐得錢十六千文經縣令訪聞提案嚴訊飭上天平架始得供認前情縣令着　責數十聞將以木籠站斃云○有橘船數艘小泊河干地痞是之羣向乞取人多口雜船户照應不周以致或竊或搶頃刻而空其中某瞎子復呼令黨羽毆傷船户一名幸有礮船駐泊其旁某營宫見此情形飭拿數痞送案瞎子供稱失明巳久不克行兇問官查得先年有搶案二起當卽嚴刑研訊始供認喝搶喝毆想不能幸逃法網矣○前年法人侵擾臺灣某總戎奉檄在江西募勇有某甲者應募而往至本年始散回則室中人　下堂而去矣控諸南昌府庭訊之下其母供稱兒子一去三年杳無音信家中索逋書疉至無計可施是以將媳轉嫁與人得錢數十千償清債項甲稱屢寄銀錢回家實因路遠未到如今惟請斷回問官再四躊躇飭將婦暫交官媒以待覆訊 
[括蒼瑣記]  
　　温州　李伯質太守因有要公晋省於上月廿一日附江表輪船返甌是日印委各員均在雙門外迎接○入冬以來雨澤愆期旱魃爲虐荳麥油菜等項春花迄今尚不能下種城内河道小船亦難行駛據鄉農云今冬旱乾則明年早晚各禾定必豐稔云○今年各項生業清淡異常甚至大街上南貨布匹各店至今亦無一人顧問時事艱難真有江河日下之勢也○新任永嘉縣恩綽享邑尊蒞任後擬將地方痞棍律剪除連日大書高脚牌七面略謂倘有三五成羣酗酒打降窩娼賭博惡丐强討等事許卽拿送嚴懲故近日各處街道均稱謐　閭閻爭頌神君德政實覺有口皆碑云○上月十七晨饅頭巷梁廷元雨傘店樓上煎油突然失慎四隣代爲灌救火隨告熄李永大夥友某甲偶不經心竟從樓上墜下　卽目瞪口呆昏迷不醒洎延醫救治則巳命登鬼　矣聞甲年僅廿餘尚未娶親家中老母年逾花甲死後其母聞信前來撫屍痛哭經各親友出爲理處許以從豐殯殮其事始得寢息○兵丁矮脚福林開塲聚賭無惡不爲上月十七夜恩邑尊飭役協同親兵分投查夜聞福林家作牧猪奴戱當卽前往獲住兩人次日投縣禀訴時福林在逃邑尊復飭獲案不料其母竟出頭赴縣呼寃並控差役索詐邑尊立卽陞堂訊出福林開場聚賭實情遂飭笞責二千板枷號示衆自此以後各處賭風以及花會等事大爲歛跡○超武兵輪於上月十九日抵甌唐稔農觀察乘之而來閱視各口礮臺並稽查鹽務大約不日卽鼓輪晉省云 
[九江瑣誌]  
　　九江南北各鄉人畜多患瘟疫鄉民歛貲紥成龍燈并各樣花燈高蹻故事每夜燈火輝煌鑼鼓鍠聒巡歴各村莊以袚除不祥聞有數十餘起蓋俗例然也○上月二十一日辰刻縣巷許姓婦晨炊後不戒於火幸四隣極力灌救不致蔓延惟焚去　姓瓦屋一幢家中什物俱爲祝融氏捲去矣 
[漢皋巿面]  
　　從前漢鎮零售火油每箱價銀不滿一兩邇來價忽大漲每箱漲至一兩四錢有奇○錢價隨時漲落如春天辦茶夏天辦麻秋天辦棉花錢價每因之而漲近聞廣搜巿錢赴鄉收買棉花錢價大漲每患值銀六錢六分有奇轉眼來春又當辦茶錢價果何時而平歟 
[閩省官報]  
　　通判宋維釗卸辦南門茶稅通判張壽荃卸辦丹洋茶稅同知温培華卸辦石碼稅卡同知俞紹基卸閩安厘卡同知林光藻卸北嶺茶稅同知李聯琨卸竹　關茶稅同知陳錟卸洪山橋茶稅知縣李煊卸漳縣亞溪厘局縣丞陳世奇卸茶亭茶稅巡檢凌寳印卸辦平潭稅卡從九劉烈藩卸辦江口厘局現均到省銷差同知陳錟委辦閩縣海防局同知張賡年委辦卲武厘局通判王廷芝委辦峯巿厘局　縣謝燮枚委辦蕭厝厘卡知縣谷鑣委辦建陽厘局按經歴王鍾椿委辦蚶江厘卡按司獄蔡桐委辦可門厘卡縣丞王登瀛委辦窰上厘局州同烏顯志委辦橋北騐卡巡檢朱曦委辦揚塘釐卡銷長門監修砲臺差未入流葉樹年委辦沙縣華稅分卡均巳赴差福寗府嚴良勳業巳蒞任前任吳廷英現巳卸事到省縣丞馮應奎禀謝委署平海縣丞飭知典史錢廷準禀謝咨補甯德縣典史飭知通判楊逢年委解京餉准補福多縣張朝錫廪謝調補永安縣飭知署南勝縣丞劉譽卸事 
[行竊遺火]  
　　杭城上扇子巷有候補府某公館寓此者數月矣内有某少年其姊寵擅專房能得主人歡故某得依姊而食某雖列僕隷之儔實博房幃之寵終日惟在烟霞窟裏遊不事家人生計兼以性習下流交多匪類近以貧乏難支不得巳效倫兒長技于其姊房中竊得綢縐衣服二十餘件及皮衣數襲并他物深恐主人查知乃於晚間暗爲布置以　滅跡因取棉花胎一床鋪於堂樓地板之上浸以洋油和以火藥中 
 
 

Page 3

 
 
燃線香一炷香燼火延燎原　易彼安排巳定預先手提茶壼出而至某烟室中過癮以聽好消息不意洋油棉花一經着火其光熊熊公館中人手衆多登　撲救幸樓板未燃卽得救息主人出疑爲外竊立卽修函請總巡叚巡各員到家踏看且呈以失單託其嚴緝以冷言微諷之總巡歸而大怒立飭巡役十餘人分路在各　押店各典門首守候詎某竊得各衣均巳運藏外庫次日取綢衣兩件至某典中抵贖寒衣典中見係失贓知會巡役立時扭至總局一訊而服總巡卽帶至公館中令其在主人前自呈始知放火亦彼所爲不禁惶恐謝罪且請照例嚴辦局員因碍于主人情面笞責數百　治以失竊遺火之罪枷號龍吟菴門　云 
[龍門書院甄别題]  
　　十一月二十四日上海道龔觀察甄别龍門書院性理題性陽情隂論此題出孝經緯援神契孔穎達詩疏釋烝民詩引之投課題告子論性近釋氏論 
[請觀氣毬]  
　　十二月初三日在跑馬塲試演氣毬一節巳登前報兹見吕商豐和票號登告白于本報後該票號經售華人客票想欲擴奇觀者必將及早購買也 
[無疾而殞]  
　　向在本埠開外國薙髮鋪之西人玻璃日前至時泰洋行購物而出至門外忽然踣地衆人撫之則巳殞矣人生如朝露洵然洵然 
[英員瓜代]  
　　英副領事佩福來君將挈眷回國所有副領事一缺巳調前署上海副領事之賈理斯君接署賈君現巳抵滬聞其在滬多年熟諳中外情事想能與蔡太守和衷共濟也 
[首領易人]  
　　本埠值年首領事今年係法總領事愷自邇君現以愷自邇君請假回國辭去首領事之任兹悉各領事會議推英總領事許君代愷君之任云 
[虹口火警]  
　　前夜一點鐘時裏虹口電氣燈公司附近日本僧人所設寺院之後面樓房某姓家失火左右隣皆在夢中驚醒英法美洋龍捕房藥水龍紛紛聚集用力灌救麥總巡捕頭督同諸副捕頭及中西包探巡捕彈壓殊爲周到俄卽火滅烟消計焚去房屋六幢聞有寗波人家之小孩不及逃避以致焦頭爛額旋卽斃命昨晨由其父母備棺成殮嗚呼慘矣 
[縣署獲賊]  
　　前夜縣署上房後面突來一妙手空空兒意圖下手當經縣署家丁知覺急喚通班捕役並勛勇多人入内兠拿當卽獲住一人現巳管押班房想當嚴行訊究也 
[着董理勸]  
　　閔行人喬丁氏偕抱告喬茂並司帳人趙連元投上海縣呈控金松茂欠完租米錢六十五千有奇請爲提追前日經帮審委員宋二尹集訊原告投縣伸訴並稱金租小婦人良田五畝二分原擬每畝完米一石一斗每至秋收時金並　清還以致被欠如并現向索取忽將歴年租價硬欲折讓顯係圖賴欠欵金供向在丁氏處爲農工家中　兒等人曾種該氏田五畝有奇所有租米歴年悉照大概每　七七折輸完並不積欠今該氏忽將租價高抬來案控告實所不解二尹問金曰此事曾否有人理勸答有董呈朱某理勸未妥以致涉訟二尹謂兩造供詞各執殊難核斷旣稱有人理勸　着　勸人妥爲理處禀覆核奪兩造遵諭而退 
[意圖冒]  
　　前報紀不知姓名人在增祥碼頭喚李巧　划船渡往浦東行至中流自　投江一事尚無屍屬認領前日忽有一人赴救生局稱是滬北某棧中夥死者係四川人當初有三人同伴來申購辦洋廣貨物日前仍擬約伴乘輪回川亭午時三　將行李運至船中人亦豈舟忽有一人稱有要事登岸一行卽欲回船不料去後直至深晚未回後該輪船開行出口其同伴之二人亦去託我棧代訪一人蹤跡今見貴局中出示召認該屍年歲服色與其人相符故請將該屍棺木及所遺物件一併給領以便送之回里等語局中人當詰來人姓名其人支吾莫答局中告以爾欲領　當覔妥保其人聞言怏怏而去亦不復來想因死者遺下物件不少意欲冐領未可知也 
[英廨停訊]  
　　昨禮拜五英公堂應輪英副領事會訊因在新舊交接之際故未到堂由蔡太守獨訊今日係西國耶穌降生之期照章停訊而明日又逢禮拜所有各案想須於初三日解訊也 
[烟花狼藉]  
　　法租界三和樓弄中某烟妓與山東人某甲情投意合雖共命之鳥並蒂之花不是過也嗣因妓另與某乙交歡遂視中如陌路甲以妓反覆無　遂　得而甘心焉前晚十點鐘時持刃突至妓處向妓頭面手臂等處連研六刀妓受痛狂呼龜奴鴇婦驚惶無指立喚巡街捕至將甲拘至捕房管押一面送妓至英界仁濟醫院醫治夫若輩以烟花下賤騙過客貲財何嘗以真面目向人而沈溺其中者竟至因愛成恨積恨成仇嗚呼其亦不思而巳矣 
[限日繳銀]  
　　粤人陳德薰前在英公廨控稱伊父在日開設茶棧用紹興人田若林經管帳目現查得被田吞没四萬餘金當由前　英會審員羅少耕太守提田到家田不承認且稱帳目有陳之族兄陳吾生陳浦生等經管又提陳吾生稱並不經管陳浦生稱不過帮同司帳爲日無多羅太守仍將田若林陳浦生管押在案迄今尚未斷結近由陳德熏投摧蔡太守細查全卷帳目前日飭差將田帶案太守謂爾之舞弊訊明屬實本當比追姑限七日内措繳銀兩如再遷延定干查封家産 
[英界公堂瑣案]  
　　二十七號華捕稱昨夜見二人在路爭扭拘案請訊金阿二供在高易洋行看管房屋昨夜張榮華言要租房囑爲開看我答以設要看屋須告知帳房伊以爲我違阻向我尋釁由捕拘案張榮華供潮州人向租房屋伊出言無狀致與爭論蔡太守以釁起船微一併開釋○三百十七號華捕稱昨見金阿三在格致書院門前往來溜馬喝阻不依拘案請罰金阿三供浦東人初到上海在野鷄馬車行爲夥確不知租界規矩蔡太守姑念命阿三初次違章格外從寛判罰洋一元撥充醫院經費 
[王松堂司馬小樓記]  
　　樓以小名謙辭　抑志實也吾友松堂司馬越産而僑於吳居久之卽以其治事之所特闢曠地創建一樓樓之廣縱横不盈十笏而又　爲内外二室圖籍鼎彝書畫金石畢庋于是迎賓讌客　在焉無事則蕭然獨酌抱膝長吟藉以優游自適其天因作小樓吟飲圖首倡一詩遍徵大江南北諸名士題詠而自稱曰小樓主人松堂之風雅自喜於此可見余于巳卯薄游東瀛取道滬瀆曾與滬上諸寓公修士相見禮壬午又以倦游北歸始識松堂與之買醉旗亭顧曲徵歌聯詩鬭酒極一時之樂訂文字交自此始松堂屢以小樓記爲請諾之而未有以應迄今冉冉五年矣從未一登其所謂小樓者偶聽松堂自述輙神往焉夫小樓何足重因主人而小樓始傳耳由今日觀之似乎小樓常在而主人不過寄跡焉而巳安知他日者小樓不專屬之主人哉小樓往　而主人之名常留天地間則惟斯主人乃得有斯小樓也蓋主人自有不朽斯小樓者在也間嘗從其鄉王菀生孝廉葉秋笙大令問以小樓之勝則曰樓在北郊外十許里與相櫛比者俱洋房西舍面歇涌　巿廛登樓遥望寥廓無際時而烟晚露初時而雲舒月霽一日夕之間晴雨晦明變滅萬狀浦中帆檣遠近出没隱見更見夫火琯風輪衝波沓浪震駭心目此皆小樓之所有也主人或憚出酬應則寂坐樓中以書卷自娱日與古人相對上下千載馳聘人荒否則摩挲古器聊寄閒情然則此小樓也 
 
 

Page 4

 
 
亦可忘世而遣慮矣樓雖小而胸中所懷者大也卽曰小樓庸何傷况乎松堂年方壯志在四方必不久滯於斯樓他日出其生平所藴蓄方將宣力于國家近則歴燕齋楚豫遠則奉命出使數萬里外此小樓特其暫駐焉爾昔陸放翁作客臨安小樓聽雨初未嘗一刻　用世志時思出師北伐以自奮於功名之會是則放翁身在小樓而心在中原有可知也松堂其勉乎哉方今疆場多虞邊防未撤滬瀆一隅爲南吳盡境中外通商闤闠之所萃甚囂塵上非有畸流逸客棲息其間驅車過之徒見夫崇閎峻宇突兀當前其有以孤峙一小樓藉鳴高而立異者蓋亦幾布矣松堂于此小樓中吟且飲焉或亦憂世之志所託而逃焉者乎卽比於信陵之醇酒諸葛之梁父吟初　不可也松堂于是乎不凡矣松堂有此一小樓巳足傲於衆人而有餘矣然則以小名樓猶之以陋名室誇也非謙也舉以問松堂當必有逌然以笑者即以此意作小樓記光緒丙戌仲冬之杪天南遯叟王韜 
[讀飯顆山樵茗樓卽事詩謹成一律用誌欽馳錄請郢削]  
　　藴藉風流羡牧之裁紅刻翠寄幽思逢　且作游仙夢得意難忘艶體詩烟水迢迢勞目斷交游落落幾心知書生氣味同鍼芥舊雨應教訂後期[  丙戌仲冬延齋弟徐高年稿於寳應寓齋]  
[飯顆山樵以山城倡和集見貽三復十讀欽佩莫名卽次集中倡和詩韵賦呈法正]  
　　姓氏勞俗客知望風懷想寄遐思鳳樓品茗懷前度虎阜尋芳訂後期古調獨彈慚我拙此生惟恨識君遲江南消息憑誰問記取元宵月滿時[  鴛湖張麐廉孫甫客吳門稿]  
[小詩寄懷飯顆山樵大茗樓卽事原韻郵呈指正]  
　　書傳驛使日初斜一别誰知後會賒眼底風光清入畫客中詩思　宜花奇才豈竟終彈鋏絶色何曾老浣紗願作香山詩弟子良宵惆悔悵手頻又[  鴛湖花月吟廬主人張麐廉孫甫稿]  
[歲暮返里留别諸同七律四章呈夢畹生大吟壇正之]  
　　江湖一夢醒征人臘鼓聲中歲漸新客况巳經嘗兩載慈暉愧未報二春烏私欲遂承歡日龍友愁分話别辰此際行蹤難自主去違　巳住違親十年學僉爲戎行生計依然壓線忙席帽　離嘲故舊功名何處卜行藏空　魂夢心懸闕贏得窮愁句滿囊且敝寒氈泛歸棹一盃春酒壽高堂江干握手袂難分動我新愁酒半醺小有詩名慚附尾苦無才調可超羣明年脫迹渾難料此日離懷不可云一語臨歧藉持贈暫違休悵暮天雲獨眠應悵鄂君舟何處蘆花許夢鷗照我知隨江滸月令人惜别酒家樓郵程迢遞親先計祖餞纒綿友苦留爲祝封家姨晚助片帆飛駛到杭州[  西湖花隱次楊槐卿倚裝草]  
[西湖花隱詞將自申江返以詩留别賦此送之]  
　　掞藻摛華絶妙姿花箋遞到耐人思圭璋原屬明堂器雲路應邀特達知凌雲壯志豈尋常空谷幽蘭亦自芳酒盞詩筒相對處一回觴詠一回腸[  小樓主人口號]  
[贈李寳玉校書詩口占一律敬呈問梅山人賜和]  
　　爛漫風姿窈窕身一般風趣露天真難將佳句酬蘇女祗詡閒情賦洛神寳玉痴顛誰得似顰兒消息未無因何期今夜開新宴姬住富興里重覿紅樓夢内人[  瀟湘館侍鄒翰飛戱草]  
[昨親芝宇藉慰葭思率成里歌一章奉呈種榆山人以博詞壇一噱]  
　　吾觀大上星歴歴皆白榆不知誰手種皎皎凌雲衢昔人未之省况乃嘲書迂今聞種榆者知有山人胡君本天都客海上爲蘧廬　吟温季什精讀岐軒書卷卷手不釋字字心猶虚囊中徧搜錦巿上聊懸壼詩才旣超絶醫學尤勤劬準今而酌古妙技非虚譽持此濟人術種福卽菑畬　傾君名人一見良歡娱講學見根柢譚道擷膏腴自來賢豪輩不以形迹　伯休亦高士藥石砭庸愚唐求雖放曠詩瓢名不孤惟得山林致斯稱君子儒萍逢亦何幸得與風雅俱良緣非草草找歌徒烏烏不見南郭士無才濫吹竽[  崇門驪睡軒主秋丞保溶鈞初稿]  
[浙省撫轅抄]  
　　十一月廿三日何兆愷禀見辭赴威坪厘局雙斌禀奉憲委大閱隨同出省經理賞項事務巡檢江錫齡禀知厘捐局委辦龍游厘原差禀見叩謝○廿四日學轅文巡捕潘禀知學台由金華試畢回省約今日午刻可抵馬頭禀謝典史張紹貴禀知藩司飭知咨署壽昌典史由海鹽塘工專丁來省禀見叩謝 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[寓齋偶成疉茗樓卽事原韻錄請徐君延齋張君廉孫同政並博掃花仙史瘦鶴詞人一粲]  
　　寥天一道鴈行斜野店香濃酒可賒世事艱難偏作客旅懷落寞且看花庭梧寫影風侵幔窗竹鳴秋月印紗舊雨不來天欲雪江關蕭瑟憶劉乂謂校經閣主丙戍仲冬飯顆山樵客金沙稿 
[上海三馬路與昌恊賑公所陳竹坪經募山東直隷賑捐兼勸棉衣十一月廿六日第四百九十二次清單]  
　　新册厦門海防分府唐蓉石太守爲次兒春　病愈完愿永保平安洋一百元合規銀七十二兩由本埠恊同慶寶號交　○新册安吳無名氏洋四十元又册永彰洋二元以上二册共洋四十二元○新册無錫源來號王傳垓先生經募陶龔氏十四元○塔　厦門稅厘總局鄧少筠高子瞻二太守續募第四批規銀一百兩由本埠恊同慶寳號交來其各善士花名俟收齊册後再行登報○塔册金陵賴廣茂祥洋二元馬錦豐劉日新隆各洋五角陳崑和祥發各洋三角無名氏何天保各洋二角以上七户共洋四元○新册清江浦盧善士經募志傑堂洋六元無名氏洋二元以上二户共洋八元○崑山新陽縣署孫仲翼洋二元○新册霍玉山代母簡氏求痰病速愈洋二元又　張福全求合家平安秦壽朋求子病速愈永勝堂三户各洋一元柳成祐合家老少洋五角徐門湯氏洋二角以上六户共洋五元七角○新册寗波恊興局來羅王氏求肝平氣和洋一元羅三女求免疾厄洋七角半南屏逐鷗舍人求母隂宅知過子各洋五角鵝湖逸士洋二角半以上五户共洋三元○新册烟台海防營隱名氏洋四元○塔册無名氏九户將圍棋消遣贏餘共洋二元七角錢三百七十文○張乃記洋二元本記洋十元錫求合家平安洋二元無名求足疾速　洋一元江西羅彤萱先生寄來綏成堂洋一元蘇州人和瑞代友洋半元○紹興府正堂霍交來蕭山縣正堂經募塔册和順同潤張茂興才寶田各錢一百　合茂周老楊中山義利永隆王覲湖震峯各錢五十西興驛春洋一角又册西覺菴二百曹錦和湯金水陳佑俞景文李世標增裕天昨胡阿祥金恊和馮萬昌和順俞順和成龍張炳順徐永和戴紹繼俞王氏趙清泉錢元興張鳳　俞電彩張交有俞成立王閏記湯元興徐永生韓老毛孫太和錢六户聞其祥高榮吳蓮生先生徐天明陳王氏戴楊氏金氏俞陳氏張氏湯氏張氏張俞氏傅老毛張文治各五十文又册西興驛春洋一角戴錦桂阿談新埠六房楊仁興俞同茂任元合義蔡順興盛茂永興趙炳順周槐林高景茂小飯店沈　元中和遵道王同裕乾元徐國佩富沈金徐春蘭各錢五十文以上三册共洋二元錢四千二百五十文此稿未完○本日共收英洋一伯另零半元規銀一百七十二兩小洋十六角錢四千六百文合併聲明 
[上海三馬路與昌恊賑公所陳坪經募山東直隷兼勸棉衣十一月廿七日第四百九十三次清單]  
　　新册漢口氷祥號經募瑞臻堂洋廿二元匯豐帳房洋十元耕耘　　洋十元黄任臣謝謹堂江壽春三户各洋五元潘雨田　二元馮衍榮洋一元以上八户共洋六十元○新册杭省吳柳亭先生經募汪合真求子病速愈洋廿元○新册本埠恊源　交來何許人經募許陳氏爲生母陸太宜人資　福洋十元陳許氏隱名氏許維仲許陳氏陳鳳章許　齡六户各洋一元以上七户共洋十六元○新册全信號洋二元梁積善堂　一元○新册樹木捐局洋一元愛蓮堂慈壽堂補過氏各洋五角無名氏有心無力生退省齋知不足子立願子汪瑞記左桂記各洋二角椿壽一角以上十二户共洋四元○新册　昌典銅洋四元二角○新　崑山祥隆昌募求平安氏洋一元力不足氏洋二角○王杏記求病愈洋五元析津無名氏求平安洋三元王承懋求子炳奎痰病速愈婁東　生氏祈合家平安各洋二元遂　銅洋一元○塔册　興柯橋鄔生順續募柳金潤錢一千零五十文第幹廷一千程茂棠五百五十孝弟氏五百又册汪孝經鄔烈峰各四百孫阿廣王金貴名三百應槐毛文選李秉才毛文彪徐金寳沈胡順計任葵宋桂生各二百鄔阿小一百五十又册福記七百七十趙益記本繆　記又綠又壽又三又星各五百沈蔣孫胡合四百周伊之二百五十金厚齋丁理記賀子記各二百陳　源李梅兄楊和生黄桂亭張鋗方胡其養各一百宋國文金玉堂朱耀庭各五十又册惇德堂周一元恆春其昌各四百恆新三百　子安公義各二百五十沈裕颿裕記信和趙延齡陶大有恆各一百文元和一百五十陳土有沈陳東來訊來王陳氏德松沈如林錢周氏正福大阿福口天德本昌鹽陳氏七金　　各五十文以上四册共合來洋十六元○本日共收洋英一百三十二元銅洋五元二角小洋二角合併聲明 
[上海北巿絲業會舘核獎籌賑公所施少欽經收山東順直賑捐十一月初五六日第一千一百八十八九次清單]  
　　補闕齋分助直隷山東賑損由惠泰庄來九八規銀一百兩善不留名由森盛珊記來九八規銀五十兩老河口　局丁子業由江寛船來九八規銀四兩蓉城補過軒洋二十元蕪湖吉祥氏十二元慈竹山房程求病速愈十元東海鷗客爲妻病愈完愿由　亨源來十元蕪湖無名氏八元揚州祝親平安人求合家平安由全泰盛局來六元心長力短人求室人病痊由太平府全泰盛局來二元無名氏一元○謙益　增益堂二户各洋二元同源昌永隆衣庄項耀庭沈寅谷徐津士五户各一元四户總合一元三户總合一元共九户由崑山寶順局寄全盛局來洋十一元○邵琴齋王偉卿三户　洋一元無名氏虚對開一元義隆號銅本洋二元四户由常熟義隆號奇永義昶局來○趙燮卿銅本洋二元楊沁卿銅洋一元二户由蘇州楊三元號寄寶順局來以上初五日○鄧楊求産後腹痛速愈由姑蘇全錢局來二十元梁寶鑑求疾速愈二十元平安是福十元保佑消災延壽六元阮冰臣五元隱名氏求病速愈五元隱名氏求脫紅卽愈二元葉彭氏求頭暈速愈二元存德堂求四保病愈二元蔡瀛濤爲先慈劉氏六十冥壽亡室鄒氏十週　助棉衣捐求資冥福由杭州全盛局來一元席鼎吉堂求妻乳病速愈由沙溪致大局來一元悔過無力人售灰鼠皮統資求保頭痛卽愈洋五元八開一元十六開一元翕和氏由蘭溪恊泰森局來銅洋四元○慶雲祥錢二百文景記朱義和惇泰章士記元懋萃昌祥　茂春同福昌乾號天裕永十户各一百文共十一户計錢一千二百文由潘新甫合來洋一元錢一百五十文以上初早日 
 
 
