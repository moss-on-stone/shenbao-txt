# 1923 - 348 - 4918258

 

Page 1

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 2

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 3

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 4

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *時評 
[兩敗俱折（冷）]  
　　一手獨拍不能成聲今之所謂種種爭端皆兩手交拍而成者也使吳景濂不謀組閣以去高則高凌霨亦不組反吳黨以驅吳之議長使王克敏不究銅元票案以窘津財派則津財派亦未必力攻法郎案以窘北京政府各省間武人之相齮相　亦多如是 
假使一方而能力盡已職不預外事鎭靜以待無論他方之若何謀畫計算舉不足以爲害或轉以有利何也立足旣固人自無如之何也若各有謀人之心而不暇自謀勢必兩敗而俱折吳高王輩之結果自然爲人所共見不待智者逆料也 
　　或曰否今之據有地位者不攻人難自安攻人即暫以自衛吳高王輩夫豈得已然則難矣 
[國内專電]  
　　北京電津電話吳景濓住天津醫院馬驤等等分住各旅社吳通電謂本院職務旣不能行使個人行動亦復失其自由移津調養出京後衆院一切行爲皆屬非法景濓不能承認文件被搜孫閣票匭如有變動政府負責與景濓無涉（二十二日下午二鐘） 
　　北京電馬（二十一）憲政黨開會王毓芝高凌霨程克均列席高報告金法郎案係前任所承認現未履行黃翼請程克指揮檢廳處吳景濓妨害公務凟職罪程克擔任如法庭辦不結實本席負責糾正并决補發一電維持十月三日衆院否决金法郎議决案 
　　北京電參院養（二十二）緊急會議仍要求全體閣員出席質問金法郎案　　北京電使團對華禁烟並不信疆吏擔任嚴禁拒土會報告謂要人與文武大官吸烟者多謂三十年方可禁絶因三十歲以内吸烟者萬分中不及一人（二十二日下午二鐘） 
　　北京電王克敏以德發債票基金英不允提湖廣債券仍扣鹽餘連日請緩扣匯豐不允（二十二日下午二鐘） 
　　北京電院函財部袁祖銘軍費部已許三十五萬今僅撥五萬不敷應加撥部函美使館華人赴美移民局檢騐設備不周有碍衛生且覊留日數無定請轉令改善並免赤身檢查 
　　北京電院函王克敏速撥蔡成勳軍費十萬（二十二日下午二鐘） 
　　北京電使團息廣州聯合艦隊已集中孫不强動聯軍亦不動伍朝樞告領團謂廣州政府爲主義而革命與排外不同列國旣簽華會協定而派艦干涉海關不啻自行勾消措詞甚硬　　北京電部函日使延吉陶交涉員報告 
　　近來延琿日警時干内政威脅入籍墾民改籍請飭約束（二十二日下午一鐘） 
　　北京電陽曆年關高王在府擔任維持　　北京電蘇浙皖閩旅京同鄕將組大規模和平大會通告爭意氣者請擇一空曠地自去角力幸勿使四省生命財產陪爾犧牲因四省人民絶無絲毫惡感（二十二日下午一鐘） 
　　北京電朱深方樞梁鴻志免緝曲同豐免察看張敬堯名免查辦即備指令 
　　北京電養（二十二）閣議交吳未到黄郛請再上辭呈高王不贊同無結果 
　　北京電交吳養（二十二）陪眷赴津 
　　北京電養（二十二）參院開會到百三八人閣員不肯出席電催無着議查辦黄郛王克敏案可决順直省議會案交審查又議衆院撤換警衛僉謂違反院法有謂北京是對人的是勢利的場合非法律所能救濟舞結果 
　　北京電馬聯甲電院箇（二十一）接省印　　北京電鄂蕭電院請歸併荆宜兩鎭署費併歸蒲通鎭守使陳嘉謨兼 
　　北京電劉湘到渝電院駐渝鎭署催費（二十二日下午八鐘） 
　　北京電院電齊燮元尊保溫宗堯廣州灣收回督辦經電駐法公使俟覆到再辦若遽辦恐生誤會 
　　北京電吳佩孚電院高鳳桂臨陣退兵經援閩司令撤任抗不交代携全部兵士脫逃請褫官通緝 
　　北京電養（二十二）閣議决李彥靑爲平市官錢局督辦董事三財部銀行公會警廳各佔一（二十二日下午八鐘） 
　　北京電養（二十二）金融公債抽籤中籤號碼一一·二四·三五·四三·五三·七零·八五·九八·等八號 
　　北京電吳影濓赴津後曹恐其擾動政局特電王承斌請其調停 
　　北京電憲政黨昨開會高凌霨主席各議員請高報告金佛郎情形高言實未承認將來辦時必先與各議員商量各議員認爲不滿意 
　　北京電朝鮮中國總領事館將售與日人價一百萬元（二十二日上午十二鐘） 
　　北京電劉存厚電陳國棟部連克張關鐵山關口後熊但已退資中滇軍潰走（二十二日上午十二鐘） 
　　天津電衆院警衛長湯步瀛被拘吳景濓馬（二十一）晨十一時乘汽車抵津院印由鄭林臯帶來擬仿黄陂例在津行使議長職權并發號（二十）電表明心跡 
　　天津電財部裁員因索薪不得一辦事員兩錄事同日縊死 
　　天津電津團體會代表魯嗣香李伯勳敬（二十四）偕日人遠山猛雄乘天潮丸東渡進行中日國民親善 
　　天津電某議員擬提案詰王克敏掯不發薪又令憲兵强制員司辦公試問個人道德部員人格國家體面何在　　天津電聞曹又擬派孫寳琦署閣調停政潮但孫不肯晋京 
　　天津電省議會咨省署金丹犯自應罰辦但所在地之縣知事查禁不力宜一併嚴懲（以上二十二日下午五鐘） 
　　奉天電張以財政廳長王永江兼代省長數年不辭勞怨决擬眞除俟財長覓得相當人物即發表 
　　奉天電張今日派張學良丁鑑修赴大連報聘更與兒玉長官川村社長有所接洽　 
　　奉天電前總司令部軍事顧問畊野饑武改聘三省省署顧問遺席聘日參謀部員陸軍大佐儀我誠也氏接充效（十九）正式就職 
　　奉天電今日日領再讌葉恭綽 
　　奉天電王永江因市面銅元充斥商民極感困苦現召省内外各銀行長開全省金融融會議討論調劑辦法 
　　奉天電省會議長白永貞爲討論三省要政定敬（二十四）開三省議會聯合會電清黑議長尅日來奉 
　　奉天電張昨親赴東三省兵工廠檢閱（以上二十二日下午五鐘） 
　　吉林電赤塔俄商會通知華商限明年一月前一律改用俄文違則重罰華商反對環請領事交涉取消 
　　吉林電盛傳明年軍政費將改發現洋券但匯水續漲不已價暗跌至九扣以下恐未可樂觀（以上二十二日下午二鐘） 
　　哈爾濱電滿洲里軍隊破獲赤黨秘密會旗尾竟署滿洲里中東路字樣　　哈爾濱電失慶瀾爲改進特區敎育起見公布暫定敎育施行條例十六條注重職業敎育（以上二十二日下午七鐘） 
　　濟南電敎育家黄任之黄伯樵由青島返濟辦華工職業學校校址已在青與熊商定坊子舊兵房馬（二十一）晚赴南京參與財政會議華工各縣代表百餘人均持白旗到站歡送　 
　　濟南電倒熊派議員組織政治協會因分子複雜進行停頓郝鳳城等組憲政支部力收議員勢頗振郝與熊爲同鄕有聯絡故議會彈熊案恐難提出（以上二十二日下午三鐘） 
　　漢口電日捕房命案馬（二十一）午後四時由陳介楊培帶地廳檢察官胡潔德醫孫克縉·日醫比野·往騐騐明死者係自縊但手足額腦有重傷七處當交屍屬收殮現正收集證據向日領交涉又華工馬（二十一）向日捕房質問被日警打傷七人尙有六人押日警署另有重傷一人交我警察八署因八署不收轉送醫院日界斷絶交通至夜十二時始回復日宇治艦並調陸戰隊三十名上陸於西路架機關槍示威羣認爲日人之侮我舉動又死者田某生前旣受重傷能否以洋襪自縊亦屬疑問 
　　漢口電川訊援川軍巳克合川惟壁山綦江兩路無進步傳成都有川軍 
兩師將集中隆昌準備東下 
　　漢口電馬濟馬（二十一）赴洛 
（以上二十二日下午六鐘） 
　　長沙電夏斗寅升任鄂軍混成旅長　　長沙電何鍵皓（十九）電攸縣匪多惟本旅開赴湘粤邊境日前與敵接觸圍繳有槍兵百餘名目下雖已退去仍難抽兵防剿（以上二十一日下午十一鐘） 
　　長沙電沈鴻英由宜章來電所部分兩路一路抵唐村管埠一路攻連縣　　長沙電軍資處長梅尉南呈請辭職謂提借房租一案政府竭澤而漁小民怨聲載道尉南爲衆矢之的曾呈請辭職未准茲者大難削平伏乞俯准房租數僅五萬有零寒苦小民居其大半政府雖有償還之令小民尙在疑信之間應請切實籌還擬請凡職處經收現欵暫停支付俟收滿還清房捐之數再行移交 
　　長沙電財政司呈趙請飭軍務司令各軍隊造具預算並將月支數先行電覆以便指撥及支配各軍經費趙將原呈發交軍務司該司已發通電　　長沙電湘西劉叙彝覆電叙彝幾次望和無效戰釁重開因本良心主張一面飭部守原防一面函逹楊指揮力謀寗息湘西軍隊頭腦簡單以服從爲天職而自衛又情勢所必然茲正由彝負責商同田昂吉旅長撫循士卒忠告蔡使下野惟部曲我防地廣宜行之審愼以免枝節尙冀諸公商承省座毌爲過激者所衝動先行制止軍事上之行動約以短少時間謀内部之商洽勿以時間迫促再激事端（以上二十二日下午五鐘） 
　　長沙電省議會選軍務司長延會五次現將該案擱置 
　　長沙電劉雪軒勸羅先　就清鄕督辦職羅已允劉潛回永州聞羅呈趙請委陳斌生爲清鄕委員長羅擬從整頓各縣團防入手團防皆歸督辦節制先肅清長沙四鄕然後推及各縣（以上二十二日下午三鐘） 
　　香港電伍朝樞語人云政府對關餘交涉决用文明手段不願以武力解决如交涉無效將現在關員免職由政府另委如仍不得已則或另設稅廠　　香港電省肇輪拖電行號哿（二十）夕由省赴肇甫離岸即被賊在省河行刦幸司舵潛逃賊不諳駕駛與一輪船相撞車頁被錨鍊𦆑縛不能動賊懼� 
而遁未遭刦擄 
　　香港電東江戰局無變化哿（二十）起轉趨沉寂因粤軍須待黄大偉部全到再續進攻 
　　香港電據省報息皓（十九）中路聯軍進至蘇村附近河岸即遇大隊粤軍憑河抵抗劇戰竟日無勝負粤軍地勢較佳劉玉山及豫軍由東平馬嘶向蘇村斜抄粤軍尹驥李雲復抵禦此 
　　路現劇戰左路聯軍與林虎部相持另訊粤軍擬由龍門進從化假道粤路襲廣州孫已令魯滌平調兵赴從化防堵 
　　香港電劉震寰部與徐樹榮爭防地皓（十九）在新洲激戰現仍未息 
　　香港電林支宇宋鶴庚哿（二十）抵粤謁譚延闓翌日譚召湘軍將領開軍事會議 
　　香港電當道决調北江湘軍赴東江助戰昨夕粤路開夜車運湘軍來省 
　　香港電海圻艦皓（十九）早亦離汕北歸　　香港電楊廷培在省署斃命已徵實皓（十九）午省署有一偉大棺木運出係楊屍聞楊死因係范石生逼令服烟膏查楊代理衛戍司令時曾嚴辦范部所包庇之烟賭 
　　香港電沈健飛部進窺梧州連日官潭墟一帶已生戰事劉震寰調吳興旅赴梧增防（以上二十二日下午七鐘） 
　　福州電財政林廳長病大轉機但孫已請薩委蔡璞代理 
　　福州電孟昭月一旅及王部耿團定敬（二十四）日續赴上游盛傳浙軍已抵崇安浦城界（以上二十一日下午七鐘） 
　　南京電本日平民學校行總畢業禮到者萬餘人熊夫人親自給獎 
（二十二日下午七鐘） 
特約路透電 
[北京國會現狀]  
　　二十二日北京電憲政黨黨員本擬於今日午後開會因文件賬册不知所在遂作罷 
　　二十二日北京電吳景濓離京前通電各省謂國會今難辦公今赴津養疴此後衆院任何行動擬作無效孫寳琦同意案不能通過應由政府負責 
　　二十二日北京電今日午後衆院開會到議員一百四十二人議員某提出查辦黄郛王克敏關於金佛郎案之罪行即經一致通過旋致文政府請派員澈查如罪狀確實即交法庭訊辦 
[南方時局記]  
　　二十二日北京電廣州時局未有變動 
　　二十二日香港電廣州英商會昨夜在廣州樂部宴 
待英艦水兵 
　　二十二日香港電香港黄埔造船公司承造巨式九龍渡輪兩艘 
[希臘之民主政府]  
　　二十一日雅典電希臘軍官團現擬電請維尼齊洛氏由巴黎返希臘自由黨已有電致維氏但民主黨因與維氏意見不盡相合故不允簽字於勸駕之電文民主黨以爲宜俟政體問題切實决定後再請維氏回國以實際言政體變更現可視爲已成之事實政府各機關已撤去君主肖像據共和黨機關報云監國康杜里狄斯氏已聲稱渠贊成組織民主政府 
[墨西哥革命潮]  
　　二十二日墨京電墨總統已命停止募兵謂政府兵力足敷維持治安 
　　二十二日華盛頓電革命黨首領鳥爾太將軍已命其駐美代表通告美國油業家及報界謂墨總統以油礦爲　之借欵殊欠公允彼以事實上政府領袖之資格永不承認之 
[英國鐵路工資問題]  
　　二十二日倫郭電鐵路工資問題現有意外之發展機車機師與火夫公會决定否集全體會員投票公决工資處决議案應否接受之問題如會員否决則幹事須出全國機師與火夫罷工之通告機師與火夫公會此舉已推翻昨日電傳全國鐵路侅僱員大會之决議 
　　二十一日倫郭電鐵路僱員大會今日於激烈辯論之後以大多數决定接受工資處所議决工資稍有變更之辦法 
 
 

Page 5

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 6

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *特約路透電二 
[委員會調查德國民會]  
　　二十一日巴黎電賠償委員會今日一致决定將德國所提關於舉借外債以購小麥油脂之請求轉逹政府請示辦法一面請擔保品委員會趕緊報告德國雜糧油脂之情形賠償委員會决定請美國專家道斯氏擔任德國預算案調查委員長 
[美國對土讓與權]  
　　二十一日紐約電土美發展公司法律顧問諾爾斯氏今日否認土政府已取銷郤斯德氏讓與權之消息但稱倫郭已組織新公司有資本五百萬鎊以辦理土美發展公司所已决定不自接辦之桑森錫伐斯鐵路建築工程如土美發展公司不能在美國募集必要之資本則其所得之全部讓與權將轉入倫郭新公司之手 
[英國選舉結果]  
　　二十一日倫郭電英國選舉現已完全辦畢各黨所得議員席數如下保守黨二五七工黨一九二自由黨一五八超然黨八 
[印度之選舉]  
　　二十一日德里電印度議會議員一百四十人今選舉之結果不合作黨之被選者約有四十人印度中央數省之省議會以不合作黨議員居多數行政員尙未舉出孟加拉省政府尙未成立猶在談判中但其他諸省議會多數黨似屬地主 
[美俄承認問題]  
　　二十一日華盛頓電參議員波拉氏提出議案請美總統承認俄政府後參議院已囑外交委員會詳細研究俄國全部問題洛志氏乃外交委員會長據波拉之言俄人在美言傳活動之說並無根據而傾向共產主義者則謂美國勞工革命之宣傳係出於國際勞工會而非俄政府所爲美國行政界指此說爲遁辭謂國際勞工會與俄政府有何區異莫可分别云 
[美國冬行春令]  
　　二十二日紐約電紐約天氣奇暖父老皆謂爲向來所未有熱浪似已遍及北美加拿大傳來消息謂向來此時雨雪載途本年花開蝶無大有初夏之象云 
[各國近事]  
　　二十一日巴黎電報稱捷克外部總長比恩斯博士近出度於國際聯盟行政會者將留駐巴黎數日 
　　二十一日倫郭電路透社探悉靈捷各界之意見以爲阿富汗邊界之地位並未因近事而愈形惡劣在軍事觀念上阿富汗之事件與邊界情勢無關英國軍事之布置現未變動又據邊界傳來最近官塲消息瑪素境之頑抗地方爲華齊里斯丹但現已築有大路而英人又有汽車隊駐於拉士梅可控制瑪素之中央故華齊里斯丹之現狀現前已大有進步瑪素各處人民皆漸與英人和好矣 
　　二十二日紐約電冠　斯出版公司已購買紐約晚郵報 
　　二十二日巴黎電愛沙尼亞與拉特維亞國已批准劃界條約經濟稅關聯合預約及本年十一月一日在里伐爾簽定之政治軍事聯盟條約 
　　二十二日開浦唐電英　巡洋艦隊今日于雷雨中抵此全鎭惡旗歡迎 
　　二十一日紐約電紐約時報稱銀行家估計在美德人所有自由僨劵國庫劵銀行匯票等約値現欵二萬萬元此欵可用以融通十萬萬元至二十萬萬元之贸易 
[公電]  
　　北京通電各省衙門鈞鑒本日令特任馬麒爲銳威將軍此令任命馬麟馬廷　均爲將軍府將軍此令任命馬鴻逵馬鴻賓馬將軍府將軍此令任命劉郁芬鹿鍾麟宋哲元爲將軍府將軍　令李雲復晋　陸軍中將賀瑞廷鄧桂生朱得才均授爲陸軍少將並加中將銜鄭澤波鍾紹斌均授爲陸軍少將秦貴榮倪壽麟 
　　　壽南周蔚廷吳承恩王昌期均授爲陸軍步兵上校並加少將銜此令京馬印 
　　吳景濓自天津通電一各報館公鑒今日三時衆講院開第六次臨時會講員余紹琴等提議變更　事日程要求國務員出席質問金佛郎案（原文已載二十一日本報要聞欄從略）再京中電局監視甚嚴此電係派專差送由津局用商電拍發合併奉聞吳景濓叩巧印 
　　吳景濓自天津通電二各　館公鑒本月十八日本院開第六次臨時會因討論金佛郎一案致　政府之忌嗾使憲政黨議員在院妨碍議長職務抛擲墨盒撀傷本席額　太陽穴受傷甚　景濓扶傷主席當將反對金佛朗通電多數通過即日拍發續議大總統來咨擬任命孫寳琦爲國務總理同意一案依法投票籤封定日再行開會報告業將經過情形電逹在案本日上午本院秘書廳忽接京師警察廳公函内開案奉内務總長高諭開衆議院警衛隊屢有毆辱議員之事寳屬有玷職守應即將該隊員弁長警全數撤換另派得力官警前往接替以保安全免釀事端仰即日妥爲辦理等因遵即令委本廳保安隊督察長張汝霖暫行兼代　衛長之職并遵選穏　巡官長警前往接替相應函逹但照等因不勝駭異杳國會警衛載在議院法第八十六條八十七條自國會成立迄於今茲向由兩院議長依法委充指揮監督不惟從無内務部遴派官弁之事即内務德良亦無任意干涉之權院法具在不容違反又據函稱本院警衛隊屢有毆辱講員之事實屬有玷職守等語查本院警衛向來奉職惟謹並無毆辱議員之事即使不能稱職議長自有依法處置之責該函所稱旣與事實不符亦與法律未合顯係濫用行政職權侵犯議院權限以内之事本院實難照辦正飭秘書廳函復間突來武裝警察數百人攔入本院擅行佔據並監視　衛將各廳科處及議塲把守搜查不知用意何在本院議員異常憤慨紛紛質問前來查現在國會旣本依法解散何得由内務部越權干涉該部派來武装警察擅行佔據議院尤屬不可思議業由本院咨逹大總統杳照並由本院秘書廳　　 
函復京師警察廳迅將武装警察全部撤回以重法律而明權限查十八日本院議决通電反對金佛郎一案已觸現内閣之大忌而依法投孫閣同意票一案尤爲現代總理内務總長高凌霨所痛心蓋反對金佛郎通電發出則現政府啻國之目的必難速逹孫閣同意案通過則高凌霨代理之揆席必當去職利令智昏鋋而走險遂不惜濫用内務總長之職權出此違法越權之　舉蹂躪法律破壞國會倒行逆施至於此極跡其居心無非使孫閣同意投票之結果不能即日實現而金佛郎變相承認之計劃尙可秘密進行光天化日之下竟有此等非法舉動視項城陰謀停止國會職權之險很殆有過之實開萬國未有之惡例貽憲政無窮之恥辱景濂擁護法律擁護國會十年於茲不意憲法初成竟視立法機關遭此横暴員勝債愧所望邦人君子仗義執言庶立法機關不至無形消減賣國内閣不得肆意妄行則國會之幸憲法之幸國家之幸也敬布區區佇候明敎再京中電局監視甚嚴此電係派專差送由津局用商電拍發合併奉聞吳景濓號印 
　　吳景濂自天津通電三各報館公鑒現政府濫用行政職權侵犯議院權限突於號日嗾使武装警察數百人擅行佔據本院勒令警衛交械解散並把守議塲及搜查各科處文卷暴力脅迫職務停頓業於當日電逹計邀洞鑒景濓身負重傷又被密布警探包圍以袁世凱之專横黎元洪之陰賊所不敢爲者而現政府公然爲之屬有血氣同深憤慨景濂對於本院職務旣不能行使個人行動亦復失其自由爰於本日移津調養惟自出京以後衆院一切行爲皆屬非法濂不能承認各科處文件濫被搜查以及寫存待開之孫閣同意案票匭嗣後如有遺失變動政府負責與景濂無涉特再電聞佇候明敎衆議院議長吳景濓箇印　 
國内要聞 
[北京通信（隨波）]  
高凌霨解散衆院警衛之經過 
　　吳景濓硬投孫閣同意案其手段至辣蓋孫閣一旦產出則對手方之種種設備均不攻自倒昨今（十九二·日）兩日高派報紙大駡憲政黨飯桶即以其前日不該讓孫閣案得以投票高氏嫡系某晚報所謂花了許多昧心錢受了許多骯髒氣是也所幸票匭封存未開尙非無挽救之餘地於是不能不作進一步之主張禁絶吳景濓再入議場免匭由吳手開吳在院内尙能操縱者上自秘書長下及門警均係其私黨故禁吳之騰躍莫若拔去吳之爪牙而解散衆院警衛辦法遂爲高凌霨派一致之主張吳景濓聞之初以爲院法八十六條八十七條之規定院警由議長指揮非行政機關所能干涉尙不置意不料今日（二十）下午三時警廳保安隊竟包圍而解散之矣 
　　當前日投孫閣票時閣員會在紅籮廠高宅會議結果即 
　　如上述拔去吳氏之爪牙次日高凌霨乃召警察當局商議此事薛之珩以院警非警廳所能干涉請爲考量高謂事到如今松坪不能不帮我一點忙竊甚懇切高旣是總理又係内務總長乃薛之直接上司薛自不敢違抗然爲私交趨見曾預先通個消息與吳景濓蓋欲其自行疏通也吳派聞訊大驚哀懇薛勿辦薛以不能抗令請予原諒爲詞吳派無法乃電話天津求救於王承斌王當時除派人來京外又託人向高五疏通高堅决拒絶謂此回我實不能讓步後由北京最高軍警長官向高講情高亦毫不爲動蓋高吳已至短兵相接時代一髮千鈞之際欲其鬆手固非易事矣 
至今日上午警廳遂正式函秘書廳謂奉内務總長諭開院警屢有毆辱議員之事有玷職守應全體撤換今委任保安隊督察長張汝霖兼任警衛長云云此外尙有一訓令致警衛長湯步灜囑辦交代秘書廳大譁湯亦以本人非警廳人員何能受其命令遂一致先後根據院法駁覆警廳不料此文尙未覆出而警察保安隊五百餘人已荷槍實彈將衆議院圍住督察長張汝霖亦親自到場謂奉高總長諭前來接替院警見其來勢洶洶不敢抵抗一一將槍彈武装繳出羣避入衆院大門以内是時保安隊已遍佈衆議院内每一電話均用二人看守衆院員役亦一律禁止出入其存有孫閣票匭之議事科且另加封鎖以示鄭重至衆院印信文件等項現尙未開辦法大概均將入反吳派之手在衆院如此布置時吳尙不知幸院内印刷股電話未爲保安隊偵知院中人員私以電話相告吳始知大事已去即以電話紛召黨員會議五時後即决定派人赴津拍電告以代閣破壞院法事至如今轉欲乞靈於法律亦可哀可憐也 
　　反吳派方面旣將議塲攫入手中吳景濓决不能到會塲主席所謂今日之事我爲政正好大展手腕以愚所聞甘石橋今晚會議已决定辦法如下㈠聯名發出通知即日開會㈡開會後即多造報到人數使其成會㈢推臨時主席推翻吳景濓之地位㈣認前次孫閣案所投之票爲無效須另行投票㈤否决孫閣請政府另提同意案如此做去高代閣自完全站在上風然吳景濓今日已託雲章赴津向王承斌求救亦不能謂其毫無抵抗也（十二月二十晚） 
[北京通信（三原）]  
衆院武劇醞釀之原因 
　　十月十日以後之曹側所謂議長與内閣之爭循環往復雖經過許多變化總不出徜恍迷離四字局外觀測如墮五里霧中近則愈演愈烈津保兩派已揭開臉皮硬幹蓋從來兩派相爭到不可開交時兩派中必有一派結聯第三者以佔最後之勝利疇昔保派之抑津也旣嘗得力於第三者之洛吳今日津派亦以其道報之勢使然也 
　　津派於洛向以意見不合不稍親近然兩月來之保派行動亦殊不滿於洛津以有機可乘故邊守靖敢冒昧赴洛外間傳其爲個人長直問題實則其唯一目的在貫澈半月前津派宣傳之津洛合作主義省長問題僅屬未節邊氏抵洛之初所言多不爲吳所信吳特於電曹主張孫寳琦派署後又復一電於中立派之閣員吳毓麟詢問閣中究竟於是此中立閣員即將近况源源本本密電奉復故前日洛方又來一電措詞更形憤激指責現閣不留餘地高凌　以前途暗礁突起雖改代爲署之局已做到十之八九然究不敢孟浪進行遂復托病觀望另籌疏解之策矣 
　　在昔保派利用以毒攻毒策一方以孫寳琦爲籘牌一方以議長爲問題使衆院不能成會頗見勝利然保派所組之憲政黨其結合分干本極複雜中若民治社研究系等本祇以各欲　承吳景濓議長衣鉢利用憲政黨以促其成故其表而同此倒吳目的實則根本上固猶　枘而不相入也加以擁吳派之間諜從中播弄團體早即不能團結雖發給二百四十元歲費後本月七日又送二百元黨費將消之銳氣稍稍復振然黠者旣抱拿錢目的而來錢旣到手不復計及義務何在故數日前憲政黨通過之組織行政委員會案其中一部分不惟不肯簽名連署且大唱反調謂歲費是應該拿的黨費亦祇　　算得歲費之代名而民治等派更以參院議長競選不得憲政黨之助高凌霨等且從而資助籍忠寅因是深懷怨望亦不願再作倒吳先鋒矣 
　　津派原欲以孫倒高願以五次常會均開不成吳景濓乃乘憲政黨金錢效力將消失之機使其黨徒分頭游說中立派唱參衆兩院合作一方遣人赴津籌欵前者適參院議長之爭相持不下大家移其目光到金佛郎案覺兩院有携提必要故前日虎坊橋觴源宴會轉由參院各政團首領做東道主雖激烈者仍堅持倒吳然民治社前所主張假地參院開會一說刻已因有一部分人不贊成多主拒絶吳氏遂得減少一分顧慮天津方面亦已籌到五萬元昨日發給秘書廳三成欠薪之一萬元即係此欵之一部分當晚小蔴線胡同吳宅會議曾一度議及此項之分配辦法當以高閣現有參院之金佛郎案打擊衆院中屬於張英華一派亦擬提查辦王克敏案不妨再試開一會以圖僥倖而其議遂决 
　　蓋自津派聯洛之策半見成功高凌霨改代爲署已無希望孫寳琦以自身旣被牽入漩渦中欲罷不能此番赴津雖爲袁宅點主實亦含有幾分作用津派中人尤噪聒不已王承斌曾兩次訪孫力勸如衆院終不成會不妨先行派署孫氏對此在一星期前本即不堅持徒以爲保派所制本不不便再言轉覺王氏此語正中下懷不過欲假手津洛繞個灣子過來據聞洛吳業有代表赴津勸駕曹錕對孫覺過意不去前晚亦派人赴津敦促回京孫意甚活動不復作態因欲看今日衆院同意案形勢如何再定回京日期而不料衆院開會竟閙此一塲活劇也 
　　昨日衆院議程雖祇列同意案一案然吳景濓一派却預備將金佛郎案一併附議對高閣雙管齊下所謂反吳派之團結力日來本已渙散但激烈一派以不受調協仍主先解决議長而後投同意票故今日亦一律列席當吳派余紹琴提議變更議程先議金佛郎案時反吳派即以議長未解决前無論何案均不能開議因之雙方由舌戰而力戰吳景濓頭部被墨盒打中一窟窿即令院警將議員黄翼抓住指爲行兇者一方即命警衛關門一方由秘書散票共投孫閣同意票二百六十三張因多數已退席即將票匭封固其時檢廳已派人前來騐傷以黄翼係屬現任議員又在議塲内不能受當事人指揮逮捕法官與吳景濓爭持到夜深始决 
　　衆院之武劇算是吳景濓第一次大吃虧然其精神並不頽喪晚間仍在衆院小議場召集本派議員籌商對付方法决定與反吳派打官司外並當塲起草一篇告哀通電語極肉麻同時反吳派亦在西安飯店集議内閣方面聞訊亦於當晚通知軍警長官一同集合公府商議此後對付態度大多數主張假手法庭依法律解决 
　　原來保派以事弄僵態度暫持冷靜祇先欲延長代閣觀測形勢今衆院旣發生　劇孫閣同意案當然更無期成立惟津派聯絡本不一定要衆院同意祇注重於派署邊守靖在洛得有成績後近已偕吳顧問柴瑞周等赴汴謁張福來不　即將回京自昨日出事後津派已有電致洛報告吳景濓受傷情形一方令邊再度赴洛大概將乘此先促成孫閣派署也（十二月十九日晨） 
[高凌霨等提出總辭職]  
　　高凌霨等因參議院諫日及吳景濓巧日通電對於金佛即一案力加攻擊自不能不有所表示除由國務院嘯電聲明外昨日（二十）閣議更提出總辭職問題經討論通過其辭呈聞早已擬就當由張廷諤携帶入府請求批准曹閱後即將原呈交張退還而一種之照例文章遂於數小時間告結束矣其原呈如下爲呈請辭職事竊凌霨等仰承明令贊佐中樞兼月以來兢兢奉職乃近日參議院忽有諫日通電對於金法郎一案摭拾浮言深相督責凌霨等於嘯日詳舉未經辦理實在情形通電聲明在案詎意衆議院吳景濓復於巧日通電又謂希圖承認類皆支離恍惚羗無故實之詞查此案經黎前總統批可照復法使後嗣經衆議院否决至今外財兩部正在詳愼考慮應如何再行照復法使尙未擬有具體辦法閣議時亦從未提議以上情形均在睿察之中似此虚搆醜詆淆亂事實若律以忍辱負重之義本可存而不論唯案開重要情極離奇總由凌霨等誠信未孚　　 
　　致滋多口理合及早引辭免滋咎戾爲此具呈懇請准予一體免去本職無艱任屏營待命之至 
[高凌霨撤換衆院警衛]  
命之薛之珩　制執行吳景濓拚命爭持 
　　北京政潮日來愈演愈劇高凌霨與吳景濓已到短兵相接之地步高之原定計劃本打算借甘石橋黨反吳之力以拆國會之臺逹到目的後孫閣固成立絶望而暗地進行中之金紙問題亦可以免除多少障礙乃十八日衆院開會血戰之後雖吳氏負傷而反對金佛郎案之通電竟經表决發出閣置多日之孫閣同意案亦已投票入匭高氏知事不妙遂又打定一不做二不休之主義以爲吳氏在衆院能獲勝利者悉由於以衛警爲武器乃爲釜底抽薪之計根據府方飭行保護議員之旨令行警廳撤換衆院全體警衛政潮中之軒然大波遂由此起矣查民國元年組織臨時參議院時曾因節制警衛之限問題與當時之内務總長趙秉鈞發生事執結果仍歸議院編制不受政府之直接管轄袁世凱雄才也而於撤換警衛之舉尙懾於公論而不敢爲今高竟毅然行之其膽量之壯殊令人歎服也 
　　高凌霨之下令撤換警衛係很據所謂甘石橋黨議員谷芝瑞等之來函請求高即據函於昨日（二十）午刻下第一道部令令警察總監薛之珩撤換衆院衛隊薛奉令之後即委任張汝霖爲衆院警衛長并在保安隊挑選百餘人爲衆院警衛由薛統率到院執行撤換舊警衛長湯步瀛聞訊即由電話報告吳景濓吳即請薛在電話談話湯氏隨即傳令關門請薛氏入院吳薛談話時吳大駡政府薛乃回紅羅廠報告吳景濓不許撤換警衛情形高凌霨大怒之下第二道部令命薛强制執行茲將二道部令探錄如次（一）第一道令文令京師警察總監薛之珩迭據報告衆議院警衛長及警衛有不能稱職情事著該總監即日將衆院警長及全體警衛一體撤換此令内務總長高凌霨（二）第二道部令令京師警察總監薛之珩衆議院警衛長及警衛本係保護議員今乃闖入議塲毆打議員實屬有違職守又據衆議員谷芝瑞等三百五十八人公函據稱迭次開會警衛長率領警衛擅人議塲毆打議員甚至成傷請求將該院警衛長警衛一律撤換等情據此責令該總監即日將衆議院警衛長及警衛全體撤換以保議員生命之安定如該警衛長等擅敢抗令著該總監强制執行不得違誤此令内務總長高凌霨　 
　　薛之珩奉到第二次部令後即傳張汝霖率領保安隊兩隊偵緝隊一大隊二次至衆院接收警衛處並增派王閻兩督察長指揮一切同時電知内右二區署長李鏡溪另派辦事員照料薛本人亦隨同至院接收時正二時三十分張汝霖率領全隊至院在門外排列隊伍先由王督察長入院由院内値星巡官姜德霖出見各保安隊旋即入院分列院内各休息室及各電話處院内各警衛崗位亦同時換易張汝霖當令院内値星巡長交出軍裝軍械名册器具値星巡官先將槍械交出計三八式步槍一百六十枝手槍一百枝由二區辦事員杜公頴李英才兩人點收交庫加封其他關於警衛處之名册簿記器具清單亦一併移交院内警衛事務即由張汝霖派保安隊擔任聞事先曾由廳致函衆院秘書廳聲明接收原因一而并以指令原警衛長湯步灜即行交代至警衛長一席則由張汝霖暫代此兩件公文衆院係於昨午收到比由秘書廳持訽吳景濓吳異常驚憤謂兩院警衛權載在議院法第八十六條八十七條法文具在内部何得過問即囑秘書廳以此意函復警廳乃轉瞬間警廳接受之人已將衆院佔領並將原有警衛一律卸除武装　灜即緊急報告吳氏報告原文如下爲報告事竊本月二十日早九點鐘奉京師警察廳訓令内開爲令行事案奉内務總長高諭開衆議院警衛隊屢有毆辱議員之事實屬有玷職守應即將該隊員弁長警全數撤換另派得力官警前往接替以保安全免釀事端仰即日妥爲辦理切切等因奉此遵即令委保安隊督察長張汝霖兼代警衛長即行前往接替仰即遵照此令等因按查本院警衛係照院法第八十六八十七條之規定組織直接由議長委充指揮監督此等命令於法毫無依據步灜未便收受正在肅呈報告間忽由警察廳派 
 
 

Page 7

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *　　來武裝警察五百餘人强據衆院監守警衛並分佔各廳科處步　處此暴力之下不能行使職權嗣擬將各官長警全部及軍械服裝一併押解警廳特此緊急報告聽候示遵 
　　吳景濓方面見高氏竟公然下令强行將警衛撤換國會遭此横暴勢不能不拚命爭持遂一面函覆警廳將所派武裝警察全部撤回復一面咨行曹錕並通電全國茲分錄原文如下㈠敬復者頃接貴廳函案奉内務總長高諭開衆議院警衛隊屢有毆辱議員之事實屬有玷職守應即將該隊員弁長警全數撤換另派得力官警前往接替以保安全免釀事端仰即日妥爲辦理切切等因奉此遵即令委本廳保安隊督警長張汝霖暫行兼代警衛長之職並遴選穏練巡官長警前往接替相應兩逹貴廳查照爲荷等因不勝駭異查國會警衛載在議院法第八十六條八十七條自正式國會成立以至於今向由兩院議長依法委充指揮監督不惟從無貴廳遴派官弁之事即内務總長亦向無過問之權院法具在詎得違反來函内稱本院警衛隊屢有毆辱議員之事實屬有玷職守等語查本院警衛向來奉職維謹並無毆辱議員之事即或有時未能稱職議長自有依法處理之權茲據貴廳函開各節以及派人接替等情於法不合本院實難照辦正在函復間突來武裝警察數百人攔入本院擅行占據監視警衛並將各廳科處及議塲把守搜查其勢洶洶不知用意何在本院議員異常憤慨紛紛質問前來無從答復應請貴廳查照院法及上開各節迅將所派武裝警察全部撤回以重法律而明權限並希見復爲荷此致京師警察廳㈡爲咨行事頃接京師警察廳亥字第二一三號公函内開案奉内務總長高諭開衆議院警衛隊屢有毆辱議員之事實屬有玷職守應即將該隊員弁長警全數撤換中派得力官警前往接替以保安全免釀事端仰即日妥爲辦理切切等因奉此遵即令委本廳保安隊督察長張汝霖暫行兼代警衛長之職並遴選穏練巡官長警前往接替相應函逹貴廳查照爲荷等因所稱各節不勝駭異查國會警衛載在議院法第八十六條八十七條自國會成立迄於今茲向由兩院議長依法委充指揮監督不僅從無内務部遴派官弁之事即内務總長亦無干涉之權院法具在不容違反據函稱本院警衛隊屢有毆辱議員之事實屬有玷職守等語查本院警衛向奉職維謹並無毆辱議員之事縱使不能稱職議長自有依法處理之權該函所開旣與事實不符又與法律未合顯係濫用行政職權侵犯議院權限以内之事本院實難照辦正在飭廳函復間突來武裝警察數百人攔入本院擅行佔據監視警衛並將各廳科處及議場把守搜查其勢洶洶不知用意何在本院議員異常憤慨紛紛質問前來查現在國會旣未依法解散何得由内務部越權干涉至内務部派來武裝警察擅行佔據議院尤屬不可思議之事除由秘書廳函覆警察廳迅將武裝警察全部撤回外相應咨請查照爲荷（吳景濓通電錄公電欄從略） 
[京參院仍要求高王出席]  
　　參議院前日（十九）接國務院來咨謂十九日該院開會全體國務員無出席之必要是日該院開會議决退回國務院來咨仍請全體國務員於二十四日午後二時該院開會時一致出席此項咨文已由該院主席指定之起草員陳銘鑑龔煥辰鄭江灝等起草完畢送交該院秘書廳發出茲錄該咨原文如下爲咨復事准貴院咨開金佛郎一案政府正在詳愼考慮之中十七日外交總長出席答復業已詳盡即全體國務員出席所答復亦復相同故對於貴院十九日之開會此時似毌庸出席俟政府討論擬有辦法後再爲出席報告等因到院本日開會院議以憲法第六十七條所規定國務員出席兩院受質問乃法定職責苟議員有所請求國務員即應出席無推托拒絶之餘地來咨所云顯與憲法抵觸礙難收受相應退回仍希於本月二十四日午後二時本院開會時全體國務員一致出席是爲至要再金佛郎案前經政府提交衆議院經於本年十月三日院議否决依法政府應依據院議向法使交涉辦法雖求詳愼根本已無考慮之必要十二月十七日署外交總長出席並非代表全體閣員所報告者亦僅交涉經過之事實關於政府處理此項交涉具體方針全諉之於尙未提出討論之國務會議答復全無要領何得謂爲詳盡來咨所稱此時似毌庸出席及討論擬有辦法後再爲出席等語不知依據何項法律而云然一切純屬貴院之誤解合併聲明相應咨請查照此咨國務院附退還原咨一件 
[反吳派向參院商借議場]  
　　衆院反吳派議員牟琳谷芝瑞王法歧三人受同黨之推舉代表全體於昨日（二十）下午二時半相偕至參議院行政委員會持有二百十三人列名之公函與該會協商借用議塲辦法當由値日委員王文芹蔡復靈桂殿華楊　王洪身等接見牟琳陳述來意畢王法歧謂吳景濓　 
　　右議長指覆院　行兇吾輩文人無力抵抗而秘書廳亦不受同人之指揮極感困難按照憲法議員本有集會之自由亦不限於一定地點凡係公共會所都可集會同人爲使利上起見擬借貴院開會似較相宜務盼認可云云當由王洪身蔡復靈答覆以茲事金大行政會未便擅專俟下星期一（二十四日）大會特將諸君來意及公函提出報告請大會公决云云牟谷王三人遂興辭出院但昨日下午三時内務部已將衆院之警衛撤換吳景濓失其武力憑藉故反吳派議員有主張仍在衆院開會逆料借地參院之舉未必實現矣 
[外報紀北京政潮與東南時局]  
　　字林報二十一日北京電云甘石派議員今日開會商議投票否認吳景濓議長辦法但因吳派及中立派議員要求每人票價四百元未有結果而散政府此次以激烈手段對付吳氏金佛郎案亦爲其主因之一蓋政府知法國條件日内必須承認而吳景濓則方竭力反對該案讓步以博與論之好感也 
　　又該報同日北京電云此間目光銳利之政客稱三個月内蘇浙無發生戰事之可能過此則全國前途猶在未定之天 
[關逹基已交出中東路文件遏密]  
　　中東路局地畝處侵佔非鐵路必需用地東省當局前曾根據續訂合同設立東省特别區地畝管理局接管由我國組織調查地畝委員會假中東鐵路公司開委員會乃該地畝處處長俄人關逹基不允將所有文件提出審查經地畝調查委員再三交涉結果始將圖表分兩次交出地畝調查委員已將該項交出之圖表迅速繙繹並於十五日假鐵路公司開會審查文件茲將關逹基交出之文件經調查地畝委員所審查中者探錄如左 
　　第一次計交出十一件㈠香坊長期租地表㈡阿立克夫卡長期租地表㈢證明四小站佔地文書㈣鐵路公司呼倫貝爾副都所訂扎蘭諾爾租地合同㈤一九二○年度村落短期租地公等價格表㈥一九二一年度村落短期租地分等價格表㈦一九二二年度村落短期租地分等價格表㈧一九二三年村落短期租地分等價格表㈨香坊佔用地畝圖㈩阿立克夫卡佔用地畝圖㈩㈠懶漢屯佔用地畝圖 
　　第二次計交出十件㈠扎蘭諾爾地畝圖㈡對於質問博克圖及富拉爾吉兩站答復書㈢博克圖地畝圖（第二號附件）㈣顧鄕屯附近工廠長期租地表㈤顧鄕屯長期租地表㈥顧鄕屯地畝圖㈦顧鄕屯長期租地表㈧正陽河長期租地表㈨偏臉子（拿哈羅鳥屯）長期租地表㈩八九號附圖 
[財部公司債編内外債欵表之說明（十）（九）]  
　　（五十六）官俸扣充賑捐三十四萬○八百六十八元九年十十一十二等月發行無息此欵原額三十八萬○八百六十八元應於十年十十一十二等月到期僅還四萬元餘未付（五十七）官俸搭發定期庫券二百十三萬三千二百七十八元九年一月發行無息原定自九年一月起分期發行以一年爲期每屆到期無付展期（五十八）軍餉搭發定期有利庫劵六百○一萬一千○八十九元八年九月發行息六釐此欵原額七百五十一萬七千八百三十五元除收回一百五十萬○六千餘元外餘均展期未付（五十九）川軍餉項三十五萬元八年八月發行此欵原額係京鈔五十萬折合如前數九年八月到期無償（六十）海軍經常專案各費一百萬元十一年七月發行息六釐十三年六月付欵未到期（以上共計庘券負債額三千三百七十六萬七千五百八十一元六角八分） 
　　庚表爲各銀行號短期借欵（一）中國銀行洋五百萬元十年十月借月息一分六厘原訂一年爲期先付息金至第二年一月起分五期攤還（二）交通銀行洋五百萬元十年十月借月息一分六厘原訂以十一個月爲期自十一年五月起分五期還本（三）新華儲蓄銀行洋四十萬元十年四月借月息一分八厘以五年爲期（四）新華儲蓄銀行洋十萬元十年四月借月息一分八厘原訂三個月撥還（五）鹽業銀行洋二十一萬○一百五十四元七角六分十年三月借月息一分七厘此欵原額七十二萬元除陸續歸還外尙欠如上數（六）鹽業銀行洋二十六萬四千○三十七元○六分九年九月借月息一分六厘此欵原額四十五萬元除陸續歸還外尙欠如上數（七）大宛農工銀行洋四十八萬元十年四月借月息一分此欵原借五十萬元付還二萬元仍欠如上數（八）保商銀行三萬八千一百八十三元五角十年八月借月息一分八釐此欵原額十三萬一千一百八十三元五角定期二月除歸還九萬三千元外仍欠如上數（九）大德通銀號洋五萬元十年八月借息隨市（十）五族銀和美金一萬四千元此欵原係發給一和洋行庫劵美金二萬元十年一月十七核准過户移轉五族銀行年息八釐除歸還美金六千元外尙欠如上數（十一）大中銀行洋七萬元此欵係前綏西支隊長李際春借欵由部於十一年三月認轉月息一 
　　分七釐（十二）華孚銀行洋二十萬九十年九月借月息一分八釐原定四個月期（十三）華孚銀行洋十二萬元十年十月借月息一分八釐原定三個月期（十四）振商銀行洋九千九百六十八元七角九分此欵係十年八月七日借十五萬元結至十一年六月止所欠本息十萬零二千五百七十四元六角一分以借欵押品中行股票十七萬元變價歸還外餘欠之數（十五）上海四明銀行洋三十七萬○五卢○六元八角五分八年五月借月息一分此欵原額六十八萬九千元定期六個月除陸續歸還外仍欠如上數（十六）上海金城濟束鹽業各行第十師借欵規元十五萬兩八年十一月借月息一分原定五個月期（十七）上海金城鹽業銀行第十師借欵洋十六萬元九年四月借月息一分原定二個月期 
[魯各界又爲威案呼籲鐵崖]  
爭點重在撤換梁如浩 
　　濟南通訊前日各界聯合會在商埠開會後昨日根據議决辦法由邵次明王際唐田泮生洪天任李德孚魏子厚六代表到軍政兩署請願午後四點先到督理署由副官長齊寳賢接見代表遞請願書並向齊氏簡單報告略謂威案自梁如浩私定賣國草約人民屢請罷免迄未辦到今日已至最後時期故請督理省長會銜電京述人民反對簽字之意齊氏允爲轉逹鄭督理各代表退出後又至省長公署見政務廳長田步蟾田氏亦允將請願書送靑島請省長核閱决能順從民意各代表乃退出回會并照前日議决發電致各處呼籲電文錄左㈠天津日界段督辦鑒英人唱還威海原屬參戰代價前以梁如浩甘心賣國本會代表趨承訓誨兼賜援助甚感嗣以請願結果政府允撤梁賊詎至今日食言自肥對梁辭職猶不允准并聞將狥英人要求照原意見書簽字是海軍家宅視同弁髦參戰成績付諸流水本會奔走呼號業經力盡氣竭日内仍擬推派代表再謁督座請求主持只以情勢危迫刻不容緩爲此先陳概要伏祈垂察回生起死統賴藎籌肅此敬請勛安山東各界聯合會叩㈡洛陽吳巡帥鈞鑒威案交涉利害得失早經陳述無遺本年十一月二十五日本會赴都代表協同旅京鄕人數十赴國務院請願當據高總理面諭梁如浩督辦接收喪權辱國應即撤懲以伸國法等語此種正當言論中外報紙均有記載諒我帥座早經見聞政府顧全外交容納民意山東人民更復何說詎今據代表報告梁发浩畏罪辭職而後政府頓食前言慰留給假且有允准英使要求照原意見書即行簽字之消息噩耗傳來各界震驚日前集會同深憤慨僉謂威案發生以來人民奔走呼號已屬氣絶力盡政府甘心媚外似應另圖自衛伏念我帥爲國家柱石桑梓屏障當此危急存亡諒早胸有成竹究竟我東人對此問題如何解决又冒充我帥代表陳幹到處狂吠附梁賣國各界現擬除其省籍置諸重典究竟陳幹動作我帥是否同意抑係鄕人全體見解錯誤統祈俯察苦衷迅賜訓不藉定標的挽回外交臨頴依依無任企禱山東各界聯合會叩㈢北京椿樹上頭條陳定中先生鍳梁賊賣國先生首發其奸大力犧牲中外欽矚威案結束以後魯人當以銅像相酬現在政府食言容梁罪惡寬給假期曲意慰留先生痛心疾首諒與魯人一致伏念威案交還提自華會參戰首功端推合肥前者本會代表赴津深蒙合肥指示方略并派員協助奔走主張茲威案將布死刑諒合肥同深憤慨先生係合肥高足祈即造謁另請挽救本會代表不日到津并祈代爲先容至家賊陳幹本會自有處分知念附聞順頌毅安山東各界聯合會叩 
[孫美瑤斃命詳情續誌]  
　　濟南通訊五師十七團團長兼駐棗稽查新軍務處長吳可章昨派副官某來省報告此次計斬孫美瑤前後情形據云自孫美瑤與吳團長衝突後鄭督理恐孫終將爲忠即密電兗州鎭守使張培榮與吳團長如有機會可乘即結果孫之性命以除後患但孫部下團長周天松郭其才皆積年巨匪狡悍異常此次若非周郭有意賣孫孫亦不至於死只以郭蓄意取孫而代之故甘願爲官府效力而周則爲匪日久積財頗夥又鑒於凡土匪之投誠者均鮮有好結果有意舍　　　乃向官府聲明不干預孫事而孫之死機遂伏於此吳團長旣得周郭二人之同意即電商張鎭守便將各路軍隊調齊以防孫死後其餘黨之譁變於是駐沂州五旅兗州六旅濟寗二十旅各開一部至棗莊附近五師十八團則進駐台莊以扼其出路惟以十七團地營係吳之軍隊而吳與孫又新發生衝突故將該旅暫調回省以示對孫無惡意孫氏果然腦筋單簡以爲我之仇人惟吳可章吳之軍隊旣去則大事已了對於其他軍隊之調集毫未戒備張鎭守使見佈置已定乃由兗州先赴蘭陵（沂州屬地）聲言督催剿匪十九日早由蘭陵回棗莊駐中興公司之舊辦公室孫美瑤同周天松郭其才帶馬弁四人往謁張謂余此來特爲調停閣下與吳團長之衝突公司辦公室大樓内設有酒宴吾　可彼處叙談時十九日午刻也入席未久吳可章亦帶馬弁十餘人至見周郭在坐遂 
　　謂二位可到外邊監督兵士下操少刻再回吳爲新軍之稽查處長周郭向聽其指揮故孫美瑤亦毫未介意二人走後逾二十分鐘之久吳遂喝令馬弁將孫擒下孫之馬弁某方欲抽盒槍被吳之馬弁從後槍斃其他一人乘機脫逃二人被擒當即拉至宴會室門首將孫美瑤斬首二馬弁槍斃聞孫臨死時駡不絶口特某副官不肯說耳孫旣死張吳軍隊全副武装至孫之旅部立逼其一連衛隊繳械該衛隊等見衆寡不敵亦未敢反抗繳械後立即遣散周天松郭其才之兩團則偃旗息鼓毫無動靜張培榮當即電鄭督理（電文已見前報）報告一切情形此某副官所報告也但亦有謂鄭督理并無意殺孫吳可章意圖孫之旅長故設計陷害者確否尙待證實 
　　大陸報云張培榮槍斃孫美瑤及其部下十人解散其衆此間熟知中國政事者僉謂若輩勢必重回老巢操其土匪生涯山東一省殆將復爲盜匪淵藪而使中外人民生命財產俱有被禍之虞且魯皖蘇浙豫直之匪平日頗有聯絡今政府旣自爽其免罪之宿諾若輩將團結愈堅他日架擄中外人民後勢必不再受紿務須得有贖欵而後釋否則必將撕票以洩憤且孫美瑤兄弟輩中聞有一人逸出此人必復率領其衆益堅復仇之念又據熟悉華事者之意見孫美瑤之見戮未必由於背叛北京政府殆因其剿匪過力爲安福所忌借刀以殺之耳其意以爲張培榮係段祺瑞舊部段之與直目下幾有開釁之勢曹錕與其他直系要人鑒此情勢當未必肯輕戮投誠之巨魁以激怒匪衆反之皖系則正欲激使土匪反抗直系故暗謀借刀殺孫諉其責於北京俾敎六省之匪協力以與直系爲難若　此種意見係根據於昨日本埠所接電報稱曹氏及其他直系要人於事前絶無所知迨據呈報慮及他日結果頗露不豫之狀等語目下注意此事之各方面已派員前往調查眞相不日當有詳細報告來滬云 
[長沙通信（粹）]  
湘省之整下財政計劃 
　　湘省整理庶政之第一難題厥惟統一財政蓋各軍官之委任徵收官吏任意提撥稅欵業已視爲故常延及今茲已有積重難返之勢也自趙恒惕於月初召集在省各高級軍官開一財政會議决定辦法由在省各軍官發出通電請求贊成軍界要人始似乎稍有覺悟連日函電交馳皆以統一財政爲要著趙氏對此認定爲統一財政之好時機乃擬定具體辦法五條通電全省各軍官徵求同意使果能實行則湘省庶政或有起色但不知實行之力如何耳姑將趙氏原電照錄如次各師長各鎭守使各指揮各旅團營長均鑒　唐兩師長遇戌虞戍兩電均悉湘省年來財政困難已極固由變故頻仍入不敷出而成規紊亂百弊叢生收入支出不遵正軌實爲癥結之所在夫財爲庶政之母財之不裕末由圖存遑言郅治現在大難初平籌維善後經緯萬端如使財政整理無方仍如今日凌亂之象不惟民困益深百政莫舉而羅掘已窮點金乏術軍實何由充餉需何由濟絶脛之患即在目前言念及茲不寒而慄來電開示方案深中病源披覽之餘良用佩慰茲與軍財兩司詳加硏究酌定數端期共勉行㈠各縣局已　之欵均截至本年年底止作一結束其欠撥之項無論舊案新案一律停止撥付以清界限㈡自十三年一月一日起各縣局收入一律解庫各軍隊不得再向各縣局提撥欵項㈢各軍隊及各軍事機關應於本年内趕造確實預算送交軍務司核明彙送財政司㈣財政旣經統一軍餉自應由政府負責於十三年一月底發放各軍隊薪餉一月嗣後按月支付以應軍需㈤各徵收官吏應恪遵定章受財司之指揮監督如有違抗命令虧比欠解無弊營私等情事由財司按其情節分别撤懲以上五端爲整理財政必由之途徑如能實行則湘事尙有辦法否則財源涸竭軍民交困後患將不忍言本省長與諸君危舟司處生死相依裕財乃能整　救湘即以自救務望共體時艱轉飭所屬切實遵行至虞戌電所稱米捐收入除以半數購械外其餘半數儲存金庫爲發給薪餉之用並按旬由財司通告各師部及鎭署自可照辦惟米捐開辦伊始收數衰旺尙難預期本屆以二百萬石估算可收正附捐洋一百七十四萬元除按三成收回舊發護照劃除敎育慈善等項附捐及開支總分各處經費並按約分給鄂省外實收僅有六十　萬元爲數旣屬無多而徵收又需數月雖可稍資挹注勢難立濟急需知關藎籌並以附告臨電神馳仍盼電復省長趙印軍財兩司副署 
[粤關交涉中之國民外交運動]  
列强之調兵遣艦忙外交團覆牒之措辭 
十六日之國民大會 
　　粤省關稅交涉案刻下尙在相持中雙方均汲汲凖備後援列强方面日昨曾調法艦水兵百餘在省垣對河之河南稅關騐貨廠登陸分駐於報風臺一帶爲示威之舉動厥後見粤政府仍未實行提取稅欵行爲由法敎士某往勸法領請即　該處登陸之兵撤回翌日法水兵始撤 
　　回艦上連日外交部長伍朝樞與領事團交涉之結果聞日法兩國似已有諒解意惟美英兩領事力爭美領事偵知粤政府有將於明年一月一日開始實行提回關稅說屈指計之距今不過二十餘天認爲事機緊迫乃於日昨特電小吕宋艦隊司令關魚雷艇一隊并載水兵一部份開赴香港以待後命該魚雷艇隊并美國水兵已於十二日抵香港海面查該艦爲Ｐeary號lhepolk號pillsbury號preston號sicard號noa號共六艘此六艦中共載有主力艦huron號之水兵一部份同來粤政府以列强如此咄咄迫人不可無相當的對付乃於十二日在大元帥府召集外交軍政要人大開會議内容極秘密惟據某要人傳出消息則謂近日已接北京公使團覆文聲言關餘之用途係屬我國内政問題列强本無干涉之理故追討關餘之能准與否不在公使權限之内蓋根據一九零一年九月七日之草約簽約人只有以優先清繳一九零一年以前將關稅抵押之借欵與該約賠欵各利息及還本之權而未得將每年關稅餘欵用途支配之權云云政府接此覆牒後而列强仍加緊戒備美國魚雷艇且繼續駛入省河似非可以理喻但刻下東西兩江戰事正急似難以武力對待外人目前祇有採取消極的抵制辦法一面先由各團體代表召集國民大徵集公意然後政府始有所遵循於是本日（十六日）各界代表及工團領袖召集各界公民在豐寗路西瓜園前開公民大會是日十二時開會赴會者約萬人各團體代表有工會聯合會社會主義靑年團女界聯合會工團總會九大善堂善團總所高師學生會機器工會海員俱樂部國民黨各支部及各行工會凡二十餘社團隨由各行代表相繼演說均以外艦示威干涉政府提取關餘爲無理吾人當一致作政府後盾云云痛快淋漓一時民氣激昻皆擊掌贊成政府堅持勿爲外力所屈旋由主席黄煥庭（主席原定謝英伯是日適未到故黄代）將大會之宣言及請願政府書提出大衆討論旋即一致通過會議畢即由公民等及社團代表舉行游街示威運動并往大本營向孫中山請願先由西瓜園馬路起程出太平門經太平街槳欄街十七甫十八甫福德里菜欄直街出沙基西堤向東堤而進當過西堤粤海關署前即稍行停息並在海關署附近由某團代表當衆演說解釋關稅雖抵押於外人惟除還外債外其盈餘當然屬我國我政府有提取支配之權外人若横加干涉簡直無理取閙今外艦欲來保護我國稅關辱我國體吾人不可不爲政府有力之後盾云云語至沈痛聽者皆大呼「誓作政府後援」其時沙面租界内外國僑民參觀者亦極夥演說畢仍列隊前行沿途醒目之小旗幟隨風招展小旗皆大書「請願收回關餘」「爲政府後盾」等字樣迨抵東堤即由全隊派　代表二十餘人爲代表赴大元帥府請願收回關餘中山合代表團派四人人晤衆公推黄煥庭黎瑞陳鏡如梁川等晋謁旋由中山出而接見各代表陳述來意并報告大會之宗旨中山乃向各代表演講略謂今天得國民如此熱心擔任國事余甚爲欣幸予現對關稅問題經擬妥收回妥法决於近三　内以正式公文向稅務司接收關餘如三天内稅關不能照辦則再於七天内警告該梲務司着即遵辦倘過此十天時期該司仍不服從届時我另有辦法將來結果或者閙到外國水兵　行駐守稅關亦未可逆料倘不幸而演此恥辱仍望我同胞再開國民大會率同羣衆示威並須派發英文傳單以正誼公理勸告外　水兵以義理動彼輩或能覺悟否則予當以其佔領我國土地之行爲宣告全世界冀全球人士之公判予意此問題終必有解决之一日今天國民如此踴躍足見民心尙未死事尙可爲請代意嘉獎云云語畢各代表乃興辭而出仍率隊巡行沿途由汽車隊散播該會之宣言并請願書直至下午四時許散隊附錄致北京公使團及各埠華僑電如下㈠致北京公使團電分送北京東交民巷各國公使鑒本日廣東公民大會全體表决案如下我政府現援照前案將廣東關稅餘欵收回以爲建設廣東之用查此項關餘處分全屬内政範圍請主持正誼切勿逾軌干涉全省公民與政府同意力作後盾謹聞大會主席曁代表同叩十二月十六日㈡致海外各華僑電分送海外各埠僑胞公鑒竊以民爲邦本故環球各國莫不以民意爲依歸我國内亂頻仍紛爭不已綜厥原因無非北廷利用吾民血汗所輸之關餘欵項資助軍閥以延長戰禍是欲期和平之實現當以收回關餘爲要　我孫大元帥有見及此故有向國收回關餘之提議乃北京使團受北廷朦蔽横加梗阻近更調集兵艦駛泊省河全粤人民同深憤激現經集合全省公民一致表决呈請大元帥即日收回關餘勿爲强權所屈公民等誓爲政府後盾事關國體專電佈逹尙望共作後援一致力爭不勝迫切待命之至請願收回關餘廣東公民大會謹啓 
[杭州快信]  
　　衢防吃緊謠諑紛紜莫衷一是昨據某方確息閩軍仍駐楓嶺並未逼近仙霞關浙防安謐緣常山江山等 
　　處均有重兵扼守（四師十四團二三兩營十五團全部）至日來由江干乘舟上駛之軍隊僅一百六十餘名係十四團補充兵士 
　　吳興縣商會會長李培　盧廷傑等昨以代電分致杭滬蘇三總商會云茲以時局艱危謠言四起正値年關迫近商務扼要之時設有風雲愈形棘手敞會現開會議公决擬請貴總會迅即召集蘇松常杭嘉湖各縣商會推出代表蒞滬開聯席會議籌商維持市面以定人心並　兩省當道始終貫澈保境安民宗旨庶幾和平公約免致破裂事關六屬治安我商民亟應聯　團結表示酷愛和平公意務祈速裁除分電外謹此奉陳 
　　湖屬長興合溪等處毘連蘇之宜興該處駐有十師三十七團現防務加嚴巡遲異常周密　 
　　第四師師長陳樂山昨夜車由滬返杭外海水警廳長來偉良今日起程回防 
　　交部添設護路警隊有擬於各路往來票價自一月起一律加增撥充該隊經費說 
　　寗屬沙灶地墾放局籌備員馮壽祥已奉委充定海二等分局局長另委甬紳張天錫爲寗屬總調查將任張充寧屬分局局長 
　　省垣綢業銷路日滯已起恐慌甚有將所儲絲料運滬批押者惟絲市近無漲落　 
　　紹屬第五中校風潮未竣校長沈肅文辦理不善行將史換將以謝迺績繼任 
 
 

Page 8

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 9

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 10

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *國内要聞二 
[粤戰局最近趨勢平]  
　　陳軍此次再反攻計分三路一由龍門正　趨增城進窺石灘一由九仔潭馬嘶謀襲石龍一由福田聯和直犯新塘與前次計畫如出一轍惟以林　攻堅洪部攻瑕稍有不同耳當出發時陳炯明對衆演說謂我軍不怕敗只要有一勝就要進廣州又云此冋敵軍任　央一路無非西路劉軍即令滇軍加入不過一二營其精銳如范石生所部當然全數在博羅或留守省城决不冋和西路軍同當此面云云遂命熊略一路由黎村楊坤如一路由牙山同向謝岡洪兆麟親領一隊向馬嘶襲擊聯軍中路西路軍幾不支滇軍第二軍指揮官徐德　報親率第五六旅赴援血戰竟日遂將陳軍擊退黎村牙山九仔潭馬嘶相繼克復陳軍向蘇村逃潰聯軍已迫至蘇村敵憑河抵抗蘇村地方一半爲聯軍一半爲陳軍彼此在該處據險相持此爲中路最近戰况至於左翼林虎猛擊增城以爲增城旣陷石灘如在掌握及與豫軍接觸劇戰數次林軍不支潰退聯軍即由正果分兩路追擊豫軍及東路軍向龍門進迫滇軍及第七軍向蔴炸尾擊直迫博羅冀與中央軍聯絡以期左右夾攻同時鐵道方面之右翼聯軍亦已將進至平湖龍崗之　隊撤回集中樟木頭以與謝崗之西路軍聯爲一氣現陳軍敗後在博羅收容欲再反攻一次如不得逞則决暫取守勢俟機　動而聯軍則以肅清爲務已大舉攻擊博羅楊希閔昨已親赴石龍督戰一俟博羅攻下則右翼軍即向惠州淡水進攻云東江軍事似已無甚問題因陳軍一再反攻不勝士氣已衰且盛傳陳炯明與吳佩孚發生意見因陳聯省自治之主張仍不少變吳頗忌之又感於歷次用兵廣東均歸失敗擬暫舍棄廣東先謀統一廣西再謀東下故已置陳不理任彼自行存滅並用釜底抽薪方法令陳部離陳而附北觀於在汕海艦之北歸已可證實且北軍之入南始者又已敗退方本仁部之高鳳桂旅頃已附南由孫中山任命爲中央直轄第一師長歸湘軍譚延　節制聯軍已無北顧之憂至陳軍嫡系之在西路者祇有鄧本殷一人餘若申葆藩爲桂系呂春榮馮銘楷則可東可西日來沈鴻英部沈鵬飛確已謀襲廣寗欲窺伺西江與余六吉李耀漢等相應沈鴻英亦已向湘邊活動然即使得手亦於陳氏無與故預料吳佩孚旣轉向桂系謀粤西江必再有戰事而於陳氏無利也陳氏如悔禍則離吳親孫調和之議或竟至實現亦未可知 
[閩南征收烟捐之開始（福州通訊）]  
　　閩南各邑現正有事下種罌粟當局視此爲一大宗收入著著進行傳諭各鄕略謂照得本屆征收田畝捐業經疊次諭傳鄕衆赶速及時下種以免誤期致干懲罰是兼備體䘏利民之意已無微不至總之計畝收捐種植者實獲公私兩益自悞者定干倍罰重懲何去何從聖宜自省經此傳諭後如再有觀望延悞届時定將下種田畝加倍征罰是爲伊戚自貽决不寬貸等語傳諭一　所謂分區主任即及時出發若亦勤勞乃公者唯對於征收界限雖以晉江爲第一區南安爲第二區而區與區閒不無轇轕徵收員爲誇張自已成績計遂各展其侵佔之手叚此彊彼界紛起爭端就中以第二區爲甚蓋南安甫經收復故也而南安各區稽征界限遂以規定計城區内外八鋪及一二三都與二十一都溪尾則二十二十一二十三二十四二十五三十一各都娘媽橋二十九三十三十二各都洪瀨四五六七十六十九二十各都水頭（大盈在内）二都石井（嶺亭在内）三都金田二十四二十五兩都彊界旣分而肥瘠益見顧此種烟苗宜旱田不宜水田喜沙土不宜粘土下種之初則又喜雨而不喜睛泉屬自秋末迄今睛多雨少乾燥異常致新芽甫茁而萎者甚多即或稍長葉多焦黄間有發生虫害者其青陽安海一帶間有開花者其實熟早則收水必薄故自發給調查登記簿於各鄕後登記呈繳者迄無其人蓋一經登記則無而爲有死而爲有收成少而納稅多各區征收極感困難然當局垂涎此欵何能久待現已改征收爲借欵各區主任對於考成有關未知有以應之否也 
[厦門通信（蜀生）]  
　　吳威再降王永泉高義變更攻永計畫 
　　泉永戰事日來益形沉寂緣孫傳芳積極圖浙泉屬駐軍多調赴上游王永泉以防線遼闊劉春台部又有不穏集重兵於泉惠南安僅以高義爲攻永之師高以陳國輝堅守詩山進攻疊挫又不得不迂迥别圖於是表面遂暫呈停頓之象而内幕固在行軍布置中也 
　　方王永泉軍分四路進攻溪尾洪瀨河市官橋先後佔領如疾風振籜民軍已無再振之望及陳國輝崛起堅守詩山疊挫北軍永春民軍羣起助陳楊漢烈部陳錚離楊出安溪攻溪尾以爲陳應莊文泉亦收合餘衆企圖反攻官橋其時駐泉高義之第一營長郭富成以通敵嫌 
　　被逮晉江謠言繁興王部楊昭化李啓兩　　鋭均調回　城鎭攝前方極形空處民軍已有乘機規復溪尾官橋之勢不謂駐永春安溪交界山頭城之吳威於此時突變受王永泉之改編民軍内部旣生重大變化高義遂舍詩山由溪尾出千金廟直抵山頭城陳錚猝不及防退逹埠莊文泉以左翼搖動亦急退東田民軍奮起再蹶形勢益蹙實吳威驟變所致非商義等之善戰也吳威前度降王（永泉）以仙游防地被奪憤而再樹討賊軍之幟陳國輝莊文泉等以吳反覆過甚不敢與近吳申誓旦旦以明不貳乃口血未乾又復受編於王牽一髮而動全身民軍終以不競而爲吳之犧牲矣吳之再度降北據聞提出三條件㈠由王永泉接濟軍餉一萬元㈡仍將仙仙游劃爲吳之防地㈢將吳舊部林壽國一團仍歸吳轄王均允所請吳部已實行移防仙游惟林壽國已受孫傳芳改編爲第一混成團此後能不服從吳威及孫王間能否不以此發生枝節均是問題耳高義以詩山攻堅不下變更作戰計畫一面請王永泉分兵窺德化大田以斷永春後方一面出山頭城進攻逹埠逹埠下則永春與安溪交通中斷陳國輝與陳錚失其聯絡然後由羅溪進攻永春永春之民軍實力本已不充加以德化後方牽動仙游屏障已失必不能守永春不守則陳輝陷於四面包圍矣以目下形勢論之逹埠戰守問題實安永風雲一大關鍵楊部亦集重兵於此其地山嶺蜿蜒樹木叢雜機關槍大砲至此均失效用守易而攻難北兵對此尤難行軍惟高義安溪人地勢熟悉亦未可易視之也（十二月十五日） 
[贛省會下届選舉問題]  
蔡成勳主依舊法議員力爭無效 
　　國聞通信社南昌通信云自北京公佈憲法後贛省議會遂得藉此而圖延長任期該會任期明年即須届滿前經内務部通電各省先期一年籌備選舉然贛議會以爲照憲法規定應依直接選舉方法特開談話會議决先請政府　銷民二解散各縣議事會明令以便恢復縣議會組織省自治法會議而從事制定省自治法再依照憲法改用直接選舉方法選舉下届議員其意以爲經過如許手續無形中即可將任期延長然省公署方面則仍令催各縣籌備下屆選舉對於該會議决置諸不理日前尋鄔泰和兩縣知事會因此來電請示省署比經蔡成勳復電云查第四届省議會議員選舉是否改用直接選舉方法事關變更法制前經先後電咨内務部核復現尙未准復到在選舉法未經修改以前所有各屬應行籌備各事宜應仍照上届辦法進行仰即遵照云云省議會見省署業已有此正式表示當於十七日召集談話會議决致函省署文曰竊惟憲法旣經宣佈凡百政令自應遵照施行各省議會議員應依直接選舉方法選出憲法第一百二十七條業有明文規定本會於上月眞日曾經通電各省主張第四届省議會選舉應照新憲辦理並函貴公署查照嗣後迭接順直河南等省議會復電均表贊成江蘇省議會並經列爲議案一致可决足見擁護大法爲多數心理所同昨閱報載貴公署復泰和尋鄔等縣眞電有應行籌備各事宜仍照上届方法進行等語顯與憲法抵觸查憲法規定直接選舉而舊選舉係複選制自屬絶對不能適用若贸然舉辦將來發生一切問題貴公署能否負責事關要政在本會爲尊重法律而杜後來糾紛起見未便緘默用特函逹貴公署尙希謹愼考慮以重選政而遵國憲並祈見復爲盼云云惟省署方面對於下屆選舉業已决定遵照舊選舉複選制法從事籌備對該會來函仍抱不理態度議員雖藉口國憲齗齗力爭未必能廻軍閥之意也 
[馬聯甲到皖接印之煊赫]  
　　馬聯甲奉命兼長皖垣各界人士竟噤若寒蟬毫無反對聲響喪失省格呂調元之罪豈可勝誅馬氏十八日由蚌起程先期電調駐紮大　喬虎臣營長所部之兵兩連於十九日到省聞尙有機關槍一連將於一二日内可到省垣各官廳自接馬氏副官處來電均忙迫異常督理行署與省長公署張燈結綵煥然一新大南門外接官廳亦布置周妥復一路來電某日某時到某處如前清欽差過境一般十九日晚省會警察廳長潘怡然飭令南區警察署長（因馬氏入城經過該區境内）傳知沿途各商店馬兼省長到時一律懸掛國旗二十日上午懷寗縣知事吳寳棣即至接官廳招待一切十二句鐘以後全城各官廳陸續到齊由軍隊把守接官廳門首荷槍實彈如臨大敵無論何人進門須經該軍隊檢查一過始准放入簽名之後招待員給予紅花一朶以爲歡迎者之標識據說預備紅紙花有一千朶之多均已散完紳商界到者二三百人敎育界聞亦有數人并有一學生周某欲加入歡迎守門軍隊不准入揮之出見者咸嗤之以鼻二時許馬氏乘安豐兵輪抵省另一兵輪名利濟装載隨員秘書長李諴安徽長江艦隊統領王世英諸人兩兵輪靠岸軍樂齊奏馬氏登岸入接官廳歡迎諸人皆雁行而立紛紛向馬氏鞠躬馬氏拱手而行點首微笑斯時呂調元亦乘興出城相見甚歡稍 
　　談　語即起身入城沿途軍警林立各街口則紮兵十餘名各商店有臨街之窗户均不准人伸頭　望交通斷絶歷一小時之久其警衛森嚴較倪嗣冲時代爲尤甚馬氏乘綠呢大　前行呂　元曁各廳道均乘輿隨後馬氏進城即至督理行署辦事處内稍爲休息即往省署冋拜呂調元晚間傳諭預備明日接印儀注二十一日下午一時馬氏過省署大堂之上　燭高燒非常熱閙呂氏將省長印信交出馬氏接受大堂階下軍樂爆竹聲大起接印之後全城各長官紛紛禀見道喜當日下午馬氏設筵爲呂氏餞　呂調元宴罷即出城乘輸下駛馬聯甲派隊歡送聞呂氏此行係赴天津云（十二月二十日） 
[浙局嚴重中之和平消息]  
　　浙省旬甘以來環境形勢日趨嚴重毘連江山之浦城則有周蔭人軍隊毘連慶元之松溪則有孫傳芳軍隊惟孫周各有野心内部未能一致加以閩浙交界處有仙霞嶺阻隔大兵不能飛渡有一旅守險已足至安徽方面馬　甲雖欲助齊皖南皖北軍隊未能收統一之效恐亦難長驅入浙又江西方面因蔡成勳與浙盧誼屬舊交加以公約新簽更不致兵戎相見此次贛蔡代表吳正坤（江西督署副官）謁見盧督辦張省長爲極誠懇之接洽浙贛聯和日益鞏固惟福建方面緣無和約之締結難免發生戰爭業由浙紳祝紹箕高雲麟閩紳林長民江敬漢等從事進行浙閩公約一面由浙紳盛竹書往謁張南通疏通江浙問題未知能否有效也 
[南京快信]  
　　齊督派赴福建與孫傳芳接洽代表陳伯泉昨來電報告結果甚滿意不日回寗 
　　駐寗各領署聲稱外團並無加派艦隊游弋長江動機 
　　近日由津浦車運來械彈甚多齊督令軍械局騐收 
　　陳調元電告孫美瑤正法後其部屬仍恪守軍律蘇魯邊境安堵如常　 
　　兗州鎭守使張培榮電省當局請飭屬密緝孫美松 
　　昨（二十一）日下午三時韓省長親過軍署與齊督密商要公至五時餘始返署 
　　日本坂西少將派副官土眄原赴滬與岡村武官有所接洽昨過寗謁齊督齊派參謀長代見 
　　開往重慶之大仁商輪經過下關被金陵關查獲手槍十二枝子彈十五盒嫌疑犯八名已解送軍事審判處訊辦 
　　省署續委復查烟苗委員上海金山陳昌言儀徵江都謝廷熙 
　　全省硝磺局現呈准軍署設立緝私處 
　　商聯會蘇事務所及海安商會先後電省請澈追姜東稅所長任祖　侵吞之賑稅　欵省令財廳併案查復 
　　水利協會爭長風潮久懸未决會長黄以霖已將會務結束職員亦自行解散酌留員役保管文卷公物每月祇支經費一百元以充房租及薪伙之需 
　　馬聯甲過寗時向警務處商調警官數十人以備整頓皖省警政聞王處長現正從事挑選不日送皖聽候委用 
　　敎廳派赴揚州調停學潮委員陸規亮昨日返寗報告省廳各學校已於十九恢復原狀照常上課 
　　四師昨開小學敎育研究會討論十一案並有四師及一女師報告實况下午展覽工藝美術 
　　平民學校今日下午一時在公共體育場舉行第一届畢業式 
　　南洋昨與金陵比賽足球結果爲一與零之比勝利屬之南洋今日南洋又與東大比賽 
地方通信 
[蘇州]  
　　吳縣户籍經費擬定呈省吳縣郭知事前奉省令轉飭本邑户籍主任迅將户籍經費預算開報茲悉户籍主任席慶雲昨（二十一日）已將户籍費擬定呈縣轉呈省署備考計户籍開辦費一千二百五十元户籍經常費一千七百元主任車馬費四十元副主任車馬費二十八元書記僕役薪工費共二十四元紙墨公費開支六百元按照省定開辦費二千元經常費五千元月可節省開辦費七百五十元經常費三千三百元云 
　　太湖水利局委員赴黎察勘圩工蘇城鐵瓶巷蘇浙太湖水利工程局督辦王丹揆以吳江縣屬黎里區各段圩岸亟須勘修前日（十九日）特爲委派張廷枬由蘇搭輪前往吳江縣屬之黎里鎭會同農會陶會長借坐當地警察分所巡船分赴各段圩岸查勘圩工情形張委抵黎後并召集就地各村村長圩甲等演說築圩之重要問題勘畢農會特開臨時會邀請紳董會議築圩一案並邀張氏出席張到會後當塲提出整理圩岸計劃十條交議施行聞張委昨已返蘇復命矣 
　　胥口組設西山寄宿所請備案蘇鄕洞庭西山鳳思永夏春樵等鑒於蘇州船隻往來西山設被風雨所阻往往泊在胥口鎭過夜該鎭又乏旅館旅客苦之因此 
 
 

Page 11

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *　　　　永等現　發起集合西山同志在胥口鎭購買房星一所組設西山鄕旅客寄宿舍一所以備西山鄕人往來城鄕時遇阻留宿之用該所現已設立聞該發起人鳳思永等昨（二十一日）已將在胥籌設西山鄕旅客寄宿所等情呈請吳縣知事署給示備案並請令飭該管警察分所隨時妥爲保護以維公益云云刻悉郭知事昨已核准給示備案且已轉令該管木瀆第二警察分所長白鳳賡隨時保護矣 
　　更生醫院舉行開幕典禮美醫惠更生君曾在齊門外洋涇塘建築醫院計十餘稔矣前年因事返國辭去院長職務去秋來蘇後先租四擺渡張愼甫瘋科新式房屋暫住一面在對面空地購地建築醫院定名曰更生醫院經費無出由惠君勸募經齊督軍韓省長慨捐數千金由是規畫周詳指日告成昨日（二十一）舉行落成典禮本埠軍政法各當道均先後蒞止參預開幕典禮此外男女來賓亦座爲之滿鐘鳴三下由姚伯希醫生主席報告開會宗旨旋由蔡道尹代表省長致頌辭紳商學界則有陳蒙宇·潘振霄·貝哉安等諸君及東吳校長西人文内司君並其他各學校校長先後演說次由更生君答辭五時散會六時聚餐畢即興詞而散 
[奉賢]  
　　知事敷衍不了奉賢縣知事歐　壽素抱敷衍主義對於地方財政及烟賭事項均不甚措意以致壽開十數里長之柘瀝港竟每畝帶捐大洋二角而爲紳士所控各鄕鎭烟館林立而劣紳保護之各烟館則皆倖免新當選之縣議員范陳二姓經人告發　爲素有嗜好迄今二十餘天尙未調騐致原告方面電請省長飭催至禁賭一事因南橋鎭首先演唱過賭戲各鄕鎭無不借用商界名義大唱大賭三官堂鎭同胡百益胡觀濤定戲三天於陰曆上月二十八日起演唱後距今未及半月又於昨日起開始演戲矣歐知事敷衍劣紳致縣中其他紳士均極憤恨屢向省廳控訴該知事現亦受病甚重云　　敎育會提倡學藝城市敎育育會日前冬季職員會時議决於陽曆元旦舉行全區藝會地點在城内東門一高校現在爲期已近各校預　節目頗形忙碌聞加入者有一高女高一民二民三民鎭海補拙等校集莘莘學子於一堂演文字藝術之精彩届時必有一番盛况也 
[松江]  
　　泗涇鄕議員改選紀泗涇鄕議會此次舉行改選乙級於二十二日投票自上午八時至下午六時止實到數有三百七十八票翌日開匭張際昌·湯紹裘·彭恒德得票最多均當選爲鄕議員甲級投票則定於十五日舉行云 
[常熟]  
　　趙知事出巡各鄕本届冬防主任由趙知事兼任前日令派二等警佐王崑山督率巡船分期出巡外並函請蘇水警廳撥遣振威淺水兵艦來常駐防趙知事定於本月二十一日親自出巡先期函知振威艦長届時會同王警佐拖帶各巡船赴西鄕大義橋港口徐市等處次 
　　赴南鄕羊尖練塘吳塔東城東唐市等處又次赴東鄕白　支塘東徐市梅李滸浦等處然後回城 
[無錫]  
　　妓家盜案三誌無錫光復門内三等妓院劉陸氏周顧氏家被匪徒六人入内搶刦金銀衣服由偵緝警緝獲蔣遇龍等三人嫌疑犯妓女裘菊仙及楊二克等二人解送縣警察所移送司法等情已誌前昨兩日本報茲悉前日（二十一日）縣警察所李乾一警佐於下午繕具清供將蔣唐楊二犯一併移送司法由徐延年承審員飭警傳集裘菊仙周顧氏開庭訊問周顧氏詳供出事情形次傳蔣遇龍訊問蔣忽翻前供不認搶刦次訊唐漢臣楊炎兩人供詞亦多游移次訊妓女裘菊仙供在周顧氏家排解蔣等搶刦經過情形並稱姘夫楊二克並未在場徐君諭今將蔣等三人分别收押裘菊仙交保候傳楊二克到案再行訊辦並聞楊二克去年曾充縣警察敎練所副班長撤差未久唐漢臣現充縣警察所備警云 
[常州]  
　　豐西選舉肇禍詳誌武邑豐西鄕公所二十一日補選乙級議員定額祇有兩名而爭者超過三倍以上該鄕董佐人士預料不得良果於先一日在鄕公所會議力勸各方讓步惟陳棟王　成方壽椿三人不肯聽從二十一日上午八時開始投票公民到者百餘簽到發票旣無秩序而人聲嘈雜又難遏止投票九時許各管理員令公民暫行停止以復秩序十時許繼續投票公民到者益衆秩序愈難維持有數十人闖入投票所意在刦奪票匭幸鄕董佐見機先將票匭藏匿駐巡分所始得無事下午二時復行投票至三時許所投之票陳棟王耀成兩人較多方　椿次之突有數十人一閧而入將票匭檯　一律打毁而駐巡分所亦遭波及陳棟王耀成方面受傷六七人方壽椿方面受傷三四人各抬縣署請騐當　開庭騐明戴蔭馬·樊丫頭·陸子良·牟富六·朱根厚等均受木器或磁器傷承審員諭令一併交保各回醫治二十二日上午特乘輿率警前往投票所及駐巡分所踏勘被毁情形以便核辦云 
　　平民敎育會議紀武邑敎職員聯合會爲提倡平民敎育召集各公團各學校各敎委於二十一日下午四時在敎育局開開會到二十餘人開會後何局長報告縣署公函全文次議决進行辦法㈠設立平民敎育籌備處㈡公推何汝霖爲籌備主任㈢　警察所調查失學平民㈣所需經費請各公團分擔議畢旋即散會 
[鎭江]  
　　縣署彙報選民總數丹徒縣第四届省會初選選民各市鄕查報數目已陸續訪誌本報茲查仁讓鄕選民揭曉爲數最多計有二萬一千四百四十名縣署合計各市鄕總數共有選民十四萬五千二百七十五名業於昨日（二十一）彙報省署一經核准即行編造正册云 
　　會議兩長借欵及息借冬漕鎭埠各業董昨日（二十一）上午在各該公所開會會議商會通知軍民兩長以軍餉支絀每縣借欵一萬五千元六　縣共九十萬元 
　　丹徒縣應派之一萬五千元各業攤借聞錢業已允借五千元　在恤釐各欵内提借至息借冬漕一事歷年借現還現去年所還乃以九折公債票抵還今年借欵即以九折公債票借與並以本埠五銀行（中　江　上海典業）亦係營業性質亦應攤借以昭公允聞已向商會長議决進行矣 
[高郵]  
　　縣聘敎育董事本縣敎育局董事缺額茲經縣署聘任費恩洋·龔六莖·陸恩豫·夏倫彝·趙維章·張釗·王宏謨等七人爲敎育局董事 
[南通]  
　　請緩舉辦自治續聞各法團以縣會經費無著　緩恢復縣市鄕各級自治已紀本報茲悉瞿知事於廿一日接奉蔡道尹六九五號訓令案查前據該縣商會等電請從緩恢復自治一案情形到道即經轉請省長核示並令飭知事迅速籌欵恢復在案茲於本年十二月十五日奉省令内開呈悉查此案前據南通縣知事陽代電呈前情經指令妥籌經費尅日進行在案仰即知照此令等因奉此合行令仰該知事即便遵照辦理並即轉致該會長等知照 
　　疏濬運河之動議通如兩縣運河年久未浚河身日形淤墊常釀水災而農田水利均感不便現悉通崇海泰總商會廿日據通邑各業商人　求擬呈請官廳疏濬以利商農聞俟總商會召集會議通過後即由通總商會咨請如臯商會呈請省長准將截留之貨稅附征治運經費移作此項工程之用並請大逹内河輸局酌予資助　　江家橋紡織廠近訊本縣江家橋紡織廠所辦紗椗機件早已完備迄因棉貴紗賤未能開車刻悉已由戴壽山出價租用訂約五年租金二十萬元現正籌備開辦總理爲戴壽山王泰榮及王冕清爲正副經理云 
[清江]  
　　鎭署連日槍斃匪犯淮揚鎭守使署前日（十七日）午後槍斃匪犯王福昌一名其人曾夥同匪首潘三篩子迭次搶刦三官殿之木匠及三里蕩曹家溝等處之嵇姓陳姓等家得贓俵分爲輸送隧長火效良所捕獲解送鎭署法辦者今日（十九）午後一時許鎭署又槍斃由鹽城解來丁匪一名案情同上 
　　運河凖備挑挖消息由淮陰楊家莊北上之中運河河底淺窄商貨船隻往來不便久應挑挖茲經沿運各縣商會呈准揚州督運局於本年陰曆年底實行挑挖記北由邳縣之台莊南迄淮陰之楊莊中間各段業已從事打壩預備洩水興工惟北俗年根歲底各商照例進貨影響所及遂致各段壩工一時又未便合龍據云最早亦須遲至舊曆十二月底但據上游堤工事務所傳出消息則謂已定十二月二十四日爲各段壩工合龍之期云 
[六合]  
　　截留水利費准展一年自民國五年起截留水利經 
　　費以爲治滁之用今届期滿仍由楊知事呈請續免解省茲聞運河工程局准再截留一年如濬滁經費不敷仍需另議籌欵辦法 
[南京]  
　　世界棉業聯合會注意中國棉業世界棉業聯合會設於英國孟却斯德爲各國棉商與紡織商人所組織之機關最近其總幹事庇司君爲調查中國棉業情形起見致函南京國立東南大學農科棉作委員會述及世界各國感受棉荒困難對於中國推廣棉業非常注意其簡單扼要之語謂美棉收成歉薄棉荒原因由於（ballweeoil）象鼻蟲之爲害此種蟲害雖經多數昆蟲專家研究滅治之方法一時尙無大效故現時世界至少須增加原棉二百萬包方敷人類之需要現時棉價致高貴異當値此時機中國倘能將棉業改良棉田推廣定爲十分有利之事並詢該校棉作計劃又謂世界棉業聯合會無國界之限制深願中國竭力注意棉業之發展云　　全國自治會定期成立全國地方自治協進會聯合會於十六日舉行第一次預備　一節已誌前報茲該會復於二十日仍在大石壩街舉行第二次籌備會續到江西省連前已有十一省區當塲通過全國聯會章程計二十三條取會長並分省理事制内設四部八課即將該章程草案付印刋佈全國二十六省區之省聯會道分會徵集意見並定期十三年三月二十三日仍在南京舉行成立大會云 
　　懲戒催徵田賦不力蘇省財政支絀上年規定清理各縣忙漕舊欠辦法責成田賦委員會同縣知事嚴行催徵分期認解以資補助歷經令飭遵辦本年七八九十四個月丹徒嘉定常熟崑山泰縣等五縣未據報解分文韓省長以該委員　催徵不力咎無可辭當即訓令財廳除丹徒之郭廷傑施枚常熟之周徵熊二員到差未久各予申斥其常熟帮辦錢鵬年崑山委員趙之源帮辦沙恂嘉定委員趙景祜泰縣委員郭宗瑀應即酌行撤換此外各縣清理田賦完數不及五成各員以及共負責之各縣知事均令各予記過一次仍將前訂解數嚴飭分期補解每月一期按三個月補解清楚不容短欠現泰縣委員郭宗瑀已由該縣知事呈請將此差裁撤併歸知事辦理崑山委員趙之源已自行辭差所有常熟帮辦錢鵬年崑山帮辦沙恂嘉定委員趙景祜三 
　　及解數不及五成各員並共同負責之各縣知事等均由廳分别撤換記過其丹徒之郭廷傑施枚常熟之周徵熊三員亦經各予申斥以觀後効云 
[徐州]  
　　東關小火警本城東關雲龍舞台西首有住户張某向以拉洋車爲生昨（二十日）晚八時許因爲其子煎藥致遭祝融之變草屋兩間均被焚毁所幸離水較近又無風吹旋經警局消防隊及車站救火會驅往撲滅並未延燒他家 
[寗波]  
　　水產廠工人林閙警察所定海泥城内中街衜頭平安門内沈高春家於十八日召集水產工廠工人聚賭抽頭當經該管警察所查悉派警往捕當場捉獲水產廠工人沈高春袁相仲袁廷彩陳洪紀等四人帶所質問正欲訊問間突由浙江省立水產物品工廠工人許貴其張禮玉等四十餘人携帶器械擁至該所將賭犯袁廷彩刦之欲逃經門崗警江濤清攔阻許貴其等遂横施兇毆致江濤清傷及腰部等處甚重後經警士湧集力將袁廷彩許其貴張禮玉三人捉住次日由警士等將江濤清抬赴縣署請騐並將賭兇犯六人一併解縣請究　　周江岸之火警本埠南門外周江岸地方某肉舖内居有瘋人費阿二於二十晚七時因將火油燈打翻以致火星四射霎時蔓延共計焚去大小房屋二十四間損失約計三四千金 
　　一區五分署署員更調寗波警察廳一區五分署署員童元亮昨（二十日）經夏警務處長令調杭州筧橋警察分所所長遺缺以杭縣水亭址警察分廳長許廣武調充巳塡發任命狀令仰該員等分别遵照矣 
[湖州]  
　　菱湖電燈開火有期菱湖通利電燈公司自汽鍋出險後當即宣告停業全鎭商店頗感不便前經各原股東磋商善後决再添集資本三千元故坍毁房屋業已次第修葺不日完竣聞已指定二十七日起重行開火至撫恤屍屬一節雙方雖尙在爭執然相差已近日内可望解决矣 
　　提議疏澹南臯橋河湖州北鄕南臯橋商市頗稱繁盛該河年久失浚飲料汚濁不堪茲經浙西水利會會　　員廉君提出請願書要求撥欵疏濬以重衛生當經公决准予派員查勘吳興市河工程之際順道前往履勘俟覆再奪 
[紹興]  
　　中校長被逐續訊省立第五中校校長沈肅文被學生否認驅逐等情曾誌昨報茲聞沈校長被逐後中學部學生與師範部學生各電訴敎育廳電詞略謂沈肅文溺職營私任有私人生等已一致否認並聞沈校長疑此事爲敎員陳騷李文政等所嗾誘該兩敎員亦即向敎育廳電剖惟十九號下午四點鐘沈校長被學生攢扭出西郭門去後縣公署警察局均經飭派探員警察追救詎陸續歸回皆報告並無確實下落於是大起恐慌甚有謂扭至僻靜處謀斃之謠及至十點鐘左右由縣公署探員陶林榮在大路新民旅社查着即電告公署顧知事率警到社勸令學生出社許以有事明日再議及學生退去知事當將沈校長送於姚紳家中此後各方均復電告省憲不知如何解决也 
[廣州]  
　　通緝粤籍國會議員省長公署分令云案奉大元帥令開此次國賊曹錕輸金國會議員以賄成選妄干大位業經官布罪狀申命討伐而所謂國會議員多以非法分子濫行列席穢德腥聞彰播遠邇議員職責在代表人民監督政府乃貪賕受賄危害國家法律紀綱斬焉俱盡不有嚴懲重罰何以禁貪邪而儆淫頑著護法各省區官將此次附逆國會議員一律查明通緝解懲以昭炯戒而立國紀此令等因當經分别設法調查去後茲准國會議員馮自由君開列附逆粤籍國會議員姓名籍貫報告前來自應照案通緝除通令外合行抄單令仰即便遵照轉飭所屬一體嚴緝務獲解案究辦以彰國紀切切此令十四日計開附逆粤籍國會議員籍貫清單黄錫銓梅縣饒芙裳梅縣易仁善鶴山郭寳慈英德李自茅台山楊夢弼曲江陳壽如新會何銓繩陽江沈智大惠陽陳紹元雲浮黄明新清遠　徒穎開平·陳垣新會·易次乾鶴山李清源新會·許峭嵩茂名·譚文駿新會·梁成允海康·葉夏聲番禺·林樹椿文昌·譚瑞霖新會·王欽宇澄邁·馬小進台山·江聰南海·黄霄九新會·唐寳諤香山徐傅霖和平·江天鐸花縣·黄汝瀛龍川黄伯耀台山·曾慶模興寧 
 
 

Page 12

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 13

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *本埠新聞 
[領事團與江浙問題]  
留意調查不作表示 
　　國聞通信社云近以蘇軍調動閩浙吃緊上海爲華洋問業薈萃之區感受時局影響市面頗形不安旅滬各國僑商甚爲關懷多所探詢惟據確實調查外商對於中國政局迄未有具體之表示亦未爲何等之會合與建議至於領事團方面其注意江浙問題自不待論日前　由某領親赴南京調查并對蘇齊道逹僑滬外國官商不顧目覩戰禍之意蘇齊當時表示决不輕爲戎首更由某領向浙省當局表示同樣意旨浙當道亦稱人不我犯我不侵人外人爲此係作友誼的勸告旣得兩方面平和之解釋頗爲滿意至最近數日閩孫部隊紛赴浙邊蘇省水陸軍之開至宜興崑山青陽港者亦有所聞杭州商民因浙省在蘇閩皖贛四面包圍之中形勢甚爲危迫多有遷居上海者而滬寗路一帶之蘇州崑山常熟等處人民見軍隊調動亦有恐懼而搬家者此等現象復又引起領團之注意當經分頭調查知杭州之恐慌確係實情而南京省城市廛殊形平靜各國領事參合各方報告已知事實内容故多數意見主張祇隨時留意調查不必再作何種表示近傳領事團行將提起警告之說榷非事實且亦無因江浙問題開會討論之事蓋純持冷靜注視態度云 
[江浙閩大局問題之外訊]  
　　上海泰晤士報云邇來滬上雖有江浙閩大局决裂之訊而迄於昨日猶未能徵實惟兩省軍事長官問爭執之將由兵戎解决顯似僅屬時間問題緣雙方各擁大軍轄境之内交通便利其發生意見業已數月而最近淞滬警廳長問題更無解决之望然外間所傳種種軍事行動實未免張大其辭例如崑山一邑此時駐兵僅三百人而華人報告有稱數千人並附機關槍連者其他消息大抵如是昨日京訊稱曹錕已從事疏解戰事當可倖免又稱曹錕已與吳佩孚商議停止各省戰事並令蘇齊在政府與浙盧談判前愼勿輕啓戰釁云 
[杭州發生一種傳說]  
　　昨晚據交通界未證實消息杭州警界重要人有被刺之說詳情未明 
[蘇浙人士爲和平努力]  
　　蘇浙人士醞釀之和平會議近已由議論而漸趨實行昨日本埠浙人方面接杭快函謂蘇人張一麐已有專函贊成會議討論兩省和平辦法催派代表赴滬刻省議會敎育會總商會縣議會等公團公推顧松慶祝紹箕王錫榮三君准明日（二十三日）早車赴滬希望鄕人對此努力督促一切云 
　　又一消息浙代表顧松慶·王錫榮·祝紹基·王祖耀等四人已於前晚乘滬杭夜車抵滬寓四馬路振華旅館昨午往晤張一麐氏會商永久鞏固江浙問和平問題首由浙代表等將浙盧宣言永守保境安民决不首先侵人之宗旨聲明後繼由張氏說明上次赴寗晋謁齊督齊曾宣誓始終保守和平公約允當順從民意蘇省决不向人開釁滬寗沿路調防軍隊實因邇來津浦路匪氛復熾爲保護乘客安寗起見調兵換防所云請領軍械及崑山等處加增軍隊各節純係謠傳等語末後又經張氏將前日齊督拍來之闢謠電報出示當經决定日内分赴杭寗兩處要求盧·齊·兩長切實發表江浙兩省永無戰事之宣言以安人心而息謠言云旋於晚間在倚虹樓歡宴而散 
[旅滬閩同鄕會請阻運兵赴閩]  
　　致稅務司法捕房海軍警廳之公函 
　　旅滬福建同鄕會近爲阻止運兵赴閩事致本埠海關稅務司函云啓者閩省兵禍連年民窮財盡乃軍閥因欲擴張自已地盤竟迭次派員往北方招兵陸續來滬裝運入閩每次閩輪開行廈門·漳·泉·興化·福州迭經敝會派員登輪調查遇有新招之兵均已禀請軍警勒令上岸在案本月十二日復有榮興升利兩輪裝兵約五百人前往　州亦經敝會代表協同警察及海軍登輪截留惟據探報該兩輪竟駛至吳淞口停泊此項新兵復用駁船運至吳淞口登輪非僅違背海關章程且不顧全人道素仰貴稅務司主持正誼務懇對於上述各節嚴行查究並禁止嗣後再有此項情事爲閩人稍留一線生機無任盼禱之至此致上海海關稅務司又致法捕房函云啓者閩省軍閥招兵由滬裝運業經敝會禀請 
　　軍警勒令上岸解散并承貴捕房予協助昨聞窩集於人館馬路名利棧之新兵已全數驅遂閩人至深感荷日來報載間浙軍事發動正在吃緊之時而閩省之添招新兵自係對付浙滬方面若能阻止新兵入閩非僅造福閩疆且於上海治安亦有關係現聞新兵至滬并在滬招募仍復不少非有釜底抽薪辦法殊覺防不及防敝會已禀請警廳嚴查招兵爲首之人即行拘禁以示懲儆尙乞貴捕房於所轄界内遇有此種之人加以注意至可否予以協助之處諸希卓裁是荷此致法租界總巡捕房此外尙有致海軍領袖及警廳函係請飭派軍艦在吳淞口盤查開閩各商輪以杜其在該處偷裝之弊并請通飭各輪船公司知照俾其有所顧慮并派員警探查招兵爲首之人拘禁嚴辦云云 
[駐淞陸軍購買軍需]  
　　陸軍第十師四十團第二營於前日飭派焉弁某赴申購買絡蔴五大綑每綑約二百餘斤雇喚舢板划船一只裝運至吳淞外灘金桂興碼頭起岸由兵士二十名將蔴扛抬冋營聞是項絡蔴係織造軍需草履所用云　 
　　又駐淞陸軍第四十團一二三三營於日前派員往北地山東等處招募新兵三百名現已到淞匀派該三營每營補添新兵一百名因營中所有床鋪鍋灶等不敷需用故該營庶務長於昨午十二時率同兵士等在淞鎭外馬路成大木號購買松板一百另八丈又在東鎭潤泰煤炭行購辦煤炭數十噸命營中自備之小車百餘輛由各兵士自行車運回營其獅子林營内則亦於昨日命人赴申購買製造軍用草履所用之絡蔴一千餘斤雇船運淞故有兵士多名在淞等候接運云　 
[巴海敎宣傳者儒特女士到滬]  
今日在商科大學演講 
　　提倡宗敎大同宣傳大同胞主義之巴海敎（Ｂaliai）係發源於波斯宣傳未及七十餘年大有遍及全世界之勢在歐美各國信徒早已遍地美國芝加哥城且有大規模之巴海敎堂建築日本亦已設立宣傳所在我國知該敎者尚鮮現有巴海信徒美國新聞記者儒特女士（ＭissMautalroot）負宣傳該敎主義於東亞各國之使命特自美國遠涉重洋來中國作巴海主義運動女士在北京勾留六月曾作多次之演講各報均揭載頗詳繼至天津·濟南·叙府·南京·蘇州·各地演講亦備受歡迎現於上星期來滬今日下午一時應郭秉文博士之請在上海商科大學開始演講儒特女士現庽本埠崑山花園Ａ十二號電話北六十三號凡有意研究巴海敎者可隨時相約晤談云 
[蘇滬杭嘉湖商會集會之提議]  
湖州商界之自衛運動 
　　昨日本埠商界接到湖州商家來函略云湖地謠諑紛傳人心惶恐商會於二十日會議鄕紳陸慶譽滬商沈田莘等與正會長李恢伯副會長盧次廉暨全體會董商酌籌辦冬防即於市政籌備處原有保安隊及城北原有保衛團加添擴充以爲保衛地方之計以三個月爲期經費由地方紳商擔任商界一致贊成昨日再由市政籌備處召集城廂全體紳商特開大會公决辦法積極進行復以事關大局非結合大團體不足以資捍衛議决蘇松常杭嘉湖各縣商會在　開聯席會議分電上海杭州蘇州三總商會建議請救召集電文錄下上海蘇州　州總商會鑒茲以時局艱危謠言四起正値年關迫近商務扼要之時設有風雲愈形棘手　會現開會議决擬請貴總會迅即召集蘇松常杭嘉湖各總商會推出代表蒞滬開聯席會議籌商維持市面以定人心並請兩省當道始終貫澈保境安民宗旨庶幾和平公約免致破裂事關六屬治安我商民亟應聯合　結表示酷愛和平之公意是否有當務祈速裁除電　州杭州上海總商會外謹此奉陳浙江吳興縣商會李培鍔盧廷傑等叩號 
[丁門女士又將來滬]  
　　大陸報云全球女青年會委員會工業書記丁門女士今春會至中國日内又將乘　后輪船自香港來滬女士於前六個月内游歷日本·澳洲·紐絲倫·諸邦·視察各地會務調查工業狀况此次來滬將繼續哈禮遜女士與全國女青年創始之工業方面的工作因哈女士定於二月　　 
内回英故也丁女士於經濟及工業問題經驗宏富搜集報告甚多他日對於有志發展中國工業之各團體爲助必多聞女士來滬後將設事務所於youngaeleuco 
urt並將往游各工業集中地方調查新法及舊法工業狀况而與全國基督敎協進會協作云 
[閘北水電問題之昨聞]  
　　閘北各公團開聯席會閘北各公團昨日下午四時爲水電事在閘北慈善團開聯席席會議到者自治會商會商業公會各路商界聯合會各路救火會農會同濟善會等二十三團體代表四十二人公推俞宗周主席首由管際安報告張廳長自二十日參觀水電公司廠基及機器後頗有誠意解决之望而至昨日委員會在交涉公署開會後態度忽變本日下午返省明日來滬之約能否實踐殊不可必請討論辦法云云繼起發表意見者有陸端甫楊夢華李廣珍孫啓英韋伯成朱仁方徐幼棠辛小山湯有爲等多人態度均甚激昻而對陸伯鴻担任委員尤爲不滿因陸爲商辦公司之主任係各公團推舉豈能不關公意贸然允爲委員經討論後表决三項㈠用本日到會各公團名義說明水電委員會用意致函陸伯鴻切勸勿爲人利用承認委員俟陸表示態度再定辦法對其他四委員亦一致勸勿就職㈡由各團體推代表二人組織閘北公團策進商辦水電委員會每日下午三時至五時在慈善團集會本日到會各代表爲臨時委員俟函致各團推定代表臨時委員即退職㈢明日各代表集會後同往水電廠探詢張廳長消息議畢七時散會「附致陸伯鴻君函」伯鴻先生大鑒我閘北地方感受水電痛苦旣深且久故由閘北各公團組織商辦水電公司公推先生爲籌備主任當荷允許就職爲社會犧牲已歷載半嗣因省議會議决商辦案省長不能推誠相見反有委員會接收官廠之舉閘北公團因事關切已决定拒絶態度激昻先生亦係委員之一倘果就職不獨有違違初衷抑且何以對閘北人民要知省長之於先生或僅利用一時未必誠意相待尙祈毅然謝却共竟商辦水電之功敝會等愛先生切願爲諍友還望明示去就舞任翹盼 
　　五區商聯會再函公團聯會滬北五區商聯會昨爲閘北水電廠事又致公團聯合會一函有所商榷原文云閱報載由公團聯合會名義爲水電事致敝會一函語多含混不能不重行申問希望從詳答復㈠據稱閘北各公團由各團體具名者自有各公團負責由公團聯合會名義者由公團聯合加入者負責云云則敝會所間謂閘北各公團以及公團聯合會究爲何種公團尊函中並未指明旣謂閘北各公團則凡在閘北之公團均包含在内絶無疑羲又謂公團聯合會則尤見閘北公團之聯合一氣亦更無疑義但敝會亦閘北公團之一始終未曾與聞進一步言據稱由具名或加入者之團體負責則所謂閘北各公團之具名公團之名稱以及加入公團聯合會諸公團之名稱曷不一一標出以釋羣疑况乎按諸尊稱旣由具名加入者之負責乃可見定有未曾具名加入者然疊見報載冠以閘北各公團以及公團聯合會之名稱試問對於未曾具名加入者豈非亦被朦混之嫌乎㈡據稱中國户口向無統計云云誠然誠然敝會所問爲尊稱閘北三十萬市民之由來旣有三十萬之名稱必有統計表之依據否則何知閘北有三十萬市民之確數耶又稱十三日之市民大會非團體之代表會議即如尊稱之市民會議則依據號稱三十萬之市民而到會者不過百餘人此項會議能否獲閘北全體市民之同情尙難證明其會議安有價値之可言㈢十三日市民大會稱無尊處分子試問發起此市民大會者爲何人况席間有湯某者明言公團聯合會發起云云要之是日到會之人無論其爲閘北商辦水電籌備處之一或爲水電往南京請願代表中之一抑或閘北各公團以及公團聯合會之一可概置勿論然執行委員五人對於此項百數人之會議案能否有效尙未可必則五委員之欲行施其職權其可得乎㈣至於賄賂一案業已依法進行亦不過第三者之追究而尊處並未有積極直接之澈究須俟偵得證據方擬依法進行則說辭未免　飾要之敝會對於水電一案其無　爲官辦爲商　均以爲不然此事務歸市辦不可應合全市之市民從速組織市民公會由市民公同負擔而促其大規模之成 
功此外則非所問特此奉詢尙請諒解滬北五區商業聯合會 
[航業要訊]  
　　運粤飛機無照扣留提督公司之愛爾開登號輪昨由紐約到滬載來貨物以五金爲多船抵上海後即駛入大來碼頭停泊起卸惟輪内有飛行機五架分裝五箱（每箱重六噸餘）係廣東方面向美國定購者到滬後尙須轉輪裝粤昨日正欲起卸以備改運他船赴廣東四本埠江海關以飛行機進口或轉至他埠必須有北京政府或該地高級官廳護照證明方可起運該機並無此項護照遂不允裝出暫時扣留存於本關棧内俟補照送到再行核放云　 
　　運津貨增加水脚上海三公司所訂運赴天津之貨物增加百分之二十分已紀本報茲將各貨價訂定計　子·蔴綫·硝磺·藥材·苧蔴·金針菜·與磅秤·等貨每件均由八錢五分增至一兩又有皮油·紅米·冥洋·空瓶·及車邊鐵·均由七錢增至八錢四分又　黄自八錢加爲九錢六分水泥由四錢增至四錢八分紫銅自四錢五分增至五錢四分棉花新率爲一兩七錢汽車每噸定八兩四錢生仁每件自六錢五分增至七錢八分矣 
　　營口之華商航輪滬上經營營口班輪向有烟台政記公司·肇興公司·元一洋行等等該埠每年輸出之南滿長春荳子荳餅等甚多雜糧出口額亦夥近來營業較前兩年更勝故現有華商組織之大通興股份有限公司　事經營牛莊航業已購置兩輪一曰隆順號誩册爲九百噸暫航香港綫一名興順號四百噸運量則行上海營口班價爲二十萬元今已請部註册給照大約在明春開凍後實行 
　　南北洋航輪近訊近來本埠往北洋綫内之輪至天津者太古怡和兩家照常行駛惟須敲冰　往至營口者早已停止南洋綫内日來因花生仁及米糧兩項由浦口長江各埠轉運至汕厦港粤者頗衆故本埠各公司於此數日内所開南洋輪較平日大增今日太古公司一家開往汕港粤綫輪共有蘆州嘉興·奉天·重慶等四輪該公司一日派赴港粤輪四艘實出例外也 
　　外洋郵船之來往昌興公司之澳洲皇后號在港停班修理已及二月刻因修竣改定於本月二十一號由港開來二十三號抵吳淞翌日午後四時三十分由滬逕往温哥武旅客郵件由小火輪在新關碼頭載出云法輪安德來朋號由馬賽開出載有十一月十六號以前之法國郵件二十一日已抵香港准星期一致滬船泊黄浦碼頭此輪又須至下月六日往日本又大英公司之雪西利亞號自孟買來滬業於十九日開出約在下月十日到滬將載大批華茶出口 
　　太平洋之瑙威輪中美間刻下已有英美日法荷蘭及瑙威等六國船行駛而瑙威船係屬新近增入者茲拈孖治洋行有賽爾逹號輪一艘在西雅圖波特蘭等運大宗美麥來滬將於下月初至上海 
[三公司增加運棉水脚之通融]  
第一次所加一成暫緩實行 
　　招商太古怡和三輪船公司因時届嚴冬江水日淺行駛愈難擬於漢口運滬之棉花增加水脚以補煤價之不足原定從本年十二月十五日起增加一成至民國十三年一月十五日再增一成本埠棉業義盛豐鴻興等三十五家聞之以該公司等去冬因天時亢旱行駛不便業經增加二成此次如再增加二成未免太鉅曾請中國棉業聯合會轉函總商會代向該公司說項請取消增加之議現三公司商議結果以水脚之增减隨營業之消長而定公司方面敬能勉强敷衍决不過事苛求旣經兩會說項則十二月十五日起第一次所加之一成暫緩寳行至第二期明年一月十五日應增之一層俟察看江水淺涸至如何情形再行斟酌辦理云云 
[整頓浦江條陳之復音]  
總商會謂此時未便轉陳 
　　淞滬駁船公司因黄浦江積匪成羣有害航商曾擬具整頓浦江條陳請總商會轉呈省署酌撥經費以便實　等情早誌本報茲悉該公所接商會復函大致謂來函及整頓浦江條陳均悉條分縷晰策畫精詳實深佩仰惟需欵過鉅籌措不易此時據以轉呈不啻爲主設航政局者張目勢將引起糾紛爲多　航商劇烈反對本會前因此事曾經根據本埠各航業團體意見迭有陳述則在航政局未撤銷以前而所議事件又與航政局不無多少關係者此時未便遽有所陳述致蹈始終易轍之嫌引起各航業團體反感云云 
 
 

Page 14

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *[北河南路越貨盜匪之定罪]  
　　陳祖基張再卿解軍署核辦···餘均分别押儆 
　　滬寗鐵路局會計科員陳　俊於上月二十六號下午押運鉅欵送往匯豐銀行存儲經過北河南路文監師路轉角錢江會館門首被乘坐汽車之盜匪攔刦一空嗣由匯司捕房緝獲盜匪陳祖基張再卿及通盜之張榮清與盜匪之二房東張順金並盜婦周張氏等五名起出原贓鈔票三千六百五十五元匯豐銀行存簿兩本以及支單等件搜獲假手槍一支解經公共公廨諭令押候特别訂期研訊均詳前報昨由李　仙襄讞會同英韋副領事升座第一刑庭命傳齊人證將男婦被告提案訊鞠首由工部局弄事檢查科之律師梅脫蘭氏上堂述明此案發生及捕房偵查情形以第五疲告張順金雖將餘屋分租與盜匪居住但事前並不知情對於本案亦無關係應請先行摘釋問官遂判准予將張順金控案註銷當堂開釋判畢該律師續稱自此案發生後捕房聞悉有一團體致函公堂請求將本案被告解送護軍使署當此案正在進行該團體此種舉動殊屬干涉司法應否將投函者起訴云云即由陳偉俊上堂訴稱在滬寗路局充當賬房已有十五年逐日各處車站解到之欵均係由我送交匯豐銀行存儲上月二十六號下午二時許我將鈔票洋二萬另九百二十五元六角暨簿據納入布袋内置於包車坐墊箱中登車送在滙豐由車夫楊少卿拖車行至北河南路文監師路轉角馬棚左近被第一被告陳祖基從後面將包　推翻我即跌出車外車箱中之鈔票袋遂被刦去盜乃躍上汽車疾馳而逃行刦者共有四人其餘三名面貎我記不清應請嚴辦云云繼由包車夫楊少卿上堂證明當時遇暴情狀所言與陳相同又據證人周小桃投案供稱我在愛多亞路亞洲汽車公司充當汽車夫上月二十六號上午十一句餘鐘本案第二被告張再卿前來雇就六千七百二十五號汽車囑開往滬寗車站接其東家吳姓冋寳昌路寳康里住宅言明車資三元張遂登車由我開駛在車站守候至下午二時不見所謂吳姓者來張仍坐原車囑我將車從北河南路駛去直抵文監師路口馬車行門首忽來三人向張招呼令我停車當時有一包車經過我見第一被告陳祖基將該包車推翻旋手携棉袍一　偕其餘兩人登車命我向文監師路開駛並據陳祖基在車中言坐包車者爲彼之東家前將彼辭歇因不給還工資故將其毆打我其時聞語並不注意旋若輩又命我將車開往曹家渡迨逹虹橋始令停車若輩四人一齊下車給我車資洋十元我因汽車被雇已歷四小時之久照最廉價格亦須十二元故向索境詎其不允祇得携洋將空車駛回初不知若輩有搶刦之事直至次日聞路局人員在北河南路遇乘坐汽車之盜彼刦鉅欵我遂偕行主往探目陸連奎處報告上一日目擊之情形供畢退下由俄人白得百夫投案供稱我在虹橋路西人家種花園上月二十七號在荒地上拾得布袋一隻匯豐銀行存簿兩本支單二張當即交由主人送呈捕房又由華探目陸連奎上堂禀稱此案發生之翌日得到汽車夫周小桃之報告即帶同該車夫往閘北王家宅偵查盜匪周寇寇行至北浙江路界路口由周小桃指一行人謂此即雇汽車之張再卿當將張拘獲帶回捕房供出同黨除周寇寇外尙有陳祖基小眉眼等嗣會同閘北警局往周寇寇家周已預先逃避故將其姘婦周張氏拘獲抄出假手槍一支陳祖基係在虹口小菜塲拿獲共起出贓洋三千六百五十五元張榮清亦係嗣後續獲彼係滬寗鐵路局已歇小車夫有通盜證據陳祖基張再卿兩名已在捕房供認與周寇寇小眉眼等夥刦不諱錄有供單言至此即將各被告在捕房供認簽字之口供戰呈案請察質之陳祖基供稱捕房呈案　之供單係我簽字原告所乘包車當時由我與小眉眼兩人推翻車箱内之鈔票等件則係小眉眼搶刦我分得賊洋二千元是實並延樊克令律師辯護以被告誤認車箱内所藏係鴉片烟土請求從寬發落據張再卿供稱此事我係由小眉眼邀往行刦分得贓洋二千元張榮清供稱我自被車站辭退後即在老閘橋推小車度日周寇寇雖曾向我詢問路局送銀時間但我並未告訴此案亦未同謀等語又據周張氏供稱我夫周寇寇逃往何處實不知情捕房抄出之假手槍我亦不明白等語末由梅律師向堂上聲稱此案已據見證證明被告犯强盜罪屬實應請將陳祖基張再卿張榮清三名解送護軍使署懲辦周張氏亦應嚴予懲戒云云中西官核供磋商之下首由李襄讞宣判陳袓基張再卿均看押候錄供詳解護軍使署按律嚴辦張榮清監禁西牢五年期滿再核周張氏逐出租界繼由英領宣布西文判詞對於張榮清一犯處以徒刑二十年其餘男婦三名則與華文定讞相同云 
[俄輪軍火與俄難民消息]  
　　字林報云當　閱月前俄輪初來淞口之時俄將曾擔保來滬目的僅欲得有煤斤糧食之接濟並令船衆稍得休息便當他駛今乃大謬不然三月内若輩所爲之事無非私售軍火乃北京廣東俱不謀所以處置之方僅嚴密 
　　注意母令其軍火落入敵方之手而已據日前報告船上存儲大宗軍火有機關槍多架來福槍千餘枝快砲五尊米爾式炸彈及手擲榴　彈無數野載砲一尊槍彈二百萬發及其他軍用品若干俄人曾　售與北京初索價三十萬元嗣貶至十萬元最後縮至五萬元北京無意購買繼復向盧永祥張作霖兜售俱無成議茲又得可靠消息十日前俄人與廣州接洽之結果中山代表已允於裝運赴南時先付五萬元抵目的地後又付五萬元今爲雙方簽訂合同之障碍者僅安全運送之不易耳按自俄艦來淞後此間獨立海軍派有軍艦一艘駐淞監視然監視殊不嚴厲船上與陸地仍能自由交通欲購零星軍火者亦可出入無阻星期四本埠某某公團呈請海軍司令林建章嚴杜俄輪軍火贸易林遂加派海籌巡艦鎭安砲艦往淞協同監視今俄輪中聞有一輪已爲中山所購際此吳淞在獨立海軍範圍内該輪運載軍火離滬當不致有所阻撓惟因汕頭駐有北歸海軍此行仍未免危險星期四曾有煤斤運入俄艦但爲數不多不敷長途航行之需總之俄輪在淞日内苟無切實辦法船中軍火必致陸續運至岸上流入匪人之手斷然無疑也 
　　上海泰晤士報云據救濟俄難民顧問委員會會長來函稱中國海軍代表提議之資送三千俄難民至南斯拉夫一舉昨經資送股員會開會討論後决定此項計劃非該會所能過問蓋組織資送股員會之目的在以最廉方法資送難民向其本國凡一切遣送他國之議皆出於範圍以外故海軍代表之提議未能通過按此項提議對於顧問委員會方面祇望得其協助毌需出費所有修船及供給煤斤糧食之欵統歸南京海軍擔任而俄輪亦悉由海軍接收惟此資遣之三千人是否任俄難民之自顧抑强迫執行則提議中未嘗言及大約其希望顧問委員會之協助者即欲勸導俄人俾受資遣耳目下滬埠俄難民已在七千以外其往資送委員會報名願回國者在公共租界方面截至此時爲止僅有五十六人云文滙報云法總領事韋禮德慨捐宦嚢在法租界呂班路設立施食所賙濟俄難民業已一年今日爲其週年紀念本埠俄難民特舉代表往法領事署道謝云 
[交部派員收回華利輪]  
　　價格尙未妥洽　 
　　交部擬收回没收德船華利一輪前日特派津浦路浦口港務處吳處長來滬向裕豐公司經理羅天澤晤商羅允於二十三日（即今日）將此船交付惟撥欵一層磋商至再堅欲非二萬八千元不辦交部祇允一萬元吳處長以相差太遠已呈請交部電示辦法以便再行磋商云 
[八大學比賽足球之兩幕]  
　　約翰以一對○勝滬江南洋亦以一對○勝金陵　 
　　約翰與滬江昨日（二十二日）爲約翰滬江兩大學作東方八大學足球錦標比賽之期地點在極司非而路約翰球塲評判者爲西人郁克君時適天色晴爽氣候宜人雙方球員興致倍高先時入塲作攻球門戲以需活四肢而爲準備二點五十五分起賽觀者凡七八百人約翰學員居多滬江次之前半時約翰稍占優勝球常旋舞於滬江區域惟滬江守門頗能隨時應變屢於垂敗之際化險爲夷相持不下者可半小時須臾滬江被罰角球球自左而右爲約翰右内鋒孫允中所得一蹴而人於是歡聲大作嗣後球多偏於左側局勢不能開展無分勝負故上半時爲一與○之比下半時雙方馳騁往來非常奮勇而滬江更能努力進取以是漸佔優勢球常盤旋於約翰境地約翰大有不支之勢被罰左角球者多次至爲危險然卒未被攻入四點三刻停賽約翰以一對○勝滬江云 
　　南洋與金陵本月二十一日下午二時四十分南洋與金陵在南京東大操塲作八大學足球奪標比賽觀者二三千人二時四十分鐘起賽公正人爲麥克樂張信孚吳仲歐巡邊上半時南洋占順風開始後大約十五分鐘球盤旋於金陵球門前十數碼處被南洋左内鋒丁人夔攻入一球嗣後球仍迫於金陵陣地幸守衛及球門竭力防禦未致失利金陵左後衛張遠南時蹴高球被風吹過自已底線者數次南洋罰角球雖極準確奈攻門者非將球蹴得太高則偏而不正故上半時卒爲一與○之比下半時於三時五十分鐘開始易地而戰金陵占順風故球多在南洋方面後南洋中鋒寗樹藩盤球猛攻金陵頗有可勝之勢旋因以手觸球反被金陵罰任意球四時後金陵球勢益衰然南洋球員攻門多用遠射法又喜單獨盤擊不肯傅遞故結果終爲一與○南洋獲勝利云 
[體育場球隊與西商賽球紀]  
四與一之比體育塲勝 
　　昨日體育塲共和組足球隊與跑馬廳西商在該塲比賽前者爲上海華人足球隊之優者後者爲西人之優者觀者須購劵入場三時起賽公請西人别克斯君爲評判員雙方球員均極活潑氣勢之勇猛技術之精良非普通球隊所能望其項背而共和組尤稱敏捷上半時連 
　　勝三球下半時又攻入一球旋被西商亦攻進共和組一球結果爲四與一之比體育場勝並聞該組擬乘香港　人足球隊來滬之便　與比賽屆時當更有可觀也　 
[昨日之提倡國貨人會]  
來會者三千餘人 
　　本埠對日外交市民大會第四次提倡國貨大會於昨日起連續舉行三日地點在西藏路寗波同鄕會茲將會塲情形分誌如下 
　　會塲之佈置該會在寗波同鄕會占全部地位一層大廳爲陳列處上層大廳爲會塲三樓爲女賓及兒童席有廣肇童子軍按段站立維持秩序中西男女之參觀者均由側門或勞合路後大門進須經陳列處魚貫入埸上下座幾無挿足之地約逹三千餘人該會職員及各工廠各公司均於午前佈置就緖午後一時由孤兒院奏樂開會全體向國旗行禮　 
　　演說要旨首由主席馮少山致開會詞謂今日爲本會第四次提倡國貨大會之第一日陳列國貨較前加多而預會人數之踴躍倍蓰於前足證人心未死事猶可爲同人於國貨前途本俱抱樂觀因此益深愉快古人所謂精神一到金石爲開於此益信惟中國處此内訌外侮相迫而來之秋即時奮鬭已嫌其遲本會進抵制而提倡國貨實不能忘情日人苛約强佔之辱也彼雖近受天懲實未覺悟故一方面内修政綱革新舊狀不僅恢復已也外競商業力圖發展最近則堅持無線電權投資五交易所種種詭計無非扼我商業經濟之死命時亟矣勢迫矣同胞同胞於此不圖更待何時根本之辦法其維提倡國貨資本家投資設廠勞工家出力製造化學家出其學識商業家推廣銷路需品　勇購國貨羣策羣力最後之勝利不患無時云云次粹華製藥公司王祖德演說改良中藥之原因及其效用略謂民四　國人受重大刺激起而提倡國貨當時民智未南京路心心照相館攝　 
　　開進步較遲然同人卒以十數年之心血逹到改良中藥之目的中藥有天然之優點多年之資格徒以煎煑爲勞有悞急病與夫旅行時之不便取携今則化實質爲液汁與西藥無異同人猶不自滿足正孜孜於進步之謀蓋有感夫西人經六百零六次之研究然後成一藥則吾人不當爲九百零九次之研究乎買國貨之利盡人知之否則溢　者脂膏還我者爲槍砲危乎殆哉云云次爲　錩香粉紙廠范大賡報告謂我人自製香粉紙及小西洋鏡之利源言之已屬駭聞姑以小西洋鏡一項而論本廠二月來銷二萬只數逹五千餘元即此可見一斑次中華鳳記玻璃廠陳翊庭報告本廠原料產自廣東惠州及宿遷等地出品逹三十餘種玻璃杯耐熱度一百七十五度較劣貨勝十五度每月出洋逹八萬五千餘具全年經營最少逹二十四萬刻正考究製造關於科學上應用之儀器云次天　味畏廠王東園報告謂當一千八百七十三年德人以哥露得酸納發明沙水其未甚鮮　是日人以此提鍊爲粉而各之曰味之素華人以其有調味之攻用樂爲購買輸出金錢不知凡幾於是我華科學家吳蘊初費百數十次之研究而發明味精及醬液以爲抵制遂組織本廠自五月迄今發行所幾遍全國銷路大旺近且凖備出口云云次仁昌永料器廠陳德春報告發明各種出品中以五彩料燈罩爲最特色云次鑛業家蕭仲輔張子和林炎夫等演說不備錄　　游藝之節目民福學生演說及英文唱歌抑揚動聽上海女學滑稽跳舞逸趣横生幼稚生之新游戲天眞活潑少年宣講團新劇「親善中之暗礁」寓意深遠明星影戲滑稽可喜最後攝影奏樂散會 
　　陳列之國貨該會櫢下大廳　爲國貨商塲陳列各貨有模範工廠之玩具中華鳳記廠之玻璃器　振藝玩具工廠之洋鐵玩具冠生　之果品建新之手帕生　 
　　生公司之美術品麒麟記之火爐煤何禮臣之化咳除痰藥偉士針廠之絲織圍巾啓智之各種玩具中國兄弟工業社之粉球協大之彩色絨繩金錩之粉紙鏡盒中電針織廠之絨繩物　陽觀之罐頭食品中國牙簽廠之牙簽冠益之罐瓶菜蔬菓醬張裕之酒類天廚廠之味精美記華珍之電刻字畫仁昌永之料器梁新　之牙刷南洋之紙烟粹華之各種藥品榮興之引火球等凡二十五種俱在場廉價發售及散會時大半皆購買一空云 
　　聞該會於今日擴充陳列處增加新游藝並請章太炎演說主席則爲曹慕管云 
[總商會歐迎大來]  
　　昨日本埠總商會開會歡迎美國工商實業家大來到有總商會會董及省敎育會代表等方椒伯主席先由主席致歡迎詞復由大來致答詞由謝福生翻譯計自六時入席賓主歡宴至九時始散茲將二詞錄下 
　　方椒伯之歡迎詞今日鄙人代表上海總商會會同江蘇省敎育會薄具怀酌歡迎閣下曷勝榮幸此雖非正式讌會然鄙人不得不趁此機會對於閣下表示我華商恭敬欽慕之誠意竊信此種心理不特本埠華商爲然中國各商務要區亦莫不人同此心也閣下以商人之地位發展海外之贸易一以國家福利世界進步爲根據即此種種事宜已足見我華商與目光遠大之美商如閣下者將來熱誠之情感信實之關係必能與日俱進也閣下個人與吾華人之交誼暨發展太平洋之偉大識力且能自進其地位成爲今日世界工商業界最高領袖之一並辦理種種慈善事業此係閣下涉世之成績足爲舉世法不特我國商人即全體青年亦當奉爲師表用自克勉蓋閣下事業之成攻實爲高尙道德主義樹一堅固之基礎也鄙人尙有言者我華商在昔旣承以坦白信任意見待將來必益自奮勉以期毋負我太平洋大偉人期許二意蓋鄙人曾聞閣下出席萬國商會聯合會會議時言及華人曾有演說日「自與華人贸易時歷多年出入欵項不知若干萬曾未損失一分亦未有欠欵不清之事」即此數語足徵誠心距今一月又一星期吾人於上海水面當能睹哈立遜總統號之發現此係閣下實行其　游世界遠大計畫之第一船隻鄙人希望華人中將 
來能組織世界游歷　藉閣下之船隻以周游全球况閣下之計畫使周游世界舉得種種便利於萬國友誼之增進商業之發展裨益不淺同人等曾聞閣下自謂至少有二十年以進行各種事業深望越太平洋來我中國俾我國人得時親敎益用作南針並藉閣下鼎力以提倡中美間商業及誼之關係茲舉杯敬祝閣下康强逢吉進步無量 
　　大來之答詞茲蒙貴團體歡迎曷勝感激中國商會頗爲各國商界所重視貴國欲圖强盛須注重海外贸易使出口超出進口鄙人極願中國强盛所以盼望武力壓迫不良之景象早日消滅恢復全國和平則商業必能蒸蒸日上即以去年一年而論上海往來船隻計二千七百五十萬噸較之全球第一商埠之紐約相去不過六百萬噸且以去年巴拿瑪運河往來船隻之噸數比較前年加倍觀之足見太平洋商務有一日千里之勢至論鄙人平生所爲事業得以僥倖成功者約有三種原因㈠勤苦耐勞㈡言行相符㈢忠厚待人不圖私利始得此結果也云云 
[各路商總聯會四次議董會記]  
議决恢復商團 
　　前日（二十一日）下午八時上海各路商界總聯合會在山東路二○二號本會所開第四次議董會到各議董二十九人已過法定人數正議長余華龍主席謂開會人數須按照會章法定其時間亦宜規定錢龍章主張此項規定均可訂人議董會細則内並由主席將上次議董會議案全文宣讀均無異議㈠鄔志豪·錢龍章·陶樂勤·李澤源·吳亮生·陳翊庭·潘冬林·等七議董聯名提議時局問題宜恢復商團以資自衛一案議决着手興辦多數贊成通過並經衆推定鄔志豪·馮秋心·吳亮生·王漢良·陳翊庭·吳仲裔·張賢芳·等七人　本會籌備恢復商團委員與各界分别接洽㈡討論孫閩督理復電議决由本會再發一代電致復全體通過㈢討論治安委員會議决各條治安辦法（一）警鈴（二）特别巡捕（三）警告牌（四）清查户口等四條均通過惟清查户口一條多數主張先從入會各商店入手調查㈣徵求推舉名譽董事案議决保留交會董會斟酌辦理後再交議董會通過㈤章友石君建議案因原提人未出席决暫行保留㈥調查科主任王肇成報告查滬西四路商店被驅本料案議决該商旣請律師控追可靜候解决㈦將夢芸臨時動議對於開會秩序及各議董之發言次數宜速定會塲規則並議董會會董會各科辦事細則亦宜訂定議决公推請楊者綠分别起稿㈧雲南北海兩路分會建議該路職員被驅布疋案議决請調查科前往該處實地調查至十一時議畢散會 
[舊金山商務考察團週游世界]  
　　大陸報云大來洋行總大班大來氏昨接美電稱舊金山商會組織商務考察團趁該行第一次世界班哈禮遜總統輪週游世界他日過滬時將小駐數天云 
[上海市議員改選之預備]  
定期開　董會 
　　上海市董事會以市議會議員現屆改選之期所有本市區域選舉人名册現已查造完竣計合格選民甲級六百七十六人乙級七千六百十一人兩級各年納稅銀共三萬五千八百五十五元三角五分其選舉人姓名單現亦 
 
 

Page 15

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *本埠新聞二 
[省自治法籌備會之進行]  
　　江蘇省自治法會議組織法籌備會於前日發表宣言書後昨日（二十二日）下午續開常駐籌備員會公决進行辦法（一）通告全省各職業團體如省敎育會省農會上海南京蘇州通崇海秦四總商會及六十縣農商敎各會（一）通告省議會議員一百六十人（一）通告全省耆碩（一）通告全國省議會（一）通告各省區縣議會聯合會均請一致主張促成省自治法以謀省玫之幸福即日擬就文稿發出徵求同意云 
[東南大學演劇籌欵預聞]  
　　爲恢復火災損失之用 
　　南京國立東南大學此次口字房失愼損失頗巨該校敎育心理兩系所有書報儀器全部燬滅一時艱於經濟無從採辦特組織善後委員會以圖恢復議决先組織演劇團利用陽曆年假赴蘇錫滬等處表演所得劵資悉充該科恢復基金昨日（二十二）該科主任徐養秋君快函該科畢業同學在滬任事之沈振聲君曯其就近接洽現沈君已着手進行聞滬上各界人士固感於該校之捐失不貲咸深惋惜尤念其演劇團之聲譽素著遐邇同欽故對於沈君之接洽極願竭力襄助藉飽眼福 
[東南大學圈地之波折]  
鄕民集衆阻止 
　　國立東南大學在滬西蒲淞市十八圖等地方圈購民地五百餘畝爲校址早經規劃就緖正在興工圈圍間該處鄕民以圍地建校勢須毁移廬墓並與周圍農田亦有損礙特具呈上海縣公署請求轉商該校另覓相當地點已由縣長批斥不准在案茲悉該處鄕民奉批不服於昨日齊集該地周圍阻止圈地工作該校飛報縣署立派縣警下鄕彈壓當塲拘捕金小弟一名帶回縣署候核聞該處鄕民現已集議辦法擬於今日同赴縣署請求縣長秉公處理云 
[敎育局定期開董事會廿五日下午]  
　　上海縣敎育局董事會各董事自經縣參事會舉定由縣知事聘任後現定期開第一次董事會昨由縣敎育局通告各董事公函云敬啓者前以先生被舉爲本局董事會董事曾經函請察照並請由縣知事聘任在案茲訂於本月二十五日（星期二）下午一時在尙文門本局開成立會集議一切進行事宜除書致外爲特函訂屆時務祈撥冗蒞臨爲荷 
[童子軍高級敎練部會議紀]  
　　上海童子軍會高級敎練部昨假新舞臺舉行會議到者姚麟書·沈同一·王英超·樂秀榮·徐子成·俞元爵·陳廷禎·經乾林等由沈同一主席陳廷禎紀錄（一）議遊藝會期分發請柬案議决邀請各報館及與本會有有關之敎育機關（一）遊藝會職務分配案議决由高級敎練部分任之（一）議省立一中敎練戴元良稱爲本會總敎練應請更正案議决呈文敎育廳轉陳省公署更正本會歷　　　 
任總敎練並無戴元良其人并登各報聲明以免外界誤人云云 
[廬陽公竊案近聞前晚又拘獲同黨三人]  
　　廬陽公報關行竊案破獲一節已迭見報端茲廬陽公以未獲之餘贓尙多且於濬浦局之利民利國兩小輪及三號駁船老大有朋分贓物情事特函逹旅滬商帮協會轉陳江海關稅務司嚴爲澈究並請上海地方檢察廳將獲案之各犯嚴予懲治等　聞商帮協會於此案發現後曾以商帮雇用駁船轉　貨件爲每日經常之事若不嚴行緝究旅滬商帮將無安枕之日當即陳請中外各官廳飭屬緝捕在案昨日據廬陽公陳述後又復分陳江海錫稅務司及上海地方檢察廳請嚴爲究辦云 
　　又訊本埠廬陽公報關行巨竊案被寳山縣楊行鎭警察所在附近瞿家浜地方破獲贓物並拘獲竊匪奚阿三王大郎王金生等七名經海關水巡捕房派探移提除將奚阿三拘留捕房偵查外王大郎等六名判解上海地方檢察廳訊辦等情已誌前報茲悉水巡捕房探目何春生前晚据線人報告謂與是案有關之匪徒現匿跡閘北譚子灣某豆腐店内該探目即率領捕乘坐小輪前往該豆腐店拘獲匪徒小梅林小義郎陳某等三名押解捕房昨經梅捕頭詰詢之下以小梅林有另案偵查外判小義郎陳某解地檢廳併案訊辦云 
　　又函云本埠廬陽公報關行日前被駁船户奚阿三等捲竊巨贓潛逃經楊行吳淞兩警拿獲案犯七名由水巡捕房移解地方檢察廳訊押等情迭紀本報茲悉該報關行主夏某囚案情重大且於此案有關係者頗多故未便久延現雖已查獲棉紗四百餘包然祗有半數其直貢呢則完全無着故於前日午後乘坐汽車親至寳山會晤馮縣長懇請飭警至楊行警察所提取所獲棉紗四百九十七包并案犯王大郎一名到縣訊究及追查未獲原贓馮縣長已允所請擬先派法警前往楊行詳細調查後再行核辦又前日在淞緝獲七犯中之王連生綽號花烟囱連生前已屢次犯過同樣竊案故該報關行擬邀集各報關行開會討論善後辦法一面聯名具呈懇請官廳將花烟囱從嚴判處以儆效尤而安商業云　 
[水警派師船疎通河道]  
　　駐滬水警第三隊隊長王壽良以本管汎地之蘇州河流 
　　域爲蘇·錫·崑·靑·内河航行之要道商船運貨往來極繁且時有竹木各排經過値此水涸船隻擁擠之際障礙交通自應設法通行以期便利故於昨日令行駐泊蘇州河之師船巡官唐晉陞·朱志誠·等着自北新涇至周太僕廟莊家涇野鷄墩一帶妥爲查察遇有船隻阻塞者即行排解着令各船户属遵水綫定章而行倘敢抗違不遵者當即拘罰以維航路而利交通 
[汽車撞斃學徒之驗訊]  
　　判車主從緩撫䘏 
　　楊　浦路楊連生所開紅帮裁縫十店六歲學徒南翔人王明生前日行經提籃橋附近被俞阿明所駕之二十一號汽車撞倒碾傷當經四百九十八號巡街捕查見將受傷之車送同仁醫院醫治無效斃命由院通知捕房將尸舁送騐尸所昨日午刻報請公共公廨李襄讞與英領韋君蒞所檢騐之下升座公位訊供一過判騐得死者係被汽車撞傷身死訊據各證供稱死者奔跑馬路汽車無可避讓致遭撞傷除飭　具結領殮外着車主從優撫䘏云 
[美總統函覆道路會]  
　　由美駐滬總領事署轉致 
　　中華全國道路建設協會前以美國大總統哈定去世及柯立奇繼任曾政電弔唁并祝賀新總統昨該會接到美駐滬總領事轉來美總柯立奇答詞譯錄如下 
　　逕啓者貴協會本年八月九日交來弔唁哈定大總統暨祝賀敝國新任大總統柯立奇文電當由本署一面復函致謝一面轉陳敝國茲奉敝國大總統意旨代爲答詞如下「貴協會對本總統祝賀之詞意與誠切之友誼本總統異常珍重並願擔保之大凡前大總統對於中華國民所認定之信用與羨慕本總統莫不視爲同然且將盡力提倡中美兩國間向所保持之邦交逹於誠懇之極」按此項答詞之遞父貴協會誠爲一種甚大之愉快即頌公祺駐滬美國總領事克銀漢啓 
[大中華紡織公司開董事會訊]  
　　今日下午在總商會舉行 
　　大中華紡織公司前因花貴紗賤議决暫時停工茲由董事會决定定於今日（二十三日）下午借上海總商會議事廳開股東會以便討論進行事宜昨已分發通告并派員赴總商會佈置會塲矣 
[國貨維持會致總商會函]  
爲義生祥運閩貨被扣事　 
　　中華國貨維持會因義生祥運閩貨被扣事昨特再函總商會云敬啓者本年八月四日曾上蕪函請函致厦門商會及市民會證明由申義生祥運閩交天華齋致祥兩號被市民會扣留料器兩箱確係英貨並非劣品請予放行等情諒荷照轉至級公誼茲復據義生祥經理易德卿函稱此次自被厦門市民會扣留後曾將安利英行出口原派司及上海振昶泰（此貨係向該號購得）發票一紙并寄厦以資證明惟守侯迄今仍無發回消息懇請再予維持前來據此　會查此事發生於夏曆三月中旬歷經索放終歸無效而派司發票寄會多時杳無信息即使證據不足難以證明亦應確實審查公開評判苟爲劣品即予照例執行否則亦當早日發回以全商本乃時逾半載延擱至今商人蠅頭微利辛苦經營何堪受此意外况年關在邇貸借各項均須結束勢難再延冀保血本用特再函貴會敬懇迅函厦門商會及市民會速予放行藉恤商艱并祈出一證明函交與該經理易君俾得赴厦面遞早日解决感荷隆誼曷其有極除函復易君令其趨前面領敎言外專此凟陳尙祈俯允并盼賜玉此致上海總商會 
[縣商會請續免土布稅之代電續]  
　　原質土布行銷有限必賴染色而靛青膠碱各色顏料染布必需種種物品價日增昻類皆產銷有稅關卡有稅土布雖蒙直接免稅之名已有間接納稅之實成本則輾轉加重銷塲則日見式微此必應請免者六海通以來洋布銷行初祇通商巨埠自港輪鐵路鄕隅四逹牧竪村嫗莫不愛華惡樸以洋易土舶來之品愈見充斥手織之工無人顧問只有閩粤兩省及内地不通商區域尙可販運然以兩省兵連禍結行銷亦滯以中國之廣大僅此邊省之運銷即按率全征稅亦有限况　征各半更屬無幾取之於上其數甚微免之於下其惠實大此必應請免者七基上理由物力艱難如此其甚民生凋敝如此其極土布失敗如此之不振倘政府興念及此痌　在抱保全國貨積極維持允宜永免此稅俾資振興即不能永遠豁除而此一歲一免小民殘喘之未蘇驚聞催符之又至其狀之慘其情可憐亦應續免數年以紓杼柚之困事機危迫應請商會電懇省議會提案速電省長轉電院部提出國務會議自民國十三年起准將此項土布稅一律繼續全免萬姓感戴無旣等情到會查土布已成弩末洋布與爲勁敵縱使免稅已難支持若復加征必致歇絶念此織者强半貧女衣者盡屬苦農國帑雖絀似不宜計及錙銖民力已窮更何堪再供吹索商會覆加查核該商等種種所陳均係實在情形如蒙俯鑒苦忱特頒明 
　　令永遠豁除庶幾億兆織工布商及食苦衣布之民永久留作紀念其次亦請展免數年務督促其改良使振興之有日屆時察酌情形再行啓征俾資休養以策　來商會忝領羣商　難緘默理合據情電請貴議會提案速請省長轉電院部提交國務會議議决准將土布稅自十三年起一併通令繼續全免不勝感激待命之至除分電財政部農商部暨江蘇省長省議會外謹此電陳上海縣商會會長姚曾綬副會長姚福同叩眞 
[金融公債第五次中籤號碼]  
　　昨爲金融公債第五次在京抽籤之期本埠通易信託公司昨得京電計抽出中籤號碼如下一一二四三五四三五三七○八五九八 
[一週間之金融調查]  
　　銀幣本星期來洋厘甚爲平穏惟昨日稍漲二厘爲最高餘是平平進口雖有市面存底不厚出口祇北省去數十萬故洋厘市價暫時不致過小計（星期一）午市洋厘七錢二分一厘五（星期二）小六毫二五價七錢二分○八七五（星期三）小一毫二五價七錢二分○七毫半（星期四）大半厘價七錢二分一厘二五（星期五）大二毫半價七錢二分一厘五（星期六即昨日）大二厘價七錢二分三厘五總計本週内中交兩銀行杭州運來洋一百六十七萬元南京運來洋五十六萬元麥加利香港來洋二十五萬元各錢莊裝往山東濟南洋十萬元裝往天津洋十萬元裝往奉天洋二十萬元裝往江西洋二十五萬元又裝蘇州洋二十萬元昨晚止各銀行查倉庫存現洋二千五百九十三萬元日本銀幣洋一百九十三萬元各莊存現洋三百五十五萬元 
　　银拆近來市面銀根依然外鬆内緊商業用欵不易息價亦祇表面上鬆動如星期二最高仍到七錢惟昨日銀行半日市面午後小至一錢八分爲最低計（星期一）午市價四錢八分（星期二）大一錢二分價六錢（星期三）小二錢價四錢（星期四）大二分價四錢二分（星期五）小四分價三錢八分（星期六即昨日）小二錢價一錢八分總計本週内各銀行由外洋進口大條四千三百八十條中國交通裝往杭州大條一千二百○六條裝去南京八百七十條昨晚止各銀行查倉庫存現銀一千三百五十四萬兩大條一千四百二十六條拆票一百五十萬押欵二百五十萬各莊存現銀一百八十五萬兩 
　　絲交易近來外洋絲價依然平穏故買通者少活動廠家均抱穏　亦無敢賣空茲調查本週内交易僅（星期二）成交一百三十包扯價八百八十七兩（星期五）成交三百三十包扯價九百五十兩（星期六）成交一百十五包扯價一千○二十兩本週内成交五百七十五包値元五十四萬六千一百十兩 
　　各國滙兌本週間大條銀祇星期三弗動餘則長縮各二天　令則極爲穏定惟星期五縮去半辦士餘日均弗動共計全週大條銀近期縮二五遠期縮一八七五先令縮半辦士印滙小五羅比半法滙大卅法郎美滙小一元半東滙大七五嗬滙小一盾半新滙大一兩香俄滙仍未更動各匯市况較上週略形平穏計「星期一」銀行賣出元月份先令價三先令三辦士二五賣進三先令三辦士三七五又賣出元月份美滙價七十一元七五買進七十一元八七五又賣出元月份東滙價六錢五分半買進六錢五分二五（以上均係星期一銀行開盤價）是日後市銀行賣出元月份先令價三先令三辦士五六二五買進三先令三辦士六八七五又賣出元月份美滙價七十二元二五買進七十二元半「星期二銀行賣出元月份東滙價六錢四分六二五買進六錢四分半（以上均係一週間最硬價）「星期五」銀行賣出元月份先令價三先令二辦士八七五買進三先令三辦士又賣出元月份美滙價七十元零七五買進七十一元又賣出元月份東滙價六錢五分六二五買進六錢五分三七五（以上均係一週間最軟價）「一星期六」銀行賣出元月份先令價三先令三辦士一八七五買進三先令三辦士二五又賣出元月份美滙價七十一元買進七十一元二五又賣出元月份東滙價六錢五分一二五買進六錢四分八七五（以上均係星期六銀行收盤價）星期一開盤與星期六收盤比較計先令買價軟零六五買進價軟一二五美匯賣出價緊七五買價緊六二五東滙則反鬆三七五全週内最高低比較計先令相差六八七五美滙爲一元五角東匯賣價爲一分買進價則差一分一二五云 
　　標金本週間二月份標金上落亦較上週爲平計星期一金市最高低相差二兩九錢星期二係一兩七錢星期爲二兩三錢之上落星期四升降最大爲三兩二錢星期五有二兩九錢之漲跌星期六最爲平穏爲一兩二錢之相差又「星期一」開盤爲三百十八兩半是日後市跌至三百十六兩九錢（一週間最低價）後則漸好至「星期五」爲三百二十三兩（一週間最高價）「星期六」爲三百二十兩零九錢收盤總計標金自星期一開盤與星期六收盤比共好起二兩四錢其最高低相差有六兩一錢掉期在週初爲空頭貼進一兩四五錢後最大至二兩八錢至週末則僅一兩六錢云 
[上海商業市况彙錄公債票]  
　　昨（二十二日）各種公債市况前市非當清淡市價平　後市因受主增多而略見抬高金融大票現貨祇晨間做出一盤價爲七十二元比前日縮去二角十二月期貨初時成交價計六十八元半其後逐盤向上收盤六十八元八角計張四角元月份期貨開盤六十九元三角其後曾高至六十九元九角五分收盤雖回縮半角比前日尙提漲七角　月期前市各盤市價當在七十元零一角左右後市山七十元零三角大至七十元零七角較前日好起七角五分　六現貨交易無多市面平和最後價爲五十元零八角計漲二角十二月期貨前市只做出一盤價爲五十元零六角五分後市買賣均見活動收市五十元零八角五分比前日大二角五分元二月期結果較前日各漲三角計元月期收盤價爲五十一元七角二月期爲五十二元二角五分償還八釐進出相等市面平定最後價計十六元八角五分比前日只縮小五分七年長期成交行情均在四十九元附近與前日價市相仿整理七釐　市微有做開收盤六十元零二角計漲二角整六萬元票亦稍有 
　　受主價計五十元零六角三五年票則毫無問津致市價仍無揭　云 
　　國内滙兌 
　　昨（二十二日）國内滙兌據上海銀行公會報告各埠滙價變化尙稀京津銀滙比前日各漲一兩北京公砝爲一千零五十三兩天津行化爲一千零六十一兩銀元回高二元七角五分北京銀元每千元計貼八元天津銀元每千元貼七元漢口洋例價掛一千零三十五兩五錢比前日行情驟漲四兩銀元大二角半價計一千零十元烟台烟估退去三兩計價一千零二十五兩英洋仍無貼水蘭谿銀元改縮二元計每千元貼八元濟青兩埠又無來電致市價又無揭曉宜昌宜平爲一千零三十五兩銀元計一千零二十二元與前市相同此外各處滙欵非常稀少市價各無改更云 
　　上海商業儲蓄銀行國内滙兌二十二日行市報告云頃據漢電銀滙市價大漲計洋例每千兩合規元一千○三十五兩五錢較昨市驟漲起四兩洋滙爲一千○○八元提漲五角宜昌兩滙未動洋滙與沙市各漲起一元同爲一千○十八元湘匯長沙仍爲一千○二十元常德漲二元爲一千○二十二元京津來電銀市各漲起一兩計京爲一千○五十三兩津爲一千○六十一兩洋滙亦各漲二元京爲一千○○六元津爲一千○○五元保定唐山漲一元同爲一千○○六元魯滙烟台貼票稍回計烟估每千兩合規元一千○二十五兩漲起三兩餘市仍舊閩匯福州跌去三元爲一千○二十元厦門跌去二元爲一千○○七元涵江跌去二元爲一千○十元陜滙西安銀滙無市洋滙漲五元爲一千○六十元三原漲五元爲一千○六十五元此外港紙市况穏定今電仍爲七○七五廣毫今市長一分計規元六十一兩可兌毫洋一百元餘如東省各滙其趨勢恐將軟化也 
紗花 
　　昨日星期六棉紗市面梢形堅硬各客帮所購之現貨棉紗交易約有千餘包買進計本紗三四百包日紗六七百包公會上小包全未售開市價則漲銀兩許各交易所之標準市價較上日好起一兩四五錢三品紗電報小去日幣三四元美棉電報現期漲五十五個磅音遠期漲三十七個磅音印度孟買電朋　而漲十一羅比奥浮辣漲十三羅比白洛去漲十六羅比申新紗廠開出十六支人鐘現出大包五十包價一百七十四兩五錢扣們内外廠開出二十支水月大包七百五十包價一百八十四兩五錢至一百八十　兩西曆年内出清又開十六支二十支扯盤水月一千二百包大包債一百八十兩陽曆一月份内出清其他各廠未開出市面平穏如下星期外棉有升降或再變遷也　 
　　昨日棉業交易所通州棉花標準略軟小去一二錢市上交易清淡東棉洋行買進現貨棧交陜西花三百件價四十五兩至四十五兩五錢又公大買進現貨送廠陜西花一百件價四十六兩二錢五 
[友華銀行滙市報告]  
　　昨日蛂華銀行滙市報告云二十一日倫敦大條銀價近期長一八七五遠期長○六二五紐約銀價漲至六角四分三七五倫敦紐約間滙價落至四元三角五分今日此間滙價掛牌僅美金縮至七十一元五角羅比縮至二二八枚半佛郎長爲一四○○枚餘均照昨日弗動市况堅定英鎊售價十二月份三先令四便士一月份三先令三便士二五二月份三先令二便士六二五三月份三先零二便士三七五美金售價十二月份七十二元二角五分一月份七十一元二角五分二月份七十元五角日金售價十二月份六十四兩一月份六十五兩一　二分半二月份六十六兩近期滙票銀行定價英鎊三先令四便士七五美金七十四元二角五分一月份滙票購價英鎊三先令四便士美金七十三元遠期滙票購價英鎊三先令三便士美金七十二元佛郎滙票購價近期一四四○枚一月份一四三○枚遠期一四二五枚昨日倫敦銀市印度購進市况收盤穏定紐約市况亦穏定 
[正利銀行控案之判結]  
　　正利銀行執事王寳崙等控本行營業部正副司賬徐寳華胡耕三及跑街郁冠羣等對於支票營私舞弊等情曾經上海地方審檢兩廳審訊終結聽候宣判在案昨午又由該廳推檢各官特開第二庭飭提徐寳華胡耕三郁冠羣三人到庭略詰年歲籍貫當庭宣判略謂徐胡郁三犯侵佔罪業已成立判令各處四等有期徒刑各監禁一年以儆判畢命分别還押候上訴期過送監 
執行 
[寺產業已轉契之通知]  
　　上海圓通寺住持僧靈嚴前呈交涉署以有上海縣二十三保十五圖　字圩六十八號户名學源僧計地二分三釐七毛方單一紙被人盜賣請停轉道契當奉許特派交涉員令發會丈局查明辦理茲聞會丈局呈復以查二十三保十五圖賓字圩六十八號學元僧尸各方單上年十月二十三日准日領函送該單請轉日册六百九十六號新契係業户李銘丹出租與日商井上春次郎由地保凌祥鳳蓋戳業於本年一月十五日照章呈請印給在案頃已山交涉署諭知僧靈岩云　 
[耶誕節兩路特售來回票]  
　　滬寗滬　甬兩路車務總管因本月二十四至二十六三天係西國耶誕節滬上各機關中西人員在此期間均休息三天爲便利旅客起見特發售各大站來回票並將三日間加掛頭等客車各二輛與特别快車以免乘客擁擠已於昨日（二十三）分電滬寗杭各大站查照矣 
[民立中學積極籌備二十週紀念會]  
　　本埠民立中學開辦已歷二十年將定於上三年元旦日起舉行二十週紀仿游藝會三天已誌前報游藝方面除由該校全體學生擔任新戲京戲崑曲西洋戲魔術雙簧等外第二日上午並有運動會第三日則爲校友大聚餐晚間提燈慶祝新劇共計一　一名循　的離婚爲陸淡　所編一名「恩怨了了」爲周　閧所編二君係該校畢業生且曾任母校敎職者故連日親往　演甚爲忙碌聞該校共有課堂三十所均由學生自動的佈置并備有獎旗以資比較故將來爭奇門勝必有可觀云 
[江陰旅滬同鄕會今日開會]  
　　江陰旅滬同鄕會今日下午七時開理事常會討論會務進行問 
題昨已發出通函召集云 
[南工巡局冬節停止辦公]  
　　今日爲長至令節滬上各機關循例停止辦公一天滬南工巡捐局姚局長亦查照歷屆成例停辦公事一天昨日巴傅知該局内部各科辦事職員　外部各項人員均休息一天所有路工等事亦皆停止俟明日起照常動工云 
[工巡捐局催缴稅款]  
　　滬南工巡捐局稅務處主任以陽曆年關已近各項稅欵均須分别清查藉圖結束故令各項認稅商人於陽曆十二月二十八日以前各將稅欵收齊悉數檄局以憑核收故各認商連日派人將欠繳及應繳稅欵分别徵收云 
[游民基金債劵開籤記]  
　　游民工廠基金債劵昨日爲開籤之期至下午二時開籤開出號碼及經銷票號如下一等○四三五三號紹興全號二等一五五七一號本埠有利源三等○六四○一號杭州義成四等一九九三○號杭州仁裕四等一○九七九號本埠永發祥五等一八九六○號漢口中華五等二八三四八號杭州兆元長記 
[證劵物品交易所近聞]  
　　四川路一號上海證劵物品交易所自本年三月復業以來營業雖旺收支尙雖適合現經理事會决議以後一切用度再須力求樽節並先從裁减所員入手自下月份始裁減現有所員三十餘人每月亦可節省不少云 
[閔行鎭無名男屍之檢驗]  
　　西南鄕十六保十八圖地保馮金發投上海地方廳報稱閔行鎭束市梢河中發現一無名男屍查無屍屬報請相騐昨晨車廳長委派張檢察官等乘車下鄕蒞場檢騐該地保投案候示問官騐得該屍年約三四十歲身穿藍布衫褲秃頭無鞋周身並無别故委係失足溺斃問官命該地保傳諭在塲參觀之大衆如有人對於該屍有相識者不妨舉手良久無人舉手問官塡明屍格拍照判出堂收殮發封曆壇假屬認領 
[凌虐養媳之查詢]  
　　西門義弄阮阿培凌虐八歲童養媳順金遍體受傷由隣人施海華萬金洪等控奉法庭騐訊明確判順金發堂醫治阮收押候示在案茲悉承辦此案之沈檢察官爲尊重人道起見不厭求詳於昨率同法警親詣該被告居處地點細查劣跡並虐待情形以憑重辦 
[小工向米船勒索之請究]  
　　無錫帮米船户周德順前日在閘北垃圾碼頭卸貨有山東小工黄永貴向周勒索陋規不遂搶去糯米數升被水巡隊偵探查獲盤詰據拱係工頭吳阿二指使復將吳逑獲一併解科旋由閘北米業公會致函司法科稱近來時有一班北帮小工向各米船索詐串竊情事船户大受其害此次獲案之犯務請從重懲治以維行旅云云當經司法科許科員研　一過判解警廳嚴辦 
[警廳規定會議日期]  
　　淞滬警廳規定外區長官會議日期一月六日二月十日三月九日四月六日五月四日爲局長署長署員隊長會議期一月二十五二月二十九三月二十八四月二十五五月二十三爲巡官會議期局長與署長挨次輪流其他須按次到廳云 
[元芳路寶華里火警]  
　　美租界元芳路寶華里七十二號門牌顧掌生於前晚八句半鐘不戒於火延燒至七十一號門牌張紀才七十三號門牌王德林等三家房屋當經各段救火會聞警立驅皮帶車馳往灌熄計焚燬房屋三幢惟七十四號七十五號七十六號七十七號七十八號七十九號等房屋樓面亦被火燃着且遭水漬事經捕房得悉派探姜喬喬前往詳查起火情形稟候核奪 
[虐待媳婦之控究]  
　　揚州人戴有明前日偕姪女錢戴氏扭姪婿錢貴春及弟錢貴芳至四區控稱姪女被夫家凌虐遍體鱗傷有仁濟醫院之騐傷單爲　請爲究辦經劉署長訊問戴氏供本月初六由母家歸來氏夫疑有外遇於夜間二句餘鐘被婆婆丈夫妯娌及小姑之夫等將氏綑綁拷打週身青紫疼痛難堪又被剪去頭髪一把迨氏　得信到來始將我送入醫院療治等情被告供初六日因口角起　互相扭打後叔岳到來將妻及五歲小孩領去家中什物亦搬運一空云云奉判一併解科核辦 
[滬西慈善團施放衣米]  
　　滬西肇周路天佑坊滬西慈善團侮届冬令循例散放衣米近日派司調查極貧之家散給衣米票以資補救聞准於冬至日起在該團給發云 
[保護水底電線之知照]  
　　駐滬水警一區第三隊王隊長查得高昌廟西碼浦灘爲電報局電綫下水之處乃從浦束周家渡浦灘出水起岸此項電綫係　涌東各縣公署傳遞緊要消息而設惟電綫墮於水中設被船户悞以竹篙碰擊易致損斷値此嚴寒之時浦灘沿邊每易凝結冰凍若再船隻碰撞更易折斷在此冬令亟宜格外預防故於昨日令飭該處巡船巡官倪蘭生隨時飭警妥爲保護並着知照各船户切勿悞碰水中電綫設或竹篙誤撈出水仍須安放妥貼不得碰斷以維電政云 
[汽車撞傷小車夫罰洋了案]  
　　法租界金神父路雲飛汽車行六八○三號汽車於昨日應客送至吳淞砲台灣後由下午三時餘空車回申經過蘊草浜大鐵橋時適有寶山人錢阿弟小車在該大橋上往北因見汽車對面馳至該小車即避至西邊鐵攔扞傍不料汽車夫張阿毛竟不小心致將小車撞倒小車上坐客係一婦人懷抱一孩亦被撞跌倒橋面之上幸爲鐵攔扞阻住未曾落水而綫阿弟則已被碰傷腿部甚重鐵天橋之攔扞亦被撞斷後有商埠警察第二署　警到來將該汽車及車夫張阿毛并傷人錢阿弟一併帶署經米署長審訊後判令張阿毛不小心着償還錢阿弟醫傷費洋十元並罰洋數元一併釋放矣 
[兩路長期免票展限一月]  
　　滬寗滬杭甬兩路明年長期乘車免票現未奉交部頒發准將本年分票展限一月至民國十三年一月底止昨由任局長飭知車務總管分電兩路各大站准將本年分長期乘車免票展限至明年一月底爲止仰各查照云 
[搶土與帶土並儆]  
　　李長順日前携帶烟土一大包行經法租界麥底　路被無賴張榮生糾同多人强搶而逸適有探目唐雲卿巡緝到來查見將張與土追獲帶入捕房昨解法公堂請究先由李長順投訴被搶情形詰之張榮生供認强搶不諱中西　員判查得被告張榮生前亦辦過此次不應復犯着押西牢六個月期滿永遠逐出租界原告不應私帶烟土着罰洋三百元充公烟土没收 
[迷路啞孩待領]  
　　啞子男孩年約五六歲身穿條子布罩衫赤足拖鞋和尙頭秃頭無帽於前日在法新租界亞爾培路迷路爲捕查見帶入捕男昨送法公堂請示中西官判送堂留養候家屬認領 
[作場失火罰十元]  
　　法新租界金神父路徐德泰作塲於前晚失火已誌前報昨由捕房將作塲主鈕耀義傳至法公堂請訊先由捕頭上堂稟明前　　之鈕耀義供是晚　係工人燒晚膳　火於柴　所　求　中　官判罰　十元充公以儆 
[限龔阿榮七天内到案]  
　　史菊生前延博勒律師投法公堂控　阿榮不理貨欵洋四百九十餘元等倩判着龔如數還欵限期還清在案昨又傳訊原告仍求嚴追被告由張如道代　稱龔阿榮至蕪湖收賬究係何日　申不得而知中西官判限被告於七天内到案 
[張益菴請减輕交保不准]  
　　裕豐莊前延農復律師代表投法公堂控瑞昌字號經理張益菴不理往來銀八千三百餘兩等情判着被告如數還洋交四千兩人銀並保限十四天還清在案茲因被告無保管押昨又提訊原告律師聲稱被告迄今逾限日久仍不料理請求嚴追被告律師聲稱被告奉諭交四千兩人銀並保實情爲巨大故此無人肯保請求改交一千兩俾得出外料理原告裕豐莊主稱被告請求改少交保商人極端反對請求仍照原斷執行中西官判被告所請不准着還押限理 
[電車撞傷男孩]  
　　昨日下午四時有十五歲男孩韓海山行經楊樹浦路遭八路電車撞倒跌傷頭部血流被而由滙山捕房一千零七十八　華捕前來車送同仁醫院醫治一面報請捕頭核示 
[汽車撞斃行人]  
　　昨日上午十一時許五千二百零二號汽車駛經百老滙路兆豐路　　　　 
口撞倒行人茹祥生頭足等處均受傷當由提籃橋捕房四百二十四號華捕押令汽車載送受傷人往同仁醫院醫治一面帶汽車夫人捕房請究至下午三時許茹祥生傷重身死由院報知捕房派捕將屍車入騐屍所候騐 
[王阿二被汽車撞傷]  
　　五千四百零五號汽車於昨日午刻十二時駛經西華德路百老匯路口撞倒行人王阿二碾傷腿足由虹口捕房一百二十七號華捕押令汽車載送同仁醫院醫治一面取傷狀單帶該汽車夫入捕房候示　 
[違章建屋限令拆除]  
　　西門外怡和里一帶房屋爲源昌公司之產近赴工巡捐局領得修理執照及將動工改爲建造並且侵佔公路茲已工程造竣經附近各業户聯名投稟松滬護軍使署令飭工巡捐局查明具覆前日局中派員往勘明確諭令停止進行限日拆除恢復原有舊式如違未便 
[私用賬洋交保候訊]  
　　福州路五州藥房控跑街夥張國貴陸續私用賬洋一千七百元昨由捕房將張拘解公共公廨原告投訴前情請追訊之被告供認欠洋不諱並稱昨已借過四百元尙少一千三百元容設法清還經陸襄讞核供商之義副領事斐君判張交一千三百元舖保候訊 
[流氓又犯兇案之押儆]  
　　斧頭黨流氓甬入平阿德因於十月二十九號在福建路壼巾天茶館内用斧將吳之林砍傷六處逃逸前日又至租界内向人勒許被老閘捕房華探目黄潤甫查見將平拘入捕房昨晨傳同原告將平報解公廨據吳投訴五年前被平砍傷逃逸前月間在福建路遇見與之理論當由友人解勸了事詎平旋糾多人將我軋入壼中天茶館内又被用利斧砍傷六處云云訊之平供不承認中西官核供以平實屬不法判押西牢二年期滿逐出租界 
[控騙花邊案註銷]  
　　鄕人孟寳卿指控住居六馬路華商旅館内之浦東人顧阿三騙妈値洋六百三十三元之花邊質與合大當舖得洋花用等情昨由捕房將顧拘解公共公廨原告投訴前情訊之顧延甘維露律師到堂代辯否認騙取中西官核供以原告無實在證據呈出遂判將案註銷被告開釋 
來函 
[閘北水電廠來函]  
　　運啓者報載有公團代表輪流分駐敝廠監視一切膳宿費用均由廠中供應云云殊與事實不符查公　等日前到廠時經敦請張實業廳長蒞廠會晤談判之餘由廳長面諭應候本月二十三日答復等語當塲雖有倡　派選代表留廠監視之說不特廳長未表贊同即敝廠亦力勸公團等主張和平靜待解决所云膳宿費用均由廠供應一節並非事實相應函請更正爲荷上海閘北水電廠啓十二月二十二日 
 
 

Page 16

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 17

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *本埠新聞三 
[恒豐紗廠加工製貨]  
　　近來滬上紗賤花貴恒豐紗廠所收棉花　足出貨精良銷路亦佳現擬加工製造重開夜工已聘請美國北加羅林大學紡織碩士任尙武君爲全廠紡織顧問工程師力圖減輕成本任君除受該廠之聘外尙兼裕興洋行紡織工程師之職云 
[馬敦和新出彫花絨帽]  
　　二馬路望平街轉角馬敦和帽莊爲海上帽業中之老號其所出各品選料頗精並派員駐守監視定織故式新耐用裝璜美麗近有新出一種彫花絨帽尤爲特色價亦廉云 
[雙十牌牙刷贈品一月]  
　　南京路雙十牌梁新記牙刷廠總行及五馬路抛球塲兩處支行現贈品一個月贈劵三十萬張内有一元券及各種化妝品並該廠所出之美女月份牌等張張皆可有彩購牙刷滿洋二角即得贈劵一張多購類推云 
[新到花布及眼罩]  
　　北四川路微微公司新到俄國花布每碼廉價售三角五分又到美國眼罩一種爲燈下讀書保護目光之用每只廉價售二角並到英文原本兒童小說故事雜誌等百餘種文理淺鮮凡有英文二年程度可以閱看日來西人購作冬節兒童禮品者甚多云 
[製襪機器之增添]  
　　鴻興織造廠自遷至西門外大林路以來内部整頓一新廠内又添加製襪機械數座故出品不虞無濟其湖北路之發行所因減價二十四天故連日錧出各種絨織品甚多老牌蜜蜂絨線現每磅售二元半外加贈品云 
[蜀和快輪昨行試水禮]  
　聚福洋行亨通航業部新造行駛川江　和快輪一艘茲已於陽曆十二月二十二日（即陰曆十一月十五日）午後一鐘正式試水曾備茶點邀請各界參觀該輪現泊於南碼頭和興船廠云 
[中西藥物廉價將滿期]  
　　四馬路中西大藥房近日發明新藥九種發行未幾銷售日多尤以痰敵洋碘精水火環雪白霜等爲甚該藥房之廉價期行將截止云 
[袖珍打字機之發行]  
　　勞合路南京路口聯益贸易公司前次到有袖珍打字機購者甚多第二批又已到申每具售洋二十五元際此冬至聖誕以該項打字機贈送親友頗宜如購三部以上者更廉購物滿二元者贈送新式賀年片一打上印有陰陽歷對照表及星期節候云 
[出版界消息]  
　　舉術研究叢書第八册「周易哲學」爲朱謙之君積多年之精力撰成本哲學之眼光閘周易之閫奥上卷共分六章第一章形而上學的方法第二章字宙生命（眞情之流）第三章流行的進化第四章泛神的宗敎第五章美及世界第六章名象論該書現已出版定價大洋三角上海各大書局均有出售云 
又該會叢書第七册之「勞動之改造」業經出版内容甚豐云 
　　吳淞同濟大學中學部向重德文敎授多德國知名之士該部學生近以便利增進德文程度起見編輯德文月報一種名曰「德文月刋」（DculsceeMonatsschrilt）由 
學生組織月刋社請敎務長ＰＩＣＦＤＲＯＴＨＭＥＲ担任總編輯及敎授ＤＲＢＡＲＴＣＬＴＣＡＲＤＥＳＤＲＤＲＣＸＬＥＲＫＬＡＵＴＫＥＳＡＮＥＯＴ等擔任編輯再由學生分别譯成中文並詳加文法註釋鈞該社現已組織就緖日來正進行出版事宜第一期已定於一月中發行其宗旨專以指導學　德文爲職志内容分論文名人傳記小說戲劇詩歌文法·成語·寫信法·翻譯·通訊·十項定價每期一角半郵費加一云 
[藝苑清音]  
　　日畫展覽會之經過日本畫家織田明（ＳＯＴＯ）　原一廣（ＫＳakakibara）二君於十八至前日在日本人俱樂部展覽　畫三日所得代價悉充日賑其油繪及水彩畫共約二百件極爲優美三日問之中外士女前往參觀者甚衆云 
　　青年書畫會將展覽上海青年書畫會定於本月三十號起至陽曆元旦止即陰曆二十三·四·五·三日假三馬路慕爾堂開書畫展覽會三天云　　書畫保存會之會議老靶子路來安里書畫保存會昨日下午三時開會到十餘人錢季寅主席報告本埠青年書畫會將開展覽會來函請本會將名人書畫送會陳列等情應公同審定擇其尤者送會俾衆瀏覽衆贊成茲將審定書畫錄下計清道人單條王一亭花卉蔣東初蘭花童愛權人物趙半跛花卉吳鐵珊墨蘭黄曉村湖蟹圖陳文　題問菊軒書札張企南落花舞蝶圖等數十幅即日轉送陳列云 
[球戰歡聲]  
　　籃球白保羅路崇德女校與滬江大學女生於昨日下午二時半起在崇德女校舉行籃球比賽公正人爲威爾遜女士上半時爲六與一之比下半時爲一與零之比結果爲六與二之比崇德獲勝崇德隊員中以陳文卿趙文喆爲最佳滬江則以李雲仙爲最佳云　 
　　中國公學商大籃球隊疊與各大學作友誼比賽昨星期五下午三時同德醫專籃球隊赴該校球場比賽雙方隊員踴躍爭先各現身手結果四十一與十之比其勝利屬諸中公商大云 
　　足球交通大學中學部足球隊迭次與虹口唐山路澄衷中學球隊學生比賽足球互有勝負茲訂於本月二十九日（星期六）午後兩校球隊學生會集在南洋操塲决賽未知鹿死誰手錦標屬於何方也 
　　昨日午後滬寗鐵路足球隊與同德醫學專門學校足球 
　　隊在麥根路球塲　友誼比賽雙方均甚奮勇結果爲二與零之比勝利屬諸同德云 
[觀孤兒救祖記試映記二]  
　　至其他各處皆出余之預料鷓鴻飾楊壽昌頗有富翁氣概極合此角各種表演亦有獨到之處其子墜馬悲痛異常中其姪之毒計窗際暗窺一怒而將賢媳騙逐聲色俱厲其爲姪等設計謂其友陸守敬有子將入學校委壽昌作保壽昌旣觀其保證書信以爲眞即以圖章一枚授之不知其姪即蓋章於僞造之支票上凡老年人心中不悅萬事灰心遇事不細察確有此種情景最後悉媳之被誣仍招之歸道途追喚酷似老者行爲其他各處步行神氣惟妙維肖王漢倫女士起楊家媳余蔚如亦頗佳惟道生出騎時向之接吻者二次蔚如一未還接似有含羞神氣惟其夫多情其婦無情似不甚妥當此外如抱屍痛哭被翁驅逐而毫無怨色返家之後以十指度日課子讀書眞一賢婦也頗甩勸世之意漢倫女士之各種表演尙能體貼入微悲痛處確能令人隨之下淚 
　　任潮軍之余璞以背誦書本時之神情爲最佳子秋之余璞亦活潑可愛効司馬　公之　缸救兒倍見讀書用功奪道培之刀初爲嬉戲而不知即爲救其祖父之生命再將祖父一推始免被刺其急智極可佩服與人交談亦彬彬有禮 
　　小厨子由黄君市飾化裝極佳面圓大頗有厨子神態先受宋敬之擊最後報仇處以繩一一端繫于母指一端繫宋敬寓有作惡者與猪是類使人驚惕較之以前之『張欣生』名爲勸世則可勝萬倍矣 
　　邵莊林之楊道生墜馬時似有强作神態愚以爲不如在路狂奔適遇轉灣處道途不平加以馬奔過急不能制始墜下似較爲合宜 
　　至片中穿挿如學校中學童畫先生之面者（由張敏吾飾）頗滑稽以墨塗面等學校中頑童實有此情編輯者具有苦心 
　　總之此片之劇情結　甚佳處處寓勸世之意悲痛處使觀者淚下滑稽處令人狂笑攝影配光亦頗見完美說明字幕字跡亦清晰可觀聞此中英文說明爲南洋大學生季仰周君所譯云（伯）（完） 
[波蘭之影戲情形]  
　　波蘭國内之戲事業十分之八操於美國人之手爲 
　　美國人之勁敵者厥惟德人據調查所得除美德二國之外順列如下 
　　波蘭五十九家法國五十二家義大利四十七家奥國四十六家丹麥三十一家俄國九家英國六家瑞典六家 
　　波蘭影戲事業甚發逹全國有戲園八百大戲園之在大城者共五十　華沙·蘭堡·卡高·博生·加島·惟此 
　　鹿止博浪堡唯哪魯靈等大城無不各有大戲園十餘家 
　　波蘭影片審查　嚴華沙ＮＯＷＹＳＷＩＡＴ街六十九號内務部印刷局設有影片審查處無讑何片一入波蘭須先呈該審查處留八日至三十日以便詳細考慮最要者每片題目須爲波文如列二種文字則波文須居首先云（冰） 
 
 

Page 18

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *[雲南起義日之紀念]  
　　本月二十五日（星期二）爲雲南蔡松坡將軍起義推翻洪憲帝制之紀念日本埠公私立各學校均於是日休業一天並懸國旗以誌紀念云 
[耶誕新訊]  
　　各方面關於慶祝耶誕之消息如下 
　　女青年會昨爲各女校慶祝靶子路上海女青年會於星期四已舉行一次聖誕慶祝會惟是日所到者均爲會員及其家屬昨日下午六時特爲本埠各女校舉行一會會塲係在會所前之廣塲所到者爲學生界及來賓其秩序先爲全體唱時次　惠中女校之舞蹈啓秀女校之短劇愛國女校之國技民立女校之國樂復次爲圖案表演㈠民立之三位博士㈡愛國之士殿以全體之唱詩各項表演均有精彩云 
　　青年會請勵志團演慶祝劇四川路青年會於本月二十四日慶祝耶穌聖誕特請牯嶺路勵志宣講團新劇部排演新劇云 
　　基督敎協進會定今晚慶祝基督敎協進會定今晚（星期日）七時半舉行全滬信徒慶祝聖誕大會由郭書青君主席請陳金鏞君演講并備活動影戲及高尙音樂以資助興各界均可前往毌須入座劵云 
　　浦東職工青年會開慶祝會浦東青年會職工部今聯合上海中華書局啓明染織廠及協成銀箱廠等職工於晚間七時在本埠四川路青年會大禮堂舉行慶祝耶誕大會聞各廠演員均有特别表演該職工部已於前數日發出贈券甚多又星期日上午浦東爛泥渡會所設立職工小學校舉行主日學校慶祝聖誕大會在塲内滿佈燈彩秩序有中西詩歌銅琴獨奏女生跳舞男生表演故事等並贈給糖菓與各學生云 
　　推行會五校聯合開會慶祝基督敎主日學校推行會擬本月二十五號上午九句鐘聯合五校假座青年會開慶祝聖誕大會並備各種游藝各界均可前往參觀又該會全體男女敎職員於二十四號在會良堂舉行聖誕和宴會云 
　　基督學校昨開慶祝　藝會昆明路基督學校昨日預祝耶穌聖誕男女學生表演歌舞雙　新劇等各種游藝又該校男女生於二十三日基督敎會開慶祝聖誕會亦加入種種游藝會塲均在毘明路本校講堂云 
[農村師範學藝會將演劇]  
　　上海縣立農村師範講習所定於十三年元旦開第一次學藝會上午展覽成績敦請袁觀瀾賈季英楊聘漁三君演講下午各學生表演學藝分作各科學單獨表演與各科學聯絡表演二種業已編定國文表演崇明老人記敎育表演懇親會等從事練習并聞印就入塲券八百張分送各界云 
[童子軍游藝會内將演劇下星期二午後在新舞台]  
　　上海童子軍會於本月二十五日午後在九畝地新舞台舉行游藝大會一事數誌本報茲悉各團體加入表演之節目有二十餘種之多　爲精美之作如南洋附屬童子軍團之「棠棣之花」愛國女學童子軍團之「阿堵恨」中國女子體育童子軍團之「黑人唱歌」及廣肇公學童子軍團之「影子戲」等均係材料新頴表演純熟爲極有預備之作而尤以南洋附屬之「傀儡戲」爲最奇特是日將表演之節目如下 
姚君家璜（飾青衣）與劉漢臣（飾鬚生）之「武家坡」（行將出演於童子軍游藝會中）（心心照相館攝） 
　　（一）開會（十二時起）·奏軍樂（二）國歌·「卿雲歌」（三）報告·會長馮少山（四）新劇「影子」·廣肇公學童子軍團（五）雙賽招商局公學童子軍團（六）游戲「旋轉塔」·梅溪小學童子軍團（七歌劇愛羣女學童子軍團（八）國技·縣立二高童子軍團（九）舞蹈愛國女學女子體育童子軍團（十）名劇「武家坡」姚家璜劉漢臣兩君（十一）歌曲「英文　諧」廣肇女學（廣　義學童子軍代請）（十二）滑稽表演約翰大學童子軍團（十三）新劇「棠棣之花」南洋大學附屬小學童子軍團（十四）黑人唱歌中國女子體育學校童子軍團（十五）粤樂粤劇中華音樂會（高商團代請）南洋高級高業學校童子軍團（十六）滑稽跳舞精武體育會廣肇義學童子軍團代請（十七）音樂雙簧東吳二中童子軍團（十八）新劇「阿堵恨」愛國女學童子軍團（十九）幼童隊表演競　義務學校童子軍團（二十）歌劇「傀儡戲」南洋附屬童子軍團（二十一）名劇「黄鶴樓」潘月樵夏月珊趙君玉三藝員（二十二）名劇「　馬湖」露蘭春女伶（一）　　　 
十三）名劇長生殿歐陽予倩周鳳文汪優游諸藝員（二十四）閉會奏軍樂 
[賑員會昨開游藝會演戲]  
本埠賑員公會爲籌集義務學校經費特於昨日下午二時假座愛而近路紗業公所開會員游藝大會到會者約二百餘人由會長楊吉士主席市民學校劉陳二君及來賓等演說三時後開演游藝計有沈易書絲竹童子雙簧女子跳舞等并有武術會國技手法純熱掌聲雷動繼有新劇及魔術散會已十一時云 
[國樂社將開游藝會演講戲劇]  
已與梅蘭芳接洽允妥加入　 
　　中華職業敎育社附設職工敎育館開幕至今日見擴充已發起之戲劇協社表演數次成績亦佳國樂社似稍形冷淡前由該館主任殳鳳梧君會同郁印石君從新整頓積極進行現定於陽曆元旦左右特開游藝大會並由殳郁兩君親赴梅寓請畹華於是日講演梅已允抽閒前往會期一俟定妥將再宣佈云 
[集會表]  
本月陽曆時間地點召集者事由 
廿三日　家浜職工敎育　家庭日新會常會 
廿三日金隆街工商友誼會常會 
廿三日　北米業聨合會談話會 
廿三日至廿四日西藏路寗波　鄕會對日外交市長大會提倡國貨大會 
[今日天晴而寒]  
　　徐家匯天文台昨日下午四時三十分氣象預報云天晴而寒黄海及北方有大西北風南方時令風風勢加强小呂宋與明逹諾兩島間天氣惡劣有風雨本埠溫度在下午三時前之二十四小時内最高四九五最低二八二去年今日最高五八一最低三五○ 
 
 

Page 19

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *自由談 
[公共育兒院有創設之必要否] [  松濤]  
　　我常常瞧見許多没有父母的孤兒或是由伯叔們撫養或是寄養在親戚故舊家伯叔們因有血統上的情感再憐憫他們是孤兒肯視如已出眞心撫養的固然狠多但也有隨隨便便飢寒飽煖一些不去注意他們的他們年齡幼稚自然缺乏自治的能力往往因起居不調飮食無節釀成疾病正在發育的體質因而大受斵喪甚致他們一有過失並不善言去開導一味的打駡上前久而久之養成他們無謂的懼怯之心喪失了天然的活潑精神至於發育更是毫不注重聽隨他們終日嬉戲墮入下流終身不能振拔至若寄養在親戚故舊家因没有直接的血統上的情感當然更没有親切的待遇至多因他們是孤兒稍爲憐恤些肯收留着罷了　 
　　我又常瞧見有許多兒童父親雖在但不幸母親已死父親因須出外創業謀生自然不能終日在家專心撫養他們於是便不得不把他們寄託给别人大多數的都是交給娘姨們照料但娘姨們不過都是鄕下的愚婦毫無智識怎能個照料適宜一無缺憾再則他們因和娘姨們日夜都在一起娘姨們的粗俗卑汚的言語舉動便不知不覺深深印在他們薄弱幼稚的腦筋中又不知不覺的隨時隨地表現出來外人看上來當做是出身卑賤下流的兒童更有一層做父親的因年紀尙輕中饋不可無人便再續娶妻子於是他們便有了繼娘論理繼娘總非外人可比必能加意照料他們但以普通的眼光看起來繼娘能個加意照料前妻的子女的恐怕是最少數大多數的都是把他們當做眼中釘隨意的作踐隨意的打駡這不是我亂說且看古今來繼娘虐待前妻的子女的慘劇不是很多很多麽 
　　再有許多兒童父母雖都健在但父母因特種的原因不能在家撫養他們便也寄養在别人家但别人家未必肯把他們當做親生的兒女一般加意的撫養罷結果怎樣不必再細說也就可推想而知了 
　　初生的嬰兒原都是一樣的原多因先天的關係體質稍有强弱的差别罷了但這一種强弱並不是不能補救的祇須撫養得宜儘可轉弱爲强然而我們放眼看出去有的兒童體質健壯有的兒童體質衰弱有的兒童彬彬有禮有的兒童粗俗不堪試問怎會有這種種不同呢這都是由於撫養適宜不適宜和家庭敎育注重不注重分别出來的像上面所述的那三種兒童旣無適宜的撫養家庭敎育又簡直等於零自然成爲體質衰弱粗俗不堪的兒童了兒童本如初發之花裁培得當將來纔能開放纔能鮮麗悅人那末體質衰弱粗俗不堪的兒童將來怎能大有作爲呢這不獨害了兒童的一生便是兒童的家庭以至社會國家都大受影響因爲家庭中多了一個不能生利之子社會國家便多了一個分利之人了從這上面看來像上面所述的三種兒童我們應該設法救濟纔是於是公共育兒院　有創設的必要了 
　　公共育兒院和育嬰堂不同和貧兒院也不同因爲育嬰堂收留的都是嬰兒貧兒院收留的都是貧寒子弟公共育兒院却不然凡是尙未成立的兒童不論貧富一律收留不過在貧富之間酌定收費的多寡罷了我們先須募集一筆雄厚的基金由社會上的知名之士管理一切院中有富有經騐的婦人照料所收留的兒童並設立適宜的敎育塲所敎育他們務使他們有如親受父母的敎養每年每個兒童酌量收費若干作爲院中的經常費用因爲這是救濟那三種兒童的場所並不是完全慈善性質的機關又因爲不是一時的是要持之久遠的當然要酌量收費的 
　　我記得有一次翻閱美國的某種雜誌上面有類似這種的記載當時我便想做幾句發表出來提倡這種社會事業但後來因别的事躭誤了現在因有所感觸所以趕速發表不過我們要創設一種事業當斟酌社會上的情形和需要不必一味的摹仿别人美國是否有這一種組織我們不必多問讀者們倘以爲有設立的必要儘可討論起來 
[書虐待養媳事] [  影]  
　　蘇有某甲娶妻早卒遺一女年僅十二家貧不能自活遂商諸媒媼許同里某乙爲養媳甲則赴滬　於Ａ家詎女過門後乙甚蠻横無理其妻亦頗悍因時遭凌虐稍有過鞭笞隨之每飯僅一盞以是常不能飽隆冬風雪交加衣仍單薄苟瑟縮見之必撻之瀕死離齡之女何堪受此横逆不半年已骨瘦如柴非復人形矣乙家素以織綢爲業傭一夥年十九性頗仁慈見女如此心殊憐之暗中周濟非一日矣某日女以小故罰使一日不許食女飢甚欲死夥乃私購條糕二枚予之食適乙妻來女大懼一時無計藏匿急向喉直塞喉爲之破乙妻覩狀略不之恤且大怒謂其糕必竊來無疑即强扼其吭使嘔出血如泉湧旣而糕出則二段長均四寸許四圍咸血也女大痛暈去少時醒而乙亦至猶以爲未足復斷其舌去其齒更以鐵釘二擊入兩太陽穴女遂斃嗚呼慘矣女旣死乙及其妻始徬惶無計思棄之於道則恐爲人見無已始命人乘火車至其父處詭報以病卒不圖抵車站而其父亦適至先是女父嘗夜夢其女血身向之涕泣知不祥即向主人請假赴蘇一視其女詎甫抵蘇而惡耗即來知有異亟至乙家女已將入殮甲大慟不許揭其衣視之遍體鱗傷即報官相騐而以夥爲證遂盡得其實乙判無期徒刑其妻則判押二年有半此蓋余家傭婦爲予述者近事也傭婦之妹氏爲乙比隣每當月黑天高或陰雨之時必聞女室中鬼聲啾啾悚人毛髮云噫吾聞虐待養媳之事夥矣乃未聞有如此者 
[家庭經濟之我見] [  醉夢]  
　　家庭因經濟支配之不良多陷於失敗推究其因皆爲其夫或婦任意浪用不顧所入之多寡後乃債臺高築日處於窘境之中貪一時之舒適而受無限之困苦故家庭經濟不可不善爲支配然　挽救其失敗以享家庭之安樂則下列數端不可不注意及之 
㈠支出之欵不可過於所入 
㈡禁止烟酒及一切無用消耗品入　 
㈢非萬不得已之物雖廉勿購 
㈣所穿衣服宜求樸實 
㈤不論多少可餘即當儲蓄之 
㈥即入欵加多時亦宜加多儲蓄切不可擴張閑費 
[秋冬果類之烹飪談] [  徐絜]  
　　時屆冬令果類頗多如橘栗梨柿甘蔗橄欖華薺之類靡不味甘可口然生食之微特不易消化且寒氣沁入心脾殊非冬日所宜儻烹調得宜則味固鮮美且有益衛生於山珍海錩㠯外别開生面者也請述數事以爲主中饋者告焉 
　　㈠橘羹寘小粉開沸水中攪之至黏匀無粉粒爲止加白糖及橘肉味微酸甘以匙取食之爲肴饌中之佳品惟製橘羹時須注意二事其一橘肉當預先剝齊抽去其絡去其核而倒反其肉以便應用其二小粉須預先以冷水少許沁透之庶免烹飪時之結塊不匀也及茡薺甘藷及梨栗去皮而剖切之成小方塊亦可製梨羹甘藷羹及莘薺羹栗羹等唯應撒以紅絲則味旣甘美色又嬌艶矣 
㈡橘紅榚以糯米粉和白糖及橘紅（橘皮之小方塊）蒸熟後或搓爲小粒或成以糕形名曰「橘紅糕」爲糕餌中之雋品可以餽贈可以懇客洵點心中之佳製哉㈢甘藷麵甘藷產於山地栽培至易而養料極多足以代米麥爲吾人之食糧者也吾鄕西之人即以此物爲終年之糧城市人以銀幣一元大概可購得百斤較之米價廉五倍矣甘薯之成分小粉炭六氢十　五居其泰半其令於人之食物化學與米麫相埒際茲米貴如珠之時曷減食榖類而雜以甘薯乎去年予客奉化某友人家嘗以麯宴我色白而光滑柔韌如絲詢以購諸何處始知此麫非麥所造蓋甘薯麫也以甘薯粉製成之耳甘薯粉又可製餅名曰「甘薯餅」切甘薯爲薄片入油鍋中炸之名曰『油炸薯片』以甘薯去皮切塊加小粉糖霜煑之復澆以黄酒少許味極甘美是名『甘薯羹』鑤甘薯爲條乾之可爲食糧是名『甘薯乾』甘薯烹調之　甚多茲特舉其犖犖大者耳 
㈣元寳湯歲時令節　橄欖於茶中以奉客名曰飲元寳湯以其形如元寳也吉語庚辭國人素酷嗜之而家庭之中爲尤甚實則以冰糖橄欖瀹湯飮之頗有潤肺定嗽之效云 
[家庭中飮茶之衛生] [  爾圻]  
　　茶爲人生主要之飮料若不審愼爲害亦匪淺鮮茲將 
　　其要點臚陳於後 
　　　（一）泡茶須用百沸水 
　　(二)茶壺外面易積塵垢宜時常洗凈免流入壺内 
　　（三）茶葉宜購稍優者勿購茶葉未因其中混雜塵垢極多 
　　（四）茶葉不可多放因茶計過濃易生濕疾 
　　（五）勿飲隔宿之茶 
　　（六）盛茶之壺以磁壺爲佳銅錫次之鉛最不宣 
　　（七）茶壺嘴不宜露出恐灰塵飛入 
　　（八）飲茶時須傾入杯中切勿口啣壺嘴 
　　（九）家中茶杯宜各人分開并另備來客茶杯 
　　（十）不宜飲冷茶尤不宜飲極開之茶 
　　（十一）每日飲茶宜少不宜多有胃病及濕氣者尤宜少飲 
　　（十二）飯前飯後均不宜暴飲茶 
[離家] [  苦惱子]  
　　陸志文在八歳的時候他慈愛的母親死了他在那時候雖然呱呱地哭兩聲却不曉得什麽痛苦就是這呱呱的哭恐怕也不見得爲者死了母親哭的還不過啼飢號寒罷了就是在他母親喪事中家裏忙着喪事熱熱閙閙他還以爲家中有了極歡樂的事趁着熱闡向他父親要新衣裳着呢要糖菓吃呢又何嘗曉得死了母親的可憐和苦楚呢一個不如意還要訕個不休就是比他長兩歳的姊妹哭傷着臉對他說弟弟你放乖些媽死了我們苦了你了要慬點人事不要再閙了他姊妹雖這様说他又何嘗理會得呢 
　　在他母親死的時候他頂大的姊姊不過十歳還有兩個弟弟一個妹妹妹妹方才六歳一個弟弟才三歳一個還未滿週歳呢這一羣黃口嬰孩又怎様命薄就把那慈愛的母親死了又誰關痛癢啊他母親死了他父親見了這些無母之兒也悲慘萬芬家裡雖雇着幾個阿媽到底是異姓的人那能好好哺養便娶一個繼室使這些無母之兒得着有母之惠那時慈父的心比慈母的心還要十倍的慈愛誰知道位繼母乃是一個惡毒的婦人不到幾個月便對這班無母之兒朝打夕笞和仇敵一様一個好好家庭便弄得不堪聞問這時無母之兒所受着的痛苦比死了母親還要難過得多呢他的父親終日爲着衣食問題在外面奔波勞碌也應不了家中的事就是曉得了總以爲是孩子們不好那有母親不愛惜兒女的呢誰想他繼母這様殘酷不仁啊陸志文在小時候就是受着了這苦也說不出什麽只得哭着叫幾聲親娘啊後來漸漸大了他又親便送他到學校裏讀書可算是脫離苦海 
　　光隂去得快陸志文由小學入中學已經四年了民國十年的秋天已經畢業了回家在他個人求學的心還想到大學去可是他那繼母便對他父親說偌大的兒子還不呌他去自謀衣食想讀什麽書况且現在又没有功名的希望他父親呢却因爲家計不寛無力再叫他去求學也只好從此中止預備找一件事情叫他做做自謀衣食一來可以分些家累二來也免得家中吵閙這様一來陸志文便把求學的心腸打斷安坐家中等着謀事去做一連坐在家内五月事體還没有找到他那繼母仍然當着小時看待動不動就要鞭打零辱碎駡實在難受陸志文此時稍有了智識那能忍得下自想男子漢當有爲有守難道就屈於這殘忍的婦人手下不成也只得向他父親說明要自行出外他父親想他年紀青青又没有出過門這孤身隻影走向那裏去原是不肯可是那位繼母聽着他自己要走正是合意便對他父親說道他旣然自己要走想必總有本事你阻擋他做甚就是女兒也不能養在娘家一世於是民國十年的冬至節陸志文便離了他的家鄉來到黃浦江上 
　　可是來到此地人地生疎到那裡去謀樓身之所也只得借一枝秃律赚幾個金錢苟延殘喘罷了 
　　光隂忽忽民國十二年的冬至到了陸志文已經離家兩年了東飄西蕩不得其所觸景生情想着他慈愛的母親嘆着他擾亂的家庭不住的滬流滿面了唉家庭啊無母的兒啊 
 
 
 

Page 20

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
 

Page 21

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *[本刋投稿簡章]  
　　（一）投稿本刋者其材料以政治外交軍事經濟工商社會法制學術諸端爲範圍叙述須縝密而有系統調查與統計須新鮮而翔實浮泛空洞之文或語涉攻訐私人雜有黨見者槪不揭載 
（一）譯稿請附寄原本如不便附寄請將原文題目原著者姓名出版日期及地點詳細註明 
（一）來稿以自二千字至一萬字爲限 
（一）來稿望繕寫清楚自加圈點 
（一）來稿旣經揭載當酌量酬以現資不願受酬者請自行聲明酬報等差由本刋編輯者酌定若投稿者欲自定數目請於寄稿時同時聲明 
（一）投稿時請署名蓋章於標題之下（投稿時祇署名而 
不蓋章者以却酬論）揭載一月後無人指摘其轉錄他稿者隔月一日（陽曆）即可向本館取臨領酌時之署名蓋章須興投稿時相符 
（一）來稿揭載與否原稿槪不檢還但投稿時附有開明地址黏足郵花之封袋聲明（如不揭載須將原稿還寄者當如命奉還） 
（一）來稿本刋稿輯者得酌量增删之投稿者如不願增删可於投稿時預先聲明之 
（一）來稿經本刋揭載後其著作權即歸本館所有（一）來稿請寄本館星期增刋部 
[一週間國内大事記略尊]  
北京政局 
　　北京内閣國會之事至今末能解决而集矢於金佛郎案參院兩次開會閣員旣不出席顧亦不負責至於衆院有擬犧牲議長而提彈劾内閣案者吳景濓决議孫閣不成即逕請派署甘石遂大施攻擊而十八衆院之會遂起門毆吳且傷及頭額事涉司法之檢察憲政黨乘機因有組織行政委員會之說高閣一方呈辭一方且主國會停會二十又先撤換衆院之警衛吳遂逃津乞援而孫閣自已暗中趨於打銷曹且慰留現閣反吳派因已得勝利復圖繼續開議正不知何以善後奉直問題漸漸力趨重於優待段祺瑞段尙固郤奉且示意願維持滬會一面則整頓内政不遺餘力江浙事蘇齊旣否認勢漸冷淡使團亦提案鐵路不得運兵而閩浙和平公約亦已醖釀皖鄂省長事恐不易解决財政問題趙玉珂竟以索餉與王克敏短兵相接曹有意袒王而不敢黜趙卒以航空經費提出閣議一律支配金佛郎始終未定整理銅元票雖在進行而拿辦恐不易易財王且擬幣制籌欵計畫以裕國庫裁員結果財部且假力於武裝湖廣息到告一段落而提用德欵匯豐尙未同意外交問題無線電美日均無進步借美資以還日最爲日本所反對且恐引起英丹之交涉粤提關稅使團已派艦隊十五艘而林虎聲稱孫文不能代表西南公民開會則聲勢甚盛孫且將宣布粤爲自由贸易港爲最後之辦法南滿日人增派警察私運現洋演習傷人緩撤守備均待交涉而漢口誣竊毆死華人尤關重要而俄國之風雲益緊赤俄外蒙且圖進兵恰克　閩軍干涉鹽稅路局撥欵海軍均復引起詰責而日本傷害華僑則調查之後我已力主懲兇提案矣 
[匪禍]  
　　本週在禮就護路督辦之職孫美瑤伏法槍斃而匪禍至今不息老洋人已備入川而聚於陜西商州之龍駒寨自稱援陜司令津浦路葉家廟禹城大小紙坊泰安均有綁票而前擄之葛段長聞已遭殺道清路修武嘯聚亦多京奉車在蘆台塘沽問乃躍下匪徒幸摛其一吉林華匪宮甲芪統率華工組織匪軍而江密峰有又馬匪已在追剿孫美瑤之伏法則以先有不穏消息之故誘殺之以杜後患也 
[南中戰禍]  
粤訊中路兩軍接續作戰聯軍先小挫於茶山因至石龍而輾轉於石灘沙塘墟一帶張國楨則謂已擊退林虎而正果一役幸得滇軍爲之解圍滇軍范石生朱澤民亦有不協將致内訌蘇村取守勢而黎村則粤軍得勝黄大偉已回省應援聯軍意欲直出博羅以分敵勢最後粤始占增城聯軍退石灘仍相持於蘇村左路則樟木頭常平雖在粤手亦不敢猛進蓋擬取道羅岡洞出南岡以截聯軍之歸路北江方本仁傳聞入粤又退守大庚而唐生智復告捷於坪石沈鴻英則由懷集窺廣寗將出西江聯合李耀漢且通告聯捷於東陂星子連山三江至歧門平樂而占始興樂昌以會攻韶關西江空氣相形緊急鄭潤琦已增兵賀縣且海關交涉一起海艦亦爲外艦所監視益復多事矣 
　　閩訊孫傳芳窺浙最爲重要而實際尙有以對浙爲對臧之先决問題者孫固否認而關心者已著般憂至南部軍事黄大偉對於歸編之民軍已無爲助之力且請孫傳芳剿辦而民軍自身亦不能融洽孫傳芳正又聯絡各部圖撲王永泉揆諸實力恐王尙逮孫也 
　　川電楊軍克涪陵而敵退南川陳部又克張關長壽鄧師占江北黔鄂軍駐縣城圍渝已在目前援川軍旣得重慶熊但且退壁山綦江田頌堯又得手於北部楊森袁祖銘已抵渝且圖占資中以截接應熊但退永川大足劉存厚且在鹽亭乞援資州旣克川東一軍已與成都隔絶楊軍一部又與周西成部在江津没溪接戰周亦敗退劉湘旣抵渝戰事乃集中於壁山綦江而川軍行滇唐接應又分三路反攻比正在激戰中也 
　　湘事餘戰未了葉開鑫别調一團加入西路葉琪亦由寳慶至龍團合攻而洪江黔軍且助攻蔡旅淑浦一帶譚尙圖反攻戰事仍在山門龍潭一帶而坪石省軍幸獲勝仗新化集軍甚多唐陳兩部亦赴安化瀘溪蔡部遂潰散益陽方面則由葉部加援方本仁又約同攻粤實則重心尙在湘西而軍事之際土匪蜂起省政待舉財政困難亦　非一時易了之事也 
[一週間國外大事紀略]  
英國會改選後之政局 
　　包爾溫内閣之命運現當視新國會之熊度而斷惟三黨相峙政出多門終非包内閣之福近有倡組織混合内閣之議者各黨領袖雖有反對之論然自各政黨全體之行動觀之新國會集議時或有合併之趨向現保守與工黨處於極端對峙地位自由黨介乎其間頗有舉足輕重之勢其領袖喬治與愛士葵間似有衝突情事工黨領袖麥克唐納爾氏宣稱謂欲維持有責任之政府國會非兩黨制不可自由黨可分爲二由保守黨與工黨各吸其半工黨之任務在鞏固對峙兩方間之政治問題云云自由黨是否甘爲兩黨利用以調劑政治均勢尙屬疑問然英國政界不願棄其兩黨政治習慣而惟恐政出多門以低减其政府之能力亦於此可以窺見工黨中人近宣稱如工黨受命組閣將以大政方針列入英皇訓辭中然後聽令他黨投票否决之屆時工黨將訴諸國人請予判斷換言之包閣苟不能持久混合内閣苟不獲實現則繼閣之任當屬工黨然自由黨若不願工黨合作則工黨仍勢孤而難以有所作爲故當政擬先以大政方針布告國人而不能得國會多數同情爲意料中事旣被否决則將解散國會請國民藉選舉而定其命運若選舉勝利則工黨可以左右政治此爲工黨之野心能否貫澈當視全國人民之意旨而後定也 
[湯吉爾問題之解决]  
　　湯吉爾爲非洲北部沿地中海最要商港之一向屬摩洛哥而英法西班牙三國爭之交涉始於一九一一年歷經磋商嗣以大戰發生而談判中止爲歐洲重大國際懸案之一一九一八年三國賡續前議今年七月間倫敦會議時方有眉目本月十八日三國對於湯吉爾地位之公約宣告成立於巴黎惟西班牙代表簽字時附以尚待考慮之條件故須兩政府批准後方告完成按現定草約規定永遠中立禁造砲臺口岸由國際共管各國人經濟平等湯吉爾仍維持摩洛哥王之主權王之代表得管理回敎徒及猶太敎徒並主席於國際立法會此會以法人四西班牙四英人三意人二比人葡人荷人美人各一及回敎徒六猶太人三組織之廢止投降條欵司法以法英西承審官所組之混合法庭行之歐人行政官一任期六年輔以副行政官二第一任行政官以法人充之副行政官爲英人與西班牙人立法會之决議須提交管理委員會核議此委員會以簽字於阿爾基西拉公約諸國之代表合組之其職務在監視湯吉爾律例之遵行及經濟自由軍事中立約文之實施湯吉爾國有之公共工程將由法國持師擔任之而市有之公共工程則由西班牙技師擔任之警察二百五十人招當地人充之警長爲比人敎練官以法人西班牙人充之德國欲參加最後談判因在權利無根據未克如願云 
[法德交涉]  
　　本月十三日柏林忽發表官塲方面所授意之消息稱德政府擬與法比兩國直接談判來因與魯爾前途之問題十五日駐法比之德代使即各見法比外交當軸提出賠償及來因魯爾問題駐法德使提議組織委員會以恢復上述境内之行政機關法總理答稱和約所賦與賠償委員會之權力莫可討論法國人員在佔領境内之適當權力法國决不能剝削之而協約國來因地委員會管轄土地之條件亦不容有修改問題爲免去誤會起見請凖備說明德政府意見之書面文德使即以書而答覆重申法比德三國復開談判俾恢復來因魯爾平常行政機關之請並表示願與協約國政府討論全部賠償問題之意且提出德國所可與法締結一協定書之條件法普恩賚亦作書百答覆略謂渠準備與德代表討論德政府所願提出之各種問題若涉及協約國共同事件如賠償問題渠保留各協約國共同行事之權因辦理此事之唯一機關厥爲賠償委員會也至於來因魯爾問題渠願考慮成立一種生活方法之提議惟法比當首及協約國高等委員仍須執行其職務並恩賚末稱魯爾消極抵抗縱似已止但協約國軍事監查委員迄未能行其職務云比國之覆文大旨略同 
[革命中之墨西哥與革軍首領維爾逹龔德柏]  
　　叙言據近數日外國電報墨西哥之革命軍又起現政府形勢甚危有朝不保夕之槪總統烏布利貢已親自出馬征討革命軍以現勢推之現總統之地位大半難保而墨西哥又將易主吾人雖遠在數萬里之外對於此事不禁感慨繫之蓋墨西哥與吾國不少類似之點其革命屢起同革命之目的在爭私利同爲大總統者皆擁兵自雄之軍閥同被外國侵略亦同甚至革命之内幕多有外國關係亦無不同故墨西哥者西半球之中國也吾人乘此　會介紹此革命屢作之墨西哥及此次革命軍首領維爾逹之人物於　　　 
中國國民 
　　墨西哥之地理及富源墨西哥地居北美洲之南部北與合衆國接界南與危地馬拉及英領胡者拉斯接界西面太平洋東面墨西哥灣其形狀頗似一不等邊三角形魯克山脈及喜拉乃巴逹山脈山合衆國而大國内沿東西海岸南行至滿埃布 
　　拉省南方相合此山脈與山脈間之主要土地槪爲高原惟東西海岸有細長如帶之平地此山脈在北方較低不過海拔五千尺然愈南行愈高逹一萬六千尺至一萬八千尺足知高原之標高也高原之内部分爲大小無數盆地首都墨西哥市即在墨西哥盆地之中央海枝約七千四百尺國内河流因地形及雨量之關係皆甚短殆無舟楫之便與合衆國接界之處有格蘭得河東流入墨西哥灣太平洋岸有哥洛蘭得河湖水之最大者爲恰巴拉湖其水流入太平洋國内降水之日甚少一年平均不過五十九日故内地之高原多砂漠之地此等高原因南北緯度之不同寒署亦異惟因緯度關係所生之署爲因標高關係所生之寒所調和因標高關係所生之寒爲因緯度關係所生之暑所調和故無夏冬之甚寒甚署惟春秋之氣候循環而已海岸低地之氣候則帶熱帶性愈南愈甚故南方頗多熱帶性 
　　之森林木材頗爲豐富束西兩海岸頗多產咖啡之地至烟草·砂糖·綿·象皮·香料染料織維等則皆南方產礦物以煤油爲大宗銀銅金鉛亦甚多據一九二○年之調查墨西哥礦山總數爲三千八百七十六處冶金物爲三百五十九油田爲千一百二十三内現已噴出者爲三百十三在掘　中者爲百二十三廢田五百四十餘尙未開採墨西哥所以爲世界列國注意者即在此點 
墨西哥之人種與古文明在哥侖布發現美洲新大陸以前該地方爲亞美利加印度人所居墨西哥亦爲該族樓息之地自不待言自千五百十九年至二十一年西班牙占領該地方以後該地土人即與西斑牙人結婚生出混血種及其獨立後他國人入墨西哥者亦不少然其國民之主要成分仍爲亞美利加印度人西班牙人及兩者之混血兒據最近之調查墨西哥人口約千五百萬其中六百萬爲純粹印度人百萬爲西班牙人其餘八百萬則爲混血兒蓋墨西哥人口混血兒占大部分也墨西哥爲西半球古代文明發源地與中國埃及並稱久爲世界所知即現在尙有可考證者距現在墨都東北約八十里之地有古代都市之遺跡其太陽塔與太陰塔形狀頗似埃及金字塔惟其性質則完全不同蓋非古代帝王之塋纂而爲祭天台之遺跡其祈雨殿前所殘留之彫刻物中尙有類似中國雷神龍神之偶像存在云 
　　墨西哥之略史墨西哥自千五百二十一年迄千八百二十一年共三百年間爲西班牙所征服屈於總督政治之下然總督政治之晚年西班牙勢力漸衰加以本國屢受拿破崙之侵略威令不行故墨西哥人乃起而運動革命蓋自北美合衆國獨立後中南美之歐洲諸領土皆現動搖之狀至此時遂爆發墨西哥之獨立運動起於千八百零八年至千八百廿一年成於西班牙提督伊爾比德之手伊爾比德以其軍隊脅迫議會習年即皇帝位以墨西哥爲一帝國向世界宣言矣然至是年十二月即起革命伊爾比德失敗將軍羅伯剌宣言共和翌年十月發布共和國最初之憲法將軍魁逹爾别當選第一任大總統自最初之共和政府成立迄現在止百年間曾於千八百六十三年被拿破崙第三之武力侵略大總統賀列剌被逐拿皇立奥國皇弟馬克西米安大公爲墨西哥皇帝其後因美國之援助墨人得復其故國自千八百七十六年將軍狄亞士被選爲大總統以來迄千九百十年止繼續在職爲事實上之皇帝國内得保治安三十餘年從千九百十年狄亞士失敗後復内亂相繼以迄於今推其致亂之由則係野心家各爭私利所致而爲在總統者皆係擁私兵之人所謂革命所謂政變完全與人民無關此則與中國酷似者也計墨西哥自獨立至今共百年間更換政府七十餘次若除去狄亞士之治世三十餘年則每年平均有一次之革命或更換政府之事變故市街鄕村多成荒坵交通杜絶產業衰退國力疲弊矣 
　　墨西哥之外交關係對於墨西哥有最大之利害關係者則爲北美合衆國墨西哥爲美國工業原料及燃料之生產地同時復爲美國製造品之消售塲墨西哥之礦山油田大半爲美國所經營近則英國亦漸向墨西哥發展日本亦思染指蓋英日二國皆因其海軍政策欲得墨國之煤油故也至墨美之外交關係則多抗爭之歷 
　　史蓋千八百四十五年美國合并墨國泰克蕯斯省翌年復派德蘭將軍侵入墨境墨國出而抵抗美國更由加里福尼亞及新墨西哥省進兵占領各要地以千五百萬元之代價强購該二省之地遂留墨美國交上不可磨滅之遺痕現在墨恨美國刺骨蓋由於此也 
　　革命軍首領維爾逹之歷史此次墨西哥革命軍興以來據海外電報所報告其首領爲現大總統之親友財政總長維爾逹其人維氏爲近十餘年來墨西哥革命史中之最重要人物每次革命皆有彼參加彷彿如中國之李烈鈞彼於千八百八十二年五月二十六日生於索洛拉省魁馬斯之某商家十四歲時入墨西哥市之某中學校中途遇父死不能畢業歸鄕里魁馬斯入實際生活不久以才能出衆爲市參事會會員尋爲州議員更被選爲參議院議員遂入中央之政界彼夙惡狄亞士之獨裁政治謂其以大總統之名行專制君主之實故馬台洛起革命軍時彼即響應極力爲之宣傳不久馬台洛成功 
狄亞士逃往法國千九百十一年十月一日馬被舉爲大總統當時維爾逹之　意可想見矣惟不久反政府軍復起馬台洛之身體亦瀕於危維爾逹奮然蹶起以手槍護衛馬台洛然維爾逹之苦心終歸泡影馬台洛竟爲將軍維爾逹（係另一維爾逹）所捕由政廳送往獄中時在途中爲叛軍所殺於是將軍維爾逹自稱臨時大總統當時美國以自國之對墨政策上不予承認以侮辱國旗問題使海軍陸戰隊上陸至使將軍維爾逹不能不出走其後將軍維爾逹爲美國軍隊所捕竟幽死獄中矣先是將軍維爾逹捕殺馬台洛時哥維拉省省長加蘭蕯崛起討之時僅有手兵六百人而維爾逹氏狂喜應之復爲之說索洛拉省之烏布里貢（現大總統當時上校）率兵八千人助之加蘭蕯軍遂大得勢連戰連勝入墨西哥市爲臨時大總統維爾逹遂得居顧問之地位頗能行其政策或參劃新憲法之起草或制定工人法或調查猶加單半烏之經濟事情或出爲紐約總領事維加二人聞之　係甚爲親密不論何人皆不料其將以干戈相見然至千九百十九年維爾逹出爲索洛拉省省長後適當選舉大總統之機會遂種禍亂之根矣蓋墨西哥大總統代代出自軍閥殆無純粹之文官出身者惟加蘭蕯大總統近於文官蓋彼生於軍人之家幼習法律一方以軍人之子之故能號召軍隊一方以習法律之故痛恨軍閥彼欲一掃墨西哥百年間之軍閥政治故棄助彼成功有赫赫武勳之烏布利貢將軍而推荐自已心腹波尼亞士爲次期後補大總統維爾逹力說其非而不聽並以叛逆罪名欲置烏布利貢將軍於法於是烏布利貢將軍於千九百二十年四月十三日味爽變裝逃出墨西哥市各省軍隊多響應者維爾逹遂亦舉索洛拉省而投於烏布利貢矣加蘭蕯見形勢日非於五月七日與部下乘火車逃出都城途中爲叛軍所襲乘馬走山中數日後爲部下所殺維爾逹爲臨時大總統其後烏布利貢被選爲大總統維爾逹則爲財政總長以至今日矣 
　　維爾逹旣往之政績毆洲大戰以來墨西哥亦有思想上之大革命即弱國對待强國之態度上起一大變化墨西哥曾以武力正面抵抗强國矣然反使强國得相當之口實今則不以武力正而抵抗惟以國家之立法徐　反抗即歐美之工人偕𥾵與� 
資本家抗爭時不抵觸國家之法律而以　　團結力徐　伸張勢力今墨國利用此戰術於弱國與强國之關係彼等以自國爲工人階級以對手國爲資本家階級由此見地修改憲法並改革諸種制度以利用階級戰爭於國際間矣而發明此新戰術者即此次革軍首領維爾逹其人也千九百十七年五月加蘭蕯政府所發布之新憲法即維爾逹新戰術之產物該憲法包含二大事項其一爲第一篇第一章第二十七條規定土地水地下之天產物概歸國有其二爲第六篇百二十三條承認工人同盟罷工或怠業之權利蓋土地水及地下之天產物概歸國有則外國人從來所投於墨西哥礦產及其他之事業之資本皆歸烏有而工人罷工之權利旣爲法律所承認則工人之勢力必大增各省省長警察所長及檢察長皆當爲工人所擁戴之人物以之取締外國人經營之事業則豈外國人所能堪故各國中美國尤極力反對該憲法並以改正憲法施行細則爲承認新政府之父換條件墨國斷然拒絶故美國亦迄未承認墨國政府迄本年八月墨美會議結果美國承認墨國之國法權利墨國承認美國在該憲法發布前之旣 
得權利始告解决而維爾逹之新戰術已收大部分之成功矣 
　　此次革命之原因此次革命軍首領維爾逹氏與現在大總統烏布利貢旣係舊友又居財政總長之要職何以至干戈相見頗使世人難解惟據最近所得可靠消息謂明年係墨西哥大總統改選期維爾逹氏與内務總長加列士將軍競爭選舉迄本年夏季止維爾逹氏頗得優勢惟因威拉將軍被暗殺維氏失其有力之援助者加以烏布利貢大總統援助加列士將軍並許維爾逹之辭職新任波尼財政總長波尼亦爲加列士之黨羽攻擊維爾逹陷墨國於破產地位維氏見形勢日非遂起兵叛並攻擊烏布利貢爲「欺騙國民之人」此種標語爲前此推倒狄亞士以來所屢用故世人頗爲注意云由此觀之此次革命仍不外總統之爭惟最後之勝敗歸於何方雖尙不能豫斷然以近日所得消息推之官軍恐難戰勝革黨惟即令維爾逹獲最後勝利爭得總統然他日推倒維爾逹者當必有人在則兵連禍結永無寗日吾人固爲墨西哥悲尤不能不爲類似墨西哥之中國悲也 
[蒙古的經濟近况高祖鼎王肇英譯coincseevonomicmonthly]  
　　今日所謂蒙古土人者游牧民族而已戈壁以北之地廣溥無邊雖亦以肥沃稱然其農業夙爲土酋所禁阻至若華人之開墾亦近百年事耳時有駐節於蒙京庫倫之華官某曾綠克魯淪河色楞倫河及鄂爾坤河一帶關地若干畝於是若干之華農漸北遷　置產於該地焉顧此華農實未完全成就泰半中落鼓勵之缺乏保護之弛疏實其主因今華農之僑居外蒙者約略計之凡二三千植地凡三十萬畝然此亦簡數於耕地總數中估計之耳至若蒙華人總數之中農民佔百分之幾則亦不得而知約爲二十萬因大部分之華人俱從事於商業與鑛務也 
當夫漢族　力强盛之時華農能耕其地而不付其名義上之擁有者以租價此名義上之擁有者非土酋即喇嘛也設於季末百畝之租者給土酋或喇嘛幾箱之磚茶則尤示親善之意實亦自由之酬報也降及清末稅制施行按照各地灌漑之能力及其相較之生產力槪分三等曰上地·曰下地·曰中地每年每畝實徵銀自二錢至三錢不等自蒙古宣言自主 
　　後一仍舊制以地積之計算無表準也乃按照播種之多寡而定如麥一袋重及百二十斤播時佔地七畝者即名之曰一袋之地 
　　耕植方法極爲簡陋一犁一馬或一小騾農具已備植地亦狹曾無滿佈地面者即深亦不過三四英寸播種每在春水解凍之時自播種後至收成前對於田事不稍注意耕耘之方法增肥之手術一言蔽之曰無知而已至若循環種植與夫藝術灌漑則尤不明爲何物七月與八月爲雨期故收刈常在九月下浣或十月上浣種子一袋播之上地可產十四五袋中地則十袋或十十一袋下地則七八袋耳 
　　此種耕植對於土地之消耗極速六七年間曩稱上地者常退化至中地或下地設一人以雙馬能加意耕植二十袋之地則每年可得小麥一百二十袋或一百二十八袋如植大麥結果亦同植雀麥則收成較大下表即示通常之表準二十袋之地或上或中或下在一人耕植之下可得凈利若干也 
每年所產額施種二十袋總値秘付稅項工價種子看守費馬騾共費凈利　 
上地二百八十袋二千二百四十元六十元四元一百八十元四元六元四元二百三十八元二千零二元 
中地二百袋一千六百元五十元四元一百八十元四元六元四元二百二十八元一千三百七十二元 
下地一百二十袋九百六十元四十元四元一百八十元四元六元四元二百十八元七百四十二元 
備註每袋價八元重一百二十斤經磨製後可得麵粉一百二十斤各項零稅概括在内如在收成時　一特助每日須與工價四角種子二十袋每袋需價八元在收成時蒙俗必僱看守馬春用以耕耘牧　用以　製牧費在蒙古本無須若干惟在冬季稍費貨料收成時騾用以拖載　 
　　外蒙之農產品種類極少但其原因實以本土需要之缺乏而非關於土地與氣候之不良大麥小麥與雀麥爲常見實民族與獸類固定之食物也豌豆與番　亦有種植者但大都爲農民自身之消耗品大宗之麥最初每年常自俄羅斯輸進近今則亦有自滿洲來者 
　　大部分之土地係眞土或含沙　之眞土極富有物化浞質駼最高之土地爲例外外其餘十地之情形均頗適宜於各種榖 
類與菜蔬隣近塔克　與多里雅蘇臺一帶盛產森林與野蔬　其　證也 
　　庫倫以其居地頗高氣候稍弱較爲寒冷平均氣候爲一俄科學家所核出而經一中國考騐家所審定者按華氏寒署表列表如下 
正月○·五度二月二○·三度三月五四·九度 
四月四八·九度五月六三·五度六月六八·○度 
七月八一·五度八月七七·○度九月七一·○度 
十月四三·○度十一月四·二度十二月二·七度 
按氣候而論杭愛山與肯特山兩大主脈　 
 
 

Page 22

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *　　成一自然之分界缐在杭愛以南窮荒大漠含一自然速收　　放之熱度結果則於夏酷熱於冬奇寒在杭愛以北則氣候温和相較實優因此旣富水料尤饒自然之菜蔬若肯特以西之地較其以東氣候實爲固定要亦與杭愛北南等耳故最適宜於農業之地爲杭愛以北與肯特以西連綿而直逹庫倫至科布多之孔道 
　　華人以外間亦有若干蒙人（大都與華人血統有關）從事耕植於極有限之度量者惟爲數極微俄人亦有置產於伊羅河一帶僱用華工試植甘蔗者結果雖佳然以歐洲大戰之勃興與夫祖國内亂之騷擾其最初設法組織之糖廠亦中途摧挫焉在哈喇河畔前蒙古金礦公司經理曾租有四百袋之地僱華工墾植方法之適宜與夫用具之精備頗收良善之效果但在歐戰開始之前竟亦中落其他俄人居近西伯利亞邊界一帶者大都從事於乾芻之採拾因乾芻於庫倫有一極好之市塲也日人亦嘗試得立足地於克魯倫河岸附近庫倫至塔克圖之孔道但迄今猶未成就 
　　普通言之在組成外蒙之四大部中自農業方面觀察則土謝圖汗較爲發逹其主因在有庫倫與塔克圖間之孔道横互其中 
　　色楞格河與以無數之支流尤與有功三音諾顏汗亦有上地若土謝圖汗者即其氣候似亦較爲適宜然在耕植中者僅全數之一小部耳車臣汗則非復如上二部之完美矣地氣寒冷實無農發展之可言札蕯克圖汗無大河惟有無數之沼澤灌溉與濕度雖不能較勝於其他各地然其地亦頗以富饒與肥沃稱所惜者迄今猶未施以農力耳 
　　外蒙土地之在小迄無精確之稽核以意度之約爲一百萬平方里假定其半數適宜於農業則可以墾植之地當爲五十萬平方里或三千二百萬英畝或一萬九千二百萬華畝顧其中僅百分之二三十萬畝在耕植中按現今華人與蒙人人口之總計約在八九十萬之間平均計之每人約可佔一平方里中國本部以一百八十九萬六千五百平方里之地積而至少佔以三萬萬之人口（平均每平方里佔百六十人）則一人於外蒙未來之發展相較實大易也 
　　蒙人自與外人發生經濟關係以來曾未有利於其土人大部之需要品與嗜好物已完全改變爲滿足其欲望起見國外之製造品求索日增至其土人之生產力則曾未發展至若何適宜程度於是貧乏之境隨之蓋亦商戰自然之結果也 
　　至今蒙人猶爲游牧民旗顧於此簡單之事業近史亦顯示一退化之趨勢大部分之牲口有在土會或喇嘛手中者亦有抵押與外商者名義上之擁有者實優爲被僱之看守者耳 
　　在四十五萬男子中十二萬至十五萬爲喇嘛旣不生產又無租稅之負擔故人口之具有生產力者僅三十萬耳地積雖廣其用常爲土酋所限制蓋恐外力之侵奪其所有權也至於土酋自身則實無發展之可故牲口產額近年竟大爲衰落也 
　　主要之牲口爲牛與羊約計有羊七百萬頭但尙有百萬餘頭屬於科布多喇嘛之廟產者未曾核入合計約爲八百萬頭每羊一頭每年能產羊毛二斤除若干之腐毛及棄物不計外每年能得著名羊毛二十六萬五千布特（俄重量名一布特約等三十六英磅）或八百萬斤此外尙有等量之不淨羊毛每布特價三元半至五元半不等則蒙人於此每年之進欵可得二百萬元也 
　　蒙古駱駝之用以載物者爲數約有五萬每年駝毛之出口約有五十萬布特設每布特價爲八元則共價爲四百萬元矣此外尙有二萬頭之山羊其毛亦適宜於出口惟爲利極細微耳 
　　蒙馬素著名但其數近已大减約計之爲一百五十萬匹牛數之估計各有不同然亦不越二百萬頭與三百萬頭間耳牛與馬大都爲自身本土之用據云牲口之出口至中國本部及俄羅斯者僅九萬頭之牛三十萬頭之羊與幾千匹之馬總値亦不過自一百五十萬元至六百萬元而已 
　　每年所出口之馬毛馬鬃羊脂羊乳牛酪及其他之副產品總計亦不過五十萬元此外出口尙有價値三十萬元之山綿羊皮與價値三十六萬元之馬牛革總之每年出口之牲口與其副產物總値不過千萬元耳 
　　牲口而外蒙古尙有二種有定之收入即獸毛與轉運是蒙人之從事於野獵者爲數殊不尠故每年出口之獾松鼠狐野貓黑貂狼屬等獸毛價値有二百五十萬元至若轉運方面之收入則亦有二百五十萬元之譜是每年蒙人收入之總計有一千五百萬元也 
　　收入之支配蓋如下述土酋與喇嘛則年以其居民收入總數爲比例而取去一部惟晚近土酋與喇嘛已與華俄商人訂立合同將該項歲入抵借巨欵故是項歲入已爲其債主所有矣至其實收之數與其先付外商之外息計由一千五百萬元中抽出五百萬元由是以觀蒙人於外商市場購買之實力僅所餘之一千萬元而巳（未完） 
[美國對華貿易之發展日本駐滬總領事報告日本外務省文（叔奎譯）]  
　　日本輸出貿易之對抗國以美國爲第一占日本每年輸出總額之四成中國第二占日本每年輸出總額二成内外日本輸出業以對華貿易額之消長爲重大問題甚望國人（指日人）對於中國市塲之狀態加以縝密之研究近來美國對華貿易日形發逹此層頗堪注意對華貿易向以英日美三國最占優勢英國自昔已然日本則於最近數十年中始漸次發逹然視英國殊多遜色美國爲後起之秀其發展之速殊出人意料美國數十年前對華貿易本亦可觀其後漸次衰微至一九一○年僅占中國對外貿易總額百分之六五歐戰發生各國對華貿易大受打擊始與美國以捲土重來之機會遂由債務國一變而爲債權國幾代英國執世界金融界 
之牛耳其現金存額至本年七月止已逹三十三億六千三百萬元之鉅雖謂世界現金半集於美亦不爲過也然因資金供過於求物價騰貴公司濫設識者憂之遂不得不謀向外發展以爲尾閭之洩然對歐放欵旣屬絶對不可能則惟有致力於中國故其在華貿易之趨勢遂月異而歲不同也惟其發展之程度如何方法如何此爲吾人所應考求者爰述其大要如次（一）美國對華貿易半世紀以前頗占優勢一八六○年占中國對外貿易總額百分之四十七其後日就衰微至一九一○年僅占百分之六五歐戰發生後復乘機崛起一九二二年增至百分一六八蓋較戰前已增加三倍矣（二） 
　　美國在華之人口及設立之公司數亦與對華貿易額爲正比例之增加如一九一四年僅有公司百三十六人口四千三百餘至一九二二年公司增至三百七十七人口增至九千餘蓋二者均已在日英俄之次而居第四位矣（三）海運界之發逹出入中國各港之美國船舶比歐戰以前隻數則增加二倍噸數增加五倍以上一九一三年美國船之出入中國各港者僅有二千四百餘隻八十九萬九千噸至一九二二年隻數則增至四千六百七十噸數則增至四百八十四萬六千其增加率之速眞堪　異船舶旣增貿易自盛此亦自然之趨勢也（四）美國在華金融界之勢力亦大有後來居上之勢美國在華設立銀行實以一九○○年創立花旗銀行爲嚆矢在華經營銀行仍在各國之後今未及三十年幾駕各國而上之矣現在合中美合辦之銀行合計之已有總行八處分行三十餘處資本總額在五千萬元以上僑華美商有此偉大金融機關故得周轉靈通長袖善舞也（五）美國僑華商會聯合會之成立美國在北京上海漢口天津等處皆組織商會以商情報告於美國商界然各自爲政初未嘗有大規模之聯絡也至一九二二年十月始由上海美國商會召集各地商會代表會於上海組織商會聯合會其主要目的 
在研究美國在華之商業工業金融海運等問題並以僑華美國貿易界及各地商會意見轉逹美國政府俾政商接近國内 
　　工商界得遙爲　援且凡各　體以單獨之力不能擁　其商業上利益之時聯合會則羣起助之故聯合會之勢力殊不可悔近更　張範圍其所决議往往牽及政治問題不僅以商業　體目居矣（六）絲商視察團之赴華及生絲檢所之成立此爲吾人（指日人）所最宜法意者也蓋此二事皆以改良中國生絲使漸合美國機織家之使用而牽制日本生絲爲目的者也美國爲改良中國生絲之故不惜捐贈鉅欵爲南京金陵大學建設養蠶院之用此其志當不在小一九二○年美國絲商視察團復親至中國訪問各地養蠶界陳述許多希望條件所以勗勉中國養蠶家者無微不至最後仍以非設立機關不足以收實効故提議在上海設立國際生絲檢查所一九二二年始行組織完備（七）美國僑華公司法之制定美國僑華商會數年以前即遭動制定美國在華公司法以免受美國内地公司法之束縳而留伸縮自在之餘地美國政府至一九二一年四月始從僑商之請制定特别公司法一九二二年九年九月起實行其内容要旨可分爲二一對於美人在中國從事工商業者與以相當之權利而使負完全責任但當事者仍有臨機活動之自由二爲促進中美合辦事業起見公司法係折衷中美兩國法律及習慣務使中美商人各安其所而不過於隔閡凡茲所舉皆美國對華貿易發展之程度及及方法也 
[近代有機化學工業之進步孟心如]  
　　煤係天然生存最重要原料之一首於前數十年間始有舉行精詳的科學檢騐者其初諸檢騐多屬研究煤之如何長成問題不久即測得石煤褐煤及土煤内部組織而證定其長成係由植物原始經腐化現像所成然仍缺少確切之憑證故直至今日諸化學家及地質專家雖盡心研究尙未有能下一至明確之决定也最主要之假說計有兩種一謂石煤褐煤及土煤之長成各不相關係由數種不相同的植物原始經變化所成二謂石煤之長成係由土煤褐煤逐漸變化所成而其原始物質則同屬一種木料由木變爲土煤由土煤變爲褐煤由褐煤乃變爲石煤按近今諸有名學者試騐之結果則認第二說爲無理由蓋石煤之長成係由其原始原料經强壓及高温度然後發生化學更變所成多那脫氏ＤＯＮＡＴＨ於一九○五年發表其試騐結果之意見如下列諸項至今尙認爲有理的而多所應用 
　　㈠褐煤與石煤係完全絶對相異的兩種物貿至少由其外表形態亦足以證明之 
　　㈡褐煤原料之化學組織與石煤原料之組織絶不相同 
　　㈢褐煤雖經極久長之化煤處理作用及經用觸媒變相法亦不能使變爲石煤　　 
　　㈣褐煤原料係含有木質ＬＩＧＮＩＮ之植物而石煤則係由絶不含木質或僅含有至微量木質之原料所變成且經試騐於石煤中測得含有鉅量蛋白質由是可暫定其係自動物原始成所 
　　㈤石煤之長成係由一種壓蒸溜ＤＲＵＣＫＤＥＳＴＩＬＬＡＴＩＯＮ作用所得故於石煤中除炭質外尙含有鉅量化成同分異量ＰＯＬＭＥＲＩＳＩＥＲＴＥＮ及密凝結之物質 
　　㈥多種石煤之呈黑膠塊狀者係由石煤含有之瀝青狀物及其原始物中所含蛋白質化解所致其所含淡質量及有機或構造結合硫質ＫＯＮＳＴＩＴＵＴＩＯＮＳＳＣＨＷＥＦＥＬ量實　　與發生黑膠塊狀具有重大之關係近時馬古生氏Marcusson試騐土瀝青及Humminsacure結果謂土瀝青與石煤之長成係屬平行的由是忽又喚起研究煤質專家之好奇心均認石煤與土瀝青之化學組織頗有關係雖多那脫氏亦承認是說然對於馬古生氏所發表之逐步變化假說則尙以欠缺明確證實方法故一時尙未能解决 
　　煤之化學組織旣至今未能解决於是乃有舉行有次序的全部根本檢查法者現德國密爾海姆煤研究所所長樞密顧問弗郎次費孝博士kohlenforschungsititutinMuhlheimARGehRatDrFranzfischer正從事於此 
　　至今煤工業中以石煤經乾蒸溜能得燈用煤氣（俗稱瓦斯）煤膏及焦煤此外尙有硵精（俗名阿眞尼亞）青酸等等此種處理法計需温度一千至一千二百度乃推測其理謂種種物品如煤氣煤膏等之發生係由石煤經高温度分解所得於是又生一種新理想欲不用高度而使石煤分解將種種物品分出其惟一方法爲求得一適宜之溶劑使石煤所含諸質溶出然經多次試騐結果並不十分美滿蓋用溶劑處理雖能將石煤含有諸質略溶解少許而其量至微幾不足以供試騐所用之溶劑則爲輪質ＢＥＮＺＯＬＯ此後璧克推脫氏ＰＩＣＲＥＴ因利用一工廠之扶助得應用該工廠之巨　精溜機乃舉行大規模之精溜法亦用輪質爲溶劑由是乃得一至關重要之結果蓋所獲溶解物品之性質與梅倍李氏ＭＡＢＥＲＹ於美國石油中所發見名曰ＣＹＣＬＡＮＥ之性質完全相同此外尙檢得炭輕化物之屬CNHZN族者故亦可視爲一種石油質 
　　璧氏旣獲得如是新奇之結果乃復發表其意見謂石煤實係一種固體含炭輕化物物而經與一種極類似石油之液狀物飽 
 
 

Page 23

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *　　浸所成璧氏試騐之結果雖極新奇然尙有一缺憾蓋由精溜所得之物爲量至微僅能得所取試騐石煤量百分之十於是費孝氏及威廉格魯特氏Ｗilihelmgluud又悉心研究試於精溜時應用强壓所得溶解物量乃大增加其法係取石煤與輪質相和貯一鋼瓶中加五十氣壓及用二百八十八度温度灼熱由是乃能得溶解物量至百分之六個半且石煤當五十氣壓及二百八十八度並不發生分解作用故用此種加壓精溜法所得之溶解物實係石煤中所含能溶解物而非由石煤分解所成物將所得溜集物溶和之輪質除去即遺剩一深色易震蕩經灼熱能呈薄液狀之油具有石油嗅味 
　　除輪質外尙有試取五炭一淡異輪質ＰＩＲＩＤＩＮ九炭一淡異輪質ＣＨＩＮＯＬＩＮ生色精ＡＮＩＬＩＮ及輕養代輪質ＰＨＥＮＯＬ等用作溶劑者其中以五炭一淡異輪質比較較佳然經試騐多次皆以其不能完全與石煤不生侵合作用故仍以輪質爲最適當之溶劑費孝及格魯物二氏於是又轉念試取諸無機化合物以供溶劑最後乃得液體亞硫酸應用液體亞硫酸之利益爲其與石煤完全不生侵化作用且旣將石煤所含能溶性物溶解後於低温度（ＯoＣ）已能使悉量除去其初以液體亞硫酸發揮過速及其制激性嗅味故於應用時頗生困難然經構造適用之器械後雖有極鉅量之應用亦絶不發生上述諸弊矣 
　　以石煤與液體亞硫酸相和即微發生膨脹完全將其内部給合力失去微經震動立即解碎於亞硫酸液中成塵屑狀細粉將此細粉設法濾去復將濾集液中溶和之亞硫酸蒸去於是乃遺剩一和水之深暗紅色重而易震蕩之油再以冷重炭酸鹽溶液加入此油應用水蒸汽蒸溜法則得一輕而弱呈青綠色螢閃光油具有石油嗅此物雖尙未能將其分析以求得一明確與石油中所含物質之絶對相同點然由其嗅味青綠色閃光等性察之則實與石油極相類似也 
　　壁克推脫氏更進行研究求得方法之能使石煤組織部份分離壁氏之意謂石煤用輪質精溜所獲諸物質（此等物名曰輕養化芬芳屬ＨＹＢＲＯＡＲＯＭＡＴＩＳＣＨＥ及不飽和炭輕化合物）均極易受感應故當尋常乾蒸溜處理時均已生變化於是乃試以石煤於眞空器中蒸溜僅應用四百五十度及將氣壓減至十五至十七公釐ＭＭ由是乃先得一氣體物次得水及約計百份之四之煤膏此煤膏名曰眞空煤膏ＶＡＫＵＵＭＴＥＥＲ以便與尋常煤膏相别所含煤膏水計爲所應用試騐石煤量百份之一個半所得煤膏水呈酸性絶不含有磠精亦並非一種鹽狀物又將此眞空煤膏分析乃知其組織係由飽和炭輕化物不飽和炭輕化物醇類（ＡＬＫＯＨＬ）之易變爲輕養代輪質者微量輕養代輪質及至微量之淡質化合物混合所成 
　　此後又經凡萊氏ＷＨＥＮＬＯＲ改良構造精美適宜之器械并能將最初逸出之氣體及發揮性物亦均集獲爲壁氏所用器械所不能致者也凡萊氏於各種溫度用其所構造精美之器械使行眞空乾蒸溜於所獲水及氣體物外約得煤膏百份之六個半此氣體物之主要成份爲飽和矯質炭輕化物及炭酸若經高温度蒸溜亦能得硫化輕氣所得眞空煤膏係由不飽和炭輕化物而其所含炭質較ＣＮＨ２Ｎ屬之不飽和炭輕化物爲多此外尙含有石油質Ｎaphten液體矯質炭輕化物ＰＡＲＡＦＦＩＮkohlenwasserstoff輕養代輕質木油質kresol輕養代八炭輪質xylenol石腦油精naphtalin之同形族微量固體石蠟Qaraffin及至微量五炭一淡異輪質等所得水亦呈酸性然經檢騐測得含有綠化　及游離之鹽酸 
　　璧凡二氏試騐所得結果之最重要者爲眞空煤膏與尋常由煤氣廠及焦煤廠經乾蒸溜所得煤膏完全相異在尋常煤膏中所含之主要芬芳屬化合物於眞空煤膏中完全缺少而反含有鉅量石油質兩種煤膏之相異旣如此然仍有化學相關之點蓋如以眞空煤膏導經一紅爇熱導管則又生變化而變爲尋常煤膏由是乃斷定眞空煤膏之所以異於尋常煤膏者由其未經高温度之蒸溜所致經導過紅爇熱管則與尋常煤膏之經高温度相同故又復變爲尋常煤膏因此可以眞空煤膏視爲尋常煤膏之初階而尋常煤膏中所含之芬芳屬化合物實即由石煤中所含類似石油物品分解所成者經多次試騐後乃知石煤中所含發揮性質雖不經用眞空於低溫度灼熱亦能蒸逸集獲在製煤氣廠中蒸溜石煤所用溫度爲一千至一千二百度經此次試騐乃僅需四百五十至五百五十度使用眞空蒸溜法僅適用於化學試騐室而不能應用於工業中今旣能將石煤於低溫並不用眞空處理已能將發揮性物蒸逸對於煤氣工業之改良實具莫大之希望由是種低溫度所得煤膏名曰原始煤膏ＵＲＴＥＥＲ或低溫度煤膏ＴＩＯＴＴＥＮＩＰＥＲＡＴＵＲＴＥＥＲ以其性質雖異於尋常煤膏而實即尋常煤膏之原始物質故加原始二字以存辨别但此種低温度蒸溜法並不能適用於各種石煤費孝及格魯特二氏曾將德國各地所產石煤一一試行低温度蒸溜處理結果以上許萊西ＯＢＥＲＳＣＨＬＥＳＩＥＮ所產之石煤無論老幼均極適於此種處理茵河西翻而區域ＲＨＥＩＮＷＥＳＴＦＡＬＥＮ所產石煤則由其煤質老幼而提獲之煤膏量各異煤之愈老者則煤膏量愈少例如氣燄煤ＧＡＳＦＬＡＭＭＥＮＫＯＨＬＥＮ即最幼之石煤能得原始煤膏至百份之十六而由瘦煤ＭＡＧＥＲＫＯＨＬＥＮ即極老之石煤能降至百份之零沙爾區域ＳＡＡＲ所產石煤則完全不適於原始煤膏之提煉（未完） 
[法國人口耗減之恐慌（續）法國ＡＭＢＲＯＩＳＥＧＯＴ張錫揚譯]  
　　法國人口與他國人口之比較我法生育率於一八一六年本爲萬人中三百二十九人於一九一一年忽降至百八十七人繼則時升時降至一九二○年爲二百十三人一九二一年爲二百○七人降落何若是其速耶而他國之生育率皆遠過我法如英國於萬人中爲二百四十人意國則　　爲三百十七人荷蘭則爲二百八十二人德國則爲二百七十一人塞爾維亞則爲三百八十五人保加利亞則爲四百○五人而羅馬尼亞則爲四百二十一人 
一察歐洲諸國人民之密度不禁悲從中來我法面積爲五五一○○○方里而每方里中平均僅有七十一人若德國則於 
　　每方里中平均有一百三十人波蘭ＰＯＬＯＧＮＥ面積凡二七○○○○方里人口計二千六百萬故每方里中平均有九十二人英國則有二百三十人意國則有一百三十人惟比利時則獨有二百六十人由此可知人口之耗减我法政治上將受何種影響國際地位能否保持嗟乎十七世紀時我法人口曾佔全歐三分之一而今則僅佔九分之一試問五十年後將何以堪且何以與列强爭衡耶 
道德與國家上之觀察點道德上與國家上之觀察點可併一而談蓋二者皆爲上列諸禍患之來歷繁民政策乃一信心問題故有嬰孩之國即爲有希望之國有所恃無所懼之國反覘我法殊有霄壤之感矣 
（丙）人口耗减之原因 
　　論及人口耗減之原因者已非一人而所論之原因亦不一實則由來已漸而其首要之原因即爲我法之極度文明列入上等國中法國竟成安樂窩於是個人主義之聲浪洋洋盈耳而未來之大患亦隠於是茲約略述之如下 
　　人口耗減之原於經濟者經濟原因逮人皆知如生活程度之高稅率之重房屋之缺少中央集權之專甚皆足爲生育率減少之原動力也 
　　人口耗減之原於體育與病理學者陋室也肺癆也花柳症也妄用麻藥也中酒毒也嬰孩之死亡也皆足以蠶食人種其禍害豈異於天災且此等災殃雖有大力兼備利器亦固無所挽回者 
　　陋室乃普通衛生問題倘房屋問題辦法則此難題自迎刃而解矣 
　　抵禦肺癆尙在初期樂觀派之統計家謂法人之染斯疾者每年計十四萬人有奇於是法民之死於肺癆者冠於各强國蓋彼旣於萬人中死於肺癆者逹三十八人而澳大利亞則僅有三十四人德僅有二十人英與日本僅十九人意僅有十七人比利時僅有十四人是何故也曰陋室與不足之衛生致之也 
花柳症與酒毒爲害尤大夫吾輩之兒童有此病者必爲社會之重累而國家所失望者不僅爲多數之人民且爲多數良好之人民自大戰以還花柳毒已加增一半又益以染梅毒者遺傳不已道善醫博士謂已有八九月之嬰孩夭殤於母腹中者每年約計四萬而此四萬嬰孩中五分之一皆斃於花柳毒者也　 
　　但於此災殃之中其最兇惡者厥惟酒毒酒毒前後夾攻吾種於是死亡枕籍而生育率亦常見降落矣勃拉逹與諾耳曼二省人種素猶强壯（諾省尤甚）而 
數村中約有百分之七十五之新兵皆因中於酒毒爲考騐新兵局所拒絶者有人曾計法國自一八八○年後每年人民死於酒者約二十萬之譜云 
　　抵禦嬰孩死亡之法已着有成效一八六一年未滿週年之男孩千人中死二百十四人女孩千人中則死百八十三人至一九一一年男孩死百六十三人女孩則死百三十五人至一九二一年男孩死百十人女孩則死百零五人其數雖漸降落但尙甚大蓋此等數目約合每年損失十萬之數對與外邦若荷蘭瑞典等國較則尤多矣 
　　人口耗减之原於道德者於此純粹實質上之原因外尙有所謂道德與宗敎之原因存乎其間法國反基督之實現人生唯物觀念之流行尋安取樂之慾望道德　 
　　之廢弛宗派之疏遠一言以蔽之自利與個人主義之勝利皆爲生育率减少之重要原因我儕欲安享度日不願有人多之家庭免多重累結婚之後至多亦但望一二子女此種節育主義之願望即爲人口耗減之基歴礎也 
　　避姙與新馬爾塞斯主義之宣傳亦正足以摧殘人口法國鄕間出售之穢書汗牛充棟皆無刋行者之姓名以蠱說愚鄕曲避姙與墮胎之說二者携手而司法界乃不切實辦理之尤可惑矣　 
　　接照里昻拉加撤醫博士謂法國墮胎數每年加增至五十萬據白都君都君於一九一三年在議員席上謂自一八八一年至一九○九年墮胎案件共計一萬四千七百三十一件而檢察廳僅有此種存案七百十四件是皆因案件重大故不得不留以待特别審院之提究也至寬究罪犯乃陪審官之通規一九○四的四九件案中有三五件得免罪一九○五年五四件中得免罪者有三八件一九○六年則六六件中赦免者五十三件 
　　簡言之墮胎蓋已成社會之通病而理事者反存寬恕之心亦當負同等之咎夫吾人於飽煖之後思所以節育之道而不知道德亦捐失於無形矣 
　　人口耗減之原於社會者鄕人之城居固爲圖安樂之意乃自强迫敎育制度實行之後彼等於是不顧再操胼手胝足之勞成羣結隊聯袂入城初肥之土竟成荒地蓋農人以耕種爲勞苦之工作由是不安已業而希望工廠中得一輕易之工作至於未來之事亦未計及夫工業化之極端大工廠之設立工資之增高皆曾增加農民棄田適城之數嗣後鐵路設立交通頓形便利復經强迫失役制之鼓勵故農民離鄕入城之事亦因此而愈增故初级敎育與强迫兵役制皆足爲鄕間田地荒蕪原因之一也　 
　　此外尙有一因足爲減少生育率者即法國婦女所享有之特殊之勢力也自一九一四年至一九一八年之大戰爭以還約有二百萬婦女因喪夫而立志守節大半皆抱獨身主義於是每年生育率下降不堪設想現力作之婦女在在皆是工廠中也工塲中也高店中也政塲中也幾盡爲婦人所佔據此皆因百物騰貴欲得少許利益遂不得不捨棄家務而婦人於治理家務外復行力作以營生此爲戰前所罕聞者而今則普遍全國但力作之婦欲與男者並較實自失其身分蓋彼等之天職爲生育今旣强自壓制於不育之途是即不盡其天職矣此外尙有助鄕間馬爾塞斯主義之進行者即爲自革命後盛行之承繼制度蓋鄕人欲免分派產業時之糾紛而尤以在富庶之區爲最惟有一子而至多則僅有二子故法之南方及西南方生育額之所以若是其弱者實原於產業均分制度蓋此制度亦足以限制生育焉 
　　然則吾人已有百餘年所施行之民法規條究爲何而設曰爲鄕野小產業之分派爲化整爲零而設故財產因之而凋零家族因之而解體倘此規條行之於實業亦必生同樣之結果遭同樣之蹂躪但於此人尙能設股分公司以避之惟此則非展人所能爲亦非吾鄕人之風俗矣　 
　　夫家爲城市之基礎社會之最初細胞家内乏人則社會亦危而生氣亦將滅息故間接而言產業均分制度實爲減少生育額之大原因而欲救其弊正復不已憂時之士且何所適從乎（完） 
 
 

Page 24

 
 
第一萬八千二百五十八號;中華民國十二年 西曆一千九百二十三年十二月二十三號
星期日 * *   
 
