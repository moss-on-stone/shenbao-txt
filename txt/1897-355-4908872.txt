# 1934 - 355 - 4908872

 

Page 1

 
 
[長江各埠赶早發報告白] [  申報館主人啓]  
　　長江數千里埠頭林列本舘所銷申報向來　　寄送惟　來有人在滬收取關過之　報寄至各埠求售往往紙幅破壞附　不全　　械之　致　本館　舌是以本館今特赶緊印寄較前早到一日以副諸君子先覩爲快之意如有遲到者卽係閱過之　報可向　售報　人　　　　拜日無輪船開發須於下一日并寄閱者鑒之 
[新印大字古文雅正告成] [  圖書集成局代啓]  
　　是書乃漳浦蔡聞之先生評選及前賢均皆選撰可爲雅正矣飛鴻閣書林倩本局代爲排印出而問世其中自漢唐宋明諸文二百　　篇　　名臣奏議採之各家文集廿一史者以及文選文苑文粹文鑑無不畢備非異端夾雜可語乃士林中之圭璧每部計洋七角上洋三茅　　飛驛閣發兌此佈 
[再書英俄警電後]  
　　上月二十九日本報紀英俄警電一則云中國旅順口已爲俄人所據舟山口已爲英人所據此信得自西國商家訪之我國士庶則皆漠然無所聞因念旅順在山東登州對岸屬盛京省道路遥隔或無確音至於舟山則屬浙省　寗波府去滬地甚近輪舟一夜可逹寗之人貿易於滬者十得四五桑梓之鄉豈不繫念何亦竟無消息耶疑信參半翌日卽著一說列於報端客有見之者造執筆人之廬而問曰旅順舟山之事出自傳聞果否確實貴館亦未敢臆斷惟以旅順爲道路遠隔或無確音舟山則係屬鄰境而亦無風鶴之警因疑傳者之非眞是誠然矣而余尤有疑者旅順舟山道路雖分遠近而自設立電報以後不特數千里之事頃刻可知卽極之數萬里之事亦可須臾而悉旅順雖遠似此緊急軍車本埠官塲寗無電報耶執筆人曰中國之事諱莫如深國政朝綱則尤秘密况此喪地之辱官塲卽有所知亦誰肯爲多魚之漏獨是官塲旣不肯以此明語而中國商家何亦一無信息雖旅順未必有富商大賈而對岸烟臺亦係通商口岸豈無中國巨商在彼貿易者滬地爲商賈薈萃之所果有軍事當必先知故英俄警電本館未敢信以爲眞亦猶上月初八日本埠中西人士忽紛紛傳說謂粤省虎門砲臺已被英人占據後知是說出於子虚虎門砲臺安然無恙究其訛傳之由因香港電報言兩廣總督及廣州將軍互商防守事宜將虎門砲臺逐一修整而數日前適英國各兵船多望南方行駛遂致有此謡傳所望旅順舟山之事與虎門砲臺一律同出傳聞之訛則普天率土之人所額手以慶者也乃隔昨閱各日報亦皆言旅順口已樹俄國旗幟舟山已駐英國水師是則本報前紀之英俄警電殆非虚語矣縱有謂俄人之占據旅順以前者中俄密約有將來東西亞洲如遇兵革事中國卽以是口借給與俄故此次遵照辦理藉以防德日後事平卽當退還然如此說俄之占旅順洵有由矣英之據舟山果何說耶嗟乎中國壤地之膏腴物産之美富久爲西人所垂涎是故德欲得之英欲得之俄欲得之法亦欲得之雖美人相去較遠有鞭長莫及之虞然亦未嘗無意蓋自日人割我臺灣後英法俄德美諸國皆視中國如碪上之肉稍有遲回必爲捷足者之先得故皆躍躍然動其割據之心今者德人藉詞教案已先發難於膠州則英法俄美諸邦有不思各占一地乎歴觀近日西報所載言英人以中朝變故迭乘宜相彼地方以便日後收取而擴利權又言李傅相遊歴回華疏稱中國於南北洋及中路各宜擇一扼要之區建船塢派重兵以資固守北路以山東膠州爲要中路以臺閩交界之南灣爲要南路以香港相距數西里之美士島爲要今德人先已奪取膠州未必肯棄至美士一島久爲英國所注意蓋以密邇香港將來俄法等國或由此侵入粤地則香港必受池魚之殃故不若據而有之庶得晏然無慮又言法人以西江旣經開埠於法國利權不無損碍應向中朝索地賠補就目前而論當在東京北界割取中國一地建築鐵路以逹雲南四川又言俄德法三國欲將中國土地瓜分德人占山東省俄人占高麗滿洲直隸省法人占臺灣福建省凡比西報之言本館皆已登諸前報雖在西人亦不過逞其一時之議論未必坐而言者果起而行然其志之所存亦已昭然若揭矣此稿未完 
[本館接奉電音]  
　　昨日上午京師飛電傳來硃筆一道敬謹譯登○十二月初一日奉硃筆盛宣懷著補授大理寺少卿欽此 
[大帥行程]  
　　湖北訪事友人來函云兩湖督憲張制軍赴安陸府勘閱堤工已詳前報聞制軍到工後將山川高下逐一測量沐雨櫛風不辭勞瘁初意事畢後向須赴荆州勘視萬城大堤嗣因安陸與荆州相距雖近但舍舟登陸恐需用夫馬浩繁縣州難於應接遂作罷論大約日内卽可返旆矣至外間傳說謂因日本某使有要公面商專電促回則係風影之詞未敢據以爲眞也 
[不肯退兵]  
　　德人據我膠州要求六欵皇上不欲輕開兵釁一一俯從其給予南北關一節尤爲萬不得已之舉想德人旣償大欵當不復肇鴞張膠州之兵可以克期退出卬我國於六欵允從後問及該國兵退膠澳之期德國公使海靖君勃然變色謂索償六欵係爲教案而然與膠澳駐兵毫不干涉如欲收回膠澳則當日開議之時轉屬多此一舉詞色甚厲一似膠澳爲伊之固有者大爲此區區教案倉猝佔我膠州皇上寛大爲懷不欲多事重以英俄德三國從中調停給以南北關俾爲屯兵置戍之所以易回膠澳在我朝已屬萬分遷就何該國竟任意反覆玩我臣民於股掌之上　杞人之憂曷其有極　　中　 
[四報譯要]  
　　德人佔據膠州海灣已將匝月畢竟如何結束迄無確耗兹香港　西字報接訪事人遞來消息有令人可警可駭者據云德法俄三國現議合力瓜分中國疆土其於中國日本固大傷元氣而英國在東方之利益亦難保全傳聞德人决意據有膠州并割據山東全省法國則割取福建又以勢力强壓日本令其讓出臺灣俄國則割取高麗滿洲及中國北邊一帶至山東而止據該報言德法俄之立此意見久爲英國所慮及今則端倪已露想非子虚烏有之詞若然則東方之大局固從此變遷而日本之國勢更虞其日蹙斯誠戰勝中國時所料不到此者也又據英京勞打局發來電報言德國海部定議添造鐵甲戰船七艘巡河快船九艘限至一千九百零五年一律竣工并添撥金錢四百萬爲水師經費云 
[易地述聞]  
　　德人據我膠州靑島要求六欵已見前報在德人欲在中國口岸得一屯兵之地其處心積慮已非一日而中國皇上以建復教堂撫恤教士酌償兵費辦理地方官數欵皆可俯從惟膠州必不可得用是會議兼旬尚無就緖現由英俄法三國出爲調停請以福寍温州交界之南北關爲德國屯兵之所以易回膠州德人已經應允按 
 
 

Page 2

 
 
山東膠州自中東和議成後曾有東方如有事借與俄人屯兵之說雖未明降諭旨然已歐亞兩洲人所共知此次德人借端發難驟以兵艦佔據夫我國之不能與德爭衡俄亦知之甚悉乃袖旁觀之手不發一言僅隨英法兩國調停其間而我之南北關從此又爲德人所有回憶中東一役俄德法三國仗義執言爲我索還遼東其用意已可概見嗟乎前車屢覆來軫方過今日之力任調停者不知異日又何以索償於我說者謂天下事不畏瓦解而畏十崩然國弱民窮不知振作瓦解其卽土崩之漸乎窮則變變則通通則久是所望於廟朝之上者 
[公論在人]  
　　廣州中西報云德人佔據膠州邇日各西報著爲論說皆謂德人此舉强横無理殊出意料之外各西人之自抒胸臆附登各報者亦侃侃而談無所顧忌可知是非難逃衆論而公道自在人心頃閱某西報所登英人來札尤爲淋漓暢快兹特譯其大略云德之佔據膠州係緣山東所屬出有戕害教士之案得所藉口然德之顯違公法實難逃傍觀之訾議傳聞歐州各國久有謀分中土之意倘使果有其事意必由英俄法三國先啓其端乃德人藉一教之微而甘爲戎首此眞公論所不許而逆億所不及者矣况德人與各國通商並無在别處得有屬土祗欲佔此一隅似亦無甚作用吾意德國惟安分守已遇有機會從中圖取利益自叩躊躇滿志乃竟計不出此不誠大可異乎况德人素以文明自待遇事必講情理今忽有此舉動豈非不情之甚者乎彼以教士被殺爲藉口其任情要挾不患無辭然因土匪戕殺其一二國民卽欲借端搆怨曩者舊金山等處牀害華人不少未聞中國多置一詞我不解德人若何居心竟因是而狡然思逞也况德國之富强不過二十年耳若英若法若俄其鼎峙而稱雄於歐洲者吾知德國亦不能駕乎其上前者中國各省豈無殺斃英法教士之案要不過追兇抵命賠補資財而止今藉此以據疆土中國縱極積弱實屬令人難堪倘使淸夜自思果能坦然無愧乎其所言如此是亦局外之有心人也○日本現任外部大臣西氏因病請假部務權以小村侍郎處置兹因膠州一事關乎亞洲大局日本不能膜視遂電飭駐劄各國公使著將各國意見實際情形電告本國以便秉公判斷曲直豫先戒備而各國公使電覆皆多臆度之辭無一定實際故不能仗義執言有謂德人自行起意者有謂實與俄人同謀者則排弊禁阻之法又自不同如果與俄同謀則須照會俄同盟親睦之國令其從中公斷消禍無形然我日本惟有執公法與之周旋斷不使其無理取閙也又日本前外務大臣大隈伯爵謂德人貿然竊據膠州灣一事關係五洲各國平和大局斷不能默爾而息坐觀成敗而德國此番舉動置不啻盜賊之所爲實滋人疑惑或者德人蓄有他志不獨以中國殺害其教士遽而發難全置公法於不問則將來各國條約亦不足憑矣德人藐視亞洲太甚受害者不獨中國然而信義不講專以弱肉强食豈歐美二洲無弱國乎羣起而爭歐洲太平之局亦不能保我日本密邇中國尤宜注意電致中德兩國政府根詢情由以便設法調護我想他國應必出首執公法與之詰難斷不容德之狡焉思逞也譯日本朝日報鎭西報中語 
[東報論事]  
　　香港循環日報譯日本神户某西報云邇日上海來電謂俄法德三國聨謀瓜分中國一事日本各報一聞是耗多有肆月旦之公評並籌防臺之要策者惟日日新聞之意則與衆不同謂電音一到東京外務署卽行查究知瓜分一說實起自香港非由歐洲而來故不足取信也又言臺灣之西人前曾將臺地政治之事細心查究而德法兩國之人查訪尤爲詳盡初時日官以西人此舉或者欲訪悉臺政大要以便將新訂條約展期妥議然後頒行惟以今觀之西人探訪並非因此或者欲尋日官治理臺灣之不善借題發揮驅逐日人而奪其土地也 
[制軍返旆]  
　　福州采訪友人云閩浙總督邊制事巡閱營伍於上月二十四日返旆文武各官俱往津亭迎接聞制軍按臨各郡傔从不過二百餘人屬吏所備供張均諭令大爲節儉隨帶丁役不准格外勒索分毫兩袖淸風一時無兩已 
[添設防營]  
　　直隸通永鎭買制壇軍門起勝曩於甲午之役統兵八營駐紥洋河口以資防堵於榆關内外險要情形最爲熟悉今秋履任勘得所轄地方遼闊如遇事故區區所部策應難週爰禀明制憲擬於洋河口以及茨榆一帶要區添設防營以資鎭懾刻聞已奉夔帥批准札飭遵照辦理矣 
[肇開租界]  
　　漢口采訪友人云十一月二十五日俄人在漢口英租界毗連處開闢租界興修江岸諸俄商屋外咸懸綵燈以誌慶忱聞估得江岸工程須費銀三千兩 
[講求工藝]  
　　湖北采訪友人云泰西諸國以工藝爲經商之首務孜孜研究精益求精此所以國日以富而民日以强也我中國一切工藝亦不後於西人第在上者無以督課之斯匠氏不能出奇制勝耳湖廣總督張香濤制軍深知其然議於來歲在鄂省創設工藝學塾以開風氣而收匠材 
　　 
[漢皋火警續聞]  
　　漢口采訪友人云鎭上六度橋城邊某姓茅屋失火前已作札報知兹聞此屋與升字營逼近幸屆時援救得熄營屋未被池魚之殃事後統領周謙甫軍門立飭勇丁押令將下叚與營屋相近之草房一筆遷居以杜後患 
[閩省市情]  
　　福州訪事人云省中薪米之貴從來未有百物亦日漸增價兼之小錢盛行人皆謀生無術年關已近人心皆有惶悚之勢 
[論德人索欵]  
　　廣州中西報譯香港孖喇西報曰本館所刊路透電音於德國向中朝索行事欵尤爲詳明德之所索係要中國賠償巨欵建造教堂懲治殺戮教士之該管地方官及畀以在山東承辦火車鐵路利權兼割膠州爲貯煤之區數欵此德人之奢望也竊思中朝錢糧當下雖極支絀然德人旣索巨欵亦不得不爲妥議以償所願卽起造教堂處治官員兩事亦須遵從然此猶其小焉者至於割讓膠州一欵則有如病得之於丸藥明知其味之苦亦終須吞服也據電報所言中國令德人先由膠州撤退然後商議此不過借端掩飾之詞實則無可爲計將惟德國之命是聽脫使德之所陳中朝或抗拒不允恐徒觸德人之怒索欵更有所增仍須唯唯遵行也至欵内所索有承辦山左建造車路利權一語聞者不察是以日前北方來信謂德國將據山東全省或因此一事以致訛傳亦未可知雖然德人若有意割取東省此次機會足可乘之以償大欲然尚有策比諸現行割取尤爲善著其策爲何莫若自立爲本省保護主仍任中國自行治理則本省之利源可以逐漸開闢而洋人生意亦可大加拓廣待中國疆土分裂則山東全省自然盡歸德人掌握矣此不過代德國借箸而籌至於我英國向來立心要維持中國大局職是之故因欲取地一小幅以便淸理香港界限英人初時本有是謀惟恐别國不從起而抗拒則我英國定不能始終維持又須别行計較也雖然當今中朝雖未至傾覆我英國亦應相彼地方何處合用以便將來收取爲保護英國商務利權倘各大國取地通商我英國亦得照章同沾利益則俄人雖據滿洲德人雖割山東亦大有裨於商務而於英之貿易實無所損惟尚有一事我英所當亟行者則建造火車鐵軌之利是車路之利各國旣爭相謀奪我英亦不當袖手旁觀理合出而爭取以利本國之人蓋俄國由欽差勢力已幹得滿洲車道承辦利權法國亦代法人某公司攬得合約在廣西興築鐵路迨今德人又向中朝索欵要求山東建造車路之權而我英國獨無所得此由我英人謀取車路合同向由中國自行發放絶不以勢力相逼故致向隅别國則不然專用使臣之力相壓以求償大欲中國故畏而與之是則英國之待中朝大公至正不倚不偏固屬甚爲體面所差者如此辦理不得大益耳由是觀之倘别國定爭求車路之利我英國亦不當再作壁上觀理應起而幹營希取中國中部或廣東建築軌道承辦之權方不致落他人之後也以上乃西報之言雖各爲本國之利而其貌視中國亦已甚矣豈知我中國子民莫不忠君愛國涵濡聖澤日久而彌新見有異言異服者莫不驚而訝之假令外人恃强侵佔内地出政臨民將衆志成城必不能一朝居吾願有教化之邦信講睦修遵守公法何容窺伺於其間哉 
 
 

Page 3

 
 
[海運開局]  
　　前日爲江蘇海運滬局開辦之期局中懸掛燈綵陳設一新總辦舒太守體元親蒞開局上海縣黄愛棠大令松海防同知劉乙笙司馬均命駕前往道賀一時輿馬紛紜頗形熱閙 
[愼重漕倉]  
　　光緖二十三年份上海縣冬漕錢糧經本縣黄愛棠大令已於上月二十五日開倉起徵兹黄大令漕倉重地須預爲防護特於昨日諭飭糧差知照漕倉附近一帶居民禁放花砲並出有四言告示黏貼通衢其文曰漕倉重地火燭小心禁放花砲如違究懲 
[諭速完賦]  
　　上海縣黄愛棠大令於上月二十五日開辦冬漕昨日飭差傳齊本邑四鄉各圖地保到案於午後升坐二堂命各保至案諭以目下漕倉已經開徵爾等務各踴躍輸將及早完納本縣自有奬賞倘觀望不前嚴比不貸圖中有玩户抗租以及刁劣紳矜覇阻情事准爾等來案具禀提究各保皆遵諭而退 
[瞻禮志盛]  
　　昨日爲耶穌聖誕本邑新北門外天主堂中錦幔遮天氍毺貼地中西教友齊集堂中自前晚十點鐘直逹天明車水馬龍絡繹不絶捕頭恐滋事故特派中西各捕探彈壓閒人 
[西節停公]  
　　昨爲耶穌誕降之期滬人士女不知泰西典故羣以外國冬至呼之實則外國何嘗有冬至哉是日也寓滬各西商家及各領事署皆照章停公一日公堂讞政亦因暫停 
[令節停訊]  
　　昨日禮拜六爲法界公廨訊案之期緣是日適逢天主教中耶穌聖誕是以循例停辦公事先期由捕頭禀請中西讞員暫停讞政 
[縣示照登]  
　　欽加鹽運使銜在任候選道江蘇松江府上海縣正堂黄爲再行示諭事十一月二十六日奉道憲蔡批發商船會館潮惠會館泉漳會館思恭堂樹德公司等六十一户禀承租馬路餘地瀝陳窒碍環叩援案升科永遠執業恤艱弭患由奉批南市馬路工程興築工費借用庫項存銀十數萬兩不惟急須遵照奏案赶緊將餘地出租收欵歸還且此項馬路原議爲振興南市永遠旺盛起見工竣之後一切安設路燈淸除垃圾置辦水車修理街道以及興築十六鋪内街馬路建造工程局設立巡捕房雇用探捕查緝流氓等事凡所以維持該處市面者均須預籌興辦需欵浩繁是以禀定原案餘地每闊一丈深五尺出租十五年收租金三百兩現改議出租二十年收租金四百兩騰出溢收租金以充經費因不僅收租歸還使費卽可了事也雖現定租價較多百金然年限亦寛五年與爾等繳欵並無出入且已示明年滿之後仍照價接租不致令爾等有拆屋遷讓之慮何致緩急不能抵押通融耶繳價領地造屋如果每年每丈確須虧耗百金之半原業户如此他户何獨不然爾等何以復慮他户承租懼遭挾制詎他户與爾等有隙領地造屋但圖阻原業之咽喉不卹自己之資本而爲此損人不利己之事耶患得患失情見乎詞懷鄙夫之見而無急公之忱殊負各大憲竭力設法維持之本意再查馬路餘地本係在界樁之外早經禀定不能升科現在馬路告成仍先儘毗連之業户認定承租其所以體卹該業户者實已無微不至爾等如實不願繳期滿之後惟有照案另召他户承租别無他法至於防微杜漸自有取結保租辦法斷不容奸儈稍得試其伎倆來禀指爲啓人覬覦語多挾制尤爲不合仰縣迅卽轉飭各原業户務各遵照示諭速卽按章繳價領諭管業毋得聽信浮言遲延觀望妄冀升科致貽後悔切切等因到縣奉此查馬路餘地出租業經定限示諭在案廼迄今日久各業户觀望遷延殊爲非是奉飭前因合再出示曉諭爲此示仰各該原業户人等務各照章赶緊繳價承租領照管業倘再遷延一經逾限定召他户承租毋貽後悔凛之切切特示 
[廨批照錄]  
　　租界中各小錢莊空出期票以致次第倒閉涉訟公庭忽有已倒之德豐小錢莊坟孔阿才等人幻相别開議立公所擬就章程繕成淸摺禀呈英界公廨讞員張賡三直刺披閱之餘卽於昨日牌示云查開設錢莊以無多資本濫出空票虧欠巨資嫠婦老嫗之欵傭工纍積之錢一經倒閉票成無著尚復成何市面今爾等設立公所舉董淸理原無不可惟事須愼之於始方克有終論空票則七八十萬圓論莊户則五十餘家董其事者經手銀洋出納巨資買任綦重奚容玩視爾等立總董分董之名要知總董有虧則分董有所推諉若冉含糊從事設有遺悞更成不了之局兹爲爾等計自宜選舉董事四人無總分之名在公所理事支取薪水一人有虧三人照賠並各當堂出具認結聲明攤賠字樣一面仍取具素有聲望之殷實錢莊聨名具保當堂蓋用該錢莊圖記保候檢呈給諭赶速淸理各董由爾等舉定亦須各帶本莊出票之圖章當堂加蓋連環保結亦復當堂蓋章如以後蓋用别章准爾等隨時禀明檢結加蓋以杜冐混之弊至章程第一條内開查明在社不在社若干名開摺報核等語查議章舉董淸理空票無論在社不在社凡屬空票均須淸理毋得徒事虚文致多糜費第二條内開出票之莊五十餘家已有三十餘家允准入公所其餘除奉准後再行來所等語查已入公所者固不具論其未入公所之户卽准以後亦應聽其自便不得稍有抑勒致啓事端又第五條内開派在社六人各錢莊四人按日往各錢莊查取票根不得濫出又第七條内開各莊各社互相結保如有倒閉由互保者致照董事立時查究各等語查各莊旣有互相結保遇有倒閉逃亡應由互保之家照數賠償毋庸按日派人查取票根恐多滋擾又無社欵及並非正用者本人已經逃避出票之莊歸償二成公所賠補二成倘錢莊自己用空逃匿由公所將票收回先予二成期票等語究竟何爲正用亦不過徒以口述而已有何確証錢莊出票照票付洋此係定理有何正用不正用之說且今錢莊出票之人錢莊自與其熟識可靠方肯出票今因本人逃避錢莊歸償三成公所賠補二成此端一開其未倒者亦將與本人串通倒閉計圖折償流弊何可勝言應改爲查明本人實已逃避從寛著令出票之莊照六成見票付洋或按期拔淸其餘四成俟本人緝獲分别照追如查有串倒情弊加倍議罰至錢莊自己用空逃避旣立公所在社中提出經費應歸公所照五成按期淸還一面查提該莊究追此爲淸理空票起見他莊不准援以爲例又第十十一十二條内開各莊出票由公所給發聨票並按月繳公所息洋代給掉票之人及將社各户扣存三成半存公所生息代爲付社各等語應與在社人會董商明自行辦理不得遂列章程藉官挾制須知本分府事事講求實際不尚虚文爾等旣欲設立公所淸理空票愼始卽所以圖終其共諒之著卽赶緊遵照指飭各節舉董妥議開具簡明淸摺送核至公所亦應以三月爲限淸理明白俾免藉延淸摺三扣暫附 
[紗廠燬物]  
　　昨晚十點鐘時楊樹浦華盛紗廠内不知何故忽兆焚如幸廠中正在工作人手衆多竭力撲救得卽息滅雖無大患然焚去花衣等項爲數已不淺矣 
[茶役該笞]  
　　近日英界讞員張賡三直刺飭匠修理頭門前晚廨中司茶人某甲强取舊木板數方工匠人不依紛紛滋閙事後匠首禀知直刺判令將甲笞責一百板 
[婺婦可憐]  
　　徐張氏單張氏二孀婦姊妹行也賃屋本邑西門外其昌自來火行之後藉十指以博饔飱各善士憫之集得洋蚨七十翼氏寓在同鄉人楊四卽開設錦源小錢莊之楊春甫旋復貨其衣服簪環湊成一百之數執有楊春記憑摺按月支取息錢迨錦源虧倒閉門楊挈眷逃去二氏無以活命昕宵痛哭幾不欲生後有好善者告以楊已被控公堂不妨遞禀籲求追給二婦始收涙鳴謝特不知讞員鄭景溪大令果能爲之嚴追否也 
 
 

Page 4

 
 
[悞信匪人]  
　　有陳某者自稱姑蘇養育巷陳宦之公子來滬作狎邪游與英界新淸和里倡婦蔣良卿有嚙臂之盟將倡見其揮霍甚豪且云是世家子弟遂願委身事之閉門謝客者已匝月矣陳詭云回家措資一去不返日前蔣倡買棹往蘇偵訪始知陳宦家並無其人久之遇諸某客棧向詢前事陳以措銀無著對蔣倡無可如何向取川資隨卽附舟而返不料陳突將并州快剪刀剪髮辮付之曰以此當不動尊可乎蔣倡駭甚只得拔　付質以付舟資隨有知陳顚末者謂此人固著名賭棍夙藉花骨頭作生涯當在滬時瞰蔣倡金條脫及珠花故時以甘言爲餌後察知其僞因廢然返蘇臺去 
[查獲冒充]  
　　寗人某甲無業謀生專在虹口一帶冐充探夥見有鄉愚可欺者向之拆梢藉以度日昨爲富包探查知拘入捕房押候查明究辦 
[無端被毆]  
　　美租界百老匯路順興漆作主徐桂生近在浦東某處攬得油漆生意不知何故突於昨日被人拔至裏虹口任意攢毆家屬聞信後立卽報知捕房捕頭爰令某包探率領華捕馳往擒拿未知能弋獲否 
[出票淸償]  
　　浦東人江文祥設肆於虹口吳淞路以貿易度日尚可温飽自如近以諸親糾合成會每日約須洋銀二千餘元江小本經營所入不敷的出故凡有會洋皆向沈金隆所開之錦康莊貼票得來該莊現已閉歇以致各票主紛紛追取竟欲扭送捕房後經調人出爲排解令江另立期票約日淸理始各允應而散 
[押解巨竊]  
　　巨竊莊殿華莊掌掌父子及薛掌生等串竊浦理沆家行朱觀察家金銀珠寳一案當經本縣黄大令訊實之下申詳上憲旋奉蘇省大吏行文來滬飭將薛掌生先行充發潼關大令卽派差役押令起解嗣因上站水發中途折回仍飭監禁在案刻經大令查悉前站已通因於昨日備文飭差將薛掌生押解就道矣 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[西醫論爪]  
　　香港循環日報云西國某醫生因甲乙兩人爭論左右手指甲何手速長彼此各執一詞嘵嘵置辯特申一說曰甲者血之餘暑則速生寒則遲生其發生之時不以左右分别先後亦非十指并生或此次彼先而此後或他次後後而此先且十指之中惟中指甲最易發生亦惟拇指甲最不易生其第五指之甲若際病後須俟體氣復元則生甲亦與各指同其敏捷計一年之間每指甲應長一英寸五分若人生享壽至七十年每指甲共積長八英尺 
[索鄖哀唱]  
　　福州采訪友人云前陝西藩司林頴叔方伯壽圖仙逝以公子輩擇期十一月二十五六日開弔閩中宦紳士庶素車白馬爛其盈門致用書院山長謝中翰章鋋輓聨云報國情殷歸家累重賚志已當中壽日居官政舉爲上名高諫書不貨少年時拔萃生劉明經崧英趙明經壽鼎輓聨云平生經濟只同見首神龍天意非忌才留此老作南州文獻時局江河猶是壯心櫪驥大荒如可下願再來掃濁世粃糠陳閣學寳琛輓聨云山林坐見斯人老著作猶爲我黨師林孝廉　聨云廿年林下給棋局一水湖西有墓田林大令履端輓聨云海内文章曾有幾閩中耆舊已無多又福州薩稼菴太史嘉樂少年科第瀟灑風流與鍾小若大令輩相友善日顚倒花天酒地中偶感風寒以致不起少君尚在髫齡妻妾四人有欲入井以殉者幸家中人急救得甦聞者無不爲之傷悼設奠之日劉廣文勷輓以聨句云玉堂風月三生戲金谷鶯花一夢回前鳳池書院山長張珍五侍御元奇輓云金馬玉堂危邦直不知死所矣婦人醕酒逹者其有託而然乎 
[押令繳洋]  
　　前有張銀隆投上海縣控馮文全借洋圖賴等情當由縣主黄愛棠大令提訊判馮收所押交洋四十元在案詎馮一味挺押分文不繳而原告迭次投催前晚亦由帮審委員蔣刺史升坐提訊張銀隆投案求追馮供稱並非抗斷實因家貧無力措繳現在惟有將兒子變賣得價交案刺史以馮文全旣係窮苦理應求减不應以賣子等詞挺撞本當究辦姑寛判責三百板仍著還押限五天措交如延比追 
[呈控被毆]  
　　前有宋顯祿投上海縣喊控遭宋良卿行兇毆傷等情值日差禀明後由黄愛棠大令倩帮審委員蔣刺史升坐花廳研訊顯祿供稱本地人家住治下趙家渡地方今年五十有六歲向以務農度日前將祖　良田四畝出售與人得地價洋二千元該地向與同宗之宋良卿合業應各得價洋一半成交時其價由良卿往收祗給小的洋五百元尚少五百元屢索無著前日小的又向索取詎良卿非但不付反用扁擔木棍等凶器將小的毆傷因此情急來案喊控叩求騐究刺史得供問此事可有見証顯祿供有宋月卿在楊目覩刺史飭仵檢騐喝報騐得宋顯祿右肋背後果受竹器傷一處刺史離坐親視無誤判令自行醫治候本明實在再行訊究 
[爭繼未了]  
　　蔡煥榮前與朱鳴鳳因爭繼在縣涉訟嗣由縣迭次訊供案懸未結邇來蔡煥榮又揑朱渭渭等各人公禀赴縣投遞前晚由蔣刺史升坐覆訊先據朱渭渭供本地人今年七十五歲前者蔡煥榮硬將伊姊朱蔡氏之子朱根生承繼已故朱茂林爲子詎朱鳴鳳亦欲承立以致涉訟小的與朱茂林實係同姓不宗且伊等各事亦不深悉供畢呈遞一禀求恩開釋刺史閱竟以其年老諭令暫退又據朱鳴鳳供稱前奉諭向煥榮索取掯去之田單詎其狡展異常因此不了求斷陳見山朱心寳同供　的等與兩造係親戚此案一再解勸伊等俱回執已見求察刺史閱得陳見山等所投之禀語多庇蔡詰問何人所寫陳等一味含糊刺史大加申斥喝令退去速行議舀禀覆旋據陳等投案供稱小的等現擬勸令將茂林遺下良田四畝平房六間令朱鳴鳳朱根生對分求鑒刺史得供命蔡將四畝之田單呈案分派不料蔡仍然狡展堅不遵諭刺史大怒判掌頰一百下收所鳴鳳等交保聽候再　覆訊 
[讓地悔議]  
　　南市大東門外篾竹街馬添興弄内董姓家於上月失火殃及左右居隣二十餘户比鄰湯順成憗粉店亦在其内董姓之房本係已産比遭回祿一時無力營造店主湯某前日與董子芝漁熟商假其原地自造瓦屋一所以便開張當田石某在塲介紹董已應允湯正欲辦料雇工興造詎董忽翻悔前往阻止湯忿甚將董扭至十六鋪巡防南局喊控局員潘仲泉二尹傳地中到局着令查明禀覆核辦 
[竊米受責]  
　　滬南龍德橋左近元裕米行日前雇駁船户吳貴生承裝白米八十四擔至北市某輪船交缷詎吳在中途將米竊去數據另將水攙和希圖朦混事爲行主所知檢查之下卽遣夥友王周發赴十六鋪巡防中局控請提究局員潘仲泉二尹准詞卽飭地甲將吳傳案於前晚研訊吳供當時憑斛司應有利將米八十四擔齊數交裝不知以後如何潮濕小的並未從中作弊惟乞施恩研詰至再失口不移爰令掌頰五十下判賠洋銀三十元具結交保 
[夫也不良]  
　　徐志誠投英界公廨控姚體仁陳姚氏將妻陳氏誘藏前晚讞員張賡三直刺升堂提訊徐訴稱小的係本邑人娶陳氏爲妻已將三載陳姚氏爲小的岳母近忽將妻藏匿屢經在接掯不放歸小的現在靜安寺畔南貨店爲夥家中無人典守門户將奈何姚供稱監生與陳姚氏爲姊妹行陳姚氏供稱丈夫在日將女兒許字與徐贅在家内後因徐不思朁上於去年八月分居女兒所有衣服　環已被典質淨盡目下無衣無食不得已將女兒接回陳氏供稱小婦人嫁徐已三載矣些些衣飾變賣已空度日艱難是以回母家暫住直刺將徐大加申斥隨向徐陳氏開導再三令徐具結領回完聚 
[倚仗洋勢]  
　　謝登和扭榮吉卿至英界公堂以欠銀等情訴請追給前晚讞員張直刺升堂提訊謝訴稱小的係浙江甯波府屬鎭海人去年與榮合股販火油被欠銀一百兩分立期票五紙至今向索不付但小的尚欠他人之欵催逼不堪無奈控請訊追期票呈騐榮供稱小的係常州府屬無錫縣人結欠謝銀一百兩於去年十一月某日出立期票實因此項生意小的虧耗銀三千餘兩現在無力歸還致謝串某洋人催逼將小的關在洋行内半日小的心不甘服不料被控直刺判榮折　銀八十兩交的實人保出限二禮拜内措繳 
[脫輻自修]  
　　昨有工部局六號石子車在美租界百老匯路轆轆而行時適有八百四十九號東洋車拉客疾馳不知避讓當被石車所撞以致輪軸摧傷車夫不肯干休扭入捕房責令賠價修費捕頭詢問之下以東洋車自不留心不干石車之事麾之使出令自修理 
[美界捕房紀事]  
　　昨日洪包探在西華德　巡察一切見寗人王阿五東張西望形跡可疑向之盤詰言語支吾因卽拘入捕房候查明核辦○小竊某甲昨晚在元芳路　得布被一條布衣二件適被洪包探查獲拘入捕房押候解送英界公堂究辦 
[蘇省官報]  
　　十一月二十三日通判吳光煜禀謝奉委海運滬局差知縣周恩楙禀謝奉委宜　厘局差又徐淸鎭謝奉委海運津通局差又倪曾鎣禀　奉委海運津通局差並　委　河工程差又李輔燡禀辭赴寗勸捐又許涵怡禀知奉儲憲委提太屬漕項差卽辭縣丞陳守杭禀謝奉委海運津通　差又潘　馴由來卽辭府照磨倪德培禀知奉　憲飭知部覆核准典史周俊由寗葉管帶蘇防後營正任常州右軍守備徐誠檀禀知由宜荆潥陽查哨　欽點内閣　　任錫純辭行回籍○二十四日藩轅牌示照得昭文縣知縣李鳳飛請假就醫所遺周缺查有候補知縣郁保章堪以署理首府桐禀知本日考試長　　　 
 
 

Page 10

 
 
縣文釁正場吳　縣方禀劉卽辭同知胡　禀謝奉委海　滬局差又查緖燕赴長上南知縣都守仁赴嘉寳金均禀知奉儲憲委提漕項差卽辭又汪國奎禀謝奉委赴徐州府　幹並秦儲憲委赴丹陽金　公幹卽辭又島　享禀謝奉委赴江北公幹卽辭又林頤山禀知奉府委閱府試卷又倪　范禀謝奉委河工總　稽核差卽辭辦理　　　厘局請補崇明縣田寳榮禀辭赴寗　制憲巡輿陳嘉樹禀銷京路一叚統查保甲差管帶浙西鹽捕水師中營准補城守中軍守備吳　升由松江來卽辭道庫大使與陛　禀謝奉委海運滬　差昨登通判吳光煜係來人掛　樓報自應合併更正○二十五日知府張　禀辭赴寗見制憲三品銜候選知府前長洲縣知縣王樹棻禀知交代初限淸結分發江蘇試用通判陳樹棠湖南人由　來禀到　　縣李禀辭　選溧陽縣曹宗周禀辭赴　運滬局差知縣郁保章禀謝委署昭文縣事又　　禀謝緝獲出力案内蒙保免補本斑以直隸州補用卽辭回吳淞江釐局又周恩楙禀　赴宜荆厘局差又　善發由金　來巡檢　仕　禀知交缷署華事縣金山司巡檢　事回又王登瀛禀知交缷代理吳塔司巡檢任事回○二十　日新仔浙江學憲　到知府舒體元彭文明蘇管糧通判劉朝鑾知縣高彦仲均禀辭赴　運滬局差同知銜直蘇州　准補徐州府宿　縣知縣倉水榖由寗來禀謝奉飭赴任知縣沈唐由松江專丁來省禀謝叅委海運德局　巡檢沈葆澄禀　奉飭調蘇差委從九蔣裕鈺禀辭赴海運滬局　管帶蘇防右營儘先遊擊周遠明由震滭來卽辭管帶撫　巡緝　船　儘先遊擊任毓　禀知由金澤鎭防次回省領餉知　何紹　由瀏　厘　專丁來省禀謝半年期滿奉飭留辦震澤縣劉禀到○二十七日藩　牌示照得吳　光　司巡檢高據賣故遺缺查有　海防新班　巡　蔣　澤堪以請補　任浙江學事陳船已開　赴浙江府桐禀知考試　昭　縣文童正塲同知李念典禀知奉藩憲委赴太倉公幹　辭處滭縣劉禀辭准訓　山縣鄭仲和　知署荆溪縣任内交代於初限内淸結又許溎祥禀知赴十里亭稽查　　　庫卽回縣丞葛　　禀知奉委河工總局差遣巡檢丁憲　籍　滿回省　到從五徐銘勳禀辭赴　運滬局差典史張廷墀由崑　公幹回上海招商局提調會辦運漕　宜總辦文報滬局二品銜浙江候　知府翁熙孫由滬來海運　辦紳　試用訓導翁宜孫由常熟籍來○二十八日同知張祥符禀知署金壇縣任内交代於初限内淸結又晁貽澤禀知丁任父　知縣張　綸巡檢黄晸隆均禀知奉委　河工程兹宿　縣倉永敷禀辭赴任道庫大使係彭齡禀知奉府委赴江震公幹卽辭典史吳德麒由　來禀知分蘇差　 
[皖省官報]  
　　十一月十五日　捕府經李正換辭赴寗　縣丞蕭勤辭赴皖南巡檢余家璠辭赴蕪湖均摺員○十六日理問銜指分安徽試用縣丞勞洪章到浙江人新分安徽試用典史張銘符劃直隸人同知業　童面試府經易宗彝辭回　陽府差遣○十七八日候補道潘汝杰到赴上海　舒　曉　司沈步琦　淮補望江縣何恩煌知奉委赴滁州公幹缷署滁州吏目鄒炳奎到由　籍就醫回　補知縣熊鈺到赴東西梁山公幹回許崇貴知奉委解　餉通判　承鎬到由上海探磺價回縣丞吳良積辭奉營務處委赴河南探銷磺價○十九日四品銜　任候補直隸州本任懷寗縣吳雲濤到赴京引見回太湖縣柯劭憼辭　補望江縣　恩煌辭赴滁州公幹候補同知朱　驥辭解賑欵銀赴皖北○一十日指分　徵新海防試　知縣程恩晉到湖北人號康侯副榜候補直隸州朱式程辭赴淸江提餉巡檢高澤浦到解　湘營餉赴金　回○二十一日缷代理廬江縣徐景　到交代淸趨回　補知縣彭名　知銷修理吉安船丁竣知縣　寅度辭解京餉○二十二三日廣德州王康平到　景鏞謝奉江寗勸辦四川賑捐　核奬花翎分發安　試　巡檢張祚鈞到四川人巡檢鄒增雋知丁父艱王炳照到赴望江縣提漕米回府經劉上林知奉臬委改查北門内　道陳元彬典史金奉先均知奉營務處委赴上海探硝磺價本任　和縣　懷王知奉委　審　正副委○二十四日廣　州王康平辭指分安徽新海防試用未入流翁錫祺到江蘇人署懷寗縣水傅滉知奉臬台委兼查金保門外保甲差候補知縣許維鑾知奉委審局學習知州瞿　琬辭奉洋務局委赴桐城公幹○二十五六日五品頂戴指分安徽試用典史王世楫到江蘇人新選定遠　典史劉懷琛到直隸人鄧之望知奉鄂湘　損案内奬叙同知　通判陳宏述知奉委解京餉州同郭翊相到赴金陵武闈差回府照磨沈念曾　奉委赴金陵鎭江一帶守提糧剥　稅從九楊光裕知奉委赴浙江採辦桑秧○二十　日五品頂戴指分安徽府經廳陳畢到江蘇人缷任蕪湖河司吕耀到○二十八日缷辦東門渡厘卡知縣胡汝霖到知縣劉寗到赴潛山太湖會勘鑽沙情形回縣丞陸鈺謝超委一次 
 
 
