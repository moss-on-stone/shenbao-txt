# 1907 - 371 - 4912478

 

Page 1

 
 
   
 
 

Page 2

 
 
上諭 
　　九月十六日奉 
　　旨此次騐放之學部考騐游學畢業生章宗元王建祖均著賞給法政科進士鄺官灼熊崇志均著賞給文科進士程明超著賞給法政科進士陸夢能著賞給商科進士稽夢孫著賞給法政科進士葉基楨著賞給農科舉人施哷本著賞給法政科舉人吳桂靈着賞給工科舉人鄭豪著賞給醫科舉人李宣威著賞給工科舉人顔志慶高种福均著賞給法政科舉人譚天池著○給農科舉人林志鈞林蔚章均著○給法政科舉人蒯夀樞孫海環均著○給工科舉人張鴻藻著○給商科舉人錢應清著○給法政科舉人邱中馨著○給農科舉人沈鈞楊華均著○給工科舉人趙學著○給醫科舉人陸家鼐著○給工科舉人郭鍾韶着○給醫科舉人梁志宸著○給法政科舉人虞順德着○給醫科舉人秦岱源著○給工科舉人鄧振瀛屈德澤均著○給農科舉人宋發祥著○給格致科舉人石師韓著○給農科舉人黎邁著○給工科舉人黄立猷著○給農科舉人易恩侯著○給法政科舉人欽此　局日奉 
　　上諭朕欽奉慈禧端佐康頤昭豫莊誠夀恭欽獻崇熙皇太后懿旨本日憲政編查館奏請飭各省設立調查局各部院設立統計處各摺片各省民情風俗及一切沿革習尚參差不齊現在該館開辦編制統計二局非有京外通力合作辦法無以推行盡利着每省設立調查局一所着各省督撫遴選安員按此次奏定章程確切經理隨將調查各件咨覆該館至統制一項尤宜由各部院先總其成著各部院設立統計處由該管堂官派定專員照該管所定表式詳細臚列按期咨報以備刋行統計年鑒之用欽此　同日奉 
　　上諭湖南岳州府知府員缺着程利川補授欽此　同日奉 
宫門抄 
　　九月十六日　召見軍機　十六日換珍珠毛褂 
論說 
[論學校運動會（續）] [  （築巖來稿）]  
　　（四）行特殊之競爭遊戲過於激烈心身必受危害 
　　學校運動會。亦非絶對的避競爭者。苟注意適當。則行之亦可。若稍怠於注意。則心臟破裂而卽死者有之。罹不能治療之疾患者有之。當事者安得不用心耶。 
　　（五）賞品優勝旗等不用爲佳但奬勵平素修練之結果或體格優等技能進步等者不在此例 
　　不爲身體而運動。爲賞品及旌表名譽而運動者。教育上所不許也。此等因間接之目的而運動者。其運作往往陷入卑陋。害及品性。况欲得賞與之强烈動機一生。卽不顧心身之禍害。不知不識之間。自能爲過激之運動。故偶然能爲一時之競爭者。不必賞。以裁遏其僥倖心。且使其知平素 
 
 
 

Page 3

 
 
運動之當重也。 
　　（六）運動旣始卽其身體上受有異常變動而不能運動時亦不可不終此預定之運動 
　　凡賭賞品之運動。見自己無制勝之力時。往往卽中止其運動。此於品性之修養上。安得不戒。卽無懸賞運動旣始。則亦必終之。於規律上。於忍耐力之養成上。無不宜然也。 
　　（七）若必用選手則用之亦可惟選擇時勿單以技能優秀爲唯一條件當斟酌體格操行學力而定之 
　　前旣言之矣。學校運動會者。乃全校生徒之運動。非獨二三優秀之運動家。以行其得意之技術也故選手競爭亦非常例。然有此亦可因之以奬勵全體。故由此目的而且選手。則當擇操行學力與運動技能媲美。者若單以一種運動技術選擇。則等於以。技術爲職業之競爭矣。教育上必有害而無益。 
　　（八）數校互相出選手而競爭等當嚴禁之。 
　　一學校與他學校互爲選手競爭其弊害甚多。教育上有經歷者。當自知之。此種競爭。美國各大學行之最盛。彼教育社會上。近皆察知其弊而欲廢之。聞某某等大學已禁之矣。此其弊害。往往有欲保全本校名譽。而競爭過於激烈者。或欲制勝而抛去他種科學以練習者。不獨此也。道德程度之較低者。或因此以傷兩校之感情也。故聯合運動會之舉。非於綿密之注意不可。 
　　（九）運動會無論在校内校外當整然有序嚴正行之 
　　運動會之前。當事者宜用全力研究而計畫之。無論何事。必從此計畫。萬勿因他故而變更。以紊秩序。卽命令一端。亦爲當事者之責任。勿濫入他人之手。亦保持秩序之要點也。 
　　（十）運動會不獨示以運動之成績乃平素之操行及知能實際發現之機會也故可期快活之情緒。與智能之應用德義之實踐同時行也。 
　　此貫運動會目的上緊要之注意也。卽運動會者。能將生徒平素之操行及知能發現。故當事者平日用心教育生徒。利用此等機會。以觀察其實際之效果。設如各生徒自已機敏以行所擔當之事乎。對於觀覽者之親切否乎。學友能相輔乎。運動有精神乎。當事者宜一一觀察。以知平素所習得者實現與否。如此精細注意。以施教育。運動會之效果。庶幾乎完全。專電 
[電一（杭州）]  
　　十六日午刻浙省紳民開鐵路拒欵會到者數百人全體憤激即聯名電禀軍機處力爭 
[電二（北京）]  
　　駐京俄使照會外部稱本國派員另議東三省鐵路互寄郵信章程請爲查照 
[電三（北京）]  
　　駐京法使告知外部言巴黎設調寒積冷（未知電碼有無錯誤） 
萬國公會請派員赴會 
[電四（北京）]  
　　東督徐世昌以奉天鐵路公司應派總辦接充請外部照會日俄兩使商辦 
緊要新聞 
[朗潤園會議英俄協約北京]  
　　初九日午後二句鐘朗潤園又開會議東督徐世昌亦與會先由張之洞提議現因英俄協約及其他交涉頗爲煩要中國徒事爭執無益平和易招各國之怨宜和衷從事云云醇邸亦以爲然徐督袁軍機亦賛成旋議商阿富汗西藏協約經兩小時之久仍未議定擬於十六日星期二再行商酌外部堂官并面諭丞參曁各達拉密等云此十日内卽宜各繕說帖以便下期參酌核商（黄） 
[南洋華商聯名請設國會北京]  
　　旅居吕宋羣島及香港星嘉坡等各埠華商數萬人公舉代表遞禀農工商部請開設國會該部溥尚書卽移咨外務部袁尚書復送軍機處察核聞請願書之大旨謂立憲者無論君主國與共和國實爲文明國之大機關故無論如何小國悉行此制獨中國風氣不振未有國會制度有損國體急宜設立國會明定君主之大統重人民參政之權云云全書洋洋萬言頗爲中肯（酉） 
[趙督請定資政院章程北京]  
　　上日杪鄂督趙次帥請　訓出京時曾遞封奏略謂資政院爲上下議院之基礎開辦之始章程不可不善所有在院議員亟須注重民選應請飭下政務處會同總裁 
 
 

Page 4

 
 
妥議章程奏請頒行等語當日片交政務處照辦自有此摺各軍機於欽選會推保薦三者均不主張卽慶世兩軍機亦不聞阻止民選云（山） 
[度支部奏准通行印花稅北京]  
　　度支部具奏仿行各國印花稅擬定章程一摺已奉　旨依議現度支部擬將原奏章程刷印通咨各部院各直省一體欽遵辦理矣（赤） 
[各部院金幣說帖之總核北京]  
　　近聞各部院所擬金幣說帖刻已全行彙齊經政務處綜核羣言大抵以原定章程丁法爲入手政策擬卽具摺奏覆請照丁法先行試辦並擬開特别會議一次公同决定云（酉） 
[俄使要求吉琿利益北京]  
　　俄璞使近日照會外務部聲言援日人保護間島之例請允俄國均沾吉林琿春之利益又北滿鐵路駐紥華兵恐與俄兵互生衝突仍請將該路線兩旁軍隊撤退等語外部尚未覆答此等恫喝之詞數見不鮮外部亦窮於肆應矣（之） 
[浙路公司爲借欵復北京汪大燮函（續）]  
　　來書又曰外部已將草議撇開若不撇開固非可僅欵以借了事是草約不廢而自廢云云此草議者在英使昔固認之且力爭之從速不速限辦不辦英便又烏能再認該議之有效亦有不得不撇開之勢所以肯撇開者彼固暗認草議之已廢也設以此詰英使曰英使昔以此路許英公司該公司自廢其議實爲前竇使代廢其約關係旣斷效力自絶即曰借欵亦與其他借外債等許否在我與竇約了無關涉不知英使又何以爲辭也來書謂洋工程司由我選聘而又謂須彼認可則已自相違伐矣浙路亦非謂洋工程師不可用第不便英使與之亦不勞外部與之卽遇上駟其鋼軌鐵料無一不有回扣無不取諸本國江墅草創用非所習雖曰平地而橋梁溝洞節節皆是附郭地價昻貴且無洋工程師爲之理董不審視他省路價如何去年一月胡雲老晤英使亦頗不直某公司謂其所開路價太大公在都下定有所聞其烏能無慨於懷也抑公獨不追此舉之朔乎全浙自辦有部奏在有　諭旨在舍杭甬非全省用借欵非自辦故開空穴以待風來亦何爲者且總副理亦太失據矣以諸老之强迫至枵腹拚命以赴之江墅已成杭甬接勘蘇滬將通外部蔑之一電浙撫便可紾臂而奪其不認商辦之公司其不認商辦之　諭旨也夫以外部而可不認　諭旨不知外部將何所恃以命令浙人更何怪彼族之魚我肉我乎自聞借欵之耗浙中商市動搖人心惶惑如此現象就使實行立憲亦恐無纎毫之益於救國惜公遠未之見耳然鄉雲回首應有所聞洶洶之勢盛傳公爲創議借欵將怒及其廬墓子孫總副理坐嘆人禍之至而已矣再啓因係借欵後事不敢與亦不敢復幸恕狂戇路之存亡浙之存亡悉繫我公伏惟爲大局崇衛（比） 
[未准川督電調詹工程師北京]  
　　護川督趙季帥電致郵傳部謂川漢路線向未確定需延聘精良之工程師來川勘視方有把握擬調京張鐵路總辦兼總工程師詹道大佑赴川踏勘以重路政而免虚耗資本耽延時日郵部堂官以京張工程方在吃緊之際未便令詹道離差貽誤要工已電復川督令其設法另行聘用矣（學） 
　　按此條略見前報專電 
[南豐賽會於教堂之關係南昌]  
　　贛撫前接上海總領事函以建昌府南豐縣軍峯山地方今年十月又届十年一賽會之期請嚴加保護等情已見前報現瑞中丞於初八日電飭建昌府袁守届時舉行賽會預先嚴加保護教堂教士愚民不得稍滋事端如違惟地方官是問云（曾） 
[江西南贛拳匪十五誌]  
　　法使讌會之提議　日前法國駐京公使讌會外務部各大臣法使提議南康教案一節袁尚書允爲和平辦理語及賠欵之事袁尚書答稱俟贛撫具奏後再由本大臣照會貴公使會議 
　　俞道携員前赴贛州　江督派來道員俞明震目初七日與曹樹藩謁見贛撫後已於初十日携同江南陸師學堂文案葉爲驥候選縣丞李憲邦起程前赴贛州查辦至瑞中丞所委查辦之曹樹藩知府亦於是日一同起行 
　　鳳岡墟勦辦竄匪　江臬台李協統由贛督隊於初五日赴南康勦匪各處股匪遂逃竄崇義上猶兩縣境内意圖聯合各處股匪與官軍對敵經吉安巡防左軍前後兩哨在崇義上猶交界境内擊斃匪徒八十餘名擒獲生匪二名並奪獲鎗械旗幟多數餘匪潰逃至南康所屬塘江及鳳岡墟一帶經江臬台會同李協統於初十日督隊前往鳳岡墟勦辦江臬台並飭南康所屬各村各墟紳董趕辦團防以資保衛 
[欽防匪情續聞]  
　　張督電調北洋武員　粤督張制軍電政府略言粤亂尚未平靜亟宜整頓軍隊以資防剿前岑督所調副將田中玉中途折回並未來粤現在需材孔亟擬咨請陸軍部带飭田中玉崔祥奎兩員來粤襄辦練兵事宜以資臂助云云 
　　久隆之小勝　欽廉亂黨紛紛四竄近由那蒙　江久隆吉平等處分至粤西當經李鎭飛飭宋分統撥營分赴各該處密紥以俟匪過掩擊現 
 
 

Page 5

 
 
由十六營吳管帶等先後在久隆一帶斬獲匪二三十名并將曾攻靈山之勞姓匪首數名擊斃云 
　　約期攻撲石城之謠傳　靈山縣匪自竄往合浦縣邊界後聲稱十五日攻撲高州石城現東西省官軍已嚴爲戒備購線偵查 
淞滬要聞 
[代理滬道來滬消息]  
　　江督因升任贛臬瑞廉訪疊奉諭旨飭速赴任委王紹延觀察爕暫行代理已誌昨報專電現聞王觀察已將南京商務局總辦差使交卸約今日可以抵滬定十八日接犯任事云（尾） 
[提右營允讓營地]  
　　提右營萬棣華叅戎函致滬道略謂九畝地基址旣爲地方紳董禀請變價充公撥作建造勤生院及改良監獄經費極爲正辦弟與該紳等意見亦同是敝營改築操塲之說可以無庸置議惟兵十操練亦係急需之事不可偏廢弟現又另勘大南門外城墻根下有地一方略加修塡可以改築操場並建演武廳三間因工程稍大無地可購擬卽在此處建築好在敝營人數無多可以敷衍將就云云（企） 
謝贈 
　　昨承預備立憲公會遺贈各書聊綴數言以當紹介 
　　公民必讀初編一册陽湖孟昭常箸　是書分十章專備城廂鄉圖議員董事之用而漸次推及於廳州縣凡爲立憲國民者不可不人手一編也 
　　地方行政制度一册青浦張家鎭編　是書分四編係取日本法學士吉村源太郎口述講義又參考島村島田各家學說裒集成書國人取而讀之其足供目治行政之採擇者多矣 
　　地方自治制綱要二册寳山錢潤編　是書分上下一編上編爲府縣制郡制下編爲市制町村制凡自治之理論與夫自治之方法無不條分縷晰擇精語詳亦爲言自治者不可不讀之書 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畫史要件 
[諮議局章程草案擬稿（續）]  
　　第三章　諮議局參事會 
　　第一節　組織及選舉 
　　第三十六條　諮議局參事會之組織如左 
　一　總督或巡撫　二　布政提學提法三司　三　勸業道及巡警道　四　參事員十二人 
　　第三十七條　諮議局參事會以督撫爲議長督撫有事故時由司道中一人代行議長之職權 
　　第三十八條　諮議　局參事員由諮議局議會於議員中選舉之參事員之選舉於諮議局議會通常會期中舉行之 
　　第三十九條　諮議局參事員任期三年每年改選三分之一 
諮議局參事會成立後第一次及第二次改選時參事員之去留以抽籤决之 
參事員於改選期以前出缺者臨時以出缺前最近選舉之次多數者推補 
補缺參事員之任期以其前任者應行改選時爲限 
　　第四十條　諮議局議會選舉諮議局參事員用記名投票法當場互選以得票最多數者爲當選　諮議局議員被選爲參事員時無辭議員之職　選舉參事員時諮議局議會須有議員全體三分之二到會方可舉行 
　　第四十條　諮議局議會於執行第四十條之選舉後七日以内將當選者姓名履歷及票數報告督撫由督撫咨請民政部存案　議會報告當選者姓名時應附開次多數者八人之姓名履歷備案 
　　第四十二條　諮議局參事員在此期中非經議會許可不得辭職 
　　第二節　職權 
　　第四十三條　諮議局參事會之職權如左 
　　一議定執行第一條諮議局議會議决各事項之方法及次第　二本省預算草案之預備　三决案之編定　四依諮議局議會之議决管理或監督本省地方之公共事物　五諮議局議會開會之設備　六其他依據法律或習慣應歸叅事會决行之事項 
　　第四十四條　諮議局參事會對於第十二條諮議局會議决之事項如以爲不便執行得說明理由交議會覆議　凡同一議案覆議二次而仍如前議者參事會有執行之義務 
　　第四十五條　諮議局議會閉會後如有應歸議會議决之事件因急待施行不及招集臨時會時諮議局參事會得代議會議决之 
　　本條參事會議决之事件應於議會開會時由叅事會報告其理由於議會並得其認可 
　　第四十六條　諮議局參事會關於第四十三條第六項之職權以不與議會之職權相牴觸者爲限 
　　第四十七條　諮議局叅事會執行第四十三條第二項及第三項職權之時得檢查本省財政之出納 
　　第四十八條　諮議局參事會對於第十三條議會之質問如有非得行政衙門之解答不能答覆者得據議會之意見移請行政衙門解答之 
　　第三節　辦事規程 
　　第四十九條　諮議局參事會由督撫招集之 
叅事員如有六人以上之同意得請督撫招集參事會叅事會之會期由督撫酌定 
　　第五十條　諮議局叅事會非有議長及叅事員六人以上到會不得開會 
　　第五十一條　諮議局參事會之議案以到會人員過半數之同意决之可否同數則决於議長 
　　第五十二條　凡議案有關係叅事員本身或其父母兄弟妻子者該參事員非得多數參事員之許可不得與議 
　　第五十三條　關於第四十五條之議案督撫及司道皆不與議决之數 
　　第五十四條　諮議局叅事員須常川到會分任事務 
 
 

Page 11

 
 
　　第五十五條　諮議局叅事會得設書記聽議長或叅事員之指揮辦理庶務　書記由議長選任得多數叅事員之認可　書記之員額及薪水由叅事會議定决之 
　　第五十六條　凡會議由書記錄載議事始末編成議事錄由議長及參事員二人以上審定署名交書記保存之 
　　第四節　叅事員公費 
　　第五十七條　諮議局叅事員自被選就職之日起每月得支給一定之公費 
　　第五十八條　叅事員公費額及其支給之方法由諮議局議會定之（已完） 
分類新聞政界 
[鄂督准士民上書武昌]  
　　鄂督趙次帥日前發出示諭略謂此後軍民人等准各上書直言本省利弊如有所言切當者即派員接待以示奬勵（今） 
[台州府代屬吏陳情杭州]  
　　台州府張西園太守前日具禀撫藩略謂臨海縣左令宜之因病不能理事現在田禾被旱鄉民迎龍取水到處閙事彈壓勸道在在吃緊省委迄未禀到因飭潘令崇桂前往暫代惟該縣係海疆繁缺夙號難治兼代之員未免呼應不靈下忙征粮頗覺爲難請速遴員接署俾免循吏苦累云云（乃） 
[民政部編訂自治通則北京]  
　　民政部編訂地方自治章程現已編成槪畧計分各省會各府郡各州縣自治三通則俟憲政館核定後卽奏請頒給各省一律通行（亥） 
[會議設立城内查荒局鎭江]  
　　鎭江府承太守近奉省憲札催查明城内房屋契據以及曾否歷年完粮　無主之地均應作爲官荒辦理等情當卽邀集各紳會商設局事宜以期卽日開辦（庶） 
[巡警總辦更委蕪湖]  
　　蕪湖巡警總辦馮鏡人觀察被議皖撫馮中丞改委黄潤九觀察來蕪接辦業於十二日到蕪接事（少） 
交涉 
[賞給義員寳星北京]  
　　前義大利海軍眞督柏拉迪來京由外務部奏請　覲見適有巴黎競車會員義國博爾濟斯施標納王爵同時抵京隨同入　覲經外務部奏請賞給雙龍寳星各一座均蒙恩准計賞給世襲王爵議院委員博爾濟斯施標納二等第一寳星海軍提督世襲男爵桕拉迪二等第二寳星使館衛隊海軍統帶遊擊盧嘎三等第二寳星使館衛隊海軍都司貝拉威達三等第三寳星日前已經函送義國使臣收領分寄該王爵等祇領矣（甲） 
[洋兵毆斃旗人命案北京]  
　　正藍滿呈解文延報稱伊子福海被洋兵揪打因傷斃命提署已咨行大理院委員相驗那相諭令行文外務部派委法文繙譯會同辦理日昨電知外務部請郭委員前往會驗並派左翼翼尉前往彈壓（在） 
[日人之自治團體奉天]  
　　　日本居民散處奉天城關不下四百餘户而劃然自爲區域者惟十間房現已達一百四十餘户將來事務必繁故該處居民日前開會選舉職員議定規則十三條區地爲五分擔一切義務而成一自治團體云（天） 
[英日爭租灘地案近聞蕪湖]  
　　英商鴻安與日商大阪因租用灘地互相爭執迄今尚未了結近日本領事又函致蕪湖關道文仲雲觀察稱日本輪船公司與大阪商船會社係屬兩家應租灘地兩塊文觀察派委丈量瑞記租用以下灘地尚有一千一百三十尺除英商鴻安租地三百尺外下餘之地亦當足用而日商又謂其地不合泊船之用再三爭執其意非推廣租界不可是以英商鴻安之案亦因此未能卽定現由文觀察函請日領船津於本月初四日到蕪（已紀前報專電）初五日下午由觀察約同英領葛福日領船津曁洋務局員周德葭大令同詣租界會同丈量據新關洋員愛克富云該處灘地除鴻安劃租三百尺外尚餘九百三十尺水之深淺與怡相太古等處相同俱可建築輪船碼頭日領會勘後卽於次日返寗如何議結尚未宣布云（流） 
軍界 
[飭造綠營裁存清册廣東]  
　　粤省綠營奉裁後當經札派委員赴各屬將裁缺房署軍裝器械等物分别點收禀覆在案現大吏以此項奉裁衙署軍裝公櫃陋規等項亟應彙齊造册報部查考特飭營務處會同藩司飭軍械善後兩句將奉裁各件分别點驗收存并將各屬地方情形與裁存各件逐一聲叙明晰造具清册覆部察核云（涯） 
[實行招募回籍軍人安慶]  
　　陸軍步隊官韓桂　前由北洋遣回兵丁一百六十餘名到皖後時閱三月尚稱安靜　由阜陽縣汪大令承祖擬招此項兵丁募充作城廂警察又會商駐頴防營董管帶囑其於所帶之三哨兵丁内挑選數名分别充補　示體恤（周） 
[鹽捕營領哨易人松江]  
　　鹽捕中營右領哨張詠經因在新　河五龍廟地方被著梟江北阿四奪去僎鎗六枝並毀巡船艙板等物回松後由兼統劉華軒軍門將領哨差缺撤退另委湖南人李某接充（吳） 
[斥革竊鎗之目兵安慶]  
　　安徽常備軍二排副兵程萬清訪知本棚正目兵李贊勛竊取毛瑟鎗數枝報由督練公所將李贊勛及失鎗之韋俊發一併革除發交懷寗縣研訊詳辦（周） 
學務 
[電飭查禁革命排滿書籍蘇州]  
　　江督端午帥致蘇提學毛學使電云奉學部咨查得蘇省各學堂有私閱各種革命排滿等書籍大干例禁應請嚴飭所屬密查銷燬以期消患無形等因毛學使得電後當卽備文札行府縣轉飭各學堂隨時嚴查如有學生私藏革命書籍卽行從嚴查禁云（其） 
[師範學堂呈送成績表安慶]  
　　皖省師範學堂自開校以來頗見進益所有考驗第一學期成績學生程度均尚及格刻由該堂監督將第一學期成績表呈送提學司轉詳撫憲馮中丞查核（盛） 
 
 

Page 12

 
 
[旅大金學務調查總目奉天]  
　　據關東都督府學務調查員云旅大金三埠管内華人子弟入學者總核學校四百八十九處生徒四千三百四十五名内計旅順學校百四十五處生千二百五十二名大連學校四十處生徒七百零七名金州學校三百零七處生徒二千三百八十六名（子） 
[批示日記刋入教育官報奉天]  
　　議紳曾有翼君日前將東游日記兩本呈請提學使鑒核當奉張學使批云俟本司教育官報開辦後當爲採取刋入教育官報以惠學界（天） 
實業 
[歸併農工商局之計畫蘇州]  
　　蘇省大吏現擬將農工商局籌議歸併先從農業入手以爲辦理基礎其章程内並有納課限期寛展一年等語刻已會同江督具摺入奏矣（或） 
[准予富商接辦硝磺安慶]  
　　安徽蕪湖硝磺分局向來由商承辦近因私硝充斥有碍官硝當由金陵製造火藥局劉體乾觀察擬改良辦法另行招商接辦現據職商張豫陳振斗等禀稱於硝磺一項素所研究擬籌備資木若干願爲接辦每年認銷土硝二千餘石洋硝百噸無論銷數盈餘分四季呈繳官欵等語劉道當卽查明該商均係殷實已諭令先行試辦並詳明督撫憲立案備查（政） 
[興濟草編銷路日多山東]  
　　草編出處北三省皆有惟興濟縣之編尤爲精巧計該縣草編每月由本埠出口者僅百餘包而本月竟銷至三百餘包（丑） 
[獺老頂銻苗之旺廣東]  
　　粤省日前調查曲江獺老頂所出之礦八月分運省礦石有一十一萬一千一百七十斤之譜其礦苗出産之旺可見一班矣（天） 
[棉花帮董易人漢口]  
　　漢上棉花公會總董王潤仙君因病身故現由該會另舉祝君寳珊接充業已禀請商務局備案矣（今） 
[鴻昌公司添購機件漢口]  
　　漢陽鴻昌織布公司近來仿製東洋各布銷路暢旺現該公司經理人劉君特親赴上海添購機器並在馬昌湖地方購買基地擴充廠屋云（今） 
[派員查勘製蔴局機器武昌]  
　　湖北製蔴局因機器損壞由經理韋子豐君禀請省憲撥欵修理等情兹聞當道已委知縣陸承先前往該局查勘禀覆核辦（今） 
[印刷品發行所將次成立南京]  
　　寗省官用各項印刷物品前經江督飭由滬廠承辦另於江寗省城設立官發行所委金仍珠觀察與藩司及財政局會商詳辦迄未成立兹江督以江寗造幣舊廠房屋空閑機器鍋罏安置齊全聽其廢棄殊爲可惜爰又札飭金觀察前往該廠將房屋機器等項逐一接收並飭一面將印刷事宜妥議章程禀候核定開辦云（育） 
雜記 
[場員分别撒任記過揚州]  
　　前報紀淮南各場歉産等情兹悉實因草價奇昻煎鹽有虧成本且無購買之處現趙渭卿都轉以各岸銷市暢旺迭次電催不能接濟轉瞬菜市醃臘之時設或不敷配運貽誤匪輕且每年額數五十萬引現已八月僅運及半考成攸關因將不敷比較之劉莊等十數場場員分别缺數多寡或撤任或記過并嚴定比較札飭通泰兩分司曁淮南局一體嚴飭各場員督飭商灶趕緊杜煎以資接濟倘有棧存脫檔惟該分司等是問云（言） 
[江督飭查揑禀上控鎭江]  
　　江督端午帥據丹徒縣生監錢霖等九人公禀漕書吳錦庭藉端舞弊等情當卽派委吳令麒前往查辦詎原禀中所載名姓全係假冒現據錢霖等遞禀剖白爰特札飭王令得庚嚴密採訪務得確名以便反坐而儆刁風（庶） 
[咨查買山之糾葛安慶]  
　　農工商部咨行皖撫略謂據職商崔有昌前在青陽縣境内購買徐南薰祖遣草山七公等山屢被桐城學堂師範生錢業林控稱徐古香賣伊爲業南薰實係盜賣等請究竟該商所禀各節是否屬實自應飭屬查明核斷以清訟累云云現馮中丞已轉飭青陽縣查明具覆矣（政） 
[邵伯鎭請設因利局揚州]  
　　揚屬邵伯鎭自禁烟後貧民失業者日多前由該鎭董事單元富禀請運司趕辦因利局俾失業者借本營生當經批飭甘泉縣查明禀復核奪（言） 
[巨紳失竊鉅贓蘇州]  
　　仁和王相國之夫人於十四日由無錫乘坐火車來蘇失去皮箱一具中有首飾匣内貯貴重珠寳價值甚鉅當由隨從人等報請地方官嚴緝一面由典當公所開列失單電請各處當鋪留意跴緝併懸二千金賞格購線緝拿云（出） 
[三公司獨攬小輪權利鎭江]  
　　鎭郡順昌和濟豐利各小輪局初擬與招商大東戴生昌三公司爭利現因虧本甚巨相繼歇業此後三公司可獨攬利權矣 
[湘江水發湖南]  
　　湘省河道因西水盛漲突起丈餘湘隂縣東南西三門水已入城惟北門地面較高未及淹没亦近來未有之事也（亦） 
學界通函 
[長元吳教育會致江蘇教育總會函]  
　　敬啓者毛提學爲小學禁授英文事通飭各州縣本會同人業經公議由勸學所呈復卽日繕發謹將原稿錄呈台覧 
　　附原稿 
　　爲呈復事奉札云云等因奉此當經邀集城鄉各小學堂長公同酌議查城鄉官私立高等小學設有英文一科係遵照學務綱要通商口岸附近之處亦准兼習洋文一條辦理蘇省風氣開通較早鐵路交貫將來應用洋文之處甚多况教會學堂林立每以專重洋文爲招徠之計今若一律撤去勢必驅民間聰頴子弟盡入教會學堂致中學全行抛荒其流弊似乎更甚現議各高等小學仍習英文惟鐘點不得過多以免有妨經史國文等課其初等小學均卽遵照定章槪不兼習洋文衆議僉同理合據情呈復（下畧） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[滑稽小說支那旅行（十七）]  
　　弗倫不知他是做什麽用的。便做手勢問他要取浴巾。那女子見了。笑嘻嘻的用手指著那手内的絲瓜絡子意思說這個就是浴巾。弗倫見了。心上甚是詫異。暗想這個東西。怎麽好做浴巾。又恐怕要笑他是個外教。不敢根問只見那女子走近身來用手比著。叫他轉過臉去。這女子就蹲在地下。慢慢的就用那絲瓜絡子。給他擦起背來弗倫到了這個時候。覺得甚是快活。背上癢颼颼的。被他擦得好不受用。心上一喜。便不由得不規矩起來。回過手去。把那女子身上亂揑。那女子也不推拒。也不攔阻。只微微的笑著。只顧和他擦背。誰知擦到後來。弗倫覺得自已的背上。漸漸有些痛起來。怕那女子要笑他咬著牙。齒不敢開。口弗倫心上以爲憑著他去擦。一回兒也省得和他多說。那曉得。起先的時候。痛得還好。並不十分利害。漸漸的。擦到後來竟越擦越痛起來好像上一個人。拿着一把刀。在那裡刮他的背皮一般。只痛得他頭上的汗。一點一點的直滾下來。又不好意思喊叫只好。哈著腰。迸著氣。閉着口攥著手。苦苦的忍著指望他一時間擦完了背。就算過了難星。不料擦了半天。非但没有擦完。而且越擦越高興起來。弗倫到了。此時。背上痛得更加利害。實在忍不住了。暗想咱再不叫喊。咱這條性命就要送在他手裡了。咱好好的又没有犯什麽罪。爲什麽。要受這般痛苦。想著便連連的喊道。咱的背是皮肉做的。你怎麽這樣的擦法。弗倫口内只顧這般。說著無奈。這女子的英語。雖然比弗倫的日語好些。但也不過畧略的會說。幾句酬應　的話兒。聽了弗倫的說話。那裡懂得。只彷彿聽見。似乎是嫌他擦背。擦得不好。便加倍的用力擦起來。這下下子把個弗倫痛急了。　顧三七二十一四七二十八撲通的一聲。在浴盆裡直跳起來。濺了那女子一身的水。那女子不曉得他爲些什麽。倒嚇了一跳。連忙也立起身來問他。弗倫把兩手反扳抝過去。捧著自已的背。口内只嚷這還了得。把咱背上的皮都擦破了。痛死咱了。那女子起先還不曉得他說的什麽。怔怔的只睜著兩眼看他。直至望到他的背上。猛然見花花碌碌的有了許多擦傷的地方。方才覺得自已的下手太重了些。連忙嘰哩咕嚕的。向他說了幾句。弗倫此時痛極了。顧不得和他說話。連忙搶了衣褲。赤條條的奪門逃出。一直逃到外面廣廳上。方才坐下。覺得背上竟如火燒的一般。痛的甚是利害。口内阿呀阿呀的。喊成一片。那廳上的衆人。見他渾身水淋淋的。飛跑出來。不解其故。一個個看著他笑。弗倫也不管他。只彎腰曲背的。口中哼個不住。正哼着早見福池正太郎。衣服穿得齊齊整整。一步一步的踱出來。口内還說道。今天這一個澡。洗得爽利得狠。猛抬頭。見了弗倫這般模樣。又吃一驚。連忙問他。又怎麽樣了。 
國外新聞 
[俄國疫死之人數]  
　　十五日倫敦電云俄國疫症自六月初七日起至九月初八日止已有八千二百九十九起之多内有三千九百九十五起係絶命之症 
[蓄電器具發明]  
　　十五日倫敦電云紐約電稱哀的生君報告新發明一收蓄電氣之具蓄電旣多且不笨重並擬改良曳引法以减輕電車之價 
[萬國汽球大會]  
　　十五日紐約電云美國聖路易明日舉行萬國汽球會此舉與陸軍所用之汽球隊閱歷頗有關係世人大爲注意 
[美國銀行倒閉續聞]  
　　十五日紐約電云鈔票兌換所現已察看銀行停閉之事自漢恩斯公司倒閉後銀行隨之倒者共有六家其餘受有影響者不知凡幾漢恩斯自經營銅業以來計已失金元數兆矣　十五日倫敦電云紐約電稱美國著名銀行家馬亞司君因商業銀行之倒閉與彼有關現已辭退各銀行總董之職辭退後鈔票兌換所即往查察其所經營之北美國家及紐約丹京二大銀行司馬亞司所經理之銀行有十二家之多資本一千五百萬元存欵八千萬有奇昨晚兌換所宣言所查馬之各銀行實因周轉不靈故擬設法以維持云 
[西班牙王遇險]  
　　十五日倫敦電云西班牙王乘坐電氣自行車巡幸西班牙之西南利連納水災一帶地方隨行者爲森太馬路公爵當車經某浮橋時橋梁忽斷車墜深河王等泅水出險幸未被難 
[英倫颶風要聞]  
　　十五日倫敦電云英倫海峽忽起颶風其風之速每點鐘約行六十英哩海内各船隻現赴避風處藏匿 
[坎拿大大臣將赴日本]  
　　十五日倫敦電云坎拿大工務大臣菜密君將往日本磋議日人輸人坎境事宜刻擬先至倫敦與外務部商酌一切 
[日太子游韓之効果]  
　　十五日東京電云韓國統監伊籐王接見國民日報訪事人時謂日太子游韓之效果殊出意料之外韓廷對於此事極爲感悅韓皇拜謁日太子於旅邸韓太子並送行至濟物浦實有非常之優禮韓國君臣喜悅之誠於此可見韓政黨亦現有和平之佳兆云 
[日艦行落水禮]  
　　十五日東京電云昨日午後日本裝甲巡洋艦覊馬號在横須賀軍港行落水禮主禮者爲日皇后該艦爲日本巡艦中之最巨者可以充鐵甲之用　又傳信艦土恩（譯音）在佐世保落水行 
 
 

Page 19

 
 
禮者爲日皇太子以上譯字林報 
[德皇及皇后出游]  
　　十五日栢林電云聞德皇與皇后游歷維恩速地方將與西班牙國王王后及腦威國王相見 
[鐵路罷工風潮已息]  
　　十五日栢林電云意大利鐵路罷工大風潮業已調停就緒 
[海牙和平會恭呈祝辭]  
　　巴黎電云海牙和平會業已告訖會中恭呈祝辭與俄皇及荷皇后羅斯福總統 
[脫國政策近聞]  
　　脫京路透訪事電稱脫國藩院史墨子君宣稱脫國政事漸有進步將來効果大有可望惟不將華人驅逐出境則白人必無容正之處並警告印人謂脫國决意嚴行亞人入境條約力持脫國爲白人國之主義云以上譯文匯報 
本埠新聞 
[提右營移復上海縣文（爲查勘營地事）]  
准貴縣移奉道憲扎奉督憲批發本道呈復上海營地由奉批查該營所送圖摺但指稱某處營地若干畝究竟各該營地有無被人匿佔情事並未詳細聲叙難保不别有隱混事關官産出入未容稍涉含糊仰卽由道就近委員按照該營摺開處所再行逐細查勘據實禀復察核母任稍有徇隱（中略）到營准此查是案前經飭弁查明繪圖開摺移請核轉在案今再遵批細查虹口三官塘營地五分於三十二年前任變賣另買租界外劉家宅地方基地一畝二分調換又九畝地名曰九畝現經敝署府復查合該處滬軍營所築土城曁改過局火藥局等基地共實有二十餘畝三十二年前任將空地一畝四分租與民人蓋屋二十四間以上調地餘欵及租地租洋均由前任辦公其餘並無隱瞞匿佔情事（後畧）（琴） 
[滬道請還被扣洋米]  
　　滬道函致松滬厘捐總局略謂德商美最時運米被扣前准德領函請釋還飭據貨捐局申復謂該米出棧運至南市照章應行報捐所有扣米四袋俟完捐後再行發還等情而德領續函則言實係運至蘇州河浜扣米在美最時棧房近處請飭速放昨日領事公會會議此案亦大不爲然弟派人訪查此項米船確係運往租界扣米之時實在浦東棧房相離不遠與已經運至南市到地者情形不同鄙意應即通融放還以免枝節擬請迅賜酌定飭遵並盼復示（企） 
[中國圖書公司開股東會]  
　　昨日中國圖書公司假廣西路寳安里開第二次股東會到者約八九十人先由臨時主席張殿撰聲明前總理曾少卿因病告退謇因江北事繁難以兼顧儲心遠云曾少卿旣辦理不甚完善張季翁萬不可辭乃由各股東公推張季直爲總理李平書爲協理又添舉祁冕庭葉鴻英爲議事董事儲星遠爲查帳董事後由張總理再宣布從前收股本數目計共收洋二十五萬八千零五十五元光緒三十二三十三年兩年中支用之欵共計洋十九萬八千一百六十八元有奇凈存洋七萬二千六百七十九元有奇張李兩君以成本不足周轉爲難請各股東允照開辦原議添足股本五十萬以便營業然股東之中如管君等則嫌用費甚鉅而發行書籍只有洋五百三十八元有奇出書過少抗議頗力亦間有以加本爲然者後經議定應遵報部五十萬之數招足爲止其如何續招之法由董事會議决云（川） 
[農工商部札上海商會文（爲嚴禁菜豆各餅攙僞事）]  
　　據長崎華商商務總會禀稱華商　營業長崎者培田肥料近爲大宗蓋以日本之講求農事有加無已每遇下料必經試驗若有假冒定律將售出行號罰且封閉由是華商經營此業者凡内地運來各貨發賣時必逐件繫有保證之票方足令人信購不意去年夏季本埠源利號由上海源潤昌裝到菜餅五百件内有石子泥粉打入成餅售與日商松本卽被驗破源利受罰固不待言當經職董等函致上海商務總會傳知該業董令各行號凡販賣肥料須照日埠辦法每貨每件亦皆以保證票爲憑否則不准發賣該業董以長崎一面之詞未便照允作覆職董等卽函達神户横濱兩埠各商極表同情無奈該業董仍置不顧至於今年五月間該兩號又蹈前轍裝來菜餅三百件當被騐出退回是損蝕費本其害猶小而攸關商務之大局實非淺鮮此種貨物定由無知車坊貪利作僞運崎者尚不知戒而消售於内地更可知矣自非嚴行禁止有害農商何堪設想伏請札飭上海道及各地方官並各總分會示諭大小車家所有光毛菜餅曁漢口蕪湖菜餅漢口鎭江豆餅並花子餅芝蔴餅等嚴禁前項僞貨毋得再行作弊凡售出時均須具給保票發運各處上海各號買進憑票騐過若運出外洋者則再加以本號保證票如此輾轉認眞實足維持商務而裨農業等情前來查菜豆各餅爲工貨出口大宗北省各地輸出甚多若如該商會所稱攙雜僞貨匪獨貽人口實實於中國商業前途大受影響亟應設法稽查並曉諭各業嚴禁攙雜泥沙作僞諸弊毋得希圖小利自損名譽而隳商業此外各種土貨有類此作僞弊病者亦應一律調查認眞整頓合行札飭札到該總會卽便遵　並轉知各分會一體知照可也（川） 
[糧道過滬]  
　　江蘇督糧道惠澤民儲憲前日由蘇乘坐火車來滬卽於當晚乘江新輪船赴寗謁見江督面禀要公（車） 
[電報用品不便免稅]  
　　日前新關稅司函致滬道稱老順記代北洋海籌兵輪報運無線電報備用料件應否免稅放行請核示等因瑞廉訪以未奉免稅明文應照章辦理現已函復飭遵矣（琴） 
[禁唱花鼓淫戲]  
　　滬南各茶肆近有演唱花鼓淫戲者總工程局各董以花鼓戲向干例禁特派探詳查嚴拿演唱之人並店主等到案分别懲儆以維風化（夏） 
[縣批二則]  
　　王隆生禀批　爾憑鄔榮堂擔保承造廣肇山莊房屋分期領欵自必立有合同如果合同經爾收執鄔榮堂憑何領取廣肇公所何肯空手交付顯有糾葛旣稱曾憑楊董理處仍著自行邀同清理毋庸牽砌至排料誣竊一事業已堂諭另候集訊著候傳集訊斷○徐宣氏禀批　該氏曾將生女阿寳過繼與周金生爲女嗣因將該女配與其子爲妻當時並未得受財禮此刻阿夀等何得藉端向該氏勒借洋銀殊屬非是惟旣在巡警局控告應聽限追給領毋庸備案（哲） 
[婦女違禁開燈]  
　　昨晚有甲乙兩婦人相約至法路鴻泰烟間吸烟適爲包探嚴阿心撞見立將兩婦及堂倌拘入捕房罰辦（舟） 
[店徒自盡]  
　　昨日午後十鋪地甲張仁投縣禀稱今晨奉捕房傳 
 
 

Page 20

 
 
諭昨晚小東門外陶正昌磁器店學徒某甲年二十二歳家住南邑新塲鎭不知何故私吞洋烟卽車至仁濟醫院醫治無效延至今晨斃命諭飭小的報請相騐大令諭備尸塲聽候蒞驗（尾） 
[上海官事]  
　　陸軍第九鎭金陵衛戍司令部書記員陳其曾籌辦滬寗監獄改良委員王兆甲昨均到道禀見　調查機器委員新選江西新昌縣知縣朱鴻禀辭　寳山縣知縣胡調元本縣儒學杜受謙均到道禀見（車） 
訟案 
[會訊祥泰木行控案]  
　　英商祥泰木行控陳生記木作虧欠貨銀四千三百餘兩昨日午後奉公廨王襄讞與英巴副領事會訊原告洋人供稱被告結欠貨銀一萬兩因無力歸還訂立欠據除付七千兩外尚欠三千兩連利息及虧損銀兩共四千三百三十八兩六錢四分請爲究追被告延愛理司律師帮辦海司譯稱被告祇欠銀四百三十七兩一錢七分但並非欠原告之欵乃欠福泰鄔烈承之貨價至合同簽字時被告只知六千三百七十兩並不知有一萬兩之多業已付過七千兩作爲兩訖原告不應憑空誣控務令原告將歷年之賬據呈案方可作準訊之被告供亦相同中西官判先將被告呈案之銀四百三十七兩一錢七分交原告具領著卽出具收據以後不准再向被告索取至所控欠銀三千九百餘兩候原告將完全証據呈出並邀見証到案再行核斷（衣） 
[會訊人夀保險紏葛案]  
　　永年人夀保險公司洋人控姚掌記之妻姚倪氏朦領險銀一案昨晨公廨讞員寳子觀大令與英巴副領事會訊原告律師高易瓊師投稱姚掌記本在人夀公司内保有人險險銀未付嗣忽由該氏照數付下未逾數日忽稱病故顯有别情而姚倪氏來行追付險銀又不肯將單交出請究被告律師勃實投稱原告雖有見証請堂上詳細推求且此事曾經醫生騐過有單可憑請察明府以供詞各執遂商之巴君判一併退去候禮拜四晨再行復訊（衣） 
[總工程局紀事]  
　　前日副裁判陳叅軍查獲之違禁烟户於昨解究由孫裁判訊判陸强氏戒責五十下與翁嘉賓鄭福林陳蔡氏等均限即日遷去烟具銷毀另有賭徒單謙益劉新甫張阿順趙連生判各戒責一百下蔡陳氏無干斥退飭提店主婦訊究○竊犯項天夀釋出後又在西門外陸永茂花園内竊取衣服鞋子由西區獲案判戒責二百下押辦○西區解在香烟店圖竊之趙瑞喜到案判戒責二百下押辦○烟館夥陳子飛扭店主張子言到局控稱不給工資由陳參軍訊明事屬細微斥退自理○張虎全竊高阿三棉被一條判戒責二百下押三天（夏） 
[巡警局紀事]  
　　總局　竊賊陶炳雲由捕役緝獲解訊判責二百下押候吊贓傳失主訊明給領○徐林與季阿六口角由程金坤解勸反被兇毆由巡士拘入判各責手心五十下○鄭方奎控李阿元借錢不還反被行兇判押四點鐘釋放 
　　城内第一路第四區　代理楊副巡官昨傳本區内客棧五家到局諭令自本日起住客進出須立循環簿一本每日送局查核夜間至十二點鐘一律閉門不准違犯○樊金順靴店學徒某甲在途啼哭由巡士拘局詢之被店主凌虐是以逃出巡官判交地甲留養候查明再核○九畝地左近空地有無主小棺一具由巡士查見禀由巡官飭地甲赶速查明收埋　　城内第一路分局　巡長曹榮奎於各案罰欵作弊由游正巡官查明斥革押送總局訊辦（衣） 
[公共公廨早堂案]  
　　碼頭包探王鶴齡昨將竊取西帽之楊阿二解究楊供並不偷取西帽因該包探向小的勒索洋元無奈向認識之劉長福借付小洋十角求察傳訊劉供小洋十角在龍園茶會内付交是實訊之王供詞支吾帮讞王明府商之美白副領事判楊交保候禮拜四仍同見証劉長福到案訊辦○華金氏前再嫁於陳寳寳爲妻未及月餘即行逃逸昨在馬路爲陳之親戚顧阿九撞見扭打由巡捕解究陳亦投案供訴情形訊之氏供家有丈夫並未嫁陳求察明府以顧華不應違章扭打判各　洋一元其是否逃走候過堂訊奪○妓女張三保在途拉客由捕拘住詎其父張永祥上前攔阻因一併解究判妓罰十元張押捕房七天○流氓陳阿小攫取陸羅氏金挖耳判押三月○沈伯雲與子裕卿吞没徐召堂所遺鈔票除弔到洋四百八十五元外餘洋未繳昨解復訊徐供愿再收洋二百元作爲了事訊之沈供求恩准交保出外到嘉定原籍取洋不敢再延明府判押候函致嘉定縣派差恊吊洋二百元到案再奪○僧人祥林竊取衣物判枷示七天○頑童姚阿根顧阿良張和尚陳金保等串竊王月林等家衣服等物判張等押改良所三月姚顧各押西牢一年○康王氏不守婦道被夫康士榮控奉訊究判押棲流所一年如能改過再領回完聚○陳進華前控馬夫陳根榮施金寳攔路刦奪行兇由中西官訊供判令註銷在案昨陳又赴捕房報被陸施二人在威海衛路行兇攫取時表於昨解究明府　所控無憑顯係挾仇判陳押十四天陸施交保開釋（衣） 
[法租界公堂案]  
　　木作頭薛根記控趙增貴圖賴造屋工價洋五百四十五元昨日提訊趙稱薛不照合同營造抛工圖詐官判交保令三和尚葛阿順兩中人調處禀核○皮坊作王樊成殿控肉店　米長富虧欠貨洋一千零零六元亦奉傳訊米長富供小的並不識字樊有意揑造虚賬圖詐實欠祗有一百餘元求鑒判交保限一月理楚禀核○徐寳生竊金鐲一枚在押店求質由探解訊判押七天贓充公○陳桂生竊太古行冰糖判枷示兩天○張阿小在寳興里圖竊判押捕房七天○賭徒王阿炳被英捕追捕逃至法界由捕拘訊判枷示七天○王雲龍竊太古芝蔴判押二天○高鍚蕃控顧大林欠洋一案除交還外尚入一百元昨傳保人姚志良中人曹興仁到案判交原保候再傳訊○案犯龔阿掌昨由安南捕押送公堂中途脫逃奉飭赶速緝拿訊辦（舟） 
[美租界捕房事]  
　　前日傍晚有華捕帶領捉狗夫二人在兆豐路查見無套之犬二頭正欲拘捕有二西人出頭霸阻並將捉狗夫肆毆事後回禀捕頭諭候查辦○茂海路侯寳發之妻某氏將養媳徐意香凌虐致傷由捕送往同仁醫院驗明屬實飭候傳究○嘉興路楊某之妾某氏捲逃衣飾值洋三四千元昨由楊報捕請緝捕頭准之○前晚有酒醉印人在蓬路胡閙由捕拘入押候核辦（西） 
來件 
　　蘇路公司工程處八月份報告 
　　第一段　土方 
　　自零號至五百六十號正線告竣 
　　橋工 
　　第一百號日暉港橋開河塡河之工均告竣迎水堤即雁翅將次完工 
　　第一百二十六號姚涇港橋迎水堤等亂石 
　　第一百八十號龍華港橋塡河土已做成迎水堤將次完工　 
　　第三百三十八號張家塘橋開河塡河土方均做成惟迎水堤等亂石 
　　第四百七十號屈家浜兩碼頭牆洋灰打成正趕打椿橋帽檔上墻并塡橋背之上 
　　第五百零二號及五百三十一號石料未齊故未動工 
　　第五百五十二號兩碼頭底基均做成現正趕立模水溝 
　　第二百零八號三尺一空洋灰水管均已做成尚須盖土 
　　第二百二十號二尺空洋灰水管均已做成尚須盖土 
　　第二百二十九號二尺二空洋灰水管正趕運材料 
　　第二百七十五號二尺一空洋灰水管正趕運材料 
　　材料廠　 
　　江濱碼頭正趕盖板 
　　馬路 
　　第四十七號馬路閘門已成 
　　第一百零七號馬路閘門已成（未完） 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
