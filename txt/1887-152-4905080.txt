# 1887 - 152 - 4905080

 

Page 1

 
 
[本舘告白]  
　　本舘各埠售報之處不論城鄉市鎭如無本舘專派人經理者各號及各信局如願代爲經售本舘均可托爲經理如有意者請信至本舘訂定其價悉照躉售之例此佈[  申報主人啓]  
[大題觀海初二集]  
　　石印大題文始於多寳船而文彚文府掄元等繼之然皆陳陳相因處同者什之九甚有將原書重印改換名目藉以漁利本齋心竊鄙焉用是不惜重資購求家藏舊文於東越吳氏得國初以來鄉會墨硃卷房稿選本文二萬七千餘篇延請名宿評加選擇始自　初訖於乾嘉得文二萬篇是爲觀海初集自大學至孟子題惟備道咸而後專取絶時眉樣利於塲屋者亦得文二萬篇鄉會墨什之二窗稿什之五試牘課藝選本專稿什之三其已見文彚等書者槪從删薙是爲觀海二集自大學至孟子題亦惟備間有一題兩篇者必一整一散一奇一正相間而登便於取材而評語圈點校勘無一不臻美　庶獲免於草率從事沾沾漁利之　也於去年六月間登報搜文九月間選定於本年十一月出書躉售格外公道特此佈聞[  點石齋主人啓]  
[新出典制分類文稿出售]  
　　是集宜畫樓主人所託專選窻作分門别户悉照四書類典之例每類中書卷典制等文搜括無選不特取用取不竭并可觸類旁通其有裨於作文者不淺也分訂十本價洋二元售處在法大馬路南申昌及各書坊蘇城在婁門内平江路潭子吳宅均可購此佈[  點石齋代啓]  
[現印佩文韵府刊訛公送股友告白]  
　　本齋所印之佩文韵府一書昌經裝訂陸續發付茲悉其中尚不能純粹無疵故特復延知名士重校一通已登前日報章馳告四方矣一俟此次校勘畢工統將誤處悉數摘出另印刊訛一本分送在股諸君其正書先向長順晋領取刊訛俟印成後則由本齋送交長順卽由股友摘錄原書股票號碼向彼索取以免兩歧或在遠路憑信照付亦可專此佈告伏惟雅鑒[  點石齋代啓]  
[發兌石印雲程必備]  
　　蕉綠軒主人藏有名輩窗稿及近時試藝千萹皆詞意輕靈理法縝密題之纖巧偏全截搭無不齊備爰付石印以供同好又精選近時舘閣賦百餘萹分韵試帖四百首重編分類文料初二集統類之日雲程必備分訂十本用綢匣裝池每部價洋一元八角倘　惠顧祈向滬上掃葉山房文宜書局江左書林及各書坊曁南北申昌各埠申昌購取如躉售希至申報舘帳房及鎭江申昌書畫室面　價更從　此佈[  點石齋主人代啓]  
[夏病說]  
浙東可人客居滬上已十五易寒暑矣每至夏月見四方醫生相率而來游此地者日益衆疾病之生亦日益繁而藥肆之銷售者更日益盛竊怪夫疾病之多不多於他時而獨多於長夏者此曷故耶爰問之海上種榆山人胡君悅彭日子善談醫請爲夏病之說而一究其理可乎種榆山人日善者言也夫春温夏熱秋凉冬寒四氣鱗次此天之常道也春秋與冬各主一氣惟夏至以後少陰君火少陽相火陽明濕土三氣合行其政於是天之熱氣下地之濕氣上雜以諸多不正之氣氤氲紏縵上下薰蒸人在氣交之中暗侵而不覺加以醇酒厚味起居不愼一經感受最易致病故夏月之病雖多不外暑濕兩字前人有暑熱暍之分不知暑卽熱暍卽熱之甚者也又言夏月伏陰在内亚有中虚寒從内生之症理固然矣然亦不過白中之一二若援以爲例其誤甚矣夫伏陰者乃冬月寒邪伏藏於内至夏令伏邪與外邪相觸而發與暑之觸而卽發伏而晚發者迥殊以伏陰之脉弦細芤遲中暑之脉微弱洪大故也並有人夏月創爲陽暑陰暑之論亂投藥味遺害不淺試觀暑從日字日豈陰乎其所謂陰暑者不過求凉於高堂廣厦恣啖於沈李浮瓜遂致暑爲清凉所遏脾爲生冷所傷用藥亦不過辛凉宣鬱和脾化滯而已並無所謂大温大補之法若强將夏月之署邪分爲陽暑陰暑則冬月竟有陽寒陰塞之證矣何其不通若是殊不知炎杲烈烈熱地如鑪雖有金石之堅猶將銷鑠况其在人身之間乎哉倘火令之時妄投温補寗免實實虚虚之禍觀乎陰陽之理毫無偏勝天有彼春之暖爲夏之暑地有春發其華秋結其實夏月陽在外則外陽而内陰所以汗涔汵下者陽熱外泄也冬月陰在外則外陰而内陽所以皮膚燥裂者陰液内鑠也經故云夏食凉以養陰以夏熱最易鑠陰故宜凉以解之其下文云雖有寒邪致病亦當少用熱藥所謂必先歲氣無伐天和是也然而暑熱爲患每挾濕氣而成以火土合德故暑濕每易相兼亦理之常時人每謂暑中有濕是析一行爲二竟不知五氣各繋五臟之理矣再土爲雜氣寄旺四時藏垢納污無所不受其間錯綜變化不可枚舉其變症也則有濕痺水氣咳𠻳痰飲黄汗黄癉腫脹瘧疾淋證便血吐瀉疝氣痔瘡癰膿等症使醫者見之能無心摇目眩無從捉摸耶原夫人之一身法天行健氣血周流無一息之停惟六淫外侵或七情内擾氣機愆度疾病乃生故雖極虚之人旣病卽爲虚中有實卽此酷暑濕熱人所共受而有病有不病者不盡關乎老少强弱也以身中之氣有愆有不愆也愆則邪留而爲病不愆則雖中暑濕亦能濳消默化病何從生故夏月調氣亦爲要着氣調足可以捍外患矣然而不測之禍每從内患而生内患者何飲食失度是也飲食不節最易爲患故大易曰節飲食孔子曰食無求飽應休璭云量腹節所受陸放翁云多壽祗緣餐飯少隨園詩話云不飽眞爲却病方此皆歴世相傳養身之良法不獨禦邪且能益壽蓋飢飽勞役皆能致疾飢飽則腸胃暗傷勞役則腠理不密内邪已結然後外邪得以乘之其輕而卽發者或爲寒熱頭脹嘔吐泄瀉其藴而晚發者或爲痧脹瘧痢霍亂轉筋病發愈晚其病愈重其治愈難此時雖有回春之手恐謝不敏所謂病已成而後藥之亂已成而後治之不已難乎是以撙卽飲食尤在乎調氣之上飲食有節然後一身之氣周流無滯則清者上升而爲津液入五贜灌四肢濁者下降而爲糟粕走六腑出二便也縱受暑濕早已消之於無何有之鄉矣所以飲食不宜過飽過飽則胃氣壅塞脾陽呆鈍偶受暑濕遂無出路壅於上者爲嘔吐眩暈壅於中者爲脹滿腹痛壅於下者爲二便反常此外尚有暑風証其人素藴濕痰先傷於暑復感於風倐而卽發頗似中風惟脉浮虚不似中風之滑大緊數也又有伏暑証其邪伏於三焦腸胃之間或秋或冬久久而發其症寒熱頭痛病似傷寒惟脉必沉細口必作渴有殊以上皆署濕挾食夏月致病之情形也今滬上雖海濵一隅之地實萬國彚萃之處地勢窪下濕邪最盛魚鱗櫛比熱勢更多加以章台楊柳酒池肉林惟酒是務惟色是躭酒色傷乎内暑濕襲於外乃欲不病其可得乎兹承明問故叙其大略如左 
[本館接奉電音]  
　　昨接在京友人發來電音有三月十六日上諭兩道敬謹譯登○閏四月十六日奉上諭前江西南康府知府曹秉濬着交軍機處存記欽此同日奉上諭劉銘傳奏臺灣各路生番歸化並開山招撫情形請將出力將領奬勵一摺覽奏均悉臺灣前後山各路生番于上年十月經劉銘傳札委將領開通道路設法招撫數月 
 
 

Page 2

 
 
之間後山南北兩路生番二百十八社番丁五萬餘人前山各路生番二百六十餘社番丁三萬八千餘人均各次第歸化開墾田園數十萬畝辦理尚爲妥速劉銘傳督率有方深堪嘉尚其尤爲出力之副將張兆連陶茂森均着以總兵記名簡放守備鄭有勤以都司儘先補用並賞加遊撃銜其餘在事出力員弁准其彚案請奬毋許冐濫餘青照所議辦理該部知道欽此 
[金臺紀勝]  
　　各項呈交新收内監四十名經總管内務府大臣在内務府堂上按名騐看由敬事房全數帶交内總管太監派分大内各處各他坦學習當差○吏部以國子監滿助教一項現届考取之期行文各旗將進士舉人出身候補候選人員及繙譯舉進曁各部院實任筆帖式年逾三十情願考助教之員出具履歴印册圖結卽日送部以便奏請欽派閱卷大臣在朝房考試○東陵各陵外圍樹株時有人私行砍伐裝車而去本管營汛畏其兇𦦨莫敢誰何因而匪徒明目張胆習以爲常致陵寢外圍樹木日見其少近經英鎭軍聞有前項情事密飭嚴緝匪犯前月拿獲首犯十餘名交本管地方衙門嚴行懲治其餘逸匪仍飭緝拿務獲究辦○初五傍晚時宣武閂内大街堂子胡同口外有二婦人自北而南並肩絮語有一二十餘歲之人出其不備自後搶掠首飾向北飛奔婦連喊强人不止本叚看街兵聞而追緝並有二人協力追趕至甘石橋南將犯獲住揪至廂藍五甲官廳除將首飾交還二婦外立將搶匪鎖解右翼翼尉公所懲辦大街之上竟敢白晝搶刼何愍不畏法至於此極耶○禮部行文各旗營五月初二日夏至大祀地於方澤自閏四月二十八日起致齋三日相應行文各衙門卽將應行齋戒及不克齋戒各員造具滿漢清册咨覆以憑查核○有某甲在朝陽門内泡子河放鷹突來某乙手持利刃問王某在何處詢以故曰被王拐去馬匹故欲訪明住處以便與之拚命耳甲言爾持刀找人我卽得知亦不能告甲言爾若不將士住處指明我卽砍爾甲稱我與爾夙無仇隙我頭在此不怕爾砍下也乙怒持刀卽砍甲躱之不及頸項砍傷一處頭上砍傷二處血流不止幸經旁人勸住將刀奪下揪乙赴鑲白旗漢官廳呈告甫將前情說明卽昏倒在地當將乙解赴北署甲延至初五晨因傷殞命○上駟院行文護軍營現在懸有司轡等缺相應行知貴營卽將當差勤愼鞍馬純熟之護軍保送數名造具花名清册咨送本院以便挑補○上月三十日五城司坊各官率領仵役人等齊集彰儀門内南窪地方開墳騐屍聞死者李某在外謀食家僅一妻而芳年二八獨宿寂寥因與比鄰某勾引成奸儼然伉儷三月間李抱病而歸妻以眼中釘視之商諸奸夫將李毒斃草草瘞埋從此一對野鴛鴦居然名正言順矣誰知天網恢恢李乙胞弟回家訪明情節急赴本管地方控告解送刑部移會五城會騐云○外省督撫如欲動用某項銀兩須奏明立案不得擅行此本國家定制也刻户部因閩省於洋藥稅厘欵項未經奏准擅自動用擬奏請加以處分云○前門外迤東堂子大院有一小家女碧玉華年正在破瓜時候丰姿楚楚頗動人憐本擇吉初二日出閣詎至次日天微明女忽步回母家左右隣居無不詫異聞其夫不知因何當合巹時忽批女頰故女濳自逃回耳○前報紀彰儀門内北陽閣張姓以其兄身死不明將嫂控諸西城四月初二日城憲會同五城城憲蒸骨相騐有否别情尚未訪確也○内外城錢鋪有九家近日雖未關閉然均候票發錢其持票取錢者惟開發二號當十大錢以爲搪塞地方官　可如何而小民已大受其害矣○南省漕粮經倉憲在通州查騐後交裏河五閘船運往京師刻倉憲見五閘船夫當差太苦一律改給制錢云 
[火警彚誌]  
　　上月十九日揚城瓊花觀後羊巷口某店失愼當火起時本叚坊保未曾鳴鑼馳報近爲甘邑舒明府訪聞勃然大怒除將坊何懲辦外現又出示曉諭略云本縣訪聞前此瓊花觀後失愼該叚坊保並未報警實属可惡除提懲外合亟示諭爲此示仰各該坊保更夫知悉　後如有失愼事情立卽鳴鑼告警飛馳文武衙門曁保甲局禀報俾本縣等得以迅集火塲彈壓救護一面催齊各善堂水龍合力澆灌倘敢仍前推諉不報致水龍遲至火勢延燒定將該保等提案嚴懲等語此亦賢父母講求火政之一端也○揚城東關街信隆染坊間壁某塘坊後進儲有破布數堆本月十一日下午不知如何遺火其中遂致失愼登時警鑼四出水龍麕集城外凹子街便益門等處洋龍亦聞信而至共到三十餘架之多四面噴澆水頭甚大望之如百道飛泉從空倒瀉火威不能大張卽時撲熄共燒去後進平房九椽草屋兩間前面店房及染坊皆得無恙通城文武官自太守以下咸來彈壓並飭役讓開水道布置各龍秩然有方故能應手撲滅說者謂是役也報警之速龍到之多皆日前甘邑尊一示之效也誰謂文告僅屬虚文哉又是夜石牌樓某姓家亦險遭回祿幸人手衆多得未成災云 
[閩中讕語]  
　　福州物産以茶爲大宗延建邵汀一帶每當春夏之交販茶到省者絡繹於途匪人每乘機搶刼自左文襄創設内河水師船四出查緝一逢茶市更添募砲勇日夕梭巡緑林客懾其威聲咸潜伏而不敢發自今長門一帶防營盡撤游勇無處營生以致百十成羣相率爲暴上月總理恪靖營務處劉康侯觀察奉檄前往查勘各礦地方官深知觀察老於軍務懇請駐留勦辦觀察允之卽恊同地方文武拿獲匪黨六十餘人船十餘號訊鞫之後擇其要犯先行正法若輩聞風始各解散觀察旋於初五日回省○浦城一帶爲閩浙交界之區萑符亡命之徒皆於此匿蹟焉近日復勾結游勇結會拜盟嘯聚成羣無惡不作楊石泉制軍憂之分檄營勇駐札并札令浦城官運局委員黄沛皆太守恊力緝拿日前經太守拿獲多人審出首犯正法四人其一姓周係會中頭目前在北岸漏網通緝數年刻始明正典刑聞者皆舉手加頌云○上月之杪有牛販牽一黄色牝牛道經文興里巷有張公館某甲見之意良不忍擬卽買之放生與販者議價許以青蚨八千文販索十千甲不允遂牽牛而行牛堅不肯前向甲前雙膝跪下涙若泉流大有觳觫乞哀之狀販者亦爲之感動情願減價以售甲遂告知公館主立將錢票付該販牛始起然涙痕猶滿面也噫畜類猶知畏死彼人而爲非作惡甘受典刑者不誠畜類之不如耶○陳學使按試福州旣畢於本月初七日奬賞新進諸生閩俗新進拜客必有鼓吹綵旗排列輿前彼往此來街衢甚爲熱鬧本届垂髻新進者約有數人而以長樂縣學陳保棠爲最少品貎清秀丰致翩翩見者奇之 
[嶺南近事]  
　　番禺杲鄉陳黄兩姓因爭水利遂至互毆稱干比戈如臨大敵黄姓被傷一人赴縣控訴邑尊大怒勒令兩造交出爲首滋事之人歸案究辦以儆凶頑○初一至初四日南海平洲鄊資雇名班登塲演劇有某甲者携同眷屬五人乘小舟往觀行至半途飛廉肆虐以致沈没波心舟子素善泳游得以不死餘則盡葬於江魚之腹矣嗚呼慘哉○新會縣屬河塘地方有一押店資本充裕久爲盜賊所垂涎初一晚紏集二百餘人前來行刦重重圍住攻其大門店中人猱升屋顚放鎗以拒相持至數時之久遠近傳聞援兵麕集賊遂知難而退該店雖未失物然賊勢披猖實令人聞而生畏已事後店主將一切情形通稟各大憲未識大憲果何以善其後乎○某鄉渡船開行來省有一搭客猝斃船中親屬聞知謂其身死不明欲與船主爲難經人調處勸船主備棺收殮事遂寢息○新城南關河南等處團練勇丁統歸候補縣李大令管帶大令馭勇有方辦事勤愼每夜必親率兵丁到處棱巡無或懈怠近日盜賊潛蹤閭閻安靜居民感德幾於有口皆碑云○永靜兵船在西口洋面緝獲走私火油一百六十箱利濟兵輪在仙村洋面緝獲走私烟土三十件均押解來省交局騐收○某日有一人年約三十許衣服樸陋在河南海旁投水自盡經人援救得以不死然不知有何隱情而出此下策也○闈姓商人不守定章所有中式銀兩每兩加抽三分經人禀訐又有人呈請承充此皆前報所已錄者也現在此案尚未判結日前督撫轅前均牌示云此事係爲海防籌餉必須司局會詳本部堂部院親裁定斷决非旁人所能置 
 
 

Page 3

 
 
喙如有官弁及各衙門當差人等敢藉端闈姓招摇騙詐者准卽扭稟赴轅嚴行懲辦或該商妄思營求冀圖賄免一經查出立卽計　料罪決不寛貸切切特諭 
[甯事雜錄]  
　　甯波農人某甲居於西郊曾抱一女作養媳寍俗所謂等兒媳也媳年今已十八鴛諾雖書鸞衾未共甲之族弟某乙時往來其家乘機勾引甲不爲意乙遂串同此女於前月某夜逃逸甲於翌晨不見女之所在四處找尋杳無蹤跡初未疑及乙也而乙亦佯與同尋以掩其跡今甲探知確情央族人向乙理論乙央同族叔某丙出塲妄稱此女當年原爲某乙抱養並非甲媳甲不得已聞已赴縣控告矣○西門外西成橋某姓家有桑樹數株高逾數丈每逢三眠時候桑葉旣肥桑椹尤美紅甘紫綻大若楊梅前日有近處某童携筐採椹廾於樹顚忽矢足墜下頭額觸破人亦跌悶由是血流如注氣促如絲内外並傷越日而斃亦可憐矣○南門外某姓於門前晒衣數件突被小羅攫去當時知覺某姓甲乙兩人追至大街時有某傭婦所携竹籃内之食物亦被乞丐搶去正在倉皇喊拿適甲乙聞聲赶至其時竊衣者早已遠　搶食者不及奔避遂被拿住向搜衣服搜之不得拳搥足踢乞者至於嘔血猶不肯釋婦恐傷重釀命爲之勸解而甲乙始知所拿之非所竊也行人失牛邑人之災此事豈不相類歟 
[宫保行程]  
　　彭雪琴宫保在江西巡閱水師並定於初七日起節前已列報兹聞宫保於是早一點鐘砲船駛回湖口將入長江巡閱下游迨各官營兵馳到江干恭送宫保早已登程　却饋遺而免　送省供億而戒豪華亮節高風殊有令人想像不置者 
[蘇省官場紀聞]  
　　張臬憲於十四日傳諭擇十六日起程赴上海一帶查辦保甲等事現聞另有要公行期尚難準定也 
[意使來滬]  
　　意大利國欽差羅大臣於昨日乘坐招商局之海定輪船由天津來滬云 
[尚待覆訊]  
　　申園堂倌王大年被英獄副牢頭哈金棍撃頭顱以致身死報縣騐訊及副刑司疉次訊供各情前已照登報牘昨日下午二點鐘時麥捕頭將哈金解至英領事署并傳當日同飲之英兵艦水手三名送案副刑司庭訊之下哈金供稱是日飲酒付資錯疑祗須一元五角王大年拉衣不放索找一角五分遂隨手舉棒擊其頭顱三水手供與哈金同在申園飲酒餘供相符副刑司隨准哈金覓保哈金自願將洋一千元作保另覔兩人各保洋七百五十元三水手仍交兵官保領聞須經正刑司覆訊一堂始可定案云 
[凶手翻供]  
　　法界南誠信堂倌陶金梅卽陶阿二被烟客方小妹等毆打致斃一案報縣相騐各情已登前報昨日下午三點鐘時蒯大令請帮審委員吳司馬提集研訊屍妻陶徐氏挈子阿根投案伸訴前情阿根又稱父親年四十一歲在南誠信爲堂倌祗及一年小的垷在法馬路春園烟館爲夥當方等毆擊父親時有堂倌顧阿尚目覩願作証人南誠信主人張培卿偕弟培正投案伸訴陶被打情形司馬着均退去傳顧問供顧稱小的承值之處與陶祗隔一間當日方先批陶頰一下陶欲還毆卽被蘇阿大扭住辮髮旋經賈八卽賈寳足踢一下遂卽倒地移時斃命司馬飭提方賈蘇三兇手至案研鞫方供是日小的往南誠信吸烟待友向陶掉換水烟致與口角並未兇毆毆陶者實係素不相識之賈八並有蘇扭其髮辮司馬研詰賈八賈稱小的並未將陶毆打惟向陶一推諒不致命蘇供小的在重慶船爲水手方賈兩人均不相識惟見伊等毆擊爲之排解司馬謂賈日爾前在屍塲已認足踢一下今何遽爾翻供賈仍前堅執不踢司馬喝令各人跪練並上挺棍閱二點餘鐘之久仍無確實供誦司馬命將三人分别還押以候覆訊諭令二張靜候覆訊時投質 
[滋閙看管]  
　　紹興人徐順德昆季以父泉源向丁錦泉索欠不還情極自縊等情控諸縣署時莫直刺尚在上海縣任訊斷之下徐不願遵遂赴蘇控諸臬署旋由臬憲發回而徐　不候訊供輙至姚家毁物致姚之庶母受驚而亡報請蒯色尊親臨勘騐提徐訊押而徐婦某氏又率多人攔輿喧閙以上情節早經疉紀報端前日該氏等又赴縣署滋擾門丁據禀明邑尊將某氏等二婦及小孩三口一併發交官媒看管 
[候提賭棍]  
　　徐桂祥投縣呼寃帮審委員吳瑞甫司馬庭訊之下供稱小的家在裏虹口昨日無端失去單夾衣服三襲知由該處某賭棍所竊正在查詢間突有賭徒張虎金張咸金石阿大等多人前來尋釁勒令設筵謝罪小的以旣經失物又被詐訛心實不甘訴求提究司馬着出外靜候提到該賭棍及庇賭之地保朱坤再行訊辦 
[西兵演陣]  
　　昨晨八點鐘時浦江所泊英兵艦砲隊鎗隊約共八十名由弄弁率以登岸從大馬路向西後舁行營所用布帳并開山之斧鑿渡水之竹排迤邐出泥城至賽馬塲操演各陣至十一點鐘操畢仍由原路歸船 
[試演水龍]  
　　前晚九點半鐘時法捕房經管水龍西人飭工人將火龍舁至浦灘汲水試演片刻而回 
[馬車肇禍]  
　　昨日下午五點鐘時有一馬車駛至英界老巡捕房南首轉灣處適與東洋車遇不及避讓致將東洋車撞翻車旣損傷坐客車夫亦均倒地事爲印捕所見將馬夫帶至捕房并囑東洋車夫舁壞車往訴其坐客雖經跌同幸未受傷當卽不顧而去及由捕頭問明情節飭將馬夫押候解送公堂 
[瘋人候訊]  
　　昨日午刻有一瘋人年約四十左右口操寗波音沿街吵擾由巡街捕拘至捕房解送英公廨值日差向之盤詰一味胡言乃將情禀明蔡太守飭交頭門地保押候發落及差送往吵閙如故云 
[公堂停訊]  
　　昨日上海縣蒯色尊會同英廨讞員蔡二源太守赴道轅禀商申園堂倌王大年命案是以公堂瑣案暫停會訊一天統於今晨解訊云 
[法界捕房瑣事]  
　　昨日王鴈臣司馬别有公事未臨捕房○前月十九日本報紀保民兵船水手王寳記控陳春生土東生在又新園浴堂拆梢一案陳王同供事由拳頭阿五所爲王司馬着將阿五交案前日下午包探王榮培帶陳等至誠生烟舘拘拿阿五管押聞於今日解訊云○前日有某法捕以已歇細崽竊取報時鐘一架送押捕房然無贓証解訊後不知如何判斷也 
[普濟丸方小引]  
　　今歲歲逢丁亥厥陰風木司天少陽相火在泉歲氣風化之候令行北政丁爲少角先天化木少乃盛行肺經受邪肝木受傷宜乎滋潤厥陰風木者足厥陰肝也肝屬東方甲木與乙木相旺於春七十二日初之氣二之氣已過不載三之氣肺經受邪瀉苦益辛自四月小滿節起至六月小暑止係厥陰風木用事四之氣少陰君火用事土木相刑瀉酸益甘自六月大暑節起至八月白露節止此三四月中天氣風熱或大作山澤多雲氣有時陰霾長夏則暴雨溽濕雨生羽虫民病耳鳴掉眩淚出等症炎熱之時心亦受邪黄疸面爲浮腫八月秋分後肺受風脾受溼主多瘧症時行此今歲四月九月運氣也所有救災丸方開殘於左廣霍香六兩白雲苓六兩紫蘇葉四兩五錢陳皮三兩二錢泔浸大腹皮四兩五錢香白芷四兩五錢白桔梗三兩二錢青皮一兩五錢土炒焦白术四兩五錢半夏麯三兩二錢西枳殻一兩五錢木瓜一兩錢薑汁製厚朴三兩二錢肉蓯容八錢大白芍一兩二錢魚薑一兩五錢北五味子五錢懷牛膝七錢青木香一兩五錢檳榔一兩五錢全當歸五錢黑山梔一兩佩蘭葉一兩炙甘草二兩五錢右藥二十四味計重六十兩共研末外加垂柳尖四兩泛汁爲丸此方專治外感風寒内傷飲食憎寒壯熱頭疼嘔逆胸膈飽悶痰喘氣阻瘧疾中暑霍亂吐瀉感冐瘴氣觸犯邪氣及一切不正之氣每服二錢五分小兒减半暑痧血痢以及孕婦皆忌服如有人能修合施送者功德無量[  棣華吟館聽濤氏錄] 　 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[内兄王勉生少府將官之江偕其弟序東均挈眷赴析賦此僧别]  
　　江成柳色淡斜熏斜唱到驪歌不忍聞羡爾摶鵬思奮翼奈予獨鶴悵離羣一家骨肉扁舟去從此雲山兩地分底事年來頻送别澆愁且借酒微熏傷春正值落花天况又江于對别筵屈指故交都遠道關心後會更何年他鄉風景偏增勝宦海人情却喜圓比去應知雲路近　山消息聽鶯遷○寄懷桑誦先譜兄浙江九十韶光到眼過旅居清興近如何欲於宦海求通達遑惜風塵受折磨舊雨祗僯歡會少殘春况復落花多一江遠隔相思甚渺渺子懷悵緑波○寄懷鍾遇春表弟浙江記從話别意殷勤惆悵江頭漠漠雲三月鶯花如過客一燈雨輙思君仙鄉地接湖山勝故國星稀翰墨羣料得下帷攻苦甚異時相見更多聞婁江八詠樓主雲孫氏未定草 
[奉題桂笙大吟長海天三友圖卽請政刊]  
　　古越何君有奇氣涵詠書忘世味騷壇詞坫兩超羣不知竟是眞仙未才名洋溢徧九州姓氏已隨麟閣貴水部文章冠古今傳來著作皆經緯萍水相逢盡賞音天涯海客結苔岑東　岸老非凡士我未瞻韓寤寐欽復有翩翩北條氏乘槎海上證仙心三人同氣復同起妙句清新慶不侵我於寒歲起徘徊結伴依然松竹梅天然一幅好圖畫羡他三友共清才何君繪圖同此意鬚眉畢肖笑顔開海天聚首亦前定佛說因緣我亦猜[  泗水後學張倬景房甫求正草]  
[夏夜偶感錄請夢畹意琴醉墨懴情縷仙粲政]  
　　江城春已去迢　回首天涯别思饒滿院飛花無量劫半簾凉月可憐宵香添甲煎灰將燼夢醒寅窗酒未消怪底子規啼不住懷人孤館更無聊[  惜紅生稿於侍梅閣]  
[拙律奉和小樓主人小樓吟飲圖元均錄塵郢政並博夢畹主惜紅生司粲]  
　　縹渺仙蹤何處尋淞雲浦水豁塵襟槐庭植樹家聲遠高閣臨江雅韻吟君系出太原小樓原唱不讓子安四韻敢向詩壇誇巨手除非酒國是同心牙琴海上瀕三載到此聊彈一曲音僕自寄跡此間鐫石章曰海上牙琴爲訪知音也[  南湘拾翠游人待定草]  
[上海四馬路文報局内恊賑公所經收賑捐閏四月中旬清單]  
　　十五日本埠同康庄募交隱名大善土助洋五十元王維記一元徐書記二元○廣東如意善士募隆昌茂致和堂聚和興陳善謨鄭億享蔡文英少助軒搏九氏萬發號益昌號方名才方子銘隱名氏以上十三户各助洋一元吳劉氏洋六角○新市鎭祥泰交來嶺南梅州有心無力人祈保慈親康健并求五弟患病速痊助一元○本埠城丙得月樓交來殷紀平先生書閏六角○受福册公字四十九號硤石萬源號交來丹崖避募錢修仁修緒修本三户各八元修德一元徐顧氏一元應茂生二元○又交來使君受福册蔡秉文先生募船齋中子禇廷枚二户各五角敬五堂王士英二户各一角錢偉蓉三省堂二户各三百翁日照翁遵甫森元石清和四月各二百文鍾炳炎童松壽李維榮三户各一百文無名氏一百五十四文以上實收洋三元○又册無錫秦子美先生募唐望之張秀記宋恆源三户各三元燕詒堂二元錢積豐孫永德孫洪耀唐子煥唐已千五户各一元○又册丹陽匯昌典募大源提庄折席二不書名一元不書名銅洋二元○本日共收英洋一百十七元銅洋二元小洋十二角 
 
 
 

Page 10

 
 
[東雜誌]  
　　永嘉縣恩邑尊出示略言本届科試查閱試卷有童生鄭鳳翽等十一名或首藝雷同或墨污試卷或不對題或次題舛錯或眞草不全並查有童生王文青徐福元寺二名敢將試卷携帶出塲均係有違功令除將鄭鳳翽并王文青等十三名一律扣除外合行牌示曉諭云云可見童子軍中固無奇不有也○亢旱已久各鄉不能及時播種奸商富户目覩情形以爲榖價昻貴定可拭目而待由是囤積居奇竟至顆粒不肯出糶所幸前次　表輪船抵甌裕大行販運食未數千袋附搭而來平價放糶民心爲之稍定不然則連日米價早已漲至三元有奇矣○大南門外茶院寺頭之吳山第一近有游勇四人借住廟中上月廿五日雇一小舟赴下鄉各處游玩傍晚而回舟子向索船錢游勇非但不與分文竟將所帶短刀拔出爲恐嚇之計該處居民見而不平向前緝拿當卽獲住一人又進廟搜出號衣十八件洋槍三桿短刀數把以及石灰包等物居民知非善類遂將獲住之勇捆縳送縣呈請訊究詎知游勇到縣署時卽抽出小刀向自已咽喉直刺傷而未絶其時恩邑尊正在縣試尚未過堂　問也○第一橋下有一老媪年逾花甲僅有一子媪終日爲人代洗衣服並掃柴末過日其子不務正業且嗜洋烟藉母澣洗之資以過烟霞之癮然每日中須母將錢送至烟館　然則詈駡其母喃喃不已上月廿七晚其母手持青蚨數十向各烟館尋子尋至三更後而子竟無處追覓老嫗心懷忿懼卽在元豐橋邊投河自盡該處河道本淺加以晴旱僅止一勺之水竟能將人溺斃豈非有數存歟○城中瞽者名新進以天久不雨邀集瞽者數十人於每日黎明時左手執柳枝右手擎龍角或喃喃誦經或嗚嗚吹角每至一廟必偕衆皆跪誦多時是亦祈雨之奇聞也○温郡自上月廿五日禁止屠宰設壇祈雨文武各官每日兩次步行詣壇謹敬祈禱連日雖有微雨尚未見渥沛甘霖至初二日大雨滂沱簷溜如注各官卽於次早詣壇致課然河水乾涸實未見有尺寸之盈也○督辦小南門茶捐局李君雲亭不知因何事被茶客馮某等赴釐捐總局禀控總辦遂將李君撤差改委潘君於本月初一日到局接事○郡城内府前鼓樓下縣城殿巷各處河道均乘天旱之便各家集資雇人將河底瓦礫挖挑凈盡惟大南門内並五馬街處擇日稍遲僅止挑挖數叚適值連日大雨河水業已隄漲鋤鍾竟無所施矣 
[蕪湖近事]  
　　安徽學政貴塢樵文宗試畢安慶府屬卽起節　太平蕪湖地方宫先期在官碼頭伺候至初九日八點鐘時憲舟始至小泊接官亭前文武各員紛紛呈遞手版文宗逐一接見旋於午後一點鐘時解維下駛○皖撫陳六舟中丞由皖北巡閱而南約本月望前憲節可蒞蕪湖官塲接奉排單略謂來蕪閱畢卽須前往寗國府云○蕪湖縣錢孟超明府會同保甲總巡沈榕青别駕出示曉諭略謂編查保甲以清盜源擬令各鋪户居民每十户爲一甲五甲爲一牌互相紏察其甲内有窩留匪類者准牌甲長隨時禀官拿究果因據實獲匪者定將奬給花紅其有知情不舉别經發覺定卽一併治罪不貸○貴州礦鐵經潘偉如中丞奏請運往江皖等省銷售以廣利源奉旨俯如所請中丞當卽派員運鐵至白下設局分銷嗣復由白下派某　分運來蕪在江口南岸局中發售凡購至五十担以上者給以免稅之照沿途逢卡卽可照騐放行○有某鄉人手懷鷹餅三十枚彳亍城中匪徒見之日是殆可欺也尾隨至路狹人稀之處陡將該鄉人按倒于地搶其洋蚨飛奔四散鄉人孤掌難鳴只得躡跡其後行至西門外石橋港人烟熱閙鄉人大聲喊捉强盜昇平鋪團防局孫君聞聲急派練丁拿獲兩人解送縣署請辦○自聯辦圑練以來城廂内外各鋪户咸遵奉憲章每十户然燈一盞其燈杆現已經圑防局安設停妥矣○本報前登上水門外巫嫗某氏供設仙姑堂謡言惑衆結納無賴勒派捐資云云兹悉日事經錢孟超明府訪悉立委邵少泉少尉帶同差保前往該處發封迨少尉至嫗已聞風遠颺少尉乃拘其夫黄某當塲掌頰數十下將所挂牌匾帳幙一律摔毁房屋則封鎖入官并飭差提嫗嚴辦一時愚夫愚婦之深信異端者自知官法如雷不敢雷同阿附矣○日前孫樹人觀察奉檄往寗郡查辦事宜近查得宣南一帶民情均極安謐　卽返旆於本月初十日清晨抵蕪屬僚咸赴江干迎迓觀察舟泊徽州碼頭小住數日卽回皖垣○本月初十日皖南鎭崔鎭軍萬清自寗國府乘舟來蕪恭迓陳六帥赴郡閱操 
[江西官報]  
　　卽用縣屈光燭禀到繳照四川塋昌縣人丙戌進士委署瑞金瑞林司杜傳詔並未在贑繳委以試用典史戴啓瑞署理通判王葆鋆陸錫康知縣金福保俱解九江關餉進京通判龍汝松解陜甘協餉往甘肅新班照磨錢蔭枬稟到江蘇陽湖人浙江試用知府劉秉柱禀辭回浙 
[皖江新語]  
　　貴隝樵文宗月之初四日考畢安慶府屬生童初五日午刻出轅拜客是日阿嘯山方伯會同臬憲張竹晨廉訪曁候補道首府首縣設筵薇署爲之餞行席間水陸畢陳莊諧間作直于鐘鳴五下始各盡歡而散○司監建自同治年間迄今已飽閱風霜漸多頽壞近經管獄官徐二尹禀諸張竹晨廉訪廉訪　令鳩工修葺并檄飭恊標派勇七十名分設七棚在圍墻外昕夕守衢○貴大宗師於初五日牌示新進文生于初六日清晨謁見至十一點鐘時排道出轅迤邐至官碼頭循例祭江復與阿嘯山方伯叙談片刻卽告辭登舟下午四點鐘揚帆東下回太平府節轅 
[京江雙鯉]  
　　京口各行棧所銷洋藥所有捐稅計每箱銀一百十兩統歸大關徵收初以印花别官私弊竇仍未凈盡近日租界内某士行夥濳刻假印花冒充官土售與某雜貨船運銷内地被人識破密報大關查得假官土兩箱稅務司以該土行洋商先已悞用非人繼復疎於察覺卽無通同情弊咎亦難辭遂移請英領事追查行夥究辦并須罰銀萬金云○迤西新河碼頭向無巨商開設行棧近有得勝門各木行移設於此市面稍覺改觀一日有一難婦袒裼裸裎號泣於路自稱本係土著僑寓外省多年今始買棹而返不意中途失事財物一空進退無門無奈靦顔行乞云云某木行主婦見之以其同是女流不覺惺惺相惜乃代募閨友得洋蚨七元制錢千餘文給其收領○西門外一帶爲中外通商之處青皮白癩麕聚其間遇事生風訛錢俵散有吕某者操一葉扁舟竊取江畔蘆柴得錢餬口日窮極計生串通青皮某甲等多人冐充江快訛詐雜貨帮朱某邀　酒館大嚼旋復褫其衣履將以質錢巡捕見之叱衆使退朱某方得回船洎巡捕去又有青皮將朱扭住聲言非借洋銀十元不可事爲江快某乙知悉立赴水利廰指名禀究廳尊飭差立提諸青皮到案人各笞以數百板以爲强食弱肉者儆 
[文武爭功]  
　　江西雱都縣民變敉平及拿獲爲首之某武弁前已登報兹聞是役也贛州鎭道各憲及統領賀觀察等皆派兵弁前往曾勦而申軍門督兵身臨行陣出力較多惟軍門獨自馳禀撫憲報捷並未會同在事諸君致撫憲於賀觀察等不無微詞嗣觀察回省面禀一切开禀拿獲爲首之某武弁查係假冐尚非正身撫憲始知此中曲折又於申軍門不無微詞然此次辦理頗速前敵各營皆有勞績可紀較道光之季養癰眙患終不洗剿者正不啻天淵矣 
[張烈女事略]  
　　桃源河營恊房王麟者生有一子幼聘同邑張氏女爲室祗以久患痼疾尚未完姻今春病益劇漸入膏肓延至四月二十日遂溘然而逝張知女性激烈秘不告女惟有偷彈血淚而已女聞夫家价至形色張惶見母有淚痕默念豈　砧已登鬼籙乎然恐傷堂上心飲食如常聲色不動次晨日過八磚女之寢門未關呼之不應排闥而入則早已三尺紅巾雉經而斃矣王聞知嘉女之貞而烈乃擇于閏四月初八日用全班執事迎柩歸與子合葬鄉中紳董擬稟請上憲援例請旌昨承生花舘主人函示崖略因删潤登報以告有采風之責者 
[潤資助賑]  
　　渝城李厚卿先生精繪墨蘭竹蟹今願繪扇一百件每件一角其資全歸助賑由寳善街大吉廬代收五日交件 
[助賑可風]  
　　管秉忠先生係揚州人年六十六歲在鎭江開寳珍齋玉器鋪於十二日搭招商局江孚輪船來申帶玉鐲六隻烟管嘴大小共十隻價值百金忽於十三日清晨失去徧覔無蹤搭客憫其年老單寒相爲佽助招商局及電報局搭客曁輪船帳房合助洋三十元衆搭客助洋十七无而管秉翁素來介節自持以郤之未免不情故將該洋四十七元一併移賑爲諸君子造福搭客之行仁秉翁之守義求諸古今人不可多得謹誌之以伸欽佩之誠[  閏四月十五日三馬路與昌恊賑公所陳煦元謹啟]  
[賑欵疉來]  
　　今有錦霓山房交來賑洋四百元爲完夙愿並求兒女舊疾速愈洪敏齋先生交來蘇州無名氏賑洋一百元之二君者不群其里居亦不詳其姓字好行其德視助賑爲當然之事而不屑表揚謂非加於人一等歟[  閏四月望日陳與昌恊賑公所竹坪氏謹誌]  
[黑牡丹二律]  
　　香風默默護欄干一抹斜暘帶暮寒不學時妝甘自晦似嫌殊豓動人看當軒畢竟憐無色潑墨如何也號丹入世大都趨富貴是誰對此作清歡品超魏紫與姚黄别具風姿暗遞香却好淤泥留本相詎甘凡豔列同行神仙合寫鍾離貎脂粉難施賈后妝爲恐傾城又傾國故教黯黯吐奇芳○春日偶成晝長吟罷捲廉攏無數韶光罨畫中細草嫩添芳徑碧夕陽斜倚小樓紅花當雨過香猶綻詩到春來句易工最是惱人眠未穩流鶯啼徹緑楊風○春日自婁至申途中遇雨卽景一棹横江曉色微迎眸春意又芳菲桃花正競千林豔麥浪平分兩岸肥帆影半隨波影去雨絲時逐柳絲飛米家粉本知何似如此雲烟是也非[  婁江八詠樓主未定草]  
 
