# 1921 - 284 - 4917479

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
時評 
[南北戰談（四）（冷）]  
　　以我言之南方之能戰者與北方之能戰者若在今日而交戰必兩敗而俱傷收其利者决非交戰之當局故爲南北交戰之當局計聯合固不易爲人驅除而鬨鬥亦何必按兵修政以待他方之變然後乘時應勢以定或交或攻之策其事較爲有益也蓋南若攻北北必禦南而北之大權必盡落於更北之手此殆無疑義也更北之旨趣氣味與南方更不相容而於國家前途亦更爲險惡然則爲南方計亦何如使北方之先自爲戰乎爲北方計亦何必與南方戰而使更北者乘其後乎故最上之䇿南北相合以共圖更北其次以北驅北然後再定南北之和戰最下則南北久戰相持遂使更北收漁人之利我所言者乃共和日後之安危與國家前途之禍福非僅區區南北兩方之關係也 
[專電一]  
　　北京電日本政府覺書文甚長昨到小幡言早則皓（十九）夕遲則哿（二十）日交外部（十八日下午四鐘） 
　　北京電徐云顔不赴美總代表不設以命令次序分席次法四日三我四人已足（十八日上午十二鐘） 
　　北京電今日閣議閣員五人到言靳不消假吾等不便久戀當延郭則澐到靳宅去請靳務到院靳未允閣員卽散謂星期四總理到吾等亦到（十八日下午四鐘） 
　　北京電辫帥出處某兩系競爭甚烈宜　人言張果出共和搖予當訴諸國民與世界辭態極堅决故政府左右爲難靳續任似巳斷念後任以閣員代爲過渡 
　　北京電滿站電勞農與粤孫訂約互相承認不僅宣布共産主義並允助孫擾我邊境又允助孫北伐供給軍械（十八日上午十二鐘） 
　　北京電赤塔電赤政府决無交還庫倫意近招集退伍軍人駐重兵於庫恰勞農軍亦紛紛東下我若不能統一則外人謀我外交上危險萬狀（十八日上午十二鐘） 
　　北京電使館訊蒙政府分三部（一）司法蒙人資深者任之（二）立法採蘇維埃脫政治之議會（三）行政首領爲勃爾脫上尚有大總統卽活佛蒙已决與美訂商約（十八日上午十鐘） 
　　北京電黑督電外蒙匪首奈登扎布率蒙兵百餘名到索倫情願投誠張使擬卽改編爲游擊隊兹派劉維漢前往妥籌辦法 
　　北京電昨俄代表雷洛夫訪劉鏡人談阿穆爾取締華僑交涉 
　　北京電中東路請依股東會决案發二千五百萬公債現先募八百萬限中俄人購買乞核 
　　北京電使團息九月鹽餘今放還四百九十八萬中百五十萬内債還本百五十萬外國銀行債還本七十七萬爲特種庫劵還本三十六萬爲鄂閩直水利借欵還本八十五萬付中國各銀行墊發之欵政府一文無存（十八日下午四鐘） 
　　北京電交部交太議費十萬於財部部派專員送横濱於二十二運美（十八日下午八鐘） 
　　北京電聞某公司又提共管案於太議（十八日下午八鐘） 
　　北京電鐵路協會龔景韶請設鐵路財政研究會救濟前途危險 
　　北京電商會聯合會電請任顧爲太議總代表（十八日下午八鐘） 
　　北京電許沅覆部未經部註册之交易所法領不允禁止惟允先訂取締章程（十八日下午八鐘） 
　　北京電安格聯條陳整頓長江下游水利意見府交内財農會同水利局核議（十八日上午十二鐘） 
 
 

Page 8

 
 
   
 
 

Page 9

 
 
   
 
 

Page 10

 
 
[專電二]  
　　北京電大西洋聯合會總理林把函靳請參預十一月在法京舉行發見新大陸殖民地者紀念會已電陳籙派員列席將於此會中組織萬國經濟調查會（十八日上午十二鐘） 
　　北京電美使函外部催還湖南鑛務局所借太平洋拓業公司墊欵 
　　北京電外部咨農部規復駐外各使館商務委員（十八日上午十二鐘） 
　　北京電馬凱尼公司某云政府派道克雷赴迪化喀斯伯赴喀什築無線電臺又派阿勃生赴庫倫查電線及電臺事（十八日下午八鐘） 
　　北京電航署因籌航線設航站須亟養人才於四月間設航空警察敎練所招警一百六十名并設航站傳習所招學員四十名俱卒業現分别派事或候補全錄用畢 
　　北京電本屆法官考試前曾展限五日至本月五日截止報考者仍只八百餘人法部又展至二十日截止現報考者仍收定十一月五號在司法講習所考試 
　　北京電吳佩孚近十天提去京漢欵十二萬連前共提七十九萬 
　　北京電張志潭請頒大綬章給郵政博覽會長葛龍璧副會長魏斯 
　　北京電津魯公團電控田中玉營私舞弊請調京查辦（十八日下午八鐘） 
　　漢口電聞宋鶴庚部因欠餉及不受編制删（十五）在長沙附近大托鋪暴動商民受害甚慘趙派衛隊一營往彈壓勒令繳械長沙又恐慌 
　　漢口電湘代表唐義彬赴宜晤吳湘事已得要領業由宜至岳返長 
　　漢口電郭振璣巧（十八）就政廳長錢葆青同日就省署秘書長 
　　漢口電粤漢罷工風潮經車務處調停容納加薪及修正待遇各條客貨車篠（十七）已開駛（以上十八日下午三鐘） 
　　香港電洪兆麟返粤後與孫旣定入湘計畫聞亦將出發 
　　香港電孫中山昨抵梧陳炯明派代表歡迎因先赴邕乃定進行方向（以上十八日上午九鐘） 
[公電]  
　　廣州太平洋問題討論會電各報館公鑒慨自巴黎和會失敗吾國地位日危及今太平洋會議發生情勢更形急迫我國民念時事之多艱知禦侮之不易故對於此次代表問題審愼廻翔憂思展轉誠以禦前毖後最宜得折衝樽俎之宏才亡羊補牢尤貴有體國公忠之政府乃頃聞北庭復有逕行派使之舉羣情惶駭物議騷然僉謂審其與敵之關係考其旣往之成績北庭不特無救國之眞誠亦且無拒敵之能力蓋徐世昌者乃手訂高徐順濟滿蒙各路協約濫借外債以弋獲總統者也是其爲人不惜犧牲國家性命以爭個人之權位者也以如此忍心賣國之人而責以戮力保國之事是何異緣木求魚寗復有望縱使天啓其蒙能翻然悔悟然欲其一朝親廢手訂之約亦類狐埋狐搰如何可能况現在仰息鬍張形同傀儡張氏憑藉强隣又如犬鷹傀儡則其意志必不能自由犬鷹則其心術必不堪復問試問當此情勢彼等代表雖欲救國其道何由縱不懷畏禍避罪之思亦必抱投鼠忌器之懼觀乎前年之山東問題不敢完全提案情虚可知今幸太平洋會議吾國平等加入是旣予吾人一綫生機正宜力圖最後補救假使國人猶斤斤於北庭曾經外人承認唯有遣使特權任其敷衍從公再蹈覆轍是拘昧一時之虚文貽誤百年之大計吾國眞將淪胥無日萬劫不復興念及此痛何可言本會同人素主討論之公開更無黨派之畛域果其派遣眞有利於國家吾人亦何嫌何仇而獨異惟本良心所迫管見所及深信中國命運必不能付託於北庭而北庭代表亦必不能効命於中國故垂涕爲全國父老兄弟道之如以爲確有理由即請同申斯意否認北庭派遣代表以免喪國權而危國本中國前途實利賴之廣州太平洋問題討論會文 
世界路透電 
[美國鐵路罷工之預備]  
　　十七日華盛頓電勞工局建議今爲消弭鐵路罷工起見應照七月間之提請减輕等於所减工資之運費鐵路公司應撤退續减工資通告路工應撤銷罷工命令靜待勞工部之解决 
　　十七日克里夫倫電機車技師聯合會宣稱勞工局之建議未能實行當局今正籌備維持糧食供給及郵件運送辦法紐約一處有摩托載重車五萬七千輛可資調用氷儲之食物可供三星期之用燃料問題甚爲重大惟煤商宣稱彼等力能應付一切 
　　十七日芝加哥電美國鐵路制度大逾英國十倍兩年前美國鐵路長二十三萬三千九百九十一哩所用員役共一百九十七萬七千六百二十六人鐵路職員不信路工能使交通完全停頓 
　　十八日芝加哥電鐵路管理員今日聲稱减收車費勢必破産故請鐵路勞工局續减工資然後再减運費管理員徇勞工局之請今日與路工代表會議毫無效果代表要求（一）七月間勞工局所准减收百分十二工資之一舉勿即實施（二）此後不得再有减資之請求管理員答稱今所欲者乃再减工資耳火車夫役聯合會會長李氏今日與客談及外國所傳本月杪决計罷工之消息據云罷工雖未確定但外傳消息亦不甚錯 
　　十八日芝加哥電全國鐵路罷工之計畫現漸籌備完畢今夜將原定計畫稍加修改各路罷工先後之次序略有改變照其計畫至十一月五日夜半實現全部罷工 
[華府會議之預備]  
　　十七日巴黎電參與華府會議之荷代表將以外交大臣加里比克氏前荷屬東印度總督林堡氏前駐京公使白洛克倫氏充任 
　　十七日倫敦電首相喬治氏如赴華盛頓則將與貝爾福氏乘愛葵台尼號輪船於十一月十一日趕到華盛頓首相能否成行仍視内務爲轉移到美後亦無多日覊留首相回英時將由貝爾福氏充總代表吉特士爾士亦將爲代表之一餘一代表爲海軍大臣李貴族定二十六日偕外交部官員三人乘哇林配克號輪船啓程赴美 
　　十八日倫敦電各報載稱參與華府會議不列顚帝國代表團將爲喬治氏貝爾福氏李貴族此外爲波登爵士代表加拿大裴爾士氏代表澳大利亞薩爾孟爵士代表紐絲綸薩斯特里氏代表印度計七人斯末資將軍亦接與會之請書但因無暇離南斐故南斐遂無代表 
　　十七日墨京電墨總統今日與美報訪員晤談謂墨西哥將有代表出席限制軍備會議並請美國予以承認 
[德國内閣與政黨及馬克]  
　　十七日巴黎電時報之意德韋士内閣之地位安危不定德國政界尚未悉内閣將否全體辭職所可决者閣員如公共經濟總長施米特氏内務總長格拉特諾爾氏等均將引退外交總長羅霖博士大約亦將乞休惟各黨今一致願善後總長賴齊諾氏留任社會黨仍主張維持韋士内閣希望藉獨立及多數社會黨之輔助並中央黨與民主黨多數議員之表示同情可通過信任内閣案 
　　十七日柏林電柏林市選舉之結果非社會黨稍占多數此殆因國民憤恨上西萊西亞决議之故極端守舊派所得之票權已大增多 
　　十七日倫敦電馬克兌價已落至七百五十枚兌英金一鎊半因德國志在即徵重稅出售馬克以易他國圜幣半因歐陸投機家出售者爲數甚巨之故 
[英愛會議及愛爾蘭黨人]  
　　十七日倫敦電英愛會議今日午後復開會散會後恰愛爾特氏語客謂新芬代表未定再至唐林街之日期據公報宣稱會議歷兩小時之久繼乃宣告延會路透電社探悉續開會議之日期未定乃因喬治氏恐須臨國會之故 
　　十八日倫敦電貝爾法斯消息當地人民因新芬黨紥營统一黨之住區公然以來福槍機關槍從事操練英政府置之不顧故决議組織烏爾斯特義勇隊以自衛烏爾斯特首相克萊爵士宣稱烏爾斯特六郡已集合爲一不許任何外人攙入之 
[各國近事記]  
　　十七日巴黎電英國工黨領袖漢德森氏今日對衆演說謂國際聯盟會乃世界克覩昇平之最大希望以渠所見聯盟會乃一有生氣之集合體已借國際勞工局之機關而成就大事業並開關人類史之新紀元矣 
　　十七日華盛頓電美金萊氏今日在參議院主張維持來因境之美軍因美國在歐洲之利益須需此軍隊駐紥該處也 
　　十七日白里斯班電澳洲勞工會議採納動議請聯邦政府勿與他國訂任何軍事聯盟或加入抗拒他國之任何軍事聯盟 
　　十七日華沙電波蘭賠償委員會秘書佛蘭庫維資氏在莫斯科遭暗殺 
　　十七日倫敦電東北海濱造鋼家將造船所用之鋼版每噸减價七十先令今價爲十鎊十先令本年之初爲二十四鎊十先令某大製造家今日宣稱彼等不特犧牲餘利且願折閱以鼓勵商業 
　　十七日舊金山電昨夜有匪四人搶刦熱鬧市區之郵局郵務員懸賞二萬元購拿搶犯 
　　十七日巴黎電巴黎汽車大會昨日閉幕結果甚佳各式汽車定出不少 
　　十七日倫敦電中央新聞稱駐意日使發表一文聲稱縱華盛頓會議無功美日間亦不致發生戰事 
[英報之山東問題論]  
　　十七日倫敦電孟郤斯特指導報載有社論論山東問題謂中政府對於日本請開直接談判之舉或已取稍欠温和之態度日本已設法表示其讓步之願意今中國覆文之直率適予日本以柔軟答覆之機會列强不以柔軟答覆有損尊嚴也日本現若進而考察何以應付華人在根本上拒絶割讓山東鐵路一部管理權之道則日本之地位將愈固矣 
[西印度抵制華人]  
　　十八日倫敦電英屬西印度哲美加島清息一部分報紙倡議抵制華人入境其勢力漸增此事將在下届議會中提出聞華人曾組織一團體經營各事業内有購買海船帆船及碼頭等舉 
太平洋路透電 
　　十七日香港電孫中山已啓程赴桂巡閱擬與陳炯明及鄰省領袖在桂會晤聞將討論北伐上䇿 
　　十八日香港電此間華商興辦一中國證劵交易所定資本五百萬元業已募足下月將開始營業 
國外要聞 
[美國通信　太平洋會議之雜感（朽木）]  
　　喧傳於世界之太平洋减軍會議已定於本年十一月十一日在美京華盛頓開會此事不獨關係歐美各國即亞洲中日等國亦均有切膚之利害美政府現爲共和黨執政其外交手段似較從前之民主黨亦進一步何以言之上年歐洲和平會議威爾遜總統自行出席故一旦至於失敗絶無轉圜之餘地此次太平洋會議哈定總統并不蒞席專由國務卿休士ＣｈａｒｌｅｓＥｖａｎｅＨｕｇｈｅｓ主政將來議席上之執牛耳者必爲休士無疑且美總統於會外參與一切則外交上轉圜之餘地甚多雖亦有鑒於前此威爾遜之失敗而然然外交上之運用不可謂非進步也據華盛頓確息美國出席之代表已定爲四人一爲國務卿休士一爲參議員羅傑ＳｅｎａｔｏｒＨｅｎｒｙＣａｂｏＬｏｄｇｅ一爲參議員恩德華ＳｅｎａｔｏｒＯｓｃａｒＷ·Ｕｎｄｅｒｗｏｏｄ一爲前任國務卿盧特ＥｌｉｈｕＲｏｏｔ休士氏之歷史盡人皆知羅傑氏係參議院外交委員長兼海軍委員參議院中共和黨員之領袖恩德華氏係參議院執行部之費用股委員兼聯省商務委員參議院中民主黨員之領袖也至關於遠東問題據他方消息則將由威廉博士主任之威廉氏即上年歐洲和會之東方部長最近加州大學東方歷史主任敎授也又聞日本參與太平洋會會員將及二百人以珍田子爵爲總代表而駐美幣原大使副之其第一批人員於十月一日由横濱乘高麗丸西來第二批於十月十三日乘春洋丸出發第三批（即總代表等）則於十月十四日乘加島丸渡美我國參與會議之代表尚未正式公布惟據美人所言則謂外交總長顔惠慶將爲此次之總代表而施顧伍王副之在美人之關心我國者僉謂中國最好乘此機會於美京未開會之先南北互相退讓互相諒解先求國内統一然後在會上之發言始較爲有力此種語言直與我國國人之見解相同惟不卜南北方面在邇時之變化又將何如也昨據報紙所傳旅美日人所得消息謂此次駐華日使小幡氏之冋任携有中日交涉之公文向我政府提出交還青島問題之辦法現小幡已將該文正式交與中國政府并促中國政府速行與日人直接交涉等語美國某報紙謂日人手段甚爲敏捷不待太平洋會議而先與中國交涉不可謂非日人之伶俐云云惟中日之山東問題終久總須與日人談判若直接交涉認爲一種合宜之機會確有把握將我權利回復其他自不必過計但日人之外交伎倆中國人當之已屢次失敗今日人於太平洋會議之先即促我直接交涉其用意何如要可想見我國外交當局應深思熟慮然後將事否則一旦失敗雖美京之太平洋會議我國雖有代表百人出席亦將無以善其後矣此國人不可不注意者也（九月十日） 
國内要聞 
[北京通信（市隠）]  
　　紀中大校長與敎員談話會 
　　北京中國大學自王正廷博士擔任校長延定陳主素充任校務主任以來百廢漸舉亦中國高等敎育界中一有希望之學校也王氏此次到京曾赴校多次對於陳氏一切措施頗覺滿意今日（十六）下午四時特在本校大講堂函邀全體敎員開茶話會到者約六十餘人會塲座位排作圓形王氏即席演說略稱鄙人承推爲中國大學校長實在是漸愧的很自己個人私事頗多不能常川駐校如做校長眞是不可能的事不過各方旣備加督責我也不能不勉强擔任下來我不能常到校所以請陳主素先生來主任校務陳先生到校以後興革之事頗多總算很好鄙人前次到京匆匆即回上海未能與諸位先生接談現在本校已開學皆賴諸位先生熱心維持此次鄙人又來京所以特請諸位先生來此聚談今日係茶話會我並没有什麽意見提出校中所有應興應革的事情還請陳先生設法與諸位斟酌而行鄙人有暇也可加人帮同解决一切近來社會方面總算是樂意辦敎育的人很多了如陳嘉庚先生他能拿出幾百萬來辦一個大學又如葉澄衷先生他也辦了一中學至今這個中學成績甚好大凡有益公共的事實在比個人的事又寳貴的多不過辦學校有兩種最重要之點一個是經濟如没有錢如何能辦學校呢如本梭校支持多年實在是姚恨吾先生的一片苦心現在大家應設法籌出一筆基金來使學校的根基隠固但是學校有錢了學科不好還是不行所以第二種就是學科如學科好所敎成的學生皆是好的將來人家知道這個是好學校則捐欵也必定是很容易的學科如何好呢學生如何好呢就是賴有好敎員作個比喻工廠有好機器又有好工程師自然是出貨多而且好學生譬如工廠所出的貨機器譬如學科而敎員就是用機器的工程師你看重要不重要呢大凡學校有兩種毛病恐怕我們學校也不能盡免一是隨便缺課學生少上一課不在意敎員少上一課也覺得不大緊要這種毛病是很不好的希望大家有的將他改去没有了當益加勉二是考試考試太鬆也不好我記得北京大學某敎員演說說是國立八校數年來無一人降班這是八校之羞細想起來這話却是不足怪的天下萬無許多學生無一人降班之理我們學校將來也要嚴加考試如有不及格的只好降班兵貴精不貴多萬不可鶩於學生人數多的虚名致失學堂的價值所以陳先生最初就問我還是主張寛大的呢還是主張嚴格的呢我答他說我個人是主張嚴格的現在已算本這個宗旨辦了不過辦法是取急進的呢還是緩緩緊起來使學生不知不覺入於嚴的一途呢此時還不能定鄙人因爲與諸位先生會面的機會甚少所以趁這機會來談談大家要合羣必由於認識所以我很望本校有一個俱樂部大家時時聚聚在外國聚會的機會很多他們是依時而至必有一二人演說且爲時甚短三時聚會四時即散所以不以會爲苦而以爲樂中國則不然定時開會遲一二時才到大家相繼演說有六個人每人費十分鐘已有一點所以大家皆以爲苦鄙人今日也不敢多講只好隨便說幾句還請諸位先生指敎云云繼之者有寗協萬演說歷述在湖南辦學之經騐並勉勵同人不可缺課等語過此則隨便雜談二十分鐘用茶點出院攝影自四時十分入席至五時五十分散會歷時一點四十分 
[京團體拒絶魯案直交宣言]  
　　中央四十五團體之意思表示 
　　攻駁日本所提節略 
　　十五日北京各團體國民外交聯合會在海軍聯歡社開第五次代表會議到會者計四十五團體公推劉冕執爲主席除報告收發文電並組織正式委員會後並通過發表拒絶魯案宣言書一通兹照錄如下 
　　日本關於山東膠澳問題對於中國之提案十月五日巳由我政府答復日本並通牒各國矣本聯合會代表國民公意對於各友邦之政府及國民特爲左列之宣言（一）日本要求談判之依據如中國不簽字之凡爾賽和約及强迫訂立之二十一條欵曁未經國會議决之中日換文皆爲我政府及國民根本上不能承認之依據故若依此依據以要求談判我國民實認爲無談判之餘地（二）依前項之理由如日本有解决本案之誠意應將膠州灣全部無條件交還蓋中國旣經對德宣戰以後德國在山東之權利即已完全消滅日本本無繼承權利之可言况中國本屬參戰國之一卽與日本地位爲共同關係而德國所抛棄權利如中國爲當然之取得更不容日本問接占據如原提節略有保留特别權利之主張（三）外國人之居住及商工業其他一切職業合法之自由一節除農業應依中國法律與習慣辦理外中國政府及國民本應特與尊重且中國於不侵害主權及領土範圍以内亦擬將該膠澳租借地開放爲萬國公共商埠也至於土地鹽田及其他日本所稱之旣得權利凡日本以軍事占領或非法取得且經營之者中國國民絶對不能追認其爲合法且有効若依日本之提案一切皆爲有條件之交還則有交還之空名而無交還之實際此係日本以狡詐之手段裝飾表面欺朦未察此案内容之各友邦人士故我國政府及國民認爲日本無解决之誠意不得不爲一致之拒絶（四）其他日本提出條件處處包藏野心欺人於不覺我友邦之政府及國民不可視爲日本之讓步及有誠意之交涉其中尤以合辦膠濟鐵路及附屬礦山一層而中國國民所萬難容忍亦各友邦政府及國民所不能漠視者因日本之計畫實欲伸張其勢力範圍於中國腹地即欲以膠濟鐵路爲第二之南滿鐵路山東省爲第二之南滿洲同時伸張其勢力範圍於中國中部即黄河及揚子江兩流域此兩流域乃中國文明及物産所匯萃且豫備自决的開放以爲世界之公共商場者若依日本之所主張實爲撤廢勢力範圍之新政䇿及歷來開放門户機會均等之原則絶對不能相容者也以上數端實爲此次問題之重要關鍵日本若無解决之誠意我政府即與再三交涉亦無圓滿解决之希望兹我國民再爲鄭重之聲明此次山東問題若不依據公理得一圓滿之解决不特爲遠東平和之障礙且爲世界平和之障礙故此次太平洋會議對於本問題實有同謀一正當且公平解决之責任此所望於各友邦政府及國民重爲考慮者也特此宣言 
[日政府决定聲明書之内容]  
　　十三日大阪朝日新聞東京電話云日本政府對於曩日中國政府之魯案覆文决定發表聲明書宣明日本之處境於中外該聲明書業於十日晚間擬就曾提交外交調沓會因無充分討論之餘裕當更提出十二日之該會决定之該聲明書之旨趣大體先述日本爲確立東亞氷遠之和平貫澈中日共存之精神起見以寛大之度量對中國政府之覆牒日本政府披瀝誠意曾以穏當之條件慫恿中國開始直接交涉而中國政府不允交涉日本政府甚引爲憾次乃懇切申述希望交涉之意謂倘中國政府對於日本提示之條件執愼重之態度而加以若干考慮則日本政府不吝與中國政府爲友好的協定云云至外交調查會方面或不免有若干修正而大體則承認政府之提案一俟决定當即進行又日本政府曩日對美國政府提示交還條件之際曾陳述關於鐵路之合辦事業·與官有財産處分之條件尚有考慮之餘地之 
 
 

Page 11

 
 
意見而此次中國政府之覆牒對於此件殆亦附加以同樣之意見徵諸中美兩國之密切關係可以窺測外交之機微故若日本政府能抛棄該二條件則美國政府或當助一臂之力且美國國内對於修正該二條件之論亦漸占勢力故公表聲明書後作爲第二段之措置或依照上述方針以求美國政府之諒解亦未可知又聞日政府内部有主張一面公表聲明一面即對中國政府發送要求再考之勸告的通告惟尚須經外交調查會討論始能决定云云 
[保定對南出兵之會議]  
　　日前曹巡閱使於保定召集各高級軍官及政界重要人物開一會議其議題爲對孫文北犯之防禦辦法决定分電各省各出兵若干以資分配其數目如下曹使出四師五混成旅張使出二師三混成旅吳使出二師四混成旅陳贛督出二師一混成旅馮陜督出二師二混成旅齊蘇督出二混成旅張皖督出二混成旅李閩督出一師三混成旅閻晋督出一混成旅盧浙督出一師二混成旅聞此項擬議業已分電各督徵求同意並電中央查照辦理矣並聞奉天方面近開軍事會議亦議及出兵援贛之人物及兵額辦法 
[武高師運動之主張與響應]  
　　武昌高師經費自由財部指定烟酒稅項下照撥至今猶未得吳巡閱使曁鄂軍省兩署覆電聞該生等異常懷疑除向各方面請其援助外又於前晚十時召集幹事開緊急會議頗守秘密據聞議决三項辦法（一）定於十七日派代表至歷史博物館質問馬次長財部所指烟酒稅是否確實可靠限三日答覆（二）若此項仍不可靠即請馬次長偕同全體學生至財部請願求第三步切實辦法並質問財潘兩次欺騙之理由（三）電促留校同學北來同俟解决若冉不解决即通電各省宣布財敎兩部之罪狀請全國父老停止各種納稅義務並聞該生等以財次潘復屢次欺騙恨入骨髓若三日後再無確切之辦法即在京中作最後之激烈運動 
　　學生聯合會於前日在高等師範學校開會討論援助武昌高師辦法各校代表議决訂於下星期四下午三時仍假廠甸高師學校開北京敎育學界及各團體代表聯席會議籌商援助辦法所有下列團　如八校敎職員代表聯席會京兆敎育會敎育維持會私立中小學敎職員聯席會敎育協贊會女學界聯合會八校學生聯合會均請加入聯席會議並擬於開會時提出兩項主張（一）商請在野名流及有勢力者一致援助（二）由到會各團體聯合致電吳佩孚蕭耀南請其按月由湖　烟酒稅項下提撥武昌高師經費 
[山東各界公送赴太會代表]  
　　送行者千有餘人　兩代表載全省民意而去 
　　此次唐徐兩代表爲山東問題遠渡重洋赴太平洋會議其責任至爲重大魯人對此尤覺異常尊崇前日代表因中途發生變化不克成行遂又改於昨晚九點四十五分乘車北上學商兩界歡送者約千數百人齊集津浦車站各執白旗列隊鵠候人數之多氣勢之盛並不以前日未能成行稍形減色也至九點餘兩代表先後到站一一與各界握手話别無何汽笛一鳴代表登車當有董星五李冠九二君相繼致詞略謂唐徐兩先生今爲山東及全國生死問題遠渡重洋爲我人民爭此一綫生路今晚送行才雖僅千餘人其實不啻三千八百萬父老全集於此今以重大責任付託兩先生願兩先生前途努力誓死力爭吾等必竭全力作爲後循况二君深悉外情厚有經驗勝利定可預卜將來俟二君奪得完全勝利歸來吾等當再在此處爲盛大之歡迎云云言時聲音凄楚一般送行人士及車上乘客聞之無不大受感觸言畢兩代表復對大衆致答略云此次交涉結果如何實尚不敢斷定但敞人等旣負此重任自當盡力作去惟至無可如何之時猶望山東及全國作爲後援云云語意之問亦極愴惻一時衆幾莫能仰視少頃嗚然一聲車已開駛全場揚旗脫帽一齊向代表行一鞠躬禮並大聲三呼山東代表萬歲山東萬歲中華民國萬歲二代表倚立車外對衆答禮直至列車駛過驛站兩代表滿載民意以去各送行人始整隊而歸 
[湘省軍學之大風潮]  
　　軍人憤怒學生請願裁兵 
　　連日圍打學生　學生全體罷課 
　　湘省學生及各公團於雙十節舉行游街大會並向政府請願其請願事件因有裁兵一條故所執之小旗書有裁兵廢兵及好鐵不打釘好子不當兵等語致觸兵士之怒釀成軍學界衝突之大風潮先是外間本有謠言謂兵士將有不利於請願裁兵者之行動故是日游街之際憲兵司令及戒嚴司令均發出大令派隊隨從彈壓乃至散會以後小吳門經武門貢院坪水風井又一村府正街等處均有不佩符號不着領章之兵士三五成羣見有學生經過即肆毆打當晚據調查人數即及百餘人查得姓名者岳雲中校有黄俊許煥祥徐熾郭良能等十餘人甲種工校有張南美賀光謙王雲明龔覲光卿篤材等十餘人雅禮大學有吳定勳等數人明德中校有何作勵等數人被打以外楚怡長沙師範各校學生亦多波及省敎育會得此消息即電請戒嚴司令派兵彈壓並由該會職員何逈程等三人往告吳政務廳長吳氏即謁見趙總司令請示辦法旋即以趙氏所言者轉由敎育會通告各校云（頃吳廳長來會談及總司令說各學校受傷學生趕速送往醫院當即約束兵士並望各校學生暫勿外出等語特此函達貴校即希貴校長訓令學生照常上課暫勿外出聽候解决敝會當盡力與各公團向政府嚴重交涉也至貴校有無被打學生及被打學生受傷輕重情形即希詳細示知以便據情呈報）各公團促行憲法會接得此項報告以爲此等行動與自治前途關係甚大應即妥籌辦法以免發生危險爰於當晚即發出通告定次日上午九時開緊急會議以便商决又聞是晚定更以前各街巷　時有兵士圍打學生之事因之學生界大起恐慌多有主張罷課藉免危險者並聞學生之受傷者半多流血被面狼狽異常許煥祥龔覲光兩人受傷最重不圖以首倡自治之湖南竟發生此等慘劇也 
　　湘省軍學衝突於十日發現之後以爲次日定可平息祇緣政府對於肇事兵士並未加以查辦故十一日上午風潮乃愈演愈劇不特赴校上課之學生多被兵士圍擊且有數百名之散兵侵入小吳門外之甲種工校逢人便打學生固多數受傷即敎務長周風古敎員賓聯輝亦受傷頗重校長周邦柱知非言語所能了解乃親至總部求援由總部電令第二團劉團長親率軍隊前往該校始將各敎職員學生護送出險風潮旣愈爲激烈各公團代表及各校長遂先後開會派代表往謁趙總司令請予維持而趙對之反深咎學生之不應於旗幟上書以種種之輕蔑語致引起兵士之暴烈行爲故於各公團代表及各校長請願時均將此意露出并勸各校長嚴行約束學生整頓學紀而於學生則無一語慰藉亦無懲辦軍人之表示乃至十二日上午兵士毆打學生之風仍未止息如第一師校·職業學校·雅禮大學·明德中學·甲種工校各處學生均繼續被打省敎育會見此情形深恐學生受虐過甚不免出於罷課之一途爰發出通告定於十三日上午十時開各校校長緊急會議就商了解方法乃此通告甫經發出各學生即以兵士仍舊到處圍打學生不勝憤慨當即議决兩事（一）各校從明日（即十三日）起一體罷課（一）派員分赴各公團省議會請願爲實力上之援助議决之後即派出代表分往各校接洽爲一致之進行故至十三日湘城各校即全體實行罷課政府對此問題究將如何辦法尚不可知惟學生一方則頗疑爲軍界長官之指使兹將各校學生代表質問總部呈文錄下呈爲學生被毆羣情惶惑請予解釋從嚴懲辦事昨日午後四時敝會迭據各校學生報告本日游街散會後兵士一見學生敎員即行扭毆並聲稱奉有命令又據各校學生報稱游街散會後行至戒嚴司令部門前即被該部兵士扭打受傷甚重不見長官干涉等語敝曾當即據情用電話呈報鈞部未蒙接洽後又轉請敎育會派代表前來鈞部請示辦法後據該會轉述鈞座允予維持並囑學生暫不出外乃今日上午又據甲種工校學生來會報稱軍人暴動圍毆敝校敎員學生受重傷不能上課等情伏思吾湘爲提倡自治之省鈞座早有維持敎育之言乃亦何演此慘劇危及學生生命且昨日之市民大會爲各公團共同行動所有請願條件亦軍民一致主張者乃何獨遷怒於學生學生何辜遭此蹂躪此令人疑惑者一學生縱有法外行動自可按照法定程序予以制裁乃何得令軍人任意毆打此豈提倡制憲之省尊重法律之人所宜有如謂事出無知軍人所爲則軍人乃絶對服從長官命令者此種法外行動如無長官命令斷不至凶横若此豈鈞座以請願裁兵爲不然盛怒之下有此命令耶不然何全城皆有此事實行然鈞座已於昨晚允予維持矣何今日甲工學校復受此蹂躪耶學生等生命攸關不勝疑懼應請鈞座明白解釋以釋疑團並請從遠裁减軍隊以免後患查明肇事軍人嚴予懲辦又戒嚴司令職司維持省城秩序而毆打事情竟首先發現於該部之前且事前不能消弭隠患於無形事後又不能制止禍害於旣發其爲縱兵仇學無疑應請撤委查辦所有學生被毆等情由理合據實呈報伏祈鑒核施行以申軍紀而維學務不勝迫切待命之至 
[杭縣軍警衝突案續聞]  
　　杭州十三團四連兵士十二日下午在宗陽宫一帶肇禍傷人一案瞬已六日斃命之電燈公司小工孟鳳華及兵士李清文均已驗殮俟定案後分别給卹當日行凶之兵士兩名雖經崗警帶署詎仍堅不吐實現由營長梁寳如嚴密查究該管連排長約束不嚴呈請督軍分别懲處警廳方面連日派司法科鄭廉赴一區四分署自巡官巡長以及全體警察逐一錄取口供備供會審時之研究盧督亦派憲兵司令部調查本案眞相再定切當辦法商界方面迭經會議後已分呈盧督軍陳師長從嚴取締略謂本月十二日下午二時許忽見有北兵吹笛初僅二十餘名後竟聚至百名左右蠭擁而來手携木棍　械等件衝入宗陽宫警署逢人便毆聲勢洶洶查其内容因該兵士等在三聖橋毆傷電燈公司小工血流倒地腦漿迸裂奄奄垂斃激動地隣公憤共同鳴警解署所致當該兵士等肇禍及閧署時猖獗情狀有不可以言語形容者致累商等營業不安惟有一律暫行停市幸軍警長官飛馳到塲彈壓始克回復秩序否則省垣重區幾陷於無法律地位商等各有身家性命况戒嚴期内豈容都此現狀痛定思痛不寒而慄爲此情迫環叩從嚴取締以維風紀而安商閭云云復因警佐戈錫麟於地方尚有好感此次忽遭意外分呈警務處警察廳保留略謂一區四分署所署員戈錫麟到任六載現有因案更調說查本月十二日北兵在途肇禍該警將肇事兵士帶署該兵士等不候依法辦理輒當街鳴笛號召同類聚衆至數十人以上持械衝鋒入署閧鬧逢人便毆致釀命案其時洶洶之時萬自暌暌交通阻塞商舖閉門變起倉卒斷非署員權力所能攝服何足爲署員咎應請迅予收回成命仍飭戈警佐照常供職以順輿情而昭公理云云此案一師潘師畏二師張師長電燈公司俞總理爲維持治安計均向督署有所建白不日當可結東云 
[杭州快信]  
　　省議會自沈鈞業以金錢當選議長後外間甚多煩言僉謂此風一開將來無一不可以金錢運動今日各種議案尚未分配議員而外間早已紛傳謂將來對於查辦官僚等案不難以金錢融化云云此雖出於推測無足深論惟亦可見人民對於議會之不信任 
　　省議員潘紹岳以各屬國民學校縣稅項下補助經費往往爲不肖學務委員及勸學所侵蝕向索則彼此推諉徒資中飽妨碍學務已向省署提起質問 
　　軍警衝突案商榷多日已由軍署警廳檢廳組織特别會審地點擬在警廳 
　　兵士闖入戲館游藝塲無資强看經一師糾察員周耀庭報告後已添派稽查通令禁止四師兼衛戌司令官陳樂山亦出示嚴禁 
　　全國商會聯合會杭總商會代表拱埠商會代表王薌泉謝虎臣徐輔齋朱志瀛等昨已聯袂赴滬出席又全國敎育聯合會浙代表胡炳毓王犖昨先行赴滬許倬雲今日午後起程准二十日由滬赴粤 
　　高審廳昨委石嵋雲充杭地審廳書記官夏鈞澤充東陽縣清理積案委員高檢廳委王忠鼎充德清縣管獄員 
[蘇省浚治長江討論會成立]  
　　上海一港關係頗大而與蘇省地方尤爲密切自濬浦局發生改港問題後熱心士紳不少注意最近省議員中之研究水利者亦集合同志在寗討論數次本日（十六日）成立一會名曰浚治長江討論會會所暫設南京城内昇平橋分部辦事業已通電鄂贛皖三省聯絡進行并分電全國水利局·及本省各機關電文如次（一）安慶武昌南昌省議會並轉各法團鑒浚治長江問題外人以商業關係久思越俎代謀主權旁落國體攸關急起直追刻不容緩敝會於咸日成立會所在中正街昇平橋内分總務調查測量研究經濟五部除通電全國水利局本省各水利機關·曁各法團外合亟電聞敬乞貴省熱心水利君子從速提倡組織機關合力進行佇盼德音無任翹企蘇省浚治長江討論會諫（二）北京全國水利局揚州運河工程局蘇州太湖水利工程局江南水利局吳淞商埠局上海省敎育會總商會南京省公署省農會水利協會曁各報館鑒蘇省浚治長江討論會業於咸日成立會所在中正街昇平橋内設總務調查測量研究經濟五部除將章程分呈備案·曁通電鄂贛皖三省從速組織以備合力進行外特先電聞蘇省浚治長江討論會諫 
[南京快信]  
　　省議會昨（十七）日下午一時開第六次選舉大會延至四時仍不足法定人數散會 
　　聞齊督允以七十萬子彈接濟吳佩孚 
　　敎育廳長胡家祺丁母憂請假百日赴津治喪 
　　美孟祿博士昨抵寗兩長今午在軍署設宴歡迎 
　　南京交通銀行副行長黄啓壎奉北京總處調任杭行經理所遺副行長調滬行文書主任湯鉅接充 
　　馮煦莊藴寛張一麐等呈軍民兩長爲武進盛莊氏特捐鉅産建設義莊贍族振荒歷著成績請專呈優予褒揚並飭保護 
　　齊督王省長函聘張一麐仇繼恒魏家驊金鼎甘鋐蘇民生葉楚良余醒民爲振務處幹事又委宫邦鐸王桂林蔡寳善朱文劭胡家祺張軼歐李湛田李廷棟屠文溥王克均徐秉鈞温世珍黄振魁李殿臣吳恒瓚陳調元朱振儀馬玉仁胡翔林白寳山朱熙王莘林王賡廷張錦湖賈士毅陶瑗許沅冐廣生均兼振務處幹事 
地方通信 
[蘇州]  
　　欵産處選舉後之波折吳縣郭知事前因組織公欵公産處召集各市鄉董事會議並已投票選出正副總董及董事十人兹因當日尚有未到會諸人以事前僅稱會議未及選舉自應將組織方法先行議决再行定期公選且是日實行人數爲二十一而票權爲二十三故大不滿意昨已函縣詰問矣 
　　籌建救火聯合會會所蘇州城内救火社不下七八十虚自組聯合會以來會務日有起色本屆改選職員貝哉安被推爲正會長宋績臣戈秋潭爲副會長特由貝君籌得的欵購置坐落祥符寺巷之朱姓地址一所預備建築聯合會會所之用現已召集各救火社於十七日下午假平江書院會議籌募建築費結果由各　　　担任分頭勸募云 
　　縣署定期焚燬烟土吳縣公署自四月份起至八月止所有没收烟土烟具等亟應悉數焚燬現奉省令定於本月二十日焚燬令委蘇城稅務所長陳廷英屆期會同監視並呈請上級官廳另行派員監視以昭大公 
[無錫]  
　　反對警備隊調錫續誌原駐常州縣屬雪堰橋鎭江蘇籌備隊兩排開拔來錫駐防等情已誌昨報兹悉此事完全出自該連長嚴伯寅之主動以嚴係錫人嫌常地清苦運動改調此消息傳播後各界一致反對前日已由縣商會市公所敎育會欵産處農會四鄉公所等六團體聯名電致兩長請予收回成命矣未悉能允准否 
　　青暘改設三等郵局澄錫交界之青暘鎭郵務僅有代辦處人民頗感不便現爲江蘇郵務總局所聞特將代辦所取消改設三等郵局派吳叔溪君爲局長已租定南衖房屋一所爲局址并於前日開辦矣 
[揚州]  
　　財廳催解稅欵財廳近查江都縣七月份忙銀省稅報告表内已徵存省稅一萬餘元八九兩月尚在其外此次僅解四千元殊與新章不合特令王知事刻日掃解以資濟用 
[鎭江]  
　　江北禁米出境江北産米各區以本年大水爲災收成歉甚恐將來民食缺乏現在寳應高郵興化東台等處均有禁米出境之說故近日到鎭米船甚少聞鎭地各米行均已派人改往上江等埠採辦秈米運鎭接濟云 
　　募欵散放急振沿江各洲水災甚重飢民遍野待哺嗷嗷現已由鎭江商會向各業勸募振欵二萬數千元擬俟調查災區户口後散放急振一次聞連城佛感新老四洲災民每大口發洋三元小口一元云 
[嘉興]  
　　災振會議紀紳商籌辦之災振會十七日召集各職員籌商進行方法公决將捐册函寄京滬同鄉諸君代爲勸募俾得早成鉅欵振撫災黎免其失所一面由耆紳陳枝萬等三十人呈請官廳豁免糧賦並由公正士紳分任捐募以惠災民現已决定縣自治辦公處縣商會濟生會嘉興分會等三處爲收欵機關并已分發募啓矣 
來函 
[南京婁裕熊來函]  
　　敬啓者前見月九日貴報南京快信欄内載有南京發起太平洋會議協進會列有賤名在發起人之列鄙人事前並未簽名亦不知組織情形且現在厠身督幕地位關係尤未便參預其間比經函知該會消除鄙人發起人之名嗣接覆函知係被人代簽並商准消除特此函請查照即祈登列報章爲荷順頌箸綏婁裕熊啓 
雜評一 
[湘省軍學之大風潮（默）]  
　　湘省爲首倡省憲之地乃其軍隊野蠻自由蹂躪民權甚於無法律之世界試問此種軍隊能實行省憲否 
裁兵爲實行省憲必要之條件乃學生甫以裁兵請願而即遭軍隊毒毆幾於無從制止試問此種軍隊能實行裁兵否 
　　趙恒惕以提倡省憲自任迭次通電皆以軍政願受民政支配爲言乃口血未乾對於省議會之請裁兵旣飾詞以拒絶對於學生因請願裁兵而被毆復置之不爲究辦何怪湘人疑兵士之受人指使試問此種省政府能實行省憲與裁兵否 
　　吾嘗對趙恒惕倡導省憲曾發懷疑之論而爲趙辨者即謂趙　如何誠意抱如何計畫而今竟何如蓋此亦非僅趙氏然也總之省憲而賴軍人倡導無異緣木以求魚裁兵而向軍人請願無異與狐以謀皮國人觀於湘事當覺悟非自動之不可矣 
 
 

Page 12

 
 
   
 
 

Page 13

 
 
自由談 
閑話 
[巴黎繁會記] [  昭實]  
　　巴黎以繁華著稱一切生活均能顯示兩種性質一種尋常簡樸一種特别繁奢旅館及火車均有繁華奢侈之特别等級此爲吾人推想所易及若書籍若糖果亦復如是則誠巴黎特有之風趣矣中國書籍之分（精工裝訂）（尋常裝訂）其價相去至多不過一二倍法國則不然各書可由精工裝訂加價外尚有繁華奢侈之特種出版物其性質多屬於美術文學等科如美術類之畫删寥寥數紙經製版精印者祗須卷首有畫家署名而索價之昻可視尋常一册之書加高百倍以上屬於文學方面如名家著作其所印部數往往有確定之限制每份均如銀行鈔票之標列號數而價亦甚昻以其出書無多得之甚難耳錦匣中之糖果價僅十餘佛郎而一匣所值反須數百佛郎似此意外消耗頗若中國古語所謂買賣還珠因奢侈過甚遂不覺舍木逐末離題太遠誠屬多事之尤然吾謂糖　用重價錦匣爲交際界酬贈品其美意猶不可盡没至若婦人衣服所用綢料更易之繁則更近乎暴殄天物矣巴黎婦人因衣服時樣改換之速每製新衣購綢料不求其貨之工精料足堅實耐用惟求其合時與否一衣只穿兩三次便即棄之然則祗顧合時不欲耐久何不舍綢衣而爭購紙衣乎此理尤不可解上等中國綢銷行巴黎向不能如他種工料不足之絲織品之易見發達其原因有數種一因中國人向講堅固耐久故其綢料甚堅而不免過於厚實外國女衣針線不細而祗求極合身材故至輕至薄之料反見歡迎二因中國衣之裁法與外國大不相同製中國衣料門面寛二尺外國衣則需一碼或碼半之闊以是中國料多不合用三則戰後歐洲財力日絀中國國貨工料足者取價終不免過昻以是反不能與他國陋劣之品相競爭矣 
筆記 
[重圓記（五）] [  西雲]  
　　光陰荏苒倐忽已兩易春秋臬使任滿交代竹青旋亦東歸吳遂入都投試事畢貧困潦倒留滯京師幸房師汪公器其才聘爲西席敎子課讀一日吳生凝立窗下見一素妝女子過其前吳瞥見大驚宛若相識但一時無從記憶熟思之疑爲前女繼思貌多類似者恐未必眞亦遂置之而斯時女偶見吳亦訝甚然礙難進言徒自悒悒蓋女自嫁之次日夫忽罹重症臥牀匝月竟爾不起姑於是視女爲不祥之物虐之女日惟涙痕洗面而已未幾姑又染疫以終不得已復歸母家詎知命途多舛母又暴卒殮無具遂鬻身葬母輾轉入汪公家幸汪公御下寛厚雖無大苦然念及已之身世不覺涕泗横流矣以是背人嚶嚶啜泣見主至則强爲歡笑汪公察之屢詢所苦秘不言是日見生後遂傾訴於主母汪聞之大奇旋曰果若是吾當成其志也翌日與吳閑談漸叩其不娶之故吳以女事復之汪曰君誠情痴矣我有　女猶未遺嫁貌尚可人堪爲君配但不識較君之意中人何如也吳茫然請覘女旣見信爲前女無疑歡然允之汪公即女婢而婿吳且妝幣而嫁之婚之夕一對怨　恨鰈相持大慟大夫婦感汪公之大義終其身孝事之如父母焉嗚呼破鏡重圓義俠古押衙其汪公之謂歟然緣以固結竟不負初志亦難能可貴矣（終） 
劇場瑣聞 
[假鳳虚凰記（下）] [  江南顧九]  
　　有小字綠春者蔣家班中之翹楚也以皓齒之青娥擅霓裳之妙技紅瑜粉墨名動江皐班主則倚爲台柱養母則視爲錢樹方謂莫愁兒女不解閒愁然每見其呈身舞台時眉宇之問隠現一種悲痛之狀偶以之詢諸熟於此中掌故之羅生羅曰是中有一段公案在初綠春之隸人蔣班也時方六歲來自某省之戰地班主見其韶秀以八千文購得之同時爲伴侣而同隸蔣班者名淡秋秋少春一歲入班後春習生角而秋習旦角兩人起居飮食形影不離稍長配戲串演亦必相偶舞臺本爲悲歡離合之場此兩人者時而兄妹時而夫婦時而逾牆相摟時而鴻案相莊或作千里歸來相逢一笑或作陽關判袂别涙雙行小兒女天眞爛漫認假作眞故能演來畢肖描摩入神迨去歲之秋而秋病春爲之看護甚殷二人均因之輟演已而藥石無靈玉人長逝春竟以悼亡情悼之爲之傷神爲之改容由是每逢演劇春輙於邑寡歡云 
　　顧九日是亦石頭記中之假鳳虚凰故事不圖於漢皐見之惜無寳天王寳皇帝在爲之同聲一哭也聞綠春近已來滬出演於某游戲塲其名爲囗英不知俏龐兒消瘦幾許也 
雜錄 
[麗湘閣雜掇] [  陳家慶]  
　　丁巳之歲余姊妹侍母隨兄遊宦都門時值張勳復辟之亂舉家倉皇徙　津埠八月旣望兵燹略平余考入天津北洋女師範即今之直隸第一女師範也旋遭水患租界一帶盡成澤國兄姊侍母南旋科獨寄宿校中負笈天涯悽愴靡巳思家之苦一日三秋因託諸吟咏以寄姊詩筒往還殆無虚日送姊赴滬並寄伯兄羊城云河山劫後意蕭然喜說西南别有天時局似麻家似葉梨花如雪柳如烟新詞錦繡爭千載故國滄桑又一年聞道嶺南風景好歸來待與解吟鞭秋夜感懷寄姊云瑟瑟西風感不禁寒蟬高奏月華沈浣花有興懷工部椿樹先彫泣醉吟何處疏鐘驚客夢誰家長笛碎秋心東籃記否開樽約莫待　霜日夜侵先嚴晚歲自號醉吟居士故詩中及之秋暮懷姊云一倣西風萬里霜聲聲征雁爲誰忙故園有信雲英好小院無聲月色凉楊柳漢南添客感沈香亭北鬥時妝去年今日長安道侍母驅車入正陽姊依韻和余云萬里關河一片霜西樓征鴈爲誰忙茅亭燕去知秋老桐院蟲鳴覺夜凉紅蓼灘頭添畫景黄花時節鬥山妝故園不見又經歲夢繞湖山過岳陽又姊寄余一律云眉山兄弟各天涯負笈從師媿未加桃李相思春宴樂芭蕉心卷故園花湖湘詞祖推騷體江左門風數謝家記得燕雲舊烽火夜遊如夢說京華又黄浦灘晚眺次余津橋晚眺韻云小灘遙望絶幽清海市蜃樓怪此城犬入禁中偏自在燕巢幕上太無情桃花萬點口新恨梅雨千行洗宿酲大好畫梁歸别姓有纓何處請長征噫巢幕之燕遊釜之魚人爲刀俎我獨魚肉覩景增懷益覺傷悼矣 
小說 
[劇賊胠篋記（二十七）] [  一圭]  
（四）一夜 
　　辣弗里司道這個自然我跑到别處去做甚麽呢我問道後來可有甚麽禍事麽辣弗里司道等到第二天早上那個醫生來向我說歐巴克曾告訴他說我不辭而别别的也没說甚麽我道他的銀行裏失了許多金洋不疑心是你偷的麽辣弗里司道他們一些也不疑心呀倘若眞個疑心我我還能安穏坐在家裏享受那金洋的利益麽我道如能我是你定然不敢做這件事你的膽力可眞大了但是也太冒險辣弗里司聽了笑了一笑 
餘瀋[  隠厂]  
　　汽車與馬車較則汽車速若馬車奔走不停汽車停機不開則汽車雖速亦不及馬車矣人之天資亦然聰慧者與魯鈍者較固聰慧者之進步速若魯鈍者專心致志不厭不倦聰慧者自恃才高曠時不學則聰慧者之進步亦不及魯鈍者矣青年學子其三致意乎 
 
 

Page 14

 
 
本埠新聞 
[全國商會聯合會第七次開會紀]  
昨晨之審查案尚未報告　截捐賑災三案與修改商會法三案均付審查 
　　全國商會聯合會本定於昨晨十時先開審查會到者不足法定數未及有審查報告其到者姓名如下（一）商約案審查員陳西園·吳漢聲·邵玉銓·汪筠（二）所得稅案審查員戴吉人·盧治安（三）裁釐加稅案審查員姜少廷·毛安卿·潘更生·唐庚·蘇民生·楊子春·王義甫·趙叔雍·石紹先（四）印花稅案審查員李梅軒·汪文燦·鮑友恪·于樹深·周茂如午後三時正式開大會到會者有浙·湘·蘇·鄂·閩·川·魯·晋·直·豫·皖·十一省代表四十七人由湯副議長主席趙叔雍報告早晨審查之議案未竣主席遂述議事日程如下（一）截留各項災振附捐充辦各省災振案（浙江嘉興縣商會提出）（二）清查災振附捐並限期截止案（江蘇武進商會提出）（三）截留附捐供本省振災用途案（鎭江商會提出）（四）删改商會法第二十四條但書案（浙江安吉縣商會提出）（五）請改組舊設商會法（浙江海寗縣袁花商會提出）（六）泗涇鎭依法改組商會案（江蘇泗涇商會提出）馬息深謂第一二三 
輔卿謂對於請查振災附稅截充振欵事湖北尚有一提案提出甚早議程乃未列入請並付審查姜少廷請將審查成立付表决當時會場衆議紛起請付表决者甚多惟對於蔡君所述湖北一案未便合併表决主席乃以一二三案合併審查付表决多數起立通過當指定王鄉泉蘇民生馬息深汪竹卿王介安陳文翰盧前䇿孟紹先八人爲審查員次討論第四案向淑予謂第四案商約第二十四條訂定時本席適供職部中確知其有不得不訂之苦衷應請母庸討論張炳熊亦謂農商部已經解釋明白不生關係惟本席所主張者乃法律問題鮑友恪主張付審查汪文燦謂此案須俟修改商約方可成立馬息深更申述曾董兩年後不能連任之爲難非修改不可當時聲浪復紛起王湘泉再三請付表决汪文燦力主保留並謂此案就漢口情形而言頗爲適用因商會會董多係極有聲望者旣經推任此種義務之事不能責以久任有一部分人欲終身爲商會會董以爲其利用活動之利器則又可以此條相箝制豈不甚美俞葆村唐庚均主付審查主席乃以第四條付審查表决起立者二十五人多數通過汪文燦謂今日到會者僅十一省區其中有一省區懂一二人者而江浙兩省之代表多至二三十人此種表决殊有疑義應舉行投票表决以省區爲單位位經馬息深勸阻汪始默然而息續議第五案汪文燦馬息深唐庚等先行退席者甚多在塲者統計不滿三十人第五案原提案人海寗袁花商會代表潘更生在演台上等待良久始稍得說明原案因代表中多有爭執蘇民生請將第五第六兩案合併審查分别報告主席以蘇說付表决多數起立通過乃指定第四五六三案審查員向淑予潘更生石紹先鮑執之田時霖劉守訓邵治衡張我華李秀峯等九人後請將各省代表提案限於今日（十九）截止明日起繼續收到案件即作爲意見書僅備參考之用不再提付大會討論蔡輔卿請事務所將逐日提案皆於早一日印成發給以便預先研究衆均贊成時爲四時許在塲代表已僅十餘人乃散會今日（十九）上午十時各案審查員仍分别開審查會下午二時繼續開第八次大會所有各省代表姓名席次本報已載列九十餘人兹將新到諸人席次續爲列表如左 
　　各省代表席次表 
席次姓名號省别席次姓名號省别 
（九二）錢潤澤伯塤江蘇（一Ｏ七）徐兆嘉子樹江蘇 
（九三）鄭寳林楚臣浙江（一Ｏ八）吳其林漢聲湖南 
（九四）陳邦彦虞笙同上（一Ｏ九）張馨叔浙江 
（九五）孟繼緒紹先陜西（一一Ｏ）戴慕達吉人江蘇 
（九六）沈沅幼樵江蘇（一一一）毛起翼健 
（九七）羅錄忠　浙江（一一二）高藴玉蔭江蘇 
（九八）余錫鴻發盛浙江（一一三）姚錫瓚仙農江蘇 
（九九）程炳鏞薇生江蘇（一一四）俞鎭庭浙江 
（一ＯＯ）王贊成同上（一一五）邵玉銓治衡江蘇 
（一Ｏ一）沈琬慶福建（一一六）彭　維城幼彝江蘇 
（一Ｏ二）林承基同上（一一七）張我華安徽 
（一Ｏ三）陳文翰同上（一一八）張紹誠三省浙江 
（一Ｏ四）田寳林墨卿江蘇（一一九）盧前䇿案徽 
（一Ｏ五）張炳熊浙江（一二Ｏ）徐斌靜甫浙江 
（一Ｏ六）邵子賓浙江（一二一）周雪松江蘇 
[蘇省會爭長潮之電音]  
　　有取干涉主義者　勸勿走極端 
　　仍忠告有者改之無者加勉 
　　又兩電主撤回代表 
　　申報館轉六十縣公團曁父老昆季鈞鑒蘇省會以金錢買賣議長出寰球未有之醜貽蘇人全體之羞正誼力爭嗜爲搗亂擾攘半月解决無期議會本身已失能力吾人不得不取干涉主義以爲正誼派之後盾貪賄黷職躬蹈刑章惟有實行起訴取消其議員資格一面查取得錢者姓名刋鑄鐵碑樹之鄉里爲若輩永留醜 
成請郵覆南滙縣敎育會以宏團體而便實行南匯縣敎育會農會商會勸學所欵産處同人公叩 
　　申報轉江蘇省議會諸君鑒吾愛吾蘇吾愛吾蘇省會此次第三届開幕凡遇大會鄙人輒往旁聽但大會連開數次議長尚未舉出黨派分歧爭擾無已旁聽之餘傷心曷極就黨派中之大者言之一主南張一主北張北張派中大公無我潔身自好者雖居其多數然自喪人格視自身僅爲數千元之代價而願市票者亦復不少南張派於議場中呼號唾駡毁匭撕票雖本良心之主張然舉止亦未免失當吾願諸君中受金錢運動者請思及議會及自身之價值從速覺悟力趨正軌反對金錢運動者切勿暴烈如焚促彼必走極端無反悔之餘地鄙人官滇十載今秋始行返里諸君中竟無相識者以上所言悉出自良心毫無黨見不知諸君能以爲然否江蘇公民楊雨林叩篠 
　　江蘇省敎育會復李中一等電支南京江蘇省議會李君中一季君通閔君瓛徐君果人錢君名琛邵君玉銓宋君銘勳錢君鼎陸君曾燕侯君兆圭龔君廷鶚葉君理封張君葆培楊君同時許君仲祥周君凱周君乃文陳君大啓王君廷貽陸君元萃吳君廷良章君崇治陳君同倫均鑒銑電詢金錢運動誰施誰受之主名此事匪獨萬口喧傳且久經揭載各報名姓燦然日久未見有人更正敝會不忍見議會之全體受汚冀以一度之忠告促良心之覺悟不謂諸君反來詰難仍本有者改之無者加勉之旨再進忠告江蘇省敎育會巧江蘇省敎育會復陳謨等電云南京江蘇省議會陳君謨朱君嘉楨王君國謀劉君文輅賈君先甲董君增傳張君才魯孫君煥春王君綱楊君成左君保南吳君輔勳李君郁文戴君谷墟仲君洲楊君集華康君靖均鑒諫電詢正誼以何爲標準受金錢以何爲證據敝會以爲此義最易明瞭正誼以不受金錢運動爲標準證據以報紙揭載日久無人更正爲證據承囑一一明白宣布姓氏等語敝會以姓氏早經燦然於報紙極盼有人負責更正免使汚我議會汚我江蘇更何忍重爲宣布至撤回代表之主張屢見報紙諸君豈無見聞前以一度之忠告冀促良心之覺悟不謂諸君反來詰難仍本有者改之無者加勉之旨再進忠告江蘇省敎育會巧 
北京江蘇同鄉曁全省六十縣公民均鑒本届議會開幕以選長爭執迄未解决致重要議案擱置不顧金錢賄買喧騰全國報章揭載貽笑中外乃猶怙不知恥强顔相抗此等代表人格早已喪失列席議會於省政前途極爲危險雖有少數議員矢志靡他然爲多數所刼持遂致孤掌難鳴是非莫白家棟等同爲蘇人不容緘默爲今之計惟有請各縣即日撤回代表俾不知廉恥之徒無所憑藉時機危迫急起圖之江蘇公民汪家棟潘文安周靖潘昌萃徐樹棠錢夢渭汪鑑榮叩嘯申報館轉江蘇全省公民鑒江蘇省會以爭長而放棄議事之天職已半閱月矣吾人民負擔巨額之金錢以養議員議員不之德日紛紛然奔走私門置省事不問然則人民又焉用此議員爲哉夫君子不可以貨取若以立法機關之神聖以金錢爲運動之媒不將自居於小人之尤者耶議會可鬻議長天下尚有不可鬻者乎議員公僕也人民其主也議員之卑劣如此人民尚安坐不爲糾正不但議員之禍省將無所底止即蘇民之人格亦將爲彼賣盡矣望全省父老速定撤回議員辦法一洗蘇人之恥江蘇公民顧樹森潘鳴鳳倪祝華葉公夐葛元增巧 
[寰球學生會歡迎敎育會代表]  
　　寰球中國學生會於昨日午後五時在該會會所内歡宴出席全國商敎聯席會議之各省敎育會代表列席者有奚國鈞徐汝梅杜含章趙瑞年汪千仭李俊夫張秀升冀貢泉王卓夫吳賓駉孫庚三邰蘭波武桓錢正澐潘永陽及該會副會長李登輝總幹事吳和士幹事許兆豐朱少章吳敏松馮啓承君等三十餘人先進茶點畢吳和士君起立致詞略謂今日承諸君寵臨無任怕幸兹謹將敝會會務概况略爲諸君陳之敝會鑑於國人近年來之留學外國者年多一年而初次出國之學子一切情形多所不悉非有一招待機關爲之指寰球學生會歡迎全國敎育會代表攝影 
導並代理一切出發手續殊多不便爰有游學招待部之設辦理上列各事又鑑於吾國敎育實業機關之不發達往往有眞才湮没末由發展其學識技能之機會特設介紹部專司調查各處所需要之人才而爲之擇人介紹又以吾國敎育之幼稚爰特調查各國敎育界之新趨勢及編制設備等概况源源披露會報以資國内各校之借鏡而對於國内各省敎育界之現狀亦極事調查陸續發表於會報以資互相參考將來經濟稍有餘裕尚擬編印寰球叢刋及各種科學專書以供一般社會之需要同人之志願如此尚希今日到會諸君加以指敎不特敝會之幸抑亦社會之福也云云次浙江代表李俊夫君演說略謂今日承貴會開會歡迎不勝榮幸頃聆吳君之言論尤深欽佩吾國近年來新思潮勃發之好現象皆由於學生界五四運動之效果五四運動雖發軔於北京學生究其遠因實寰球中國學生歷年盡力於國内外學生灌輸歐化不辭指導之勞有以致此蓋會中游學先進如李登輝胡適之諸君造成此一班有志之學生蹟會過去成績已爲中國敎育界之明星更希望將來益加增進爲全國敎育界之模範機關云云次京兆武桓君演說略謂自吾國新文化勃發以來思想界大爲改革但觀察各方面之狀况總不能離二假）字即出版界之著作品亦不能免於虚幻推原其故皆由於一般人之科學知識太淺不能以科學方法解决一切問題所以無論經濟敎育均有破産之現象欲救此等弊病非提倡科學不爲功深望貴會格外注意於此云云次京兆邰蘭波君演說略謂當今之世無學術不足以立國然欲學術之興盛必先使一般人民均有讀書識字之能力故目今最要之急務爲强迫敎育尚望貴會對於此點極力皷吹云云次灥江代表王卓夫君演說類多奬勉之詞末由吳和士答謝並分贈理科敎授研究會刋行（叢刋徵稿規則）及（徵集敎材）之印刷品七時許合攝一影進晚餐而散 
[中國公學風潮記]  
　　電催王校長冋校　推舉代理校長 
　　此次中國公學風潮發動之初以爲其事甚微即可消歇詎至今日尚未解决學生方面以張代理校長帶警察二十名抵淞開除學生以後於晚六時即乘車到滬并未有何種表示遂爾醖釀復醖釀幾不易即行收拾昨得學生方面報告云商科方面之學生已開全體聯合會議贊成去張者居大半然一部分仍不以爲然據稱中學學生之贊成去張者共一百二十餘人達全中學部學生總數之三分之二合商科統計達全校學生總數之三分之二昨日上午九時商中二部開大會於大禮堂議决事項如下（一）發電與北京王校長（二）發宣言去張舒二人（三）舉商科敎員余楠秋爲臨時代理校長宣言頗長大致在咎張校長之帶警開除學生其致王校長電云北京中原公司王校長鈞鑒中學要求去舒東蓀挾警兵二十名武力開除代表十二激動公憤商中二百十餘名否認張舉余楠秋臨時代敬候公來解决公學商中學生叩云云並致張校長一函詞意與前述主張相同惟晚中得信張校長巳不願再代校長職務即電王校長回校解决云 
[武高畢業生爲全體後援]  
　　請解决基金嚴懲軍警 
　　武昌高師畢業生嚴善言程發軔致敎育部電云北京敎育總長鈞鑒武昌高師學生爲校欵呼籲迄今一載大好光陰虚擲於奔走之途固非大部培植學子之本心至饔飱莫飽全體北上又豈學生情勢所得已當局應俯允請求立予解决乃各報喧傳逈出意表欠欵未發毆辱横加大部爲全國文明之中樞横逆之軍警何來學生爲搆成文明之元子豈應遭此無辜之蹂躪况高師直轄於大部學生有如弟子縱有逾閑儘可直責何必假手軍警毆擊部門衆目昭昭萬邦騰笑學生之辱亦非大部之榮聞曾熊二生負傷綦重倘有不虞咎將誰與仍懇大部俯念輿情賜予矜恤一面對於該校基金立求確定解决俾諸生早日南旋安心向學一面對於肇事軍警嚴加懲斥免輿論憤激重起學潮是爲幸甚臨電神馳無任惶悚武昌高師畢業生程發軔嚴善言叩删 
[濬浦局技師會之昨訊]  
　　各技師今日出發攷察港口 
　　濬浦局前晚假禮查飯店歡宴英法美荷日五國技師詳情巳誌昨報兹悉該局海工程師昨面諭測量師斯叨克（譯音）將以前在錢塘灣各處所備各種量水之標記及成績迅往驗看有無羞誤以備各專家實地攷察斯君卽於昨日邀同測量部全班人員隨帶器具分往各地查看 
　　又聞海工程師昨已面邀各專門工程家准於十九日上午（即今日）十時乘坐該局小輪先赴吳淞口外沙灘一帶攷察港水之深淺再往揚子灣詳細考核至下星期爲止下星期二下午在該局五層樓開第一次之會議云 
[揚嘉同鄉之賑災熱]  
　　昨下午三時揚州八邑旅滬同鄉會籌辦鎭揚水災急振事宜在公所開會到者各業領袖五十餘人報告捐欵計理髮公會代表王炳南報告雙十節日共捐得洋三百三十二元先行交納次葛春華捐募洋一百元又自捐三十元陳樹芝捐洋五十元曹如莫捐洋五元共計六百十二元暫存總董處俟集有成數即行派員赴揚放振次議公所義地近譚家橋碼頭有地一畝四分七釐現地主張金華願售與本公所作爲義地一致贊成該欵先向公所建造工程項下暫行撥用次各業討論定每月十六日開常會一次以䇿會務進行 
　　旅滬嘉郡會館前日致北京内務財政部電云浙江舊嘉興屬各縣七八兩月迭遭颶風霪雨水勢之高較光緒十五年尤甚災歉之重爲數十年所無溝壑餘生勢將同盡可否籲懇大部俯准截留百貨附加稅先辦急振一面電咨省長分别緩免銀漕以蘇民困迫切待命之至嘉郡會館旅滬同鄉陶葆廉等同叩巧此外並電浙省長財政廳錢塘道尹 
[工巡捐局整頓路政]  
　　本城内外清道事宜已由淞滬警察廳移還滬南工巡捐局接收辦理該局現已另組辦公處歸主任葛似耕管理該主任以移交之清道器具如車輛等均已破舊不適於用商請姚局長撥欵製備各處小巷内路燈亦有損壞或玻罩殘缺以致燈光不明急宜清查確數添配完全尚有馬路間電燈燈泡有塵垢汚積或損碎外罩等類亦應撥派工人從事揩擦修換故已知照助理員會同各處清道路燈員逐一檢查以便整頓 
　　又姚局長據路政員報告所轄境内因夏秋以來風雨迭侵加之浦潮盛漲溢流街衢淤泥汚垢積存各處溝井以致水道不能流通一逢陰雨積水難以暢行於路政衛生俱有關係急應設法逐段疏通挖去淤泥以通溝道等情當即知照工程處每日多派工人動工開挖矣 
[寳山縣界長途汽車之函詢]  
　　閘北地方自治籌備會致函滬北工巡局詢長途汽車情形云逕啓者竊聞寳山縣所設之交通局藉開築縣道之虚名實行開放長途汽車之路綫并將貴局已築之馬路收爲該局所有改爲縣道將成事實云云是否謠傳失實公民等未能揣測但查長途汽車之組織曾屬私人之營業事關交通地方未聞反對儘可請商埠局備案實行開放未便藉縣道之虚名攫取地方公有之路權况開築縣道無非爲利便交通如上寳之間馬路銜接交通已極便利無須縣道之修築掌路政之權者南北均有工巡捐局之設置即閘北一埠除貴局之外尚有吳淞商埠局之設立分道主持綽有餘力揆諸事實情形該局無存在之理由今猶不自揣反欲將貴局已成之馬路收爲該局所有實屬大背民意殊不知上寳間已成之馬路完全爲地方紳商所納之稅額而開築之在貴局亦不過爲地方人民之代表擔負工築之權而已如該局果藉縣道之名義而奪取地方之路權實屬有違公法公民等誓不承認地方民意所在想貴局亦不甘於自棄事雖聞諸謠傳未詳眞實路權所關萬難緘默有無其事希詳加示復以釋羣疑無任盼禱此致滬北工巡捐局 
[航業消息彚紀]  
　　本埠紫銅來源向以日本進口者爲多本年美國銅亦有陸續運來兹悉天祥洋行之紐約班輪露西烈號Ｌｕｃｅｒｉｃ明日抵滬船中裝有價值百萬元之花旗新紫銅三萬六千錠即在上海起卸又有洋布及機器六百餘噸運來此外有大宗汽油火油係轉裝至小吕宋者 
　　近日各公司之烟津班輪緣天津方面水勢乾淺行駛爲難故均不能如期到滬較前須延遲二十四小時以上 
　　太古公司之蘇州號昨由香港裝來手槍一箱銀亳洋五十七箱約一百八十萬角又本日招商局之新濟號出口本埠泰亨源裝往福州久和莊有寳銀二十箱計一千二百隻合銀六萬兩云 
　　本埠日本郵船會社接東京電訊該社南洋印日班輪錫蘭丸於九月二十四號開赴爪哇印度船至中途煤艙中發生火警延燒頗烈當即駛往星加坡撲熄修理此船係專備運貨並不搭乘旅客其船身爲四千九百零五噸現正在修理中 
　　昨日日郵社之春日丸到中　旅客中有日本演武團藝員松永莊吉田平大等六人來滬又有新聞記者立佩Ｒ·Ｂ·Ｌｉｂｂｙ及林源留口學生張復日領署職員板垣吉次及大北電報公司之何清池等人又靜岡丸由歐洲還申有從哥倫布到申之中國船員姚孝海莫金奎陳仁仙王君坤等六人並學生何健元諸人云 
　　提督公司之西雅圖線内郵船今决定擴充至七輪行駛自明正起將規定每距離一星期由西雅圖開出一輪即在上海開還一輪每月須有四船來華云 
　　太平洋郵船公司之南洋班貨輪停駛來滬已二月有餘兹此路已照常規復開駛二十三號將有一輪抵滬名代來司當仍往來西貢上海云 
[商品陳列所派員領鑛産]  
　　上海總商會商品陳列所徵集各項出品分部陳列漸次就緒惟於礦産一部蒐集較難前由該會陳列所委員謝　牕君會董顧子槃君函托北京農商部地質調查所翁詠霓君代爲徵集現據函復托徵之礦産陳列品約於二十一二日均可配集完備囑即派員前往具領本日已由該會備函特派總務科科員裴國雄君北上領運來滬云 
[女青年會徵求大會之第一週]  
　　募得三分之一 
　　此次上海女青年會徵求大會分團募捐義務員各領袖昨在崑山路上海女青年會作第二次之聚集以結束徵求大會第一週所得之成績據各領袖報告現在已募得洋五千元計達預算費三分之一蓋徵求全數須一萬五千元一部分支給上海女青年會一部分支給全國女青年會協會一部分支給協會所設之女子體育師範而一部分則支給中華衛生敎育會者也已故協會總幹事顧恩慈女士對於會務盡瘁之精神至足爲人模範此次徵求大會正逢女士長逝之痛然當事者仍能奮起熱忱踴躍徵求一以慰女士之幽魂一以爲中國婦女服務至堪感謝而此次徵求中外商號捐助者頗多即號中執事個人慨捐者亦不少亦足見社會之熱誠矣兹將各領袖報告錄之如下石腓比醫生三百卅五元唐露園夫人二百七十八元嚴老太太二百六十七元伍廷芳夫人一百零二元聶老太太九十三元藍山夫人六百六十一元職業女子聯修會四百三十二元馬克林夫人三百七十元魏爾區夫人九百零二元安德生夫人一千三百十元吳采芝女士一千零零八元宋美琳女士二百三十一元楊潤身夫人二百六十六元李銘夫人二百八十七元錢新之夫人報告未入 
[寗波同鄉會近事]  
　　徵求會推定主任該會本届徵求會於十五日晚開幕詳情迭誌本報該會全部共計二百組公推總主任一人總其成兹聞會中已推定組長陳文鑑君擔任斯職陳君德望素孚必能聯絡羣䇿　力集其大成也 
　　急振會撥欵修路寗波水災急振會會同會稽道黄道尹辦理桑梓賑務其辦法早經議定由會募集振欵匯存中國通商銀行寗波分行災區需用時由道尹核定數目簽字支領會中陸續匯甬之欵迄今已達數萬各災區道路橋梁爲人民生計繫修復在在需欵現因會中源源接濟皆已動工興修矣 
　　電請嚴緝海盜鎭海水上警察廳來廳長鑒據同　沈仁卿面稱從弟沈允甫之金裕盛帆船由鎭海放空往閩於陰曆八月二十四日駛至閩洋北關地方遇盜將人船並行刦去懇請電達貴廳長迅行派艦出關追弋救回商船以靖海面而保民命等語又稱此次由閩搭寗興輪船來滬在石浦對開之力魚山實見被刦之金裕盛船在該處下椗理合據實報告伏乞貴廳長雷厲風行從嚴緝辦至紉公誼寗波旅滬同鄉會朱佩珍虞和德王正廷叩篠 
 
 

Page 15

 
 
[衛生會調查紙烟銷數]  
年費九千二百餘萬元 
　　上海衛生會因鑒於紙煙之害及邇來社會中嗜好之多故曾切實調查每年銷耗數目一促國民猛醒兹據其調查報告云聞政府最近之理財者嘗以爲整理紙烟酒稅一項就年來之增率約計數年之後足以抵全國田賦而有奇又據民國九年海關報告紙烟一項輸入總額爲關平二千二百萬兩合洋三千零五十五萬餘元其産自本國自産自售者尚無統計可查即從最小限度言之約加二倍有增無減合計全國每歲所銷耗於紙烟者當爲九千二百餘萬元以全國民數現稱四萬萬人除之無論老幼男女每人每年應負擔銷耗費二角三分有奇今全國之兵不過百萬每名月餉以八元計年餉總額九十六元百萬之數亦僅九千六百萬元節紙烟一年之銷耗供兵百萬之餉而無有不足鐵路建築除橋染外每華里至多需二萬五千元絶此烟毒以充路股每年可成鐵路三千七百餘里若築馬路應增三倍歲可成國道省縣道一萬一千數百餘里以敎育費論北大常年經費不過七十萬元節此紙烟銷耗以辦學校如北大者可得一百三十餘校云聞該會已將紙烟之害及耗費之鉅刷印數萬册分分各省同時提倡云 
[金價漸趨漲勢]  
　　昨日標金價高至三Ｏ五兩九飾金漲至四十六元十一月份標金自本月十五號收盤二百九十三兩後至十六號近期大條勿動遠期長一二五收盤價爲二百九十一兩五錢十七號星期一大條例無電報是Ｈ　毛盤爲二百九十一兩三錢先令開出勿動美滙漲二角五分印匯大一羅比半嗬滙大一盾半金價最小到二百八十八兩後因市面逐軟至十一時左右先令改縮半辦士收盤金價漲至二百九十四兩半午後先令雖無更動而市面更軟故金價漲至二百九十六兩五錢收盤爲二百九十五兩七錢昨日（十八）近期大條勿動遠期縮二五毛盤金價爲二百九十五兩先令揭曉縮半辦士東滙漲半分金價反小至二百九十四兩因誤爲東匯掛小所致嗣後始悉並未掛小且因先令逐軟至十時一刻許十二月份先令祇四先令可結故金價遂漲至三百兩之外移時先令改縮一辦士爲四先令印滙小六羅比法匯縮二十法郎美滙縮一元七角五東滙大一分二五嗬滙小四盾半新匯漲一分港匯勿動故金價升至三百Ｏ四兩五錢旋因市面轉平十二時許十二月份先令有三先令十一辦士七五可結故金價小至二百九十八兩半收盤下午開盤亦平最小至二百九十六兩八錢後因港匯改縮市面仍軟十二月先令僅三先令十一辦士可結美匯十一月份祗七十七元可結東匯十二月份在六二半之外因此金價最高至三百Ｏ五兩九錢各銀樓首飾每兩亦漲至四十六元似此形象今日大條恐有特縮金價無復跌之餘地云 
[友華銀行銀市報告]  
　　中美新聞社譯友華銀行十八日銀市報告云昨日倫敦銀價近期不動遠期跌一便士之四分之一紐約銀價高至七三又八分之五倫敦紐約間匯價高至三九三半今日此問開盤金鎊跌至四先令一便士金洋跌至八十半日金高至六十又四之一至午後市况較爲堅固金鎊十月份爲四先令又一便士之四分之三十二月份爲三先令十一便士又四分之三最後市况又轉爲軟弱金鎊十月份爲四先令又一便士之四之一十二月份爲三先令十一便士金洋十月份爲七九十二月份爲七七又四之一中國昨在倫敦購近期銀投機者多售出而購遠期銀云 
[德律風公司將加資本]  
　　上海德律風公司前日開股東常會决定加收資本至二百萬兩發行新股二萬股每股票面價額爲五十兩提五千股售與股東凡有四舊股者得購一新股惟須照票面價額每股加付二址兩即股東須付銀七十兩始可購得一新股其餘一萬五千股則由公司量資本之需要察市面之情形隨時出售以上决議案尚須於十一月四日提交股東特别大會作最後之通過 
[萬國賽槍會競射十月盃]  
　　陳景塘三勝愛混班　郝伯陽急起直追 
　　華人射擊成績　以今年爲最佳 
　　上星期五（十四日）早六時三十分本埠萬國賽槍會員在靶子塲比賽十月盃到場與賽者計中西各國共五十二人以二百五百碼各七響作第一次月盃比賽五百六百碼各七響作第二次月盃比賽均用最小牛眼靶結果推華人陳景塘君六十八分爲全場之冠於是愛混班　盃又爲陳君獲勝按陳君自本年四月間照章推升愛混班後未幾得該班七月盃繼勝九月盃三勝十月盃成績之優母待贅述又王衍慶君亦於本年由地字　躍升愛混班後曾經二次獲勝最近郝伯陽君據報愛字班完全獲勝先後凡四次照章即日起升授愛混班業由該會通告各國會員矣回溯十餘年前該會雖有華人足跡而大半西地二班居多每遇獲勝外人常謂射分固佳惜乎班次太低查愛混班爲該會最高級班次歷數十年合　國賽員迄今不過二十餘人乃本年數月間華人竟得進佔三席殊爲空聞現在靶子塲上待遇平等毫無强弱歧視亦國際間之快事也兹錄比賽每班最優三名如下（第一次月盃）（愛混班）（一）華人陳景塘六十八分（得盃）（二）日人伊籐一郎六十八分（三）葡人高拉沙六十八分（愛字班）（一）美人勞白之六十七分（得盃）（二）華人陳如松六十七分（三）華人郝伯陽六十七分（皮字班）（一）英人屠倍司六十六分（得盃）（二）葡人高林司六十四分（三）瑞士人馬秋六十三分（西字班）（一）英人麥而微而六十一分（得盃）（二）日人大島德次六十一分（三）華人陳文龍五十五分（地字班）（一）日人中島五十三分（得盃）（二）英人雷登五十三分（三）華人李玉書五十三分（第二次月盃）（愛混班）（一）日人野一色彦太郎六十七分（得盃）（二）日人伊籐一郎六十六分（三）華人陳景塘六十五分（愛字班）（一）華人郝伯陽六十五分（得盃）（二）華人陳如松六十四分（三）英人杜柯達六十四分（皮字班）（一）英人屠倍司六十四分（得盃）（二）英人丁克海姆六十二分（三）華人方液仙六十一分（西字班）（一）日人大鳥德次五十九分（得盃）（二）英人麥而微而五十五分（三）英人鴨且五十二分（地字班）（一）英人雷登五十一分（得盃）（二）日人籐井辰之助四十八分（三）華人李玉書四十五分 
　　又是日下午三時至六時又爲比賽第三次銀盾之期目下呼聲最高者一係華人陳景塘一係英人雷登惟每次課程變更其最後五分鐘屬於何人勝利尚難逆料其有奬分最多者（一）華人陳景塘五十四分（二）英人雷登四十二分云 
[打鐵浜發生暗殺案死者爲劉姓]  
　　法租界打鐵浜裕福里第十三號門牌劉姓家於昨晚九時突來暴徒數人袖出手槍向劉連擊數槍擊中劉之頭部立即身死兇手一哄而散後由探目黄金　到來查看情形回禀捕頭諭令緝兇究辦 
[汕頭路暗殺案之研訊]  
　　嫌疑人彭阿根稱天曉得　候再續訊 
　　沈福生（即小福生）被人開槍擊斃於汕頭路四號門牌其姘婦家後由老閘捕房華探目黄潤甫包探姚錫卿榮鎬林等緝獲與此案有關之過犯彭阿根（又名癩痢頭阿根）解經公共公廨押候研訊等情迭誌本報昨由關讞員會同英包副領事升座第二刑庭飭捕傳齊人證將彭提案審訊捕房代表費斯福及被告代表某維露穆安素等律師相繼到堂先由九十號西探特　斯投案　稱此案發生在九月二十五號早晨二時許是日下午我偕華探姚錫卿榮錦林等在北河南路緝獲被告彭阿根渠問我因甚拘彼我答以爲昨夜之案彭云是否即小福生被殺之事此案祗天曉得伊對此毫無關係等語我詢彭爾是否過犯彭承認伊爲逐出租界之流我乃與華探將其押登汽車駛回捕房一再調查祇有法捕房五十號安南巡捕在大世界相近處站崗時見兇手逃過有一人面貌與彭相似故曾將彭雜入各犯中令該捕前來指認屬實惟死者當時同行之李仁芝實係本案要證云云穆律師即向該西探盤詰一過時捕房律師起稱本案發生之前死者偕李仁芝由滿庭芳吃粥回轉油頭路四號李先進門開明電燈沈係在後李突聞槍聲兩響此及返顧見沈業已倒地兇手有兩人李即追捕又發一槍彈中李頭戴之西式呢帽李仍追至雲南路口狂呼捕盜當有四百四十一號巡捕聞警帮同追至大世界相近該處法捕房所派之安南巡捕亦爲協捕乃兇手沿途開槍致捕者　能近前前被竄入一黑暗弄内遁去嗣捕房查獲彭阿根由安南捕證明彼係兩在逃兇手之一以故起訴言畢將所繪出事地點之圖式呈察又由見證李仁芝上堂證明出事及追捕致被開槍彈破呢帽情形並將呢帽呈察復稱本案被告是否即開槍兩人中之一因當時未曾認明開槍者之面貌故不能證實被告律師亦向李盤問數語旋由三百四十號華捕周子桂上堂稟稱出事時我在廣西路及聞槍聲與呼救命聲乃循其音而往見汕頭路四號星内有一人倒臥於地詢其何故彼搖首不言我即　車將此人送往仁濟醫院稟畢退下四百四十一號華捕王信卿遂上堂稟稱其時我在汕頭路雲南路梭巡聞呼捕盜聲我即鳴警笛旋見兩人往南而逃見證李仁芝在後追趕我即帮同追至五馬路西藏路口又聞槍聲一響並見兩人向大世界方面而逃未幾又發一槍該兩人折回雲南路從弄中遁去愛多亞路中間其時站有安南巡捕云云至是五十號安南巡捕上堂證稱名宫濤九月二十四號晚一點三刻鐘我站崗於敏體尼蔭路聞英租界西藏路方面有警笛聲我即至愛多亞路有三百甘九號華捕站在該處旋見兩人從英租界方面逃來向該華捕云不關你們事其時大世界業已收市我與另兩安南捕本欲向逃者開槍因見多人將他圍住故有不便旋見一印度捕追到云捉强盜但兩逃者已轉入英租界弄中兩人中有一人之而貌我尚記得後往老閘捕房認出被告即係兩人中之一云云被告律師以此案發生後人云兇手係癩痢頭故捕房傳該安南捕前去指認時將被告雜入各犯内並令各犯將帽子除去等語向該安南捕詰問蓋以該安南捕旣見係癞痢頭者即指爲暗殺案之關係人也並詰該捕旣見兇手何不逮捕該捕答以因係從英租界逃來故未便貿然拘拿問答良久中西官宣諭退庭彭阿根還押候再續訊 
[美法官宴菲律濱律師代表]  
　　萬國律師公會本月二十二日在　京開會赴會之菲律濱代表律師於日前到滬日昨美國領事館承審員洛思等特宴於美國俱樂部並邀美國律師協會會員及會審公堂人員作陪菲律濱代表爲菲律濱律師協會會長歐布魯下議院議員桂列諾等六人洛思與歐布魯及美領事波金斯均有簡單之演說云 
[預測娠婦腹中男女之新機]  
　　近來化學電學發明大進步電化作用往往有不可思議者日昨有德商運來一種試騐機具能考騐預知孚婦腹中之男女此機於化電之外合有心理學現由永除泰經售五馬路商界聯合會陳春盈亦知其詳細好奇之士可向陳君接洽也 
[滬江影戲院最新影片到滬]  
　　虹口武昌路乍浦路轉角華商滬江影戲院開幕後即電美洲購運最新出版長片今已運到美國寰球影戲名廠本年六月間新攝三十六大本之偵探長片（鑽石之王）全部該片係著名女伶綺蓮薛維克ＥｉｌｅｅｎＳｅｄｇｗｉｃｋ傑作奇險百出一氣呵成合情合理誠長片中之别開生面者聞已定於本月二十四星期一開演愛觀電影者又可一飽眼福矣 
[火燒成衣店]  
　　法界菜市街第十五號丁順昌衣店於前日下午四點時樓上不戒於火一時冒穿屋頂當由救火會到場灌救始熄祗焚毁樓面一間幸未延蔓後由捕房飭探將火首帶入捕房聽候查明起火情形再核 
[唐家弄發生搶案]  
　　前晚九時許虹口唐家弄二百三十一號門牌馮姓家突來盜匪五名兩盜在前後門把風三盜一擁登樓直達臥室各出手槍利刅向馮之眷屬傭婦人等嚇禁聲張翻箱倒篋當被搜刦去值洋三百元之金鐲金飾現洋而逸迨該管滙司捕房聞警立飭通班中西包探馳往兜拿盜匪早已遠遁當向事主詢明盜黨而貌服式口音歸稟捕頭轉稟麥警務長通飭各捕房中西包探一體嚴緝贓盜解究 
[黄昏時之盜案　雜貨店被搶]  
　　法新租界徐家洪海格路南洋公學對門楊姓所開之雜貨店於前晚八點時突來盜匪六人兩匪在外把風餘均入内各持白郎林手槍嚇禁聲張當即翻箱倒篋被搶去計重三兩零之金鐲一付金戒兩只鈔票二百餘元現洋七十餘元鋼元四百餘枚携洋而逸迨至探目黄金榮楊振富包探任水揚得悉到來兜拿奈匪已遠颺當即詢明該匪等面貌服色回稟捕頭諭令中西各探跴緝該匪等到案究辦 
[山海關路亦有搶案]  
　　前晚九句餘鐘有暴徒七八人侵入新閘山海關路五百十四號門牌居户陳姓家登樓　進臥室袖出手槍嚇禁房中男婦人等聲張任意翻箱倒篋飽掠而逃後由事主檢點被刦金飾衣服　洋共計約值二百餘金開單投報該管捕房立飭通班中西探捕四出兜拿盜已杳如黄鶴該探等即至事主家詳詰各盜面貌口音服式歸稟捕頭轉請麥警務長通緝 
[不全屍體驗係溺斃]  
　　二十八保四圖地保具報萬航渡西首周家橋小河中發現無名男屍無頭無足請騐一則地檢廳委派楊檢察官沈檢騐吏等蒞塲騐明該屍委係生前失足溺斃因爲時已久是以屍體不全令由善堂棺殮 
[破獲私鑄僞銀幣機關搜出製造器具]  
　　老閘捕房捕頭前日得人報告謂北京路鴻興里八百七號屋内設有私鑄僞銀元機關即飭華探陸根生汪竹生與一百二十五號西探協往搜獲小皮箱）　開啓檢視内有僞銀元三枚鉛小洋七十餘角及製造之模印藥水電桶等物即將以上各件與牽涉之福州人徐秉誠一併帶入捕房押至昨晨解送公共公廨請究所有案證黄阿四婦人徐洪氏徐金英均到堂候示先由中西包探上堂稟明前情經關讞員得稟商之美丁副領事以案關私鑄僞銀幣妨碍市面金融會判徐押候查明實情於下禮拜二解訊 
[串騙衣物之押儆旅客注意]  
　　揚州人張桂林專在滬寗車站及内河外江各輪船碼頭設計騙取來滬客商衣服鋪蓋交　顧修一吕文全消贓分肥日前由滙司捕房包探劉永茂孔慶平將張緝獲連日吊出贓物並將顧吕兩人逮捕昨晨併解公共公廨稟明受騙各户除高長發今已查傳到案外餘均回籍云云並由高上堂證明係由被告以舉薦生意爲由騙取衣物情形質之張俯首無言顧吕二人亦同聲承認代消贓物不諱中西官核供以張迭犯欺騙判押西牢四年期滿逐出租界永遠不准復回顧吕二人各押一月贓交原告認領 
[私賣烟膏押兩月烟膏在木椅内查出]  
新閘捕房包探陳葆錄張盛全偵悉新閘白克路四百九十號屋内有人開設販賣烟土機關於前日稟明捕頭協同西探高爾樂前往當在做成之　椅及木槐機關内搜出烟膏數十盒即將其主福州人陳榮坤與藏烟膏之木椅木塊烟膏一併帶入捕房押至昨晨解送公共公廨經中西官研訊屬實以陳破壞烟禁判押西牢二月烟膏與藏匿烟膏之木椅等一併銷燬 
[運土之船竊土之工]  
　　法界黄浦灘某輪船於日前由外埠運申烟土甚多詎被小工馬小六子毛五子李光良等得悉前往該輪竊取烟土數十磅而逸適爲某號巡捕杳見上前將馬等三人連同烟土一併拘獲帶入捕房昨解法公堂請究先由捕頭稟明前情並將烟土呈鑒詰之馬等三人供認竊土不諱中西官判馬毛兩人各押四個月李押三個月以儆烟土没收 
[丁氏分産案後之餘波]  
　　已過川沙旅滬巨商丁子乾自民國五年去世後遺有巨數財産因兄弟之間不和致起遺産爭訟在中外法庭訴訟已歷多年延至去年經公共公廨俞襄讞及英義兩領事諭令被告丁潤濤將遺産交出照股均分今春訂立分産合同此案似已了結詎料合同成立後潤濤並不遵照將遺産儘數交出照股分派昨日忽在公共公堂義領堂期具稟聲請給諭准伊將其所得之財産過户而潤庠方面以乃兄諸事了而不了到堂竭力反對故由英義兩領商之俞襄讞判令被告暫不准過户變更其財産並着原告於一星期内補叙理由具稟到堂再行定期核審如此則丁氏之分産案又將興起一畨餘波也 
[公共公廨訊案彚錄]  
　　昨晨公共公廨民四庭山俞襄讞先會同英義兩國副領事包費二君訊理婦人丁顧氏偕子丁潤庠訴丁奚氏丁潤濤分産糾葛案（見另條）次會同英包副領事訊理（一）恒泰呢絨店主周堯法延雷聲布律師聲請破産案（結果）候會商堂諭辦理（二）陸進卿訴周老虎掯贖方單案因未解决故無堂斷（三）王福昌訴沈守三錢馥生股欵糾葛案被告不到未審 
　　又午後民一庭由陸襄讞會同美丁副領事訊理美商克司洋行訴元甡錢莊經理王紀銘洪錫祺不付期票洋一千三百元案因兩造現正在外和解由律師到堂請求改期（結果）改期再核民三庭由關讞員會同美約副領事訊理（一）郭霖生延甘維　律師訴錢子湘不理欠洋案（結果）錢子湘對於興隆昌記並無充分證據證明脫離關係應仍着具結出外趕尋其他股東包其亨包其美萬源祥到案訊奪存案之欵准發交原告具領（二）徐掌生訴徐銀寳地界糾葛案（結果）候核供宣判 
[誌謝]  
（半月）第三號爲秋季小說號現已出版昨承贈一册其内容全係小說並無雜載且有長篇劇本社會之蠹旨在針砭社會結構甚佳本月二十三日務本女學二十週紀念會中將演此劇又錢業公會發行之（錢業月報）第九號論說中有同業諸君亟宜自覺金融界僱員作弊之前因後果及其救濟之法等篇均足發人猛省昨承該會惠贈一册又銀行週報社贈二百二十號（銀行週報）一册商務書館贈第十八卷第十七號（東方雜誌）及三一五期（英文週報）各一册誌此併謝 
雜評二 
[開會學與開開會術旡用]  
　　集會結社夫人而能未聞必研究何等學術而後能開會者也記者曰然吾初以爲開會之才之能爲天所賦人不欲集會結社則已如欲集會結社一舉手投足之勞耳詎歷觀會議塲中秩序紛如意氣用事文明時代之集會將一變而爲蠻野時代之舉動會議制果不可行乎曰否否會議有道所謂開會學與開會術是也 
　　曷謂開會學曰所以會議之原理如集衆思廣衆益少數服從多數平心靜氣以討論等是皆開會學中之原理也參與議場者所當服膺弗失非是則乖 
　　曷謂開會術曰必使會議得結果不妄費此精神時間如委曲誘喻使不明者終於明不同者終於同即不同而各行其是亦共了解於志趨與地位之各殊實無可相强者是爲開會者之方術參與會議者當同負此責非是則亂 
　　然今之與會者以好出風頭爲第一病以好爭意氣爲第二病好出風頭將只顧一己不顧他人而他人之怨懟以起好爭意氣將只顧理論不顧事實而事實之乖戾益多紛叙一堂面紅耳熱而卒致無結果而散會議無結果無礙焉會議無結果而事務不能進行斯大誤矣推原責任參與會議者實不能辭其咎此吾所欲以開會學與開會術爲當世士君子進焉 
公布攔 
[江蘇高等審判廳]  
　　民庭判决汪張氏與汪　學爲莊産及身分涉訟控訴一案（判决主文）本件控訴駁回本審訟　及前上告訟費均由汪張氏負擔陳佘氏爲田畝涉訟不服如皐縣知事堂諭提起抗告一案（决定主文）原堂諭撤銷本案　由原縣查照民國九年四月三十日判决執行倪協昌與倪　氏因承繼控訴一案本廳定於十月十九日下午二時（宣告判决）張阿根與張鍾氏因借欵上告一案本廳定於十月十九日下午二時（宣告判决）（十月十八號） 
[江蘇高等檢察廳]  
　　批示楊巧生狀悉查本案前經提卷查核無錫縣知事濧於本案之處分並無不合該民所請再識及移轉管轄之處均無理由並將原卷發　該縣轉行遵照在案據狀前情　即知照此批徐建勳狀悉本案准予上告此批 
　　周錦千狀悉候令南　縣知事查明　判執行可也此批劉嘉友狀　候提卷核辦此批黄竹樓狀悉候提卷核奪此批王銀發狀悉候令泰興　知事查明法辦此批瞿建模狀悉候調卷核奪此批楊馬氏狀悉查爾　互毆成傷即如罪有應得原縣不予深究已　從寛如謂爾單獨有傷亦廳　出础切證據仍向該縣續請核辦母輒來　越凟此批徐維熊等對於瞿昻雲案據寅申辯早遞一狀徐貴三對於宋永賢案　實辯訴早遞一狀　　靜甫對於趙子鄉案委　立人等辯護　遞一狀以上三狀　經本　　　　　　送同級審判廳核辦仰即知照此示（十月十八日） 
 
 

Page 16

 
 
   
 
 

Page 17

 
 
常識 
常評 
[新笑談] [  隨]  
　　昔戲劇中有一笑談窶人子得三十金無安置之所藏之檻下恐人之竊去也乃標題其上曰此處無銀三十兩對門居之阿二睹其標題語竊其銀去又恐人之知其竊也亦標題其上曰對門阿二弗曾偷 
　　今之惟利是圖者因受輿論之指斥也亟亟發電自辯人之疑之者本尚無從得其主名至是而不禁恍然大悟遂十得其八九窶人子之徒歟對門阿二之徒歟 
　或曰此亦一新笑談也利令智昏者往往如此 
衛生 
[我之養生術] [  冀賢]  
　　今之青年以不講養生之術而弱其身體衰其精神遂致終身莫展其遠大之志者多矣熱世之研究養生者類多求之於長生藥不老丹或則喫長齋念符咒此皆迷信家之謬傳而未得養生之眞者也某不才謹凖科學之原則而撰養生術一篇世之修養家幸垂敎焉 
　　甲消極方面 
（一）解愁世事繁瑣吾人遇之未必盡能稱意凡處逆變者則每生憂愁之感意志因以戕賊要知人之境遇順逆本屬常理愁之何益故人遇可愁事即當自解至無謂之憂愁尤須力戒 
（二）息怒怒爲七情之一凡人遇及大不如意之事則必怒氣勃發神經大受其打擊久而久之身體亦因之而生疾病故凡與人交涉之際皆須用鎭靜功夫苟能悉心定氣事事反求諸巳則怒氣自息矣 
（三）捐嗜好人當幼年時代往往有極惡之嗜好欲性一發莫之能遏勢必精神身體兩受其害故少年人務宜具有堅忍不拔之毅力將一切嗜好决然捐去 
　　乙積極方面 
（一）宜視身體之需要而給相當之飮食人之身體固非飮食不足以營養但强弱老幼不能一致其需要不同嗜好各異若强以同量或同質之飮食物即有致害其身體者故人之飮食物宜應個人之需要而供給庶足收營養之效 
（二）宜視身體之强弱而爲相當之運動人之身體固非運動不能使之强健然運動有緩劇身體有强弱若使强體質而爲和緩之運動則不足以益其身弱體質而爲劇烈之運動則反足以害其身故人之練習運動宜對於自己身體之强弱而愼加斟酌 
（三）宜具有高尚娛樂之性情人生於世生死窮達事之常也若好生卑汚齷齪之思想或自尋煩惱以耗其精神始固欲求有利於己身乃其結果不惟無益而反有害須知我旣生而爲人則世間萬事萬物皆須受制於我境遇何足累人故人當隨遇而安觸處皆樂始享生人之樂趣 
　　以上數端不敢自詡爲養生之要術然較之仙丹符咒固敢自信爲有益世之君子果能即吾言而實地做去其有不臻於福壽康强之域者未之有也（乙種酬） 
道德 
[勸農民棉花不宜攙水] [  曹文海]  
　　邇日天氣晴明時屆田中成熟雖遇荒歉或尚略有收成而鄉間農民將天産雪白之棉花以沸水噴攙花中更用石膏麵粉沙泥等物和散花中希圖秤斤之重以多售金錢此等惡風農民巳成習慣行之久矣 
　　嗚呼彼農民蓋因缺乏敎育常識不知道德之可貴祗圖金錢之多售以致奸弊百出不顧買者之受損耳此天産雪白之棉花本極雅觀一經農民攙水和泥售之花行日久變爲黄色失天然之美矣且攙水過多最易霉爛紡紗織布製成衣服不能耐久個人之經濟無形之中受其影響良可浩嘆余願農民速革除棉花攙水之弊破除金錢之貪心而以尊重人格保守道德爲上也（乙種酬） 
[西方格言（二Ｏ三）] [  謝介子]  
巨業起於細微（荷蘭諺） 
天然非可敎而成（英吉利諺） 
婿之愛如冬日（西班牙諺） 
美名恍若爲德之遺産（英吉利諺） 
萬物幸運生室人自天錫（波魄）（Ｐｏｐｅ） 
時旣失方知之（楊）（Ｙｏｕｎｇ） 
禍與禍相因而起（臘丁諺） 
不空之囊亦爲佳侣（英吉利諺） 
需要實爲良師（德意志諺） 
工作所以造成工人（英吉利諺） 
法制 
[經理人解約之要件] [  摟明遠]  
　　經理人者受商業主人之委任代爲商業上一切行爲者也於委任契約尚未終結前有基於商業主人之意思而解約者有基於經理人自己之意思而解約者然必具有一定之要件兹據商人通例所規定分别述之　 
（甲）基於商業主人之意思而解約者須具下列要件之一（一）經理人違背自己所受之委任如超越權限放棄職務等即得對之爲解約之主張 
（二）經理人爲不正之行爲如浮開賬目侵蝕欵項等即得對之爲解約之主張 
（三）商業主人有不得已之事故如縮小營業等　得對之爲解約之主張 
（乙）基於經理人自已之意思而解約者須具下列要件之一 
（一）商業主人不給相當之報酬如欠薪不付等即得對之爲解約之主張 
（二）商業主人爲不正當之行爲如呵叱辱駡冤誣凌虐等即得對之爲解約之主張 
（三）經理人自已有不得已之事故如患病不能勝任等即得對之爲解約之主張（乙種酬） 
經濟 
[對於房租風潮根本解决之芻言] [  尊任]  
　　上海住户與房主間爲房租爭减問題爭持不已迄未得圓滿之解决予亦上海住民之一對於減輕房客負擔絶端表同情但僅從意氣之對抗上一方面進行而不從釜底抽薪之根本解决上進行未敢貿然表同意也諸公咸知工部局供給電氣以來上海工業驟呈一日千里之概乎電氣非但助進工業而其他一切事業皆因之活動事業愈發展則人口愈增加加之以多種大組合之新事業乘時崛起地價因之頓漲丁此潮流而求减租不幾等之與虎謀皮乎欲解决此問題當以釜底抽薪法爲最有效曷言乎釜底抽薪即上海住民日見擁擠而設法疏導一方面使市外冷落去處得均平之發展一方面即减除市内熱鬧處相持不已之爭執其疏導之方至易着手即集合全力經營長途汽車是已父通事業以開行汽車爲　易舉辦交通便利則荒凉寂寞之地皆可以驟進於繁盛蓋交通旣使利則市民可陸續移住於市外此各國使地方均平發展盛行之策劃也萬望大家移空口爭持投資虚業之心力財力急起直追經營長途汽車新事業未着手者速着手巳進行者務努力並望投資人起負督䇿之責凡百弊病起於放任苟投資人能時刻經意嚴行督䇿則無事不可圖無功不可奏先例甚多無待博引也諸公應知華人辦實業往往另有作用股欵收入後工作進行甚爲迂緩但便私圖不顧公益苟非嚴行督䇿未易使新事業進於安全之軌道中也以故予對於房租風潮作根本解决之研究而着意在移住不得不馨香禱祝長途汽車業之猛進欲使投資人有厚望而永免損害故終以嚴行督䇿之說進（乙種酬） 
雜錄 
[太平洋會議之參攷資料序（六）]  
　　本平洋會議之聲浪已激動全球我國首當其衝又不幸而丁此内政混亂之時代斷無實力發展外交之地位然旣受請書不容不出席旣出席不能無預備預備之件不出自動被動兩途一我有提出於議會者如二十一條青島問題等是一防他國有詰問於我者如國内統一整理財政等是因統一與否關係於世界和平商業進步以及債權者之權利振振有詞不容置辯若無眞誠之宣言確實之說帖以答復之而空言搪塞吾恐國際統治之厄運終難倖避也眞誠之宣言爲何曰中國事中國人自了之惟願各國施行良心上之主張友誼上之助力予我以相當之時機勵精圖治我國人無不誠意歡迎感激奮發至於確實之說帖曰如何謀統一如可裁兵每年總收入共若干數除去萬不可少之行政費及軍費外必有若干之盈餘分償外債不事鋪張不事掩飾一以袒白出之誠能如此或能得各國之同情亦未可知此死中求活之法也若開放門户國際平等之主張未始非補救之䇿然須窺測各國對此問題之心理如何而愼重出之倘一不愼足以自召危亡而惹起他國之爭端一入漩渦之中永永不能自拔此我對於太平洋會議一得之見至於太平洋會議其本身有何變化亦大可研究者也我人一考其前因亦不難預知其後果總而言之凶多吉少本報星期增刋所記太平洋會議之事實較爲詳細主其事者鑒於此會之關係重大願將前後所載凡屬主因與副因遠因與近因一一彚編成册附以本報對於此問題各評論使閱者有所取材知所取舍早决方針一致對外過此難關再論其他區區獻曝之誠當求閱者進而敎之幸甚 
　　民國十年九月史量才 
更正昨報常評狗臉張耶誤作拘臉張耶合亟更正 
 
 

Page 18

 
 
   
 
