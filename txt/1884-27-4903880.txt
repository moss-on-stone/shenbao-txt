# 1884 - 27 - 4903880

 

Page 1

 
 
[論越事有全勝之勢]  
　　越南之役中朝甚不欲與法開釁而法人持之過堅必使中朝處於無可如何之勢不得己而出師故兵端之啓允宜歸咎於法人也蓋中朝自古相承待藩屬者除册封進貢之外或其國有亂則發兵靖之至於平日國中政教號令概聽自主不欲與聞越南亦不過爾爾法人必執歐洲屬國之例相與比較謂越南一切政事中國並不與聞僅僅頁獻方物此兩國相交之通禮不可以爲　國也旣非屬國則越與法盟可與中國之事且法之所樂於越南者因其不能自振欲爲保護之耳非眞有滅越之心也而中國必出而相阻殊屬多事噫此法人所以貽中國以戎首之名而欲索賠兵費也夫法人之于越陽託保護陰利土地貌似圖越心覬滇倖此實共見共聞萬國之所周知不然以越而論國小而弱不知自强就令日通商之局宇内各國皆以富强爲上策越旣不能而煩他國之保護則接壤之中國在所宜先否則地濱南海爲泰西東道之逆旅應事事仿行泰西而後諸國便益而越人不能則歐洲名國理當公同保護同獨煩法人哉故保護之說法特借以爲名而藉是以濟其私欲耳雖然法之得以託保護之名者因此貢六省久爲事奪有船踞之根本也假令當時越人資法兵以剿匪悉索府庫償其兵費不以質地爲約則法人無所施其攘竊而西貢一埠不過許其商船停泊或租海隅片土以爲通商馬頭而各國之船銜　而來法人雖强必不能指爲己有且歐洲商務未必以法爲最盛法亦低首下心甘居他國之後矣竊謂今日之禍實胎元於西貢而中國之失卽在不責法人之踞西貢與越之擅以西貢與之也試觀中朝政府及駐外洋之欽使與法國外務大臣駐華公使一再辨論文移往來之詞皆似以現在法人所攻之處爲斷苟法人肯畫紅河北岸以爲界限不思直逹蒙自通商則中國亦可止則止决不輕與啓釁其紅河南岸一任法人之所爲盖保越卽所以保滇富良江之險雖不若内地長江橫亘吳楚而越中形勢舍此别無扼要之區嚴定界限則江北一帶終爲越有而全滇門戸永免疏虞此誠計之善者十月問明降諭旨亦謂北寗本有戍兵若法必來攻卽與開仗厥後滇撫唐公以擅自回省家革職留任之讉可知國家思患預防所重亦正在此第不專爲防邊計而眞爲衛藩計則中國之出師拒法固不待其謀攻北寍也前年之竄取海防襲奪河内獨非潘屬之地爲他國所踞乎卽十餘年前法人踞有西貢兵費償清不肯如約歸還獨非越南之地爲法人所佔乎自海防失陷中朝己曾詰司徒以政府泄沓立意旣不果决　詞亦復游移是以法人絶不顧忌而經營全越無有澥志也若西貢之役則内地多故不逞他圖法人乘間同隙喜出望外與今日不同時亦與前年不同勢今中朝之僅以北　爲言殆自鑒於前此之失計恐轉爲法人所藉口故不暇爲越南全境計也然以前此之失計者而今日并計之揆之於理未嘗不可蓋中國藩屬與他國連商　甸遲羅英人設埠置戍榷稅而其土地則未歸英人統轄東海之朝鮮近者商務大有起色行將與歐西大國並駕齊驅此外惟琉球經日本强作統藩藉維新以來廢置封建之名移入京　縣其故地似大失中朝之　統然屬中屬日辨駁未己安知不終興救邢遷衛之師者越南二十年來西貢六省儼然法國版圖酒不知止而謀奄有全土卽以目前中朝藩屬爲例於義不安法人危言恫喝始則欲取廣東今又欲奪瓊州觀甚謀攻北甯遷延不進屢次調兵來亦不多度現在之兵力未必遂有其事然中國之兵力則實不止於保守北寗待其來而後戰也現在各口己設之防但加完密不必增多卽陸路之上自有必勝之勢粤東人心思奮雖小民淺　罔知大義囂然不靖之風徒見其擾然忠義究不可没富商巨賈踴躍　將旬日之間百萬可致吾意統兵者懸旗招勇則全省響應數十萬立時齊集以出關之兵當其前而以新招之勇繼其後　驅直進區區海防内數百之守兵其何以當此精銳哉吾知越南之地指日　復而四貢之法人悉數奔述然後絶其通商索其賠費不難矣自道光季年海疆不靖外洋要挾中國事事允從今日法人亦謂中國自有舊例耳而不知物極必返天心悔禍而人事弛張將使昔日外洋之待中國者還以中國待外洋而法人實首當之謂事不信請以今年爲期 
[諭旨恭錄]  
　　光緒九年十二月二十三日奉旨盛京將軍着慶裕補授欽此同日奉上諭河東河道總督着成孚補授河南布政使着孫鳳翔補授欽此 
[派船赴越]  
　　去臘二十日日本派扶蘇岡兵船前赴越南當取道上海以至越至其所以派往之故則聞係駐華之日本公使不知何事知照日廷特派該船前往也 
[瓊州近聞]  
　　香港西字報言有輪船名沙剌諦由港開往海防遇法兵船兩艘該船告以瓊州海口近有中國兵船五艘在彼法兵船聞之當卽開輪駛至海口維時華兵船業己開行法人乃留一兵船停泊其處而令一兵船隨路跟尋云 
[私帶軍械]  
　　去年香港有私携軍械多人爲巡捕所獲旋將軍械充公簿罰釋去比己列報乃至臘月二十日又有七人私携軍械在河泊司公廨相近處爲巡捕杳獲解官訊辦此次從重科罪除將軍械充公外每人罰洋二十五元無力繳洋則須監禁六禮拜七人者皆無從棤繳隨照判收禁矣 
[桃選學徒]  
　　香港有英國家學堂華人肄業其中者頗不乏人兹聞李傅相飭令香港招商局之總辦於該學堂内挑選學生極少十二人使之習水師兵官諸事諸學生得此信息卽紛紛投報旋選定十二人送至天津派至水師學堂每人　得十六金火食在外學成之後遣派事務辛俸有多至每人每月二百金者蓋香港學堂中之學徒中國己挑拔多人爲國家效力現有一人己爲水師兵官在瓊州海面往來將來干城之選當有用之不竭者矣 
[日高通電]  
　　日本報言由長崎通至高麗之電線現巳工竣定於本月十九日開報從此高日兩國消息靈通亦一可喜之事也 
[領畢奪情]  
　　日本西字報稱前中國駐蔡長崎理事官余雲眉中翰於去年丁憂回籍業經駐日黎欽使奏請奪情仍留本任聞余君辭不獲允大約正月内當由粤起程赴任也 
 
 

Page 2

 
 
[命案定讞]  
　　日本西字報稱日本長崎因巡查拿　片與中國人鬥殺人　一案聞得地方官與中國領事議將巡查凶手監禁七年並恤屍親四千元菜己議定禀請駐紥東京中國公使核奪一俟批准卽可定議聞因此一案日本政府己費一萬餘金矣 
[華商被刼]  
　　去臘十一日晚雜新加坡三十餘里之息里打地方有華商某家爲盜所却盜衆俱帶有　矛钂又一入門卽用胡椒粉紛紛亂灑人多目眯不得開遂肆行擄掠得贓而遁計所失約值洋五百元云 
[幼女遭焚]  
　　東洋某鄉村有農人某家有二子一女二子皆啞而且　女則年僅十四一日令往田間燔野草火旣燃二子忽他往女披一草服突爲火延着大聲呼救二子漠然不聞比其父母聞聲往救則己無及遂厄於刦火亦可傷己 
[騙銀被獲]  
　　日本橫濱羅威洋行去年誑騙匯豐銀行云有貨裝運騙得銀欵甚巨嗣經匯豐銀行禀知該處領事官現己於今正將該洋行主二人拘獲矣說見日本西字報 
[荒山伐木]  
　　朝鮮口外海島名曰蔚陵島又稱松島向無人居迨三四十年前始有日本人渡海前往伐木漸次日增後知此島屬於朝鮮於去年九月由日政府派遣懀垣内務各司員帶同屬官巡查數十名前赴該島查辦日邦私渡之人押令囘國人别遣回原籍安插其中有犯盜伐山林之案由裁判官究辦向來海外荒島原屬無主自朝鮮派官赴　之後卽禁探伐　從前所伐之材木准民人領囘是卽可見並非盜伐山林可比因此日本刑官亦不深究一同放免人民以爲無關緊要所以近來各處先後往該島者趨之若鶩有從東洋千　縣去者前經救過朝鮮　風難民及贈送朝鮮國官員食物交情甚爲親密前日人被逐回國及朝鮮官員退去該島卽無人居現在日人再渡將所伐材木運回聞此次所伐之木更倍於前也 
[請欵重造]  
　　去臘日本呢羽製造局被雜油發火以致燒失紡績機器一所並　呢機哭房亦被燒損計失金七十五萬元該局向來承辦海陸兩軍士官寒衣故前向德國購定機器兩副不日可到期擴充局務不料新者未來舊者己付　如所失甚巨一時欲止不能卽估價再造非數萬金不辦只得禀明農商務省轉請政府給造一候允准卽可動工也 
[山崩又見]  
　　日本原屬火地屢見山崩秋田縣北浦村之歌之協山面海形長橫坡海邊忽於去臘初十日崩潰闊三十餘丈長十餘丈幸該地無甚民房只有淺井業漁者在　築屋一問是日連屋及人一併陷入潰處又有前田勘助半身陷人泥中幸遇救得免只傷其足而己 
[駐節有方]  
　　中國駐紥朝鮮王京欽差衙門向由朝鮮政府供給地方爲行轅今聞己買京城内之舊王宫改作使署從此皇華出使得以安駐星軺亦一盛事也 
[東瀛瑣志]  
　　向來日本呈宫守衛士官寥寥無幾且於夜間亦不換防今以守衛兵士八百名爲一大隊定額每一點鐘換班日以繼夜週而復始賜夜衣每兵四襲以示體恤○大藏省派出官員數十名分赴各處嚴查全國酒稅業於臘月初十日均由東京動身民間以去年頒行酒稅以來己不堪其苦今復派官嚴查則業酒者　加爲難也○去年日本大審院所辦上控刑罪詞訟事件總數四千五百四十七件婚姻田土事件八百二十件○薩州前面沿海之濱向有炮台久不修整維新以來一如荒始此次擴充軍務擬將炮台原址另行建築務期精良堅固目下己經開工矣 
[府試改期示]  
　　鄞縣正堂朱爲出示曉諭事案奉府憲宗札開前奉學憲札飭甯屬於十一月十五日縣考來年正月十六日府考等　遵經轉行照辦所屬各縣均己如期縣試報明在案來年正月十六日府試之期本擬正初料理各事如期開考惟現接杭府來信撫憲因海防吃緊定於明年正月初間啓節至甯鎭等處巡閱海口布置各事本府必須在海口伺應鄞縣面禀誠恐尙需以試館暫作行轅則府試勢不得不改期故禀明學憲及分刖移行外札縣知照一俟撫憲巡閱出境當於正月底二月初定期府試另再行知等因下縣奉此合行出示曉諭爲此示仰與試各文童知悉爾等遵照憲札應候另示考試共各遵照母違特示光緒九年十二月日示 
[閩省大計單]  
　　正薦官七員延建邵道奎俟穏練精明勤求吏冶延平府張國正年壯才裕奮發有爲侯官縣趙家琦秉性易直奮勉從公宜蘭縣王家　任事實心輿情允洽布都事蘇永紹宅心篤厚辦事愼勤按經歴戎陳猷心地冲和奉公勤謹龍溪訓導楊汝銘束身自愛學識　優○不謹官貳員南安縣楊慶容信用官親事權旁落屏南縣典史孫瀾人欠謹飭聲名平常○浮躁官一員連城縣楊淑仁措施未恊物議滋多○不及官一員同安縣黃毓鑫才識迂拘難膺繁劇○罷輭官　員五虎巡檢羅植才具平庸辦事竭蹶臺灣縣典史沈福煦庸懦無能辦事顓頇○老年官一員峽陽縣承婁楨筋力漸衰難期振作○有疾官一員象洞巡檢胡國年氣體漸疲事多廢弛 
[津沽近信]  
　　站籠示衆刑罰雖苛然治亂人固不得不用重興也天津自前任王璞臣明府站斃混混張慶和丁樂然二人後久己無聞去夏朱雲卿明府查拿混混整頓地方曾飭做籠聽用然並未試辦一人木籠半己朽壞去臘十五日天津道裕觀察忽向縣索徿兩具遂倩木工怱怱奏手想有爲張慶和丁樂然之續者混混聞之當不寒而慄矣○去春茶店口建一自來水機器房並於紫竹林皆屋掛牌顔曰天津自來水公司爲招股地步然天津情形與上海異附股者不能踴躍輸將而衣服輿馬屋稅人工在在均需耗費支持數月事竟難成去冬茶店口之機器房歸工程局發封而附股者更絶無僅有矣○去冬天氣異常和暖孤裘黃黃竟可置之高閣桃杏間有開花者不待羯鼓之催矣 
[絞斬罪犯]  
　　京師於去臘初三日巳刻由刑部提出人犯六名斬决者三名聞係齊化門外抄搶小押當舖之犯絞决者三名卽前報正陽門外草廠二條胡同内銷燬官板當十大錢之犯云 
[難婦能文]  
　　去年饑荒山東河南皖北江南之海淮各屬爲最饑民相率就食於楊州清江鎭江一帶不下數萬人然其中亦有並非貧苦裹脅而來者客冬教塲茶社門口及東關鈔關各城口皆有一帖云氏係方圓公子之妾胭　氏年二十一歲前三年蒙以子以多金拔十丁簾火坑因本籍水災特置金屋於日照之别墅不意今秋歲大饑合村不容家食强率來揚州沿途之苦己不必言幸鄰母梧桐氏力爲保全免爲强暴所汚逃於指林自玉東引草覆居住此時公子在京恐疑妾己作異物或别抱琵琶今遠近布告幸公子或目見此書或風聞此信及早來救妾誓死以待斷無二心也十一月二十四日妾胭脂氏泣布於揚州寓廬并系七絶四首云側側湘簾隠畫樓綠珠生小不知愁青溪一夜瀟瀟雨送盡東風估客舟枉费綢繆奏綠軰番風花信不能忘一春夢雨如絲織冷逼香心悮海棠半腰春水綠差差影拍闌干月上時休向枝頭采紅豆最憎此物動相思聽風聽水又三更寒撤孤衾夢不成爲念卿卿呼負負拭乾紅涙到天明其字迹荒率潦艸必非美人眞跡其佳處係用曹娥碑隠語思未得解想公子亦是才人故能用以留之也詩中三用綠字想亦有意該婦之情殊可憫己 
[錢業開巿]  
　　往年新正於接財神後本埠南北兩巿錢庄卽開張交易大都北巿大小錢庄有四十家左右兹聞南巿只有十五家北巿 
 
 

Page 3

 
 
只延康德泰恒豫恒利恒泰存德久大正號利亨鉅豐元甡等十一家雖在後當有續開然巿面情形己可得梗槪矣 
[趕造軍火]  
　　去歲報列天津機器局晝夜趕造軍械等情兹悉本埠高昌廟製造總局亦復如是向來歲尾年頭各工匠約須停工三禮拜今則僅停元旦一日殊見各路防務之不遺餘力也 
[新船試行]  
　　虹口均昌鐵廠鑄造機器裝製輪船素著成效疊奉劉爵帥之命代裝鐵壳輪船一艘錫名淮慶在該廠派號第六業己竣工兹於新正初六日展輪試行承招商局李君松雲招本舘友人往觀并備西國大菜頗極豐盛在坐者招商局唐君茂枝鄭君陶齋總船主波頓總機司魏爾字林報舘西人開　禮高君榮晉源報舘西人柯君爾根文滙報館西人那君化剌午後一點鐘時在三馬路浦灘新關碼頭開行由南黃浦至閔行鎭隨卽展輪回滬在途約行兩點鐘可謂靈速其製作之精良裝飾之時雅卓具巧思查該船身長八十尺闊十二尺深七尺通身均用鐵脇鐵板其鐵脇厚二分半水波下鐵板厚二分波邊厚二分半船首厚三分龍骨厚十寸船邉伸出走馬路每邊十八寸傍鑲鐵板厚三分闊三寸半上週加護身鐵欄杆船面艙板房舍俱用上等柚木房舍上週均置扶手銅攔　船下身均塗黃白油艙面房舍均抺洋明漆船首頭隔艙爲船上舵工水手　司等置舖之處上爲舵樓次爲官艙艙自舵樓後兩邊可進會客處長十有三尺燕息處長有十尺配　花窓花簷等宛如燈舫又次爲機器房機房上之房舍左爲珍羞房右爲庖司房船尾爲　賓房長十有二尺官艙與此間均厚抺洋白漆飾以金彩光亮可鑑機器房内南首傍各有煤樻可儲煤十墩中置鍋爐一座長八尺四寸徑七尺二寸裏外鐵板均用上等囉嚒鐵烟管徑二寸六分共一百十三枝煤膛徑三尺六寸大切面　五百二十五方尺烟栅面二十一方尺爐内任汽之漲力每平方寸凡一百二十磅烟通徑二尺二寸配新式汽機一座又抽水小機器一副汽機迺雙孖汽桶大抵力螺輪機器大汽桶徑十七寸半小汽桶徑十寸零二分推機路長十二寸汽器往復路徑三寸車軸徑四寸螺輪徑四尺半螺之相距凡六尺半每分時轉輪二百一十次號馬力念八胥每點鐘平水可十三嘪每日燒煤約兩墩船身與機爐壓重計一百十三墩船首吃水三尺半船尾吃水五尺半 
[輪船下水]  
　　招商局順和輪船去臘在老船塢修理刻己竣工於前日下水矣 
[法員將到]  
　　法公廨接到電音知法國新簡駐滬總領事李君梅乘法公司輪船於今日定可抵滬是以法公廨己預備迎接矣按李君前任斯篆時於法界利弊情形瞭如指掌一切公事無不整頓于華洋交涉事件尤能秉公辦理此次重遊舊地孰不跂踵望之歟 
[殺人放火]  
　　傳得浦東洋涇鎭附近鄉民　甲於去歲杪不知何故持刀殺死胞弟某乙井將所居之草屋放火焚堯當經憐人救息屍身雖己焦灼刀痕宛然旋由該處地保查明各情投報上海縣黎邑尊於於除夕督同仵作書役人等前往相騐後經差保將中解縣候訊矣按殺人放火本屬罕聞本埠自前雩冬間英租界輔仁里張金鑑夫婦遭傭人謀害後去歲春間又有西門外羅家灣外國酒店之案不意去冬又出此案則是鼎足而三矣况以兄殺弟尤屬倫常之變哉 
[爭載粮米]  
　　本埠係沙船薈萃之處十五年前凡船隻被封裝糧皆以爲苦差軍興以來輪舶盛行沙船生意爲之减色則反以裝糧爲美差江浙兩省糧米均在上海裝連到津江蘇定章四成歸招商局輪船載運所謂官運也六成歸沙船載運所謂商運也折江則官商各運其半去歲冬月下旬江蘇　道王觀　海關道邵觀察接奉李傅相電音海運糧米限於今春二月底一律到津然其時江蘇海運局己封沙船二百二十餘號其間裝齊糧米者不過十之二三有不及趕載之勢是以王邵二觀察商之招商局總辦擬定輪船多裝七成沙船减裝三成此固爲海防吃緊起見而諸商家及船上水手不知其故誤以爲招商局佔奪商運生意起見二十七日江蘇海運局懸牌着十三號沙船趕卽裝糧此十三號皆是巨誠亨東號一家之船於是各船咸抱不平水手人等先至商船會館欲與會館主朱孝廉尋釁繼　江蘇海運局跪陳苦衷續到商船戸四人經王觀察婉轉開　衆始退散嗣又遞禀海關道署經部觀察傳見謂此爲運糧迅速起見别無他法衆商又稱商船設遇順風七八天可到天津輪船亦須五日惟沙船須按次裝缷不若輪船之便易倘沙船能如輪船之一體裝缷則明春二月底亦　盡進津口至於洋面不測則沙船可以趨避有能行輪船之所不能行吾且天津正值封河輪船先到亦不能進口邵觀察遂諭各商人將此情形另行具禀并着具結保限於明春二月底一律進津口逾限則干係非輕呈候轉詳上憲或可仍照官四商六之例斥退候示 
[助賑瑣聞]  
　　上海絲業會館施少欽封翁因山東順直等處沈災未澹立願接辦春賑此己列報滬上不乏善人兹悉同志者己接踵而起故略志數則以爲樂善者勸海鹽徐古春先生從幼專肄内外方脉針炙諸法鄉卑有神針之譽其哲嗣庾杳茂才漝心好學兼嫺内科平日踵門就診者素不計較所謂半積陰功半讀書也現寓滬城内西姚家弄春澤堂朱宅近知少欽封翁接辦春賑苦於賑欵支絀徐氏喬梓願於内外方脈針炙除門診不計外如病家延請出門所有請封酌定足對開洋一元先交絲業會館掛號然後持票請診惟路途過遠請封轎金須得另議然請封總一概助賑定於本年正月起俟春賑蕆事爲止是蓋能以藝助賑者　諸名醫肯於請封内酌疑一二成共襄善舉豈曰小補之哉○寓居上海城内穿心街原藉吳門王春山之妻朱氏懷孕於上年十二月二十三日將産歴三晝夜胎竟未下舉家失色諸醫束手有同居宋君勸其許願助賑王春山卽向天供奉香燭禱告又向灶神前跪求立願助賑洋十元禱畢産婦痛稍緩卽安睡二十六日卯時得一男母子均無恙是盖移醫藥資以助賑者一念之誠如響斯應鑒觀果不爽哉○鹹瓜街悅泰藥材行衆友共二十二人節省新年茶資每友一百文湊成洋兩元送交會館助賑雖爲數無幾然苟人人如此則積少成多於賑務大有裨益是蓋省　用以作正用者諸同仁何不仿而行之 
[陳家木橋順直山東賑局啓]  
　　啓者全臺協賑公所係臺灣紳商善士公同設立歴年經籌各省賑年經籌各省賑捐爲　甚巨兹又仰承德意慨允同人之請接籌山東順直賑欵第一次清册銀兩歲除交到接收之餘感戴無涯願此後源源而來俾災民重生有慶實不勝感禱之至望雲九叩祝福無量[  同人井啓]  
[十二月初三日嚴君佑之自黃庄來書]  
　　十三具上十號信十九奉上綏兄一信諒均逹覽辰維籌均逹覽辰維籌祉吉祥爲頌寳邑災况極重故前信有挪借二萬金之說嗣奉綏兄電示囑儘萬五賑寳巿窮勿大望理應遵命無奈寳坻全境被災今僅擇尤查放不過官　中四分之一己屬嘵嘵不己加之聞賑歸來紛紛求乞前此逃亡在外各自謀生此番聞賑而歸拜走恐後較之在家者　情更屬可憫終日環跪局門哀號救命雖鐵石心腸亦爲之酸鼻無如人數衆多欵項不濟而且人情叵測眞僞難分祗得昧著天良硬說不補然清夜捫心實屬不安聞振而歸是弟等招之使來今令其奔走道途空費往　豈仁者之所爲耶弟本不才徒增罪孼未識諸善長其何以教我弟手本緊斷不背以有用之金錢輕於一擲非萬不得己之時不敢挪借今寳邑减之又减　計除萬五之外阿少萬金先在尹憲處借用京平六千尙恐不敷祈執事設法解還爲禱寳邑事竣是否先雄安守候南中之欵抑束裝回南昨己有電　請示矣再前解規銀五千兩周筱翁查實解京平四千八百五十兩京平比庫平每百兩小六兩究竟規銀折京平足銀若干弟亦不知嗣後匯銀乞歸申公砝平以便核算是所切禱再越南事聞己决裂越民將新主鶴弑法人因此增兵 
 
 

Page 4

 
 
攻西山北寗恐所窺伺者尙不止越南也憤甚悶甚專此　逹卽請台安愚小弟嚴作霖頓首○復函云十六寄奉二號信并解欵想己得逹十一月十三來信至今未到十九信於本月初十到滬初三信頃己接讀就悉饑溺苦衷艱難情狀同時並接電示大略相同在執事觸目傷心無財不可爲况乃此間民窮財盡無米斷難爲炊况兼籌東賑時際多艱越事一日不定卽巿面一日不復捐欵一日不旺一日僅收一二百元一月亦止二千金核奬加捐開辦半月僅收六十金其何能濟先查安州於辦法甚是然無欵發放徒查何益蚤夜以思我心如結於無可如何之中作極無聊賴之想莫如投筆從戎靖此藩服向旣以活人爲事今何妨以殺人爲業敵愾同仇非異人任公其有意乎續解難期欲言不盡○附啓者嚴君來函如此勢不得不速籌續欵然來源己竭籌策己窮世多好善士尙祈廣爲籌度是所叩禱[  同人拜啓]  
[上海絲業會館主施善昌助賑愈病啓]  
　　○啓者上年十月十二日告假旋里爲先君陞祠十五日抵舍適值四媳畢氏歸甯在母家九月上旬得病糾纒一月湯藥粒米均不能下諸醫束手奄奄一息攻補兩難當時病象九分九釐幾瀕於危承畢粟香　家筠我助賑洋十元眞去捐 
單向灶神前叩求挽囘卽將收單焚化開水内當仙方服之善昌次日卽連填助賑洋十元一紙向灶神前化服叩求保佑四媳畢氏病愈速賜救命連兩日服摺單之後可望轉機善昌怱怱料理除服在家五日因上海經手代募山東順直兩省賑捐未能久離二十一日動身二十三日到會館接辦賑捐當卽函　親家云病雖可望轉機有一月水漿不能下仍恐脫象授事不能不辦一切置備因　小兒子英在山東賑饑不發信去通知誠恐心挂兩頭貽誤賑務其時連化服二十元捐單兩紙之後病情日見輕鬆熱勢逐漸退去片念虔誠渥叨神佑今接親家來信悉病勢十去其九用特登列報章感謝神靈以昭激勸 
[衍文正悮]  
　　昨報懷遠餘聞修内末後有又據粤友至十五人矣共三十二字此係衍文失檢排入兹特勘正 
[上海北巿盆湯衖絲業會舘主施少欽經收順直山東江浙等處十二月廿七起三十日止第一百七十四次起一百七十七次止賑捐清單]  
　　海昌吉祥室鍾一百千文海昌 
樹軒堂十千文江右濟美堂梁三千文勾餘竹蔭幹朱三千文新都賴英六千文成都毛逹泉二千文華陽龔溱堂三千文成都辛滎二千文鄷都余義豳三千文一枉陳福亭一千文安陸陳大富二千文成都羅朝林二千文安岳李載陽一千文華陽林華春二千文直隸毛逹三一千文直隸彭德山一千文華陽劉俊煊二千文山東趙式仁一千文古滇李清郭二千文華陽邱顯模二千文巴縣張貴品三千文成都李樹棠二千文成都懷德堂岳五百文浙江東　周五百文肖南湘潭王代縉二千文湖南長沙羅湘　三千文奉節袁平治二千文奉節王翼臣六千文奉節胡少伯六千文奉節吳　南六千文樂志堂徐一百千文喜聞過室卅千文心太平室錢十千飛布山民錢十千來譽軒錢一千洪都鹿鳴氏錢一千心香斗室錢二千無名氏錢十千三省堂俊甫氏錢二千光遠堂鏡堂氏錢二千明德堂聘候氏錢二千參然堂可亭氏錢二千益州彭黃氏錢二千漢嘉王江氏錢二千燕山李劉氏錢一千雲安左趙氏錢一千雲安余太和錢二千以上四十七戸共計錢三百六十千文一五合　秤銀二百四十兩由四川夔關百貨厘捐局憲鍾　菴觀察代募匯到上海福泰錢正執事楊秋谷兄交來按戸給單原班寄去○南巿順元錢莊楊桂生兄募來金右之指助東　洋五元心餘力簿生求身體平安一元忍容書屋交來許氏四齡童子一元勾章無名氏求病愈許送感應篇移資一元汝南隠名氏錢七百七十○餘姚翁己蘭先生書潤助本籍大洋一元四開一個錢廿二文○第二十日出售助賑彩票南巿順元錢莊三百十四號十五十六三張南巿高昌司廟廣方言舘交來註六字號大富貴亦壽考三百十七至三百廿二六張汝南維記氏三百廿三一張吳淞不留名三百廿四一張共售十一張計洋二十二元以上廿七日○本城吳氏求病愈安神解過保壽助來关一百元無錫尤姓指捐直隸五十元尤姓酬神　移助山東五十元有唐氏二元古吳郡盛忍德奉欽旌節孝馮氏嗣慈命將笥衣易二元○第廿一日出售助賑彩票南鐵廠張渭塘兄三百廿五一張劉鴻生兄三百廿六一張鹹瓜街盛忍德兄三百廿七一張共售三張計洋六元以上廿八日○寓甬江痋人巿隠自惟鶴俸微漙旅囊空懸兹屆歲闌念及灾黎所餘四枚特此移助賑洋四元白沙居士二元擇善堂二元東山無名士求母康健五元廣東錦卿氏祈合家平安捐一元浙湖無名士由協成絲棧交來一元殳山余一宅指助直東賑頃圓澤道人爲亡親求資冥福助洋十元又爲叔寄芸公求　身健境裕助洋五元又爲兄玉衡道人求保身健境裕助洋五元又爲弟　亭道人求保身健訟解助洋五元又爲姑母劉求保身健家安助洋五元又爲寡嫂陳求保安健助洋五　　直主人爲本身求保安健境　助洋六元　埴室求保本身宿疾全愈助洋六元又爲沈氏妹求保身家均安助洋五元　爲兒子榮熙求保身體壯實讀書進益助洋六元又爲勤媛貞媛保媛求保平安三女共助十二元以上十三戸由金元直侍御代募捐　託杭州電報局張旣耕仁兄匯致上海電報局謝綏之兄交來彙解直東洋七十元○　二十二出售助賑彩票本埠北巿如意里永大正京莊三百二十八號二十九號三十號共售三張洋六元以上二十九日○本埠小東門城内景福銀樓帳房樂德堂不留名心願移助助過年酒席費洋七元蘇州洪不留名助洋五元蟠松石室助洋四元成章泰助洋兩元張保康助洋兩元東山無名氏在招商局江寛輪船帳房幫夥心願助洋兩元無名氏祈小兒鎭　長成助洋一元○用江張夢氏經理麥邊洋行帳房統年失眼用進銅洋連讀甲報悉本埠絲業會舘王施君籌募賑捐帶收銅洋歸併鎔化功德無量今檢齊銅洋二十元奉上請收　怪歸賑曰免巿上貽害○有愧爲人子虔備香燭親到敝會舘關聖殿前跪禱求父親咳嗽速愈敬助賑洋兩元今屆除夕深念确勞可謂孝矣令人欽佩○本埠城内王春山原籍蕪州　朱氏難産三晝夜舉家驚　跪竈神前許願　産得一男元願酬神交來助賑洋十元○敝會舘諸同事念灾區太廣節省過年酒筵費並開年初五日財神會各寳棧主散福酒席費兩共合計洋二十元移助賑捐○第二十三口出售助賑彩票瓜洲司署三百三十一號一張本城内宋海棣兄交來王春山三百三十三號一張本會舘趙炳藜世二兄三百三十二號一張共舊三張計洋六元以上二十七日至大除夕四日經收助賑各戸清帳並舊出彩票合併聲明[  上海北巿絲業會舘協籌賑公所]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十二月十二日京報全錄]  
　　宫門抄○發抄旨三道○御史劉奏請飭下杜絶保舉流弊夾片○大臣文奏爲遵旨明白回奏摺子○東撫陳奏爲請 
旨仍照舊辦理摺子○又奏爲各漫口均己堵合並出省查閱海口日期夾片○浙撫劉奏爲撫恤難番夾片○十二月十二日工部鴻臚寺八旗兩翼值日無引　見○懷塔布謝授泰寍鎭總兵恩○八額駙假滿請安○廣東補用知府吳尙恭謝恩○　取知府傳　　高傳循各預備召見○麟公續假十五日○廣壽請假十日○陳蘭　請假五日○棍公續假十日○召見軍機○發抄　霨奏請將家貧無力赴部之儘先副將劉有昌留江西以遊擊借補奉旨着照所請兵部知道欽此○又試用守李嘉賓署袁州守等缺奉　知道了欽此○葉伯英奏解平糶銀兩及弲助順直災區銀兩奉旨戸部核議具奏欽此○○御史劉恩漙片再候選道員王海其出身不過一巿儈耳坐擁厚　數十萬借修理工程名目夤緣與大僚來往由是聲勢炫赫輿馬　從嚴然　　光景數年中捐辦義學多處　費至五萬餘金然皆係自行估計免其造册報銷復無人爲之稽核輙聽其一面之詞爲請奬道員選用並加二品頂戴若以成例繩之其報捐三萬兩以上者不過道員職銜而己溯查歴來保舉成案雖奉特旨俞允者吏部仍照例奏駁今此案破格優叙並不遵例駁斥另行核奬殊不可解但朝廷善善從長部臣旣己照准臣又何必苛求惟流弊兹多有不能不預爲杜絶者部中辦事向來有例者引例無例者引案今此案不引例輒准奬叙嗣後若遇有捐至三萬兩以七請以道員選用並加二品頂戴者旣可援成例以駁之亦可援此案以准之例與案不相符適啓書吏高下共手之弊此不可不慮者一又聞王海捐出自己地畆一百七十頃每年租銀四千餘兩儘數發入義學聽用意亦甚佳第地畝紅契並未交官存案設王氏子孫變賣此項地畝誰復爲之禁止若至地畝變賣之後則義學入欵不敷必至廢弛而後己殊不足以垂示久遠此不可不慮者二又如本年水患成災錢糧尙且蠲緩而王海捐出地畝不能不照常催納地租催索之則民力拮　旣不完正賦又何能完地租不催索之則義學經費又無所出其弊有不可勝言者此不可不慮者三又王海教年來　力鑽營廣通聲氣雖無賄託之實據實有招摇之聲名若嗣後承辦官工者尤而効之卽爲援案濫請奬叙使得以借未行　殊於官常大有關係此不可不慮者四以臣愚見擬飭下原保大臣轉飭王海將捐地紅契交官存案以杜後來私行售賣之弊抑或飭令分作教限交出二十年地租八萬餘兩發交殷實鋪商生息撥歸該義學取用此項也　卽不必再爲捐出仍令王海照舊管業如此辦理庶可核　而持久不至影射以取巧想王海急公好義斷不吝此九牛之一毛改得保舉而招物議也倘蒙飭下吏戸兩部公同核議嗣後捐輸義舉至二萬兩以上者仍照例辦理不得以王海爲例似與愼重名器杜絶弊瑞之道尙無不合謹奏奉旨己錄○○奴才文煜跪奏爲遵旨明白回奏仰祈聖鑒事本月二十五日奉上諭畢道遠周家楣奏遵查阜康銀號文煜存欵一摺據稱查核該號柰根簿内有聨號開列銀四十六萬兩第一號上注明文宅字樣除前江西布政使文　呈請究追阜康銀欵十萬兩稱由文煜代爲經手外其餘三十六萬兩簿中祗注文宅字樣等語着文煜明白回奏欽此奴才跪讀之下不勝惶恐伏思奴才於道光年間由刑部郎中簡授道員升授藩臬督撫迄今三十餘年其中復蒙皇太后皇上天恩派管閩海關崇文門稅務均係優差奴才平素儉約在外歴任所得廉俸節省得三十六萬兩陸續均交阜康號存放此該號票根簿内所存三十六萬兩之一欵也又另有十萬兩係奴才胞兄前任江西布政使文輝蒙皇太后皇上天恩在外歴任所省廉奉之銀聞與該號冋無往來遂於光緒八年交奴才轉交阜康號收存此該號票根簿内所存十萬兩之一欵也奴才遵旨據實明白回奏不敢一字欺飾無任惶恐悚惕之至爲此恭摺具奏伏乞皇太后皇上聖鑒謹奏奉旨己錄○山東巡撫臣陳士杰跪奏爲黃河非運河可比保固難以如限請旨仍照舊例辦理恭摺具陳仰祈聖鑒事竊臣於十月二十八日准工部咨稱御史謝謙亨引運河例奏請將黃河民諗官堤一律保固部臣議以津貼民埝保固一年新築重堤保固三年限内如有冲决均着落承修之員全行賠修等因奉旨依議欽此欽遵查照前來臣伏思工部所議與御史謝謙亨所奏皆爲愼重帑項實事求是起見臣有督修重堤民　之責自應轉飭遵照辦理力求堅結如限保固用以下奠民居而上紓厪念惟黃河水勢與運河比較大小緩急不啻天壤若强以萬不能行之事官吏勢必規避不前否則輾轉設法流弊滋甚臣僅就民埝重堤兩事爲我皇太后皇上分晰陳之以民捻而論地旣臨河工尤單簿卽不惜重帑爲之加高培厚與水爭地勢必不支况上下游兩岸各千餘里非資民力不能集事卽加以津貼亦屬甚微如今年擇要興修各工及堵築各處漫口若照從前估算工價非數百萬金不能濟事今用不過十七八萬其餘津貼無多己可概見若責以保固一年官吏誰肯以二三十金之薪水爲民受此重累且勒令賠償計無所出必將科派百姓擾害尤深以後遇有沖决等事官吏鑒於己往必至諱匿不報聽其漫淹不復過問是欲保民轉以病民此民埝之萬不能責以保固年限者也卽新修重堤撥帑至百數十萬動欵不爲不多惟查河南老堤寛至十餘丈高亦二三丈今重堤祗議底寛八丈項寛二丈高八尺臣非不知愈高厚則愈堅穏也第以庫欵支絀部臣指撥恊餉一百萬金搜羅己半天下迄今解到不及三分之二籌餉如此之艱是以未敢請撥過多祗好量力而行先顧目前隨後再議加增也又查早歲河南大工及近年山東侯林賈莊桃園各工多巇奏請數百萬少亦數十萬計其所辦皆一隅之工多則數十里少僅二三里耳今以百五六十萬金築千數百里之重堤而猶欲加增保固至三年之久是否能行其理易見况堤必經雨雪而後坐實舊則堅新則虛卽令修築至堅至實仍視防守之得力與否譬如人家溝洫牆垣無人經理卽有損壞事有大小其理則一所以河南每叚分設防河官兵以資防護侯林賈莊桃園亦均隨時撥二三營防守然猶險工時出搶護不易誠以黃流變遷靡常難以人力控制也今臣大工方作將來善後事宜或仿照河工廳汎分防或添募勇丁分守尙未奏請聖訓若遽行責令保固賠修員弁各慮賠償誰敢查此重咎勢必紛紛辭差非覘避也勢所難行力所不逮也且定限過嚴賠修無措以後遇有工程勢必從長估計如需一萬金便估二萬金以爲保固賠修地步其平日廉　自好者所餘之項或仍歸公用若不肖之吏且將捲入私囊其弊尤不可不防此臣所爲不能不據實直陳者也大抵黃河水勢剽捷湍悍非尋常他河可比而又夾沙帶泥河身年淤一年則防守日難一日非久歴其境目擊三汛之危險不能知　護之艱難臣查欽定河工則例修築黃河堤岸定限保固一年如半年内冲决者將經修防守等官均　革職如己過保固年限冲决者經修官免議將管河防守各官俱革職帶罪修築修完開復等語我朝一百餘年臣工上下守此而行未敢變更者非不知保固年限愈多則承修官吏愈無所逃責第恐法愈嚴則弊愈生與其更新不如仍舊臣受恩深重義不避難然勢有窒碍難行轉滋流弊者仍不敢安於緘默合無仰懇天恩俯准民埝免干保固新修重堤仍照舊例保固一年出自逾　鴻施臣仍隨時查看如有辦公不實者立卽分則叅撤以示懲儆除照常督飭在工員弁赶緊築修外所有黃河保固難與運河同例仍請援照舊例辦理緣由謹專摺具陳伏乞皇太后皇上聖鑒訓示祇遵不勝惶恐戰慄之至謹奏軍機大臣奉旨工部議　欽此○○陳士杰片再齊東蒲台利津等處前因霜降後水勢盛漲漫溢爲患當將派委員弁搶築撫恤各緣由恭𡏽奏報欽奉　上諭着將冲决堤埝赶緊堵築工賑兼地等因欽此仰見　聖主軫念災黎之至意跪聆之下欽感莫名伏查黃河水勢自前次盛漲後幸天氣漸寒卽行消退其齊東馬家莊決口此三十餘丈惟冲刷甚深該縣迭曹水患楷料難覓經臣札飭章邱濟陽雨縣氏爲採辦運送並節次嚴催設法進占晝夜搶築旋據禀報於十一月初一日堵合至浦台縣之四圖趙莊許家溝莊漫口情形不重民間自備料物印委各員督同辦理卽於十月二十日工竣利津縣被水災黎經官紳用船拯救購買席片搭葢棚廠並由臣委員携銀前往查戸放賑口下亦均安堵惟查十四戸決口處所奪大溜十之七八正河水勢漸淺究應如何開通入海亟應設法籌辦臣擬於本月十五日出省由浮口乘措前往詳　查勘情形妥議舉辦並順道查騐各州縣新修長堤臣出省後所有署中日行事件照例飭委藩司代拆代行緊要公事仍包封送臣行次核辦除將一切情形俟回省後縷晣具奏外所有齊東蒲台等處漫口均己堵合並出省查勘海口日期緣由謹酎片具陳伏乞聖鑒謹奏軍機大臣奉旨知道了欽此○○劉秉璋片再據布政使德馨詳稱署永嘉縣知縣石祖芬禀稱光緒九年八月十六日據巡洋捕役在岐頭外洋接護這風難夷十名球船一隻進口當經詣騐船身尙回惟篷索槓舵均有殘破不全詢詰言語不通授以紙筆書稱内間等共十人均琉球國人氏前蒙福建給資回國因風不順飄至浙江洋面蒙迎護進汝求　修葺撫恤等語核與報單名次相符卽將該難人等照例撫恤給發柴米鹽菜並給棉太褲禦寒並將損失篷　舵索等項分别修　己於八月二十八日護送起程回國等情轉詳請奏前來臣覆查無異除咨部查照外理合附片陳明伏乞聖鑒謹奏軍機大臣奉旨知道了欽此 
 
