# 1934 - 267 - 4908784

 

Page 1

 
 
[鄕試條對秘書]  
　　中東戰紀恭摹御容懿範曁中外人地諸圖續編載密電六萬言眞秘書也翻刻送究 
廣學會著中東戰紀八卷本忠愛之忱上治安之策今第三次璽印恭摹皇上御容皇后懿範龑牆如見雲日同符更繒中外名流曁黄海戰地　圖以資考鎭價仍一圓五角○戰紀續編四卷載李中堂東征電報六萬言百爾君乎密疏數十篇曁各鄰國密約各西報譯論之屬合諸初編所錄皆萬金不換之秘本百思不到之眞詮取價七角○文學興國策二卷爲振興新學者先路之導卽爲光昌文治者榮業所基取價二角○新例鄕會試第三塲歲科試經古場皆兼時務題目風檐角藝首忌襲謬承訛以上三書於中國重大新政東洋搆釁實跡歐洲交涉隱情考核謹嚴搜羅宏富合爲一套取價二圓○若更合泰西新史攬要及時事新論圖說以揣摩各國百年來之政策中國十年來之情形悉入條對之中元魁由此其選也上海在申報館申昌書畫室格致書室美華書館大吉樓古香閣飛鴻閣出售外埠託考市售書處寄售[  圖書集成局代啓]  
[秋試餘譚]  
上月初十日本報曾著約束號軍芻議一首登諸簡端洎乎皓月光殘廣陵潮退友人有自金陵赴試回者就執筆人告曰此届南闈監臨蘇撫趙展帥事事核實處處體恤以故兩江士子無人不額手頂戴重以外提調松方伯曁辦理供給各員無不綜覈勾稽人稱其職而闈中提調監試李何兩觀察亦能宣上達下俾在闈各員胥知夙夜匪懈黽勉趨公查此届上下兩江應試人數多至二萬四千内除錄遺不取未經納卷及雖已納卷而因事患病臨點不到者外其頭塲實到人數聞有二萬二千六百餘名核諸闈中號舍計溢二千名爲從來所未有於是蓋搭篷號於平江府姚家巷狀元新號各總路又騰出謄錄對讀兩所以爲考生號舍皆各上憲之苦心布置用能諸事就緖衆情貼然以爲賓興大典光者非易易也所患者各署奸胥積蠧皆金陵本地人社鼠城狐熟於舞弊雖上憲廉明而亦仍有所不免卽如革除號軍腰牌使費一事監臨有示提調有示供给所總辦有示塲外闈中到處黏貼凡在應試士子無不知今科號軍旣無使費可免勒索矣詎知若輩兇頑更甚於昔惟東西兩文塲稍知顧忌其他僻遠號軍彌復不知饜足多多益善詰以憲示則嗤之以鼻謂此届腰牌領費仍不少减詰以此項私費何人所索則曰吾儕小人安知索費者爲何人卽知其人又奚敢與較除非先生們有暇代吾儕禀諸至公堂上然猶恐狡猾之吏駁以無憑指爲誣控也從來官府告示多不算數先生豈不知之號軍之言如此敢問信乎否乎執筆人曰嘻殆其信也曩聞彼都人十言此項號軍私費非獨當事者之善爲取亦衆號軍所樂爲用也蓋號軍之中來自皖北淮南者半其半則皆本城各地叚之脚夫脚夫之應官差也日給數十錢而尙多尅扣惟當過號軍則可免一年之差故若輩樂以阿堵物易此護身符其皖北淮南之人出塲後亦可以腰牌貿諸本城人此項錢旣爲若輩所樂輪則上憲安能禁之而在受此錢者亦可高枕焉而無虞其指摘也且夫號軍之數絢以一人値廿號總計士子二萬二千餘人則號軍計共一千一百餘人以據聞每名兩洋四百之數計之共得洋二千二百餘元錢四百四十餘千是爲供給所中公私上下一大進欵古云錢可通神惡有錢至累千貫而勢或中止者乎友人曰是誠然矣所不解者憲示祗云禁領腰牌之費未云不發號衣何以此届號軍通塲不見號衣一件因之影射躲閃無可稽查若輩益得肆其奸貪考生雖欲頂眞無從把握所尤吃虧者凡號舍長至百間内外其後半叚之考生往往呼應不靈蓋因號軍多聚鬥首之故法宜仍發號衣更派定號舍數目分叚承値庶考生一目了然而前後坐號亦得均甘同苦東隅雖失桑榆非晚願當事者俯采芻蕘爲後來計焉若夫號軍之良莠則固有别大率皖北鳳潁六泗各屬及淮南通州等處人多戅直莽撞作事頗能耐勞而不解趨奉其於錢也爭之不得則亦已爾然遇蘇松等處考生彼此言語不諳反多齟齬歴科之因事被枷責者蓋此輩居多至金陵本處之人則貪狡異常當每塲封號之日終日酣臥不動至次日索錢則蠕蠕而起躄躄而前柔則欺陵之剛則諛謟之無論何人必至慳囊盡破而後已此則固覺可憐而亦屬可憎在箇中人亦因人而施其道焉斯可矣執筆人曰此中風味自昔如斯政無取乎好名弊必去其太甚要在上之人有一分精神乃有一分功效耳罪我者其在斯言乎 
[本館接奉電音]  
　　昨日上午京師飛電傳來上諭二道敬謹譯登○九月初二日奉上諭鹿傳霖著開缺來京另候簡用四川總督著李秉衡補授未到任以前著恭壽兼署欽此同日奉上諭山東巡撫著張汝梅補授欽此 
[俄法同盟]  
　　某西字報云近日俄法二國交情日厚當法國伯理璽天德至俄國時所訂密約外間尙未聞知惟悉約中明言兩國若受他國之侵必互相佽助若此國向他國交鋒則彼國不得助以兵力云 
[俄訓韓兵]  
　　某日本報云有俄國某武員統領近衛精兵五大隊計共四百名直入韓京以應韓廷之聘用以訓練韓軍此東歴九月十八日卽華歴八月二十二日事也 
[總統被毆]  
　　某西字報云西歴八月十六日墨西哥國總統正在舉行祭典突一兇徒直犯車駕舉手擊總統之背以致受傷扈從者急奮力拘獲交理刑官究治 
[電示履新]  
　　姑蘇采訪友人云本月初二日午後官塲接得新任江蘇巡撫奎藥峰中丞由上海發來電報内開初四日由申啓節初五日抵省准於初六日吉時接篆等因蘇州府桐太守得悉立飭承差飛騎馳往長元吳三縣及總捕同知等各衙鬥通報至迎接之儀早經三首縣汪李賴三大令預　辦差人役在胥鬥外接官廰及葑鬥外靈官廟預備更將滄浪亭行轅灑掃清潔陳設一新 
[中鎭返任]  
　　蘇撫中鎭叅府常中軍福前於春間入都陛見由督撫兩帥委江陰協仉副戎暫爲署理兹悉常中軍業已由京回任於上月二十八日蒞蘇假八旗會館暫駐軍麾筮吉於二十九日午時接印仉副戎則仍回江陰恊本任云　 
[觀察病故]  
　　金陵訪事友人來函云候補道趙觀察繼元到省多年屢獲差委近忽爲二豎所侵至上月二十日溘然長逝旋由候補縣胡大令廷琛赴督轅禀報病故定於二十八日成服届期各同寅均往弔奠素車白馬絡繹於途 
[司農仰屋]  
　　户部土木大工業於今夏告竣所估價銀尙未領全中秋節前銀庫掌鑰郎中由飯銀庫存儲項下提銀二萬兩散給各廠商領去蓋綠此工係户部堂司各員賠修故由飯銀庫提還也旋値節底應放十四司書吏飯銀遂不敷用因回明六堂將應放四個月書吏飯銀暫放兩個月欠放之欵俟陸續補放計十四司書吏不下數千人大半指此彌補節帪兹得半失半雖云將來尙得補放然已有遠水不濟近火之患云 
 
 

Page 2

 
 
[北闈瑣述]  
　　此次順天鄕試第三塲策問如經學史學天文金石諸問皆恒見者惟第五問中有俄文字言語與蒙古相似辨其分合處一條合塲中能條對詳明者竟百無一二亦可見中國人士能通泰西學問者尙寥寥也○頭塲犯貼者二百餘人而其中因脫落三題末句者竟有百餘人推原其故皆因題紙至或相什伯句已一行到底或相千萬句係另起一行塲中未及細閱遂有此悞也○頭塲必字號中大宛某生入號後將卷子悞燒殘缺合號人多知之而第二日張燈時竟安然俯案錄文其隣舍順德生起草已完欲覓卷子謄寫竟已蹤影全無登時垂頭喪氣坐臥不安有號軍語之曰鄰舍某老爺卷已燒矣今何抄寫無恙耶順德生頓悟其竊已卷也躍出索卷閱看大宛生不與順德生問其燒卷事大宛生强項不認兩人大肆喧譁爲號官所聞詰之順德生首出辯白謂被竊卷大宛生亦譁辯號官立卽禀監臨命帶兩生上堂監臨閱其卷接口鈐印叅差知不誣將兩生交大興令暫歸大棚看管俟次日將送部究辦大宛生懼罪央順德生許爲之代捐職銜又與聨爲同譜順德生意漸緩遂相與同謁監臨求息事焉監臨許之事乃寢 
[蕊榜先關]  
　　京師訪事友來函云八月十七日宗室鄕試入闈者共四十九人欽命四書題一道在邦必聞在家必聞子曰是聞也詩題未詳二十二日發榜中式五名試卷照例於前一日進呈御覽今將中式名次照錄於左嵩海廂白世珣廂白錫銳廂藍柏森廂藍榮文廂藍 
[户部奏覆東撫土藥稅厘摺]  
　　户部謹奏爲議奏事山東巡撫李秉衡奏部議總稅務司所籌征收土藥稅厘辦法窒碍多端懇恩飭部照舊稽征無庸攺議一摺光緖二十三年六月初十日奉硃批該衙鬥議奏欽此欽遵由軍機處抄交到部據原奏内稱山東土藥所產多在省城西南兗沂曹濟各屬前籌辦土藥稅厘在省城專設總局於產土地方派定經紀開設行棧俾便稽查每擔約値銀二百餘兩每價銀百兩征落地稅銀八兩厘金銀八兩如由各海關出口則加征關稅八兩計每擔共收銀四十八兩自十七年奏辦以來多不過七萬餘兩少則四五六萬兩不等今赫德所議山東土藥一萬擔以每擔六十兩計之應征銀六十萬兩較從前數且十倍是卽於向所不產之處教之樹藝多方搜括猶未必能盈其數揆之事理旣有所不可亦實力所不能懇仍照現辦土藥厘稅章程實力稽征毋任隱匿中飽至攤還洋債上年經户部分别派定凡常年應解之欵無論如何爲難當督同司道各員設法騰擲如期清解各直省疆臣均受恩深重當能各清各欵上紓宵旰之憂正不必另議新章洋款已不至無著等語臣等伏查前因洋債過巨籌欵維艱不得已議將土藥稅厘另行設法整頓隨據總稅務司赫德開呈手摺擬改由奉天之山海江蘇之鎭江四川之重慶雲南之蒙自各關試辦征收當經臣部商酌歸各省征收則責成督撫歸四關征收則責成稅司土藥爲中國出產厘金係地方專責斷無不信督撫而委任稅司之理是以就赫德所開土藥擔數每擔擬收銀六十兩奏准通行各省設立總局試辦稅厘並征各省接到此次部議自應將該省土藥實在出產數目妥定征收章程專案詳細奏報方爲切實辦公之道若專持已見輙以窒碍難行爲詞於土藥一切利弊仍舊未能興革不惟使好議論者專以土藥不歸洋關征收爲失計將來續借洋欵無可籌還致失信於外人届時又誰執其咎哉卽如山東土藥一萬擔該撫稱多方搜括未必能盈其數等因查赫德手摺内開甘肅陜西山東山西河南直隸六萬擔原就各省多寡之數籠統合計並非指定山東一萬擔且山東縱不及一萬擔之數究竟各屬出產若干該撫亦未能確切指出至征收土藥稅厘該省每擔共銀四十八兩係按分次交納之數先後並計非一時征足然征落地稅以後未至局卡以前私售偷漏者已多矣旣納厘金以後未至各海關以前私售偷漏者又多矣名爲每擔征銀四十八兩實則不知若干擔方始征收足數似不如就土藥繁盛所設立總局一次征足不再重征庶免挂漏復查部議土藥一疏現惟山東登覆其餘各省尙未奏報乃該撫於山東以外讑及四川而謂其財力不逮兼論及雲南貴州吉林甘肅而謂其入不敷出並念蜀滇黔粤强敵　伺恐至商賈裹足怨讟繁興包藏禍心迭起事變詢爲通籌全局起見然四川等省土藥固不能强無而爲有未嘗不可化私而爲公究應如何征收須俟各省覆奏到日再行酌核未便預爲擬議若謂以加重稅厘之故商賈不獲厚利未免動以浮言則是觀望者不過運銷土藥之人而各項商販自若也怨讟者亦祗吸食土藥之人而各項農民自若也何至包藏禍心迭起事變總之土藥本害人之物愚民貪利忘害以致種植日多因其種植之多而酌加稅厘嚴查私販正與光绪十六年諭旨以征爲禁隱寓崇本抑末之意相符該撫所稱九州上腴盡棄嘉禾而植惡卉亦可謂必無之事矣抑臣部有難已於言者上年攤還洋債分别派定該撫聲稱無論如何爲難當設法騰挪如期清解自是公忠體國之意惟是日本償欵除已付一萬萬外尙有未付一萬萬勢必續借洋債方能清償旣續借洋債以後仍須分攤各省方可籌還而各省同一拮据此盈千累萬之巨欵究由何項指撥臣等日夜纡籌萬分焦灼亟思就已有之利剔厘積弊爲得尺得寸之謀終慮多寡懸殊不能補苴萬一倘各省疆臣果如山東撫臣所奏各清各欵上紓宵旰之憂不必另議新章洋欵不至無著則臣部幸甚大局幸甚所有議奏緣由理合恭摺具陳伏乞皇上聖鑒謹奏 
[日艦過蕪]  
　　蕪湖訪事人手簡云前報日本現有委員乘坐兵輪至長江一帶察勘商埠設立輪船公司已將各情紀諸本報兹悉此舉蕪湖道曾奉南洋大臣札飭及鎭江關道電信云日員過蕪當必登岸拜會晤談時悉用英語優禮款接袁觀察遂預請新關繙譯周沁香電局領班姚景秋二君爲舌人並飭洋務保甲等局員届時派勇在江干照料免致愚民妄生事端供帪旣備八月二十六日清晨果見有白色兵輪高掛日本旗號衝波破浪而來沿江守汛砲船卽升砲迎迓津吏亦卽赴轅禀報詎日官並不停輪僅鳴砲數聲以示回敬卽鼓輪飛駛而上聞日員因須先赴漢口勘定商埠創設公司是以沿江各埠俟返斾時再勘云云又聞日本所設公司卽郵船會社所分業已置備輪船三艘往來申漢又淺水輪船兩艘往來宜昌今冬卽須告竣明年正月一號開行船江不通商之江陰通州十二圩南京大通安慶武穴黄石港等埠俱將設立洋棚招攬搭客因之各埠謀充是役者現皆挽人推轂捷足爭先蓋送一客接一客各皆取錢二百文搭客小駐飯食之費每餐又需青蚨五十翼利之所在人必趨之無怪乎鑽營者之肩摩踵接也 
[武備招考]  
　　北洋武備學堂學生間經期滿招人考補以足定額兹已大張示諭考取以一百名爲額投考各生须年在二十歲左右文理粗通身體强壯而目力又能及遠者爲合式留堂三月然後甄别除供膳外月給膏火銀三兩兩年大考一次列一等者詳請保給官階並予一等執照列二等者賞給頂戴兼予考單如於八月廿五日以前報名准於九月初一日八月廿五日以後報名准於九月十五日分别考試惟不通官話曁非儒教官槪不取錄云 
[委勘河工]  
　　天津訪事人云直隷大清河數爲民患歲修之欵不知耗費若干然終難永　　灡登斯民於袵席督憲王夔帥惄焉憂之爰飭水利局總辦王榖卿觀察籌鉅欵興大工爲一勞永逸之計已委局員章鏡軒刺史及苗韻軒大令二人前往估勘重陽時節或當霧沛雲屯畚挶從事矣 
[火車傷人]  
　　京師訪事友遞來手畢云八月十九日有一婦人往馬家堡遊觀鐵路正高瞻遠矚間火車已至相隔數十步車上陡放烟氣巨響如吼婦驚倒車已輾過婦之雙翹登時糜爛痛極暈地旋經人舁置車中送至宣武鬥内泰西醫院醫治嗣聞婦因受傷過重旋卽玉殞香銷昔人所謂戲無益者信哉 
 
 

Page 3

 
 
[殊方異俗]  
　　阿非利加洲内地某處風俗父母死後並無喪服卽行埋葬自墓歸時於額上覆樹葉一瓣妻死則胸前又加一瓣又西境代郝美古地方風氣强悍女子初生亦須報名軍籍臨戰勇過於男所擄敵人皆監禁之俟良辰佳節方行殺戮各家聞有殺人事無不慶賀凡爲酋長者須多殺人方能保舉故所居之處髑髏纍纍如貫珠誠理之不易解者說見八月十八日廣州中西報 
[歐西近耗]  
　　日本某日報云英國有大埠名普立司託痕者向有紡績廠二處頃日生意或式微以致紡機五千張一律暫行停歇○北 
阿美利加洲克以油拔島叛徒蜂起抗拒西班牙邇者勢益猖獗要隘之地皆被占踞因之美國及西班牙人大爲震動 
[南徐選勝]  
　　鎭江訪事人函云八月二十八日上午有某委員乘輿入城至四牌樓轉角處忽有四十餘歲不知姓名之瘋子右持蘆粟左托紅頂大帽行至輿前亂擊亂嚷人問以故則連呼曰奈何將我紅頂搶去委員聞其語以非吉讖心甚惡之喝令從者拘送丹徒縣署將情告諸王大令飭交値日差看管候訊○某姓嫗向居城外拖板橋其夫早逝膝下一女將及筓矣許字與南鬥某甲雖有蔦羅之託未歌桃李之章而女則鳳翮未舒犀心已逗與鄰人某氏子有染星前月下屢赴佳期甲微有所聞卽倩冰上人訂親迎之約而女家總以年幼爲詞未肯遽允甲不得已乃效世俗搶親之爲於某日邀集親友十餘人赴某嫗家蜂擁而入直抵臥房適女與某氏子春睡未醒甲見而大怒奉某氏子以老拳而將女擁入轎中如飛而去時嫗適因事他出迨歸家後始知掌珠已失然生米已成熟飯惟徒呼負負而已 
[接篆有期]  
　　洋務總辦蔡和甫觀察奉兩江總督劉峴帥電飭署理蘇松太兵備道江海關監督篆務聞定於本月初六日吉時接篆然尙未發紅諭也昨日上海縣黃大令撥出辦差人役將敬業書院灑掃清潔以備行轅 
[祭奠故員]  
　　新簡江蘇巡撫奎樂峯中丞於昨日午前十一點鐘時乘緑昵大轎導以親兵六名至道轅弔唁劉康侯觀察公子輩辭不敢當中丞降輿至靈前祭奠然後往各衙鬥謝步至上海縣署時黃大令飭家丁擋駕 
[儲憲來申]  
　　昨日江安督糧道張儲憲由天津蒞滬旣登岸卽命駕入城拜會各當道旋詣道轅赴劉康侯觀察靈前弔奠及至上海縣署投刺黃大令飭家丁擋駕 
[食德飲和]  
　　本邑南巿創興自來水總辦楊唐兩觀察與各紳董集議以將來裝成水管四處流通各叚挑水夫勢將失業因函請上海縣黃大令諭飭各鋪地甲傳諭各挑水夫開明名姓繕册呈報以便局中雇用俾得餬口有資並請出示曉諭各處茶館浴堂烟室酒肆先行來局預定購用自來水以便到家裝接水管論定價目大令允之聞不日當出示曉諭矣 
[枷示糞夫]  
　　辦理城廂内外保甲總巡鍾受百明府日前曾出示諭遍貼通衢命各糞夫將糞桶一律加用木蓋以免穢氣四佈觸之生疾幷諭各鬥糞頭隨時約束前日傍晚時局中差役見有鄕人孫明得在道前街引線弄内擔糞桶上空空無物爰卽喚令加蓋俄而又出依然如故乃拘至局中請究經鍾受百明府升堂提訊孫供青浦縣屬某鄕人務農爲業來滬販糞不知規矩糞桶上未用木蓋致被拘案但亦係糞行中未經知照所致並非有意藐犯叩求寛宥二尹謂爾先未知悉情尙可原嗣旣由差役喚爾加蓋何以置之不理此非藐視乎遂判枷號五天發大東鬥外吊橋示衆並著十六鋪地甲將糞頭兪東昇拘局訊辦 
[店夥不法]  
　　南巿大東鬥外大馬頭大街元來釘鐵油蔴店前用謝家生爲夥在外經手帳目歴久虧欠洋蚨一百二十餘翼被店主查知遂於中秋節後將謝辭歇而扣留鋪蓋向薦保某甲追詢由執事沈雲泉等介紹擬以三十千文减折理償了此瓜葛詎謝祗肯出錢二十五千店主不允謝遂喚同乞丐多人蜂至店中將鋪蓋取出店夥等急出追上祗獲謝及陸阿狗二人一倂解至十六鋪巡防北局請爲究辦局員楊聘侯二尹准詞立卽升堂研詰謝瞻敢在案前大肆咆哮二尹怒命責手心五十下詰之陸供稱由謝喚令小的入内取出鋪蓋許給青蚨若干文小的一時貪小從之而去今被拘案務求大老爺格外開恩二尹以陸行同匪類實屬不法之極判令重責八十下具攺過切結著勇甲驅逐出境謝旣虧欠銀錢復敢呼同乞丐入店攫回物件亦殊不合本應從嚴究辦姑念生意中人全爾體面飭將欠欵邀同薦保自行理楚嗣後如再糾人向店中滋閙定卽提案重究不貸 
[裙釵作賊]  
　　周王氏者常州產也雖巾幗中人而具有拿雲手叚前因犯案懲辦遞解回籍兹又故智復萌來滬圖竊張永吉家失去金押髮一支兪王氏家先去金約指十一枚金耳環一副共値洋銀一百八十餘元均係周王氏所竊兩失主先後投報捕房由包探顧阿六緝獲起到原贓送案請究張永吉兪王氏投案申訴前情領失贓周王氏供因家貧不能餬口無奈作此不端之事求念女流恩施格外明府以周王氏委係積竊判押兩月後遞籍 
[印人受創]  
　　張阿智以小工爲生昨日忽與東華洋紗廠更夫印度人鳥開口角旋至用武張力大如牛鳥殊非其敵飽受老拳一頓當爲某號巡捕所見拘入捕房解至英界公堂請究鳥開投案申訴前情張供爲小工因鳥恃勢欺人故與爭論求恩鑒原翁明府判押兩日以示懲儆 
[游方被攆]  
　　村夫子陳富堂設帳於南巿小南鬥外小普陀寺中童子六七人天地元黃終年高唱陳本假宿於寺中日前被竊單夾衣服及對時表一枚疑香工徐有根所爲寺中向設有二十三七鋪巡防局當卽禀知局員姚殿卿二尹將徐及與徐同居一室之和蕩開智一倂移送總巡局請究鍾明府飭捕勘明提案研訊各情已紀前報昨日鍾明府將開智派差發回二十三七鋪巡防局中局員姚二尹當卽飭傳住持僧碧緣到案諭謂菴觀寺院如有外來不相識之客僧投院住宿須有行李方准容留今開智係游方僧在院與香工同居一室刻因犯竊未便再留院中滋生事故著卽驅逐出外不准逗留如仍有收留等事查出之後惟爾是問碧緣遵諭而退 
[賊性難攺]  
　　老賊謝秋生前者屢犯竊案解經歴任讞員於懲治後解回寗波府某邑原籍兹又潛來滬上匿蹟裏虹口賊性未攺依然從事穿窬前晚經包探洪阿寳緝獲拘解捕房捕頭令押候解送英界公堂禀請翁笠漁大令訊辦 
[烟寮猝斃]  
　　昨日清晨浙江寗波府屬某邑人某甲至虹口漢璧禮路第一千零九十五號鬥牌錦盛烟館呼令値堂人開燈以便吞雲吐霧芙蓉洞裏其樂陶陶忽喉間痰作拽鋸聲未幾卽氣塞而斃値堂人不知所措告知烟館主館主駭極立卽奔告捕房蘭捕頭諭令從速查訪死者之家屬妥爲料理旋查知其人有一叔母現居永祥里因前往訃知備棺殯殮 
[上海縣署瑣案]  
　　鄕民瞿勝和扶老母曹氏投縣控外甥陳桂林掯贖田畝一案前晚蔣刺史提集升訊瞿曹氏供年七十八歲家住虹口北廿三保十三圖故夫於道光廿五年將自田二畝五分幷田單一紙活賣於陳桂林之父緣有祖墳在内現擬埋葬夫柩向陳取贖詎勒掯不放並將活契託櫃書陳阿炳私自過户意圖吞產求究其子勝和供亦相同質之陳桂林供此田當日實係立契賣絶距今已隔五十餘年嗣因小的有急需將田轉售兪姓管業現將瞿姓杜絶據呈電叩求公斷地保孫錫貴供其時小的並未在塲不知實情惟曾勸兩造息爭均不允從刺史酌斷陳桂林貼償瞿姓餘價以免纏訟勝和堅不遵斷刺史怒叱曰爾年亦已四旬瞻敢慫恿年近八旬之老母到堂恃强爭執希圖善價爾母或有跌仆不測爾之罪戾將擢髮難數矣喝令笞責嗣一再苦求始得寛免飭扶老母回家再行來案候訊○粤人郭錦珊控王顧氏吞匿會據衣箱　 
 
 

Page 4

 
 
一案前晚公差禀復奉諭至首會吳姓處查明據云許氏確有存項會欵在伊處許氏在日因託王顧氏將四百元會據向嚴姓抵借洋三百五十元曾經同來面對明白並非王顧氏吞匿刺史復訊郭錦珊仍舊游移化生枝節刺史大怒叱曰爾藉死圖賴借欵揑詞誣控喝令笞責始稱求恩刺史判候傳到首會吳姓來案再行復訊 
[法界公堂瑣案]  
　　昨日禮拜二鄭大令會同何繙譯官升坐公堂包探禀稱捕房某西人遣細崽李阿寳付麫包帳被李吞用若干送案請究大令判令將辛工算訖卽行辭歇○車主崔長發訴稱小的有東洋車一輛租與賈文奎被欠租錢二千一百五十文屢索不還請爲追給賈供稱小的租崔之車並未用過是以無錢可付大令著交人保出限半月内拔還○縫工陸企堂訴稱小的雇李姓爲夥有客囑製馬褂一件被李質取洋銀二圓携之逃逸前日遣拆字人李順泉送信前來内有質劵一張小的將送信人留住今特送案請追大令著押候三日内交李到案如不能交卽著賠洋銀二圓○城内巡防南局委員藍二尹遣十九鋪汛捕王阿弟持名片投公堂禀稱竊賊王敬堂扳出同黨張阿弟現在案下禁押是以禀請帶回歸案辦理張供稱小的與王並不相識汛捕索賄不遂以致有心牽累大令著仍還押飭王捕禀請二尹繕給信票始准帶回○包探禀稱張錫桂獨行租界中不知何所事事有王金生者自稱包探夥役指張爲積竊將身畔窮搜某號巡街捕見之一幷拘入捕房兹者捕頭令解案請訊大令查得張並未犯案叱令退出王押候笞責二百板○包探禀稱王阿金手持報時鐘一架及馬褂釘鞋等物行經租界形迹可疑是以拘入捕房告知捕頭解案請訊王供稱各物實由小的在大東鬥外新安里某姓家竊來大令著押候笞責一百板贓存候失主具領○包探禀稱王錫恒携燭臺鋪蓋等物行經租界中形迹可疑是以拘入捕房告知捕頭解案請訊王供稱小的所携各物竊自城内虹橋畔王公館中大令著押候傳失主到來訊辦核奪○西婦聖伊來爾偕順昌魚行主孫蓮浦投案訴稱所有源豐錢莊王鋆衍前控之案現在不願涉訟請將所呈議單合同等件一倂给還領狀呈閱大令問同順昌由何人開設孫稱西婦新拚股分有中西合同爲據大令商諸西官然後諭令將中西合同呈候察核所呈領狀當堂擲還 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　一百八十八號華捕拘解戴琴芳謝丁山夏雲卿到廨禀稱此三人昨同韋邦友在胡家宅羣芳花蕚　　　　　　小的拘入捕房各以洋銀一元存保出外兹韋邦友不知何故不到因先將三人解案請訊花蕚樓遣夥張永年投案訴稱口角之事因戴琴芳起訊之戴供四川人與韋謝爲友偶因言語不合互相口角求鑒謝夏二人同供小的等從旁解勸不敢多事尙求大老爺察核明府以事旣由戴而起判令管押二天韋邦友旣不到案著將保洋充醫費以儆謝夏二人無干省釋○包探黃四福禀稱蜜波人甘阿來屢次犯竊遞解已不下七八次矣今又在租界中行走適爲小的查見拘送請究甘供業已攺過不敢犯事求恩鑒察明府著管押七日再行遞籍○包探施奎江禀稱竊賊王鴻瑞竊取新馬路鄧公館内之零綢九叚經小的拘獲盤詰之下承認不諱並言贓物被同黨之小蘇州接去故不能缴案鄧公館遣人投案追究原贓質之王供蘇州人竊物是實惟贓在小蘇州處求鑒明府著押候緝獲接贓之小蘇州再判○包探趙銀何禀稱陶平和劉阿三兩人偕至陳張毛所開之小烟館内開燈吸烟乘人不備串竊烟槍一支而逸報捕後經小的查獲送案請究陳張氏投案請領失贓質之陶劉兩人同供不敢行竊惟求恩宥明府判令各押五天贓還失主○包探顧阿六拘解張雨財至案禀稱此人竊取嚴氏家綢布衣服等件請爲究辦質之張雨財供本地人一時貪小以後不敢再犯叩求恩典明府判令管押三禮拜以儆贓給失主具領 
[英界晚堂瑣案]  
　　前由楊啓華具控戚運康侵吞股本銀兩一案經前讞員屠興之别駕訊斷出外自行理處等情曾登前報至今日久兩造尙未妥洽因此案懸未結日前楊又具詞投案求請提訊翁明府准詞諭飭原差提戚到廨暫行看管候訊經翁明府前晚升座提案質訊楊供南翔鎭人前數年間與戚及章姓三人合股在虹口開設源盛油酒店各出股本錢二百千議立合同店事由小的經理至前年小的因患病回籍將店事託與戚經管緣病屢不痊未能到店及至去年病愈至店查核各帳虧耗過多心竊懹疑向戚詢詰戚一味含糊故此扭案蒙屠前憲訊斷自行理處戚出外已久置若罔聞仍不理處不得已復具禀詞呈投案下叩求訊斷戚供與楊同鄕股開源盛各出股本二百千文小的與楊同在店中各立辛俸店事由楊經管後因楊患病由小的經理楊在家時常致信來店取洋嗣病勢稍愈又常到店往來銀洋貨物仍由伊登記後伊自知用虧過鉅私將帳簿運出而店中因資本日短難以支持故將店盤去伊除收足股本外尙有虧欠不料伊蓄意誣陷反投案下控小的侵吞叩求明察翁刺史以供詞各執令兩造出外自行邀同公正人將帳理算毋得纒訟兩造均遵諭而退○捕送何阿元李世長在途爭吵請爲訊究明府亦於前晚提訊何供前在某輪船當廚役李當水手所有各水手飲食由李經手包與小的每月共洋三十餘元除收尙欠洋十元二角前日在途遇見向索不還意圖吞没故而爭吵被捕拘案叩求訊斷李供前與何同在某輪船水手工頭所有總水手等火食包與李處言明每月計洋二十八元前次往東洋裝煤返滬總共二十七天應給火食廿六元八角已經付過廿元祗欠洋六元八角今渠忽稱十元二角因此小的不認爭吵求請恩斷翁明府訊諭事屬細微著李當堂缴洋六元給何領去一倂飭釋○前據黃養正控王源源售賣田畝意圖加價悔議不交等情經翁明府前晚提案集訊黃供今因有人理處小的許給洋八百元王亦允諾今楊亦投案求請質訊楊供小的經勸妥洽兩造均各允從除王收過定洋等黃允找足洋八百元王供小的雖已允許惟定洋七十元小的不認緣田價値洋千餘元今黃已得便宜故而定洋歎以除扣求請恩斷翁明府得供謂王曰爾旣收定洋豈能不認今旣勸妥除黃付過定洋等項外應找洋五百廿七元卽行找給著王具結一倂飭退 
[江西官報]  
　　七月十八日從九李炯仍回李家渡厘卡謝文彬缷辦吳城下卡回調辦神岡山卡徐銘新邱應華俱解地丁進京部選進賢縣陳慶綬崇義縣周仁壽均巳到　飭赴新任又署萬年縣　祖蔭德化縣梁樹棠均期滿調省差委所遺該萬年縣印務以候補知州邱承榮署理德化縣印務以貴谿縣楊焜調署所遺貴谿縣印務以候補通判王葆鋆署理又署新城縣兪官圻期滿調省差委查調補該縣之譚紹裘尙須聽候部覆到任需時所有新城縣印務以候補縣向冠羣暫行代理新昌黃岡司楊惟明飭赴新任 
[上海北市絲業會館籌賑公所施子英經收順直山東湖北四川賑捐七月十六日至三十日第廿七次清單]  
　　十六日湖州夢花館主爲妻陸氏產後病稍安祈消災延壽洋一百元太倉胡圻榮一元二角○十七日純泰洋三元東洋王惕齋求子二元○十八日慈蔭居祈合家平安洋二十元隴西根記洋八元銅洋二元○十九日無名氏規元二百兩無錫侯子卿諸彞仲洋十元楊義愼求父痢疾速愈十元○二十日求女病愈人洋十元王鬥聶氏因子病痊完願十元琴東綿力生三元○二十一日蕚照堂求母病速愈洋十二元賈沈氏求父病速痊十元雲間　記保患寒熱卽愈四元嘉定無名氏銅洋一元○二十二日趙鵬雲求保母病速愈洋二十元又求保室人孕育平安十元○二十五日嘉興桂德堃爲女四姑寒熱求卽愈洋十五元高郵丁玉軒募道成和尙十元雲間次記保患卽愈十元常熟恊隆莊募揚州方夢然爲子求瘡患速愈石麟堂徐求家鬥清泰各五元姑蘇萬源號銅洋二十三元○二十六完聯橋廟蔣願由徵餘莊來洋一百元秋照軒許求病體復原十元○二十七日宦浙客求免病速痊由崇餘　　洋四十元無名氏廿四元五角九分二釐樹德堂卞求家室平安由寳源莊來二十元浙省章慶堯爲兒病求愈　元謹式子爲父祝冥壽十元蘇城吳憶賡爲室人汪氏祈保　　速愈二元無名氏完願二元○二十八日淮安志道齋主人由餘源莊來淮平銀二百兩合規元二百十二兩九錢四分九釐江陰射陽居士元敬移賑洋二元○二十九日福康莊來嘉瑞雙蓮生　十元彭褚氏四元姜埝餘慶子求母病卽愈十元蘭瑞廬一元正大順銅洋五元○三十日杏生求病速愈五元○七月分共收規元四百二十三兩六錢八分四釐洋一千八百三十七元湖北洋七十二元小洋三十角扯七六一二五合元一千四百五十五兩五錢一分以上共收規元一千八百七十九兩一錢九分四厘銅洋三十五元連前共收規元三萬八千九百零七兩四錢六分四釐銅洋一百九十元太乙救疫丹六千錠 
[上海陳家木橋電報總局内籌賑公所經收指明合助四川宜昌義賑第六次清單]  
　　南通州電局來喬蔭堂　洋五十元恊同慶匯來西安電局經募陜西玉燕堂陜詣平銀八兩原合來規銀八兩四錢陜省廿人陜議平銀十二兩原合來規銀十二兩六錢○以上共收規元廿一兩英洋五十元正 
[上海陳家木橋電報總局内籌賑公所經收四川義賑第十二次清單]  
　　松江育嬰東堂董曉卿經募鍾潤棠病愈了願洋六元無名氏求病速愈洋一百元洪惟敬完先人宿願洋十元天水氏永修子規元二十兩恊同慶匯來西安電局經募河南聚德堂陜議平銀二百兩原合來規銀二百十兩○以上共收規元二百三十兩英洋一百十六元正 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
