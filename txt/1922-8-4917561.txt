# 1922 - 8 - 4917561

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[以虛應實（冷）]  
　　自新内閣成立以後所事類多以虛應實何謂以虛應實即以空想空言以應萬無可逃之實事也他且勿言以財政論華僑借欵之宣傳虛也鹽餘公債之銀團借欵亦虛也其最眞之結果仍爲空頭之特種國庫劵而己蓋財非他比斷非以空言通電所能集事故不得　本此虛玄使且百政局中人戀此希望以圖暫時之團結耳雖然若有利於私黨之事以近日之所謂命令者證之則又無一非實故新内閣之成立但可謂爲私人私黨之計畫以云爲北方爲官僚之全體尙且不可罔論其爲國家哉 
命令 
　　一月七日大總統令慮永祥授爲陸軍上將此令 
　　又令派載瀛張廣建麟光繼祿瑞豐定成志錡端緒管理　年旗事務此令 
　　又令任命劉躍龍爲將軍府參軍此令 
　　又令交通總長葉恭绰呈秘書羅述褘蔡光勲蔡可權嚴松章懇請辭職應照准此令 
　　又令交通總長葉恭綽呈請任命胡煥陳天骥盧鴻育樊守執爲秘書應照准此令 
　　又令海軍總長李鼎新呈請授王大焜爲海軍中校陳拔爲海軍少校均照准此令 
　　又令陸軍總長鮑貴卿呈准兼署吉林省長孫烈臣咨請以景雲文魁補佐領均照准此令 
　　又令兼署吉林省長孫烈臣呈前扶餘縣稅捐局長分省任用簡任職張嵩齡虧欠公欵延不清繳請予褫職通緝訊究等語張嵩齡辦理稅務延欠鉅欵自應從嚴懲處著即褫職由各省區軍民長官通飭嚴緝務獲歸案訊追以維公欵並交財政部查照此令 
　　又令張壽齡晉給一　大綬　光嘉禾章此令　如　　國内專電 
　　北京電六日張弧宅會議九千萬鹽債問題己由新銀團承募轉爲華銀團承募之趨勢惟華銀團無此膽力因債票到九三折政府無此信用卽七年債亦僅九扣若債票到手不能售出勢必同十年債之不良結果予訪基溥甘溥甘云只要擴充稽核權便可贊同又訪史蒂芬·史云中國能不背新銀團宣言便可承募因外國銀行以八釐爲滿足中國行家去年高利貸至二分以上故要求以債票折合現金還債故九千萬不够需增至一萬萬（八日下午二鐘） 
　　北京電九千萬鹽債華銀團責備政府謂事前未先通知華銀團而先與外銀團談且以百分之一用金給外銀團母寗給與華銀團况政府所借之債以鹽餘抵者外債二千二百十萬内債五千一百九十萬當時利息折扣期限均不同故折合八折還本債主决不肯承受（八日下午二鐘） 
　　北京電華銀團分子之有鹽餘欠欵者組一債權團要求政府將本月起鹽餘悉交該團支配仿辛亥天津洋布商欠債法處理今後鹽餘發債票必由該團經手 
　　北京電陰曆年關軍警餉需四百七十三萬九千一百八十八元行政費二百六十八萬五千五百二十五元現華法震義各允墊五十萬關餘可交百萬稅務司交還中交墊用公債基金亦有數百萬之望但據政府開示於新銀團之節略有陰曆年關實須千六百萬一語（八日下午二鐘） 
　　北京電張弧與銀行界協商先以特種國庫劵一千萬作七五價由銀行界承銷（八日下午四鐘） 
　　北京電梁對太會宣言約千餘字昨拍出大旨載本報十二月二十四京電（八日下午二鐘） 
　　北京電梁發微電外又發陽電至曹張及各省長官謂二十九見小幡僅說籌欵贖路自辦俟代表在美解决餘無他語日人利用傳播直接交涉政府旣以全權付三代表無論如何必在華府解决况自辦需籌欵倘内欵辦不到非借外資不可但不限於日本且並無先儘日本之意（八日下午二鐘） 
　　北京電順直同鄉要求高凌霨不副署陸宗輿督辦巿政命令如不見納順直不認高爲同鄉 
　　北京電姜桂題等十三人請免緝王揖唐並開復官勲未决 
　　北京電京漢局長定趙繼賢曹來電催發表（七日下午八鐘） 
　　北京電部令津浦解五十六萬京奉十萬京漢三萬京綏五萬 
　　北京電部令唐悅良爲古巴總領事（八日下午二鐘） 
　　北京電交通部僱用之顧問貝克在美京鼓吹共管中東路希望擴充董事權施肇基反對之 
　　北京電美使館得電中國所提關稅改正十條己通過於委員會但聲明列國希望中國裁兵純出誠意並非干涉内政要求對此語紀錄於加稅案之尾（八日下午二鐘） 
　　北京電吳俊陞電魚（六日）晚赴奉與張使商要公（八日下午四鐘） 
　　漢口電梁派劉文運南下徵求卾蘇皖閩解决時局意見劉魚（六日）到卾謁蕭日内乘輪赴皖 
　　漢口電駐雲溪劉佐龍等四旅二團擬調省以十三混旅接防 
　　漢口電蕭劉聨電京力斥梁閣辦理外交失當人謂乃吳歌電之應聲（以上八日下午七鐘） 
　　揚州電海軍來圩借稅齊（八日）推代表謁稽核所運署交涉（八日下午三鐘） 
 
 

Page 5

 
 
   
 
 

Page 6

 
 
國内專電二 
　　香港電陽（七日）夕九時河南蜆肉橋外太平中海旁街愼隆貨倉失火燒至一時許始熄計燒去和興等船廠九間協成四興兩機器廠另住戸三問大船三艘 
　　香港電廣東省銀行紙幣連日跌縮每十元換雙毫須補水八仙 
　　香港電粤海軍同人定删（十五）開會請當道取消停辦黃埔海軍校令 
　　香港電據梧州通信謂江口潰兵尙未完全擊散魚（六日）有粤和電船由邕冒險抵梧沿途被潰兵擊斃三人傷二人聞桂平平南附城地方己無潰兵踪跡然江口以下二十餘里仍麕聚散兵尙未聞官軍與之開戰（以上八日下午十鐘） 
國外專電 
　　華盛頓電中日談判决裂後己少進行機會中代表雖尙希望英美調停但日代表表示不願德川己起程回國恐魯案終無結果（七日） 
　　華盛頓電海軍議案己通過惟潛艇長違法濫用以海盜治罪一條尙待列强之承認大會現注意他種新戰具美國提議禁用各種煤氣此層係根據裴興將軍等委員會報告書之意見海軍委員會亦贊同此議故美代表提出之意國當場同意法國無言薩爾諾後對新聞記者言法國可贊同各約漸具形式惟魯案獨爲大會及早結束之障碍因其他問題縱未正式討論然皆己秘密接洽矣日代表德川星期六日起程隨行者有新聞記者多人加藤等定十七日出境貝爾福决定十四日返英但能成行與否尙屬疑問中日魯案談判己無期停頓若何轉圜惟休士貝爾福是賴埴原稱非至中國有表示可改變態度之請求時日本不願復議中代表否認請求復議之說中代表訪休士貝爾福聞請調處但調處能否有效尙是問題因雙方皆稱讓無可讓也他日將有魯案提交大會之奮鬭日代表稱不許大會討論此案中代表則謂必陳訴於大會目前魯案停擱西比利亞事更無人提及日前雖有美國要求日兵撤退之說然將來結果必以普通議案處置西比利亞事耳（七日） 
　　華盛頓電大會委員會通過恩德華議案主張向中國進友誼的忠告勸中政府立卽施行切實方法裁減軍費恩德華說明此案謂中國軍隊太多旣使全國不寗且使財政窘迫迫顧維鈞表示失望謂大會對於中國關稅自主權之恢復無所援助恩答稱中國所不能自爲之者大會不能爲之中國情勢不能使大會有更切實之行動大會正式准中國估照物價值百徵五此舉約可增常年收入美金一千七百萬元决定卽在上海召集會議重定物價此後再開廢除釐金會議俾實收一九○二年條約所規定之附稅及奢侈品稅約計此兩項可增收二千九百萬元並定每七年重修稅則一次委員會允於中國請求時上列强開會討論可否撤回駐華外兵山東問題討論三小時雙方仍各持前議九國公約現己開始起草擬照四國協定辦法列載列强根據羅特原則對華將來意旨之宣言（六日） 
　　華盛頓電關稅案己由全體委員會通過第一屆修正稅則會本年六七月間在上海召集二屆稅則會一九二六年召集此後每七年開會一次一九二○年現行稅則修正普通貨物實徵值百抽五後可增稅收六千四百萬元此後普通貨增附稅百二五奢侈品增附稅百五故奢侈品實收什一關稅可收至一百十兆元美代表稱大會己增多中國關稅四千六百萬元委員會又通過中國從速大裁軍隊案顧維鈞爲稅則委員提出保留案備將來遇相當機會再提關稅自主權（五日） 
交通大學無線電 
　　華盛頓電一月五日太平洋遠東委員會開第十七次會議中國關稅股員長恩德華提出議案當由委員會通過之决議案如下與會各國允即設法由代表中國與承認此案各國之特别會議準備途徑俾可迅速廢除釐金及履行一九○二年九月五日中英商約第六節所載及中美中日各商約所載之條欵以期徵收該條欵所規定之附稅（甲）現有進口稅則則應即修正改爲實行值百抽五之基礎此項修正事宜由即日在上海召集之修改稅則委員會依照上次修稅辦法爲之此次修正事應儘速進行俾於華會閉會後四個月内完畢之修正之稅則應於公佈後兩個月内實施之不須等候批准（乙）第一節所載各欵未實施時特别會議應考慮採用之條例該會議應就其所决定自何日起於何種情形下應納關稅之貨物准徵附稅此附稅统以照值每百徵二·五之率徵之惟某種奢侈品依會議意見可繳更大稅欵而無碍於商業者不在其列此項附稅不得超出值百抽五之率（一）此次稅則修正滿四年後應重行修正庶稅則與估定物價之率相符合（二）二次修正後每隔七年再修正一次（三）爲免延遲起見此項按期之修正應照第一欵所規定特别會議所議定之規則行之（丙）凡各事件與關稅有關者對於各國其待遇與機僵應平等（丁）無論海陸關稅一致（戊）轉口稅除某種特别規定者外照每百抽二·五之率徵之（己）未與華會之立約國應請接受此議 
　　華盛頓電中代表晤休士貝爾福後聲稱晤談結果尙佳幹旋尙有望惟何日復議尙未决定雙方對於贖路付欵事仍各堅持不讓 
　　開恩斯電高等會議之代表大都認大會請俄國參加經濟會議之决議爲承認俄國勞農政府之舉動 
　　開恩斯電英人方面云英國可擔保法國之安寗以防德國之無端攻擊聞英相喬治己提出保障法國之議惟須法國减其潛艇 
　　巴黎電哈法電社消息喬治與白里安現正作英法對德防守同盟之談判 
特約路透太議專電 
　　七日華盛頓電昨中代表宣稱日本若不於星期五日接受中國分批繳付現金贖回膠濟鐵路之辦法則談判即作終止今由英人方面探悉貝爾福氏與休士氏對於中日談判之切實决裂大約須俟中日會同申請時始擬出而斡旋英人之意談判情勢殊爲錯綜故有中日會同申請之必要日代表昨夜通告中代表謂日人雖不反對中代表申請斡旋但不欲與中代表會同出此 
　　八日倫敦電華會之重要現漸爲開恩斯會議所掩日本總代表德川之離境又爲華會己近結束之一證聞德川瀕行時聲稱日本在太平洋不抱侵略計畫並悉所可望於美國方面者厥爲和平云現發生一新問題即一九○七年法日條約是依此條約雙方允互相扶助以維持兩國在亞洲之土地權利今四匣協定己簽字而法日條約並未與英日盟約一併銷滅當草擬關於中國之九國公約時此事似己爲人注意同時切望山東困難問題尙有解决之餘地星期六日中代表與休士作私人之談話歷四十分鐘又與貝爾福晤談歷時更長據中代表稱談話結果頗堪欣慰中代表似甚注重英美代表之斡旋聞休士主張斡旋宜以嚴格的非正式之形式行之中日爭點相差雖微然雙方現尙無稍願讓步之氣象 
世界路透電 
[開恩斯會議消息]  
　　八日開恩斯電高等會議應喬治氏之請昨日開會議决請德國派代表駐巴黎俾隨時邀之與會喬治氏力主德代表不列席而討論賠償問題實不適宜 
　　八日華盛頓電高等官員宣露意見謂政府當樂於應協約國之請參與國際經濟會議 
　　七日開恩斯電公報宣稱本年二月間或三月初旬召集經濟會議請歐洲各國連德俄在内派代表與會各國首相如有暇亦當列席之决議案己經會衆一致採納 
　　協約國之意全歐國際商業之恢復及各國利源之發展皆爲增多生利職業所必要又爲救濟普及之困難計較强之國應協力經營俾醫治歐洲全體之麻木所經營之事業應包括消陰商業之各項障碍以巨欵貸與弱國並各國之合作决議案中且提出根本條件依此經營始有成功希望内含尊重外國投資者之產業與權利承認各項公債與義務·賠償外人所被没收之損失·妥定滙兌制·禁止擾亂治安之宣傳各國並當相戒勿以侵迫鄰邦爲務俄政府如欲謀得商業發展所必要狀態而要求正式承認協約國當俟俄國接受上開之欵項始能承認之 
　　七日開恩斯電今日賠償要員會開會由比首相主席議定許德國展緩繳付一九二二年賠欵之一部分其條件尙未决定 
　　七日開恩斯電高等會議今夜重行開會實出人意料蓋以英國申請關於賠欵事務應陰德代表發表意見茲擬邀德國善後總長賴齊諾博士與會 
　　七日倫敦電法比各報評論昨日開恩斯會議表示失望之意謂賠償問題顯己爲歐洲總解决而放棄 
　　七日比京電各報皆謂法比兩國應密切合作並謂比國欲免國家破產當於開恩斯堅持其要求 
　　六日開恩斯電英人對於高等會議討論事件之意見以爲主要問題爲德國賠欵·中歐東歐商業之恢復·英法在近東之合作·（意國於此亦有關係）法國東疆之保衛·與法國限制軍備之意見等事法國保衛東疆實屬必要以防將來復有事變如此層得有保障則法國軍備意見當可和緩若無此和緩則歐洲所有之財政恐慌將不能袪除也 
　　七日巴黎電此間報紙不輕信效力恃於德俄信義之任何辦法謂法國苟不得其所應有之保障則世界將未能寗靜巴黎晨報謂將來日諾亞議會有美國之參加方可釋疑蓋以美國可爲中流砥柱不使人對於俄國信任過甚也 
　　八日巴黎電開恩斯法人消息謂喬治氏與白里安氏己開談話會志在締結英法協約擔保歐洲和平之維持該約以凡爾塞和約所定之擔保計畫爲根據此項計畫因美國未批准和約卒未發生効力英國將向法國聲明如德國施以侵迫則擬出兵助法聞近今談話之要素將由兩政府領袖以公文明白開示法國政界聞此消息甚加許可據半官界聲稱此約若成則法國可計議大减軍備此舉且可有益於恢復歐洲之信用云 
[新芬黨議會贊成英愛和約]  
　　七日倫敦電新芬黨議會今日以六十四票對五十七票贊成英愛和約新芬黨總統伐勒拉氏於是乃提出辭職書議長先操愛爾語繼操英語報告投票結果門外羣衆得此消息歡聲大作伐勒拉即起立發言謂辭職乃其分所當然但在愛爾蘭人民未正式取銷共和憲法之時則此憲法仍然存在高林士發言請派代表雙方之混合委員會以接收行政機關議會之决議旣經佈告杜白林呈興奮氣象格里菲士氏等大受人歡迎 
　　八日倫敦電此間接新芬黨議會多數批准英愛和約之消息表示深切之滿意多數派領袖現須組織臨時政府接辦各部行政事宜英軍不久當可撤回伐勒拉氏雖稱分當辭職但尙未正式退位今日與其黨徒接洽前途或尙有風潮 
[華會近事記]  
　　八日華盛頓電德川公爵至白宫辭别哈定總統後己於昨日啓程回國國務卿休士氏親送至車站德川公爵因須盡其上院議長之職務故先行離美 
　　七日華盛頓電五大國己贊成將來戰爭禁用煤氣之建議股員會報告謂未便限制戰時飛機之大小與用途 
[世界近事記]  
　　七日亞特萊特電北澳首相巴威爾氏即主張以遴選之亞人經營北疆之發展者今日宣稱彼覺白澳政策終必須加修改色種勞工遲早必許之入境而加以正當之限制要在不使種族相混與互相仇抗而己 
　　七日亞拉哈巴特電據德黑蘭消息波斯政府己向美國某公司借得巨欵英波油公司己墊付一百五十萬元以報効金爲抵押品此欵之大部分擬用以發給積欠數月之軍警俸金 
　　七日倫敦電哈特爾浦爾大火業己救熄據當道估計損失值英金二百萬鎊 
　　七日倫敦電日本商業視察團昨晨與希非爾特主要商家會集一堂諸商力勸日本改良道路運輸與電話交通並請於航務互相輔助又以日人盜用希菲爾特刀業商標殊背商業道德爲言日代表允竭力禁阻此種行爲並建議以詳情通告東京商會 
　　六日倫敦電今日探諸政界知早日舉行總選舉一舉不若近今之有望 
　　八日約翰萊斯堡電罷工現局甚爲嚴重斯末資將軍昨與實業聨合會幹事部協商請聨合會許以煤斤供給某電氣廠聨合會不允 
太平洋路透電 
[北京内閣否認秘密談判魯案]  
　　七日北京電政府否認昨日外問所傳魯案移京秘密談判之謡言謂此種謬說全屬子虛政府對於魯案與駐華盛頓中國各代表之意見完全相同一切均以民意爲指導外交部現掌理此項談判政府希望談判繼續進行而獲國民滿意之結果 
[日政府否認協助俄舊黨]  
　　八日東京電外交省今日發表文告切實否認俄人所誣衊日本於上年五月間協助遠東俄羅斯白軍之種種流言並謂日本惟望俄人早日停止内爭恢復秩序則日本即可安然撤退戍軍文告中對於詆責日本在大連會議提出各項要求之言且有批駁謂日本主要目的乃在得日僑安全與工商業自由之保證俾可撤退軍隊又謂華盛頓所傳之法日協約亦全出於揑造 
[日本之殖民預算]  
　　八日東京電一九二二年至二三年殖民預算案己於今日發表較上届减少計臺灣减九百萬元關東减十五萬元薩哈連减四百萬元 
公電 
　　齊燮元王瑚反對梁閣電北京大總統鈞鑒外交部顔總長曁各部總長保定曹巡閱使盛京張巡閱使洛陽吳巡閱使各省區督軍省長總司令各都統各護軍使各鎭守使各師旅長各省議會敎育會各報館均鑒方今外交内政險象環生滿望新閣組成力圖挽救乃自梁士詒竊登揆席倐己兼旬而考其政策之表見無一不大拂民情而外交之因應尤著著皆陷於失敗燮元等望治固切嫉惡彌嚴今梁閣措施旣己發見種種紕繆顯悖輿情若令長秉國鈞其禍害尙不知伊於胡底將見直接予人民以無窮之痛苦間接便友邦視中國若無人瞻望前途能無憤慨夫共和政治當以多數民意爲從違今梁氏所爲舉凡人民所最痛心疾首誓不承認者皆悍然不顧而次第施行揆其用意一若必陷我神明華胄於奴隸牛馬而後快者甘冒不韙是誠何心梁氏不爲國家計獨不爲個人計乎不爲同袍計獨不爲子孫計乎言念及此尤令人髮指眥裂而不容　也燮元等與梁氏素無恩怨於行事向主和平苟利國家將敬愛不遑何肯反對若竟害民禍國一意孤行隠忍不言神明滋疚用是不揣冒昧慷慨陳詞一則爲國鋤奸再則爲請命伏望集合羣力急起直追仗義執言亟圖補救臨電迫切幸垂詧焉齊燮元王瑚陽 
　　梁士詒自辨通電各報館均鑒頃總揆政各省長官電文曰徹日通電計逹台鑒誠以膠濟路案關係重大事機迫切有稍縱即逝之虞用將經過實况宣告國人冀明内容兼求良果事屬未定之局心無成見之存區區悃忱諒蒙鑒亮乃吳巡閱使睽隔傳聞致滋誤會竟有歌日之通電士詒視事以來對於此問題商詢閣僚迭次會議夙持籌欵贖回自辦之主張前此外交部訓條所謂避去借欵形式者持論具有深意蓋自辦必先贖回贖回必先籌欵苟籌諸國内而立可得三千萬日金之鉅欵自一切無復問題否則無論其爲債票爲庫劵 
 
 

Page 7

 
 
　　期無論長短還無論整零其爲債一也其爲分年償還一也蓋旣無現金祇言贖路將以何物爲贖則不得不出於庫劵與債票之一途事理昭然無可諱亦無庸諱故籌欵贖回自辦之主張其上策固望國人之自籌否則國内外合籌債欵亦屬兩害取輕要未嘗言及限於日本亦非先儘日本也至於交涉方式自有常軌小幡公使前來賀任只屬禮節之常並非交涉談判此次華府會議旣有端緒當然仍由外部及三代表主政亦無取别發訓條吳使歌電所指摘者均與事實相違在吳使愛國心殷熱忱倍熾偶爲流言所惑遽滋投杼之疑士詒慙誠信之未孚懼時機之易失誠恐流言不實影響所及將致盡棄前功則數月來我國民奔走呼號各代表苦心因應槪均付之流水其爲不幸豈止士詒一人而己心所謂危敢陳悃臆惟我愛國同胞實圖利之梁士詒虞印等因謹聞國務院秘書廳虞 
　　宜興來電申報鑒梁閣賣國華會失敗望協起力爭宜興國民外交後援會庚 
　　南京學生會代電上海各報飽鑒寗一農校長盛建勲侵呑公欵廢弛校務狂嫖濫賭納妓爲妾證據確鑿誠不堪再爲青年師長貽誤國家除由該校學生呈控外本會爲蘇省敎育前途計己於今日向省署及敎廳呈控請其即日依法查辦矣特聞南京學生聨合會叩江 
國内要聞 
[梁内閣之借債聲]  
　　日來外間喧傳梁閣有大舉外債之說其傳說最盛者計（一）九千萬大借欵（二）硝石借欵（三）巿政借欵關於第一項之九千萬大借欵實拾前財政次長羅鴻年之遺策即以鹽餘作抵發行九千萬特種庫劵是也此種計畫己提出星期四日國務院之財政會議當時大致决定計（一）欵額九千萬元（二）利息八釐（三）償還期限八年用抽籖之法每年兩次行之（四）擔保品指定鹽稅餘欵（五）用途除償還到期各債及劃抵鹽餘借欵外充作年關軍政各費此項庫劵先儘國内銀行團承受資力不足時再向新銀團接治惟因指定鹽餘爲擔保依約須先通知四國銀行團待其承認方可設施並因四國銀行團所有之權利己完全移轉於新銀團故上列事項議定後即由政府正式函逹新銀團代表史蒂芬氏請其查照現時史氏尙未表示意見而國内銀行團亦因欵額過巨必俟缜密攷慮之後再定惟聞外人方面以此項債額過鉅近來各省武人又多自由截留鹽稅恐將來收入减少致陷於困難境地將予以拒絶惟陰曆年關不談還債即重要用欵亦須二千五六百萬九千萬借債旣不能成則舊曆年關必釀成不了之局（聞曹張出京並未携有軍費即此兩方欠餉己難應付）故梁氏刻甚爲焦急梁之左右己向梁建議暫定於大欵未成之前先借較小者一筆以爲渡年之用此欵先向外團方面商借或一千萬或一千五百萬俟鹽欵成立再拚入一處作算若得有此數私人方面再向國内銀行團婉商若干即不難凑付過年此種計畫是否能如所期望亦未敢判斷也至關於第二項之硝石借欵此爲財部首當其衝之一小經營對方爲某拓殖會社此事早有喧傳最近尙未有停頓之報告至關於第三項之巿政公所借欵爲新近發生者因巿政公所人員欠薪己逹四月内部方面一錢莫名遂有以巿政公所之收入作抵向日本某銀行借欵五十萬元之說是否成立或額數有無增减尙無何項確告也 
[新閣中之閣員辭職者]  
　　梁閣雖己成立多日而敎育一部猶無專任長官僅由齊耀珊負一種兼代虛名以待賢者近來聞敎育而外尙有表示辭意者爰分列之如左（一）司法部聞王寵惠昨由華盛頓拍來電報懇辭法長其文略謂我國司法制度幾經改革己無獨立精神寵惠於司法一項曾有改革條陳未蒙鑒納内中大有苦衷者縱使寵惠到任亦殊無辦法與其尸位素餐何若預爲請退務迄收回成命另簡賢能云云（二）海軍部梁閣組織時海軍艦隊來電擁戴李鼎新仍長海部稱爲望孚威重故李依舊蟬聨任職惟海軍欠餉自清理後頓起風潮現未停息而所欠軍餉雖經李氏與當局再四磋商迄無着落李氏對此苦無解决辦法而又感於部務之不易維持己有去志業向梁士詒表示辭意梁以新閣甫經成立不能此時即發生閣員辭職之舉當允爲設法以便發放海軍欠餉但不知能如願以償而使李氏不辭職否（三）外交部外交總長顔惠慶以外交棘手華會提案均無結果己於日前向梁士詒提出口頭辭職當經梁氏面加慰留東海聞知此事並傳顔氏進府疊加勉勞謂内閣甫經成立不宜再使不完且華盛頓近在開會萬不能使外交無人主持以及方針變更而外交無所標凖致陷危險務於此時間勿再作去位之想但聞顔氏去志頗堅有俟華會閉幕後决辭外長之說（四）内務部此次内閣改織高凌霨本冀得一農部比調内務即露怏怏不快之意最近更發生一京兆巿政督辦另議簡人問題意味之間頗爲恚懣有己向某方面透出辭職之說至是否確實仍待續探也 
[奉直决裂之醞釀]  
　　國聞通信社北京通信云自直皖戰爭以後北方成奉直對抗之局靳雲鵬擁張曹爲後援兩組内閣其後卒以見好直系之故失鬍帥之歡金融風潮一起舊交系獻納中央金融權一部於關外而靳内閣遂如秋扇之捐洪憲鉅魁扶摇直上成今日軍閥財閥勾結稱雄之局然而靳之倒也由於奉直失其均勢梁之起也奉直亦顯相逕庭試就内閣閣員之來歷攷之即可了然以茲局面謂能苟安半年誰能信之自梁閣開幕北省督軍來電稱賀者實僅吉黑兩省其他若長江各省則每年元旦例有賀電通致府院部署及各省者今年自亦有此照例文章梁閣走卒執此以爲影射謂各省賀電齊到大吹大擂而不知内閣價值反因此益形墜地矣年來曹張表面雖若携手同行而直系大將吳子玉與奉張實有不並立之勢聞奉張曾語人云吾有兵三十萬以十萬看家以二十萬對付吳某足矣吳於近畿戰後亦嘗約集蕭耀南馮玉祥等揷血爲盟謂段合肥雖誤國不失爲正人若某氏者直盜耳自是以後暗潮潛伏久而彌深最近張旣獲得中樞財政權之一部乃欲以經濟問題窘吳吳之所以决心離却湖北仍守洛陽老巢者蓋有所不得己也此次湘卾之戰吳爲海幂帮忙不少故海軍司令杜錫珪己成吳氏卵翼下之人物海軍部之腐敗向來冠於各部海軍中人寗不知之何乃獨於此次借賬目不符爲鼓動風潮之具當知此中自是另有線索昨據海部消息長江海軍將有非常舉動而論者認爲與内閣本身有關非僅海軍内部問題觀此可知軒然大波己有春雲一展之象而奉直間尙潛伏有一大問題即山海關設護軍使問題是也曹錕之七弟鍈本爲薊檢鎭守使應駐山海關顧久在京津繁華世界之七將軍豈能耐山海關之寂寞到任一日便爾返津自是以後薊榆鎭守使不啻移署天津近來不知何故奉張忽然感覺山海關有駐重兵設軍使之必要曾與内閣密商欲以己系人物充俄仿松滬護軍使例成一獨立之機關似欲以長保其入關出關之要道顧此地爲直隸轄境且己有鎭守使之設置老曹豈能答應吳氏又豈能容其輕諾日來因有曹錕請以曹鍈爲山海關護軍使之說蓋爲一種抵制作用此事終必成爲一大問題觀於通州奉軍日前運送軍械爲天津海關扣留可見雙方之猜忌深矣此等然機北京政界知者甚多以梁士詒等之狡譎詎不覺察乃猶歡然上臺者蓋别有用意梁氏生平本領即在造成經濟勢力不幸在野數年雖以辦理實業相號召而戊通輪船公司五金公司等等無一不見失敗私人雖損失無幾而外府則蝕削太多加以年來政府賴國内銀團爲搭柱羅掘早空各銀行所存者非公債票即國庫劵咸覺岌岌可危梁氏挾財神之虛聲上臺若能騙得外人成就巨債以現欵之外資還空頭之内債各銀行旣有起死回生之感對於今後之財神内閣寗有不爲帮忙之理據聞九千萬鹽餘公債之發行新銀團頗有允意正由美銀團代表史蒂芬氏將條件電紐約本團此項借欵若成梁閣可以立見活動而中國銀團加入新銀團之後財閥勢力更可引外國財閥爲護符彼時雖列國共管中國財政究無礙於中國銀團之利益或者互相爲用更可挾外援以自重若夫政治上一時之成功與失敗固不足與此等大利相提並論特不知國民於此重大利害關頭有無覺察耳 
[我國增加關稅案之結果]  
　　我國關稅向爲協定稅率故關稅政策不能自由伸縮影響於國内經濟狀况至巨此次華府會議自經我國代表將增加關稅案提出並加種種說明各國代表大體己贊成七·五案其大略情形業載前報茲聞政府近接華會代表及關稅委員會委員報告大意謂中國現行關稅雖名爲值百抽五但實際不過值百抽三·七五故我國代表之第一步要求即係實行值百抽五之稅制此層各國己然贊同至遲本年八月即可實行實行後我國每年關稅可以增加二千六百萬元之收入第二步方係要求於五分之外再增加二分五釐即值百抽七·五是關於此節各國代表亦大體贊成完全决定後明年一月起即可實行惟各國對於增加二分五釐之用途加以四種之限制（甲）擴充敎育（乙）修治道路（丙）建設工廠（丁）與軍費無關之各項政費第三步要求係於十五年一月起徵收關稅於七分五釐之外再增五分適合於值百抽十二分五釐（即一二·五）之稅制各國對此要求以實行裁釐爲交換條件並謂除日用必需品照此稅制徵收外若奢侈品無論何時皆照現稅制增加一倍徵收惟各國代表有一附帶條件即將來之國際委員會中對於增加關稅問題可以另外指定限制條件聞財政部對於各國主張委員會中以另外指定限制條件一節極不謂然己覆電華府代表請其對於附帶條件問題堅决反對原電大意略謂此次中國要求增加關稅種種用途極爲明瞭中國短期外債共有一萬萬零三十二萬强實行值百抽五後每年所增收之二千六百萬元專用以攤還短期外債本利之用預定七年期間·可以還清决不能移作他用增加二·五實收七·五之時各國所指定之四種用途與我國意見相同當無問題至增收至一二·五係爲裁釐交換條件兩相抵補於我無所損益以種種情形而論皆無限制之必要故委員會另定限制條件一層不能承承認云云又據財政界消息我收至一二·五係爲裁釐交換條件兩相抵補於我無所損益以種種情形而論皆無限制之必要故委員會另定限制條件一層不能承認云云又據財政界消息我國短期外債爲一萬萬令三十二萬元短期内債爲八千九百九十餘萬合内外債年利共爲四千一百餘萬政府除預定以實行值百抽五後增收之二千六百萬元攤還短期外債本利外其短債内債之八千九百九十餘萬則擬以鹽餘作抵發行九千萬國庫劵以爲償還之辦法此爲政府擬議之策惟實行前途尙不知光景若何耳 
[駐法日兩使有更動消息]  
　　駐日公使胡維德自前年蒞任以來曾以與日交涉棘手迭電請辭政府以不肯更易生人迭事慰留胡氏近以身體多病又疊申前前請當局以太平洋會議期中與日交涉甚多亦未允准日來胡氏又復懇請辭職以資休養政府以胡氏屢辭未便堅留又以太平洋會議行將閉會對胡請辭己有照准之意惟繼任人員正在物色中聞擬以外交委員會長汪大燮充任刻下正徵求汪氏同意 
　　駐法公使陳籙前曾迭向政府辭職並擬新年後缷任回國政府以堅留不克現將批准聞陳使之眷屬年前三十日己由馬賽起程回國大約更動之期即在目前也 
[北京中小學校之經費問題]  
　　敎職員質問交敎兩長 
　　　　　　　　月二十二萬經閣議通過由交通　　接撥交乃日前交通總長葉恭綽及敎育次長陳垣對國立八校敎職員代表談話有中小學校經費應歸巿政公所與京兆擔負等語中小學敎職員聞之殊爲駭異昨日具函分致葉陳兩氏質問原函如下譽虎總長先生台鑒敬啓者頃閱本月三十日北京益世報晨報等要聞欄内載有台端對於國立八校敎職員聨席會代表尹炎武先生之談話内有中小學校經費原不應政府直接負擔應歸巿政公所與京兆擔負等語與敎育陳次長之言如出一轍此項言論一經遍傳羣滋疑慮查京師地方敎育經費應由地方稅劃撥理由非不正當但京師地方稅如崇文門稅關左右翼徵稅局所收之欵向由財政部吸入國庫巿政公所之工巡損又悉數充警察交通經費京兆敎育係另一區域與京師敎育向無關涉早經呈明總統更何能强其兼顧故京師地方敎育經費由國庫支出自民國以來相沿己久在地方稅未經劃分以前誠爲不可解免之事實且自治尙未施行收回地方稅亦非咄嗟可辦之事當傅嶽芬次長代理部務時前北京敎育會副會長章桂陞於中小學校罷課之際呈敎育部請求地方自辦徒以欵源無着敎育動摇之故致激成敎育界重大之反感覆轍匪遥可爲殷鑒前者先生維持敎育頗費苦心此次重列閣員當亦不背初旨一話一言動關國人之注意藉曰向由國庫吸收之地方稅以之劃歸地方轉移爲敎育經費但此事尙無端緒寗能先使中小學校停辦坐待此不可必得之欵乎倘欲以空渺之言權爲缷責則閣議具在同人等亦惟有伸諸公論據理力爭當此水深火熱之際敎職員己飽受艱辛遽聞先生發表此項言論是不啻舉京師中小學校根本動摇矣同人等心所謂危誠不知尊意何在尙祈查照示覆以釋羣疑（致敎育次長函同從略） 
[北京平民大學組織成立（野雲）]  
　　平民大學之醞釀在去年十二月底有基本敎員及董事二十餘人招考之廣告甫揭即有脫離新華大學學生二百五十餘人請願來歸因此籌備諸人乃益覺開校之不容再緩於是由發起人顧名王文俊瞿世英等邀集董事及贊助員於本月四日下午在後門二道橋新校舍開成立會到者五十餘人首由顧名報告籌備經過情形略稱年來中學畢業生日漸增多往往苦於無專門大學可入本校實爲應社會之需要而設至於組織則一本德謨克拉西之精神而其敎育則一本杜威氏所言社會即敎育敎育即生活之宗旨單位無取過多而所學必求實用各科分類以商爲主而輔之以文法現己擬有計畫書及章程計畫書内關於宗旨及辦法己詳晰開陳章程三十餘條於組織大綱亦己略備今日開會即請董事諸先生審核又脫離新華大學學生二百五十餘人失學無依來校請願收容舉定代表十二人今日亦在座除遞至請願書外並擬向本日會議陳述意見又經籌備員擬定預算表列出收支兩項數目關於敎員每一小時薪金多寡未敢擅自决定如照二元計則年約不敷二千元若照一元計則可綽綽有戧至籌備各費計共一千六百餘元云云當未開會前預定秩序於報告籌備經過後應即推舉校長及董事長基金監推舉後再行審核新華大學學生入學請願書惟因董事張一麐臨時動議請將審核請願書一項提前衆咸贊成故將原定秩序變更當由學生代表喻森起立發言首述新華大學腐敗所以不能不脫離之緣由繼言脫離以後因信仰諸先生所籌辦之平民大學故願全體來歸請鑒核誡懇之愚衷賜予收納於是由在會之人將請願書傳觀一週宣告可决經董事張一麐林長民相繼起立聲明謂因南下在即不便擔任董事長及校長兩職請諸位見諒無庸推舉並經聲明校長推舉暫行從緩但經投票選舉之結果林長民得票最多仍當選董事長基金監則謝翊元趙管侯二人當選林氏復起立堅辭嗣經董事會同人議定擬改推推汪伯唐因汪亦爲董事之一而今日適未到會爰由董事會推定張林兩氏敎職員會推定顧名王文俊兩氏又由學生推出兩人定於翌日齊赴汪宅勸駕以意測之汪氏當可承認擔任也校長一職因董事長未推定故未及選舉但羣衆心理多己趨向於張一麐氏其結果此席恐亦非異人任矣目下該校一切整理就緒本月十二日即開始上課總務長一席聞擬推顧名擔任敎務長一席聞擬推王文俊俊擔任總敎務兩長月薪僅五十元校内並擬組織各種會議形體仿之北京大學而精神則略有所變更本年設大學第一年預科分商文法三部文科將來擬設哲學文學新聞學三系此外復有第一年專門法律政治經濟預科兩班專門商本科班茲錄其計畫書緣起一節如次「本校創立蓋有三因其一則各省中等學校日漸增多而專門大學猶渺焉無幾需求不相應坐視渴欲更重得進益之士無從請益悵惘徘徊輒嘗用是疚心復以政治休明百務當亟而此緩不濟急之敎育事業有若似應緩顧者待人之耘又不如躬畢力於南畝也官家多忌諱且嘗製作憲章以束約師若弟子之講習學則惟求其眞焉風雨如晦鷄鳴不己吾人苟有可以自效匹夫之責不敢　京師夙爲全國智識中心國立諸校夐乎尙己而么立若中國朝陽民國等校名師碩儒旦夕切磋尙友賢哲多多固自益善其或相得益彰當仁不讓直道以行敢誤人以久自誤社會制裁之力尤願弗外於庠序也入其講室苟闐焉無人入其校門苟闐焉無人寸陰足惜歲月不居尤以斯椎心而飲泣則此中隠痛固敢爲當世長者告矣」 
[京漢路罷工續誌（開封通信）]  
　　直軍旅長向工人道歉了事 
　　京漢機務工人罷工詳情己紀昨報茲據消息自此事發生之翌日該路機務曁車務兩總段長即將肇事情因電部請示旋即奉部覆内開此案己由部直接向該管長官交涉務獲公允辦法可慰衆望惟不許遽爾罷工斷絶交通引出意外之事務即切實勸導各工人等照常上工靜候核辦云云今日工人方面態度似己和緩有願受調停趨向其中一部分仍有力持原主張者聲言我們工人刻己開化不比從前易受蹂躪勞動神聖不受他人侵犯亦不侵犯他人言時有小部分機工難之曰我們勞動都是神聖使彼輩丘八爺亦援我們之言以軍人神聖相稽則將何如還是聽受調停好些說者謂工與軍固均神聖苟各保持其所謂神聖者則閙事之舉可以不生矣至各工人肯受調處原係吳佩孚一電之力故較之隴海前番反對洋工師之態度逈不相同另一消息前昨工人所派赴滬代表聞己有來電報告一切情形今日午後機工方面所印傳單己發現分散各巿面内附陳所要求之三條辦法即懲辦兵士釋放機匠撫恤受傷三項是此單當發散間記者適於是時由開封乘車抵鄭見直軍廿四師第四十九旅旅長王嘯五亦由洛抵鄭據站員云係被命來調處者王下車後即入站略詢肇事情形畢卽逕赴京漢機務廠向各工人略事陳說一切并閱其所發傳單閱竟連摇其首乃對大衆發言其言亦甚滑稽略謂兄弟一向以爲中國工人大都無甚學職自頃方知己漸漸利害起來據你們這樣傳單一發出那是比我軍營中大砲還利害得多了因我們所用的砲發出不必均打得中像你們這些傳單分散起來一張有一張効力到那末節時候眞是越閙得糟的了不得據兄弟看起來天下的事情多一事不如少一事能止則止查此次肇事的緣起乃係本軍兵士與你們衝火本旅長回營後當將肇事兵士按筆懲辦也勸你們大家省事省事勿再張皇你們如聽本旅長的忠言就這樣也可以算了罷工人環立靜聽者數百人最後乃由某機工發言略謂如果旅長有公允辦法并撫恤傷者工人等極感洪德此事民有相當完備解决容與兄弟們協商勸導俾不負旅長好心王嘯五旅長回後聞各機工均主張和緩對待不贊成停工大約風潮可以止息也（六日） 
　　尙有要聞二及地方通信轉入後頁 
 
 

Page 8

 
 
　 
國内要聞二 
[外蒙檢查華商信件]  
　　自張庫汽車通行後在蒙華商運輸通信稍形便利而蒙政府因恐内情外洩對於往來信件檢查綦嚴在一船商人談讑商情之外亦無敢道及蒙事者不意日前某商號學徒於書冩家信之中直述俄軍己退留庫者僅有八百餘人蒙軍亦不過數百人且無能力倘國家能遣派一師來庫則庫倫不難恢復至於四盟蒙人服服從該政府者無多殊不足慮何以數月之久不見國軍來庫致使華商日受欺凌眞令人悶死等語此信乃爲該政府 
加解釋百般懇求以學徒年幼無知且係家信渠家乃一農夫即知此情亦毫無能力與貴政府絶無影響且中蒙亦正在傾向貴政府中國决不至再訴諸武力以使蒙人離心該政府始重青釋於自此遂重申禁令使商會通知各商家嗣後凡來往信件須先交商會由商會檢驗後送蒙外交部再經一度之檢查始准封發接受倘再有前次情事則惟商會是問於是近日信件之檢查益加嚴厲矣 
[徐唐兩代表報告魯案經過]  
　　反對會外直接交涉情形 
　　日昨徐唐兩代表由美寄來要函報告三代表主張會外交涉及各方阻止情形急爲披露如下各界聨合會諸先生鑒華會開會大槪情形及我方提出大綱十條細目六條各節業己函逹茲就以後情形分别告知（一）對於山東問題施顧王三代表之主張三代表對鄙人等及代表團開會時曾經聲明山東問題之解决華會席上可以帮忙者惟英美國國英美兩國甚不願我方直然將山東問題提出大會我方若將此問題直然提出大會恐結果難得良好等語三代表蓋主張在會外直接交涉也（二）鄙人等及代有團多數反對會外直接鄙人等會當面質詢三代表數次略謂山東問題若取會外交涉之辦法旣損失國際地位又難望得良好結果且恐招國民反對惹起全國紛擾代表團開會時亦多數如上述之主張學生會及我方在美之報紙亦均反對會外直接交涉甚力奔走喊呼者三四日（三）三代表最後取折衷辦法三代表當提出細目六條對原主張將山東問題提出大會求各國公平處斷以解决之乃中作忽而變更原因雖多總不外受中央之指示也以各方反對會外直接交涉甚力竟取名爲折衷實則敷衍國民之辦法由美國務卿休士在大會聲明山東問題由英美兩國調停由中日兩國會外交涉每交涉時英美兩國加派委員預備調停中日兩國各代表亦可帶隨員參預其事·休士並聲明大會姑先不開以待中日兩國交涉山東問題議有頭緒再開大會三代表所取之辦法蓋形似提出實非提出實爲會外直接交涉乃借英美調停之名以掩飾國民之耳目也（四）各處國民代表各學生會及我方報紙反對上述辦法之進行三代表不顧民意竟將我國存亡所關之山東問題取此非驢非馬之形式而交涉之各方反對更加激昻十二月一日上午由各處國民代表與學生會等集議略以上述辦法實違拂國民意旨然木己成舟恐不取最後對待方法難以挽回乃議决執反對會外直接交涉等白布旗幟羣赴三代表住所不令其到會及至該住所顧王二代表先出接洽大演其不相干之說因大家反對之聲不己美警出而干涉三代表竟得赴會次日又赴會塲門前阻止三代表到會亦未得阻住更赴美國務院門首以英文演說略謂美國務卿不應令我國三代表取此違拂民意之辦法喊呼多時而回然此項辦法縱不能推翻上述辦法結果上或能取得幾分效果也（五）各方對於上述辦法仍擬推翻若不能推翻預備第二步進行辦法鄙人等及各方代表仍在積極進行設法推翻上述辦法中若能推翻由大會正式提出請各國公斷固可滿意若辦不到擬向三代表正式表示反對上述辦法就其第二步研究就結果上注意結果若不良好鄙人等與各方己决議反對將來官民恐大起衝突也以上係三代表於該會議辦理山東問題及鄙人等與各方對於册東問題進行情形餘容績報專此順頌公安不備徐樹人唐因良上言十二月三日鄙人等由華京起程日期約在一月底又及 
[江西政學界索薪風潮]  
　　江西自加徵實行後各縣稅收較前起色解欵到省即被督署提去劉財廳長因欲謀升省長極力奉承陳氏除嚴令各縣催徵外並上條陳請派軍需官十二員分赴各縣稅局守提稅欵留充軍餉金庫存欵寥寥非有劉親筆支條不能過付各機關領欵通知書如同廢紙會計員鎭日向金庫交涉金庫諉之財廳財廳又以軍餉相恫嚇有時被逼不過則允函知金庫照發而信函則非經七八日之久不肯送出金庫主任陸榖年又狐假虎威託詞搪塞領欵手續麻煩己極各機關探知軍餉己籌至二三月份匯劃公所又言陳督日前由大有恒錢店滙京洋下餘萬元以致大動公憤近日各機關紛紛開會索欵羣向財廳質問措詞强硬大有不發經費全體罷工之勢至敎育界方面中等九校職敎員聨合會因月薪不能如期動放迭請省長飭廳速發詎十一二兩月經費至今仍無支撥消息各敎職員以寒假在即不特無錢還賬即回籍川資亦苦無着落昨三日特開大會歐陽魁報告各校長皆請辭職李廳長亦露辭意但我輩職敎員薪金得之辛苦非他職員可比無論如何必須要錢衆謂地方附稅催收甚嚴敎育經費何至積欠兩月各縣解欵那裏用去江西弄到如此現象實從來所未有詞甚憤激當議决翌日總請假一日在省敎育會開全體大會須各校長出席各校長以墊無可墊無米爲炊橫受逼迫祇有聲言辭職昨（四日）晨九時衆開大會後即由全省男女校長數十人麕集敎育廳請求速發欠薪李廳長以權在財廳允儘力催促答覆衆不滿意復至省公署聲請楊省長極力安慰謂無論如何陰曆年内發清衆以回家過年還賬不能久待請約定日期提前發給楊始允十日發十一月份十五日發十二月份衆謂不得再誤再三懇囑而去省議會昨亦開會要求三議長力向財廳交涉對於陳劉頗多不滿之語劉允月内發清但聞劉氏尙須請示陳督未知果能照發否也 
[皖局將有劇烈變化（再生）]  
　　安徽政局近日益趨於混亂如軍餉問題省議會問題敎育經費問題敎育會改組問題機緣凑合一時皆相逼而來記者此闪浪游皖城小住兩週從各方面切實調查茲將前列各種問題分述於後閱者須知安徽問題絶非一省問題動輙足以影響全國 
　　（一）軍餉問題安徽每年年國地兩稅收入共八百餘萬昔者只擔任舊安武軍餉年三百餘萬己屬精疲力盡至於新安武軍本爲定武軍後因張勲失敗定武軍瘃改編於是始有新安武軍之名然彼固直按北京陸軍部統轄餉糈亦向由北京政府發給皖人本無負擔之責任當時倪嗣冲在皖督任内因政府餉源不濟遂帽私人在各項政費騰挪蓋彼爲收拾辫兵軍心計不得不爾也嗣冲去後其侄道烺思繼乃叔之志以壟斷安徽政權又往往分其在鳳陽關監督任内所中飽以惠之而置新安武軍於彼肘腋之下故年來新安武軍時時有擁護道烺之表示迨道烺以殺死學生姜高琦一案北京政府爲顧全面子計不能不對於道烺稍示薄懲議定撤任消息傳來新安武軍大起恐慌而張文生亦於是時適到皖城向前省長聶憲藩索餉聶本庸懦無能不敢或忤雖經各界一再表示拒絶而聶仍私行接濟新安武軍七十萬元此七十萬者皆皖人額外之負擔敎育實業各費己大受影響矣此今年夏間張文生第一次索餉之大略情形也其實彼輩所索軍餉兵士所得亦至有限大部分皆入私人囊槖且新安武軍號稱五路舊安武軍號稱五旅除督軍吃空名旅長吃空名團長吃空名外實在兵額每營至多不過七成而新安武軍空額尤多營止百餘人耳（新安武軍編制每營三百人）此種情形不但吾輩知之彼輩督軍統領亦自知之惟其如是則益日思所以搜刮民財藉兵索餉以充其囊槖因是有第二次索餉之風潮當其將來安慶也皖人己蹙額相告一若大難之將臨於是聨電張文生阻其勿來省者有之警告許世英勿爲聶憲藩第二益陷皖民於水火者有之旣來之後皖省内外各界人士又宣言誓不承任此種無理非分之誅求然而張率辫兵兩營來省揚武揚威許世英膽小如風己早被其嚇倒惟命是聽竟私認一百三十萬（張索一百四十萬）後經各界責問許又以含糊之語相搪塞張現正在坐索此欵聲言陰曆十年底非籌交不可一日不交一日不離省城而彼所帶來之兵時常在外騷擾又時與舊安武軍尋釁某日舊安武軍第五混成旅旅長史某之馬泛轡馳至督軍署旋爲新安武軍某營長瞥見大怒曰「好大旅長他的馬都望督軍公署跑了」舊安武軍聞这深滋不悅且張文生此次索餉一半以新安武軍爲名一半以舊安武軍爲名舊安武軍因之怨讟益甚近來夜間東門城外舊安武軍營内時聞槍聲或謂此係警告張文生的舉動或謂「不平則鳴」張若再不見機或新舊兩軍因此發生衝突亦未可知日來又有幾種謡諑謂張文生久欲謀兼省長此次來省名雖索餉實則明知安徽際此年關安有此大宗存欵不過藉此逼走許世英便可取而兼之又謂現在第三屆非法當選議員麕集省城如唐某余某等日與張之左右慫其出而干涉省政逼走許世英即由彼等擁之兼篆而以召集開會爲交換條件此等傳說要皆有因也 
　　（二）省議會問題皖省第三屆議會選舉之爛汚可謂逹於極點彼等欣羡前屆議員之以釐金顧問及縣知事附加股分而致富者纍纍遂不惜傾家蕩產以圖之巢縣非法議員某本一寒酸借債運動二百元亦借一百元亦借八十元亦借議員當選而債台高築矣桐城議員某借某妓千元加一利息近因議會久不召集歸還無期老鴇追呼急於星火而且門前有鄉老枉顧問之則曰「討票（選舉票）錢也」徽州某與人爭選舉費至二萬金結果竟至失敗遂一病而死且全省選舉訴訟案多至三四十起皆證據確鑿有目共睹近己先後開庭審理據云桐城舒城無爲各縣訴訟賭買罪案業將成立一班無恥議員大起恐慌遂有自行召之議若果自行召集亦極一有趣之問題也 
　　（三）敎育經費問題張文生旣如此野蠻索餉許世英又不問人民死活只求敷衍苟安於一時竭澤以供漁人之利敎育經費當然不值一顧於是省内外各學校十年度上期有止領三月者有止領二月者至有僅領一月者以近勢論之安徽敎育定將破產現聞敎育廳於陽曆一月十號召集省立各校長開敎育行政會議各校長决於開會之始即行提出敎育經費問題並質問許世英有無誠意維持敎育並質問財政當局何以軍餉一撥便是百數十萬而敎育費竟積欠至數月之久許世英與孔憲芳（財政廳長）均安徽人不知何以甘爲張文生傀儡而自戕本省之敎育也 
　　（四）敎育會改組問題皖省敎育會於今年上季改選之時甲乙兩派爭執甚烈甲派主張舉北京大學敎授王星拱爲會長乙派主張舉李光炯爲會長甲派曰王爲嶄新人物以之改革安徽敎育較爲妥當李年己就衰思想腦力均非二十年前可比乙派曰李爲安徽敎育界革命派的前輩其奮鬥精神實有過人之處以之周旋於新舊之間實爲適當人材兩派皆持之有故言之成理各不相讓各走極端後李雖當選但執意不就而乙派又以委員制敎育會之說相號召當是時也所謂甲派者北大·南高·安慶高等·及龍門師範同學是也所謂乙派者兩江師範同學及他二三無所屬者是也自是以後兩派因對於委員制敎育會意見上衝突本身皆有多少變化甲派中之龍門師範派又與乙派合而乙派之分子亦有脫然事外抱消極態度者敎育界旣自相離貳學風遂有江河日下之勢而政府之視敎育界亦如無物於是經費問題軍餉問題省會問題均難解决從前敎育界儼然爲社會中心者今則不可復睹矣是可憂也 
　　又聞張文生現因議員慫恿之功告成而圖窮七見己實行逮捕反對議員公民並以兵力恫嚇許世英皖城空氣陡現一種肅殺氣象六二之禍復見於今日或又過之未可知也 
[桂軍餘衆又復活動竄擾大湟江之警耗]  
　　廣西魏軍李傑夫所部一團在桂省大湟江地方被該省散軍土匪襲擊潰散後魏邦平即電飭原駐梧州警備游擊司令鄭潤琦所部馳往大湟江一帶剿辦陳總司令亦飭粤軍第一師第一團谢毅所部三營尅日馳往梧州填防謝團己於昨二號早由省乘梧州廣威兩商輪出發計期四號可抵梧州查現竄擾大湟江一帶之散軍係劉逹慶所部現在陸榮廷所部各桂軍統領均己集合謀人舉并定計畫四出竄擾凡見有軍隊所紥兵力較單者即行集合以一倍或二倍之兵力暗行撲襲大肆殺戮一以復仇一以乘機掠取槍枝子彈服裝以故刻下各地方軍隊皆爲震動昭平南寗各地均下密令戒嚴大有草木皆兵之象另據梧州消息大湟江口現爲散兵股匪四五千人佔奪軍械俱屬新式且有大砲機關槍等速射砲等異常精利該處駐軍有限以其來勢太兇人數太衆深恐糜爛地方己暫行退保蒙江平南白馬桂平各地飛電調兵增援現魏師長己率師徑赴江口駐貴縣楊司令亦開拔赴潯此間黃昭榮司令奉命分兵堵截昨己親統黃炳勲陳天泰兩營開赴平南并調駐容黃鎭英全營移駐大石一帶認眞堵截魏楊兩部日内即可合圍大剿又間大湟江口一埠商務繁盛屢爲匪黨嘯聚近被散兵覬儬奪據原有民團槍枝數百桿己盡被桂孽刼去現粤桂各商家爲力籌自衛起見特擴充商團二百餘名并派代表周文海來粤請領新式快槍二百二十五桿配足子彈聞總司令部以江口地當重要昨己核准先行給予毛瑟五十桿六咪哩八五十桿配中子彈即日起運 
[東大圖書館建築之規模]  
　　東京東南大學圖書館由江蘇齊督軍獨資捐助建築及設備費共十五萬元命名孟芳者蓋以紀念齊督之太翁也該館立礎紀念己於本月四日在寗舉行詳情己紀本報本該館建築規模甚大外觀異常壯麗内部設備佈置亦極週密此館建築告竣後當爲全國圖書館中之有數者也該館一切繪圖計畫及監工均由上海允元實業公司建築部擔任該公司對於建築工程素有經驗 
[國立東南大學孟芳圖書館上海允元實業公司建築部繪]  
　　此次承東南大學之聘計畫圖書館建築事宜結果之良可預卜也圖書館佔地面積約七千二百方尺館之構造用鋼骨水泥及磚石合砌可以禦火平頂共二層第一層後半有地窖宏暢如餘屋全屋窗欄及柱用石砌成廊廡支以四石柱由廊廡人内爲前廳四壁飾以大理石凡佈告等在焉廳左右爲閱書室每室面積約千八百方尺共可容二百四十人三面皆窗光缐充足廳後有梯梯後爲藏書室由梯而下入地窖中有儲藏室左有女子休息室厠所及僕役室右有男厠所鍋鑪室儲煤室等儲藏室之後有釘書室會議室等二層樓上左爲雜誌室右爲閱報室中則有辦公室借書處目錄室等雜誌室面積一千二百方尺閱報室如之共可容百人藏書室面積千六百方尺書架均鋼製全館可藏書十萬餘卷上下兩藏書室可通以升降機以便書籍以移運館内電燈電話熱汽管等佈置均係最新式者該館建築計畫可謂完備也 
[南京快信]  
　　齊王兩長昨發電北京反對梁閣外交政策今晨（八日）九時齊督又過省署晤王省長密談二小時反署聞係商此後應付時局問題外傳王省長有辭職意齊督特往慰留不確 
　　陳光遠派諮議齊爲來寗謁齊督有所接洽東海前派李昭岱來寗謁齊督商榷要政昨辭返京 
　　蘇督駐京委員長田錦章昨辭齊督回京 
　　齊督委實業廳長張軼歐兼充軍署顧問王省長委孫之瀚充省密電處委員 
　　省議會同人以省城警察敎練各種操法及學習各門成績頗優特贈機警如神匾額一方又議長徐果人亦贈治安保障匾額一方又議會同人以前次選舉議長時警察保護得力特派代表赴廳道謝並送酒二百斤肉二百斤以表謝意 
　　鍾英中學風潮現己平息惟一農風潮不易疏解學生春官廳令提前放假後均己紛紛束裝返里 
　　馬玉仁陳調元均定明日回防 
　　財部派僉事黃體濂來寧調查印花稅收狀况 
[杭州快信]  
　　梁閣特赦安福罪犯並起用曹陸等消息傳來各界憤激己有人提議開會商對付方法將發表 
　　省垣澄廬俱樂部爲安福系所組織近日甚爲活動即商界中人亦紛紛報名入會於前日起己改爲公餘俱樂部 
　　中等以上各校長會議昨午後在第一師校舉行到會代表十六校推馬彛初主席（一）提議學制統系案經王卓夫報告在粤全國聨合會經過情形决定公函省敎育會將原草案及圖說趕速印刷分配省内外各校以便研究預備敎育行政研究會開會時提出討論（二）下月四日在敎育會開中等以上及省會高小國民等校校長聨席會議解决系統案問題（三）省立學校及補助學校以財廳經費不能按時給發議决由本會議函請省署及財敎兩廳提早撥給維持敎職員生活（四）敎育經費獨立問題公請列入省憲法解决（五）退還庚子賠欵作爲敎育基金案（王卓夫提出）公决由各校聨名請求各國公使准行藉作國民外交之運動 
　　官塲消息杭關監督杜純將調任浙財政廳某當道己爲力保又聞官產清理處有實行裁撤消息處長章夔一向省署請假聞將北上 
　　浙運使蔣邦彥赴滬己五日昨午車返署聞明後日仍須至滬有所接洽 
　　上年十一月份吏治研究所月課由財政廳主試昨甫揭示計甲等縣知事孟琇棠等二十名乙等縣知事邱樹楓等四十七名丙等縣知事余生球等十五名縣佐不列等次共鍾煥光等十一名分别酌給津貼 
地方通信 
[蘇州]  
　　人力車堅持出城蘇州巿公益事務所因人力車出城問題召集各巿民公社開會議决暫停四十天己誌昨報茲悉人力車公會得悉後亦召集各公司開緊急會議當經多數主張謂年尾歲首人力車出入城關之生意最旺若被禁止營業上不啻受一大打擊議定對於巿公益事務所之議案堅决反對並函請巿董事代籌此四十日内營業之補救方法 
　　民信局反對取締蘇埠民信局老正大等十餘家前日接南京郵務長快函隈期中華民國十一年二月七日將民信局一律取締因之大起恐慌於昨日上午九時許各民信局主在老正大會議對付辦法當經推定代表葉棠馮長根二人赴滬四明公所請求總董極力維持一面電逹交通部略謂吾業民信局創始於前清開辦迄今一百十餘年信用卓著一旦取締非惟不能餬口養活恐必發生意外之虞不可收拾請求體念商困以維生計 
[鎭江]  
　　派警保護當舖丹徒縣張知事以陰曆年關將屆宵小繁興亟宜嚴密防範昨特通令所屬各區警察分所各按管轄區域界内凡有典當質舖者務須加派巡警無論晝夜持械保護以安間業 
　　私運影響米價近日米價又漲上二三角高白秈米每石己售至十元零五角據聞因有人在内地購買大宗白米雇船運至下游某港口缷裝釣船出口爲數頗鉅云 
　　建議開辦公園鎭江公民劉某等因鎭江雖爲通商大埠而公園迄今仍付闕如較之丹陽等地尙多不及現擬就車站相近原有之琴園改辦一鎭江公園現正計劃一切聞將繕具意見書俟蘇議會開會時前往投遞 
[揚州]  
　　調查輪渡碰翻板船高郵航商金萬如置有板船一艘裝貨赴江南售賣月前放空回郵駛經瓜洲被通濟輪渡碰翻該輪置諸不顧幸經隣船救援未傷人命現金商以損失財物頗鉅特在鎭江關呈訴業經該關訓令王知事派委瓜洲巡官劉鳳起切實調查以憑核辦 
[清江]  
　　一師開辦軍需傳習所駐紮江北淮屬江蘇陸軍第一師近在淮揚鎭守使署軍需處開辦軍需傳習所主任敎員爲本師第六團軍需官周正倫所中學員即全師各旅團營現任軍需官己於昨日（五日）正式上課矣 
[徐州]  
　　畝捐不允充振徐州省議員趙宜齋等前在省議會建議咨請截留運河二分畝捐充作水災振欵以救災黎頃銅山縣知事曹彛仲奉到省長儉代電云銅山縣知事轉趙紳品成等覽徑代電悉查省會築議咨請截留運河二分畝捐一案業由本署以是項畝捐早經中央列入國家預算並經劃歸江蘇運河工程局主管應俟咨商辦理等語咨復有案議未照行則是項征存之欵自應照解且省會對於此案係屬建議性質尤無公布可言統希台洽 
　　城廂盜匪橫行昨夜（六日）十一時南關毓秀街東兩半坑潘玉琦家忽來匪徒十餘人均持利刀手槍先由一人躍入牆内將大門開放一擁而進又將二門撞開以槍嚇禁聲張刼去衣服首飾約值數百千事主潘玉琦上前攔阻并遭痛毆最後又將潘之三歲幼子抱去令潘備欵回贖即呼嘯而去 
[安慶]  
　　災民强索風潮日昨有蒙城災民二百餘人　由潛山大路來至省西三十餘里蓮花舖地方沿途强索胡丙富等雜貨舖食物人民堪其擾旋因强索胡春祺柴草被拒放火焚燒驚動相距里許胡家腰塘胡姓族衆前往救護因與災民互毆災民人衆致傷胡族男婦數十人當有經過該處之高河埠米車百餘人見之憤激帮同胡族抵拒致傷災民一人登時斃命越日由地保報廳相騐正兇無着遂帶去胡姓數人不料四日忽有駐紮集賢關某營兵士數十人因與災民有同鄉關係率領災民將胡家腰塘胡潤青胡潤韶胡守佛胡潤惠胡春滿等家財物抄掠一空其餘胡潤青胡潤有錢財遺失者有衣物被搶者損失不計其數幸團副陶某聞警立即便服前往查辦當塲帶回滋事兵士數人而强悍者仍敢反抗後經該處紳據情呈報到縣懷寗縣劉知事處於兵威之下無可如何某團長向邑紳舒鴻貽等索四千元了事現己允出洋六百元撫卹尙未解决日來時有大批災民逃難至省遇路强奪每批人數二三百或五六百不等該處爲皖北至省大道一月之間過去有五六十批之多地方供應實屬力有不逮許省長己通飭皖北各縣知事趕速振撫勿令災民結隊出外就食以免騷擾 
[湖州]  
　　繭業催發改良蠶種湖州蠶桑素稱講究而近年產繭低劣反見退步此蓋由於農民墨守成法於生種飼育不知改良所致湖屬繭業公所有鑒於此前經迭向萬國蠶桑改良會領取化騐無病改良蠶種派人赴鄉分送勸養並允以此項改良種繭子准由繭行給予優價收買以資激勵而期改良本屆擬提早分送俾可從容辦理即養戸方面亦得預留桑葉可免缺葉之虞現己專函上海絲繭總公所轉請蠶桑改良會即將此項蠶種迅速發寄俾資早日分送 
[嘉興]  
　　商業最近狀况嘉興南北兩巿及四鎭商號均以冬令銷路爲最鉅今冬因年歲荒歉秋收减色各商號生涯異常清淡每日所售不及往年十之二三如南北貨及醃臘銷路不旺業此者多减少進貨以免成本積帶其餘衣皮各業均以營業减色多將價碼削减出售以廣招徠至於金銀飾物及各種化裝品亦因年歲關係銷塲寥寥又錢業則以現洋缺少銀根加緊對於往來各商號擬提前結算此外菜館酒肆茶寮等則尤形清淡惟各種奬劵店則因人心希冀非分多節衣縮食爭相購買以作孤注之一擲故每日銷路統計不下數千元此亦禾人之一大漏巵也 
　　兵士演習射數駐嘉第七旅十四團各營兵士將於即日起逐日在南營大操塲演習實彈射擊戒嚴司令官夏兆麟深恐居民有所誤會特於七日佈告全城居民周知矣 
雜評一 
[理想之統一（默）]  
　　去歳曾一度傳吳陳携手組織新政府擁黎黃陂復出以統一南北（吳擁黃陂說並見西字報）至最近吳陳之使往來於粤於保於洛仍極頻繁於是一般神經靈敏者僉謂上述之統一策暗中仍在橊釀一旦實現則法統之爭可大定六年國會可恢復從前和議最大之障礙可以解除中華民國可自此從頭做起民國十一年之新局面殆即由此發展歟 
　　是說也果有考慮之價值否尙不敢下一斷語吾無以名之名之曰理想之統一 
 
 

Page 9

 
 
   
 
 

Page 10

 
 
　 
本埠新聞 
[昨日之工界外交大會紀]  
　　工人之熱官廳之冷 
　　國聞通信社云上海工界各團體於前日會議决定於昨日二時在南巿滬軍營開全體工界外交大會到者有上海工商友誼會·中華全國電器工界聨合會·滬西紡績工會·中華勞動書記部·浦東紡織工會·浦東烟草工會·上海機器工會·中華工會總會·中華全國工界協進會·中華救國十人團·上海中文印刷工會·及勞動界團體代表約千人會集該地嗣因未向内地官廳接洽妥當早有近畿駐滬憲兵及淞滬護軍使軍隊警察廳游繫隊督察長偵緝隊第二區警署各警察均到塲彈壓阻止開會並有牛署員親臨該地向各工團婉勸謂奉上官命令不准開會如諸君必須舉行請派代表與廳長接洽經工會代表童理璋李震瀛王奠世李岑漢等再三聲明並願負治安之責皆無效果當即推舉楊超先王奠世李震瀛向警廳接洽廳長不肯接見祇與傳逹處談話半小時謂未得軍使核准决難允許仍無結果而此時工人愈聚愈衆恐發生衝突牛署員旣己至此皆本愛國熱忱請代表維持秩序或者游行亦可表示民意各代表無法祗得默允遂由童理璋向大衆宣言語極沉痛當即分發傳單秩序仍井然不紊次即整隊游行由滬軍營出發朝東走十六舖進小東門走福佑路朝西並有總糾察李震瀛王奠世等維持秩序又有工人董鋤平張榮恭沿途大呼勞工同胞商店夥友趕快醒悟一唱百和聽者動容又有某義務學校十二歲之學生大呼良心爱國至九畝地新舞臺前駐足演講首由童理璋報告不能開會情形希望諸君即此發表意見當由工人李啓漢張秋人唐華軒朱鶴琴張目耕查克齋孫靖榮丁才楨張占剛凌志霄及八十三歲老工楊超仙等相繼演說對於筒人愛國意見發揮盡致一時聽者甚衆交通斷絶後由童理璋報告謂今日開會雖不討論對付方法然我等主張仍希望各工團代表共同討論尤希望各工人到會至工界外交大會地點在老靶子路中華全國工界協進會開會時再行登報通告云云按次分途散會 
　　又函云滬上各工商團體昨日午後兩時在南巿舊滬軍營隙地特開工界外交大會議反對魯案二十一條件先時函請松滬護軍使核示昨日届期到者國民工商界約數百人均手執白布或白紙小旗上書救國救民反對二十一條件等字樣事爲何使所知以現在冬防期内防務吃緊恐有歹人混跡是以令飭軍警各長官妥爲安慰俄由淞滬徐警廳長特派本廳督察長及保安隊隊長會同一區總署曁一分駐所各派長警前往勸諭阻止會議各工人等以勢力所在無可違抗祇得略事陳述共同攝影次第游行云 
　　昨日工界開會擬對外交上作示威運動記者於午後二時許前往見滬軍營之西偏駐陸軍二三十人架槍閒談南端有警隊四五十人塲中到工團約三四百人三三五五佇足以待警察巡行人叢中剌探消息約二時半事不諧即由某君手執總糾察旗當衆大呼曰今日被阻不能開會但望吾同胞精神勿散云云氣憤填胸語幾不能成聲說畢排隊北行於將行之先撮影以爲紀念工團去後警界人員等猶在塲四面觀察慮尙有人來焉彼等立談之頃頗以此次能阻住開會爲今日得意之事觀其胸中絶無半點國家主權之意一作官只顧飯碗吾亦無怪其然一歎 
[商學界電爭魯案與借欵]  
　　堅持籌欵贖路原議否認北京政府舉動 
　　滬北六路商聨會之警告國聞通信社云滬北六路商界聨合會於昨日開全體緊急會議到者四十餘人會長成燮春因事未到遂推杜椿蓀主席陸文韶記錄王席報告太會會議中國處處失敗國權侵削發展無期我商界皆言之痛心近日梁士詒突竊内閣赦安福發鉅僨拔曹陸直接交涉魯案貪圖借欵折扣種種違反民意全國版圖必斷送於若輩之手國將不國袪害除奸急不容緩請諸君速籌正當自衛對太會用何表示宣逹眞正民意對北政府用何警告立遏賣國奸謀當有顧九如提議發電警告北政府促其顧全民意否則必以最堅决手段對待並電顧施王三代表不逹到無條件收回山東廢除二十一條密約之目的情願退席作爲懸案以待全國人民急起直追速謀自拔之機並倡捐電報費洋五十元遂剌破小指六書「一心救國」四字以勵大衆衆人覩此情形慷慨激昻當時認定電報費洋二百三十餘元主席將拍電辦法提付表决多數通過陸文韶報告本會僱用書記朱眉月似有神經病據顧九如查悉擅用本會信箋發信招謡殊於本會名譽有關主席當將朱眉月辭歇顧九如又議夏曆新正初二日開交誼大會或於此時籌備進行要事主席付表决亦全體通過遂散會茲將發出電文附錄於下（一）致華盛頓電華盛頓中國使館轉三代表鑒籌欵贖路爲救急良策乃梁賊允借日欵電阻原議一錯鑄成萬刼不復除集羣策羣力一致倒梁外特電諸公堅持原案弗爲一二賣國賊所操縱諺云將在外君命有所不受否則赴華有路恐回國無門耳滬北六路商聨合會（二）致北京政府電北京徐菊人先生鑒魯案爲全國重心膠濟路尤爲魯省之關鍵人民不憚瘏口曉音奔走呼號所請託於赴華代表者莫大於此乃三代表方顧全民意不得己訂籌欵贖路之辦法而梁氏乘機組閣竊權媚外允日使之要求借日欵以贖路並電令駐美各代表遵照等語且與顔外長沆　一氣狼狽爲奸不顧輿情不問利害甘作李完用第二賣國之罪上通於天竊思做皇帝夢之袁項城尙知輿論之可貴具菩薩心之黎總統猶有免段之作爲公乃尸位首席噤若寒蟬姑息養奸優柔寡斷人民何辜必欲擁戴此暗無天日賣國殃民之政府耶爲敢披瀝直陳伏乞吾公逕行黃陂免段之志立解梁某總揆一職一面仍令外部迅電華會代表堅持原案凡我軍民均作後援可也否則億兆人民恐不能爲公恕耳臨電無任迫切待命之至滬北六路商界聨合會叩 
　　花邊公會與山東會館認欵國聞通信社云本埠商業團體自接到借日欵贖膠濟路之消息非常憤激對於九個月贖路之議咸表示願協力籌募茲聞花邊公會業與山東會館會商此事願擔任一萬元以爲贖路之欵並希望各團體共同擔負擬出具體辦法以便積極進行至辦法如何或用公債或用股票當以何者爲妥便而迅速即行遵照辦理云 
　　學生會通告報館與團體各省各報館·轉各團體·均鑒噩耗傳來北京政府竟置國民公意於不顧山東問題則直接交涉膠濟路權則放棄不惜更大借日債以利其私此等行動不啻置吾人於死地自非喪心病狂甘心賣國之輩不忍出此我國民年來對於北京政府姑息縱容己至極點所以然者不過欲於外交上免使他人藉口耳今結果如斯能不令人髮指耶語云養疽遺患不若斷臂全軀倘再投鼠忌器誰負其咎用特掬誠奉告務希奮起一致聲討以利前途否則國亡無日矣上海學生聨合會齊 
　　又電駐京公使團北京駐華領袖公使轉各國公使均鑒茲據報載北京政府開始與日本直接交涉並電令代表接受日本借欵贖路與中日共管之要求及向銀行團商借九千萬元鹽餘借欵之議本會謹代表上海全埠同學切實聲明凡北京政府所有一切舉動吾人絶對否認希速轉告貫國政府尊重吾國民意以弭亂源而保和平上海學生聨合會齊 
[蔣國民代表電告魯路談判]  
　　政府代表不受政府訓令 
　　全國商敎聨席會議事務所昨接蔣夢麐自華盛頓發來要電謂吾國三代表業經决議不受政府訓令仍照原定贖路辦法進行談判望國内各團體速起表示對政府應加警告云云現上海總商會江蘇省敎育會等團體己有電致蔣氏轉告三代裴仍照原定計畫竭力抗爭又聞國民代表余日章氏現己搭船返國故該電係蔣氏單獨具名云 
[第二師範之游行演講]  
　　反對魯案直交　促國民自决　抵制劣貨 
　　本埠第二師範對於愛國運動素稱熱心此次該校學生得悉北京政府對於魯案己秘密與日本直接交涉憤怒異常雖在大考時期猶利用星期日全校學生四出游行演講以警悟同胞而實行求學不忘愛國愛國不忘求學之宗旨是誠可以風矣茲將昨日該校演講情形詳誌於下演講區域共分九路西門至虹橋街爲一路虹橋街至大東門爲一路大東門外鹹瓜街一帶爲一路大東門至小東門爲一路小東門至城隍廟爲一路新北門至西門爲一路新北門城内一帶爲一路西門至斜橋及小西門一帶爲一路裏馬路一帶爲一路演講員每路一隊約三十餘人每隊中又分數小隊分段演講並備有極大之旗幟及各種通俗圖晝使聽者注意又分發傳單數十種中多警醒語自上午九時至十二時下午一時至五時竟日在南巿一帶游行演講演講時聽者如堵無不動心竟有憤極而大聲疾呼者演講宗旨不外「促國民之自决與抵制劣貨而己」聞該校學生此後如有餘暇將賡續舉行此種通俗演講爲實施社會敎育云 
[國民外交會今日開緊急會]  
　　爲改革内政也 
　　國民外交大會爲改革内政問題經一部分代表提出定今日下午在事務所召集緊急會議云 
[航業消息紀要太會代表己有回國者]  
　　太平洋郵船會社之毫雪邦號昨日己抵上海現泊招商局中棧上海旅客有四十五人但太會代表中之王鴻年·汪揚濱·未在上海起岸或己從東洋登陸轉船赴京矣至乘此輪來滬者祗有吳·鄭·劉三人又有代表李鍾岳等所乘之華納溪號明日亦可抵滬但各代表二十一名是否全在上海登岸則今尙未知云 
　　哥倫比亞太平洋輪船公司上海航務前係託華洋之美商西益氏經理現從本月份起該總公司己將經理處擴充爲分公司本年於中國航務上當有一番擴充也 
　　英印公司之托立拉號七日十時己經過香港現往厦門將於十一日之早晨到申此次由喀爾喀噠裝來貨物四百餘噸 
　　英輪三江號Sandakan聞現己由上海某華輪公司購入（或云元一洋行）業經改換中國旗號前日由星加坡滿儎厚木板來申刻己進口聞尙有一輪即將到滬大約有二千噸左右云 
　　福來洋行之新任遠東總大班愛佛力德氏隨挈眷屬等四人昨乘毫雪邦輪到申 
　　寳隆洋行句祗行歐洲班一路今自一九二二年起特開太平洋航線准定一月十三日起派亞剌伯號輪爲開始行駛之第一船 
[粤同鄉痛駡梁士詒電]  
　　北京梁燕蓀鑒足下訓令專使直接交涉主借日欵擅赦罪魁起用曹陸得罪粤人得罪全國豈喪心病狂耶抑爲國仇牽鼻耶足下求死之道甚多莫謂國民不足畏也旅滬粤人陳鐵生吳冕伯連炎川招燡年程子佩馮溢源等文 
[日本報中之韓共產黨活動說]  
　　韓國革黨頻年運動頗爲日人所苦日政府雖極其嚴捕慘戮之能事然野火燒不盡春風吹又生韓國黨人幾於無地蔑有日政府近以過激黨三字最爲世界各國所嫉忌故對於一般政治犯凡能牽人過激派派者必以赤化目之昨上海日日新聞載朝鮮共產黨大活動一則姑譯如下惟其是否純粹共產黨都係革　黨猶賴當局之深加注意予以區别焉報云在滬朝鮮人近特於其所謂大本營之上海設立本部而於日本朝鮮及中國各種要地方設立分部發刋新聞雜誌及其他出版物廣行分布於各處以爲過激主義之宣傳目下正大試其活躍稱爲高麗共產黨云去歲朝鮮共產主義者曾於五月間在俄國伊爾庫斯克召集朝鮮各共產主義團體代表組織高麗共產黨創立會選舉中央幹部並遣派安秉鑽徐超張健相（此外尙有二人忘其姓氏）等爲代表參加同年六月莫斯科第三國際共產黨大會第三國際共產黨即於此時以百萬元之鉅金交付安徐張等爲赤化宣傳費派其持赴遠東方面廣爲宣傳此次其本部之得於上海活動者皆此鉅欵之力也現該黨之領袖爲安秉鑽金萬謙柳東說金哲勛李經張健相徐超等七人聞該黨爲養成朝鮮士官故特於俄國伊爾庫斯克方面設立武官學校並編制軍隊以備異日爲大規模之舉動其領袖安秉鑽者前爲朝鮮辯護士於伊藤公被暗殺一案曾爲兇手安重根作辯護近來於宣傳過激主義之外並參與朝鮮獨立運動云 
[關於皖省議會風潮之電訊]  
　　武力萬惡 
　　聨合通信社云皖省第三届議會爭執風潮日益激烈頃皖人方面得皖省長許世英及皖省敎育會兩電文云（一）上海同孚路余壽老陳介菴先生法租界平濟利路鳴和里柏烈武先生並轉同鄉諸公均鑒歌電計逹京同鄉來電己公推胡維棟張自超二君來皖茲事體大時機己迫萬懇諸公迅速公推數人或派代表來皖俾使早日公籌解决以奠皖局許世英陽（二）上海新漁陽里柏烈武先生並轉同鄉先生鑒非法議員串通軍閥賄買流氓恫嚇異己脅迫省長尅日召集調停之說純屬詭謀大難將臨省亡無日亟祈奮起力爭電潯發安徽省敎育會曁公團叩 
　　旅滬皖人昨爲反對該省第三届省議會事致電許世英云安慶許省長鈞鑒吾全皖人民所不承認之第三届省議員聞己恃張文生護符在省自由召集同人逖聽不勝憤恨且一省省選份子良否與全省安危所關此次選舉純係金錢賄賂控案纍纍乃不俟法庭依法解决靦然自由召集喪盡廉恥甘與全省人民爲敵務望一秉至公嚴令解散毋使流毒省地惡穢彰聞幸惟毅然行之三千萬人民公意可爲公後盾也乞察照旅滬安徽自治協會庚 
[杜錫珪由寗抵滬]  
　　海軍第二艦隊總司令杜錫珪因有要公於昨由寗抵滬當謁蔣總司令面商要公 
[新聞記者聨歡會演講及聚餐]  
　　美國敎育家羅素爾博士演講新聞與敎育之關係 
　　上海新聞記者聨歡會於昨日正午假一品香舉行聚餐會並請美國愛俄瓦省大學敎育院院長羅素爾博士（Dr·　William　E·　Russell）演講陸露沙·席時泰二君合奏音樂及至午刻羅素爾博士偕其夫人到會陸席二君亦至會員陸續到者西人如芬區（Mr·　A·　P·　Ｆinch）·李萊（Mr·　Lily）二君華人如裴國雄·郁志傑·謝介子·張滇叔·蘇一樂·周孝菴·嚴諤聲·李嵩生·侯可九·朱應鵬·程松聲·張振遠·翁吉雲·胡仲持·汪英賓·蔣裕泉·張松亭·費公俠·子秋墨·陳氷伯·陳壽凡·謝福生·戈公振·潘公展·張延詳君等二十餘人公推潘公展君主席謝福生君翻譯席間主席起立致辭今日之會同人等有兩種欣幸（一）羅素爾博士爲美國之敎育家今以考察敎育之故來遊吾國竊以敎育與新聞兩界有密切關係故甚願有以指導同人也（二）本會集會每次必有新會員增加本會旣以聨歡命名集合時自應有一種娱樂陸露沙席時泰兩君音樂高尙至可佩敬今請先聞音樂後聞演講云云陸席兩君遂取凡啞鈴用最新樂譜合奏兩闋極纒綿婉妙之致合座爲之神怡奏畢主席復起致謝並謂頃所言敎育與新聞兩界之關係茲舉其要有二點（一）如中國普通人民缺乏敎育故不能或不知閱報而報乃受影響此敎育與新聞之關係一也（二）中國人民即有閱報者亦因未能深受敎育之故往往不能辨别報紙之性質如何遂易受不佳之影響此敎育與新聞之關係二也今請博士惠敎云云羅素爾博士乃起而演說謝福生君譯云茲承寵抱感謝之至主席頃言新聞與敎育之關係今請述鄙意如次各校敎師大槪僅能敎授一般青年子弟而新聞家則並能及年老者是以謀人羣之進化實非敎育與新聞兩種事業猛進不可中國果欲造成一良好共和國家自當盡力於此兩事此兩事尤互有密切之關係如人人受敎育不僅人人能閱報且可使國家逹於發展之地位即其一例也鄙人此次來華調查敎會學校並有機會以考察中國之學校中國官立學校辦理有成績者固多然因地方情形之不同而主持不得其人·以致精神毫無·成績不良者·實成多數也經費缺乏更爲一大原因敎員之向官廳索薪其困難不啻乞人之向人索錢深可慨矣鄙人以爲欲使官立學校能有成績應注意兩事（一）學校經費應有獨立機關以經理之而不受政府之支配（二）確定敎育政策使一般政客或軍閥不能羼入敎育界否則敎育之腐敗必與其他之政治機關相等誠不可不愼也雖此兩種問題言之匪艱行之維艱即歐美各國亦多未能完全解决之然苟欲能逹到目的必須新聞界同人努力爲言論上之鼓吹並相助調查種種情形設法以逹到上述之兩端則敎育前途其庶幾乎敎育旣能發逹新聞界亦可大受利益此可預决者願貴會人士與邦人之在此兩界者共努力從事於此也云云次羅素爾夫人申述感謝之意主席以會員謝介子君所譯之「西方格言」初輯·贈送來賓藉爲紀念中西來賓退席後會員復圍坐討論會務一切並公推謝福生·嚴諤聲·潘公展·戈公振·謝介子·五君擔任修改會章各事昨日開宴之前並由戈公振君携其留音機片赴會至饒興趣宴畢復有來賓席時泰君代表羅威藥房贈在座人士以營養品多瓶至三時許始散會 
[麥孔奈爾之實騐主義演講]  
　　昨日下午五時青年會星期英語講道會特請麥孔奈爾君（Mr·　F·　JMcConnell）演講麥君爲此次美國派遣來華調查敎會學校委員之一前曾任美國Depaur大學校長昨日所講題爲「基督敎中之實驗主義」其對於實驗派之主張甚爲透切而關於我國改造方面亦言之頗詳略記之麥君云「人之生活當從事實方面做去當做實際之工作不可如中世紀人民之祇尙空論一無進步中世紀之人民往往遁跡山林務蹈高遠而世界不能獲其益人之尙理想而不求實騐者其理想又多錯誤不得糾正之有研究心理學者謂人目中之影象見外物如在一平面上不分遠近深淺正如各物攝於照片上相同惟人見一物而以手觸之知此物實係立體形而非在平面上者以後觀望外界各物均呈立體形然後分遠近深淺人之目尙不能有正確之觀察須以手實騐後而知之况人之思想乎故議論不如實行議論雖深邃而不切實際則又何所貴若有其思想而能實行之斯可貴昔有一童子偶至戰塲上見兵十傷者死者相枕藉不禁大爲恐怖以至呼號旁一醫士見其如此命其來襄助救護該童子即壯膽往助其恐怖之念頓消世上此等人正不少對於萬事均存厭世觀念以爲不可藥救而己又不設法救之在遠處袖手而觀此又於世界何益世事雖敗窳萬端而亦正大有可爲吾人須從實際上做去使社會腐敗者得以漸納於正軌較諸蹙眉而坐於一隅者實勝萬倍余對於中國之感想則今日之中國尙係二千年前之國家余嘗游歷内地諸省雖爲時僅二月餘而足跡所及多在村落中故見今日之中國實係二千年前所遺下而未經改變如與地下掘起之古物相類世界上之古國而不應時代以改革者均不存在惟中國獨巍然自存以後若不適應時代亦難與世界各國相周旋也改革之道須從實事做去國家政治不良社會腐敗須盡力改革之世界紛擾亦須盡力救濟以臻乎和平之境云云」是日有湯靄琳女士等之唱歌至六時始散 
[全國道路建設協會宴會紀]  
　　後日（十一日）晚八時徵求會閉幕·二月八日開褒榮宴 
　　現極希望每隊徵求千五百分以上·至少千分以上 
　　昨晚六時半全國道路建設協會在青年會會食堂宴請徵求會各隊隊長隊員等到者四十餘人由王儒堂會長·吳山總幹事·與許長卿·陳維新君等招待宴次王儒堂主席發言徵求會分數至上星期三爲止己得一萬三千九百二十分現因本星期三（一月十一日）晚八時徵求會即將閉幕只餘三日之時間務請各隊隊長隊員盡力徵求俾逹原定三萬元之目的非獨會中之幸實全國之幸也更有數點聊備參考（一）本會發起人中似尙有未爲會員者諸君子盍細檢面往請其爲會員（二）遠道之親友可確信其能擔任者何妨即代爲先填入以免周折誤時（三）徵求會條例至後日晚八時閉幕時如有雖填志願書而未繳費者亦不認爲分數故有親友加入者務速請其繳費萬一不便亦可先代墊繳方能確保分數也以上三點諸君以爲何如遂又與衆商定於二月八日（即舊曆明年正月十二日）星期（二晚八時在青年會開褒榮宴次由河南隊隊長任矜蘋報告該隊之組織各支隊皆甚熱心且特組參謀部以總其事較易收效云云奉天隊參謀陳琴軒報告該隊情形謂因王一亭隊長曾用激將法鼓勵全隊隊員十四人分認徵求三千元故全體努力獲有成績陳君末更聲明假使閉幕時尙缺約全數三萬元之十分一即約三千元該隊尙可特爲補足衆大鼓掌江西隊朱賡石君起云倘屆時十分之一補後尙有不足山西隊可補全之也衆復大鼓掌至九時三刻乃盡歡散 
[布業公所再請力爭展免布稅]  
　　上海布業總公所因土布展期免稅事昨又致全國商會聨合會文云敬啓者土布免稅一案前經貴會大會議决呈請展免際此災祲相尋人民顚沛之時得諸君作登高之呼爲解倒懸之厄凡直接間接與土布有關者莫不同聲般頌靜待明文乃未幾而蘇財廳長忽以稅收日絀軍政各費無從挹注爲言遽議恢復省長據以咨部部長據以下令遂使貴會代表全國商民公意所成之議案一旦破壞之而有餘瞻念小民不禁零涕夫布稅爲數有限蘇省尤屬無幾以本年被災之重人民待振之殷縱使布稅向在徵收猶應議及停减而况免稅成案行己數年不予維持轉令負擔揆之事理似非其平敝所疊經同業報告愈謂徵收布稅如果爲民力所及自不敢爲無病之呻吟本年遇有特别情形實不得不援請續免並懇所轉請貴會抱定原議案繼續力爭等語爲敢據情函逹貴會請煩查照前案繼起力爭務逹目的爲貧民留生機爲布商謀樂利胥惟貴會是賴幸圖利之臨頴待命不盡悚惶 
[閘北安愼坊主權如何]  
　　業主拒捐塞住他的後門電氣處裝燈有没有影響聨合通信社云北四川路安愼坊前門爲租界馬路向來警區巡邏收捐等事由後門出入前日該業主忽將該坊後門關閉並有裝用工部局電燈之事當經滬北工巡局局長許人俊查悉昨日致函各區警察署及水電廠請其查明辦理原函如下 
　　（一）致五區警察署函查北四川路安愼坊係屬完全華界現在該里將後門關閉意在杜絶收捐不使華警出入殊與轄境主權大有妨碍應請貴署迅與該里業主交涉飭將後門開放毋使刁難相應函逹請煩貴署查照辦理並候見復爲荷 
　　（二）致水電廠函北四川路安愼坊係屬華界該里現由租界工部局電氣處裝設電燈曾否與貴廠先行接洽在營業界限有無抵觸即希查明辦理並祈見復爲荷 
 
 

Page 11

 
 
　 
[明德里房客堅持拒絶加租]  
　　法租界打鐵浜明德里房客拒絶加租一節己誌前報茲悉該里房客兩去公兩後始得屋主馬姓覆函對於房客所提辦法數條槪不允許且謂展期一月加租不允者限於期内遷讓各房客見其不肯通融大動公憤即日開房客會議一致拒絶并公推里中胡君爲代表與屋主磋商以下數項辦法（一）修葺房屋爲房東應盡之職無可推諉者今房東不承認有允許修理事是旣食言又失職房客一槪不答應加租事須俟大加修理後方得實行（二）加租最高格自一元二角起至五元不等視房屋大小而定此數己超過前二次所加之租房東當然不能不承認（三）加租後五年内不得再加分文此事亦係房東良心上應盡之職而房東竟不允是自認將年年加租也房東肥矣其如房客瘠何此條非辦到不行（四）添造亭子間事房東旣食言不承認此全係良心問題就算他没有說過今該里房主尙未與胡君接洽不知將來結果如何惟全里房客决定萬一無結果堅持到底云 
[九畝地業戸呈騐印諭]  
　　尙有八戸未到 
　　清瑾九畝地升科單地一事經上海巿經董辦事處於本月二日假也是園邀集各業戸商議决定辦法三條通告未到之八業戸限陰曆十二月初十日將印諭拍照送交縣商會彙送巿經董辦事處轉送縣知事公署呈報縣長轉請局委騐視計至前日（陰曆十二月初十日）止己届限滿各業戸仍未將上項印諭送到而縣知事與局委所定一月内務將印諭調齊之期限亦將到期如届期不將印諭呈驗認爲放棄權利惟有公家將該號基地另行召變現縣商會己將己送到之四十二戸印諭送交巿經董辦事處先行呈縣核騐云 
[美航部標賣商船]  
　　共十艘内有江南船塢所造之四艘 
　　大陸報云美國航務部前在上海江南造船廠所定造之商船官府號等四艘及在日本定造之六艘現由航務部决定投標變賣不拘國籍查上述十艘皆己造成刻在美國江南造船廠所造者各一萬噸而在日本造成者則自一萬六百餘噸至一萬二千九百餘噸不等云 
[龔政保釋保銀减十萬爲二萬五千兩]  
　　被譚禮庭控告違背訂立定購生銀合同之前廣東造幣廠廠長龔政自經公共公廨逮案因不能覓十萬兩之舖保以故拘留押所但龔以久押非計日前具禀請求將保數减輕俾易覓人具保聞己經承審此案之中西官核准將其保數减至二萬五千兩故龔現己保釋矣 
[棉花巿况之昨報標準紗將加中國字樣]  
　　棉紗標凖因太平洋會議之失望梁内閣出現及各方面消息傳來商學各界咸抱憤慨巿價爲之頻跌昨日星期各交易所之有棉紗標凖者如紗布上海證劵物品等各交易所之雲鶴人鐘雙象等標凖紗向來定例交割時可以日紗交解茲大巿人心反對劣貨以是該所等己有提議於標準上加添中國字樣如於未加中國二字以前所做定期買賣仍可照妥惟魯案尙未完全决裂故各所須開聨席會議决定實行之期尙需時日也昨日漢口江西汕頭天津野雞等帮共買進大包本紗二三百包巿價與前不相上下公會小包亦有數十包交易巿况難見佳象云 
[昨日之金融狀况]  
　　昨日星期各銀行休息故銀拆上午爲二錢下午收盤一錢七分較上日略大九分蓋華商錢莊帮略有需要准備今日（禮拜一）解欵也 
　　洋釐巿上到洋仍以南京爲多數仍無大宗用途故巿面漸小昨日開收盤均得七錢二分四釐較前日又小去一　 
[招商局對廣利輪被刦之善後]  
　　招商局因廣利輪船在厦門洋面被刦後爲籌畫善後計呈請北京海軍部廣東陳總司令福建李督軍等嚴查盜賊並派艦梭巡洋面己誌昨報茲將該局致各方面文件錄下 
　　（一）呈北京海軍部文呈爲商輪中途被盜刦去銀兩槍斃搭客損失不資懇請俯賜遴派軍艦跟蹤梭巡以杜後患而壯聲威事竊查上海至粤航線僅二千餘里中外輪船往來如織向皆行程安穏從無盜刦情事近來荏苻徧地行旅咸懷戒心然亦惟夾板船沙船偶遭盜刦若輪船則駛行迅速客商衆多向無搶刼之事不燵盜匪異想天開竟冒充搭客預伏本船行至中途明火搶刦駭人聽聞如敝局廣利輪船在洋面被刼一事眞屬創見也查敝局廣利輪船駛行滬粤航線有年近因便利客商改爲班船開行更有定期本月十三日該輪自滬開行十五日駛至閩粤交界洋面時突有搭客二十餘人持槍威刼將船主機師禁閉一室任意搜搶當被刦去銀元五箱綢貨無數損失約在十二萬元左右並擊斃搭客余寳元一名計該輪停泊海中三十小時之久搜索旣畢拆鬆機輪從容乘漁划竟去該輪略加修理始能駛行到港據敝港局及該輪船主坐船電呈前來頃該輪回滬敝局復加詳詢情形無異己電閩省軍民長官及粤軍政府一體上緊拿緝並與中外航商細加研究僉以前四十年有外商輪船瑪素號在閩粤交界海面會遭此刦被刦情形與今日廣利正同結果由外商推由英國遣派遠東艦隊二艘分在汕厦洋面梭巡遇有漁舟形跡可疑者即派艦查究行之半年盜匪歛跡行旅靜謐直至形跡可疑者即派艦查侒行之半年盜匪歛跡行旅靜謐直至今日刻旣又有此等盜匪出現自應查照從前辦法請求酌派軍艦在閩粤交界海面嚴密梭巡惟此次盜匪旣在敝局輪船發生閩粤海面又在我國領海界内自應由敝局上求鈞部飭下駐在南洋艦隊派定輪船二三艘就閩粤交界地方南至粤汕北至閩厦來往梭巡遇有中外商輪或停泊海洋或情狀詭異自可隨時查詢保護遇有形跡可疑之漁舟易於窩藏之島嶼亦可派隊搜捕查究聲威所播賊瞻自寒不獨敝局有侍無恐商旅皆願出途即中外觀瞻所繫果能從此海波不揚盜匪歛跡於鈞部亦增無窮之榮耀也除逕函懇海軍駐滬總司令外所有敝局輪船在閩粤洋面被刦懇請派艦游弋保護緣由理合備文呈請鑒核批示遵行云云（此外尙有呈交通部請其轉咨海部函海軍總司令請其派艦等件大致略同不贅錄） 
　　（一）致廣東陳總司令函競存總司令台鑒敬啓者竊查敝局廣利輪船於本月十三日自滬開往粤省十五日駛至閩粤交界洋面時突有本船搭客二十餘人持槍行刦禁閉洋員坐艙等於一室肆意搜括將客商交運銀元全行刦去銀艙刦完後分隊入各搭客之艙將衣箱傾囊倒篋盡意携取復就各客身上逐一大索苟有銀錢悉被攫取全船損失在十二萬以外並有余姓客一名橫被槍斃自十五日上午十二點鐘起直至該夜九點鐘始行搶畢准各客歸房至十六下午四時始吹號喚有漁舟停泊輪船之側携贓從容竟去去時復將輪機拆鬆修理數小時始能行駛十七到港據敝粤局來函己經徑報尊處請爲緝究伏查此次敝輪被刦是否游勇抑係積盜無從臆度惟因敝局近來行駛滬粤旣定班船而每次班船客商輸運銀元又復較巨該盜等異想天開下此辣手其爲久居粤省熟悉該埠情形之人不問可知該盜等雖在閩粤交界洋面下船得贓之後必仍潛回粤省無疑擬求鈞處嚴飭駐粤駐汕水陸軍警不動聲色密速緝拿務獲究辦以仲國法而寒匪膽港澳兩處或爲該盜逋兆之藪并求俯賜照會英葡官廳一體飭屬協緝俾免漏網尤所企感敝局以此案關繫旅客安全與否至爲重要備有酬謝洋三千元如能眞贓正盜全數拿獲自當如數酬給如或一部分之盜匪能予獲緝證明無訛亦當分等酬謝儲欵以待决不食言除善後辦法另與各航商及海關妥籌防範外所有廣利中途海洋被刦請賜飭屬嚴緝務獲綠由合亟奉函請予施行無任感盼之至云云 
　　（一）致福建李督軍電福州督帥鈞鑒敝局廣相輪十三由滬開港有盜二十餘人冒充搭客購票附輪望日行經鈞轄厦門海面突起持槍威逼船主機師鎖閉一房將客商肆意搜搶刦去銀五箱綢貨無數損失約十二萬元並　搭客一人復將輪機拆鬆令不能行即有漁舟二艘接應携贓他去聞係粤陳散勇所爲未知確否但在厦門海而下船又有漁舟預候則厦門沿海必有窩主現眞盜得贓遠颺窩主應尙可購線訪緝擬求鈞座飭下駐厦水陸軍警嚴速不動聲色廣爲偵緝但拿獲窩家自可根尋正盜否則涓流不塞後患無窮不獨敝局營業有關也敝局己備酬謝洋三千元如能拿獲眞贓止盜自當照數奉酬倘得訪拿窩主藉以根究盜蹤亦當分等酬謝想鈞座爲蕭靖芢苻保衛商旅計必能飭屬嚴緝務獲究辦也除呈交海兩部粤軍政府外　臨電企盼之至招商總局叩馬（另有該公司董事會致李督養電大　同前不再錄） 
[上海證劵物品交易所股東會紀本期純益金六十六萬有奇]  
　　昨日下午二時三十分上海證劵物品文易所假上海總商會開第四次股東定期總會股東到者一百十三戸共八萬零零八十四權各理事各監察人蒞會均過半數准時開會由議長虞洽卿宣布開會詞畢次由理事聞蘭亭報告經過情形略謂標金定期買賈及烚赤約期現期買賣業於上年十二月十二日開始交易經紀人人數共計一百零六人開巿日數共一百四十二天平均每日收入經手費六千一百四十五元有奇營業用地基房屋木期又添置愛多亞路等共計支出銀九十五萬零二百五十一兩零與上期合計共值洋二百五十萬零四千九百三十三元餘云云次由理事郭外峯報告營業狀况畧謂本期時局不靖各省水災爲患八九月間棉花大受風雨打擊收成大减入後銀根奇緊十一月間京津又有兌現風潮於商業上影響頗鉅然本期營業成績爲歷屆冠殊出意料之外云云次由理事盛丕華報告收支賬目略謂本期資產總額逹一千八百七十一萬九千七百五十二元三角八分收入經手費共八十七萬二千四百八十八元有奇次議長提出第三期結賬純益金分配及發給紅利日期案略謂本期結賬計約純益金洋六十六萬六千一百廿九元九角除提出公積金六萬七千元發起人特别利益金三萬三千三百零六元五角外尙餘五十六萬五千八百二十三元四角茲議再提特别公積金一萬五千元提五十萬元爲股東紅利提職員酬勞金四萬元提所員退職金及撫卹金五千元尙餘五千八百二十三元四角作爲剩餘金滾存下期賬上報告畢各股東均無異議遂通過關於發給紅利日期原案定十一年三月一日起經股東公决於陰曆年内發給其日期由理事會定之次議長提出增加股本修正案辦法（一）老股五百萬元計十萬股悉仍其舊一無變更（二）新股五百萬元爲附加股份分爲二十五萬股每股洋二十元一次繳足（三）附加新股除以十萬股　老股東襄與經紀人及職所員等承受外其餘十五萬股按照老股分配（四）新股之繳股期間仍理事會議决之公告以十一年三月三十一日爲止（五）新股利益與老股一律（六）己經掉換之新股得向本所更換老股經原提案人股東戴季陶君說明理由畢議長諮詢各股東有無異議衆無異議遂通過次由議長提出組織上交銀行案略謂據股東貽榖堂等建議本所章程第二條規定本所之宗旨有調劑金融預防危險之詒則當社會金融緊迫之時本所匯負調劑預防之責自須組織銀行以備緩急銀行定名爲上交銀行營業目的專注重於本所兼及於與本所有關係之處其範圍辦法另訂詳章資本總額原議洋五百萬元分作十萬股每股五十元分期繳納第一次每股應繳股銀二十五元經股東陳旡負提出修正案改定資本總額洋一千萬元分作二十萬股每股五十元分期繳納第一次先繳十二元五角由本所認定十二萬股其餘八萬股先儘本所之職所員及經紀人等公認如有餘額再行登報公募即由陳股東登台說明理由畧謂將來本所交易方面擴大與國外巿場發生密切關係時或有辦理國外滙兌之必要本行資本非定一千萬元不可就本所收付現狀論每月己在千萬以上故銀行資本不可不期雄厚云云議長請各股東表决贊成者大多數遂照修正案通過次選舉監察人議長指定鄭壽芝張繼芳爲投票管理員袁崧藩薛潤生爲開票管理員開票結果趙芝寳得七萬二千八百六十八權周枕琴得六萬九千八百零六權張綸卿得六萬一千四百四十七權均以最多數當選閉會時己四時餘矣 
[上海棉紗交易所股東會紀]  
　　營業九十三天　盈餘八萬餘元 
　　法大馬路上海棉紗交易所囚完全係同業組設開幕以來甫及四月營業甚佳昨日假愛而近路該業公所開第一次股東大會二時半振鈴開會到會股東二百餘人約一萬四千餘權先由項理事長報告經過情形略謂開幕以來巿面經非常之變龍更遇外界之震動而本所安然如是皆賴諸經紀人之協力所致本期營業凡四個月共九十三天所入經手費除開支奬勵勞績一切外共純益洋八萬餘元經理事會提議每股分派紅利三元五角合計七萬元由股東會一致通過繼報告周監察漁笙願任本所經紀人故屢次辭職經理事會提交股東大會允許補選當選得高蓉蓀君爲監察計一萬二千五百四十權議畢散會 
[再誌看守所長私逃之查獲]  
　　上海地方檢察應看守所長張昌基因案撤差畏罪脫逃由該廳法警獲案收押各情己紀昨報茲悉張甫於陽曆一月一日蒞所接事前在太倉縣管獄員任時曾賄縱獄中要犯二名深恐上台深究賄串甲乙二人入獄冒名頂賛數月以來無人告發及張交缷獄員職務後現任朱　獄員將在監各囚詳細點騐獄中之看守　　與看守　等　張之親　相約不成而去於是未獄日一再調查始悉破綻據情密報上台故高等廳有下令將張撤差並獲案訊究之事昨午地檢廳黃檢察長續奉高等廳來文通緝太倉縣獄賄縱各犯並華等各犯到案訊明詳辦一面將張昌基先行鋹 
研訊明確以便詳解到省重辦 
[基督敎徒歡迎雷博士記]  
　　雷博士者（Dr·T·B·Ray）美國南浸會之幹事也該會會友逹七百萬以上每年捐募鉅欵遣人至世界各國（計有十八國之多）傳道在中國則有四大傳道區域（一）山東（二）河　及安徽一部分（三）上海及附近各地（四）廣東廣西二省博士此次來華專爲考察各區傳道事業由芝罘而北京天津現抵上海不久南下前晚七時半本埠老北門浸會堂特開歡迎會略有討論昨晨山該堂西敎士吉蕙麗女士（Ｍiss　W·Kely）偕博士及其夫人至各堂參觀先至北四川路之懷恩堂次旅滬廣東浸信會後至老北門浸會堂下午三時由三堂敎友借座懷恩堂合開歡迎大會先全體唱詩次祈禱次老北門浸會堂唱詩班唱歡迎歌次牧師曾紹賢代表全體致歡迎詞次浸信會唱歌次雷博士演說語多激勵並謂中國敎友對於傳道事業應盡之義務有三（一）誠心祈禱使眞道大彰（二）爲主作證以鞏固眞道（三）踴躍捐輸以促進傳道事業而於中國敎會之自立尤三致意焉演講畢全體唱詩次浸信曾弦樂末祝福散會 
[浸會堂夜校學生友誼會之同樂會]  
　　老北門浸會堂附設友誼夜校組織之友誼會前晚開同樂會來賓滿堂秩序有演說·雙簧·絲竹·拳術·魔術·演劇劇名「勇與烈」爲該校學生丁哀目所手編演時尤能認眞大受閱者贊賞 
[麥倫書院之游藝會]  
　　虹口兆豐路底麥倫書院爲龍華孤兒院籌欵於前日下午一時起在該校崇艾堂舉行游藝大會中西來賓約五六百人會塲佈置非然職員均踴躍從事秩序有精武體育會之國技沈易書之三絃拉戲董别聲之滑稽戲法坤範女子中學之單人舞仲子通之凡啞鈴獨奏該校自編之空勞碌新劇華德女士及其二公子之披亞那凡啞鈴合奏羅馮二君之梅龍鎭邢友民君等之中西音樂合奏及高三魁之武家坡等是日並有孤兒院之軍樂隊迎送來賓散會時己將鐘鳴八下矣 
[商務三育足球聲]  
　　本埠楊樹浦路三育人學校足球隊與商務印書館足球隊爲聨絡感情起見於昨日（即星期日）上午九時在三育球塲作眞正友誼的比賽公推胡秀山君爲公正人銀笛一鳴雙方球員奮勇攻擊前半時無勝敗於後半時被商務書館球員攻進二球結果爲二與○之比勝利屬諸商務球隊比畢復由三育大學備餐欵待賓主盡歡而散 
[女子美術學校寒假休業]  
　　上海女子美術學校因寒假休業於本月六號停課敎務處即將本學期每週學生成績考查分數結算彙核報告學生家屬并將成績逐一統計知有非常進步於昨日上午行寒假休業式校長李超士主幹唐雋敎員汪亞塵錢鼎等相繼訓話均以極懇摯之辭勗勉學生又聞該校主幹欲從根本上造就藝術人材己將學則改訂自次學期起所收新生改爲四年畢業實習之外添設關於美術之學科多門如畫學透視學色彩學解剖學心理學哲學美術史美學等均爲必修科目外國文則有英法日三國文聽擇一種俱己聘請名家分任敎授云 
[百老滙路商聨合三週選舉]  
　　選舉職員之後接議時局 
　　百老滙路商界聨合前日適值三週紀念特舉行選舉大會來賓到者數百人由會長許廷佐登台報告開會宗旨並叙述一年中經過情形後由廷佐義校唱愛國歌乃推請來賓杜春蓀費心康史觀濤陸悠山諸人相繼演說大致以改造社會爲今日切要之圖然欲改造社會須從改革一己始社會之不良山分子之腐敗而改革己身之道須努力向建設方面進行屏絶一切嗜好果盡人而能如是國其庶有豸乎坐中掌聲大作復由廷佐義校施演拳術畢時有仁恩女校學生數十人亦蒞會參觀由主席邀請唱歌該生等且舞且歌餘音嫋嫋頗受來賓贊許嗣乃當衆揭開投票　依次檢查票數畢選定新職員如下正會長許廷佐副會長唐華九陳公哲（總務科）張印奎（評議員）何宏梅費輔清郭慶恩張柱　楊菁華周子慶萬國安邵德銘王秀堂章新鶴梁文謙周紀發（交際員）鄭兆熊梁安德張運濟盛宗華沈楚珍王蓮棠（調查員）施獨舟劉瑞棠劉鼎和陳嘉之王葆均李澤源（庶務員）陳元章劉仲英蔡　笙徐瑞昌鄔厚祜余保定（文牘員）周榮奎傅爾綬（會計員）周吉人又經公衆推定名譽董事七人即傅筱庵李叔孝項如松周肇永許詔嗚張延鐘徐　順乃各退出　塲　休息室茶點而散該會又於作日下午二時開職員會議爲反對帝制餘黨梁士詒組閣及其起用寳國罪魁曹陸等並反對與日人在京直接交涉經會員一致通過拍電反對云 
[廣肇公所本年份新職員]  
　　廣肇公所本届董事業經舉定其姓氏己誌前報茲再將民國十一年推定之職任員名分列於下「正主席」胡耀廷「副主席」場節之「司錀」胡耀廷譚海秋「管箱」胡耀廷（春季）陳澤民（夏季）吳耀庭（秋季）鄧文海（冬季）「廣肇我學監理」霍守華羅芹三温欽甫馮少山廬煒昌陳公哲連炎川「廣肇山莊監理兼稽查」湯節之梁懷葆郭棟臣周錫三嚴春生李次圖「總務員」湯節之霍守華盧煒昌馮少由陳鐵生陳雪佳「工程員」黃鴻鈞陳公哲連炎川程子培「租　稽資員」談炳麟劉錫基吳冕伯馮溢源「賑務稽查員」張閣初招燡年梁百祥翕　衡「總商會代表」湯節之馮少山陳公哲 
[浦江船隻認稅准予續辦]  
　　滬南工巡捐局長姚石蓀前因承認浦江船隻稅之商人認期屆滿照章招商投標接充己據情具詳松滬護軍使請示茲據該認商談桂香情願繼續續照原額承辦一年函請上海縣商會轉呈到局應予照准昨己據情函復該會着即轉知該商照章預繳稅欵三月並覔取殷實商家擔保具呈志願書准予繼續承辦 
[日輪撞釣船擱壞後梢]  
　　昨晨八句鐘時自滬駛出之某日輪行經吳淞浦江遇裝載沙泥 
之某釣船進淞其時適　潮漲該釣船被輪碰撞急即轉舵致擱於岸脚礫石之上後梢損壞不少船夥某甲被撞墮水幸近岸有船當即救起不致淹斃聞該釣船擬稟張華浜新關河泊司向索賠償云 
[西探庖代]  
　　公共捕房麥警務長以老閘捕房九十號西探現因抱恙請假調治所遺職務昨諭令總巡捕房十號西探鮑爾卿前往暫代 
　　尙有本埠新聞等轉入後頁 
雜評二 
[心裏保留示威運動（旡用）]  
　　「憤火中燒」「怒髮冲冠」凡此種語舉形容人之憤怒而不表示於外之狀態也其不表示非本人之不欲表示要爲環境所迫不得不隠忍而爲心裏的示威運動心裏的示威運動究有何種勢力乎曰有莫大之潛勢力清帝之退洪憲之死張勲之走安福之敗彼武昌雲南之起義馬廠直軍之征討特其發難耳至所以能成功者要爲一般人民厭惡清室洪憲張勲安福之潛勢力有以醞釀而凖備之是故心裏的示威運動效力不下於口頭（演說）脚底（游行）的示威運動也北京政府不綱梁閣成而主魯案直交主鹽稅借債主特赦安福主起用曹陸其悖逆民意滬卜各界起而反對之工界則决議於昨日在滬軍營示威運動演說游行卒爲軍警攔阻不果不知者以爲愛國未成難免灰心喪氣記者曰不必灰心喪氣也政府如此倒行逆施苟有人心寗弗憤慨語曰千夫所指無疾而終工界同胞爲愛國而有所運動焉勿以昨日不能口頭運動演說脚底運動游行爲目的不逹亦知口頭脚底運動以前尙有心裏運動之道在朝夕思維寢食弗忘有志竟成熱誠詎没與其一演說一游行而畢乃事之無補實際無寧姑保留此一腔憤怒之熱血以劃此時期爲心裏示威運動時期較恒久而有效焉吾連讀吳佩孚之電齊燮元之電而知昨日之示威運動不能遽遠目的者終不致於永不逹　目的姑共心裏保留之可耳 
 
 

Page 12

 
 
　 
本埠新聞二 
[聖彼得堂演講會誌美商之太會失望談]  
　　聖彼得堂於昨日（八號）上午十時特請紐約大商業家施密士演講題爲「敎會在世界改造中之地位」山該堂鍾可託牧師譯述其大意如後鄙人當歐戰發生時私心竊喜以爲經此慘劇後世界可望永久之和平孰意不然當華府會議未開議時又未嘗不私心竊　今也行將閉會而所得之結果又如是不獨貴國之失望也即我美人中之抱有正義之主張者亦深爲全世界惜蓋此次不惟無永久和平之可望吾恐不數年中必有較歐戰尤大之爭戰發現也由是可知欲弭此戰禍决非國際問之空談親善所能爲力必賴基督敎在世界中作一堅强有力之主張以與此好勇鬭狼之萬惡世界决戰不爲功蓋基督敎有改革人心之力也云云是日到會者約三百人云 
[災民要索衣米]  
　　法新租界肇周路天佑坊内滬西慈善會除施醫給藥捨棺並附設義務學校外每至冬季兼發衣米現由該會主任徐子賢君督設司事出外擇其極貧男婦各散給棉衣袴一套米票兩紙不料今歲各省水災流落滬上之災民日見其多聞悉之下均擁至該會要求衣米適己告罄婉言却之該民等盤踞不散後由會員蔡靜臣出塲面允再行獨助棉襖袴二百套米若干擔先行發給衣米劵各一紙俟衣製就後憑劵領取各災民始各散去 
[蛋黃變壞損失之訴責任問題]  
　　德厚榮蛋廠被美商華昌貿易公司在公共公廨呈訴將變壞蛋黃混售請追損失美金三萬二千七百九十元零七角五分一案前日經美丁副領事　廨陪同陸襄讞繼續開審原告代表律師首着原告公司内之司賬西人到堂證明損失數目略云原告向被告所購蛋黃係分兩批運美頭批三百餘箱船逹紐約經海關查騐該項蛋黃質己變壞致原告被海關科罰美金一千四百餘元原告初己將此貨轉售與他家合同載明每磅價格美金三角三分於是買主知貨己壞非但不出且以原告違背合同後由公正人判决每磅减去兩角並償買主損失美金二千千至公判費及其他一切費用連上項共計原告蝕去一萬七千一百五十九元之多而第二批所送之貨亦己變壞内四百八十箱計受損失九千二百二十五元尙有一百八十箱之賬未結當可照此計算云云繼命證人許姓上堂證明向德厚榮購貨情形被告代表律師除向以上人證盤駁外並以被告係售蛋黃與原告照蛋黃出口向例應由買主就地騐明而後裝船原告所云變壞乃係途中躭擱至原告與第三者因買賣而發生損失被告不能負責云云並由被告所邀之見證西人及該蛋廠經理王宜安分别上堂由變方律師盤問口供畢遂開始辯論結果候會商堂諭宣佈 
[汽車傷人三則]  
　　百老滙路昨日上午九時許有某號汽車駛過撞倒行人俞起鳳腿足受傷當由虹口捕房二百七十五號華捕前來將汽車號碼抄錄另雇車送受傷人往仁濟醫院醫治一面歸報捕頭請究又有鎭江人沈和禮於昨午刻十二時半行經南京路遇三千七百六十一號汽車駛來未及退避致遭撞倒碾斷右腿骨當由老閘捕房八百八十六號華捕瞥見押令汽車載送受傷人往仁濟醫院旋即帶該汽車夫人捕房稟請捕頭核辦同時有三千一百八十號汽車駛經二洋涇橋愛多亞路撞倒江北人王小狗頭部等處受傷經大自鳴鐘法捕房三百零五號華捕前來另雇車送受傷人投醫院醫治一面拘汽車夫入捕房候示 
[再誌木作頭尋回逃妻]  
　　木作頭樂嗣富之妻莊氏又名阿鳳被羅阿發（即盧阿發）姦匿餘姚縣南廟地方由救濟會派探虞占順前往拿解上海地方廳前日下午該廳張檢察官提同本案原被告並該氏等研訊據該探員虞占順稟稱前據樂嗣富來會報告請求援救會董即派偵探馳往紹興餘姚南廟地方將盧阿發莊阿鳳拘獲甫經押上火車詎背後忽來盧之羽黨各持刀棍趕來行刦幸火車即開得免否則偵擇受累窮質之盧阿發莊阿鳳等供多狡展判一併還押該探與樂退去候示 
[吳嘉祥騐係病斃]  
吳嘉祥因病身死因無家屬由二房東李明連協同九舖地甲投報地檢廳請騐一節昨由該廳委派楊檢察官等蒞營房橋屍所騐明吳嘉祥委係病死判李代爲棺殮 
[途人猝斃]  
　　昨有身穿破棉襖袴年約四十餘歲之某甲行經法租界齋興里内忽然倒地身死後由巡捕查見回稟插頭飭探將尸車送同仁輔元堂騐尸所聽候稟請中西官檢騐核奪 
[施寳延自縊殞命貧人生計艱難之一斑]  
　　紹興人施實延年四十歲現因貧苦無奈於前晚深夜時至法新租界紹興會館後而荒地上解帶自縊身死後由巡捕查緝到來瞥見上前解下己經不及施救當即報告捕頭飭探將尸車送同仁輔元堂騐尸所旋山施某投法捕房稟稱死者實係民人之姪兒等語諭令退去聽候稟請中西官檢騐核奪 
[糾會索欵兇毆誌]  
　　阜寗人周銀貴住居閘北潭子灣在某紗廠做工曾人安慶帮羽黨衆　厦犯拆稍鬥敺等案經四區拿辦多次前日因向同鄉張四糾會逼索會洋九元張約明年拔繳周不允邀同周光有顧長山等將張兇毆被四區派駐所長警一併拘獲解署押候訊辦 
[姘十年生二子無恥之毛施氏]  
　　通州人朱富根前在原籍憑媒娶寡婦毛施氏爲室生一女現己十七歲朱每年住宜興爲佃戸該氏在家又與朱之表弟顧才郎私姘民國九年陰曆十月偕逃來滬匿居閘北侯家宅昨被朱來滬尋獲扭控四區顧供與施氏己姘十年生有二子云云奉判還押候查核辦 
[妓院不懸執照被傳]  
　　雲南路七十二號門牌長三妓院因不將工部局發給之執　懸掛經專查妓院之中西兩捕查悉以該院鴇婦陳氏張老二殊屬違章摘錄門牌轉請公共公廨出單傳究矣 
[聚賭且又賣烟]  
　　法捕房探目沈德福偵悉有周阿四在民國路第三百十七號門牌内聚衆賭博兼設烟榻容人燈吃洋烟有違禁令故於前晚稟明西探帶同包探數名前往該處抄出烟彈數支賭具等物甚夥當即連同烟賭客二十餘名一併帶入捕房經捕頭略詰一過諭令烟賭客一併薄罰斥退頭家周阿四交保聽候傳堂訊辦 
[租脚踏車不還]  
　　無賴馬炳生王降生兩人日前至法租界賀利生所開之脚踏軍行四租得自由車一輛質洋化川當經原告報捕請緝在案現爲包探蔣錫堂偵知前往將馬王兩人拘獲吊出原贓帶入捕房經捕頭詰據馬等供認行竊不諱諭令管押聽候解堂訊辦 
[要求看白戲者損害賠償]  
　　閘北新民路新民揚班戲園經理陳芝前晚鳴警拘沈春有劉廷貴季大鴻朱東林四人至四區控稱沈等在該園後弄内　窗窺劇扳壞窗櫺請求追償修費奉諭一併收押候訊 
來件 
[孫洪伊爲中國存亡大問題再警告國人書（續昨）]  
　　華府會議之動機乃由美國恐佈未來之日美戰爭而起此則美國人之神經過每日本無論軍事上經濟上必不敢與美國開戰即其最近國内反對軍閥之聲氣其盛而社會之變動及外來之感化民間之不平分子日繼長增高己浸淫及於軍隊一旦與他國開釁不但向來所謂借禦外以安内之策畧不能再用反恐授國内不平派以爆發之機而爲前俄德兩國之續此則日本軍閥所日夜疚心而不能孤注一擲者也至外交上同盟之英國及有北京親日政府之中國是否被日本挾之而走此亦美人之隠憂爲促成其理想的牽制日本政策之一大原因然英國以人種關係及殖民地關係勢不能援日仇美英日之利害亦非完全相同使日本一戰而勝美將實行其亞洲封鎖主義英亦無能立足故日美果眞開戰至時英國或如歐戰中之意大利反背棄同盟而加於美國且爲意中之事至中國之親日祇一北京賣國政府耳人民則皆與立於相反地位而寄同情於美國即全國所探惡痛絶之北洋派其兵士及下級官長則亦無不對日一致敵愾北京政府平時旣無指揮運用軍民之信用及能力一日欲驅之以助其所絶不願意之仇國則有立見土崩瓦解而己矣况此尸居餘氣之賣國政府國民大多數己皆厭棄又同時對峙有進步向上之廣州政府默計於最近時期必能將此北京政府解决以一新外交局面又何足多慮乎未完） 
來函 
[哈同路各界聨合會來函]  
　　逕啓者哈同路民厚里之强制加租（一年重加）業經公堂强判李懷臣等六人照加付租可謂哈同路住戸全體失敗哈同路全體失敗可謂全滬房東宣告勝訴矣而我大多數平民之生命前途之危險眞不可以道里計敝會業己公决發最簡單之通告云「哈同路各界聨合會通告法律失其效力房客忍痛加租下書中華民國十一年一月十日可謂大書特書以作全滬巿民生命危險之紀念日矣茲將本月五日本路房客李懷臣等訊詞紀實（按訊詞與六日本報所載公廨訊案情形大致無甚出入從畧）送呈貴館請主持公道爲民請命至爲盼禱哈同路各界聨合會啓一月九日 
公布欄 
[江蘇高等審判廳]  
　　民庭判决王子畬與徐世澤爲田畝糾葛抗告一案（决定主文）本件抗告駁回 
　　批示俞朝法一件爲王三元冩　案委任律師出　辯護由狀悉該民係本案被告人依法不許委任律師出庭所請委任律師王紹　出庭辯藻未　查王學富抗告一案現經同級檢察廳令經調告應俟卷到函送過廳再行　辦仰即知照此批顧張氏旱爲請發原卷以便赴　請求執行由呈悉查該案原卷己於上年十二月七日令發吳　執行至張　芳呈繳之决定書仰轉知該民自向本　收發處領回可也此批以上一月六號 
　　批示趙仲　等一件爲案經一部分確定請將存案欵項准予令縣給領由狀悉查周悅萬存案欵項究竟如何給領之處候檢發三審判决正奉令行吳縣公署查照辦理此批以上一月七號 
[江蘇高等檢察廳]  
　　批示金一明舉呈書證懇賜核判呈遞一狀至慶甫具呈說帖懇恩　核呈題一狀以上二狀業經本廳查　函送同級審判廳核辦　即知照此示以上一月七號 
[上海地方審判廳]  
　　公示送逹（全文在本廳揭示　公布）第一號（民二庭）一件裕豐等十八戸經理陳錫詐等與時鳳樓等因貨欵涉訟一案茲本廳定於一月十四日上午十時爲公開審理日期仰該被傳人吳子雲依期來廳候訊母連特示右仰被傳人吳子雲遵照　第二號（民二庭）一件馬海等與張紀品等因租屋紏葛一案（决定主文）本件訴狀准予註銷訟費歸原告人等負擔右仰被告人王如銀陳如賢知照第三號（民二庭）一件陳桂林與毛洪昌因借欵斜葛一案（决定主文）毛洪昌應償　陳桂林借欵洋四十元訟費歸毛洪昌員　右仰被告人毛洪昌知照第四號（民一庭）一件王潛甫與何　亭等因抵欵斜葛一案本廳定於本月十六日上午十時爲公開審理日期仰　傳人何蘭亭依期來廳候訊毋違特示右仰被傳人何蘭亭遵照 
　　判决主文（民一庭）一件决定梁鈺山與盛鳴臯租屋糾　聲請假扣押一案主文本住聲請駁回聲請費用歸梁鈺山負擔以上一月六日 
　　判决主文（民一庭）一件决定鄭鴻卿與趙學廣房相涉訟一案主文本件訴狀准予誰銷（民二庭）一件决定金緒元與姚福卿因糞埠紏　聲明抗告一案主文本件抗告駁回抗告費用歸抗告人負擔 
　　批示一件宋子金狀請銷案並給賬簿由狀悉准予銷案所有該民前交賬薄等件並准來廳繳證具領此批一件江致泰狀請迅予執行由狀悉准予嚴追此批一件陳仁狀請交保由狀悉准交妥俣出外理楚此批一件崔廣寛狀交案欵由准交此批一件郭羅　狀爲請求備案由狀悉　婿謝錫康在外如有不法情事或其自尋短見當然與爾無關至方國洪筆據上之花押是否方國洪逼勒邇遷無從證明所請應毋庸議此批一件莊票程狀悉銷案並給領查封費由狀悉准予銷案查封費五元並准　應具領此批一件周柏權狀請傳案執行由狀悉己飭傳矣此批一件何文祺狀請銷案由狀悉准予銷案此批一件葉鍾甫狀請迅予執行由狀悉查本案卷宗尙未奉江蘇高等審判廳發回所請應從緩議此批一件姜德孚狀請執行由狀悉准予飭吏執行此批一件葉嶺梅狀請勒限原告指明查產由狀悉業己當庭諭知矣此批一件陳汝霖狀請銷案由狀悉准予銷案此批一件沈伯葵狀請飭傳由狀悉業己當庭諭知矣此批一件金秋舲狀領房屋田地由准領此批一件孫則雲狀請銷案由狀悉准予銷案批一件沈吉甫狀請銷案由狀悉准予銷案此批一件　驥毫狀請扣留擔保金由狀悉仰即來案候諭此　一件王貴等狀交賠償費由准交此批一件嚴品梅狀交查封鑑定費由准交此批以上一月七日一件申　林呈爲租地使用請求備案由查來呈具名者爲申少林而所呈之抄合同上載租戸又爲孫少林其中恐有别情所請應毋庸議此批一件孫秉康　爲協議離異請求備案由狀悉雙方旣經協議離異毋庸再請備案仰即知照此批一件葛季氏等狀請和解銷案由狀悉准予和解銷案此批一件孫大祥狀領　欵曁租契由准領此批一件郭陳氏狀領保證金由准領此批一件何交祺狀請執行由狀悉准予傳追此批一件彭玉堂狀請拘案押追由據狀己悉此批一件張衡甫狀請銷案中狀悉准予銷案此批一件方傳狀請執行由狀悉候派吏執行此批一件陳傑狀請從嚴執行由狀悉候傳案勒追此批一件楊福康呈爲協議離異請求備案由呈悉爾等協議離婚旣經冩立合同毋庸再請備案離婚據一紙發還此批一件曹和尙狀爲精神錯亂以防不測請求備案由據呈向患神經病知覺時失時復各節純屬空言所請備案應毋庸議此批一件陸福生狀交案欵由准交此批一件韓詠　狀請飭　由狀悉業將韓益齡押追矣如韓襄氏果有毁損情事着逕向同級棆察酒訴請法辦可也所請飭傳韓龔氏責令修復之處碍難照准此批一件張阿順狀請銷案並給領契單由狀悉准即當庭給領完案此批一件張阿順狀領契據田准領此批一件孟瑞生狀請銷案由狀杏准予銷案此批一件王貴等狀交賠欵中准交此批一件盛才生狀請迅予執行由狀悉派吏執行此批一件吳嘉祥狀請銷案由狀悉此　以上一月六日 
[上海地方檢察廳]  
　　批示陸王氏狀悉本案被告人旣在青浦縣先受公訴依律應歸青浦縣管轄所請提訊一節未便照准此批姚震坤狀悉案己起訴仰候同級廳核辦此批婁仲泰狀悉靜候偵查毋凟此批金鶴其狀悉准予上訴此批董鴻章己訴辦矣此批楊天福狀悉准予上訴此批楊福生　悉准予上訴此批唐阿五狀悉准予上訴此　焦光文狀悉業己却下仰即知照此批陳建魁狀悉張某如果有糾衆行兇情事該民儘可隨時扭交崗書核辦所請立案之處應毋庸議此比吳祖羅狀悉所訴如果　實仰候將該被告等查獲再行核辦至備案一節刑事上無此程序應毋庸議此批張徐氏狀悉案經起訴仰候同級審判廳核辦所請交保之盛應毋庸議此批郭金奎狀悉己批郭永志即郭郎志狀内矣此批郭永志狀悉候送同級審判廳核辦可也此批瞿海林狀悉候傳訊此批蔣成永狀悉候　訊核奪此批陳楊氏上訴狀悉候檢卷呈送可也此批胡阿土狀悉仰即來廳具領此批周東純狀悉案己起訴候送同級審判廳核辦此批李有恒狀悉所請情節與刑事無涉所請傳訊之處應毋庸議此批金氏狀悉仰於本月九日午時來廳候訊此批陳朱氏狀悉爾女究於七年十一月二十一日被誘抑於十二月二日被誘旣相矛盾自雖認爲眞實所請不准此批王金標狀悉查閱原卷並未將王阿巧牽入案内今乃無端狀訴前來顯屬挾嫌無疑至所訴宋鳳鴨一節尤於法理不合未便准理此　以上一月六日 
[上海縣公署]  
　　批示華商濟生藥房沈邵志呈爲創設藥房呈請註册給示保護由批呈悉仰將藥品自行逕送華界地方公立醫院化　出具證書再行呈請核辦藥品四種註册醫三元一併發　此批前呈併附漁業李友根等呈爲佔越　漁反誣霸阻請求傳訊由批吾悉該民等業漁地段旣據稟經田前縣斷結有案應將民國以來漁課印串呈騐以憑核辦此批張實福呈爲聲明改組請啓封營業由批呈悉該店旣一再朦混違章致干封閉所請改組啓封一節恐難免故態復萌未便照准仰即遵諭速遷俟覔定他屋呈候核辦此批 
 
 

Page 13

 
 
   
 
 

Page 14

 
 
　 
自由談 
游記 
[碧瑶游記（七）] [  顔文初]  
計上山之路設有七處停車站每站皆設電話如第一站有車將行必先電問第二站有來車否并告以此行上山共有幾車每站相距摩託車路約十五分鐘可逹車路循山腰而開鑿甚爲修整惟皆左逼峭巖下臨深壑環行十數重除所鑿成道路外皆壁立數千尺即羊腸鳥道亦渺焉難尋羣山叢生野草届此暑季焦黃不堪深壑中則怪石嶙鑿作虎豹屈伏狀時聞流水潺潺聲如奏山歌羣山有高者有矮者高者則氣勢雄邁羣峰屹立具矯矯不羣之槪矮者亦具有獨立精神不比於附庸小國車過第二站時見一高山峭立清石一片某平似鏡山腰流泉由青石直瀉而下計長千餘尺如一匹練從白空下列誠奇觀也有時峰廻路轉兩山對立中界深溝則通以最新式之矯計沿山路建築丈以外橋梁十四處一最長者十五丈餘下臨深壑車行時橋板漱漱作聲使駛車者於轉角偶一失手則不堪問狀每年中報紙所載碧瑶游客問或有一二覆車傷身者大抵皆屬於私家摩託蓋駕車人自垊埠起程長日奔波始逹山麓其精神己告疲倦加以山中路徑未盡熟識於曲徑轉灣間手勢略一差錯則必顛覆若爲火車公司中所備之摩託駛車者日往來兩次駕輕就熟其速率旣有限制又有副手相助爲理誠較爲妥適聞當兩季時則暴風一起因高山所阻常起旋舞路旁蹲立巨石常以車過力猛地勢微震爲牽動下墜則危險有所不免矣李君謂如此名山具此奇境身坐摩託車電掣風馳而過有似走馬看花未足盡游山興事必也携帶乾餱結伴步行始可飽覽勝景也 
筆記 
[窺樓記（三）] [  張舍我]  
　　全仁曰彼貴我賤彼富我貧兒豈不知然兒初計不及此第覺彼姝之可愛因而愛之今思己入骨矣得之必生不得則死兒無他策也母曰兒死母將誰依全仁復閉目不語母失聲而哭病旣月全仁瘦骨支床奄奄無生氣母譬之百端全仁終不悟母無奈姑乘間爲女母言其子病之所在女母怒曰貧賤若爾輩乃敢作此妄想耶媼其毋再言繼女亦聞之心頗憫全仁之愚而苦　術以解之則僞爲不知全仁病益劇終日作囈語母知己無生望有之則在女之一言耳一日女母以事出挈傭婦同去女猶居樓中生母知時機至矣乃登樓謂女曰吾子爲小姐病且死小姐必知之吾子雖狂妄亦足見其情之厚愛小姐之摯小姐能毋鑒其痴而憐之乎女聞言紅漲於頰俯首不語生母曰小姐即不許亦能以一言爲惠平女仍不語生母曰吾子生死繫於小姐一言小姐雖金玉其言而救人一命功德正無量况小姐即下樓一行舍我母子二人外有罪知之而揚言於外乎女首愈俯而胸　起　不己則知　　心中由有物如小鹿之亂　也生　覩女狀似己默許乃曰吾且出爲吾子購藥餌想一小時方可歸也言己下樓闔門而去女聞其闔門聲方寸益亂念吾其下樓歟見彼將何以自容即覿面相對矣彼將何以語吾耶吾又將何以答之設彼云噫吾安知其不作是言哉不然彼果何爲而病耶然則吾其終不見彼人歟彼人因吾死者吾又何以對其老母嗟乎吾其救之耶女躊躇者再己而志决乃翩然下樓止於全仁居室之門次室中以窗久閉空氣汚濁觸鼻欲嘔顧女似不覺但微聞呼吸聲忽全仁低聲曰爾蕙小姐耶小姐救我我非小姐我不復生矣至此聲益細殆不可聞力竭肺弱不能多發言因稍間始復曰小姐能...憐我耶能憐我痴心耶女聞言心大動深藏不露之珠涙幾爲此病人而奪眶出矣舍我曰以我視之女子之心最慈易爲情感所動彼聞慘惻酸楚之言而漠然無所動其心者殆祗有妓寮中之鴇母耳不然亦必其人之人格作爲與之相等者也阿蕙生長閨中終身未聞男女情愛事其方寸間之不着外物殆與眞空無異而孤潔平靜則與每天空浮雲不波湖面相髣髴今全仁之哀言則似驟來之狂風狂風起而雲飄水波矣蓋凡男女心中果有眞摯之愛情則必不計及身外之物阿蕙旣爲全仁之情所動則己忘其自爲金玉亦不知全仁之貧與賤也一閱月後全仁病愈矣又一月而體健如常某日吳人竟喧傳全仁母子偕阿蕙遁去貧賤如全仁而得阿蕙以爲妻宜其一生豔福享應不盡矣旁觀者方妬之美之而不暇而全仁竟自作孽二年後漸漸竊阿蕙私蓄僣蕩婦狎阿蕙稍稍規之全仁竟怒目相向反譏以惡言阿蕙泣終夜念無以對慈母又無以對己遂懸樑自縊及人覺察則己香消玉碎矣嗚呼吾安從得利刃以剌彼傖父之胸耶阿蕙非吾戚亦非吾所識吾爲是言得毋過乎然而吾不自知也 
劇談 
[菊部陽秋錄] [  禹鐘]  
　　鄉居五旬餘偃息林泉世事幾閡比復來海上筆牘之餘恒涉足歌塲用資慰遣顧海上舞台近狀　無當意之歌才而荒謬絶倫之本戲又層出不窮爲之敗興不少詞伶金碧艶原名景萍近由南通來滬應天蟾之聘金本世家子光復後家敗淪入樂籍昔刋「萍踪」一篇於本報言之綦詳金伶最初問世係搭斑於新世界劇場内爾時所學尙淺顧其扮相嬌好己有英英露爽之槪嗣游滇粤頗輦美名近更妍精用宏日臻深造在南通與歐陽予倩游尤得他山之借今夏曾在笑舞台客串三日所演諸劇並有家數觀者咸爲擊節許爲後勁之才今入天蟾係承芙蓉草之乏此誠邇來歌場之佳象也金伶於歌曲之外兼工詞翰作書學顔魯公得其神意　尤晚近優伶中所難得者 
小說 
[社會小說人間地獄（四）] [  娑婆生]  
　　第一回鳳泊變飄青樓淪落珠香玉笑客邸迷藏不一時兩人將行李安置好了又吃完了一頓飯那婦人又吩咐那肥大些的大姐道阿寳你替阿媛弄盆面湯水來又呌那黃瘦些的小大姐道巧林你替我把櫉門開開將上次做來的那套新衣服取出來我要替阿媛換換行頭阿寳同巧林答應著去辦那婦人對阿美道你洗好一個臉換一套新衣服我們一同到震華旅館去剛纔毛老爺不是在車上問你麽我們旣然答應他自然要去走一趟的阿美點點頭這時候阿寳己將面水倒好阿美便對鏡梳洗起來那婦人却坐在阿美旁邊看着他梳洗看得阿美到有些不好意思起來搭訕着問道洗好了臉就出去麽婦人躊躇道此刻不過纔九點鐘毛老爺恐怕還在外邊打牌吃花酒不見得回棧房呢阿美道旣不在棧房裏我們索性遲點去罷婦人道早點去也不要緊橫豎震華旅館不比别家客棧裏面一大半全是住的我們杭州客人我們去一踫總會碰見幾個熟人毛老爺到還在第二呢這時候阿美己輕匀脂粉打扮得嬌嫩可愛正要立起來換衣服那婦人道哎呀你看你這根辫子毛得不成樣子了阿寳快點來替他重新梳一梳罷阿寳道我不大會梳梳起來恐惶不好看那婦人道現在差不多三更半夜了到那裏去呌走梳頭的你將就點梳梳總比毛的好看點阿寳依言打開阿美頭髮草草梳好那婦人又在旁邊嘮嘮叨叨的關照阿寳道不要多用鑤花水刷得辫子同水裏拖起來一樣停一刻又要弄齷齪了新衣服那婦人等阿美辫子梳好換好衣服自己也凈面更衣命巧林呌好了一輛黃包車那婦人便同阿美坐了到五馬路震華旅館先在旅客水牌上一看只見黑板上密密層層的白粉字字冩得又小又草看了半日没尋出毛老爺的踪影没有法子走進去問茶房茶房摇摇頭道不曉得旁邊另外有一個杭州口音茶房道我們管大廳不管房間裏的事你們還是去問問帳房裏看那婦人又同着阿美走到帳房先在門外一望只見兩位帳房先生一位埋頭伏案一位手搦着管筆一手打着算盤珠子在那裏算帳一位捧着水烟筒坐着看報那婦人一見那位看報的先生是有些認識大著膽子走上前去問道先生請問你一聲杭州來的姓毛的毛老爺住在幾號那看報的先生只是没有聽見仍舊捧著水烟筒兀白看他的報 
餘瀋[  靜淵]  
　　歲暮天寒鄉思彌切每當更闌就睡冷月窺窗低首興嗟游子當有同情也 
　　然而鄉音傳來雁足平安又何事苦憶寸草有心豈工愁可報尺素堪慰是珍重爲佳故園慈母昕夕縈懷者亦惟游子之興居耳 
 
 

Page 15

 
 
   
 
 

Page 16

 
 
　 
常識 
常評 
[寓錢] [  老圃]  
　　法苑珠林謂紙錢始於殷長史封氏聞見記謂古者享祀鬼神有圭壁幣帛事畢則埋之後代旣寳錢貨遂以錢送死漢書稱盜發孝文園瘞錢是也率易從簡更用紙錢天識餘唐臨冥報錄云鑱紙爲錢以供鬼神自唐以來始有之謂之寓錢今攷正史唐書王璵傳漢以來喪葬皆有瘞錢後世里俗稍以紙寓錢璵乃用於祠祭宋史李用和少窮困居京師鑿紙錢爲業可知此風唐宋爲盛李長吉詩紙錢窸窣鳴旋風范成大詩鳥啄紙錢風則見於詩歌矣但在北宋時紙錢猶與瘞錢並用南宋後始專用紙錢近世出土古錢北宋錢陳陳相因而南宋錢罕即其證也嘗謂最古蠻俗用人殉葬其後僅用金玉財賄最後變而爲紙錢不可謂非進步然近世用錫箔每歲所耗甚巨西人嘗統計其所耗之數以爲奇俗且築之涎之切之磨之搰搰然用力甚多而付之灰燼旣暴殄天物又空殫民力此雖較愈於殉葬厚葬要亦古之蠻風不容於今日者也 
道德 
[西方格言（二三八）] [  謝介子選譯]  
　　樂者亦有苦趣（楊）（Young） 
善行人不知及其自爲方知之（土耳其諺） 
筆强於劍（英吉利諺） 
不學無術之新醫生不啻爲新掘墓者（德意志諺） 
鵝喙有時而險於獅爪（英吉利諺） 
一船而有二船長者轉易沉没（土耳其諺） 
智慧能活躍（英吉利諺） 
謊語如雪之易溶（德意志諺） 
人之最佳或最劣之命運繫於其妻（英吉利諺） 
令色之人毋過信之（滿吉爾）（Virgil） 
經濟 
[商業問題之研究（續）] [  吳東初]  
　　零售業買客之注意 
　　上章所言售賣四步之首步即如何獲得買客之注意按使買客注意之方法極多惟可以客觀的與主觀的二方面之進行槪括之客觀的方面如登廣告以及佈置店面陳列樹窗意在輔助店友之售賣而使之更有效力至於店友本身而能設法獲得買客之注意者是爲主觀的方面上之事二者相互而收相助之效爲缺一不可者祇因廣告與陳列範圍甚廣勢難相提並論留待相當機會列爲專論茲所欲言者單就主觀方面店友欲獲得買客之方法上申言下列數事有不可不注意者 
　　（一）體育店友之體格堅强者坐立端正舉止大方態度從容買客即樂與接近反之身體衰弱委靡不振或黃面鳩形者非但不能引起買客之注意往往反疑其有傳染病或患任何宿疾者 
　　（二）服色吾國店友之服色不失之於粗俗即失之於奢華滬上一般南貨字號之店友服裝未免太不講究新式眼鏡店之同事有時服裝講究過甚均非足以招購買之注意也即能招引他人之注意亦不過一種鄙薄的而非敬仰的注意也折中之道惟在服色整潔不論衣綢衣布在在均足以招購客之注意間接影響於生意之發逹爲不少也 
　　（三）習慣店友中吸烟者甚多吾非極端的責其不應吸烟第對於買客言談時即不該有口銜烟捲之態度且買客之不喜吸烟者恒多烟霧觸人易招心嘔此種惡習慣爲店友者最宜深戒尙有類似吸烟習慣之口臭亦爲店友所大忌按之口臭大半係由腸胃消化不佳此則留心體育者所可自加防止也 
　　（四）言語言語所以代表人之意旨惟對顧客接談時發言即不宜太低亦不可過高總以得買客之了解爲宜其他粗俗雜語或轉與他人談知尤爲不可滬上一般理髮店之理髮匠每當與顧客理髮或修臉時即與其他同事發爲種種腔調甚或發出至穢褻之言詞其下流眞不堪理喻也 
　　（五）眼線店友之生具一副精銳眼光者佔便宜不少但遇近視或其他目疾者儘可採用眼鏡之力以補正之購客進門店友當笑開兩眼作歡迎之青睞切忌作凝睇或歪視苟以白眼相看是不啻下逐客令也 
　　（六）記名對於買客之姓名若能記得乃最獲購客之歡心譬如於顧客之姓王者而見其來即請呌「王先生」則王先生自覺倍加親熱必愈加注意於有何貨品可購也又如社會中之有名人物孫文等進門購貨不妨請呌「孫先生」而當使其注意也浴堂中之堂倌其於老主客之姓名摸得清清楚楚即有此心理作用也 
　　（七）暗射買客於某貨購完時而欲移其注意於另一貨物則不妨試用暗射之法其法以並不直接請其購買而間接提出店中新到某貨請其察看是否上等云云一日吾於某綢緞莊購貨見旁立一女客衣料購就店友正在包紥忽佯謂女客曰「店中新到某花緞樣子新奇價值公道不知女士可要一觀否」其結果卒使該女客多購一件衣料而去斯即善用暗射而獲加倍之生意也店友於買客之注意上述不過舉其要端而己至店友利用此項注意因以獲得生意者雖結果有異成績不同惟要恃各自施用手段之得當與否以判其優劣耳此篇應在興趣之前爲手民誤排 
[養成兒童儲蓄習慣之方法] [  王恂如]  
　　我國社會習慣爲父母者往往喜將銅元給與子女爲購零食之用雖不足以槪全體要亦占十之八九此舉不特於家庭之經濟有損於兒童方面流弊尤大如腸胃病揮霍性等莫不由此養成顧欲矯此弊往往不得其道茲有一法可將給與兒童購取零食之費爲購貯金郵票使其自行粘於紙上（此紙可向郵局貯金處索取）迨積至一元即可存入郵局生息得暇再將零食之害儲蓄之利詳細譬解無論任何兒童莫不樂於從事儲蓄觀念幼時旣己深印腦筋年長後對於金錢自知節用凡浪費揮霍諸惡德皆己免除如此一舉兩得化無益爲有益關係殊非淺鮮爲父母者不可不知（乙種酬） 
衛生 
[衛生六大綱要] [  魏子騰]  
　　人無不求康健而其能康健與否與衛生爲正比例綜其大要厥有六端一飲食不飲則渴不食則飢固盡人知之然飲有清濁食有精麤與滋養有莫大關係飲擇其清者與食取其精者則足以助發熱生力之用而體得其所養矣二光氣無論動物植物若使常處黑暗之中斷難發逹人生亦然至於新鮮空氣亦屬不可斷絶而受病之人尤甚故日光與空氣有益於人甚大特尋常人不及見耳三動息日出而作日入而息此爲動靜之常然人有好逸而惡勞者不知其弊與過勞相等所以無論何事必須規定劃一之時間庶精神不致過於疲勞而氣血亦不致壅滯矣四寒暑冬日之冰霜與夏時之烈日皆爲受病之原善攝生者冬則御裘以保其體温夏則衣葛以散其體熱冷暖之間有調節焉庶得保其均平之熱度乎五廢料人有二便及毛孔中之汗液皆爲必須排除之物如存積體内實致病而有餘故胃腸求其潤膀胱求其通週身之毛細管求其疏泄此實掃除障礙之要訣也六菌毒天時不正及體有創傷之時細菌最易侵入亦有從食物入内者菌旣入而思所以滅之不如菌未入而先有以防之菌類繁多形狀不一大抵分植物類動物類之二種此則又衛生者所當愼防而撲滅之也（乙種酬） 
法制 
[成文法與習慣法] [  殷育民]  
　　成文法者（亦名制定法）即國家之意思依一定之形式將維持秩序事項而表示於外部使人民服從之謂也習慣法者因慣行而發生行爲之準則是曰習慣人民守此習慣如守法而國家認有補充成文法之效力也 
　　我國現行民法可分爲二（一）一般法即前清現行律關於民事有效之部分是也（二）特别法即公司條例商人通例不動產典當法奉天清賦章程等是此皆成文法也依大理院民國三年上字第七○七號判例法律無明文規定時適用習慣法無習慣法時依據條理此皆不文法也習慣法固與世所稱之習慣不同而實爲不文法中之主要者茲將其成立之要件本諸大理院二年上字第三號判例分述四種如下（甲）有内部要素即普通一般人對於多年慣行之事實有確信以爲法之心 
　　（乙）有外部要素即於一定期間内就同一事項反復爲同一之行爲 
　　（丙）前項事實與確信心必爲法所未定之事項或與法律規定有特異之點 
　　（丁）於公共之秩序及利益均無違背 
　　以上四要件如缺其一無論如何習慣斷難予以法之效力（乙種酬） 
雜錄 
[鋁製器皿使用之注意] [  邦]  
　　歐洲大戰中紫銅多充製造戰具之用其價日昻而量益少於是若電線若器皿大都改用鋁質而悉得其適且之功用此雖歐西人士不殫勞力潛心科學之所致抑亦境遇有以迫之使然也吾國日來有所謂輕銀製就之各種匙箸火酒鍋皿等出現色澤光白質復堅輕其實蓋卽鋁製之品而美其名稱者也鋁之爲物以之製上述各項器皿頗堪勝用惟普通社會中諳化學者不數數覯必有用鋁製品誤犯其所當避忌而反致咎於物品之不良者爰爲揭示其性質以質通人而告諸不知者使良好之鋁製品不致因誤用而遭不白之冤斯亦仁者愛物之意歟 
　　鋁爲金屬中之最輕者其堅度硬於錫而遜於鋅（即白鉛）在尋常空氣中頗堪耐久惟久則外蔽氱化鋁光澤稍鈍耳久置沸水中略能溶解尤忌者爲酸類能不沾及飲品中之酸醋諸物最好又以其性最易溶解於加里液（Kalilangepotasblye）故洗濯鋁製品時不得用鹼或其他含有鹼性之先濯品否則必致不能耐久日即於毁而不可收拾也至於鹼之所以能尅鋁者其原理不外因鹼爲加里化合物之一遇水有分析其一部分加里液之性而此加里液者適爲鋁之溶媒故也其化學作用式因涉常識範圍之外不贅錄（乙種酬） 
 
