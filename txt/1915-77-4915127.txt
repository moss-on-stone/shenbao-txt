# 1915 - 77 - 4915127

 

Page 1

 
 
通信 
[近東之新風雲（十）]  
　　第一步奥塞之戰　此爲已成之事實而德國所希望者即在此蓋隨戰爭之結果由兩國自决之而已 
　　第二步德奥俄三國東歐之戰　俄不能坐視塞之削弱出而攻奥而德以同盟之關係興師敵俄（據三十日俄都電俄國已下西南方部分動員令此間德政府亦傳聞已下動員令）是爲東歐三國之戰 
　　第三步歐陸五强國之戰　法爲俄同盟有助俄之義務並與德世仇乘間攻德之西方而意以三國同盟之關係必與奥德共進退如是則爲歐陸五强之戰 
　　第四步全歐大戰爭　英之地位與歐洲各强異異者英之領土遍於全世界故其外交政策常以全世界之關係而定今英與俄法雖爲協商國然遠非同盟之比四月間英皇訪法總統法持改協商爲同盟之議而格蘭宣言謂英之政策因有世界各屬地故不能受同盟嚴格之拘束是英宗旨所在大可見矣且自拿破侖戰後英之不與聞歐洲戰役已垂百年設此次以巴爾幹一隅之關係棄其百年來之政策而助遠在東歐之俄與夫無生存關係之法此吾人所爲躊躇審顧不敢遽下斷案者也雖然有可决言者今英而出於戰也則必爲全歐决雌雄之日必爲二十稘未有之大戰爭之日必矣故曰全歐之大戰爭 
　　自旅歐以來頗聞歐人之論曰今各國擴張海陸軍不遺餘力而人民負擔大有不堪之勢不如此日早决勝負日後得梢息肩數年使此言而果爲一般政冶家與軍人之確定理想也則奥塞之爭其將一轉而爲全歐之大戰乎雖然僕竊未之敢信也（完） 
專件 
[陸軍刑事條例（續）]  
　　第二編分則第一章叛亂罪 
　　第二十六條　結黨執兵器而爲叛亂之行爲者依　例處斷一首魁處死刑　二參與謀議或爲羣衆之指揮者處死刑無期徒刑其他從事各種職務者處四等以上有期徒刑　三附和隨行者處二等至四等有期徒刑 
　　第二十七條　意圖叛亂結黨掠奪兵器彈藥及其他供軍用之物品者刑同前條　 
　　第二十八條　爲左列之行爲者處死刑　一以軍隊要塞陣營艦船兵器彈藥及供軍用場所建造物或其他物品交付於敵國者　二爲敬國作間諜及幫助敵國之間諜者　三洩漏軍事上之機密於敵國者　四爲敵國作嚮導或指示地理者五欲使釋於敵國强要司令官者　六爲敵國奪取俘虜或使之逃走者　七勾結外國人或附從陰謀意圖紊亂國憲及煽惑内亂者　犯本條各欵之罪而逃往外國者得先没收其家産 
　　第二十九條　意圖利敵而爲左列之行爲者處死刑　一損壞要塞陣營艦船兵器彈藥及供軍用場所建造物或其他物品及以其他方法致不堪　用者　二損壞或壅塞水陸通路及橋梁或以其他方法使生軍隊艦船往來之妨害者　三司令官率軍隊不就守地或配置地及離其地者　四解散隊兵及誘使潰走混亂或妨害其聯絡集合者　五有意使缺乏兵器彈藥糧食被服及其他供軍用之物品者　六詐傳命令通報或報告及爲虚僞之命令通報或報告者　七造言飛語及於前敵呌呼喧噪者（未完） 
 
 
 

Page 2

 
 
時評 
[進步甚速（冷）]  
　　嗚呼日人所謂進步甚速者其即我國退步甚速之謂歟 
　　退步甚速者何也即我中國承認彼之要求者甚多也今日之承認多卽他日隨承認而去之權利亦多權利多去我國他日其能不退步乎 
　　况乎覺書也者所謂中國之根本問題也非一地方一部分之得失也而中國亦已承認一二矣然則他日之退步其有量耶 
　　嗚呼若會議會議而卒至於無條不認者尚不如第一次會時全允之爲愈矣安用多此周折哉 
[命令]  
　　三月二十四日大總統策令　農商次長周家彦呈請辭職考察實業等語周家彦准免本職此令 
　　又令　任命金邦平爲農商次長此令 
　　又令　任命李國珍爲政事堂參議此令 
　　又令　任命趙椿年會辦中國銀行事宜此令 
　　又令　外交部呈請將參事夏詒霆叙列三等等語應照准此令 
　　又令　外交部呈擬將秘書施履本進叙三等等語應照准此令 
　　又令　參政院據秘書長林長民詳稱擬將僉事沈　慶照章叙等請示等語沈　慶著叙列五等此令 
　　又令　陸軍部呈請將張振甲張金桂均授爲陸軍步兵少校　照准此令 
　　又令　陸軍部呈准熱河都統姜桂題咨擬以馬雲潭補防禦請予准補等語應照准此令 
[專電]  
　　北京電　日使日置氏傷勢雖愈尚難出門故今日仍照前例由陸曹總次長等赴日使館就議現巳開議第十三次此等辦法爲外交上稀有之例足見吾政府急於解決之意據日報言進步甚速余頗聞現巳議及覺書政府己允認一二條　　北京電　昨又有日軍步砲機關槍各隊續到濟約計步兵己有一聯隊以上砲兵二中隊機關槍二中隊 
　　北京電　張弧之更動說現己有變象一時似無動理故趙椿年現暫會辦中國銀行 
　　北京電　黎副總統入京後尚未參入軍事會議刻因軍事進行頭緒紛繁大總統欲收臂助之效又以副總統軍事學問饒有經驗特敦請入席以資討論 
　　宜昌電　陳會辦己到宜昌原定計畫再由水道前進現因江水過淺船行不便擬改陸行但從行人以及護兵約有五六百人之多一時無此多數之肩輿以資轉運甚爲困難而該地雨水甚多各員以及兵丁又須預備雨衣因之行軍秩序頗難齊一 
　　保定電　京漢車保定車站常有軍官帶行李許多猝然上車甚有以物件之多上車費事致誤行車時期站長不能禁止現經交通部查悉此事特咨請陸軍部以後軍官帶行李在二十件以上者應預行向車站協商不得猝行上車陸軍部巳通示遵照 
譯電 
[其一（英人字林報專電）]  
　　北京電　陸總長因日使日置易不能離榻昨晚惠臨日使署爲榻前會議交涉頗有進步滿洲要求巳商定五條（一）延聘日員爲政治財政軍事警務顧問及敎練官惟員數權限尚未規定故此條關係全視將來如何解釋而定（二）日本有供給鐵路借欵之優先權（三）中國如爲南滿政務籌借外資以南滿地方稅項爲抵押品日本有優先供給權（四）吉長鐵路管理權讓予日本（五）雙方互允照中國提議凡現行 
關於滿洲之中日條約而未爲今約礙動者仍當有效按此條頗堪玩味因一九○五年及一九○九年之中日條約日本承認中國在滿洲之主權故也觀於此次日使據榻進行談判誠可謂非常之慇懃日本得此進步當可大爲滿意然日兵絡繹開抵山東滿洲且有續赴津漢之象此華人所深懼而外人所大不滿意者也（二十四日） 
　　其二（德人德文報專電） 
　　北京電　陸總長昨與日使日置易及一等參贊小幡在日使署開會討論滿蒙問題顯無重要之解決定明日續議交涉似復有延宕之象（二十四日） 
　　北京電　據華人傳稱昨日會議陸總長對於日人在滿蒙自由貿易一條曾提議開放滿洲鐵嶺遼陽開原及其他十四城供日人貿易惟日商應遵守中國警章日使未允且請開放蒙古十城聞昨日散會時日使曾言日本定期三月二十五日選舉國會議員故望中國無條件承認日本在滿洲之土地所有權居住權警務權諸要求俾其電告政府中國巳允此項要求之大體中國顯不欲承認有碍主權及土地完全之各要求故明日會議關係重大甚可注意除討論以上諸問題外且將涉及漢冶萍礦務（二十五日） 
　　北京電　馮國璋將於日内抵京（二十五日） 
[特約路透電]  
　　東京電　上海路透電社二十三日致東京社員囑其報告中日交涉詳情茲得復電如下此間不得詳情人皆緘默殊難索解未便懸擬（二十三日） 
[戰電]  
　　其一（英人路透電 
　巴黎電　據今晚公報宣稱我軍在亞拉西北加蘭錫毁敵戰濠一道進而占之我軍砲隊遏阻敵軍轟擊蘇瓦松敵軍以沸油灌入伏柯瓦我軍戰濠一道守軍因以退走十五碼德軍攻擊愛巴爾巨失利而退法軍在哈特滿及韋萊爾柯夫間獲戰濠線一道防舍一所（二十三日） 
　　巴黎電　據今日下午公報宣稱比軍在伊塞爾河右岸得有進步且在左岸獲戰濠一道我軍復在哈特滿及韋萊爾柯夫間獲戰濠線一道我軍現駐於距山巓甚近之第二道戰濠線我軍俘敵兵若干人内有軍官數員（二十四日） 
　　巴黎電　我軍占守亞拉北面之諸戰濠連日兩軍曾力戰爭之今在敵手者僅十碼耳敵軍轟擊亞爾倍爾醫院斃老者五人我軍在香巴業及亞貢稍得進步德軍回攻兩次均爲我軍擊退德軍在愛巴爾巨回攻三次亦受挫而退法飛行家曾以炸彈數枚擲於洛瓦葉·桑萊 
點如火車站營房及軍士庇護所之類以報復齊泊林式飛艇襲擊巴黎之舉（上海法總領事署所接之官電）（二十四日） 
　　巴黎電　英帥費蘭巨爵士告客謂彼信戰事不致久延且談及全局頗形滿意又謂大批軍需源源接濟與戰事大有關係末言吾人經此苦戰數月大勝己竚待前途云（二十三日） 
　　倫敦電　據今夜宣布之費蘭巨爵士戰報聲稱前敵除偶有德軍砲火外諸頗沉寂德軍耗砲彈無算而所得不償所失德飛行家乘天時之利甚爲活動惟僅斃女子三人平民四人彼等飛行甚高不能取準蓋防英飛機追擊耳（二十三日） 
　　羅馬電　泊里齊米塞爾之陷落意大利大爲注意是舉可以騰出俄兵十五萬人柏林維也納若無援軍馳往加里西亞前敵則奥國所處之地位恐將更入悲境（二十三日） 
　　彼得格勒電　據泊里齊米塞爾砲台之司令報稱砲台戍軍共有十一萬七千人此外尚有大將九員參謀官九十三員軍官二千五百員俄軍獲砲多尊及其他戰利品甚夥　砲台戍軍原爲十七萬人陣亡者四萬人俘兵之内有傷兵二萬人據今晚公報宣稱泊里齊米塞爾乃無條件投降（二十三日） 
　　哈爾濱電　彼得格勒電社接倫堡訪員來電稱泊里齊米塞爾奥軍於投降之前己將砲台毁去該處戍軍原有十七萬人在戰場陣亡及被俘者四萬人醫院中有二萬人能戰之士尚有十一萬七千人今於投降時被俘除四郊外本鎭未受損平民留住鎭中者爲數頗衆猶太人居多數 
　　西汀其來電云十八日敵軍砲擊加和夫孟軍地位未有傷損奥人將所有塞人逐出赫斯奇維拉與波斯尼亞兩省刻已籌備方法救濟抵孟塞人羅京電稱君士坦丁訓練之兵一萬五千人已調往達達納爾惟交通不便糧食接濟之事頗爲困難土政府擬向中立國購買軍需土政府已决計如遇危險定將國庫及銀行移往安哥拉而不往柯尼亞土國郵局不收寄往士麥拿之郵件謂該處居民已遷避他處也（二十四日） 
　　倫敦電　海軍部宣布蘭摩爾副司令報告登扣克飛行隊今日攻擊盎凡爾附近化巴干之情形内謂飛機兩艘因天時惡劣被逼退回飛機司令曼士因機器受損在荷蘭降落惟柯爾萊及洛希爾二氏之飛機均抵其目的地降至距地千尺各擲炸彈四枚以擊正在築造中之潛艇其工程必已大受損傷蓋見未成之潛艇兩艘曾因以起火瀉船架上共置有潛艇五艘維時適有霧氣故二飛機覓途歸時大爲困難曾受猛烈之砲火二機亦發砲回擊（二十四日） 
　　彼得格勒電　據公報宣稱俄兵入麥默偵探者已退入俄境卡巴西安山之俄軍沿自杜克拉山隘至桑河止廣闊之陣線得有進步俘敵兵三千五百人（二十三日） 
　　倫敦電　公報局宣稱昨日拂曉英軍斥堠隊在蘇彝士對面愛爾古白里附近發見敵兵一隊乃開鎗互擊英飛機察覺敵兵共有千名以步兵砲兵及馬兵若干組合而成愛爾古白里之英軍發砲擊之敵乃退走紥營於蘇彝士運河東面八英里今日淸晨揚赫斯本爵士率師攻之敵乃倉皇敗退據某俘虜聲稱土軍由 
 
 
 

Page 3

 
 
白愛爾蕯巴出發跋涉十二日之久軍中有德國特洛末將軍及其他德軍官三員（二十三日） 
　　倫敦電　公報局宜稱自上次公布後所接新加坡之各消息皆謂該地己恢復原狀叛兵漏綱者僅十一人餘悉就擒暴動者五人已由軍法裁判所判定死刑鎗斃餘則判罰監禁其期久暫不等暴重之際逃走德俘十七人拘獲六人其餘各俘之行爲殊可矜式（二十三日） 
　　其二　（德人德文報專電） 
　　柏林電　德國外交部宣布本日大本營公報如下　香巴業僅有砲戰邦太摩松北面泊里斯叢林有敵軍希圖奪回失地受挫而退敵軍在巴同維萊爾東北及里沙開爾柯夫進攻者均爲砲火擊退　哈特滿至韋萊爾柯夫戰事仍在進行德軍追擊退至麥默北面之敵軍者在波蘭琴俘敵兵五百人獲砲三尊機關槍三枝牛馬若干及俄兵所刦贓品甚夥俄軍在托洛琴西南洛柴琴附近及瑪利亞姆波爾東北進攻者大受損失而退俄軍在哇斯特洛蘭加西北進攻數次均失利德軍在此俘軍官二十員兵二千五百餘人且獲機關槍五枝俄軍在泊洛斯克東面進攻失利（二十四日） 
　　柏林電　據卡巴西安山消息謂該地現有極大極慘之戰事柏林地方報特别訪員電稱卡巴西安山之大血戰正在進行今尚不能斷定勝負是役似須接續數日兩軍之勇猛足相抗衡後數日内包圍泊里齊米塞爾砲台之俄軍似將參與此戰維斯土拉河北面及沿白格河與拉里夫河一帶之戰局無甚變動俄國羅斯哥其斯洛伏報載稱日本新兵陸續開抵滿洲及中國本部該報且得有日本海軍豫備示威之消息日本陸軍亦準備一切候令出發中日交涉問題巳商定若干件惟皆無碍中國之主權者如至本星期末日不能解决則恐日本即將發難云（二十四日） 
　　柏林電　據克拉哥消息謂波蘭及加里西亞所受兵燹之損失共値馬克五千兆枚加里西亞有城市百所大小村落六千所受損輕重不等村落之完全被毁者二百五十所且有馬八十萬匹牛五十萬頭糧食無算爲俄兵擄去波蘭則毁城二百所毁村九千所各報聞泊里齊米塞爾陷落消息皆爲扼腕承認此舉乃重大之打擊惟以戍軍之降乃爲飢餓所迫非俄軍攻擊之力故皆引以爲慰且信該炮台之陷落與大局無關又望奥軍不日當可克復之各報一致稱讚戍軍防守之勇德國第二次兵債籌募大有成效兵債劵己因以高漲羅馬瑪蒂洛報載有馬賽來函謂英法兵巳在歐洲戰地遭遇失敗印度第三次遠征軍登岸之後爲軍官揮令向前斐兵僅能用於短兵接戰而不能用於炮戰俄國某報載稱俄國國會議員陣亡者巳有二十二人足證俄軍損失全數必甚重大意國塞拉郵報載有海軍專家一文謂達達納爾土耳其砲隊由德軍官指揮後所成事功優於聯軍裝甲軍艦法國損失大戰艦兩艘實爲一重大之事據雅典某報紀英法軍在達達納爾所遭損失之詳情内謂軍士死者二千人軍艦沉者五艘受重創者四艘英艦不屈號之艦長陣亡其他將士則爲湧入之海水溺斃法艦須佛蘭號大受損傷德各報載稱德奥主將於泊里齊米塞爾未降之與即事布置以防俄軍　勝進攻意大利喬拉爾報稱防守泊里齊米塞爾爲奥國歷史上勇績之一德皇及普魯斯亞爾白特親王並陸軍參禀總長福爾根漢將軍均以達達納爾固守一事致賀土耳其安佛提督新洛特丹郵報載巴黎專電謂法國數報痛詆法飛機升空過遲致令龔擊巴黎之敵飛艇安然逃回倫敦國民日報承認英艦違背國際法在中立海面攻擊德艦特萊斯登號法國財政總長在平民議院承認法國僅發行五釐國防債劵馬克一千兆該債劵免去各項捐稅定十年後償還從前發行之國防債劵及一九一四年五月發行之三釐半息國債劵均可代作新債劵之價金甚至且照發行之價（每百實收九十一）收用目下市價減落甚巨每日電聞載稱輪船兵險費自百分之二十漲至百分之三十直至百分之四十五而止俄軍缺乏外科醫士故以醫科學生派爲軍醫法國週刋之歐洲經濟報謂法國資本家自開戰至今所失證劵以法郎萬數千兆計今國庫月短法郎一千二百五十兆雖捐稅一項己占國家人餉四分之一而仍不能彌補兩庫之缺乏法國如戰敗而止則將永失其在世界市場所占之經濟地位若能奏凱而不索得巨大之賠欵則其經濟力將竭蹶三十年云（二十三日） 
[東方通信社電（日本人組織）]  
　　東京電　中日代表今日之會見係預定解决滿蒙問題後即討議漢冶萍問題（二十五日） 
　　東京電　北京電云中日交涉本日在日本公使館開第十四次會議討論中國提議撤退滿洲治外法權之事（二十五日） 
　　東京電　濱田步兵第二十一聯隊於今日（二十五日）至宇品港定於二十六二十八兩日向滿洲進發松江步兵第六十三聯隊於昨二十四日前赴滿洲以充守備之任（二十五日）　　濟南電　此間各新聞紙因時局之逼迫議論益爲激烈故警察廳長嚴命此等新聞社以後新聞原稿均須受警察廳檢閱之後方許登載（二十五日） 
　　東京電　日本當局以上海排斥日貨之運動未巳殊關居留民之安危擬調現在媽宮附近第三艦隊司令官財部中將麾下之一部以當警戒之任（二十五日） 
　　東京電　昨夜以來總選舉之運動各地均極激烈選舉法違反者續出如東京市混戰之烈己達其極勝負現尚未明（二十五日） 
　　東京電　今日爲衆議院總選舉之期自晨開始投票一般人氣甚爲昂騰現觀測政府黨可以多得十票内外獲勝（二十五日） 
要聞一 
[英報儆戒日本之言]  
　　字林報社論云統閱日本各報對於中日交涉及派兵至華之論調似皆憤怒疑忌未因上海福州排日舉動之消息而和緩其激刺也日本派重兵至奉天大連濟南等處顯有令人不樂現象吾人雖欲諱之亦不可得第無論其現象若何吾人不能不三復昨日本報北京訪員之言即日本施諸中國類於威脅之行動將遇最重大之後果不獨關於中國且關於日本與他國將來之邦交是也中國與他國政界之態度皆始終以爲日本要求未曾含有爆裂之性質俄國似抱聽其自然之主義法國時報謂日本必乞助於歐洲市場以得施行其計畫之經費故歐洲可斷其接濟之源藉以遏其野心英政府對之並無驚擾之象美國則注視此事且有戒心中國政府屢電各省謂政府能保衛國體民間無庸驚擾惟中日兩國輿情己大掀動日本輕躁軍人久受財力支絀之限制不能有所施展今與其國民同抱一種妄念謂日本勢力膨脹於中國及滿洲即可減輕其國内稅項之擔負中國國民尚未忘山東戰事所發生之痛苦今鑒於日本要求自審武力不足未能力拒日本於是惡感愈甚吾人對於日本在中國之措施絶不抱駭人聽聞與眞相不符觀念蓋日本措施未嘗不受榮譽上及利益上之束縛也但日本執政家擇用此種行動强迫懸案之解决縱不爲在錯然必不能免眼光短淺之責以此事情狀言之今日絶非可以施行此事之時機蓋在今日此種行動未有不爲人所誤會者也且近來中國性情與數年前適異華人開會抵制之舉動久爲吾人所熟聞但新近上海之會議至少發露一種新異警惕之檢朿今雖無國會然共和政體民情尚可以上達前者華人激忿舉動僅限於一隅各省不相聯合今日反對日本之舉則異是大有國民一致之槪抵制之潮流不獨將蔓延於各處且其性質之重大非昔日倐起倐滅之排斥所可同日語也吾人竊以爲日本當予華人以顯著之證據即使華人知日本所要求者日本願從長討論之不欲强迫中國承認其大體且不施用壓力如外間所傳說者是也中國革命事業即無他種功效然巳將國家思想灌入華人心中此誠未可輕視中國武力雖弱然記憶力甚强日本今受人指摘斥爲不義也日人猶未深知與華人交涉中此事之重要也 
[西報論滿蒙之將來]  
　　字林報載三月十四日哈爾濱通訊云北滿華人仇日頗烈蓋居民泰半來自魯省雖對於南滿現狀不甚關心然見日兵侵其桑梓頗爲切齒長春以南俄人實無商業利益可言日人即獨占内蒙南滿利益與俄人無損匪特無損且可因以得利焉蓋中國苟以權利給予日本則俄國自必步其後塵謀取北滿之利益矣日本關於南滿及東蒙之要求苟能如願以償則巳開放之門户將爲之封閉而滿蒙工商均等機會之約言亦將破壞無餘矣關東租借地與南滿鐵路中國今日旣無力籌此巨欵以贖回之則其租借期之展長與否尚無甚出入惟吉長鐵路一事則當别論蓋該路雖中日合資造成目下實爲純粹之中國鐵路由中國自行管理僅總工程司及會計員爲日人耳日本苟得此線即可由吉林展長至吉林邊界東北而與朝鮮路線相接日本謀得南滿内蒙之特别權利除自利外無他目的他國今在滿蒙之利益雖不甚重大然須知滿蒙利源今方在萌芽時代將來未可限量日人近年以來曾在地詳事調查故知之獨深滿蒙素稱富饒中國若能善加經營則國帑之增數必甚巨惜開拓之費以數百萬計中國即願慘澹經營然一時殊難籌此巨欵今爲中國計莫如准各國人民照華人例得以購地置産遵守中國法律公同經營之爲愈且素以不覬觎中國土地自命之日人亦得置地之權利雖須遵守民國法律當可躊躇滿志中國果能依此實行則收利可較自行經營爲早也 
[華沙現狀]  
　　華德日報曰據華沙報紙稱凡輸出業全停及内地商業甚形蕭索處所有俄人無論受害巨細一聞華沙現狀即疾首蹙額呌苦不迭蓋以華沙現象而言殊難鼓舞人心也諾沃野烏爾木雅報謂近日華沙出類拔萃之銀行商家派有代表多人隨同盧保米士奇侯爵與克洛恩貝哥男爵至俄京請求維持之道當彼等到時俄國財政總長巴克與帝國銀行監察員加里提諾夫氏即在聖彼得堡開會歡迎華沙代表代波蘭銀行請　俄金五千萬盧布以便該銀行等力能援助受有戰禍之實業企圖據該代表等稱現在華沙惟奉有特别委任之製造廠照舊治事但僅能督造尋常之半耳而舊日之工人四十萬名今巳僅有四萬人未至於失業故今所出製造品其價値總額較比舊年減少六千五百萬盧布約略計之其地工界每月損失九百萬盧布 
　　俄國政府業巳承認其陳請之權惟有該代表等呈請之數足用與否據俄政府稱不無可耳 
　　俄國雷赤報華沙訪員函稱現在華沙狀况巳逈非昔比故凡曾遊其地者今若再來即不復識而其地人民無論窮富亦惟有恐懼雖人人有研究戰事之理想而無人敢言論及此現在商家絶不滿意蓋貨少利薄而生活必需品之價値且日見增加也煤與煤油兩項尤其大缺焉斗姆不洛哇之煤礦坑巳陷於敵軍之手若求有斗納茲一帶之煤炭則甚難 
　　此項報告約略計之巳有兩月之久緣繞道美國方能到此也但此兩月以來華沙居民之狀况並未見佳不特此也而今德人距離華沙且愈逼愈近焉據日前德文電稱華沙俄國糧餉局及醫院等均己遷往維爾納鎭富有之居民凡力有所能者均巳逃遁惟有窮人無所依賴必須戰戰兢兢一俟德人佔領該市後再定行止耳 
[雜評一]  
　　戰事盲談（一八五）（無名） 
今日新發見之事唯蘇彝士河又有戰事而德飛機與英法飛機各擲炸彈而巳其外則仍唯小勝負也 
 
 
 

Page 4

 
 
   
 
 

Page 5

 
 
[遺失道契廣告]  
即請英領事署發給新契原契作廢此布　民國四年三月一日　上海北京路古沃公館 
 
 
 

Page 6

 
 
要聞二 
[遷就聲中之中日交涉]  
　　地點之商榷中日交涉自日使墜馬後確爲一種意外之頓挫惟日使現在傷勢實不甚重一切交涉談判由小幡氏完全負責而日使則安居幕内發縱指示聞向日中日開會日本方面發言者本爲小幡氏居多故此次日使受傷小幡仍獨當一面於交涉前途並無窒礙又聞日本加藤外相巳有電致日置使慰問受傷情形中日會議准暫由小幡氏代理云云星期二又爲會議之期日使脚部之傷尚未能醫治痊愈恐届時仍不能親自到會仍由小幡氏代理又恐會議不得要領日來兩方面正在磋商此事如日内日公使不能痊愈即將星期二之會議地點改在日本使館舉行由中國外交當局往就日本使館會議一俟日公使病體痊愈之後仍以迎賓館爲會議地點此事尚在磋商中仍親日公使之病勢何如始能決定聞我外交當局因希望此次交涉之速了故對於此種遷就辦法亦無一定成見 
　　兩方之態度中外通信社函云中日交涉正式會議雖因日置公使墜馬受傷暫行停議而政府對於此後中日交涉之進行辦法仍逐日在總統府密議聞昨日總統又有要電致駐日陸公使有所查詢並飭尅日詳復此電稿聞係總統親擬 
　　日本方面現在對我手段並未絲毫放鬆而限期解決之說則尙無一定可以證實之處惟據西報喧傅大隈内閣將通牒中國限於日本總選舉前爲正當之解决又某要人云前日陸公使有電到政事堂電中亦有日本内閣要求速行解決之說 
　　南滿條件雖多以承認爲解决然日本方面尚多節外生枝如要求添開商埠及鑛産採掘權等昨日（二十）小幡氏與我外交當局爲非正式之會晤時巳微露其意 
　　衝突之預防　十九日滿洲日報載北京專電云中國政府得悉日本派兵來華聞巳决定對付之方針以爲日本此次增兵於中國之地點在奉天山東及漢口等處難保無滋生事端現由中央特派長官多名分往以上各處偵查日軍行動冀以預防中日兩國軍隊之衝突 
[山東商會通告膠濟車暫停售票因原]  
　　山東新到日本軍隊事巳紀前報茲據該省商會通告云爲傳知事案准警察廳函開以膠濟鐵路各站日本軍隊刻因換防需用火車自陽曆二十二日即陰曆初七日停售客票二日過期仍照常開車誠恐各界商民稍有誤會易起謠言除由本廳出示曉諭並登報外卽希轉知各商號等務須各安生業切勿輕信浮言致滋紛擾等因爲此奉布即希　照爲荷商埠商會三月二十一日 
[敎育部之最近消息]  
　　總長去留問題　敎育部湯總長之辭職本報巳疊次紀載然第二辭職書旣未上呈而蔡儒楷繼任之說亦仍如鏡花水月未曾實現此中玄秘外人幾莫知其由茲經確實調查湯之决意辭職毫無僞飾其所以遲遲未發者蓋以總統之誠心挽留一時無法擺脫耳據聞自湯第一次辭職書上後總統除當面慰留外前後託人勸留之者更不下五六次王揖堂張國淦等言之於前旣未能挽其去志又託黎副總統與李仲仙言之於後湯之去志愈堅而總統挽留之意亦愈篤大有二力相抵相消之勢故湯之一時不能去職寛感於總統知遇然究非其本意也至蔡儒楷之來京本報專電前巳誌其不確則敎育總長之更動正不知在何時期矣又一函云兩星期以前湯總長一再欲掛冠而去總統因念國家多難人才不易湯爲敎育界之傑出一旦舍而他去苦無相當人物足以繼任乃特派張國淦前往慰留囑其暫安母躁無如湯總長早巳打定主意非一去不足以了其心願故對於部務異常冷淡自財政農商爲一部分之更調後如弈棋然車砲巳動當然爲又士飛象之着湯内審己情外度人意去志因而益堅不謂總統又委楊杏城王揖唐二君以個人感情動之此上星期事也至此一星期總統旣致意黎副總統從中轉圜復派李經羲再三慰留並爲述總統之意謂從前敎育計畫多半不能實行良因經濟困難現己另囑周總長不論多少當爲籌劃李又轉述周總長語謂緝之言經濟雖甚困難然敎育爲百年樹人之舉决不使濟武作無米之炊云云以故湯總長一面感於總統知遇一面以現在國勢内憂外患異常緊迫因此决計爲數日之留俟中日交涉解决後再行呈請辭職 
　　視學報告成績　去歲敎育部所派各省之視學員共五人近己陸續回京報告總核之下聞各省學務成績以江蘇浙江爲最優而吉林黑龍江爲最下秦晋豫魯皖鄂諸省介乎其中而最可惜者爲粤省蓋粤省學務前淸時頗爲發達民國成立學務即形廢弛自二次革命後所有學務欵項己被搜括一空而學校幾盡荒蕪矣敎育部以現時學務較前淸時反形減色雖或由於元氣未復而縣知事不事提倡亦爲一大原因擬實行縣知事關於學務之懲獎條例以爲勸戒 
[直省設立政治研究所]  
　　自縣知事三届考試以來各省新分發之縣知事皆甚擁擠今直隸一省未得差委之縣知事己有一百數十員之多茲者直隸巡按使朱家寳氏擬爲設立政治研究所於直省以課指分各倏補縣知事因特繕就簡章呈請總統鑒核原文略云知事爲親民之官民俗之隆污民生之休戚關繫至重責望尤殷是以操刀或滋傷手之虞居肆乃有成工之望稽考載籍法戒昭然况當國體更張世風凋敝歷來相沿之弊習旣赖廓除現今規定之新章正資展布而欲席從前入官之資格與憑新得法政之學理謂可出膺民社即能措置裕如家實久官牧令於此中甘苦經歷有年揆度情形實難深信重承大總統痌　在抱一以休養小民爲事迭奉命令於整頓吏治方法訓諭周詳直隸本幾轉重地人材乃吏治命脈應就到省各新知事培養裁成爲當務之急查部中分發知事巳届三次己來直隸報到者二百數十員迭經家寳切實考詢誠多可用之才擇其人地相宜者陸續檄委縣缺分别呈明補授試署各在案而未經得缺尚有百數十員一時補署無欺又無各種局差可資歷練久令閒散無論具有專長之學問漸次荒踈熱心任事之志氣爲之消沮且恐無所事事易生希冀奔競干請之惡習有沾染於不自知者家寳再四籌維擬仿從前課吏館學治館遺意設立直隸省政治研究所入所資格以指分本省縣知事爲斷所中備有法律財政外交警政敎育實業水利河工荒政各書籍及各項法令學員課程係就各書分門研究而證以歷代沿革之大要爲將來施行之標準各本心得繕成日記而以法律爲之主課略參學校章程核給分數及試驗各法成績較優者得儘先委署縣缺及委充各廳道署差使平時則略給津貼以資食用即就天津地面撥官有房屋一所開辦並備學員住宿所中常年經費以二萬四千元爲限開辦經費以二千元爲限巳飭財政廳就本省政費内設法匀撥開所以後家寳當督飭所長等切實經理不求高遠而惟期讀書所得悉關民事之宜不限歲時而願令聽鼓各員盡悉國聞之要庶幾優游漸漬免爲終南捷徑之趨服習調良或逢冀北空羣之選云云 
[北京社會實進社開討論會]  
　　本月十八號社會實進社在西城靑年會内開討論會計有一百餘人凡北京大中小各學校均派代表到會商議進行手續首由主席報告北京人力車數目並車夫困苦情形並調查京中所有貧兒院辦法議决派定代表赴平民院視察辦法良否以及種種改良手續報告畢請萬國改良會代表丁義華君演說云刻聞貴社報告各節諸君在血氣未定之年卽以改良社會爲己任足見北京社會之進步亦可表中國前途之大盼望也夫中國人種蕃衍甲於天下在十數年前即稱四萬萬同胞今日决不至此數約有五萬萬之譜試問五萬萬男女各半之中靑年居有若干分數約在一萬萬以上苟能人人注意社會改良亞細亞最强之國非中國莫屬矣然而今日民生積弱國計艱難隣邦强迫任所欲爲殆何故歟綠社會改良無實在進步耳鴉片一物汜濫中國五十年銷耗金錢計八十萬萬元假如當年未受此害此宗鉅欵尚在國内足敷排五百雙兵艦練成陸軍一千萬之需計欵授事綽巳裕如恐全球無論何國不敢正眼相視中國矣雖然改良愛國二者言之匪艱行之惟艱昔日美利堅欲謀獨立受他國强壓之時人民旣無軍衣並無精利器械卒抵於成此無他長人民愛國熱心不肯國吃虧不惜犧牲一切耳中國此時外侮頻來而一般官長性眈苟安戲娱如昨坐汽車吃大餐酬酢往來興高采烈似乎國家危急存亡問題一若於已身無關痛癢者也袞袞諸公麻木不仁一至如是蚩蚩者氓如越視秦可想而知社會改良人民愛國豈易言哉豈易言哉萬國改良會對於吃嗑嫖賭四類原抱銷極主義此四類惡俗各國難免惟中國尤甚從前窮在鴉片今日困於烟捲諸位靑年學生亟應結成圑體立志不抽鄙人奢　猶不僅此也尚有嫖之一字尤爲學界大仇敵靑年大障碍不獨有損人道德之玷並有斵喪身體之虞今閱花柳病廣告無報無之不必據醫生之報告其病發達情形不言而喻云云 
[江魯移民案之槪算]  
　　山東巡按使蔡儒楷去歲條陳移山東災民赴江開墾會擬辦法一案當經總統批交財政部核議茲經財政部遵議其呈文略云查此案前據江省電陳請在該省淸丈局所收荒價曁官銀號墊撥業奉電令允行在案此次原呈内擬訂章程遺送之事由山東擔任安插之事由江省擔任是　欵本係江省專責茲請截留驗契費二十萬元作爲中央補助經費查驗契爲解部專欵未便由外省率請截留且復核所擬辦法大綱於救灾實邊本屬兼籌並顧其賴官力輔助之户僅第四項有人無資一種况於山東出境之時復由兩省派員會同檢查惟取丁壯俾勝力作游民旣不容羼入老弱又先予汰除懸例綦嚴合格便少而於江省入境之後先儘訥河縣屬前移鄂民案内騰出房井撥用是所缺亦僅籽種牛隻器具等物似尚輕而易舉該省詳細核算現尚未據造送無從核計惟綜察所擬辦理情形所需經費應亦不至過鉅本省當可自籌擬請飭下江省巡按使先將詳細槪算送部後再行核辦云云三月十九日奉批令云准如所議辦理 
[左承思舞弊巨案]  
　　湖南祁陽縣知事左承思去冬經該縣士紳王繼成等將該知事舞弊營私種種情形列爲八欵禀控巡按使署緣該知事自蒞任以來專事剥削小民脂膏與該署庶務朱家楨（係其妾之胞弟）因緣爲奸浮收錢糧至一萬七千之多私吞稅契費四千有奇並乾没罰欵尅扣餉薪幾於無錢不要卒因截留學欵以充政費與該縣士紳爲難遂致被控劉巡按使以案關知事舞弊營私虚實均應澈究當經飭由衡陽道尹委員查明所控屬實詳奉劉使將該知事撤任另委吳犖前往接署並飭衡陽道尹將該知事看管候辦俞道尹於該知事辦理移交之後復電省使請示辦法旋奉電復將該犯官左承思及庶務朱家楨解省究辦比由該新任吳知事督同警備隊長派隊將該犯官等於本月初解省劉省使當提該犯官等略訊數　即發交高等審檢廳轉發地方審檢廳訊辦並聞該縣科長鄧佐周與此案不無嫌疑經衡陽道尹派員解省亦發交地檢廳歸案訊辦越日由地檢廳柴廳長提案預審左承思堅不認供竟推庶務朱家楨與科長鄧佐周所爲僅認失察之咎旋又預審一次均無實供日前因該縣糧書魏子英將該犯官所僞造稅契紙並所蓋騎縫僞印呈繳現任吳知事詳經省使飭交地檢廳歸卷柴廳長查悉僞紙僞印證據全齊即日提起公訴該犯官見繳到證據於是深自懊悔痛恨乃弟之不良據稱僞造稅契紙一事係乃弟左森所主張因在獄中繕就辯護書兩份分呈省使曁高等廳力白寃誣　　脫卸劉使以該犯官僞造契紙印信吞蝕錢糧乾没罰欵爲數甚鉅實爲法律所不容除咨飭該原籍地方官將該犯官家産查封備抵外並咨報中央内務財政兩部核辦日昨財政部電飭湘省財政廳以該犯官左承思僞造稅契紙私刋關防實屬有失新稅信用飭將已發出之僞契紙按照所編號數逐一核查明確收回銷燬更換新契並將此項營私之欵從嚴追繳依法懲辦陶廳長奉電後當即咨請高等廳轉飭地方廳查照曁飭令該縣吳知事遵照辦理近日湘省人民對於此案僉以爲霸縣知事劉鼎錫曾以　贓枉法處以極刑今左知事吞蝕巨萬爲民告發且查有實據業經部電依法懲辦其不爲霸縣知事之續也難矣 
[武漢之二恐慌]  
　　（一）銀根吃緊　陰曆開春以來武漢銀根極爲鬆動匯水亦較去冬減少計市間每錢一千可易銀五錢零四五每銀一元可易錢一串三百七八十文商場生意日形起色詎近數日銀根忽然吃緊每錢一千只値銀四錢五六分每銀一元　換錢一串四百五六十文且有繼續增漲之勢以致各項商業無不爲之驚恐考其原因有謂受中日交涉之影響者有謂係因漢上出口貨物停滯者此二說雖屬不同然實各洋商以時局阽危不放現銀停辦土貨有以致之也 
（二）米價又漲　武漢自湘米阻禁贛鮮來源後米價巳漲至九串餘一石幸川米來者尚多尚能維持現狀不致繼續增漲茲因陳二庵帮辦帶同北軍入川川人免恐慌數日來無米舡下運江西亦因春荒嚴禁米糧出境以致漢上竟無外省米船前來本省外縣些須之米又因内河無水難運武漢米商於是陡漲居奇上熟米每石漲至十一串餘若不速籌救濟貧民其何以堪聞段巡按以贛本缺米川遠難運湘亦儲米不多前經電商湖南將軍巡按請由鄂發照給商赴湘採辦若干萬石未蒙湘省核允茲特與財政廳長商議擬籌官欵三十萬串派員採運湘米四萬石於武漢三鎭設局平糶以惠小民諒湘鄂唇齒四萬石之官米當不致拒却也 
[贛路總理聲明並不續借日債電]  
　　徐相國現接南潯鐵路總理吳鈁於三月二十日號電稱鈁自擔任贛省路事艱苦備嘗癸丑亂後欵竭工停勢難支持曾兩次入都歷陳困難情形請求收歸部辦蒙交通梁總長諭令暫仍商辦自行籌借繼續進行始於上年六月向日商興業會社續訂借欵二百五十萬元其合司悉依原借條件毫無出入業經錄呈部鑒一再督勵工程分段趕辦幸於本年正月全路開車售票橋工車站尚未全竣核計四年預算不敷尙鉅正在力求增加收入縮減支出免致功敗埀成乃外間竟有誣其續借日欵三百萬之說以致上　大總統睿　鈁向來謹愼師所深知事關外債豈有不禀承部示並得股東同意而冒昧從事之理此事毫無影響懇求吾師代爲剖白鈁行當親叩崇階再陳底細並向交通部請示辦理特先電陳統乞埀鑒云云 
地方通信 
鎭江 
　　淸理積案　丹徒縣章知事以民刑訟案積壓甚多且　押各犯大半未經判决昨特與承審員妥籌辦法每日擬開五庭分認審判以期積壓各案審結一淸 
　　查禁私賣　鎭屬丹陽縣境内各市鄉雖無種烟之處而私賣者甚夥如陵口馬陵等鎭私售燈吃幾於無鄉無之惟開設之店主半多梟匪土棍等無賴故當地紳士莫敢奈何茲爲查巡按使訪悉特密飭丹陽縣知事嚴飭各鄉區警局隨時查拿解縣嚴辦母稍寛怠以維烟禁而淸匪顃 
　　查獲私鹽　兩淮緝私營宋統領所部昨於仙女廟地方左近查獲裝載偷運私鹽船隻二艘當經弁兵查明禀報到營核奪辦理聞該兩船走私巳非一次 
[安慶]  
　　地保亦用戳記　懷寗縣朱知事以地保一役有稽查地方匪類催完丁漕稅契之責凡一切民刑事件均憑地保一紙報呈其責任頗重特諭令各地保嗣後遇有呈報民刑案件必須自備戳記加蓋公禀之上以昭愼重 
　　江水因何陡漲　皖省各處每値春令一遇風雨卽山洪暴發查近日最近官廳報告連日漲水高量巳達丈餘較之上年春季水勢高出幾倍西門外横壩頭一帶新洲幾將淹没若長此不退漲至夏季沿江圩堤甚爲可危據蕪地人云蕪湖下流漲水高　比安慶尤甚又聞上流江西地面遍地生蛟損失無數以致有此大水亦未可知 
　　倪將軍赴蚌辦振　倪將軍前次由京返皖擬即整治軍務切實進行旋因兼充皖北振務督辦不得不兼籌並顧查皖北各軍隊前於入京之便巳經巡閱一週茲因工賑在即爰於本月二十三日起程赴蚌埠駐紥以便督辦工振按此事略見昨報 
[江西]  
　　戚使又有剗烟之嚴電　戚巡按使在樂平時又有嚴厲之電文通飭各道尹督飭各縣知事認眞查剷烟苗大意謂中外派員會勘在即各知事自應尅日剗除罄淨萬一有可疑之處各道尹須親往查勘如各該知事有放棄情事一經發覺不止摘印拿問本使當予以最嚴重之處分爾時噬臍無及悔之晚矣云云 
　　戚巡按注重女儀　巡按使公署現飭金谿縣知事云爲特飭事照得易俗移風首貴倡明禮敎防徵杜漸尤宜注重女儀此所以人道大防男女必資有别昨據該知事送到該縣端淑女校第一次畢業攝影紀念男女同照巳屬不合該知事未免趨時且其中惟一繫裙之女較爲端莊此外皆兩脚交乂野蠻巳極向復成何體統似此假托文明隱抉禮防小之爲女德柔嘉之累大之貽風俗　薄之憂作法於凉本使竊所不取除將照片發還外爲此飭仰該知事即便傳知該校員生一體知照 
[武昌]  
　　模範軍新委圑長　前鄂軍務司長曾廣大少將歷充淸李陸軍三十一標標統解職以後經營商業由黎副總統保屬兩次未出茲奉統率處電調以中央編練之模範軍現須　充成旅其新編之第二圑長一席擬以相畀並飭將舊部精勁可靠人員酌量 
 
 
 

Page 7

 
 
帶往帮同敎練曾感於知遇巳慨然允許昨特禀辭段將軍隨帶前三十一標下級官現處闌散之魯熙廷王世雄等十餘人北上矣 
　　水利局呈報成績　鄂境江漢雙流河港紛歧堤防如　段巡按蒞鄂後以堤工關係國賦民生不可不設立機關督飭辦理爰將水利局規復委任分發道尹王爲毅充當局長積極籌維一面遴派專員分途督修彌補現巳辦有成效特爲一大結束將先後情形造册呈報總統鑒核聞昨奉令嘉獎並將呈册發交内務部及全國水利局查照矣 
　　警察廳檢查印稅　鄂省警察廳長崔振奎以部頒印花稅執行罰金細則所規定其檢查權屬於地方警察於每年六月十二月各舉行一次如有偷貼巳用之印花及貼不足數不如式或漏貼者均照細則所定標凖處罰本年六月一日即爲開始實行檢查之期誠恐商民不諳檢查手續處罰定例爰於昨日曉示商民周知并勸令務各按法貼用以免届期查出致受處分 
[嘉興]  
　　屈巡按抵禾　屈使於昨日午後三時乘專車來禾陸軍步隊水陸警察及官紳等在車站迎接站門掛五色國旗用柏枝紥成歡迎二字觀者途爲之塞至站後即往徐家埭殷宅行轅定明日延見地方紳耆考察一切 
[崇明]  
　　齊巡按使蒞崇記　三月二十四日齊巡按使乘鈞和兵輪由滬來崇南門外沿塘一帶觀者如堵下午四時半抵埠旋即入城視察縣立第一高等小學校由劉知事光瑩陸校長燦昕引至應接室略坐即陪視各宿舍畢至三年級敎室詳詢校中過去歷史及現在情形復由劉知事等引入禮堂行訓話式諸生分立靜聽大致謂吾聞是校創辦十年餘畢業八九次升送學生就師範工業者多宗旨頗爲切實今諸生須知三年畢業光陰容易幸勿蹉跎對於修身一科尤宜注重云云訓畢復引入校園參觀見學生手補蔬菜等謂此等成績爲小學校中所罕有繼赴尙志女學校由徐校長應田引入禮堂亦請訓話略謂女子雖在學校於家務仍不可廢母染學生習氣以見惡於家庭云云訓畢又别赴王紳淸穆家詢地方情形歷半時許回輪餘如師範傳習所技師養成所則派隨員葉　維詳細調查聞巳定二十五日上午九時開往通州 
[湖南]  
特赦黨人之題名　湘省前年附亂黨人自中央特赦令頒布到湘其具禀軍民署遵照自首者不一而足茲經省長查明呈准政府取銷通緝原案者除何文斌林支宇余耀李海田黄英章達運譚紹成周幹李龍宋士麟陸繼超周魯等十餘人外尙有黄培彝劉武兩名亦巳詳請特赦刻未奉示 
[雜評二腹中之武器（默）]  
　　社會實進社丁君之演說謂五十年來中國人所喪鴉片之費足敷排兵艦五百艘練陸軍一千萬嗟乎奈何我國人盡吞此巨大之海陸軍亦肚中也假便此五百艘兵艦一千萬陸軍不吞於肚中而分布於各省則今日海陸軍紛紛會操不知將何等威武而山東等處人民又何至因兵到謠言而大起恐慌也哉然我國人今日縱不能哇此巨大之海陸軍而出之而人心圑結民氣奮發亦足成無形之武器也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[全國商會聯合會紀事（二）]  
　　開會情形昨（二十五）爲全國商會聨合會臨時大會開議之第一日上午各代表咸集於鐵大橋北堍上海總商會舊議事廳前進之議員休息室會長周金箴君及副會長向淑予貝　生兩君均到會至午後二時一刻振鈴入座代表出席者五十餘人主席周正會長登臺報告云此次開會因去年九月十三日大總統公布之商會法六十條全國商會聯合會並未列入歷次呈准大總統交部陳司長來申召集會商今將各省事務所及總商會對於此項問題之意見書付討論杭州總商會深願總事務所存在請禀部直隸省事務所總事務所存庚案議决後即行函達吉林省事務所請用全國名義挈銜力爭奉天省事務所總事務所决應存在請先電部力爭京師事務所逕行禀部奉批取銷廣西省事務所由各省聯合會組織全國聯合會未嘗不可不必拘拘於法定者尚圻中華商會總事務所必應繼續存在湖北省事務所主張總事務所仍應存在請彙集各省意見取决多數禀部立案甘肅省事務所總事務所中道廢止隔閡實多亟賴維持湖南省事務所主張總事務所設在北京南京總商會京會軍獨禀部殊屬言味擬俟立法院成立要求加入黄東省事務所禀請中央將商會法修改以保總所之存在江西省事務所總所萬不能不存在應由總所擬稿寄交各省事務所同意實行黑龍江事務所贊成總所存在並援用舊章湖北省事務所擬於施行細則内加入兩條以資補救湖南省事務所商會法窒碍殊多須禀請從緩實施交院再行修改四川省事務所總事務所設在上海較京師爲便不能不爲保存向副會長總所存廢問題須徵集各省意見取决多數安徽省事務所總所極應存在請卓見主持陜西省事務所議决總所確存在之理由無須法令之規定吉林省事務所贊成蘇事務所主張俟立法院成立後禀請加入湖南省事務所同前江蘇省事務所贊成沈聯芳意見於施行細則内要求增入兩條浙江省事務所贊成蘇皖鄂主張總所存在之理由並請定期特開臨時大會安徽省事務所巳將總所應存在理由亟復直隷省事務所全國總機關亟應存在業經分函各省徵求意見奉天省事務所贊成蘇直鄂事務所主張總所存在之理由並請將各省意見彙核一定辦法通告各事務所廣州商務總會歷陳商會法窒碍難行請將刷印討論各條悉心核　貴州省事務所電總所存在問題贊成鄂省主張新加坡事務所贊成蘇省主張吉林省事務所要求立法皖加入不如合請大總統加入商法或施行細則較易爲力甘肅省事務所請　補救之方以保在重要機關浙江省事務所請通告各省埠將各省總商會暫免改組省聯合會暫緩實行地由議案禀請將　會法准予修改吉林省事務所贊成湖南事務所辦法江西省事務所用鄂事務所制銜具禀極表同情安徽省事務所汴省主張總所說在北京未能贊同雲南省事務所贊成蘇省辦法溍州商務總會總所未可廢　　　今國商會名義要求將商會法修改梧州商務總會贊成貴州商會討論商會法草　山東省事務所贊成鄂省主張於施行細則内補救安徽省事務所贊成廣州商會討論商會法草議福建省事務所皖鄂浙汴直等省主張雖屬正當要以鄂省所議辦法爲最敏捷廣西省事務所商會法諸多壓　各會多擬請願修改京師事務所單獨禀部原擬趁其細則未布冀可挽回功過所不計也湖北省事務所所議施行細則内補救據吕君超伯來函似無轉閩之餘地南昌商務總會商會法頗多窒礙條例三事請示遷四川省事務所鄂蘇兩省主張可以次第施行若部中不允則俟立法院成立後再爲力爭貴州省事務所贊成鄂事務所主張辦法柳州商務總會贊成廣州商會討論商會法草議京師事務所同前桂林商務總會贊成廣州商會並另參以己見盛竹書君請邀集近省商會代表至滬開臨時會議云云座討論至五時始散昨作預備會今明兩日仍開會繼續討論云 
　　臨時通告　昨總事務所發通告云本届臨時會議各省代表人數無多旣就滬總會常會處爲議事處所各省關於商會法意見書其早到者業經排印成本其遲到者亦用眞筆版印就茲特一併送請研究此項印本及刷印品預備無多務乞保存不復分送此後如有續到之件當再隨時刷印分佈特此聲明 
　　滬埠代表　昨本埠南北商會議董出席者計十二員姓氏如下　沈聯芳　印錫璋　顧馨一　蘇筠尙　郁屏翰　張知笙　田澍霖　錢達三　聞蘭亭　丁欽齋　朱五樓　朱鑑堂 
[對日問題之近訊]  
　　交涉使之示文　滬海道尹兼特派交涉員楊小川君昨日出示曉諭云照得人生在世睦族善鄰不容忽視國於天下本同此理輔車唇齒交鄰之道在近益親我大總統受任於存亡危急之秋四年於茲次第就理内政外交籌之巳熟卽就國家關係而論以一人首當其衝自較凡民更切歐戰發生以來震撼危疑維持中立全國七　賴以不驚紳商士民諒所共見現因日本交涉條件暫難宣布道路傳訛倡言抵制日貨開會集議發播傳單夫外交秘密乃世界各國通例非僅中日兩國爲然夫民氣所在固屬國家後盾然稍有倒行逆施適足僨事即如甲辰乙巳之間日本因俄國戰事結束和議國民狃於戰勝國之奢望不慊議和條欵呌囂奔走舉國騷然究之徒於國内自招損失每晤日本日達士夫談及此事至今猶爲慨然商學各界共有動於愛國熱忱激爲無謂之意氣者經此一番解說自可無滋憧擾至若遊手好閒蓄志非爲之輩藉端生事即爲法所不容非從嚴查辦不足以儆效尤除飭公共租界法租界兩公堂切商捕房隨時拿禁並行各縣警一律查究外爲此示仰商民人等一體知悉自示之後其各懔遵母違此示 
　　中央電之大略　聞滬海道尹楊小川君昨奉中央來電略以中日交涉現正在和平協商主權所在詎能稍有忽略頃聞滬上有開會情事殊碍邦交宜切實宣導云云　楊君巳分飭一體遵照矣 
　　發傳單之處罪　公共租界黄浦路某洋行出店倪慶又南京路某店學徒沈長林因於前日午後在福州路南京路等熱閘之處分發抵制日貨傳單被老閘捕房四十號西探查見以傳單上語多激烈有碍租界治安特將倪沈二人帶入捕房昨解公共公常請究即經該西探禀明前情並將傳單呈案請察聶襄讞商之美畢副領事判倪罰洋二元沈罰洋一元一併充公（以上官　方面） 
　　蘇同鄉之公電　江蘇王豐鎬等致電外交部云北京外交部子　　田鄉老均鑒日人要求過甚磋商得失全在二公寧可辱不可讓卽兵臨城下萬弗簽押將來尙有公斷之日誼屬桑梓用敢忠告王　鎬趙錫恩蔡馥齡沈悅祥周靜涵黄汝楫瞿佐庭等同上　　辦事處之組織　公民詹天民蕭汝霖等自張園閉會公决各條後籌備進行爰訂於陽曆三月二十七日午後二時邀請滬上各機關各圑體推派代表赴虹口乍浦路多孫里三餘集公同組織辦事處並推選職員刻巳分發入場劵矣 
　　綢緞業之電稿　滬上綢緞業同人昨日集各綢局號領袖在緖綸公所開會議决止運輸入茲將該公所代表吕葆元君致日本綢廠電稿錄下　日本京都西陣渡邊洋行鑒近日滬市風潮甚亟尊處所出絲貨市上難以通銷所有敝號等前定各貨己成者且從緩運未成者暫請止織特此奉達希即查照中國上海緒綸公所全體同叩（以上國民方面） 
[海軍便操之預備]  
　　海軍李總司令前奉部飭召集南北洋各軍艦會同操演業經通飭各艦長趕速預備在案茲悉李君己擇定江陰口外之洋面爲會操地點俟召集各艦卽在該地試演各種陣式及戰鬭時之　敵砲攻之射擊魚雷之開放並燈旗手演各法所有前　駐防各海口之軍艦應飭一併暫離防地迅速駛滬裝煤斤軍火以便定期開往江陰舉行會操故於前日以無線電飭知現駐北洋各軍艦尅日駛回滬江聽候調遣 
[添派軍艦駐江陰]  
　　海軍李總司令以江陰要塞現祗駐泊楚豫南琛兩艦尙恐防務難周故於昨晨又飭肇和練習艦由滬開往江陰協防所有防守淞口之海琛巡洋艦己飭駛滬候裝砲彈煤斤再令出發江陰會同保守長江門户 
[滬甯車站查獲鎗彈]  
　　鎭守使署前日據貨物稅總公所所長韓雲駿呈送在滬甯車站查獲搭客衣箱一只内有白郎甯手鎗四枝子彈九十一粒並據呈當時查獲情形稱有一靑年艷服之女人赴站乘車因形跡可疑向其檢查行李該婦女從容不迫謂衣箱鎖匙在同伴之手現在站購栗當向取來開騐詎知籍此爲脫身地步乘問逃逸無蹤後始會同檢騐當查得手鎗子彈案關私帶軍火理合呈送察核云云當由鄭君飭科開視箱内滿盛衣服並有某國式女人服裝察核情形頗爲奇突該女非具有智議無此從容應度故鄭君視爲頗有關係除將鎗彈等件没收存儲外並呈報陸軍部曁宣武上將軍通飭體查緝一面並以韓所長辦事認眞呈由上將軍咨請巡按使酌予獎勵 
[利康押店又被盜刦]  
　　美租界老朱家宅第一千零零一號門牌利康押店去年曾被盜刧去銀洋數十元報請捕房嚴緝未獲詎前晚又有盜匪三四人各執手鎗入内嚇禁聲張將櫃内銀洋數十元搜刧而逸事後該店夥投報捕房捕頭立飭探捕分頭跴緝 
[三案盜匪併解鎭署]  
　　盜匪王福生爲地方警察所獲案解送鎭守使署判决死刑執行鎗斃之盜首葉阿龍供出之同黨由鎭署飭緝經地方警察所偵探趙杏山地英租界勞合路會同老閘捕房中西包探將王拘獲解入捕房轉解公廨訊明引渡到所訊供不認有聽糾夥刦情事又盜犯王阿二張三寶二名係搶刦西南鄉徐家蕩徐桂香家之從盜經前已獲送鎭署之盜犯陳道供出日前該所偵探孫阿松在塘橋過見喚同該管淞滬警察三區第三分署崗警幫同拘獲解送司法科轉交該探帶回所中訊明糾衆往刧得贓不諱又盜犯秦木生係搶刦閔行鎭東北王家宅王榮芝家贓物並傷事主之盜經曹家橋地方警察三區緝獲解送該所訊得尙有逸盜徐占奎湯連本匿跡城中西門小南門等處前日由探趙杏山前往所指地點將湯徐拘獲解回所中經司法科員隔别研訊亦均供認以上三案均由景警佐禀由沈知事核准於昨午十時備齊文牘飭派偵探趙杏山孫阿松王桂生戴逢春並加派巡長一名巡警八名嚴裝荷鎗將該盜王福生王阿二張三資秦木生徐占奎湯速本六名一併押解鎭守使署訊辦 
[引渡太倉縣刦案盜匪]  
　　盜匪范炳森王順生（卽陳阿福）許福卿（即許阿生）沈永生朱阿根陳六九陸二等因於上月二十七號夜糾黨三十餘人明火執仗搶刦太倉縣屬居户陳雲坡家衣飾巨贓並鎗斃事主婦陳銀寶（即程陳氏）分贓逃匿滬北公共租界經太倉縣知事偵悉移請公共公廨飭捕房將范等七盜先後緝獲解奉公廨諭着押候函請該縣知事派警帶回巳獲盜黨李坤並事主來廨預審再核在案昨由總巡捕房將范等七盜一併押解到廨請究先由中西包探上堂禀明先後將該盜等緝獲情形並禀明在范盜身畔抄出原贓翡翠戒指一只陸二處搜獲皮馬褂一件均經事主認明應請訊究繼由事主陳雲坡偕子陳金林壻程全寶等投案訴明前情並指認范炳森陸二當時持械行刦並擊斃陳銀寶情形並由來警周瑞寶帶同盜黨李坤證明范盜帶同十餘人住宿在李坤家内旋復紏合在逃某某等同黨多人行刦陳姓各節訊之陸二供稱家住蘇州圓門内東市大街與范炳森相識是日因至一興旅館賭博致被悞拘乞鑒詰之范等供多支吾聶襄讞核供商之美領畢君以案旣預審明白自應照章引渡判將范等七盜速同起案各贓併交來警帶回歸案訊辦 
[拘獲裕新腸廠刦案盜匪]  
　　法新租界本平橋南裕新腸廠於一月四號晚上被匪搶刧後由華探目沈德福拘獲嫌疑人陳德生解經法公堂訊供不認交保開釋現由華探目黄錦榮包探韓邦達方福林程芝卿等拘獲黄三柏卜友發兩犯解送捕房經石總巡詰訊黄三柏供認糾黨搶刦裕新腸廠洋銀得　分用並在城内陳維洲家帮同搶刧不　石君諭令管押候究石君又悉黄之同黨小陳子沈蠟子己由嘉定縣拘獲仍飭黄探目等前往該縣署移提經該縣知事向該探目等云上海閘北巡警局拘獲之方少　因與沈陳兩犯均有關係巳由巡局飭派馬隊六名於昨晚到縣移提至滬可就近向閘北巡警局移提等語該探目等遂回滬禀明石總巡核辦 
[又獲紫金路刦案嫌疑人]  
　　老北門内紫金路陳維周家被盜行刧傷人一案經偵探查獲嫌疑人張小如及乳媼等多人收押警廳候核在案昨日偵緝隊士又獲是案嫌疑人女子王阿寶及某甲夫婦二人一併拘入警廳司法科由顔科長略詰之下判令分别收押候示 
　　又一訪函云滬城紫金路陳維周家於本月十號夜被盜强刦並擊斃主婦陳陸氏一案詳情迭誌前報茲悉此案日前有嫌疑人吳國才曾經淞滬警察廳緝獲尙未有確實口供前日法捕房包探黄金榮韓邦達方福林等據線人密報此案盜犯乃王三爲首同黨有數十人現均匿跡嵩山路陸家觀音堂地方該探得報後於昨午帶同眼線探夥人等前往該處拘捕適 
値該盜首王三正與窩贓者名亦甫等數人同回寓所遂被拘獲當場抄出白郎林手槍兩枝當即帶入捕房由捕頭略詰後將王等分别嚴加收押俟起獲贓物再解法廨訊明核辦 
[齊巡按飭防盜患]  
　　江蘇齊巡按使此次蒞滬查得浦江上下流域及沿浦灘各鄉村民居邇來迭出盜刧案件實爲閻之害自應責令水警第一專署督飭各分署加派　板巡船於潮水漲退時往來游弋以資保護除飭由水警第一專署長沈葆義遵照辦理外並巳分飭上南金靑松五縣知事督飭長警在陸地嚴加梭巡以弭盜患 
[九畝地又有火警]  
　　昨日午刻小北門内九畝地富潤里一弄第一百七十九號門牌爲呌貨生意之宣生財家不戒於火霎時冒穿屋頂當經救火聯合會鐘樓嗚鐘告警即由各火會會員紛紛驅車灌救無如水力不足以致延及左右隣居至午後二時半始得熄滅共燬樓房十四幢披屋八九聞該　警區派警到場彈壓並將起火人拘區押候訊辦 
　　另一訪員報告云昨日嚮午十二時老北門内露香園路富潤里一弄居民不戒於火忽肇焚如一時烈熖騰空燃燒甚久計焚去樓房九幢自一千六百三十九號門牌至一千六百四十六號門牌等户均己焚燬事後由二區一分署署員杜金釗飭警將該里居民陳德發張宣才並婦人陳張氏宣柴氏等拘署訊問互相推諉供出有某號門牌保有火險等語當經該署一併解送警廳司法科查明再核 
[七浦路亦有火警]  
　　前晚一時許美租界七浦路恒慶里一千零二十六號門牌陸姓披屋柴堆内忽然起火當經救火會到場救熄焚去披屋一問 
[諭遷有碍火政之石牌坊]  
　　拱宸門内大境廟畔建有石牌坊係屬古跡前經救火聯合會以該處逼近九畝地地段繁盛商舖林立而石牌坊建築甚低恐與救火火龍多所阻碍曾經函請工巡捐總局長轉飭該廟住持羽士迅行移建廟之前面空關之地乃迄今日久並未動工又經該會函催日昨朱局長卽傳九舖地甲諭令傳諭該住持務於一星期内遷建如違定予究罰 
[閘北之烟禁]  
　　閘北檢察分庭前日將訊實烟土犯起訴審判分庭經孫推事分别判決張茂林帶烟膏一兩二錢罰洋六十元徐丙山帶土五兩罰洋一百元周吳氏帶煙半盒罰洋七元一併還押聽候繳洋釋放 
[拘獲嗎啡犯二名]  
　　丁杏全張阿妹楊炳全等身藏嗎啡針手携白布二疋行經南市敵因在途小便爲警查悉拘入該管警區送由警廳司法科轉送地方檢察廳請究奉飭分别收押候核嗎啡針及布疋存案 
[銅匠身藏土皮]  
　　銅匠張金海前晚身藏土皮二小包行至大東門地方爲警查獲拘送警廳轉送地方檢察廳諭飭收押候辦土皮存案 
[烟賭案分别判罰]  
　　李明書在虹口百頓路一百八十一號屋内私設燈吃又吳淞路一千五百七十七號門牌某店主陳瑞華與墳山路六十三號門牌茶館主陳林桂均因聚賭抽頭經捕房查獲昨將李與兩陳一併傳案訊明判李罰洋七元陳瑞華罰洋三元陳林桂罰洋十元一併充公烟賭具併燬並着將陳林桂所設之茶館照會吊銷 
[通俗宣講社定期開講]  
　　通俗宣講社定於二十八日午後二時在大東門外老白渡街内市立隆德小學校即東區宣講所開第六十九期宣講會敦請順霖周王立才單貽孫顧旭侯葛雲韶諸君宣講並有印刷品分贈 
[茶肆深夜聚賭]  
　　滬南陸家浜三角街周竹亭所開之福泉樓茶肆前晚糾衆聚賭夜半一時各賭徒正在呼盧喝雉之際被第一分署巡官安義泰所知立卽率仝長警前往拘獲賭徒吳大虎王玉發金阿文黄樹林周金濤姚阿妹李鴻生林阿招周杏林黄道堂沈木全姜進才何應春李長生徐咸元沈長源范來堂連同店主周竹亭堂夥張集香及賭具等解署經署員問明後飭卽移解警廳司法科訊辦 
[兩女仍交濟良所]  
　　濟良所昨解八歲蘇州女孩沈桂生十七歲女子黄阿金至公共公廨禀稱沈女身有傷痕在途啼哭經人伴送來所黄女據稱向在貴州路一百五十六號門牌黄李氏家爲婢因遭凌虐自行投所求援請爲訊核中西官得禀判將兩女仍交該所帶回候查明復訊再核 
[竊案一束]  
　　河南路嘉綸綢號控婦人曹王氏以來店購物爲由乘間竊取縐紗一疋圖逃昨由捕房將該氏拘解公共公堂訊實判押女所兩月 
　　李長山前日竊得忍園路二十號門牌西人湯姆生家値洋七百元之銀器具携贓圖消被包探陳永康查獲昨解公共公堂請究判押候查明再訊 
　　徐阿根與劉小寶串竊楊樹浦路錢裕祿烟紙店内香烟衣服託某西具家傭婦王朱氏消贓於蓬路某烟紙店主褚景領被探將各人查獲於昨日併解公共公堂研訊明晰判徐押西牢年半劉押九月期滿均逐出租界再來定押西牢二年褚罰洋十元充公王朱氏從寛省釋 
[誣控攫洋之押究]  
　　船夥龔大郎控同伴王和尙持刀攫洋十五元經公共公堂中西官訊知原告所控不實判原被一併押查在案茲經捕房查得確係龔大郎誣控昨復將二人解案請究並禀明查明情形中西官得禀以龔不應謊報攫洋着仍還押候究王和尙押滿三天開釋 
[爭奪墳地價銀之判决]  
　　朱萬生前控族姪朱毛毛掯匿墳地方單一案經法公堂傳訊判毛毛交保限交方單候宣佈堂晰遵行在案茲又復訊朱萬生因病未到由朱玉卿等將另購田地安葬棺木地價若干開呈到案請示中西官以此案迭次訊明該地共五畝有零出售價銀應　三房分派所有呈案之方單由捕房將朱萬生傳案給領　　後照　分派 
雜評三 
[槍彈何來（納）]  
嗚呼滬寗車站之鎗彈何爲　來故　濟　人　期駕人　有不危邦國之宜爲似不　　有獲亂之謀核濟　後　　此　年　服之女子似以　　　　　者　　槍彈　　何在耶夫時艱事　　此國人方呼　　　出　力　以槍　面彼　　欲　此危機以　　之何無　　　　　　　　發現不能不疑拿灾　　之尚有其人也 
 
 
 

Page 11

 
 
來件 
[德報對於比人宣言之辯論]  
　　華德日報曰自開戰以來駐在外國之比利時領事因公務無多即專在外國其力所能及之處竭力煽惑反對德國以期步武三協約國毁謗德人之後塵蓋比有曰調查會者專事調查德國在某時某地違背國際公法戰法及戰時習慣等端編成報告以便比領送登其所在國之報界也該會係比利時官吏四人所組織今該四人皆巳去職　其報告皆呈之法部總長緣彼等皆有閑睱當今無聊之際遁居異邦大可以此爲務也顧彼等雖惟此是務而不能實地調查的確今比利時現任官吏若欲藉此毁謗貶損德國之聲價則殊不當也（中略 
　　德國軍人之程度如何爲舉世所共知自不待吾人深辯况且近日法國名將鮑氏亦曾稱許德軍爲無匹之英雄乎故今吾德人對於比國官吏之宣言只可視爲無意識之舉爾今吾人若與之辯論非特無益且所必需之材料亦多不全也惟有一事不能不辯正明白耳即編造重大之過失如四比人之報告中所言者亦必須爲局内之人以證實之今該四比人如國務員苦爾滿元老院副院長苟不勒特大維拉伯爵法部秘書本斯維克外務參贊哇茲等先託詞設立萬國委員會調查比境德人所有暴虐舉動而萬國委員會卒未及成雖有美國救濟比利時難民之委員會而德國軍署以及將校士卒等事事以基督敎博愛主義爲懷對於比利時難民撫卹備至據德文電稱此事業經美國委員會聲言承認有特此也卽阿根廷瑞典瑞士以及其他各中立國之將校凡曾身蒞比利時與法國北境者皆曾訊問民間男女及俘虜等且聲言敢保證絶未聞德軍有暴虐之舉此皆非德人乃中立國將校曾親到各地面訊人民苦况者甘願爲絶無可疑之證人也苟非然者彼中立國人又安肯爲吾德作證也哉於是可見彼中立國人之宣言較四比人無人得悉何由能知德軍暴虐者確實多多矣 
　　自始迄今比人即專奉毁謗德國與德人而尤以託詞德人有意破壞比利時男女工界傾覆比利時實業爲最無理焉按用此種卑劣手段於經濟上之競爭若謂英人或者有之蓋有巴西具阿普郎謝君在巴西國會之宣言可證也若謂德人則斷斷乎無之如其不信請觀日前德文電所謂比利時總督畢星男爵呈請德皇頒行保護比工之章程當知德國愛護比工者不特無異德工且無微不至矣然比利時執政諸公則因凡所施行不及德國深以爲恥也故今比國官吏雖以德人此舉有礙其實業而比國男女工界則歡　之不睱蓋德國所行之章程實能使其實業日見强盛也惟比利時之四人委員會動輒譏毁德國而不知調查確實示信於天下此誠無理胡鬧耳 
[茶業會館之佈告]  
　　去歲夏秋之交因歐四戰禍影響所及無論紅綠箱茶因而停滯價遂陡跌微州綠茶尤吃鉅大虧耗殆十月間航路漸通紅茶則陸續銷通價則隨時提漲綠茶則十二月及今年正月銷流亦暢價幸步提存底幾爲之一空誠不幸中之幸事然綠茶卒仍虧折壹百數拾萬之多紅茶雖鬨傳獲有大利然得高價者僅萬餘箱得利不滿五萬金以盈補虧所差尙遠痛定思痛急宜猛省茲將邇日所探得確實消息刋印傳單徧送同業諸君俾知趨避交相勸勉共挽危機是所厚幸　一去年秋間德艦在印度洋轟沉茶船多艘共約紅茶拾餘萬箱粗莊紅茶因而漲價今聞兩湖各埠添莊莊多則山價必昻貨湧到則洋商必定勒價可慮者一　　一歐戰禾巳航路迄未大通船隻不敷應調噸位漲至八十先令每噸合華銀三十四兩往年不過拾餘兩若由西伯里亞鐵路運俄則甚延滯蓋當軍務喫緊先運軍遂然後裝　貨物就去年運俄箱茶計之今仍有十分之三尙未到俄濡延阻礙可以想見兵險保費尤鉅　路仍甚周折在被情形固如此未能源源連運可以斷言而我則利在速沽與彼適成反對欲求善價戞戞乎難若成本輕則尙可支持尚成本高則危險　甚可慮者二　一祁浮建茶去年運俄多嫌價高運英多滯銷折閱運美尙平平然居最少數比來洋商購貨必限定價目英旣加稅俄復議加稅限價必然愈低往年間有沽七十八十兩者今春恐無此希望去歲洋商得利者祗粗茶逾三十兩者率多虧折可盧者三　一甯武茶久爲洋人所輕祝去年沽盤雖平穩然仍多虧折當此艱險年辰更宜愼益加愼勿稍存僥倖之心山價固宜按低水味力求濃厚臨深履薄或可稍免危機若標價購貨貪多務得必遭磋跌可慮者四　一徽州綠茶去年罹此巨虧固由茶棧濫放茶號標價成本高昻加以戰務影響幾至一敗不可收拾今航路仍多阻礙郵局亦運寄無多是宜懲前瑟後母濫放標山價造花旗莊大帮母稍染色是爲至要　以上關於紅茶者四錢關於徽茶者一條調查眞確切實發揮對症下藥凡我同業　母忽諸　乙卯二月初二日上海茶業會館謹啓 
來函 
[吳汝楫來函]  
　　啓者鄙人昨晚八時許赴四川路靑年會行至將近會舍突被匪徒多人推入弄内出手鎗利刃嚇禁聲張刦去金錶皮夾皮袍皮馬褂腰帶另票洋十九元數角約共九十餘元當即投報捕房同時又見一人亦來報捕據云在寗波路被匪用鎗刀威嚇在包車中拖入弄内遍體搜索刧去金表等物今晨赴靑年會又悉該會出店司昨晚七鐘半在沈家灣亦被匪徒用刀鎗威嚇攔刧如此匪徒横行居住人民人人自危巳受禍者固屬有幸然未受禍者難保不及爲此述請賜登新聞欄内俾人周知而籌補救之法寳公安之幸也　吳汝楫敬啓三月二十五日 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
愛國叢談 
[愛國男兒傳] [  南邨]  
　　蒼鵝出地赤星麗天海水揚塵河山無色新亭痛哭豈足有功吳院憤呼允宜自警救亡有策在振民心特輯是編爲國民鑒 
（一）張得勝 
　　張得勝金鷄山炮台之砲手也有中表弟曰鄭占標者亦錄名台 
中爲什長同袍共列相得甚深而得勝尤慷慨好義時中法交惡邊氛日緊法艦屢示威於沿海將乘釁而逞沿海各口岸皆戒嚴厲兵防戰浙海一域尤爲敵之戰的金招兩山砲台防守益軋沕遴兵選械朝夕不遑而招寳山南台缺砲長遂挑材於金鷄山砲台中占標獨入選因改籍焉然是時政府諸公方厚賂言和按兵不戰欲以夸言抵銃劍折衝於廟堂而法人遂益驕戾議久不能定敵將孤拔揚言曰支那一弱虫不滅此吾豈能遽朝食坐貽後患耶故屢駛其艦繞浙海海濱騷然兵民咸苦之理日得勝訪占標於招寳山時敵艦久不至兵士皆趁間給假入城市糧食營私務占標亦隨衆而行比得勝至巳不相値乃坐而待之兀尻無聊舉目眺遠望金雞山林巒聳秀台壘依稀方深神往忽見紅旗一片自瞭望樓飄出迎風而颭漸升漸高大驚急就砲架中取遠鏡探之則見敵艦一艘方乘風破浪而來去招寳山不過百餘碼而司令台中彷彿有敵將出令指揮得勝惶急曰勢危矣台中官長又不在脫禀命後行則敵巳乘間登陸矣苟有疏虞大局何堪設想濟變以權今其時也因轉移砲位開機瞞凖徑發焉砲發聲震五六里海水沾雲硝烟蔽曰台之兵若將咸驚駴奔返流汗相詢曰發砲者誰得勝挺身曰金雞山砲台砲手張得勝也官　貽曰嘻汝不聞和議期中禁止發炮邪奈何無故而越俎犯軍令汝知罪論斬乎得勝笑曰卒知之然我守議和之約而敵思乘間以逞頃者敵艦距砲台僅百餘碼千鈞一髮危在燃眉而疊之弟兄及官長又不在左右不能猝爲請報致誤時機而爲大局憂謹忘身發砲矣至軍有常律願以身當不敢牽累他士也於是自擊手足請罪官中台之將士莫不感動泣下上官亷得其情心實憫之遂姑囚閉之以觀變越日法將孤拔之凶耗至矣先是孤拔攻定海久不得問遂匿迹以懈我軍心我軍果漸疏防守孤拔突振隊來襲親登司令台以遠鏡覘形勝揚鞭指揮不圖得勝之遠擊彈着司令台台燬斷孤拔左股墜焉於是法艦悉消聲引去軍氣爲之大沮而其公使之持議乃逐漸和平兩　之和約因訂定官中遂私宥得勝罪錫金優獎之放歸田里而孤拔歸國竟以創重而死矣 
　　南邨曰張得勝一砲卒耳非擁高牙建大　膺疆圻之任者比而能愛國忘身慷慨赴義有如此可不令人欽仰崇拜於千秋哉（未完） 
譯叢 
[老人之嗜好] [  楚雲]  
　　人之嗜好雖各有不同而亦不出乎普通之種種也美國三佛蘭西斯哥地方有一老人名蕃氏富耳氏者業農性最愛犬家中蓄大小各色之犬凡五十有七頭世界各種之犬無不畢備老人平生所有之資大都用之於犬雇五人護之己則敎犬演戲如子女然飼以牛肉粟米每食時老人呼之曰食則諸犬徐徐而進毫不爭擾食畢老人領之出遊以助消化天寒則覆以絮被天熱則有風扇及水水犬病則飲以藥劑盡心盡力如待父母者人或笑之則曰犬最忠義吾好之犬知吾恩也當時美洲境内無有不知者 
[世界最奇之鐘]  
　　瑞士爲鐘錶著名之區所製鐘錶非他國所能企及考其國内最精之鐘爲伯爾尼亞議院之鐘爲最鐘築於議院第八層樓之前鐘面之磁片直徑凡三十五英尺計時之針以極精之鋼爲之貯機器之室容積爲四萬七千○四十立方尺最奇者鐘之上有一臺臺上置一大鐘鐘後有小室室有門每届半點鐘及一點鐘則室内有二銅人持棍開門而出向鐘左右立然後敲鐘凡二數以上各敲一下依次而敲毫無紛亂且時候幾數亦無差錯每日行人之觀此鐘者以萬計機器之精美令人贊歎不置 
詞選 
[美人頸調寄十六字令（續昨）] [  松江張筆芳女士遺著] 　 
　婸娜全於此處傳如蝤領回首熊嫣然 
　　美人肩前調 
低掠削雙肩翠袖埀如　影背面看都宜 
　　美人腰前調 
輕束素腰身太瘦生如絲柳扶起不勝情 
　　美人爪前調 
彈低按銀箏夜未闌如鸚嘴一點凝紅斑 
　　美人臂前調 
豐金釧雙纒翠袖中如冰藕削出白鬆鬆 
　　美人手前調 
憨骰子逡巡裹手拈如春筍捲袖起鈎簾 
　　美人足前調 
尖風漾湘裙出畫簾如菱角兜處影織　 
筆記 
[西戍途中日記（九續）] [  桐城列雨沛]  
　　五月二十八日早冒雨乘車向臨　進發大道水深尺許改由小道行四十里零口午餐是處除素麵外别無長物不得巳咽乾餅一枚白麵一碗而行又十里戲河石橋蘭相如墓在焉相如奉壁歸趙己與秦决裂不知何以復葬於秦又十里新豐縣古出美酒處也城大如斗現巳無官隸於臨潼東南五里許有鴻門堡即項羽宴漢高處又二十里臨潼縣縣爲關轉要衝城南驪山之　爲唐華淸宫故址依山建築有林泉風故士大夫道也是間多停驂於此内有唐賜浴池温泉趵突淸可鑑入園内引水分設數池以爲男女上下分浴之所池中鑿數孔此來彼去水無積穢近池各處滿室生春住者幾忘冬夏浴者可巳痼疾温泉宫長生殿集靈臺俱在是山之下秦始皇陵在焉縣令引予等住此飯畢浴於泉遍體暢適天然温度固優於借力於火也予題詩一首於壁句云唐帝賜池浴妃子周幽烽火失諸侯温柔鄉葬君王骨渭水猶爲洗舊愁 
自由談之自由談 
　　大丈夫須有三氣志義勇 
　　去私存公方謂好男兒 
　　滿口愛國者頗聞不不乏眞正愛國者寥寥無幾（澄童） 
覺迷按人人能有愛國心國之福也若僅僅以愛國兩字口頭傳說甚則輕舉妄動雖曰愛國心熱於國何益爲今之計人人忍耐奮發臥薪嘗膽外人縱欺我侮我我必有振作之一日 
小說 
家庭小說 
[嫣紅刧] [  常覺小蝶合譯　天虛我生潤文] 　 
第十六章 
密斯特好禮倍登葬後之一星期嫣紅始少殺其悲遂以其錶及其他少許銀器盡付質庫得資雖不多然以付喪葬之費則己敷矣稍稍有餘亦足以敷數日之家用然而不幸嫣紅又逢魔障矣是日爲星期日索租者忽至其人年可十八九髮絶黑狀態乃傲慢無倫言爲密斯脫特雅所使蓋索逋者嶺吾書者試思以嫣紅之景况又烏能付此巨欵無已乃以苦狀告之且謂明日當以書告密斯脫特雅請求寛限其人聞語亦不措一辭竟昂首自去於時配新司方提筐自市場歸見此少年遂向殷勤問好少年亦不答首乃益昂乍視之幾疑其目生頂上也配新司旣入嫣紅詢之曰配新司君識若人乎配新司曰識之其人蓋密斯脫特雅長子小安東尼也性情至傲實爲村中自大之少年嫣紅曰此則彼人之私德也吾人可不必語此配新司以爲然遂自去嫣紅亦即繕書致安東尼蓋小福郎昔司得其阿姊書後立即裁復允爲償半年以來之租金爲數凡十六　然小福郎昔司貧甚必須二月中始可齊集故嫣紅亦即以此懇之特雅求少假恕俟阿弟之欵來時必立刻償淸書往嫣紅心始少放遂騰出一室預備租賃已則仍寢樓上與小嫣紅同榻惟威廉兄弟則但能席地而臥矣曩時書室則以改爲起居之所復以白紙標爲出租字樣蓋嫣紅此時但靜心待租客之降臨矣明日晨餐旣已配新司復持一灰色之呢而入呼嫣紅曰密昔司好禮倍登汝肯爲安娜製一裙否蓋吾素不擅此予之衣服均爲洒洛克所製今彼事冗而安娜之裙又敝故吾憶及君君固允爲製裙者則亦可得二先令六辨士之進欵此又予所深喜者嫣紅亦喜蓋彼日來方以無事爲慮今竟得此又能得二先令六辨士之進欵故心中乃奇慰覺前途一線之光明猶未全失 
痴情小說 
[美女花] [  小山梅郞合譯] 　 
第七章（續） 
愛蘭與倍而那把臂遊行不覺巳至田間陌上紅白薔薇之花滿佈於竹　之上田家風味乃一洗繁華塵欲之狀態愛蘭任取雜花爲倍而那綴諸胸前旣亦自佩喁喁叩倍而那幼稚時嬯戲之舊跡兩人乃益愉快不移時倍而那至其降生之田舍矣倍而那覩屋思人不禁淚涔涔下急趨前擬訪其老父暮年時留貽之紀念旣入門則見室中什物固猶彷彿似昔然一思物在人亡不覺心房震動悲從中來默然就坐於窗下回想十年間人事之變遷境遇之迭更宛如夢幻慨歎世人之迷而不悟終其身借名利以殉而自已昔日之爭榮亦猶今時之計利人生於世固祇求不負個人之責任巳可謂好男兒矣又何必溺於名利噫余可醒矣倍而那方喃喃自訟愛蘭亦若有所觸默然沈思忽聞倍而那顫聲呼曰吾愛昨晚余語汝以六年被虜時困苦受辱之情形汝巳淚下如珠此一點憐愛之心余實不勝威激殊不知區區之勞動侮辱尙不足盡余一生之悲苦余心中之苦楚直欲隨余肉身之腐爛監魂之飄散而終　昔棄家從軍之際余之心房實爲熱血所湧閉余之良知實爲功名所侵奪忍心辭去任老父之凄凉獨處不孝孰甚在營時朝夕疲於爭戰勞於操練心神淆亂無睱計及即偶一思之亦祗自認爲辜恩不孝之人迨被囚於西比利亞每當更深夜靜凄凉寂寞之候念及老父悲傷愛子之心殘年冷落之境設身處地乃益自怨自艾而知余實爲人世之罪人嗟乎吾愛余今來歸本欲矢志孝養稍贖前愆庸知子欲養而親不待老父巳溘然長逝而余之寸心如懸巨鐵噫余年雖少余心碎矣老父以愛子戰死遂致抑鬰而亡余不知臨終時能赦余之罪否耶 
游戰文章 
[打油詩用劉禹錫韻] [  豁庵]  
　　海上拉雜吟 
　　日將妙筆巧生花專電傳來月巳斜游戲文章還絶妙挖空心思駡人家（記者） 
　　全憑舌底放蓮花正着衣冠帽不斜僥倖一庭稍勝訴專門法律　名家（律師） 
　　電氣燈光蕩眼花店堂多貼紙條斜更將紅紙招牌換脫貨求財又幾家（商店） 
　　襟前爭掛一枝花陌路人逢眼笑斜獨喜　頭麻子客依依握手到　家（　妓） 
 
[參茸珠术海狗腎汁壯陽廣嗣金丹]  
本發行所竭盡心血秘製壯陽種子廣嗣金丹方用大山吉林人參血片鹿茸虎筋海狗腎汁等品先將老年陽萎少年精竭之人一一試驗無不回天再造乃敢出而問世蓋本廬之名譽關係甚大不得不愼重至再也此丹專治老年陽萎少年陰虚以及精竅不固見色流精或少年洩犯手淫或後天戕伐太過以致腰酸腿軟耳目昏眩神思恍惚等症服之壯陽暖腎固精補陰益命門之眞火療氣血之虛寒腎經旣固諸恙自平冬不畏寒夏不畏熱鬚髮轉黑視暗若明且儘可保險身體轉弱爲强各省治愈謝函一百餘件皆有民局郵局圖章爲證以表神驗鐵據更有比衆不同者如服無功效情願原銀奉壁每兩二元每料一斤收工本洋念八元老年陽痿鹿茸用法不同另製雙料廣嗣金丹每盒五元如欲試用每服一元○上海盆湯絲業會館北○首寗波路口五開間門面崔氏瓣香廬藥室啓本廬分設杭州陳列所●南京花牌樓●天津北門獅子胡同忠成棧内●無錫北門外江陰巷内 
[調查國貨]  
商業風雲變態國貨正好推銷惟因名類繁多吾人未能盡悉茲特徵集全國工商製造品及天然品之種類名稱價目製法產地售所種種詳情速乞各寔業家切實函知上海西藏路一號黃礪生收當逐日揭登報端以盡國民提倡國貨之責 
[游覽指南古今遊記樷鈔]  
是編於中華全國各處山川形勢風土人情道里險要古今名勝以及邊徼遼荒之區海外别色之國無不詳悉搜採披覽一過即如身經其地當勝于宗少文臥遊萬萬也是以出板未幾風行全國其特色甚夥不克臚舉茲特就其尤要者略提出如下　（一）于新彊蒙古等處全部山川之風景礦産寔業之調查驛呈道里之遠近古今地名之變更貿易風俗之不同無不詳載（按新彊蒙古爲我國藏富之區且爲外交政治上之重要地點于國際界務尤有關係外人於此尙極注意吾人士尤不可不探考其詳）　（二）于南洋新加坡印度等處之游程風土勝地佛蹟商業制度無不詳載（三）杭州西子湖爲千百年來最有名之勝地是書於其全湖風景各處游覽勝蹟沿湖諸名山叢林無不詳載　（四）于中華全國均有紀游之作凡各省名都大邑幾無不備是尤爲他書所無書剩無多購請從速每部六册一函定價一元 
總發行所上海盤街中華圖書館○掃葉山房　外埠分售處各省大書坊 
[民國趣史第一輯已出版]  
民國成立轉瞬四年上自政界下及市廛種種笑談殆難指數本書爲毘陵李定夷先生所編專紀民國極有趣味之事讀之可以噴飯可以拍案寓褒貶於詼諧以滑稽作懲警第一輯共分六類 
（一）壽星集 
（二）遺老傳 
（三）官場瑣細 
（四）試院現形 
（五）裙釵韻語 
（六）社會雜誌 
每類都數十則材料精湛筆墨簡明近來坊間所刋諧笑之作不爲揑造即涉穢褻斯編力矯其弊尤爲特色卷首更有滑稽名畫四幅開卷一視便足令人捧腹也全書共八萬言洋裝一册定價大洋四角上海四馬路中市國華書局發行 
[長安旅店]  
上海三馬路跑馬廳電話三五三四 
[蕉窗漫錄]  
是書係筆記體裁内容豐富趣味横生封面請胡伯翔先生繪時裝美女圖裝訂袖珍本一册定價二角書内附贈小說家邵拙葊先生所著之哀情小說薄命花特價證劵一帋以酬閲者諸君之雅意發行所上海寗波路積福里三七二號啓智小說社分售處本外埠各大書坊　 
[第一聖藥鹿芝館馳名兒科回春丹]  
專治小兒急驚傷風咳嗽哮喘吐乳日夜及哭無涙寒熱往來瘧疾痢疾撮口臍風與啼一切疑難雜症之書所未載醫所未諳萬病一切藥到回春神效無比●五粒回春丹●八寳驚風散●珠珀保嬰丹俱每丸大洋一角●琥珀抱龍丸每丸大洋一角●三粒回春丹每丸六分●珠珀點眼藥每瓶一角光明眼藥每瓶五分●茄南氣痛平安丸每大瓶洋二角●立止牙痛散一角●立止肚痛丸每丸五分上海老巡捕房對門廣東鹿芝舘●分設蘇州閶門中市 
[收買股票]  
本號專收浙路蘇路股票及有期証劵川漢粤漢招商局漢冶萍通商交通寗紹等各種股票内國公債均可交易四川路騰鳳里黄順泰啓 
[民權素第五集出版秋心譯葡萄刼上下卷]  
是書爲泰西名著經陸秋心先生逻譯中叙希臘志士不堪土耳其横暴揭竿革命光復故土緯以兒女情愛情節離奇可歌可泣英雄兒女鐵馬金戈讀者如入山陰道上應接不暇誠近今小說界唯一無二之善本 
也先生譯斯文曾遞載民立報第一小說欄綿互三年之久都二十萬言譯筆之典雅暢達士林早有定評茲經本部出版精裝上下兩卷上卷五角下卷六角諒服膺先生與歡迎本出版部者當莫不以先睹爲快焉 
天僇生遺着恨海鵑聲譜出版定價大洋弍角 
玉梨魂六角　蘭娘哀史二角　蝶花刦五角　錦囊五角　鐵冷叢譯五角 
孽寃鏡五角　勃雷克探案二角　破涕錄三角　秋心說部五角 
警梦痴仙著續海上繁華梦出版預告 
上海四馬路麥家圈園口　民權出版部 
[針科]  
尤松泉門人　張希孟女士 
現庽上海派克路富華里八零三號專門針治風濕癱瘓四肢酸痛麻木不仁及肝胃兩氣胸滿腹脹偏正頭風痰厥痴呆氣喘咳嗽三陰間癮以至婦人經水不調等症 
P>失票作廢 
小莊陰歷正月念六日交永和局寄申怡大莊收匯票一紙計致祥支申萬和隆茶棧内致祥申莊程彥甫兌三十七號兆成抬頭二月初九日期元一百十二兩頃據永和聲稱該票中途被盜刼去業向程君止兌作廢外恐未週知用特登報聲明屯溪萬康莊謹白 
[小說新報]  
第一期出版露佈 
小說爲藝文之一蒙叟成書寓言是尚虞初著目說部入篇此風旣開垂三千年俗尚所趨於今尤甚顧册籍旣多品類遂雜求一盡善盡美者幾如魯靈光之不可多得本局爰集海内文學家小說家組織斯報由毘陵李定夷主任定夷以文學蜚聲海内尤長於小說著作等身藝林咸知其餘譔述員皆一時知名之士月出一册第一期刻已出版全書足十五萬字披露如下 
内容（一）揷畫共五頁名人眞蹟名妓小影及風景游戲等畫無一不備（二）說林短篇小說十二篇民國豔史玉金娃（指嚴）華僑慘史第一則吧城雁語（夷）秘清秘史宦兒碧血記（軼池）明季佚聞夏令尹外傳（山淵）革命外史崇拜英雄）競存）餘如哀情豔情滑稽偵探各小說名不備載長篇小說五篇歐美名家小說天作之緣（之楝）豔情小說伉儷福（定夷）餘有易時之偵探小說英蜚之哀情小說等（三）傳奇金鳳釵傳奇（瀨江濁物）星劍俠傳奇（東園）（四）彈詞芙蓉淚（醒獨）（五）野乘容菴識小錄食古齋史補（六）談屑四種（七）文苑文十篇詩詞俱有（八）歌譜六種（九）時調六種（十）諧藪文十篇諧談藪十則（十一）譯叢三種（十二（劇話三種（十三）花史二種（十四）豔情尺牘四種特色（一）古畫多海内孤本極有價値名妓小影亦極美麗（二）說林各籍實事爲多有裨於世道粉心者指嚴山淵軼池易時醒獨俱斵輪老手（三）天作之緣一篇共五十萬言泰西小說家奉爲圭臬雖吾國紅樓夢金瓶不是過定夷之伉儷福尤佳（四）歌譜時調爲本報所獨闢（五）野秉紀清代史事皆闡幽發秘之作（六）譯叢美洲一篇爲伍延博士原著經杜逢一姚　雛譯出寫美國人情風俗織微畢至（七）花史專紀已往花事滬蘇各地之沿革無不有之（八）艷情尺牘詞藻繽紛尤見香艷（九）印刷精良（十）裝製美觀贈彩本局爲答觀迎者之盛意特請當今名畫家鄭曼陀先生繪雙美花間問字畫及雙美紅窻絮語畫兩種精製水彩石印長二尺半闊一尺八寸凡定本報全年（十二册）者贈二種定半年者（六期）贈一種零買一册附贈彩劵一張積劵十期可換畫一種又凡定報三期以上贈本局出版鄭曼陀所繪美女月份牌一張零售本報之彩劵附黏報内如有遺漏可向賣書人索取本外埠一律本報每册定價大洋四角預定價全年四元半年二元二角郵費零加　總發行所上海四馬路中市國華書局分銷處各省各埠大書局 
[一天好一天]  
一塊淡一塊快活戒烟糖老虎牙粉廠主人張晋卿戒後而發明一載有餘是吃此糖試戒脫離黑籍者本埠數千人戒後毫無疾病反覺身體力健可稱其效如神眞是王道第一目今各省查禁租界在即抽籤凡烟界有志同胞請宜早戒除免受後累購吃此糖利便靈快立保穩妥舒服照本發售非圖利益起見以揭國貨老虎牙粉暢消所厚望也塊塊淡糖隨途購吃新癮老癮烟鎗抛脫烟癮一錢食糖五塊元享利真共分四種半月一換二月斷癮每包五塊小洋一角每盒六十售大洋一元上海四馬路晋戴春林香粉老號總發行所 
[法界押當公鑒]  
啟者本公所董事謁見法國領事當蒙領事面論凡入公所法界内之押當務須赶緊造册存法公堂備案以便稽查以後該押當弔贜事件俾照交本公所代表人料照一切弔出之贜均歸本公所拍賣刻經法領事催促特此登報通告如未報名者請即公來所補報切勿負領事保護之美意此佈　　　上海公益里押當公所事務處啓 
 
 

Page 15

 
 
試用每瓶一元　　　　　　　　　　　　　　　　 
 
 
 

Page 16

 
 
   
 
