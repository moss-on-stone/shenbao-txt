# 1923 - 354 - 4918264

 

Page 1

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *   
 
 

Page 2

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *   
 
 

Page 3

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *　時論（特約） 
[省議會新選舉違憲與否之爭]  
　　執（心史） 
　　省議會議員以尊重憲法之故請省長停止現正辦理之選舉遵憲法第一百二十七條第一項省設省議會爲單一制之代議機關其議員依直接選舉方法選出之云云不用舊時複選之制以符憲法此在議員主張自在法律以内外間或疑停止選舉實即延長現議員之任期觀於國會之擅議延期人民唾棄以故於省會請停新選之舉亦若無所表示其贊否以冷淡置之官廳則以不負責任之常法推之内務部聞内務部亦且以不負責任之常法咨請國會解釋在京外官廳以此爲辦事之圓轉而本省之辦選遂在惶惑之中設有更張則現辦將成癈棄旣滋糜費又益糾紛非長策也就事理言軍閥固無願守憲法之誠意但於利害不甚切身之省選舉表示憲法之可以蔑視殊不値得因以此委之國會即是顯其無守憲之决心否則憲法旣已公布直就法文答復應改直接選 
 
 

Page 4

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *舉執能非難亦何慮國會之有責言惟是今之内務部主管之官正是對孫寳琦辦防堵對吳景濓辦攻撀羽畫旁午日昃不遑之會何暇决定部務所屬之員無意旨可以禀承自以推卸爲相承之衣缽國會即經高凌罻雇人搗毀開會議事之月日未卜其近遠用此爲推宕省選舉遂爲國民所本不承認之政府國會作犧牲品吾省長官若非有意與議員爲難與全省人民開玩笑不應無事自擾至此也 
　　夫使國會而果能成會則遇内務部此項請求解釋亦豈能謂憲法無效儘可不理但或意其可用省自治法未成暫適用舊法等詞搪塞此則不然若待省自治法爲規定則憲法應爲之保留無庸明著條文爲之先决條文旣著祇知省自治法之不能相背斷不能謂憲法已定反待省自治法而實行故國會果能行其解釋之權亦必不能謂舊選法之不應停罷今旣已咨請内部解釋矣内務部可推國會國會可自相殘殺置職權於不顧吾蘇豈可以政務殉之今各方之對憲法在官廳本無異議在人民亦已無間言即不應復有遲廻以憲法應否奉行爲疑問國會旣無法開會内部即無法答覆省長應從憲法範圍内答省議會之質問則舍停辦新選外無他道矣省長苟不能速斷人民亦當起而要请之以舊選法之不良賣票爲公然之營業有可挽救之機會而更不挽救豈我全省公民之太息痛恨於選舉行賄者皆口是而心實不然乎全省公團不當視此爲省議員自身之事當視爲維持全省風紀之事矣 
　　今之賣票團組織用大包小包之法當選爲議員者爲一級當選爲複選人者爲一級其較爲純潔者猶以初選之選民爲慾望最小往往以複選人與覆選當選人間公開賣買故初選舉人亦要求分其餘潤而以聽董事等支配指作公益爲多志在爲轎夫者必運動作複選舉人而後可今去複選之一級使選民皆爲平等至少可使轎夫破產而買票之野心家對多數之選舉人不易支配其票價且不能對多數之選民盡以無恥之賣買相誘導蓋經一次運動即廉恥經一度淘汰有複選人而純潔之選民巳被剔去僅留少許抱轎夫志願者與當選人諧價故選民之赴投票以爲我本無抉擇議員之資格僅能造成若干轎夫何必多此一舉由是放棄選舉權者益多而投初選票者已將眞純潔而有意識之人淘汰於複選二字之空文又將不甚惡濁而意識薄弱者再淘汰於選出複選人之後是複選人出於票匭之日選民之天良巳死賄選之實禍已成所得議員烏得而不動造大禍故國民欲打破賄選之積弊窺見選政之曙光不可不自行直接選舉始國會選舉法反無明文改革其故緣議員之不肖屢次開法律專會欲議决此重要法律巳爲熱心賄選者厭棄竟不能成會遂至今日故國會選舉之適用何法尙費討論省選舉幸有憲法可遵省民當共請於省長救此賣票之禍勿徒視爲省議員之私事也 
[國内專電]  
　　北京電本日指令取消安福派梁鴻志方樞朱深之通緝令解除曲同豐監視並免張敬堯查辦（二十八日下午五鐘） 
　　北京電外部通電公布駁覆金法郎案全文並於感（二十七）夕發電法陳比王義唐各使謂賠欵用金各方責難一九零五年換文具在衆院否决有案用銀折算亦難照辦閣議决駁覆請將吾匣民情婉告駐在國政府 
　　北京電駁覆法郎案不須曹批准即送交法使某當軸危詞相告謂駁覆後如何不利但顧主駁覆甚堅可信内阁能延長則不辦内閣思退故即送留難題於後任（二十八日下午二鐘） 
　　北京電金法郎案雖已答覆拒絕但據日方消息各國公使仍堅持貫澈以前之主張（二十八日下午五鐘） 
　　北京電金法郎案照覆原文長二千餘字略稱本年二月二十四日十一月五日兩次貴照閱悉本政府縝密研究未早奉覆來照旣係依據一九零五年七月二日協定文句而來我政府尋譯一九零五年協定全文曁該協定所根據之辛丑和約第六欵以爲用金字樣意義係指用銀爲本位之關平銀兩應如何比較折付簽約各國之各項金幣而言此外無别項正確之解釋至一九零五年協定選擇辦法比法英和義美係按照各該國國幣用電匯法付欵經明文約定至賠欵付淸日爲止我政府經守前項辦法從未發生異議中政府已往及現在對於各關係國仍願按照各國所選定之付欵辦法並完全依據一九零五年協定所已解釋並修正之和約第六欵照付賠欵無異查閱兩次會銜照會並非欲將歷來照行之付欵辦法根本變更但細譯各關係國之用意似欲使電匯欵項不獨能敷各該國國幣折成之數並欲申合現金或與現金同樣價値之數倘使用意果係如是則中政府未能承諾查各國匯兌率雖有漲落而通行之貨幣則伋舊使用雖暫與此國或彼國有所不利在實際上究不得視爲捨去該幣改付現金之理由中政府爲實行前項協定責任曾付磅虧關銀八百萬兩且自協定後至一九一七年付欵一百四十個月互有損益若將該第六欵另一種解釋或將各國協定所指明之付欵辦法根本變更皆不能認爲正當理由也等語並不根據衆院議决案因一院不成爲法律案也（二十八日下午八鐘） 
　　北京電外部電汪榮寳向日政府慰問攝政被刺並派熊垓赴日使館致慰辭（二十八日下午八鐘） 
　　北京電外部答覆八國不贊成用金理由詳昨電照覆今晨九時半送出係答覆八國照會第一銜爲法使下爲和意等使以一九零五換文爲骨以衆院否决爲由外部即日公布 
　　北京電財部以支配不敷挪用使領費八萬由一月鹽餘扣還 
　　北京電公府庶務司屢催王克敏撥大典籌備費王不敢明撥准其先行掛支三萬俟審計院核准報銷後再定數目二十七日王先發三萬 
　　北京電高納民治社憲政黨員主張發衆院開開會通知加發出席費以收人心使吳倒亦能成會高於昨閣議前與王克敏先密商撥欵王以無法登賬爲難結果開一張國務院特别費支票付高轉發議員但院員正供薪水尙領不足頗有後言 
　　北京電英下院議員史托克登質問何故用兵艦干涉中國海關啟干涉内政之漸英外次答派艦護關爲限不涉他事因實無其他良策足以維持列國利益之故）二十八日下午二鐘） 
　　北京電新疆嘠魯貝子游牧地俄舊黨數百婦女六十經趙營卸除武裝計大砲二步槍八十餘嘠魯邊境尙有俄黨千餘又科布多俄軍換防後又來新隊（二十八日下午二鐘） 
　　北京電王正廷等回國川資財部匯三千交奉天交行候王到時提用 
　　北京電李彥靑赴洛主要問題在解釋包圍誤會又關於鐵路協餉曹任巡閱時京漢津浦月濟六十萬現軍事處令交部逕送第三廳但兩湖協餉又須撥交蕭使洛將落空府意將兩湖應協部分給吳究與權限上不稱故李往熟商曹倚重李甚盼李即日回府俾政務不致停頓 
　　北京電東海關徐世襄電本關非常關撥欵粤艦須總稅務司核准 
　　北京電膠海關李元亮電奉諭籌欵撥粤艦北歸費遵籌兩萬 
　　北京電感（二十七）王樞帶衛警向衆院索鎖匙王履中以議員甚多不能給你一人張汝霖調停由王樞寫收條今晨憲政黨派人接收衆院各科 
　　北京電鄭士琦感（二十七）報告結束解散孫旅用欵另文咨報 
　　北京電美京電馬素代表孫文要見休士質問干涉粤關（二十八日下午八鐘） 
　　北京電公府月給中西各報津貼每月一萬二千元由交部自十二月起按月撥付公府收支處（二十八日下午二鐘） 
　　天津電曹銳今日在正昌飯店宴請吳景濓商時局陪席者有雲章邊守靖張英華諸人 
　　天津電魏聯珉由山海關潛回義界某宅警廳已派人偵緝 
天津電王承斌派李竟容赴洛接洽要務（以上二十八日下午四鐘） 
　　奉天電直方前派王占元來奉接洽和議無進步又託趙爾巽出關疏通趙尙猶豫 
　　奉天電東省鐵路督辦王景春因張懇切挽留已不再辭昨張接王來電俟病稍痊即回任 
　　奉天電探報赤塔政府派大批測量員與蒙政府區劃交界 
　　奉天電兵工廠楊督辦請准添設機關槍製造廠明春開辦 
　　奉天電王省長以各縣電話多商辦不便聯絡擬皆按價收歸官辦 
　　奉天電財廳統計年關財政計軍費七十三萬各機關經雜費八十萬外交費四萬（以上二十七日下午六鐘） 
　　奉天電張學良夫婦赴大連報聘日本表極熱烈之歡迎宥（二十六）晚返向張陳述在大連酬酢情形並擬日内赴葫蘆島考察航警學校成績 
　　奉天電吉省長王樹翰與財政廳長孫其昌發生意見王請辭孫亦不願獨留分向張孫訴苦將來或須變動 
　　奉天電王承斌派天津道尹李興林來奉接洽畢今日返津 
　　奉天電蘇俄請在東省恢復領事權被張拒絕 
　　奉天電東省特區行政署常年經費十四萬七千元不敷開支朱慶瀾來電請益張准每年再增萬四千元 
　　奉天電大連海關在日本商船搜獲仿製中國各省紙幣銅版五十二塊並逮捕日犯四名懲辦 
　　奉天電敎廳預算明年敎育費六十二萬七千八百五十元較去年增萬五千元（以上二十八日下午六鐘） 
　　濟南電省署擬將各縣警隊改防營每縣委營長一人已電中央核示 
　　濟南電皖馬派秘書長曹樹藩來濟與鄭協商魯皖駐防及剿匪問題 
　　濟南電鄭以吳可章結束孫旅安全迅速擬令爲第五旅長 
　　（以上二十八日下午四鐘） 
　　漢口電黃陂同鄕會感（二十七）在皮業公所開特别大會討論田案决不與日人私和定儉（二十八）開職員會推代表與官廳各團體及田家屬接洽嚴重交涉辦法聞漢商會及各團聯合會均準備開會援助田案 
　　漢口電夏口地檢廳函陳介陳對田案交涉意見（一）日警署長蔑視國際條約越權濫押釀出人命應請向日領交涉將該署長撤懲並聲明以後不得再有違約越權行動（二）田傷應由捕房負責日捕由日領嚴辦華捕交中國官廳訊辦（三）應請先償撫卹與田家屬並由本多登報昭復死者名譽（以上二十七日下午八鐘） 
　　漢口電漢儉（二十八）始雪 
　　漢口電川電援川軍感（二十七）克棊江 
　　漢口電豫匪劉心惠又焚掠隨棗間之隨陽店燒民房三十餘間擄票五十餘人老洋人攻淅川甚急豫派馬志敏往剿鄂亦派張聯陞旅劉團協助（以上二十八日下午七鐘） 
　　長沙電蔡部劉叙彝代表萬參謀抵新化與楊源濬商投歸條件㈠最短時間促蔡下野㈡團長以上軍官通雷服從趙令㈢請省軍勿逼湘西㈣請派大員督率田劉兩旅辦理湘西善後以後湘西民財各政蔡部决不干涉楊與葉開鑫覆電令先辦到一二兩條並將劉旅可靠軍隊調駐辰谿蔡部無法遂通電投歸惟省軍慮其緩兵仍進逼楊源濬電告唐旅蔡周兩團有（二十五）午佔領黃泥井葉琪電告職部擊敗山門之敵向老隘塘追擊（以上二十八日下午四鐘） 
　　長沙電葉開鑫電有（二十五）日我軍續行進攻葉旅佔領馬脛骨劉旅攻至洞口坪溪江鄒旅業將楊柳溪佔領蔣旅業將李溪橋佔領現正在激戰中等語 
　　長沙電劉叙彝復派代表萬仁山謁七路指揮楊伯笙商量最誠懇之條件須请暫勿以省軍入湘西即通電請蔡鉅猷下野楊伯笙赴湘西辦善後 
　　長沙電趙通令不准取銷特捐 
　　長沙電議會二十六日演大武劇陳樹森將副議長孔昭綬掌左右頰孔呼警衛捉人秩序大亂孔已向法庭起訴重要份子開會協商原係敬（二十四）日選軍務司長流會各報登載未出席議員名單疑是議長所爲引出誤會（以上二十七日下午七鐘） 
　　長沙電唐生智敬（二十四）來電整理財政自應遵行惟職部欠餉已奉令核准在各縣指撥者仍懇繼續有效自明年一月起湘南釐金雜稅收入槪可繳存衡州分金庫猶恐各軍自由提取智當派員駐庫嚴密監察共負保管非經省長命令不許擅動智部三旅正餉月需十六萬元籌設兵站三萬戰時必需費二萬謹先電呈總數乞籌發預算分册嚴催造送 
　　長沙電選舉省務院長第一次李劍農得三票李不幹第二次唐巘亦得三票當選趙感（二十七）下任命狀 
　　長沙電交涉司長楊宣誠感日視事 
　　長沙電省議會宥（二十六）開會未及報告文件陳樹森等即斥責孔副議長不應將前日簽到而未投票選軍司長之議員姓名宣布陳並登議台掌孔頰秩序大亂一部份人尙袒陳討論處理無結果孔决辭主席已請初檢廳派員騐傷塡有傷格並已提訴訟孔當晚即住湘雅醫院本日因此停會（二十七日下午六鐘） 
 
 

Page 5

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *   
 
 

Page 6

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *[國内專電二]  
　　長沙電副議長孔昭綬仍居湘雅醫院議員視傷者甚多勸返會主持孔答在此案未解决以前决不返會孔已自繕訴狀送遞初檢廳議會感（二十七）日停會辦公處召集臨時協議會亦未成改於儉（二十八）日開協議會 
　　香港電林虎洪兆麟葉舉咨汕頭馮交涉員轉咨廣州領事及京使團請勿交關餘與孫延長粤亂否則孫之暴民政治將影響於香港安南日本非律賓（二十八日下午七鐘） 
　　香港電譚延闓部加入東江作戰孫擬任譚爲湘豫山陜聯軍前敵總指揮 
　　香港電傳沈軍已由連州進佔陽山將出含光取英德斷省韶交通然後會同坪石沈軍攻韶大本營調湘軍赴英德防堵並擬令湘滇軍由西江分兵擊連州之左令樂昌湘軍出乳源擊其右 
　　香港電昨有大隊日水兵在廣州登陸往省港碼頭鵠候該國某軍官均無武器 
　　香港電東江仍無戰事據軍界言粤軍因某種計畫自行退却右路退至泰尾柏塘中路退至蘇村博羅左路退至淡水聯軍亦未追擊 
　　香港電昨湘豫軍千餘上白雲山佈防 
　　香港電有人以廣州總商會對關餘問題漠不關心認爲不能代表商界擬另組商聯會代之 
　　香港電鄭潤琦徑（二十五）電擊退羅定邊界敵數千張國楨昨由前敵返省 
　　香港電潮州輪船沁（二十七）由港赴厦門途次捻灣地方被刦失現銀數百賊將貨物盡搬去惟未擄人 
　　香港電廣州酒樓茶室工會因反對滇軍朱培德部所核准抽筵席捐之裕源公司昨被該軍大隊到會搜查騷擾異常（以上二十八日下午六鐘） 
　　福州電沁（二十七）早鼓泰大街又以反對單據加貼印花罷市 
　　福州電上游又開辦兵差捐 
　　福州電楚同聯鯨因粤艦北歸將開赴汕頭塡防 
　　福州電閩海關督漆英來電謂養（二十二）日已首途來閩（以上二十八日上午九鐘） 
　　福州電淸海局性質與保安局衝突海界已聯電中央請緩設 
　　福州電學界聯合會沁（二十七）日會議禁烟拒賭廢娼及和平四問題 
　　福州電財政廳長林炳章勘（二十八）午十一時逝世（以上二十八日下午五鐘） 
特約路透電 
[北京之赦令]  
　　二十八日北京電今日發表赦免安福黨朱深方樞梁鴻志張敬堯之策令 
[英船遇盜]  
　　二十八日香港電英船海特蘭基號由香港赴汕頭途中昨夜被盜搶刦 
　　二十八日香港電商船海特蘭基號昨日午後由香港開出載中國搭客五百人及貨物三百噸盜匪喬裝乘客散處大艙間及散艙中迨晚間七時許一聲呼哨各出槍械船上雖僱印人爲船警但猝不及防印警武裝致被解除盜乃擁入大艙間時船長等方在聚餐未幾全船皆入羣盜掌握中盜自行司機駛至比斯灣船遂擱淺羣盜從容登岸而逃船客悉遭搜刼至今晨四時始止但無死傷羣盜對於英船員不加危害且給以廣橘敬以紙烟並予以一毯 
[日太子被剌未成案]  
　　二十七日東京電行刺攝政太子者乃難波大助氏係早稻田大學生年二十五歲爲境遇所迫操作如勞動家遂注意於共產主義自稱未有同黨當警察來問時難波已爲羣衆毆傷 
　　二十七日東京電後藤子爵聞已因太子被刺事已引責辭職後藤自請俄代表越飛赴日後輿論即指其有社會黨之傾向政友會曾聲稱擬投不信任票蓋聞後藤接濟社會黨大衫榮之經費也現社會黨各機關及後藤住宅皆有警察嚴密防護慮反社會黨之暴動也 
[墨西哥革命消息]  
　　二十七日墨京電報稱薛那洛總督候選總統佛洛爾斯將軍已發起和平運動其詳現尙未悉但知此項籌畫係墨西哥總統與革命黨領袖各方面代表會議之結果 
　　二十八日維拉克魯士電革軍總司令稱政府方與之葛登那將軍及其全體參謀員又騎兵三百皆在伊拉普杜被擒其殘衆已降革軍云 
[印度不合作黨之主張]  
　　二十七日柯加那太電印度全國大會主席阿里氏主張有組織的不合作歡迎設立東方大會以謀亞洲人民間相互諒解之計畫並稱如一年内不釋放甘地不採受不合作黨之憲法則彼等應展開印度民國之旗云 
[英人之宗敎聯絡]  
　　二十八日羅馬電英國基督敎領袖近曾在梅林斯集議宗敎聯絡事茲據羅馬敎廷之某要員稱意見相差甚遠協議不易告成除非英吉利敎會所眞欲得者不僅爲宗敎間之簡單友誼而願承認敎皇在宗敎上至尊權力則敎皇寗願不奥聞志在聯絡之談話云 
[菲人之示威運動]  
　　二十八日馬尼剌電菲人近發起於十二月三十日舉行示威行動藉以抗議美商會與美報紙之態度但從前參與菲列濱革命之人物則不允參加此舉以集衆游行之抗議爲非必要 
[法捷新約]  
　　二十七日巴黎電法國與捷克國已草擬一約規定在政治經濟及軍事範圍中彼此密切合作尤注重根據和約維持歐洲新地位此約乃十月間捷克總統來游法國之結果數星期内可簽字 
[開浦唐與新加坡之比較]  
　　二十七日開浦唐電開浦唐時報論新加坡軍港之計畫謂海軍少將費爾德所稱南斐開浦角路線將來可成更重要之帝國交通綫非從前所可比擬等語最宜注意故開浦唐宜築新式大旱船塢以供商船之利用而遇緊要時亦可容留行於開浦路綫之戰艦開浦唐築港費視新加坡爲　大約僅須六百萬至七百萬鎊不似新加坡需費一千一百萬鎊也開浦唐地勢可得海軍與航業界所亟需之良港云 
[世界船業論]  
　　二十七日倫敦電澳洲實納台維森船公司之船隻經紀人發出常年報告書謂運費與舊船價値固已减少但新船之成本則每噸至少加增十先令以鋼板價貴故也過去一年商船大都營業不佳舊船出售乃市塲之特色購者大都爲德意荷闌三國英國及他國船隻在十月一日以前閒泊於英國者共七十五萬五千一百零一噸内有七十二萬七千一百三十四噸係英人所有較諸七月一日以前增多四萬五千九百九十九噸過去一年之拍賣塲中有香港造八千噸船隻四艘爲英人購得共價十五萬八千鎊又上海造五千一百噸船隻兩艘售價每艘爲二萬六千鎊統計船主拍賣者損失不下一百萬鎊日本震災後舊船在九千噸以下者需求忽旺往來於東方海面之船賣出頗多 
[法國失蹤飛船之現聞]  
　　二十七日巴黎電法國海軍部直至今晨尚未接飛船狄克斯末德號之消息土龍當道接到突格特陸軍飛機隊已起程往探沙漠地之報告 
　　二十七日巴黎電阿爾基斯消息駐紮薩哈拉中央之外哨兵報告曾見狄克斯末德號在殷薩拉地方飄往賀迦爾 
[各國近事]  
　　二十七日杜塞爾道夫電十月間保安警察與分立黨衝突案今日由軍事法庭判定肇事警察長格魯士納氏監禁二十年兼作苦工期滿驅逐出境餘者監禁多至十年 
　　二十八日里加電傳說俄國特羅斯基氏因同僚攻擊已辭退共產黨中央委員會會員之職雖未經批准但特羅斯基氏不允收回辭呈 
　　二十七日巴黎電希臘代表團歡迎維尼齊洛氏回國者已乘希商船安特羅斯號抵馬賽維氏定星期六日乘此船返國 
　　二十七日華盛頓電海軍法庭今日裁判數月前美國驅逐艦隊在加州外觸礁事判定司令華森氏降一百五十級亨特氏降一百級 
　　二十七日紐約電中美洪都拉斯國政府在一八六七年發行公債五百三十九萬八千五百八十鎊以建築穿連大洋之鐵路但計畫卒未成功自一八七二年起從未付過債息現政府已簽定還債之合同每十萬鎊還二萬鎊 
　　二十七日巴黎電南美阿眞廷國願參加在巴黎舉行之萬國運動大會 
　　二十七日澳洲佛里門特爾電摩爾台維爾號輪船之火業已撲滅第三艙之積水現正抽出有一部貨物將起岸船身無損 
[公電]  
　　南京仇繼恒等通電上海申報館史量才先生轉江浙和平協會江蘇省敎育會上海總商會縣商會諸公均鑒昨因江浙形勢緊張人心惶恐繼恒等晋謁撫帥詳叩狀况當由撫帥切實聲明據云自始即無不利於浙之心即至今亦無先發制人之意江浙兩省接近地點近四箇月内除崑山增護路兵兩大排外其餘幷未調過一兵蘇省亦並未招過一團一營如果浙省同此誠心同此事實儘可由兩省派出公正紳商實地調查實行監視　撫帥之意頗爲公誠坦白即嘉師亦向揭保境安民之旨其主意正復相同而市虎訛傳轉若岌岌不可終日非有正當闢謠之方法不足明虚實而足人心鄙意擬請貴會召集兩省紳商在滬集議由浙紳徵得嘉帥同意後公推代表分向蘇浙原防地點切實調查如無調兵增防情事則眞相明而謠諑自息以後再能兩相退讓各將軍隊調離接近地點則無從接觸自然不致發生衝突克保和平矣是否可行佇候明敎南京仇繼恒甘鋐蘇民生叩感 
　　全國商聯會蘇省事務所代電蘇浙兩省督軍　用省各法團公鑒江浙紳書呼籲和平聲嘶力竭兩省督軍各以保境息民人不攻我我不攻人爲門面語當則雙方當戰不遺餘力孰誠孰僞無從　别値此危念之狀呼籲無嘗當伸忠告夫江浙崴竭千餘萬之旨膏以供軍費督軍藉江浙之地盤以增高位置而坐享尊榮江浙固無負於兩督軍也今皆不類紳書之奔走呼號必欲舉兩省人民之生命財產置諸水深火熱之戰塲果何　乎爲國戰爲民戰縱供犧牲猶可忍痛爲黨派戰爲個人擴張地盤戰雖兩督軍自解己裹不用江浙一文我江浙人民亦不能以一片乾凈土供作戰塲况一草一栗仍江浙人民之負擔乎且戰端一啓人民固無幸免即爲兩督軍自身計亦有害而無利蓋浙勝則直系必出全力以攻浙而浙終不支蘇勝則直系目光全注於蘇而蘇必岌岌自危欲求如今日之安富尊榮而不可行况雙方内容複雜弱點互見均有取敗之道敗則不可收拾張敬堯張動王占元吳光新均屬前車之鑒變方如皆能覺悟江浙之幸即兩督軍之幸倘各具野心不戰不休我江浙人民謹告兩省督軍曰共和以人民爲主體軍費係人民所負擔民不欲戰如有違民意而戰者即人民之公敵無論何省首先發難者即兩省人民之公敵事機危迫敢進直言尙乞兩省督軍實行保境息民而無詐虞兩省法團堅守和平公約而毋放棄也全國商聯會蘇省事務所幹事董永成啓 
　　江蘇地方促進會電申報館轉上海縣議會聯合會公鑒江浙軍事問題係兩省軍事當軸爲黨派關係舉國皆知貴會漾電不知責難軍署而反咎及省長以財政會諸息借冬漕會委　　爲造成軍事之罪案試問蘇省内部行政與江浙大局有何關係勉强周内肆爲攻訐轉使浙省笑我蘇人内部之渙散而助長其圖蘇之慾望與呼籲和平之標題背道而馳請問貴會眞呼籲和平耶抑别有作用耶佇候明敎江蘇地方促進會叩 
　　北京通電各省衙門均鑒本日令陳杜衡晋授海軍少將此令海軍總長李鼎新呈請授林大良爲海軍造艦少監徐文海爲海軍軍醫少監均照准此令京感印 
國外要聞 
[日本攝政太子被剌續聞]  
　　太子慰留首相僅許内相辭職 
　　政黨課責内閣攝政中止赴沼 
　　日本電通社二十八日東京電云山本首相於本日上午九時五十分入宮謁見攝政皇太子願乞骸歸里皇太子慰勉有加謂昨日辭表我已閱悉可無容議勉爲其難可也山本首相謝恩而退但本日已派入江侍從長徵松方西園兩元老意見將俟其復奏時始能决定故本日中内閣問題尙難解决 
　　牧野宮相因此次行刺事件責任非常重大故决意辭職山本首相於今晨八時半入宮伺候後至官邸開閣議九時五十分告竣閣員全體赴議會首相復入宮報告 
　　研究會對於行剌事件認政府責任非常重大政府措置雖或無大過然太子婚典舉行在即故一部分人主張力避政局之紛糾務以鎭靜爲主但須於二十八日議會聽政府充分說明之後始能决定若政府答辯欠缺公明或將與他派聯合提出奏案亦未可知後藤内相因關於大逆事件特赴沼津奏明日皇皇后 
　　日本攝政皇太子本擬二十九日赴沼津後因政務繁忙决定無期延期又日本　員本有全體辭職之說因日皇太子不肯照准僅許内相一人辭職至關於時局問題日皇特召牧野宮相淸浦樞相入宮諮詢一切又派入江侍從長赴奥津對於西園寺公松方公兩元老有所諮詢 
　　日政界之形勢愈趨險惡山本内閣勢已不能再留山本首相雖籍度歲及日皇太子婚禮迫在目前爲口實欲祇使後藤内相去職而保存内閣但犬養氏當明治四十四年幸德秋水事起彈劾桂内閣時言猶在耳此回皇太子被剌事件勢亦不能留戀故内閣亦有從内部瓦解之勢外復有憲政及其他各派之嚴重監視倘若單以改造一部分而欲保留内閣各派將一致進迫致府提出彈劾案山本首相想無命令解散之巨膽故結局内閣惟有瓦解而已 
　　日貴族院於今日休憩中開各派交涉會山本首相之答辯言現正提出辭表謹愼以待命當以僅此不能滿意非至其明白言明仍須質問又議會將自二十九日起至一月二十日止停止開會惟逢有緊急事時則無論何時皆可開會貴族院開各派交涉會後態度愈加强硬 
 
 

Page 7

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *以無論如何有優　　　亦不許首相以下縣位故日内閣惟有全部瓦解而已入江侍從長將齊兩元老意見於阴日歸京故明日至明後日政界當有一悉進展 
　　日本今晨閣議犬養籧相力說現閣宜引責辭職縱令其餘閣員留任渠本人去志甚堅决不戀優法相陸相亦與犬養氏同意井上藏相亦贊成犬養氏这主張閣員多數均傾向辭職則内閣惟有瓦解不過皇太子旣慰留有加亦不能不加考慮總之政局漸次惡化難免不發生波瀾惟後藤内相則無論其餘閣員何如必以一去了事衆議院議員難波作之進氏已向院内提出辭呈本日即全體通過 
　　日本東方通信社二十八日東京電云山本首相本日上午八時四十分詣赤坂離宮觀見攝政太子退出後在首相官邸開臨時閣議同十時一同出席於議會後藤内相因而奏事變於今日上午八時半由東京站啓程詣沼津御用邸代議士難波作之進本日辭職北京電云因日本攝政太子遇險事本日曹氏遣黃開文訪芳澤公使請傳逹問安電報於攝政太子日本政府及國民又高凌霨之代表及外交總長之代表熊垓及英國公使等亦相踵訪芳澤公使問候 
[東京通信（吳斅）]  
　　府院間最近之風雲 
　　其一日本衆議院中占有絕對多數之政友會於此次臨時議會最初數日態度異常鎭靜政府方面除對於各派議員口頭責問極力答辯外關於日前重要提案之前途尙無悲觀氣象不料政友會議員最近忽以此次震災後火災保險問題政府調停案爲不當大起攻擊昨日起院内空氣益形險惡數月來喧傳之復興計畫勢將根本推翻第一政友會不承認復興院之設立將預算案中關於該院歲出各項全部削除此消息傳出後各方面皆認内閣將大動搖昨晚（十八日）七時山本總理與後藤新平在首相官衙密議一小時餘並聞政府方面之直接責任者後藤新平田健次郎二氏及其他各閣僚至十八日深夜尙在極力籌商對付方法案此次政變形勢須十九日臨時閣議政府態度决定後方可明瞭然政府對策不過左列三者㈠服從政友會修正案㈡全體辭職㈢解散國會據　間推測第三說較爲有力贊成此說者爲後藤犬養田平沼四氏亦有主張穩健者如山之内伊集院財部薩派出身之三閣僚然一切尙須視對手方之政友會態度如何而始决定其對策之程度也（十二月十九日） 
　　其二連日風雲險惡之日本臨時議會十九日衆議院之本會議席上政友會提出之豫算修正案依豫算計劃正式討論政府方面事前雖極力奔走謀貫澈自已主張顧以政友會議員人數占有大半自知終歸失敗遂於十九日午前之臨時閣議中决取穩健方釬暫隱忍一切待下次提出普選案時再與政友會决鬭故是日下院　將政友會案完全通過而後藤新平等數月來興高采烈建築中之復興舞臺遂全部倒圯矣革新俱樂部自犬養毅入閣政府决行普選以來凡事均漸同情於現内閣此次山本權兵衛氏以堂堂首相竞爲政友會所屈服該會議員非常憤懑當於是日散會後即於院内休息室内緊急討論聞將責難當局之懦弱自衆院通過豫算修正案後貴族院之阪谷芳郎岡田良平若襯禮次郎等羣起不平當即先後登臺發表反對意見並猛烈攻擊閣僚之責任問題山本惶恐異常但貴院形勢結局有利於現内閣否則尙難預測也（十二月二十一日） 
國内要聞 
[北京通信（飛鴻）]  
　　吳景濓走之衆院潮 
　　吳景濓赴津於今已六日矣在高凌　意見以爲旣已將吳攆走則一切問題當不難迎刃面解彼吳派議員羣龍無首亦不難設法牢籠使这俯首就範不意其所期望竟與事實相反所組織爲政府後盾之反吳派旣無主張一致之能力而爲政府外援之齊力派又復爾音闐如若何解决恐尙非短少時間所能就緒也 
　　反吳派之計畫見吳景濓已走吳派之重要議員亦有隨之赴津者遂認此爲千載一時之機會但能勾結中立派疏通吳派將會關成議長及秘書長兩重要位置均握在該派手中即不慮吳派之反動故吳走後兩三日間調兵遣將備極忙碌不意星期一之會楊銘源高踞議長席上大唱譚派之空城計而吳派及凖吳派各議員羣以政府撤換衆院警衛横恣太甚僉抱不快之感即中立派議員葉夏聲亦以爲内部侵權實屬輕視國會主張請政府撤回警衛另行組織然後再討論一切而議長坐位此爭彼奪尤復擾攘不休以致反吳派預定計畫都歸無用不得不折入於院外協商之一途 
　　昨今兩日雙方因此問題盡其力量以四出接洽景耀月代表憲政黨以公府國務院顧問諮議等名目向中立派之各議員許願請其帮忙小孫派之呂泮林又特訪楊銘源勸其勿再在議長席上唱戲楊答謂我的好戲甚多除空城計不算尙有南陽關珠簾寨好戲多齣尙未唱演有暇尙當續唱幾齣讓大家開開心而吳派之易次乾馬驤等及凖吳派之余紹琴廖勁伯等連日在宣外忠信堂煤市街濟南春虎坊橋觴園等分别宴客向隸吳系者由易馬等主之非吳派而向與吳派携手及素稱中立派者則由余廖等主之在反吳派之主張則以無論如何總須先使開得成會推定臨時主席然後再討論各事吳派之主張則以無論如何先須回復警衛然後始有商量之餘地而憲政黨之一手遮天尤爲彼輩所絕對不許故連日吳派之宴會已提出必須堅持之幾種問題㈠主席問題㈡警衛問題㈢發議事日程問題爲與憲政黨接洽之條件故自院外協商之主張發現後至此時已兩日有餘尙無頭绪之可言也 
　　憲政黨内部雖發表名單爲三百人而實際則中堅分子不過三十人上下除牟琳錢崇塏谷芝瑞等人外大率晉勝事晉楚勝事楚無一定之王張有隷屬該黨之某議員與其所親密者談謂彼與該黨之關係在吸取津貼二百元佐旅費之不足此外從未過問一事此次衆院武劇經中堅分子連邀帶逼避踞政府委員席者亦僅五十一人即據該黨之某要人所言亦謂基本議員共有七十八人其不能在衆院佔有多數可知此次協商議起該黨内部有主張硬幹到底者有主張儘此數日間從容協商者意見颇不一致兼以原議附和該黨倒吳之議員均發給出席費四百元當時先發二百元故一時附和者較衆事後討取餘存之二百元竟推諉不與日昨有人質問高凌霨並要求每月另給出席費二百元高不允謂如需要錢必完全服從本黨之主張而後可若並非專屬本黨之議員即不得享此優待之利益一班普通黨員聞之固爲不滿即其號稱中堅分子者亦覺弓藏已近竊竊私議咸抱悲觀矣 
　　高之倒吳當競爭劇烈之時曾囑某說吳謂能讓出議長將另與以位置吳不允嗣復勸其出洋游歷所需經費由政府籌給吳亦不以爲然故高已惡之有某要人密言於高謂吳某非爲人下者旣不許其組閣即非並其議長而去之不可否則彼挾此武具决非政府之利高因之恨吳益甚此次撤換警衛不惜觸各派之忌並授意檢察官令其出頭控告將吳拉入現行犯爲斬草除根之計吳亦知高之下此毒手决不相容况在是日不獨衆院警衛撤換即小蔴線胡同私宅門前之守衛亦經高添派多人乃以電話告急於天津之王承斌吳之左右亦勸吳赴津暫避吳又商之王王謂旣有危險不妨來津暫避故吳毅然决然不惜冒險赴津者蓋有由也當二十一日黎明吳出馬號潛行赴津後吳派議員有爲吳謀者且在吳宅坐候來賓適馮玉祥派其參謀劉某於是日早間訪吳謂奉馮之命與吳有要事接洽並向接待之某議員表示馮不滿意於高之意某以事機極密乃權詞以答劉並爲次日接見之約顧維鈞得信後亦即於電話中口頭訓令駐津交涉員囑其轉致各國領事保護吳氏刻有人自津來言謂昨日日本領事赴醫院訪問吳氏且將此事爲吳言之而此次吳毓麟於星期赴津前一夕即與王毓芝密商甚久星期一日且偕王承斌同往醫院慰吳吳之舉動素爲各要人所重視至此尙未能忘情也 
　　吳之計畫若何此閱者所急欲知者據某要人所言謂吳已有預定之計劃曾以密函致馬驤陳策第一層即聯絡洛吳及近幾某要人入淸君側第二層則議長問題付之憲法會仍由彼爲議長一俟此事解决即退爲議員如上二層不能做到即將聯合反直派各方面以與政府從事至不得已時或將以前種種之經過及賄選舞弊情形盡行披露俾與現當局某某要人同受各方之攻擊决不甘犧牲個人以快仇者之心並囑其部下盡力奮鬭必使兩敗俱傷而後已此函聞爲某要人所探得已密告高王兩氏設法預防而吳派議員得此密函已着手布置四出聯絡若何結果尙不可知惟據接近洛吳者之所言則謂洛吳聞悉此事亦甚不滿於高凌霨王毓芝諸人謂他人倒吳則可政府不應倒吳言次頗有不平之色惟以與曹氏關係此時不便出頭並聞已有密電致王承斌囑以此時暫守沈默俟有相當之時機再行說話而近幾某要人亦持軍人不干政主張取旁觀態度頗有人以各方無動靜爲高王作樂觀者以記者所見醞釀愈深糾纏愈甚未可遂謂爲無事也（十二月二十六日） 
[北京政局年内無變化]  
　　孫寳琦旣不能來高凌霨亦斷不肯去 
　　現時北京政局已鬧至非常之僵吳景濓雖已赴津然衆院能否成會尙難樂觀第一因吳派若始終以摀亂爲目的則希望甚少第二因甘石橋黨員中衆議員人數雖號稱三百餘人然此僅就領津貼之名簿而言一到身在前敵則臨陣脫逃者比比皆是故其人數實不足信現時反吳派方面託人向吳派疏通唯吳派方面以承認吳之議長資格存在爲前提而反吳派則决難承諾此其第一難關即使吳派讓步承認吳之資格有疑義應交付大會議决而對於高凌霨撤換警衛則無論如何必以違法糾劾是又非反吳　所能忍受蓋高固甘石派所視爲衣食父母也此其第二難關依此兩難關言之衆議院何年何月何日可以成會實未敢妄下斷語衆院旣不能成會則孫之總理當然無從通過孫閣不能成立則高凌霨代理局面自亦無期延長高雖口頭表示辭讓然事實上决不如此且孫不能實現從現狀觀之曹亦未必肯讓高走開孫之不易通過其唯一原因在接近津派易辭言之即其躊躇未行加入憲政黨是也 
[王克敏之過年計劃]  
　　各機關支配成數已確定 
　　年關瞬届北京政府惟一急務祇在籌發軍警政費聞王克敏近向各方東挪西凑已約得三百萬元由匯理放回餘欵七十萬元十二月分鹽餘提回一百萬元中交鹽金四行墊借一百五十萬元由匯豐匯理兩行轉借由十三年鹽餘内撥還除被裁人員欠薪無力籌顧外各軍警機關均略有點綴定本日（二十七）提出閣議最後决定聞王准於二十九日將全數分配支發完畢後即須赴津一行茲探錄所擬分配數目如下軍警餉發一個日之八成需欵一百三十五萬元國會經費一個月參院十四萬一千九百餘元衆院二十七萬七千一百餘元各機關政費四五成不等敎育經費則一律五成（一）公府五萬九千元（二）國務院曁直轄四局六萬八千元（三）内務部二萬八千元（四）財政部五萬二千元（五）陸軍部三萬五千元（六）海軍部三萬元（七）敎育部四萬一千元（八）司法部二萬七千元（九）農商部四萬四千元（十）參謀部二萬元（十一）航空署五萬元（十二）八校經費十二萬元（十三）平政院一萬五千元（十四）審計院一萬五千元 
[馬聯甲擬改編皖軍]  
　　安徽軍隊原有新舊安武軍十旅自新安武軍裁撤後尙有　安武軍五旅第一旅長由馬聯甲自兼其餘四旅可分三派第二旅長李傳業第四旅長高世讀向與馬氏異趣而與江蘇山東二三等軍人則甚接近第三旅長兼皖南鎭守使王普爲倪嗣冲之壻比較有力量其人慕馮玉祥之爲人在皖南辦兵工事業幷在蕪湖出賣工兵出品似爲好名之流第五旅長史後玉則爲馬之私黨馬所恃者亦僅此而止邇來東南局面時告不穩馬覩此種　形知有團結内部之必要故又將皖軍改編之說舊事重提其目的在將已之第一旅與史之第五旅合併而吸收王之第三旅共編成一師名曰安徽第一師其餘二四兩旅暫仍其舊名爲　一軍制其實馬欲自兼師長爲强幹弱枝之勢此項計畫馬已電告北京政府由高凌霨發交陸部核議大約可以照准惟王普以混成旅長而變爲一師部下恐未必能十分同意耳 
[魯人反對提用膠路餘欵]  
　　省議會陳鸞書等電劉堃位置或轉安全 
　　靑島民權通信社消息膠路局長劉堃赴京未回有謂其因位置動搖不復返者有謂其暫赴洛陽從事運動者茲　膠路現存餘欵二百餘萬元以備修理橋梁添購車輛之需不料交部因羅掘俱窮忽涉想及此執意非提取不可劉堃當時未肯交出遂被交部扣留在京劉擬備文交欵交部不准非令其暗　送來幷須在膠路設法報銷不可劉躊躇未决北京當局乃嗾使熊炳琦電請易人以便予取予求至於膠路之能否維持决不顧及魯人聞此異常憤慨現已由省議會副議長陳驚書等致電北京表示反對靑島各團體亦擬聯合電京反對該路全體路員昨已電請當局勿再更動局長是劉堃之位置或因提欵反響而得穩固省議會原電云近閱報載政府擬提取膠濟路餘利二百萬元供秘密費用東省人民不勝駭憤查該路竭人民全力幸得爭回舉國注視友邦觀瞻所有營業餘利應留備擴充路務需要斷不能輕事移挪傳述果確影響該路前途至爲巨大務祈取消前議妥愼保預以軍路政而　與衆無日企盼山東省議會副議長陳鸞書議員李賜驥等七十二人同叩 
[風傳中之豫督調動說（鄉）]  
　　洛陽消息吳佩孚年來對於豫鄂兩省財政久已視爲外府去歲所以必使張福來督豫者因張氏本屬舊部向來頗能服從逆料可爲己用詎意張氏接任以來爲左右所把持張鳳臺年老顢預民政實權亦操於督署吳於財政上有所需求反多掣肘遂深感尾大不掉此次李倬章之長豫不但安置心腹且欲藉此削張福來干涉民　之權故命令發表以後省長公署則遷移洛陽以脫離督署覊絆項據某方消息吳氏現密定一種計劃擬令李倬章以視察淸鄕爲名出巡所屬迨其巡行至開封即以迅雷不及掩耳手段命接張督豫而使張氏赴援西南或謂仟張爲兩湖巡閱副使兼督理湖南軍務此說依大勢論似不可　）預料張氏必不願離汴則以强制手段命第三師第六旅長楊淸臣接任第二十四師師長而以巡署秘書長郭梁丞接任豫省長此事如告成功則吳以巡閱使而兼有督理及省長之實權（李倬章若爲督理亦只光棍督理）於豫省軍民兩政可以指揮如意一如曹鉅在保定之時矣傳說如是姑誌之以待後證 
 
 

Page 8

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *自由談 
[歲寒隨錄（一）] [  禹鐘]  
　　余曩嘗草「春暮尋愁錄」「消夏雜話」「秋思錄」三文刋之自由談因念四時之記載於春夏秋三季已賂備而獨闕於冬爰更益爲此作以助時序之談資凡讀書感事之所得一皆書之然載筆所及或先已有言之者亦恐難免昔晋王恭少學雖善談未免重出若余者不特少學又非善談則重複冗雜之弊又豈能免於貽通人之譏乎 
　　今世火車輪船飛艇行駛之速率人皆驚嘆其迅捷實則此三物者尚不能及歲月駸駸之易逝也試思吾人於不知不覺中盡夜循環忽焉月矣忽焉年矣而人亦隨之而幼而少而壯而老遷變推演新陳代謝雖百年無異一瞬而自有天地以來時間由無終始之源泉中刹那刹那而過經上古中古近古而至現代中間人事之起仆朝代之興亡其艱辛困阻不知凡幾而時間則輕輕至於今日矣其跡有若兎脫素之無形入於無底之深淵初無阴滯此眞可以驚嘆也吾人秉體入世知此歲月之不我待稍縱即逝猶之坐奔車中夾道景物芳妍斯時而偶一垂目者則即已不能追覺已過之景矣然則吾人於此有生之時間中宜如何珍惜光陰不令蹉跎以老乎大禹惜寸陰吾人當惜分陰有以夫余齠齡就傅時終日入塾讀書常苦此沉悶無味之日月竊望其速逝因念茲去成人之期爲時遼遠難即而童子肄業例必至長大而罷若我今日一盡夜之間尙覺其遙矧須更越無數年月而始臻於成人之境哉嗟乎此念猶昨日事也而余當日希望中之成人不巳倐焉實現乎今者浪跡江湖抗塵走俗心志抑塞無聊回思童時就傅之情景則又深悔疇昔之夢夢日冀速去童年而即於成人蓋成人之况味果有眞樂耶 
[梅訊] [  東閣]  
　　連日演西施劇座爲之塞至館娃宮羽舞一塲與玉芙對舞換手流利典重眞足令人叫絕 
　　日昨畹初定赴文匯報館一談繼以事阻未果自當容日更往也 
　　王一亭丹靑妙手人所共仰前於席次爲繪逹摩像奉玉妙香均深豓美因各求繪少許昨已託人轉進紙張矣 
　　瑤卿求吳昌碩盡即前日見時啘奉並加面懇頃亦送紙往矣 
　　汪鷗客畫山水擬錢叔美畫松擬戴文節蒼秀挺拔奉卿極欲得其寸楮而奉卿老友亢興北尤爲挚交比奉託人致意定蒙首肯也 
　　昨畹玉散戲休憩於後臺有不知西施之遊五湖者因訊玉芙以結局春嘐爲之語曰簡直是跟人逃走了玉芙急曰西施隱耳烏足以語此合座爲之軒渠 
　　前日梅妻亦列座觀西施頭本 
　　啘各種舞劇所配置之音樂無有雷同别姬夜深沈廉錦楓將軍令而西施則哪咤令也 
　　西施本事西人多欲知之昨啘特面屬主其事者速編製西文說明書以應各西報之要求發表 
　　國醫許壽如與啘固至習比亦輙赴畹寓昨列座觀劇傾倒尤深 
崑劇傳習所試演之期比已定於陽曆一月二日初擬元旦以畹有日戲不暇往爲改期也 
　　啘日内正擬添製行頭故賈人輙以材料往寓聽擇廳事中累累陳列均紈綺矣 
　　日昨西施特刋本尙擬添印單舞照片一葉兩臨時匆促不可得即當移在時報圖畫周刋發表 
　　前所刋布無邊華庵所撥畹傳人多以不得單行本爲憾事茲特擬爲重利排日於戲園中分散之 
昨平等閣赴啘寓啘以主人素富收藏極願得其所藏佛像一觀藉資精進主人自當檢示一二也 
[年關利用猪仔法] [  楓隱]  
　　天下之最蠢者莫如猪天下之最臭者亦莫如猪乃自賄選告成北京城中充斥猪仔之蹄跡已屬不可嚮邇矣乃若輩猶復不安本分師乃祖天蓬元帥之故智借黃金臺畔地爲通天河演其掀風作浪之活劇若不亟籌疏通之法何能還我淸淨之天茲値年關伊邇因悟得利用之法數則爰錄於後以供衆覺 
　　一利用猪仔之蹄鹹成臘腿以供送年盤之用我國風俗 
[曲突從薪　可南]  
每値年關大小人家每以猪蹄製成臘腿饋送戚友因此項臘腿藏至明年春二三月新筍上市煑而食之别饒風味也今此輩猪仔平日皆吃得腦滿腸肥若以其蹄製成臘腿當較尋常猪蹄所製者更爲肥美也 
　　一利用猪仔之爪作爲元寳以敬神吾國民間除夕敬神於三牲蔬菓外恒以猪爪作元寳蓋取其象形也然尋常猪爪名曰元寳大抵有其名而無其實今此輩猪仔腹中裝滿黃白物若以其爪作爲元寳以敬神必富有金银氣可免名實不副之誚矣 
　　一利用猪仔之肉以作宴會之用歲尾年頭各機關停止辦公必肆筵設席以嚮嘉賓即閭閻士庶當此歲晚務閒亦必聚家人婦子團圞以開家宴若利用此輩猪仔之肉作宴會之用則猪仔之瘦者可膾之以作肉絲猪仔之肥者可醢之以作獅子頭（即肉圓别名愈肥愈美）猪仔之不瘦不肥者可臠之以作紅燒白煑諸肉其用途廣矣 
　　一利用猪仔全身作年關大拍賣吾國各商店每値年關常有大拍賣之舉所以銷滯貨博現金也今猪仔之用途　廣已如上述而北京財部中正値庫空如洗無以應付各方索欵何弗利用此輩猪仔作一批之大拍賣則各方正需用此項猪肉必爭相購賣其收入當不在少數也 
[最短的喜劇] [  醉芝軒主]  
　　㈠ 
　　客人喂堂倌何以這酒中有一個胡蜂 
　　堂倌（走近一看）不妨客人要曉得這個蜂已竟死透了不能再刺人哩 
　　㈡ 
　　甲前幾天聽說你要自殺確嗎 
　　乙嗄確有這事的 
　　甲那末你現在何以還活着呢 
　　乙這因爲賤體有些毛病所以蹉跎至今不曾實行啊 
　　㈢ 
　　孩爹爹我今天拾着五個銅板還了失的人了 
　　父（大喜）好兒子我誠實的好兒子 
　　孩（苦着臉）爹爹呀我因被失的人察覺了他牽住我强迫我方縱還還他的啊 
社會小說 
[人間地獄（二四三）] [  婆婆生]  
　　第五十八回憔悴花枝哀騰啼野場飄零書劍古廢弔斜陽 
　　姚嘯秋道你這幾句話不打緊早將刦後荒凉滿目蕭瑟的情形說得如在目前了諒來你必定有好詩了柯蓮孫　著道那是一定有這種好詩料連我也要做詩何况是蘭洲呢嚴蘭洲道詩是有幾十首一時也記不出來改一天帶出來請兩位斧政斧政吧姚嘯秋道斧政是不敢送給我們報上添些材料罷了嚴蘭洲道剛纔我那話還未說完呢車站上除了斜陽衰柳以外還有些凄凉材料呢車站北首荒地上平添了幾座土饅頭我從前在車站常常徘徊記得北首是一片平陽怎麽忽添了土饅頭呢問問車站上的苦力纔知這土饅頭中便是上次匪徒打刦車站餉銀因公隕命的兵士兵士死了也沒人過問聽他陳尸月台縱横三五慘不忍覩起初一天兩天車站上的人還不敢去收拾後來五天六天屍身日曝雨淋變得不成樣子了站上的苦力方敢就車站不遠地方挖了幾座大坑將幾個爲國捐軀的屍身掩埋了又恐怕司令部追究查問只好將土堆高些容易做　認我聽了這話更不禁悲從中來不由暗暗的替他們死者灑一掬傷心之淚可憐他們死者死了還是糊塗不明白爲什麽死的是誰呌他死的車站上刦銀一件事那裏是土匪土匪那裏這麽的大膽姚嘯秋道怎樣難道土匪是假土匪嗎土匪就是你們化出來的嗎嚴蘭洲正要回答時柯蓮孫忽的喊了一聲哎呀正是 
　　可憐亂世男兒血隨地横流不値錢 
　　不知那車站刦銀的土匪是否是眞土匪還是軍人化出來 
的抲蓮孫哎呀一聲究竟爲了何事欲知後事如何且聽下回分解 
三言兩語[  曹文海]  
　　民國成立改用陽曆已有十二年了凡是國民都應當　奉無奈改用的效力不過是陽奉陰違除官廳的公文照塡外餘都狃於習慣不肯遵行然而雖是人民的習慣也可見我們中國人對於國家觀念不過如此 
　　唉中華民國改用陽曆尚且窒礙難行無怪十二年來擾擾攘攘一無建樹幾乎也不成其爲國了 
 
 

Page 9

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *   
 
 

Page 10

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *國内要聞二 
[張伯烈致曹錕書]  
　　臚陳時政集矢高五徵引史事自附諌臣 
　　敬啓者伯烈自我公就職後僅入府謁公一次迄今兩月有餘每欲見公有　陳述迭次接府中電話謂公　我不必入見且云須見秘書長後再行接見連日電詢秘書長王君毓芝均以事忙謝之不獲一面夫伯烈欲見公者非有所私干於公也特爲國家大局計有不忍不爲公言者當總統選舉會未開以前津滬張皇海内鼎沸義員等紛紛南下伯烈不計個人利害忍辱負重堅守都門幸如天之福隨兩院諸君子後得依法將總統選出憲法公佈我公科時當選入承大統伯烈方慶對内對外負責有人可以减少戰禍免除糾紛和平統一指日可俟即宇内人民喁喁望治之心亦未嘗不爲天下得人賀公今秉政兩月餘矣一切政令當否伯烈未敢爲出位之言第伯烈身列議席竊見政府行動與國會發生密切之關係雖欲不言不可得也其關係爲何即衆議院議長問題是也夫議長問題本衆院自身問題就表面觀之似於政府無與而國務總理同意案及金佛郎案即同時陷於此旋渦中而不可解决因此種問題不可解决則影響於我公者大矣公任孫君寳琦爲國務總理並依法提交國會徵求同意是我公求賢若渴急欲改組健全内閣以任國事之至意昭然若揭此天下人民所共諒者前日參議院行政委員爲金佛郎案謁公鼎公云此案在張弧任内曾一提及近日國務院並未議及此案吾决不作賣國之事請諸君放心云云足徵我公愛國之心溢於言表此亦天下人民所共諒者惜乎有憲政黨蓮用其間遂陷我公於嫌疑之地查甘石橋組織憲政黨其黨中理事長爲府秘書長王君毓芝若内務總長兼國務總理高君凌爵交通總長吳君毓麟司法總長程君克等皆爲該黨理事此數人者又係我公親信之人姑無論組織此黨是否出於公意要自國人視之則憲政黨之於我公究不無密切關係申言之憲政黨員之舉動莫不曰皆受理事之指揮其理事之舉動莫不曰仰承我公之意旨勢所必至理有固然即伯烈百口爲公解釋國人亦莫之信以其事實在也是故於衆院開會投總理同意案票時憲政黨之議員遂因議長問題爭持不能開會而總理同意案乃被擱置金佛郎案亦復如是在憲政黨之議員非不曰議長問題不解决不能討論也案而反對者則藉詞曰非爲議長問題也爲政府不欲通過總理同意案也爲政府急欲處置金佛郎案也推波助瀾藉爲口實遂致兼國務總理高凌爵蒙戀棧之嫌財政總長王克敏遭賣國之謗甚至疑及我公對於總理同意之案近似不能推誠對於處置金佛郎之案近似不能公開累及盛廳殊堪浩歎雖由憲政黨之藉勢放恣有以致之而國務院諸公處置此二問題亦頗失當蓋政府一面咨催衆院通過總理同意案一面又使憲政黨議員抵制　能開會陽催之而陰阻之此爲天下人懷疑者一金佛郎案曾經衆院否决政府亦無咨交覆議之舉爲政府計理宜據此束决案爲後援力向法使交涉如交涉不諧再向議會申明政府之苦衷國人或可相諒乃政府自接到此否决案後置之不理及王財長就職則此案風說愈傳愈惡參議院提出質問政府抗不答覆請國務員出席高兼總理王財長均託故不到僅外長顧維鈞報告意旨則謂政府曾徵詢各公法家意見正在愼重考慮無承認之事實而閣員辭職呈文中亦謂對於金佛郎案正在詳愼考慮又謂尙未擬有具體辦法云云夫經議會議决之案效力等於法律政府祇有遵守之義務絕無變更之權力不直接了當聲明决不承認而猶含混其詞曰徵詢曰考慮曰無具體辦法已隱示有變更議决案之意思外間謂政府有意損國自利不爲無因此足爲天下懷疑者又一（未完） 
[靑島現狀日惡]  
　　大陸報二十四日靑島通訊云靑島情形日益腐敗據消息露通者言不久將發生絕大變化現惟望變化之來以其後市政或有改善之望也邇來市中搶刦頻聞足證地方長官之無力維持治安省長熊炳琦被人在京控告兩大欵其敵黨正在搜求證據然此種證據實亦不難尋覓靑島市政旣腐敗若是挽救之術似懷抱善意之外人對於各事加以相當注意要可爲助不少此輩貪鄙不仁之武人專事破壤正如鴿嘴之貓乘人不在室中竊食奶油祇須有人叩門作聲則將奔匿不遑而中外人士之効力於山東舉靑島亦正須若此而已蓋武力實不足恃且亦不能有所成成惟事之最可歎息者靑島重要商人其勢力最足以革除秕改挽救危局乃徒知爭權奪利互相齮齕攻擊不謀補苴之方一似中閥全國各分黨派不相統一不能合力以禦軍閥之侵陵如商界中之丁派隋派以互爭鹽業激成罷市即商會内部亦復意見紛岐不能一致遂使貪鄙軍閥得乘主人翁之不備大肆其盜竊伎倆甚至竞有倡倉魯人不反對者靑島坐辦罷積柄權力不屬事事須受熊氏之支配因是心灰意懶日惟研究佛學以消磨其整頓市政之雄心靑島現狀旣君斯吾人尙能不起而一遇圖耶 
[重慶通信] （淵如） 
　　川滇軍離渝時之騷亂 
　　重慶城商民不幸終年在戰爭漩渦中討生活五十日前甫見川黔軍倉黃出走川滇軍耀武揚威以入曾幾何時今又覩川黔軍驚天動地而來川滇軍復棄甲曳兵以去矣勝敗本兵家之常今日之勝者當時曾經失敗今日之敗者安知異日不轉敗爲勝乎一軍此次攻渝本作孤注之一擲譬如蠭鬧蟻鬭空巢穴而來加以滇兵以生力軍加入故氣勢爲之一振然人數雖多軍實實少即以械彈論成都造出有限非半月不能運渝雲南即使有餘亦緩不濟急故有識者早爲川滇軍憂果也集全部精銳於墊江方面川滇軍中之但懋辛·賴心輝·張冲·周西成·昜子模·胡若愚·吳學顯楊瑞昌·余際唐·鄭英·諸人均在前敵火綫上而楊森袁祖銘劉湘等由梁山攻墊江即以漢陽新運來二十七寸徑口開花大砲向川滇軍轟擊中者紛紛倒地眞所謂殺人如麻益以川軍憤激謂黔鄂軍固屬客軍滇軍又何莫非客車故皆拚命進攻因是不逾六七日遂將川滇軍六七萬人攻破自十二月一號彼此正式總攻擊由三號起兩軍鏖戰五日五夜未息二軍卒將一軍之第三師長張冲一師兩旅人完全擊潰滇軍亦大敗而還前數日域中已見潰兵紛紛回渝受傷軍官兵士舁扛者絡繹不絕重慶市民知一軍大勢已去遂全城一律關門昨晨江北城外敗兵逃回重慶者約四五千人已無人收隊記者庽陜西街地勢甚低祇見沿街皆敗兵血肉模糊殘體斷脛者所在皆有記者復登千厮門城墻而望則見城外浮橋敗兵入城者坌湧如蟻轉而至大楔子都郵街等處一覽惟見川滇軍沿街倒臥饑餓者則跳入人家見飯即喫狀至可憫滇軍則大排小隊紛紛退出南絕門及至今日二軍趕到一軍全部皆怱怱退出重慶而去其狼狽倉黃情形無異曩日二軍浮圇臨戰敗退走時也 
　　自二軍在墊江將一軍戰敗後重慶城内即風聲鶴淚一夕數驚渝民咸知一軍之無幸城防司令魯灜乃遂日殺人以示威魯本貴州人號屏周以一秀才辦團練出身今年春往投態克武任警衛團司令一軍到渝後即委任爲重慶城防司令其人鹵莽决裂素性嚴横故人皆謚之曰鹵莽子自二軍走後一軍入城在城内殺死二軍官佐六七十人皆未宣布罪狀日前適遠門外半日間槍殺二軍兵官及軍士二十七人昨日魚市街柴家巷棉絮街敷處尙斬首六七人因之人人憤怒均願一軍早早出城亂世商民雞犬不如夫亦大可憐矣重慶商埠居民客籍統計本有七十萬人現因軍事戒嚴紙票充斥市廛全城找不出一家飲食店不但大餐館早已閉門即小麵攤燒餅舖均早已收拾不幹一般苦力及游民從前均恃飯舖充饑全城罷市以後無數饑民均遊行市中無食可覓如演武廳磁器街小樑子南紀門朝天門臨江門一帶時時見有街上飢民倒斃者居民持錢買菜油點燈買食鹽作菜亦買不出非第此也下至賣火柴賣烟捲賣花生各小呌賣商均一律絕跡重慶爲繁華之一大碼頭今忽蕭條恐慌至於此極一言以蔽之曰受戰事之影響而已（十二月十四日） 
[馬聯甲拿辦皖學生]  
　　名單共三十四人 
　　馬聯甲來省接任兼長後省垣方面謠諑繁興皆謂各校學生凡參與搗毀議員家宅以及敎潮案内主張激烈份子均在拿辦之列學界大震各校學生平日好露鋒鋩爲官僚武人所忌者近日多已離省避禍聞敎育廳方面確曾接到軍民兩署會街訓令一件飭將單開之學生王同榮等三十四人一律拿辦該廳奉令後當即分别轉行各校校長遵照辦理據傳此係第一批完全爲學生界尙有非學生界爲數亦復不少皆係呂調元呈報北京政府轉飭馬聯甲拿辦馬氏接印之次日即預備飭令軍警督察處着手拿人時秘書長李諴在旁力加勸阻謂外問不知者尙疑督理報民十六二之仇似宜斟酌再行因此得捺擱數日茲將敎育廳令各校長文錄之如下　爲訓令事案奉督理行署省長公署訓令内開案查省蕪兩處學生搗毀議員住宅已嚴飭敎育廳轉令各校校長嚴拿首要依法懲辦在案查皖省學風囂　逹於極點此次學生羣衆搗議員家宅多係變名爲靑年團逮少數敎員受人鼓動索薪閧署而學生又變名爲義勇團傳單宣言不認中央政府亦不認本省官廳狂悖無倫形同造亂此種不法舉動竞出諸假充文明之學子聞之極爲痛心正在澈查訪辦間乃該各校滋事違法之生先已聞信潛逃若不嚴行究辦何以挽頺風而端士習除令行各縣照後開革生姓名傳令各　生父兄交案究辦倘有抗不交案者即將該生父兄押令勒交不得敷衍瞻徇代人受過外合亟令行該廳轉行各校校長將各該生立即革除幷不准在各校轉學仍將辦理情形分報查核此令計抄名單一份等因奉罷該單摘抄分令各校將該滋事　生立予聞革幷將辦理情形呈廳轉報以憑查核不得延緩切切此令計單開王　榮·史源·劉殿坤·劉培壽·班策·王備·劉旭光·徐齊邦·金象崙·劉文友·濮德治·杭承滭·王步文·黃長榮·楊浦泉·傅維鈺·陳英華·陳濟光·黃新富·周熙黃·王世文·彭幹臣陶鶴·姚光躳·余劍民·高永春·苗樹德·謝澤祜·鄭鼎·邵鳳朝·王近桃·江完白·換演·李鳳威 
[浙省敎育預算之審查報告]  
　　歲出總數一百二十四萬五十零四十八元 
　　浙議會二十八日開會不足法定人數繼續延會十二年度敎育費恐無通過希望惟該會財政股審查敎育預算經過情形已由審查實王一之提出報告書略謂查預算案之審查原以收支適合爲原則而十二年度敎育預算歲出總數爲一百二十二萬三千三百十九元前經本會議决先行咨復官廳執　在案本席爲財政股審查實之一財政審查會對於敎育預算係就官廳提交預算數逐欵審查除定有審查標凖及特别報告提出大會　决外仍遵本會議决施行新學制省立各校改組辦法案及議事細則第三十六條之規定是總數仍不超出原提預算之範圍所有審查各欵各有增减各在兩考欄内說明理由茲將「審定預算數」及與「原提預算數比較」分列於後 
　　醫藥學校六萬二千一百零四元增一百三十二元法政學校三萬四千六百四十四元減三千四百九十四元工業專門學校七萬一千四百零九元增一萬零七百五十九元工業專門附設甲種工業學校四萬六千四百九十六元減一萬六千三百元農業學校三萬一千五百九十八元減一千零三十四元蠶業學校二萬零三百九十五元減一百五十五元商業學校二萬三千四百三十元增一千二百三十二元水產學校二萬三千三百八十一元减一千九百零四元森林學校二萬零九百六十元減二百八十六元一中學校六萬四千四百四十六元減六千一百五十四元二中學校四萬零四百三十九元减五百二十三元三中學校三萬七千一百四十九元减七百五十五元四中學校四萬二千二百九十三元减九百九十九元五中學校四萬四千六百八十三元增七十七元六中學校四萬零一百七十四元减二百六十二元七中學校四萬九千九百四十七元增一百六十六元八中學校四萬三千五百六十六元增七百八十四元九中學校三萬九千六百三十五元增五十五元十中學校四萬九千三百零九元增三百八十五元十一中學校五萬零零三十八元增一千三百二十四元女子中學校四萬一千六百零六元减二百七十八元公衆運動塲六千五百六十二元减八百六十三元公立圖書館一萬三千六百四十二元减一千二百八十元留學經費二十三萬二千零五十三元减一千三百八十五元各校會補助費五萬五千元减三千元小學敎員獎勵金四千元增减無 
　　歲出經常原來預算合計一百二十一萬二千七百十八元歲出經常審查核定合計一百十九萬零九百五十七元兩相比較實在減二萬一千七百六十一元歲出臨時費與原來預算相同合計五萬四千零九十一元經常臨時共歲出計一百二十四萬五千零四十八元查照總數一百三十二萬三千三百十九元丙除審查曾核定預算爲一百二十四萬五千零四十八元外尙有剩餘七萬八千二百七十一元 
[杭州快信]  
　　杭總商會今（二十八）日接上海總商會復函業已會同縣商會决議分電江浙滬閩長官將調防軍隊令回原防並請各商會一致主張不復另行召集會議 
　　昨（二十七日）下午軍警戰關據報嚴官巷八號汪姓家有黨人嫌疑即由五聖堂一區二分署派警則往搜捕當搜出手槍一支僞委狀二件及信函蘭譜多件並獲汪賢潤張致遠何萼楊丙淸四名聞某名稱係中央直轉閩贛討賊軍總司令徐耕陸副司令陳鏡秋 
　　張順安（即大眼）招聚匪徒迭在象山等洋面搶刼漁船現經外海水警廳長呈請省署懸賞五百元通缉 
　　省議會議决每年補助寗波私立效實中學校及吳興縣立女子師範學校私立杭州惠費女中校各一千元昨已公布施行 
　　師校慘案今日（二十八）上午高審廳開審到證人俞乃恒等八人提出錢阿利等四人訊至一時退庭下午續訊可望辨論終結惟仍維持原判且俞章法（原判五年）尙須加刑 
　　西湖靈隱寺飛來峯山產糾葛案張鳴亮等不服高審廰原判已向大理院提起上告詳叙理由十六種 
　　杭餘汽車公司以届冬防請准携帶槍械隨車保護 
[南京快信]  
　　韓省長前以四届省議會選舉發生法律疑問曾咨内部解釋昨日接復旣舊法與新憲抵觸請暫停止進行俟解釋再定 
　　國務院將决定提倡植棉辦法電請韓省長分飭所屬查照施行 
　　江蘇銀行潘總理復電韓省長允墊撥敎育經費五萬元俟將來捲烟特稅保證金收到後即請歸還 
　　商聯會蘇事務所昨日再呈韓省長請俯順與情撤銷航政局以恤商艱 
　　寗垣各轉運公司對明年火車運費擬發電反對 
　　陽曆年關省欵異常支絀敎育實業經費及各局警餉積欠甚鉅紛紛來寗守催 
　　海軍第二艦隊司令李景曦昨日來寗謁見齊杜報告長江防務近狀 
　　交通部續派仲裁蘇州振興電廠委員陸家鼐昨日來寗與兩長稍事接洽後即將偕省委赴蘇辦理 
　　省長委陸慶鈺赴蘇考察絲織模範工塲已就道 
　　蔣敎廳長昨將第七次敎育行政會議决案呈報省署 
　　省立七師校長馮策具擬變通巡迴講演辦法呈請省署核示韓省長批交敎廳核辦 
　　金陵大學今（二十八）晚開游藝大會寗一女師明晚開音樂跳舞會均假公用講演廳舉行 
　　昨（二十七）日下午四時本城震旦大學籃球隊與法專藍球隊冒雨在法專大操塲比賽籃球結果爲九與十九之比勝利屬諸法專 
　　正誼中學與成美中學昨（二十七）日下午三時在東大操塲比賽足球結果爲一與零之比正誼勝 
　　江寗雲台市總董孫第經該市議會指陳劣迹由江寗縣知事呈請省長將該總董職務依法撤消 
　　陳調元電告盱眙股匪經皖軍將全部擊潰　 
　　上海縣民婦陳袁氏在省署呈訴伊弟袁阿東被誣爲盜經川沙縣判處死刑叩飭高審廳提案復審韓省長已令廳發回該縣歸入通常司法程序辦理 
　　省署訓令財廳江寗縣務將僞造串票各犯嚴拿法辦 
地方通信 
[蘇州]  
　　縣議會定期開臨時大會吳縣縣議會議事長孔康侯因知事邇來交議之案甚多現特定期於十三年一月七日起至十七日止之十日召集縣議員開臨時大會間孔議長現巳預備刋印議事日程分發本届開會時需　之重要各議案如籌欵修理城垣案浚淞帶徵附捐案籌措舉辦户籍經費案籌劃市鄕警察經費案等云 
　　奉直同鄕會議修會館紀旅蘇奉直同鄕鑒於蘇婁門内迎春坊之奉直會館（即拙政園）年久失修故特於前日（二十五日）下午二時在該會館内開臨時大會是日同鄕到者有蘇水警廳長趙會鵬陸警廳長趙連璧及現在蘇地政商各界任職之奉直同鄕共有八十餘人　會提出修理奉直會館一案互相討論後議决刋印募啓分送旅蘇全體同鄕俟下届開會集有成數時再行動工興修旋即互相投票當塲舉定水警廳長趙雲生爲該會館董事 
[松江]  
　　鄕議會選舉議長紀松江官紹塘鄕議會議員已補選足額惟正議長已經出缺依法應由副議長高木松推升遞遺副議長一缺業已呈准縣署於二十七日舉行補選由縣委任一區巡官馬良卿前往監視詎投票之時議員費硯等忽主補選正議長結果因與法未合仍選副議長迨開票揭曉由費硯當選 
　　警佐控案復查紀聞張堰警佐沈世駒前被該鎭補商姜仁等在省處呈控業已飭委澈查聞對於所控違法殃民濫刑敲詐各欵以爲均無證佐祇巡士王瑞之串通地痞施阿奴敲詐鄕人責打軍棍籐條一節認爲　有其事不識長官將若何辦理也 
　　松人函請維持幼稚園松人楊志民以育嬰開辦之幼稚園有將第三四五三所先行停辦之議故特函致敎育局長曁慈善董事函云「彬士局長公鑒頃聞七邑慈善董事會有停辦第三四五幼稚園之議閣下爲吾松敎育界行政領袖而兼七邑慈善董事者以敎育行政領袖言對於幼稚敎育宜愛護擴張之不暇以慈善董事言尤應仰體前董倡辦苦心以職權維持之不應將甫經萌芽之幼稚敎育任聽摧殘原松人之所以推公兼任慈善董事無非因公地位關係以保存吾松慈善界固有之學　耳今所聞適得其反此爲下走所大惑不解者茲亟專函上瀆如果所聞非磪則下走愿負失言之咎萬一果有此議即請以董事名議力爭力爭不獲以敎育行政領袖職權於吾松敎育經費項下撙節開支鼎力　護愼勿使修業未了之幼童有一感失學之痛苦是則松人之幸抑亦幼稚敎育之幸也下走此函純本愛護敎育心理爲春秋責備賢者之舉惟善人能受盡言幸公以下走爲非敎育界人擱置不理是所盼禱」云云至縣敎育會方面亦已由陳股長等具函請議以無論如何總期逹維持目的耳 
　　縣參事會議事錄松江縣參事會於二十四日起開會審　縣署交義案件歲於二十八下午　畢閉會茲據錄審查各案如次㈠縣地方預算案按照原案收支相符　所列欵目亦大致無訛惟補交漏列之農塲經費銀四百八十元向由市鄕費比例攤派現在縣費支拙應連同原預算案一併交付縣會通盤籌劃㈡帶徵警費案查縣參兩會經費依縣聯合决議應收回縣警察挪用之自治經費抵充今按帶徵原案以警費無着列入漕糧每石帶徵銀三角但本縣無漕田畝　多即使帶徵亦應於忙漕項下附收以資普及請即交由縣會核議㈢處理烟案發封房屋案原案以此項房屋變價充公作爲松市衛生行政經費然所封房屋係分隸於各市鄕應否由各市鄕董處理亦請函交縣會㈣户籍經費以徵收串契捐挹注案按照原案請縣交議㈤提交朱廷揚譚翼　吳寳瑛王　烈爲當任委員案審查結果認所提各人俱有兼職未便認可 
[無錫]  
　　捲烟商反對特稅無錫徵收捲烟特稅已設機關於光復門外東新路長康里不日即須實行邑中各捲烟店·特於昨日（二十八日）上午集合同業數十人持旗游行全城散發傳單表示反對並定今日（二十九日）下午一時假城中盛巷臘燭公所開會討論對付方法 
[揚州]  
　　儀徵縣會流會儀徵縣議會正副議長已經產出惟因議員意見不合尙未正式開議該縣知事孫瑞元於二十四日召集開會第因議員　足不前以致流會 
　　開會歡迎縣議員儀徵敎育會·敎育局·義務敎育期成會通俗敎育館五區小學聯合會等五團體於二十六日下午二時在敎育會内開會歡迎全體縣議員以資聯絡感情維時議長議員都與會直至賓主盡歡始散 
[六合]  
　　南鄕發現架人勒贖案距城二十餘里之江家橋於陰曆冬月十六晚忽來盜匪二十餘人各携利器打刦沈國田家擄去衣物銀錢約二百餘元幷將七歲幼童架去勒贖現由事主到縣報案楊知事除派蔡警佐前往　勘外幷飭長警等一體嚴緝矣 
[徐州]  
　　第三旅軍隊徹防駐紮黃口之第三旅步兵一營昨晚由隴海火車徹防回徐改紮城南奚龍山上聞該軍甫經成行黃口附近村莊即被土匪搶燒十餘處現下並無派隊接防消息 
[平湖]  
　　陳樂山師長至乍浙江陸軍第四師師長陳樂山奉善後督辦盧永祥命於昨日（二十七）乘坐淺水兵輪至乍在南門外北河灘登岸前赴海口各礟臺詳細勘察公畢即須回省　命 
　　戒嚴司令蒞平嘉屬戒嚴司令陳君嘉興縣李知事昨日（二十七）下午二時蒞平進署少憩即由縣知事曹有成設宴欵待列席者有水警署長方旭初鹽警署長班瑞五警察所長朱宇仁當晚下楊署内翌晨即與曹有成同赴乍浦視察砲兵營並與張獻圖連長面談一切以重防務而安地方 
[嘉興]  
　　市上金融近况嘉興市上前數日因受杭滬匯兌之影響銀根異常加緊甚至各錢號對於往來大宗欵項多有限止付給之概茲悉近三四日來金融稍現活動洋底亦多據調查所得錢業小同行日夜庫存一萬五六千元大同行日夜庫存四萬二三千元因之市上金融頗能周轉 
　　甘霖下降後之農作物與病症嘉興數月不雨飲料汚濁加之氣候失調人民多患喉痛咳嗽紅眼及各種癬疥諸病症而鄕間荳麥蔬菜等亦多枯槁現二十七日天降甘霖荳麥蔬菜等農作物得此時雨定能重行發育即頭疼咳嗽喉痛諸病症亦可稍殺矣 
[寗波]  
　　江東道路工程局會議紀寧波江東道路工程局二十五日下午在徵君廟開會到者四十餘人首由張葆靈報告募捐經過略謂現有捐欵房捐百丈街約一千五百餘元後塘街二千元灰街一千元殷富捐約六千二百餘元現尚在進行中其工程亦已有人包攪並有工帪送來而百丈街後河汚穢不堪急宜塡平與道路工程似應相輔而行至於塡平橋梁方面共計九案分别計算共需工科洋一千一百數十元前如雲輕車公司撥助二千元專爲修築橋梁之用本局當繼續請求次議伙修築道路先從灰街入手並改築瓦筒水溝議畢散會 
　　建船遇風觸礁之所聞甬埠藥行街善成藥行戴成甫造有金聯發建船一只行駛閩浙已有三十餘年今年八月中旬由臺　基隆江裝有煤炭藥材等揚帆來甬不料本月二十二日駛至溫州洋面被颶風將　桿吹折舵亦傷壤乏力行駛隨風飄泊至夜觸金鷄礁全船沉沒　船夥時刻　　尚無性命之憂次日同有建般駛過當將各夥救回上船駛至乍　由船主電違通行善成報告被災情形聞此次損失六千餘金 
　　慈東火警慈東董家市恒　南貨店忽於二十四日下午九時許失愼延燒延益堂藥店久和菜店杏生水菓店餅店經各救火會馳集施救至夜半二時始行熄滅計焚去樓房平屋二十餘間損失約萬餘金 
[壽昌]  
　　城區小學會操紀浙江壽昌縣敎育行政會議决每學區於每學期應聯合本區小學舉行會操一次以表演平日成績本月二十五日利用雲南起義紀念假日在公共體育場舉行城區小學會操參與者有屛山小學·桂邨女子小學·乙種商業·及湖濱·百松·艾江·新亭·夏馬·商辦初小等十餘校公推屛山體育敎諸葛任爲總指揮運動節目共五十餘種圍塲觀者約有二千餘人爲該處空前之盛舉聞各區小學不日即擬繼續舉行云 
 
 

Page 11

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *常識 
常談 
[江蘇省議會選舉問題] [  覺]  
　　或問江蘇省議會議决停辦第四届選舉將組織省自治法會議依據憲法地方制度所規定行直接選舉方法而省公署尙遲回審愼取决内務部豈尙未知舊選舉法之不良而疑省議會之議决案無一根據於良心者乎 
　　夫舊選舉法所以產生不良之結果者一由以各縣選民之多寡定議員之名額是暗示人以虚報選民人數可多得議員也一由於預定議員當選之票額而用複選制是暗示人以預備若干買票錢可與複選人議定票價也制憲者洞知此弊而規定省議會議員用直接選舉方法不可謂非制憲者之良心發現省議會主張用直接選舉方法而停辦第四届選舉待新法之產生不可謂非省議員之良心發現 
　　有以私意測省議員者曰是殆欲師國會議員故智希冀延長任期耳余以爲此不必慮也國會議員能增加條文於憲法以自延其命而省議會暫行法非省議會所得自行修改雖欲延長任期而决不可能且國會議員之自議延長任期國民已有不承認之表示曾謂江蘇之輿論能容省議員違法延期哉 
衛生 
[早起之實驗談] [  霖]  
　　吾嘗晏起每覺精神不爽視力薄弱頻咳多痰消化不良病魔時纏吾身某醫士告以晨宜早起勝服百藥吾然其說姑應之未一實行仍晏起如故殆亦習慣使然驟難改也一日有友至因事相約翌早偕行吾辭以不能早起恐難如約同往友激之曰男子漢貴早起起時如赴戰場如臨大敵何難之有所以不能早起者以未嘗過早起的滋味不知早起的益處也淸自明早實行早起歸來之後細品其味詳察其益對君向所患之精神不爽等病頓覺愉快多多不啻一服妙劑也翌早東方大白友至招吾吾猶在睡鄕幾經騒擾始睜睡眼忽憶昨約勉强起與借行及事畢而歸頓覺非常快活有說不出的妙境吾鄭重體察果如某醫及友所言斯時方信早起之價値矣乃决志實行早起初則勉强努力終則習慣自然數月功夫不覺諸病若失世不乏同病之人曷仿而行之爰將實行後所得顯著之益處述之於左 
　　益腦當未實行早起之時起後但覺頭若負重腦筋發脤神志昏憒迷離惝恍似墜霧中及實行之後頭腦輕快神志淸爽不歸功於早起其可得乎故曰早起益腦 
　　㈡益目自實行早起之後目漸淸明視力加强非若晏起時代二目酸澀注視稍久輙感疲勞之態謂早起無益目之效烏呼可 
　　㈢益肺咳嗽病原肺部呼吸有害氣體其主因也試思晏起之人安得享受呼吸新鮮空氣之特權耶常飽吸害人之炭氣病咳宜也吾自實行早起覺肺部呼吸擴大咳嗽减輕如服助肺劑焉可見早起益肺實非過言 
　　㈣益胃每日食慾减退稍進飲食輙感消化不良之痛苦雖服胃藥不見大效此吾未實行早起時之現象也及食慾增進飯量日大不消化之痛苦銳減藥亦無需食時恒覺粗爄勝甘旨别有一種說不出之風味吾細加思索曷以致此抑早起之功歟由是以言早起益胃足資證明矣 
　　綜上而言早起固有許多益處苟不濟以早睡與適量睡眠成效亦未易覩所謂早者以起在東方已白太陽未出之時睡在起前八小時（此對中年人而言）最爲適當旣合衛生學理復收實行成效若睡眠不足或過量縱屬早起而有精神缺乏或肢體懶惰之患均非所宜故早睡與適量皆與早起之益有助成之功焉顴可忽乎哉（乙種酬） 
經濟 
[妄想發財之殷鑑] [  朱痴鴛]  
　　外戚張芷卿者世居邑之木扚鎭家甚貧棄習米業商於滬月薪僅八元以贍家用恒苦不足賴婦賢故措置褡如焉日前凶耗忽至報芷卿歿矣余暴之謂未聞其病何至遽死且其人亦非似不壽者旋得諸其友言謂芷卿極拘泥而利心甚切上年適有日者某爲之推算許彼癸亥之交千金可立致後偶購某獎劵一條竟中一附彩彼即喜極欲狂以爲大運將臨頭標固無難倖致於是傾其月薪所入購買各種獎劵不足則貸　親友雖重利弗計一若中彩之機會固可立而待也忽忽年餘負債至百數十金之鉅而所購各獎券非伹無頭彩之希望且幷末尾而無之欠人旣多索積者踵接轉瞬年關將届實無法以善其後悔憤交逬乃怱促回里呑烟自戕及妻覺救已無及矣其友爲余言如此余聞之不禁惻然夫金錢固第二生命然求之有道得之有命若妄冀非分之財作徼幸偶得之想鮮有不敗者况獎劵與彩票一而二二而一均跡近賭博從無因是起家者倘傾囊以作孤注之一擲迷而不悟斯眞下愚之不移者矣吾恐世之類似張芷卿其人者正復不少故書之以代警告（乙種酬） 
道德 
[我所希望於十三年之國民] [  小山桂]  
　　流光如駛又届新年記者於十二年年初曾著我對於新年之新希望（見一月三日本欄）顧一年已去而我之希望竟有十之八九未逹目的平心而論處此時局所有種種希望實在不易逹到特是我之希望殊屬平淡爲全國多數人同具之心理並不甚奢而欲期實行幾難若登天然則果從此絕望耶以記者之地位總不願趨於消極作悲觀語唯就事實而論軍閥之黷武政客之弄權一如其舊或且更甚於前政府方面實已陷於自殺之地位幾無一綫之希望茲之所望者在全國國民耳全國國民苟能亟起直追自謀解决亡羊補牢猶未爲晚若仍醉生夢死不自覺悟禍患之來正未有艾予對於十三年尙有可恃之希望爰將理由分述如後 
　　一十二年爲歲星一週十三年則週而復始我但願以前種種譬諸昨日死以後種種譬諸今日生自今以後願如死而復甦者脫胎換骨共圖進取各自換起良心爲減少一般人痛苦之運動願吾國民亟起奮鬭 
　　一人生難逢雙甲子十三年之歲次係民國成立以來之第一甲子吾儕靑年旣逢此難得之時會安可不奮發有爲做實際上有益社會之事業爲國家之榮光作永遠之紀念 
　　如右所述於十三年而適逢甲子歲實具有除舊布新之希望特是吾民苟不利用此時機通力合作急謀進取恐甲子之循環無已而民國之甲子是否可以自一而十而百而千而萬而萬萬實未易預言苟欲民國而隨甲子之遞嬗無窮又鳥可不自此第一甲子樹之基礎故我今年之希望不再列舉敢以兩言爲斷曰國民自决於萬斯年 
　　雖然記者之爲是原欲提撕警覺策勵國民故記者願爲預言不願成空言此後能否實行記者旣不敢負國民國民亦無負記者可也（乙種酬） 
法制 
[遺留分與贈與分之比率] 　丐[  ]  
　　各國民法於相續（即承繼）開始時對於被相續　之遺產大率有兩種處分一曰遺留分一曰贈與分遺留分者即以被相續者之財產遺留於相續人者是贈與分者即以被相續者之財產贈與於非相續人者是遺留分與贈與分額數之比　各國雖有不同然大多俐得數之趨向遺留分約得三分之二贈與分約得三分之一若贈與超過此額雖爲被相續者親自之處分亦不發生效力得更作一度之支配至遺留分超過　額則否此則爲遺留分之强點也我國民法雖未頒布然大理院之判决例亦曾奉此爲圭臬以處分訴訟案件也（乙種酬） 
禮俗 
[我也來談談婚姻問題] [  夢鵑]  
　　鄙人年幼無知自無經騐可言對於婚姻問題尤少研究幸至今尙未訂婚父母亦主張允諾婚者此即余之欣幸惟對於將來切身之婚姻問題安可不加研究而愼重出之乎屢閱申報常識凡關於婚姻問題之文字輒喜錄之於簿名曰人生之關鍵茲特將所錄者細細研究並參以余之意見始得以下之辦法亟錄寄本欄以待閱者之討論倘有不妥處還請指正 
　　㈠訂婚時期 
　　由戚友介紹而相議交友至少在一年以上彼此感情融洽道德高尙性情學問相仿容貌體質亦相等（余崇尙平等主義故門第但求淸白至於高下盡可勿論）且確有訂婚心意者乃再各行商之家長請其决定蓋家長之閱歷究高我等此時若無别種阻碍父母誰不願兒女成爲良好姻綠當然允許允後即用簡易之訂婚式以爲訂婚之　證（如交換戒指等均可惟不用舊時之聘定式因雙方旣以純潔愛情結合根本上早已解决故毋庸再用繁褥之禮節也） 
　　㈡結婚時期 
　　彼此届結婚年齡均有自立能力每月進欵足供家用而有餘且已有爲父母模範之資格始擇日結婚（日子可由彼此商定切不可由盲子瞎說）婚禮宜尙簡單浮文繁禮一慨廢除（如聘金行盤嫁妝等）完全用開會儀式參加文明結婚禮節並請名人證婚及演說最好再請友人代表報告訂婚經過情形當日或備筵席或供茶點可量力而行如此旣弗尙虚榮被人謢笑而對於經濟上亦可節省（邇來生活程度日　舉辦婚嫁一事往往虚擲千金中人之家竟有舉債辦事者余殊不謂然故對於婚禮務求簡單總之以適中爲最宜）蓋雙方純粹爲精神上之結合將來甘苦相共家庭幸福無窮原可不必借重繁瑣之禮節與虚僞之塲面而求圓滿也 
　　以上所述余以爲能照法實行其結果當甚圓　惟現在尙屬理想日後能否成爲事實當難預言也（乙種酬） 
雜錄 
[空中塵點的計算] [  戴齡]  
　　空中的塵點我們平常是不大容易看見就是借着日光能夠在室中看見但是爲數也很少按塵點的直徑平均大約是一英寸的１／５００假若拿這個數目做個標準那末每一個塵點的容積是一方英寸的１／２３８７００００００００試取有機食物所排出的亞糜尼亞氣假設比重等於水在大城當中每兆方英尺中大約可得１／２兄則每兆方英尺中就應得５２９，５６０００００００塵點每方英尺中就有５２９，５６０塵點僞數雖覺很大但是我們看下的霧也就可以　得塵點的多少因爲　是恒凝結於塵點的上面而下降的（乙種酬） 
 
 

Page 12

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *   
 
 

Page 13

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *本埠新聞 
[蘇閩軍事當局覆何東氏電]  
　　齊變元電西摩路三十六號何曉生兄鑒徑電敬悉蘇省數月以來並未對他方增過一兵而内部亦未招過一團一營備戰之說何所根據承注特覆齊變元沁 
　　孫傳芳電海寗路巡捕房東一千五百七十號朱雪琴轉何東爵士鑒徑電誦悉閩北近有股匪騷擾特於日前派隊剿除不日可告肅淸至增兵浙境之說純係道路傳聞傳芳酷愛和平此志未嘗稍渝辱承電詢特以奉覆孫傳芳感 
[縣聯會呼籲和平之辦法]  
　　請兩省軍事當局各勿調防 
　　江蘇縣議會聯合會昨致江浙兩省各團體電云杭州浙江縣議會聯合會·杭州總商會·湖州商會·嘉興商會·上海總商會·蘇州總商會·蘇松常鎭太五屬各縣商會·江蘇六十縣縣議會均鑒蘇浙商民渴望和平紳耆呼籲力竭聲嘶業經兩省軍事當局表示遵守和平愛民之心溢於言表惟閱本日報紙尋繹雙方電文或云軍旅之事難掩耳目或云發動在於何方衆目彰彰即此數語大可研究蓋和平公約一經簽定雙方均宜各抒誠意泯絕猜疑旣以安民保境爲前提即不應以調兵防衛爲藉口我兩省人民見聞較近切膚攸關當此呼顴和平之時應請軍事長官弗藉調防之名行其運兵之實根本解决即在此點猶恐未能實行則我兩省毘連之商會縣會均不應自安緘默如境内當此時期有調動一兵一卒即由商會報告於總商會縣議會報告於縣聯會叙述調運兵數兵官姓名駐紮地點開到日期等一幷披露報端昭告中外咸使聞知以證某方之無和平誠意誰爲戎首責有攸歸我兩省人民雖懦自當一致對付以謀自决之道臨電不勝待命之至江蘇縣議會聯合會叩儉 
[無錫錢業會致滬總商會電]  
　　呼籲江浙和平 
　　本埠總商會昨接無錫錢業公會電云上海總商會宋會長方會長曁諸位會董先生均鑒年關在邇銀根奇緊推其故皆由市面不靖謠言四起所致報載運兵輸械各節雖不盡可靠要必事出有因應請貴會聯合各地商會請求蘇浙當道永守和平公約以安人心而維市面謹此電陳無錫縣錢業公會敬 
[滬杭路客車之擁擠]  
　　自江浙發生謠言以來滬杭甬鐵路由杭開滬之日夜班快慢各列車當見遷家之客蓋皆略有身家者因恐發生意外大都以海上作安樂窩因之鐵路客車愈形擁擠當此天寒歲迫人心惶惑已可想見好在滬杭路對於冬防甚爲注意車中早經派有探警人等隨車往還以資照料故日來乘客雖多車上未嘗發生事端云 
[松人遷移來滬]  
　　日内江浙居民遷移來滬者紛至沓來昨有松江巨富張·雷·陸·瞿等大小六十餘人乘滬杭車抵申其所有行李四十餘件由民船裝運由日喗港入口云 
[自浚吳淞江函請迅籌的欵]  
　　省委沈兆九來滬調查吳淞江水利協會集欵問題早誌本報上海市議會昨日接到吳淞江水利協會來函報告議决自浚情形請迅籌的欵從速報告原函如下逕啓者開浚吳淞江一案前經本會推舉審查員詳細審查即經審查員提出審查報告於本月十四日召集全體大會付之公决旋於次日續行開會經到會各縣代表議决自浚假定經費六十萬元各縣代表當塲認籌半數在案茲將是日議决情形另紙附奉其經費一節各縣旣認定半數祈即迅速妥議籌欵方法籌定的欵後請即具報到會除知照商業團體外特此奉逹至希查照爲荷 
[三團體力爭內債基金電]  
　　上海總商會·銀行公會·錢業公會等三團體昨致北京總稅務司安格聯電云北京安總稅務司鑒公債流通重在基金本年内債僅金融抽籤一次幸有餘爲基金債票稍維信用市上尙可流通然其餘各債均未抽籤人心仍多觖望查内國公債流通滬市者爲數甚鉅或押或售持票之人中外皆有倘使基金動搖債票即視同廢紙弊書所及必致牽動中外金融及商市命脈其受切膚之痛者不獨一部份持票人而已前因外債牽動内債基金敝會等曾一再力爭近聞關餘又有動搖之說市面大起恐慌貴總稅務司直接負保管之責間接有維持之權是中外商民一致所重望者敝會等僉以此項關餘爲内國公債之優先權無論何方任何要需不得動用分毫至欠撥公債基金之鹽餘及交通烟酒收入從速照撥按照整理原案補行抽籤應懇貴總稅務司嚴重保管始終維持勿稍退讓勿任破壤凡我商民願爲後盾統希惠復上海總商會上海銀行公會上海錢業公會儉 
　　又該會等同時致北京財政整理會云北京財政整理會顏會長鑒本日致安總稅務司一電文曰公債流通（中略）統希　復等語查内債基金除關餘外政府欠撥　餘及交通收入甚巨以致粤省有詞可藉擬奪關餘敬請貴會長轉達財政當局迅即照案籌撥以便安總稅司查照整理原案補行抽籤兼杜粤省口實特此電逹統希諒察上海總商會·上海銀行公會·上海錢業公會儉 
[閘北水電廠估價消息]  
　　通和洋行索估價費 
　　閘北水電廠估價事因原册不符遷延迄今業經雙方催促限於本月底竣事當時總商會曾奉省公署訓令會同江蘇實業廳辦理即公請通和洋行工程師會同西人泰勞克利門二君共同承估現通和洋行已將估價單備就一俟應得之估價費領到後即將估價單發交 
　　昨日該行已通告原請人請其迅將估價費匯下以淸手續云 
[閘北水電案昨日消息]  
　　委　會在租界内辦公說 
　　國聞通信社云閘北水電案官辦·商辦·市辦·各說紛爭不已刻下尙無解决消息聞官廳堅持委員會不遺餘力因閘北公團代表實行在廠監視故擬在租界組織委員會辦事機關水電廠重要事務移送委員會辦理委員長一職將推陸伯鴻擔任廠務主任大約將屬朱孔嘉張軼歐此次來滬專爲辦理委員會事以前主張之解决商辦辦法已不提及與各公團代表亦未會面閘北地方决全力對付前日呈請軍署維持公文已由軍署咨省請其順從民情持平辦理至閘北水電公司籌備處今晚在服務處召集各職員緊急會議討論進行辦法云 
　　又商民俞君恕等昨電南京韓省長云南京韓省長崇鑒報省長關於调北水電廠案令文有商辦可省商合辦亦無不可不必於法外有所抗爭等語閱之竊殊不解蓋旣曰商辦可則此次省議會請公布改歸完全商辦議决案省長何以必據旁聽委員及警察署長報告認爲違法咨復撤銷夫議會議事手續非旁聽人所可干涉行政長官亦不能據爲撤銷理由今省長以旁聽人之僞證撤銷議案是　内抗爭乎抑法外抗爭乎一言以蔽之有利於已者令行惟恐不速有損於已者阻遏惟恐不力蘇賢治蘇之謂何在商言商閘北水電廠一日不歸商辦一日不能解閘北市民之倒懸省長而果能於法外不有所抗爭應仍請尊崇省議會議案迅予公布不必更有所枝節非然者莫謂吾閘北三十萬市民可欺一任省長之蹂躪迫切陳詞竚候德音閘北商民俞君恕·程嘉林·謝呇生莊松齡·許寳生·等同叩寢 
[吳景濓代表到滬後所聞]  
　　有人勸吳南下自首賄選 
　　國聞通信社云吳景濓代表陳策到滬後寄寓法租界寳康里日來行踪極秘聞陳至寗時曾以電話告蘇齊齊未與接洽至陳此行目的據其語人謂欲聯絡吳子玉以肅淸北京城内之保派昨有人爲吳劃策者以吳目下惟一之途徑惟有毅然南下宣佈賄選眞相以請罪於國民之前最好能投上海或其他之地檢廳自首則依新刑律一百四十條凟職罪之規定僅處三等至五等有期徒刑至依妨碍選舉罪一百五十九條規定則僅須處五等有期徒刑或百元以下之罰金其受法律之處分至爲輕微而足使曹錕之賄選更足證明藉可取得反直各省及人民之同情此辦法雖似滑稽而依吳之政治生命言則確爲一妙法云云 
[旅滬粤自治會推舉粤省長]  
　　電請以徐紹楨復任 
　　旅滬廣東自治會昨爲推舉省長致孫中山電云廣州孫大元帥鈞鑒自省長虚懸謠諑迭起徐公紹楨資望素孚軍民一致推戴本會全體尤表尊崇乞帥座速斷促其復任民治前途庶有豸焉旅滬廣東自治會叩儉 
[蔣尊簋將赴粤] 應李烈鈞召 
　　前浙江都督蔣尊簋前迭接李烈鈞來函敦促赴粤襄助北伐事宜聞蔣現已决意應召不日搭輪動身云 
[北京派員來滬檢查飛機]  
　　粤省向美訂購飛機五架由提督公司裝輪運滬被江海關扣留旋奉核准放行臨時又令止裝　情已誌本報茲聞北京政府以此項飛機究係何式是否係粤軍所購業已委派航空署僉事劉光克南下詳細檢查劉委已於前日抵滬庽一品香旅社尙須赴杭一行云 
[省自治法籌備會續行開會]  
　　江蘇省自治法會議組織法籌備會昨通告各常駐籌備會員函云逕啓者本會前次公擬草則並宣言書等業經寄上想荷鑒及日内正在通告各法定團體請共同加入惟籌備伊始經緯萬端進行事宜不容或緩爰定十三年一月二日開常駐籌備員會尙希撥冗蒞止共商辦法俾民治早底　成無任企禱 
[市議員改選乙級投票之結果]  
　　上海市議會此次改選半數議員於前日在救火聯合會舉行乙級投票後昨日在市董事會開票監察員管理員均如前日到塲服務計自上午八時起至下午三時畢共投選票四千二百二十六張選出乙級市議員十五人候補市議員八人不當選票一百六十八紙字跡模糊票三十一紙選舉人書名不書姓者三紙不具名票七十紙選舉人與被選舉人同名者一紙空白票十九紙開票後該會即將當選人姓名票數榜示週知茲特照錄如左 
　　上海市董事會爲榜示事本届改選市議員半數先選乙級十五人業經開票茲將得票當選人姓名票數開列如左計開張　猷三百八四票凌紀椿三百五十二票楊逸三百零五票陸福基二百九十九票王集功二百七十六票葉增益二百四十一票郁鍾棠二百十六票顧乃普二百十四票米壽廷二百零八票賈豐臻一百九十六票翁先德一百八十一票陸文麓一百七十五票張其垚一百七十三票黃汝枵一百十四票郭建侯一百十三票「次多數」汪茂培一百十二票張錫瑗一百零五票韓雲甫八十八票林祖澂五十五票錢福田三十三票吳蔭槐三十二票蔣國斌二十三票馮秋心二十二票 
　　該會定於今日仍在救火聯合會舉行甲級選民投票繼續選舉市議員仍請各監察員管理員蒞場辦事 
　　又該會前日在救火聯合會投票選舉時有東北城商業聯合會正會長馮某在投票所門外伺察見有一人出入投票數次馮　其扭住在身畔搜出入塲劵十五紙王爕功字條一紙詢之該人名周榮森鎭江人住九畝地當即扭交縣警即將周榮森押解縣警察所昨日經縣警察所陸司法員訊得周榮森身畔搜出者係入場券尙非領得選舉票不生問題將周開釋完案 
[通易要求發還被刼債票未准]  
　　公共租界北京路通易信託公司於上月二十九號上午十時在寗波路仁美里附近被盜刦去値洋三十五萬另五百元之中國政府九年公債票五十萬元報經總巡捕房業經華探長李星福·探目夏廣林·與西探目堯克·等先後緝獲盜匪姜阿三·徐金等九名窩贓婦人楊唐氏一名一併解奉公共公廨諭着分别收押並由該公司請求將吊案債票三十七萬九千元先行給發未奉照准各情迭誌本報昨晨該公司又延丁榕律師投第一刑庭要求給還吊案之債票（略發數言未譯）大旨謂所有存案之債票事主急於交付他人且年關在邇請求先行交給領回等詞捕房刑事科代表梅脫蘭律師到堂反對原告律師之請求而被告徐金之代表律師甘露亦到堂候示經關讞員核供商之英馬副領事以本案訂於明年一月四五號繼續研訊且今日人犯並未帶堂所請先將債票給領未便准行遂會同下諭云案關重要此項債票應留作開審時證物未便預先發還此諭 
[大來何東在商科大學之演講]  
　　前日（二十七日）下午四時上海商科大學敦請大來何東兩君演講先由校長郭秉文　介紹詞即請大來君演講略謂鄙人不諳中國語不能用中國語演講實深抱歉茲得與諸君見面榮幸奚似中國今日之情形雖屬困頓將來當有轉機之　諸　能在上海商科大學研究商業實足爲開導發展中國商業前途之極好機會中美兩國皆處太平洋兩岸美國商業之進步如此之速則中國他日商務之發展定有極大之希望中國今日商業所以不振之原因實在於軍閥把持政柄之故他日果能除此軍閥執政之制度則中國商業發展之前途未有限量鄙人自離學校以後即無日不在操作之中今日年雖八十有一而操作之精神亦復如故諸君今日得受高等之敎育則他日出而任事之機會自非鄙人與何朿爵士之境遇所可比並至於鄙人此次來華之原因全在進行寰球航綫而來目下已備極大之船八艘期於最短之時期内逹到輸送貨物與旅客之便利若非鄙人從前之苦心經營决不能有今日之成功機會也諸君旣欲希望成功則鄙人願舉個人成功之秘訣以告成功要素爲誠厚與公平交易嘗以成功之要素譬之一家之家　茲將鄙人成功家族之系統列表如下「成功家族系統圖」㈠父爲勤勞㈡母爲大志㈢長子爲常識㈣兄弟爲堅忍·誠實·熱心·先見·合作㈤長女爲品性㈥姊妹爲歡容·忠信·谦和·節儉·和平·小心㈦孩子爲機會諸君如能與成功家族之老人（大來自稱）相親善則成功之道胥在此矣 
　　繼由何東爵士演講大致謂鄙人無充分之預備不能有極好之材料茲僅舉鄙人生平經商之經騐以告鄙人經商之經騐可分爲三時期自十七歲至三十歲爲第一時期三十歲至四十五歲爲第二時期四十五歲至六十一歲爲第三時期在第一時期内初由學校中出來即任海關譒譯當時月薪僅十五兩六月以後始增至二十兩後覺此種事業終無多大之希望因應友人之請至香港地方經商雖月薪所得之數遠不如海關之鉅然第一年年終分紅之額數即有五百金之巨對於知識方面不恥求敎於人並一意窺察經商業著成功之言論擇其最合經商之經騐者而記憶之以爲作事時之指導焉至於吃苦耐勞兩者尤爲鄙人生平作事成功之母如是行之十有餘年而社會人士之信仰者即日多一日他如靑年人之　有儲蓄之心思亦爲成功不可或缺之要素在第二時期内則完全以應用第一時期所得之經騐於實業與經商之兩途欲作一事須先定其成功與失敗之步驟庶乎進可以戰退可以守方不致進退無措在第三時期内一方面雖仍專意於工商各業然他方則　提有餘之資財以爲創辦公益之事業夫勤誠儉三字爲作事成功之母大來先生業已言之亦爲鄙人所極　贊同者即就大來先生所云他日中國商業發逹之情形必爲一種迅速之趨勢斯言亦爲鄙人所贊同蓋因中國初與外人通商之時外人嘗信中國人有一諾千金之美德不幸年來以一二奸商之失信寡諾損失中國人固有之美德爲前提則中國商業之發逹其庶幾乎 
[聯華總會歡迎大來氏紀]  
　　美孚大班主席致詞歡迎 
　　中國新聞社云上海聯華總會於昨日上午開會歡迎美國航業界大王祿柏大來君與會華人有陳炳謙·卓健伯·朱葆三·勞敬修·潘澄波·陳雪佳·郁均侯諸君英美人士約五十餘人由美孚行大班來門主席致詞歡迎略謂大來君此次來華前經同人宴請今日又得歡敍一堂以聆偉論曷勝榮幸數十年前美國各種實業俱係個人經營嗣後漸趨聯合組織現在各種實業爲個人獨立經營而繼續存在發逹者惟大來君所經營之實業而已茲願大來君稍予吾人之指導至此大來君起立先致謝詞繼言今日之宴集中英美人士於一堂至爲欣慰世界商業全賴各國互相協助始得日臻發達竊以為凡操英語之民族亟應聯合以助世界之發展倘在歐戰以前吾英語之民族能聯絡一氣以佐世界之和平則歐　可免華會以前日美感情極惡自四國協約簽定之後日美感情亦相接近鄙人今在中土　言中國中國將來必臻强盛此爲鄙人所能預測者也現因政治情形並受軍閥之毒故各事均未能發逹不久當有傑出之人出任國事置國家于磐石願諸君靜忍待之爲期决不遠也試以上海而論三十年前僅淞滬鐵路一條今則數千倍於此雖仍不足運輸需要十分之一然足見其進步此其發軔耳近有倡議列國干涉中國内政鄙人以爲切不可行中國之事應由中國人自行處理在座諸君現均經商上海亦知上海一埠往來船隻日益加多從前香港進出噸位均超過上海今則反是蓋因太平洋之商業日益發逹故也近四十年來太平洋之商業增加至六百三十六倍諸君如在四十年前曾夢想其發逹至此乎將來商業之增加恐商不止此今沿太平洋之口岸如加拿大之凡哥埠及吾美之西亞得等船隻之多若非自置碼頭即無泊船之所今年巴拿馬運河之噸位超過去年一半較蘇彝士運河增加約有三百倍而紐約之噸位今雖表册尙未造竣當推爲世界第一是無可疑者也諸君今處此商業茂盛之時甚屬幸事願祝諸君發逹幷祝中英美商業進步詞畢全座鼓掌因時已二點乃由主席致　散會 
[航業要訊]  
　　將次運來之大條銀大英公司之格什喀號由倫敦來滬一月二日可以進口船内有英國運華之大條銀甚多聞四日到申之伏見丸亦有多數大條載來云 
　　長江各埠來貨擁擠長江各埠之運滬貨刻因年關將届各客商均赶運結束故漢口·蕪湖·九江·等地之來滬貨日來異常發逹較平時增出一半昨日招商局之漢分局來電謂刻下漢口積貨甚多江新輪因須加裝　物到滬故須延邇一天下駛而日淸公司加武陵丸·怡和洋行加江和號均在年内增行長江班專載客貨來申云 
　　北洋輪大都停班北洋刻已封港太古公司原行天津綫之奉天輪先已停止改走汕港粤班今又將通州號輪從今日起撤除烟津綫亦改走汕港粤招商局北洋輪今祇赴烟台龍口爲止 
　　愛爾克波號運來美貨提督公司之愛爾克波號由紐約來滬運來有白蠘二千五百件五金器八百九十件自來火附屬品一百箱鋼板一百七十二件磅七百件 
　　日郵社接收三菱船日郵社向三菱公司收買船舶刻已成交三菱公司已將所有輪舶一一交與日郵社收用計有長浦丸·安浦丸·豐浦丸·吉浦丸·松浦丸·富浦丸·明豐丸·小輪大冶丸·大菱丸·姬島丸·紅葉丸·等等日郵社接收三夌全部船舶後首先派行之航路即爲中日綫内之横濱上海班昨日業有電報到申謂自一月一日起已將豐浦丸開始派航上海餘當陸續調入中日綫内行駛並將　充華北航路云 
 
 

Page 14

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *[世界班輪之近訊]  
　　世界班之航輪來華者現頗有更變消息茲撮要報告如下 
　　㈠苛爾公司美國苛爾公司與東洋汽社合組之世界班輪原議雙方各出一萬噸者十艘今苛爾公司第一班輪業已開出不久即將抵滬而東洋汽社派定之世界班九輪因山下公司·鈴木洋行·樺太汽社等向其賃租故已將朝洋丸·福洋丸·香洋丸·巴洋丸·明洋丸·等輪租出期爲五個月六個月不等每一噸之租費爲日金二元二角左右因此　界輪班次暫且缺航俟明年六月以後再行酌派云 
　　㈡運通經理輪美國遊歷世界之旅行團五百人所乘福朗可尼號船原定一月八日到上海茲聞該輪在太平洋内延誤行程四天刻下方始至日本大約須至一月十一日方能滬船中五百名團員已有數十名先從下關釜山直往北京順津浦路考察來滬下月十一日到申時滬上美人聞將開一歡迎會歡迎各團員其中有著名言論界及大文豪並博物學家多人亦來上海到申之游歷預定用數十輛汽車先至龍華及城内各地惟祇留三十六小時便須往廣東云 
　　㈢怡和之三商輪怡和經理之美滿輪船公司刻亦派出繞行全世界一週之商輪三艘（一）曰劍橋城先從紐約巴拿馬經太平洋來滬在兩週内可到上海回航即由上海往南北歐洲（二）曰蘇旦海號一月五日即可以由美到此亦赴南北歐者（三）曰基隆號較上輪須遲三星期至滬向來該公司之世界班輪月不過派航一船今則增至月航兩班矣 
[國際聯盟代表將來滬]  
　　籌商救濟滬埠俄難民辦法 
　　文匯報云救濟俄難民顧問委員會頃接國際聯盟難民高等委員會派至中國代表葛雷格博士消息葛氏下月初赴京與外交部商議難民問題後即將來滬籌商救濟滬埠俄難民辦法如遣送回國或其他處置方法云 
[路透社總理將赴香港]  
　　文匯報云路透社總董兼總理瓊斯爵士業於昨日偕該社遠東經理自日回滬將於星期六乘鹿島丸前往香港 
[格蘭脫總統輪船中之竊案]  
　　女滙報云星期四農間格蘭脫總統輪船發見汽機間及儲藏室内失竊失去所儲機件約値墨洋一千元艙門有撬擊形跡大約賊係夜中入船惟所竊皆是零星機件不易偵緝故至星期五晨間該輪離滬時水巡捕房猶未破案云 
[建船在金雞礁遇險] 損失六千餘金 
　　東南通信社云甬商戴成甫之金聯發建船一艘於前夜駛至江浙洋面之金雞礁地方突被颶風將桅桿吹折舵亦傷竣乏力行駛隨風飄至礁上致全船沉沒船夥均綠礁露宿次晨幸遇另一建船駛過該夥　大呼求救始得出險聞此船所載之煤炭藥材等約計六千餘金已完全損失云 
[張駿發沙船被刦案之續聞]  
　　趙海大妻得撫恤費五百元 
　　沙船張駿發前在馬鞍山洋面被海盜截刦船夥趙海大被盜開槍擊斃屍體擲入海中各情已誌前日本報茲悉船主張駿元自將沙船開駛回滬當即函致常州趙海大之家屬前日屍妻趙方氏率同子女乘車抵滬即至浦東船主家中當由張駿元告以被盜情形除優給方氏撫恤費洋五百元外並於日昨假滬城某寺延僧誦經超度設祭招魂現張已倩人書就呈詞即日分呈江浙兩省水警廳長請求派艦追緝贓盜藉戢匪氛云 
[烟台豐泰成債務淸了訊]  
　　烟臺豐泰成倒閉後本埠均昌等十三莊被該號滬分莊結欠貨銀六萬四千九百兩曾函請總商會轉函烟臺總商會催令償還並公推何蟾軒君爲代表前往收取茲接烟臺商會復函謂此事業經有人調妥以豐泰成所有烟臺大街東市房一處作價曹平銀三萬兩交到曹平銀四千兩抵償前欠將契銀送會查騐當將該欵並印契　併發給何蟾軒等蓋章收訖矣 
[滬寗路出淸積貨辦法]  
　　滬寗鐵路各站運來之貨物因客商不願出淸以致麥根路貨棧均爲貯滿該路並將吳淞棧開放每日加開貨車送往該棧存貯迭誌本報茲悉多數客商以年關在　市疲滯而銀根緊急情願出繳棧租不願提貨故吳淞貨棧不久亦將貯滿日昨該路車務總管規定出淸積貨辦法特電諭各站此後凡裝運來滬進棧貨物事前須詢明到逹站貨棧有無空地否則寗可停止裝運以免車輛到站後不能立時卸空多被延擱云 
[滬杭路新歲仍售莫干山聯票]  
　　滬杭甬鐵路日前於耶誕假期内曾經車務總管飭令各大站發售莫干山車船聯票目下耶誕假期雖過而該路當局以陽曆新年在即爲中外人士旅行之期故特飭令發售聯票各大站仍自即日起繼續發售往返莫干山之車船聯票以增旅行興趣惟以江浙謠言行者不無戒心故此項聯票未若往年之發逹云 
[甬同鄕會籌辦民團之復電]  
　　各公團一致贊成 
　　寗波旅滬同鄕會前日派員赴甬與寗波總商會·城自治會縣議會·各團體接洽發起籌辦民團昨得寗波電訊各屬縣議會聯席會議及慈·鎭·奉·象·定·南·各縣商會等均以同鄕會此議實爲切要之圖一致贊成寗波總商會亦於本日（二十八）召集全體會員開會討論業已通過云 
[土布徵稅之兩面觀]  
　　稅務公所通知開徵日期上海稅務總公所張所長昨日通知本邑土布業公所代表文云爲通知事十二月二十四日奉財政廳訓令第四五七二號内開案查土布稅現奉財政部令查　國務會議議决原案於十三年一月一日起减收五成等因業經轉令各局所遵照在案土布免稅已久現旣奉准部令於十三年一月一日起减收五成開徵在即合亟撰具布告飭發仰即分别實貼届時照章實行徵辦等因並布告到所奉此合亟通知即便轉知各該商一體遵照須至通知者 
　　布業公所會議反對辦法上海土布業公所代表昨日接奉上海稅務所長通知以土布稅現奉財政部令查照國務會議議决原案於十三年一月一日起减收五成等因當即轉告該同業遵照届時實行納稅五成嗣各該同業對於此舉尙難遵照是以特在該業公所開緊急會議經各同業發言以各處鄕民婦女習慣相沿於陰曆年關時趕織土布運滬售賣以布易錢換購米糧餬口届時若開徵五成之稅各局卡勢必中途留難阻滯紛銷現因原料紗價增貴而布價反見低賤實由於各處謠言四起各路滯銷成本旣重營業凋敝已逹極點若再加重擔負民不堪命現應公同磋商救濟之方法云云當經公衆討論良久惟有設法函懇商會會長面商稅所長查照前年成案暫行記賬辦法請即轉知各分所並局卡等一體遵照俟此案解决後再行商榷辦理所有記賬應繳稅欵由公所負責云云當即公决積極進行云 
[捲菸商須領營業執照之佈告]  
　　上海縣知事公署昨發布告云爲布告事案奉江蘇財政廳第四六三四號訓令内開案照江蘇省徵收捲烟營業特稅現暫行章程第六條載凡在省内營捲烟業之躉賣商或零賣商不拘有無公賣局牌照均須向該縣知事領捲烟營業執照其執照不收費若遺失毀損補換時每照一紙繳印刷費二角等語查現已定本月二十八日招商投標提前試辦合將此項執照發給該縣仰即布告周知俾該商等刻日遵章繳縣請領執照以便營業而免延誤切切此令並發營業牌照二十張到縣合行出示布告仰縣屬商民人等一體遵照特此布告 
[依舊堅持中之捲烟特稅]  
　　本埠南北捲烟同業公會昨日午後二時爲堅决反對特稅事特開緊急會議到有南北同業二百餘人主席陳良玉報告略謂捲烟特稅旣苛且偏同業等堅决反對迄已多日當局不恤商艱　志在必行商民雖弱利害所絜亦不能因此屈服究應如何對付之處須經公衆决定鄙人忝爲會長雖赴湯蹈火在所不辭即同業諸公事關切膚當然一致進行應請發表意見當由各會員次第發言僉謂此次蘇省加徵苛稅美其名曰補助敎育經費誰無子弟誰不望其得受敎育在理原無反對之必要特以當局歷來言行不符久失信用此同人所以反對者一也我江蘇夙號富庶之區官家收入向來　溢無虧重以軍費年增禦外不足擾内有餘當茲民意主張裁兵之秋苟節削軍費移充敎育則綽乎有餘若謂捲烟屬子消耗則消耗品又豈僅捲烟一種如此措置實非公允此同人等所以反對者二也至於此項徵捐辦法華租兩界有偏苛不均之弊此同人所以反對者三也且捲烟稅率已較他種物品爲巨商民早已不堪負担若謂取之於吸客則捲烟漲價决非一地一家所能操縱此同人所以反對者四也矧以根本立論捲烟稅率有條約關係吾人固不欲引外人以自衛致失國家尊嚴而事實已經英公使美領事之抗議初未聞當局者有何妥善方法以對付又何怪我商人之堅决反對也天下事不平則嗚當局於商民苦衷在初或無所見聞然同人因之再三申說繼以呼籲則最後方法亦惟有背　借一以生死爭耳總之同人感痛切膚苟一息尙存决不作退步想故决意主張開五千家會員大會從長討論最後方法主席即將此提議付表决一致通過遂擇期於本月三十一日假甯波同鄕會開大會當塲推定各區職員如下「滬南」顧少甫·姚文逹·張頌吉·張炳元「滬西」魏伯年·宓永堯·王如梓·丁　鑫「」浦東王文星·楊蛟川·蔡竹君·陳蘭軫「閘北」謝永卿·張子卿·陳斌·童陵雲「法租界」葉貺辰·洪一聲「英租界」董可良·方本楠·杜子桂俞楚恒「美租界」柴文華·沈星德·沈永卿·黃佐卿·等二十六人次主席報告籌備寗浦捲烟同業公會來函並推代表出席大會衆表示歡迎次閘北代表童陵雲·厲聞林·滬西代表范松洲等繳到該區會員全體蓋章入會册繼復討論籌備手續事項而散 
[寗浦設立捲烟公會之滬聞]  
　　本埠捲烟公會昨接籌備甯浦捲烟同業公會事務所來函云敬啓者敝同業等近奉農商部頒工商同業公會規則及辦事細則聯合甯浦兩邑經理各華洋公司捲烟商號創設甯浦捲烟同業公會專爲整頓營業劃一市價增進公益矯正弊害爲宗旨擇定下關商埠適中地點公舉同業葉康全·柳鶴葆·兩君爲正副主任設所籌備曾經分别報奉下關·浦口·兩商埠商會復函核准並予轉報地方行政官廳一體備案各在案用特具函通報貴會嗣後關於我捲烟同業團體如或遇有必須聯合進行事件希即惠函指示俾便規隨云云 
[商總會徵求分會加入]  
　　各路商界總聯合會自合併成立以後因各分會尚有未曾加入者特爲此事推交際員王漢良等特函分投接洽原文如下 
　　敬啓者六三一役世人公認爲上海市民標示正義之舉顧欲保持此正義固有各路商界聯合會之組織繼慮各路之散處因又有各路商界總聯合會之設追溯已往之歷史本會與各路聯合會由正義而產生而結合事實昭著其關係之密切非其他總分會之可比惟頻年以來國内政潮起伏靡常會内主張不免有所差池形跡上亦不免於渙散然彼此保持正義之心則初終一貫絕不雜有私見故此次南園集會經一度之疎解俱渙然氷釋各路同仁大公無我之懷當爲國人所共鑒近頃自舉行選舉遷移會所等事次第興辦規模固已組具然建設前途尙渴望各路熱心材智之士共出而支持蓋本會惟一之職志爲商民自身謀幸福故對於會務必各路商民人人有參加之機即人人負互助之責値此時局棼亂幾有岌不可終日之勢我商民首當其衝舍自身團結外尙有何自衛之策各路商界明遲諸君當無不見及此也顯自本會改組迄今貴會尙未推舉會董參與會議同人等甚爲企念曾經評議會提議一致表示歡迎爰各本其懇擊之意掬陳於貴會諸君之前務望惠予鑒納即日推舉代表出席本會共扶正義俾數年停滯之會務得努力進行而上海市民六三運動之精神庶足以維持於不替皆受貴會諸君協助之賜也惠此佈逹佇候明敎順頌毅安不備 
[營救葛爕生之京方覆電]  
　　南洋公學同學會爲同學葛爕生君被匪擄去多日尙未出險曾分電靑島及北京同學代表設法營救茲得北京同學代表王君宜·張劍心兩君來訊葛君爲何方所擄現已聞有線索正由膠濟局長設法辦理此間如得確實消息當隨時奉聞云 
[簡照南追悼大會今日舉行]  
　　今日上海各公團各學校在英租界大馬路市政廳爲簡君照南開追悼大會内外佈置極盡莊嚴哀慘之容幷擬於會塲門口分贈來賓紀念徽章紀念香烟更有亞東公學印贈紀念明信片上叙簡君歷史開大會時上下午均有名人演說云 
[竊菜釀成命案]  
　　東開平局附近一帶田中各鄕民所種之菜蔬等時遭失竊各鄕民恨之剌骨前晚一時許有宿遷人王永勝·馮恩芳等潛至楊平生·胡奎生·唐槐卿等田内行竊靑菜一擔正擬携贓圖逃當爲楊等聞聲察悉隨後將王拘獲兇毆馮乘間兎脫飛報同伴閻小成·並王兄王永德等携帶兇器到塲行兇其時永勝已經受傷互鬭之下胡奎生遭馮恩芳用斧砍傷頭顱楊平生·唐槐卿·亦各受鐵棍傷而閻少成馮恩芳亦各受傷當經各鄕民立報三區二分署飭派全班長警馳往將楊平生胡奎生· 
唐槐卿等連同王永德·閻少成·馮恩芳等拘獲並抄獲鐵斧一柄鐵棍一根菜刀二把以及靑菜一擔併解到署尙有王永勝因傷重不及到署當在開平局後倒地斃命昨午奉諭除將馮恩芳因傷不能渡浦在家醫治外其楊·胡·唐·三被告並王永德·閻少成等連同兇器·靑菜等函送地檢廳訊辦旋由檢察官提案研訊據王永德投稱已死王永勝爲民之胞弟今年二十一歲向爲小工昨晚確同馮恩芳前去行竊田中靑菜致遭事主毆斃請求檢騐究　等語閻少成供與王永勝爲友因聞悉永勝與人爭毆故而前去排解反遭各鄕民毆傷請察質之胡奎生·楊平生·唐槐卿等同供耕種菜蔬度日邇來田中時常失竊但民等靠此過活設或不再防衛則生命頓絕是以晚上均各輪流守夜不謂昨晚一時許有客民十餘人各携籃筐突至民等田内竊取靑菜迨民等聞聲追出則已被若輩竊得靑菜兩大籃圖逃民等上前喝阻詎若輩自恃人衆反而抵抗行兇且執有利斧·鐵棍·菜刀等因此民等被砍受傷求察問官得供騐明楊平生等受傷屬實惟輕重不一諭飭分别送堂先行醫治王永德斥退聽候渡浦騐明已死王永勝屍體再行核辦兇器存案 
[薛邁羅復工商會函] 爲惠工淸理案 
　　公共公廨理帪員薛邁羅昨爲惠工銀行淸理案特復工商友誼　函云逕復者爲惠工銀行淸理案刻據來函敬悉種切儲蓄存欵自上次先還四分之一後本理帪員已報告公堂各事均　公堂解决上次開庭除判决孔迪安與大成莊之爭端外祇訊諸文綺一事後改期現接公堂來函訂於一月八·九·十·　下午復審届時大約審問盛毓常及其他股東之請求俟此事解决後便在幾分眉目矣至於來函所述第二期股本償還迄今半載有餘不聞有股東遵繳一層微有誤會本理帪員主張收第二次股本已得各債權人贊成比即派員向各股東收取時均以公司條例第一三四及一三六條爲理由拒而不付本理帪員業已據情報告公堂股東方面亦延朱榜生律師出庭代表如下次開庭公堂判斷股東之理由不足仍須繳付者本理帪員方能强制執行在此案未判决之前實無法强收並非變更以前追繳二次之主張本理帳員素以全體債權之利益爲重豈能出此至遲延一層非本理帳員之過實受公堂民事案過多之影響每次排期總須隔開數星期或一二日不等且排案之權操自公堂更非本理帳員所能過問想貴會必能原諒此復 
[東亞儲蓄債權消息]  
　　閘北寳山路東亞儲蓄會奉省令查禁停止營業後即有各儲户組織債權團起訴法庭要求發還存欵因刑事案未能成立由地檢聽將徐一鳴扣押迄今數月尙未解决債權團限於各儲户多係勞動界份子民事起訴訟費無着均感進行不便而徐氏亦因無欵發還厲欲運動出聽均未照准昨日債權團方面已接有嘉善儲户方叔來函云東亞倒閉迄將半載敝處以遠在他方不克追隨殊多抱歉不知現在進行如何爲念敝處昨接上海地方廳看守所內徐一鳴來函一味飾詞當以嚴詞答復後又來函大旨謂目下各方面感主恢復且經滬上分經理贊助並担任疏通倘能全團一致即行擇期假總商會開會請各經理出席共籌具體辦法等云細察詞意令人不解竊思該會奉令停業是以淸理還本爲急務何以遷延半載抗不進行其妨礙商業信用實屬不合而團中律師何以亦不進行依法追債以保各備户血汗之資若徐君所謂東亞復活無非欵人之談敝處固深知之惟尊處進行辦法尙希見復該債權團隨復謂並無恢復消息上海各經理亦未赞成一切請與童詩聞會　師接洽云 
[昨日運來之銀洋]  
　　昨日（二十八）滬甯路頭班快車到站大通運洋公司爲各銀行及錢莊由常州·無錫·蘇州·等處運來銀洋二十三箱約計十餘萬元又午十二時滬杭車到站同和運洋公司由杭州造幣廠運來銀洋十四箱計七萬元云 
　　尙有本埠新聞等轉入後頁 
 
 

Page 15

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *本埠新聞二 
[友華銀行滙市報告]  
　　昨日友華銀行滙市報告云二十七日倫敦大條銀價近遠期俱無變動紐約銀價漲至六角四分七五倫敦紐約間滙價亦升爲四元三角五分今日此間滙價掛牌僅佛郎縮爲一四○五枚日金跌至六十四兩五錢餘均照昨日弗動市况穩定近期價格因銀行皆無出售現貨之必要故視日前略平英鎊售價十二月份三先令三便士八七五一月份三先令三便士三七五二月份三先令二便士八七五三月份三先令二便士六二五美金售價十二月份七十二元二角五分一月份七十一元三角七分半二月份七十元七角五分三月份七十元五角日金售價十二月份六十四兩一月份六十四兩五錢二月份六十五兩二錢五分近期滙票銀行定價英鎊二先令四便士七五美金七十四元五角佛郎一四六○枚一月份滙票購價英鎊三先令四便士三七五美金七十三元五角佛郎一四五○枚遠期匯票購價英鎊三先令三便士半美金七十二元五角佛郎一四四五枚昨日倫敦銀市印度購進市况收盤穩定紐約銀市堅定 
[上海商業市况彙錄]  
　　金融 
　　昨日銀幣早市價爲七錢一分八釐五午市收盤又跌爲七錢一分七釐八七五較上日收盤小去一毫二忽半交通銀行杭州運來洋十二萬元又中國杭州來洋八萬元各莊由湖州運來洋四萬元又由硤石運來洋七萬元又由嘉興運來洋十萬元中國買進洋二十萬元價七錢一分八釐五至七錢一分七釐八七五 
　　銀拆早午兩市皆爲七錢仍形堅緊滙豐收欵八十萬兩麥加利及道勝花旗等收欵七八十萬兩麥加利裝去漢口銀十萬兩交通裝去南京銀六萬兩中國裝杭州十二萬兩又裝南京銀八萬兩交通又裝杭州大條九十條 
　　昨晚止各銀行查倉庫存現銀一千二百九十一萬兩現洋二千七百七十四萬元日本銀洋一百九十三萬元各莊存現銀一百八十五萬兩現洋三百四十五萬元 
　　國内匯兌 
　　昨（二十八日）國内滙兌據華商銀行公會報告各埠滙欵益形淸淡因銀根緊急客商辦貨猶預不前所致京津兩埠滙欵尙不岑寂故貼水同呈漲風北京公砝價掛一千零五十一兩五錢天津行化爲一千零五十九兩半較前日各漲一兩五錢銀元同增四元計北京銀元爲一千零十四元半天津銀元爲一千零十三元五角漢口洋例低五錢價爲一千零三十六兩七錢五分銀元仍爲一千零十八元烟臺烟估價爲一千零三十四兩半英洋仍無貼水宜昌宜平爲一千零三十八兩銀元爲一千零二十二元各與前日行情相同餘如江浙川皖贛奉及哈爾濱滙價亦無改變云上海商業儲蓄銀行國内滙兌二十八日行市報告云今日京津滙市俱漲計京公砝爲一千零五十一兩五錢津行化爲一千零五十九兩五錢各漲一兩五錢洋匯各漲起三元同爲一千零十一元保定唐山漲二元爲一千零十二元順德漲二元爲一千零二十元漢電銀匯縮去五錢計洋例每千兩合規元一千零三十六兩七錢五分洋滙每千元仍貼十四元烟臺靑島電報未到濟南銀滙鬆二錢五分爲一千零三十六兩七錢五分洋滙仍爲一千零零九元浙滙行市又見和緩今訊一律跌落二元計杭州湖州甯波紹興餘姚嘉興等處每千元貼滙水六元蘭谿跌三元爲一千零十二元此外香港九九八番平漲起三兩計番銀每千兩合規元九百五十六兩五錢廣東九九七全毫銀今日市價仍爲八百兩此一週中無甚進出港電掛牌未動惟市况甚佳趨勢亦將轉俏云 
　　外幣 
　　昨日各種外幣市况雖無起色惟票價因標金漲高是以漲多於跌老頭票買八角九分比前日大二厘馬克千元票回高五分價爲一元五角半羅卜一千元票大三錢計買一兩八錢五百元老票買三兩五錢較前日大一兩五元至二十五元票同增一兩價買七兩二百五十元票受至稀少買價仍爲一兩新加坡則縮小五厘爲九角半其餘如英美荷法等票俱無上落云 
　　金市與匯價 
　　昨日星期五大條銀來電近遠期均弗動二月份標金開盤三百十八兩七錢毛盤時因買者較多故最高至三百十九兩二錢在未開先令時亦爲三百十九兩左右先令揭曉弗動惟印匯小七五法滙小三十法郎東滙亦小去二五餘均未動斯時標金因東滙掛小故亦跌至三百十八兩五錢又小至三百十八兩三錢各滙市况惟先令較上日軟零六二五美東兩滙相等計銀行賣出元月份先令價三先令三辦士四三七五買進三先令三辦士五六二五又賣出元月份美滙價七十一元三七五買進七十一元六二五又賣出元月份東滙價六錢四分六二五買進六錢四分三七五標金略高至三百十八兩六錢嗣後市况稍硬銀行賣出元月份先令價三先令三辦士半賈進三先令三辦士六二五又賣出元月份美滙價七十一元半買進七十一元六二五又賣出元月份東滙價六錢四分半買進六錢四分二五以致標金最小至三百十八兩二錢以後市况又轉與初開相等而買户亦較前爲旺所以標金又高至三百十九兩後市况相仿標金亦無甚上落計小至三百十八兩七錢後爲三百十八兩九錢收盤掉期係空頭貼出一兩八九錢午後標金開盤三百十九兩先令弗動金價爲三百十九兩二錢各滙市况仍與上午相等標金亦不相上下爲三百十九兩一錢移時銀行賣出元月份先令價三先令三辦士三七五買進三先令三辦士半所以標金略高至三百十九兩四錢後亦相差甚微爲三百十九兩一錢收盤掉期爲二兩之譜共計全市標金最高低相差爲一兩二錢其收盤價較之上日收盤則好起五錢云 
　　絲市 
　　昨日洋莊絲市稍淸淡綠歐美各莊皆以時値歲暮預備結束對於絲經交易已無意談判是以滬埠各絲經銷路復淡幸昨市本埠法滙頓然見縮致黃白廠絲經均續有成交計信孚進三跳舞牌特别條份廠絲五十擔價扯一千三百八十兩較前又跌三十兩開利進公馬大經十擔價仍八百五十兩信孚貨餘二行又共進揚返川經二十八擔價扯自一千一百八十兩至一千二百兩較前尙無漲落惟八蘭灰經法日等莊又無銷路故交易仍趨停頓云 
　　紗花 
　　昨日星期五棉紗市面堅定三品紗以陽曆年關提前交割停板須新年一月四日再開始營業美棉現期小二十五個磅音遠期小八個磅音印度電報朋搿面與白洛處各漲十三個羅比奥浮辣漲十四個羅比各交易所標準近期無甚上落遠期漲四五錢客帮所買之現本紗略軟二錢五分日紗則無甚升降總計各帮買成本纱三四百包日紗六百餘包公會上亦做開小包紗一二十包永豫紗廠開出二十支三羊大包一百七十五包價一百九十二兩五錢扣佣二禮拜期厚生廠開出二十支雙喜大包二百五十包價一百八十七兩五錢扣佣期同上肉外廠開出二十支十六支扯盤水月大包九百包價一百八十四兩期同上其餘各廠無開出紗價陽曆年内當無變遷居　固地位云 
　　昨日棉業交易所通州棉花標準無甚上落年關已近交易不多據聯合會報告日信洋行買進現貨解日華廠本花衣五百包價四十四兩五錢裕豐買進現貨送廠渭南花二百件價四十八兩日信洋行買進現貨棧交陜西花二百件價四十七兩 
　　茶市 
　　昨日洋莊茶市仍平淡有貢熙成交三百十一箱係由富林拈孖治等行買進售盤自二十七兩至三十三兩市價無漲跌土莊珍眉保昌富林兩行業已開辦昨市成交一百○一箱售盤自三十四兩至三十四兩五錢價亦無高下至來路莊之珍眉市上存底雖不甚豐但昨市亦無交易大帮市面異常呆滯預料陽曆年内决舞活動之望蕊眉成交三十四箱價二十六兩貢珠成交十五箱價三十兩市盤均不甚見佳兩湖紅茶申漢兩埠存底尙有六萬餘箱因近來德俄各國金融緊迫去路已趨疲滯云 
[杭紹綢業聯合會評議會紀]  
　　定舊曆下月二日開大會 
　　杭紹綢業聯合會於前日下午八時在三馬路畫錦里開評議會到者沈濬恩·張鴻蓀·邵懋章·沈寳華·等十餘人張鴻蓀主席議决各案如下㈠王揚記與寳聚盛退貨被假條冒騙一案迄今尙在交涉救濟之法惟有改用聯單可免此弊雖會中曾於去年十二月二日通告同業實行然尙有半數因循自悞迄未仿用應再由會中分送傳單勸令改用以免受騙㈡報告紹興某綢莊以人造絲織成杭緞其色光質地均不易認辨惟向陽光照看有經無緯其絲以火燃之無灰以此兩點方可察其眞僞應請各同業特别注意㈢决定夏曆十二月初二日假座錢江會館大廳舉行大會改選職員報告經過情形及收支賬目云 
[宜樂里房客之呼籲]  
　　國聞通訊社云本埠閘北宜樂三樂里房客聯合會昨因房東加租致總商會·五區商會·市民大會呼籲請求主張公道原函云敬啓者本里自民九翻造披樓迭經加租年半之中三加不已故去夏本會成立一致反對呈奉警廳曁上寳兩縣批示不准無故再加在案乃房主六合公司挾嫌改組據爲鄭伯昭所有由泰利經租在房客以爲住屋付租有何作用而敝會職員殷憂恒切迨本夏謠起得泰利來函據將三樂里修理加租誠不爲無故並即去函請修宜樂水落陰溝幸蒙鄭業主面允敝會立召大會登報週知候至中秋節後未見來修前月迭推代表往催據須與經租商辦上月底敝會以謠言復起又派代表往見泰利經租陶長卿爾時亦無他言詎未及半月突然變化竟利用此年關迫届於本年十一月十一日通知房客聲明翻造其通告係英商出面倒塡初一日期免租一月餘必付淸限在月底僅有二十天里内外百零六户須一律出屋等情敝會當開臨時緊急會議先推代表詰問無效繼又往懇寛緩以住户正臘不遷居店户三春靠一冬年關急迫無論如何萬萬不及亦無辦法因此數日來全里恐慌不堪聞有洋商挖翻戲館爲將來變相酒排間並揚言恫嚇將於十一月底利用租界竹笆斷水除門先行壓逼店户云云敝會以地屬華界若果如此關係至大况滬北租屋亦有通例該房主何得苛限勒遷悔約施毒慘無人道至此伏思貴會爲社會明星仁慈公道異口同聲呼籲之來定蒙援助除經公呈扎工巡局請求依法緩給工程執照以期平允解决外而租界竹笆實爲擾害障礙之尤爲此萬不得已迫切陳詞並乞主持正義設法救濟俾解倒懸而維商市公德何量餘容代表面訴不資此呈宜樂三樂里房客聯合會謹啓 
[河海學生將來滬參觀]  
　　全國水利局河海工程專門學校本科三年級生將届畢業擬於本届寒假期内由敎員率領學生十四人就上海著名實業處所實地考察定於十三年一月二十一日參觀濬浦局二十二日上午參觀英租界電燈廠下午參觀英租界自來水公司二十三日上午參觀耶松船廠二十五日上午參觀英租界煤氣公司下午參觀奇異電燈泡廠函請江蘇特派交涉公署轉向各公司先期介紹闻已由許交涉員分函英總領事轉致自來水公司耶松船塢煤氣公司美總領事函致奇異電燈泡廠浚浦局公共租界工部局等俟該校員學生前來參觀時懇爲接待導引一切幷祈先期見復云云 
[職業敎育社致各學校函]  
　　調查各校内容 
　　中華職業敎育社指導委員會致各學校函云敬啓者職業指導爲職業敎育之基礎亦爲普通敎育之重要部分敝社有鑒於此除編譯專書介紹此事之内容與辦法不久可由商務印書館出版外組織職業指導委員會與各校通力合作積極進行現定第一步驟注重調查先實行於江蘇漸推廣於各省調查分三種㈠調查現有之職業内容及加入此種職業之方法㈡調查中等以上各校内容爲職業指導及敎育指導之根據㈢調查各校學生之職業旨趣從事實際指導第一種調查已由敝社與江蘇敎育實業聯合會協力進行茲奉上調查表一紙即屬第二種調查（與另奉敝社研究股之表格並不重復）務請詳確塡註即日寄還不勝感盼如尊處已有職業指導或敎育指導之進行有需敝社協助之處敝社必竭其棉力共圖良效也云云 
[約翰癸亥級之年宴]  
　　聖約翰大學癸亥級畢業以來在社會各界辦事者極佔優勝統計在滬供職者有全級四分之三現李誠君等發起組織同級會前於本月一號叙會一次（當推舉李誠·張玉麟·楊德齊·王　濤·顧子範·施秉珪·等七人爲籌備委員刻下各種手續次第就緒章程亦已擬就定於本月三十一號晚六時假三馬路都益處舉行第一次年宴叙餐會届時並須通過章程選舉正式職員凡屬該級同學均可前往云 
[閘北長安路匪徒越貨未成]  
　　前晚八時有匪數人至閘北長安路長春坊二匪各執手槍闖入開麵館之無錫人劉阿毛家餘均在外把風由事主高聲呼救爲弄外崗警所聞急鳴警笛召集鄰崗該匪等見勢不佳未掠一物而逸臨逃開槍兩響示威迨崗警趕來匪等已逃出弄外該處爲新閘橋塊路上行人往來絡繹匪等涃跡其中遂無從追緝云 
[旅客飲酒斃命案之騐判]  
　　係因病而死與酒無涉 
　　二十七號本報載北浙江路老垃圾橋北塊森泰和酒店有甲乙兩人沽飲甲忽倒地猝斃一則茲悉死者名阿大由杭乘輪來滬往森泰和飲酒見友人周阿金經遇該酒店門首邀之入座乃阿大未言數語倒地猝斃事經捕房得悉派探劉永茂往將阿大尸體卓送騐尸所業經西醫檢騐得阿大委係生前因病身死並無别故當由該探查無尸屬歸報捕頭准由周領尸集資棺殮云 
[人力車公會開會紀]  
　　日昨白克路華洋人力車公會開全體大會議事日程㈠議送欵與人力車夫會代放賑禮事㈠要求工部局保存舊有保單切勿更張事㈠議原聘顧問律師費用事㈠工部局車照押櫃事㈠報告賬略事當由華會長代表劉繩武·洋會長國恩報告開會宗旨畢即議虹口人力車夫會代本會散放賑禮係每届冬至節令對於苦力車夫加以恩惠本會諸君係人力車業主之基本家與人力車夫有直接之關係故對該會辦理此舉當然集資送請該會代爲賑濟鄙人（洋會長稱）援照舊例於上次會期提議經衆贊同現已將議定之欵由鄙人墊送矣惟收條俟接到後再行報告當即通過次由會董等提議工部局新車領照保單一節自當商諸工部局請以極簡單手續辦理但須俟工部局擬定辦法再决惟舊有車照保單辦法仍要求工部局照舊實行保存免致紊亂衆贊同次議本會原聘法律顧問律師來年如仍照聘必將費用先行籌備再議工部局新章捐照須繳五元之押櫃一層敝會同人深爲憂慮應再商工部局變通末報告賬略無訛云 
[控訴不付保險費之審訊]  
　　婦人計朱氏延律師代表投法公堂控保亨火險公司經理張俊卿不付保險費一案昨日傳訊原告逹商律師稱原告前在浦東地方開設順昌衣莊向被告保險公司保火險銀三千兩詎於本年六月二十五號被鄰居失愼延燒以致原告堆存樓上之皮貨棉衣等物均被焚去祇有樓下之物件稍受水漬當將焚去之物件開明簿據交與被告察看後由該公司在簿據上蓋有回單圖章爲憑嗣後被告祇認賠償一部份不肯照保數賠償故此投案請求訊追被焚之貨物價洋二千五百兩又損失三百兩被告延賚美律師代辯稱順昌衣莊被焚後被告到場察看不過稍受水漬而原告並不向保亨公司索取賠欵被告曾經托寳和洋行爲公證人今有報告單呈鑒請求堂上公斷陳讞員商之法領事梅君判聽候宣布堂諭飭遵 
[控追租金與飯資]  
　　朱明安前投法公堂控山東興業債劵局經理王慶洛不理欠租銀二千餘兩請求訊追判王管押將生財拍賣再核在案昨又提訊先由原告投訴前情又據沈聽桂投稱被告虧欠商人飯資洋三百九十一元零求追詰之被告供照商人核算祇欠租洋六百餘兩並無如此之巨判退去着王出外限理 
[指控不理股本]  
　　鄔福仁張有全兩人延農復律師代表投法公堂控卓逹吾卓乃斌兩人不理上海旅館股本一案昨日傳訊被告延郭蘭克律師稱本案被告實居英界七浦路原告所控管轄不合請求着原告至管轄官廳起訴原告律師稱被告在治下永安街開設太古昌報關行故投案控告等語被告律師又稱太古昌實係被告胞弟卓榮吾卓仲吾兩人合開並非被告之產陳讞員商之法領事梅君判聽候宣布堂諭飭遵 
[餘欠限半月付淸]  
　　俞竹亭昨延律師代表投法公堂控被告胡聚興不理押欵銀六百兩由被告付來支票兩紙到期不付請求訊追被告胡聚興供認欠欵現祇措得洋三百元餘求寛限中西官判繳案之洋先交原告領去限一月再付三百元餘欠展限半月付淸 
[嚇詐嫌疑人之供詞]  
　　閘北姚家石橋謝兀傑家於舊曆本月十七日下午突來紹興人吳德昌·吳順三·兩人以問信爲由敲門入内似有圖刦之意謝姓家因事前接有恐嚇信函今見該二人到來恐係嚇詐發函之同黨爰飭僕人由後門密報偵探穌升將該二人拘獲解經四區警署訊不供認故特轉解淞滬警廳發交司法科研訊據吳德昌）即吳德永供稱向業唱戲日前由紹興來滬因帶有女班擬投戲園接洽十七日下午因手指患瘡欲往仁濟醫院醫治適値停診正擬回寓途遇素不相識之木匠一人彼云伊友謝姓家亦能醫治是以偕同同伴吳順三前往謝家不意被鳴探獲案實被誣指現有閘北紹興戲園唱戲之徐明生等及現隸大世界紹興班之吳德俊係屬胞弟可以具保等語詰之吳順三（即吳彩堂）供亦相同察核所供尙屬可信判令押候查明核辦云 
[刦案匪犯收押候究]  
　　住居胡家木橋之崑山人徐文福前日偕證人夏錦城扭阜甯人趙永勝·至五區三分所控被攔路搶取財物昨已先後轉解警廳司法科分别收押聽候究辦 
[攫取金飾之押儆]  
　　李小古子於上月十二號在通州路·西華德路·等處攫取婦女趙柴氏·聞金玉·兩人之金鐲耳環質洋化用嗣被包探何慶恩拘解公共公廨押候訊究在案現經該探吊出原贓昨晨傳同物主將李解　由中西官復訊得實判押西牢二年期滿逐出租界贓交原告領云 
[路刦匪徒押候提同黨再訊]  
　　前日下午一時許有劉濟銘者行經虹口百老滙路突被匪徒四名攔住强將其身畔鈔票現洋三百四十元搜刼而逃劉大呼捕盜由四百二十四號巡捕聞警追獲趙培元一名帶入捕房供出同黨中有一名小四子昨晨派探徐德森將趙解送公共公廨請究李襄讞會同英韋副領事略一質訊判趙收押展期提齊同黨於下禮拜五再訊 
[婦人竊飾押三月]  
　　無錫婦人米吳氏迭次行竊唐家弄二百七十七號·三百十二號·三百四十二號·等門牌屋内其女友朱施氏·董陸氏·沈周氏·陳曹氏·之金戒·金釧質洋化用案發由探目陸連奎拘獲吊出原贓昨解公共公廨請究據米吳氏供曾與各原告爲隣飾物係其借給等語中西官以據原告證明實係被竊因判該氏押女所三月示儆 
[搶土帶土之獲究]  
　　蘇州人周阿四前日午後因在山海關路搶得値洋一百三十元之紅土一包飛逃被捕追獲拘押又鄕人莫鳳生前日亦因身帶烟土在北京路行走被探程桂卿查獲帶入捕房於昨由捕將周·莫·兩人併解至公共公廨經中西官逐一訊明判周押西牢兩禮拜莫罰洋十元充公烟土併送海關焚燬 
[姦案要求註銷照准]  
　　毛經湖指控其妾杭州人陳秀貞與不知姓之男子在福州路仁和旅館内同宿等情由廨訊諭被告交五百元舖保候訊在案昨晨由廨傳訊據原告代表佑尼干帮辦施乃德律師上堂聲稱本案兩造已在外經人商勸和解請將本案撤銷云云而被告代表　凈知律師亦表示同意經中西官核供以旣據原告請求將案註銷應予照准判將控案撤銷被告開釋 
[刦案拘獲一人]  
　　寳山縣江灣鄕陸家宅寡婦陸潘氏家前晚十二時有匪徒五人闖入先將該氏扭住詰問　洋之處然後查抄當被搶去現洋十三元該匪等還不滿意又將該氏耳上金鐲一雙攫去此時鄰人已報告巡警前來拘獲陳錫生一犯餘均逸去原贓無着押送五區五分署昨送地方廳由檢察官訊供之下陳堅稱誤拘問官判收押候失主來案質訊究辦 
[虹口捕房獲三烟案併誌]  
　　前日虹口捕房中西副捕頭邢紫衡·高愛棠·出外調查所轄區域内私售燈吃洋烟所在得有三處㈠北四川路十八號門牌廣東人歐阿長·歐崔氏·夥設之燕子窠容留俞二·俞林·梁賢·梁新·黎三·何解·王三·王楊·梁五我·王秉南·王子爲·吸食鴉片過襄㈡武昌路六百三十一號門牌海門人王阿郎私售鴉片與董鳳金·陳阿金·朱梅生·周松嶺·王阿　·董長有·王銀郎·等開燈吃食·㈢崇明路六十九號門牌廣東人黃賢家内置有烟具惟缺少烟燈並有蔡琴在坐該捕頭等將以上各人逮捕昨晨連同烟具併解公共公廨請究經李襄讞會同英羣副領事逐一質訊之下判歐押西牢三月崔氏押女所一月王押一月資押十四天其餘各人每名罰洋三元充公烟具銷燬 
[一週間之車輛違章案]  
　　前日下午公共公廨車務公堂開庭傳訊車輛違章案四十七起祇一起註銷其餘分别科罰計陳阿虎罰洋三十元樓銀川·陳向銀·各罰十五元王長根·顧福生·張金桂·徐火生·各罰十元·張小弟·魏阿二·陳毛弟·吳阿四·各罰八元范松濤·童世英傅榮年夏阿蒞將朝榮各罰五元凌玉煥賠賞電車公司損失五元　阿榮·許良榮·王富郎·俞金甫·朱阿毛·王殷山·沈貴記·陳阿才唐瑞福·張文照·虞天才·葛洪順·劉敏生·王二子姜嶺殿·沈阿根睰小弟王裕朝·孚榮林·俞愛寳·林寳山·張雨田·各罰三元馬阿和·薛成全·各罰兩元宋根郎·金卿·張福淸·馬張桃·各罰一元均若充公 
[公共公廨訊案彙錄]  
　　昨晨公共公廨民三庭由陸襄顚會同美阿副領事訊理美商愼昌洋行訴駿餘號股東兼經理黃文寳定購顏料不出請追損失案被告不到堂諭被告無故不到又不照章辯訴原告呈堂之證據認爲確鑿可信應准原告請求缺席判决着被告償還原告美金一千八百元又規元五十八兩零八分准予扣除銀三百三十兩傳被告到案交保執行民四庭出俞襄讞僉同美雅副領事訊理㈠吳仲謀延樊克令律師訴陸新平不戕陸冲鵬代伊保管之紅木器具交還案堂諭准改期七天再訊㈡胡金春等延海德禮律師訴馬春山等合開汽車行糾葛案堂諭着於三禮拜内兩造互商招人最高價目變賣否則照原請求狀將該汽車行以三千二百元出盤房租由原被兩造按股照付㈢裕泰昌號方季良延台維斯律師聲請破產案堂諭准改期再訊㈣德商開利公司訴陳繼茂定貨不出案被告代表台維斯律師贊成將案延期堂諭准改期訊 
　　又午後民四庭由陸襄讞會同美阿副領事訊理㈠張世昌延樊克令律師訴張海珊欠借洋案堂諭准予撤銷即日啓封沈少軒繳案之洋四百元交原告領去借拋附卷㈡沈亦記訴晋康當舖主鄭培之措不放贖鑽石案被告延海德禮律師代辯向比商隆興洋行以所爭鑽石係原告向該洋行賒去故亦延羅傑律師到堂參加堂諭候續訊㈢上海商業信託公司訴虞芝生欠欵案堂諭展期七天再訊 
 
 

Page 16

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *   
 
 

Page 17

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *本埠新聞三 
[英瑞公司之擴充]  
　　英瑞公司發行之飛鷹老牌煉乳·及勒吐精奶粉暢銷吾國已數十年茲聞倫敦總公司擴充遠東分公司之計畫以香港大班調充上海大班以上海大班調充中國全國大班褚以擴充各埠分公司之營業云 
[照相背景之油畫技師]  
　　廣西路寗波路口渭水坊·中西美術公司經理陳　啼君宿擅繪畫油畫照相背景尤有心得木外埠各大照相館多採用之如新聞幕之南京路中華照相館西號所用各種背景俱係該公司定繪云 
[振業廠添聘染色]  
　　南市滬閔南拓路振業染織廠自擴充以來大加整頓各種出品均麗近添聘染色技師以新法改染各色毛冷·及呢絨等鮮艷無異舶來品邇來各處呢絨毛冷號等往代染者頗多云 
[三友實業社之參觀]  
　　靑年會會員今日午後參觀華德路三友實業社工廠該社織造國貨種類甚多聞該會定額甚夥有欲加入者可往報名依時偕往云 
[工業社增設分銷處]  
　　女子工業社設於法租界　裴德路出品銷路日增現特設分銷處於方浜橋以便用户　於新元旦開幕云 
[福華之廉價藥品]  
　　三洋涇橋南首·福華藥房近將所有泰西藥品均照本發售如大瓶司各脫魚肝油每瓶售洋一元六角解伯勒麥精魚肝油大瓶售洋二元·小瓶一元一角韋廉十紅色補丸每瓶九角半又自己片每元三瓶淸導丸每元亦可購得三瓶老牌牛肉汁每瓶一元六角腦威鯨淸魚肝油大瓶八角·中瓶四角墨窩兒魚肝油精丸每瓶一元二角三得爾咪地丸每瓶一元一角庫阿可斯每瓶一元八角又該房之自製藥品如牙痛水退衣服油漬藥水咬髮癬藥水烏鬚髮藥水以及凍瘃藥水等亦均一律八折出售云 
[大來行主讌請木商]  
　　美商大來洋行行主勞勃大來（RobertDollar）君此次因發展遠東航務與木材營業特由美親自來華與滬上各界接洽大來君先讌請大來洋行各職員旋於二十六日在一品香特備盛筵邀集滬上木商四十餘人若久記木行主張效良·朱吟江·順泰木行主曹蘭彬君等及本行總大班施丁·大班卜特威·木業部主任朗浦倫·華經理傅盛元·鄔洪元君等均到由大來氏主席演說由鄔君譯述華語略謂余（大來自稱）一生爲木業中人自呱呱墜地即產於一木行之樓上至十四歲時至嘉州初次作森林事業二十一歲時曾帶領工人五十名至森林伐木至三十歲遂决意獨立自營木業初時以市面不佳曾遭一次失敗後更奮志求進開始將密歇根之木材運至英國嗣後所營之紅木洋松營業漸次發逹因求輸運便利起見遂兼營輪舶初用一船載量至小不過僅容數千枝木材耳迄至今日航輪乃大增計本行自有之大號海輪以及余有股份之巨輪已逹五十餘艘而航綫已遍及全世界余素來最敬重華人亦最信用華人故每到一埠必自置產業蓋志在久居中國也余此次來華見中國已大有進步就上海一埠而言在四十七年前僅僅吳淞有一小鐵道今則交通日進市面亦日興也今日列席者多爲華商中木業巨子濟濟一堂余甚榮幸此後中美兩國國際商業行見益形親密云云大來君今年八十一歲精神　鑠猶如五十餘歲人詞畢合攝一影而散 
[線紗新貨運到]  
　　先施公司新二樓之絲線部自擴充以來生意蒸蒸日上各貨亦齊備有中華工業廠出品女界扎頭線二種絲光美麗質料堅固用電銀光合織而成爲滬上仕女流行品每支長占一丈售價洋一角爲該廠最新發明由先施經售銷塲極廣又該公司新到顏色絲光木紗一種各種顏色均有每只二百售洋一角五分云 
[象牙用品新到多種]  
　　永安公司象牙部昨日又由廣東運到大帮眞正血牙筷子價由十一元五角至十九元五角並珍珠壳鑲銀筷子每對四元五角另有各種雕刻象牙香烟咀花樣時式價由六角至六元五角又特式雕花牙耳圈較前月之樣更爲時式價由二元五角至五元五角該貨現皆陳列櫉内以便各界採購云 
[呂義泰六十週紀念]  
　　法租界大馬路中市呂義泰烟袋號已開設六十年專造雲白烟袋近因擴充營業特請優等精工技師兼做各種銅器電鍍雕刻如白銅招牌·時式欄杆·及玲瓏器皿等件遠超舶來品今値六十週紀念特别廉價一月各貨照碼槪打九折云 
[出版界消息]  
　　江溥新報將於明年一月一日起改爲旬刋云 
　　郭雲忍女士與賈抱虚君在本埠創辦和平公報出版期定十三年一月十日籌備處設太平橋農成里十二號云英法夜社社長鮑俊德君新印該社十一週年紀念練習簿其爲適用云 
[評「孤兒救祖記」]  
　　明星影片公司新攝之孤兒救祖記其情節之佳表情之工攝影之進步已得多數人之贊許不特爲該公司所攝諸片之最佳亦足以爲中國各片之最良者比之舶來品堂不爲低首矣惟尙不無小疵以鄙見之可改良者茲述於下 
　　光線大部不惡惟有二三幕對於光線之强弱尙未十分講究致片中黑白模糊不淸執書證之手二次均現粗黑糙劣見之可憎歴觀舶來者無此病當加敷白粉使之潔白 
　　道生之墜馬明爲跳下不能顯出墮跌之狀態此病一跌後毫無吟呻或伸動未免太過分而洗衣婦之傾盆乃自己推倒非小胖子之碰倒此又病其露馬脚也 
　　守敬與道培設計害蔚如使金媛媛裝扮蔚如與拆白戲於室中以愚翁乃不表出蔚如之出門與媛媛之如何進去似漏一幕　 
　　楊壽昌追媳孫時之神情頗能表出誠懇情急之狀惟所行路程遠而荒不是媳之故居矣宜加一說明媳之逸去急不擇路致入荒郊似較妥而壽昌逢媳孫後宜加一幕氣喘狀則更見情切爲錦上添花矣 
　　楊氏團聚立遺囑時獨少其妾而壽昌受陸守敬襲刺後亦無妾之發現均爲漏洞以人情上習俗上說必須出現妾雖係備員然不得不帶及也 
　　此片佳處甚多爲楊翁助建校舍楊媳慨捐巨產均爲富而吝者勸余璞之勤學蔚如之撫孤亦惕勵世人之道表情中潮軍小秋之余璞爲難能可貴之才鷓鴣之富翁楊壽昌演來不即不離一無漏破惟口上之鬚不能肖眞獻齋之陸守敬時而花言巧色時而窮形極相的似一個好狠小人鄙意此劇中以此角爲最佳而小胖子之戇態頗得歐西片之滑稽趣神而明之卜其其將在影戲界上得一席地也而學校中之玩童神氣亦足令人解悶也（愕然） 
[中國大戲院開映「紅粉骷髏」]  
　　梧州路中國大戲院於昨日起開映中國新片「紅粉骷髏」全部共十本夜戲加映「半夜人」二本「金錢禍」四本「紅粉骷髏」爲中國唯一之社會影片有指點迷途警諷世人之能力足爲改良風化之引導綫聞連映四日四夜至禮拜日夜止云 
 
 

Page 18

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *[觀「孝女沈舟」述評（二）]  
　　立都白率爾姆斯（RicharkBartbelmess）飾巴樂斯最初二本皆未出塲初次出場時即爲乘舟赴蒙納加見其意氣揚揚和藹可親伏於舟後司舵旣登岸見史蒂拉脫帽與之爲禮史蒂拉羞慚不與談及其爲土人所困史蒂拉救之感謝之餘又得愛花一朶如獲珍寳至舟中後即夾於簿置於貼身之衣袋中及第二次至荒島史蒂拉疑其與馬西通不之理問其故史蒂拉反怒而擊其頰巴樂斯仍笑容可掬　史蒂拉之不識已也乃從懷中掏出其所與之愛花曰可信我矣種種神態立却皆從容不逼一一演來觀其被擊面部以手撫之不知其受擊之原因首略俯面微笑思索久之終不得其解此種表情誰能過之最後旣悉沈舟之原因乃親又將舟擊沈史蒂拉見而憐之相與接吻巴樂司跳躍如狂立却當時之氣槪幾不知手之舞之足之蹈之觀此皆爲之竊笑神矣哉其表演也 
　　此外演員如飾裴文之喬治麥克奎蘭（GeorgeMacQuartie）及飾馬西之恩叚斯（AndersRandolph）亦表演十分周到一則畏妻之態畢現一則兇悍望而即知 
　　至此中攝影極含美術思想草木叢茂山水相連皆幽靜可愛水中攝影亦淸晰爽目取景之佳可謂舶來影片中之冠愚意我國之欲攝電影者及已有攝片出世者皆宜前往參觀細心研究則必能獲益不淺且該院爲優待愛觀者起見座價並予加增聞此片開演至今晚爲止明日即將輟演云（周）（完） 
　　「孝女沉舟」又有一評論如下 
　　片中飾女郎史蒂拉者爲但姆司脫CarolDeinpster表情爲全劇冠一副天眞之態令觀者感入心坎開幕時方摘花園中默默含情旣見母來立莊其容見父則依依不捨有如小鳥即此可見其對於父母間之感情矣見父遭殺人嫌後驚惶滿面及隨父私遁倉惶不知所措神情絕肖抵島後日以捉獸爲事態度與昔少異殊有分寸游泳數幕令人心驚而能於水底作種種姿態歷久不倦可見其藝術之精矣遇巴時神色突異似驚似喜描摹劇中人當時心理入微及馬西來島後知非佳兆即私出將舟擊沉孝勇可佩及知巴實係愛己感極而泣平日怨恨之色盡化爲感謝之容洵是難能飾巴樂司者爲電影界明星立却特白率爾姆斯RichardBarthelmess曩演「賴婚」「風戰雲流史」等片莫不繪聲繪色實爲葛氏之良助今於此片中表演之工無出於右初遇女時心訝荒島間乃生明姝注視不瞬憨態可掬重至島時知馬西來意非善深自引悔又見女疑己同謀不假辭色益抑抑無生趣及破舟後得明眞意幸得美人垂憐喜極忘形時喜時悲令觀者疑眞有其事可稱極表情之能事矣飾女父之喬琪GeorgeMacPoarrie亦上駟之材如突遇馬西時面帶驚羞返家後見妻尋事勃谿益深悵恨聞僕言其妻不貞初似不信躊躇半嚮方折還一觀究竟此等處演來皆極合之情理及畏罪圖遁時神色倉惶不可言喻抵島後心神方寗逍遙自在與昔判若兩人重遇馬西時知國法難逃抗亦無益而悽慘之色流露於不覺令人不忍卒覩及死裏逃生得出法綱則涕泗滂沱疑非人世矣餘如馬西之陰險裴妻之淫悍皆各如其人爲全劇生色不少至於採景之幽秀怖置之得宜與普通影片相較判若零壤於此可見葛氏選擇之精矣（叔逹） 
[婚禮彙誌]  
　　本月二十五日陸錦文君與白秀蘭女士行結婚禮於北京協和醫院由新郎之叔陸維庚君主婚賀者三百餘人車水馬龍頗具盛况新郎爲韓玉麟君之令舅畢業於約翰大學留美習醫多年回國後任上海華安合羣人壽保險公司·紅十字會·濟艮所·時疫醫院等各醫職並自設診所於利濟藥房新娘白女士亦爲留美學生現任北京協和醫院看護主任去年又往美研究麻醉學今歲學成回國與陸君結縭婚事旣畢即於翌日乘車南下於昨晚七時宴滬上各親友於東亞酒樓到者二百餘人由韓玉麟刁信德等殷殷招待盡歡而散云 
　　五區第一警署署長王宗英君之第三女公子淑媛擇於本月二十三日即本星期日與楊君海帆行結婚禮地址在中華大旅社王女士畢業於天津學校楊君現在上海警廳辦事王君宗英對於此項婚禮一槪俱從簡便親友往送禮者盡行璧謝以資提倡儉德云 
[醫苑消息]  
　　北四川路李星泉牙科醫生近從美國購運最新發明牙科治療器具一座式爲樹形凡電牙車·電風扇·騐牙電燈·自來水火·大小旋盤等悉裝置其上精巧利便滬上得未曾有云 
[社團新訊]  
　　友聲旅行團今日開年會新閘路一七零六號友聲旅行團訂於今日（二十九）下午二時半假西門外大吉路公共體育塲議事室開第九届年會其開會程序如下（甲）書記會計旅行股出版股及儲蓄股報告（乙）修改章程委員會報告修改之經過並付大會表决（丙）選舉下届職員（丁）討論明年進行方針聞該團對於出版股將大加擴充徵集各界投稿旨在發揚及宣傳各地之民情風俗山川形勢社會狀况農商情形以助旅行之不逮及隨時之參考其已出版之「友聲」函索即寄云 
　　穎州同鄕會將改選職員旅滬穎州七縣同鄕會定三十日（星期日）午後一時假座法租界藍維靄路唐家灣旅滬安徽公學開改組大會修改會章選舉職員云 
[學務叢載]  
　　蘭集今日開本年之常會西曆一九一○年顧維鈞· 
蔡國藻君等多人發起一「蘭集」入會者皆歐美留學生初祇有十餘人嗣後逐漸擴充會員亦增多現加入者已逹三百餘人會員皆極純正加入者須留學歐美而曾讀至大學二年以上者該會年開常會一次本届已定今日假南京路勞合路口新中華照相館舉行佐以跳舞云 
　　理工校友營救葛變生美國麻省理工大學上海中美校友會成立多年會員日增膠濟段長葛君夑生亦爲校友之一此次在靑被擄該會聞之異常震駭已由該會會長林君允方急電山東督軍省長及鐵路當局速爲設法營救昨已接到覆電允爲盡力營救出險云 
　　復日學生自治會改選復旦大學學生自治會每學期終結例須舉行同樂會一次遍邀該校敎授列席並備豐盛茶點以及各種餘興藉資歡樂昨日（二十八）爲該會本届同樂會會期先期由該會敦請汪精衛君到會演講三時開會首由主席報告開會宗旨即選舉下届職員楊文炤·廖南星·當選爲正副會長劉百年唐文棪當選爲司法部正副部長李祖桐·趙瀾淸·張廷灝·丁大烈·龔鴻基當選爲膳務科委員賀忠川·胡寄南當選爲體育會委員曾昭六當選爲出席學生總會評議陳承蔭當選爲出席理事選舉畢即請汪君演說題爲『主義與問題』歷一小時之久茶點後繼以西劇大鼓京劇等餘興散會已五時又復旦心理學系下學期除開辦高等心理·應用心理·初等實騐心理·高等實騐心理·及心理翻譯五班外聞又添設心理學史一科已聘定前北大敎授唐錢君擔任唐君現任商務印書館編緝爲美國哈佛大學之心理學博士云 
　　南大之贖路會及演說南洋大學學生對於國事素具熱心尤推贖路儲金成績最佳近因聯絡會員情誼討論進行辦法特於二十七日晚七時假座大禮堂開會茶話幷有餘興頗極一時之盛又南洋學會言語部英語股於前晚六時開比賽會由敎務長主席評判結果爲曹麗順第一·張俊連第二·王守恒第三·係西人敎授湯姆生報告云 
　　潮州學生會開交際會旅滬潮州學生會定於民國十三年元旦日下午一句鐘假座南市潮惠會館開常年第七届交際大會其秩序㈠主席述開會理由㈡會員合奏弦　㈢來賓演說㈣主席致謝辭㈤韓江絲竹社奏絲竹㈥承天學校奏雙簧㈦會員演說㈧三育三大女同鄕唱詩㈨會員表演口技㈩三廉社演幻術㈩㈠茶點㈩㈡餘興㈩㈢三散會 
　　國語師範已開始招生閘北天通菴路·國語師範學校籌備已將四月組織已完備校舍甚寛敞校長爲吳稚陳君敎職員如方叔遠·莊百俞·范雲六·李夢昭·齊鐵恨易韋齊·嚴工上·鄭振鐸·沈雁冰·周越然·吳研因·方巽光·章巨膺·趙虎廷等李齊諸君特由北京聘來於國音國語研究頗深預定於十三年二月二十日開學現已開始招生云 
　　同義公學歡迎喬柏蘭法租界貝蹄慶路上海同義公學昨日特開歡迎喬柏蘭博士大會校内高懸憕綵學生皆衣制服恭迎校前由司庫毛景梅女士引導至禮堂軍樂齊鳴全體致敬乃由主席陸良政報告歡迎喬君之情形後由學生誦祝詞喬君起立答謝　君繙譯女學部並贈花籃二座全體歡呼法文主任顧繼榮引領喬君參觀前後課室後用茶點盡歡而散 
[戰球歡聲]  
　　足球公共體育塲博愛組足球隊定本星期日上午十時與望子路永吉里·上海韓人足球隊比賽地點在公共體育塲云 
　　第二師範足球互素負盛名茲間該校指導員楊君於二十六日率領全隊赴蘇作戰二十七日先與一師比賽一師足球亦係健者執蘇州之牛耳是日細雨霏霏而兩隊球員興高采烈冒雨作戰不稍却作壁上觀者不下七八百人二時十分起銀角一鳴生龍活虎各逞所能大顯健兒好身手二師球勢稍佳四十分後一師在球門區内犯規被二師球長吳君罰進一球此時兩隊球員大告奮勇一師抵禦雖力無如來勢兇猛不十分又被吳君蹴進一球五十五分宣告休息三時一刻易地再戰一師球員精神不振而二師運球傳球神出鬼沒敵方幾頻於危末後吳君沈君長驅直入結果爲三與零之比二師全勝昨日（二十八日）乘勝又與東吳附中生力軍戰云 
　　籃球復旦大學之籃球隊素稱雄健前晚（二十七）該隊又與體育隊作滬上籃球錦標比賽於靑年會之健身房八時開始雙方均極勇猛至九時許賽畢結果爲四十八與三十二之比勝利屬於復旦該隊連勝四隊全白隊亦連勝四隊故該兩隊將於今晚（二十九）在靑年會作錦標比賽云 
[魔術家吉佛羅將獻技卡爾登]  
　　與女魔術家同表演兼有高尙舞蹈及音樂 
　　魔術大家吉佛羅PalphChefalo意大利人今年三十五歲其所組織之魔術團爲世界最大者中有最負時　之意大利音樂及精美之舞蹈趾舞TceDance爲舞中之最難能可貴者舞時不僅踵不履地即足趾之掌部亦不着地必屈其趾而以趾之端立地上而舞於是身之重心不能得其均每一傾跌輒有折筋之虞非素有工夫者不敢爲也團中有范霧女士DotTave者獨能之身輕如燕幾同舞於掌上也 
　　西班牙舞能者絕少今之以西班牙舞爲號召者率皆赝鼎非眞正之西班牙舞也魔術之后派勒馬旣以魔術著乃又得其眞傳阿根廷國之半拍子舞ArgentineTango亦屬舞中至難之作雖偶有能者而佳者殊不多觀美國攝製影戲時有時須用此種舞蹈時往往懸重金以募而猶不得佳者吉佛羅與派勒馬合舞之亦奇觀也 
　　至於二人之魔術則其聲譽固已早播於歐美之邦而其預知術及催眠術尤爲驚人之作蓋其所爲並非欺人之談實自心理靈子學中研究而來者也今將獻技於卡爾登戲院聞其所携一切器具之重量足有二十餘噸並有飛禽野獸雜綴其間其大套魔術中有「神秘之園」TbeGardenofMystery一劇情節曲折趣味濃厚而技術尤足使人舌　不下復有滑稽之處甚多誠大觀哉（虎頭） 
[浸信會今晚演慶祝耶誕劇]  
　　白保羅路廣東浸信會交際部爲慶祝耶誕特於本月二十九號禮拜六晚八時舉行同樂大會租定優美影片並有蘭室京劇團全體表演京劇入座劵分一角·二角兩種茲將秩序列後㈠滑稽影戲二本㈡幻燈影片（基督事蹟）㈢京劇（蘭室京劇團）㈣影戲（擇婚之誤五本）又白保羅路廣東基督學校於日前開慶祝聖誕大會秩序如下一唱詩二校長報告三徐威儀夫人禱告四唱詩五徐威儀牧師講經六高等生英文詩七初等生問答八唱歌九高等生唱詩十初等生國語劇「兄妹樂」十一幻術十二新劇「世界福」十三來賓演說十四贈物散會各節均有精彩尤以粤童操純粹國語殊爲難能云 
[靑年會京劇社新選職員]  
　　本埠靑年會京劇社自發起以來成績頗有可觀上届職員照章半年任滿茲該社爲謀鞏固團體起見於本届未選職員前邀集責任社員十二人共同擔負經濟職員即於此十二人中選出現已徵得郭滌生·費周六·周志禹·許長茂·張立綱·葉棣瑄·侯祿頓·顧森伯·葛天佐·陳勇三·諸君爲責任社員於前晚假該會會食堂開會公推郭滌生君爲臨時社長許長茂君爲副社長費周六君爲會計葉棣瑄君爲書記並推許長卿·鈕立卿·兩君爲幹事議定臨時草章經衆通過如下 
　　㈠定名上海靑年會京劇社㈡宗旨聯絡情感陶冶性情發揚國風服務社會㈢會員分二種（甲）責任會員至少十二人（乙）普通會員暫定三十人㈣會費會費一律按月二元陽曆月初預繳遇經濟不敷由責任會員共同負擔至多每人按月以五元爲限㈤入社凡贊成本社宗旨無嗜好及惡習慣者願意加入本社可向靑年會交際部按洽由社長備函邀請入社㈥時間每星期一至六每日自下午五至七九至十爲自習時間七至九爲敎授時間㈦選舉本社設社長副社長司庫書記各一人由責任社員中推選之幹事二人由責任社員中公舉之以六個月爲一任連舉連任㈧議事會本社責任社員每月開議事會一次由社長通函召集之 
[癸亥學社明日演戲]  
　　下午二時半在寗波同鄕會 
　　癸亥學社自組織以來已歷數月報名入社者日形踴躍茲擬於明日（三十日）下午二時半假寗波旅滬同鄕會開娛樂大會其主要節目如國歌·技擊·表情遊戲·絲竹·雙簧·三弦拉戲·崑曲·新劇「三年之後」口技·兒童雙簧·幻術·舞蹈·京劇·新劇「廿年之後」歌劇聞幻術係李夢幻君所表演「廿年之後」則爲谷劍塵·周空空·陳憲模諸君所合串云 
[實驗社將演三劇]  
　　地點中央大會堂日期一月六日 
　　實騐劇社原擬今日假笑舞台公演歌劇「葡萄仙」白話劇「良心不死」及「換個丈夫罷」三劇乃因臨時發生問題宣告展期等情已誌前報茲聞該社現已决於十三年一月六日下午二時在北四川路横浜橋中央大會堂公演所有業經發出之券届時一律有效云 
[笑舞臺新劇昨晚開演]  
　　笑舞臺「ＫＫ女士」一劇共分十四幕昨晚第一次開演情節曲折有趣云 
[楊小樓朱琴心初演「圓圓曲」]  
　　「圓圓曲」一戲京人欲觀者有大旱望雲之槪朱琴心特將戲中穿插結搆一再審愼研究無舛始敢露佈屢與楊小樓等排演現已純熟前在北京西珠市口開明劇塲出演劇中主要角色爲陳圓圓吳三桂二人琴心飾陳圓圓化裝艷麗做工細膩傳神表情均審情度理韻調宛轉吐字眞確忽而化裝爲歌姬忽而化裝爲夫人忽而化裝爲道姑配以異樣鮮明之佈景使人瞳眩神移皮簧崑亂歌舞幷重喜怒悲傷充分表演令人心爲之醉考圓圓雖係歌姬之流而其人品則賢而明敏逈異常人此劇在巾幗歷史中可稱有價値之著作 
　　楊小樓丰姿英武飾吳三桂尤爲生色琴心爲此戲所置行頭及自用切末等項所費約千餘元之譜戲中角色琴心小樓外王長林飾多爾袞錢金福飾李自成許德義飾劉宗敏劉景然飾吳偉業慈瑞全飾王之俊高秋顰方連元飾兩歌姬云 
[集會表]  
　　陽曆時間　　地點　　　　　　　　召集者　　　　事由 
　　本月 
廿九日　　　　　南京路市政廳　　　各公園　　　　　南君之追悼會廿九日下　　　　西門勤業女子　　　各團體　　　爲粤省關餘事午一時　　　　　師範　　　　　　　　　　　　　之討論會廿九日下午　　　牯嶺路十六號　　　皖同鄕會　　評議會二時 
 
 

Page 19

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *評論 
[本年築路之回顧] 豪 
　　比年以還築路之說高唱入雲已成者有之在計畫中者亦有之吾嘗觀察國人之舉動知國人亦喜更新但淺嘗即止未能前進故一事之起甚囂塵上衆爭唱和久而淡焉若忘惟築路問題倡之數年時愈久而愈積極進取此固可樂觀者而回顧本年來各省築路之成績則大可忻然爲閱者告也 
　　二年前國人提倡築路到處宣講彼時各省規畫省道縣道多有具體辦法一經實行成效頗著惟規畫自規畫實行自實行理論雖多無補實際故吾謂之爲理論時代至今年一年中計畫雖甚少而實行則稍稍見理論賓也實行主也故今年實行之時代實較前二年爲可樂觀溯今年一年中本省瓜揚汽車通行上川路亦正測繪而南通靑浦寳山等縣業均確定築路辦法至外省方面如粤之全省築路大計畫浙之推行縣道閩皖之長途汽車俱擘畫周詳作百年之大計而其中尤以粤省瓊東縣知事王大鵬文昌縣知事陳島滄之親自築路爲可嘉葉恭綽氏且主張提用退還之庚子賠欵築路其用意雖佳顧一時尙難實現耳 
　　余最後之希望願閱者諸君此後更能注意邊陲各省之道途蓋文化遏塞以邊省爲最良以此時已能實行築路之各省盡屬中原腹地而文化又可觀也 
專論 
[謹防散熱器水被凍法]  
　　（嵩生） 
　　春夏秋三季爲駕駛汽車愉快之期車中機件除自然之損壤外决無意外之破壤　車主可消遙尋樂無甚介意惟冬季則大不然嚴冬氣候寒冷朔風凛烈而汽車機件損壤之仇敵又應時產生仇敵維何冰凍是也蓋汽車散熱器中之容水即難免冰凍設在嚴冬之夜車停道旁逆車主由飯店或劇塲出散熱器中之容水已遭冰凍一時不能使用以之修理則已費時不少矣 
　　上述之弊由於車主忽略正當之保護及預防如能早爲之備·修理費大可節省也 
　　水凍之大敵莫屬酒精故水箱内若加以變性酒精則其凍結之能力驟滅惟須未雨綢繆及早爲備依寒署表之温度若干測氷凍之將至與否茲以酒精用法述後 
　　例如水箱容量五加倫將一又四分之一之酒精灌入水箱和淸水三叉四分之三若是則嚴寒無施其虐矣惟在二三月之間其寒更甚則酒精量當再增加何時增添又當視寒署表而定如寒署表中水銀柱在二十度以下欲保全汽車照常開行則酒精之增加勿容緩矣 
[汽油（四）] 丁祖澤 
酒精從前美國内地酒捐極重未嘗有用酒精爲汽車燃料者近今對酒精一項營業已弛禁令因酒精内𢯆和毒質不能作飲料用也惟終少用之於汽車在德國地方酒精之用作引擎燃料者極普遍矣 
　　熱帶地方如古巴中美洲等每年釀造之酒精極多且價値低廉堪爲汽油之勁敵惜洒精化汽不易對於引擎之搆造必須特别設計也 
　　酒精有兩種一爲木酒精（MethvlorWoodAloohol）一爲榖酒精（GrainorEthylAlcohol）前者不適用於内燃式引擎因燃燒時能分解爲醋酸而侵蝕汽缸及凡而等部分也 
　　榖酒精之比重爲○七九五凡玉蜀黍·麥·山芋等含糖與澱粉質之榖食皆可釀造質地純良者極易吸收水分而變性故在蒸溜時每使之含水分約百分之十五則不致變性矣 
　　酒精用於汽車引擎中與汽油不同之點甚多第一·爲燃燒能盡凈凡九十度比重之酒精汽和空氣時設酒精爲一份則可和空氣自十份至二十五份仍能完全燒盡不留餘質可見混和空氣份數之限制極大因此引擎放出之廢氣幾乎全無氣味僅含有水蒸汽與炭養二耳第二·爲着火頗遲緩其故因酒精内所含水分同時化爲霧汽須分去一部分之燃燒熱力以變水蒸汽也是以酒精汽用於汽缸内可以十足壓縮不致如汽油之因壓力稍高而起爆發惟酒精旣難於着火故引擎之回轉亦不能如用汽油之快也然非特製之引擎而用酒精爲燃料極不省儉因需較汽油多用加倍分量而後能得相等之能力且因其不易燃燒引擎上之化汽器不得不設法改製惟有時用酒精爲應急之計宜預用汽油將引擎轉動使汽缸與化汽器煖熱然後用酒精給人則易化汽而着火否則引擎亦不能發動也餘詳見前數期韓士元君酒精汽車一文 
　　盆純製造煤氣及焦炭與蒸溜柏油之副產物名盆純（Benzol）者亦爲一種富有爆燃性之液體惟產量極稀每噸煤中僅含有此物三加侖耳盆純色如水若用於汽車其功效與汽油相埓 
　　燃料之化汽欲使可燃性之液體燃燒必先使之化汽並混合適量之空氣欲使之化汽又必先熱之熱可利用本身燃燒後經所容之器皿傳來此類液體如能在平常温度中化汽者其性必極易着火危險殊甚必須審愼用之譬如火油在平常温中不能化汽者無危險若盆純汽油等則反之 
　　汽車所用一切燃料在未進燃燒室之前亦先使之化汽其化氣之順序亦係先使受温熱而後與一定成分之空氣混合透徹故此種油汽一經接觸着火之火柴或電氣之火花或赤熱之金屬立即可以爆發是以汽車上無論應用何種燃料必使經過化汽器化汽後方可燃燒尤以選擇最易化汽者爲最合用 
[汽車學槪說（二）]  
　　第四節齧合子與配速齒輪 
　　今試間内燃機内所生之動力如何而可由軸曲（ClankShaft）傳至前所述之働軸乎是則本節齧合子及配速齒輪之所欲論者茲先將兩者之相連裝置圖示之圖間（十二）即爲曲軸其端有飛輪（Flywheel　)(十三）飛輪之目的爲均匀曲軸之轉速自不待言（十四）即爲齧合子爲裝於齧合軸（ClutchShaft）（十五）上第八圖 
者（十六）爲傳動方軸（ISquareShaftofTransmission）其一端有活關節（UniversalJoint）（十七）爲連接前所述之働軸（十八）用者（十九）爲副軸（SecondaryShaft）就圖可知傳動之順序有二重關係焉第一十二）之轉動必經過齧合子之觸接而後可以傳至（十五）第二（十五）之轉動必也（十六）上之輪使移動之與他軸上之輪相接而後可以傳動至（十六）及（十八）今試再分讑其運用原理 
　　（一）齧合子（Clutch）之效用在使停車時利用踏板（FootPedal）分離其與飛輪之接觸庶引擎雖仍運動而車身可以使之停頓如第九圖所示（二十）即爲踏板普通用於駕車者之左足下者（二十一）爲固定栓（Pivot）（二十二）爲齧合子之身段有内外兩層其隙間嵌入彈簧（Spring）彈簧之一端抵於齧合軸（ClutehShaft）之凸部（二十三）如是彈簧廹齒合子前進與飛輪接觸故當踏板釋放時齒合子隨飛輪而旋轉按齒合子套於齒合軸之方形部（齒合軸之極端Ｍ部獨爲圓形庶在飛輪之心殻内得自由迴轉）因之齒合軸亦被帶轉此傳動之法也反之如駕車者以足踏踏板則齒合子之身段將抗彈簧之力而如矢之方向前進因之觸接部分離傳動亦中止 
 
 

Page 20

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *　是飛輪　仍迴轉而終交可傳動也（二）配速齒輪（ChangoSpeodGears）按傳一馬力之車其速率大時其能克勝之阻力必小反之速率小時克勝之阻力必大以上山坡爲喻汽車之阻力乃大故必減其速度又開車時須慢速平時須快速凡此均有賴乎配速之裝置此配速齒輪之所由設也今试詳辨其運用之法如第十圖所示爲第八圖之擴大圖（十六）上有兩齒輪（二十）及（二十一）皆可在方軸上自由滑動（二十一）大於（二十）故當（二十一）與（二十二）相接時得第一速度（即慢速度開車時用）如（二十一）還至原處而移動（二十）使與（二十三）相接則得第二速度（上山坡或泥路等時用）如使（二十）與（二十四）相近庶兩者所附之鈎頭（Dogs）相鈎合則可得第三速度（爲快速度爲普通所常用）再如（二十）還于原處而使（二十一）與惰輪（二十五）相接則得反方面廻轉（慢速度倒退車身時用）以上其配速之關係也今所欲研究者（二十）與（二十一）兩輪應如何管理方得上述之結果此可就下圖以解之 
　　圖間（二十六）（二十七）兩桿上裝有（二十八）（二十九）兩臂臂之下端即連於第十圖之（二十）（二十一）兩齒輪（二十七）桿上之凹槽部内置有梎柄（Shiftlever）（三十）之足板柄之腰部爲球形體攘入於固定部（三十一）之巢穴（Socket）中者故稱此種板柄爲球巢式（BallAndSocketType）板柄左右搖動時以球體爲中心故桿（二十七）亦得相應之右左移動板柄如稍向側面扭轉可使其足抵於（二十六）之凹槽内因之如板柄再作左右動時（二十六）亦可得相應之移動總此板柄可得五個位置如圖間現時之情形者爲中和位（NeutralPosition）意蓋謂第十圖中之（十六）軸爲不連接（Disconnected）是也外此可得四位置如虚線（一）（二）（三）（Ｒ）所示者此復可於第十二圖辨之 
　　參看以上三圖可知扳柄在㈠之位置時得第一速度在（二）時得第二速度在㈢時得第三速度在（Ｒ）時則得倒速度是也以故四種速度全以扳柄爲總樞紐而爲駕駛者所司焉 
　　第五節内燃機之構造及其關連之部前述各節關於逐步之傳動而歸原於曲軸曲軸者内燃機之主軸也内燃機利用氣燃料之點火爆發推動節子Piston迵軸曲臂CrankArm因及於曲軸茲須研究者氣燃之引入放出點火爆發等之順序究如何如第十三圖所示（三十二）爲石腦油箱（GasolinoTank）（三十三）爲化氣器（Carburetor）其間有一浮物（Float）蓋防器内油量過多時浮物上升其凸出物漸閉油之下降（三十四）爲氣燃料之入口管化氣器之管端（三十五）通入焉其内之油噴出作霧狀與空氣混合則成燃料（凈氣不能燃燒）（三十六）爲節子當其下降時閘門（Valve）（三十七）設開放故將燃料吸入節子下降後復上升閘門（三十七）閉其吸入之燃料被壓因之其壓力溫度增加至於易點着之情况此時有塞子（Plug）（三十八）發生電氣火花於是氣燃料一觸即發發生巨大之炸力將節子推下此引擎得動之起點也待節子再上升時乃將已燃之廢氣逐出此時另一閘門（三十九）適開放故可將廢氣送出經過外間之悶音器（Muffler）（四十）而放出節筒（Cylinder）因爆發之結果發生巨熱故必有冷水時時接觸以減其勢於是有（四十一）之水宅（WatorSpaces）水宅有進出口各連於散熱器（Radiator）（圖中缺）按曲軸上之齒輪（四十二）與兩副軸上之齒輪（四十三）及（四十四）相齧合兩閘門之柄即下抵於兩副軸之歪輪板（Cams）上（四十三）與（四十四）之齒數各爲（四十二）齒數之二倍如是節子每兩來復時兩閘門各開放一次閘門何時應開何時應閉全依歪輪板之形狀及位置以定之此内燃機及其相連之部（如悶音器散熱器化氣器等）之構造及其運用之大略也 
　　第六節餘譚 
　　汽車之重要組織已如上述此外各種之小組織尙有多端而非本篇所欲盡述茲僅就其較應注意者再分述之如左 
　　（一）氣量節制法（ThrottleValveControl）第十三圖中入口管内有節氣閘（ThrottleValve）（四十五）其柄之一端與長梗（四十六）相連長梗如有移動即可得任意之氣放入量引梗之下端與駕駛輪住中一管之臂（四十七）相接（第十四圖）此管上通至於輪面其上端復有一臂（四十八）駕駛者將此臂搖動時下端之臂亦搖動此即節氣之管理法也 
（另有催送具（Accelerator）者爲大開節氣閘之用茲不多贅 
　　（二）點火管理法（SparkOontrol）按引擎速率加大時點火須稍稍提早反之速率减小時須延遲故火花塞子所連之電磁石（Magoeto）須時時管理者第十四圖駕駛輪柱中復有一管其上端有臂（四十九）其下端有臂（五十）者即所須之管理機件也（五十）之端設法與電磁石上之部相接則駕駛輪之臂（四十九）搖動時（五十）亦隨之如是可使點火提早或延遲矣 
　　（三）制動機（Brake）後軸輪之旁裝有制動盤（Drum）其面箍有帶條帶條牽緊時盤與輪之轉動即被制止帶條轉輾相連及於制動扳柄及制動踏板均爲駕駛者所司 
　　茲將汽車各要部之布置簡列於圖以醒眉目且以終吾論 
　　圖中爲引擎其身下爲前軸Ｃ爲齒合子Ｔ爲配速齒輪Ｊ爲活關節Ｄ爲差分輪與後軸相連Ｓ爲駕駛輪其餘較小之部分不列焉 
　　第七節結語 
　　篇中所述並非專指某一車而言不過擇其結構之普通者述之以爲例耳幸讀者勿拘泥求之可也所述不過取其大要故稱入門益以著者淺學或有諸多未盡善處幸祈閱者原諒及指正 
[汽車上關於電氣部分]  
　　之修理法（三）徐紀澤 
　　㈥車頭電燈之配置與淸理 
　　配置與淸理之步驟 
　　㈠開燈罩 
　　㈡用軟布將反光鏡揩淸 
　　㈢將燈蓋好 
　　㈣將燈上之腕木移動至一定之縱横位置 
　　㈤配置燈泡以得確實之焦點 
　　車頭電燈之部分 
　　車頭電燈大致可分爲下列部分（如圖） 
　　配置與淸理之手續 
　　配置電燈之焦點可將汽車駛近墻壁四十尺之地於是使燈光射於墻壁上兩圓之直徑配至三英尺且兩圓之邊宜作相切圓圓之下緣至地係一英尺半此爲尋常汽車上車頭電燈之常例燈光集於墻上法可先將燈邊一壓使燈前凸玻璃移動同時推之向左更將燈泡一壓而使燈光集中同時推進推出或用螺絲釘之轉旋而得上列所欲之直徑等若射於墻之圓形下緣係太高（比一尺半大）或太低於是可將支持電燈之柱少形攀拆若兩圓影或在重疊或離太遠可配置肘鈕（KnuckleJoiot）以逹目的但燈光照之遠近·亦當覌乎汽車行駛地點爲轉移若城市　鬧之地燈光爘爛·固無須自己車上之燈光已可安駛無虞若行於荒野之地而又喜馳行則車頭燈光必須緊違庶免危險之虞 
　　燈之配置旣如上述今更進而論淸理之法當反射鏡因受塵灰而失反射光力之作用時可從藥房買少量之樸氏（Pntz）香油用軟羊皮塗少許香油漸漸推出推進擦之再換第二乾羊皮如上法擦之切不可作圖形式的擦法藎可使回光鏡生出細紋至失反光之力俟反光鏡擦好可將凸玻璃蓋好而修理完竣矣 
　　若新式汽車近都裝有暗燈器（Dinmme）以省電蓋熱鬧之處固無須强大之燈光也配光之法可先將蓄電池之正極端拆下開關開去先用全阻力以觀其光後漸漸將阻力開出以至所欲之光度爲止此種配置最好於夜間行之 
長途汽車事業與國道 
[省道縣道] 老蘆 
　　長途汽車爲今日一般人士所注視之事業無待贅言顧社會雖重視此事迄今成效猶尠者良以汽車事業資本浩繁購車用人猶屬其次最喫重者莫過於購地費用購地一畝平均百元汽車道約寛二丈每畝之地祇敷三十丈汽車路之用按一百八十丈爲一里是一里之路須購地六畝若百里之路須購地六百畝購地之費非六十萬元不辦僅僅購地一端已費至六十萬元他如築路之費石子瀝靑細砂瓦礫所費又覺倍蓗試問投此極大資本將來何所取償若謂汽車座位高其定價其一思汽車事業爲營業性質營業者於己有利於客亦有利兩相得利其利始宏大而悠久汽車爲便利交通之具人誠知之人亦莫不願乘之然定價過昂於汽車營業有利於汽車乘客無利中下階級之人困於經濟不敢問津祇能就其原有之帆船或輪船以爲交通之具而汽車之營業終不能擴張而汽車之計畫終于於失敗此必然之理也汽車購地築路利益之薄如此將以何法集資乎經濟家之經營事業時時注意於利之厚薄絕不願爲本重利輕之事公益家則以汽車一項事關營利事業與公益家純謀公益不牟私利者宗旨又不盡同又不願投以巨資若謂於賦稅上設法代籌此種營業性質萬萬不能附麗賦稅之上縱或有機可圖亦必遭社會反對合種種方面觀之長途汽車事業其終受挫頓乎曰不然汽車通行全國歐美各大邦無不如此彼歐美諸邦又何以通行無阻乎是有故不可不研究也歐美各國路政之修明也久矣國家出無量之金錢築成無量數之道路營汽車事業者即利用此道路祇納地租而無須購地自建故汽車四通八逹毫無阻碍也夫建築道路之費至繁且重以私人公司之力或有不勝以國家之力經營之當不至形竭蹶之狀路成而汽車通交通固覺便利汽車行而年納重稅養路亦復有資此非互有利益之事乎今者國中建築國道省縣道之聲浪日高一日而事實未能發現者亦以經濟困難之故然道路爲國家重要事業終不可以不辦注意長途汽車事業者於經營招股集資外宜集合全國辦理長途汽車者成一極有力之大團體鼓吹公共道路事業時時宣傳築路必要之主張藉以警醒一般社會一面聯絡軍閥官吏與代議士俾之常常有築路之觀念横亘於胸中至於經費一端爲築汽車路而籌募誠屬不易爲築官道而籌募尙不大難蓋名義不同性質亦異道路之主權又不屬於私有籌欵之方較易着手使此說而能行省道縣道卜日觀成而長途汽車事業亦隨 
 
 

Page 21

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *之而興每年納重量之租稅尤足爲養路之費百年之大業以興各地之交通稱便其使吾人愉快爲何如乎經營長途汽車事業者其速敦促國道省道縣道之進行也可 
[長途汽車應注意者]  
　　吾國各處長途汽車通車者已有數處交通稱便惟舉辦伊始一切事業尤應悉心整頓茲有三端略述如左幸注意焉 
　　㈠長途汽車開行均有一定時刻各公司亟應將開行時刻表逐日登諸日報即使不能逐日登載亦應每逢星期六登於申報汽車增刋張上俾旅客可按時到站不至久久守候蓋若不登載則乘客不知例定時間貿然到站候久則心焦其心中定有一種猶不若趁輪船之心理吾想其下次絕不願再趁汽車來此等候數小時如是則公司將受影響出此區區之廣告費所得必能償所失也再價目表亦應附載尤爲妥善 
　　㈡汽車坐位本有定數乘客自亦應有限制上次余由滬之閔趁滬閔長途汽車車之位置有十在滬時竟坐十二人查票者又坐上連司機者共客十四人擁擠不堪蓋十人之坐位已覺不適再加三四人更可想而知車行至半途抵某站下一人而上二人更覺擁擠竟有一人坐余膝余不勝其苦然亦無法可想少頃抵閔行乃下車如出牢籠余以爲如此雜亂無章適足使乘客裹足余深望其有以限制之譬如十人坐位之車只能坐十人若半途有二人下車者則上車只許二人若中途無人下車則雖經過車站車停亦不應再允乘客上車 
　　㈢車中乘客本不准吸烟乃竟有乘客在内照常吸烟烟霧迷離令人生厭余見查票員亦不過問殊不知車中吸烟最易燒毁人之衣服甚至損及車身其害甚大望各公司取締之（超然室主） 
[保護長途汽車道旁樹]  
　　秧之辦法老蘆 
　　汽車道旁種樹一可以固路基二可以蔽炎日三可以增風景四可以調水旱五可以增收入以上五大端稍具常識者莫不知之因此主持築路者無不於道路兩旁多植樹秧冀收上述五端之益且樹秧價値極低挿秧工資亦屬有限更屬不成問題惟是挿秧不難難在保護旣插之後如何勤灌漑如何去病蟲固已需人經理而牛羊之踐齧禁止亦屬不易居民拔而爲薪更屬防不勝防揚鎭汽車路旁春間已滿挿柳樹之秧主其事者曾研究保護之法經幾次磋議始得下列之辦法 
　　㈠主張對於毀棄樹秧之人雖示懲戒不主嚴辦主張積極勸導 
　　㈡方法（甲）責成護路警察與鄕保警察有保護道路之專責對於路旁子樹自宜盡力保護江北各地舊時所有鄕約地保之制度未盡革除更可將此事責成鄕保蓋鄕保等職多爲當地人民充當對於當地情形非常熟悉且與當地居人非親即故情感亦洽樹秧拔去調查旣易而平時由鄕保勸戒尤易動居民之聽故警察與鄕保兩方面均宜責成 
　　（乙）利用職員宣講種樹之益鄕民多有未知最好由汽車公司職員組織一宣講團對於建築道路之利益固宜竭力宣傳俾鄕民有路事之知識而於種樹一項尤宜將此中大利再三演講俾鄕人灼知種樹之利自不生拔棄之虞至演員宣講時宜柔聲怡色淸言娓娓婉轉動聽親若家人居民爲情所感雖欲拔亦不忍拔矣 
　　丙）廣贈樹秧鄕人拔路旁子樹原因有二一曰貧屋無餘薪不得不侵及公共之樹二曰愚不明種樹之利平日屋角田頭毫無樹秧故對於公共之樹亦不知愛惜惟廣贈樹秧於累次宣講以後居民已知種樹之益再加試插更有效可收自必推愛惜私樹之心以愛惜公樹如是不戒而戒好在樹秧價値不貴不妨多贈鄕人勸其種插聞某鹽墾公司樹秧常被棄竊目試用此法成效大著不獨墾區林木森然即環境各村莊亦具葱蘢之象此法之可以試行毫無疑義矣 
　　以上三端皆屬感化方法若不從此入手而惟以懲罰爲事恐懲罰愈重惡感愈深不將全路子樹盡行毀棄而不止雖有警察亦奈之何哉 
[浙贛汽車之交通] 笛生 
　　自國省縣道路條例頒行以來全國道路建設會積極提倡各省分會督促進行皆不遺餘力三數年間各省規畫已成未成之汽車路線據道路會調查所得已逹十餘萬里不可謂無猛烈之進步浙省爲東南財賦之區文明程度又高故省道局開辦工賑路兵工路及商辦之汽車路成績已斐然可觀浙贛比鄰交通素多阻滯今省道局派工程師金紹坊等查勘自餘杭縣經富陽·新登·桐廬·建德·蘭谿·龍游·常山·各縣至江西省之玉山縣界止計路線共長五百九十二里沿途山嶺叢雜施工匪易尙擬細加勘察是否有可繞避之處方能確定惟自浙江之常山縣至江西之玉山縣一段前經浙路公司查勘可以適用故先自常玉線建築土方開行汽車以利交通記者因抱樂觀爲述其大略如下 
　　（一）浙贛之交通關係浙省濱海寜波商埠開通最早人所共知沿滬杭甬綫當然輪舟鐵軌縱横四逹至内陸則錢塘江甌江曹娥江而外其山嶺重疉異常閉塞如浙閩·浙皖·浙贛·諸邊界更有突起之仙霞嶺·天目山·懷玉山·雁蕩山·交錯其間商旅之歎行路難不亞於蜀道幸三數年來督省長加意經營紳商竭力提倡省道之粗有頭緒者如餘杭汽車業已開行目下更展至武康等縣以逹安徽之廣德是爲浙皖綫由紹興而下接展至嵊縣新昌縣而南者是爲浙閩綫皆爲省道之幹綫其工程之進行有因水災而以工代賑者有由督辦飭令營長連長分途建築爲兵工路者成績可稱良好惟浙贛一綫亦爲省道規定之正幹綫未經開築今以路綫經過之地山岳環峙尙擬籌繞越之方以減輕其工程然常玉一綫已經確定則浙贛之幹綫由此有觀成之希望浙江江西兩省之交通不致如鴻溝畫界令人詠行不得也矣 
　　（一）浙贛之實業關係浙省之實業以蠶絲·鹽產·海物·爲大宗歷來輸出外洋固多而銷行國内者亦屬大宗惟輸運機關向恃輪船鐵路贛省雖屬比鄰而輸送殊多不便今汽車交通則懷玉山脈不能爲方隅之限浙省之土產海產固可餘杭而東直接輸出即江西著名之景德瓷器萬載之夏布等亦可由常玉之長途汽車直接輸入推而至於浙省之森林事業如天台雁蕩山岳之地均可因交通便利之故而大興礦產之開發由汽車轉運更不待言矣且浙省之西湖江西之廬山風景佳勝中外聞知浙贛交通則兩省之游歷家與避暑者均可借常玉汽車爲介紹使西子湖邊白鹿洞中多兩省士女之往來足跡行見環湖馬路之汽車牯牛嶺上之山莊且因之而生色矣 
[本週汽車肇禍十四次]  
　　本週汽車肇禍計十四次死者二茲將其情形彙誌如下 
日期　　　地點　　　汽車　　受傷者　　傷勢　　　末後情形 
　　　　　　　　　　號註 
二十　　　長浜　　　　　　　鮑萃文　　碾傷腿　　送入仁濟醫院醫治一日　　　路　　　　　　　　　　　　　足二十　　　南京　　　　　　　陶小三　　各傷腿　　同右一日　　　路　　　　　　　　子馬小　　足頭臂　　　　　　　　　　　　　　和尙等二十　　　新閘　　　　　　　靈裕成　　跌傷頭　　同右一日　　　路　　　　　　　　　　　　　部二十　　　自來　　　六○　　小孩及　　婦死孩　　孩由醫院醫治婦屍一日　　　火街　　　七　　　婦人　　　傷　　　　送堂報騐二十　　　蘊草　　　六八　　錢阿弟　　碰傷頭　　由當地警署罰洋數二日　　　浜　　　　○三　　　　　　　部　　　　元了事二十　　　百老　　　五二　　茹祥生　　頭足等　　送入同同醫治旋因二日　　　滙路　　　○二　　　　　　　受傷　　　傷重而死二十　　　西華　　　五四　　王阿二　　碾傷腿　　送同仁醫治二日　　　德路　　　○五　　　　　　　足二十　　　北京　　　　　　　王長壽　　腰腿受　　車送仁濟醫治三日　　　路　　　　　　　　　　　　　傷二十　　　京南　　　　　　　姜在顧　　碾傷腿　　同右三日　　　路　　　　　　　　　　　　　足二十　　　天主　　　　　　　王平福　　跌傷頭　　同右四日　　　堂街　　　　　　　　　　　　部二十　　　南京　　　　　　　殷阿寳　　腿足受　　同右四日　　　路　　　　　　　　　　　　　傷二十　　　百老　　　　　　　王阿顧　　頭傷血　　送同仁醫治五日　　　滙路　　　　　　　　　　　　出二十　　　北浙　　　三九　　陳和仁　　跌碎額　　送同仁醫治五日　　　江路　　　五　　　　　　　　骨二十　　　江西　　　　　　　薛才根　　碾傷腿　　送仁濟醫治七日　　　路　　　　　　　　　　　　　足 
[江超西赴通參觀工廠]  
　　江君超西現除擔任本埠交通大學機械科敎授外並著汽車與工商一書逐期登載本刋茲因陽曆年假已邇特率同該大學機械科三年級生於今日赴南通參觀各工廠約須三四日後方可返滬故本期「汽車與工商」稿件須停刋一期云 
[上南將鋪設鋼軌] 屛 
　　上南汽車公司鑒於現時駛行普通汽車之不經濟早已决議鋪建鋼軌駛行新式鋼輪汽車該項汽車自去歲向德國名廠定製後已陸續運到機件兩批第一批爲拖車底盤及零星雜件第二批爲鋼輪及機車拖車圖樣聞第三批鋼軌及機車一切應用品即將到申故該公司爲積極進行便利乘客起見已將前購鋪設軌道之枕木分别解剖堆置周家渡站旁日來即擬塗揩柏油俾垂永久而不易朽毀其所有機車拖車正面側面剖面等圖樣已交測繪處複製曬印多份招工承包目前即將開標是項汽車樣式全似電車機件等置底盤之下不占車中地位機車拖車俱分頭二等頭等可坐二十人二等可坐三十人將來工竣開駛必可補救近日乘客擁擠車輛不敷應用之憾該公司又將全路灣子太驟處凡半徑在二百呎以下者一律改爲五百呎以上以求駛行有軌汽車之穩妥美滿也 
[江北汽車消息一束]  
　　㈠江北長途汽車公司於上月間曾開董事大會一次所議各節前已披露近因尙有未經議决者以及其他事項必須各董事會議者故於月之二十一日午後在總公司内招庥全體董事會議一切云 
　　㈡該公司在滬所定之福特卡四輛已於日前交到一輛其餘三輛聞不日亦將運至揚州 
　　㈢该公司又與鎭江華美機器廠購定汽車一輛此車容積甚大日内運揚行駛云 
　　㈣該公司車務部長自盧君辭職後迄今猶虚懸無人近聞該公司已聘定在滬多年而熟諳車之某君（聞係西人）爲車務部長以資管理云 
　　又訊江北長途汽車公司刻以營業發展原有之福特車及乘坐四人之專車不敷開駛特往滬上新購轎式卡車一輛於日前運揚以供乘客之需又該公司因車輛時有損壤在在需人修理而國中機師多乏技能特添設機務部聘請英人某君充主任以資專司修理不日即由滬來揚矣（湄） 
　　江北汽車公司前託電話局於各站裝置電話茲已裝齊傳遞消息不意在附掛電綫時電話局之工人因保險皮帶損壤一脚落空致由高處傾跌而下腰部疼痛異常背骨已斷該公司隨即轉告電話局立送醫院診治雖無性命之虞恐已成爲殘廢矣 
　　沿途瓦礫雖將運齊惟煤屑一項係取用於揚州電燈廠現因怕出煤屑無多有供不應求之勢幸石沙早經購就不致停工逐段補鋪至爲迅速 
　　該公司停車廠房不敷應用故特招工匠添建兩間上面均用白鐵下面仍鋪水泥刻已興工年内定可竣事 
　　該公司以開駛汽車並非難事不過需自己專心習學耳茲爲培植汽車人材起見由各處薦來學習生四名使之練習惟不准私自開車免生危險 
　　路旁植樹最爲合宜不但可爲苦力行路者避熱且每年所折樹枝亦不免小有收入及樹木參天外觀亦覺壯麗該公司有鑑於此特在路之兩旁栽植楊樹數千株俾他時臨風搖曳矌人心胸 
　　該公司以土路行車最易損傷鋼板現正研究救濟之方云（安生） 
[浙省修築道路近聞（三）]  
　　（十）浙贛線開始查勘浙贛線係起自杭縣而迄於與江西玉山毘連之常山縣全線計長五百餘里爲省道局周局長所原定三大幹線之一其略情業經迭誌前刋茲悉該綫已由周局長委定金紹坊等於即日開始前往查勘其由警務處夏處長通令各屬妥爲保護 
　　（十一）杭除汽車加班杭餘長途汽車公司前因營業日漸發逹原有車輛不敷應用特派專員往申添購汽車一節茲悉該項汽車共有六輛即客車四輛貨車兩輛已於日前如數運杭故該公司亦即於即日起修改原定開車時刻加班通駛以利交通而便行旅云 
　　（十二）西義線修築先聲西興在江干對岸爲杭紹往來之要衝惟其地商貨 
　　多係來自聞堰義橋等處全國道路建設協會浙江分會有舉於此特於日前提議自西興至義橋修築道路一段以駛汽車便利行旅結果如何容後續誌 
　　（十三）餘臨綫從事進行餘臨省道長途汽車有限公司自開創立會公舉顧子才爲董事長後路務進行甚形順利除總公司已設在餘杭商會杭州通訊處已附設在西荐橋路第十八號門牌外其自山西弄至總管堂一段業經該公司工程師胡子剛等測定釘椿造具表册由該公司職員韓子衡送往餘杭縣公署即日由餘杭縣公署榜示於本月二十四日在白家弄該公司由前杭餘路購地股員童少梅等照章給價再由石匠馬運來承包 
 
 

Page 22

 
 
第一萬八千二百六十四號;中華民國十二年 西曆一千九百二十三年十二月二十九號
星期六 * *即日開工興築以冀得於早日告成云 
　　十四）瓶湖綫購地有期餘武綫綿亘　日里其自瓶客至黃湖支路現已由工程師石廷芳實測過半約於下月初旬可以告竣至遲於望日可以由縣榜示購地興築矣 
[沭高路之進行] 蔡安一 
　　沭陽紳商籌築沭高長途汽車一事前曾披露報端現聞該路設立籌備處於木城學宮内已於舊歷十一月一日由發起人開成立大會討論一切進行手續並議定股本十五萬元分爲一百五十股以一百股爲優先股由創辦人担任餘五十股另行招募東首總间擬設於木城西關外沭河北岸西首終站將設於高樓火車站南首兩大站址刻正商購俟路基完全購妥工程告竣即行通車預算當在十三年寒間至於售票辦法議定客車每人大洋一元幼童减半如遇軍人或正式公務人及其他團體均免半費以示優待其外並備特别車二種車費五元一種十元一種如路警則沭高兩大站每站設路警二人其中途分站因地處郊外之故每站擬用五人以資保護聞全路除兩大站外中途共分三小站云 
[香港汽車事業叢談] 滌瑕 
　　香港自淸季租與英人闢爲商埠後地方文化之進步實業之發逹幾有一日千里之勢該地山嶺崎嶇面積約占三百九十方英哩改造完備之道路已有一百四十五方哩此項道路俱可通行汽車港政府所管區域無公共所乘之電車故各分區汽車之銷行年來尤爲增加 
　　據近年統計家調查香港居民約百萬歐美人約一萬日人約二萬餘悉爲我中華國民地方面積旣若是其小而人口總額又如是其多港政府恐汽車充斥市面於是對於購買汽車乃加以限制大槪買汽車者多爲個人之需要急切方可置備一輛其工資甚微而不能營商業者則限止之至於地方市政方面需要汽車則不在此例且欲購汽車者必待工部局給以憑證後方可自由購買領去憑證須納費十二元（香港一元得合美金半元） 
　　香港地勢峻峭故商旅多樂購自動脚踏車利其重量適中而有登高機器行山路如旅平地至於古龍（譯音）等地之居民多喜乘重量較輕之汽車或機器脚踏車因之港地每年機器脚踏車進口額增加頗多其主要原因由於該車消費之燃料較他車爲少故也 
　　美國製造之自動脚踏車銷行於香港者每輛約售香港銀洋五百五十元至八百五十元其次約售二百五十元至五百元ＡＣＥ式之最佳者亦約售八百五十元他如ＡＪＳ式Ｅniield式及别種優美之車平均約售五百五十元不等按此種脚踏車多爲英美公司所製造其機器之優良形式之美麗固無與京而價値尤較他車爲廉至於該地汽車行對於僱客汽車之修理極爲頂眞且修理汽車之技藝華人爲最熱習彼等多在英國工程師監督之下故修理英國製造之汽車較美國製造之汽車爲老練也 
　　港地自動脚踏車爲交通方面之最輕便而價廉者不過對於汽油車胎及修理費之價値則頗昂綜譿在一九二三年二月間英國式汽車在港政府註册者有三百二十二輛幾占全數百分之五十至其餘除由少數他國運來外皆爲美國所輸入 
[汽車夫一夕談] 孫　塵 
　　左鄰有王姓者其汽車夫陸炳生嘗願我而談所談都關於汽車者多是以集之成篇以供同好名之曰汽車夫一夕談 
　　前七八年的上海是叫馬車世界因爲馬車遍處皆是兩三角小洋就可以坐坐馬車近年來可就不對了馬車難得看見幾部那東來西去嗚嗚嗚滿目是汽車所以現在可以叫他汽車世界 
　　做我們（炳生自稱）開汽車的大槪粗人多動不動就駡人相打揩油是以爲應該的這都是從小沒有受過敎育的原故還有一層因少年時候沒有受敎育或者受得太少對於道德問題上不知不覺之間就缺乏了所以開快車闖禍的事情層出不窮雖然說大半是行路人不小心那汽車夫的大意也不能說是一些沒有 
　　汽車行裏的車夫與住家的車夫雖說是同一行業但是中間也有分别㈠（時間上）開行家汽車一天到晚要守在行裏有生意固然要開車·無生意也祇好白等開住家汽車若使主人在外面辦公的早上八九點開一次十二點回家吃飯來往開二次下午四五點鐘出公事房開一次至多晚上再出去訪朋友看夜戲等類統計每天開車的時間總不十分多的㈡（經濟上）開行家汽車薪水是不上二十塊錢的·不過出去一一次客人送送酒錢一元二元不定的所以一個月總有四十多塊錢的進賬住家汽車夫薪水方面大槪有三四十塊的但是外快是難得有的頂好逢着喜慶送客等類還可以有些進欵 
　　近來一　强盜往往用汽車去打掠人物財物這種汽車可以說他完全是汽車行裏叫出來的請到汽車夫開着這種汽車眞眞是觸霉頭他們都是亡命之徒一不相依京性命難保有時候連帶在内給旁人說一聲嫌疑犯眞眞是寃哉枉也有時候主人有要緊事體略爲開快了些被巡捕看見了就把號碼一抄明早就送來一縬傳票主人明白的還好不明白的又要扣工錢又要罰銅錢這樣一來至少一個禮拜弗天亮汽車夫的一碗飯眞是無吃頭 
　　開車在熱天眞開心好比夜夜兜風天天乘闵但是一到冬天風雪交加這種滋味胃口薄的人不大吃得下眞所謂甘盡苦來然而吃得苦中苦方爲人上人一至來年夏天依然是羡慕我的人不少啊 
　　開汽車頂好碰著要出風頭的少年主人自已開車汽車夫倒安安穩穩坐在旁邊這種差使眞是好差使但是替主人家一想眞眞犯不著用了汽車夫不讓他開車自已去冒險要曉得吃開車的一碗飯呌是沒法今天不知明天紅衣裳（犯衣之稱）好比放在旁邊一不留心就要穿起來偏偏有些主人們要自己開車眞是莫明其妙 
　　開汽車軋壤人·出於二誤的多·沒有汽車夫存心要闖禍的·你看上海灘上·一天總要出一二件軋壤人的新聞但是軋壤的·總是鄕下人初到上海的或者小孩子女人難得說軋壤的人是老上海的汽車的輪盤又不生眼睛的專與這般鄕下人小孩子女人作對呢這是要怪這諸多人不曉得走路的道理所以在車線上横衝直撞汽車夫眼睛弗尖一時留不住就　出毛病 
　　開外國人車了有好有壤好的是銅錢爽外快多犯了小條欵可以埋埋虎虎巡捕弗敢顚斤估量的捉差頭壤的是東家脾氣燥時候弗好停脫生意無不話頭車子要開車的修 
[記電車中所見] 雨 
　　日昨乘西門至滬寗車站之五路電車見一鄕人手持筐一·在車内坐立不寗一望而知其爲初乘電車者車駛至四馬路口始覺已過東新橋急欲下車而又未敢躍下適一查票者至以其已過一站令其另行購票鄕人謂詢人由西門至東新橋三等需銅元三枚今東新橋剛過余以不識路徑未能即下何故又要購票堅不肯出資查票者以其不明章程怒執其衣兼擊其頂並云再不購票當執向公司中後經旁人告其已過車站例須購票等情鄕人乃悟出銅元三枚下車而去余閱此種情景不禁有感且有不得不爲查票人告者夫鄕人这不肯出錢乃不明章程所致非有意揩油者可比此觀於鄕人之情狀不難立辨查票者職務所在對於未售票者當然責其出資然對於此種鄕愚亦宜平心定氣告知其故殊不能盛氣凌人爲人道計更不得遽施毆擊願電車中執查票及售票業者·亟宜注意而勿犯之也可 
[張荇靑啓事]  
　　敝人前登本刋一百○六期徵求汽車增刋自第一期至一百○五期全份近承惠來者多誤會僅寄一百○五期一份特再登本刋徵求如有惠以第一期至一百○五期全份者當酬以現洋十元或商務印書館書劵洋十元以先到者爲限（賜件仍請寄申報汽車增刋部轉交） 
[更正]  
　　上期「汽車學槪說」文中第五圖應爲下式特此更正 
 
