# 1902 - 157 - 4910469

 

Page 1

 
 
[勸募江皖等處急振] [  本館恊振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡填溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[續三通因校勘未竣暫緩出書啓] [  圖書集成局謹白]  
　　本局前據浙局本九通用新鑄大號鉛字重行排印其皇朝三通已於正月告竣續三通正三通本定於四月六月出書嗣因細審浙刻校對未精頗多舛誤爰延名宿前赴西湖就文瀾閣殿板九通詳加讐校惟以卷帙繁多不敢草率從事以是略稽時日致出書未能如期此蓋本局愼益加愼之心諒爲海内士林所垂鑒也此啓 
[驅遊惰以興農業說]  
　　王制謂國無九年之蓄曰不足無六年之蓄曰急無三年之蓄曰國非其國誠以粟米者生民之大命人情一日不再食則飢餓不能出門户故古之有天下者於斯民稼穡之事無不兢兢焉視爲至急之務降及後世勸農之典缺如力田之科不設於是國多曠土野多遊民本業旣荒遂成貧弱迄乎今日米榖之價日昻民生之窘日甚微特無九年六年三年之蓄且今歲之所出尚不足供來歲之所需蓋幾幾乎有儳焉不可終日之勢矣夫以今較昔人未必加多地未必遽隘而乃米榖之多寡相去竟若是懸絶是豈無故哉良由蚩蚩者氓在都惡勞而好逸上旣無以勸勉之督飭之亦雔肯終歲勤劬以盡力於隴畝然則居今日而欲厚民生培國本非盡率天下之人於務農其道終無由以濟或曰今之天下與古異古之時風俗樸茂斯民逐末者少故能盡趨南畝雖胼詆而不以爲劬今則萬國通商世風日趨華靡逐錐刀者勢處於逸而所獲偏多執耒耜者勢處於勞而所得轉少維彼氓庶又安肯舍彼就此乎不知國有四民固缺一不可彼懋遷有無經營技藝者旣各有謀食之方自不幼悉仍其舊但使此外不工不商之流悉令返樸還淳農業已不　其不振今試舉其等類一曰流氓夫古之時民二十授田六十歸田旣有畎畝之相依安肯　　之塸　自井田旣　　蕩日多初因迫於飢寒繼遂流爲匪類强者以訛詐爲事弱者以偷竊爲生甚而魚肉平民肆行無忌地方官　嚴行楚止有犯必懲然若輩旣無恒産以安其身心苟非出於此途亦何以爲朝夕饔飱之計倘在上者凡過此輩予以田畝督令耕耘則衣食有資或不至再與匪人爲伍此流氓之可驅於農者一也二曰乞丐夫乞食之事書籍所無非鳳氣之　厚於古也誠以人苟非枵腹難堪亦安肯靦顔爲此今則無論城鄕巿鎮鵠面鳩形之輩幾致觸目皆然原其致此之由或猝　夫水旱凶荒而故鄕無可依戀或癖染夫烟酒嫖賭而家業竟至蕩然遂乃托鉢沿門爲得過且過之計然其人大都年力尚富筋骨頗强倘予以數畝之田耕種亦何難勝任此乞丐之可驅於農者二也三曰僧道夫不耕而食不織而衣僧道之爲蠧於民自古以來無不爲有識者所深嫉今雖其氣燄之甚已遠不　曩時然統天下之緇流羽士計之猶多坐擁膏腴口肥甘而身羅綺夫小民終歲勤動猶未必能仰事俯畜措置自如而若輩旣不勞力又不勞心居然揮霍自豪取不盡而用不竭不肖者更驕奢淫佚于法紀而軼範圍事之不平孰甚於此今惟有將各省廟宇悉數拆毁房屋改爲公所田産則撥其十分之七八入官留其一二俾若輩親執耰耡自行耕種苟使辛勤不暇或不至有凍餒之虞此僧道之可驅於農者三也[  此說未畢明日續登]  
[本館接奉電音]  
　　昨晚七下鐘時京師飛電傳來上諭一道敬謹譯登○五月初四日内閣奉上諭袁世凱著補授直隸總督兼北洋大臣欽此 
[各國戰艦表]  
　　香港某西報云頃見某日報將東西各國目下所有戰艦列爲一表以告留心海軍者計日本戰艦六十六艘共重二十二萬九千三百八十二墩鼍未竣工者十二艘共重一萬八千九百八十墩俄國戰艦一百零八艘共重三十八萬六千六百一十九墩另未竣工者四十八艘共重一十七萬五千六百零六墩法國戰艦一百三十五艘共重六十萬一千十八墩另未竣工者二十六艘共重二十萬七千四百八墩德國戰艦一百一十七艘共重三十六萬四千九百九十五墩鼍未竣工者二十九艘共重二十五萬二千三百一十九墩意國戰艦七十五艘共重二十八萬四百三十三墩另未竣工者二十七艘共重四萬七千八百五十四墩以上魚雷船均不在内報中又將日本新製之艦詳析言之計自甲午一役之後日本添製四大戰艦其最後告竣者名曰三笠於東歴本年五月十七日駛至紀州其式略與朝日初瀨相同垂線長四百英尺全船長四百三十二英尺闊七十六英尺入水二十七英尺有二寸排水量一萬五千二百墩氣鍋以二十七個拜爾皮水管合成氣機抵一萬五千匹馬力速力每一小時行十八海里艙中容煤一千四百墩如一點鐘時行十海里則沿途不必購煤可行九千海里自首至尾均蒙以鐵甲在船腰者厚九英寸在船首及尾者厚七英寸至四英寸不等在水面以下者厚五英尺有三寸在水面以上者厚二英尺有六寸司令臺以厚十四英寸之鐵板保護之外有防禦甲板在水面者厚二英寸傾斜處厚三英寸船上共裝口徑十二英寸之後膛砲四尊六英寸之快砲十四尊十二斤快砲二十尊三斤快砲八尊二斤半快砲四尊合計五十尊又有水底水雷發射管四枝主砲四尊其二置船首其二置船後砲臺用厚十四英寸之鋼板造成明治三十三年十一月初八日在英國巴洛巿馬基頓廠下水說　謂似此戰艦　國僅六號其餘諸國皆絶無僅有誠海軍之堅城也 
 
 

Page 2

 
 
[安勇剿宼記]  
　　香港香海日報云粤東欽廉二府及粤西南寗等處土匪滋亂大憲調勇前往剿防所派安勇右後兩營歸劉守戎明逹張千戎立勝管帶二十初八日行抵北海初九日抵廉州就城外安營數日隨於二十一日進薄那思墟二十二日進薄百蘆二十三日張劉二君赴武利謁見高廉欽兵備道秦觀察請示戎機二十五日局紳赴營報稱清塘及衆人嶺諸處刻有匪人嘯聚爲害民人因於二十六日黎明分路進兵沿途追捕匪人相率越山遁去不敢一攖其鋒旋在那茶禽獲數名交地方官訊明正法自是復竊搜數日匪人遂四散無蹤三月初四日拔隊抵沙平初五日抵江口墟初六日派船載軍裝逹粤西初七日由陸路抵永淳縣城初九日拔隊抵長塘十二日抵蒲廟墟十四日抵南寧所至之處匪人類皆聞風遠避莫敢恃勢負嵎現方相度機宜分投剿辦大約不難一鼓盪平矣 
[泌匪已平]  
　　漢口采訪友人云前者河南南陽府屬泌陽等縣土匪圍城作亂風鶴驚心兹已浪靜波平地方安堵文武官吏方在布置一切善後事宜至所燬教堂及所戕教士由某觀察與總教士某君婉轉關說償以洋銀二萬五千圓總教士遂亦不復多求刻已依舊開堂敷教矣 
[富令嫉邪]  
　　紹興訪事友人云近有客自富陽來言及彼處奸民素崇邪術每瞰人家藏匿財物卽設法盜取易如反掌俗呼之曰鐵算盤邇來復有巫覡之流自稱神靈附體爲人决吉凶療疾病愚民悮入其彀不免不性命之虞甚致假托神明示以讖兆造成小白旗出售每面索錢若于謂當華洋有事之際揭諸户外可免兵災一面糾工私造刀槍意圖起事縣主陳挹霏大令聞之突於某夜不動聲色會營前往圍捕當塲拘獲匪人一十二名密訊口供釘鐐收禁隨電禀省憲請示核辦黜邪崇正防患未然亦今之賢牧令也 
[滁匪結會]  
　　有客自安徽滁州至蕪湖語本館采訪友人云月前匪人唐姓勾引各書塾學生至醉翁亭聚會人醵錢一百零八文謂合僧家鐘聲百八之數實則師梁山泊一百單八天罡地煞星也是日到者約百餘人旋被唐匪駈入薛樓出黃旗一面快刀一柄示之大聲曰我會條規甚爲嚴厲有違犯者大則三刀六眼小則棍責以懲有膽壯者叩以三刀六眼之義則謂在腿上及小腹各戳三下使受六傷一時諸學生皆駭極奔回　門不敢出不知州主熊鞠生直剌有以懲前毖後使不致萌蘖濳滋乎 
[發倉平糶]  
　　杭州訪事人云去年浙江各屬秋收告歉米價甚昻貧苦小民殊難餬口藩憲誠果泉方伯曾撥欵委員購榖平糶旋因各省皆禁米出口以致所願難償撫憲任筱沅中丞爰奏請截留漕米十萬石分撥各府振饑後以省城人民較多恐有不繼爰將三倉積榖全行發出先於上月二十一日飭杭州府宗子材太守候補府莊堅白太守及仁和錢塘二縣主會同紳董逐一清查及至開礱復委候補同知史司馬駐倉監視定於五月朔日舉辦平糶事宜 
[桑麻利漙]  
　　蕪湖采訪友人云安徽來安縣李大令維源勤於民事撫字心勞偵知與盱眙接壤之十里長山爲緑林剿穴因遷土客數十户分住山之前後免其徭役教令樹藝桑麻並至滁州訪求善於藝麻植桑之老圃師悉心教導一時虎狼之窟頓變而村落繁盛雞犬聲聞殺人越貨之流不復改出没於此誠良法也 
[興學先聲]  
　　南昌訪事友人云江西巡撫李勉林大中丞遵旨將省城豫章書院及孝廉堂改爲大學堂涓吉四月十一日開辦先期邀集總辦分辦支應支賓文案各委員及總分諸教習商訂章程大約日來卽須考選學生以資造就矣 
[振興鄕約]  
　　紹興訪事友人云諸曁紳士陳霞丞主政捐資創興鄕約成效昭然浙江提督學政張大宗師聞而嘉之特於月前札飭許朱二廣文曰仰諸曁縣學教官知悉兹據陳紳蔚文函禀宣講一事求專札兩廣文協同樓繼序酈崇明實力赴鄕宣講等情前來查該紳所請係爲化民易俗起見實事求是殊堪嘉尚合行札飭遵照辦理不得視爲具文 
[鄂垣警察局除弊章程]  
　　兼管湖北警察局務署武昌府知府本任漢陽府知府梁總辦湖北警察局務候補知府金爲出示曉諭事照得舊有保甲局各鋪保正差役人等平日藉端訛索百姓實堪痛恨今將種種陋規列後一各鋪保正到鋪散帖開賀向各鋪民户索取賀儀或百文或數十文一各鋪保正每年做生兩次每次向各鋪民户索取錢或百文或數十文一各鋪保正每逢三節向各鋪民户索取節錢或百文或數十文一各鋪保正遇有典賣房地向各鋪民户索取中保費或數千文或數百文一各鋪保正遇有人命鬥毆田土户婚各項爭訟之事從中調處和息冋各鋪民户索取謝錢或數千文或數百文一各鋪捕役到鋪散帖開賀向各鋪民户索取賀儀或百文或數十文一名鋪捕役每年做生四次每次向各鋪民户索取錢或百文或數十文一各鋪捕役每逢三節冋各鋪民户索取節錢或百文或數十文一各鋪捕役查獲贓物給還原主索取謝錢或數千文或數百文一各鋪巡役每逢二節冋各鋪民户索取節錢或數十文或數文一各鋪更天每年向各鋪民户索取梆鑼錢兩次每次或數十文或數文一各鋪更夫每逢三節冋各鋪民户索取節錢或數十文或數文以上各條警察局全行革去特告居民人等知悉此後新設警察勇與保甲局保正差役等不同如有訛詐百姓一文者準其扭送總局分局嚴懲不貸 
[晉撫岑雲帥秦撫升竹帥奏請二省合闈鄕試摺]  
　　頭品頂戴山西巡撫臣岑春煊頭品頂戴陜西巡撫臣升允跪奏爲秦晉兩省鄕試擬懇合闈辦理恭摺仰祈聖鑒事竊臣春煊於光緒二十八年三月十一日准外務部咨開本部會同禮部議覆山西借闈鄕試一摺於三月初五日具奏奉硃批依議欽此恭錄咨行到陜臣升允遵查原摺内開本年八月舉行陜西本省鄕試十月舉行山西借闈鄕試所需供給由晉省藩司先期派員解往内外簾提調房考各官於借闈省分就近調考派充並請卽以陜西巡撫派充監臨等因伏查山西旣經停考自應借闈鄰省而豫闈已爲順天借考則秦闈晉假誼所難辭此次部臣所擬本極簡易可行惟簡易之中尚有可以更求省併者如秦晉士子分八月十月兩次考試乃援照本年順天河南鄕試章程也北闈人衆坐號不敷正自不得不爾陜西本與甘肅合闈號舍一萬餘間自同治癸酉科以後秦隴分闈每屆鄕試號舍虚其大半山西考生不多於陜而荒燹之餘越境應試改章以後舍舊謀新其來者必較往年銳减陜西向來鄕試不過五千人山西即滿此數合計亦不過萬人秦東晉西足敷分坐士子各佔各號主司各發各題合試三塲仍復分塡兩榜釐然不混簡捷易行晉借秦闈似宜變通合辦由署陜西布政使樊增祥詳請奏咨前來臣等往返電商竊以兩省合闈其利有四貢院不煩重修供給祇辦一次利一山西士子早得題名應試無天寒晷短之虞榜後有從容休暇之樂利二秋冬兩次監臨地方公事或虞廢閣若一月而畢兩闈則辦事之日長廻避之期短利三兩次調簾若取足二十人實難其選若即以考定之十房先後兩閱秦晉試卷出闈入闈爲時過久關防難密弊竇易生若合闈則無此 
 
 

Page 3

 
 
弊利四至慮此次士子較多簾官一仍陜額之舊不敷襄校則請援照江南鄕試章程視向來出榜之時稍展數日卽可以借限期之寛綽供校閱之從容旣無一碍復有四利應請將本年補行庚子辛丑恩正兩科鄕試籲懇天恩俯准秦晉合闈統於八月内舉行以期便利而省繁費出自聖裁謹合詞具陳伏乞皇太后皇上聖鑒訓示再此摺係臣升允主稿合併陳明謹奏奉硃批政務處會同禮部速議具奏片併發欽此 
[登州試事]  
　　烟臺訪事友人云山東提督學政尹大宗師札行登州府署飭於四月初九日取齊府屬生童旋於十一日文旌戾止牌示試期 
[榷憲言旋]  
　　鎭江訪事友人云前者常鎮通海道兼鎭江關監督長久山觀察命駕赴姑蘇謁見江蘇巡撫恩藝棠大中丞事畢卽於月之初二日傍晚由滬附怡和洋行吉和輪船遄回鎭城府縣各官均赴江于迎迓 
[保赤心誠]  
　　鎮江訪事友人云上月下旬某日常鎭通海道署接奉兩江總督劉峴莊宫太保札文内開近日訪聞各州縣拐匪頗多爲憲甚烈前有匪人军拐十三孩携至粤東被洋關查獲其人卽乘機逃逸乃將各孩送交上海仁濟善堂深恐若輩匿跡各鄕爲此札飭轉札各屬一體嚴拿務絶匪蹤而安良善等因道憲長久山觀察遵卽函致鎭江關稅務司雷君並飭稽查輪船委員周錦堂遊戎於各輪船到埠之時嚴加查緝 
[劇盜成禽]  
　　鎭江訪事人云四月十五日之夜丹徒縣屬太平洲瑞和典鋪被盜行刼保甲總巡李大令之嗣君帶勇兠拿中槍而殞迨報請縣主洪鷺汀大令勘騐後常鎭通海道長久山觀察通飭水陸各營員弁一體協拿旋復懸金購緝二十七日縣署通班馬快會同新勝營勇至江北某處擒獲是案盜犯八名當卽押回禀請大令訊鞫 
[粤省决囚]  
　　廣州訪事友人云本月初七日南海縣斐明府奉大憲公文飭將盜犯吳亞根李亞楊鄭受崧張香浦處决等因遵卽派差由獄提出當堂綑綁會同營弁押赴天字馬頭覱首梟示是日番禹縣錢明府亦飭將盜犯馮亞幅卽花旦幅江亞堯卽耀仔周亞士卽金成黎得海張亞見陸亞能張亞柳等七名押赴巿曹正法 
[漢皋火警]  
　　漢口采訪友人云四月二十九日之夜三更時漢口富家橋左近某姓家不戒於火各水龍聞警齊至竭力救援計歴一點鐘時火勢始漸衰熄然已燬去民户六十餘家矣 
[潯郡官塲紀事]  
　　九江訪事友人云江西廣饒九南兵備道瑞莘儒觀察之兄名沅者由京南下于上月十五日附招商局江永輪船抵潯○土藥統捐局總辦柯方伯丁觀察札調候補縣沈衡齋明府來潯會同史炳南明府辦理九江分局事務而令許仲碩叅軍稽查一切以專責成○土藥統捐總局新製淺水輪船二艘專運内河土藥并准商客附載札委黃明府吕少甫二尹經理其事○去年安子馨太守捧檄辦理景德鎭釐務適遇大水爲災失去空白捐票一百紙現經上憲飭照章每紙賠銀五十兩 
[蘇省官塲紀事]  
　　蘇州訪事友人云江蘇管糧通判劉通剌朝鸞於上月某日因病出缺藩司陸春江方伯以候補通判梁通剌書祥詳請題補○蘇州府學訓導馬廣文爲瑄於大計案内被劾遺缺經藩司陸方伯委試用訓導龔廣文慶咸署理○新陽縣典史胡少尉曰階於大計案内被劾遺缺經藩司陸方伯委試用從九品葛少尹綬青署理○金壇縣典史卓少尉煊於大計案内被劾經藩司陸方伯委候補府照磨樹森署理○前者丹徒縣安港司巡檢方少尹維城患病請假調理禀經鎭江府某太守委員代理兹已於大計案内被劾藩司陸方伯遂酌委候補縣丞楊二尹寶書署理○武進縣小河司巡檢徐少尹兆澐署事年滿本月初二日藩轅牌示飭准補斯缺之瞿少尹傳罇卽赴新任○奉賢縣典史王少尉桂墀署事期滿藩司陸方伯飭正任是缺之徐少尉承乾回任 
[茸城梅雨]  
　　松江訪事人云郡城著名惡棍某甲前因持刀訛詐小北菴住持僧被控到官笞責枷示詎料釋出後依然怙惡不悛四月十二日在北門内大吳橋逞兇肆擊傷及途人華亭縣林霨生大令聞之正欲飭差緝捕乃甲又於二十一日午後糾黨狙伏縣南起雲橋左近欲得某乙而甘心乙蝟縮不敢出地保恐釀事故急向阻之甲始悻悻而去臨行猶大言曰鼠子敢爾非剸刃其腹不足以快乃公也吁匪黨横行至此豈地方之福哉○南門外華婁金三縣接壤之處近有無業游民演唱花鼓淫戲野田草露之閒桑濮遺音洋洋盈耳遠近觀者雲集往往滋生事端四月某日之夜有某甲者被人毆傷舁入華亭縣署請騐縣主林霨生大令查得肇事之處係金山所轄因令投金山縣署控訴○四月某日郡城好事之徒舁西門外痘神偶像出游道經西門大街輿夫捷足爭先一欹側間遽爾仆地偶像自輿中跌出其首碎如虀粉會中人勉强捧置項上不數武復墮地乃垂頭喪氣怱怱舁之而歸 
[監司賀喜]  
　　上海縣汪瑶庭大令于今屆大計案内保薦卓異昨日清晨蘇松太兵備道兼江海關監督袁海觀觀察鳴騶詣縣署親致賀忱大令迎入花廳煮茗清談良久而别 
[總辦赴蘇]  
　　昨日本邑南巿江蘇海運滬局總辦林質侯太守命駕至蘇州河沿附某小輪船赴蘇垣謁見各大憲面述要公大約不日卽當遄返也 
[法界停訊]  
　　昨日爲法租界捕房發落案犯之期捕頭查得上期堂訊時並無判責人犯因飭包探禀請讞員杜枝園大令暫停讞案以息塵勞 
[馬路工程局紀事]  
　　前晚十六鋪汛捕夥方阿洪行至楊家渡見凉亭中臥一小孩陡起不良之心褫其衣服孩放聲大哭巡街捕聞聲追逐方已逸去遂將孩帶入捕房轉解馬路工程局總辦翁子文太守倩襄讞委員黃衡堂二尹升堂研訊孩供年一十有三家住揚州小東門姓陸名文祥隨父來此中途相失時已深晚是以入亭假寐忽有不識姓名人左手提燈右手執棍將衣褫去叩乞究追二尹令送果育堂留養一面飭十六鋪地甲將方交案聽候訊懲○昨日船户陳二六裝載漏捐之糖駛入浦江被貨捐局巡丁查獲解送局中陳大肆咆哮恣情謾駡貨捐局總辦勞厚菴太守見其無可理喻親送至馬路工程局請懲總辦翁太守允之令押候訊鞫○前晚竊賊管有得濳至十六鋪橋堍某姓家圖竊　主聞聲驚起追至馬路中始由十六鋪汛捕帮同拘獲解送工程局總辦翁太守著押候訊辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　周秀榮控木作頭張松泉欠銀圖賴等情前晚縣主汪瑶庭大令升堂研訊周供張欠小的洋銀三千七百元日久圖賴前曾控蒙斷令折償二千二百元後僅還將田單所抵之三百元餘則浼人懇情按月拔還十五元立有憑摺小的遂具禀求銷乃去年僅付四十元尚少八十元連本年四個月應付之六十元分文無著查張於去年造房納妾並非無錢顯係逞刁叩求押繳張供抵欵已經還楚田單前由周呈案今者求恩給領至按月應拔十五元實緣力與心違至今僅付四十元餘求寛限大令飭交的實人保出限半月内先付八十元自後每年拔還一百八十元違干血比田單准予領去○江北人徐壽華投英美租界公廨控王二串拐伊女一案由讞員張柄樞司馬派差押送到縣大令研訊之下徐供寄居老閘女已及笄去冬由王妻糾往紡紗廠做工王係太陽廟巡防局捕夥有陳毛頭者向住伊家二月初八日女兒出外不歸查係被陳拐逃王夫婦亦知情叩求究辦王供小的係金陵人在巡局常差陳流寓老閘街小的雖識其人素不來往徐女是否被陳所拐無從得知緣徐向與小的有仇故赴公堂誣控大令飭交人保出緝陳到案訊供○楊家渡巡防局差役孫阿松串同莊阿寶假冐捕夥誣指倪炳華收　向之滋擾倪遂投蘇松太兵備道轅上控道憲袁海觀觀察札縣提究大令訊明一切判令笞責枷號在案現屆期滿由地保解縣請示前晚大令略訊情由孫莊同乞施恩大令命各開枷聽候知照局員將孫斥革 
[英美租界公堂瑣案]  
　　寡婦張吳氏控地販林永祥盜賣地基私掘祖墳等情讞員張柄樞司馬准詞飭差協同包探石錦榮張寶成將林拘獲昨晨升堂研訊林供在某洋行爲買辦求恩交人保出司馬查得林屢因販地牽涉積案如山又前曾延某律歸到堂控訴事後圖賴訟費經律師控請究追種種刁頑殊堪痛恨遂商之迪繙譯官押候晚堂嚴突○陳東福行竊朱葆三家紫銅七擔售與沈阿琴由包探顧阿六拘解請究司馬判責陳五百板管押二年沈押追銅價洋銀四百零四元責三百板管押半年如無力繳銀則改爲責五百板管押二年○李立生行竊裕康洋行銅錫器由包探葉盈堂拘解請究司馬判責五百板管押二年期滿遞解回籍○龜奴孫阿寶控女傭陸娘娘陳王氏張王氏索欠攫物陸等同供孫將女賣娼時曾向小婦人等借去帶擋洋銀一百元現欲他往是以扣留銀器抵償司馬將吊到各贓給孫龜領去餘人逐出不子深求○包探張天林解吳照甫至案禀稱此人混入寄泊新閘之某洋人船上竊取蠶繭二百八十磅約值洋銀五百元由小的拘解請究司馬飭押候函請上海縣派差協同查追賊物然後訊懲○王阿三騙取余云卿家金約指金對時表等物由包探竇如海拘解請究司馬判責三百板管押三月○包探李星福解容瑶仁至案禀稱此人吞没顧發仁之洋銀八百元故由小的拘解請究司馬飭押候晚堂訊究○包探何阿春拘解遞解復來之陳云生至案司馬判責五百板再行遞解○梁進德行竊沈金桂家衣物由包探邵仁初拘解請究司馬判責五百板管押半年期滿遞解回籍 
[法租界捕房紀事]  
　　前日竊賊沈阿三混入某輪船竊取某客所携衣服一包携之登岸四顧慌張某包探見之連贓送入捕房捕頭命押候解送公堂禀請讞員杜枝園大令訊究○小偷某甲專以竹竿挑取人家所曬衣服彼中切口謂之戳天標昨被某姓拘獲送入捕房捕頭命押候堂期解請大令訊究 
[美租界捕房紀事]  
　　昨晨江北小竊胡阿大混入公和祥碼頭貨棧中行竊所存舊鐵適爲管門人所見扭交六十一號印捕帶入捕房捕頭令押候轉解公堂禀請讞員張柄樞司馬訊辦○昨日午前甬人王桂生在吳淞路某弄小遺某號暗捕見而拘拿王不服與之爭持後經他捕帮同拘入捕房捕頭令押候解送公堂禀請究辦 
[上海陳家木橋電報總局籌振公所經收江皖水災急振第廿二次清單]  
　　揚州盛我磻翁交來翁善記洋十二元虞友三翁交來顔森庭洋二元又吳爾昌洋二元責州電局潘交來威寗鎭署鎭羅志珂曁左右營遊都守備千把外委等銀七十兩中軍叅將游萬崑銀十兩右營遊擊祁以德銀六兩署平遠協邱俊書銀六兩署桂陽營遊擊趙連責銀六兩署古州左營遊擊關廷華銀五兩分省補用同知謝文林銀五兩管帶中路後營練軍張紫雲銀四兩營帶西路左營練軍馬廷邦銀四兩署仁縣都司向開山銀四兩補用副將曹光勝銀四兩補用副將謝國楨銀二兩署桂陽營守補桂元炘銀二兩清慶昌銀二兩吳吉昌銀二兩裕甡和銀二兩陳榮祥銀一兩李春和銀一兩賀德茂銀一兩鄧榮興銀一兩湯榮發銀一兩胡益昌銀一兩王恆興銀一兩蔡兩順銀一兩黃永昌銀一兩劉興裕銀一兩管天順銀一兩以上三十一户共銀一百四十九兩合規元一百五十三兩三錢二分二釐周信昌銅洋三元○以上共收規元一百五十三兩三錢二分二釐洋十六元銅洋三元 
[三月朔至四月晦日藥捐清單]  
　　梁天興鐘表號梁黎氏洋十元隱名氏銅洋四角承緒堂戴洋五元周三班洋四元范翼周求病全愈洋一元沈姓銅洋一元宏源棧器廠洋一元七角榮陽銘記洋十七元六角五分支秉德堂洋一百元李愼遠堂洋一元祝蘭舫洋一百元何其昌銅洋一元鄧定炘洋一元沈姓銅洋一元江西吳城名心洋四元德生義洋二元隱名氏洋四元崔瑞麟洋一元無名氏小洋十三角錢五十夢求神平安洋十元不留名潘洋廿元沈申豪洋二元邵氏求子病速愈洋五元沈子記銅洋二元和記呆錢九百四十六文吳應氏洋一元保陽耕田夫洋一元安和十棧洋廿元陳長壽洋三角王小山洋三角朱阿大洋五角德署朱全炳洋三角隱名氏求保合家平安洋一元　春鶴銅洋兩元唐陳氏洋十元○集福册捐四月初一日起廬州金盛局來同泰洋三元又金冶臣洋二元泰州溱潼鎭柳顧氏洋二元又柳營記洋一元又陳雨田洋一元又陳柳氏洋一元又陳寶亷洋五角又陳寶銓洋五角吳敬善堂小洋十五角關中守拙老人洋二元吳雲生洋二元宜拙軒主洋四元神户源生洋二元容吕耘洋一元一角吕簡泉洋一元以上總共收大小洋三百四十九元六角五分銅洋七元四角錢五十文呆錢九百四十六滬北天后宫前廣益善堂司董嚴信厚龔心釗施則敬朱佩珍唐榮俊葉貽釗等謹誌 
　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十八年四月二十二日京報全錄]  
　　宫門抄諭旨均錄前○漕運總督陳奏爲湖南省光緒二十五年漕項錢糧等欵奏銷摺○又奏爲蘇松省光緒二十五年分漕倉錢糧奏銷摺○雲南巡撫李奏爲省標六管兵米擬自二十八年起全由昆明縣倉支放摺○貴州巡撫鄧奏爲申明黔省州縣佐雜並無委署有員之缺片漕運總督臣陳夔龍跪奏爲湖南省光緒二十五年漕項等欵奏銷錢糧恭摺具陳仰祈聖鑒事竊據湖南糧道但湘良詳稱湖南省光緒二十六年起運二十五年分漕項錢糧額徵漕糧正四二耗米十五萬二千七百七十二石二斗二升四合一勺内常寗等州縣豁除米五十六石五斗四升六合七勺又湘隂等州縣緩徵米三千六百八十二石三培五升九合七勺容俟屇限帶徵完解造報外實徵漕糧正四二耗米十四萬九千三十三石三斗一升七合七勺查前項米石每石折銀一兩三錢共折銀十九萬三千七百四十三兩三錢一分三釐已完銀十八萬九千六百二十二兩九錢五釐七毫内分批解部並採辦京米改撥順天備荒經費及解清江轉運局買米運京共銀十八萬一千三百三十五兩九錢四分七釐八毫存庫銀八千二百八十六兩九錢五分七釐九毫未完銀四千一百二十兩四錢七釐三毫額徵隨漕淺船軍三安家閑丁等項正銀三萬五千七百三十四兩四分五釐八毫又隨正額徵耗羡銀三千五百十二兩九分七釐四毫内荆州等衛緩徵銀一千三百五十八兩三分七釐四毫耗羡銀一百十三兩二錢一分一釐一毫均俟帶徵完解造報外實徵隨漕淺船等項正耗銀三萬七千七十四兩八錢九分四釐七毫已完正耗銀三萬七千七百五十兩二錢一釐五毫又動支上屆正奏册報存庫正耗銀三萬二千一百六十三兩六錢三分三釐四毫内分批解部曁倉塲輕齎赴京委員水脚鞘箍並採辦京米價銀改撥順天備荒經費曁匯解湖北藩司抵補宜昌鹽釐以及解赴清江轉運局買米運京濟用共正耗銀五萬八千五百九十六兩二錢四分五釐存庫正耗銀一萬一千三百十六兩六錢九釐九毫未完隨淺等項正耗銀二十四兩六錢七分二毫額徵漕費銀五千五百九十一兩二錢六毫内清泉縣豁除銀二錢一分一釐又湘隂等縣　徵銀三十兩三錢三分三釐九毫容俟屆限帶徵完解造報外實徵漕費銀五千五百六十兩六錢五分五釐七毫已完銀五千四百三十兩三錢九分一釐三毫又動支上屇正奏册報存庫銀三十四兩二錢五分三釐内匯解臣衙門養廉並解清江轉運局買米運京經費銀五千二百八十兩六錢四分四釐三毫存庫銀一百八十四兩未完銀一百三十兩二錢六分釐四毫查前項未完銀兩容俟催徵完解造報湖南糧道但湘良將光緒二十五年分漕項錢糧奏銷造具已未完並收支動用各數簡明四柱各册詳送查核具題等情前來臣覆核無異除將原册揭分送部科倉道查核外理合恭摺具陳伏乞皇太后皇上聖鑒敕部議覆施行謹奏奉硃批户部知道欽此漕運總督臣陳夔龍跪奏爲蘇松省光緒二十五年分漕倉錢糧奏銷恭摺具陳仰祈聖鑒事竊據蘇松糧道攞嘉杰詳稱所屬歸併原屬之江安省光緒二十六年起運二十五年分漕倉錢糧額徵裁扣工食地丁過江米折並鳳陽等倉米折正槓解費等項正銀八萬三千八百六十五兩六錢内寶山縣民田蠲豁銀十三兩一錢二分八釐實應征裁扣工食地丁過江米折並鳳陽等倉米折等項正銀八萬三千八百五十二兩四錢七分二釐内已完正銀三萬五千二百三十八兩七錢三分二釐又動支該年耗羡銀三千八百七十六兩三錢九分九釐又動支外收荆溪等　溢解耗羡銀九釐撥給海運加增運費銀三萬八千九百九十一兩八分六釐存庫銀一百二十四兩五分四釐又已完解司撥抵沙船水脚並撥允淮徐勇餉銀四萬一千四百三十六兩一錢七分九釐又荒坍缺額荒廢並减免等項正銀七千一百五十兩六錢九分七釐又緩征正銀二十六兩八錢六分四釐隨正災緩耗羡銀四千六百二十九兩三錢一分七釐内蠲豁銀六錢五分六釐實應徵耗羡銀四千六百二十八兩六錢六分一釐内已完銀三千八百七十六兩三錢九分九釐全數撥抵海運應用又蘇州等府已完解司撥充淮徐勇餉銀三百二十七兩六錢五分三釐又荒坍缺額荒廢並减免等耗羡銀四百二十二兩七錢二分八釐又緩徵耗羡銀一兩八錢八分一釐據蘇松糧道羅嘉杰循例造具各册詳送查核具題等情前來臣覆覈無異除將原册分送部科倉道查核外理合遵照新章恭摺具陳伏乞皇太后皇上聖鑒飭部議覆施行謹奏奉硃批户部知道欽此李經羲跪奏爲省標六營兵米擬自二十八年起全由昆明縣倉支放勿庸由道折發恭摺仰祈聖鑒事竊查省標六營從前原設五成戰守弁兵共一千八百五十五員名歲需米六千六百七十八石春夏季田雲南府倉分放米三千三百石秋冬季由昆明縣倉分放米三千三百餘石其府倉分放之米田安寗晉寗呈貢昆陽嵩明宜良富民新興等八州縣分撥匀徵光緒十四年據該各州縣以花户運至府倉合計價脚每石約需銀二兩五六錢若值荒歉又須增銀五六錢不等輸將旣形偏累運府且難如期紛紛禀請折銀解道以舒民力飭經前各司道議將此項撥運府米由該八州縣以巿價部價叅酌定擬於部章每石折徵銀一兩外將距省最近之呈頁一縣每石隨征銀五分安寗等七州縣每石隨銀一錢六分二釐五毫作爲運脚目是年起照案折徵解道將府倉應放兵米按每石折放銀一兩放運脚銀一兩共計二兩由道發給各營兵丁自行買米其餘該八州縣之放剩米折除照章撥抵道庫銀兩外並同放剩運脚如數移解善後局以作邊防全軍糧折等因奏准遵辦在案近因米價昻貴上年屢據各營弁兵等以所領折銀不敷買米禀請照舊支放實米訪查雖係實情惟各屬已將米折銀兩批解到庫更章不便據該司道等詳經前兼署督臣丁飭俟光緒二十六年再行酌辦在案兹據各營以米價驟難平减百物騰貴兵丁困苦仍請照舊全放實米等情具禀臣等督同司道詳加體查此項兵米改折固屬累兵轉運尤恐累民欲求兵民兩便非另籌他法不可查昆明縣現在實徵秋米六千五十餘石省標六營原設戰守兵丁除十四年抽調外存城弁兵一千二百一十一員名秋冬季需米二千一百餘石嗣於光緒二十三年分及上年兩次裁汰外實只存弁兵七百八十五員名二十八年以後每全年約應需實米二千七百八十六石七斗五升與從前設有五成兵丁時核計一年之米尚未及二季應放之數應將前項兵米即自本年春季起一律改於昆明縣倉實徵放米項下按季支放庶幾士卒可期飽騰而於倉儲仍有盈餘至安甯等八州縣向徵米折運脚銀兩尚無偏累相安已久仍另照舊徵解存儲糧庫轉解添放防軍糧折以免紛更據署糧儲道湯魯璠會同布政使林紹年詳請具奏前來臣等覆查無異除咨部立案外所有省標六營擬自二十八年起全由昆明縣倉支放實米勿庸由道折發緣由謹合詞恭摺具奏伏乞皇太后皇上聖鑒敕部查核施行謹奏奉旨户部知道欽此鄧華熙片再州縣佐雜調署别缺及候補委用試用人員委署有人之缺定章各不得逾十分之一以示限制兹查光緒二十七年冬季分調委現任人員署理别缺者佐雜有三脚　州同捧詐巡檢二員候補委用試用人員除實缺調署别缺及丁憂病故因案撤省叅革所遺各缺不計外並無委署有員之缺據藩司邵積誠造册具詳前來臣覆查無異除册分送部科外謹附片具奏伏乞聖鑒謹奏奉硃批吏部知道欽此 
 
