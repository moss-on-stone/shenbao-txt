# 1898 - 72 - 4908948

 

Page 1

 
 
[急求施振] [  申報館協振所謹啓]  
　　天災流行國家代有然未有甚於今日之江北者災區廣至數十州縣災民多至數百萬人不特室盡磬懸且更途盈餓殍若不急爲拯救勢必淮海徐郡日後靡有孑遺何天之酷待斯民竟致若此耶本館旣從事於籌振斷不敢以計窮方竭遽謝仔肩重以嚴佑之先生疊發電音諄諄催促讀未終帙已將雙涙涔涔所望海内仁人勉力佽助稍損一絲半粟卽可多活數人不特飢民戴德銘恩卽本館亦没齒懷仁劌心刻骨矣肅此布陳伏維垂鑒 
[閱報須知] [  申報館主人告白]  
　　本館於長江各埠所售申報赶早印寄較前可先一日遞到以副諸君先覩爲快之心其中漢口及宜昌沙市武昌專歸江左漢記發售乃近聞不肖之子依然拾取輾轉閱過之破舊報紙魚目混珠附張不全邸抄殘缺猶其小也其甚者每將隔月或隔年報紙挖改月日混售與人購者一不加詳卽易受其朦蔽爲此特行布告如嗣後再有此種情弊定當扭送地方官署控請嚴懲其各愼之幸毋重蹈覆轍也此佈 
[蘇州當日派報并赶遞蘇屬各大埠] [  申報館主人啓]  
　　蘇州爲東南富庶之區冠蕃紛馳官商薈萃本館所出報紙行銷甚廣購者如雲兹特格外加工赶早刷印星夜飛遞前往風雨無阻傳當日即謀派送以饜先覩爲快者之心至蘇州隣近百里之邊就近購取亦較前早到一日想諸君子酒後茶餘當必爭先披閱也現在請友人在蘇經理批發閱報諸君及欲承辦代售者新移玉蘇城包衙前鳳凰衖申昌分店購取不悞購此布陳諸維鑒及 
[原貧]  
　　昔者孔子言君子固窮孟子言無恒産而有恒心者惟士爲能故曰貧乃士之常古之士人安貧樂道者多及其得位乘時則義利明而體用備夫是以爲上爲德爲下爲民政易化而治易成今之士人不多於昔也士人之貧亦無異於昔也顧士而貧者十得八九士而能安貧者十不得一二士旣不能安貧則身登廊廟旣無望清廉以化民伏處鄉閭亦徒肆許貪以病世世風之所以不古天下之所以不克久安常治職此之由匪細故也然而士者四民之一也士不妨貧農工商賈不宜貧農工商賈不貧則士雖貧而猶不爲害乃今則不獨士貧舉凡農工商賈以及一切居家作客之人無不皆貧所謂民貧財盡者其財究因若何而盡哉試由目前粗淺之事以求其故一則曰銀洋價賤也一則曰市貨價貴也以滬市而論同治年間規銀每兩易錢千六百洋銀每圓易錢千二百文自光緒三四年後晉省奇荒齊豫直東各省繼之南中創辦振捐其始距萬之欵咄嗟立辦厥後源源不絶漸覺物力艱難重以習常奢靡嗜好漏巵貧者不易居積富者每嘆中空至光緒十年以後規銀價在一千三四百洋銀價在一千一百内市面已見蕭索大不如前迨至粤東等處中國自鑄銀圓而銀洋價值益賤至甲午乙未中東戰後而賤者更賤賤至今日規銀每兩不及錢一千二百洋銀每元不及錢九百較之二十餘年前大率絀其四之一焉是向之四百金今祗作三百金用矣此銀洋價賤之故也至於日用衣食所需各物之價值奇貴則自近歲始白米每石需洋五元外稻柴每擔需錢四百外猪肉每斤需錢百七八十文其他各物無一不貴有視昔加一倍者有視昔加十之五六者滬上回貴他處亦無不貴而惟滬上所獨貴者則莫如房錢一項溯自近十年來石印書局盛行而傭書校字之流遠近紛集織紗各廠林立而貧婦村姑之類挈件偕來流寓益多斯貪婪無厭之房主人加價益重至一至再盈百盈千乃自房價概增而凡在小本手藝者亦無不藉口於斯齊行加值固不僅綢縀鞋帽等業因貨貴而加價也總計日用諸物較二十年前之價增至十之五焉是向之三百金今又祗作二百金用矣此貨物價貴之故也夫銀洋價賤旣以四而絀其一貨物價貴又以三而絀其一兩相核計是有千金者已無形而坐耗其半民安得不貧財安得不盡雖然錢源有流通之象絀於此必盈於彼决不銷磨於無何有之鄉而金木土榖皆大地無盡之藏江浙間未覯災荒豈百物之菁華忽竭則未知物固猶是而關稅厘金概加增重在商賈不得不加價是則小民之財商賈斂之以納於官吏而實則中國之財朝廷聚之以獻諸外洋也非因償欵之故何爲而加增厘稅償欵未清波浪疉起天子臨朝而嘆計臣仰屋而嗟厘稅不足繼以息借息借難集變爲股票昔明季史忠正公淮上勸捐一檄中有數聯如云親郊實雍容之事唐宗尙有崇韜出塞本徼倖之圖漢武乃逢卜式又云譬以同舟之義但凡在千八百國莫非王臣揆諸恤緯之心决不至二十四城遂無男子語語聲情慷慨不異陸宣公奉天改元詔制今袞袞諸公旣無此大手筆爲聖主開誠布公激發普天忠義之氣而又際此公私交困之日淮北邳宿等處奇災又告道殣相望當事者旣急公家又重民命羅雀掘鼠挖肉補瘡東南雖曰財賦之鄉菁華已竭不有良策以善其後恐目前之大局固爲棘手而將來之隠患更屬寒心也[  此稿未完]  
[本館接奉電音]  
　　昨日上午京師飛電傳來上諭一道敬謹譯登○二月廿二日奉上諭甘肅肅州鎭總兵員缺着陳元蕚補授欽此 
[吕宋已平]  
　　小吕宋島叛酋作亂前已詳列報章本月二十一日駐上海日斯巴尼雅總領事官接小吕宋島電報云島中並非叛酋作亂實緣玻璃諾地方官派兵解罪犯至某處行過某山忽有多人自山上擁至將罪犯刼奪地方官聞報急添派兵士若干人前往彈壓目下已一律敉平矣 
[籌借商欵]  
　　杭州訪事友人云中朝應償日本欵項因部庫支絀無可籌借黄愼之宫允遂奏請息借華欵奉旨俞允擬先由部造成昭信股票一百萬張每張百兩分發各督撫將軍籌借按年五厘給息以二十年還清此票到期準抵稅餉錢漕等項浙省接奉部文後撫憲廖中丞擬先捐銀萬兩以爲諸官商倡並通行各屬竭力向紳商富户籌供并因浙省商富以鹽務爲大宗遂由運憲轉飭四所甲商向各鹺商借銀一百萬兩甲商遵諭後卽邀集諸商會議聞商人等有願報効若干者有願預解年鹽課自本歲爲始逐年提前俟二十年後停解一年並無須請領息項者其餘若綢絲典木等各大商家均由木業董事盡力勸募似此急好義踴躍輸將則成數之集當不致爲難也 
[轟灘續紀]  
　　暫緩轟灘已紀前報兹得宜昌訪事人函云四川雲陽縣江邉新出漲灘商家皆以爲不便捐欵開挖已有多層每一洞卽用炸樂轟開灘底漸平行來行船不致大碍惟灘形如塹下流之水田上激行幾同建瓴直下是以船至其處必須人力牽挽每一船用夫役三百餘名方能挽過且船上貨物須先搬運一空只留三人一在船唇拿杠一在船尾執舵一在船中刺篙餘皆上岸離灘一二十里卽聞水聲澎湃現正竭力開挖但春水新漲若再繼長增高則須暫時工作矣 
 
 

Page 2

 
 
[海客談瀛]  
　　日本訪事友云朝鮮東學黨中人有入天主教者十分横暴往往魚肉善良刻經金教赫總制向法國教主咨照謂此後如有教徒不法者懲無赦一面申奏韓王特薦李時平按察平安黄海兩道李最榮京畿道金重奎江原道分行巡視○原任台灣總督乃木希典現已解任新任斯職者爲前任第三師團長陸軍中將男爵兒玉原次郎兹已履新所遺之第三師團長員缺以對鳥警備隊司令官陸軍少將人島義昌陞補○日本北海道之屯田兵計深川邨步兵一隊千户隴川邨步兵二隊七百四十五户永山及旭川邨步兵三隊千二百户太田邨步兵四隊四百四十户沼貝邨騎兵隊百五十九户同邨步兵隊百二十户同邨工兵隊百十九户合計三千七百八十三户 
[潤州火警]  
　　鎭江訪事友云本月二十一晚更魚三躍忽聞警鑼亂鳴人聲嘈雜推窗一望見東南角濃烟直起紅光燭天探知火起於小市府學署畔某姓家因燈火偪近帳幔以致延燒是處與明倫堂相近故鎭城文武各官均親往督救幸城廂内外各善堂水龍相繼馳至飛泉百道灑自空中歴二點鐘時火始衰熄計燬瓦屋二十餘間有一老嫗年近古稀臥病在牀倉卒間不及逃出葬身火窟殊爲可慘至學署房屋因四圍墻垣堅固故祝融氏不敢越雷池一步然汪廣文已受驚不淺矣 
[奸僧禁錮]  
　　杭州訪事人云圓通寺僧指修前以犯奸被拘枷號後復由林太守研訊改發班房管押已列前報兹已將指修發遷善所拘禁三年寺則發封擬改爲中西學堂所有什物及古玩等變銷銀洋留作學堂中之用聞約值五千金云 
[南屏山色]  
　　杭州訪事人云寗人趙和尙者操淮南主業設肆於市以博蠅頭其母平時佞佛因此亦茹素戒殺嗣緣其母以廛市塵囂不能清靜乃架草屋於紫陽山麓趙亦舍其舊業與母相依前歲母病甚危乃於佛前許拜露天華嚴經三載愈後趙以母老不勝其勞爲之代拜已閱年餘惟趙雖效僧家之禮佛而八千根煩惱絲依舊垂之腦後不僧不俗形跡可疑去冬藩憲惲方伯因菴觀僧尼不守規範飭府出示查禁今年二月朔日杭州府林太守又訪拿圓通寺僧嚴加懲辦是以巡局委員亦傳趙諭之曰爾旣有志焚修必須祝髮否則不能出外拜經本委雖知爾無他倘爲上憲所知不能輕恕趙乃至太平門外定慧寺披剃爲僧城中諸大檀越以趙孝行可嘉咸往護法共設齋二十餘席亦禪林中之佳話也○本月初七日得雪後連日陰晦雪花時飛時止至十六日夜半滕六君又復惠臨巽二御之而行漫空飛舞無異柳絮成團直至次日午後始止瓦檐積素約有尺許天氣倍覺嚴寒十八日和風拂拂又復放晴湖上香市極爲熱閙雖殘雪未消而乘興遊行者仍絡繹不絶也○武林向有東城講舍自上年廖中丞振興洋務將講舍經費歸入求是書院　杭州府林迪臣太守不欲廢置捐廉給獎與仁和錢塘兩縣輪考每月一次試以時務策論而東城講舍得以復興本年太守示期十七日甄别投考者計有八百餘卷題目附下忠信重禄述義孔子學於老子郯子說制科何薦人才責重舉主議問歐洲各國義主平等實則所待屬國不如其待本國其甚者視同奴虜試將英法各國於所屬之地兵賦刑政並種種苛例詳考而備論之太守并有手諭云作一件亦可貴精而不貴多限十八日申刻繳卷○本月十七日清晨油局橋堍有一挑夫在地拾得錦盒一枚旁人詢以何物則云信源店號金簪一枝約值花信之數隨卽欣然而去 
[九峯樵唱]  
　　松江訪事友云府憲恩詩農太守日前懸牌試院前略謂考試大典諸童理宜肅靜乃有華亭縣文童羅敞以出門時天落對時表遂糾同蔣鍾祥蔣鍾駿及婁童倪贊湯等向外巡捕滋擾旋至試院大堂鳴鼓喧閙迨經提調出而彈壓復敢肆扭實屬不知法紀胆玩已極業諭該學教官於覆試時將倪贊湯斥出若不扣送院試予以懲治何以肅考政而儆將來爲此仰該學將以上四童除名免送從此童天王當惕於太守之嚴厲當不敢恃衆肆擾矣○新署泗涇糧廳陳二尹壽祺業已禀到初定十三日履任詎遲至數日尙未接受關防或謂舊糧廳趙二尹久於其位去歲始奉省憲札飭調署武進縣丞旋復改調震澤糧廳一切尙未部署且以新任翩然戾止未經關會故不及將印信交付大約日内當可交替矣○本朝以弧矢定大下世祖入關所恃僅索倫精兵三千人怒馬强弓一矢之力已足以殪猛虎至今八旗子弟猶承衣鉢而弓箭取士之制亦遂相沿不廢邇來松郡文塲竣事接試武童各邑相相赳赳者流絡繹偕來蜂屯蟻聚暇則命儔嘯侣入市遊眺十五日午後有南匯武童唐姓在西門外適與逃嫂相遇姦夫孔姓亦聨袂偕行遂一擁而前扭入華亭縣署請究通大令諭飭補繕呈詞以便懲治聞婦在逃已越二年偵騎四出影響毫無眞可謂踏破鐡鞋無覔處得來全不費工夫矣○已革金澤汛弁柷炳垣因逼斃入命巨案迭經前署府尊陳蓉曙太守委員訊鞫收押囹圄迄今已歴年餘本月上旬始由邑尊判令交保釋放詎料不及旬日遽爾染疾而死自作孽不可活此亦未來之戒也可不愼哉 
[信包被刦]  
　　本月廿二日之晚初更時分某某三信局遞寄信包匯票等要物由松江至滬行至北門外三里橋附近突來匪徒多人將信包刼奪而去脚夫亦爲所傷當卽詣縣禀報請爲緝辦是處離城咫尺匪徒肆横若此眞目無法紀者矣 
[上海官塲紀事]  
　　川沙營副戎徐瑞龍昨日午後乘輿至滬北天后宫長江水師提督行轅謁見黄芍巖宫保由宫保接人花廳茗談片刻遂卽告辭而别○署任江南提督李壽亭軍門占椿前晚由茸城接篆後節蒞申昨日午後二點一刻鐘排導進城分往文武各衙門投刺至縣署黄大令飭丁擋駕 
[讞員請假]  
　　英界公廨讞員張賡三直刺近因政體違和飭家丁赴道轅請假數日所有捕房解訊各案均倩襄理讞政之鄭瀚生大令訊理 
[賽馬先聲]  
　　寓滬西商每於春秋二季賽馬兹因春賽之期已近各西商遂於昨日午後齊集跑馬塲先行試賽一時中西仕女聯袂往觀幾如山陰道上直至日落崦嵫馬龍車水始相率散歸 
[幸未成災]  
　　虹口篷路第一百零九號門牌一新園老虎灶内昨夜十下鐘時不知何故忽然失愼濃烟密布火勢上騰幸人多手衆當卽救息然左右鄰居已受驚不淺矣 
[勸辦賑捐示]  
　　松海防分府劉上海縣正堂黄爲出示勸辦事奉蘇松太道蔡札奉兩江督憲劉札開照得江蘇徐淮海等屬被水成災前經本部堂會同撫部院奏請開辦賑捐援照順直山東湖北四川等省現行章程請獎貢監虚銜封典翎枝及一切推廣優獎各條曁捐助棉衣建坊捐免出學等項業已恭奉硃批著照所請户部知道欽此分别咨行欽遵並札委司道在江寍設局開辦在案查上海各業如織布紡紗軋花等局凡遇本省外省被災無不急公好義捐欵助振今徐淮海等屬被災較重冬春振撫需欵甚多應仍查照鄂皖蘇浙賑捐成案分别勸募以濟災民札道轉行到廳縣奉此查滬上紳商典户素稱好義急公凡遇鄰省偏荒無不竭力輸將此次徐淮海等屬水患係屬本省切近之災尤與從前鄰省不同誼關桑梓自必慷慨樂輸以襄義舉除會同在海防署東側土地祠内設立公所於二月二十四日開辦照會各業查照成案議捐外合亟出示勸辦爲此示仰滬上各紳商業户一體遵照務念災黎待哺孔亟各發善念竭力輸將多多益善繳候解濟事竣照章請獎毋稍遷延觀望切切特示 
[移建會館]  
　　本邑大東門外十六鋪潮惠會館創始於同治五年係寓滬粤商所建面臨浦江背倚城郭形勢頗佳至同治十三年因浦沙灘地漸漲移建於外邇者沿浦難開業馬路紳董周國彦等邀集衆商議將會館移建新馬路畔於去年十一月十九日雇匠估價先行破土復 
 
 

Page 3

 
 
恐流氓棍徒乘間阻擾聯名禀請上海縣出示曉諭黄愛棠大令准如所請業已大張諭示矣會館之外向有房屋租與民居刻已一律遷去所有旗竿等物亦於昨日拔起以便擇日興工云 
[飭防竊木]  
　　承辦京木委員楊明府運解江蘇例木到申在浦東楊家渡京木廠中雇工開鋸恐無知之徒損傷偷竊函請上海縣出示諭禁黄大令准如所請不日當發示諭一面飭二十四保二十三圖地保楊喜華常川照料倘有棍徒竊取隨時送縣究辦 
[拘獲漏捐]  
　　南市大碼頭元大祥絲線店主朱翔生日前購得絲料廿八捆因未經報捐被籌餉貨捐局巡丁所見向之詰問言語支吾當卽解局禀知總辦戴太守飭將朱發押十六鋪地甲處照章罰鍰嗣由朱挽人至局中懇求免罰願照數繳捐太守遂不予深究從寛命將朱釋放了事 
[移提墊欵]  
　　上海縣黄大令前因江西萍鄉縣荒災墊付平糶銀兩後由駐萍鄂省廣泰福官煤局委員江蘇候補巡檢文廷鈞挪借五千兩定期去年三月繳清過期未還後歸江南籌防總局經理札飭支應局總辦許郎軒太守查追文巡檢抵滬時許太守曾詢其事文巡檢以煤局停歇擬將煤斤歸併於鐡政局俟欸算清當卽烂理現悉廣泰福官煤局盡行推抵與湖北鐡政局其銀已一併付訖具有領結許太守因移文至萍鄉縣請將該煤局查封押追一面會同上海縣派委前赴守提 
[檢騐斃犯]  
　　本縣監犯李銀堂病斃黄大令禀請關道憲蔡觀察札委南匯縣相騐昨八點鐘南匯縣汪蘅舫大令帶同刑仵人等至申命駕蒞縣先赴内監相騐典史蔡少尉陪座卽傳提牢書吳開基禁卒邢棟官醫生王仿臣等到案同供李犯係寳山縣人向在虹口爲挑泥小工因毆斃同工之江北人龔大郎逮案已有四年本月初起患寒熱飲食少進後又加腫脹氣喘等症服藥無效延至二十夜半氣絶王仿臣呈出醫方數紙大令又傳同號犯人徐金標供稱李銀堂實係因病身死禁卒與小的等並未凌虐亦無口角情事今願具結大令卽飭仵作如法檢騐週身並無傷痕面色痿黄肚腹平陷手足腆揪口眼閉合委係因病身死大令離座親視無悞又據屍妻李嚴氏求免發封大令准之飭具領屍切結循例赴土地堂拈香排衙後再進内署拜會黄大令茗談良久又詣道轅禀見銷差 
[會訊票銀二志]  
　　中華銀行經理洋人都司温控已閉乾大錢莊何益生不付票銀一案曾經會訊昨日午後兩點鐘時又經英副領事薩允格君蒞廨與襄理讞政之鄭瀚生大令升座會審原被告仍各延律師到堂候訊原告洋人都司温呈出行中往來簿一本威律師查閱一通卽問曰自一千八百九十五年起日來之帳一時寫抑係零寫答零寫問一千八百九十七年與乾大往來共多少銀兩答約八十萬元光景問爾行與他莊有此大往來乎答有問前說銀行利息此簿有否答無問利息帳在何處答由買辦簽字在紙上别家亦然問乾大簽字否答不簽問如此則允拆與否皆由作主受答然問簿上何以無零數只有整數答此係拆銀之數利息在别簿上問乾大列名何以適在簿末答此係常事何家先來卽何家列名在前問簿内有幾頁隔空是何緣故答隨意可寫故内有空頁高易律師起問中華銀行人寫包皮供在中華銀行爲大寫自開行時卽任此事銀行與錢莊往來本屬常事乾大往來借欵皆登此簿凡錢莊拆銀有票爲憑以莊票爲實在憑據然均須買辦送來後來問買辦欠乾康銀兩故言語之間均帮乾大問至此威律而起問包皮曰乾大莊之東家爾認識否答認識至擋手則未曾見過問旣不認識與乾人往來曾向談及否答未曾問爾與買辦簽立合同無論何項銀兩收不到要買辦賠償否答要賠問錢莊拆銀是否要買辦蓋甲作保答不知問控告之票後均有買辦圖章爾知否答不知問無論商家拆銀是否均信買辦之言不再打聽乎答然問買辦自已向行中拆過銀否答未曾問爾知買辦亦開錢莊乎答以前有之自到行中卽無矣問照爾以前所言則莊之好歹與自無均皆不問惟信買辦一人答然問乾大列名何故在簿末答因收銀無著訴之錢業董事亦不能理卽不與往來故乾大之後無名可列問他家有零數何以乾大皆是整數答他家是小莊故須寫零數問至此威律師令　皮將控告之數與簿上所列對讀一遍又問何以數目不符答如借銀一萬還過五千只控五千故此不符問爾知乾大控爾行買辦乎答知之且令買辦投案兩次均未曾訊問乾大有無字據交與爾行答無或交與買辦然盡是華文問拆息寫入簿内否答不寫問乾大曾登告白聲明莊票作廢爾知否答至次日卽知問收銀在知乾大告白之前抑在後答在前問何人去收銀答不知問旣信買辦今收不到銀保不控買辦答因欠銀是乾大問是否作保之買辦不可靠答並非問拆銀與乾大有無字據答無只要說妥任憑買辦辦理問至此已鐘鳴四下中西官互商之下遂定於禮拜四二點鐘再行復訊 
[分發人員騐看名單]  
　　新海防例掣籖分發　郎中　榮厚滿洲　員外郎　劉祖桓直隸　主事　李樾直隸沈其榖安徽韓汝愚浙江文懋蒙古　光禄寺署正　黄中毅江蘇胡崇祖安徽李振武浙江○籌餉例掣籖分發　主事　何蔭枏江蘇○勞績保奏掣籖分發　主事　五品頂戴菩薩保漢軍○鄭工例指省分發　府經歴　陳鸞章安徽河南○新海防例指省分發　同知　陳蕃誥廣西浙江　直隸州知州　儲世鐸湖南廣東　知縣　哲臣蒙古陜西傳炳熙浙江廣東書麟滿洲浙江袁學灝順天浙江徐鴻基浙江四川　布政司經歴　孫廷藻浙江四川　按察司經歴　趙鈞厚湖南浙江　鹽運司經歴　興安滿洲兩淮朱承昌浙江廣東劉保泰順天廣東　府經歴　沈德本順天河南陳開第湖南河南常鳳池山西四川趙厚筠湖南浙江許仕清湖南廣東盤興漢湖南廣東郭士瑞士西浙江鄧汝霖江蘇廣東謝珍賢貴州四川殷榮昌河南陜西張天模河南浙江焦連城陜西四川錢紹祖浙江河南杜子政河南山東　縣丞　齊宗經順天浙江柏毓芝山東陜西增齡滿洲安徽徐仕箴湖南浙江李煥墀湖南陜西王德熾安徽浙江郭碩朋安徽河南戴茂椿安徽浙江趙士蓮江蘇浙江汪準安徽浙江吳士國浙江四川姚祖蔭浙江陜西何俊澤河南山東崇勳滿洲四川　布政司照磨　鄒貞汝江蘇浙江　縣主簿　王治安湖北陜西常承釗江蘇浙江趙仲簡江蘇浙江陳樹芬安徽浙江　按察司司獄　孫景渠江蘇陜西　州吏目　薛炳寅廣西廣東　巡檢　章又溢湖南浙江孫喬材湖南雲南謝錫衡江蘇浙江賴鴻章江西廣東黄華巖安徽浙江潘寳良浙江廣東沈慶萱浙江河南權其政四川湖南吳永治河南廣西陳鴻周浙江福建高寳仁浙江福建上官承憲河南浙江　道庫大使　易澤池湖南廣東　從九品　廖炯華福建四川霍介臣直隸河南賈鴻鈞山西河南李賡夔江蘇廣東周家溎江蘇廣東華熙江蘇廣東陳嘉言江蘇廣東孫定淦浙江四川陳家祜浙江廣東朱成熙浙江廣東童菼浙江河南　典史　顔澤訓廣東浙江陸爾長順天浙江劉葆年順天浙江潘作棟安徽浙江陸守仁江蘇河南陸恩綸江蘇浙江葉鑫浙江山東謝濬浙江山東王繩武浙江陜西　未入流　楊棱年浙江四川○海防例指省分發　通判　花翎鹽提舉升銜崇桂蒙古河南○籌餉例指省分發　州吏目　索增榮順天四川　巡檢　趙福海順天山東章宗俊順天安徽○勞績掣籖分發　道　藍翎一品頂戴張成基陜西　同知　知府銜黄鳳岐湖南　州吏目　許其寅四川○勞績指省分發　道　花翎二品銜韓銑四川雲南　知府　花翎張彬直隸浙江二品銜陶湘江蘇浙江　同知　蘇思温河南奉天　直隸州知州　花翎魏承恩湖南四川李汝澤雲南河南　知州　蔣師轍安徽　通判　崧耀漢軍浙江　知縣　黄賡陶湖南新疆知州銜易國勳湖南陜西陳錫齡湖南浙江花翎同知銜王之屏雲南陜西徐懋昭江蘇江西廖彭貴州奉天榮善滿洲奉天冒樹楨順天陜西黎耀森漢軍江蘇朱承均浙江湖北　州判　朱焜順天廣西　縣丞　藍翎張丕基湖北陜西法德佩江蘇廣東劉紹晏河南浙江薛邦祺江蘇浙江　縣主簿　夏敬賢江蘇浙江　巡檢　隆釗滿洲奉天周覺先湖南廣西○進士掣籖分發　知縣　孫尙仁甘肅李相雲南 
 
 

Page 4

 
 
○教習呈請掣籖分發　知縣　錢紹彭奉天○優貢掣籖分發　知縣　周海清山東○議叙掣籖分發　通判　彭詒孫江蘇○議叙指省分發　縣丞　余佩璋湖北浙江○應補呈請分發　知州　唐松森廣西陜西　布政司經歴　田祖培甘肅陜西　從九品　江士美湖北安徽　未入流　萬祖蔭安徽直隸李企曾江西福建張琴四川廣西 
[善念充周]  
　　連日本館協賑所承筆耕主人大善士惠書云讀報章知淮徐去歲災區甚廣刻下待賑甚急今特籌洋十六元祈望查收彚寄災區並祈原局掣付收條寄蘇城養育巷太平橋南許履安先生收下轉交又晉大莊交來現洋五十元係杭省敦睦堂曹大善士所助又梁溪杜覺初大善士爲求合家平安助徐州賑洋三十圓又吳侯氏女善士助淮北捐洋十元又棉力居士大善士助洋廿元凡此廉泉之疊沛足徵善念之充周涸鮒哀鴻同銘雅惠矣除分别塡奉收照外謹書此以表謝忱 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
[廣東延春閣精煉]  
戒烟人參丸此丸捷法戒烟易如反掌每癮一錢吞丸三粒癮重照加每粒六文○順氣化痰丸每瓶洋三角凡痰之所致雖有風寒暑溼熱及酒食生冷之不同而實皆由於氣此丸治痰先治氣氣順則痰自除矣○調經雙料坤順丸每丸洋一角二角半耑治婦人月經不調子宫寒冷久不受孕緣此本號秘方與乾健丸方俱不傳出外爲種子第一良方○神效白帶丸每兩洋二角半此丸耑治婦人赤白帶下服之卽止○扶陽乾健丸每兩洋二角半此係本齋秘方與坤順丸並行不悖相濟爲功男服乾健女服坤順自能受孕屢試屢效所謂乾以健行坤以順受造物自然之道也○代針太和膏每張大三角中二角小一角此膏得自秘傳統治外内諸般症效爲用不一照單按照穴道敷治奏效如神○四鞭壯陽種子丸此丸壯陽固腎益髓塡精行痰去溼開胃提神專治陽虚氣弱脚踵腰酸夢遺夜溺精冷火衰陽事不舉服之卽晚見功久服自然生子各項丸散膏丹發售鋪在上洋棋盆街中開張 
[上海藥英大藥房照相具材料]  
茲由英匯名廠每日運到新奇各樣照相鏡　鏡箱等件鏡明如水攝影最速無論人物山水惟妙惟肖乾快磁牙各片及放大鏡紙乹光機器巴筩蛋紙藥水等一應齊備鏡報彩之精巧玲瓏莫能言宣且牌號洋字譯明華文詳載用法瞭如指掌今贬價格外招廣生意特此佈啓 
[鄭福蘭堂正獅馬老牌嗎啡批發格外公道]  
嗎啡以獅馬老牌爲正近有以新牌冐充者價雖稍亷而功力遠遜本堂運自英京歴廿餘年久已貨葉價宐　實公平批拆零售無攙　之虞立可試騐 
正獅馬老牌金鱼的眼泪，几个你》嗎啡批發格外公道 
[童蒙必讀]  
史可亭先生輯四書講義一書專爲童蒙而設講解明白不作艱深之語最利初學選用頭號毛邊紙印釘十二本實洋一元六角○何義門先生加批點胡克家文選抉精剔髓不遺餘力較之别本更爲詳賅裝釘廿国本白紙四元五角竹紙三元二角二書所存不多購宜從速寄江左書林書 
[上洋新開隆勝永牙科]  
余前在西醫處經理多年今自立店號精理西法鑲牙無論全口並鉗補註齒俱能宛若生成食物照常堅硬無比經久不傷價亷工美眞有巧奪天工之妙今因初開未克馳名自一月十六起减價三個月以廣招徠仕商賜顧認明棋盤街巡捕房南首一百零一號門牌不悞主人謹白 
[斷癮戒烟濟壽靈丹]  
專除新舊烟疾癮一錢服三四粒自然癮斷無遺精口乾便閉寒熱之苦能益精神開胃壯體培元養血潤顏之妙非同别家止癮而不能斷癮者比每瓶洋一角○頂上玫瑰露每瓶大錢百六十文○參貝止咳香仁密露每瓶洋二角半○精製各種丸散膏丹藥酒午時茶神麯治百病藥酒發兌上海英大馬路石路口西首廣東濟膏堂選煉 
[上海頭等美昌機器打米局]  
啓者本公司歴年以來服打白米早經風行寰海遇凡行棧店鋪居家日用之米爭先恐後中外紳商貴客其稱精美素許　局糧器之妙可爲粒粒明珠其然鵲起聲播遐邇如蒙　貴商豪客惠賜敎益自棠各外愼選上上頭等糧車精益求精以廣招徠而昭鄭重致副雅敎以彰敝屆之名望矣 
[俄國東海輪船公司]  
啓者本行潮州府輪船准於本月廿七晚開往長崎第參崴僘中寳號　裝貨及搭客者請至本船頭房面議是荷華俄道勝銀行吿白 
[燕製除痰聖藥]  
專治傷阿咳嗽哮喘癆瘵以及一切咽喉氣管肺部各症此藥各大藥房發售每瓶價洋一元上海英大馬路第三十二號燕大闢父洋藥棧經理人求啓 
[瀏河潤昌行掛失]  
本行三月初二日期第五號本票一紙計洋七百元因據用户遺失望各寳號切弗收用是票以作廢紙此佈吿 
[老太古告白]  
倫敦格崙西火險公司叭喇定火險公司阿德來火險公司勞洽愛司具火險公司 
啓者本行經理以上四保險公司事務現可代客保房屋棧房及各屋内所存衣服生財貨物等保費格外公道本行更設經理處在寗波鎭江蕪湖九江漢口宜昌蘇州杭州沙市烟臺天津牛莊等處　貴客欲保者請臨面議可也特此佈告 
[頂上美國麵粉]  
啓者本行常有上等白洋麵粉到售其價格外公道貴客光顧讀移玉至本行樓上進口洋貨寫字房處面議也　　　二馬路瑞記洋行具 
[新書出售]  
中西天文算學精藴洋二元格致課藝彙編洋一元四角中桛天算蒙求洋五角曾侯金軺籌筆洋六角中東戰守始末記洋三角繪圖高厚蒙求洋五角大淸一統輿地全圖後附地球萬國公　裝訂三大本洋一元二角灜環志略六角　江左書林啓 
[大英醫院山米山米多司固本肉液粉]  
此粉用化學法取煉飮食精華而成功力頗大效騐迥别蓋人賴飲食以養生必藉身體强壯脾胃消化得宜庶幾無病此粉性味平和不燥不熱一經入胃卽成津液無論男婦老幼無病有病寒體熱體服之皆宜故几先天不足陰損陽虧或年老嗣續維艱購服此粉定許精神充足固本扶元延年益壽功難盡述每瓶售洋二元二角五分每打洋廿五元大瓶每瓶洋四元每打洋四十五元　歐州託上海香港天津順全　洋行代售并上海大英醫院及各處藥房均有發售 
[新到天平]  
兹者本行出售美國名廠好厚牌天平巳歴多年早巳馳名遐邇今該公司專託本行經售中國各口座平每集四百磅起至二千五百磅止並有絲廠紗局所用檯上擺平兩數起碼至十六磅爲止無不具備其價批發格外克巳望各貴商賜顧是荷英大馬路晉隆洋行啓 
[聲名假冐]  
茲啓者本號向造寗綢線縐等貨素蒙　客商深信照顧近有無恥之徒私織本牌抖攬　朝鮮帮以冀混售誠恐　貴客受欺今特登報聲名務望　各貴號騐明圖記庶免魚目混珠小號只此一家並無聨號各宜愼之鎭江源泰昌綢莊吿白 
[二月廿三日錢銀洋並匯列左]  
新匯劃收市　十錢五分三二五 
銀　　　　拆　六　分 
洋　找　頭　七錢五分四 
錢　找　頭　八百二十文 
市　　錢　　一百二十千文 
卡　　錢　　一百十九千百百文　　 
衣　　牌　　九百十文　 
足　　赤　　四　零一兩 
遠期標金　　無市 
現貨標金　　三百九十三兩 
銀行電匯銀票　二先令五辨士八之四銀行現錢票　　二先令五辨士八之四銀行三十天期票二先令五辨士八之五銀行四個月期票二先信五辨士八之五 
[二月二十三日進口輪船禮拜二]  
泰州　　　輪船　由東洋　　　　華友行北洋　　　又　　由香港　　　　禪臣行寳華　　　又　　由長江　　　鴻安公司江天　　　又　　由寗波　　　　招凗局江裕　　　又　　由長江　　　　招商局利運　　　又　　由汕頭　　　　招商局 
[二月二十四日出口船禮拜三]  
費華　　輪船　晚往長江　　　鴻安公司安慶　　又　　晚往長江　　　太古公司拜克而　又　開往仁川炳合海參威道勝行北京　　又　　下午往寗波　　太　公司破浪濤　又　　晚往琿春　　　　禪臣行龍門　　又　　晚往香港粤省　　禪臣行景星　　又　　晚往天津　　　　怡和行利運　　又　　晚往天津　　　　招商局 
[二月二十五日出口船禮拜四]  
西平　　輪船　晚往天津　　　　開平局安平　　又　　晚往天津　　　　招商局海晏　　又　　晚往天津　　　　招商局廈門　　又　　開往烟台堚春　　寳源行泰州　　又　　晚往長崎　　　　華友行江天　　又　　下午往寗波　　　招商局江裕　　又　　晚往長江　　　　招商局 
[二月二十六日出口船禮拜五]  
布張丸　輪船　晚往审廖　　　　三井行六駕獅　又　晚往長第神户橫濱老太古行萃利　　又　　晚往長江　　　　麥邊行元和　　又　　晚往長江　　　　怡和行 
[二月二十七日出口船禮拜六]  
神户丸　輪早八點半鐘開往長崎神郵船株船户橫濱釜山海參崴式會社潮州府　又　　晚往長崎海參崴　道勝行德興　　又　　晚往長江　　　鴻安公司 
[二月二十九日出口船禮拜一]  
益利　　輪船　　晚往長江　　　鴻安公司 
 
 

Page 9

 
 
[上海縣署紀事]  
　　鄧吳氏偕子鄧錦章扭張喬氏張顧氏並媳鄧趙氏到縣控稱張喬氏等均屬鄧居將媳趙氏携令今幸尋獲扭求究辦值日差禀奉黄大令諭將三婦暫發官媒看管候訊○昨有湖北難民二十餘人各挑籮擔至縣署求給飯資值日差入禀内署不知黄大令如何發給也 
[上海巡局紀事]  
　　甬人陳阿三刻在滬北楊樹浦大純紡紗廠當小工昨日工作之餘四顧無人乘間竊　油花衣數提監橋附近被巡丁查見上前研詰一味支吾當將人贓一併拘入巡防局禀請局員姚殿卿二尹究辦二尹立鹺升堂研訊供竊是實遂卽喝責四十板從寛取保釋放○前日有浦東某氏婦在南市購得醃猪肉十餘斤携到陸家石橋因欲購他物暫行詎轉瞬間已爲流丐攫去氏遍求無著不覺號淘　爲十六鋪巡防北局勇丁所聞知尉知局員楊聘侯二尹立傳丐頭春林到其不能約束流丐致在通衢大道攫物滋擾命笞責二百板復由地甲拘獲乞丐陳阿保陳阿生兩名命各責一百板陳阿生并陸家石橋錮禁數日然後諭令丐頭將衆丐一併驅逐不准再在是處逗留如違事究不貸○南市大東門外新碼頭彭義順米沈慶榮因迭次在外私收帳欵爲店主彭連先所知訴知薦保唐某請具根追唐置之不理遂控於十六鋪巡防南局局員鍾偉尹准調卽於前晚提集人証研訊沈供稱此欵陸續取用一時難以歸償叩求恩斷二尹令彭略爲認虧而著保人唐某减數代則立興隆票一紙遵斷完案之南市施家弄地方蔣姓家資財素稱饒裕日前失去銀錠數十枚遍處訪查均無蹤影遂欵及門設成衣攤之傅全福所爲訴知十六鋪地甲將傅拘至巡防南局前晚局員鍾偉臣二尹提案研訊傅供向在蔣姓牆門内安設攤然從未入宅門一步惟憶是日曾見某甲潛行入内俄而怱怱走出見其身旁鏗然有聲或係所攤亦未可知然亦不敢指實恩典二尹以其旣在彼處監守豈容閑人混入判令重責四百板限三日將甲交案以便訊究 
[英界公堂瑣案]  
　　包探趙銀河拘解龔根和張四保張毛毛張雲南陸掌全張炳榮宋金生彭木木等至案禀稱此數竊磚瓦公司中之大鐡錨報捕後經小的緝獲人贓送案請究磚瓦公司遣人搜案領贓質之龔供認行　而張等則供係龔起的等惟帮同搬運而已求恩鑒察襄理讞政之鄭瀚生大令商之衛繙譯判將龔枷號二日張等七人各押四日○包探金阿三張王氏向在老公茂洋紗廠做工昨日私將洋紗帶出爲小的查知是以送案請究訊之張王氏供係誤取求開恩典大令判交管押二日○包探顧阿六禀稱胡小古犯案纍纍懲辦已不下十餘次昨又掩入某姓家圖竊當被拘獲送交捕房捕頭命小的請爲究辦胡供本地人窮苦無依出此下策求恩饒恕大令判責一百板管押二個月○包探張阿五拘解袁記生至案禀稱袁盤街攫取王阿三所持之錢適爲小的查見故特送案請究王投案申訴前情質之袁一味求恩大令以某於稠人廣衆中膽敢不法已極著笞責二百板管押一个月以儆○某號管捕拘解馬夫季阿生王金寳王阿友至案禀稱此三人屢次駕車疾馳以違章程曾經送案判罰此次又復違章故再拘送請究質之季等一味求恩大令判將季阿生王金寳各枷號七日王阿友枷號 
[法界公堂瑣案]  
　　英界四馬路一品香番菜館托野味店主徐子善購辦鵪鶉四百餘頭兩日路過法界黄浦灘巡街其不遵禁令將人贓一併拘入捕房經捕頭訊問飭將鵪鶉盡數放去當卽禀知法總領事咨照讞員鄭景溪大令出票至英界請派探　提一品香番菜館主徐渭牛野味店主徐子善帶回捕房昨禮拜二堂期將販户朱五福王德昌並兩徐一併解請鄭何繙譯會訊徐子善供開野味店一品香番菜館寫信前來托辦王朱同供在鄉代人携帶不知禁令悞犯求恩寛宥大令以徐在租界開設番菜館不應違禁罰洋五十元徐子善著押候再核朱五福王德昌姑念鄉愚從寛斥擇以後不准再犯○法工部捐西人巴吉在新閘地方購買民田爲鄰人徐香山掘地開通水溝控經鄭大令何繙譯飭提到案訊供著交保出外檢呈契據昨日堂期徐者山偕地保顧長生投案呈遞三百六十二號田單一紙及魚麟圖册一帙載明水溝地址顧稱巴吉所買之田係榮户名此田先由寳源祥承買轉輾售與西人大令問徐曰爾之契據何在供稱祖遺業産只有田單糧串爲憑顧供此田售與另有經手倘欲澈底根究須請會丈局丈量大令與何繙譯會商以徐香山不應率領多人擅自開溝著禁押七天以儆田單圖還　會丈後再核顧長生斥退○英大馬路久大錢莊跑街夥王廷臣代蕭奎光擔保欠銀二百六十餘兩爲法界恒入莊主吳呈控請提保人究追鄭大令准詞出票提王到案昨日包探傳同原告解案請訊吳荷生供用蕭奎光爲夥由王廷臣擔保蕭用二百六十餘兩於去年十二月二十六日避匿不凡請向保人究追王供擔保屬實蕭非用虧亦係經手放出並不避匿現住醬大令著交保出外下期邀同蕭奎光來案候核○包探禀稱車夫張金扣有英法照會二張據稱被朱阿木竊去扭至捕房捕頭全無証據斥不准理張執定朱竊是以解案請訊旋據朱吉夫投案禀稱在城内開設振豐牌號店鋪朱阿木係店中學徒三四並無過犯朱供年十七歲店主遣小的出城路過法界實被悞拘張稱贓已轉交同黨取去大令訊得張金扣無端誣控本當究從寛典斥釋朱阿木交店主領回○施月明禀稱失去生鐡一百餘斤報捕查獲竊賊董小弟沈阿炳將贓售與吳壽芝一併拘訊董沈二竊供認不諱大令判各責一百板吳不應收買竊贓罰洋三元以後不准再犯贓交失主領回○楊春甫禀稱去年十松泉借去票洋二千零七十元除收到外尙欠一千七百五十元向索不還求請追給顧呈繳莊票二紙禀稱除還過外尙欠洋元均有收條爲憑大令著交保出外赶緊清理○朱沛曹禀稱阿江天輪船來滬被野雞挑夫爭挑行李竊去鋪蓋一副因將王周阿金拘案請追王周一味支吾大令著押候嚴比○蔡兆榮禀稱被賊竊去照會二張當塲追出將廖小麻子拘案請訊廖供鄰居並不竊取照會實遭誣指大令著押候查明復核○李和尙禀稱在八仙橋開車寓被莊榮華與同黨押去東洋車一輛後的查獲原贓同黨懼罪將碎玻璃瓶劃破項下捕頭飭送仁濟醫館兹將莊先行拘案請訊大令著交保出外俟傷痊再核○包稱偷兒陳興寳至捕房寫字房行竊刀叉等物當塲拘獲送案請辦大令判責一百板○包探禀稱偷兒王毛毛在江天輪船竊傘一柄當塲拿獲解案請辦大令判責一百板○包探又禀偷兒徐四明在江裕輪船竊取火油燈一盞當塲拿獲送案請辦大責五十板 
[美界捕房紀事]  
　　李紀祥不知其住居何處昨日自英界喚坐東洋車至虹口元芳路下車購物有紡綢洋傘一頂遺上轉瞬之間該車夫已不知去向當卽報知捕房捕頭飭包探吳至剛查緝卽於虹口百頓路第一百五十三號門牌車寓内查欲拘入捕房請究適事主李紀祥前來認領言不必多事申斥數語而去○浦東人張德明素以小工度日近因失業遂作胠篋昨日傍晚至虹口吳淞路萬陽茶樓後面薛永泰客棧内住宿至天明乘間竊取棍被一條携往漢璧禮路某押捕内典質詎甫違被包探吳　剛查見當卽拘入捕房押候解堂究辦○廣東人袁國珍在滬犯竊積案纍纍昨經英讞員張賡三直刺備文押捕房請藍捕頭飭探遞　捕頭卽飭包探石金榮將該犯押至公和祥碼頭永升輪船遞回原籍 
 
 

Page 10

 
 
[金陵官報]  
　　二月十一日揚州候補道朱溍辭湖南督轅河南候補違易順鼎到安徽洋務局候補道張佩緒參將葉伯鋆委署寳應縣蒙毓清鹽　縣李作霖均謝到見南贛鎭何明亮傳見知縣唐澍叩謝甄别如考○十七日統領親軍等營劉見上海馬路工程候選道湯霖辭赴滬首府劉禀知本日設壇祈晴督糧同知敖叩謝奉飭以知府用淮南局文案運判俞志善辭回揚溧水縣殷以恕到由溧水解盜犯來省知縣黄彞凱見督轅牌示江南提督譚軍門因病出缺所遺提督篆務本部堂查有記名提督皖南李占椿堪以奏　署理所遺皖南鎭篆務以記名提督黄本富堪以署理知縣鄭學書禀知鑄錢局卽日開爐○十八日委署皖南鎭黄本富鹽城遊擊彭仁壽均謝委知縣曾祖　解京餉回中營世職雷光裕奉中恊考騐臺壺輪船周國祥揚州回○十九日揚州淮軍後路收支局候補道吳學濂到首府劉禀知昨日撤壇謝神遊擊郭廷忠到交卸署柘林都司回知縣王豫熙到交卸代理六合縣回城守左營右哨外委劉基善叩謝○二十日溧水縣殷以恕上海洋務局提調兼鎭江關彈壓知縣邵文炳奉委解京餉並蒙給咨赴卽辭北　指分江西試用縣丞馮世昌鹽巡檢王廷伊奉示騐看均見巡道胡禀知由滬回候補道羅嘉熙由蘇見撫憲回新請惜陰書院山長褚成博親拜刑部奉天司主事恩渾到親拜由籍起服進京 
[蘇省官報]  
　　三月十七日金陵籌後局差遣花翎補用知府喻先覺由寗來正任昭文縣李鵬飛禀銷杭醫假遣庫大使錢昌訓禀知交卸白茅司巡檢任事回省主簿煒禀銷金壇縣保甲差准補金山縣典史韓鼎禀辭赴海運津通局差○十八日縣丞孫鼎釗禀辭赴海運津通局差震澤司巡檢林韶貽禀知交卸任事回省並謝書署寳山縣簿事從九孫寳瑞禀銷女善濟堂收租差並辭赴解海運鎭斛差又張家溱由江寗公幹回○十九日補用知府喻先覺禀辭回寗知縣陳香祖禀知奉松滬釐捐總局委解餉差銷發審局督審差道庫大使奥陛陛巡檢鄭興貴又蔣裕鈺均禀銷海運滬局差○二十日候補道高元錫由寗來同知鄧文堉由滬運銅回又林廷堦禀辭赴海運津通局差新婁縣屈禀辭赴上海見道憲後隨卽赴任縣丞劉芳曜禀辭赴海運津局差府照磨倪德培禀知丁父憂管駕靜平輪船把總簡傅斌禀知由滬回委署太湖東山司巡檢胡榮棠本月十三日在省寓病故 
[浙省官報]  
　　藩轅牌示王環廳巡檢缺現飭准補是缺之賴禮耕赴任樂清縣磐石巡檢缺現飭准補是缺之楊仁寳赴任武康縣丞缺以新海防例遇缺先補用縣元家振請補建德縣缺以候補知縣徐懋簡請補 
[申報館協振所經收順直山東川東鄂省淮徐賑捐二月十一日至二十日止第五次清單]  
　　二月十一日無名氏洋六元溪頴川氏酧神牲實移助洋十元○十二太倉綢縀號銅洋十元玉梅氏洋二元銅洋一元程卽周洋十元蔡同德藥號洋五十元○十三日溧陵退思齋洋二百元蘇州協源局來筆耕主人洋十六元無名氏洋二元無一元○十四日隠名氏洋二元葛仁齋洋五元李來山銅洋三元古棠林了愿洋十元○十五日森記銅洋二元松江全盛局來茸城一軒洋一百元聽海主人孫女病愈洋二　○十六日浦青卿洋五角○十七日沙溪致大局來平安氏洋四元吳侯氏洋十元梁溪杜覺初洋三十元勸大莊來杭省敦睦　曹　五十元○十八日劉門許氏求保生産　十元蘇州全盛局來趙居氏求步履强健洋十元棣華四人求聰明智慧洋四元陳記洋二元尤記黄記醒記各助洋一元蘇州寳順局來潘豫榖節省日用資移助洋十元　草廬移助淮徐洋四百元○十九日烟台雙榴堂洋十五元無子記小洋十角無名氏洋銅洋二元○二十日吉羊樓罰葛士英洋四元高先生洋一元九華堂銅洋二元吳蕙　十元全盛局來棣溪繆山氏節省日用資洋二十元　上總共收洋一千零十七元五角銅洋二十一元 
[上海陳家木橋電報總局内籌賑公所經收徐海義賑第二次清單]  
　　葉澄公覩元二千兩仲記規元一千兩項氏求得子規元七日兩長白文生銅林爲母延壽規元者兩貽厚軒規元一　兩交州餘元莊徐幹翁經募無名氏求病速痊洋二百元又古吳松漁人壽筵移助洋一百元崇餘莊交來無名氏洋二百元震泰絲棧邱葉茂翁經募　生洋二百元蟻　齋洋十元繡墨軒洋十元苕溪補拙主人洋五元楊蔭翁經募畢子濱洋兩元　兆氏兆洋四元晉滲莊　來無名士能洋廿元惠州電局鍾洋十八元五角　信局來松江洲泖　洋十元又王善姓　十元○以上共收規元四千三百兩英洋六百七十五元龍洋廿元病洋四元正 
 
 
 

Page 11

 
 
[諺曰常將有日思無日莫待無時想有時旨哉斯言吾人不欲爲已身謀巳也若實欲爲將來預免人有我無患之計誠永有如購買保人命險]  
一據爲最愈者但保險一事務必親投一極大極好且極穏妥之公司大極大而好而穏者卽大美國之永衆保人險公司是欲知其據請觀左開數目便可知　一千八百九十七年年底大美國總公司淸單 
　一計公司中所有財產共値金洋四十九兆三十四萬九千二百三十一鎊　合上海規銀三百二十八兆九二九十九萬四千人百七十三兩　一計公司中所有餘欵共金洋十兆五十二萬九千八百二十八鎊　合上海規銀七十兆十九萬八千八百五十三兩 
案以上數目誠爲他公司中所未有者惟必須認有東方領首上海黃浦灘之第六號漢密登先生處乃近來有謂漢密登先生現亦在他公司承辦此事僵李代桃識者定知此語之非實盖漢密登先生仍自總理永安公司保人　命險一事他公司不與也諸公切勿爲人　所欺是幸 
大美永安保人險公司監理人朱葆三張麟魁葉明齋顧敬齋與總經理人漢密登同啓 
[西學時務總纂大成中西時務策學纂要]  
是書求志齋主人所輯分十九門天算○與地○兵學○法學○化學○　學○汽學○電學○重學○聲學○光學○　路等其九十卷皆極精要彙而輯之推爲西學中必不可少之書分訂二十四本價洋四元策學纂要是書精選各書　及考试中試　凡間於時於時務者彙集成編無不詳究誠試策必　之書也分訂六本價洋　角寄在上洋三洋涇橋煥文書局漢口新街鴻文書局山東寄城三德堂藝德堂烟台膠州成文堂山西省城書業德書業昌各書坊均有發售　寄售售書　印汳古閣本洪北江綠　如救元遺山詩集初印江聲尙書集註普疏附尙　經師系裘在煥文書局伏售 
[萬國分類時務大成]  
諺云識時務者爲俊傑方今風氣大開　朝庭汲汲焉以時務爲重海内之士喁喁嚮風惟近通今行西學各書門類繁雜靡所折衷本局主人不惜重資聘請名流輯萬國分類時務大成一書共得大綱四十類分一百八十餘條依次彚編有條不紊每部廿八本實價洋五元寄各書坊發售上海鐵馬路抽海山房啓○計開目錄卷一各國天文攷○歲時○中西年表○卷二○歴法考○卷三○卷四各國疆域○卷五地球攷○地理方物○各國山川○附城郭○都邑○街巿○山嶺○園林○古蹟○河道○附關津○橋梁○卷六各洲邦國○各國　國○島早○封建○卷七各國鎖記○各國治亂○興衰○卷八○各國國君○附誕辰○土妃○統系○宗戚○外藩○卷九各國官制○爵祿○寳星○卷十各國官職○議院○權臣○卷十一各國選舉○附推薦○升降○卷十二各國政治○附時事○愛民○沿革○風俗○卷十三各國戶口○賦稅○財用○附國債○卷十四各國刑罰○附赦宥○聽訟○獄房○盜賊○律例○水師律例○郵政○電報○附日影報○卷十五各國商務○錢幣○附銀肆○卷十六○卷十七公法○卷十八各國會盟○交涉○卷十九各國邦交○附柔遠○交通○游　○會議○附會院○　臣○附朝貢○游歴○卷二十各國學校○文字○附理學雜學○文會文藝○繪事○外教○繙譯○卷二十一各國書院○學館○附女學館○書籍○附書庫○　學攷○聲學攷○卷二十二電學攷○光學攷○卷二十三各國武事○訓練○附武備學堂○防堵○附弭兵○礮臺○卷二十四各國兵制○武庫○卷二十五各國永師○附水雷魚雷○卷二十六各國陸軍制○卷二十七各國礦務○物産○卷二十八各國農政○附民産○紡織○附蠶桑○卷二十九各國製造○附機器○工藝○卷三十各國船政○附船塢○航海簡法○卷三十一各國鐵路○附車道○卷三十二各國禮俗○附燕會○拜會○喪葬○墳墓○禮制○附婚嫁○朋友○樂律○公會○附善舉○卷三十三各國飲食○服飾○游戲○附　館○技藝○游覽○卷三十四各國人材○附前賢○遺愛○遺蹟○卷三十五各國人物○附醫士○漁業○言語○身體○奇異○流寓○卷三十六各國教務○附教堂○卷三十七各國宫室○附宫院○公署○房屋○附博物院○養育院○習正院○技藝院○醫院○瘋人院○啞人院○瞽人院○卷三十八各國器具○附珍玩○鐘表○舟車○肩輿○水龍○電燈○燈塔○卷三十九各國動物○水族○附昆蟲○卷四十各國植物 
[時務通攷減價]  
時務通攷一書體例得當周密無遺爲新出各時務書之是業蒙　諸君子見賞刻所存無多擬减價出售請來速購可也天津宫北裕興成北京琉璃廠各書坊及上海各書坊發售杞廬主人啓庽三馬路外國墳山永裕棧敦慶隆内 
[西學通攷出售]  
是書係元和江建霞太史督學湖南時爲湘中學者編定書中分學與政兩大類學類分十六門政類分二十門採　精要最爲西學善本因印　無印特日石印以廣流傳訂十二册實價一元二角現已出書託本館代售本館所印白紙天文歌略地學歌略讀書要略亦日出書歌略兩者每部二百四十文要略每部二百又者躉均可　　三馬路望平街　蒙學報館啓 
[振興兩湖茶務有限公司簡章程]  
本公司其集股本漢紋銀六萬兩分作一千二百股每股漢紋銀五十兩認股時先付十兩俟派定股後再付四十兩爲一股　本公司係有限公司並有權日後可酌量加增股分以期漸推漸廣　本公司現議漢口說務司穆和德爲督辦度正甫翁唐翹卿翁唐瑞芝翁陳輝廷翁爲會辦　本公司銀兩出入係歸匯豐銀行經理　本公司之設原爲買地或租地種植　樹以鴨出產及建造棧房烘屋　烘製茶葉又購備機器解外國茶師並代茶家茶商製茶　自買自賣及做各　茶葉生意查印度施郎等處開辦機器製茶已歴多年獲和甚鉅本　綠茶勝于印度　的是本公司日　獲利亦必能　而上之矣　本公司雖係商辦然督辦穆和德日奉　兩湖督憲諭定所有本公司雇用之人及運到之機器准可保護业不派官塲總辦本公司之事　本公司若有獲利每年先派官利八釐再有盈餘每年由股東公同會議分派　本公司日後推廣生意廣生意加增股分須先將議加之股照原價　有股諸人每股得若干股如有多餘則加　給派外人將所獲之餘償盡數撥入本公司公積項子　本公司　總　係在漢口所有帳目俱用華洋文每年核結一次刋出送各股分人查閱　督辦有全權辦理本公之事及雇用人主等若督辦因公幹出外可託服實洋人代理該代理人所爲之事惟督辦是問　股東内可擇三五位與督辦商辦公事若商辦之人所議之事揆諸本督辦之意無益于公司者可本依義　現在股東尙未集議立會辦是以會辦暫由督辦選　欲附股者在上海請問五馬路公信洋行在漢口請問太平洋行便知如附認股銀先付上海銀一十兩零三錢三分卽漢口紋十兩正　諸君附胶諸卽早降限以華三月初十日截止故特聲眼爲荷 
[寳鏡治病]  
二馬路口興隆里内周公舘某公得有孫眞人方書張眞人符呪復向龍虎山請來寳鏡一面凡男女風痰臌賬五癆七傷斜飛鬼病立刻卽愈貧賤送症倘有妖魔鬼怪寃緣纒擾者七日内包治平安我輩受其全活特登報以吿四方高漲來李道生仝白 
[醫寓遷移]  
汪啓綬仍寓彩章綢莊内在小東門外洋行街北金利源棧幅焦臺灣路東昌裕内門診早十點鐘止出診三點鐘特此佈吿 
[拍賣便宜産業]  
今有地皮四十畝坐落北新涇地方價値便宜今欲拍賣出售如要者請至格物院路大義國領事公館面議可也此佈二月下八日吿白 
[寄售鑽戒]  
印度帶來最白頭等光彩　鋼鑽戒指一只其鑽重三分價洋四百元貴商欲購者請至老新衙門後面街復興園浴堂對街牛莊　呂怙記啓 
[紡紗織布機器出售]  
啓者伯拉
　弟公司開設在英國法面享地方專製紡紗織布機器其貨係頂上之絲坊價較他家昻貴現在上海經理者係怡和洋地特此佈問 
[新到雲南火腿　]  
本號今有正雲南宣威火腿寄售上海四馬　　元堂啓 
[盤店聲明]  
茲者北四川路占春茶樓一切生財　底現　盤與董姓開設無阻倘有來往帳止師前東理直不涉董姓之事恐未週知特此佈聞董姓白 
[耀華照像]  
上海第一第照像號價亷物閏在抛球塲東享逹利對門拍賣車糖 
本行准於每逢禮拜二五早十點鐘在本行并賣Ｂ唛四呍車糖拍定卽收定銀限兩禮拜出淸如過期不出將定銀罰去下期另拍特此佈　老太古帳房啓 
 
 

Page 12

 
 
[廣東趙同春堂馳名藥丸略列]  
參茸衞生丸○治諸般虧損補氣培元每丸二角五龍涎戒烟丸○可能包戒斷壯體潤顏每瓶二角五扶陽乾健丸○滋腎壯陽年老能種子每兩洋二角調經坤順丸○調經養育又培補眞陰每兩洋二角婦科白鳳丸○治赤白帶下腹痛立效每兩二角五珠珀白濁丸○第一最靈藥天下馳名每瓶洋二角花柳搜毒丸○搜淸花柳毒水無後患每瓶洋二角小兒回春丹○醫小兒萬病藥到回春每丸洋一角經期腹痛丸○月經前後腹痛服卽愈每丸洋一角雙料再造丸○治風迷風癱濕腫偏枯每丸二角五婦科育麟丸○婦人多年不孕服可成每兩二角五順氣花痰丸○化頑痰順喘逆止咳嗽每瓶洋二角洗爛疳藥水○白濁腫爛成疳洗卽愈每瓶洋三角舒筋活絡丸○治筋骨疼痛舉動艱難每丸洋一角純陽正氣丸○治霍亂吐瀉時疫絞腸每瓶洋一角腸風下血丸○治大便下血糞紅立效每瓶洋二角茄楠氣痛丸○治肝胃氣痛立可平安每丸二角五太乙菩提丸○治感冐發熱時症霍亂十丸洋二角館在上海老巡捕房對門開張○分設杭州鼓樓保太和開張○山東黃州○蕪湖○温州○江西○蘇州○鎭江○無錫○江陰等處 
[皮箱再增價]  
茲因吾行皮箱一業前曾議加漲不意日來川皮飛漲兼箱柸　件各色騰貴實則血本難湊况吾業進物錢串出售銀洋板近年係驟减此現暗中受堪非淺惟念工作之貨非思謀利屬屬開銷無着今傳集公議於二月望日爲始每洋重加一角以願血本公仝劃一恐客光顧未及知特此登報聲明 
[奉江海諭拍賣江寗輪船]  
茲於三月初四日兩點半鐘在船拍賣江寗輪　一保舊名公和關墩七百五十七墩貨墩九　八十八墩於英一千八百七十九年在祥生廠造鐵質暗輪長二百另四尺闊廿八尺一寸前因在浦遇險現已撩起泊在第　叚抛獲船身機器爐子鐵猫等件統師一莊拍賣拍定卽付現銀貴客欲意者屆時請至小行同趁小火輪前往面拍是荷壳件行啓 
[茂生經理火險]  
啓者本行經理皇后敦倫敦崙格西火險公司代客保火險事務其費格外公道如有不測迅速賠償不必函問外國總避此佈華年月十一日三馬路茂生洋行啓 
[新式八音琴]  
本行新到大小八音琴内敲鍾皷其音甚妙以及號筒戰皷洋笛洋簫等各色樂器俱全其價格外從亷凡貴官紳富賜顧者請賀至英大馬路三號便是謀得利琴行啓 
[警船告示]  
大淸各口巡工司畢茲查江漢關稅務司所屬界内木母洲地方曾設鐙盤一隻現因改易镫光合將其情形度勢開列於左 
計　開一長江黃州府黃岡縣木母洲東尾對面之處曾設單桅鐙船一隻桅上置有條編圓球懸挂六等透鏡白光常明鐙現經改易紅光該船自西歴十二月至六月底仍泊在淺灌之南自十月初至十二月月仍在淺灘之北猪二十四年二月十六日第三百十九號东 
[明治火險]  
三井經理多年賠欵迅速如有房屋貨物傢私均可照保價極克已如蒙賜顧請臨四川路十七號面議 
[東京水險]  
專保中西各口洋面平安水瀆均照英國章程接辦設有不測立卽賠償無論禮拜夜深均可盖印賜顧者請送交三井帳房 
[光繪樓照像]  
本號目下更改一新凡照像放大悉仿泰西新法從亷訂價以廣招徠兼佐以中西時　配景古今裝以投置客所奸無論晦明陰雨隨意可照倘閨秀不便出門具家園景緻儘可約期往照賜顧者請到四馬路口光繪樓不悞 
[司各脫䲄魚肝油發售]  
新製萬應如意追風膏藥發客英京司各脫魚肝油公司謹識 
乳白魚油○化痰潤肺○補而不燥○滋而不滯固氣養血○平肝開胃○堅長筋骨○肥壯身體善治内傷○色慾癆瘵○咳嗽吐血○陰虚陽痿小兒瘦弱○疳積夜啼○請爲服之○立起垂危香港中環威建大藥房○上海棋盤街普太和中粤東雙門底威建分局○蘇州閶門市普太和國漢口流通巷威建分局○紹興水澄橋普太和各棋盤街經昌泰廣貨店○江西洗馬池普太和埠汕頭永和大街廣萬春○京都大栅欄普太和寄厦門關帝廟前同昌號○南京果子街廣來居售天津紫竹林内元彰號○福州南台寳德公司處常州鼓樓華英大藥房○寧波江北岸生記號 
[第一確騐龍涎戒烟丸龍涎戒烟丸]  
夫海内戒烟方藥林立欲求靈方實難其選或暫止癮終不能斷脫癮或素無病戒則反生他病戒之不脫服之無益其患更深焉本舘精考此患搜求醫方不用烟膏烟灰以積烟之困秘選良方良藥以除烟之害若服此丹不卽思吸烟無庸戒口自然癮除不寒不燥無苦無艱更覺身體壯健開胃精神戒絶後永無弊病倘不見信祈試小瓶所費有限便知靈效確非誇言欺世也大瓶半元小瓶洋二角半廣東鹿芝舘分設上洋老巡捕房對門 
[大彩常臨必發]  
英三月票雙張十二元單張四開照算分條六角紅票批發人道棋盤街四萬路口 
[上海鴻福來○又送月份牌二月號單到鳥富江不來附塧彩]  
本尾彩旺中外咸知今售呂三月票雙張洋十二元附送彩票一雙張單四照算○分條大洋七角彩票照送小洋加水批發照呂紅票例兌函委卽奉指四馬路留神假冐 
[批發克已屢獲大彩四遠馳名]  
本行批售逐月呂宋大票收兌紅票並接匯兌呂宋香港粤東銀兩紅歴有年屢獲大彩邇遐咸知現批售英三月份票兼售澳門新章彩票價皆大市如蒙　諸尊欲奞錦標讀早　惠顧函購原班回件不悞此佈　　海廣　興謹啓 
[快請發財每張計洋二角五分]  
頭彩得英洋三千七百五十元正自運逐月呂宋票此衆格外公道本行新到華來賜國家大票零躉　發是票國家督員議集重资和次創辦皆充善舉起見所以乘公無私亦不得禁賣等情非他項之小票可比倘有不肖之徒將他票蒙混立卽送官究治若中大彩均由銀行電匯來　對號單約通三禮拜到申對號立兌現洋决無暹悞茲售英三月份票今張四元得洋六萬元單張半張照算得彩章程另附仿號票壳詳明小張洋二角班回件酒資自理紅票十二個月爲總過期不用○賜顧者至三洋經橋北五馬路咸至棋盤街北均可上海總商北順泰○得利甡○義大馬路西快來發○得彩洋行同啓 
[遺失帽票作廢]  
啓者老升和帽店爲因傳茂堂另圖别業股份一併拆讓與王少林開張另加德記爲懸今查點遺失帽票四百八十九張此帽票並未售出片係遺失一槪作廢特此週知切勿收用再者外面巩有惜摺及洋票發票等情一槪向傳姓理直與老升和傳記王少林不涉老升和德記主人吿白 
[招請買辦]  
啓者今有一頭等洋行欲延買辦一人如有家道殷實者請函致ＸＸ由申報館轉交可也此布 
[上洋新開周恒興杭扇號]  
本號開設大東門内中市坐南朝北門面便是本莊向在杭省開張百有餘年分莊在外省山東濟南府湖北漢口帝主殿蘇省無錫常州等處各省馳名本莊不惜工本自造各種粗細蘇杭雅扇進呈貢扇名人書畫眞冷泥金扇面精細刁刻鑲嵌象牙螺甸人物擺式時樣花争扇骨新色剪金楷　字花邊泥金全牙玳瑁棕竹全玉燙花杭扇一應俱全發客承蒙紳商賜顧認明本號招牌庶不致悞　本號主人謹啓 
[義記洋行保險]  
ＡＤ１８２４ＭＡＮＣＨＥＳＴＥＲ 
啓者本行於英一千八百九十六年二月六號起經理孟皆司德火險公司計存本銀一千五百萬兩正在上洋承保各家房産生財棧房貨物等件其保費格外公道遇有賠欵極其迅速如欲保者請至本行面議可也主人謹白 
[世所罕有]  
余年不惑體盧陽痿房事久罷心屢憔悴去冬李君來漢云上海戰馬路實顧里對衖庘門老三益藥房補身種子丸酒之妙曾購拾洋服完舉動爽快又購念元服至今春非但體健且喜内人懹孕此藥世所罕有揚名表心漢口享逹利沈錫堂誌 
 
 

Page 13

 
 
凡蒙　發格外公道補身牛肉汁華英大葯房補身牛　 
[種德園馳名藥丸廣東種德園龍涎香戒煙丸]  
竊思戒鴉片烟之法亦不少但叅究戒繼癮永無後患必　服王道藥矣盖王道藥以龍涎　犀牛黃爲最各家名　雖　此二味極貴重之品龍涎與魯涎犀牛黃與牛黃其功力差天淵之膈製藥者自問存心買者未知無從分别三園主人志在濟人非圖射利實事　是選用正龍涎香犀牛黃配合麗參慶茸苓　於术沉香貝毌桂心佐以良藥挑選上等道地精工監製呑服此丸功力甚大除頑痰化烟　開胃潤顏寗神肚體不寒不燥戒後翻覆食烟　無傷身或遇病不便吸烟服此丸頂癮亦如食足烟一般倘心胃氣痛痰喘瘧疾呑　兩三粒立能見效　大瓶洋五角　小瓶洋一角半　另有參茸戒烟丸每瓶洋一角　上海老巡女捕房對面虞理種德國各項膏丹丸散藥酒藥油發售啓 
[法總巡諭]  
自西歴二月十六號起至十月十五號止法租界不准售賣野鷄自三月一號起至十月十五號止不准售賣獐兎竹鷄鴿鶉等物過期仍准售賣如有違禁一經查出從重究罰决不寛貸特諭 
[洋棧出租]  
茲有者旗昌東面早慶里内有棧　一所出租如欲意者請美小行　房領看可　業廣公司啓 
[石印五彩錢票仿單新到東洋皮紙男躉批發]  
本莊專精石印五彩套色各件機器自向外洋運來工　均請精明熟手所印圖　樓臺人物花烏虫魚曁各樣時新花邊蠅　楷字蒙各　寳莊號委印錢票仿單久爲識者鑑賞矣茲因精益求精特聘門套印洋師駐局經理套色愈多愈覺鮮明雖一圖而飾十餘色絲毫不疊界限不紊茲特登如遠近各　莊號商有錢票仿單湖絲棉紗月分香烟顏料等牌子各樣底稿圖式墨色比衆出色賜顧請移玉至上海第一樓後理文軒書莊經理印務人戎文彬商議其價克已　　　　華英書局仝啓 
[壽康烟膏]  
本號開設棋盤街中自癦产大小洋藥川雲鑒十零躉照批並精製各種烟膏獨出心裁與衆不同今將價目開列於左九籠淸膏每洋九錢正　宿膏還灰二兩二大土淸膏每洋一兩正　陳公還灰二兩二陳小土膏還灰一雲三　公膏還灰在兩正陳雲土膏還灰二兩五　五膏還灰三兩六陳碭土膏還灰三兩二　川膏還灰二兩九凡蒙　仁商賜顧者請認壽星爲記庶不致悞　　上洋壽麋土棧主人謹白 
[大屋召租]  
新式樓房兩進計六幢外有下房坐落川虹浜江錢業會館西首第三庫門北首合意到英大馬路親仁里時和號面議 
[英商公裕保險]  
本公司首先開在英京一千七百十年實足資本英京金四伯萬磅合現元二千七百萬兩本行專保中外棧房絲紗　廠當質店號生財器具衣服保費公道如遇不測賠償迅速並無異言本行自有權衡如貴商欲保者請至外洋涇下麥邊洋行樓上第二號本　居面議可也本行分設外埠天津烟台生莊漢口九江寗波　上海總經理人蜜司法拍司買辦王明河 
[批發公道一粒金丹]  
戒烟之有金丹創行已久本藥房純用王道正藥不猛不燥亦攻亦補大瓶百粒重三分價一角小五十粒價五分丹十粒可戒烟一錢藥寡而力彌大丸小而效彌宏脫癮甚易無口乾喉燥等患藥石之靈久已馳名問服者自知批發躉賣價更克已認明上海棋盤街鐘鷹爲記中英大藥房啓 
[杭州德記號]  
發兌外國藥水香水丸粉糖片各貨俱全照申批拆信購卽奉近多假冐賜顧認明大井巷元元銀樓間壁石庫門内 
[山得爾彌地]  
此山得爾彌地藥丸爲治玉淋上濁最見捷效之藥盖如照法服之無論久新輕重痛而且腫只湏两日痛除腫退濁止淋通再服五天一共七日定可除根保無復發故泰西各國諸醫無不謂之濁淋聖藥中國通商各口一縂藥房亦無不藥爲代售以愈沉疴惟　賜顧者湏知此藥惟法國彌地一家所製方秘不傳名馳天下故扵每丸藥上有印（四）記者庻非假冐至其服法初服每點鐘一丸至两畫夜盡若不間斷無不淋通濁止腫退痛除如是每天再服四丸至滿七日定可除根永不復發但於服藥之日必湏靜養毋使勞動忌食性熱之物更忌房事兹寄上洋大英醫院良濟藥房　發藥房老德記藥房屈臣氏大藥房代售 
[假冐老四分]  
本行角慶頭　燈筒各欵保險燈俱師泰康一家批發并無分枝别家現有奸商射利假冐泰康本行老牌經去臘禀憲英公堂查拿禁辦如日後故態復胡定當重辦得寛恕但　貴客商賜額者須認明棋盤街泰康號庶無有悞茲泰康并無分枝别家特此奉吿謙局洋行　　謙　洋行 
[上海新開廣學會售書總局]  
本學會創設之意志在興華至今已有十載承諸善士襄助爲理解囊捐助業經印就各種時務要書及萬國公報通行海内文人學士見賞來購者應接不暇向來僅託各書坊代售買客諸多不便今擬在各行省自行設局售賣特於上海大馬路泥城橋東堍先開售書總局專售本學會及名人新譯時坊格致地圖算學華英文等書籍俾凡賜顧者有津可問焉 
[寶成煤礦公司]  
啓者本公司在英界廣西路寳安里第四百九十五號門牌 
本行所有十四磅魚槍等牌斜紋布係用上頂棉花織成布身堅固堪用耐久眞上等貨也向承貴客屢顧已藉四遠馳名則交易年多一年稱爲貨眞價實若布每疋皆有魚抱藍印貴客賜顧須認憑據庶免魚日混珠第布於各號大疋頭號均有發賣而總其貨者只有本行一家　五馬路公信洋行吿白 
[加捐貨車]  
法公董局諭自西歴四月一號起所有低矮兩輪之車卽俗名貨車每月每輛捐　六百文牛婬馬車每月輛捐洋一元各車主務放傳月一號至　號赴巡捕頭寫字房照章納捐領照毋違特諭 
 
 

Page 14

 
 
[光緒二十四年二月十二日京報全録]  
　　宫門抄○湘撫陳奏爲承襲三等男爵襲後病廢懇請辭退另襲摺○又奏爲特叅教佐不職各員請旨革職摺○又奏爲知縣到省委赴發審局學習片○桂學政劉奏爲到任接印日期摺○吉林將軍延奏爲試鑄銀圓已屆一年情形片○雲督崧奏爲懇恩飭部更正名字片○二月十二日内務府國子監正黄旗值日無引見○廖壽恒謝在軍機大臣上學習行走恩○明惠假滿請安○前四川學政吳樹棻到京請安○懷塔布明安各續假五日○内務府奏派致祭馬神派出崇光○掌儀司奏十五日祭○奉先殿溥僎行禮○召見軍機吳樹棻○皇上明日寅正二刻至文昌廟拈香畢還海○○頭品頂戴湖南巡撫臣陳寳箴跪奏爲承襲三等男爵襲後病廢懇請辭退另襲恭摺仰祈聖鑒事竊臣據代理湖南益陽縣知縣王宗生詳稱據承襲三等男爵胡子勛呈稱子勛現年四十二歲湖南長沙府益陽縣人緣嗣父原任湖北巡撫胡林翼咸豐十一年克復安慶省城經前湖廣總督臣官文前兩江督臣曾國藩奏推功績八月二十五日奉上諭著賞加太子太保銜並予騎都尉世職是年八月二十六日在任病故遺疏入告九月十七日奉上諭胡林翼著追贈總督卽照總督例賜卹伊子胡子勛俟及歲時由吏部帶領引見等因欽此旋經前兩江總督臣曾國藩奏嗣父忠勤盡瘁勳績最多十一月十四日奉上諭胡林翼以死勤事綜其生平功業允宜亟予褒楊宣付史館以光簡册伊子胡子勛著給舉人准其一體會試欽此又奉上諭胡林翼没於王事憫念良深著賜祭一壇並加恩予諡文忠欽此復奉上諭湖北巡撫胡林翼著加恩賞綸一等輕車都尉世職等因欽此欽遵在案子勛係胡林翼繼子同治八年造具親供甘結由縣詳經前撫臣劉崑具奏援例呈請將應襲一等輕車都尉兼一騎都尉改併爲三等男爵是年十二月初八日奉旨依議欽此因年未及歲照例支食半俸並蒙頒給勅書再襲八次迨年及歲時因嗣母陶氏衰老多疾升任撫臣王文韶咨部覆准在籍支食半俸光緒四年二月十九日丁嗣母憂是年六月初三十月二十三等日接丁本生父母憂均經呈報丁憂服滿起復各在案本應及時請咨赴部帶領引見並應會試詎意丁憂以後染患痰迷病證醫治久未就痊不敢以病廢殘軀渥邀曠典伏查會典内載世爵因疾告退以其子孫承襲等語今子勛嫡長子係嗣父胡林翼繼長孫候補郎中胡祖蔭年二十一歲益陽縣附生遵例入監讀書至六月期滿經部於光緒二十年八月發給執照承蔭知縣復於二十二年十月初八日在江南鹽捐局由承廕知縣遵新海防例報捐郎中不論雙單月選用蒙給實收祗領兹子勛承襲後因病告異相應援例請以嫡長子胡祖蔭承襲原襲三等男爵俾得及時報効等情備具宗圖甘結由縣加結詳請奏咨前來臣查承襲三等勇爵胡子勛襲後病廢屬實胡祖蔭實係胡子勛嫡長子胡林翼之繼長孫年已及歲據請承襲胡子勛原襲三等男爵與例相符合無仰懇天恩俯准飭部將胡祖蔭接襲胡子勛原襲三等男爵俟接准部覆再行給咨赴部帶領引見除履歴册結咨部外理合恭摺具陳伏乞皇上聖鑒訓示謹奏奉硃批該部議奏欽此○○頭品頂戴湖南巡撫臣陳寳箴跪奏爲特叅教佐不職各員專摺仰祈聖鑒事竊臣自光緒二十一年十月到任首以整飭吏治爲安民要務所有地方守令貪污庸劣不職各員迭經隨時分别嚴叅略無假借兩年以來察看各屬州縣情形頗覺知所嚴憚雖才具不無短長閱歴各有深淺尙皆循分供職亦有自度不能勝任知難而退者第就目前牧令而論尙無亟應糾劾之員惟教官爲士習所關佐雜病民受害尤在良懦苟有不職均未便稍事姑容臣督同藩臬兩司悉心考核查有桂東縣教諭宋澤垣不知檢束任性曠官道州訓導吳佑縱容書斗循庇劣生寍遠縣訓導陳銘鼎性情謬戾不知自愛益陽縣典史王慶恩粗暴任性舉動乖張平江縣長壽巡檢陳際昌心地胡塗跡近貪鄙安福縣典史楊漢章性情乖恣行爲謬妄興寍縣滁口巡檢楊振榮任性妄爲聲名甚劣桂陽縣文明巡檢李受謙浮躁喜事不守官常以上數佐八員相應請旨一併革職以肅官方此外州縣及各教佐如有溺職之員容臣再行確加訪察隨時分别糾叅以期仰副聖主整飭吏治至意所有特叅教佐不職各員一併革職緣由謹會同督臣張之洞學政臣徐仁鑄專摺具陳伏乞皇上聖鑒訓示謹奏奉硃批著照所請吏部知道欽此○○陳寳箴片再新選慈利縣知縣葛秀華於光緒二十三年九月十三日到省例應飭赴新任惟查慈利地方界連湖北人情浮動緝匪安良最關緊要該員初登仕版於吏治民情尙未歴練應請暫行留省委赴發審局審辦案件以資練習據藩司何樞署臬司黄遵憲會詳前來除批飭遵照俟察看漸臻熟習再行飭知赴任並將文憑咨部查銷外謹會同湖廣總督臣張之洞附片陳明伏乞聖鑒謹奏奉硃批吏部知道欽此○○廣西學政臣劉元亮跪奏爲恭報微臣到任日期叩謝天恩仰祈聖鑒事竊臣蒙恩簡放廣西學政於九月初四日跪聆聖訓後遵卽束裝就知於十一月初十日行抵廣西省城十五日准前任學臣馮金鑑將學政關防文卷委員齎送前來臣當卽恭設香案望闕叩頭祗領任事訖伏念廣西地處邊隅學政職司衡鑒如臣標昧懼弗能勝惟有恪遵聖訓嚴密關防整頓士習固不敢姑息而滋弊竇尤不敢疏忽而屈人才矢愼矢公以冀仰答聖天子作人之至意所有微臣到任日期除照例恭疏題報外理合繕摺具奏再臣經過地方年榖順成民情安謐堪以仰慰宸願伏乞皇上聖鑒謹奏奉硃批知道了欽此○○延茂片再查鑄造銀圓一事惟在經理得人而尤在賞罰分明始足以資激勵而收實效奴才自上年開辦伊始嚴行諭飭倘承辦各員不能實心經理如查有不實不盡之處定子重懲不稍寛恕現在試鑄一年期滿共計鑄元四十餘萬兩得有利益已六萬餘兩之多除將物料薪工一切欵項盡數支銷尙贏餘二萬餘兩辦理誠屬不爲無效若不豫定章程破格獎勵難免日久懈生案查光緒二十一年十一月户部具奏議覆御史陳其璋奏請飭各省推廣仿鑄銀元一摺内有局員得力三年例應予以破格奬摧之條自應遵照辦理然奴才愚以爲保獎但論年限終恐有名無實易涉冒濫查奴才前於奏明查辦漠河金廠案内擬定保獎一條係按報充軍餉銀數在二十五萬兩准保一次無論異常尋常不得逾六十員之數現在鑄造銀洋贏餘銀兩於吉省辦理交涉事宜已資挹注且核收成本積足再得有盈餉卽可抵充軍餉似亦與漠河金廠事同一律合無仰懇天恩值准自此次所存盈餘銀三萬餘兩核算俟續得盈餘仍將鑄造銀元應需各欵開銷不計外積至十萬兩准保奬一次按異常勞績酌保五員按尋常勞績酌保十五員共不得逾二十員較之金廠擬保章程已屬有减無增如此豫懸立的庶該委員等益加奮勉於進款不無裨補奴才爲鼓勵人才期收實效起見謹附片具陳伏乞聖鑒訓示遵行謹奏請旨奉硃批該部議奏欽此○○崧蕃片再中書科中書銜候選從九品湯衡甫前於勦辦鎭康土匪案内在事出力經奴才會同前撫臣黄槐森彚案保請俟選缺後以府經歴用光緒二十三年正月初六日奉硃批胡緒昌等均著照所請獎勵該部知道欽此嗣經吏部咨行到滇將湯衡甫甫字誤爲有字當經轉行去後兹據該員湯衡甫禀由雲南善後局司道湯壽銘等詳請奏咨處分等情前來奴才覆查無異相應請旨敕部准將該員湯衡甫名字錯誤之處地章更正以照覈實而免歧異除咨吏部查照外謹會同雲南巡撫臣裕祥附片具奏伏乞聖鑒訓示謹奏奉硃批吏部知道欽此 
 
