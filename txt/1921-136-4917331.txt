# 1921 - 136 - 4917331

 

Page 1

 
 
   
 
 

Page 2

 
 
   
 
 

Page 3

 
 
時評 
[地盤之爭執（冷）]  
今日北京地盤之爭執其語氣宛似鄉曲間田畝之爭論抑何鄙淺卑狹之甚耶更進一步言之張曹王所植之人他日果能爲張曹王之所用乎今必斤斤較量若是亦太迂執而信任矣試思張曹王者前爲何人所推何人所薦而今推之薦之之人其又安在耶其亦曾受張曹王之助耶即此以思亦可自悟矣 
又退一步言之今之各省財政若是困難地方若是騷亂地盤愈大則處置愈難而他日失敗之因亦愈多又何必急急以自速其敗耶稽之近今袁之地盤盡中國矣而終至於急死段之地盤半國中矣而卒至於毁滅是地盤又何益於人之勢力乎國家之則人民之道今勿復言之言亦無動此皆爭地盤者切己之論也張曹王輩何勿一思 
 
 
 

Page 4

 
 
   
 
 

Page 5

 
 
   
 
 

Page 6

 
 
命令 
　　五月二十二日大總統令海瀾申瑪思魯士多福森希樂思均給予二等嘉禾章趙景建杜右濮簡漢樂均給予三等嘉禾章謝式瑾給予四等嘉禾章此令 
又令趙謙給予四等嘉禾章此令 
專電 
　　北京電　奉張又保張懷芝督甘騰出參長位置姜桂題以熱河位置汲金純曹謂熱河畀汲則陜須畀閻相文張謂陜畀閻則豫須畀許蘭洲王曰予太不值予之魏聨珉僅得一交部參事行走熱河如缺出由予保人才好仍無結果徐諭三使寛住一禮拜使可從長計議（二十三日上午十二鐘） 
　　北京電　三使爲甘新陜地盤仍未妥協靳頗爲難原來院擬陸洪濤眞除甘督由中央自動任一省長但張懹芝運動督甘旣求張保又求曹保復求王保徐昨召馬福祥詢張懹芝督甘有無困難馬答陸態度不能預料馬之心在楊增新調甘本人調新留綏遠與汲金純（二十三日上午十二鐘） 
　　北京電　某使語當軸奉張旣自言對於張勲係義氣何不將東三省巡閱讓張正表示義氣若不然則東三省可設一巡閱副使位置張勲亦是義氣何必强人所難當軸云從長計議（二十三日上午十二鐘） 
　　北京電　相持不决之地盤問題今日徐集三使閣員入府大會議爲最後之决定財李到任尚在猶豫惟與靳商定組織財政委員會解决中央財政上發展政策靳語人除陜陳外其餘疆吏均無更動必要但此意尚與曹張左 
（二十三日下午二鐘） 
　　北京電　李士偉己準備就職惟因東京會議對華方針未確定前暫不投資故就亦無辦法 
　　北京電　交張不肯兼教獻議先定代理部務之次長藉平教潮并保馬鄰翼靳卽電馬徴同意現未得覆（二十三日下午二鐘） 
　　北京電　財部函交部貴部發行定期支付劵五百萬作爲代本部墊欵歸本部欠欵項下記賬 
（二十三日上午十二鐘） 
　　北京電　財部函交部道勝銀行我投資五百萬迄未交付而該行催繳甚急請核復（二十三日上午十二鐘） 
　　北京電　胡維德再電催館費政府似己令其在東京權借將來歸墊　　北京電　赤塔急電日本向赤政府提出九項爲撤兵條件内要求松黑航權（二十三日下午一鐘） 
　　北京電　施肇基己奉命與阿根廷駐美公使班定磋商中阿新約 
　　北京電　顧維鈞聘律師核定英法比瑙人所持德發債票請政府承認（二十三日上午十二鐘） 
　　北京電　陜西檢查員違章拆郵局包裹鐵十蘭呈部請禁阻 
（二十三日上午鐘） 
　　北京電　教職員决議（一）再總辭職（二）限校長五日内發清欠薪（三）自籌費辦八校（四）第三項不能實行全體全下另籌地點（五）宣佈政府摧殘教育罪狀（二十三日下午二鐘） 
　　北京電　參陸處擬定對蒙進兵方略某都統主緩發遂擱又據處息滂江一帶設防禦工事有久守不進意（二十三日上午十二鐘） 
　　北京電　閩李電粤軍籌備援桂許 
崇智卽將粤北民軍分佈平遠和平一帶且向閩邊武平防線節節進取意圖擴充防線窺探閩防軍情除向武平上杭增防外己電許質問侵防理由及縱部騷擾目的勸迅將新派軍隊撤退免生枝節知洋特聞（二十三日下午七鐘） 
　　香港電　梧訊陸因餉絀决招商承購桂省番灘白鴿山鋪票約得二百餘萬 
　　香港電　孫因唐病鄉居昨再派廖偕醫往問 
　　香港電　各釐稅廠承商不收省行紙幣昨省署令財廳查究並取締苛抽 
　香港電　報載港視粤發之出洋護照無效昨有若干人過境被阻折回（以上二十三日下午七鐘） 
公電 
　　蕭縣教育界通電　申報館鑒蕭縣知事吳鵬侵取地方欵一萬二千千由公民陳新指控更由縣農會商會教育會據實聲復方期官紀獲肅罪人斯得不謂吳鵬夤緣術工律例失效竟調任句容安然綑載而去某等痛肌膚之剥削念貪墨之漏網除仍續請追繳究懲不逹目的不止外用謹電達希主特公論是幸蕭縣教育會會長張長桂第一區市教育會會長侯榮坤第三區鄉教育會長劉永清第十一區鄉教育會長蕭翰雲縣立第一高等小學校校長馮灔洄代用高等小學校校長羅今覺第三區區立高等小學校校長丁仲甫養 
世界路透電 
[上西萊西亞亂事近記]  
　　二十三日倫敦電　路透社柏林訪員轉來哇泊林電報謂波蘭援軍己攻入上西萊西亞羅森堡附近己見大戰叛黨被迫委棄數村時局頗形混沌每日郵報隨德軍同進之訪員報稱德軍己在哇特附近攻擊第一次出戰即獲勝利故頗得意西萊西亞叛變之際克魯士堡拉蒂波爾克拉譬資均有戰事死傷多人據柏林消息聞德政府現復反對招募義勇隊從役西萊西亞惟衆皆置諸不顧 
　　二十二日倫敦電　法大使昨晚以新牒文遞交英政府文内述及上西萊西亞之大局日見阽危蓋由德國軍團之固執工人之偏向過邀黨波蘭運動之主事者與德人相持不下難施干涉有以致之故牒文中建議英法兩國應會同照會德政府促速履行所宣布之計畫文末請英國駐德大使贊助法大使之行動 
　　二十二日巴黎電　小巴黎人報悉上西萊西亞委員團之英國代表裴西凡爾陸軍大佐奉英政府之命現與法意代表完全同意擬以德人源源越過西萊西亞界線之危險照會地方官英報對於法國所主上西萊西亞政策論調己更和緩即獨立自由黨報紙亦不復以抨擊法國抱帝國主義爲務威斯明斯特報承認法國之恐懼確有所本現信美國關於此事之態度將隨時勢而變遷 
　　二十日巴黎電　大使會議今晨審查西萊西亞協約國國際高等委員團所上關於該地時局之報告 
[英屬首相與英日續盟]  
　　二十二日開普敦電　南斐斯末資將軍在國會演說倫敦帝國大會事謂英帝國政策應以獲有世界眞正和平爲歸宿宜恢復原有之政策不與聞歐陸糾葛宜大努力使歐洲脫離趨於危亡之途徑如英帝國規定其自己和平政策不爲偏見或外念所感但以謀取世界康寗爲念而美國又願爲其後援則雖在此時日亦可覩世界和平之實現歐洲諸國情感不投互相離異今者屏除此種惡感恢復舊有狀况應爲英帝國之政策至於英日續盟問題則先當考慮之要點厥在謀取英美之諒解與合作吾人當使美國滿意於英日盟約之形式而知續盟無傷於美國利益否則英日盟約不應賡續也南斐對於帝國海防問題關係不大蓋海防要地在他處而不在南斐也 
　　二十三日倫敦電　每日電聞報今晨社論略謂澳相休士與斐相斯末資關於帝國大會之演詞皆可見帝國大會之重要與帝國海防至有關係之大問題即英日聨盟日本己證明盟約爲太平洋英帝國利益之有力保障而英國在太平洋海軍政策之擔負因以大爲減輕各殖民地有决定此問題之絶對權利莫可否認吾人希望此問題得依澳相休士氏之意旨而解决之 
[羅馬教皇與愛爾蘭]  
　　二十二日倫敦電　羅馬教皇以英金二千七百五十鎊捐助愛爾蘭白十字會以救濟愛爾蘭之災害並附一書今日愛爾蘭羅馬天主教堂均曾宣讀之書内懇請愛爾蘭雙方息爭而以爭端提交愛爾蘭全國所選舉之團體俟該會議宣布結果後再由雙言更有勢力之人集議俾以和平互讓之精神解决問題 
[英礦罷工與抵制外煤]  
　　二十日倫敦電　全國路工聨合會及全國運輸工聨合會幹事部今晨在倫敦開聨合會議二小時事畢據運輸工聨合會書記維廉士氏聲稱各處傳來消息證明抵制外煤可大有助於礦工聨合會使得滿意之解决聨合會議殊爲欣慰决議抵制外煤不稍鬆懈 
[各國近事紀]  
　　二十二日日内瓦電　國際聨盟行政部原定六月九日開會今己展期至六月十七日俾各國代表均得與會因代表數員於六月九日有重要之勾當也 
　　二十一日羅馬電選舉之最後結果如下混合黨一八九席社會黨一二四席天主教黨一○八席共産黨一五席其他各黨一○一席 
　　二十日巴黎電　本年前四個月内法國出口貿易共佛郎七四○○七五六○○○較之上年同一時期内增多佛郎一一一一一九四○○○○製造品出口者共佛郎五七四二七六○○○本年前四個月内之入口貿易共佛郎七一一八三九六○○○較之上年同一時期内减少佛郎五○○○○○○○○○ 
太平洋路透電 
[香港當道與廣東政府]  
　　二十三日香港電　廣州當道聞英砲船將運輸軍械子彈至梧州之謡言曾向沙面英領事提出抗議兹據英領事正式答稱此種無恥之事英海軍决不爲之請當道勿信此種無稽之謡又請當道注意有人主張抵制英貨事此種舉動足以大礙中英邦交如發生影響當唯華員是問 
[廣州工匠大會議]  
　　二十三日香港電　星期五日廣州工匠會開會與會者四千人討論香港總督赴京事及英砲船運軍火赴桂之風說通過議案如下（一）向北京廣州當局提出嚴重抗議（二）工人每月以工資若干成捐助廣州政府以充攻桂經費 
　　二十三日香港電　廣州工匠因雇主拒絶短工作鐘點增加工資之要求特於星期五日開會議决限雇主於一星期内切實答覆工匠萬餘人之代表己呈請當道助同解决此事以免工人罷工 
國外要聞 
[德國特約通信（王光祈三月三十一日）]  
　　外國資本壓迫之中歐 
　　記者上次通信曾將世界經濟重心之移轉介紹於讀者諸君之前並謂下次通信再將外國資本壓迫中歐各國之情形詳爲叙述此篇通信即踐吾上次通信之約言也 
　　歐戰後所有歐洲參與戰事各國無論其爲戰勝國或戰敗國幾無一不負外國巨債據德報紀載戰後全區所負美國之後務約三百萬萬金馬克若再加上歐美私人間商業契約所發生之債務則歐人所負美人之總債務當在六七百萬萬金馬克之間由此觀之全歐各國固早己成爲美國之債務國也吾何獨注意於中歐而爲之特别紀述 
　　蓋以國家負債本極尋常之事戰前戰後何國無之現在全歐各國所負美國之債務其數雖巨然以歐人生産能力之偉大整理經濟之迅速不數年問必可清償債務措置裕如故國家負債不足爲歐人之病所可懼者外國資本之侵入將國内各種重要實業之權皆握於外國資本家之手潛移默化轉客爲主此則大可令人注意者記者此篇通信所述之中歐不幸即蹈此種覆轍故特别爲之紀述以告我親愛之國人一則可以了解中歐實業界之近情再則可以用爲自警之殷鑒也 
　　此篇通信所謂中歐係指德意志奥大利波蘭匈牙利勃加利南斯拉夫等國所謂外國資本之侵入分爲直接的侵入與間接的影響兩種所謂直接的侵入者即外國資本侵入各公司之股份换言之即外國人直接爲該公司之股東將公司大權置於外人勢力範圍之下也所謂間接的影蚃者即各工廠资本缺乏無力自行造貨於是承攬外國資本家之生意换言之即外國資本家給該公司以原料使之製造某種貨物造成之後將貨物交與外國資本家由外國資本家給與以相當工資中歐各工廠遂一變而爲外國資本家之工人爲他人作嫁衣裳此即外資侵入之間接影響也今請先述外國資本直接的侵入 
　　外資直接侵入之原因有二（一）戰後中歐各國匯價甚低即以德國而論在戰前每一中幣只能購兩馬克者在戰後匯價最低之時中幣一元竟可以購買八九十枚馬克其相差之數約有四十倍左右荷蘭距德國最近而荷幣之匯價最高於是乘機購買德國各公司之股票甚多其便宜較之戰前在十倍或數十倍以上英美等國踵而行之故去年馬克價值曾飛漲一時其原因雖多而美國大資本家爭購德國各公司之股票實爲馬克市面活動重要原因之一也公司股票旣多屬於外國資本家之手則公司大權當然有反客爲主之勢此種情形記者不必多述請讀者諸君閉目一思中國各種華洋合辦公司之内容便可瞭然一切矣德國在中歐各國中猶爲最有力之國其實業界之情形己如此若夫奥大利等國其滙價之低落更遠過於德國外國資本之容易侵入更不待言（二）中歐各國原料缺乏須向外國採購亦爲外資侵入之原因中歐各國自在戰後原料缺乏各工廠因而停閉各工廠欲恢復原狀其勢不能不向外國採購原料然採購原料又苦於現金缺乏其勢不能不利用「信用劵」之辦法務約期限付欵此種信用劵一落外國資本家之手取得債權者之地位逐漸侵入公司資本之範圍無形中又取而代之矣譬如柏林某電氣公司其資本爲一萬萬馬克其中爲美國人所占據者便有二千五百萬馬克又聞另有某電氣公司現在亦在意大利人勢力範圍之内且外國資本不但侵入德國各個公司而且涉及各項實業之全部分譬如電氣工業全部分樹膠工業全部分保險會社全部分輪船會社全部分幾乎均出於德國勢力範圍之外此種外資侵入情形實可驚也 
　　至於奥國實業界更可悲觀所有銀行資本外人占據極多其他會社如 
　　Ａlpine=Ｍontan會社屬於意大利勢力範圍之内ternizer鋼鐵工業屬於意大利勢力範圍之内 
beitschermagnesit工業屬於美國瑞士勢力範圍之内boslanerkammgar工廠屬於瑞士勢力範圍之内 
donau輪船會社屬於英國勢力範圍之内 
此外如此類者尚多一言以蔽之中歐各工廠多生活於外國資本勢力之下也以上係述外國資本直接之侵入以下再言外國資本間接之影響 
中歐各國旣乏原料又缺資本於是不得不招攬外國生意爲外國資本家而生産以勞力换給工資譬如漢堡某紙烟公司由法國資本家給與原料及食料爲該資本家製造紙烟給以工資即其例也若統觀中歐全局則德國爲荷蘭人作工奥國爲意大利人作工波蘭爲英國人作工其餘若法國之於南斯拉夫英國之於匈牙利美國之於波蘭皆有畫歸勢力範圍之意也 
吾人於此足見中歐情形頗有與中國相同之點第一各國對於中歐己有各樹勢力範圍之趨勢恰如中國揚子江流域爲某國勢力範圍滿洲爲某國雲貴爲某國勢力範圍此與中國情形相同者一也第二外國資本之後有外國軍閥主義國家主義以臨之勢窮力竭不得不從此與中國情形相同者二也中歐工人多爲外國資本家作工此與中國情形相同者三也 
現在中歐工人運動其目標己不專注國内資本家而兼注外國資本家故現在中歐工人多主張從國際運動下手不似前此之偏重國内運動矣此記者上次通信所以謂外國資本壓迫中歐因而影響於歐洲政治者甚大也 
[美國通信（二）（蔣乃曾）]  
　　美國教育之近况談 
（四）師範學校有高等而無中等小學教員盡數爲女子之原因美國中等教育祗有中學校一種欲習師範教育者須先在中學畢業方得入校肄業其期限爲二年畢業後再須由教育局試騐合格給證乃可充任小學教員其有志深造願任中學以上教員者應入大學師範科三年又研究科一年或再加二年方爲合格未有畢業於小學而逕習師範者可見美國教員程度之高又近來小學教員女子幾佔全數一以美國生計最高小學教員收入不豐不足供男子之用故男子不習師範二以小學適用女教員女學又極發達故羣趨於師範一途女子愈多男子愈少於是小學教育權遂盡入於女子之手故全國無論何人自幼皆奉女子爲教員而女子之地位乃益尊貴凡在公共處所見有女子在前男子必皆脫帽火車電車必讓女子先入先坐其所由來者漸現己駸駸成爲風氣矣此又美國之特點也 
（五）歐戰後美國教育趨重國家主義之原因到美先參觀加利福尼亞大學適全省中學校長在大學會議計到百餘人可見全省中學有百餘校之多又見數校中學生適整隊到大學會操服裝軍械精神動作無一不良詢係歐戰後漸次加重鍜鍊嗣見各處中小學校不但運動塲健身房游泳池關於體育種種無不特别注重即兵式操及打靶野戰諸事歐戰後人民知武力防衞之不可少亦皆積極進行至華盛頓觀一中學尤爲偏重學生自治多以課外作業爲限對學校職教員如子弟之於父兄敬愛備至平時服從校令遵守規則皆出於自然而不稍勉强即以見自由國家教育之眞精神據哥侖比大學師範科主任謂教育雖取世界主義然應時勢之需要又不得不先注重國家主義另一中學校長謂人民欲享自由報福當從何處得來令人聞之悚然蓋德國雖己失敗而德國之教育主義轉由舊大陸而更影響於新大陸自由之國家誰謂歐戰後世界得以永久和平耶 
（六）義務教育實行普及之原因美國人種最雜宗教亦不一致普及教育較他國爲難然據數年來教育統計北部逹百分之九十以上近且有增加義務年限之動議校點己星羅棋布不但市集小學設備完全每校學生恒在千人以上即鄉村小學亦有規模較大之校人數極多雖區域寛廣而出入每用汽車接送利便孰甚至於盲啞殘廢白痴低能等兒又莫不另設專校無論何校遇有品性不良者送入感化學校特别訓育使知警戒其失學及犯罪兒童由教育局派員隨時偵察訴諸兒童裁判所判定處罰强迫入校對於年長失學之人又爲之廣設夜學校半日學校及補習學校分設職業各科每週規定時間分令學習總之學校社會恒相聨絡工商業每在託辣斯之手託辣斯需用之人要皆取之於學校故學生用途愈廣而教育愈易普及耳 
 
 
 

Page 7

 
 
國内要聞 
[北京通信（樸）]  
　　三使會議中相持不下之問題 
　　三使在京遲遲不去索餉問題固居其一然若輩在津會議其所置重之地盤問題未有解决而爲閣潮所間斷自十五日以後舊事重提凡張作霖等所欲要求者又復选有會議而以各方利害之衝突至今未有成說近數日來屢傳三使行將出京而卒未成行且有某事不解决某事不下令若輩不走之說矣請述其略 
起用張勲爲張作霖全力所爭之事始欲以張勲巡閱蘇皖贛而自二張以外無一人贊成之者乃轉謀巡閱熱察綏而調姜桂題巡閱蘇皖贛此議在十七八間張作霖一力主持將迫政府下令矣東海不以爲然乃於三使晋見之頃迎頭一說謂姜翰卿風燭餘年當令其終老熱河不能再使跋涉惟姜百年後毅軍誰能接手郤爲一件須先預籌之事我看張少軒是姜舊部或者可行待至該時當以張繼此言也旣拒絶姜調蘇皖贛之駕空使命又拒絶張勲之起用於今日府僚述及頗謂徐一言解紛也然聞靳氏於張勲起用一層亦不同意靳與奉張談秙不止十次大概張急則匠緩張緩和則靳堅持始終未予是認然奉張持之力爭之亟頗傳張勲命令不下奉張不走且奉張之意又非止兩巡閱之發表而熱河都統仍將畀之汲金純姜桂題之地位大不可保而東海則素倚姜爲長城者必不肯使姜去職此一事也 
陜西督軍陳樹藩直奉兩方皆主張撤换並主先行遣將率兵入潼關平戢陜亂然兩方之意見又生衝突奉張以許蘭洲前曾在陜主張仍使許往否則母寗勿動直派則以吳佩孚在洛陽之優勢有臥榻之旁不容他人鼾睡之心其所主張爲使在鄂之閻相文率所部入陜馮玉祥之在信陽近頗不容於趙倜有没處安放之苦遂亦擬使馮旅同行然奉張旣不之願而王占元則以與陳樹藩平日之聨絡且王氏此次此上爲主各疆吏一切不動者對直奉兩方之計畫皆不贊成然據直派言則閻相文在鄂爲王所欲推之使去者因此或可商量但愚聞某督代表言陜陳實有預備如一摇動其地位即改督軍爲總司令而宣布滑稽之自治且鄂王己默認也是爲三方相持之問題而解决不下者又一事也 
蔡成勲入閣甘督問題當可隨以解决然政府之意固傾向於陸洪濤擬因而利之即明令改護爲署但馬福祥之於陸嫌忌頗深日前慫恿蔡成勲赴任時即謂如陸部反抗彼之回兵可助以驅除近日之馬頗周旋於三使之曞有種種陳說其最要一語即爲陸洪濤拒蔡蔡不能往亦不應以督軍畀陸且爲騰出位置起見奉張頗主以張懷芝督甘以參謀總長讓姜桂題而歸結於張勲巡閱熱察綏汲金純熱河都統之實現其他鮑貴卿孟恩遠等亦頗覬觎此席但此與政府意見不合即王占元亦主不動目下尚未解决也不寗唯是馬福祥未忘情於督甘而孟恩遠欲得綏遠之地位直系袒孟亦助之活動己可解决之甘督今又糾纏不清此又一事也 
凡此皆地盤問題之最要者十六日三使在府之會議及十九二十兩日靳與曹王就議於奉張所居之順承王府皆不外上述各問題而相持之點亦略如上述蓋此數日内實有重要之會議恐未必如願以償或不免不歡而散耳而猶有在地盤問題以外者則段芝貴之特赦奉張爲之要求業己若干次而曹吳不允張轉怪靳之無擔當此次來京以段永彬之運動奉張亦大出力頗聞令己擬就而東海不允且徐靳之間亦互相推諉奉張大不悅亦有「令不下不走」之說至外間所傳則所赦者不止小段而徐曾王丁諸罪魁皆將援例詢諸箇中人亦非無據是亦一爭持之點也 
　小說如水滸傳等有一常用之語曰一這事不打緊郤惱了一位英雄」今之三使會議確有此種情形英雄爲誰即浙盧是也當討孫文之感日通電發出後浙閩兩督即電詰曹王謂不應任意代人簽名發電浙閩與粤地勢上有種種關連對付不易牽入漩渦更不好辦及三使密電疏通選舉盧又電詰鄂王謂緩選本公同意今何出爾反爾王氏復電則以不能不列名敷衍答之浙盧之骯髒不平於此可見且聞盧派其子小嘉來京而各方不甚理會小盧亦甚不高興則又因三使會議所生之題外文章也（五月二十二日） 
[學潮中之教員學生會議]  
　　北京國立八校教職員因國務院十九日致教育部九六號公函推翻閣議前案提議重行辭職昨日（二十一）下午一時又在美術學校開臨時會議討論總辭職書發表問題及該書内容當以事關重大改爲秘密會議直至四時半始散會聞會議未有結果大約今晨九時繼續開會方能决定 
又留京八校畢業同學聨席會以教職員與學生方面稍有誤會致外間揣測不一誠恐内部發生意見不足以對外昨該會代表顧名等三人於下午一時先往女高師與八校學生聨席會代表接洽略以教職員對范靜生有不歡迎之表示而學生忽發表歡迎外間對此直認爲内部之破裂希望學生方面有一種表示且兩方面目的己同此等小事理應融化學生方面答言學生之歡迎范靜生並非歡迎其個人因爲教育部無人負責希望范氏就職早日將經費問題解决至於范氏個人應否歡迎是非學生方面之所重所重者乃教育總長之機關至謂因此與教職員發生誤會乃係外間推測之詞學生與教職員誼屬師生决無何等意見云云顧名等辭出後於四時復至美術學校請見教職嗣代表仍將上項理由陳述一遍教職員代表對於顧氏等所言完全同意並申明教職員與學生原屬一體對内雖各因地位不同進行上不免有殊途同歸之感然而對外則始終絶無意見紛歧之事外間傳言殊不足信且教職員與學生誼屬師生必不因小事而生誤會教職員方面雖未正式向學生表示然深信必不致有何等誤會云云顧等以雙方意見旣絶無捍格之處則對外進行自宜團結一致使外間誤會可以冰釋均表滿意而去 
　　又八校學生自校長團辭職後深痛首都教育界之破産終日皇皇奔走呼號冀學潮之得早日解决免至虚耗韶光特於昨日開八校學生代表聨席會議議决派代表赴國務院請令教育部挽留八校校長一面草就挽留校長辭職書派人親呈校長團致其懃懇之意原文略謂自從前兩月八校停課之後遷延至今政府所定各項辦法迄未履行各校教職員所爭經費更無保證由今觀之不特從前種種犧牲付之東流此後之困難糾葛與日俱增諸先生忽然辭職此學生等所爲終日遑遑者也諸先生熱心教育効職有年丁兹八校風雨飄摇之時當不能視重大事業趨於淆亂况政潮未定教部負責無人八校維持整理之責專唯諸先生是賴萬望取消此議勉任其難八校幸甚國家幸甚 
[德代表卜爾熙氏之談話]  
　　中德協約前日己由外交顔總長與德國代表卜爾熙君簽字北京新社會報記者昨特往訪德國代表卜爾熙君叩以德國方面之意見卜爾熙君之言曰此次中德協約之締結實爾國國民之大幸最可注意者此約根據絶對的平等主義不特爲中國條約上從來所未有且直可謂爲亞洲之創例因從來歐洲人與亞洲人總不能立於完全平等地位而今次中德協約則實無絲毫輕重上下之别誠以今後之世界爲國民的互助協作之世界中德協約蓋隨此新時代之精神而成立乃實行中德國民的協作之先聲也德國於戰時雖失却在中國之領事裁判權然今次之撤廢乃自願的而非强制的數年前德國己曾聲明願抛棄在中國與土耳其之領事裁判權德人甚願帮助中國苟有機會不惜盡力中國久欲撤銷領事裁判權顧此機會大難得今德國特願予中國以機會使得增進其國際地位德國非有何等交换的要求也通商之事非可以力阻者蓋甲國之民需用乙國之貨乃事實上之必要斷不能强加禁制德國商人與中國人感情素佳華人需用德國之顔料等等雖在戰時且不能完全斷絶不過商約未成以前通商多感不便現在約己簽字今後中德商務之更易發展自不待言上海漢口德商己多活動天津方面亦有活氣本來以中德貨幣兌换之差别此際購買德國貨物實最合算試想從前華銀一元祗能買德國馬克二個今則可得二十六個其利可謂至厚以後馬克恐要日漸騰貴故目下實華人購買德貨之最好時機也至於正式代表一節按照德國慣例曾任非正式之代表不能便任命爲公使余「卜君自稱」係非正式的代表故不能做駐華公使惟八個月來甚爲忙勞尚欲多住中國休息休息卜君又稱中德協約預料不久必可經德國國會批准在批准前照例不能將原約發表云 
[東西北邊防告急]  
　近日吉黑邊境及新疆伊塔一帶俄舊黨同時騷擾東西北邊防異常吃緊東北方面係謝米諾夫捲土重來勢甚猖獗近日迭據吉黑兩省來電謂謝黨業在俄邊起事廟街一帶正在劇戰之中謝之顧問日人平佐大尉受謝密委潛來吉黑境内聨絡鬍匪謀爲響應又有某國人勾結鬍匪首領穿山甲長江好等擬在通化一帶擾亂俄境使我軍難顧邊防等語此一事也至西北方面則有俄舊黨首領泊布尼闊夫所部敗兵約共三千餘人竄至塔城北山口携有快槍二千枝機關槍六架車三百餘輛堅欲入境新省防軍阴止無效乃勒令解除武裝詎前半甫在解除後半竟乘間起鬨竄入上年收容之俄黨巴奇赤營内我軍向巴交涉勸令解除武裝乃巴置諸不理且聲言將與我軍開伏情勢洶洶旦晚即將决裂此又一事也聞參陸處日内擬特開緊急會議討論應付方略 
[日本對靑島之新主張]  
　　提議歸國際管理 
近傳日本方面有擬將靑島歸國際共管之說昨得外交界消息據稱駐華日使小幡氏日前尚未離京歸國時曾謁見顔外長表示「靑島如不直接交涉行將歸國際管理」之意並稱俟歸國與政府會商决議後當再與各國協議並通知我國故此次日本對華會議此事確己提及聞大勢所趨己不免將靑島陷入國際共管之一途惟我國當局以自己領土絶無外人處分之權大爲反對結果尚難逆料 
又據某外交家談話小　此次歸國參與東京會議此問題必將提出决定日本此項提議一定先向列强提出自易得列强同情届時中國不能不就其範圍此等提議純爲日本根本上消除日美間關於此問題之糾紛於中國實際利害日本自未嘗顧慮中國人郤不能聽其自然應有所表示云 
[小野來京與滿蒙四路]  
日本寺内内閣時代以援段之故借與段内閣之墊欵總計一萬萬四千五百萬元大抵均無確實之擔保故此次日本方面特派日本興業銀行副總裁小野英次郎及南滿鐵路公司理事松本蒸治來京與我國政府交涉正式借欵契約其中尤以滿蒙四路爲彼等此次來京交涉之大目的吉會鐵路亦其一也其所謂滿蒙四鐵路者（一）由長春至洮南之長洮鐵路（二）由吉林經海龍至開源之吉開鐵路（三）由洮南至熱河之熱洮鐵路（四）由熱洮鐵路之一地點至錦州或連山灣之鐵路等之未成綫是也查此等鐵路係由民國二年十月山座圓次郎爲駐京日本公使時乘南京事件之後經山座要求我國而獲得滿蒙五路之建築權而起彼五鐵路原包含現在建築中之四鄭鐵路（即自鄭家屯至白音太來問之線又名鄭白鐵路延長而至於洮南有七下英里）惟據民國七年十月之公式發表則四鄭鐵路並不在内只有上述之四鐵路而己故滿蒙四路事實上僅有上述四線而四鄭鐵路則不與焉兹就南滿路以北之重要都市長春至洮南之長洮鐵路言之此路係由長春至蒙古之洮南府長一百四十英里俟吉會鐵路開通後若與清津會寗間之清會鐵路及吉會吉長諸鐵路聨絡由洮南貫通朝鮮北部之清津時不特於日本鐵路政策上實有莫大之作用即於軍事之進行亦有莫大之利便也洮南府爲東三省對蒙古之第一要站經濟上政治上均當要衝人口約三萬北間以嫩江與齊齊哈爾相對西北遠接興安嶺南則毘連開通瞻榆兩縣東逹大賫安廣之線其間廣漠之區域均位於洮进府範圍之内開墾地面積約有九萬四千平方丈尚有可以開墾之地約四十萬平方丈倘長洮鐵道開通則當此四鄭鐵路行將築至洮南之時該地一帶之開墾及其餘事業之發展必有出人預料之外者兼之居民加增丁口則生産消費亦必隨之加增彼時農産六畜等物以及日用雜貨之營業亦必有意外之發逹而該鐵路南段起點之長春因與南滿鐵路互爲聨絡其各項貿易之發達又不待言惟自此而在東三省方面之全部利權均入於日本掌握中矣以上不過僅就長洮鐵路一線而言日本旣有若是之利便果鄭白吉開等線與吉會南滿兩線均實行聨絡者則日本經濟的侵略政策可告成功而我東省全土亦僅存軀殼矣此日本之汲汲於成立正式借欵契約之原因也至於四鄭鐵路因新銀團成立之日日本方面聲明滿蒙除外時並未提及現在着手開築各國頗有煩言日本則謂此係該四鐵路之支線當然歸日本權限將來能否不發生問題尚屬疑問也 
[直隷學界請退賠欵之踴躍]  
庚子賠欵影響我國財政極大盡人皆知之今己撥付二十餘年矣惟美國朝野道德高尚首先退還賠欵改充留學經費以爲各國倡我國人民凡有知者莫不額手稱頌現直隸省教育會及華法教育會湖南省教育會李煜瀛張繼蔡元培張佐漢諸君擬要求法比等國將庚子賠欵退還專充教育基金以固教育根本業己繼續赴歐分頭接洽湖南省教育會并通電主張由全國各學校一致簽名請願以作後盾是以湘省凡高小以上各校均將職教員及學生姓名列册簽註直省亦由直隸省教育會函發退還庚子賠欵表簿若干册請求中等以上各校簽註職教員及學生姓名并高小學校職教員姓名以便彚齊寄送歐洲根據請求退欵直省各學校對此均極熱心贊助陈己簽畢繳還者甚多其未繳還者想必繼續送到兹將己簽註表册之各學校名稱揭布如左「天津」老西開私立中學南開中學大營門中學鈴鐺關第一中學私立法政覺民中學水産學校甲種商業高等工業公立法政西沽大學第一女師範第一師範「保定」高等師範第二師範農業專門專門醫校第二女師範第六中學甲種工業宣化第五師範灤縣第三師範豐潤中學河間第三中學大名第十一中學永年第十三中學定縣中學冀縣第十四中學正定第七中學趙縣第十五中學順德第十二中學深縣第十中學易縣第八中學滄縣第十二中學遵化第五中學順德第四師範 
[湘省厲行减政之大會議]  
湘省財政奇絀趙氏就任省長後即主張厲行减政以爲救濟之方特於昨日召集軍政界重要份子約六十餘人在總司令部開軍政界聨席會議由趙氏提出具體辦法三項（甲）裁汰各機關冗員（乙）裁併各機關（三）軍政界均薪以上三項應如何施行請逐一研究大衆討論良久結果决定辦法如下第一案組織一審查各機關編製委員會由省長指定審查員十五人軍政紳三界各五人即日組織成立限五月二十六日以前審查完竣六月一日起各機關編制法即須照審查案實行第二案（一）屬於軍政　所有軍路局陸軍分醫院岳州前方軍路轉運處均裁撤之軍械局裁减經費船政局歸併軍務處軍用製革廠招商承辦製告造督辦處候電商曾鳳岡督辦取决（二）屬於民政者警務處裁减經費市政公所縮小範圍水警廳擬歸併警務處礦務局擬歸併省署實業科均暫交委員會審查第三案交委員會審查至審查會委員長及各委員當日即經委出名單如下「委員長」一師師長宋鶴庚「委員」二師師長魯滌平湘西鎭守使田應詔寳慶鎭守使吳劍學第三旅長唐義彬第一混成旅長葉開鑫陸軍校長石陶鈞財政廳長楊丙政務廳長劉庚先警務處長周介陶榷運局長胡學伸造幣廠長高霽湘紳鍾才宏彭允彝陳嘉會又聞開會之際趙氏並當衆聲明謂此次檢查槍械原爲節省軍餉檢查之後即須照有槍兵額發餉無論如何必定實行尚望大家贊助以免窒碍云云 
[開封通信（五月二十一日）]  
　　王芝祥大講佛學　一師學潮近聞 
日昨王芝祥上將又復蒞汴與軍民兩長商决各項重要問題因關防甚密無從探悉據署内傳出消息係關於汴督繼任問題中央之意欲以王承斌實授汴督李濟丞爲省長此說確否姑待續聞王自彰德變後迄兹己三度奉中央命來汴今晨離汴北上督軍省長曁政界要人共假南關相國寺禪堂餞别各界聞訊頗深訝異以爲汴官場向來迎送無有以禪堂餞别者其實王欲發揮其禪學耳是日席際王即起立演說法華大乘各宗并云鄙人生平對各宗教頗仰佩佛宗世人不知佛學妙理者多以「清凈無爲」目之實則佛說精深圓滿盛水不漏今日國事糟到如此設吾人均能以佛腸爲腸佛心爲心何至如是且佛說「在家出彖在世出世一吾人但能秉此義而行何必定入佛寺坐方丈方爲佛弟子耶佛教乃實用主義之宗教而非理想的宗教也并謂張敬堯在湘罪惡滔天人所共知其所以能逃出浩刧不致殺身者則因其曾有一度皈依我佛教範圍蓋人有一念之善我佛即己默佑語次軍民兩長曁各要人頗爲動容演說洋洋數千言二小時始畢詞長從略散席後即辭兩長搭車赴鄭轉京漢車北上 
省立第一師範學校因學生索發膳費致被開除學籍己誌前日通信現悉教育李廳長特爲此事於昨日下午三時親到該校與教職員等會議辦法密談三小時之久始去李廳長去後教職員又重開會議蓋因昨日省垣各校學生聨合團體曾提出警告分郵官廳曁各學校大致謂如無完滿解决全省將大閙學潮必至不可收拾云云教職員懾於此種警告故有此舉當時因禁止旁聽并令夫役在門外把守内容如何尚無從探悉惟學生界方面己預備激烈對待方法據校中傳出消息該校教職員向分爲新舊兩派舊派與學生感情甚佳頗思和平解决新派則不甚赞成故此事尚不知如何結束也 
[尚有要聞二及地方通信轉入後貢]  
雜評一 
[自治之試騐省（默）]  
　　今日有兩省足爲實行自治之試騐省山西官辦自治之有成績者也一切主持於官而民從之譽之者稱爲模範省而毁之者則謂此種開明專制之官治不得謂之眞自治故爲今日言自治者所不取湖南民辦自治之最早者也其機動於民而官從之權種自治運動皆爲各省倡今又順世界潮流而進實行省憲將來成績如何各省皆依之爲轉移湘中人士果能掃除一切意見打破一切難關事事從根本上發展則不難樹眞民治之職戰勝官辦自治之魔而爲各省眞自治之摸範倘一經挫折奄奄不振則官辦自治之風將大開故此山西與湖南兩省之試驗實中國自治進退之樞機也 
 
 
 

Page 8

 
 
國内要聞二 
[蘇省菸酒維持會開會紀]  
　　蘇省菸酒維持會二十一日假南京總商會議場特開大會是日到會者一區代表曹葛仙蘇嶧民范步洲徐瑞如盧秉方查藎臣戴熙亭孫炳生王春波倪小鄭二區代表程詠梅方琴伯胡少柏三區代表王純甫王梅泉朱友榛四區代表張受之朱維榮五區代表王達六區代表朱翼雲于海珊七區代表蘇和卿八區代表黄鎭侯劉震東下午二時開會理事長朱翼雲主席提議事件（甲）增加二成比較問題主席謂此案曾經上年特别會提議一致公决否認本年又奉局令勒派加認二成期限甚迫本月底即須呈報究應如何對付之處請公决王純甫主張由大會推舉代表向省局長瀝陳苦情要求收回成命不達目的不止衆贊成主席請各區推舉代表當塲推定十三人議定於本日閉會後即行同往晋謁此案完全通過（乙變更區棧問題主席謂此案尚未奉明令發表風聞省局己有此動議不能不預籌對待方法查各支棧向隸各區分棧範圍係屬部定章程歷辦以來各分棧對於所屬各支棧一切棧務均負有完全責任如廢却支棧條文核與部章固屬違背而於事實上尤多窒碍難行究應如何籌議之處請公决王純甫謂各區支棧將來如果變更直隸各該區主管局辦理將來必受種種迫脅現在惟有一面請大會向省局力爭一面電達政府請願無論何區發生此事各區分支棧一律停解欵以作後盾非照原章辦理不可劉震東謂變更區棧係各區主管局爲自便私圖起見與增加比額問題確有連帶關係此次反對加額不過治標之法若從根本解决當先調查各區棧解數究有若干揭開黑幕另籌對付方法主席先以王君提議付表决全體起立復以劉君調查解數付表决全體贊成並决定以到會代表爲調查員將各區所解實數例表報告總會至遲不得逾三星期六時散會 
[南京快信]  
　　齊督以第五届遠東運動會在滬舉行擬即派參謀副官二人代表赴滬並携帶獎品數十種獎給各運動員 
昨日星期省議會休會一日今日下午開預算審查會松江維持慈善教育會昨函省議會指明提議舊道府州共有欵産業之誤點並辨明其性質上海奚錫仁等函請議定辦法限制米麥不准入交易所經營蘇州省立第二工校全體學生來電詳陳緩辦專門難期發展教育情形 
旅寗贛同鄉因反對楊慶鋆長贛昨推方冠吾閔達生赴京與旅京贛同鄉接洽謀抵制方法 
美國駐遠東艦隊總司令海軍上將史多思定明日由滬來寗齊督昨諭副官處預備招待事宜並派温世珍謝傅安届時赴滬寗車站歡迎 
昨由滬又運到北省災民張玉臣等男女一百零三名即轉津浦車運赴直隸河間原籍 
　　財廳令各稅所繭稅收入每百斤帶徴公所經費洋三角改良蠶桑會經費洋一角 
警廳拘獲兜售農工商聲雜誌之李亞飛現己訊明並無過激嫌疑昨己開釋 
軍署秘書長婁裕熊前請假赴津爲子完婚現忽丁母憂昨來電請假百日在津治喪 
[杭州快信]  
　　省憲期成會昨開成立會選出杭屬評議員陸啓張立張衡嘉屬褚輔成龔寳銓李開補湖屬李次九蔣玉麟蕭鑑寗屬盛在珩孫鏘嚴方紹屬阮存性童學琦　忱台屬張趐王犖周繼濴金屬王廷揚何紹韓陳鼎新衢屬何建章汪漢滔貴德馨嚴屬胡炳旒方孔修方贊修温屬鄭邁周錫經楊悌處屬樊光陳琪毛蒙正又選出交際幹事每屬四人及會計庶務編輯文書幹事許偵雲等十二人 
省議會今日第四號開議列入議程者爲籌辦全省小學及社會教育參觀團各縣公立病院條例外海漁業局各項章程等案十四起 
新任杭地檢廳長胡國洸（號再恩四川人）昨由京抵杭定二十六日接篆 
赤城旅杭同鄉會台屬路賑會水災急賑會昨開聨合會議推張羽生爲主席首討論賑米問題分二項辦法一賑濟照成議分撥二平糶酌量地方情形次修改董事會章由周繼濴等起草决定每縣推舉二人 
塘栖商會因該處大綸繭廠業己開秤呈請内河水警廳特派禦武兵輪馳往防護 
地方通信 
[松江]  
　　女高開游藝會縣立女子第一高小校於二十二日午後開游藝會是日原不招待來賓而來賓之到場參觀者數仍不少評判員除由本校教員分任外另請縣署三科主任顧稼軒評判作法午後一時開會先由學生張家蕙操國語報告宗旨然後按節目表演演來俱有可觀尤以舞蹈唱歌爲最其間如三級之變人舞一級之化裝災民歌觀者均爲讚賞國文速作一節由評判員臨時命題爲「本日游藝會記」三級生張秀鈺以十分鐘完卷其他如張家蕙之圖畫奚珠娟之書法亦極精美至午後四時共演三十四節各級復接演化裝劇三級演「饑民慘狀冷血富人」二級演「老人」「私塾」一級演「修身作法」迨演畢己鐘鳴六下矣 
　　屠稅展期投標縣署於本月二十日招商投標屠稅因稅額過鉅各商觀聲致無結果現縣署己定二十六日重投减去底機正稅一千金一方呈報財廳一方出示布告俾衆咸知 
[蘇州]  
　　水警廳提訊私刑誣良案無錫人黄士甲日前來蘇赴水警廳控偵探單秋亭周湧泉等私刑誣陷經趙廳長批飭駐錫水警第二區師區長將單周等解蘇訊辦己紀前報兹悉此案尚係去年夏間事緣無錫南門外浦子敬被竊一案該處水警二區價探單秋亭指黄士甲爲浦案賊犯於是年七月二十七日至浦巷上將黄拘捕解至水警某員家中私刑敲打逼令誣攀南門人馮菊泉收買賊贜迨後由無錫縣知事將馮拘案與黄各判徒刑黄馮不服當赴高等廳聲明上訴高檢廳己批飭該縣吊齊原劂送廳核辦黄士甲义遣其岳母李袁氏爲代訴人具狀水警廳控單秋泉等以水　稽查名義私刑逼供誣良爲竊有血衣爲證等詞趙廳長遂批令解蘇訊究該水警第二區區長師蘭亭接文後立即備文將稽查單秋亭及周湧泉一併派警押解來蘇送至水警廳經趙雲生廳長親自審訊先傳原告李袁氏訊問情形後提單秋亭訊問爾之稽查月得薪水幾何單供並無薪水端賴辦案分得嘗欵趙廳長問馮菊泉一案爾得賞欵幾何單供賞格一百元零費五十元又問私刑逼供一事單初不承認經黄士甲之岳母李袁氏在旁一一證明爲某人動手某人呵駡用何木器擊何地位傷痕何處關閉何室供畢又將血衣呈閱趙廳長問單有何答辯單俯首無詞繼提周湧泉畧訊供詞後遂判候備文一併解送吳縣知事署依法審辦　　人力車通行問題蘇城城内通行人力車一事業經市公益事務所開會表决通行並由籌備員議决車數及車式等項現該籌備員等續將通行章程及路綫等現劃妥善大致分通行之車爲自備與營業兩種自備車每乘繳特别捐十元每季繳經常捐三元營業車每乘繳特别捐五元每月繳經常捐二元如觀前大街間門中市養育巷等熱鬧塲所營業車祇能串過不准通行自備車並無限制刻己報告市公益事務所定於本月二十九日下午召集各法團大會通過後即呈報官廳備案施行 
　　警廳長禁捕田鷄警察廳李明遠廳長近以田鷄一物棲息水田食稻中之螟虫有益於農事而該物之肉體附有微生物甚多食之則無益於身捕之則有害於農故每於農事之際曆由官廳禁止獲　在案兹恐日名　坐難免無陽秦隂　捕掟情事　昨特重申禁令如敢故違由　警陪地釋放死者立即　　並將捕賣　人從嚴懲辦以資取締 
[鎭江]  
　　綢號創設繭綢廠繭綢一項行銷歐洲極廣鎭郡蔡協記綢號有鑒於此特價買道署後北城根空地一塊建築廠所行將落成專製繭綢推廣銷路亦實業界之好現象也 
　　水警保護繭商瓜洲水警趙署長以絲繭上市中外商人携帶現銀分往鎭屬五縣各地設莊收繭爲數甚夥恐有匪徒乘間竊發昨特通飭向駐丹徒丹陽溧陽中各處水警師船妥爲保護毋稍疏虞 
　　電燈廠嚴查私泡鎭郡大照電燈公司近以燈光暗淡其弊多由於私换大泡者衆故連日派員會同警察紛紛向各處調查昨在後街一帶查獲私點大泡者計有五六十家一律送交警局照章議罰 
[揚州]  
　　省令限緝盜案揚屬南鄉劉園林家盜案迄未破獲經劉以捕務廢弛延不緝盜等情上赴省署控准於二十一日訓令王知事嚴比探警上緊弋獲 
　　呈復工塲失火揚州第六工場上次被火燬去茅屋經該塲長呈報實業廳該廳以起火原因未據確報特令江都縣知事調查眞相現經王知事查明火係由外抛入繪具圖說於二十二日備文呈復該廳察核 
　　各界公餞趙道尹昨日（十六日）淮隂紳學兩界假座縣商會爲舊道尹趙氏錢行上午八句鐘有縣農會長喬伯瑶商會公斷處長聞溥市董周鶴卿教育會長方鵬搏先後蒞止九時趙至當放爆竹許多表示歡送旋由各人公宴觥籌交錯至下午二時而散 
　　道署更委椽屬淮揚道尹胡海帆業於十六日接篆署中人員亦經分别更調己發表者如下秘書兼總稽核陳子錡一科孫丕康二科黄世熙三科貝壽彭學委吳庚鑫秘書兼收發曹超華收發陳慶壽管卷孫開甲科員兼會計孫寳寛庶務主任朱股文　　　報教育統謹教廳近查江都社會教育九年度統計表及九年教育統計表均未據報特於二十日令知王知事迅行造報以憑彚核 
[宿遷]  
　　城區各校聨合運動宿遷城區崇實學校師範講　所第一高小第二高小女子高小第一國民第二國民第三國民第四國民商立國民育材國民及栅淵國民共十二校昨在體育塲開第二次聨合運動會全塲内圈爲運動塲中圈爲徑賽道外圈爲來賓席學校團體來賓有三高耿車高小四維三育崇本愛人樹人義保進化等校不下三百餘人普通來賓計有四五千人之多上年運動三十多節下午運動四十多節内中團體運動占火部份田徑賽各校比賽亦特别情形以開會時先由會長張世毅報告開會示旨後杜視學代表徐縣長訓詞大意謂本届聨合運動會不僅表示各校體育成績舉凡德育美育均可在運動方面連帶表出希望大家努力前進不懈云云是日會場雖然狹小來賓擁擠幸賴童子軍維持得力秩序不稍紊亂一般人均讚美不置云 
[嘉興]  
　　葉行己告結束嘉興南北兩門及四鎭各葉行現以蠶多上山桑葉銷路毫無業於二十二日起一律停秤今歳各葉行先恐葉價飛漲多於立夏節前買進數千擔或數百擔不等無如開秤後葉價日跌每擔由三元而二元而一元而至七八角因此各行莫不虧蝕據查每行所虧多則二千餘金少亦數百金云 
　　集欵組織襪廠商民陸志仁張有富等以線襪銷路暢旺利益亦溥特招集股本二千元組一織襪廠現己勘定西城吳姓大厦爲廠址一面遣人趁滬定購襪機及紗線等一俟運禾即行招收女工開織矣 
　　勸民種植桑株　嘉興縣知事汪瑩以本邑人民向重蠶桑惟城一帶民間屋畔牆邊每多曠地任人堆積瓦礫棄利於地殊爲可惜特於前日出示布告限各該地主於一月内將曠地内之瓦礫垃圾一律雇工挑凈種植桑秧如不遵行期滿則由官廳代爲執行或科以罰金一面責成各警所各自治委員查明曠地業主勸其種植以興地利而振實業 
 
 
 

Page 9

 
 
   
 
 

Page 10

 
 
本埠新聞 
[遠東運動會消息]  
　　葛萊博士云遠東運動會開會時因各團體及個人在場攝影者太多兹定一限制中國日本及西方各國三方面各派一家專任此事中國方面己指定商務印書館其他兩方面尚未指定此三家允許在運動圈中攝影此外各國團體及個人只可在圈外攝影不能入圈日人初欲裝無線電話及電臺均己阻止 
六月一日星期三晚間遠東運動會除原有游泳外並將添四種游泳方法（一）衝水前進（二）水底拾碟（三）奇態游泳（四）潛水游泳因將試驗其如甚佳即將加入以後每届遠東運動會也凡擬加入此項運動者以該晚八時爲止其願意報名者則須先從速照章納費報名云 
二十五英里賽跑以日本運動員最樂請求實行並有日運動員六人將加入此項運動定於六月一日約下午二時半在虹口花園（即運動會塲）舉行其路徑爲五英里之圈形賽跑者即周繞五次云 
上海各女校定於六月一日參與遠東運動會各女校參與人數如下女靑年會體育師範學校三十四人愛國女校七十人務本女校二百人民立女中學四十餘人裨文四十餘人聖瑪利亞五十餘人中西女塾五十餘人神州女校四十人勤業女子師範六十餘人愛羣四十人中國女子體操學校三十餘人清心六十餘人萬竹女校六十人另有愛迪生電燈公司之女工十四人聞在運動場將以女運動員所佔之地依校劃開並誌以校旗開會時各女校將先併爲一隊遊行一周俟運動令一出各校代表回至各校區域於是各舉行種種遊戲或舞蹈等運動員服式將爲白衣黑裙黑襪與黑鞋云 
此次運動會與賽者爲中國日本菲列濱餘如印度諸國均不能與賽大約下次可望加入也 
　　該會對於本埠各報館將各送入塲劵二紙（每劵十元）新聞記者席設在中央觀望台上中外各報均在一處菲列賓選手到滬均住船上不再另覓旅舍 
　　各界購遠東運動會入場劵者紛至沓來頗形踴躍本埠各大機關公司商號如寗波同鄉會江蘇教育會先施公司永安公司伊文思圖書館商務印書館時評洋行謀得利洋行等均有分售劵票俾各界便於備購入塲劵價目家庭特劵可携眷屬入塲隨時出入全張一百元個人長劵隨時出入每張十元優待劵簿每本十張售洋十元特别劵每張一元普通劵每張半元學生優待劵由校長介紹者每張售洋二角 
江蘇特派交涉公署於昨接准駐滬日本總領事來函略謂本届遠東運動大會本國選手於本月二十四號由日到滬希查照云云聞許交涉員與總商會長聶雲台均於今日前往虹口日船碼頭歡迎云 
昨日下午四時日本體育會委員長岸清一博士來電謂今晨八時日本委員二十三人運動員九十人及隨來者四人抵滬匯山碼頭委員中有體育專家及醫生等抵滬時即由日本郵船會社之拖船接至三菱公司碼頭上岸即往該郵船會社休息本埠日僑之任此次運動者亦將往該會社聚叙會員長演說中國政府代表許秋颿君及遠東運動會各委辦亦將表示歡迎下午赴虹口花園拍照大約分住九旅館明日（二十五）正午由日本上海新聞記者俱樂部在該部宴請之下午七時則由日本上海體育恊便請宴地點亦在日本俱樂部後日（二十六）晚七時半又在該處開援助選手演藝會籌補經費云 
漢口運動員昨有一人抵滬所任係五項運動及擲鐵餅云 
徐大總統己捐助該會二千元現由政府捐二千八百元總理贈獎大銀碗一隻由該會委員會議定贈與網球之最優等者云 
昨該會事務所接奉天電報謂奉天運動員約於後日（二十六）來滬 
華北籃球隊己於昨晨由北京靑年會幹事傳伯思君及竊球指導員王石卿君等伴同來滬住於一品香旅社計八人隊長王瑞生君（北京靑年會）隊員魏樹桓君王　武君王榮春君翟蔭梧君（以上均北京高師）郭景儀君（北京靑年會）梁致瑞君（匯文大學）孫立人君（清華）今午五時擬與華南籃球隊比賽明午與華東籃球隊比賽地點均在北四川路底之西童學校操塲云昨日同來者並有刁作謙潘文焕二君預備加入網球比賽又有北京匯文大學之網球選手楊文濤君亦將參與此次之遠東運動會云 
香港選手隊亦己於昨晚來滬計分四約三十人總領袖爲劉福基君（甲）足球隊隊長梁玉堂君副隊長陳蘇君隊員劉慶祥君馮帶君梁　芳君張榮盛君黄柏松君葉九臯君區學傑生君彭錦榮君陳光耀君甘福君黎郁逹君許成耀君霍炳賢君（乙）游泳隊隊長梁鐵生君隊員楊炳貴君石永坤君梁兆文君陳曉眉君莫勝根君何伯駢君（丙）網球隊吳仕光君 
[華北籃球隊攝影]  
　　王石卿君（指道員）王榮春君王鑑武君王瑞生君（隊長魏樹恒君） 
　　孫立人君梁致瑞君翌蔭梧君郭景儀君 
　　韋榮洛君羅文惠君蔡文炳君科文進君（丁）田徑賽夏百吉君（長距離如五英里一英里半英里）夏國林君（四百四十碼二百二十碼）亦住一品香旅社 
厦門之選手四人亦乘新寗輪於昨晚抵滬三人係田徑賽一係游泳（一）陳家希（美華中校）撑竿跳高欄十項運動（二）李家和尋源中學五英里賽路（三）吳詩燈（集美中學）五英里賽跑（四）邱思志（尋源中學）百碼四百四十碼及一英里游泳今日尚有厦門靑年會之孟例綽君蔡鏡波君及集美中學之林降生君即可來滬三君係該處派來照料之職員云 
[推舉運動聨合會代表之預備]  
省教育會昨致省立各學校函云敬啓者敝會接准靑年會體育部麥克藥君函稱本届遠東運動會開會時有數委員欲乘此時機組織中國運動上統一之聨合會請派代表共同組織等情查此項聨合會己定名爲中華業餘運動聨合會前年己在上海集議一次有中西臨時委員共五人章程亦己草定將於六月一日舉行成立會此會之組織不僅爲謀中國運動上之統一凡關於　育上疑難問題亦將藉此會而得適當之解决而聨合國外體育團體以收觀摩切磋之益尤爲重要現旣護有辦法自應推舉代表加人以速成立按該會章程第四條第五條主動會員以一團體爲一單位五單位合推代表一、 
人十單位得推三人省立學校即以一校爲團體約可共推代表九人惟距開會之期己近俟分函合組後再推代表或己不及本届遠東運動會關會貴校當有教職員來滬參觀即請委託一人於本月三十日下午七時賁臨敝會共同集議即行公推代表出席該會較爲簡捷附奉草章希察閱再草章第四條所謂應納各費詢悉擬俟六月一日成立會時公同决定合并奉告專頌公安江蘇省教育會謹啓五月二十三日 
[美艦與商輪定期下水]  
　　造船所承造之美艦第四艘江南造船所承造美國運艦四艘三艘均己下水其第四艘定名客賽號船壳亦己造竣定於本月二十六日下午三時進水己由該所長劉冠南鄺國華柬邀各界届時前往參觀並備小輪在新關碼頭迎迓兹將該艦尺寸造法錄下艦身長四百二十九英尺寛五十五英尺艙深三十七英尺十一寸半吃水二十七英尺速率十海里半三脫汽力機一架烟管大鍋爐三座馬力三千匹 
　　合興廠承造之川江輪船南市機廠街合興船廠承造四川峽江公司淺水輪船一艘計長一百三十五英尺闊二十二英尺載重吃水五英尺速率每小時行十三海里半全船重量二百四十噸載重八十噸即可裝棉紗三百五十件船内裝置三汽筒引擎二座計馬力一千四百匹立式水管鍋爐二座鋼管二千二百支船上機件均係該廠自造刻己工竣定於明日（二十五日）下午二時半行下水禮一俟裝配完全即當開往四川行駛於宜昌重慶間云 
[航業消息零拾]  
招商局之新豐號昨由天津裝來中國銀行之現洋二十七箱計十三萬五千元又太古公司之通州輪船裝來天津金城銀行及敦義敦昌莊之現洋四十一箱計二十萬五千元另有金鎊一箱計重八十磅而該公司今日開赴港粤之山東號裝往香港計有大德昌銀號之元寳三十四箱合計足紋十萬兩金子一箱計二千鎊現洋五箱計二萬元此係裝至香港之永德莊者尚有裝往鴻德莊亦有現洋五箱計二萬元小洋六箱計二十四萬角又有本埠錦經綸銀號裝往廣東有元寳四十箱計二千四百隻合紋銀十二萬兩另有陳端記等各銀號裝至廣東永昌等莊亦有銀子二十九箱合足銀八萬七千兩又裝往汕頭有現洋十九箱又怡和洋行之威升號今日開往港粤裝赴香港有現洋二十二箱計八萬八千元裝赴汕頭有現洋十箱計四萬元 
　　怡和洋行之永生號現因有米糧運往小吕宋故俟本星期六該輪從浦口還申後二十九日卽須運米駛往小吕宋此次該輪在小吕宋方面行期甚長故此間先將烟津班輪裕生號代駛俟財生入廠修理時另再調派他輪開班接替 
[昨日車運出口之現洋]  
昨日（二十三日）滬寗路大通運銀公司承運交通銀行現洋二十萬元某錢莊五萬元福源莊三萬元順康莊三萬元怡大莊一萬元慶祥莊三萬元均裝至無錫又交通銀行現洋五萬元福源莊五萬元鼎康元順二莊五萬元裝至蘇州又信孚洋行現洋二萬元渭源七萬元裝至丹陽鴻祥元順二莊現洋五萬元裝至常州 
昨日滬杭路同和運銀公司承運交通銀行現洋五萬元至杭州渭源莊二萬五千元至臨平又三萬元至硤石又福康益大順康裕康等莊十七萬四千元至嘉興又長源莊五萬五千元至嘉善又四明銀行現洋三萬元至楓涇 
[滬杭車承運鮮繭第一批抵滬]  
昨日滬杭路火車由杭縣裝來鮮繭一千二百包由元豐承運春季鮮繭第一批到滬矣 
[杭州之蠶汛]  
　　浙江新絲上市較早本年因蠶汛天時較寒而多雨水故絲身稍見糙硬而少光潤昨日絲業接杭州快郵謂該地現定於二十一開秤其價臨時察看身分再定云 
[糖業之昨訊]  
　　糖市現己定勢東白前日星期無市太古車糖亦然惟國産漳靑開出數千包價六兩糖業交易所事日前南北行家在點春堂叙議之後南市有十四家持異議以各發起人尚未將開辦情形及一切章程草訂遽行開會似太鹵莽從事現發起人正在籌備再行訂期磋商務逹辦到目的云 
[近一週之米麥雜糧油餅市况]  
　　米價依然高昻麥市頗形堅定 
　　雜糧交易暢旺油餅市價大漲 
　　米本埠米市數星期來因來源稀少人心惶恐致價格繼漲增高經官廳限價十一元己迭誌前報兹悉本星期中米價雖略經回疲訐然尚在十元七八角之譜综本週中最高價北市曾到限額十一元南市最高到過十元九角聞産米區城如常熟等處有禁止運米之舉並以奸商囤貨居奇鑒於市價日高不願廉價售出以是人心堅硬米價一時難望鬆動南粳價由十元三四角漲到十元八九角白元需要特旺價己至十一元之外 
　　麥麥市本星期來甚屬堅定皆緣麫粉銷場極旺粉廠辦貨頗多之故内地麥商因滬上麥價未見過好故頗有持貨不肯裝運之意邇來到貨甚少惟新小麥將次出新恐麥價難望過於抬高且轉瞬黄霉將届粉商未必能辦進過多最近開出明光小麥價計三兩六錢懷遠小麥三兩五錢七分較之上遇市價各漲錢許默察市面蓋己呈平定之局矣 
　　雜糧本星期各種雜糧交易甚旺荳市因大連市價見好且來源不多致價格步漲據最近電訊黄荳現貨價四元五角六較之上週市價又漲角餘本埠豆市如穎州及懷遠黄荳開出甚多俱係本街及油廠辦去大連荳平格價三兩五錢七綜一週中絶少變動穎州荳價三兩五錢五較上週漲錢五六分懹遠荳價三兩較上週漲二錢目下油銷季節己届油廠家需要荳作原料正在暢旺故荳價一時不致回疲生仁廣帮仍有去路價格亦步漲最近河南生仁價開四兩八錢較上週漲二錢之外山東貨四兩八九錢較上週漲三四錢一時廣帮去路不致斷絶生仁價看堅定其他豆類如榨荳蠶荳等交易均旺芝蔴市面洋莊去胃甚大己不如從前之呆滯價格較上週又見升騰最近明光芝蔴價五兩六錢五歸德芝蔴六兩之外漢口貨六兩一錢餘九江貨七兩半之譜較上星期漲三四錢據西商消息目下海外市面略高先令堅硬洋莊辦貨漸起云 
　　油餅時届夏令油餅季節己到故本星期來油餅交易極繁且到貨不多故價格甚高在連油最近價八元八角較上週漲四角餘本埠連油價八兩三錢五較上週漲高半兩之外生油廣帮去胃甚大最近價八兩二三錢價亦漲六七錢本廠油餅開出極多本廠油價八兩半餅價二兩四錢之外較上週高錢許 
[南洋華橋代表入京]  
　　南洋馬來聨邦四州府華僑代表廖衡酌在滬與各團體周旋有緒兼接新加坡來電謂學校註册條例當地故府忽又宣布六月一日實行焦急萬狀除一面電請當道設法挽救外復於本日偕同英屬海峽殖民地三州府華僑代表余佩臯入京向外交部交涉云 
[續爭學校註册條例電]  
　　省教育會電北京外交部教育部鈞鑒接新加坡電英屬教育條例定六月一日實行事機追切請電顧使力阻江蘇省教育會養 
　　廖衡酌電廣州孫總統陳省長鈞鑒頃接星洲電學校註册六月一日實行僑民惶急請設法挽救覆華僑聨合會轉廖衡酌馬 
[華僑學生會開會紀]  
　　討論簿記條例與學校註册條例事 
二十一日午後華僑學生會因菲律賓新訂簿記條例及南洋英屬學校註册條例二事在粤僑商業聨合會開會討論來賓有南洋英屬三州府華僑代表余佩臯馬來聨邦四州府華僑代表廖衡酌粤僑商業聨合會代表杜清貽華僑聨合會代表許冀公謝復初等及華僑學生等數十人三時開會傅文楷起立報告今日各校僑生在復旦大學祝選遠東運動員故不能全體到會吾等回去當將開會情形轉致各校僑生云云次會長謝碧田宣布開會宗旨并感謝來賓謂今日斯會乃關係全體華僑實業教育極大勿作學校條例僅關英屬簿記條例僅關菲島能行於英美焉知將來不推行於各國屬地故爲我華僑學生切身之事當然格外關心各父兄在海外對於此兩事均出力死爭豈有子弟在國内求學而不痛心之理本會乃純粹華僑份子故召集諸位僑生前來共同討論應有特别辦法繼請廖余兩代表將英屬學校註册條例阻礙華僑教育要點略爲解釋廖君謂此等條例與華僑教育前途極有關礙如果實行足令華僑學校無形消滅學校成立全在校董教員該條例對於校董教員皆嚴定罰金誰肯擔任果如果則海外華僑子弟皆無由受祖國文化其愛國之思想無從發生此最可懼之事諸君須詳加研究云余君謂阻礙華僑教育之條例己由廖先生解釋無須再言但今天見日本小學生遊行有兩千人之多皆係北四川路日本小學校之學生令人發生一種感想日本人在上海不過二萬多人而小學生有二千餘人其教育之普及可想而知南洋新加坡華僑有三十餘萬人約計小學生不過四五千人兩相比較慙愧萬分此樣教育之程度尚招外人之忌務望貴會力爭云云全體一致舉手贊成力爭遂討論辦法結果對於英屬學校條例事備公文兩份一致英皇一英衆議院對於菲律賓簿記條例事亦備公文兩份一美總統一美國會由華僑學生各自簽名作不平之表示請謝會長主稿即擬就宣讀先期印送各僑生然後簽名發出旋飲茶點後由武術會教師在粤僑商業聨合會花園内表演武術衆皆鼓掌至六點盡歡而散 
[旅滬順直會館致天津電]  
　　旅淚順直會館爲反對標賣天津亨寳棧事曾致北京一電己誌二十一日本報兹又致天津電其文如下天津曹省長鈞鑒標賣德僑亨寳房地事原有限定華商不准外人投標之規定方幸政府愛護主權維持航業之至意不料前日投標後盛傳外人託名華人希圖購買國家主權商人命脈斷送貽盡查歐戰時期噸價暴漲津商困迫萬狀幸三北公司租有該碼頭即要求三北公司開闢津埠航線得以減平水脚津商受惠每歳以二百萬計今若被外人攫去津埠商人感受切膚之痛紛紛電滬求援己於賀日分電國務院交通部内務部特種財産局呈請維持志祖等爲桑梓商業計爲國家主權計仰懇省長主持電咨管理特種財産局取消標賣設法保全除由會長董蘭舫尅日北上面訴此事利害津商苦衷外先此電稟懇乞省長俯賜主持以維商業而保主權不勝迫切待命之至旅滬順直會館總董姚志祖協董孟慶霖等同叩濴 
[寗紹商輪公司定期開股東會]  
　　寗紹商輪股份有限公司兹因一年届滿經董事會議决定於舊曆四月二十二日在四明公所開常年股東大會所有該公司第十二届庾申年收支賬略業由正副會長樂振葆袁恒之方樵苓造具報告並經監察員何積璠盛丕華謝蓮卿方畊硯等復核無訛分别簽押俟開會時當衆送交查閱兹將是項賬略頂先披露於下（一）該股本公積等二十一項共洋一百五十七萬零二百二十九元四角八分八（二）存惠通等二十九項共洋六十萬四百十元九角三分四（三）存新老寗紹船本等二十五項共洋一百二十一萬零二百三十六元九角五分四（四）收老寗紹水脚等二十七項共洋八十六萬五千六百六十二元八角八分六（五）收新寗紹水脚等共洋三十八萬三千五百八十二元八角四分二（六）支老寗紹繳用等十七項共洋六十二萬五千二百四十四元四角八分六（七）支新寗紹繳用等十七項共洋二十一萬六千三百七十元零七角七分二以上庚申年計盈餘洋二十四萬四百十八元四角除公積（二十分之一）計洋一萬二千元除官息洋七萬二千八百元除各輪折舊等共洋三萬零八百零四元八角八分二再加己未年分盈餘洋七萬五千三百二十二元八角三分四兩共凈盈餘洋二十萬零零一百三十六元三角五分二釐 
[閘北米糧公會常會紀]  
　　閘北經售米糧公會昨日下午三時開常會到者正副長陳叔每范和笙錢君華曁會董會員等己過三分之二即將各種要事提議表决如下（一）前經初讀二讀通過設立滬北米糧公所仿照南帮公所辦理公舉錢貴三爲臨時組織正主任范和笙爲副主任未經正式成立以前各事均請兩人負責第一着手自集公債先濬米市河道各種手續呈請縣長轉詳核准施行（二）和豐泰駁船大斛當由敝會將斛送交米行公會議罰外本會邀同各客合議（甲）罰欵一百元助入米糧公所開河費（乙）斛司開除（丙）不達二項目的各客不售該行本會不負責任（三）現時米價過昻己承縣長出示限止十一元恐後産地各自爲禁路途防有不安本會函請總商會轉詳省長通飭沿途水警保護流通外還懇本省長官會咨部院嗣後無論各省軍米賑米平米概向國外去辦俾各處米價得平且安南秈米陸續進口可見該處米價不大運滬銷售亦頗合算也 
[王省長離寗消息]  
　　江蘇省長王瑚於前日（二十一日）夜由寗乘滬寗路十一點開行之夜班快車僅帶隨員一人坐頭等車中但未知在何站下車行踪甚爲秘密未悉其詳云 
[追悼法故公使紀]  
　昨日（二十三號）駐滬法總邻同韋禮德率同法副領事等於上上午九時詣法租界新北門外天主堂爲駐京故公使卜柏氏開追悼大會本埠各機關均下半旗誌哀江蘇特派交涉員許秋颿率同陳科長楊秘書滬海王道尹徐警廳長沈知事松滬護軍使代表汪參謀長等均詣堂弔唁 
[英人祝賀帝國節]  
今日爲英國前女皇維多利亞誕辰英人名之爲帝國節上海英人照例舉行祝典其禮節如下午前英領署升旗教堂行祈禱禮總領事在署校閱英水兵英人團練兵與印捕操演午時上海總會英人會員招待同會會員午後跑馬場開球會英總領事夫人招待英國女子協會會員英總領事舉行跑馬總會戰事紀念物之揭幕禮晚間前英國飛行隊員在上涨聚餐博物院路大英戲院開音樂會招待香港球員 
[日兵民與美兵鬭毆案]  
文匯報略云星期夜虹口日本水兵與平民攻擊美兵日人數衆且有利刃而美兵則僅揮拳相禦致有美兵三人受刀傷入公濟醫院療治當塲有美兵三人爲西捕拘獲日人則旣無受刀傷者亦無被捕者聞日人匿於弄内遇單行之美兵則出毆之遇成羣之美兵則避而不出美兵亦四處尋覓日人鬭毆昨日美公堂開訊此案被捕美兵到堂者二人其他一人則在醫院療傷堂上以此二人皆有騷擾情事一罰五十元一罰二十五元以儆云 
[西崽向英赫副領行賄之訊判]  
 
 
 

Page 11

 
 
駐滬英副領事兼公共公廨陪審官赫金生氏於前日薄暮時在流西斜橋總會聚餐忽有一侍者華人願以洋五千元贈與赫君要求其允許因盜案在押捕房之蘇州人浦金榮准予交保出外赫君於是勃然震怒立以電話通知該管捕房着速派探來拿行賄之人捕頭當飭華探沈阿岳協同九十號西探前往拘獲謝善興一名帶回押至昨日下午二時解送公共公廨第二則庭由關正會審官會同英副領事包克本氏升座研訊首由九十號西探上堂禀稱昨晚七時三刻得斜橋總會電話即偕包探沈阿岳前往據赫君云被告欲以洋五千元向伊行賄要求保釋浦金榮故我遂將被告拘獲該被告在該總會爲西崽係掛六號銅牌詎將其帶入捕房一再盤詰彼堅不承認云云次由赫副領事站入證　譯稱上星期六我往斜橋總會消遣時該總會二號西崽問我浦金榮被控案我未注意昨日星期我又往該總會邀友聚餐該西崽又向我謂浦金榮一案如能將浦釋放浦妻願以洋五千元相酬或送禮物亦可我聞其語即知照捕房迨中西探到來見被告胸懸之二號銅牌忽己易爲六號但察其面貌與掛二號銅牌者相似云云再次由男女爾西人相繼到堂證明伊等目擊掛二號銅牌之西崽與赫領談話今掛六號銅牌之西崽相貌確實酷肖二號西崽惟是否即彼不能證實云云又由斜橋總會書記西人上堂聲稱此事出後該總會之二號西崽即避而不見迄未尋獲該西崽面貌亦略有不同之點等語問官訊畢磋商之下首由包君宣佈判語譯之如次「查此案被告人因向陪審英副領事赫金生君行賄洋五千元意圖赫副領事違法行使職權實犯新刑律第一四十二條之規定本正陪審副領事查此事不但辱及英陪審副領事等人格及名譽且污及英國官員及法律職權認此事爲極關重要旣有此等告發可見有人悞信英陪審副領事等公然受賄殊不可解本副領事深信向陪審副領事等直接行賄此實爲第一次先此固有不法之徒向本副領事等之僕役試行賄賂然苦於難得實據無從究辦蓋僕役下人固不免乾没賄賂向行賄之人僞作己將財物交給副領事等照收也總之此案實爲從來所未有各項訴訟人等應明白了解英陪副領事蒙此誣衊深堪痛恨此外行賄之人固有未被告發自覺大可慶幸者本陪審副領事現接有十數家聨名公稟一件爲保釋浦金榮事内有舖户等擔保此案浦金榮係被誣控等語查此等稟詞本可置之不理惟擅具此等稟詞呈交本廨官員無異干涉司法殊屬非是按諸法律應受重大罰金並應科以徒刑也」關君繼續諭曰「包副領事頃間宣布各節本正會審官極端贊成今有數語當衆宣示本公堂審理各項民刑案件素以公正平允爲歸依此案發生足以謡惑公衆信任公廨之觀念關係極爲重大外間似有一般人以欺騙手叚假借公堂名義在外招摇索詐肥己以致無識之訴訟當事人受其欺朦本案竟有人向英赫副領事直接行賄業己拘獲到案自應盡法懲治惟訊無充分證據證明到案被告爲行賄之人當然將案註銷本正會審官今再警告大衆對於此等犯罪行爲萬勿輕於嘗試並警告一切訴訟當事人等切勿再受愚惑同干法紀是所厚望焉」諭畢捕房律師將人投於捕房之匿名信一函呈由中西官閱悉函内有承審浦金榮一案之華官己由陳某代爲運動成熟以四千金賄賂業己付過二千元等語因宣諭謂俟捕房查有證據提起控訴可也言畢退庭 
[客棧内拒捕盜匪案之研訊]  
　　婦人沈老二無干摘釋 
上月二十八號公共租界六馬路興發客棧内發生盜匪拒捕擊斃包探奚德安楊兆麟經捕當塲掌獲周企南張根校陳阿廷事前拿獲楊五寳婦人沈老二事後拿獲宓詠琴陳永康王根來婦人岳袁氏陳何氏等十一名解由公共公廨命押候查明究辦經詳前報兹由捕房調查得婦人沈老二確與各盜無干岳袁氏陳何氏則均與盜爲伍其餘楊寳五等九名除周張陸三人所犯拒捕案外並與各盜於近六個月内选次糾嘗黨搶刦愛爾近路二百九十五號值價三百元之金飾銀洋北浙江路二十七號某鞋店值價一百六十元之金鐲東棋盤街五十四號值價三千六百元之烟土山西路二百五十二號值價百餘元之金鐲馬霍路一千一百四十五號值價二百七十八元之財物浙江路五十七號值價一百二十元之烟土福州路二百七十三號之橋飯票西華德路一千九百五十八號蓬路六百七十號及在洋涇浜搶刦某氏婦人之金鐲等案消贜分肥因於昨日下午傳齊事主將男婦人犯押登汽車解送至廨沿途觀者甚衆迨至四時許由陸襄讞會同英赫副領事升座第二刑庭首先核准捕房請求將沈老二一名開釋復由捕房律師費斯福氏起立將各盗共犯盜案十宗命案兩宗（即拒斃奚楊二探）之案情詳細陳述畢續由四十號西探目潘林士上堂稟明因先獲楊五寳一盜再往興發客棧捕拿各盜致被開槍拒斃兩探由我格斃盜匪金見苗一名當塲獲三盜後調查各盜所犯案情各節並由愛爾近路事主婦人張李氏到堂證明四月二十三號夜被盜匪七人闖入行刦第二被告捋刦伊之金鐲情形問官乃命譯員將楊周張陸四被告在捕房供認夥刦張李氏有分贜不諱之供詞向其朗讀一過記四人均直認所供是實中西官訊至此因己六時諭令被告帶回捕房押候續訊 
[國内輪船運貨進出口之調查]  
　　進口貨（烟津）太古公司之通洲號昨自烟台裝來綢貨二百十五件絲念六件毯子五件土布九件蛋白念二件藥材九十五件鐵條一件水果二百十九簍蔴袋二件花生三百件舊銅十九件尤魚十件魚干三件蛤干八件雜貨四十一件又有招商局之新豐號昨亦自烟津裝來水烟六百○四件洋减五十八件夏布一百二十六件蘇菇四件大頭菜十件土布六件土酒六百罎生梨六十簍石棉一百件瓜子一百十件洋布一件雜貨五十八件（長江）三北公司之德興號昨自長江裝來白來一千二百二十袋毛茶一千○十二件綢一百六十六件土布二十件黄豆一千七百九十包棉花二百件機器打包花衣四十四件茶梗四件芝蔴七十五包藥材四十一件又有轉甬之白米一千三百四十三袋靑蔴四十七件硃砂五件（厦門）招商局之嘉禾號昨自厦門裝來冰糖一百四十九包赤糖二百五十九包桂元三十四箱烟葉四件雜貨一件（寗波）太古公司之新北京號昨自寗波裝來竹桶一百件木竹念件蔴皮五十件草蓆一百七十九件木器七件藥材四十四件竹根九十件杉木七十件乳腐四百件舊蔴袋念五件川貝一件海味六件香粉七十六件棕毯一件油子二件雜貨二件 
　　出口貨（寗波）寗紹公司新寗紹號昨由申裝出白米五千九百十二袋生油一百桶棉花三百包香烟一百十五箱木板一、 
百三十七件鹹魚二十件洋布九十九件肥皂一百十件玻璃七十五件白糖三百七十包麵粉二千三百袋鐵一百○二擔雜貨一百九十八件又有轉口米一千五百袋藥材一百四十三件同日太古公司之新北京號亦由申裝出藥材念六件皮油五十件大米三千二百三十袋靑蔴一百五十件粉絲二十五件水泥一百三十桶拷皮三百五十件扇子十七件麵粉二千九百十二袋靑鉛十件雜貨八十件（港粤）太古公司之山東號昨由申裝至廣東有黄豆二百袋金針菜九十八件土布五十件生油一千聽藥材一百二十二件香烟五十箱白荳五十五包蓮子四十八包海蟄一百三十簍又裝至汕頭有粉絲五百九十件麵粉五千包藥材一千件雜貨十一件烟葉一百六十三件米酣一千罎洋紗四百三十八件皮蛋八十罎土酒十一罎棉花念件又裝至香港有香烟二百九十一箱烟葉一百念五件藥材十八件花生仁九百四十九包絲貨十八件麵粉三千包土酒一百念罎皮蛋一百八十五罎餅二百件土布一百五十二件活羊一百七十頭雜貨一百六十三件（長江）寗紹公司之老寗紹號昨由申裝至漢口有舊蔴袋八件罎一百八十一擔雜貨七十三件裝至九江有白糖八百九十包海帶菜七十件雜貨九十三件又裝至浦口有白糖八百念七包紙頭一百念件海帶菜三十三件各項鐵器共五百十四担蔴袋十件雜貨二百五十二件又裝至蕪湖有白糖五百九十五包洋紗十件洋布四件洋火一百件油桶五十二件各項雜鐵三十担雜貨二百四十八件又從寗液轉至漢口貨計有白术三十件藥材十一件元胡三件絲襪一件（烟津）昨日招商局之新康輪船由滬裝往烟台有竹　四十七件白米一百包窰貨六十件紙頭四百零三件祥布一百八十三件　　一古綑鐵器四百五十件水　六百九十三　言蔴五十三件藥材八件雜貨八百十五件又裝往天津有土酒九百五十罎白糖五百十七包牛皮十六件顔料三百二十五桶紙頭二百三十八件乳腐一千罎土布七十三件麵粉一千五百包香烟一百二十五箱竹掃一百九十五件雜貨六百二十二件又轉口有决糖一百二十二包柳木一百十六件檀木一百二十　竹器四百八十件維貨十件 
[美國新派駐滬副事之知照]  
　　美國外交部現派阿樂滿爲上海副領事由駐京美柯使照請接待昨外交部己令行江蘇特派交涉公署查照接待矣 
[北城商業聨合會選舉會記]  
　　北城商業聨合會於昨日開選舉會到者二百餘人三時開會公推陳天生爲主席當由主席報告開會宗旨略謂此次第三届選舉會照章本於五月九行舉行嗣因演劇籌募學校基金致不能如期舉行深望此次新職員對於職務熱心辦理云次爲各部報告一年來經過情形當由評議部長張玉麐報告開辦學校演劇籌欵及力爭苛稅等各要案議决經過情形會計部斅仁報告一年來會欵收支數目會長馮志卿報告出席各路商界總聨合會會議各案情形日夜校校長童鼎華報告學校成立之起原及創辦時之經過内部之編制次　討論章程馮志卿對於第十三條職員以一年爲任期及連舉得連任太嫌浮泛主張修改朱仲齋主張任期改爲三年一任或連任不得過三次張玉　謂若限制職員不得連任是簡直剥奪其一部分之被舉權殊不合理主張維持原案不必修改主席以張說付表决通過章鼎華提議此交選舉有一人被選三種職務究應就何職應預先規定否則於就職時發生困難是否以多數爲標準請衆討論蕭斅仁主張從多數張玉　附議馮志卿主張以職務重要者爲標準主席以從多數爲標準付表决通過次盛君演說詳述選舉利害得失當以時間侷促遂提前攝影並推定開匭監視員檢票員唱票員記票員選舉結果正會長馮志卿副會長陳梅芳章晴孫評議員十六人幹事員五十人（姓名從略） 
[松江旅滬同人春季大會紀]  
　　松江旅滬同人於前星期日假座法租界鴻運樓開春季全體大會正會長張藴和君因事未到由副會長吳叔釐君主席報告一切並提議嗣　常會改每月第二星期土曜日下午舉行會所擬假邑廟點春堂次更舉職員正副會長連任幹事員李啓賢君辭職公推席少梧君繼之書記員宋景純君會計員姜頌賢君均連任會畢開筵暢飲直至五時許相偕赴宋宅攝影盡歡而散 
[德裕參行推廣營業]  
三馬路同安里德裕參行直接向美國採辦西洋參專裝罐頭參片銷售以來業己多年營業甚爲發逹邇因推廣銷路添辦吉林人參野山别直關東鹿茸等品加增基本組成有限公司現將房屋大加裝修定於四月十九日開幕 
[三角牌毛巾廠股東年會紀]  
三友實業社有限公司昨日（十五日）下午二時假東新橋九業公所開股東年會到會股東共一千二百三十七權公推岑廷康爲議長首由經理報告九年份營業情形與收入支出賬務當場改選董事監察等職員樂振葆邵爾康史悠鳳岑廷康張延鍾沈九成鄭宜亭當選爲董事處軿霞劉廷　當選爲監察人並提議營業進行重要議案畢至五時散會 
[嬰孩牌香烟增加贈品]  
大昌烟公司爲引起吸嬰孩牌香烟者興味起見在大世界商塲内陳列玻璃大櫉一只櫉中堆積無數銅元供人猜度曾誌前報兹悉該公司爲激勵興味起見銅元按日增多又加特别贈品用一紅紙小包内封鈔票數張其數自五元至十元不等置於玻璃櫉内凡猜中銅元之數者銅元及鈔票一併奉送即無人猜中準確之數亦必贈與猜數中最近銅元數之人凡往猜者仍用嬰孩牌香烟空包二隻並不加多云 
[慈善劵開獎紀]  
　　慈善正劵昨在久大碼頭利濟局内開獎上午九時起中午十二時竣頭獎一萬七千六百九十號杭州仁裕經售二獎二萬四千三百五十四號紹興全號經售三獎一萬八千三百八十八號漢口振華經售四獎八千九百四十二號本埠善利全經售又二萬六千二百二十三號漢口義大利經售五獎一萬五千三百二十二號嘉興永最利經售又三千九百五十九號本埠廣利源經售 
[憲兵閔連長函詰南市電話局]  
駐滬京師憲兵第三營第九連閔連長昨日函致南市電話局略云本月二十二日下午十一點零五分時接淞滬警察一區來電據云有法國海軍軍人一名酒醉沿途毆人現己帶至署中電請通知該國軍艦以便領回等語當以事　外人偶一不愼即成交涉但該國軍艦究停何處一時難查惟有　訽海軍總司令部或能知之但該司令部之電話號碼簿中未能立時查悉亦未知其有無電話裝設是以電詢貴局旋據司機生答稱不知又詢其何處能知答以不曉得三字因查貴局專司問事者爲五十號電話或一百號當即摇鈴令其接線詎料置之不理又再摇之竟答該號人己外出無人接電惟貴局定章旣設問事職員之電話何至無人接電當即以此詰問該司機生答稱不要管顯見該司機生有意爲難不得己借用警察二區派出所之電話得與五十號交談適因警察一區又來電催致與五十號並未談判明晰爲特備函質問該司機生何故置之不答均乞明白答覆（下略） 
[潤昶莊控夥私用鉅欵之近訊]  
寗波路潤昶錢莊夥鎭江人王懷德等私用賬洋三十餘萬由莊主邱渭卿控經公共公廨訊判王具結出外其餘張守堂劉伯琴李竹之但該司令部之電話號碼簿中未能立時查悉亦未知其有無電話裝設是以電詢貴局旋據司機生答稱不知又詢其何處能知答以不曉得三字因查貴局專司問事者爲五十號電話或一百號當即摇鈴令其接線詎料置之不理又再摇之竟答該號人己外出無人接電惟貴局定章旣設問事職員之電話何至無人接電當即以此詰問該司機生答稱不要管顯見該司機生有意爲難不得己借用警察二臨派出所之電話得與五十號交談適因警察一區又來電催致與五十號並未談判明晰爲特備函質問該司機生何故置之不答均乞明白答覆（下略） 
[潤昶莊控夥私用鉅欵之近訊]  
　　寗波路潤昶錢莊夥鎭江人王懷德等私用賬洋三十餘萬由莊主邱渭卿控經公共公廨訊判王具結出外其餘張守堂劉伯琴李竹書三人着各交三萬元舖保展期六禮拜再訊己誌前報兹悉王懷德具結出外後避匿無蹤故原告又復稟由公廨出票飭提前日經代理特别西探目柏生與華探侯阿寳在福州路四百四十二號門牌某旅館三十二號屋内將王妻冷氏緝獲押至昨晨解送至　請究王冷氏延律師代辯謂此事與伊無干請求准予交一輕微之保云云承審官陸襄讞商之英赫副領事以本案係義領陪審諭該氏交五百元舖保候義領堂期訊核 
[華捕毆人受傷之科罰]  
公共捕房二百五十五號巡捕揚州人朱鈞於本月八號夜在虹口舟山路東海里糾衆將顧春榮毆打成傷被捕解由公共公廨命交五十元舖保候顧醫愈再核大案兹悉顧之傷處己經平復以故捕房昨晨傳齊人證將朱鈞解廨首由十六號西探亨格林華探錢達奎上堂稟明案情次由原告與見證投案證明是晚係由該捕相邀至其家内賭博該捕索賄不遂乃糾衆行兇事後該捕央友人高有才來調解允賠償醫費等項洋五十元了事云云而彼告朱鈞延律師代爲辯護結果由中西宫判决朱鈞罰洋五十元内提三十元爲原告醫費 
[福佑路刦案三誌]  
本月十四號滬城福佑路裕泰典當被盜刦去洋二百四十三元一案由警界着手嚴緝而迄今尚無眉目裕泰執事方敏甫深恐爲日己久贜盜遠颺爰投警廳稟求飭緝又該典同業萃豐等各典亦聨名公稟警廳請求保護各等情昨奉徐廳長批示云方敏甫批查該典當於是日傍晚時收市被匪持械越櫃刦去大洋一百八十三元票洋六十元業據警所呈報到廳業令限緝在案近來商市日盛原定警額實己分派不敷宵小因此叢生殊爲憾事據呈各情除再通令所屬一體恊緝贜盜務獲解辦外仰候行知該管所隊妥爲籌劃加班梭巡可也此批又批典商萃豐等稟云查裕泰典當被盜搶刦前據警所呈報外業經通令協緝並限期破獲在案警察爲保衞地方而設追贜緝盜責有攸關據呈前情候再飭該管所隊加意訪緝可也此批 
[老婦被刦金飾案之訊究]  
　　石皮弄泰生煤炭店内所居八十七歳老婦王章氏三月二十九晨被匪刦去手上金鐲一雙由氏孫王其榮報警緝獲該店車夫張大掌朱阿根函送地檢廳訊辦一案己紀前報兹悉此案自奉該廳檢察官提訊後該被告等均各否認堅稱被誣因查該氏之媳王許氏本住白雲觀附近與乃姑向來分居三月二十八日許氏到姑處當晚不去次晨發生伊姑金鐲被搶事因判兩被告還押候傳許氏到案再訊昨午後王其榮帶同伊母許氏遵諭投案候訊 
[匪徒攔刦金飾]  
靜修路十九號婦人張周氏昨午在邑廟燒香雇坐黄包車歸家行至石皮弄地方忽來匪徒蔣阿四趕上將該氏頭上金一粒椒　去奔逃該氏大聲喊救由警追獲人贜送由二區一分所轉送地檢廳訊辦 
[男屍驗係病死]  
　　北火車站附近馬棚内昨晨發現無名男屍由地保投報地檢廳報騐旋委周檢察官沈檢騐員等前往騐明該屍年約四十徐歳委係病死判由堂棺殮該屍所遺當票一張藥方三張靑布女衫並衛生衫各一件白糖一包命帶回候認 
[玉工自縊請驗]  
　　姚醫馬弄一百二十七號時文祥所開玉器作夥紹興人姚長榮前晚與人口角氣忿旋入臥室解帶自縊而死昨晨爲二區一分所王警佐訪悉恐有别情令飭九舖地甲陸　林投地檢廳報騐 
[汽車撞傷行人]  
　　昨日傍晚六時許有潘小實者肩負布疋行經南市大碼頭附近適有北市某銀行買辦朱姓之姪名德章者乘坐汽車由北往南在途疾馳迨駛近潘之身旁汽車夫吳有生己不及避讓致爲汽車所撞傷及後腦血出如注爲崗警查見將車扣住連同受傷入潘小寳及汽車夫等一併帶回一區警署由王署長察得潘傷勢甚重飭送紅十字會南市醫院醫治再核吳有生交朱帶回候示 
[兩棧房違犯烟禁之懲罰]  
　　山東路二百六十二號門牌合記字號棧房又江西路三十一號門牌成永字號棧房均因備設烟具容人吃食鴉片烟前日被總巡捕房二十八號副捕頭與七十二號西探及華探談步祥查悉恊往搜獲烟具稟請公廨出單於昨由探將合記内之張新甫成永内之宋惠芳併傳至公共公廨經中西官分别訊明違章屬實判張宋二人各罰洋二十五元充公烟具併燬 
[迭犯烟禁之科罰]  
法捕房捕頣查悉寳裕里張子明范阿三私售烟　又小東門捕房捕頭偵悉居民羅王氏赴秋濤兩户私設烟榻容人燈吃鴉片實屬故意違背禁令故於前晚先後帶同包探前往抄出烟膏數千金烟槍十餘支一併帶入捕房諭各交保候究昨日傳至法公堂請究先由兩捕頭上堂稟稱查得被告等前均　過此次不應復犯請核詰之張等供認私售烟膏設榻燈吃不諱中西讞員判張范兩人各罰洋二百五十元王氏罰洋七十五元趙罰五十元充公烟膏烟具一併銷毀 
[緝獲塘橋刦案二盜犯]  
　　塘橋倪貴堂家前被盜匪十餘人持槍刦掠一案現由水警第一　徐分隊楊稽查員顧偵探等在黄渡一林春茶館緝獲金阿六一名又在本埠内地拘獲薛阿五一名均爲此案盜犯昨己解送閔行水警第一區訊辦矣 
[昨日公共公廨訊案紀]  
昨晨公共公廨民三庭由張襄讞會同義羅副領事訊理（一）義國人卜樂尼訴寰球製革廠經理馮乃千將破壞皮靴混售請追損失十三萬元案初審判决原告敗訴兹原告不服請求准予復審「結果」以原告提出新證據證明應判原告勝訴着被告償還五萬九千六百元（二）邢伯韜訴吳銘齋等不理絲繭賬欵案「結果」候函絲繭公所將本案查明再核民四庭由俞襄讞會同美約副領事訊理（一）瑞記訴夏資生不理押欵案「結果」以被告不到原告提出方單兩紙抵押據一紙本公堂認爲可信應判令被告償違原告洋七百元並利息方單兩紙發還原告自行出賣得價報告公堂再核抵押據一紙队卷（二）積善堂訴長資生不理押欵案兹原告因對於前次堂諭利息訟費兩事到堂請求「結果」本案利息准照一月三十一日堂諭執行堂費歸被告負擔（三）兆昌絲號訴孫衡甫陸實卿汪味靑等不理押欵銀十萬餘兩案因案情極爲複雜冗長「結果」改爲連日午後排訊 
又午後民三庭由俞襄讞會同日林副領事訊理公記號延高露玲律師訴任炳榮夏梅堂賬欵糾葛案「結果」改期再核民四庭由張襄讞會同美奥副領事訊理（一）蔚康莊聲請着恒吉祥恒茂兩號主張松記遵照前諭將合同股本繳出案張松記避匿不到「結果」候飭令張松記訊核（二）楊錫甫聲請給諭執管己故楊彬甫遺産案「結果」以旣經登報十四天無人反對應准給諭楊錫甫管理（三）顧文記紙號聲請破産案「結果」以旣經登報十四天無人反對候派本廨理賬員清理賬目報告再核 
[誌謝]  
華美公司向來自運美國人參分銷内外各地兹復揀選優等參枝用機器切成小片裝罐銷售以便購者携帶昨承該公司惠贈兩罐又約翰學生義務學校因　集永久基金定於本月二十六日下午七鐘假座夏令配克戲院開游藝會昨承惠贈入座劵兩張又商務書館惠贈第二九三期英語週刊及十八卷第八號東方雜誌各一册書此併謝 
雜評二 
[業餘運動聨合會（訥）]  
年來中國體育頗有進步觀各地運動之成績即可知之然使有一聨絡統一之機關以助其活動吾知進步當更迅也世界無論何種學問必藉共同研究以收共同發展之效其進行也無參差不齊之弊其辦理也有互相輔助之益此聨絡統一之機關所以不能不有也今之運動聨合會果即成立則非特體育上之一切難題易於解决一切動作有所觀摹且以此爲全國體育倡將來必得一致相當之發展體育進步而不妨礙他育之進步於提倡體育之中庽希望他育同等進步意勿使體育之程度獨高此又業餘二字之微意也歟 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游記 
[絲業團旅行日記（十三）] [  李登魁]  
　　正月二十七日上午九時即乘汽車赴卡旁台耳Ｃarbondale卡城爲煤礦區域亦爲有名之絲織區離斯城十七英里車行三十五分鐘始到先至克洛剌𦅶線廠參觀廠有摇絲及𦅶線機各二百部所用生絲盡係日意之絲中國絲無有也廠主弗里特君爲有名之絲織家有𦅶線廠五織綢廠八絹絲廠一分佈於斯克蘭墩卡旁台耳潑特生及波士頓諸埠去年受金融之擠停工者十家據弗君云目下絲市活動或三四星期後可以照常開工云自克洛剌廠出之勃李司廠ＢlissＳilkＴhrowingＣo此廠專用灰經𦅶線經理格力滿君詳細指示得益頗多𦅶線之用途分爲三種一係結電燈線之包皮一係織富家及大公司大總會之裝飾品一係用作織他種綢緞之緯線據格力滿君所云灰經缺點一係摇力欠佳如日意絲平均每分鐘能摇一百七十五碼至二百二十五碼灰經每分鐘祗能摇一百二十五碼費工加上一倍一係絲縷太鬆摇時經速率之機器無有不起毛者且因毛之故各種女式織品不能織用有此二病實爲灰經銷路之阻碍吾人所當急志改良者也時己半句鐘乃復乘車回斯克蘭墩在斯克蘭墩總會午膳下午四時回紐約 
筆記 
[棄夫記（二）] [  簡齋]  
其姑固孀而再醮者聆此剌心之語大恚則直前撲之少年乃抵隙批後母之頰父又助妻而毆其子於是四人者互扭而仆於地各各抱其夫妻互助之主義糾紛移時力疲而散父則遍詣族戚謂將聞之官中懲治其子媳之忤逆姑亦示人以抓傷之面反卷袴管袖口露此被擰噴起靑紫之塊少年以不慊於後母也盛誇其妻鬥駡之勇實則少年方敬禮其妻如天人凡妻所言即至善之鵠即非後母者亦不能得其咎妻之語非然者母固後母而父則生父也又何忍以袒婦之故而搏其父卒之戚族咸止其父無訟子女子兇燄乃彌張蓋鄉人鮮讀律不審其子將膺何刑第聞不孝者殺無赦乃曰爾子因非人也惟縛之獻官行且環首斯則我輩勿能救也曷蠲一時之忿乎爾亦必不忍遽死之其父一聞此言怒氣爲之少挫且亦微咎己妻匿碗之非不似少年之虔敬其婦以爲世之愛我者僅吾媍亦惟媍之行事爲不謬也乃摇首噫氣而罷女於此不啻奏凱歌矣以爲我嬰犯上之罪翁且無若我何他尚焉畏於是與家人决鬭之事月必十數次一語弗合輒擊掌而鬨暇時尋索人之瘢垢以爲嫚駡之資料用以取勝乃如夏天池中之蛙閣閣而鳴寡休聲也族戚之庭不絶其父子兄弟姑媳嫌姒論辨是非之跡久之家人皆以鬨鬭有疲時而女愈鬭愈酣精神長旺知非其敵且又無逾其善詛者遂歛不與較女益意得即與賓客周旋談笑之頃亦必雜以剌嘲家人之語且專注全力於甘兒矣少年承女旨助之　楚女　以用鞭扑徒增手痠耳乃製種種特殊之刑具其最異者則　釘薄木板上遥擲甘兒板上釘凡十餘一擲輒洞如數之穴孔血沁沁溢出殷其半體甘兒嘗被擊中頭戴之以奔祖父所乃召少年往視少年以其妻角在也則亦微吁 
劇談 
[小翠花之梅龍鎭] [  箸廬]  
梅龍鎭爲風流細膩之劇春航顰卿昔年皆負盛　後起之君玉亦其一也北來旦角余所許者璧雲以姿態嬌憨勝慧仙以嗓音清脆勝至做工則首推翠花一舉一動能於眉目間把神情傳出斜視而不涉於蕩疾行而不病於粗風流到極點細膩也到極點 
搶㧣布時活畫出鄉女憨頑態往復一仰尤非眞實腰工不能第二次聞驚木上塲怱遽而出連連四顧如有人追趕一般外行家有非議之者余謂此係翠花極細膩處蓋李家店中旅客不止正德正德係軍爺下等客耳又安知該店無上中等客以一女子周旋其間自有山隂道上之勢聞驚呌而來其不放懷於店務宜也 
　　飢者甘食渴者甘飲圖 
　　收銀排筵應有盡有不似他伶以賣俏見長窗口不倒盆水僅就明亮處抺洗指甲尤其體察到極點處惜乎常伶之不懂也 
要龍袍時直立不睬至正德住口而後回眸覬視𨺗然一驚面上現出無數懊悔狀妙能轉强硬爲柔軟無一毫牽强封宫時亦將海上流行之「一眼眼」「一線線」「一滴滴」幾句話完全删去純而不雜吾觀止矣 
　　平板穏而不健快板尚可以視慧仙唱工似乎遜之但該伶無論何劇能以拙唱討好周郎實海上初一之人材也是晚並演查頭關以李百歳飾姪兒一段原板生一段躱板凈皆動聽可稱珠聨璧合 
常春恒飾正德大段尚佳惟說白中有「你呌我請看」一語似乎欠酌鳳姐向窗口時老老實實把他的胸口緊緊摸住難看曾見潘月樵演此只以兩手向鳳姐腰際作摸空勢雅俗自不同也惟一好大的包子」改作「好高的房子」似乎比如泉略勝一籌 
新聞拾遺 
　　出走寗波城内周翁巨室也阡陌交錯樓宇連亘婢僕盈前兒孫繞膝一功女年届破瓜姿首可人負笈于滬江某女學每歳寒暑二假一晉省焉翁以女年漸長于客臘憑媒說合許字城西陳姓子擇于是月旬日迎娶詎女醉心自由己與滬上男校某生訂白首盟結綰同心膠漆相投而家人不察也于歸之日彩輿臨門正鼓樂喧　之際新娘怱杳如黄鶴一時賀客喜儐咸嗒然而返乾宅聞悉大興問罪之師誓必與翁爲難嗣經冰上人竭力排解並飭人四處蹤跡未識能珠還合浦否[  鶴鳴]  
　　代哭庽居新閘路新康里有韓某者早喪妻又鮮兄弟家有老母年己花甲韓某在某洋行當西崽其母則代人洗衣母子二人含辛茹苦藉度歳月詎料日前其母忽得病甚重延醫問卜均無效騐延至昨日身故韓某痛甚因獨自一人不克主持倩友朋數人帮同料理喪務後因乏人哭屍遂以番餅一枚邀江北婦人代哭一時濠淘大哭「啊唷喂乖乖我的好婆婆呀」之聲不絶於耳聞者莫不發噱[  筆花]  
小說 
[社會小說衆醉獨醒（三三四）] [  瞻廬]  
　　第五十二回柴米生涯虚抛歳月羹飯主義貽誤兒孫人傑點頭道這位劉先生果然異乎常情我和他會面以後才曉得他的頑固腦筋簡直不可救藥當下便把在蘇州和邦平問答的話一一報告講到白帆布鞋抛向半空算兒子不懹好意生生的把老子咒死大衆聽了除郤白女士都是哈哈大笑白女士莫名其妙便扭轉了頭向華校長詢問道這位劉先生怎麽不喜歡白帆布鞋兒恐怕有些不明白華小姐謝謝你嘴蹺嘴蹺（又要嘴蹺了）華校長忍着笑便把舊社會喜紅忌白的話講綸他聽白女士把自己身上瞧了一瞧便道阿呀危險危險虧得我在蘇州不會和劉先生會面要是會了面恐怕他一定不喜歡我因爲我的姓是白我的衣服帽鞋没有一件不是白恐怕他也要把我撩在空中重重的摜一下子摜出了滿身的紅血恐怕他倒要喜歡我這幾句話又引得衆人哈哈大笑笑聲斂後白女士又問及新村的風俗習慣華校長道不瞞白小姐敝國的病根全誤在習慣兩個字只爲幾千餘年的舊習慣根深蒂固憑你如何奮鬭總打不破這個習慣觀念政體雖然改革習慣郤不曾改革歷年紛紛擾擾把時局越閙越糟全是習慣兩個字在那裏興風鼓浪鄙人告着奮勇想和那幾千餘年的舊習慣决鬭一塲然而自己究有多大能力拈着繡花針去掘井掘了一世也没用敝國二千餘年前有一位哲學家唤做老聃他的救世方法要從「小國寡民」入手鄙人創辦的三百餘家新村落算得是小國寡民了繡花針掘并雖然没用繡花針去挑那皮膚裹的芒剌不好說是没用白女士聽到這裏連連拍着掌道也斯惡來忽又想到和「欠倪司」講話怎魔這般說趕忙改變論調操着生硬的蘇白道蠻對蠻對一些也不錯（情景逼眞） 
餘瀋[  石征鴻]  
黄金果能買美人顧未能咸得美滿之結果蓋美人之芳心固未能盡買則黄金雖萬能亦即失其效用矣富貴不能淫貧賤不能移威武不能屈是知能敵黄金者惟一晶瑩寳貴之心耳心乎心乎微君力不將爲黄金佔滿宇宙耶 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[老師與門生] [  老圃]  
　　受人薦舉者呼之曰老師而自稱曰門生覬人薦舉者亦拜人曰老師而自稱曰門生此科舉時代之污俗今科舉雖廢而此風固未廢也昔陸象山爲東萊所取士鵝湖之會東萊視象山如前輩不敢與之論辯象山對東萊則呼之曰執事對他人則稱伯恭亦未嘗認之爲師張陽和之座師爲羅萬化然書牘問訊相稱以兄弟陽和旣不自以爲師萬化亦不自以爲弟知古人不肯輕稱人爲師韓愈嘗言李翺從僕學文而李翺則稱吾友韓愈或稱退之則有師之實尚避師之名况無師之實而可冐師之名乎至於門生之稱則自六朝以來本爲私人冗從依附户籍者之稱其實即家奴耳謝靈運傳奴僮旣衆義故門生數百知門生與奴僮同類徐湛之傳門生千餘人皆三吳富人之子姿質端研衣服鮮麗每出入行遊塗巷盈滿泥雨日悉以後車載之知門生在不雨之時皆步隨車後如俗語所謂跟班 
颜竣傳多假資禮解爲門生元朝滿野殆將千計知門生爲招權納賄之媒介顧琛傳尚書寺門有制八坐以下門生隨入者各有差不得雜以人士其冗賤可知梁傅昭不畜私門生且傳爲美談由此觀之門生旣非上流更非善類下者爲倚勢之豪奴上者亦不過如紅樓夢小說中詹光單聘仁之徒耳爲得官計乃作此生涯何無恥也 
國民常識 
[謡言與常識] [  秦正誼]  
　社會上每多謡言當其起也捕風捉影茫無實據市虎杯弓幾疑爲眞足以使人心不安百業停滯謡言愈多則社會愈呈衰敗之象推原其故實緣於缺乏常識欲救其弊亦惟出於講求常識之途常識云何即吾人對於社會方面國家方面以及世界國際方面均當具有通常應用之知識是也常識足者其於各種事物必能相當理解而有判斷選擇之力遇有問題發生彼必本其常識加以考慮何去何從不難立决　從誤信之弊自然减少而謡言之流傳亦自因之熄滅蓋謡言者無稽之談耳所傳皆烏有子虚之事惟無常識者好道聽而塗說之以訛傳訛轉相惶惑所謂天下本無事庸人自擾之也此庸人即指無常識之人無常識之人充滿社會則社會空氣因之不潔遂致時有謡言故吾人現今唯一之法在講求增進常識之道或自行修養或贊助平民教育社會教育之發達使一般平民皆得促進常識之機會皆有判斷事物之能力則謡言自不成問題矣（乙種酬） 
法制 
[女子承受遺産之我見] [  似蘭]  
　　遺産制度未至廢除之前女子承受遺産問題固極有研究之價值本欄亦曾有多人之討論議論者事實之母將來能否竟成爲事實目前雖尚不可知總之因此引起一般之注意固無疑也我固贊成女子承受遺産者我以爲女子承受遺産可分三種 
一　男女平權男子有承受遺産之權利女子亦應有承受遺産之權利假如被相續者有三子二女則相續財産應作五股均分無所軒輊 
二　無子者應以女爲相續人於此之時假如有女三人則財産以三股均分 
三婦人夫亡無子守志者合承夫分 
（一二）係指承受父之遺産言（三）係指承受夫之遺産言除第三己見現行法例外女子承受父之遺産現在尚無明文之規定將來果能達到目的其餘如「尊重女子的人格和權利」及「女子經濟獨立」諸問題均可迎刃而解矣（乙種酬） 
日用常識 
[草帽洗白法] [  萬濬]  
暑天所戴草緶帽最易沾污如係隔年者色即變黄用之很不美觀棄去殊非經濟兹有一洗白之法最切實用即以大蘇打一成溶於四成之水中加屈里設林少許（即洋蜜）和匀以海棉蘸而擦之帽即漸次變白俟其完全洗白時再用清水洗去藥液晾乾即可此法僕經試過頗著效驗因屈里設林爲潤澤劑蘇打溶液有發散之功故易去污以海棉拭擦其吸收力甚强且能不損草緶光澤也惟未經洗滌之先須將草帽用清水刷去積垢則尤易洗白現在暑期己届用者何妨試試（乙種酬） 
衞生 
[蚊與人生之關係和驅除的方法] [  月渠]  
我在三月二十四日常識看見戴錫南君有滅蠅之捷法一篇文字四月二十九日常識又看見秋農君有蠅之繁殖力一篇文字可見社會上對於蠅的害處己經大家注意了但我的意思蒼蠅原是應當注意不過蒼蠅以外還有一個很利害的東西他對於人生的害處實在同蠅一樣這件是什 
 
 
 

Page 18

 
 
　　麽東西呢就是蚊子我現在把蚊子的害處和　除的方法寫在下面 
（一）蚊的種類與疾病蚊的生育往往在水中據專門學者塞阿波爾佐的調查其種類確有二百五十八種他到夏天的時候時常來吃人的血液如果吃好人的血液到也不生問題倘然來吃有傳染病人的血液那就要傳播一切的毛病了近來有一種急性的傳染病（即黄熱病）就是他相帮做媒介咧 
（二）蚊的驅除法除滅蚊子的方法雖然很多伹是現在正是春末夏初蚊子就慢慢裡的要發生起來了我們應當趁這個時候來撲滅他將來效果一定是「事半功倍」咧驅蚊方法如下 
（甲）蚊子的發生總在潮濕的地方所以要驅除蚊子先要排洩濕地的水或是修改河流或是通達溝水不要使他有發生的地方 
（乙）蚊子的幼虫就是子　他必定要在水面上來呼吸空氣所以最好用枯松油散布在水面上（因爲用石油對於食料上有妨碍）使子　氣息閉窒不致成蚊 
（丙）靜水中多養小魚像魚這一類他能彀把子　吞在　　　淂意　　有幾人 
中但小魚不宜另飼他物倘然他飽食了他餌他遇子　也是不顧了 
（丁）現在正值夏初的時候蝙蝠咧田雞咧蜻蜓咧這些動物都要發育起來了但是這些動物都能彀捕食蚊子的所以我應當保護他的發育 
以上幾種實在是輕而易舉的不但可以免除夏來一種的傳染病即使我們夏來乘凉的時候也可不許安靜點請大家注意啊（乙種酬） 
工業常識 
[化學藥品製造法（四）] [  李月波]  
　　鹽素酸鉀製法 
　　氫氱化鉀（一名苛性鉀其製法與苛性鈉同）之濃溶液中通以氤氣則生氤化鉀及鹽素酸鉀Ｐotassiumchlorate其反應式爲６Ｋoh＋3Ｃl=5ＫclＫclo3＋3Ｈ2Ｏ鹽素酸鉀難溶於冷水故爲板狀之結晶而析出又法以氮化鉀溶液電解之則可生鹽素酸鉀 
　　炭酸鎂製法 
　　取結晶硫酸鎂及結晶炭酸鈉等分溶於蒸溜水中加熱（温度須在攝氏八十度以下）則生白色炭酸鎂Ｍagnessiumcorbonate沈澱以布瀘之再以温水洗滌在攝氏六十度温度烘乾之製炭酸鎂時倘温度過高則製成物質重而成粒狀又法加炭酸鈉於鹽　中亦可得炭酸鎂 
　　硫酸鐵製法 
加硫酸於鐵屑則生氫氣與硫酸鐵待氫氣發完後取出濾過濾液蒸發濃厚則得綠色之梳酸鐵ferroussplubate結昌又法以黄鐵礦暴露於空氣中使之酸化亦可製硫酸鐵其反應式爲Ｆe32h2oＨ＋70＝ＦeＳo4h2Ｓ04製成之硫酸鐵不可久露空氣中否則遂氱化爲第二鐵矣 
　　硫酸銅製法 
加硫酸於銅片則銅遂溶去爲硫酸銅coppersulphate濾過蒸發濾液則成藍色硫酸銅結昌又法以硫銅礦暴露於空氣中使之氱化亦可得硫酸銅其反應式爲Ｃu2Ｓ＋50＝ＣuＳ04+Ｃuo 
　　明礬製法 
以粘土與濃硫酸共熱後以水浸出得硫酸鋁之滋液加入硫酸鉀而蒸發之則得正八面體之明礬結昌alum 
　　銘明礬製法 
硫酸第二銘chromicsulpbato之溶液中加硫酸鉀而放置之則生濃紫色銘明礬chronealum之結昌（乙種酬） 
雜錄 
[石墨的用處] [  徐鼎]  
　　石墨西名（graphite）取普通的用處就是做鉛筆裏面的鉛但是除了做鉛筆之外還有許多别的用處或者是我們平常用得着的所以我現在就寫出來供大家採擇 
第一個用處就是做鎔金鍋或做鎔金爐底承金之穴因爲石墨極難被熱力鎔化比鋼鐵金銀所需的熱力還要高得多只有用極强的電力纔能鎔化他所以做這兩件東西最爲合宜然而也有用土或白金做的但是不是太貴就是没有石墨好 
第二個用處就是能呌東西滑潤無論是金類或木類的機軸最容易滯澀我看許多地方都是上油使他滑潤不過油上在金屬上不久同灰塵混合起來格外的滯澀上在木類上有時能呌木類發漲仍然是滯澀不滑潤最好用石墨的細末灑在上面越走越滑越久越潤實在比油好得多早些時我買了一架新風琴木頁因爲是新的很不好扶後來我就用鉛筆在每張木頁的邊子上刮了幾下果然滑潤好扶得多這足見得石墨能呌東西滑潤 
第三個用處能保金屬不生銹金屬的東西有時最容易生銹若是把石墨塗在這種金屬品的面上可以永久不生銹修鉛筆的刀總是亮的總不會生銹這就是極大的證據 
以上所說的用處不過專就他的性質而言他旣有這幾種性質用得着他的地方一定很多就要請閱者隨時注意了（乙種酬） 
識字捷法 
[應用字] [  濟滄]  
仄側傾也从人在厂下厂音罕象山巖形見前人在厂下不能正立也又通側又魏晋以後言音韻者分一字爲四聲平聲爲平上去入聲爲仄 
丸圜傾側而轉者篆文仄作仄丸从反仄作　含有圓轉意仄己側傾而復轉之是爲丸又彈丸也凡物小而圓者皆曰丸如藥丸之類又日本人謂船爲丸 
更正二十一日化學藥品製造法（三）末第三行第三字「氣」誤「　」 
 
 
