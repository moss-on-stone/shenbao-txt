# 1922 - 224 - 4917777

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[自衛方策（冷）]  
　　外團因北苑兵變恐將來續續無已謀自衞方策余因是故有兩種感觸焉 
　　其一外人將謀自衞方策我中國人民獨不知謀自衛方策乎我昔於宜昌兵變時曾屢言國民欲自治之必先謀自衛能自衛方能有自治惜乎國民之充耳不聞也其二外人將謀自衞方策則以前華府會議之撤兵條約能望履行乎苟謀自衛或且增兵豈能撤兵我前於華府會議之時亦曾屢言内治之急於外交外交一時得失仍將由内治以轉移徒求外交之勝實等於空談惜乎國人之終於不悟也 
[命令]  
　　八月十八日大總統令署交通總長高恩洪呈上海南洋大學校校長雷光宇懇請辭職雷光宇准免本職此令 
　　又令任命盧炳田爲上海南洋大學校校長此令 
[國内專電]  
　　北京電外交團以北苑兵變認政府無力維持京畿兩次會議講究自衞之方策並謂此項兵變將來各方必層出不窮不得不自謀防止方法（十九日上午十二鐘） 
　　北京電北苑兵變後之調查計營市街全部被搶不留一家清河搶兩條街稍富者均被搶沙河搶半條街西山一帶民居被搶不少且有被强姦者（十九日上午十二鐘） 
 
 

Page 5

 
 
   
 
 

Page 6

 
 
[國内專電二]  
　　北京電北苑兵變之殘酷爲歷年所未有政府雖竭力防止消息之外傳扣留電報不少截至昨日繳械問題仍未解决（十九日上午十二鐘） 
　　北京電北苑變兵一股竄西山十七日尙有被刧之民户 
　　北京電北苑兵變之參加者第九師之三十三團·三十五團·及三十六團并砲團變兵搶後仍多回營逃去七百餘人善後仍未着手而又補充新兵（十九日上午十二鐘） 
　　北京電昨府延慶樓會議（一）財政張英華云僅能凑五十萬大衆譁然張曰要大欵等高五爺來（二）高恩洪辭僉决挽留府派金永炎院派夏清貽部派吳佩潢赴津勸挽孫丹林反對挽高謂定庵旣去眷赴北戴河不如總統獨斷隨便派一人繼任黎不允（三）關稅實行抽五時提敎育費以牴觸閣議規定九六債基金王寵惠主張不成立王已備妥交代去志甚堅 
　　北京電今日閣議王宣布辭職閣員某某不肯同辭王卽入府面遞辭呈府不受迄今未出（十九日下午七鐘） 
　　北京電王辭呈今日提出勞之常辭呈昨夕遞孫丹林辭呈今日呈遞江天鐸於盧信接任後卽遞辭呈（十九日上午十二鐘） 
　　北京電吳尙在洛赴鄭說不確吳對北京政潮知之甚詳吳認白宫爲被動并認反對本人主張者非國會乃政客因受駡而生反動加以失望政客鼓煽只須於僉壬上著眼便可解决（十九日上午十二鐘） 
　　北京電敎育界索欠欵並不因高辭而却步交部護高者提總辭職書要求勸高回任并要求索欵者需有次序手續八校蔡領銜通電訴交通不是各不相下 
　　北京電贛議員以退席爭蔡案但保巧電謂蔡盡復贛南失地應酬其功安足爲罪（十九日上午十二鐘） 
　　北京電今日憲議到四百六十六人贊成者三百九十三人表决省之權限取概括主義（十九日下午九鐘） 
　　北京電奉信作霖近日表示（一）對大局前途主張和平統一（二）東三省厲行地方自治（三）吳佩孚之非法行動靜候國會解决（四）國會若偏於一方甘爲一人傀儡或爲時局之障碍或故意擯去東三省則當整軍入關再戰（十九日下午一鐘） 
　　北京電奉天又添聘俄人多名敎練砲術并仿邊防軍制實行軍需獨立（十九日下午一鐘） 
　　北京電中東路删日被刦案華軍死二傷五日兵傷十一死一重傷五匪均係喀薩克軍裝此案與撤兵問題大有關係又烏蘇里路電桿被砍去數十俄里列國技術監管會十九日在哈開緊急會議 
　　北京電四川軍事會議電府劉湘辭職已公舉劉成勳爲川軍總司令現聞劉湘尙派代表赴京請勿接待（十八日下午六鐘） 
　　北京電馮玉祥電趙部潰兵二千餘人盤踞大李寨等處業經李鳴鐘旅擊散分向魯皖邊境逃竄現會同張田兩督派隊搜剿 
　　北京電葉夏聲電府院陳炯明藉詞統一兵脅中山下野又以聯省自治相標榜對抗北廷盜統一之名遂割據之實請勿輕假名器 
　　北京電特赦安福系說不確 
　　天津電交長高恩洪因八校職員要求於世日（卅一）以前發五個月欠薪迫高簽字高大窘於篠（十七）夜十一時過津赴北戴河表示辭意 
　　天津電董康周自齊奉命赴歐美考察商務於巧（十八）早由津南下赴滬待輪放洋 
　　天津電曹錕因大名以北各縣民匪不分剿捕不易特頒清鄕條例責成知事辦理 
　　天津電鹿縣於銑（十六）夜被潰兵三千餘人攻陷焚搶一空並開獄縱囚呼嘯而去（以上十八日下午十一鐘） 
　　漢口電贛蔡電告贛境肅清蕭巧日覆電賀另據私訊李烈鈞部一混旅仍駐大庾黃大偉部一梯團仍佔龍南但爲沈軍包圍已失戰鬭力現贛南各團體請聽南軍安全退出蔡未允 
　　漢口電蕭函直魯豫各軍官參與援鄂陣亡將士追悼會 
　　漢口電張聯陞舉辦鄖竹清鄕派陸壽圖巧日到省面陳 
　　漢口電孫傳芳篠日由巫山返宜 
　　漢口電劉湘參謀黃賡廷巧日過漢赴洛求援（以上十九日下午五鐘） 
　　香港電粤當局調陳德春鍾景棠所部赴高雷攻黃明堂李炳榮部昨奉命回防惠州（十九日下午六鐘） 
特約路透電 
[中國政潮之推測]  
　　十九日北京電内閣風潮傳說不一但據某種徵象公府與洛陽間已有情不相投之勢孫丹林推舉甘長未遂所願及盧信之突然就職華人半官界謂此皆是使洛陽不滿而高恩洪之赴北戴河復增内閣將倒說之燃料目下之齟齬將否釀成嚴重之發展今無人敢决之但華人皆謂上舉數事將以促成黨爭高因八校索費而引避黎總統已派代表赴北戴河邀高回京願與共同負責孫丹林則已赴洛陽報告一切張英華對於此事似主中立現正竭力疏解至於敎員俸金一事黎總統已面令張英華籌欵照付張似能辦到但華人對於因上舉數事發生之時局多抱悲觀本事固無關重要但府洛間意見牴牾極足重視也 
[日本驅逐華工]  
　　十九日東京電華僑聞日當道將援禁止外工在外人居留地外工作之舊例立卽驅逐華工二千五百名出境消息大爲不平華工在日者共有五千名此種行動將令華工大受困苦當道已否認此說據負責任之某員聲稱警局近接報告謂東京某鄕寓有華人五百名若輩假名經商來日抵日後卽作勞工其起居殊形不潔且有數人犯行竊小案警局乃請將嫌疑犯數人解回中國他處華人寓區如有此項報告亦將施行同一行動云 
[濮蘭德反對以賠欵留學]  
　　十九日倫敦電今日泰晤士報載濮蘭德答覆留英中國學生會會長林某之函濮氏對於中國官吏與商人行政營業之方法視其所受敎育而異一說謂稍一游歷北京或廣州則中國行政方法全繫於官吏敎育之幻想即可銷减試問孫中山之行政方法豈即其所受英人敎育之結果歟曾受外國敎育之最重要人物一至中國其政治活動之因果在實際上與必要上不皆爲東方性質乎伍朝樞顧維鈞之流適與段祺瑞唐紹儀等耳直至今日中國知識界之外國敎育僅增因環境迅變而必有之紛擾凌亂此事孰能否認之乎彼注重增多中國留英學生者其意縱善然自一九一八年以還半官界及青年中國之粤人其積極宣傳之主要目的在欲得拳亂賠欵之退回俾以此財力供給志在得此之政府此種重要事實乃無可掩諱者也云云 
[賠償委員會對付德賠欵]  
　　十八日巴黎電賠償委員會昨日在大綱上决定派員赴柏林實地調查德國現狀法報稱如委員會在一星期内仍無同意之辦法則法德間將有直接之談判巴黎日報則謂法政府已决定一切如委員會無美滿辦法即將於四十八小時内佔據魯爾流域不特招集國會云巴黎廻聲報稱法國對德政策並非無目之强横所謂軍事佔領者當視爲防衛計畫殊有益於中歐東歐之小國而經濟佔領之目的乃欲引誘德國實業界領袖合力維持賠欵之償付一俟德國賠欵按期繳付而德國國際大借欵可成立時佔領即可中止云 
　　十八日不魯塞爾電比報稱賠償委員會之比國代表將贊助法國反對德國停付故停付現金一議未必能通過 
　　十八日巴黎電賠償委員會一致决定派白拉堡立爵士（英代表）與瑪克勒克氏（擔保委員會會長）前赴柏林調查德國財政現狀 
　　十八日巴黎電賠償委員會互換意見後一致决定請英代表及擔保委員會會長赴德向德政府索取賠償委員會所必需之某種消息俾可决定停付現金之議 
[美總統對於工潮之態度]  
　　十九日華盛頓電哈定總統今日向國會言實界現狀略謂資本家與勞動家各有其自行其是之權國家亟宜調查煤業狀况俾提出建設的議案故渠主張組織攻府委員會以備諮詢渠擬請國會立法禁止妨碍國内商業之舉動並保障鐡路運輸之安寗哈定總統謂美國所有之礦超遇國家之需求而工人之數超過所需以出煤供國家平時需用者計二十萬人哈定總統又謂管理鐡路之有限人數或服役鐡路之衆多人數皆不許碍及公安目前渠不請國會辦理鐡路工潮但政府已决計施其權力以維持運輸並保持工人工作之權利哈定總統請國會准暫時設立全國煤機關收買礦煤而分配之並立法使鐡路工務局决議可約束雙方 
[坎拿大礦工罷工]  
　　十八日錫尼電坎拿大格萊斯灣之礦産因吸水機工人罷工現被水淹如水再灌入三日則礦産在六個月或一年内將不能工作工人於星期三日開始停工因與礦主齟齬之故 
[德國内狀記]  
　　十八日柏林電德國經濟會議今日多數决定增高出口貨之估價俾與馬克之跌價相適合 
　　十八日倫敦電今日馬克價落至每五千三百五十枚合英金一鎊收盤爲五千五百五十 
　　十八日柏林電官吏及勞工均增薪俸百分之三十八 
　　十八日墨尼克電巴伐利亞邦混合黨今日開會各閣員皆與會决定目前不能接受柏林與墨尼克兩政府間之契約内閣决計再派巴伐利亞代表團赴柏林冀獲巴伐利亞邦主權之擔保 
[德美間將有大飛船]  
　　十八日巴黎電德國佛里特里志沙文現造一七萬立方邁當之大飛船一艘將次告成擬用以飛往美國此爲飛行界最大之建築 
[文件欺騙案之無稽]  
　　十八日倫敦電關於狄林斯基氏事件（見八月十六日瑞士京城電）錫白塞浦氏稱狄氏所携之日本文件曾交倫敦之著名東方文學家閱看斷爲眞確而日本高級官吏亦證明主要文件上山縣公簽字之非僞此種文件之存在爲英國當道所深悉一九一七年英國總警廳曾秘密調查此事查知𤝆林斯基氏並無非法舉動所傳狄氏以此文件誑取二千萬佛郎之說全屬無稽 
[國際聯盟會紀事]  
　　十九日日内瓦電國際聯盟衛生委員會今日開會白昌南爵士宣稱英國擬付十萬金鎊充俄邊檢疫及管理難民行動之維持費惟國際聯盟其他會員須合供二十萬鎊 
　　十八日日内瓦電國際聯盟衞生委員會决議接受美國羅基菲勒氏基本金處年捐美金六萬元以三年爲限以充各國公共衛生機關交換職員之經費並年助三萬元以五年爲限以充傳播疫癘消息國際機關之發展經費交換職員將自十月起始各國官員將在比京練習兩週然後將供職他國衛生部兩月 
[英商詰問俄政府私人没收産業]  
　　十八日紐約電據共同通訊社莫斯科消息英國商務委員團領袖郝特森氏致文蘇俄外交總長詢問里維諾夫氏曾否以在海牙會議所提出承認外債與賠償收爲國有之在俄外人産業主人連烏克蘭及其他聯合共和國在内各問題請示於俄政府外交總長答稱非俄代表旣切實拒絕里氏之建議俄政府不得不視此事業已消滅 
[愛爾蘭戰事將竣]  
　　十九日倫敦電自由邦軍今日占據權里諾爾新市康特克三鎭黨軍不久將無一鎭可守該方面黨軍殘部已逃入山中 
[俄國展覽會之失敗]  
　　十八日柏林電俄國尼吉尼諾夫哥拉特之展覽會業已失敗俄某報載商務總長之代表柴爾瑪諾夫氏談片謂尼吉尼諾夫哥拉特之地位與商業已無希望交易之疲滯多由國家銀行貨欵政策及交通總長稅務政策所致 
[各國近事紀]  
　　十九日莫斯科電蘇俄新敎堂已取銷致敬託爾斯泰氏聖餐共受禮 
　　十九日里伐爾電莫斯科消息敎長七人被指參與及革命行動已被開除 
　　十九日喀爾喀特電白萊克少佐之同伴因海面飛機不能升高已展緩出發少佐之瘤開割後漸見平復　　十八日巴黎電意國達倫齊哇氏近爲樹壓傷現漸痊愈 
　　十八日巴黎電振救災區之俄國中央委員會現辦一獎券以盈利供購糧之用頭獎爲六十兆盧卜 
　　十八日東京電今日閣議後宣布减輕生活代價之政策大略内有減發紙幣減輕日用必需品之鐡路運費增高郵政儲金利率發展公共市場各條 
　　十九日東京電政府已向横須賀及吳港各定造載重七千五百噸之巡洋艦一艘 
　　十八日美國杜魯士電明萊索太州森林大火燬二鎭迄今死六人無家可歸者數百人 
交通大學無線電 
[美海軍傳遞無線電案]  
　　華盛頓電衆議院商船委員會報告參衆兩院會商决定海軍無線電傳遞商業與新聞電信之辦法謂衆議院不贊成海軍可傳遞無線電信至一九二七年止因在一九二七年以前無線電臺之可供私人利用者當已不少故將五年期限縮减至一九二五年一月爲止 
[美國之僑民入境案]  
　　華盛頓電參議院僑民委員會報告贊成在一九二四年七月前入境僑民人數仍不得超過在留人數百分之三之議案按衆議院近曾議决上述限制外僑入境之辦法僅可展長一年 
[美路工潮現况]  
　　紐約電鐡路同胞會領袖已將解决鐡路工潮之建議提交鐡路管理員路局决定召集鐡路管理員聯合會會員全體大會以討論之但此大會何日召集尙未决定 
　　克勒夫倫電火車夫役不願在有兵士駐守之處開駛火車稍有暴動致死數人 
[美總統對於稅則主張]  
　　華盛頓電哈定總統函致參院財政委員長梅根白氏主張不獨宜使新稅則有伸縮性且宜使稅則委員會爲調查修稅建議以應合世界現狀之機關 
[協約國准德延付賠欵]  
　　倫敦電英政府以協約國政府之名義致覆文於德國謂協約國政府願將八月十五日到期應解之欵二百萬鎊展緩一月至九月十五日繳付 
[美國近事記]  
　　華盛頓電共和黨領袖已電囑衆院國内商業委員會會員速回華盛頓即日開議哈定總統所主張創設煤業委員會之議案 
[公電]  
　　交通部自辯之通電保定曹巡帥洛陽吳巡帥各省督軍省長總司令各機關各法團各報館均鑒本月十七日上午八時國立八校敎職員代表三十餘人來部索薪其時高總長因公外出由秘書招待延入客廳乃代表諸君不諒以入門時本部守衞巡警循例問明來歷遂藉爲口實謂非見高恩洪不可非高恩洪道歉不可聲色俱厲令人難堪已極吾人目擊情狀忍默而已夫旣延接豈爲慢客稍緩須臾寗不及待以常理衡之吾人設以事蘄見敎育總長或北大校長對部校招待之員當然請其轉達主總長蔡校長似無直呼王寵惠蔡元培之理况加以不遜之言乎對一機關或一團體之人而直呼其領袖之名且加以不遜之言是否失儀是否侮辱同人不敏不敢輕下斷語或者盛氣之下未及思考同人爲尊重敎育界人格起見認爲一時情感上之衝動而已旋高總長回部親自延接虚心容納道歉惟命磋商八校經費高總長並未堅執如何成見乃代表諸君初則包圍勒索繼則由代表繕立字據 
 
 

Page 7

 
 
强迫總長簽字爲憑此等舉動是否脅迫是否侮辱同人不敏仍不敢輕下斷語或者盛氣之下未及檢點同人仍爲尊重敎育界人格起見亦認爲情感上之衝動而已此等情感上之衝動雖非敎職員某個人所當有然亦非敎職員全體所同然更非敎職員所敎授管理之學生人人必爲也故同人認爲代表諸君各個人之衝動與全體敎育界諸君無涉焉兹姑舍而勿論惟同人所大惑不解者交通部接濟八校經費純出善意由交通撥交財政由財政撥交敎育再由敎育分發八校自爲行政上手續所必要且以是正當之途徑不此之循遂來坐索包圍脅迫是亦不可以已乎本部所負内外到期各債債權者知部欵空虚且有磋商延緩之餘地而因善意所撥濟之八校經費乃獨迫人太甚不能稍緩須臾更退一步言交通四政收入果有挪移之餘地則補助敎育寗不快心乃歷任總長經手借欵積欠内外債本息已達七萬萬元以上捉襟見肘救死勿遑債權者覬覦共管倡議紛紜今方清釐補救力求財政公開而外界不察乃以交通爲無盡之藏因此誤會遂有今日不幸之現象夫敎育交通同屬國家要政豈必置交通於死地乃能續敎育之生命乎似此坐索包圍侮辱脅迫因此而影響於國際者甚大設外國債權者相繼逼迫且不啻爲共同管理之導線交通爲國家命脈存亡關鍵間不容髮凡我國人與有責任同人在職言職心焉痛之已迫燃眉寧忍坐視是以於代表諸君要挾高總長簽寫八月三十日以前撥給一百餘萬元字據之時口出不遜逼勒不堪激動公憤羣起阻止並鄭重聲明凡以不正當之方法迫脅我交通界者誓不承認惟恐社會未明眞相以訛傳訛則甚失同人手救交通之意敢告邦人諸惟鑒察刻總長衆已辭職出京本部同人亦經具呈全體辭職矣特電奉聞交通部同人叩巧 
　　許世英對於敎育之通電北京國務總理鈞鑒參衆兩院各部總長各省巡閱使督軍省長總司令各區都統上海各法團各報館均鑒竊以敎育基金一案全國學子號走經年祗以時局糾紛政潮牽掣築室道謀迄無成議邇者元首復職國會重開曹巡閱使以平亂元勳本救焚拯溺之心建百年根本之計慨然爲全國學子瀝辭請命四旬之内吳巡閱使與蕭督軍繼之頃陸督軍又繼之神惎人謀應如桴鼓夫政有標本時判後先念戢定之方殷則餉源爲重憂殄亡之日亟則學欵宜先事歸救國道本同符敬乞我總理曁主管部長根據曹使建議吳使主張並蕭陸兩督軍贊成各電速提閣議通過實行並請大總統明令頒布垂作政綱俾内外學子爭自刷新學校多植一通才國家多增一保障國命存亡環球觀聽在此一舉海内賢達諒不河漢敢布腹心伏惟垂察許世英叩諫印 
國外要聞 
[蘇俄婦女運動之經過（三續）]  
　　（八）母權之保護共産黨婦女部對保護兒童與母親幸福機關亦甚盡力組織特别委員會力求在國内實現政府已通過之條欵前因受各種障碍之影響而尤以因内亂而演成之困難經濟狀况爲最以致政府通過之法律未得實現於全俄各特别委員會由婦女部指導專向各地作保護母權之宣傳因之女工對於政府所頒法律始得有充分之了解而即置諸實行革命後男女工銀雖已由政府規定同等實際上女工每日所得較諸男工相差甚遠婦女技術較男子常低故最高工價之比較亦難與男子平等各工廠對於女工之衛生亦未大加講究旋因有上項女權委員會之組織方將不公平之點盡力打破之對於孕婦之待遇概照法律之規定又在工廠中設立醫院及公共食堂等以減輕女工之困苦在烏克蘭·賴摩伊落華之指導婦女對於上項事業之成績尤特别顯著各工廠中皆有保護母權小團體之組織各育嬰堂幼穉院産婦院等皆由婦女爲之長主持一切國内育嬰堂之設立僅城鎭間有之鄕村絕少惟當夏季田忙時方有此種設置之要需也雖然此項問題一俟國内物質上之發展達相當程度時即可得圓滿解决也 
　　（九）增高知識運動俄國女工對於共産黨婦女部所發起之增高知識運動頗多盡力最近各省婦女代表皆注意於習學敎育原理赴各處組織義務學校專事敎育不識字之婦女敎育問題在每次婦女大會中皆有詳細之討論計劃曾組織敎育團在鄕村設立臨時學校田問婦女在其中獲得相當知識者甚多 
（十）法院中之婦女俄國婦女在法院中充當推事或裁判官者亦不乏其人而以東方婦女爲最多彼等數千年來皆生活於黑暗之家庭及宗敎壓力之下現經蘇維埃政府以法律規定其爲自由人民乃得加入一切社會事業而保障及實施國家法律者則爲法庭故女子之供職法庭實有較深之命意存乎其間也巴什加里亞及土耳其斯坦婦女之立身司法界則久已成爲事實矣 
（十一）學校中之女工婦女部爲謀增高女子之工作能力起見嘗選擇女工多人送入學校受相當職業知識對於看護兒童及母親之常識尤特别注意共産黨婦女部每年又送女工多人入各地共産黨學校其中百分之十專學習隨員職務一九二○年由婦女部送入十省共産黨學校者共三千四百八十四人司維亞羅夫大學中（共産黨主要學校）曾特設一科訓練婦女之政治能力（未完） 
國内要聞 
[北京通信（微雲）]  
　　政局擾攘中之三問題 
　　自王代閣旬日以來政局可謂極支離破碎之觀財政直至今日尙無人負責内務之孫已力辭代部雖曾一度出席閣議旋又不肯列席農商之盧信今日雖突然就職恐尚不能無後文敎育則王寵惠雖勉撑門面而次長早已無人昨甫拉出一鄧萃英復又别生枝節故連日閣議皆零落散漫毫無生氣可言然不意此時乃有甘長與贛人請願兩問題出現 
　　何謂甘長問題甘肅之潘齡臯旣以與省議會衝突由中央召回同時卽有電令敎育廳長護理省長乃林氏人緣極好督軍旣與相得保洛亦一致推重無間言其駐京代表復爲之四出運動明令署理遂於十五日由内務孫代部提出閣議照例此等議案由主管部提出者决無反對之事不意此時張法長耀曾突然宣言不能連帶負責此言旣出闔坐一驚然終以主管部之面子仍由總理批定照辦閣議散後衆皆料張氏之必有文章矣果然不及一時議員方面已有電話詢問院秘書長迨院秘書長挾此新命令入府蓋印黄陂卽出示政學系議員請任李根源爲甘長之信函多紙並述議員多數意見不贊成林氏萬萬不可發表於是此案雖經閣議通過總理副署仍然挾在院秘書長皮包中而孫丹林則因此事認爲不能行使職權大不高興聲言不幹此政學包圍府方與洛陽代表爭雄鬥智之一幕也 
　　前者爲星期二事至星期四而有請願代表包圍總理之事所謂代表者包含議員官吏學生記者以及閑雜人等號稱因江西事懇請罷斥蔡成勳者也其時爲上午十時許正在欲入國務院時適王總理乘汽車至一干人即蜂擁而上將總理團團圍住七嘴八舌爭言來意王不得已令舉代表八人偕同入内遞上手呈聲言政府如不照辦並即時發表明令者决不退王懾於來勢允爲提出閣議恰好是日閣員到者格外零落時間又已無多遂匆匆擬定一派員查辦之法姑派人出外答覆諸代表以爲搪塞之計迨散議後入府聚餐重加討論皆謂此種辦法窒礙極多斷難實行於是又决議打消然贛人代表又豈肯受騙者預料終必有一番擾亂矣（草此通信時代表已暫退散去）平心論之蔡成勳固當罷斥然如此强制政府亦非辦法蓋以辦事手續論政府不能憑一紙公呈於短促時間遽發明令罷斥且人民請願在有國會期間自當先向國會至於國會議員尤不應一面放棄其在議院中之正當職權一面請願於行政機關此皆各方所應返躬自省者吾人初非偏袒一方面但以今日政府之可憐尙復空相擠迫無濟於事此間喧傳此事亦出某系主動蓋欲藉此推翻王閣故意使其開罪於保洛軍閥者合近來政象觀之此說頗有幾分可信也 
　　此外尙有敎職員索薪事可紀敎職員索薪亦屬家常便飯數見不鮮但今日敎職員赴交部力逼高氏簽字其激烈程度則又較之平常增高數倍當彼百餘人齊集交部大客廳時高氏適到部爲彼等邀之入室始猶平和發言繼遂口語衝突其所持目的非高氏簽字允將所有欠薪在八月三十日以前一律由交部撥欵還清不可强迫高氏當場書據並有取筆墨紙至高前請高立書者高謂諸君如此强迫要我寫我就寫一面執筆一面問敎職員如何寫法於是敎職員說一字高氏寫一字正值膠擾不已之時交部以内部員忽然約集多人起而救護聲言敎職員不應如此無理威逼我們長官强奪我們部欵於是一呼而集者近百人闖入客廳擁高氏出重圍始散而字據則已書及一半矣高氏既出謂我將赴院據院中人言高氏到院後並未入閣議席小坐即去聲言我將出京不能再幹此等無聊總長云云當寫此信時尙未探得此事之如何結果也（八月十七日晚 
[贛代表請願撤蔡之激昂]  
　　贛人之被厄於陳光遠淫威者久矣南軍北伐陳氏狼搶而遁方以爲一線之生機有望詎料蔡成勳入贛其失政尤甚於陳贛人受痛極深故發洩亦大遂有昨日（十七）福佑門之請願上午八時江西旅京學會歐美同學會贛籍國會議員及新到京之省議員敎育會代表等共二百餘人在江西會館開江西各界聯合會以蔡成勳無去贛之誠意决計請贛籍議員提出質問政府案對於九江兵變請優予撫卹災民並撤客軍出境予贛人自治嚴懲變兵如不達到目的即退出國會亦所不恤并推出代表李安陸等一百餘人即在江西會館取齊整隊赴國務院作大規模之請願至九時許請願團各揭白旗上書「驅逐蔡成勳」「蔡軍萬惡」「自治運動」等字樣由江西會館出發羣擠至府右門守門衛隊已先得電話報告即將栅門緊閉禁止出入及請願團到府右門前羣請開門求見總理守門衛隊不允稱非奉上級長官命令無權啓門代表堅欲進入而衛兵置之不理同時府院四門皆被包圍而尤以福佑門爲甚請願團與衛兵正在堅持之際適王亮疇由敎育部趕到列席閣議該請願團突擁而前將王包圍王當對衆云我即總理衆謂我們正思求見總理於是全體圍上其聲鼎沸要求令軍警開門准大衆入内王氏因即請該團舉出代表數人當推定胡家鳳熊遂李安陸等十人進内陳明來意其餘請願者則在福佑門内二門外聽候消息代表等入院後即延入客廳代表即向王氏提出三項要求第一請政府罷免蔡成勳並加以懲辦第二請政府撤退援贛各軍第三請政府將江西善後事宜責成謝省長辦理並謂這三件都是政府應該辦的蔡成勳不但視江西人民爲犬馬爲奴隸並且視中央政府如弁髦如糞土政府若置諸不理撇開贛人苦痛不說試問政府的威信何在體面何存云云王氏允將此事提出閣議由全體閣員公决待其結果再行報告代表等謂如政府不能秉公解决得有圓滿結果則誓死不出院門一步王頷之遂推内舉行閣議列席者爲外交顧維鈞·陸軍張紹曾·海軍李鼎新·司法張耀曾等代表等仍在客廳等候時已十二時矣王氏在閣議席上首將贛代表之請願提出討論當卽通過文云「江西旅京同鄕會呈列舉蔡成勳禍贛事狀懇明令罷斥議决迅速派人撇查候辦」一案閣議旣畢各閣員由四照堂旁門入府會宴於延慶樓其時高恩洪由交部脫身趕來對於此事復提出討論結果多主張愼重辦理故閣議發表議案又復追回該案復有擱置之勢當閱議通過後王氏即派院秘書楊天驥告知十代表並將通過原案抄示楊當向代表等簽字負責謂查辦明令儘今晚發表至遲不過明日十二時萬無有誤大衆皆謂至少要看見查辦明令始可出院至四時餘胡代表等含憤報告謂閣議忽翻前案楊秘書對於剛才簽字亦不能負責並謂内中作梗者爲高恩洪等數人似此閣議等於兒戲大衆聞之無不痛恨泣下胡代表等復行進去必再見王總理如不得要領必不出院大衆在二門外雖曾略用點心此時飢甚又值大雨淋漓不得已乃相率出院預備明日開大會討論進行方法 
[王内閣之最近情况]  
　　張紹曾組閣之呼聲近又頗盛但爲吳佩孚所不許恐終不能如願聞吳氏日前得悉張氏近又熱中組閣之訊卽行發電勸阻該電略謂「仲帥及撫弟保弟長陸宜專意部務不可混入政潮軍人而常與政客爲鄰非獨易爲人賺亦恒自陷於泥厚愛之言應加三思側聞蒞京有熱中閣揆之說果爾負罪國家固不待言兄因深惡熱中者弟首先自熱以爲人利用是與兄背道而馳也尙能携手共濟國事乎語云止謗莫如自修願宅心清淨勿爲人犧牲尤望弟之自遠嫌也」云云張得吳電極爲掃興對人表示無組閣之意張旣中止組閣王寵惠又得吳佩孚發電表示以全力後援大約現閣當由其長期維持矣 
　　張英華昨日（十七）上午十一時已到鹽署就職聞張因某方面不答應其代理部務故對於財次尙未就職又農次江天鐸前日已就代部之職詎盧信忽於前晚到京府院雙方以盧旣來循例請其就任盧亦居之不疑於昨午十二時到部受事但因爲時已晏未及出席國務會議聞江天鐸已向公府提出辭呈懇請開去次長職務内次孫丹林因林錫光護理甘肅省長一案被某總長反對命令送府時又爲黄陂拒絕因之頗爲消極昨日閣議亦憤不出席 
[日本要求我國增兵中俄邊界]  
　　日本政府决定本年十月内開始撤退西伯利亞駐軍曾由駐京日使照會外交部要求我國於各地日軍撤退後在沿邊一帶增駐軍隊保護日本僑民兹覓得原文如下爲照會事關於撤退西比利亞沿海洲及北滿地方日本軍隊事曾於六月二十七日第九九號照達並於七月十二日准第一六一號照復各在案兹奉本國政府訓令開朝鮮國境地方之馬賊及不逞韓人向爲日本駐軍所鎭壓不能活動將來日軍撤退該匪黨難免不乘機蠢動沿邊一帶勿論矣即鴨緑江方面恐亦將見跳梁跋扈因之該處日僑之生命財産大受威脅日本國境之安寗亦有甚可憂慮者不難想像中國政府對於頭道溝案件依本國政府之要求在該處一帶雖已加派軍隊仍盼其於上述日軍撤退以前在國境地方亦實行增添軍隊維持治安對於本國臣民生命財産十分盡責保護頭道溝變故不但本國國内多有主張出兵者即各該領事館及一般僑民均表示盼望本國即行出兵而本國政府始終尊重中國主權極力隠忍延至今日並未出兵僅由朝鮮方面派警官若干名往援而已此後務望中國政府有周到有效之警備措置不但不使頭道溝之事件發生即將來延吉國境方面之馬賊及不逞韓人因日本軍撤退有跋扈之虞者亦預先加派軍隊盡力警備如因上述匪黨之故形勢緊急而中國方面警備又措置失當本國政府爲自衛計雖甚遺憾或難保不得已而出兵是以切盼中政府於西比利亞沿海洲及北滿地方日軍撤退後對於維持國境地方一帶之治安加以切實考慮爲預防日本不得不出兵之事件發生起見迅速在上述地方增派軍隊妥籌有效之措置等因相應照會貴總長查照卽希詳加考慮再此事本使有報告政府之必要務希將辦理情形從速見復 
[交通部公表電政借欵内幕（續）]  
　　（二）馬可尼無線電報公司墊欵合同（民國七年十月九日曹前總長汝霖訂）本合同於一九一八年十月九日由交通部代表中華民國政府（下文稱政府）與馬可尼無線電報有限公司（係依英國商律註册之有限公司以下稱公司）訂立所有條欵分列於左第一條政府爲謀西安喀什噶爾間安全之通信擬購買並建設三台無線電報機器公司允墊給政府購買及建設此項電台所需之經費二十萬鎊政府卽向公司訂購馬可尼弧光最新式無線電報機三台每台變壓氣入力爲二十五啓羅華脫並擔保有日間通信距離七百英里第二條每台機器須各項完備並係特别製造故每件機器之最重分量不得過三百五十磅以備易爲中國内地運輸每台内應具有完備之發電裝置一套能於交流機兩端發出並保持二十五啓羅華脫之載力其直流發電機須足敷十盞六十華脫電燈所需之電力原動機係用石油開動並供給機械或電器的開動器·油塔·及流通冷水裝置電錀板上供給各種必需之電錀調整阻力器測量機器可鎔線接線頭可鎔線並供給可鎔線之備用品以資更換無線電發報機係最新式樣其發電鍵對於報生並無危險收報機係最新放大奥定式能兼收减幅及連續電浪各種備用品除照尋常單獨電台供給外並於每台加備收報機燈泡十二個燈泡絲圈電路内低壓電瓶兩套及蠕動電路内高壓電瓶二套每台供給三百英尺高鋼格子塔三座連同鐡環灣鈎拉線絕緣物等項天線之製造則依照近時實騐最良者並加給天線線條若干足敷平時修理之用地下電量照實驗最良者本項所用各項材料由公司供給平時維持及修理用工具每台供給一套至詳細程式連每件之價目一俟由倫敦郵寄到後即當供給並每台備具接線圖連同每件機器動作說明書全份以上所載訂購之三台機器將分設於喀什噶爾迪化蘭州三處公司擔保所供給之機器能使喀什噶爾與迪化間之通信晝夜暢達惟迪化與蘭州相距過一千英里故祇能保夜間通信暢達以後如必須於哈密或他處設一中間電台保持蘭州迪化間通信日間暢達者政府允照以下所開價格向公司購買此台機器公司將以最新放大奥定式收報機一副贈與政府在上海交付付清運脚及保險費此項收報機應由政府裝於西安電台以備收受蘭州發來報務之用嗣後政府如見設於西安之發報機不能與蘭州通信者則政府應向公司照彼時此機市價購買應需電力之發報機器第三條每台機器價值在英國海口交貨爲三萬二千鎊由上開經費二十萬鎊内除去三台機器價值六萬六千鎊外尙餘十三萬四千鎊政府爲運輸及裝設上述訂購之三台無線電機器時需要者公司即現行墊付所述之經費十三萬四千鎊爲運輸及建設及相類用途不時需要者可由政府指定之主管官員出具需欵文書並經公司所薦管理工程司簽字公司收到此項文書後隨時墊付但公司有權支付自英國海口起所有機件之運費及保險費此項開支有正式單據以證明之再應特别注意者墊付所述之經費十三萬四千鎊是否足敷運輸及裝設之用公司並不擔保如因此項用途需增添欵項者由政府撥給之第四條上述經費二十萬鎊之付還應以英幣分作四期按年歸還自全部機器交到上海之日起二年半起付但政府有權得於應付日期以前將上述經費二十萬鎊之全部或還欠若干提前歸還惟須於付欵之日三個月前用文書預行知照公司說明政府將提前還欵第五條上述經費二十萬鎊分别如左六萬六千鎊係在英國海口交貨之機器價欵十三萬四千鎊係墊付於政府爲機器運輸及裝設之用六萬六千鎊之利息爲年利八釐係以英幣於所購機器交到上海之日起滿六個月後起算至十三萬四千鎊墊欵之利息亦年利八釐由十三萬四千鎊内墊付若干其利息卽照所付之數自墊付之日起算所有上兩項利息自訂合同後均定於每年十月四月九日以英幣支付所有本利均應經由將來公司指定之北京銀行支付或經由倫敦地方倫敦郡惠斯民銀行支付第六條爲管理三台機器建設起見公司允薦給材學合格對於裝設此項電臺富有經驗之無綫電報工程司一員定期三年由政府每月給該工程司薪水銀洋八百元自該員抵上海之日起至從上海回國之日止並支付應領各項川資旅費自受雇之日起至回倫敦時止該工程司自本合同執行之日起五個月内即應在中國聽候政府之指揮以便在建設以前對於地位之選擇及材料之購買等項政府官員得與該工程司商酌（未完） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[八校代表赴交部索欠之風波]  
　　國立八校校長及敎職員代表等根據前日王寵惠與高恩洪電中約定上午七時至九時相見之約於昨日（十七）上午七時以前先在法政專門學校會齊至七時半八校校長（蔡元培由沈士遠代）已先到交通部門前等候八校敎職員代表到者亦有二十四人於是聯袂赴交通部首由聽差引至外客廳各出名片彚齊請見高總長時約八時聽差持片入旋出謂「總長請八校校長先見」八校長以此來係爲敎職員所約不允單獨入見敎職員代表亦不允分别請見於是聽差復持片入尋復出謂「總長現已赴總統府由胡秘書代見」代表等以係赴約而來總長頃間曾言先見校長何以今復言已赴總統府其中顯有情弊正與聽差分說忽聞砰然一聲見已將第二層兩道門關閉聽差極力喊呌亦無人應乃憤然曰「八校代表又不會吃人怎麽把大門也關了我做了這些年聽差也没有見過總長白天關大門的」且言且去門房打電話反復向内詢問經二十餘分鐘依然毫無開門之意門内聞悉門外代表並無惡意始將大門依舊開放仍由聽差引至西客廳各代表就座後卽有胡光杰（交部秘書）出見首言「總長已進府議事鄙人今以個人資格出而接待諸位如有說話鄙人可代轉達」諸代表當言同人係奉高交長之約而來仍請高總長出見胡力言高不在部代表等乃以聽差已奉總長命先請見八校長之言闢之胡語塞答云當電詢之胡去後久不出尋復至西客廳對代表曰「現已電詢高總長本日無暇接見諸位有事可告知鄙人必當轉達明日當可正式答覆」代表乃詢以能否負責胡答不能代表堅請會見高氏時已九時代表等以早起挨餓而來今不見滴水乃請胡秘書給予熱水一面商議如何而後能見高氏卒由尹炎武以聯席會議主席資格電請王寵惠總理之示王氏驟聞高交長到府之言大爲詫異當即答言適高交長纔由交通部來電話商議敎育經費之事何以怱已赴府當無此事果有此事余當促之回部與諸代表相見惟不敢擔保其必見耳時已九時半尹氏回報各代表均以高氏明明在部而竟左右支吾不肯出見大不謂然彼時忽有敎育部會計科科長趙某來見王家駒校長謂交通部允於本星期六發給經費一個月分彼可擔保請代表承認諸代表均言不能承認仍堅請必見高氏而後出胡秘書不得已入内旋出報告高總長已由府歸部請代表每一次一人哉二人入見代表等不允又請代表分班入見代表等以非交通部屬員不能分班入見辭之胡不得已又入内去約過五分鐘高恩洪始出甫就坐即言因奉總統命有事入府始歸勞諸位久待美術代表徐瑾憤然答曰承惠閉門羹同人已飽飫風味矣高曰諸位當爲敎育經費問題而來枝節問題請勿多言法專王家駒校長發言曰同人爲經費問題而來枝節問題本不應提但同人係根據先生之約而來並非奸人或强盜可比何以下令關閉交通部大門不令同人入乎此層希望先行答復俟此事解决後再提經費高氏答以此係警衛所爲本人不知其事彼警衛乃下等社會不必深究校長及諸代表一開「本人不知」及「下等社會」之語均不謂然駁以先生旣爲交通總長乃交通部最高主權者堂堂民國之交通部白晝無故關閉大門竟諉爲不知誰信之此層非先生有明白答復不可因此事過於梅辱敎育界人格不便糊塗了事高氏全推在警衛身上並謂此係交通部内事交通總長自有權衡諸位不必深究代表不允高氏不得已始言行當查明辦理代表仍不允高又當衆聲明「因自己不察致警衛關閉大門失敬於諸代表本人甚抱歉仄希諸代表原諒行當查辦無故關門者以儆將來」代表始提出經費問題先由王家駒李建勛（高師校長）說明政府積欠八校經費五個月學校本身及敎職員生活均不能支持質問高氏何以善其後尹炎武亦說明八校困難情形請交通總長務必按照閣議儘先撥付京師敎育經費並限期清發積欠是時各代表發言者甚多高氏均一一置答首言昨日（十六）上午十時已發出七月分經費二十二萬元與敎育部八校何以尙未領到八校長當即請敎育部會計科長趙某來詢是否已領到二十二萬趙答以並未領到高氏大窘即轉口曰昨已發出支票何以尙未送交敎育部代表等見其出言無章因窮究其事高氏始言支票確已寫好今日可領欵明日必可發交八校且此欵係完全爲八校經費敎育部行政費並不在内尋有交部職員言曰支票已辦妥惟待洋人簽字即可領欵八校長及各代表遂轉問高氏發此一個月外尙欠四個月究當如何今距九月一日開學期近能否於開學前發清積欠高氏答以「可以發清」質以「以何時爲限」高答「以八月三十日或三十一日爲限」代表又質以「至八月三十一日止則積欠五個月是否五個月完全發清」高答「五個月完全發清」代表方面於是質問校長方面是否可以擔保校長方面答言「校長對於高總長個人極端信任惟對於交通部已往撥欵事實則絕對不能信任故不敢擔保」代表乃問高氏究將如何辦理高謂「如何說就如何辦」代表不敢信任徐瑾乃提議請以書面證明各代表及高氏均無異議於是討論書面之内容北大代表陳啓修問高氏曰「如逾期不能履行書面之約高總長如何卸責」反覆辯論均無結果燕樹棠復主張分期撥發以清界限高氏亦允之並請尹炎武代爲起草尹氏起草畢留下「如逾期不發或發不足數時：」以後之負責字眼請高氏自書高始執筆書「仍由交通：」四字突有新由交通部總務聽調秘書處辦事之殷仁其人闖進客廳奪去高氏手中之筆大聲曰「交通部已將破産總長仍許發積欠五個月一百餘萬試問此欵從何而出敎育界欠薪既須發然則交通部員司欠薪如何如敎育界人可向交通部索欠我交通部亦可向敎育部索薪如敎育界相逼太甚我交通部員司當即日罷工以示抵制事關重大非開部務會議不可......此筆是交通部之筆非高恩洪個人之筆不能簽字請自家中取筆來」云咆哮跳躍秩序大亂各代表均不置答高氏見部員爲之帮忙即轉機曰部員所持理由正當並已通電請總理來部簽約又稍待片時西客廳外已被交通部員二三百人所包圍均大聲突喊其勢洶洶代表完全置之不理惟質問高氏曰如認代表今日之舉動爲違法請令警察廳將全體代表捕去可也高氏極力安慰時已十一時半交通部人員已屢次進言於高請出席閣議及出而安慰部員高乃乘機告退至十一時四十五分復出對代表曰本人要出席閣議此事因部員不允簽約當請示王總理諸位請先退如何代表多主張請高氏帶赴國務院高不允卒置代表在西客廳已則揚長而去時十一時五十分也其後交部人員愈聚愈多出言愈雜代表均置不理至下午二時頃突來憲兵二人詢代表何故在此代表亦置不理該憲兵及警察多人乃在客廳外等候不去部員之語言愈不堪入耳代表均忍耐不答顧高氏一去竟如黄鶴至三時許仍不見回部代表於是電詢國務院王寵惠接電愕然答曰諸代表猶未去乎高總長並未到院彼究竟何往余已不知容卽覔之如能覔得固佳否亦必有答覆與各代表云云至四時仍未見高氏踪跡王亦無答覆各代表知今日已無能爲役均有退志惟仍欲待王寵惠之答覆卒至下午六時餘始無結果而散聞代表等以高恩洪此次侮辱敎育界太甚均主張於本星期六（十九）召集八校敎職員全體大會公决最後對付辦法對於高氏玩弄敎育界之舉動將有一種表示各校長當晚即齊集法政專門學校討論辦法又聞高恩洪爲此事已於昨日午後四時半赴津並提出辭呈次長勞之常亦呈遞辭職書部員等亦議决辭職以對抗敎育界並有昨晚遞呈文之說 
[魯案中日委員會會議紀（二十一）]  
　　魯案中日聯合委員會第一部委員昨日（十七）午前九時在外交部開第十五次會議出席者中國爲王委員長唐委員徐委員日本爲小幡委員長秋山委員出淵委員至十二時半散會其所議事項如左（一）審議海關分委員會之報告除修正二三點外中日兩國委員同意承認（二）中國委員繼續上次提出郵電問題中·（丙）膠濟沿線電信電話·（丁）海底電線·（戊）郵局等答覆節略三件經日本委員略述意見决定均交分委員會審議（三）日本委員說明關於礦山問題之財産目録及提案限於時間决定下次繼續說明討議 
　　以上爲督辦公署所公布以愚所聞昨日會議關於海底電線爭論頗久按照華會條約第二十六條原文規定「日本政府聲明關於青島至煙台及青島上海間前屬德國海底電線之權利名義特權均歸於中國惟該兩線之一部分爲日本政府用以安設青島佐世保間之海線者不在此例」等語條約規定對我中國頗屬不利因所謂歸還者不過權利名義特權而已其實際上之一切材料建設早爲日本拆去改成青島佐世保間之電線我代表不得已乃提出青島佐世保間之一切權利應各半均分在中國者歸中國在日本者歸日本蓋該線材料大部分本即德國原有之物日本不過加以人工及增添之材料而已日本方面則堅持華約二十六條規定只有「關於青島佐世保線在青島上岸與其運用之問題應由依照本約第二條所設之聯合委員會按照中國現行各合同之條件協定之」等語謂完全不生他項問題並舉大東大北等電報公司之例以爲現行合同之條件應當如此規定爭持頗屬强硬中國亦不肯一時讓步結果遂交分委員會審查再行討論又關於郵政問題日本代表主張日郵之撤廢辦法應候將來開會之各國郵政委員會議定辦理中國委員提出對案以交該委員會議定辦理未嘗不可惟日本必須按照華約規定之時期在一九二三年一月一日以前將日郵完全撤廢不能以此委員會何時開會作爲延宕之理由日本委員亦即行默認昨日委員會之爭持問題以此兩項爲最此外則略行解釋礦山估價之内容因爲時太晚不及終了惟鹽田估價仍未提出聞日本代表之間意見亦頗有爲難云 
[吉人治吉之暗潮一（隠）]  
　　魁陞舉動之不滿人意 
　　吉人腦筋薄弱不夠自治程度吉人亦自言之今證以近日之事益信其言之非過甚也頃據瀋垣消息吉林代理省長魁陞於上月初經張作霖應吉人治吉之請由奉調吉另由孫督軍委任發表於七月六日就「委任式」之代理省長職任事僅僅一月而省内即發生劇烈之暗潮已有不安於位之勢矣原魁代省長爲吉林縣旗籍人與實業廳長馬駿顯爲兒女親家魁之次子唐某卽馬之女婿馬聲名平常屢爲吉紳控告徒以勢力不敵莫可如何此次魁氏來吉馬益驕橫魁子唐某原任農事試騐場副場長亦係馬之額外位置現將正場長謝中調任農工校長即以唐氏升充永衡官銀錢號總辦劉尙清素爲吉人所信任者魁馬以該號握全省金融實權覬覦已久馬乃運動少數省議員出面反對劉尙清排之使去於八日以因病辭職名義明令准免劉職同時委任其姪現任農商部參事京師市政公所坐辦馬德恩接充於是魁馬之勢力炙手可熱矣全國商會聯合會吉林事務所總幹事張節濤吉林總商會會長閻靄岑特聯袂來奉稟訴於張作霖謂吉人之希望吉人治吉總以事事公開造福地方爲原則豈願歡迎把持政權位置私人之魁氏哉並將種種黑幕直陳無隠張氏聞之怒立召魁氏入見（時魁適在奉）面加申斥魁氏碰此大釘子退卽片請張節濤至寓擬畀以永衡官銀錢號會辦一席以爲轉圜之計不料張竟正色拒絕謂爾等個人之吉林由你們辦什麽就什麽我决不能受你運動言下頗爲堅决不知魁氏將又有何法以維持也又聞馬德恩業已由京來奉請訓日内即可赴吉履新而吉林交涉員一席本係該省財政廳長蔡運升兼辦現蔡鑒於辦事棘手保荐吉長道署外交科長兼長春縣知事啓彬升充已徵關來奉大致當能辦到吉敎廳長王世選無法再幹已内定遷署東寗縣知事另委省議長于源浦兼代敎長惟于氏則尙在謙遜中據知其内幕者言孫烈臣前曾聘任于爲軍政兩署參議月薪三百元嗣省議員以利益不均迫于退還聘書此次不敢貿然出任敎長者亦以是故默察吉省暗潮行將愈攻愈烈魁氏回任必有種種變化吉人治吉之結局當有不可思議者矣又吉省前受奉直影響宣佈全省戒嚴刻已安謐如常孫督於十三日由奉電吉准於本月十五日一律解嚴（八月十三夜） 
[湘省敎育界之危機（敎職員議决辭職）]  
　　湘省各公校校長以敎育經費積欠過多以後常欵且無着落於是在長沙之十五校校長即一併辭職各敎職員則以省政府雖於以後學欵有所籌劃然於從前欠薪則無一字提及遂决定如不將欠欵發清下期即概不受聘詳情均紀前報現在長沙各校校長以政府籌劃之欵既不一定可靠而於以前積欠又絕不提及敎職各員已迭次來函索取第一甲工之敎職員並已實行敎職員聯合會之决議案將聘書郤回事體重大不能不定一具體辦法爰於十四日上午八時開校長會議决定下列各案（一）積欠敎育經費除臨時費不計外僅經常費計九十兩年度共約七個月現要求最低限度九年度一個月十年度兩個月（一）籌欵方法請政府自行設法但不得由保管委員會經費項下抵借（一）各公校校長聯名辭職其應聲明者（甲）前奉面留已再三堅辭（乙）敎職員來函索欠下學期不能開學（丙）指令指定各欵均係將來之事其額數又較原案爲少且各欵尙多無着（丁）現距開學期近校長等旣不能負下期開學之責若不迅辭另委接替恐下期敎育將因此停頓如三日内尙未委員接替則公同繳印（一）各私校俟奉到指令後再開會商議（一）各校招考仍得繼續進行以免曠廢校務（一）將議决事情函覆敎職員會在此長沙各校長全體辭職之際在常德之公立各校校長亦因經費問題於日昨聯名呈請省長辭職省署方以公帑奇絀無法可施而衡陽各公校校長又聯名提出辭呈他如辰州永州各公校校長亦將繼續具呈請予辭職使非將以後經費確定以前積欠酌發數成必無挽回之餘地政府刻正極力羅掘能否有濟尙未可料各公校下期能否開學亦在不可知之數矣 
[西報紀贛州之兵禍]  
　　字林報二十七日贛州通訊云此間自南軍惠臨以來曾無片刻平靖之時始則大軍驟至其數較實際所需者溢出數倍以上於是兵士滿坑滿谷以人民家室作爲住宅遂於此幹出許多不可告人之事大爲贛民所嫉視幸卽陸續關往北方然未幾復被召回粤其時命令至急一切未有凖備兵士見人則擄以供運輸之用當此之時無一人得以安全出入實爲贛民最恐慌時代被擄者數千人有中途爲兵士開槍擊斃者有不勝荷負而委斃路側者且尙有許多婦女被擄而去勢將輾轉略賣其結果當不堪言南軍此種污點縱盡粤贛兩省之水亦難濯去也南軍去後沈軍前來此軍乃一特殊軍隊有時助北有時助南至贛州後遂向南軍之贛兵陣線攻擊此間復大起恐慌沈軍多係新招入伍纔數星期槍枝未有遑論操練一二日後即被南軍逐回四十里總司令部旋有電令命作總退却於是人心惶惶深懼翌日敵軍復至但敵軍卒未回贛聞南軍尙有一支游擊隊在此間北二百里許攻入某城向紳商勒索巨欵後復東至某邑又向紳商索欵十萬元聞兩處守兵聞敵至俱望風而退未經交綏昨日記者遇一傷兵據稱自陰曆四月入伍後祇領得餉銀一元五角而五角尙係攻克南安時之恩賞詢記者歐戰時情形是否如此記者以未身歷不知當時究竟若何但敢斷言决非若此也 
[贛南戰事追紀]  
　　粤贛之爭紀載夥矣或叙述不詳或傳聞失實使閱者如墜五里霧中無從窺破其隠情而爭城越貨之徒反指名爲俊傑暴歛横征之輩轉倖逃於法網徒令無辜良民慘遭非命有用健兒死於内閧誰之罪也陳光遠繼李純後來督江西勢張甚贛人畏之而無如何此次直奉戰起李烈鈞遂攻贛其統兵之將李明揚賴世璜等是其舊部粤軍許崇智黄大偉亦以兵屬焉粤贛中界庾嶺而以大小梅關爲天險其東坂棚下通粤孔道新城南康阨其後九渡水右界坂棚南通粤北接信豐爲贛南咽喉三南毘連粤之連平等縣突出粤境在在均須設防據此可以阨信豐之背略贛東各縣此四路者兵家所必爭即勝負所由分也先是陳光遠以二旅駐大庾置德造過山砲大梅關上誠有一夫當關千人莫過之勢劉景山旅長又贛中宿將士卒頗用命惟丁團長儉堂稍遜三月軍餉半發軍用手票軍民有煩言故戰前請假以本旅李團長惠侯代之陳光逵乃光遠之弟先長三旅後長九旅駐贛縣常以支隊走信豐習險要其平日馭兵苛餉不時發遇不中意者輒割其耳而逐之去以故投粤軍者甚夥粤軍亦利用之十年冬因爭餉與其兄光遠忤棄軍走京師以脅之其兄不爲動以贛南鎭使張之傑兼治九旅兵士受光逵鼓惑聞之大譁之傑以病辭陳氏速贛東鎭使岳兆麟往代更委王永貴長九旅兵始慴服省防步三團向分一營駐贛西其餘二營分防三南並興國雩都一帶然兵不足額將不素練半爲陳氏走卒噉飯之所團長劉繼德雖以善戰稱實等閒曹十二師爲陳氏爪牙不緊急不調遣平時駐贛南軍隊惟此而已李之圖贛蓄志已久所不敢輕動者緣近來陳炯明新復兩粤與吳子玉有携手之議故靜待時機及孫擠陳去攻贛之兵遂出時五月二十一日也黄大偉號稱兩師佯鬭梅關前賴李分統四旅之衆攻坂棚下許崇智以粤軍兩師戰九渡水更以一梯團略三南戰端一開揭竿而起者紛紛響應南軍戰綫東西延長數百里較之前年南雄之役過之遠矣初贛省作戰計畫以二旅守大庾以十二師之四十五六兩團駐新城防坂棚以九旅守信豐顧九渡水三南在可棄可守之間及戰開始令步三團劉繼德帶護兵數十名肩小砲四尊出守蝎子嶺各部隊自辦接濟不設兵站輸送隊就地招募不事外求惟子彈大米由鎭署轉給二旅以防綫過長謂文英聶都崇義上猶一帶無力兼顧岳使擬以四十五團分一營駐防周旅長梗其議以九旅一營駐崇義王旅長口不言而心實不滿是時岳使仍以鎭守使名義指揮各部孰意岳使旣乏兼顧統籌之力各部每存此疆彼界之心四十五六團坂棚一戰大勝却敵數十里左翼二旅李營在青龍墟戰不利退却四十五六團恐孤軍受敵嚴守坂棚不敢窮追大庾敵人當關不戰多方誤我九旅戰九渡水敵已不支而三南失守劉團長被擄有後顧憂謹防信豐戰前數日張之傑已調署贛東鎭使奉陳氏命往勞二旅行至新城聞敵由殺江壩攻破大庾二旅退崇義路中斷遂止焉之傑自以爲鎭贛年餘二旅夙受節制誠欲得當以報陳氏故身帶護兵十餘人駐新城者數日及坂棚不守而後回贛城見岳使備言我軍日夜應敵疲困已極敵人更番作戰以勞我師倘無援軍至恐各路有覆没之虞當將戰况據實告陳氏並有退守萬安整軍待援之請得電命岳兆麟爲總司令王旅長爲左路司令李代旅長爲右路司令周旅長爲中路司令蕭旅長爲後路司令張之傑留贛辦理後方事宜令甫下周司令未得總司令命退南康無以自解密電陳氏謂張之傑一回贛縣軍心爲之不固爲卸責地也陳氏怒密電蕭司令押解張氏進省岳氏蕭氏悉其隠力爲剖白其議始寢而各路求援兵子彈糧米之電紛至沓來岳使無以應請求陳氏允將四十七八團調贛作游擊隊並准相度機宜退守萬安岳使以四十七團是其舊部留爲護衛軍不令出城以四十八團分援各路戰不數日各路益不支六月七日退却之議遂起贛縣得名 
 
 

Page 11

 
 
以章貢二水會城西北隅北流而出長江也舟楫林立一望無涯春夏水漲小汽船往來如梭是時扣船數百隻載軍用品汽船二備總司令坐議以是日十鐘退記者九鐘往河干見汽船上盡臥傷兵續登者不絕如蟻司機者語余謂人多載重舟將傾覆阻之不聽轉回司令部四十五團適遣親軍到署報戰况謂白日一戰擊死敵人無數敵人望風逃請總司令命各司令行總攻擊當可轉敗爲勝退却之議中止並張皇入告鋪陳戰功末謂總司令嗣後有進無退誓與贛城相終始南昌聞者咸壯其議詎知自開戰以來至是已半月矣敵以十餘旅之衆輪環擾我而我以有限之兵忍飢負瘡日夜當敵然猶奮不顧身勇往殺賊以如是之兵僅用之於閱牆之爭誠可慨矣（未完） 
[皖南民軍竄浙續聞]  
　　方振武前已進據屯溪大有節節進攻之勢旋因應援贛州拔隊而去嗣以贛州爲北軍攻破復退至皖境屯駐於婺源縣屬之江灣省蕪兩處派去之安武軍與方部對峙相距僅十餘里本月七日拂曉東路駐紥牛嶺之省軍喬虎臣一營與駐紥青山之方軍接觸省軍係由倪連良招致祁門各獵户爲嚮導兩翼掩以機關槍猛勇前進方振武親自督隊卒以槍枝不能一致减少戰鬭力比即退却數十里省軍旋克張家村該村地勢居高阜乘勝直下又佔蔡上打鐡塢諸要隘方軍此時退至平陽之地猶復猛力抵抗迨至下午天降大雨方軍尙冒雨支持省軍下最猛烈之攻擊鏖戰至六小時之久天已黄昏方軍始漸漸不支喬營當晚遂分駐張家村打鐡塢是役省軍頗得獵户之力故地形均佔優勝昨日下午省垣得徽屬和平代表團潘世芳由屯溪拍來一電謂方軍已於文日退往浙境旅省徽屬人士均喜形於色互相傳閱據省署人云蔡成勳近有電來皖謂已派團長高文貴率隊進剿德興（贛境）婺源之匪請轉飭貴軍會剿敝軍有時或須越境并祈諒解免致誤會云云大約高團長已由江西進兵隔斷方軍歸路兩面夾攻故方軍遂退往浙境云 
[皖省救濟財政之新計畫]  
　　分標本兩項 
　　國聞通信社安慶通信云近日皖省財政狀况可分兩項述之一曰治標之情形一曰治本之情形治標云者則緣皖省近來財政奇窘軍政敎實各界幾無日不處窮鄕而目前七八九三個月各項收入均極清淡當此三個淡月之中每月收入不過二十餘萬元而支出項下單論軍費一項每月已須三十六萬餘元即以軍界方面所承認之維持現狀費計算舊安武軍至少月須十四萬新安武軍至少月須九萬元共計亦須二十三萬元以此淡月收入全數撥充軍費尙虞不足此外尙有行政司法敎育實業等機關又豈可一概付諸不論月前朱清華代理財廳時曾召集各縣知事各釐局長來省會議各認解若干合共每月籌集四十萬元維持此數個淡月之現狀當時認解之數固已達每月三十餘萬元大可敷衍無如當日之議僅行政方面片面的主張軍界未曾與聞嗣後直接向各縣局提欵依然如故而各縣局亦從中推諉對軍則云解省對省則云軍提以致兩面落空所提解之欵均屬有限軍界亦因此大感困難而金庫統一之機遂反起自軍界此次馬聯甲來省實係奉張文生之命與省政府接洽財政上事項所首先商定者卽爲此三個月治標辦法議定暫行發行金庫證劵六十五萬元由中國銀行擔保六十縣知事分銷三十萬即在此三個淡月期内每月於應解欵内扣還一成或二成還完爲止馬聯甲認銷二十餘萬其餘數萬元則由省中各機關按經費全數搭放二成至其所得之欵項則悉以支配於軍費新軍軍費三個月共需二十四萬元現在縮减計算每月發五萬元三個月共十五萬元舊軍維持現狀三個月需費四十二萬元兩共五十七萬元再加此次徽屬用兵各項費用共八萬元總共六十五萬元恰夠敷衍此三個淡月此外每月收入之二十餘萬元則悉以充行政敎育等其他費用亦可以敷衍過去一至十月即爲旺月財財上當又是一番氣象矣此項證券中行蕪湖行長已經簽字擔保馬聯甲離省時且將新軍之十五萬及自己之二十萬一齊領去此爲治標之情形治本云者卽省庫統一是也自軍界直接向各縣局提欵金庫即成虚設現在因各縣局雙方搪塞軍界亦感困難是以亦深願金庫統一負責有人日前馬聯甲在蚌與張文生會議决定催促省庫統一以後無論何人不准向各縣各局直接提欵破壞統一當時並訂立約章張馬兩氏俱親自簽字此番來省又與許世英再三磋議惟許氏之意以爲須有切實保障否則各軍事後仍自由行動統一金庫將又成畫餅馬當時義形於色謂我如破約爾可命人以手槍斃我我亦甘心即張督亦曾親手簽字如果破約我亦將以武力對之於是許亦簽約而省庫統一之問題遂定矣但後來之實行如何現尙未可臆測耳 
[粤局收束中之省長與海軍]  
　　年餘以來爲中外人士所注目與贊許之新廣東倐起兵禍糾紛數月一般人頗抱有一種憐惜之情感現中山已實行離粤戰事結束各方秩序亦逐漸恢復然緊要關頭仍在速舉省長蓋省長問題自湯魏迭請不就後連日有傳唐紹儀允予出任或陳炯明兼任或馬育航黄强代理諸說消息互異傳聞不一記者向各方訪察則黄强已自登報否認馬育航前旬來省略住數日便回鄕去其言論態度决不願幹是馬之代理說亦不成問題然則惟有望之唐陳二氏唐氏抱有以文化弭止暴亂之見解對粤本具無窮希望邇者陳競存迭派蘇理平等前往敦請唐尙未有具體答覆然以情勢度之勿論如何須由省會推舉事乃有濟昨十一日省會已决請鍾議長前往徵求切實意見矣另一消息十日白雲山各將領會議後發電請陳來省并推陳旅長章甫赴惠敦勸當會議時有某師長大聲發言謂粤局如是非陳老總快快出來不可省長一席除老總自兼或讓與别人都無不可吾人打完仗便要快快見着太平民政財政各機關吾人暫時派人去維持者亦須速速撤回以待新省長之安置此言粤人所聞而心喜者也又聞財廳長鍾秀南日前代表陳炯明派委丘哲金章前往唐家灣敦勸少川出任省長昨已回省覆命聞唐意國政未統一以前决不赴都至粤事如競存同意并能毅然復出擔任軍政彼亦願與共事云云昨十二日下午復經鍾氏發一萬急電致少川聞亦係代表勸駕至競存方面亦已由全體將領推舉代表陳章甫李炳榮等赴惠敦請現該代表回省謂競存日内即可回省矣現在省長問題以第三者眼光觀察可分四端研究（一）促競存就省長職（二）推唐少川任省長（三）如陳唐均不就則擁鍾秀南任省長（四）如鍾不同意則以馬育航代之吾人對於（一）條簡直無問題因競存日前旣已宣言下野當不願予人以話柄而擔任省長（二）條之注意點在乎唐少川之眞正態度如何而定故（三）條實爲（二）條之預備因鍾秀南係陳之親信人換言之鍾係陳之化身所以鍾任省長也好陳任省長也好惟恐鍾以省長責任重大非所勝任表示退讓故有（四）條馬育航代省長之說但總以鍾秀南爲呼聲最高也 
　　湯廷光温樹德現以孫中山已經離粤所有永豐各艦亦已歸隊對於粤局善後亟須競存來粤主持故於昨日特派童艦長作章代表海軍前往勸駕一面由湯廷光通電云現據艦隊司令温樹德面覆本日分蒞永豐楚豫豫章同安四艦察閱并召集全體官佐士兵宣布意旨訓勉有加全體聞命臚歡咸知感奮一致表示服從本軍長官命令容俟另日督率各艦歸隊再行呈報等語此次粤局擾攘事出非常全市惶駭幾及兩月廷光德薄能鮮撫駁術窮致令吾民一再受驚流離遷徙今幸四艦全體員兵深明大義顧全地方治安表示服從此後當無異致漫天陰醫盡放晴光眞相已明幸勿疑慮特此佈臆諸惟鑒原湯廷光叩文印又温樹德通電云樹德於八月十二日親蒞至停泊白鵝潭之永豐楚豫同安豫章各艦視察温諭各長官士兵全體騰歡一致服從樹德即暫駐永豐艦上以資整頓此後我海軍全體仍本最初主張爲大局謀發展爲地方保治安邦人君子幸祈垂鑒特電布達諸盼敎益温樹德文惟聞十二號各艦仍泊於白鵝潭并未分别歸隊且是夕各艦仍燃探海燈四射故各西江輪渡往來雖開行經過無阻惟現仍不敢駛人防線内外國艦如日本兩砲艦則已於八號離粤昨十三日美國二一四號砲艦亦已奉彼國電令離粤但駛往何處刻尙未知 
[杭州快信]  
　　距開化界濟嶺之贛省潰軍經浙軍七團徐營長繳械共計二百十四名昨已遣送到杭在江干大資福廟暫駐 
　　常山縣趙知事呈報删日監犯反獄脫逃二十餘名高檢廳已電令限日緝獲管獄員朱錦標即日撤換 
　　蘭溪嵩山農會及自治委員學務委員等快函到省删日蛟水猝發次日方止田盧橋梁冲没殆盡窮鄕僻壤呼籲無門乞賜呈部求卹拯救殘黎 
　　東陽兩遭水厄災情奇重旅杭同鄕昨假嘉禾里寗台王鎭守使住宅開籌振大會派代表赴省署乞振並定二十日續開會議選舉幹事勸捐採米各員 
　　新市場和豐市廠仿製絲光麻紗嗶嘰夕法等布疋頗著成績現由經理人胡某略陳杭總商會請咨財政廳援仿製洋貨免捐成案准予免捐以資提倡 
[南京快信]  
　　科學圖書館物理研究社昨開成立大會齊督代表韓省長曁各機關長官均蒞參觀 
　　韓省長聘軍署參謀長劉玉珂爲高等顧問月薪五百元主任參謀曲巖爲顧問月薪三百元中校參謀王恩桂爲參議月薪二百元 
　　省議會通過查辦蘇烟酒事務局長李廷棟案經省署咨報全國烟酒署准復就近派員查復韓省長當派任用道尹孫蔭密查兹聞因查無實據已由省署電復北京烟酒總署查核矣 
　　張孝若尙留寗擬日内赴京見黄陂約下月中旬放洋先赴日本考查實業 
　　財部設立債務委員會昨電兩長請代延致財政專門學識人員充任委員 
　　省立通俗敎育館博物部主任王劍白辭職敎廳改委鍾英中學敎務主任朱幼文接充 
　　齊督昆仲昨午公宴軍警政紳商學各界帮辦喪事人員於會議廳到三十餘人齊督出席道謝數語旋請諮議廳長劉之潔代表陪席 
　　東大招考新生報名者已有一千四百餘人定二十日舉行考試 
地方通信 
[松江]  
　　墳丁被盜南外三五十九圖看守耿姓墳墓之墳丁董鶴生衛少林家十七日夜被口操江北語音之盜匪十餘人撞門入内刧去銀洋衣物等多件董等遂於十八日赴縣請勘當經縣署函請警所由所派令司法警佐尹伯華赴鄕履勘一面令飭全班探警緝盜解究 
　　鄕委易人拓林鄕自治委員顧愼之被人控其通同海盜藉端敲詐經水警廳長趙會鵬通令緝拿因之温棟甫縣長將該委撤換另委顧康爲拓林鄕自治委員矣 
　　易換管獄松江縣典獄官兼看守所長彭錫純奉高等廳令調任寳山縣典獄官所有松江管獄看守職務另調南滙縣管獄員張宗烈署理昨彭張二人已交代清楚分投到差視事矣 
[蘇州]  
　　反對清理湖田嚴財廳長因查悉洞庭東山之洞庭湖灘近來漲出灘岸約有六萬餘畝若每畝升科兩元併計年可增收稅賦十二萬元特於日前委派沈兆九來蘇組織清理湖田局一面蒞鄕勘查漲灘情形現聞蘇紳潘祖謙吳蔭培尤先甲等以此項漲灘若果按畝升課非但易起農民爭奪之風且查湖灘尙不僅此六萬畝之數一日實行升科勢必此攘彼奪釀成糾紛昨特聯合在籍新舊省議員宋績成錢梓楚孔昭晋金小彦等公電省署財廳反對清理矣 
　　吳地廳添設新庭吳縣地方審判廳長沈錫卿近因民刑案件日見其多原有民刑法庭不敷辦公特晋謁高等審判廳長擬添設民刑法庭各一所當經朱廳長照准現已雇匠添築一俟油添工竣即將所有案件分移該新庭審理 
　　歸主會之聯歡會昨日下午四時許蘇州歸主大會與報界在青年會樓上開聯歡會到會者有本城各教會牧師及各報主任首由劉道生牧師祈禱幾由諸辛生主席報告開會宗旨並表示歡迎感謝之意略謂新聞家與宗敎家本有異途同歸之旨希望以後互相携手進行次由楊奎章劉邦粹牧師相繼演說並解釋歸主二字之眞義次由報界陶鑄禹答詞遂各欵四點而散 
[常州]  
　　史管獄員撤任武邑地方監犯越獄姚知事史管獄員均將詳情呈報省署及高等檢察廳昨聞高等廳已指令管獄員史鴻藻卽行撤任調崑山縣管獄員于光接替並聞縣署亦接到此項令文矣 
　　請撤新塘學董武邑新塘鄕學董吳擇善近被該鄕人民以侵吞公欵等詞向縣署一再控告前日該鄕敎育界董界以及公民團代表二十餘人又赴縣請謁姚知事要求立予撤換因姚知事赴省公幹未遇退出十八日下午各代表悉姚知事已經回常卽偕同四區學委段雪岑君同至縣署求見知事知事之意囑各代表先至四鄕公所接洽再定辦法各代表不願繼而姚知事先請叚學委入内談話適四鄕公所主任劉佩因亦在座叚君卽將吳董種種劣跡向知事及劉君詳述各代表在大堂上久候叚君不出卽一閧而入跪求知事立將該董撤換並求劉主任帮忙當由知事面囑劉君立刻趕緊下鄕促吳董進城令其將上半年各校補欵如數發清如該董避匿不來卽用明令撤換各代表始興辭而出 
[鎭江]  
　　知事呈報風災鎭地日前兩次發生颶風鄕間農産物及居民房屋毁損不少一切情形已紀報端兹聞舊鎭屬五縣各鄕正在吐花之早稻遭此兩次颶風多秀而不實秋收勢必减折各縣棉花受損亦屬不少各該縣知事均已將被災情形電呈省署核奪矣 
　　警局注意防疫鎭江商埠警察總局張局長以秋陽酷熱疫氣蔓延迄未稍息昨特面令本局衛生處主任將一切防疫事宜實力進行一面通令各警區署所嚴行查察境内各食物店舖及飯館酒館一切飲食品是否清潔有無隔宿之食物飲料售人吃食如有查出定予處罰 
[揚州]  
　　告發糧書舞弊儀徵忙漕之積弊外人無由知悉刻以内部發生暗潮失意者遂在省署控准飭縣查辦當省令未到之前縣署已據舊充櫃書司員被衆排擠之柳某陳述積弊眞相經二科主任朱船生查明屬實將現任徵收司員熊錦濤伍敬等四人收押看守所候詳省署核辦矣 
　　更調大批敎員江都第一區一校敎員缺出十七日經勸學所呈經縣署委蔡鍾泰補充五校敎員袁桐調充後期小學以徐世俊充遺缺十一校增級以沈家驥充級任敎員以包宏紀充二十二校敎員第二區十四校長出缺以金元桂補充第三區七校添助敎以劉乃怡充任第四區四校長王起鳳撤委以楊聯棣充任五校增級以趙旭任級任敎員第五區四校張家賓調充七校敎員以劉墉充遺缺第六區二校敎員出缺以夏雲龍充任第七區一校敎員辭職委阮勤補充 
[清江]  
　　認領被架孩童淮陰東圩外龍爪樹地方農民朱駝腰四歲之子前被匪徒架去業已多日本月十三日縣署獲犯張懷榮韓榮寬二名訊據供認該案不諱並云所架之子現窩界首大士庵内朱玉峯知事當飭警隊多名隨同該匪張懷榮前往起回十七日下午已飭事主朱駝腰認領回家矣 
　　大豐開機磨麵清江盈記大豐麵紛公司因前在本地收麥發生糾葛兹該公司由安徽蕪湖一帶購來小麥數萬擔於日昨開始磨麵乃有淮陰公民李晏清等在道署呈控該公司仍在本地購麥違章開機請予設法救濟昨經胡道尹批示略謂前據該公司經理呈請維持營業等情本道尹當以該縣本年麥季尙稱中稔而秋收尙無把握批駁未准現查秋禾可卜豐收當准該公司收麥營業昨據淮陰商會會長楊蔭南來呈議定辦法以後該公司無論在本外埠收麥其磨出之三四麵粉總在本地平價出售等語此種辦法與本地民食不無捐注該公民等勿藉口妄凟 
[奉天]  
　　南滿車顚覆之慘劇奉天某日報云十四日自長春南行之南滿第四列急行車午後十一時十分駛抵城北之文官屯車站自該站開出行約五分鐘至王官屯鐡橋之北方距文官屯可二英里地點其機關車突然脫出左側線路外旋卽顚覆行李郵便合用車横倒於機關車上旋卽倒地深埋土中食堂車傾倒其半在線路上直角斜欹一二等合用車亦多半脫軌車中坐客頓遭此變驚惶已極混亂之至車停住始急告車站一面查得機關士富田春男壓於機關車之下卽時身死機關手鈴木克已大受火傷機關士助手華人鴻肖公亦負傷其他乘客中數名均受打撲傷時奉天已接急報運輸事務所當於十五日午前二時預備救護列車由所員偕同醫士一名看護婦八名馳赴出事地點收容旅客救護傷人三時半載回奉天驛黎明四時半向大連開去計誤五小時員司之死傷者均收容於滿鐡醫院乘客之傷均不重予以應急療治仍各奔赴旅行目的地而去聞脫軌之原因似有人將鐡軌之接頭處故意拉開企圖火車之脫軌者目下猶照脫軌當時之原形放置以便嚴密調查至脫軌車輛損害甚多扶起車輛修復路線頗費手續云 
雜評一 
[包圍（默）]  
　　以戰事言被敵包圍者最危險之局勢也惟有力者乃能破此包圍而出若無力者則惟有覆没於包圍之中而已 
　　一黨一派之領袖而被各方面包圍者小則蒙蔽於一時暫時失其自由大則根本勢力隨以顚覆自來軍閥之失敗亦無不經此一度之包圍而人所以能包圍之者以其本身先露弱點也故惟眞有力者乃能不受人包圍旣被人包圍則决不易破圍而出 
　　今之北京政府亦已陷於包圍中矣黨派包圍之武力包圍之索債者包圍之請願者包圍之一切乘機取利求大欲於政府者包圍之政府在此包圍中苟有獨斷之能力靈敏之手段以應付之或可解此四面八方之包圍而另關一新生路若在此包圍中束手無策敷衍無術則此包圍之局勢愈逼愈緊其所生變化亦不難推測而得之矣 
 
 

Page 12

 
 
   
 
 

Page 13

 
 
本埠新聞 
[章太炎致西南六省電否認北京國會]  
　　長沙省議會省長兼轉川滇黔粤桂各省議會省政府鑒據六月一日國會緊急會議稱徐世昌非法纂竊應宣告無效等語徐之爲賊固人人得而誅之也乃八月一日國會全體恢復仍有曾充僞第二届國會議員者百餘人還入其中此輩爲製造纂竊之首犯較徐世昌之以被選爲從犯者厥罪有加豈得藉辭恢復還取議員資格乃國會全體包庇凶豎不予解除以立法之機關作逋逃之淵藪此非分子純雜之小辨而實國會正僞之大閑鄙人爲首抗徐世昌之人當其盛時即竭力攻破和會幸使六省護法之名得免玷辱今見倡亂凶人蟠踞國會全體狗庇同入亂流以六省汗血之勞爲亂黨弄權之地用特宣告護法各省宜一致將該國會否認其所定法律及選舉票同意票悉歸無效以儆姦宄而奠國常至天壇繆憲已經二讀難可轉移縱加入省制前後必生牴觸鄙意聯邦憲法當由各省制憲造端切勿使佞人秉筆受其欺罔章炳麟蒸　 
[南北接近之外報觀察]  
　　大陸報云據昨日之發展及孫系中人言動而觀孫中山將應黎元洪及諸要人之邀請不日入京而陳友仁郭泰祺兩人日内苟無别故即將赴京代表孫氏向各要人接洽按孫氏自粤北來之前亦係兩人先至滬上與各派代表接洽者昨日又有一極重要之發展即日前自粤來滬之國會議員向多逗留滬上堅拒赴京今已願即日入都聞此亦係孫氏所主張此項議員其數約有一百人苟至京後於大局必有重大之影響可知連日莫利愛路孫寓及各私寓會議情形均嚴守秘密聞昨日孫氏語其左右云余嘗告各派代表稱余不欲求一黨之擁護且將堅拒與任何一黨或數黨聯合以抗他黨孫氏又稱目下宗旨即在整理國家藉此謀全國之和平與眞正之統一據可靠消息孫氏於目下談判中具種種期望其一即欲謀張作霖與吳佩孚在友誼的根本上互相聯絡以達其整理國家之宗旨並稱孫氏於調和兩者一層頗有幾分希望日來孫氏在寓中大宴各派代表聯絡感情如星期二晚間宴曹錕吳佩孚之代表昨晚宴請張作霖代表今晚將宴黎元洪代表民黨各要人及與孫氏接近者對於日來發展仍抱樂觀謂孫氏主張之實現前途日益有望云 
[川軍轟擊外輪之電訊]  
　　星報云據本（十九）日所得消息重慶宜昌間沿江軍隊復向外國商輪開槍轟擊此種舉動極易引起國際重大交涉本日本埠大來洋行接有宜昌分行電告怡和之福和輪船於十五日下午被軍隊開槍轟擊受損甚重該公司之愛理思大來輪船亦在重慶附近被川兵槍擊船主受有微傷福和被擊情形未詳該輪係怡和新造專駛宜昌重慶間甫於七月二十日自滬造竣開往上游於本月三號初抵重慶此次大約於駛向下水時遭擊本埠怡和尙未得有詳細報告愛理思大來亦自重慶下水駛至涪州附近忽爲二軍敗兵開槍轟擊船主立令搭客百餘人及無職司之水手人等匿居艙内初以爲若輩意欲上船檢查遂命停駛以待繼見兵士仍行放槍乃開足機器喜鼓輪下駛會有流彈中望台木板船主面部爲炸裂木片擊傷其餘搭客船員則無一受傷者船身受彈約有數百粒之多按自川中兩劉交戰宜昌重慶間航行頗爲危險民船多匿居僻處藉免爲軍隊所封當道遂要求外國輪船及華輪掛洋旗者運輸軍隊目下華人所有輪船在上游行駛者多掛法旗並向法領事署註册云 
[今日又有颶風驟雨之警告]  
　　星報云本埠又有颶風之憂此次風勢頗猛足使航業界惶恐不安星期六上午九時三刻即有號砲發出警告船户是時風陣中心在北緯二十八度東經一百二十四度洋面離上海二百五十哩風勢向西北緩緩進行將於星期日下午經過本埠往歲颶風未至此間時恒先屈曲故本埠鮮當其衝但此次所得預示似颶風將仍照原方向進行其箭端正對本埠寗波天氣尙未接有報告該處與舟山一帶適當風徑徐家匯天文臺報告云本埠有陣風驟雨颶風將至馬鞍羣島東海與黄海間天氣惡劣而有旋風云 
[風災後赴汕之第一輪]  
　　廣生輪船二十三日開 
　　汕頭自發生大風以來迄今已達兩星期矣所有各公司之輪埠貨棧等當時均被颶風巨浪冲毁甚有並碼頭亦冲没海内風息以後均在興工復修怡和洋行之棧房碼頭當時受損稍輕故修造亦較爲省工但自本月六號以後上海迄無開赴汕頭之船惟怡和洋行昨已接得汕埠來電謂輪埠已先修好棧房亦將完工該行之樂生輪此次從香港到滬亦曾彎行汕頭一則察看汕頭災後之現象一則期帶裝一二客貨來申蓋兩週中無一輪由汕駛申詎該埠商市蕭條竟無客貨報裝到滬祇前所購存之罐食三百餘件由樂生帶來據該輪云汕頭災民待賑孔殷卽市上亦缺乏金融周濟其悽凉狀况有非言詞可以形容者怡和緣碼頭旣可停輪决定二十三日早將廣生輪派赴汕頭但事先聲明不裝客貨祇運上海匯去之賑欵及商界中裝往接濟汕市之貨洋餘則祇乘赴汕旅客故二十三號廣生輪赴汕時大抵上海運往之銀洋至少在五六十萬元左右且今兹廣生輪出口實爲汕頭風災後由滬直接赴汕之第一次商輪也 
[航業要訊]  
　　中國郵船公司之南京輪今日八時進口原定在北棧停泊但改泊中棧亦未可知放洋時刻係在明晨天明故各學生務必於今日一律下輪俾免延誤其男女學生中有吾國新任接收崴海衛之善後督辦梁玉堂君之公子梁寳和及女公子梁寳禄又有本埠人和醫院之女醫員張湘紋及邱道生君之女公子邱貞愛並有赴檀香山者有中國駐檀領事譯學徐君之夫人及子女三人並傭僕四人全輪學生共爲一百七十餘名上海有茶葉二千箱礦砂一千五百件鷄蛋白及蛋黄一千桶之運美預定二十五日至横濱九月四號到檀島十一號抵舊金山比較東洋汽社之春洋丸雖先出口兩天然南京號猶可早抵美國一日云 
　　怡和洋行之長江班輪和生號本爲外海船改走長江者現定二十四日起該行决將此輪之長江班期撤去調開汕港粤班届期或將另派一輪接替其班次云 
　　法國郵船公司自本月七號將赴歐艙位價大爲减跌以來三等室尤廉較前相去至巨按照現時由滬赴馬賽甲級船之頭等價合銀八百二十四兩五錢四分乙級船之頭等價合銀七百四十二兩零九分二等艙價甲級船爲六百十二兩五錢二分乙級船爲五百四十一兩八錢四分至三等艙價甲級船爲三百兩零三錢七分乙級船爲二百八十八兩五錢九分云 
　　大英輪船公司昨又得倫敦電訊該公司從本月四日調一萬二千噸之澳洲班輪麥雪第尼亞輪航駛中英直接班後今於十八日復又繼續加調一萬一千噸之澳洲班輪茂德亞號郵船亦開倫敦·直布羅陀·經海峽殖民地·至上海·日本之中英班且將杜古拉號改遲十四天開出云 
　　昌興公司之亞細亞皇后號輪二十五號可抵吳淞當日卽往小吕宋香港云 
　　福來洋行之油輪亨滿號運載汽油二千五百噸至華昨已進口此項汽油純爲美國航務部備留上海以供行駛遠東各商輪之發動機内作燃料所用蓋美航部船刻下悉皆照新構造完全更易煤機爲油機輪矣現此油正在起卸中也 
[搶護寳山塘工]  
　　寳山吳淞一帶海塘因近兩星期來迭發颶風被浪冲損之處甚多險象堪虞連日經水利局羅總辦隨同魏委員及歲修局長鮑梅溪等前往查勘爲急則治標之計擇東西兩塘最險要者先行僱工搶修十七八兩日已運到蔴袋五六千隻暫寄吳淞鄕公所於昨早分撥各工運往工次搶護惟其所需石子聞因裝載釣船亦遭巨風損壞故一時尙未運到云 
[浚浦局與塘工局交涉之覆函]  
　　江蘇特派交涉公署近接浚浦總局來函略謂疊奉本月九日大函并附上海縣轉來浦東塘工局呈文一件按東溝港口之灘在黄浦高潮線之間是以應在本局治理之内該灘已爲本局浚挖完結矣至於在港口内之挖泥塘工局已直與本局接洽業於二月九日會勘並將價目預算寄去矣本局願將所挖之泥讓與該局使用設該局能供給完足之船隻以備裝載並於裝載時由彼等任責惟該港内之寬闊請參閱前函中之解釋可也本局不能應允侵佔比鄰之前地除非沿河業主函示稱彼等已將道契應獲（按浚浦章程第十二條）之權全數或半數退讓與塘工局作爲公用他非本局所能干預矣用特函達請煩查照轉致云云 
[招商局海員罷工之昨訊]  
　　招商局海員罷工昨已第十五日矣現該局雖議决自七月一日起加給海員工資後昨已通告各海員囑在一星期内上工復業無如各海員對於該局之通告認爲不滿意故未與簽訂加工合同而海員方面依然堅持非得追加至一月一日起斷不上工故招商局雖發加薪之通告仍然毫無效力之可言也 
[蔡廷幹北上之任務]  
　　國聞通信社云修改稅則會委員長蔡廷幹業於前日搭車北上蔡氏此行係因稅則會會務卽將終了北京政府急欲一探改稅之實在狀况及改稅後增收之預計又此間會務終了後北京卽將召集特别稅則會關於此事對蔡氏亦有諮詢以便着手云 
[寗同鄕請護水爐業]  
　　請取消限制章程之反響 
　　江寗旅滬六邑同鄕會昨上江蘇韓省長函云敬肅者兹據會員滬南閘北水爐業公所領袖杭國治聲稱吾業水爐自前清光緒年間因同業時相爭軋屢起訟端官廳不勝其煩曾經道縣諭飭訂定行規稟請立案永遠遵守由水爐公所執行之凡開設新店必須距離老店四十八丈即四十間門面法良意美賴以相安歷有年所迨至民國八年閘北同業僉以此項規定至爲公允足資取締自願加入滬南統一行規亦經呈奉上海縣批准給示在案此固各行各業例有是舉原爲杜絕爭端維持業務而設大之如典當醬園小之如豆腐薙髮等業各有距離若干遠之規定豈獨水爐一業爲然緣閘北偶有三兩家新店不按丈尺違章設爐藐視官廳欺壓貧民旋由公所查明呈請諭定限制遷閉非但抗不遵行並敢四出運動希冀破壞行規逞其所爲此所以乃有閘北自治籌備會·商業公會·救火會·公義會等被其所朦不察事理遽行干涉公函軍署道縣警廳以爲水爐無取締之必要藉口地方開闢人烟稠密如水爐距離四十八丈一家飲料供不應求甚至指稱公所舞弊營私把持壟斷言之旣非事實更無理由迹其居心不過爲三兩家利益竟欲取消數百家之營業成規未免太忍同人等聞之不勝憤懣迫得開會公議均以該自治籌備會等此項舉動不啻奪我生計勢非全體休業合力對付不可國治忝爲領袖見此情形誠恐釀出事端責無旁貸除嚴行制止不得暴動外並妥籌救濟之方允以聯名呈請地方長官請求依案保護加給示諭以免根本動摇等語當以所稱各節情詞迫切即將自治籌備會等所載函詳爲查閱並派員前往閘北訪察一切誠如杭國治所謂旣非事實更無理由進言之即使取消水爐行規無如上海寸金地房屋雖多而貴不可言是此項貧民生計未必因而加多謂予不信請以租界向無行規之水爐爲比例究有若干即可明瞭况此項行規滬南行之已久並未聞飲料有不敷之慮用户有不便之感可見此項攻訐其爲飾詞聳聽挾嫌干預不待智者自知勿庸多凟第念吾寗屬業水爐者人數衆多雖係鄕愚而對於桑梓義務凡遇募賑等事無不量力捐輸其志頗堪嘉尙現以事關生計到會求援準備酌理未便坐視除由該業同人聯名自行呈請外相應據情函請省長俯念覊旅查照前因准即依案保護加給示諭並通令松滬軍署一體保護以安微業而恤貧民實爲德便云云 
[友華銀行滙市報告]  
　　昨日友華銀行滙市報告云十八日倫敦大條銀價近遠期各縮一二五紐約銀價落至六角九分六二五倫敦紐約間匯率爲四元四角七分五今日此間各國匯價掛牌英鎊落至三先令五便士美金七十六元五日金長至六十三兩七五其他匯價亦有變動晨間開盤市况堅硬後漸和緩收盤穏定開盤時英鎊成交價三先令五便士六八二五美金成交價七十七元八角七分半日金成交價六十二兩三錢七分半銀行多以此價購進市况微平英鎊成交價曾縮至三先令五便士五六二五美金成交價縮至七十七元六角二分半至收盤時英鎊售開價三先令五便士六二五美金售開價近期七十七元六角二分半遠期七十七元七角五分昨日歐陸有銀在倫敦售出中國購進倫敦紐約市况俱穏定 
[一週間各銀行交易之調查]  
　　（星期一）大通銀行結進八月份先令五千鎊價三先令五辦士一八七五又結進八月份美匯五萬元價七十六元六二五又結出八月份東滙十萬元價六二五麥加利銀行結進十月份先令五千鎊價三先令五辦士二五友華銀行結進九月份先令五萬鎊價三先令五辦士二五（星期二）大通銀行結進八月份先令五千鎊價三先令五辦士半運通銀行結進八月份美滙二萬五千元價七十七元一八七五麥加利銀行結進九月份先令一萬鎊價三先令五辦士四三七五東亞銀行結進九月份先令五千鎊價三先令五辦士四三七五安達銀行結出九月份先令五千鎊價三先令五辦士半道勝銀行結進九月份大連滙票十萬元價六錢二分華比銀行結進八月份先令五千鎊價三先令五辦士四三七五（星期三）大通銀行結進八月份先令一萬五千鎊價三先令五辦士半又結出十二月份先令一萬鎊價三先令五辦士半又結進十二月份法滙五十六萬元價九百六十七法郎二五麥加利結進九十月份先令三萬鎊價三先令五辦士半華比銀行結進九月份東滙十五萬元價六一六二五（星期四）道勝銀行結出十月份美滙五萬元價七十七元九三七五大通銀行結出十月份美滙二萬五千元價七十七元九三七五又結進八月份美滙二萬五千元價七十八元又結出九月份東滙三十萬元價六一七五台灣銀行結出九月份大連票三十萬元價六一五麥加利銀行結進九月份先令一萬鎊價三先令五辦士半華比銀行進現標金一百零五條價三百零三兩五錢（星期五）友華銀行結進十月份先令三萬鎊價三先令五辦士七五大通銀行結進八月份先令二萬鎊價三先令五辦士七五上海銀行結進十月份先令五千鎊價三先令五辦士六二五（星期六）道勝銀行結出八月份大連滙票五萬元價六一四三七五又結進八月份美滙二萬五千元價七十七元七五又結進九月份先令一萬鎊價三先令五辦士六八七五又結進九月份東滙十萬元價六一五華比銀行結出九月份東匯五萬元價六一五六二五三菱銀行結進八月份大連票五萬元價六一四三七五云 
[一週間之金融調查]  
　　銀幣上星期日收盤洋釐爲七錢二分零八毫七忽五星期一即大六二五爲七錢二分一釐五星期二大七毫半爲七錢二分二釐二五星期三大二五爲七錢二分二釐五星期四小一二五爲七錢二分二釐一二五星期五大一二五爲七錢二分二釐星期六大二毫半爲七錢二分二釐二五統計本週内漲一釐三七五長江及蘇錫浙江均有運來幸裝往大連香港等處去路亦有故洋釐不致再跌至七錢二分進關銀行庫存三千六百二十萬元 
　　銀拆本週間頗爲平穏常在三五分之間星期日收盤價五分星期一同爲五分星期二三皆爲四分星期四最小爲三分前昨兩日皆未更動而東方華義等銀行由外洋運滬大條銀八百十三條由各銀爐熔作寳紋者計烊去一千三百零二條各銀行查倉存底有三千七百六十七萬兩故甚爲豐足現銀用途不廣銀拆甚小也 
　　滙率本週間先令稍有升縮統計長半辦士大條計長一二五印滙計大四羅比法滙長三十五法郎美滙大一元二角五香港小二五東滙小一分嗬囒則大二盾半新加坡小七五德滙大馬克二百枚 
　　絲交本週間各洋商交易頗稀祗有星期一成交四百七十包扯價一千二百五十三兩值元五十八萬八千九百十兩星期二成交八百包扯價一千二百四十八兩計值元九十九萬八千四百兩總計值元一百五十八萬七千三百十兩星期三四五六均未有交易各絲市况頗堅洋莊廠家抛出九十月已早滿額惟十一十二兩月尙有若干云 
　　標金本週間亦無大升降星期一開盤九月份期金價爲三百零九兩四錢嗣後稍鬆至星期三上午開盤三百零三兩四錢下午高至三百零四兩繼九月份期金遂告結果大衆皆做十月份期開盤爲三百零五兩五錢星期四最高三百零五兩六錢最小至三百零一兩五錢後又回高至三百零四兩復小至三百零一兩六錢星期六收盤爲三百零二兩六錢現標金花旗銀行買進約一千四百條之譜又華比買進三四百條云 
 
 

Page 14

 
 
[上海商業市况彚録]  
　　國外滙兌 
　　昨（十九日）大條銀來電近遠均縮一二五掛牌俱爲三十四辦士七五 
　　英匯九點半鐘揭曉時小二五掛牌爲三先令五辦士開盤買價爲三先令五辦士八七五賣價爲三先令五辦士五六二五十點鐘時賣價不動買進價則遜去一八七五十一點時買價又回高至三先令五辦士七五賣價高至三先令五辦士六二五其後因交易清淡是以無所漲落收盤市况平疲買價仍回縮至三先令五辦士六八七五賣價爲三先令五辦士五六二五午後毫無上落但交易益覺清靜云 
　　美匯九點半鐘揭曉時因先令疲落是以亦改縮七角五分掛牌爲七十六元五角開盤時銀行實際買價爲七十八元二角五分賣價爲七十七元六角二分半十點鐘後買價低至七十八元賣價則遞加二角五分爲七十七元七角五分收盤時賣價不動買價又高一角二分五爲七十八元一角二分五午後亦無變化云 
　　東滙晨間開盤時大五錢掛牌爲六十二兩七錢五分交易亦異常呆木開盤買價爲六十一兩三錢七分五賣價爲六十一兩七錢五十點半時賣出價低一錢二分五爲六十一兩六錢二分半買價仍無更動其後英美兩匯和平故價未上落收盤時交易雖仍清淡而價格尙能立定午後内盤買賣大部份與上午相同云 
[國内匯兌]  
　　昨（十九日）各滙來電變化甚稀計京津行市銀匯各低五錢洋匯遜去一元北京公砝爲一千零四十六兩銀元爲一千零一元天津行化爲一千零五十四兩銀元與申洋相同烟臺銀兩高一兩二錢五分爲一千零四十五兩二錢五分銀元仍爲一千零八元漢口洋列漲二錢五分爲一千零三十五兩二錢五分銀元爲一千零九元其餘如宜昌宜平仍爲一千零三十七兩銀元爲一千零二十元九江南昌銀元各爲一千零八元半蕪湖銀元爲一千零七元安慶銀元一千零七元半蚌埠一千零六元徐州温州銀元各爲一千零五元南京蘇州鎭江揚州無錫常州常熟等銀元各爲一千零一元半清江海門銀元爲一千零四元蘭谿銀元爲一千零四元五角杭州寗波嘉興湖州紹興餘姚等銀元仍爲一千零三元福州銀元爲一千零十元哈爾濱銀元爲一千零十一元重慶銀匯仍爲九百八十二兩五錢萬縣九七平銀爲九百八十五兩成都九七平銀爲九百九十五兩成都萬縣重慶等銀元亦無升降仍與申洋相同云 
[標金]  
　　標金開盤三百零二兩六錢九點半鐘因先令改縮東洋放長是以人心堅硬價格因之趨好價爲三百零三兩未幾先令回高故又縮至三百零二兩一錢其後先令平定故價無變動收盤爲三百零二兩六錢今日最高價爲三百零三兩最低價爲三百零二兩一錢差數僅九錢之微云 
[外幣]  
　　昨（十九日）外幣市面益屬沉悶錢業做開各票行情除羅卜二百五十元票及法郎花旗票三種價無變化外餘均疲弱計羅卜千元新票低五分買價爲二兩七錢五分五百元票縮二錢五分買八兩二錢五分五元至二十五元買七兩二錢五分馬克降二毫半買二釐二毫半新加坡元跌半分買九角零五釐香港票遜去五釐買價爲一元零三分老頭票縮三釐買八角五分半英金票低五分買八元荷蘭票低五釐買六角六分半羅卜二百五十元票買九錢法郎買一角四分八釐花旗票買一元七角七分與分日相同云 
[茶市]  
　　昨日洋莊茶市市面稍形岑寂路莊珍眉珠眉售盤均已看低一二兩玉山德興之貨尤難行消大帮市面亦無何等發展一般茶商多已零沽拆賣其中秀眉鳳眉蛾眉專消洋莊眉熙兩眉全恃店莊二三號珠係由土莊改製轉消洋莊種種設施大帮茶實已消去十分之七貢熙市面因波斯白頭洋行注意收買而來源到貨不多故異常堅俏售開之價較前提高三四兩據接近洋商者云謂俄國華沙波斯等處近來對於貢熙茶均有消路將來市面或有進步景象一般茶商咸抱樂觀 
[棉花]  
　　新貨通花雖尙未收成而市上買賣見新交貨及十一十二月期交貨者已十分踴躍兹又有交易所標凖買賣人心愈見起勁賣空者預料上年通崇海遭巨大風潮趁此陳花大貴昻價之餘威紛紛做心思售出因是連日由三十一兩跌至二十八兩外昨日上午本埠見雨賣空者又謂棉花收成可望十倍於是交易所賣空者多遠期花價又小至午後四時許聞天文臺放警砲一聲警告風潮將至一時聞信者遂起驚疑恐棉花又受影響因此至收盤步高漲起七八錢之多人心以天時轉移於此可見陜西花昨有陳公茂福昌買進現貨三百擔價三十二兩 
[米市]  
　　本埠自浦東新粳見市之後適值風暴致農民工作稽阻數日船隻渡浦亦不能便利自此兩三日内閘北及南市到船各有二十艘左右天時亢熱各洋棧中所堆陳貨粳秈各貨異常豐厚買進者皆無心思因當時貨價實被一般囤户步步抬高底盤過大比較前年則有過之若今届非有洋秈數百萬擔運來民食更不堪設想現下棧存各貨天熱變色發生蛀蟲以是鉅價購存者亦難穏博漁利也新粳米自首批開盤十四元以迄昨日售十二元每石已跌去兩元陳破亦跌去六七角西新亦即在目前可以上市米價不難步鬆云 
[五金]  
　　本週内各貨舶來不多白鐡皮白鐡瓦等貨客帮動辦尙稱不惡前昨兩日天津烟台兩帮購進甚夥市價較上週稍有升漲之勢白鐡管外埠牛莊烟台青島各客帮續有辦進市價堅穏惟馬口鐡及元釘等銷路略呆昨成交者計二十四號英白鐡皮每擔價八兩二錢五分二十六號貨每擔價八兩七錢五分二十八號貨每擔價九兩二錢五分二十四號美白鐡皮每擔價九兩二十六號貨每擔價九兩七錢五分二十八號貨每擔價十兩零二錢五分二十四號英白鐡瓦每擔價八兩二十六號貨每擔價八兩五錢二十八號貨每擔價九兩二十四號美白鐡瓦每擔價八兩五錢二十六號貨每擔價九兩二十八號貨每擔價九兩四錢一寸至六寸元釘每桶五兩二錢半三十寸至三十六寸大馬口鐡每箱三十四兩五錢小馬口鐡九十磅貨每箱八兩二錢半半分鋼板四尺至八尺貨每擔五兩七錢半七釐半貨四尺至八尺鋼板每擔價五兩二錢半紫銅絲每擔價四十兩黄銅絲每擔價三十兩四分之白鐡管每尺價六分又六分貨價每尺八分一寸貨價一錢一分又一寸二分貨每尺價一錢六分一寸四分貨價一錢九分二寸貨價二錢六分二寸四分貨價三錢八分三寸貨價四錢九分三寸四分貨價六錢半四寸貨價七錢五分 
世界商業電報（報約路透商業電） 
[倫敦銀價（八月十八日倫敦電）]  
　　　　　　上日價　　　　　　本日價 
現期　　　　三四便士八七五　　三四便士七五 
遠期　　　　三四便士八七五　　三四便士七五 
　　中國購入少數印度與歐陸售出少數收盤市况岑寂而不定 
[倫敦對外電滙（八月十八日倫敦電）]  
　　　　　　　　上日價　　　　　　本日價 
向柏林　　　　四、六六○　　　　五、一五○ 
向比京　　　　五九·五七　　　　五八·九一 
向亞姆斯　　　一一·五○　　　　不動 
特丹（荷） 
向米蘭（意）九九·九○　　　　九九·二○ 
向瑞士京　　二三·四八　　　　二三·五三 
向西班牙京　二八·七七　　　　二八·六二 
向紐約　　　　四·四七八七五　四·四八六二五 
向巴黎　　　五六·六七　　　　五五·九○ 
向上海　　　三先令六便士　　　不動 
向孟買　　　一先令三便士六八七五不動 
向横濱　　　二先令一便士六二五二先令一便士五六二五 
[紐約滙兌市（八月十八日紐約電）]  
　　　　　　上日價　　　　　　本日價 
　　　　　　元角仙　　　　　　元角仙 
銀　　　　　○·六九八七五　　○·六九六二五　　　　　 
向倫敦電匯　四·四九　　　　　四·四七六二五 
向上海電滙　四七·八七五　　　不動 
向日本電滙　七九·一二五　　　不動 
金利　　　　百抽○三·二五　　不動 
[英國金銀輸出入報告]  
　　（八月十一日倫敦電） 
銀塊　　　　　　八月三日止之一週　　八月十日止之一週 
　　　　　　　　　　　　　　　鎊　　　　　　　　　鎊 
由英輸出總額　　　三六三、○○○　　　二○四、○○○ 
内有往中國　　　　一一一、○○○　　　一一三、○○○ 
　　往印度　　　　二三二、○○○　　　　九○、○○○ 
輸入英國總額　　　一二九、○○○　　　一六九、○○○ 
内有由美洲　　　　　四一、○○○　　　　八四、○○○　　 
　　由歐陸　　　　　二三、○○○　　　　七二、○○○ 
　　由斐洲　　　　　四三、○○○ 
金塊 
由英輸出總額　　一、七九四、○○○　　　一○四、○○○ 
内有往印度　　　　　一三○、○○○　　　　九二、○○○ 
　　往美洲　　　一、六五六、○○○　　 
輸入英國總額　　　　九六四、○○○　　　五一六、○○○ 
内有由斐洲　　　　　九四四、○○○　　　五○八、○○○ 
[紐約棉市（八月十八日紐約電）]  
　　　　　　　　　　上日價　　　　　　　　本日價 
十月期　　　　　　二一·七○　　　　　　　二一·六四 
十二月期　　　　　二一·七三　　　　　　　二一·六三 
一月期　　　　　　二一·五二　　　　　　　二一·四七 
三月期　　　　　　二一·五八　　　　　　　二一·四八 
五月期　　　　　　二一·五五　　　　　　　二一·四○ 
米特林現貨　　　　二二·○○　　　　　　　二一·九○ 
最高價（十月份）　二一·七七　　　　　　　二二·三○ 
最低價（十月份）　二一·○一　　　　　　　二一·六四 
　　棉價因華爾街售人故漲起後因收成報告佳及南方售出價復回落 
[利物浦棉市（八月十八日利物浦電）]  
　　　　　　　　上日價　　　　　　本日價 
十月期　　　　　一二·○○　　　　一二·四三 
一月期　　　　　一一·七八　　　　一二·二二 
現貨（米特林）　一二·七○　　　　一三·二五 
[美棉統計週報（八月十一日紐約電）]  
　　　　　　　　　　上週　　　　　　　本週 
各口岸到棉　　　　　一一、○○○包　　二八、○○○包 
内地各鎭到棉　　　　四九、○○○包　　三七、○○○包 
由美輸出（日本在内）二○、○○○包　　二二、○○○包 
輸往日本　　　　　　　四、○○○包　　　七、○○○包 
各口岸存棉　　　　四三九、○○○包　　三九六、○○○包 
内地各鎭存棉　　　三四六、○○○包　　三三七、○○○包 
紐哇蘭斯存棉　　　　七三、○○○包　　　六七、○○○包 
利物浦存棉　　　　八一九、○○○包　　八二○、○○○包 
[美國棉市週報]  
　　八月十一日紐約電告一週棉市云棉價低落至星期三日而止是時紗廠依每磅二角之價格復行購入市塲了結不少故目前市面更隨新買進爲轉移據最近報告台克薩斯州新近所得之雨僅减輕該州一甚小部分之乾旱該州與南方各處之棉産現漸迅速退化棉帶東部果蠹蟲患頗劇該處暴雨仍作國内殺蟲毒藥之供給不敷抵制蟲患之用惟業中人以全體言皆以七月底以後棉産退化是否已趨平均數爲疑問有料八月棉産報告將稍見起色者棉廠對於棉産或將减收之氣象不甚惶慮不欲急於購進路礦工潮尙未擾及紗廠營業棉農於價格至二角以上時即相率售出非至其緊急之財致需要已獲補助時似將依此價格繼續售出故此間作抵補之賣出者增多苟全局無切實進步衆料棉收之壓力將限制棉價之高起或將使價格稍落也目前有觀望將來發展之趨勢本週温度最高八一至一○九度最低六二至八二度台克薩斯州雨量爲○·四七吋棉布市較岑寂因原棉價起生意故有限 
[埃及棉市（八月十八日亞力山特里亞電）]  
　　　　　　　　上日價　　　　　　本日價 
八月期　　　　三四·二○　　　　三五·四○ 
[印度棉市週報]  
　　八月十二日孟買電告一週棉市云美國棉市之向下趨勢及出口需要之缺乏印度新棉因以市面疲弱但多頭方面維持陳棉之價格雖日本出口商買出奥姆辣及白落去之陳棉然陳棉價格並未低也疋頭市面仍沉寂存底多致市面仍無起色當地自織之棉布更爲沉靜殆因蘭開夏運來廉價布疋之競爭且因存底之亟須售清也本週印度輸出包數如下 
　　　　　　　上週　　　　　　本週 
輸往歐洲　　　　五、八○八　　　七、七○六 
　　日本　　　四四、六九一　　二二、六六二 
　　中國　　　　　　　　　　　　七、六○○ 
[紐約股票市（八月十八日紐約電）]  
　　　　　　　　　上日價　　　　　本日價 
美國鋼鐡公司股　一○二元八七五　一○三元七五 
　　股票交易所人氣不定交易數共七○○·○○○股 
[大阪股票現貨市價（八月十九日大阪電）]  
　　　　　　　　上日價　　　　　　本日價 
日華股　　　　　四一·五○　　　　四一·四○ 
同興股　　　　　一八·五○　　　　一八·四○ 
東華股　　　　　　五·三○　　　　不動 
鐘紡（新股）　二八三·六○　　　二七七·○○ 
日本信託銀行　　一三·七○　　　　一三·五○ 
上海取引所（新股）一八·四○　　　一八·○○ 
大日本製糖公司股　八四·二○　　　八三·六○ 
漢口取引所　　　　一七·二○　　　一六·八○ 
　　大阪股票市場今日開盤前人氣和緩 
[大阪股票行情（八月十九日大阪電）]  
　　　　　　　　　　　　　前市開盤　　　後市收盤 
大阪株式取引所　　本月期　　九九·六○　一○○·○○ 
　　　　　　　　　下月期　一○○·九○　一○○·五○ 
　　　　　　　　　遠期　　一○一·七○　一○一·八○ 
同上新股　　　　　本月期　　七一·○○　　七○·四○ 
　　　　　　　　　下月期　　八三·五○　　八三·二○ 
　　　　　　　　　遠期　　　八四·一○　　八三·二○ 
鐘紡股　　　　　　本月期　二九七·一○　二九九·○○ 
　　　　　　　　　下月期　二九八·一○　二九九·八○ 
　　　　　　　　　遠期　　二九九·五○　三○○·○○ 
同上新股　　　　　本月期　二七八·四○　二七九·○○ 
　　　　　　　　　下月期　二八○·九○　二八一·○○ 
　　　　　　　　　遠期　　二八一·六○　二八一·八○ 
日本郵船會社老股　本月期　　八八·二○　　八八·○○ 
　　　　　　　　　下月期　　八八·○○　　 
　　　　　　　　　遠期　　　八八·三○　　八七·九○ 
[横濱對外滙兌市（八月十九日横濱電）]  
　　　　　　　　　上日價　　　　　　本日價 
向倫敦雪梨（電滙）二先令一便士五　　二先令一便士五六二五　 
向新加坡（同上）　　　一○九日元五　　一○九日元二五 
向孟買喀爾喀特仰光（票滙）一六三盧比七五　一六四盧比二五 
[大阪棉紗現貨市價]  
　　（八月十九日大阪電） 
　　　　　　　　　上日價　　　　　　本日價 
鐘紡　　二十支　　二七○·○○　　　二七一·○○ 
赤戎　　二十支　　二四二·○○　　　二四三·○○ 
船美人　十六支　　二五四·○○　　　不動 
三馬　　十六支　　二五二·○○　　　不動 
[大阪三品定期市價表]  
　　（八月十九日大阪電） 
　　　　前　　　　　　市　　　　　　　後　　　　　　市 
　　　　開盤　　　　　收盤　　　　　　開盤　　　　　收盤 
八月期　二五六·八○　二五六·五○　　二五六·○○　二五六·二○ 
九月期　二五二·六○　二五一·六○　　二五一·七○　二五二·九○ 
十月期　二四九·九○　二四八·三○　　二四八·四○　二四九·六○ 
十一月期二四七·五○　二四六·六○　　二四六·六○　二四七·○○ 
十二月期二四五·九○　二四四·九○　　二四五·○○　二四五·九○ 
一月期　二四三·七○　二四三·○○　　二四三·二○　二四三·九○ 
[三品行情]  
　　八月十九日大阪電云三品市場今晨開盤因紐約棉市及本地股票市均軟弱故人氣呆滯昨日内閣會議後宣布政府減輕生活代價之計畫故市價復看低按政府之計畫内有減低日用必需品鐡路運費增高郵政儲蓄金利率發展公共市塲制度諸欵昨日成交數共二萬八千三百八十包星期四日爲一萬四千六百七十包 
[東京株式取引所股價]  
　　（八月十八日東京電） 
　　　　　　　　　　前市開盤　　　　後市收盤 
老股　　本月期　　一○七·五○　　一○六·一○ 
　　　　下月期　　一○八·六○　　一○九·五○ 
　　　　遠期　　　一○九·二○　　一○九·七○ 
新股　　本月期　　　八一·○○　　　八一·七○ 
　　　　下月期　　　八一·六○　　　八二·五○ 
　　　　遠期　　　　八二·○○　　　八二·六○ 
[生絲定期市價]  
　　（以下日本電報通信社電）　　（八月十九日横濱電） 
　　　　　　　　　前市收盤　　　　　後市收盤 
八月期　　　　　一八六·九○　　　一八六·六○ 
九月期　　　　　一八八·七○　　　一八六·九○ 
十月期　　　　　一八六·六○　　　一八六·五○ 
十一月期　　　　一八四·九○　　　一八五·○○ 
十二月期　　　　一八四·五○　　　一八四·九○ 
[大阪紗布現貨市價] （八月十九日大阪電） 
綿紗　　金三馬（十六支）　　二五一·○○ 
綿紗　　赤戎（二十支）　　　二四八·○○ 
綿紗　　船美人（三十支）　　三三五·○○ 
綿紗　　雙鹿（四十二支）　　四二八·○○ 
綿紗　　藍魚（四十二支）　　四三○·○○ 
綿布　　丸龍（粗布）　　　　　　九·○○ 
綿布　　雙童（細綾）　　　　　　七·七五　　 
綿布　　竹虎（細綾）　　　　　　八·○五 
綿布　　四Ａ（細布）　　　　　一一·三○ 
綿布　　世樂烏（細布）　　　　一一·九○ 
綿布　　鷹（並巾）　　　　　　　八·一五 
綿布　　鵝鳥（片綾）　　　　　　九·三○ 
綿布　　牡丹（天竺）　　　　　　五·六五 
綿布　　紺千鳥（二巾）　　　　二二·三○ 
[神户油豆餅市價] （八月十九日神户電） 
豆餅（現貨）　　二·二五　　小麥（日本産）　一六·二○ 
又（九月）　　　五·○○　　又（滿洲産）　　　六·八○ 
又（十二月）　　四·五○　　麵粉　　　　　　　三·四五 
黄豆（現貨）　　七·七○　　豆油　　　　　　一八·三○ 
又（八九月）　　六·一○　　落花生油　　　　二四·五○ 
又（十十一月）　五·二○　　 
[大連油豆餅市價] （八月十九日大連電） 
豆餅（現貨）　　　　　　二·二四 
豆油（現貨）　　　　　一五·○○ 
　　尙有本埠新聞等轉入後頁 
雜評二 
[自治與敎育（訥）]  
　　吾謂今日地方人士有一最扼要語政潮無論若何危險吾人且不管祇要盡力辦地方自治學潮無論若何洶湧吾人且不論祇要盡力辦小學敎育 
　　練兵之道注意下級將校謂下級將校良其兵未有不强者也立國之道亦然民治精神當全從下級做起國人日言地方自治而自治之停頓已八九年此國人徒尙空談之過也今旣有恢復之機則宜盡力以謀恢復而一切高調可勿唱意氣可勿爭國人日言普及敎育而敎育之無進步依然如故此亦國人徒尙空談之過也今旣知小學敎育之重要則宜盡力倡導以求普徧而一切因循之習須盡去粉飾之弊須盡除各地方人士各出其力以從事於此二者卽建築民國根本之基礎也基礎旣立而謂民國不强者吾不之信政潮學潮之屢起何畏哉舍此各人應盡之責務不問而徒抱無謂之悲觀徒發救國之空論又何益哉 
 
 

Page 15

 
 
本埠新聞二 
[全國商聯會請援旅荷華僑]  
　　國聞通信社云全國商會聯合會因荷政府無故拘押華僑數百事於十七日特電北京外交部云北京外交部鈞鑒頃據荷蘭鹿特丹旅荷華僑會館電稱荷國無故拘押僑民數百名望卽電懇政府交涉等語查電文旣稱無故拘押顯違條約一體優待之義應請大部向荷使交涉迅電本國尊重僑民之自由一面將拘押理由宣布以保人權而維睦誼中華全國商會聯合會事務所篠 
[理科敎授會大會記]  
　　江蘇省敎育會附設之理科敎授研究會於昨日上午十時舉行大會到者三十餘人由總幹事吳和士主席報告一年來之會務及經濟狀况另印詳細報告當塲分送次請顧仲超演講顧君留學日本東京高等師範學校甫歸國即演講日本中小學校理科敎授狀况又次吳和士提議由會組織德國理科器械代辦部與德國各商店特約發售中小學校理科器械案議决通過又吳和士提議寒假中舉行小學自製理科敎具展覽會須派員往各地徵集出品順便指導製作案議决派員有經費關係暫難實行應即將徵集章程交由省敎育會分發本省各小學校及各省區敎育會分頭徵集一面函致本省各師範學校及附屬小學校聯合會請其擔任徵集出品又次討論除瑣屑問題外最重要有二一爲自然科應於前期小學第一學年即行開始一爲小學及初級中學之理科學程以一時不易解决另組織討論新學制自然科學程委員會即推吳和士鍾衡臧陳味腴凌文之朱和鈞陳景岐楊聘漁顧紹衣黄頌林華享平潘仰堯劉芝常爲委員次商議進行辦法定每星期日上午九時半至十一時假座浙江路老垃圾橋塊貽德里總弄吳江同鄕會爲集會所次改選職員當選者如下總幹事吳和士副幹事楊聘漁編審員凌文之顧紹衣黄頌林唐閏生鍾衡臧朱和鈞陳敬如黄竹銘朱有章陳榖岑華享平錢夢渭陳味腴陳景岐書記潘仰堯許佩行庶務錢夢渭吳錫嘏會計范罕波選舉畢散會已鐘鳴五時矣 
[省敎育會今日開大會]  
　　江蘇省敎育會第十八届常年大會所應討論問題已將次告竣今日爲該會開大會之期選舉職員並討論各項重要問題特備午膳以便到會者於午膳後立可到會議事而寳寸陰該會膳室本在二層樓惟因今年二層樓已改辦公室故改假女子美術校爲膳室並發出通告云「敬啓者本會歷年大會午膳均在二樓本年因二樓已改爲聯合會辦公室其餘各室不合應用因經借定上海女子美術學校爲午膳處所該校在林蔭路出本會東首大門南行僅數十步即達恐未週知合再奉告江蘇省敎育會啓八月二十日」 
[滬海道入學兒童之調查]  
　　共一二·二一六名 
　　中國通訊社云江蘇義務敎育期成會前日在省敎育會内開會業誌昨報兹又據其滬海道已入學兒童及人口總數之調查列表比較如下 
縣别　　　　　　人口總數　　　　　已入學兒童數 
上海　　　　六五一·六六一　　　　二三·一五三 
松江　　　　四一九·八一六　　　　一○·二一二 
南滙　　　　四五一·九六九　　　　一七·八二九 
青浦　　　　二六八·五四一　　　　　五·九三六 
奉賢　　　　二○五·一九一　　　　　五·一八六 
金山　　　　一四九·九○九　　　　　五·二○六 
川沙　　　　一一○·八五四　　　　　五·一一六 
太倉　　　　二六九·六六八　　　　　五·二四三 
嘉定　　　　二三三·五八一　　　　一一·六七一 
寳山　　　　三五一·七四七　　　　　九·八八一 
崇明　　　　五七七·三二四　　　　一一·八一六 
海門　　　　五○七·○二○　　　　一四·九六七 
總計　　四·二○七·二八一　　　一二六·二一六 
[商總聯會理事會紀]  
　　上海各路商界總聯合會昨晚（十八日）舉行常務理事會正副理事長余華龍錢龍章常務理事邵仲輝等一律到會余華龍主席首議倡議商界廢除建醮案」先由主席說明畧謂本會改組以後全會同人曾誓以决心毅力建設商人實際利益之事業排除一切虚張無益之舉現時商界應行興革之事不知凡幾本會自當按步漸謀進步潘冬林君所提議（一）「倡議廢除建醮案」確爲至要之圖前經評議議决由本會擬撰勸告文分發各分會轉印通知各路商店此外尙有積極辦法多種是否須繼續進行請公决潘冬林成爕春等均有討論議决先照前法進行視有無成效再行繼續第二步辦理（二）議「理事到會時刻案」議决每星期二四晚八至九時爲辦公時間常會每二星期舉行一次定星期四舉行（三）議「編訂各部細則案」議决評議部由該部自行編訂本部請邵仲輝蔣夢芸二君擔任（四）「編製預算案」議决按照舊時預算撑節開支并暫時將收捐員一職取消由書記兼任俟每月積餘及基本金籌寬裕時再行擴充（五）議「定鑄徽章案」議决准照評議部議决案執行（六）議「發起理事聚餐會案」由提案人蔣夢芸說明理由經衆議决暫定每月舉行一次由常務理事七人輪流作主以姓之筆刻簡繁定先後定每月第一星二晚舉行時間及地點由會臨時發東通知（七）議「職務分配案」議决由正副理事長主持全會會務再分四科分科辦事當即推定邵仲輝文書成變春文書潘冬林庶務蔣夢芸會計鄔志豪交際尙有議案多件因時宴不及付議議决各案業已分科執行矣 
[道路會派代表赴各省組分會]  
　　中華全國道路建設協會近派會務主任陳維新君爲籌辦分會全權代表遄赴各省宣傳建設道路問題與各界領袖磋商籌組道路分會敦促實行兵工築路等任務近來迭接陳君報告深獲美滿之效果撮録於下（一）陳君八月五號到武漢時與各界接洽後即請武漢青年會副總幹事楊聞泉君爲武漢分會籌備主任經已按章籌組（二）九號陳君前往開封經鄭州時邀集各界開談話會日内由青年會召集紳商從事組織（三）抵開封後連日往訪省長及各機關社團與師旅各長官每日分三時間向各團體講演備極歡迎十二號邀集各界團體在青年會開第一次籌備會到會者一百三十餘人均以組織分會爲刻不容緩之要舉隨公推中華聖公會牧師魏亦亨君爲籌備主任八月十三日道路協會名譽副會長馮玉祥督軍自歸德返署陳君乃於十四日早謁晤馮督馮即召集軍民各長官百餘人在軍用道路籌備處開會歡迎陳君由馮督致歡迎詞並紹介陳君出席講演建設道路之必要問題學即同馮督曁全體軍官等撮影紀念早餐均席地而坐十一時又由馮督紹介向連長四百位講演兵工築路爲救國之要圖一時接續向排長四百餘人講演化兵爲工建設道路之重要三時警務處處長公請宴會在座者二十餘人均上級官長且極熱心路政者由陳君講演道路與富强之關係亟應設立分會以促進行等云云現聞該會已遵照陳君報告别將證書公函印刷品各件由快郵發往俾其從速按章組織矣至詳細情形容俟續報 
[海軍總司令遷寗近訊]  
　　海軍總司令遷寗一事屢誌前報兹聞海軍界消息本埠總司令公署並非全部搬遷僅將軍需軍衡秘書三課遷寗而已新任總司令杜錫珪因南京爲長江上下游之要道故在南京設立坐轅以資巡閱所有輪機軍學軍醫郵電參謀各課仍在上海派參謀長主理現在南京海軍學校業已修飾完工一俟杜氏到寗即當實行搬遷云 
[兩路管理局大裁員]  
　　滬寗滬杭甬兩路管理局接奉交通部令囑令裁員减政即經該局長任傳榜飭下所屬一律遵照辦理去後旋經各處領袖洋員具文呈復以鐡路屬於階級營業收入日增支出自鉅未便以目前之開支限以前數年之預算各處華洋員司較數年前確已增多惟當營業日臻發達事務益覺殷繁即以目前所有員司尙覺不敷辦事實無冗員堪以裁汰云云任局長核據所陳自是實情惟以奉關部令飭裁未便置諸不辦爰將本路局各科裁撤二十餘人昨日業已發表計被裁者兩路總務處秘書處王之本核算處司事龔乃保庶務課課員范宏芬滬寗文書課秘書吳子厚課員顧承壎·黄榮仁滬寗編查課課員王克明滬杭甬通譯課課員張國柱滬杭甬文書課秘書季志課員鄧昶滬杭甬核算處課員徐增榮·蒯葆麟滬杭甬地務課課員劉承堃·洪寬·朱競·卞天柏滬杭甬庶務處司事榮敦復滬杭甬駐杭庶務課助理員方敦素課員陳天運書記焦恒𡽊·毛恩培司事余之銘·何詒等此項裁員中除秘書月薪百餘元外餘均未逾六十元綜計所省不過千餘元惟據熟諳兩路情形者云該路月費超出預算最多者爲總局一部份次則工程材料兩處其餘機務車務警務等處月費所需尚能確守預算範圍並聞日内尙有第二次裁員案發表正未知尙有若干飯碗難保但以上列諸員觀之皆屬中下級其餘地位高崇者當可無恙云 
[江西北伐軍由浙來滬]  
　　北伐南軍在江西戰敗現已退至浙境計有二百餘人經由浙江軍務善後督辦盧永祥遣散回籍先期電知滬杭甬路局預備車輛四五輛擬於今明兩日由杭乘車來滬各歸原籍該路任局長奉電後·已飭車務總管電知杭州城站預備客車及行李車停站聽候出發云昨日松滬護軍使署接准盧督辦電請於該兵到滬時派令官兵妥爲安置等因當由何使派委本署副官廖守忠届時前往南車站妥爲照料一面又派憲兵十名協同彈壓以免四散云 
[法總會决議遷徙]  
　　大陸報云法總會於星期五晚間開特别大會商議遷徙會所至凡爾登花園即將顧家宅舊會所出售籌欵四十五萬兩另建新會所當時頗有爭論且有主張暫不遷徙者最後投票結果卒以一百八十七票對五十七票之多數通過遷徙案 
[各學校消息彚紀]  
　　麥倫書院虹口兆豐路麥倫書院正科畢業生汪師竹·關伯謙投考番港大學現已揭曉録取專科成績優美該校自彭校長接任後大加擴充理化實騐室添置科學儀器設備完善下學期更添設體育科目現方積極進行云 
　　惠靈英文專修學校南市外灘惠靈英文專修學校創辦之始僅有學生七人校舍兩椽經校長劉惠　之慘澹經營曁諸敎員之努力從事三載以來學生已增至四百餘人校舍成立八十餘間而每學期新生之以額滿見遺者數以百計本學期定於陽曆九月五號開學添闢校舍二十餘間可多容學生一百五十名敎員亦添聘不少如留美麻省理工大學理學士汪永印第阿那大學敎育學士李迪文伊利拿大學法學碩士鄭覺民惠斯康辛大學文學碩士約翰孫俱已受聘並聞該校刻已購買基地來春即須開工籌建寬大校舍云 
　　志明女校城内肇浜路志明女校本學期承各校董熱心捐助鉅欵爲本校添置校具推廣敎室之需現已佈置就緒開始報名男女新生已達百餘人本學期特設義額四十名不取學費以期敎育普及聞該校開學定於古曆七月初四日云 
　　貧民學校南市西陸家浜中道橋平民路市立貧民學校以歷年學生衆多本届由校長袁頌豐君商准市經董陸學務委員賈推廣一級以宏造就添聘五師畢業劉歎公二師畢業顧挺幹二君爲敎員已於十八日行開校禮云 
　　基督公學梧州路基督公學自改組以來敎授認眞管理嚴密故投往該校肄業者已逐年加增今歲秋季學期除原聘大學畢業敎員及中美名宿外復添聘敎席二員以助敎授之不逮刻下報名註册者極形踴躍該校秋季始業訂於九月四日考試新生則訂於一二日云云 
　　平民義務學校文監師路上海平民義務學校於前日舉行第六學期開學禮到校者計敎職員及新舊學生並來賓等約百餘人先由該校主任方聲雷致開學詞次由吳長宏奏琴次行敬孔禮繼由敎育李志鋒徐子峻演說 
　　久記社義務學校芝罘路久記社創設義務學校以來已届一載該社社長因鑒於貧苦子弟失學者之多故自今夏起推廣學額添招新生六十名原有校舍不敷應用特遷移至閘北國慶路聞自本學期起將改革設施加增實用課程云 
　　涵德商科夜校新閘醬園弄口涵德商科夜校本學期新生報名者非常擁擠已將超出預定學額校長應毓賢君擬於明晚召集敎員會議互商擴充辦法免致後來者抱向隅之憾聞該夜校舊曆七月初三晚開學云 
[蒲淞市學生會成立會紀]  
　　西鄕北新涇鎭由張增安·沈宗豫等發起蒲淞市學生會以聯絡感情扶助本鄕事業爲職旨業已籌備就緒定於前日下午二時開成立大會到會者除諸發起人曁會員陸秉公·金林榮等四十六人外尙有學務委員·縣視學·蒲淞市經董·敎育會長等·來賓五人兹將開會程序列下（一）振鈴開會（二）公推臨時主席報告籌備經過情形（三）討論章程以旅外學生會改爲蒲淞市學生會（四）選舉職員（五）演說題爲對於學生會將來之希望（六）茶點及散會已逾五時矣 
[江灣鄕敎育會評議會紀]  
　　昨日上午江灣鄕敎育會舉行第八次評議會到會者七人由會長吳孟覃君主席按照程序開議其議决案如下（一）十一年度預算照原擬數目送請張學務委員核奪（二）整頓收入會費（三）徵求各機關對於組織公報社之意見（四）定期召集各校長會議成績展覽會辦法（五）挽留小學敎育研究會主任刁浩春君迨議畢散會已鐘鳴十下矣 
[旅滬祁門同鄕會電請撤兵]  
　　旅滬祁門同鄕會通電云蚌埠張督軍安慶馬帮辦鈞鑒潰軍據婺已閱兼旬少公撥兩營之衆似已足敷配備頃閱報載又派高營由蕪赴屯張王兩營由大洪赴祁徽民貧弱素苦乏糧近值秋成農民不敢收穫倘再益以大兵徽人行將絕食望乞體念徽屬瘠苦責令原撥之兩營尅期回復原狀其續派高張王三營中止前進揮淚陳詞惟祈矜鑒安徽旅滬祁門同鄕長正會長張佩紳副會長許大椿曁全體同叩效 
[衆和社公會開會紀]  
　　國聞通信社云本埠烟兌業衆和社公會昨午二時在天津路大美烟公會内討論開成立大會事各社出席代表有瞿瑞書等數十人公推沈延康爲主席報告該會籌備一切手續均已就緒應開一成立大會至於地點時期請衆討論會衆公决定期於舊曆七月一日下午二時在天津路大美烟公會内開會票選職員次討論徵求會員方法公決分隊進行並推董可良爲總隊長繼又通過簡章細則而散云 
 
 

Page 16

 
 
[金鐘牌化妝品得最優等獎]  
　　香亞公司所製金鐘化妝品物質精良裝璜雅緻香味清遠各界人士莫不歡迎此次上海總商會商品陳列所第一次展覽會開幕該公司自將出品陳列後經審查會審查合格除發給優等獎憑及金銀獎牌各一枚外復呈請農商部給予最優等獎憑以示鼓勵云 
[柏烈武創辦揚子江烟草公司]  
　　前安徽都督柏烈武氏自下野後以政潮日非轉而從事於實業以爲救國之策現聞集資創辦揚子江烟草公司於本埠重慶路採用純粹國産烟葉製造上等香烟如利權牌强國牌等名其命意以中國首宜振興國貨挽回利權方能致富强國念念不忘其餘有勞働牌三友牌大富貴牌等多種出品優良將來定受社會歡迎該公司之發達可操左券云 
[六縣欵産聯合會談話會紀]  
　　松屬敎育慈善欵産六縣聯合會中昨日下午四等假勸學所開代表談話會上南川金青奉代表之到會者爲陳同倫張葆培畢治安賈豐芸刁胡一張志鶴周鑄謝葆鈞買豐臻李宗鄴張樹勳等十一人談話結果因查松江融齋書院欵産原辦農業學校現停辦已久公議將該項收入改辦七縣公立甲種女子師範講習科惟核以上儘數充作該校經費尙不敷應用應將府學田及府學洒掃田等收入補充之至所有一切詳細辦法俟七縣學校聯合會開會公决縣校聯合會開會前將今日談話情形通告各縣代表以資接洽至五時半散會云 
[大北電報局發給漁户賞欵]  
　　駐滬英總領事函致交涉公署略以大北電報公司發給漁户保護水線賞欵自本年四月二十九日起至七月二十八日止共洋五百元支票一紙請飭轉發聞交署已訓令寳山·南滙·川沙·三縣知事飭知漁户代表賫文來滬具領云 
[租户請停給翻造執照不准]  
　　西門内三在里房屋因加租爭執迄未解决兹又由該處租户李耀庭等具呈滬南工巡捐局請求止發普愛堂翻造執照等由昨奉姚局長批示云迭據來呈均已閱悉查本局向章凡業户領照造屋但與路政無碍即可給予執照今據普愛堂給具圖樣函請翻造執照前來核與局章並無不合當然照章發給至關於地産處分加租問題均不在本局管理範圍之内所請停給執照之處碍難照准此批 
[日商輪撞沉駁船]  
　　昨日上午十時許浦東董家渡碼頭有駁船二只在彼裝煤適有日商十六號和島丸輪船駛過將該二駁船攔腰衝撞登時浸水沉没船夥王善根陸根寳二人經鄰船救起未致溺斃事後經該船夥投報水巡捕房請求索賠損失云 
[川邊副劵開獎紀]  
　　昨日爲第四次川邊善後籌振副劵開獎之期在西門外共和影戲院内舉行開出之五大獎號碼及經銷各票號照録如下頭獎二萬二千一百六十九號寗波協利源二獎一萬三千八百六十八號杭州兆元三獎一萬九千二百九十五號南京豐利四獎二萬五千二百九十一號湖州萬利源又四獎二萬六千零四十六號本埠善利元五獎七千三百十四號杭州義記又五獎二萬七千六百九十四號本埠有利源 
[莊票糾葛之訴訟]  
　　和成號經理施杏生與方椒輝延律師在公共公廨刑事科狀訴四川路鉅康莊主鎭江人張賓然於六月十四號用詐欺手段應取銀二千八百兩一案昨日提審據方供稱我前介紹鉅康莊與元一輪船公司往來本年五月初八該莊出本票四紙合銀五千六百兩其中有二千八百兩之票係原告號内所收於五月二十日向該莊收銀無着而該莊時已登報清理但我對於此案並無關係云云並由施杏生證明被告不付本票情形被告延禮明律師代辯以鉅康係受原告將元一公司支票掉換莊票之影響致不能維持營業登報理賬其時曾邀齊全體債權集議原告所執之莊票已由鉅康付過銀三百兩有施靜山可以作證但此案並無刑事性質應請撤銷並向張盤問一過經陸襄讞得供商之英米副領事以本案係屢民事性質遂判將刑事案註銷而原告施杏生前因被人控告曾經公廨出票飭提兹其因控人而到廨爲捕頭山爾查悉遂即檢出提票據情稟由中西官諭施杏生着交舖保聽候訊核 
[汽車撞倒扛夫斃命]  
　　向在法租界小東門外碼頭上爲扛夫之姚興夏年三十八歲於日前掮貨物一包行經馬路中適有某甲所駕之汽車疾馳到來以致一時不及避讓致被撞倒跌傷頭部血流如注不省人事後由巡捕到來抄録號碼將姚車送仁濟醫院醫治不料姚因傷過重不及施救延至前日氣絕身死當將屍身車送同仁輔元堂騐屍所旋經中西官蒞塲當由屍妻某氏求請免騐等語中西讞員准如所請着自行棺殮聽候訊究 
[凶僧引渡内地法官]  
　　法租界寳昌路國恩寺僧人開院於六月十三號遭僧人慧良糾合陸錫林等多人用刀戳斃當經法捕房飭派中西包探將凶犯慧良等先後拘獲稟請中西官詣騐明確並摭死者之父稟求伸雪嗣奉中西官會審之下判將本案從犯顧掌生·王苗生·李和生等三犯分别監禁西牢其爲首發起行凶僧人慧良及陸錫林·徐菊生等三犯情節較重判送内地法庭按律訊辦在案昨午法公堂備文飭派探目韓邦達等將慧陸徐三犯用汽車押送地檢廳稟請究辦嗣奉車檢察長命提慧良及陸徐等到案隔别預審良久判令分别收押聽候訊究 
[逼醮遷怒鄰婦之凶劇]  
　　本邑西鄕梅家弄鎭迤西横塘灣地方有婦人屈陸氏者家有一媳小字阿妹今年二十一歲新近夫故守寡邇來該氏聽人唆使一再硬逼阿妹再醮阿妹不從無如被逼不堪遂私行奔逃無踪該氏找尋無着嗣疑及比鄰邁婦錢沈氏有勾引誘匿嫌疑乃商之本地無賴衛福祥等多人用野蠻手段擁到錢沈氏家其左右鄰人聞耗畏懼相約避匿祗存錢沈氏一人於是衛福祥等糾衆入内將錢沈氏用繩紥縛敲打詰問阿妹藏在何處嗣以該氏逞刁復用鐡絲燒紅刺入雙乳復再刺下體雙腿以致該氏受傷極重但若輩因詰問不出踪跡乃一哄而散後經鄰人到來爲錢沈氏釋縛之後前日即投縣警察第四分所喊寃該所立派長警往拘祗獲屈陸氏及衛福祥等餘則聞風逃逸遂押送到所連同原告申解事務所當交司法員訊得案涉刑事於昨午將雙方移送地檢廳訊辦下午奉郭檢察官提案研訊之下以錢沈氏周身受火燙傷屬實判發堂醫治屈陸氏衛福祥判令分别收押再提行凶各犯到案並候錢沈氏傷愈再核 
[公共公廨訊案紀]  
　　昨日公共公廨訊理民事訟案三宗如次（一）廣大煤號沈寳昌延禮明律師訴羅明堦不理煤價案結果被告自行具結出外隨傳隨到聽候訊核（二）劉莘根等訴炳生輪船公司欠工資案結果准照六月十五日理賬員薛邁羅報告書内第六欵辦理（三）來安經租賬房訴租户魏錦昌陶天生延不出屋案結果兩被告着於陰曆七月十五日出屋違則押違房租付至閏五月底止 
[誌謝]  
　　昨承工部局衛生處臺醫生惠贈上海工部局醫官衛生清册一册又承中華書局惠贈第十一卷第二期「敎育界」第一百七十一期「英文週報」第二十期「小朋友」各一册謝謝 
中華職業敎育通訊社 
　　社址上海西門外方斜路三四八號 
[特捐誌謝]  
　　本埠南京路四川路口盈生洋行G.S.Jensen先生熱心公益昨以童季通先生之介紹承慨賜捐入本社銀四百圓特誌數語以揚仁風而表忱謝 
公布欄 
[江蘇高等審判廳]  
　　民庭判决蔣永興與蔣杭氏因承繼涉訟不服第一審判决上訴一案（判决主文）本案上訴駁斥第二審訟費由上訴人負擔朱祖暉與楊定甫因佃權涉訟上訴一案（判决主文）本件上訴駁斥第三審訟費由上訴人負擔 
　　批示周中浩律師呈一件聲明顧根寳案庭期窒礙請求另行指定辯護律師由准改指費廷璜律師爲辯護人此批（以上八月十一號） 
[上海地方審判廳]  
　　批示一件何夔生狀爲思患預防惟恐波累請求備案由據稱爾與戎源水所訂租屋合同載明六個月期間内兩造不准回復如有一方負約即應賠償損失等語則戎源水果有負約情形儘可佐據合同要償損失所請備案應毋庸議此批一件唐頌清狀交案欵由准交此批一件汪友倫狀領給領由查本案拍賣尙未完全終了所請暫從緩議此批一件李香甫狀請傳案押交由已飭吏票傳矣此批一件胡仲瑜狀請免予執行由准予銷案惟租契租摺均係楊家記出立應傳楊家記具領所請發給許振玉領回之處未便照准此批一件瞿海林狀請飭傳勒交由已派吏執行矣仰即知照此批一件莫寄蘋狀請給領並令償還利息由查本案業已當庭諭知仰該民仍遵庭諭辦理所請未便照准此批（以上八月九號） 
 
 

Page 17

 
 
自由談家庭週刊第五十一期 
[家庭概論] [  黄厚生]  
　　我國古時素有重男輕女之習夫天妻地男子恒以覆蓋女子爲心女子惟以順從男子爲事相沿至今亘千百年而不滅故今之擁臯比享大禄者莫不粉白黛緑羅列閨房以逞一己之獸慾絕不顧及他人之自由更遑論人道主義之謂何也甚有品評女子之容貌舉趾定其值之大小以求鬻者嗚呼人豈工場之出品商店之貨物乎不過彼爲女子之身焉能竟視爲等間物乎唯其視女子爲等間物故女子之自待亦屬甚薄而男子於家庭中則常處於優越之地位女子則愈趨於低下及至今日除能枚舉之通商大埠高唱女子解散社交公開外他則仍如舊日視女子之人格不過男子之玩具而已即彼通商大埠之高唱女子解放社交公開者又往往趨於極端不特無裨於實際轉足以阻碍女子發展如獨身主義之呼籲也浪漫婚姻（有許多女子誤認女子解放遂朝與某君訂婚夕即與某君毁約不數日又戀愛他人後又交惡於他人是類行爲吾無以名之名之曰浪漫婚姻）之見諸實行也是足引起一般人之懷疑引起一般人之反感夫如是而欲女子解决直猶南轅而北轍烏得而奏效乎然則如何而後可即在破除迷信而已爾若男子之焚紙化錁較女子爲宜之說（俗說女子化錁是破錁）若男子在外女子在内及在家從父出嫁從夫夫死從子與夫喫齋念佛焚香化冥等迷信之舉皆女子自卑身價之行爲以致在家庭中終日處於男子壓制之下幾無出頭之日此所以家庭間應新應革之事皆無能力以振之且夫家庭間之迷信一破不僅一家庭蒙其益即全社會中亦可以日形進步昔人謂家庭爲社會之小乾坤若小乾坤善良則大乾坤安得而不善良哉故吾以爲本週刋中所建議之興廢事項雖屬繁瑣然綜其大要第當破除男左女右男重女輕之門限及家庭間一切之迷信則吾同人平時所抱之主張始克實現今吾是篇之作所以名之曰家庭概論者蓋欲家庭之改良破除家庭間之迷信實第一要着也故吾更撰數語以爲各家庭告曰 
　　我勸家庭不要燒香拜佛我願家庭不要重男輕女我要家庭專門在敎育上努力不要替子孫作牛作馬廣買田莊我望家庭致意在實際方面·不要顧忌舊禮敎迷信那千百年前的制度 
[家庭寫眞一則] [  劉占伯]  
　　我家鄰居有一個姓吳的當四五十年前主持家政的是一個吳承業經營商業很爲興旺所以家裏的景况一天好似一天同里的人家都不及但是吳承業死了不曾有十年他家也就一貧如洗了 
　　他家衰敗的原故是因爲吳承業死後他的兒子鳳吉不學好不歸正所以家裏就一天衰敗似一天但是這也是鳳吉的母親溺愛的結果當鳳吉未生以前他的家裏是很望子女母親爲尤甚時常到廟宇裏去燒香禱祝希望得一個兒子燒了許多香禱祝了許多次總没有一點效果到了五十望外的時候纔生他舉凡二三十年的希望到了此時才可算遂了他的志願你想他的家裏對於鳳吉是怎樣他的母親又是怎樣 
　　鳳吉生後他的母親自然留心保養及到長到兩歲的時候鳳吉學得駡人的話時常駡人他的母親是很爲歡喜常對人說我家這個小孩子年紀才有兩歲就會駡人將來一定是一個聰明人及至長到八九歲他的父親送他到學校裏去上學但是他的母親是很姑息他一年十二個月難得有五個月在學校裏上學遇有天氣稍寒稍熱就呌他在家裏休息不去上學久之鳳吉也就成了習慣十歲的也就停學了他的父親因爲新開鋪京貨店事體狠煩所以也没時間來管他的兒子因而鳳吉天天地家裏吃吃睡嗟每逢他母親賭錢的時候他必定坐在旁邊細看他的母親平常也常敎他賭錢的方法久而久之鳳吉也就會了自己也就同他的同伴賭起來了鳳吉的族人見他如此就常常勸告他的母親但是他的母親始終不悟以爲我家不過一個兒子家裏的財産也可算不少就是賭錢輸去幾個也不妨事所以也就隨他去了那曉得鳳吉因爲没有人約束他所以越賭越大 
　　到了鳳吉十八歲的時候他的父親已有七十幾歲不幸因病死了鳳吉正當承他父親的事業去管理他的店務但是鳳吉自從有賭癖以來日也賭夜也賭他的賭局又不佳時常輸錢越輸越要來因而賭興一天增加似一天不到三年他家裏的店也就關門了又四年到了現在家産都賣盡鳳吉衣食都不完全但是他的賭癖仍然不改可憐他的老母每天三餐都不完全住在一間破屋裏回想已前的日子就怨天怨地閱者以爲究竟應當怨誰呢 
[最後的懺悔] [  吳]  
　　這西湖還是一年前的西湖呀一泓碧水依舊鏡面也似的明亮疏林霞采依舊閃錦也似的煊爛但是在柳夢雲的眼裡看起來都映照着他從前的舊恨他就想起了去年的秋裡豈不是和他愛妻梅畹芬與愛子小喜兒天天裡在這水光霞采之中說笑的麽豈不是看着人家指指點點都露着羡慕之意自己覺得自己很驕傲的麽但是如今却都走到反面來了水呀你爲什麽仍舊照着我從前的影子還不給我乾下去呢霞采呀你爲什麽仍舊留着可憐的顔色還不給我落下去呢他一面自言自語的咕噥着一面揣着他的愛子小喜兒悽悽惶惶的沿着湖邊走過去小喜兒忽然說道爹爹母親到底在那裡呢莫是爹爹騙我罷怎地說母親在西湖裡西湖裡的地面都找到了還不見我母親呢要是一天找不着母親我便一天不把書來念爹爹就是打我駡我我也仍舊如此柳夢雲聽了止不住鼻子一陣酸連忙背過臉去吞吞吐吐的說道我的喜兒你爹爹爲什麽騙你呢自從那一天你母親一個人跑來逛西湖他就一直不回來了我料定他逛得忘了所以幾個月不想着家裡但是一定在這西湖裡面......一定在這西湖裡面我一定給你找......說到此處險些兒抛下眼淚來再也說不下去了小喜兒也就没得話說并且不知道他爹爹心裏的痛苦依然半縱半跳的跟着他爹爹走向前面去但是柳夢雲的話又何嘗不是騙着小喜兒呢可憐他一句說話之中也不知吞咽了多少淚珠子他想要是和小喜兒把眞話說那末就要說可憐你的母親再也不能回來了那時的小喜兒怕還有命麽所以柳夢雲不得不把謊話騙着他不料柳夢雲雖把謊來騙小喜兒固然瞞在鼓裏却不道在下倒早已打探得一二因爲要在小喜兒面前替柳夢雲守住秘密所以不說現在乘着小喜兒走得遠了待在下來宣布幾句罷柳夢雲和他夫人梅畹芬結婚的時候大家還都在學堂裏面讀書他們的學堂都是在杭州城外相離不遠只爲一時感情用事便約下了終身的大事誰又曉得柳夢雲在家裏從小便吃他的兩位老人家訂下了一頭機械式的親事了柳夢雲鑒於這種機械式的婚姻和現在的趨勢衝突太甚所以常常引爲一生恨事事有凑巧離開了家鄕到杭州來求學却相識了一個女校裏的學生梅畹芬兩人話得投機柳夢雲又想可以藉此抵制家裏的親事便和梅畹芬行了正式的婚禮可是這事原是瞞着他那兩位老人家的後來不知恁地却吃他的父親曉得了這一怒非同小可便雪片也似價的信寫給柳夢雲呌他即刻離開那私識的女子回去成親柳夢雲那裏肯依不免把時下流行的套話傘來拒絕他父親他父親既怒且氣便宣告脫離了父子關係由着柳夢雲住在杭州再也不加過問柳夢雲倒從此自由自在過他蜜甜的歲月不到一年梅畹芬便給他生了個兒子就是現在的小喜兒於是他們夫妻倆的愛情倒又加上了一層的縝密眨眨眼幾個年頭小喜兒已是四歲了梅畹芬忽發奇想和柳夢雲商量了要到上海去再上幾年學堂根底牢固些也可以在社會上做些事業柳夢雲聽他說話不差加之以愛妻心切便一口答應了他於是樓頭思婦反作征人·江上潮兒翻爲雌伏但是起頭兩個月之中梅畹芬　　祇邦　　要回到杭州一次和他兒子小喜兒與丈夫柳夢雲厮守着一天半天消磨那一個禮拜東西的别離之苦後來不知恁地忽然漸漸的疏起來了或是隔個兩三禮拜或是一月半月方得回家一次同時和柳夢雲的感情上也漸漸的起了一種變化只覺得從前縝密的現在一天薄似一天從前蜜甜的現在一天淡似一天再後來索性想不着回來了柳夢雲便把信接連着寄得去催他回杭州却難得纔看得見來幾個復字總說日夜攻苦抽身不得不必多寫信來聒噪柳夢雲無可如何聽他自去但是心裏不住的驚疑又看着小喜兒日夜吵着要到上海去看他的母親柳夢雲没法只得騙他說道你母親前月裏回來時候他本說不再到上海去了那一天你母親不是去逛西湖的麽......··小喜兒瞪着兩顆小眼珠子再也記不得......想是耽擱在湖裏那個朋友家裏一時不得回來我同你去找就是了可憐小喜兒只不過一個四歲的孩子他那裏識得世道風雲人情變幻當下就拉着他父親到西湖去柳夢雲這時正是無可無不可正要去時一個僕人送進一封信來柳夢雲先把信封一看可巧確確是他久去不回的夫人柳畹芬的筆跡不免暗暗呌聲慚愧連忙把信拆開來看誰知不看時萬事都休一看時好像疾雷打破天靈蓋打得柳夢雲眼前一黑頓時跌倒在地柳夢雲揣着小喜兒已是走到斷橋之上只見那座雷峯古塔兀自矗立在山光水氣之中一派明蕩蕩的斜陽逼得那座塔陸離斑剥的呈着一種奇情異采可憐柳夢雲自從被他愛妻梅畹芬抛棄以來眼面前從没有接觸愉快的景象他夢悠悠神逐塔頭雲慘悽悽腸斷湖邊水這時要是没有小喜兒跟在旁邊只怕早已一脚踏進斷橋底下的清波碧漪裏面去了忽然聽得小喜兒喊道爹爹兀那不是母親來也柳夢雲吃了一驚急忙回過頭來看時只見孤山脚下一隻瓜皮小艇慢慢地蕩將過來小艇裏面坐着一對少年夫婦斗的好像黑雲影裏的閃電一般直射到柳夢雲眼睛裏誰道不是小喜兒念念不忘的母親就是柳夢雲吃他抛棄的梅畹芬呢這正是寃家路窄天道殘忍冥冥中把可憐的柳夢雲只逼得一陣緊似一陣直到水盡山窮而後已咧當下柳夢雲只有呆呆地看着那隻小艇漸漸蕩得斷橋近了他這時怨苦嫉忿在心頭亂攪着厮戰轉没了主意小喜兒在他背後歡呼着母親他也不聞忽然覺得手裏一鬆連忙回過頭來看時只見小喜兒已是如飛的跳下橋趺一路兒迎着那隻小艇亂呼亂跳的奔過去柳夢雲只呌得一聲苦要想扯住他也來不及了只得跌跌踵踵的跟着奔去說時遲那時快那隻小艇已慢慢地攏近岸來梅畹芬本是和那少年男子頭並着頭說笑忽然聽得岸上人聲響動急忙回過頭來看時只急得他頓時間玉容失色疾便立起身來吆喝着搖船的霎時把船蕩了開去小喜兒那知高低只看着那念念不忘的很心母親依舊去了心裏一急一直脚撲了過去只聽得撲通一聲響直撲到湖裏而去幾個蕩漾便不見了柳夢雲在後面看得清楚只把他急得魂靈兒呼的一聲飛出天靈蓋一個昏暈望後面直倒過去歇得一刻悠然醒轉微微閃開兩眼只見靜蕩蕩的只賸着自己一個身子倒在隄上便止不住那應邊淚雨點般的落下來不免掙扎得起身望着西湖長長的嘆了一口氣喚着自己道柳夢雲你誤了感情用事的婚姻誤了你你怎樣去見你爹娘的面呢你又到那裏去懺悔呢唉懺悔......還是死......柳夢雲說還未了便望着小喜兒陷落的地方跳了下去浪花濺處把他悠悠的遺恨深深地沈着了 
　　但是閃錦也似的霞采裏面西湖一泓碧水依舊鏡面也似的明亮 
 
 
 

Page 18

 
 
   
 
 

Page 19

 
 
申報星期增刊中華民國十一年八月二十日星期日第一百五十期 
[一週間國内大事記略] [  心危]  
　　國會開會後有兩項重大問題極待解决一爲黄陂辭職一爲制憲自衆院退回黄陂辭職咨文後黄陂又將原咨分咨兩院并聲明請俟國會人數足三分之二以上時定期開會公决據議員方面云衆院議員報到者已過三分二以上人數惟參院須俟第二班新參議員到院始能足額約計總在一月以後云 
　　天壇憲法草案已隔五年時移世變亟待修改而地方制度一章以聯省自治主議之勃興·尤有討論餘地故十日憲法審議會開會卽决定修正地方制度十二及十五兩次開會繼續討論省制將來能否順應潮流採納聯省自治主義或竟以與二讀通過之憲法草案第一條「中華民國永遠爲統一民主國」一語矛盾而棄置之則視議員諸公之觀察與覺心而已 
　　内閣以唐不能來王代閣已成長局且保洛對王備極推崇·似總揆暫時不致有何問題惟閣員方面則大有拆台之勢張耀曾聲言與唐同進退唐旣不來吳又反對恐終不能久於其位財政奇窘高凌爵避津不來不得已以張英華任財次暫支殘局江天鐸辭代部並辭本職高恩洪因敎育費被窘留呈辭職赴津孫丹林聞亦將備辭呈云 
　　孫文於十四號到滬十五號發表宣言首述護法政府之經過功虧一簣繼述粤變始末歸罪陳氏最後以合法國會自由集會護法問題已達目的應亟亟從事建設其言曰「至於國事則護法問題當以合法國會自由集會行使職權如達到目的如此則非常之局自富收束繼此以往當爲民國謀長治久安之道文於六月六日宣言中所陳兵工計畫自信爲救時良藥其他如國民經濟問題則當發展實業以厚民生務使家給人足俾得休養生息於競爭之世如政治問題則當尊重自治以發抒民力惟自治者全國人民共治共享之謂非軍閥託自治之名陰行割據所得而藉口云云」又謂「文奔走革命三十餘年創立民國實所躬親今當本此資格以爲民國盡力凡忠於民國者引以爲友不忠於民國者則引以爲敵義之所在并力以赴危難非所顧威力非所畏」於此可以窺孫氏回滬後之趨向矣　　 
　　繼九江彰德之後而有北苑兵變駐北苑者爲陸錦第九師三十三團三十五團及砲團騎營以欠餉於十三日譁變將奪德勝安定兩門入城以城中早有戒備遂北竄清河大掠而散事後黄陂主嚴辦而曹錕則保留陸錦並請補足九師逃兵云奉直戰後張作霖對吳佩孚則亟亟戒備對曹錕則盡力聯絡日前李壯飛（李長泰子）携張氏手書至保謁曹書内所陳五辜以第五項「現在正式總統亟待有合法之産生三哥如欲自爲則請明白見告予爲表示對三哥誠意起見事前當竭力帮忙事後更當維命是聽」諸語最爲扼要曹答語亦頗圓到惟吳氏對之則深致不滿聞已定三路攻奉計劃一海軍由營口一陸軍由山海關熱河大約將於秋高氣爽時再行「較量一次」也 
　　川中戰事第二軍楊森初得吳佩孚助頗佔優勢近則節節退敗聞重慶已不守吳遂定大舉援川計劃以孫傳芳爲總司令從此川鄂之間又多事矣 
[一週間國外大事記略] [  通一]  
　　賠償問題轟動一時之賠償會議竟與名震寰宇之北巖爵士同於本月十四日作古矣北巖老而病吾雖悼其遽爾長逝然數旬以來熟聞其病入膏肓難以救藥固逆料其行將就木也賠償會議則墮地迄今甫及旬日歐洲政局英法爭端之解决皆須有待於彼付託綦重前程遠大烏可遽殤惟熟察歐洲大勢者早已知其不能永壽蓋英法隔閡歷經會議而愈見深闊法自普恩賚掌閣以來抗英益力喬治雖機變有餘在日諾瓦海牙時已覺應付乏術今届倫敦會議普恩賚親當樽爼之衝喬治更難施其手腕矣兩雄相峙而各有舉國人民爲之後盾利害與共之國爲之聲援識者早料此會非排難解紛之所英法兩國惟藉之以明白表示態度耳其明白之態度維何據十一日巴黎電英國主張（一）准德國停付賠償現金金至本年底爲止（二）德國須履行交貨義務煤木兩項必需照繳暫停付現條件爲（甲）德國實施禁止資本出境法（乙）國家銀行有自主權（丙）固定短期活債（丁）許賠償委員會切實監督德國財政賠償委員會得收存德國出口貨與德國關稅百分之二十六之稅欵此欵如委員會認爲必要時可撥交德國應用云云察其大意處處爲德國着想而與法國提出之對德計劃（見上期本刋國外大事紀）都相衝突態度旣已明白轉圜自無餘地矣意外相於十四日上午猶極力調解建議停會六星期至八星期喬治允之普恩賚則堅執在此停會期内德國仍須按約照付債欵英意不以爲然惟又建議在停會期内以德國付欵問題交賠償委員會裁决此亦不爲法代表所贊成會議遂告終止午後議奥國請接濟財力事（决交國際聯盟會）普恩賚仍行出席是協約可不因會議决裂而同遭解體幸事也普恩賚嘗一再聲明法國計劃如不得賠償委員會之多數贊同法國對德可自由施單獨行動此與法國在亞爾薩斯勞蘭省禁止德人提取銀行存欵與勒令德人五百出境之舉動相脗合英德兩國人民見法國有此舉殊形憤懣咸謂帶有破壞凡爾賽和約之意味此後之紛糾眞不知伊胡底也普恩賚返巴黎後卽開閣議述會議經過情形及無結果而散之理由閣員一致贊成其所採之態度報界翕然稱其能即素反對政府之各報亦致賀辭焉英國内閣閣員對於喬治之應付方針自始表示同意輿論界則頗有微辭獨立自由黨機關報謂英相喬治若提議退還法國戰債以換法國關於賠償問題之更合理態度則或可獲堪差强人意之解决混合黨報紙以友誼國關於賠與法辯難晨郵報與泰晤士報皆謂宜以新人指導英國政策而英國政策之基石當爲對法國有感覺的了解每日郵報稱英國人民不欲容任何英國執政家因求德人之滿意而與同志國反目其不滿意於喬治之外交政策都可於言外見之喬治之地位其將因此而動搖乎停付賠欵問題聞將於十七日由賠償委員會决之該會苟准德國停付現金而不要求擔保恐法終將向德採自由行動以壓迫之也 
世界工潮美國礦路工潮本週内有急轉直下卽歸平息之佳兆路技罷工已近七星期入本週間勢更劇烈全國鐡道運輸旦夕有停頓之虞然物極則反平息之機實伏於危象之中蓋運輸若果停頓工商將大受影嚮因勞工資本之爭而使全國蒙其難自爲輿論所不許而亦非雙方當事者所忍見者也故震驚全美路工風潮因人民之呼籲雙方之諒解總統與同胞會之從中斡旋竟有即日平定之望矣先進權利問題大約將交公斷裁判所核議罷工者罷工時所遺之缺如尙虚懸可回復其前職否則予以相等之工事兩方對此條約倘能保持其目前友好之態度而不中變路潮不日可平也煤礦工風潮之解决更爲順利現有七州已發烟煤礦工立卽復業之通告其他數州亦表示願照新合同辦理之意據聞本星期内復業者可有若干萬人雙方議定照四月一日罷工前之工資發給至明年四月止並推舉委員會以解决此後之爭端十月間召集會議决定明年三月底後之新工價是美國之煤礦工潮已有妥洽之解决矣葡京職工於十一日上工後旋即復罷聞有共産黨從中煽動故勢甚湧湧現全都在戒嚴中坎拿大翁太利哇州有礦工千餘人罷工鐡道有實行減資之議路工罷工現在醖釀中未識其能免爆發乎英國印刷工風潮已解决十三日雙方開會簽訂合同排字工聯合會允通告罷工者立即復業每星期減工資三先令並允請罷工者投票贊成年内陸續減出十三先令六便士之議而僱工者方面則允恢復罷工者之原有位置綜觀上述海外工潮或已妥洽解决或不日可息而接踵而起或在醖釀中者亦不而足勞工風潮其眞方興未艾乎 
[中國大宗商業一瞥原文載「太平洋」] [  心危]  
　　就種種事實觀察中國誠爲歷史上一最奇特之國有世界最古之文明有世界最先之銀行制度而工商現狀一如千百年前自西法東來國人感於歐化已稍稍改其舊觀然大部份買賣交易仍數百年前事也 
　　無政治結合無新法運輸家給人足圜法整一故人人自滿不知發展天然富源雖欲以新法救之亦非易事 
　　近代商業得以促進對内對外貿易全賴銀行信用支票匯票等利器乃文明最古之中國仍恃貨物交易爲生則誠令人大惑而不解者也然試一察中國之政治經濟狀况即知商業之幼穉蓋有由也中國工商業之不發達非其政府之咎也中央政府久已無權統治全國雖定銀圓爲幣制本位然能遵守勿失者僅數省耳交易之媒介除銀圓外尙有所謂制錢銅圓元寳鈔票馬牛羊駱駝等物在此種複雜幣制之下外人之欲經營出口貿易者勢必僱華人爲買辦買辦者代理人也替外人作買賣結束賬目告之僱主並付押櫃銀兩以爲保證 
　　在中國境内各種商業皆有其固定之辦法與習慣就華人眼光觀之一種商業僅能以其數百年相傳之方法經營之而此類方法雖同在一業異地卽不相同中國以家族爲立國之本商業亦隨之一種營業乃成一族之生計營酒業者素不與藥房往還羊毛商人則更無有開古董舖者掮客可以隨時改業而商人則否 
　　羊毛者中國大宗商業之一也今試述之以例中國商業上之習慣與方法 
　　欲知羊毛商之種種習慣及其所受圜法不良之影響應就羊毛生産地說明其採收分配羊毛之方法及購買羊毛時所用之貨幣 
　　外蒙之羊毛市塲首推西寗環境皆産羊毛西有通藏大道南達甘肅東接大同及張家口貨品先用駱駝運至大同再由火車轉運 
　　西寗附近所産羊毛質品精良頗負時譽故常爲羊毛商人薈集之所每年十月上旬羊毛商人齊集公議貨價貨價旣定即立約定貨以羊毛商多係先定約後交貨故宜先定一季之價往往延至半年之後始行交貨大約非逾一年不能以羊毛交之買主也 
　　西寗羊毛或直接購自牧塲毛商或間接購之掮客如係直接購買則逕由駝背取購或取之毛商推棧買時先行檢騐然後交貨交錢此種直接購買最爲耗費除貨價外賣主尙應得佣錢並收小費以保其將來契約上之損失且屬當場交易大都因需求緊急故購者出價常高無論何種羊毛大都皆先買定後交貨半年一年不等買者先以所欲購之羊毛向西寗毛商定購此類毛商通稱之曰「大房主」定購時必先付定銀定銀多少視所定購貨物之多少而異自百分之二十至六十不等復取百分之二以爲佣錢毛商如知何處羊毛將至即預先劃定市價或先買進後賣出取相差之數以爲利 
　　大房主旣接收定貨單即差人至内地牧場收買羊毛旣至内地即入居爲羊毛商預備之客棧而以定貨單交之棧主並付定錢之半使之就地辦貨業棧主者往往僅能通曉蒙古方言佐以三四書記僱工以備分頭購貨遇購貨時以所得定錢購買種種貨物持向蒙人易取羊毛旣得羊毛即交之大房主之代理人代理人復交之大房主乃入買主之手 
　　託棧主購貨危險殊甚往往所購羊毛品質不能如式或不值所付之價如所購羊毛甚多定錢甚大棧主遂於中取利藉之另謀生業幸而羊毛能如數購得佣錢亦係二釐有時或係淨盤則不出佣錢 
　　沿鐡路之羊毛市場首推張家口數十年來出口大宗羊毛皆於此收採轉運有兩種掮客兩種商人經營其事第一類掮客專營中國出産羊毛第二類掮客方爲張家口之惟一正式掮客每次交易向賣主取佣錢一釐第一類羊毛商係由蒙古及北京方面羊毛商人所組織北京昔嘗一度爲收採及運輸羊毛之中心點商人之營客棧者與營貨棧之商人共同營業亦時營他種商業除買賣羊毛外並代消洋布茶葉及他種貨品以在棧房内設立字號故能與來京之毛商常相接觸第二類羊毛商爲山西商人所組織大半開設客棧並代消鞍轡靴帽等物多爲蒙古人所喜購者並專爲蒙商備辦食物及養駝之所以上兩種毛商每季常遣大隊駝商携帶各種貨物至蒙古交換羊毛往來以一年爲期如今年春季出發直至來年春季始携各種羊毛皮貨回店 
　　向第一類毛商購羊毛時其羊毛或取之貨棧或購自棧内客商均不取佣錢惟客棧向賣主取佣一釐第一類掮客及第二類毛商向不取佣惟如在客棧内交易時所用雖係買主之秤掌之者實棧内僱員故雖不取一毫佣錢而絕無損失之虞也 
　　此外羊毛市場足與張家口抗衡者實爲歸化城於此買賣羊毛多由一掮客經理所用之秤爲掮客所自製故能操縱自如穏獲巨利此外每次交易尙取佣不一二釐不等如俟在客棧内交易則佣不與棧主平分 
　　在歸化城採購羊毛或係預先定購或係取之貨棧如係現貨交易則十日之内必須付欵然如預先商定至每年四次之交割日再行付欵者不在此例定購之羊毛如須在半年或一年内交貨者則先付價之半自百分之三十至六十不等交貨時如毛色質地不能如式則買主可以取消合同並要求賣主交出定錢及年息一分 
　　直隸羊毛市場以承德林西兩處爲中心兩處皆有客棧此爲毛商儲積羊毛毛商來棧採購者不另取棧費蓋其棧費已就棧主所得佣金内扣除也在承德者棧主取佣二釐在林西者平均約二釐至三釐付欵時或係現金或係匯票西地習俗凡定貨者預付貨價不得在百分之二十至四十之間買主對於毛商不能如在歸化城者之信用故當其付定錢時須另有保人如將來貨物不能如式可責成保人交還定銀 
　　假使君爲一毛商而知一鷹格索表或一尺洋布可易毛若干則已盡内地商人能事如欲更求羊毛之價值則非老於此道者不如其詳於是買辦乃起而代之買辦者深知交易内幕者也代客經理買賣如買價過昻是其損失買價過廉是其利益 
　　爲便利營業擴充羊毛市場起見銀行實爲必要最可異者中國交通號稱國家銀行乃於羊毛商業向無關係且其勢力亦從未及邊境其餘銀行中爲羊毛商盡力者僅一蘭州銀行資本不過五十萬兩而已蘭州爲總行所在地並非一重要羊毛市場該行本係一銀號性質以鎔鑄生銀爲業者後乃發行鈔票鑄銀元銅幣以流通於市面 
　　如買主手有銀元元寳自可以經營商業綽有餘裕然各地之銀色不同重量亦異形勢乃見複雜以銀價之時有上落故經營毛商者含有投機性質明明可以獲利者往往一變而爲損失矣 
　　蘭州銀色一名蘭平含純銀百分之九十七附表可見各地銀價之上落 
　　天津　　　　寗夏　　　西寗　　　多倫　　　　　承化　　　張家口　　歸化城　　　　蘭州 
天　１０００　　１０１９　１０１４　１０２３．５　１０１９　１０３７　１０３１．６　９９０ 
津 
寗　９８６　　　１０００　１００５　１００９．５　１００５　１０２３　１０１７．６　９７６ 
夏　 
西　９８１　　　９９５　　１０００　１００４．５　１０００　１０１８　１０１２．６　９７１ 
寗　 
多　９７６．５　９９０．５　９９５．５　１０００　９９５．５　１０１３．５　１００８．１　９６６．５ 
倫 
承　９８１　　　９９５　　１０００　１００４．５　１０００　１０１８　１０１２．６　９７１ 
化 
張９６３　９７７　９８２　９８６．５　９８２　１０００　９９４．６　９５３ 
家 
口 
歸９６８．４　９８２．４　９８７．４　９９１．１　９８７．４　１００５．４　１０００　９３８．４ 
化 
城 
蘭　１０１０　１０２４　１０２９　１０３５．５　１０２９　１０２７　１０３１．６　１０００ 
州 
　　蘭州滙水名爲二釐實則五六釐不等除銀元有匯水外·銅幣制錢對於銀元亦有匯水皆由錢業中人隨時規定西寗所用爲交易媒介物者有制錢銅幣銀元元寳及銅幣及制錢錢鈔後二種尙不能十分流通所用元寳較天津蘭州價格略高有蘭州分行一但資本過小不足以應商業上之需求故不能發大宗匯票遇有大宗交易時每由蘭州運銀塊至西寗以銀三千二百兩爲一批蘭州至西寗運費每千兩約二兩在西寗採購羊毛可在天津買蘭州銀行滙票然後由蘭州運銀兩至西寗付所購羊毛之價西寗出口貨物常較入口者爲多故於西寗出售匯票必受損失所打折扣有在百分之二或百分之七者至進口滙票則常較物價爲高 
　　寗夏羊毛市頗似西寗亦有一蘭州分行營業亦不甚大故不能承受大宗匯票而於進口滙票上獲利則又與西寗一致通用銀兩名爲寗平較蘭平略大較之西寗所用者則又略小多倫諾爾及内蒙所用元寳名爲喇嘛寺銀所含純銀最少故用特製之秤名曰廟平每銀千兩伸水至二十三兩五錢之多較之天津所用者則略高矣 
　　以中國富源之大使銀行業能發展至内地圜法統一取消通用銀塊交通便利出貨收貨皆有一定限期則實業之發達可預期也 
[庚子賠欵與中國外債] [  通一]  
　　譯經濟討論處原稿 
　　中國内債余（原著者）前已述其梗概（參閱本刋一四二期）今察其外債十之八九與賠欵有關吾若謂中國苟無賠欵可無外債聞者當不以爲妄也 
　　兹爲討論便利起見以中國之外債史分爲五時期第一期始於同治五年與俄締結伊犁條約後之損失賠償債欵第二期始於甲午敗戰對日之賠償債欵第三第四第五三期皆與拳亂賠欵有關俄日賠欵皆按期清償無有啻欠庚子賠欵則至今猶爲人民莫大之擔負二十年來中國財政若是其窘迫者以此也 
　　自一九○○年至一九二二年賠欵與外債之總數約近一·三○○·○○○·○○○元其中六七五·○○○·○○○元（合關銀四五○·○○○·○○○兩）爲賠欵本金幾佔全數之半賠欵本利共計約爲一·五○○·○○○·○○○元（按庚子賠欵攤作三十九年本利歸結年利四釐由政府發出公債按數交各國收執保證此新債之財源載諸和約者凡三欵新關常關及鑒政各進項是也）利息一倍於其本金而有餘截至現今已約付其半此六○○·○○○·○○○餘元之外債吾人民額外之擔負也賠欵本金六七五·○○○·○○○○元加以一倍有餘之利息已不勝累而復有所謂鎊虧者於是損失益鉅矣（按辛丑和約第六欵第十三號附件甲項内載此四百五十兆係照海關銀兩市價易爲金欵云云當時我國訂約者不知銀價下落之趨勢於市價易金一語未定正確之解釋截至光緒三十年底鎊虧累積至一千餘萬兩後減爲八百餘萬兩向滙豐銀行訂借一百萬鎊補償之）賠欵本利及鎊虧皆藉外債以應付是苟無賠欵中國誠無舉外債之必要也 
　　截至一九二一年十一月三十一日止未清之賠欵以當時匯率計算爲四八二·八四一·七四四元德奥應得之數因宣戰而取消故不計入對德賠欵額之浩鉅在各國中佔第二位置（按其原數爲關銀九○·○七○·五一五兩）若行計入此數當益形鉅大也同時外債總額爲七○○·○○○·○○○元（按本文所論外債純係政治外債與賠欵問題與中央財政無直接關係之債項若鐡道借欵等皆不與焉未清之賠欵若以德奥之數共計之可與此數相近觀此而可知中國外債實與賠欵有密切之關係也兹請述中國外債之略史 
　　中國之外債以一八六五年英倫銀行借欵一百四十三萬一千六百六十四鎊二先令爲嚆矢此項債欵爲應付俄國賠償損失之用按照債約簽字後逾四個月後開始還償分作六次於二個年間償清自一八六五年迄一八八七年共舉外債六總數約近四○·○○○·○○○兩凡此各債至一九○二年均行結清此爲中國外債史之第一期 
　　甲午敗戰日本要索願望甚奢初索三百兆兩幾經磋商後减爲二百兆兩再加以利息及贖回遼東費總額約近二五○·○○○·○○○兩政府於五年之内舉外債七共三七○·○○○·○○○兩幾七倍於第一期之外債總額是爲中國外債史之第二時期 
　　自一九○○年拳匪亂作國事日非以一婦人之昏聵數庭臣之無知仇殺外人激此大變而使全國人民蒙其禍痛事也辛丑議和定賠償爲關銀四五○·○○○·○○○兩 
　　拳亂時中國人口約爲四○○·○○○·○○○其大多數對於外人並無爭仇視之心眞正拳匪恐不滿數千然在專制淫威之下一婦人與數庭臣可代表全國其餘三九九·九九九·九九○人民之意志則置諸不願惟擔負此賠欵者乃此三九九、九九九·九九○人民及其後嗣也今祇清其半是吾之後嗣猶當蒙其累也然當時之罪魁禍首一婦人與數庭臣竟不獲咎 
　　庚子賠欵爲患之大不僅此也賠欵之總額名爲四五○·○○○·○○○兩惟計其息金實浮於本本利共計爲九八二·二三八·一五○兩尤有進者逐年撥欵不不以關銀核算而以各債權國之金幣結付（按辛丑和約銀一兩易德國馬克三·○五五美國美金○·七四二奥國克勒尼三·五九五法國佛郎三·七五荷蘭佛樂林一·七九六日本日金一·四○七英國金鎊○·一五俄國盧布一·四一二）銀價逐步下趨虧拆於滙兌者實屬不資祇初三年間之鎊虧已有八百萬兩之鉅矣 
 
 

Page 20

 
 
一九一八年中國對德奥宣戰應付該兩國之賠欵遂行取消對協約國到期應付者均展緩五年對德賠欵爲額極鉅然取消之後一九二一年十一月間未清之額尙有七五·○○○·○○○鎊之鉅逐年撥付之數與年累進吾民此後之擔負當較以前爲更大也 
　　庚子賠欵訂定未幾清政府因補償鎊虧欵無所出乃向匯豐銀行訂借一百萬鎊後復以改革幣制振興實業名義議借外債美英法德諸國爭相兜攬經幾次磋商後由四國銀行團承包定額一千萬鎊合同於宣統三年三月十七簽定銀團曾付墊欵十萬鎊嗣因革軍起義遂延宕未付綜計當是時政府每年應還之賠欵其各種外債之總額約爲四千數百萬兩而賠欵佔其大份焉兹以當時政府每年應付債欵例表如左 
　　庚子賠欵　　　二三·八三○·○○○兩 
　　滙豐銀欵　　　　　　八四二·○○○兩 
　　匯豐金欵　　　　二·五二三·○○○兩 
　　俄法洋欵　　　　三·三二二·○○○兩 
　　克薩鎊欵　　　　　　七七六·○○○兩 
　　瑞記洋欵　　　　　　七○○·○○○兩 
　　英德洋欵　　　　四·四四七·五○○兩 
　　續借英德洋欵　　五·○○○·○○○兩 
　　總數（賠欵除外）一七·六一一·○○○兩 
　　由是觀之各項債欵之總數祇約爲賠欵之三分之二賠欵在當時誠爲極重要之應付欵項也 
　　民國政府成立後四國銀團借欵繼續磋商就前訂之幣制實業借欵合同改訂爲大借欵合同時比國借欵一百二十五鎊適告成立銀團聞之提出抗議大借欵之磋商遂告停頓後日俄兩國加入銀團政府與六國銀行團續商前議五月十五日協商妥洽自五月至八月間銀團先後付墊欵一千二百餘萬兩 
　　是年中政府復訂立外債多種上述之比國借欵其一也八月間大借欵談判中止墊欵亦停交政府乃與英國克利斯浦公司訂借一千鎊是爲克利斯浦債欵（或稱倫敦新借欵）第一第二瑞記借欵七五○·○○○鎊亦於是年告成政府雖得多種之借欵與墊欵得暫蘇喘息然元年份内海關收入在預計之下各國庚子賠欵到期須付者達三百萬鎊比國墊欵及六國墊欵均於次年六月到期政府所欠内外零星債欵亦約有八千萬元國庫仍有應付俱窮之概 
　　政府羅掘無門乃於九月間與六國銀行團重商前議歷時四月毫無結果翌年美國退出銀團政府與五國銀團借二五·○○○·○○○鎊是爲五釐善後借欵債券九折出售八四凈收實得之數約爲二一·○○○·○○○元再扣除四國六國比國之墊欵五國銀行團各銀行之小借欵共六百萬鎊各省向五國銀團所借之二·八○○·○○○鎊及革命期内各國損失賠償約二百萬鎊凈得之數僅約一○·○○○·○○○鎊祇爲債面之百分之四十耳考其損失之原吾人猶當痛恨賠欵之浩鉅也 
　　中國某財政家嘗綜核此二千五百萬鎊大借欵之損失今以其計算列表如次 
　　借欵總額　　　　　　　二五·○○○·○○○鎊 
　　四十七年間之利息　　　四二·八五○·八一○鎊 
　　共　　　　　　　　　　六七·八五○·八一○鎊 
　　千分二五之經理費　　　　　　一六九·六二九鎊 
　　匯費　　　　　　　　　　　　　八五·五五○鎊 
　　共付　　　　　　　　　六八·一○五·九八九鎊（甲） 
　　借欵總額　　　　　　　二五·○○○·○○○鎊 
　　九扣　　　二·五○○·○○○鎊 
　　六釐經理費一·五○○·○○○鎊 
　　滙費　　　　　　二九·六三二鎊 
　　共　　　　　　　　　　四·○二九·六三二鎊 
　　實收　　　　　　　　　二○·九七○·三六八鎊（乙） 
　　（甲）與（乙）之差數四七·一三五·六二一鎊爲實收數之百分之二二五或債面之百分之一八八 
　　大借欵告成後復訂立小債多種此項小債截至一九一六年終約爲四八三○○○·○○○元清政府傾覆前未清之外債及賠欵共爲一·○四五·○○○·○○○元加以前數至今爲吾財政上莫大之擔負也 
　　兹以截至一九一六年（民國五年）七月底之外債列表如次 
　　　　　　　　　　　　　債額　　　　　　　　　　　　　一九一六年七月未清債本 
（一）第一瑞記借欵　　　　三○○·○○○鎊　　　　　　　　　　　六○·○○○鎊 
（二）第二瑞記借欵　　　　七五○·○○○鎊　　　　　　　　　　三六○·○○○鎊 
（三）第三瑞記借欵　　　　三○○·○○○鎊　　　　　　　　　　二○○·○○○鎊 
（四）克利斯浦借欵（實收）五·○○○·○○○鎊　　　　　　五·○○○·○○○鎊　 
（五）善後借欵　　　　　二五·○○○·○○○鎊　　　　　二五·○○○·○○○鎊 
（六）第一奥欵　　　　　　一·二○○·○○○鎊　　　　　　一·二○○·○○○鎊 
（七）第二奥欵　　　　　　二·○○○·○○○鎊　　　　　　二·○○○·○○○鎊 
（八）第三奥欵　　　　　　　　五○○·○○○鎊　　　　　　　　五○○·○○○鎊 
（九）中英公司借欵　　　　　　三七五·○○○鎊　　　　　　　　三七五·○○○鎊 
（十）狄思銀行借欵　　　　　　四○○·○○○鎊　　　　　　　　二○○·○○○鎊 
（十一）中法實業借欵　一○○·○○○·○○○佛郎　　　一○○·○○○·○○○佛郎 
（十二）欽渝墊欵　　　　三二·一一五·五○○佛郎　三一·六三三·三○六·九七佛郎 
　　共計約合銀元四六七·一○九·一五三元　 
（十三）高公司借欵　　五·○○○·○○○日元 
（十四）芝加哥銀行借欵五·五○○·○○○美金是年七月後訂立者 
　　歐戰發生後爲第五時期戰期内歐美資本不克爲中國助故凡舉債幾悉仰仗於日本美國太平洋發展公司以烟酒稅作抵之美金五·五○○·○○○之借欵特例也自一九一七年至一九二○年間所借之日債可表列如次　　 
　　（一）日本銀行團借欵　　　　　二五·○○○·○○○日元 
　　（二）吉林渝寗鐡道借欵　　　　一○·○○○·○○○日元 
　　（三）電報借欵　　　　　　　　一五·○○○·○○○日元 
　　（四）林礪借欵　　　　　　　　三○·○○○·○○○日元　 
　　（五）參戰借欵　　　　　　　　二○·○○○·○○○日元 
　　（六）濟順膠徐鐡道借欵　　　　二○·○○○·○○○日元 
　　（七）滿蒙鐡借欵　　　　　　　二○·○○○·○○○日元 
　　　共　　　　　　　　　　　　一四○·○○○·○○○日元　 
　　上表内列有鐡道借欵蓋名爲鐡道借欵實則皆交於財政部撥充中央普通政費者也凡眞正之鐡道借欵本文俱不載述一九二○年六月間安福倒後迄未訂有新債第五時期蓋告終於此焉 
　　截微或臨時之外債上文皆未述及此項小借欵及臨時借欵或以國庫券或以支付券或以鹽餘爲保證據財政部報告以鹽餘爲擔保之零星外債合銀元共約爲二五·四六四·八八七元各省及私人公司所借之外債無可稽考大半爲日債而訂於此第五期内者也私人公司之外債以漢洽萍公司及潯路借欵爲最著各地電氣公司所借日債亦不一而足然皆比較的無足輕重也 
　　綜觀上述中國外債史之第一時期自一八六五年至一八九四年第二時期自一八九五年至一九○○年第三時期自一九○一年至一九一一年第四時期自一九一二年至一九一六年第五時期自一九一七年至一九二○年兹列分期統計表如次 
　　　　　　　　　　　　　　　總債額　債數　　利率　　　折扣　　　　　　　　擔保品 
第一期　卅年　五七·○○○·○○○元　七　　五釐至一分五　　　　　　關稅 
第二期　五年五五五·○○○·○○○元　七　　四釐至七釐　八三至九三　關稅鹽餘及釐金 
第三期　十年三七五·○○○·○○○元（賠欵債）五釐　　　　　　　　　關稅鹽稅釐金及烟酒稅 
　　　　　　六八六·○○○·○○○元（及賠欵）四釐至五釐 
 
[美國享汀登圖書館] 美人享汀登雄於資而好收典籍名畫所藏名畫價值美金元·○○○·○○○元以上典籍有三四萬卷之多享氏在加洲南部聖美麗那置有地産一修廣五百英畝四週景物絕麗中有巨厦數處花園野圃茂林清泉廣道曲徑凡足以補天然風景之不足者靡不應有盡有月前享氏突然宣稱以此全部業産與一切附屬物及生平所收書畫盡歸公有右圖乃其數年前所建之圖書館也 
 
 

Page 21

 
 
第四期　五年四八三·○○○·○○○元　一四　五釐至六釐 
第五期　四年一四○·○○○·○○○元　七　　七釐至八釐 
　　第二第三期中構成之債務最爲浩大第四第五期之總額皆不能抵第二或第三期者民國以還雖紛紛然借外債其根則種於前清末葉也第二第三期之債額所以如此其鉅大者因有賠欵故也無賠欵中央出入諒常能相抵而决不至濫借外債今窮若斯救濟乏術而驅使中國惟借外債是務者亦此賠欵也審乎此其可知中國貧困之原矣日俄賠欵俱已如期清結今猶爲吾累者惟此庚子賠欵耳 
[坎那大限制東方移民入境]  
　　Owen　E　Mcgillicuddy　譯原著　譯心危譯 
　　五月九號之晨坎那大下議院以一百三十票對三十六票主張實行限制東方移民入境此外則尙有所謂極端排逐政策係英屬可侖比亞沿太平洋海岸居民所鼓吹者自此案列入議程之後一般輿論皆主屏除東方人民移居坎境國務總理金氏之請求和平對日將使太平洋岸問題久久不能解决然使金氏不說明屏除二字之如何嚴酷恐下議院早已採相當手續禁止東方人民入境以達到白色可侖比亞之目的 
　　屏除歟限制歟 
　　墨克格爾所提原案如下 
　　以下院之意東方之移民及其人口之驟增吾人生活上已受嚴重影響以沿太平洋岸居民爲甚爲全國將來計政府應立採相當手續以禁止此類移民僑部總長史迪花氏代表政府提出修正案改屏除爲實行限制並說明坎政府與日本已有一種協議如執行屏除政策則將來無再商量餘地故此案之原則雖可贊同然屏除則尙非其時也 
　　一太平洋沿岸問題耳 
　　可侖比亞代議士不分黨派均認應爲所應爲以屏除東方移民爲惟一之政策並一致攻擊東部諸省對於是項問題之冷淡復就官中統計表證明在可侖比亞境内各項重大工業如漁業如木材如菓園等皆已非白色人種所有故人人對於將來異常恐慌甚望東部各省能予臂助庶可侖比亞終爲白色人種之居地也 
　　温哥武中部議員史提文氏嘗謂在可侖比亞境内理想之國際公誼方與頑劣之經濟勢力交戰並指明英日協定未及移民問題僅任由兩國自定夫移民之來自異方殊俗者斷難望其同化如聽其自由輸入不啻减低坎地生活程度故温哥武中部議員所抱政見則屏除亞洲人民永久留居也反對受契約拘束來坎之工人也至入境之合法者仍當一致善遇之史多格氏亦可侖比亞代議士也語下院曰解决此項問題嘗在東方人民佔有可侖比亞之前今其時矣各項商業皆漸爲東方民族所吸收日人最甚以其富有經濟侵略性也平原廣漠之省以其天氣工業之不適爲東方人所不喜蓋東方人雖缺冒險性衛富有模仿性模仿之精者至駕原有而上之以其價廉而工省也使以可侖比亞立約讓之日本則旦夕之間全坎之人皆將奮起今日如不能解决是項問題則日侵月削與立約讓之日本何異 
　　迪克氏比者南乃木之代議士也居可侖比亞垂四十年極贊日人品質之良並謂移民問題僅能以外交手續解决之且白人之僑日者並不能與日僑在此者享同等權利苟不限制移民則三年之内白人皆將被逐而去矣 
　　公共建築部金氏代表可侖比亞出席閣議者也嘗代表意見謂是項問題可由英國日本坎那大三方和平解决問題之嚴重毫無疑義維持可侖比亞使成一完全白種人之居地亦理所當然但宜解决得法不遺餘恨或有傷國體耳 
　　國務總理金氏之調停 
　　是項問題不僅限於一省實與全國有關總理金氏及可侖比亞代表意見相同蓋此係一完全經濟問題世界各國皆應有權管理其人口份子之成分也昔議院曾要求政府助太平洋沿岸居民發展東方貿易今使政府執行有關此項貿易之政策果可行歟復次坎日協定日本當遵守無失故屏除與限制兩語用之宜愼而屏除一語尤恐致東方人之怒也大英帝國任何屬地未嘗有屏除日人之議案使議院之中因此而意見分歧則與移民問題毫無補益質言之則政府主張通過實行限制之議案也金氏復於演說將畢時請議員諸公化除黨見共决國是並謂議員之責在增進國際間之幸福其言曰今吾人有增進幸福之機或竟棄之以求一新問題耳議案中有屏除二字最足激友邦之怒甚望議會謹愼從事勿予政府以難堪也 
　　反對黨領袖之意見 
　　美漢者守舊黨之領袖也嘗謂我坎那大及美國之東方人民雖不爲多然確爲一重要問題凡曾遊可侖比亞者對於該處情形莫不驚訝東方人民與白種民族絕殊故坎那大幾無經濟競爭可言同化作用更無論矣試究其人口生育則當一九一○年間每生二百五十二人中必有一黄人至一九二一年則白人與黄直十七與一之比矣故舍屏除絕無辦法於是總理問曰絕對的屏除乎美漢曰不然學生敎徒及其他兩三種人均不應在屏除例也總理又問曰屏除之義甚廣使日人聞有屏除政策則應作若何感想乎美漢答曰彼將得通過議案之正式通知耳時至今日豈坎那大尙無權以禁絕移民乎詰先因吾人之徃種族此非一劣種問題也二十年來日本進步之速他國莫能與京然兩族之性質旣異勢不能融洽無間可語之曰日人不必來坎坎人亦不赴日 
　　僑部總長史迪花氏承認有一種侵略之趨勢在但就目前而論試問坎那大如何能以屏除政策日本協商乎以屏除爲協商前題豈得爲平故屏除一語應代以實行限制反對黨領袖美漢主用禁止居留一語政府不贊成之 
　　進步黨領袖克雷哈聲言移民問題關係坎那大前途者甚大數十年來坎地居民多來自歐洲且極願爲坎那大人民亞洲人種東來致起經濟問題似尙不難解决故不必採用屏除字義也 
　　史迪文氏又曰國會議决屏除似不致防碍政府協商總理答曰如守舊黨誠欲展除東方移民可不用屏除二字史迪文曰請以禁止二字代之總理答曰吾人禁止之事亦太多矣欲爲大英帝國建立政策屏除二字决不可用帝國會議之故諱此二字是其先例蓋此非一黨一派之問題乃全國之問題也 
　　坎那大全境之嚮應 
　　自移民問題列入議案坎境報紙莫不著論響應多能多地球報社論有曰 
　　太平洋沿岸之日人勢力較華人爲强然不如華人之善於交際蓋精神上常自覺係一戰勝民族不肯稍事遷就如買田如捕魚如木材業之排擠白人一舉一動莫不表示其民族之毅力與自信心使能稍形温和則更爲可敬然危險之來亦正在是苟不加以禁阻則太平洋沿岸將成日本領土非英國所能有矣使吾人而欲保有可侖比亞爲白種人之居地也則法律上最先最重要之事莫如禁止東方人民有購買田産之權通都大邑營業上有購置田産之必要時不在此例加利方尼亞任東方人購田雜植米麥白人幾盡受排擠是其前車也 
　　東方移民已成今日坎境惟一之大問題就已討論各點觀察限制移民限制購田皆屬必要議會多數之意見已明示政府應與日本協商實行限制對日本方面則亦應認其於處理日僑政策固自有權衡也 
[美國禁酒之成績] [  通一節檡]  
　　禁酒成績調查會波士頓家庭福利會會長Elizabcth　Tilton原著 
　　罪犯减少自殺减少疾病减少儲蓄增加 
　　美國酒禁自實行以來成功卓著惟反對之者亦頗不乏人其偏執之議論時亦足 
[徒足週游世界者美人麥天南氏者影攝於印度孟買]  
聳人聽聞竊恐功敗垂成乃草此文以闢之並以禁酒優美之成績示國人所列舉者未必全爲酒禁之功然微酒禁斷不能收此宏效也 
　　文本所舉事實皆以曼薩區賽司州之公家報告爲根據我以曼州爲標凖者因其於酒禁未行之前人民酒癖甚深酒禁旣行之後奉令維謹前後相較進步易見也余今擇一九一四│一五與一九二○│二一兩時期以爲比較之標凖在此兩時期中曼州之狀况因酒禁而所有之變更悉爲述之在此兩時期内曼州百業肅索社會頗有杌隉不安之象一九一五年十二月據公家統計失業勞工約有百分之八·六○自一九二一年十二月之統計觀之則爲狀更劣蓋失業勞工已增至百分之二七零三矣失業者都無聊藉酒解愁爲人之恒情以普通常識推度之後時期中之社會狀况必較前時期中者爲更劣也今試述其實况 
　　拘禁之罪犯未必皆酒從也然酒後肇事以致被捕亦爲常見不鮮之事犯罪與嗜酒實有密切之關係也然一九二一年聞曼州逮捕總數較一九一五年中減少百分之十五一九二一年之社會狀况較一九一五年爲劣而罪犯之數反見减此甚足注意者也然此項比較統一切罪犯而計之者也至若酒後肇事因而就逮者一九一五年中共一○六·一四六人一九二一年中共五九·五八五人兩相比較共减百分之四十三此非酒禁有功於社會之明徵乎 
　　據波士頓家庭福利會之報告謂一九一五至一六年間救濟之孩童其百分之二十六因其親長飲酒過度以致敎養有虧也一九二一年中此項孩童之數减至百分之二·○五曼州保護幼孩會專以救濟受家庭虐待之幼孩爲務一九二一年中共收養被虐幼孩一六七個一九二一年中祗收十六個共减百分之九十 
　　據劍橋家庭福利聯合會之報告謂一九一五年間救濟之幼孩其中百分之二十四因其親長飲酒過度而以失養迨至一九二一年此項幼孩减至百分之一 
　　華盛頓留養院專收曼州東部酒徒之機關也據其報告一九二一年留院人數較一九一五少百分之二十七 
　　酖飲致死之人數曼州政府未備有統計據波士頓市政廳之報謂一九一五年中死於酒者一○九人一九二一年减至六九人計减百分之三十五 
　　上述各項减度皆爲禁酒直接之效果其成績適與兩時期之時勢成反比例其功益著矣 
　　兹請述刑事犯之或與酒有關者計一九二一年中之刑事犯較一九一五年减少百分之五十一兩時期之少年罪犯减少百分之九·二吾人不能於此指明酒禁確切之成效惟據民德調查員之報告謂親歷六千户後覺其家庭狀况自酒禁厲行以來較前大有進步云罪犯之銳减其由此乎 
　　酒與體康極有關係自禁酒以來死於肝臟病减少百分之四十七死於腎炎症者减少百分之九死於肺炎病者减少百分之五十一死於結核病者减少百分之二十三凡此諸症皆與酒有關者也據三十七家人壽保險公司之報告謂一九二一年曼州人民體康之優美爲前此所未見者禁酒收效之宏可見一斑矣」自殺者减少百分之八 
　　自厲行酒禁後銀行中儲蓄存欵亦有顯著之增加一九二一年中之此項存欵總額較一九一五中者增百分之九須知一九二一年中失業之人數較一九一五年爲多以常理度之消費當盛於儲蓄然聞一九二一年中儲蓄存户較一九一五中增二三九·二三九無酒禁之助安能有此優美之成績也 
 
 

Page 22

 
 
   
 
