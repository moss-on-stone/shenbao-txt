# 1910 - 1 - 4913260

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章十一月十九日内閣奉]  
上諭度支部奏陳明淮浙鹽務大概情形一摺朕詳加披覽深悉各省鹽務糾轇紛紜疲敝日甚非統一事權修明法令無以提挈大綱維持全局著派貝子銜鎭國公載澤爲督辦鹽政大臣凡鹽務一切事宜統歸該督辦大臣管理以專責成其產鹽省分各督撫本有兼管鹽政之責均著授爲會辦鹽政大臣行鹽省分各督撫於地方疎銷緝私等事考核較近呼應亦靈均著兼會辦鹽政大臣銜該大臣等務當和衷共濟通盤籌畫尤須體恤民艱一切事宜隨時奏明辦理以示朝廷整頓鹽綱興利除弊之至意欽此軍機大臣署名奕劻世續鹿傳霖那桐戴鴻慈 
[宮門抄]  
　　十一月十九日召見軍機澤公趙國賢 
交旨 
[十一月十一日軍機大臣欽奉]  
　　諭旨會議政務處遵議東三省總督錫良等奏錦新興鳳兩道職掌擬請循照定例辦理一摺著依議欽此又奉 
諭旨法部奏建築京城模範監獄籌欵不敷請飭度支部撥欵添助興修一摺又奏籌築京城地方審判廳公署現欵不敷請飭部添撥興造一摺又奏築造模範監獄擬派監督等員一片均著依議欽此又奉 
諭旨法部奏律學館開辦三年著有成效任事出力各員援案請奬繕單呈覽一摺着依議欽此 
[十一月十二日軍機大臣欽奉]  
　　諭旨農工商部奏籌議勸業富籤公債票辦法一摺此項債票與彩票是否有别有無流弊仍著該部詳細妥議其奏欽此又奉 
諭旨郵傳部奏承辦差務出力各員請奬繕單呈覽各摺片李焜瀛梁士詒均著交部議叙其餘各員所保較優着另核請奬欽此又奉 
諭旨郵傳部奏汴洛鐵路裁併員司更定職掌一摺知道了欽此又奉 
諭旨郵傳部奏查明上海交通銀行總辦李厚祐被參各欵一摺著依議欽此 
論說 
整頓郵政策（虞農稿） 
據光緒三十四年郵政司報告共有郵局三千四百九十三。處郵件二萬五千二百萬件包裏二百四十五萬五千。件滙票共值關平銀五百萬。兩雖是年收支實數未見公。佈然就報告情形推測。之知所虧己屬無。多惟若援此情形。與歷國相比較。則知是區區者。尚在幼稚時代。不可不亟謀推廣者也。試擬推廣辦法如。左 
甲對外各。國在中國自置郵局係違背萬國公法之舉。明治初年。日本亦有美英法等國自置郵。局後由聘用顧問官美。人先懇美國撤。去未幾英法等。國亦相繼撤。局今吾國應責令赫德設法將歐美各國郵局撤回。則日本亦碍于公論。無從獨異。日本郵局設在吾國者最。多且有盈。餘大約日本郵政之撤回。至難亦至遲也。至外部前與法人立。約郵政收回之後須用法。人約旣未覩無從懸。測總之收回後用法人。不若歸稅關之爲愈也 
乙對内民局營。業現己日漸退步然方今郵局滙帶銀。洋其數旣有限制。而滙率又昻。貴民局正可補郵局之不。足苟使郵件日趨便。利民。局自歸消滅。正無須急急嚴禁以致擾民也 
丙整頓郵件本年開辦快。信商民稱便且足隱奪他國郵政之信。用惜僅限五十。處殊多遺憾竊謂有數地必宜推廣設立者（一）各國自設郵局各埠（二）鐵路輪船交通便利之處（三）商務發達之内地以上各。處均須開辦快信以圖商民之便。利至整頓之。法不外運送敏。捷隨地設。施如由上海寄至漢口一帶之郵件向来均交長江輪船運。送凡快信則應由滬寗鐵路運交南京郵局躉寄江。輪蓋輪船遲于火車也（按上海寄至日本郵件由輪船運至長崎郵局分交火車運送全國將。来鐵道四通均須隨時變更。不可泥守舊章如此則郵件日增可以預决也 
丁變通包裏納稅查光緒三十四年之包裏總。數較三十三年僅增五十三萬五千。件進步未速其故在口岸納關稅。内地納釐。金每有改寄民局或寄他國郵局者（各國包裏除運往國外者納稅外國内並不納稅）今擬變通辦法。凡運往同省之包裏母須納稅。省外照章納稅則。包裏之郵費必增所减微而所得大。又何憚而不爲耶 
戊改良滙票辦法吾國地廣人。多上年經辦滙。票僅有五百萬。兩旣由 
 
 
 

Page 4

 
 
幣。制不一。亦由交通未便確有窒碍之處。今擬改良辦法如。左（一）凡發兌滙票均用國家銀元及大淸銀行之鈔幣（二）凡各項官私鈔票均准封寄照日本現行章程另備精厚皮紙信套由郵局出售專寄鈔幣由寄者寫明幣數並加圖印郵資與滙票同（三）日本滙票定章五元以内取費三分依次遞加吾國每洋一元取費二分未免過貴亟宜酌減　便商民 
己設秘書櫃日本通商大埠。郵局内設有秘書。櫃編列號。數由商民冋局掛。號每年每。櫃納洋四十八元則此後該商應收信。件由局置。櫃聽其自。取蓋較郵差投送爲。速商民便之吾。國上海漢口等埠。均可仿照辦理以增進欵 
右列各。條不免掛一漏萬然推廣之。法此皆其犖犖大。者若因出入不敷。補苴目前。迫而出於加價之舉則萬不可行。總須俟交通各處便利外國郵。局撤回後再議否則不但不能增加進欵。且恐因窒碍之故而進欵之額反低落。未可知也顧小利而誤大局。竊爲郵部不取也 
專電 
[電一（北京）]  
度支部通電各省澤尚書奉面諭各省應解京餉及洋欵關繫重要以後各省撥欵須由度支部覈定奏明京師各衙門亦不得向外省指提欵項 
[電二（北京）]  
護直督崔永安奏請以林志道補通永道奉旨著照所請 
[電三（北京）]  
新簡鄂督瑞澂電奏假滿即来京請見 
[電四（北京）]  
陸軍部議覆豫撫奏奬拿獲謀逆會匪出力人員奉旨依議 
[電五（北京）]  
吏部奏大學士鹿傳霖等援免察議處分奉旨依議 
[電六（北京）]  
新直督陳夔龍昨日（十八）赴津接任 
[電七（北京）]  
湘省紳民公呈郵傳部請集欵自辦粤漢鐵路 
緊要新聞一 
[新内閣草案派定起草員北京]  
　　聞慶邸日前交諭憲政編查館略謂新内閣制度極爲繁雜非預行詳細研究不足以臻完善現己奏准由憲政編查館會同資政院各衙門預行籌辦草案云云并聞己派定李家駒寳熙爲起草員各提調科長等則令其贊襄一切 
[禮部保案被駁原因北京]  
　　昨日禮部將恭辦陵差人員保案出奏經樞府議駁飭令另行覈奬探其原因表面上雖謂人數太多實則監國於未經入奏以前即有人密告此次保案頗多冒濫故一經奏上立卽降旨令其重行核奬 
聞該部辦理奬案時葛尚書以司員上届錯誤要公自尚書以下皆獲處分故此次不欲多保人員嗣經丞叅作主開列請奬之員多至一百六十餘員且有因保奬而起齟齬者葛尚書以蒞任未久司員勤惰未能深悉姑任丞叅辦理乃摺上即奉指駁故各丞參異常局促 
日來民政部内務府翰林院内閣軍機處各衙門正擬將保案出奏故所保人數均己預定而禮部忽奉申飭使仍如數奏請斷難邀准現議分别核減一二成但各司員同一辦事誰應除名誰應開列各堂官殊覺爲難 
[監國召詢富籤票辦法北京]  
　　農工商部奏請籌辦勸業富籤債票經某御史奏參後攝政王頗爲注意日前特召該部尚書溥頲詢問辦理情形并問此項債票與各省彩票是否相同溥尚書奏稱奬進實業乃係富國之原惟該奬欵應由官發給現在部内欵項無着故籌辦勸工勸商各項債票以爲發展農工商業之用與各省彩票逈不相同攝政王仍諭溥尚書詳查各國究竟有無此項債票并其辦法若何再行具奏請旨辦理 
[某御史條陳淸理財政辦法北京]  
　　日前某侍御上一封奏略謂各省淸理財政多由監理官按照督撫所報轉達度支部查核乃聞本年春季各督撫所造册簿與藩署出入各欵之册藉核對數目所報多不符合此等情形各省皆然查其原因實係督撫或因辦公騰挪或爲挪借私用故監理官無從核算若不認眞淸理則監理官可勿庸 
 
 

Page 5

 
 
添設應請飭下各督撫藩司無論何人挪借公欵卽著自行攤補賠償如督撫無挪借之欵而庫欵仍有虧空則責成藩司賠補庶監理官易於清理云 
[海軍仍將聘用客卿北京]  
　　軍機處現接考查海軍大臣洵貝勒電稱某國政府因我國振興海軍事體重大該國顧念邦交願將該國熟悉海軍將弁派撥數員来華輔助中國海軍之成立並願中國在彼訂購戰艦云云聞此電業由軍機處代奏 
[郵部仍不滿意於湘路北京]  
　　林京堂炳章奉飭調查湘鄂路欵業將集股踴躍情形電告郵部聞徐尚書仍不滿意有林電近於袒護湘人所集資本實不可靠等語屢向部員談及頗不滿意於林氏并聞湘中勘路視察員已由部中派定月前調部之張太守式恭前往業於日昨出發惟張亦湘產日後復命其措詞當更困難云 
[新直督在京紀事北京]  
　　新直督陳筱帥近遞封奏數件探係改革北洋官制及籌辦直省一切新政用欵并有關涉奉省内政等事當由軍機處將原摺發交政務處酌量擬辦 
直省新設民政交涉勸業司道等缺尚未有人擬補兹經陳筱帥與各王大臣會商擬將吳京卿籛孫署民政司温觀察藎臣署交涉司孫觀察多森署勸業道聞俟各王大臣核准即由陳筱帥擇期入奏 
十二日七時外務部那中堂梁尚書聯鄒二侍郎公宴陳筱帥於新外部公所在座者有外務部丞參並候補丞叅及丞叅上行走各司司長等員是日下午一時起各國駐京公使陸續前往新外務部公所回拜筱帥惟西班牙公使因事未到外部特派英文股股長恩叅事堃峯往代接待并有北洋洋務局總辦温觀察藎臣隨同接見 
[國債會發起人抵京北京]  
　　直省籌還國債會發起人天津商會總理王竹森觀察於十一日晚車抵京攜有國債會公啟草案簡章多件將於日内禀呈樞府請予提倡以作民氣惟葛君霖以兹事體大擬先聯合北京軍商學報政合界大開歡迎會先行齊集討論意見俾此會組織完善然後上禀樞垣庶幾有裨實際 
[華比商人合辦亞歐大航業北京]  
　　近有華比兩國商人擬合同開創中國歐州間航線自上海直達比國安達華伯埠約須資本二千餘萬佛郎業己具禀郵部徐尚書以此事爲當務之急中國今日商船學校尚未成立船廠又復停辦惟此尚可擴張航權故頗有允准之意 
[都察院奏派資政院互選管理員北京]  
　　都察院奏據資政院咨開該院會同軍機大臣奏定各部院衙門官選舉議員章程内載每届互選以臣等爲監督其掌調查互選人並管理投票開票檢票等事應設互選管理員由臣等遴選相當人員奏明派充等因奉旨允准在案兹事關係重大自應預先派定以專責成除給事中御史各員均有互選權照章未便揀派外查有臣院都事陳壽平署經歷筆帖式詳麒候補都事陳文瀚洪秉恒陶緒長筆帖式尹啟藴鋕光李殿璋等八員均尚明白勤愼堪以派充互選管理員如蒙兪允即由臣等督飭各該員將選舉事宜照章辦理其開辦及每届互選應用經費俟臣等詳擬規則酌覈情形再行奏請十一月初七日奉旨依議 
憲政館與各省往来要電 
[滇督致憲政館電]  
　　憲政編查館鈞鑒查諮議局章程第二十二三條凡諮議局呈請施行事件若督撫不以爲然應說明原委事由令局覆議等因經羲於十月望日受篆是夕據諮議局將前護督提交各議案議决呈覆時因庶政叢集間一日該局卽行閉會細蕃議决各案有踰於原案範圍者就中如關於鐵道一案原案大旨促詢滇蜀騰越鐵路公司所辦之粮股究竟善否粮股以外有無可籌之欵該局議覆除粮股外請自宣統二年起將從前奏辦之隨鹽徵收圑費八項撥歸鐵路公司查此欵原充各圑營薪餉繼改保衞隊仍由此欵開支所餘係撥充學務經費及購買鎗砲之用果如所議則以上諸務勢將停辦查奏定清理財政章程第十五條有國家稅地方稅未分以前諮議局不得議减現行稅率之語今該局請撥現在之行政費以充路欵其結果似與核減現行稅無異其餘各案亦間有類是者目前該局旣經閉會固不能交駐省議員覆議亦未便因此再集臨時會擬將可以實行各案分别施行外餘則布告理由於該局無庸施行敬候核示又該局自行提議各案閉會後旬日始據摺開亦未聲明於何日議决似不能作爲會期内議决之案擬視如紳民條陳存備採擇並乞酌示經羲叩 
[憲政館覆電]  
　　雲南制台鑒電悉隨鹽徵收圑費各項應仍照歷次奏案辦理母庸改撥路欵其餘各案除應施行者外自可將裁奪理由照章布告至該局自行提議各案閉會旬日後始據摺開擬不作爲會期内議决之件查此等議案是否會期内當塲議决應由前護督曁該局議長查明全案記錄呈請貴督照章辦理憲政編查館青 
[湘撫致憲政館電]  
　　憲政編查館鈞鑒據諮議局函稱現在該局副議 
 
 

Page 6

 
 
長馮紳錫仁被選爲資政院議員所遺諮議局議員名額應由該被選區照章另補查本届被選馮紳錫仁之子馮士倜本以六票當選業經榜示嗣奉館電以父子尚須迥避特許辭職今馮紳錫仁諮議局議員資格旣已消滅則馮士倜即無所用其迥避可否仍以之補充諮議局議員請據情電詢請示等情查被選當選人馮士倜前本因廻避辭職今廻避一節旣無庸議仍以之補充諮議局議員是否相合請酌示俾便遵循春蓂虞 
[憲政館覆電]  
　　長沙撫台鑒虞電悉馮紳錫仁旣被選爲資政院議員自無所用其廻避伊子士倜可充補諮議局議員此覆憲政編查館蒸 
西報譯要 
[中國海軍大臣行蹤]  
　　文滙報載十八日柏靈電云中國海軍大臣己行抵奥大利亞屈里斯脫地方 
[郵部議築張蒙鐵路辦法]  
　　又載同日北京電云郵傳部尚書己命組織半官公司興築張家口至蒙古邊界之鐵路原議提取北清鐵路贏利以充築費嗣因如此辦理需時過久且北京蒙古之間運輸頗繁將来此路告成必獲大利故郵部决議兼用私家資本以便從速興築 
[濬浦局督辦近事]  
　　又載同日北京電云濬浦局督辦鄂督瑞制軍己命濬浦局不得再訂工程合同超過中政府份外撥欵三十萬兩之數並會同江督張制軍電請外務部轉告各國公使中政府於黄浦工程費用嗣後未便再行擔任 
[京師近事]  
新官制問題提議將及年餘所訂草案及各員條陳政務處並未檢閱故迄未議决日前該處王大臣與軍機處議商以年前爲日無多此項問題又關係國體政本决非今年所能議訂擬俟明春再行决議云 
内閣漢撰文共四十餘員聞此次陵差計保朱崇印崔司範楊林香張振湘朱瀚章張元均殷濟趙世駿吳家棣李鍾瓚朱邦獻秦恕忠等十二員均係侍讀陸家晋擬定 
聞日前考查海軍大臣洵貝勒薩軍門電至海軍處譚參贊准於十二月二十日前到京 
　　陸軍部電致魯撫現在各省陸軍陸續編練均有成效惟該省陸軍迄今尚借近畿第五鎭駐紥此外並未編練新軍殊於定章不符况該省地處北洋關係尤要自應遵照定章迅速編練愼勿延緩時日貽誤軍政 
　　此次比王葬禮各國多遣親王大臣前往攝政王本欲派洵貝勒就近親臨旋以洵貝勒須赴各國考查未便多延時日且德宗奉移之時比國亦係以駐京公使恭送故此次亦遣駐比楊大臣就近會葬 
　　鄂省爭路代表劉心源廉訪密昌墀大令張伯烈茂才已於十二日乘車到京庽永光寺西街江漢學堂准於日内親謁徐菊人尚書面禀籌欵開築情形旅京湖北政商軍學各界擬於本月二十一日在湖廣會館開歡迎大會 
　　農工商部溥仲璐尚書日前特飭司員速將左列之事提前辦理（一）改訂商標章程（二）釐定種棉奬勵章程（三）編輯商務衰旺說路（四）編訂出入口貨比較表以上四事均限於月内一律辦齊以便入奏 
　　民政部尚書肅邸昨交内外廳會議整頓警察大綱三條（一）條陳利弊（二）整頓冬防（三）非常召集聞内外廳丞已通飭各區妥籌辦法 
　　政府以蒙古牧畜爲最大利源亟須設法振興現已擬訂辦法一由理藩農工商兩部聯合各蒙各王公貝勒台吉籌辦一由各王公自行試辦逐漸推及民間一参考各國牧蓄新法以冀取法改良一各國牧政以美奥比三國最佳須派專員詳細考察以上四項辦法明春卽須實行 
　　聞郵傳部尚書昨又密派陳部郎屈主政偕留學生數人分查京張京奉兩路業已起行約二星期冋京未知查辦何事 
時評 
[浙江潮]  
浙江何風潮之多。也 
諮議。局與報館衝突諮議局曰。報紙記載不實。報館則曰。諮議局壓制輿論。兩級師範監督與教員等衝突。監督曰。教員等壞師範名譽。教員等則曰。監督壞教員等名譽。今則浙路股東與湯總理爲勘線事已微有意見。股東曰。總理左袒洋工師。總理則曰股東無乃多事。此雖小小衝突。未敢必其確否。然浙路正當全力經營之時。湯總理又值去留未定之際。倘因此而不顧大局。或致决裂不且重貽外人笑耶。竊爲股東不取也 
或曰。錢塘江潮名稱天下。殆爲河嶽英靈所鍾者歟 
[甘泉令]  
陳升撫之奏叅白令也曰頗滋物議必以爲不洽輿情也可知今姜提督之奏保白令也則曰在任二年勤政愛民商民至今感誦不置豈白令留則商民詛之。去則商民思之。有鄭子產之遺愛者乎。嗚呼異已。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[各省國會請願代表組織同志會]  
　　各省諮議局所派國會請願代表昨日在滬提議組織請願速開國會同志會以爲此次請願之後勁其宗旨在鼓吹輿論游說各種社會繼續請願以促國會之成立聞己草定規約於十九日特開談話會决議此事 
[皖省海軍義捐大會紀事安慶]  
　　安徽高等學堂提倡海軍義捐日前在縣學明倫堂開會各界到者數百人以高等巡警法政陸軍測繪曁巡警教練所各學堂之學生占多數而師範學堂學生因是日朱中丞校閱該堂軍學操典故未預會聞該校連日集議倡捐亦甚踴躍兹將開會次序及認捐數目錄下）一（主席吳君季白宣布本會宗旨（一）高等學生王君壽烱宣布本會簡章）一（會員王君瀧渟法政學堂教員尹君起鳳陸軍恊統余君大鴻商界會員周君兆熊次第演說）一（主席吳君季白提議事件）甲（各圑體各舉經理二人）乙（各圑體各擬意見書一通限三日内送交本會假設所以便採擇施行禀請立案）丙（下星期開各界全體大會聞是日各界除每人每日認常捐外高等學堂認特别捐一百四十元法政學堂認特别捐一百五十元自治研究所認特别捐一百五十元陸軍學堂認特别捐五百餘元其餘數目未詳并聞商界亦於十五日開全體大會集議辦法云 
[籌還國債會將次成立天津]  
　　商會總理王竹林觀察倡辦籌還國債會一切組織略有端倪聞己於十四日下午一點鐘邀集津郡各界到商會籌議一切兹將公啟錄下敬啟者前以近年捐稅煩重上下交困擬聯合同志舉辦籌還國債會以濟時艱各行省聞風響應函電交馳意見相同現又蒙護督憲崔捐廉三萬兩提倡此舉似應從速開會以圖進行惟兹事體大必須各界𤍽心志士竭力提倡方能有濟特請各界准於十四日午後一鐘駕臨敝會共襄盛舉不勝拜禱之至天津商務總會公啟 
[各業續開愛國公債會杭州]  
　　自陸紳發起愛國公債會各圑體集議詳情迭誌本報兹悉各業商董以各業情形不同章程似宜分别另訂較爲妥貼爰令各業集議辦法以盡天職如錢絲綢布廣貨藥米等各業均擬擇期開會扇業則己於十五日在徐新記開會矣 
[浙省爭執議案送憲政館核議杭州]  
　　浙撫劄諮議局文云查諮議局章程第二十四條諮議局於督撫交令復議事件若仍執前議督撫得將全案咨送資政院核議兹接諮議局呈報復議之件移房捐及巡警經費等案共八種詳加審查仍多爭報前議之處碍難認爲公布施行自應遵章咨送資政院核議惟現接憲政編查館電諮議局與督撫爭執事件現在資政院尚未成立暫由督撫分别電咨本館核復等因准此除將本部院對於以上各案仍認爲不可公布施行之意見說明併全案咨送憲政編查館核議外爲此劄行諮議局希卽查照咨送憲政編查館核覆之議案一移房捐緑營欵餉充巡經費案一辦理災歉分數案一本省行政命令施行法案一籌辦浙江巡警經費案一浙省釐捐收用銀元折中定價案一公布本省現行章程規則案一革除收糧積弊案一裁撤官紙局案 
[收回德國津沽間電綫天津]  
　　護直督接郵傳部咨略稱電政司案呈據電政局禀稱查光緒三十三年四月二十日卽西歷一千九百七年五月三十一號中德會訂青烟滬水線交接辦法合同訂明俟德國派駐北洋陸兵裁撤時所有德營電話電報線當售與中國計價七千二百五十馬克用至交接時每年减去十垢分之一等情兹聞德國派駐北洋陸兵德政府議定除留一百五十名外餘均撤回按照合同辦理自應將德線悉數收回計算距訂合同至今己隔兩年則兩次照减十二分之一應折價爲六千四十二馬克現查應行收回者一係塘沽至津京電報線一係塘沽車站至白河口林白格住宅之電話線一係天津電話線計三項如果收回則他國行營電線或可續議收購關係權利甚重擬由職道派員逕與原訂合同之德國駐滬總領事接洽辦理等情當經批飭該局派員辦理去後兹據禀稱此項電報電話各綫已飭天津電話局洋工程司羅泰於西十月八號即華九月二十五日前往彼此接收查此次收回德國之軍綫一爲天津至塘沽之電報綫二爲塘沽至大沽之電話綫三爲天津本處之德國電話計付價值二千八百零三馬克二十五芬寗合規元銀一千一百八十七兩八錢二分即於九月三十日交該領事兌收清訖並聲明此項辦法不與北洋及其餘德國電綫稍有牽涉等語除批示外應咨行貴督查照備案 
分類新聞 
政界 
[杭嘉湖漕糧由嘉收兌杭州]  
　　杭嘉湖三府漕糧改由浙路運滬 
 
 

Page 11

 
 
一事業經杭州商務總會及浙路總公司呈奉浙撫核准由嘉興設局驗收裝車運滬直接招商總局交兌前日浙江糧儲道王觀察己檄委沈維賢胡爲和兩大令赴滬與海運局總辦會商辦法並往禾調查復于嘉興設交兌公所一處招殷實米商承辦聞此事今冬定可實行云 
[禀請藩司核定漕價蘇州]  
　　長元吳三縣以本届漕糧開征在即惟各鄉田畝入秋以来被淹被虫約居十成之四五以致出數無多米價漸貴今年漕價自非往年可比現聞三縣商議本年每石漕價酌定七千之數業己禀請首府轉請藩司核示未知樊方伯如何定奪也 
[部催銀錢行號驗資註册蘇州]  
　　蘇垣農工商局近奉撫憲札准度支部咨此後開設銀行仍應遵照歷次辦理成案無論總行分行地方官驗實資本報部後方准開辦並由本部擬訂查驗章程通行各省其從前所設票莊銀號錢莊等亦應通飭於三年限期之内趕速呈請驗資註册以便考核而歸一律至發行鈔票爲國家之特權非銀行之主業前經本部通咨凡官商行號未發行之銀錢票不得再行增發己發行之銀錢票尤應逐漸收回在案至將来如何限制如何準備如何抽查各節除俟本部釐訂專章再行爱行以資遵守等因兹己由該局札府分飭各縣傳知各商行號一體遵照辦理 
[電告巡董率痞閙店杭州]  
　　海門商務分所致巡警道電云巡警道憲鑒海門巡董陶祝華連日騎馬率痞百數毁閙商店防警城守彈壓不服勢洶甚乞懲辦海門商務分所叩 
[解散掉期維持市面杭州]  
　　省垣錢莊前因連做掉期商市恐慌嗣有米業等商函請仁錢兩邑尊懇爲解散掉期以維市面兹悉兩邑尊特邀同和阜生寳華等錢莊經理剴切勸諭一面照會杭州商務總會轉致錢業一律停做掉期顧全大局以蘇商困 
軍界 
[飛划營所司何事蘇州]  
　　日前有戴霞林等之划船數艘裝載貨物行至吳江縣屬官塘大河内時己天明被大夥盜匪搶刦一空失贓甚鉅昨護撫陸中丞以失事之處係在大河且時己天明匪徒竟敢明目張胆肆行搶刦實屬玩法己極查蘇省飛划營隊曾經陳統領劃分區域各有防汛且設有巡艦隊專司巡緝何以此等官塘大河尚有匪警足見巡防未能得力爰即飭查該處係隸何營何哨汛地即將該管營弁詳請嚴懲一面責成博統帶督率各船認眞巡緝不得疎懈 
[江督體恤武員南京]  
　　江督張制軍以本省武職候補人員實繁有徒竟有永無差使者殊非體恤貧員之道因於前日咨請江南提台劉華軒軍門飭屬傳諭守備以上提鎭以下各員限文到十日内速將簡明履歷開送以憑核查委派差缺 
[徐統制考試軍官鎭江]  
　　南洋陸軍第九鎭徐固卿統制以陸軍部定章凡各部隊將校每季均由各該管鎭統考試一次故將駐寗新軍各圑隊分期考畢後特於日昨乘早班汽車蒞鎭先至三十五標大營考試各級將校學術各科然後詣校塲簡閱三營各種操法聞俟閱畢即須赴江隂考驗三十六標 
[兵輪管帶之更調鎭江]  
　　管帶江員淺水兵輪饒懷文君頃奉海軍大臣薩鎭冰軍門電諭與楚同兵艦管帶王君對調己於日昨由寗垣禀辭赴滬 
學務 
[夜課簡字學堂發達濟南]  
　　省城自治研究所以簡字學塾之設本爲推廣人民識字起見而入學之人率多貧苦日間謀生無暇識字非設立夜課礙難普及因於本所創設一處窮民頗爲歡迎斷而優級師範官立初等小學堂亦均仿設現聞崇本學校濟南府中學堂亦皆仿設云 
[教育出品研究會之進行蘇州]  
　　蘇垣教育出品研究會前經定議十一月二十日收集出品願書及說明書明年正月初六日起收集物品至初八日止十一日起開陳列所至十五日止昨己通告各校將預備送會之成績品依期領書分塡送會以資辦理 
實業 
[津浦鐵路允准以工代振天津]  
　　山東紳民喬信現因該處貧民無力自食日昨来津禀請津浦鐵路北叚總局以工代振局憲因東省紳民屢請以工代賑當己禀奉督帮辦大臣批飭嗣後各叚工頭祇帶二成人數赴工其餘八成即就本地貧民招募己分行各叚轉飭包工人等並頒發示諭遵照矣 
[官硝公司之院批山東]  
　　日前勸業道以據委辦曹縣籌欵分局禀集股設立官硝公司官督商辦等情具詳魯撫奉批云此案前飭鹽運司籌欵局核議籌辦迄未覆到據詳有曹縣紳士孔昭昆張之翰認招股本大錢一萬串在曹縣城内設立硝業公司收買該縣及單縣城武縣境内零硝提鍊售買照立完稅而外又按斤報効大錢四文就事論事誠屬振興實業有利公家更於小民生計大有裨益自可准行但硝地至廣到處俱煎今僅於曹單城武三縣開設公司收此三縣之硝此三縣禁令大開產硝必旺硝之外提黄亦多是則該公司固有之利官此者爲實業計亦正望其如此然鄰近州縣必至於聞風興起推而愈逺且無底止非惟該公司所不收抑亦該公司所不能盡收從此百弊叢生硝黄遍地難保不因三縣而牽動全局際此鹽斤加價官引滯銷萬一礙及鹺綱何以免商人之籍口仰即另行籌畫計出萬全是爲至要仍候分行鹽運司籌欵局併案核議此繳 
[物產會延長會期鎭江]  
　　鎭郡物產會自初一開幕以来購劵入覽者異常踴躍本定十三日截止現經該會主任于立三君面奉監督劉襄孫觀察諭令展期三日至十六日止聞各國領事及各外賓亦均將蒞會叅觀 
 
 

Page 12

 
 
雜記 
[代表晉京延緩之原因天津]  
　　直東二省紳商組織查賬會二省代表擬晋京向四省公司處交涉並請撥經費己紀本報兹悉直隸代表諮議局副議長谷君藹堂己回永平調查撫寗閙鹽案刻尚未回故赴京之期尚須稍緩 
[蓬户火災後造謡滋事漢口]  
　　漢口後湖基地現經商董劉人祥等禀准當道由商界籌欵自闢市塲先行修造馬路以期逐漸成市但該地現由貧民搭棚而居者不下二萬户屢請警局催令拆讓遵者頗少十二日夜半水電公司水塔旁某姓棚户因燃柴禦寒致肇焚如其時北風甚勁延燒至二里餘外之濟生堂厝屋側始熄約共焚去二三千餘家焚斃男女大小人口十七八名並有一青年男子因火近身情急投入濟生善堂前水塘内溺斃火熄之後各災户竊竊私議謂恐係劉商等因催彼等讓地之故暗中使人縱火痞匪等又從中聳恿遂集男女老幼千餘人擁至英界一馬頭怡園戲館對面將劉君住屋及租出之屋門窓什物概行搗毁其勢洶洶英界巡捕均作壁上觀不敢拘捕當由劉君用電話通知漢關道吳觀察夏口廳馮司馬都司馬都戎立帶漢防緝捕各營兵丁到塲彈壓衆始呼嘯而散旋由吳觀察遴派巡防隊第一營駐紥後城一帶防護次日委警局員弁查明被災極貧之户先放急振又由商董徐紹勳黄鵬舉二君捐錢米若干分途發放蓋因各棚户均係寒苦小民一旦被火卽風餐露宿棲止無地飢寒慘狀實堪憫惻也兹將漢關道示禁災民滋事文告錄下後湖蓬户昨夜失火延燒多家本道親臨救護見各户男婦紛紛逃避啼聲遍地慘不忍聞兹由本道籌欵派員先就極貧之户暫放急振俟查淸户口再行禀請督院酌給振欵以資拯救至是晚火熄後竟有匪人乘機鼓惑災民闖至劉萬順家滋擾並毁附近各店鋪物件殊屬不法己極除飭夏口廳會營查拿務獲嚴辦外合行曉諭被災各户爾等務須各安本分仍守執業母稍滋事致干查究 
[巡官毆擊水夫蘇州]  
　　蘇城婁門水河鄉橋某姓家日前失愼各水龍均往援救時祥符寺巷雲錦公所坎一洋龍亦即往救督率者爲蘇商體育會會員及至該處僅焚積薪火勢己熄惟例須抽水一次詎該處東路二區周巡官頌聲出而霸阻大小警鑼均被擲破並將指揮刀毆擊水夫以致全體鼓噪幸經會員在塲力阻得免釀禍兹悉該會會董以巡警有彈壓火塲之責無霸阻抽水之權該巡官身充警員豈宜不分皂白且不明指揮刀之名義持刀蠻毆實於公益前途關繫非淺昨己備具公函呈請警務公所汪總監察核辦理矣 
[嘉秀自治研究所之風潮嘉興]  
　　十五日嘉秀地方自治研究所不知因何事故大起風潮各學員頗有解散之勢聞前晚有某紳致電省垣自治研究所乞爲維持未知若何結局也 
[渤海沿岸風災山東]  
　　上月十七日夜半沿海一帶陡然風起海水如山湧登州府近多被損傷被災特重者惟龍口共沈没民船三十餘艘溺斃三百餘人現尚有一百餘名未知下落又寗海孫家灘係產鹽之地製成之鹽均屯於灘中是日被海水一概蕩盡又溺斃人命十餘名内有孫某者以魚鹽爲業適撐舟外出遽遭水測遺一老母痛子慘死夜問乘人不備亦自縊焉其妻李氏見夫與姑皆斃家中又一貧如洗何以度生亦吞洋烟斃命一家三口無一存者嗚呼慘己又一風船上載柞繭搭客二十餘名自沙河子開往烟台行至威海遇風全舟覆没斃命者二十餘人惟諸人中有一十七八歳之女負一木板隨水漂流至枕雲村被一農人救起携歸撫養至烟台口内沈毁舢板十餘隻溺人十餘名惟自該口迤西至八角口一帶岸上居民房屋全被衝毁近日如此嚴寒民皆架木而居修補完全者尚不足十之二三焉 
宦海紀聞 
[某方伯]  
汴藩某方伯久官中州聲名平常近有人作一聯嘲之云是。猾吏。是貪官。四十年爲宦中州。流毒遍大河南北有。劣子。有頑孫。三五個不才後嗣。生成是下作東西。此聯傳播南北各省頗爲識者傳誦云 
某大臣 
某大臣賣缺一節前經某侍卸某撫據實紏参以善于彌縫得免兹聞該大臣賄賣差缺均有規定價目管帶升標統三十兩標統升協統五千兩恊統升統制一萬兩几軍界各項差使運動而得者十居八九惟某統制之弟則按八成上兌。儕輩艷之 
談屑 
[通俗教育之補助品）醒（]  
[說雷殛）續（]  
或。曰雷電何以祇現於夏日而不現於冬日應之。曰冬日太陽之熱甚弱。海面發散之水蒸氣甚少。故發生之電氣亦少。且冬日之空氣常乾燥。乾燥空氣不能導引電氣。故不見雷電之發現也。總之電氣係天地間一種奇妙之物。雷與電係一物而生兩作用者。前人不察其原由。創爲雷公電毋之說。並云人起不良之心。必遭雷殛之罰。誠謬妄之言。也但野蠻之世。人心險詐。不諳道義。不畏刑法。往往任性作惡而不之怪。則藉此虚無荒誕之說。以箝制其良心。使不敢爲非。固亦勢所不可少者也如今。日我國人心。日趨狡幻。設無種種迷信之談。以爲無形之懲。勸則任意　爲。無所不至其流毒社會戕賊生命恐。更有甚於今日之現象也。爾嘗以爲人民之道　苟未進化。則迷信之說。必不可驟除質諸海内明達。以爲何如 
雜著 
[泖東草堂筆記]  
人人有自由之義我必放釋其東縛。此即　之說而絜矩之用也人人有自由之義。我不可不爭我固有之權思所以脫人之束縛。以外本内末爭民施　之理論之。則上爭而下從不可謂上當爭而下不當爭也惟。從血氣而發。故易誤認而有流弊。所謂人心惟危是也 
孔子言匹夫不可尋志孟子言富貴不能。淫貧賤不能。移威武不能屈此。方爲天賦人自由之實理與。恣睢暴戾者大有不同 
大舉。曰未有上好仁而下不好義者。也。後世但知責下之不忠義而己。季康子問使民收忠以。勸而孔十但告以盡其在我者。此方爲知本之言 
須視心如羅盤之針。富其測逺時設盤中善一度。則百丈以外差必二丈。十里以。外差　三十丈以上。推至愈逺則差數愈大。心不得其正。則推行之逺近亦。與差數之大小有正比例。朱子曰洞視十。古無有見道不透徹。商所說所行不差者。但無力量做得来半上俗下底。則其害淺可知所處之位愈。　則心之正不正關係愈大 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
来稿 
[對於國民捐之意見）續（）南京来稿（]  
夫今日通國上下所孜孜屬望。者非各省諮議局。乎今日倡國民捐而欲其普。及則不得不乞助於諮議局可。知不知普通人民之心。理無論爲義舉爲公。益若一名之爲。捐則未有不聞而却走。者今諮議局開幕之。始一利未。興一弊未。革卽辦此令人聞而却走之。事則己失國民屬望之初心矣。則是舉必有礙于憲政前途。也此國民捐之不可行者。九 
外患亟。矣各國尚躊躇顧慮而未即急進。者畏我民氣。耳今中國雖。大在在可。亡所未亡者。惟此一息僅存之民氣。則愛國。者宜如何保持之愛護之。使不輕洩使不浪用而留以爲後勁也兹乃以國民捐之。故今日恫之以瓜。分明日誡之以宰。割大聲急呼曰樂捐則。生不捐則。死吾民一時迫于畏死之。心激于公忠之。憤固莫不奮臂流流涕慷慨。傾囊然問其所。得不過每人日三數文。也而最可貴之民。氣則己一洩而盡。矣腦筋激。刺數見則。疲不幸而有。大警必至視爲故。常不復能振也此最宜憂患預防者。也此國民捐之不可行者。十 
即以上所言皆。妄而試問辦捐者何人果能涓滴歸公。否收捐法何。在果無侵漁剥蝕否游民遍。地果可盡拘之使納捐。否昔日招信股票之中。輟及二三年前所辦國民捐欵之無所。歸己失大信于天下今後果有一端如前所料諸弊則紛紛糾訟皆財政交涉。也中國上下之金融機。關不將盡壞。乎此國民捐之不可行者十。一 
綜上觀。之國民捐無裨於。國有害於民旣若此。然則遂可不償賠。欵而聽外人之恊以謀我。乎是又不。然夫謀國之道當綜大。體理財之術在挈要綱。無論瓜分鉅禍斷非淸償賠欵之簡單政策所可抵。禦也即可抵禦矣而甲午庚子以外之國債纍。纍寗遂不足以制我死命。乎是非探其本而論之不可夫今日之新政。也釐金也商務也幣制。也各省路礦。也國家銀行。也惰弛劣窳言之痛。心苟怵於外患於是等。要政日夜淸釐而整理。之何莫非大利所。在而爲償欵之所資。尚必待奇絀極窘之學。界爲之發起國民捐。乎然此整理之權操之。政府尚非吾人所敢與。者而就吾人力之所可及言。之稍有裨益者則惟有以鼓噪國民捐之。𤍽心提倡路礦。股以國民捐之業己捐集及未集而樂捐者爲興辦農工業之資。土貨之呰窳也則力求改。良而勸人購買。外貨之充斥。也則設法仿造而暗杜漏。巵至自外輸入之紙烟雪茄烟等嗜好。品旣碍。衞生復耗。巨費則自行。勸戒。以絶其癮。焉此皆吾人之力所可自及而無恃政府之提倡者。也果能運以實心。行以毅力。廣爲勸導。口耳相傳數年之後國民經濟未有不充裕。者國民經濟充。裕則一切稅額。自可增加。籌集巨欵即甚易。易不惟賠欵可淸也。而一切練兵興學之費。皆可取之裕如。矣此雖書生迂闊之。談然果實力行之雖曰無。裨而斷不足以賈禍。也區區之忱願我天下同胞少垂察焉。幸甚幸甚。 
本埠新聞 
[推廣租界問題近聞]  
　　租界領袖領事比總領事西拂爾君前於西九月七號致書南洋大臣張制軍擬派代表數員詣寗面議推廣租界問題請示意見張制軍接書即飭滬道轉告比總領事謂該問題疊經外務部及前任南洋大臣端制軍拒駁母庸再與本大臣磋議領事公會如派代表来寗本大臣自當盡禮招待請勿牽涉推廣租界問題如果提議該問題則本大臣未便承允云云比總領事接滬道公文後遂於西十二月十六號詳告工部局謂此事惟有移歸駐京各國公使辦理 
[租界禁閉烟館之結局]  
　　英美工部局總董雷君等以公共租界第四期禁閉烟館盡絶之期己届昨特知照卜總巡轉諭各捕房捕頭分飭中西包探至界内大小各烟館挨户知照著於西歷一千九百十年正月一號即華十一月二十日一律收歇盡絶如敢陽奉隂違私售燈吃一經查獲定當從嚴懲辦 
[松江府札上海縣文）膏店第二次加捐減銷（]  
爲轉飭事宣統元年十一月初三日奉禁烟公所憲札開照得蘇省膏捐前經本公所詳准從本年四月初一日起各屬膏店將銷數减去一成膏捐每兩收錢二百文并聲明以後按年遞加分作兩次辦理著有定例詳奉院憲奏准行知在案查本年四月加捐減銷之後迄今己届六月業届第二次應行加捐减銷之期現經詳奉院憲批准定於十一月初一日起所有省城及外府州縣膏店每售膏一兩應繳捐錢三百文其原認銷數亦於是月起一律再減一成仍准其加價出售使捐數一律出自食户除分别咨行示諭外合發告示札發扎府立即飛飭所屬一體遵照將發去告示分貼曉諭統從十一月初一日起一律分别增捐減銷遵章辦理所收捐錢除照膏捐原額提解並開支本地禁烟經費外餘亦并解兩釐局另欵存儲以備將来彌補膏捐之用仍隨時密查境内各膏店如有多銷私賣等弊立即從嚴封辦毌稍玩縱切切等因到府奉此合就轉飭札到該縣立卽遵照憲札辦理毌稍玩縱 
[部撥赴比賽會經費]  
　　上海商務總會上外務部禀略云比京大會奉飭赴賽衆商集會組織擬求恩准會商豐工商部奏派監督撥給經費以崇國體而勵商情等語奉部批示云據禀己悉此次華商赴比賽會 
 
 

Page 19

 
 
於聯絡邦交振興商業均有關係己咨商農工商部與本部各籌撥銀一萬兩以資補助並商比使電比外部允於該處園内撥給地叚並不索費現派駐比楊犬臣爲總監督並札派駐比使館書記官王慕陶通譯官劉錫昌爲賽會委員王委員順道赴滬先與商會接洽籌辦一切並電楊大臣督飭該員等向比會塲先占地叚建造木屋以便商等陳列賽品經費二萬兩滙由楊大臣轉交該委員等以爲建屋辦公之用該商會務當傳齊各商愼選貨品妥速赴賽所有運費稅項由赴賽商人自行付給仰即遵照十一月初信日批 
[張游擊猶思諉過]  
　　掘港營游擊張熙於千總薜恩賄縱私運米船一案有心袒庇業奉明諭與薛一併革職兹悉張游擊於未經奉諭之前猶思推諉曾禀呈江督略謂查得薛恩索賄係在林蓮港通州地界聽從通州營管帶賄送洋四十元事在該營地界亦應擔負責任云云 
[西歷元旦]  
　　今日係西歷一千九百十年正月一號昨由西官照會公共公廨寳讞員停訊公堂訟案一天 
[粤路共濟會歡迎龍叅堂]  
　　昨晚粤路股東共濟會代表在商學公曾歡迎龍伯揚叅堂參堂允許以後股東有所請求或對於查辦事件有所質問均可函電往還决不稍存成見以故各股東無不欣感云 
[浙江海運滬局將次開辦]  
　　今届浙省冬漕仍派李時泉觀察爲滬局總辦兼津局會辦李子衡觀察爲津局總辦兼滬局會辦兹李時泉觀察業己来滬不日開辦 
[電車撞斃婦人案近聞]  
　　電車夫田開裕前因駛車不愼在新閘路將紹興婦人曹沈氏撞斃由廨訊明判令交保在案昨由捕房將田解至公堂請爲復訊判仍交保候再訊斷 
[謝贈]  
　　尚智小學校定於二十一日午後假座天仙戲園請游學東滚陸軍畢業生武大力士試演各藝並由該園各伶人演劇助興所收看資悉充該校經費昨蒙贈劵兩紙又法租界陳家木橋南塊卜鄰里口新劇塲戲園定於二十一晚八句鐘開幕昨承贈劵一紙合書誌謝 
城内 
[追還小孩]  
　　東區錢副巡官函送顧陳氏劉陳氏至一路巡局經游正巡官審訊顧陳氏供江隂縣人與劉陳氏爲姊妹行前月初二日劉寫信到江隂家内喚氏到申云薦往人家爲乳傭每月可得工資洋六元五角氏信以爲眞當即帶領新生之子福壽到滬住在劉陳氏家商明將福壽託劉撫養每月貼還膳費洋二元本月十三日氏到劉家看視福壽不見向劉查詢一味支吾不知現被藏匿何處爲此情急請追訊之劉陳氏供詞游移判劉陳氏交官媒收押限速將福壽交案給顧陳氏具領聞昨日劉陳氏己將該孩交案矣 
[學徒肇禍]  
　　四牌樓崗巡史書元將東洋車夫張文芳及王長興燈店學徒季大龍解至一路巡局審訊張供小的拉車走過四牌樓被季在車後硬扳以致車子傾覆車中女客懷抱小孩一併跌出幸該女客不欲多事未與小的爲難今將季扭交到案請究旋有店主王順生到局供稱學徒肇禍情願認賠判償修理費洋四元了事 
[抑何殘忍]  
　　黄正邦近由蕪湖領一四歳小孩名順寳爲螟蛉子到家之後被妻張氏百般凌虐竟將銀針戳入脚内鄰居王榮生王昌洲汪少卿蔡阿慶蔡小寳李芝林等見氏酷虐羣抱不平前日將順寳抱至巡警分局請辦旋由正邦之出繼胞兄朱紹卿投局禀求免辦情願領回撫養鄰居王榮生等供稱如朱領回撫養我等亦願具保巡官准之 
[武生招摇]  
　　揚州鹽城縣武生朱殿鰲近在城内招摇撞騙稱奉提右營陳豹臣參戎委有差使刻爲參戎訪悉立飭差弁嚴密訪查務獲懲辦 
[局批三則]  
　　一路巡警分局批商人顧咸泉禀云查上海向例租賃房屋必須租户出立租契租摺先交押租後取月租如有不淸可將押租扣抵即係頂他人房屋隨租過户亦應另換租契租摺以便憑摺取租兩無異詞實爲正當辦法該商頂受和尚浜樓房九幢所有周海龍華順福兩户各租一幢何以不先令出立租契租摺亦無押頂保租遽爾招賃入門致該兩户得以玩延拖欠至三四月租金掯不交付目前始囑令覓保立據無怪置之不勝雖據稱係爲開通風氣體諒租户起見故此免繳押租等事無如人心不古反貽後患實該商特别辦法有以自累之也且恐此風一開相援爲例不特累爾一家行將帶累他人此舉未見高明姑念欠租屬實着飭該舖地甲前往開導勒令周海龍華順福先行繳租嗣後仍須覓保立據爲是仰即遵照又批民人趙文迪禀云查此案前經批飭地甲前往開導善爲了結兹衞子高仍復玩延不理實屬不知自愛着即提案訊追可也仰即遵照又批職商顏士璋禀云前禀業經批令自行投案備質着仍遵照前批即行来案以憑審訊 
南市 
[何可勉强]  
　　楊樹屏前買南倉街許少雲之住宅一所當時由許允許將天井内顧姓之後門垜截詎顧不允楊即赴總工程局控顧覇阻當奉訊明令顧回商伊母將住屋併賣於楊以杜瓜葛嗣因顧始終不允迄未定妥楊又到局禀催於昨日傳同復訊顧稱將產售脫及垜截後門均有未便務求明斷判一併移送上海縣訊理 
[懲辦淫棍]  
　　流氓朱寳山前晚在西門外見紅木作　婦夏胡氏出外泡水調謔不遂反肆行兇適被巡長查見拘至西區解送工程局訊究判戒責二百下鎖示犯事處三天期滿再押兩禮拜 
[控追存欵]  
　　金拜仁昨扭陳殿齋至工程局控稱陳在通泰莊爲跑街時由親戚周姓將銀一千兩託其代存該莊現陳己歇出迭向追討除還尚欠銀四百五十兩延不淸理求追判陳覓保出外赶緊理楚 
[馬車傷人]  
　　悅来油蔴店司林根玉昨晨送貨至大碼頭被滬北二馬路胡公館之馬車撞傷膝骨由巡士查見立將馬夫陳益仁拘至工程局訊明判陳交保俟林醫愈再核 
[收殮路斃]  
　　前晚有一形似成衣匠之某甲年約三十餘歳身穿元色洋緞棉袍元色縐紗馬甲帶有行李箱籠不知因何在王家碼頭裏街鼎豐洋紗莊門首倒斃昨晨始由巡士查見報告總工程局飭令地甲查得並無家屬在滬當即報知善堂給棺收殮行李存局召領 
閘北 
[牽涉巡長]  
　　丁金生控沈海咸吞賴借洋誑騙借據田單一案牽涉巡長刁得林業經巡警總局批准提究昨己飭差傳提原被人証到案以備質訊 
[拐匪宜懲]  
　　劉兆福控蔣小二子張四及伊妻張郭氏等串拐甥女小七子一案昨經四路一區黄正巡官覆訊蔣供劉姓小孩實由張四拐去藏於彭學光家彭平日專窩拐匪巡官得供立飭地保將彭拘局旋據劉投案訴稱甥女己突然歸家尚求澈究巡官飭令退去彭蔣分别還押候提張四到案再訊 
[邀人算帳]  
　　江北人劉玉藻控陳喬仁欠塡泥工洋九十餘元不還昨由四路一區黄巡官集訊供詞各執判兩造各邀公正人算淸帳目再行核斷 
[扭控無效]  
　　王元元昨扭韓桂欽至四路一區控稱韓向王姚氏借洋一百六十元由身提保屢次向索游約不還黄巡官諭令一併退去着王明白補禀以憑核辦 
 
 

Page 20

 
 
新租界 
[相驗女屍]  
　　常熟婦人朱陸氏因犯拐案收押英廨女所前日因產後患病送至棲流所身死昨日上午十二時上海縣田大令蒞所驗明委係病死因查無屍屬即由棲流所收殮又張趙氏年二十六歳上海人因案在押患病送至棲流所醫治無效於昨日斃命亦經田大令驗明由所棺殮 
英租界 
[重入囹圄]  
　　積竊朱福泰即小丹陽又名吳福寳於西歷本年三月二十一號由老閘捕房解廨訊實判押西牢一年期滿逐出至九月三十號帶往新記浜做工被逃近又緝獲昨由採目李星福解至公堂研訊屬實判朱押西牢三年期滿仍驅逐出境 
[無可通融]  
　　蘇婦楊陸氏之幼女彩雲前因在福建路久安里妓院内居住由捕查見解奉公堂於西歷六月間判發濟良所留養在案昨晨氏延某律師到堂聲稱併在乾大洋貨號内帮傭伊女偶往妓院並非在院居住請即將女給領中西官以案己判定未便更易諭氏退去 
[帳目不符]  
　　華洋人壽保險公司控杭州分行買辦顧仰喬虧空銀兩一案昨日由廨復訊原被均延律師到堂代辯中西官以兩造帳目尚有不符之處判顧仍交保候再復訊被奪 
[欠租被控]  
　　袁阿桂欠奚煥庭租金被控昨由包探傳至公廨過堂候訊 
[不交定貨]  
　　德商禮達洋行控梁德裕不交所定棉花昨由包探將梁傳至公廨判令交保候訂期會訊 
[怙惡不悛]  
　　流氓王阿根（即過犯錢大流）搶取女子韋瑞珍金環被捕追獲昨解公堂訊實判押西牢半年期滿驅逐出境 
[資遺回里]  
　　浦東鄉婦王鄔氏因不辨路徑由捕帶入捕房轉送公廨盤詰據供来滬尋兄不遇因無渡資車金不能回里判賞給小洋四角着即渡補 
[無端被誣]  
　　胡茂生周根生徐王海串搶楊寳生緞帽由捕查獲昨解公堂請究據二百九十九號華捕禀稱往查時被三人行兇旋經中西官研訊毫無實據判一併開釋 
[馬夫收押]  
　　馬夫陳桂生撞傷二百零六號印捕當被拘入捕房昨晨解廨請究判陳押候原告傷愈再核 
[冒名行竊]  
　　過犯陳裕利冐充包探混入石王氏家行竊當被扭入捕房昨解公堂訊實判陳押西牢九月期滿逐出租界 
[押遷房客]  
　　住居蓬路之周陳氏控漆匠張生林竊取皮衣昨經公廨中西官訊明係因欠租起釁判候派差恊同巡捕前往押遷 
[串拐女孩]  
　　徐建樓控陳文明李連子馬莫氏等串拐七歳女孩大鳳子一案昨由包探解廨訊明判大鳳子交徐先行領回陳等分别押候查明再核 
[斷絶往来]  
　　趙紀賢控李阿計誘逃伊妻蔣氏昨由捕房解廨經中西宫訊得兩造向係同居判氏交其夫領回管束李交保着具以後不准再至趙家切結開釋 
[監守自盜]  
　　張毛頭陳阿蘭羅金桃串竊倫章紙廠内銅機器被西人查獲報由楊樹浦捕房昨解公廨訊究據包探禀稱三人均係該廠所用之更夫判押候下禮拜三查明實情再行訊辦 
[移緝贓盜]  
　　寗波鎭海縣屬極緒鄉洋鎭鎭寳成典舖日前被盜刦去巨贓報經鎭海縣飭緝未獲兹該縣胡大令深恐贓盜逺颺於昨日移請英公廨寳讞員轉飭捕房恊緝 
[小孩不端]  
　　頑童陳金發徐阿昌串搶陸錫榮家小孩之金釧被探查獲昨解公堂訊究判陳孩發押改良所增年徐孩押三月 
[母女重叙]  
　　潘王氏控徐左氏張周氏張星囡串拐伊女引弟至南翔藏匿一案昨由廨差赴南翔將引弟查獲帶顺解請公堂復訊判女交潘王氏領回　左氏押女所二年張周氏張星囡母女姑寛具結交保開釋 
[訊明竊案]  
　　揚州人陳少山竊取南京路新利洋行刀义銀表西衣等物分消於揚州鎭江並託相面人倪子顯及某律師處之廚司陳繩鉅將西衣七件賣於紅帮衣匠周茂記得洋一百四十元兹由探目李星福查獲吊到各贓於昨日將陳少山周茂記倪子顯一併解廨惟陳繩鉅未到經李襄讞與英廓繙譯官研訊明白判周倪一併開釋陳少山押西牢三年吊到各贓候給失主具領 
美租界 
[巡捕撒謊]  
　　美捕房六百十三號華捕前晚在西華得路見有甲乙等多人尋仇扭毆當即拘獲二人送人捕房據稱因被搶帽子起釁旋經捕頭派探往查並無搶帽之事實係誣揑捕頭以該捕不應妄訴飭送張正巡官處請爲懲辦拘獲之二人押候解廨訊究 
[仇家互毆]  
　　粤人李阿錫與同鄉李阿佳有隙昨日在途互毆阿錫受傷由西捕一併拘入捕房飭送同仁院醫治阿佳押候解訊 
[欠租封屋]  
　　住居西華得路寳和里之沈小岩陸金才胡阿二葛阿大等五户均因積欠房租被房主德和洋商控准公堂昨派差探將屋發封 
[婦女胡閙]  
　　高張氏昨投捕房控被夫弟高文德之姘婦誣搶金飾肆行毆辱捕頭飭氏退去候查明核行 
[婦人詐擾]  
　　住居狄思威路之嚴吳氏昨投捕房控稱前被瞿姓婦人借去衣服向討不還反至家中尋釁圖詐捕頭飭氏退去候查明實情再行核奪 
法租界 
[串賣婦女]  
　　韓某控高仁富誘拐姪媳一案前日由廨集訊韓國慶投稱因兄長有病由小的到案代表姪媳　被高仁富串賣於張姓家姪兒現在尚未回来求請嚴究高稱韓姓之姪媳並非小的經手實由曹姓及張秀之賣於張姓當時交與韓姓洋五十元是實判高還押候補提張秀之到案再訊 
[便宜被告]  
　　二十八號電車司機人戴錫山在天主堂街將某西人撞傷送院醫治曾紀前報兹該西人業己醫愈並不投案前日捕房復將戴著保交案請示核奪中西官以原告旣己不到判即將案註銷 
[爲妻所害]  
　　裕記經租帳房收租人投廨禀稱寳裕里房客趙耀西即趙曉峯因私藏軍火管押捕房積欠房金一百零五元現將屋内什物悉數搬空請爲究追趙供因案收押未能料理現妻子忽起野心將物搬去不知逃匿何處求恩寛宥判趙交保赶速理楚 
[西人被逐]  
　　本年春間有甲乙二西人至杭州丁松生所開之珠寳店内以貿物爲由竊去珍珠各物在逃未獲後丅在新北門某珠寳店查出原贓珠子兩顆控由公堂吊案給丁具領候再緝拿洋人訊追在案前日捕房將拘獲之西人一名解訊令丁指認稱該洋人身材相似惟嘴上無鬚不敢妄指判該西人逐出境外了案 
通俗談（東）（吳） 
今日租界烟館一律閉盡矣我决自今以後租界之内必不致有私售燈吃之事 
雖然我内地禁闭無烟館在租界之先其景象果何如 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[學部會奏各省任解日本官立高等各校經費辦法摺]  
奏爲各省任解日本官立高等各學校經費未能如期解清擬妥定辦法以歸劃一恭摺會陳仰祈聖鑒事竊查光緒三十三年十一月三十日學部具奏籌商日本官立各高等學校收容中國學生請飭下各省分任經費一摺奉上諭著各省督撫按照原單分任經費數目按年籌解等因欽此欽遵在案臣等查從前游學日本之中國學生人數雖幾及萬而其人官立高等各學校者百不一二其在彼國大學畢業者尤屬寥寥是以學部與前任使臣楊樞往復電商與彼國訂明自光緒三十四年起十五年以内第一高等學校每年添收中國學生六十五名東京高等師範東京高等工業山口高等商業千葉專門醫學四學校每年共添收中國學生一百名第十六年以後不再添收合第一高等畢業須入大學者計之此項學生至第二十二年悉皆畢業故原約以二十二年爲期所需學費每人每年約費日幣六百五十圓第一年共需日幣十萬餘圓按年增添以第八年至第十五年爲最多此時每年約需日幣六十萬元當時經學部奏請由各省分任籌解第一年大省任解日幣五千八百五十元小省任解三千五百元第二年至第八年大省每年添解九名之費小省每年添解六名之費以期易於集事此項經費爲數雖鉅然在最多之年每年亦祗須六十萬元比之近年各省官費學生每年經費共須七八十萬元者尚屬有減無增各省自應遵旨籌解以濟要需乃上年與日本文部省訂約收學以来而各省所解之欵未能一律解齊以致使日大臣在彼國銀行輾轉息借萬分棘手雖經學部與使日大臣疊次咨催而上年各省欠解之欵共一萬零八百餘元本年六月底止又欠解十四萬三千九百餘元竊思現值第一二年所任之數尚少己不能如數解清倘至最多之年各省仍如此延宕則積欠過鉅必致無可挪移此際非特貽誤要需且恐有傷國體臣等返復籌商現時各省財力雖屬拮据然此五校經費即在最多之年大省不過三萬餘元小省不過二萬餘元爲數究屬有限且造就人才亦國家急不可緩之圖况又係奏准訂約之案無論如何爲難亦不得不設法籌措上年陜西撫臣奏請將日本高等五校經費並以前之留東學費於當雜稅入或釐金項下作正開銷己經度支部核准在案臣等擬請援照辦理所有各省任解日本五校經費並留東學費但須無碍於京協各餉及湊撥洋欵本省防餉各項要需即准其於當雜稅入或釐金項下作正開銷嗣後各省均應如期解清不得稍有遲誤以歸劃一仍應令遵照學部奏定各省分任五校經費章程將以前自派學費挪作官立高等專門之用以符原案如蒙兪允即由臣等通咨各省遵照辦理所有籌擬各省任解日本各高等學校經費辦法緣由謹恭摺會陳伏乞皇上聖鑒再此摺係學部主稿會同度支部辦理合併聲明謹奏宣統元年十一月初九日奉旨依議欽此 
調查 
[西歷一九零七及一九零八年中國海外貿易比較表（譯西報）]  
國名　　一九○七年總數（以關平銀計）　一九○八年總數（以關平銀計） 
香港　　　　　　　九七二二六四三四　　　　　　九二○一七九六三 
澳門　　　　　　　　四○九一七六二　　　　　　　四四一八四○六 
越南　　　　　　　　一七○○○七七　　　　　　　二三三三一五一 
暹邏　　　　　　　　一五七七二七八　　　　　　　一九三八四八九 
新加坡　　　　　　　四○五九五一五　　　　　　　三七八六一六○ 
荷屬印度　　　　　　　五一○○二○　　　　　　　　六六五一二一 
印度　　　　　　　　三一七九六九五　　　　　　　四○九○一一一 
土爾其 
波斯 
埃及　　　　　　　　二六五一二四三　　　　　　　二九七七八二○ 
亞丁　　　　　　　　 
英國　　　　　　　一二一○七六九五　　　　　　一二五五四七九七 
腦威　　　　　　　　　　　　三六三　　　　　　　　　　　六四五 
瑞典　　　　　　　　　　五九九九一　　　　　　　　　　四五三六 
丹麥　　　　　　　　　　五二六六六　　　　　　　　　五五三三○ 
德國　　　　　　　　六一○九一九五　　　　　　　七○九三八七○ 
荷蘭　　　　　　　　一○一七○一六　　　　　　　二○八六八一九 
比利時　　　　　　　三九七八六五二　　　　　　　四三八七八○五 
法國　　　　　　　三○六五八五八五　　　　　　三一二二九一九三 
西班牙　　　　　　　　　六九五八六　　　　　　　　二七二三○一 
葡葡牙　　　　　　　　　　六九○○　　　　　　　　　　四七七八 
瑞士　　　　　　　　　　四七九○三　　　　　　　　一○九八四七 
意大利　　　　　　　八○三八○七四　　　　　　　九八四九一二一 
奥大利亞及匈加利　　　七五七二一四　　　　　　　一八○一六六五 
俄國歐洲各口岸　　　五一八一六五八　　　　　　　五二一四三○一 
俄國及西比利亞陸運　一二四九三七一　　　　　　　三二一四九九五 
俄國太平洋各口岸　一○七七○一七九　　　　　　二一一二九三二○ 
高麗　　　　　　　　二一六九五六○　　　　　　　二五九四九八一 
日本台灣在内　　　三九三四七四七六　　　　　　三七一一九九四八 
菲列賓島　　　　　　　　九九一五四　　　　　　　　一七五○七八 
坎拿大　　　　　　　　七○一四六六　　　　　　　一一四八一三八 
美國　　　　　　　二六五九七六六○　　　　　　二三八二四○五九 
墨西哥　　　　　　　 
中美洲　　　　　　　　　七八三四一　　　　　　　　　二三八七四 
南美洲　　　　　　　　　三○九六六　　　　　　　　　二七二五六 
澳洲　　　　　　　　　一九九五六三　　　　　　　　二○二七九一 
南斐洲　　　　　　　　　五五四八四　　　　　　　　　三七六三一 
　　　　　　總數二六四三八○六九七　　　　　　二七六六六四○三 
[最近十年中國海外貿易表]  
西歷　　　　　關平銀 
一八九九　　　一九五七八四八三二 
一九○○　　　一五八九九六七五二 
 
 

Page 27

 
 
一九○一　　　　一六九六五六七五七 
一九○二　　　　二一四一八一五八四 
一九○三　　　　二一四三五二四六七 
一九○四　　　　二三九四八六六八三 
一九○五　　　　二二七八八八一九七 
一九○六　　　　二三六四五六七三九 
一九○七　　　　二六四三八○六九七 
一九○八　　　　二七六六六○四○三 
小說 
[短篇小說新情史（皥）]  
義大利費陸納城中有二少。年一名佛倫丁。一名柏洛斯兩人幼同學。長同遊相愛逾於兄。弟後柏洛斯與一女士麗。亞識時往造訪。佛倫丁則無之此爲兩人異性之點蓋佛當時常自謂潔身愛己不欲以兒女塵俗事攪其清心。每聞柏述及麗亞。事輒笑其醉心于温柔鄉爲庸愚不足道云一日佛往與柏。别謂己將至米倫。留學米倫者義國之一大都會。也柏念半生聚。首不忍一旦分離。用温語勸之勿行佛曰。君母阻我我斷不能蠖屈家居以效田舍子之所爲者使君無麗亞之眷愛。我且欲邀君偕行一遊四海名勝。但今者君既不忍割愛。則請暫作别離各從其志可。耳柏見其友去志己。定知無可逭卽揮涙送之。行且握手爲之祝。曰君此去前程逺。大僕不才不能伴君。行惟望君努力自。愛時以僕爲。念則僕幸甚。矣佛亦謙遜良。久始别 
佛倫丁旣。去柏洛斯乃作書一。封囑麗亞之婢羅。珊携歸以贈其。主羅珊如言。往旣抵。家即以書授麗。亞麗亞性拘謹。有大家風知柏洛斯之鍾情於己也己久。暗念己若信口求成未免失閨女體態。而授人以輕視之機因。欲稍示吝縮使柏洛斯知己之不易誘惑。則必益竭其全力以底於成而。其愛己之誠亦必因是而更篤矣。故見羅珊持書入知爲柏洛斯所。發遂佯斥羅珊。不知大體竟敢以他家少年書傳之繡幃可。恥孰甚。不受其書而驅之出。婢酌去麗亞終以未得見書爲。慮有頃復呼之。入而問之曰此時何時乎婢。熟知麗亞之意不在時而在於書乃不答。而仍以書笑授之。麗亞又羞又。怒急撕其書而投之地復厲聲驅羅珊使。出羅珊猶俯拾其紙遲遲不行麗亞則又怒Ｂ曰汝速去遺紙於地可耳苟拾。之則益增我怒。矣羅珊出。麗亞乃自拾敗紙而拼識之。初僅見痛愛之柏洛斯一。語漸又得種種悲慘。句然以字跡己毁終不能窺其全文自恨縱性太。過有負愛己者之厚意。暗取片紙一一與之接吻。且矢志藏之金。篋以示珍異越日。又作書以答柏洛。斯書中情意殷摯極口言。歡不復如前之故作吝色矣 
國外新聞 
[德員控告俄政府]  
　　十七日柏靈電云德國男爵海爾番爾特控告俄政府於日俄戰時將其汽船安哈爾脫售去現己將俄國值價四百萬羅卜之物扣留作押俄國財政部所派之代表己抵柏靈大約此事可以和平了結 
[俄皇擬游莫斯科]  
　　十七日柏靈電云俄皇俄后擬於耶蘇復活節赴莫斯科游歷十日 
[德商游歷摩洛哥]  
　　十七日柏靈電云德國游歷摩洛哥全境之商人現己游畢各處回至唐其愛斯聞摩洛哥借欵合同頗稱滿意愛爾阿里墟之船港擬用德國資本建造一事業己商定 
[土將更調内閣總理大臣]  
　　十七日柏靈電云土爾其駐意大使海基培大約將改簡内閣總理大臣以繼希爾米巴沙之任 
[英國選舉事宜近聞]  
　　十八日倫敦電云英國下届選舉聯合黨候選員之不反對者共十五人自由黨僅二人自由黨因工黨候選員之爭衡共撤去三十七人 
[英政府注意内河航業]  
　　十八日倫敦電云英政府所派調查英國運河及内地行輪專員己將考察情形報告政府該員等主張設立水道部授以大權俾將目下各運河展長改良使與主要各口岸互行聯絡共需經費英金一千七百五十萬磅須由國家擔任其一份云 
[德國貴員游歷斐洲]  
　　十信日倫敦電云德國馬利斯親王己偕探險家泊番爾伯爵啟程前赴斐洲宇干達擬在該處游歷三個月之久 
[英將吉青納行蹤]  
　　十八日倫敦電云英國陸軍大將吉青納業己行抵澳洲昆恩斯倫之湯斯維爾地方大受羣民歡迎觀者皆高呼致敬（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
