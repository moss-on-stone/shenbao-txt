# 1899 - 257 - 4909495

 

Page 1

 
 
[勸募紹屬嵊縣新昌上虞餘姚水災急振] [  申報館恊振所謹啓]  
　　前月中旬浙省紹興府屬之嵊縣出蛟新昌與嵊犬牙相錯山洪陡發水勢如倒瀉銀河下游曹娥江潮水逆流以致梁湖百官後郭等塘同時潰决洪濤洶湧横决無前不特沿塘一帶田禾房屋盡被漂流且水勢内衝一片汪洋亦幾盡成澤國淹没人口不知凡幾四野浮屍逐浪而至其生存者又以室家旣毁蓄積己空待哺嗷嗷呼號求救馳書乞振急若羽書想海内仁人君子必有具同胞之量擴樂善之懷者指囷粟以予人駕麥舟以贈友古人高誼猶且振卹貧窮矧值此中澤哀鴻性命在於呼吸詎可不解囊相助以拯阽危乎聚沙不難成塔集腋可以爲裘少固無妨多尤足感惟冀仁漿義粟源源而來庶被災黎民得不致同愼溝壑此則籌振者所九頓首以祝者也振欵乞交電報局源通官銀號仁濟善堂及本館恊振所均可代爲彚解肅此佈求伏維德鑒 
[新印萬國新史大事表出售] [  圖書集成局代啟]  
　　是書於各國形勢政事沿革及一切交涉公法探源溯流搜羅宏富於西史中獨得窽要閱之可以通權變而廣見聞方今時事多艱有心世道者於外洋用人行政之道規時度勢之方皆當詳加考訂誠得是書而講求之何患不能窺其堂奥哉現由本局代爲刋印裝訂十六本每部洋二元由上海望平街紹先書局蘇州彚文軒發售 
[論江南高等學堂改名兩江書院事]  
　　金陵高等學堂自本年四月朔開辦以来檄調各屬高才生赴省甄别擇其文理優長志趣篤實者送入堂中肄業藝則中西並進學則體用兼賅嚴其課程寛以歳月俾他日學成濟濟羣才得備國家干城腹心之選薄海内外固無不歎大吏之留意人才爲有加無己也迨查辦江南事件大臣剛子良中堂奉命南来以學堂多所糜費商之兩江總督劉峴帥請卽裁撤以節度支雖經堂中諸生聯名禀求峴帥設法挽回而終以此事出自中堂之意未便轉圜於是有志之士慨然興歎謂學堂旣經裁撤從此肄業諸生亦當雲散風流秦淮鍾阜間不復聞鼓歌弦誦之聲矣乃前日本報紀委曲求才一則謂峴帥現擬另籌别欵仍復開辦改其名曰兩江書院以示區别而廣裁培云云嗚呼峴帥培植人才之意與周旋寮寀之心籌畫周詳至於此極凡隸帡幪者宜如何激勵奮勉以期無負知遇之恩哉夫國家承元明舊制歳科及鄉會試均以時文試帖取士非此雖抱負奇異末由進身以是士人束髮受書卽泊没於八股八韻之學窮老盡氣迄無盡期其於歴代政治得失各省民情利弊皆慒然如隔十重雲霧至若外洋格致製造之學更無論矣弇陋至此宜乎爲泰西諸邦姗笑輕侮而日啓其鯨吞蠶食之心曩歳甲午之役大敗於日朝野上下始憬然悔悟以爲非别啓新機蘇除舊習斷不足以轉危爲安於是京師創設大學堂而各直省亦接踵而起若武　若自　著農務皆獨樹一幟研究有用之學海内士氣勃然振興雖去歳八月後朝旨多所改革而各省學堂仍得如魯靄光殿　然獨存者祗以國勢之强弱繫乎人才之盛衰而欲振拔人才非廣建學堂必不能以收效此中關鍵雖至愚極鄙當亦深知乃此次剛中堂秉節蒞江寗毅然以裁撤學堂爲事峴帥明知事難挽救倘稍與執持必致有傷和衷之誼乃爲之虚與委蛇任其裁撤事後始另籌欵項設法再辦且存其實而易其名一若彼此不相干涉也者委曲周至總期保全人才大臣用心眞能深知大體哉或曰學堂旣改爲書院名非實是幾同於掩耳盜鈴倘中堂或有所聞難免不生嫌隙則應之曰是固無慮蓋中堂此来專爲籌增進欵起見苟有利之所在不惜羅雀掘鼠而爲之故學堂之裁非必有所深惡特以中有經費可提也今經費旣己提矣倘使峴帥籌集他欵賡續爲之中堂亦未必過問况己易名書院更何至再有繁言雖然僕竊因此而重有慨焉夫書院盛於宋時嶽麓鵝湖學者尤衆本朝教澤覃敷自省會以及州縣無不建有書院苟使肄業者皆豪傑卓識之士潛心經濟之學互相勸勉互相切磋時時以洩國恥振國威爲己任則衆心固結自能消外侮於無形雖天下並無學堂亦不慮人才之無能薈萃若徒喜新厭故藉學堂爲標榜聲名之計則士氣先己囂然不靖學堂雖日盛一日亦何能有益國家其中消息甚微而關繫至大同志諸君幸勿以此言爲河漢焉 
[要求贅語]  
　　厦門土民在虎頭山擊傷日本領事館中人日人遂會議要求之策并由臺灣調高千穗兵艦前往藉以保護商民此皆見之前報者也兹閱日本大坂每日新聞云數日前日廷又調龍田艦赴厦門嚴爲之備至負傷之領事館書記生松本氏據醫師言頭部重傷頂骨己碎悉心治療須閱三禮拜方可告痊至巡役則傷勢尚輕一禮拜内可愈日内厦門海關道及由福州派来之某員辦理此事甚爲秘密外人無從訪悉情形本館按龍田係鋼殻快艦日語謂之搭庶墖製於中國光緒二十年適當中日有事之際中途經英人照章扣住直至議和後始駛回其艦長二百四十英尺闊二十七英尺又六寸馬力五千五百匹每一下鐘時行二十海里船上配置四寸七分口徑快砲二尊容三磅藥彈之快砲四尊魚雷發射管一具高千穗係鋼質快艦日語謂之墖卡肌霍製於光緒十年長三百英尺闊四十六英尺馬力七千五百匹每一下鐘時行十九海里船上配置十寸口徑阿姆斯脫即後膛砲二尊六寸口徑阿姆斯脫郎後膛砲六尊快砲二尊格林砲十尊魚雷發射管四具此皆留心武備者所宜知者也 
[俄營旅順]  
　　旅順口来信云上月某日俄國義勇巡洋艦名啞加斛利諾斯喀者載到俄民一千數百人閱十日又有名穆司加可捕阿者載到俄民二千人旬日之後復有蒲屋留耐齊巡洋艦到埠所載之人更倍於前有深知其事者謂所載者實卽可殺克軍人蓋從化勤樸而苦及登痕地方募集者也溯自俄人占據旅順以来不獨時時添調大軍且更令軍人僞作農民絡繹前往他日假托德法英國旗輸運軍器藥彈亦意中事目下祗一年之内其由西方移往極東者爲數己不下三萬倘再調兵隊由陸路向琿春其於滿洲尚何防之可設哉是可懼己 
[俄路成圖]  
　　西字報云刻接寄居奉天府之訪事人来書言及曾見俄人所繪由西比里亞西畔至中國京師之鐵路圖其路從拜喀勒湖東至恰克圖過庫偷以達京師聞俄人己測繪定妥歸西比里亞幹路工程師造築事關緊要擬先竣工然後續造滿洲枝路云 
[包藏禍心]  
　　天津國聞報云俄國某大員告寓俄之某國報館中人曰大凡交涉之案非藉兵力不爲功目下我國之於亞東非無可爲之事也但以兵備未整故尚雌伏待時其與列國言和者實亦爲此然自今五年之後西比利亞鐵路竣工旅順卽爲最妙之軍港於此調集鐵中巡洋艦隊及水雷船以備緩急之需則羽翼可展矣此外韓國之事 
 
 

Page 2

 
 
我俄亦不以等閒視之至於四國聯盟倡自英人實爲攘俄起見然自我觀之一無足畏苟我俄欲與四國開仗無論於海於陸不難不一决輸　也 
[日艦竣工]  
　　日本長崎埠訪事友来函云日本海軍省倩德國富而坑船廠製造一等巡洋艦名曰八雲刻己竣工擇吉東歴七月八號試水由駐英使臣井上氏及其夫人行落成禮此艦長四百二十六尺闊六丈四尺入水四丈七尺載重九千八百五十墩機關一萬一千五百匹馬力速力每一下鐘時二十二里想不日卽可駛回本國矣 
[英員瓜代]  
　　宜昌訪事友人云駐宜英國領事現届瓜期由英政府派韋禮敦君前来任事七月二十八日偕英兵官乘舟赴荆州暫泊洋碼頭命駕拜會署荆宜施道朱觀察其煊次日觀察卽往答拜蓋官塲酬酢之禮宜然也 
[整頓學堂]  
　　武昌訪事友人云鄂省武備學堂開辦己久惟學生濟濟品類不齊甚至目不識丁者亦濫竽充數湖廣督憲張香濤制軍以學堂之設文武兼資必須文理明通方足以資造就因飭堂中提調徐穉生觀察嚴加甄别以定去留本月某日特發試題二道令觀察扃門面試首題爲漢文帝詔邊吏以不拘逗留法論次題爲桓公九合諸侯論除頭班學生學業己成無庸與試外所有二三四班學生計共五十餘名經制軍將試卷親加校閱評定甲乙列榜曉示錄取二十七名准留堂肄業其餘二十餘名未經取錄一律開除似此甄别從嚴人材之興當可跂足而待矣 
[示息流言]  
　　宜昌訪事友人云近日宜昌府陳太守訪聞長楊縣屬時有匪徒播散流言隂謀不軌深恐釀成巨禍因繕就六言簡明告示頒貼通衢以儆兇頑而安良善其文曰照得内地教堂奉旨准其開設上年忽啓釁端會匪猖狂己極自從剿辦以来民教亦甚安貼近聞巴東長楊僞示又復張貼鶴峯亦有謡言意欲互相勾結爾等愚民無知最易受其煽惑現在訪拿之人本與爾等無涉只拿匪目著名此外概不搜緝前此勸散脅從曉諭何等切實何竟不肯回頭實屬有心悖逆己身固難保全勢必累及家室從此家破人亡細想亦不值得本府念切愛民深恐爾等被脅從今各自謀生務操工商正業勿聽匪類謡言勿蹈前年覆轍况今雨暘順時耕種儘可自給卽使窮極無聊性命尚可存活設或甘心樂從定必嚴行究詰迨至明正典刑改悔己屬無及爲此勸諭再三其各凛遵切切 
[不服抽捐]  
　　廣州訪事友来函云廣東全省烟膏現經商人楊佳泉等具禀善後總局納餉承辦一切章程悉仍其舊無如各烟膏店恐一歸商辦未免受虧爰於本月初三四五等日邀集多人在承抽烟膏牌費公所肆行滋閙楊懼具呈南番兩縣旋經南海縣主批示曰大憲核准該商等承辦熟膏牌費仍照官辦抽繳各膏店儘可照舊遵抽何得妄造謡言意圖挾制候飭差彈壓如敢抗違滋事立卽拘案究懲粘抄附又番禺縣主出示曰照得本省烟膏牌費業奉善後局憲轉奉督撫憲准由商人永安堂承辦并經示諭各膏店遵照在案兹訪聞各膏店膽敢糾衆於本月初三四五等日到該商人公所滋閙實屬不成事體合行出示嚴禁爲此示仰各膏店及諸色人等知悉爾等須知永安堂商人承辦烟膏牌費係奉大憲批飭准行且係仍照舊章抽收并無格外苛索爾等務須遵照抽繳安分經營如敢置若罔聞再行糾衆滋事則是顯違功令實屬法不容寛定卽嚴拘究懲以儆刁狡毋貽後悔各宜凛遵切切特示 
[北通州官塲紀事]  
　　北通州訪事友人云前江西鹽法道文矞生觀察告病歸田僑寓城内天恩胡同上月某日溘然仙逝家屬擇於本月初五日開吊闔城文武各官咸往奠唁○代理通州知州高刺史紹陳現奉尹憲牌示改爲署理聞是缺己由藩憲詳請以前署通州知州孫眉生刺吏壽臣補授矣 
[鄂省官塲紀事]  
　　武昌訪事友人云鄂省行銷食鹽以川淮兩岸爲大宗近日省中添募練軍需餉甚鉅湖廣督憲張香帥奏請於川淮鹽斤項下每斤加價二文以充餉項業己奉旨允准香帥以此項專供軍食非尋常鹽釐可比自應另委人員辦理以重責成特檄令候補縣歐陽大令炳榮馳往宜昌設局開辦○日前興國州牛刺史棠浦圻縣梁大令亨吉先後因公至省赴各轅禀見撫憲于次棠中丞諭以地方緊要不宜久離職守刺史及大令凛遵憲諭卽日禀辭起程○上月某日善後局總辦恭養泉觀察因病逝世現由公子料理喪事擇於本月十四日開吊想届時素車白馬自必爛其盈門也 
[玉京瑶簡]  
　　京師訪事人云前四川總督李鑑堂制軍秉衡欽奉上諭来京途中祇帶僕從兩名庖丁一名入城之日無有知者直至遞摺請安後官塲始傳聞其事日内制軍寓東安門外某古刹僅往東交民巷晉謁徐蔭軒相國一次○吏部變通新章九卿衙門小京官之候補者如當差勤愼准與實缺人員一例保送倉差業於八月初行知矣○前報英兵斃狗一案經總署騐實後照會駐京英使辦理聞英使己遣肇事之兵回國治罪所斃之狗始議賠銀嗣因楊姓李姓不樂收受刻己飭人擇相似之狗購取給之矣○未士德洋法傀儡戲於七月二十日来都在南城鮮魚口天樂戯開演後復向崇文門内東南隅泡子河吕公堂道士商借道院爲下處卽在左近寛暢處支搭高棚陳設坐位地面官弁不敢阻攔潛報步軍統領瀾公二十六日瀾公親往閱視詢其来歴洋人以演戯對瀾公諭以有干例禁洋人佯爲不解次日又經崇大金吾婉諭洋人執意不從并稱曾給吕公堂道士多金大金吾飭差鎖拿道士則己聞風逃遁乃於二十八日派員率勇將所搭之棚拆毁一空洋人往見駐京使臣懇其轉圜嗣復沿街補貼招單定於八月初三日在崇文門内迤西城根路北緑大門内演唱各種洋式戯法步軍統領因係無關地面考成遂亦不復禁止○傳聞東省土匪勢甚猖獗朝廷電諭統帶武衞左軍馬軍門玉崑勦撫又密調大名鎭總兵張總戎玉書統帶馬軍五營馳赴天津聽候調遣 
[粤海珠光]  
　　廣州訪事人云省垣大市街五仙觀爲羽士清修之所歴年旣久未免丹青剥落棟宇欹斜現議籌欵重修日来己鳩工庀材大興土木矣○善後釐務兩局會辦蕭觀察炳堃張觀察銘澍仙逝後接辦者尚無其人大憲以兩局責任綦重特委馮仲梓方伯爲會辦其釐務總局坐辦一差則委署廣糧廳徐東巖别駕兼攝 
[月帶橋玩月記]  
　　温州訪事人云郡之東山有謝池焉水石清幽天然圖畫池上小橋名月帶每届中秋之夕月到天心遊人如蟻無不駐足於虹腰雁齒間樂此良宵也○新任永嘉縣查石生大令蔭元於本月初十日頒發紅諭詹吉二十日履新○温郡土藥局事宜現經上憲委署永嘉縣泰鹿苹大令國均兼辦前土藥局委員金墨臣大令被人禀訐於本月十一日交卸局務十三日清晨附普濟輪船至滬然後赴省銷差○超武兵輪船裝送来温之勇由武員黎君管帶本月初二日拔隊出城分駐樂清縣境大荆虹橋楊公嶼等處以資防堵○樂清縣境楊公嶼山僻之所舊有土匪巢穴目下台黄等處又有亡命之輩嘯聚其間一經大吏撥勇駐防想若輩當銷聲匿蹟矣○洋務委員郭外峰司馬任事有年現經上憲委署定海理民廳篆遺差另委蘇以莊少尹克敬接辦○中西學堂由郭外峯司馬籌捐創辦原爲培植人才起見肆業者均屬俊秀子弟分班課讀井井有條近因郭司馬己赴定海新任所遺監督一差改委鄭紹平少尹承晟接辦○雙門馬頭招商局之右夏姓板行向係平屋近忽改造棧房招商局中人惡其遮蔽樓窓以致齟齬旋有人勸令夏姓將地售與局中得洋銀二千四百元 
 
 

Page 3

 
 
[上海官塲紀事]  
　　日前松江府濮紫泉太守蒞滬謁見新任江蘇巡撫鹿芝帥現己公畢於昨日返松上海縣王欣甫大令前往馬頭恭送○昨晨新任江蘇巡撫鹿芝帥命駕進城遍往文武各署謝步至縣署時縣主王欣甫大令飭丁擋駕○新任蘇松太兵備道余晉珊觀察擬於日内往金陵謁見督憲劉峴帥然後回滬履新○昨届中秋官塲例有賀節之禮清晨署江海關道曾經郛觀海防同知劉乙笙司馬上海縣王欣甫大令英法租界會審公廨翁朱二讞員提右營廖楚材叅戎二品頂戴二等寳星江海關雷稅務司及山西匯業各號主均命駕至北河南路天后宮側出使行轅賀新任江蘇巡撫鹿芝軒中丞節禧曾觀察復順道至垃圾橋北堍黄姓家廣東巡撫德靜山中丞行轅禀謁德中丞中丞以禮接見○新任江蘇巡撫鹿芝帥定於日内乘鈞和兵輪船至江寍與督憲劉峴帥面商要公然後赴蘇履任○調任廣東巡撫德靜山中丞定於今明乘安平輪船赴粤東接篆 
[監司蒞滬]  
　　新任蘇松太兵備道江海關監督余晉珊觀察由福建省垣乘飛捷兵輪船来滬昨日清晨八點鐘時駛抵小東門外招商局金利源碼頭本邑文武印委各員均往迎迓法界捕頭克賴美飭各包探帶領夥役至馬頭彈壓觀察旋卽登岸坐緑呢大轎進城至敬業書院行轅暫駐 
[慶賀良宵]  
　　昨爲中秋令節環洋塲十里内居家鋪户莫不引觴稱慶共樂良宵所惜簷溜如繩淙淙不絶致姮娥三五苦被癡雲所隔不能正面微窺耳英界公廨讞員翁笠漁直刺循照向章暫停訊案清晨署中書役咸遞呈手版叩賀如儀 
[斥革夫頭]  
　　日昨南市二十三七鋪巡防保甲局黏有示諭云據夫頭陸餘慶到局禀控陳阿二卽渾名籮間阿二霸佔行業滋事拆梢有壞行規懇請重究等情查陳阿二委實不安本分屢次肇禍早經前局員驅逐出境又經前總巡葉拘押懲革各在案今竟膽敢違諭逗留本鋪影射當差遇事生風藉端訛詐不受夫頭約束實爲民間之害未便冉事姑容合卽傳諭革退仰本鋪人民知悉以後有事仍飭舊夫頭陸餘慶另派輿夫當差倘有阿二羽黨出頭把持訛詐許爾等扭送来局究辦不貸切切特示 
[主筆被押]  
　　有孫福者年己古稀賃屋英界三馬路中開設包飯作前曾承辦某報館之飯被欠洋銀四十餘圓索之不還則扭入捕房呶呶聲訴如是者非一次矣昨日孫以節屇中秋急須料理乃具詞公廨控乞提追讞員翁笠漁直刺謂報館爲極有體面之生涯何致區區飯資竟圖胡賴遂飭公差會同包探立提該報館主筆秦鶴祥追繳及持票而往告以事故秦稱此欵早經理楚執有憑據是以堅不肯行不得己告之捕頭捕頭正言斥之始隨公差到廨直刺著仲候訊追 
[惡少傷人]  
　　前晚有年約而立之人冐雨至英界大馬路忽一惡少短衣窄袖乘脚踏車而来電掣風馳揚揚自得不隄防將其人撞倒跌傷鼻準血湧如泉比巡捕見而追拿則脚踏車己捷若猿猱如飛而去矣 
[火厄未成]  
　　滬城上海縣署迤西某紙店於前晚夜半時忽然火起吳回煽燄滿室通紅四鄰聞呼救聲立時出救得以汲水澆滅未致成災然己間不容髮矣 
[上海巡局紀事]  
　　南市大南門外馬家廠江蘇海運局後向有太平水池滿注清泉倘遇火災藉資灌救邇因年久滲漏由司事陳某雇匠興修前日忽有隣右朱榮春朱榮榮等人出而霸阻并將穢水灌入池中陳遂函請二十三七鋪巡防局員盛雨村二尹飭地保傳案訊究二朱同供小的等不敢阻止工程惟陳勒派小的等雇工兩名每名每日給錢四百文求恩鑒核二尹諭以嗣後不准再將穢水傾入池中如違重究不貸○前日二十三七鋪巡防局員邱友齡二尹行經南市外倉橋見小車夫王二寳載運米石横衝直撞而来二尹喝令暫避王出言不遜怒命家丁拘至局中掌頰五十下以示薄懲○前日十六鋪巡防中局勇丁張福生行至南市龍德橋附近突被合興猪作屠夫陳長庚夏如清等扭住攢毆略受傷夷因回局訴知局員文斌臣二尹二尹六飭巡勇將陳夏一併將案研訊陳夏自知罪戾求太湖水師砲艇上某哨弁給以名片到局求恩二尹准之 
[法界捕房紀事]  
　　前晚老北門外瑞豐衣莊被賊撬門而入竊去衣服若干件昨晨開明失單投報捕房請爲查緝旋由包探拘獲竊賊某甲帶至捕房捕頭令押候解送公堂禀請讞　朱森庭明府訊究○偷兒某乙不知在何處竊得熨斗一具持至某押店求質被包探緝獲連贓帶入捕房捕頭令押候解送公堂禀請訊究 
[美界捕房紀事]  
　　昨午印度人某甲在西華德路王家宅左近與本邑人王某兇毆額上受傷血流被面某號巡街華捕喝阻不依因之一併拘入捕房捕頭飭送受傷人至同仁醫院醫治○昨晨江北人劉阿勝混入西華德路甬人某姓家圖竊經某姓拘獲送入捕房捕頭令押候查明曾否犯竊然後解送公堂禀請讞員翁笠漁直刺訊究○昨午百老匯路某米行夥何某至鄰近甬人朱姓家收取米價朱無以付約以緩日歸清何不允致相口角旋互扭至捕房聲訴捕頭告以事涉錢債非捕房所應理遂一併麾之使出 
[擬設海上養蒙學塾啓及章程]  
　　竊維治亂之機繫乎風俗而風俗之本繫乎童蒙是以端風俗者不於風俗中求也顏氏之推有言教婦初来教子嬰孩子朱子輯小學一書以資養正識者謂功不在曾子作大學下誠以性相近而習相逺論其近則陽明所謂途之人皆爲聖賢論其逺則充類至盡竟有不忍言者孟子所謂異於禽獸者幾希抑且有禽獸之不若者矣然其關鍵祗一習字習於善則善習於惡則惡習莫要於少時不習於善未有不習於惡者無中立之勢也海上五方雜處風俗之敝視他處尤劇所見所聞善一而惡百欲其自習爲善不習爲惡不亦難哉豫熙下車伊始卽以整齊風俗爲念而地大物博未易從事適翁君笠漁矢寅恭之忱爲將伯之助而是邦大夫之仁者與夫士之賢者語及斯事具有同心不終朝而諾者聯集可知人之欲善誰不如我所慮者甘𪷳莫灑乎千畝美蔭有待於十年亦惟得尺則尺得寸則寸不計其功不謀其利河流萬里爰始於濫觴太行三山或移於曠代敬儗先設十塾以作算家起點嗣後漸推漸廣起於一點者安必不終於恒沙於以户革澆風人游熙宇固亦誓願中不可少者也所冀匡時碩輔翊運名賢擴己溺之懷而參以學術作人倫之鑒而宏此逺謨豫豫雖譾尚願執鞭從後章程列後海鹽王豫熙謹擬一義塾之名幾於數見不鮮或恐人不樂就蒙以養正本塾志也儗卽命名養蒙以作聖之基期望後學且亦不當自居於義故但稱學塾一經費爲第一難事兹儗就各同志量力勸募暫擬每塾約歳備二百元以資各欵仍陸續籌費以待不時之需其有愚而不能讀者略倣天津廣仁堂力田工藝章程分令學習此是後事務使人各有能不爲遊惰所謂勤則思思則善心生此爲本塾宗惜一子弟自七八歳以上十六歳以下均准報名入塾惟須具保狀甘結如有不遵章程難期啓發者由本塾嚴加管束届時不得以領回爲詞稍事姑息必不得己然後撤退一每塾以二十人爲率無論曾否讀書識字及身家如何祗須寒苦子弟無力從師者皆可来學不取脩金惟塾中但備茶水不供飯食亦不留宿矣將来經費充足再議膳宿一十塾酌分十處今儗分叚借地惟擇邊隅貧户較多之處不取中市殷富所在緣本塾專爲貧户而設一事權必須歸一各塾教習勢必意見紛歧故必於十師之外另聘一專司各塾教學事宜之人庶可十塾聯爲一氣且可作各教習之標準至所讀之書所習之業並一切事宜須會商各董妥而後行一各塾宜編名號今擬以十字分題曰學乃身之寳儒爲席上珍名號旣定卽便稱謂造册等事亦易披覽章程未畢日續登 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　鄉民趙仰山趙湘濤趙雨亭昆季三人聯名投縣控族姪趙雲峯串通地販馮賑揚黄少齋吞没祖遺田地王欣甫大令准詞提集人証倩襄讞委員馬清渠明府訊斷趙雨亭供湘濤近己身故仰山思病未到小的等前將坐落三十九圖之田單兩紙托族姪趙雲峯向人抵借未成向索原單稱己遺失後查悉伊將六分餘之田單一紙向人抵借錢十年文小的卽備價贖回尚有　百八十六號地五分餘之田單伊出立遺失據不料馮振揚竟持此單前来管業向伊盤詰稱由黄少齋賣下顯係串吞求卽追究遺失據呈案趙雲峯供稱並未收過趙雨亭之田單亦未出立遺失據實係誣告馮振揚供此地確係黄少齋價買不知伊等有此情節黄少齋供趙雲峯素未謀面此田乃趙大鵬賣来由朱錫仁爲中趙孟飛代筆旣而監生轉售與馮振揚亦朱爲中趙大鵬不偕原中到塲　自往馮處收價明府曰黄少齋賈趙大鵬之田轉售與馮振揚而趙大鵬獨往馮處收價原中並不同往所控串吞事己顯然况馮振揚黄少齋專販地基並不部署清楚以致控案重重殊爲可惡著押候補提趙大鵬到案追究馮黄叩求交保候訊明府允之從寛交的實保人具保○新充糞頭周金藍與舊糞頭兪錫林等爭奪挑糞地叚屢肇釁端王大令諭候同仁輔元堂曹董妥議前晚馬明储提訊周金藍同夥張曉先供此事業經曹董調勸妥洽以滬南毛家弄爲界劃分南北南歸舊行北歸新行以後决不滋事兪錫林張長順童大昌同供小的等並未聞曹董分劃地叚之事此係周姓虚言兩造在案前嘵嘵爭辯明府向之喝止援筆判曰兩造仍在紛爭飭著再同往請曹董議妥限兩日内禀覆如再爭執一併革究 
[英界晚堂瑣案]  
　　羅鶴林扭投捕房訴稱顧士雲誘姦妻子孫氏捕頭令五百五十六號華捕拘孫送至公廨讞員翁笠漁直刺諭令分别看管前晚倩襄讞委員張柄樞司馬提訊羅供小的係寗波人在某烟館執役娶妻孫氏己閱十有一年生有一子年甫七齡不料孫氏不安於室竟與顧士雲苟合近由鄰婦某氏訴知小的因於前日清晨破扉直入見顧與孫氏交頸酣眠不覺怒從心起將顧髮辫剪去呼集鄰人連妻捆縛交巡街捕解入捕房轉解案下叩求嚴辦羅孫氏供去年四月間小婦人與羅私識嗣因不顧家用屢向顧士雲借貸前日又因索借不遂致誣誘姦尚求明察顧供小的係崇明人與羅均在同興烟館服役並無誘姦孫氏之事司馬以孫氏供詞狡展喝令掌頰二百下顧重責二百板具改過結孫氏嘵嘵置辯司馬怒甚又令掌頰一百下再責手心二百下飭具甘結一併逐出○金應氏控張阿二將子誘匿張司馬提訊之下金應氏供去秋九月間隣婦張陸氏生有七齡之子因無力撫養賣與小婦人爲螟蛉子曾出洋銀二十四元不料本月某日被張陸氏之姘夫阿二領回藏匿小婦人四出找尋杳無蹤影詢之陸氏倦稱不知嗣經小婦人查明實被　二誘去是以投報捕房捕頭派包探將阿二拘獲張陸氏知事難了結遂領孩投案求恩給領阿二供孩係陸氏自行藏匿與小的無干求明察張陸氏供小婦人夫死無依將孩售與金應氏爲子實得洋銀二十元此次張阿二忽起歹心將孩領回小婦人查知卽往抱回送案訊至此原差禀稱此孩確在張陸氏處經小的押同張陸氏前往領来司馬以張陸氏供詞刁狡喝責手心一百下張阿二從寛免究著各具安分結該交金應氏領回撫養○陳中元扭控周小寳串同李明淵誘拐伊女大寳經張司馬提訊陳供監生向居法租界老北門外己歴三十餘年與周比鄰監生生有三女長女名大寳尚未許字周時至監生家母親見其形跡可疑屢向申斥至本月初七日彼竟串同李明淵誘令大寳席捲而逃所失金珠首飾值價頗鉅監生向周理論周令偕往治下億鑫里訪尋並無下落因此扭案叩乞究追周供小的在法界某雜貨店執業與陳比鄰許久不至陳處前日陳忽稱長女大寳被人誘拐囑小的帮尋然小的實不與聞此事求恩交保開釋司馬訊知事在法界著將周嚴加看管令陳自投法界公堂控告候讞員朱明储来文移提歸案訊辦○周詠春控陳華華不給地租及拆屋銀兩經讞員翁笠漁直刺訊究陳供田單己被汪海帆騙去因飭將陳押候補提汪海帆到案訊追汪知事不得了遣家丁李九投案禀訴直刺飭將李看管卽提原中王方氏及吳汪氏至案前晚清襄讞委員張司馬研訊周投案請追代付地租及拆屋費銀五百兩陳華華卽鄭慶華供田單自涉訟後己被汪海帆騙去叩求押繳且汪另有筆據一紙在小的處尚求明察吳汪氏供小婦人並未作中田單實被汪海帆騙去王方氏供湖北人前年冬間陳將田單五紙倩小婦人爲中押在山家園汪海帆處得洋銀六百元以後之事概不知情李供家主汪海帆前爲德豐洋行買辦光緒二十三年十二月除夕陳華華之姘婦吳汪氏倩王方氏爲中將田單五紙向家主抵押洋銀六百元言定每月一分五釐起息至去夏四月間結欠利息洋銀三十四元屢索無著吳汪氏又倩原中王方氏向家主商懇添借洋銀四百元合作一千元言定年内爲期過期不贖作爲賣絶並未立據司馬謂爾主人旣由吳汪氏抵押田單豈有不立憑據之理顯見拐騙無疑復詰王方氏添借定欵爾會作中否所取洋銀何人過付氏言語支吾李九聲稱王方氏偕吳汪氏来家議定之後洋銀由小的過付司馬以汪騙取田單掯不繳案又遣李九串出王方氏来案搪塞情殊可惡著將王方氏李九分别看管候繳出田單復訊核斷如違提汪訊辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
