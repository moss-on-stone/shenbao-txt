# 1887 - 214 - 4905142

 

Page 1

 
 
[石印國朝先正事略出書告白] [  點石齋代啓]  
　　平江李次青先生手輯先正事略一書一中分名臣名儒經學文苑遺逸循良孝義凡七門人爲一傳者計五百人附見者六百有八人我朝肇興東土二百數十年間名卿鉅儒鴻逹魁壘之士之應運而起者其訏謨政績具在國史類非草野之士所能窺得先生之書而讀之俾知昭代人才實邁前古而尤有以發人觀感之心要不僅徵文考献足資掌故已也書訂八本價洋三元向南北申昌還讀樓及各書坊城内寳順坊等出售此佈 
[開印月令粹編告白] [  點石齋代啓]  
　　月令粹編一書江都秦昧芸先生所手輯捃摭富而選擇精足賅小正豳風月令之全本齋業已開印約本月可以出書海内士林度必有爭先快覩者矣特此佈知 
[石印增廣時韻合璧後附檢韻成書] [  點石齋啓]  
　　合壁一書係　氏輯珠璣集成音義註異同辨及漁古軒而成附以詩腋誠韻學之書本也厥後翻本迭出增補不一或文選解題賦彚錄要或虚字韻藪初學檢韻兹合各家互見者悉爲增入復以子史題解增列第四層卷尾書眉幾無餘紙尤爲簡而能賅用宋字依原本行列重鈔再三詳校石印成書較之他本韻脚顛倒字畫譌脫者實爲精審閱者鑒之合裝六本外加綾匣定價兩元南北申昌掃葉江左文王芸湘萬卷各書坊均有寄售躉者從亷請至千頃靈面議 
[濬黄誌喜說] [  中冷詞隠]  
　　有倦游生稅駕申浦晤逆旅主人李君杞臣杯茗論交朝夕過從一日者酒酣耳熱縱談天下　停觴太息　予嘗適燕豫歴齊魯竊嘆山東黄水爲災歴年屢堵屢决生民蕩析離居困苦不堪言狀朝廷軫恤民瘼發修築截留漕粮以拯飢溺　帑不知凡幾東南諸大善士設法賑撫心力俱窮而水患仍未稍紓其果天災之難弭歟枊亦人謀之弗臧歟推原其故悉由海口淤塞欲圖挽救首重疏濬海口俾尾閭得以宣洩庶　逆行横决之患惟注下回在濬淤而善事必先利器近來各處挑挖河道間用外洋幾器　黄河水急灘多來去無常變遷莫定聞上年曾購有車辱挖泥機器並訂造小火輪解東遷地弗良悉成無用之物又查黄河水挾沙行水緩　停積久遂成淤淺昔有用混江龍鐵掃帚以民船拖帶刷　笨滯難行亦仍未能得力自古有治人無治法子閩　英才留心世務與當代名卿賢士大夫遊足　半海内亦嘗間有宏濟艱難之彦出其聰明材力捍災而禦患濬流而導源上釋九重宵旴之憂勤下拯億兆昏　之困厄者　曷弗攄成竹之在胸　粲花之妙舌爲僕言之毋隠李君曰唯唯謹聞命然先生第知前此之治河民窮財　徒興扼腕之嗟而未識今日之治河費輕工　幾若反手之易也自張閬齋中丞撫東以來自擊心傷急籌良策期爲一勞永逸之計以海口淤灘人力難施擬用機器船隻節節疏濬入告奉旨議准飭下施行於應趕辦各工一一興修以固堤防外巡閱海口體察情形酌購機器而又慮任事者之難其人也平日留意人才時加物色夙稔魏温雲觀蔡昔年奉曾又正公調辦黄河工程總局又隨李傅相辦理洋務機器局才大心細爲守兼優事必躬親始終不懈久爲當道所器重爰由豫省調東藉收指臂之助奏派來滬籌辦濬河機船盡心考究加意講求繪圖定式命發昌　器船廠創造平底雙輪刷沙機器船一號　稽督率指授機宜平底則不致擱淺雙輪則駛行倍速隨帶刷沙機器終日飛行不假風力更覺靈便不但爲中國所未見卽外洋亦所罕聞實創千百年未有之奇並於各種機器因地制宜擇用兩種以大號機器疏通鐵門闗以外之淤由外逹内以抓泥機器挖取鐵門闗以内之淤自内及外條陳東撫憲悉如所禀辦理又素知英國布早斯門廠所造之器料實工堅爲毆洲各國諸廠冠命瑞生洋行代購抓泥機器一副先行試用五閱月而機船等項告成尅日解赴東省夫洋人挾奇巧之披以半利故高其值售諸中國凡來滬定購者非圖分潤以肥已卽爲其所愚往往價屬不貲而器多苦窳今則遠慕中丞之身任艱鉅以國事爲家事親見觀察之力矢慎勤視公事如巳事微特不敢欺抑亦不忍欺自來製造之精經費之省無逾於此要之非中丞知人善任末由彰觀察之賢勞非觀察碩盡精思孰克副中丞之委託天作之合相與有成雖觀察不矜其功不伐其能事事皆禀承撫憲未嘗專主而中外咸知華夷共仰靡不交口而舉其能翹首而望其功行見安瀾有慶順軌蒙休挽旣倒之狂瀾作中流之砥柱吾爲觀察頌尤爲山左之生靈幸焉而今而後先生可勿憂治法難籌與治人罕覯矣倦游生聞之轉憂爲喜避席而謝曰蒙山澤之癯見聞孤陋微子言幾疑河患爲天數非人所能挽回又烏識不拘成法獨出新意有卓卓如觀察其人哉爲之執鞭所忻慕焉顧僕老吳家無担石儲與其出門惘惘多内顧憂曷若效鳥倦而知還不作鯤圖之遠徙子華年鼎鼎大才槃槃益之以履厚席豐及是時而飛鴻遇　附驥名彰不難立致通顯湖鬱鬱久居此爲語旣畢乃各滿飲一大白而命司書者叙其間答之詳以誌喜時丁亥立秋前九日同客申江 
[諭旨恭錄]  
　　六月十五日奉旨户部郎中員缺着富勒渾補授泰東陵工部員外郎員缺着奎恒補授 
慕陵工部員外郎員缺着玉瑛補授光祿寺署丞員缺着菩蔭補授鄭嵩齡着照例用王芝祥着照例用德　着准其補授保留江蘇補用道凌蔭廷籖掣河南補用道蔣松齡簽掣直隸補用知府龔壽昌簽掣安徽補用知府楊綜清分發江蘇補用知府許寳書王廷訓分發浙江補用知府彭世彦分發江西試用知府檀球簽掣山東補用同知吳鴻慈簽掣河南補用同知陳延得保留甘肅補用同知劉金藩分發江蘇試用同知何希曾分發南河試用同知路孝思分發雲南試用同知謝兆恒簽掣江蘇補用知州楊增芳分發江蘇試用通判恩芳分發河南試用通判韓炳分發江西試用通判廖倬清分發湖南試用通判齊廷翰分發廣東試用通判蔣文英分發兩淮試用鹽運判彭世榮分發陜西補用知縣劉世昌分發四川補用知縣朱德澤分發廣東補用知縣佟培之籖掣河南補用知縣于定一保留陜西補用知縣鄢嘉騏籖掣貴州補用知縣楊廷傑分發直隸補用知縣王曾彦保留甘肅補用知縣錢鏡南籖掣湖北補用知縣謝元租保留四川補用知縣李光熒分發江蘇補用知縣胡啓榆孫寳穀分發江西補用知縣朱盛猷分發江蘇　用知縣羅遵祖分發四川試用知縣張蘭分發山東試用知縣郭鴻賓分發長蘆補用批騐所大使屠乃照分發兩淮試用批騐所大使陳儒 
 
 

Page 2

 
 
章分發浙江補用鹽大使黄毓華分發四川補用鹽大使劉伯驥分發兩淮試用鹽大使鄧彝鏡分發浙江　用鹽大使尹彥銘分發兩淮試用鹽大使章守誠籖掣兩廣試用鹽大使余　球俱照例發往陳建候着准其於知府任内卓異加一級仍註册候升魏樾着照例用欽此 
[聘用日人]  
　　駐紥日本徐孫麒星使奉李傳相文聘請日本礦師一名赴黑龍江　騐礦苗以備開採星使當卽商之日本外務省嗣由遞信省榎本大臣推荐以百金聘定杮川文吉此人向在俄國學習久經考試錄用此次派充是選定爲日本國中首屈一指本月初旬徐星使備文並派八品頂戴通事王輝章　今前往十三日由　崎搭坐三菱公司敦賀丸輪船赴天津當俟投文傳見後發往該處又巡撫銜督辦雲南開礦事宜唐鄂生中丞行咨總理衙門調遣神户理事府文案官于君德懋令雇日本伊豫國别子銅山礦師二名卽由于君帶往雲南不知該日人果能超出西人以副華人之望否 
[日本大風]  
　　本月十三夜日本忽起𩗗風長崎港尤甚兩師隨風伯而來一時波濤驟起如萬馬奔馳次早狂颷未息港中沈没船隻不計其數就所知者言之大波户海豈　没民　二艘倉庫船一艘　　町　邉漂來一艘船於岸上港外高島炭坑裝積煤斤船内十八艘交相繫住始幸無事外　艘已不知飄往何處五島町冲沈煤船一艘所有是曰開往海島町之俄公司輪船及開往天津之敦賀丸旨因風折回餘如砂防堤堰　　破壞倒塌者亦有數起人則有車夫五名在居留地大浦塲待　忽一陣風來吹入河内四人本　　卽　　而上一人則　葬魚腹幸旣起之四人投網撈獲得以更生又自十善寺鄉組屋某行至六號波户　　風吹倒海灘拚命扒上摸索懷中失其銀包三十三元復回至海邉見犢算褲污於泥中銀尙在乃大喜取歸詎料踉蹌之間又致跌撲抵家檢點銀仍鳥有如此人者二次魂消膽落失其銀而存其身亦云幸矣 
[九江凉意]  
　　湘人范某在二套口充水軍而立之年尙未授室適有興國州某氏婦文　新寡妖冶動人隨姑流寓九江意欲琵琶别抱范知之諄許　媒爲之　合月初某日賦桃夭焉地痞花魏李三人平地生波誣范拐帶拔至下磯灣花宅詐去制錢二十餘千洋蚨十餘元花則貪心未平淫心又熾更留婦奸宿一宵次日婦姑詣德化縣攔輿喊控鍾明府大怒立刻簽提花魏二人到案研訊之下判將花笞四百板魏笞三百板并掌頰八十管押俟李提到再行訊究嚴懲說者謂明府下車伊始而卽能實心任事除暴安良神君之稱殆無愧歟○自中和錢店失竊後連日鍾明府嚴比緝查迄今　獲邇日鳳凰橋某宅於夜間出柩來執　者忽見隣右某家屋瓦上衣物狼籍知爲梁上君子所竊秉燭照之高聲呼捉賊無藏匿處東手成擒　送捕署○十三日有江北人某甲在方永成錢鋪兌換寳銀一錠貯布袋中轉往品和元烟店購皮絲福烟偶不經心寳鉅忽不見甲駭異找尋無着乃號天大哭間欲詣縣署控清追贜不識能珠還合浦否也○重午迄今火傘當空　威似熾旱魃爲虐雨澤全無寒暑表升至百度有奇以致時疫流行多有朝發夕　者大碼頭某烟室夥晨起買土而歸偶呼腹痛遂仆臥烟榻倩人裝吸紫霞膏甫入口巳　　氣絶矣又新　木橋吳某年方及壯偉幹巨腹嘗自言一生從不知有疾病之苦近日偶患傷寒早經痊愈忽食西瓜一枚稍覺不適至天明卽斃命衛生者可不加之意哉○西闗外某客棧有一雛鬟化容月貌韶秀宜人而又聰慧絶倫能以眉聽目語以故芳名大噪無異善和坊裹端端茶商某甲見而悅之以白金百兩新衣兩襲爲纏頭　圖一夕歡繾綣情深大有願作鴛鴦不羨仙之意有無　數人意圖乘隙訛詐一夜竟破扉直入騷擾不寗斫柳摧花翻江倒海妓惟嚶嚶啜泣甲如覇王之被十面埋伏無從突出垓心幸某紳出爲排解無賴始各恨恨而歸 
[京師載筆]  
　　由津解京小火輪船一艘礮艇八艘前已綴登于報兹聞砲艇頭置洋砲一尊艙内則有小砲艙門旁置　又刀矛等械　船設一哨官及砲勇若干名盪槳者十數名礮勇月支薪水銀十三兩皆由津選撥技藝精强命中有准諳練水性深明駛馭之人以便充當八旗新設水師營兵教習一俟砲船造齊分撥各船教練云又聞日前海部大臣親蒞昆明八艇排列湖中並調外火器營水師砲船四艘會演水操云○本月初三初四兩日宣武門内皮褲胡同二龍坑海部總辦恩保庭　都統宅招三慶部演劇兩晝夜蓋慶祝懸弧令誕也○朝陽門外六里屯民人鄭某用土　擊傷伊父以致身死一案前　朝陽汃官獲解提署富以案情重大移送刑部近　刑部司員　訊數四鄭供稱家存土坯一堆久經雨淋赶爲收拾以免　落父親亦在　同料土坯傾倒將父壓傷身死督父聞知未悉前情卽赴本管地方喊告云研訊至再案無遁飾隨經鄭之母與母舅具結保呈未卜秋曹如何擬結也○舉辦大婚典禮一事迭登前報兹聞禮部請爲皇帝大婚典禮開單奏聞請旨遵行事恭照本年閏四　十四日欽奉慈禧端佑康頤昭豫莊誠皇太后懿旨皇帝大婚典禮崇隆允宜先期預備一切應辦事宜着派總管内務府大臣遵照會典敬謹辦理國家經費有常目下　頓武備需欵孔多各省時有偏災尤宜體念民艱愛惜物力朝廷躬行節儉爲天下先該大臣等務當仰體崇實黜華之意嚴飭各員認眞經理不准稍涉浮冒所有支發欵項着醇親王弈譞隨時稽查以期核實至各衙門應行滿辦事宜並着敬稽典禮先期具奏候旨遵行欽此欽遵到部臣等恭查會典事例臣部則例内所開大婚典禮曁册立皇后典禮及會典内所載大婚成案恭按皇帝大婚始納采次大徵次祭告次册立次奉迎次朝見次慶賀次筵宴所有應行禮節除俟舉行各典禮時由臣等分次繕摺恭進外其應偹陳設各儀物應欽遵懿旨先期具奏交各衙門敬謹預備謹按會典及則例所載名目件數繕具清單恭呈御覽伏乞皇太后皇上聖鑒爲此謹奏請旨○前報紀内務府司員率匠丈量禁内各門以便傳辦彩綢事兹己將禁門高下寛長尺寸並應行結束彩綢垂頭各項彩綢查照同治年間大婚成案應需五色綢十三萬數千疋凛遵懿旨力求撙節已飭估算房按照册報所量尺寸及所　數目務必核實計算尤須較上届省節力杜浮冐云○欽奉懿旨著户部先爲籌撥解交内廷銀二百萬兩備用等語迭經庫憲酌核不急之欵籌提足數奏明自初八日起每日解進大内銀二十萬兩十日解足以備大婚應需就近提動云○廣翼尉等禀請福大協揆文容二鎭軍謂 
南海各工現經停止所有各旗調撥彈壓之步軍營技勇官兵擬卽裁撤八成俾回本旗當差以節經費仍酌留官兵二成在彼駐紥俾資鎭攝各廠留看鍋炙人等云云按該官兵每名月支銀二兩計兵五百名今兹撤去八成月可節省銀八百兩有奇云○六月鑲藍旗應於富新倉支領甲米已於日前由署鑲藍滿都統豫邸赴倉將米陸續支領由官出售今已訂價開放弁兵領取按甲米一分應實領老米三石一斗現放米價僅給京蚨二十有二千云○鑾儀衛近奉諭旨舉行大婚典禮所有奉　皇后入宫應備鳳輿儀駕旗幟盖扇爪仗金吾鹵簿等儀節著恭照同治年間大婚辦過成案逐一遵照預爲新製一分以昭慎重○　署咨取出洋人員在署考　云云迭登前報兹聞總署校閱七十五卷妥爲甄别擇其學問淹博　論圓到於邉防海防鐵路交涉各事立言得體動中窾要者計二十八人錄取備遣旋於初四日將錄取之禮部主事李秉瑞等帶領引見恭候欽定又聞欽派李秉瑞等十二員出洋游歴由總署簽掣某員游歴某國飭令各員先後陸續呈報啓程勿得同帮前往以符原議此次奉准出洋游歴者係李秉瑞繆祐孫徐宗培金鵬傅雲龍劉啓彤程紹祖洪勳陳爔唐顧厚焜李瀛瑞云 
[臺撫奏片]  
　　再臺灣擬修鐵路創辦商務曾經臣附片奏請内閣侍讀學士臣林維源督辦因該學士取與不苟將來車路脚價期于涓滴歸公不虞中飽連日據林維源面稱所辦臺北沿山墾務新開田園俱定於本年秋冬清又逐叚分界以便將來陸續升科宜蘭現又有新墾舊墾爭產械鬥情事卽宜前往督同官紳清丈地方寛闊不能竣事商務墾務彼此不能兼顧商請奏銷銕路商務差使以免遺悮等情臣查林維源 
 
 

Page 3

 
 
所辦臺北墾務亟須清丈宜蘭八里沙地方本年三月經林維源督同官紳議開河道該處可墾田園數萬畝全係平陽膏腴之地新墾舊墾爭佔地界不時械鬥亟須林維源前往督同官紳丈清分界以免滋事所稱兩處不能兼顧亦係實在情形鐵路商務現經海軍衙門議准奉懿旨依議欽此咨行欽遵前來據商務委員已革道員張　祿浙江候補知府李彤恩等禀稱現由英德兩廠先行訂購鐵路鋼條三百三十里鐵橋二道火車客車七十具定於年内到齊股分銀兩陸續招集所欠無幾先由基隆造至彰化再行接續前進工程浩大必須二三年後方能完工並請派道員楊宗瀚總辦鐵路商務以便商情等因臣杳鹽運使銜新班先選用道楊宗瀚以知縣於同治元年投効大學士臣李鴻章軍營辦理文案隨營歴保首員留於河南補用於光緒十一年報　海防先選用其器局開廣辦事精實志趣遠大平時家居每以中國之大不能富强爲慮經臣函招來臺總辦　務實稱其選惟據楊宗瀚禀稱現屆輪選到班理應赴部投供合無仰懇天恩俯念臺灣分省伊始事事興創需才佐理飭部註明准將鹽運使銜新班先選用道楊宗瀚留於臺灣差遣營次遇缺卽選候選後再行送部引見至鐵路抽收脚價爲期尙早現由外洋開來鐵路脚價章程簡當詳明　毫不能舞弊屆時再由臣妥辦外相應請旨開去林維源鐵路商務差使俾其一意帮辦撫墾以專責成而收實效出自逾格鴻慈是否有當謹附片具陳伏乞聖鑒訓示謹奏 
[不認忤逆]  
　　前報載浦東無賴楊和尙時時穿窬行竊因案破獲管押捕房其父文采投縣控告忤逆由縣向捕房索回在路逃脫云云日前原差在引翔　緝獲解歸縣署前晚帮審委員宋莘樂二尹升堂訊究楊訴稱小的惟貧耳實無不法情事二尹再三盤詰楊矢口不移二尹飭仍還押侯伊父投案質對懲辦 
[籲請伸寃]  
　　前報載青浦人潘永發因江北人秦廉元掉換濕柴與之口角回船猝斃報經蒯大令臨騐候訊等情前晚大令升堂研訊秦供稱小的家中有老父年巳八十四歳　恃小的度日日前潘自巳跌仆於地小的跨過其身右脚略爲帶着不知伊如何身死屍叔潘耀昌供稱侄兒永發三房惟此一子小的年已老邁全恃伊賣柴餬口現在死於非命務乞伸寃屍妻林氏供稱丈夫無故被秦毆斃遺下一子三女黄口呱呱如何度日大令飭令退下靜候覆訊秦仍還押所 
[南令騐屍]  
　　昨報載改委鄰縣一事兹悉南匯縣袁明府於十九晚回署上海縣第二次差役到南得悉此信當卽赶回禀明龔仰蘧觀察時觀察正欲改委寳山縣聞禀遂復札明府到申檢騐昨日午正舟抵申江小泊大東門外大碼頭當卽帶同刑仵人等乘輿登岸至普育堂升座飭仵作如法檢騐上海縣原差帶領屍叔徐順德徐君瑞屍兄徐元林等在堂伺候旋據仵作喝報該屍委係因病身死明府離座親騐無誤順德等訴稱姪兒元和實於四月間被姚姓毆傷距斃命之日纔數十天豈非因傷身死現在情願自行棺殮惟求大老爺伸寃明府令具切結存案旋詣道瞿　覆想卽日須回南也 
[抵注轇]  
　　昨有浦東人某甲行至小南門外南倉地方與同鄉人某乙遇當卽扭住爭鬧不休好事者詢以故甲謂前年冬將田單一紙抵借洋五元言明今春取贖至期備齊本利贖取田單而乙竟遷延搪塞避匿無蹤旋查知此單巳由乙轉抵與别人借洋十五元是以扭之下鄉與之理論乙調我因尋生意到申並非避匿刻下正欲回家汝何得如此無禮於是互相滋擾甲欲扭乙赴巡防局控訴乙懼央同鄉之向在滬上生意者出爲担保限半月内歸還田單甲允之事遂寢 
[英界公堂瑣案]  
　　前報列窮究私販一事兹悉蔡子安所供股開之永義昶實係恆義昌牌號昨由蔡太守諭令鉛捕頭傳當日經拿私磺之十一號二道頭西捕　案隨飭差提到蔡子安李富成二人該西捕向蔡熟視良久又回頭顧李始禀稱是日見李挑私磺因卽拘拿時有戴眼鏡穿長衫之人曰戎往泥城　外開官硝磺銿此磺命出店人挑至鞭砲店富卽一併帶至捕房其人呈出上海縣牌票捕頭不知眞僞命送案下今見蔡穿短衣並不　眼鏡殊難辨其是非太守謂蔡前日固穿長衫戴眼鏡隨向蔡曰爾在捕房所供如是及到堂又供拿獲私磺販私人巳脫逃今西捕在此試問究竟如何答稱或者捕房傳言之悮太守謂所供大相逕庭何謂傳言之悮飭押候覆訊究辦○巡捕解送傳周氏徐秀泉到案蔡太守問因何事該氏供稱前與徐私識業已分離不料生有一孩忽無蹤跡諒被誘賣爲此紛爭徐供小的曾與該氏姘識從不知其有孩子今忽平空誣指致與紛爭蔡太守怒謂爾等均屬無恥之尤着卽一併撑出○三百四十二號華捕陳金榮禀稱昨日　差　經過四馬路西首聞呼救命聲因卽跟蹤察看見徐文才等毆打潘全貴徐文元二人向之喝阻反將小的兇毆致碎衣服并失時辰表小的無奈知照上差巡捕拘案請爲究辦潘供徐文元是小的之外甥與弟文才分家口角邀小的前往調停文才一味恃蠻糾人毆打及捕至又敢將捕兇毆文元供稱父親在日所有家產由弟文才經管及父病故盡被呑没因邀母舅理說餘供與潘同文才供稱現開米鋪文元確是兄長因不務生理流落在外父親故後無甚遺產况有父債理合歸小的清還今兄偕遠房母舅　全貴前來尋衅并有華捕陳金榮將小的毆傷反被報捕將妻弟童阿生移計馬慶桂等拘案潘稱文才自巳跌傷鉛捕頭稱三百四十二號華捕陳金榮此時並不上差且卽上差亦不派在該處巡察何得插身多事陳稱碎衣失喪亦屬咎由自取賈　領事向太守曰該捕　爲不是巳可概見太守謂該捕之多事咎本難辭旣　碎衣失表免議可也文元文才家務着自理處○西人别志訴稱有金表價值一百六十元交美記洋仃修理前日送來時中傭人馬春生代爲簽字將表收下並不交我向索支吾報捕拘案馬不應代我簽名務求根究馬供是日美記洋行送金表來時主人適在睡鄉故未告知代爲簽字旋卽携表上樓交與主人當有西人别旭之細　來生目見且平日福利老廣和等送貨或送字條來皆由小的代主人簽字主人平常最健忘今不知其表遺在何處來牛稱曾見馬接表上樓然並未見其交與洋東蔡太守商之賈副領事以該西人所控難憑姑飭馬交保俟查明實在情形再行訊理○包探王阿二禀稱前有某船主失竊千里鏡在押鋪吊贓著交竊犯未獲判罰押鋪洋五十元後有王桂生持千里鏡之押票至該押鋪加利當被扭交捕房轉解公堂經蔡太守升堂研訊王供票由馮阿四託小的加利太守令將馮指交馮稱有掛得買司交下太守因將王開釋押令馮交掛得買司此皆日前之事其詳巳見諸前報迄今日久未能指交因又將馮阿四送案馮供掛得買司現不知去向叩乞施恩太守商之賈副領事判馮管押兩月以儆○張子田訴稱昨見孩子拉住馬車後檔玩耍被馬夫李春三持鞭亂打小的偶爾阻止李卽與之尋釁致失鵰翎扇李供　車出外時常有孩子拖車在後討厭常是以持鞭恐嚇蔡太守判李管押七天○西人華白訴稱前用細崽許雲泉竊夫時辰表交捕送案請追許供友人陳廷章邀小的至妓院飲酒需下脚洋四元因將洋東之表暫押應用擬俟滿月支取工資贖出豈知卽被洋東查出小的遂卽直言陳　投案甲訴前情蔡太守商之賈副領事飭將許押侯吊贓冉訊 
[法界捕房瑣案]  
　　萬盛染坊主沈榮正控源利大靛青行張清源結欠往來并代墊銀共一千四百九十九兩有奇一案訊理情由己詳前報昨晨王司馬臨捕房飭提張詰問張稱現巳託人商懇先還銀三百兩餘出票據交執沈　並未有人說及司馬問究竟欠銀若干張稱尙未結帳因小的素不識字司帳先生不肯來算故也惟約計總　大約欠銀七八百兩之譜司馬向沈曰爾究被欠若干沈稱往來之銀張曾開帳來又去年永利貞控張欠銀管押捕房張屢次商懇代墊銀六百兩共結欠一千四百九十九兩司馬謂張曰爾當趕緊設法清理方能釋出張稱有 
 
 

Page 4

 
 
銀放出請保出　天卽行料理可也司馬謂且待料理至稍有頭緒再行交保○保大輪船水手拘送捕房管押有第一次計十九人第二次計十七人王司馬次第訊究前報均曾詳記情形現已陸續保出惟廣東人李英無人來保董友元巳經保去復由招商局送押諒有攫物眞憑無可遞飾故也昨晨司馬提李至案問爲　無人保爾答稱小的到滬祗五六月人地生疎誰肯來保司馬問爾住何處答稱住虹口廣東街同福里司馬謂押之亦　益處旣無人保卽行開釋李叩謝而去○前晚包探在浦灘巡至金利源碼頭見一人蹲伏棧房墻脚下向之盤詰初尙言語支吾　至無可飾詞始嚅嚅言在江寛輪船上竊得一包裹正擬上岸被船中人所見將包奪回扭住痛毆謂本該交捕房重辦無如開船急迫不及送懲敢奉老拳聊作記念隨卽展輪開去將我抛擲河溽包探搜其身畔有當票數張解送公堂經王司馬細心研鞫其人供稱小的姓周名榮貴安徽人現從松江來滬押票由許得桂交下司馬着掌煩二十下復加盤詰仍不實供著再掌頰二十下押候訊懲 
[奉題淞濵花影錄請武陵漁隠驪睡軒主西湖花隠同政和]  
　　花影重重當臥游傾城百美巳全收絶無烟火塵中染却有雲情紙上留自古雅　傳　事從今佳話播青樓不須選勝香巢路一覽斯圖驥可求[  種榆山人胡悅彭就正稿]  
[答八詠樓主謹次見贈元韻]  
　　瘦沈揮毫洵有神貽來徍句絶纎塵憐余轗軻多君意落魄江湖慨此身木得膽韓酬夙願何時訪戴話前因盛名八詠心傾久可許交聮入幕頻[  西湖花隠次山楊槐卿拜稿]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海北巿絲業會館籌賑公所經解山東順直賑捐藥丸啓]  
　　謹啓者敝公所經解嚴佑之大善士前後兩批共庫平銀八千兩藥丸等五月初十日報章登明疉接嚴大善士來電因有葬事卽日回南嗣閱盛杏翁　苕翁兩觀察電報苕翁巳抵山東　辦敝公所赶卽籌解山東庫平賑銀五千兩第二批　丸四大箱純陽正氣丸太乙救疫丹甘露午時茶并痧暑等藥共計九千六百服公文禀函匯票函　登萊青道　盛觀察轉解山東飭交金苕翁觀察領放○順直賑捐本年三月十一日解六枇公砝銀三千兩之後因數佑翁親往山東先行赶解　批子英四小兒隨梁資卿兄謝小谷兄諸位親赴順直寳坻查放連來禀尙少五千兩散放今湊解公砝銀五千兩第二批藥丸四箱純陽正氣丸太乙救疫丹天中茶痧暑等藥共計五千服函託天津廣仁堂楊殿翁轉解飭交子英四小兒領放○附啓者山東匯票仍託許春榮　翁　瑞林祥寳號匯解一零九四○順直匯票向巨興和票號匯價一零六七今回山東順直共解出規銀一萬零八百零五兩山東決口一片汪洋秋收無　　離莫告慘不可言已列報章恭呈諸大善士台覽敝公所發出少畬宗丈救命摺尙有八千餘扣籲求各省大善士俯賜設法籌莫俾得　時　濟以資甦困感戴仁施洵無旣極合併聲明祗希德鑒[  愚弟少欽施善昌謹誌六十八日]  
[助摭要]  
　　直東水災不巳而善士救災之心其何時能巳也粤東榷署三槐堂王善士病愈完願由志成信匯票號來洋一百元退隠松樵善士求兩目光明助九八元一百兩又求尊閫康健家口平安九八元一百兩由萬順豐號王栽蕚翁交來嘉佑堂金善士求病愈身安由晉甡莊來洋五十元余善士文爚奉尊人遺命以資冥福由其令叔交來洋二百元　溪青萊閣主人送少珊族姪中元節菲　　助賑欵洋一元在諸善長於抱恙之餘作救灾之計深明緩急定頌康彊若奉遺命於先人拯餘生於澤國資其妥侑亦善於纘承弓冶箕裘不難稱　矣天水氏少珊仁丈景生籍隸　溪好善有素其令郎振軒兄榮彥弄璋時適金澤龍風陡作鄉人屋宇傾圯紳士籌資脩葺其族叔青藜閣主人贈其孫彌月儀洋一元卽　函璧完洎移作撫　仁丈閱申滬報後將筵資洋五元委充善舉客臘仁丈逝世深爲惋惜現節近中元具族叔移儀洋一元助賑雖爲數區區倘共識遵循咸思提撥實於灾區賑欵不無小補焉用特併列報章以供德鑒上海北巿絲業會館籌賑公所愚弟少欽施善昌謹誌六月二十日 
[勸募一文願常捐啓]  
　　謹啓者敝堂每屆夏令向有施醫給藥之舉去年蒙何芸思大善士慨念貧病之苦况創立常年一文願捐專歸施醫給　之需深荷諸善士痌　在抱紛紛樂助敝堂亦藉以推廣仰副雅意無如就診者紛至沓來領藥者蜂屯蟻聚各專科悉心診視自朝迄暮有六七百號之多幾至應接不暇而經費頗鉅雖各善士常年捐助終覺绠短汲深本年天氣寒暖不匀病症更多時疫常見現屆夏令業己循照上年辦理而貧病苦况筆難罄述或症屬危險命在旦夕或病勢淹纒廢時先事若不及時診治勢必坐以待斃此情此景不忍睹聞爲此叩求諸善士不分爾我一視同仁已捐者幸勿聞斷未捐者慨解囊金則貧病已沾再造之恩敝堂亦免竭蹶之憂而諸大善士之膺福　如影隨形眞所謂與人方便卽是自巳方便也[  滬北仁濟堂司事代貧人百叩禱求]  
[上海三馬路與昌恊賑公所陳竹坪經收山東直隸賑捐六月十四日第七百十七次清單]  
　　靈字册成字第八百八十九號儀徵眞州存心堂經募無名氏洋十元甡記恆心堂二户各洋五元潤記洋二元五角膽記洋一元五角泰記半耕堂無名氏懋記無名氏五户各洋一元詳記德記柳同茂穆記季記無名氏寄湘書屋　記養記茂記十户各洋五角以上甘户共來洋三十四元由全泰盛局來○又册功字四百五十一號杭州馬所巷劉錩麟漣澄氏病愈完愿洋十元由老協源局來○又册德字九百八十號浙省菊生氏求　愈洋二元○又册成字七百三十四號海昌靳琴川洋二元由恊源局來○本埠東來升亦金鋪　來　滋堂洋十元談任之先生交來張雲齋求母陳氏康奏洋十元南巿淡過客銅洋一元銀耳釧一雙費鴻記銅洋二元仰日堂規銀十兩萬源泰節省西瓜資移賑洋一元甘門張氏求病速愈洋二元○蘇省潘某因有瘧疾求愈規銀七十兩瀏河隠名氏因妻臨產許愿助賑今果平安完愿洋十元○靜安寺申園桶捐散小洋一角錢一百三十六文○又西園桶捐曹秋記洋五元李逸仙求保西園平安洋一元散大洋二元散小洋四角又錢一百廿二女○作善降祥　三千八百三十一號本埠靈丹堂藥號交來清江徐氏洋六角湖南李氏洋五角又祁陽劉氏洋三角又唐聮元又氏又桂氏三户各洋二角以上六月共合洋二元○本日共收英洋九十一元規銀八十兩銅洋三兀小洋五角錢二百五十八文銀圈一雙合併聲明 
[上海四馬路文報局内協赈公所經收賑捐六月中旬清單]  
　　十七日本埠新泰厚票號交到江西藩署同誠堂經募述事堂吳天保堂顧强怒堂莊强善堂劉四户各銀廿兩務本堂崔五十兩協恭堂培德堂頼二户各十兩居易堂黨八兩載厚堂連修德堂王二户各六兩銘德堂周崇本從程中和堂王三户各四兩宣德堂洋廿四元無名氏四元無名氏一兩義和堂李二千文以上共合計江西巿平銀二百兩實　規元二百十四兩○瀘州電報局王柳堂先生送謝景宣兄湯餅會八元成都電報局周　庭先生送謝景宣兄湯餅會洋四元雲南電報學堂陳沁泉先生送謝景宣兄湯餅會二元高淳劉蘭堦先生送謝景宣兄湯餅會二元○本埠紫蘭街祥順置器店管韻樓先生募王錦齋一元沈蕩如五角錢老五經手各户四元又錢一千二百文管韻樓自湊三元又錢三百七十五文共合實收洋十元○潘月舫先生交來沈逋梅先生書潤六　○朱印善大善士五元○本埠豐泰庄局　從氏求安氏二户各一元隠名氏節省氏求安氏天水氏四户各五角○嘉興倪衣裳罄士虚對開一元○章練塘金恆裕飾店交來不流名保合家平安一元二角○漢口招商墓黄筱翁交江夏少愚氏二元○南巿錦潤堂箋扇鋪交來平江劉養田先生潤筆二元○作善降祥册餘杭胡　盛坤號幕居易堂四元姚偉　鮑頤生未佩生朱少梅揚增喜五户各一元徐春源姚藩伯　怡伯費鏡庵四户各五角居易堂四角王在章王則言范蘭生陳蘭生四户各三角胡仲御陳子聲諸過子徐秀章四户各二角　　　胡永源任桂生周錫榮蔣釣才洪阿福六户各一角○又　恊大號周隠名募李振剛陸德記席載記錢敦記姚品泉五户各二百衆友六百五十周友四百五十實收洋二元○使君受福册本埠裕通裕號交來寓津楊問樵先生代寄鄭東坡胡育齋兩君募榮陽生慎叙堂王子上胡世賢堂汪鳴岐鄭世義堂六户各一元耕餘堂二元明新堂嚴萱階黄亮齋天水居士黄亮齋五口各五角安都文王致中黎耀庭鄭景泮袁永昌堂鄒成德堂袁士忠何網堂趙鳳儀無名氏陳文超十一户各京東錢二千王致中京東錢三　　填本堂四明無名氏二户各京東錢四千以上實收洋十六元○受福册公字三十六號蕪湖招商局募車氏纎藴善女病愈三元　碧軒主人一元○有感斯通册功字寗波竹林　弇山經訓　八百○又　過字朱衡杓先生募雲記六角樂善堂四角無名氏五百　記四百興記知足居二户各二　全記三百六十道德堂二百四十補過子余姓二户各一百實收洋三兀○又　錯字漂陽全盛局交來平陽如川二千源盛和七十實收洋二元○本日共收英洋八十七元規元二百十四兩虚對開一元小洋二角錢八百文 
 
 
 

Page 10

 
 
   
 
 

Page 11

 
 
[光緒十三年六月十五日京報全録]  
　　宫門抄○諭旨一道錄前○發抄旨六道○直督李奏津海闗百六結　數摺○又奏知縣馮端人等對調摺○又奏旌奬道員蔣銘勳等助賑片○又奏廷彥署奉錦山海闗道片○又奏　縣陳壽椿　暫革片○又奏採購戰馬片○又奏州冋白曾烜請免扣選片○都察院松等奏四川文生郭海樓京控摺○西撫李奏任玉森署同知片○江督曾奏杭州織　　秀病故摺○六月十五日户部通政司詹事府廂紅旗值日無引見○廖壽恒請假　日○召見軍幾熙敬　萬鵬壽昌李又田○發抄錫綸奏請將　酒誤公之防禦革職奉硃批克興額著卽行革職該部知道欽此○張之洞奏請將欠解銀米之故令暫　勒追奉硃批周濟仁著暫○革職勝令該　屬依附完　餘依議該部知道欽此○請將欠解銀米之署東安等令摘頂限追奉硃批文　田郅軒尹兆烜均著暫行摘去頂戴勒限完解餘依議該部知道欽此○徵信册與錢糧奏銷册一併造送奉硃批户部知道欽此○解雲南銅本銀兩奉硃批户部知道欽此○延茂奏科試奉天旗民生童情形奉硃批知道了欽此○○欽差大臣大學士直隸總督一等伯臣李鴻章跪奏爲津　闗第一百六結洋稅收支各數繕單恭摺具陳仰祈聖鑒事竊津海闗收支洋稅徵至光緒十二年十二月初七日第一百五結止業經奏報在案兹據署津海闗道劉汝翼詳稱自光緒十二年十二月初八日起至十三年三月初七日止按英國三個月一結係一百六結期滿除外國船隻江海等闗免單銀五萬五千三百九十八兩一錢九分五厘招商局船隻江海等闗　單銀四萬二千九百十六兩三錢六分並未收銀外實計徵收進出口各稅船鈔銀五萬七千三百九兩人錢五厘一毫六絲七忽督飭委員會同稅務司詳細稽核調取收稅總册較對數目相符又收東海闗解到機器局四成銀四萬兩其開支餉需經費薪工各欵統共發過銀九萬四十五兩九錢六分六厘除飭分項造册詳咨外所有津海闗經徵第一百六結洋稅收支數目開覃請 
奏前來臣覆核無異理合繕單恭摺具陳佚乞皇太后皇上聖鑒謹奏奉硃批該衙門知道單併發欽此○○大學士直隸總督一等伯臣李鴻章跪奏爲知縣廻避姻親揀員對調恭摺仰祈聖鑒事竊巿政使松椿按察使陶模詳稱玉田縣知　　端人年六十二歳河南祥符縣優貢生由官學教習期滿以知縣分指直隸候補題補鷄澤縣知縣調補玉田縣知縣旋請開缺回籍修墓於光緒十一年十一月回直坐　玉田縣知縣十三年三月接准部覆尙未飭　新任四月初八日接據馮端人禀稱該員之子曾聘現任遵化州知州陳以培之女爲室於光緒二年十月締姻五年四月過門該員與該管上司直隸州陳以培係屬兒女姻親照例官小者廻避飭查屬實自應以别府相當之缺揀員對調查有河間縣知縣張彭齡年六十歳奉天錦縣拔貢生由直隸州州判分指直隸保歸知縣題補南皮縣　縣調補　間縣知縣光緒七年七月到任堪與對調具詳前來臣查張彭齡精詳老練講求吏治堪以　補玉田縣知縣三字沿河要缺所遺河間縣知縣三字沿河要缺卽以馮端人調補均與例章相符銜缺相富毋庸送部引見該員張彭齡任内並無承審積案處分雖有展參盜案並徵解旗租處分但請調係屬繁缺例得聲明免其核計應請准其互相調補除將張彭齡叅罰各案清册並馮端人廻避印結送部外理合恭摺具陳伏乞皇太后皇上聖鑒勅部核覆謹奏奉硃批吏部謹奏欽此 
○○李鴻章片再據報銷局司道稱湖北補用道蔣銘勳遵其故祖父母遺命捐助直賑銀一千兩又前任江蘇太倉州知州吳政祥遵其故母遺命捐助直賑銀一千兩洵屬克巳急公善承先志核興建坊定例相符具詳請奏前來應請旨俯准蔣銘勳爲具故祖三品封職議叙布經歴蔣冶故母三品命婦蔣吳氏吳政祥爲其故母二品命婦吳李氏各在原籍自行建坊給　樂善好施字樣以示旌奬理合附片具陳伏乞聖鑒訓示謹奏奉硃批著照所請禮部知道欽此○○李鴻章片再准盛京將軍慶裕電稱奉錦　海闗道廣蔭現患痰疾禀准開玦此次輪應直隸委署等因臣查奉錦山海闗道駐紥管口爲北洋通商口岸經收常洋各稅辦理中外交涉事件在在均闗緊要須得精細明練之員方可勝白查有候補班前補用道廷彦老成穏練辦事細心堪以派往接署除檄飭遵照並由慶俗等將遺缺請旨簡放外理合會同同盛京將軍臣慶裕附片具陳伏乞聖鑒訓示謹奏奉硃批知道了欽此○○李鴻章片再據藩司松椿詳稱調署大興縣知縣陳壽稽虧欠大城縣河淤租銀五百七兩六錢一分五厘又降補知縣李均豫虧大興縣旗租正耗並内結雜欵銀一千九百二十四兩六錢三分五厘鑾租京錢二百二十三串八百六十八文屢催未解現在該二員交代二參例限已滿以致現任無憑造册結報實屬玩違詳請叅辦前來相應請旨將調署大興縣事本任大城縣知縣陳壽椿暫行革職留任降補知縣李均豫曹行革職均勒限兩個月責令照數完繳逾限不完從嚴叅辦理合會同兼管順天府府尹臣畢道遠順天府府尹臣高萬鵬附片具陳伏乞聖鑒訓示謹奏奉硃批陳壽椿暫行革職留任李均豫　暫行革職均勒限完繳餘依議該部知道欽此○○李鴻章片再署正定鎭總兵番萬才所統銘軍馬隊儘先副將梅東益所帶藥字營馬隊均因逐日操演巡防馬匹間有倒斃亟應換補銘軍擬派守備潘　曾樂字營擬派守備范天貴前赴張家口多倫諾爾一帶各拂購　壯戰馬一百四押解回營應相據該鎭將具禀前來除分咨部察哈爾都統查照並咨行經過地方官照章餧養接遞護送久伏乞聖鑒飭部給票並由部知照張家口監督照例免稅放行謹附片具奏奉硃批兵部知道欽此○○李鴻章片再補選州同曰曾炟於光緒九年調辦旅順口公工程旋　往朝鮮防護出力保俟得缺後以知州用並加四品銜經駐札朝鮮總理交涉通商事宜升用道補用知府袁世凱委充商務隨員查白曾烜赴部投供註選今旣因公出洋應照章免其扣選據袁世凱禀報前來理合附片具陳伏乞聖鑒勅部查照謹奏奉硃批吏部知道欽此○○都察院左御史史臣宗室松林等跪奏爲奏聞請旨事據四川文生郭海樓以忿公統殺賄改書等詞赴臣衙門呈訴臣等公同訊問據郭海樓供年三十二歳夔州府奉節縣人綠哥弟會首李國貴因在縣境内勾匪私煎硫磺包藏不軌生與胞姪廪生郭殿元先後將其劣欵公禀府縣有案李國貴因此挾仇光緒十一年十月間探知生等在禹王宫清帳糾同高幗幅等數十人中途埋伏是夜郭殿元先歸卽被李國貴等戳毆多傷擡回殞命報　騐明傳案詎秦知縣聽受賄囑將正兇李國貴之名預先删除不報嗣經王知縣接審卽據高幗幅供係李國貴主謀李國貴賄令高幗幅改供頂兇該縣仍聽賄囑明知故縱並因生迭次上控挾忿愈深將生口供概行揑改輒呈生姪倚衿横行被高幗幅挾嫌毆斃係生親口供出仍將正兇李國貴改爲案証朦禀了案痛切骨肉之仇是以來京瀝訴等語餘與原呈路同查此案先經四川總督以高幗幅共毆郭殿元身死等因具題光緒十三年二月二十五日奉旨三法司核擬具奏欽此並據該督揭稱高幗幅因郭　元訛詐不休迭向毆打圑首李國貴不敢理處致高幗幅挾忿共毆郭殿元身死將高幗幅照擅殺律擬絞等因各在案正在會擬間據郭　樓以頂兇揑詞等情赴臣衙門控告臣等查核原呈所控各節是否該生砌詞翻控抑係該縣朦混定案自非再行研訊不足以成信讞相應請旨飭下四川總督提集此案人証卷宗詳細訊明據實覆奏以憑定擬除知照刑部俟奏明後再行核辦外謹抄錄原呈恭呈御覽伏乞聖鑒訓示再據該原告結稱生在本府控告一次臬司衙門控告二次學政衙門控告一次總督衙門控告一次均未親提合併聲明謹奏奉旨已錄 
○○李秉衡片再太平府龍州同知白萬鑅在任聞訃丁憂所遺員缺查有補用同知直隸州知州永福縣知縣任玉森才具開展勇於任事堪以調往署理據署潘臬兩司會詳前來除檄飭遵照外理合循例附片具奏伏乞聖鑒謹奏奉硃批吏部知道欽此○○兩江總督臣曾國荃江蘇巡撫臣崧駿跪奏爲新授杭州織造在江蘇境内途次病故恭摺馳陳仰祈聖鑒事竊臣等接據代理上海縣知縣蒯光華禀稱新授杭州織造恒秀於本年五月初二日行抵上海地方十二日忽染痰症醫治罔效卽於是日寅時病故業由該縣知縣會同該　屬將身　各事妥爲料理禀請分别奏咨前來臣等查該織造恒秀旣在江蘇境内途次病故自應由奴才等專摺馳報所遺杭州織造一缺應卽請旨簡放以重職守除咨明浙江撫臣查照外理合恭摺由驛四百里馳陳伏乞皇太后皇上聖鑒謹奏奉硃批另有旨欽此 
 
 

Page 12

 
 
[光緒十三年六月十六日京報全錄]  
宫門抄前○發抄旨四道○蘇撫崧奏盜犯周議生等正法片○又奏道員鄭官應開復征○將軍豐奏文奎等改歸江寗旗籍片○户部閻奏遵議州縣交代定章摺○將軍慶奏錦奉道廣蔭告病摺○院撫陳奏曾道唯鄒鍾俊調署州縣片○六月十六日禮部宗人府欽天監正藍旗值日無引見○分發道府凌蔭廷等謝恩○截取道鄭嵩齡預備召見○八額駙續假五日○召見軍機長善鄭嵩齡恩棠希朗阿○發抄張之洞奏亷州守吳錫璋赴任黄杰署肇慶守奉硃批吏部知道欽此○吳大澂奏琿春勘界保案内中書慶全等履歴送部奉硃批吏部知道欽此○崇善奏請將失察折滅草料之牧羣翼領等分别勒　摘頂奉 
硃批廣榮著勒令休致英翰署摘去頂戴該部知道欽此○又請將折减官馬口分之牧長等革訊奉硃批恩奎雙興著先行革職歸案訊辦餘依議該部知道欽此○○崧駿片再據丹徒縣　縣王祖慶禀報事主晏騰蛟等家被刼拒傷平復一案會營勘緝獲犯周議生袁金山卽王湘非甘金生卽甘細亭丁常華四名起出職物訊各供認曾充營勇於光緒十二年二月初四日聽從在逃之宗起城紏刼事主趙炳奎家得贓拒傷事主三月二十五日該犯周議一起意紏同袁金山等行劫事主晏騰蛟寓所得贓拒捕　實周議生另有夥刧事主王道成家及劉合興機房得贓二次袁金山另有夥刼事主王道成陳任氏家得贓二次甘金山另有夥刧事主劉合興機房得贓一次贓經事主認領正盜無疑禀經督臣以游勇結夥迭刧爲害地方自應嚴懲批飭常鎮通道親提研訊均供係游勇疉刧不諱復提續　夥犯何紹停等嚴訊相符奴才查光緒八年刑部奏定章程土匪馬賊會匪游勇案情重大均准京地正法卽經飭將周議生袁金山卽王湘非甘金生卽甘細亭丁常華四犯先行就地正法梟示以昭烔戒何紹亭等六犯各歸各案擬辦逸犯緝獲另結飭據該府縣核議詳由臬司備其供招轉詳請奏前來奴才覆核無異除供招咨部外理合會同兩江督臣曾國荃附片陳明伏乞 
聖鑒謹奏奉硃批刑部知道欽此○○崧駿片再案據浙江鄞縣監生潘仁銳禀控候選道鄭官應等合開仁泰昌川漢字號以織布等股票抵借伊所開太吉莊銀二萬八千餘兩置不理償控經府司詳請咨提解蘇究追屢提不到一再飾詞推諉延宕經前撫臣衛榮光耐片奏請將侯選道鄭官應卽鄭陶齋先行革職一面分飭勒提解蘇質訊究追各在案兹據原告潘仁銳以現由鄭官應挽中處理所欠莊銀二萬八千餘兩内有息銀五千數百兩携往不計外將所存各項股分票二百五十九張歸於太吉莊自行變售作抵又找付現銀一萬一千兩具結求銷等情禀經蘇州府飭傳該原告訊供無異詳由蘇州藩司易佩紳核明詳請開復前來查侯選道鄭官應前因久銀延宕不償奏請革職兹據挽中結算清楚由府訊明具結求銷合無仰懇天恩俯准將鄭官應卽鄭陶齋所捐候選道准子開復除分咨查照外謹附片陳請伏乞聖鑒訓示謹奏奉硃批鄭官應著准其開復吏部知道欽此○○豐紳等片再據孀婦李吳氏率子文奎等禀稱伊故夫總兵銜儘先候補副將桂發原係荆州駐防鑲黄旂二甲楚連兼佐領下人前於同治十一年歸入兩江候補派委巡查差使兼統帶旂營馬隊光緒三年蒙前江甯將軍穆騰阿奏保奉旨賞給總兵銜欽此兹於上年六月初二日在巡查差次病故遺氏等十數口無力回荆請將氏子文奎等歸入江寗旗籍效力當差等情當經咨行兩江督臣曾國荃查明該故員是否兩江候補旋准咨覆桂發留標候補有案奴才等伏查光緒十一年十月前常州營游擊富安之子凌泉因無力回荆經奴才等奏奉諭旨准其歸入江寗駐防在案今文奎等事同一律合無仰懇天恩賞准歸入江寗旗籍食糧當差以資報效謹附片具陳伏乞聖鑒訓示謹奏奉硃批著照所請該衙門知道欽此○○大仐士管理户部事務革職留任臣閻敬銘等謹奏爲遭旨議奏事查光緒十三年四月二十日軍機處交出軍機大臣面奉諭旨御史胡俊章奏州縣交代請飭部定章責成道府督催等語着户部議奏欽此欽遵將原奏一併抄交到部據　奏内稱查州縣虧空近有二等係病故之員一係叅劾之員迨至查抄萬不抵一道府爲州縣親臨上司果能於上下兩忙後及一歳之終將所屬州縣應解正雜一切欵項應留支者准其留支外其餘必勒限一月掃數解司否卽由道府詳叅州縣虧空該上司例應分成代　　飭定章通行等語臣等查州　虧空錢粮雍止年間欽　諭旨定條例分别治罪乾隆年間疉奉上諭嚴切申儆誠以貪不懲則奸不止法不立則令不行故凡遇虧空之　無不立辦且無不重辦當時大小官吏洗手奉公倉庫正供絲毫無欺職是故也數十年來車務倥　仕途淆雜朝廷崇尙寛大而巧宦因緣爲奸遂致錢粮正欵視如私囊隨意虧挪若已革已故之員其本人家屬皆拚一查抄之名將庫欵有意席捲假作虧空尤爲近年惡習各該上司曲爲彌縫往往虧空者不卽叅劾而叅劾者多已革已故之員迨至查抄萬不抵一甚且以查無其人必然登諸奏牘而國帑竟歸無着矣臣等以爲其懲於事後何如防於事先故於光緒十年奏定新章各州縣於上下忙徵完時將應解一切正雜欵項儘數解司該管道府直隸州親赴屬庫校對盤騐查明的數出具甘結送部較之舊例更爲嚴密各省督撫亦力加振作叅追之案比比皆是今該御史請將州縣正雜欵項除留支外勒限一月掃數解司否則卽由道府詳叅其意爲杜絶徵存不解起見與臣部前定新章實相表裏各道府州果能平時考查催提俾屬庫一無久存不解之項彼已革已故者自無從施其伎倆至所稱該上司例應分成代賠請飭定章一節查州縣虧空本有知府分賠之條道光七年欽奉上諭嗣後各州縣虧空銀米被叅後先在本犯及家屬名下照例按　叅追如限滿完不足數查明家產盡絶實在不能追繳者卽將未完數目作爲十成無論原案是侵是　俱着不行揭報之知府直隸州知州分賠五成勒限追繳其餘五成着失察之道員分賠二成潘司分賠二成巡撫分賠一成均照代賠例限按銀數多寡分年完繳倘有兩案准將前案銀兩佑限清數後再行接續追繳至從前已叅未結各案亦照此分别核賠等因欽此立法周詳似無可再議惟功令雖嚴而奉行不力且臣部則例屢經修改不免前後參差臣等公同商酌擬請明發諭旨飭下各直省督撫嗣後州縣正雜錢糧　課務須隨徵隨解其一切應解欵項亦必隨時解司不准稽延至於上下兩忙各截數後限一個月内解清倘有已徵未解者立　撤叅並責令本管道府直隸州親赴屬庫盤查核對加結申詳將來如有虧空卽將道府直隸州照盤查不實例議處一面於本員名下勒限著　如完不足數卽按所虧之數分作十成該管知府直隸州知州分賠五成出結之道員分賠二成失察之藩司分賠二成督撫分賠一成以示懲儆其有扶同　隠者弊在知府直隸州則令知府直隸州獨賠弊在名上司則令各上司加倍罰賠仍均照例議處又查史部處分則例内載督撫題叅州縣虧空卽于疏内將該管上司應否分賠之處一併查明具題若不聲明者降三級調用公罪等語應令嗣後各督撫奏叅州縣虧空卽隨案聲明如虧短之州縣將來無力完交或交不足數凡應行分賠之該管各上司職名一併隨摺開明以免日久推延易爲查考倘再漏未聲叙臣部卽照吏部處分則例奏叅如蒙俞允並請明諭通飭遵行至臣部則例中參差各條容臣等陸續奏明更正以期畫一所有臣等遵旨議奏緣由謹恭摺具陳伏乞皇太后皇上聖鑒謹奏奉旨已錄○○奴才慶裕跪奏爲道員病難速痊懇請開　回旗調理並請迅賜簡放以重職守恭摺仰祈聖鑒事竊查奉錦山海闗兵備道廣蔭前因失跌受傷致疾步履艱難禀准給假調理兹據該道以病中跌傷内損氣血停滯設法醫治未見輕减纒綿牀褥難期速痊假期已滿未敢戀棧誤公禀請開缺回旗調理前來奴才查係屬實自應准予開缺循例委騐取具供結飾將經手事件交代清楚冉行給咨回旗調理　查奉錦山海闗兵備道駐紥管口承辦中外交涉事件管理營務經徵常洋各稅加以奉省練兵籌餉稽查營口一帶厘捐亦委該道督率經理且有時與洋人晤商事宜任繁職重該道查係請旨之缺自應奏請迅賜簡放以重職守此次輪應直隸委員接署除咨直隸總督先行委員署理並咨吏部等衙門查照仍將該員開缺日期另疏具題外所有道員病難速痊禀請開缺請旨簡放緣由理合恭摺具陳伏乞皇太后皇上聖鑒再奉天府尹裕長遵旨入京陛見現係奴才兼署未經列銜合併聲明謹奏請旨奉硃批另有旨欽此○○陳彝片再壽州知州王鼎臣渦陽縣知縣符光鵬現均調省察看所遺員缺應卽分别遴員接署以專責成查有合肥縣知縣曾道唯人頗歴練堪以調署壽州知州太和縣知縣鄒鍾俊心地慈祥堪以調署渦陽縣知縣該二員本任内俱無承緝已起四叅案件據藩臬兩司會詳前來除分檄飭遵外謹會同兩江總督臣曾國荃兩片具陳伏乞聖鑒謹奏奉硃批吏部知道欽此 
 
