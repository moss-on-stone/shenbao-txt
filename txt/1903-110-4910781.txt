# 1903 - 110 - 4910781

 

Page 1

 
 
[正通志出書并發售新編九通全書目錄啓] [  圖書集成局謹曰]  
　　九通一　集歴代政治之大成爲本朝掌故之淵藪本局旣據精本校印以餉學人又以全書卷帙造繁檢閱或多不便爰不惜重貲禮延通才博學將是書條分件繫編成九通目錄四十卷語節繁蕪事無滲漏提綱挈領井然秩然現已付印不日出書　價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報書特此佈聞諸維雅鑒 
[亞東平情人辨惑論]  
　　甚矣哉人言之易於惑人也曾參殺人三告投梭市中有虎羣言卽信自古在昔先民已然而况世道日下人心日漓以無爲有妄滕口説又况教宗平等權爭自由視王法如弁髦棄綱常如敝屣莠言亂政横議隨心惑世誣民毫無公道其言豈可輕信哉則辨之宜亟也戊戌庚子以來康逆拳匪相繼肇釁言維新者以中學爲不足恃羣起譁囂侈言變法夫使變之而有利無害也則變之誠是也乃變之而未見其利徒見其害則之變之者之不知詳辨也謹辨於左以質通人平等之說始於擇氏謂定靜之中性光圓湛不著四相天地人物均不能外故曰是法平等無有高下老子天得一以淸地得一以寗神得以靈谷得一以生候王得一以爲天下正孔子謂生知學知困知及其知之一也安行利行勉行及其成功一也中庸惟天下至誠爲能盡其性能盡其性則能盡人之性能盡人之性則能盡物之性能盡物之性則可以贊天地之化育可以贊天地之化育則可以與天地參皆謂性理平等非謂　分平等也若名分而可以平等則君臣父子之倫滅矣何以西國　君賢相最重彝偷未聞有效棄君臣父子而以平等爲治者則以吾華人初知西教誤會平等之說不知實爲西人所鄙笑者此其宜辨者一也若夫自由之權人皆有之然謂當自　其道非謂可自由其非道也如君由於仁臣由於敬父由於慈子由於教友由於信夫由於和妻由於柔士由於博古通今農由於出作入息工田於智創巧述商由於交易得所勞心者由於殫心竭慮勞力者由於循分盡職無論何人莫不有當由之道是謂人人皆有自由之權孟子所謂人人親其親長其長而天下平卽此義也按之古今中外莫不如斯乃言維新者輒欲以匹夫而撓天子之權子孫而悖祖父之訓弟不讓兄婦不讓夫各逞私意冀得自由此孟子所謂無父無君是禽獸之道也波蘭民人痛俄奥德三分其地懹恨西出時以報復爲心各處不逞之徒暗相坿和專習弑逆雖亦託名自由實則怨讟所積隱成無君之黨非自由也此其宜辨者二也人成羣而國立國定界而法立是謂王法王法者所以保護一國之臣民使之共享昇平不遭殘害卽法律也近百年來各國通商共相維持訂有公法公法者准情酌理互得利益所以俾各國漸行仁義除去兇暴也地球大小數十國交涉必本公法自治必按律法舍此二法不能爲國今講維新者於公法旣不深究於律法亦未細求往往依託租界妄肆邪說不知自顧華人之體面商以暗啓他人之窺伺公法載人臣而媚外國之君外國之君必深惡而痛絶之或知照其國君而嚴懲之各國史鑑載臨節不屈而敵君敬服臨難求降而敵反加誅者不可勝數若臣民而不守王法不知忌憚是亂臣賊子人人得而誅之必中外各國無地可以自容則何若遵守律法不作邪說之可無愧於天地也此其宜辨者三也綱常性理中國之天經地義也自詞章盛行文字益工實踐益少孔孟之道晦於博取功名之徒然深造有得代不乏人是以神明之胄歴數千年而故物不失今乃競尙西學鄙棄宗教是舍本而求末也夫一切致用足致富强之術中國莫不備具但未分列專門俾得專利故電化汽重光聲算等學本若爲西人所獨創而非中國所原有者不知電學實創自西人其餘各學莫不本於算學算學盡於立天元借根方幾何原本諸術西人稱爲東來法精益求精遂駕中國而上之致富致强胥由於此今但分門譯書設學課士有專精而能創物獲利者特子褒奬許其專利十數年内自能追蹤西人日致富强然學人而不知綱常性理是猶樹有枝葉而無本水有流派而無源不但立見枯竭且恐枝葉多而燎原堪虞流派亂而横决不免故鄙意謂宜擇綱常性理　精華編爲淺近易解之書如羅澤南所著小學韻語王文彬所著勸世歌湖南所刻弟子規之類使童蒙能於一二年内習而解之以培其本然後聽從所學以成其才庶幾宗教不失人心不壞大材大用小材小用皆知忠君親上不致越矩偭規易謂美在其中而暢於四肢發於事業美之至也者此也否則知識愈多邪說易作作於其心害於其事作於其事害於其政是率獸食人人將相食也此其宜辨者四也[  此論未完明日續錄]  
[本館接奉電音]  
　　昨日午後京師飛電傳來上諭一道敬謹譯登○三月二十八日行在内閣抄奉上諭前據御史蔣奏廣西官幕貽害地方各摺片當經諭令德壽確查兹據查明覆奏廣西桂平梧鹽法道黄仁濟居心險詐巧於鑽營隨辦營務幾悞大局桂林府知府孫欽晃不知檢束舉動乖謬平樂縣知縣徐步瀛衰庸剛愎民怨沸騰四川補用知府前署廣西北流縣知縣袁寳璜貪婪苛派庇紳病民北流縣知縣梁騮藻信任劣幕恇怯縱盜均著卽行革職劣幕朱香溪卽朱文煒屢被彈劾戀栻無恥現已捐分省能判著卽革職驅逐回籍左江道瑞霖才具平庸難勝巨任候補道張棠蔭性近谿刻措施失當均著以同知降補廣西補用知縣黎兆瀛候補知縣潘繼岳捐升通判前北流縣典史費信守備鄒世肇等同惡相濟朋比爲奸均著一併革職餘著照所議辦理該部知道欽此 
[電傳行在宫門抄]  
　　昨日之晚京師友人專電告知本館云三月二十八日皇上在行宫召見軍機大臣及錫嘏恩鍵 
[宫門抄]  
　　三月十六日慶王謝授軍機大臣恩紹昌謝署外務部左丞恩並請安聨芳請 
安召見軍機○十七日外務部雷補同謝署左叅議恩須王續假五日召見軍機及周浩皇上於明日辦事後詣皇太后前請安由保定至北紅門新宫駐蹕辰正伺候○十八　慶王謝開去御前大臣等差 
 
 

Page 2

 
 
恩慶王因伊子授缺謝恩那王等謝授調缺恩召見軍機皇上於明日穿行衣詣皇太后前請安隨從辦事召見軍機畢由新宫乘轎至團河行宫等候跪接皇太后畢駐蹕○十九日外務部侍衛處値日無引見恭王等遞牌子請安紹昌等請安姜桂題請安阿王假滿請安敬信謝調授正紅滿都統恩奎俊謝調授正白蒙都統恩溥興謝管理火器營事務恩恩公續假十日達公釗公善豫各請假十日召見軍機 
[遼東近事]  
　　日本某日報云頃有客歸自牛莊談及日來營口一帶人心洶詢之華民及關上稅員咸謂俄日將次開戰俄國兵士出入頻煩其數多於往日遼河泊有俄兵船二號船中額外添設陸戰隊市景毫不變易俄廷雖下切實撤兵之令然觀其舉動似尙遙遙無期至寄居琿春一帶之日人頗關心於俄人撤兵之事邇者俄日交涉糾葛殊多日官辦理外交未免棘手惟俄人於日本博覽會一事意頗欣然此次小倉丸東還時有俄人二十名附之而來縱覽會中風景叩以中俄交誼人則稱一切胥不得知 
[俄握電權]  
　　日本某日報云高麗創設義州電線繞出安東縣以達滿洲人皆注目其間謂頗關涉俄人撤兵之事蓋此線人每呼爲義州線當時中高互訂條約專歸中國管理厥後義和拳變起此線遂爲亂人所毁線路所經各地皆有俄人車轍馬跡此次俄人白諸高麗外務部欲將此線重修一切胥歸俄有掌管惟傳遞電售則仍遵前定章程外務部貿然允之俄人因卽鳩工修繕事爲中國政府所悉亟向高廷詰責言此綫須由我華興復不得將權授與他人高廷倉卒不知所爲祗得據情直告俄政府此刻俄人已在安東縣另設電局通電滿洲各處大權遂仍入俄人掌握之中矣 
[美俄糾葛]  
　　俄文報云前有美人私駕漁船至俄國白令海捕魚旋被俄人所獲以致美俄兩國積有違言俄政府謂所失各漁船中有名皮今啞痕者値銀八萬零七百圓名立烏伊司者値銀十萬一千三百三十一圓名化烏伊托者値銀十五萬六千七百二十圓名幾耶之鐵賢痕獨矮痕那者値銀一萬零四百八十六圓合共三十四萬三千二百四十二圓須責令俄國照償另加按年六釐之利及經荷亦弭兵會秉公裁奪計皮呆啞痕實値銀三萬八千七百五十圓立烏伊司實値銀二萬八千五百八十八圓化烏伊托實値銀三萬二千四百四十四圓幾耶之托賢痕獨矮那實値銀一千四百八十八圓合共十萬一千三百七十圓叧加六釐利息俄人允之弭兵會中人遂與美國互商以了其事然捕魚之禁俄人仍繼續施行也 
[未允設官]  
　　日本某日報云美人於俄國所屬達路尼建築領事公署檄令廣東副領事兼刑司某君移節前往鹣轄關東各處本國人民俄國政府中人刻尙未經允許 
[議通海電]  
　　英京倫敦來電云美廷與荷德二國互商接連海底電綫東達東印度之息立樸司島西迄太平洋極南之餓矮磨島然後與陸線接連并聞美人允與比獵邊海線聯絡一氣刻下方在議訂章程　 
[鐵路將開]  
　　奥京維也納來電云邇日德京喧傳法美國國人刻在高麗創設公司開築由漢京達義州之火車鐵路且復分一枝路以達馬山浦日内方在議訂章程 
[摩京被陷]  
　　摩洛哥國匪人作亂前已屢紀報端兹得英京倫敦來電云摩國都城夫賢之之刻被匪人攻陷法國軍隊現方羣聚摩境有心人澄觀時局咸謂不能免於戰爭也 
[巴黎降雪]  
　　法京巴黎事來電云西歴四月十九號卽華歴三月二十二日氣候嚴寒天降大雪以致背負肩挑之輩離流困頓苦不堪言 
[印度患疫]  
　　印度來信云自入新春疫癘甚熾邇來天氣驟冷遂更蔓延祇就孟買等處計之自西歴正月初至二月終死至十九萬一千四百餘人每一禮拜中約死二萬三千九百三十人以致農商百工咸皆輟業貿易之道蕭索不堪殊可駭也　　　 
[三錄四川總督岑制軍奏設成都勸工局章程]  
　　九支發采辦官應備表式八種一本廠入欵種類表二本廠月支定欵種類數目表三本廠月支不定欵種類時日用由表四本廠預備品采辦種類價値表五本廠臨時品采辦種類價値用由表六副廠遷善所月支定欵種類數目表七副廠遷善所月支不定欵種類時日用由表八副廠遷善所支領材料種類時日用表十三廠中學徒罪人所製成貨物應分之紅息銀並歸支發官管存立學徒姓名貨物種類所分息銀收存時日表一分監廠官權責一監廠官有監視本廠寢室食堂工棚盥浴厠所一切有無違規之權而任本廠整齊乾凈之責二監廠官皆必常川住廠休息時不得同時去廠三監廠官早起必周歴本廠樓上下各寢室查其掃除整齊否必周歴寢室以查其滅燈否查有濳行吸烟者否四飯時監廠官必助監食官查有囂者競者否食後督人掃除五每日工作休息時監廠官必會同督工官親督役人掃除工棚整齊之有危害物則去之有廢棄可用物則拾之六盥所浴所厠所並於每日早晚周歴檢查有不潔則去之七廠用茶水督役人備之燈油每日監上之監滅之八學徒來者監廠官必舉本廠規則詳細告之違者一次告誡二次送行法處罰九在廠工匠之性質監廠官隨時考查不馴者防閑而變化之十監廠官應備表式五種一學徒姓名保人姓名來廠月日表二革退學徒事由時日表三犯規學徒事由時日表四寢室編列姓名表五每日寢興食時刻表督工官權責一督工官有整齊工棚督率工匠之權而任其責二督工官據工棚規則嚴禁縱恣懈怠之事違者一次告誡二次送行法官處罰三各科教習所教之藝皆宜告知督工官用心研究必督工官知其所學而後可以防其偷安敢巧曠日蝕材之弊四督工官皆常川住廠遇上工時尤不得一步離工棚之外休息日可以同時出廠五工作休工上工號令到時督工官發之[  章程未畢容俟續登]  
[續豫章礦政]  
　　一開採日期宜定限制也凡禀請開辦某處某礦經本所核准如係在官人員則由本所逕給印照若紳商平民應塡印照須由本所札發該地方官轉給自給照之日起土法予限三個月洋法予限一年即須開採倘因他故中止或以資本不足逾限未辦轉讓他人者須將原照繳銷由接辦之人自行禀經本所騐明並無違礙另給印照始准接辦不得私相授受暗付外人如有此弊一經察出或被告發卽將停辦接辦之人一併從重議罰不貸一買賣礦山宜定限制也凡產礦之山如係本省官紳商民購買聽其彼此和平交易但須將契據呈送本礦務所查騐蓋戳登册以備查考如係教民或外省人或外國人購買此山者賣主不得私行交易必須呈報本所飭縣查勘明確於國家利權毫無妨礙方准交易過割仍須將契據呈送本礦務所蓋戳登册以備查考如查有私行交易並不呈報查勘者買主不准管業賣主從重處罰以保 
 
 

Page 3

 
 
利權而免侵奪一請領官欵宜定限制也凡有在官人員開辦某礦禀請發給官欵者必須實有已資若干已集亂分若干如開煤礦必須業已見煤苗質佳而銷塲旺確有把握能興大利者若果資本不足公家可酌量撥給官本若干以爲資助倘尙未開辦或已開辦而礦質不佳行銷不暢毫無把握者槪不准請領官欵間有紳商開礦請領官欵者尤須詳加考核不可率行照准以得公帑而免虧累一完納稅課宜定限制也江西煤釐定章每擔完錢二十五文以十四擔爲一墩每墩合錢三百五十文兹擬改釐爲稅由本所移會牙釐局刊刻三聨稅單凡煤礦運銷無論公家所開及在官人員所開均須赴牙釐局請領稅單由各該礦員於單内塡明將中聨裁給船户行銷九江者由潯棧委員在本省各埠銷售者由省棧曁各屬賦稅局委員收單查騐貨單相符照章收稅按季將稅錢連同收單彚解牙釐局核收仍飭各礦委員將首尾兩聨按季繳局核對並由牙釐局將稅單札發省潯兩棧及各屬賦稅局委員存候紳商平民人等煤船到境一併查騐塡給中聯稅單照章抽收亦按季將稅錢並首尾兩聨解省至銅鐵銻磺等項礦產均照向完釐章定爲稅則一體抽收以重賦課而濟餉需 
[船中藥爆]  
　　前日本埠得牛莊來電云嚴同春沙船裝載荳油六百餘簍及各種雜貨未經出口突於三月二十七日午後艙内所儲火藥忽然炸發船貨均遭轟失尙未識人口有無損傷 
[節烈可風]  
　　紹興訪事人云會稽陳某之仲子年逾弱冠曾應童子試云冬娶同里徐氏又爲室于歸方及月餘　碪遽患惡瘡因之殞命徐女俟成服終七後濳在房中雉經以殉刻已由里中紳士聨名禀請旌揚矣 
[漢江春色]  
　　漢口訪事友人云寓漢西商遍發傳單准於三月二十四二十五二十六三日舉行春季賽馬之戱驊驤騮騄耳駭躍超與賽諸人當無不與高采烈也○前有大上海開設客棧之江春池者悞入康梁逆黨覊禁江夏縣獄業已三年兹由紳耆聯名環保上憲網開三面准予開釋回家 
[五馬過申]  
　　月前蘇州府向子振太守由滬赴金陵謁見兩江督憲魏午莊制軍兹已事畢回滬泊舟觀音閣碼頭昨日午前命駕赴道轅謁見蘇松太兵備道憲袁海觀　察旋復赴上海縣署拜會當晚卽乘官舫回蘇　 
[花縣賓萌]  
　　昨日浙江候補知縣朱虞臣明府命駕至上海縣署投刺縣主汪瑤庭大令飭丁擋駕旣而前上海縣知縣黄雲峯明府至縣署拜會大令延入花廳茗談良久而别 
[整頓風俗]  
　　本邑城廂内外保甲總巡朱森庭明府訪悉近有輕薄少年喜留覆額之髮更用膠水刷光搔頭弄姿幾如蕩婦因飭差嚴拿到案將髮薙去予以示薄懲昨復飭傳各鋪地甲諭令協同局差四出查拿並行知各分局一體遵辦○昨日總巡朱明府在邑廟豫園内見徐寳生毛晉鑫王子　朱阿寳楊志鈞戴覺成羅阿毛張叙林等八人短髮覆額作劉海形惡其妖冶動人飭即拘回研訊徐等同供小的等末知禁止偶然違犯尙乞施恩明府令薙髮匠一併薙去各責一百板以儆　 
[讞員已返]  
　　日前英美租界公廨讞員張柄樞司馬乘某輪船赴金陵謁見新任兩江總督兼南洋通商大臣魏午匨制軍於昨日已乘某輪船遄反申江矣 
[戱術奇觀]  
　　西人札得利以善演獸戱名於環球各國兹由美利堅航海來申獻技於大馬路泥城橋外前晚爲開演之始名馬五六匹類皆追風逐電神駿不凡而威猛如虎呆滯如象愚蠢如犬亦能善解人意作種種戱術最奇者有二小鳥紅喙緑毛狀類隴西鸚鵡一能發矢至數十步外一能燃火放巨砲砰然聲有如雷震人方相顧驚駭而鳥仍飛鳴躑躅豪無萬怖之容技之入神可謂至哉至若十餘齡女童能飛舞於百尺竿頭捷如飛猱迅如輕燕奇妙之處尤令人目炫神迷是晚中西裙屐之往觀者約計二千人聞日内尙須添演各種新戱滬壖人士尙其入座縱觀幸勿負此良宵風月也 
[火未成災]  
　　前晚十二點鐘時忽聞警鐘亂鳴旋復每擊一下知美租界中有走水情事救火會西人急驅皮帶車前往及至外虹口四處查訪絶不見有火光遂各悵然而返迨昨晨訪悉外大橋北堍某姓家失火立時撲滅未釀禍端始知各處蒲牢並非無因而吼也又是晚四下鐘時法界小東門外洋行街潮州會館財神殿不知因何遣火致兆焚如由館人立時救熄僅焚去所儲貨物數仵迨捕房中人聞警驅皮帶車往則已火滅烟銷矣 
[英租界捕房紀事]  
　　昨報紀王某强姦娼婦金文蘭之假女巧寳一節兹悉王名國楨昨由包探竇如海拘獲解入捕房捕頭令押候解送公堂禀請讞員張柄樞司馬訊奪日前某號巡街捕巡至六馬路見甲乙兩人口角滋閙因卽拘至捕房捕頭以事屬細微揮之使去時喊厘洋行夥鄭某路經是處駐足閒觀被捕誤拘并掌頰數下無辜受辱心不能甘遂據情投捕房聲訴不知捕頭若何辦理也○偷兒陸小弟掩入福州路陳福生家竊取衣物旋被包探竇如海拘入捕房捕頭令押候解送公堂禀請訊辦李定須掩入福州路某姓家圖竊被包探張寳成拘入捕房捕頭令押候解送公堂禀請訊究○偷兒陳阿六在靖遠街某小客萬中竊取某甲所　衣服報經包探劉光震拘獲解入捕房捕頭令押候解送公堂禀請究辦○小竊陸老四掩入張王氏家竊取窓上玻璃被包探石金榮拘入捕房捕頭令押候解送公堂禀請訊辦 
[四川求振]  
　　逕啓者川省上年旱災地廣振繁飢民流離失所被災至九十餘屬之多而川東北一帶爲最重前奉發恩帑三十萬兩早已振撫分撥罄盡嗣蒙大帥軫念民依奏請開辦振捐以爲之繼乃近來捐務已成弩末冬振春撫需欵浩繁而各處捐集報解者數尙無多側聞諸善長養望　濱厪懷巴蜀憫疾苦顚連之象存康時濟物之心救災恤鄰不遺在遠仁漿義粟實惠遙頒欽佩之餘彌深公感敞局忝司籌振愧乏術以點金撫念災黎每慘傷於塡壑是用悚惕寢饋難安兹者西充縣紳糧試用訓導何緒述及彼縣與南部鹽亭接壤地本瘠磽連年疉旱赤地數百里少壯離散老弱溝壑曾　渝商李洪恩等倡捐銀兩振濟復會同唐國士等籌議函致上海盤茂二棧各川商邀懇貴善堂代爲募捐時因山東水災適亦致函告募荷蒙諸善長廣爲勸導集成鉅欵俯念川災較重議撥三成爲東振以七成爲川中西南鹽三邑之振已蒙匯查該渝銀一萬五千兩由遂寗寓渝之商撥去四千五百兩餘銀分振西南鹽三縣恐災重時長深憂不繼懇由敝局函達貴善堂續募接濟等語按西充等縣連年旱荒災情甚重業經由局陳請憲示陸續撥欵發交地方官振糶並舉第各屬報災炎廣撥欵之鉅官振已力有所窮今聞何訓導盛稱貴善堂造福川民欵以鉅而均沾澤有加而無已正不特西南鹽遂四境民人藉蘇涸鮒卽川東北各屬黄槁靡不望振情殷遂甯商富雖多旣已成災亦不妨量予分發嗣後尊處續募之欵或請奬勵或作義振一有集數伏乞源源匯寄俾濟振需而資全活則諸善長之鴻施遠被蟻衆蒙庥敝局當爲億兆災黎焚香九頓首以上惠我無疆之頌也專肅馳懇敬請籌安四川籌振公所謹啓上海六路仁濟善堂錄 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　馬路工程局總辦肥子文太字送賭棍曹松濤及吳印生李關林朱金發陳興發五名到縣前晚縣主汪瑤庭大令升堂研訊吳供小的由曹糾至船上里翻天印局賭法騙去洋銀一百十八元後將金戒指銀質對時表質得洋銀二十餘元以作孤注仍輸至罄盡無餘事後正悶悶不樂適與李朱遇偕行至洽興街見曹迎面而來因扭赴局中控訴無奈局中巡捕福生與曹交好反將小的等押入捕房誣稱毁伊號衣致奉翁大人移送到案陳與小的爲友聞有此事前來探望福生妄指同黨一併逮案叩求鑒宥李朱陳同供小的等並無索詐之事曹供小的並不聚賭大令判將吳李各責二百板朱陳各責一百五十板曹交的實人保出聽候查明究辦○前者錢會山控丁維生將寡嫂沈氏再醮與伊收去洋銀三十元尙未成親被族中武生丁蘭卿糾人將氏及箱篋搶去並用繩捆縳等情未幾丁維生控錢强占寡嫂等情大令提集一干人質訊丁沈氏供稱去年十月十四日小婦人因事歸寗行經錢門前被錢强拽入内閉諸空室擬於十一月初六日成親閱日小婦人乘隙逃出大令蓍暫行管押前晚飭差提到丁蘭卿訊究之下供武生姪媳沈氏被錢强拽至家偪令成親姪媳不從乘隙奔逃事與武生無涉乃錢妄控武生糾人搶回尙求明鑒沈萬祥供小的是丁沈氏族弟此事人言藉藉或稱氏自願再釀或稱錢將氏搶去小的無從指實大令喝令掌頰五十下判曰錢會山欲娶孀婦事未妥洽先留沈氏在家殊屬不合掌頰五十十丁蘭卿前曾具呈顯係干涉在内今到案盡行抵賴著責手心十下與丁維生共償錢會山洋銀二十五元沈氏交維生領回撫孤守節○前者衛阿桃控戴月來竊取洋銀等情大令訊明將戴收押嗣以衛禀中率涉徐金標張永順兩人飭提研訊徐供小的駕船度日戴並非小的之夥張供小的開榮發小烟館戴曾來吸烟兩次並不寄存贜銀戴供衛在人叢中忽稱失去洋銀後見小的在旁遽被扭控大令飭將徐省睾張戴各交人保出聽候復核 
[上海總巡局紀事]  
　　殷王氏扭王阿福至十六鋪巡防南局訴稱無端被伊詐去洋銀四元局員黄衡堂二尹研訊之下王供詞一味游移因卽解送保甲總巡局請總巡朱森庭明府訊明嚴辦○前者顧品濤之女愛貞被人誘匿因投保甲總巡局控訴旣而偵悉湯阿九所誘遂扭案請追朱明府迭次研訊諭令幫同出外偵尋前日復傳二十三鋪地甲錢德研訊謂現據顧稱伊女經湯尋獲爾何不協同交案錢德禀稱愛貞不知現藏何處小的偕湯在外偵尋並無蹤影明府子限五日迅即送案如延比究○王阿六王德安肩負布疋行經大南門内永興橋誤撞流氓顧海松陸阿連口角这下繼以凶毆經巡防中局勇丁拘送保甲總巡局朱明府訊得釁由顧陸兩人起且均短髮覆額形狀離奇遂判令一併枷號半月期滿之後　短髮薙云 
[英美租界公廨晚堂案]  
　　九章卜文記等二十七户以南市恊太號主陳金波等串騙綢縀各貨投報捕房經包探竇如海將陳及庖丁趙旭嵐拘解到案讞員張柄樞司馬略訊口供飭押候補提在逃之股東周松亭周子英追繳嗣由竇探在同成川土棧查獲土兩箱司馬飭暫存捕房前晚升堂覆訊有鄭守道者遞禀聲稱小的在治下開設同成土棧協太號於去秋始交易曾向號中購川土四箱彼此核算尙被欠銀若干屢索無著前日忽同義公土棧執事人協同包探强將川土兩箱提去求向究追陳供協太實與二周合開各貨均被號夥周仰亭携之而逸現在何處實不　　趙供伊等如何騙貨脫逃小的實不知情叩求明察大令訊得同成土棧委無串通情弊應將吊案之川土給還惟須補提一干人到案訊　始准具領 
[法租界捕房瑣案]  
　　昨日流氓某甲向某乙詐財不遂恣意兇毆包探見之一併拘送捕房捕頭命將甲押候解送公堂禀請讞員孫建臣大令訊辦并令乙自行投案備質○某丙不知因何起興毆傷某丁被丁扭訴捕房捕頭令人送丁至仁濟醫館療治丙則押候解送公堂禀請　究○昨日　船積竊某戊潛入某輪船行竊被包探拘獲在身畔搜出當票數帋遂送入捕房押候堂期解請訊辦 
[美租界捕房紀事]  
　　昨日午前流氓羅阿四王連法在海寗路四百四十一號門牌某姓小烟館内忽起爭端互相毆擊致毁去器物甚多烟館主某甲投報捕房捕頭令包探朱桂生將羅王拘獲押候解送公堂禀請讞員張柄樞司馬訊辦○昨日亭午時駁船户施阿法在北蘇州路與甬人朱阿林互相扭毆旋掣利刃刺傷朱手五百二十三號巡街捕見之一并帶入捕房捕頭令送朱至同仁醫院療治施押候解送公堂禀請懲辦 
[金陵官報]  
　　三月十八日道銜候選知府禮部員外郎舒隆阿會知縣黄赤邏直隸州州判章元蔭均由蘇來直隸州周煦山叩謝委署海州牌示知州張會泰　卽用知縣葉芸山陽縣均叩謝准補牌示署城左營右哨千總方永甲又右哨外委王金標城左湖墅額外周鈺銘又貼防額外朱得壽均禀知任事江西縣丞彭嶽岐周克讓均到十九日督轅牌示提標中軍叅將張郁林升署遺缺本部堂查有掘港營遊擊張熙署理兼帶新中營遞遺　港營遊擊查有帮帶提標練兵副將周明淸遞署藩轅牌示睢甯敎諭　鴻志因請假遺缺查有候選訓導繆金章委句容縣敎諭高殿卿病故繳委遺缺查有大挑敎職張恩再均堪以署理候補道明念修辭赴緣蘇州城守叅將曾毓衢到提督顏瓊林自湖南來知府田存熙淮安府梅藹春揚州府果濓徐州府俱禀辭赴督懇局差知縣周以存辭赴海屬淸賦墾務差陳杭禀知奉委催提前代理句容李令曁黄故令家屬欠解房膏捐欵差二十日候補道李維翰委支應局差德國布撤兵輪管帶胡士兵官巴士駐寗領事盖薩特均會吏目鄭虔元奉示騐看二十一日題奏道楊鴻度叩謝委辦　防局候補道李維翰禀知接辦支應局差水師學堂候補道黎禀知由日本考察海軍學堂畢回通判丁相郁禀知由日本回知州徐履泰禀知奉委赴本考察學校事宜差副將傅連陞叅將吳長生均禀到 
[上海六馬路仁濟善堂經收施粥捐正月初一至二月卅日淸單]  
　　初二日怡情軒大善士洋五十元何瑞翁朱葆翁各洋廿五元五士魁五元○初五日劉昌正保合家平安洋四十元銅洋一元○初六日胡方鑑求病愈洋一百元○初七日周吳氏洋十元王隱名四元○初八日顏樂胥堂洋十元大方棧五角無名氏銅洋三元○初九日徐福謙求病愈洋四元敬餘生一元裕茂號銅洋廿六元銅角五百角○初十日唐仲賢洋一百元陳馥堂廿元蛟川耿直子五元○十一日葉玉筠洋一百元不書名二元○十四日隱名氏求胞兄病愈豫康各洋廿元朱乙珍二元○十六日延陵氏求合家平安永豐利各洋卅元張務滋堂洋十元天合錦五元五敦樸堂最寬裕堂正裕德　吳聘三四户各二元○十七日無名氏洋五元無名氏一元○十八日神户全益號洋廿元無名氏一元袁李二位銅洋一元○十九日無力鄉人洋卅元○廿二日古越疇昔未了氏洋七十元盧無名洋二元袁寶基銅洋四元一百廿角五分無名氏銅洋四元○廿五日樂善堂紋銀申元十八兩三錢六厘鮑家暉洋十元不留名求合家平安五元不留名人洋一元○二月初一日無名氏洋廿元銅洋二元三角陳顯庭求合家平安方鄭氏求壽各洋四元○初六日徐來復洋一百元無名求小孩百病速愈洋廿元銅洋四元一角○初九日無名氏洋十元○十五日朱關氏洋十元○十九日王汪氏客歲因病篤許愿將安洋十元○廿二日無名氏元卅二兩五錢鄭孝曾求資先考冥福洋廿元○廿六日李忠良洋六元以上共收元五十兩八錢六厘又洋九百七十五元五角銅洋四十五元六百廿四角 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
