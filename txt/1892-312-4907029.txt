# 1892 - 312 - 4907029

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[懲龜奴議]  
　　嗚呼我蓋觀於昨報所載鄉人樊英郎因吸花烟被龜奴羅長根用門閂擊傷一事而歎此輩窮兇極惡實乃罪不容誅矣夫龜奴業之至賤者也花烟館龜奴尤他項妓院龜奴所不齒者也人至甘爲龜奴且至甘爲龜奴所不齒此其天良已澌滅殆盡雖靦然人面尚得目之爲人哉獨滬上龜奴則偏昂昂然自高其身價嘗見有無賴惡少積得數千金不明不白之財旣不能經商又不能坐食於是賃屋四馬路一帶開設娼寮家畜錢樹數株偪令送舊迎新博取纒頭之錦已則自忘其爲曳尾泥塗之類鮮衣怒馬竟日徜徉恃其便給之才或思與士大夫分庭抗禮士大夫之不知自愛者亦且與之訂交而形體龎然漸至夜郎自大嗚呼噫嘻衣冠倒置竟至於斯有心人觸目撫懷能不慨焉以歎耶降而至於花烟館則局面又各不同往往有江北無業流民及安清道友之輩就小東門一帶借烟霞之窟開雲雨之塲嫫母無鹽列坐戸外見有鄉愚之東窺西探者卽强曳之入勸令吸烟設或不從卽以白吸花烟爲名扭送捕房請爲追給其或情投意洽樂而忘歸則攫其腰纒以供飲啖客意稍吝卽借端恣横肆意兇毆若此情形不一而足雖經公廨從嚴懲辦依然怙惡不悛甚或買良爲娼任情偪勒懦弱者敗名失節剛烈者跳井投繯夏間葛蕃甫同轉曾將兇龜李來洪送縣訊辦雖黄大令意存寛大不子深求然牖下書生竊以爲若輩感大令之德道禮齊或亦可以有恥且格矣不料偪娼之事依然時有所聞而昨日法公堂所訊羅龜竟敢以樊不願留宿其家呼黨毆擊嗚呼噫嘻化日光天之下而竟容若輩如此兇頑尚復成何世界哉按律買良爲娼罪不可恕而流娼土妓官憲每出示驅逐不准逗留上海雖曰通商馬頭一切租界中事宜應與西官議定而後舉然以上種種惡迹在中國固所宜辦而謂西國可以准行乎卽曰公堂無定罪之權且時或爲西官所掣肘然獨不可送之縣署詳諸上臺乎羅龜之兇横若此在同轉固已罰鍰示儆矣陳龜之助傑爲虐亦已管押三天矣然若輩造孽錢旣已充牣腰槖何憚罰此二圓捕房久已出入自如管押亦烏足爲苦在堂皇高坐者固無不以慈祥愷惻爲心然竊以爲苟非示以嚴刑何能龠若輩畏而斂迹耶或曰龜奴之敢于恣肆者以其有龜董爲護身符也欲辦龜奴宜先懲龜董曰龜董亦奚而不辦哉夫所謂龜董者非敢衣冠車馬出入公門也官亦未嘗給以照會諭單命其爲董事也不過緇衣大夫之屬能以勢力壓服衆龜奴衆龜奴遂稱之爲董耳不特花烟館有之卽長三書寓亦何獨不有惟長三書寓之以護花旛自任者暗中雖時與龜鴇畫策有時竟與聞拔倌人及買賣人口等事然尚不肯以董事自居至花烟館而董事之名直噪於小東門外一帶自趙子恩重笞遞籍後繼其任者未嘗無人竊以爲同轉或未及周知旣已知之無有不立加懲辦者而尚何煩豐干之饒舌耶客曰花烟館龜奴其恣横也如此彼四馬路諸處之長三書寓亦何怪龜奴龜僕鮮衣怒馬竟日徜徉恃其便給之才思與士大夫分庭抗禮雖我輩事難越俎不能禁革此澆風然子曷弗筆諸報端俾入爳民上者之目乎執筆人曰可於是乎作懲龜奴議 
[赭嶺黄花]  
　　皖南鎭徐叔平副戎于十五日由皖言旋道出鳩江部下練軍蕪采各營咸整隊江皋虔申迎迓日將午憲舟抵埠但聞鎗聲一片震撼波濤直使魚龍驚躍副戎旋卽登岸赴各署拜客翌晨挂帆駛回寍國節署○皖省中路一帶厘局向因公事冗繁設帮辦一員以資譬助後因帮辦遇事肘掣肘遂改爲專領薪水不與公事近聞藩憲嵩書農方伯爲撙節經費起見各帮辦旣與公事無關豈容坐耗廪粟遂通飭各局將帮辦薪水統行裁徹從此浮沈宦海者又不免失一覺岸矣○長安輪船於十四日抵蕪有妙手空空兒數人附之以行竊取洋銀不少被滬上某客棧隨船接客夥某甲窺破棧關留意跟追旣抵蕪湖見各人唤渡登岸甲卽赴保甲局密報經緝浦委員李叅戎派人四處搜尋自晨至暮未能遇見心終不釋復於夜半時跡至江心躉船則見各匪同枕鋪氈斜吹短笛蓋稍憇片時卽欲候船他適者叅藶驀起擒拿若輩贍敢拔刀抗拒幸所帶巡勇甚多蜂擁上前匪等始俯首就擒當塲搜出洋刀一柄洋槍一提洋銀八枚解送保甲總局經饒明府悉心研鞫想須痛加懲治也○輪船經過口岸冋來設有洋棚招攬搭客棹舟迎　每客取錢二百文迨後各公司設有躉船搭客可以從容喚渡洋棚一業遂漸式微等於殘燈之將熄然野雞輪船則仍不能無藉於洋棚有某甲向開怡和洋棚而兼廣豐牌號近因不善招徠遂致廣豐將燈牌收回别畀某乙開張甲不服時時向乙尋釁日前又因爭奪生意互相格鬥各帶皮傷扭赴英領事署控告指乙爲無牌私開領事飭投洋務局控告局員吳司馬立時提訊乙固有燈牌於是直乙而曲甲諭令從此各安生業苟再尋釁定當重辦一時觀者無不鼓掌稱快○重九佳節風日晴和文人墨客每挈載酒劉伶持螯畢卓往城北赭山作登高之會一覽江天勝景紅男綠女亦　裳聯襼而來笑逐顔開不讓孟參軍獨有千古是日河口巡檢吕少尹特置酒於山半滴翠軒卽黄山谷　書處邀各　者登高觴詠直至斜陽欲墮始鳴騶回署坡公有言人生惟重九寒食不可虛擲少尹可謂得之矣○今夏四郊多蝗嚙食青苗王大令督率員绅奮力撲捕並疉次禱於神前如醜類尅日掃清定當捐廉創建八蜡廟以隆報享至誠感格曾不逾時飛蝗盡滅迄今五穀豐登民生樂利大令不忘神助特捐廉俸百金交與紳士就邑廟東偏空地剏造八蜡廟一座他日工竣美輪美奐黄蕉丹荔可以時薦馨香矣 
[登海市]  
　　烟臺信云東西大街近日一律興修綿亘三四里均以石板鋪墊工程頻屬不小惟兩旁水道仍未疏通一遇霪雨恐不免積潦爲患是亦美中不足也○秋間隂雨兼旬收成未免歉薄粳米雜糧價較常倍蓰柴草價值亦昂居是鄉者眞有米珠薪桂之歎○洋烟生服足以害人夫人而知之近有吞服者數人並未嘔吐皆得痊愈初以爲其人夙具烟霞癖故能忍受近日有某甲從不吸烟偶萌短見吞服生膏並未洩吐居然得慶更生人皆詫爲異事豈吞服者挾詐術以欺人耶抑烟土一物種植者多氣味日薄不能爲害耶○每屆秋後賈客回河必演太平戲數日以答 
 
 

Page 2

 
 
神庥今年多一閏月歸期較早適當重陽前後潮建各帮在會館演戲稱觴宴客菊部優伶往來肆應幾致疲於奔命然獲利已不少矣○每年重九前必有風雨從未見有氷雹雷電初八日戌刻雷雨大作李左車同時稅駕小者如棗栗大者如鷄卵遍地平鏞至翌日尚未消盡園囿菜蔬多有損傷幸在夜深人靜時行旅尚無遭害若在日間擊額破頭當有不及避讓者矣 
[西泠品茗]  
　　前報紀杭垣水星閣地方新開河地勢忽然墳起兹悉該處向有楚軍駐紥營後需造藥房以藏軍火四百開成巨溝旣闊且深卽將溝中之泥塡高藥房基址以免潮濕某日夜間就近居民聞溝中有聲如雷隆隆震耳次晨見溝中之泥高起如泡營兵奮力開掘至夜又高起如故其泥色靑黑與并底浮沙相髣髴署定海鎭劉吉園軍門尚未起節赴任親往閱視謀諸紳士擬用猪羊祭告土神有知之者謂係流沙其上壓之愈重其下不能容兩故從旁擁出不必祭告但須仍事挖掘將來墳起者自能平復近日果如其言至掘得洪武　寳　確曾目覩靑銅劍則未之見也一時里巷訛傳謂省垣龍派掘斷恐於人民有害又謂其下有妖怪掘之不祥此皆齊東野語不值識者一笑也○萬安橋輿夫某甲肩輿過湧金門内杜子橋地方適見某乙赴黄壚痛飲涉履蹣跚迎面而來避之不及轎樻之頭適中乙之鼻孔穿出喉間倒地昏暈鮮血淋漓急倩人擡至家中奄奄一息恐難保性命聞甲已送交淺塘縣署請辦矣 
[章門火警]  
　　江省翠花街首飾鋪林立金銀氣燄灼地薰天九月初五日四更時某金銀鋪後進忽兆焚如中進前進皆有土庫阻住火勢未能飛越所有貴重之物皆經般出未付楚人一炬誠是不幸中之大幸各處水龍聞警馳至從後面鄔家井汲水遠射不啻銀河倒瀉炎炎者始漸告衰聞其起火之由因用藥水提銀火勢過猛飛入茅草遂成燎原之勢未幾而延及板壁冐穿樓　益覺不可嚮邇其時人手衆多潑水滅熄茅草而板壁已燃迨滅熄板壁而樓枋又燃若有與人爭衡者祝融氏亦太猖狂矣 
[江右雜聞]  
　　本年江西秋收早晚遲秈各稻統算約有五六分上年留存者約有二三分至明年春夏間本可靑黄相接近日有長江一帶巨商十一人携銀數十萬兩至撫州掠買穀米價值遂爲之大漲較之上春反增倍蓰數米而炊者未免雙眉蹙損矣○各米鋪皆用步碓以足踏之用力頗猛入秋以來尚復汗滴淋漓夏日更無論矣其人在鋪内皆以手巾一幅蔽體此外一絲不褂取其簡便也迨挑米至各處則衣褲俱全不肯出乖露醜人道不同牛馬也近年風氣愈漓挑米時亦以手巾蔽體不穿衣褲非特外觀不雅抑且羞恥全無上月某日臬憲福餘菴廉訪因公出轅見某甲挑米赤身露體不覺大怒飭送縣署笞責數百板荷校鳴鑼遊街示衆或戲之曰子何前倨而後恭也則應之曰玉筍班獨桌酒殊難消受安得不稍效斯文模樣乎○南昌城守恊興介棠恊戎仲夏晉京引見事竣南旋已列報端兹聞恊戎於八月晦日由水路行抵省垣各營皆列隊江干恭迎如禮次日謁見撫憲德曉帥備述京華近事移晷始出卽於初六日仍回本任 
[江選勝]  
　　日本訪事人云月前日皇諭令度地宇都宫舊城址啓建房屋俾大閱後在此宴饗百僚東歴十月二十五號操畢二十六號論功行賞二十七號召集各將校貴戚兩院議員及輸海防費者納稅額鉅者以迄各新聞社執筆員約二千人於午後一點鐘時與會鐘鳴二下皇乘輦從右側門入近衞軍樂隊按序奏樂東北隅所派樂隊從而和之皇旣御玉座各將校依次覲見有頃傳命賜各員大酺各員咸立而飲三點越四十五分時皇遂還駕先是廿三號皇見此次觀操時有西國將校數人隨於晚間在行宫預出勳章命德大侍從長一一傳賜第一爲英海軍大佐英哥利司賜勳二等瑞寳章次德國叅謀少佐男爵哥羅托西尤藍以敗魯叙勳三等瑞寳章次意國砲兵少佐蒲蘭氣亞利尼與上同次法國騎兵中尉子爵獨藍蒲利叙勳五等賜瑞寳章又聞長野縣人竹内幸九郎於大操時具酒千桶分贈於從事兵士藉以慰勞事聞於上命熾仁親土賞以褒書○日本三浦將軍酷信象教精楷法近以小楷繕寫法華經歴數月之久始告竣遂敬謹獻諸皇太后經後復跋曰恭維妙法蓮華經者諸佛宏功衆生秘奥古者聖皇特尊本經設齋會於宫闕朝野俱仰眞詮開講筵於畿道神人賴是庥和道德由是純厚矣臣梧樓雖不敏聊有所省歸信佛教游心妙理始自客臘二十七號至於本年二月七號棲居山莊嚴拭凈几齋戒薰沐敬繕細楷於本經一部二十八品伏冀以此功德擬皇恩海嶽之涓塵諸神顯威列聖享樂今上陛下乾德聿隆皇太后聖壽萬歲皇后坤德無疆皇太子仁慈睿知臣庶咸護十善戒貴賤同歸三尊教吉祥攸降福利無窮謹跋明治二十五年十月日宫中顧問官陸軍中將從三位勳一等子爵三浦梧樓薰香禮拜 
[金陵官報]  
　　九月十一日江蘇撫臺奎會兩江督標儘先補用副將徐景川禀到清江來雲南儘先遊擊昭通鎭標中營右哨千總劉光啓辭進京徐州道發審委員知縣詹聯芳禀到由徐州來十二日辦籌防總局候補道曾見辦湖北督銷總局候補道楊鴻度見辭統領淮水師長字等營兼帶中營總兵吳占元安徽來補初十日兩江營務處提督郭寳昌委署江寍城守恊統領新兵等營前福建汀鎭李占椿均傳見十三日辦江西湖口掣騐候補道朱溍辭赴局首府李禀知府試考竣直隷州謝陶謝委赴淮海兩屬查勘蝗蝻辦泰興釐捐同知徐炳倬到通判黄家珍奉委分辦順直賑捐請補南匯縣汪以誠辭赴蘇十四日辦洋火藥局候補道蔡到由滬採辦料物回刑部山東司主事許培綬由　來十五日辦江南籌防局候補道辦辦金陵軍械所候補道張提督郭寳昌均傳見統領長淮水師長字等營兼帶中營總兵吳占元禀辭長江大通營叅將張華照到辦荷花池厘捐同知周澄清知縣唐如楨揚州來辦灣頭厘捐知縣許廷楨均到知縣葉懋本銷查勘江寍秋災差回邵承灝奉委赴泰州鹽城公幹辭藩轅牌示高湻縣廣東司巡檢員缺詳以議叙前先巡檢陳旭成咨署已奉部文覆准在案自應飭令赴任又六合縣典史員　請以海防新班先典史劉金壽咨補現已奉部文覆准自應飭令赴任十六日長江提臺黄軍門會總辦江西督銷總局候補道李家　辦仙女鎭厘捐同知聶徽琨均禀到運判楊永錫謝考試運判楊永錫甄别考試知州張頤慶繕寫履歴均奉示十七日江西督銷局候補道李家　傳見巡檢德齡阿禀知奉厘捐總局委赴江南公幹准補六合縣典史劉金壽叩謝飭知赴任十八日江西督銷候補道李家　赴蘇徐州道發審委員知縣　聯芳均辭縣丞李芳禀知過知縣班歸候補班遇缺儘先前補用府經歴禹松齡未入譚本藩均奉示繕寫履歴巡檢明福叩謝河運保加理問　十九日江西知縣劉壽嵩叩謝奉籌防局委差遣 
[蘇省官塲紀要]  
　　前任昭文縣徐大令樹釗因病逝世遺缺經上憲於本月十四日牌示委候補縣梅大令崇誥署理○署　壇縣典史朱捕廉錡經上憲撤回另有差遣遣缺酌委試用巡檢姚二尹祖詒署理○署震澤縣蔣大令一桂現已一年期滿上憲調省另行差委　　以候補縣唐大令德峻署理○上海縣典史蔡捕廉延河經大憲牌示與長洲縣典史陸捕廉恫華對調○署金匱縣典史李捕廉晉祜到任後已一年期滿經大憲照例調回遺缺以試用巡檢史少尹久華委署 
[鱸鄉客思]  
　　松郡土豪林某家居横山之陽夜郎自大魚肉鄉愚比鄰有雲　庵當住持某僧在日林曲獻殷勤久藉僧寮爲傳舍客秋住持年老示疾化鶴西歸僧徒年幼無知林遂乘隙而入　顔以廟董自居卽將該庵租簿等件據爲已有號召鄉農逼令將租籽送入已家各佃素耳其名相顧束手竟無粒米到手以供老饕林老羞變怒逕奔僧房倒篋　箱將所收租洋百餘元携去庵鄰甲乙等向之饒舌林恐螳臂不足以當車乃爲先發制人之計將甲乙子姪輩指名朦控誣以把持廟務且言僧徒懦弱無能宜諭飭某寺僧前來管理冀圖通同一氣嗣由該庵僧徒檢呈碑碣禀請琴堂察奪碑中略言此庵爲開山始祖某僧所建有良田百畝周圍樹木三百數十株師徒授受奉爲成法數世於兹從未有外 
 
 

Page 3

 
 
僧入庵住持者想奶有司明鏡當胸孰曲孰直不難立判也○邇來淫風流行不獨食人間烟火者不知羞恥爲何物卽空門子弟亦多向雲廊　牗結歡喜因緣言之實堪髮指西門外妙嚴寺僧鑑海頂禮空王塵緣未斷喜訂方外交曾於十數年前與菜花涇相近三官堂某尼結爲兄妹　倒法門玷汚爭地經某甲公議將鑑海驅逐迄今數閱星霜該僧又潛蹤某寺與育嬰堂後面某庵女尼私相來住近更藉冩疏之名匿跡禪房　圖歡會將謂林深箐密問徑無人不圖爲薛某等偵悉叩扉直入覷破機關鑑海無言可辯願贈番佛數尊始得解脫某汛弁以該憎有玷禪門萬難寛恕咨請僧綱司從嚴懲治○距漕涇三四里南庫地方近有某姓昆弟開塲集賭共設七八桌靑龍白虎變幻無窮有劉盤龍薛者趨之若　喪槖傾家不可以僂指計是亦地方之害也 
[堵截難民]  
　　大憲因前年金陵粥廠就食者多至十五六萬旣虞經費不敷又恐人多昜於滋事彈壓難周上年遂照舊章改爲施粥　濟士著貧民外來者一概不與辦理甚爲得法本屆悉仍舊貫除由兩江督憲咨會江蘇江西安徽山東河南等省撫憲查照外又由藩憲瑞方伯行知所屬一律攔堵因刻下農事已畢正飢民出外就食之時不得不及早圖維也揚州府陳太守奉札後立卽飛飭各屬一體遵照甘泉縣李　府首先出示曉諭大旨謂金陵省垣今冬仍照舊章專濟土著窮民外府飢民毋庸前往徒勞跋涉倘本境果係歉收無以餬口本處地方官自　勘查詳報妥爲撫恤務各靜候憲示不得妄聽唆使成羣遠出等語一面又遴派幹役多名在五臺山邵伯一帶迎堵聞陳太守亦擬派員分赴清江等處截留云 
[息訟安民]  
　　閩俗好訟已成積習地方官又不能速爲訊理以致纒訟不休甚至延及五六年尚未了結竟有由小案而釀成大案者從前丁岑兩中丞建節閩轎曾通飭各府廳州縣按月申報視結案之多少定功過之重輕可謂法良意美無如不肖官吏陽奉隂違　内所報訟案往往以多報少徒具虛文深堪告歡侯官縣李文卿大令下車以來孜孜焉以勤民爲務兹復大張告示曉諭居民其言勤勤懇懇反覆周詳誠不愧仁者之用心也兹將示文照錄於後照得詞訟之累人有關性命忍讓之利已足保身家與其爭片紙輸贏費一去不返之錢鈔何如平霎時意氣保祖遺世守之貲財唾面目乾古人垂訓忍心妄作訟師誇能每思鄉曲愚民日出而作日入而息何等快樂及至一入公門便難自主川資旅費之用度親友往來之應酬寓所保家之使費胥吏差役之花消迨得質訊已費了多少貲財已抛了多少正業有理者亦須公堂屈膝無理者更要刑杖加身所謂訟則終凶是也更有一種唆訟之徒以倚特刀筆爲生涯以簸弄是非爲得計將無作有化實爲虛滿紙敷陳盡屬蜃樓海市任意羅織無非葛蔓瓜牽當其運籌伊始詡爲制勝之符及至搆訟已成遂視爲居奇之貨墜其計成欲罷不能之勢入其手無一文可邀之錢兩造之脂膏不盡若輩之溝壑未盈必至吸至人髓而後已其害可勝言哉本縣深悉民情不無好訟積習相沿已久每以田土細故誉角繳嫌輒興訟端經年累月貧者生計益促富者産業蕩然何苦爲此何愚至此况爾等皆從勤耕苦讀之中挣得這分家産省食儉用之餘留得幾貫錢文還不想男耕女織輸課完糧乃竟喜於興訟爲衙門書役作生涯訟棍保家尋活計不知爾民是何等肺腸又多圖准不圖審喜宕不喜結証佐到案原告反遠颺矣案未審鞫兩造已越訴矣以致上控下逃懸而莫結甚有兩造情甘愿銷差役訟師從中作崇使其鷸蚌相持參商永隔若輩得以兎窟蠶食必致鳥盡弓藏縱使禀官清理廉得其情而被凌被辱苦惱受盡被勒被索財産費空本縣明訪暗察隨時留心深知民隱倘差役果有前項不法立卽嚴加刑責以快人心除示諭遵守嚴革積弊外合行出示曉諭爲此示仰城鄉士庶人等知悉爾等務須廣相勸導革故自新戒爭訟終必凶和爲貴業自安至前因田土婚姻錢債墳地細故呈控有案現奉大憲督催淸理爲吾民了事爾等及早投案隨到隨審隨審隨結愼毋遲延裹足狡避成習致多拖累本縣體卹民艱赶緊審理以清獄訟而挽頽風出示定限勒差逐起報審如逾限被告已到而原告不到顯係原告所控不實將案註銷倘原告已到而被告不到顯係被告情虛畏避專拘被告審究一面不動聲色認眞訪拿唆訟棍徒從嚴究辦弗許播弄把持刁狡唆害爾等愼毋再爲所愚切切特示 
[粤東官報]  
　　督憲牌示廣西右江鎭左營都司缺以廣西鎭安恊左營守備杜遇林升補肇慶水師營叅將缺以現署赤溪恊副將奏留兩廣差委補用記名總兵董正明借補平海營叅將缺以奏留廣東水師補用儘先叅將麥鳳標請補 
[邗江官報]  
　　十四日寳應縣杜大令抵揚公幹十五日郭觀察慶藩公幹過揚方大令臻峻禀知本日接辦城内總巡十六日新科翰林劉太史潤珩兵部丁正郎逹銘十七日記名總兵何鎭軍士元均過揚江西陳游戎有明解餉來 
[吊客盈門]  
　　唐景星觀察因病逝世其公子等由析津扶柩乘輪來滬暫厝廣肇山莊此已列報兹悉擇於昨日開吊本埠道營㕔縣及英法二廨讞員並其餘印委各員均往祭奠素車白馬絡繹於途 
[男子負心]  
　　粤東人張仁科僑居法界延壽菴左近第三號房屋夏間因病恒化其妻某氏半老徐娘尚饒風韻近與比隣之潮州人蔡子南有染該氏素性悍潑有雌虎之目爲隣里所不齒蔡孑然一身倚氏度日饔飱之外任意揮霍將氏所有物件典售一空尚不敷用積欠房租洋十八元屢爲收租人所窘昨日黎明蔡忽將氏綑縛在牀以棉絮塞其口使之不得呼喚將木器及值錢之物搬運一空不知去向俄而收租人前去見此情形將氏釋放投捕心控訴請餫令該氏遷移别處以便另招租客在氏琵琶别抱固已廉恥毫無而如張者旣玷其身又攫其物掉頭不顧瞥爾長辭是亦天下之忍人也 
[乞丐喬裝]  
　　男扮女裝有干例禁不謂卑田院中人乞食街頭尚效撲朔迷離行逕不知其意何居近有某丐病骨支離形容枯槁在法租界行乞每於黄昏時扮作婦人模樣踽踽獨行被法捕覷出破綻扭送公堂判責八十下從寬釋放詎料此丐出外後仍蹈呚轍昨日又被巡捕所拘捕頭著押候解案請究 
[縣案彚錄]  
　　喬關泉投上海縣呈稱係本邑人家住十八保廿三五圖曹家橋地方向以務農餬口媳婦馮氏守寡多年今年四月初八日忽然逃逸緝訪無蹤至是月底地保顧明鶴向小的言洪氏現在塘灣地方宋竹山家小的卽於五月初七日偕顧前往至宋處領媳宋言爾欲領媳萬萬不能若取身價尚可從長計議伊等遂議定洪氏身價洋八十元當時扣去零費洋廿元只付現洋廿元誘小的至空房中勒冩筆據强逼簽押尚少四十元被顧吞没小的心實不甘來案控告至洪氏已被宋配與伊姪宋寳爲室黄愛棠大令准詞飭提間又據顧明鶴投案呈控閔行司書辦蘇歩瞻司差李裕堂羅應生金奎勒索洋銀大令批飭赴司吊卷核奪不料顧見批後忽投松江府上控恩詩農太守准詞札飭上海縣提集通案人証訊究詳辦大令奉文後立飭公差將一干人提到並將蘇李等傅到案下於前晚升堂研訊喬伸訴前情並稱洪氏走失後由其兄洪福生向小的一再索人不堪其累洪又投閔行司誣控小的逼醮由司將少的提去管押小的亦控顧吞没身價旋經司差將顧提到洪央人勸解遂由小的出洋八元給洪收去了事惟身價洋銀司署置諸不理小的故投憲案呈控求請訊究將洪氏給小的具領大令曰爾欲將洪氏領回當時不應立據簽押喬俯首不語大令又提顧訊問供稱係本邑人現充十八保廿三五圖地保喬關泉之媳逃逸後旋在宋處尋見伊等議定身價洋八十元由喬立據簽押小的並不與聞亦未經手洋銀惟伊等方在議論時由小的勸令兩造各認些虧始得定見但有零費洋二十元係小 
 
 

Page 4

 
 
的經手在後大受其累諸人均向小的索洋甚至賠墊洋二十元不料喬反在閔行司署控告小的吞洋六月十一日由司差將小的拘去管押至十八日始央吳金虎保出該差等向小的索费先付洋二元又付洋八元均由吳經手現在吳亦到案可作見証小的在憲案具呈奉批吊卷小的遂回家守候不料蘇步瞻李裕堂等見小的回家不問情由肆行毆打小的氣忿難平是以投府控告求恩鑒察大令傳吳至案問曰爾爲顧在閔行司中開銷洋銀若干答稱顧管押司署由顧子前來央小的擔保小的允之共開銷洋二元大令問曰此洋作何用處答稱顧管押十餘日此洋作爲飯錢大令問曰尚有洋銀爾經手否答稱並未經手大令問差費洋銀有否答稱亦不經手大令問爾可知顧回何管押司署答稱聞有逼醮事並據蘇步瞻李裕堂羅應生同供在閔行司爲書差顧明鶴被喬控告小的等奉本官老爺諭將顧提到管押旋有吳前來作保共付飯寓資　二元小的等分文未取不敢勒索金奎供與略同大令傳宋竹三至案供稱係本邑人耕田度日姪兒宋寳中饋乏人適有喬關泉之寡媳洪氏正欲再醮由伊翁喬關泉作主自立筆據並簽花押五月初七日前來十八日立據講定身價連零費洋一百元當時付洋五十元費洋廿元尚少三十元至六月初一日由關泉之兄谷泉及外甥張秋濤二人前來據云關泉在家患病是以來收洋執有收清票小的深信不疑將洋如數付清大令一再盤詰諸人仍執前詞大令以顧明鶴一味空言且敢赴府謊告殊屬非是判令笞責四百板將地保斥革宋竹三亦有不合著笞二百板與顧分别收所著各交洋二十元喬關泉雖未逼醮然已立據簽押未便再將洪氏給領俟顧等將洋交到給喬具領作爲身價並提出十元令喬轉給洪福生收領吳金虎訊無干涉當堂交保金奎供詞支吾著笞一百板蘇李羅三人雖無勒索証據究有不合大加申斥並諭令日後謹眞辦公蘇等遵諭而退○林金星萬惠如錢阿貴毆斃葉順昌一案縣訊情形已紀前報前日黄大令查核接管卷於晚堂飭提林萬至案林萬同供係本邑人向爲木匠與葉素不相識亦未行兇大令研詰至再林萬矢口不移大令判各責二百板還所候訊 
[英廨瑣案]  
　　何長泉之女名愛英被顧金氏誘匿爲娼由何尋見顧金氏言愛　由李張氏薦來兩相口角間由三百七十八號華捕帶至捕房移送英公廨顧金氏亦尋李張氏到案又經顧金氏之子扭周丫頭前來值日差禀明蔡太守飭將一千人押候訊斷○趙李氏扭程張　至廨訴稱孫女阿寳自幼寄名與程張氏現往探望已無蹤跡查悉已被價賣向論不理扭案控告蔡太守飭將程張氏暫發官媒候訊○曹氏扭陳松岩至廨控稱被陳欠洋向索不還反敢逞蠻值日差禀明蔡太守飭將陳松岩暫押候訊○施樹堂控歇夥宋竹樓無端尋釁並有煤炭阿三同來蔡太守准詞飭差提宋竹樓等到案候訊 
[上海六馬路仁濟善堂彚解山東第二批賑欵啓]  
　　謹啓者本年八月十五日彚解山東第一批規銀一萬兩由登萊靑道臺李子木觀察轉解濟同賑　局飭交潘振聲大善士擇最苦者查放早經登報布昭公鑒今本月二十二日接到天津海關道盛杏蓀觀察來函幷邀請嚴佑之大善士同熟悉放賑善士六位到申卽日趁招商局輪船先往天津禀見盛杏蓀觀察因盛觀察力任其艱籌欵請嚴佑翁帶領放賑善士赶往山東擇尤賑無函囑籌欵接濟善昌等維有竭盡心力籌集第二批規銀六千兩面交嚴佑翁帶往由電局收支所楊子萱翁匯到天津是批賑欵計申報館銀一千兩絲業會館銀三千兩仁濟善堂銀二千兩合倂聲明但令年順直晉豫各路需賑而齊魯之間連年遭災尤爲吃緊明知再三之瀆難爲庚癸之呼其如億萬生靈存亡呼吸全仗諸大菩蕯慈光普照俾慶來蘇雖仁人無兾於報施而功德總歸才實濟望雲百叩無任依馳善昌等謹啓 
[鉅欵救災]  
　　謹啓者敝堂接奉蘇松太道署交來陳餘慶堂大善士請符求病速愈樂助山東賑捐銀二百兩又奉泰源莊交到靖江隱名衆善士公釐錢一千千文合規元六百九十一兩九錢三分四厘祗領之餘仰見吉人爲善體上蒼之好生定看符到回春占勿藥而有喜盖助賑實延年之劵而濟急乃造福之基功德無虛天人交佩乞登報牘以誌福緣上海六馬路仁濟善籌賑公所施善昌等謹誌 
[誠心濟世]  
　　寸草有心春暉圖報遊子之吟殊有不能自已耳有時駐節遐陬毅然種德爲堂上祝康彊者洵足以資觀感焉今有春暉閣許善士助直隷永定河賑捐規銀五十兩山東臥牛山紡織局賑捐銀五十兩合共規銀一百兩爲尊堂太夫人求病速愈精神復原樹官箴而修德嫺子職以救時行善孶孶足供色笑彼輖飢待拯者當頌萱茂於同聲也此欵由歐洲函致文報局謝簡庭兄交來用特聲明上海北市絲業會館籌賑公所施善昌謹誌 
[飲和食德]  
　　謹啓者敝堂接奉王季棠觀察來函交來王仁舫大善士壽筵洋廿四元移助敝堂施粥經費目下秋去冬來貧民飢寒交迫敝堂開廠在卽鶉衣鵠面之徒鶴立雀伺早已候門託鉢冡大善士憫念思飿節刀七之供造慈祥之福眼前功德貴壽無極惟冀樂善君子聞風而來俾滬上窮黎同飲太和如食舊德望雲叩禱敬盼鴻慈[  上海六馬路仁濟善堂董事施善昌等謹誌]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
   
 
 

Page 12

 
 
[光緒十八年九月十七日京報全錄]  
　　宫門抄○發抄硃批五道○楚督張奏仍請以原揀之員准補叅將摺○又奏查明光緒十七年下半年湖北各州縣應襲各世職摺○豫撫裕奏已故大員捐産赡族懇恩賞給匾額摺○又奏委解銀兩片○浙撫崧奏叅革知縣勤追欠欵片○楚督張奏委解貴州恊餉銀兩片○東撫福奏查報春夏二季所出州縣各缺並委署各員片○九月十七日禮部宗人府欽天監廂藍旗值日無引見○福森布假滿請安○清銳謝批本處行走恩○成孚謝開復原官恩○候補道府延年等謝恩○江西知府許道培謝恩○曹志淸預備召見○明桂續假十日○内閣呈進勾到本○召見軍機許道培曹志淸張蔭桓○發抄劉秉璋奏解滇省賑欵等銀奉硃批戸部知道欽此○又三台縣知縣楊子文等開缺奉硃批著照所請吏部知道欽此○又布經歴林松燾保案更正奉硃批吏部議奏欽此○　瀛奏巡洋情形奉　硃批知道了欽此○劉坤一等奏記名總兵張文林等更帶春字等營奉硃批兵部知道欽此○○頭品頂戴湖廣總督臣張之洞跪奏爲叅將要缺别無合例相宜人員仍請以原揀之員擬補恭摺覆陳仰祈聖鑒事竊臣照湖南提標中軍叅將紀文監升任遺缺係題補第一輪第四缺應用儘先人員揀補臣前以副將銜奏留湖南儘先補用叅將楊定得請補接准兵部咨查楊定得係湖南人請補叅將例應廻避本省儘先名次又屬在後該督聲稱名次在前各員人地不宜楊定得洵堪勝任等語自因該員與是缺人地相宜但擬補後仍須廻避揀調核與定章不符所請補授之處應毋庸議等因咨行到臣自應遵照另行揀員請補惟查自軍興以來楚軍最盛湖南人以戰功勞績薦保至提鎭以下者不可勝數以故湖南候補叅將副將大率皆係本省籍貫均經奉旨准留湖南按班序補歴經請捕升補副將實缺在案臣現於儘先叅將中覆加遴選查楊茂盛孫長鋒鄭茂普三員部應歸湖北按班序補自應扣除不計其名次在楊定得之前除張定泰陳登科二員均已離營李廣信鄧紹級二員業經請補他缺丁李陞一員籍隷江蘇徐州府銅山縣現在湖北差遣向帶馬隊多軍於水鄉情形未能相習外其楊正洪嚴得勝李添永劉漢臣王敬徵張開武熊洪榮藍廷靑周正新唐斌趙玉田龔紹基各員以均係湖南籍貫或營務猶須練習或才具較楊定得爲遜其缺爲提標各營領袖訓練操防均關緊要實未便遷就擬捕致滋貽誤楊定得雖名次稍後而在營歴練有年才幹明爽有守有爲且係奏留湖南儘先補用之員名次在二十員之内與例相符前署長安營遊擊鎭筸右營游擊各缺措置裕如現署提標中軍叅將辦理營務深資得力臣詳加察看現在儘先叅將除實員外實無堪以另揀之員查湖南桂陽營叅將楊通純臨武營叅將張壽廷宜章營叅將唐淦皆籍隷湖南先後請補升補均經部核准奏奉俞允在案今該員楊定得事同一律合無仰懇天恩俯念員缺緊要仍准以楊定得補授湖南提標中軍叅將於營伍實有裨益如蒙兪允俟部覆到日給咨送部引見以符定制並俟湖北叅將缺出補有他省籍貫人員再行酌量揀調除飭取該員履歴咨部外謹會同湖南巡撫臣張煦湖南提督臣婁雲慶恭摺　奏陳仰祈　皇上聖鑒勅部核覆施行謹奏奉硃批兵部議奏欽此○頭品頂戴湖廣總督臣張之洞跪奏爲查明光緒十七年七月起至十二月底止湖北各州縣應行承襲接襲並發標學習及改作文生應試各世職恭摺奏陳仰祈聖鑒事竊照前准部咨同治元年二月十六日奉上諭軍興以來各省官紳士庶凡臨陣捐軀守義殉難者一經統兵將帥及該地方督撫奏請旌卹無不立予褒揚嗣後着該督撫轉飭各州縣將應襲職名迅速查取徑報督撫毋庸由府司轉詳予限半年彚案具奏以免繁擾欽此歴經欽遵彚奏在案兹自光緒十七年七月起至十二月底止據湖北江夏等州縣先後查詳前來所有請承襲雲騎尉世職發標學習之高啓瀛周慶雲張殿選陳開曙汪鵬程屈文艶又請接襲雲騎尉世職發禁學習之羅鍾漢又請接襲恩騎尉世職發標學習之余應衡向義氣又襲雲騎尉世職現請發標學習之張傳士劉光祖又請承襲雲騎尉世職攺作文生應試之胡耀琛李昌熾共十三員均年已及歲經臣先後騐看俱屬年力精壯堪以承襲接襲並發標學習及改作文生應試又請承襲騎都尉世職曾憲熊又請承襲雲騎尉世職路永保王書榮李文海又請接襲雲騎尉世職洪國琠金代興共六員均年未及歲亦經查明與例相符應請准其承襲接襲統俟接准部覆分别辦理除抄錄清單同宗圖册結及已故世職羅榮桂余鶴鳴原領勅書一併咨送吏戸兵各部辦理外理合會同湖北巡撫臣譚繼洵湖北提督臣程文炳恭摺具陳並繕具各世職姓名年貫清單恭呈御覽伏乞皇上聖鑒謹奏奉硃批兵部議奏單倂發欽此　○○河南巡撫奴才裕寛跪奏爲已故大員捐産贍族可否援案懇恩賞給匾額以彰敦睦而勵風俗恭摺仰祈聖鑒事竊據布政使廖壽豐呈據光州直隷州知州袁鎭南轉據調署固始縣知縣馬家彦詳稱據在籍戸部郎中王汝承呈稱竊汝承故父布政使銜原任貴州按察使歴任廣東江寍布政使王庭蘭性成孝友誼篤宗親世居固始縣恪承祖訓久擬創建宗祠歲時祭享藉以敬宗睦族並因支派繁衍菀枯各異竊慕先賢范氏義莊詒謀遠大爰於同治十年先將從分祖遺田内提出一千零五石一斗值價銀一萬五十九兩四錢九分九厘作爲義莊田地所收租息除完納錢糧祭祀歲修而外凡同宗之鰥寡孤獨身有殘疾貧苦無依及族中喪塟婚嫁子弟讀書應試一切經費分别遠近以時賙給年定祠莊規條遵行勿替惟宗祠度地未得未竟厥功而殞遺命汝承經營蕆事今就自置本邑城内市房一所改修宗祠附建義莊於光緒十六年十月一律工竣計大小瓦房五十間購價修費共銀五千六百八十兩六錢六分八厘汝承敬念先人締造之艱勉成遺志誠恐日久廢墜造具祠莊規約田産細數並故父履歴事實各册取具房族長甘結呈請轉詳奏咨立案以垂久遠等情由該州縣遞加印結詳司轉請具奏前來查已故布政使銜原任貴州按察使歴任廣東江寍布政使王庭蘭希風先哲捐田一千餘石養贍宗族洵屬葛藟是庇桑梓垂型其子戸部郎中王汝承修建祠莊尤見訓秉義方用能克成先志計其田莊各價准值銀一萬五千餘兩之多例得仰邀旌奬該故紳王庭蘭曾任二品大員與尋常士民捐資贍族似有不同伏查近年如已故湖北巡撫翁同爵現任吏部右侍　徐用儀皆以二品大員捐田贍族經各該撫臣奏奉部議均蒙　恩賞　御書匾額欽遵在案今該故紳王庭蘭情事相同可否援案仰懇天恩賞給御書匾額以彰敦睦而勵風俗之處出自　逾格鴻慈奴才等未敢擅使除册結咨部立案外謹會同河南學政臣邵松年合詞恭摺具奏伏乞皇上聖鑒訓示謹奏奉　硃批禮部議奏欽此　○○裕寛片再豫省每年應解京津貼銀八千兩前准部咨改爲加復俸餉七月解半十月解清等因行司遵辦在案兹查光緒十八年加復俸餉已屆解半之期據布政使廖壽豐會同厘稅局籌措銀四千兩發交管解圓明園生息銀兩委員候補知縣陳以瀚於八月十六日搭解起程赴部交納詳請奏咨前來奴才覆查無異除咨部查照外理合附片陳明伏乞聖鑒謹奏奉　硃批戸部知道欽此○○崧駿片再查各州縣交代應遵例限算淸造册結報如有虧短尤應依限掃解不容延欠兹據布政使劉樹堂詳稱查有前任泰順縣知縣金鴻霄泰順任内短交銀二千八百九十九兩零節次札委嚴催抗不繳解實屬膽玩難再姑容據該管道府請叅到司應將前任泰順縣降用教職知縣金鴻霄卽行革職勒　清繳等情詳請具奏前來奴才覆核無異相應請　旨將前任泰順縣知縣降用教職金鴻霄卽行革職勒限兩月内繳清外謹會同閩浙總督臣譚鍾麟附片具奏伏乞聖鑒訓示謹奏奉硃批着照所請該部知道欽此○○張之洞片再貴州恊餉湖北省欠解銀十五萬八千兩自光緒十三年起至十七年止陸續解過銀九萬二千兩均經附片奏報在案兹據湖北善後局司道詳稱現復籌撥長沙平銀一萬兩發交百川通商號領匯赴黔以應要需等情詳請○奏咨前來臣覆核無異除分咨外謹會同湖北巡撫臣譚繼洵附片具陳伏祈聖鑒謹奏奉硃批戸部知道欽此○○福潤片再定例州縣缺出先委正途一人次委勞績一人再將各項委用試用人員輪委一人於應署班内统按出缺先後察看人地相宜之員酌量委署毋庸計其科分名次並試用年限俟屇三年彚報一次歴經遵辦在案兹據藩司湯聘珍將光緒十八年春夏二　分所出州縣各缺並委署　員班次銜名造册詳請具奏前來除咨部查照外理合附片陳明伏乞聖鑒謹奏奉硃批吏部知道欽此○ 
 
