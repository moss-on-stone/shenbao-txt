# 1882 - 246 - 4903362

 

Page 1

 
 
[保護安南十策第四]  
　　中國風氣恒喜靜而不思動苟家食可以自安必不經營於外筮仕經商大半逞少年好勝之心不遠萬里而往或亦迫於境遇之故而始樂此不疲及其暮年則鮮有不倦游思返者見故鄉風景輙興歸去之思懹父老居諸恒羡淸閴之福　其存是心故往往無遠志而一切事亲舉不如泰西人之闊大能馳域外之觀也以内地中自然之利無術以盡取之荒僻未墾之土無人以經營之寍令地狹人稠之處滋生番息有人浮於事之患而其勢日趨於貧窮也葢人不至極　苦之境其心必有所戀而不肯恝然舍去其在富庶之地氣象繁華人情逸樂則又有境遇窮迫而起居懶惰不耐勞苦之人游手好閒滋事闖禍中國各直省中何地無之若而不者何不移之於荒曠之土而使盡人力以謀地利乎然其勢實有不能也顧中國亦非竟無遠游之人　粤之界濵海者多南洋各島水程皆數十更可至而海舶往來商賈不少世業見聞親切豈不動人歆羡之心因而内地貧民附船而去者正復不少或家居不能自存活或經商未有大資本意不得志於華地者轉可如願於番邦也此南洋之所以多華人也而其人大抵皆閩粤産者習俗使然也若江浙之人則望洋興歎視爲畏途矣夫南洋島國不入中朝版圖而父散而無紀職貢之修罔有定歲土人番俗蠢悍異常不知禮義不可教訓中朝聽其叛服不以藩屬視之然華人之在彼者如此其衆有世居不歸者有携家以去者與土番漸相親信耦俱無猜然則如安南之數千年來爲中國藩封與前代郡縣者何怪華人之往者如水赴壑也乎安南風俗僕陋而地脈極腴本與中華接壤不若南洋各島之孤懸海中不相連屬其民情物産自無異於内地富良江邊處處膏腴與暹羅境内湄南河彎環縈繞澤畔皆成良田水至則種稻稻熟則水退農功省而歲收豐者眞堪頡頑故卽米榖一項論之已有勝於内地者閩粤之人在彼居處卽不經商已得便宜於日用其有久居而肯作歸計者誰歟雖然在彼之華有固皆蠢而無文者也以安南之恭順本朝推愛於華人固不與其土人歧視而且相待有優於土人者故得安居樂業久無釁隙而日來安南於國中政事漸有不能自專之勢法人逼處保無更攺安南之制度而華人深以爲不便者前者傳聞該處華人以法人攻取海防窺伺東京之故深恐不能安居私自結會以爲保護地步事機至密並無起而與法人爲難之實跡而法人已大不悅欲查得其爲首之人而懲辦之鳴呼華人危矣葢華人雖久居該處究係客地平時與土人輯睦叩免爾詐我虞一旦爲强敵佔居難免攺弦易轍此而不自聨結必非人情慛其中並無志趣遠大見識高渾之人爲之謀主或者形跡太著致爲法人所持未可知也此終由於中國人情安土重遷苟能家食必憚遠游之故是以人雖衆多而不知深謀遠慮也目下法人勢非得已必用威力以取服安南無論華人土人均受其鈐束而華人結會之舉旣爲法人窺破則必事事防制而此後華人之在安南無以自主將成欲止不得欲歸不能之勢竊謂中朝旣不能輕　藩封使爲他邦之外府何忍漠視其民致爲異國之囚奴爲安南之存亡計固宜速鎭大員以遏法人之陰謀卽爲内地之游人計亦當選派能員以救法人之荼毒今日者法人之惡華人以其私自結會故而華人之所以結會以無中國之官故安之不振不克有其土人又安能保夫華人苟中國漠然置之此後情形尙堪設想乎哉 
[恭錄諭旨]  
　　七月十七日奉上諭奕謨等奏拿獲擅入闕左門人犯請交部治罪一摺禁城重地理宜嚴肅乃本月十六日夜間竟有人犯向萬軒在闕左門迤東値房墻上行走實屬胆玩向萬軒着交刑部訊明從重治罪另片奏闕左門迤東値房應由太常寺管理稽查等語着該衙門堂官查明辦理欽此同日奉上諭彭祖賢奏神靈顯應請頒匾額並加封號一摺湖北黄陂縣城隍廟神素著靈應咸豐八年飛蝗入境鄉民詣廟　禱蝗不爲災同治六年捻匪竄擾該處旋卽退散又木蘭山神廟祈禱多應同治年間賊匪竄擾鄉人築砦避居其中頼以保全實深寅感着南書房翰林恭書匾額各一方交彭祖賢祗領敬謹懸挂以答神庥所請加城隍神及木蘭山神封號並木蘭山神列入祀典之處　禮部議奏欽此 
[本館自己接到電音]  
　　本館於昨日接到在津友人專發電音到本舘内有七月廿三日上諭二道敬謹譯登○七月二十三日奉上諭御史陳啓泰奏太常寺卿周瑞淸包攬雲南報銷銀該省糧道崔尊彝永昌府知府潘英章來京匯兌銀兩賄託關說等語着泒麟書潘祖蔭確切查辦據實具奏欽此同日奉上諭劉錦棠譚鍾麟張曜奏請變通新疆官制營制各摺片着各該衙門速議具奏欽此 
[埃事電音]  
　　倫敦二十五日電報云土耳其國王現出上諭一道聲明阿拉比實爲叛犯令埃人須服埃王之政教云 
[埃人慘殺]  
　　埃及亂後他國人之旅居埃境者多被埃人殺戮有自該處逃出之人據云内地殺人之慘較甚於海口當塔一處則尤慘不忍言一遇他國人或埶而投諸火或沈諸淵甚至遍地拖拽之以致其死狠戾之習雖婦女亦能助虐何埃人之好殺歟 
[煙台來信]  
　　烟台西人來信云二十二日李傅相憲駕已抵烟台望塵而願瞻仰者山上幾立無隙地美使楊君亦在烟台往見傅相有中國兵船一艘早一日已回自高麗帶有高王文書一函轉呈傳相憲舟卽鼓輪而北逕往天津矣 
[奉天近信]  
　　奉天崇將軍現由湄雲輪船赴津聞係商辦高麗之事而奉天所駐之兵約三萬人擬由高之東便門進發駐紥高境蓋該處離奉天不過五日程也 
[譯錄東報]  
　　東洋來信云日本五年前有水師提督擬造兵船一艘皆照法國尺寸置度大容一千三百五十二墩機器有一千二百五十匹馬力内設克虜伯大砲七尊以備耀兵海外不知因何中止目下高麗搆戰是船仍在接辦然以時考之謂尙需六個月方得告成也又云高地柴火甚少日兵之在高境者凡炊爨之事皆須至遠處覓取柴火甚屬不便而天氣又冷目下寒暑表日中不過八十分夜間則退至六十分矣又云高麗西河口所築砲臺皆用石　砌 [ 
 
 

Page 2

 
 
尙覺堅固然不合於用蓋砲臺之外周圍皆山敵兵若登山下擊勢必不支而台上又未見備有大砲高人之武俻於此又見一斑矣又云高麗目下執政諸官皆未悉外洋之事只得仍起用舊官數人以資調遣高境多山地甚崎嶇軍器惟小砲尙可背運餘則頗覺不便市上食物只能供二千人數日之糧卽日人所用之烟及鞋子均須至東洋運取幸兵士冬衣日廷已經置備不日當解往矣高物祇牛比東洋爲大每隻須洋二十三元馬則小於東洋而堅勁可供驅策街道臭穢不堪初往者皆掩鼻而過云 
[戡定高麗紀略]  
　　高麗亂黨擾事本館會疊據所聞照錄在報或譯自西字新聞或得諸東洋日報但相離太遠輾轉傳述容有異同不若特泒兩人徑往高麗訪查顚末較爲詳確一則由日本動身一則由烟臺前往其由日本去者昨已得有回書原原本本果與前報所登者頗育異同用亟錄之以供衆覽此固目擊情形比耳食者似稍勝也來書云先是馬眉叔觀察之至烟台也統領北洋水師提督丁禹廷軍門已率兵艦三艘曰威遠曰超勇曰揚威在口内停泊以候六月二十六日乃起椗東渡二十七日至仁川口其時日本船僅到一艘花房公使猶未到高麗也至因何肇亂實以六月初九日軍士以領糧起見國太公從而激之遂有此變國太公者王之生父其國所稱興宣大院君李是應是也作亂之際逼栻王妃而國主世子則尙未敢加害與難諸臣其最著者如興寅君李最應王之叔父昰應之胞兄也閔台鎬兄弟王妃之從兄弟也金輔鈸　理統理機務衙門之大臣也諸人皆近時執政而昰應之所深惡也初國王年九齡嗣位昰應以太公輔政其後國王年長王妃閔氏父兄亦均列顯要遂共奪其枋家居十年風波累起去年其次子李載先與安驥泳等謀爲簒奪未成事泄酖死獄中至今年復有此變昰應爲人頗有權術　與亦衆六月九日以後盤據王宮把持朝政誅殺異已任用私人其勢岌岌不可終日王與諸臣皆苟免旦夕以待救其時馬觀察以爲不得昰應則國王不保而日高之禍亦且靡所底止顧未帶陸兵不便登岸因請丁軍門乘威遠回津濟師而獨率超勇揚威二快船泊仁川觀變次日花房至與偕者惟海軍少將仁禮景苑井上留本國未來花房與馬觀察相見甚懽嗣是日舶至者共七艘載兵千數百人陸續登岸於濟物浦仁川府一帶駐紥其船主等與中國管駕皆以禮往來略無嫌隙其地並無砲台可據更無阻華兵登岸之事七月初三日花房乃率軍數百人前赴王京初七日丁軍門偕山東帮辦全省軍務吳筱軒軍門率兵商各舶共五艘曰威遠曰日新曰泰安曰鎭東曰拱北　尾而至共載軍士二千遂從南陽登岸馬觀察旋簡洋槍小隊二百名先率進發吳丁二軍門隨後踵行次日南洋兵舶二艘曰威靖曰澄慶亦續載軍士千人駛至先是丁軍門西渡後馬觀察卽函知昰應謂找兵之來專爲調停日本起見云云及行次果川接昰應書謂花房至京後列欵七條限期三日兹以期滿未答已决裂而去　觀察亦卽於是晚馳至王京館於城内南别宮昰應深相結納次日旋至仁川與花房言明一切十二日回館而吳丁二軍門亦至吳軍門督軍薄城而壘丁軍門率軍百名入居南别宮夜間共定大計次日馬觀察偕吳丁兩軍門往拜昰應薄暮昰應出城回謁遂就軍中誘而拘之丁軍門押令就道送至登瀛洲兵舶飭葉船主先送回津馬觀察仍留南别宮查拿亂黨十三日廉得亂黨皆軍士昰應夙以陳氏釜鐘之計結爲羽翼此輩多駐城東枉尋利泰二里遂議於十五日夜間合圍掩執馬觀察復以昰應雖已就逮其長子載冕新以訓練大將握兵柄恐亂黨一聞查拿或奉以起事遂于是夜先將載冕誘拘南别宮然後縱兵收捕以是處有居民未忍輕施炮火故槍斃者僅數十人生擒近二百人其餘悉鳥獸散巢穴一空十六日馬觀察與吳軍門會同朝鮮官員訊據供詞分别正法於是朝鮮君臣之心乃大定雖他道或尙有其黨而兵威震　　邪懾服水陸二軍均尙未撤度無雖次第就捕也十三夜昰應就逮後馬觀察旋函請朝鮮國王派李裕元爲全櫂大官金宏集爲全權副官至仁川與花房會議所請七欵内亦頗有變通揆之日人之初心固已百不償一矣現在朝鮮内患旣平外患亦定其國王與二三識時之俊傑蓋崽振作特派兵曹尙書趙寍夏侍郎金宏集從事官李祖淵隨馬觀察至津晉謁李傅相禀承壹是並令齎呈謝表云 
[講求西學]  
　　香港西字報云廣東省城現在設立學堂一所習學英文學童已有五十人將儲材爲國用也又在省城擬創一造紙機器及用機器印書西法之行廣矣 
[制憲勤政]  
　　湖督凃制軍自莅任以來每逢考官諸大公事皆坐顯轎敬以將事惟性喜儉樸不悅繁華兹膺疆寄衣冠服皆非新置聞是月十五日制憲政體違和諸官上衙門者皆未得面禀謂症係腹瀉雖服藥調理而仍在簽押房不時行走亦可見勤於政事矣至前番考記馬步全紅未補之營員現已各得補缺此時鄉試伊邇省内各鋪及各城門均添委一員皆候補知縣班以資彈壓又此時營務各人員莫不心懹　懼盖恐射不中鵠也 
[枯禾得雨]  
　　鄂省天氣久旱望雨至殷江漢兩縣蔡陳兩邑尊皆禀明次第設壇祈雨禁宰諷經誠心求雨自十四日陣雨後次日天高氣爽夜間忽雲蔽長空甘霖大沛約二點鐘起傾盆下注至十六早晨六七點鐘方止人望大慰惜乎雨來過遲楚北内棉境花已枯萎無望惟晚禾得此甘雨生機頓暢矣至楚北之武屬與江右連界各州縣苗稻皆被虫食雖非家家如此而成色大减亦不過六七折想食禾之虫總不出蝗蝻之類未知有心世道者有善制之法否耶 
[放火可惡]  
　　蘇城東美巷有甲乙兩姓仝居甲則授徒爲業乙係貿易中人廿二日甲買稻柴四百餘文堆積門房詎三更時柴堆火起當卽汲井水澆灌一面鳴鑼喊救嗣糾察司温將軍廟蘇州府三處水龍陸續皆到極力救熄僅燒去墻門一間但不知因何起火四面尋視見門外左首朝北墻下挖成一洞地下遺有自來火數根知係匪類放火然該處多小户人家並非殷實地面該房又兩面落空當時並無搶火情事或謂係怨家挾仇放火未可知也 
[戯園厮打]  
　　日來吳門演劇之盛較春末夏初更形熱閙每日街招四貼血染猩紅觀者極爲高與雖近時秋暑鬱蒸揮汗如雨而座客猶聨袂成雲園主利市三倍不無趾高氣揚恣意叱咤本月念二日有撫標右管標兵至金桂軒入内觀劇把門者以其不肯輸資遽與爭毆諸優伶復助勢加毆該兵面血模糊受傷甚重旋經該管哨官前來將兵拾回并拿伶人一名回營尙未知如何發落不期一波未平一波又起少頃復有銅鑼作坊中及染坊工匠兩黨與該園管門者奮拳互毆攪作一圑兩造各有夷傷旋爲人調處而罷亦足見戯園滋事之多矣 
[燈船紀盛]  
　　虎邱燈船名聞天下兵燹後未經創造山水爲之減色近有某宦自無錫包雇一只於中元前後在山塘河游泳中流爲數日之樂兹悉該船卽在蘇裝客遊玩每日三十元菜點豐盛計燈三百餘盞五色陸離照耀人目與昇平時最著名之燈船曰沈茭白者有過之無不及也惟有菜席而無下艙人倘欲得雛姬以侑酒須由客自喚耳故連日逆水船生意甚好水牌上幾無虚日皆以看燈船爲名繁星照水急管凝雲洵鼓吹昇平樂事也○山塘普濟堂左近有船厰專造燈船逆水船快船春間有上海某洋行來購燈船一隻裝飾華麗一切粗細器用靡不完備計銀一千八百八十兩據云外國人進貢國王者現已造成送滬矣兹又有滬人來購造燈船兩只裝脩傢伙一如蘇式惟船頭船梢加鐵錨兩只據云在黄浦中載姬行酒爲水嬉之遊者上海酒地花天聲色事靡不講究惟此猶遜蘇城一籌今得該船爲之點綴生意必佳刻下船工將 
 
 

Page 3

 
 
次告竣想橙黄橘緑時春申浦中又添一山塘景色矣第恐申江潮水迅激彼柔櫓雙枝未知能如緑水橋邊遊行自在否也 
[百子開筵]  
　　本月初八日爲温郡陳壽山太尊五少君彌月之期各屬僚公送禮物一槪不收惟正日在署内設湯餅酒筵欵待各官親並不延請外客云 
[輪船失事]  
　　怡和洋行有利輪船本月十七日早晨開往福州於卄三日回滬方出五虎門觸礁失事船上諸人均經救起貨物則不知如何此信係得之電報所云甚略未及詳其備細也 
[馬車驚躍]  
　　本埠昨日十二點鐘時有西人乘坐馬車欲往新關途次忽一華人見車急避而落其帽馬驚躍而踣扯斷車上皮條數根西人幸未傾跌馬經傍人籠往亦未跑失也 
[照錄浙省應試諸生禀請移賑稿]  
　　杭州府錢塘縣附生吳錫洛仁和縣附生將元禧府學附生丁汾壽嘉與嘉興縣附生陸惟燦平湖縣廪生何錫驊湖州府歸安縣官附貢生王樹蔭烏程縣附生閔瑞生紹興府山陰縣副貢生湯震山陰縣附貢生陸獻寍波府定海廳廪貢生趙繼先鎭海縣副貢生葉堂博台州府黄巖縣廪貢生王廷獻太平縣歲貢生金載陽温州府永嘉縣廪生陳鴻烈樂淸縣附生陳家玖玉環廳廪生徐蒸雲嚴州府府學歲貢生沈秉鑿桐廬廪縣附貢生黄誥衢州府府學廪生吳汝枵常山縣廪生陳汝立西安縣附生吳東屏處州府縉雲縣拔貢生王惠覃縉雲縣恩貢生竺寳善靑田縣廪生劉勛具禀爲願捐塲食禀請移賑事竊每逢鄉試憲委頒給火腿月餅等塲食洵聖朝優待士子之典諸生敬謹領受持歸分贈親友得以榮君之賜四海同風可謂盛矣不料今歲浙省忽遭水患災區甚廣哀鴻嗷嗷以巨萬計雖聖恩浩蕩下詔賑飢不使一夫失所而時事孔艱撥餉亦難徧及某等目覩流離念切桑梓各與本府同考諸生會商情願將場中頒給各人名下火腿皮蛋小菜月餅四項食物捐以助賑勉竭下愚之慮少分宵旰之憂第念放物不若放錢之便只得預期泥求憲恩酌留四項食物之錢飭運災區給賑飢民如果火腿皮蛋小菜已經買辦來省計時似未切動可否酌給川薪發還或交店變賣至月餅雖已令鋪户定做而中秋佳節民間需用甚多似可發售出自憲恩伏乞鈞裁竊思鄉試各生携帶食物尙足自給今本受粟與隣之義分輸君賜上於大典無違積救民生下于凶年有補在憲恩爲因民之利在士子僅一念之誠倘蒙大公祖大人俯如所請除批示外可否隨塲卷給與示諭一紙俾有諸生未及會商者咸得周悉亦知恕乃可行母徒慷他人之慨惟念惠原不費應同懹濟衆之誠伏思我大公祖大人痌瘝在抱胞與爲懹合省士民無不身沾厚澤今此區區之意惟仰求我大公祖大人俯鑒下忱移賑給示順士情而蘇民困實爲德便除禀藩泉學憲外沾恩上叩 
[小工被毆]  
　　虹口楊樹浦地方向無市店近因創設自來水公司多雇小工旋有本地鄉人往彼搭盖草棚開設茶酒飯館又另搭一棚開設烟舘皆以供衆小工之便而圖其利也前日下午有小工等到彼喫茶吸烟不知何事致啓爭端開館者皆係本地人竟恃人多將公司内之崇明小工某甲毆傷又有小工薜某出爲理勸亦被痛毆受傷旋經公司洋人將薛某送至捕房騐明轉送同仁醫舘調治而某甲尙臥在茶舘内昨晨捕房遣捕往拿僅獲烟舘主一人諒解公堂訊斷矣 
[傷骨就醫]  
　　昨日怡和碼頭有浦東船塢内扛來一人年約二十餘歲據云肋骨打斷欲赴醫舘求治其因何受傷並投何處醫館則均未詳也 
[鄉人溺斃]  
　　虹口鄉人某甲向在碼頭倚挑貨爲生涯前日下午在蘇州河白渡橋相近失足落河旋經家人知覺赶往撈起已氣絶矣卽在碼頭安殮昨日其妻又在碼頭招魂悲慘之狀目不忍覩去 
[赢馬倒斃]  
　　本城邑廟豫園中前有善士買羊放生任其四散奔跑以致蹧蹋不堪况且名爲放生並無所食嗣經在城紳董等設籌閴欵并極力勸捐於大南門外矌野處擇地盖建房屋數間并設廠間將城中之放生羊悉數驅入豢養於中雇人看管誠屬善舉該處空地甚多可以兼養放生牛馬近來每有善士出資買放牛馬而送到局中者皆已瘦極有不數日而卽斃者初尙不解其故迨後細心體察見旣斃之馬毛片中有黑痕約長數寸許似係鞭撻所致及查訪此馬究從何處買來則知買自租界中之馬車行馬夫但知攪轡疾馳日以鞭箠從事而不知馬之受病已深難勝驅策行主卽爲賣出而經手買放之人亦祇貪其價廉並不顧能否長養也竊願各善士之放生者必須親自檢買庶不致有放生之名無放生之實而各車行主苟能嚴戒馬夫善爲駕御又何至使牝壯驪黄枉死櫪下也耶 
[不願爲龜]  
　　前日上海縣署有婦人林郭氏喊控因伊子林順元忤逆扭送到署范邑尊因公晉省經帮審委員王别駕立傅訊理詰其　 
如何忤逆林郭氏控稱兒子順元早已娶媳習唱書生涯近又虧空他人洋數千元索僓者緊急異常不能過去是以近來我爲經手料理舊欠蚩料順元現在作梗不許媳婦唱書以致日夕吵閙王别駕隨詰林順元據供妻林玉卿現在唱書囑母就此收塲母不肯反將我送縣等語别駕　林郭氏除此事外可另有别事忤逆否答稱惟此吵閙别駕謂爾子不願久作烏龜爾何必强其習此着林順元送母回蘇嗣後按月出奉養之資洋五元不許缺少林玉卿交其夫收管不得再作賣唱生涯云 
[詳看拆屋]  
　　王金和涉訟一案屢次研訊供詞均登前報昨日翁太守臨捕房發落後卽親至拆屋之處勘視前因王金和當堂供稱房屋被拆之後其器皿等盡在屋内有値銀千兩之說故親自翻看而屋中惟有破板幾塊香爐一只並無値錢之物閱看情形已屬不合而禮拜四庭訊時太守曾詰其除租應地蓋屋外别處可建有房屋并另租人房屋否王金和答稱並無别處房屋太守在拆屋之處看畢後復帶同法包探等過八仙橋至浜西王金和住處觀看知尙有平房住居之林春榮向伊詢問可知王金和家中物件搬在何處林春榮含糊答稱寄在他處而林春榮屋内尙有一婦卽言王姓之事我等不知林春榮亦卽攺口翁太守復着包探領至宰牛處略看卽回蓋因該處穢惡不堪不能駐足也 
[英界公堂瑣案]  
　　老沙遜洋東投英領事公館訴稱被義裕土行定買大土因趺價而延不出貨核計短價銀約三千三百餘兩請追等語由司副領事照會陳太守飭差往傳該行主鄭國才未面衹拘到行夥胡顯堂着交鄭國才在案兹據沙遜行催請追辦昨由太守飭將胡帶案究間鄭之下落據供東人鄭國才在通州地方亦開土行前奉差提時鄭適往通現已囘滬詎屢次令人知照而伊延不投案太守隨飭差同胡前往指交鄭國才到案訊追云○寍人王三毛投公堂稱前因失去馬匹查得係被山東人劉永福孟二竊賣故將劉孟二人交捕旋有米子亭緝得是馬走失在江橋地方之鄉人處言明謝洋十五元令兩造對出均已允從請爲免究劉孟二人同供並未竊馬今憑米友將馬查得出貲取回均已允許米供相同太守將米略致問詰因念事已理明槪予開釋完案○蘇婦張童氏訴稱兒子年已十八歲向在蘇州習業被朱順福領之逃逸今來滬尋見而朱帮阻致兒又走脫故扭朱交捕送究朱則辨稱擺攤雇用伊子現已停歇等供陳太守訊得朱與該氏之子情跡可疑隨飭將朱管押着交出張童氏之子再　核斷○馮錫智訴稱開設客棧住客錢慶林時常吵閙令其遷徙不聽昨復同客應兆元到棧吃飯未允應錢二人 
 
 

Page 4

 
 
卽椿毁火油燈盌盞等件及訴捕祗獲住錢一人毁物呈閱錢供向爲洋行生意今巳失就昨因棧主馮姓出言無狀致友人應姓怒毁火油燈等件是實陳太守隨罰錢洋二元以一元賠毁物一元充醫院經費○談雲卿訴稱開茶館用妻弟余丫頭帮夥昨因伊做事不勤略說之卽被怒水烟筒傷及頭顱訴捕拘案請騐余則俯首無詞陳太守隨判余給談養傷洋一元完結 
[蚩山正心局經收晥賑交桃塢細數]  
　　二日四十九册巴城鎭　餘十員五角保我子六員席嘉會四員馬嘯岡二員馬嘯岩周小亭各二員唐少芳潘和卿朱安甫旋錫卿李金 
福陸子棠夏春溪黃子琴郁茂堂各一員銀杏堂一員五角陳世江七角半羅勉之陸雩卿趙雲卿各五角顧菊亭二角半趙炳卿龔愼堂各五百文二百四十五册四十六册俞保母廉十員增學居八員文彩堂五員女貞壇敏事徐煥岩各四員無名氏存濟堂顧善楚各二員陳有查愼言明嘯卿朱映亭各二員紹記靜記裕安堂陳啓元鄒長春沈源昌鄒義興許天　陳逸堂守約堂聚順堂存仁堂王福堂藩雲亭陸祥榮王彦恆徐慈智俞仁生昆氏岐言叔氏朱俊卿李　善陳雲山龔東溪姜恊雲范小夫顧瑋林不書名貽遠堂歸本業龔仁壽龔　倡九思堂愈靜德李企堂盧餘慶汪梅亭何裕成江袁山積善堂唐益暘施陸氏康惟寸李經資周姓李姓各一員楊亦洽邱靜如張敦本王萬成各五角三百廿一册麟爲妻十員邱仲履二員　名氏無名氏王雪甫向應　脩竹居各一員 
[上海徽寗忠恭堂經收賑交桃塢細數]  
　　寗郡李朗民一百員大椿和廿員維運記陳麗江太古輝汪六吉曹全吉曹恆源胡題孫敦睦堂趟恊成豐鮑啓盛俞天順祥源　十二户各十員久大七員曹正泰胡信泰太和三户各六員恆吉胡長泰允大福同泰厚德順和無名氏恊和祥無名氏永康仁昌十户各五員胡新盛聚和無名氏二户各四員德大久章胡榮昌二户各三員無名氏無名氏各二員五角管盛氏無名氏無名氏無名氏無名氏無名氏無名氏典記復昌恆九户各二員恊隆一員五角無名氏倪𤅙洲盈泰恆興蘭記五户各一員共三百六十五員五角○休邑遇安居止誼堂承志堂共一百員敏愼堂三十圓尙志軒廿圓海陽李隱名氏二户各十圓共一百七十圓○婺邑隆泰昌二十二圓胡裕昌三十圓森盛㤆查二妙堂陳悅盛三户各廿圓塞江均徒詹大有詹方寰查江與汪大昌海上移情居汪承裕堂七户各十圓濤嘉記八圓汪鶴齊五圓詹斗山四圓詹義盛堃四圓鮑乾元昭查益源信查伯良二户各二圓詹佐臣一圓共二百念圓黟色北公　三十圓恊興廿五圓鄭榮記廿圓汪愼德堂十五圓余方芝余順和余源茂汪翰池宏順竹蔭軒春華祥　泰昌大享汪維橋頌　氏十一户各十圓汪松記七圓益記棧宏久泰享源公成萃泰聯生益泰義盛八户各六圓同昌汪成泉程唐封泰來享仁大仁康銳峰山樵生源徐廣記南公估萬順無名氏劉榮記十三户各五圓齊裕光公記汪文端鄭輝第萃豐恆公盛怡六户各四圓鼎昌汪雪門朱二泉陸榮昌啓豐號余明遠余　臯挹記乾德泰李仰之同昇十一户各二圓汪翰庭孫理和合興無名氏益順元興余錫茲汪朝珍汪國乾恭壽號汪禮方恆昇昶兀享允無名氏怡昌信太古昌十六户各二圓李琴舫無名氏汪庭椿無名氏陳恊懋孫林夫汪美泉汪觀發汪禮安余翹春程樹甫徐光明余貞祥無名氏孫以忠長源泰謙記歐陽朗卿饒蓮溪源記立豐泰張　氏劉禮貴黃德泰宣行雲鄭玉亭姚　臣口七户各一圓共四百三十六圓○歙邑曹素功念圓立源豐存德堂章德大益愼修堂餘慶堂程宜爾堂程六户各十圓黃信義蔭善堂同義吳肇泰吳樂之五户各五圓周彚源三圓吳天元三元吳祥順升陽樓二户各二圓其萃樓一圓共一百十六圓○績邑仕以德三十圓胡春輝程之翰汪海颿三户各十圓李彝齋五圓汪芝舟四圓胡開文胡茂生各三圓胡益生萬全昌胡萬茂同運樓醉白園曹正泰乾泰七户各二圓胡松盛胡乾盛胡步乾胡茂生泰元豐曹永茂大輔樓泰源森胡同泰九户各一圓共九拾八圓 
[蘇省撫轅抄]  
　　七月廿三日陳志銓謝委署吳縣事並辭回盛澤𨤳局通判謝鴻謨銷常熟沙洲差准補冉頭司戚同謝飭知赴任○二十四日浙江正主考許副主考朱均於午時過滸關前來 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[來信照登]  
　　嘗讀貴舘歴告被災之處流離困苦頻求救援疊作秦廷之哭不啻唇焦舌敝筆秃墨枯矣而各處擁富之家耳不聞慘呼之聲目未睹流離之苦仍然爾自爾我自我漠不關心其讀竟而悲怛悱惻怦怦中動者類皆雖具救災卹隣之深懹而妙手空空有心無力者居多閱之不禁三嘆也夫居安思危古人垂訓諺云與人方便卽自已方便當此天災潢潦浩刦頻來曷不慨解積囊移賑窮黎其德其功報施當較尋常善舉尤屬不爽分毫何况暗銷禍患於未萌明兆福澤於將來左劵可操何樂不爲伏讀申報備載因病捐賑立見沉疴霍然者不亦可証乎近聞小兒稚子將日積餅餌微資施賑矣閨閣之中尙將針指所蓄捐賑矣各店鋪中公捐節省月餅西瓜酒筵等費移助矣具見德義爲懹一視同仁實勝企佩本年中元令節我蘇山塘七里畫舫蘭橈衣香鬢影紈袴少年趨之若狂核其酒席船錢服飾花　各費竟一日之花消不下數千金然而繁華過眼去境皆空若能人人體悟一番將此竟日無益之浮費彼此節省移作賑濟有功之用豈不更樂乎刻居鄉闈迫邇有志之士各具摩霄奮翮之精神冀博一名獲選邀吾朱衣之點首雖然文章自古無憑惟有積德可徵天貺此次舉人儘可將錢買得但願富貴搢紳仕商封翁世家爲父兄者勿吝勿慳亟解蓄囊速捐賑濟俾得灾黎早獲生全並聞被災之區水勢雖漸退消邇來秋熱蒸鬱疫厲大行死者又相枕藉饑疫交迫危在旦夕慘目傷心得能早援一日之沉溺卽多活一人之性命神靈呼吸可通可感元魁奪彩穩可預賀高明之士諒不以余言爲河漢近時捐賑效騐如吾蘇陸鳳石殿撰之祖某封翁爲鎭江府教授時適値水災泛溢沿江饑民倒斃甚多當經倡議捐賑全活無數次年在署公暇假寐夢一綵鳳金采紛披翔至庭石長鳴一聲倐焉驚醒内婢適報産賢孫是以取名潤庠　鳳石者誌夢徵也迨後不及二十餘年鳳石卽大魁天下豈非捐賑之福報乎卽如潘偉如中丞前年留養江北被災難民千餘口在葑門外曠地設厰煮飯醫藥將息三閱月始各備資遣歸當年令嗣亦登鄉薦善報昭彰如影隨形有心人能不憬然乎 
[筆資助賑]  
　　朱問津行書紈摺扇每柄錢五十文雙行小楷加倍單條每尺錢二十文其件交英大馬路王永泰紙店　收筆資先惠藉以解賑五日取件 
[泄瀉良方]  
　　泄瀉一症無關緊要然久瀉不止或變痢疾成虚怯大有關係凡瀉有兩種一爲熱瀉一爲冷瀉熱瀉裏急後運瀉後痛減冷瀉或淸水如注或淡白色腹中覺寒喜用手按兹有簡便良方屢試屢騐熱瀉用膏藥一張阿魏木鼈　各研末一分入膏藥内貼臍心卽冾愈瀉用膏藥一張白胡椒一分入膏藥内貼臍心卽愈此法價廉工省至簡至便效驗如神用敢傳世以備得此症者採擇焉騎鶴仙裔抄 
 
 
 

Page 10

 
 
   
 
 

Page 11

 
 
[光緖八年七月十六日京報全錄]  
　　宮門抄○諭旨七道錄前○發抄旨五道○晉無張奏請整飭治理摺○又奏查明存欵銀兩悉數建倉積谷摺○江督左奏運使到省暫緩飭赴新任片○新授湖督涂奏特叅知縣虧短錢糧請旨摘頂勒限嚴追　○大理寺徐奏查勘專案工程綠由摺○七月十六日兵部太常寺太僕寺鑲黄旗値日無引見○伯王誠端各假滿請安○祁世長前往東陵請訓○召見軍機○皇上明日卯正至奉先殿壽皇　行禮○發抄下寳第奏接授湖南撫篆日期並謝恩奉旨知道了欽此○涂宗瀛奏交卸湘撫篆務起程赴任日期奉旨知道了欽此○又翰林院侍講學士瞿鴻禨丁憂到籍守制日期奉旨知道了欽此○又請以任之駒調湘鄉令奉旨吏部議奏欽此○梅啓照奏五月分湖水尺寸奉旨工部知道單併發欽此○○山西巡撫臣張之洞跪奏爲瀝陳晉省治理刓敝情形現籌整飭之法奏明請旨辦理以除痼弊而培本根仰祈聖鑒事竊惟近日治晉之道議者皆以培養元氣爲言然而元氣之傷必有所以奪之而始傷元氣之復亦必有所以助之而後復若不爲之抉去病根袪其所奪益其所助而徒以彌縫姑息矯託鎭靜之治坐收富庶之功無是理也臣以爲國之元氣在户口蕃息田野墾闢政事有紀網經賦無侵盜而聚歛吝嗇不與焉民之元氣在官吏無苛擾四民無游惰而末富奸利不與焉官之元氣在官項無虧累上司無誅求賢否不顚倒功過有黑白而濫恩曲法不與焉山西自咸豐以來較稱完善公私積弊本多沿襲前撫臣曾國荃治晉之日飢饉洊臻專意荒政多用權宜勢不能過加繩削自葆亨由藩司而接護撫篆因緣爲奸壤法亂紀於是民困未起吏道益衰至衛榮光之來始漸整肅考究經年方欲有所設施遽移蘇撫以去因以一切利病原委娓娓告之於臣加以臣數月來之酌考思索灼見晉省公私困窮幾乎無以自立物力空匱人才艱難上司政出多門屬吏愍不畏法民習頽惰以蹙其生士氣衰微而廢其學軍律日卽蕩弛吏胥敢於爲奸譬如尩羸之軀而復爲百病諸創之所攻削固非表裏兼冶不可大抵晉省要務二十事一責墾荒一淸善後一省差徭一除累糧一儲倉榖一禁鶯粟此六條務本以養民一减公費一裁攤捐此二條養廉以課吏一結交代一核庫欵一杜吏奸一理厘金一救鹽法此五條去蠧以理財一開地利一惠工商此二條輔農以興利一培學校此一條重士以善俗一紓餉力一練主兵一遏盜萌一修邊政此四條固圉以圖强凡此皆儒術　 
經常之規絶不敢爲功利操切之計其前八條謹於此次分别陳情請旨辦理其餘亦經詳加規畫卽當續奏上陳要之凡百政事皆　 
須得人而理晉省偏僻陋隘官斯土者才俊之士志氣鬱遏而不伸闒冗之流徼倖掩覆而苟免其致此之由尤在近年大吏紀網不立賞罰無章不激不揚人才安出臣殫謁愚誠董率告戒各官中有奉職無狀妨於吏治民生者已經隨時劾奏果能由司道以至牧令共矢公忠咸遂法度皆以利國利民爲務自有効可觀至於善後事件需用浩繁尤非稍留財力不辦伏望聖慈俯念右輔巖疆彫敝太甚急須培補維持於晉省用人理財諸端種種爲難情形鑒察軫念斷自宸裁稍逾常格俾臣得盡力爲之則將來民康物阜皆出聖主之生成矣所有晉省治理凋敝現擬次第整飭情形理合恭摺具奏伏乞皇太后皇上聖鑒謹奏奉旨已錄○○山西巡撫臣張之洞跪奏爲查明善後節省存欵二十二萬八千餘兩悉數建倉積谷以備緩急仰祈聖鑒事竊惟山西善後事宜端緖錯雜欵目紏紛猝難淸理臣到任後察考故牘潰闕甚多迭飭司局詳細開報臣按款勾稽現經查明有所謂善後節省一欵爲數甚鉅問所從來大略有六一報銷旣畢如運局原領經費繳回之款一四川捐局應支局費一併解晉之欵一天津補解捐項尾零並津貼斛費之欵一各省解項長出餘平之欵一各州縣繳回原領牛馬價之欵一蒙古捐馬變價運糧口袋變價之欵通計共銀二十二萬八千餘兩以上諸欵或專欵尙存或因事借動今飭局員分查統核得有此數均在光緖六年善後報銷第二案奏報司庫所存積欠善後正欵之外該員等原擬俟善後用欵完竣再行歸案附報現經善後局司道查明詳報前來臣惟此項存欵雖係輾轉節省而成溯其所由當日委皆爲周恤晉民而來今日當爲補助晉民而用查晉省素患谷缺仰食關洛經傳所載與今日情事無殊固本之計莫如積谷積谷之道莫如多儲而尃壹聚之壹則稽核得實儲之多則能禦大患晉省各州縣倉谷雖經曾國荃發欵買補現在通計止買至七成分散畸零僅俻一區無裨全局仍非有大宗積儲不可閻敬銘過太原時與臣諄切言之考之古事漢置敖倉於成𦤎隋置黎陽倉於衛州唐置洛口倉於鞏縣集津倉於三門皆於適中水次儲豐饒以備有事時取給無窮轉般利便晉省産谷之區無如邊外薩拉齊廳所屬之包頭鎭其地濵臨黄河商賈雲集邊谷萃焉其價常賤於内地什之五浮河而下千一百里達於磧口磧口爲汾州府通判所治東距汾州陸行二百八十里南至蒲州中徑龍王赸起剥易舟共水行千里惟包頭入内地河無大船受載有限運費不輕現擬派員在包頭設局視谷賤時收買存倉視谷貴時以舟運至磧口計賣谷一石可運三石磧口居民多累石爲窯以居米商卽以之屯糧最爲穩固擬于磧口多建石倉以儲之谷盈於倉卽行封錮可無侵盜之虞卽付磧口通判典守並撥遣附近弁兵防衞惟此項谷多欵鉅得人爲難且急買則價踊久駐則費多查調署大同鎭總兵張樹屏年來統軍常駐包頭軍律整肅甚得吏民之心該鎭廉正密實勇於任事本年四月來省臣與往復議論知其胸有經緯議及此舉規畫井然擬派明幹之員前赴包頭會同該鎭察度情形辦理大端責成該鎭臣决其心無食蝕浮冒之弊該鎭所部將校足供任使而有餘可省局員費無算而且以靜待動收買發運操縱因時見可則行知難則止期以兩年當可集事有此高廪廣儲萬一晉省遇有急需東由汾平可達省垣南下蒲津可及邊鄙亦何至救朝飢而糴數千里之遥運一石而需數十鍾之費糜財曠時致誤事機哉此策發之於閻敬銘而贊之於張樹屏該兩臣一爲老成更事之論一爲熟悉邊事之人言之鑿鑿理當不謬臣愚以爲備豫之道無逾於此且使鉅欵安置得宜此時不致虚懸而將來可收大用統俟善後正款用竣一併彚案報銷是否有當理合奏明立案伏乞皇太后皇上聖鑒訓示謹奏軍機大臣奉旨知道了欽此○○左宗棠片再新授兩淮鹽運使孫翼謀現據禀報到省本應飭令赴任惟署運使徐文達經修水利條理秩然成効漸著各工程有甫竣騐收者有尙未報竣者現届伏汎江淮盛漲水勢宣洩之要壩閘啓閉之宜全局所關未便遽易生手且臣前欽奉諭旨交審駱張氏陳許氏京控二案因兩次查閱營伍出省未及訊結而孫翼謀吏幹夙優讞獄明愼委令會同司道督同印委各員審擬解勘尤期妥協一俟控案奏結再飭前赴運司新任届時水利各工程報竣委騐徐文達亦可從容交卸矣臣因期事兼顧起見謹會同江蘇撫臣衛榮光附片陳明伏乞聖鑒訓示遵行謹奏軍機大臣奉旨知道了欽此○○新授湖廣總督湖南巡撫臣涂宗灜跪奏爲特叅虧短錢粮等銀延不完解之知縣請旨摘頂勒限嚴追事竊錢粮爲國家正供絲毫不容蒂欠現値庫欵到絀全頼徵解認値藉資周轉尤未便稍事拖延茲查御任桂陽縣知縣鄭錫庚前在任内虧短錢粮牙稅等銀三千一百二十兩二錢六分三厘五毫候補知縣嚴寳珏前署桂陽縣任内虧短錢粮庫雜等銀一千三百八十七兩二錢八分七厘四毫候補知縣陸楷前署藍山縣任内虧短錢粮銀二千二百九十一兩四錢三分九厘九毫候補知縣洪忠培前署石門縣任内虧短錢粮銀三千三百八十八兩七錢七分一厘七毫均經勒限嚴催迄今日久　　 
毫無完解實属任意玩延若不據實揭叅不足以挽積疲而重帑項據布政使司龐際雲會同按察使孫翹澤具詳前來相應據實奏叅請旨將缷任桂陽縣知縣鄭錫庚候補知縣嚴寳珏陸楷洪忠培一併先行摘去頂戴勒限兩個月嚴追完解如該員等果知愧奮依限解淸自當奏請開復倘仍逾限不完或完不足數查明是侵是挪另行照例　 
具奏嚴叅不稍寛貸謹會同兼署湖廣督臣彭祖賢恭摺具奏伏乞皇太后皇上聖鑒訓示饉奏軍機大臣奉旨着照所請該部知道欽此○○臣徐用儀跪奏爲查勘專案工程恭摺覆奏仰祈聖鑒事竊光緖八年五月二十四日内閣奉上諭溥亷等奏應修各工請派員查騐等語孝陵宮門内並陵寢門内暨寳城等處均有應行急修各工着派徐用儀敬謹查勘奏明辦理欽此臣於恭請聖訓後遵卽率同司員郎中志顔主事陳傅奎前往敬謹詳勘除情形稍輕並於方位有碍擬請暫緩　 
修理外現查得孝陵陵寢門内西進深墻一道頭停琉璃瓦片破碎脫落謹擬拆修頭停又隆恩門内東西進深墻磚磈酥鹻臌閃紅灰脫落謹擬拆修頭停又拆修抺飾紅灰再查本年另案工程係尙書宗室瑞聯侍郎祁世長承修現在工程之際應請飭交該大臣就近一併敬謹承修以昭愼重恭候命下臣遵卽造具丈尺做法淸串移交工部核算錢糧奏明辦理所有臣查勘專案工程綠由理合恭摺覆奏伏乞聖鑒謹奏奉旨巳錄 
 
 

Page 12

 
 
   
 
