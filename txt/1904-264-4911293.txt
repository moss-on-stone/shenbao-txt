# 1904 - 264 - 4911293

 

Page 1

 
 
[分類歴代通鑑輯覽售歸本局啓] [  圖書集成局白]  
　　分類歴代通鑑輯覽現己歸併本局出售業經禀請英領事署存案禁止翻印並易名混售等事如有書肆中人膽敢翻板發售定卽禀提嚴究按是書係取御批通鑑輯覽析爲六十三類條分件繫依類相從而殿之以歴代亂世羣雄歴代治亂興亡鏡二卷故爲卷六十有五觸長引伸最便繙閱價目如前批發克己欲購者請移玉申報館選取可也此佈 
[續録署龍撫夏中丞奏覆籌餉練兵摺]  
　　一核提漕務閒欵江西漕米每正米一石例徴收副米五斗三升隨交京通兩倉二五一七米一石外餘爲運丁食米途费之用咸豐年間漕米改解折色已按每正改米一石提解四斗餘米一斗三升部議給予州縣貼補不敷謂之一三副米每年約可收米四萬餘石光緒二十五年籌餉案内提解銀五萬餘兩旋奉彚案撥還匯豐磅欵兵隨徴耗米曁脚耗銀向有贈軍剥淺扣平倉費松板等項名目亦早經提解江西並未截留尙餘零星坐支之欵每年通省約米四千餘石銀八千餘兩現已另奉諭旨酌提中飽案内議明儘數提解另摺奏聞此外尙有屯田餘租一項本係軍户自收之租因恐出運無資徴解道庫臨時分給各船自漕糧停運會同兵折項下之濟造濟運等銀一概報撥充餉軍户頗行苦累呼籲頻聞近辦屯田改入民糧一案因此甚形棘手輕齎銀兩仍解交倉塲衙門年清年欵是漕項内給帮贈貼行用等項悉已提出歸公至加價一欵同治元年減徴丁漕案内議定九月爲初限十月十一日爲二三限亦有因收成較遲遞展一月者加價意程屢經部議更改光緒十一年始奏定二限加錢三百文三限加錢二百文全數解庫爲撥修各屬隄工之用自定章後有力花户均赶初限完納其遲至二三兩限者率皆零星小户統計每年約收價銀六七千兩八九千兩不等照案撥作修隄經費尙有不敷仍需司庫撥補卽使撥充軍餉爲數無多且圩隄亦屬要工又須另籌濟用似不若循舊辦理一清查沙田沙洲地畝江西九江府同知及德化湖口彭澤三縣所管濵江洲地丈定六千七百四頃八十六畝有奇除水影向沙泥灘草坦例不徴課外分别密蘆稀蘆魚塘草池按則徴課銀五千七百一十三兩有奇民間均已承爲世業照例毎屇五年大丈一次每屇丈出新漲撥補增課與夫坍塌删减總不過一百數十頃至數十頃不等實緣本省所轄江面上至湖北下至安徽中間不過一百七八十里而北岸地方僅止沿江一綫尢爲窄狹不特無沿海諸省之大叚沙田卽與湖北安徽等省所轄江面較長者亦難並論委署無從責令繳價惟編徴盧課錢糧約計每年完數不過六分即除去災緩短欠尙多自當嚴飭各員認眞催科以冀年清年欵雖額數較微亦于籌欵不無裨益由布按兩司糧鹽二道會同各局處司道具詳請奏前來臣維籌餉練兵實爲目前之要圖睿旨殷憂訓勉交至臣與司道各官均屬受恩深重具有天良曷敢不竭力籌謀以期時艱共濟惟各省情形不同如部議所指報荒不實私徴吃灾收税不報沙田隠占諸弊在他省或不盡無而江西素所未有此外漕務閒欵均已遵照提解僅餘加價一項爲數甚微且有專欵支用蘆洲轄境無多民間承糧已久均屬無可設法惟錢漕積欠實爲江西一大痼弊當此帑絀用繁維正之供斷難稍任疲玩雖近年迭加整頓略有起色尤當力持不懈督率嚴催倘能漸復舊額不特國計有裨尢爲名正言順是否有當除咨練兵處户部外理合恭摺覆陳伏乞皇太后皇上聖鑒謹奏奉硃批户部知道欽此 
[撃退日軍]  
　　某西字報云頃得俄國水師提督司徒塞爾來電謂本月初七晚日軍兩次來攻我保護蓄水池之堡壘均被我軍撃退 
[俄國添兵]  
　　華歴八月初七日日本東京官塲得有電信云俄政府下令於哇特司縣復招募新兵一軍其第幾號則并未言明或係第八號亦未可知此隊新軍於本月十三日前想應全至卽遲亦當於華歴九月上浣可送抵遼東 
[撃退俄軍專電]  
　　昨晚八點餘鐘接東京專電云頃據大本營發出公報華歴八月十三日有日軍一隊出咸廠附近前進攻撃駐大嶺之俄步兵一中隊騎兵若干該俄兵有機器砲一門又驻山梁窑註譯音之俄步兵一大隊騎兵五百名該俄兵有連射砲六阆機器砲一門均爲日軍撃退之於北方俄軍棄屍骸十有九具並戰和品若干曰軍損傷甚少 
[日佔砲臺]  
　　華歴八月十三日日本東京來電云自本月初十日以來日軍在旅順奪得砲臺二座 
[日人設計]  
　　燕都報云本舘接到旅順消息謂日人前以攻撃旅順時遇俄人所理之地雷天遭傷損現在極力設法以免再踏危機故近峙於進攻之先一日均驅牛直前冀地雷遇牛轟發然後令兵隊進致俄人覺之於牛奔至時並不將地雷舉發聽其行抵砲臺以是獲牛無數此後日人又設别策令華人及高麗人前進有折還者卽開槍撃之按燕都報雖載此語恐未必確也 
[不認售艦]  
　　華歴八月十三日英京倫敦來電云亞勤太痕國以戰艦售與俄國現亞勤太痕政府並不認承有此事 
[盛京戰情]  
　　華歴八月十三日日本東京來電云刻下俄軍於渾河左岸架築浮橋三座并已退去平臺子地方惟軍偵探隊小戰之信時有所聞 
 
 

Page 2

 
 
[美員直言]  
　　華歴八月十三日英京倫敦來電云七月二十日美國書記大臣海君行文俄京聖彼得堡辨論海參威俄國捕物所判斷亞臘皮阿輪船一事其中詞意甚爲嚴直海君云若依其判斷而論則雖日本人民之不與戰事者各中立國皆不能與之行商是貿易行將斷絶而亦無分爲禁止品非禁止品矣其末又云美國於此判斷實不能明其理而亦决不能順從註西臘皮阿乃德國商輪於六月十二爲俄國海參威艦隊拘捕後經捕物所判斷將所載麫粉充公輪船釋去 
[法人滿意]  
　　華歴八月十二日德京柏林來電云法京巴黎政治界中人知德國實未與俄國立約之信心中甚爲滿意 
[盛京天時]  
　　華歴八月十三日日本東京來電云目下盛京天氣殊爲涼爽甚於戰事相宜蓋如此天氣最足以激談兵士精神也 
[政務處奏遵旨議覆裁汰内務府所屬各處司差缺摺]  
　　臣奕劻等奏爲遵旨議奉仰祈聖鑒事五分初八日内閣奉　　　　　　　　　　　　　　　　　　　　　　　　　　　 
上諭朕欽奉慈禧端佑康頣昭豫莊誠壽恭欽獻崇煕皇太后懿旨方今時局阽危百端待理内務府司員太多應如何裁汰歸併者政務處會同内務府大臣妥議具奏其餘内外各衙門亦卽仿照核辦次第推行等因欽此仰見聖朝躬行節儉力杜浮糜法始自近伏讀之下欽悚莫名伏查内務府差務較繁額設司員亦因之較多現經奉旨裁汰歸併自應欽遵辦理臣等詳加察核就内務府所屬各處司員分别差務繁簡酌量裁併現擬裁撤員外郎十員委署主事十四員六品司庫六員六品庫掌四員六品司爼官一員共裁撤三十五員又上駟院擬裁撤委署主事三員阿敦侍衛六員牧長三員武備院擬裁撤各項固山逹三員委署固山逹八品催總各一員奉宸苑擬裁撤委署主事一員圆明園擬裁撤委署主事六品庫掌六品苑丞七品庫掌七品苑副各一員八品苑副二員委署苑副三員頤和園擬裁撤六品苑丞七品苑丞各二員八品苑副委署苑副各四員共裁撤四十一員二共裁撤七十六員又内務府所屬咸安宫官學學生前經奏准歸入學堂肄業其專管學務之大臣及派充總管之司員等擬一併裁撤該處遇有應辦事宜卽歸併内務府辦理熱河正副總管事亦較簡亦擬裁撤所管各該處事務並所屬官兵併歸熱河都統管理内務府堂上原設有督催所事務本簡擬一併裁撤所有擬裁撤之缺及各项差使謹繕清單恭呈御覽如蒙俞允應俟命下卽由政務處恭録通咨内外各衙門懔遵原奉諭旨仿照核辦次第推行不得觀望遲延以副聖明綜核名實整飭官常之至意至内務府裁撤各缺應自奉旨之日起遇有缺出卽行裁撤如遇升補到班仍照選章揀選升補如所出之缺非應裁之缺卽以應裁之員調補又查内務府近十數年來保奬捐輸兩途較之實缺員數不啻倍蓰旣經裁併以後所有實缺應升及候補兩項勢必壅滯如何談法疏通應由吏部詳酌核辦所有遵旨議覆緣由是否有當理合會同繕摺具陳伏乞皇太后皇上聖鑒訓示謹奏奉 
旨依議欽此[  附奏清單明日續録]  
[浙省考送政法官紳名單]  
　　杭州訪事人云浙省考送日本肄習政法速成科原定官紳各十員旣因仕途中人類皆不欲遠出退缩不前故缺額四員兹將銜名照録於後侯補通判史書卽用知縣杜光佑大挑知縣邱鴻文候補知縣丁德威陳象绂徐麟瑞以上官員訓導陳漢第副貢袁毓麟廪生王垚徐令譽附生陶葆霖虞尙賢傳彊高桐監生汪希以上绅士均預定一年畢業每員學費銀六百兩悉由司庫匯日支撥 
[贛省彚解綀兵經費]  
　　南昌訪事人云江西各大憲迭奉練一再咨催籌解練兵經費因定議自三十年正月起所征丁漕無論新舊每解地丁銀一兩另提練兵經費銀四分正漕一石减免續提平餘二分另解加提練兵經費銀五分并將漕糧項下坐支耗米照章扣銀彚同脚耗银兩隨正分欵批解如有未經奉文之前已解三十年正月以後所征新舊丁漕此次加提綀兵經費應卽照數補解不准延久按江西每年應征地丁一百八十七萬餘兩應提練兵經費七萬四千餘兩應征漕糧八十萬餘石應提揀兵經費四萬餘兩以九成實征計之兩共十萬兩以上實一大宗的欵也今已收有成數由藩司周方伯秀李大令壽森管解前項練兵經費銀五萬兩作爲第一批赴京投兑 
[大帥蒞寗]  
　　金陵訪事友人云新任兩江總督兼南洋大臣李勉帥自本月初十日晚由滬起節乘招商局江孚輪船啓行上元江寗趙梁兩大令聞之卽於十一日晚會同供給委員馳赴下關接官廳伺候次日天剛破曉時江寗府羅少極太守督糧道胡硯蓀鹽巡道徐叔鴻兩觀察藩司黄花農方伯次第戾止武員自兩恊以下亦策馬而來旣而江寗將軍永留守副都統奎統制織造存尙衣正任兩江總督調署閩浙總督魏制軍聯旆偕至治貓睛轉午時憲舟抵埠各官登舟呈遞手版勉帥傳令道乏施乘輿登陸入接官廳與午帥留守諸大憲茗談逾刻卽排導入城駐節行内恊戎以下文武各員復趨轅禀安勉帥分别辭見逾時卽發紅諭諏吉十三日午刻接篆視事 
[浙省裁官]  
　　杭州訪事人云浙省裁併各缺如按照磨府經歴照磨税大使及鹽塲并訓導等計共百餘缺刻已由司道開列清單會詳撫憲聶大中丞定於八月初八日具奏俟奉俞淮卽當照行擬以各班人員選派爲府縣等署收發公件司員俾資赡養 
[糾彈僨事]  
　　南昌訪事人云江西巡撫夏菽軒中丞查知樂平巨案始由地方官辦理不善繼由查辦委員大負委任以致一再焚搶愈治益棼不村大怒遂將各員由電奏知嚴爲參劾 
[紀客述樂平閙事情形]  
　　南昌訪事人云客有自樂平回者稱樂平巨案初由城紳與鄉紳不和傾軋攻訐亂民遂乘機起事釀成閙學堂搶釐局燬鹽卡焚劫汪紳及教堂教民等事地方官辦理不善實難辭咎後由紳士極力調處議賠學堂釐局鹽卡汪紳教堂教　　　計共十萬金鄉民已願遵照具結乃查辦委員到後改議加賠二十萬金民不遽允委員勒令地方官查拿首要夏混天麻子地方官請　委員不從并謂如不照此辦理卽須叅劾地方官不得已飭拿未獲乃將夏妻逮案嚴行鞭責勒交其夫惟時風聲甚惡委員懼飭將夏妻保釋衆怒未已委員益懼移居縣署隨閲兵演砲以冀咸嚇鄉民勇丁偶不留意悮傷鄉民四人於是益動衆怒遂有鄉民數千入城亂民混雜其中各持茅柴焚燬衙署復焚槍店鋪數十百家　奪典鋪兩家某藥鋪資本二三萬金頗稱殷實亦被搶刼無遺甚有傷斃人命情事查辦委員見風聲緊急已先行回省治禀見中丞中丞大怒申斥一番　委署　平縣某大令逗留饒郡日久不敢接篆近聞紳士親赴饒郡迎往接篆前任某大令則由紳士保護仍住城中凡縣丞典史把總文武各官幸皆無恙續委查辦委員廣饒九南道瑞莘儒觀察擬飭紳士恊商妥議交犯賠償不事操切不事攻剿當可冀妥貼了結矣 
[懬寗會黨亂耗]  
　　廣州訪事人云肇府三合會黨甚盛日前地方官拿獲三人其黨遂起而爲亂在廣寗懷集之間大肆焚掠當七月二十一一日警信日亟廣寗城門遂閉居民扶老携幼紛紛避亂省垣寄寓於西關河南者其數尤多 
 
 

Page 3

 
 
P>憲旌過潤 
　　鎭江訪事友人云調署兩江總督兼南洋通商大臣李勉帥交缷閩浙督篆秉節蒞滬小作勾留乘招商局江孚輪船起徎本月十二日清晨籠鳴六下道出潤州時駐防鎭郡之武威新湘各營勇丁均列隊江十鳴槍志敬俄而常鎭通海兵備道郭月樓觀察以次文武印委各官先後登舟呈遞手版禀安禀見勉帥首傳觀察入内暢談一點餘鐘然後各員依次進謁垂詢地方一切事宜末幾卽命啓輪向白門進發 
[創興工業]  
　　廣州訪事人云謝君紀源集股在河南創設工藝善堂擬先製造玻瑙及織線襪笠衫各物玻璃一項擬仿造美國最新式之雙瓠燈筒蓋以舊時燈筒但作單瓠式今改作雙瓠則所耗燒料較少而燈火亦較明亮故也此項燈筒在市上購買每具價銀二亳今自行製造每具成本不過一分有奇而已其綫襪笠衫一項則機器未到暫行緩辦又擬製造火柴查光緒二十九年火柴入口由日本來者計值三百八十餘萬由别國來者六萬有奇而本國自行製造之家購運此項物料入口者約二十九萬每料十萬須用工值五萬便可製成據此則中國自製之火柴所值不過四十三萬餘則挽回之利亦不過十四萬餘該堂所製之貨將來擬照成本發賣每盒取價一文八亳以廣銷路而挽利權廠中所用大小工人計集貲一萬兩者用工人三百名每名可得工銀四毫幼童亦可得一半之值堂中擬招工人一千名學成此項工藝後卽可轉相授受庶廣東游民可冀其漸少也 
[上海官塲紀事]  
　　昨日浦東總巡謝岳松明府清道局委員陳邵亭明府宗雍城内巡防保甲北局委員汪禹臣二尹景龍萬航渡巡防局委員楊聘侯二尹建珍先後至縣署謁見縣主汪瑶庭太令○蘇撫端午帥訪聞著名盗魁高東山匿跡上海租界持派緝捕營營務處歐陽子林恊戎及米占之千戎來滬拿獲昨日千戎至縣署辭行赴蘇 
[上海格致書院五月課案]  
　　策論趙爾悔陳中徐克承張康齡單肇蟾黄彥昌單毓年瞿钧瞿鉞王佐王汝椿李鍾爕胡祥翰缪希雍陶慶豐張楚張燿張彚晉程清臣程紀侯賀尹東汪增礽法善程魯杞范滋培金起鳳王家栻萬祖蔭周才芳唐駒播世祥郁周邱煃元首名奬賞洋銀三元二名二元三四名各一元半五六七名各一元八名至二十一名各半元○算學朱保錫馬孟元徐墨棻丁修天齊治道徐守乾胡美洪瑞祥毛蓀元汪戟士潘廷棟潘俊才華巖陶慶豐徐夢鷹周慕范洪兆鑑鄭作霖張乃森首名奬賞洋銀三元二三名各二元四五名各一元六至十一名各五角 
[書院歸併]  
　　蘇松太兵備道袁海觀觀察擬將本邑求志書院歸併龍門書院一切經費均歸龍門書院發給日内卽將照辦矣 
[議興師範]  
　　昨日蘇松太兵備道袁海觀觀察邀請龍門書院山長湯蟄仙太史及各學堂董事姚子讓孝廉等至轅商議將龍門書院改爲速成師範學堂擬於明年正月關辦 
[興修馬頭]  
　　本邑南甫萬裕馬頭近以年久失修行人皆稱不便現經附近商旅集資興修禀請江海關河泊司查照辦理前日河泊司帶同舌人至馬頭詳細勘丈然後給照興工 
[續訊盜犯]  
　　盗犯周聞萬陳老三因與廖德裕陳來喜夥刼寳山縣境王三六家傷及事主經寳山縣王緯辰大令押解至上海縣會同汪瑶庭大令研訊在案前日九點鐘時汪大令復偕王大令升坐花廳提案復訊廖周同供此事陳實同往行刧當時由伊出洋銀三元邀所糾二十人至某飯店果腹後遂同至閘北王三六家毁門而入陳持棍先行事主大呼伊卽將棍猛撃二下厥後不知被何人放槍轟傷陳矢口不承王大令詰以爾前在本縣堂上業已供明何得翻異喝令鞭背三百下跪練踏扛子良久仍不供認乃命將各犯分别還禁内外監王大令遂乘輿詣道轅謁見袁觀察據情禀知昨晨復將周陳兩犯解回寳山候再訊明核辦 
[惡鴇宜懲]  
　　英租界公陽里鴇婦三阿姐賦性兇惡因憎年甫十三之流妓賽桂芬不善送迎常與私夫陳壽生任情凌虐除用藤條鞭撻外或將烟扞燒紅剌其後股或將本棍痛撃右足踝致成兩穴又以雙足不甚瘦削取小釘密布鞋内種種慘酷殊足傷心大姐阿二見而惻然密令逃避西門内某姓家被鴇查悉立遣龜傭張阿寳王阿大前往領回行至中途桂芬長如虎狼號咷大哭經地甲查見遂一併拘入彼處巡防保甲西局局員某君見桂芬遍體鱗傷慘無人理卽備函移送上海縣署前晚縣主汪瑶庭大令提訊賽桂芬供小女子父母早故被叔母賣入妓院歴述各種苦况泣涕漣如大令飭官媒騐之果與所供一一符合提訊張阿寳王阿大供詞相同乃令退去桂芬交官媒醫養一面移提惡鴇到案盡法懲辦 
[細故輕生]  
　　江北小工王老僑居虹口楊家灣某號門牌屋内昨因與同居之吳某細故口角忿不欲生用刀自刎以致血流如注傷勢頗重當經旁人舁送同仁醫院求治未知能免性命之虞否 
[法租界公堂瑣案]  
　　寡婦羅沈氏浦東高行鎭人自喪所天矢志守節流氓朱林王生見而涎之多方誘醮氏不允前日來滬探親朱纠黨十餘人伺於鄭家木橋左近意圖强劫經沈氏之翁羅關關聞風報知捕房將朱拘獲昨日解案代理讞員關絗之司馬商之魏繙譯判責二百板具安分切結沈氏交翁姑領回○同恊茂報關行夥李少聖以同居某行夥陳老二陳恒生用熾炭穴壁竊去洋銀四百元報捕拘獲吊到原贓解案請究司馬判各責手心二百下洋銀給李領去○八十九號華捕投案禀稱前晚小的巡至新租界首安里見嚴王氏與流氓恣情調笑漸致口角上前喝阻被婦辱詈掌頰二下致失號帽一頂對時表一枚今特拘案請辦司馬判賠表洋銀六元責手心二百下旣而氏夫嚴某投案求恩司馬判罰洋銀十元○汪壽保禀稱數年前娶閔氏爲室嗣以並不生育向育婴堂領得一女今已六歳不料閔氏忽於正月間領女逃逸近經小的緝獲扭案請將女孩交還以便告知育嬰堂董以免疑竇閔氏供小婦人與汪結爲露永夫妻歴有年所向在松江開設烟舘求鑒司馬著將閔氏還押限三日交到女孩再核○傭婦康氏禀稱前日乘東洋事至某處因與車夫爭論車資流氓唐阿晉隨聲附和助同逞兇致失衣服值洋銀三元將唐扭案司馬判唐如數賠償責一百板○積竊王介堂經包探拘獲昨日解案請訊王供小的與同黨毛漢卿同竊洋銀八十元小銀錠一枚爲滬軍營哨官親兵張富濤所知因與分用求察司馬判責二百板候提張到案再核○前晚南匯人張桂堂在紫來街空屋内縱火經巡街捕拘獲解案請辦司馬判枷一禮拜責三百板○婦人徐王氏李蘇氏禀稱前日至金德興客棧某醫生處求診縫工陳阿華指爲雉妓因與理論致被毆撃并攫去金挖耳簪一支爲此扭案請辦司馬判枷一禮拜責一百板○吳鳳林扭蕩婦陳桑氏至案禀稱此婦誘拐小的之妹求思究追桑氏供伊妹曾來家一次小婦人卽令回去不知如何走失司馬著交的保限五日内將吳妹交出 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[四明山色]  
　　寗波訪事人云甬江北耶蘇堂教士費君佩德前曾會同紳商創設益智學堂一所籌捐巨欵就江北老馬路傍建遺洋房現在將次竣工聞需欵約五六萬元近來報名肄業者頗不乏人云○昔年有新昌縣婦人王愛卿私逃來甬作倚門賣笑生涯近曰爲其夫王春和在江北尋獲王娼反謂其冐充親夫率人兇毆其夫奔訴捕房由督捕華生飭捕將王娼拘獲旋即轉送鄞縣署縣主高大令研訊之下飭將王交官媒看守限日備文遞解原籍 
[茸城客述]  
　　松江訪事人云月之某夜東門内某糕店忽被匪棍持械登門扭住店王髮辫希圖敲詐事爲地方官所知以城廂重地若輩竟藐玩至此非盡法懲辦不足以儆來者府尊田紹白太守乃密飭華亭縣孫花樓大令嚴拿是案爲首之惡棍小阿照務獲解案翌日差保訪知小阿照向在鹽捕中營吳金忠都戎麾下食糧現正匿跡公舘中於是禀知大令轉禀太守勒令都戎於初十日午後將小阿照送交華署大令升座研訊小阿照狡展不承飭用荆條鞭背一百下並上天秤架始供因借洋二元不遂起見糾約同營鹽勇四人擎槍登門以查鹽爲名則號房張姓用槍柄搗門毁壞門閂蜂擁入内扭住店主意在敲詐洋銀三十元約定得贓分派嗣因店主呼援鄰衆咸集始紛然各鳥獸散云云大令得供判發化莠所收押俟禀覆府尊移提各鹽勇到案再訊○近日民間施放氣燈爲婁縣黎子新大令巡夜所見深恐易釀火災爰撰就四言韻示張貼通衢嚴行申禁是誠留心民事防患未然之道也○南鄉爽棬地方有某甲者滿載鹽斤擬向戚串家餽送舟行至某處爲缉私營師船所見喝令停駛甲不採勇丁李姓發槍恐嚇不意彈入甲之踝骨痛極而踣李等見釀禍端卽載甲赴滬上求治以受創過劇旋登鬼籙事後經人排解由師船艙長等人集洋銀二百元以資撫恤即日棺殮事爲府尊田太守所聞札飭華亭縣孫花樓大令傳同甲子於前日乘舟下鄉開棺相驗聞需澈底根究也○普照寺保甲團練總局所募華邑團兵三十名由李靜甫千戎常川駐局教練兼充管帶並由府憲另委柘林通判李冬生别駕爲統帶月餽薪水三十元是亦調劑閒員之善法也○干巷錢圩之交有張阿補者曾因拒捕槍斃地保一名營兵一名嗣經金山縣蔣瀾江大令購線禽獲訊實申詳昨日奉到釘封文件卽提該犯綁赴曠地正法 
[上海縣署瑣案]  
　　灰色染坊董事許玉林因案經南市各染坊禀請縣主汪大令訊明判令斥革旋忽由北市各坊禀請仍充董事大令疑之飭差帶許至各坊查問并令各蓋圖章爲信許潛將初充董事時各坊所蓋圖章之稿朦差禀覆經各坊察知據實禀明前晚大令提許研詰猶敢飾詞强辯乃判責二百板交人保出限三日將諭單繳銷違干押比○昨日奇兵營管帶羅楚材游戎以無賴張桂生勒借銀錢派弁押送至縣請爲究辦縣主汪大令飭差看管候訊 
[浦東保甲總巡局瑣案]  
　　前日唐松林扭朱子清至浦東保甲總巡局控被行竊木植等情總巡謝岳松明府提案研訊朱供此木由王兆郎賣與小的並非小的行竊尙求恩宥明府飭捕吊到原贜給唐具領朱責三百板開釋○前日大阪公司執事人函送長江巨賊鄧春足連起出之贓物數件至保甲總巡局請究總巡謝岳松明府向之研訊鄧供小的曾夥竊計姓枕箱一口求宥明府判責二百板移送改過所禁押數月贓給還失主○前日陳金生控被流氓金泉等爭奪工頭糾衆爲難等情總巡謝岳松明府准卽派差提究 
[英美等國租界公堂瑣案]  
　　咸餘莊股東戚正樑控執事陳文彬私用帳欵等情前經讞員黄耀宿司馬訊供著將陳押候吊到簿據再行訊核昨日咸餘莊股東何陳張公延律師費烈投案聲稱敝律師爲咸餘莊股東何陳張三人辦理此案此莊共計十股何陳張三姓得七股半戚得二股陳文彬得半股今何陳張三股東已遞公禀控戚與陳文彬通同作弊此案已由原被告各延律帥承辦惟何陳張三股東之意請將陳文彬交保料理莊務現屇中秋節一切出入均賴執事人主持未知瓊律師有何言語瓊律師曰前次堂上因陳文彬私用銀錢是以不准交保今費律師復以前次佑律師之語仍以交保爲請斷不能從費律師曰文明之國凡遇控案除强劫及殺人放火重情不能交保外其餘均無不可交保之理司馬商之英繙譯德爲門君著陳文彬存洋銀五千元作保一面將莊帳封呈费律師稱刻下旣經三股東公控戚通同陳文彬局賭且有私改帳目情事亦應睛堂上著戚存銀具保司馬騐候下禮拜四三下鐘時再行會訊核奪○天寳洋行控曹正榮行竊馬棕等情昨日包探李呈福將收贓之唐須氏劉長福並蘇州提到之朱正福等解案請訊唐須氏供丈夫以雞毛舊货爲業前者曹將馬棕十二斤求售當卽議定每斤給與洋银一元二角而去劉供曾向唐須氏購此項馬棕共分三次合計十二斤求鑒朱供由小花園經手買得三十斤共出洋銀五十四元今小花園已不知何往矣司馬判將曹枷號一禮拜期滿管押捕房五十三日劉管押兩禮拜唐須氏願賠還原價從寛免辦朱交保開釋○陳桂江失去脚踏車一輛報由包探方長華查係陳增康所竊因將陳增　康解案請究陳桂江供此事報捕後增康之父咸豐曾來緩頰願賠洋銀六十元小的以事經控案不敢允許尙求核示司馬著下禮拜三傳咸豐到案訊核○五百六十九號華捕劉榮櫌因與陳進華積不相能在馬立師路互相兇毆致被囓去手指等情解經司馬訊供著將陳押候查明再核昨日包探陳雲忠將彼處酒店主王瀛洲傳案司馬詰其爾曾見陳囓劉手指否王稱小的並未目撃司馬著卽退去陳亦從寛開釋○朱阿俞投案禀稱小的向在工部局當工頭賃居黄姚氏之屋近因黄姚氏倩水木作頭傳雲亭起造房屋四間議定洋銀二千零五十元本月初旬黄姚氏至小小處問及傳欲至工卻局請給照會索取道契前往查騐可予之乎小的告以無此辦法黄姚氏却之不料傳因此挾恨竟敢邀同沈金榮等向小的爲難扭住髮辫拳足交加幸由小的之車夫蔡金生喚到六百七十九號華捕伊等始逸捕追之傳爲石絆跌得以獲住後經五百六十號巡捕將沈拿獲今已解案請爲訊懲夤姚氏供詞略同六百七十九號華捕禀稱當蔡來喚時小的見朱爲傳等兇毆上前拘拿傳竟牧抗拒攫去號呌對時表亦不知所往求究傳供詞狡賴司馬判將傳管押三月期滿責三百板沈責二百板管押二月 
[美租界捕房紀事]  
　　住居虹口三十三圖内婦人朱姚氏前將田二分七釐餘憑沈掌榮孫和尙介紹水遠租與西人愛文司得價洋銀五百餘元迄今尙未將單交出爰由愛文司喚一百七十二號華捕將氏及沈孫一併扭入捕房請究捕頭令包探張才寳偕氏等同往將單檢交愛文司從寛宰出○昨日謙和洋行收租人某甲投捕房訴稱僑居提籃橋左近之甬人張富陳大龍陳文國三人積欠房租若干屢索無著請爲究追捕頭令包探張才寳將張等傳到候解公堂禀請讞員黄耀宿司馬訊究○前晚小竊劉新桂行竊某西人家鈕扣等物後經包探沈阿岳杳獲帶入捕房捕頭令押候吊到原贓然後解送公堂禀請懲辦○昨日午前靶子路某木作内木匠王其林徐阿錫周阿元與漆匠顧阿順王如生不知緣何起釁各持器械互肄兇毆旋扭赴捕房聲訴捕頭見若輩所傷均無大碍且各有不合令自投公堂具控 
 
 

Page 10

 
 
   
 
 

Page 11

 
 
   
 
 

Page 12

 
 
[光緒三十年八月京報]  
　　江西巡撫李奏爲閩省辦理水災振捐出力人員懇恩俯准乃照原擬給奬片初一日李興鋭片再閩省辦理水災振捐出力人員經前督臣許應騤開單奏奬嗣准部議以單開孫傳兗岑頌良章景楓黎景嵩高肇祥區應濤何肇楫林福元鮑立欽李銘安梁崇翰謝錫勳吳杰等員原捐各案尙未核唯照章撤銷復經前兼署督臣崇善覆奏請將孫傳兗景楓二員仍照原保給奬奉旨照准欽遵在案兹據振捐局司道詳稱近年各省捐局林立物力凋敝勸捐已成弩末各該員等竭力籌勸集成鉅欵惠濟災黎復裨大局且有自備資斧遠赴外洋設法募集者其勤勞實不可泯所請奬叙均照尋常勞續核辦初未敢稍有冐濫其同案議駁之孫傳兗章景楓二員業已奉旨照准該員等勞績相同而甄叙或有不及未免向隅似無以鼓勵將來查各該員捐升日期係在保案奉旨之先與見保而捐者有别至部中核准遲速非該員所能自主並無别項情弊請仍查照原案奏清核給奬叙等情前來臣覆查無異所有前次單開廣四試用知府岑頌良分省試用知府梁崇翰各請加鹽運使銜福建試用知府黎景嵩請加三品銜廣東試用通判高肇祥福建候補知縣謝錫勳各請俟補缺後以直州知州用福建候補鹽大使吳杰候補縣丞何肇楫廣西試用縣丞林元各請俟補缺後以知縣留省補用廣東鹽知事鮑立欽請俟補缺後以鹽大使留省補用候選訓導李銘安請以訓導歸部選用均核與尋常勞續奬章相符合無仰懇天恩俯准仍照原擬給奬其福建議叙通判區應濤原請以通判儘先補用按照尋常勞績不准保奬儘先班次應攺奬補缺後以直州補用又候補直州州同吳佐煕原保補缺後以知州候選部議改爲原省候補查福建並無應補知州該員現經請補永春州州同擬請攺奬在任以同知留省候補以昭激勸除咨部外是否有當理合附片具陳伏乞聖鑒訓示謹奏奉硃批該部議奏欽此 
江西巡撫李奏爲福建興泉道另行委員接署查有在任候補道福州府玉貴堪以署理片初一日 
李興鋭片再福建興泉永道駐紥厦門時有洋務交涉事件措施稍有未當後來補救即難著手臣查現署是缺之候補道黎國廉近來辦事未甚得力而實缺之袁大化一時尚難到任應卽另行委員接署以期周妥查有在任候補道福州府知府玉貴識力超卓爲守兼優堪以委令署理並令兼辦厦門商政局務遞遺福州府篆務經臣督同藩臬兩司逐加遴選查有候補知府程祖福前曾署理是缺措置裕如堯以委署除檄飭遵照並咨部外理合附片具陳伏乞聖鑒謹奏奉硃批吏部知道欽此 
江西巡撫李奏爲試用期滿知縣曹桂籍沈國桂均堪以知縣留閩按班序補片初一日 
李興鋭片再勞績捐納大挑分發各員到省一年期滿例應詳加甄别兹福建試用知縣曹桂籍沈國桂先後試用期滿俱應甄别據福建藩臬兩司會詳前來查該員曹桂籍篤實不浮留心吏治沈國桂才具開展任事實心均堪以知縣留閩按班序補除履歴咨都外理合附片具奏伏乞聖鑒謹奏奉硃批吏部知道欽此 
江西巡撫夏奏爲試看期滿试用知府邵循名李士彥均堪留省照例補用片初一日 
夏峕片再捐納勞績各項人員應於到省後認眞察看期滿時出具切實考語奏明補用兹查有捐納試用知府邵循名李士彥俱試看一年期滿臣詳加察看捐納試用知府邵循名端詳穏愼李士彥明白練逹均堪留省照例補用理合會同兩江總督臣魏光讞附片具陳伏乞聖鑒謹奏奉硃批吏部知道欽此 
烏里雅蘇台將軍連等奏爲花翎遇缺卽選知府兵部員外郎善責懇恩准子送部引見片初一日 
連顺等片再查有花翎遇缺卽選知府兵部員外郎善貴才足幹濟年正富强自二十四年奉差到烏辦理一切事件無不井然有條胥臻妥善實爲京員中不可多得之員嗣因庚子變生道路梗塞曾派該員前往長安呈請貢皮差旋後又復派赴蒙古各旗助辦彈壓事宜尤能跋涉馳驅不辭勞瘁是以於事定後奏懇天恩准以知府遇缺卽選今當軍務差滿自應令其回京供職惟該員精明幹練通逹有爲操守兼優勤能卓著可否懇恩准予送部引見以示優異之處出自鴻慈逾格奴才爲人才難得不敢淹没理合附片具陳伏乞聖鑒訓示遵行謹奏奉硃批著回京供職欽此 
福州將事崇奏爲閩海關歸併新關各口徴收光緒三十年四月分常洋兩税先提匯滬備還第三十二期賠欵銀兩摺 
福州將軍兼管閩海關税務奴才宗室崇善跪奏爲閩海關歸併新關各口徴收光緒三十年四月分常洋兩税先提匯滬備還第三十二期賠欵銀兩恭摺仰祈聖鑒事竊照案准外務部咨和議第六欵賠欵以通商口岸之常關改歸新關兼管續准户部電以洋貨足抽五免税之貨完税常關歸税司兼辦增收税銀暫按每月收數提解匯滬等因自光緒二十七年十月第一期起至本年三月第三十一期止所有按期提解銀兩業經先後酌提匯解恭摺奏報在案兹查三十年四月分各口常洋兩項增收之數尙未禀報齊全奴才謹仍照案先就歸併新關之福州厦門三都各口所收三十年四月分常税項下酌提銀五千兩又於洋税項下酌提銀三千兩先行匯滬一面飭催各口迅將增收税數報解以便劃提兹將前項銀兩照數兑足備具文批於本年六月初十日發交號商源豐潤領解常税銀五千兩又領解洋税銀三千兩均限定七月初一日内解赴江海關道投納以爲第三十二期賠欵之需除分咨外務部户部查照外合將閩海關福州厦門三都各口歸併新關所收三十年四月分常洋兩税銀兩提欵解滬緣由謹恭摺具奏奉硃批該部知道钦此 
福州將軍崇奏爲閩省舊有藥釐現擬湊撥攤派賠欵片初一日 
崇善片再查案准户部咨議奏閩浙總督許應騤奏調閩省舊有藥釐現擬湊撥攤派賠欵係爲洋債緊要先其所急起見自可照擬辦理應請旨飭下福州將軍卽將閩海關福州厦門二口歲徵洋藥釐金在於應解閩省税釐局銀二十九萬兩内從二十八年正月起每月提銀二萬兩按期匯解江海關以備湊還賠欵奉旨依議欽此咨行遵照前來業經先後籌撥至光緒三十年六 
 
