# 1902 - 204 - 4910516

 

Page 1

 
 
[勸募江皖等處急振] [  本館協振所啓]  
　　去年江西各屬始則洪水成災繼又旱魃爲虐高原下隰顆粒無收千萬哀鴻嗷嗷待哺雖蒙深宫軫念頒給帑金大憲推恩發施米石無奈災區甚廣普救爲難垂斃飢黎朝不保暮而皖省之和州無爲州含山縣等濱江各處亦因圩堤潰决室廬牲畜均漂没於洪濤巨浪中告振之書急如星火若不綢繆未雨曷以延旦夕之餘生伏求四方大善士救人救澈或傾囊以佽助或量力以佈施庶敝振所得以接濟源源百萬窮黎或不至盡塡溝壑作善降祥之說古有明徵他日福佑之來當可爲諸善士操劵卜也肅此禱求諸維德鑒 
[欽定續通攷出書啓] [  圖書集成局謹白]  
　　本局用新鑄大號鉛字排印九通全書其皇朝三通已於正月告竣續三通晝夜赶印亦次第竣工惟邇來滬上釘作擁擠異常一時遽難釘出現在僅將續通考釘就若干部先行運赴川省蓋因楚蜀之交夏秋水漲貨物萬難載運不得不先乘此時運往也此外各外埠及本埠一俟日内赶釘齊全卽行登報發書此啓 
[衞生膚說]  
　　今歳天時不正喉痧盛行染者十不治一然惟小兒居我西醫謂爲疫蟲所致疫蟲之来因風滿布人若吸之卽受其害　於小兒爲甚者大抵氣質有强弱飲食有清濁氣質强而飲食清者蟲卽入腹亦無所附麗而斃故雖受而得免氣質弱而飲食濁者其氣易感卽受其患小兒氣質旣弱積食尤易故受之者較多受而不治者亦較甚入夏以来喉痧之症日少而上吐下瀉之症又興又有所謂癟螺痧者患者每多不治且爲時甚速有子發而午死者有午發而子死者多不過二三日聞各處城鄉市鎭作鋪之市槥者户履常盈匠人揮斧運斤日無暇晷亦可謂一大动矣向年夏間時症亦所不免而未有如今日之盛者則今年天時不正而疫氣之盛容或有之惟素昧於格致且未講求醫理不敢妄贊一詞僅就管見所及疾病之来半由於衞生之失當夫衞生之要不外愼起居節飲食二者而己凡時交夏令暑氣薰蒸人皆惡熱而喜凉或露坐深宵新凉易感或長夜露宿客感尤深在天氣果十分炎熱卽受風寒而翌日揮汗如雨且在動作之輩發洩尤易隨感隨洩尚可免疾若天氣不甚炎熱而貪凉如故即不露坐深宵而白日受寒亦易致疾此非不自謹愼所致耶而乃諉爲天時之不正天時其能受咎乎且夏天食物最易廣腐一或不愼卽爲病根卽不食潰腐之物而濃厚亦宜少入腹大抵夏時瓜果喜食者多生給與濃厚勢同水火一旦相觸未有不爲患者卽不能戒食而能留心節减病亦庶可稍减乎此種病症華人謂之痧西人謂之疫西人於防疫之法不遺餘力訪知華人係食生冷所致故日前捕房禁賣生冷之物昨有客自烟臺来談及輪船進口時船中茶房所帶平果香果不下百數十籃均被騐艙西人擲入浦中當時以爲西人惡其夾帶及詳詢之始知惡其致疾也西人之於衞生可謂至周且密華人不求其本僅以醫藥爲可恃夫醫以治疾藥以療病誠不可少然僅恃醫藥而不知自愛無論良醫良藥之不概見卽醫来廬扁香得返魂而病入膏盲恐亦無能爲力是則防患未然能不於衞生加之意哉然不知自愛而僅恃醫藥尚不失爲實事求是并有惑於禍福之說崇信虚無一經有疾求神問卜之不足又延請僧道禪懴誦經鑼鼓喧天晝夜不絶不特以有用之錢擲諸虚牝且家人婦女咸分心於求福反置病者而不顧一誤也病人宜靜而乃晝夜喧擾使不得安安能望减二誤也若在夏間燈燭薰灼汗氣蒸騰不疾者亦足以致疾是求福而反召禍也三誤也故勸世人未病之先宜加意防範不幸而有疾尤宜鎭靜非但不可崇信虚無卽醫藥亦不可亂投衞生之術至微且精此不過其大略也方今滬上繁華甲於天下楚館秦樓茶寮酒肆密如櫛比當此夏令好游者更興高采烈酒酣耳熱之餘左擁右抱駕言出游車馬如雲馳騁終宵非不怏意而不知精神己戕賊於花柳贓腑己腐潰於肥甘清露凉風乘虚而入雖幸而不病不知其病己伏於中一旦觸發其可禦乎故以芻蕘之言聊爲當頭棒喝也苟恕狂愚則幸甚 
[廷寄恭錄]  
　　昨日徐家匯匯報登有蜀督奎樂帥所奉廷寄一道爰卽敬謹轉錄左方○六月日奉諭旨莠民傳習邪教煽惑鄉愚最爲地方之害著奎俊飭屬迅卽嚴密訪拿認眞查察務期盡絶根株以遏亂萌毋稍大意至此案要犯楊祖平等戕殺教民多命實屬極惡窮兇著卽行正法仍將餘匪緝拿務獲懲辦教民楊紹榜無辜被害著即妥爲撫卹該縣唐枝中雖將首要犯立時拿獲究未能先事預防著照所請撤任勒緝欽此 
[本館接奉電音]  
　　昨日午前十下鐘越十分時京師友人飛電傳来上諭九道敬謹譯登○六月二十三日奉上諭四川布政使著張曾敭調補迅赴新任員鳳林著調補安徽布政使廣西布政使著湯壽銘調補欽此同日奉上諭湖廣總督張之洞著充督辦商務大臣欽此同日奉上諭戴鴻慈現出試差户部右侍郎兼管錢法堂事務著劉永亦署理欽此同日奉上諭直隸保定府知府員缺著朱家寳補授欽此同日奉上諭四川提督著馬維騏調補迅卽赴任程允和著調補廣東陸路提督欽此同日奉上諭伍廷芳著以四品京堂候補欽此同日奉上諭著派海年進稽查三海值班官兵大臣班欽此同日奉上諭廂白旗護軍副都統著莊山補授欽此同日奉上諭繼祿著調補正白旗滿洲副都統所遺正紅旗滿洲副都統著恩燾調補遞遺正黄旗蒙古副都統著鐵良補授欽此 
[宮門抄]  
　　六月十四日工部鴻臚寺正藍旗值日禮部引見三員欽天監六員廂白漢五員廂紅滿十三員内務府十三員朱侯假滿請安山東巡撫周馥請訓王中堂因伊孫得議叙謝恩廣東叅將唐玉山謝恩浙江副將萬禮彬謝恩記名提督韓國秀謝恩召見軍機及周馥十五日内務府國子監廂藍旗 
 
 

Page 2

 
 
值日無引見崇禮恩佑各假滿請安楊佩璋謝署兵部左侍郎恩桂春續假五日内務府奏致祭昭顯廟派出英瑞召見軍機及誠全 
[路約糾葛]  
　　徐家匯匯報云英人與中國新訂津榆鐵路條約有不准他國再造别路一語比利時國使臣知之卽備文照會外務部略謂貴國李文忠生時曾與敝國議訂建造津保鐵路之約敝國訂約在前英國訂約在後貴國不許他國建路猶之可也乃并不許敝國建路其何說之辭外務部領袖慶親王乃入内面奏情由皇上隨召見新授山東巡撫周玉山中丞諭以汝隨李鴻章久辦理交涉己非一端試往調停當臻妥洽中丞不得己往說比使曰凡議訂礦路之約如一年内不能開辦則卽作爲廢紙今此事己隔多年豈尚能作准耶比使曰某非承修中國鐵路之商人所憑者惟一紙和約耳要之此欽何時調齊卽何時開築本無年限安問開辦日期乎中丞無詞可措爰往求英使轉圜刻尚未如何定奪也 
[接任巖疆]  
　　天津直報云各國武員交還天津一事己擇定西歴八月十五號卽華七月十二日舉行直隸總督袁慰庭宮保擬於是日秉節来津措置一切并豫將保甲洋務等事分别委定各員計善後局員沈直牧麟照續直牧綿劉刺史永清楊刺史壽植錢大令錫寀劉大令景範繆大令景福支應局員李大令文吉張大令恩樹孫鹺尹用釗劉大令啓箴洋務局員吳太守仲賢鍾司馬進成劉大令崇忠王司馬良登虞都戎克昌吳少尹大銓保甲局員洪大令子祁曹大令蔭彤文大令元許大令湘甲趙大令惟慶龔大令慶霖孔大令繁譜發審局員王大令章孔大令每淦陳大令其元高大令士檉許少尹舜齡孫少尹汝方高少尹藴杰裴少尹景照許少尹殿臣 
[補記駐俄大臣楊星使薨逝事]  
　　我中朝簡駐俄京大臣楊子通星使之薨逝也言人人殊有謂某日命駕赴俄外部議事被外部大臣舉足踢之自樓頭仆地而殞者齊東野語幾令人爲之軒渠兹有客来自俄京言及星使因事詣俄外部與外部某員齟齬歸而憤懣隨卽抱疾而亡公子聞訃奔喪旣抵俄京即與外部大臣熟商歸櫬之事外部大臣告以欲附公司輪船事無不可惟恐衆客畏近屍氣致無人附之赴華所耗不貲有誰擔任不若用火車載運由西伯利亞以達奉天似乎較爲穏便公子曰便誠便矣特恐火車顚簸屍骨不安人子之心殊多負疚耳外部大臣曰是不難當由敝國迅飭工師特製橡皮車輪使途中無顚簸之苦公子頷之深深致謝而退及至節署忽於夜半雉經翌日署中人見之大爲驚詫檢其遺篋中有信二函一致代理星使胡觀察馨吾一致公子家屬書中大略謂我今不得不死矣死後無須歸正首邱但在此間覓一善地瘞之足矣惟先人遺　務須設法送歸觀察乃告諸俄廷俄廷急製橡皮輪火車四輛以二輛載星使及公子靈輀二輛護送家屬由聖彼得羅堡遵西伯利亞鐵路過哈爾濱以達奉天鐵嶺車站然後扶抵旅順口航海而南至公子有何抑鬱難明致以身殉則遺書並未道及非外人所得而知也 
[泌案合同]  
　　河南泌陽等縣奸民閙教之案前曾失紀報章兹閱徐家匯匯報知此事敉平之後卽由法國河南主教安大司牧與中國河南南汝光道朱觀察候補道陳觀察議立合同依舊言歸于好其文曰今將河南陽府屬唐泌桐三縣教案公同議結所有條欵開列於後一議首要各犯除席小法等三名業經正法兩次開仗格殺羅自糞等多名又擒獲多名外所有張澐卿程老十羅振杰嚴辦並殺死教民兇犯抵償單禀内所開分别輕重商辦其餘脅從一概寛免以安衆心一議逃往靳岡教民由陳道憲委員分别送交唐泌桐三縣官傳各地方紳士首事出結保護以期永逺相安如保護不力惟該官紳營汛是問設教民内有不願歸里者由地方官恊同教堂司事劉賓森將伊產業按公變賣一議泌陽西關桐栢西烏金溝唐縣東北喬莊一處教堂全被扒毁及堂内所失器物等件並往来送信打電各項花費以及唐泌桐三縣各教民家被毁之房屋搶掠之器物牲口糧食等及撫卹被殺教民之家屬總共議結賠欵二萬六千兩除收過銀一千兩下餘汴平銀二萬五千兩由陳觀察經手匯至漢口五六兩月匯交清楚一議泌陽西關教堂旣經被毁應由地方官妥將城内另尋一寛大宅基其價若干由教堂發給一議泌陽肇事不知者僉稱咎屬教民其實愚民誤會償欵之義兼被張澐卿等從中造謡煽惑鼓盪釀亂請飭各該地方官分别曉諭以弭衆惑俾民教永逺相安光緒二十六年月日在靳岡議 
[兩江總督劉峴莊宮太保奏陳遵旨裁改江南各軍摺]  
　　太子太保頭品頂載兩江總督臣劉坤一跪奏爲遵旨將防練各軍分别裁改恭摺仰祈聖鑒事竊奉上諭各省制兵防勇耗餉頗鉅飭令悉心規畫核實釐剔除素稱得力及練習洋操著有成效者毋庸裁撤外所有各省原有之緑營防勇裁去十之一三上年有事時添募之勇營亦一併酌量裁撤等因欽此又奉上諭著將原有各營嚴行裁汰精選若干名分爲常備續備巡警等軍認眞訓練以成勁旅等因欽此仰見朝廷整軍經武實事求是下懷欽佩莫可名言伏查江南各防營屢經裁减營數本己無多荷係練習德操疉次奏明有案光緒一十六年夏間北事驟起人心洶懼沿江等處情形亦岌岌可危屢奉諭旨籌辦防務維時餉項艱難而軍情日緊不得己將改旗各軍補足成營並增募新勇分地扼守藉以綏定人心一面奏准開辦籌餉捐輸湊撥濟用迨上年和局告成餉需不濟當經分飭次第裁减安爲遣散計裁左右哨親兵一百名護軍除中營外正副八營改旗裁勇一千七百一十二名新湘五營改旗裁勇一千七十名盛字除中營外其餘四營改旂裁勇九百五十六名合字除中營外其餘四營改旗裁勇九百五十六名撫標滬軍營裁勇一百名奇兵左右二營改旗裁勇四百二十八名南字三營改旗裁勇六百四十二名權字二營一千名全裁新募徐防馬步七營先飭改旗嗣又全栽計勇三千二百五十名建字二營先飭改旗嗣又全裁讦勇一千名自强軍馬步砲隊裁勇八百八十四名督標練兵裁去八百九十五名提標練兵裁去三百五十八名狼山鎭標練兵裁去八十六名又勇丁一百名淮揚鎭標練兵裁去一百二十名統計防營練軍及添募新勇共裁一萬三千六百五十七名現存各營或數百名或千餘名零星分佈委難再行議裁自强軍己奉調赴北僅有武衞先鋒左軍及江勝軍各一千人此外並無大枝現經臣飭將武衞先鋒左軍作爲常備左軍江勝軍作爲常備右軍屯紥訓練以備遊擊之用其吳淞之盛字五營旗江隂之合字五營旗南字三旗鎭江之新湘五旗江寍之護軍九營旗上海及十二圩之奇兵左右二旗徐防步隊三營馬隊二管宿遷一帶之銘字馬隊三營元字步隊三營鎭字步隊一營督標水師前左二營新勝水師一營蘇防五營親兵一營均作爲續備軍分紥原處以資防衞各標練兵本由制兵挑選而成應作爲巡警軍又太湖水師本應作爲續備因該營分駐蘇松等五屬巡護釐卡亦應作爲巡警以上各營旗經此次裁定之後責成該統領管帶等官督率弁勇一律換用新式槍砲認眞練習務使兵有實用餉不虚糜仍由臣等嚴密考查如有積習未除虚應故事者隨時叅辦不敢稍事姑容勇餉本不爲薄暫可無須議加至裁减制兵一節事關三省辦法應歸一律經臣酌定章程並電商三省撫臣漕臣一體通飭遵 
 
 

Page 3

 
 
辦大致照額减去二三成汰弱留强不分馬步戰守一律改爲守兵裁存之兵於原餉之外酌量加給卽以裁節之欵抵支並酌裁千把以下冗弁俾資節省總以化無用爲有用方不失設兵之本意裁定後一併作爲巡警軍事關更改營制端緒亦極紛繁容臣另行專案會奏所有遵旨裁改防練各軍緣由謹會同江蘇撫臣恩壽恭摺具陳伏乞皇太后皇上聖鑒訓示再所裁各勇均係前年增募其餉項本由餉捐等欵内挹注支放現雖陸續裁遣而捐項亦己停止並無節省之欵合併陳明謹奏奉硃批著卽督飭認眞訓練仍隨時考查務令掃除積習足成勁旅欽此 
[藥廠飛災]  
　　本月二十一日得福州電報云福州西門外火藥廠猝然轟發致兆巨災至毁去房屋若干電音簡略未知其詳容俟探明續述 
[雙旌過皖]  
　　安慶訪事友人云商稅大臣吕鏡宇尚書盛杏蓀宮保與鄂督張香帥會商稅務業己事竣而回本月二十日道出皖江文武各員咸往江干迎迓 
[松江試事十誌]  
　　松江采訪友人云本月二十三日江蘇提督學政李蔭墀大宗師總覆八學新進童生四書題林放問禮之本義經義免作 
[津郡官塲紀事]  
　　天津直報云簡任廣西巡撫王芍棠大中丞於本月十五日由京乘火車至津暫駐佛照樓客棧候安平輪船抵埠卽附之南下秉節履新○廣東潮州鎭總兵蒯鎭軍德浦均亦於是日赴塘沽乘某輪船赴滬○長蘆鹽運司楊都轉於本月十四日由京乘火車至津暫住經司胡同公館 
[上海官塲紀事]  
　　昨日相傳雷祖誕辰清晨本城道營廳縣文武各官咸詣也是園雷祖殿拈香行禮○前日新任廣西巡撫王芍棠大中丞日前由京来滬本城文武各官均往舟次迎謁昨日午前中丞命駕入城分往各當道處謝步至上海縣署時縣主汪瑶庭大令飭丁擋駕○英美租界公廨讞員張柄樞司馬於昨日午前命駕詣道轅謁見蘇松太兵備道袁海觀觀察然後至上海縣署與縣主汪瑶庭互談良久而别○上海縣主簿孫立幹少尹及貨捐局委員周良臣叅軍均於昨日詣縣署謁見汪大令 
[恭備祝釐]  
　　本月二十六日恭逢皇上萬壽聖節文武各官應趨詣萬壽宮行朝賀之禮昨日午後上海縣主汪瑶庭大令己派出辦差丁役將萬壽宮灑掃清潔陳設整齊矣 
[電飭辦理]  
　　滬城同仁輔元堂董事曹基善私賣保安堂義塜地一案前己屢紀報端昨日江蘇撫憲恩藝棠大中丞接到駐滬美總領事照會卽電飭蘇松太兵備道袁海觀觀察從速辦理務期妥洽並傳委查是案之戴子邁明府回蘇面詢一切 
[飭查賃屋]  
　　南市生義弄沈姓前將房屋賃與籌餉貨捐局旋因租金議久未諧繕禀訴諸松滬釐捐局督辦朱詵伯觀察批飭貨捐局總辦文幼峯太守確切查明秉公核奪 
[局員度地]  
　　本邑南市馬路工程局總辦翁予文太守查得江南製造局砲隊營附近有公地一區可供堆積垃圾之用爰禀明蘇松太兵備道袁海觀觀察於昨日午刻偕電燈委員鮑一尹命駕前往丈量 
[教士代庖]  
　　本邑南市董家渡天主堂司鐸顏待尼及秦理格二君先後患疫而亡所有堂中教務由江南主教姚大司牧派簣兪二司鐸代庖 
[法界火警]  
　　昨晚九點半鐘忽聞警鐘亂鳴旋分五下知火起於法界小東門外洋行街某姓家霎時間烈燄飛騰冐穿屋頂法界洋龍首先馳至繼以英界救火會西人各驅皮帶車襄同施救移時始熄一切詳細情形容俟明日探明續錄 
[翻刻必究]  
　　日前宋文倬投蘇松太兵備道轅控陳沁泉張羅澄翻印三通考輯要一書道憲袁海觀觀察札飭英美租界公廨提訊讞員張柄樞司馬奉諭後立卽提集訊明據情禀復前日奉觀察批回大旨謂此案勒令被告將原印稿繳出核對卽可水落石出如果實非翻印宋文倬自當照誣議罰張羅澄如理直氣壯何妨卽行呈案請核乃以案外枝節之詞無理取閙顯係情虚仰卽提張羅澄押追等因司馬遂於前日飭差恊探提張候訊 
[公停訊]  
　　昨日英美租界公廨讞員張柄樞司馬奉蘇松太兵備道憲袁海觀觀察傳見爰照會領事及各捕房停訊一期二十六日恭逢皇上萬壽聖節文武各員例須趨詣萬壽宮慶賀因自本日起停訊三日 
[四續分發人員騐看名單]  
　　籌餉指省分發知縣杜鴻貴州四川○捐資指省分發道曾廣祚湖南江蘇花翎三品銜陳時政四川江蘇○勞績掣簽分發道二品頂戴潘乃光廣西直隸州知州花翎許學禮甘肅李祖泰江蘇州判藍翎兪魁甘肅巡檢張鴻鈞湖南○勞績指省分發道二品銜張抵直隸江蘇趙上達湖南安徽知府汪文綬安徽江西孫毓驥湖北江蘇鹽運司運判朱德澍安徽兩淮知縣陳錫文順天河南蔣航廣東廣西何步瀛湖江河南李纘高正白四川錢沛深安徽江蘇何蘭芬河南山東黄鎰浙江四川黄祖蔭浙江江蘇縣丞陳肇鴻湖南陜西安澄甘肅陜西巡檢簡紹猷福建江蘇○截取掣簽分發同知鄭鼎纓福建○截取指省分發同知吳承德浙江江蘇○進士掣簽分發知縣于廷琛正紅○優貢呈請掣籖分發知縣李盛謨河南○教習呈請掣籖分發知縣杜春元直隸周式度山東○議叙掣籖分發通判王鏡堂江蘇陶洙江蘇知縣錢福森直隸張曾培江蘇李傳璋四川鹽大使王文謨江西馮煥圭江西○議叙指省分發通判張知非山西四川黄羡鈞湖北四川方鶴年正白山東知縣陸仁基浙江江西徐鳳銜浙江廣東張葆吉四川江蘇楊年鏞山東河南焦振瀛山東陜西府經歴姚佐廷安徽直隸朱昌楙浙江直隸典史郝肇基順天河南○應補呈請分發同知李克勤安徽湖南知縣同知銜張集慶陜西湖北唐則瑀廣西直隸州吏目汪士琳安徽甘肅典史李棻湖南四川王耀光安徽福建未入流黄楨祥四川貴州沈涑生浙江山西 
[貺我奇珍]  
　　牛汁一物爲泰西衞生妙品而以美醫法瀾猷曼君所製爲最良邇来贋鼎雜陳購者每有無所適從之憾大英醫院主因將倣帖譯成華字歴述各國賽珍會褒詞俾閱者一目了然不致受人蒙蔽閒嘗拔之醫理他藥入胃必藉胃力消化始能有益於人獨此物一人胃中卽能與血脗合故雖病久羸弱者服之亦登時氣血充盈昨承媵函見貽爰書此以申謝悃 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[蕪城凉意]  
　　揚州訪事人云亢晴日久田坼如龜本月十一日雖得雨二寸有奇土脈猶未深透至十五在　大雨如注直至十六日下午始止於是高原下隰一律沾濡胼手胝足之流無不欣欣然有喜色矣○今夏邗上疫癘盛行死亡載道邇日天時酷熱患者尤多其病初起類皆頭脹腹用痛旋卽肢冰冷岐黄家雖飛輿往還然起死回生者究不多覯說者謂今年晴多雨少瓜菓等物大都皆由蒸曬而熟當此酷暑苟能於生冷油膩諸品絶不沾唇亦未始非保生之一道也○揚城都天神會不賽者己六載矣刻因時疫繁興居民於本月望日舁偶像出游是日成衣水果六陳玉器等業所設之會附驥而行約共有十三起圑練局曁駐防武衞軍各派勇丁隨之彈壓以故經行之處尚稱安靜惟天氣酷熱會中各執事無不汗雨涔涔勞民傷財亦無謂之至矣 
[禁售蘆粟]  
　　昨日保甲總巡朱森庭明府見有數人肩負蘆粟沿途喚賣以此物向来禁止入城因命局差拘住申斥一番諭以此後不許在城中求售 
[飭驅攤肆]  
　　本邑南市裏街自歸馬路工程局管理後總辦翁子文太守仿照馬路章程所有沿街設攤售物者飭捕頭遣包探地甲一律驅除如敢不道拘局究罰 
[安揷病人]  
　　前晚有某甲者忽患時疫僵臥南市太平碼頭馬路旁某號巡街捕見之投報捕房捕頭令十六鋪地甲舁赴大南門外某善堂妥爲安揷 
[賭徒入網]  
　　日前職員朱登魁投英美租界公廨控稱去臘在新清和坊娼婦李巧林家被著名賭徒陳八即李少亭及何松林孫甫庭等六人串騙珍珠銀兩向索推諉求提究追讞員張柄樞司馬准詞飭差王蘭協同包探沈阿炳查知何匿跡三馬路西鼎豐里娼婦花如玉家遂闖然而入何見勢不妙遽肆兇毆沈探急鳴號呌隨有西捕聞聲而至帮同拘住帶入捕房捕頭令押候轉送公堂訊究 
[上海縣署瑣案]  
　　前者引翔港鎭萬生槽坊等五家劫案報經上海縣主汪瑶庭大令飭捕拘獲陸文卿等十三犯訊供收禁兹又拘獲大刀關勝一名前晚大令升堂研訊供稱小的姓朱名雲卿本邑人在虹口公和祥馬頭當工頭己歴九年胞弟朱炳生充當小工並不爲匪亦未與陸等相識大令曰爾旣係安分良民何以有此綽號朱俯首不答大令查得引翔港刼案確有大刀關勝其人在内其弟名錫桃混號木關刀因飭差從押所提案質訊錫桃稱小的與此人素不相識胞兄雖混名大刀關勝並非此人大令飭仍還操朱收禁候核○南市二十三七鋪巡防局員某君解送民人莊金林毆傷朱阿才一案到縣大令研訊之下朱供小的家住南門外販賣水果度日與莊比鄰日前莊失去棉被一條疑同居之某姓婦所竊勒令賠償互相口角由小的勸令遷移致莊含恨昨日遇諸倉橋街被曳至某茶肆中勒詐洋銀兩元不遂所求喝令同伴兇毆以致額角受傷叩求察騐莊供小的以製板箱爲業日前病中適有急需向友人借貸洋銀十元許俟病愈後歸還後病雖漸愈無力籌措友人欲取小的家中器物作抵由朱勸解而止事後朱冋小的藉端索詐洋銀二元小的給以一元昨日與同業友人在某茶館啜茗閒談朱又来索小的辭以無力伊遂與小的口角突取茶杯擊破其額反扭小的至局揑情誣控叩求明鑒大令察得朱明係裝傷圖詐諭令自行醫治莊交的實人保出候朱傷痊再究 
[英租界捕房紀事]  
　　竊賊王阿容行竊韋旭初所開戯館中各種砌抺報經包探張寳成拘獲押候解送英美租界公堂禀請讞員張柄樞司馬訊究○李品三行竊王少庭家衣服數件報經包探方長華拘獲押候解送公堂禀請究治○野雞妓女李毛氏在福州路中拉客經巡街捕拘入捕房捕頭著解送公堂禀請訊究 
[法租界捕房瑣案]  
　　昨日讞員杜枝園大令蒞捕房命提持僞銀臂釧向某押店質錢之陳阿福及甫經釋出卽行犯竊之張福山到案著各枷號一月期滿責釋○縫工曹阿桃將所租脚踏車付質被車主扭案大令判罰洋銀十元曹無力繳呈遂著笞責三百板以儆○偷兒王阿金陳善生秦成山均由包探解奉大令訊供著將王責四百板傳其父領回約束陳秦各責二百板卽行開釋○竊犯陳炳生孫阿林陳阿桃前因犯案經大令判大各枷號一月昨己期滿命帶案疎枷各責三百板驅逐出境不准逗留 
[美租界捕房紀事]  
　　妙手空空兒中有混名大麻皮者不知何許人亦未詳其姓氏昨晨潛至停泊順泰碼頭之某輪船上竊取某西人所携皮鞋衣服絨毯等物持至吳淞路某押鋪質錢適爲包探劉阿炳所見連贓帶入捕房捕頭令押候轉解公堂禀請讞員張柄樞司馬訊辦○昨晨甬人沈阿泉在北蘇州路與同鄉劉阿榮索欠起釁互相扭毆不虞爲某號華捕所見一併拘入捕房捕頭以其中各有不合令押丐牢半天以儆 
[蘇省官報]  
　　六月十七日撫轅牌示恭照光緒二十八年六月二十八日皇上萬壽令節應遵光緒三年鉄奉懿旨於二十六日五鼓俱穿朝服齊赴萬壽宮行慶賀禮其自二十五日起至七月初一日止前後三日俱應穿蟒袍補褂朝珠吳縣田禀知送水赴白龍廟同知唐典禀謝奉委江南文闈搜巡差通判吳汝釋禀謝奉委江南文闈搜巡差藍翎五品銜仍指江蘇試用知縣楊寳善禀知由京引見回省卽辭赴海運京沽局差州同廖福彝泰興州吏目林毓蕃江都典史沈慶年張孝先均禀知奉府委赴公幹卽辭十八日統領常備軍兼統浙西鹽捕水陸等營候補道杜兪由鎭江来吳縣田禀知送水赴白龍廟回知縣趙夢泰禀知奉委守提蘇經蘇綸絲紗兩廠欠繳積　息銀差全善由宜荆厘局專丁来省禀謝飭知試看期滿甄别加考具奏堪以繁缺知縣留省補用又謝飭知四季連盈記大功一次同知銜儘先補用知縣王克均浙江人由京引見領照来省禀到府經歴張恩溥禀銷解首級赴江寗回典史倪文品禀銷分常差遣 
[五月初一至六月十一日止集福册捐等清單]  
　　徐貫雲翁助育嬰捐洋廿六元常州鴻源信局寄来懷焦善土伯陽善士菊焦善土伯陽善士菊圃善上梁愼齋寳元書朱寳興六户各捐洋一元姜愼之田福如孫步雲朱石泉董萬高熊步朝陳鶴松公記聶漢池九户各捐洋四角四分本埠吕簡泉經訓堂沈二户各捐洋一堂沈二户各捐洋一元蘇垣裕後堂捐洋一元悲世子捐錢五百文周禹廷翁助本堂做長凳洋二十元　興裕助施材洋十元戴生昌船局助施材洋三元余雨金助施茶洋一元崇軍憲助安懷册捐崇軍憲助安懷册捐洋二元陳綬助安懷册捐洋三元吳城齋助安懷册捐洋四　　收洋八十二元正錢五百文[  滬北天后宮前廣益善堂司董嚴信厚施則敬龔心釗朱佩珍唐榮俊葉貽釗等謹誌]  
 
 
 
 [ 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十八年六月初九日京報全錄]  
宮門抄諭旨均錄前○江西巡撫李奏爲酌保辦結教案出力各員摺○又奏爲前由教案革職請旨開復原官片○甘肅新疆　撫饒奏爲病痊銷假摺○山西學政劉奏爲闡揚節婦教義可風請旨准予旌奬片 
江西巡撫臣李興銳跪奏爲酌保辦結教案出力各員恭摺具陳仰祈聖鑒事　江西通省教案前經臣一律議結業將辦理情形於光緒二十七年五月二十五日奏明在案伏查此次各屬所毁英法美德各國教堂經堂書館醫館育嬰堂共六十餘處天主福音兩教教民被搶被　之案共二千二百餘起各教士單開指拿以及被控訪拿應辦之犯共五百三十餘名頭緒之繁案情之重固爲向来所未有而時方多故拿犯議賠又無一非棘手之端臣到任之初卽欽奉寄諭以各省教案惟江西爲尤甚時事阽危萬不可再釀釁端責成臣悉心籌畫迅速了結其事和議未成人心未靖教士勢燄方張而不逞之徒又每欲藉端尋釁深恐辦理稍有不愼貽誤大局當經臣統核全案酌量緩急定爲合辦分辦之法一面飭將洋務局遷進臬司署内特委現任布政使前按察使柯逢時總辦局務並委江蘇候補道錢德培江西試用道丁乃楊會同該司督催查辦因饒建兩府屬案情最重索賠最多復飭錢德培親往九江會同廣饒九南道就近與教士切實商訂其餘各屬則另委幹員分投前往會商各該地方官與教士妥爲議较其中要挾之多索賠之巨拿犯辦罪之繁苛多有不可思議者稍不如議轍以兵　駛赴潯陽意存桐喝情形岌岌而紳民復慮賠欵辦罪不免株連動生疑謗幾於决裂臣與該司道等詳加體察民教嫌怨己深若操之過蹙將賠欵派及閭閻匪惟　　　險恐生意外之虞更慮報復相尋永無相安之日内堅持定見百計磋磨凡允賠之欵均由官家籌付不使絲毫派累應指之犯亦須訊明定　不　　及無辜並先將僨事守令查明叅劾以平外人之憤復酌派防勇分往鎭壓以不保護之實開誠布公民教兼顧於是人心漸購外　　平　商各端乃稍稍就範復經臣嚴勒限期電札交催賠欵則隨議訂定以杜後時之翻異案情則彚總議結以免枝節之横生勸戒兼施經權互凡　數月之力始得次第議辦就緒現在教堂賠欵六十萬兩有奇教民卹欵二十萬兩有奇均己按照原訂期限如數籌付清楚其應行查拿之犯亦己分别情罪重輕訊明懲辦至續後所出荏港兩教互鬥之案當時卽經臣飭派丁乃揚親往彈壓隨將滋事首要各犯查拿到案訊明定擬併經丁乃揚在滬與法美兩國總領事面議完結所有新舊各教案現均一律辦竣該司道等殫精竭慮規劃精詳不激不隨洞中竅要此外派出各員亦均能勞怨不辭措置悉當自應酌予奬叙以勵勤勞所有總辦洋務局之現在布政使前按察使柯逢時擬請旨交部從優議叙二品頂戴軍機處存記奏留江西差遣江蘇候補道錢德培按察使銜江西試用道丁乃揚擬均請旨交軍機處記名遇有道員缺出請旨　放其餘在事各員謹擇其尤爲出力者繕列清單敬呈御覽併懇天恩俯准照擬給奬俾昭激勸出自逾格鴻慈除飭取各員履歴咨部外是否有當理合會同南洋大臣兩江總督臣劉坤一恭摺具奏伏乞皇太后皇上聖鑒訓示謹奏奉硃批吏部核議具奏單併發欽此謹將辦結通省教案尤爲出力各員酌擬奬叙繕列清單恭呈御覽計開試用知縣馮用霖擬請歸案候補班前補用五品銜遇缺先補用知縣許寳蓮擬所俟補缺後以直隸州用同知銜補用知縣汪培擬請歸候補班補用候選同知試用知縣沈秉權擬請俟選同知缺後以知府用直隸州用拔貢本班先知縣陳奎齡擬請俟歸直隸州班後加知府銜試用同知夏翊宸擬請歸候補班補用試用知縣未修圻擬請歸候補班補用拔貢知縣張鼎銘擬請歸候補班補用試用知府胡先翥擬請加三品銜安仁縣縣丞程仁漢擬請以知縣用法文繙譯直隸州用江蘇試用通判萬鐘元擬請加四品銜英文繙譯江蘇試用縣丞楊繩武擬請俟補缺後以知縣用奉硃批覽欽此 
李興銳片再上年二月間臣因各屬教案迭出多由於地方官辦理未善當將僨事各員奏叅革職並請將情節稍輕之湯鼎烜等六員子以薄懲分别開缺撤任摘頂停委由臣隨時察看如無過舉再行奏請開復光緒二十七年三月初一日奉上諭豐城縣知縣湯鼎烜高安縣知縣何敬釗贛縣知縣彭繼昆於民教控案多匿以不報署吉安府候補知府何師吕代理豐城縣大挑知縣周景祁查辦教案多所諉卸釐溪縣知縣王愼猷於民教滋事彈壓不力均著撤任摘去頂戴停委一年另行察看仍責成留緝等因欽此欽遵在案兹查該員等自叅撤之後深知儆愓於應緝要犯均能不惜勞費恊同地方又武先後拿獲訊明究懲併將各該任内所出教案隨同一律議辦完結外人毫無異言現在停委年限届滿臣詳加察看各該員雖曾遲誤於前尚能愧奮於後並無别項過舉均堪造就據藩司柯逢時會同洋務局司道詳請開復前来合無仰懇天恩俯准將候補知府何師吕開缺另補知縣湯鼎烜何敬釗彭繼昆王愼猷大挑知縣周景祁等摘頂停委處分悉予開復並銷去察看字樣内除王愼猷一員現己據報病故餘均照常差委以觀後效除咨部查照外謹會同兩江總督臣劉坤一附片具陳伏乞聖鑒訓示謹奏奉 
硃批著照所請該部知道欽此 
甘肅新疆巡撫臣饒應祺跪奏爲微臣病痊銷假叩謝天恩仰祈聖鑒事竊臣於上年十二月朔因病奏懇開缺回籍調理兹於本年三月二十五日差弁齎回原摺恭奉硃批著賞假一個月毋庸開缺欽此跪誦之下感激莫名伏念臣荆楚庸材蒙朝廷不次擢用任封圻在新十有三年矢忱圖報雖邊塞風雪寒苦初無退避之心奈去冬病勢危險力不能支不得不乞入玉門回家調理亦以邊事重太病　戀棧恐致貽誤爲尤再迺荷聖慈垂憐衰老裳假期以休沐旣體恤之至周辭任缺以乞歸仍慰留而不棄撫膺内愧感激涕零惟孝犬馬負薪之疾邀天之福喘欬日輕自去臘下旬寢食復元不敢藉故偷安業己照常辦事堪以上慰宸厪謹具摺銷假叩謝天恩伏乞皇太后皇上聖鑒謹奏奉硃批知道了欽此 
劉嘉琛片再查直省節孝貞列婦女例准請旨旌表又同治元年禮部議覆給事中博桂條奏凡在部取結呈請旌表者由部先行核准彚題仍行查原籍如果年例相符卽行咨部等因歴經遵辦在案兹查有臣同邑姻親直隸天津縣節孝婦李王氏爲前史部主事乙丑科進士李士珍之孫婦係出名門幼明大義年十五歸其夫繩武宜家宜室相敬無違逾年夫婦誓欲相從地下轉念孀姑在堂死無以對夫乃顧痛親息姑老多病扶持牀褥至廢寢食二十餘年蓋如一日又嘗割臂和藥以進迨姑殁之七日棺殮旣畢遂仰藥以殉時光緒二十七年十月初十日事也婦生年三十有八計守節二十三年矢勤勞一日之心忍死非以惜死得節孝兩全之義殉姑即以殉夫臣桑梓葭莩不忍聽其湮没顧以奉差在外不克躬自在部結請而據實陳奏似較切結尤爲愼重於例總稍有未合於義似尚不相妨合無仰懇天恩勅部核准旌表以部幽貞而維風化謹附片具陳伏乞聖鑒訓示謹奉奏硃批著照所請禮部知道欽此 
 
