# 1884 - 193 - 4904046

 

Page 1

 
 
[第八號畵報出售] [  申報舘主人啓]  
　　本舘於畵報後增附淞隱漫絲書說一則荷蒙海内君子僉謂書與畵圖並皆佳妙故購閱者亦未肯閱爾免貽日後殘缺不洤之憾兹於二十五日發售第八號願諸君早爲賜顧此布 
[霆軍紀略出售] [  申報舘啓]  
　　蜀中山川雄秀智勇魁奇之士代産其間若今湖南提督鮑春霆爵帥其尤著者也爵帥于咸豐初繞霆字一軍轉戰十餘年削平數省栽寇　婦人　子無不震其功業之隆銅樂陳世五儀部久在蓮花幕下著有霆軍紀略一書自公從戎以迄撤兵編年紀月大書特書閱之覺褒岳英姿毫　問　　欲露誠史氏之外編名臣之實錄也本舘以活字板印行每部六本價洋三角五分定于廿二日出書售處仍循獲例 
[書左俟相統率神機神機營事務]  
　　京師宿衛之兵自國初從龍入關巳定其制八旂分隸八都統合滿洲蒙古漢軍爲二十四都統又分各旗兵名色而專隸總統與領侍衛内大臣又合滿蒙漢步軍而别置統領五城巡捕營之緑旗步兵亦𨽻之通計禁旅滿洲蒙古漢車緑旗四項共有十萬餘人而其餘丁不在額内號爲養育兵者又二萬七千餘人外省駐防自盛京留守以至新疆又台十萬七千七百有奇中外之勢適均而緑營之額設各行省者又十倍於駐防武備之制歴代所無惟神機營爲後來所殺卽於滿蒙漢八旗與緑旗兵内挑選幹練精熟者别爲一營而統之以親王大臣其事權似在二十四都統之上其制合選馬步每旂各一隊共成二十四隊蓋禁旅中最出色之兵咸豐以來醇邸統之至今上嗣統改令伯王爺以代醇邸顧營伍積習已久雖挑選而訓練之自較八旗禁旅爲改觀而舊式槍械舊時陣法尚不能一律列易沿及今時覺所習非其所用殊不足以備敵人也同治年間粤捻諸匪漸就平定舊時規制不合時宜東南數省收復之功大抵以新招之勇成之而刀又棍棒鳥鎗　礮製造笨重　用不能靈捷則又全恃泰西新式鎗礮往時駐防緑營軍政廢弛習氣之深幾於不可　邇故統兵大員與其卽舊者而楚頓之而難爲功孰若取新者而教練之而易爲力非輕視駐防緑營也京師諸營之弊大都類是從前國家極盛邊外征撫不役皆調禁旅往往成功而還至今日而盡不可用然則欲故絃而易轍之又覺京師不如外省之易矣夫外省當軍務之時雇勇之資數倍額兵之餉所以不必惜費者以損輸巨欵取之裕如兵餉常額之外更支勇營經費猶且敷衍是以口糧月給數兩洋鎗器槭事事購製轉運者不慮愆期輸將者肀先踴躍迨至事乎諸營裁撤而新增之欵源源接濟尚堪憋移撥恊助之用若以京營而欲革陋習更新器械則輙慮欵無所出矣八旗名糧向有定額部儲支絀時復欠减此内重而外輕者轉而成外重内輕之勢也抑外省之兵自咸同以後屢用而始知其弊而京師之兵自今日以前不用而故仍其陋耶然使當事者知其弊之積外而欲一旦整飭之以外省參用西法西器之意行之京師則此十萬餘之兵其費幾何有不苦於煩重者哉近以法越有事邊防亟亟海口練軍無復舊制而京師根本重地且由津沽北向海程不遠庚申之禍津防一潰而宿衛禁旅無可拒敝之兵其事已彰明較著聞爾時醇邸欲以神機營爲勝克齋宫保之援議不果行而警報已至使眞出戰勝負亦未可預期故近因左中堂例缺晉京特𢌿以統率神機營之任日内郵信張步軍營左右翼俱於本翼技藝廠内將八旗技勇兵傅齊遴選共得一千二百名諭令聽候調撥聞奉神機營之命現擬添練兩營鎗兵飭於步軍内八旂技舅兵選强壯魁梧者練以新式泘鎗與二十四隊共成勁旅朝廷知人善任特簡侯相治兵從此力求新異一洗從前積習京師根本不且日益加固乎蓋每旗抽選一隊合二十四隊爲營此制由於欽定疾相初任其事未便改易是以添練兩營以爲創始之制其實目前要着即全營當習洋鎗不惟神機營八旗二十四鄙統所轄之兵亦無不宜急其所急將來次第酌加訓練有成京師十萬之衆無非可戰之材外省海防邊防由北而南聯絡一氣不啻如身使臂如臂使指吾知外洋强敵必不敢輕晵釁端矣夫天時地利材矣工巧四者缺一不能成器方今風氣漸開輪船火車堅鐵炸藥或仿或購不能讓泰西以獨步乃於外省則亟亟不遑於京師反漠然無聞固非重根本之至計有此一舉然後兵可以强而拘儒之見猶謂本朝火器當龍興時自是無敵於天下祖宗成法豈宜輕改噫何不識時務之甚耶 
[京華要電]  
　　昨午後二點鐘接到京都訪事人來電云聞日前中朝致法國照會内有防兵本俟立定詳細約欵後始行撤退故此次法人索賠斷難應允等語如此則恐戰事有所不免又云聞總理衙門行文與各國欽使請爲評其曲直想各國當必有公論也又云閒得法人若與中國開戰擬先奪雞籠以取煤據吳淞砲臺以掠招商局船隻奪燕臺以便屯軍然後北爭以襲旅順使南北援兵隔斷此信得諸傅聞確否固未可定若果如此法人之計可謂毒矣亦知中國尚有人否 
[津沽要信彚錄]  
　　本館在津專訪中法要事人遞來手簡云中法和局中變情形疉經函報刻下西人張皇特甚李傅相亦一意主戰以彰國體而快人心有美員過津拜會傳相談及此事謂法國在越經營兩載兵餉所費實已不貲中國若與交兵或勝或負且不必言而軍中餉糈將不止以億萬計不若略償兵費共保太平之局爲佳傅相艴然作色謂法國從前無禮已甚我朝尚大度涵容不料　局已成近忽中變要索兵費聲勢洶洶戰則戰耳請厲兵秣馬詰朝相見若欲索償無論若于斷斷不能應允傅梠此言眞可謂詞嚴義正哉法雖披猖當亦氣奪○聞西人之傭於中國者一禮拜内當將辭職歸去○十九晚有憲札到小站二十夜卽有若干營移往在沽防守先一日示諭居民不必張皇擾亂大沽水陸已有重兵鎭守然大沽沿海居民深恐重罹兵燹已紛紛遷避矣○天津小站大沽北塘名營連日購辦洋布縫成口袋爲交戰時儲蓄糧食之用各兵輪亦皆收拾停妥爲禦敵計法艦之在烟臺者本四艘十八日保大輸船過煙據稱見已開去兩艘矣○天津法租界本有法捕一名狐假虎威久爲華人切齒二十日忽稱獲罪充發十四天以意度之大約爲避兵地步特託言充發耳○日前匯豐銀行洋東　囑司帳吳某挈眷南返至二十日催促尤甚是時保大船適開行洋東以其爲招商局船或有意外之憂囑其少緩須臾俟怡和太古船開駛冉行趂搭張皇情狀如是加是○津郡英工部局人數不多向來日用糧食隨時購致現則購米數十包儲存倉内蓋亦恐事出不虞或致糧食缺乏 
 
 

Page 2

 
 
也○聞南人之旅居津門者俱紛紛返旆矣○前次所立簡明和約五條外尚有草約載明退兵日期傅相漏未奏明至有此變現已奉旨申飭而原譯此約之馬觀察聞亦現已有人叅奏矣辦事之難於此可見 
[津信摘錄]  
　　昨接天津西人來信云近聞傅言中朝欲召羅馬兩觀察進京未知所爲何事並聞馬觀察以病未能應召云又言中法一事多有歸咎於傅相者然此番失和實係卽外生技前此草約傅相悉必釐訂實無可義之處悠悠之口亦惟聽之而已又云中朝近日在天津德國某洋行定買克虜伯炮又在上海德國某洋行定買黎意洋鎗五千桿并藥彈五百萬顆云 
[傅聞異詞]  
　　昨晚聞北京傅言中法一事有變動之說而津滬電報局因官塲打電日夜紛紛商報不免積壓故本館尚未接到詳細電音惟據外人傅言則謂都下人情蠢動將一外國人殺斃亦不知其爲何國人又有謂中國已允賠法國兵費一百萬磅和議已有就緒云云此二說未知孰居並錄之以觀其後 
[閩防阣緊]  
　　昨相載法國續创兵船拉加利桑尼亞爾兹悉該船有法水師副提督利士卑士乘之而來已於昨日鼓輪而南聞得法人之意竟有八九分欲趨閩嶠該處有船政局在彼恐法人有覬覦之志或欲佔閩海關以收稅幣均未可知此說雖係傅聞然與京華電報傅言頒相吻合閩防自當格外吃緊第中朝特簡張幼樵星使會辦閩防劉省三爵帥督辦臺防諒必早有預備扼險以守毋使法兵得過雷池一步其將奈我何哉 
[法船擱淺]  
　　法國之赫墨林兵船駛往閩海至馬尾鎭相近忽然擱淺大約須將船内礮械等件搬出方可出險現聞有英國船相助援救該處兩邊係華兵設已開戰則法船當吃虧不小閩嶠天險信然 
[德旗被毁]  
　　西字報　有偷數本月念三日電音云法國客寓懸有德國旗號忽有輕年法人將其旗幟毁壞電音止此殊不知其何故然西人以毁旗爲大辱恐因此而釀成事端彼法人何少不更事乃爾 
[欽憲抵閩]  
　　張幼樵欽憲於十一日行抵馬尾地方閩督何小宋制軍檄委閩縣羅大令大佑先日預備行轅出境恭迓十二日制軍率各屬至接官亭恭請聖安隨同欽憲入城駐節北門皇華館都人士望切雲霓莫不爭先快覩人山人海轂撃肩摩十五日制軍在兩廣會館寻肆筵相欵十六日欽憲及制軍穆將軍赴長門一帶會勘砲臺十九日回轅聞欽憲談及統領凱字營張鎭軍得勝迎接時隊伍不整殊乏荼火之容制軍回署卽行文該鎭着赶緊操練聽候欽憲校閱似此留心軍務洵不愧海宇屏藩誰謂非蒼生之福哉 
[欽差到潯]  
　　昨晚　九江訪事人發來電報知烏孫兩欽憲於二十五日申刻到九江云 
[鹺憲丁艱]  
　　月之十八日亥刻聞揚運署接有電信兩淮運憲德都轉丁疑云 
[星使到防]  
　　白下來書云陳伯濳欽使自奉旨會辦南洋事宜後草茅議論至擬之江左夷吾望切雲霓于兹可見矣刻聞上江兩邑尊早於淮清橋附近之察院預備欽使行臺江藩梁檀圃方伯又委横雲輪船前赴章江恭迓二十一日午前憲旌已到江寍防次矣 
[西報照譯]  
　　晉源載有寗波西人二十四日信云金滿自投誠後契其黨赴廣東初尚相安無事近因其黨在廣東復有盜刦情事意圖逃回台州復理故業爲大憲覺察立將金滿及其黨數人明正典刑係西報語究不知其然否 
[烟臺信息]  
　　海防營之西山從前建有砲台存貯火藥近聞紛紛運入營房或起運上船載往岡俞營　内俻用又有快馬輪船日前自威海到烟裝到軍火等件暫交海防營存放至於威海由何處裝到及往何處撥解則未悉其詳也 
[保護商民]  
　　昨聞本埠局外各國公同會議保護英美租界産業及浦中各國船隻嗣經議定由各船酌派兵勇分守地叚以期有備無患局外各國保護商民例應如是也 
[輪船開行]  
　　昨報招商局接天津信遂令各輪船槪不裝貨出口等情兹聞招商局富有等兩船本定於今早開行後忽改於昨晚開往香港并聞在北洋之輪船亦將駛往東洋豈以此二處爲局外口岸可以避兵歟 
[華兵會操]  
　　昨日駐紥上海之華兵有二千餘人在小南門外校塲内操演城内各官皆來閱看有技藝出衆者由道憲頒賞操畢後卽派一枝兵馳往吳淞防堵矣 
[爰得我所]  
　　西字報云聞得昨日本埠製造局内之眷口已有遷至租界者局内辦事之西人各向該管領事官問訊以定行止領事答以宜將行李等件搬至租界爲妥云 
[鄉人闖禍]  
　　前任杭州將軍善由金陵乘兵船抵埠泊金利源碼頭滬地文武各員咸至座船呈遞手版車馬喧闐之際忽有一鄉人年約一二十歲不衫不履直入將軍座船高踞首座將軍見而異之隨從人等詢其何爲鄉人茫無以對遂送上海縣衙門黎邑尊親自研問據鄉人供係醉後誤犯邑尊卽令暫押候查田舍郎飲一巵濁酒便欲作將軍座上客殊可笑也 
[本埠官報]  
　　前晚本埠官塲接到金陵信息會辦南洋事宜陳伯潜星使已乘祥雲兵船約翌日總可抵滬是以蘇松太道邵觀察於前晚十二點鐘時乘民船用小火輪船拖帶至吳淞口恭迎憲節滬南徽州會舘及九畝地等營勇親兵咸在招商局金利源伺候聞星使當在天后宫行臺駐節云○出使德法大臣許竹質星使於昨日下午二點鐘時由嘉興來滬用小火輪船拖帶坐船停泊虹口鐵路天后宫碼頭憲駕隨卽登岸仍駐天后宫行轅 
[工部局諭]  
　　英工部局諭東洋車户人等知悉嗣後各車户按月到局給領車照號數者其車户須得有誠實担保之人方准給領新照其保人必須住在英美租界之内以便本局傅喚如無保人一槪不給特示英一千八百八十四年七月十六日諭 
[法人無法]  
　　廿二日係法國慶賀節晚間正在燃燈之際燭龍萬道忽爲猛雨摧殘嗣聞法人餘興未闌擬於昨晚重燃畵燭以續懽𢣼而竟日愁雲大有欲雨不雨之勢傍晚更細雨霏霏沾衣欲濕故僅於領事署中燃點式花燈租界遊人半皆裹足不前未敢入不夜城中一新眼界雖極興高采烈其如天公不做美何因戯標其目曰法人無法 
[躍躍欲試]  
　　前法公廨招請繙譯文案等人各下兵　開行已登前報兹聞法公舘中前爲冩字之法國人克勒們及一華人亦應是聘約與水師副提督利士卑士同行現聞該提督將次抵滬故无勒們等昨午收拾行李整備起程云 
[領事辭行]  
　　昨報列美領事哲君乘輪北上一事兹悉哲君於昨日揩新領事師君赴道署拜會乘便辭行改於禮拜六北上云 
[幾占滅頂]  
　　虹口楊樹浦對岸有碼頭船滿載松板乘湖落時駛出浦口不料浪激花高遽遭覆没幸有領港船上人瞭見赶將人口救起其板片巳漂流殆盡遂將空船帶回浦東云 
 
 

Page 3

 
 
[竊案已破]  
　　昨報載洋人被竊一則昨晨包探仇金水在法界一枝春茶舘對面花烟舘同獲到竊賊陳育富訊悉卽施魯定舊時所㕍侍者其贓寄銅匠陳阿生處遂卽押往吊贓詎陳阿生已將貨十餘件向俞雲來售洋十三元五角家中尚存金器數十件約值銀數百兩當將陳阿生俞雲來及原贓一併拘入虹口捕房捕頭深嘉該包探辦事精勤陳育富供稱出洋兩元半賄通該洋人車夫始得進内行竊捕頭卽飭一併管押 
[邑尊騐屍]  
　　押犯身故一案已登昨日報章兹悉方錦華卽汪錦華當由三圖地保囑吳源昌邀屍屬來滬料理前日屍親至滬因吳源昌不願買棺成殮仍經地保禀請相驗昨早七點鐘後黎邑尊帶同刑件差役人等詣驗屍身本在捕房因西例不准延擱經地保拹同屍母移置乍浦路旁荒地上邑　到時先傅地保訊問據稱汪錦華向在吳源昌柴行爲夥本年四月間犯過竊案經行主鳴捕拘解英公堂訊明判押兹因在押病故屍母汪王氏懐疑未釋是以稟求勘驗旋據屍親汪王氏汪桂倉汪阿土王阿秀隣右徐學成上前求請伸寃邑尊卽飭仵作檢騐汪王氏聲稱兒子身死可憐求恩免騐情願自行棺殮黎邑尊飭汪王氏王阿秀具結領屍畫押完案卽排道進城該屍屬等將屍抬回鄉間安殮而吳源昌所費已不少矣 
[索欵轇轕]  
　　甘紹梁投上海縣控稱從前充當年租地保時曾給前地保周雲峯錢一千串嗣經小的承充甫經二年卽被謝不山接充五六年之久小的前給周之錢文應由謝償還屢向催索藉稱現被徐杏村接充不肯付給求恩提追黎邑尊准詞提集人証前日經帮審委員蔣明府訊問甘伸訴前因謝稱小的前奉　前憲諭充年租地保時甘虧空正欵錢五千餘串統由小的按年拔付現在旣經徐杏村接充求請飭徐給付徐杏村供稱小的於光緒八年冬奉莫前憲諭充年租地保接辦以來並無虧欠至甘控謝之欵因甘當時初行接辦公務生疎故向前地保周雲峰商給錢一千串購買底簿及存票老帳等件迨甘虧空後莫前憲諭謝小山代辦五六年飭謝將餘欵按年拔還甘欠並非由謝先行出資墊付至小的接辦並未買謝底簿等件且甘产給周姓之欵已隔多年如何要小的出資給彼况甘謝欵項轇轕與小的無于如何牽入案内求請明察周雲峯徐玉生同供甘前出之錢一千串確係買周底簿及存票等件至謝小山所償甘欠亦由謝代辦時自認按年將餘利拔還並非由謝出資先墊我等奉諭理處尚未理明故特禀覆蔣明府謂察核各情此欵不應徐杏村給付但旣被牽連仍着周徐二人秉公理處禀覆核奪 
[地保笞臀]  
　　前有西人愛薄羅司赴英公堂控稱種花園人張桂榮被地保姚育全朱簡藉端訛詐送縣訊究等情迭經列報前日黎邑尊提訊該地保姚育全朱簡俱不認索洋情事邑尊謂旣據公堂送案可見爾等藉案索許事非無因飭各責二百板斥釋 
[英界公堂瑣案]  
　　包探陳阿九稱浦東人朱東生屢屢誆騙行竊送案懲辦不知凡幾今又至妓院稱係某洋行東命娘姨至衣莊囑送紗羅衣服前來揀選該娘姨遵囑往說經店夥徐生華持衣前往朱揀取衣服幾件價約四十圓隨從身邊取出西字紙交娘姨曰可持至豐泰洋行買辦王某處取洋百圓先給莊夥衣價洋餘可帶回使用又囑庄夥跟去去後朱又稱將衣取去交友看好歹妓信以爲眞聽其自去及娘姨庄夥回言此票不能取洋反被說笑然朱已去如黄鶴蹤跡杏然遂由莊夥報捕言明口音面貎年歲我知定係朱東生及查拿時又有李阿元來捕房稱係木匠帶一時　表至煙館吸烟將表放在烟盤内傍有一人與之閑談取李表觀看贊不絶口并言亦欲購此式樣之表乞季情讓李卽允從亦給四字票囑同伴者往豐泰洋行取洋旋因取洋人延不到來向烟館借錢百文聲言坐車往催豈知去不復來并言其人之狀知又係朱東生行編今將朱緝獲傅莊夥徐生華及受騙之李阿元認明無錯爲此解案請辦徐李二人申訴前因朱供詞游移不肯承認哲總領事謂朱東生係屢犯竊騙迭經懲辦怙惡不悛情堪痛恨請發捕房管押三年黄太守謂朱旣由徐李指認屬實豈容狡賴揆度其情可惡已極允爲照斷○昨報有范茂榮控差及地保索賄一案昨又覆訊竺吳氏范茂榮同執如前地保馮昌堅稱並未索賄亦無夥計拉范情事至執言給我洋元請問有無見証洋七有何圖章小的實因縣大老爺屢次責此爲此着急提人詎被無端妄控哲總領事謂該地保藉案得賄請判押兩月以儆黄太守謂范控地保索賄并將其擅拉均屬一面之詞殊難憑信未便判押姑笞責以示薄懲哲君又謂地保旣無罪何以判責太守謂該地保奉票恊差提人豈容任意延遲實屬玩公今旣被控亦屬咎由自取故此判責哲君請當堂行杖太守隨喝責二百板并將竺吳氏送縣歸案訣辦○昨報有寍人陳谷橋陳高桂控來滬尋嫂回家被馬阿五藏匿一飭昨據陳谷橋投案稱嫂氏已由馬阿五之母交至詎有楊阿萬以我曾託伊帮尋堅索酬謝與論逞蠻竟欲取我舖器故此訴捕拘案楊稱陳託找尋伊嫂故向索償馬阿五供陳之嫂氏已由我母尋得今亦到案陳某氏供認陳谷橋等是伊夫弟黄太守商之哲總領事判押楊阿萬一日發捕房收管以儆陳某氏馬阿五等押候過堂覆訊核斷○官硝舖主高玉豐稱店夥高德奎昨在老閘地方查見粤人羅藻堂夾帶私硝四包獲時忽被掉換藥材四包由捕拘案高德奎供與高同羅藻堂供向開字號販運藥材昨車上之藥四包有關單爲憑現在呈閱請開包察看哲總領事謂高德奎旣稱查獲私硝安有被彼掉包之理殊屬荒謬請辦以儆黄太守隨判高德奎管押一月高玉豐斥退藥材交羅領去 
[法界公堂瑣案]  
　　前報法包探在豐順輪船拘獲馬六等解案後指出馮春等在地火行相近處寄住法包探因帶馬前往拘到山東人馮春天津人終樹起到皮箱内有枕箱兩隻一併解案研詰之下馮等均稱馬六爲首終爲望風起到枕箱卽重慶豐順兩船上之物行竊三次共分得洋二十七元錢三百文終供認共分得洋十八元同黨計有四人翁太守謂輪船失竊共有數十起若從實招認可免笞責馮等堅不肯供太守着將馮終兩人管押候比○法捕房出店王瑞生控稱有事出外行至一枝春茶肆相近一人肩軋我身見我掛表在胸前卽稱前欠洋二元現可還我然我與彼素不相識明是拆梢伊等共有兩人祗獲一人送究翁太守詰之解案人供名陳阿慶作水菓生意在路相撞伊卽怒罵我還駡並非拆梢翁太守從寛判責二百板○前日招商局海琛輪船抵埠有水手某雇挑夫扛物因爭論價目起見桃夫楊阿三竟將扁担撆破某之頭顱當卽送捕經不東門外捕房將受傷人送仁濟醫舘并將阿三解案翁太守略詰情由據法包探稟稱醫生謂受傷人約半月方痊太守着將楬阿三管押俟受傷人到案再核○前報王必友以妻王葉氏被妻母葉謝氏賣與烟妓朱銀寳家得洋八十元一案昨日復訊翁太守着王必友將妻領回管束王葉氏又稱如丈夫將我賣去如何太守謂不拘何處准爾控告朱銀寳處之洋元着葉謝氏措繳王必友領妻出外片刻兩下復扭到案前稱不肯同回太守又將王葉氏申斥令退俄而王必友又將其妻父葉春順扭案兩下各執翁太守着將葉春順管押限葉謝氏於三日内繳洋○前有在船上拘到婦女一案經捕夥張茂保去嗣經翁太守查訪確實限張茂將前保夫之婦女等交案於昨日交到周徐氏及其女徐周氏并幼女一人縣差禀稱張阿春亦在外面太守着傅進據供蘇州人織機度日同船來滬尚有一婦卽阿寳太守語其因何住銅匠店樓上笞稱因張茂出差故躭擱在彼並不租房翁太守謂現在爾等狡賴不認待明日捕房對質着將周徐氏等三人一併管押張阿春亦管押又將張茂申斥仍交來差帶回 
 
 

Page 4

 
 
[應譓甫姻兄紹先歸自申江歡談竟日賦贈]  
　　歸舟似趁芟荷香幾日相思頃刻忘爲問此行何所得新詩一卷壓輕裝羡君丰度劇翩翩譽噪詞壇孰比肩海上本來風雅藪好憑文字結因緣○招同譓甫訪王蓴齋吟長兄新居桑柘陰中曲徑穿柴門臨水水清漣馮君冩入生花筆風景依稀似輞川竟從城市得幽居可賣可耕更可漁我亦年來厭塵俗待尋山水結茅　○用愛花癡史寄懷飯顆山樵元韻卽呈二吟壇粲政意氣縱横小九州何堪客裹度春秋從無杰土能諧俗未有名人不好游天與儒林成著述地因佳景足句留明年共鼓西湖掉得句應題最上頭○久不得葉復笙同盟桂林書漫成二絶却寄試院話纒緜回頭已二年有書纔附驛何日到君前把袂尚無期悠悠繋我思相看今夜月千里兩心知[  鹿洞山樵未定草]  
[輪船來滬電音]  
　　英公司寄抵拂爾輪船昨早由香港怡和洋行福生輪船昨日十二點鐘由香港開來上海 
[蘇省撫轅抄]  
　　二十三日江蘇候補直隸州邵燮元於本月十八日亥刻在省寓病故○二十四日董法中禀辭奉委赴華亭海塘工差崑山縣張禀到並謝飭知准補安東縣缺候補縣李文郁禀知換蘇差委委署松江府經歴婁湘禀辭赴任五品銜議叙班補用有從九崔貞金陵來禀知奉藩憲咨署丹陽縣吕城司巡檢缺 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[京便唐行]  
　　高廷派駐天津之使臣南廷哲從事樸齊純書記成岐運聞已由彼　啓行駛赴七十二沽間矣 
[高事彚鍊]  
　　高麗向無午痘故小兒時患天花現間高廷延請西人以廣其術保赤之恩莫此爲大矣○日本醫生二人懸壺高句麗市上求樂者　　爲穿據云　有著手成春者然往往悮下刀圭致速其死稱以國手殊有愧矣○本月初四夜三更後現一異星色殷紅大如盌自東　至西方　　　後尚覺其光　熊不知是何朕兆也 
[事]  
　　　　駐高袁司馬子本月初二日莅任視事由三軍府排導赴下　監　途兵丁簇擁如火如荼高民之來觀者轂撃肩摩幾至萬人空　云　陳　　觀　在高購得房屋一所擬改建欽使轅現已　料　王不日將興板築矣 
[事]  
　　嗚呼山窮水盡五方無立足之逼排老天荒萬古有傷心之局此正無可如何之事矣黄山程生幼失怙家徒壁立倚外家如　瓜之　　其餘粗　自給得長大自　無可以食其力进因投書塾爲傭假時竊誦讀閱數年能握　爲文每值文期輙爲童子捉刀師見之喜其有性　因食以束个俾業然宫臨磨蝎與宗帥無香火緣履試不售窘甚有哀王孫者妻以女令贅其家徽俗最薄淳于髠之爲人生又從　牖繩傴而乘具内兄弟屢囚事譏訕甚於劉穆之索檳榔不與也時結褵三閱月室人已有孕生憤甚肩行李走京師貿貿無所主窘益甚京師故新安曾舘適舘有多與生　桑　誼　其衣食不繼羣謀所以賙卹之覔一教讀館不計舘榖甫浹旬以約束弟子過嚴與主婦忤隱隱下逐客令易源處皆不當其　去爲吏　鄙薄刀筆不屑爲蕭　之所爲棄而習卜筮星命術兾可獲奇遇於立談之頃而世無馬周垂簾長安市上竟少持支僟石問嚴君平者倉尤甚一日有鄉先生某得試　將馳傅出都門以内顧無可託者見生朴誠遂羅之門下爲司管鑰計安食者兩寒暑及解館　宵小說所蓄百餘金俱化蝶飛去仍身外蕭然無一長物幾流落風塵中然傲更甚冬月衣單衣襪履皆穿行雪中如東郭先生上履而下似人足五指印地若鴻　終不從鄉人乞一文錢人亦無有與之錢者復賣卜長安市越　載仍以故居停力得温飽至是視命若仇心益灰不復事事日飯畢輙走　武門蓄日舊買卜處也三百六十日非大風雨必往見者頗怪乙間何所遇無所遇何所得無所得也閒坐損悶安步化食如行藥然日不邪視足不亂行市中器玩羅列光米爛然支巨幔爲魚龍曼衍戯鼓弦索鏗鋾嘈雜如雷雨十步一酒肆五步一茶社彈者唱者鄭衙聲傷人心志車中貴人日夕過番左右𣈢晲之生度索往來如於陵仲子未食井　時耳無聞目無見也豈非耿介士哉 
[一發迹]  
　　蘇奏日使　有負郭田三十畝安能佩六國相印至哉言乎世人每苦爲飢寒所泪孰不知正若於不飢不寒試問今日之淵人飢寒　人飢寒且笑人飢寒　當日未始不從飢寒中來將相侯王曷嘗有種哉上年遇一落魄子狀貌瓖奇骨雖立而項甚强不求人施一錢人亦無　施一錢者甚至日不得一食與　天席地者爲伍偶因納凉泊小丹柳陰下稍與語知以無尺寸憑藉奔走數千里致轉展將成餓殍心甚憐之　　以資送之某將軍門下時將軍天職家居慣爲湖陵醉尉所斥辱忽越南有事捧尺一符仗策從軍某旣至不爲紙上空談親出關部署數百里邊疆竟倚若　城近復遺從者于役江南衛威煊赫所居在奇望後街氣象與幕府不殊過者爭相羡諦視之卽落魄子也問曷致此則但曰事尚可爲不肯盡以告人越只忽餉其菰盧中故友人千錢立解纜去 
[撃破頭顱]  
　　俟官　門外擇日街木工林某夙操公輸般舊業素性桀　遇事紛爭十六日待詔羅某過其門林喚使薙爰羅以前次薙髮資半係　眼錢不與薙林忿　將手中水桿乘勢向羅一撃適中頭覻登時血若泉流昏暈倒地多人急爲撩治不致隕命翌日羅赴縣署喊寃請騐未知如何了結噫一朝之忿幾釀雲端幸羅尚救甦耳不然殺人者抵律有明　林我免典刑之正哉 
[减收釐金章結]  
　　北河口厘金局爲刊减釐章變通辦理事兹將本局奉批核准酌减釐金貨物三十五種並减收數目逐件刊刻清單俾商民一目　然　便縣單完平其餘各種貨物一俟辦有成效再爲詳請定章可也計開魚　每百斤減定北河口局抽錢五百文岳州府局抽錢五百文大海參每百斤减定北岳兩局每局抽錢五百文小海參每百斤减定北岳兩局每局抽錢一百三十文魷魚每百斤減定北岳兩局每局抽出六十五文蟶于每百斤减定北岳兩局每局抽錢一百八十文金鈎蝦每白斤减定北岳兩局每局抽錢一百三十文香蕈每百斤减定北岳兩局每局抽錢五百文洋菜每百斤减定北岳兩局每局抽錢二百二十文海帶每百斤每局减抽錢五十文帶絲每百斤每局减抽錢五十文白　　每百斤每局减抽錢一百六十文黑胡椒每百斤每局减抽錢一百二十文于貝每百斤每局滅抽錢五百文哈喇每疋每局減抽錢三百五十文羽縐每疋每局減抽錢七十文羽紗每疋每局减抽錢七十文大花洋布每疋每局减抽錢四十文大花洋　每疋每局减抽錢五十文印花洋　每疋每局减抽錢三十五文檀香每百斤每局减抽錢一百四十文蘇木每百斤一局减抽錢三十五文廣膠每百斤每局減抽錢　百文洋參每白斤每局减抽錢二串八百文降香每百斤每局減抽錢五十文品紅每百瓶每局減抽錢四百文品緑每百瓶每局減抽錢四百文水銀每百　每局減抽錢七百文猺桂每百斤每局减抽錢二百文大呢每疋每局减抽錢四百文小呢每疋每局減抽錢二百文羽毛每疋每局減抽錢二百五十文羽綾每疋每局减抽錢一百四十文啤嘰每板每局減抽錢一百文洋絨每疋每局减抽錢六十文白洋線布每疋每局减抽錢三十五文　　片每百斤每局減抽錢六十文洋柴火每大箱每局減抽錢六十文其餘批洋布各項俟辦有成效再行詳請核減此係光緒十年五月内辦起專指北河口局與岳州府局而言别局不與焉 
[溪花間八絶勉應容湖㝢客雅命并希郢政]  
　　沈金蘭雙渦紅淺暈燕支蕙質蘭心絶世姿聲價千金誰護惜家風我愧學鴟夷船有范蠡高風　予亦有扁舟五湖圖徵詠○楊月娟霓裳一曲譜長生月裹嬋娟憶舊盟釵盒若傅心底事銀河七夕最關情○吳簡芳可人情緒可憐宵瘦影輕扶態倍嬌我慣工愁卿慣病柔腸多少付蘭橈○蔣三寳鳳官曉妝齊鬥鬢堆鴉春滿梁溪姊妹花水檻風廊相掩映畫船遥指蔣侯家○周菊官蓉湖泛櫂夕陽天淺笑輕顰望若仙漫道黄花貞晚節春風管領自年年○周桂英芳時容易緑成陰楊枊風前弱不禁鎭日相思抛未得雛鶯乳燕報春深○附周翠玲桂英女梅药嬌小杏花憨纔可容顔正十三欲索畫眉京兆筆綺窗依母話喃喃○謝鳳珠撩人綺語忒情多兒女英雄謝小娥昔日風流今在否燈紅酒緣艷沮消磨[  夢中悟影生漫草]  
[接錄李芋仙剌史臥游詩]  
　　醉鄉斷送幾英雄有託而逃路已窮絶代人稀天不管一株花與夢相同紅塵碧落無消息鞭鳳笞鸞了始終直爲古今才鬼泣畫眉休到十分工十友外前有驚鴻後有零雁皆可痛也○三十年來續舊盟兩番分手兩心驚影孤寳鏡看無興淚重香衾滴有聲若果再逢休冉别久甘同死愴同生後身勿復如今日高築紅墻住碧城答碧玉書離合之感○門垂楊柳户臨橋兩界三年一客僑香桁因依多翡翠卑枝安穩愜鷦鷯玉溪生句原宗杜虞美人花倘姓姚相約巢痕湏再掃海風江雨免飄摇文德寳和兩里皆與碧玉同居○來去頻乘小鈿車果然仙子好樓居爲林處士梅花伴學衛夫人薤葉書萬種牢愁憑汝遣百番觸忤不予疎流連地有流連隊比翼鴛鴦比目魚浣商日遣碧玉來視予疾風雨不阻○淚痕一片在離襟不斷相思直至今飛絮游絲迷倚著江鱗渚羽對浮沈金樽壽月天同醉銀燭禳星夜向深感惠徇知何日了士夫無此愛才心留滬三載餘飲食起居皆賴碧玉料理别踰百日離緒滿懷○舊句重吟百感來鳳毛麟角易爲災竟從吾願庸非福能得卿憐不但才遯世文章歌甚哭觀河面目老猶孩百年三萬六千日日日休停濁酒怀鳳毛七字湘靈館舊作也○待聘蛾眉甘寂寞失侯猿臂聽銷沈丹山綵鳳廻雙翼碧海銀蟾印一心久信潔身同白璧終期鑄像極黄金津門角枕懷人淚雪打寒簡透錦衾往年病於天津念青人尤篤○更爲音書役夢魂畫樓東畔認巢痕盧梁玳瑁紅襟燕崔巷桃花白板門比翼連枝來世約同心共命幾人存臨風替祝佳期近一片春陰一寸恩有友書來言青人尚未脫穎○靈犀一點兩人心見不能言去不禁合眼便來如對榻移情從此購聞琴芙蓉漫向江邊采蝴蝶非於夢裏尋拈起當初湘瑟句屋梁殘月伴沈吟深　無寐偶一合眼則青人卽在榻前固非　也不止一次○對抛珠淚罷金尊南北分飛出國門去去再於何世見眞眞猶幸此圖存斷無消息生疑死縱有波瀾怨卽恩每對胡僧談浩劫傾城來顧亦銷魂　痕小影麗人見之皆愧弗如乃有此詠○宛在城中有水濵潘園疊石最嶙峋鶯花慣趁登高會鹿鶴如逢過刼人四座茶香詩有味三秋畫本出無倫長卿文好今何處一度披吟若比隣馬禪樨庚辰九日同予游潘園冩湖樓啜茗圖禪穉作序○滬園絲管沸年年火樹紅於不夜天淥水歌兼么鳳舞蓮花隊領柘枝顚拓開風月無邊界破費閭閻有用錢贏得銷金鍋一歎古來繁盛已堪憐歌園凡事皆窮極白巧傾動萬人餘詩續刊 
 
 

Page 10

 
 
   
 
 

Page 11

 
 
[光緒十年閏五月十七日京報全錄]  
　　宫門抄○上諭三道錄前○發抄旨四道○右庶子陳奏請飭部核義片○將軍慶奏酌擬變通　程摺○又奏調署知縣片○又奏調署道篆片○大臣文等奏剿捕盜匪情形摺○大臣清奏遣撤馬隊官兵緣由摺○將軍希奏調署同知片○閏五月十七内務府國子監正黄旗值日無引見○此長春監試武童覆命○恩承等奏派補進六班派出景善志元鳳秀○召見軍機恩承○發抄曾國荃奏清江城守營十總徐長年開缺歸守備班序補奉旨兵部議奏欽此○又松江城守營守備李秀嶺開缺以遊撃留兩江補用奏旨兵部議奏欽此○望斌奏官紳續捐直東賑銀咨紫奬叙奉旨户部核議具奏欽此○又太原守馬丕瑶署冀寗道奏旨吏部知道欽此○○右庶子陳學棻片再臣伏讀本月十七上諭有屈抑下僚等語伏　定例舉人大挑知縣優拔貢生朝考知縣已經分發到省尚未署印者准其與鄉會試近來舉貢生監或因保舉或因捐餉到省同通州縣以及佐雜各省莫不有人滿之憾督撫大吏奏停分發滿限之外又請展限誠以人多無從位置也臣愚以爲似可比照大挑朝考到省未署印之例或因公夾京戜就近請咨回籍准其與試此等人員其中不無可用之才如任其隨班聽鼓與時浮沉誠恐屈抑者不少如令其以科名自進則獲售一人各省卽少一人之擁擠庶骸員等亦不肯以風塵俗吏自居必能努力讀書力圖上進則諸習古事通建道理部不必盡皆得志於科名而心地明白才識充裕實於吏治大有裨益可否抑懇天恩飭吏禮兩部核議施行是以鼓舞人才振拔下僚之一端臣愚昧之見是否有當謹附片陳明伏乞皇太后皇上聖鑒謹奏奉旨已錄○○奴才慶裕松林跪奏爲酌擬變通奉省相騐勘騐章程懇請飭部核議恭摺仰祈聖鑒事竊查奏省命盜各案每不能依限完結甚或斷而復控抑或　而又潮多因兇犯盜犯屍親事主互相狡展其訟棍又從而教唆推窮其故實因相騐勘騐遲延之由在命案則屍身發變傷痕雜以辨認在盜案則首夥遠　贓物無從查起當相騐勘騐之初兩造均無異詞一經到案則狡黠之徒每以傷痕不符贓物不眞爲言控誣抵賴枝節横生累月經年不能了結實爲地方大弊歴任將軍府尹於命盜各案非不飭各屬尅期馳驗無如奉天各廳州縣所屬地方多半遼闊有遠至四五百里者甚有七八百里者印官相騐勘騐動輒往返十有餘日設一時出有數案散處各鄉尤有顧此失彼之慮亟宜量爲變通以清庶獄伏查定例奉天省昌圖岫巖鳳凰城各廳所屬命案如距廳　三百里以外者准令照磨及分防巡檢帶領　練吏仵前往代騐塡格取結送交各該廰承審如有承騐不實照例議處等因在案奴才慶裕前在廣西巡撫任内亦曾奏請將西隆州屬州判仿照八達州同之例遇有命盜案件距州百里以外卽令該州判代騐奏蒙飭部議准遵辦亦在案此外如直𨽻承德府屬各州縣亦有委令分防代騐章程原所以助印官之所不及竊惟各省幅𢄙窵遠之廳州縣命盜案件旣有責成佐雜代騐之例能處情形相似自可按照辦理奴才等公同商酌所有奉省之新民廳遼陽州甯遠州錦縣通化縣開原縣懷仁縣均屬地方遼闊兼顧爲難除距城二百里以内遇有命盜案件責　該印官親騐不得藷詞　騐外其在二百里以外者各該廳州縣案牘不多無須替代仍由印官躬親騐勘倘一時報案疉出或　中有緊要事件不能分身准委令分防　雜等官就近代爲勘騐分别錄供塡格取結送交各廳州縣承審如有承騐不實及遲延貽悮卽將該員照例叅處如此量爲變通庶足以專責成而免遲悮奴才等爲愼重命盜各案起見是否有當理合恭摺具陳伏乞皇太后皇上　鑒勅部核覆施行謹奏軍機大臣奉旨刑部議奏欽此○○慶裕等片再奏補復州知州王頤勳現已經部覆准應卽飭赴新任以專責成准升鳳凰直𨽻廳同知現任寗遠州知州王壽高請咨赴部引見所遺寗遠州員缺查有署廣寗縣事試用同知馬宗武明幹有爲甚以調署其遞遺　廣寗縣缺查有卽用知縣盛昌華謹愼安詳堪以接署除分檄遵照外理合附片具陳伏乞聖鑒訓示謹奏軍機大臣奏旨吏部知　欽此○○慶裕等片再東邊地方緊要並辦理朝鮮通商兼有海防練軍一切事宜必湏熟悉清形之員方能鎭攝查驛巡　廣敏精明穩練堪以調署所遺驛巡道員缺卽委現署東邊道之奎訓來省接署奎訓未到任以前驛巡道篆務檄委揀發知府　桂暫　護理除分飭遵照外理合附片具陳伏乞聖鑒謹奏軍機大臣奉旨吏部知道欽此○○奴才文緒祿彭跪奏爲盜匪竄入搶據經官軍隨時撃散情形恭摺仰祈聖鑒事竊准吉林將車咨據伯都訥廳報稱屬界四合城魁盛當被盜　王洛等四十餘名强搶被撃逃竄開具盜匪姓名通緝前來奴才等當卽咨行呼　副都統並飭練軍統領恊領博遜泰各官撥兵四田探遏以防竄入旋據報稱探得該匪率夥三十餘名已經過江該統領隨卽帶領練軍會合該處圑勇迎頭截　三月二十九日　抵太平橋　方正遇該匪　張機匠家盤踞我軍四面圍攻該匪倚恃墻高遮障抵死抗拒不出兵勇　不顧身一擁齊上扒墻進院槍刀併施匪勢不敵各卽葉械由北大門奪路奔跑追殺二十餘里斃匪二十餘名生擒匪首王洛八之姪王常並張振出劉一張保彩鄭萬幅等五夕奪獲抬槍三桿抬炮二尊洋砲三桿鳥鎗二桿六響洋槍一桿腰刀五把賊馬十二匹大纛三桿天黑收隊查縣我軍陣亡委驍騎校忠明一員西丹那蒙阿一名圑總曹福春一名受傷兵丹十名隨撥委營總勝德帶隊會台呼蘭驍騎校托克托布星速尋蹤搜捕四月十五日行抵山裏銀河夾信子地方正遇王洛八等夥黨二十餘名在林内隱藏一見隊至即葉大車一輛馬騾七匹向深林逃竄該營總等穿林越溝跟蹤追剿十七目在拉林清河西岸殺斃賊匪七名生擒賊子汶河鄭發二名奪獲洋鎗火槍共四桿餘匪分逃無處尋蹤隨將先後生擒賊匪經該統領訊明就地正法等情呈報前來奴才等伏查呼蘭地近青黑兩山與吉林一江之隔該匪等鬼蜮性成此拿彼竄是其慣技以致該處佃民迭遭滋擾自經奴才等由省撥派練軍五百名會合呼蘭官兵分駐搜剿兩年以來地方尚覺安謐今該匪王洛八胆敢紏衆搶刦吉省當舖後復行竄入搶擄實屬愍不畏法官軍未容駐足隨時剿殺逃散實足以寒賊胆第匪育王洛八在逃難免不再嘯聚現已出示曉諭縣賞購拿並咨呼蘭副都統札飭練軍各隊嚴加偵探窮搜務獲以杜萌孽而安地方除將陣亡受傷兵勇咨部辦理外所有盜匪竄入搶擄經官兵隨時剿捕情形理合恭摺具奏伏乞皇太后皇上聖鑒謹奏軍機大臣奏旨知道了即着嚴飭各軍認眞搜拿匪首王洛八務獲懲辦以靖墝方欽此○○奴才清安額爾慶額跪奏爲科界已分完竣哈夷蒙民均各一律安居所有防台蒙軍馬隊自應遣撤回旗以節餉項恭摺奏聞仰祈聖鑒事竊查前於光緒五年五月間因哈薩克濳入科境滋擾游牧曾經奴才等奏請由杜爾伯特等旗添調蒙古馬隊官兵三百八員名防護台站所需餉銀每年請籌撥銀一萬八千兩等因具奏奉旨户部議奏欽此旋准部咨本部具奏科布多此次添調官兵應需餉銀擬請在於安徽江西兩省釐金項下按年各撥銀九千兩解赴科城以足每年應需兵餉一萬八千兩之數等因奉旨依議欽此欽遵行知前來業經遵辦在案兹查科屬現在界務已定哈夷安居樂業軍務一律肅清奴才等亟應凛遵諭旨擬將前調杜爾伯特蒙古官兵奏請遣撤回旗以節餉項其月支餉銀業經放至本年四月並請賞給一個月口分作爲川資俾得回旗所有此項官兵用過餉銀現已報至光緒九年九月底止業經造報在案其九年十月以後該官兵用過銀兩截至本年五月底止尚未造報並江西安徽兩省解過銀兩各數目俟該官兵撤防後再由奴才等查明另案併報部核銷謹將遣撤蒙古馬隊官兵緣由理合恭摺奏聞伏乞皇太后皇上聖鑒謹奏軍機大臣奉旨該部知道欽此○○希元片再署賓州廳同知李增光業經奴才甄别撤省所遺之缺應卽遴員接署查有現署五常　同知毓斌勤明幹練椹以調署所遺五常廳同知一缺查有補用知縣胡傳樸實有爲堪以委令接署據分巡道顧肇熙具詳前來除飭分機遵照外理合附片具奏伏乞聖鑒謹奏軍機大臣奉旨吏部知道欽此 
 
 

Page 12

 
 
[光緒十年閏五月十八日京報全錄]  
　　宫門抄○發抄旨四道○粤督張奏爲瀝陳粤事大略情形摺子○閩學政馮奏爲敬陳歲試情形摺子○浙撫劉奏爲調署知縣摺子○閏五月十八日理藩院鑾儀衛光祿寺正白旗值日無引見○明魁假滿請安○大額駙請假十日○召見軍機○發抄陳士杰奏堂色令魏起鵬等調署德州等缺奉旨吏部知道欽此○又儘先叅將詹明珠病故請卹奉旨着照所請該部知道欽此○又補用道曹濬澄等期滿甄别奉旨吏部知道欽此○又變通大挑二等人員委署教職補缺章程請飭部立案奉旨吏部議奏欽此○○太子少保降二級留任兩廣總督臣張樹聲跪奏爲恭謝天恩瀝陳粤事大略情形龥懇飭催新著督臣早日南來俾微臣免以病軀久居益滋貽悮恭摺仰祈聖鑒事竊臣前以兩廣事殷萬難兼顧奏懇開缺專治軍事頃閱邸抄四月二十八日欽奏上諭准開兩廣總督之缺仍督所部辦理廣東防務兩廣總督著張之洞署理等因欽此臣以衰庸仰蒙慈鑒計釋兼圻之重獲效戎馬之勞高厚生成淪肌浹髓當卽恭設香案望關叩謝天恩竊念臣兩次督粤幾及三年空懷報國之誠曾乏濟時之略涓埃靡效抱疚難名特粤事利弊臣竭蹶講求粗悉原委凡所規畫或甫引其端或有志未逮比當去位往來於中葵　微忱不能自已謹舉大略爲皇太后皇上陳之嶺南自十以煩富稱官斯土者明珠翡翠舞榭歌臺習俗移人往往不免屬員例應上官向多　費而攤捐之賠墊寅撩之酬酢游客之取求官紳勢要之荐幕友薦家丁薦乾修者尤無紀極自前撫臣蔣益澧裁减米羡各州縣入欵驟少而出欵如故實不得不挪虧正項朘削小民且炎洲阻遠官幕兩途流寓尤重往者捐輸廣開此輩常有一家子娭詭分名籍捐指到省雖在服官略同土著某缺揣瘠量肥交結營求無所不至臣於光緒六年到任後首以崇儉約絶餽遺倡示同官署中巡捕等官皆自給薪水不准向屬員需索絲毫並通飭各屬將所用幕友家丁造册開報註明推薦之人嚴禁上司及上司幕友薦人之獘其貪劣之尤鑽營之甚者司道以下分别劾治一時仕途風氣稍稍澂清惟日久懈生恐所不免此次回任實未能究心吏事至　捐一項欵目煩多雖議擇要裁禁飭司籌欵津貼尚未能澈底清厘此臣之疚心於吏治者一也粤東陸路額兵前督世劉坤一成營挑　用踐更之意輪年調換期以一兵之餉練成兩兵歴年偶遇地方有事雖有練兵仍不足恃臣維練兵之制莫善於故大學士曾國　在直𨽻任所定章程以湘淮勇之法練經制之兵前次在任卽擬仿辦因籌措加餉迄未就緒現署臣標中軍副將王世清前在廣西隨臣籌辦練兵孰悉情形已令就督標練兵一營參酌直𨽻章程先行試辦俟有成效再議推廣但粤東環海爲疆又有瓊州南澳孤縣大洋創設大枝水師未易固圉現有官輪船二十餘號大半皆行駛内河之小船以供各叚之緝捕各厘廠之緝私海防各軍之差遣及解運雲南廣西之餉械軍火其可以出洋者僅六七號亦只勝巡緝之需必須購製鐵艦堅輪始能自成一隊臣已迭次擬議奏准以防餉萬紫尚未及經營武職養廉軍興以來半皆欠發各員弁辦公無資庇賭窩娼百弊俱作尤營伍廢弛之源現已籌定自本年起均按季發過養廉通飭各營嚴禁私收陋規以爲整齊緑營張本從前補署員弁或有營謀情訐之弊臣到任後遇有缺出必調集應補應署之人考試弓馬洋槍一以優劣爲去取無倖獲者臣嘗謂欲應來日之變必練閩粤之兵粤人勇敢善鬥所短者紥營訓練尚未講求故臣上年調帶淮軍亦冀與倡率共成節制之師誠信未孚至今粤軍尤多循故此臣之疚心於軍政者二也自古粤東有富庶之名軍興以來　掘一空艱窘乃甚於各省今日欲求開源以鹽務厘金爲大端欲求節流以善後局爲總匯而輿論指爲積弊所叢者亦在於此　推興利除弊首在用人光緒六年臣初次到任運司爲何兆灜管理善後局者爲臬司張銑均以不職經臣劾去奏調道員叚起編修李用清來粤分任善後厘金兩局段起旋蒙簡放兩廣運司任事經年整頓鹺政甫有端緒而殁李用清辦厘局務以其廉正堅基苦樹之表　尚未睱大加整飭而去光緒七年一年貨厘收數已較上年多十數萬兩未幾臣外遂有直𨽻之行矣去年由天津回粤奏陳已革兩淮運司洪汝奎廢棄可惜亦擬以厘金鹽務委任之仰蒙俞允調粤差遣旋以言路奏叅收回成命臣於是不再爲破格求才之　回任後查看運司周星譽管理厘務之督糧道李培祜皆才力已衰　足任事又經據實奏陳現在新任運司甫經抵任督糧道王之春委署雷瓊道篆未能回省善後局事亦苦綜核乏人此臣之疚心於理財者三也粤中山海奥區文物聲明彪炳南服其士大人多才智頴異　 
留心世事下至商賈之貿遷百工之智巧皆天下莫及敢而賭風盜風鬥風之盛亦甲於天下焉賭之名目甚多至不可勝計今　鴿等票比户有之雖經部議加重罪名而嗜賭成爲風俗幾以禁令爲違絫拂民之事闈姓一項臣於光緒六年會同前撫臣裕寛察看　陳請嚴禁投買以肅政體而杜漏巵言之已詳此以經費支絀屢有借軍需之說巧請開禁者臣堅辭理財正辭禁民爲非之義未敢爲所摇也廣東之盗尤與他省不同其人不必俱無恒業迫於飢寒覬覦發財起而攘奪隨地可以紏黨隨時可以入夥竊罷卽散　相　問尤以香港澳門爲淵藪不可究詰故首拿之例鞫審之法均時而窮械鬥之風推原禍始未嘗不因地方官遇事不能秉公持平迅速斷結馴致兩浩仇　愈深不復求直於公庭迫爲私鬥以洩憤　之日久其鄉有大小之别族有强弱之分各有祖堂各積鉅欵　　兇徒睚訿細故　耆互相爲袒庇銃手從而挾持雲合霚集攄殺相尋近年臣與撫臣督飭各屬力行保甲求清鬥盜之源復嚴禁　盜　究辦鬥之主謀帮鬥之銃手以警其後比之昔年稍　衰息惟積重之病旣深實心之吏尤少變易澆俗深愧未能至此𫒗紳士率好往來官塲關説公事其賢者敬恭桑梓固爲地方利害民生休戚起見而流弊所至亦遂有假公濟私者錯出其間稍不遂意則妄造　白徧　謗書以掣地方官之肘臣之凉德更不足以息此紛紜此臣之疚心於民風者四也此四端者綜粤事之大綱皆興革之先蓩臣受國厚恩厚誠竭慮才不副志望不饜時加以疾病侵尋雖無日之偷安終鮮寸効之可紀重速官謗漸負初心披瀝陳情　　聖明垂　現在廣東撫臣倪文蔚到任未久求治甚勤張之洞忠清閎毅有經緯區畫之才必能同心共濟鞏南土之金湯紓朝廷杳吓臣衰病纏綿遲去一日則增一日之叢脞張之洞早來一日則多一日之設施該署督臣計已抵京仰乞飭催迅卽來粤接任以慰衆望粤事幸　微　幸甚所有微臣感激下忱並瀝陳粤事大略情形籲懇飭催新署督臣早日南來緣由理合恭摺具陳伏乞皇太后皇上聖　訓示謹奏奏旨已錄○○福建學政臣馮光遹跪奏爲　陳歲試情形仰祈聖鑒事竊查福建學政　　一周向將考試情形恭報在案臣前接篆後後照章擬飭各府州縣舉辦歲考於上年三月二十二日出掤先試興化次及永春泉州州龍巖汀州邵武建寗延平十一月二十四日試畢回省清匣積牘本年二月二十八日出按福寍遵例歲科並試三月初八日回省接試福州至五月初九日通省歲試一律完竣統計九府二州生員一萬五千二百九十五名武生七千二百三名文童四萬六百四十九名武童二萬四千八百六十二名文風以福州府及泉漳二府爲最武藝以汀州府屬爲最臣懍遵聖訓悉心校閱取士皆如額量延平府將樂順昌二縣人數較少佳卷無多遵用任缺無濫之例順昌暫缺加額一名將樂於加額二名内亦暫缺一名卽照部定新　無庸於下局補進至科試倘有佳卷仍當如額錄取庶無冐濫亦無屈抑文武塲一切弊竇皆預頒條教　切示禁復於臨塲嚴　關防親督教官查號　戮發榜之先仍加面試使不肖者明知無可徵體是以歴試各屬尚無冐名槍替諸弊塲内亦極爲安靜文武生員伉粮健訟者一經訪確立予褫革至從前偶蹈愆尤斥革在案者果能深知改悔亦量予開復以勸自新夫教以敦品爲先而其途必自讀書而入閩中理學自昔著稱流風至今尚能近古惟學者藏書頗少師益無多漸至高明者習趨於華沈潛者識囿於暗臣於發落首舉經史　學開示經途復擇先正格言導其向往不求速效惟培本根庶幾詩書之澤浹洽漸深而名節之途砥嘱日進以仰副我　主作人育材之至意現已檄飭各府州縣舉辦科考臣俟積牘稍清仍由興化按臨各屬除遵例分别造册並將應磨勘各試卷送部外所有微臣歲試　府二州及福寗府歲科並試情形理合恭摺具奏至臣所歴各處地方民情安謐今歲自春徂夏暘雨應時堪以上　宸　合併附陳乞皇太后皇上聖鑒謹奏軍機大臣奉旨知道了欽此○○劉秉璋片再麗水縣知縣羅信北調省　委遺缺現有應辦要務應行酌量委署查有奉化縣知縣紀朋陵堪以調署據藩臬兩司會詳前來除檄飭遵照外謹會同閩浙總督至何璟附片陳明伏乞聖鑒謹奏軍機大臣奉旨吏部知道欽此 
 
