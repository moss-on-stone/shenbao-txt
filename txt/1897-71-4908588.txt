# 1934 - 71 - 4908588

 

Page 1

 
 
[王氏潛齋曾書五種○脉學四種] [  圖書集成局代啓]  
　　海寗王孟英先生所著潛齋醫書五種首醫案霍亂論等縱談古今之同異百家之得失滔滔滾滾折衷悉當一案一方發明病源莫不崇論閎議縷晣條分久爲醫家寶笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋涇橋轉文閣發售 
[增註目耕齋精本初二三集告成] [  圖書集成局代啓]  
　　是書風行巳久海内之士莫不奉爲圭臬無如坊間木板未刋註釋近來雖出石印購者尙嫌字細有碍目力茲有天祿書局將是書重復校營增评加註倩本局用大字鑄板加入圈點上眉評旁線批後附總評註釋字蹟淸朗條緒分明誠讀本盡善盡美之書也以潔祗上墨印成六大本碼洋七角七折劃一如單購註釋目耕齋小題折實一角八分另有評點小題正鵠初二三集後附訓蒙草養正草字跡與目耕齋同碼洋六角七折劃一由三馬路南晝錦里天祿書局南京天祿閣發兑 
[寓兵於商説]  
　　自來謀國者言富必兼言强而言强則必先言富孔子曰足食足兵言兵不先乎食也梁惠王問孟子曰亦將有以利吾國乎言富而强在其中也中國自三代以來素重農政故王者之政寓兵於農時至今日風會大開勢將易重農而爲重商竊謂農固當重商亦何可不重農固可以寓兵商亦何不可以寓兵也中國綠營之兵積習太重近因省費裁减固可弗論至於防營練軍各省多寡不等但令鐵路能成則朝夕千里足敷徵調井田出車之古法更可不談所不能不復者海軍耳中國因日本之役海軍挫衂之餘戰艦盡爲敵有沿海各口零星小艦　有存者而都中海軍衙門遂以廢置不特中國之臣民惜之卽他國之人亦莫不惜之然而迫之於勢無可如何竊窺當局者之心殆每飯未嘗忘鉅鹿也自强之軍成於海上武備儲材水師陸師各學堂分設於各省不爲海軍計而何爲者各處煤鐵之礦以次開辦船政鐵政機器之局工作不輟不爲海軍計而何爲者他若郵政之舉行鐵路之開辦皆可以作海軍之乘韋然而復斯軍也談何容易人材之養成非十年樹木之期不辦經費之裒集非千百萬不濟巧婦難爲無米之炊正此之謂矣竊謂中國閩廣各處商民散處於外洋者不少或富有資財或材堪任使其心皆不忘故國特無人焉爲之鼓舞而督率之耳因其人以爲將領兵士因其財以爲船砲器械經之營之不待十年可以成軍此蓋有二利焉其人客遊日久或且世代出洋一切情形素所諳習較中國特差出使遊歴人員其效十倍較中國内地學堂教習生徒其效百倍一利也其人素諳商務與各國各廠購買船砲器械自不致於吃虧且他日成軍後一切悉用外洋軍規更無效顰之誚二利也今擬先由中國出使各國大臣示諭中國商民之聚處歐美各洲及南洋各島者諭以大義勸其報効或有勇力或有技巧或習工作或獻經費或集股籌辦船砲器械或獨力願辦船砲器械一一註造名册彚送總理衙門核定後由部造給札照印記寄交各出使大臣按册給發任以船主以下名目先令購造開辦寄泊何埠或遊歴何國均隨時報由出使大臣咨明總理衙門立案期以三五年後朝廷特遣重臣巡行各埠閲視一周量行奬勵此後限定年期會操於天津烟臺等處洋面如遇外國有戰事循照公法派船觀戰其有中國弁兵願出洋投効者由内地各督撫給咨送往聽各船主騐书若中國有警則調回集防其無事時不必留泊中國海口以免沾染内地習氣倘在軍効力有年其後願挈其家徙回中國原籍者則聽之無庸老其材於風濤沙線之中以示體恤如此則中國海軍之復可拭目以俟之矣夫中國商民之流出外洋者正不少矣卽以南洋而論新加坡檳榔嶼麻六甲等處各數十萬十數萬不等此外小呂宋新金山檀香山日裹埠無不以數萬計而歐美諸洲各國各埠更難總計其數其中擁敵國之富者不乏其人而且負非常之才者亦所在多有不及今早爲之計恐楚材晉用隣之利非我之福也自來言兵者多矣未有言寓之於商者更未有收本國之人民於他國者顧今日之局勢爲古來的未有則今日之兵事亦必開千古未有之奇若鄭商人絃高之僅能與聞兵事固未足以擅美千古也 
[日使瓜代]  
　　昨得日本東京來信云邇日日本政府派矢野氏名文雄者爲駐紥中國全權大臣而以前任林氏董調駐俄國駐劄朝鮮之公使原氏敬依願免官繼其任者爲一等領事加藤氏前駐俄國公使西德氏二郎亦依願免官 
[另召新商]  
　　廣州采訪友人云闈姓新公司欠餉太多延不淸繳日前大憲飭傳詰訊恐其中有私行賄賂情事務須澈底根求有張榮貴者供出善後局憲方太守之門丁羅安騙去洋銀六千圓此外並無私賄督憲譚制軍聞而震怒卽將太守開去善後局差使旋聞有人設法擬先將餉項繳足俾免意外之　善後局憲亦牌示門前云該商欠餉太多另招新人承充云云未悉何人能具此大力也至前報所紀本月初三日譚制軍特傳新商審訊實係上月二十三日之事本館倉卒中失於檢點以致襲謬承訛云 
[輪船肇禍]  
　　鎭江釆訪友人云本月初十日午後三點鐘時江北輪船由閩載糖貨取道上海溯流至鎭江卸貨畢旋卽展輪甫行一箭許忽遇一鴨頭船布帆高掛剪江而來時已暮色错黄只餘漁火兩三星掩映江面雙輪激水如箭離弦急切無可避開致碰去船頭之半船桅亦截而爲兩於是隨波逐浪無力支持雖經江北船主設法救援無奈急溜奔騰頗難爲計不得已倒輪而下且行且救直至德勝門江畔始將舟子次第援登而船貨已悉行沈没矣 
[日本火警]  
　　日本長崎埠鎭西日報云滋賀縣屬江州孤田郡千草村某姓家於東歴三月初五日之夜失於謹愼以致焚去房屋百餘椽奈良縣屬般若寺町某姓家亦於是夜火起幸各水龍夫聞警齊集竭力救援始得應手而滅只焚去房屋二椽 
[西湖春汛]  
　　杭州訪事人云杭省開埠通商踵行西法日盛一日大則開挖金銀煤礦設立紡紗繅絲各廠及建造鐵路等小則電燈東洋車均已次第舉行現又有某商在大關外石灰壩地方設立機器製造磚瓦廠擇於本月間開工其貨物較之本地窰戸所造旣見精潔價値又廉刻已徧貼長紅招攬生意又聞富陽某商擬創機器造紙廠業已招集股分禀請撫憲批核想各項商務俱巳邀准則造紙之事亦定蒙准行從此商務日興忼地巿面定卜興旺也○杭　每届新正燈巿之時龍燈盛行自往歲日本肇　此風漸衰今年尤屬寥寥無幾良山門外喬司鎭向有龍燈兩架例於省城强　畢後方舉行蓋因舞龍之人類皆熟手旋轉如飛均自城中選擇而來其燈彩一切亦由城中假用故出會 
 
 

Page 2

 
 
較遲今年正月問雨雪交加天公不甚做美爰改於二月初旬方迎賽城中紅男緑女裝束一新往觀者甚夥龍燈均係紗質一靑一黄繡以五綵花艸其鱗甲則用金線盤成晚間燈燭齊明照耀之下倍形眩目其前導有明角花籃燈玻璃梯子燈五色綢燈各一堂并有擡閣地戲及兎燈獅燈魚蟲等燈均屬花樣翻新極爲華美先至蠶王廟舞蹈一回然後徧行村落據土人云燈會不興則蠶汛不旺蓋亦習俗相沿牢不可破也　費等項凡養蠶之家無不樂爲捐助故費用雖鉅而亦易於集成賽燈旣畢會首人製就花燈數百盞凡出資之家均須徧送以爲看蠶之用○浙江烏鎭同知李司馬星稀去冬奉委解餉入都回省後經藩憲飭知回任司馬因途次感受風寒積勞成疾於新正病故其遺缺現由藩憲以本班先同知汪司馬桐請補又　廬縣縣丞缺以安吉縣縣丞孫二尹天庚調補○二月初二日撫憲考試敷文書院甄别生童課卷計共一千八百餘本廖中丞因詁經精舍孝廉堂考試在卽遂於初四日特委候補縣寗大令本瑜陳大令桐翰大挑縣王大令啓文陳大令宗器卽用縣李大令棻張大令介祿張大令庚銘葉大令南金入署校閲已於初六日銷差大約日内卽可發案矣○靑陽匯厘局總辦現當瓜代之時上憲飭委牙釐局憲余司馬顯周接辦○春雨綿延至今未霽長街短巷地滑難行有余某者住居石牌樓幼年曾入邑庠向以教讀爲生現在年及花甲在家訓蒙度日子年十六不能讀父之書棄儒就賈在某衣莊學習尙未滿師以致景况艱雖日前因家中斷炊手持衣服數件赴典質錢行至章家橋下先足傾跌經旁人扶起兩足受傷不能行動卽令人舁之而歸雖無性命之憂而醫費又非數千不可未免更難籌措幸其子在店頗稱勤愼店主人憫其困苦特助洋蚨一翼以爲服樂之費○時値促春天時寒冷蔬圃之物均被凍壞菜價旣昻麥苗亦不滋長而茶葉一項往年於驚蟄後漸已報靑淸明節前卽可採取嫩葉名爲明前今年則至今尙未發芽恐明前之茶未可多得也○大街小巷近多扒竊之流淸河坊某火腿鋪生意頗盛日者買者紛至店中夥友正在給發不開突有一匪人混入内櫃在箱邊一轉卽行趨出司帳人見其形迹可疑立命學徒追赶將其人扭住在身畔搜出南腿一隻各夥齊出飽以老拳後爲旁人勸解乃釋之而去 
[謝客巖望杏記]  
　　温州訪事人云温州鎭劉吉園鎭軍於本月初七日附永靖小火輪船赴閩禀見邊制軍面陳要公兼賀年禧聞旌旆歸來當因花朝以後矣○樂淸縣何勉之大令晉省賀年已綴前報兹於初六晨附招商局普濟輪船公旋聞有公務須在郡勾留數日然後遄回樂邑云○西溪上吳地方出有命案是地本屬永嘉因縣尊葉大令晉省公幹尙未言旋王太尊札委瑞安縣蘇運卿大令代騐大令於初五日已帶同刑行前詣相騐矣○新任永嘉縣學訓導朱仲星廣文中樹筮吉前月二十八日履新任事蓋以赶辦上丁祭事也○温州中東書院每惭春季例由温處道扃試甄别一次以定内外課之圍乙本年宗觀察因創辦郵政商務公事紛繁諭令府尊王雪廬太守先行甄别本月初二日太守命題考試生員題魯衛之政兄弟也三章童生題可以爲善可以爲不善是故湯武興則民好善生童詩題賦得佳句雙存割愛難得難字至肄經堂開課仍俟宗湘文觀察示期○温州郵政已於本年元旦開辦一切事宜均由新關税務司帶管所有厘定章程甌民無不恪遵惟是零星各物寄遞不便且收信限先一日四點鐘截止未免商情窒礙所望袞袞諸公稍爲通變耳○普陀進香膾炙人口香船駛往歴届均有常期今年筮吉於本月初四日辰刻開行佞佛者流咸於初三日早手爇心香一瓣由北門出城善男信女以數百計更有一種旖旎風流之少婦搽脂傅粉翠袖紅裙雜入秃奴隊裹蟬聨下艙口中喃喃各宣佛號初三日未牌時分有四老媼提携穉子一幼女二從太師馬頭雇小杉板渡上香船不期浪急風高棹至中江遽遭翻覆同舟七人半老半幼墮入波心無不凶占滅頂乃載沈載浮俱如野鳬之泛泛七人共慶更生最奇者有一孩氽　安瀾亭下經杉板援救而起呈斯眞佛法無邊歟抑數之不該溺歟○本月初四日新三連福玫在東甌王廟演唱轅門斬子一齣所請樊梨花者竟忘掣寶劍臺下觀者以爲不合罰演蕩河船且指定貼旦阿金登塲蓋以阿金宿馳艶名也掌班者心有不甘信口罵人以致大干衆怒齊將衣箱搗毁擲入河中適有某嫗遭臺上釘义抛下刺傷面頰於是衆人鳴鼓大閙幾致釀成巨事幸邱玉生少尹聞信馳至隨將戲玫中人及受傷老嫗帶署訊供略加申加申斥酌給養傷其事始寢 
[蟂磯錦浪]  
　　無湖訪事人云蕪湖英領事署旁舊有蕭尺木居士墳塋尺木諱雲從明季諸生入本朝不仕與沈眉生諸遺老爲友一詩善繪負海内重名聖祖全皇帝嘗以未見天南三布衣爲恨尺木其一也道光時當塗黄左田先生具其所繪離騒圖于朝天章題詠工時播爲美談復搜輯其遺詩收入壹齋集吉光片羽賴以留存自海外通商英人於其墓側建領事署重以食力者流誅茅築屋牛羊登隴崇封坍塌觀察袁公曾撰墓表擬樹諸神道繼以墓地隘窄無處可容於今數年猶未冶金伐石近日行人爭貪捷徑踐履其塚憧憧往來蜿蜒成路碑之出土僅有數寸不及此時纍土築石胡樹封碑恐十年之後益無人能指點其地矣感懷往哲不禁悽愴深之○客有來自天門山下者　及正月初五日大風捲水林木怒號江中雪浪漰渤澎湃有太通水師營後哨宋都戎乘坐杉板由太郡提署賀歲回營舟經山下誤行入旋溜中急欲出險忽遇山半回颷遽爾船覆人溺舟中連都戎共十三人隨波逐浪不啻水上鳬鷗兩岸救生紅船急卽鼓棹揚帆駛近援救正在顧此失彼適有小五艙民船一艘經過帮同援手得將十三人並所覆杉板一併援登彼岸時値寒威料峭墮指裂膚救起諸人悉皆凍僵僅有氣絲駐紥此處之精健前營陸統帶飭標下健兒將各人扶掖至營飲以薑湯烘以火爐良久始醒撿點器物小有漂失並遺落小木匣兩具一裝領哨鈐記一儲洋銀統帶飭人爲之打撈竟無蹤影次日有人報稱已在太郡對江洲邊捞獲其一視之鈐記也尙有一匣想因内儲洋銀沈諸水底矣陸統帶捐廉犒賞另奬民船洋銀六元篙工再三稱謝而去都戎駐營數日俟將杉板船整理完善然後啓行 
[蕪城蘚字]  
　　揚州訪事人云每届新年各處文武官員均須赴省叩賀大憲新禧並禀陳地方要務前有淮徐某營統帶某君由省回防道出邦七泊舟江口小作勾留初四日某君登岸至某處筵宴至晚回舟忽稱身體不適至初五日淸晨遽爾騎鯨西去幸有同行之某鎭軍爲之購備衣衾就舟次棺殮○淮北三河大壩爲洪澤高郵兩湖之樞紐每年於伏汛時開放冬令堵閉客冬因底水過大堵築頗爲棘手承辦之某司馬駐工督率勞瘁異常聞去臘已兩次將近合龍皆爲駭浪驚濤衝坍漕督松峻帥赫然震怒限日竣工幸司馬爲工程中斵輪老手殫心竭慮兹聞已於正月廿五日得慶合龍矣 
[縣示照登]  
　　欽加鹽運使銜在任候選道江蘇松江府上海縣正堂黄爲出示曉諭事奉淸查灘地總局憲訪聞二十三保二圖二十五保頭圖有人控稱局中查丈地畝可以代請升科不必繳價煽惑鄉愚誆騙銀錢情事飭卽查禁等因奉此查此次淸查新漲隱佔地畝變價係爲撥還要欵奉南洋大臣奏明飭辦業經難地總局憲示諭在案該匪徒輙敢混造謠言希圖搖惑鄉愚誆騙銀錢殊屬膽大不法除飭差查拿究辦外合行出示曉諭爲此示仰諸色人等知悉爾等務各安守本分不得再蹈前轍倘敢故違一經查出定卽提案究辦與受同科决不寛貸共各凛遵毋違特示光緒二十三年二月十三日發虹口二十三保二圖實貼 
[觀察謁客]  
　　前江南機器製造局會辦潘芸蓀觀察昨日午後命駕入城赴關道憲署拜會劉康俟觀察旋云海縣拜會黄愛棠大令飭丁擋駕 
[拐犯過境]  
　　南匯縣拐犯孫桂榮陸阿福薛中等三人由汪邑尊訊供確實昨日派差起解赴蘇經由本埠循例赴上海縣黄大令案下據情禀明候加封飭差協同起解 
 
 

Page 3

 
 
[幾遭火刼]  
　　前日午後三點鐘時大東門外郎家橋南首某姓家不知因何遺火積薪以致濃烟直上報得多人堨力施救得免成災然四鄰巳受驚不淺矣 
[頑徒自盡]  
　　本邑美租界西華德路鴻源糖食鋪學徒某甲年方舞勺愚魯性成前日經其師嚴行訓斥甲忿極私購阿芙蓉膏服之迨至晚間同伴見其神色慘變急送至同仁醫院求治無如毒已深入藥石難施不逾時卽魂歸泉壤無奈仍舁回鋪内函訃其家不知家屬來申時能免一番唇舌否 
[上海縣案彚錄]  
　　莊元夫前投道署上控吳榮生等攫洋行兇前晚蔣刺史升堂訊理先據陳文桃供在莊元夫店中執事今年二十四歳本邑人店中與吳榮堂往來之洋求將帳簿吊案察閲始能明晰元夫之父莊寶和供元夫向吳榮堂借洋曾經還過後元夫在一林春茶肆搖會不料奚咸堂糾合多人將會洋攫去是以投道憲衙門控告莊元夫供今年二十有九向在後馬路開設榮成外國雜貨店吳榮堂向做成衣匠與小的店中素有往來前年小的因有正用央奚咸堂向吳榮堂借洋三百元出立息摺借據爲憑後結欠本利洋三百二五元除去往來帳及付過洋五十九元凈欠洋二百元後小的向親友家借洋二百元付與陳文桃候吳榮堂到店轉給與吳并囑令陳文硄將原摺借據收回嗣因陳文桃出外收帳轉令父親將洋付下當時未經收回摺子後小的親至吳榮堂處索回原摺突被毆打又赴英界公堂控告小的繕禀具訴屠大老爺傳案訊問斷令小的還洋二百元後吳榮堂又將小的毆打先時吳咸堂以兒子娶親囑小的帮同合會共合得七十餘人每人出洋六元半去年十一月十一日在大馬路一林春茶肆搖會係小的得彩不料吳將會洋攫去互相口角扭至捕房中捕頭以錢債不理又扭至公堂時屠大老爺因事赴縣差役沈洪等以小的斷洋不交私行禁押心有不甘故投道憲衙門控告吳榮堂供本地人年四十有五開設成衣店素與莊元夫銀錢來往前年憑奚咸堂爲中借給莊元夫洋三百元並無借據祗有息摺爲憑後結欠洋三百十五元除還過扣去等實欠洋二百元約於五月初十日歸還小的至期往收元夫不在店中伊父稱一時不便約明日往收至初六日小的又去不料元夫説洋已還齊小的遂與原中理論後投英界公堂控告蒙屠大老爺訊斷不料元夫延不繳洋反投道署上控求恩明察奚咸堂供年四十有五在法界開設成衣鋪與莊元夫吳榮堂素來相識莊元夫借吳榮堂洋三百元係小的爲中前年五月初吳向莊收洋無著至初六日吳來説及囑偕至莊元夫處理論後投英界公堂控告至莊元夫搖會得彩不過未經付去並非攫取計莊共出洋一百零四元今願理楚求鑒徐松濤供本地人在老閘開設成衣店奚咸堂合會小的曾爲一總徐供與奚同英界公廨差役沈洪供並無私押情事不過因莊元夫無人作保故此收押求恩鑒察刺史得供著莊元夫繳洋五十元徐松濤奚咸堂各罰洋二十五元合成一百元給吳榮堂具領莊元夫前所出之會洋一百零四元飭奚咸堂繳出各具切結呈案○陸順順控沈瑞卿借洋不還經蔣刺史屢次訊問未經了案前晚又提訊追沈供現已向親友處將田單抵押洋銀歸償此欵約於二十二日可以繳案刺史准之諭令從速了事延干責比○捕役解獲竊賊周三麻子一名由蔣刺史訊供收押在案前晚刺史復將周提案訊問周供前蒙審訊小的願賠洋一百元現已函致家中設法繳案剌史謂如違嚴比○嚴慶全控陳三太毆傷伊戚潘阿妹一案前晚蔣剌史升堂訊斷嚴慶全供本地人年三十有三務農爲業家有母親叔父嚴時明今年正月間故世因無子嗣立小的之弟爲嗣不料女婿陳三大前來爭繼並被將母親毆傷潘阿妹出爲相勸亦被毆打族中人理勸均不聽從是以投案控告潘阿妹供年二十四歲本地人與嚴有全是親戚初九日小的至有全家吊奠不料陳三大因爭　吵閙小的向勸致被毆打剌史得供飭一干人退去候覆訊核奪○升科局總辦許太守寶書丈量本邑各處漲灘查知浦東二十四圖内有漲灘若干被干蘭坪盜賣與人遂函請上海縣黄愛棠大令將干等提案訊究後由干心田將蘭坪保出日久尙未結案大令欲傳此案覆訊飭原差傳干到案干竟置之不睬昨日差役據情禀明大令聞之殊爲震怒飭將保人干心田等一併拘案以憑訊究如再延違定行重比原差唯唯遵諭而退 
[英廨晚堂瑣案]  
　　某號巡捕送費正福王耀山許立三等至廨屠别駕於前晚升座提訊費供蘇州人向業衣莊上月有素識之孫雲莊借去寗綢皮馬褂一件約定卽還不料一去無蹤直至上月廿三日始行尋獲查詢馬褂支吾以對後知已經押錢使用矣擬卽交捕孫挽春申福棧房王耀三及許立三兩人出爲擔保姑俟緩日贖出交還如無保人認賠價洋八元五角延宕至今孫忽避面王許則一味推諉不得已扭案求追王供在春申福棧房執事正月廿四日淸晨有相識之孫雲莊與費來棧説明前情請爲作保嗣孫避面費不尋找反將小的等扭案實遭波累容出外上緊尋追求恩明鑒許供孫雲莊雖是朋友並無深交正月廿四日王費等人來向小的説知孫將馬褂典押現祗有洋五元尙少四元允約本月初五日贖出交衣請同擔保兹忽避匿小的是經紀人焉能賠累乞鑒别駕得供遂謂費曰借衣之孫雲莊旣經逃逸反將無據之王許扭案奚能爲爾究追判著一併開釋自行尋找孫姓追取原物無得滋訟○徐安瀾徐雲發在路吵閙被某號巡捕送案屠别駕亦於前晚提訊徐安瀾供浙江省寗波人以售洋樂爲業上年九月十五日由朱阿才付下同和錢莊期票兩紙其洋銀六十五元持往照對雲發稱無訛舛及至届期往收忽稱同和巳改招牌不能照付顯係圖賴乞恩究追莊票呈電别駕將票據披閲畢訊之雲發供稱鄞縣人本業小錢莊嗣緣生意淸淡由金濟堂出爲盤頂曾登申報告白三天恐有别欠票帳以便理償守至數日並無外欠至十月初十日金始接手開巿後徐安瀾忽至店内藉票滋擾曾經勸散今莊已盤頂他人而徐又來吵閙以致被捕拘案求恩明鑒别駕得供之下以徐安瀾所持票據乃朱阿才所付支取無著應向原付之朱姓追洋兹朱未經到案無從核追著徐安瀾自向朱姓理楚徐雲發斥釋 
[法界公堂瑣案]  
　　光緒二十年四月間某教士由漢口附怡和洋行元和輪船來滬及至虹口尙未登岸失去金十字架金練各一約重十餘兩報捕查緝乞未弋獲前日包探拘到長江積竊小三子卽萬玉堂供認此物是伊所竊將贓交與陶金表之婦楊氏鑿斷金練分押各質鋪得洋三百元分用二百四十元當將陶楊氏拘入捕房昨禮拜二堂期解請鄭大令蘭繙譯會訊包探又解同黨之許心恒張福生張生紹張四等連陞棧夥王榮泉投案請追房飯資錢一千數百文質之小三子供認行竊惟求恩典陶楊氏供丈夫陶金表前在某包探處爲夥因事辭歇現在英界爲包探夥役不敢窩留竊賊坐地分贓訊之王榮泉供稱被欠房飯資求爲追給大令謂爾等棧房不應容留匪類王禀稱當時由許心恒同來云係道署官親大令怒其與竊賊爲伍著一併押候從嚴追比○正興冷店主廖榮賢向英商某洋行掮出金鋼鑽戒指二隻値洋六百八十元轉交信福押店主蔡阿昌經手售與朱渭生嗣因論價不合將貨退還洋人不允涉訟公庭鄭大令飭探提到廖榮賢蔡阿昌應公順費子奎馬德之賴文元朱渭生等一干人昨日堂期集訊廖聲訴前情蔡阿昌供鑽戒二隻由乾豐經手售與朱少爺收過洋一百五十元朱父曾向經手人説過將貨退還洋人不允致有此事大令得供著押候復訊○陳洪氏禀稱本月初七夜失去金戒二只查係同居朱紅生之妻妹周林氏竊去在逃未獲不得已將朱扭案請爲追究大令著交保出外限五日内將周林氏交案嚴追○余根福呈遞失單禀稱所失各贓業已吊到求請給還包探將是案竊賊潘榮生洪阿二王培生等解案請訊　等供認不諱惟求恩宥大令著押候各枷號一個月期滿笞責三百板○戴雲高之女巧珠押於小東門外包光明花烟間内爲娼嗣被同鄉人蔣淦所知冐認已女涉訟公堂自戴雲高到案後蔣卽潛行逃逸昨經包探拘到蔣妻郭氏解案訊供大令著押候赶緊致信蔣金速　來案候核○包探禀稱陳阿寶在小東門外四達洋貨店内竊取洋布二段當塲向獲送案請辦質之陳阿 
 
 

Page 4

 
 
寶供一時窮迫爲此不端大令著押候笞責二百板○包探禀稱十炳興在曹家渡小茶館内竊取棉被脚爐儲入麻袋行至租界人贓並獲解案請訊大令著押候笞責一百板贓存捕房待失主認領○江發銀禀稱妻子江田氏被趙四喜引誘潛逃昨日爲小的尋獲一并送案請辦質之江田氏供向趙索還借洋一元不敢私逃大令著押候鞭背二百下交其夫領回趙四喜著押候笞責二百板○包探禀稱周德元張桂由金陵附輪船來滬帶有野鷄一百餘隻巡街捕以其有違禁令拘案請究周等同供不知禁令無心悞犯求恩從寛大令著各罰洋五元○包探禀稱鄉人周德明張阿桂向生昌購買洋紗數十包被貨捐局巡丁周升拉去報捐當卽告知生昌報捕後將一干人拘案請訊生昌執事人王錦甫投案禀稱周等各買棉紗核之總數不應報捐大令飭探查明再核○包探禀稱本租界居民魏姓家於正月十六夜被賊竊去各物業已破案吊到原贓並將竊賊喬東泉周阿福周阿三沈永林陳阿寶張阿周喬阿木等一并解案請訊失主魏姓投案領贓大令准之著將各贓先行給領竊賊著押候嚴比 
[美界捕房紀事]  
　　浙江寗波府屬某邑人某甲向與同鄉人某乙賃屋同居吳淞路情深洽比式好無尤邇者甲忽失去小洋銀七角疑乙所竊不免指桑駡槐乙心不能甘致相爭擾旋復互扭至捕房聲訴捕頭派某包探往查毫無證據因一併揮之使出○前晚偷兒張木生竊取裏虹口臬作塲所儲木料肩負而逃途經潢璧禮路適爲包探倪順泉所見向之盤詰張直認不諱倪探遂連贓解送捕房捕頭令押候解送公堂禀請懲辦○前晚更鼓將殘四邊人靜新記浜某船廠忽被小竊許阿火踰垣而入竊去木料甚多行甫數武卽爲包探倪順泉所見人贓並獲解入捕房捕頭令管押候究○浙江寗波府屬某邑人某姓年方弱冠習爲佻達子衿僦居漢璧禮路某弄中時以惹草粘花爲事瞯比鄰某孀妇美已久垂涎前晚竟色膽如天潛入其家欲行無禮婦見此情狀忿極狂呼鄰人羣斥某姓之非扭交巡街印度捕帶入捕房捕頭申斥一番不予深究 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海巡局瑣案]  
　　昨日小竊徐咸元至南巿萬裕碼頭元亨木行内竊取杉木一株經行内出店人　甲所見拘送十六鋪巡防中局鍾偉臣二尹叱令笞責二百板驅逐出境不准逗留○總巡局差汪三日前糾合各賭徒在孫家弄中聚賭被鍾明府訪拿到案懲辦枷號并飭補提房主朱寶君朱聞風逃逸故將其子亦卿拘案明府飭發頭鋪地保看管命再補提在逃之龍泉福永等至案嚴加訊問 
[英界公堂瑣案]  
　　包探趙銀河禀稱竊犯張榮桂曾經解送大老爺懲辦後又在新閘新馬路馬岱生高士香二家竊取一口鍾及銀首飾報捕後捕頭遣小的緝獲吊出原贓解案請究馬高二失主均投案領贓張供稱小的係南通州屬如皋縣人窮苦難堪無奈爲此屠别駕判令笞責二百板發回捕房遞解至如皋請該管地方官嚴加管束○包探黄四福禀稱昨晚夜深時竊犯周阿寶溷入方阿明家圖竊由方拘獲扭送捕房兹者捕頭令小的解送案下方投案申訴前情周供稱小的係四川某邑人前往方家訪友並非圖竊乞沛鴻恩别駕判令笞責五十板○包探顧阿六禀稱某日竊犯陳寶仁竊取李敬甫所開京貨店内竹布一匹兹經小的拘獲搜其身畔有洋銀二圓詰知亦在某處竊得因特解案請究李投案　稱店中被竊竹布今旣查獲求准領歸陳供稱小的確曾行竊求恩免究自當改過自新别駕判令笞責五十板贓給還失主洋銀充公○十八號西捕解朱愛生張桂泉黄福生錢桂福朱榮生陸金生諸賭犯及賭具至案禀稱朱係芝罘路第二號洋房内某西人家所雇細崽前晚糾同張等多人賭博西人惡之告知捕頭捕頭令前往拘拿連賭具送案聞邇來各洋行内賭風甚熾蓋以洋商住處巡捕包探不甚查察故若輩皆在此賭錢也今旣破獲務乞重懲朱供稱是夜小的適閒暇無事故偶然以賭消遣以後自當痛改前非張等同供稱是夜朱糾往挖花此後决不再犯　某西人投案請辦别駕曰諾遂判令將朱枷號三禮拜餘犯各罰洋銀十圓○流氓李阿根與小孩侯阿生同賭事爲阿生之兄阿德所知前往　阻反被阿根毆撃爭閙之際由巡街捕拘送公堂别駕詰問緣由阿德歴訴前情阿根供稱小的不敢糾賭阿生供稱小的年一十有四確與阿根同賭别駕判令將阿根笞責五十板阿生責手心二十下○包探沈金隆禀稱某日竊犯林榮生竊取某公司所存絨毡布衣等物報捕後小的奉捕頭之令拘獲人贓送究林供稱小的係浙江寗波府屬象山縣人來申訪友流落頻年衣食俱無是以冒死犯竊别駕判令笞責一百板押送回籍請該管地方官嚴行典守毋任再來 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年正月二十九日京報全錄]  
　　宮門抄○步軍統領榮奏爲王府交送搶擄商人勒贖人犯請旨交刑部會同宗人府嚴行審訊摺○湖督張奏鄂省候補人員擁擠請旨暫停分發一摺○雲督崧奏已故勞績知府懇恩優卹片○浙撫廖奏遴員接署要缺知縣片○正月二十九日戸部通政司詹事府八旗兩翼値　　　　　○崇寛謝授詹事恩○李殿林謝授侍講學士恩○李中堂請假五日○敬昌請假十日○恩燾續假五日○崇光三德各續假十日○召見軍機麟中堂陳學棻○皇上明日卯初二刻還宮入座吃肉畢還海○○奴才榮祿等謹奏爲王府交送搶擄商人勒贖人犯並緝獲之覺羅請旨交刑部會同宗人府嚴行審訊恭摺仰祈聖鑒事竊據正黄旗滿洲步軍校春陞呈解醇親王府門上交送蘇拉趙全信李順英祥李升王四等五名並據該府文稱上年十二月二十八日晚廣豐木廠商人董崇仁卽董崇謙由府回寓行至斜街迤西被人用車搶走本府確加訪查有本府更夫趙全信楊啓才蘇拉李順英詳已革蘇拉李升薛臣馮大個太監王羣之胞弟王四等勾結匪類搶人勒贖情事先將趙全信等五名送交懲辦等因前來奴才等當卽飭派中營副將鮑湧泉詳查董崇謙下落並嚴拿匪類旋據禀稱適有覺羅多增多春並車夫張寶已將董崇謙拉回廣豐木廠當將該覺羅等三名一併拿獲解案復准該府文稱將董崇仁卽董崇謙所遞原呈一紙送案至該商人呈内所指復有牽涉本府首領太監任朗山卽任德祿護衛志旭亭卽特依蘇勒劉五卽嘠爾薩邢三卽愛圖禮蘇拉賈二太監羅春等六名均暫在本府看管以備傳訊等情奴才等督飭司員檢查董崇仁卽董崇謙原呈内稱係山西忻州人由監生捐納主事開設廣豐木廠生理上年十二月二十七日二更時由醇親王府回寓行至十刹海小橋東地方被不識十餘人各持槍械將車夫祁二揪打將伊由車拉下裝在一馬車上飛馳至一小門中屋内五人看守聞有馮姓薛姓並將伊身帶銀票錢票搜去次日復用車將伊拉至城外一村莊聞係宗室洪大等家内馮姓等聲言須銀五萬兩方能釋放並逼令與王府首領太監王子炎之弟王四寄信本年正月初三日王四來到復令寄信與本木廠代了此事其後又將伊身帶金表等物留下至十二日洪大洪三見無人了結仍用原車將伊送回本廠詳思是日係王府管事志旭亭太監任朗山揑寫信函誑伊赴府以致遭此關禁並聞有太監羅錘子又號羅四虎護衛頭目李二同謀等語奴才等復飭司員將在府看管之護衛志旭亭太監任朗山等六員名傳案與交送之蘇拉趙全信等五名曁緝獲之覺羅多增等三名一併逐一研訊據護衛志旭亭卽特依蘇勒太監任朗山郎任德祿均供稱是日曾給董崇仁寄信令其赴府商辦領欵之事後聞該商人被人搶拉係太監王羣之弟王四等所爲當將王四等五名拿獲送案　大個等三名不知去向護衛劉五卽嘠爾薩供稱聞得王四等搶拉木廠商人隨將王四等拿獲解案護衛邢三卽愛圖禮供稱本月十二日在府値班將王四等拿獲交送太監羅春供稱據首領太監任德祿等稱説木廠商人被人搶拉有王四在内令伊打聽伊聞得王四始要銀五萬兩後聞非一萬五千兩不能放回蘇拉賈二供稱上年十二月二十八日本府太監任德祿等交伊信一封令送至翠花胡同木廠商人董姓家内是實王四供稱係太監王羣之弟在府看屋正月初三日有素識梅四寄到商人董姓信一封内稱現被人搶拉勒要銀五萬兩託伊同高姓楊姓前往説合初六日伊至德勝門外盧家村地方一家内見董崇謙在彼告知前情屋内有三人看守伊卽回來到廣豐木廠冋櫃上周姓郭姓説知並找高姓楊姓欲要措辦銀兩往贖經本府查知將其交送更夫趙全信蘇拉李順英祥李升均供稱不知拉搶情由德勝門外盧家村居住上年十二月二十八日有不識三人坐車到門聲言有志四與我胞弟相識因天晚至我家暫歇後又來數人詢係董姓薛姓馮姓陳姓趙姓次日我胞弟回家均不相識内董姓私向我們告知現被搶拉至此至正月十一二日趙姓陳姓薛姓馮姓陸續走去我們仍坐原車將董姓送回木廠當被官人查拿银案覺羅多春所供與伊兄相同車夫張寶供稱上年十二月二十八日有素識王四雇伊車輛由德勝門内西水關上車係董姓薛姓馮姓陳姓等分坐有趙姓在後跟隨至城外盧家村多增家下車因不見王四伊索車錢薛姓等令其住宿直至正月十二日薛姓等均已走了多增兄弟同伊將董姓送至木廠當經官人拿獲各等語正在訊辦間該商人復遣抱告康二呈遞親供並據康二供稱伊主人董崇仁現因驚赫患病一時不克到案查閲親供所叙各節核與原呈大致相同並將任朗山志旭亭寄伊信函黏連呈案等情查此案一切人證供詞均須與該原告當堂環質方免避就該商人患病未愈自未便任其久延且案關搶擄勒贖亦屬大干例禁亟應從嚴懲辦以儆效尤查此案經醇親王載灃出具門文送交奴才衙門審訊是以該蘇拉等未得均行逃避除將任朗山卽首領太監任德祿志旭亭卽護衛特依蘇勒劉五卽嘠爾薩邢三卽愛圖禮蘇拉賈二太監羅春六員名仍交該府自行看管抱告康二照例發保並未到案之董崇仁均應聽候刑部傳質外相應請旨將趙全信李順英祥李升王四覺羅多增多春車夫張寶等八名交刑部會同宗人府審明辦理未獲之馮大個薛臣楊啓才等犯仍飭嚴緝獲日補送刑部爲此謹奏請　旨奉旨另有旨欽此○○頭品頂戴湖廣總督臣張之洞頭品頂戴湖北巡撫臣譚繼洵跪奏爲鄂省候補人員擁擠擬請暫停分發以資疏通而飭吏治恭摺具陳仰祈聖鑒事竊照湖北省前因候補大小各員人數衆多委補無期曾於光緒十七年奏准停止分發一年原期漸次疏通以淸仕路無如捐章遞减鄂省人員不特未能减少且較前尤多因近年各省停止分發改指鄂省者益衆約計候補道府已有四十餘員同通州縣其三百數十員佐雜多至八百員其免騐看之員更難數計所有丁憂請假尙未起復回省者均不在内而湖北省道府同通州縣以至佐貳雜職僅額設三百餘缺今以大小各班千餘員之衆萃集省城道府候補十年難得一缺同通州縣佐雜一年之中補署得缺者不及十之一卽各項差使亦難分布是徒有候補之名而無從政之實流品固多淆雜需次亦形苦累若再聽其源源而來勢必壅滯愈甚在素勵廉隅之士尙能固窮自守其中材以下之輩負累日深營求日亟撓亂法紀敗壞風氣流弊不可勝言於澄淸吏治之道大有妨礙臣等督同藩臬兩司籌商擬請援照停止分發成案除各項正途例應由部簽掣人員仍應辦理外相應請旨敕部將捐納指省勞績保舉兩項自道府以至未入流凡未經赴部人員一律停止分發湖北一年一俟限滿再行察看情形酌核辦理據湖北布政使王之春署按察使漢黄德道瞿廷韶會詳請奏前來臣等謹合詞恭摺具陳伏乞皇上聖鑒謹奏奉硃批吏部議奏欽此○○崧蕃等片再雲南永昌府地處極邊所轄沿邊各土司亦復强弱不齊平日駕馭撫綏均非易易該府知府湯子坤於光緒十八年三月到任以來淸查界務　置邊防並督同所屬各廳縣土司整頓圑練保甲苦心孤詣頗著成效永防賴以無事者該府之力居多上年土匪繆八等界外濳來事把倉卒始而燒掠村寨勢甚鴟張所幸湯子坤奉飭卽行趁機迅速復調集各民兵土練會督各營將士踴躍爭先以致一鼓作氣尅期竣事詎該府馳驅瘴地露宿風飱遂因此積勞成病現據電報竟於木年十一月十六日因病出缺查鎭康一切善後事宜業己辦理完竣現今臣等查明在事出力各員另摺請奬該府身當督辦倍著辛勞本擬籲懇恩施隨摺請予優叙今該府於立功後卽行病故亦不敢壅於上聞合無仰懇天恩俯准將巳故三品銜在任補用道調補雲南府知府永昌府知府湯子坤敕部照軍營立功後病故例從優議給卹典以彰勞　而慰幽魂出自逾格鴻慈除咨部查照外謹合詞附片具陳伏乞聖鑒訓示謹奏奉硃批著照所請該部知道欽此○○瘳壽豐片再署西安縣知縣黄大華業巳飭赴德淸縣補任所遺缺現有應辦要務應行酌量委署查有王任平湖縣知縣吳佑孫堪以委令署理據藩臬兩司　　　　除檄飭遵照外理合會同閩浙督　邊寶泉附片具奏伏乞聖鑒謹奏奉硃批吏部知道欽此 
 
 

Page 13

 
 
[光緒二十三年二月初一日京報全錄]  
　　宮門抄○浙撫廖奏支應楚湘等營旗薪糧及各項雜欵應銷銀兩作爲防軍報銷摺○東撫李○奏報銷海防軍需收支各欵摺○又奏查明應豁緩黴民欠銀米數目摺○又奏報銷海防案内腰撥夫馬工料銀兩摺○浙撫廖奏循例甄别教職佐雜人員摺○又奏遴員兿署知府員缺片○又奏撥解内務府銀兩片○二月初一日禮部宗人府欽天監侍衛處値日無引見○吏部呈進月官卷○召見軍機○皇上明日卯正二刻還宮吃肉畢還海○○頭品頂戴浙江巡撫臣廖壽豐跪奏爲浙江省光緒十七年分支應楚湘等營旗薪糧及各項雜欵應銷銀兩數目作爲防軍報銷第九案照章先行開單立案恭摺具奏仰祈聖鑒事竊照浙江省支應楚汀水陸各營旗薪糧公費以及採辦製造等欵並寗郡支應衛安軍薪公曁各輪船薪公等項欵目前經遵照部行新章自光緒六年正月起至八年十二月底止列爲第十一起軍需報銷用欵並自光緒九年正月起截至十六年十二月底止分作防軍善後報銷八案用欵均經照案分列各欵支發銀數先後開單奏咨立案並查造各欵收支細數淸册送部核銷各在案兹據防軍支應報銷局司道詳稱今自光緒十七年正月分起至是年十二月底止浙江省沿海各口岸水陸各營旗薪糧公費統領公費以及添製採辦軍火器械等項并一切正雜用欵飭據局員查明支發各欵銀兩數目照案列爲防軍報銷第九案用欵分晰開單呈送逐加確核相符遵照新章詳請先行奏咨立案並聲明仍飭接續查造收支各欵報銷淸册另再專案請銷等情前來臣覆核無異除咨部查照外謹將浙江省光緒十七年分支應各營旗薪糧等欵列爲防軍報銷第九案分繕淸單恭摺具奏伏乞皇上聖鑒敕部查核施行謹奏奉硃批該部知道單二件併發欽此○○降二級留任又降二級留任山東巡撫臣李秉衡跪奏爲報銷山東海防軍需第一次收支各欵銀兩繕具淸單恭摺仰祈聖鑒事竊山東省添募馬步砲隊各營並將善後海防嵩武躟武登榮等營調赴海防分别加夫加餉及成軍到防各日期均經臣先後奏報在案兹據善後局司道詳稱自光緒二十年七月起至十二月底止應估作爲海防第一次報銷督飭局員悉凡勾稽除善後調練馬隊登榮練軍嵩武軍底餉剔歸另案造報外查新募壯勇一萬一千七百三十五名善後海防案内將調防並募足楚東勇丁六千二百一十三名曁調防嵩武驤武登榮等營加餉兵勇五千一百七十八名統共二萬三千一百二十六名所有薪糧公費津貼馬乾等項悉照定章按湘平支發每兩扣平四分又扣二分除提解報銷飯銀外餘同四分扣平一併列收作正開銷製造軍火旗帳器械及採買戰馬等項按照例價請銷加二帮價由扣存攤廉銀内支領另册報部减平銀兩入正作收餘平一項照章支銷遣報核計統共支用銀三十五萬六千七百二十二兩八錢三分四釐五毫查收欵項下共收銀三十七萬八千五百七十六兩一錢七厘一毫三絲計存剩銀二萬一千八百五十兩二錢七分二厘六毫三絲又餘平一項共收銀七百一十二兩九錢四分一厘四絲共支用二百一十七兩六分五厘八絲計存賸銀四百九十五兩八錢七分五厘三毫六絲以上二欵均歸入海防第二次報銷案内分列舊管收欵項下開報等情造具總細各册呈請奏咨前來臣覆核無異除淸册咨部查照外謹將收支各欵銀數繕具簡明淸單祗呈御覧爲此恭摺具陳伏乞皇上聖鑒敕部核銷施行謹奏奉硃批該部議奏單併發欽此○○降二級留任又降二級留任山東巡撫臣李秉衡跪奏爲查明山東省應豁光緒五年以前緩徵民欠倉項銀米數目分繕淸單具陳恭摺仰祈聖鑒事竊查前准戸部咨開光緒十年八月初五日奉上諭本年恭逢皇太后五旬萬壽允宜推廣仁恩覃敷　澤所有各省節年正耗民欠錢糧及因災緩徵帶徵銀榖並借給籽種口糧牛具及漕項蘆課學租雜税等項著各該督撫將軍府尹將光緒五年以前實欠在民者詳晰查明開單具奏全行豁免等因欽此欽遵咨行到東當經前撫臣飭司恭刊謄黄徧行張貼宣示俾窮鄉僻壞咸知積年民欠悉荷天恩寛免毋庸輸納以杜影射侵欺之弊一而由司酌擬章程移道責成該管府州督同所屬認眞查辦不准稍涉含混除光緒五年以前緩徵民欠錢糧數目飭司查明另行開單奏豁外所有應豁各州縣衛歴年因災緩徵未完民欠倉項銀米未蒙恩旨專欵指明惟查嘉慶二十四道光十五二十五咸豐元同治元七光緒九十三等年普免積年民欠各案内倉項銀米亦未指豁均經前撫臣及臣先後奏准全行豁免此次事同一律自應援案一併請豁以廣皇仁計自同治十一年起至光緒五年止雖年分不遠而勾稽厘剔頭緒紛繁現己查辦竣事統計山東省應豁各年緩徵未完民欠臨行常三倉正耗共銀十一萬一千四百八十四兩二錢七分三厘臨德常三倉本色並臨倉麥　共米一萬四千七百七十石六斗八升四合四勺通盤核算委係實欠在民並無已徵未解及官侵吏創等項積弊至欽奉恩旨以後未接部文以前查無已輸入官之項毋庸查辦流抵據藩司會同督糧道造册加結詳請奏豁前來臣逐加覆核數均相符除册結咨部查照外理合分繕淸單祗呈御覽爲此恭摺具陳伏乞皇上聖覽訓示謹奏奉硃批著照所請戸部知道單二件併發欽此○○降二級留任又降二級留任山東巡撫臣李秉衡跪奏爲報銷山東籌辦海防案内原續添設腰撥夫馬工料銀兩恭摺仰祈聖鑒事竊查東省籌辦海防案内原設腰撥之歴城章邱長山益都昌樂濰縣昌邑平度掖縣黄縣蓬萊福山等十二州縣自光緒二十年十一月初一日起又續設腰撥之招遠福山惠民商河濟陽濵州浦台搏興壽光等九州縣自二十一年正月初一日起海豐一縣腰撥自是年二月十六日起均於二十一年六月二十五日一律截撤所支夫馬工料銀兩統歸海防軍需案内作正開銷經臣先後奏奉諭旨允准欽遵轉行在案兹據善後局司道詳稱督飭局員悉心勾稽分别起止日期照章扣除小建按兩馬一夫核計每馬連夫日支工料正銷銀七分七厘八毫七絲五忽歴城等十二州縣原設腰撥共支銷銀二千六百八十六兩二錢六分八厘三毫七絲六忽招遠等十州縣續設腰撥支銷銀八百一十九兩九錢一毫九絲八忽原續兩案統共請銷銀三千五百六兩一錢六分八厘五毫七絲四忽其副銷酌加料草銀兩以及雜支各欵俱因格於例章由外自行籌補槪未報銷等情造具收支總　各册呈請奏咨前來臣覆核無異除淸册咨部查照外所有報銷原續兩案添設腰撥夫馬工料銀兩緣由謹恭摺具陳伏乞皇上聖鑒敕部核銷施行廑奏奉硃批該部知道欽此○○頭品頂戴浙江巡撫臣廖壽豐跪奏爲年終甄别敎職佐雜人員循例恭摺卽祈聖鑒事竊照每年甄别過敎職佐雜人員例應於年底彚核具奏茲查光緒二十二年分浙江省俸滿敎職共七十三員内未據赴騐留入下年甄别者七十一員騐明留任者一員計通省敎職一百七十六缺按額應劾四五員心年並無叅劾父俸滿佐雜共六十六員丙未據赴騐留入下年甄别者六十五員騐明留任者一員計通省佐雜二百九缺按額應劾五六員本年並無叅劾據署布政使丁峻署按察使吳引孫查明會詳前來臣覆核無異除仍督飭兩司認眞查察如有衰庸不職之員隨時據實糾叅並咨軍機處曁吏部查核外理合循例恭摺具陳伏乞皇上聖鑒謹奏奉硃批吏部知道欽此○○廖壽豐片再署衢府知府劉宗標調省差委所道員缺應卽遴員　署茲查有新授湖州府知兩志覲穩練安詳堪以委令署理據藩臬兩司會詳前來除檄飭遵照外理合會同閩浙督臣邊寶泉附片具奏伏乞聖鑒謹奏奉硃批吏部知道欽此○○廖燾唱片再案准戸部咨另籌光緒二十二年分内務府常年經費奏撥浙海闢洋税銀二萬兩以一萬兩解還部庫歸墊一萬兩徑解内務府應用業經解過銀一萬兩作爲歸遷部墊之欵奏咨在案茲據護理浙海關署寗紹台道王祖光詳稱在於徵存六成華洋各税項下動支銀一萬南隨解平餘銀二百五十兩抬費布袋劈鞘用項銀八十兩又光緒二十年欠交平餘銀三百三十兩二十一年欠交平餘銀六百六十兩本年頭批經費應隨解平餘銀三百三十兩共銀一萬一千六百五十兩於光緒二十二年十一月初十日發交號商楊源豐匯解起程前赴内務府投納等情詳請具奏前來臣覆核無異除分咨查照外理合附片具陳伏乞聖鑒謹奏奉硃批該衙門知道欽此 
 
 

Page 14

 
 
[光緒二十三年二月初二日京報全錄]  
　　宮門抄○諭旨二道錄前○東撫李奏查明應豁緩徵民欠漕糧摺○豫撫劉奏遴員調補要缺知縣摺○又奏請停鐵酒厘金接辦煤厘片○東撫李奏循例甄别教佐各官片○粤督譚奏征收錢糧銀米未完一分各員摺○浙撫廖奏報浙省滋生民數片○一月初二日兵部太常寺太僕寺鑲黄旗値日無引見○恭王謝賞神肉恩○額中堂專摺謝賞神糕恩○承侯雍和宮聽經覆命○溥侗請假五日○文治請假十日○兵部奏派查齋派出德魁玉璋溥良福森布明秀官祥英信玉書○召見軍機○○降二級留任又降二級留任山東巡撫臣李秉衡跪奏爲查明山東省應豁光緒五年以前緩徵民欠漕項漕糧各數目分繕淸單具陳恭摺仰祈聖鑒事竊查前准戸部咨開光緒十年八月初五日奉上諭本年恭逢皇太后五旬萬壽允宜推廣仁恩覃敷闓澤所有各省節年正耗民欠錢糧及因災緩徵帶徵　　並借給籽種口糧牛具及漕項蘆課學雜税等項著各該督撫將軍府尹將光緒五年以前實欠在民者詳晰查明開單具奏全行豁免等因　　欽遵咨行到東當經前撫臣飭司恭刊謄黄徧行張貼宣示俾窮鄉僻壤咸知積年民欠悉荷天恩寛免毋庸輸納以杜影射侵欺之弊　　　司酌擬章程移道責成該管府州督同所屬認眞查辦不准稍涉含混除光緒五年以前緩徵民欠錢糧數目飭司查明另行開單奏　　　　各州縣衛歴年因災緩徵未完民欠漕項係在應豁之例其漕糧未蒙恩旨專欵指明惟查嘉慶二十四道光十五二十五咸豐元同　　　　緒九十三等年並免積欠各案漕糧亦未指豁均經前撫臣及臣先後奏准全行豁免此次事同一律自應援案一併請豁以廣皇　　　　治十一年起至光緒五年止雖年分不遠而勾稽釐剔頭緒紛繁現已查辦竣事統計山東省應豁各年緩徵未完民久漕項正耗並無　　　　共銀五萬五千八百八十九兩九錢四分六厘漕解采豆麥及抵額耗頭并行糧閏月潤耗米共三十五萬九千五十石九斗二升五今　　　　核算委係實欠在民并無已徵未解及官侵吏蝕等項情弊至欽奉恩旨以後未接部文以前查無已輸入官之項毋庸查辦流抵　　　　　督糧道造册加結詳請奏豁前來臣逐加覆核數日相符除册結咨部查照外理合分繕淸單祇呈御覽爲此恭摺具陳伏乞　　　　　　示謹奏奉硃批著照所請戸部知道單二件併發欽此○○頭品頂戴河南巡撫臣劉樹堂跪奏爲遴員調補要缺知縣以　　　　　仰祈聖鑒事竊照太康縣知縣徐元瑞於光緒二十二年九月十七日病故應卽以本日爲開缺日期業歸九月分截缺報部在　　　　　　員缺係繁疲難兼三要缺例應在外揀員請補該縣幅員遼闊訟獄綦繁地與皖省相近時有匪徒竄匿聽斷緝捕均關緊要非　　　　　　　足以資治理臣與藩臬兩司在於通省應補應升應調人員内詳加遴選非本任緊要卽人地未宜惟查有宜陽縣知縣葉濟　　　　　　　　仁和縣舉人已导科會試後大挑一等引見奉旨以知縣用遵例捐指河南並免候咨光緒十五年十二月十三日到省　　　　　　　　捐加同知銜試看期滿甄别到省十九年五月题署宜陽縣知縣奉部覆准二十年正月二十二日到任八月　六日恭逢恩　　　　　　一年正月試署期滿題准實授五月檄委代理安陽縣知縣二十二日交卸宜陽縣事交代淸楚由後任結　閏五月二十日到　　　　　　二年三月以有政績可觀經臣彚摺明保奉旨嘉奬該員志趣正大爲守兼優以之調補太康縣知縣洵堪勝任其本任並無承　　　　　　案徵解錢糧已起降革叅限歴俸業已捐免經戸部核准於光緒二十一年閏五月十九日給照已據呈騐咨部註册覈計報捐　　　　　　　題缺請調與例稍有未符因員缺緊要人地實在相需例得於摺内據實陳明據藩司額勒精額臬司長祿會詳請奏前來合　　　　　　先念爲地擇人准以宜陽縣知縣葉濟調補太康縣知縣實於要缺有裨如蒙俞允該員以現任知縣調補知縣銜缺相當毋庸　　　　　　　調人員亦毋庸核計叅罰所遺宜陽縣選缺豫省現有應補人員應請扣留外補爲此叅摺具陳伏乞皇上聖鑒敕部核履　　　　　　行謹批吏部議奏欽此○○劉樹堂片再臣上年以籌欵緊要請於産煤處所照百貨抽釐之例抽收釐金並晉省行豫之鐵　　　　　　　　價等情失後奏請試辦均經奉旨允行在案現在試辦均滿一年查核兩項收數盈絀不等緣豫省西北一帶處處與晉境　　　　　　　辦之初期於嚴密稽徵計共設局五處分卡二十四處嗣因收數不　繁費過多將各委員撤回改由各縣就近經理數月以來仍無起　　　　　委因洋鐵盛行晉鐵銷路阴滯兼之晉省現亦設立鐵税局商人因徵税繁重爲之裹足至酒斤亦爲減色計自開辦及改章以後兩　　　　　千餘兩均全數支銷無存於餉需毫無裨益似未便仍前辦理煤厘二項先經委員在於開封河南彰德衛琿懷慶等府分設專五處　　　　　卡一處以新鄉修武宜陽登封新安沔池武安林濟湯隂各縣分屬附近之局稽徵禹州則由舊設之樂材局代徵汝州寶豐縣煤窰無　　　　地方官辦理嗣又將衛輝府一局濟源縣一卡裁撤亦改由各該縣兼辦現共存分四處計自光緒二十一年五六月間陸續開辦起截至　　　月底止除支銷外實徵收銀二萬三百餘兩查上年創辦之初支銷不無費用嗣後照案接辦其支銷一欵均以酌是一成爲率請照貨厘章　　半年一次造報各等情由厘税藩司糧鹽道分案先後詳請具奏前來臣維抽厘之舉期於濟用此項鐵酒加價收支僅足相抵兼多窒礙自查照前來籲請停止免辦其經收之款無多實因開辦之初諸多繁費兼之局卡林立均已支用凈盡確係實用實銷現在旣經停辦相應籲懇天恩免其造報以省案牘煤厘收成數目於慶支不無裨益查訪窰戸及商販人等均尙樂輪不以爲累懇請照案接辦臣爲愼重厘税起見所旨請停鐵酒加價及接辦煤厘各緣由除咨部外理合附片陳明再二十一年分所收煤厘二萬餘兩已於本年攤還英德六月一期欵内撥用此外每年所收厘銀擬請專爲協濟餉欵之用合併聲明杖乞聖鑒一併勅部查照備案謹奏奉硃批戸部議奏欽此○○李秉衡片再定例教佐各官年終甄别足額者照案咨部如無衰庸　缺之員應將無可叅劾緣由切實奏明歴經遵辦在案東省額設教職二百一十員照例應叅五員佐雜一百八十九員照例應叅四員兹查光緒二十二年分教職劾去三員計少二員佐雜劾去一員計少三員經臣督同藩臬兩司詳加訪察此外尙無衰庸戀缺應行甄别之員無可叅劾惟臣隨時察看如查出庸劣不職者再行據實叅辦除咨部查照外理合附片陳勇伏乞聖鑒謹奏奉硃批吏部知道欽此○○太子少保頭品頂戴兩廣總督臣譚鍾麟頭品頂戴兩廣東巡撫臣許振常跪奏爲查明廣東省光緒二十一年分奏銷征收錢糧銀米未完一分以上各員先行開單具奏仰祈聖鑒事竊准部咨地丁鹽課各奏銷有關處分者一面具題一面開單專摺奏報又准部咨原奏内開錢糧奏銷將具題之限作爲奏限實係司報未完分數之限凡此項閣鈔到部由部核明出奏日期儻例限巳逾始據出奏臣部卽於覆時隨摺附叅如奏報逾限實係司道府州縣衍等官承辦遲進者應令該督撫於扬内據實聲明由部將承辦之員奏請議處等因均經轉行遵照去後茲據廣東布政使　　　　　　　　　　　　　　　奏　於次年五月底截數從仍照鹽務奏銷辦法以六七八三個月爲司道彚造限期奉旨允准轉飭遵照在案茲屈造報之期理合將光緒二十一年分地丁奏銷查明經　地丁銀米未完一分以上各員開單具詳請奏前來臣等覆核無異除咨部外謹合詞繕摺具陳並繕淸單恭呈御覽伏乞皇上聖鑒敕部核覆施行再此次奏銷該司於九月十七日具詳臣卽於是月二十日具奏並未逾限合併陳明謹奏奉硃批該部議奏單併發欽此○○廖壽豐片再查直省州縣編查戸口例應年終具奏所有光緒二十二年浙江省滋生民數據　　州懸於欵後編查保甲時挨戸册報由府親往抽查核對統計男女大小丁口一千一百八十六萬五千八百二十四丁口造具淸册由藩臬兩司會同詳請具奏前來　覆核無異除　册咨部外理令附片陳明伏乞聖鑒謹奏奉硃批戸部知道欽此 
 
 

Page 15

 
 
[光緒二十三年二月初三日京報全錄]  
　　宮門抄○諭旨二道錄前○漕督松奏爲循案撥欵籌備運道摺○又奏爲展限江西漕項漕雜各欵片○又奏爲葦蕩兩營猝遇海嘯平地水深數尺請添築裏壩片○江督劉奏請將暢銷鹽引之員奬叙片○湖督張奏預解甘餉片○湘撫陳奏糧道飭回本任片○雲督崧奏揀員借補守備員缺摺○將軍依奏爲整頓捐項片○二月初三日刑部都察院大理寺正黄旗値日吏部引見七十九名○八額駙裕德良培各假滿請安○召見軍機熙敬李端棻○○頭品頂戴漕運總督臣松椿頭品頂戴兩江總督臣劉坤一江蘇巡撫臣趙舒翹跪奏爲循案撥款籌辦江北運道以便漕行恭摺會陳仰祈聖鑒事竊照光緒二十二年江北冬漕接准部咨仍行河運當卽飭知新任糧道吳重憙將買米事宜預爲布置一面催提回空船隻星馳南下以便受兑惟自黄莊以南長河數百里間有淺阻而徐州廳邳運宿三汛爲尤甚每届重經河運均須大加挑濬節節潴蓄方免膠滯之虞迨漕船出境適遇伏秋盛漲上游山泉勢若建瓴水過沙停積淤如故臣松椿督飭道廳詳加查勘利運亨濟兩閘河叚最長淤墊最多臨淸濟寗江浦三閘形勢稍輕河頭河尾灘埂畢露匯澤濚流兩閘僅有河槽可循均應分别挑挖務期一律深通至東省放水之時若其一洩無餘必致後難爲繼七閘越壩爲鈐束關鍵仍應按照成法或辦收束或卽堵閉每壩錢家口隅頭湖周家口西岸之坡裏上首趙家莊各築攔河壩一道收留底水以便臨時宣洩接濟以上各工均屬必不可緩惟本年各省恊餉解不足額歲修各工尙須待款支發所有濟漕工用實　無可籌墊查近年辦理運道向於江安糧道庫撥銀二萬兩江蘇糧道漕運議准停辦而河道工程並無可减第當此財用匱乏乏秋臣等敢不仰體時艱力求撙節擬在江安糧道庫内江興口糧項下動支銀二萬兩嚴飭承辦各員核實支用不得稍涉虚糜此外倘有不敷或有應辦要工再行由臣松椿查照成案隨時設法通融匀撥以期工歸實際無誤漕行除俟事竣彚案分欵造銷外所有循案撥欵籌備運道各緣由理合恭摺會陳伏乞皇上聖鑒訓示謹奏奉硃批該部知道欽此○○松椿片再據江西糧道劉汝翼詳稱該省光緒二十一年分漕項並漕雜各欵兩案造銷同時造辦委因欵項繁雜册籍甚多以致勾稽匪易辦理較難詳請展限三個月前來查漕項錢糧例限隔年三月奏銷前經戸部申明定章卽請展限亦不得逾三個月等因今據江西糧道詳請將該省光緒二十一年分漕項奏銷展限三個月計自光緒二十二年十二月該道出詳日起至二十三年三月内届滿奴才照例於六月内具題核與部議展限不得逾三個月之案當屬相符理合仰懇天恩俯准照章展限俾得逐細勾稽以昭愼重謹附片陳明伏乞聖鑒訓示謹奏奉硃批着照所請該部知道欽此○○松椿片再葦蕩兩營本年六月十三日猝遇海嘯平地水深數尺全蕩成災而右營情形爲尤重奴才當卽派員分投查勘酌量撫卹惟右營條海堰自光緒七年興築以後迄今十有餘年殘缺不堪必須大加修理向有四百十三丈工叚迎風犯浪卽尋常潮汐亦復直祗堰根剥蝕最甚若僅照舊堰塡補恐難堅固持久擬於該處添築裏堰一道與舊堰一律配平方足以資抵禦且來春靑黄不接之時兵民困苦正可以工代賑據該管守備金殿華造具估册禀由淮揚海道謝元福覈轉前來除批飭赶緊興辦工竣覈實造銷外相應附片陳明伏乞聖鑒訓示謹奏奉硃批該部知道欽此○○劉坤一片再淮鹺釐課以湖北爲大宗全在地方印委各員認眞疏銷方足以裕國課而濟餉需歴經臣曁前署督臣張之洞將疏銷出力之麻城縣知縣張集慶黄安縣知縣陶大夏黄安分銷委員江西候補知縣朱綬生等先後奏請奬叙均經欽奉硃批着照所請吏部知道欽此咨行欽遵在案兹查武大分局委員江蘇候補通判趙延珍異常勤奮實爲分銷中不可多得之員該處濵臨大江每有輪鈎夾板等船夾帶浙岱各私任意灑售該局自同治七年開設後最暢之年銷數亦祗四萬數千引若銷至五萬引以外者二十餘年僅見兩次趙延珍於光緒六年接辦該局事務十八年分銷鹽至五萬八百餘引二十一年分銷鹽至四萬四百餘引該員一手經理兩次異常暢銷其功效尤爲昭著核與朱綬生奏准請奬之案事同一律又湖北漢陽府屬沔陽州之新堤地方與川省邊地接壞向爲川鹽入楚要隘水陸交匯四通八達到處浸灌淮銷素稱疲滯歴年數總不過四千數百引至五千引爲率光緒二十一年正月間江蘇試用府經歴金其相調辦該局事務聨　署沔陽州事湖北補用知縣何葆修實力購求招商領運併於沔陽州城及張家溝兩處添設子店各鄉鎭集亦令紳士分領淮引銷售用杜川鹽侵佔來路淮銷甚爲暢旺沔陽州無閏之年額銷三千九百引有閏之年額銷四千三百引今查該分局上年銷鹽至七千餘引連同沔陽城張家溝兩處子店上年共銷鹽至一萬六百引實屬籌銷得力按照額銷引數幾多一倍有餘實爲開設該分局以來所未有良由何葆修實心整傾金其相認眞疏銷著有成效若不援案併請給奬無以昭激勸而勵有功據署湖北武昌鹽法道朱其煊辦理湖北督銷局江蘇候補道志鈞詳請具奏前來合無仰懇天恩俯准將現辦武大分局委員江蘇試用通判趙延珍俟補缺後以知州仍留原省補用湖北補用知府現辦新隄分局委員江蘇試用府經歴金其相俟補缺後以知縣仍留原省補用以示鼓勵出自鴻施謹會同湖廣督臣張之洞湖北撫臣譚繼泃附片具陳伏乞聖鑒訓示謹奏奉原批吏部議奏欽此○○張之洞片再承准軍機大臣字寄光緒二十二年八月初九日奉上諭戸部奏籌撥甘肅新餉開單呈覧一摺甘肅關内外各軍餉銀關繋緊要經該部將光緒二十三年新餉查照上届所撥銀數於各省關指撥著洝單開數目于本年十二月底赶解三成至來年四月底止再解三成其餘四成統限九月底止埽數解淸等因欽此淸單内開指撥湖北省銀三十三萬兩當經恭錄轉飭欽遵辦理兹據湖北布政使王之春會同善後局司道詳稱鄂省本年鹽釐貨釐收數極形减絀第甘餉爲關内外各軍餉糈所關何敢稍事延誤兹於無可設法之中免力籌撥湊成銀十萬兩於十二月十六日發交漢鎭天成恒恊同慶兩商號分别匯解赴甘肅藩車交收作爲預解光緒二十三年第三批甘肅新餉等情詳請奏咨前來臣覆核無異除分咨外理合會同湖北巡撫臣譚繼洵附片具陳伏乞聖鑒謹奏奉硃批戸部知道欽此○○陳寶箴片再湖南糧儲道但湘良前田已革候補知縣張銘京控一案經兼護湖廣總督臣譚繼洵請旨飭將該道暫行解任調鄂備質在案現准湖廣總督臣張之洞親提訊明核擬具奏所有本任湖南糧儲道但湘良應卽飭回本任該道現已回省除檄飭遵照回任外理合會同湖廣總督臣張之洞附片具陳伏乞聖鑒謹奏奉硃批知道了欽此○○頭品頂戴雲貴總督奴才崧蕃跪奏爲揀員借補守備員缺以實營伍恭摺仰祈聖鑒事竊雲南中營守備王河淸於光緒二十二年十月十八日在開化府城病故業經另疏題報在案所遺開化鎭中營守備員缺按照部章係題補第八輪第二缺應用儘先人員查奏定章程大銜借補小缺應歸儘先玫補用奴才查有儘先補用都司墵瘨城守營右哨都司把總孫殿魁差操勤奮任事可靠堪以借補核與限制亦屬相符隂將該員簡明履歴咨部查照外合無仰懇天恩俯念員缺緊要准以孫殿魁借補雲南開化鎭中營守備實於營伍地方兩有裨　如蒙俞允俟接准部覆卽行給咨送部引見以符定制某所遺雲南城守營右哨都司把總弁缺容再另行揀弁拔補所有揀弁借　守備員缺緣由謹會同雲南巡撫臣葉槐森署雲南提督臣蔡標恭摺具陳伏乞皇上聖鑒敕部核覆施行謹奏奉硃批兵部議奏欽此○○依克唐阿片再此次多收捐項總由派往各員實力稽徵所致亦深賴府尹松林和衷共濟隨時戒飭各地方官不稍掣肘故能相與有成獨是地方入欵本止此數卽如東邊税項平日道　州縣取盈餘以充私囊而一切無名耗費皆待取資一日激發天良悉索以供國用將來各該署之辦公竭蹶自不待言在淸潔自好者或可以儉養亷然遇有地方通融事之事巳難施展儻或視官爲傳舍利數藉口於公費不足　詄求上官取資於屬僚苛歛於百姓陋規私取百弊叢生此大可慮也奴才現以細加體察何署最爲疲難何署尙可敷衍分别懮劣酌定津貼數目奏明辦理謹先附片具　伏乞聖鑒謹奏奉硃批戸部知道欽此 
 
 

Page 16

 
 
[光緒二十三年二月初四日京報全錄]  
　　宮門抄○步軍統領榮奏緝獲交拿人犯請旨交刑部審辦指○將軍裕奏報銷洋税錢粮摺○○浙撫廖奏解籌備餉需銀兩摺○將軍恩奏報銷缺曠銀兩片○粤督譚奏叅庸劣武員摺○二月初四日工部鴻臚寺正白旗値日吏部引見八十一名○莊王假滿請安○出使大臣張蔭但謝恩○召見軍機溥良張蔭恒○奴才榮祿等謹奏爲緝獲交拿人犯請旨交刑部審辦恭摺仰祈聖鑒事光緒二十二年十一　　　　　　　　大臣字寄奉上諭倉塲衙門奏匪徒窩贓逞兇請飭嚴拿等語所有著名匪徒小黄等七名卽著步軍統領衙門按照單開姓名住址嚴密緝拿務獲送交刑部審辦毋任漏網原單著抄給閲看將此諭令知之欽此遵旨寄信前來奴才等欽遵之下當卽飭派左營遊撃王漢池嚴密查拿務獲旋據禀稱督率守備秦增齡等帶同弁兵將奉旨交拿人犯李二狗兒楊鈕子甘升兒楊西兒鍾文小謝等六名先後拿獲到營當經奴才等於二十三日恭摺先行奏聞並飭將在逃之小黄一犯嚴密查拿在案嗣據該營叅將王長蔭等督率千總石永椿會同該倉花戸金楫量復在朝陽門外等處將夥犯大彭卽彭如培曁應訊之馬成兒金四卽金六四等三名續獲起獲老米等物一併解送到案奴才等督飭司員詳加審訊據李二狗兒卽瞎李五兒供係大興縣回民前曾因案刺面擬軍後潛逃來京於上年九月二十六日夜與楊鈕子楊酉兒大彭分持口袋等物由太平倉二道門地方跳墻進倉入厫偷得老米四小口袋又於十月初六日夜伊等四人分持口袋等物由太平倉龍門傍地方跳墻進倉入厫偷老米二小口袋又於十一月十二日夜與楊酉兒大彭分持口袋等物仍由太平倉二道門地方跳墻進倉入厫偷得老米三小口袋以上所得老米俵分賣錢花用又於十二月初八日夜與楊鈕子楊酉兒分持口袋等物行至中途適遇素識小黄同著不知姓名四人携拿洋槍亦往太平倉偷米伊與楊鈕子楊酉兒先後仍由二道倉門地方跳牆進倉入厫偷得老米三小口袋彼時小黄等均進倉内經看倉人查知小黄卽施放洋槍與看倉人爭鬥伊等携贓逃走俵分不料被官人將伊等拿獲連起獲老米等物一併解案不知小黄等逃往何處楊鈕子供係大興縣回民與李二狗兒等結夥潛進太平倉偷竊米石三次得贓分用屬實甘升兒供係大興縣回民上年九月間濳進太平倉欲行偷竊被看倉人追捕逃逸現經拿獲楊酉兒供係大興縣回民與李二狗兒等結夥潛進太平倉偷竊米石四次得贓分用屬實鍾文供係大興縣回民另案與小黄崔六五兒嚴三常九兒分持洋槍器械濳進太平倉偷竊米石三次得贓分用小黄並施放洋槍與看倉人爭鬭屬實小謝卽謝二供係大興縣人前因案刺面擬徒後潛逃來京現　拿獲大彭卽彭如培供係正紅旂漢軍領催與李二狥兒等結夥潛進太平倉偷竊米石三次得贓分用屬實馬成兒供係大興縣人上年八九月間陸續偷過老米現經拿獲金四卽金六四供係大興縣回民前曾因案擬徒後濳逃來京現經拿獲各等供查李二狗兒原係因案剌面擬軍之犯贍敢潛逃來京與楊鈕子楊酉兒大彭疉次結夥入倉儲重地偷竊米石實屬藐視刑章愍不畏法鍾文供認另案疉次偷竊米石屬實亦屬同惡相濟小謝金四亦係因案剌字擬徒之犯與甘升兒馬成兒所供各情諸多避就至原奏所稱槍斃壯夫一節該犯等僉供係在逃之小黄放槍爭鬭顯係任意狡展亟應一併嚴切訊究除未獲之小黄等犯仍飭嚴緝務獲勿任漏　外相應請旨將李二狗兒卽瞎李五兒楊鈕子甘升兒楊酉兒鍾文小謝卽謝二大彭卽彭如培馬成兒金四卽金六四等九名交　部審明辦理爲此謹奏奉旨另有旨欽此○○頭品頂戴尙書銜革職留任福州將軍奴才裕祿跪奏爲循例奏銷洋税錢糧謹將四結期内收支各項銀兩核明税數彚繕淸單恭摺仰祈聖鑒事竊照各海關徵收洋税案經總理各國事務衙門會同戸部奏定章程改題爲奏停用親塡等簿行令各關將收支數目按結奏報一次扣足四結專摺奏銷毋庸按照關期題銷以淸界劃等因所有閩海關福州厦門二口按結收支各項洋税數目均已扣足四結奏銷至一百四十結止兹查一百四十一四十二兩結前兼署將軍邊寶泉任内經收各税銀兩仍係按照各前任將軍隨收隨解將各項應解之欵分别緩急酌量辦理未能遵照結章按欵分報奴才本年三月抵任後疉奉部咨行令洋税仍分出四六成並將藥釐另案奏報等因逐將一百四十三四十四兩結遵照部咨仍按結章分欵奏報現經扣足四結循例核辦奏銷自應統將四結收支銀兩分别六成四成按欵列單開報以淸眉目計自一百四十一淸起至一百四十四結止據福州厦門二口册報徵收洋商貨税茶税墩鈔米税子口税招商局税洋藥税共銀一百七十八萬五千二十兩二錢七分七釐内除支解京恊各餉及循案給發號南匯費火耗等項撥還俄法英德借欵曁支給税務司辛俸經費銀號工伙閩海衙門並福州厦門二口員弁書役薪工雜費各等欵統共開除銀一百八十九萬一千八百九十六兩九錢九分陸毫八絲一忽外實在六成洋税不數支解銀十一萬七千七百二十兩五錢三厘二毫八絲一忽此項不敷銀兩係在第一百四十五結續徵之銀先行提湊撥用請歸次結開報四成洋税除支解外存銀一萬八百四十三兩七錢八分九釐六毫應請歸次結辦理又洋關另欵收支洋藥厘金計自一百四十一結起至一百四十四結止據福州厦門二口册報共徵銀五十三萬六千四百八十六兩九錢七分内除支給税務司經費曁提撥歸還洋欵並支角福建税厘局熱河經費各等欵統共開除銀五十六萬六千兩實在另欵徵收洋樂厘金項下不敷支解銀二萬九千五百十三兩三分亦係在於一百四十五結續徵銀内先行提湊撥用請歸次結開報除將四結收支各欵分晣備造總散淸册咨送戸部戸科查核並分咨總理各國事務衙門南洋大臣查照外理合具摺奏銷敬繕淸單恭呈御覽伏乞皇上聖鑒謹奏奉硃批該衙門知道單併發欽此○○頭品頂戴浙江巡撫臣廖壽豐跪爲委解本年第六批籌備餉需銀兩恭摺仰祈聖鑒事竊承准軍機大臣字寄光緒二十一年十月二十八日奉上諭戸部奏豫撥籌備餉需一摺據稱丙申年籌備餉需共指撥銀二百萬兩請飭依限報解等語此項餉銀關繋緊要著該將軍督撫監督等按照指撥銀數於來年四月前银到一半十月内全數解淸等因欽此計單開内申年籌備餉需指撥浙江銀四十萬兩業已解至五批銀二十五萬兩奏咨在案兹據署布政使聶緝槼詳稱在於厘捐項下動支銀五萬兩委候補知縣李應鈺管解至滬航海運津解京赴部投納作爲浙江省籌解光緒二十二年第六批籌備餉需之欵等情詳請奏咨前來臣復覈無異除查照撥護外理合恭摺具陳伏乞皇上聖鑒謹奏奉硃批戸部知道欽此○○恩澤等片再查前經大臣定安咨齊字營　管繳存缺曠截至光緒二十一年五月底止賸存二兩平銀六百二十五兩六錢五分二厘九毫三絲七忽八微新收閏五月内繳到缺曠二兩平銀一十八兩一錢九分九厘九毫五絲七忽計管收共二兩平銀六百四十三兩八錢五分二厘八毫九絲四忽八微内開除稽察處雜費技勇敎習官醫及病故兵丹實卹等項二兩平銀三百四十九兩實在剩存二兩平銀三百九十五兩八錢五分二厘八毫九絲四忽八微如數存庫現據經理該軍餉項委員劉芳逐欵開具淸單呈請附案報銷前來奴才等覆核無異除繕單咨部核銷外謹附片陳明伏乞聖鑒飭部核銷施行謹奏奉硃批該部知道欽此○○太子少保頭品頂戴兩廣總督臣譚鍾麟跪奏爲特叅庸劣武弁請旨革職以肅戎行恭摺仰祈聖鑒事竊查廣東廣西各屬武弁經臣屢飭總兵副將叅遊等互相考察按季密報一次廣西寫遠耳目難周其有關係緊要者就近禀知撫臣察核會銜撤叅茲查有碣石鎭右营都司黄炳麟秋問土匪曾乃灶聚黨肆劫距該汛地不二里許該都司並未拿獲一匪亦無一字禀報實屬昏瞶糊塗高州東山營守備梁春兩耳重聽營政不講雷州營千總劉萬昌防務不力聲名平常增城營右營外委潘兆平年老多病難期振作相應诅旨　都司黄炳麟守備梁春千總劉萬昌外委潘兆平均卽革職以肅戎　所有叅革武弁緣由謹繕摺具陳伏乞皇上聖鑒訓示謹奏奉硃批著照所請兵部知道欽此 
 
