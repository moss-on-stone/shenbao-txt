# 1892 - 45 - 4906762

 

Page 1

 
 
[論宜化導愚民以固邦交]  
　　中國自與泰西各邦通商立約以來聘問相通星軺西邁絡繹不絶中外之交自此益固克敦輯睦共享綏和甚善舉也顧往時民教相涉時有齟齬經官懲辦立時安靖乃自去年閙教之案層見疉出雖經當事者盡法嚴懲而遍張揭帖妄造謗書各處傳送仍未止息實爲四五十年來所未有當軸者以爲此等作爲較之焚燬教堂窘逐教士似或有間而不知以無根之言不情之謗無端加以汚衊則西人不任受也無論不能止遏西人之傳教適足以激西人之怒耳彼自以爲出自衆人之公非由一已之私方謂義正詞嚴理足氣張足以衛聖道足以愛中國不知所行若此非以愛中國正以禍中國不能爲西人患適足爲中國患於西人之教無損分毫而終將費當軸者之調停排解彼亦　西人之來中國通商傳教孰許之我皇上許之也如一旦以小民横亘其間不許通商不許傳教是違朝廷之命情同悖逆况平揭帖謗書律有明條在西國以爲犯罪在中國亦以爲干法其人旣懷忠君愛國之心何事不可爲而必陷罪觸法身惟禁網乎其愚誠不可及也夫天下之事惟先盡其在我聖賢之理必本身以作則苟其於鄉黨隣里之中讀法懸書延經明行修之士日爲教導與父言慈與子言孝與兄言友與弟言恭朔望則宣講聖諭廣訓以涵儒而教養之俾其忠孝節義之心油然以生將見善氣迎人和風翔洽中外宴然相安於無事豈不美哉子輿氏嘗云教亦多術矣如論其理則一而已矣各教不同而其勸人爲善則無不同也西極之國有化人來先見於列子論者謂東方有聖人焉此心同此理同也西方有聖人焉此心同此理同也東與西俱在上天覆冐之下苟其理悖乎人心何以能傳之永久行之廣遠天生烝民作之君作之師君也者所以鎭撫萬民者也師也者所以訓導衆庶者也有政治爲之督率有教化爲之綱維惟中國則政與教合西國則政與教分盈天地間其所爲教者不可勝數而數千年來有盛有衰有興有廢皆迭爲消長惟眞者乃能歴世久遠由天爲之非人力之所能也或有愈遏抑之愈毁滅之而其道愈光者或亦有無足繫於重輕而澌然待盡者此其中天也故中庸之言曰凡天之所覆地之所載日月所照霜露所墜舟車所至人力所通凡有血氣者莫不尊親以是言之將來地球各教必統於一其道大同此之謂一道同風前代之聖人早已燭照而劵操之事處今日要在返躬而自思耳悻悻然恃其一已識見之偏逞其一時血氣之勇以與西人爲難無當也由有識者觀之適見其自隘而自小耳且西人越數萬里而至中國務欲傳布其教意在同歸於善亦出於其心之至誠我皇上量包宇宙道溥懷柔務使與我民同涵濡於德澤之中一視同仁無區畛域我儕小民獨不當仰體皇上之心以爲心乎如是適見我中國之大如其所言合於我心則聽之或與我相背而馳則置之不論不議之列可也痛詆惡詈果何爲乎適以貽君父之憂而已我中國之例異於泰西一切政權操之自上釁啓自民咎歸於官與其他時徒費　張何如今日自安靜謐彼其意所以仇視西人者亦欲振作我民人捍衛我國家謂西人之來將不利於中國故遍播謡言妄興謗讟斥詈之不足又從而繪之圖畫欲以煽惑平民俾各人咸知西人之不是一旦衆怒難犯自必羣興攻擊如是西人入居中國必不自安此時我可從而乘機驅逐徙其跡於遠方易如反掌噫此眞未嘗統觀天下之大勢而熟察古今變通之消息者也我嘗靜觀人事默騐天心而知上古之天下由合而分後世之天下由分而合何則三百年前歐亞兩洲皆未相通我中國僅至印度而止西人之人中國亦自明季始自火輪舟車旣行創造而後乃能無遠弗届車以通同洲諸國舟以通異洲諸國今地球各處皆有西人之蹤跡矣雖在窮鄉僻島異域遐陬西人亦必遍加探覓移民往墾藉以成都成市其好事喜功如此中國地大物博方倚爲利藪之所在其肯一旦輕去之乎且通商傳教者非一國進則俱進來則俱來有利則共得有益則同沾方且日興而月盛故中西之相通彼往此來將與地球相終始豈區區人力之所能禁止乎况西人之來中國在善持之者不足爲中國損適足爲中國益今且不必以教言卽就其西法西學以觀製造格致歴算輿圖皆足探造化之微洩陰陽之秘有裨於民生日用有益於富國强兵西人咸肯悉心以教授何不可師其所長以供我所用由此觀之西人亦何負於中國哉夫國之所以興者在於上下相孚君民一志今上許之而下逆之君行之而民背之則一國之中已　相乖戾又安能擴遠大之宏模著振興之實效哉今之愚民宜有以化導之俾其曉然於心自知所爲之無益此所以治其本而塞其源也然後邦交乃永固矣是在當軸者 
[蕪市嬉春]  
　　十九日蕪湖縣署接到省中電信知新任蕪湖道楊子通觀察業已禀辭各大憲乘　川官輪啓椗東下准於二十日抵任地方文武員弁及練軍各營麕集江十鵠候憲駕旗旌飛舞頗有如火如荼之盛○安徽學憲駐節太平府每届出試必先按臨寗國府此定例也本届吳肅堂宗師諏吉月之廿二日自太郡起馬乘坐官舫由内河前進約廿四日可抵寗郡謝公亭畔多士如雲想必爭自濯磨以邀宗工賞識也○廣德州何敬甫直剌慶釗在任數載政績卓然去臘爲二豎子所困延至試燈前一夕仙逝十六日報至蕪湖道署適成觀察已屏居苫次道署公事由蕪湖縣王明府代拆代行遂札委道署發審委員吳修之大令馳往廣德州權攝篆務一面禀請省憲簡員接署○客臘蕪湖保甲總局拿獲湖北竄匪張道士一名轉解出外藉拿餘黨不料張中途脫逃經督辦袁觀察責令原解弁兵嚴密　緝務獲究辦否則將治以疏縱之罪該弁兵自奉嚴諭愧奮異常千里跋涉幾於靡計不施元宵後果於漢皋得其蹤跡突起擒之於十九日由太古鄱揚輪船押解來蕪袁觀察遂寛其旣往之愆共相慶幸旋奉諭將該犯發交蕪湖縣釘鐐收禁想須加等治罪矣○去臘廬江縣揚訒菴大令乘輪赴省道經蕪湖失竊物件嚴密搜查又將查輪勇丁帶省懲辦一切情形疉誌報章所有竊物眞賊大除夕由蕪湖保甲督辦袁觀察派兵拿獲一名解省辦理本月十二日又經線勇續獲四名解回研鞫雖係胠篋之流然非此案正犯迨十九日在鎭江某處拘獲頭目楊姓押解來蕪由縣局會同研鞫此案乃原原本本和盤托出據供在長江各輪船行竊有年楊大令之皮箱竊得後已與夥犯俵分使用又供出去臘安省候補道錢曉嵐觀察在船失去皮衣一包亦係小的所竊惟贓物已經消罄僅剩質票數紙當堂呈出問官飭令釘鐐收禁不日解省懲辦此案未閱二旬已將匪犯悉數拘獲苟非袁觀察激勵有方何能如此又此案第一次緝獲賊黨二名 
 
 

Page 2

 
 
其一忽於新正初四日逸去袁觀察以局員某君於此　要犯未能悉心看守咎實難辭立卽撤差並詳省憲摘去頂戴勒令將此犯緝獲方准抵銷所遺之差遴委傅君樨亭接辦業已進局視事矣○查輪委員揚　之少尹因勇丁在輪船阻撓肇釁被省憲所知發交中軍看管至今未釋所有查輪差使經督辦袁觀察另委查划船委員宋蘭生少尹接辦遞遺划船差使委候補縣丞濮和亭二尹接辦○准北牙厘總局潘作卿觀察汝杰赴省賀歲十九日道出鳩江拜會各寅僚並唁成觀察丁艱之戚小駐襜帷卽當乘輪進省○去冬雨雪稀少三農盼望良殷新正初五初九日略見雪花飛舞屋角墻陰並未堆銀砌玉十六日晨起又見滕六稅駕隨風飄拂僅如輕薄楊花霏微數點十九日黄昏後始大雪紛飛百萬玉龍長天鏖戰敗鱗棄甲偏地縱横約積寸許始止○新正以來賭風大熾長街短巷到處賭檯林立牧豬奴逐隊携羣相將入局始則興高采烈繼則棄中去盔苟逃之不速必被追奔逐北横加撻楚頭破血淋緣此等賭臺類皆靑皮擺設苟不如其意之所欲彼必施以毒手元宵節届憲諭禁止賭博若輩始不敢明目張膽惟衣冠敗類供養名花終歲以賭爲生者際此韶景方新益復宏開壇坫　妓列於前俊僕伺於後高燒絳燭徹夜喧闐其設計也愈毒其害人也愈甚賢有司厲禁雖懸終無奈此奸蠧何也○本任太平府王子範太守捧檄回任於十六日接篆兹奉撫憲沈中丞札調進省訊鞫要案聞係去年廬江縣詳省某案該令指爲臬署書吏受賄輕縱故特委太守訊鞫以便澈底根究云 
[告示照録]  
　　欽加三品銜賞戴花翎江西九江府正堂加五級隨帶加六級紀録二十次崇爲出示諭禁事照得持齋茹素本無補夫躬修而立會傳徒殊有干於例禁上年秋間沿江各省因哥老會蠢動經先後拿獲會首要匪多名訊明悉予正法懲辦不爲不嚴凡被誘從者觸目驚心自必咸知儆畏痛加改悔但該會黨羽甚多根株未能盡絶嗣泰州查獲周錦春一犯據供蘇浙及江省廣信府等處又有倡立瑶池會名目糾人入會供佛吃齋并刊刻悖逆經本授人持誦禀奉制憲咨飭訪拿業經本府分行所屬各縣查明境内現在尚無習染前項邪說及入會吃齋情事由府彚核禀覆在案惟各匪類設會聚黨無非煽惑人心自爲歛費起見而無知愚民被其勾誘卽已身罹法網情殊可憫因思潯郡五方雜處爲長江入省門户該會匪等行蹤詭秘來往靡常自應嚴行查禁以期戢匪安良本府嫉惡如仇愛民若子於改過自新者固不繩其已往之罪而未經染犯者更切諄諄誥誡之懷除督率各縣及保甲委紳隨時密訪查拿匪首究辦外合亟出示諭禁爲此示仰闔郡諸色人等知悉爾等須知誦佛吃齋非人生所宜務聽糾入會尤國法所不容在爾士農工商各有恒業均當勤愼經營卽該無藝游民亦宜安守本分圖謀生理愼勿聽信匪徒串引私入各項邪會結黨妄爲或授受不法經卷禮佛茹素自示之後倘敢故違一經訪聞或被告發定卽拘案嚴辦决不稍寛其父兄牌甲人等例有禁約稽查之責如或知情徇隱并予究懲不貸本府言出法隨爾等切勿以身嘗試致貽後悔各宜凛遵毋違特示光緒十八年正月初十日 
[罪魁梟首]  
　　去臘蕪湖當道拿獲閙教罪魁高子淸一犯詳經大憲批飭立予正法適舉履端伊始未及梟斬兹悉此犯已於本月十七日由蕪湖縣王明府會同城守營張守戎傳齊營兵曁護堂小隊會集縣署鐘鳴十下將該犯提出當堂綑　押赴北門外校塲一聲喊起頭已飛墮旋由劊子手提向長街馳至江洋碼頭懸竿示衆至夥犯田潤年前云概子駢誅今不其然想是傳聞之誤也 
[武生作亂]  
　　廣東新寗縣武生甄某平日倚勢横行武　鄉曲前數年因犯刼殺重案被官懸賞購緝甄遂逃往外洋業經數載客秋潜回鄉里官憲聞之飭差往緝甄自知情罪重大恐高天厚地無以容岙鋌而走險糾集匪黨數百人盤踞 
旗分紅白二色紅色旗書减賦濟忿字白色旗書盡招英雄字附近匪徒聞風響應煽惑日衆旬日之内已招集二 
勒索鄉人驚擾異常紛紛遷徙新寗縣憲自忖兵差薄弱恐不足挫其兇鋒飛文至省請兵助剿省中大憲得信後立撥營兵馳往剿辦想小醜跳梁不難指日蕩平也 
[袁江雜録]  
　　初九日雨雪約厚二寸許田疇沾足二麥可慶豐收茅檐蔀屋中人無不欣然色喜天氣亦覺寒冷寒暑針降至三十餘度至十三日始漸升起○遠香戲園添有安瀾名角其勢陡振元旦遂移入安瀾舍宇復添名角數人增價如前生意格外興旺遂改園名菱福○雪後積玉堆銀徧地皆是經湘軍營官撥派莊士荷鍾從事街市因而潔淨行人頌德不置○斗姥宫七星橋業已修竣住持羽士因建牌樓於橋　植以垂楊畫意詩情引人入勝裙釵紛來香火大盛○公濟典現又拆股創議另設一典已就公濟儲貨之地佈置一切擇日開張矣 
[重申禁令]  
　　南昌縣汪芍卿明府愛民如子而尤以保護教堂爲務去夏長江一帶教案疉出明府初回本任立卽嚴飭地保及糾耆人等不得輕信謡言妄滋事端迨撫州進賢亦出教案而南昌之謝埠又爲謡言煽惑聚衆滋事明府星夜馳往嚴拿懲辦估價賠償復飭各鄉地保紳耆約束保護由是民教相安如故今履端伊始乘令宣猷遂又諄諄然出示誥誡其言曰各國教士在中國傳教載諸條約奉旨准行凡爾百姓入教與否原聽自便並不相强自宜仰體朝廷柔遠之懷務各相安前因謝埠等處有等好事之徒造言煽惑以致無知愚民輕信浮詞聚衆滋閙當經會營選差兵役嚴拿懲辦並飭一律估價賠償曁奉督撫憲頒示曉諭迭經出示並諭飭各鄉紳耆嚴行約束保護各在案第恐日久玩生復萌故態合再重申禁令剴切曉示爲此示仰合邑軍民人等一體知悉爾等須知天主教乃勸人爲善之意是以條約議載准其在中國傳教民教自應共敦和輯毋得稍存畛域輕信浮言造謡煽惑各懷疑忌無端生事設有因事齟齬亦宜隨時據實禀官聽候查辦更不得動輙肆行滋閙致罹法網後悔莫及本縣愛民如子故不厭詳愼一再誥誡自示之後咸宜恪遵條約永敦和好和再互相猜疑造謡滋事甚或匿名揭　任意肆謗一經查覺定卽嚴拿究懲不貸其各懍遵毋違特示 
[貿易盈虧]  
　　江右土産運銷外省者以茶葉爲大宗木次之夏布紙張又次之餘則等諸自檜以下上年業茶葉者虧折甚大夏布紙張亦然惟販木頗獲厚利大抵茶葉全賴洋商購買上年教案迭出洋商觀望不前遂致銷揚愈滯夏布則以竹布洋布通行民間其利不免漸爲所奪紙張則爲機器製造之紙所奪木則各處出貨不加多而宫室之美土木之興徧天下日新月盛宜販運者之利市三倍也 
[皖中雜紀]  
　　戴子煇太史由潤州珂里乘招商局江裕輪船於十二日三更後行抵皖省次晨登岸小住聨仙蘅太守署中聞太史與太守同年舊雨當此宦海相逢班荆道故當有一番情語也並聞太史此來係皖撫沈仲帥聘入幕府課其長公子云○本任皖南鎭史念修軍門現奉兩江督憲劉峴帥調至金陵另有差委所遺之缺檄委管帶安徽撫標練軍前營徐叔平副戎士衡署理省中文武各員聞信後均至副戎處道賀車馬絡繹於途○委辦安慶製造局洪玉書軍門現奉撫憲沈仲帥另行差委所遺製造局差札委前帶安瀾小火輪李敬堂都戎接辦都戎奉札後詣撫轅謝委卽當擇吉視事○調署懷寧縣准補渦陽縣張汝南明府源溱於十五日行抵省垣卽赴各衙門禀安謝委小住湖北會館不日辭歸南陵交卸篆務再行擇吉履新○委辦荻港厘務祺子麟太守厚乘坐官舫於十六日抵省謁見大憲叩賀新禧小住一二日卽當回局供職 
[句麗採風]  
　　去年十二月初一日有華商持銀票一紙往日本商鋪取銀該鋪掯而不付反將此票扣留聲言此票並非本鋪所出兩　爭執究不知孰是孰非也○初二日爲西歴元旦日本商民均於門首徧插松枝至夜間結彩懸燈光明如晝有領事衙門兵丁十餘名與小兒四十餘人皆穿軍衣共挽彩車四五輛車内明燈纓絡光芒射人又有苦力人等抬水龍一架到處噴救濺玉跳珠宛似廬山瀑布且放鞭爆以助　 
 
 

Page 3

 
 
勢觀者踵接於途○去年十一月杪大雨連朝其時漢江已結薄冰旋被雨水冲化往年冬令往來車馬履冰而行今則臨流悵望幾歎欲渡無梁矣○十一月杪有前任領事之李君因公來鮮商民人等皆欣然有喜色以爲將復任朝鮮領事也按特未知果如所望否耳○有中國巡捕遨遊娼寮　入朝鮮主事府内被主事拿獲片送中國領事府懲辦卽行斥革以懲其鹵莽之咎○王京盜賊充斥甲於他處去冬經巡捕拿獲明火執仗者七八名盡行斬首閱一二日復獲賭徒十七名朝鮮有韓將軍者嫉惡如讐欲將賭徒致之大辟王以罪不至死擬以軍罪若輩始得保全首領○嘉平十九日爲中國封印吉期領事府循例將戳記封固商紳人等俱至署中道賀○節届年關旅居鮮地華人所需年物皆由中國購去客臘輪船來往稀少以致諸物短絀惟積存貨物之家頗獲厚利○嘉平十九日英國欽差自王京至仁川旋乘日本輪船至釜山回上海○國王與正府下令禁止民間不得將京内房屋地畆售與他國人此次令出維行如有犯者定當處以大辟 
[法良意美]  
　　每逢歲首無論居家鋪户所有零用以及流水等帳簿莫不除舊更新其有關緊要者尚可束之高閣以備存查否則卽隨手抛棄婦女無知往往用以夾藏花樣鞋片等物其褻孰甚　城善士徐君深知此弊而苦於無從禁止今歲思得一法特倩繪事名手精繪二十四孝等圖不用字跡附以花鳥亭泉各景鬚眉人物皆各栩栩如生約數十頁預期刊印若干本紙張潔白裝釘精工飭人分往大街小巷挨户詢問凡有舊帳簿以及書房小孩冩過仿影令其尋出每本易給畫圖一本一時蓬窗繡户壓線之儔無不欣然樂從連日已換回不少現將所餘畫圖若干本送存北河下棲流所中凡有未及周知者自行前往換取噫徐君此舉非徒惜字且寓勸孝之方誠哉法良意美按殘書字本夾藏花樣此風到處皆有倘有好行其德者以石印法仿而行之則更當價省功倍而於文字人心實裨益匪淺爰泚筆誌之以資觀感云 
[粤東官報]  
　　新授廣西右江道崔國榜禀辭赴任督標中營都司陳玉祥奉委往南番　縣查勘基圍補用府陳望曾奉委總辦後瀝厘廠差錢局坐辦委員候補府熊方栢吳景萱俱禀知修理機器工竣候補縣周經魁奉委補抽厘廠帮辦差補用鹽大使師恒祐由新安徵解漏餉回銷差試用巡檢姚綬奉委白沙厘廠辦事試用縣丞侯名揚由京領憑到省候補通判張光裕奉撫院飭知給予州縣繁缺一次候補縣陳慶箎督修粤秀書院工竣銷差候補縣李家焯奉督憲委騐收水陸師學堂砌造機器地基各項工程補用縣丞葛朝模奉臬司委查老城三叚保甲儘先千總鄧吉輝奉委帮辦海珠緝捕補用縣丞朱國華奉委解軍餉往瓊州 
[滬江宦轍]  
　　兩江營務處曾觀察廣照由金陵乘舟赴蘇公幹旋用小火輪拖帶來申於昨日亭午時抵埠舟泊滬北觀音閣碼頭本邑道營廳縣以及文武印委各員均往江干迎接俄而觀察乘坐緑呢大轎在天后宫側星使行轅暫駐行旌○靑浦縣錢大令因有公務於前日乘坐官舫來申舟泊觀音閣碼頭昨午乘輿入城至松滬厘捐總局謁見總錢君硯觀察旋至上海縣署拜會袁海觀大令晤　良久興辭而出 
[東艦來華]  
　　日本遣葛城武藏二兵艦來華游歴前日行抵申江船中將校士官多有登岸游覽者聞小泊二三日卽須開赴閩中有見者謂二艦皆樸屬堅牢碩大無匹横行渤澥頗壯軍容云 
[學生就道]  
　　兩湖總督張香帥精究西學欲選學生出洋肄業因委上海兪姓帶領幼童十名於昨日十一點二刻時附搭法國公司某輪船鼓浪出赴駐紥美日秘等國星使行轅肄業 
[滬濱瑣誌]  
　　南市裏竹行弄同益烟間係施姓所開生意頗形興旺前晚十點鐘時十六鋪南局委員鍾偉臣二尹巡查過此見該烟間尚未歇燈人聲嘈雜二尹卽飭局勇入内吊取門牌帶回局中聽候押閉○昨日黎明時本埠大東門外鹹瓜街東首某參行門前倒斃一人年約三十左右身穿衣服均不齊整其頭顱横擱在某店木檻上自晨至午無人顧問十六鋪地甲聞信旋卽往查有無親屬再行核辦○浦東人某甲昨晨渡浦來申携有白布數疋入城求售得洋四元　至邑廟某茶肆啜茗將洋銀置放檯上出外搜溺回洋銀已不知去向甲向茶博士查問則以不知對甲不覺放聲大哭垂頭喪氣而返○蘇人某甲家住滬城守備衙門西首前晚九點鐘時自外歸家行至薛家浜地方後面突來一匪將甲所持燈籠踢翻順手將頭上縀邊紅呢風帽攫去飛步逃逸中並不窮追悵悵而返 
[移解首級]  
　　搶刼周邱合記之盜犯王鈺科畢元章劉德勝謝玉德張得生等在蘇正法將首級押解來申已見昨報昨晨上海縣袁大令飭差將各首級解往引翔港地方懸竿示衆 
[英界公堂瑣案]  
　　某船主麥葛利訴稱爲家中畜有小犬某日與妻携之出遊無端被施志淼持刃割傷犬足如一月内不能醫痊務須責令賠償施供稱小的係寧波人在治下當蔑匠洋狗向小的亂吠小的順手用劈竹刀抵禦致傷犬足如欲賠償力有未逮宋二尹發交捕房管押三禮拜○包探唐寳榮禀稱西人勿林奪處細崽瞿榮榮竊取縐紗一疋經小的查獲原贓解送至案勿林奪訴稱瞿竊取縐紗人贓已獲然以前時時失物務請重懲伊尚存半月辛工仍可給領瞿供稱小的係上海人因有急需竊取縐紗押得洋銀七元二角尚存辛工歸償竹本可也質鋪夥某甲呈票請追質本宋二尹謂瞿行竊有贓發捕房管押一月期滿笞責一百板贓給勿林奪領去所有半月工貲繳存捕房折償質本○包探唐寳榮禀稱小的查獲賊犯李錦生起到花瓶知照失主陳良富聲言尚少銅燭臺無從查弔今特送案請追陳訴稱家中被李撬門而入竊去花瓶燭臺旣由包探查到花瓶尚少燭臺亦請追比李供稱小的係寧波人祗竊花瓶並無燭臺等物初次犯竊尚乞施恩宋二尹判令管押五日贓給失主領去燭臺無憑不究○吳茂堂訴稱小的在治下挑賣山芋被張阿寳攫去錢二百文由某號捕追獲人贓投案請領張供稱小的係寳山縣人流落此間無奈犯竊宋二尹判笞責五十板錢給吳領去○江阿春訴稱小的在西人派燭毛登處執役丁和子來家行竊報捕拘拿送案丁供稱小的係江北人不敢行竊宋二尹飭交捕房帶回俟派燭毛登投案質訊核辦○一百七十九號華捕禀稱李德豐在招商局海定輪船當小工竊取鐵塊經小的拿獲人贓送案李供稱小的係江北人以後不敢犯竊矣宋二尹判令管押十日贓給還失主○某號華捕見江北女子劉巧林沿途啼哭向之盤問知因失落銀耳墜被翁姑所責打逃逸出外因帶至捕房移送公廨宋二尹訊供之下巧林供稱家在江北年十六歲現在胡德生家爲童養媳因失耳環懼責奔出二尹飭暫寄棲流女所待翁姑來案具領○三百八十七號華捕禀稱東洋車夫蔡雙全停車碍路小的向之驅逐竟被毆傷蔡供稱小的係江北人以後不敢如此矣宋二尹判令管押三禮拜○揚州人韓元林訴稱小的在軋花局當工頭局中總辦定章作工之處由兩小工分日夜輪班給有經摺爲憑陳林桂原在隆茂行工作强欲入内做工小的阻之卽被毆傷是以報捕拘案現在陳所持經摺係在他處借來已由司事查得姓名不符陰圖朦混陳供稱小的亦揚州人向在軋花局當小工照出花之數給工錢給有經摺韓覇不許小的工作故與忿爭今將工摺呈閱宋二尹騐得韓身上受傷明係陳逞兇滋擾著枷號十日發軋花局門前示衆 
[法界公堂瑣案]  
　　修表轇轕已載報章昨晨據别發洋行細崽祝　煩偕陳阿東投案訴稱新買對時表一枚計洋銀十元因時刻不準倩開鐘表鋪之半顚僧修理言明修費一元六角届期持洋向取半顚僧竟圖將表吞没反稱並無囑修之事無奈扭僧來案請追朱明府誥問之餘半顚僧供稱僧人向在北京原籍出家法名子鍾現在滬上帶髮修行善觀氣色另開鐘表店以博蠅頭倘有人囑修鐘表店中必出付收條待修好憑條取物祝於本月十八日下午四點二刻來店取表僧人查檢簿上並無此物樣且不見本店收條顯係朦騙當卽逐出户外至晚十一點 
 
 

Page 4

 
 
鐘時祝滿面酒容邀無賴多人來店尋仇僧人見勢不佳出外呼捕祝等始逃去明府謂出家人應守淸規爾竟不僧不道藉相士之名招摇撞騙眞是賊秃本干究辦尚何呶呶爲半顚僧一再叩求聲稱祝實未將表囑修務求察究明府轉問之祝訴稱小的有對時表一枚確交此僧之手其時並不知有收條以致失錯明府著一併退出靜候查明再核按此僧旣名曰顚必瘋瘋儍儍乃觀所供之語帥非文過大有口才是則油而已矣滑而已矣豈得謂之顚哉君子曰是爲名不副實○畫工兪秀琴訴稱去年曾雇阿二傭工嗣因作事貪懶是以辭歇今年據稱仍無主顧又來家内帮忙目下已過新年令伊别尋餬口伊竟恃蠻不去并邀同流氓十餘輩吵閙不休并將妻子扭毆致失金荷花瓣簪及珍珠兩粒不得已呼捕將阿二及其母朱王氏拘送來案據包探王榮培禀稱伊等至捕房時據稱兪連次至金薦頭家向阿二傭婦尋事以致扭入捕房朱明府詰問之餘阿二等所供相同明府謂兪曰城廂丙外雇用傭婦者殊屬不少從不聞有奴僕欺主情事爾係何處人不妨從直供訴供稱原籍紹興妻乃蘇州人明府謂想必爾妻脾氣不好之故况爾控奴僕欺主自已亦臉上無光遂將原禀擲還諭令憑薦頭料　○小東門外　館街銅匠店主婦劉姚氏偕陳阿生投案訴稱去年王瑞寳與流氓小新發之姘婦互毆扭至小婦人門首以致牌門倒下壓著店夥謝家年因呼巡捕將王拘押捕房一夜王因此懷恨時時來店吵閙本月十九日陳來閒坐悮被王及小新發痛毆當將王扭送請究包探王榮培稟稱小新發之姘頭在小東門外開設烟館雇用女堂倌明府謂女堂倌本干例禁著將王管押候傳到小新發再行訊核○包探郁庭湘禀稱陳阿榮深夜荷木錢桶形似竊贓送案請究陳供稱小的向在吳淞鎭開設飯店去秋八月父親病故店已閉歇錢桶係叔父之物意欲送往常州朱明府著押候笞責二十下○包探孫錦榮禀稱李厚月竊取油衣一領送案請究朱明府向之詰訊李供稱油衣在浦中撈獲目下褲子沾濕大老爺請騐視可也明府謂再撈一件本委方信爾言想此衣定竊自舟中以故褲子潮濕著令責四十板衣留捕房○葉章氏偕弟葉庭莘投案由氏訴稱兒子培根十歲時父已去世經小婦人撫養成人曾經授室不料不思習上終日嬉遊是以送請儆戒朱明府以培根素不安分前曾犯事遂判令押候掌頰四十下以儆將來葉章氏求稱祗須大老爺向伊儆誠令伊改過自新免其掌頰明府著押候再行核奪○包探王榮培禀稱通州輸船水手方小福周雲昌等由寧波帶得私鹽八包約重六七擔並冬笋一包經小的拿案請究朱明府判令將私鹽充公從寛免辦冬笋發還○唐慶祥請追引子卿欠洋張由保人交案供稱去年十二月二十八日蒙恩交保出外籌　洋銀一百元付與原告其餘因時值新年一時難以措借仍請交保出外唐稱除去一百元尚欠一百九十九元四角朱明府謂爾如三日内可理處准爾交保供稱須限一月料理明府謂不能久約著卽押繳被告之夥吳茂茂欲具保其主明府謂夥計豈能保主人此所爲窮和尚撞著極門徒矣叱退不准○日前王永良遞禀控稱剃頭店主　國才王淸泉馬榮年楊正年等邀同合開又新園浴堂共計九股每股洋銀一百六十八元三角伊等四人得八股用金蒙炳司帳逐年結帳總有贏餘邀股分派去歲之杪非但不照分餘利反敢恃蠻硬覇朱明府立出信票飭某包探將巫等四人提案詰問之下王仍聲訴前情馬供稱去年結帳本有贏餘緣王前荐伊妹夫陸姓經理事務用透洋銀七十餘元以故將王名下之餘利抵償明府問去年共有餘利若干金供稱贏餘有帳請大老爺檢閱明府謂爾爲司帳不知贏餘數目眞可謂之混帳矣遂者將巫等五人一併管押不准交保候明日再行訊核○去冬震源莊主黄鎭心控吳葆生欠銀一千七百九十九兩屢列報章吳避不到案朱明府將交保出外之李慶甫提案問保出已久因何不將吳尋交李供稱吳所欠與小的無干且已託人找尋尚未見面明府謂爾無用推諉吳葆生避匿之後膽敢赴縣署控告現已歸本公堂辦理爾終須將吳交案諭畢著卽押交○仁茂號主馮鑑甫虧欠山東客人陳裕安等洋銀九千餘元逃匿不面其妻童氏投案挺押一切情形均詳前報昨晨吉祥街陳萬眞酒店主陳某混名老娘舅者手持本店保單偕童氏之弟童子裕投案欲將童氏具保朱明府謂案情重大豈區區小店所能擔保答稱小的祗保童氏出外找尋丈夫不　保洋銀　府著待原告到來再行核奪 
[義粟仁漿]  
　　謹啓者敝堂粥廠於去歲底暫行停止經按貧民每給錢五十文共計發出錢五十三千文當經登報奉聞　蒙公鑒兹於正月初六日照常開放俾窮民熙皥春臺咸欣鼓腹惟是一切經費遺乏時虞昨蒙茸城濟陽氏夫人寄惠曰米十石函云氏因四十初度　　咸擬稱觴然與其費糜筵席不若施惠貧民尤爲實濟等語又蒙杭城李公館西冷宦人助洋十一元啓昌寳號經募十六户助洋二十二元拜　之餘莫名感佩夫以璇室壽筵移爲粥費定　魚軒集祜鶴算增榮李公之德政頻施惠流滬瀆啓昌之仁言普勸澤被窮檐諸君恩德如天允膺百禄比户歡聲動地共祝千秋謹誌蕪　用仲椒頌[  上海虹元濟堂同人等拜啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[江西官報]  
　　從九張之銓儘先酌委一次從九王懋漳典史韓經衡委辦山東賑捐局建昌府玉春俸滿請咨引見以補用府王景沂酌委署理樂安典史陶錫福據報病故以從九康齡署理庚寅探花吳蔭培回江蘇籍縣丞朱繼昌丁繼母憂委署鄱陽典史范繹並未在袁繳委以縣丞狄渭署理袁州營額外熊明才斥革遺缺以閱兵案内存記該營馬兵周兆魁拔補龎福祥接辦善後局並各捐局候補縣包國瑚拔委一次州判盧來源起服來江新淦汛外委方占彪據報病故以考閱存記右營降補外委吳逢春拔補臨川縣丞葉汝錕據報丁憂以湯祖和署理署義寗州張鳴珂據報丁憂以補用縣王濟中酌委署理劉榮拔委勘德化護城石　黄子箴孫嵩年俱拔委一次知州洪籛生卸署萬載縣事淸理交代回省何其坦馮學澧王鵬翼俱浙江籌賑獎叙加一級 
[䢴江官報]  
　　十七日黄鹺尹國燾委通屬河工差十八日高郵州錢剌史丁溪塲洪鹺尹草埝塲王鹺尹均到揚十九日午時運憲公座開印海分司徐分轉由省回 
[新年雷震]  
　　新正初五日午刻九江毗連之湖北黄梅縣某甲父子二人入城賀歲行至西門外離城十里之處忽霹　一聲暈絶於地一時哄傳遠近咸謂必有罪孽故召天殃噫此特無意之中悮觸電氣耳世豈有烏喙貙目持楔殛人者乎何弗與格致家談之 
 
 
