# 1910 - 117 - 4913376

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
本報今日因論前告白擁擠暫將拍賣行告白 
及戲館告白移入後幅第五版閱者注意 
上諭 
　　監國攝政王鈐章三月二十六日内閣奉 
　　上諭山西提學使着駱成驤補授欽此軍機大臣署名奕劻世續鹿傳霖假那桐吳郁生 
　　宫門抄三月二十六日召見軍機陳伯陶 
交旨 
　　三月二十一日軍機大臣欽奉 
　　諭旨本日侍衞處具奏三旗侍衞可否推陞等第一摺知道着查照上届成　辦理欽此 
論說 
[論今日變亂之源及其補救之方（霖）]  
　　嗚呼今歲其爲我國變亂最劇之關頭乎。開春未數日卽有粤省蘇省之兵變。繼之以宜興調查戸口之暴動。長沙饑民閙荒之風潮。但此猶其顯然暴露。人所共知者耳。據近日報載江浙湘楚贛豫諸省。其因禁種罌粟。調查戸口。饑民搶米。愚氓肇禍。而起焚毁搶掠之變者。已不下十餘起矣。茫茫大地。芸芸衆生。無一地一人。不爲挺而走險之舉。豈民心之好爲作亂耶。抑有以逼之。使其不得不作亂耶。其故蓋可深長思焉。爲民上者。不爲根本之謀。徒爲急則治標之計。雖可粉飾目前。竊恐亂機愈伏愈深。一且暴發。必有不可遏止之勢。且今日變亂之由來。其導線至爲複雜。誠不解我國之日趨於危殆。何各方面之種種惡因。均湊集而來將結一不可收拾之惡果也。此乃我國治亂安危之所繫。用特不揣固陋。詮次概論如左。俾我上下有所驚惕。共謀補救之方也可。 
　　我國疆土遼闊。地勢互異北毗寒帶。中跨温帶。南抵熱帶兼之東南濱海。西北多山。以故氣候之寒暑。年歲之水旱。各地至爲不一。若欲期國土全境而雨暘應時。米穀豐登。其勢誠有所不能。數年以來。災荒之事。無歲無之。甲地患水。乙地患旱。甚或同時異地而有患水患旱之别。此固天變之靡常而無足異者也。第我國下流之人民。全恃農業以爲生活。年歲偶患凶歉。米價自必騰貴。農民所獲無幾。不足以濟食用。且必出重價以求之。情形至爲窘迫。其餘百工負販之流。亦以所入難敷所出。大起啼飢。號寒之恐慌。人至絶糧待斃之頃。性習大變方寸已亂。必不复以禮義法紀爲念。此聚衆滋事之所由起也。去歲江浙鄂皖諸省。均患水災。秋收大减。不得不告。糴於隣省。以有餘補不足。不能保其平均。遂致今春各地之米價。均有增無減。當此靑黄不接之候。米價翔貴。至於此極。屈指秋收之期。尚隔半載有餘。將如之何而善其後乎。卽使官紳爲之購米平糶。然荒地遼闊。貧民衆多。車薪之火方熾。杯水胡能有濟。况今春蘇浙各屬。淫雨過度。二麥已受微傷。收色必難大旺。目今飢民閙荒。聚衆滋事之舉。報紙已連續記載而無虛日矣。倘不爲之設法補救。則糧源日涸。米價日貴。吾恐遍地皆將有飢民滋事之變。矣此天災流行之爲今日變亂之源者一也。 
（未完） 
專電 
[電一（北京）]  
　　澤公提議在政務處設立議事處遇事令三品以上人員先行會議由政務處大臣决定 
[電二（北京）]  
　　某御史奏幣制關繫重要應飭速定並保盛宣懷於此事考求有素堪充顧問官 
[電三（北京）]  
　　晏安潤電致度支部調查事竣卽日回京 
[電四（北京）]  
　　鹿中堂面求慶邸代請開差慶邸不允 
[電五（東京）]  
　　日本故海軍中佐廣懶武夫銅像擬於日本海戰紀念日卽西五月二十七日行開幕式 
[電六（東京）]  
　　歐洲各國海軍寄贈濳水艇第六號遭難者遺族義捐金又日本人外國人等今尚續行寄贈該遭難者墓石基金及遺族義捐金 
緊要新聞一 
 
 
 

Page 7

 
 
[籌辦湘亂善後近事紀]  
　　漢口訪函云新任湘撫楊俊卿中丞十六日接篆後暫假撫標游擊署爲行轅俟將被燬撫署修造完善後再行擇吉遷入岑前撫聞奉京電於交代辦結後卽赴鄂聽候查辦故已先將眷屬关鄂於十五日抵武昌租庽府後街前粤督周福階中丞房屋爲公館長沙省城現雖安靖然各國領事均存戒心不敢租庽公館咸住於民船上辦公日本領事村山君及郵員等則在日淸公司之躉船内辦事日僧水野氏當變起時正赴益陽等處游歴嗣改華服返漢據云沿途所見鄉民集會者甚多大有不卽安靜之勢 
　　瑞莘帥准楊中丞由岳州來電云岳州地方尚稱安靖惟米價仍昂人心恐慌必需速籌接濟减價平糶方可保全現擬赴衡州一帶買米惟由省發欵展轉延緩勢難濟急懇迅飭湖北官錢局高道暫借官票二萬串卽日派員乘輪解岳交岳州府魏守核收以應急需此欵俟到任撥還决不延欠千萬照准禱切盻切續電云岳州米糧缺乏各處禁運不能流通可危之至此間軍隊亦需米糧無處購買惟有仰求憲台飭巡警馮道於漢口所存皖贛米糧暫借一千石卽日派輪拖帶來岳交岳州府魏守接收平糶以期兵民兼顧將來西貢米到再求匀撥以救湘急岳州爲湘鄂之要樞保岳卽以保鄂務求迅賜照辦米價若干乞飭局核明電示統由湘省撥還不誤鄂督復電云湘米奇缺亟待接濟應先由鄂撥借票錢二萬串米一千石卽日派員專輪送交岳州府魏守接收米價運費各若干候飭局核數禀復再連同票本二萬串咨請按數撥還歸欵除分别飭遵外特先電復 
　　宜昌爲通商口岸人烟稠密向賴湘米由新堤運上川米由夔萬運下兹因湘省民變來源已絶川省夔萬又復阻禁雖重慶有展期出糶一月之文而灘險路遙非五六十日不能往返故米商皆裹足不前現市上熟米已漲至十千一二百文巡道馮觀察查悉望山門外某米舖用水漲大米粒博廉價出售之名擬卽嚴行罰辦 
　　鄂督以長江下游陽邏團風葛店等埠乃商務繁盛之區教堂林立飭由漢陽鎭多派師艇分紥並諭中軍王游戎添派師船四號梭巡陸軍二十九標三營開駐岳州後聞長沙業經平靖將行調回鄂垣岳州府魏太守見益陽瀏陽一帶匪黨又復糾約多人日事搶掠昨特電請督憲將該營仍紥該處現聞漢口已接湘省電音謂岳州等處亦均安謐故所有駐湘逃鄂之商號於日昨趁輪紛紛赴湘設莊貿易矣 
　　漢陽張鎭軍奉湖南楊撫咨稱湘省民變事今已安平查有匪黨從中煽惑致釀巨禍務宜嚴拿懲辦特飭文武先後緝獲爲首之徒研訊確供稱有同黨某姓等逃匿武漢煩請貴鎭飭屬各營會同恊緝歸案訊辦鎭軍當卽札行四營帮同恊緝並飭督帶長江巡緝營劉都司知照 
　　長沙訪函云新撫楊俊帥十六日接篆後卽出安民告示一道畧云湖南百姓向來善良從不肯作亂犯上前因米價昂貴貧民乏食要求减價不料外來匪徒本地痞棍乘機擾亂釀成大變凡屬純良百姓斷不敢如此不法本署部院來撫是邦所有安分良民必當妥爲保護現飭藩司儈同紳士設法籌欵赶緊分赴江西安徽採購米糧並買西貢米十萬石陸續運湘减價平糶以裕民食斷不至再有缺乏之患商民人等應各守分度日母庸顧慮至此次閙事如實係爲首倡亂逞兇藐法之犯自應嚴密查拿盡法懲治如係被匪逼脅無知附和亦必從寛分别辦理予以自新不必驚擾本署部院愛民如子下車之始首以安撫良善爲宗旨自示之後務各安分守已勉爲良民切不可聽信謠言妄生疑惑再滋事端是爲至要湘省此次亂事上下遊各要隘均須派兵分駐日前又由鄂省派來兵艦一艘載運陸軍第二十九標營兵數百人駐泊岳州河下當卽知照巴陵縣擇地分紥三處一在南門外乾明寺一在西門外武聖宫一在北門外府城隍廟 
　　益陽縣亂民聞省中官錢局搶毁後卽向該縣官錢局滋閙已紀昨報近聞常德官錢局某夜亦大起風潮持票索兌銅元者絡繹不絶當經府縣會商該局委員於十二日起在府城隍廟發兌每日上午十點鐘起至下午四點鐘止隨時照兌並示諭各商民照常行用且可向大淸銀行兌換銀票以昭信用人心始稍安定日來官錢局及府城隍廟均派有飛翰營曁巡防隊兵勇彈壓 
[京師革黨案訊結詳情北京]  
　　前因炸彈案牽涉拘獲之汪兆銘黄復生等三人已由民政部研訊錄供於二十一日奏請欽定罪名昨奉廷諭汪兆銘等均著免其一死交法部永遠監禁 
　　革黨汪兆銘供詞甚長今摘錄其最要之語云此次來京謀放炸彈並非與監國有私怨實因政界中人如酣睡夢中不知振作以求自强故犧牲一已之性命來京放一炸彈以期驚醒中國政界之好夢而振起其精神等語 
　　此次汪兆銘一案監國意主寛大又得肅邸及内城總廳爲之維持故前日廷諭免死將汪黄二人交法部永遠監禁羅某則監禁十年一切皆按文明之法相待幷聞朗貝勒將此案定擬時先請慶親王指示科刑辦法慶王答稱攝政王意旨所在實爲至善若處以極刑該黨必益反對恐有暴動之虞各王大臣皆以爲然後由法部堂官說明現值立憲時代卽取刑律草案大淸現行律變通處罰如何自慶王以下諸樞臣皆以爲然故該案經法部民政部步軍統領等堂官會商擬罪後始行入奏 
[江督電請開缺之措詞北京]  
　　日前江督張制軍電致軍機處請予代奏開缺略云江淮多故飢民載道岌岌可危非另揀精幹大員必不能弭患未然并自陳精力就衰若遷就敷衍必至誤國誤民詞甚痛切已由樞府代奏攝政王未允所請 
[洵貝勒請賜丁汝昌卹典北京] 　 
　　甲午之役前海軍 
 
 

Page 8

 
 
挊督丁汝昌以共事非人自溺於劉公島中外惜之現薩鎭冰軍門因商請洵貝勒專摺爲該故提督奏請開復原官並賜卹典聞已蒙恩兪允 
[湘省拒欵代表在京紀事北京]  
　　湖南鐵路公司代表曾繼輝石秉均陳炳煥栗戡時抵京情形已誌前報茲聞該代表昨謁湘省京官磋商一切謂郵傳部雖批令鄂省設立公司招股但四國借欵草約尚未宣示作廢誠恐别生枝節且湖南鐵路公司已行開工粤漢枝路由昭潭至洙州之七十餘里鐵路本年六月後卽可開車又由長沙到昭潭之一百餘里鐵路本年九月間亦可開車可見辦事尚無遺誤若粤漢鐵路竟借外欵則湘人負担太重外人必因此牽制故省人决計反對况兩年以來水災迭出飢民遍野袁鴻嗷嗷現在湘變實因允許英國運糧出口人心益形憤激故欲向郵傳部禀明此事以保利權又謂查湘省路欵約需二千四百萬玩現在招股實存三百十餘萬元驟觀似集股不易不知一經開車後該公司預算收入一年間約有四百五十萬之譜應請各京官襄同勸誘入股並會同極力拒欵云云聞刻已商妥辦法今日赴郵傳部面陳徐尚書幷呈遞禀詞矣 
[唐尚書將開大觀摩會北京]  
　　日前内城中學區開私塾改良觀摩會學部書春卿尚書曾臨會參觀一切頗爲嘉許又至各堂考騐各小學生之講解凡對答明敏者奬勵備至倂聞唐尚近與各堂會商擬於四五月間由部特開京師學界大觀摩會以資互相考騐而期進步卽將由部核訂章程及一切辦法 
[西報譯要]  
[膠兗路將借欵官築]  
　　字林報載二十五日北京電云德國代表與中政府會商興築膠兗鐵路事其結局似將向德華銀行商借債欵歸郵部尚書徐世昌督造現徐德人所索礦務特權問題外其餘各事均已结定草約津浦鐵路之餘利大約亦將撥助該路經費近所批准之津浦鐵路外債英金四百萬磅西九月前尚不需用 
[美總统演說遠東政策]  
　　又載同日倫敦電云美總統塔孚脫君近在闢茲堡赴宴曾於席間演說深讚國務大臣諾克司君之政策略謂今日行政之宗旨係在盡力維持中國開放門戸主義無論何國政府如與東方有關者倘敢設謀於暗中破壞此政策吾人斷不能默然聽之 
[京師近事]  
　　學部建築分科大學工程前定以三百萬兩之數近因此事屢次磋商以此項分科大學乃全國帝都大學校其築造非壯麗宏敞不足以壯觀膽但樓頂必用鐵樑方爲合宜其梁中心透空於兩端安設避電鐵管直入地内庶無觸電之虞前次所定價值又須因此加增故其數恐非三百萬兩可行聞俟確定後於四月間奏明開工日期 
　　度支陸軍民政三部辦事人員每人每月飯費銀十五兩惟郵傳農工商兩部飯費月銀二十四兩外務部竟至三十兩之多 
　　度支部澤尚書昨與紹陳兩侍郎及各丞參議及鄂湘兩省財政局迭次來電均以該省財政多有無案可查請示辦法應如何辦理聞陳侍郎擬咨該省督撫自行呈報再由部中核辦 
　　學部唐春卿尚書近與各堂核議以本部爲預籌普及教育起見已奏准特派抽查學務專員分赴各省抽查在案現已將次到省誠恐各地方官未能詳切指導則學務前途殊多窒碍應卽電飭各省提學司轉飭所屬州縣及教育總分會於此項專員到屬時務須隨時詳細道引以便核實抽查昨已分電各省矣 
　　吏部陸軍部現因駐藏大臣聯豫趙爾豐等將此次入藏出力之文武官員皆按照異常勞績分别奏請奬叙一事茲已奉旨照准故飭部員會同查核摺内所保之員官階履歷是否相符以便注册立案俾期核實 
　　梁閣讀慶桂前由美洲返國於十六日到京所辦美屬金山紐約芝加高砵崙些路沙加冕度英屬温哥華域多利學堂共八處皆著有成效聞各學堂學册及捐資出力紳董姓名册尚未繕齊大約半月外乃可到學部呈報 
　　美英公司代表斯士列土自前晋京以來熱心經營一切於錦愛路事尤爲竭力頃該路爲俄國所阻波瀾洶湧進退兩難非先由中國將蒙古鐵路回答竟有不能解决之勢前是斯氏在國與某淑女約婚因公未果頃見中國交涉界之情勢該問題一時不能解决故决意回國舉行結婚禮後再行來京會議 
時評 
[其一]  
　　地方城自治甫舉辦。而閙事風潮已迭起。近日武陽自治公所之職員。將因劃區告退矣。武進安東鄉之客民。又因調查反抗矣。夫辦事多一次衝突。則進行多一次阻力。江蘇爲開通省分而衝突。如是則他省可知。武陽爲江蘇開通州縣。而衝突如是。則他州縣。可知。倘長此不變。則各處之辦理自治者。鋻於風潮之迭起。均將畏難而退。而自治益無進行之望。非然者。近日籌辦之現狀。何以除一二起風潮者外。餘皆索索無生氣也此。其影響詎淺鮮哉。 
[其二]  
　　各國近日請我派員與會者屢矣。種種比賽會也。種種研究會也。皆足以增進我國之學問智識。然終無如此次海牙公斷院之重要者。解免國際之紛爭。保持平和之大局。皆於此會是賴。况外人對華政策。近更謠言紛起。尤應密察其内情。皇皇三欽使。果能勝此重任否耶。 
 
 

Page 9

 
 
 [ [GP>瓣香廬藥室萬病回春虎骨熊油膏 
此膏通三十六處血脉鎖二十四道骨節專治風寒濕熱手足拘攣骨節酸痛久年痞塊女子血瘕以及腰疼心痛痰核疼痛胸膈脹滿小腸疝氣夢遺滑精陽事不舉心胃氣痛脾胃虚寒負重傷力遍體作痛楊梅毒瘋赤白帶下五勞七傷月經不調一切跌打損傷等症此膏一得人身煖氣藥力即從毛孔透入功能通經活血止痛軀風凡百疾病應手奏效雙料每張洋一元用舊後送到本廬每張作洋三角單料七角不靈包退包還請留心假冐須認明藥紙包上有驥雲氏肖像五開間門面方是的眞切記切記上海盆湯衖走過絲業會館後寗波路五開間門面瓣香廬藥室白 
[蘇州洞庭西山秦氏九修宗譜廣告]  
我家自同治癸酉八修宗譜後迄今垂四十載族衆人多支繁派遠茲議九修宗譜凡我同宗僑寓閩粤贛楚等省近居上海非溪光福東山三山等處望將同治癸酉後世系詳晣繪圖郵寄洞庭西山秦家堡秦氏宗祠或寄湖南省城東魚塘街秦氏家廟又寄上海後馬路信昌隆棧内裕通祥均可期以一年爲止幸勿遲誤閱報諸君如有敝族親友務乞轉達是禱宣統二年二月吉日經理人西山子清少逸○長沙實齋與剛等同啓 
[沈製生髮膠包出頭髮]  
髮爲血餘血枯髮落本主人得自神州醫院陳省三醫博士用格致化學考出一種生髮膠以活血生髮諸藥化煉成膠香而清潤而滑融流血液係生髮之第一妙品專治病後產後陰虧原虛血衰脫髮等患男女均可照仿單用能使秃髮重生或髮黃髮枯久搽能烏黑滑亮由本醫藥室一家發行以來治好已指不勝計謝信裝訂成書購者任從取看各省大藥房均有分售每瓶大洋半元每料六瓶洋二元五角正又製一種咬髮癬藥咬髮者係吐去之髮根上有白癬爲之咬髮若不早治久則變爲秃頂此藥專治此症靈驗異常每瓶大洋四角每洋三瓶　上海盆湯衖口集益里對門人壽醫藥室主人親自監製 
[包醫白濁梅瘡]  
誦清堂藥室○包醫毒門○王道妥當○住二馬路石路西○鏡中天照相館東首 
毒門各症市上所售各種丸散甚多往往一無效騐若用輕粉升提害人非淺惟本堂○胡　香醫士在申臨診多年遠近信服無論危險重症如久年淋濁以及楊梅結毒透頂落鼻他家所不能醫治者均可包醫包愈出立保單永遠斷根照常生育如有的保可以愈後受謝並非霸藥欺人者可比也　門診四角○包醫面議 
[上海新開醉翁樓菜館擇於新正月十九日開張]  
本館開設英租界三馬路西首鼎豐里洋式門面專辦滿漢筵席掛爐猪鴨應時大菜京都隨時小酌鎭江餚麵蟹粉湯飽水晶鹽蹄一切美品無不全備特設清潔雅座房間寬大多聘久在申江熟手名司茶房伺候周到電話瞬息通情倘蒙　紳商賜顧至小館一叙方知言之不謬也　本主人啓 
[培元極品眉壽廣嗣丸]  
此丸力量宏深能收能放有鬼神不測之機服後反覺寂然不動必至緊要之時然後勇氣百倍大得其 
力眞廣嗣之金丹生男之寶劵也 
與别項種子藥大不相同試舉一端即可知其優劣蓋别藥力量淺薄故至少須服三錢服下陽必驟舉然易舉易洩與放花筒何異此丸每次謹服兩小粒計重不過數厘每日服三次統計不過一二分奇在服後不知不覺終日毫無動靜緣周身精髓已爲藥力關鎖牢固不撥不動矣及至臨事之時但取外塗藥一搽立刻神威奮發勇往無前愈戰愈堅彌久剛勁極絪　化醇之樂未足比其功盡陰陽鼓盪之機尙難形其狀當此之際雖以從未生育之婦經此一度無不成孕百發百中靈驗無雙願世之無子者試服之即知此丸實爲求子要藥矣小瓶連外塗藥共兩元半大瓶五元美界仁智里十三衖括打藥房發售 
[敬謝瓣香廬壯陽廣嗣金丹神驗]  
崔氏瓣香廬藥室在上海盆湯衖絲業會館北首寗波路口五開間門面店注意注意免購僞藥 
鄙人先天不足後天失調以致年當强壯竟然春行秋令閱書一卷未終神欲離形飛去夜間或入夢遺精或無夢亦洩漸至陽痿不舉琴瑟不調人生恨事莫此爲甚屢服各種壯陽種子藥不意毫無影響去冬檢閱時報知貴藥室所製廣嗣金丹有比衆不同之神妙緣即匯銀四元購到兩瓶服未及半居然四肢和暖黍谷春回從此老後殘兵變作陽台健將尤奇者附送之藥塗之其樂洋洋妙不可言老妻一索而得已經懷姙四月豈不喜出望外耶寄語諸君子欲强身體欲廣嗣續欲諧伉儷欲固精竅速服此丹定能如願以償我生平誓不作欺人語也　右箋請　貴藥室代登各報以鳴心感并請　瓣香廬藥室主人道安　但進盆湯衖請留心假冐須認明藥紙包上有驥雲氏肖像五開間門面方是的眞若見一開間便是假冐切記切記　甯波駱駝橋盛其忠啓 
[勸業日報出版預吿]  
本報以指導國民振興實業爲宗旨而於勸業會事實記載尤詳凡出品人觀覽人及商學各界均不可不讀現定於三月二十日出版願購閱者請向本社發行所及各埠代派處預定可也本報之特色有七（一）忠實之言論無論指評時事勸吿個人均負道德上之責任絕不蹈旁觀笑駡之習（二）正確之主張根據最近事實參照最新學理（三）統糸之記載關於國計民生者錄之其無關重要涉及個人者不錄（四）豐富之材料各種新聞專件均以五號字排印開會時中外名家演說隨時刋布（五）靈敏之機關以各處協贊會出品協會各府州縣物産會出品所爲通信機關（六）淺顯之文字文字刀避艱深一切術語方言均以普通文代之以醒耳目（七）低廉之價格暫出一大張祇售銅元一枚南京雙龍巷勸業日報社謹啓　　 
[包愈立止遺精聖藥]  
凡購遺精藥必須認明京都天寳齋○此丸有中流砥柱之力○挽回造化之功○確係天下第一靈丹 
凡患遺精之症皆由體質素虧相火妄動或思慮大甚酒色過度以致心腎不交無夢亦洩見色即流久之面黃肌瘦腰酸腿軟四肢無力虛損勞傷由此起矣若不醫治將來根深難以挽回市上治藥雖多對症者實少本齋深悉病原覔得異人秘方名曰純陽必愈丸專治遺精滑精有夢無夢以及精冷精薄等症服之奇功立見當日可止明知精爲一身之根本精神充足則身體健偉百病不生若患遺洩則陰虛腎虧諸疾作矣此丸功能固精益髓滋陰補腎輕者一二匣立愈重者一料絶根永不再發如能連服兩旬大補氣血諸病不侵精腎足倍殆後一舉成孕湯餅之宴預設可待▲如外貼遺精膏功效更速▲每張洋七角丸每匣洋一元每料六盒洋五元遠處信購郵政妥速上海二馬路西鼎新里石庫門京都天寳齋謹啓 
 
 

Page 10

 
 
緊要新聞二 
[京師謠傳浙亂之原因杭州]  
　　前數日京師謠傳杭垣近有亂事經京報揭載軍諮處當卽發電到浙詢問有無其事茲得增中丞覆電錄左 
[浙撫致軍諮處電]  
　　軍諮處鈞鑒删電敬悉浙省大局現稱安謐並無謠言增韞删印 
[又電]  
　　軍諮處鈞鑒前復删電應邀鈞覽查二月十四夜省城内日商蛋餅店因賭彩幾釀事端幸文武各員齊集彈壓立時解散洋商均保護出險恐謠傳因此而起特再電聞增韞篠印 
[浙江鄉民閙事近紀]  
　　武康武康縣民毆官毁局一案前由省台飭委雷統領楊大令及烏程縣王令馳往查辦茲悉王令已將善後事宜通禀層憲略謂武邑風氣未開民情强悍新政籌捐視爲苛政稍或不愼卽聚衆反抗知縣任武多年深悉其情此次鄉民非眞正亂民可比反復思維惟有嚴拿首犯解散脅從之一法並將所毁警局學堂限令滋事之村衆攤賠公决善後事宜十條由洪令大張曉示專拿爲首之人西鄉范紳陶夏紳致祥城紳林士熙等人皆正派爲一邑之望應各擔負責成公舉巡董布置善後並邀十一都鄉董章奎擔任攤欵賠修警局被毁房屋又責成都董姚尚先將滋事首要送案旋據該董將在塲滋事之福林錦貴錢阿會三名送案禀祈察核增中丞得禀當卽札飭臬司轉飭武康縣檢齊全案卷宗提該三犯相明年貌箕斗嚴加刑具會營選派妥弁督同兵役解由該司飭發杭州府會督局員研訊確情錄供詳辦仍飭將起解日期報查一面會營嚴拿首犯謝阿才等務獲究報 
[慈谿]  
　　慈邑鄉民毁學事已由撫院將辦理不善之縣令札司記過頃又據該縣師範學堂教員馮毓孳等公禀省憲以此次禍由實起於邑令縷陳罪狀纖毫不爽昨日復奉中座諭飭藩司將該縣詳請懲辦一面轉飭寗波府督飭該縣拿辦首要兹將原批錄下聚衆賽會地方官自應預爲禁阻該縣鄉民旣先散布毁學謠言該縣幷不開導解散且於會衆入城時奬給銀牌直至該校被燬無遺該縣始行馳往深居衙齋任鄉民鳴鑼聲砲亦無所聞旣不能禁止於先復不能保護於後迨火已燎原又未能當塲拿獲主謀會首追厥厲階該縣實難辭咎除移會藩司將該縣詳請懲辦外仰寗波府轉飭該縣尅日嚴拿滋事首要務獲究辦具報如再玩延定將該縣詳參不貸 
[遂安]  
　　遂安毁學情形迭誌本報頃又接一通信云遂安高等小學堂開辦五年相安無事自去春陸紳友箎接辦後因請淸理官基補助學費商民始反對之又因該堂經費不敷議定薪修七折而陸校長獨實數開支五年級生畢業而校長之妻舅以一年級生爲之冠此爲紳界反對之原因年底開銷過鉅益以特别捐四百餘元猶不足用提及振穀存欵洋四百五十元最結民怨陸校長猶恣睢自如遂激成本月十三日之變饑民旣燬學堂波及聚成泰源各商家黄哨官挾制鍾令迫令開鎗城中死六人城外死七人因復斃命者尚不在内云 
[法政學堂膳費之風潮天津]  
　　目前法政學堂監督以該堂現届季考催令該堂學生交納學膳費其不交膳費者卽撤去膳座諭以十六日爲限迨及届限而學生之未交膳費者甚多卽由該堂監督令將膳座撤去學生等遂全行罷餐已於昨日開會集議聞將以罷課要求免費 
[補錄江西鐵路借欵合同（續）]  
五如吳端伯於十年期内以此項股票抵押於人押期届滿十年該受抵押此項股票之人亦可向江西全省鐵路總公司討取股本股息江西全省鐵路總公司應得承認照每股原價規銀三兩六錢贖回如已開辦銀行擔保承認則向擔保銀行討取股本股息並照原價每股規銀三兩六錢贖回但不能轉售外人如外國人購去作爲廨紙 
　　六江西鐵路銀行未開辦以前由江西鐵路總公司指定江西商會經辦之江西全省米捐鹽捐作抵本息以上各捐不能移抵别用如米捐鹽捐或有更動不敷准以别項貨捐作抵本息亦不能移抵别用至於銀行擔保一節俟其開辦後考察情形再議 
　　七上海華商大成工商會社總理吳端伯確係中國江蘇省上海縣民藉八蓋關防後限二十天内在上海繳銀過期不繳此約作廢將來撥欵贖股亦在上海 
　　九此項合約因鐵路尚未辦有成效吳端伯認入巨欵不得不指定的欵保證届滿十年鐵路公司向吳端伯贖回股票後卽將此項合約作爲廢紙 
　　十此項合約江西全省鐵路總公司與上海華商大成工商會社總理吳端伯均已認定各無疑議爰繕一式二紙各執一紙卽由江西鐵路總公司暫時蓋用關防爲憑俟銀行開辦卽改用銀行保單蓋章擔保須經妥議商董鄧鶴波胡捷三曾瑞吝總董陳伯嚴江西全省鐵路公司總辦李有芬上海大成工商會社經理吳端伯光緒三十二年十二月初十日立合約 
[東省鐵路談]  
[黑龍江路]  
　　俄人擬造阿穆爾複線鐵路意在吐納東海岸之商品而繁盛其沿海州内之各港埠嗣因財政問題該國官民頗多反抗者故此 
 
 

Page 11

 
 
議久未通過茲據吾國駐崴領事桂芳報告外部云俄國黑龍江鐵路建造刻已决議分劃爲東中西本叚先由中叚開工總局設於璦琿對岸布拉郭威什臣斯克准三月二十日開辦雪融後趕速開工先已召集工人商酌一切全線分十五區各區設置辦事處以工程師充區長聞塞耶諾河之鐵橋定在距該埠三十俄里之處架設 
[吉長鐵路]  
　　吉長鐵路吉林省垣預定車站用地已由購地員石旭東測定在南沿松花江北瀕蓮花泡其間一帶民地計共七十三晌刻已由長返吉卽須開支地價吉林商埠以須臨近車站之故重行勘定刻已劃溝釘標明定界線除城根江沿吉長鐵路用地業已分明無庸另行開挖其西北一帶或曲或直處處與民地毗連昨已繪圖具說詳請立案撫憲以所擬尚妥准卽照辦 
分類新聞 
政界 
[寗省各屬巡警及教練所成立情形江寗]  
　　江寗巡警總局李觀察通詳各憲文云查寗屬江淮揚徐四府海通二直隷州及海門廳所屬各州縣巡警迭經職局前總監何道分飭各屬一體遵行嗣據各處所報有已經組織成立者有已開辦尚須改良者其屢經迭催迄未舉辦者尚有江浦六合等處九州縣當經職道派員分赴各處切實調查並督催將已辦未辦各州縣分别整頓擴充各在案現據各廳州縣陸續禀報到齊除海州因水災辦振禀明緩至二年春間開辦外其江淮揚徐四府海通二直隷州海門廳及所屬各州縣均已一律開辦職道復加審核查各府首邑開辦最先規模較備其餘各廳州縣則通州開辦較早漸近完密其泰州興化寳應如臯阜寗碭山宿遷等州縣城廂巡警規模略具其餘各州縣則人數雖屬較少亦均粗具規模查連同鄉鎭籌辦者碭山縣則將全境鄉鎭分二十五里一律舉辦總計全境巡警有一千零九十八名之多其經費則係按畝勸捐每畝捐粒二勺民間甘願出資互相保護核較成績堪爲各廳州縣冠海門廳及外五鎭巡警亦均一律辦齊通州泰州則各推廣三鎭句容縣則北五鎭設立一區至各處應設之教練所省城除職局原有之教練所於宣統元年改設高等巡警學堂卽就堂内附設外尚有元寗兩縣另辦之教練所一處係爲推廣鄉鎭巡警之基阜寗則教練學額課程悉遵部章規定通州邳州均已遵章設立高郵蕭縣則學額較少課程均遵部章淸江揚州均各教練速成三班如皋沛縣亦各祗教練速成一班已分别札行各該　縣續籌開設其餘未經設立各廳州縣已飭遵照部章所訂學額課程畢業期限妥籌設立以資造就 
[賑捐報效居然特旨核奬武昌]  
　　鄂督瑞制軍以上年鄂災綦重現又隂雨連綿荒象已成舉辦工賑糶尚需鉅欵無如度支告匱羅掘計窮從前籌賑局收有捐項尚可挹注近自常賑各捐部章告成來源頓竭惟賴報效萬金奏奬實職一途冀得鼓舞人情集欵接濟但查陳前督及楊護督任内續請優奬之張序嚴家幹蔡文會三員均經部議核駁以致報效一途人皆觀望現當需欵孔急之際特據情電奏略謂鄂災奇重多得萬金之欵可多救萬人之命報效鉅欵之人得一升階卽使分發得省此後考試任用吏部定有專章立法綦嚴無虞幸進仍與虛榮無異似于憲政前途並無妨碍而鄂省振務急迫籌欵舍此亦别無良策用敢仰乞特沛恩綸俯准將前請優奬之河南修武縣知縣張序仍以道員選用郎中職銜嚴承幹仍以郎中選用道員職銜蔡文會仍以道員選用藉資鼓舞當奉特旨着照所請該部知道欽此 
[申斥加賦病民之效果杭州]  
　　瑞安學界項廷珍以該縣加賦病民公禀撫院當奉批云前據耆民潘作獻等電禀以援案加賦民不堪命請飭停辦等情當卽批司確核妥議嗣據該司詳稱已飭府體察地方民情核實復辦在案茲閱該生等來禀按照銀兩估米瑞安與平陽情形不同卽不加征較平陽賦重數倍值此閭閻彫敝之際尚何堪益此負擔重爲民累應卽停辦所稱該縣南米年征七千石中確有陋規六千餘千文尚可酌提以爲新政補助是否屬實仰布政司轉飭温州府按照禀叙各節刻速倂案確查據實復辦毋稍徇隱 
交涉 
[禁阻越界開礦辦法河南]  
　　福公司月前又有越界開採鐵礦之事當經駐廠提調何太守力向禁阻旋該公司礦師函稱並無開採之事當由撫院極奬該守辦事之能刻該守禀稱礦廠附近頗多奸民往往挑唆洋人從中取利當由交涉局轉飭河修兩縣隨時查禁倘有勾串洋人希冀取利情事應卽照律懲辦 
[洋商租地之交涉蕪湖]  
　　蕪湖租界英商和記公司與日商某公司議租之地交涉尚未了結現忽有泰昌公司在該地叚之内豎立界碑聞業經英領事傳夏禮氏函請關道李觀察轉飭蕪湖縣照辦矣 
軍界 
[交文管帶將次撤差山西]  
　　陸軍部壽尚書前因交文一案官軍有殺傷姦搶情形曾電請晉撫懲辦爲首兵十幷撤換管帶具奏糾參茲聞兵備處以此次釀禍馬步各隊均犯軍紀良由統兵者舉動粗暴漫無約束所致一標一營管帶李逢春實步隊軍官亦難自逃法外擬先撤其差委以爲懲儆之地其餘統領並各軍官得何處分尚未發布云 
[寶標統排解學兵排長之衝突湖北]  
　　二十九標三營前隊學兵某與三十標二營某排長素有夙怨該學兵因上學時所有需用物件概未帶去於午後回營取携適遇該排長在營門守衞將出營門該排長大聲喝止飭令掛號後方才准出該學兵不肯掛號該排長怒氣冲天將該兵捉住不許走出營門適遇衆學兵亦下學回見該排長將該學兵捉住遂動公憤大起衝突幸爲三十標寳統帶知學當至營門喝散衆學兵始得寢事 
[鄂督裁汰撫署舊戈什武昌]  
　　湖北已裁巡撫衙門之戈什前經張文襄留在督署供差薪餉照舊支領現瑞制軍蒞任諸從節省查該戈什等月需薪銀二百元未免糜費乃於二十日傳見該戈什等當面發給三個月思餉諭令各謀生計聞該戈什等以一旦被裁謀生乏術因第八鎭統制張軍門彪系舊日同事乃求張向制府婉求免裁張軍門刻已俯允未識尚能如願否 
 
 

Page 12

 
 
實業 
[交文農事試驗塲之布置山西]  
　　交文自邀求種烟後慘遭兵禍嗣經晋撫札飭首府照會太原農會董事速赴開栅籌辦善後事宜茲由會中庶務員高君叙賓在開栅詳細調查擇定開栅村北娘娘廟爲事務所租得該廟公地二十畝以備試種藍靛棉花旱稻烟葉桑樹各種以補該處出産之缺其救急之計擬在該廟前活水渠上設立水磨二三盤製造麫粉庶幾該處所産之麥不患銷售無地刻又擬設彈花機器製造生花平價出售以供該處婦女紡織土布之用又擬設製造葡萄酒機噐因該處産出葡萄最富價值極廉若釀酒運販他處可得十倍之利現在太原農會編譯員楊君增榮前往保府購買桑秧六千餘株一二日内卽可運到擬徧植西山前面平坡一帶備養各種家蠶野蠶况該處臨山帶水氣候和暖于養蠶一項頗屬相宜三年之後利益可望普及 
[浙省仿種包豐耔之命意杭州]  
　　近年各省水旱瀕仍災荒重疊以致米珠薪桂民不聊生釀成種種暴動日前浙藉華僑候選鹽大使胡毓靈具呈勸業道謂南洋各島出産一種雜糧名包豐耔業經詳細研究考察可代米谷且易滋長前已禀請兩江督憲驗明屬實分飭各屬試種在案現在浙省荒歉此種有裨民食之物急應設法勸民仿種以補菽粟之不足等情董觀察閱牘大爲嘉許擬卽轉詳撫憲咨明兩江總督將此項耔種酌寄來浙先在省城農事試騐塲如法裁植果土性相宜滋生發達再行通飭各府州縣勸民仿種以備荒年 
雜記 
[嗚呼金山縣令之苛罰松江]  
　　金山縣賭風素盛該縣蔣瀾江大令疊次嚴罰若輩似應稍稍歛迹詎太保蔣如心家（業巫者俗呼爲太保）因大令長子向充收發之桂槎與其女姘識蔣姓有此護符依然放膽聚賭卽收發蔡升親隨馮升門皂阿掌亦借漕總林逸亭家聚賭抽頭該大令充耳不聞絶不根究近因調補靑浦部復已到不日卽可履新更不問案情一味苛罰如阮巷馮當寳被盜獲到一匪誣咬圖董何七相主使大令飛籤拿何紳界全體不平代爲剖保仍判罰繳五百元始釋洙涇東鄉沈少秋頗有身家大令訪其嗜賭差提到案亦罰五百元了事近日憑郵政信提到薙匠雲堂之子春生罰洋二百元然另需收發處念元公所十五元一切差費尚不在内 
[嗚呼金匱差役之不法無錫]  
　　金邑天授鄉東房橋西河頭等處地方每年於二三月間常有差役到鄉借端拷詐等事習以爲常恬不爲怪日前有劉林諸吉張仁寳等十餘人借催銀漕及房捐爲名又到該鄉催收值該鄉袁培三者去年欠繳冬季房捐一季以該差未帶捐票不願照付致啓口角後經地保勸說令袁姓將房捐照繳並罰洋數元已足奇矣事結後張差見袁婦稍具恣色竟擅入該婦房中思作曖昧事時適培三他出幸該婦不受籠絡當卽出外聲張該差見事不佳反詐稱被該婦毆打以圖脫賴鄰人聞之咸抱不平未知爲民上者亦有所聞知焉否耶 
[假冒抽查膏店之宜懲蘇州]  
　　蘇省禁烟公所迭次派員抽查各膏店及元妙觀前咸恒泰廣膏店被罰鉅欵各情迭登前報茲悉該店近日屢次有人至店藉稱密查無照挑膏私賣燈吃之事該店皆置之不理前日忽有一人脚穿釘鞋手持雨傘至店自稱糸禁烟公所密查員適有三四人在店挑膏皆持有照此人見挑烟者有一幼童（此幼童卽鄰近香粉店之人）旋卽取其膏照在手喝令背出照上名姓籍貫等項該幼童不知何故喊哭不已路人等圍集觀看此人乃令該店取帳簿閱看旋將膏照及帳簿一倂携之而去迨幼童走回後香粉店主卽向咸恒泰索還膏照爭吵不已尚未了結聞該店已詳細探聽此人住包衙前姓徐或云姓秦實係假冒撞騙云 
[婚媾變爲仇讐之可異杭州]  
　　杭垣已革游擊徐富春困苦異常曾將幼女許字雷游擊庭瑞外甥（現充江干二等巡記）黄煜昌爲妻由楊潤之作伐親迎有日矣詎黄先私識孩兒巷陳姓女生子已四齡該女聞黄復娶逕造徐宅備告前情云倘置不理俟吉期野蠻對付徐聞大忿以雷倚勢欺凌誘良爲妾禀控列憲當於十九日攔輿投遞雷帮統亦自呈親供未知如何了結也 
[粤東佛教光大之先聲廣東]  
　　粤東佛教自六祖正果之後衣鉢失傳久形荒落推其故實由緇俗同流無講壇無說法以致六祖南宗徒爲若輩延喘遁蹤之計日來白雲山雙溪寺有五台僧掛錫演講楞嚴法華諸經一任緇流修士參同叩釋以故菖蒲寺畔頗多　人文士過訪云清談 
[教育談]  
　　教授小學之課本。宜有趣味。則兒童讀之而不倦。佩之而弗忘。 
　　我國所謂倫理教科書者。恆摭取前賢一二名句。其用意非不正大。然使七八齡之兒童讀之。果能引起其興味否乎。 
　　我聞英文教科書中。往往有極淺顯之文字。而令人玩味不盡者。嘗記其一節。文曰（恒人身上多佩有兩袋其前面一袋係盛他人之過失者而自已之過失則隱藏於後面之袋中　此等文字。讀之令人失笑。然一回思。可謂深人恆人心理者矣。 
　　我國小學教本。果能採用此等筆墨。則於將。來之人心風俗。或者少有裨歟。 
探險錄 
[西藏考查記（續）]  
　　鄙人自此意氣益昂。越聖拉城。卽拉蘭斯喜馬拉亞山脉也。路南有密朱川似縣白練。蜜朱川者。卽布拉麻布杜拉河最大支流。於拉卡宗孛會布河本流也。布河北岸耶順市。有喇嘛廟。規模壯麗。由耶順市數日。遂入札什倫布府。時西歷一千九百七年二月九日。計鄙人由印度勒市啓程以來。已七越月。回顧來途。茫茫如夢。起望前程。喜馬拉亞連峰。矗矗參天。不禁客懷悵觸矣。 
　　札什倫布爲後藏首府。班禪喇嘛駐錫此地。西藏第二大都也。喇嘛殿堂。結搆壯大。金色燦然。眩惑人目。眞教都大觀也。現代班禪剌喇鶴齡。二十八歲。爲教祖七葉後　。資質賢明。藏人敬仰不置。 
　　鄙人八札什倫布後。謁見班禪喇嘛教王。極周到。極優待。將鄙人延入殿内宿住。付與特權。考查所有藏地僧俗情形。盤桓四旬之久。教主恩誼浩蕩。没齒不忘也。 
　　札什倫布廟内。有喇嘛僧三千七百人之多。廟内分數百房。各房僧人專念經典修道於廟内。一日三次。就大釜中煮茗。以吹角爲號。各僧飲茶。甚爲喧囂。亦藏中一大奇觀也。 
[藏僧風俗]  
　　藏地人民。信仰靈　不滅。卽靈魂輪廻說也。因世人皆知。鄙人不贅别述剌嘛僧情形。喇嘛僧中階級制度。略分爲五。第一達賴喇嘛。第二班禪喇嘛。第三庫倫活佛。三者爲最高級喇嘛。所謂教王也。第二級爲堪布喇嘛。第三級哥倫喇喇。卽普通喇嘛也第四級各斯爾喇嘛。卽小沙彌也。第五級喇嘛。僕人是也。哥侖喇嘛。藏地各處。皆有分駐所。掌管冠婚葬祭事宜。若有死者。哥侖喇嘛直趨死者前。抓其皮膚。　開骨盤此　爲靈魂脫離肉體之形式也。其屍骸不許埋葬。細切屍肉。作爲包子。以餒靈狗。靈狗者卽神聖狗之謂。拉薩札什倫布及藏地名喇嘛廟内常飼養數頭。以備分屍之用其各游牧民則因無廟可屬遇。有死者遂放棄原野以飽虎狼。是人生之慘酷。莫遇於　人矣。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[督辦鹽政大臣奏酌擬收買蒙鹽暫行辦法摺]  
　　奏爲酌擬收買蒙鹽暫行辦法以恤蒙情而維鹺政恭摺仰祈聖鑒事竊查直隷宣化府屬十州縣及張家口獨石口多倫諾爾三廳向食蒙古靑白二鹽靑鹽産於烏珠穆沁等處白鹽産於蘇尼特等處天然池産實爲蒙旗一大利源每届春夏之交塞外草長蒙人就池采鹽以牛車運載而出夜行晝牧赴口銷售秋後草衰牧放不便運輸因之而輟此蒙鹽産運之大概情形也蒙鹽到口向由商販自行交易光緒二十九年始據前直隷總督臣袁世凱奏明在張家口設立督銷局招商包課並請在十八爾台等處設廠收買蒙鹽分運銷售冒統元年三月前察哈爾都統臣誠勳又請設立公司包收烏珠穆沁所産靑鹽仍歸督銷局包買分銷應繳鹽課亦歸該局徵解十月又據該都統奏請將東西蘇尼特等處所産白鹽均歸公司一體認包經度支部會同農工商部理藩部議覆以蒙鹽行銷宣化府屬等地方旣歸督銷局收買添一公司横梗其間成本加重恐於蒙鹽銷路有礙奏令將公司停辦奉旨允准在案此又直隷設局督銷招商包課及察哈爾添設公司部議飭停之大概情形也茲查蒙鹽公司已經部飭停辦而督銷局於蒙情尚多隔閡雖有設廠收鹽之議並未見諸實行設仍聽商販自行交易又恐抑勒折扣流弊滋多有失體恤蒙艱之道自應收歸官辦由臣處派員赴口設棧收鹽以恤蒙情而維鹺政惟蒙鹽入夏卽須到口爲日已屬無多若待臣處遴選得人規畫就緒始行赴口收鹽誠恐緩不及事擬請敕下察哈爾都統臣溥良先行就近遴派妥員馳赴口外將本年到口蒙鹽暫行代收仍交督銷局分銷各屬照繳課銀該都統本有管轄蒙旗之責但與蒙人生計有關必能畛域無分相助爲理所需鹽本由臣處設法籌撥轆轤周轉以資應用此次收買蒙鹽旣歸官辦與從前商辦公司性質不同界限尤宜區别出入欵項不容稍有牽混該公司中人如有唆慫蒙旗把持鹽務情事應卽從嚴懲辦一切事宜卽由該都統隨時咨商臣處辦理亦由臣處派員前往切實監理以昭愼重一面仍由臣處將嗣後整頓蒙鹽應如何派員設棧及優恤蒙販疏暢商銷各項詳細辦法通盤籌畫切實擬議期於蒙人生計邊地民食均有裨益以仰副朝廷整飭鹺綱之至意恭候命下卽由臣處飛咨察哈爾都統欽遵辦理並知照理藩部轉行各蒙旗一體遵照所有酌擬收買蒙鹽暫行辦法緣由理合恭摺具陳代乞皇上聖鑒謹奏宣統二年三月十二月奉旨依議欽此 
專件 
[張伯烈留别湖北父梅]  
　　伯烈自客歲九月返國迄今六閱月矣賴内外團體之力報界提倡之功得尾劉公幼丹密公昌墀賀公穉珉晋謁郵部蒙恩批准湖北商辦粤漢川漢鐵路股份有限公司不惟爲我鄂人起死回生之日亦天下轉危爲安之機幸何如也然而爭回商辦之終廼路事開幕之始道阻且長何時彼岸稍形竭蹶便陷坎中此等癡懷拙詞本擬於三月八日開大會時當塲報告旋因吳公心荄謝世停會誌哀不獲與父老昆弟復相會議於漢臯之上無任慚感茲者勸股勘路及公司章程等事宜經恊會同人籌畫粗有端倪伯烈爲了留學殘局决於十九日買輪東渡婆娑行李回首鄉關有不能已於言者謹就管見所及爲我父老昆弟一獻曝焉一願爭先繳股我湖北自籌路欵以來除經諮議局决議各州縣派股作爲常年定欵禀請督憲奏行不計外近日各處所認股欵已逹千萬元武漢所繳股欵將近二百萬元足見萬衆一心踴躍赴義鄙人亦又奚言惟據近情窺之勢當兼程幷進俾股欵早齊卽日開辦方臻妥善不然則上無以堅郵傳部憲之信下無以雪商辦無能之恥固我父老昆弟所共知者且鐵路之不爭回商辦湖北人固不可爲人鐵路既爭回商辦而乃無商辦實力以觀厥成我湖北人更不可以爲人不惟湖北名譽自此墮壞而天下各行省有繼湖北起而與政府相爭者將亦受湖北影響而增添政府壓制商辦剥奪民利之一鐵案至於此時我湖北將爲天下罪人也可不懼哉按奏定鐵路簡明章程云自批准之日起限六個月勘路再限六個月開工我湖北於所限十二個月内從容籌畫原不違背部章然我父老昆弟旣知利害所在卽當早爲之所凡未認股者須速認之凡已認股者須速繳之外省同志見我湖北如此情形其助我之心必益壯苟認股時隨聲附和繳股時退避不前豈我父老昆弟爭回商辦之初衷哉一願公定路線鄂境粤漢路線已經勘妥母庸置喙惟川漢路線持論各歧漢南漢北莫衷一是茲經恊會同人議定無論漢南漢北已勘未勘均須踏勘調查兩相比較列爲圖說究竟郭利孰害孰得孰失孰優孰劣孰難孰易然後再請工程師核准工程師核准後再開股東會議决方足以昭大公並可消除私見不然其主張漢南者一意攻擊漢北其主張漢北者一意攻擊漢南是公司未見成立而路綫已起風潮彼仇視我者見我同室操戈勢必乘間而入破我成局湖北前途豈堪設想願我父老昆弟當思外禦其侮不可兄弟鬩牆　蚌果不相爭漁入安能得利此固非伯烈之過慮也亦其事之所不得不防者耳 
　　一願永固團體此次得批准商辦者皆我湖北團體鞏固力所致客歲九月湖北留日學界會同湖北同鄉會地方自治研究會教育會各團體組織留日鐵路會爲　一好團體及伯烈等抵鄂後由諮議局發起會同漢口商會武昌商會憲政籌備會教育會以及軍界學界紳界報界各團體組織湖北商辦鐵路恊會爲第二好團體而同鄉京官諸公卽於是時會同政界學界組織旅京湖北公益研究所以與在東在鄂二大團體相接應爲第三好團體由是而六十九州縣之鐵路分會同時組織而成是湖北在内地各團體已星羅棊布矣由是而旅居巴黎上海江西安徽蕪湖南京河南保定奉天廣西山西陜西黑龍江諸大君子又各先後提倡組織鐵路分會是湖北在外部各團體又遙相犄角矣自茲以後願我各團體固結不懈和衷共濟勿啣小嫌勿挾私怨勿以個人之見而顚倒是非勿以無稽之言而煽動風潮俾各團體如一團體俾各團體員如一員 
 
 

Page 19

 
 
俾各團體員之心如一心同一鼻孔出氣棚著火燄做人將見湖北一切公益無不水到渠成豈獨一川漢粤漢鐵路而已哉不然或暗相水火或各自畛域或假公以報私或陽奉而隂違其禍將有烈於紛爭路綫者矣以上數端特伯烈一偏之見知不免開罪我父老昆弟尚希我父老昆弟略迹原心勿以人而廢言也此外官設之鐵路局自有川粤漢舊股東羣起而問之郵部之未死心自有四川湘粤等省共起而圖之此又不待伯烈贅及者也謹陳此留别我父老昆弟幸埀察而鹽教之 
本埠新聞 
[奉賢縣禀復松江府文（爲滬金鐵路事）]  
　　竊奉憲台札奉前護撫憲札准郵傳部咨路政司案呈准江蘇鐵路公司咨呈内開准李紳鍾珏等函擬築滬金鐵路於地方有無窒碍咨院札府轉飭查明禀復等因下縣奉此遵卽周歷查勘奉邑境内塘身寛闊平坦沿塘亦無民房阻碍就塘築路極爲合宜復照請籌備地方自治公所曁商務分會會同紳商學界公同研究茲據復稱奉境海塘開築鐵路間有數處須開水洞添築泥圩以備旱潦而便宣洩於地方情形並無窒碍等情前來理合肅泐禀復 
[京控案尚須復訊]  
　　朱子琴龔硯根等十人京控浦東董事錢志英因開河閙事羅織多人由京遞解回滬收押在案茲由滬道蔡觀察將訊供情由具詳督撫昨奉張制軍批云案延日久虛實均因澈究諭飭上海道速飭上南兩縣將全案卷宗檢齊解送到道擇期復訊詳報 
[分設官米平價局]  
　　滬道蔡觀察日前照會總工程局董事在局設立官米平價局由道撥出關庫銀八萬兩隨時在産米各處採辦米石來滬接濟曾誌前報現經識定先在南市商船會館分設平價局一所定於四月初一日開辦其米分甲乙兩種臨時定價平售其蘇松太各屬州縣亦已由局函知如須預購米石接濟者務於初十日以前開明米石數目備價購取 
[巡警局徵收車捐之示諭]  
　　巡警督總辦蔡汪二觀察爲開辦車捐事於前日會銜出示略云照得城内北市本總局所轄各路區局境内闢築馬路業已漸次完工所有往來各項車輛向未收捐茲爲便於稽查起見定於四月初一日起至十五日止着各車夫投本總局請領執照隨繳捐欵計人力車每月四角運貨板車每月一元小車每月二角至汽車馬車及自置之人力車暫免繳捐惟亦須一律請領執照庶於體恤之中並庽稽查之意倘於給照期限之後未領車照在本總局轄境内行駛者一經查出定干拘局懲罰 
[五誌巡士拘人之齟齬]  
　　王瑞榮等在屈家橋租賃房屋私熬土渣由三路三區巡士孫自道高向榮前往調查被王投報捕房拘解公堂經中西官勘明果有越界情事判交該區張副巡官帶回懲辦屢詳本報茲經張巡官查得高巡士委係被累免予置議將孫解送總局昨奉汪總辦發押悔過室半月以示懲儆 
[縣令履勘義塜]  
　　本縣田大令查知大東門外高岸頭義塜上堆積屍骨暴露棺林實屬有碍衞生業已照會總工程局諭飭地甲查明有主無主分别遷葬昨日大令並親請履勘傳到地主周國康詰知該地由周之外祖奚姓傳下契張等均因火災燬失其一半係奚小康之産當飭地甲限令趕緊遷移並知照地主呈出單契仍准領産如無單契一律充公其無主屍棺亦聽善堂代爲遷堆勘畢復至小西門等處察看一周而返 
[定期裝運出品]  
　　總工程局代收各處出品日來俱已裝箱其有遲來之各物件定期本月二十八日截止俾於二十九日裝齊運送南洋勸業會塲陳列 
[春賽三誌]  
　　昨爲旅滬西商春季賽馬之第三日計賽十次第一次十八馬馬辣洋人代碼頭洋人黄衣藍帽花馬勝第二次十七馬麥邊洋行白衣藍帽白馬勝第三次二十一馬克明洋人代馬蹄黄衣藍帽黄馬勝第四次十一馬祥茂洋行小白克爾代平和洋行白衣靑帽黄馬勝第五次二十一馬祥茂洋行代保壽險洋人藍衣黄帽黄馬勝第六次二十馬英捕房副捕頭黄色衣帽黄馬勝第七次十八馬洋人老林子代滙票西人小顯子黑衣帽白馬勝第八次十九馬洋人魯代工部局紅白衣黄帽黄馬勝第九次十三馬英捕房副捕頭代大英公司黄衣帽靑馬勝第十次二十二馬利逹洋人綠衣帽黄馬勝又聞跳浜定禮拜六卽二十八日舉行 
城内 
[押犯自由]  
　　本縣田大令昨至待質所察看查明該所押犯任意出號並在所中擺鍋煮飯當將該所看役兩人各責二百下諭禁不准在内吃烟燒飯及私行通信等事各役遵諭而退 
[挑夫爭鬥]  
　　朱福貴等由本城小南門籮夫頭撥往浦東張家浜一帶扛挑貨物茲有陸茂榮山阿毛紏人攘奪互鬥致將朱及魏阿慶范啞子朱長發毆傷由二路巡警分局將行兇受傷六人函解到縣經田大令訊得籮夫頭派人扛挑地段奉有前縣告示陸山二人不應硬奪判各枷號頭門半月朱等四人自行醫治 
[節外生枝]  
　　江嚴氏控陳桂廷將地一畝三分餘之田單抵借洋一千七百元迄已兩年利息無着昨日由縣提訊陳供小的之田與張企華之田相連今被張勾串胞兄陳鶴廷研吞盜賣不能理償抵欵判候履勘再行澈究 
[勿再健訟]  
　　李華莊因田單紏葛控告外甥高沈福一案近復禀請提審本縣田大令以李此次禀詞及所供之高沈福娶親乏費由伊母借去田單一紙抵借應用與前次供詞不符顯係誣控喝令笞責嗣因高亦代求判李具不再健訟結完案 
[一時之忿]  
　　一路巡警分局函解受傷之于慶康等三人到縣訊究于供山東人被隣人張厚　誣弟于慶廣調戲伊妻紏人行兇將小的毆傷頭額張供慶廣與妻戲謔是以爭執判張管押十天 
[道批二則]  
　　劉沈氏禀批所控店夥楊瑞林串人擅揑謀吞等情如果屬實情殊可惡仰會審官寳令立予查明提案訊究仍具復察奪毋遲抄黏並發張星田等禀批此案前經督委提訊各供内有黄韓氏稱其夫黄友環在縣押斃未曾具結領棺與南匯縣卷王黄氏領棺之結不符情節緊要節次批行未將人證解道以致無從質訊確情現又札行松府俟復到再行核理可也 
 
 

Page 20

 
 
[官事]  
　　吳縣知縣陳其壽昨日到道禀見直隷委解南洋勸業會出品物件北洋勸業鐵工廠提調候補知縣吳藩補用主簿阮樹棠昨均到道禀見 
[南市]  
[作頭慣技]  
　　新北門外廣鏞源彩票　主丁春　在工程局呈控木作頭唐炳全承造店屋議定價洋一千二百元去年十月興工限定十一月半完竣詎唐抛工索詐當憑順泰磚灰行主陸茂華勸令加價展限今年二月十八日完工如遲一日罰洋五元迄又抛工要挾請爲提究昨經湯裁判提訊唐一昧恃蠻當塲申斥斷令丁繳洋一百元存案命唐押　交保俟完工交屋然後領取找價 
[累及族兄]  
　　已閉晉元莊主何守義昨將恊記板木行執事邵芸卿扭至工程局控稱芸卿之族弟遜卿開設恊記洋莊被欠銀一萬餘兩延不料理求請追還判邵交保諭令赶緊函催乃弟來滬理處 
[新租界]  
[電車出軌]  
　　前日下午六時半第十五號電車駛至新閘路蔓盤路口因司機人偶不經心以致車輪軼出鐵軌後由三號及五十八號兩電車到來始得設法拖入軌道開駛而去 
[貨棧失愼]  
　　前日下午六時半小沙渡斐理路祥茂絲頭棧突然起火由救火會西人到塲救熄昨靜安寺捕房已派中西探前往查勘矣 
[垂涎媒金]  
　　住居新閘路肇慶里之魚販陳杏生前憑王世忠憑桂榮等爲媒聘定周裕奎之女爲室已於本月廿二日行聘詎前晚忽有流氓狗頭紹興剃頭桂生及瞿德林等見男媒王世忠得有媒金十餘元將王軋至某茶館拆梢不遂蜂毆受傷王卽投報捕房飭赴公堂禀控 
[英租界]  
[如何調處]  
　　慶雲銀樓控薙髮匠薛桂林定購金飾少付洋二百七十元前晚由廨提訊原告遣陳士良投案請追訊之薛一味推賴德襄讞以此事曾由張姓等理勸判仍邀公正人妥爲調處 
[追還莊欵]  
　　德大莊控德興號主杜啓高不理往來銀兩前晚由廨提訊該莊經理李馥淸投案請追被欠銀一千五百餘兩質之杜認欠不諱判交一千五百兩人銀並保限半月淸理 
[傳訊保人]  
　　嚴吕氏控車夫吳阿二不還車租洋二千五百餘角一案昨由包探將保人陸蘭州傳至公廨交差看管候晚堂訊核 
[結欠車租]  
　　永利公司控陳茂彩結欠車租洋二千二百八十二角昨由閘北四路一區警局將陳傳送公堂交差候訊 
[被告到案]  
　　字豐號控李炳章欠銀又金汝礪控吳梅仙不理保險費兩案昨由包探將李吳先後傳至公廨過堂候訊 
[姦拐婦女]  
　　江灣人楊順生控王阿炳姦拐伊妻王氏一案昨日由廨復訊楊供小的之妻於光緒三十三年十一月廿六日被王拐匿前日始在虹口遇見報捕將氏與王一倂獲案請爲究辦王延律師上堂代爲辨駁寳讞員商之美領判王與氏分别押候查明於下禮拜四訊核 
[逆子收押]  
　　李朱氏控子文才違忤行兇由探將李拘押捕房昨解公堂判押兩禮拜 
[交通犯人]  
　　彭月光私將香烟遞於押犯當被巡捕拘獲昨解公堂請究判押兩禮拜 
[竊賊拒捕]  
　　三日四十九號華捕控張召才掩入何桂卿家圖竊往捕被張刀傷手指一案昨經公堂訊明判押西牢半年 
[串詐行兇]  
　　常在照控兪意仁王阿炳周阿浦串詐行兇昨由包探將三入拘解公堂訊明屬實判兪王周各押一禮拜 
[過犯復來]  
　　朱阿瑞逐出復來由探查獲昨解公堂訊供不諱判朱先枷七天再押西牢九月期滿仍逐出租界 
[原告何往]  
　　張朱氏控傅藍氏傅張氏串竊飾物一案昨經公堂復訊判兩氏均交原保候原告到案再核 
[快車違章]  
　　馬夫王阿東在南京路駕車疾馳昨由包探傳至公堂判罰洋二十五元充公 
[曾否犯案]  
　　兪長生控龔春林竊取衣物一案昨經公堂訊明判龔押候查明有無别案於下禮拜二再核 
[仍難悔議]  
　　忻承彜控楮金生不交定購牛血一案前晚由廨訊明讞員以禇不應悔議判押限五天商明交貨辦法禀候核奪 
[行人行拘]  
　　陳根林深夜行走由捕查見向詰支吾當卽拘入捕房昨解公堂請究中西官以陳决非善類判押三天 
美租界 
[考取教習]  
　　工部局華童公學考試國文教習昨已揭曉計取張復葛藩鄚玉森三名張葛二人卽日補充鄭則遇缺頂補 
[撞損車輛]  
　　王連川昨拉東洋車至天潼路西華得路轉角處被一百九十八號汽車撞損車身王卽　報捕房經捕頭查得該汽車係黄浦路十九號某西人所備飭王自向索賠修費 
[劣馬肇禍]  
　　馬夫徐春貴昨在北河南路裝配馬車馬忽受驚拖車奔馳撞壞李阿三之東洋車由捕拘解捕房捕頭令徐償李修費洋二元了事 
[索欠鬥毆]  
　　張阿二昨向百老匯路郭順興索討賭債互相鬥毆旋卽扭控捕房捕頭以兩造均非安分之徒各押一天以儆 
[兩不經心]  
　　楊阿林陳松生昨在西華得路同行無心互撞以致口角由捕拘入捕房經捕頭斥釋免究 
[失竊報捕]  
　　住居湯恩路之沈阿桂昨投捕房報稱前晚被賊竊去衣服首飾等物捕頭允飭中西探前往勘緝 
法租界 
[均非善類]  
　　豆腐業行頭張仁發張錦堂投廨控稱同業流氓王阿根馬圓圓顧大榮朱小弟等聯絡一氣時向各豆腐店主夥拆梢設或不遂卽紏黨尋釁勒令停工小的等向之理勸反被軋至茶館内勒詐酒席洋十元小的等畏其兇横將衣典質三元彼仍不允勢將用武幸有包探到來一倂拘案請究訊之王等同供向來安分營生張等因小的等不肯受其節制揑詞誣陷中西官以兩造俱非善類判王等同俱改過切結開釋 
[調停了事]  
　　方仁記前控房客徐雲龍欠租搬逃經公堂判令交保料理在案嗣因無人具保故仍在押前日原告投稱此事業已有人調停妥當請卽將　註銷聶司馬准之判徐開釋 
[開釋妓女]  
　　王德友前在陳紅仙烟妓處將狎客張連和用刀戳傷經捕房將張舁送醫院醫治一面將妓與王解廨押候查辦在案茲張已醫愈提案復訊判王押捕房一月並償醫院飯食洋三元二角陳妓從寛開釋 
[凌虐學徒]  
　　宋全全將學徒趙阿桃毒打受傷由捕拘至公廨請爲究辦宋供趙係小的之外甥因時竊銀錢與賭訓斥不聽故將竹片撲責傷及頭皮求宥判押七天以儆 
[更正]  
　　十三日報載寵妾滅妻一則云粤人何伯才經總工程局陳副裁判官訊得何實有不合等諮兹經查確當日陳副裁判堂判祇云夫妻反目動輙滋擾咎由不善調停事關家事著該氏邀親族理處云云前載新聞當是悞傳合行更正 
 
 
 

Page 21

 
 
   
 
 

Page 22

 
 
   
 
 

Page 23

 
 
[大清國　各省測繪學堂鑒]  
敝商會販賣天文陸地海上測量製圖種種器械一應俱全悉依日本政府之規定製造精密品質優美久爲東洋各國採購實騐極力贊美即如　大清國北京南京南昌等以及各省官商惠顧者現經絡繹不絕敝商會獲此光榮益求完備查德國卡絡辦敝絡穀（原語）社最近製造各種測量器械皆最精緻最新奇爲世界第一絕技以測量家之歡迎適用影嚮所及鼓動全球本商會欣羨不置爰與該社締結特别契約凡東亞各國採辦該社測量器械皆由本商會包辦不得於他商輾轉貿易遂認定敝商會爲該社之東亞代理店敝商會務求價値公道轉運迅速期限確實以廣招徠而增名譽如蒙賜顧即希通告本商會以便遣員接洽决不致誤 
　　德國卡絡辦敝絡穀社　總批發處東亞代理店 
　　大日本東京市麴町區有樂町一町目一番地合資會社高田商會本店 
　　大清國上海英租界博物院路第八號合資高田商會支店 
[新大昌洋行辟疫腦樟丸]  
洋樟腦一物西國用品最煩本行歷運來華亦已暢銷無論紳商居家咸宜常備粗細皮呢衣服永無蛀損之壞况而亦能驅邪辟疫春暖炎夏之際穢溼之處置放少許能殺微細生虫極其有益衛生而且價廉物美幸勿交臂失之定價樟腦丸每洋一元六磅每磅二角五分樟腦粉每洋一元八磅每磅二角　新大昌洋行啓 
 
 

Page 24

 
 
   
 
 

Page 25

 
 
   
 
 

Page 26

 
 
要件江蘇諮局開會事件 
[公牘]  
[江督爲海州工振事致諮議局函]  
　　敬復者昨接台函以海州饑民滋閙請電郵商兩部急籌工振等由業經轉電在案至海豐公司被圍情形容卽飭查明碻再行核辦先此奉復敬請勛安惟照不一 
[江督爲海淸路工致諮議局函]  
　　敬啓者頃准郵傳部電開霰電敬悉開徐海淸路工已飭該路總辦迅覔工程司趕緊開辦祈轉知諮議局各紳爲荷等因合就函達卽希查照 
[劄覆]  
[江督劄復整頓契稅方法案]  
　　爲劄復事據諮議司呈上届議會議决整頓契稅方法一案内有兩條於本年正月二十四日由陸護部院劄交復議茲經本月初十日開會復議分條議决呈請裁奪施行等由並開具淸摺呈送前來查此案本部堂於本年二月二十二日劄復諮議局内通飭照辦者三條歸入另案前删寗屬契稅章程案内交局復議者一條俟江海關復到再核辦者一條其餘各條聲明查照蘇撫部院來咨均行交局復議是摺開劃一折價一條及自治會經徵稅銀一條均在交局復議之列現據諮議局來呈按據陸護部院交局復議理由仍執前議呈請公布施行應請蘇撫部院復加裁奪主政契銜辦理除咨請蘇撫部院核辦外爲此劄復諮議局查照 
[江督劄復補救州縣困難案]  
　　爲劄復事據諮議局呈上届議會議决瑞升部院交議補救州縣困難一案本年三月二十五日撫部院劄交覆議茲於本月十二日開會會議查本局前呈議决案内除節流辦法九欵大半允照施行外所有重提原案之隨忙定價及主政洋碼兩說本局公同議决乃以爲均不可行應請仍照核收上届議决案務從節流著手所有不可行之各理由繕摺呈請鑒核等由並開具淸摺到本部堂據此查此案前據諮議局來呈因係蘇撫部院交議之件咨請蘇省主政核復業經劄避知照在案據呈前由應照案仍請蘇撫部院核辦除咨會外爲此劄復諮議局查照須至劄者 
[江督劄覆劃撥公益捐三分抵支自治經費案]  
　　爲劄復事　諮議局呈本年正月二十四日奉陸護部院第二次劄復本局議决之稅契方法一案内指明裁奪可行通飭照辦者三條飭上海道核復應俟復到核奪者一條交令本局復議者兩條直截下斷勿庸置議者一條交令復議兩條另行會議呈報外其指明勿庸置議一條本局於三月初十日會議議决謹分爲三節逐層聲復開列淸摺呈請迅予察核查照瑞升部院裁奪公布通飭施行之原件督促實行等由並開具淸摺呈送前來查劃撥公益捐三分抵支自治經費前經陸護部院裁奪不以爲然劄局知照現據諮議局來呈仍執前議呈請督促實行應請蘇撫部院復加裁奪主政辦理除咨蘇撫部院核辦外爲此劄復諮議局查照 
[議决案]  
[呈請批答寗蘇自治辦法案]  
爲呈請批答事查憲政籌備淸單自宣統二年至六年籌辦府廳州縣自治本省寗蘇兩屬所設之自治局及自治籌辦處自應及時舉辦本局於三月初十日開會議决應請督部堂撫部院將寗蘇辦法批答宣布理合備文呈請爲此呈請督部堂撫部院見復施行須至呈者 
[覆議寗蘇合辦女子師範請就南菁學堂改設一案（續）]  
　　又查原案甲之三意在預杜各地方廳州縣與城鎭鄉學欵之紛爭甲之四五意在規定廳州縣與城鎭鄉學欵之用途陸護部院第一次劄文雖倂甲之二條統以籌捐爲慮以操切爲戒其第二次劄文亦旣鑒及與捐無涉且一則嘉之爲用意至精一則許之爲義均切要而顧行令查議其行令查議之意對於甲之三以爲核定分數及畫分欵目不可無適當之方法對於甲之四五以爲過瘠苦之廳州縣勸學所經費之入不敷出者情形差别且支配城鎭兩等小學經費亦應因地制宜預爲規定方法夫方法誠亟矣顧事必先體後用先立大繩後議細目尋繹劄文查復至日設本護院不以爲然目可照章交局復議等　是大綱尚未確定也是將因各地方施行方法之擬議而變動諮議局議案之條文也母乃與劄文所謂諮議局攬其綱領廳州縣自治團體詳其節目初非取消局　别取决於各會所等語相矛盾乎且甲之四條在陸護部院亦旣明知爲勸學所籌定經費仍令其有限制矣而卽授查議權於各地方勸學所設有從而生心者惡限制經費之不便於私圖窺議案之條文尚可以駁反競相訾議而不知適背陸護部院重視議案嘉爲切要之盛心此又本局對於甲之三四五條陸護部院行令查議之文而不勝疑懼者也又按劄叙司詳原文内開奉經會集學務公所議紳曁辦事員紳並省城學堂監督總理各員就公所議决以爲甲之二所　周密應請公布施行甲之三四五應與甲之一二中關係勸學所各節行令蘇屬各州縣督同勸學所教育會查照辦理是學務公所會議之結果亦旣衆意僉同陸護部院裁斷之精詳母亦再思斯可而必易查照辦理爲查議復辦且申言之曰查復至日設本護院不以爲然自可交局復議或者不察將以陸護部院用心之審愼疑爲有意之躭延而不知一則曰用意至精再則曰義均切要三則曰初非取消局議卽其學務民情兼籌並顧之處亦實與本局　意相同今旣奉督部堂核准分行兩司飭屬妥籌辦理矣所慮地方官紳誤解陸護部院劄文將原案意在維持學欵而反使人不敢言學欵意在預杜爭端而轉速其衝突意在規定用途而茫無所適從不惟大背陸護部院重視議案之本心或且減督部堂札飭施行之効力應請撫部院將陸護部院劄文易滋誤會各節迅予明白宣示札行蘇學司剴切飭知所屬會同勸學所教育會妥籌辦理俾免誤會 
 
 

Page 27

 
 
[記事]  
　　十九日議塲速記錄（續） 
[宣布租界民地賣賣停購契案P ] 
　　八十六號此案關係國家領土之權視洋商行棧案尤爲重要去年潘君提出業已公决成立今卽當視爲成立 
　　一百二號此案去年曾由法律審查會擬草報告似可實行報告已經刷宣布今略述其意請决定施行可也 
　　二號此案並無他項意見發生可仍照去年審查案呈報 
　　議長請贊成着起立全體起立 
[宣布復議淸查荒地案復告討論公决]  
　　三十六號慣例有無界限經前議案本言甯將更减於蘇照此報告是遵辦而已譬如江甯領地將援何處之慣例 
　　七十號寗屬亦在章程甚屬便宜惟城鄉之地不同他日當照章程比照核定 
　　五十一號第三條甲項未句意有不甚明瞭 
　　一百二號此條係前案無主民荒劄　令其繳價故此補申明不應繳價之理由 
　　四十八號此係承去年原議案民荒可以領回故分别民荒非確定爲永遠公産 
　　三十六號究竟江寗援何則例不如定一明例不必籠統其詞 
　　十三號江寗聞原有則例 
　　一百二號報告此議案大意視去年原議案毫未更動其說明理由處則從删簡現在請府附則先行研究因附則專爲繳價而設至寗蘇情形雖不能定其數目但厘定三等價格以一千六百爲最多而又加如則例本輕者仍遵舊例又統寗蘇兩屬而論有過一千六百者亦有不及八百者故實無低昂寗蘇皆有一標準矣 
　　三十六號又言江寗無慣例如照此三等則江寗　地必甚吃虧矣 
　　一百二號如能將地之等級概爲劃定價值固屬甚善但各地情形實不能代爲規定不如立一標準 
　　七十號江寗則例上則約銀六錢中則約四錢下則約二錢但旣作公産尚須分淸城鎭鄉自治範圍 
　　四十八號公産者作爲産業而已並非自行耕墾似不必再分城鎭鄉區域更動舊議案也 
　　議長問草　荒　究作何辦法 
　　一號淸查荒地者淸查曾熟現荒之田地非淸　新漲之河灘不必引人草灘荒灘等也 
小說 
[社會小說淸夜鐘（三十）]  
　　第八回姜孝廉抵掌逞雄談王半仙畫符施騙術 
　　姜曉岑見他要走。口中大聲說道。你騙子一副金鐲子。想要往那裡走。急得姜寡婦兩手推着姜曉岑的背。口中連連的說道。你少說幾句。總算是照應了我罷。說着。又含掌當天。拜了幾拜。口中喃喃呐呐的。不知禱告些什麽。姜曉岑見他嬸母迷信到這般田地。知道就是勸化。一時也勸化不來。只得微微一笑。　過身來。走進内室去看他那位兄弟。只見他兄弟躺在一張美人榻上。一雙眼睛。緊緊的合着。紅腫得就像個胡桃一般。口中在那裡哼哼的哼個不住。姜曉岑看了一看。診過兩手的脉道。這不過是個風火症。吃錯了藥。所以弄到這般模樣。只要一兩帖藥下去。包管就好說着。便取過筆硯。開了一張藥方。交給姜寡婦。叩他立刻呌人去簇。姜寡婦接了方子。却打了一個遲疑道。今天請了一個神符治病的王半仙。說專治疑難怪症的。等會兒等他來了。呌他看一下子。再作計較。姜曉岑聽了。心中暗笑。却也不說什麽。只坐在那裡。和他嬸母講些閒話。等了一回果然那王半仙來了。穿着一身油晃晃半新半舊的衣服。裝模作樣的走到内室裡頭。把病人的眼睛。看了一看。就蹙着眉頭。把頭一連搖了幾搖。姜寡婦在旁看了。心中大吃一驚。連忙問這個眼睛究竟怎麽樣。可要緊不要緊。那王半仙搖手道。我們有話。且都到外面去說。姜寡婦聽了王半仙這般說法。心中未免懷着鬼胎。一同走到中堂。大家坐下王半仙方才搖頭幌腦的說道。這個眼睛。不是什麽虛損風火。是有一個前生寃鬼。在裡頭作崇。要剜掉他的眼晴。所以醫生下藥。都不見效姜寡婦聽了這一番胡謅混扯的說話。不知不覺眼滬鼻涕的哭起來。一面哭着。一面說道。旣然如此。這便怎麽。樣呢。可有什麽救他的法兒王半仙聽了。也不答應只閉着眼睛。口中咕咕嘟嘟的。不知說些什麽。咕噥了一回。方才張開眼睛。對姜寡婦道。如今我先畫一道捉鬼靈符。去掛在病者身上。再畫一道日月符。化在水内。看你們的運氣罷了。 
國外新聞 
[土將報告戰情]  
　　二十五日倫敦電云據土將特格脫巴沙報告西四月二十三號之戰土軍死者十二人阿民死者二百五十人卡乞里隘之戰土軍死者一百二十二人阿民死者五百人星期一日兩軍復有小戰 
[日本貴胄覲見意皇]  
　　二十五日倫敦電云日本伏見宫親王　商省大臣大埔男爵及高平男爵已覲見意皇卽經賜宴欵待席間談及昔年與意皇會於俄都時皇尚爲意國太子大埔男爵亦陳述萬國　業會與日本之關係 
[羅斯佛行抵丹京]  
　　二十四日柏靈電云前美國總統羅斯佛君已行抵丹京 
[德相奏陳政務]  
　　二十四日柏靈電云德國首相曾在維斯培丹編擬奏章具陳政務歷數日之久 
[英船减用中國水手]  
　　二十日倫敦電云白克司登君因受人指責已允裁减英船所用中國水手 
[英員挑剔中國豕内]  
　　十九日倫　電云西三月内英國衞生官員擯絶入口之華豕共有一萬七千頭（以上譯字林報） 
 
 
] 

Page 28

 
 
來函 
[醫界上之怪現狀]  
　　前充中國醫學生辦王楨（卽問樵）自去年開大會後見新訂會章不收會費及送醫學報三個月因此與蔡丁兩會長大有意見常衆自行告　醫學報經理事當時公舉丁會長接辦遂　與丁會長大相反對另立一醫學公會及醫學公報以相抵制信口雌黄不值一笑百端誣饑直堪髮指明眼人見之早已鄙棄之與丁會長接辦之醫學報相去奚啻霄壤　樵目知立於劣敗之地窮極計生將三　樓所辦之醫學公會及醫學公報卽作爲中國醫學會及醫學報希圖混合以朦　天下人之耳目倂借中國醫　會名私歛　員自五元或二元之會費以愼其烟壑會員有爲其蒙蔽者有已窺其破綻者寄函醫會詳訽實情王楨又恐水落石出朦請郵局司事將所有醫會來去函件及醫學講習所之聽講員辦事人等之家信友信囑概送至城内三牌樓王楨所辦之醫學公報社以阻會所之通信　關爲該會所全體人知悉因面詢王楨果然當場親手交出聽講員之家信友信數封當由本人細察之下該信均已拆過全體人員大動公憤而命王楨王楨非惟不肯謝過反大言不慙百般恫嚇謂君等家信我有開拆之權卽蔡丁所辦之醫學講習所我亦有解散之權全體人員兄其如此野　不可理喻遂飲　而　曾具公信致郵政總局一問理由該郵局亦置而不復難免王楨又有唆使情事噫上海爲最文明之區有此黑暗之怪現狀上海爲醫界匯萃之地有此敗類不識賢有司及醫界中人亦有所聞否上海醫學講習所全體人公叩 
 
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
