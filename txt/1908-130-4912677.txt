# 1908 - 130 - 4912677

 

Page 1

 
 
   
 
 

Page 2

 
 
[上諭]  
　　四有十七日奉 
　　旨歸化城副都統。著三多。署理欽此 
　　四有初十日經内閣奏 
　　派王大臣驗放湖北鹽法武昌道馬吉樟湖北黄州府歧亭同知周　徽四川成都府督捕通判徐襄廷雲南陸凉州黄玉芳直隸東鹿縣知縣馮　岱浙江浦江縣知縣朱國鈞江蘇鹽城縣知縣呂道象安徽涇縣知縣黄緒炳山東臨邑縣知縣金榮桂浙江永康縣知縣崔釗浙江雲和縣知縣涂震東甘肅兩當　知縣張其霦安徽廬州府督捕通判孫繼高雲南大理府彌渡通判萬鴻鈞浙江湯溪知縣談長康山西汾西縣知縣華元清安徽英山縣知縣王青選四川新寗縣知縣陳純熙理藩部筆帖式椿齡明祥恩霖翰林院筆帖式積厚均堪以准其補授保擧安徽補用知縣易景　堪以照例用保送通判陸軍部候補主事崇培堪以通判分發省分補用十一日覆奏奉旨依議欽此　　同日内閣奏派王大臣驗看十一日覆奏奉　　旨廕生麟振著以文職用截取煩缺追翰林院撰　薛寳辰翰林院秘書郎程棫休截取繁缺知府翰林院編修楊家驥翰林院檢討余炳文俱著照例用俸滿浙江嚴州府教授管世駿著仍以教職用湖北荆州府理事同知員缺著桂馨補授欽此又軍機　片交軍機大臣面奉諭旨此次驗看之員外郎銜岑德純著賞給郎中欽此 
[宮門抄]  
　　十七日召見軍機薛寳辰伍銓萃 
論説 
[法人果認雲面革命黨爲叛亂團體乎]  
　　自雲南河口失陷以來。攻南溪。犯蠻耗。窺蒙自。革命之勢力。滔滔進行。殆將以滇邊爲根據地。外與香港新加坡聯絡。爲創建獨立國之原本乎。然而外國革黨之起也。成功禾著。佔地無着。一旦揭竿蠭起。必有要求他國贊成之舉。遵守國際法。循戰時法規慣例以行。而他國之承認與否。乂視革黨之舉動。果合於國際法與其勢力之如何。以爲進止。故國際公法。有 
 
 
 

Page 3

 
 
　　承認叛亂團體之明文。（即交戰團體）而外國革黨之起事舉不能越此。法規者也。今雲南革黨由法領安南進踞河口。究竟法人之視革黨果否。認爲交戰團體實一。當今重要研究之問題。記者請先證明歷史。然後默察安南法官之意旨。與都人士共研究之。 
　　承認之要件。平時以立國爲要素。而戰時之。叛亂團體。亦日公然承認。守第三國中立之義。此固屬於例外矣。考之歷史。叛亂團體欲離其母國而獨立。兩相接仗。而友邦肯先承認者。在母國視之。則以爲非而他國視之。則以爲常。即所謂戰時法規慣例無所成心也。遠則一七七六年北美十三州離英而獨立。一七七八年法國首先承認之。一八三十年比利時離荷蘭而獨立。一八三九年各國皆承認之。近则菲律賓之與西班牙戰也。各國承認之。日本之傾德川幕府也。各國亦承認之。一經承認。則凡叛亂。團體。苟其紀律嚴明。而無妨害各國通商傳教之行爲。即得享國際法上。應有之。權利如是而各國即捕獲亂黨。祇以俘虜看待。嚴守中立。不得協。助征剿其有利于叛亂團體者。母國固熟視而無如何者也。 
　　今試。執此法以證革黨。則革黨入滇初僅五百人。繼即數千人。此突飛嘯。聚之團體。果能爲。秩序的革命。規律的戰爭足。以要法人之承認否耶。吾不敢知。又試持此義以證法人。則東京法員對于革黨起事未嘗有國際。法之行動。而宣告中立。第見外部密電。有拒絶法員助剿之文諒山匪犯。有照請法員嚴禁之事。似雲南之叛亂團體。法人固未經承認者然而京。中傳說。有保勝（法領越南地）火車載軍洋員雜座之言。河内法報有中。國逃兵入越代卸軍械之事。種種事實。幾與向之所謂聲請助剿嚴禁匪。犯者。成一反比例。又似雲南之叛亂團體。法人未嘗不承認者。撲朔迷離。莫可推測。其認耶不認耶。吾亦安從而知之。 
　　吾以爲法人苟不承認。則雲南一隅之地。雖使南路有警。而其地山箐深。阻。不利進取。前有川楚各都會所阻隔。後有法人所窺瞰。革黨雖横究無。用武之地也。若其一經承認則革。黨得所根據。法人自處中立。凡由越入。滇之路。士卒可過。軍械可過。且攻且守。爲節節進偪之勢。國家南服之憂。方日出而未有艾也。尤可慮者。法人窺伺滇疆。蓄志已久。旣營鐵路。又握。礦産。醫院旣設。郵局踵。之通司學堂旣。開民政廳繼之。利權坐失。非自今。始。今適有革黨之起。彼法人或者利用此機。靜觀勝敗。介于似認不認之。間官軍勢盛則助國以索利益革黨勢盛則助亂以饜慾望。此諺所謂鷸。蚌相爭漁翁得利者。此類其是矣。嗚呼可不懼哉。可不懼哉。 
專電 
[電一（雲南）]  
　　革黨進逼南溪用鐵路工人爲鄉導管帶胡某接戰數次互有勝負 
[電二（雲南）]  
　　探報革黨在南溪愈聚愈衆錫督立電桂省添派援軍 
[電三（雲南）]  
　　錫督傳諭通海縣示諭居民勿庸張皇惟不得容留來歷不明之人致被牽累 
[電四（北京）]  
　　劉春霖即日出京請某軍機在北洋軍隊内選派武員數人隨往助勦 
[電五（）武昌]  
　　漢口小販聚衆焚卡昨加重兵彈壓官商恊議勢可望平緊要新聞 
[錫督第二次電奏督師防亂情形雲南]  
　　滇督 
錫清帥前奏河口失陷自請議處等情己誌十六日本報茲又電奏略謂昨據臨安道增厚飛禀孫逆革黨同時兼攻南溪經增厚派兵接仗對壘 
頗久未分勝負兵力單薄勢甚危殆錫正擬親自督師適奉庚電諭旨遵即帶印出省署中公事委藩司代拆代行緊要事件仍寄營次自判暫駐通海取其適中魏景桐素諳兵略熟邊情擬令隨行並趙上達派爲行營營務處滇係受協省分即使安然無事際此添募軍隊已屬無米之炊近更待用惟殷前電懇恩飭部撥欵當蒙兪允轉輾應寄到滇需時可否懇准飭下附近川黔等省速撥數十萬以顧目前據偵探員回稱孫逆又續到軍械糧餉甚多大有長驅直入之勢滇兵固單即龍濟光到此所部亦屬無多請俯念邊圉准派直隸新練陸軍迅拔來滇以爲後援云云 
 
 

Page 4

 
 
[劉春霖奏對雲南軍務北京]  
　　前雲南布政司劉春霖初九日到京十一日兩宫召見劉奏對彰德府途次接奉督辧雲南軍務之電諭猥荷重寄惶悚萬分慈諭孫逆非尋常匪類黨羽衆多惟期及早尅平庶不致釀成奇患果能從早克復朝廷定予破格之賞劉又奏臣才淺識短難膺重寄姜桂題熟悉戎機可否派姜軍前往藉保大局慈諭己有廣西龍裕光一軍先往現擬再派龍濟光接續而行果能調遣得法不患不敷嗣劉又奏陳立憲政治亦有數十言 
[紀河口失守情形]  
　　香港某報載河口訪函云上月二十九晚兩句鐘革命黨攻破河口對汛營盤遂被佔踞警察委員蔡某當塲遇害砲台管帶岑德貴所帶官兵亦有倒戈相向者岑遂退至督辦王玉帆營内協力死守此時河口街上倶爲革黨所佔至初一日下午一句鐘革黨復攻王督辦營盤兩不相下直至傍晚始各收兵後革黨倩某西人到營勸降王督辦嚴辭拒之詎王未幾即爲手下所斃岑管帶亦爲黄管帶元禎脅迫投歸霸黨現革黨已有兵千餘名所得快鎗亦有數千桿而河口街上各商家因連日砲火連天莫不驚心動魄云 
　　又載初一日河内法文報云雲南按察司世增曾至法國（爲裕朗西使法隨員）通曉法語此次中香港來此得悉河口被陷不敢赴任法官恐世增或有意外危險特請一華人到署令轉告革黨不可暴動害及官長該華人則力保革黨謂决無此野蠻之舉動云 
[電飭甘督嚴勦土匪北京]  
　　日前政府電致甘督升允云聞甘肅蘭州府屬東岡縣近有土匪糾衆滋擾勢甚披猖誠恐地方官並不嚴加防勦敷衍出境必致蔓延日久釀成巨患務請速飭地方文武員弁嚴行勦辦勿任竄越以絶亂萌 
[江山縣又報匪警衢州]  
　　衢州庚子之亂著匪劉嘉林等漏網未獲當時逃往福建浦城縣之巢雀山招集徒黨收納亡命擁衆至五百餘人近忽潜回江山放火搶刦勢甚猖狂江山縣江令聞報率兵往捕竟以被拒逃回現已飛禀道府及衢鎭總兵迅即撥兵赴勦一面電禀撫憲請示機宜 
[直隷士紳要求速開國會天津]  
　　日前楊晢子京卿在天冿埠演說請開國會之必要因之政學界大爲感動現由自治局參議閻鳳閣齊樹楷及普育女學校長温世霖三人連絡同志多人在普育女學會議擬公舉代表晋京上書請速開國會聞畿輔士紳之願列名者已有千人之多 
[會議派生出洋學習速記法北京]  
　　資政院總裁倫貝子孫中堂等日前會議以國會開設後非有速記人員必於議事有碍查東西各國亦於國會中設有速記員惟中國文字困難非派生出洋學習不可擬由各部選派有速記資格者赴日英德三國專修速記術以二年爲畢業期俟熟習回國先在資政院錄記該院會議事項作爲見習俟開設國會時派往國會記錄政府與議院之演說聞此事不日即可見諸實行云 
[議結徵兵巡捕衝突案紀詳泰州]  
　　蘇垣徵兵與馬路巡捕衝突一事迭記前報現聞兩標徵兵心尙不服始則遍貼匿名揭帖有於下禮拜再行决鬭之說繼則在營互相商議暗結團體協統劉遊戎錫鈞訪悉情形恐其再肇巨禍屢往督練公所與總辦劉袁二觀察曁農工商局總辦蘇觀察馬路工程委員陳大命一標標統李國俊二標標統羅世貽商酌辦法十五日中總辦標統協統等將兩標全軍帶至盤門外陸軍學堂操塲（另函云自管帶至副目爲止約三四百人）一面由蘇觀察陳大命傳集通班巡捕左右相對排立（另函云祇一二三等各捕頭到塲）經兩總辦用好言安慰大致謂徵兵巡捕均爲保持治安而設同爲一家何必視爲仇敵今後務各和衷共濟勿生嫌隙等語當命各巡捕上前向徵兵服禮各徵兵均拍掌喝彩未幾巡捕退出總辦命徵兵亦退徵兵不答總辦云莫非因馬夫一事尙未發落乎然各馬夫早已送縣當由本總辦再行飭縣從嚴懲辦以息諸君之怒可也言畢徵兵又拍掌喝彩始陸績退出旋有馬夫家屬數人向蘇觀察陳大命叩頭泣求謂有馬夫三人至今尙無下落不知生死且搗毁馬車什物損失甚鉅一時無力修整双有六人無辜收押縣中尙求恩典核辦觀察大命諭以照常上市勿得多瀆各家屬又稱一經上市難保不再遭毒害且買購馬車及人工馬料認捐請照等費爲數甚鉅商人將本求利並不犯法何辜受此寃累務求施恩超雪觀察大命諭命退出聽候核辦旋即分道各回而徵兵巡捕衝突之要案於是乎結 
　　十六日下午各員弁又在督練公所會議了結馬夫之事一時尙無頭緖聞傷勢最重之巡捕陳得勝馬夫鄧松林楊和尙徵兵張旗官工程局差吉升阿榮等已各由該管上司出資醫治惟徵兵所稱失去之施姓一人議結之時並未提及或謂施某實於數日前因賭負鉅資逃逸無蹝並非毆時失去故置之不論云 
[京師近信]  
 
 

Page 5

 
 
[聖躬足疾已瘳]  
　　昨日大祀忽改派醇邸據内廷人言皇上近日稍患足疾步履艱難祀典大事恐有失禮特遣醇邸代理經太醫院分班連日在内診治日來病已康復故十三日赴湖之期因不更改 
[張相辭差未准]  
　　南皮張中堂前日召見時忽又力辭軍機處要差慈宮未經兪允外間謂張相辭差因近日與某軍機稍有意見之故 
[福壽全倒閉述聞]  
　　直隸商人顔某父子初四日在天津投河自盡後該處商會電知京中警察總廳初六日由廳派巡警調查顔某所開京中各鋪共有九家而以福壽全一鋪爲最大平日專做内廷生意九鋪之外如東洋坐莊天津上海支店再有洋貨鋪二十餘號之多各處用人約共二千人一時無端失業頗難安插此次虧負之數約計有三四百萬人謂倒帳之巨直接去年營口東盛和云 
[建議官商合辦輪船公司]  
　　郵傳部陳雨蒼尙書擬整頓航務業誌本報昨聞那丞堂建議擬於招商局外另立官商合辦公司略仿日本大阪公司辦法並擬責成各省商會招股俟股欵招足然後公舉總理由郵傳部奏請派定聞陳尙書業已許可 
[兩宮乘車幸園]  
　　四月十三日兩宮駕幸頣和園是日辦事後乘四輪馬車也福華門至西直門外倚虹堂少座未幾起蹕皇上仍乘馬車皇太后乘船至萬牲園觀覽畢至萬壽寺拈香復至御座房少座然後至頣和園進東宮皇上先至園東宮門等候跪接皇太后駐蹕聞兩宮此次雖坐馬車鑾儀衞仍諭該管御乘轎官派校尉將兩宮御轎照例預備聽候差遣 
[西報譯要]  
　　又許德人在汕招募華工字林西報汕頭訪函云德政府近經中國官塲允許在汕頭招募華工前赴塞漠島（在太平洋中）工資從優且允保護一如上年之例 
[寳林公司代表論新法鐵路事]  
　　文匯西報云承造新法鐵路寳林公司代表經倫臣君已將新法鐵路交涉詳案呈交駐日英使竇樂爾君促其速與日政府交涉以免互起衝突原書略謂日人因恐此路將與南滿鐵路爭利出而抗論以余思之日人當愼加自處不宜貽人口實致謂日人此舉與日俄未戰以前俄人之行逕相同也且按撲資毛條約内有中國在滿洲振與實業各國共獲其益者日俄皆不得梗議等語乃自寳林公司承造此路日政府即起而抗拒謂此路與南滿利益有碍是日人擬竭力擴充中日私約之利益而置英日聯盟及撲資毛條約於不顧也如謂中國北方鐵路因損傷日本利益應棄而不築則是不認中國有滿洲主權也夫不顧中國主權以增其私利非抱獨占主義而何 
[日本南滿鐵路借債無成]  
　　文匯報又云日本日日新聞接北京訪事電稱據英法資本家所立中央中國鐵路公司之氏表某英人謂日本在巴黎募借南滿鐵路債欵一舉雖經日本實業銀行與東京法國資本家協商今已全歸失敗其故即因日政府不顧撲資毛條約反抗新法鐵路所致昔英國泰晤士報東京訪事曾言日政府因軍政上之策略决意抗築此路此言果確是日本經營鐵路非爲便利商務起見專爲行軍之用與撲資毛條約大相違悖夫日本違約之罪各國無或容之者况滿洲今日戰機潜伏英法旣相約投資於亞東實業則法之資助英人承造此路固理之　應然彼南滿鐵路旣阻中國交通之進步復爲日七軍政而建設宜乎法之不肯投資也 
　　 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[東督徐奏查明王昌熾收稅增多摺]  
　　竊准内閣會議政務處咨開議覆機章京鮑心增遵旨陳言一摺於光緒三十三年十月初六日具奏奉旨依議欽此刷印原奏通行到臣查原奏内稱前吉林長春府知府王昌熾當日俄交戰時經收牛馬稅除交例額四千金外入私囊者二百餘萬即其自言亦謂有七八十萬原呈旣謂道路傳聞皆應根究請飭下東三省督撫查明覆奏以重公欵而飭官方等因臣等當即遴派幹員會同代理長春府知府章紹洙密查王昌熾任内所收牛馬各稅有無侵吞隠匿調查帳目以憑核辦茲據該員等覆稱遵查王昌熾任内歷年所收牛馬稅調查各項帳目存於福興德順升合裕升慶三處錢局共計僅有一百萬零六千二百九十四千均經先後提用此外查有福興德順升合功成玉道勝銀行四處共滙京津申瀋營口漢口等處計銀二十五萬五千九百六十九兩二錢二分羗帖共七百零五圓洋圓八千一百五十圓尙與傳聞之數不相符合其吉林及哈爾濱均置有房屋一所洮南府蜂蜜山共置有荒地兩萬餘哬其餘並無帳目可查亦無另有寄頓等情禀覆前來臣等查長春牛馬稅欵本係額徵每年應交例銀四千兩所有盈餘均作辦公經費該知府王昌熾在任四年適遇日俄開釁所用牛馬無算及至戰事少平農民招集又須購買牛馬以爲耕種轉輸之用一時價値驟漲該局係按價估徵以致稅課暢旺爲從來所未有即使費用不貲所存各欵均作辦公經費其匯兌置産兩項誠不能爲該知府諱惟額徵祗有此數其盈餘向歸局用不過該知府適逢其會尙與侵吞公欵不同現已改爲儘徵儘解不至漫無稽考至置産一節本干禁命但東省所開各荒全賴有人大叚承領似亦未便入官致領户或生疑阻惟計該知府所得之欵除匯兌二十五萬五千餘兩外其置産置田約共計銀二萬五千兩錢五萬餘千所入已屬不貲該知府於經徵稅欵祇交例額雖係照章辦理惟增數過鉅輒復隠匿不報雖無虧於公帑實自便其私圖殊屬不合應命繳出銀十萬兩勒限呈解吉林省署留作地方公益之用以爲不能潔已者戒如蒙兪允臣等即檄飭該員遵照辦理所有查明知府收稅增多祇交例額酌擬辦法緣由謹恭摺具陳伏乞皇太后皇上聖鑒訓示謹奏四月初六日奉硃批另有旨 
[瀛貝勒等奏創辦清漢蒙養學堂摺]  
　　竊前准政務處移咨議覆奴才等變通守護新章原奏内開創立學堂廣興教育一節應令該管大臣查明學堂究能設立幾處能招學生若干行令咨商直隸督臣詳細酌核量力添設如經費實在無出亦由該大臣咨商該督切實估計由直隷藩庫酌撥核實請銷等因具奏於光緖三十一年十月二十五日奉旨依議欽此欽遵知照前來奴才等竊維此次創改新章建立學堂原爲愼重陵寢敎養旗丁栽培根本藉圖自强起見亟宜次第舉行俾興學校奴才等遵即揀派司員於馬蘭峪一帶以及風水内外營房官圏等處酌度情形審視地址共應設立清漢蒙養以及工藝半日學堂二十餘處一切經費歲需萬金之谱惟查奴才等職司守護旣無理財之權又非捐辦之區一經用欵錙銖之費莫不仰給公家當此欵絀時艱歲撥巨帑深恐力有未逮是以奴才載灜到任後專摺具奏請將後龍一帶靑椿界内靑山陵等處私墾地畝一律清丈分别議租以充學費原冀此項租銀恃爲大宗的欵即使稍有不足補苴較易惟是勘辦需時而學務勢難緩待奴才等一面飭委承辦司員赶緊鳩工備料先儘衝繁要區擇地創建學舍延師敎讀而免延曠已於上年陸續設立清漢蒙學十三處開堂肄業除購置房間建蓋學堂書舍成做桌凳什物家具置買書籍等項銀兩應咨請直隷督臣核明飭司撥領用另摺 
奏報核銷外所有學堂開辦已逾一年需用經費銀五千三百餘兩經奴才等暫飭司員輾轉通挪勉爲籌墊冀其徵租再爲歸還豈意一年之久勘辦竣事僅有地三百三十五頃三十餘畝議租三千八百兩有奇奴才等大爲觖望不特以二十餘處經費數目大相懸絶即就現立十三處學費計之縱令永無拖欠全數徵收亦屬不貲一遇歉收租交不齊而學費立形拮据中輟之虞將來不免再該局勘辦日久薪水不濟徵收預現各租抵充局費尙且不足俟本年秋租方能撥充學費墾務局又經裁撤本年地租應歸何處代徵尙無定議尤屬緩不濟急奴才等公同籌商除將擬設未立高等以及工藝半日各種學堂暫请一律停緩俟將來諸生學有進益量力再爲擴充僅就現立清漢學堂十三處爲度一切規制開支各欵照依遵化州官立高等學堂章程稍事變通量爲增減通盤核計一年共需經費銀五千三百餘兩除徵租外尙計每年虧銀一千五百餘兩遇閏應增銀四百五十餘兩其常年修理房間添置桌凳家具書籍什物以及不虞之費均不在内歷年所虧並前墊之欵無項可籌現經奴才等已將上年墊辦學費曁常年不敷及遇閏應增各欵開單咨商直隸督臣详明度支部飭司按年照數籌撥以濟要需其以後常年修費及隨時添置家具一切不虞之欵應由奴才等自行籌辦年底一併奏銷以昭核　除咨明直督外理合將創辦學堂情形據實覆陳並將開支經費緣由敬繕清單恭呈御覧伏乞皇太后皇上聖鋻訓示謹奏四月初七日奉硃批著照所請該部拓道單片併發 
分類新聞政界 
[三司詳准參用滿人辦法湖北]  
　　鄂省藩臬學三司會同督練三處具詳鄂督略謂奉飭籌議貽穀奏廣旂民生計辦法擬请嗣後軍學兩界以及農工商鑛路等事一律參用滿人不拘額數但須量材錄用以昭公允其尙須造就者則廣爲勸誘實力敎育以期化除畛城等語當奉陳小帥批准通飭各屬及各局廠一體照辦今 
[查辦參案紀要南昌]  
　　贛撫沈護院参一案由江督端午帥派委南京監道榮觀察來江查辦已紀本報現官塲傳聞榮觀察業已抵省庽道生輪船公司並不拜客按摺逐條查註廉廉訪飭丁持帖道候而榮亦 
 
 

Page 11

 
 
　　不與回片謂此次因公來省不便謁客尙乞原諒云（問） 
[鄂督札派秋審人員湖北]  
　　鄂省舉行秋審共計人犯二十餘名業由署臬會廉訪詳奉鄂督陳小帥於十三日在督轅審判所有臨時執事人員開列於左禀發手牌官典史郭祥麟禀繳手牌官從九黄國熙唱名官從九張祖蔭傳話官府經李明經又王景熙又縣丞何雯放賞官縣丞陳𢡟熒龔英陳銘新徐葵巡檢陳　爲騤生 
交涉 
[商派邊境洋務人員廣東]  
　　兩粤邊界毗連越南近日匪黨竄聚爲患一切往來交涉等事日繁現政府電商粤督着派委熟識交涉及該國文字之員前往辦理洋務各事以資得力等情聞大憲已轉商西撫酌議選調此項人員以備差遣（能） 
[照會日使禁烟天津]  
　　天津各租界烟膏局不准私賣須按牌照標明兩數方准賣給否則按五十倍加罰惟日本租界烟局不在禁例現聞禁烟總局已請上憲照會日領事一律遵辦（谷） 
軍界 
[會勘秋操地勢安慶]  
　　今歲南洋合皖鄂豫蘇四省之兵舉行秋操安省新軍混成協因尙未編成擬以一標前往會操擇定澘桐一帶地方爲操地日前兩江督練公所兵備處幫辦程干靑考功科提調劉宣參謀處幫辦劉荃業參議官兼陸軍輜重第九營管帶方咸五南洋砲隊第九標野砲敎練官柯森等均赴皖與陸軍督辦處會議一切十三日督辦處派測繪生數人隨同各軍官前往潜桐一帶測勘地勢以爲預備（孔） 
[酌擬改編飛划全軍蘇州]  
　　督辦緝捕清鄉局瑞方伯擬將蘇省飛划各營旗及蘇捕營併爲一軍名曰蘇省巡防隊飛划水師全軍軍分第一二三四五等五營營分中前左右後五哨哨分八隊每隊設飛划船一號兵夫六名其餉項以原有之數爲挹注餉則酌加額則酌减並於統領名下先行添設書記會計執事等官差弁書手護兵人等仍以第一營歸統領兼帶應減官弁三十一員兵勇三百十八名各給恩餉一月派船分送出境已擬定營制餉章開具清册並照繪薪餉比較表式具詳督撫兩憲鑒核（禾） 
[三營合操寗波]  
　　甬郡綀軍正副中營常備軍三營各勇丁前因調防各處於操防事宜久未練習現浙提呂車門特飭正中營管帶王國治副中營管帶凌紹清常備營幫帶宫玉柱各督率勇丁在大敎塲連日合操打靶軍門親自閱視分别優劣奬賞差（心） 
學務 
[批駁高等小學敎授東文浙江]  
　　天台縣管將高等小學堂調查表册呈報浙撫查核當奉馮中丞批示云查部章初高兩等小學不必課 
授洋文惟通商口岸附近之處得於高等小學兼敎洋文乃該縣地處山僻非通商口岸於小學課程中加入洋文已非所急且不課英文而課東文每星期又止授課三點鐘而遽請一日本人爲敎員殊不知該縣官紳命意之所在仰提學司札飭該縣查明該日員合同如未訂定期限即行辭退以符定章（木） 
[婺源縣辦理學務之認眞安慶]  
　　婺源縣魏令馴日前將城西明倫堂改辦兩等小學堂及各學堂所定規則詳請皖撫察核奉批謂察閱章程以城西明倫堂改爲兩等小學辦理爲最有特色初由名譽員捐資試辦僅恃學生學費支持五年今則來學日多幾有額滿見遺之憾可見士紳果能熱心敎育辦理認眞經濟雖艱亦能發達近來各州縣頗有借 * 
興學之名爲生財之道者阻碍學務流弊實多對此能無慚恧沱川小學以二十人爲定額名數甚少而所提經費甚寛曹門小學則並不言數目而但渾其詞日經費由各村籌辦均恐縻費無實徒擾鄉井仰即飭令格外撙節有餘之欵存作敎育基本金以爲將來取息增學之用所有一切規章仰提學司一併核飭遵照（孔） 
[英文專脩館定期開學蘇州]  
　　蘇州毛提學所设英文專脩館招生考試已取本科孫斌等三十名預科蔡培等二十三名已誌前報現已擇定提學署左側前商務局辦公所房屋爲學館准期本月十九日開館上課（禾） 
實業 
[詳報設立三路試驗塲安慶]  
　　皖省墾牧樹藝總局近將皖中南北三路各設試驗塲情形詳報皖撫核示當奉馮中丞批示云查南局前以經費不敷請將寗廣指撥之欵改發應用並備試驗塲經費嗣北局亦以創辦試驗塲禀請籌欵此事入手辦法全在認眞攷察以爲民倡事須核實不當舖張應准如詳各撥三千兩俾資經始中路试騐塲旣無庸籌備地價所省已多除前批准撥銀一千兩外應再加撥五百兩以示限制如能有餘仍各歸入局用項下留備緩急至南北兩局常年經費均當查照定章就所入子金撙節動支不得挪用母金以期持久各局開辦瞬近兩年究竟各處查出官荒若干召變得價若干速卽詳悉開報並移行南北兩局一體知照（孔） 
[連動閩路改聘日工師福建]  
　　福建鐵路公司原聘華人爲工程師乃聞近有籍民某欲覬觎閩路利權特運動厦門葉林二紳介紹日本工程師於公司欲先從包工著手以徐圖總工程師之職林紳本係台産與之有舊主張改聘日人祇以股東意見各異未能成議某坐辦善承意旨遂云當聘爲公司顧問時有楊某者力排衆議謂工程師如不勝任當另聘本國人之精於路學者何必定欲聘用外人一時議論紛紜莫衷一是（乎） 
[葉榭各商抗捐罷市松江]  
　　葉榭公产學堂由夏楊兩紳經辦其經費恃各項捐輸以資挹注自商會成立後商董吳子惠君以市捐應歸 
 
 

Page 12

 
 
　　商會陰令花米肉小猪等捐一例不缴學董禀經華邑尊張大令傳吳勸諭吳已首肯詎回鄉後絶不勸繳反以言詞激動各商以致十四日各店一律罷市爲抵抗不知如何了結也（商） 
[貨客賃運金總數大連]  
　　南滿鐵路大連驛陽歷四月中核算乘客一萬一千八十四人降客九千二十四人收入賃金二萬四千八百八十二元七十五錢到驛貨物五萬三千四百七十七噸收入運賃金四十萬五千四百八十六元五錢發送貨物二萬一千八百七十三噸運賃金十萬九千四百四十一元五十六錢統計共收貨客賃運金五十三萬九千八百十元十五錢（有） 
雜記 
[趙次帥起程往川情形詳記湖北]  
　　趙次帥自交卸鄂督篆後原擬於初六日起節入川因接京中密電云樞府將有更動端午帥必入軍機江督一缺大有可望遂遲緩行期以俟後命乃恭候數日迄無確耗遂於十二日午刻起節乘楚寛兵輪渡漢紳耆執香恭送者絡繹不絶陳小帥亦率同文武各官在江岸排班恭送各營軍士均舉鎗致敬兵船亦升砲致禮一點鐘時抵漢關道桑觀察以下均在稅關碼頭肅候次帥步行登岸至道署會讌畢即乘馬車往租界各領署拜會辭行五點鐘時蒞商務總會漢上各華商齊集由次帥登台演說勉勵各商力圖進步旋由各商恭導次帥至大清銀行設筵恭餞至燃燈時次帥仍返兵輪是晚遂在兵輪住宿十三日晨改乘快利輪船溯江上駛至宜昌登陸由鶴峯施南起旱入蜀其隨員聞有王觀察會俊朱太守旭初等十四人僕役爲數亦不滿二十名行囊甚爲簡單云（今） 
[工人大閙巡警局安慶]  
　　皖省東門外砲營附近看守工料工人每日聚衆賭博十三晚該處五區巡警副局巡士前往捉賭當塲拿獲二人解局訊辦旋經該工人等糾集數十人各持巨石擁至該分局將拘押之二人刦去並將巡長劉懷仁拖至空塲肆行毆打該局以人衆勢洶不敢與敵去後即禀報總局核辦總叅事許月菡太守以工人拒賭閙局殊屬不法已極當夜即禀謁皖撫請爲查辦次晨二標工程宋德銘即將爲首滋事工人四名送局懲辦一面將巡長劉君用轎送回局中未知如何辦理也（美） 
[台灣銀行發行番票福建]  
　　福州商市向藉七錢番票流通頗稱利便近有台灣銀行支行在閩行用龍番鈔票并發行七錢番票冀奪錢莊之利先將票欵貸與財政局搭放營餉復暗聯城内資豐錢莊爲其兌換處各錢商大爲恐慌正在恊籌對付 
[貴池礦商被刧安慶]  
　　貴池縣寳興公司經理職員彭葆楨禀稱本月初一日職東遣司友附生王國燦職員陳鐵珊隨帶龍洋六百五十二元僕人十二名赴山料理租賃房屋購料搭厰呈報開工一面赴商務總局呈繳保單照費正商辦間詎於初五日下午陳司事等先後輿扛來通據稱初四日傍晚行抵伏嶺山三里之香山地方就同和雜貨店安歇初五夜半忽來匪徒百餘人明火執械　門擁入將司夫綑搜盡所帶財物並將該店房屋拆毁並刀傷店主陳司事輿夫劉永慶二人命在垂危柳如靑楊之林二人未知存亡查知匪徒係由前次阻礦首惡錢瑞廷錢子祥等統率指揮開單禀請勘驗拿辦等情奉皖撫批仰商務總局查照礦章議復飭遵該縣仍一面迅提錢瑞廷等照律詳辦（美） 
[吳令受辱告退蘇州]  
　　吳縣王令竹坡受辱於藩署文案江西試用知縣商言志一事已詳誌昨報茲悉王令擬向上憲禀請卸任當經臬憲左子儀廉訪牙釐局督辦朱竹石觀察等再四慰留不知大令若何意見也（命） 
[籌欵改造監獄湖南]  
　　湘省各屬監獄除長善兩首縣於前年禀准大憲一律改造外其餘各州縣仍復因陋就簡未能隨時改良現在郴州直州擬將該州監獄從新搆造並在獄内附設習藝所俾所有人犯習成藝業免致日即游惰刻已籌集欵項擬定章程賚禀省台請予核示飭遵（水） 
[惡鴇遊街示衆蘇州]  
　　前報紀蘇垣販賣人口之老力四與姘婦戴三娘凌虐妓女經清鄉局發縣訊辦一事昨經吳縣王竹浦大令飭將該惡鴇戴三娘枷號令官媒婆及原差恊同地保遊行閶門外馬路示衆枷滿再行核辦（眞） 
[飛娘傳（續）]  
　　立克。曰僕自茂利公司停止後。債臺重疊。窮困萬狀。惟有一女。又驕痴不肯務事業。好夢何來。請言其故簡曰。僕戲言耳。當僕與足下。同遊倫敦。舍於派立司耗推爾時。女公子方。五齡。今想已及笄矣。立克曰然簡曰吾聞賴。爾浦公爵之子曰康德。慕女公子之名久矣。欲委禽而未識女公子之心也。故未敢冒昧。倘事諧。則我公母憂不富貴矣。僕與足下交。已二十年。知足下貧困。顧僕亦無力。不足以協助足下。今有所聞。敢以報。命余友某素與康德善可倩彼達君意。則事必成矣。立克聞言。心爲之動。曰俟女歸商之。然後複命。簡知商之於女而女終不肯允也。乃曰事之成否。决於俄傾。康德貴胃高門。彼華族良家不乏。淑女。一旦選有佳偶。則悔之晚矣。且丈夫作事。决於一言。女無遠謀。曷足與議彼。若不肯應允。卽出以强迫之計出之。則無不從命矣。立克　曰諾。簡臨行。又囑曰。僕爲君致意於康海矣。無後悔。及暮飛娘婦。立克備述簡爾斯之言。女曰父親毋出此言。余終不能嫁此。禽獸也。康德年少狂縱。行爲無檢。吾父豈不聞之乎。簡賊爲彼作說客耳。倘吾父以貧困之故。則女不久將應某女子師範學堂之聘。月修百餘金。亦足以資我父菽水之資也。 
科學談 
[雷鳴之種類]  
　　鳴于春者曰春雷。鳴於晚者曰晚雷。猝至者曰疾雷殷其者曰輕雷。然此僅以表面上之判别。資討歌之材料耳。於科學上無關也。然近世研究者。執種種之証據。大别之爲五種。　　夏雷在普通之現象。其範圍僅限於一方面。於夏時爲最多。故曰夏雷。　　迅雷此種以非常之速度。行於數十里。或數百里。且常以一定之綫路而進行。 
　　旋雷與旋風同時而起。其範圍甚。廣有亘數百里者。於冬期爲最多。　　停雷起於離地數里之雲間。其位置常不稍變動。故名曰停雷。　　孤雷常伴起於火山爆烈時。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（十七）] [  西泠悟癡生譯]  
　　福曰予見此草舍。早料其必有機關。故令李君等預爲防備後因捕捉伊黨。全軍從前門擁進。倉猝間遂致忘。却然事機已迫。仍煩李君馬君率同巡捕數名。由前門繞至草舍。扼守以防餘黨狙伏予當與勞脫及花君。入此側門内探險。福言畢即於皮袋内。取出藥水一瓶。遞給勞脫曰此。消炸藥之强水也。無論何種猛烈品格。入水一滴頃刻即消其虊性煩。君先進予與密司花潑根繼。入 
　　布置旣定。福乃手提暗燈。將側門外四周一照。然後將身臥倒以耳貼地。而聽。隠隠似聞鈴聲。心内自忖曰。勞脫之言不謬矣雷君必陷科鐵網無。疑。 
　　勞脫一手取燈。向門内照看。然後伸一足踏向軟梯。徐行入内約跨過七八级瞥見左側。立一鐵細管其口屈曲向外。暗思莫非此即儲炸藥之管。否。因取出强水瓶。向管内傾注。第見此管岌岌搖動。勞脫懼甚恐有他變。福於其後語之曰。母慮母慮。立時自有奇驗。正言間果。見鐵管折爲數叚。以手撫之。則已敝爛如數十年朽鐵。蓋此種水性不獨可消炸藥。且能化。五金爲水也。於是放心前進不數級。忽聞呻吟聲向右側發。出舉燈照之。則有一人爲鐵網所罩。如繭自缚手足踡曲。不能運動。忽聞其人呼。曰勞脫速援我。福驚視其人。並非雷斯屈來。急詰之曰汝何人。何以陷入網内。其人曰予名波士倫隨密司馬倫戰敗後逃入此側門内。不意誤蹈鐵網。如獸之落阱。今幸遇君等。尙能一援手否。 
　　福語勞脫曰。予觀此君面貌亦甚良善意欲援之。留爲後用群君以爲何如。勞曰君即。無此意予亦擬爲其緩頰。蓋此君先世。本屬巨家後因中落。生業蕭條。莫掌敎愛其勇健時周恤之。故遂身陷匪黨然觀伊等之所爲。頗不以爲然。倚蒙君見宥。予敢保其無異志。福深韙其言。勞脫即將已意告。之。 
本埠新聞要事 
[滬道札會審公廨文（爲嚴懲淫伶李春來事）]  
　　查淫伶李春來接開春桂戲園膽敢私雇驅逐出境之淫棍靈芝草來滬演唱先經祝姓控廨提究並以該淫伶誘姘黃宦遺妾朱氏儼然以公館主人自居與朱氏同車往來戲園誆騙巨資任意揮霍遐邇咸知至動粤人公憤復由廣肇董事函請嚴辦節經瑞升道函札該廨從重訙擬該淫伶自拓罪大惡極衆怒難犯暗托游姓之人在外招搖謂如設法從輕辦理或遞解回籍可以賄送二萬金等語又經王代理道行廨盡法懲治查拿游姓務獲究報各在案此等違犯租界禁令淫惡素著中外所不容之人斷不能稍涉輕縱惟案懸日久迄未商定辦法合行札催札到該廨即便遵照核案復訊按律究擬以儆淫騙再查閱寳令前禀商准將靈芝草黃朱氏兩案一併從嚴擬罪擬在租界判押西牢數年等語此案情節重大且有納賄招搖等情該令務宜愛惜聲名母令翻覆招人指摘切切 
[稅務處釐定購運軍火新章]  
　　稅務處分電各關道略謂近來各處時有偸運軍火情事業已釐定新章嗣後各埠洋商如有外洋鎗彈火藥等項進口應先禀由本國領事函致關道聲明係作何用方能函請海關騐明進口至於官商人等需購軍械亦應禀陳關道核准然後給照起運以防偷運而昭愼重 
[查究發掘古墳]  
　　滬道批陳德𢡟等禀云毛鳳祥譚咸和等胆敢違禁掘取坟墓磚石販運漁利殊爲不法仰太倉州速飭嘉定縣從嚴查禁勒提毛鳳祥等究辦具報至所稱敎中需用標明天主堂字樣一節查中外傳敎條約載明坟墓不得觸犯毁壞斷無敎堂購辦玉磚誘人發掘古坟之理顯係假托並即查明如果屬實加等懲治毋稍違延切切 
[嚴防洋商私購田産]  
　　江督接政務處電咨稱各國商人時有向各處内地購置田産情事殊與約章違背應飭各處鄉民不得貪利私售以免交涉等語昨端午帥已轉電各府州縣一體出示查禁矣 
[請飭兵艦保護漁船]  
　　定海岱山各幫漁船因近來江浙洋面時有海盜搶刧爰聯名禀由江浙漁業總公司轉請江督札飭蘇狼福三鎭巡洋各兵艦隨時保護以防不測 
[廣慈醫院將次落成]  
　　西門外羅家灣廣慈醫院建造洋房六七座工程將竣茲定於十八日下午行落成禮該處空曠清靜最合衞生並用白帽子仁愛會女士調護除膳宿費外其餘診治等費均不再取琐事城内 
[重申禁]  
　　　城門禁弛懈已久雖在深夜祇須出洋一角即可出簾是以時有匪徒混入肆行搶刦茲提右營萬參我因時遭物議爰又諭飭各門弁凡在夜間開城務憑對牌不准如前之濫索陋規云 
[小麥歉取]  
　　本邑四鄉所種小麥因春間雨水不調稍有損害日來取穫祇有六七成昨各圖地保已赴縣禀報矣 
[病重交保]  
　　趙文華前因盗賣陳嚴氏家坆地由縣取押在案嗣因患病發堂醫治茲趙妻某氏因趙患病沉重禀求交保昨已批准矣 
[道批兩則]  
　　楊玉春等禀批卷查此案 
 
 

Page 19

 
 
　　奉前撫陳批行瑞升道移縣并提周秋堂馬士良等審究據報馬士良病故並未訊取陸德昌周秋堂供詞呈核以致案懸莫結據禀衣情仰上海縣迅即提訊確供送候察辦毋再違延○沈恒泰等禀批同一追欠該商業被欠之款旣已禀准該縣飭追何以封屋扣船未予公攤仰上海縣迅卽秉公辦理禀復察奪毋稍延遲切切 
　　官事○統領南洋淞滬巡防步隊候補知府徐嘉霔江蘇候補直隸州知州陳欽鑅　　浙江海運局委員候補府經歷劉樹喜昨均到道拜會禀見會丈局總辦佤補知府 
黃贊朝請假二天道署洋務偵探委員楊繩武展假五天安徽鳳陽關委員潘翰章禀知交兌浚浦經費 
[南市]  
[禁賽龍船]  
　　總工程局以淮揚船户每届端節划賽龍船會於云年出示諭禁在案今節期將届爰又示禁以防肇禍 
[偵探娶妓]  
　　總工和局訪聞偵探倪全福近在北市某妓院娶妓爲室遍發請帖到處歛費爰特飭派探長查明禀復究辦 
[骨肉完聚]  
　　吳恕園之孫金寳前被拐菲匪展轉售賣會誌前報茲由總工程局探夥前往廣東出資贖回昨日解局傳吳到案具領吳一貧如洗的有一切費用均由局捐給云 
[工程局瑣案]  
　　張源順猪行執吉阮益林控西門外公順肉店股東陳悅生欠洋三百餘元昨日傳訊判交保理處石阿壽欠益大米店洋六十餘元判押在案昨又有聚豐榮順泉附控欠洋六十餘元判赶緊交保一併理處阜大參行控四川人楊欣生買貨圖竊判押五天某探夥在永安小客棧查獲積竊吳阿二解案判戒責二百下押半年留硯胡同鼎興錢莊失竊寳銀一案昨又由孫裁判諭令偵探嚴加偵緝 
閘北 
[查獲蟻媒]  
　　蟻媒施王氏與長發石林串拐沈杏卿之妻趙氏人價賣與周　堂爲妻昨由四路一區將氏查獲解請總局訊究判押候補提人證再訊 
[串欠租金]  
　　候石泉控李瑞卿等串欠租金昨由巡警總局提訊李一味推緌判押限三天交出陸孝記再訊 
[婦人胡閙]  
　　周道同之妻陳氏誣指張徐氏與人通姦昨由巡　局孫裁判訊知因索欠起釁飭令見証裘子儀帶出調處並令周向張徐氏服禮了事 
吳淞 
[違禁售烟]  
　　吳淞司嚴抱軒二尹十四夜至陳家橋王滿水橋兩鎭查察見有挑膏店兩家私售燈吃立將店主何子蓮何根華烟客徐王朱孫四人女烟客侯王氏一併帶署判將店主兩人各責四百板枷示一月烟客各具結釋放烟照弔銷 
[斥革巡目]  
　　警察局巡目鮑某十四夜勾引婦女住宿吉昇客棧被各巡士偵悉於次日天明時將男女一併拘局警董某君遂飭將該巡目斥革男女一併驅遂出境 
英租界 
[累及老母]  
　　魯　洋行控劉矞卿私用巨欵逃逸一案昨由包探將劉母李氏及夥鄭阿吉查獲解請公堂訊究均供不知劉往何處判押候查明再訊 
[是否親生]  
　　鎭婦人曹卓氏與阿和拐領一孩來滬賣於某粤人昨由包探查獲解廨氏供丈夫曹錦亭因案收押丹徒縣氏因窮苦與阿和帶領自已所生小孩來滬價賣是實判押候移知丹徒縣查明候復支再侅 
[姦佔處女]  
　　濮阿坤姦佔邊阿五之女阿巧昨邊偕妻楚氏投廨請究中西官提濮訊實判押西牢半年邊女私逃亦有不合著押官媒四 
[一女兩夫]  
　　藤云鶴控蟻媒桂王氏拐賣伊之未婚妻陳阿招昨由公堂提訊妸招供被拐賣於北四川路開設牛奶棚之阿松桃爲妻是實訊之桂王氏亦認拐不諱判氏押官媒二年阿招交藤　回成婚一准凌虐 
[着交拐匪]  
　　粤人李貫初控蘇伯濤誘姦伊妹逃往蘇州昨由差探將伊兄蘇子彬並保人何　生解請公堂訊追判蘇仍交何保出著交蘇伯濤到案訊究 
[拐賣小孩]  
　　紀瑤山與王徐氏誘拐李郭氏之男孩賣與粤婦林秦氏由探查獲解廨請究判紀押西牢兩年王徐氏押女押所九月林秦氏罰洋五十元從寛釋放孩交李郭氏領回 
[交保自理]  
　　英商協隆洋行延哈華托律師控怡盛洋貨號股東趙冠卿趙雨亭定貨不出昨由公堂會訊哈律師投稱趙等前向協隆行定貨迄巳三載屢催不出被告趙冠卿延郝門律師訴稱定貨已出過十餘萬現因市面清淡請爲寛限趙雨亭延管理司律師到堂代辯中西官判兩趙分别交保出外自向原告料理 
[是谁僞造]  
　　福泰烟紙店主葉鍚周因僞造銅質小洋由公堂判押在案昨解復訊葉供係趙木良之物判交保限三日　趙到案再核 
[出爾反爾]  
　　陸連生私將洋東柯克登貨物抵洋昨由公堂復　原告倩胡阜泰投案供稱貨已取回請將陸開釋中西官准之 
[資遣回籍]  
　　海門人陳蔡氏投浦圖盡由捕救起送廨攎供來滬向表兄楊天實索洋二十元因找尋無着乏資回鄕是以圖盡判 
資遣回籍 
[添招華捕]  
　　英捕房捕頭强生以租界華捕不敷分撥又擬添笤昨特傳拓新　捕　探目李星福老閘捕房包探米順均於招選時到場騐看如有過犯流氓等朦充許即指出以憑查究 
[冒探押半年]  
　　陸鐵生控李云桃冒探拆梢昨由公堂訊明屬實判押西牢半年 
[冒捕押四月]  
　　朱阿根冒充華捕向東洋車夫倪三春拆梢昨由捕房將朱解廨請究判押四月 
[公堂瑣案]  
　　謝田元控吳錫香圖賴工洋昨晨田探將吳傳案飭候過堂訊核魏永源竊洋人金戒消贓於蔣阿生判魏押六禮拜蔣押兩天徐杏生控王維卿欠銀不理昨由差探將王傳案飭令交差候晚堂訊理傭婦胡陸氏竊洋東鑚戒押候交贓再核過犯姜阿成潜簾抈界押西牢半年期滿驅逐出境朱福泰竊草帽押四月 
美租界 
[學徒遇暴]  
　　某木行學徒顧阿三被流氓　二人在百老滙路搶去棧單及現洋五元報知捕房飭探查緝 
[洋人無賴]  
　　密勒路洗衣作主邱仁昌投報捕房稱被某西人攫去衣服不给工資捕頭飭赴該管領事署控告 
[聚賭]  
　　西華得路許雲潮家因聚衆賭博昨由捕房飭探至公廨請單傳訊 
[竊焑袋]  
　　張阿四行竊英租界某妓金水烟袋一隻由探緝獲押候送究 
[竊洋傘]  
　　小車夫黃阿三竊取某日婦洋傘三頂由捕拘入捕房押候查究 
法租界 
[牽涉巡捕]  
　　陳四福吳榮生陳阿生王阿毛等多人前晚在吉祥街正和館與値堂人口角用武致將某甲毆傷昨由店主戴長根司帳董鶴生投廨供稱陳等來店夜膳共有十人入號落差捕亦在其内彼等因嫌飯少口角用武垷受傷者巳送至醫院傷勢頗重查陳四福亦是革捕當時即拘入捕房詎至十二點鐘時又有人將瓦缽滿儲兾穢抛入店内　請重究中西官得供命陳等一併押候再核 
[移提被告]  
　　陸再亭陳掌發因賣地斜葛被楊生祥在縣署其控昨李大令飭差投廨移提聶司馬即將陸陳傳案交差帶回 
[累及無辜]  
　　張世忠王顧氏串拐董靜臣家小孩昨由捕房將牽涉之婦人蔡阿巧一併解廨阿巧供與顧氏素未謀面實無同謀情事判張與氏還押阿巧交保再訊 
[移東補西]  
　　趙楊貴租用林阿三之東洋車近因失去車照將劉春仔之車照　下希圖曚混茲被劉查出拘捕送　判劉照發還所失林之車照令趙賠償再押三天 
[棧司竊被]  
　　發昌客棧傭工沈紀后私竊 
棧中棉被五條被棧夥王杏生查知報由包探弔贓送廨請究判押捕房十天 
 
 

Page 20

 
 
國外新聞 
[颶風傷人]  
　　十六日紐約電云美國羅西蘭及納排拉斯茄之間忽起颶風死者五十餘人財産損失不計其數譯泰晤士報 
[英艦抵日]  
　　十六日東京電云英國海軍少將海維斯乘阿富利號戰艦率領戰艦四艘滅魚雷艇四艘於今日行抵橫濱擬駐泊兩星期再赴北方演習海操 
[英法博覧會開會續聞]  
　　十六日倫敦電云英國皇太子維爾斯舉行英法博覧會開會禮時深謝法政府及其人民之協助會事並謝英國殖民地人民之盛情謂此會之設可以交換智識鼓勵工業并可以固結兩國之友誼增進世界之幸福云同日又電云法國商務實業大臣克羅闢君及農部大臣爾羅君在倫敦商務總會赴宴時謂此次兩國設立博覧會可使邦交益爲鞏固 
[討論阿富汗亂事]  
　　十五日倫敦電云英國密特亞美省保守黨議員勞斯丹君在下議院提問阿富汗政府已否將邊界亂事問題答覆印度次官查斯好司答稱阿富汗君主業習來文謂已竭力勸阻阿民附和族民作亂並謂此事若窮致詰問殊與公衆之利益有關未便盡答云 
[討論保護斐洲土人]  
　　十四日倫敦電云英國自由黨員波塞愛丹君在下議院提議請從南斐洲公會之意保護斐洲土人利益議院對於此事大爲歡迎殖民地次官西爾君答稱政府於南斐洲公會諸舉决意不爲先導惟會中有舉行之事土人可派代表參議以上譯字林報 
[德公司倒閉]  
　　十六日柏林電云德國克内佛倫積蓄托辣斯業已倒閉共欠金洋二百七十萬元 
[英德協謀斐洲]  
　　十六日柏林電云德國殖民地大臣丹堡往遊斐洲道過倫敦外間皆謂與德國購買維爾菲虚海灣一事有關實則並無其說丹君在倫敦宣言嗣後英德兩國關於斐洲西南敷設鐵道問題不致再有齟齬并謂兩國當和衷協謀不應互思競敵云云英人對於丹君之議多贊許者 
[摩使抵法]  
　　十六日柏林電云摩皇海連幕飛之專使抵巴黎後尙未經法國政府接見 
[允造埠頭]  
　　十六日柏林電云摩洛哥鐵其納公使公會已允准德國華孜曼公司承造鐵其納之埠頭 
[赦回流兵]  
　　十五日栢林電云法國第十七聯隊前因與釀酒人同謀作亂流至斐洲土内斯地方今以該兵服役有功故已赦回 
[英國注重軍備]  
　　十七日倫敦電云英外務部大臣葛雷在鋼鐵會社赴宴時謂一國獨减軍備而他國不然则必致獨立無助現英國政府已深知軍備之重要於海軍尤爲注意倘使英之海軍勢力墮落不能與世界列强抗衡不特與國勢有礙於國家獨立之完全亦大受影響云以上譯文匯報 
來函 
[餘姚第三次集欵開會通啓]  
　　借欵由部間接而爲存欵果須此爲造路則前此之拒欵何心我國民再接再厲除踴躍投股置存欵於不動别無救濟方法此正力爭權利出入生死一大關鍵况不轉瞬而四月將終第一期即應照章截止失今不圖股不足則用存欵存旣罄勢且請益路權浸失土域隨之其不爲埃印之續者幾希前次開會集成四萬餘元今復定二十五日下午三時仍在邑廟開第三次勸股會臨時由招待員分給入塲認股券以憑入會敢祈我父老昆弟已認速繳未認者即隨認隨繳並有經手代招之股亦希一律催繳期間已迫毋再觀望 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
 
　　 
 
