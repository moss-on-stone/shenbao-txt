# 1918 - 249 - 4916372

 

Page 1

 
 
   
 
 

Page 2

 
 
   
 
 

Page 3

 
 
時評 
[各有（冷）]  
　　今日政局中人不特人人各有一已之心思卽推測他人之心思亦各有其見解 
是故一事之起異說遂紛至而沓來非其事之果倐忽而千變也蓋以人之推測他人之心思者各有其見解故也 
試觀最近對於内閣之說或謂將另組或謂仍留段盖推測所謂新總統之心思各有見解故也 
卽此以推所傳和戰之說亦不外此矣 
專電 
[北京電]  
　　西南除孫文派外多數主張乘此收拾時局於雙十節前亦舉徐爲總統但希望中央先辦三項一補償用去軍費二副座公平選舉三新舊國會同時犧牲另組合法之正式國會聞已有電來京（十三日下午七鐘） 
[北京電]  
　　徐昨親訪馮商時局馮勸速就徐言旣承維持何惜此數日（十三日下午七鐘） 
[北京電]  
　　徐召周樹模來京或謂將組閣但徐現仍言留段徐樹錚勸段勿退段南下督師說雖因靳雲鵬張志潭等勸止但仍未完全打消（十二日下午六鐘） 
[北京電]  
　　段派最近又與泰平公司訂立軍械借欵一千萬元聞已簽字此欵全辦軍械 
（十三日下午七鐘） 
[北京電]  
　　岑陸又致吳佩孚電贊成和議（十三日下午七鐘） 
[北京電]  
　　曹錕又電政府再撥五十萬即南下已滙交天津但曹恐仍不果行（十二日下午五鐘） 
[北京電]  
　　葉恭綽組織僑園指揮議員與曹陸抵制（十二日下午五鐘） 
[北京電]  
　　常德紳民電熊希齡請阻馮玉祥軍隊他調熊即爲轉達曹張（十三日下午七鐘） 
[北京電]  
　　今日下午四時日代使芳澤偕船津參贊赴徐宅謁東海談半小時（十二日下午六鐘） 
[北京電]  
　　英使抗議粤軍政府扣用關稅並言及南北久持非計望早日解决（十二日下午五鐘） 
[北京電]  
　　日軍又派兩師團日内抵長春（十二日下午五鐘） 
[北京電]  
　　陳毅電近有某國人七八隊分途測勘險要請與某使嚴重交涉（十三日上午十二鐘） 
[北京電]  
　　日派駐東省連絡員經齋藤少將轉呈日參部派定川崎少佐滿站儀谷大尉哈爾濱齋藤中佐黑督署均爲連絡員（十三日上午十二鐘） 
[北京電]  
　　駐美顧使電中東路本中俄合辦俄無力管理不如暫交委員會政府覆當據理與某國商酌並電章使向日政府商辦（十二日下午四鐘） 
[北京電]  
　　胡維德電歐戰可促短期間望速籌備戰後事（十二日下午四鐘） 
[北京電]  
　　外交團將告南北息争（十二日下午四鐘） 
[北京電]  
　　今日下午某使館消息李督現尚在厦門福建艦隊附南已運動成熟（十三日下午七鐘） 
[北京電]  
　　薩鎭氷將爲閩省長待到閩後發表（十三日下午七鐘） 
[北京電]  
　　臧致平電劉周兩支隊魚日攻同安庚日克復（十三日上午十二鐘） 
[北京電]  
　　閩李督電振武軍頗勇頃以兩團加入右翼 
（十三日上午十二鐘） 
[北京電]  
　　陸興祺迭電告藏番將大舉犯川（十三日下午七鐘） 
[北京電]  
　　廣東未扣關稅使團抗議說打消（十三日下午七鐘） 
[香港電]  
　　軍政府通告各報否認軍政府接管海關稅務之說或謂軍政府任施家倫帮辦廣州海關外交事宜僅爲廣東獨立須慎重外交起見粤漢鐵路董事任期已滿當道現令路局即速籌備選舉（十三日下午二鐘） 
外電 
[北京電]  
　　徐世昌又發通電指陳其地位之困難請求全國有行政經騐者之襄助俾可　付時艱謂國憲未全國庫空虚内爭不已盜匪横行與夫歐戰後國内商業競爭之劇烈凡此諸端非其才力所能補救云云聞伍廷芳電致其北京某友贊成徐世昌出爲總統並主張立即設法統一南北倡議解散南北兩國會另行選舉此說如果確實則已開調和之門矣有責任之華人今有一種觀念以爲協約國宜聯合扶助中國整理時局蓋以華人不能自行解决糾紛也（十二日） 
字林報 
[北京電]  
　　南方來電謂南北艦隊已有協議不復交戰此說是否爲神經過敏者之預料抑爲北方　失艦隊之先聲今尚無從　實（十二日） 
[北京電]  
　　黎元洪拒絶北方運動不願被舉爲副總統白稱去年解散國會在南方視之已成破壞憲法之人故不欲被選但北派以其拒絶之言理由並不充足刻仍勸其出山 
（十一日） 
[北京電]  
　　日人電稱西比利亞各處之逃亡者多集於海蘭泡内有紅衛兵虚無黨及匈牙利人搶刦之風甚熾（十二日） 
[廣州電]  
　　軍政府正式任熊克武爲四川督軍並分派官員在閩省與瓊州管理政務岑春煊陸榮廷聲稱並無單獨和議之磋商並否認賀徐世昌　選之說（十一日） 
[香港電]  
　　廣州通信社受官場囑託正式否認廣州政府收回海關之說並謂伍廷芳爲外交總長此種損害擁　憲法者之　言必不爲人所信云（十二日） 
[廣州電]  
　　大水已退惟失業者仍多秋收爲水冲毁（十一日） 
[海參崴電]  
　　日將大谷所發之示文現由飛機傳散於過激　未全消滅之處西比利亞西部政狀若何傳言不一惟就現象推之　穆斯克已設立有力之代表政府蓋霍氏與海參崴之對峙政府今皆以已得烏穆斯克政府承認爲言亦可見烏穆斯克政府之重要矣各方面皆謂西比利亞中部與西部已不復有過　　與德奥伴虜之危害地方今較安甯但俄國形勢則愈　愈劣傳說德國在其佔領區域内運珍東行故協約軍宜乘此時　赴烏拉爾山勿使德軍佔先着云（十一日） 
[舊金山電]  
　　紐約銀行家藍恩氏啓程赴東　在中國與西比利亞設立亞洲銀行支行（十一日） 
以上路透電 
[北京電]  
　　數年前中法實業銀行曾與政府締結關於北京電車電話電燈之借欵合同兹又將續訂北京電燈公司起而反對要求交通部說明理由該部因此要求國務院宣布合同之内容（十三日） 
[北京電]  
　　中國當道决議對於上海租界内之車輛而入華界者酌收車捐昨日已由外交部通告公使團（十三日 
[北京電]  
　　北京近日喧傳關於南北妥協之消息如左西南各派除激烈派外一致主張依舊國會選舉徐東海爲總統且希望中央採用三條件（第一條）新舊兩國會同時取消另依法開全國正式之國會（第二條）西南各省歷來各種軍費由中央補給（第三條）副總統問題須互相協議而後决定 
（十三日） 
[北京電]  
　　聞曹銀已與徐世昌一方面有成議不日將從保定南下南下後將與長江督軍等協議南北妥協問題（十三日） 
[北京電]  
　　財政部擬減少在湘奉天軍司令部經費及奉天軍軍費已提出議案於國務會議（十三日） 
[廣東電]  
　　軍政府任命任可澄爲内務部長（十二日） 
[奉天電]  
　　張督軍昨日設宴欵待因賀巡閱使就任特來奉天之關東都督府代表參謀官（十三日） 
[奉天電]  
　　昨晚安東附近火車出軌車輛傾覆略有損害 
（十三日） 
[奉天電]  
　　張督軍因繼徐樹錚之後任已任命孫烈臣爲奉天軍副司令矣（十三日） 
[奉天電]  
　　奉天省長將有另行任命而其候補者秘書長袁金　及政務廳長史紀常之呼聲甚高（十三日） 
[東京電]  
　　據時事新報云寺内内閣現正趕辦結束政務西　寺侯爵將於十五以前抵東京山縣松方兩元老將於二十以前抵東京寺内内閣俟各元老到東京後即正式通告辭意於是送捧呈辭表（十三日） 
[東京電]  
　　法國政府因現行日法通商航海條約第五條曾經規定各締盟國在該條约有效期限之内無論何時均得以一年之豫告聲明將該條作廢特命駐日本法國大使通告日本政府云（從大正七年九月十日算起一年以後戕上述第五條作廢）又據法國政府聲明該　所以對於日本政府有此措置者無非欲於開媾和談判時　保行動之自由並非對於日本懷何種之疑義亦非改變法國素持之政策云（十三日） 
[東京電]  
　　林公使於十四日可抵東京（十三日） 
[東京電]  
　　全國記者大會於本日在東京精養軒開會言論擁護内閣彈劾之决議將發表宣言矣（十三日） 
[東京電]  
　　關於新聞局之設置已與内務省大藏省及法制局之交涉已完而與陸海軍方面之交涉亦已得圓滿之解决則關於設置近將發表矣（十三日） 
[東京電]  
　　衆議院各派交涉會於今日决議派遺我西比利亞出征軍隊之恩問使（十三日） 
以上東方通信社電 
[東京電]  
　　寺内首相新設大規模之國民經濟調查會意將下臺而置此爲臨去秋波耳（十二日） 
[東京電]  
　　八日天未明三時半頃日本千島列島之烏吕布烏中活火册爆發激起高逹四丈之大海嘯現赴該島附近撈拾沉船之亟館東亞海事部工役二十三名不知去向日政府現正設法救助該處住民（十二日） 
[東京電]  
　　林公使昨日抵門司語人曰中國之南北統一與分立何者於日本爲有利固難斷言總之加以特别之力則成干涉内政難得容易下手不能輕率也南北之不和雖爲中國非常之不利然時　未到妥協亦極難也（十三日） 
以上共同通信社電 
戰電 
[巴黎電]  
　　今日下午公報云愛恩河與凡塞勒河一帶各地點及香巴業除有砲戰外無事可報（十一日） 
[紐約電]  
　　英軍現向興登堡陣線進發已在凡爾滿境得進步現逼近聖康丹與愛泊希距加特萊兩英里半法軍已佔據特拉佛細現向拉菲爾進攻（十一日） 
[華盛頓電]  
　　據報載愛恩河陣線美軍消息德軍今仍在紅山高原猛力進攻近三日内所受損失至爲重大（十一日） 
[倫敦電]  
　　德國公報云敵軍復在戈齊柯爾及愛泊希附近進攻兩軍遂相激戰敵軍於數地點進抵第一行防線德軍反攻逐退敵軍俘虜三百人愛恩河與愛萊特河問有敵軍猛攻敗走（十一日） 
[巴黎電]  
　　敵軍於興登堡陣線之後設有防線三道第一道爲亨定白倫希爾特陣線自列里南起過杜愛　坎白萊西面及加特萊與佛萊斯洛瓦東面沿瓦斯河左岸與塞勒河右岸越蘇瓦松又伏齊愛西南在凡爾登北面過末斯河與今日距美的南十二英里之摩塞勒陣線相接第二陣線名美的列里陣線自距杜愛東七英里之斯加泊河起過希爾特河越勒加國與希爾森又末齊萊與師丹之西面沿末斯河右岸與亨定陣線在巴尼相接第三道陣線自伐蘭細安萊起至吉凡德人現正於該陣線星夜設防至爲忙碌（十日） 
[倫敦電]  
　　比軍戰報云比軍於廣二英里之陣線攻擊敵軍志在擴大八月二十六日九月九日所獲之勝利激戰後奪獲敵軍陣地而固守之是役前進四百邁當俘虜七十一人比軍損失甚微（十一日） 
[羅馬電]  
　　意國公報云敵軍屢在杜沙加細洛境進攻均在意軍砲火下敗退大受損失格拉巴北面與比亞夫河中段砲戰甚烈意軍炸毁敵軍子彈庫一所（十日） 
[倫敦電]  
　　公報局宣稱美國大使署否認威爾遜總統不日將游歐洲之說（十一日） 
[瑞與京城電]  
　　基夫消息烏克　携械之農民近與德兵若干血戰於白魯細洛夫加佔據該村逐走德兵有旅客稱曾目擊德兵死屍甚多（十一日） 
[亞姆斯特丹電]  
　　莫斯科電稱尼希尼洛夫哥洛省之亞薩瑪斯地方所駐之白旗軍　已叛　現有六區結合反抗勞兵會政府加桑農民現紛起仇抗勞兵會政府（十一日） 
[華盛頓電]  
　　財政部宣稱美國已貸欵五百萬元與西比利亞民國西比利亞民國已對德宣戰此爲向美舉債之第九國（十一日） 
[華盛頓電]  
　　瑙威京城美使署來電謂據確實消息彼得　　現有十二處起火各街道有黨人亂殺人民（十一日） 
[亞姆斯特丹電]  
　　荷國洛特丹發生劇烈之糧食暴動暴民刧掠數店並麵包車數輛女子列　遊行各街大呼要求麵包 
（十一日） 
公電 
[清江浦電]  
　　各報並各縣農商學會鑒米禁將開民生危殆請持正論力阻外運淮除農商學會公叩 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞 
[北京特别通信（二○二）飄萍]  
　　徐東海之第二通電余對於該電之批評 
　　　於通信第二百號曾預告東海第二通電之大意爲對於勸其就職者之一竽約束不及南北問題今日（十一）下午該電已發出矣兹先録其原文再略加以評論焉 
　　電云（銜略）前電掬誠相示實出至情非有絲　矯飾乃　衆兩院以國計民生重加敦勗復承諸公交電勸勉責以大義動以至誠推愛國之熱忱施及下走崇論宏議金石能開昌獨何心能無感奮惟是出處即無待再商而國家斷不容酌劑經國之常今則金融匱竭供億浩繁各省則責難中央中央則仰給於不可常之外債無流可節遑論開源長此因仍何以爲國軍事計畫重在國防當邊要之衝成合從之勢稍有疏虞動關大局况復勞師境内轉戰經年擾攘紛紜仍無歸宿邊疆徵調何以應之立國之要實繫邦交歐戰將終潮流益迫世界大勢或有變遷易武力而趨商業則東亞固絶好商場也工商競進中外所同我則内政不脩財源枯竭旣無提絜之力必成坐困之形勢有固然甯可忽視至於民生之耗斁商業之　殘吏治之惰媮盜匪之充斥癓結所在無鞹縷計積忠已極夫豈易　故論今日立國本計固非僅國内問題而欲合全國之力以赴事機則必先使内政之有所措手諸公同膺重寄爲國干城度亦計之熟矣若以昌之所慮而不戾於事情則必有共同補救之方次第而整理之誠以中央之於地方猶腹心之於指臂中央不能離地方而孤立地方亦豈能去中央而自存况若昌者從政有年薄有經驗初非畏雞苟安之人假令勉徇國會之請與諸公勗勉之殷亦惟仍冀同德同心共支危局但有救國保民之策無不協力爲之否則以衰老之軀膺兹鉅任尚無統治内政之實力奚暇遠圖亦適以重世昌之戾而已抑世昌更有言者治國之本端賴羣賢當兹國事多艱人才消乏而憂時之彦或潔身棲隱或避地遠遊良用企念如其慰我關饑羣策匡濟則立賢無方古有明訓此尤世昌所延望者也旣承推　之愛懚有借箸之謀再布悃忱佇候明敎世昌眞 
右　可注意署首段爲出處即無容再商而國家斷不容一試兩　爲東海可以就任極明顯之表示如何可以就任則先在約束各省故承上起下即有種種商榷之條所列各節以憲典之未備則雖日談法治而是丹非素靡所折衷此爲對於堅持法律論者致一申辨而如新國會新兩法均不能以常憲視之東海亦頗爲明白也（財政）一層各省停欵不解且日日催欵而無已欲以此減少外林催欵之電或希望各省之量力而輸將亦以預防將來各省對於新閣財政計畫有所反對至軍事外交一主注重國防一論歐洲戰後東海之不欲國内有戰事態度甚明最後人才之論以立賢無方相約東海當新國會並未召集之際即有容納舊議員於新國會之意見而如因政治關係不能活動之人物東海亦擬一律開放之　吾人對於該電觀察之要點 
　　總之東海之實在計　欲先統一北洋其視各省無論屬於某方面者皆不過爲中央與地方之關係視西南亦一地方也不獨（南北）兩字之名詞不肯出諸東海之口即東海胸中亦確無所謂南北問題之　念焉若夫國内之爭主張和平絶無再戰之意電中已明白表示然以主戰方而今尚不　抛棄其主張故立言非常含蓄蓋深有所顧忌於馮段之間然則東海就任而後國内紛爭未必立見其解决東海非不欲和平统一之立見也無奈其勢有所不能耳右電所述蓋已情見乎詞矣（九月十一日） 
[北京特别通信（齡）]  
　　徐東海歌日辭職文内有烽火之警水潦之災云云顯係指摘當今執政者之不善處置未能弭患無形致時局陷於困苦顚運之地簡言之即不啻爲段内閣加一考語聞安福系少數議員大不以徐之說法爲然謂此老欲幾面討好與馮河間一樣圓滑殊與我黨宗旨不合日後恐不免有分離之患詰責王揖唐能擔保東海將來上臺後能以段合肥之政策爲政策否並表示仍舉段爲副總統以期抵制馮段之衝突未了徐段之意見又生政局擾擾甯有平靜之日耶 
　　安福俱樂部日内正在整頓内部推梁士貽爲總理而王揖唐自願退處協理地位欲梁對於該系全力提挈並由各省議員於各該省議員中自行推薦幹事主任以便時與兩議長接洽聞各省議員公議决定辦法凡七人以下者共推一人十人及二十人以上者共推二人或三人以昭平允又該部恐各議員日内自由出京與黨務有妨碍特發通告云現大總統雖已選出副總統猶未着落吾輩重大任務未了相約不得離京云云然而梁燕孫貌合神離並不與安福俱樂部上勁而其他志趣稍異之議員亦不肯盡受約朿也 
現閣所最關心者莫如閩局日前除由財政部撥現欵五十萬元外復由滬製造局撥子彈一百六十萬顆以維戰局李厚基得此重大接濟未知能略振士氣否據軍事機關傳出消息福建此次北軍之失敗與夫浙軍之變叛雖由陳炯明許崇智等之南軍四面威脅所致而當地土匪之蠭起牽制北軍行動實一致敗原因　目前形勢全省驟然　火燎原恐欲挽救一時不易得手也 
　　黑龍江鮑督軍曾以滿洲里防務吃緊原有軍隊不敷分布屢電中央添募補充更以餉械缺乏一再電請撥解而中央遲延日久終無切實辦法鮑督遂不待復電親自到京接洽數次始决定添撥奉軍兩旅歸黑調遣不料鮑未回黑忽滿站發生中日衝突事吉黑兩軍不待命令即行撤隊鮑督得信遂兼程回黑當時吉軍退至博站暫留待命黑軍以各方面挽留祗允暫留一營現在中日軍衝突事雖已了畢而日軍之開往滿站者除續派之第三師業經到着外又將第七第十六兩師陸續派赴滿洲里鮑督見事機迫切邊防空虚乃又飛電中央請飭允撥兩旅從速開拔聞前日閣議除飭王旅先行赴哈外又議决四項條件密飭我軍遵守一德奥俘及過激派不侵國境萬勿進擊俟協議定後再圖進行二我境前敵防務無論友軍協防與否應先顧及其正面如力有所不及不妨縮小範　三日軍赤軍如由我境出擊而未協同我軍者但不侵我國境我仍堅守四日軍赤軍出擊時倘有不利退入我境仍不妨收容辗 
之但不准敵軍追入我境 
　　湯化龍此次赴美游歷聞梁秋水於送别時力勸其抵外國後切勿涉足華街以防不測湯不信梁之預言致在坎拿大温哥華地方之華街被粤人王昌刺死研究系人甚痛惜湯化龍之太不謹慎致死非命而深服梁秋水之有遠見也 
[徐東海今後之兩大問題]  
　　和戰問題内閣問題 
　　新國會旣舉徐東海爲新總統徐亦决意就職國人在亂離之餘殷殷望治故於徐之登台皆有莫大之屬望然徐之能力究足以副斯民之望而解其倒懸之厄運與否今尚不能作確定之答案頃有政界某要人談徐之政略及今後之形勢其言曰東海乃時勢造成之驕子非造時勢之英雄其於原有之權勢地位保持之不使或失對於能力之所可致者應運而取不事强求此公爲人之路徑與步驟大概如是待其登台之後南北問題及内閣問題必相應而生而此二問題者又非中央局面稍有變動不能解决觀一年以來府院對峙之形勢可以知矣世人相傳東海就任以南北妥洽爲第一着合肥則俟總統更迭即行下野此不過渴望和平者之禱告非事實眞相要知東海固以北洋派爲後援無東海則北洋派分裂無北洋派則東海失據惟其相須之殷故北派推東海爲總統而東海爲總統必先事統一北派至於解决南北問題猶在其後俟北派分裂之局一旦消除然後與南方開始接洽犧牲北派之統一而與南方握手爲東海所不爲今後二三月之内即東海運用手腕統一北派之期故今日東海之心目中决不以南北問題爲問題也至於合肥爲人偏於剛强能伸而不能屈彼旣與馮河間閙意氣當然不甘先馮而去前發通電雖有下野之說但聞屬稿時曾語其親信者謂不能無此語亦並不重此語可知辭職云云不過盡通電中應有之義而已將來總統更迭合肥縱有辭職之舉而東海一面必仍竭力挽留相與共事斯時時局旣不戰不和而府院兩方又必各膨漲其權力一方則發揮責任内閣之精神一方則活用總統之權能以爲恢復總統制之地步故以二人之性格及其左右策士之頭腦府院之爭必將復見於將來而此或即促成更迭内閣之惟一原因亦南北妥洽之最早時機今日而言南北問題内閣問題殆尚非其時也云云 
　　近日京中對於時局其注目之點惟左西南態度何如前日新聞交通社發表某要人之談話可以代表一般心理某要人云南北紛爭不息國事無從進行東海當選確可視爲政局一新之機會惟徐氏所處地位對馮段兩派不能有所偏倚故亦不便鮮明表示其主張希望和平统一乃東海當然之事然苟西南過於强硬則段派主戰將復振振有詞東海亦無以折服之也合肥對徐言仍以爲非戰不可然苟東海對西南有把握　以老大哥資格與合肥商量斷無不可就緒之理段之進退即以西南態度如何而定前日有合肥親自赴戰之說亦屬有因蓋段曾言徐尚不能和則我惟有再戰也觀察今後之趨勢西南自身亦屬不能統一故南北妥洽甚爲難事今後之出組内閣者或係文人或係軍閥即視此趨勢而定耳處北京空氣之下其觀察固如是也 
　　惟今日而言再戰殆爲事實所難能　敵之不聽指揮無論矣而外交方面恐亦不能長聽我之内閧據新民通信社消息在中國各處之英美士紳有所謂英美協會者最近提議調停吾國政爭其理由以中國自參戰後專事内爭並未稍盡國際上應盡義務坐失種種機會且更妨害各國利益故英美兩國國民要求英美政府向中國南北兩方提議調停辦法此案業經送達英美兩公使昨日英公使朱爾黄君特訪段總理陸外長爲長時間之談話段合肥之下野問題外問傳說不一有謂合肥未必下野又有謂合肥以現在不和不戰之現狀無法貫澈其主張已决定下野惟時期似須在新總統就職以後聞合肥左右如吳光新靳雲鵬輩則主張勸段下野謂主戰之主張旣未骤逹現届改選之期宜賦褰裳出處之間不失其正而徐樹錚則力勸段氏留任即不然亦必督辦參戰擴充該處兵力至練足三師八大混成旅之數謂似此辦法雖在臺下仍可支配一切將來仍可發揮主張底定國是萬不可完全卸肩致使前功盡棄段氏以爲二說皆有見到處聒煩日久不無猶豫故下野與否即在合肥自身亦尚不能確定也 
東海現時對時局之態度雖如上述惟據東海親信者云東海對於就任之主旨原意在先得北洋派有力者之一致推戴而尤欲趁此時期與南方謀携手機會萬一南中不克立就和平則暫時先各行其是惟其所抱收拾全局政策實已包涵南北而不爲一隅偏安之舉措蓋東海近年在野默察國勢之杌隉其根本病痛乃發源於軍閥南北問題本應從政治上法律上解决而以彼此利用軍人勢力以相爭激之故遂轉致國家政柄操諸軍人之手治絲而棼秩序全失國事愈不可爲故東海之意在抑武人政治而使就　治之範圍庶免殘殺之風東海所持方針第一步主和平統一第二步裁汰軍隊第三步厲行減政而目前辦法擬先雙方停戰以爲籌商餘地昨已由某某在野要人救電西南徵求同意東海一面電邀曹使來京面商妥協方法即由曹使南下與長江各督同謀解决至將來就職後關於府院辦公地點擬定重加改組略仿民國二年項城時之制度將總統全眷遷入現在國務院中内眷居法制局總統憇息辦公地點則在銓叙統計兩局及秘書廳西花園等處至國務院方商除印鑄局不動外其餘一廳三局辦公地點概行遷入現在公府之内在公府之居仁堂仍留爲總統重要禮節之用海宴堂則留爲接待外賓之用公府侍衛武官等處則不遷動其南海各處亭臺榭宇悉作國務院一廳三局之用將來國務院人員以公府頭道門及運糧門爲每日出入之地總統平時出入則由國務院内東胡同之便門云按東海此時恐尚未有此等瑣細計畫但東海向主張用總統制則規復項城舊制亦意中事耳 
[時局轉機之關鍵]  
　　西南有推舉東海說漢口將組織和平會 
　　自徐東海被選爲總統後凡抱和平之希望者多擬求西南之同意以便易於解决時局即馮總統前此亦曾致電西南冀其同意惟時至今日尚未見復電飛來蓋西南現正視新國會爲非法國會如承認徐東海之總統有效即無異承認新國會合法故西南縱使有選舉徐東海爲總統之舉然斷不能承認北方非法國會所選出之徐東海理勢所趨無如之何聞徐東海現在不問西南之承認與否决計就任以謀平和統一而西南方面亦似正謀一補救之法聞伍秩庸氏曾有一電致某中將轉某要人内言東海出任非不贊成但希望先商和議用正當法律手續補選方能得西南之承認漢口方面亦傳陸榮廷九日致王占元電謂徐東海之被選雖可稱爲應時局需要惜由非法國會所選舉與護法素志相抵觸實難承認今以私人資格陳述愚見應先實行妥協然後綜合西南各省之意見一致擁護東海就任實爲得策云云又據某方面得香港來電謂南方對於東海初無容心惟反對非法機騙之故遂併反對其所舉之人最近有人提議南方舊國會擬自行集會選舉總统亦以東海爲候補人藉示同情東海之意而免承認新會之嫌此說近日　有勢力各方面頗贊同或將見諸事實云 
　　英美兩　協同調停時局之說本由英美協會所倡議（　　另條）日前英公使與政府當局晤談時曾謂英美兩國在華商民四百餘人以時局不定若輦亦受損害故擬在滬開一大會表示希望我國時局速决之　意而英使於訪問陸外長時又特請陸氏轉陳東海設法調和南北勿更繼續内爭聞外交團方面近日對於此事異當注意又此間近得漢口消息李秀山督軍前因提倡解决時局曾擬在漢口開平和會議現在舊事重提聞徐東海馮河間亦均認爲必要擬即網羅各督軍省會及在野要人各省代表出席討議平和條件王督軍已派委員準備一切 
[京華短簡]  
　　聞段總理以湘事緊急曹使未發决計親赴長沙日内卽行出發届時如曹使尚未動身則先到保定邀曹使偕同南下段君此行目的在指揮奉皖軍爲最後之努力往來時日亦不過久國務總理暫托田煥亭代理銀行團代表九十兩日均在滙豐銀行開會討議金劵條例及幣制局官制蓋以中國方面如欲實行該條例不能不與銀團協議故會合討論以爲應付之準備 
陸軍參謀兩部擬派高級將校駐紥各使館現已决定英國派陸軍少將唐寳潮前往美國派陸軍少將韓麟春前往日内即可發表 
參陸辦公處以近日各省電請特别軍費者爲數甚鉅實難應付昨特致函財政部請其籌備特别軍費七八十萬元以資應用 
馮總統日前派陳之驥赴江蘇江西辦理要務尚未復命昨忽發急電召其返京刻陳已回電不日由贛取道津浦晉京 
[中東路之保管問題]  
　　中東路俄國工人近因工價增減問題輙思罷工要挾本月四五日間曾小有事端旋即平靜在哈爾濱之協約各國軍事外交人員對於中東路管理亦極注意昨聞哈站司令部呈報協約國曾於六日特開路政會議討論結果哈埠路政運輸一切事宜决仍均歸我軍擔任防護並進商拉代辦决定八日晨即由華人試開一二列車祗華工司機不敷支配昨並轉由吉林孟督軍特電政府請派二三十人赴哈辦理 
另一消息中日俄及捷克軍方面現向中東鐵路同盟罷業團要求至七日下午六時照舊運輸軍隊該團仍行拒絶因此中東鐵路長那齊羅夫氏在各站張貼告示嚴命全員定星期一復職如果不聽卽將全部免職同時並拘禁罷業首魁一名中東鐵路當軸意嚮極爲旨硬然罷業團方面已現出分裂情勢大概將至全部復職也 
據某通訊社云前日某使署要人言查中東路原約中俄合辦三十六年得以無償歸還中國現在約期將滿俄國曾於期前在俄境内東海濱省别築一路與西比利亞大鐵路接軌直達海參崴即爲歸還此路之凖備是此路按諸原約本有歸還中國之明文且爲中俄合辦事業現在俄旣不能保管當然應由中國保管惟現在中國如果派兵保管恐與日本易啓誤會依余（該使署員自稱）之見不如交由西伯利亞鐵路委員會暫爲派員管理以待戰後解决辦法上述之鐵道委員會其中雖多係美人然實由俄前政府所聘任其委員之俸給現仍由駐美俄大使支付實可視爲俄國之公職人員如將該路交該會管理與中俄原約并無不符又足緩中日兩國之衝似此處置實爲有利於中國云云 
[歐戰結束之動機]  
　　某外人接德國方面消息云德國不日將轉懇某中立國爲正式之媾和新提議其媾和條件（一）德國對於比國之野心悉予放棄擔負賠償之責（二）將阿爾撒司羅連司之一部讓於法國是蓋因不堪聯合軍之追擊且辛顚布爾克之北方亦已歸於壞滅所致故不得已而要求媾和也 
又北京某通訊社消息云昨語某使署某君詢以歐西戰地聯軍 
 
 
 

Page 7

 
 
大捷情形及預測將來結果如何據某君云匝月以來聯軍在歐西戰地迭　勝仗實爲歐戰開始四年以來所創見敵軍退却日以里計不似數月以前聯軍退却時日僅以尺計也現聯軍戰線已有數處偪近德境視戰事開始時爲尤近據最近報告納司兒部　南聖奎丁各要隘均已爲聯罼奪回德軍竭力防禦之興登堡戰線已在危急之中想不日卽復有大捷以隨其後也溯自去年秋間俄國背盟德軍即移其兵力於歐西戰地備以待戰半載有餘養精蓄銳爲時不可爲不久今年戰事開始之時卽蓄意擊破聯軍戰線截爲兩段以美軍加入防守志不得逞德國雖輕視美國海陸軍隊然亦知美國加入防守其攻擊聯軍戰線之計劃必生阻力故厲行潛艇政策阻止美國輸送軍隊轉運械彈糧食孰料此項計劃全行失敗美國軍隊之抵戰地者日益增加現已近一百餘萬人其人數之衆殊出於協約國預計之外糧食運送亦復暢行無阻反觀德軍一方面自屢經敗挫以後計六星期以來兵士之爲俘虜者近二十萬人之多後備軍隊失其抵禦之能力不得已出其最後之策略招集奥軍赴前敵助戰雖其他戰地　需奥軍防禦亦在所不顧現在歐西戰地已有奥軍兩師惟奥軍非以德軍爲之後盾不足以當前敵德軍旣屢經敗退而謂奥軍尚能爲之助乎且俄國境内雖經壓迫尚時有暴動之虞駐防德奥軍隊亦不能悉數調回也聯軍總司令福克將軍老謀勝算指揮若定每獲勝仗皆足以促戰局之速定歐戰之結果如何當可於今年卜之矣云云 
　　駐法胡惟德公使前日電達政府報告歐戰情形謂今夏以來中歐强國所定計畫着着失敗協約軍所佔地域已回復初開戰時之景况敵國已提出乞和條件協約國方面非至相當之時機不與承諾可斷敵人已根本失敗戰事時期可望縮短我政府於戰後之籌備未讖有無著手務請注意 
[梁燕蓀敦勸東海就任]  
　　北京新國會衆議院王揖唐復徐東海敦勸就任一函已録前報昨參議院梁士詒氏亦有勸駕之書致於徐氏其措詞稍帶責望性質與王氏略有不同兹爲節録如下頃奉明敎具仰冲懷祗誦迴環莫名欽悚伏維大總統東山養望蒼生待起夫瘡痍薄海歸仁天意足徵於視聽合兩院羣倫之眞意戴中國首出之主人僉以世　方殷鄰交日亟惟我大總統出而幹濟之道德不難復立威信可以遠行綱紀由此再張人心因而大定此垂危之國運有待於大　统之挽救者一也内訌不息災亂迭乘惟我大總統起而調濟之化干戈爲玉帛易氛祲以祥和使商賈得安居登黎庶於袵席此凋瘵之民生有待於大總統之挽救者又一也本月四日總統選舉會開票我大總統以得票多數當選兩院議員歡欣鼓舞全體一致並議决現在國事孔急元首旣慶得人應公推兩院議長代表全體赴府敦勸請我大總統母泥虚文母守高蹈俯允就職以慰國人士詒抱疾特託王議長代逹誠悃諒蒙鑒察士詒忝長議席負兹重託惟有仰懇大總統愛國愛民始終如一曲徇衆意依法就任全國幸甚披瀝上陳伏祈垂鑒 
[中交票價跌落之原因]  
　　北京中交票昨日已跌至五成巿民恐慌在所不免查兩行京票中票約三千五百萬元交票約五千餘萬元前此徐恩元任中行總裁時已籌現洋一千八百餘萬元擬即兌現爲整理中票之用交行阻撓徐恩元之兌現計畫泊徐恩元去職王克敏任中行總裁兼任財政總長中交兩行要求財政部撥還政府所借兩行　欵爲兩行兌現之用政府無此鉅款遂發行短期公債票四千五百萬元長期公債票四千八百餘萬元合計爲九千三百餘萬元中交票現洋各半可以收買債票原議政府撥還中交兩行公債票九千三百萬元所取鈔票繳由政府銷燬若果實行此項計畫巿面鈔票自可減少票價當然提高不料軍費繁興政府所發之公債票存在兩行而所收回中交鈔票左手收來右手用去近因借欵未能順手又以前敵軍餉索取甚急仍復以收回之中交鈔票大批售出吸取現洋而巿面之中交鈔票更爲充斥票價遂日益低落　政府現亦擬設法維持然戰事一日不息財政當局一日不易人則所謂維持云云徒口頭之空談鈔票之跌落尚日甚而未已現審計院爲實行監督計擬即查明中交鈔票究竟收回若干呈請政府照數銷毁以昭大信但未知實行否也 
[李厚基有退出厦門說]  
　　閩省之對南作戰以福州爲中心以漳州厦門爲要隘漳厦之得失即福建全省存亡之機不然福州偏處一隅雖據而有之亦無能爲力也故南軍突破第一戰線取漳州閩軍即不能不以全力守厦門而亟圖規復漳州南軍旣取漳州更進一步圍攻厦門李閩督在重圍之中不得已乃親臨前敵將背城一戰以圖解圍昨據外人消息前日晚兩軍在厦門附近已經接仗南軍攻擊甚猛李督率兵十　力與抵　卒不能支今已凖備退往厦門對岸之古拉海島（譯音）又昨日下午政府連接李督急電三起内容未悉惟南軍若陷厦門則福建全省亟亟可危此則大可注意也 
又東方通信社福州電云據福州官場消息萬一南軍若進逼福州時由福州巿民支付北軍三個月軍餉對於南軍不採何等敵對行爲即由福州撤退聞福州要人業與姚代理督軍議妥又汕頭電云據本埠南軍公表南軍右翼已入詔安　將該方面北軍全部驅逐陳炯明總司令目下在漳州又廣州電云頃因福建方面廣東着着前進該省情况日形險惡旅粤福建人士數日前在福建會館開會商議維持福建之治安與福建方面海軍共同勸告李厚基撤退以免戰亂並决定以林葆懌主持福建事宜現由軍政府派海軍參謀長及其他三名運動福建海軍業於七日由廣東起程赴厦門方面 
[西南軍政府之發展（平生）]  
　　對於閩省之籌備李烈鈞被刺紀詳 
　　西南軍政府情勢近日非常活潑設部分職業已大具規模所委任諸人多屬一時人望前日開政務會議各要人與議者皆呈一種忻忭之色桌上置一最新之簡要軍事輿圖蓋由測量局新繪成也圖上界以硃絲闌凡福建各縣爲粤軍所攻得者予以特别之符號而日後進行之方策皆於圖中一一預爲畫定故是日　議之最重要者莫如攻閩一端其會議結果會拍發一電催促蔣尊簋到省擘畫一切據軍府中人云粤省自護法軍興而後苦於備多力分幾至八面受敵因是之故贛湘方面寸步不能發展而北京又駐重兵於閩分道進犯在前時情勢而言潮汕方面防閩諸軍器械非常缺乏决不足以敵北軍然能善於因應至今則形勢大變矣湘贛已因前敵和議而停止戰爭吳佩孚之文電尤爲表示親善之確證軍政府已遣代表耿君鶴生前赴湘南與前敵各軍長妥爲接洽聞將往衡州一行與吳佩孚有所商榷而王克敏自北京來粤於時局上亦有關係對於和戰問題曾經秘密商榷由斯以觀北方之對於西南已有一部分主張調和其仍主張討南者則惟閩邊之李與瓊崖之龍但龍今已受困軍政府决定剿撫兼施一而催沈鴻英實行進攻一面又派龍之舊部李恩賜爲招撫員勸令解散是瓊崖之龍兵即使苟延殘喘亦斷不足以有爲故近日喧傳龍有捨棄瓊崖歸併於閩之說是閩省主戰必堅持到底决無轉闤之理惟浙軍在閩佔前敵一大部份而浙軍已趨向於粤潮地報捷之電又一日數至黄岡饒平次第恢復漳州南靖皆入粤版此不可謂非西南發展之一機會矣第閩邊　有臧致平一軍臧雖舍黄岡而退然其精銳未失尚屯　於詔安而莫擎宇亦在詔安北軍雖種類錯雜然其戰鬭力猶未消滅也現在關於潮地軍務一面謀進取一面謀編練與安插聞前日已議定請參謀部長李烈鈞親到潮汕擔任斯事以李素號知兵又爲滇軍軍長與浙軍要人多屬同學最爲相宜李擬待蔣尊簋到省後即當起行矣乃李於五號晚忽有被人狙擊之舉所幸擊之不中兹將粤報所載當日詳情録下五號（星期四）爲軍府開政務會議例會之期幸參謀總長於會議畢後午後七時即乘坐馬車返八旗會館參謀本部衛隊兵士亦坐一馬車先行及行至東堤東　戲院橋上忽有鎗聲轟然自橋旁厕内突出雖未傷人而路上行人已紛紛逃竄衛隊兵士即將厠所之户及橋之東西堵圍不許行人通過故在厠内之人無一能逃同時並有二巡警來助李遂令一一擒拿當時有一人棄履欲逃亦被李看見指拿解回本部計共獲十一人惟鎗響後兇手卽將鎗抛棄河内現尚未知發鎗者爲誰俟審問後自知眞相當時林隱青軍長所部蕭駁壳隊長聞鎗聲即率所部出巡至該處見李立橋上蕭即請護總長返部李謂予在橋上極爲安全惟沿途行人雜衆恐尚有兇徒窺伺汝可率隊沿途查察并於本部以東至該橋止暫不許行人往來茶樓酒館亦須嚴行查察及至沿途完任肅清李始缓步返部又一訪函云昨晚八時許李參謀部長由軍政府回部道經東關戲院正在過橋之際突有人隱於厠所放鎗希圖行刺幸而該鎗彈從衛隊長脅下經過（緑李衣白衫褲與衛隊長所衣同式故該兇犯誤認衛隊長爲李參謀長）墜落於地李君並未受傷衛隊入厠嚴搜獲十一人中有一服軍服而未帶領章及一黑衣者頗涉嫌疑李遇險後下車步行回部又一訪函云昨五日下午九時李烈鈞由軍政府乘坐馬車回參謀部道經東關戲院前正在過橋之際突有人放鎗轟然一聲似爲駁壳途人聞鎗狂奔李之衛隊由車跳下搜查行人即在橋上拿獲一身穿長衣者並在厠所内拿獲十四人又拿獲最近該處之艇家一名共十五人押解回參謀部已一再密訊未得確供惟搜各人身上亦無違禁之物聞當時五區二分署長聞訊亦親自督隊至發生地點搜查並拘拿該處厠夫訊問據稱常未聞鎗聲之前已有十人左右在此大解至該厠所内之坑位止容十四人餘不知情等語至衣長衣者訊據胡姓現充某司令部執法員當即省釋其餘均暫押留候訊 
[廣東所傳之議和大會]  
　　據某署消息云和議之說喧傳已久近今此說行將成熟現雙方已在積極進行之中而某鉅公亦派有政客張某爲代表與長江三督實行携手一致趨向和平以謀國家進於统一所有一切磋商條件將在滬上組織議和大會許各方面就近列席討論以解决時局之糾紛云云此說確否未敢預斷也 
據此問報載蘇卾贛三省督軍鑒於湘南前敵之實行停戰及曹張之南下無期默察時局前途决非武力所能解决昨已由李秀山督軍領銜聯電中央痛陳時局籲請議和該電主張係要求中央先行下令停戰國會問題完全决之民意總統問題完全屬之國會各省疆吏不得與聞末謂此次請求如不見諒則各省爲維持地方治安計無論何項軍隊有侵入轄地者則討之伐之中央政事概不聞問云云聞昨已電致莫督知照矣 
[成都之煤油風潮]  
　　重慶通信云美孚洋行成都代售處近來上渝起岸每日運到煤油數千箱一般居民大起恐慌僉謂去年兩次兵燹軍士均用煤油燃燒房屋倘大宗煤油屯積一處爲險實大集議拒絶當道長官因徇人民之請遽飭駐省軍警分叚截阻運販沿途客棧飯舖遇有該洋行運夫投宿亦相戒不接該行代售人鄭少康被警廳拘留勒令十日内停業現在一般挑油夫流落途中饑寒交迫殊爲可憐東門外一帶沿途俱有煤油堆積美孚行西人李某以此次被截損失煤油約計千餘箱之譜迭與當道交涉迄無效果即電駐渝領事轉電本國公使爲嚴重之交涉矣 
[南京快信]  
　　東海昨來電詢李督對時局有無具體意見 
　　東海前日派吳笈蓀至蚌與倪嗣冲接洽 
　　蘇卾湘贛四省商　聯合會組織請願息爭會刻正積　進行聞地點湘贛主在漢開會 
　　據倪嗣冲親信言報傳倪運動入閣此說全屬子虚現倪爲鞏固地位起見尚擬添招新兵十營連舊有擴充至七十營刻正商請政府增加軍費云云 
　　倪嗣冲派李參謀長來　謁李督商請電飭蘇皖交界駐防軍官協助剿匪以免此擊彼竄 
　　蚌埠迭破黨人機關間有爲偵探栽害者現津浦路線倪之偵探密布談話稍不謹慎即被捕去 
　　龍軍統領陸朝珍昨渡江晋謁李督晤談約一小時李督令王副官長在署設宴欵待 
　　長江巡閱副使王廷楨以客軍經過浦口時有滋擾情事特商請李督加派憲兵一連駐浦稽查以維軍紀 
　　第十九師師長楊春普擬俟李督誕辰過後返贛 
　　第六混成旅長張宗昌派程副官來甯陳報軍事兼領餉械　　憲兵司令楊恩培昨由蘇州查防公畢回甯 
　　海軍上將薩鎭氷啣命出京准今日乘津浦車抵甯軍民兩長已派員渡江赴浦口車站歡迎 
　　海軍總司令藍建樞前日乘艦來甯視蔡江防李督昨晚在署設宴欵待 
　　萬繩栻昨由滬乘車過甯轉車赴津 
　　當二十文銅元此間巿面充斥購物祗能作十七文聞因有人私製販運來甯賤售所致 
　　李督誕辰瞬届已指定大行宮華洋旅館　帘橋大觀樓爲招待所 
[地方通信蘇州]  
　　賣土機關之破獲養育巷慈悲橋南堍天豐煙錢莊素向私　　賣鴉片及各種代烟丸藥事被該管警察第三分駐所姜巡官所聞於本月十二日下午三時暗帶巡士數人便服至該店對門恒泰酒店小酌酒店主適出外未歸祗有夥伴阿戇在店招待姜巡官酒至半酣忽取洋一元囑阿戇至對門代買鴉片阿戇性頗戇直初不料其即爲本區之巡官以爲旣知天豐賣烟定係熟客無疑遂持洋過對門買烟三小盒而歸姜巡官當即將贓證拿獲率領警察至天豐店内搜尋餘贓旋據該店夥聲稱餘已賣盡等語姜巡官遂即將天豐店主王姓酒店夥阿戇并贓物一併帶所略加訊問即行備文呈解西區總署辦理阿戇本准取保候訊嗣後恒泰主婦不願蓋戳具保後亦一併被押 
　　鎗斃盜犯横涇人向業荳腐店之馬阿大前於民國元年搶刦時家樹家一案曾判處徒刑四年於民國五年期滿釋放旋又迭犯搶案經駐防常熟水警偵獲解由常熟縣署訊供於六年中秋日晚間與姚小炳陳阿三等十三人夥刦該縣境内白窰頭鄉季春潤家衣服兩包後又搶刦江陰王醫生家銀洋飾物等不諱當經該縣張前知事呈請高等廳轉呈督軍省長依照懲治盜匪法處以死刑兹高等廳長已奉李督軍齊省長指令核准飭即依法鎗斃當即轉令常熟縣葉知事於本月九日將該盜犯馬阿大一名執行鎗决以昭炯戒 
[松江]  
　　鎭使赴滬過松前松江防守司令現任浙江甯台鎭守使何豐林君於十一日晚車帅浙來松晚宿防守司令部翌朝遍謁各高級軍官及李潤之縣長旋於十二日午後乘車赴滬與淞滬護軍使盧永祥君有所接洽臨行時各軍官及李縣長均隨送到站並有浙督署衛隊團步兵一連及駐站輕重兵一排分列車站上下以壯其行 
　　請撥米捐辦舉松江巿米捐全年約千餘　清季充作學欵警費民國以來警察費改歸行政費支給此項米捐遂歸商會收存旋由該會呈請縣署撥充商會經費曾由縣呈省立案兹有西外紳民朱廷揚等數十人因欲於秀野橋附近創設高等小學校一所聯呈縣署請以米捐撥充高小經常費而以商會歷年所收之五六千金提充建築校舍之用業經縣署行知商會據實查覆以憑核辦 
　　銀行選舉董事松江銀行前因監督錢選青君辭職總理閔瑞芝君連帶解約遂由各股東集議改草章程推舉董事組織董事會爲銀行監督機關另由董事會公推行長一人以符定制現章程已經草定爰於九日起開第五次股東大會第一日因前總理閔君另有事故未出席致無結果十日十一日繼續開會除通讀章程外議决行長一職緩至明年推選現時採用合議制先組董事會選舉董事五人遂由各股東投票互選投票權視股欵之多寡爲增減百元股欵爲一權千元以内票權視此累加千元以外則以三百元爲一權投票結果閔瑞芝君得二百六十權高時若君得二百四十權謝宰平君得二百二十權張彬士君得二百十二權雷繼興君得一百七十二權均被選爲董事聞明日尚須推舉領袖董事一人代行行長職務 
[無錫]  
　　籌備全縣第二次運動會無錫學界自民國四年冬舉行全縣各校聯合運動會後迄今已歷三年上年經官産處呈准財政部撥出舊有大倉廢基十餘畝作爲公共體育場並舉薛明劍君爲籌備員刻已着手建築粗具形式不久即可竣工學界人士公私各校長擬於本届秋季實行各校聯合運動會已預訂章程七條云 
[揚州]  
　　聯合運動會之籌備本邑四校聯合運動會於十一日假左衛街友基社開常年會推選職員與會者八中教員黄伯斌張時寅王師沈屏周張鶴侣商業杜召棠趙秋岩美漢鹿威陵董選青公　鹿威陵張鶴侣爲正副會長董選青爲書記並定於陽曆十一月二日假五師舉行運動會 
　　學欵請發足數江都敎育經費前因支絀各學校用欵均按八折核發現勸學所曾所長以本月份（九月）鹽釐與屠稅收入尚豐可敷支配十二日呈請縣署按照足數給發敎育家聞訊均喜形於色 
[杭州]  
　　中學校長會議紀十二日上午八時全省中學校校長會議開會正式討論敎育廳長諮詢案校長到者十六人内續到者爲省立第六中學毛雲鵠瑞安中學胡演元出席委員三人省署第三科長馮季銘敎育廳廳長伍仲文敎育廳主管科長張萍青仍由第八中學校孫士琦主席先由張科長及伍　長將諮詢案旨趣逐一說明繼由各會員詳細討論中間休息十分鐘至十二時十分始行散會討論結果對於諮詢案各條决定第一條推計宗型金兆梓　答覆案起草員第二條推陳純吳文開爲起草員第三條推徐晉麒潘鳳起爲起草員定十三日上午續開會議 
　　會議踏莊案之停頓杭總商會於十二日函致嘉屬六邑繭業公所各代表曁各處絲繭業代表云會議踏莊一案當以接准公函即行分函嘉興吳興塘棲臨平峽石桐鄉各商會曁嘉屬六邑繭業公所杭縣繭業公所并本會絲業董事等於九月二日開會會同廳委妥商辦法原爲並顧兼籌起見乃各代表互相討論始終各執一是以致無從解决兹將議案抄送函請核奪等詞復廳諸祈台洽云 
[甯波]  
　　餞業風潮之平息甯波錢業停巿風潮現經商會會長費冕卿君曁紳商虞洽卿張讓三盛星璇諸君調停妥洽業於十二日照常開巿當時所議調停辦法滙水至多以三元爲限規元增高至多以四率爲限而所欠中國銀行及同益恒孚洋單二百餘萬元内一百四十萬以規元計價作一百四十元算以九月底十二月底兩次償清息照申巿銀拆其餘認作各莊短期拆單但計價一節多單家祗肯以照近日申釐一百三十七元五角計價後經虞君洽卿張君蘭坪各墊洋一萬二千五百元雙方始允遂面禀道尹出示布告停巿各莊即夜趕印傳單通告開巿總商曾卽致公函於會稽道尹並電杭滬紹温各處道尹布告亦已發出矣 
　　旅京浙紳與甬商會之公函甯波總商會日前接到旅京同鄉會汪伯唐來函云逕啓者存土裂藥運銷一案前經燮琦漢章向政府立言已由内務部將辦理情形電逹楊督軍齊省長轉致各界頃復公同議會多數聯名函逹錢總長請其將免銷浙省一節切實聲明以釋羣疑一面函請楊督軍齊省長制定規條通飭所屬實力嚴查杜絶禍患仍請貴總會設法拒止免滋流毒並轉致各分會一體進行遇有私運烟土之奸商舉發到官從重懲罰俾絶銷運之路而完同禁之功不勝盼切仍候復示除函致杭州總商會外專此奉布祗頌公綏甬商會費會長覆函云伯唐先生曁同鄉諸公鈞鑒展誦大敎祗領一是存土製藥運銷一案迭荷諸公鼎力斡旋並請錢總長切實聲明造福桑梓百萬人民同深銘感查存土裂藥銷浙流弊無窮經敝總會曁杭商會提倡拒絶並通告全浙各商會合羣　羣力積極進行弗令毒藥絲毫侵入浙境今蒙諸公力障狂瀾定可達轉圜目的固乞毅力維持庶我浙人不至再罹烟禍感沐鴻施甯有涯涘肅此布復敬頌鈞安 
[武昌]  
　　省會初選舞弊之舉發武昌縣屬金口第二區投票地點指定在金口巿街張王廟地方本月六日金口監查員朱文菴葛壽山會同各選民於上午七時至場守候至二句鐘之久縣派管理員劉華不到票匭及選舉票亦不見選民莫不驚訝即借金口巿商會開會議决公舉王開廷爲金口全巿代表偕選民劉維周等十餘人趁武穴小輪下駛下午四時抵省赴武昌縣呈請查究初七日上午十時王開廷等赴縣陳明前情王知事即將該區管理員劉華飭傳到案據劉華稱被選民趙南積迫脅將選舉票隱匿私宅填寫趙南楨李某湯某吳某各三千數百票並未至張王廟屬實是晚劉又將票匭加封送縣並將舞弊情形出具報告書蓋章存宁王知事以該員辦理選政如斯舞弊證據確鑿此種選舉票當然無效當請當地警察署長武昌總商會會長武昌縣省會初選選舉事務所總理到署眼同將該選舉票裁角作廢并陳請王總監督另行發給選舉改委張某於九日再至金口巿街張王廟會同監查員依法投票選舉王開廷等當又面求依法根究以維選政王知事當飭隊將劉華看管不日移送法庭 
　　鄂人拒土消息夏口縣學會電致湖北王督軍兼省長云鴉片流毒百有餘年弱國弱種莫斯爲甚前清之亡實爲遠因幸後覺悟始行厲盡十餘年之心力犧牲千百萬之資財對外一再協商對内三令五申始獲有今日約期已滿行將禁絶頃烟商四出運動竟議以卾皖蘇浙爲行銷區域逖聽之下不勝駭異始不敢信迄報紙喧傳似將成爲事實我督軍省長蒞鄂數年久孚與誦年内厲行禁令方期永絶根株詎忍使垂成之功墮於一旦爰急合詞懇請鈞座會同贛蘇浙各督軍省長一致峻拒以清烟毒全國感戴吾卾感戴又沙巿商會致漢口商會電云漢口總商會各　體鈞鑒本地商學軍警各界盛傳中央有許協濟公司藉製藥爲名有收買存土包銷之舉竟將流毒遺害我國數十年之物正驅逐殆盡使其死灰又復燃本會惟絶端反對使不能在本地銷售（中略）尚乞貴總會爲我卾省先倡死力拒絶庶青年後來不致再重罹此大毒沙巿商會　叩 
[雜評一議和動機（默）]  
　　今日歐洲之　有議和動機而我國内之戰亦有組織議和會之動　果如其言誠世界人民之幸福抑亦我全國人之幸福也 
　　然而起視戰事歐洲各國之兵嶁須决一大戰我國南北之兵亦尚在閩省决戰似去議和之機猶遠此相同之說也說者謂歐洲之戰關係大議和較難我國之戰關係小議和較易然以我觀之歐戰關係雖大而德力一屈即和我國内之戰關係雖僅一國而糾紛錯雜收束無期此又相反之說也總之所謂議和動機者屢有所傳矣特未知此次仍爲虚傳抑有一先達目的則皆爲世人注意之問題耳 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美人供職前敵青年會]  
　　英文滬報云美人五名多從中國内地來滬者定於十四五兩日乘船出發前往美國然後轉赴法國前敵供職於青年會云 
[美郵局長赴崴]  
　　文滙報云上海美郵局長愛佛萊特氏於十三日離滬前往海參崴暫行管理與該處美軍有關之郵務云 
[定期續募美國自由戰債]  
　　英文滬報云美國第四次自由戰債徵募員二十人昨在南京路二十六號集議討論本埠募債分投進行之辦法定九月二十五日開募以三星期爲限 
[援閩滬軍驟難開拔]  
　　松滬護軍使盧永祥因接參陸處來電囑派所部第十師軍隊赴閩助防以資應援當經盧使商由馬參謀邀集各軍官會議咸以滬防重要未便遽行抽撥惟閩省軍力單薄亦係實情爰擬酌調松滬防軍數營赴閩協助一面電請參陸處商派前曾調防浦東現駐蘇垣之陸軍二師軍隊若干營就近抽拔來滬填補惟須俟朱師長允調移防後援閩滬軍方可預備出發云 
[尚有閩省敗兵來滬]  
　　松滬盧護軍使昨接福建李督軍來電略謂兹又有戰敗兵士五千人由閩遣送赴滬約一二日内可以抵滬届時應請派兵照料仍連轉速回籍分别遣散云云 
[閩督眷屬遷避至滬]  
　　福建督軍李厚基以邇來戰事日緊省垣震動業於前日將其眷屬及貴重物件派人一併送滬暫爲安置 
[松場板户已請緩封閉矣]  
　　松江等縣紳民雷奮等前因政府封閉松場板户之計　不啻扼鹽民之吭而奪之食深恐鋌而走險擾亂治安迭電軍民兩長籲請轉呈中央免予封閉經紀前報昨日雷君接到南京軍民兩長復電並轉程喬沈蔡黄張諸先生鑒丹電悉查此案前經松奉金紳民電懇轉電中央請免封閉松場等情當經分電財政部鹽務署緩辦特復 
[再誌縮短分運單期限問題]  
　　分運單縮短期限一事會經商界羣起反對由南巿縣商會開　邀集各業代表公同磋議因分運單關係商家運貨一經改短期限必多困難必須呈請財政廳收回成命仍照原案辦理積極進行　情一致兹聞縣商會現又訂期十七號邀集各業代表到會重開大會昨日通知各業云啓者本會兹因稅務分運單縮短期限一案特訂於陽曆本月十七號下午三時邀集各業由全體大會討論辦法届時務請准到爲盼 
[拒絶銷售存土之猛進]  
　　松江紳商學界楊了公等公呈松滬盧護軍使云存土製藥貽害無窮乞按上海閘北禁銷成案嚴查入境事竊鴉片禁令已届期滿而禁運禁賣禁吃三端亦已辦有成效所以刑律訂有專條犯者法當嚴懲乃值此毒害垂絶之秋怱有存土製藥之舉辱國殃民莫此爲甚以故正士傷心馳電呼籲流氓歡舞藉此歛財吾松亦在指銷之列包賣業已有人訂合同也交證金也鬼蜮奸謀黑幕已揭在若輩所爲是值禍吾桑梓禍我子孫幸我鈞　嫉惡如仇愛民愛國於上海閘北紳士呈請封禁製藥公司一安毅然下令飭警查禁凡屬人民同感大德但松江亦在鈞使管轄範圍　包賣之蟊賊尚百計運動仍思一逞且其後幕尚有不知羞恥之有力人物爲若輩設法且尚大言炎炎有以官力壓制反對之語喪心病狂達於極點公民等因不忍松民重　斯禍喪身弱國是以不甘緘默先自請禁爲此陳求准賜按照上海閘北禁銷成案令行松江縣知事督同警探查禁土藥入境如在車站輪埠遇有私帶煙土之旅客不問有無印花一體拿案重懲並將所獲烟土呈報焚燬以維法紀而保禁令（下略） 
並聞包銷存土之協濟製藥公司因政府文中有不准熬膏字樣以致潮帮與各認商完全退認取銷成約即所繳保證金亦有自願抛棄者該公司殊覺爲難日來雖將銷價減至每箱二萬二行元亦尚無人包認惟限期三十個月現在已歷五個月有餘故頗爲懊悶云 
　　本埠紳商學界發起組織拒土會專司調查銷賣存土業經擬定規則預備開辦該會發起者係紳界李平書君商界總商會會長朱葆三沈聯芳曁南巿縣商會會長顧馨一蘇筠尚學界敎育會會長沈吳兩君等刻已宣告成立並將會章呈請松滬護軍使滬海道尹淞滬警察廳上海縣知事一體立案俟奉到批示再行舉定正副會長會董等實行調查 
基督敎徒以烟禍復萌攸關人道訂禮拜日即十五號午後三時由全體信徒假座三馬路慕爾堂舉行拒土大公祈會敦請中華福音會司鐸周亮亭牧師主講禱告之能力一面通知各堂領袖如有各界士女團體機開代表惠然蒞會亦極歡迎云 
[美英兩輪同於今日起椗]  
　　大陸報云花旗輪船公司之哥倫比亞號由小吕宋開來十三日夜間可抵吳淞載有運滬之貨約千噸該船定於星期六日下午起椗開往日本火奴魯舊金山所載滬貨逾一千八百噸内有絲八百包銻質三百五十噸茶葉百噸乃運往舊金山者此外尚有運日之雜貨若干 
　　英文滬報云大英輪船公司之登扣號定十四日起椗除滿載貨物外且載有美沙波太米亞英軍工團之華人二百六十三名 
[麥加利銀行之股息]  
　　文滙報云本埠麥加利銀行接倫敦總行來電宣布今年一月起至六月止半年該銀行股息照一分四釐之年息發給云 
[紅十字會出發邊疆之請示]  
　　本埠中國紅十字會因東北戰機緊急黑龍江及西比利亞境内華日美俄軍隊林立國體主權所關甚鉅爰由沈會長與朱理事長邀集醫士職員等於昨日集議大旨謂黑吉路遠地寒非有兼人之才帶隊出發不可惟平日預積之藥料造就之人才尚不足爲邊遠之備至出發之期當在秋宋惟必須經各國政府承認方爲　妥兹將該會致北京吕會長電稿照録如下北京紅十字會吕會長鈞鑒天禍中國内憂外侮迄無甯歲本會丁兹多難之秋責無旁貸　來東北風雲擾攘爲主權民命所關報章傳述美日興師戰機日急救護拯恤義之所在尤不容緩亟將醫藥材料醫士看護籌備諫習相機出發特未奉海陸軍部預約不知邊疆眞相未敢冒昧輕於嘗試溯自癸卯日俄之戰救　東省難民耗資百萬甲　青島之役救振兼施以及美國地震協欵前歲歐戰協助萬國紅會近若東南兵禍直隷水災湘省善後兼籌並顧心力交瘁責望彌殷擔負愈重息肩何望欲罷不能黑吉邊遠轉運綦難北地苦寒進行不易　艱費鉅消息中阻兼之華日美俄軍隊裑雜必須得各國政府之同意以盡我救災恤鄰之天職尤爲團體主權所關係不得不出諸鄭重未敢輕於出隊應請尊處咨請海陸軍部外交主任集議善策俾本會有所遵循從事出　邊情緊迫迅乞電示祗遵 
[德醫學會第三屆大會紀]  
　　本月八日爲中華德醫學會第三届常年大會之期會所仍在四川路江逢治博士醫庽日日海上德醫及外埠德醫蒞會者甚多七時入座聚餐八時開會首由前任各職員照章辭職重行選舉繼卽投票重選江逢治仍當選爲正會長張近樞仍當選爲副會長以外職員計分四部交際部董振民沈承瑜當選文牘部黄勝白沈堯階當選會計部龔元炳黄鐘當選庶務部邱仁高陳魯珍當選並議由文牘部將會章悉心改訂由會計部將會中應行舉辦各項事宜之預算詳細開列分寄各會員并組織經濟部每會員每月認捐三元五元不等認定後由在滬會員報告籌辦同德醫學專門學校經過情形及預擬之進行程序全體會員一致贊同并學出江逢治張近樞等幹事十人擔任學校進行事宜另由會員之一部份籌備組織醫院迨諸事議畢已鐘鳴十二下遂即散會並聞當時由同德醫學幹事十人中推舉江逢治君爲校長黄鐘君爲會計黄鳴鵠君爲庶務并將各敎員所在之課程編配妥當報名投考者已不乏人不日即將開課云 
[派委依周塘路工總指揮]  
　　自楊樹浦起至吳淞口止之依周塘馬路由盧護軍使撥兵建造業已開工多日兹因該路工程浩大建築兵士人數尤衆自應添設全路總指揮一員以資監察業由盧使於昨日派委二等副官王泗芹迅赴該路擔任斯職矣 
[接鋪電車軌道告竣]  
　　華商電車公司曾在南車站北門口起接鋪鋼軌越過火車軌道與舊有軌道銜接俾電車得由老西門直達高昌廟便利乘客興工以來迄已多日昨日一律告竣所有電柱電線亦已飭令工匠尅日安設務於舊曆中秋後通車云 
[防杜律師敎唆包攬之流弊]  
　　江蘇高等檢察廳訓令上海律師公會第一三七八號内開案奉司法部訓令第四六四號内開查本部五年第二七八號訓令修正律師應守義務第五欵内載律師應以誠篤及信實行使職務訴訟繫屬之審判衙門發見律師有扛帮訴訟敎唆供述虚　事實情事應即移付懲戒又京外律師公會暫行會則均規定律師辦理案件應聽當事人自由委任以盡辯護之責不得訴訟攙越各等語並經本部迭令各檢察廳隨時嚴密查察以資整飭各在案所以防唆訟之弊而間接卽以堅人民對於律師之信仰用意甚周乃近來違反規則或背棄職務者仍時有所聞其最易滋弊害者尤莫如未經當事人委任（無代理關係）而爲人撰寫訴狀敎唆包攬情事往往緣是而生呈狀上旣無律師姓名即監督機關亦復無憑稽考欲矯此弊責任宜明嗣後律師於代理關係外如不經委任代人撰書詞狀者無論民刑訴訟均飭於狀末署名蓋章藉明責任違者應酌量情形提付懲戒以資整飭爲此令仰該廳轉飭所屬各律師公會遵照此令等因奉此除遵照分行外合亟令仰該律師公會遵照 
[棒球謗譭案之憤激]  
　　文滙報云英籍猶太人裘達愛斯拉與尼爾遜等於十三日午後三時半在公堂候訊棒球謗譭案時　方忽起衝突原因但聞尼爾遜詆愛斯拉爲欺騙之徒而愛斯拉　披尼　遜之頰其時承審官尚未出庭故未曾親見此事云又英文滬報云尼爾遜將在英領署起訴控愛斯拉以毆人之罪云 
[輪船夾帶烟土之爭逐]  
前日（十一）有一輪船由外洋開駛來滬停泊浦東碼頭因該輪有人夾帶烟土故一　私土掮客及流氓帮匪等前往爭買包運者不下百餘人事爲該處三區警正曾永奎曁游巡四隊杜隊長得悉各派長警一排身穿便衣前往密查並在碼頭四週日夜守候致若輩不敢携取登岸而是夜八時許有運煤小工丁巧根王二麻子等在煤堆内檢獲煙土兩磅爲管煤棧司邱實善强行奪去據爲已有昨經丁等報告游巡隊巡警與邱交涉邱知事已敗露遂避匿棧内杜門不出該警等當即據情回報長官致函該棧買辦請爲查究一面著該小工等另赴法庭起訴聽候核辦 
[滬南發生命案三誌]  
　　南巿三角街勸本里婦人倪沈氏因搶匪某甲被人毆斃牽涉經地方檢察廳訊供收押候示在案兹悉此案業經該廳飭警實地調查死者生前與該氏相識邇因　氏置之不睬是以時往滋擾該氏懷恨使人毆斃復指爲搶匪以圖掩飾檢察廳得悉則情後已於昨日飭警往傳十二圖地保顧慎霖到案限一星期帮同偵查死者家屬　動手　兇各人到案候究 
[省長飭查南滙屠宰稅]  
　　南滙縣屠宰稅自歸史樹椿認包之後合邑肉業羣起反對釀成罷巿風潮業經該縣杜知事與各紳董反　開導事已平息惟各肉莊捐稅加增與否尚未解决查該縣屠宰稅昔年經商認包六千六百元今史商在財政廳加認一千二百元全年認繳七千八百元接辦以後史商不得不令各肉商加增月捐但各肉商因巿面凋零各貨昂貴即不加增捐稅尚難維持今被史商驟增幾倍各肉商何能貿易故特分發傳單同盟罷巿目下尚未見有免加捐稅之明文故該業全體復聯名分投滬海道尹及省長公署呈請體卹商艱免予增加齊省長除派員密查外一面令飭滬海道王道尹轉飭上海縣沈知事就近調查情形據實詳報以憑察核 
[浙江彩票亦將發行]  
　　浙江興修東西江塘所需經費估計百數十萬金一時難以籌撥故由齊省長籌　創辦浙江彩票以其盈餘撥充修塘經費業已訂章呈請政府核准發行並飭財政廳籌設總分機關於杭滬兩地曾經次第組織日内即須開辦聞此項彩票額設五萬號每張十條售價五元頭標五萬元定陰曆九月初一起發行十月初一開標大約月開一次杭機關主任爲財政廳某科長滬機關主任亦爲該廳某科員云 
[江甯限制湘卾銅幣問題]  
　　甯垣自湘卾銅幣輸入後流通極感不便以致巿面騷然前經錢業公所議復二八搭用以示限制兹將南京總商會復江蘇省會警察廳全文録下藉供有志民生與研究幣制者之觀覽敬復者案准貴廳函開案據捐務處呈稱竊查職處經收各捐逐日零星收入角洋銅幣不等折合銀圓送存中國銀行向照錢業行巿價值收付一律現因甯垣各錢商以當二十銅幣充斥不便流通公議逐日分定兩等價值如當二十之銅幣每銀圓兌換一百三十六枚有零當十銅幣每銀圓只兌一百三十四枚有零逐日時價不一漲落未能預計以現時之大小銅幣比較已相差十數文之多若再增加以收入之數兌換銀圓存行不敷甚鉅職處經收之捐關係學欵等項要需未便稍有虧短而當二十之銅幣爲官廠鑄造之國幣又不能拒而不收因巿價折合之虧耗又無法以籌抵補呈請核示前來查銅幣雖有當十當二十之殊然同爲官廠鑄造之國幣何以兌換銀圓價目相差至二十文之多若謂流通不便當十者亦係銅幣何以獨稱便利倘以大小相衡内而變更其價值則銀輔幣亦有單開雙開及中元之分其價值不聞有軒輕之事此中顯有奸商壟斷不顧擾亂金融捐欵之折合虧耗其事猶小　幣之信用受其影響巿面之商業受其牽連貧民之生計受其實害社會之治安受其震　防微杜漸執政者之所當爲取締究懲亦手續之所應有然不敎而誅仁者不忍貴會操商務之總樞有維持商業之責任務祈轉告錢業商民對於雙開銅幣不得故爲歧視互相出入以維國幣而保治安否則奸商擾亂金融法所不許敝廳爲國家爲社會計自當依法辦理除指令外相應函請貴會希即查照轉令各商民一律知照並希見復等因到會准此查此事自當二十銅元充斥巿塵不便流通後即行召集錢業董事到會討論僉謂非分等定價别無救濟方法當經敝會根據學理事實加以審度亦頗認爲可行兹准函詢前因爰即轉飭該錢業公所將分等定價情形曁理由詳細具陳以憑轉　去後兹據復稱竊查此　自本年夏問當二十銅幣輸入曰多商民行使不便曾蒙貴會召集敝業董到會集議維持敝業董等因議用分等定價辦法已蒙允許在案此次奉轉警　來函棒讀之餘一似未諒敝公所維持巿面之苦心兹謹縷晰陳明焉查貨幣之爲物有眞值時值之分其眞值與時值相等者雖無法律規定其價格而其價格之相差究亦不甚懸殊若眞值與時值相懸過多則雖以法律强維其價格而結果必歸於無效此貨幣之公例也查江甯造幣廠向來從未鑄過當二十之銅幣其所鑄當十銅幣重量每枚爲二錢左右近年所造每枚亦有一錢八九分不等此次湘卾等省所輸入之當二十銅幣其重量若此照甯廠當十銅幣加倍計算每枚應得三錢七八分有奇今其重者每枚不足三錢輕者二錢七八分不等其眞值旣差其時值焉得不稍分軒輕也此就重量不足言之而不得不分等定價者此其一考格里森貨幣原則之公例有云良貨幣原則之公例有云良貨幣與惡貨幣同行於巿而而以法律强定其價格者良貨幣必爲惡貨幣所驅逐而不能存在銅幣興而制錢滅其明　也今以外來重量不足之當二十銅幣與　省當十之原幣同價行使其不將本省重量較足之當十銅幣驅逐淨盡不止此就維持本省良貨幣起見而不得不分等定價者此其二寧垣通用銅幣向祗有當十一種其當二十之銅幣自今歲春夏間始行發現究其來源均由卾湘等省造幣廠新鑄此項銅幣以減少重量爲營利之計其實質之眞值旣屬不足則其流通本省之時價自見低減聞武漢一帶其銀幣一元可兌此項銅幣一千五百内外而甯省當十銅幣回例每銀一元僅兌一千三百餘文在漢兌銅幣一元運至甯省則贏至十枚以外利在衆趨故不數月間　此項當二十之銅幣竟充溢於寧巿若不設法防制則廣鑄經幣　流毒他省收其利而吾甯實受其害矣此爲預防惡貨幣輸入起見而不得不分等定價者此其三不特此也幣制之良吾與人民生計有息息相關之隱前此制錢流通時代民間用幣之單位以文計算故其生活程度甚低而生計上尚無不足之慮自銅幣興制錢滅民間　幣之數目雖未將幾文名稱廢去而習慣上率多以十文爲起點生活日高而生計日絀有志民生者方引以爲憂今再將當十銅幣以與當二十銅幣同價之故暗中驅之出境面便民間日用上漸趨於以二十文爲單位之慣例其爲生計之患何可勝道此就人民生計上言之而不得不分等定價者此其四有此四宗此敝公所之所以不得不分等定價也然並非不知驟分等定價時巿面上不無發生若干之影響惟此爲暫時的不久等價確定兌換者行使者均得照巿折合而自無虧折之可言較之惡幣充斥巿　之爲害其輕重久暫之相去固不可以道里計矣且等價分定以後良幣價高惡幣價賤販運者無利可圖自無再行輸入之事是此項惡幣不須禁止而自然驅除可斷言也至警㕔來文以銀輔幣有單開雙開及中元之分價值不聞軒輊等語相詰責所見誠是殊不知銀輔幣之價值不聞軒輊者其原因有二一因該項銀輔幣行使時定有限制祗能找零不能躉用故流行甚少人民未蒙其害二因該項銀輔幣國家銀行一例收用人民無所損失故不必分等定價今此項當二十之銅幣其來源旣日見其多而又無國家銀行以爲尾閭之洩又安能與銀輔幣等量而齊觀耶總之敝公所對於該項銅幣之分等定價者　具有一種苦心除此别無救濟方法平入平出毫無壟斷之意如不見信則請調查卾湘等省當二十銅幣之巿價是否每銀一元兌換一千五百内外其他外埠如蘇滬等處對於此項銅幣曾否流通便知商等之分等定價純出於公意而决非爲一人一業之私計也奉函前因理合據實縷陳伏乞據情轉請警廳鑒核免予取締等情前來敝　復核無異相應據情函請貴廳長鑒核希即俯如所請免予取締足　公誼 
[過山砲定期興修]  
　　陸軍部前有過山砲八十四尊因機關損壞運滬修理業由砲廠定於舊曆中秋後派匠興修並因砲架輪盤亦已殘缺不全故又由謝總辦於昨日飭令砲廠先行修整以便轉動 
[甯波同鄉會募捐消息]  
　　甯波同鄉會建築新會所設立商業學校募捐二十萬元昨日止總共募到洋十萬零五千四百五十三元九角三分銀五千一百五十五兩兹將捐欵細目補録於后劉敏齋君募裕昇昌十元錦泰昌盛連成君劉昌燾君各五元貝葆良華常華二君各二元何梅軒君募劉兆棠王蓮塘二君各二十元傳松鶴君十元阮呈蓀君募新長順念施明德君大成鴨行各十元南德豐蔣宗順薛士文阮福增諸君各五元張銀培君三元蔣宗華徐文彪唐維和阮寅銓陳吉順方雲章阮嘉發李稚年沈永霖湯德星張定衡蔣含峯方羅氏沈小品阮茂盛徐秉衡裘品元蔣元清沈備金諸君各二元沈祥元孫連水沈阿年沈杏春陳阿福林文龍沈載元蔣金標張文宏沈友章蔣惠芬王承友孫祖恩　　祥張祥增翁炳浩阮阿桂沈成模張天生王成先沈廷丹宓品章韓友康張東生方翁　諸君各一元嚴漁三君助洋一百元顔孝恒君助洋二十五元張雲江君募元利號劉兆棠君五十元協源泰張高樑君二十元陳俊華君十元陳曉峯王天池李兆鴻三君各五元許文彬君三元楊蓮生君二元萃泰昌張君合助洋三百元王瑞龍君募周新發君三元吕奎記二元羅三貴葉永年勵善　吳阿定張金德俞斌潘阿春洪阿品蘇企康顧阿和江富財諸君各一元餘再續報 
[進德會暑假後之進行]  
　　北京路思　堂進德會爲便利各界人士研究德育問題起見於每星期日上午十一時至十二時設立中西文聖經班聘請品學兼優之中西敎士講解德育問題開辦以來頗著成效各界人士前往研究者頗不乏人近二月因暑假停課今天氣漸凉暑假期滿該會讀經部主任朱錫田君　於本學期内積極進行已聘定鈕立卿沈安遇徐錫隆凌希陶四君及美國費吳生博士等爲各班領袖課程中西齊備定陽曆九月十五號（明日）上午十一時 
 
 
 

Page 11

 
 
開課凡有志研究德育者皆可隨意入班聽　 
[尚德公學添設學校]  
　　醬　弄滬北尚德公學開學後入學者仍絡繹不絶兹又添　夜校學科分國文英文數學打樣國技等請黄滌之君敎國文汪馥沅君敎英文周德威君敎數學設遂生君敎打　　高昇君　　技俾補已有職業及年長失學者之缺　云 
[三廉學社之組織]  
　　鄧伯賢君近　同志在滬寧車站南首克能海路　厚　　織三　學社俾商界青年得於營業餘睱研求　用學　其敎　　中文珠算德文英文簿記連記打字等皆目今　　之學也 
[學生會今晚開交誼會]  
　　寰球中國學生會定於今晚七時開交誼會諸英　格拉斯哥大學　械土木造船科碩士朱育滄君礦學碩士朱　青君美國普度大學機械碩士程孝剛君等演說新學大書院文學士林我將君奏琴歌并備茶點以欵來賓非會員亦可往聽演說 
[規定看守所職員服制]  
　　江蘇高等檢察廳訓令上海地檢廳略謂頃奉司法哥令各處看守所職員服制向無明文規定現由本部擬定比照監獄官服制分别適用呈請大總統核准除咨行齊省長　　各縣知事一體遵照外時令該　轉飭所屬一體遵照 
[保安隊長兼任督操員]  
　　駐紥警　保安隊隊長馬毓麟近奉徐廳長委任兼充各區督操官自星期一起至星期三已檢閱一二三三區操法前昨兩日至閘北閱看四五兩區先期由張王二警正召集各分所長警在操場會合經馬隊長檢閱之下分别優劣以憑黜陟 
[七齡童到滬鬻字續誌]  
　　青浦七齡童錢能夏應新世界之招來滬鬻書會誌前報兹悉其家屬以童年幼小正在課讀之時只能駐滬一二月而新世界則欲以一年爲期彼此磋商未能解决旋爲大世界所聞挽人招致不論　限業經雙方議妥約定舊曆本月十二日到滬至共和廳内對客揮毫云 
[禁止私宰馬匹之布告]  
　　馬業公所司董蘇福生以同業放青馬匹屢失無蹤時有被人私宰情事特於日前具呈淞滬警家廳懇求出示禁止除經徐廳長批示外（批詞已載昨報）復出佈告云據馬業公所司董蘇福生禀稱竊同業等所蓄馬匹放青出外時有失蹤往往偵緝無着詳查之下始知實被竊去賣於私宰之户貪利烹殺並有一種病損馬匹亦被私宰出售殊堪痛恨爲此懇乞出示嚴禁並飭區隨時查禁以保羣生等情據此除批示並飭區隨時嚴查禁止外合行布告仰語色人等一體知悉嗣後如有私宰馬匹情事一經查出定行拘案嚴懲决不寛貸其各凛遵勿違切切此布 
[三牌樓火警續紀]  
　　滬城三牌樓新昌衣店失　及洪祥泰彩雲祥等經一區二分所將新昌店主方小弟店　鄭本福申送警㕔訊辦祥泰店主洪昌佩彩雲祥主陳炳生並俞錫甫等均着自投該廳候質等情已紀昨報昨經該廳司法科派員研訊方鄭同供昨晨之火實被學徒所遺求鑒洪陳俞同供聞得該店保有火險此次失火大有可疑商等各店均被累及洪請追損失洋一萬元陳請追損失洋二千元俞請追損失洋二百元問官得供判洪等退去方收押鄭家保候查明實在情形再行核奪 
[被拐婦人忽然回家]  
　　鐵路巡警陳蘭明山東人住閘北新民路其妻趙氏去冬被人拐失前日忽然歸家經陳詳細盤詰據云被孟廣月劉全德二人誘逃等情陳即扭孟劉至四區警署告發經張署長研訊之下孟劉供該氏實係劉秀山所拐民等不過知　而已判解司法科押候核辦 
[小孩陳述被拐情形]  
　　湖州婦人王朱氏之子名小坤年十六歲在陸小　所開之釘　作内爲學徒六月問被匪拐失四尋無看前日歸來據云被前住英界山海關路現居閘北之尹子慶誘匿伊家曾領往虹口某粤人家欲　價　粤人嫌年齡太大以故未成今得乘隙逃回等情該氏卽偕其子尋見尹子　鳴警拘入四區警者押候訊辦 
[串拐婦女之發覺]  
　　昨有甬人王榮安赴浦東爛泥渡三區警署訴稽現住滬北鐵馬路地方髮妻林氏年三十七歲忽於今年春間潛逃無蹤業經訪悉係由　阿小王生楊等串拐出外匿居陸家嘴地方請求提究等情當經曾警正飭派長警前往將董阿小王生楊王林氏一併拘解至署曾警正以事關誘拐判厚被併解警廳訊辦 
[瞎子失妻之追究]  
　　住居閘北藥水廠附近之　目劉古文每日出外爲人算命其妻蔡氏前日與隣婦施莫氏口角相爭劉蔡氏一時氣忿奔跑出外不知去向劉歸家查悉前情並有　者某甲爲之作證控　四區警署將施莫氏移送地檢廳訊辦 
[貨船排擋之釁端]  
　　窰貨　户周銀山偕夥朱和尚裝　貨前日在大碼頭交　當有麵粉船户唐根喜在彼停泊排擋起釁互相兇毆致將周銀山毆傷由水巡隊巡警到場將唐拘獲周銀山先送紅十字分會醫治一面由周妻沈氏同朱到隊禀控經潘隊長備函將原被併送地檢廳當由檢察官預審一過判唐收押該氏與證人朱和尚退去候往該會察視周之傷勢再行核辦 
[巡捕持棍行兇之懲儆]  
　　新閘捕房四百九十五號華捕山東人范廷生前日在白克路　取黄包車夫陸桂昌之車照不遂行兇當由行人譚雅聲上前勸阻亦被該捕用警棍猛擊受傷譚即鳴由四百二十一號印捕將范捕拘入捕房昨晨解送公共公廨經張襄讞會同英　領事白君訊據原告譚雅聲上堂訴稱找昨日經過白克路見被　　取黄包車照用警棍將該車夫兇　我　上前解勸亦被被告用警棍擊傷頭面請求訊究質之范廷生供詞狡　中西官以范身爲巡警不應持棍行兇判令管押西牢一年以儆 
[冒名圖騙之查究]  
　　昨有自稱愛國會學生陳其良在外分　傳單内云南北相爭財政短絀蒙法界布莊街公共共舞臺黄金榮先生協助戲劵並將僞劵向界内各店號强行擾售事爲黄金榮偵知以與陳其良並不相識毫無其事當將傳單呈送捕房旋在愛多亞路七百十五號門牌將陳拘獲（雖稱學生滿口髭鬚年已五十餘歲矣）解入捕房經捕頭詰訊冒名圖騙屬實諭令管押候解公堂訊究後因陳一再苦求　交包探帶出限六點鐘内將發出之傳單如數收回方准省釋 
[復訊騙取鉅欵案]  
　　何少林延代表律師在公共廨刑事科控住居新閘淡水路三十一號門牌之山東人孟傳義於去年十月三十號假江西牛引嶺煤鑛賣於湖北武穴官鑛之名騙取洋九萬四千元由廨訊判被告押候訊核在案昨晨由捕將孟解廨復訊即據原告代表律師上堂陳述案情並稱此案發生地點係在湖北請將被告解歸該管地方官廳訊辦質之被告仍延律師到堂辯　中西官判孟還押候下禮拜三復訊再核 
[侵用學費之結果]  
周德生前投法公堂控素識之沈耕林前代胞弟介紹至某學校學習打字當被取去學費報名費共計洋五十餘元並又借去洋十元後　得沈祇付學費洋二十元餘洋均被沈私自用去向論置之不理求追等語奉訊　實判沈押繳在案昨又提訊原告仍請嚴追詰之被告供民人實　無力措繳求請釋出俟後來興隆時　續拔　中西官判押西　二月以　如能　洋　予酌減刑期 
[弔閱賬簿證據]  
　　法租界民國春號主某甲前因陸　虧欠厚興李　興陳　記協興廣興隆老乾源等各户往來貨欵及房租洋二十二元日前將店閉歇人亦逃　無蹤後由各債權人具控法公堂請示判先將生財拍賣再核在案昨又傳訊捕頭禀稱現將生財拍得銀七十九兩請示中西官　着各原告將賬簿證　交案候察閱是否屬實再行核奪 
[奥人追償膳宿費]  
　　奥國人奥立其克能拉被同國人　抺　　卡　　在公共公廨控告不還膳宿費五個月計洋一百五十一元等情昨晨　　派探將該奥人傳案中西官識令交保聽　訂　訊理 
[撤銷不實不盡之訴訟]  
　　滬甯車站界路二百二十五號門牌廣東　店主朱啓宇偕見證春好在滙司捕房指控隔壁二百二十七號門牌向爲餅司之同鄉人黄阿業將伊十七歲女子傳好十八歲女子香好先後姦汚致傳好懷孕並迫令購賬墮胎毒藥等情業由西探目泮林士華探金福壽將黄拘解公堂訊供押查在案昨晨由廨復訊即據中西探上堂禀明前情並稱原告與被告乃係比鄰被告前在原告店中爲夥於今年辭歇至隔壁二百二十七號餅店　　業云云中西官當向兩造詰　之下以此事已隔數月案難成立遂　將案註銷被告開釋 
[追索房租類誌]  
　　福記經租賬房前遣收租人至法公堂控房客許阿毛劇欠租洋十五元半向索不付求追後奉判限交在案詎許釋出後希　逃逸被原告察悉扭入捕房昨解法公堂請訊許供實係民人出外設法措置不敢逃逸判展限一天還清如違　生財拍賣作抵又陳福康控房客王洪發虧欠租洋若干元向索不付人亦避匿不見求請提案訊追判將生財拍賣作抵餘欠俟被告出而扭案訊追 
[破獲花會大廠]  
　　虹口滙山捕房六十二號西　目柏生　探目蔣榮　偵得無賴丁日昌俞阿元紀才生張阿長陳根生趙根法林阿堂趙子卿王方大甘金昌鄭本逹等在新記浜路五百六十二號屋内開設花會大廠雇人四出誘賭因即禀明捕頭協同通班包探前往將丁日昌等二十九名一併拘獲連同賭具賭洋帶入捕房昨晨解送公共公堂經張襄讞會同英白副領事訊據中西探上堂禀明前情請求嚴究詰之丁日昌等均承認聚賭花會不　中西官以丁係八次過犯判押西牢一年半期滿逐出租界俞阿元紀才生各押三個月張阿長等各同洋二十元與抄獲之　洋一併充公賭具　燬 
[茶館主聚賭抽頭]  
　　克能海路一百七十七號門牌某茶館主崇明人陳金生容留外人聚賭抽頭被五百三十九號華捕查見以其有違定章當　賭具帶入捕房禀明捕頭請廨出單傳究 
[潮州婦人私售烟膏]  
　　潮州婦人吳陳氏近在虹口元芳路一百九十八號屋内私　鴉片烟膏秘密出售被四百六十九號華捕查見回禀捕頭轉請公共公廨出單昨日將氏傳　經中西官訊供明　以氏不　故　禁令判罰洋一百元充公或押女所三月以儆 
[否認私售燈吸]  
　　裏虹口街六號門牌住户甬人張阿毛私　　　留人　　被五百九十六號華捕查見將張連同烟具帶入捕房昨解公共公堂　中西官訊據張供因病自　並不容留他人開燈私吸判從寛　釋烟具銷燬 
[華工被匪刦之澈究]  
　　華工某甲由香港乘新甯輪船來滬抵埠時被碼頭匪徒搶去鈔票洋三百元報由法捕房飭探在浦東爛泥渡緝獲沈阿川並嫌疑犯王釆餘二名已誌前報兹悉此案業經捕房盤　王釆餘（即王玉峯）不認搶刧稱被沈阿川誤指誣　質之沈阿川供稱向該華工搜查者係湖北人劉阿三吳新喜二人吳之身村與王相似是實判押候緝獲劉吳二人到案再行質　 
[攫取小孩金飾]  
　　匪類張阿福前日在新　梅白格路　　婦人李吳氏家孩子杏興手上所　　之金佛一個　逃被氏鳴捕追　　解公共公堂訊實中西官以張係　犯判押西牢半年 
[女工乘間行竊]  
　　江北婦人陳王氏昨在北蘇州路五十四號門牌某絲廠工作時乘問竊取繭子一包藏匿衣内希圖帶出詎爲該廠用人歸保林瞥見鳴由一千三百九十四號華捕將氏拘入捕房禀明捕頭押候解廨訊究 
[日探拘獲贓賊]  
　　粤人羅阿基在虹口揚子碼頭竊取某日人之　　絲圈被日探中井與華探蔣阿林查見將　連贓拘入捕房禀明　　押候解廨訊究 
[承認偷竊車燈]  
　　竊賊董友才日前潛至法租界徐　林家竊取馬車上車燈一副及零星物件而邊後徐報告捕房飭探將意拘獲吊出原贓帶入捕房昨解法公堂請究先據原告禀明前　　之董友才供認行竊不諱判押西牢一月　給原告領去 
[妓女失竊之嫌疑]  
　　廣西路福祥里五百二十五號門牌妓院某妓女房間内前日失竊值洋七百元之金飾等物疑係飯司劉阿三所爲報捕派探將劉拘入捕房昨解公共公堂經中西官　詰一過判劉押候查明再核 
[江北人掘洞圖竊]  
　　江北人崔天福前晚在歐加路四百另一號門牌　福元家門首掘洞圖竊被探查是拘入捕房昨解公共公堂經中西官訊實判崔押西牢三月 
[滬南工巡捐局批示二則]  
　　船户沈一鳴等呈爲請求撥欵造埠由呈悉查南碼頭一帶自因浚浦關　改築石岸後航船尚乏碼頭致乘客上落不便固屬實在情形惟建築攸關重要必須從長籌議該船户等不得藉此抗領執照仰即從速遵章分别換領母稍延誤切切 
　　龐道宗呈爲請准續辦中西區清潔捐由呈及認保各結均悉查該商承辦中西區清潔捐尚無貽　情事應准照案續　一年以資熟手除分别呈報咨行外仰候給諭繼績辦理可也此批認保各結存 
[上海縣公署批示二則]  
　　紹酒業代表朱樂平等呈爲組織紹酒公會請求備案給示由呈悉查部定工商同業公會規則第三條載工商同業工會之設定須由問業中三人以上之資格素孚者發起並妥訂規章　該處總商會查明等語該業旣欲設立公會一切手續應遵照部章辦理並先與商會接洽經商會查明報由本署核辦可也仰即知照 
　　單　莊呈爲失單　案覓取保　負責　求恩准　案由據呈二十五保十五　已字圩七十二號單實厚户則田一畝三釐又二十五保十五圖已字圩七十三號單實書户則田五分一釐二毫現由單實厚單實善原户分　完　並據　　查明奥來呈相符應准備案此批保結存 
[介紹新刋]  
商務印書館婦女雜誌第四卷第九號業已出版録其要目如下以爲介紹擇夫之研究家庭悲劇之主因世界的母職 
小兒疾病治療法家庭科學燈蠅之一生死病之救濟法家庭藥物學浴之研究得利之因　世界異聞歐戰與各交戰　　人之眞相慈母涙悼亡哀梨記　詞　秀詩話 
　　沈伯塵君主任之滑稽畫報名曰（上海潑克）每月發行一次其第一卷第一號業已出版昨承惠贈一册書此道謝並爲介紹 
中華職業敎育社通訊 
[中華職業敎育社創設職業學校募金團辦法]  
金額五萬元 
用途中華職業學校開　費及第一年至第三年經常費 
期間以七年九月十六日至三十日爲募集期間 
組織集同志分爲二十五隊置總隊長一人副總隊長一人每 
隊置隊長一人均公推定之 
總隊長綜攝各隊進行事宜以副總隊長協助之各隊分任募金以就總額除得之數爲最低標準面比較其多寡每隊隊員之分任法由各隊自定之 
收欵借上海甯波路上海商業儲蓄銀行爲收欵總　　　到後由銀行製給收據爲憑 
紀念凡募金各隊比較得最多數者隊長贈大銀杯一座隊員各贈銀盾一座比較得次多數之一隊隊長贈金章一枚 
隊員各贈銀章一枚個人比較得最多數者贈大銀杯一産次多數五人每人贈銀盾一座總隊長副總隊長各贈大銀盾一座藉爲紀念凡總隊長副總隊長各隊長隊員全體題名於本校 
雜評二 
[彩票（訥）]  
　　彩票爲賭博之一　故早已懸爲厲禁然有時爲慈善救急之故不得已而發行類似彩票之劵性質近於振災捐幕固亦無傷特不可借此名義視爲籌欵之一種不論何事而概以此種方法行之則窮其流弊無異弛彩票之禁耳 
蓋凡事須權衡利害之輕重所得之利微而所遺之害鉅則　勿爲之彩樯者便於一二人之籌欵而以利欣動人之心與慈善之念大有分别者也我恐此後各省當局舉一事興一政輒援以爲例而慢無限制也故先爲之進一忠告 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬蟲長驅逐蒼蠅示文] [  蔡選青]  
　　照得令過炎夏時届新秋覺殘鼎之猶蒸宜衛生之是講小醜倘容其滋擾民生遂爲之不安兹查有蒼蠅一物結隊成羣伺腥逐臭　身污穢之間混跡衣冠之座鳴鳴來可厭之聲　營作未亡之弔戀盃盂之殘瀝終日追隨爲疾病之　媒隨時傳染雖無芒刺之嫌大有　營之技横行白盡此　方去而彼旋來幻作青衣赦文未頒而機先露（苻堅將赦屏人作赦文有赤頭大蠅入室俄而巿人皆知有赦詰其所自云有青衣童子呼於街中）君畏鷹頭之害（亦帖云君側之人衆所畏懼若授之以權所謂鷹頭之蠅廟垣之鼠爲害甚也）自誇驥尾之名適從何來令門者無辜受杖麾之不去嘆奸人未免難鋤試一觀茶坊酒店妓館戲場閙巿銀行官廳糞溷無不有爾之蹤跡混雜其間盤桓其際甚至森嚴軍署爾亦出入自由重要機關爾亦奔馳恐後工讒是其慣技專誣廉正之人納汚出自性生每玷莊嚴之地　當窗之紙豈非擅入人家啜委壑之屍卽是傷殘肢體宜乎張詠有駡蠅之文永叔有憎蠅之賦按其罪狀應處死刑自部有何技能惟知遣臭見者輙生厭惡咸欲驅除然而本長執法尚嚴居心存厚雖　咎有應得未肯不敎而誅爰佈示文作爲警告爾亦儼然靈類即應仰體上情莫衿秋後轉多（杜詩况乃秋後轉多蠅）竊恐凍僵在邇亟宜歛迹他行亦或因時而化倘復佔乾净之土斷難邀寛宥之恩旣紛擾之不休定撲殺其無赦率同蠅虎將手抛緑豆以相攻（韋臯有幕客能以緑豆擊蠅十不失一）穢等蜣蜋雖背負黄金而不惜（酉陽維爼謂大青蠅背若負黄金）幸勿以身嘗試致嗟後悔難追切切（五） 
家庭常識 
[治偷針眼] [  周維馨]  
偷針眼者即眼邊忽然紅腫一粒發癢微痛西醫所謂麥粒腫也患此者其背上膏盲穴處第三節骨兩旁必有紅點用針挑破即愈如不見點用大木梳背頻頻刮之紅點自然現出此法余友人試過甚驗 
[油類之漂白法] [  秀]  
我國古法即以油置日光中曝之此法雖便而收效甚遲兹有數法譯之以供同好（一）過酸化水素漂白法以百分之五過酸水素投入油中不絶攪之待數日之後即成白色矣（二）硫酸漂白法以百分五之硫强投入油中加水煑之數點鐘後去火靜置數日便油水分爲二層上部之油潔白矣 
工業須知 
[工業用水之研究（三）] [  稼叟] 　　 
　　（乙）釀造用水水之純　與酒之品質大有關係釀造時必檢驗其適否而後用之然通常以含有不純物者爲宜蓋純粹之水於生物細胞有害且醱酵力薄弱沈澱性亦將減滅也彼蒸溜水之不適於釀造用者職是故耳但上述之不純物亦不可存在過多今記其應具之性質而爲選擇之標準（一）清冽透澈無雜物混合其間者（二）無臭味苦味鹹味而常帶快味者（三）炭酸氣多有機質少者（四）存在安母尼亞之水内含有腐敗作用之微生物必多於釀造上决不可使用之（五）水中若有游離之亞硝酸則於醱酵及糖化作用均有害（六）釀製麥酒貴含石膏或炭酸鈣之硬水（七）釀造日本酒時雖貴硬水然除鈣鹽類外尚需含　鹽　等（八）水中若石灰鹽類缺乏則醱酵作用緩慢而澄清不易也 
（丙）染色用水染色用水質之鑑定其標準有四（一）無色透明不可含有無量有機物（二）凡帶酸性或含有硫化水素之水於染色上大有妨害故不可用（三）不可含鐵及鎰之鹽類蓋用此等水漂白時染色後必留汚點也（四）依染劑之種類無須硬永常以軟水爲良如布等精練漂白時尤須用軟水 
（丁）製紙用水製紙用水最忌含鐵蓋鐵輒殘留黄色或赤色之斑點於紙面以損害其品質也又使用硬水有分解紙之美　材料及稀薄溶液之患亦須避去之 
（戊）澱粉製造用水製造澱粉用水質之撰擇其法有二（一）不可含有浮游之固形物（二）不可用富於鐵及有機物之水蓋鐵與澱粉以汚色有機物則與澱粉以臭氣均有害其品質也（完） 
藝林瑣記 
[都門劇界近訊（續）] [  柳遺]  
　　三慶園本有王又宸　雲甫尚小雲周瑞安輩上座尚佳旋以小尚南下又宸亦有遠行消息遂爾停演聞　主擬邀孟小如胡素仙黄潤卿刻正在進行中云 
丹桂圜芙蓉草沈華軒等常以　驢非馬之新舊劇呌座居然支撑得住洵屬不易沈華軒技雖不甚高明而確能賣氣力故亦不乏歡迎之者 
廣和樓富連成科斑成立將及二十年索以本戲名於時其配搭之整齊嚴肅殊非他劇園所可望其項背顧以鬚生缺乏座甚寥落月前馬連良自閩省歸挽之回社已於上星期登台捧場者甚夥蓋連良之學賈洪林實有獨到處也 
　　吉祥園斌慶社科班爲俞振亭所擘劃組織未及三年成績已斐然可觀其間多世家子弟家學淵源自當有特長之點友人岡公曰該社學生之技藝均能取法乎上譬之學書者功候雖未至然頗有帖意余亦以爲將來希望無窮也月前上海大世界願以六千金邀全社赴滬俞五意在萬外未果行 
天樂園韓世昌郝振基侯益隆之崑弋亦得一部份人之歡迎而韓世昌之魔力竟有人寒（韓同音）熱病三字表誌之者甚欲以之儕於梅毒黄病之例亦太不自量矣 
廣興園亦有崑弋時或移於同樂時或遷於中華不能站定一處其營業概可想見 
　　文明中和燕喜景泰皆爲坤角劇院邇桽刂角勢力日見衰敗已不似前此之盛（昔年前門外劇園除廣和樓外無一非坤角劇場）文明鮮靈芝張小仙于紫雲中和李鳳雲李桂芬靈芝花確有擅長之技再經一般斗方名士之鼓吹茶會顧客之狂吠尚不至入於淘汰旋渦之中若燕喜景泰乃天橋戲棚之類不啻中等社會以下人之俱樂部耳 
短篇小說 
[滑稽偵探怪信封（一）] [  西巫時用]  
　　裘西林大佐者吾戚畹中之卓卓者也爲吾妻從兄雖不與吾妻數數聚首而吾妻每語及之輙稱其小字尤喜向佛爾屯夫婦　道其爲人佛爾屯夫婦亦爲之嚮往方大佐得動時更欣羡不置居頃之大佐被任爲南奥警長吾妻即往佛爾屯家告以消息且謂大佐赴奥以前將來此叙舊邀彼夫婦來吾家午餐藉識大佐佛爾屯夫人亦不期大佐之必來則云大佐苟來必偕之晚宴於其家吾妻亦諾之余亦不以是咎吾妻蓋大佐實無絲毫之表示且村居湫隘大佐未必惠然肯來也 
　　然事實有非理想所能及者大佐竟來電相告云將往蘇格蘭獵便道至村作兩日盤桓電至爲四月七日禮拜一而大佐之來也以禮拜三整備之時殊促余即函招佛爾屯天婦以禮拜三晚作客吾家佛爾屯夫人覆書允諾轉邀余夫婦及大佐以禮拜四日宴其家吾妻遂從事凖備余則終日外出不欲過問以余性孤僻　俗事素非余所諳也 
　　禮拜三之晨余勉徇妻之請步入園中佈置午餐應用之具旣迄事與園丁閒談言及園藝展覽會評判員之不公致吾石竹不獲奬章言未旣吾妻奔入目張口哆余知不幸之事發生矣吾妻喘息言曰酒尚未至若之何余遣雅各往車站竟未來也余曰雅各與站長俱蠢夫耳抑汝所需者何酒曰余以禮拜一信去囑立送香檳數瓶來今日應至乃竟無有是時余良心上大受激刺禮拜一之下午余持函往村忘以之投郵是函蓋寄至瓊惠公司者公司爲雜貨商店凡吾家用之茶糖肥皂等物無不向之支取以其較倫敦爲廉且物美也吾妻平日函札頻馳而此次一信余不知其爲香檳而發乃緊要若是以故吾而乃露局　不安狀吾妻復問曰汝能必此函之投郵乎余應曰然（未完） 
 
 
 

Page 15

 
 
   
 
 

Page 16

 
 
   
 
