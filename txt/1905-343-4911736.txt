# 1905 - 343 - 4911736

 

Page 1

 
 
   
 
 

Page 2

 
 
[論今日輿論之資格]  
　　自十二日公堂鬨閙以來合埠人民感情接觸駸駸乎有輿論合一之勢歷溯起事之始以迄今日凡開會集議之處如十三日總商會會塲一千餘人十四日公忠演說會借徐園會塲四五千人十五日商學補習會借點春堂會塲三千餘人俞家弄商學會會塲三千餘人又四明公所會塲數千人十七日南市滬學會會塲二千餘人文明拒約社在九畝地校　多至一萬餘人十八日玉業公所會塲千餘人十九日潮州會館會塲四千餘人二十日商業求進會借四明公所會塲數千餘人數日以來幾於無日不會無會不憤萬臆一聲要求辦法而卒未聞有一處暴動致擾治安者此足見我國文明進步之徵而輿論之勢力實足爲官吏之後援者也夫聚各社會之人齊心合力以文明之舉動行補救之微權爲勝爲敗間不容髮故使此舉而得當耶外人將謂我國之未可終侮遷就了結此後尙有自存之望使此舉而不得當耶外人將謂我民之伎倆不過如是後日之受侮更將未有所底此舉之關繋如此重要故不憚詞費與吾國民正襟道之 
　　一在社會之堅持無論何種政府其中必有幾分焉爲輿論所左右故曰輿論爲最後之戰勝良有以也此次爭押西牢違背舊訂之章程固爲衆人所共曉爭回爭回亦已衆口一詞矣然或民氣一癐不能堅持則要求之目的旣不能達輿論之資格亦因喪失吾恐自此以後我國羣道渙散盡爲外人所窺破外人將不但蔑視我政府并我之民碞而亦蔑視之致亡原因將在是矣此不可不知者也 
　　一在政府之助力天下無論何項事業總必有最後之手叚以爲後盾斷非能僅恃空言而可以達其目的者此次之事官塲商會已電致外部轉達駐京公使其於國際交涉不能謂其一無影響則非得政府之相助殆不可矣夫望政府相助者非謂政府能開會演說也但使政府聽民所爲不加遏抑且交涉之際又可以藉口于民心不從者相爲對付如是則政府藉輿論爲後援而輿論因政府而見效我國之前途其庶有望乎　　總之吾人所爭之事當其已結也則雖竭盡千百豪傑之勢力挽回之而不足而在將結未結之時則雖僅僅衆人之議論爭執之而有餘今以處此爭向會審權限之時事體重大旁有萬方之觀聽後關我國之前途竊願當其事者審愼出之勿徒爲一鬨之舉動也 
[（其一）上海道照會葡領事請將管押西牢女犯送回]  
　　啟者頃展覆文以上年本國商人控告華婦數口内有一華婦由本國陪審官判禁西牢等因到道查洋涇浜設官會審章程第一條載明華民歸華官管押第二條載明案中少涉洋人領事毋庸干預各等　此項章程係本國總理衙門與各國駐京大臣訂定飭遵現在美德署輪審之員循照辦理何以貴國陪審之員亦有將華婦判禁西牢之事殊深詫異若如來文所云未免違背定章此次英國德副領事又以此事嗾捕毆差奪人侮及華官情節較重若非將西牢女犯送回自押併看守公廨之印捕撤回一面將英德副領事及西捕頭分别撤懲不足以安中外大局除催領袖照辦外相應函復卽祈貴總領事查照爲荷（顚） 
[二附葡領事照會上海道文]  
　　爲照復事案照本月十四日十五十六等日迭准來文函件均經閱悉查各國總領事日前會議公廨會審事宜本總領事未便照復緣前項情事本總領事想必由領袖領事署照復也至於英德副領事與各國陪審官在公堂判押女犯辦法不同則本總領事無從知悉但本國陪審官在公堂判斷與英德副領事所判相同案件則所差無多因公堂上有一 
次係本國商人控告華婦數口内有一華婦由本國陪審官判在西牢監禁而該婦卽就禁西牢也緣准前因相應照覆爲此照復貴道請煩查照施行須至照覆者（顚） 
[（其三）上海道復瑞典領事辯論女犯不能管押西牢函]  
　　啓者接展來函以女犯改押西牢係上年領事公會公同九治公廨女押所未改良以前所有女犯當交工部局收押等因閱悉之餘不勝詫異查管押案犯爲華官獨有之權載在會審章程第一條各國總領事無權擅擬更改又豈有未與本道商議自行作准改押之理至改良女犯押所尤屬華官應有之職各國本無庸過問前次照會提及不過因新所落成通知查照之意若如來函所云竟將公廨女犯所事承認在各國領事所擬章程之中未免干預廨權有違定章現美德等國會審女犯仍係照章判歸公堂收押何嘗認有此項章程貴總領事所定未免更誣及美德等國領事之處矣合再函復（顚） 
[四附瑞典領事致上海道函]  
　　啓者接展本月十五日照會以公廨女押所改建已竣等情已照聆悉又接十六日照會詢及各國領事所擬何項章程何時議定等情查上年英六月領事公會公同允治會審公廨女押所未曾合格改良之前所有女犯當交工部局西牢收押兹荷詢及相應函復貴道查照云云（顚） 
[其五闔埠紳商禀留公廨讞員人數紀略]  
　　闔埠紳商懇畱會審讞員禀已登昨日報端兹悉禀末列名者計錢莊十四家絲廠十二家鐵行九家南北市木行七十七家其餘各業九十九家著名紳商五百二十七人首列者爲周廷弼祝大椿諸君因限於篇幅不及備登特紀其略於此（顚） 
[（其六）商業求進會集議]  
　　商業求進會因德爲門縱捕毆官一事於今日两時在四明公所籌議文明對付之策聞到者有數千餘人（外） 
[（其七）公廨飭提之女犯捕頭仍押西牢]  
　　前日廣肇公所董事 
 
 
 

Page 3

 
 
陳維翰譚國忠等因有同鄉陳余氏至會館訴稱被曾阿華曾剛四梁劉氏等串搶伊女雖幸未成鄰里眼見故請公廨提究讞員關司馬准卽飭差至捕房協同包探將二曾與梁劉氏拘獲捕頭令分别管押捕房及女西牢候開堂之日解訊原差以此係晚堂之案梁劉氏應帶回公廨捕頭不允言須禀明鮑總巡再行核辦該差因回禀司馬核示（見） 
[（其八）黎王氏釋出後之行蹤]  
　　黎王氏等自釋出後現住長發棧内計共二十餘人聞有不日返粤之說（見） 
[江督致上海道電]  
　　（爲海州靑口應何關管轄事） 
海州靑口自開商埠應設海關查靑口係例定淮安常關稽查稅口至新關海界應歸何關管轄本署查無案據望查明速覆（杜） 
[ >上海道致江督電]  
　　（爲海州商埠應歸滬關兼管事） 
督憲鈞鑒魚電敬悉查總稅務司所訂江海各關關政内載自乍浦沿海至黄河老口以及沿江至狼山歸江海關稅司稽查據此而論是海州應在滬關管轄之内惟查淮海各口雍正七年由滬關歸併淮關征收今旣添設洋關所征者自仍係淮關應有之常稅且設關之後雖海州五十里内之常關照新約亦須由新關管理職道愚見如爲便於稽查免多耗費起見自可派滬關稅司代爲兼管至新增關稅似應歸淮關收解造報以昭尤洽是否伏候鈞裁（杜） 
[湘撫電請飭英商行棧移出長沙城外長沙]  
　　英商貝納賜前行運貨在長沙省城設立行棧迭由湘撫電外部向英使照會轉飭遷移以符約章貝納賜亦迭禀英領事并京薩使堅持糾葛已久迄未了結昨湘撫又有電致外部請速照會英使飭該商移出城外以便速行結案（閏） 
[雲南請開埠經費議駁北京]  
　　雲貴總督丁振鐸奏開雲南商埠請撥經費三十萬兩一摺交户部議奏已誌前報聞雲南商埠勘定在省城南關外四起鷄嗚驛東至桂林橋南界雙龍橋北以大東門外溥潤橋爲止計東西長三里六分南北長三里五分已繪圖咨外商部查核惟開埠經費請由部撥一節户部以濟南湘潭常德等埠均係由該本省自行籌辦所有雲南商埠經費亦應由滇自籌不日卽擬覆奏矣（閏） 
[南督袁奏明覆估京張鐵路應需款項天津]  
　　北京至張家口鐵路前議提撥關内外鐵路餘利修造業經直督袁慰帥奏准遴委補用道陳昭常設局開辦並派候選道詹天佑充該路總工程司飭經迭次前往履勘並帶熟諳路工之員詳細測量現勘定此路由豐台發軌至張家口延袤三百餘里中隔居庸關八達嶺層巒疊峙石峭灣多工程至爲艱鉅擬约分三大叚興修其第一叚由豐台經彰儀門至南口計長一百零四里沿途尙稱平坦問有水清修造橋梁施工尙易第二叚由南口經官溝至岔道城長三十三里現測自南口八達嶺高低相距一百八十丈形勢崔巍難安軌道按照歐美鐵路辦法必須開山鑿洞全路工程以此叚爲最難第三段由岔道城經懷來宣化達張家口長二百二十三里沿途多半園地向稱腴沃此叚購地價當昻貴中間之上花園距雞鳴驛二十里地名蛇腰灣老龍眥等處石徑狹窄下臨羊洋發源渾水平時淺涸一至夏令山水漲發現擬依山沿河鑿取山石墊高河身長約六七里修爲軌道由北至半坡街石崗欹斜十餘里高低不一灣曲又多必須逢曲取直就低培高自宣化達張家口中有小嶺名石壑子形勢險窄亂石塞道現勘得山後尙有一道較爲平坦向偏西南可以繞越至張家口一鎭尙分上下兩堡地窄人稠購地不易擬在下堡對岸園子地方建設車站總查全路工程核實估計一測量經費等項約需銀一萬五千五百兩二地畝土方開山鑿洞石工等項約需銀二百三十四萬三千二百六十兩三修造橋梁水溝等項約需銀一百一十萬六千一百兩四鋼軌等項約需銀一百九十萬六百五十两五房廠等項約需銀二十萬四千零五十兩六電線等項約需銀六萬一千八百兩七轉運材料等項約需銀九萬八千兩以上七項統計共約估銀五百七十二萬九千三百六十兩此外購置各項車輛約估銀一百十三萬五百兩四年内員司薪工雜項等費約估銀四十三萬二千兩係在原奏工程之外總共約估銀七百二十九萬一千八百六十兩此項工程需用各欵卽擬統歸關内外鐵路餘利項下分起設法提撥仍由陳昭常等督率在事員司隨時撙節動用將勘定各路趕速興工按叚築造俾全路依次告成等情刻已奏奉硃批外務部商部知道矣（露） 
[添派鐵路參議武昌]  
　　鄂督張宮保前在洋務局内設立粤漢川漢鐵路兩局遴派官紳多員充當總會辦提調參議等差刻又添派鄂紳吳侍御兆泰陳主政恩浦湘紳易觀察順鼎等三人充兩局參議藉資廣益集思之助（露） 
　　奏爲學務緊要經費支絀擬請提解各省科場欵項甚摺仰祈聖鑒事竊維科舉停止專辦學堂京師爲總匯之區尤宜實力倡導以樹風聲未可視爲緩圖安於苟簡惟學務隨時推廣支欵卽逐漸加增就已辦各事言之自上年迄今如大學堂續添師範生開辦預備科譯學館添招學生以及造就新進士與各學生分赴東西洋畱學需欵繁多有加無已除上年收支各欵業經奏銷外本年用項約在六十萬兩内外常年經費向恃華俄銀行息欵本届止有十六萬兩有零各省協濟之欵實解不足十萬兩出入數目相去懸殊至於應辦之事有業經奏定者均以經費無著尙待籌畫查各省報部之欵如文武鄉試經費廪糧歲貢旗匾花紅舉人進士牌坊銀兩舉人盤費主考盤費協濟會試等項各省名目不同皆爲科舉例支欵項現在科舉旣停擬請飭下各將軍督撫儘數解京專備學務用欵科揚外銷欵項數目繁鉅應併解京近據各督撫電復户部多稱外銷 
 
 

Page 4

 
 
各欵擬畱爲本省辦理學堂之用查各省地方官欵如學田書院義學賓興册局等類但能實心清理專作興學之需就本地欵目辦本地學堂挹彼注此足資應用此外凡關於科舉各項無論報部外銷一併提解京師至各省認解大學堂協濟款項并乞飭下各督撫源源照解以應要需所有經費支絀擬請提解各省科場欵項緣由謹恭摺具陳顀乞皇太皇皇上聖鑒謹奏（雲） 
[留日學生同盟退校之原因]  
　　東函云此間陽歷十二月四日起一大風潮留學生紛紛同盟退校其原因極複雜請分爲數段言之 
　　第一叚自暑假以來日本各報時載文部省欲定留學生取締規則故各同鄉會紛紛謀抵制責會館幹事請公使打消之而屢次公使復書皆言已問文部省言並無其事切勿受報紙之惑云云衆人遂默以俟之此爲第一叚　　迨至十一月三日時事新報忽載取締規則全文而二十五日官報亦堂堂發布省令於是學生大譁紛紛聚議尚係少數而大聲以倡反對者竭力運動其實事已急矣乃會館幹事僅提出第九十兩條請公使交涉其實初時確已有人提出數條運動者以國際公法並無此等條件在住國法律亦無提出某國人特定條例之例有之唯歐美人之待亞非種或主國之待屬國今日本如此是欺我也是印度我朝鮮我也攘臂一呼各校響應此爲第二叚 
　　當時最初退校者爲早稱田支那人部弘文學院經緯學堂成城學校大成中學振武學校法政速成此數校者皆支那人之開特班者故多者千餘少亦數百多數一停少數亦無能反對（在專門學校者總計不過百五十人）於是各校舉出代表組織聯合會會同會館幹事與公使交涉公使無如何允往文部省詰問及復信則仍如前言除九十兩條外不能爲力且責會館幹事爲反覆并决言是後總不見客會館幹事亦紛紛辭職而已報復以無團體烏合衆卑劣性質放縱性質等詞激罵於是反對之心益堅各省開同鄉會决議歸國紛紛擾擾至今尙未解决此爲第三段 
　　此事初起辦法本定先交涉繼休校三歸國乃矢出弓弦遂至以第二爲第一辦法陳天華幹事（湖南人警世鐘主筆）憤而蹈海以勵同學（其遺書有初次卽休學本屬大誤今事已决裂惟有堅持團體不達目的全體歸國之語）以上係此事之經過 
推取締規則之由來多以爲出於清政府之嘱託或楊樞之做鬼故日政黨中亦有有贊成者市會中人亦有反對者然政府一邊人則曰全出於好意恐受不肖日人之欺故名爲取締留學生其實卽取締各學校蓋觀其規則固無極不可忍之條也然留學生之所爭者不在條例之寛嚴而在侮辱國體喪我人格宜乎意見之不相合也近日已電達南北洋并北京及各省學務處而歸國者均已整量行裝不日就道矣 
　　某嘗言於知已者曰此事　結如此足徵我人之進步所惜者未有取締規則以前不能自重自愛往往有貽笑外人之事致日人得乘隙而出此野蠻手叚以圖媚清政府而握敎育之實權然見兎顧犬户羊補牢尙未爲晚經此磨勵益加自勉則日本之玉成我輩正不少耳（爽） 
[江蘇學界致學務處電]  
　　蘇州遊學預備科於二十一日開學該科禮堂内所開禮節學生對於敎習有一跪三叩字樣庽滬蘇人聞此消息恐激起反對風潮電阻其事原電錄後 
　　江蘇學務處龐參議鑒學預備科開學禮請照江蘇師範三揖成例以免風潮江蘇旅滬學界同人啓（望） 
[江蘇學會開會四誌]  
　　二十日爲江蘇學會開會之第五期提議事件（一）各廳州縣未舉代表人者請鄰境會董於三個月内速舉會董以便報部（二）統一小學辦法（三）推廣小學經費（四）實行會章宗旨甲條問題（係指注重師範言會章已見十七日本報）（五）學額問題（望） 
[出洋考察政治大臣抵淞]  
　　昨午道署接淞口來電知出洋考察政治之戴端兩大臣已於本日午刻抵湘又悉澤公等三大臣卽日亦可到滬故道憲卽駐鈞和兵輪預備迎接并飭本邑滬軍營統領龍鎭軍畱防營魏都戎各選精壯勇丁五百名以便三大臣等抵埠時排隊恭迎一面將情照會英法各捕房俾各派捕届時執槍擁護（近） 
[江督定購日本炮艦]  
　　十九日東京電云中國両江總督曾向神户某船廠購買炮艦三艘 
[法國擴張航路]  
　　十九日倫敦路透電云法國卡基埃斯郵船公司擬擴充自倫敦至横濱之航路道經阿佛城葡諾斯愛利司及法巴來梭城等處現正籌議辦法 
[德相復宣言英德親睦]  
　　十九日倫敦路透電云德相普魯伯爵旣在議院宣言之後復一再聲明德國並無反對英國之計畫並竭力反對外間謡傳德國欲與英國開戰之說至現在英德兩國邦交所以困難之故實難明辨德皇與英皇愛德華有衝突之說亦係流言德相頗抵抗民政社會黨之意見因彼等代表德國之意實欲破壞和平而生英國之疑慮也譯字林報 
[法述摩洛哥交涉情形]  
　　十八日倫敦路透電云法國黄皮書載稱摩洛哥交涉事件其最爲困難之地位在今歲六月間其時法國於此項會議尙遲疑不决德國普魯伯爵因欲速决特向駐德法欽使熟商並請法政府勿將此事延擱以致墮落云譯字林報十九日栢林電云法國黄皮書並未議及法國於摩洛哥之前途有放棄筦理之責任譯德文報 
[論說訛字更正]  
　　昨報論說第一句近日在日木東京留學生下脫一以字第末叚今一萬八千人萬字應作日此識大不幸之事識字應作誠若果請我國之振興請字應作望此數字均爲手民所誤兹特附正於此 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[電飭各屬查盗新章鎭江]  
　　省垣大憲以近盜賊日多破案卒鮮因特電檄各屬略謂盜刧之案　見疊出各地方官如果平日認眞緝捕賊匪何至如此猖獗實堪痛恨除另札飭該道府州卽錄電飛飭各屬移行各營員趕緊設法查緝嚴密搜巡限一月内將舊案悉數破獲賊匪拒捕格殺勿論倘係當塲拿獲執有槍械或著名積匪確有証據者准由各屬訊明先行正法如事後購獲仍照舊章辦理經此嚴定章程各屬務當振刷精神認眞緝拿果能赶緊破獲或購獲巨匪定行從優奬叙否則定將該地方官撤參嚴辦統轄之道府一併參處等因鎭郡道府奉電後已飛飭各州縣遵照辦理矣（常） 
[商部奏蘇州設立商務總會摺]  
　　奏爲蘇州商務繁要遵章設立商務總會並請發給關防俾昭信守恭摺仰祈聖鑒事竊臣部前據蘇州紳士五品銜翰林院編修王同愈等呈稱方今五洲互市輪軌交通環球各國紛至沓來莫不以闢埠通商爲要務蘇州府城爲吳中省會北轄常鎭南通嘉湖東控松太西抱具區民物繁庶商務向稱殷賑近年城外又闢爲通商口岸他日滬寗鐵路告成蘇城尤當孔道貨物流行華洋畢萃提綱挈領保衛維持俾商務日有進步者實爲商會是賴亟應遵照商部奏定會章設法籌辦現蘇城各業商人集議於省垣設立總會袪平素隔閡之弊闢公衆樂利之源以兾仰副朝廷整頓商務之至意懇予照准等情當經飭令舉定會員擬訂詳細會章呈部核奪辦理兹復據該紳士等呈稱遵卽齊集各業代表六十四人照章公舉得侍讀銜内閣中書尢先甲爲總理三品封職選用知縣倪思九爲恊理該両員公正明達商情素洽經理會務當可裕如懇予加札委任並奏定商會章程酌量蘇地情形參照上海商會辦法擬訂暫行試辦章程八十條繕呈鑒核請卽發給蘇州商務總會關防一顆以資應用等情前來臣等顀查江蘇一省上海商務總會設立最先蘇州地係省城雖距滬較近惟邇來開埠通商復爲滬寕路線所經水陸輻輳商貨流通市面益臻興盛自宜按照奏定商會章程第三欵内開凡屬商務繁富之區不論係會垣係城埠均爲應設總會之處等語設立商務總會以維商業兹據該紳士等公舉會員擬訂會章呈請到部臣等詳加查核所擬暫行試辦章程八十條組織完密條理秩然尙屬可行所舉總理恊理各員亦均係索孚衆望商情熟悉之人堪以勝任自應一併照准至請發給關防一節查上年上海天津本年江寕厦門廣州等處設立商務總會迭經臣部奏明發給關防有案蘇州事同一律應准援照成案辦理擬卽刋刻木質關防一顆文曰蘇州商務總會關防發給應用俾昭信守除該會總理協理各員由臣部分别札委並分咨兩江總督江蘇巡撫飭地方官隨時保護外所有蘇州設立商務總會並請發給關防緣由理合恭摺其陳伏乞皇太后皇上聖鑒謹奏（榮） 
[挑撰旗兵往北洋學習新操鎭江]  
　　練兵大臣鐵寳臣尙書咨行　　　將軍在每駐防兵内挑選精壯合格兵丁若干名送入京旗第一鎭内學習新操俾成勁旅等因日昨京口副都統奎統制接奉江寗將軍來文遂轉飭八旗各營員遵照辦理刻已挑齊聞定於日内起程（此） 
[首縣履新紹興]  
　　正任山陰縣王少潭大令壽頤近被前撫聶中丞列入叅案調省察看因委候補縣瞿雪齋大令如琥來越接署已於月之初十日受事（　） 
[集議另立學會安慶] 　　 
　　皖中學界張沈　諸人以安徽學會僅經一二巨紳附設於江寗而於本省學界毫無影響聲氣亦且不通因糾約同志於十四日在張公同集　　行在省城組織一安徽學會並擬推廣於外府各州縣以期　　一氣與議者有二百餘人又經某君提議中日密約不認有損中國主權衆皆簽允并擬於下禮拜再行集議（詩） 
[滬城官事]  
　　提右營城汛周鑑之千戎水利局委員俞夔附明府昨均因病分别飭丁到道請假五天○九江查輪委員候補知縣史雲南明府悠頤昨日因公來申到道禀見（近） 
[江督札飭船塢歸還所惜製造局材料銀兩]  
　　滬南製造局與船塢劃分之後由船塢向局中借去材料刻經總辦魏觀察請商董估計價值繕造清册約計銀六十餘萬詳請江督核示茲奉玉帥札飭船塢總辦吳盈之副戎陸續歸還以清界劃而重公欵（欣） 
[總辦回滬]  
　　製造局總辦魏觀察因公赴寕謁見江督茲已事畢於前日回申換乘鈞和兵輪赴淞迎迓出洋考察政治大臣（欣） 
[法公董局議革除牛奶攙水之弊]  
　　牛奶爲西人日用必需之物而作僞之徒往往攙水混售殊於衛生有礙法公董局日來因妥議章程敷則以冀革除此弊想當卽日揭曉也（居） 
[郵政局專差投遞書信新章]  
　　大清郵政局現爲便商起見先於北京天津上海三處試辦專差投遞書信法每收一信分量可重至七錢半一律收寄費洋一角現已印成三連郵票一交寄信人作爲郵局收據一由寄信人黏貼信面一作郵局存根此項書信名爲專差投遞郵件十分迅速聞不日卽須開辦矣（外） 
[西效火警]  
　　西門外義弄口益泰茶葉店與久如燭店同一門面前晚一點鐘忽然起火延燒左右鄰居乾昌和及德順館飯店某豆腐店房屋共十餘幢查益泰久如均經保險且該二店屢次起火居鄰以是嘖有煩言現經西門外局員章二尹將該店主李葉二姓傳案澈究（居） 
[拘獲誘騙]  
　　南市福美里安記號嘱學徒孫耀至黄浦灘某銀行收銀若干被騙子陳有山所見暗擲洋夾一枚於地令孫彎腰拾取陳卽佯與同觀夾内何物並謂我可代爾携洋一轉移間已將鉛餅五十枚掉洋五十元而去孫未覺察迨至回號始知前日在浦灘大馬路口遇陳鳴捕拘入捕房捕頭飭探陳金標查辦旋經陳探詰得前尙騙過南京路王咬徐洋二十元又河南路孫培修紅綠綢緞三丈餘值價四十元又福州路侯阿海洋四十八元俱經傳到失主對明立卽禀知捕頭押俟堂期解辦（見） 
[斥革招書]  
　　公共公廨招書徐永康近由關司馬訪聞有在外招摇勒索情事故於前日親書諭單將徐斥革不准復充（見） 
[總董請懲不法巡士]  
　　前報紀一百三十三號巡士徐連生一百三十號顧春寳誘姦女子徐阿三一案現被總董曾少卿觀察得悉以巡士似此胡爲未便輕恕諭飭北叚巡長交案押候請裁判官嚴加訊辦（欣） 
[函請更易捕役]  
　　滬南總工程局總董日前請上海縣派捕龔福陸洪兩名至局當差茲因龔福不合局規故由孫耳山明府函請大令另易一人以便辦公（欣） 
[獄斃疊見]  
　　昨日提籃橋西獄又斃押犯陳延生一名由管 
 
 

Page 10

 
 
獄人知照捕房飭傳地保棺殮（古） 
[報請騐屍]  
　　浦東陸家嘴後面昨有無名男屍自縊於該處凉棚之上由地保查良卿查無屍屬投縣報請汪大令往騐適大令在淞恭迎出使洋臣故奉内諭靜候核示（近） 
[出示招認屍身]  
　　上月初七日二十八保八圖楊樹浦地方有吞烟斃命之無名男屍一具查無屍屬故由地保趙錫香報縣經縣主汪大令往騐厝壇候認在案兹經大令發出招認告示一道略謂該屍年年約六十左右身中面白無麻頭戴元緞紅結小帽身穿藍綢馬甲灰布棉袍下著洋布單褲茶靑洋綢套褲足穿雙樑鞋子如有屍屬於上開相符者准卽來案認領云（近） 
[總工程局紀案]  
　　正泰錢莊夥董蘭汀雇小車送銀在萬裕碼頭翻車由念六號巡士陸子發無端毆打莊主函請總工程局傳陸判責手心五十下記大過一次○六十五號巡士魏保生在十六鋪橋驅車不嚴副裁判陳二尹斥責手心念下記過一次○陶子卿前日在萬裕碼頭某姓家圖竊被獲送局陳二尹訊得陶迭次犯竊判鎖示三天送押攺過局兩月○薛子靑在大東門外九鳳銀樓將鉛餅騙買金戒送局發收改過局一月兹已期滿陳二尹飭從寛開釋（欣） 
[公共公廨紀事]  
　　六百七十五號華捕昨送病民劉才富一名至廨司馬飭送棲流所留養○何小串同金保竊盛姓家古銅香爐各物經盛報由嘉定縣將何緝獲訊究金保則因他案由會審公堂訊押在案昨由嘉邑尊移文至廨請將金保交役帶回歸案訊辦（見） 
[法租界捕房事]  
　　某甲掩入某姓家圖竊爲事主拿獲送入捕房押候解辦○某乙竊衣數件至押店求售爲包探緝獲拘入捕房飭押候究（居） 
[美租界捕房事]  
　　車夫王阿三竊綢洋傘一柄由捕拘押候辦○小崇明在華特路竊拆竹笆由捕拘入押辦○陳金順李阿二在西華德路互毆經捕喝阻不依拘入捕房奉飭各押乞丐牢一宵○江瑞福余永謙及婦人陳小妹串拐馬秀利之妻李氏由馬查明報捕飭探陳三林將江等拘押候辦○朱阿三竊布衣三件由探陳洪得拘獲押候解究（古） 
來函 
[振武宗社書記員報告]  
　　敬業學堂學生來函云凡烟類皆有毒而莫大於鴉片初吸似爲舒爽積久成癮血質受毒形容枯槁成爲病去矣昨聞英文敎員韓記英夫子宣布振武戒烟社　旨深感曾馬二公之熱心救國從此同胞脫離苦海皆發起人之功也生等願永遠不吸并勸戒親友爲特報名卽希登册計開汪鑑榮張鍾嶽周慰恩朱開泰朱開乾孫順良顧志夫盧元文毛廣勇馬善寳殷鳳昌李兆斌張　衍陳其松王錦雲朱德基嚴汝熙孫壽生邵年勛曹慶甫陳際昌葛榮熙凌存均徐文忠朱黄培朱黄增徐　增陳鏡清陳聯芳張順宗金福生許芝麟等三十二人○海門分社發起人孫蓉衫王蜀平張佐虞茅彚如立誓終身不吸洋烟○蒲君政願終身不吸並勸戚友痛除烟癖○開平譚炳聲願力勸親友戒烟○浦東三林鎭何有爲願爲本社分送簡章藉資感化 
[同仁輔元堂壽辦上南川義賑局第八次清單]  
　　吳洪川洋一百元王國安洋二十元朱鹤卿黄鹤良察敬賢各洋十五元蔡樹芬潘連城蔡茂榮丁慶泉瞿錫榮張鹤亭蔡芝賢汪王氏各洋十元同益永蔡麗湘吳瑞根王蘭汀楊永仁傳芝堂蔡其昌楊達甫吳順舟潘樊城王鳳祥陳芝卿各洋五元周履南陳光照楊先玉各洋三元高關明潘桐城周少蓮潘書城吳慶川張維才張金生蔡香山陸家生蔡石桂王良卿蔡友卿張阿生黄金奎龔錫卿陳連福吳川章王蘭汀劉晏堂奚茂泉陳步衡倪眞魁王炎生龔應山蔡桂松姚雲田黄英俊孫賀才陳圭堂柳仁甫周永發王載生吳寳山陳孝忠陳文宏凌三才同順利各洋二元鮑國楹吳奇和宜生同發廣順昌丁源海楊先貴袁靑蓮馮惠波張義觀張桂香顔九臯康阿吉王阿闊王梓連周盛安徐阿法王九臯渡邊金三郎各洋一元胡四大洋五角以上公順號瞿旭堂交來由横濱蔡雲卿先生經募共捐洋四百零七元五角屏號洋貨號交來新棉衣褲三百件又舊棉衣褲十三件分賑沙民龔姓新棉花褲四件譚姓舊棉衣三件張姓舊棉衣褲十二件金善甫舊棉衣五件共收新棉衣褲三百零四件舊棉衣褲三十三件 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
