# 1884 - 50 - 4903903

 

Page 1

 
 
[股印古今圖書集成告白] [  點石齋主人啓]  
　　本齋紹股開印古今圖書集成現已定爲大字所有股分曾經聲明一千四百股之外須曾至每股收銀一百八十兩其一千四百股内則仍照前議每股收銀一百五十兩去年一千四百股未曾滿號刻下尙缺一百餘股今此書約計二年半可　告成如有願附股分者務請作速前來掛號其在一千四百號内仍每股先收銀五十兩一千四百號外不過增印數百部則　股先收銀六十兩特再布知 
[招請賣報售書] [  申報舘主人啓]  
　　廣東爲極大省會仕商雲集本舘現欲請一友人在穗垣代銷申及點石齋申報舘兩處所印之書籍如有粤友願辦此事祈來本舘面議一切惟須在上海覔一殷實大鋪作保方可訂定也此布 
[論西包探訪拿拆梢之勤]  
　　春光明媚又值星期與友人同車作嬉春之會馳騁於和風暖日間繼而至申園瀹茗清談偶見門外有馬車相撞俄而人聲喧呶約略有人述及兩車偶擦初無大傷而無賴輩羣焉喧嚷其意似欲拆梢嗣見捕至遂各散去因與友論及拆梢之黨滬上獨多居人之受其魚肉者不少友曰君知近日西包探麥根之訪拿拆梢乎余曰願聞其詳友曰麥君之爲人不畏彊禦深欲爲地方除害雖有時不免鑠於衆口而辦事之認眞則莫之與比見上海地方棍徒之衆莫過於拆梢大而可以使人傾家蕩産小而可以使人喪貲失業雖數百文亦不放過其被拆之人或以畏其黨類衆多輾轉受害將無已時遂隠忍而不敢與爭或自顧名氣不惜與若輩對簿公庭　不樂張揚舍忍而止或以所費不多不屑涉訟恐反遭差胥之索費凡　此者往往而有官固不得而知捕房亦無從遍悉而居民之被其害者則實不知凡幾若輩黨羽繁多遊行租界終日無所事事惟以烟館爲存身之處鎻頭覓縫遇事生風一聲紹邀立卽聚集多至數十人可以一呼而至或爲好或爲歹或相嚇或相勸面目不一語言不一而其所以拆梢錢物則實皆一氣相生也麥君知其然深惡而痛絶之每暗暗探訪默默查察凡遇此輩時不動聲色拘而入於捕房送官請究嚴辦者不止一二起以故虹口廣東街等處一帶先時拆梢之事層見疉出者今則此輩高飛遠舉不敢潛蹤於其閒盖懼爲麥君所獲也然則其疾惡如分之意不可概見乎余曰惜乎捕房之勤於訪查拆梢者僅有麥君一人也上海租界之地雖曰不過縱横十餘里而街道鑚難居户衆多人之居於租界者盖不僅以萬計故捕房多派巡捕以司邏巡之職西捕患不敷用而添用華捕原欲以捕爲地方之捍陬巡捕之費取諸租界居人租界居人之或有受虧被累者皆當責之巡捕此理直無逃於天地之間不以中西而異也今者華捕日多街頭躑躅路口徘徊或三叉四　之地高呼馬車令東洋車凡遇轉灣必須大轉彎不准其　趨而過凡此皆華捕之好處也然其好處止此設街前有忿爭者不過一二人尙能拘之以入捕房倘人數過多其勢太凶則華捕或作不見不聞徐行而去或在轉灣之處及弄口以避其囂其捉獲賭徒亦多係地攤小賭偶爲所獲賭徒或在僻處或賭塲人數較多則彼卽不敢過問若是則有巡捕之名無巡捕之實奚取乎是去年工部局更章擬增用西捕酌减華捕此舉最爲有見現在新捕陸續到者已屬不少從此西捕旣多巡邏自當得力一洗華捕之積習特恐新來諸捕於街道未卽熟悉於地方未能周知卽此地之風氣若何人情若何與夫何者最爲地方之害何者尤爲居民之畀　未必一一盡悉拆梢二字耳不經聞目不經見雖新捕過其前拆梢者未必不稍歛手而一瞷其去則又任所欲爲且新來之捕於華語或未能通居人之受害者雖欲見捕而訴之苦於扞格而不能相入則亦無從着力故西捕雖增而目前則仍無捷效彼華捕之疲軟則終不可以振興其見東洋車及乞丐等而呼么喝六舉棒卽撃者卽是期軟怕硬之一　古人所謂見貧賤而驕者必其見富貴而謟者也麥君以一人之身雖復勤于密訪嚴於捕治然究不能處處而訪之人人而拿之顧此則失彼顧彼則失此縱　黨不得不有所顧忌而一人之耳目究有不難避就者以故麥君所到之地拆梢果然絶跡而麥君未到之地正多若輩仍得施其伎倆又將何以處之故欲爲地方除害計必須租界中之包探巡捕人人皆以麥君之心爲心而後可竊謂工部局及捕頭等當通飭各包探巡捕諭以此事必須認眞訪拿庶幾除害卽以安良而居人受其惠者卽地方受其益是亦當今之急務也已友人唯唯而退因以是言筆而存之 
[長電述聞]  
　　近聞曾襲俟由法國發電報到京其電報極長卽此一報計費泮二萬五千元不知有何要公也 
[責有專歸]  
　　香港西字報言法國現以迷祿爲元戎專制東京之事而恐與前元戎孤拔有兩不相下之勢故特分其職守東京各兵皆任之迷祿其東京小河内所用之小兵船則以摩勒婆理也管理而受迷祿元戎節制其東京海面之大兵船則任之孤拔不受迷祿節制而中國海面之兵船則任之來思卑士若海面有大事則兩水師提督合而爲一均聽孤拔調遣也 
[海防近信]  
　　香港西字報稱法軍自去冬攻據宣泰之後分軍駐守以待援軍而黑旗主帥劉軍門乃預籌方略秣馬厲兵隨時訓練勉以忠義並於要隘之區撥兵紥營密授機宜相機而動三軍養精蓄銳志切勤王磨厲以須人思效命軍威整肅大有如火如茶之勢焉刻下法國調赴東京之兵六千名由美律統領現已陸續到齊擬攻北寍尅期進兵矣又聞法國尙有救兵隨赴東京者約於西歴三月中旬方可抵越而法帥哥拔與美律籌商欲趁春間興師俾免夏令雨水淋漓軍士有泥濘之苦由此而觀法軍進攻北甯不能久延時日也又云有兵船阿乃米得載兵約千名於本月十三日行抵新加坡裝煤又有兩艘一名百華多一名　　　此二艘駛到則六千之數已齊同日又有法船未爾的美思載軍裝食物駛抵新埠亦在該處添裝煤斤焉又云去年臘月二十七日曾有電報言法國尙須　添　兵然迷祿將軍恐未必待此次所添之兵到後始行進攻蓋卽就此時之兵計算法兵共得一萬五千人士兵不在其内法人擬調三千防守各地則攻北寍之兵當有一萬二千矣西貢至海防之電　業已開傳將來北寍消息可由電報傳逹無須郵 
 
 

Page 2

 
 
寄惟該處電線係英人經造而所用則皆係法人云 
[粤防鄭重]  
　　法越興戎中國邊防自當嚴密自彭宫保抵粤後整飭戎行不遺餘力陸路則命鄭心泉鄧保臣兩鎭軍募勇練兵分駐要隘虎門則以方炤　提督鎭守至瓊州地接越疆孤懸海外非智勇兼優之將不足統攝吳軍門熟於水師身經百戰乃命移節駐守藉保邊隅惟處門乃粤省咽喉爲外洋入口之門户方軍門以砲船無多尚形微薄現奉宮保檄委水師麾下鄭都司曁費守戎招辦紅單炮艦二十艘馳赴虎門軍威之壯守禦之嚴於此可見一斑矣 
[厦門近信]  
　　厦門西人來信言厦人傳間法人意欲攻取厦門據海關以收其稅銀俟將來爲索償兵費之地云按此仍卽前此傳說法人欲攻瓊州台灣等處之意法人聲東撃西其心叵則要亦不得稍弛防範也又云禪臣洋行之鎭江輪船失事後近有該船搭客一人倖獲逃生至海壇由海　而至厦門然則該船諸客之慶再生者復得一人矣 
[京都近信]  
　　頃有北京西人來信云風聞中朝有以楊厚菴爵帥持節督師鎭守台灣防禦日本之說其閩浙總督何小宋制軍則晉京補授兵部尙書之職又接津門信息云法國以越南之役啓　中朝有欲向中國索補兵費九百萬元俾得仍歸於好此西信之辭未敢定其確否爰照譯登以供衆覽焉 
[德國備兵]  
　　聞德國現已預備調兵嚴裝以待一聲徵調卽可起程但就兵官將軍等計之已有三萬八千員兵士則一百四士五萬醫生及襄辦各官計二萬七千人馬三十萬匹有備無患德國有焉 
[嫌疑盡釋]  
　　穗城去歲因漢口火船肇衅及河南西人槍斃華童各節遂致華人鼓噪好事之徒乘機生事焚燬沙基繼而株連油欄門外石公祠前之官講堂亦遭擾攘幾至蹂躪幸而隣佑坊人極力禁遏始免釀成鉅禍迨彭欽憲抵粤後人心始安前嫌盡釋　聞該堂重復修葺粉飾輝煌門外新建欄杆以爲繞護須定日期仍舊宣講福音任人集聽所有城廂内外各禮拜堂亦照常宣講從此中西相安而無畛域之分是亦賢有司善爲保護以靖地方而衛民也說見中外新報 
[重建沙面洋房]  
　　穗城沙基洋房地面前因漢口火船起衅華人鼓噪糾衆焚燒後悉爲瓦磔之塲現在中西官妥議重復起建業有成說現擬先由起火之　馬士十蔑洋行開工建造刻已大興土木經之營之矣 
[行程續述]  
　　署理兩江總督曾爵帥出京日期昨曾列報兹悉所述尚有訛誤盖於二月初六日請訓二月十三日出京云 
[鎭江信息]  
　　新任常鎭道陳少希觀察於念一日抵京口因前任黄觀察有經手要公急切未能交卸故擇二月初十日接印又聞丹徒縣馮邑尊奉到行知着二月初二日縣考云 
[機户把行]  
　　把持行市律有明禁不謂蘇省各機户織匠每閱數年必有把行之舉聆其音近似帮行盖吳語把與帮音實相似也婁門一帶業此者最多上年此曹以庄號不消客貨停辦遂致歇業者十居七八甚至地方官恐其肇事籌款發米以濟其窮今春開機生意尙可向例紗縀各莊發價有扣串劃一之規現屇機匠以賦閒日久思將此項扣串一律免扣月之念五日清晨平江路及北街等處機户相率停工齊赴各莊請予免扣每合數十人爲一起呌囂奔逐口呼把行如有業機者貪做不停咸闖入拉其髮辫而出東城一隅茶肆老虎灶幾有滿坑滿谷之概迨至下午紛紛散歸而酒帘飯舍又擁　不開未識莊號曾否允許然不外乎有挾而求逞蠻恃衆市間有此殊非靖地方而安商業之道也 
[踼傷丐婦]  
　　漢口來信云正月念三日下午漢口小關帝廟巷口河街大路有關上簽手洋人經過一丐婦隨而乞錢洋人叱之不去遂踼一脚適中該婦下部卽倒地不起登時鬨動多人圍看如堵欲將洋人拉送有司洋人卽躱入轉角之洋鞋店内衆人無從拘拿乃遷怒該店立碎其玻璃窓闈閙不休經地方報知都閫府胡都戎卽帶兵彈壓驅逐閑入事聞於稅務司裴君乃飭將該洋人暫寄巡捕房一面將傷婦交仁濟醫館診治未知能無恙否 
[侯相拜客]  
　　昨早九點鐘時美德俄奥等國領事均往侯相坐船晉謁晤談片刻各領事卽辭出侯相遂登岸時浦中兵輪船上之水手兵丁均持鎗站桅岸上則有文武員弁曁各兵勇站班伺候侯相身穿黄馬褂坐緑呢八轎氣象威嚴精神矍鑠銜牌有統屬文武兵部尙書加一等輕車都尉紫禁城騎馬二等恪靖侯東閣大學士太子太保欽差大臣兩江總督部堂及鑾駕執事並翎頂隨員督標撫標提標恪靖等營勇約計數百名緣昨係國忌故未升砲開道先至製造局查閱機器廠卽在局中用午膳畢由西門外至法租界大馬路過三茅閣橋朝北至糧臺局因胡雪巖觀察往金陵卽經李秋坪太守恭迎侯相入内少坐時已一點餘鐘自粮臺局出門向西直至新閘橋北首赴撫憲座船與衛中丞面晤約談半點鐘時遂登岸仍由新閘一路朝東過白渡橋走小菜街朝東往拜德國領事卽由外大橋朝南英國兵船卽升砲三響以迎侯相卽在英俄等各國領事署及電線公司泰來洋行拜會俱各　駕乃由浦灘至小東門碼頭登舟時已四點鐘各國兵船俱放炮恭迎俄而衛中丞復至侯相坐船謝步又往南進大東門回拜海關道及龍門書院山長蘇滬厘捐局總辦蘇觀察均各擋駕始出新北門歸新閘碼頭坐船時已薄暮英法會審員黄翁兩太守督差照料兩租界之巡捕頭各歸地叚督捕彈壓英界之富捕頭隨在轎前不離左右出境始近至昨報謂中丞於前日進城拜客實係探事者之悮也 
[奥員來滬]  
　　聞招商局之富有輪船由高麗開行於昨日至滬當有奥國夏領事附輪而來云 
[朝鮮風土續紀]  
　　刑罰甚嚴罪及妻子或發爲奴或流數千里外或有以五牛分屍者或將罪人以利刃剌其胸腹而後梟首並暴屍七日任其抛殘且必於未斬之先數夜派人守之以長繩　巨鈴貼於罪人之耳頻頻摇動使不得眠不知其何意也刑杖高約六尺寛五寸厚二寸其厚薄長短之數皆書於板頭寛　窄其形如櫂每用時旋舞多時始落下責以四十爲度卽身體强壯之人亦多暈絶者山上皆栽松樹或盜伐一株被獲後責大板數十卽以草袋裹之舁至盜伐之處兩端繋於樹枝中則空懸如鞦韆式死而後已偶過其側見有尙能轉動者爲之惻然國人畏法無敢私縱俟繩索麋爛墜於地上任鷹犬食之未有敢收其屍者國小法嚴乃如是耶盜木者間或有之以其遠在郊外也若穿窬行竊則無其人居民門墻單薄從未聞有失竊之案夜不閉户於兹見之所居之巷皆曰洞其穴居之遺意乎屋卑而隘實稱其名城外則曰驛曰坪曰院曰里均有古義賣紙　書曰紙廛賣笠者書曰笠房賣眼鏡者書曰眼鏡房其好弄筆墨也如是藥舖甚多幾於無巷無之大概書神農遺業壽世保元博施濟衆等字無所謂字號招牌藥多僞非細爲檢點易受其害少年婦女面亦敷粉但紛甚粗色亦黯然其出售之處則書赤粉家云紅參本爲禁物今則海禁已開可以旁通遠達然多以關東參冐充色味相同非明眼人不能辨也中國名人書畫甚夥且多眞者漢玉古磁間亦有之 
 
 

Page 3

 
 
惟古銅絶無溯自開國以來明君賢相代有其人豈乏故鼎遺盤留貽後世乃蕩然無存豈後人不知愛護珍惜而均毁棄之耶書鋪多中國書籍皆當年出使之臣購自通都大邑或有邀恩頒賜者子孫式微賤價求沽可慨也近因購者日多值忽騰貴欲得之亦不易云筆頭纎微中國人以之作書每苦不適於用管有飾以玳瑁者然亦非精妙之選墨則暗如灰塵兼有沙屑若以中國筆墨相贈寳之不啻連城山出美石硯有良者若端歙諸品皆來自中國云扇極精巧然祇可作玩物觀太極扇中繪太極形大有可合抱者居民無所用之惟見國王出行時左右皆持一柄頻頻摇動爲驅塵土云燭如洋蠟式以魚油澆成光不明亮且有腥氣不頻翦之則光頓暗微特不如洋蠟卽較諸中國油燭亦相去倍蓰矣尺甚大每尺約中國一尺五寸無所謂天平者賣銀以秤平之枰亦較中國爲大盛米無囊袋惟以草包貯之草包日久鬆弛每致漏失市廛之間米粒紛然任人踐踏殆不以五榖爲寳耶琥珀瑪瑙雄精密蠟街中多有出售者然眞僞參半非有巨眼恐受膺鼎之欺也紙有粗細大小之分五色彩紙可裱作小屏幅又有髮箋者内有細紋如髮卽苔紙也光潤細膩非他紙所及價甚昻貴頗不易購木棉色白而絨多布亦縷細而白綢　數種不甚珍奇無所謂縀紈錦繡夏布抵有粗者數種細者則購諸中國而中國人到高多有購歸以贈人者甚可笑也有一種作僞之人袖携清心等藥丸見人卽探諸袖中問人買否初則每丸價索取百文揮之使去降至數十文少頃可降至十文八文且有降至四五文者皆僞物也然受其欺誑者不一而足矣出賣食物者只生牛肉生魚數色而已魚可零售有以數錢易魚一片而生啖者小巷之中多有此等生活一入其内腥穢難聞令人嘔吐而彼則如蟻慕羶如蠅逐臭所謂入鮑魚之肆久而不知者豈虚語乎地亦産麥磨時不加水洗亦不簸揚與沙塵泥土相雜故其色純靑粗不適口豆亦有種者惟以稻米爲大宗貴賤皆食之色白而柔味腴而香差强人意國人無分貴賤皆酷嗜辣椒極沃之田多植此種收後或曬於屋上或晾於田間遠望之如火如茶頗足駭目市中堆積如山或有舂爲細未以售人者 
[金賑所新年續勸賑啓]  
　　迭接滬上友人書知直東春賑方急接濟毫無勢將歇手殊非救人救徹之義囑弟與可園普勸地方善士再助一臂因思去年敝齋同人腋集至二千番外多士之心已盡冷官之力亦窮無可設措幸遇縣試四鄉諸君子當送子弟來城敢煩認保諸先生妥與應試諸兄或其封公商酌略解清囊或撙節旅費無論多寡量爲助善敝學感同身受一時無以圖報擬俟諸兄入學時將收照呈騐苟有一元之捐準抵五元之贄其多者則一律奉讓斷不食言卽請分投說項多多益善其捐册務寫榜名以便存根將來核對敝學情愿後來忍飢諸君當不惜此時破鈔也盼甚感甚此泐敬頌元安[  時雨齋主人頓啓]  
[金匱賑所新年催賑書]  
　　逕懇者迭接江北書知山東徐海難民截留吾揚者三萬一旦賑欵不繼卽恐渡江而南事已急在燃眉凡屬完區應籌接濟敝學自直東告災襄辦賑事承多士之助腋集在二千番外冷官之力已窮無可勸募因思去年分來捐册尚多在外其今年送到者擬卽劃歸江北截留難民毋令渡江騷擾統籌緩急理亦宜之用特函告諸君子凡有存册速卽募交安江北流亡正保江南完聚想仁者顧全桑梓尤肯解囊也函到祈賜吹　并速擲付匪唯積福並以遠害其爲惠不更大耶手此布懇並頌德祺臨穎不勝企盼之至時雨齋主人拜啓 
[虞東災區同人公啓] 　　吾鄉僻處海濵素非沃壤人多田少土瘠民貧庚申歲後十室九空癸未年來荒多熟少天作霪雨時有大風岡身路北沿海塘南夏麥多傷秋花大損災成七八歲穫二三農本旣虧女工更賤營生無路借貸無門種麥以後窮黎愈多哀鴻無數嗷於茅濵鋌鹿成羣走於陸市匹夫匹婦甘效雉經一合一升苦同魚涸無米食糠無粥食湯無飯食菜無糧食草去冬至此今春何如凡我同人覩斯苦况躬居地近目撃心傷家業雖微敢存鄙各財力雖薄　切痌懷爰竭片忱捐米設粥務祈分勸周急濟貧倘樂善君子有道仁人慈祥在抱慷慨好施不分畛　無間城鄉解囊相投指囷相助則吾鄉窮民感德無　矣 
[杭州同善堂經收直東江浙光緒九年十二月初一日起至三十日止捐數清單]  
　　慕陔堂五洋三十員和吳勤業書屋芹樽洋二十員萬全堂爲妻病全願洋十五員徐子葊求病痊硯花書屋完願武林有心人病痊萬年清四户各洋十員願焙堂長宜閣正誼堂鍾清畏堂董四户各洋六員因暉堂周星沙無名氏爲求病痊願二户各洋五員趙貽壽楊秩成求病痊無名氏錢小聆祈保通達和平四户各洋四員力薄子祈妻生産平安于錢氏病痊紫石山樵儀生北平王謝氏爲子免灾延壽莫靑公派養志堂莊耀甫查蔭元吉記十户各洋二員楊蔭亭存素堂王無名氏漫收使金氏寡過室五户各洋一員無名氏銀五錢○共收洋一百八十員又銀五錢以上由堂凑足洋二百員就近解杭州府衙門轉解直東賑局 
[上海陳家木橋金州礦務局内順直山東核奬賑捐公所經收正月廿一廿二日第四十二單]  
　　王錦堂軍門經募浙省照料電工委員劉舜年助五十員銘武軍設線官員三十員兩安絲知縣歐陽烜八員江山縣知縣洪承　八員建陽縣知縣費藎臣八員署浦城縣知縣何澂八員署建安縣知縣周廷獻八員署甌𡩋縣知縣俞秉焜八員○松江鹽公堂馮谿橋經募冰谷生　病速愈十員彭史氏求無病五員蓮穗氏愿助五　○桐城裕泰經募三十九户共本洋十三員英洋九員呂宋票彩洋三十六圓○王孝全十圓内銅一圓揚州安宜王來不留名十圓王程遠五圓省過子一圓以上廿一日○莫釐體仁局夏雲生經募念圓廣潮普張門陳氏誠心默禱夫主陔嗽身恙速愈十圓懷生氏祈諸事順遂十圓病愈老人二圓隠名氏不留名各一圓邵章甫二圓二知散人隠名氏各一圓○廬州府署徐愼齋翁寄來王麗南募富貴源頭册同字五千九百廿一號廿一户共十二圓○吾省氏十圓有心無力人求祖母病愈四圓○汪柳門學使函托浙省牙厘總局林少筠太守經募第三次賑欵清單林紹雲五十圓盛貽範廿圓虞映谿十圓德善堂周壽萱堂童王雲士三户各六圓德星堂陳詒德堂傳莊鳳梧莊子今四户各四圓張雨生孫楠盟貫簡候巢梧仲錢甘卿鐘笠雲陳仲明七户各二圓楊懽庭顧藍初錢小舲吳馥之江石卿陸艾五張子和潘南耕楊子英周光益胡心翼向子秋程　蘭十三户各一圓李又莓十二圓四百十文又同字四千五百五十九册陜石釐局募項壽泰五圓退思軒二圓張存樸堂廣生號仁壽堂顒泰森萬源誠靈室沈榖貽堂愼遠堂姜適居馬洽記無名氏耕餘子學簡　齋十三户各一圓復泰興陸壽農育德堂沈潤記莪廬五户各對開洋一個以上五十一户共洋一百七十三圓對開五個錢四百十文 
[接錄上海陳家木橋金州礦務局内順直山東核奬賑捐公所經收正月廿三廿四廿五日第四十二單] 　　 
　　附湖北捐五户○蘇州電報局解來直賑補水銀合規元一千七十八兩七錢五分○出使德國大臣李發到第三批賑欵隴西氏助庫銀一百兩錢德培陳季同金楷理三户各三十兩沈鼎鐘廿五兩賡音泰廕昌顧祖榮陳兆翺陸麟清五户各廿兩李雲樞十兩黄鍾瑞九兩○用靑陽梅田陳繼志述事人省七十壽筵廿元通州無名氏來爲母病速愈子四元昇茂莊來桶捐十元○滬報舘同人經募申字二百六十九號册十元又銅洋一圓楚南氏上年因病曾許禮懺移賑四元山隂魯氏爲長子久病速愈十元兾母陔嗽病愈八元○嘉善金戰錫經募申字四百六十九號册許徐氏二員朱雨三一元張子常再夢道人各半員養志生錢五百五十文求是齋士人唐故大德禪師墓誌一本不忍子四書合講六本勉善道人七家詩四本硜硜室凈土十要四本抱膝草堂老人張亨甫集廿本問字草堂主人躬厚堂集十本樂忘憂齋仙史詞科餘話三本　錄二本福慧雙修小史管子三本夢花庵逸史潜園雜俎一本水雲棲詞續一本三十六峰草堂白手卷一个祥和仙侣白册頁一本惜餘春舘白手卷一個夢少年精舍白册頁一本逸休堂白手卷一個篋恩軒鴛鴦宜福舘吹月詞二本○河南省城勸賑公所解到倪　蓀銀三十兩倪陸姚氏二十兩倪葆慈二兩密縣典史鈕捐銀念兩錦城堂李十二兩何少卿三兩無名氏二兩陸少泉一兩以上八户由厚孚莊合來規元九十六珮七錢九分五厘○洞庭隠名叩禱益椿萱壽六十元沙羨靜山氏規銀五兩沙羨笙陔氏二元隠名氏一元又足對開一個虚對開四個何佩臣二元無名氏四元陸氏求脫難四元袁氏生産平安二元○黔省播州遊子由文報總局來三元○湖北賑捐五户燕裕堂節省春酒十五元般氏二元麟記一元大姑一元二姑一　○以上四十二單共收規銀一千五百四十六兩六錢另九厘洋六百廿二元銅洋四元錢五千四百六十文共合銀二千兩另另八分八厘連前及上年統共收合規銀十二萬七千另十一兩一錢五分八厘統共解過各賑棉衣等銀十二萬三千二百六十四兩八錢七分九厘泰來短交銀七千六百八十四兩五錢净　銀三千九百三十八兩二錢二分一厘卽日起解直賑如有捐欵祈早擲下 
[蘇省撫轅抄]  
　　正月廿六日撫憲衛定於本月廿七日七點鐘由胥門碼頭登舟　程赴上海候補縣沈金午禀知奉蘇松太道憲調派製造局文案卽用縣王芝蘭管解河 
[工經費赴山東回] 　　　廿七日候補同知高五雯禀知奉委赴通州公幹○廿八日候補縣汪來儀差人來省禀知丁母憂 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
