# 1893 - 48 - 4907124

 

Page 1

 
 
[今日分送月份牌] [  申報館主人拜手]  
　　本館每於歲首精製月份牌徧贈閱報諸君子中西合璧藻繪相宜懸諸座隅可供玩賞定於今日隨報持贈不取分文謹布微忱順賀新祉 
[三百二十七號畫報告白] [  點石齋主人拜手]  
　　爆竹聲中倐更歲序本齋仍循曩例聿献新圖如海舶之奇蹤香閨之艶跡八老復耆英之會德門有財神之臨好書者樂放　鳩奢侈者大放爆竹山野之聚鹿成寨縣衙之懸雞覆羊及立春令節兒童競作拖鈎之戲事旣新異繪亦精良准於初六日出售另附任伯年先生畫三陽開泰圖着色立軸一幅隨報分送不加分文專肅佈聞恭賀年禧 
[勸振芻言] [  申報館協振所同人拜手]  
　　鴻鈞乍轉鳳歴更新百福雲蒸千祥霞蔚此可爲諸大善士頒者也然有不能不爲諸大善士勸者順直齊豫沈災未澹待振方殷去冬又接山西藩憲張方伯臬憲俞廉訪道憲王丁兩觀察惠函備悉山西自丁戊大祲以後元氣未復加之連年雨澤愆期民食多形不足去春乾旱情形岌岌可危關外七廳被災尤重經各憲設法籌欵接濟竭力經營災黎待免溝壑自六月後連次獲雨晚禾補種方冀漸有轉機孰意昊天不吊先苦於乾旱者繼苦於水潦被淹之處復有四十餘州縣關外地高寒早秋禾又爲風雹所傷魚夢未占鴻嗷迭告此時賣男鬻女顚沛流離眞覺耳不忍聞目不忍覩雖已奏准開捐惟以瘠苦之區處勢成弩末之際能否勸有成效實不敢必且關外僅能有秋一季兩三年來收成歉簿災區甚廣辦糧維歎今歲春荒尤爲可慮爰仿古人告糴之法派員赴秦中寧夏一帶預定糧石以備接濟惟爲日甚長庫欵奇絀杯水車薪恐難爲繼因此瀝訴災情囑籌善款賑濟七廳庶使無數災民有更生之慶復委貝君清來枉駕滬瀆備聆教言所述慘　情形眞令鐵人下涙同時又接涬海關道盛杏蓀方伯來函以山西被災較重辦理振務自當先其所急囑令速籌巨欵遴選南紳帶往查放盛方伯爲災民請命不分畛域高風古誼欽佩良深夫有非常之災狀必賴非常之義舉以振之若非遠近仁人君子大發慈悲慨助欵項何以使孑遺黎庶出水火而登袵席去年水旱偏災所在皆有卽以順直齊豫言之被災之衆正不知以幾千萬計當此青黄不接之時其有待於賑濟者當不異大旱之望雲霓豈忍坐視而不救山西大同朔平兩府以及關外七廳合計四十餘州縣始則旱魃爲虐繼則積潦成災使處豐稔之後尙慮難以支持况值連年　歉積蓄毫無室如懸罄野無青草丁壯者轉徙流亡老弱者委塡溝壑民也何辜遭此困厄誰無惻隱之心言念及此有不覺涙之涔涔下者安得不籌振濟之方耶敝協賑所謬附諸君子之後收解賑欵兢兢業業數載於兹惟賴遠近好善之士鋖啃資助使義粟仁漿得以源源挹注此情此德泰山不足喻其峻滄海不足比其深顧處今日而言賑務眞所謂强弩之末力不能穿魯縞而猶不憚吮墨伸紙爲發棠之請者蓋有說正請爲諸大善士陳之古語不云乎當其可之謂時夫時者難得而易失者也建功立業固貴乘時積德累仁尤貴及時苟坐擁百萬貲財而不過逢時會雖欲爲絶大善舉亦苦無從藉手今以順直齊豫晉被災之廣中澤哀鴻流離失所蒼蒼者殆假人以行善之資使之厚德由此而積深仁由此而累時乎時乎不再來豈可失之交臂此振之宜助者一也安樂之與憂患如寒暑之相乘處憂患者欲求安樂而不得處安樂者試作一易地之想便知天之待我者不薄處安樂而不忍坐視他人之憂患正所以善保安樂也時值新年富貴之家樽俎娱賓氍毺演劇高車駟馬馳騁康莊選舞徵歌流連長夜雖良辰美景不可無此點綴然苟能節省若干移振飢民於振務良多裨益推之一茶一酒之費一騎一舟之資隨時節省自可集腋成裘在施者原屬惠而不費在受者實巳浹髓淪肌復何憚而不爲此振之宜助者二也諺云救人須救徹順直齊豫得振孔殷敝恊振所早已屢呼將伯諸大善士旣已樂助於前自必慨捐於後使啼飢號寒之輩早履康衢同登壽域庶幾爲山九仞不致功虧一簣山西被災甚重宏胞與之懷斷不忍存畛域之見果能力顧大局見義勇爲修德獲報之說自可預操左劵此振之宜助者三也謹布區區順賀新禧伏祈德鑒 
[鸞坡珥筆]  
　　稽察會同内館監督吏部員外郎惠森現已一年差滿應卽更换經理藩院咨取各部司員於光緒十八年十一月二十九日帶領引見請旨更換奉硃筆圈出稽蔡會同内館監督著吏部員外郎溥松去欽此○吏部示傳所有擬補熱河都統衙門筆帖式永陞指補盛京刑部筆帖式春德擬補凉州副都統衙門筆帖式成興百惠等本部於十二月十二日帶領引見相應示傳該員等於是日丑刻穿天青褂備帶元青褂補褂並佩帶對子衙也手巾赴左翼門外本部朝房書到豫備排班於膳前帶領引見如排班時不到卽將緑頭簽撤下並先於初十日午刻衣冠赴部演習口奏履歴萬勿遲誤○侍衞處爲知照事十二月初八日奉旨朕於明日已正二刻由内乘轎出啓祥門至中正殿拈香至壇成前送洞禮看跳布札畢仍進啓祥門還宫欽此○新授福建全省水師提督楊西園軍門岐珍於十二月初六日進京在東安門外賢良寺内小住繕具安摺差弁於初八日子刻齎入内廷呈由奏事官代遞並將緑頭銜牌一併遞入軍門於寅刻進内在景運門外茶房少待旋由軍機處發出傳單令於第一起入見　上御乾清宫詢以浙省防務及曾否歴過閩地軍門分晰奏對畢碰頭退出乘輿歸寓午後始赴諸要津處禀安○國史館示傳吏部送到漢謄錄胡長年韓國泰陳賡雲楊壽增何其墉吕賢訪王賡廷李文渠姚廷獻陶鳳威等知悉務於十二月十六日親身赴館騐到毋違特示○侍衞處爲知照事十二月初九日奉旨朕於明日辦事用膳召見後出内右門隆宗門西華門進西迎門德昌門至瀛秀園門步行至儀鸞殿皇太后前請安侍膳畢步行至瀛秀園門乘轎出德昌門西苑門進西華門隆宗門内右門還宫欽此○國子監算學考試漢算學生迭登前報兹經助教將應考諸生試卷呈堂校閱擇其文理明順者取中一百九十一名前茅二十人姓名錄左趙開雲張寳成魯詹李玉深魯森趙凌雲魯俊張孝葉玉山翟溥劉廣玉王輔清李德源王文曾劉廣陞侯元昌李德海宋 
玉崑胡永春楊陞○山東巡撫福大中丞潤以前撫臣張曜於上年七月因病出缺欽奉諭旨優恤並准於立功省分建立專祠等因當經欽遵轉行在案旋據東省官紳士庶捐集經費經濟東泰武臨道張上達督同濟南府歴城縣 
 
 

Page 2

 
 
在於省城内東北隅大明湖畔購地鳩工庀材建立該故撫專祠一所計大小房屋二十二間於上年正月二十一日開工十月十九日落成由司道會詳覆查無異應乞天恩敕部列入祀典每歲春秋由地方官致祭俾彰忠藎而垂久遠專摺入奏光緒十八年十二月初九日奉硃批著照所請禮部知道欽此○户部爲片傳事雲南司案呈所有八旗前鋒護軍等營弁兵應得本年皮襖奬賞銀兩現准銀　付稱於十二月十二日已刻開放爲此片傳各該營飭知承辦人員於是日已刻以前赴庫承領○督辦東三省練兵大臣定靜村大師安以營務需人差遣查有候選知府尙其亨係京城廂藍漢尙昌時佐領下人由舉人捐納同知鄭工合龍案内保升知府壬辰科會試中式進士呈請告歸本班知府候選本年九月來奉祭掃又保留山東補用知縣張晉係京城廂紅漢長存佐領下人由鹽大使出使外洋保升知縣留於山東候補適該省停止分發尙未到省來奉投効以上二員均堪留營差遣附片奏聞光緒十八年十二月初二日奉硃批著照所請該衙門知道欽此○光祿寺爲咨報事本寺現有奏補滿洲典籍一排一人奏留漢署正一排一人共二排人二名相應繕寫滿漢排單各二分預行咨報軍機處查照○吏部爲出示曉諭事所有擬選盛京兵部本處主事延溥擬選盛京刑部漢軍堂主事松壽二員均經行文調取今給咨到部相應出示曉諭該二員於臘月十二日丑刻穿天青褂備帶元青補褂佩帶對子荷包手巾赴左翼門外報到伺候點名預備膳前聽候帶領引見如排班時不到卽將該員緑頭簽撤下並傳於初十日午刻衣冠赴部演習口背履歴萬不可悮○蒙古王公年班進京朝賀元旦定例於十二月初八日以前到京初八日由理藩院代奏請　安　皇上優眷藩服自初八日起每日召四五人六七人以示籠異而聨情誼○吏部爲知照事所有詹事府滿右庶子一缺經貴院揀得翰林院侍讀準良擬正翰林院侍讀清銳擬陪咨送到部定於十二月十二日帶領引見相應知照貴院傳知該二員穿元青褂備帶天青褂佩帶對子荷包手巾赴左翼門外本部報到聽候排班帶領引見萬勿遲延因用印不及徑行白片○佛副都統佑奏准開缺所管正紅旂新舊管房事務自應另請派員管理經值年旗咨取正紅旗都統副都統銜名繕單請派員管理於光緒十八年十二月十一日具奏奉硃筆圈出正紅旗蒙古副都統海緒欽此 
[京師走水]  
　　京師阜成門内大街馬市橋東路南雙盛嫁妝鋪於十二月初八夜因赶做活計煮食飽餐火星飛落鑤花堆氏致上炎其時已逾四更火烈具舉延及西聞壁祥盛木廠幸各處波桶分投援救東鄰磚瓦房山門面半皆焦灼幸有汲桶保護未罹其殃至紅日東升火始滅熄雙盛祥盛兩鋪僅剩後院住房三間其餘鋪房十七八間及存儲木器板片材料盡成灰燼約值千數百金當由本管官廳將鋪夥王某解送提署照例訊辦當火起時附近各鋪俱從夢中驚起紛紛搬物受驚殊不淺也 
[山麗景]  
　　蕪湖賭風素熾一屆新春自紈袴少年以迄挑葱賣醬之流莫不揚鏣分道壇坫宏開盧雉之聲喧闐比户賢長官不忍衆生之久陷迷龍陣中每屆人日卽厲禁高懸無如其時賭興正豪得意者方思錦上添花敗北者亦欲背城借一因而兎窟狐巢無不利市三倍且更賭串奸胥劣勇爲之遮掩賭害遂不可究詰保甲總辦吳太守洞知利弊謂但痛懲差勇苞苴之路卽不難一掃而空特於臘月望後出示禁絶勇役收受陋規敢有蓮犯一經查出加等重辦賭徒亦與受同科牧豬奴見之當毛骨悚然矣○道轅聽鼓閒曹歲暮向有炭敬由當道諸公捐廉湊集去冬約得百二秦關之數封印後由鈔關稅務吳少齋别駕查明次貧極貧兩等分别餽送雖一滴楊枝不足灑遍大千世界而辛盤外酒亦足藉此區區爲細君解嘲○銀洋厘頭平時由錢儈任意抑揚本洋恒擡至八九錢及至歲闌又轟然大跌各莊卽乘間收蓄轉瞬新年依舊擡漲每元卽可獲利三五分或至六七分故往年曾有外埠黠者乘隙而來襲其後塵若輩自知首雖竄而尾仍露去冬遂不敢復萌故態臘月二十三四等日本洋猶作銀八錢三四誠鄉民之福也○米市至臘月望後必暫　以養其銳獨去年臘鼓敲殘依然旗幟大張蓋因粤東銷市暢旺有利可沾故耳○涇縣馬頭鎭釐卡委員由總辦許觀察改委候補縣丞范啓仁二尹接辦宣城縣屬灣汕鎭厘卡亦改委朱霞軒大令接辦均於歲底到差○城廂富户每於臘杪捐製米票散給貧民惟鶉衣百結者生相鹵莽一聞足音跫然卽呼羣結隊而來七手八脚任意攫取甚至將散票者衣袂撕成粉片去年各捐户有鑒於此變通辦理乘黄昏人靜時悄行於郭外由門縫挨塞數紙使窮黎不聞聲息而米帖已滿室中風義洵足多矣○譚　亭軍門駐紥鳩兹操防之暇復以民事爲重久已有口皆碑嘉平廿一日有人高擎萬民傘一柄上　德被羣黎四大字繼以匾額一方文曰韜鈐肅穆繼以德政牌八塊由長街迤邐向西導以鼓吹送至老湘營中軍門一再謙辭始行收受此蓋驛前鋪下一五兩鋪商民數百家公送者○蕪湖濵臨長江魚鮮價值甚廉去年雨雪過多漁翁撒網江濵終日不得一尾以致魚價昂貴尺許赤鯉非青蚨百餘頭不能觀我菜頤孟嘗門下管不免彈鋏興歌矣○鈔關便商委員熊松坪少尹差期報滿李觀察詳委從九蔡子文少尹接辦約於正初接事 
[搶匪正法]  
　　　東南海縣署前早亨坊某攤館去秋迭被强搶報由卓勇嚴密防守適遇匪徒再至立卽追逐至大北門直街有二匪因拒捕互鬥傷重難行當塲提獲交南海縣審辦内有一匪係某標兵丁由哨官禀求中協取回管束餘一匪周姓係無賴之徒近因某兵有事雇其頂名當差别處搶案亦已有名當解案時無人取保訊據供認前情不諱遂由官憲按照搶匪新例於去臘十四日就地正法查周年逾四十年力富强乃舍正路而不由甘蹈刑章不保者領其愚亦甚矣 
[要電譯登]  
　　西本月十七日新嘉坡電音言俄皇於西伯利火車路急欲其竣工故親自諭催司建該路之員兼工赶造云 
[殺人盈野]  
　　歐洲報言歐洲各國自各分疆界動以戰　爲事槍林雨彈血肉横飛慘不忍聞統計百年來戰死沙塲者共有一千九百萬名三千年以來戰死沙塲者共有一千二百兆名有精於天文者名符林馬倫核計歴來戰爭所死之人其屍身若結作橋梁可由英國直達法國若以其頭顱纍纍貫串則可以環繞天下六匝云子輿氏所謂爭地以戰殺入盈野爭城以戰殺人盈城此語誠不虛也 
[犀牛被獲]  
　　新嘉坡西報言有西人名祈理向在霹靂處當差平日頗以勇敢聞近訪知巴亨地方爲野獸麕聚之所於是肩荷手鎗鼓勇前往搜林剔穴徧尋兎跡狐蹤一日忽見犀牛一頭碩大無朋馳驟於茂林豐草之間頃刻不見祈以此龎然大物斷非獨力能支不敢追赶悵然而返遲數日再行出獵又見此犀復出祈不能忍急發鎗擊之詎牛皮極厚而堅鎗彈所中若爲不知也者迨連發八鎗犀始斃命乃扛之而歸 
[宜局委人]  
　　昨報宜昌招商局總辦畢君仙逝兹聞總局已委陸君雨生前去接辦凖於十一日自滬起程赴宜云 
[鄂垣官報]  
　　光緒十八年十二月初十日調署漢陽縣陳禀見謝飭知回蘄水本任劉肇墀禀謝保奬並加放俸餉布經歴托溥奉撫憲札委本月十二日在八旗會館課試禀知候補道裕庚奉札准户部咨行過班捐案核准赴兩院禀見知委辦鵝公頸釐局候補府吕縉雲禀見赴兩院禀辭候補州張茂時奉鹽憲委赴孝感縣公幹赴兩院禀知十一日委辦沙口釐局大挑縣蘇貽英赴兩院禀辭赴局藩轅牌示按察司經歴員缺飭本任張嘉畹回任鄖陽府經歴員缺飭本任劉贊清赴任十二日練鐵廠收發物件委員候選通判　受詔禀銷興國大冶查煤務差署廣濟縣龍坪巡檢方功蒼赴兩院禀辭海防卽用巡檢凌潮自荆州聽差回省禀到候補道彭禀安請題候補吉爾哈春傅屺孫供奉委考試官員月課監試點名差候補通判胡得立奉委課試同通州縣佐雜照塲差俱赴兩院禀知十三日候補縣馮錫綬奉藩運二憲委辦應城井鹽局務赴兩院禀知謝候補縣龔清自沔州會審案件候補縣河葆修赴大治勘辦湋源口隄閘委辦長江埠釐局候補州判傅德　俱赴兩院禀辭十五日同 
 
 

Page 3

 
 
知武長通判武恒俱赴院禀知十五十六十七十八等日散發貧米候補巡檢曹文境奉委辦長江埠厘局禀謝藩轅牌示黄州府岐亭同知員缺飭准補之李雯赴任鄖縣典史事務詳請房縣典史俞世恩房縣典史事務詳委鄖典史王書昌俱調署應縣典史員缺詳請以新海防分間用典史徐藻咨補鐵廠提調安徽候補府黄國璸　委赴大冶公幹禀謝赴撫署禀辭候補同知盛春頤奉委辦寳塔洲厘局候補通判沈彤奉辦新堤厘局俱赴兩院禀謝候補巡檢曹文境奉委辦長江埠厘局謝委織布局委員候選從九張玠奉委領藝徒赴滬學習紡織禀知候補巡檢邱威奉委辦府河口厘局禀謝通判武恒由賑局報捐鹽提舉銜赴兩院禀知候補巡檢汪壽祺奉藩憲札委署雲夢縣典史赴兩院禀謝藩憲王臬憲陳謝加頭品頂戴並謝步藩轅牌示孝感縣馬溪河巡檢員缺飭准補之馬仁堃赴任監利縣朱家河主簿事務詳委補用巡檢李兆藩代理瀯江縣典史事務詳委補用未入流江紹禾署理 
[福州官報]  
　　知縣丁寳瑛交卸連城厘局事永安縣湖口巡檢梁繼昌丁憂遺缺以曹世鏞請補管帶靖遠練船千總林承謨禀辭赴温台州一帶公幹 
[漢上春聲]  
　　漢口爲九省通衢由上海泝江而上直抵蜀中賈舶商䑸如雲之集百貨山積萬寳泉流去年八月後洋貨忽地加昂前值百金者加至百十金或百二十金通鎭洋布號五六十家巨者屯積十餘萬金極少者亦六十千金莫不奇貨是居利市三倍長袖善舞於今見之已○臘尾年頭滕六君屢向黄鶴樓頭晴川閣外鋪瓊糝玉游戲神通以故氣候較寒堅冰凝結說者謂今歲豐稔之兆可於此豫占一時四野鳩氓咸擊壤歌衢熙熙然如登春臺之上惟是田間積雪日久未融圃菜畦菘不無凍壞是以農父雖驩欣鼓舞而圃師或未滿腰纒云 
[要犯監斃]  
　　鄞縣獄中有要犯斃命當經申詳府憲由胡太守札委鄰縣某大令於嘉平二十六日來甬在鄞縣大門外檢騐卽飭收殮發壇掩埋 
[湓浦春波]  
　　九江關道憲誠觀察擇於去臘十九日由嶺南會館行臺喬遷入署先期諭飭丁役整理一新鳥革翬飛輝煌奪目是日文武各員咸詣叩賀脚靴手版忙碌異常廿八日爲觀察曁德配夫人四旬雙慶各員擬備禮物祝嘏觀察一槪璧謝亮節清風令人景仰惟衣冠往祝者輿馬仍絡繹於途觀察欵以盛筵盡歡而散○育嬰堂事務由關道誠觀察仍委黄藻濵叅軍維恩會辦○九江府崇濟川太守以去冬風雪交加河冰凝結委朱明齋少尹偉赴彭澤一帶稽查紅船救生事宜亦眼前功德也 
[兵艦行程]  
　　北洋水師提督丁萬庭軍門率領鎭遠濟遠兩兵艦於去臘二十三日由香港行抵厦門寄泊港口白石頭砲臺左近軍門卽登岸拜客在匯豐銀行帳房暫息片塵擬挨新正初四日鼓輪赴閩 
[工人救火]  
　　厦門魚仔市金記號於嘉平二十一日午刻失愼焚去樓房一幢幸比隣豐順　店新置洋龍一架店中製酒工人四十餘人極力拯救得保無虞否則延及街面將有不堪設想者工人之功亦大矣論功行賞當以大白徧飲之 
[記甲子却婚事]  
　　某甲湖北沔陽縣人生有一子年甫舞象卽令從浮梁賈游朝三楚暮五湖柁尾車脣行蹤靡定歴八年杳無音信蓋幾疑其已作泉下人矣幼聘鄰村某乙之女爲妻文定時卜之曰吉其爻詞曰匪宼婚媾見金夫不有躬甲不解所謂然以卦現吉象不之疑也去冬乙以女巳長大而甲子終無返期乃囑其妻私叩女意曰兒早有舅姑矣日依依然戀膝下豈願以丱角老閨中耶女俯首不語者久之赧然曰兒之終身一惟父母命之兒生長紅閨烏能知門外事哉乙知女意略動遂清冰上人告甲曰諺去男大須婚女太須嫁文郎紅絲暗繫已有多年綢繆束薪三星在户盍賡見此良人之句乎甲知其有悔婚意立將庚簡擲還乙得之欣然適有某丙者央媒請委禽乙遂以女妻之擇吉十二月十二日爲嫁杏良辰甲無可如何惟有終日倚門盼一顆掌中珠重還合浦而巳至初八日其子果滿載而歸甲驚喜交縈幾至涕下不覺喟然而歎曰我過矣我過矣我悮兒大事矣其子異之長跽請命甲告以泰山悔婚事子忿然曰賤妮子生無福澤相他日會以窮餓終耳兒旣有金貲何患無佳偶他日金蓮炬下玉鏡臺邊一對璧人管教伊妬羡欲死言畢叱僕驅車出門不得月中人誓不返也甲牽其裾拂衣不復顧丙微聞其事恐甲興風波願仍以女歸之勸勿興雀鼠訟甲笑而却之媒往返再三甲詞色益峻厲丙不得已仍於是日賦夭桃然新人已漸悔交并光華暗損紅巾旣揭無復桃李丰容矣特不知甲子果能乞得瓊漿載雲英以返否 
[不次超遷]  
　　奉天輝光屯叛案客臘已記報端兹悉所獲人犯若干名大吏已分别定以斬决流徒之罪所有獲犯各員弁一律查取職名行將奏乞恩施董爲超擢矣 
[撤廠有期]  
　　天津西沽北倉女粥廠兩處定期遣散已列前報兹聞遣散者係武清一邑被災婦孺此外仍住廠中煮粥散給惟兩廠約容七八千人已有人滿之患此後來投者概不收留先期出示曉諭以免長途跋涉然遠處尙未週知貧寒婦孺仍復絡繹偕來雪虐風欺間有中途斃命者甚矣博施濟衆之難也聞撤廠之期當在臘盡春初云 
[滬城火警]  
　　昨日午後五點一刻鐘時滬城邑廟東首高姓花　店不戒於火四鋪地甲立卽鳴　報警邑廟十鋪洋龍近在咫尺首先馳至繼而坎濟社洋龍風馳電掣而來分投施救旋卽息滅共燬房屋一間拖坍半間上海縣黄大令正欲出救地甲已禀報火熄矣至其起火之由咸謂因煮飯遺火積薪中致肇此禍云 
[豸節將行]  
　　關道憲聶觀察定於明後日起程赴金陵謁見兩江督憲劉峴帥恭賀新禧 
[赴省賀年]  
　　寳山縣馬漁珊南匯縣吳子佩兩明府均親赴省垣向各大憲叩賀新年之禧前晚順道過滬拜見各員旋刺舟新閘吳淞江翌晨始相約解維而去 
[賠欵未定]  
　　開濟兵艦去臘由金陵開駛來滬駛近吳淞因避讓鴨庇股船致將法公司船撞壞其詳已見去臘報章兹悉法公司船於被撞之次日用小火輪拖進船塢修理所費約需萬金且自修理之日計算折耗頗多須當賠償經聶觀察屢次會商其數尙未核定聞此船於日内卽可出塢矣 
[局員禁賭]  
　　今歲新正英捕頭卽禁止聚賭若輩有陽奉陰違者有避往租界以外者邇日老閘迤北及北泥城橋西新閘等處大賭小賭益復其密如林昨日巡防局員飭勇一律查拿想牽絲摇寳諸攤當司及時斂迹特不知如昨論所稱或設美人之局或自稱某公館無明無夜設阱陷人者禁令所施果能讋服否也 
[犯賭被拘]  
　　新正月初二晚英租界仁濟醫院斜對面之何源隆坐褥墊子店門前有甲乙等作牧猪奴戲忽啓齟齬始而角口繼竟揮拳爲巡街捕所見將一千人拘至捕房諒明日當解送公堂訊辦也 
[約法三章]  
　　新任法總巡捕頭克賴美接事以來庶務叢集昨晨始知照謝副捕頭定於一點半鐘查閱捕房押犯之所並騐者各巡捕副捕頭卽飭通事傳知包探中西巡捕屆時齊集捕房伺候克捕頭於一點三刻鐘先至押所查閱一周旋　大自鳴鐘　站定謝副捕頭穿號衣 
 
 

Page 4

 
 
號帽傳令通事包探向前謁見克捕通卽檢出西文一帙當塲誦讀略謂本總巡莅任之後賞罰一秉至公倘有不公准爾等隨時面訴斷不稍事徇庇又諭當差中西巡捕此後動愼辦公不稍懈怠各巡捕皆唯唯而散 
[墜墻斃命]  
　　昨報紀寃鬼索命一則兹聞陳某之姘婦某氏邇來被擾愈甚一若眞有鬼物爲祟者前日在樓窓口喃喃自語忽同愼某一躍頭顱破裂鮮血直流一縷幽魂已赴閻羅案下陳不得已爲之備棺收殮虐媳之報是可當清夜鐘聲 
[受傷請騐]  
　　有襲海泉者前日午後至縣署大堂俟黄大令拜客回署攔輿遞禀訴稱係本地人家住浦東廿四保副八圖地方向以耕種度日去臘廿三日有鄰村人許金坤糾合不知姓名者多人奔至小的家中不分皂白將小的所畜耕牛三頭豬五頭攫去小的上前攔阻致被毆傷左足當投爛泥渡巡防局喊控迄今並無音信是以來案喊寃叩求騐究大令騐得龔海泉受有微傷卽交值日差看管聽候備函向巡防局查問再行核辦 
[召認屍棺]  
　　廿七保十圖地保金梅亭前曾投縣報稱山家園地方胡姓坑厠内有無名男子自縊身死形似乞丐查無親屬當經黄愛棠大令騐明棺殮候屍屬認領已登客歲報章迄今爲時已久無人承認大令特於前日出示召認略謂該屍已由本縣騐明自縊身死並無别故合行出示召領爲此示仰諸色人等知悉爾等如有親屬未回與後開年貌服色相符者來案具領計開該屍年約四十左右面長無鬚頭無帽身穿藍洋布破棉襖小脚褲足無鞋襪屍旁有竹梢一根飯袋一隻洋鐵盒一隻○長安輪船去臘由鎭江來滬駛至寳山洋面有爲薙髮匠之某甲行窮承烟袋一枝被洋人瞥見搜出眞甲情虛投浦迨救起業已氣絶當由該船買辦鍾其俊告知地保石藏卿投報上海縣黄大令騐明委係溺斃身死卽著棺殮並將當票十一張薙髮包一個帶回儲庫俟屍親來案認領前日大令又出示召認該屍年約三十左右面曰無鬚身著元色洋布夾領衣藍洋布長衫元色布破棉襖白洋布衫元色布褲外有當票十一張薙髮包一個 
[擔保尋人]  
　　昨報紀差提候究一則兹聞顧松林之父顧濤春從前曾在生源米店爲夥旣已停歇縣差往提有章姓者出爲擔保自艱將顧濤春尋交到案云 
[索欠刺刃]  
　　蘇州河泊有升濟本輪船雇寗波人綽號小辫子藏生爲夥因向同船之某甲索賭欠洋一元大費唇舌甚致用武茂生暗藏利刃向甲腿上連刺兩下鮮血淋漓甲受傷後倒臥在地不能行動俄有巡街捕至立卽雇車將甲送入捕房轉送醫院療治據醫生言傷處尙無大害約兩禮拜可愈聞茂生闖禍後業已逃往蘇州不敢逗遛澹上矣 
[滬濵瑣語]  
　　本邑城廂内外自元旦起賭風大熾街頭巷尾設攤賭博者鮮次櫛比而以南市十六鋪小東門一帶爲尤甚十六鋪南局中局北局委員鍾李祝三二尹特於前日督同地甲局勇往來梭巡如有賭博者立卽上前喝阻若敢倔强卽行拘拿旋有甲乙等伺二尹去後依然呼盧喝雉爲二尹所聞以其陽奉陰違派勇往拘聽候訊辦○滬南中毛家弄順福園浴堂係某甲等股開房屋年久失修前日午後後進披屋二間　然一聲不啻山崩石裂幸在曰畫屋内無人尙無傷損昨日已由房主雇工重修矣○爲海味生意之某甲曾被同業甘乙欠銀八十兩屢間索取迄未歸償時屆年關甲索取益急乙遂約定歲杪先還洋八元屆期甲往收乙忽如神龍之見首不見尾甲無如何遂在外留心物色前晚遇於小東門外某烟館樓上責以負約乙反以惡語挺撞甲大怒將乙扭住髮辫批其頰並欲拖曳出外經該烟館中人出爲調處令乙先還若干始各散去○前晚八點鐘時馬車之馳驟於四馬路中者如梭之織石路一帶尤輪聲轆轆震耳欲聾有某甲者年約三十餘衣服麗都望而知爲翩翩濁世之佳公子挈一五六齡之孩子自東往西欲讓馬車以致與孩相失急趨寳善褂尋訪則孩方鼠思以泣乃挈之而歸○昨有丐婦挈孩懿英租界各店鋪哀乞一文錢某號巡街捕見之一併帶至捕房捕房命解送公廨祭太守飭差驅之出境毋使逗留 
[訊案有期]  
　　法公廨因時值新年不理案牘兹聞已定於初九日將各案解訊云 
[法捕房瑣事]  
　　前晚有十餘齡之孩子數人成羣結隊齊集法界新開河地方以搶帽爲事被失主追獲兩孩扭送捕房管押昨晨經克捕頭訊問據供帽子實被小東門外綽號强盜阿坤客寓内小寗波所搶捕頭著將兩孩管押候補拘小寗波到案究辦○昨有小流氓數人在街畔小賭見巡街捕至毫不畏懼捕遂將與賭者六人送交捕房捕頭以其違犯定章令將手脚銬鎖押數點鐘時始得繼放○某甲在租界中任意小溲被巡捕拘入捕房捕頭令管押捕房六點鐘縱之使去 
[贈牌鴻謝]  
　　昨承華英大藥房以癸已年月份牌見贈繪畫精緻金碧輝煌臚列各種藥名細若牛毛清於麋眼刻楮之技不是過也合書數語藉鳴謝悃 
[慨助棉衣]  
　　風月塲中祗知歡樂烟花隊裏惟解笙歌居紅爐煖閣之中誰念及就雪茅檐之苦兹有周蘭卿校書者具菩薩心腸發慈悲宏願穢繐頭錦捐禦寒衣製就新藍大布棉衣四十襲囑交敝堂代發窮黎當卽掣付收票允爲分使如校書者情設善願挾纊觀　造福靡涯將來必有大過人者合求附登報簡以彰樂善之忱[  同仁輔元堂啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[邗江官報]  
　　十二月二十日署北掣林園分轉由淮北來揚禀陳要公吳鹺尹賜眞由高寳一帶來康鹺尹奉琪由丁埝卡來康鹺尹奉琪由丁埝卡來二十一日胡鹺尹園鈞錧龍溝卡二十二日龍分轉澤鈞赴通屬總巡差 
 
 
