# 1909 - 2 - 4912904

 

Page 1

 
 
   
 
 

Page 2

 
 
今日本報目次 
[第一張]  
　　上諭宮門抄交旨論說專電緊要新聞 
[第二張]  
　　接緊要新聞分類新聞短篇小說雜談 
[第三張]  
　　各省籌辦諮議局本埠新聞國外新聞小說 
上諭 
[監國攝政王鈐章]  
　　十二月初十日内閣奉 
上諭前據度支部奏清理財政宜先明定辦法一摺當經 
 
 
 

Page 3

 
 
飭交會議具奏兹據覆奏朕詳加披覽與度支部原奏大致相符更有補原奏所不足之處全國財政攸關不厭詳求著將原奏覆奏各摺件一併再交度支部妥愼斟酌另行具奏藍筆繳進欽此 
軍機大臣署名奕劻世續張之洞鹿傳霖袁世凱 
[宮門抄]  
　　十二月初十日召見軍機張蔭棠渠本翹梁士詒交旨 
[十二月初一日軍機大臣欽奉]  
　　諭旨内閣會奏加上列聖列后尊諡覆奏一摺依議欽此軍機大臣欽奉 
諭旨度支部奏遵擬清理財政章程摺單各一件著憲政編查館迅速核覆具奏欽此 
[十二月初二日軍機大臣欽奉]  
　　諭旨本日陸軍部帶領引見之伊犁協領奇蘭着交軍機處以副都綂記名欽此軍機大臣欽奉 
諭旨内務府會奏請將沿途照料逹賴喇嘛之甘肅候補知府裕端飭回原省可否酌給奬叙一摺裕端應飭回原省著陜甘總督酌給奬叙欽此軍機大臣欽奉 
諭旨禮部奏除夕應否頒給外藩蒙古王等桌張羊隻一摺著母庸賞給欽此 
[十二月初三日軍機大臣欽奉]  
　　諭旨御史謝遠涵奏官祿不均請一財權而除積弊一摺又奏請飭速設審計院片著交會議政務處併度支部知道欽此軍機大臣欽夺 
諭旨御史常徽奏華僑愛國情殷請量加宣慰一摺農工商部知道欽此 
[十二月初四日軍機大臣欽奉]  
　　諭旨御史齊忠甲奏財政困難亟宜開源節流以裕國帑一摺會議政務處度支部知道欽此軍機大臣欽奉 
諭旨法部奏職員報効鉅欵協助建築監獄經費援案請奬各摺片二品銜江西試用道蘇秉樞着以四品京堂候補鹽運使銜檳榔嶼副領事戴春榮著以道員分省補用并賞加二品銜欽此 
論說 
[江督奏設南洋第一次勸業會感言]  
　　世界物競之大勢有比較而後有競爭有競爭而後有進步有進步而後。國家之元氣與社會之能力乃得鞏固不搖足以自立於世界實業一事。其彰。彰。尤。著。者。今大陸上進化之國。工商業無不發逹。競爭亦最劇。然其。競爭之原動力無不以賽會引起蓋各國舉行賽會之意認爲工學商學。上事而非工業商業上事會塲上羅致各處物産製造以供工商人等之。研究使其通知各處工商上學識理想好尚及歴年程度優劣之比較以。開發其進步思想而增進其見聞閱歴其用意甚遠初不僅計較一時之。盈。絀。也。近數年來。各國比賽之舉。無歲蔑有。如所謂專門之會。普通之會。罔不極力經營。每賽一次。規模亦擴張一次。故工。商。業。之。發。逹。得以。驟。增。其速率也中國二千年來工商業上之歴史可謂不名譽也久矣歴代君。主視商賈爲末業務抑制之。而百　更置不足論。以故。求。之。典。籍。其有。發。明工商業而與社會有密切關係者周禮而外殆將中絶至管子一書出。而生計學上始稍有影響當時諸子亦間有於工藝上稍稍闡發者其後。惟史遷貨殖傳於實業上之理想較爲圓滿惜繼起無人流風歇絶此二。千年來工商業之不振所以至於此極也且吾國以農務爲本業人民生。活之程度恒視歲收之盈歉爲比例故工商業之漲縮常居客位與社會。上絶無關係一旦偶告偏灾即能牽動全社會之影響而受慘急之禍國。民旣倚農務爲本位而有所感觸故生競爭之心以工商業爲客位而無。所感觸斯無競爭之意此又吾國工商業不振之一大原因也迨通海而。後。見夫與我並世而立於工商業劇戰之塲者。大小十餘國。日日磨其刃。礪其矛以逼我而尋鬭。而我僅以卑劣巽懦之手叚遇之。故百戰而百敗。有志。之。士。受此。刺。激。謀所。以。拯。救。之。二三年來。稍稍振興矣。商務上之贸易。工業上之製造。漸漸進步矣關於商工業各種之機關。亦已一一設備矣然細究其内容有甚可危者商情則擴其外觀而暗中墮落工業則僅。摹形式而毫無精神其故由於工商學之不講也工商學之不講由於無。研究之具無研究斯無比較無比較斯無競爭賽會者研究之具而比較。之資也有比較而後發生其公共之思想有研究而後增廣其未來之觀。念思想細觀念深而後有競爭之能力此江督所以發此大願而有勸業。會。之。設。也。江督之意。以此次賽會。爲中國創舉。在實際。而。不。務。虚。名。其規。模斷不能如各國之宏大故寗避比賽之名而改爲勸業然則今之承辦。斯舉者務宜體江督之意事事必求實在而力戒張皇又宜體江督振興。實業之意事事必求周備而九杜苟且今日中國官商辦事之通病大率。不外此二者倘仍循此二者之積習而辦斯極有關係之創舉則非特於。中國實業前途有所障礙抑且遺外人之訕笑而有餘此非江督熱心提。倡之盛意而亦非滬上諸巨商竭力贊助之苦心也。 
專電 
[電一（北京）]  
 
 

Page 4

 
 
[郵傳部奏與日使改訂新奉吉長鐵路續約大綱]  
　　七條議定新奉借日幣三十二萬元吉長借二百十五萬元年息五釐九三折扣新奉改定新口派工程司去總字歸京奉鐵路總辦及總工程司節制日本不派司賬員吉長改訂日本總工程司由中國選定日本司賬由南滿洲鐵路公司選定均歸中國委派已商允外部飭梁士詒簽字至借欵細合同俟商定再訂 
[電二（北京）]  
　　又奏派鄭鴻謀陳湘往查贛皖二省鐵路欵項又派顏德慶何肇基唐乃倉往驗工程其餘各路再行續派 
[電三（北京）]  
　　憲政館擬定綂計表式日内將奏請頒行 
緊要新聞 
[攝政王遇事之謙北京]  
　　攝政王近來辦事虚心尤甚京。内。各。章。奏。有非。例。行。者。卽諭。令。樞。臣。擬。批。即如前日吏部奏請趙爾巽趙謹琪等處分可否准其抵銷攝政王即不自擅專將原奏暫時留中俟樞臣進見詢問後另行降旨若外。省。摺。件。交由。樞。臣。擬。批。者。每日。常。有。六。七。件。至少。亦。有。一。二。件。至關於本身之事則又更從謙抑如鑾儀衛及禮部所奏攝政王輿服等章制王均。自。用。藍。筆。將體。制。較。崇。之。處。大。加。删。改。蓋向來各部署議定奏陳之佚照例依議在先帝時從未有硃筆更改者也近又傳諭樞臣凡本。處。章。奏。及所。擬。批。諭。可將。草。稿。先。行。呈。覽。蓋事事就商幾盡泯君形行跡其所。注。重。事。件。首爲。憲。政。次卽。敎。育。都人士謂王之謙抑大抵得力於貴胄學堂一年肄業者爲多 
[逹侍郎奏對藏事北京]  
　　前日逹壽張蔭棠照料逹賴完竣覆命時由攝政王召見並賜矮坐攝政王詢問藏事甚詳逹壽奏對云逹賴喇嘛臨行之時揣其語意仍有。不。滿。意。於。中。朝。者。因新。皇。登。極。禮。成。未。蒙。加。恩。之。故。至於藏。衆。滋。事。逹賴已允回藏後盡力彈壓然逹賴雖有此言而我。國。兵。防。似不。宜。因。此。稍。疏。云 
[皖省練軍之電奏北京]  
　　江督皖撫致軍機處請代奏電略云安。徽。巡。防。軍。原有二十營嗣後曾裁撤三營計共。十。七。營。分叚駐紥已覺不敷自馬砲兵營起事之後餘匪竄散四出滋擾又值冬防吃緊擬仍補。招。三。營。新餉。照。案。支。給。俟事機稍定仍當酌量裁撤再皖。省。各。軍。習氣最深擬商由直隸督臣楊士驤於續備軍内酌撥二三百人來皖編入新。營。以資模範云云旨交度支部陸軍部議奏 
[編練禁衛軍近聞北京]  
　　内閣與軍機處會議攝政王護衛兵數定。額。一。百。名。曰。攝政王親衛兵已由軍機處交諭民政部於内。城。各。廳。挑。選。身體强壯五官端正及程度優尚者以便攝政王分派隨護出入及駐紥府第之用已於日昨開始招募日昨明諭濤朗兩貝子鐵尚書訓練禁衛軍專歸攝政王綂轄聞廷議酌由旗營拔取緣旗兵舊額將次酌裁而精壯不克棄廢擬仿照醇賢親于編練神機營辦法稍加變通仿效。日。本。御。林。軍。備隨。扈。守。衛。之。差。綂歸監國攝政王綂轄並仰遵景皇帝欲練禁衛軍未竟之志 
[蘇撫電覆實力禁烟情形南京]  
　　江督端午帥接蘇撫陳伯帥覆電内開前准養電詢禁烟事兹據禁烟公所覆稱蘇。省。種。烟。地。畆。除宜興鎭洋未覆外吳江查有於阿才等九户共種。地。六。畆。二。公。已取不再種切結餘屬均結。報。無。種。烟。地。畝。吸烟人數僅新陽覆稱該境吸烟者共六百十八人此外雖無確數惟查長。元。吳。三。縣。烟。膏。銷。數。十一月底較。上。年。二。月。減。去。六。成。各屬。均。約。减。二。成。賣數減少卽可知吸數減少等語是各屬禁烟尚屬實力奉行亦無阻擾情事除另咨外先此電聞 
[商部奏頒嶧縣煤礦公司關防北京]  
　　農工商部具奏略謂准北洋大臣楊士驤咨稱據山東嶧縣中興煤礦有限公司股東朱道鍾琪等禀稱嶧縣中興煤礦係光緒六年經前北洋大臣奏明開辦因資本不足奉文停止光緒二十五年復奏請改爲華德中興煤礦公司以山東鹽運使張蓮芬爲華總辦前津海關稅務司德璀琳爲洋總辦議添足股本二百萬元華六德四分認籌招嗣德璀琳以定章太嚴德商不願附股致日久未招一股全賴張蓮芬籌招華股獨力支持十年以來成效已著現在華。股。已。足。毋庸。再。招。洋。股。應請咨明農工商部允准註銷華德字樣刋頒關防等語應請咨商外務部核辦前來當經臣部咨商外務部查核旋准外務部咨復業經據咨備案竊查山東嶧縣中興煤礦公司自奏明開辦垂三十年先因資絀停工未覩鉅效嗣經前山東鹽運使張蓮芬添招股本艱苦經營逐漸起色近來出産日豐銷塲日旺洵足自保礦權擬准如所請由臣部刋刻木質關防一顆文。曰。商。辦。山。東。嶧。縣。中。 
 
 

Page 5

 
 
興。煤。礦。有。限。公。司。關。防。發給該公司鈐用並札委前山東鹽運使張蓮芬爲。總。理。指分山東試用道戴。緒。萬。爲。協。理。恭候命下即由臣部欽遵辦理十一月二十四日奉旨依 
[京師近事]  
　　内。務。府。選定嬷嬷（乳母）已議定每名每。月。餉。銀。二。兩。米。五。斛。另津。貼。銀。十。兩。以資養赡 
甄。别。督。撫。大。計。自改每年兩期業已舉行兩次本年歲暮又將届期聞軍機大臣禀商攝政王因本。年。係。有。恩。詔。之。年。明年應舉覃恩擬將大。計。甄。别。停。辦。兩。次。以。示體恤懼各省大吏如有失職等情仍應照章辦理聞此議發起已久現始議定 
外。務。部。前曾接有駐英李便鼓。鑄。金。幣。之電現又議及此事據聞寗。壽。宮。内。諸。金。十。五。萬。餘。兩。攝政王本有交部鑄幣之意擬將李使電請各節據情禀請攝政王酌核辦理 
度。支。部。澤尚書近與各堂會議以德宗景皇帝陵。工。在。即。關係至要非預籌欵項存儲聽候撥用不足以昭鄭重現擬先。籌。一。百。萬。兩。備用已通飭各省籌解 
度。支。部。丞叅各堂奉澤尚書諭飭遞司員將前。曾。出。洋。購。辦。財。政。幣。制。各。種。書。籍。選擇應用者發。交。譯。書。局。詳。細。編。譯。裝訂成本以便採用 
光緒實錄館已定明春開辦現攝政王與軍機會商會。典。館。亦。應。隨。時。開。辦。聞亦决議明春開辦 
貴州巡撫龐鴻書派委員將貴。州。出。産。貢。品。敬謹進呈由内務府騐收計芽茶五匣共二十瓶檀香五枝硃砂五匣廿盒共六斤雄黄五匣共三十斤 
陸。軍。部。日前札行一六兩鎭飭挑選文理通順素無嗜好之目兵若干名派赴陸軍部考。送。憲。兵。學。堂。肄。業。聞昨已在部考。取。一。百。六。十。名。送往大沽憲兵學堂 
大。學。堂。劉監督擬於此次考試畢業後添。招。新。生。兩。班。凡有中學畢業之程度即爲合格現已咨行督學局出示招攷以便覆試入學 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[魯撫奏籌黄河辦法山東]  
　　魯撫袁中丞具奏云竊臣上月查勘黄河工程曾於回省後計及河内創建鐵橋擬將來歲修防事宜詳細妥籌辦法業經奏明在案誠以山東河窄險多較豫省倍難修守兩岸一綫沙堤專恃埽壩爲保障然堤堰過形卑薄雖埽埧石工林立僅能藉捍湍流不能保無漫溢非加高增厚不足以固茭防臣前次巡閱河防周歴千有餘里竊見河面過窄隄身過低河則愈淤愈高堤則旋修旋刷横流撼削兼之風埽雨淋薄卑之形日益加甚故一經巨汛每多水與堤平若仍循舊例修防尚不能有恃無恐况來歲非往年可比不得不先事預籌蓋津。浦。鐵。路。橋。工。已定。基。於。中。游。濼。口。該處河面連旱灘寛不過三里其橋柱矗立中洪恐冬令冰凌擁擠夏秋汛水抬高種種實多阻力臣前與督辦津浦鐵路大臣呂海寰籌議會奏凡緊靠鐵路橋埧堤雖由鐵路局酌加修築然祗爲堅護路工起見至距。橋。較。遠。之。工。程。責在。三。游。總。辦。通籌全局則僉以橋柱横河各游亦各有後患在橋以上沿至上游患在水以遇橋擋攔其來源難以暢消即隨處啓盈槽之漸橋以下沿至下游患在水以過橋停滯其去路不能速下則緩流即積淤之基但在水小時雖致病或不覺其重若驟來盛漲不惟中游受困在先即上游亦以盈槽懼溢下游亦以積淤難容恐新險環生各游均所難免計莫如增。購。石。料。加培。堤。工。庶可收有備無患之效臣督同各總辦切實商籌三游情形不同尚須酌分辦法中。游。距。山。尚。近。宜於。全。用。石。方。上下。兩。游。距。山。較。遠。祗有。擇。要。抛。石。護。埽。量爲多增石壩其最遠地叚仍各就原設磗窰多燒大磗以濟石料所不及至加培堤工上游地叚較短中游稍長其最長者爲下游又以徒駭入海尾閭漸次淤墊較上中游尤形卑薄即無鐵橋阻礙而加培亦斷難延緩當飭各總辦分别履勘核實確估除額撥續撥防汛搶險各經費外至少約共。需。銀。十。萬。兩。再四思維祗有就本省藩運兩司庫竭力設法挪湊以濟要需懇恩俯准敕。部。作。正。開。銷。乘此冬令水小以及來歲春融即將各項工料及時興辦初二日奉旨依議 
[西報譯要]  
　　奉天拘獲革命黨字林報載初九日東京電云奉天近又拘獲革命黨十餘人 
美。國。禁。烟。會。專。員。定。期。赴。滬。泰晤士報云美國駐京使署繙譯官丁。家。立。前經美政府派爲萬國禁烟大會專員兹已定期本。月。二。十。四。日。由。京。赴。滬。 
分類新聞 
政界 
[派。員。清。查。全。省。户。籍。廣東]  
　　粵省辦理編查户口迭經民政部咨催查辦現聞張督以本省調查户口而各府廳州縣城鎭鄉市尚未一律普設巡警若仍照舊章令各州縣照保甲辦法按户清查終不免有疏略忽漏之處擬將全省各屬劃分五路各派委員分途切實查辦中路爲廣府十四屬西路爲肇羅陽高雷欽廉東路爲惠潮嘉北路爲南韶連南路爲瓊崖均由各路道府會同所派委員督率地方官及巡警認眞詳查照民政部現頒新表塡報除本年即將已查各屬户口先行報部外明年即改章派員切實清理刻下已飭行司道籌議詳細辦法詳候核辦矣 
[改地方稅爲營業稅吉林]  
　　吉省商務總會日前詳請取消前自治會地方稅捐略謂查紳商兩會前經公議認可由吉林府屬試辦地方稅俾充自治商務及巡警民立學堂經費所收欵項若干每届三月分别移解當經呈奉督撫憲批飭由民政司勸業道查詢屬實并由兩會擬定章程分别詳覆仰蒙督撫憲允准自本年六月初一日起先行試辦即於商會院内設立地方稅辦事公所按照原定章程由兩會舉派員司專任經征并公議酌定經征各員司夫役車馬費薪工申報督撫憲并分移民政司勸業道存查各在案屈計開辦至今已届三月雖無窒碍難行之弊惟地方稅之設係自治會因開辦之始經濟困難無欵可籌而巡警商會經費亦屬支絀當以此項稅務原可與自治相輔而行且以地方之錢辦地方之事顧名思義亦無不合遂經兩會公議呈准試辦彼時九年國會之諭旨尚未頒布近來已奉明詔所有新政分年籌辦地方稅一項其章程應在第四年方能頒定施行斯時舉行未免爲時過早各省均未籌辦况近日錢根奇緊市况蕭條之際多一分稅商家即多一分累兹經公議似宜暫行取消以符定律但前係遵批試辦未敢操縱自由可否之處除分移外理合具文詳請憲合核奪示遵等因當經督撫憲批云查議院未開以前籌備事宜所以明定年限者因恐遲延不辦并非禁其先行試辦也該商會擬辦之稅係於買賣貨項下抽捐只可謂之營業稅核與部中所指之地方稅亦尚有别現在舉辦新政需欵甚繁该會業已試辦三月雖分充各用爲數無多然亦不無小補自應仍舊辦理卽改名爲營業稅收放之權歸度支司主持經理之責仍由紳商等擔任各分界限以免混淆其前議作自治經費之一成并即改充諮議局籌辦處經費其餘三成亦照舊分充學堂巡警商會各項公用此外不得挪移仰即遵照 
[飭派調查局科長股員長沙]  
　　湘撫岑堯帥飭派調查局管股員事宜略謂案照調查局開辦伊始事務殷繁業經先後札委周令壬等四員曁王令榮曾胡州同慶道到局佐理在案兹准調查局總辦函開日前擬請檄委岑縣丞文肅王生崇銘充任股員業荷允許惟本局管股委員原係各股暫設一員而法制科第一股事極繁賾恐非一員所能勝任擬乞添員佐理則經費增加又與前呈之預算表不符惟有通融辦理於六 
 
 

Page 11

 
 
股員之外添設一員其股員每月薪水銀五十兩者自十一月起一律發給四十兩經費不增而本局多得一人之用等語並將委員分科分股清單函送前來本部院查函開各節均甚妥恊自應照擬加札委派以資分任而專責成云云兹將各科科長股員銜名錄後法制科科長兼代綂計科科長候選州同日本法政畢業生胡慶道法制科第一股股員補用知縣周壬第二股股員候選縣丞日本法政畢業生岑文肅第三股股員試用知縣陳寳書綂計科第一股股員試用知縣于廷榮第二股股員試用知縣王榮曾第三股股員即用知縣蘇鍾貞試辦法制科第一股股員監生日本法政畢業生王崇銘 
[札催禁烟公所從速調驗山東]  
　　日前禁烟公所申送文武官員已驗未驗各數目到院内開文武各官送結到所者共二千三百九十一員其中省城文職已調驗者八百三十四員省外文職武職多未調驗聞東撫袁中丞綂核總數以調驗尚未及半恐逾期限特札催從速調驗 
交涉 
[佛山輪船命案聞廣東]  
　　佛山輪船洋人踢斃華人一案前由葡國領事照會張督謂此案應由該國訊斷請派委熟悉英法文之員到領署觀審不准自治會及各報遽下斷語再有議論文内極爲該被告解脫并不承認現在之證人經張制軍據理駁覆大略謂向來華洋命案俱以中國仵作相驗爲憑歴經津漢滬各處辦理有案今縣署仵作旣明明驗有傷痕而該兇手又不待原告指名禀按竟先期自行投到若非由彼打踢何以自承若此照覆葡領請速定期會訊想一經質證必不難水落石出爲死者雪莫大之寃也 
[議結海島案之撫批浙江]  
　　湖州紳士劉錦藻沈毓麟等日前將議結海島全案呈請浙撫在案兹奉增子帥批云湖州海島爭地及美敎士柏高德等在城内購地各案業經議結應即據情入告仰洋務局迅速查案核明詳請奏咨至辦理不善之丁令朱令及史典史柳千總等應如何分别懲處以儆玩忽並由局查明確情擬議詳辦 
軍界 
[浙。路。嚴。防。匪。黨。裝。運。軍。火。浙江]  
　　增中丞前經移行浙路公司以近有不逞之徒揑造悖逆謠言刋刻傳單由郵局投寄實屬大逆不道擬定查禁辦法三條一體飭遵在案兹悉鐵　公司已咨呈撫轅以此案現承郵傳部行知匪徒構亂不免有私運軍火情事鐵路遇有私運立即知會地方官嚴辦等因本公司業已飭令各站員役各叚巡警認眞查緝如有形跡可疑即刻電告並另派密探在各站嚴密偵拿一有發覺即呈報貴部院察核一面送縣澈訊嚴辦以彰國法而重路政等語增中丞接咨後即於日昨密札杭州府卓太守立飭仁錢二縣選派得力差役會同巡警鐵路各偵探認眞查緝嚴密拿辦毋稍懈怠 
[測。繪。廣。東。全。省。地。圖。之。計。畫。廣東]  
　　督陳公所具詳粵督略謂測繪學堂甲班生畢業請將測繪本省輿圖先行分期舉辦并籌擬先測繪廣東全省十分之四繪具預算表圖呈候示遵兹奉張安帥批云測繪全省輿圖迭准部咨奏明飭辦自應迅速圖成惟粵省幅帽遼闊兹事重大經費浩繁尤貴有精諳測繪之員乃能率作興事現在財力人力二者俱形缺乏將欲通省經營同時并舉殊非易易現擬就關於防守戰務最形吃緊諸地先行分形入手測繪略得全省十分之四由是循序漸進按期程功查核所議辦法均尚妥洽惟是此項繪事差之毫釐失以千里必須在事各員確係精諳測繪學有專門者方能勝任愉快仰卽愼選賢能毋俾濫竽充數所需經費准卽分行司屬彚入城鎭經費項下預籌毋庸另列專欵並由該處札行新軍粮餉兼軍械局查照表列數目先行按月撥解應用仰即分别移行知照仍候核明彚入測繪學堂改章一併奏咨立案 
[防勇縱匪滋擾武昌]  
　　湖北黄岡縣圑風鎭近有匪類潛滋駐紥該地之巡防隊弁兵置若罔聞刻由紳士龔冀雲等具禀督院請委員巡緝陳小帥查駐紥該鎭之兵係前路巡防隊所派是否常川駐紥抑竟縱匪殃民特批飭黄州府查明情形禀復核奪 
[駐皖軍隊撤退近情安慶]  
　　皖亂敉平人心稍定初五日鄂軍馬隊余化龍管帶率兵乘江裕商輪回鄂其馬匹係用馬船裝載由楚安小兵輪拖運初七日王協綂得勝領兵一營初八日李標綂贊卿領兵兩隊均乘招商輪船相繼返鄂所有江南各軍亦皆撤退回寗現在留皖軍隊僅只江南三十四標一營江北二十五標一營復留楚謙兵艦一艘駐泊江面以資保護并聞朱經帥因客軍現已退歸皖省兵力不免過單因又咨調浦口姜軍兩營不日即由徐勉齋綂領率帶來皖藉以鎭懾 
[委解兵工鋼藥兩廠經費漢口]  
　　漢陽兵工鋼藥兩廠前因經費支絀由鄂督奏准在江漢關洋稅項下撥常年經費銀十萬兩補助兹關道齊觀察以本年應解之欵已解過六萬爰復籌措銀四萬兩派委領解交該兩廠查收 
學務 
[山。東。留。學。公。費。之。糾。葛。濟南]  
　　山東留學日本學生官費每年四萬餘金實用不過二萬餘金前提學使五次移文到日本使館查官費生之確數皆未得回文兹又經羅提學行文到日飭山東同鄉會調查始知確數經羅提學正鈞知會使館將每年餘項半作五校學費半給自費生之品學兼優者此文到東同鄉會會長張映竹往使館詢之公使大怒謂此事由汝同鄉會禀請而來則汝同鄉會仍與提學司自辦可也現同鄉會已具禀提學司陳明此事 
[官。書。局。裁。併。之。爲。難。浙江]  
　　浙江官書局總分校嚴曾鑑等具禀藩憲略謂撫憲之所以有裁併問題者良以經濟困難節省度支起見伏查書局經費幾次折减已屬萬分撙節並無虚糜兹披憲札良深歉愧然因紳等區區脩水之微驟裁一省書局之大紳等實難當此重咎伏思浙江書局關於全省國粹似未便輕易更動回憶昔年左文襄創辦時煞費經營規模宏遠數十年來刋印典籍百數十種造就人才不知凡幾當此振興學校之際各處紛紛採辦局書方慮應給不暇若果歸併藏書樓其 
 
 

Page 12

 
 
日後之利弊未敢臆斷惟輕於改革易起紛擾實非兩全辦法天下事往往數十年成之而不足一二年壞之而有餘今以紳等尸位素餐虚糜公欵倘須切實裁汰應請札飭官書局提調公同籌度俾免裁併而招物議 
[女子公學開年終大會南昌]  
　　贛省女子公學前因經濟困難開懇親會當日雨阻到者無幾諸事尚未决定兹定於臘月初八日開年終大會擬於初九日散學 
實業 
[提。倡。沂。州。礦。務。山東]  
　　蘭山縣境環處皆山礦産甚富城西南三十五里鳳凰蛋一帶歴年經土人用土法開採往往八九月動工至次年二三月見炭雇工多至一二千人一交夏令井底出水因無取水機器即行停止工人覓食無地往往流而爲匪刦竊多案半由於此現經沂州府知府李太守查悉情形亟思設法補救擬官爲出資提倡再集商股合辦綂計籌備公欵京錢二萬串作爲官股二百股擬定試辦簡章委令孫壽椿李經邦二人爲總理卽在鳳凰蛋租地一百二十二畝六分每地一畝租價京錢一百串作爲地股又湊集商股京錢一萬一千八百六十串作爲商股一百十八股六分書立合同於十月初六日動工蓋屋四十餘間十九日開井工作現在新舊井已有三十座業有兩井見炭擬於十二月十五前再行籌集股分以厚其力並擬查照嶧縣煤窰納租辦法以輕其累如獲利實有把握卽另行購辦機器定爲常年開採之舉聞李太守已將試辦簡章礦圖合同禀呈東撫鑒核立案 
[附設黑鉛鍊廠長沙]  
　　湘撫岑堯帥以常寗縣水口山等處所採鉛砂礦苗旣旺礦質亦佳惟因提鍊未能得法專售鉛砂吃虧甚巨又受洋商抑勒不能暢銷前經礦務總局飭令遊學美國學生江順德專習礦學研究提鍊黑鉛之法由湘省籌給學費數年原爲學成自行開廠提鍊之計本年畢業回國又經送部考試取列工科進士現已回湘自應查照原案辦理爰飭官礦總處就所管省垣南城外前設五金公司舊址改造作爲附設提鍊黑鉛廠除札委知縣田芸生充當該廠提調外並委江順德充該廠總工程師亟將建廠購機一切事宜籌畫布置迅速開辦以挽利源 
[示禁販運銅元長沙]  
　　湘撫岑堯帥以近來湘省銀價奇昻官民交困竊恐奸商販運外省銅元來湘業經電請鄂督示禁運湘在案兹復經湘撫出示查照三十一年奏定成案各省所鑄銅元祗在本省使用凡行人携帶川資過二千枚者即行全數提充以一半充公一半充賞等語已通飭各局卡一體遵照嚴密盤查以保市面 
雜記 
[懸賞查緝私運軍火漢口]  
　　漢口京漢鐵路火車貨捐局總辦程稻村太守刻奉鄂督札恐有匪徒私運軍火飭令督率司巡嚴密查緝以免偷運兹太守特曉諭司巡如有獲匪一名者賞錢百串僅緝獲軍火者半之以昭激勸 
[地方自治之難蘇州]  
　　蘇垣自毛學使嚴禁於學堂近處馳馬以來一時奉令惟謹昨日有少年三人馳馬於滄浪亭畔爲自治會議長蔣太吏所見厲聲呵斥適第三騎馳至相見之下詎知乃太史之公子也於是太史即噤聲返步旁觀者無不啞然 
[嚴禁典肆罷市安徽]  
　　皖省擴充警察需費甚距經巡警道卞觀察擬抽地方稅發交商會核議以致謠言繁興各典鋪紛擬一律停當取贖卞道聞之特出示略謂本道素體民隱不用强權前所擬開抽收數條發交商會迄未議覆俟核定後再由本道酌量派收以充警費倘該典肆如有藉詞煽惑定即提案懲辦 
[火車搭客遇盜常州]  
　　前晚由鎭到常晚車搭客某甲下車入城將近城門突來暴徒七八人將甲及挑夫棍擊挑夫倒地甲負傷遠逸在呼後至之客聞信奔赴車站喚救站役挑夫及左右農民紛紛赶追約計二百餘人然因黑夜無光卒未追獲惟甲之行李則遺棄路中僅失去箱中銀洋鈔票百餘元已報縣由武邑令踏勘嚴緝矣 
短篇小說 
[追租瞻廬]  
　　某日薄暮。偕友散步。道出元都觀。過機房殿。突聞殿内作傳呼聲曰傳周錦堂傳周錦堂。余欲覘其異。拉友入殿。甫歴階。見一官堂皇坐。旁立者五六輩。睨目而視。挾竹片。作怖人狀。少選。一鄉。愚。踉。蹌。入。匍匐。階。下。上坐者詢曰。若逋某宦租。盍速繳。不則將以兩部鼓吹贈若。則戰慄而言曰。某願繳。亟探手於囊。出番佛如干尊。上陳於案。上坐者置二枚於指尖。試之。作丁。丁。聲。試已。復易。他。枚。一一。檢。視。之。如是。者。良。久。 
復詢曰。若逋租幾何。曰十一圓。今繳幾何。曰九圓。上坐者睜二目。作大聲曰。何不清繳。曰某力不逮。願寛假數日。當如數繳呈。上坐者目視差役。以二。指。夾。鬚。數。莖。作冷。笑。狀。且曰。若疲賴惟有精皮膚一頓。 
語未竟。旁立者噭然應。疾按鄉愚於地。旋聞竹肉聲。呼號聲。聲聲相應。笞良久。乃已。鄉愚蹣跚而出。曰。人以。逋。租。笞。今我。以繳。租。笞。寃哉。言訖。欷歔。欲。絶。 
瞻廬曰。佃逋租而笞。佃繳租而亦笞。佃繳少數之租而笞。佃繳多數之租而亦笞。嗚呼。官紳之勢横佃之股宜乎破矣。 
雜談 
[官。塲。十。變。相。（選）]  
　　人謂中國人泥古不變。吾謂。中。國。人。隨。機。應。變。於何。見。之。吾於。官。塲。見。之。試證其例。 
同一面目也對於在下則虎顏封於在上則。狐。態。此官場之變相一。同一長官也對於有權者則謟對於無權者。則。驕。此官場之變相二。 
同一屬吏也對於有勢者周旋對於無勢者。冷。遇。此官場之變相三。 
同一軀殻也當在事時則威福當失勢時則。凄。凉。此官場之變相四。 
同一友朋也對於富者則恭維對於貧者則。藐。視。此官場之變相五。 
同一京秩也在某署則貧窶子遷某署則富。家。翁。此官場之變相六。 
同一奔競也運亨者捷足先登運晦者垂眉。低。首。此官場之變相七。 
同一品級也在京者則等間曹在外者則居。重。要。此官場之變相八。 
同一府第也得勢時門庭如市失勢時車馬。驟。稀。此官場之變相九。 
同一戚族也今日則交游晏飲明日則斷絶。往。來。此官場之變相十。 
觀以上十變相。則可概見中國官場之本色矣。嗚乎。孰謂。中。國。人。之。不。善。變。哉。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立山東]  
　　山東諮議局籌辦處恐各府州縣辦理初複選舉事宜擾累地方仿照直隸辦法每處發給選舉經費銀一百八十兩并於日前通札各府州縣遍諭城鄉市鎭不准在事各員向民間藉端歛派原札錄下爲札飭事照得籌辦選舉事宜係爲人民自治之基礎欲圖進行之便利當以嚴防擾累爲要著日前本處札令各州縣於詳報事務所成立文内附具印領來處請領選舉經費固以體恤地方亦以預防流弊想口稍明義理各有考成斷不敢有意抗違自蹈重咎但自調查開始以及管理監察勢必分任於在事各員倘防察稍疏用人不當則影射歛派民間之受累無竊本處籌辦一切務恤民情惟有責成初複選舉監督一面誥誡幹事各員一面遍諭城鄉市鎭凡選舉費用均由公家籌撥民間不取分文倘有不肖之員從中勒索許受累之家指實扭禀按律重懲如該口漫無覺察或經人上告或由本處訪聞則該口身爲監督咎有難辭本處惟有據情詳請撫院從嚴議處勿謂言之不預也再各州縣應行設立事務所申送聽講員已據陸續詳報到處俟聽講回籍以後即應分區調查并先就该管地方劃定投票區投票所一併繪圖詳報查考外爲此合行札飭札到該口立卽遵照毋違 
專件 
[蕪。湖。商。學。會。呈。皖。撫。文。（爲調查寄居人資格辦理窒碍事）]  
　　爲呈請事十一月十七日接准照開以蕪湖爲通商大埠人烟繁密名賢流寓巨賈懋遷調查之初頗難入手耳目苟稍有未周異議即因之而起所賴紳商學界協議公謀不分畛域以期無誤初選之期請即會同紳學兩界互相聯絡再加研究以期妥善等因各到會准此當以事關全局例限綦嚴隨即公同會議特於十一月廿七日邀集全埠紳商學界開會協商分區調查辦法僉謂寗浙現正研究本省寄居人問題無湖一埠本省寄居人實占多數必將此問題首先解决始能議及調查辦法查浙撫前致憲政編查館電援據諮議局章程第三條凡屬本省籍貫六字是明以省籍爲主位不在分府縣畛域又寄居人規定於第四條明明專指外省人而言爲詞而以憲政館復電寄居人資格非本府本縣人與非本省人均係一律等語指爲與原章不合自是正確之解釋公理所在輿論翕然按諮議局章程第三四五等條明明以本省籍貫人爲一種非本省籍貫人爲一種寄居云者指非本省籍貫人而住居於本省地方者而言必係非本省人始可冠以寄居人之稱謂並無同省之内此府縣人寄居他府縣之明文也乃憲政編查館復浙撫電仍稱局章所定但舉大綱至選舉章程始詳定辦法第二條載初選舉以廳州縣爲選舉區則選舉人被選舉人自應以籍隸各該廳州縣者爲限至同一省内有甲選舉區之人寄居乙區者當選舉時本應列入原籍以清界限而便調查如本人自願就近附入寄居區内辦理者自不得不與籍隸本區之人稍示區别則比附於第四條辦理尚無不合等語殊不知選舉章程第二條乃專言選舉區域初選舉以同知知州知縣爲選舉監督自應以各該廳州縣所轄之地方爲選舉區複選舉以知府同知知州爲選舉監督自應以各該府廳州縣所轄之地方爲選舉區在其所轄之地方内者包含於其選舉區内即可在其區内得選舉權及被選舉權而今兹所論乃選舉資格非選舉區域按諸諮議局章程第四五條明明定選舉資格祗有本省與非本省之區别至一省以内固並無他府縣與此府縣之界限也然按諸選舉章程則第一條又明明言凡選舉資格及被選舉資格按照諮議局章程第三條至第八條辦理今憲政館解釋選舉資格旣不按照諮議局章程第四五條卽有違選舉章程第一條是憲政館之解釋又與選舉章程不合盖選舉區域與選舉資格爲各殊之問題未可誤會故欲别憲政館解釋之是非必先明所論者爲資格抑爲區域如爲區域應以府廳州縣爲界限必有籍貫或住所於其區域内并有相當之資格者始可得選舉權反被選舉權如爲資格應專以省與省爲界限同省之中不可有兩種資格是爲牢不可破之說此次寗浙所詢乃資格而非區域若徇憲政館覆電之誤解凡同一省内有甲選舉區之人寄居乙區者當選舉時必須列入原籍以清界限則繁擾實甚窒碍頗多謹舉數端爲憲台明晰陳之（未完） 
[河。南。諮。議。局。詳。定。辦。事。期。限。表。（再續）]  
　　各府直隸州張貼複選舉告示並發所屬廳州縣張貼六月初一日以前本府直隸州派定複選舉投票開票管理員監察員六月十五日派定 
各府直隸州照式製投票　布置複選舉投票所開票所六月二十辦齊知會當選人齊集複選舉區六月底齊集 
行複選舉七月初一日 
開票並榜示複選舉當選人姓名及票數七月初二日榜示 
管理員監察員具報投票開票情形附送票紙於複選監督七月初五日複選監督知會複選當選人七月初十日 
複選監督榜示議員姓名職銜給與議員執照並申報巡撫及本處七月二十日以前 
巡撫咨報議員姓名職銜於資政院民政部七月内 
議員齊集開封八月底 
諮議局成立九月初一日 
本埠新聞 
[柬賀西國元旦]  
　　昨爲西歴元旦本埠官塲例須往賀惟因國制未滿故僅將賀柬派人至各領事署分送 
[洋商裝運火腿之交涉]  
　　英商祥茂輪船公司近來時有火腿運至南市不繳釐金由認捐公所函致該公司謂如果以後不肯完釐祗有遵照總局定章除罰銀五百兩外再治以應得之罪等語兹祥茂洋行以該公司所運之貨均在南關完繳關稅無須再納釐金爰特禀知英總領事請爲核辦霍領事以公司運貨向在通商河泊界内不應勒令完釐業照會滬道請飭該公司毋得阻撓致生交涉 
 
 

Page 19

 
 
[公共公廨爲版權事致日領事照會]  
　　案照日商齋藤秀三郎控至誠書局馬華甫翻印英文讀本等情業經飭傳在案復准函請飭弔英文讀本紙版等因正核辦間兹准上海書業商會會董俞復夏瑞芳具呈根據條約力挽主權等情前來除批示外本分府查該董等所禀根據條約極爲中理中日續約旣載明日本臣民爲中國人備用起見以中國語文著作書籍中國一律保護云云可見非用中國語文及非爲中國人備用者即不在保護之列中國新學書籍半由東西各籍譯印而來向無控告之事繙譯者固不必論即繙印而並非華文者中國未入版權同盟按照條約齋藤秀三郎亦無控告之權此事關係我中國全體敎育前途甚大本分府斷難稍涉遷就相因照抄原禀函致即祈貴總領事查照將案註銷爲荷 
[禀復勒閉花行情形]  
　　奸商朱小園勾串洋商在南滙縣境開設花行由周浦商會電禀外部札由滬道照會駐滬日領飭令該商停歇一面札行南滙縣派差押閉在案兹代理南滙縣洪大令具禀聲復謂已將該洋商所開之花行勒令閉歇所有朱萬昌花行一家因領有部帖又係華商是以准予暫留惟令其不許居留洋人免多瓜葛 
城内 
[道批四則]  
　　　商江西豫豐恒錢號禀批 
錢號匯劃欵項以票爲憑藉資周轉市面若匯票可以止兌以後復憑何信用耶現據廨員禀報已移提該號東到案訊追閔柳亭旣爲號夥應即赶速清理毋再藉詞延宕自取其累切切此批蠶桑學堂監督潘鴻鼎禀批已派海防廳前往考核並將文憑先行蓋印送還矣競業學堂經理蔡鍾駿禀批禀悉已派海防廳前往考核並將文憑先行蓋印送還矣此繳册存陳雲鵬禀批察閱黏抄案於光緒卅二年由嘉邑熊前令飭據親族妥立分據實成該職監料理債欵嗣因陳王氏覇阻不從復於上年冬間由高前令着邀原理親族秉公理處迄今又閱一年何以尚未了結仰嘉定縣核案飭遵毋任奸徒主唆滋訟仍將辦理情形錄案具報黏抄并發 
[淞滬厘局批詞]  
　　北貨同業萃豐等禀批查前次義泰等承認淞滬北貨落地除花生一項先已另認不計外其花生油及南北瓜子紅黑棗粉乾青餅核桃肉青笋京冬菜等綂年實繳庫平銀二萬五千九百廿兩今該商等請認前項北貨復又加添花生仁花生及金針菜木耳香椿頭大頭菜等六種雖聲明輪船北貨另歸認辦惟全年僅認繳庫平銀二萬二千二百廿兩與義泰等原認之數轉少况禀尾祗有萃豐聚和德源泰協赢等四家號戮可見同業未盡允洽所請碍難照准仰貨捐局轉諭遵照此批 
[云係自盡]  
　　張玉順偕妻王氏至巡警總局控訴妻姊王氏被夫羅學章毆斷手臂復用白布帶勒頸身死一案兹由該局移請上海縣李大令提訊原告供王氏私出翌日始歸被羅斥詰遂自行吞烟身死至斷臂勒斃之事係得自傳聞未能指實判羅交保候查張等斥退 
[硬借行兇]  
　　木匠姜茂生前日扭工人張富春至一路巡局禀稱前月雇張富春到作做工言明每日工錢一百六十文共做十五天計工錢二千四百文前日硬欲借洋六元小的已允借三元詎昨日在途遇見張將小的扭住再欲硬借三元請爲懲辦並求追還透支工洋訊之張供認屬實判責二百板交保著將透支工錢交案給還 
[嚴比差役]  
　　山鎭基控姚朝貴及地保王少園等誑騙單契盜賣一案經本縣李大令飭差往提迄已多日尚未將姚等提獲昨日嚴比該差再四求恩諭限即日解訊再延定當血比 
[官事]  
　　滬寗鐵路委員候補知縣祁祖鎏　　江府知事胡登衡甘泉縣考察學務員沈繼慶昨均到縣拜會候補知府劉貽愼昨日到縣辭行赴寧 
南市 
[移泊砲船]  
　　怡昌恒木行在馬家廠沿河自開泰橋起至積榖倉碼頭止購置基地十六丈以便存儲木植近因有水師砲船停泊諸多阻碍特於前日禀請滬道飭令移泊現蔡觀察已移請提右營飭令該砲船移往他處矣 
[預防偷運]  
　　浙江海運滬局總辦昨日諭知承運漕米各船户沿途須將護照呈請江浙兩省厘局查騐以免奸商偷運妨碍民食 
[斥革巡士]  
　　西區巡士葉長青性情桀驁抗違警章昨由工程局警務處發出條諭革除卯名 
[按索驥]  
　　總工程局現將所有各竊犯存拍照片兩册分發西南區令包探巡士分别認看以便留心緝拿 
[副巡辭職]  
　　總工程局副巡員李鴻勛前因被人控告請假回籍近局中復接匿名信函謂其逋負纍纍勢難彌補前日李復回局經局董商之警務處令其辭職昨已將警裝服式一併檢還 
閘此 
[葬身火窟]  
　　前晚十句鐘杉板廠橋北江北草棚失愼焚去十餘家内有范二者適拉車在外伊妻有病在床不能起身竟致焚斃 
[仍用刑]  
　　黄盛興米店主黄秉彞扭楊德勝至一區分局控被積欠米洋八十九元經孫正巡官訊供　揚無端哄笑判責一百板押候繳清再核 
新租界 
[調查烟舘]  
　　新閘及靜安寺兩捕房以現届第二次應閉煙間之期昨日各飭中西包探將界内應閉各烟間詳細調查均已遵諭關閉 
[行兇搶洋]  
　　住居新閘路高照里之李姓婦人昨至捕房控告流氓張毛大行兇搶洋捕頭飭探查明核辦 
英租界 
[設計騙珠]  
　　紹興婦人顧任氏偕見証顧九如控蕩婦張阿巧與夫張四福串同江灣婦人錢劉氏趙徐氏徐娥娥甬婦朱王氏等騙吞值洋五千餘元之珍珠由探一併查獲解廨分别收押在案兹弔到各贜又於前日復訊顧任氏供張阿巧串同錢劉氏在新閘長沙路賃屋數間僞稱信成銀行買辦陳公館指使鄉婦徐娥娥至婦人家内稱陳公館二奶奶欲買珍珠囑婦送去當與該婦同至陳公館由趙徐氏扮作二奶奶向婦人購珠三百粒每粒計洋一元當付即期票一紙次日洋即收到渠稱再要大珠婦人當向春元祥等六家掮有值洋五千餘元之珠飾送往交與趙徐氏彼稱太太病臥樓上將珠送與太太選擇不准婦人登樓不知太太即是張阿巧旋趙徐氏下樓稱此珠暫放伊家俟老爺回來看明估價付銀婦人以其塲面闊綽　非拐騙即將珠交與趙徐氏隨即回家次日往領價銀　已逃逸始知被騙婦人回家急圖自盡幸由各號主勸阻次日張阿巧來家言此事係由林趙氏設計串騙故將林趙氏扭案已奉訊明釋放詎該氏釋出後以婦人有意誣害糾合流氓多人來家欲與婦人夫婦爲難因即逃出借寓客棧兹悉此事均由張阿巧設計　害務求嚴辦錢劉氏（即月貞又名小江灣）供稱向在鄉間販賣珠寳張阿巧囑氏來滬向寳源祥掮珠賣洋二百五十元洋被張阿巧借去後至新閘長沙路賃屋僞稱陳公舘並令至江溺誘令寡婦趙徐氏來滬裝扮奶奶雇鄉婦徐娥娥爲娘姨囑氏與徐娥娥至城内呌販珠寳之顧任氏到家設計騙吞所騙珠飾各物均被張阿巧取去抵與他人是實趙徐氏供由錢劉氏誘令來滬即至長沙路陳公館由張阿巧囑換衣服喬扮奶奶阿巧曾給婦人洋八十五元洋已繳呈求鑒徐娥娥供張阿巧囑婦來申幇傭即至陳公館與錢劉氏入城呌販珠寳婦人顧任氏送珠至公館阿巧分給婦人洋一百元洋已還債求察昇昌鐵行派人投稱有留學生袁道初由日本帶來珍珠意欲 
 
 

Page 20

 
 
出賣被張阿巧取去代售並被借去洋三百六十元阿巧存珠二十粒已由捕房吊案請追陳榮卿投供張阿巧存珠二十粒被騙去珠鳳珠蝙蝠所有存珠二十粒亦奉吊案求追寡婦鮑周氏投稱被張阿巧於七月二十一日取去值洋二千五百元之珍珠一百六十粒求追沈公館遣丁投訴被張阿巧騙去值洋一千二百八十元之珠帽花求追永昌成珠號投訴被張阿巧取去珍珠聞押於江公館請追寳源祥珠號派人投訴被錢劉氏取去珍珠計值洋四百元聞已賣洋二百五十元求追蘇人宋蕙伯投訴被錢劉氏騙去值洋四百元之鑽戒一隻僅追還洋一百元餘求追繳江公館派人投訴張阿巧將珠飾抵去洋六千九百元今已將珠呈案請爲追洋訊之張四福供在法界開設書場事由妻子阿巧與錢劉氏等所爲小的實不知情張阿巧供認串騙不諱求將伊夫交保出外設法料理判張阿巧押女所五年隨時還洋再行酌核錢劉氏押三年趙徐氏張四福分别押候再訊徐娥娥押限三日繳洋一百元再奪餘令退去候補提張阿巧之子到案併究 
[查如黄鶴]  
　　南京鼎和錢莊學徒王福記竊取金條十二根與友來滬庽居英界福州路鼎陞樓客棧内兹爲包探錢壽生查悉協同九號西探往拿詎王等已聞風逃避矣 
[賠償虧損]  
　　奧商寳興洋行控大成工商社會張志記定貨不出前日由廨會訊原告洋人投稱前奉訊斷責令被告担認賠償虧損今延不料理再請追究訊之張志記供求寛限判張交保限一月賠銀七百零二兩如違押追 
[定貨不出]  
　　法商司本脫在法公堂控告汪少甫定貨不出昨由法包探持單至總巡捕房禀請移傳捕頭飭探同往河南路一百五十五號門牌詎汪已遷居他處矣 
[協傳被告]  
　　逹商律師在法公堂控告英界南京路慶豐　貨號主趙冠卿不付訟費昨由法包探持單至福州路總巡捕房請派包探協傳捕頭准之 
[失竊洋布]  
　　廣東路盧陽公記報關行在外灘怡和碼頭失竊洋布三十疋昨由該行報知捕房飭探查緝 
[查弔賊贜]  
　　竊賊龔茂發在滬南某姓家竊取金表銀盃等物質在英界福建路順源及金隆街信餘等押舖兹被滬南巡防局丁緝獲帶至總巡捕房禀明捕頭飭探吊贜 
美租界 
[欠租封屋]  
　　瑪禮遜洋行主因百老匯路房客祝榮生宋長榮符三省朱扣子等積欠房租三月禀由公廨一併發封 
[車夫疏忽]  
　　朱章氏昨雇余扣辟之小車裝運行李至外大橋堍忽失鞋藍一只氏向余索賠洋五元不遂扭至捕房由捕頭飭賠洋二元五角了事 
[傾倒垃圾]  
　　陳安國陳元才等九户均在西華得路一帶傾倒垃圾由工部局西人查明知照捕頭飭探赴廨請單傳訊 
法租界 
[粥廠遷移]  
　　英界六馬路仁濟善堂附設之施粥廠業由各董議定遷至法新租界善長公所内已於前日開局給發 
[查獲贜賊]  
　　某日人迭犯竊案兹由捕房查得顧家宅捕房所失之手槍等物亦係該日人偕同黨羽李金林所爲故將知情之華捕薛文江及周其仁吳榮安等拘押候究昨經某探在南市小普陀橋將李緝獲並弔到原贜解入捕房押候解廨質訊 
[派探指提]  
　　楊兆華行竊源太昌烟紙店洋二百餘元經公堂將楊弟兆林拘押日久未據交出前日聶司馬諭飭包探將兆林帶往崇明九龍鎭指提兆華到案訊辦 
[怙惡不悛]  
　　劉仁貴在英界西牢監禁二年近始釋出詎又在法界某里挖洞圖竊由探查獲送解判枷一月押捕房六月 
國外新聞 
[意大利大地震四誌]  
　　字林報載初九日倫敦電云意王愛美呂爾偕后愛里那馳抵美西拉災黎環繞王前哭求拯救現王亦隨同餘人從事施救屍肉潰爛臭氣薰逼瓦礫中呻吟之聲慘不忍聞受傷之人現均送至船上臨時醫院醫治意后愛里那來往各航慰問甚殷萊泊爾斯地方已到有難民數百名尚有數千陸續將到災民甚衆賑欵有限故目下施賑頗形爲難災後英俄兩國水手首抵災區奮身施救頗爲勇義里其哇之大敎堂及高等學校均已被毁校内學生遭此難者甚多防兵營戍兵死者數百名生者露宿於野頗受凍餒各鎭災黎亦甚難安揷泰晤士報同日倫敦電云美西拉鎭居民約共十五萬名生者僅有一萬名里其哇共有居民四萬四千五百名生者僅有四千名里其哇鎭尤爲糜爛灾塲瓦礫殘物一望靡涯震裂口縫歴歴可辨所塌地叚迤延约有十五英里同日紐約電云紐約知事已出示勸賑意大利災黎其餘十六省知事亦均步武此舉美國紅十字會總理塔孚脫君已命將各賑欵繳付意大利紅十字會各處賑欵爲數頗巨美國各省天主敎堂亦均集會辦理振務頗爲忙碌 
[日本政界近事]  
　　初九日東京電云日皇不允内務省大臣辭職其餘撮合藤堂伯爵與武子郡主聯婚之員三人均經傳旨譴責 
[波斯女子之勇健]  
　　初一日倫敦電云波斯革命黨近與官兵復經大戰兩軍陣亡之數共約二千名最奇者革黨中並有婦人從征殊爲勇健近曾於死屍中檢出女身六十七具均衣男子軍服云譯字林報 
小說 
[探險實事北京巴黎間競車日記（廿七）]  
　　有人告余等謂前途道路極好。直至莫斯科無絲毫困難之處。余微笑不敢信。詢以加桑至黎里諾無哥活之道。何以敗壞至是。全似一野蠻未開化之境地。彼謂此地爲兩城間之聯屬處。行人甚少。每年常被倭爾加河。水所淹没。故絶大部分之運輸。均由水道。此路幾廢而不用也。然。此。語。不。可盡信蓋余等在途遇見轉運之車輛極夥至河水漲溢一節或係確情。余等至倭爾加岸傍。過一。極。寛。大。之。木。橋。觀者塞途。車幾不能展輪。過橋後余等取一直道。兩旁。樹。木。極。茂。有數。處。均。已。開。拓。此誠一良好之道路也。行三十五威斯特。抵一。小。村。僅有。土。木。房。屋。結搆。於。松。栢。森。林。之。中。央。余等憩息一村人家欵等極爲慇懃。 
十三號四鐘。天方破曉。余等就道。穿過一大森林。路皆平坦。車行取一直道。絶少阻礙。是誠余等所夢想不到者也。中間。過。一。村。莊。有一。敎。堂。僅用。大木建築並無磗石其旁井水甚多中有一井式樣最新旣而穿過維亞。斯里基有一絶大之敎堂圓頂鐘樓高峙雲表余等再行約三十威斯特。即望見一絶大之城鎭是卽烏拉底米也。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
