# 1920 - 64 - 4916901

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[内政外交擱淺（默）]  
　　北京之所謂政府本無所謂内政外交也有政潮衝動内政外交固擱淺即無政潮衝動内政外交亦常在擱淺中且苟不擱淺而進行者則必害鉅而利小福小而禍多又不如不進行之爲愈也然則今日内政外交之擱淺與中國大局安有絲毫關係哉 
　　所可慨者以政治之中心而變爲權利競爭之場國人知政府之無可爲將一任其紛擾而漠然無動於中外人見政府之無可爲亦將恢其扶助之念而益加輕視則中國之可憂又豈在目前之所謂内政外交而已耶 
[命令]  
　　三月九日大總統令任命潘堃陶毅爲全國烟酒事務署參事此令 
　　又令任命李祖年胡宗麟爲全國烟酒事務署廳長此令　　又令國務總理靳雲鵬呈請任命陳毓華署統計局僉事應照准此令 
　　又令兼署參謀總長廕昌呈請任命郭松齡署暫編奉天陸軍第三混成旅參謀長應照准此令 
　　又令兼署參謀總長廕昌呈請任命秦洸曲巖王恩桂署江蘇督軍公署中校參謀田文蕖署少校參謀均照准此令　　又令兼署參謀總長廕昌呈請任命傅興沛署奉天督軍公署少校參謀應照准此令 
　　又令蒙藏院總裁貢桑諾爾布呈請以特克什巴雅爾充科爾沁左翼中旗協理應照准此令 
　　又令聶汝康晋給二等嘉禾章劉汝贊晋給三等嘉禾章此令 
[專電]  
　　北京電日來因閣員暗潮内政外交各要案同擱淺（十一日下午一鐘） 
　　北京電外團對我政潮極注意已電各本國報告（十一日下午二鐘） 
　　北京電今日閣議决定徐世章兼任浦信路督辦但安系曾朱李仍未出席（十一日下午三鐘） 
　　北京電本日閣議郭則澐兼代經濟調查局總裁徐世章兼任信浦路督辦（十一日下午六鐘） 
　　北京電財法交三長昨方送辭呈至府本日不到部不署名原呈現送院尙未批聞三長意盼明令切留卽可下臺（十一日下午六鐘） 
　　北京電靳雲鵬與王揖唐商定一種交換條件（一）靳保證不撤王之總代表（一）保證安系嗣後於靳不再有作梗之行動（十一日下午一鐘） 
　　北京電安系在曾宅决議李曾朱請徐准辭以爲要挾（十日下午三鐘） 
　　北京電安系拉田同辭田拒不理（十一日下午二鐘） 
　　北京電閩案開議地點仍在北京（十一日下午一鐘） 
　　北京電劉顯世魚電魯案全國否認直接交涉敢誓死力爭靳復電此間意旨與尊意正同（十日下午四鐘） 
　　北京電法部嚴禁學潮 
（十一日下午一鐘） 
　　北京電趙倜覆電方城縣被巨匪任文斗攻擊焚燒未據該營縣報告查任匪向盤踞泌陽一帶出没無常現巳派隊往剿又電省垣駐軍無多各縣游擊隊亦未調集赴省前日校閱就地軍隊現已飭令回防（十日下午三鐘） 
　　北京電參陸處决議衡州吳部撤回准由中央派兵接防（十日下午三鐘） 
　　北京電張敬堯電吳軍撤防事頃接曹使歌電堅請堯又無大批勁旅接防請迅電曹吳慰留 
（十日下午三鐘） 
　　北京電駐閩奉軍電請撤防（十日下午三鐘） 
　　北京電岑春煊電據湘省會電張敬堯與美商合辦白鉛煉廠違法喪權請查辦（十一日下午六鐘） 
　　北京電張廣建電陜郭堅所部團長犯甘經各軍擊退（十一日下午六鐘） 
　　北京電陳樹藩電南軍巳遵約將魚肚河牛皮寨等處完全退出遵守雞心嶺原界（十日下午三鐘） 
　　北京電吉鮑電日警越境搜捕韓人請示應付（十日下午三鐘） 
　　北京電黑電伊城以東第一站巳被俄激黨佔據日兵車多列欲東退甚困難該站日軍與該黨衝突死傷極多伊赤間捷克軍撤兵東退輸送甚速約月底全部可抵赤塔四月間可退抵西比利亞 
　　北京電鮑貴卿電哈爾濱韓人於本月一日獨立請飭嚴防又海參崴電俄新黨攝政正式向日駐使松平通牒詢日駐兵何不撤退干涉俄内政收容俄刑犯是明與俄民開戰請速答覆（十一日下午六鐘） 
　　北京電恰克圖鎭使徐樹錚密保宋邦輔（十一日下午一鐘） 
　　北京電魯省周屈交惡事已由靳出任調解（十一日下午一鐘） 
　　北京電盧永祥電第七旅旅長請以夏兆麟升任（十日下午三鐘） 
　　北京電檢廳長尹朝楨不服國民公報判案提起上告承審該案推事單毓華某系誘打麻雀由警拘送地廳（十一日下午一鐘） 
　　香港電北江灰日戰訊廣寗張懷信軍佳日擊駐三水桂軍現仍戰四會從化齊日滇桂軍互戰清遠花縣土匪冒滇軍與省軍劇戰粤路沿線由粤軍駐守尙靖南雄至始興魚日起停戰三水連日劇戰廣三車已停陸榮廷現在龍州指揮粤滇桂軍務李烈鈞代表熊公福佳日謁軍府呈李覆總裁函言願退讓並提和件（一）維持唐繼堯對駐粤滇軍高級官威信（一）軍府威望由地方長官維持否則無和可議（十一日下午二鐘） 
[各通信社電]  
　　雲南電頃接現駐距雲南省城西北五十英里武定地方之美孚油行職員桑恩登來電去年十二月三十一日被匪擄去之施爾登敎士現巳脫險詳情未悉（九日）　　雲南電桑恩登氏救出施爾登敎士後鄂斯戈敎士聞信即起程迎迓星期日可抵省垣當地官場對於來滇營救敎士之美人甚爲友好予以種種助力美人在滇利益日增美政府宜派一常駐總領事來此照料此次施爾登敎士之被掳雲南宜有美領事之一證今來滇主持營救事宜者爲美使暑武員特萊斯台爾氏以美政府代表之名義在省佈置爲日無幾費錢有限巳將施敎士救出人皆稱之（十日）以上大陸報電 
　　北京電院致熊克武電陳遐齡希就近源源接濟以維軍心 
　　北京電魯省議會來電調衆議員周福岐面見屈省長因談賣缺事見忌致被毆辱似此不法行爲實屬不成事體請政府主持查究（以上十日） 
　　北京電參衆兩院魯籍議員均將提案查辦屈映光 
　　北京電閣議徐世章兼浦信督辦通過李朱曾仍未列席 
　　北京電豫督電土匪圍攻方城焚掠東關未據該縣報告候查明進剿 
　　北京電吉督電崴埠韓人一日獨立懸八卦旗聯軍未干涉（以上十一日）以上中華通信社電 
　　北京電東海召徐樹錚田文烈諭令調解閣潮徐田今日分頭接洽曾毓雋李思浩和緩惟朱深因聞有總長辭職一律以次長代部之言意極憤懣恐難轉圜 
　　北京電靳昨復謁段請維持段允再爲疏通 
　　北京電美上院通過保留案業巳證實現各方面對魯案均主拒絶直接交涉徐段以當日參戰梁任公實與有力此次魯案應如何解决擬待任公來京熟商 
　　北京電日本更換伊集院爲外長聞專爲對華問題中日各項交涉均將變更形勢 
　　北京電閣議對俄黨决與協約國一致 
　　北京電李德立六次上書促和并言南方要求取消中日密約卽行開議現政府决計取消軍事協定以期速和 
　　北京電潘復長魯說不確聞屈映光將與浙齋對調　　北京電英使施肇基請派員出席倫敦萬國學會敎部現正遴選赴英人物 
　　北京電吉省長徐鼐森已抵奉日内到京昨日由奉來電報告 
　　北京電交部人云隴海浦信鐵路借欵比國已電允 
繼續（以上十一日） 
　　漢口電大冶象鼻山鐵鑛所産鐵砂甚富現官鑛　爲便利運輸起見巳將象鼻山至黃石港之鐵路趕行建築約五月内即可竣工（十一日） 
　　　　以上中孚通訊社電 
世界路透電 
[捷克新憲法産生]  
　　四日泊拉格電今日捷克國會開會正式通過新憲法衆議院每六年選舉一次參議院每八年選舉一次第一任總統瑪薩里克氏終身爲總統以捷克文爲國文衆議院有議員三百人計捷克斯拉夫人一百九十四員日耳曼人七十七員瑪耶斯人十六員加巴索俄人九員波蘭人四員 
[美國檢查激黨事件]  
　　四日華盛頓電調查過激黨鼓吹事務之參議院股員會得有文件證明過激黨圖在美國革命十二月十八日里加地方拘獲自莫斯科赴紐約之過激黨使者一員身藏值盧卜三百萬元之鑽石並携有致美國革命黨領袖之函件令以軍械供給工人及煽動兵士叛變 
[協約國對土新方針]  
　　六日倫敦電國際聯盟協會開會通過决議案主張將君士坦丁政府及海峽歸國際聯盟管轄 
　　八日倫敦電英相喬治今日在下院答覆薛西爾貴族質問保護土耳其阿米尼亞人事宜謂法政府巳派重兵援助叙里亞法國高等委員戈洛特將將軍以便鞏其地位阻止土人績攻西利西亞之阿米尼亞人並准法軍艦赴末西拉協約國且以伺式訓令致駐君士坦丁高等委員命即施行嚴峻舉動但非接協約國代表覆文後未便宣布訓令性質 
[勞兵治下之通商問題]  
　　八日華盛頓電聞美政府决議俟協約國規定對俄切實政策時即許美人與勞兵政府所治之俄國重行通商惟此舉並非承認勞兵政府之謂 
　　四日泊拉格電捷克外交總長皮恩斯博士現正研 
究勞兵政府外交員媾和之建議以便答覆之社會民主黨即政府黨主張接受俄國之建議 
[各國近事記]  
　　四日倫敦電荷政府决議懸重奬募荷蘭飛行家自荷國首先飛往荷屬東印度不日將有三人競賽 
　　八日倫敦電英相喬治今日在下院答覆某議員之質問謂英政府擬將英屬西印度羣島割讓美國以抵某頊債務之說毫無影響英政府絶無欲將該地之任何部分出售之意 
　　五日海牙電荷政府答覆二月十六日協約國重行要 
求引渡前德皇之牒文堅持其一月二十一日牒文中之主張非候德國要求引渡不能交出 
　　九日倫敦電加森爵士勸烏爾斯特接受愛爾蘭自治議案 
[中美新聞社電]  
　　華盛頓十一日電據官場消息日本現正計畫撤退 
西比利亞之大部日軍惟不放棄對於海參嵗及其附近中東鐵路及脫郎斯貝加爾區域之控制權 
　　華盛頓十一日電參議院海軍分委員會開始調查 
海軍在戰時之行動西門斯大將首先報告據云海軍部未能迅速行動於美國開戰之後六個月内將全國海軍供聯合國之用以致戰事至少延長四個月結果亦受影響每日喪失生命三千耗廢金錢一百兆元惟一九一八年間海軍眞正加入戰事之後成續卓然彼殊無間言彼之批評乃爲一九一七年之世界設想又謂彼不攻擊何人亦不攻擊海軍部之爲文人管理不過欲使國民 
知眞相耳 
 
 

Page 5

 
 
   
 
 

Page 6

 
 
[太平洋路透電]  
　　十一日哈爾濱電海參崴代表團已抵此間請哈爾濱巿政機關及商會承認民治團大會代表海參崴臨時 
州議會政府衆意巿政局及商會不致贊成因此種舉動與現行管理中東鐵路條約與規則相抵觸之故惟該問題目下正在討論中代表團明日可接答覆 
　　十一日哈爾濱電海參崴政府已向現駐赤塔之伏志 
柯夫斯基將軍建議勸其率軍加入社會民主黨以與勞兵政府代表談判但該將决計不附和過激黨故遭拒絶加爾米柯夫將軍之兵已在甯古塔雁門坡三姓三處附近入滿洲均在邊界解除武裝現由兵士護送至哈爾濱紅軍在克洛維安萊亞附近攔阻運金之火車一輛謝米諾夫部下之衛兵曾與交綏大敗而退但火車巳逃脫 
　　十一日哈爾濱電華員不許俄人集衆慶祝俄國革命紀念 
　　十一日北京電施爾登敎士巳經救出據未徵實之半官消息謂匪等現復擄去英國敎士美特卡夫氏 
　　十一日北京電昨日官場所稱内閣風潮已靖之說似屬過早因交通財政司法三總長今日均未參與閣議安福部聲稱决計反對靳總理 
　　十一日高麗太古（譯音）電東京漢城間飛行之最後一站因雨展緩畢之 
　　十日大阪電日本信託銀行今日在大阪商會開第一次會議該銀行有資本日洋五千萬元 
國外要聞 
[英日同盟之繼續問題]  
　　美報之觀察 
　　中美新聞社譯美國商報云英日同盟條約本於一千九百二十一年滿限其繼續與否實爲二國之重大問題至此同盟之組織及性質實與國際聯盟約章相矛盾不能並立同盟條約之第一條云「大不列顛與日本兩方如有一方自見其權力與利益有岌岌欲危之勢則兩國政府應互相通知各發眞誠而籌萬妥之策以保全此項權利勿令失墜』然國際聯盟約章第十條則謂凡國際聯盟中與會之國須互相尊重及保全領土完全及政治獨立而抵抗外國之侵入如果有此等侵入之事或先見侵入之險兆應由聯盟會中之行政院擬設方法藉以履行所負之義務再如有戰事或戰事之兆無論其有涉於與會諸國與否皆當視爲有關全會大局之事應共策萬全紓此戰禍以保各國之和平在約章中本無反對英日兩國有所協商之處同盟條約中又云吾等應保全在華各國之共同利益而使中國領土完全政治獨立其各國在華工商業之機會亦應各得其平云云至美日之間亦有一種協約一千九百○八年美之路脫與日之高平訂有一約其第四條云美國與日本决意以和平方法保全各國在華之利益仍主中國領土完全政治獨立而各國在華工商業之機會亦應各得其平云云其詞旨正與英日約中相同後藍辛與石井又訂一約約中謂中日兩國因土地接近之故日本得以自由行動此則語氣逈異前者美國國務部中曾有一種宣言謂當時藍石協約中美國之所承認者係指經濟上得居優先地位並非漫無限制其工商業上之機會仍須各國均等至滿洲一部亦仍在維持門戶開放之中因藍石協約固承認以前關於滿洲各約之存在以前各約中之最爲具體的者厥爲日俄朴資茅條約其中兩方宣言彼等在滿洲各無「任何土地上之便利或優先或專有的權利足以損害中國主權或與機會均等主義不符者」 
俄日兩國又各擔任倘中國爲發展滿洲商務工業而行任何方法爲各國所共同者日俄皆不阻碍之英國之地位以言商業上所得機會與美國同英日問俟舊約期滿後爲訂新約之問題在今日巳爲日本政府討論之要事以爲圖得中國特殊之利益於此事關係殊大今内閣總理原敬伯爵其態度殊明瞭謂中國如能逐日　步則於日本亦頗有益據外交大臣言謂日本政府日見於中國之内亂不息紛擾日甚深恐有分崩離析之禍而原敬總理則謂必不有是至滿洲與蒙古二域自爲日本最注意之地期在必得如不爲第三者所有則朝鮮之安全可以長保不特此也日　之人民日衆自應别圖出路移殖一地且爲擴張工業起見亦可由此而得大宗之生料今日本之欲得西此利亞頗示其堅决不撓之志察其用意所在亦即在此雖倫敦近有一非正式之會議對於俄國事件主張用不干涉政策而日本則似不在其列觀其增兵於西比利亞彰彰明甚第日本抱此野心恐亦非英國與美國所敢贊成耳其所行全部之事終將受國際聯盟會裁判日本之所以急急欲與英國繼續同盟者蓋欲得英國予以助力耳 
國内要聞 
[北京通信（巿）]  
　　　　北大近况談 
　　近來都門學海風潮忽起忽伏北京大學一校幾爲其樞紐故觀潮之人無不注視線於馬神廟（北大校赴）一隅地殆以彼處爲潮流發動之源也自經前月末日（即二月二十九）突如其來之國民大會後該校『罷課』之聲浪異常震動於是乃有四日之全體大會罷課與不罷課之主張雙方對峙辦論甚爲激烈雖經一度表决贊成罷課之人居多數而在反對一方則仍多方疏通遂有蔡校長與蔣敎授之勸告其後主張罷課之人亦深知一經罷課無良法以繼其後轉致團體不堅授反對以摧列之柄當五日開評議會時巳學昨日表决之不妥特馳函學生聯合會請北大出席代表暫緩將此案提出代表未能照辦惟於提出時將校中雙方堅持不决情形略加說明而已聯合會亦以此事關係太大討論許久未能表决自是以後遂成懸案直至昨日（八日）晚 
聯合會復開會乃正式議决將此案提交上海學生聯合會公議於是北大罷課與不罷課之爭至此乃告一結束矣近日各學生公寓内聞有發見聚賭情事校長聞之頗不願意四出通告大爲申警又對於無故缺課之人亦由敎務處出示警告明定辦法謂如有缺席至一星期以上應即令其退學云云蓋該校近來學生上課時有由敎員點名者有由職員查堂者亦有不點名不查堂者但不點名不查堂之課在文科只有胡適之陶履恭少數人行之蓋因其所敎授之功課深得一般學生信仰每課無一人不到堂且有他班學生臨時來聽者往往原有坐位不足立聽至一時者故無須再行檢查手續也至查堂之課如查者懈而敎員又不見十分高明則學生不上堂自大有人在又或因校内有開會事回到會之人固不能上課其不到會之人亦藉此休息此皆實在情形無可飾之者也現在該校對於此層業巳决議大加整頓矣至在學生一方面因有此次爭議知團體萬不可不謀團結旣不因意見之分歧而遽存消極且因以往之敎訓而力圖革新評議部現巳從新改組連日會議多次現象頗佳所有應繳會費並由各班評議員通知本班向學即日送繳聞曰來繳欵者紛纷已不似從前之觀望不前矣幹事會敎育股正主任陳兆疇副主任劉翰章原爲此次反對罷課最有力之分子日前因意見不合憤而辭職現聞有人主張挽留頗得多數人同情照目前情形觀之外交上蚞無劇烈變態則該校一方面或不致有何種舉動是前日將起未起之軒然大波至此又漸呈風平浪靖之象矣頃聞該校發出通篝謂本届畢業考試議定在春假後第三學期開始時舉行究不知其用意何在也天津北洋大學自風潮起後已完全解散所有工科學生來入北大者頗多北大特爲之開一特别班以資敎授所有學費則一切徵收現洋女學生之入北大者目下已有五六人所選聽之課以哲學社會學等科居多數上課時皆在前而第一排男女相遇落落大方而外界聞者不察輙不免大驚小怪斯亦可異矣『二四』之役被拘各學生目下尙無釋放消息日前各校校長又公函敎育部請向衛戍司令部交涉據該部復函謂此事巳經致函軍警各機關迄未得復當再行切商請其確實答復云云聞學生在禁尙無十分苦痛惟書報不許閱看所有送被褥者其中附帶書籍皆被檢查剔出杜威博士現在尙無出京消息仍在該校講授哲學每星期二次（星期二星期五）其新換定之題目爲『近代三個哲學家』即㈠詹姆士(Jaines)㈡柏格森(Bergson)㈢羅素（Rarseil）仍係公關不用聽證 
[北京通信（純）]  
　　　　京師總商會會長被捕詳情 
　　京師總商會會長安迪生（係前任會長此次當選連任）副會長殷文玉（此次新當選）於六日被警察廳拘留其拘留原因據警察廳之文告謂其經手壬子接濟巿面欵項報銷不清顯犯刑律上之侵占罪爰詳述其内容如左 
遠因辛亥武漢起義　至九十月間京師金融頓形停滯巿面忽起極大恐慌清廷以京都根本之地深恐人心摇惑國本動摇爰發内帑銀一百二十五萬兩交由商會轉給各商以備維持巿而之用商會於收到此欵　即按放帳辦法由各商號提出擔保息借約期歸還詎知歷時未久忽有壬子正月十三兵夔之禍凡被焚刧者大抵均係前時借用接濟欵項之戶（受接濟者都係銀號當舖）而各戶被焚刧之損失其總數且有一千五百餘萬之多因之是項接濟巿面欵項迄今未能收回對於官家當然不能償還財政部於去年九十月間曾有要償此欵之令旋經商會分向府院遞呈以壬子兵燹撫卹迄未蒙發請求緩還接濟之欵當經國務會議通過批准在案而京師警察廳又有請提该該項官欵爲貧民工廠經費之議然因格於國務會議之成案而未發也京師警察廳所謂顯犯侵占罪云云者蓋卽指此欵惟辛壬間之會長則非安迪生與殷文玉二人乃此次竟將安殷二人拘留者蓋尙有近因焉 
　　近因京師總商會今屆改選之期内有商董高德鑅（當行商會會長）等四人連任已届四年依商會法不得再行連近而安迪生亦巳四年然二年董事二年會長依法不在不許連任限制之列且仍當選會長於是高等憤不能平借監算交代爲名聯合舊董事八名向警廳具文呈請派員監算會欵惟商董新舊交代原係商會内部之事與官廳初無關係但警廳因貧民工廠經費未能提撥之故爰藉高等之請求以爲出氣之計遽爾准如所請安殷二人聞之不勝其憤往見吳總監力指警廳准許高等之請求爲違法而警廳遂以侵占兩字爲題將安殷二人予以拘留矣 
商會方面自會長被拘後會務無人主持會員大起恐慌卽於七日開會由衆公推前副會金雲浦到會暫維會務復於八日召集新舊商董等各職員開聯合會議討論對付方法聞經公决呈請主管之農商部予以維持如果該部無法解决則决計自請解散至安殷二人被拘後警廳待遇尙優惟監督極嚴將來究竟作何辦法尙未可知惟聞曾經商會收回之接濟官欵爲數不過二三萬且均係屬於司法衙門之執行中云 
[安福派倒閣運動之堅决]  
　　　　　　　　　　　　　　安福三總長一律辭職 
　　安福三總長反　靳翼靑經連日徐段派人分投疏通前日（八日）錢幹臣又爲此事奔走調停一般人皆以爲將有效　孰知昨日（九日）星期二國務例會曾毓雋朱深李思浩三人依然蹤跡不至出席者祗有靳氏與内海兩長及外農敎三代部然巳過閣員半數遂即開議首由陸軍部提出吉黑邊防問題就於謝米諾夫所部竄入 
華境之處置及俄新黨要求撤退阿省駐軍並引渡舊黨等討論甚久但因關係重大辦理頗難結果尙無决定次爲吳佩字撤防問題討論結果仍以湘防緊要須俟湘省　塡防事宜籌備周密之後再行撤退即日致電曹銀　飭吳郎暫勿移動下除各案因人數不齊未及提議隨宜告散會常會議未了之際曾據雋忽翩然而至並未與議只與靳氏對某項問題談判許外但意則仍然相左曾朱二又偕赴公府口頭辭職東海一再慰留曾等迄無挽回散出之後并聯合李思浩備具正式辭呈準於昨晚同時提出實行彼拆台之計畫聞前日之夜安福某首領宅内又有秘密曾議據傳當時提議之件㈠三閣員一律提出辭呈以爲要挾㈡　提由該派分擔外交農商敎育三總長無論何人疏通不能輕允讓步然靳氏方面態度亦頗强研因北派督軍實不願安福系借故倒閣聞直隸曹銀近爲内閣間題曾派副官長邢得春赴長江各省向各督活動現各督對於靳閣巳一致擁護邢副官長刻日返保靳氏因此巳具决心宣言曾朱等如必辭職亦决不强留目兩先派次長代理部務再作計議云 
又據京津泰晤士報云靳自銷假後每日上午八時半聞行到院惟朱李二氏至今仍未列席閣議可以見安福對靳最近之態度矣究其原因實以段氏刻下並非十分留靳只尙有幾分維持之意故二氏敢托病不出安福某領袖曾宣言設達不到吾輩完全之目的亦必得靳雲鵬表示相當之讓步方可罷体否則設法强迫下台此乃前日（八日）曾宅秘密會議之所由來也夫安福所以必倒靳者雖以豫督問題爲一大原因然最招安福之忌者實在靳日前秘密來律與八省同盟發生莫大之關係近五督又有解散新國會之議安福更指靳爲預謀之人則無怪其與靳勢不兩立也在靳之意以爲旣得各督之後援不問段之勸駕是否眞心不妨放的辦去而各督請解散新會之電適至安福派懼覆巢之下無完卵飛十萬火急電於申江向王揖唐請示王氏聞耗焦燥萬分急致電京中某要人略謂和局無望請允返京否則當此政潮競爭之附實有碍本系（指安福）種種進行云云其用心昭然若揭乃政府竟去電阻其北返王氏大爲懊喪詎料各督謀解散新國會之不足昨日八省同盟代表在某處會議又持斬草除根之主義對於安福俱樂部主張完全解散此種計畫不久即可實行安福得此消息巳召集緊急會議共籌應付方法或將由屬於安系少數督軍發表一種反抗之意見然效力如何則不可知也 
[北京閣潮之外論暫時可稍平靜]  
　　大陸報六日北京通訊云本是期政治風潮復歸平靜惟數日内風潮繼起亦未可知今吾人所已見者爲總理之辭職與若三閣員之罷業罷之爲物其性傳染殆學生罷課之勢力蔓延各處今且傳入於安福部與歟安福遂斬出閣之謀久在人意料中及時而動乃生此次風潮而直接促靳辭職者則爲豫督問題安福部更動督軍之計畫醖釀已久欲以黨中重要份子佔扼重要地位排斥非安福之人物河南乃北要衝而趙督又非安福嫡派遂擇安福健將吳光新代趙督預此舉有兩種作用第一在位置吳光新第二在對靳挑戰靳不主張更動蓋以豫督一經活動長江諸督必憤不能平而時局愈臻裑雜更不易措置也此外尙有更深之關係如山東問題即其一端安福部主張與日直接交涉靳恐民憤難遏且自係魯人情關桑梓尤未便公然贊同直接開議此即安欲逐出靳氏之一原因安福野心蓬勃思獨攬大權取中央政務與各省軍政皆歸其統治因靳作梗乃欲去之此乃安福與靳爲難之最大原因惟安福之謀今未成功徐總統對於豫事爲靳後援勸靳勿辭而段祺瑞拘留靳聞段不願有研制國家牢不可破之安福部故此次勸靳留職無論　說確否然靳總理果於星期三日撤回辭呈次日郎照常開内閣會議矣臨時安福閣員概不出席此爲安福部同盟罷業之行動非安福閣員　席者四人大都是代理部長坐待若干時後四出拖人竟不可得昨日閣　議到者稍多下星期二日閣議時罷業黨令或可以銷蓋安福今尙未能貫澈其主張也但事有可斷言者靳内閣之壽命萬難久長安福决不容靳久於其位靳若服從安福之要求則國民將噪逐之靳若仍抗拒安福之要求縱出以温和手段安福亦必再演本星期同盟罷業之劇逼去之而而後巳豫事今稍沉靜不致開戰趙倜部下能戰之士不多惟其弟充當旅長性頗暴烈有兵较多第時局苟不日趨險惡而傳說已久之長江爆裂苟不被迫而成事實則流血之戰爭當不發生長江諸督近兩年來頗抱中立態度近日漸有組織聯盟之說設趙倜去而代之者爲安福部員則長江諸督難免不抛棄其中立而奮鬭以求生否則惟有與其祿位告别而已進耶退耶不可預必所不幸者領袖無人蘇督李純前頗爲人屬望但巳喪信用每當大有可爲之時輒畏蒽不前今亦未必能有作爲此外亦未見有可爲領袖之人物設果有之而能號召長江一帶軍隊輔以曹錕張作霖等之衆則安福部與小徐將如風前之塵沙飛散於九霄雲外矣惜乎無此人也然則安福部與小徐輩一時或不稍減其氣燄歟 
[美報論山東問題]  
　　　中日將秘密談判　　美上院對和約態度 
　　中美新聞社譯大陸報社論云遠東今將再飲一大劑苦味之「秘密外交」藥殆已無疑山東問題將不提交國際聯盟而將由中日兩國直接談判此其意味卽此問題將依日本之所欲而解决又其燄判必以秘密手段出之是也中國國民對於山東問題已頗醒覺一致爭持而當局者必不欲國民知此事談判之經過必俟此泱泱大省之運命已經决定然後公布於國民此種談判發表後中國將發生何種情形今祗能付之猜測惟其時之反動必甚危險則可斷言也今美國參議院方在討論國際聯盟約章及和約吾人觀察此項討論之進行應於同時將上述中國之現狀記在心頭據最近海電訊參議院似將通過約章與和約惟將洛志氏保留案附入果爾則此後對於此等保留案承受與否其事全有聯合國今就一切證狀觀之聯合國似將承受之也惟日本爲聯合國之一分子而保留案之一則於日本有重大關侮即關於山東問題之保留案是巳洛志氏之原案云「美國不允可和約中第一百五十六·一百五十七·及一百五十八條對於中華民國與日本帝國間在以上各條下或將發生之任何爭端保有完全之行動自由」現據海電所傳最後巳通過之保留案與原案不同之點即其中並未提及中國日本僅言關於山東如發生任何爭端美國仍保有完全之行動自由今更觀北京政府將聽日本之指揮以定山東之運命此種政府早巳不受中國人民之贊助與信任實則並非政府而爲一種武人貴族之組織專以武力保其權位腐敗無能毫價值彼之决計塡日本直接交涉日爲全國與論所否認是故山東問題若在北京政府之手　直接交涉而决定則不論如何决定必爲全國所拒絶且因此引起一種亂事其結果將推翻北京政府或且與日本發生武裝的衝突蓋日本必企圖實行彼從北京政府手中所勒索而得之　件　　此時　洛志氏保留案乃到試騐之時期矣彼時美國將如何行動吾人自不能預言但日本若果以武力侵略中國則吾人敢斷言日人此種行動必促使日美間現在已不能滿意之關係入於一種危境也今日本亦巳預料及此而準備之觀於大阪每日新開本月五日論克蘭氏爲駐美公使之言可以顯見其言曰「華人蓲歡迎克蘭日人不必忌之華人之歡迎克氏因希望得其贊助以達其仇日之目的實則爲空想耳日人亦歐歡迎克氏則因現已得一新機會使克蘭與華人皆可學得一敎訓敎訓維何卽美國在東方如不與日本商酌則决不能行動華人雖得美國之助亦不能排除日本至於日美在華提携　層日本應居主位美國則應居賓位此卽敎訓也」按觀於此言日本態度之明瞭吏逾於此矣夫即不爲他事計僅爲國際和平計當此中國民心　昂　　日人如果明哲者自不宜迫北京爲直接交交涉然而日本則顯巳毅然决然進行其反抗中國之政策矣惜哉 
中美新聞社譯美國基督敎科學報云駐美中國協會頃以山東問題致書美國參議院全體議員請求堅持以前對於山東問題之態度萬勿讓步此項請求誠爲極合時機之舉動須知山東問題關係重大决不容虎頭蛇尾於最後時表示退讓吾美參議院尤不應署名於此破壤條約信義及國際信義之一種解决無論於内政上有如何調和之價值斷不可擔此署名之責任也山東問題所關涉者實不僅山東一省且不僅中國之前途或遠東之前途而巳是以此問題實有其自成一類之地位若爲任何調和而致辜負中國者應爲吾人意想中所無之事參議院現在所有自和約中發生之其他問題實際上皆爲政策問題山東問題雖亦爲一種政策問題然又爲一種主義問題關於此項主義問題决不容有調和也假使竟謀調和則其意味無非「信托日本」舍此别無可說則試視紐約大學遠東事情演講員霍奇斯氏最近之演說誠大有研究之價值也一般人多信日本能踐其諾言霍奇斯氏則力言不可深信其言曰「日本自一千八百九十四年中日戰役之後對於彼與列强中國及高麗所訂之政治條約幾無一不失信而破壞之凡　彼須實行侵略中國時即悍然破壞其國際義務之精神有時且破壞其文字」按霍氏此言可謂不留除地然而凡熟悉遠東眞相與日本方法之内幕者皆知其言之確鑿日本本與中國及列强均締有莊嚴之條約受條約中規定之東縛須尊重中國之門戶開放政策維持中國之政治主權保障中國之領主完全試問日本會如何履行此等義務世界早有充分之紀錄一鑒便知無煩喋喋矣日本之政治家固向來振振有詞謂日本對中國恒遵嚴格之法律線而行然日本愈照「法律」行事其裏面所含之不誠實亦愈易窺破耳日本之破壞門戶開放尤爲顯而易見南滿與山東之門戶表面上雖尙開放然日本用秘密不正之手段贊助其本國商人對於外國商人則以種種詭譎方法加以留難於是外國貨物大有不能輸入其門之勢最近有一事可爲明證日本在山東從事收買中國銅幣運至日本熔鑄貨品而以紙幣在巿上流通　種舉動爲時巳久其結果則山東省内紙幣充斥無硬貨爲之抵當以致兌换價大跌山東貨幣　幾不值一錢除對日本交易外竟不能與其他各國貿易山不貨瞥祗有在日本國内具有充量之購買力於是山東對外貿易俱爲彼所壟斷日本之履行條約義務者如是如是是故吾參議院苟欲爲任何調和方法以解　山東問題而其作用實爲信托日本者不可不記得上述之事實總之吾人對於山東問題應一依正美行事無取於詭巧手段被高妙之外交政策已隨惡時代而傾覆今後無所用之 
[王印川出京後豫事觀]  
　　河南易督風潮雖經各方調解而形勢尙難樂觀日前政府有派人赴豫協防之議趙倜非常反對曾於七日來　聲明完全負責之意原電略謂竊倜仰承恩遇負重知高自矢寸衷沮埃莫報惟際此人心不靖謡諑乘宵小每利用時間無處不從中煽惑或指鹿以爲馬或非素而是丹巿虎傳訛杯蛇吠影危言聳聽冀遂陰謀小之則有擾亂秩序之隱憂大之則爲動摇政局之張本雖鈞座達聰明睿必不爲其所淆而倜旣心所謂危不敢不披誠入告倜忝當重寄責有攸歸對於地方治安　自必完全負責如有土匪竊發亟當派兵嚴剿以安閭閻現在所轄境内弭平塂紓厪念謡言之起治亂所關謹此電陳伏鑒納河南督軍趙倜叩虞由此觀之則趙倜憤憤不平之意盜於言表倘吳光新軍隊不能撤退向豫　前前途　可樂觀也 
　　王印川於日前首途赴預八日接任聞王抵豫之前豫省國民　會有虞（七日）車到京反對王甚烈電文中有 
 
 

Page 7

 
 
『王逆下車之日卽豫民殺賊之時』之語此外河南省議會亦來電拒絶略謂王印川奸詐貪婪不蒙中央明察竟特任省長豫民等萬難承認云云觀此則豫省拒王風潮亦頗劇烈惟安福中人則謂王氏赴任之事係由唐天喜與趙倜接洽妥善王氏未行之前即得有確實之電訊業有所准備故到豫之後當不生問題云 
[湘閩吳王兩軍之撤防聲]  
　　湘南吳佩孚堅清撤防問題迭經政府電阻並請曹錕出而阻止聞政府以近日吳軍有開始移動之說復於昨日急電曹氏極力阻止而前晚曹氏則有一統密電來京略謂湘南各軍近因吳師撤防多生誤會且有調兵防吳之事應請亟電查明阻止云云蓋張敬堯因吳師撤防恐與彼有所不利日在籌備對付之中據聞張於日昨有兩萬急電致政府（一）謂吳師於七日起斷然撤防所有前電請發津埠槍械萬支尙未起運應請即日放行以爲編隊塡防之需並請協濟三十萬元俾供新軍換防開拔軍費及餉項（一）謂吳師長佩孚撤兵在卽警堯爲保護地方治安起見擬自該軍撤兵之日起將湘潭衡山岳州攸縣耒陽等十七處施行臨時特别戒嚴令是否有當伏乞電覆遵行觀此張氏之防吳巳非常警備故曹氏有請政府制止之舉又聞鄂督王占元近爲吳師撤防問題迭向北京及曹錕張敬堯交涉令吳軍勿即撤退並請政府有以安慰吳軍一而拒絶張敬堯補充餉械之請求蓋防張與吳軍衝突也 
　　駐閩奉軍王永泉電請撤防巳誌前報茲聞在閩北軍如姚建屏所部第一師駐建安道屬臧致平所部第二師駐厦門道屬周永桂所部第一旅駐永泰唐國謨所部第二旅駐晉江王獻臣所部衛隊第一團駐浦田耿錫齡所部模範團駐涵江浙軍潘國綱所部駐同安各該地均有稅可收頗可支持惟王永泉所部僻處水沙縣防務又甚緊要因此王氏等鬱鬱不樂迭向李厚基要求代電北京請將該旅調遣回京李未曾充舊曆年底王逕自電呈參陸兩部曁某要人謂該旅自浙閩以來不適水土亡病大半前以防務緊要未便凟請現在閩省劃界巳定諒無意外之事發生可否准予率領全部回京休息以示體恤參陸部得電後當覆一電謂閩省劃界事宜現雖完竣惟南北和議尙未告成該軍所駐紥地點又屬前線緊要之處未便卽予調回該旅素顧大局諒必能勉力維持云云聞王氏前日復電參陸處仍申前請略謂該旅自到閩以來水土不服軍士多患疾病現議和雖云停頓而接防尙有他軍可否准予撤防北歸俾得稍資休息全旅均感不知當局得電後又如何安慰也 
[中東路收回管理權近訊]  
　　關於收回中東路管理權幾經鮑督慘淡經　費始奏微效聞前擬在哈爾濱設立之中東路董事會現已組織就緒一切交涉亦經辦理妥協鮑氏日前特派中東路參贊張壽增來京分謁當道報告經過情形及請示今後設施方針關於張作霖佈防狀况亦略有所陳述張現已公畢業於昨日（九日）午後八鐘半通車返哈　　又聞日前外交部爲中東路事曾照會駐京各使昨美署使巳照覆外部略云接准三月一日來照内稱中政府之官員擬欲設法在中東鐵路界内維持秩序并保護界内居住中外人士之安寗等因查本國政府往往承認中政府在中東鐵路界内有完全主權發生之利益及其責任本署公使深諒本國政府極願聞知中政府有意在此鐵路界内設法保護本國僑民·享受在商務上與他國人民獲得同等機會·並完全獲享按約應有之利益也相應照復貴代總長查照爲荷 
[孫寳琦兩辭經濟局總裁]  
　　孫寳琦因不滿於經濟調查局之章程兩次呈請辭去總裁之職唯常局尙未批准茲將孫氏兩次辭職原呈錄左「第一次」本月二十七日奉大總統命令特派孫寳琦兼經濟調查局總裁奉此抑見政府注意經濟特别設官以期經久而收實效案目今世界各國政府無不於經濟上金力研究實心整頓蓋非此無以存立我國從前略而不講處處落後收之桑榆或猶未晚惟開辦之始經緯萬端非富有學識以全副之精神詳審籌度不能日起有功寳琦白愧庸愚兼以近年氣體多病精力漸衰現筦稅務處事業巳才力竭蹶勉强支持前由錢前總理聘充經濟調查會副委員長濫竽從事成績毫無茲當設局伊始總裁一職斷非所能勝任爲此瀝陳懇祈俯鑒愚忱收回成命另簡賢能不勝感禱之至（二月二十八日）「第二次」竊寳琦奉派經濟調查局總裁當以才力難勝呈請收回成命另簡賢能奉指令該督辦敭歷中外幹績昭宣值茲設局伊始　資擘畫所請另簡賢能之處應母庸議奉讀之下感悚莫名寳琦尙有不能已於言者國家設官必當實事求是經濟調查局設局伊始特派專官中外注目誠以經濟者國家命脈存亡之所繫政府政策當視此爲轉移不可視同具文今設局之初總裁爲一局領袖先使兼職殊不足以昭鄭重凡人精神才智均有限度兼營兼騖必多廢弛此寳琦不敢就職者一也各國於經濟調查每任用退職之閣員一則取其富有經騐取多用宏本則取其休閒多暇得以專精籌度三則藉此爲儲材養望之地今吾國於此言合格者尙多似宜畀以位置不宜使現在居官者兼充此寳琦不敢就職者二也寳琦素性謹愼居官三十載奚得　淡於榮利但幼承庭訓不敢急功近名現居職位業已叨竊非分濫竽自愧素食貽譏頻年多病感觸世局憂心如悸每思投劾而去徒以夙蒙知遇不能宣之於口豈敢再兼他職重速　謗伏望鑒其愚忱不再加以畀遺此則寳琦所私裏感禱者也所有經濟調查局總裁仍懇另行簡派不勝屏營待命之至（三月四日） 
[京華短簡]  
　　政府對於魯案方針據政界消息近日巳有拒絶直接交涉之傾向其原因約有四端㈠觀察美國現已否决修正保留案仍照原案保留並得英法贊同巳迭接駐外公使之電告證實此事是以具有决心㈠在野各要人與西南各有力者均不贊成直接交涉當局鑒於大勢之所趨遂不得不維持拒簽之本旨㈠各省　團與學界堅持反對直接交涉不得不採納其要求以息風潮㈠芮顧問之條陳以及各客卿之說帖多以留提國際聯盟爲正當辦法緣此種種故政府遂有决定拒絶直接交涉之意 
　　希臘國於去年春間曾向我國要求訂立通商條約仍沿領事裁判權舊例當經政府電令胡維德公使與希臘代表在巴黎會議結果·因其要求領事裁判權故迄未允可昨日駐法岳代使關於此事又致電政府謂現希臘國以我國近與瑞士玻利菲亞等國訂立通商條約均無領事裁判權之規定故又重申前議並援例抛棄領事裁判權要求與我訂立通商條約云云政府以希臘旣不要求領事裁判權自無不可允許訂約一俟議决後當即電令岳使照會希臘政府 
　　政府以近日韓人圖謀獨立誠恐延及我國邊境迭電鮑吉督嚴加防範聞鮑督昨復有電到京略謂延邉韓黨業已遵令嚴防惟和龍江清等縣昆韓境接壤俄屬雜居區域墾民尤多悉力防範恒慮發生意外日本警察時時過江東搜捕韓人此事於主權有關實爲向來所未有乞迅指示具體辦法俾有遵循云云 
航空事務處近爲造就飛機人才起見特派出蔣逵·江完瀛沈德燮·鄧繼呂季芳·鄒文耀等六員爲製造實習員前赴英國威伯端芝製造廠實地學習不日即行首途 
[濟南各界又開外交大會]  
　　近來北京當局爲易汴督事牽及閣潮正在竭力交誆之際表面上固已無暇顧及外交然暗中直接交涉之進行則似仍未停止茲有北京魯籍學生同志會陳命凡侯廣岳二君爲報告北京最近交涉情形特於昨日早車來濟當地省議會昨日特開臨時會議亦因連日來接到赴外各代表來函報告外交情形異常緊急决定本日（十日）在省議會召集各異代表開各界聯合大會討議抗爭直接交涉駁回日本通牒·及至政府終不能開誠相示時之最後對待方法云云按外交危險已達萬分此次集會當不致再如前次之空言號召一無結果也 
[湘中之南北軍事談]  
　　吳佩孚之再請撤師北返所謂「欠餉過巨再難駐湘維持」等語尙非眞因據直軍中人言吳氏以和議再停無術挽救本巳時露憤慨之意近因汴省易督問題黨派意見益深政局益形紊亂遂有所激而出此自該軍實行預備撤防後外間不明眞相謡諑繁興一般人見直軍雇定多數之火輪及帆船有謂爲巳與有南軍聯合將有異動者有謂吳氏之撤防係因南北問題巳有破裂朕兆吳氏素爲主張和議最力之人斷不能任戰事復活且湘南當前線要衝尤不能以主張和平者留駐其問故趁此力請撤防預爲退避亦有謂吳氏名爲退駐保定實則僅退駐岳州以扼湘省門戶再觀時局之變化者又有謂吳氏於南方各將領感情素洽一旦别易防軍必至發生變故者實則吳氏此次撤防不過暫時爲此準備耳究意何日實行尙待後命種種傳說大抵皆揣測之詞惟頃又聞吳氏已致軍張敬堯請預定接防軍隊俾直軍奉到命令即可啓行並令直軍各官佐凡有眷屬在湘者務一律先行北返以免臨行累贅又其所雇定之小火輪二十艘專備裝運眷屬前赴株洲之用至株洲登岸再乘長武火車赴鄂轉車前赴保定並已致電株洲車站站長請卽準備車輛俾利專行以此情形觀察則實行撤防之期當不遠矣 
　　湘人之吴控張警堯至再三且以軍署參謀長張敬湯爲釀成學潮之首禍中央遂擬將該參謀長調京任爲將軍府參軍以爲轉圜之計業已電令督署查照辦理張敬堯亦不得不贊成其辦法於是該參謀長乃决定於舊曆新年後首塗北行頃聞張之行旌忽又中止蓋因寄籍湘潭之某名士以與該參謀長有師生關係又迭受乃兄優禮乃爲之專電中央極力留駐電中除歷述張氏政績外聞尙有湘省不可一日無張之語中央已准如所請故該參謀長又暫不離湘矣 
湘西自廖湘雲戰敗後以譚組厂遣派吳劍學謝國光兩軍進駐洪江一事致惹起田鳳丹張溶川諸人之反對電訊紛馳極端拒絶譚氏則自以爲係軍府任命之湖南督軍於省境以内一切軍事佈置有自由支配之權故於田張等之電拒不特置之不理且由湘南各軍官通電駁斥就雙方電中之語氣觀之態度均極强硬乃頃得消息謂此事已將和解所訂條件則仍根據滇督之主張㈠湘西民政應由田張讓出歸譚氏處理㈡湘西軍政暫時仍由田張主持㈢蔡鉅猷劉叙彝各軍暫時仍分駐洪江一帶但蔡氏所任之湘西鎭守副使應由田張另自派員接任㈣譚氏爲圖處理湘西民政之便利起見得派大員駐在洪江就近處置以上各條雙方均巳認可並聞鎭守副使一缺田張巳擬定林德軒駐洪江之民政委員譚氏巳擬定李苃惟湘西事件擾攘數月之久迄無解决方法以上各條各調人亦嘗提出雙方旣不承認於前恐此時未必　也遽然承諾也 
[直軍實行撤防之鄂訊]  
　　直軍撤防一事喧傳已久所有官佐眷屬日來紛紛過鄂回籍其駐紥衡陽之第三師·直第一第五第六三混成旅全部官佐眷屬已由吳子玉師長向湘鄂京漢兩路局商妥由車裝運回保定是直軍撤防之說巳經徵實昨晨湘鄂路票車前面棚車六輛均係該軍眷屬及軍用品物並聞湘鄂路局將全路空車掛往長沙以便專運該軍家眷每日由長沙開來專車一次不敷裝載故一再加軍前往查吳師由北南來自襄轉岳而至長衡身經戰爭不辭勞瘁三載以來上顧大局下洽輿情湘衡前線深資維持故雖迭請撤回終歸無效此次倉促間乃作實行動移之舉不知何故但吳軍旣將北行南軍叢雜暗潮時起他軍接替殊費周折設或梢滋誤會易啓紛擾據鄂中政界消息某方面正挽吳緩行然旣巳開拔恐不及阻止矣又聞吳師實行開動以後吳師長恐因撤防發生謡言昨特電鄂向王督聲明該師撤防業巳呈准曹直督得其允可兵士沿途自當嚴加約束不致使民受秋毫驚恐亦無絲毫作用恐流言傳播致生誤會特以實况相告以杜訛言 
[廣東軍隊拉夫騷擾]  
　　自滇桂軍開戰以來軍隊徵調甚爲忙碌輸送軍實招夫負擔之舉當然益繁連日來商民頗以拉夫騷擾爲苦早巳嘖有煗言至四日下午三句鐘紸晏公街閩漳會館之新編陸軍因奉令開拔出發即從太平門附近將苦力男女工人亂拉以爲代肩行李之用過路行人　異常驚恐紛紛亂跑延至西堤槳欄街安瀾街打銅街及西瓜園等處行人亦有同等情狀甚至穿長衣者亦不免親嘗其味有一年約三十許衣裳齊整之人亦被拉云行約三十步始將二元餘之銀毫換代勞働的辛苦聞是役拉得混雜工人三十餘名又五號早七時許有警察多人代軍隊拉得三十餘人行經迪隆里直赴黃沙以爲代軍士肩挑行李之用聞現下省城紳商各界方面以如此紛擾自非設法維持不可昨日自治研究社特集會討論經議决派代表數人往謁當道力陳民隱又省城各商團昨亦因軍隊拉夫事呈請督軍省長立予製止以定人心其文如下爲呈請事竊敝商團現據多數商人報稱連日長堤及西關等處有軍隊沿途拉人充當挑夫間有穿着長衫馬褂者亦被拉及以致途人奔皇商場驚恐請速轉請當道立即製止以定人心等語查軍隊需人搬逆行李似可令飭警廳分飭各區切貫代僱彼苦力社會覓食維艱諒無不願受僱之理若由軍隊逢人拉充似於地方秩序大受影響雖連日拉夫者未知是何軍隊惟地方秩序關係重要旣據商人紛紛報到未敢壅於上聞用敢據情肅呈鈞座伏乞迅賜查明准予制止一面分飭各軍隊遵照以定人心而維秩序地方幸　 
　　常局見拉夫一事商民怨言繁興自不得不嚴行制止以安人心昨日督軍飛令駐省各軍司令部北江前敵各 
司令官云爲令飭事照得行軍首重紀律嚴禁擾身爲軍人自應切實奉行以衛地方而安百姓况本省交通利便水陸舟車較之他省勞逸縣絶而勞力工役亦較他省爲多訪聞近日有軍隊出發在省城地方竟存拉夫情事雖屬畀以工資不免跡類滋擾且因此人心疑懼而眞勞動家相率引避更無以應募是欲速不達反致有誤事機卽使用夫過多亦可商驚廳代雇不得用强迫行爲嗣後如有此等情弊一經查覺定將該管官長嚴予處分仰卽飭屬一體遵照勿違此令又手諭警察廳及憲兵司令部加派密查如查出再有强拉夫役致擾居民者即行拿獲就地正法 
[皖省近事]  
　　亂亦依然如故所有彼親信子姪戚友僚屬現時均不敢晤而（聞一晤而即言綁出槍斃）又如馬省甫倪炳文王孝啓諸氏及此次赴蚌祝壽諸要人亦皆未晤而 
省城各小學校本届春季始業一律徵收學費現各界人士對於此事頗不滿意僉以國家地方設立學校原爲普及起見而小學尤爲根本敎育似此小學徵收學費貧民子弟從茲無求學之處必使廢學而後巳擬聯名具書議會請願並請當軸取消此議以維敎育 
　　皖省學術研究會現將内部改組專爲升學之預備聘請專員住會備授英文國文其餘各課如數學物理化學暫停法文因第一中學設立留法預備科無取駢枝其敎授時間仍舊巳訂三月十日開課 
豫督問題之寗訊 
豫督趙倜因位置摇動先後派諮議張子晉王伯相來甯謁見李督請予維持李督旋即與曹銀張作霖等聯電東海與靳氏請勿撤趙以維現狀近日形勢巳趨和緩張王兩諮議巳乘輪分赴鄂贛接洽昨李督又接新疆省議會來電請各省主持公道協力電爭原文錄下接河南省議會電稱北京當道擬派吳光新帶兵入豫更換趙督等因查河南督軍趙倜在河南維持秩序擁護中央爲全國人民共聞共見即以黨派關係而論趙督實係北派乃於黨派之中分南北又於黨派之中分親疏不顧全國之公論不察輿情之向背直欲將各省督軍省長悉位置一黨一派之私人而後已如趙督可以力迫臾動則奉直山陜鄂皖贛蘇浙之督軍省長亦可使其不安於位而南北之不能相容更無論矣且督軍省長之有害於地方者因黨派之關係雖經議會之彈劾人民之反對而當道必欲擁護之督軍省長之有益於地方者因僚派之關係雖經議會之推軍人民之愛戴而當道必欲排斥之　似此好惡拂人之性雖專制時代猶不敢公然爲之况在共和時代乎應請各省主持公道協力電爭並請仰　大總統至公無我之心化除箇人權利之見以地方治安爲念庶可以維持全國之和平民國幸甚新疆省議會江印 
[南京快信]  
　　齊省長因在津及車中勞頓連日未見客昨電京消假李督病未見愈連日仍不見客　　據由蚌來人言醫倪嗣冲病之德艦醫長佘德滿亦患猩紅熱症巳派人赴津請醫 
　　美國新派駐華公使克蘭氏去年曾來寗會唔李督在軍署歡宴會場曾有中美親善極長之演詞昨聞李督巳有電致克氏表示歡迎意 
　　交部派劉成志陳少雲南下調查路政昨由寗赴滬 
李督昨派諮議汪綿孫赴津公幹 
　　江蘇全省烟酒公賣局昨奉全國烟酒事務署訓令改爲江蘇全省烟酒事務局文局長即轉令各區委員遵照 
　　第二混成補充旅一團奉調開赴南門外馬家山換防第三混成補充旅第二團開赴通濟門換防 
　　昨有某營兵士數十人因乘火車口角毆傷聯組稽查二名巳將爲首兵士五名解送江寗鎭守使署懲辦 
[杭州快信]  
　　黃巖各團體昨紛電到省以縣屬奸商德泰等米號偷運大批米石出洋分裝至十二船之多現經截獲請飭嚴究以維民食 
　　齊省長昨在滬護軍使署午讌後附掛花車返杭晚間八時回署即車告中央今日照常視事 
第一中校昨雖開校學生到者寥寥 
　　入春以來瘄疹盛行朝觸夕斃迄未少減近且夢延　浙西一帶此問各醫院現擬提前施種牛痘以資求濟瑞安漁業聯合會以海島保衛團違法索擾請查辦 
嘉興新塍鎭通明電汽公司由縣呈准歸朱金鑫承辦發起創辦人胡謹裕以首先呈請立案來省凟控不休核與縣呈未符巳令王知事會同商會澈查覆奪 
地方通信 
[蘇州]  
米貴影響囚糧江蘇高等檢察廳王仁廳長昨據當熟縣知事葉祖修呈報據管獄員呈稱近因米價昂貴原定囚糧不敷開支請予核增前來知事復查近日米價有增無減尙係實情相應具文呈請酌予加給以重囚食未識王廳長能否照准也查禁鎔化制錢齊省長近查得各屬商民仍到處收買前代制錢暗中鎔化販運出洋實屬違背禁令故特訓令各縣一律查禁俾資保存吳縣温知事現已奉到此項令知矣 
[松江]  
商界聯合會紀松邑商界聯合會於十日午後開本年第一次大會首由該會評議長葉患賢報告開會宗旨及經過情形對於抵制日貨事主張稍從和緩次會計員報告經濟狀况次正副會長唐志皇·沈伯揆·來賓客某·張　·姜世綏相繼演說最後討論進行辦法大致唐會長主在會内附設商餘夜核專收各商號學徒授以商業上必修之學識會員多附議其餘如翟某提議之增設商人俱樂部及張芝提議之查禁米糧出洋维持小民生計等問題均會議及惟因時間已晚尙未表决而散 
[無錫]  
試辦人工紡紗無錫勸工織廠創設最早始頗困難經廠長吳玉書盡力進行現己爲當地各布廠之冠資本雄厚出貨精良上年限於原料不足紗昂布賤未克發達去冬有濟南製造人工紡纱紗器分手摇與脚踏兩種每人每日可出紗二十兩每兩約盈餘三十文每人每日可得六百文足資食食餬口如購數十或數百機川汽力轉動出紗多而人工省尤爲合算且紡紗之法極爲簡單機價每具僅三四十元成本减輕無論家庭工廠均甚適川所出之紗堪與十四支洋紗相比雖略欠匀凈而堅韌過之夏　新止吳君以營業略暇巳赴濟考察深贊該機之成效卓著有益於平民生計及小本工藝不淺現擬集資先購若干具來錫試　藉資提倡云 
[南通]  
　　梁任公蔽通誌詳梁任公日昨偕同蔣君百里張君君　由滬乘大達公司大和輪船抵天生港商埠　陸乘坐汽車至城南模範馬路有斐旅館下榻隨即赴濠陽小築謁張嗇庵言談頗久是晚即在濠陽晚餐政商軍學各界則於翌日上午假座更俗劇場歡迎梁君到逾千入推嗇庵爲主席演述數迎詞梁答謝詞畢演說德奥與協約國戰爭始末情形而於假道比利時一段述之尤詳歡迎會終各界恭請梁君並其同行之蔣張二君至桃之華大餐館午餐梁此番蒞通除參觀實業贊自治成績外并另有他事與張嗇老而洽也約勾留兩三日返滬 
[嘉興]  
衣業公會春季會嘉興衣業公會九日假祥泰莊開春季大會二時各會董均巳到齊振鈴開會由是陸端臣宣佈一年來經過情形及購置會址敢入常年經費支出會址地價等事續各會董互相討論進行方法及劃一定價辦法最後會長宣佈一年期滿應請照章另選各會董均謂陸君任事以來對於會務不通餘力况會址雖已購定目下尙未動工將來建造會所時尤須熟悉情形方可着手務謂陸君勿遽言辭以利會務云陸君以衆意難違勉充繼續擔任云云鐘鳴五下遂振鈴散會 
[杭州]  
杭絲來源之告匱杭屬絲産因上年歉收不敷機織之用加以近坐搜繭出洋到處設廠繅絲内銷只餘十之四五絲造家爲抵制外貨出品種類花樣翻新又日盛一日由是産絲之所不 
能供用戶之需求貨日缺而價日昂綢巿愈不可爲矣夏正正月十六日艮山門絲行開秤往年上巿有二三百包「每包一千兩」者今只二三十包出絲場所向可收二十餘包者今僅一二包來源之涸絲價之高爲數十年來所未有目前肥絲　百兩五十銀元近日已暗長三四元飛漲若何尙無底止業此者大有抒　其空之恐慌云 
雜評一 
[中俄感情（訥）]  
　　近來中外消息皆有俄人對華親善之言蓋以中國對於俄亂向守中立不干涉其内政不欲乘人之危而奪共利卽如中東路權本應由我收回但此次交涉仍不欲乘俄紛亂之際而急遽完全收還此俄人所以深信我國際道德而表示好感也 
吾爲此言非自詡待俄之優厚實以見國際問之公道無論何時必不消滅乘人危急而以强力奪其利爲世界上最不平之事當時固亦無可如何然其忍痛懷恨之念則永永不能忘一旦有機可復則無不起而復之雖最愛和平之國民亦不肯隱忍終古徵之歷史昭然可攷反是於危急之間而仍能以誠信公道對待者則其感人之深自異於尋常也然則今之以强力刼奪人於危急之秋而猶陽示人以善急者盍亦知所返哉 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[四日來先令大條之變動]  
　　大條銀自七日（星期日）長一辦士據七十八辦士八七五遠期則掛七十八辦士七五以後日漸見縮計「九日」近期縮一二五遠期勿動「十日」近期又縮一辦士一二五遠期則縮八七五昨日「十一」近期縮二辦士六二五掛七十五辦士遠期縮二辦士七五掛七十五辦士一二五較上星期六近期共縮三辦士八七五遠期縮三辦士六二五至於先令縮去亦多「九日」縮一辦士「 
十日」縮一辦士「十一日」縮四辦士現掛七先令六辦士計三日中共縮六辦士惟標金價『三月份』祇漲四兩八錢緣某匯漲起無幾之故烚赤亦漲七兩以致恒孚楊慶和久記泰亨源等各銀樓首飾每兩漲洋一元 
[又有大批金銀到滬] 　　 
　　太平洋昌興兩公司船均巳到滬共儎來美金條金洋銀洋大條銀等甚夥約值銀一千萬兩之多惟各銀行大都未曾提出其細數明日續報 
[友華銀行銀巿報告]  
　　中美新聞社譯友華銀行十一日報告云昨日倫敦當地銀價減二○八分之五便士出口銀爲二○四分之三便士開巿時金鎊電滙價七先令九便士金圓電滙價一百四十一元終日銀之要求甚鉅巿價數次收盤時金鎊匯價七先令六便士金圓價一百三十八元巿况終日軟弱無出口交易紐約倫敦間滙價爲三元七角六分紐約大條銀價一元二角八分半此間金融鬆動數星其内行情不至高漲云 
[各輪船之行踪]  
　　昌興公司之俄皇后號將於三月十四日（星期日）離申 
渡船於是日晨十鐘自工部局碼頭出發赴吳淞如有過重之郵件必須於十二日（星期五）四鐘前運往該公司之事務所該公司之日皇后號則定於二十二日（星）期一）離滬 
　　英國輪船公司經理英印公司之由顛號巳於二月二十九日離孟買經南洋香港等處而抵上海林度拉號巳於三月六日由印度之加爾各搭出發大約三月二十八日可抵上海太平洋公司開自倫敦之開伐號大約三月十六日離香港來申 
[海關外班洋員議設海關公會] 　 
　　上海海關外班洋員不滿意於現行之管理法午後關會討論設立海關公會以資保護一案會場一致贊同僅有一人反對此案通過後即有一百四十八人簽名願爲會員 
[公和祥碼頭公司開常年會]  
　　年大會主席怡和洋行經理斯密士氏報告一九一九年營業狀况略謂去年凈利爲四十一萬一千零六十九兩前年則僅有十七萬三千七百餘兩自一九○七年以來獲利之豐以去年爲最此後發達將較前爲尤甚現擬發股息每股八兩五錢計共三萬六千股云年以低價收回價值八萬二千五百兩之債券業巳註銷不復發行去年售出産業與舊貨棧一所得價銀六十三萬一千八百餘兩此欵大半定期存出利息頗優計售出者爲董家渡中碼頭與北碼頭其價額在董事部視之頗可 
滿意董家渡南碼頭如得善價亦擬出售董家渡碼頭之售出毫不碍公司之生利力蓋售見之資現已用於發展其他産業也九月間公司會同其他碼頭主人商定加收碼頭費百分之十五七月後苦力工資較前增多他項開支亦漸加大故定一月一日起加收碼頭費以資補償浦東西碼頭之建築刻在發展中浦東東碼頭則宜重新建築約須三年告成届時浦東西碼頭建築亦完工公司可應付航業之需求老寗波碼頭將造二層樓之房屋爲辦公及職員居住之用並造三層貨棧一所統計經費在今後兩年中約需一百萬兩今年一月公司在虹口碼頭購得已租用多年之地基一畝六分餘將來同業競爭勢所不免惟購地造棧起築碼頭將來代價尤昻成本旣大獲利難豐此則公司所可預言者也云云 
[駐粤滇軍事件之滬聞]  
　　聯合通信社云自駐粤滇軍發生衝突滬上與西南有關各面初以眞相未明暫取冷觀嗣得各種報告形勢漸趨嚴重凡海軍粤軍閩軍及粤省要人均含不認坐視滇軍受人魚肉之意尤不忍聽令軍府就此瓦解故昨日以前無形中有重大之醖釀倘莫榮新無相當覺悟不出兩旬西南局面必有嚴重之變態乃日來粤中來人熟悉個中眞跡者謂莫榮新自開釁後屢受嚴切之警告近已揣知各方心理自知所採方策之錯誤加以馬濟於二號到粤傳陸幹卿意旨不主操切從事莫氏遂急變方針懇求軍府以調停爲己任且對軍府當局陳明此交次事件願聽軍府便宜處置粤中自四日起調和聲浪已高出雲表而軍府與海軍方面調和專使亦陸續出發惟究竟如何調和之方法則尙未有把握李根源之意只須保持若干勢力卽可罷手惟不卜李協和與滇督是否有通融之餘地耳云云 
[全國各界聯合會評幹常會紀]  
　　前日（十日）全國各界聯合會開評幹常會毛一豐主席張天放記錄㈠報告赴寗代表李耀南周霽光來函大要稱該地各界對本會主張救國具體辦法極表贊同次報告各處來函大致對直接交涉請本會反對到底㈡報告汴國民大會主席被捕電責趙倜業經執行尙有其他辦法否李宗鄴謂此事爲汴省議會安福系主使主張宣布該系罪狀孫鏡亞附議通過㈢毛一豐提議南洋各地華僑熱心祖國疊次來函與本會均表同情近來華僑益受該地政府虐待本會應派代表到各地一則調查虐待華僑實情便籌挽救二則報告國内情形請其亦組各界聯合會與我們共策進行劉清揚附議通過㈣討論代表當選者之資格以曾到南洋羣島熟悉華僑情形言語相通者爲合格喻義推舉毛一豐李峻華附議付表决全體贊成㈤毛一豐謂本席離滬代理文書科主任請大家公舉結果推編輯科主任張天放兼理遂散會 
[靑年會全國大會中演講人物]  
　　靑年會第八次全國大會將於四月一日在天津開會由黎前總統主席及歐和專使王正延北美靑年協會副總幹事巴樂滿等演講已誌前報茲悉該會同時將舉行二十五週祝典規模宏大旨趣深遠巳引起國内外各界之注意届時到會演講者尙有左列諸人美國公使克蘭英國公使艾斯敦交通部鐵路顧問倍克中華續行委辦會總幹事誠靜怡山西鉤賢大學校長孔祥熙天津南開大學校長張伯苓南京高等師範學校校長郭秉文　燕京大學校長司徒雷登江蘇督軍署顧問温佩珊漢口律師張復鼇敎育家黃炎培實業聶雲台 
[蘇浙路債團起訴交通部近訊]  
　　蘇浙兩路債權團前因交通部對於蘇浙兩路證券遲不交付公舉代表赴部交涉旋因交通部置之不理又向平政院提起行政訴訟在案茲聞債團訴狀平政院巳經受理而交通部亦經提狀答辯略謂按商事通例凡公司解散後對外一切事務應由清算人處理蘇浙兩路債權應由蘇路浙路清算處向部理涉兩路合約前巳定明交通部祇能對於兩路清算處負責兩路少數之非法團體未便來部干瀆等語並聞平政院即據交通部之理由將債團訴狀駁回云惟交通部此次訴訟如果勝利則兩路證券欵又未免虚懸無着矣 
[又飭騐放軍米兩萬石]  
海關姚監督昨接財政部訓令略云准陸軍部咨據援粤浙軍駐閩潘師長電稱職部回防尙無定期此問米缺價昂所需軍米自應預爲籌備前懇印發護照四張每張五千石共額二萬石現查各處米價騰漲擬往蕪湖採購經過地點卽從蕪湖到上海轉運厦門等因乞飭各關廳局卡騐免放行等因到部查此項軍米旣經陸軍部核准自應准予免納稅釐捐銀放行除分令外合行令仰該監督遵照以至五月底運完兩萬石爲度云云 
[曾警正法意私運米糧]  
　　浦東三區警署曾警正查得轄境内爛泥渡其昌棧十八問一帶均有米店於深夜時將米糧潛運輪船出口除呈報徐警廳長飭派幹探馳往各該地點秘密查緝外復傳諭長警留心偵察遇有各碼頭外洋輪船抵埠時對於碼頭上落貨物須特别注意倘無護照及貨照不合者應即扣留將押運貨物之人一併拘署訊究 
[碾米公所致仁穀公所函]  
　　　　　　爲較斛與結賬兩事 
　　米業所用米斛向章須由仁穀堂公所分春夏秋冬四季假邑廟萃秀堂大廳較准由常昭南帮兩公所派員監視發給較斛單方爲有效章程中并定機器碾米各廠如機器在八部以下者不能赴仁穀公所較試去年碾米公所迭次開會向仁穀公所要求全體廠家一律加入較試尙未解决又碾米公所議定行家對於廠家定購米石限制斛清結賬辦法仁穀公所亦未作覆昨日碾米公所爲此兩事致函仁穀公所請速作覆原函如下敬啓者敝公所上年十二月曾爲全體同業較斛一事函請貴公所核辦久未奉復敝同業企盼殊殷嗣又因行家對於廠家定購米石所擬之限制斛清結賬章程曾經函請貴公所查照各在案現在新年巳過營業日繁務請迅將兩案究應如何辦法併爲答復以便敝同業有所遵循是爲至盼專此祇頌大安並候速復 
[冰鮮業收賬難齊之懲毖]  
　　小東門外大街冰鮮業各魚行歷來營業頗巨每行全年生意可至四十萬惟專賴放賬與行販始能推廣營業舊歲年底該同行因生意雖大然賬目頗難收齊特於昨日邀集同業在公所開會磋議訂定取締新章同業不得濫放貨賬如該販果係多年交易或身家稍裕者方能放給此外新戶必有三人互相聯保庶不致至逢節有所拖欠經衆决定即於本年正月起實行 
[浙省繭行問題之餘波]  
　　自浙省議會通過開放繭行之議後引起蘇之江甯·丹陽 
·盛澤·吳縣等浙之紹興·杭縣等處業絲織品者極大之反對代表奔馳函電呼號歷時許久始由官廳分飭浙省産繭之二十六縣徵集意見結果主張開放者爲最少數乃由盧督軍·齊省長·雲實業廳長召集各地請願之代表一再研究乃决定維持原狀二年而省議會不願使織工蒙其不利故對於開放繭行緩行二年之舉亦無反對之表示但織造綢緞經用細緯用粗絲蘇浙織造之人有三十餘萬而織造經用之細絲只有浙江海寗長興兩縣出産長興縣又爲主張開放之一影響極大故日來本埠絲綢機聯合會中華國貨維持會迭接各地之報告大致以繭行保持原狀以維織業旣經浙省當道之决議該縣未便獨異擬聯合推舉代表向北京農商部重聲前請冀保織造之現將免使工人失業云 
[縣商會訂期開全體大會]  
　　上海縣商會於今届開第一次董事會後又由該會正副會長訂期三月十八日（即陰曆正月二十八日星期四）午後四時開春季第一次全體大會以便報告關於該會上年經過事件及以後會務進行事項昨已備函分别知照會董會員曁各業代表請於届時共同蒞會與議並說明會議畢後復開聚餐會云 
[葉丹庭辭商會董與錢業代表]  
　　上海縣商會會董葉丹庭係元春錢莊經理兼南巿錢業總代表刻因該莊遷移北巿開張營業後葉君以年老力衰對於營業事宜甚爲繁瑣且南北往返不便故對於縣商會會董及該業南巿代表等名義未便負責特提出辭職書向該會辭退會董之任請於下届開會選舉時勿再列入選舉名單並向錢業聲請辭却總代表之職云 
[商界聯合會開會彚紀]  
漢口路前日（十號）午後二時漢口路商界聯合會開職員常會到者頗多正會長宋漢章主席方頌槐爲記錄會長提議本會副會長二人茲因顧硯卿副會長去世應即補選查會章有推舉選舉兩項應從何項衆皆贊成推舉當推舉沈承甫爲副會長通過又副會長呂靜齋提議調查納稅資格預備充選手續繁難須推定調查員數人當推定沈承甫·呂靜齋·俞少卿·張石蓀·方頌槐·章林生爲調查員主席又解釋自本會成立以來除在會董事熱心公益特别樂輸外月捐並不收取需用欵項由到會諸君暫行維持以大會蕆事爲度沈承甫提議取消月捐贊成特别捐宋漢章附議到會董事均贊成當付表决通過旋由宋漢章等特捐會費計共有一百十餘元至鐘鳴六下始散會 
浙江路前日下午六時浙江路商界聯合會在事務所各認餐資開聚餐會到會者爲朱一笙蔣榮夫·宋薛三·三會長孫鏡湖·胡雅舟·俞文達·謝品璋·陸耀廷· 
劉松柏·宓慶彪·張奎廷·朱炳玉·朱叔懋·藍經之·甘善餘·孫佐卿·楊茂松·馮蓮塘·張士安·王然照·陳錦壽· 
朱浩康林仁政·詹頌平·費秋江·胡德甫·朱根基·許友如·何吉才·田文堂·曹心怡·丁靜波·洪貴堂·薛文海諸 
職員等宴畢由朱會長登臺提議蔣會長紀錄㈠烟兌兩業代表仍公决恒和泰張寳順萬春新吳頴之　乾康宓慶彪三君代表一面專函詳告總聯合會極力進行㈡巿民權調查表公决請孫鏡湖總幹事長列表分送南北中南中北四路幹事長會同幹事員詳加調查彚報總聯合會核辦㈢徐少卿范祥椿兩幹事長均因有甬杭之游業已成行暫請同人代勞公决張奎廷劉松柏二君接辦㈣孫總幹事長商榷書（甲）籌辦夜校（乙）延聘顧問（丙）分領徽章（丁）籌備醫藥（戊）懸刋徵信（己）公諸輿論各條闔座一無異議公决亟宜舉行另刋簡章分告全體會員迨議畢散會巳八句鐘始各分道言歸云 
河南路河南路商界聯合會前日下午二時開特别職員會會長金馥生副會長陸費伯鴻曁各職員到者二十餘人提議兩事㈠本屆職員雖均於去秋選出任期未滿一年惟會章規定於每年春季改選現在應否舉辦選舉俾以後每年均須春季改選以符定章衆公决卽日籌備選舉手續推幹事長祝志純等籌辦分送選舉票等事并定選舉揭曉之次日開全體會員大會報告會務經過狀况并决定進行方針㈡籌辦商業補習夜校全體公决即日着手籌辦由正副會長及幹事員尋覓校舍定製校具並推陸費伯鴻草擬校章其經費當再籌募特捐 
[肉業爭認屠宰稅]  
　　上海城廂内外及四鄉一帶屠宰稅去年由滬甯蘇三帮肉業公舉榮銀和爲代表承辦每年繳洋二萬零五百元外加敎育經費一千二百元榮經辦後委託唐立成宋小狗等主持將四鄉捐稅轉包於黃友根全年收入六千元黃又轉包於各鄉盈餘約千餘元所以鄉間零星屠戶擔猪經過亦須繳捐否則勒罰前年滬埠全年宰猪七萬頭有餘去年全年多至十二萬數千頭因此承辦屠宰稅者有盈無虧近同業中以榮經辦不公出而反對且承辦一年現亦期滿所以該業中人另行舉人投上海縣公署具詞聲請照原認二萬零五百元外再加二千元請轉詳財政廳核示飭遵云 
又函云本邑屠宰稅認包商人榮銀和因認期將滿由同業商人羣起反對公舉代表函請縣商會轉呈上海縣公署情願照榮代表認定之稅額再行增加二三千元歸予認辦現正積極進行乃榮銀行聞知此項稅收巳有人出而爭奪故亦函懇北巿某商董設法赴縣代爲陳請願照原額二萬一千七百元之數再行續辦一年並請商會轉呈一切 
[實行徵收廣告稅]  
　　滬南工巡捐局長姚石蓀前據商人呈請認包界内廣告稅曾經詳請松滬護軍使·滬海道尹·江蘇省長請示並咨請淞滬警察廳長分飭城内南巿各區署所派警查勘可設廣告之地點以憑核辦在案茲聞此項廣告稅係由同華廣告公司呈請承辦按年認繳稅欵洋一千元分期呈繳巳由姚高局長批令於本年陰曆正月份起實行徵收以爲提倡華界廣告之起點云 
[財部催解印花稅欵之措詞]  
　　江蘇印花稅分處接省公署令略謂准財政部咨開印花稅票與郵票性質相同本應先備現欵方可請領部中先發稅票隨征隨解原屬通融辦理况印花稅票印刷成本頗重與他項稅欵性質逈異貴省每月收入印花稅如果全數截留備撥臨時軍費當此部中財政支蹶勢必至印花工料等費全歸無着後難爲繼非惟無收入可資挹注且又增一支出豈不更屬爲難似非部中推行新稅之意第臨時軍費重要旣須留撥而印花印刷之成本攸關亦須慮及現在本部積欠印刷等費爲數甚鉅應請轉飭印花分處儘於征存稅欵項下先行提撥五成解部以濟急需嗣後爲兼籌並顧起見貴省每月收入印花稅欵即以五成留撥前項餉需以五成解部備付印刷等費如此辦理庶部省均有補苴之道而無偏畸之虞除分行外咨請轉飭所屬印花分處遵照辦理等因合行令仰遵照云云昨該分處已令知駐滬辦事處一體遵照矣 
[交通部電料在津被扣]  
　　交通部駐滬電料處近奉部令飭將存滬之電料五十箱運部應用等因當經該處將前項電料由棧提出由滬寗車轉津浦車運京途經津埠被稽查某貨會查得該電料係屬某貨即行扣留聞該處得此消息現正電部請就近交涉矣 
[沙船遭風擱淺]  
　　南巿裕德沙船號之陳生泰號沙船於舊曆歲首在烟台承裝值銀五千餘兩之鹹魚等貨於正月十四日在山東洋面遇風浪不能自由行駛飄蕩至福建洋面擱澕船底巳擱成一孔貨物雖未漂失然受濕巳屬過半惟人口無恙昨日該船耆民沈和尙附搭輪船抵滬報告裕德號派人雇就大駁船兩艘前往失事處將貨遇駁船運申預計須十餘日始能到滬 
[淞滬駁船公所董事會議案]  
　　　　　議决僱用調查員 
　　淞滬駁船公所成立後即在愛多亞路三洋涇橋西首設 
立事務所辦理進行事宜其中領袖董事除江政卿·曹華章陳姜林等外又續舉李關林·朱亞義·黄昌林·嚴朝生·曾龍發·朱亞山·楊金泉·陸秀雲·朱耕山·陳金山·沈新華龔順福·楊龍貴·王茂朗·陳章華·楊星輝·等十餘人爲董事組織董事會於前晚在事務所開會討論進行事宜公推李關林爲董事會議長主席表决各項議案公議以浦江一帶匪徒横行同業受累不堪爲設法防衛起見議决僱用調查員設置小輪往來淞滬一帶協助官廳警探保衛同業船隻貨物議畢即經公函各機關一體查照辦理所有調查員皆有公所發給證書即日起從事服務茲將該調查員姓名錄下吳少卿顧雲山·陶茂林盛學戍俞朝·陸順 
[滬杭路近事兩則]  
滬南站築告裝煤臺滬杭路局任局長以南站自添夜班客貨車輛以來龍頭機車需煤甚繁現爲裝煤便捷起見擬定築造裝煤臺一座俾使煤斤易於裝入龍頭機車以省人力業飭工程處繪就圖樣昨僱工匠開工建築該煤臺之式樣係屬長方式下砌石脚臺上鋪設水門汀泥使其堅固臺下可以儲煤高有丈許聞限一月工竣云 
免票乘車之限制邇來滬杭甬鐵路日班特别快車乘客日見擁擠而持用免票乘車者較多殊占坐位實於購票旅客頗覺不便昨特規定辦法通飭各巡察各站長各轉運及車上各查票員遵照其文略云本路發給各轉運之免票特别快車概不適用（專指）百○九及一百十號車而方所有一百十五及一百十六之夜快車不在此例）嗣後凡各轉運持免票乘一百○丸及一百十號特别快車時必需另購加價票否則卽照章補票另加罰欵仰各遵照 
[第三届檢定敎員之預備]  
　　上海縣知事接江蘇敎育廳訓令云檢定小學敎員委員會案呈第二屆檢定業經辦理完竣並將經過事實曁檢定成績呈報省長曁敎育部備查在案查檢定規程第十二條試驗檢定每年舉行一次無試驗檢定得隨時行之本省小學敎員迭據省縣視學視察報告未受檢定者尙多亟應賡續舉行試騐檢定藉以整齊師資茲定於本年七月各校暑假期内舉行第三屆試驗檢定除將試驗辦法呈請省長曁敎育部核示另文飭遵外現在距離第三屆試騐檢定之期已近應由該知事迅將前屆列入受試驗檢定臨試未到各敎員調查確實人數列表呈報以便另文飭知試其未經塡送書紙請受檢定各敎員並應轉飭遵照上屆成例迅將志願履歷品行證明等書曁資格調查表於本年五月三十一日以前塡送到廳以憑審查資格查本省檢定小學敎員巳經舉行兩次自本屆施行檢定以後未受檢定之敎員萬不能再任其濫竽充數礙敎育進行各各該縣小學 
敎員將來如願在小學校服務應卽遵照法令聽候檢定毌再規避自誤除分行外合行令仰該知事轉飭遵照此令 
[令飭保送國語講習所講員]  
　　上海縣勸學所長李頌唐接縣知事公署訓令云案奉江蘇敎育廳訓令内開案奉敎育部訓令内開查國民學校國文科改授語體文自本年秋季起先從一二年級實行業經木部通行各省區遵辦在案惟事屬剏始關於實際敎授如統一讀音確定語體各端亟宜先事準備以利推行茲就京師先行設立國語講習所第一班定於本年四月一日開課由各省區選派中學師範畢業生或現在小學敎員入所講習俾各學員學成回籍後轉相傳習以期收國語統一之效合亟抄錄國語講習所辦法令行該廳就該省合格人員中選派三人於開課前來京報到以便開課並先期將所派名額呈復所有各學員來往川資及在京旅費應山各省區於公欵項下酌定數目支給如該省體察地方需要情形并可酌量加派數人以廣造就而裕師資此令等因並附國語講習所辦法一紙到廳奉此查敎授國語師資本省頗形缺乏上年春季雖曾委託南京高等師範學校辦理國語講習科一次惟畢業人數無多不敷分布此次由部設立國語講習所本省除規定選派三人外並加派二人入所講習俾學成回籍後轉相傳習至該學員川資旅費定爲每人百元由省敎育預備費項下支撥並經呈奉省長核准在案茲定於三月二十一日上午在省城省立第一中學校考試應由該知事保送合格人員於三月十九日以前來廳報到聽候考試除分行並將國語講習所辦法抄發外合行令仰該知事遵照該所長即便遵照保送合格人員於三月十五日以前呈送到署以便備文送候考試此令云云李所長已遵照辦理矣 
附國語講習所辦辦法（資格）由各省區選派中學師範畢業或現 
任小學敎員三人（務擇國文通順且口耳靈敏容易領會普通話者）者（期間）二月（授課時間）每週二十時（課程）「一」國音音 
（一）注音字母（二）發音學通論（三）中國音韻沿革「二」國語文法 
「三」國語敎授之研究（一）敎科内容（二）敎授方法（三）實習「四」 
國語練習（一）讀文（二）講演（分組）（三）作文（課餘作）「五」言語 
學大意（臨時講演） 
[籌備值樹典禮之省令]  
 
 

Page 11

 
 
　　本埠道縣兩署同接省長公署訓令云節届驚蟄各機關應行植樹典禮須查照歷届成案早爲籌備如期舉行仰即擇定地點將面積種類株數於十五日内具報屆時並由該道君知事率同僚屬親往種植並將遵辦情形分别列表攝影呈送以憑考核此令 
[圖刦案辯論終結]  
　　何小老漢（卽李三）張銀大韓三等於去年舊曆十二月十九夜半時各執兇刀木棍在西鄉漕河涇陳家橋爲巡警查獲抄得兇器函送上海地方審檢廳訊辦在案茲悉此案已經檢廳預審明確起訴審判廳昨日午後經地方廳堵陳楊許推檢各官開庭審理據何小老漢供鹽城人年三十一歲向爲小本生理去年十二月十九夜有友人王三糾合民人到伊船上（泊在漕河涇港） 
與張銀大等抹牌消遣嗣據王三向民人等聲言潮水來時有一船到來船中有私鹽二三擔到時囑我等帮忙而後分派鹽斤所以起案兇刀木棍不知爲誰之物求察問官得供謂曰檢廳預審時爾曾供明兇刀爲王三等所遺今前後供詞不符顯見狡展何供仍支吾又據張供鹽城人年二十一歲此次與何同往並無爲匪行爲問官曰爾在檢廳供明是夜在彭家墳山等候王三等多人何以今日翻供耶張供仍推諉質之韓供阜寗人所二十五歲餘供與何張略同許檢察官起而論告略謂該犯等於深夜各執兇器糾合五人以上圓刦未成罪業已成立况何小老漢又是過犯請爲公判問官會商之下遂諭辯論終結飭傳何張韓三人分别還押聽候宣判 
[通緝塘灣刦案之盜黨]  
　　駐滬水警二廳一區第三隊長王壽良以塘灣丁竟成家被刦一案業據偵探先後緝獲盜犯張文炳周正明（即小三子）李克有等三名解案訊據供認搶刦丁姓衣物一共七人係由鹽城人高達爲首等語除將巳獲三盜解送上海縣警察廳訊辦外所有供出之首盜高達朱七（即小老虎）王阿大張文全（卽趙小二子）等四犯現尙在逃未獲自應趕速偵緝除嚴令各偵探迅速查緝解究外並於昨日分函淞滬警察廳公共公廨法公廨等請飭各探一體協緝 
[七盜匪押解軍署懲辦]  
　　盜匪錢金標與同黨宋子平張榮昌俞忠元范卿文周吉三謝正標先因後持械搶刦北四川路九百十二號華耀榮兆豐路四百零六號盧永祥等現洋鈔票並沿途開槍拒捕由探分别拘解公堂訊明判令詳解護軍使署等情迭誌本報茲悉該盜等巳由承審官飭吏繕就詳文於昨發交該管捕房捕頭斯蒂爾立令經辦包探徐阿華侯阿寳與一百七十六號西探駱四從牢中將各盜帶至寫字間騐明正身無訛加上手銬押解至護軍使署請爲按律懲治 
[指控覇阻汽馬車漆匠停工]  
　　新閘捕房華探張盛全西探灰鐵昨晨協解甬人杜方林王奎榮鄔阿蘭至公共公廨第一刑庭相繼投案禀稱被告杜王兩人自稱四明汽馬車漆業同議勝會代表至派克路十九號門牌益昌製造汽車廠以該廠漆匠王如金沈阿福等尙未入會覇阻停工擾亂治安經該廠經理人報告捕房故將該兩人及收藏漆刷之鄔阿蘭拘案現傳到證人王益美解請質究並據捕房刑事科代表律師高易氏上堂譯訴前情以被告等聚衆覇阻停工實屬擾亂治安應請訊辦云云訊之被告杜方林延律師到堂辯稱本案與被告前次控告吳成德案有連帶關係該控案由英包副領事承審巳訂定復審之期本案請改歸英領訊理應准被告交保等語旋據龍飛馬車行代表律師投訴被告等聚衆覇阻各汽馬車行漆匠停工同業均受損失故被告律師請求准被告交保敝律師大爲反對經俞襄讞核供商之疸美丁副領事判被告三人各交一百元人洋並保候英領堂期解訊 
[檢廳賄縱烟犯案之昨訊]  
　　唐少霞丁俊之供詞 
　　上海地方檢察廳書記官程冠吾賄縱烟販劉鴻鈞事發潛逃一案經該廳梅廳長懸賞派警嚴緝迄未緝獲現梅廳長以此案關係司法界名譽先將在押之書記官唐少霞法警丁俊二人起訴同級審判廳請求預審等情巳紀本報前日經審廳刑庭陳推事開庭預審據唐少霞供稱當程冠吾釋放劉鴻鈞之日伊適患病在家程冠吾到家聲稱劉鴻鈞請求易科一案巳奉廳長核准特來索取圖章以便繕寫提簽蓋章交警提釋等語伊因與程同事多年信以爲眞將圖章交其取去致受其累伊實並未與程串同作弊務求交保出外訪尋程冠吾到案等語丁俊則稱奉書記官發下提簽持往分監將犯提釋不知爲程作弊云云陳推事諭仍還押候調集證據再行復訊核辦 
[巡警查獲帶土人兩則]  
　　葉永昌由外洋乘神戶丸輪船來申私帶烟土十八斤到 
滬後爲水巡捕房何探目查獲將人證解入捕房梅捕頭諭將葉函送上海地檢廳訊辦烟土送海關候燬又廣東人陳慶耀私購烟土九十八兩擬乘小輪往北沙販買當爲巡警查獲人證押送一區警署轉送地檢廳訊辦 
[各學校消息彚誌]  
兩江公學北浙江路兩江公學夜校實用英語科現聘洋敎員克萊氏爲該科主任敎授各級英文另有華敎員數人爲初學及英文程席淺者擔任譯講該科定三月十五號（即正月二十五日）開學現方從事招生云 
法文函授校徐家滙孝友里法文函授校自創設以來陸續報名入校者先後計有四百餘人茲聞該校現得旅滬預備赴法李梅生等之請求添設而授部課程暫定會話文典造名三科每星期授課三次（上午七點至十一點）學費每月一元准於三月二十號與函授部一同開課聞現在巳將額滿云 
巿北公學夜校滬寗車站慶祥里巿北公學夜校英文科已於日昨（即十號）開學聞該校教法新頴課程完備業定十五號開課尙有餘額可補云 
漢璧禮路義務學校漢璧禮路巿民公立培本義務夜學校係於去夏開辦今歲起添加英文昨爲該校春季開學之日（三月十 
日）到者除學生四十名外有該會職員及中華國民策進救國團團員等二十餘人茲將該校開學儀節錄下（一）教職員登堂（二）學生登堂（三）敎職員學生齊向國旗行三鞠躬禮（四）學生向敎職員行禮（五）敎職員陳萬岫黃次倫黃次信李家瑞徐杏蓀支鏡石等相繼致訓夠勉詞（六）學生退（七）敎職員退至是乃重開兩圑體敎職員之聯席會議互商進行辦法 
培本小學第二校滬寗車站北首公興路鼎元里第五弄培本小學第二校昨日（十日）上午舉行成立式來賓除學董贊助人外學生家族亦不乏人茲錄其秩序於下甲摇鈴入席乙對國旗校旗行三鞠躬禮丙校畏朱企民報告添設分校原因丁學生唱國歌戊學董來賓等相繼致訓詞己學生起立對學董來賓等致謝行一鞠躬禮庚唱校歌辛補給第一校寒假憑奬壬分發書籍用品癸散席 
[靑年會學生分會議務學校維持會消息]  
　　靑年會商業夜校學生分會義務學校維持會於九號晚間常會主席徐寳華當經議定自下星期一（十二號）起徵求便員以三星期爲限每星期六結束一次其優勝者備有奬品褒贈共分爲五隊定名紅黃藍白黑各隊隊長姓名左紅隊余鵬黃隊差維良藍隊孫道勝白隊顧馥棠黑隊孫紹康總司令徐贊華 
[巽與學生徐福金現已到校]  
　　前報載南巿巽與學校走失學生徐福金一節現悉該學生於七日獨自回家午膳誤走至香花橋適遇父友某偕至醫院至八日傍晚送回業巳到校上課矣 
[兩路球隊訂期賽球]  
　　滬寗滬杭兩路球隊每年春間必有賽球之舉茲聞該兩路同人已擇定本月十三號（星期六）在麥根路球塲舉行比賽是日下午二點二十分該路特由北站開駛專車至麥根路球塲接送來賓一概免購車票並在球塲備有茶點以享來賓 
[通如崇海同鄉會近聞]  
　　旅滬通州如臯崇明海門四邑人士發起之同鄉會業已成立並經設立事務所於毛家弄紗布公所内并由該會會員捐助盧家灣地皮九畝餘以爲建築會館及丙舍之用但正會長雖經舉定南通張季直先生擔認尙未正式宣布就職募捐建築各事均待急需進行該會昨日通告各職員定於陰曆正月二十四日午後開會討論進行各事云 
[半淞園開品梅會]  
　　滬南半淞園於花曆元宵日起開品梅會除該園自植盆梅多種外復搜集諸名家所藏之異種梅花數十本陳列園中供人游賞暗香疏影雅興宜人有梅癖者盍往游乎 
[塘工局董不再添派] 　 
浦東塘工善後局董謝酉山在原籍浦東陸家行病故即經朱董福田呈報上海縣公署昨沈知事批令朱局董文云據呈謝源深積勞病故殊堪悼惜所有該局事宜應即由朱紳審愼辦理毌庸添派紳董仰即知照此令 
[警察照常上操]  
　　淞滬警察各區署所長警操演一事自陰曆新正以來暫行停止刻因新年已過經徐警廳長訓令各區署所隊警正佐隊長巡官等一體遵照務於每日午後分班排隊督同訓練操演步伐槍法等技以資嫻熟其所補班之警察宜另行提出由巡官注意敎練俾將來再行訂期會操以定優劣 
[陳世光病愈銷假]  
　　浙督署外交諮議官陳世光前因赴浙忽患急症乞假回滬調治昨陳諮議巳愈特赴浙銷假并巳赴交涉署交際科照常辦公矣 
[甬人投浦遇救]  
　　趙左福因尋親不遇昨在新關碼頭投浦自盡由捕救起送入水巡捕房梅捕頭向之詰問據稱寗波人年二十三歲前在常熟爲桐油生理此次由里來申找尋伯父不遇旅費用罄不得巳而自盡梅捕頭諭送上海地方檢宗廳轉送寗波同鄉會資遣回里 
[誘賣養媳之告發]  
　　婦人徐徐氏生有一女許與王銀祥爲媳童養過門近該氏在王處將女誘出另行價賣經王偵悉昨扭該氏至五區一分所告發孟警佐諭解司法科訊辦 
[指控誣拐恐嚇之催訊]  
　　公共捕房弄事科繼譯陸鴻飛延高易律師代表在公共公廨刑事科指控庽居西藏路一品香菜館内之凌揖民（即楊友三）致函誣言誘拐伊妾意圖恫嚇違犯三百五十七條新刑律等情巳由廨准飭傳訊因被告抗不到堂故昨晨原告代表律師復投案聲訴前情中西官得稟諭候再傳 
[指控逼女爲娼之辯論]  
　　婦人胡沈氏在公共公廨刑事科指控油頭路二號門牌章文海於西曆一千九百十三年二月二十號誘拐其十五歲女兒胡占春逼娼等情由廨准飭捕房於昨派探將章提解公堂即據原告代表律師上堂陳述前情被告亦延代表律假到堂辯護聲請交保中西官核供判章交二百元人洋並保候下禮湃四集訊 
[控妾捲逃案歸民事起訴]  
　　住居虹口密勒路之李占鰲在虹口捕房指控伊妾王老五捲取金 
飾背夫私逃等情曾由公共公廨訊判被告交保候訊在案昨日午後公廨李襄讞與英包副領事升座第一公堂復訊據原告李占鰲偕證宋陳氏到堂證明去年八月初八納被告爲妾至十二月十三日捲取金飾背逃情形並延律師到堂請究被告王老五否認捲逃並延律師上堂代辯中西官得供會商之下援筆判曰被告仍交原保着原告於一禮拜内歸民事起訴此諭 
[　　孩子楊根生前被周阿根誘入虹口百頓路二百五十六號門牌浴堂内沐浴攫去布衣五件銅元六十枚嗣由該孩在北河南路酒店内將周尋見喚捕拘押捕房昨解公共公廨經中西官質訊之下姑念被告初犯從寛判押七天示儆 
[水警隨船稽查賭徒]  
　　駐滬水警第三隊王隊長近日查悉滬地各賭徒因地方軍警禁賭嚴厲不得肆其伎俩乃糾集同黨分乘蘇州河之靑浦崑山等處小輪及黃浦之平湖班小輪混充搭客迨開輪之後在船以紙牌爲賭具誘人與賭騙取鄉愚銀洋受害者甚多殊爲行旅之阻碍且與小輪營業亦有影響自當設法查禁爰特議定辦法如靑浦崑山之小輪於周太僕廟起由該處水警師船派撥警士兩名隨乘該船往來查禁如平湖班小輪於南浦江之白蓮涇起由隊派撥警士二名隨船往返稽查一經查見立即拏究以保行旅 
[軍警捉賭未獲]  
　　　日暉港附近之小木橋地方爲華法交界之處近日有賭棍多人租賃該處房屋開設賭喜臺與賭者均蜀該處郵民輸瀛頗巨昨爲十五圑團部查悉立即會同警察前往查拏詎巳聞風逃竄致未拏獲 
[因賭搶攫案請求註銷之不准]  
　　姚寳和等前控通州人張君明温州人沈廷桂在七浦路七十八號屋内搶刦銀洋金戒等情業經公共公廨飭探將兩被告提案訊悉係因賭起釁判决張沈各監禁一目在案昨晨兩被告各延律師投案陳述不服判决理由要求將案註銷張襄調及美約副領事核稟以該被無理要求除照原斷執行外並着補提同黨澈究 
[昨日公共公廨訊理民事案紀]  
　　昨日公共公廨早堂民事訟案由關讞員及英卓副領事會審計訊三案挨次錄下（一）一「婦人張秦氏訴鄧二記不還借洋三百五十元案」此案已經判决原告勝訴因被告尙未措還故原告之律師到堂請追據鄧稱欵係代人賠累請求按月拔還「結果」着被告每月還洋二十元（二）「婦人陳王氏訴夫陳阿金虐待抛棄請求離婚案」前因飭傳被告無着諭令原告登報通知茲登報期滿故而傳訊被告仍不到案即由該氏投訴十七歲嫁與被告爲妻過門未久即被迫往清和坊妓院爲傭在院做娘姨並不接客直至去年被告前來索洋不遂遭毆乃將生意辭歇寄居胞妹家中等語「結果」以被告臨訊不到應照原告所訴缺席判决（三）「奚僊嵩與長兄少如爭奪遺産案」即由原告奚僊嵩代表林百克律師上堂譯述案情一過並向僊嵩詰據代稱父名朗如共有妻姜四人少如係正室所出我係側室所出親母已故嫡母尙在我弟兄六人死去者三父在世時專爲地皮掮客年賺數萬金家道頗豐當父故時我賈於浙一切動産不動産均在被告掌握我不能知其詳老鼠河之田約十一二年前由父購買去年被告獨自出售與某日商計有五百十七畝買主方面由日本律師村上代表一星期之前村上向我說該田方單早已携往東洋當時被告並未向我說明實價祗給我銀五百兩後又與我洋六十元謂濬浦局第二百四十四次會議已决賠奚氏水田損失二萬元應與我洋六千元惟其時我已偵知濬浦局賣該處之田與無線電報局每畝得價七百兩則被告賣與日人者必亦得善價故遂起訴被告欲我將控案銷滅始允將六千元付我被告平時輒謂我係小老婆所生故毫無友愛之意等語訊至此因時將午「結果」改期續訊並着被告律師將被告故父遺産詳細開單呈核 
又午後民事訟案又陸襄讞與美約副領事會審計共四案照錄如次（一）「陳榮林訴長豐泰烟紙店主徐克昌不理往來欠銀三百二十九兩案」此案前已判决被告償還無欵押追茲由原告查得被告所開之店已經盤頂與人得價已還與其他債權者他債權者瑞昌號南協興號童葆記等故延律師到堂要求飭傳以上各號主到案將所得之欵交出公攤「結果」函請地審廳協傳瑞昌等號主到案質證再核（一）「石潤夫訴徐生枼欠交洋碱請追損失及汪步雲訴石潤夫不給倜金兩案」因石之律師另有他案在另一公堂出庭「結里」特别訂訊（一）「顧裕生訴王岩雲王子玉不理欠欵案」據原告之律師上堂稱被告現已另出期票分期拔還請求展期如仍延約再行請訊一「結果」照准 
[法公廨民事案併紀]  
欠米價限期還清慶泰米店主張連生昨延賚美律師代表投法公堂控春興館飯店主黃福亭前向原告交易白米核計被欠洋三百六十一元向索不付請求訊追詰之黃福亭供認欠洋惟已易五年因前原告將米送至商人處經商過稱缺斤量甚多即與原告理論原告稱因名譽攸關情願貼償白米二十擔故未報告捕房詎張今竟賴前言請求訊斷原告稱商人售與黃之白米向來實足並無缺少之事實被誣指中西官以黃旣認欠洋着交人銀並保限二個月還清至於缺少斤量一節着檢出證據另行起訴 
欠牛價交保限理牛作主李永茂前投法公堂控某牛肉店主黃德興不理牛價洋五百六十八元五角訊判交人銀並保出外限理嗣因黃無保管押在案昨又提訊被告供民人在押一時難覔人銀並保請求改交尋常保限理原告稱被告頗有家産並非無力請求嚴追中西官判着黃交的實舖保限理 
欠房租案兩則義品銀行前遣式老夫投法公堂控房客范翰臣虧欠租洋四十八元等情范供認欠租判着限交在案昨又傳訊被告稱民人祗措得洋八元呈案除欠仍求寛限還清判展限十四天還清又馮克勤前控房客李德興不付租洋五十六元判限交在案昨又傳訊原告稱祗還二十八元尙欠一半仍求訊追李供民人一時無力措交仍求寛限陳讞員判准予展限五天付清 
[酒醉開汽車罰十五元]  
　　廣東人歐吉利於本月九號晨在北浙江路駕某號汽車鼓機疾馳經滙司捕房捕頭麥稱來搿查見將歐拘入捕房昨解公共公廨經中西官訊據歐供因是日酒醉故行車不免過速等語官以歐不應違章科　洋十五元允公 
[行兇各罰十元]  
　　張桂亭李松山與揚州人周亦在北四川路九百十二號星内談論生意起釁張等乃起行兇經人勸散後周亦投該管捕房控張等言語恐嚇欲圖傷害等情昨由包探徐阿華將兩被告拘解公共公堂經中西官訊悉前情以被告不應行兇判各罰洋十元充公 
[誌謝]  
　　昨承建設社贈第二卷第二號建設雜誌一册又新羣社贈第三號新羣雜誌一册又商務書館贈第二百三十一號英語週刋一册書此併謝 
專件 
[海關人員强制退職曁養老金及强制儲金辦法]  
　　緒言「第一條」此項辦法係爲下列三項目的所擬訂（一）爲所 
有海關人員至預定年限時强制退職騰出升進之階級藉以増進海關之功效（二）爲對於此項退職人員予以資助俾暮年得有養贍（三）爲關員設因身體衰弱不勝職務令其退職者亦予以資助若或在職身故之關員其遺族亦予以資助 
　　强制退職「第二條」凡洋員年滿六十歲華員在職已滿四十年者均應弗制退職「第三條」如有不可少之人員總稅務司以爲如令其退職礙及海關之公益總稅務司可有暫停暫行第二條辦法之權「第四條」凡關員由總稅務司召集醫生診察會斷身體衰弱不勝職務者亦令退職 
養老辦法「第五條」凡華員按第二條規定强制退職者及内班洋員在職已滿四十年外班巡緝科旣海政局工部局洋員在職已滿三十五年者按第二條規定强制退職時均可享有本辦法所定全部養老金之利益其洋員在職未滿以上年數者每少一年應在享有之欵内扣四十或三十五分之一照此類推「第六條」凡洋員强制退職時其在職巳滿第五條所定年數者享受養老年金如下由關欵享受一項金欵之終身年金之利益其核算此項年金之法將末陞年俸按關平銀一兩合英金三西林四本士之定率核兌金欵以其四分之一爲按年應受之數惟海關只能擔任設在歐戰以前由英國政府購買以項年金時應需之基金爲限（計算此項基金之法係按戰前英國政府所訂年金計算率由海關另編一表作爲計算此項基金之禁標準）至所擬實在辦法海關將此項基金向該員所擇之某國某機關或某公司代購終身年金而不保其所得年金實數之多寡「第七條」凡華員按照第二條規定强制退職時享受養老金如下由關欵享受一次銀欵養老金此項銀欵以約足敷購買末陞年俸四分之一終身銀欵年金爲準「第八條」凡華洋關員按第四條之規定因身體衰弱不勝職務强制退職者亦可享受第六條第七條所載養老金之利益惟因在職未滿第二條第五條所定乏年數應按年月比例扣算其自請因病告退者即不准享受本條之利益「第九條」本辦法所定養老金之利益均按實缺之薪金計算惟該員實缺之月薪逾於關平銀一千兩者則應得之養老金不能將千兩以外之薪數加入計算 
　　强制儲金辦法「第十條」華洋各員嗣後新人關者均由月俸内提出一定之數托由海關代爲存儲生息至該員因左列情事之一退職時將本利全數一併付還加以由關欵發給養老金以備退職後養贍之用（一）按第二條規定限滿强制退職（二）按第四條規定因身體衰弱不勝職務强制退職（三）自請告退（此項自請告退之人員不准享受由關欵發給之養老金）（四）免職革職等由出關（凡關員除因身體衰弱或巳滿年限强制退職外如因他故强制出關其每月所提之資曁所生利息一併隨案發付惟因該員自欠廉潔或舞弊之故對於海關稅課或關欵致有損失所有損失之數應行扣抵此項關員被免被革之案可否由關欵酌量給予利益之處即山總稅務司隨案核定「第十一條」關員身故時此項儲金本息實數向該員遺族發付「第十二條」至於按月提出之數曁預定之利息本以年滿時本利合算約可購得與第六條第七條所載者同額之年金爲標準惟海關並不能擔保其確可得此實效關於此後入關人員海關只能保其强制退職時將其所提之資曁每半年帳一次湔滾算實得之利一併付還「第十三條」所有按月提出之欵均按該員實薪計算惟該員實薪月額逾於關平銀一千兩者不將千兩以外之數加入計算優待舊有人員特别辦法「第十四條」以上按月强制提金辦法對於嗣後入關荆華洋人員一律適用惟其舊有人員仍聽自便惟此項舊有人員如不願遵照提金辦法則於强制退　時只得享受山關欵所發養老金一項之利益「第十五條」現爲體恤因實行强制退職之辦法舊有人員所受之失意起見擬定凡舊有華洋人員願遵强制儲金辦法者至按第二條規定限滿强制退職時未能及足額之數即由關欵補足滿數惟此項貼補金加以該員實行提出之欵只能足敷購買第六條第七條所載年金之數爲限而其洋員在職未滿第五條所定年數者計其所欠年數應於關欵貼補金内比例扣算其舊有人員現欲遵照提金辦法者立即於其月薪内每月扣出一核定之數存儲「第十六條」凡舊有人員巳入强制儲金辦法嗣因身體衰弱按第四條規定强制退職時准其享受實行所提之資之本利連同由關欵所發之貼補金俾得購買與第六條第七條所載者同額之年金惟如有該員在職未滿第二條第五條所定年數時應行按年月扣一「第十七條」凡舊有人員已入强制儲金辦法身故時准該員遺族享受其實行所提之資之本利連同由關欵所發之貼補金俾得購買與第六條第七條所載者同額之年金惟如有該員在職未滿第二條第五條所家年數時應行按年月打算 
　　關於題名錄未列名人員辦法「第十八條」以上各條辦法擬對於華洋關員凡在題名錄列有姓名者一律適用其題名錄未列者均不令由月薪内提欵是以此等人員限滿强制出關時只由關欵發給一次銀欵此項一次銀欵之數以約足敷購買該員末陞年薪四分之一終身銀欵年金之權利爲準 
來件 
[穆藉初致張默君女士書]  
　　默君女士惠鑒閱三月十日時報新聞攔内載女士對於時報記者云此次德大紗廠與湖南女工所訂工作之條件據聞頗爲苛刻一 
節僕以爲女士對於此事之眞相容有未盡明悉處故特專函叙述藉釋疑慮此次厚生紗廠招募湖南女士一由黃君本操鄉土情長再三請允赴湘招募女工一同僕概念湖南第一紗廠籌辦五六年尙未開工倘開業有期一時欲招募熟手工人良非易事故允黃君之請求實行招募而生手女工每月工價八元飯食自備每日工作時間十二小請得暇實地調查苛待與否不難明晰期訂三年者不過稍示限制以堅應募工人之决心否則來去隨意反滋流弊但女工等到廠之姑僕曾聲明苟湖南每一紗廠開工有日儘可隨時回湘則工作三年之約早巳取消臨募時必須如是者係辦事苦心當蒙亮察再此次所招僅定額五十名黃君本操等一再發電謂求加額五十名僕堅未允許而現時來申者六十四人應募之踴躍可想而知僕僅招工而間有學生若干人具自立之决心堅請黃君收錄來申然非僅招工之本願也謂來滬之先家屬並未同意又謂年齡幼稚按其體力不能工作但本廠招工簡章載明應募工人須得家長允許年齡自十四歲至三十歲以體力强健者爲合格此兩項究屬如何黃君現在申可面詢也又長沙通谷報主任女子師範敎員何君雨農陪同女工來申亦可就近詳詢也此次僕贊成招募湘省女工確係多事湖南第一紗廠開業時之爲難情形與僕無涉何必代人籌畫自尋煩惱僕誡過矣然此事眞相自應使大衆知曉爲此不灵冒昧敦謂女士駕臨楊樹浦華德路德大里内湘工寄宿舍探明招工之究竟及各工人之志願並本廠之待遇續行宣佈俾悠悠之口或可少息嗚呼天下本無事庸人自擾之此僕之謂也自今以往僕因此次招募湘省女工稍增閱歷則塞翁失馬安知非福臨頴不勝嘆息之至專此佈逹即頌日祉三月十一日穆湘玥謹啓 
來函 
[中華救國十人圑聯合會來函]  
　　逕啓者本會遺失義務學校八十三號捐册一本尤被人拾得在外招摇故特登報聲明務望各界注意爲荷中國救國十人團聯合會雜評二 
[屠宰稅爭認感言（庸）]  
　　近來各種雜稅之最苛擾而最滋流弊者當推屠宰稅其稅率旣在雜稅中爲最重而徵收之法又視其他雜稅爲繁散收之紛擾無論矣即以認稅而言似較簡捷然每屆認商滿期之際必有新商出現與舊商競爭其競爭之手段除不正當之運動而外雙方皆以增加認額爲武器彼等之爭認稅並非爲例於同業不過視此爲一種利藪故認額愈增其取盈於同業亦愈甚自表面言之認稅固較利於商人而實則普通商人受認稅之害亦王不亞於故收也謂予不言請視上海 
 
 
] 

Page 12

 
 
   
 
 

Page 13

 
 
   
 
 

Page 14

 
 
自由談 
社談 
[重洋咨訪記〔十〕〔五〕] [  （本報特派員）中一]  
　　　　　　太平洋渡航中 
　　自上海往美洲爲二十餘日之遠航其間奇情雅興固大有可述者予於「一九一五」「一九一八」兩次渡航中巳成『浮槎曲』若干首迄今回憶不啻太平洋郵船中之竹枝詞也最錄如下 
　　㈠會餐Dinner 
　　胸襟腕袖人三白雪勺銀刀橘倍紅隔座盈盈望秋水含情 
盡在不言中 
　某女士雪膚花貌喜御西裝襟袖皆以白色上等綢料作寛邊與　色相映遠望之成三白尤喜食粤産之橘持刀欲剖曉顧盼生姿視歐美交際界名妹容度之美有過之無弗及焉 
㈡摺凡Fodingtable 
摺疊船几倚舷側空中樓閣浪飛花葉書堆裏舒柔翰文采風流耀我華 
　　某夫人中西文兼擅其長嘗令船役張摺几於甲板上倚欄作書中外人士莫不同聲稱羡喜中國女學發達得見此才質並美之賢媛也某國譯Postcard爲葉書取意甚美而某夫人之以海爲園以前舷爲樓閣取意尤美因兩誌之 
　　㈢對舞Dance 
　　對影婆婆未休　蘧爭奈此身柔庸知蓮步輕移處踏轉 
東西兩大洲 
　　太平洋遠航中例於對蹠日AnlipoleaDay前後開極盛大之演奏會Ocncert同時於星期月朗風靜燈凉之候舉行舞蹈某女士自美留學歸國每舞有弱不勝衣之態歐美人士歎爲生平所未經見 
科學談 
[電光打字機] [  志衡]  
此機共分三部卽打字部線路部與收字部打字部機式與打字機無異惟各種字母均係銅質製成且各字均通電流線路爲無數如髮細銅絲組成大約有百餘根之多（各銅絲均包有絶緣物）而各絲之位置均極整齊不能稍有錯亂不然收字部所收各字均糊塗不能辨至於線之長短可視收字與發字兩機遠近而製一端置打字機下適當字打中之處彼端置一眞空玻器内若由打字機欲發Ａ字至收字器僅將Ａ字向下一按同時Ａ字接近各銅絲均通電流則收字機内見一電光Ａ字其所以按字後電流即通至收字器之理由與電報機上按鑰（Ｋey）後收信機即接電之理無異而電光則本電燈之性質而作聞此種機器較電報機爲精蓋電報係用若干點畫始成一字而此機則明白顯出原字將來此機更精後恐電報事業當大受影響此係兩美人發明現該兩人家中均裝此機彼此通信 
藝術談 
[戲法羼談] [  天亶]  
　　戲法一業滬上倚此爲活者不下四五十人而中分南北兩 
派若朱酉山周杏泉周瑞卿張鳳翔吳品如等南派也王德岩劉應順田永奎輩北派也南派擅長賣口（未變戲法之前先說滑稽語以引人發噱個中人謂之賣口）北派注重實做往往一句鐘時間之堂會而戲法變至五六十套者以故五年以還北派之勢力較勝於南派且也北方風氣剛勁變戲法者大半解柔術南派幻水至多十八碗北人能倍之南人海傾（變十八碗中之最大之碗個中人謂之海傾）至多不過頭二三號三隻已累人欲死北人能帶海傾頭二三四五六號六隻氣力强硬者猶坦然不以爲意苟變一二碗水能卸去長衣表示夾帶之難雖形狀太武而異常起看因是近今游戲場中若添戲法一項亦均舍南派而取北派也 
　　上所述之南北派戲法進究其實蓋皆根據吴人唐某所著之鵝幻彚編一書來者降至近今幾乎無法不穿矣故戲法一項游藝舍一部份之婦女小兒喜觀外其餘亦不甚歡迎也於是聰明者屏戲法幻術之名不稱易爲魔術以聳人視聽其實二而一者也 
趣談 
[笑笑錄] [  志衡]  
　　有某學校物請一老私塾先生授課該先生當第一次上課時方入講堂卽見全體學生立起先生大駭隨即跑出報告校長曰全體學生羣起而攻余 
　　有某人一日接一請宴帖此人閱後卽付請童子作葉子戲而童子等隨則遺於道上適爲一鄉人拾得鄉人拾得此物後如獲奇寳然愼藏懷中而去至宴期鄉人持帖赴宴所主人見有生客至卽問尊姓大名鄉人通名後主人曰汝非吾友來此何爲鄉人曰吾雖非汝友然有汝飯票卽可來吃乃出票示主人主人曰此票不是請你的鄉八曰不成功這個應當認票不認人 
　　有一童年約十五六歲一日在寗鐵路軌道上横風適爲 
其父所見問何故子曰吾欲試騐兩句話靈與不靈耳昨日余聞算命言余正交好運不論如何總不會死并聞人云人爲火車碾後無不立斃所以我要試騐究竟那一句話是對的 
新聞拾遺 
時疫聲中之猪頭海寗縣硤石斜橋等處日來時疫極盛朝染夕死幾難救藥一般鄉愚不知醫樂衛生之講求僅憑一二瞽者之妄言以祈神佑於是請神求佑者日必數百起猪頭三牲非常巿缺硤石北大街肉舖主徐某日往嘉興王店等處收買猪頭多個在店出售不論大小每個必索價三四元獲利頗厚惟猪頭一經隔宿臭氣熏蒸食之易染疾病是祈佑反以致病也願病家注意及之[  摘]  
開墾荒山忽現古墓　甬人竺又如家道殷富素講實業有葛某曾欠洋一千元久不歸償將午潮山地十七畝有零推付抵欵交接清楚竺卽過戶（在餘杭界内）今雇工將此山開墾擬種茶葉而其間有古墓一座墓碣尙存上刋玉鉤外史姬人凈荷之墓竺命圈出并封高塜土不准侵動查玉鉤外史係宋張伯雨之别字此墓或張之姬人亦未可知其墓碑巳由某拓印數紙以備考查云[  摘]  
奬券騙人杭垣今年營奬劵業者更僕難數此殆與得發財迷者相消長焉顧此中百弊叢生昨有某甲購河南副券若干條迨歸寓後啓視之内有漏印中西號碼者三條而封套外面則因明明書第幾號甲大詫持往經售處質問經理初猶辯駁繼以奬券係該局售出上有籖單亦只好自認晦氣幸發覺在未開彩前否則空抱奢望誌此以告一班財迷老[  進之]  
女鬼作祟奇聞泰縣賈某腿部發一惡疽經某醫療治業已就痊不意昨晚獨臥房中時忽大呼救命家人聞聲入視則賈仍臥於床别無所見乃詢其呼救之故賈答謂適來一婦年三十許手執一錐直刺於創部余痛劇是以呼號云云家人聞之以爲鬼祟急焚冥鏹不置云[  天恨生]  
學校夫役聽講衛生揚州省立第八中學校長李更生以學校中衛生爲最要特命該校齋夫廚司雜役人等於每間週下晚上堂聽講衛生大義請該校校友會衛生組幹事宣講并令夫役勿在地上隨意吐痰否則罰公給金小洋一角云[  莘樵]  
摘龍鬚大起風潮南京一般迷信婦女謂摘龍鬚卽可生子等語所可笑者前晚水西門外趙姓婦俟龍燈舞至門前伸手乃摘龍鬚不意龍鬚被婦齊行拉脫要舞龍燈者百般辱罵嗣經魯仲連輩排解令婦賠洋二元其事始寢[  隱厂]  
小說 
[短篇言情小說無謂之情書（續）] [  古蓮心譯]  
　　儂因不能他往故久居於彼而卒獲與郎邂逅相遇矣夏郎乎儂深信設吾二人不相值者郎必無自見之一日郎之奇才異行亦必難臻今日之極點其或天之生我專以助郎成名耶儂實與郎以生氣使知外界大勢此外界者郎前此實渾然無知汝年甚幼較儂爲稚然汝愛我若狂掬汝幼稚之魂置儂心坎之中一若因儂年齒較長能爲当專者儂亦愛汝甚芳心一點滿貯奇異之感觸憶彼第一夕郎吻儂於松蔭之下樹影扶疏飄摇不定儂因此一吻亦覺飄摇如樹陰惟靈犀一點則異常鎭定儂惟知此乃極美滿之奇遇竟不覺色臂環汝頸以心抵汝心也斯時儂一心一意惟念汝未來之前途以郎之奇才瑰行而乃埋没無聞可憐孰甚故儂立意助汝頓覺年長數倍閱歷綦深如慈母之護其幼子焉嗟乎婦人之愛其眞切有如是者彼第一夕者儂焉能忘却耶當時儂默然不作一語汝或尙能記憶因勞叨不己者惟汝一人反覆詢儂是否相愛吾之愛童乎儂亦惟愛汝甚故覺千言萬語不知從何說起卒至默默相向耳然郎行後儂恨未曾剖我芳心置郎足下儂之愛汝深入骨髓世上再無第二人能愛汝較勝於儂者然後汝贈儂之瑞馨一大束來矣儂知此鮮花乃汝狂熱之愛情使汝採之於小麓者儂固知郎無力購此爲愛情之揮霍然當日假使汝宣有天下亦必拱手以之贈儂惟汝不名一錢故僅能狂趨入林以騰熱之手採此相贈然儂得此瑞馨一束抱擁胸前拳拳不釋以爲生命之貴不是過也其後二載相隨於此山麓及紐約凡爾賽宮中之戰爭長廊 
　　之間纏綿甜蜜幾疑夢景然當茲良辰美景儂固未嘗告郎以阿母之苦况蓋彼以五千之歲費日愈不支甚至典釵質環以償宿逋嗟乎凡此寳物均爲吾父所贈一旦易姓吾家乃眞窮而無告矣然後吾夫乃來設儂不恨之若是深者亦不念竟能與之爲偶也以言愛情儂必以郎與彼較而恨愈深矣然彼本不計此儂之嫁之無異與人傭工蓋當時因無第二救急妙計耳郎尙憶一夕儂趨郎許告郎以此不祥之消息乎尙憶儂曾告汝以彼向儂求婚而求汝代儂策畫乎 
勘誤昨日小說第一行「終久」誤爲久終第十六行「 
因此失敗」誤爲因毌失敗第二十四行「藉以解厄耳」解 
这字誤爲得字均此校正 
[自由談之自由談] [  不冷]  
八省督軍八省督軍决議取消新圑會此最近之事也是爲中國最近新勢力之一雖然是亦仍爲武力之一耳 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
　　老申報 
國内舊聞 
[外論（癸酉年閏六月初九日）]  
　　上海一邑自通商以來各國士商紛然雲集余生長泰西深慕中土故亦附載輪舟來游此地且於經過各國於是風俗民情無不留意采訪豈有平居所深慕之中國而反漠然視之况復歷年旣久聞見巳多茲特謬抒蠡管妄擬成篇徧呈中國官商倘閱之者不以爲狂瞽之談是則鄙人所深幸也蓋吾每見中國行事往往振作於始因循於終其故何哉由於無實心無恒志也今就其大者而謬論之曰國家富强之術莫重於兵中國之不如泰西亦莫甚於兵統計中國閭閻戶口或謂甲於天下然歷觀往事吾英國旣隔重洋距中國有三萬餘里之遠乃竟能率師航海而來說者謂中國以逸待勞以多禦寡勢在必勝而卒不能相敵則兵事之不逮泰西雖無識者亦能知之若在他國旣有此明鑒則必求可以勝英之法所奇者中國仍漠然置之而不深求也今雖意在練習西國兵法然陽奉陰違仍不脫有初鮮終之陋習故雖有其名而依然無效卽如各國所鑄大砲其最精者中國亦已次第購買然雖得精砲而不攷求其用法於是雜亂無章有如未有至於操演兵勇或學英法或學美法或學善法兩國之法法旣不一而欲二隊之兵合而爲一互相接應抑亦難矣再訓練西法之敎師悉不令操兵權操兵權者又皆謂西法之未善故練成西法之兵勇昔祗視爲無用今且視爲可慮獨不思上海昔年之事乎初上海之用西勇也以華爾領之訓練統帶專責一人是以將作士氣士識將心故能戰無不勝攻無不克厥後華爾陣亡易以他帥其效力頓減謂非前事之師乎今鳳凰山之駐勇皆練習西法者也一旦將其營裁撤所有兵勇或改隸他隊或遣散不用聞西法操演之營今江蘇已無存焉者矣將令江蘇一省復如粤逆初來之時皆無以固其防乎或曰鳳凰山之營旣無規制統兵者又無法紀亦不足爲上海之保衛雖有西國敎師數十人亦不足貴然究勝於舊制之營兵也今營勇之滋事則統帶之過也非西法之過也統兵者不善駕馭易其帥可也罪其不遵號令之勇亦可也何至遣散其勇廢棄其法並不用其敎師乎所異者撤散此營之時遂有盜賊蠡起之謡至此時尙未平息雖曰謡言不足慮然謀之不臧恐亦釀成事實有心世道者可不思患而預防乎總之中國人之性情改舊創新先已視爲畏途日爲難事而又無實心以行之於先無恒志以持之於後往往垂成之事而仍歸於無成向者中國之用西法以訓練兵士特廹於粤寇之亂故耳今亂已平矣又復改弦易轍漸歸舊跡故吾西人常私相聚議謂中國如此行爲必日後無與西國搆兵之事而後可倘有事故必仍非西　敵夫中國之兵力至弱也必圖强以自固藩籬庶幾通商各國俱無以狡焉思啓展其侵略之謀若再力事振興取西洋之足以裕國富民者以充國用則中國之利實卽全世界各國之利也雖中國近日如設局自造輪船槍炮創辦輪船局及遣子弟就學西國等事亦稍有警悟之象第恐一時迫於人言勉强從事而奮於厥始者不能愼於厥终如訓練兵法之事至於今而又改變方針也吾西人也以局外之人强爲局内之議欲以愚者之一得　諸智者之前倘能採而行之實爲鄙人所深幸然終不敢希冀於萬一也 
[上海機器局第五號輪船小紀]  
　　　　　　（壬申年五月二十九日） 
　　四月十八日上海機器局第五號輪船告宬落水計船身長二百六十三尺六寸寛四十四尺十寸深二十九尺四寸艙面有四曰下艙面曰住人艙面曰砲艙面曰上艙面於底艙面設帆鍊房兩間油漆房一間大木匠房及兵目房各一間又火藥房一間砲彈銅壳房兩間淡水巨池兩方底艙面下曰前艙前艙容五十九噸又十分噸之二每噸當四十立方尺砲彈銅壳房兩間容二十七噸火藥房容十一噸又十分噸之八油漆房容十四噸又十分噸之二木匠房兵目房共容三十一噸下船面在木匠房工房之間七十五噸帆鍊房兩共三十噸合前艙油漆房帆鍊房及下艙面共計可容貨物一百七十五噸又十分噸之四而大木匠房兵目房火藥砲彈各房在外底艙面後段爲做工處及機器房計容五十一噸又有大貨房四間共計一百零五噸又十分噸之四下爲下後艙容六十四噸又十分噸之六後火藥房計四十八噸十分噸之丸後砲彈房銅壳房及駁船用銅料房共計三十九噸比大貨房機器房之間爲儲水大池合四貨房及後艙共計可容一百六十九噸貨統計全底艙面合前後兩艙可容三百四十四噸又十分噸之四每噸當四十立方尺火藥砲彈銅壳各房在外水池可容淡水四十噸即八千九百六十卡倫另可設一擬水筒於十二時内能凝氣成水一千卡倫計汽機鍋爐及煤共佔去地長六十五尺以上爲客船面當設病房一間梢後設官房客房等所此層艙面計長二百十八尺寛四十尺六寸高七尺四寸有頭號救火機器一具用四人力每一分時可出水一百卡倫散注各處又上一層爲砲艙面長二百三十三尺寛四十尺高七尺四寸爲　起錨絞盤及廚房所後面亦設官憲住房設四十二磅彈砲二十四尊亦有救火機器一具與上同並可從水池汲水供用或船有滲漏亦能起乾又上爲上艙面計長二百五十九尺寛三十八尺六寸又置九十磅彈砲兩尊絞盤二備用又設雙螺小暗輪船一隻長三十七尺寛九尺内置十二磅彈銅砲一尊汽機兩具共有五馬力能容六十人每點鐘行二十七里儲煤與水可足六時之用另設舳板船六隻内三隻均置十二磅彈銅砲一尊此號兵船當置三桅帆布約計二萬二千五百尺又此船之汽機計置氣筒二徑五尺四寸挺桿推機路三尺每分時能使機軸旋六十四周每方寸冷漲力二十磅鍋爐四座火門十六每方寸能受四十磅壓力絶不危險其汽機鍋爐四圍俱有煤繞護上置煤二尺四寸下過水平線二尺六寸保護嚴密雖遇敵砲彈不能中傷也另有抽水大力汽機一具以便救火起水等用每分時能抽水一百加倫灌注各處或最高桅帆遇火亦可救及煤艙能載煤二百九十噸如作七日用每點鐘可行三十六里作十日用每點鐘亦起二十四里汽機鍋爐及煤機器什物等共重五百二十九噸尾置雙葉螺輪起落甚便張帆時可舉起使離水如復下頃刻便能行動輪翼又可旋轉螺距自能起縮縮則二十尺起則二十四尺此第五號輪船之大致也夫機器局之設於今將十年矣督理局務者能以所事爲事有匠必擇其善購物必求其精故能月異而歲不同其所造之輪船亦能日新而日盛充斯量也其製造之法不幾可日進於泰西諸國也哉 
　　記者曰自歐戰以後中國亦有代他國造船者不知中國造船事業巳於四十年前即能之者嗚呼不求進步常以自封此中國事業所以不發達也 
國外舊聞 
[電報（同治十一年五月二十二日）]  
　　初三日英京發來電報謂火船亞華炎船阿倫士火船益多於去月三十日均經蘇彝士河往歐洲矣是日英京電報又云總理外國事務大臣忌蘭威倪伯爵朗誦美國駐剳英京欽差大臣之書於下議院中該書大旨則謂增入條欵之約旣成而所討節外生枝之項均作繳回成命論矣電報又云美國非立打非亞城之人聯合公舉現任美國總統忌蘭將軍留其復行云星架波初五日電報云鐵行輪船名德近於初一日由星架波開行往英國馬刺嘉火船於初四日已抵該埠又初五日上海電報謂是日柴拿火船已抵上海又是日法國美江火船由該埠動輪來港云 
文藝 
[鐵橋山人感事詩（甲戌正月二十八日）]  
斯文仔　譏廢學也 
　　滿口雌黃語似新揚風扢雅思艱辛蒲鞋紈扇斯文甚恰像鷄窗飽學人 
　　拜七娘　嗤乞巧也 
瓜果香筵砌下開蛛絲鈿盒認徘徊玉環乞得天孫巧傾國翻爲葬馬嵬 
　　勸孝 
　　絶嗣多由不孝聞每觀隣里不差分勸君早讀劬勞句菽水承歡勝祀墳（未完） 
軼聞 
[通姦斃命事辨正]  
　　　　　（十二年七月初六日） 
　　前七十五號申報所錄范霞卿之子逼姦致命一案傳聞未的茲有金閶友人來書辨正囑爲改定因再詳錄之云范霞卿者江陰人非金匱人也向業刀筆家稱小康寇亂之先曾爲子阿金聘甥女馬姑爲婦乃兵燹中更兩家均皆離散阿金旣另聘他族馬姑另許他家迨後復歸邦族始知其事則木已成舟因仍以甥舅相叙焉馬姑則今秋將嫁矣五月問霞卿病其妹馬范氏挈女來視疾本將卽日旋歸范妻因甥女業將出閣固留其作數日盤桓妹因家事倥偬不得覊留遂先歸阿金見馬姑艶屢挑之不從馬姑寓范氏擱樓嚴爲之備旣登必去其竹梯其所以杜絶之者亦至矣詎料阿金於五月十六夜用檯椅搭高升閣逼與爲歐馬姑以被裹身如蠶自縛無隙可乘而復大聲喊救阿金懼聲聞於外急以被角緊塞其口氣絶而腹巳漲大矣霞卿知之大懼邀妹至其家妻謂甥女本有外遇因將孕而自盡云云其妹因有存銀五百兩在霞卿處慮爲侵没不敢與較卽日成殮漆工某見有異堅不與殮霞卿賄以二金乃爲之殮旣殮忽大聲喊於巿中曰旣殺我命又污我名我好苦也遂將情由一一表暴女之壻家聞風控之官范妹以羞憤亦自引决女妹二姑見母與姊俱死亦殉之霞卿見事勢如此亦死之霞卿之妻復死之江陰邑尊提阿金到案堅以有孕爲辦騐者曰悶死者腹大試以金針剌入天靈蓋則腹内氣空而小矣開棺騐之果然遂服因爲馬姑奏請旌表并將阿金解省擬大辟云 
 
 

Page 19

 
 
   
 
 

Page 20

 
 
   
 
