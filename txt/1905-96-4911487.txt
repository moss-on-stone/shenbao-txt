# 1905 - 96 - 4911487

 

Page 1

 
 
[電傳上諭]  
　　三月初七日内閣抄奉上諭四月初一日孟夏時享太廟朕親詣行禮後殿派杰行禮東廡西廡派延康黃永安各分獻欽此同日奉上諭四月初七日常雩大祀天於圜坵朕親詣行禮四從壇派銘勛德壽恩輝承蔭各分獻欽此 
[電傳宫門抄]  
　　三月初七日召見軍機愛星阿張西園書志忠 
[書札查學師下落事後]  
　　昨日本報新聞欄内記蘇藩陸申甫方伯札行松江府杳委署華亭學官沈錫光領憑日久未見到任有無别故議者謂沈聞實缺將來不願作五日京兆或則謂沈廣文已赴玉樓之召脩文地下矣此事在官場固毫不足奇在官塲之學官尤數見不鮮去年正月聞部選鎮江丹徒訓導顧光昌係蘇州元和縣人曾主講學古堂三月領憑並未赴任七八月間一病不起迄未呈報亦無過問與沈錫光事大略相類此輩名爲教官固已夙稱閒散近今改設學堂益如贅瘤通國之人視若固然奚足費辭以入議論之林哉而吾獨觀於此事吾之感情竟如潮而至曰甚哉中國政府之好多事政策也行一政也久而廢弛整頓可也改革可也而必另立名目其名異而其實同立一法也久而骩疲整頓可也改革可也而必區分其類别以炫其新異置一器建一屋亦何莫不然遂以人生尋常之事業日用必要之學科不難徐導斯民而反致下俗驚走格格不相入是風氣之錮塞亦此輩之不善辦理階之厲乎其他且緩論請先言學堂今政府亦亟言教育普及矣知教育之本在乎小學嚴飭各府州縣籌辦中小學校於是以經費之無 
 
 
 

Page 2

 
 
　　著則就地抽各種捐欵以房屋之不備或購地營造或充廟宇爲公屋地方視學堂爲揮霍之地實效未收徒剥蝕小民之膏血卽使文化發逹蚩蚩者亦不得受直接之利益故學堂往往爲民衆所詬詈積成交涉豈立學之費固無所出歟抑籌畫者操之急歟夫學校者卽庠序也昔日府州縣之建立聖廟復設學官且有所謂齋房弟子員脩業之所也藏書樓聚集各科圖籍其意固上合乎古之庠序而下合乎今之學校也特以民智日衰文昌魁星之迷信日深列名學籍者歲時瞻拜以邀不可知之幸福而爲之師者反無所效力於是視爲閒職流品益雜紀文逹之摹形窮相無奇不有蓋非過覈之言也學校無足用乃重書院徧於省會下及各府州縣行之未久又成弩末但有虚名山長領俸銀院生糜膏火是二者總核其數如學田公田賓興膏火貧生花紅諸名目百里之邑年必得數千金乃至萬金以之改學延聘教習置辦儀器固綽綽乎有餘裕矣然或者曰牖下老生奚啻萬輩一旦絶其生路勢將藁斃非好生之心也則經費不能移而校地可以設置也璧水冸池遊戯塲也明倫堂文昌宫魁星閣皆講習所也齋房書樓皆脩業舍也各地就其基址修整規畫學生歸宿於家酌收中膳貼費如現行官學之數所費誠無幾十八省可同時舉辦將見無一府無學堂無一縣無學堂矣不寗惟是卽此學官之中亦不少博學能文熱心教育之人中小學堂尤當以國文培其根基正可嚴加甄拔使任監教之責頒發教科書添聘科學教習數人以學務之員司地方教育之事仍由各省學務處監督而凖繩之此其裨益蓋有數端借用學地地旣清潔左右聖賢以時瞻拜服行道德不忘教主其益一也教習以學官爲總或任監院不必另支薪水基餘添請之人亦擇其必要之學科急者先治純潔不雜其益二也廣塲閒畝不用區畫崇塘大厦不費經營地方若有餘欵可專用於學事其益三也各學學官知所激厲爭自琢磨或爲晚蓋收之桑榆不致自甘放棄學殖荒落終成廢物其益四也且吾又聞之今各處創造之學堂類皆另闢斗室供張聖像朔望則教員學生羣率爲禮以示尊教宗存禮制則復擁擠雜沓漫無次序學生多者分爲數起此又官立學堂之普通現象也乃崇牆之内兩楹之間反塵封如故雖係極微極細之地而其用心喜新而忘故大略可見鳴呼豈眞喜新而忘故乎蓋其用心别有在也少一政策卽少一開支少一開支之名目卽少一籌募之實際少一籌募之實際卽不自爲謀而親戚故舊之求我者已無法可位置矣夫豈獨學校爲然哉行一政立一注置一器建一屋無不皆然所謂辦事者皆借其名耳可勝嘆哉可勝嘆哉 
[英兵艦奉命赴新加坡]  
　　三月初六日新加坡來電云英息鐵斯兵輪船在檳梆嶼奉命速卽駛往新加坡 
[俄艦隊現泊新加坡東北]  
　　三月初六日新加坡來電云德漢堡亞美利加輪船公司之大輪船一艘附從俄波羅的海艦隊經過新加坡據云俄艦隊現泊於新加坡東北一百五十英里之洋面 
[日報論俄艦隊東來情形]  
　　三月初六日日本東京來電云東京各報因俄波羅的海艦隊將次與日交戰頗興高彩烈以盼望日本之戰勝盛京戰後俄國仍不能决定或戰或和現有報館數家謂俄惟思再戰一次作孤注之一擲然後定和戰之局報中又謂海面主權本係戰勝最要之機關俄波羅的海艦隊雖抵遠東然已過時且旅順之降已三閱月事機尤爲不巧日海軍提督東鄕大將所統之船皆已齊備毫無捐壞急欲與遠來疲勞之俄船一决勝負俄兵輪經過馬拉峽海腰後已在中立國境地日木頗信從各國必嚴守中立之義務當俄艦隊由馬達加斯峽島諾賽拉埠起程時尚未知盛京失守 
[南非州華工肇事]  
　　三月初六日倫敦來電云南非洲近姆盼斯提鋪礦内作工之華人五百名於昨日强攔出礦界濳往約翰業斯堡嗣爲警察兵逐回工人典警察兵以石相擲有三點鐘之久兩造受傷皆不緊要開福爾斯土工人助警察拘獲華工二十八人譯字林報 
[日艦擊沉俄運船情形]  
　　三月初六日新加坡來電云爲日本遞信快船一艘抵蘇門答臘島之拔泰維亞埠報稱有俄裝煤船數艘有日海軍所擊沈據云日海軍迫近俄艦隊後面將行其所定之戰策有日巡艦兩艘見俄運船内有裝煤船教艘升旗傳令停輪俄船不允日巡艦用砲擊俄運船在前一艘旋卽沈没然後再升旗令其餘兩艘綬行俄船亦不允於是日巡艦兩艘又用砲攻擊船始停止日巡艦亦停輪救護先前擊沈俄船之水手人等日巡艦又見俄船數艘前往海腰故傳令各兵輪卽行追逐後又將俄魚雷船擊沈其餘一艘被改易巡艦所撞損 
[俄大臣赴哈爾濱]  
　　三月初六日倫敦來電云俄國某大臣昨由俄京起程前往哈爾濱聞此行爲商辦於載運糧食及軍械等緊要各事在哈爾濱時與林議維樞將軍互商一切 
[英皇將赴摩洛哥]  
　　三月初六日倫敦來電云英皇現將往北非州摩洛哥國探奇盍埠會晤摩王至德皇已抵意大利之末新拿海口矣 
[香港銀行被盜]  
　　月初六日香港來電云本港瑞興銀行昨晚有盜破門而入竊去銀票四千六百元及貴重契據值洋二十萬元又有股分票等件現盜匪尚未拘獲 
[駐華俄使抱恙]  
　　三月初六日北京來電云駐華俄使雷薩爾君患病甚篤譯太晤士報 
[英國預算經費]  
　　三月初七日倫敦來電云英户部大臣名興斯吞張伯倫昨日將每年經費預籌表呈於下議院時宣言云一千九百零四年至一千九百零五年除出欵外可餘英金一萬四千磅並預算一千九百零五年至一千九百零六年之内可餘欵二百九十七萬二千磅一千九百零五年七月一號以後茶稅每 
 
 

Page 3

 
 
　　磅减少兩辦士糖稅及進欵稅仍屬如前又謂餘欵之一大半擬作爲還國債之用 
[英皇赴摩洛哥尚無確信]  
　　三月初六日柏林來電云法京各報皆謂英皇宜赴摩洛哥之探奇盍海口但後無確信 
[英海軍預備觀戰]  
　　三月初六日香港來電云英海軍因日艦隊與俄海軍提督羅斯提斯問斯開所統之波羅的海艦隊將次交戰故已預備前往觀戰矣 
[俄艦隊擬泊於西貢]  
　　三月初六日香港來電云俄波羅的海艦隊將駛往越南西貢在彼擬停泊數日以便裝煤購糧譯文匯報 
[俄艦隊將駛往西貢]  
　　三月初六日德京來電云俄艦隊自離新加坡後現聞將泊於西貢 
[俄擬罪請開單釁之人]  
　　三月初六日柏林來電云俄拿武伊扶蘭密亞報仍力爭將勸俄皇與日開單釁之公文揭示以便察出有關於此事之俄外交家受應得之罪 
[普親王行程未定]  
　　三月初六日柏林來電云普魯士親王由中國北京起程後究竟經過蒙古至俄國在戰地之大本營抑或繞道日本前往現尚未定譯德文報 
[教民與學生衝突武昌]  
　　省垣保安門正街有天主教民徐少亭設一中西醫局左近爲北路高等小學堂初一日清明假期學生徐家彦往求醫治教民命一年約十六七之童子診之同往學生高某等三人責其輕忽致相口角并被用物擲傷徐生因之大起衝突事聞於監督徐毓華廣文將徐生斥退同堂學生扣去例假十次以謝教民（履） 
[錢業擬掛洋旗漢口]  
　　漢口錢業因官中不允弛五家環保之禁於是公同集議擬掛洋旗以期抵禦併有某洋商悍然出面愿與聞其事然彼業中亦有老成持重之人深恐如此辦理或非所宜故刻下事尚未行也（泰） 
[示禁冒敎紹興]  
　　郡城天主堂謝司鐸以傳教原係勸人爲善近求每有假冒横行招摇撞騙包攬詞訟找帮敲詐等事或於呈禀内塡寫教民情同挾制且有堂中不肖司事進出官署干預詞訟爰請府尊熊太守通飭各屬堂中司事除有礙教規緊急公事准權行具禀地方官其餘教民户婚田産等事絲毫不得干預府尊准函因卽出示略謂奉到前情爾等須知教堂此次函開甚爲公正無非保全教士名譽永息民教爭端自示後宜凛遵毋違云云（頤） 
[張香帥留心民黨武昌]  
　　鄂督張宫保自聞革撫王之春練兵大臣鐵良遇剌之事頗留神民黨以防暗算近又有教育普皮社一案心益惴惴故每逢出行不定時刻朔日行香候至晚間初二日勸農候至辰刻仍未但於午後忽傳命駕送留守赴杭并帶同江夏縣至漢陽門外觀音閣巡視一周而返扈從者皆持械負槍如臨大敵（履） 
記者曰諺有之日問不作虧心事半夜敲門不吃驚鄂督何自苦爲 
[蘇撫陸中丞接印日期蘇州]  
　　三月初六日護撫效中丞特派文巡捕胡大令武巡捕孫都戎帶同戈什哈等並派飛槎靜平巡京三小輪船赴杭迎接新撫陸春帥并聞春帥擇於本月十二日未刻接印（蠱） 
[擬命岑督兼理旗營事務廣州]  
　　鎭粤將軍壽留守蔭任滿例應晉京陛見業已拜摺陳請候旨遵行聞向例將印信交與都統暫行護理此次政府以粤省旗營廢弛已極擬令岑督兼理俾資整頓云（列） 
[廣州府請提盈餘之批詞廣州]  
　　日前廣州府督轅請將經管商號項下歲入羡餘提撥充已登前報兹悉此事已奉督憲岑雲帥批示云據禀及清摺均悉均缺之議發端於西省原使缺分優者辦公所餘匀給苦缺持論本極平允我輩受祿於朝出而分職治事崇卑雖别遭際則同時局艱難何暇爲身家計久遠羡餘辦公而外和盤托出環顧能有幾人該守不以自私可謂處脂膏而不潤者閱禀良堪嘉慰但首府地居省會政務旣繁用欵亦鉅不能與肇潮兩處同日而語若羡餘所入悉索無餘坐令廚傳蕭然亦非所以風示屬僚之道兹擬無閏年分酌提盈餘五千兩有閏年分酌提盈餘七千兩征稅之數月有淡旺春夏應匀若干秋冬應匀若干卽由該府自行酌定酌繳善後局名曰均缺盈餘此項盈餘銀兩作爲外銷支欵卽由司局察看通省苦缺分别匀給津貼庶在上有清潔之操在下獲補苴罅漏之益其於用入行政豈曰小補之哉至該守以前盈餘業已彌補私虧家用斷無竭澤而漁之理應准免其提撥其此項請撥之欵卽目本年三月爲始按季報解仰卽遵照（寒） 
[籌欵局遷移天津]  
　　直隸籌欵總局向在保定現因總辦陸觀察攝篆長蘆道常川駐津公事往返殊形不便已禀明督憲擇吉遷津矣（升） 
[餉薪搭放新鑄銀幣武昌]  
　　湖北新鑄重庫平一兩之銀幣官錢局雖已發兌而巿上行用仍覺寥寥現上憲擬自三月份起各營局餉薪均搭放銀幣五成以資推廣（師） 
[學務處遷移天津]  
　　直隸設立學務處已歴二年現聞總辦嚴範孫京卿以北洋學務當以天津爲樞紐曾面禀宫保擬由保移津已蒙允准兹已在鼓樓東經司胡同假得房屋一所約於三月璨是遷徙人内（升） 
 
 

Page 4

 
 
[陸師學堂總辦易差江甯]  
　　江南陸師學堂總辦羅申田觀察向待學生甚寛星期放假出堂往往逾一二日始返今年忽將學規大加整賴督課頗嚴並禁諸生無故請假卽星期例假雖准出堂游覽然至晚必需回堂諸生視爲具文仍有信宿乃返者觀察爲懲一儆百之計當卽革退三人全堂學生公代求恩不允卽相約不上講堂以爲要挾觀察爰趨督轅辭差署督周玉帥卽委兪恪士觀察接辦（豫） 
[陸軍學生送考之原因武昌]  
　　前紀留學陸軍卒業學生送京考試一節兹悉政務處議覆袁督考試各項畢業學生摺後咨行到鄂請卽照辦香帥以湖北除陸軍學生可觀外他項恐不能合格故祗命陸軍學生前往應考所有師範實業等科皆不與焉以是學生中頗有憤憤不平者識者因知學生之目的（履） 
[奬勵留學卒業師範生武昌]  
　　去年端中丞所派赴日本之速成帥範生於日前卒業歸國者得四十一人張香帥一一接兒大加勉勵具中以兩湖書院舊生民多也（履） 
[津貼日本添建校舍經費京師]  
　　前由練兵處送赴日本學習陸軍學生已人振武學校現因該校房舍不敷擬添造二十餘間專備中國留學生棲息之所一切經費及添置器具寺項共需日金一萬元已由楊星使函商練兵處如數解交正金銀行匯往應用（列） 
[示期會校師範生杭州]  
　　浙省官費出洋師範生已由各府屬造册保送來省計共四百餘名現奉學務處示期三月初五六七等三日内由各生呈送照片及願學保証各書准初十日由藩臬運三司到處考騐聽候撫憲挑選百名派員率同赴滬東渡其應給每名川資五十元須在上海給發（復） 
[寺院改建學堂漢口]  
　　江漢關道繼蓮溪觀察因興設學堂苦無地址爰遵照戊戍年上諭菴堂寺院一律充公改造學堂等語辦理故此委員詳細查察通鎭菴堂寺院計若干所或敕封或公置或私置分别報告以憑核辦（泰） 
[派習農務學生武昌]  
　　留學生黃立猷自東瀛回鄂謁見梁節庵鹾憲力言中國以農立國亟宜改良仿效新法并言日本離東亦較遠之某處農學極好月不沾染習氣梁爲所動已禀明上台派生五十名令其同往大概出發之期當在十日以内也（履） 
[大興皖省學務安慶]  
　　前聞學務處接奉江督札文着禀報皖瘇學務情形並派陳蒯兩觀察來皖調查一節兹悉兩觀察已經到皖禀謁各憲謂奉江督之命以皖省學校尚未大興特派來此籌撥的實巨欵專爲全省辦理學堂之用聞撫憲極願贊成現兩觀察尚與紳十磋商奈别無公欵可籌擬另收學捐或於田畝及厘稅項下帶征此誠皖學振興之一大關鏈也（威） 
[陸豐押犯越獄駭聞廣州]  
　　日前陸豐縣獄中逃去押犯二十七名囹圄幾爲之一空聞因該縣禁卒平日貪圖小利任令犯屬遞送食物進内已非一次詎於某日該犯屬暗將洋槍藏諸食物中遞交各犯署内家人猶懵然不知又值該縣城内唱戲禁卒人等皆邮外觀劇祗留更夫一名看守各犯卽乘機扭斷脚鐐各拔洋槍將更夫毆傷一同逃出事爲惠州府劉太守所聞據實禀揭已奉藩憲將該縣趙承炳典史成祥錦撤任參辦矣（寒） 
[稅司示諭米商鎭江]  
　　鎭江關稅務司雷樂石君於月之初四日出有告示一道略謂現奉大憲核准自鎭江由外海輪船裝運米麥至粤海潮海閩海浙海四日銷售卽於三月初八日開辦惟各商於報運時須將已完平糶義捐票呈騐每船照章於保米糧價銀外另具專結每次保銀一萬兩收稅給照自給照之日起限三十日運到六個月繳照逾限將所保之價並特保銀兩追繳入官其餘詳細辦法該商等隨時赴關問明照辦（觀） 
[浙省米賤杭州]  
　　浙省因去歲收穫甚豐復又查禁出目米價甚賤目下白米每石最下者僅售二千八百文十年來固未見如此之廉價也（復） 
[包攬堤工未准漢口]  
　　由襄陽至岳口江堤計長數百里督憲張香濤宫保因整頓水防起見業已派員分途督工修築以資保衞刻有某國商人面謁宫保擬包攬此項工程宫保不欲以柄受人婉詞去之（秦） 
[募工採鑛天津]  
　　南非洲金礦公司在津設立分號招募工人遊手輩踴躍應募每月必有三四起每起均有五六十人（升） 
[首劇更調杭]  
　　浙東各郡首縣均甚繁劇非勤幹精明不足勝任兹聞温州之永嘉縣沈絧甫大令寗波之鄞縣高子勛大令紹興之山隂王少潭大令或因公務廢弛或因嗜好太深或因年力衰頽均由該管道府禀請大憲酌量調以重地方（復） 
[寗藩到淮清江]  
　　江寗藩憲黃方伯於上月二月二十八日抵清江浦舟泊吳公祠碼頭隨卽登岸謁見撫憲後卽回舟駐節次日接見各官仍上院謁見中丞面陳公務三十日禀辭解維旋寗（夬） 
[訓練旗丁京師]  
　　西直門外藍靛廠曾經某大臣將閒散旗丁按照練兵處奏定陸軍新章一律訓練　操並山保定府派到教習二員以資訓練聞日内卽可成軍矣（訟） 
[嚴懲逃兵廣州]  
　　粤督岑雲帥據將弁學堂禀陳獲回逃兵李九川等分别擬辦情由當卽發出批示云據禀已悉李九川前充親軍第一旗什長訪聞有誘姦同營陣亡兵勇之婦女情事復敢拐帶軍裝私自逃走朦混投充水帥統營親兵營哨長並勾引窩留逃兵以致親兵隊之携軍裝私逃者接踵不絶淫惡胆玩豈復知有軍律若不立予重懲將何以約束兵隊李九川應卽斬首示衆以昭炯戒葉重山黃占林黃占榮黃耀武四名均拐帶軍裝私逃投充别營勇丁本應一并嚴辦念姑事由勾引與自行逃走者有間從寛一併割耳遊示各營劉肇武係請假出營與私逃更自不同應卽責革與黃金山等四名一併發縣遞回原籍交保管束仰即遵照辦理具報 
 
 

Page 5

 
 
　　至統巡水師親兵營不查明來歴輙收别營逃兵充補名額實屬不成事體應先嚴行申飭并候通飭各營以徐如再漫不加察濫收别營逃兵者定將營哨各官嚴行參辦以肅戎政此繳至二月二十九日將弁學堂已遵照辦理矣（張） 
[反對郵包稅之運動武昌]  
　　上年總稅司赫德條陳郵包免完釐金只於進口關完一子稅閩中官塲以釐金抽收雖微不止一局一卡若由關完子口不過値百抽五之半如此辦法於釐金大有妨碍故首先反對次商各省鄂中亦表同情由藩關各憲議定决計抗阻（履） 
[漢口創辦電燈情形漢口]  
　　韓季仙太守黃瀚臣紳士擬在漢口華界創設電燈本擬集般二十萬元然迄今尚無動靜至租界内則由美國商人承辦此事業已有成不日可以開辦矣（泰） 
[重勘淮城至清江馬路清江]  
　　淮城距清江三十里撫憲恩藝帥委朱司馬恕於運河南岸興築馬路沿河直逹淮郡以備通行馬車之用去歲十路先已築成刻更派朱司馬前往重勘聞卽將購運石塊遂叚鋪築矣（夬） 
[惡棍横行]  
　　南翔鎭有張福堂者惡棍也冋在鎭開設小茶 
肆訛詐平民無惡不作前晚又向划船尸訛索不遂糾同其黨豆腐乾作夥等無賴數十人大肆兇毆以致船户受傷甚重途人畏其兇横無敢勸者似此横行不法誠地方之大患也（顚） 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[克雷脫島亂事]  
　　三月初六日倫敦來電云克雷脫島因公舉之期將到故擾亂情形較前更甚英巡艦一艘及英法意兵隊前往該島擾亂之中樞失立拿斯地方以資彈壓 
[俄定購法國藥彈]  
　　三月初六日大阪來電云俄國已在法國定購藥彈甚多合英金七百萬磅譯字林報 
[俄西比利亞鐵道受損]  
　　三月初六日倫敦來電云俄西比利亞鐵路多處損壞甚重因火車多行之故現方竭力修理有數處添建雙軌鐵道譯太晤士報 
[解餉首途九江]  
　　九江道瑞莘儒觀察札委安舜舉别駕楊實秋大令管解關餉銀十萬兩於二月十三日首途（遯） 
[報館交涉未了]  
　　漢口日報與俄國領事交涉一案已了結矣敖領事又請官場催促該報主筆將前事更正不知其意何居（履） 
[黔械起運武昌]  
　　貴州巡撫柯遜菴中丞在鄂訂購毛瑟槍一千枝及槍彈五萬顆日前已由兵工廠豫備齊全交來委陳吳兩員裝箱起運（履） 
[裁汰警員漢口]  
　　關道繼蓮溪觀察因漢口警察有名無實坐耗巨欵乃於三月初一日起將通鎭大局之内勇丁各裁四十名什長裁四名又各裁文委一人武副委一人至外用包探俱行裁止所餘經費以備關設學堂之用（泰） 
[誡諭書吏蘇州]  
　　吳縣李紫璈明府連接郵局匿名信西有涉及書差不法情事出示曉諭被累之人不妨指明實據具詞控告已紀前報日前又嚴諭六房書吏通班差役謙愼辦公外間常有匿名信函類謂爾等索詐情事雖無實據然而决非無因不可不格外小心如果不知自愛一經本縣訪聞立予嚴懲斷不寛貸（隨） 
[蘇撫電飭無庸移蘇州]  
　　省中續備中營卽從前所謂老無標者現經護院效中丞改爲常備第三營該營管帶楊建益　請中丞擬將是營移駐寶帶橋俾與第一第二營聯合中丞電商正任陸春帥旋得春帥回電謂此營駐紥撫轅保衛省城歴時已久切不可移動故目下是營仍駐原處云（隨） 
[鋼藥廠擬購餘地湖北]  
　　漢陽官辦鋼藥廠製造日漸增多提調汪子雲太守擬將左近之柴林頭地方購取以便推廣（履） 
[開辦韶州官銀錢分局廣州]  
　　委員施廷柱前奉官銀錢局委派前往韶州開辦分局行銷銀票銅元以資暢流現已奉到頒發關防告示並銀票銅元等件飭令前往開辦矣（宿） 
[工藝局添設圖書館天津]  
　　式藝官局分設之教育品陳列館近復添設圖書館二楹中儲書藉甚多除各校生往觀不取分文外外客每人取制錢十文卽可任意觀覽亦開風氣之一端也（升） 
[川漢鐵路近聞京師]  
　　探聞川漢鐵路前經川督咨行商部擬在全省各項地租雜稅内除額解正欵不計外再加徵若于成卽以此欵作爲股本隨給各户股票以昭信實其願入股者仍照章辦理有此的欵赶緊興以免外人覬覦路權外溢并云川省闔省紳民皆願如此辦法隨文開列章程若于條請商部核議云云現經商部會同外務部曁户部一再訂議均謂尚屬妥善已由商部主稿典外户兩部會銜不曰當具摺會奏矣（震） 
[直隸河南四川匪亂近情廣州]  
　　直隸西南一帶在理會黨勢力日增長城以外嘯聚尤衆故敎會中人頗爲畏懼豫省河北一帶亦有此輩蹤跡專與西人爲難聞武陟縣英福公司辦理工程之匠人與土人齟齬亂徒乘機滋事竟有工匠七名被擊身死另有三人受傷最重不無性命之虞刻下總工程師已濳行出境當由公司中人將情電告河南洋務局乞爲保護聞河北地方去歲會黨蠢動業已蕩平近日復相勾結專在磁州開州順德彰德邯鄲等處各鄕鎭習拳念咒燒香拜會不早撲滅後患可憂並聞四川嘉定府亂事較前愈烈有紅燈照匪黨在内頗有仇視外人之意前官場調往之勇三營聞爲若輩擊敗已豫備續調勁旅前往勦辦矣（列） 
[補述彰武縣被圍實情直隸]  
　　彰武縣爲馬賊圍困情形略登前報兹悉此事並非馬賊爲首彰武縣附近地方有武臺門爲俄兵出没之地俄兵所到之處必肆行刼掠民不聊生乃率衆自保其始也增練鄕團以爲防禦俄兵之計俄兵懼之乃照會彰武縣令周士藻謂武臺門地方土民將聚衆生變且與俄兵大不利彰武縣畏獲罪於俄卽電禀新民府請督派大軍進勦土民以官兵之助俄也遂相率拒敵官軍大敗土民遂率衆圍城此彰武縣城被困之實情也又黑龍江吉林兩省馬賊甚多然立意與俄兵爲難並不擾害平民俄兵請吉黑兩 
 
 

Page 10

 
 
　　省將軍助剿兩省將軍以爲馬賊一出我境卽可不任其責遂發兵驅逐馬賊馬賊逃至吉奉交戰地方適彰武縣士民發難馬賊遂往　之擊殺俄人數十名並屢敗官軍占領吉林三合屯地方土民得馬賊應援聲勢愈大幸官兵日增馬賊土民漸次敗退城得無恙然三合屯附近之馬賊依舊横行云（宿） 
[圜法流弊松江]  
　　蘇省新鑄之當五錢文質脆而薄稍擊卽碎民間以其取携較便且每元可兌九百三四十文故勉强行使近則私版日多且有鐵質而潤以藥水者故消路爲之大阻按未有當五以前錢業奸徒尚祇挑選青銅厚錢付爐私毁今則無論何項錢文一例改鑄無不利巿十倍故私版多而制錢益少殊非小民之利也（賁） 
[續錄盛宫保批郎中李維格禀（爲擴充鐵路改良鍊鋼通籌銷路等事）]  
　　目前旣定議就漢便須通籌欵力照原禀生鐵爐緩辦外現購機價地脚工程改良舊爐此三項約需英金二十二萬三千一百九六磅日本金錢三百萬元祇合英金三十萬磅照應用之數祇餘七萬六千餘磅而新爐布置至快須二年打通銷路又須一年舊廠積虧新貨活本皆仲給於此卽將此三百萬金元全數借用亦尚不敷矧上年二月該郎中與張道賛宸會禀廠礦路三項一一鈎連冐險深入祇有禀請將日本第一期金錢一百萬元赶成醴洙鐵路經本大臣批准照撥並咨明張督部堂有案嗣因萍礦急於歸還鐵路欠欵乃爲萍礦撥用是此項日本預借礦價目前祇能作二百萬元之用漢廠歴年虧折截至上年十月止該郎中與張道會呈虧數清摺已折閱銀一百七十八萬七千餘兩又據張道呈送十一月止清摺實給虧銀一百八十五萬四千餘兩此項虧欵商股不多俱係蘆漢各銀行莊號通挪應用月月計息隨時轉票設如該郎中所議舊虧悉歸前人該員祇管新機無論仍就漢廠分晣不清卽如莊號聞此後任不肯接認之言勢必互相催逼是新未成而舊仍立敗亦非該郎中所以挽救漢廠之本意也本大臣遇事向不趨避二十二年接辦之始卽預料有此計竊力竭之日惟爲中國保此鐵政無論經歴如何艱險皆悍然一切不顧故辦事人員有新舊之界限在本大臣則統視爲一已之責任中國財政艱窘至此若必一一籌到現欵再往接辦勢必一事不成而後已該郎中旣堅明要約本大臣自應坦白宣示目前新機卽到舊廠銅爐已停斷無中止并再躭延糜費之理該郎中應卽日馳赴漢陽總辦廠務督同新任工司布置基脚裝配事宜并將化鐵舊爐兩座赶緊加風力務使多出生鐵悉任該郎中一手籌辦張道卽於交卸清楚後專力注重萍鄕煤礦及運道輪駁煤焦銷路所有漢廠舊欵新舊兼顧應用之欵悉係本大臣一人之責斷不使該郎中有内顧之憂各國工廠調度銀錢本有專責斷非總理工程者所能兼顧自應由本大臣另派專員總經銀錢卽輪船電報兩公司亦如此也至本廠用人准如該郎中所禀給子全權本大臣必無絲毫掣肘所請延訂呂柏爲總監工卽是用人之一端呂栢前在漢廠居心似爲忠實而爲人粗率恐非總管之才該郎中旣有眞知灼見姑准延聘試用效與不效其責任均在該郎中一人也（渙）已完 
[湖北武高等學堂改爲武師範學堂札文]  
　　爲改辦武師範學堂事照得武高等學堂原爲武普通中學畢業學生升進研究各專門高等學科之地曾經奏明有案查光緒三十年八月准練兵處咨送奏定陸軍學堂章程各省但准設陸軍小學堂湖北省與南北洋廣東四處兼准設陸軍中學堂其陸軍官學堂陸軍大學堂皆專設京師并無武高等學堂名目惟原奏聲明各學堂層累遞進取效較遲應分别設速成陸軍學堂及速成師範學堂等語湖北長江上游五方雜處輪軌父通非多兵不足以資鎭撫非練將無以統馭多兵若必待京師兵官學堂成立足以收容外省陸軍中學畢業學生又加一年六個月畢業之後始足以備任使誠有如原奏所謂十年以後始覩成效者此十年以内之軍校弁兵設無講習討論之區學術何以期其深通技藝何以期其純熟若有調發誰爲補充若有增募誰爲教育本部堂詳加籌度亟應查照原奏卽將武高等學堂改爲武師範學堂先設速成科仍仿日本陸軍士官學校學科一年畢業其挑選學生之法必取在營充當哨官以下曾習兵事三個月以上者考以論說及答問各一塲合格者留堂肄業查日本士官學生皆係考取中學畢業者必先令入營充當士官候補生一年目覩身親備嘗艱困始能送學可知未受軍隊嚴毅教育斷難受學堂高等教育以相與有成也現在各營兵士經本部堂疉次切飭各將領汰舊募新其中文理明通者實不乏人雖無中學畢業之資格然平日旣能讀書明理目下又能投筆從戎不辭勞苦以之考選入學必能恪守規矩謹受教育以備干城之選其武高等舊班學生不過十餘人年資旣長學術亦有可用且其測繪尚屬可觀應卽在該堂内别劃一區另設測繪專科俾資研習以備將來陸軍測量之用其由將弁學堂併入之學生在堂已經一年應由該監督嚴行甄别擇尤聽候委用其濫竽充數及平日撫長進有劣跡者卽行遣散勿庸瞻顧留堂以免敗羣此次所考選新生仍照原額支給薪糧按月由學堂給領學成之後仍發回原營充當差使名曰學習哨官隨同哨官辦事六個月之後由本管官長出具考語彚交營務處用積分之法最優者及優等者均作爲哨官中等者什長下等者伍長最下等者卽行遣散以收實效而免濫竽其哨官在營二年之後再行酌量挑選别設優級師範以授高等學科仍候京師兵官學堂及陸軍大學堂畢業有人足敷各省之用再行另籌辦法查武高等學堂監督黃守以霖究心軍學辦事勤敏應卽改充武師範學堂監督參謀營務處諮議官揀選知縣劉邦驥原係遊學日本士官學校畢業學生品行端潔學識通逹堪以派充武師範學堂堂長所有改辦武師範各章程課目應卽由黃守督同劉令詳加商摧妥速分擬禀辦毋庸另設總辦除札委并分行外合就札行札到卽便查照（履） 
 
 

Page 11

 
 
[司馬拜謁]  
　　松海防同知沈翊清司馬於昨日午刻至公共公廨拜會屠興之司馬面談要公（木） 
[快頭受賞]  
　　縣署快頭薛貴等緝獲著名惡棍雕花阿三略有微功故經本縣汪大令發給英洋二十元以資奬勵（金） 
[惡黨宜除]  
　　西南鄕龍華寺自三月以來進香者絡繹不絶近有程子明黨羽在彼處攔路素詐是處雖有巡防局勇亦不敢顧問以致若輩肆無忌憚益復横行不法云（土） 
[不准留養]  
　　嚴阿春前因犯案監禁昨經伊母嚴高氏投縣禀求年老無依免予嚴辦汪大令以此案早經申詳所請萬難照准昨已批飭該氏知悉矣（金） 
[會訊訂期]  
　　英商謙和洋行控華人林舸琴擔保銀兩一案本定於本月初二日會訊因人証未齊不果兹悉此案已與英領事改訂於初十日會訊○華洋各商控張記牛乳棚主張益祥欠銀不還亦訂於初十日會訊（木） 
[上海官事]  
　　新委道署電報房委員陳介芳二尹奉札後昨詣縣署拜會○北橋巡局委員羅秋阜二尹昨日因有要公到縣禀見○新簡江蘇織造崇佑之尚衣啓由津抵滬駐節泰安棧現已公畢於昨日藥輪船赴蘇履新矣○海門釐局員夏建臣太守敬觀昨日詣道禀辭回海門松海防同知沈輔臣司馬昨日因公赴蘇謁見各上憲○警察北局員汪禹臣少尉昨投道轅禀銷病假○試用巡檢孟癯臣少尉梅江蘇補用知縣陳希超明府定遠候補道羅誠伯觀察貞意等昨日均有要公到道轅分别拜會禀謁（金） 
[上海縣案]  
　　妓女高桂珠前日投縣喊求超豁經汪大令提訊供年十九歲清江人父親陶惠星向業皮匠前年帶領來滬押入王高氏妓院遭惡鴇凌虐不堪其苦務求拔出火坑擇良婚配大令判交官媒候示○二十三七鋪巡局函解指竊無憑之胡阿三到縣訊究胡供教民李某被竊被服托小流氓趙榮生查緝因小的前曾犯竊趙知其事屢次滋詐此次硬誣小的行竊聳令失主朦訴天主堂將小的函送巡局訊無贓証乞鑒大令判押候飭捕查復核辦○馮蔭樹遣丁劉升控追彭寶臣兄弟欠銀一千餘兩汪大令飭提到案訊發捕廳看管在案兹提復訊彭供馮姓一欵實係胞兄相臣虎臣虧欠與職員無涉虎臣現亦在滬求提究追大令判交的保候示（金） 
[馬路工程局案]  
　　前日盛志君投馬路工程局控張蘇渭冒取紙貨洋銀三十七元請爲究追總辦翁子文太守准詞提案倩襄讞委員黃二尹研訊限三日出外理明○烟妓金寶才寶向船户黑小之妾阿大饒舌扭控至馬路工程局管押候訊旋由妓央人調處得卽保釋（土） 
[公共租界公廨早堂案]  
　　昨晨美繙譯安立德君蒞廨會同讞員屠興之司馬訊案據包探方長華竇如海禀稱李茂篥前大雉妓范三寶家行竊衣服銀洋等已由小的解訊後又悉李在朱月紅王桂香等八家連竊綢皮衣等値洋數百元吊齊原贓解請究辦司馬判責三百板押西牢一年○粤婦陳阿美積欠有恒洋行西人景士美房租洋一百二十元由探解請追繳判押候繳洋開釋○程阿瑤行竊德興輪船綢布衣絨單又至西華德路挖洞被捕當塲拘獲解辦判責一百板開釋○掮客車寶林前將匯豐香港十元僞票囑王初三至徐益三小錢莊内兌換現洋察出報探劉銘芝解案車供此票由顧海林處取來質之顧稱並無其事司馬以王事出無心判罰洋二十元從寛開釋○西崽席裕成在德商某洋人處服役近囑其至圓明園路收帳私取三十兩之銀禀一紙報探解辦判帶回捕房俟禮拜六再訊○徐阿三竊取張金友布衣等物由探解辦判責一百板○華捕周桂林在河南路浴堂洗澡出門被流氓劉長甫攫去縀㡌追獲解辦判責一百板○老嫗陸姓前晚在漢碧禮路行走被王阿善攫取頭上金簪一支由探解究判責三百板○集成紗廠控沈雲生行竊銅鍋等物由探解辦判責一百板○衞出卿控店夥王根桃行竊銅元一千一百九十個錢四百五十文報探解辦判責二百板○轎夫周坤榮王阿咸等以並未捐照違章由捕先後拘辦判將前存保洋五元充公○朱福生在蘇州河船上竊取王阿四鐵錨應福生至華聽生船上圖竊出探先後解辦判各責一百板○張順泉控汪春生在路拆梢由探解辦判責一百板○某華捕見馬夫胡阿高在車上假寐以其有違租界章程拘解至案司馬判罰洋兩元以示穂儆（木） 
[南巿捕房紀事]  
　　前晚八點鐘時十六鋪中華樓茶肆有婦人阿桂在内啜茗被寗人阿方扭毆氣悶踣地由巡捕投報捕房旣而茶樓執事殷茂棠亦投訴前情揮頭令地甲前往查明再核○甬人陳阿才將杉板船租給林仁觀近被盜賣與浦東張家浜船廠内得洋十一元前晚在馬路撞見扭控捕房捕頭令押候移解馬路工程局訊究（土） 
[法租界捕房事]  
　　流氓某甲與小茶館夥某乙因事口角用刀將乙戳傷昏仆倒地血流如注爲巡街捕拘獲並將受傷人一并送入捕房捕頭飭送醫院療治甲押候解究○長江積竊二人行竊某輪船搭客衣包二個爲包探當塲拘獲送入捕房捕頭命押候堂期解懲○某偷兒行竊某洋貨店白殻罩爲失主當場拿獲送入捕房捕頭命押候解辦○某偷兒在太古馬頭行竊藥材被巡丁拘獲送入捕房捕頭命押候堂懲辦（水） 
[美租界捕房事]  
　　前晚某俄兵在白老匯路用玻璃擲中邢有根頭額血流滿面邢卽赴捕房喊控捕頭見邢受傷屬實令送同仁醫院醫治再行查辦○無賴許言良王福生陳子云在西華德路互相兇毆扭赴捕房訴控捕頭詢得各有不合一併斥釋○跑灘賊王連生蔣阿四行竊公和祥碼頭某號棧房錫箔若干爲包探錢榮堂連贓查獲拘送捕房押候解送公堂禀請訊辦○俄兵某乙坐某丙之東洋車至百老匯路某西國酒肆停車後分文不給内向之索取被乙用手中木棍擊破頭面血流不止爲捕拘送捕房捕頭令乙給養傷費若干從寛釋出（火） 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
