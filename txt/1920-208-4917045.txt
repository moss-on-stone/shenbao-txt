# 1920 - 208 - 4917045

 

Page 1

 
 
   
 
 

Page 2

 
 
   
 
 

Page 3

 
 
時評 
[掃除反覆（冷）]  
　　懲辦罪魁爲有勢力者之舉動掃除反覆余謂乃社會上之責任也何謂掃除反覆即舉淸末及民國以來事事預聞人人効忠朝秦暮楚應時附勢之徒一切擯絶勿使再預社會上事以致貽毒於將來此即所謂掃除反覆之謂也 
　　蓋罪魁不過數人且以黨系關係之深即 
有漏網斷不能一時即張旗鼓而此等反覆之輩甲得勢則助甲以爲惡乙得勢又可棄甲助乙以爲惡甲乙之罪雖大無此輩相助則不能成甲乙之惡有懲而此輩則逍遙法外而無恐故余謂掃除此輩而使無助惡之人乃社會之責也 
命令 
　　七月二十七日大總統令山東省長屈映光呈考核屬史請予分别獎叙等語苜縣知事周仁壽化行俗美人民愛戴署德縣知事林介鈺明體遠用所至有聲樂陵縣知事項葆楨安良除暴躁釋矜平均着以簡任職存記升用聊城縣知事李傳煦操行廉正與情悅服着給予三等嘉禾章署濟甯縣知事阮忠模才識宏通案無留牘署東阿縣知事方有氷老成持重聽斷廉明署武城縣知事侯蔭培力果心精才堪應變均給予四等嘉禾章署安邱縣知事章光銘康明幹濟昭治績然署平度縣知事姚祖訓敷政優長關心民隠署臨淸縣知事楊鳳玉年富力强辦事勇敢署榮城縣知中胡成立識裕才明堪資保障署東平縣知事吳鳳生言行不苟綏靖有方署館陶縣知事管祖式處事詳愼樸實耐勞署桓臺縣知事田晋鐸事求實在操守廉謹均給予六等嘉禾章署歷城縣知事靳鞏治繁理劇措施裕如署曹縣知事白璞臣經騐宏富勇於任事城武縣知事劉聞堯肅淸匪患吏畏民懷均着傳令嘉獎此令 
專電一 
　　北京電王揖唐吳光新加入罪魁係蘇鄂兩督提出概免株連令隨後卽下（二日下午二鐘） 
　　北京電徐將有罪己命令明日發表免株連令因將有王揖唐吳光新等須補入罪魁俟通緝令下後再發（二日下午四鐘） 
　　北京電解散安福部改由衛戍部呈請用指令發表（一日下午三鐘） 
　　北京電交民巷兩頭均派重兵把守並懸賞十三萬七千元購拿十罪魁昨又貼出罪魁照相惟缺丁士源王郅隆二人（一日下午三鐘） 
　　北京電徐召董康研究二禍首罪名擬由高檢廳起訴判定内亂後卽正式向某使引渡據兼代財交部長官報告李任内欵目較易淸理（一日下午三鐘） 
　　北京電交部路政司長黄贊熙昨爲某軍逮捕經田總長改派庶務科看管責令淸理欵目（二日下午三鐘） 
　　北京電段芝貴改姓劉入某醫院丁士源藏某使館曾宗鑑棄局潛逃軍警方面已着手緝捕 
　　北京電奉張明日來京直曹尚無准期（二日下午四鐘） 
　　北京電姚步瀛訊明處死刑將由明令宣布罪狀（一日下午三鐘） 
　　北京電張使改明日偕靳來京息（一日下午三鐘） 
　　北京電張靳姜吳改期明日來京昨晚張志潭接津電囑往接洽要事今晨六時赴津（一日下午五鐘） 
　　北京電靳東電承派唐秘書來津已接洽鵬决冬日夜車入京 
　　（二日下午四鐘） 
　　北京電津電請於曹張入京前令段暫避東海未允（一日下午三鐘） 
　　北京電靳閣國員外顔惠慶内錢能訓財周自齊陸田中玉海薩鎭冰敎張志潭法汪有齡農王迺斌交田文烈一說外汪大燮敎范源廉均尚未徵本人同意 
　　天津電天津會議所定之内閣人物如下總理兼陸軍靳雲鵬海軍薩鎭氷交通葉恭綽農商張志潭財政周自齊内務田文烈司法王寵惠敎育范源濂外交顔惠慶或胡維德（二日下午一鐘） 
　　北京電徐樹錚之張庫鐵路督辦巳由部撤銷（一日下午三鐘） 
　　北京電南苑航空處由直軍佔領西北軍飛機歸奉軍（一日下午三鐘） 
　　北京電京學生有一致逐傅呈府院文已遞（二日下午四鐘） 
　　北京電國民大會移京召集 
　　北京電府派蔣袁二中將赴津慰勞直奉軍隊張督來電陳謝 
　　（三十一日下午五鐘） 
　　北京電王廷楨電保西北第三旅留駐庫倫藉固邊防照准 
　　（二日下午四鐘） 
　　北京電劉鎭華電潼關駐兵接趙督電後當卽回省（三十一日下午五鐘） 
　　北京電蘇李電徐兵事發京訊隔敬候起居（二日下午四鐘） 
　　北京電東海不以浙督聯防爲然已命院部轉令取消（一日下午三鐘） 
　　北京電謝欲崴部認己爲極東執政崴表示不敢擅專乃與謝赴崴再議西比利亞日軍雖宣言撤兵現尚無動靜（一日下午四鐘） 
　 
 
 

Page 4

 
 
   
 
 

Page 5

 
 
   
 
 

Page 6

 
 
專電二 
　　北京電農民救濟會成立 
　　（一日下午三鐘） 
　　天津電今日銀行錢商兩公會公送張作霖曹錕萬民額頌匾一方曁謳歌載道薄海同欽紀律周明軍肆懋著旗四幅並以價值一萬五千餘元之食品茶葉等物犒賞兵士凡運物車上揷紅旗者送奉軍黄旗者送直軍惟商團以銀錢商酬庸將士雖屬當然而值此炎天使用商團押隊表示反對經疏通後始克成行（一日上午二鐘） 
　　天津電直督與省長佈告云庫欵奇絀發行一元軍用手票與現銀一律通用並准完糧納稅俟戰事平定後由省庫備欵收回 
　　（一日上午二鐘） 
　　天津電張作霖靳雲鵬姜桂題袁乃寛馬龍標張景惠均於今日晤曹錕談論要政（一日上午二鐘） 
　　香港電軍府電徐薩請嚴懲賣國黨並於直奉六辦法外另加（一）解散安福國會（二）拿辦曹汝霖陸宗輿章宗祥倪嗣冲王揖唐（三）賣國黨鬻礦賣路應一律没收家産抵償國債（二日上午八鐘） 
　　香港電兩粤現籌討伐閩李甚忙擬聯陳方爲左右翼劉志陸爲先鋒海軍攻厦日内實行（二日上午八鐘） 
公電 
　　安徽省議會通電各報館均鑒溯自民國九年以來戰禍頻仍政局紛擾以致閭閻困苦商業凋殘盜賊因之横行鄰國因之侵略人民如倒懸之急大局有累卵之厄孰令致之已深慨歎乃湘省戰端旣開於前京畿戰禍復踵於後潮流震撼遠近驚疑道路傳聞謠風四播不曰某省將攻某省即曰某軍加入某軍雖不必果有事實之發生而人民遷徙流離輟業破家者已不知凡幾本會爲人民代表目覩慘狀豈敢緘黩自安用是聲嘶涙竭呼籲於我大總統曁各省長官各省代表各省士绅之前諸公手創民國素著公忠誰非人心莫肯念亂務乞上下一心力圖挽救其有戰事省分迅謀結束藉以息袍澤之爭其無戰事省分力遏浮言勿再涉漩渦之内各省有保境息民之意斯國家有久安長治之觀在人民則惠澤均叨在諸公亦身名俱泰何從何去無待蓍龜抑更有進者長江一帶梯航咸集爲全國精華薈萃之區稍有動搖干涉立見保全完善尤屬切要之圖昔庚子一役京畿糜爛賴張文襄劉忠誠兩公倡力保東南之議得以宴然無驚功德在人至今受賜近見各省商會援例請求各省軍政長官均稱贊許生機一線厥在於斯務懇訂立信條佈告中外庶幾人心大定謠諑寢熄矣涕泣陳詞伏乞鑒察安徽省議會叩印　　江蘇公民致吳佩孚電上海申報館轉吳佩孚師長鑒頃見報載師長提議主張没收元兇等之財産以充被難人民之損害賠欵牽蘿補屋足見仁心惟公民等以彼輩財産盡屬借債折扣而來没收後理宜仍償外債物歸原主揆諸公道較爲平允師長見識卓越衆望所孚務希俯納管見一致主張至於被難人民再由師長發起設法募捐想各處愛國同胞定能樂於輸將以表討伐國賊共同負責之意登高一呼萬山皆應較諸籌償外債反形踴躍蓋亦人情之常耳且外債係全國人民之擔負被難之區豈能例外今移花接木一轉移間旣濟燃眉又輕仔肩被難人民又何樂而不爲也一得愚忱掬誠相告不勝禱切之至江蘇公民翟健雄王永錫韓葆眞莊禮慤顧葆清顧葆華郁章振郁章掄等叩卅一　　天津公團反對權量電上海各報鑒兹致徐大總統薩總理等一電其文曰今日讀大總統令任命權量兼署交通次長查權量與曹汝霖陸宗與勾通已非一日年來所借某國欵項多由權量經手與姚國楨等狼狽爲奸歷經各報揭載最近徐樹錚來電尚催其速辦南滿借欵人所共知其本職吉會鐵路督辦係由陸與某國合辦之某銀行借欵而成其欵項多不實不盡且權之人格甚卑近日某國對之巳不相信若仍任其盤踞交通則交通命脈將爲其斷送殆盡應請大總統收回成命並將其吉會督辦一職解除拿交法庭依律審辦以示懲儆除通電各省各法團宣布外謹此電陳伏乞鑒核云云請鼎力主持以除國賊謹此電聞天津上海工商團代表李佩宸郭延齡陳敬之孫弼馮葆善崔恩和譚鳳儀黄泰榮唐子淸等一百七十四人同叩感 
　　閩侯酒商公帮來電各報館均鑒閩菸酒事務局長章景楓前因徵收苛索經本邑黄大椿出名包辦轉行攤配商户暫免十分魚肉是局長與商户旣無直接關係何况公帮法人乃昨日突令其妻姪王煊帶役及銅鐵匠闖入龍巖酒帮公所指奪貯存賑目財物箱櫃喝令破開搜索行同刦掠帮友喊警制止無效幸警察署長及南會員到勸止始退乞察公帮乃謀同行營業發達機關與捐務何步商民無辜稅務行政官外戚能否蔑視約法侵入搜索是非濫用職權罪而何如我政府不言法治割棄商民則已否則苛政猛虎似宜恩予驅除現酒商因防再刦全體歇業聽候保護亟轉懇北京院部及平政司法機關菸酒事務署派員查辦以安商業不勝翹盼閩侯酒商公帮泣叩東 
世界路透電 
[英外相之中日交涉答覆]  
　　二十九日倫敦電外交次官哈姆斯韋士氏今日在下院答覆質問謂日本已表示附以某種有限的限制將山東交還中國之願意而英政府並未聞中國願從國際聯盟收受山東今所稱英政府應運動日本使之取銷自一九一一年七月起在滿洲所得各種租約與讓與權一層英政府不能照辦他日談判賡續英日盟約時政府當以完全考慮施諸維持中國開放門户主義不能利用在華之暫時軍事占領以謀取獨異於他國之優越待遇 
[國際聯盟請中國派代表]  
　　三十一日倫敦電國際聯盟行政會發表公報云國際聯盟已請中國派代表參與十一月十五日集議之聯盟議會 
[俄波之和局與戰信]  
　　三十日倫敦電華沙電稱勞農政府接受休戰提議之後過激軍復大舉取劇烈之攻勢紅軍最急之目的顯在白萊斯里土夫斯克與哇杜維克問之某地點如達此目的則波蘭軍不得不委棄平斯克澤地之主要防務過激軍且攻擊波里亞境但目下之大局顯須視格羅特諾西南大戰之勝負爲决該處過激軍已深入波羅古境過激黨無線電報引勞農政府致紅軍之宣言書曰加米尼夫所率之代表團巳赴倫敦矣諸代表之成功實賴戰士在前敵之勝利云 
　　三十一日柏林電據瑪倫堡電稱波蘭軍二千名爲過激軍截斷退路在泊羅資根附近越過德國邊界德當道將解除若輩之武裝而覊留之俄軍前鋒現戰於德國邊陲一帶但未越界 
[德國取銷强迫軍役制]  
　　三十一日柏林電國會巳通過取銷强迫軍役制議案德國國民黨又民黨之一部分曾投反對票 
[薩摩島之華工]  
　　三十一日威林頓（紐絲綸）電今日衆院討論薩摩島問題時政府宣稱今爲防杜墾植地破敗起見决議仍許受適當約束訂有合同之華工入薩摩島首相瑪賽氏允於將來相機改用自由勞工字樣旋由議院以三十三票對十一票贊成政府之政策少數方面以工黨議員居多 
[美政府注意日美交誼]  
　　二十九日華盛頓電聞政府現密切注意於美日問之交誼及日本在遠東所行與美人退出西比利亞·及簽定銀行借欵公約·以及日人擅占中東鐵路管理權·日人佔領北薩哈連島等事有關係之政策國務卿柯爾貝氏已與駐美英使吉特士氏駐華英使芮思敦氏會商聞英美欲保全中東鐵路之國際性質俾可擔任開放門户主義之維持 
[日郵船與澳洲]  
　　三十一日雪梨電日船三艘不久將在澳大利亞海濱營業但澳水夫公會對於東方水夫之攔入澳海濱航業竭力反對以爲澳洲水夫失業者頗多若容日人攔入則將碍及澳洲之利益 
[英國新聞大會]  
　　三十一日聖約翰電帝國新聞大會將在哇太樺開會與會之不列顛代表今日在此受正式茶會歡迎格拉斯哥日報記者白魯斯氏演說之際極言大會之關係謂大會所將討論之各事中有新聞電報之改良與減費及傳播新聞於帝國全部問題印刷職工聯合會長萊洛氏謂勞工治理英倫之時期將至然母國對殖民地之態度不因此更變彼望大會之結果能增進全國工界與新聞業間之最美感情 
[美國之新自由黨]  
　　三十一日美國第特勞伊電新自由黨將舉參議員福萊德氏爲候選總統按新自由黨乃由脫離近今芝加哥農工黨大會之分子組職而成 
[美國之三葉飛機]  
　　三十一日紐約電以全金屬造成之三葉飛機三艘第一次由紐約載郵件飛往舊金山以定横越大陸之永遠天空郵路該郵路大約九月間即可通行 
太平洋路透電 
　　二日北京電新内閣組織之人物傳說不一惟據政界人云靳雲鵬代理總理胡維德長外交潘復長財政可望成事實比利時國際財政大會中國代表饒孟人因安福關係將被召回而以駐比華使與會外交團醫員與中國當道已協定單獨設法清除虎列剌疫患外交機關雖發動不速然此事不久可望一律認眞辦理 
　　有人建議外使署衛隊可將有經騐之下級軍官借與華兵數日授以建築厠所等之最良方法 
　　二日北京電聞中政府雖尚未正式牒覆日本所提派員會查尼港事件之請求但已口頭依允照辦 
　　二日北京電俞人鳳被任爲京漢路督辦 
　　二日北京電喬其亞新國請在哈爾濱設立領事署 
　　一日天津電昨日天氣奇　有觸署而死者前上海禮查飯店現天津帝國飯店之總理馬施氏午後尚送其妻子出門往北戴河避署乃閱二小時觸署死熱度昨至一百十一度 
　　一日天津電某外人自滄州來稱山東北境情勢嚴重收稔歉薄加以潰兵肆刦民苦愈甚 
　　二日神户電新任駐日代理德大使索爾夫博士已於昨晚抵此 
國内要聞 
[北京特别通信（申江）]  
　　大戰因果史圍城九日記 
　　吾常說中國人做事總不痛快無論何事都是一秉慢性以不了了之數年之間某方與某方之戰爭相傳不祇一次而其結果不過雙方將軍器互相陳列如開賽會賽後即什襲珍藏又如蘇州人之打架相駡半天磨拳探掌而一回家脫衣服即百病消散也惟此次戰爭起初啞口無言而突然打起是不可不有翔實之記載想亦閱者所樂聞也 
　　此次戰爭之原因甚多其表面雖爲政潮而其根本原因實有數種（一）段系督軍太少安福勢力不及於各省而急謀擴充所以一面令某省倡廢督而一面逼靳撤換某督軍（二）交通財政鹽務等機關均在安福手中爲軍費黨費所從出何忍捨棄（三）小徐實老段之靈魂而西北一軍﹁本上將軍﹂尤有厚望豈肯毅然撤銷（四）慮吳佩孚撤防八省聯盟以後愈難制服於是戰事之機日見緊迫而不能不定期開幕 
　　以戰事未開以前之兵力而論段氏實不見優如近畿軍隊名爲五師兩混成旅其實内容亦頗複雜缺額亦復太多惟邊防軍第一師曲同豐所部及第三師陳文運所部爲足額共二萬二千人第九師魏海樓所部則全部精銳已挑出一混成團早赴海參崴祗餘八千人第十三師李進才所部則挑出一團在公府做衛隊一團在項城爲袁皇帝看墳亦祗八千人第十五師劉詢所部則有一旅於前年在山東剿匪未回僅餘六千人西北軍則僅第二混成旅褚其祥所部及第三混成旅宋子揚所部在北京其第一第四混成旅在洛陽爲鄭州吳師開封趙師潼關許師（蘭州）魯邊張師（景惠）僵圍而謀繳械直軍方面雖曹鍈所部四混成旅非盡能戰而吳佩孚所部一師三混成旅皆久經戰勝之師且軍令森嚴深得衆望其餘爲之援助者尚有京漢線上之趙倜兩師張景惠許蘭洲奉軍兩師東北張作霖胞弟張作相等之兩師故段本身實深疑慮而早日即借養疴爲名作團河練兵以造成﹁新小站﹂之計畫至今籌備尚未成熟所以尚不主張即速開戰即將軍府會議前一日在段宅開秘密會議時段猶狐疑而席中亦分兩派如傅良佐一派則涕泣而道力稱必敗而曾毓雋一派則曰現在交通一部不能報銷之賬目已二千餘萬設無一點軍事行動則此欵還是督辦拿得出還是我們拿得出段無以對而小徐新免又復助曾於是段遂大動而主戰之論已在内幕中决定矣 
　　内幕雖定而不能不在形式上通知各將領於是以﹁本上將軍﹂名義召集近畿各將領在將軍府會議席中發言者寥寥經督辦宣布後大衆僅盡唯諾之責說話最多者還推姜老將軍姜老將軍挺身向段曰﹁吳佩孚年輕即有地方得罪了你敎他賠一個不是好了何至於勞動國家的軍隊使小百姓受苦﹂又曰﹁你眞要打他嗎﹂段曰﹁眞要﹂姜曰﹁你打得他過嗎﹂段曰﹁打得過﹂姜老將軍繼續冷笑道﹁此刻的小孩子比我們利害得多呢你豈不是說你手創中華民國你勝中華民國還可靠你你敗中華民國靠誰﹂段面紅耳赤無以應姜回顧而斥徐樹錚曰﹁什麽事都是你這小孩子弄出來的﹂段徐雖躁然對於﹁從殺矛子殺到機關砲的老帥﹂（姜部下語）亦無可如何也席散而本上將軍手創民國至再至三參戰一役尤費苦心之諭總統書下矣初下時衆擬爲小徐手筆繼知做此得意文章者乃安福健將鳥澤聲也 
　　以上决定爲七月八日事决定以後卽正式下動員令發兵預張虚勢正如﹁征東﹂﹁掃北﹂分十路人馬浩浩蕩蕩殺奔保定而來孰意動員令一下而軍中兵士長官頗多逃散第一路曲同豐誓師時即無詞可措僅對兵士曰﹁這次戰爭名義上是說不出來的不過我們不打過去人家就打過來﹂又對長官曰﹁這回的打仗是我們受過學校軍事敎育者同那没有受過學校軍事敎育者的戰爭﹂此路理由如此佳妙他路可想而知矣 
　　九日十日佔定作戰區域以京奉路線廊房一帶爲東路以固安一帶爲中路以琉璃河高碑店一帶爲西路此策聞係阪西所定而小徐等改訂者是兩日間無甚激烈戰事聞段軍内部稍有内閧死二百餘人十一十二日僅見傷兵運回每日數次四處捉人力車輸運傷兵及子彈人心恐慌有某醫院到傷兵二十八人檢查傷痕子彈均係後進前出且有一人所受子彈係穿脚底心而過者想係敗退時逃奔太速所致也 
　　十三晚問段由團河倉皇回京大衆已知大事不妙次日晨報敢於說話而被封使全京無有敢談戰事之報紙大衆愈知事機緊急但苦不得眞消息但是日小段頒布之戒嚴令有曰﹁現在曹錕軍隊進逼京畿楊村及高碑店各地方均已分駐重兵實行包圍北京之舉本總司令爲警衛北京起見已通飭各軍爲相當之防衛頃據報告曹錕軍隊已通過固安及長溝地方逕向京師南面西面爲攻擊行動各等情前來京城附近業受包圍戰事行將實現﹂云云人民於惶惑沉悶之餘咸額手共慶得着確實消息故十四日可以算爲圍城之第一日戒嚴令下而團河失守之說傳來衆始知段倉皇回京之故按十三之晚吳佩孚抱﹁擒賊擒王﹂之訓先以手槍隊便裝佔據固安涿州兩處先將電報等交通機關守住卽派大兵星夜赴團河擒段孰意漏一分機未曾注意即以此種消息洩段段一面飛調救兵一面向京城逃走但救兵到時吳軍僅離團河十餘里在段個人安全方面不可謂不險也 
吳見擒段之計不成而固安涿州已在掌握於是實行其分兵三路之戰略以固安爲中路僅僅堅守以涿州高碑店爲西路廊房楊村爲東路極力應戰以下卽分東西兩路分别述之（未完） 
[北京通信（吹萬）]  
　　懲辦罪魁外之各問題 
　　此次直皖戰爭迄今日懲辦十罪魁之明令下後可爲得一小結束罪魁之數保定所開者十有四奉天所開者十有六總統初但允列入六人往返電商數次始增爲十名此懲辦令之决定實在昨晚（二十八）天津方面得總統已有懲辦十罪魁决心之訊認爲第一步目的已達於是各省代表與曹張靳（曹亦已到津）迺有一度善後會議凡議五項問題（一）内閣問題張作霖主張擁靳謂當此國家多難之秋非有一有魄力敢胆者執政不可周氏爲人固堪欣佩然以此時出而組閣實不相宜縱觀各人無如靳之適宜者靳氏起立致謙辭謂已才實不堪重負請各代表及張曹兩公另覓賢才無如各代表一致擁護遂决推靳而張使并主可不必再有過渡内閣（二）和議問題多數主張取消上海和會聯絡西南各派另組統一會議此會議之組織舍各省軍政長官代表而外并容納吳子玉師長之意見允許各省推舉公團代表加入是項會議（三）國會問題主張解散新國會另選第三届國會選舉法之採新抑採舊於統一會議中公决（四）裁兵問題决定用靳氏裁兵二成辦法以全國軍數爲表準（五）財政問題實行開源節流計畫解散國會與組織内閣兩項呈請總統施行餘三項則責成内閣辦理以後内閣方針不得與此議决案相抵觸總統以直奉方面所謂先决問題之懲辦令旣已發布於是迺遺師景雲如津迎張曹來京大約三十號或可來京也 
　　至於各省之受戰事影響者亦頗不少山東督軍田中玉自戰事初起時即有直勝而後將調之入京以其位與吳子玉之傳言近復有張景惠任此之說田氏意不自安於二十八日致電政府懇請辭職電云此次京畿稱兵中玉力維秩序魯局尚安謐現在奉令停戰糾紛巳解惟衰病之身實難任此繁劇迫請開去督軍職務以圖後報迫切待命同日山東第五師全體軍官復有留田之電文曰魯省之安實賴田督鎭攝之力驟聞遽爾辭職人心惶恐迫懇力予慰留萬勿准行聞國務院已循例去電慰留矣惟聞田氏内迫於馬良外有吳張之逼决擬先去有不待辭職照准先行來京以示無還心之說將來該督恐終屬吳子玉也 
　　陜西方面亦將有重大之變化陜省舊本所謂五頭政治之省也劉存厚據陜南許蘭洲處陜東于右任處三原皆隠隠有奪督之意劉鎭華陳樹藩不過居督軍省長之位耳其兵力與彼三者亦正相若常有被奪之懼此次戰事起劉存厚以川亂方熾熊派與倒熊派皆爭聯絡之而中央之查辦案殆有無法打消之概迺率軍回川不復思嘗陜一臠許蘭洲爲參預直皖戰事引兵至直劉鎭華本豫人欲乘機攫取豫督劉本進步黨人與安福非同系徒以謀爲督軍之故降心相從竟率鎭嵩東出潼關謀聯絡西北軍吳慶桐吳光新以攻吳子玉趙周人之背不意兵方至潼關而皖直之戰事已告終了迺電中央掩飾而事實昭然劉之位恐終難保也于右任久悶思嚔亦派遣代表加入保定會議力主去陳曹錕即席言曰樹藩非去不可但陜人之意究誰可令督陜者于之代表無以應但云尚須物色也然陳樹藩之難安於其位亦可必矣 
　　皖督地位動搖已久張文生在徐復奉張勲命謀皖皖之危固可知矣倪之北上本爲避亂馬聯甲自問兵力遠不逮張李無可如何迺致電中央謂倪氏去時曾令一切聽政府指示聯甲資望過淺今後各事皆請中央指示方略以便遵行云云然倪督之位終恐難保馬氏固亦無升督望也後繼何人以逐鹿者多尚難預决 
　　蒙古方面中央旣已委李垣代理一切矣而褚其祥擁兵弱李氏不受指揮謂其無印信不能行使職權繼竟迫逐李氏而一面復請政府令李從速回任褚其祥爲西北軍第三旅旅長其部下有一團駐庫倫一團駐南口直皖戰事起褚以南口一團加入戰爭及段祺瑞自團何歸褚即返蒙將率庫倫兵南下抵庫而戰事已了遂未果行因是得免於難王廷楨以該軍遠在庫倫不便遣散爲請留其部而改易名稱政府旣允之矣不意迺竟有此舉恐將來終不免於裁遣也（二十九日晚） 
[懲治禍首令發表後所聞]  
　　東海方面主十人外不株連 
　　天津方面有二批禍首提出說 
　　時局善後事項中應先解决之禍首問題經各方面接洽迄於昨日始定十人以明令頒發禍首十人之外昨日（二十九）閣議並討論吳炳湘吳光新處分案結果不列入禍首中均予以褫奪官勛之嚴重處分自禍首明令交由法庭緝究後有人向公府建議請另組特别法庭審理其事但東海以此舉殊非必要仍主就普通法院辦理昨晨曾傳見司法次長張一鵬商量結果决定卽由京師高等檢察廳提起公訴以省手續惟所謂禍首者現時殆已全部在逃法權是否能及其身尚屬疑問所差强人意者僅彼等住宅業於前日被軍警分别抄封其個人財産亦在調查之中將來必不免於没收矣東海聲言此次命令旣發後不得再爲第二批之請求以符脅從罔治之旨並擬於命令上加其餘一概不加株連字樣旋 
 
 
 

Page 7

 
 
　　又將此意轉告天津方面謂苟有附亂確鑿證據現時尚未發見者亦將以此命令爲護符似宜删此一語以符除惡務盡之意故昨日遂即决定頒發此外長辛店吳營方面調查議員之罪跡卓著者計二十人已開單請按名拿辦其順序如次梁鴻志臧蔭松光雲錦汪立元康士鐸烏澤聲田應璜鄭萬瞻克希克圖王郅隆湯用彬解樹强李盛鐸黄雲鵬張宣倪道烺張敬舜李俊（湖南）余國楨等二十人此外己未部之杜持等二名係威脅總統下討伐吳佩孚命令八人中之二公府承宣廳有案可查故證明己未系與安福毫無區别今聞己未系欲擴張範圍收容安福小分子以樹政黨基礎戴張弧爲首領至錢能訓於五個月以前即脫離該系當時命劉果（鄂議員）將己未俱樂部之如牌掮到己家中對該系之津貼從此中止最近五個月之經費由張弧出者至張弧之金錢來源外問謂與安福一個根子故吳孚佩對於己未本部聲明不得輕輕看過更聞天津方面尚有第二批禍首名單爲王郅隆吳鼎昌翁之麟光雲錦權量胡筠（邊業行長）傅良佐饒孟任方樞張弧等日内即可向政府提出至單中提出權量張弧吳鼎昌原因緣權量原爲吉會督辦與安福部關係極深曾以吉會鐵路存諸滙業銀行之欵完全撥歸邊防軍費用此次皖軍所用五十磅炸彈皆由權量由天津某地於夜半作爲吉會鐵路材料運京近自代長交通又復擅造數目冀將曾丁在交通部所吞蝕之二千餘萬鉅欵完全打銷爲安福解脫曹張甚爲憤慨故權之懲辦無可挽回張弧則因力謀運鹽出口每斤私收二角該項私鹽前日運至天津時爲義軍發覺業已没收故亦提出至吳鼎昌則以任分代表後與安福亦發生關係故亦難放鬆云云此爲天津方面最近之所聞也 
[安福黨人查抄情形]  
　　昨午（二十九日）一鐘吳炳湘乘汽車并帶皮箱一個意蓋欲往東交民巷當被奉軍窺見攔阻捕獲經左右翼人出爲勸解奉軍不聽前同往送至奉軍司令部一說是日奉軍憲兵司令湯玉麟於二點鐘時派兵一排將吳炳湘捕去（吳住總布胡同）前晚外傳奉軍憲兵及提署兵將王郅隆（住拴馬椿安武軍後路京局）捕去兹悉未確又奉軍前日下午六點鐘到西安門大街梁鴻志宅内搜查後忽據報丁士源回羊肉胡同住宅遂又馳往會同地面軍警搜查毫無騷擾詎丁是日午刻確偕定國軍輸運督察長陳達華乘汽車冋宅一次即匆匆將文件一束帶去迨奉軍至丁等已不知去向只在密室搜獲飛機所用之炸彈數十枚衛戍部已開單將罪魁家宅嚴行看守昨由袁得亮派兵分赴各宅第調查並代爲守衛在南池子曾毓雋宅帶去二人在北池子徐樹錚宅帶去三人均係僕人之類追問曾徐之下落至門上已貼封條室中物件一概未動前日步兵統領共查抄大方家胡同段芝貴總布胡同吳炳湘南池子曾毓雋甜水井李思浩絨線胡同王郅隆及梁鴻志六家昨日午後朱深上呈文於總統自首其罪蓋希望減等也段芝貴在醫院病故一事刻下證明不確現聞段恐被奉軍逮捕特向某外人處運動願出保險費二十五萬元保其生命無虞如能送其赴東京願出酬謝費三十萬元交通部路政司司長黄贊熙深懼株連當即逃匿無蹤刻路政司司長一職已經改任曾鯤化承乏交通部於二十八日田兼長將曾黨員司員一律淘汰秘書僅剩二人國務院之張伯英（秘書長帮辦）昨已避匿張爲徐樹錚第一紅人又參議曾彞進爲建議糧食調查會之主動人聞亦將匿去至司法之向來依安福之鼻息行事者皆惴惴惟恐禍及焉 
　　另一消息自公使團决定自二十九日起至三十一日止將在六國飯店等處隠匿之禍首一律驅逐凈盡之消息傳來凡列名安系之大小罪犯皆甚惶急聞丁士源曾毓雋已於昨晚逃至天津住某租界徐樹錚前傳在張家口被捕不確現在是否在京亦未據確報聞其住宅已被奉軍圍搜殆遍小徐却不在宅僅將多數文件搜去又邊業銀行亦被憲兵封閉又聞奉軍在吳光新宅内搜有大宗烟土此次公使團不許使館界内容留安系禍首北京人民無不表示滿足之敬意云 
[西報紀吳師長之一席談]  
　　字林報七月三十一日北京訪員哲白特氏電稱記者昨在長辛店附近司令部見第三師長吳佩孚吳於談話中切實表明渠之作戰係爲中國民治起見勝利結果應屬諸國民不願政客陰謀攘奪之渠主張國民大會係欲從北京政客與督軍之手中取改造之事業歸諸眞正國民代表吳師長之幕客指此時重組内閣更換總理之謀爲各黨派希冀打銷民選之舉動此事必不能成吳師長將力拒之吳又稱懲治安福黨魁之請已由總統明命實行曹錕張作霖即將入京襄助總統行政以待國民大會之召集曹錕到京後直奉軍卽須開始退出京畿附近渠擬將所統軍隊大半撤回河南聞奉軍盡將撤往奉天記者言及北京督軍之守舊勢力不易應付吳稱此爲渠所深悉之事渠不欲入城但願以李奎元馮玉祥之助力鞏固其在京漢路之地位俾可運用勢力以爲眞正改造之後援並不信推倒安福即可爲改革運動之終點且改地運動目前僅成一半惟機會尚在不日可告厥成吳主張裁兵甚力謂裁兵不可以少數計必以十萬計今直奉督軍已資遣曾經交戰之段軍然此尚屬裁兵之起點耳在國民大會未召集以前其取决權仍不出軍事當道之範圍上海和會必以命令解散之而後可再談和局所有安福締結之借欵概不承認嗣詢及戰事死傷吳稱其部下陣亡二百人傷四百五十人安福軍死千餘傷二千餘吳以爲日人効力安福軍之說不爲虚妄因日人死傷聞亦有三十人之譜此輩裝束悉同華兵吳軍曾掩埋屍身兩具始辨明以其爲日人吳對於懲戒罪魁之態度迄不稍弛謂已派王司令帶警兵入北京助王懷慶看守城門搜查罪魁行蹤吳希望外交團相助凡匿於交民巷之逋客如政府以刑事犯要求引渡時必須交出蓋逋客大都犯侵吞公款之罪也直軍現守北京西北各路收没安福軍用品而奉軍則駐守北京之東南路吳稱許多武人迨直軍操必勝之形勢後始有贊同之表示唐繼堯其顯著者也唐旣通欵於段乃至最後時機復認直軍爲同志此種贊助當敬謝不遑吳對於時局雖抱樂觀但甚持重顯然欲自固其可爲民治屏障之地位吳部下將士頗諳内外大勢政治爭點知之頗詳甚贊成吳之宗旨吳於要求條件後復加安福黨魁名單内列王揖唐·段芝貴·章宗祥·曹汝霖·吳炳湘·陳籙·陸宗輿·傅良佐·羅開榜·王郅隆諸人主張褫其公權總統爲曹汝霖陸宗輿吳炳湘三人出而庇護致大損自己之地位因之直系領袖現視徐爲守舊人物云 
[天津特約通信（若冰）]  
　　張作霖抵津與政局 
　　東三省巡閱使張作霖氏自前次來津進京調停政潮因無效果遽爾返奉彼時稍有識見者咸謂張使之必復來也迨張氏返奉後即下動員令二十七二十八兩師直驅來津助戰節節進攻高唱凱歌西路吳佩孚早奏勝利東路直奉軍旣抵北京戰局已告一段落德州方面之馬良雖有一師之衆終爲小醜跳梁無足輕重也際兹戰事停頓之時自宜以解决政局爲第一步驟張見時機已成熟故應時而至輕車減從由奉入關於二十五日到津逕赴地緯路恒記德軍衣莊暫作行轅隨員四十餘人護衛百餘人亦即隨往張到津之第二日卽有天津兌換東三省鈔票之布告緣奉軍入關之軍費爲數甚鉅第一次欵卽爲三百五十萬元由奉帶來現欵一百五十萬元東三省鈔票二百萬元此項鈔票票面刊成奉天天津兌現字樣由軍需課長關書田携帶來津無論公私欵項一律通用與現錢鈔票同一效力並書明天津奉天皆可隨時兌現以便流通而資補助軍事完結奉軍冋東仍當兌現收回以昭信實至關於時局之結束及懲辦禍首每一談及段氏輒爲惋惜謂合肥一生榮譽爲左右羣小所誤對於徐樹錚曾毓雋輩主張嚴厲辦理謂倘稍輕縱國家之威信尊嚴永難復振故此次不顧合肥舊日交誼聯同派兵入京以保總統此時不絶根株將來再有萌芽實爲國家之危故現時主旨惟有從速息戰以蘇民困除惡務盡以達救國目的現已將條件擬妥約略如下（一）邊防軍解散取消軍官（二）先將段合肥送至湯山聽候軍事大定依全國民意公决（三）遣散西北軍（四）懲辦徐樹錚曾毓雋李思浩朱深等（五）解散新國會（六）凡與安福系有重要關係者一概褫奪公權永不叙用大致業已通電各督徵求同意兹得各督先後電覆大都認可曹使不日亦將來津召集會議各省督軍和衷共濟均派有代表與會討論解决善後辦法從此掃除軍閥政治早就統一此則國人所深望也 
[國民大會之先聲]  
　　吳佩孚師長提倡召集國民大會解决時局辦法自張使抵津後曾在津會議一次探其結果俟將各禍首捕拿完竣即由中央擇定南北適中地點召集各省農工商學及公私各團體代表赴會討論解决時局改革政治各問題又聞在保定各要人及各調人之意思此項國民大會擬在保定城内舉行如張使允諾即可决定矣又一消息吳佩孚師長爲接洽此事起見於（二十九日）已由保定赴津與張作霖商議一切候商定後吳卽與張一同來京此項國民大會之地點或天津或上海俟與各省商定後再宣布聞有人運動發表京師及全國公民團體之意見要求求奉直領袖以公正無私純粹愛國之胸襟以定時局之大計以上所云其結果雖未可知總之目下對於此舉無不大爲注意云 
[東三省通訊（國奴）]  
　　高梅濶夫脫逃記 
　　俄國舊黨高梅闊夫前在黑河地方擾害華商不少本年春俄新黨攻擊舊黨高氏失敗逃竄我境經我官吏逮捕送押吉林省城高到吉後時往領館晤談初到每星期三次後改爲一次月前傳聞高某有圖逃之說我當道已格外注意不令任便外出詎於七月十一日又往俄館軍署派副官一員憲兵數名並招交涉署俄文繙譯王某同往高至領館小坐即要如厠許久不回某副官詢之俄副領至厠所外叩詢答稱在内未畢移時仍未回某副官又問俄副領亦如之久之某副官疑團頓起親往叩門不聞有聲啓之則厠所内又有一門已洞然闢矣遂一面電告軍署一面在館搜查卒不可得軍署當將押送之人一併看押然高已逃之遙遙聞俄副領已自認高在署潛逃不能卸除責任並具有筆據等語但高與謝米諾夫爲一流人物如果此次遠脫不被重獲則爲害匪淺矣 
[湘省國民大會紀]  
　　湘省自基督徒聯合會學生聯合會等發起國民大會後即經數次召集籌備會推定籌備員十人籌辦一切二十四日上午八時爲正式開會之期會場在省敎育會場中共搭演說臺三座場之中央竪國民大會四字大旗一面四周懸萬國旗八付因先期發有傳單數萬份故是日到會人數共及數萬除由總司令部派隊到場保護外省防游擊隊及警察廳警察隊亦各派兵一排到埸彈壓中正演臺由趙鴻鈞主席男演員朱劍帆等數人女演員周壽如等二人東臺由李達璋主席男演員李吟樵等數人女演員黄某等二人西臺由彭璜主席男演員杜時化等數人女演員某某等二人至八時半奏軍樂開會首由趙主席報告大衆向國旗行三鞠躬禮三呼中華民國萬歲是後報告開會宗旨專在聲討安福系報告之後即由各演員分别講演大致均在解釋本日開會之宗旨及安系禍國之罪惡及國人應行推翻該系之原因並推翻該系之辦法亦有對本省發言者謂安系固應推翻然類似安系如湖南之某某團者吾人亦當極力剷除云云演說至三小時之久到會者均不避炎熱鵠立靜聽其熱心已可想見矣演說之後復由趙主席宣布推翻安系辦法（甲）通電全國提出辦法五條（一）解散安系嚴懲安系首領段祺瑞徐樹錚王揖唐朱深曾毓雋李思浩張敬堯等（二）解散非法國會剥奪安福議員全部公權（三）取消軍事協定及中日間一切秘密條約（四）不承認非法借欵並淸查國家歷年財政（五）剷除親日派以上各端請各省一致承認從速舉行國民大會聲討國賊（乙）通電各討逆總司令報告本日開會各情形（丙）通電北京外交團請各陳明本國政府請設法制止他國對華行動勿以械欵供給此違反民意之内爭致傷國際之親善破壞世界之和平（丁）通電日本政府與國民責其不應助欵助械於段此等行動不啻與我全體國民宣戰請即及時覺悟立與案系斷絶關係大衆對此均鼓掌贊成趙主席復將所定電稿當衆宣讀一過衆無異議遂宣告散會 
[南京快信]  
　　聞李督昨電曹張贊成靳雲鵬組閣 
　　軍民兩長令津浦貨捐局將收欵解蘇財廳 
　　天津戰後災民救濟會昨來電報告已於艶日成立蘇省協濟四萬元已令財廳撥解 
　　李督昨令張文生白寶山陳調元嚴防西北軍竄入 
　　陸軍補充團因滄州新兵未到尚未成立昨奉李督令取消團長張辛朔改充巴斗山收容所長其餘營連排長各回原差第三營在海州招募之四百餘人亦將遣散馬玉仁所部改編爲江蘇陸軍第一混成旅（已擴充爲一師）黄振魁所部改爲第二混成旅吳恒瓚所部改爲第三混成旅李殿臣所部改爲第四混成旅陳調元所部改爲第五混成旅 
　　暫編江蘇陸軍第二師師長馬玉仁第三旅長郁漢川第四旅長馬玉懷均兼一團團長袁得才劉漢民陳鳳榮顧德揚爲步兵團長胡吉朋爲騎兵團長 
　　李齊兩長昨將淮安關監督陶思澄調省以鎭江關監督冒慶生繼任曹豫謙調鎭江關監督以温世珍署金陵關監督 
　　俞紀琦與胡翔林對調聞全出李督意現改六日接篆 
[杭州快信]  
　　美國議員團定十日午刻來杭省議會敎育會總商會定是日下午七時在綢觀成堂開歡迎大會該團準九時許返滬 
　　省會發現虎列拉症朝觸夕斃江蘇省議員施祖鏞乃父繡屏昨由南翔來杭亦染是患殁於城站旅館官廳現擬設法防範 
　　杭州靑年會體育部自二日起舉行衛生游行會三日分發衛生淺明演說傳單 
　　敎育廳先後試驗投考師範生昨已揭曉計北京師校取蔡方釗等五名南京師校取趙忠堯等五名武昌師校取劉師淸等三名北京女師校取毛彦文等三名限日到校復騐 
　　省敎育會昨開評議會决派郭成九錢墨卿請許炳堃速就會長職本届評議員由二十六人加選六人現已一律就職 
　　杭州造幣分廠鼓鑄新幣日出二十萬元所需原料向用大條生銀現聞自昨日起改用寶銀 
　　澄廬俱樂部有不日解散消息聞内有省議員五十餘人地方通信 
[松江]  
　　縣敎育會議事紀八月一日爲縣敎育會常會期上午職員會議决八月十六日爲改選職員大會期凡新舊會員資格有疑義者先於十三日開一審查會詳細審定更於八日開預備會以期週密下午爲國民學校研究會議决案凡二件一提議九年度改用國語敎授召集各巿鄉會員徵求意見案决議各巿鄉早經開會集議具有辦法祇第一區未經會議概行召集似可不必一提議敎授時改用國語案决議修身課用國語餘可便宜行之 
　　國語研究會開幕附設勸學所中之國語研究會於八月一日開始講習講師凡三人耿公達旅京日久於話法頗有經騐朱壽臣馬敬時二人則新自北京國語講習所卒業者是日來會者凡百人餘以各區勸學員自治委員及高小敎員爲多 
[奉賢]  
　　國語講習會閉會奉賢縣敎育會組織暑期國語講習會七月十八日開始講習現已於三十一日行閉會式統計聽講者一百五十餘人鐘點·五十小時課程·文法注音字母讀法發音學敎授法敎科書·新式標點附號體操八門講師顧潤章馬敬時袁至公王志廉臨時講演趙靄吳六不如胡少亢現已白刁會長呈報縣署轉報省敎兩署並將會務情形彚編付刊以誌紀念 
[蘇州]  
　　農會長連任吳縣農會正會長陶惟坻副會長丁鵬均已任職年滿經該會召集全體會員開會投票選舉結果陶丁二君均當選連任旋由會呈明吳縣温知事加給委狀任矣 
　　商事公斷處選職員蘇州總商會商事公斷處現届第三届改選職員之期業於前日兩次投票選舉足額再行擇期互選處長兹將選定職員名單列後季小松·宋友裴·謝鑑之·貝哉安·蕢敏伯·劉正康·李殿春·韓稼梅劉久餘·沈和聲·王亦安·金家悅·姚清溪·顧世綬·杭伯華·翁慶長·陳君玉·尤鼎孚·蔡際雲·林仰賢·汪巨川·許嘯九·徐怡春·程幹卿·鄒章卿·吳潤生·倪詠裳·候補當選入人林仲卿·吳卓人·潘子起·程彞卿·徐性伯·戴伯華·石壽山·程子範·程亦甫 
[杭州]  
　　國民代表會議之籌備杭縣律師公會准全浙敎育聯合會發起國民會議通電公推正會長阮荀伯副會長許養頤聯絡省垣各法團籌備進行事宜并聞省農會杭總商會亦已推舉代表省敎育會昨經評議會議决通告各縣敎育會一致進行如其籌備迅速本年九月下旬浙省可先開聯合會公舉國民代表云 
[九江]  
　　贛北防務談日來贛軍防範異常嚴密自馬頭鎭起至馬當山止沿長江一帶連營二三百里所有金鷄坡岳師門各砲台亦均已完全恢復前日駐潯岳戒嚴司令曾赴馬頭鎭湖口等處察勘地勢聞其報告陳督有在對面鳳凰山遙望武穴張軍約民船四百餘艘帳棚三百餘座等語贛北鎭守使署亦派秘書彭筱雲赴武調查情形現在張軍業已改編兩混成旅其餘不願改編及老弱軍士悉數解散送回原籍業已運輸過潯矣此間人心尚安巿面如常但聞駐贛北一帶軍隊一時不能撤防僅第十二師四十五團將於日内開拔回省云 
　　南潯路改建橋梁南潯鐵路瀛上便橋路線過低每屆漲水異常危險現擬改築正式橋梁估計約須三萬餘元並先在該處另築便橋一座將路線加高五尺以便行車約陰暦八月開工十月即可竣事云 
　　潯埠發生時疫此間天氣酷熱發生一種時疫每日約斃數人現尚逐漸蔓延據醫生考察此症認爲醫治棘手潯警廳當軍事時代保衛地方猶恐不足無暇顧及吾民尚其各自珍攝也可 
雜評一 
[裁兵說（默）]  
　　自軍閥起而擁兵自衛者衆各欲擴張師旅以擴張其地盤於是兵滿天下戰禍屢作而人民之受害無窮此次國人之希望直派勝利即希望直派能一反段派之所爲首以裁兵廢督爲全國倡也然據近日報載之兩說則不能無疑焉一謂廢督劃四大軍區共成六十師卽以當局之某某爲區長是則名爲廢督而擁兵如故也一謂照前總理計劃一律裁去二成是則名爲裁兵而所裁無幾也吾知直派當局之本意必不如此而國民所望於直派當局亦必不僅如此 
　　或白與武人謀裁兵必不能澈底斯言豈我人所敢信哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[美議員團仍係五號抵滬]  
　　江蘇特派交涉員許秋颿昨接駐滬美總領事克銀漢函稱美國議員團約百人來華觀光曾經改期本月（八月）八號抵滬前巳函達查照在案頃得該議員團旅行電告抵滬之期仍係本月五號淸晨爲再函請查照轉致各機關一體知照云云許交涉員准函後當即函致護軍使警廳長滬海道尹等查照矣又聞外交部特派來滬歡迎美議員團之參事王麟閣乘招商局新銘輪船來滬等情已誌前報昨王特派員已抵滬暫寓禮查西飯店昨日午後詣交涉公署謁會許交涉員茗談良久係商歡迎美議員團之手續云又聞本埠軍政各界歡迎美議員團與在滬美國官紳迭次磋商當因部派員未到故未决定昨已决定於本月五號下午六時在交涉公署開茶會歡迎預計美議員團九十六人美國官紳商約一百二十人中國政商各界約九十人是日茶點聞係由馬玉山與順豐西餐館承辦昨已分發中西柬帖矣 
[法前總理抵滬有期]  
　　江蘇特派交涉八署昨接外交部電云前法總理班樂衛偕隨員於上月二十三日出京赴津兹據法使稱班前總理已定本月四號乘景星輪船赴滬約六號到埠希查照妥爲照料保護云云許交涉員奉電後業已分别函致護軍使署警察廳届時遴派軍樂隊到埠歡迎矣 
[提督公司加駛中美航輪消息]  
　　專搭旅客者五艘明年一月份實行 
　　現時上海行駛中美兩國之航輪僅有太平洋公司之愛瓜多·ＥＣＵＡＤＯＲ哥倫比亞ＣＯＬＯＭＢＩＡ委内瑞拉·ＶＥＮＥＺＵＥＬＡ等三艘中國郵船公司之中國號·南京號·尼羅號等三艘此外則爲昌興公司之亞細亞皇后號俄羅斯皇后號·日本皇后號等三艘其餘大來·福來·天祥等雖有駛行中美之船大約祇可輸連貨物並不搭載乘客現提督輪船公司以經理各國商船營業日益發達現時在華之往來英法美日及歐洲各國之船隻已有五十餘艘惟完全係運裝貨物今特决定增加經行中美航線之航輪五艘專備乘搭旅客聞已在建築中大約在明年一月份便可開始駛行其船身軍量均在一萬噸以上聞五輪之航行線爲上海至紐約·新金山·及西雅圖等各埠云 
[各公司輪船進出口消息]  
　　長江招商局昨日開往長江之江裕輪船裝出有黄白糖三百餘包木器一百二十餘件洋靛六十餘桶電料三十餘箱肥皂五百數十箱洋紙五百餘令大梱蔴袋二十餘件餘爲紙烟雜貨又太古洋行之安慶輪船昨由長江進口裝來白米小麥黄豆三項共一萬餘包並白苧蔴與桐油三千餘件當日裝去之出口貨中有食鹽二千六百餘包怡和洋行昨日開往長江之吉和輪船裝去洋紗及土布六百數十件 
　　港粤太古洋行之山東輪船定本日開赴香港廣東裝有乾電八十餘筒鷄毛三十餘件小麥一千四百餘包藥材七百件花生仁一萬包花生油二百件機器油五十餘箱洋布數百件餘爲粉條及雜貨又招商局之廣大輪船昨日開赴港粤裝去有小麥三百八十包灰藍土布五百餘件又有上海富記運往雲南富記之現銀四十八箱花衣一百餘包其餘爲紹酒末香棉紗等數千件 
　　烟津怡和洋行昨日開往烟臺天津之官升輪船裝去麵粉一萬二千包白米及小麥黄豆共四千六百包又有鋼鐵百餘件同日招商局之新銘輪船裝往天津有麵粉一千二百餘袋木器二百數十件餘爲茶葉白糖肥皂洋燭靛靑等雜貨又太古洋行開赴烟津之奉天輪船裝去有菉豆小麥兩項五千餘包細紙三百數十件餘爲白油毛竹等件 
　　寗紹昨日太古洋行開赴寗波之新北京輪船裝出白米二千數百包藥材六十餘件白籐拷皮百餘件 
　　甯紹公司之新甯紹輪船裝有生銀三百五十四塊黄豆四百餘包玻璃三十餘箱黄白糖二百多包洋釘三十餘件紙烟二十箱其餘爲生鐵荔支乾鉛皮等項 
　　閩浙招商局之新濟輪船昨開福州裝出麵粉二千多袋電料十箱川菜三十餘壜現銀九千兩肥皂一百箱棉紗二十件其餘靑蔴與花衣數十件又有定本日開赴温州之廣濟輪船昨日裝來進口貨有甌海之麥古洋行猪油一千一百箱明礬一千五百包出口貨之已裝者爲花衣黄白糖四百餘包 
　　日本俄國義勇艦隊之品財號上星期六從日本來滬裝來各種洋布一百數十件襪一萬餘雙昨日下下午三時開往日本神户裝去夏布一百餘件土布數十件豆二百餘包天祥洋行之阿兀奇望砲臺ＥＧＲＥＭＡＮＴＣＡＳＴＬＥ從花旗來華已於上月二十五日抵日本大約本日上午五時可到上海裝有雜貨二千五百噸定五號開往香港怡泰洋行之格林太來ＧＬＥＮＴＥＲＡ昨日亦由日本卸貨還申定八號開往香港新加坡某國公司之ＫＡＳＵＧＡＭＡＲＵ本日開往長崎裝去有大宗之麩皮萬餘包又有本埠之寶昌及萬利近日購進某國之白糖甚夥 
　　南洋英國輪船公司之泰克達自上禮拜日到申已定本日下午三時開赴新加坡以至印度裝去之出口貨中有菉豆二百包香烟及雜貨一千餘噸花旗公司之貨船惠斯敏幹號業於昨日開往南洋之新加坡在上海裝去之土布紙烟雜貨等項共二千噸又惠斯尼幹ＷＥＳＴＮＩＧＥＲ自三十號從新金山來申於本日開赴新加坡所裝之出口貨極少 
　　歐美福來洋行之西愛維斯ＷＥＳＴＬＶＩＳ從美國之西雅圖來華經過日本原定直放來滬迨該輪抵日時該公司以小呂宋貨物擁擠亟待運裝乃忽令該輪改赴小呂宋即於本日（三號）由日開往大約八號可抵小呂宋定十號啓程來申十四號方可到滬太古經理藍烟囱公司之海克托號ＨＥＣＴＯＲ前日自英國來滬已於昨日開往漢口法國郵船公司之安得來彭號從哥倫布來申六號可到在上海卸去貨物後尚須開赴東洋大來洋行之西卡特郎大約於明日空船回美昌興輪船公司之亞細亞皇后號前日由滬開赴温哥武裝去貨物六百噸該公司之蒙梯格爾號現已改期至四號由香港到滬定六號赴小呂宋怡泰洋行之格林厦門號已定本月十七號開還英國之倫敦 
[預紀本月分之赴美學生]  
　　南京號與尼羅號兩輪共二百六十餘人 
　　中國郵船公司之南京號從香港來滬大約在下星期日（八號）可以抵申而尼羅號則在十九號到申南京號之開赴美國當在本月之二十三號是日有清華學校·及上海靑年會·寰球中國學生會之學生二百餘人乘該輪赴美主其事者爲唐露園·與朱少屏君大約九月十五日可抵美境其尼羅號則定本月三十一號赴美亦有出洋學生六十餘人已預先向該公司定購艙位矣 
[南洋烟公司攷送歐美學生]  
　　簡照南之熱心敎育 
　　南洋烟草公司及簡照南慨捐巨資送派學生留學歐美本月一二兩日假寰球中國學生會爲臨時試場投考者十四人係復旦大學南洋大學北洋大學約翰大學北京大學文華大學唐山工業金陵大學等畢業計考工科者七人商科五人農科二人監試者爲李登輝唐露園朱少屏主試者爲黄任之陸規亮（國文）余日章（英文）胡敦復（高等代數）鄭萊（商業數學）胡明復（物理）于基泰（化學）朱進（經濟）等到場職員有路錫三許奏雲甘爵一鄭健廬簡實卿鍾可誠李暮唐伯耆等該公司又特備西餐茶點欵待職員及投攷學生由潘勵紳陳鴻儀殷勤招待並聞投考學生舟車費亦由該公司酌量遠近致送云 
[新加坡取締學校之華僑呼籲]  
　　江蘇省敎育會近接南洋英屬華僑敎育總會函報告英屬新加坡三州府議政局擬設敎育倐例草案取締學校綦嚴請爲轉呈大部向英使交涉以達取消目的現省敎育會已據情呈部並函請華僑敎育會協爭矣兹將來往函牘錄下 
　　南洋英屬華僑敎育總會致省敎育會函江蘇省敎育會執事先生公鑒敬啓者此間三州府星州議政局擬設敎育倐例草案取締學校綦嚴英屬華僑羣情惶惑學界全體籌商反對方法或向議政局要求修改或向總督要或取消或請領事據理力爭雙方並進期達目的惟恐勢力微薄聲援未厚敬請貴會代將事由轉呈北京敎育　外交部請向英公使嚴重交涉務達取消目的以伸正誼而彰自由並請轉上海報界將條例批駁鼓吹輿論以作後盾敎育盛衰民族生死華僑榮辱國權得失俱以此舉繫之貴會顧念僑界敎育想必力爲之籌兹將條例奉呈鈞處以爲根據希爲察照無任翹企專此敬候公安駐新嘉坡南洋英屬華僑敎育總會謹啓 
　　省敎育會呈敎育外交部文呈爲南洋英屬新加坡三州府議政局擬設敎育條例草案危及華僑敎育據情轉呈懇祈鑒奪事竊據南洋英屬華僑敎育會函此間（見上）云云希爲察照等情查原條例所載取締學校辦法苛酷殊甚南洋華僑敎育近數年來甫呈蒸蒸口上之象果使此項條例見諸實行不惟華僑敎育施設消滅殆盡實足使我全體僑民將來無生存南洋之能力合亟據情轉陳附呈敎育條例敬懇會商迅向英國公使嚴重交涉予僑民以切實之援助謹呈 
　　省敎育會致華僑敎育會函敬啓者敝會接據新加坡南洋華僑敎育總會來函以新加坡三州府議政局擬設敎育條例草案南洋華僑羣情惶惑請轉呈敎育外交兩部向英公使交涉等情業經敝曾據情轉陳兹將來函及呈稿一併錄奉察閱即請貴會協爭是所企盼專頌公安 
　　附錄敎育條例草案（原草案條文極爲繁複兹節其有關華僑敎育各項照錄如後）第一章一·本條例定名一千九百二十年敎育條例二·照本條例之釋義學校係指凡有十人以上同在一處受敎者無論合爲一班或分爲多班即視爲學校六·（乙）學校如經提學司或輔助提學司或查學員告訴查出有不法行爲憑據者官廳得出查封之命令或視其事理發出其他之命令第二章關於學校註册事八·（乙）已經開辦之學校在本條例實行後十四天内須由該校之經理人或董事人向提學司或輔提學司呈請註册違者即視爲不法之學校第四章關於管理學校事十一·提學司本身或得委任輔助提學司或查學員每年至少一次巡查已註册各學校以騐（一）該校有無違背本條例内各項規則（二）該校辦法是否妥善（三）該校對於敎育上有無存在之必要十三·提學司如查覺有違背本條例之學校或辦法有不妥善者該司得將情形函知經理人着其遵照辦理至少以一個月爲期限如越期不遵則提學司得將該校取消而該校卽隨時成爲不法之學校十六·提學司須在依第十三條或第十四條所發出之通告内附言該學校之經理人如對於所處斷者有不滿意之處在一個月之期有權可上訴於議政局二十·（甲）總督如查察學校之行爲與地方上或公衆上或學生等之利益有妨礙者則得宣佈該校爲不法之學校但總督須將其命意先期通知該校之經理人并令其聲明有無理由可以阻止前項之宣佈二十二·學校經認爲不法則提學司須即時分函通知破産事務司及該校之經理人如經理人不在則董事亦可通函後之結局如下（乙）破産事務司立將該校收盤并償還校債及收盤之費用後所有存餘産業由該司條陳用途呈請高等審判官核准其用途之條陳以有裨益於該董事部所屬部分之衆人（或普通之衆人）爲合宜二十三·總督得訂立學校管理妥善及本條例施行之細則并得訂立條欵以規定之（丙）禁止所用不合宜之書籍 
[美運艦第二艘今日行下水禮]  
　　江南造船所承造之美國運送艦第二艘又將竣工定於本月三日（今日）下水柬請美國旅滬官商蒞所參觀等情已誌昨報兹悉該艦身長四百英尺船式與第一艘無異此次柬請參觀新船下水之華洋各官商均經先期分送參觀劵無劵者一律屏絶蓋因近來高昌廟地方奉令特别戒嚴而造船所設於兵工廠内門禁尤嚴若不分送參觀劵深恐人衆複雜或有疎虞也昨日已由該所知照兵工廠守門衛兵於今日午後三點舉行新船下水之際如有中西官商前來參觀者有劵出驗方能放入否則阻止進行以重防務云 
[利通艦駛寗巡防]  
　　江蘇李督軍近以長江上下游防務緊要函致本埠海軍司令部迅調軍艦赴寗撥巡薩總司令業於前日飭利通軍艦山滬駛甯聽候調遣矣 
[津浦路特别快車尚未通行]  
　　津浦路慢車已通已紀前報昨晨已有由天津來滬之郵便及乘客搭山寗開之夜車抵滬但津浦路特别快車尚未通車大約一二日内亦須通車矣 
[昨日滬寗路來往貨物]  
　　昨日（二日）滬寗路各轉運公司來往貨物如下 
　　運來貨物華盛義由南京裝來小麥一千一百二十五包由鎭江裝來小麥一千包由無錫裝來小麥三百四十五包由横林裝來小麥一千八百二十五包翔茂由南京裝來黄豆二百四十五包由鎭江裝來小麥五百三十五包由無錫裝來小麥三百五十包永泰隆由南京裝來小麥二百三十五包由丹陽裝來小麥九百二十五包由無錫裝來小麥三百五十包又九豐之山鹿牌麵粉一千八百八十包清記由南京裝來黄豆二百七十六包由鎭江裝來小麥四百四十五包恒大由南京裝來小麥三百五十包由鎭江裝來小麥七百二十五包又麵粉一千三百四十包由常州裝來小麥三百四十包茂新由南京裝來小麥九百二十五包由無錫裝來兵船牌麵粉三千二百二十包公益由南京裝來雞蛋二十四件由鎭江裝來小麥二百十八包運繭處由横林裝來小麥二千四百二十五包由常州裝來小麥一百七十五包協茂由南京裝來黄豆一百四十五件由鎭江裝來小麥二百四十五包由常州裝來小麥二百四十五包由無錫裝來乾繭一百十五包恒泰由無錫裝來小麥三百五十包 
　　運去貨物同興裝糖二百六十六件協豐裝糖二百四十包又雜貨二十件華盛義雜貨五十七件中國運輸公司雜貨四十件（以上至南京）公益裝洋紗七十六件瑞泰恒裝糖三百四十五包華盛義雜貨十八件（以上至鎭江）中法藥房裝藥二箱庭記裝雜貨五件鞋子五件（以上至濟南） 
[最近由浙運滬之繭與茶]  
　　滬杭甬鐵路自浙省各屬繭巿開始迄今輸運春夏兩繭　　二十餘萬包詳細運數已誌本報日本運滬多屬夏繭及爛繭等爲數甚微兹將七月十五日起（十五以前已見前報）逐日運滬之數錄下十六由閘口運到夏繭二百六十七包十九由拱宸橋運到二百六十七包二十一由長安運到一百九十六包二十二由閘口運到一百七十五包二十四由閘口運到七包二十五由閘口運到二百二十六包二十六由閘口運到一百三十三包三十由長安運到九十五包以上均運抵上海南車站由海關洋員驗後卽由該路飭交運送處裝入榻車送往滬北各廠 
　　滬杭甬鐵路車運浙江上江一帶箱茶來滬已達三萬餘箱兹將十九日以後（十九日前見前報）由閘口運滬箱茶分錄如下十九日運到箱茶二千八百四十一箱二十運到四箱二十一一千二百五十九箱二十二五箱二十三三百七十六箱二十四七十九箱二十五六箱二十六一千零五十三箱二十七一千三百零二箱二十八八百零六箱二十九七百三十箱三十三百七十三箱均運抵上海南車站卸落棧房由海關洋員復驗後由該路飭交運送處送往滬北信記洋棧報關出口 
[黄豆之收成與巿價]  
　　黄荳巿面近四日來河南頴州懷遠等處車黄及輪船黄荳之價每擔跌去銀四錢之外綠本年豫鄂等省收成預料豐稔漢口來信言該地存七成年歲近如蘇省常州奔牛等處更較豐熟約可得八成年天時雨水調匀農人皆額手稱慶六月白等新貨已到早黄頭批亦於日内可以來滬預料見新後荳價尚須看賤至於荳油原料旣賤油價亦可隨而鬆動云 
[棉花年歲可望豐稔]  
　　今届通崇海蘇松太各屬之花苗異常豐盛秋收可有美滿結果於是本埠南北巿各花行抛與各紗廠見新交貨之各牌花頗旺故巿價步跌本花年内交貨每擔巳跌至二十三兩左右通花每擔二十七八兩太倉花去年因年歲歉收存貨已早售罄陜西花年收亦佳據云今歲豐稔由於採用新法種植由改良棉業會主任穆藕初頒發種子敎以植棉之法故有此效果南巿各花行有數家已收秤俟新花出後再收尚有花商瞿少穆陳子馨喬本齋周芝良均入交易所爲經紀人矣 
[麫粉交易所股票漲價]  
　　民國路麫粉交易所自今正開始營業以來投機買賣頗旺股票之價（照票而每股洋二十五元）昨在該所售開九月价價已漲至規銀八十八兩五錢一般六十餘兩價時做空頭者莫不大受恐慌 
[再誌麵粉交易所中之匿名信]  
　　上海麵粉交易所日前因廠家現貨出數不敷應銷各客帮定貨已約期陰曆八九月底交貨以致巿價驟漲至二兩二錢四五分該所巿塲中期貨買賣亦有連帶關係價亦隨之俱漲加以該所經紀人鄭子均代北帮客商購有期貨二三十萬包約期六七月底交給棧單於是一般買賣空盤者無從購入補充恐慌四起日前該所接到匿史恐慌信件係交給經紀人鄭子均者鄭已將原函送至理事會轉送該管警所請爲查究去後巿價稍見平穏近數日來仍有北客出而定購期貨價又見增乃連日該所又接匿名信四五起内有决裂對付字樣經理事長王一亭徐文彬查悉前情以此次粉價陡漲由於底貨缺乏廠家出貨供不應求原非有意抬價把持乃外間反對者投函恐嚇亟宜遏止除睚所接各函件送至警所併案請究外特訂日内開理事會集議待辦法 
[碾米業常會紀事]  
　　南北巿機器碾米公所昨日爲常會之期下午二時在總商會三層樓開會到者張樂君錢貴三兩董事評議員曾影毫蔣敬文徐鴻荃潘獻廷曁司月同業二十餘家開會後由主席報告各廠所購無錫之米被該地紳士阻止不放經會同仁榖堂·嘉榖堂·南帮公所·閘北米行公會等團體推派代表前往交涉業已稱具眉目黨將朱代表來函宣誦大旨謂無錫縣知事及商會皆已首肯地方董事雖亦允許尚未議定具體辦法云但被擱已一月之久米價旣大成本亦鉅核計損失已百分之五因無米停碾已有三四家虧折尤大經衆議决由碾米公所單獨再函該處如果掯留應向追償損失况此米領有護照不能再行躭延使損失更甚云云衆一致贊成繼又議現在米價漲落難料所有南京浦口鎭江無錫淮揚等處各轉運公司代客家押滙來貨須有限制方不致有所冒險經衆議决將滬上各種米價五日一次函報各埠運輸公會轉報各轉運公司俾於五日内遵循報信照所報米價以七折押欵庶無大上大落云云次又議本月下旬糠粞巿價因米價尚無漲落故未更動仍照前届計算議畢散會已六時矣 
[友華銀行銀巿報告]  
　　中美新聞社譯友華銀行二日報告云上星期六日倫敦銀價近期漲三先令八便士遠期漲一先令二便士紐約銀價九三又八分之三紐約倫敦滙價三七五又四分之一此問定價金鎊五先令七便士金圓一○四日金四八法郎一三五五巿價終日穏定午後交易價頗高收巿時較鬆動無出口交易投機家似向於賣出此外巿面無特色 
[請兵防護搶米之不准]  
　　代理靑浦縣知事陳良璐前因縣屬章堰黄渡杜村蟠龍等鎭時有搶米之事迭據各鄉董赴縣報告請派兵彈壓保護因特據情呈請護軍使署酌派軍隊分駐各鄉鎭懾事經何代軍使派員查明核議以搶米實屬不法然亦民困所致本部所屬爲國防軍隊未便遣派應由該縣責成警察妥爲辦理所請碍難照准以免誤傳云云 
[中華義勇軍賽射月課記]  
　　萬國義勇軍中華隊自本年六月起規定每月全隊比賽練兵課一次曾誌本報兹悉上月七號起至三十一號止每星期三六早七時至八時三十分爲該隊第二次賽射之期因全隊人數有一百七八十人之多故分作八天舉行自一百碼至六百碼各賽四十五響業已揭曉摘錄每班中最優者三人姓名如下（愛字班）（一）副總務排長陸葆泉一百三十二分得獎（二）副排長郝伯陽一百十八分（三）射擊敎練排長陳景塘一百十八分（皮字班）（一）棚長周慶恩一百零九分得獎（二）副排長張籋雲一百零一分（二）副軍需排長宋雲奇八十分（西字班）（一）副棚長陳家祥一百零五分得獎（二）習員黄國華九十七分（三）習員夏必珪九十五分（地字班）（一）常備隊員徐漢章九十八分得獎（二）隊員錢理瀛九十分（三）隊員陳貴生七十三分聞第三次月課比賽已擇定本月四號起至二十八號止每星期三六早七時仍在靶子場舉行惟排定日期不到者則不能享比賽權利云 
[監視下屆選擧省議員之預備]  
　　本屆省議員選舉各處都酒食徵逐金錢運動早爲國民所痛恨本埠新浦東報同人以下届選舉爲明年夏問轉瞬即届國民若不羣起監視何以善後故特發起組織公民監視團現正聯絡同志積極進行其所定大綱（一）猛力攻揭陰謀者之詭計（二）宣佈甘作六畜之罪惡（三）揭破前届選舉之黑幕（四）先呈請抽查選册（五）選舉時嚴密監視該報主任倪菊裳已宣告不烟不酒不賭不狎妓不作議員不作官吏一面由同人會妥訂預選章程組織預選會實行預選不限會員凡公民皆有被選資格云 
[蔣尊簋到滬]  
　　廣州軍政府參謀次長蔣尊簋於日前由港乘輪來滬日來正訪晤在滬西南各要人對於時局有所商酌云 
[靑年會注音字母學校講演紀]  
　　四川路靑年會童子部因應社會之需求乘暑假餘暇特設夏令注音字母師範學校以期普及敎育統一國語自昨日（二號）起每日上午上課研究下午實地練習並於晚問或間日或隔二三日請人往該會演講文字語言之關係昨晚八時半由張民權演講﹁言語與人類進化之關係﹂聽者數十人其演詞略謂言爲心聲若言語隔閡則易起誤會而生爭端是故如吾中國之言語旣異常不統一國内自多紛擾更進一步言之世界各國之 
 
 
 

Page 11

 
 
　　言語不齊終難達世界大同之目的故欲中國强盛當先注重注音字母以期國語統一俟國語統一後因注音字母與世界語之學習方法相近則當再學世界語以謀得有世界大同之一日也云云約十時始散 
[商界聯合會開會彚紀]  
　　百老滙路百老滙路商界聯合會昨日午後二時開職員會董大會全體俱到公推李澤源爲主席高雲山紀錄首由主席報告經過情形並言本會成立以來除學校施醫局外别無建樹殊覺歉然惟前任職員頗著勤勞業經評議部議定發給證書俱任爲會董之職新職員任事勇敢殊深欣慰次言前接總聯合會來函謂美國議員團不日來滬各團體應送物致敬當有周子敬提議由本會出面贈送繡花圖一幅衆贊成通過次由會長許庭佐宣言本路雖已聯絡而五金公會未曾加入實爲缺點當由評議員楊菁華承認勸該會加入次劉仲華發言會務冗繁非立總幹事長不足以資襄理衆皆贊成公推劉仲英爲幹事長通過末後提議開校日期定九月一號上課議畢全體攝影散會 
　　五馬路五馬路商業聯合會向例每逢星期日召集常會日前爲該會常會之期因到會者不足人數遂公决延長一次所有提議事項改於本月五日（星期三）再行會議并聞該會附設之義務夜校尚未行暑假禮蓋須俟下次開會議决再行决定云 
　　法租界一日下午八時法租界商業聯合會開星期常會葉貺辰主席將湖北各界聯合會等來函一一宣讀畢略謂安福系罪大惡極神人共憤今旣天誘其衷一敗塗地亟應根本剷除對於首惡斷無保留面子餘地衆亦以爲去惡務盡庶免死灰復燃之慮汪醒齋提議討逆軍有將段安置湯山候國民大會解决等情但該大會被安福系摧殘殆盡吾滬係萬國觀瞻處所尤宜振刷精神速行籌備母失吳師長尊重民意之苦衷再由江錦春提議義務學校本暑假期内除停課十天外繼因敎員病假輟課至今衆意待病愈再議復由卜文元等提議本會月費再應增加决議派員向各段從行推廣以資辦公至十時餘散會 
[殖邊債權人開會記]  
　　催兌殖邊商困事務所於星期日下午三時在西姚家弄思敬學校内開茶話會除發起人外到者甚夥葉貺辰主席衆以殖邊滬行屢有淸理消息迄無實行日期吾儕血汗金錢究竟延至何日始有理債希望當由朱子才朱萊生起言北京聲望赫奕之議和總代表王揖唐係殖邊滬行開辦原發起之一現有該銀行章程册可稽本事務所曾二次去函置不答復現乘尚未撤回應請公廨提案押追以償血本倘或顧恤債權出爲料理未始非保全名譽經衆債權討論良久决議速繕呈詞立提控訴至五時餘散會 
[續誌虹橋東首之仇殺案]  
　　賣牛肉之李尚金被流氓高阿二等挾仇持斧砍斃於滬城太平街一層樓茶肆門前當由探警將高與小頭鬼掌生等先後拘獲並報請地方檢察廳派員騐明李尚金委係因傷而死諭令棺殮候究等情已誌昨報兹悉該屍自驗過後屍母王氏乏資成殮當由在場觀看之各同鄉及附近各商號代爲籌措總共捐得洋銀六七十元點交該氏始得購棺成殮後該氏將屍棺抛在該茶肆門前至昨日午後尚未扛去在此往觀者頗衆且昨日午刻又發生謠言謂高阿二將於本日下午三時發綁到此當衆槍斃以致人民結伴往觀者更加擁擠左右各商店幾難營業太平街交通爲之斷絶當由一區二分所飭派長警前往照料並勸令李王氏將棺速遷該氏稱須俟某親某族到場方可定奪聞兇犯高阿二就獲因偵探李金標手段速迅得以拿獲蓋其時高已令其妻典質衣服湊齊錕洋作爲逃往内地一帶旅費之用若稍遲片刻即將遠颺淞滬警察廳長以此案發生後三小時中能將兇犯高阿二拘獲到案足見該探李金標辦事迅速殊堪嘉尚昨午向該探面加奬勵一面備文將高阿二解送檢廳歸案訊辦而死者之堂妹李阿毛偕屍母李王氏屍兄李長有等投地檢廳禀稱女子年二十二歲此次堂兄李尚金（即李長卿）慘遭砍斃實爲女子而起昨晨女子出外買物中途被高攔阻調戲事爲我兄長卿查悉當將高阿二毆打一頓高心不甘服於本日下午一時許糾黨持械將長卿軋至一層樓吃茶評理一言不合竟將長卿砍傷斃命昨已奉諭驗明請求伸寃惟此案發生時就近報告巡警置之不理迨長卿倒地該警始到場云云午後郭檢察官升座飭提高阿二並帮凶之小頭鬼掌生（即錢鴻康）並劉毛頭及該茶肆堂倌榮生（即徐文德）等上堂隔别研訊良久判將高阿二錢鴻康等分别收押劉毛頭等訊明無干當堂省釋 
[女子身受刀傷]  
　　滬城榻水橋北首張大明明瓦店主張某有一胞妹年已及笄尚未字人向居該店樓上昨晚六時許該店樓板縫中忽有血水流下四鄰大驚該店門外本有崗位當卽報告巡警協同登樓查看見張妹身受刀傷多處血肉糢糊已倒於房中地上此時店中徐張某外並無他人於是旁人議論有謂遭兄謀害者有謂該女自勒者該警入房見該女受傷頗重僅存一息卽雇黄包車送往滬城紅十字分會求治經醫生察得無可挽回却之不受乃轉送滬北醫院求治張某押送一區三分所警署訊明究辦 
[京畿兵災募賑之來往電文]  
　　上月三十一日仁濟善堂接北京電云仁濟善堂施子英君曁諸善長鑒邇者畿輔遘兵人民蕩析死傷盈野餓殍載途聞見所及哀慘難名不揣棉簿由朝宗發起糧食救濟會由達發起京兆紅十字會一以扶傷救死一以平糶卹貧明知菲材勉拄無裨瘡痍但期大力共擎稍蘇枯涸恩元愚弱亦勉贊襄夙仰諸公癎瘝在抱悲憫爲懷用敢數陳伏希推察或慨分淸俸俾集腋以成裘或借助他山庶一呼而衆應解懸濟急頂拜曷勝如蒙玉成即希賜復並將所收捐欵送交三馬路中華懋業沈君志賢代收是爲至盼江朝宗王達徐恩元三十該堂施君當即復電云北京電局分送江宇澄王志襄徐容光三先生均鑒三十電敬悉兹勉力捐助洋一千元即交懋業沈君查收轉解一面并懇仁濟堂諸董設法募助謹電復請查照施則敬冬 
[浙省舊台屬水災概况]  
　　浙省舊台州府屬温嶺臨海黄岩寗海等四縣此次風雨爲患災情甚重本埠濟生會等各慈善團體迭據浙省官绅函電乞賑業已設法籌欵預備前往救濟兹將該慈善團所得四縣水災概况錄下太月十五六七等日風雨猛烈洪潮泛濫台屬温臨黄寗四縣瀕海各鄉均被冲没田廬淹斃人畜無算災情奇重爲六十年來所未有其中以温嶺爲最臨海次之黄岩又次之甯海比較略輕就各方報告略述之如左（一）温嶺縣災况本月十五六七等日風雨大作温嶺縣平地水高四尺一片汪洋茫無涯際早稻雖已成熟悉水淹没收成無望南鄉松門起迄東鄉金清港止其間路線三十餘里復被洪潮冲入水高一丈數尺房屋居民盡遭冲没村里爲墟屍體枕藉聞溺斃者約有三千名之多生者呼號涕泣嗷嗷待哺總計災民約達萬餘東鄉現設粥廠五處日需二百元南鄉尚在籌辦（二）臨海縣災况本月十五夜九時風雨大作江水漲陡洪潮横溢沿海百餘里鄉村鎭巿同罹浩刧損毁田廬墳墓淹斃人口沈船破檻均不可以數計即就海門一隅言之計損樓房一百七十餘所茅屋四百七十餘所淹斃之屍身已經查明一百六十餘具其被捲入洪濤巨浪中者更不知凡幾其餘各處路遠水深一時尚未能詳悉（三）黄岩縣災况據黄岩縣知事梗日代電略稱本月十五六七等日狂風暴雨十五夜尤甚山水暴發海潮怒漲東南各鄉地勢較窪田禾淹没一片汪洋沿海五六七蕩房屋多被冲坍人口亦有淹斃情形較重損失尤巨云云並聞該縣粥廠已開辦者計金清港四處楊府廟一處三脚一處其被災户名人數亦已着手調查至淹没屍身除有主者已由家屬安埋外無主者查見不過數十具均經一律掩埋（四）寗海縣災况據寗海縣知事效日代電略稱連日狂風暴雨縣屬束南二鄉沿海塘堤多被山洪海潮衝坍淹斃人民甚多春花盡没秋收無望云云 
　　南洋兄弟煙草公司接海門來電云浙温嶺縣洪潮淹斃三千餘人公好善乞賑數李先庚 
[旅滬台人開會籌賑]  
　　此次台州臨黄温四屬水災淹斃數千人損失幾百萬爲聞所未聞之慘劇昨經旅滬台紳朱葆三章一山許霞標徐賢昌張丹亭劉山農等發起假斜橋台州公所開會集議善後辦法到者數百餘人浙省議會派代表羅騷王位三到滬赴會當衆公議定名爲台屬水災急賑會公推朱葆三爲正會長章一山許霞標爲副會長徐賢昌等十人爲幹事劉山農等四人爲文牘項琴軒等三人爲會計其總事務所設在四馬路愼裕號朱葆三處分所一設貝勒路二十七號天台山農處一設斜橋台州公所尚有十六舗永利永安兩輪局亦各設分所是日旅滬台人到者咸慷慨捐輸集欵爲數不少並聞慈善救濟會徐乾麟撥助洋五千元以備購米送赴災區分别救濟云 
[學校消息併紀]  
　　湖州公學北浙江路湖州旅滬公學校友會前經大會議决每月之第一星期日開茶話會一次昨日爲第一次茶話會會員到者五十三人午後二時開會首由會正張令綵主席議决三案（一）旣組織茶話會本會職員如遇會期必須到會如有特别事故不能到會者亦必正式聲明致函請假以昭鄭重而重會務（一）本會會員亦應按期到會將各人之心得報告會中由書記部部記錄即如外埠及遠涉重洋之會員不能按會到者亦應將各處社會狀况及學業心得編爲短記按月報告會中由會交與書記部除年刊外或編印月刊贈送會員總期達到﹁交瘓知識﹂四字之目的（一）母校創辦十四年來歷届畢業生總計有四百五十餘人而入本會者祗及半數兹擬徵求會員推廣會務凡在母校畢業者均得入會然或散處各地消息隔膜者均責任徵求員設法介紹至任徵求員者須由會員公舉此次因會員未齊故擬下星期再行召齊會員選舉徵求員討論進行方法是日天氣頗熱故即散至閱書室欵以茶點隨由會員自由行樂或一枰黑白或分韻題詩或品絲竹或譜琴歌或閱書或談心頗極一時之樂及散時已七下矣 
　　靈生女中學基督徒歐彬素來熱心社會敎育近因女子求學日衆獨捐鉅資在江灣路購地建築學校一所名曰靈生女子中學經營多時近始工竣内容組織甚爲完善兹已定於九月五日開課現正佈告招生考試入學云 
　　養性女校派克路養性女學校校長袁學孟女士預料該校秋季始業學生必多擬添聘文理優長之國文敎員科學完善之女敎員敎音樂圖　體操又漢文書記員一人凡學界同志有心服務社會者可函達該校長接洽 
[天馬會常年大會記]  
　　上海天馬會於前日（一日）下午舉行常年大會提議及議决事件略誌如下（一）改選職員當經全體會員投票選舉江小鶼爲幹事王濟遠爲書記陳曉江爲會計均以七票當選其餘會務由各會員分任之（二）推薦新會員當經劉海粟江小鶼依據會章推第二屆繪書展覽會出品標特選者俞寄凡洪野並公推審查員吳昌碩王一亭李超士爲新會員（三）討論種種會務之進行由全體會員逐案表决並聞定於七日舉行新舊會員交誼宴會云 
[體育場管理員赴寗聽講體育]  
　　公共體育場管理員王壯飛因南京高等師範學校請美人麥克樂君在該校演講體育兩星期當即呈縣請准給假前往聽講今晨乘滬寗早車起行塲中諸事函商勸學所長李頌唐暫代期以一個月回滬聞王君此次往寗擬俟聽講體育畢順道至各縣體育場參觀一週云 
[普慈醫院另闢治疫室]  
　　蘇人王某因見閘北境内貧民衆多遇有疾病無力延醫特在新民路上獨資創建普慈醫院一所迭誌前報慈悉王君查得滬地已發現虎列拉等疫症當在院内另闢病房數間專供住院病人之用此項病室亦經佈置完善不日開診疫症云 
[廣濟醫院將在洋涇設院防疫]  
　　本埠廣濟醫院去歲夏間以浦東洋涇鎭時疫盛行特派救護醫隊前往該鎭設立救疫醫院治愈多人本届該鎭又有時疫發生由源茂布廠王荇佩函致該院院長云（上略）去歲夏間敝鎭不幸時疫發現幸蒙貴院派人到鎭施診給藥中西並用救活甚多感念無已現在敝巿又有疫症發生經董潘作翁關心民瘼擬仍請貴院派遣醫隊到鎭施治俾貧病同胞得以無虞云云聞該院院長顔伯卿君刻已部署中西醫藥不日派令前往該鎭設立防疫醫院矣 
[恒孚銀樓分設南號]  
　　南京路恒孚銀樓於丁已年由蘇州總號分設來滬營業頗爲發達該樓製飾赤金仍循古法提煉較電蛤爲優淨故購者皆樂於兌用兹聞該樓又在本城小東門内察院場海防廳舊址擇定房屋雇匠裝飾淸水磚石門而分設恒孚南號由蘇號簡派梁春潮張幼喬二人爲經理大約中秋前後開幕云 
[莘莊商會長在滬結婚]  
　　松江縣屬莘莊鎭商會長金石蓀君現年四十八歲斷絃已近十年近始萌重續鸞膠之念乃山范松坡等介紹聘浦東張彩鳳女士爲室張女士現年三十六歲業於舊曆本月十六日假本城凝河路也是園行結婚禮請穆抒齋君爲證婚人松江婚嫁改良會會長唐志臯及鄭厚賢石祝賡錢亦莊等均往觀禮一時頗爲熱閙 
[分發錢業行情單已准立案]  
　　分發南北巿錢業行情單（即金融日報）之社福釗前因恐同業與其爭奪生意稟請公共公廨要求給示保護志在專利嗣由廨諭以給示須行政官廳辦理公廨無此法權杜之律師乃改請求給示爲立案並詳具理由書呈奉諭候核奪在案兹悉其立案之請求現經核准已給諭杜炳釗云該商創辦金融日報歷有年所旣得各莊號證明信用昭著自應准予備案以杜影戤而免紛爭 
[杜炳釗控夏興甫等案之判决]  
　　杜炳釗在公共公廨呈訴夏興甫等六人違背所訂租借金益等報（即錢業行情單）合同一案業已訊供終結候宣佈判决在案兹悉承審官俞襄讞及美約副領事己會同判决如次第一合同訂約人楊周氏旣已身故當然消滅第二合同非被告等全體署名亦不能認爲有效着杜炳釗會同全體被告另訂租借二十年有期合同繼續合併營業所有判决前兩造之一切權利義務着即抵銷不得再有爭執堂費各半擔負呈案之賑簿合同等件分别發還 
[朱韻甫供認僞照收稅]  
僞造江蘇二區烟酒牌照冒收九年分上下半年烟酒牌照稅銀之朱韻甫業經緝獲解送淞滬警廳經司法科訊據供認僞造假照冒收稅欵不諱經司法科據供認僞造假照冒收稅欵不諱並稱現有同黨朱厚甫汪伯英匿居某處並設秘密機關在公共租界白克路因朱等於八年分辦過寶山縣境烟酒照稅是以於收稅情形頗熟故糾黨分往私收至所收照稅约計四五百元係隨收隨用等語昨經該廳分飭嚴密偵緝未獲各犯務獲訊究矣 
[請禁水木匠絞亂電燈線]  
　　華商電氣公司實行改用交流電甫及兩天前晚外灘新馬路及店家之電燈忽然熄滅經公司派人調查旋在吉祥弄新記公司内查得該公司因雇泥水匠修築屋面誤將燈綫併紮一處以致電力阻滯無從流通遂派匠設法修整始行通燃該公司恐嗣後再有誤紮電綫阻止流電情事未免損失爰特函致淞流警察廳請分飭所屬一體傳諭查察以儆將來兹將原函錄後敬啓者昨晚外灘及新碼頭豆巿街一帶新換之交流電綫燈光忽然掩滅當派全班工匠四出偵查至天明始在吉祥弄查得新記公司被所雇之泥水匠誤將一三之總綫併紥一處電流不能來去以致燈光掩滅現已飭匠整理矣查水木匠修房屋往往將電燈綫任意撩亂時有絞綫之虞其貽誤正非淺細敝公司實防不勝防嗣後請由貴廳轉飭各區崗巡隨時注意禁阻遇有前項情事務必查明究罰以儆將來而弭後患至紉公誼 
[漁船婦人觸電受傷]  
　　昨日（二日）上午十一餘鐘天氣酷熱雷雨交作有泊在吳淞港之漁船上桅子一根及該船上婦人之足部均觸電雨止後該船將受傷婦人由吳淞搭二點零四分之車來滬送至醫院求治 
[得和館房屋坍塌]  
　　公共租界廣東路（即寶善街）一百三十七八九四十號門牌得和館飯店共屋四間隔有前後兩進昨日下午二句鐘前進中央兩等之屋脊忽然坍落樓板驟被磚瓦等物壓抑重量難負遂亦墮下致壓翻扶梯所有前進樓上下之桌椅等件毁壞頗多門前横懸得和館三字之招牌亦爲屋簷打歪後進則依然完好惟該屋建築未久遽爾下坍其建築不堅可知現該館已暫停交易從事修理幸坍屋時該館中並無食客故未有壓傷惟該館堂倌常州人陳子坤略受微傷已送仁濟醫院醫治 
[挨户諭遷路旁物料]  
　　滬南工巡捐局長姚石蓀前以管轄境内裏外馬路等處有行商將竹木物料及笨重之物堆備路旁累月經年不爲移去愈積愈多妨碍路政當飭路政員分段查明傳諭各該商行限令遷除在案兹該局查得各商號雖有遵諭遷去者而觀望不遷者亦頗不少爰特派員協同該管警區崗警挨户傳諭限令即日遷凈如再違抗由局帶同小工分别代搬一面飭傳該商號主到局究罰以免損害馬路面便交通 
[皮刀傷人之懲儆]  
　　鄭明前與陳靈山因細故口角陳突持皮刀向鄭頭部猛砍一下血流如注後由巡捕到來將兩造帶入捕房飭將鄭送往醫院醫治昨因傷痊將兩造傳解法公堂請究先據原告投訴被陳行兇情形詰之陳供因鄭與民人之妻吵閙當由民人上前勸解不服一時憤恨所致求有中西官判陳押西牢三個月再負醫費六元六角 
[糾衆毆捕押半年]  
　　法租界霞飛路捕房一百十六號華捕前晚在敏體尼蔭路上差見有小工李廣裕在該處街沿石上睡臥有碍路政當即上前喝令歸家詎李纠衆到來將捕攢毆後由他捕庢來帮同將李拘獲帶入捕心候究等情已誌昨報昨解法公廨請究先據捕頭上堂稟明前情繼據該捕投訴被毆狀况並稱當在李身畔抄出利刃一柄請究詰之李廣裕供稱是晚實山他人所打民人不敢行兇詰其旣不行兇身畔利刃何用李語塞中西讞員會判李押西牢六個月以儆 
[汽車撞傷行人]  
　　通州人周阿二昨日上午行經公共租界四川路遇有某號汽車駛來不及避讓致被撞倒腿足受傷由老巡捕房一千零八十八號華捕瞥見當即前來抄錄汽車號碼另雇車送受傷人往醫院醫治一面持西醫所簽傷單呈報捕頭候示 
[汽車撞汽車之科罰]  
　　汽車夫張阿桂上月十八號晚駕車至法新租界徐家滙與美國人度郎之汽車互撞彼此車輛均有損壞現由該美國人具控法公廨經中西官核准昨日傳訊先據原告美國人度郎上堂投訴被撞情形求追損失被告由巴和律師代辯稱是晚原被兩輛之車均由霞飛路馳往徐家滙其初原告之汽車在被告之車後面行駛原告欲找尋七百零三號門牌迨至相近該處原告之車即行馳過被告車輛之前至七百零三號門牌原告之車即行轉灣並未揑喇叭亦未舉手以致被告誤撞被告之車並未開快實係原告之咎又據十四號越捕上堂證明是晚實係被告司機不愼之過中西讞員會商之下以被告有違定章判罰洋十五元對於原告欲追損失一節着投美公廨起訴訊追 
[查獲迷路女孩]  
　　三區崗警昨在浦東爛泥渡鎭查獲迷路女孩王林鳳一名帶署詰據該女孩聲稱寗波人年十一歲餘語支吾曾署長命轉送警廳出示招領 
[女子失蹤之追究]  
　　住居分水廟之阜寗人陳維林向在黄包車公司經放車輛其　王氏有女三順子年二十歲前日忽然失蹤各處探訪無着嗣據婦人李鄭氏報稱三順子實被王世鴻藏匿願作證人陳維林叔嫂立投警廳稟控飭警將王拘送地檢廳訊押候示 
[少婦不願隨夫]  
　　小西門外養志坊十五號門牌謝海亭前因毆斃買舊貨之姚申康經地方審檢廳訊明判决監禁四年在案謝之胞妹銀子（即王謝氏）年十六歲已嫁與湖北人王德開爲室王本與謝同居一處此次自謝收禁後該氏即托故他往不知去向王各處找尋昨在關橋附近尋獲不允隨歸因此扭入一區警署移送地方廳由檢察官提訊之下判該氏收押候查明實情再行發落 
[楊國華騙夏布之詳情]  
　　楊國華因騙徐森林之夏布被老閘捕房包探姚錫卿獲解公共公廨押候切實查明再核在案現經姚探查得楊寓蕪湖路十四號門牌日新客棧前日特往該棧在楊之臥室抄出籐篋一隻内實大而且重之黄砂石一塊餘無他物人謂楊此種作用在令逆旅主人見其行李沉重可以多住數天不致起疑至楊之騙夏布情形該探亦已查明被騙者徐森林係夏布販上月二十二號在山東路遇楊言欲買夏布遂同入該處之周振餘新衣店内論定每疋價洋六元楊選就兩疋即交與該新衣店令做蚊帳並囑徐隨往湖北路一樂天茶館取價徐見其竟體西裝不類下流放心跟去至則令徐在門外稍待楊從湖北路方面上樓久而不下徐乃到樓上詢問知楊已由該茶館向南京路方面之扶梯而去徐始悉受騙趕往該新衣店索取夏布經店中人告以楊適乘黄包車來已將夏布取去矣是楊確係騙子乃將調查所得稟明捕頭日内將解公廨訊辦 
[輪船茶房私帶烟土]  
　　甬人李阿七昨由浦東太古公司碼頭登岸形色慌張當經駐棧三區巡警攔住盤查在李腰内搜出烟土十五兩李見事敗露袖出賄洋七元銅元二百枚求免解究該警不受即將賄洋烟土等併帶至署經曾署長訊據李供稱現在太古武昌輪船爲茶房此項烟土係友人託帶等語當以事關烟禁命解警廳司法科發落 
[私賣燈吃各罰三十元]  
　　陳榮生陸阿桂兩人在法租界小東門私設烟榻容人在内燈吃現被該管捕房捕頭偵悉以陳等有違定章前晚帶同包探等前往抄出烟槍烟具等物帶入捕房諭令交保出外候究昨日傳至法公廨請究先據捕頭上堂稟明前情並將烟具呈鑒詰之被告等供認私賣燈吃不諱中西官判陳陸兩人各罰洋三十元充公以儆烟具銷燬 
[兩被告交保候訊]  
　　妓女高小寳（又名周四寶）在公共公廨呈控鴇婦周二姐勒逼爲娼請求准予自由又競新綢莊呈控葉滋繁（即葉增賢）不理擔保王子儒私用貨欵八百五十三元九角六分並將貨私押洋五十六元兩案昨由駐廨包探票傳被告到案着各覔舗保出外聽候排審 
[婦人私賣鴉片]  
　　婦人趙孟氏近在南巿校塲梢後面私設烟室供人吸食洋烟爲一區三分所訪悉飭警前往將該氏拘獲抄出烟槍三支烟燈五只並零星烟具數十件一併解送到所轉送地檢廳訊辦 
[實驗除蟲菊栽培法出版]  
　　除蟲菊爲製造臭蟲藥蚊蟲香原料其花研粉撒布於田圃果蔬間可驅除一切害蟲用途至廣我國各地所銷向都採自日本每年漏巵達二百萬金圓之鉅其實此項除蟲菊隨處可以生長浙江定海縣仙樂種植園所種甚夥聞每畝歲利可獲八十餘元該園主朱福昌出其心得編成實騐除蟲菊栽培法一書業已出版每册連郵費價洋一角一分有志農業諸君盍向購閱以便試種 
[誌謝]  
　　昨承商務印書館惠贈第十二卷七號敎育雜誌及第二百五十二號英語週刊各一册書此誌謝 
專件 
[中華民國八年通商海關各口全年貿易總論（錄海關貿易册）（十三續）]  
　　紫銅錠紫銅塊上年出口大減本年更跌至爲無足重輕之數僅有九千一百五十三擔生鐵本年出口二百七十一萬二百三十一擔價值八百十七萬五千二十四兩與上年相仿惟價值則減去百分中之五十五金類本年貿易至關重要之處卽鐵礦砂出口大增由上年之六百二十六萬一千六十二擔價值一百三十五萬九千五百九十六兩增至一千五十八萬九千三百七十五擔約合六十三萬噸價值二百四十萬二千五百二十四兩此種礦砂之來源半由大冶礦穴半由蕪湖近地之新礦穴膠州亦有少數其出口皆係運往日本南滿鞍山藏鐵甚多購買之權向爲該國所有長沙北海之錳礦砂亦有運往該國者錳礦砂在關册上係列入他類礦砂項下其名目内尚有鵭鉬兩種重要礦砂鵭礦砂貿易全賴戰事而起嗣因價值跌落出口之數由十五萬五千四百八十五擔減至三萬九千二十擔以致多數礦地及地面堆積之貨均停工不作如江西湖南廣東廣西等省所在皆是鉏礦砂常與鵭礦砂同時發現中國現在開採無多廣西柳州境内廣東福建及浙江皆有發現錫爲雲南礦産考之關册乃香港之進口貨本年出産大缺（未完） 
監視選舉（訥） 
　　議會現象至於如此莫不歸咎於國民之自行放棄然所謂放棄云者不在國民不爲之監視而在國民稍有知識者見若輩買齷　之行爲羞與爲伍相率放棄其選舉權或以不願與聞其事爲潔於是若輩遂益肆無忌憚爲所欲爲議會乃不得不食此結果也故今後而欲選舉有好現象第一在希望前之舞弊者能自覺悟舞弊之可恥而不視爲獲利之不二法門第二在希望向之所謂自好者能覺悟放棄天職之非而不以遠嫌爲得計此乃根本改良之方法若僅爲形式上之監視則若輩暮夜秘密之行爲豈盡監視之力所能及哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[旅行觀感錄（下）] [  蔣介民]  
　　予即在南星橋下車轉乘杭諸小輪順錢塘江上駛夫杭州爲名勝之地大江東流舟車棣通人烟稠密商巿繁盛實爲江南之一重鎭也午後五時輪向錢江上流行其輪殼離小船中尚屬舒適待夕陽西下予立船梢遠眺江風徐來水波不興山水靑秀情景若鞏當明月東升山水與月光相輝映無異身投海上之影戲館中而坐觀風景之影戲片也稍進四肢已憊入艙就寢鐘鼓十二船抵三江口矣所謂三江口者即錢塘江諸曁江楓橋江三江交滙之處故名之曰三江口也小輪在此分道行駛予則隨楓橋江以進睡夢中祗聞夜鳥聲水聲與舟子櫓聲而已翌晨待船抵埠已八句鐘遂僱肩輿向楓橋進發楓橋亦重鎭也地當四方交滙之衝南通嵊縣北近杭州西達諸曁東臨紹興而楓橋宅其中央實浙江極東之一要區如能舟車直達則其繁盛不亞於杭州予鄉距鎭二十里鄉名石頭坑地居瞻馬岡之山麓周園數里民俗樸實農業爲本當太平天國之交地廣人稀天國覆亡後予先祖在此起家今日分惠之族即於是始焉 
筆剳 
[怨葉愁花錄（二）] [  李涵秋]  
　　今明告讀書諸君若彼婦者乃類一墨猪面肥　而體擁腫肌理之間紅栗墳起惜吾筆笨不善描摹美人尤不善繪畫醜婦今海上有百美圖而無百醜圖苟有百醜圖者伊人可以超無鹽而軼嫫母余不復能笑乃於席間以言餂周子曰阿嫂亦旣見矣其即子所目覩鮑氏之麗姝耶抑别有其人耶乞子一言以釋吾疑可乎周子俯首至膺良久不作一話旣而噓氣言曰此誠鮑氏子也然麗姝實别有其人吾自初不誤特誤吾者乃在麗姝惜此麗姝已嫁余去死亦近一段　心史亟待子爲我纂記顛末故不惜使彼婦與子一見使子執筆時較有把握而已今碔砆已貢矣尚有藴玉亦當獻諸左右言際探懷出小影一幀風鬟霧髩容光照人眞安琪兒不啻也余此時已如墮五里霧中茫然不辨其旨趣周子遂續言曰曩者余得媒妁言盛道吾妻之美余輒一笑置之然急欲一探其眞僞乃日日經過吾妻之門洞房邃屋非小家可比一見亟不可得興致亦稍稍衰歇時值初夏媒妁又坌息來謂吾妻已移居宅後紅樓爲避署之所隔牆翹盼爲事至易余韙其言暇輒徘佪樓側一日甫清晨余小步綠陰中方怡然自得乃珠簾驟捲果有一麗姝舉盆傾其脂水見下有行人一笑而罷余佇立痴絶以爲媒妁果不吾欺得婦如此寗有他望瘦西湖上與君所言子尚略能記之余言固不誣也余聆言至此乃大笑曰誤鳳爲鴉君將誰懟但得麗姝非其姊妹即其姻婭耳君婦來歸其事已畢又安有所謂傷心者周子慘然曰唯唯不然請畢吾說余旣嵌此艶影吾心迨却扇之夕乃大不類余一驚而絶不復更有知覺稍稍清醒乃深悔前時之鹵莽幸吾妻賢尚不以是介介然吾則深憎其人衾枕間之齟齬不言可知然懷此疑竇輒欲一白暇遂詢之吾妻 
 
[痴人說夢圖]  
笑林 
[滑稽問答] [  瀏湄閒人]  
　　問因爲看不淸反要加一層是何物答眼鏡 
　　問因爲走不動反要拖一根是何物答拐杖 
　　問因爲求無病反要做成瘡是何事答種痘 
　　問因爲做喜事反要哭幾聲是何事答嫁女 
　　問因爲要他亮反要加層罩是何物答火油燈 
　　問因爲要他好反要把他打是何事答敎子 
　　問因爲心愛他反把寃家呌是何事答男女言情 
　　問因爲要他睡反要搖幾搖是何事答小兒搖籃 
新聞拾遺 
[白人娶黑女] [  瘦影]  
　　美國米尼沙泰州邦保耳地方有前任總督之貴文孫某近娶一黑種族公主爲室其婚禮參用美國與土人之禮土人往觀者千人美國人祗數十人其喜席中有全牛十頭新婦家所贈妝物有牛五白頭小馬五十匹養馴水牛三十頭云 
[忠臣拜辫子] [  隠厂]  
　　南京吳某前淸曾任某省糧道淸亡後自言受恩深重腦後辫子堅不剪除迨民國六年張辫帥復辟失敗吳始痛哭剪去將髮辫收藏箱中愛如至寶昨爲剪辫之三週紀念日吳乃身着補服翎頂輝煌將辫供於堂前焚香叩頭並喃喃禱告曰先皇有靈恕臣不忠祖宗有靈恕兒不孝聞者傳爲笑柄 
[煩惱絲] [  旣濟]  
　　城内縣前某姓家有女一年方二九讀於西門外某女中學因趨解放潮流欲將靑絲剪去父母大怒禁止不許女哀哭不止謂父母苟不允所請必將出走他方自由行動其父母不得已挽親戚勸阻而女仍堅執須允其剪髮方可云 
[惡作劇] [  立德]  
　　昨夕十一時有某甲手持蛇形橡皮管一條携至寗波路該甲素識一妓見甲囑其進内狎游互相拖拉甲突出橡皮管口呼蛇蛇妓在暗處認以爲眞驚倒不省人事某甲目瞪口要不知所措鴇等出而呼醒欲與交涉某甲即予以番餅一枚雇車而遁 
餘興 
[戲問] [  朱鴛]  
　　一問古之聯姓而呼者如﹁蕭曹﹂﹁關岳﹂﹁李杜﹂聯名而呼者如﹁良平﹂﹁操莽﹂﹁郊島﹂何以今但聯姓以呼﹁徐段﹂﹁曹張﹂﹁曹吳﹂無聯名以呼者 
　　一問使上海人人能坐汽車尚有爲汽車所殺之人否 
　　一問製造槍砲與製造棺材者之心理有相同否 
　　一問多數亡國之民順從敵國後更能貽害此國而亡於他國以行其間接報仇之法否 
　　一問竊米之小竊欲避此惡名而自稱爲﹁榖事犯﹂人亦許之歟 
　　一問靑年會何故不限止年長者入會 
　　一問今之武人輙言解甲歸田其身上果着甲否 
　　有能 
小說 
[社會小說衆醉獨醒（一一五）] [  瞻廬]  
　　第十九回鴛鴦麫名目繁多龍蝦精形容畢肖 
　　慧姑憤憤道似這般的下流東西郤還有人請他做西席王媽你想可笑不可笑王媽道劉姑老爺請了這位先生眞是造屋請敎篐桶匠買眼藥走進石灰店了似這般的下流東西休說不配做先生便是給我王媽燒洗脚湯我都不要（邦平之智乃出王媽下可慨也）慧姑聽了不覺撲嗤一笑 
當下談談說說早已到了家門子才正同張達夫在書房裏談話慧姑見過父親同姨丈略說了幾句話便到裏面見母親朱氏早得了王媽的報告見着女兒便道慧兒虧我有主張料定這東西不是好貨又要陰魂不散團團的在左近打轉特地差王媽來校伴你回家果然不出我料這東西竟在校門外候你他的耳朶倒長怎的知曉你在平江女校裏讀書誰有這空閒舌頭把你的讀書地點告訴他（耳朶舌頭第十五回之餘波）慧姑道管他呢似這般骯髒男子見了我他敢怎麽樣給他一個不理便了越是怕他他越要來糾纒女子家畏首畏尾便一步都難行只好坐守深閨捧着一部閨門女訓混過這一世怎能服務社會大大的掙扎一番事業朱氏笑道你攏總不過十六歲口氣郤恁般闊大小馬兒學跑嫌路穿道是經歷太淺的緣故現在女子家雖不能坐守深閨然而出門時也不能過分大意須知這惡毒社會步步都是荆榛處處都是陷阱靑年女子須得格外謹愼才是道理娘女倆談些閒話聰生多天不見姊姊嬲看慧姑講童話慧姑便揀幾椿故事講給他聽敷衍了一會子慧姑問起劉氏情形朱氏正待開談却聞履聲槖槖子才送過了客走入内室正是 
　　學校一週笑談百出階級重重不可究詰 
[自由談之自由談] [  鵑]  
　　夏夜月明就無人處獨坐看月月態雲情倍覺淸妙渾忘日中之熇熱矣夏夜消遣法即此已足又奚必以鈿車載艶過巿兜風哉 
　　以氷液浸西瓜剖而大嚼一樂也偶覩壁間祖國地圖憶及剖瓜時情景心爲慘然瓜露入腹似澆沸湯矣一歎 
 
 
 

Page 15

 
 
   
 
 

Page 16

 
 
常識 
常評 
[制憲手續之研究] [  漸]  
　　憲法國家之最高法律也立法機關之議定各種法律無一可與憲法相背馳故憲法未定卽國家之根本法尚未成立中華民國自紀元以來忽忽九年矣但見政爭而尚未見憲法之産出此國會議員所負重大之罪戾萬口不能爲之曲辯者也 
　　竊嘗推原其故而不能不太息痛恨於制定臨時約法者因一時之不愼以制定憲法之權賦予國會遂種年來種種政潮之惡因至今日而但覺國家根本問題之最不易解决者乃集中於此點 
　　以國會制定憲法有二大弊一議憲者爲國會自身計必將以國家大權盡集於國會失三權分立之平均而引起行政者强烈之反抗一國會之權不限於制憲一事因他種問題之關係延制憲之時期卽憲法永無成立之日此皆已往發見之事實無可諱言者我國民究應以何種適當之方法解决此難題此不可不加以充分之研究者也 
　　假使臨時約法不以制定憲法之權賦予國會而規定召集國會之前應先有憲法會議之組織及憲法完成則憲法會議即自行解散即根據憲法召集國會則國家之根本法已成立而上述之二大弊均可免矣而惜乎當時未見及此致此九年大好之光陰盡消磨於擾擾之風雲中而演成最近流血之慘禍也 
　　我國民對於制憲之手續謂宜採用如何之方法急應以國家之利害爲前提鄭重而考慮之竊恐非以國民公意愼選一時之人望組成單純之制憲機關則國家根本問題仍無解决之日而國民且永在水深火熱之中矣 
經濟 
[婦女經濟] [  藴厂]  
　　我習聞男女平權之說　雖然此非空言可達也爲婦女者必有自立之精神生利之能力一切不復有待於男子而自能維持其生活之狀况然後可以言平權也 
　　倘一面昌言平權一面又事事仰給於男子苟男子一日不子以衣食則立且凍餓以死遂至終出於倚賴男子之一途如是而言平權不如其己 
　　雖然此爲婦女不能從經濟上着想耳苟一日豁然醒悟勉力於社會生活天下豈無女子立足地而獨讓男子專美哉顧我言婦女求生活先須從删除一切奢侈品着手蓋此項奢侈品實爲婦女經濟之大敵而足以斵喪其人格消磨其志氣以淪没於不可救藥之地少用一錢即多賺一錢此卡南奇語也請各三覆斯言兹值婦女習慣上之消耗品所宜注意者如下 
　　（一）首飾中等婦女所服用之首飾動輒數百金多者千金萬金不等夫金錢者持以爲流通者也一買首飾則金錢頓失其效用矣苟變賣其首飾以之經商則什一之利可逐也以之儲蓄則數釐之利可得也奈何任其擱置視之若爛銅敗鐵也耶 
　　（二）衣服婦女性喜修飾於首飾之外則各自爭妍鬭艶於衣服之穿着一年四季所費不貲其害尤烈於首飾蓋首飾尚可變賣衣服則一舊一壞卽不能再得原價衣求適體而已過事奢侈胡爲哉 
　　（三）迷信婦女迷信最重一年中遠出進香者或數次其他如布施僧道延請　相等等亦爲分利之一種此大可移用於正當之慈善事業其造福正無窮也 
　（四）賭博婦女旣無正當之生活則清坐閨中每覺悶損乃借賭博以爲消遣如叉麻雀也打撲克也終日樂此不疲諺云十賭九輸久而久之遂成極大漏巵 
　　（五）觀劇賭博外最足引起婦女消遣之興味者觀劇是已婦女觀劇不但消耗金錢而已又最易因之而墮落其道德焉 
　　（六）吸烟現代中國婦女漸喜吸烟而香烟占其大宗每日每人平均在一二角左右以一年計算將近百元夫一烟之微積久遂爲大宗之出欵可不懼哉且吸烟能使面黑齒黄易損美色而婦女啣烟又不雅觀是又何樂而爲此歟　　即以以上六端而言婦女一年之消耗平均已在數百元以上矣若闊綽之婦女則尤不止此一筵之費動破中人之産試問婦女即能謀生活每年亦豈易收得偌大進欵乎若其不能則終須仰賴於男子如是而欲與男子平權不亦難哉苟婦女而立時覺悟也則應即去具無謂之消耗而謀正當之生活消耗旣無則生活上所得之欵自有規定的處置舉凡一切之衣也食也住也侍奉尊長也撫育兒女也於已皆有支配一切之能力與權限可以不受男子牽制此根本之解决也我願女界之能注意及此（乙種酬） 
道德叢話 
[中西人待遇公衆之比較] [  行知]  
　　我國人之積習往往薄待衆人或凌虐卑賤年幼之人此大非人道主義余見上海南京等處常有汽車馬車撞傷行人之事騎馬者及乘黄包車者亦常有誤撞傷人之事事主輒不顧而去旁人從無出而干涉者卽警察亦不肯十分出力此大非文明國所應有亦非有人格者所宜出此日前余在無錫北門内遇一幼婢持碟購醬菜被一壯者撞落於地壯者揚長而去予高聲勸壯者止步壯者乃勉强出銅元二枚償之幼婢仍大哭不止旁人謂此婢回家必受讉責余乃加給銅元二枚使速購碟并購醬菜可望免責幼婢乃收涙而去世人往往見人受欺或受苦均不肯出爲撫慰或加以帮助此所謂見義不爲也見義不爲者安得謂有高尚之人格乎余嘗在上海靜安寺路見西國童男女四人駕兩輪車疾馳於樹蔭下忽誤撞一黄包車倒地西童急從車上躍下慰問車中人及車夫受傷否二人均以無傷答之西童乃冉三道歉駕車而去可見此輩西童確曾受良敎育不肯作負人之事實爲我國同胞所急宜學步乃克增高我國身分與歐美敵體也（不受酬） 
衛生 
[衛生和道德的關係] [  中華衛生敎育會]  
　　道德是提高人格的惟一要素說一個人没有一點道德就說他的人格完全破産可見道德乃是做人的根本 
　　修養道德全靠着良好敎育這果然是不錯的但是一個人眞講求衛生不道德的事情自然而然不會去做他的行爲也自然而然向道德方面跑去了這是什麽意思呢因爲衛生的第一目的是保重生命違背道德的事情不害了身就害了心這都是衛生家所最忌的 
　　逛窰子可算是不道德了倘若一個講求衛生的人一定不願意做這種事情因爲他知道這種事情不但容易耗費精神消磨志氣而且極容易傳染着很危險的病症這都是衛家所最忌的 
　　叉麻雀尋常人雖然看做一件消遺事但是這種違背道德的消遣法傷人精神使血脈不調並且引起貪心講衛生的人見了不願意做的 
　　又如居心奸險要做衆人不願意做的事情那個人的心靈方面必有不安的反動力時常起來衝動講衛生的人知道心靈衛生比他種衛生更爲重要就有不願意做的概念因爲心靈所發動的情感感應肉體極容易磨折生命和衛生意旨恰是相反的 
　　不獨這樣講求衛生的人知道個人衛生還有缺點於是這想到公衆方面不知不覺先去做關於衛生的公益事務這就是慢慢地實行那道德觀念了這豈不是可以說都起於衛生一個概念的麽 
　　衛生和道德的關係旣然這樣密切凡希望自己道德好的人就可以拿衛生做個前提去試試看 
 
[圖書館]  
識字捷法 
[應用字]  [ 
　　一數之始也 
　　二一加一爲二（附記）二字寫法兩畫宜同長作二俗率寫作二 
　　三一加二爲三（附記一）一二三或寫作弌弍弎三又通參（附記二）財用出入一二三常寫作壹貳叄以防别人改易 
　　　（說明）凡附記諸事項初學或不易明白可酌量緩講一字有數解者亦可别爲最要次要按程度深淺分時授之以後倣此 
[中華童子軍之經歷與前途之希望] [  行知]  
　　緣起憶昔七年前余畏友姚君麟書嘗踵余室縱談歐美童子軍之歷史及上海租界西人敎練童子軍之成績并言陶鑄靑年之人格激勸少年之服務社會莫善於用敎練童子軍之方法越二日姚君又邀余至靜安寺路閱童子軍操演西敎練員喬恩生君優禮有加指示周詳其屬望我國各學校實行倣辦語尤誠懇余不禁有動於中卽撰具意見書送登各報并函致江蘇省敎育會上海縣敎育會及上海各學校校長請其設法提倡實行组織童子軍謂此種精神敎育事業實爲我國所應倣傚他日養成公民資格必當以童子軍爲基礎云云厥後第二師範學校及附屬小學校亦具函致省敎育會請其提倡童子軍於是江蘇省敎育會及上海各學校校長遂大注意逐漸倣辦七年之間江蘇全省及各省童子軍相繼而起成績大著日前又晤姚君麟書相與縱談中華童子軍七年之歷史娓娓不倦并言前途大有　望其中頗多有價值之語及有趣味之談乃爲之編次於左惟廣東浙江等省童子軍之成績亦稱優美而篇中多述江蘇事尤多述上海事此外頗多掛漏則以記者僅就所聞所見而筆錄之閱者但作童子軍軼事觀可也（未完） 
小說 
[短篇小說金骨肉（上）（續昨）] [  瘦鵑]  
　　過了一天德蔭便上那條胡同去瞧他哥子不道剛到門前他哥子恰從裏邊出來向他略略了一眼就跳上汽車走了德蔭呆了一呆想這人或者不是他哥子麽只是瞧他的面目明明是哥子不過嘴唇上多了兩撇小鬍子身材比往時胖了一些如此瞧見了自已怎麽像不相識的一樣呢難道做了官就不認識不做官的胞弟麽他一面這樣想一面却又替他哥子原諒想好幾年不見或者記不起來也未可知的第二天他又上門求見遞了個名片進去家人回出來却說大人事忙擋駕一連去了三天都是這樣回絶德蔭回到旅館心中氣極了想世界中竟有這種没良心的人做了官有了錢就連骨肉都抛下了這樣的人可還能算得人麽當下打算回家去再作計較一算錢却已不夠京中人地生疎連哥子也拒絶不見更向那裏借錢去當下便看破紅塵起了個自殺之念先寫一封信給他哥子痛駡了一頓說自己要投海死了死後便變一個厲鬼前來纒擾又寫封信給他父親說明經過情形和自殺的事喚他同着妹子進京和哥子理論第二天北京的人海中就没有他影兒了 
　　福蔭得了他阿弟的信先還不信一把火燒了三天後許多新聞紙上都登着大沽口有人投海的新聞說那人有一封絶命書留在他搭的船上自稱某某總長的介弟至於爲甚麽自殺却没有說明只說是厭世罷了福蔭了新聞紙纔信他阿弟已死一時良心發現受了無限的痛苦耳中常聽得他阿弟的聲音又時時見他阿弟的影兒現在眼前想起了那信中變做厲鬼前來纒擾的話好生害怕不上半個月就害了神經病有時笑有時哭有時駡人打人竟完全成了瘋子 
　　德蔭投海後並没有死被一艘漁船上救了去一個月後再到京中知道他哥子瘋了便替他向部中辭了職遣散了三四個姨太太和許多家人把幾百萬的家産分送全國慈善機關說這是不義之財都向百姓頭上刮來的如今仍還給百姓只留了一二萬給他老子娘做養老費他自己却一介不取依舊做他的錢莊夥計去十年後上海開了一家大銀行握金融界的牛耳信用卓著生涯也一天發達一天那主人是誰就是錢莊夥計張德蔭 
　　他家的八扇破門果然加上了朱紅漆烏黑的柱子樑子都裝了金門前那塊﹁淸和世第﹂的牌子也換上了新的放出無限的光彩（完） 
 
 
