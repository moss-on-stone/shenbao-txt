# 1924 - 309 - 4918575

 

Page 1

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *   
 
 

Page 2

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *   
 
 

Page 3

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *   
 
 

Page 4

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *時論（特约） 
[時局平論（凖平）]  
　　其三今後之張作霖 
　　今後之中國其竟演成四分五裂唐季五代之局乎抑開出亂極而治之新局面乎其重心可謂全繫於張作霖之一身何以故張氏處戰勝地位對政局握有絶大之發言權故 
我人今以科學的分析法觀察今後之張氏假定其所採方針不出左列三端而加以研究 
一蹈襲武力萬能主義提十萬勝兵中踞京津南略蘇魯北收熱察擁立政府佈置腹心挾以令全國有不從者征討隨之以策畫其張氏之武力統一 
二集中兵力於津榆之間保持三省之特别地位一面推崇他人出組政府而潛收交通財政各部實權不問其他國内有變則移兵乘之以拓充地盤 
三着眼全國政治大澈大悟急流勇退首先提倡裁兵取銷三省割據狀態一切還諸國家更進而與南北同志誠心改造舉國家大計决之全國會議而主張廢除督軍巡閱劃定軍區永不令干涉中央地方之政治 
張氏如取第一方針乎則國家大亂張氏傾覆可不旋踵於公於私皆大不幸何也民紀十三年來之擾亂不出於當局之懷挾野心即出於當局之誤用政策而當局之個人結果無一不身名俱敗往事昭昭可覆按也張氏試思今茲開戰之初全國兵力雄厚孰逾吳佩孚且吳氏主張武力統一亦祗能謂其誤用政策不能謂其有何個人的野心此輿論所同認也然尙以連年用兵國人非難將士離心不崇朝而傾跌矣張氏又試思段氏柄國時傾國之師以臨西南其時威聲赫耀指揮自如且其所持觀念亦爲武力統一政策而决非起於個人之野心然亦數遭蹉跌盛名大損矣至於雄才大略之袁氏憑藉至高無上之地位挾全盛之勢恃多士之助宜可有成然一旦野心暴露而覆亡隨之則又大彰明較著也若彼張勳之徒挾持武力不識時務以致淘汰者更不勝數凡斯所論總而斷之當茲民治思想昌熾之時决不以時局棼亂而減少反抗强權之運動故野心與武力有一於此終必無幸今張氏雖勝然年來大修戰備則事實也能否無野心則人心中之不安也倘使乘茲戰勝挾其武力稍雜野心則不獨全國民意一致反對中部各省抗衡有名即年來聯懽協作之孫段今茲標榜和平之馮胡亦必以國家大局之前提即時分道立於對方當斯時也域内鼎沸固不堪問張氏個人寗有幸乎 
張氏如取第二方針乎則用武野心仍未完全祛除仍非以國是爲前提結果終亦必醖釀後此之擾亂而國家個人均以失敗終耳何也今國家之要求在多裁兵裁兵之最大障碍厥爲武人挾兵自重之一念故一有較强之軍人患此病徵則其餘必各悉索敝賦以爭强爭勝裁兵即萬無可能而此較强者必爲多數較弱者攻擊之鵠同時又必爲國民厭惡之鵠故諸較弱者必羣相聯合以圖較强者而較强者之内部且受國民厭惡之影響更以領袖者之驕矜漸漸解體至一旦有事乃使最强者傾覆此年來紛紛之兵變軍亂一似無可捉摸而實皆循此原則以行也今張氏固軍人中之較强者也假使張氏仍不超脫此失敗之軌迹挾兵以厚自豐殖則不出若干時厭惡之聲四起内而解體外而環攻萬無倖免 
是故張氏不爲國家不圖勝利則巳如其圖之祇有第三之一方針吳固張氏之敵也則當反其武力政策以行之孫段固張氏之友也則當助成段之和平統一收束軍事採取孫之三民主義與其工兵政策而斷然下大决心率十餘萬健兒實行屯墾工作於吉黑兩省努力開闢交通以發展東三省莫大之富源爲全國倡至其餘各省之小軍閥經和平大會（即京津間所主張之國是會議）議决之形式出以政府之命令佐以京津諸領袖之勸告舉向日之所謂巡閱督軍護軍鎭守種種軍職一令廢除納之軍區其大部移赴西北殖邊或移赴西南屯墾或移赴海疆從事軍工以舉工兵農兵之實以永絶亂源國家大計則聽之公决能如是者風聲所播中外震動誰復敢抗此國家長治久安之道也亦張氏身榮名顯之策也素以精明强幹稱之張氏其有意乎 
[國内專電]  
　　北京電議員爲保持飯碗計一方主張選議長以固對外勢力一方主聯絡南派議員在條件中互相遷就但内部意見紛歧參院雖在積極選議長而衆院已停頓 
　　北京電胡景翼函岑西林章太炎唐少川李根源陸榮廷速來京商决國是 
　　北京電張作霖十日未刻抵津四列車兵機槍四架長矛隊四十大刀隊四十衛隊一旅乘黄色汽車赴曹家花園在站迎接者有段芝貴陸宗輿王揖唐王承斌王迺斌張宗昌吳光新姚震三多吳景濂等張未與迎接人周旋命各人留一名剌 
　　北京電馮玉祥十日已刻抵津赴前小徐部下宋子揚宅旋赴日租界榮街十二號住宅　　北京電段派姚國楨先來京接洽一切 
　　北京電孫電馮黄允由粤北上 
　　北京電胡景翼孫岳以洛爲吳根據地非全力平豫不足以剗吳勢力因决抽隊赴豫且將進一步入鄂奉軍將大部赴津浦　　北京電長沙電各省主實行省憲杭州電各省主張速議省憲（十一日下午一鐘） 
　　北京電駐外某代辦訪某元首謂某代辦曰中國已入於各省混戰時期軍人擁兵百萬年耗餉兩萬萬華金實非華人所能堪中國已入於歐洲十四世紀混亂時代幾不辯誰是誰非若不猛省將陷於蘇聯已往之悲境列國决不干涉因無法干涉但此次政變背後不無外交色彩不久當能暴露等語（十一日下午一鐘） 
　　北京電民黨息孫志願領一政治聘名在國内外周行演說如蘇聯之加里寗氏相埒因俄國大權在執行委員即内閣至最高委員長毫無實權孫氏願將政治實權由段馮主持己則出外宣傳等語 
　　北京電汪榮寳藉日警捕學生激成風潮現汪蒯已避他處東京事實上華無公使外部去電竟無覆（十一日下午一鐘） 
　　北京電昨夕段宴馮約吳光新李景林張宗昌王承斌薛篤弼姚震作陪馮晚宿省署孫科住津熙來飯店（十一日下午一鐘） 
　　北京電東方時報論孫派太新須迎合舊社會觀念意在貫澈張作霖主張而使段爲總統此間官吏亦贊成段來謂較能籌欵發薪惟北京智識界均主張實行委員制免却今後爭總統之内訌苟仍襲舊軍閥故轍則改革徒勞（十一日下午一鐘） 
　　北京電馮電話以兵士曠課日久應速召集各軍官研究訓練辦法又謂現與段商定辦法對一切事件目前無甚更張擬請各名流從速晋京再决定各項大政云云　　北京電京奉局長奉張又委唐文高未到任前以錦州站長吳藉塘代理并隨張來津有路員二百餘人沿途更換查該局長京馮曾委任丁某今張又委不知如何决定去留（十一日下午八鐘） 
　　北京電奉軍參議孫鉢傳帶弁兵二十餘到京（十一日下午八鐘） 
　　北京電馮贊成徐謙建國大綱已携津商段張（十一日下午八鐘） 
　　北京電西站通車保定已售票 
　　北京電馮在津電劉參謀長云一般重要人切望和平定國不約而同前途可抱樂觀等語（十一日下午八鐘） 
　　北京電外部電李家鏊俄退賠欵前因吳佩孚主修路故未决定興學現决完全充敎育文化用（十一日下午一鐘） 
　　北京電上年大選前保定炸彈案内牽涉拘禁之清苑縣議長張國鍾現可恢復自由　　北京電杜錫珪電何遂謬任海長愧曷敢當謹拜辭（十一日下午一鐘） 
　　北京電院發薪事因袁良赴津延擱印刷局工向科長索薪各執木板一面要錢兩字一面餓字（十一日下午八鐘） 
　　北京電航空署聘德飛航家瓦特爾爲飛航員合同已訂（十一日下午八鐘） 
 
 
 

Page 5

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *   
 
 

Page 6

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *[國内專電二]  
　　北京電易培基須敎育經費協商有着後再就職（十一日下午八鐘） 
　　北京電眞日（十一）戰勝公理紀念各機闗停公一日（十一日下午八鐘） 
　　天津電奉軍三千灰（十日）抵德州 
　　天津電張學良到津駐雲貴會館奉軍十日在新大路設立兵站每日僅草柴一項需一百萬斤 
　　天津電鎭守使李榮殿已撤換由馮某繼任　　天津電警備司令部在交易所舊址成立　　天津電直軍被俘兵官由張總司令給資釋放兵二元官五十元 
　　天津電軍界息各路防線現已劃定京畿一帶歸馮玉祥黄河北至保歸孫岳河以南歸胡景翼京奉津浦歸張作霖 
　　天津電二十二師殘部二千餘人十日午後二點由奉軍收械遣散（以上十一日下午五鐘） 
　　天津電馮玉祥十日上午九點由京抵津張作霖及其子學良十日下午二時半由奉扺津同行者有盧永祥（十日下午十鐘） 
　　天津電馮軍混旅長張之江充津警備司令　　天津電馮玉祥十日到津駐曹家花園東總兩車站因歡迎張馮警衛森嚴河北一帶由奉軍佈崗自晚至晨斷絶交通 
　　天津電奉二軍在小站一帶設所收容潰兵　　天津電警廳保安隊擴充至三十隊 
　　天津電王懷慶函段願率所部聽候指揮 
　　天津電連日京津間客票車因軍車調動停頓但今晚京車八點到津 
　　天津電段宅昨午召集軍警要人曁各代表會議討論時局 
　　天津電中華全國自治協會電請孫中山段合肥速駕蒞京急挽危局共籌國是並公舉代表王幼賢吳雨僧等到津滬歡迎敦催　　天津電河南督理胡景翼雖見明令茲據陜軍事代表李君養泉云國民軍以剷除共和障碍掃盡民族蟊賊爲職志兵士只要有飯吃胡軍長對督理職不介意 
　　天津電盧永祥隨張作霖到津中外各要人均到站歡迎極盛（以上十一日上午十鐘） 
　　哈爾濱電電業公司現進行收買日本北滿電氣會社產估價巨各董昨赴吉會議將來哈埠電業權恐落日本手 
　　哈爾濱電慰勞軍士吉林定按薪認納規則哈機闗有接到者哈商聞用現欵 
　　哈爾濱電海拉爾滿洲里所集俄難民俄官堅拒不收現留滿尙未决（以上十日下午七鐘） 
　　濟南電議員萬光煒等電京馮津段請追查前省長熊炳琦承辦宫壩堵口餘欵二百餘萬並解散膠東游擊隊所繳快槍六百枝盒槍五百枝及代各縣所購盒槍四萬枝等項（十日下午六鐘） 
　　漢口電蕭派潘守蒸赴寗商張允明旅回鄂事聞於長江防務亦有接洽 
　　漢口電馬濟九日自豫過漢回岳 
　　漢口電漢商會及各團聯合會决組武裝商團自衛推嚴星棠嚴韻顧爲籌備委員 
　　漢口電趙榮華對往訪者聲明並無迎吳來鄂意又令其駐漢辦事處函某報否認趙宅有迎吳會議孫丹林聞亦離漢某某派大有秋扇之感（以上十日下午七鐘） 
　　重慶電盧燾以黔事商定十日　命返黔　　重慶電滇唐又派何季剛到渝有移住袁祖銘家之說熊克武派蔡藩來川招集舊部　　重慶電鄂蕭電川當局速派員到寗會議　　重慶電駐京川籍議員蒲殿俊電楊森請聯名擁戴北京新政府（以上十日下午八鐘） 
　　長沙電憲法會議十日開會討論會期祗餘十天議案尙多衆請推代表向省長交涉使各議員日必到會免期完案不完又女界反對取消女權程子樞動議本席依法提意見書並未犯法女界開會要打死我省城未免太無秩序會内提案不受會外攻擊結果衆云暫置不理 
　　長沙電議會交署米鹽股欵證九十萬餘元　　長沙電唐榮陽在省成立常澧駐省辦公處　　長沙電敎司發給衡州省立四校一月份費　　長沙電李濟民回國籌措留日學費聞已籌兩萬元將到手（以上十一日上午十一鐘） 
　　香港電孫改十三日乘日輪北上預定十二夕提燈歡送者有數十團體盧師諦擬隨孫北上 
　　香港電李宗仁决在潯設造幣廠已派員來港購機器 
　　香港電劉震寰調大隊桂軍回東江凖備作戰聞熊略與葉舉洪兆麟聯絡倒林虎林在興寗極戒備滇軍連日運赴東江極衆 
　　香港電劉震寰所部軍官咸主尅日回桂劉因桂省將領及省會均反對尙猶豫聞劉因范石生回滇擬偕范同行武力奪桂并先派人回桂接洽一面嗾旅粤桂人請願解散桂省會劉范近封船甚多致鄉渡不敢來省劉昨派東安輪運彈十餘萬發赴桂接濟沈鴻英 
　　香港電葉舉八日通電請陳炯明出山 
　　香港電總工會贈孫銀鼎送行鐫定鼎中原四字（以上十一日下午八鐘） 
　　福州電城台菜館因反對縣署新創菜館捐十一日一　罷市 
　　福州電蕭財廳長定十日就職 
　　福州電保安隊韓管帶因張藻宸逃被押　　福州電水警廳長當局又改任薩君泰胡桂高回長市政（以上十一日下午二鐘） 
　　南京電省立各學校因捲烟特稅事定十七日在寗開重要會議 
　　南京電齊十日在省署向衆宣布保境安民擁護和平宗旨 
　　南京電江蘇賑務處十日開會指定忙漕交通貨稅三項附加賑捐並劃借欵公債各一部分約四百餘萬元公推馮紳夢華主持散放（以上十日下午九鐘） 
　　揚州電淮南齊緝統調寗李殿臣繼 
（十一日下午二鐘） 
特約路透電 
[張作霖抵津記]  
　　十一日天津電張作霖昨日午後駐節於河北曹家花園即設司令部於此並遣其子學良赴段宅段留之晚宴張作霖今晨將與段祺瑞會晤 
[香港之休戰紀念]  
　　十一日香港電今晨此間各敎堂均舉行休戰紀念禮禮畢文武官員等均集於紀念碑前行莊嚴之典禮並靜默二分鐘 
[南威爾斯處罰華人入境]  
　　十日倫敦電南威爾斯有華人數名就逮在卡狄夫被控不先報名註册擅入境内經法庭分别處罰據警察稱内務部對於華人自入境者之增多甚加注意 
[英國保守黨之政見]  
　　十日倫敦電倫敦市尹今夜在市議會藏書室設筵招待軍政各界要人一時名流咸與斯會外相奥斯丁張伯倫舉觴向外使祝健康並致詞謂渠不獨以英國名義且以殖民地名義發言張伯倫暢言維持帝國團結之必要謂帝國各部之交際宜親切而恒久庶可同聲向世界發言張伯倫稱讚國際聯盟會之事業並言及英國之和平目的及其欲與戰時同志國更謀親善友誼之旨趣張伯倫結語中歡迎美國之合作並表示美國在世界難題中不吝合作之希望首相包爾温繼起演說謂英政府外交政策之大宗旨在穏定而繼續政府欲與各外國根據和約造成良好闗係此非停頓政策試觀於上屆保守黨政績即可知之道威斯之報告與倫敦之會議皆由前保守黨政績直接產生因麥克唐納爾措置適宜而底於成美國在協商倫敦議定書時參加談判·卓著辛勞殊可欽佩而法總理赫里歐之政治家風度亦屬可欽苟無此風度則結果必不可能渠現望德國加入國際聯盟之期當不在遠至於我國與埃及問題渠現尙未能作何言論以言印度渠信以定見與洞察力處之當可獲一方法以保持印度人民之幸福並扶助其沿經濟與憲政發展途徑而行之和平進步闗於此層渠請印人之確信英印命運互相結合而不可分解者予以合作前政府對於帝國經濟會議之决議案與政治爭論無闗者已盡力實施之惟政策大問題與殖民地有闗者如優待與國防兩事現政府不得不再考慮之至於日内瓦草約等事則政府須商諸殖民地加以研究帝國展覽會旣可鼓勵帝國内各處相互之貿易又可增進帝國之見聞故甚有價值國人對其成功無不欣悅政府不欲使此大事半途中止開辦費業已全部支出明年復開及廣張範團之經費當不甚大此事非英國所能獨支但若有闗係之各方面予以充量之贊助則政府可請國會供給充分之新担保新政府縱有缺點然對於公共闗係之事件則必謀殖民地之合作云包爾温言及中國時局謂如遇可用外人勢力以助中國之機會則政府定即商諸他國而爲之首相繼言内政謂政府將透澈調查物價高昻之原因將立即辦理住屋難題並將竭力改善羣衆之社會狀况云海軍白志曼起言政府利用海軍之意謂政府認海軍爲世界和平之最善最廉保險法政府並無野心與侵略之作用云陸軍艾文斯稱陸軍已减至適可行使其職務之量以其所須執行之責任衡之則陸軍人數已覺其少故效力必求充足器械必求精良而動作亦必求迅速庶任何地點一遇危險即可調集軍隊云　　十一日倫敦電新國會定十二月二日開幕 
[巴西軍艦叛變]  
　　十日烏拉圭芒特維杜電追逐叛黨戰艦聖保羅號之巴西戰艦米拉斯吉拉斯號已於今日抵此聖保羅號艦員一部分曾在此登岸餘皆忠於政府仍留艦中巴西公使已接管該艦 
[英國展覽會繼續開辦]  
　　十一日倫敦電帝國展覽會主任史狄芬遜氏於首相發表其對於展覽會繼續開辦之意見後宣稱政府旣倡導於前國内商界宜贊助於後各大殖民地皆知展覽會之益甚願再辦一年渠知各殖民地已布置新展覽會明年成绩定可較今年爲佳尙望明年天公作美勿似今夏之氣候云 
[各國近事]  
　　十日巴塞洛那電十一月六日與警察衝突致警察死傷各一人一案之牽涉人二名星期六由軍事法庭提審今晨處死刑 
　　十日里伐電共產黨一百五十九人被控密謀政變一案今日在軍事法庭開審被告齊唱萬國勞工歌致不能進行審訊庭長於秩序恢復後警告被告勿再有騷擾行爲大約此案審訊將歷數星期之久 
　　十日華盛頓電海軍部長維爾白氏今日代表政府簽字正式接收由德國飛來之飛船ＺＲ第三號 
　　十日巴黎電德俄兩國締結經濟協約之談判將於下星期中在莫斯科開始 
[公電]  
　　天津段祺瑞電日者政蠧銷亡神京底定興師本旨大體無違念國步之艱難感生　之塗炭自非作意負嵎逆時肇亂所當繼行申討外軍旅之事略可告終建設之業由是發轫竊惟紀元以來變亂相尋迄於今日家發借亡之歎人興抱蔓之思幸有天緣俾資收拾然究爲最後一役抑屬大難方殷將以改革是否及於本根饜乎民意爲斷因循爲政仍種亂原　預爲法大違民意瑞此物此志迭有申明心同理　諒邀采納諸公或當方伯連帥之任或集士農工賈之成或　持國議嚴守大防或分主省議深明痛苦且復國多大老野有遺賢學者雲興論師鵲起大抵乃心家國有志澄清一言可以興邦四夫不可奪志幸各痛抒　見共挽時艱俾集羣言見之行事庶乎政造可期澈底興論協乎至公民國存亡治亂之分在此一舉瑞不敏謹體將士討賊戰亂爲國無我之本意馳檄以聞段祺瑞支印 
　　湖北省　會電各報館均鑒連日報載川軍行將假道鄂西粤軍亦欲進窺湖北種種傳說有一見諸事實即足破壞本會前電保境安民之主旨誠以鄂省地處要衝久爲各方所注視歷年感受南北戰爭之痛苦罄竹難書倘再供人蹂躪不惟陷一省於塗炭抑且增大局之糾紛本會代表人民特再鄭重聲明嗣後無論省 
外何方軍聞或南北各軍事要人擅人鄂境而爲軍事之運動者是即妨害吾鄂之安寗吾鄂人民誓必認爲公敵拼命抵抗並當　請本省軍事長官合力防禦俾遏亂萌冀保江漢孑遺稍留國家元氣謹揭與情諸維亮察湖北省議會叩虞印 
　　湖南省議會電各報館均鑒頃致各省省議會一電文曰吾國自改革以還兵戎迭見大難無已治絲益棼民力幾何國脈將斬茫茫前顧無涙可揮民十以前吾湘固　追隨國人之後努力於主義之奮爭地處要衝犧牲至巨創制省憲厲行自治退以保一省之安寗進以圖聯治之統一邇時各省人民同聲贊許努力協謀徒以形格勢禁未克實踐然而國人之繫望聯治省民之運動制憲者實已藴蓄鬱勃有一决千里之勢邇來干戈滿地波譎雲詭莫不標榜美名然於建國大計議論紛紜莫衷一是敝會同人再四思維僉以丁此滄海横流之際爲一勞永逸之圖莫若以省憲爲初基以聯治爲歸宿貴會爲一省民意之結晶實亦全國觀瞻之所繫提倡自治夙其决心亟應揭示標的奮勇剪驅其他一切紛糾自可迎刃而解至於挽救目前大局擬仍本諸民意共同發起組織省譜會聯合會庶於法律事實兩得其平會議未開幕以前應請各方一致停戰以示斯役爲吾國最終一次之劫運至會議地點代表人數應如何斟酌規定之處敝會初無成見貴會愛國同殷智珠在握時不可失責有攸歸如荷贊成即乞會同提議迅賜電覆無任盼禱湖南省議會叩齊等語諸公高瞻遠矚當不河漢斯言敬乞主持進行國家前途實深利賴湖南省議會叩齊印 
　　杭州夏超電各報館均鑒頃上天津段上將軍一電文曰國家不幸政變迭興元氣傷殘生靈塗炭今幸天心厭亂時賢端倡平和遵海喁喁情殷望治惟是宏濟艱難必資碩德羣才薈萃尤賴老成公三造共和萬方仰望國家柱石霖雨蒼生伏望東山再起領袖羣賢奠定國是早成統一之基用啓治平之局國脈攸闗臨電神馳等語特聞浙江省長夏超叩眞印 
　　蚌埠國民軍參謀處來電各報館均鑒本軍現爲整飭軍務便利戎機起見特將本省原有一二四五各混成旅及中央第二十九混成旅改爲兩師一混成旅名曰安徽國民軍暫編陸軍第一師第二師及中央陸軍第二十九混成旅第一師師長及步兵第一旅長由總司令兼代步兵第二旅長以李團長錫麟升充第二師師長以倪副司令暫代並兼步兵第三旅長步兵第四旅長以舒團長龍甲升充中央二十五混成旅長以代理第五混成旅長華銳章調充均於庚日改編竣事合電佈聞安徽國民軍總司令部參謀處灰代印國外要聞 
[東京通信（與九）]  
　　學術界之新發見 
　　由水銀取金　由金取銷（Ｐlatinum） 
　　西曆四五世紀之間亞剌伯亞人集回敎文明之大成熱心研究煉金術篤信能變一切金屬爲黄金後人紹承其業研究至十六七世紀而未絶唯當時分析化學尙不十分發達電學亦未臻應用原素不能再分之信條鎖定學者之思想故數百年間竭多數人之智力而未收成効及至近世分析化學與電解等方法漸臻完善至原子週期律發見後更齎自然科學界以莫大方便於同位原素中擇其原子量之差最小者數個用種種方法考究之未必無密切相闗之新現象出現此等觀念縈迴於自然科學者之腦底久矣最近自然科學界之新發見亦非偶然事也 
（一）德國學者之報告本年春德國理學者麥特敎授於研究室内無意間獲一新奇材料即見水銀燈（盛水銀於眞空管中由外面通電流因之管中水銀燃燒發白灼光之裝置）中水銀因燃燒漸次崩潰堆黑色殘渣於管壁麥特異之欲分析其黑色殘渣而未能也至四月中與其助手研究水銀燈由外間通電流於陽極保電池與繫子間之張度爲百七十波耳提（Ｖolt）使成一定電位之傾度達數百小時後管中水銀即潰爲金原素及殘渣但其量極微僅足道破由水銀析金之秘訣不能影響於工業界耳 
（二）日本學者之報告東京帝國大學理學部敎授理學博士長岡半太郎研究同位原素多年篤信有由水銀取金之學理的可能性本年九月底元成其實騐分析之確爲純金未幾即發表其梗概曰余研究水銀光帶構造之精微已數年矣曾於本年三月末發表其大致謂若使陳述該光帶構造之假說爲合理則吾人能變水銀爲黄金實現千五百年間殫竭學者智力之煉金術並附記其方法至四月得德國學者麥特敎授由水銀燈取微量黄金之報告更堅余平素之主張乃進一步研究不用水銀燈探討直接山水銀取金方法考研之末立得良好結果分析之坩　底附有金塊屢試騐而不變此方法不僅水銀能用也其他原素想亦能應用之從來原素之界說或由此發生變動余之研究影響於物理化學者當不鮮也 
自彼發表其研究之大概後更繼續實行定量分析屢次實騐見坩堝底除黄金外尙有銀白色之金屬物再分析之其性質與銀逈異乃屬白金族之金屬物尤以與該族之鈙（Ｉridium）相酷似始悉水銀原素若用適當方法分解一旦先分出金再由金分出铂（Ｐlatinum）由此類推普通之金原素若用强電流使之分解可分出爲一種白金（Ｐlatinum）同時分出錫鉛等金屬據查岡博士發表曰余之研究巷間誤傳爲取金術實誤解耳余一反從來原素不可再分之定論以原素可分爲基礎作學理之檢討由水銀取任何物皆爲余研究之過程非其究竟余之究竟目的不在此也七月中德國學者麥特公表由水銀取金之大發見察其内容乃由久點水銀燈偶分出一種金屬物分析之爲金原素此不過一種經騐耳余之研究純從理論方面下手所得結果亦不能與麥特之研究同日而語即就所得金量而言伊費百九十七小時然百七十耗之水銀燈始得金一　瓦余僅費二小時得金二基羅瓦（Ｋilo-watt）所用電力亦極小能於少時間内以低電力獲取多量之金似較經濟由是類推可想定能變一原素爲他原素之性質不僅水銀然也其餘原素未必不能使其分解不過吾人之知識尙有未逮耳若用適當方法將現有原素一一分解之剖析之破壞之還元之或可發見許多新奇現象是則原素不變之原理豈不大　動摇端在吾人今後之研究何如耳（十一月四日） 
[遊美觀察談（續）法學士李中道]  
　　述共和民主兩黨之政見 
　余讀Ｔhe　New　rep　nulie雜誌得知民主黨之理財計畫其方法爲課稅使增進有效力之競爭阻止專利同時使國稅收人充裕鐵道及水道運輸率之减少整理各種經濟問題使各項事業機會平均而工人之利權相等至於三Ｋ黨則取公然表示意見不使黨派分裂之態又查其政見表（美國人稱爲Ｆorum）致敬於威爾遜前總統謂其名將垂之不朽有數項政見（美人稱爲Ｔlan 
ks）堪足注意者（一）爲移民問題繼續排斥東方人民重（美國化）主義修改國籍法（二）海陸軍縮減軍備問題仍支持完備之海陸軍以待迅減海陸軍軍備程序合同成立而實行此合同條件（三）三Ｋ黨問題依附憲法不加限制於宗敎言論報章平安聚會之法律國家敎堂權力之分設依法律三續服從反對宗敎及人種問題共和黨允彼等自己不在論壇上表示對於世界法庭將勢使彼等處於不能調定之反對於此計畫提出下次討論上院之期試一查其政見表可知彼黨首致誠懇之熱忱於故總統哈定一追悼因其人生之品性誠懇堅從共和政策眞心愛國减縮軍備會議之造詣又重推柯立芝且謂克而萬柯立芝Ｃalvin　Coolidge爲一完備之繼任者證明其信仰及忠實好公無私有正直眼光一心注意於公道政見略述如下（一）减稅實行於一萬萬人民即付稅於生活費用間者（二）外交道維思計畫五十條約德奥和平條約援助解决智利秘魯爭端懸　墨西哥闗係整合（三）課稅保護稅之普及各部農工及各職業（四）移民問題新定移　條例乃爲保護美國公民及駐美僑客免其受無限移民競爭而設其行政形狀助釋移民之困難客僑之美國化及國籍法之改良（五）菲律賓獨立非現在而於顯然獨立有益於菲人之時（六）軍備不使疲弱公民繼續受軍事訓練（七）海軍支持减縮軍備會議約束之完全權力（八）三Ｋ黨不易處誠於憲法及其所擔保之民事政治宗敎上自由余今尙述一端爲吾國人所黨注意者民主黨頗攻擊共和黨治期内賣官　位之事故此次兩黨政見皆主張官職之確實調查行使賞罰而民主黨員白脫耳Ｍr.Batler最近致書於上議員博賴Senator　Bcrah謂彼極願作短期報告書及於選舉事内所使費用之數以助博賴君所率之委員會事務之進行均所以示政務之公闌而阻積弊之流行也 
 
 
 

Page 7

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *國内要聞 
[奉軍抵津後近狀]  
　　字林報九日天津電云奉軍現遵津浦路南下料往濟南昨夜有子彈車四輛失火外間遂謡傳奉軍與馮軍衝突刻經徴實起火原因緣兵士煮飯不慎所致奉軍多山東籍謂洛吳如此失敗出於意外並不以馮之舉動爲然邇日運過津埠之軍需皆得之直軍所遺棄者故奉之軍實狀况此時尙不能下斷語傳聞奉軍已有三千五百名開往北京但奉方官員否認此說現從津浦路開往馬廠等處之奉軍皆係混成旅其兵士多爲投降之直兵所捕充者砲爲三時徑而無子彈 
[段祺瑞與外報記者談話]  
　　主張重行劃分政治區域 
　　字林西報天津四日通信云中國政治之注意點今集於段祺瑞及其政策記者欲得段氏現在見解之大概今晨晤見段氏爲長時間之談話今日中國大部分屬望人物之段身體甚健身材如中人態度活潑目光清朗望而知爲非甘自胡爲之人物其清廉寡財尤爲衆所共知記者先詢其政策段氏謂在求政治樞機能運用之前必先謀政治區域之重行劃分及地方善後此事成功後眞正之省自治始可實現今日地方情形殊不妥善如言南京其地礦源及其他財源皆未善爲開發地方當局恃蘇滬收入爲支出即視爲巳足而於本區之富源任其廢棄若善事開發則江寗一區固亦財賦之區也再言山東全省分爲三道方言習俗互異數百年來即係如此濟南一帶爲農業地青島一帶爲漁鹽商業之地此亦當各就所宜而謀開發又如江蘇之徐州地方異於揚州之產鹽區域猶如蘇滬之異於江寗浙江之温州金華寗波杭州亦經濟利益大相逕庭粤之廣州高州瓊州惠州方言利害更不相侔乃地方之闗係如此覆雜而各省猶各以省爲單位强令各縣組織公同之行政機闗此何能代表眞正之民意旣利害希望各異而在政治上偏混爲一體則其結果勢必至於意見相歧引起内部之糾紛於本省及國家同起政治分裂之現象余解决此項紛糾之意見以爲應將政治區域重行劃分將利益相同者劃爲一區庶本地人物皆得專心以謀其本地之幸福開發其本地之工商業如是則地方財政收支當益增進而民意更易於表現其實在然後再由此等政治小區域而產生代表國家各省之眞正民意機闗記者詢段對於中國財政之意見段氏謂此與前說相闗若各省組織變更地方情形改善則經濟獲發展之結果而歳入自隨而增加矣中國財源衆皆知業經開拓者未達百分之五以藴富之豐比較中國之債則債殊微甚也記者又詢以裁兵意見段謂以今日軍隊之多余並不反對裁减惟軍隊裁撤以後各地方仍須有警備隊夫今日政治制度殊易惹起糾紛則雖設警備隊仍可用以作戰軍隊之數或見減少而其爲害於政治商業交通則一仍舊狀故爲免除困難其廠結仍當在屏除不同之地域觀念記者又詢以西原借欵事段譚該借欵係馮國璋徐世昌兩人任内所借當初爲日金一萬五千萬元何以唐紹儀增爲十億彼不知之記者又謂津人聞奉軍將至咸覺惴惴彼是否有使人民安全之方法段氏答謂彼未聞奉軍紀律劣於吳馮軍隊故無庸恐懼云云 
[王正廷對日記者談話]  
　　謂眞民意發達機會已至 
　　東方社十日北京電稱王正廷氏今日語往訪之東方通信社記者大要如下中國因武昌之革命而成爲民國然迄今十三年政治悉爲官僚所占民意無發露之機會今次馮玉祥氏等之新革命正可視爲眞正民意發達機會之至現在北京開各省軍事代表會議近將完畢故軍事於此全然告一段落從此當聚集全國超越各黨派之眞正選民更開善後會議基於民意而組織一新政府中央與地方之權限至此亦始可各得其所矣余之决心至少亦當列爲新内閣之一員以負收拾此難局之重任云云 
[日人觀測吳佩孚之行動]  
　　將於長江聯盟中活動 
　　東方社九日北京電云闗於吳佩孚今後之行動此地中國人中因長江方面與反對北京方面有成立聯盟之狀况故臆測吳或投身於其間者頗多杜錫珪於現狀中云不便就海軍總長任特推荐藍建樞以自代 
十日芝罘電云段祺瑞命芝罘鎭守便張懷斌砲擊吳軍輸送船現芝罘砲臺正在凖備矣 
十日青島電云吳因在芝罘不得煤水糧食等充分之補充又長江方面一帶中立之聲漸高故有或來此間之傳說 
温樹德告某日人云吳佩孚在烟台備足糧食及其他各項物品將於二三日内赴中國中部方面不復來青島碇泊 
[吳佩孚行將來鄂之傳說（蕭蕭）]  
　　保洛派歡迎吳氏　省議會保境之運動 
　　吳佩孚自津沽出走後人皆料其必將來鄂及吳張眷屬同日由豫來漢益信吳氏來鄂之說更爲可靠據軍界方面消息吳已乘政記公司恒利商輪於五日駛抵吳淞六日或將由滬上駛隨從軍隊有二千五百人如在寗無躭擱八日當可到漢外商方面且傳吳已於六日午前五時來漢現居兩湖巡閱使署内但此說殊不可靠惟確信其行將來鄂保洛派系人物暗中極形活躍據本埠某和文報載稱日前屬於保洛兩系人物之曹士奎·王連城·毛蔭昌·宋芝田·杜節義·張信之·孫丹林·吳藹宸·葉桂森等在法界趙榮華宅内秘密會議决定要求蕭耀南發電歡迎吳氏來鄂作最後之奮鬭當决定（一）推趙榮華孫丹林代表謁蕭請其聯絡蘇浙閩皖贛川湘等省一致爲吳援助並電迎吳使即日來鄂主持討伐張馮軍事（二）推趙榮華宋芝田聯絡鄂中政客主張在鄂召集國會以吳代行總統職權云云第據愚所聞趙宅會議其内幕眞相並不如是不過列席諸人均主張迎吳來鄂期望擁有長江勢力以與張馮成一對峙之局且趙上年督師入川吳因先入某司令之言將趙之第十七混成旅長及荆　鎭守使職一併撤去趙常爲之不歡今吳巳失勢而謂趙尙出死力爲之效命奔走其又誰信惟鄂軍第一混成旅長孫建業及繼趙而任第十七混成旅長之于學忠皆爲趙之舊部保洛派見其在鄂尙有此潛勢力故亦深相結納藉壯聲勢已耳聞某議員昨日謁蕭叩以吳使行將來鄂事果確否蕭答尙未接到官電不敢臆斷又問若吳果來勢將藉鄂省現有軍力以進行其預定計畫則鄂必爲孫段張馮所注視戰禍必難倖免不知巡帥對於吳之此來亦有迎拒之感想否蕭謂拒人於危於理不順若吳果來我將迎之但吳前者通電謂政治問題願蠲成見聽海内賢豪爲公平解决是吳已主張和平俟其來鄂即當勸其勿食前言靜待解决云云蕭又謂保境安民我心尤切桑梓在望斷不自賊請轉告議會諸君勿多疑慮云云是蕭於顧念曹吳感情之中猶未忘保境安民之旨也 
鄂省議會於北京政變之後兩次緊急茶話會一致主張鄂省保境安民並擬具辦法多種咨請當局切實施行乃當局爲個人感情所衝動遣兵籌餉仍復日有所聞而離津出走之吳佩孚又有行將來鄂之消息川省所派援京軍隊賴心輝部亦擬於旬日内假道過漢均足陷鄂省於岌岌危殆之形勢中因是省議會於昨七日開第三次緊急茶話會計列席者五十六人由副議長劉揖主席首由主席報告日來時局益趨緊急本會同人迭次函催召集緊急茶話會以便討論應付方法所有一切情形請李君繼膺報告李議員當云時局紛擾已達極點人心異常恐慌國是飄摇莫定本會爲代表人民機闗對於時局究應以何法解决此爲目前最切要之問題本席愚見可否由本會發起全國省議會聯合會在漢開會討論一切至於本省問題前已議决實行保境安民現在仍須積極進行並應召集本省各法團聯席會議以期達到保安之目的云云斯時大衆於李君兩項建議多所討論適正議長屈佩蘭趕到劉副議長即請屈氏主席屈當登臺報告云連日漢口商會迭派代表會晤佩蘭詳詢本會對於應付時局之主張並謂報載川軍賴星輝過鄂援吳南軍程潛出湘圖鄂以及吳佩孚行將來鄂等事如果確實則鄂省必將捲入戰爭漩渦糜爛不堪設想應諸本會設法制止商界願作後盾如有聯銜通電之處决當一致附署等語究應如何答覆請衆討論經衆討論移時結果决定（一）通電各省發起全國省議會聯合會解决大局（二）召集本省各法團聯席會議討論鄂局（三）通電各方聲明無論任何軍隊不得通過鄂境並電請湘趙防堵程潛出湘電請川楊撤回賴軍援吳並電上游王汝勤司令以武力制止賴軍東下（四）將本會議决各項情形電達吳佩孚請其切勿來鄂當推定李君繼膺起草發起省議會聯合會之通電其餘各電則由秘書廳擬稿即日拍發此案議畢隨討論發行省金庫劵案以當局尙無發行咨文到會即本會所提質問案省署亦未答覆决俟省署咨覆後再行討論時已五句半鐘遂紛紛散會據某方消息鄂省保洛系之軍政界日前在趙宅會議時堅决主張請吳來鄂當推楊纘緒即晚馳赴青島晤吳面陳一切現聞吳已南下又推趙榮華前往代表歡迎至賴軍過鄂北援似將成爲事實鄂中某要人聞已私函王汝勤請其阻止入鄂傳王昨亦聯同荆宜各軍電蕭聲明以荆宜之軍保荆宜之民無論何方客軍絶對不許入境如此說果確恐賴不能安然過鄂矣（十一月八日） 
[吳佩孚到青後之魯訊]  
　　局勢漸趨緩和 
　　濟南通信一吳佩孚由天津敗退魯省當局深恐其退兵魯境再謀發展一面派七旅旅長胡翔儒四旅長張連功二十旅長吳長植督率所部在德州防堵一面飭烟台鎭守使張懷斌青島戒嚴司令王翰章戒備其不准登岸今日（六日）督署接王翰章來電謂吳於五日晨刻率兵艦商輪十餘艘泊於距勞山五十里地方當令所部嚴加戒備旋由美日兩國兵艦出而監視當令鼓輪南下當時往見吳者則有高恩洪第一科長某君其他概未接見云云私家消息有謂吳刻尙泊沙溝地方者是否尙待證實又省中各公團前此曾以運動和平發電致徐州鎭守使陳調元請其勿假道於魯刻已接陳氏復電准如所請其文曰山東省議會總商會銀行公會農會敎育會商埠商會諸公鑒支歌電誦悉甚佩昌言趨向和平同情夙具願竭棉薄期副雅懷特電奉復諸希惠察陳調元叩歌是魯省南部已不發生問題烟台張懷斌來電已决定不令何方潰兵登岸德州方面有陜軍潰兵六千已由胡吳各旅設法收編令其反攻馬廠藉以自贖魯之北壁亦可保其無虞矣（六日） 
魯省前數日局勢甚爲嚴重緣北有陜軍之潰兵南有蘇軍之假道東之青島又有吳佩孚登岸之風傳因之軍事當局調兵布防忙碌異常今日（七日）據督署消息謂陜兵巳由駐德胡吳兩旅長收編爲魯省暫編第一師令其反攻馬廠又據駐津探報謂馬廠零星潰兵不足爲患其他悉爲北方當局收編滄州德州間之鐵路已從事修理不日可以通車段祺瑞復有令到東謂將有兵南下鐵路宜作速通行等語·是北路防務可告一結束矣徐州陳調元連電督署贊成和平蘇軍之在柳泉者不過一團絶無作戰凖備是南路又無假道之衝突矣惟韓莊方面居民鑒於淞滬之兵禍紛紛逃避一空烟台方面來電謂無一潰兵登岸兼謂段上將軍電囑吳佩孚如到烟可拒絶之云云青島來電則謂吳已率六千人於五日南去温樹德且致電鄭氏謂沿海一帶防務由伊担任共同維持中立云云是東北沿海方面已無其他之意外惟尙有突兀消息則謂督署接得吳佩孚自大沽口來電云在彼餉項缺乏請此間接濟巨欵否則率兵回魯鄭接電以吳氏旣過青南去此電何人所發殊不可解故已置之不理矣（七日） 
　　濟南通信二自吳佩孚乘船離津後逼留德州東光間之陜軍潰兵已無能爲請頗投降魯省鄭士琦已决定將該項潰兵編爲暫編魯軍第一師德州一帶軍情因之漸趨緩和胡翊儒之第七旅吳長植之第二十旅兩部軍隊已足資應付故日前由濰縣坊子調來五師十九團之步兵兩營砲兵兩連七日已奉令開回原防以重膠濟沿路防務迨至五日吳乘船過青島南下後東路海防亦轉危爲安省垣巿面秩序與各界人心已不似從前之恐慌而恢復常態矣惟温樹德海軍拒吳條件原議温爲膠澳督辦今大功告成温又得步進步要求鄭士琦海軍軍餉每月十七萬元須由山東省庫擔任鄭旣慮欵項無出而青島各界又公推代表來濟聯合各界人士反對魯省擔任海軍鉅欵左右爲難至今尙無解决辦法南路徐州方面蘇浙皖贛鄂五省援吳聯軍除陳調元外其餘各省聯軍將領久已表示尊重山東中立不再進兵近陳氏亦已派其參謀李燦周等三人至兗州偕同兗州鎭守使張培榮來濟謁鄭磋商蘇皖魯三省聯防并一致擁段等問題是魯省南北東三路均已化險爲夷不至有戰事發生矣茲錄陳調元高世讀致鄭士琦電文如下濟南鄭督理轉韓莊張司令均鑒蘇皖久爲魯省之唇齒情誼素重公私夙承愛護時賜垂顧欽念尤深時局　塘非合肥師座出膺艱鉅不克羣情翕服調元當經商洽一致分别通電表明態度計荷鑒及惟一切進行事宜悉賴老成指導即尊處如有驅策調元世绩等亦當悉力奔走庶三省協同一致我合肥師座亦極得施政之後盾也茲派本部參謀李燦周崔慶鈞田文渠趨轅面陳務希接見賜示種種俾資遵循是所企禱陳調元高世讀叩魚（六日） 
據督理署確訊吳佩孚確於五日午刻過青因温樹德已與鄭督理携手及美日各國軍艦武裝停泊港口故不惟未敢上岸且遠離勞山五十里地方下椗高恩洪派科長某至吳船慰問當日即開船南下美日軍艦均護送至數十里外是青島方面已不致有危險發生温樹德拒吳附鄭之條件爲膠澳督辦一缺鄭士琦擔保畀諸温氏北路德州方面之陜軍張治功部潰兵六千人現已妥協張部完全投降魯省鄭士琦擬將該部改編爲暫編魯軍第一師是北路德州方面亦無問題南路韓莊方面孫傳芳已派有代表來東與鄰接洽聲明願典魯省一致動作陳調元覆各法團一電表示趨向和平是南路已不至有戰事發生東北烟台龍口方面烟台鎭守使張懷斌已有電致各法團謂絶不能使任何方面潰兵從該兩處上岸萬無他虞濟南方面鄭士琦於六日出一安民佈告聲明對本省治安負完全責任綜觀上述各種情形魯省目前確已化險爲夷各界人士莫不喜形於色惟鄭督理以收容潰兵辦理善後在在需欵故仍令省垣商界積極籌備矣茲將佈告原文錄下爲佈告事照得時局糾紛兵戈迭起兩月以來迄無寗日現戰事已停靜候和平解决本督理抱保境安民之旨全省治安力任維持决不致有何等問題發生所有商民人等均須各安生業母得驚慌如有不肖之徒造謡生事希圖煽惑應即嚴拿重辦以維公安除令飭軍警各機闗一體遵照外爲此佈告仰商民人等安心營業切勿聽信謡傳致滋驚擾其各知照此佈（七日） 
[山東中立後之省長問題]  
　　熊炳琦出走　龔積柄護理 
　　濟南通信山東中立後鄭士琦以熊炳琦旣不願合作當然各從其便故熊即於五日上午十時偕警察廳長孫昶省署衛隊司令聶慶恭第一科長熊毅搭津浦專車十輛遄回濟寗原籍矣此次省長問題解决頗速當四日下午六時戒嚴司令施從濱以電話通知警察廳長孫昶（孫自中立後即居省署）稱奉督理命令曹吳均已下野省長亦到離濟時期熊當即首諭各科趕辦交代印信由施從濱立一收條與熊熊即將印交施一切政務仍由政務廳長田步蟾代拆代行同時警察廳長印信亦照上項辦法辦理由五師參謀長張士銓暫行代理廳長熊向津浦路索專車十輛自夜十二點起即收拾行李直至五日早十點熊始率孫昶·聶慶恭·熊毅·等乘汽車出署赴車站送行者除鄭士琦派副官某代表外尙有各廳長道尹各區警察署長等二十餘人至車站後熊雖勉與送行者寒喧數語然神色沮喪與去年辦大選歸來時情形大異殊令人有不勝今昔之感也時至十點車開南下計熊氏於十一年十一月二日來東接任十三年十一月五日去職離濟爲時共二年零三日繼任省長之人選聞鄭士琦與各師旅長協商結果决定界諸現任財政廳長龔積柄財政廳長則以前濟南道尹張仁濤繼任（龔張均皖人）警察廳長聞以張士銓及宋振　爲最有希望 
山東省議會以熊炳琦出走龔積柄行將繼任决定六日開選舉省長大會討論後繼人物鄭士琦遂取敏捷手段解决省長問題以免牽動政潮即於五日下午十一時在督署召集緊急會議五師師長孫宗先濟南鎭守使施從濱督理署參謀長宋振綱以及龔積柄等均列席初次提議本以龔護理省長張仁濤爲財政廳長苑尙品爲警察廳長龔自揣此爲過渡辦法如果將財政廳長讓出將來北京發表正式省長彼將無所歸宿表示不幹最後表决龔護理省長兼財廳長苑爲警廳長將來財廳長仍以張仁濤儘先遞補夜深三時始散五時龔赴省署苑赴警廳由督理署派人將印信兩顆分别送交於是省長警察廳長遂同時產出矣及至六日天明一般議員聞訊均爲愕然下午三時後遂在省議會開會列席議員八十餘人議長宋傳典主席報告謂今日開會原爲討論省長問題今省長已由督理發表如何辦法請衆討論賈迺寛主張改茶話會旁聽照例退席乃討論逾一小時之久擁龔派之郝鳳城李天倪等十餘人主張承認龔之省長依法咨諸省署召集第二次臨時會反龔派之劉永壽國進修等二十餘人則謂特任官不能發表特任官龔之省長無法律根據寧不開會亦不能請其召集雙方均有作用各走極端終至無結果而散至政務廳長田步蟾原爲蘇齊私人帶有直系色彩近鑒四周空氣不佳已令該廳職員辦理交代預備出走繼任尙未悉屬諸何人敎育廳長于元芳原爲大選議員在勢更不能久留亦已飭令各科趕辦交代聞將來以前北大敎授梁漱溟爲最有希望濟南道尹唐柯之市政廳長唐仰杜兄弟均爲熊炳琦私人當三兩日前彼等尙與省會副議長杜尙前財政廳長張子衡醖釀取消中立以冀有所圖謀當然爲鄭所不喜今中立已無問題二唐極不自安已預備辭職離濟矣 
[魯鄭籌借軍餉之結果]  
　　濟南通信魯省自東北開戰以後前後解交軍費已達數百萬元中立後軍餉緊急竟至無可騰挪鄭士琦特於四日晚邀集兩商會會長·銀行公會會長·東綱公所鹽商·及中交等各銀行行長等十餘人在督署開緊急會議籌商借欵政務廳長田步蟾財政廳長龔積柄菸酒局長周福岐等均列席鄭提出以十四年丁漕作抵向商界借欵七十萬元當時商界各要人皆以省垣銀根奇緊無法籌借要求减少數目後經財政廳長龔積柄從中斡旋改爲籌借五十萬了事故五日晨銀行公會特在該會召集緊急會議討論攤欵辦法結果兩商會各籌十萬東綱公所任集十萬銀行公會允籌二十萬各銀行再自行分派計中·交·兩行各三萬山東·東萊·各兩萬道生·工商·棉業·各五千通惠·泰豐·當業·山左·大陸·實業·邊業·懋業·各一萬上海儲蓄銀行曁勸業銀行各兩千豐大銀行一千准於三日内呈送督署（十一月六日） 
[湘西南防務之緊急（萍）]  
　　長沙通信湘局現仍無大變化惟聞程潛已在砰石通電出師以長驅武漢爲詞來涉湘局程至今與湘省表示親善僅以假道爲請但假道非湘人所能容許故湘南防務較前吃緊湘南善後督辦唐生智將於日内馳赴郴宜一帶布防又聞程雖發電然其軍隊並未進發因實力有限未便孟浪從事也湘西川軍此數日迄無動靜熊克武本人仍在黔邊其深入湘西之軍隊僅有賀龍湯子謨蔡鉅猷三部實力亦非充分湘西將領陳渠珍唐榮陽均有代表在省請示機宜趙囑以保境息民第十三旅長唐生明在桃源上游麻衣湖一帶布防自信頗有把握川軍賀龍擬由辰州下趨卒亦未見前進惟川蔡各軍沿途吸收臨時隊伍甚多此項隊伍皆嘯聚山林之　就地供給人民苦之湘西各縣代表均請省政府速以武力制止惟省政府偏重湘南此時尙無具體表示也 
 
 
 

Page 8

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *   
 
 

Page 9

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *   
 
 

Page 10

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *國内要聞二 
[山東中立後青島之變局（純）]  
　　高恩洪被捕送濟 
　　温樹德安然返青 
　　重要官吏之監視與更動 
　　地方銀行之停兌及清釐 
　　山東自實行宣佈武裝中立後鄭士琦即分路佈防責行保境安民之宗旨對於中外通商之青島更復特别注意派令旅長王翰章爲戒嚴司令實行戒嚴然於青島政局初無若何影響不料五日突傳吳佩孚有抵青之說乃引起中外市民之恐慌并惹出軍政兩方當局之誤會於是商埠督辦高恩洪乃避入美領館而王司令遂奉鄭督理令暫就護理督辦職茲將詳細情形分述如下 
高恩洪被捕送濟高恩洪自五日避入美領館後旋即遷入日本所辦之青島大飯店意欲設法赴烟王翰章以其無踪分派便衣偵探暗中調查高以無機脫險心頗不安乃由英美領事出而爲之緩頰意欲在英領館内請高與王司令晤面解釋誤會以便高氏離青王曾表示允意五日高氏之出聞即係將赴英領館不料甫出大飯店門即有便衣偵探向前請其同赴司令部一行高氏初尙拒絶嗣因該探以武力相逼高不得已乃乘汽車與之同往當晚王司令即派人將高氏送往濟南高氏抵濟後當交濟南戒嚴司令部看管其原因不外高氏與吳佩孚闗係密切日前所傳吳將來青之說或係實有其事高曾與吳電報往還預備歡迎被司令部所查悉故有此舉 
温樹德安然返青渤海艦隊司令温樹德素爲吳佩孚所倚重此次攻奉該艦隊亦往來於秦皇島附近一帶偵探敵情乘機進攻人皆疑吳失敗後將由渤海艦隊護送來青且駐青海軍陸戰隊有兩營亦未嘗不足爲吳氏之助不料七日夜温竟乘海圻艦單獨回青并無吳之行踪然外間猶恐司令部拒絶登岸發生糾紛不料温入港後尙未登岸即先由渤海艦隊公署人員與司令部接洽妥協至八日早温登岸時除本署人員往迓外王司令亦派代表歡迎彼此寒暄後同乘汽車往海軍公署兩方不第未含有對敵意味且似有默契者故温到公署後立即發出佈告略謂率艦回青地方治安完全負責等語 
重要官吏之更動與監視膠澳商埠督辦由王司令護理本係暫時維持青島政局似當無若何之更張但各重要官員多係高氏夾袋中人此次鑒於高氏下野被捕情形均懷疑懼不安於位除坐辦蕭永熙辭職外其他重要機闗如港政電話兩局局長姚氏兄弟均爲高之内親自五日即已藏匿不出亦未表示辭職王司令當即委任港政局科長戚本恕爲該局委員長代行局長職務清查一切收支欵項及材料購用等事電話局則另委官產管理處主任蔡天健接充局長兩人均已到局任事水道局局長胡海雲與高氏闗係甚深現已辭職王司令亦即委派海軍公署副官楊明爲該局局長并將胡氏暫行監視俟交代清楚後再任令他去普濟醫院院長兼傳染病院院長全紹清亦高氏親信現亦趕辦交代預備辭職至警察廳廳長張殿魁自五日發生吳佩孚來青之傳說時司令部即曾爲一時間監視現張雖已辭職預備交代但以繼任逐鹿者過多尙未定人亦仍照常辦公計覬觎斯席者以保安隊大隊長陳韜爲最有實力之人物但前警察廳廳長成維靖以與王司令同爲第五師舊屬以同僚闗係頗有捲土重來之想而前警察廳督察長宫毅因與鄭督理有舊亦在濟南方面竭力運動故猶在　釀中一時不能發表此外如膠濟鐵略管理局雖不屬於商埠督辦管轄但該局局長邵恒　亦係吳派又爲高氏所薦者此次對於吳之軍餉接濟旣不免有挪借公欵情事而日前有吳軍將由龍口或沙子口登岸之說時亦將借鐵路之便直達濟南邵氏曾有扣留車輛預備吳用之事玉司令以其妨礙中立局面故自五日迄今仍在監視之中現邵雖辭職暫由總務處長顧承曾代理而會計處長則已由王司令委其秘書陳天驥代理必須將路欵查清究竟有無挪用　供給吳之軍餉情事方能定奪處置邵氏之方法 
地方銀行之停兌及清釐高恩洪創辦之地方銀行係官商合辦性質行長爲其親信郭大中此次政變發生王司令深恐該行提取公欵虧空過多有倒閉之虞故於五日即已派兵監視該行長及主要行員暫行停兌並改委公署總稽查張文通氏爲行長張爲洛陽人亦吳佩孚派來者但因爲司令部參謀長之師感情素洽故亦爲王司令所借重云此外又派委員八人帮同清釐該行賬目籌畫維持營業計被委者爲中國銀行鄔志和交通銀行丁雪農山東銀行于秀三東業銀行吕月增大陸銀行劉少泉明華銀行張炯伯山左銀行劉鴻卿河南銀行劉宏聲等均已實行任事據聞該行資本共收到官股七十萬元商股二十六萬元兩共九十六萬元現金計發出紙幣五十八萬元有零内中有二十萬元係由濰縣商人承銷辦理分行此地并不受兌現之累雖經公署陸續提去現金七十餘萬元行内所存現金及他行所存約有十五六萬元但公署提用之欵原有海闗承認之公債一百萬元作爲抵押此項抵押若無其他問題尙可維持紙幣信用且可永久營業也 
[皖軍宣布中立後情况]  
　　安徽國民軍司令部成立 
　　蚌埠皖軍於五日宣布中立詳情已記昨報茲又將宣告中立後情形披露於後 
蚌埠通信皖省軍官高世讀等因時局緊張在蚌宣告中立後連日以來積極布置均已就緒警廳長馬祥斌回任後曾發布告張貼通衢宣布中立主旨略謂爲布告事照得東北戰爭行將結束而吾皖北有潰兵竄擾南有張旅假途形勢已極緊張亟應力圖自衛茲本保境安民之旨宣布中立業通電擁戴段上將軍共扶大局凡爾商民人等務須各安生業母相驚擾倘有不逞之徒妄造謡言希圖破壞定當嚴拿重懲决不寛容爲此布告一體週知其各凛遵此布云云人民方面覩此布告亦頗歡迎昨（八日）日國民軍司令部宣告成立該司令部初本擬設於天橋旁之德和樓嗣有人建議謂旣組織國民軍司令部安徽督理公署即無存在之必要况兩相對峙更於觀瞻有碍因是即以督署改組將門前（督理安徽軍務善後事宜）木牌缷去改懸紅底黑字站牌一面文曰（安徽國民軍司令部辦公處）昨日上午九時宣告成立由商會傳知各商民以及各機闗均高懸五色國旗表示慶祝國民軍總司令高世讀正式就職後當衆宣言擁段出山收拾大局至對皖馬僅反對其政策並非反對其個人國民軍之組織先就皖省本有軍隊編制成立三軍第一軍軍長由高（世讀）自任兼國民军總司令第二軍軍長由倪朝榮擔任兼代皖北鎭守使並國民軍副司令第三軍軍長由華䥧 
章擔任司令部内已將秘書長委任張子良副官長委任徐佐如參謀長委任羅殷九其餘各職亦均在分别加委中所有餉項問題聞曾電令全皖各機闗所有收入一律欵解蚌埠至目前所需則由鳳陽闗提取適該闗監督汪彭年先期已行遂將其會計科長汪介卿請至司令部令爲籌欵當交現洋七千元仍允許再籌八千元惟聞該科長於前（七日）夜二時借同李晋侯同乘小輪順淮東下意在逃走適爲軍警盤查扣留昨日已送至司令部比經人保釋承認繳欵若干尙未探悉至鳳陽闗監督一缺聞現在逐鹿者頗多故尙未發表至皖馬在省接蚌埠中立電後特來電免高世讀）程（文沅）等職此種舉動不特無效且近於滑稽矣（十一月九日） 
[浙省槍决自治軍人]  
　　浙江督署憲兵在杭運司河下拿獲粤軍師長朱樹大係上海人被西湖共舞台拿獲之二黨人供出其同居之軍需徐某係屬誤拘業經訊明釋放其他捕獲之嫌疑犯訊與本案無闗者亦均釋出惟嵊縣解來獲犯二人已依軍法從事孫督理旋出布告云案照獲犯沈得風李治明二名在甬變發生時投入自治軍隨從黨首王某開往餘姚地方聚衆抗拒潰敗後携帶手槍竄逃嵊奉一帶在嵊縣北溪地方被駐北莊警備隊截獲並於各該犯身上起獲手槍二枝解由嵊縣知事遞解到署請予訊辦飭經分别提訊據各供訊前情不諱該犯沈得風李治　二名甘心附逆擾亂治安實屬罪無可逭應予從嚴懲辦於本月十日下午一時即在陸軍監獄署内執行槍决以昭炯戒特此布告 
[杭州快信]  
　　孫傳芳昨通令各軍事機闗前委張允明爲暫編第一師師長業經令行有案茲再委任李翰卿爲該師步兵第一旅旅長高守相爲第二旅旅長除頒給　防令飭即日任事外仰各一體知照 
　　陸軍第四師輜重營長蔣朝一因病辭職照准遺缺昨奉令以該師副官長江保泰調充另委任履平充副官長　　省會保安隊業經改組兩統部第一隊第二分隊長膫瑞祺昨奉委充第一總隊長該隊第一分隊長應由三調充省警廳消防隊長兼消防科長 
　　巡署稽查處處長王錫廣現調充本署諮議仍支原薪並委章鴻春充本署諮議 
　　十月分浙軍餉項昨已先發六成餘俟欵到續撥警察餉需今日可望撥給 
　　司法經費六月不發高等廳已籌墊七萬餘金實難支應各廳員上月薪水至今無着枵腹從公莫不仰屋興歎 
　　續發金庫兌換劵一百萬仍由地方銀行經管發行惟該行要求基金須備八成即前發之一百萬元基金祇七成亦須補足一成以期穏固 
　　浙省地方公債業經發行三次現財廳蔡樸已擬發行第四期公債一百五十萬元責成各縣知事勸募 
　　實業廳長俞人蔚今日（十一）上午八時接篆内部人員諭令安心供職原任王吉檀巳辭省署高等顧問不就將束裝北上 
　　蕭山國會議員盛邦彥托名募債勒捐沙民東南各鄉紛舉代表晋省呈控已令該縣知事速查明呈復核辦　　警務處昨委楊恩煜充淳安縣警察所長吳明充於潛印渚警佐崔寳璜充孝豐山林警察隊隊員 
[南京快信]  
　　蘇省會議長徐查人佳電云南京齊巡帥鈞鑒本省戰役甫平甲士疲勞商民創痛惟休養生息之是急何况和平之望舉國同之果得兵車之會易以冠裳俾分崩之局歸於统一尙復何求切望鈞座内順輿情力舉保安之實外應大勢共商底定之規即示方針用慰大衆無任盼禱之至 
　　齊青日覆張謇電云魚電敬悉此次作戰雖排除侵略恢復疆圻滿目瘡痍環顧惻怛承示保境安民眞诠的解仁言利溥敬佩良深嗣後凡有闗於休養生息之道舉當奉爲圭臬以圖福幸尙祈隨時賜敎爲禱 
　　第六師已全部返寗仍令分駐於三牌樓小營竺橋督署後操塲等處 
　　安徽第五混成旅第一團昨日上午四時自眞茹來寗暫駐下闗煤炭港聞已奉到皖馬電令准即開拔赴蕪又鄂軍第五混成旅九十兩團現已分設團本部於江邊瀛洲旅社春台旅社 
　　海軍總司令杜錫珪昨在行署宴齊談時局 
　　軍民兩長昨令常熟縣趙知事速辦白米二百石儎往外港黄渡等災區救濟難民 
　　總商會消息暫借舖房租金兩個月自十月二十八日起至十一月六日止一律繳清刻以過限兩天所收數目不過二萬餘元 
　　本月十一日爲歐戰和平六週紀念日休戰慶祝典禮寗垣仍循例舉行 
　　震旦大學預科與金陵揚子江大學學生昨日下午二時假兩江民立中學校操場此賽籃球結果二十四與二之比震旦大學勝 
　　江蘇憲兵第三大隊長李明堂第四大隊長范甸春於十日上午由滬率隊回寗駐防下闗 
　　兩長會委太倉縣知事沈兆九兼松青太清鄉局長 
[蘇軍官之大更動]  
　　此次戰役齊督以各軍官躬冒矢石勞苦功高自應擇尤升遷以資策勵故自眞茹返後已有第一道訓令發表大略探錄如下白寳山任海疆防守總司令節制暫編不蘇陸軍第一師及第十師鄭邦彥任第十師師長宫邦鐸任松滬鎭守使兼第十九師師長（原有第十九師與第三混成旅合編）朱熙調任江寗鎭守使兼帮辦江蘇軍務（開去第二師師長缺）吳恒瓚升任第二師師長（原有第二師與吳部第四混成旅合編）楊春普任蘇常鎭守使兼江蘇水警廳廳長（開去第十九師師長缺）第六師師長齊仍自兼以二十團團長王凱慶二十四團團長李鉞擢升爲六師十一十二兩旅旅長陳調元升第四師師長（第二第五兩混成旅合編）劉鴻圖畢化東升任該師一二兩旅旅長馬玉仁任淮揚鎭守使兼第三師師長原任第六師第十一旅旅長盧鳳書調淮北緝私統領第三混成旅長李殿臣調淮南緝私統領第二混成旅長黄振魁調蘇屬緝私統領第六師參謀長余念慈調補充團團長遺缺以朱古明調補趙學濤任寗鎭澄淞四路要塞總司令另設四路分司令又任馮夢麟充省警備隊第一團團長趙金城任軍械局局長馬孟驪任硝磺局長馮獻瑞任憲兵司令 
[蘇省賑務會議紀]  
　　江蘇賑務處於十一月十日下午三時在省署會議廳開會列席者有齊督代表秘書長李湛田（齊在省署午宴後因事先行回署）韓省長財敎實各廳長本處坐辦羅樹森本省要紳馮夢華黄伯雨及被災之松江青浦嘉定太倉崑山寳山金山奉賢上海等九縣代表韓省長報告略謂江蘇民二兵災救濟僅限南京一城彼時中央尙撥出一百八十萬本省財政亦不甚枯窘故辦理較易此次災區遍及九縣災况苦不堪言加之中央政局摇動靡定地方又極瘠苦籌措之艱匪可言喻故敦請馮夢老出而主持借重其耆年碩德多年辦賑之經騐及信用規畫一切藉資號召並盼在座諸君羣策羣力趨赴事功以救濟災民苦痛戰事結束之初雖曾由松江寳山金山太倉青浦五縣籌出五萬元趕辦急賑然僅杯水重薪無濟於事必得有大宗之籌畫方克有成計現時巳令飭實行者（甲截留貨物稅一二成附捐（乙）電政附捐（丙）加收烟酒二成附捐（丁）加收貨物稅一二成附捐綜上四項按十年賑案不足一百萬元已議擬而尙未確定者（一）航輪附捐（二）截留闗稅附捐（三）請查松滬各縣未領官產（四）截留鐵路附捐（五）　粉華洋並徵每袋二角（六）募捐（七）提撥善後新公債假定一百萬元（八）預備十四年忙漕每兩每石五角約一百餘萬元此係大概辦法至現在須放急賑及冬春各賑需用欵項已由嚴財政廳長與各方協商有具體辦法可即向衆報告嚴廳長陳述籌欵計畫及方法甚詳其概括類數爲忙漕貨稅交通三項附加及於借欵曁新公債内撥出一部分約計四百餘萬元旋由坐辦羅樹森將所辦急賑支配米欵情形略爲報告即照所列議案依次開議（一）擬請馮紳夢華總攬收欵放賑事宜案斯時馮深恐賑欵無有把握表示遜謝經省長當塲允許擔任籌出急賑四十萬冬春賑一百八十萬不至貽誤始慨然擔任（一）議請令行農事試驗塲酌撥荳麥種子若干以資散放兼收改良之效案（一）議請令各縣推設育嬰堂推廣老人堂名額收留難民案（一）提議以工代賑安（一）擬查賑同時着手案（一）擬令各麫粉公司酌捐麫粉助賑案多數主張大體贊成惟辦法内容有須從長計議之處應由各縣察酌地方情形妥善辦理斯時到會諸人有謂此次被災人民受無辜損失應由當局負責賠償者有謂此次擬發行之軍事善後公債應改名爲兵災善後公債者有謂公債數額太鉅（八百萬）蘇省財政將虞破產者可主張劃定成數專辦兵災善後者討論許久結果多主先其所急以籌欵爲前提愈多愈妙俾馮紳辦事不至掣肘災民早獲救濟其他諸問題應另案解决不妨組織團體據理要求現不必併爲一談也此時有東南大學敎授過探先傅煥章二君將調查瀏河慘况所繪詳圖出示於衆並散佈被災各縣狀况損失統計之刷印品復將調查情形確切報告衆咸太息散會時已鐘鳴八下矣 
[蘇省自治會改組成立]  
　　南京通信江蘇省地方自治協進會聯合會於十一月九日補行秋季大會遵照内務部通行地方自治協進會規程改選改組先期於七日開調查會八日開評議會昨九日該會在新姚家巷新建會所内舉行改組大會計到各道區會各縣會代表八十餘人上午九時由龐副會長振乾主席將修正會章逐條討論通過改正聯合會名稱爲江蘇省地方自治協進會並將各道縣會所提議案分次議决下午二時由徐正會長果人主席先將上午未議之案繼續討議完畢即按照新訂會章依法投票選舉結果徐果人以二十九票當選爲正會長吳庚鑫以二十九票龐振乾以二十八票均當選爲副會長楊寳謙許亦鳴當選爲評議部部長周長康張復華當選爲總務部部長劉長譽吳履平當選爲審查部部長朱衣王杰當選爲調查部部長並當場由總務部正副部長商承正副會長同意選聘各科主任計胡越臧陸奇馬鑄時陳達吕祥官謝良張忍金以綬吕鐘張同福王友焱十一人下午五時許攝影閉會並舉行聚餐同樂會後始盡歡而散至是日議案之最足注目者爲通電各報致齊督軍請貫澈夙昔保境安民主張之一案當即由正副會長擬稿於散會後隨時拍發 
地方通信 
[崑山]  
　　縣立學校定十四日上課崑山縣立師範·初中·商業·曁高初小學校因江浙戰爭以致學生星散不得已暫行停課倐經兩月於茲戰事幸告終了原有駐防軍隊均於本月六日完全開拔即司令部參謀部軍用電報電話各機闗亦於同日撤消學校不能因軍事闗係長此曠輟查該校等均爲軍隊駐紮處所課桌敎檯書籍文具及寄宿生舖程行李都被搬運一空是以整理頗費時日即欲正式上課無非因陋就簡今由縣立各學校校長昨日在敎育局開會集議議决十一月十四日一律開始繼續授課業已分函通知學生家族俾得准時到校矣 
　　兵站司令部收買彈殻兵站司令部近鑒於有商人在戰地收買彈殻其彈殻完好者仍可重行裝製對於軍火前途大有遺害故由兵站總司令部出價收買價目每擔十八元崑山安亭青浦嘉定黄渡瀏河南翔眞茹均歸兵站司令部收買 
[嘉定]  
　　各法團災後苦兵呼籲電南京齊巡帥韓省長崇鑒此次兵事嘉邑被災最重全境搶掠焚燒幾無完土十月十三日夜間西門外暉吉醬園首先被刦洋二千餘元油酒無算濟平典當旣被搶掠又復縱火人心恐慌尙未安謐不料前晚西門外虬橋西首二師五團二營駐防兵隊之曾氏瑞芝義莊東隣黄姨家又復失火焚去樓房四幢房主在滬尙未回家屋内無人火從何起且火起時有兵士多人往街市各店打門喚人救火迨各店開門往救忽有軍士闖入暉吉醬園又被刦去現洋二百八十餘元甡號油燭店搶去銅元六十餘千陳豐茂大豐昌南貨店德大豐藥店均遭搶刦暉吉豐茂經理店夥均遭擊傷警察在塲救火不及防衛而該兵士聲東繫西計尤狡毒昨日開發之前高升館食肆亦有搶掠銅元等事開發之時凡所住學校義莊公地各種木器物件均捆載以去連檣西駛人民目覩無可如何查嘉邑素不駐紮軍隊此次痛遭兵士之蹂躪尤覺談虎色變現在城廂内外警察林立城市又巳組織保衛團澈夜巡邏嚴加防範縱有宵小無從生心更無駐紮軍隊之必要昨日二師各部雖巳開拔傳聞又有他軍將來嘉填防人民聞之仍復夜不安席務懇帥座俯念嘉邑慘遭砲火浩刦之後不堪再受軍士之騷擾現在旣巳力圖自衛切勿再調他軍駐嘉以安人心而杜後患迫切陳詞伏希鑒察嘉定縣商會縣農會縣敎育會縣議事會市城公所西門鄉公所同叩庚 
[蘇州]  
　　又是一度拉夫風潮蘇軍二師自七日起絡繹開拔赴徐州計有六團一二三三營及砲隊工程各一營五團第二營至九日最後一部分開拔時忽有兵士多人在閶門外一帶拉夫凡身穿短衣者遇見即拉並在河干封船因之人心大起恐慌馬路行人立時稀少市面頓時蕭條異常且有數家商店相繼閉門即經該管巡官按户押開迨開拔之兵登車後被拉伕子及封去船隻即行放還蓋船伕被拉後至營部代兵將軍用品運至車站搬至車上後夫船即無所用然市而所受影響巳匪淺尠矣 
　　馬路附近之連刦案九日下午六時許聞門外馬路 
 
 
 

Page 11

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *　　附近之上塘街義慈巷口萬豐米店裕鳳米店大裕隆南貨店同時有身穿軍衣者十餘人先向裕鳳店夥藉詞爭吵繼即分别擁入三店將賬桌上銀錢任意掠取至八時許始揚長而去當時附近商店見此情形即相繼　門驚恐之狀難以言喻而該管警區雖即派警到塲見係身穿軍衣者故當時未敢干涉乃向若輩再三商勸及若輩囊槖已滿乃允了結然馬路一帶商店得訊後又即相繼閉門而聞門城闗亦因此提早於八時上鎖云 
　　怕硬當質舖暫停業蘇地各典當以連日有兵士硬當大批棉被故八九兩日十家中之八九均未開門即於門上貼有字條云因現洋缺乏暫停一二天然在此數日内各典當質下之棉被質價甚有自十元至三十元者共約二千條云 
　　雲錦公所會議維持機夥此間紗緞業自江浙戰起後營業中落貨物滯銷爲防損失計曾將夥友分别辭歇以致各夥友中輕生者有之茲該業董事爲顧念同業特於昨日在雲錦公所邀集全體開會討論維持遂决定先發通告由各歇業夥友到會報名再定救濟方法 
[松江]  
　　法團聯席會籌辦急振松縣二十四市鄉董佐聯合會與各法團領袖於十一下午開聯席會到二十餘人縣署代表一科余席儒省委林芾楨均列席（一）縣署交議事件（甲）籌辦急振案議决請縣向縣公欵提用遵照省令以五萬元爲限於本年忙漕徵收後如數劃還（乙）省署催辦户籍案議决由縣令行各市鄉趕速籌辦（丙）募設警備隊案此案因時間已晚未及議决請縣另訂日期集會討論（　）提議組織振務機闗案議决設松江振務局由縣呈省備案一面先辦急振其他應振各項逐漸籌辦局設局長一人由縣知事兼任副局長兩人董事二十四人由縣聘任並設文牘·會計·振務三科至各市至各市鄉災情由善後會查明列表送局核發局設公所（三）各市鄉報告調查應需急振各項然後振鈴散會 
　　欵產處發給孤貧口糧本縣欵產處應發九月以後孤貧口糧已於今日（十一）給發知 
　　議定徵租成色縣公欵管理處常任委員縣敎育局董事會董事曁各紳富於十一日下午三時齊集敎育局會議本年徵租成色到會者二十人公議普通成色定爲七五四十保及五庫鄉定爲七二楓涇照歷屆習慣定爲七二飛限實收七成並議决徵租時由本會呈請司令部曁縣公署屆時飭派軍警沿途保護還租米船水陸各卡不得扣留 
[常州]  
　　楊春普嚴究潰兵武邑縣署昨奉江蘇陸軍第十九師師長楊春普來函嚴究潰兵滋擾原文略謂敝師九月間在宜興有一部分潰兵業經分派官長沿途裁留收容或給資飭令繳械遣送回籍各在案乃事隔月餘風聞仍有此項潰兵在外滋擾是否假冒十九師名義無從得悉惟前方往往有甲軍冒充乙軍騷擾商民敝師巳經嚴辦多次難免後方無此項情事亟應查拿從嚴懲辦以重軍譽云云 
　　敎育局董事會議紀武邑敎育局於九日下午召集董事會議到陳研因郭次汾莊中希等多人議决事項（一）市鄉短欠學欵應催收田租繭捐並將敎育欵產抵借以資補發（二）縣欵不敷應目十月份起暫照九成發放此後不敷欵項如何籌措由局呈請省廳核示遵行（三）推舉趙頌平爲城根清理處委員長議畢散會 
[鎭江]  
　　白寳山騎兵過鎭赴清連日軍隊過鎭紛至沓來絡繹不絶日昨（九日）又到有蘇軍第一師白寳山部騎兵隊兩連由營長王少卿連長王保安李占鰲率領隨同馬匹三百餘口惟抵站時天巳昏暮當由該師駐鎭兵站司令處將多數馬匹暫送至大校塲着人喂養兵士權在江邊碼頭度宿今日（十日）清晨備船渡江開赴清江轉赴海州原防駐紮云 
　　調查商會解欵總數蘇省自軍興以來各商會奉令籌欵莫不悉索敝賦以應需用現戰事巳停此項代籌之欵亟應調查總數以資稽考寗總商會因之於日昨（九日）函知鎭江商會務請將自軍興後奉令籌解數目分别事由及種類開一細數報告以便彚齊備案俟將來討論蘇省財政善後問題得以提請補救聞鎭江商會已遵照開單送寗矣 
　　平民校呈報開學日期丹徒平民學校前因軍事停頓現在地方已漸恢復敎育促進會總務股遂於前日（八日）函致各校長討論招生辦法决定先辦三所（一）城内仙鶴巷第四校（二）南門靳兒巷第五校（三）大市口　帝廟第六校現均招足學生二十餘人特呈報開學日期訂於本月十六日開學發給書籍等物十七日上課 
[揚州]  
　　騎砲軍隊過揚海州鎭守使白寳山所部之騎兵團計三百五十四人已呈准齊督開回原防十日始由鎭江陸續渡江經長途汽車路沿運河邊北上云又第十師砲兵第十團第三營四十團第二營及補充團一連由滬抵鎭經張司令派員招待登舟以正泰恒餘河寛各小輪拖運於九日過揚前往宿沐一帶駐紮矣 
　　縣會訂期開會江都縣議事會訂二十日開第一屆第二次常會討論各項重要事宜已由議長蕭淞函達市鄉各議員查照矣 
　　選舉濟良所董濟良所兼保良所董事陳繩之病故出缺前經朱幹臣等函請縣署轉知鹽商推舉繼任之人茲江都曹知事會同周穀人邀請各界於十日下午在縣署推舉云 
[六合]  
　　烏衣大軍雲集之消息昨（七日）有本邑商人來自烏衣者云烏衣現到軍隊一萬餘人拆毁軌道一段掘濠架砲作戰甚急浦口車票售至花旗營爲止云 
　　布告開征本年下忙本邑秋收歉薄前已議定荒數四分經縣會委呈奉省廳核准在案茲由委員陳大斌知事楊蔭清按照緩四征六定案訂於十一月一日布告開征所有本年下忙·地丁·屯津·蘆課·忙銀·及漕屯米石·米津銀兩遵照定價忙銀每兩納二元五分漕屯米每石納銀五元銀米加津隨同屯折屯米每石每兩加銀一錢民衛大糧田每畝每忙帶征水利畝捐銀元一分保衛團經費每畝每忙銀元七釐五毫馬沙蘆課田地每畝每忙銀元五釐又民衛蘆課田每畝每忙加征警備隊經費銀元七釐五毫民馬沙壓每畝每忙加征警備隊經費銀元一分又忙漕每元照舊征收手續科六分云 
[徐州]  
　　馬毓寳由徐返寗日前吳佩孚派遣寳威將軍馬毓寳於四日由寗來徐與陳司令有所接洽現已公畢昨（五日）午乘第三次津浦火車偕同葛應龍氏仍回南京　　維持會舉定委員自從馮軍入京政局又一變化徐州當蘇魯皖豫四省交界又有津浦隴海兩鐵路縱横其間在軍事上實爲重要地方韓莊鐵道前又中斷蘇魯兩省於是在形勢上推測不無許多危險前（四日）午地方各界特在縣議會聯合衆商議定對付辦法（一）　　地方維持會（二）推卜滄來楊勉齋張翊庭沈子廉趙逸齋胡冀川項古村吳凌虚等十三人爲委員（三）推安土東（美國人基督敎會培心學校校長）爲幹事（四）推徐惠伯祁伯平周與九爲文牘員（五）推崔伯舟爲庶務員（六）推張又之張相臣潘貫五等七人爲交際員（七）謁陳（調元請維和平保持治安（八）電隣省各當局呼籲和平 
　　銅山各法團呼籲和平電南京齊巡帥韓省長濟南鄭督理熊省長安慶馬兼長鈞鑒吾徐罹困苦久矣辛亥光復丁已復辟迭遭兵燹元氣未復近年以來水旱頻仍匪氛肆擾鄉民裹足臥不安席浙事發生簡書急迫徵兵調餉警耗頻傳阻隔交通工商輟業金融奇緊物價日昻人心憂惶莫知所屆所差異於戰區者尙無兵火之災播遷之苦耳頃聞東省中立駐師境上我徐防兵亦修邊備斥堠相望誤會易生倘起釁端何堪設想京津之爭汝璋等不敢置議爲鄉井計懇乞鈞座以保境安民爲主旨不加入戰爭漩渦嚴飭防邊部隊勿得稍有侵軼地方蒙庥徐民幸甚迫切呼號伏乞訓示銅山縣議事會參事會敎育農商各界地方紳民胡汝璋等叩微 
[嘉興]  
　　商業最近狀况嘉興商市於軍事結束時重行開市後因金融不能十分活動故營業亦欠發展且外來商貨轉輾需時因之各行棧存貨亦少刻下茶點等貨物均因原料昻貴價格漲起二五（如向售八文改售十文）此外因銀元暴跌而加價者頗多現染坊布莊等均以營業减色將各貨削碼出售並於店面懸掛大减價之招子以廣招徠然均受時事影響顧客寥寥就中惟米業因糙貨來糶甚夥且價格極平（每石看高僅七元左右）儎銷他埠獲利尙豐至飯館·酒肆·茶寮等營業之清淡仍如曩時商市蕭條可見一斑 
　　調查貧户數目嘉興濟生會前曾於四城設立施粥廠四處以惠貧民現下改四廠爲兩廠（一在報忠埭習藝所一在天后宫）就食者甚衆茲悉該會以天時漸寒貧民之無衣無食當不乏人爰於本星期起指派程學僧等分往城内外調查貧户數目以便發給衣被並歳米等俾資度歳限七日内查竣造册報會以便他日散給衣米時有所憑證 
[寗波]  
　　一師長維持軍餉陸軍第一師本已屆發餉之期近以省中經濟困難欵項無着以致不能按期將餉銀發出代理師長周鳳歧只得自行設法籌措聞已借到銀元一萬元每團各發餉一千元藉資暫時維持又陸軍第一師司令部前在軍事時期臨時增添員司多大近以軍事巳告結束昨（九日）已將該臨時增添員司一律給資遣散矣 
　　鎭署參謀長到甬新任寗台鎭守使孟昭月本擬八日來甬旋因在杭尙有要公因先派參謀長陳熙甫（即前鎭署參謀長）率同衛隊一連於八日乘車到甬即進駐鎭署爲鎭使布置行轅 
　　縣參會開會紀鄞縣參事會九日午後二時開會出席者有會長江知事參事蔡芸卿等多人議决案如下（一）辦理縣議會選舉案議决定十二月一日爲改選縣議員籌備進行手續函請縣公署轉呈省署（二）仲家橋被匪擄拔賞給偵探隊緝護費以凖備金開支案議决應准開支俟縣會開會時函知備案（三）車捐收充築路經費案議决函知警察廳照案執行（四）徵收使用電桿費案議决再行函詢杭參會如何徵收俟復到後執行（五）造報十二年度决算案議决函催縣會敎育演講所及三善堂等從速造送以便編製議畢閉會已四時矣 
　　盜案彚誌鄞縣高嘉鄉高塘頭董道位家（子慶生在上海鐵廠包飯）於八日晚間突來盜匪二十餘人將十一歳之幼孫康年拔去室中物件毫不掠取又鄞縣大咸鄉下水鎭史悅生家於八日晚間突來盜匪八九人破門而入搶去現洋六百餘元并衣服首飾等件共計損失八百餘元又甬屬奉化縣松林區下有王有保者於日前夜間突來身穿軍服肩荷快槍腰園子彈之盜匪十餘人入門後即將王有保之子阿效擾住阿效護稀老傭工該盜等以其衣短衣信之不疑釋之去繼復至王之長子得風家適得風不在盜即將得風之子某扭倒在地百般吊打得風之子不得已交出番佛數十尊始釋放呼嘯而去 
[台州]  
　　匪徒挨户勒索臨邑城　海山材地處偏僻人　　少茲悉該處突來匪徒數十挨户勒索姦淫婦女後由該村凑給銀洋二百八十元始行他去 
　　北鄉保衛團業已成立温邑北鄉大溪冠嶼·潘郎·新建·古城等莊刻因匪徒蜂起各士紳共同籌辦保衛團一所費由地方負擔所有團兵業在大溪哨考試二十名分駐大溪潘郎兩處以維地方 
 
 
 

Page 12

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *自由談 
[餐樓廡漫筆] [  蕙風]  
　　唐名將薛仁貴絳州龍門人生平以戰功顯官至邏娑道行軍大總管封河東縣男其姓名習見舊劇及演義書乃至坊曲婦孺能稱道之其能兼擅文事淹貫經術則知者尠矣新唐書藝文志周易新注本義十四卷薛仁貴著比余得咸亨四年五月薛仁貴造阿彌陀像拓本制作樸鴉未墜六季風格南海康氏游存廬藏石 
皇后亦可自稱曰朕遼景宗保寗八年二月壬寅諭史館學士書皇后言亦稱朕著爲定式 
明石硅秦良玉以閨房奇傑屢立戰功世豓稱之嘉靖時倭宼作亂有田州（土州廣西思恩府屬）瓦氏兵甚驍勇防禦得力優詔嘉奬瓦氏土司岑彭妾也將兵尤有紀律所至秋豪　犯方之良玉英勇相若而謀略或過之事見粤西業載瓦氏佚其名者邊俗質樸閨人之名罕稱著於外也 
康熙三年以八比文多剿襲鄉會試改良策論甲辰會試丙午直省鄉試皆照改定章程行至八年己酉科復用八股乾隆九年兵部侍郎舒赫德上疏請廢科目大學士鄂爾泰等議駁晚季新政方當盛時而其機已動或建議而未行或雖行而不久數典者弗及知耳 
孫淵如（星衍洪穉存（亮吉）微時同客陜撫畢公（沅）幕有長安生員某揭咸陽生員某僞造妖書陰結黨徒捕置獄中搜得妖書名册刑幕某慫恿窮治之二公聞有殀書就請假觀則皆剿襲佛氏福利之說爲誘脅歛錢針並無悖逆字樣名册中乃編造牌底稿也時方擁鑪對飲悉投諸火次日白之中丞中丞坦然意無拂也嚮來學問之道一厚字爲主旨厚而后能雅薄則俗矣孫洪二公所爲甚盛德事厚之至也靈嚴尙書當代風雅總持宜乎訢合於無形矣 
[人間地獄序] [  陳灨]  
　　吾嘗謂詩與小說爲文字中最有永久價值者以其發揮情威描寫環境絲毫不受何種拘束何種驅使古今來帝王將相不知其幾千萬人後世能舉其名者寥寥後世能舉其名而懷想追慕者益寥寥然而詩人與小說家得一二斷章零句流播宇内千載下人已能舉其名想其人矣吾友畢倚虹仕宦不能達懋遷不能赢縱情聲色不能得一佳人倚虹惘惘不自信乃退而製小說家言每一篇出江國競寫洹上袁寒雲許爲今之小說無敵手余初不識倚虹讀倚虹之小說油然使我生懷想之感願與爲友今春南歸因包天笑識倚虹冲澹曠朗如六朝人恨相見之晚時倚虹以其巨製人間地獄示我要余正其謬余讀人間地獄久矣顧日就申報上讀數百言每苦零落今成專書足以慰我望携歸窮三日之力讀竟竊嘆吾曩言詩與小說爲文字中最有永久價值一語不少謬更喜倚虹今後殆成功有永久價值之人物矣是書雖以海上倡家爲背景以三五名士美人爲線索於此簡單背景小小索線中已能窺見國中社會家國之變人心風俗之偷謂爲剌政治也可謂爲警社會也可謂爲懴男女之愛也可謂爲愴身世之慟也可闊大弘深沉博絶麗得未曾有寫名士能不酸寫妖姬能不蕩寫壯士能不　寫市儈能不委瑣筆力雄健足以扛九鼎細密足以度金針豈碌碌餘子所能及哉雖然文章一事也境遇一事也每相因而至倚虹身世無此境未必有此文有此文庶不負此境是倚虹遭遇之嗇殆天所以造其永久價值歟倚虹有言小說家之前身乃傷心人之縮影吾因人間地獄之成重感其言又不知何以慰倚虹也是爲序民國第一甲子秋月陳灨一序 
[觀（邊外英雄）試片記] [  周世動]  
　　（邊外英雄）原名（Ｃowered　Wagon）爲美國名伶影片公司最巨之出片曾經美國報界選舉爲第一現該片已爲孔雀影片公司專運來滬以其租金過大故各大影戲院咸不敢過問遂由孔雀公司經理與愛善廬主人商定合租夏令配克影戲院開映日前試映於愛普廬報界到者五十餘人記者以職務闗係亦列席其間一觀此偉大之名片 
該片全劇外景佔十分之九内景祗一二幕而銀幕所映之外景毫無雷同者據孔雀公司華經理朱神恩君云該片最難者即爲擇景而導演者之不易亦即於此可見 
全劇情節完全描寫荒漠平民植牧生活之困苦而連及一段情史曲折而有奇趣加之攝影者配景别緻對光明晰毫護送難民 
無模糊之處夜景及火景更覺出奇至於其間穿插則完全出乎自然非勉强加入可比清絃小鼓别有一派也 
善觀影片者能知其造意之含蓄此片之高尙即在含蓄深奥若非老於觀影片者必覺其無甚興味而反不如觀偵探長片之有頭緒也試片旣畢朱君神恩謂余曰如是偉大之名片不可以不傳因特濡筆而爲之記藉爲介紹焉 
[戲改成語] [  堃生]  
　　秋毫無犯可改秋毫無遺 
安居樂業可改離居失業 
你有情來我有義可改你有槍來我有砲 
有命爬山嘸命跌殺可改有福加官嘸福出走 
放下層刀立地成佛可改脫下軍衣立地出營 
不痴不聾不作阿家翁可改不辣不很不作大偉人 
自西自東自南自北無思不服可改自西自東自南自北無往不搏 
手執　刀九十九殺盡胡人方罷手可改腰纒子彈九十九殺盡國民方罷手 
天下熙熙皆爲利來天下攘攘皆爲利往可改天下紛紛皆爲兵至天下擾擾皆爲兵過 
[海上蜃樓（一一七）] [  釧影]  
　　第十二回翻印禁書一編傳快覩狂談文學四座聳清聽 
祖書城從袖子裹掏出一卷書來只見是個黄紙硬面封面上寫着魏碑的仁學兩字翻開來是很薄的東洋紙印的却印得很清楚便道書倒我巳經帶來了也没有多少頁大概還不到十萬字咧我想也用四號字排版式便照他差不多好了只是他是六開我却要印四開的華瑞馨翻開來看了一看說頁數倒不多不過兩禮拜是來不及的算是二十天罷還是兩面印呢一面印呢祖書城道依我想還是用中國書裝訂式些要用一種潔白洋連史紙好咧華瑞馨道還有一張銅版的照片咧祖書城道這倒要的有許多人都想望譚瀏陽的豐采這一頁銅版必定附印在前面華瑞馨道你睡他這個像沉鷙得很很可想見其爲人祖書城道其實是個仁者所以他做了這部仁學你瞧他的照片是合常禮佛又披了一半的袈裟人家瞧他是個不僧不俗的樣子其實他於佛學很有根柢而且也不是那種僅靠幾句口頭禪的人華瑞馨道那末我们决計預備印了倘然有什麽交涉由你祖先生負責祖書城道可以可以不過我想後面也不必印出中國印書館刷印况且這部也並没有版權的這一頁完全可以不要了華瑞馨道甚好甚好你預備印多少祖書城道這書將來有些半送半賣性質撩得轉印刷費撩不轉印刷費我還没有把握就印了一千五百部罷華瑞馨道旣然如此我们也附印一千部共印二千五百部我這一千部另覔銷路如此却是兩得其益你這印刷費也可以省一點華瑞馨道很好一言爲定我们也不必訂什麽合同了果然二十天内中國印書館把這一部仁學印好祖書城的一千五百部書經許多朋友中一分也就剩了幾十部大家又把印工費酌量的送還祖書城此外内地裹的朋友要一本兩本的祖書城也概不收他的費也有的中途被郵政局裹的檢查員檢查出來的也有的安然送達的可是計算起來却有十分之七八是寄到的就從這一件事上祖書城便覺得華瑞馨的人很覺爽快可是現在中國印書館也今非昔比了已經加了資本又設立了編輯所大大的發展起來了那編輯所裹請了一位編輯主任名喚章菊儕也是一位兩榜先生這人祖書城本來也認得果然是個有學問而勤懇任事的人暗想華瑞馨的眼力果然不差 
破涕爲笑[  雪門]  
　時到冬令凍瘃又要盛行了人人都見他怕的在下新發明一個法兒錄之如左 
方法祇要向吕姓的人家去索取了一方布燒成灰敷之患凍瘃處 
理由因爲三國時董卓被吕布剌殺的所以凍瘃一遇到吕布就没得用了 
介紹衆醉獨醒衆醉獨醒爲自由談巨著之一出吳門名小說家程瞻廬先生手其描寫家庭瑣事社會怪狀歷歷如繪茲已由本埠致　街一四二號自由雜誌社出版歸本館及各大書坊代售特此介紹 
 
 
 

Page 13

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *本埠新聞 
[軍隊調動及改編之昨訊]  
　　宫邦鐸已率隊來滬　蔡團索餉已解决 
　　宫邦鐸昨日到滬蘇齊所委之松滬鎭守使兼十九師師長宫邦鐸於昨日（十一日）上午十時四十分由眞茹乘坐花車抵滬隨帶衛隊一排並有秘書隨從等十餘人當宫未抵滬時淞滬警察廳即派軍樂隊在月台守候另派武裝警察在車站門首照料到站歡迎者有淞滬警察廳長王固磐·上海交涉使温世珍·滬寗路局長吳夢蘭等十餘人宫氏抵滬後軍樂大作頗爲熱鬧後由王廳長等伴宫乘坐汽車赴湖州會館等十九師司令部行轅暫住 
又訊蘇皖贛巡閱使齊燮元爲松滬鎭守使缺事致江蘇温特派交涉員電云滬護軍使一缺此間已採納各方意見先行裁撤旣設松滬鎭守使并令宫師長兼任在案在北京政府問題尙未解决以前一切命令暫不過問昨已飭振聲即去就松滬鎭守使之職一面張貼布告俾衆咸知云云 
東南通信社云松滬鎭守使兼第十九師師長宫邦鐸原任江寗鎭守使現由齊燮元調令來滬宫氏於昨日上午十時由眞茹出發十一時到滬駐節於閘北湖州會館同來者有李旅長佘參議長·及蘇兵一營現駐全皖會館查宫氏現年四十二歳直隸天津人項城小站練兵時彼在步隊學堂畢業被派赴日本留學爲日本陸軍仕官學校第三期畢業生歸國後充北洋團練公所委員後入第六師充當敎練官·營長·團長·旅長·兼護師長·江寗鎭守使要塞司令官等職抵滬後即發佈告知下（江蘇陸軍十九歸司令部布告第一號）案奉蘇皖贛巡閱使齊令開改編江蘇陸軍第十九師移駐上海藉維治安等因奉此查本師紀律素號嚴明對於商民無不保護·特恐有不肖匪徒造謡生事或假軍事名義擾亂地方本師長治軍有年决無偏袒今旣移駐是地自必除暴安良現已分派稽查嚴密查拿倘有以上情弊病我商民一經查明定按軍法嚴懲决不寛貸爲此公布俾各懍遵切切此布中華民國十三年十一月十一日江蘇陸軍第十九師師長宫邦鐸 
國聞通信社云蘇軍十九師宫邦鐸部軍隊抵滬後一部份暫駐在南市一部份於昨日起分批開拔赴江灣駐紮前日曾有副官數人至江灣游民工廠預先籌司令部昨日巳佈置完備辦公軍官均陸續遷入軍隊亦已開到一批計六七百人分駐於救濟婦孺會·及游民工廠數處尙有一二千人今日均可開到救濟會及游民工廠前經第十師分駐軍隊數千人後雖紀律尙嚴而損失亦已不資昨日宫部軍隊到後見有存儲之應用物件均隨意取用救濟會储藏之婦孺舊衣亦被取去附近商店住户亦多被騷擾詳細損失尙待調查雖經該會等職員告以慈善機闗懇勸維持易地駐紮然無效果 
　　白寳山軍隊出發開回原防上海防守總司令（即江蘇第一師師長）白寳山奉令到滬辦理軍務善後各事現均就緒所有閘北蔡團將校義勇團之餉項問題昨亦已解决故將所部各軍隊悉數開回海州昨由南站司令部車務處副官萬長泰奉令向滬杭鐵路南車站陸站長調撥鐵蓬車廂車一百十八輛分爲四次專車出發預備昨今兩日（十一十二）裝完昨日（十一）上午十時半裝載第一師第一團第一營全營兵士及民夫軍械等共裝鐵蓬車廂車客車二十六輛由南站出發至北站轉掛滬寗路車頭運往海州原防其第二次兵士專車係載第一師第二第三營軍隊及民夫槍彈等共裝鐵蓬車廂車十八輛於下午一時半由南站開出至北站再掛滬寗路機車運往海州其餘駐紮龍華之補充營顧營長所部一營及駐閘北之各連步兵·以及機闗槍連·匣子砲隊（即衛隊）准於今日（十二）上午六時半至十二時開二次專車赴海州聞白寳山師長亦於今日（十二）隨車前往云 
又訊蘇軍第一師師長白寳山訂於今日（十二）啓程遄返海州原任其所部第一二兩團兵士已於昨日由南站分四列專車出發其第一批係一團一三兩營計掛車二十六兩於上午十一時五十五分抵北站第二批二團第二營計掛車十八輛下午二點三十五分抵北站第三批係衛隊團第二營車數同上下午七時抵北站第四批衛隊團第一營掛車七輛八時半抵北站上列兵車抵站後即與駐防北站各營部合併分批開赴鎭江第一批掛車二十九輛午後三點二十五分離北站第二批車數同上下午六時離北站尚有多數車輛以及北站之第二團砲兵等訂於今日分批開拔云 
東南通信社云駐紮城内南校塲海潮寺及三昧庵之白寳山軍隊於昨晨奉令開拔上午九時　集兩車站乘車轉赴北站出發由鎭江回海州原防城内居民昨日已漸安定矣 
蘇軍第一師第三團兵士六名押運現洋七萬元於昨日（十一日）下午十一時到滬 
　　江灣蔡團已由張允明收編蔡團自將天通庵鐵路掘毁雙方武裝戒備三日茲經閘北市董沈聯芳保衛團團總王棟等一再向雙方調解業已解决聞蔡團所要求條件爲發餉銀三千元及改編爲正式軍隊上項問題已由沈等與上海防守司令白寳山·第五混成旅旅長張克齋·商協妥當一一許諾昨日（十一日）上午十二時許蔡團遂開拔至龍華並將蜀商公所之司令部取消第六師在横浜路口所駐守之機械槍軍隊一連亦奉令於昨日下午撤防惟寳山路口鐵路旁尙有守衛兵士數人據軍界中人云蔡團開赴龍華後即將編入張克齋所部云 
又訊日來佔據江灣鐵路線之蔡團業於前夜受龍華張允明師長改編昨晨該軍已一律佩用紅布克字袖章蘇軍第一師防禦已撤地方人心安定蔡團於就編後因感閘北保衛團連日調解及接濟給養之義當於前夜十二時專員公函告慰原函如下逕啓者竊仲節蒙前浙滬聯帥盧委充暫編第二團團長之職拜命之日適松江失守當奉令趨援與敵方周旋於明星橋新橋之間旋又奉命縮短戰線令即退守趙家橋馬橋鎭一帶不意聯軍内部突生變化仲節本作戰宗旨貫澈正義之主張遂率隊暫退北站詎白馬兩部逼迫歸編幾致衝突惟戰事一旦發生不獨地方重遭糜爛且閘北毘連租界難保不無波及牽動外交闗係國際灼慮及此因又開赴江灣駐紮與十師取一致行動靜待大局之解决以期避免戰禍孰料十師主要軍官傳聞受彼方重賄竟變初衷仲節以主義所在不得不另籌方法業於本月七日夜十二時率部移駐天通庵地方截斷車軌冀促十師之自省保全聯軍之根基乃十師多數軍官爲利所誘執迷不悟殊屬痛心近日閘北各公團士紳一再懇請以地方爲重外交堪慮仲節自不得不尊重民意急籌收束之方業請張護軍使派員收編旣可免糜爛地方復不致引起交涉仲節即解甲歸田以缷責任除將經過情形備文呈報護軍使外相應函達貴團查照爲荷此致閘北保衛團浙滬聯軍暫編第二團團長兼第二支隊司令蔡仲節啓 
　　吳淞十師到後之情形駐紮江灣之改編第十師第三十九團兵士於前日（十日）晨由江灣乘火車開抵吳淞浜南張華浜北首糧米棧碼頭擬乘鴻大輪船開往鎭江駐防因該輪須於晚間開船致各兵士紛紛至附近甘家橋宅·楊家宅·胡家橋宅·張華浜等各鄉村搶刦金銀首飾現洋衣被帳子等均爲搜刦一空甚至由滬到淞之汽車黄包車坐客亦被搜刦鄉民逃避一空竟有一家被刦至七八次者迨至正午十二時某團長見刦獲之棉被甚多堆積在碼頭上當即喝令衆人不准搶刦查出按軍法從事一面囑令船上守衛兵無論何人不准携帶衣被上船所以午後搶刦事稍少吳淞鎭上祇有西市梢趙姓家中於五時餘突來兵士二名入内翻箱倒篋因並無銀洋貴重之物祇將銅元五十餘枚携去其三十七八兩團則於午後專車運淞前日到淞者共計四千名鴻大於晚間八句鐘開船載去一千餘名其餘則在糧米棧等候船到淞購辦路菜及零物者源源不絶至八句鐘聞吹號歸隊後淞鎭即不見是項兵士所以淞鎭前晚完全無事惟避難婦女小孩百餘無處可逃經上海濟生會派員至淞假國民第二學校設分會暫寄處所此項避難婦孺均入分會住宿得獲安全第十九師軍隊派駐前執法稽查兩處之第六連石立山連長率帶之兵士一連恐發生衝突即於午後撤回砲臺灣營部商埠警察局東西兩區署于王兩巡官率同全體巡警荷槍實彈澈夜梭巡各救火會亦全體會員列隊通宵出防第十師偵緝隊曾其三隊長與商會長張玉墀及前警員余素樵三人乘坐汽車於午後七句半鐘抵淞商會調查據該隊長問有無兵士搶刦情形如實有其事定按軍法不貸經會計員董驚人答稱淞鎭尙無浜南則或有其事云云曾隊長及張余三人旋即坐原車至浜南報告後回滬未幾即聞吹號歸隊殆亦該隊長之力也 
昨日自晨七時餘起在糧米棧碼頭之軍隊又在楊家宅等處刦掠後即將各鄉村所有鷄鴨等類在各鄉民家煑食以致離該處三四里鄉村均被搶刦現該碼頭停有招商局新康輪船一艘以備裝運該軍往鎭江惟　有昨晚未必開船等語 
招商局之新康輪原與新昌·嘉禾·等同泊在高昌廟一帶備供載輸鄂軍之用昨日新康輪業已開出高昌廟駛至附近江灣之鐵道碼頭停泊聞將載第十師三十八團之軍隊開拔往寗云 
淞滬客車昨日仍未開駛惟晨問八句餘鐘由淞開往張華浜專車一列拖掛鐵篷車一節運載傷兵百餘名至糧米棧碼頭午前十一句鐘又有專車一列拖掛鐵篷　　節　滿載改編第十師陸軍醫院内所剩之棉被二百餘條及　櫈器具什物等頗多内有軍醫官醫兵伕役等四五十名並傷兵四五十名開往糧米棧碼頭登招商局新康輪船隨第十師軍隊往鎭江其淞滬警察應·水巡隊·小輪拖帶大駁船兩艘於昨日上午十二時在吳淞東鎭大闗碼頭裝載砲台灣中國公學水產學校等各分醫院内之傷兵二百餘名往上海高昌廟某醫院療治　　第六師昨開浦口中國新聞社云蘇齊返寗第六師原擬隨宫邦鐸來滬嗣以陳調元改變態度奉軍張宗昌部由魯境節節進逼金陵形勢吃緊特密電眞茹第十一旅長盧鳳書星夜開拔浦口刻盧氏全部於十一日晚怱怱開抵浦口以堵截奉軍南下云 
　　第三混成旅軍隊改編訊江蘇陸軍步兵第三混成旅旅長李殿臣於前夜（十日）十時由南站乘坐滬杭路專車前往南京晋謁齊督將該旅部軍隊受編爲十九師其第二團軍隊改編江蘇陸軍第一混成旅該第三旅旅長李殿臣現奉齊督命令升調淮南緝私統領聞與齊督接洽後即往淮安任事云 
　　張允明就職護軍使之預備昨據龍華軍署消息暫編陸軍第一師長張允明氏已奉北京政府任命爲松滬護軍使之職聞張師長原擬即日就任視事聞因軍署自何豐林出走後各課人員類多星散惟軍法課各官員及稽查處各員所散無幾現擬先行組織按照護軍使編制辦理一面令飭趙參謀長先行開單呈候核奪一俟粗定即當履新云 
　　龍華鎭兵佔民房巳漸讓出龍華鎭全鎭民房自張允明之克字軍到滬後以一時無地駐紮全數被其借宿迭經商民人等具呈請求移住他處讓出民房茲以張氏已被任爲松滬護軍使其部下當然亦隨之久駐故張氏已飭令部下擇地安駐勿佔民房現該項軍隊遂移駐附近各廟宇將民房讓出所有避難在外之人聞之漸行遷回紛紛開市照常營業云 
[總商會請軍隊勿駐工廠與善會]  
　　致宫邦鐸函 
　　總商會昨函宫邦鐸云振聲師長大鑒敬啓者第十師軍隊自上月十三日從前線退歸之時倉猝失其統馭紛亂已極多數軍士均就火車爲行營窒礙良多爰由該師商借江灣游民工廠·及救濟婦孺會騰出廠屋宿舍暫資居住該兩處一係救貧事業一係慈善機闗本不宜於軍隊屯駐徒以事出倉猝且經聲明以數日爲期是以不得已將該會留養婦孺暫遷往紗業公所安插而游民工廠亦因工作無從暫告停止頃第十師軍隊已改編竣事分别開拔新定防地所有該師衛戍地域聞已派有貴師填防事闗經常措置自與第十師倉猝退回情形完全不同軍事甫定地方凡百秩序均宜速謀恢復婦孺救濟會所收養者均係被拐獲救·無家可歸之婦孺未可久任其安插於紗業公所徒耗費用益疎敎養游民工廠爲招集游民·授以自謀生計之術不特地方消弭隠患所闗非細停工一日即多受一日損失際此瘡痍未復市面蕭條之日尤不宜任其日久曠廢兩者闗係之鉅均在鑒中且查第十師軍隊舊在吳淞築有營房即欲分紮江灣亦宜另擇相當地點不宜久借工廠善會房屋致多年辛苦經營之地方事業無形坐廢至於該廠街房屋爲游民工廠工人宿舍事同一律並請貴師此次填防軍隊一律勿再借居實爲公便專泐順頌日祉佇候示復 
[虞洽卿促段出山之兩電]  
　　總商會會長虞洽卿昨電天津段合肥促其出山收拾時局同時又電奉張·馮玉祥·盧永祥·等請從旁敦促兩電如下（一）天津段芝泉先生鑒公養晦津門久矣比年以來纖豎竊柄侫倖滿朝廉恥氣節掃地以盡覘國者有神州陸沈之懼公以耆舊潛心内典揆諸佛家自度度人之旨當亦潜焉隕涕天誘其衷釁起蕭牆此誠國脈絶而復續之交側聞各方以中樞失馭一致擁公出維危局具徵斯民好惡之公古之君子雖淡于榮利然一遇艱鉅當然投袂而起義無反顧史册所載其例非一追蹤前哲豈異人任應請早决大計再起東山以慰霖雨蒼生之望虞和德叩眞（二）天津探送張兩帥·馮煥帥·盧嘉帥·鑒曹氏以賄選躍登大位滬商素所否認茲因政變倉皇出走正氣獲伸海内人心爲之稱快側聞鈞座及各方將領一致推戴合肥出維危局元勛耆舊允協人望滬商經此戰役損失之鉅爲近來所罕覯望治之情非言能宣諸公藎籌碩畫逖聽之餘無任贊同惟段公素性淡泊近又杜門卻掃潛心内典經旬以來聞仍逡巡揖讓于津沽之間誠非所以决大計而安國本方今瘡痍未復棼絲待理豈賢者行吟高蹈之時應請鈞座以大義竭誠敦促請其早日命駕人都共謀國是藉慰喁喁之望至段公三造共和决策參戰功在國家誠爲國民多數所推崇惟恐山野岷庶鄉曲小夫囿于見聞未盡週知并請諸公通電表彰以見此舉純係爲國擇賢絶無阿私所好之意謹　芻　尙祈採納虞和德叩眞 
[徐紹楨致段祺瑞電]  
　　天津段芝泉先生勛鑒前由何護軍使送到佳電登高發響聲施遠聞值茲剥極而復大局更新天有厭亂之機人切來蘇之望盤根錯節正待鎡斤竊謂年來政治失綱以兵爲戲友邦騰笑人民痛心煑豆燃萁國將不國推原禍始無非武力統一主義爲之厲階徵諸往事擁兵者無不失敗而近數年間之陳跡尤覺循環因果不爽毫釐蓋武力統一之局事實上萬不可能藉曰能之縱不至爲孤注之一擲亦必受莫大之犠牲况狐猾狐埋寖成習慣當局諸賢雖無自私自利之見終不免有黨同伐異之心禍福倚伏迭爲盛衰元氣凋傷勢必同歸於盡干戈凋敝之餘狡焉思逞者旣將蹈隙而興窮無所歸者亦將挺而走險一旦有所結合明末流宼之禍可不旋踵而至以楨管見天下之隠憂未來有甚於過去者曲突徙薪責在大老千鈞一髮機不可失此時亟宜組織一會議機闗依民元之例選臨時首領以統一目前之武力衆星所拱趨向有歸而後裁减消納之法可進行而後軍民分治之局可實現至致體如何若委員制總統制以及聯省自治等說宜於制定憲法時徵取眞正之民意加以審慎之考量而後出之庶不至築室道謀一誤再誤至統一武力之順序首應蠲除成見放棄夙嫌不問其黨派之異同但論其人格之賢否不計其往事之成敗但觀其覺悟之如何開誠布公推己及物虐仇撫后古有明徵即此大公無我之風聲已足樹天下歸仁之標凖抑更有進者强鎭興戎必藉操縱財政以充軍實内亂之階端基於是乘此與衆更始之時尤宜毖後懲前力謀改革財爲民有出納公開財政爲獨立之機闗支配受國民之監督爲政者無侵蝕把持之弊斯内外債有清償整理之方長治久安莫此爲要楨衰病侵尋久無我相綢缪桑土但求得爲太平之民野人獻曝惟賢者實圖利之徐紹楨叩眞 
[西報紀長江八省在寗會議]  
　　係據交涉公署官報消息 
　　字林報云昨夜交涉公署官報稱浙江·湖北·陜西·安徽·江西·湖南·洛陽·及海軍已决定派代表至南京討論應付時局方略又云長江及中部八省代表昨日在寗會議决定聯防方針昨夜得寗訊八省將由齊燮元領銜通電擁段請其出膺統一重任但此舉並非承認馮玉祥政府亦無與馮政府磋商意聞段不允人京已使馮氏大感困難目下有請段來寗活動業巳開始進行其旨趣蓋欲在中國中部開統一會議免在北京而居馮軍或奉軍之槍下云 
東方通信社十一日漢口電云十一日齊燮元之代表抵漢口提出三要件求蕭耀南贊成（一）維持蘇皖贛浙閩鄂豫湘川陜十省之現狀（二）反對北京攝政内閣（三）贊成段祺瑞出山蕭耀南召集陜省劉鎭華之代表第八師王汝勤之代表武漢各要人開會議决議一致贊成立即將此意通電各省 
[吳佩孚已離寗赴漢說]  
　　中國新聞社云刻據軍界消息吳佩孚乘海圻艦於十日午刻抵寗未登陸蘇齊曾親往訪晤與各省代表在艦上會議迨齊等返省城已下午五時海圻　即於是時離寗向上游駛去 
字林報云昨日本埠得訊吳佩孚已離烟臺同時華官又接報告稱吳乘海圻已過吳淞上駛赴寗但至深夜此項報告未能證實 
[兩軍艦奉召往寗]  
　　駐紮高昌廟之松滬海軍司令李景曦昨日（十一日）接南京海軍總司令杜錫珪電召將駐泊高昌廟江邊碼頭之楚泰兵艦（即李司令坐艦）·及永健軍艦准於今日（十二）上午九時開往南京聞李司令偕楚泰艦長林秉衡等隨艦前往南京聞有海軍重要會議云 
[鄂蕭代表抵滬]  
　　湖北蕭耀南近派潘守蒸南下與蘇齊商長江防務聞潘於昨日由寗抵滬擬謁見張允明師長商請即日開拔回鄂云 
又訊近日鄂閩陜等省均有代表來滬轉車赴寗鄂省代表鄂軍援川副指揮楊景龍（春山）昨日來滬訂於今晨（十二）由北站乘專車赴寗列席某項會議 
[張宗昌部集中濟南]  
　　中外通訊社云據外人方面得濟南來電（張宗昌自九日起陸續由天津向此間進發將集中待動鄭督沿路供給車輛等物居民惶恐）云云 
[孫中山之來滬訊　須十七日下午可到]  
　　孫中山定期十四日由粤啓程來滬巳誌昨報昨悉孫氏所乘之春陽丸須繞道台灣故須延擱一日到滬之期約在十七日下午同行者除汪精衛等外俄國駐粤代表鮑羅廷亦同行赴津又據新由粤中來滬者云孫氏對目下時局頗抱樂觀認爲其數年來在北方之策畫已得相黨成功又孫氏在滬尙須小作勾留於黨務尙有所處理云 
 
 
 

Page 14

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *[國民黨籌備歡迎孫中山]  
　　孫中山氏將由滬北上討論國事本埠國民黨第三區黨部業已分函所轄各區分部通告各黨員於春陽丸抵埠時全體前往歡迎至歡迎形式概由各區分部自由擇定並聞該區黨部擬俟孫總理抵　後再開一全體黨員大會恭請孫先生出席演說指示對於該黨今後進行方法云云 
[南工巡捐局由市接收紀詳]  
　　上海市總董李平書於上月二十四日接受滬南工巡捐局印信後發生變化故該局之文卷等件尙未實行移交嗣經市議會曁各公團等繼續電陳請齊督俯順民意維持威信准將工巡捐局歸還地方公團自辦已得齊督允許故李總董於昨日上午十時偕同前董楊東山·董事顧馨一·沈　挹·并辦事員郭蔭葵·黄煥雲·程廉夫·徐靜安·盟伯申·等到局實行接收李總董等到局後由姚前局長·潘前副局長·迎入客廳叙談之下即將文卷銀錢契劵等清册移交李總董接收李總董於接收後即在大廳傳見各科職員相對行鞠躬禮論令照常辦事李總董即將該局改爲上海市公所將匾額懸掛並即發出布告照錄如左爲布告事滬南工巡捐局本上海自治機闗自民三通令停辦自治改歸官辦十載以來市民飲恨莫可申訴上年通令恢復自治早應交還此次姚局長辭職經市議會旣各公團舉代表詣督軍行轅面呈節略詳述理由請求歸還蒙督軍手批滬南工巡捐局闗係地方自治應即交還市董事會翌日并函復各公團准許交還市董事會當由市議會函知董事會尅日收回爰於十月二十四日到局接收印信當即電報督軍省長在案查此項機闗剏始於前清光緒三十一年前上海道湘潭袁公以官辦工程局歸地方辦理實開中國自治之先聲嗣江蘇全省辦理自治改稱城自治公所民國初元改稱市政廳雖名稱屢變而權責無改工巡捐局以市稅辦理市政不過於自治未復以前以官治代行自治之職權非現制也夫積市鄉成縣積縣成省積省成國國之設施當以市鄉爲基礎民國建立十三年而擾攘紛紜無所底止實由自治中斷市鄉之制不行以致紛亂無紀今旣恢復自治自當按照市鄉制切實奉行鍾珏等绠短級深難期勝任值此重光獲睹敢不努力策進繼續前功以完昔年辛苦締造之宏規而副今日議會公團之厚望我父老兄弟姊妹愛護自治具有同情所望共體時艱以匡不逮他日規模發展氣象一新爲各省市鄉所取則邦人士仁有榮焉此告中華民國十三年十一月十一日總董李錘玨·董事楊逸·顧履桂·沈惟耀 
[齊燮元復兩商會電]  
　　上海總商會曁縣商會前電南京齊巡閱使觀求和平茲奉齊巡帥復電云上海總商會·縣商會·均鑒青電敬悉貴會指導和平仁言利溥良殷景佩此次抵禦侵越不得已而相見兵戎睠念災黎實深惻怛現在亂事甫定自當與民休息力策安全至解决大局辦法亦當與各省共趨一致嘉猷惠我曷旣欽馳特復齊燮元蒸 
[孫傳芳對大陸報紀者之談話]  
　　大陸報云記者上星期杪赴杭謁孫傳芳叩以闗於滬埠及時局之意見孫氏對於製造局問題曾云余現有軍隊二千駐守製造局内但曾迭電撫帥請彼節制此項軍隊孫氏言雖如此但一再聲稱此項軍隊將永遠駐守製造局内並云齊在南京有一兵工廠故無需滬局出品按江南製造局刻正趕製槍砲手槍及槍彈悉數運往杭州供給閩軍嗣詢及該局遷徙問題孫氏允於日内以發展上海之計劃交本報發表觀孫氏所言對於上海前途及發展商務上似有切實意見渠謂護軍使應即裁撤警察廳長應歸中央任命而各項軍隊應即開離滬境孫氏此種意見倘能實行上海可不復罹戰禍矣至闗於國家大局則稱並　段吳友善且微笑言曰玉帥乃余上司君之所知次詢以對馮玉祥回京意見答稱渠個人對於馮之逐走曹錕固不謂然但對於馮之主張和平召集各黨會議則所贊同渠與馮未直接往來俱已派代表赴津與段祺瑞接洽又料吳佩孚將疾赴湖北其代表今日當可抵寗參預八省聯防會議渠當勸吳暫停戰事共維和平孫氏贊成長江聯防但鄭重聲稱各方利益務須平均不可有一方利用他方孫又反覆申言渠與蘇齊之友善並解釋蘇浙必須合作之理由以爲目下北京政府措施未能盡滿人意故長江流域必須聯結以助政府孫氏於本日南京會議所討論者不肯明言但稱所議問題極闗重大故各省代表未予全權遇緊要問題仍須報告本省取决孫氏不贊成遷都對於總統人選亦不肯論及但稱苟爲人民所贊助者渠將贊助之孫料段張馮三人未必能協和無間終必有一二人被排對於閩浙轄境則稱閩局穏定深信周蔭人必能維持和平渠與夏超意見融合浙人亦能推誠相愛寗波可無問題現有兩師一旅駐紮附近以資鎭攝滬杭沿路及蘇境駐兵約共二萬杭州防兵約四千渠於浙省財政不加新稅以重浙人擔負亦不借外　以充善後經費對於　烟特稅正在考慮中云 
[浙軍官在滬會議]  
　　東南通信社云自孫傳芳解散浙軍第一師消息傳出後旅滬浙人紛紛通電反對茲悉前昨兩日間爲反對此舉來滬之浙軍軍官共有十餘人昨日下午在本埠某處開會討論抵抗孫氏辦法結果一致主張請前在寗波宣布自治之十一領袖返甬與浙軍第一二兩師合作　逐孫氏議决後即公推代表赴自治軍領袖處接洽惟聞各自治軍領袖之主張以大局已將解决逐孫之機會正多此時若與一二兩師合作不但有受人利用之嫌且徒苦人民已從事拒絶云 
[孟昭月中止赴甬　車至半途折回]  
　　東南通信社云昨據旅滬浙人傳出消息孫傳芳委孟昭月爲寗台鎭守使本定九日由杭赴甬蒞任車至中途忽聞甬埠有不穏消息孟氏即行折回另派前寗台鎭守使王桂林之秘書長陳其蔚赴甬向各方面疏通現因孫氏解散一師之明令發表在甬之浙軍軍官羣起反對致陳其蔚向各方面疏通之結果不能十分圓滿四之孟氏赴甬即行中止云 
[屈映光營救甬案被捕各人]  
　　孫傳芳覆電從輕辦理 
　　前次寗波獨立連長陳楠舟·姚龍健等十餘人在嵊絲被捕解杭各方極力營救屈映光·吕公望等均先後電致孫夏釋放吕電已載報端昨屈接得孫傳芳覆電當即轉知陳姚家屬該電曁屈原電並錄如下（一）杭州孫馨遠夏定候先生鑒聞陳楠舟·姚龍健等十餘人被捕解杭至爲駭歎此時寗尙宜羅織黨獄請速釋放勿任怨毒相尋爲幸屈映光宥（二）天津屈文六先生鑒陳楠舟姚龍健等已從輕辦理矣勿念特復孫傳芳歌印 
[浙省自治軍辦事處致褚輔成電]  
　　浙江自治軍辦事處昨致褚輔成電云上海愛文義路聯珠里全浙公會褚慧僧先生并轉旅滬諸同鄉先生均鑒本軍同人現已分批到滬仍本固有之精神共謀救省之運動業於庚日在滬組成辦事處實行分股辦事業已發表宣言在案總之本軍同人一息尙存此志不渝現曹雖巳出走而吾浙仍在黑暗勢力之下若不連謀根本改造將貽日後無窮之患鋒鏑餘生曷堪忍受諸公愛浙情殷旣一再提倡於前務祈努力策進於後亡羊補牢未爲晚也迫切陳詞鵠候明敎浙江自治軍辦事處叩 
[顧忠琛抵滬]  
　　廣東建國第四軍軍長顧忠琛前奉孫中山電召赴粤磋商時局茲悉顧氏在港携有現欵二十萬乘美國郵船於十日晚九時抵滬同行有該軍部下軍官九人並帶孫中山行李十三件下楊於黄浦灘某大飯店十一日民黨及段系重要人物紛紛前往謁見頗形忙碌 
[王竹村由奉抵滬]  
　　雲貴兩省全權代表兼雲南財政司長王竹材前奉滇唐密令滯留東京後赴奉與張雨亭氏接洽某項重要問題昨晨八時半乘　九由大連抵滬富滇銀行行長袁孫兩君及參與戰役之任援道少將均在埠迎迓旋即乘車至滄州飯店聞王氏勾留數日仍須赴津云 
[闗於振濟災民之消息]  
　　濟生會往吳淞救濟中國濟生會昨早據隊員報告十日下午吳淞鎭有江灣開去第十師三十八九團軍隊該隊原欲上船開拔嗣因船少而小不敷載運以致該軍散佈全鎭及張華浜等處游走見食物則取食見婦女則强姦見衣被銀錢則順手取去該鎭人民羣起恐慌紛紛逃避所有吳淞白十字分會收容所業有人滿之患請再派隊救濟云云該會據報後即行派隊繼續出發前往救濟矣 
　　張飛熊截留國稅辦賑之提議法治協進會昨接張飛熊理事提出議案文云爲提議事查東南戰爭蘇省人民受創甚鉅當局特於本月十日開籌賑會議係急切之圖第聞所擬籌欵辦法仍不外取之預借忙漕并忙銀每兩加徵附稅二角五分漕米每石加附稅五角以及米捐公債鹽斤加價等項蘇省頻年荒歉民不聊生何堪再事剥削且此次戰爭本係中央武力政策人民無辜遭此浩刼戈操同室釁起蕭牆揆厥禍源政府應負賠償責任爲人民計惟有截留本省國稅速辦急賑一面沽計全省損失再向黨局交涉責任賠償以恤艱困蘇民幸甚是否有黨謹候公决 
　　稅所增稅辦賑之代電上海稅務總公所張所長近奉江蘇賑務處快郵代電内開蘇省一隅自此次兵災以後各屬境内被災區域甚廣其間人民之流離失所慘何堪言亟宜籌募賑欵分區散放以救災黎業已由省派員分赴各災區實地調查分别災情輕重酌量辦理曾奉齊巡帥捐廉五萬元除支配外不敷尙鉅當此冬令天寒尤應置辦棉衣並糧食等項亟予施賑不得已在　物稅名義上另行增加賑欵除原有之附稅内應抽一成之外另再加徵一成其免稅物品向章二成者至此再加徵二成土布一項本係特徵平稅在案現在亦應另加一成均訂本月（十一月）十六號起實行加徵仰即遵照轉知商會分傳各業商一體知悉務各踴躍切弗達延漏越等因該所長奉此已遵照辦理行將出示布告各業商一體照納並函商會請轉勸各業商照納云云 
　　函請出席辦賑會議漕河涇鄉議事會議長·張祖潤·唐祖鎰聯合十九市鄉假座上海同仁輔元堂集議提取公欵辦理急賑已誌前報昨日又致本縣地方欵產經理處秦沈兩董公函云研畦·步瀛·兩先生均鑒逕啓者各市鄉自遭兵災以還哀鴻遍野待哺情殷辦理急賑刻不容遲而地方元氣大傷籌欵無法茲訂於本月十五日假座同仁輔元堂共商辦賑事宜藉收廣益之助除函咨十九市鄉公所同時出席外合行函達務希台從准時蒞臨指敎進行事闗民命定荷贊助也臨頴無任禱切之至 
　　青浦縣議事會乞振函青浦縣議事會昨有函致各慈善團體乞振其文云敬啓者江浙戰事敝縣適當滬寗滬杭兩路之衝全縣十六市鄉蹂躏殆遍其中如城廂·黄渡·趙屯橋·相樹橋·白鶴港·舊青浦·杜村·重固·章堰·郟店·香莊橋·觀音堂·大小蒸·闗王廟等處受災最重或燬於砲火或傷於刦掠以及被兵士姦淫殺害縱火焚燒者亦所在多有瘡痍滿目飢寒交啼蕩析流離即鄭俠流民圖未足寫其狀况其餘各區軍隊往來供億無度民力已殫况田稻失於刈穫木棉更感飄殘將來益窮於補救近振務處曾派殷委員到青散放米石而杯氷車薪無補萬一素仰貴會熱心公益己溺己飢被災各縣都沐恩施我青災情尤爲重大伏乞解衣推食一視同仁刦後餘生庶有來蘇之望代表我青闔邑災黎九頓首以請統維矜恤無任主臣祗頌善祺青浦縣議事會議長吳保華戴克仁謹啓十一月九日 
青浦縣議事會議長吳保華昨（十一日）報告江蘇縣議會聯合會函云敝會於昨日開會不足法定人數未能開議或係各議員散在四方尙未全數返里之敝縣此次受災甚重城廂及黄渡白鶴青村古堰香郟匯趙金孔相爲最趙金孔相並未到有浙軍而十室九空甚於交戰地點可勝浩歎敝鎭經弟與蔡君一隅等維持幸免蹂躪然所費亦不貲矣統計全縣損失約有五六百萬之譜現方設立善後協會集議進行敝會於陷日電請省長加放急振至今未奉批加不知昨日貴會集議如何進行云云 
　　學生救濟會募捐展期舉行上海學生救濟難民會本定於本月十五日舉行大規模募捐運動現因一切手續不及凖備已展期至二十日起舉行一共三天本埠參加此項運動者已有男女大中學校三十餘校約有人數三千餘名願加入者可與四川路青年會蕭元思接洽聞該會共備有紀念章三十萬枚由各校學生携同分赴各馬路募捐凡巳捐者即給予纪念章一枚可免再捐云 
　　嘉定同鄉會續遣難民嘉定旅滬臨時維持會昨派職員十餘人護送難民六船計三百五十餘人另有棉衣一千五百套白米一百十石分給難民 
[路局消息]  
　　淞滬車今日開行淞滬支路天通庵江灣間前被蔡團拆毁之路線業於昨午後一時半修復淞滬客車定於今日（十二）起照常售票恢復交通 
　　路局長赴杭滬寗杭兩路局局長吳夢蘭於昨日（十一）午後一時半由滬乘車赴杭晋謁孫使接洽要務預訂明日返滬 
[函請補發借欵正式印收之復音]  
　　江蘇財政廳復上海南北兩商會函云接准大函以轉向銀行錢業兩公會商借洋二十萬元解由孫巡帥核收爲辦理收束軍隊之用訂明以閘北商辦水電公司所繳廠價之存在永亨銀行洋三十萬元作抵應請補發印收正式函復等因准此查此項借欵敝廳長在滬時業經親書借約面交貴會收執議明以水電公司繳存永亨銀行之欵作抵茲再繕具印收函送查收請俟還欵時連同借約一併繳還註銷爲荷 
[閩軍赴松領運軍需]  
　　南車站前夜（十日）下午十一時由駐紮高昌廟之浙孫閩軍第二師第五團派輸送隊四十名前往松江兵站處領取白米一百五十擔·松柴三百擔至南站於次晨由該團輸送隊扛運至高昌廟團部 
[三美艦今日赴烟]  
　　美國駐亞艦隊内之驅逐艦愛特華號·福特號·及　雷號·三艘近日均停泊浦江内昨奉該隊總司令命着於今日離申赴烟台與三十八隊各艦集合云 
[義國君主誕辰之道賀]  
　　昨日爲義大利國君主誕辰公共租界會審公廨代理正會審官俞奠孫君於上午十一時禮服佩帶勳章偕同李蕚仙·陸仲良·孫羹梅·邵李實·韓紹文·五襄讞乘坐汽車同往義總領事署道賀當由總領事德樂時氏殷懃招待欵以茶點旋即握手告别 
又函云昨爲義國君主誕辰本埠官塲如温交涉員·陳世光科長·楊小堂秘書·王警廳長·曁軍政要人均詣義總領事署道賀義領優禮相加以聯邦交云 
[歐洲休戰紀念之慶祝]  
　　昨（十一月十一日）爲歐洲大戰停戰日期駐滬協約國在黄浦灘紀念碑前舉行停戰紀念温特派交涉員敬送花圈特派陳世光科長前往參與云 
中國新聞社云昨（十一）日爲歐戰休戰之六週紀念日旅滬各協約國人士均舉行慶祝各行政官署及大商號軍艦電車上均懸掛旗幟上午八時英總領事署舉行升旗禮童子軍立正致敬由英總領學勃拉脫致辭八時四十五分各國領事各國參戰軍士齊集愛多亞路和平紀念碑前由領袖領事德樂時演說恭置花圈次後有各國人士前往參拜十時三刻安立甘大禮拜堂舉行大祈禱會午刻上海總會亦行祝禱禮晚間并有跳舞法國總會亦有同樣集會云 
東南通信社云昨日爲歐戰終止第六次紀念會本埠天主堂爲戰死諸人祈禱由西門斯牧師主席饒收師演說而童子軍則至英領事署向英旗行敬禮聽代理領事慶祝歐洲休戰紀念攝影（一）（心心照相館攝） 
之簡單演說各團體於上午均往黄浦灘紀念碑獻花領袖義領事請來家靜默二分鐘午時上海俱樂部董事全體亦往該處獻極美麗之花圈亦作靜默二分鐘之舉動上海俱樂部晚九時有跳舞會本埠各西國著名飯店若卡爾登·安樂宫·亦特别點綴以誌慶祝云又本埠各機闗及英法電車均縣旗慶祝 
[日議員團參觀會審公廨]  
　　日本國會議員組織對支文化事業調查委員團來華考察文化狀况取道北滿日前到滬曾受本埠日僑官商之歡迎昨日下午二時半該團團員衆議院議員柏田忠一等五人由日副領事田島昶氏陪同乘坐汽車赴公共租界會審公廨參觀經俞代廨長招待如儀並由中西職員導至民刑各庭男女押所參觀一週乃始興辭而别 
[英國官員先後離滬]  
　　文匯報云英國代理領事馬斯氏今日乘瑪爾哇號輪船回國又英按察使署葛裁判官昨日乘加后號輪船往美養病 
[航業要訊彚誌]  
　　天津扣輸已發還東北戰事發生之初直軍在天津烟台先後扣去華商輪近二十艘招商之同華·肇興之肇興·毓東·等輪均爲被扣者現戰事已結所有船中直軍紛紛潰散及收編在天津之各商輪業巳空泊多日經各輪公司向天津軍事當局磋商發還至昨巳經允可昨日本埠招商局接天津來電謂同華輪業經放還十一號上午一時已開離天津直放還滬不日可到其他各公司之被扣各船亦發還聞同華到滬後須加修理方可開班也 
　　上海輪渡之營業本埠輪渡公司今已成立劃定航線由新闗碼頭開發路線分浦江上段·浦江下段·兩大幹路上段由日華紗廠起歷太古·楊家渡·張家浜·漢冶萍·至大來碼頭共經十七個碼頭船價自六角至二元五角下段自祥生廠起經其昌棧·新匯山棧·藍烟碼頭·至光裕油廠止亦十七個碼頭船價由五角至三元止其另定之輪價則爲每小時三元每六小時十五元云 
　　甬滬運費將加增本埠三公司之寗波·上海·航輪刻因戰事巳停由甬來滬間之連輸業已起色客家亦紛紛補裝惟船上之各項開支較戰事時又加增故决定從本月十五日起將由甬到滬航線之運費議加十分之二該公司等刻已通告各客家查照矣 
　　英美軍官均來滬怡和洋行之隆和輪昨由漢口來滬有英國海軍軍官派往長江視察現狀之葛士林氏還滬又美國政府所派至中國及香港等處檢查領事署賬册清算委員聶巧爾遜氏昨已搭乘提督公司之麥堅尼總統輪到申 
　　比新公使將赴津比國新任駐華公使德邁爾氏來滬已誌昨報現德使定乘順天輪於今日上午赴津 
[一再函請飭放被扣船隻]  
　　本埠南北市報闗公所前因俞萬貴船在崑山被蘇軍扣留將貨擱置曾請總商會電懇齊督釋放旋奉復電謂已轉飭查明辦理迄今月餘仍未放歸故又函請總商會去電催促茲悉虞方二會長以軍事收束以後被扣之船皆在發還况此船已有督軍查明釋放之復電何以反未給還故又秉此意旨函請齊督嚴電所屬飭令迅放以維商業云 
[食米平價局撤銷]  
　　上海食米平價局現已撤銷該總局主任預備將賬略造報各官廳各團體查照聞此次平價局與各處分局開辦自陰曆八月初五開始成立至十月初五日爲止共計兩個月所銷平米核計虧耗之數共約一萬三千數百元云 
[兩保衛團之昨訊]  
　　閘北保衛團昨訊上寳閘北保衛團昨日消息如下（一）（取銷戒嚴令）該團自八日起因蔡團在淞滬路佈防地方吃緊因之澈夜出防現因蔡團已由張允明收編開赴龍華故該團亦將戒嚴令取銷昨晚出防自六時起至十一時止今日起將照常舉行朝操（二）（大塲鄉函請設防）該團昨據大塲鄉董陸曾燕商董王應游李福先仇克仁鄉佐戴清瑞等函略謂蒙慨允撥派保衛團三十名來鄉感佩無旣敝鄉地適要衝經兵災之後伏莽滋多此間警力單薄其餘防衛設備尙待組織人心恐慌刦掠堪虞爲敢備函懇請先生即日派防以慰商民所有駐宿之處亦已覓定汽車站左近龍王廟等三處明日投前歡迎今先奉上補助費洋二百元聊資挹注云云該團接到函洋後已命令第三隊長率排長一員司務長一員目丁三十名前往駐防（三）（眞茹鄉設立分防）該團昨令新編第五隊隊長賈海清云案據眞茹鄉錢董潤函稱敝處附近各村莊自此次江浙戰後慘遭刦掠無微不至目下軍隊難巳開拔而遊匪散勇滋擾尙多以致避難人民相率觀望不敢回家非急謀自衛人民將無安枕之時用特函懇酌撥團丁前往駐防以資保護等情前來合亟令仰該隊長查照即派李排長秀成率帶目丁十名前往該鄉即與錢董潤接洽擇地駐防以資保衛仍將分防日期呈報團本部備查（四）羅店鄉請設分防）該團昨據羅店鄉市總董孫誕石商董陳黻臣陳慕歐等到團面謁王團總陳述羅店地方迭次被兵慘狀及現在盜匪猖獗情形請派團丁三十名前往駐防藉資鎭懾而安地方等情王團總因各地紛請設防情勢復難坐視擬即酌派前往云 
　　眞義鎭組織商業保衛團江浙戰爭發生時滬寗沿鐵路各城鎭市受兵匪騷擾者十有八九損失甚鉅茲悉崑山西鄉眞義鎭地方各紳商爲自衛起見業巳組織商業保衛團於昨日開成立大會當塲公推魏調梅·趙平侯·許子春·龔波清·等四人爲團董薛慕韓爲團總·定額四十名所有應用軍械呈縣繳價具領昨日已委鄉議會議長魏仁鈞曁王良生·沈承蔭·乘車來滬購辦軍服皮件應用物品云 
[漕河涇鄉冬防之會議]  
　　漕河涇鄉鄉董張秀麒以本鄉每年於舊曆十一月一日起舉辦冬防輔助警力之不及常年舊規歷來已久現際兵災之後土匪乘時蠢動無知之徒或因饑寒交迫挺而走險故今歳冬防亟宜提前辦理特於前日函知各圖紳董並請四區警察所程所長在鄉公所開會集議衆意僉同擬具辦　　下（一）原定冬防人數不敷　額十名（二）經費由各圖分任（三）各圖辦有保衛團者繼續進行（四）未辦保衛團者儘先趕辦各防處（五）或因地勢闗係二圖合辦以收互助之益者亦可（六）出防地段及放哨會哨之聯絡辦法函請警所長規畫主持以收統一指臂之助（七）各圖保衛團及冬防處應請派巡警二名協助免生言語不通之誤會以期防務適當云 
[久記社今晚演唱京劇]  
　　由無線電話傳播 
　　著名票房久記社將於今晚八時至九時演唱京劇由本埠無線電話發放傳播各地裝設收音機者届時均得收聆妙奏其節目爲馬二先生之李陵碑何芥團君斬黄袍陶東魯君四郎探母·晉陽子君玉堂春·陶玉庸君捉放曹·徐晤飛君空城計由周梓章張麗森二君奏胡琴云 
　　尙有本埠新聞轉入後頁 
 
 
 

Page 15

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *本埠新聞二 
[各路商界集議防盜]  
　　各路商界聯合會昨晚舉行聯席會議討論組織防盜調查處辦法及其他會務進日各案到南京路·新閘路·江西路·廣東路·山東路·漢口路·浙江路等二十四路會長及出席議董四十餘人會長袁履登主席首由主席報告工部局允設調查處談話情形次討論進行辦法經衆議定每分會應推出查員一人至二人報告總會　總會組織審查委員會審查資格審查員由各分會投票選舉任之調查員之資格權限等詳細章程公推嚴諤聲·蔣夢芸·王漢良三君起草定本月十三日付大會通過限定二星期内正式成立議畢散會 
[闗於防盜之工部局覆函]  
　　山東路商界聯合會前曾致函工部局對於防盜辦法有所建議昨接工部局代理總巡强森君覆函譯錄如下逕覆者接貴會十一月七日公函内開闗於防盜各節法良意美具徵熱忱敝處對於不法匪徒持械搶刧業經妥爲佈置切實防範巡捕上差不論晝夜已一律武裝并添派便衣探捕在各處嚴密查察遇有盜柔發生可以隨時制止鴻大莊刦案内受傷西捕及華捕已漸痊可當特别奬勵以資激勸承殷殷慰問無任　幸此頌公鑒代理總巡强森 
[絲繭總公所大會紀]  
　　江浙皖絲繭總公所因有戰後要求數件急待報告於昨（十一）午後四時開同業大會到者計絲商朱竹賢等四十餘人由沈聯芳總理主席報告戰時警廳三次向絲商借去洋一萬八千元言明以善後公債作抵曁開辦閘北保衞團在絲廠同受其益各情形從提議總商會函請勸認善後公債案公决俟各廠將公債章程帶回議定數目於一星期中報告到所彚報商會末議絲檢查所對美宣傳案公决照辦議畢散會已七時矣 
慶祝歐洲休戰紀念攝影（二）（心心照相館攝） 
[法庭又簽票提湯節之]  
　　女子席上珍被逼自縊案内之被告湯節之自經法庭訊實科以徒刑並令照償私訴銀兩後正欲執行間被前何護軍使飭令將湯申解軍署覊押年餘卒被湯於江浙戰爭時朦保出外茲聞上珍之母業巳呈准法庭簽發提票派警杳提湯節之到案依判執行公訴一面調查湯在滬究有妻妾子女幾人住居何處有無動產曁不動產等以便發封備抵判償之公訴云 
[工商會緩徵展覽會物品函]  
　　中華工商研究會昨發通函分致各會員云逕啓者前以江蘇第三次省地方物品展覽會函託敝會代徵展覽品會典貴處有所接洽嗣因兩省稱兵未克舉行但原擬展期兩月茲又續據該會來函以本省軍務雖告結束交通尙未全復原狀商民受戰事之影響尤恐遽難顧及賽會事宜且時值冬令雨雪載途於一切會務進行亦多不便巳奉省長通令緩至十四年春季舉行俟定期後再於兩個月前函知等情到會理合轉函奉達即希查照云云 
[拒毒會今日開緊急會議]  
　　中華國民拒毒會昨日委員羅運炎·鍾可託·劉湛恩·劉璉芳·黄友黻黄嘉惠·等六人具名發出通函召集緊急會議其函云逕啓者同人等蒙前次董幹事會委派爲計劃舉行上海拒毒大會委員當於昨日開會討論適會中接得日内瓦施肇基代表快函及北京徐謙會長電報告一切均與本會前途進行有莫大闗係同人等認爲有召集緊急會議之必要爰擬將本星期之第十一次董幹聯席常會提早於禮拜三即十一月十二日下午三時在圓明圓路二十三號三樓本會辦事處舉行事機緊急屆時萬望撥冗惠臨指示一切是爲至禱云云 
[米行斛司要求斛資改洋碼續誌]  
　　南北市米行各斛司因要求將斛力每石錢十四文改爲大洋一分四釐致函南北市米行公會仁穀公所南帮北帮碾米等九公所懇請協助等情巳誌前報昨日各斛司又在新民樓開會集議僉以各業工人　立有公所公會吾業未會設立應即組織俾有事可通信接洽　應先設事務所經費由各同業分等擔任繼各斛司公舉代表二十人至董事張樂君處而陳艱難情形請求轉知各行自本月份起所有斛資改爲大洋一分四釐計算俾一家老小度日張董令安心照常斛米靜候數日候得内地行家允許滬地各行方可實行云云 
[陳錫璋就職松江運副之函知]  
　　新任松江鹽運副使陳錫璋致函本埠兩商會通告就職略謂案奉閩浙巡閱使公署委任内開茲委任陳錫璋爲松江運副仰即尅日到差等因奉此遵即束裝抵滬業准前任運副將印信文卷等件咨交前來當即接印任事除分别呈咨令行外相應函請貴會查照是荷 
[張昭淮被委爲兵工廠秘書]  
　　朱熙所部趙光戴所率之步兵第五團一三兩營業由趙團長與彭營長等率領登車開蘇等情已誌本報茲悉該團少校團附張昭淮（字桐伯松江人）業由兵工廠楊邦藩總辦委爲該廠機要科秘書故具函辭去團附職而未隨同軍隊回蘇云 
[鄔家橋船主遭刧]  
　　昨日有閔行南鄔家橋鎭之航船裝載棉花三百件運送漕河涇鎭張信和花廠缷去後開往滬南萬裕碼頭該船主恐隨船到埠時有不及遂於東漕河涇地方登岸身帶鈔票三百元現洋六十元擬步行至龍華乘車趕先到滬購物不意行近毛家墳園之西突來兵士四人大叫檢查將鈔票現洋盡數劫去該船主倉皇出險哭訴無門不知該項兵士爲何部所轄軍衣蔽體無從辨别云 
[兵士攔劫布疋]  
　　本埠西南鄉漕河涇鎭北漕溪路上昨日上午十時有肩布售客名係皖省籍各掮泰西花緞棉織洋線布一捆每捆約有二十　疋往北求售行經斜土路口即徐家　南土山灣地方突來背經紅布之兵士十數人上前攔住將所掮布疋强行搶去該布客倒地號哭狀極悽慘 
[私販軍火押六月]  
　　寓於山東路其昌旅館五十一號房間之四川人周　書因私藏軍械被特别包探蘇長生偵悉前日協同中西兩探長鍾星兩壳羅香密往將問拘獲並在該室内之地板下搜出盒子砲一桿子彈一百粒帶人總巡捕房收押昨解公共公廨據該探等上堂稟稱查被告專在四川販運烟土手槍應請訊究質之周供詞推諉陸襄讞以証　確鑿商之美領雅君判被告監禁西牢六月期滿逐出租界槍彈没取 
[警廳拘獲外日暉港刦案盜匪]  
淞滬警察廳王廳長訪聞舊曆本月初十夜外日暉港地方突有盜匪持槍連刦船户姚萬林·姚萬喜·張正明·孫金吉·周品有·等七船又在該處搶刦崇明人二家此等盜匪均係穿有舊軍服形似潰兵入内强暴恐嚇特飭偵緝隊探員馬良才·偵探毛忠間·陳幹泉·倪國珍唐明芝·夏德元·等趕緝去後茲經該探員等拿獲盜匪劉長根·蔡少鈞·于堯新·等三名·並獲鐵斧·電燈·銀表·小刀·各一柄昨已解送偵緝隊押獲訊究矣 
[東新橋街昨午之刦案]  
　　法租界大自鳴鐘捕房昨午得報東新橋街寳安坊口二十號門牌居户某姓家有盜匪六人於十二時餘到來各持器械嚇禁聲張當被搶去衣箱一只内有衣服等值洋八十元而逸請求查緝等語捕頭得供立飭探捕李榮卿·唐云卿·包探魯錦臣·陸兆麟·前往查勘一週回稟捕頭諭令嚴緝到案究辦 
[前晚楊樹浦周家宅之刦案]  
　　前晚六點十五分楊樹浦臨清路附近之周家宅村向在工廠做工之周王氏家突來盜匪五人均山東口音内二人各持黑色手槍時屋内除周王氏外尙有男婦各一人二盜把守大門餘三盜入内袖出手槍嚇禁聲張亂翻抽屜將值洋三十元之赤金耳環三付搶刦而去出門後朝西向鄉野逸去搶刦時並未放槍云 
[汽車撞斃人命案之訊結]  
　　汽車夫禁押十月 
　　汽車夫張子明駕車不慎在老北門地方民國路將萬禎油酒店司王阿毛碾斃報經地檢廳派員騐明棺殮一面由警將張子明押送法庭訊押候辦嗣經屍叔王就元由原籍聞耗來滬協同該油酒店主投廳領棺並請伸雪在案茲悉此案業奉檢察官預審明確起訴審判廳昨奉推檢各官員開庭飭提張子明至案研訊一過當庭宣判監禁十個月以儆判畢飭令還押候上訴期滿送監執行 
[限期拆缷蘆蓆凉篷之訓令]  
　　預防火患 
　　淞滬警察廳王廳長昨訓令浦東三區警署文云案據上海救火聯合會函稱據浦東區救火會主任姜釗函稱浦東一帶所搭　蓆凉篷比比皆是由陸家嘴往北至陸家宅一段爲最夥最長若遇火警極易引火且臨警救獲者諸多不便故會前會派員通告各户早爲拆缷而各户均觀望不拆嗣由糾察員沈岳華道經該處復勸告伊等凉篷早拆詎有山東人某因言語不服將沈君眼鏡打壞鼻頭杵破當將該兇扭交三區警察署罰辦又荷三區允飭各户將凉篷限日拆除業經兩月未見履行轉瞬冬防伊邇若不急爲拆除將來火患不堪設想前浦東本有呈請拆除凉篷舊案懇查前案函請警廳轉令三區派條押令限日一律拆除以免觀望等情到會據此查蘆蓆凉篷布滿街道最易發生火患前次浦東釀成巨災　鑒不遠可爲寒心况轉瞬冬防在即尤宜及早取　　　前情函請令行三區派警將轄境内搭蓋蘆蓆凉蓬各户勒限一律拆除以杜後患而維火政實爲公誼等情據此查凉篷布滿街道洵易發生火災該會函請限期拆除自係曲突徙薪之計自應照准辦理以弭隠怨除函復外合行令仰該署即便遵照辦理此令 
[美帆船改期出售]  
　　大晚報云美帆船塔爾博號原由美按使潘迪氏定期昨日出售茲悉昨又臨時改　展至本月十九日出售 
[南方大學生昨日參觀本館]  
　　南方大學學生蔡文瑕陳銳光陳贊陳沅許實彬等二十餘人於昨晚八時來館參觀各部並在五樓坐談聽無線電話至九時始興辭而去云 
[閘北烟兌南貨同志會開會紀]  
　　閘北烟兌南貨同志會晚七時開會到泰源泰記南昌新福泰祥等代表五十餘人由正主任陳馥騏主席報告開會宗旨略謂本會自江浙開戰以來同業中大受戰事影響現閘北己告平靖漸次復業我同業之價格當次第整頓云云次沈德華謂播烟印花南市已由各商包認我閘北似可照樣辦理惟估價等情應當從長討論經衆討論之下當推舉代表陳瑞麟孫啓英陳復騏三人而向閘北捲烟憑証處主任李組湘情商次經到會者共凥將捲烟南貨各價如以增　議畢散會 
[俄人被控騙綢]  
　　楊尊三沈子槎同延羅傑律師在公共公廨刑事科狀訴俄國人洛克陸續用詐　手段騙取值銀三千三百五十四兩九錢之華絲葛綢二百疋由廨出票發交總巡捕房飭令西探於昨將被告俄人逮案請究該俄人延斐斯門律師代表辯護中西官判被告具結出外改期再訊 
[燃放爆竹罰二元]  
　　鹽城人穆有貴因於前晚在浦東爛泥渡鎭後燃放爆竹敬神被三區崗警帶署曾署長判飭罰洋二元以儆 
[拐賣婦人案移檢廳訊辦]  
　　住居閘北四川路三百七十四號門牌陸海江之妻陸王氏（即林王氏）現年二十八歳舊曆本年七月下旬忽失該氏所在陸屢尋無着前日該氏突然歸家聲言是日遭素識之崇明婦人徐陸氏設計勾引出外以前往紗廠做工爲由將我騙上輪船前赴崇明地方出賣與施姓爲室該氏得受身價洋二百六十元我自到施家迭遭虐待苦不堪言是以乘隙逃　得以回家團聚等語於是陸洵江偕妻將徐陸氏並陸氏之姘夫楊漢朗等尋裂扭入五區警署昨移送地檢廳訊辦 
[移滬之崇明盜犯染病斃命]  
　　盜犯俞禮章前在崇明縣境行劫案發被逮訊明判决監禁嗣因疏通監獄故將該犯移送上海第二監獄密禁在案邇因該犯染病發送新普育堂醫治無效延至昨晨斃命即經堂中函報地檢廳委王檢察官等蒞堂騐明因無家屬判由堂棺殮 
[因缺銅元釀成兇案]  
　　向爲小工之俞吉根昨午至浦東爛泥渡奚阿錫　開小飯店中果腹食畢付賬因缺少銅元數枚遂以起衅彼此冲突口角之下互相用武俞寡不敵衆致遭打傷内部人即倒地崗警聞耗赶來將奚拘獲連同傷者併送三區警署當因察得俞傷甚重立命備文將兩造移解法庭訊辦旋奉楊檢察官提案騐訊之下判俞吉根發堂醫治奚阿錫押候核辦 
[扭控混用僞鈔票購米]  
　　甬人湯宜琪在胡家木橋開設協興米店前日扭崇明人吳九寳漲五區三分所控稱吳以僞造之五元交通鈔票三張來店購米當經察破請究經孟署員質訊解科昨移檢廳核辦 
[兵士誤入租界之發落]  
　　前日總巡捕房在該管區内各馬路上共拘獲兵士十名均帶入捕房缷去軍服後即領出界外又虹口捕房探捕在西華德路拘獲中國兵士三名帶入捕房將其制服缷除然後逐出界外 
[隆裕莊清理案]  
　　抛球塲隆裕莊清理案昨經安得臣律師代表一部分之債權向公共會審公廨堂庭要求改請薛邁羅清理復經海思克律師帮辦募思律師代表債權人提出反對請求又經王梓康會計師代表葉少英法學士報告清理該莊經過情形經俞正會審官及英麥副領事磋商之後將安得臣律師之請求駁回云 
[行使僞鈔票之發落]  
　　先施公司出店通州人錢吉山前日下午將僞造交通銀行五元之假鈔票一紙在北四川路向郭士良行使又廣東人黄九浦亦將僞造之交通銀行假鈔票持至九江路一百七十八號門牌某烟紙店混用均經察破先後被拘入老閘捕房昨解公共公廨請究錢吉山供詞支吾黄元浦供該項鈔票係由其兄黄梅生交伊買書等語黄梅生供此票係收賬得來不知是假中西官訊畢判錢押西牢一月黄　浦開釋黄梅生具結斥釋僞票没收 
[温宗堯控僕竊飾案註銷]  
　　曾任駐滬交涉員之温宗堯·指控用人徐桂生行竊值洋二百五十元之金鐲兩副·金戒兩枚·以及金鷄心等物昨由靜安寺捕房包　曹阿三將周拘解公共公廨原告遺女東海草懷兩口到堂證明破竊情形而被告則極端否認行竊中西官以所訴證據不足判將案註銷被告　釋 
[烟紙店被刦案中之沈榮財押五年]  
　　新記浜路大同烟紙店前　盜匪搶刦銀洋該盜臨逃時開放手槍經探目楊阿泉追獲鋼匠寗波有沈榮財·拾得手槍一支解由公共公廨研訊　情迭詳本報昨晨續審由八百八十六號華捕　案證明當時聞得槍聲追獲被告情狀質之沈榮財否認糾黨搶刦開槍拒　一切行爲並延律師代辯李　讞商之美領雅君以案經原告證實判决沈監禁西牢五年期滿逐出租界手槍没收 
[五積竊分别押儆]  
　　馮樹生·吳洪生·姚阿盤·陸阿榮·張壽生迭次串竊公共租界内住户三十餘家衣服各物被探目陸連奎緝獲連同窩贜婦人張徐氏拘解公共公廨押候吊贜訊究在案茲經該探目向各押店吊出原贜昨晨傳同各失主將馮等解廨由中西官質訊得實判决馮押西牢五年吳押四年姚押二年陸押一年張押半年期滿均着逐出租界張徐氏押女所三月贜交各原主領去 
[拐案嫌疑人押三月]  
　　法新租界格洛克路馬長記家之小孩兩口於前日被匪串同奶娘拐匿無踪經事主報捕請緝後由捕房探目李友生·包探吳錦堂·等拘獲嫌疑人周興孫一名解經法公堂判候押查明白再核在案日前原告接得英租界某旅館電話謂小孩在某號房間内速往認領等語當即報告捕房飭探前往該旅館房間内果見兩孩在内故此抱回家中業由原告以捕房承辦此案之包探勤慎可嘉給予賞洋五百元已於前日送至捕房外於昨日捕房將周復解法公堂請究先由　頭稟稱查被告雖無拐孩證據惟不應無故打電話與原告一味勒索請核詰之周供詞支吾聶讞員商之法副領事馬君判周押滿三個月期滿永運逐出租界 
[汽車夫開車違章罰鍰]  
　　汽車夫丁　翰·張文祥·張小三·等於前晚駕車至法租界不聽指揮誤走路綫先後爲捕查見以被告等有違定章　錄號碼回稟捕頭於昨日　至法公堂請究先山車務處捕頭上堂稟明前情詰之被告供認違章不諱判丁罰洋二十元兩張各罰洋十元充公 
[對買賊迭次行竊之押儆]  
　　對買賊朱蘭卿·楊少林·兩人於前日串同至法租界地方某洋貨店内以購物爲山乘隙行竊直貢呢一疋圖逸當爲店夥喬洪林察破鳴捕到來將采·楊·兩人連同原贜　併帶入捕房昨解法公堂請究先由原告投訴被竊情形詰之被告等供認行竊不諱中西官判以被告等前曾犯過懲辦有案此次又敢復犯可惡已極着朱押西牢三個月楊押二個月期滿一併永遠逐出租界贜給原告領夫 
[寓客呑烟殞命]  
　　昨日上午滿庭坊某客棧寓客鎭江人姚樹森在臥房呑服鴉片自裁山棧伙　覺報告老閘捕房派五十八號包探前往車送仁濟醫院救治及抵院已斃命由捕房將屍車往騐屍所候騐 
[公共公廨訊案彚錄]  
　　昨日公共公廨訊理之民事訟案誌之於下（一）瑙威商亨生同利輪船公司訴翁樂天不履行其故父翁晋瑞在日所訂契約請追損失英金六千五百鎊案堂諭展期二禮拜由被告律師專人赴甬覓被告到案並准進辯訴狀再奪（一）英商迭克洋行訴厚除絲　王允濤等不理擔保張錦餘欠欵案堂諭查本案王允壽旣非厚　號主應予註銷（一）高幼生訴趙安樂不理允賠綢緞洋案原告偕代表朱樹楨律師上堂證明案情而被告亦承認被控之欵堂諭被告旣經承認所欠原告洋二百五十元限一月内先還一百元其餘着　月内償清如違押追堂費被告担負（一）徐王氏訴胡興才欠借洋案當諭原告呈　證明着被告胡興才償還洋一百元並負堂費被告交保（一）王沛然訴朱信林欠房租洋案堂諭改期飭傳（一）胡立夫訴周荣仁欠賬洋案堂諭准予撤銷（一）胡元田訴胡昌田遺產糾葛案被告延甘　露律師代辯堂諭改期再核 
[誌謝]  
　　昨承商務印書館惠贈第八卷第二號（小說世界）第十二卷第二　（兒童世界）各一册又銀行週報社惠贈第三七四號（銀行週報）一册誌此併謝 
公布欄 
[上海地方審判廳]  
　　民庭　又一件判决傳陶氏聲請宣告準禁治產一案（主文）本件聲請駿斥聲請費用由聲請人負　一件判院炳南　王萬元等會欵涉訟一　（主文）王萬元　償還阮炳南洋一百零四元阮炳南對於王生福之請求駁斥訟　由王萬元負擔　一件判　小弟與徐六勝墳募糾葛一案（主文）被告廳將遷出其故祖父母之棺木照原　葬原告闗於假執行之聲請駁斥訟費由被告負擔　公示送進（全在文本　揭示塲公佈）　一件劉仲良興葛少南因欵項涉訟案　本廳　定於十二月六上午九時爲公國審理期除選任律師孫鑑　該被傳人葛南特别代理人外仰該被傳人遵期到　辯論毋自延誤　示右仰被傳人葛少南知悉　一件范崇爵等狀請　卷由狀悉查本案和解　錄送達證書尙未准原縣繳回旣據狀　發卷仰候檢卷發還可也此批　一件曹奉琛爲與　忠耀等契價上訴續請發卷由狀悉本案判詞送達証業　函催五次未准原縣繳還所請發卷仍應候幽催將送達證繳銷後核辦此批　一件　鳳翔　朱仁杰賬欵紏葛一案（主文）被告應　還原告賬欵大洋一千二百三十元八角一分五　小洋二百二十二角錢三千二百三十文又借大洋三百二十元訟費由被告負擔　一件判衝文彬與楊敬生贖田上訴一案（主文）上訴駁斥第二審訟費由上訴人負擔　一件判錢來鳳與鍾三記丨資及賠償損失一案（主文）錢來鳳之請求及宗山記反訴之請求均予駁斥本訴及反訴訟費由兩造各自負擔以上十一月十日 
 
 
 

Page 16

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *[商業市况]  
　　北京電（十一日下午六鐘） 
　　暗盤整陸六十八元二角五玖陸二十三元三角金融七十九元三角柒長五十九元四角均現貨價 
[釐拆平定]  
　　昨日洋　早市七錢三分一釐二毫五午市七錢三分一釐與前日收盤跌小一　南通州仍有去路各莊運出銀元約二三十萬銀行稍有售脫　價略呈軟象若出口仍旺洋釐難以平和銀拆早午市掛三分比前日高一分劃　加水五分市况平平　事可紀 
[上海銀行國内滙兌行市報告]  
　　昨日津電未到行市未開漢電票價開九百六十八兩五錢兌漢每千兩照掛牌行市合規元一千零三十四兩五錢比較前日陡漲七兩據一般人觀察謂此價提漲如此之鉅恐係電碼誤傳惟查漢市行銷流通劵木限定陰曆上月半完全收回本行上週得該處來訊云已收回三分之二預料此項滙劵至期常可如數收清如是則無滙劃與現銀之變别而昨電傳來票價驟大倘無别故意者或爲流通劵與現銀過渡之變化歟 
[神户英美滙訊]  
　　昨日神户滙兌市午前電日美滙兌賣價三十八元五與前日無變動買價三十八元六八七五較前日高零六二五日英實價一先令八辦士較前日跌一二五買價一先令八辦士一二五較前日跌一八七五正午來電日美賣價不變買價三十八元六二五計跌零六二五日英賣價一先令八辦士零六二五較上午高零六二五買價不燮午後來電日英美均無變動 
[外滙平疲]  
　　詳日星期二先令聞出弗動印滙大半羅比計掛二百二十羅比半美滙大二角半掛七十六元東匯小二五掛五錢一分二五嗬滙大半盾掛一百九十四盾二五法香新滙並未更變各滙内盤市况初振後疲銀行出胃甚暢計銀行初時賣出一月份先令價三先令三辦士八七五買進三先令三辦士九三七五又賣出美滙價七十六元五角買進七十六元七五又賣出東滙價五錢零公七五買進五錢零六二五嗣後銀行賣出一月份先令價三先令三辦士八一二五買進三先令三辦士八七五又賣出美滙價七十六元七五買進七十六元八七五又賣出東滙價五錢零八一二五買進五錢零六八七五收盤銀行賣出一月份先令價三先令三辦士八七五買進三先令四辦士又賣出美滙價七十六元七五買進七十六元八七五又賣出東滙價五錢零六二五買進五錢零半分午後市况平平交易不多計銀行賣出一月份先令價三先令三辦士九三七五買進三先令四辦士零六二五又賣出美滙價七十六元七五買進七十六元八七五又賣出東滙價五錢零五六二五買進五錢零四三七五嗣後銀行賣出一月份先令價三先令四辦士買進三先令四辦士一二五又賣出美滙價七十六元七五買進七十六元八七五又賣出東　價五錢零半分買進五錢零三七五收盤價無更變 
[標金仍疲]  
　　昨日星期二大條銀來電近期縮一二五遠期縮零六二五計近期掛三十三辦士八一二五遠期掛三十三辦士九三七五日英美滙兌均未更動十二月份標金毛盤好二錢價爲二百四十九兩六錢未開先令時買户甚多是以金價高至二百五十兩零八錢（爲全市最高價）迨先令揭曉東滙小二五故金價小至九兩三四錢銀行東滙開出價略緊故金價復高至二百五十兩其後市况甚疲交易不暢計最小至二百四十七兩八錢後略高至九兩三錢復小至八兩一錢嗣後市面平平有六七錢上落計收盤價爲二百四十八兩九錢烚赤現貨交易計方九霞賣出七平價三百二十三兩至三百二十二兩五錢由永豐等金號買進登賬價格十一月份二百五十兩十二月份二百四十八兩補水二百五十三兩午後市况平疲交易不多計開盤價爲二百四十八兩九錢先令揭曉時小至二百四十七兩八錢高至八兩四錢復小至七兩八錢略高至八兩六錢復小至八兩收盤價二百四十八兩二錢補水二百五十三兩 
[標準紗晨漲午跌　美棉三品來電均報漲]  
　　紗廠聯合會報告云昨日星期二美國棉花現貨漲四十五個磅音近期漲七十個磅音遠期漲八十個磅音印度勿路去小二羅比東洋三品紗近期好二元四五角遠期好三元三四角二十支現貨紅財神大二元交易所標準紗因外棉連漲現銷亦流通致市氣激昻趨勢增高近期漲六七錢遠期漲兩許客帮中現貨走銷尙稱熱鬧賣價又漲五錢至一兩午後標凖因般獲利多頭均賣出致市勢壓倒買氣薄弱近期小七八錢遠期小八九錢客帮由營口漢口烟台福建汕頭寗波江西蕪湖等帮買去各牌華日紗二千包行情漲五錢至一兩左右永安紗廠開出十支全城大包一千包價一百五十七兩五錢扣们一個月内隨出山廣帶直接開去又東方紗廠開出二十支金鳳五十大包價一百六十四兩扣們又厚生廠開出二十支雙喜四百包價一百七十兩○五錢扣們又開十支雙喜二百包價一百五十五兩扣們以上均本月期其他各廠未聞開出云 
[棉花趨高]  
　　昨日棉業交易所通州棉花標準仍見趨高現貨棉花日信洋行買進現貨棧交陜西花二百件價四十兩東棉洋行買進碼頭過秤通州花四百包價三十八兩五錢 
　三品始堅終疲（十一日大阪電） 
　　本月期貨更無力 
　　三品市場昨日後市收盤山田經紀人買進頗力聞係江商帮所註當時市人推測其裡面必含有美棉消息今晨美棉電報果漲起二元三角人氣頓形堅俏大有突破從蘭高價之勢惟原棉影　　表示於前市閧盤已爲三品近來慣例故　即　　至本月期貨更無力量買方大户如岩田帮等連日抛出甚多其他皆　受貨之意均擬從速結束賣方與白洲東棉等亦無意交貨違期貨受此影　以致毫無活氣 
[大阪紗市竟隨美棉而漲......（十一日大阪電）]  
　　棉紗現貨因滙市跌風停止輸出觀望地方帮亦停止　貨中間交易動趨沉寂故本日上午無一宗成交惟美棉趨堅前途略有看漲餘地中等二十支本月明呌價爲三百五十元次月期爲三百四十六元已漲起三元粗紗亦漲起二元此後能否維持香買方態度如何 
[大阪布市不動（十一日大阪電）]  
　　棉布市况内地需要毫無進步賣方有急於求售市面頗形呆滯故三品雖漲而布市行情則無變動云 
[粉市堅漲]  
　　各廠存底漸薄麥價仍高洋粉貨缺價昻 
　　昨日粉市又趨堅漲緣各廠自前週烟津等帮搜羅現粉後存底漸薄現正趕製期貨棧單均不願多抛加之麥價仍昻洋粉將次售罄南洋等帮進意仍濃頗具供不敷求之　勢是以期粉與洋粉同趨漲風昨日上午開盤現期因承前日之　勢稍跌數厘而閩汕等帮對於近期與遠期均有辦成更兼套頭色彩濃厚故行情均見步漲午後開盤客帮意興不襄對於遠期進意又濃故各月市盤均仍堅挺收盤結果本月份價爲一兩九錢二分半十一月爲一兩九錢五二五均較前日收盤各漲二厘半十二月爲一兩九錢七分較漲一分正月份爲二兩零二分半較漲七厘半標準粉成交額上午計七萬三千包下午六萬九千包收市六萬七千包共計二十萬九千包較前日少拍五萬一千包股票無市 
[公平呌莊]  
　　昨日星期二輪值英商公平洋行第七百二十八次拍賣之期計排列羽綢斜綢元絨西緞花綢細布市布原布漂布等各種疋頭一百五十三件計六千四百三十疋比較上次少四件共二百四十疋所拍市况仍不見起色客帮尙在觀望統扯跌多漲少拍成各貨（羽綢）三十七件計一千三百六十疋跌自二分半起至六錢二分五内亦有漲起二分半至五錢者（斜綢）四件計一百二十疋虎瀑跌二錢五連城壁亦跌一錢五分（元絨）四件計九十疋價跌二釐五至一分鶴童漲半分（泰西緞）三十三件計一千○八十疋價跌自七釐五至三分二釐五惟亦有漲起二釐五至二分五（花綢）二件計六十疋價小去二錢（細布）五件計三百疋人搶三久跌一錢五人旂三愛司加六分其餘未動（市布）二十三件計一千一百三十疋價漲二分至二錢六分内亦有跌小二分至二錢五（原布）四件計二百四十疋吉祥如意漲六分戰長紗漲一錢五惟人搶佳跌一錢三分（漂布）四十一件計二千○五十疋價漲三分至五錢八分惟跌者亦有小落一分至四錢一分者 
[洋莊絲銷又滯]  
　　昨日星期二本埠絲經交易又趨停滯因歐美等處行市不易振作加以昨爲歐戰紀念日海外各洋商咸循例休業以致滬埠絲交未接回電各歐莊不敢遽進况華商方面週以成本較昻售價望漲故廠白黄灰各絲經昨市均無談成云 
[横濱絲市漸趨沉寂（十一日横電濱）]  
　　生絲現貨買氣漸疲雖略有問津爲數甚微此亦暢銷後之反動目下市况尙無變化 
絲屑市况各館買氣仍繼續濃厚惟賣方態度仍極堅强難望談成僅歐洲帮買進一萬斤云 
[茶市趨勢仍佳]  
　　昨日星期二本埠洋莊茶市路莊土莊兩路之緣茶均無大宗交易惟各茶市價因存底漸絺尙有看漲之趨勢市面仍呈佳象全市緣茶總計成交一千○三十六箱珍眉售盤自五十兩至七十一兩貢熙售盤自三十四兩至三十八兩秀眉售盤自十七兩至二十八兩五錢貢珠售鹽二十七兩五錢蕊眉售盤自十七兩至二十五兩市價均較前日略爲見高其餘湖州平水綠茶及各路紅茶均無交易 
[東糖現存充足　糖市趨疲]  
　　昨日（十一）公會劃盤現貨尙定大里Ｎ嘜八兩三錢五分新廠各嘜亦復相同期貨則見跌小十月份八兩四錢二分五十一月份八兩四錢七分五據行家調查東糖共存現貨十餘萬太古及怡和兩家有五六萬現存若此之衆勢必仍將下跌云 
[五金出路尙佳]  
　　昨日星期二北路及長江各口岸需要之貨依然活動故市上情形甚佳然各洋棧到源極旺致市上售價難望一致回漲如四十八片英白鐵皮自前日放鬆迄今又見低落一錢計開十兩九兩九錢之價有時亦有開出六吩至一財新路皮鐵出路雖見活動而售價反低落一錢計每擔四兩五錢一財及一时四吩花色則未動云 
[煤市暢旺]  
　昨日星期二行拆交易各種烟白煤等做開頗見起色紅崎山西等貨賣出更暢原因煤店家近日門市車出·亦頗盛暢故也而製造廠川之各烟煤節塊各方辦胃亦大價均較前好起六七角 
 
 
 

Page 17

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *本埠增刊 
[商務印書館新到歐美圖書]  
　　大批歐美原版圖書小說以及有圖畫之兒童　本刻由棋盤街務印書館運到小說有四册僅售一元者其他定價亦極低廉云 
[中英藥房廉售熱水瓶]  
　　四馬路中英藥房新由德國運到熱水瓶多種質地堅固不易破碎二磅者每只一元五角一磅半每只一元二角一磅每只七角半另有美國名廠製造之袖珍噯水壺每只七角半云 
[先施新到家庭影戲機]  
　　先施公司新二樓兒童玩物部近鑒於各種活動影戲機確能增長社會智識啓發兒童心理特向德國名廠定購最新式家庭影戲機多種油燈電燈均可通用放影於銀幕上玲瓏浮凸精巧異常誠爲家庭中悮樂之佳品每架售洋十七元五角二十二元五角二十七元五角至四十五元等如大帮批發則更爲便宜云 
[聯益新到銀箱]  
　　勞合路南京路口聯益貿易公司經理美國名廠製造各種銀箱箱身堅固漆水新鮮爲防盜禦火之要物現有大批到申式樣甚多在廉價期内價格甚爲公道云 
[圍巾領帶之廉售]  
　　永安公司西裝部昨日新到英國羊毛羽巾質佳而軟在減價期内最廉者僅售八角最高者價九元七角半德國西裝絲羽巾價一元六角英國新式絲羽巾自數元起至二十一元領帶新貨甚多最便宜者售六角云 
[德大毛織廠添設門市部]  
　　威海衛路同孚路口德大毛織衣着廠專織男女中西時式衣着自去年開辦以來出品新穎成績頗佳現在該廠添置門市部爲歡迎顧客起見預備發出優待劵二千張照碼九折云 
 
 
 

Page 18

 
 
1;第一萬八千五百七十五號;中華民國十三年 西曆一千九百二十四年十一月十二號
星期三 * *[美國電影女演員規則]  
　　友人高君新由美歸談及美國影片公司女演員之規則數條因錄之如左以供閱者諸君之研究 
（一）演員高度須在五尺三寸以上 
（二）演員體重須有一百三十磅 
（三）演員在非正式演劇時每日上午十時須練習跳舞 
（四）演員未得公司許可不得擅將頭髮修剪或染色 
（五）演員每日上午八時須到攝影塲 
（六）演員對於騎馬游泳及社會禮義等均須練習 
（七）演員在攝影場及公衆地方不准吸烟 
（八）演員須參預每年之社會婦女集合以廣交際而諳人情 
（九）演員深夜不許入酒肆及游戲塲 
（十）演員須自備以下之物至少三件晚禮服·游戲服·旅行服·運動服·跳舞服·游泳服·古裝·禮帽·以及一切鞋類（芝雲） 
[結婚消息]  
　　鄒恩泳君於民十在南洋大學畢業後赴美入康乃爾大學研讀民國十一年畢業得市政工程碩士學位旋在鄒恩泳與張淑女士之儷影（兆芳攝） 
　　美充任工程師及測量主任等職今夏返國前日（九日）下午三時與西心遠女中學畢業張淑如女士結婚晚冥客親友往賀者甚衆云 
[樂羣球隊之擴充]  
　　樂羣足球隊去年在西門公共體育場隊員大半爲昔日之東方八大學足球健將如馬德泰·申國權·馮建誰·袁艮初·余衡之·哈元貞·李茂聰等成續甚佳今因公共體育塲駐有軍隊不便練習比賽現已决定今冬移至法租界貝勒路天文台路轉角棒球大體育塲該處塲甚大且有觀台上星期日該隊與南方大學比賽以二與零之比獲勝好足球者如欲加入該隊或與該隊比賽可往三馬路聚興誠銀行袁艮初君接洽聞該隊每星期六星期日二天必練習或比賽云 
[醫界消息]  
　　松江吳宗亮先女士爲西法產科專家醫術湛深經騐宏富在松從事診務十有五載遠近知名婦嬰之賴以保全獲安者不勝枚舉此次因避亂遷居來滬聞現寓法租界長浜路貝勒路口泰安里四號仍從事應診云 
[女令小評（三）]  
　　金殿英坤角武生金殿英隸大世界髦兒班武藝出衆長靠短打兼擅其長如連環套惡虎村殷家堡等演來有聲有色長坂坡威風弈弈辟易千人活現四將軍身分且身材矯健白口清晰坤伶武生小寳珊小春利外金伶一人而已從此加鞭所造正未可量也 
　　花義俠先施樂園花義俠爲優美班之出色人才專演武生戲長靠尤擅長獨木闗一劇功架老到嘆月一場唱尤工穏他如伐子都金雁橋等演來亦有精采偶演短打戲手發活潑的是可兒惜乎配角欠整齊大軸戲多有美中不足之憾然觀者不能求全責備也 
　　小月來武生小月來隸大世界髦兒班多演配角戲然扮相武藝均有可觀偶觀其演三又口去武松英勃勃與孫二娘對打身手敏捷五花八門大有可觀該伶亦可造才也（楊過） 
[集會表]  
　　陽縣本月時間地點召集者　　 
九日至十五日四川路青年會舉行父子星期運動會四川路青年會　期　動會 
十二日旅滬商帮恊會商帮協　舉幣董及會長　銀帮董及正副會長 
十二日十二時三十分假座　商會開財政委員警吳淞水利恊會開財政委員會財政委員會議 
十四日至二十二日靶子路女青年會女青年會社會問題研究社會問題研究會 
十四日至二十三日新世界南北兩部糧食平價游藝會　食平　游　會 
十五日下午二時鬆壁堂洋布公所華商搪磁股份有限公司全體股東會擠磁公司股東會 
[天氣報告]  
　　徐家匯天文台昨日下午四時三十九氣象預報云天冷有雲全國沿海悉有冬季時令風惟北方强烈而南方温和又昨日下午三時前二十四小時内本埠氣温最高六五·六最低四一·七去年今日最高六三·二最低五五·○ 
 
 
