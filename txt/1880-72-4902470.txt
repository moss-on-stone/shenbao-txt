# 1880 - 72 - 4902470

 

Page 1

 
 
[中東合從說]  
　　俄國界居歐亞二洲二洲之地皆有俄人之車轍馬跡也然俄之所眈眈焉欲肆其鯨吞蠶食之謀者未嘗不在亞洲亞洲之地中東兩國實有守望相助之勢所謂輔車相依唇亡齒寒者其中東之謂也兩國勢合則足以禦外侮而亞洲之大局可以保全兩國不和能則勢分而他人得以乘間而入此固大勢之彰明較著者也今俄國以伊犂和約之事　隙巳成窺俄國之意總欲强中國以必從崇欽使所議定之和欵而又預備絕大之鐵甲船此其志在於與中爲難而窺中國之志則崇欽便罪旣不測而命王大臣大學士六部九卿及總理衙門會議之事雖　上諭實其違訓越權究不知所違者何訓所越者何權而京都傳言有主戰主和之說則中國亦有與俄爲難之情兩不相下而戰之局威矣中俄茍出於戰則亞洲自此多車無論其孰勝孰敗而兵連禍結斷不能刻日奠安如中國幸而勝俄必不肯遂止兵革之禍將相尋於不巳設或俄人得志則長驅而入不特爲中國之患卽東人亦豈能高枕而臥哉燭之武對秦伯曰夫晋何厭之有旣東對鄭又欲肆其西封此誠洞見利害之語故秦伯聞言滋懼與鄭盟血去之今日之時勢何以異是度俄人用兵必不由卒道觀其添设水師製備鐵船則必從事於水路可知或有謂兵不厭詐恐俄人故以此爲誤敵之計者然以勢揆之陸路用兵旣不如水路之便又不如水路之省故竊料俄人必由水道若果由水道則由中至東其勢正甚易耳刻以琉球一事中東亦多齟齬說有謂－時開業於二國爲中國病然東之不肯降心必行巳意亦未得爲全是也東人必以東人爲是而非中人中人亦必以中人爲是而非東人兩相非而衅端自此開矣然琉球一事在東人得之不過增大倉之一粟在中人失之亦不過亡九牛之一毛其得失殊不足輕重卽有謂東人旣得必不肯復失中人雖失而必求其　得地雖小而關乎兩國之體面者甚大故不得不爭而不知爲　言者皆不審度夫今日之時勢與亞洲之大局者也常棣之詩曰兄弟鬩于牆外禦其侮言兄弟雖有私惡而鬩牆相爭然苟有外人侮之則必互相抵禦是固情理之至者也中東兩國共在亞洲且同爲通和之國猶之兄弟也爲琉球之事而各生嫌隙猶之鬩牆也今有俄人之衆則外侮也如東人以爲　由中國無與於東而袖其手以作壁上觀成且牽犁中國之肘以洩其私忿是亦大異乎常棣之詩矣夫兄弟之必能禦侮者以其由天性也今中東兩國究非關淤天性而欲其蠲私忿而懷公義其勢實難顧就利害而言則未有不悚然動容者今日中俄有決裂之形中東尚無扞格之勢乘此時也各湔除其小忿而和衷共濟其勢尚足以拒俄如必沾沾於目前而自相予盾則俄患之來正無巳時於中國固有所害於東人亦無所利利害之辨固有不可不明者矣且失輕重緩急之故不待智者而後知也琉球之事輕而緩俄　之開急而重舍琉球而不爭在中東不過稍失體面而於全局尚無大礙設或爲此小忿而中東遽成不解之仇則鹬蚌相持俄人正可乘隙而收漁人之利利在俄而害之貽於中東者且無涯矣諸葛忠武之策蜀也曰東和孫吳北拒曹魏今之中東雖不止如吳蜀之地小而民寡然俄國實大於魏魏以一國分當吳蜀而有餘吳蜀以一國而當魏則不足此必合之勢也晋假道於虞以伐虢而虞卒爲晋所取秦之蠶食六國所慮者齊之梗也乃用遠交近攻之策與齊和好無間使齊不出一卒以救六國其後六國以次就滅而齊亦不免此皆前車之鑒也亞洲之地俄國久已生心由中而東勢所必至故嵩目時艱之士奠不欲中東之合力以拒俄勿以區區琉球之事爲嫌而置亞洲全局於不顧此則海隅蒼生所私心竊禱者耳 
[日邦近事]  
　　○西字報云日耳曼近欲取波蘭之地歸入版圖蓋以其地迫近日耳曼可以安插國中無業閒民也按波蘭在俄國西鄙久爲俄所割據日耳曼雖有此謀俄人安肯拱手以讓之乎 
[波斯近報]  
　　○前記英俄二國皆欲與波斯結好一節惟波斯王與俄好則爲英忌與英好又爲俄忌此中實難調處得宜玆聞波斯王盱衡時局得其要領特修好於怯國蓋法與英俄皆敦睦有素故波斯特結法國爲援倘英俄二國有惡則藉法爲排解似於交鄰之道頗爲合法日者法公使地里鳩入見彼斯王那沙甸王待以最優之禮極其誠敬公使旣出王卽命人建造法國書院習其文字焉 
[火焚鐺局]  
　　○日本澳塞加地方向設有鑄銀局玆聞忽遺餘燼於火藥之中猝遭炸裂牆壁　倒傷斃一人得自電音其詳未悉 
[䀄屬院試日期]  
　　○寍波府屬各生　歲試問巳懸牌定於月之初六日取齊學憲亦准於初六日起馬初十左右富可按臨寍郡所有寍波府示照錄於左　浙江補用道特授寍波府正堂加三級紀錄三次宗爲曉 
 
 

Page 2

 
 
谕事光緒六年正月二十一日奉學憲張牌開照得生童正摥之日該提調官務須飭縣多俻燈燭一面大書某縣第幾牌一面楷書該生童姓名於考棚之內多置條櫈靠倚各處魚貫成列卽將牌燈分置櫈後每櫈相距必須容坐五十人屇期由提調派委幹員數人带同泒出郡縣幹吏各學書斗按照燈牌姓名逐一唱名令其鱗比就坐不得稍有參差亦不得起坐自由別寫燈牌每牌十人只用一面大書某縣第幾牌一名至十名或某縣第幾牌十一名至二十名之類俟本部院開門時燈役取十人牌照會該管書斗令所管十人魚貫鵠立於轅門聽知縣點名大門聽提調點名次第前進逐一應名該提調官飭縣仍先於大門內用堅實棚欄就甬道左旁曲折安置其中只容一人行走以免爭先落後如左旁地勢低窪鋪塡木板磚石以便行走其上用席棚緊紮以蔽風雨合行牌仰該提調官飭縣預爲備辦一面出示曉諭如有故意擁擠及不遵約東者准該提調官卽刻查明扣除庶幾禮教肅淸規模嚴整旣可及早入塲專心應試兼免擁擠喧嘩及傾跌損傷之虞諸生童等必能恪循法度也諒之愼之等因奉此除飭縣備辦外合行出示曉諭爲此示仰闔屬諸生童等一體遵照毋違特示 
[牛痘開種]  
　　○寍波府署土地祠內之牛痘局今年仍延天合趙君蘭亭擇於正月二十五日開局施種又郡廟　棠祠之牛痘局則延定海周君望岐於次日開種邇因天氣睛和故赴局請種者不但貧窮無力之人卽殷實人家亦紛紛掛號每日不下數十起似較往年愈廣矣 
[航船覆沉]  
　　○地方官欲有功德於民固當務其大者遠者然僅存諸心而未見諸事轉不若於各細務逐件察究妥立善　尚可免尸位素餐之誚卽如各處之渡划野航在舟子無不貪多務得而一或不慎所傷實多民之父母其忍坐視之而漠不關心乎昨門本月初三夜定海航船從寍波開回裝載客貨太多巳將駛至船忽沈溺計傷搭客數十人設地方官早能示以限制每船限裝客若干裝貨若干逾限照罰則此次亦無此事矣然而巳往者無可援救未來者尚待設施吾願在民上者俯念及焉 
[和尚能忍]  
　　○朝山僧人褶疊衣被而夾以木板縛於扁担兩端高桃於肩與尋常人行李不同知者謂此等僧人皆有拳棒非可泛視也昨有友自杭州來言新正十三日天色睛　吳山游人甚多有賣解者擇空地以獻其技觀者如堵墻旋有數僧卽高扁担之流亦於人叢中觀之詎意人頭擁擠不知因何誤撞一旂兵兩不相讓遂至用武旂兵身材短縮而髒固偉胖鬚髪甚長面有麻點有識之者言此人卽以大辨子出名最善跑馬每操閱時能屹立馬背而手執弓矢以射發無不中爲將軍及撫憲所賞因是自負材武街市之中遇人不肯受虧必人畏服之而後巳亦滿營之好漢也近營之處見其來必先防其侮僧係外來不知誰何且兩足抵當毫不肯讓旣而僧力竭矣同件一僧遠立不爲助視其而枯瘦如槁木被毆者遙乞其援此僧惟膜手念佛搖頭以示之於是僧乃釋手而某兵則　掦而去繼而訪之知衆僧皆有膂力而枯瘦者獨絕倫類今其僚求助而彼竟置不爲力蓋知某兵之不可侮恐厮打以買禍也故衆僧亦卽住手夫方外之人所以習奉棒者原求自衛於生疏之處乃能深藏不露亦可謂能忍矣然而某兵之橫如此谁爲管轄乃不見不聞哉 
[局員過境]  
　　○江西淮鹽局曾己換員接辦兹復接九江友人來函云前辦之張西園觀察巳於日前中添射綸東下祇携一新娶姬人同行云想觀察回憶來時子女满前今則白髮紅颜形影相對此情此景當必有泣下沾襟者况復奪我鳯凰池人非木石何堪堪也 
[懲罚诸生]  
　　○上月二十二日護撫譯中丞甄別紫陽書院當因點名接卷紛擾參差不能魚贯而入中丞發怒回署此已列報嗣於二十五日懸牌書院以此次書院甄別諸生不遵舊章擁擠喧譁實屬不成事體特將此次獎賞膏火銀兩全行罰入儒寡以示薄雖并聞所有在院各卷凡中丞未及點名者雖有佳文悉棄置弗取現在尚未出案諸生得聞此信彌深惶懼蓋與考者爭名之心甚於爭利況用功績學之人靡不循規蹈矩其中所有年輕浮躁之徒類皆僥倖进取而且父兄不知約東師友不可箴規平素則惟事間淤臨試則不遵功令其行若此其文可知似宜由各學访查懲辦一二以示炯戒不谓城門失火殃及池魚殊令守分貧儒未免有向隅才歎矣 
[輪船小損類誌]  
　　○前日招商局江永輪船自漢口回滬傍帶江孚輪船詢知江孚行抵九江時舟中夭平架小有損壞不能行走是以偕江永同來然貨客固無恙也○怡和行厄拖拉度輪船到大沽水淺地方舟中與輪軸接連處小有損壞不能至津貨客皆由駁船進口後卽略爲修理偕大沽輪船同回滬上蓋恐途次或再損壞也 
[松江府試招覆題]  
　　○巳冠首題　華亭　選於衆舉皇陶　婁縣　選於衆舉伊尹　巳冠通塲次題　所以考其善不善者豈有他哉於己取之而已矣　未冠首題　華亭　童子　侍坐章　婁縣　童子　　　章　未冠通傷次題　有儒子歌曰　通塲詩題　賦得紗帷書暖墨花春　得春字五言六韻○己冠首題　奉賢　辰繫焉萬物覆焉今夫地　金山　海而不洩萬物載焉今夫山　　上海　獸居之寶藏興焉今夫水　已紅通塲次題　多聞　干祿章　未冠首題　奉賢　可使從政也興　第－句　金山　可使從政也與　第二句　上海　司使從政也與　第三句　未冠通塲次題　巳百之　通塲詩題　賦得草動綠初勻　得初字五言六韵○巳冠首題　南滙　其可謂至德也巳　矣泰伯章　靑浦　其可谓至德也　　　　　章　已冠通塲次題　不爲拙工　未冠首题　南滙　能無從乎　靑浦　能無悦乎　未冠通塲次題　不爲拙射　通塲詩題　賜得蓬萊文章建安骨　得章字五言六韵 
[府試上海文童頭塲名次]  
　　○前報列松江府試文童上海頭塲定期前月二十二日今悉錄取一百七十名特將前列名次抄錄 
 
 

Page 3

 
 
以供衆覽　汪廷弼　顾錫熊　鄭元炳　胡人鳳　史錫福　莊容敬　沈慶長　朱淸淪　祠錫麒　聶孝賢　童汝福　張恩煜　劉志濤　張恩灝　張維綱　王廷奎　吳韞琦　王豐翰　徐　楨　丁德基 
[西官公出]  
　　○英會審公堂途禮拜二四會審之美國譒譯官馬君現在因公去金陵故會審事宜暫由德譒譯樊君接辦云 
[勒限移居]  
　　○公平洋行之司帳人汪某控稱有一百二十二號及二十三號房屋原租與席姓後被轉租與廣東人盧士盧乃開設妓館者便是處適在轉角上我洋東見之以爲不雅故請勒令　移至正月分應收之房租並未收取　處稱和住公平洋行房屋今巳四年從未欠過房租今平空欲令移徒心實不甘管房洋人稱房客盧士家通宵喧閙前曾失愼難未成災然鄰人已受警不小阿副領事谓公平行曾連次著　移居應請卽飭搬　陳司馬謂房稱旣不拖久未便押還惟盧姓旣是妓館並有遺火情事著　限至三月底另租房屋遷讓并令具限結備查 
[重懲積賊]  
　　○富捕頭至英公堂稱廣東人唐阿發積慣行竊人極凶橫現在七戶原贓均已起到請辦郭阿興等被竊各戶均投案請給原贓唐供不敢行竊此種衣服物件皆借來典押者陳司馬隨判唐發捕房管押一年贓交失主分別領去 
[賭犯開釋]  
　　○前由捕房解送賭犯十一名經必堂判各罰詳五元等因巳列前報並據當捕頭禀稱奉發着罰之賭犯陸續有七名共繳出洋三十五元呈案請發充善舉其餘四名實因無力送請核奪陳司馬隨將繳案之罰洋以十五元充醫院經費二十元充棲流公所其無力繳洋之四名從寬槪予斥釋 
[論中俄不宜構兵]  
　　○中俄之事咋有電音定將决裂中外人聞此莫不相聚而議謂必出於戰者半謂終出於和者亦半究之均屬旁觀臆度在兩國主持國事者尚未有定見也何也正月二十七日木港所接電音實由上海遞來而上海則由京　報到雖電文簡畧未言其故然以意測之大抵俄之駐中公使因　中朝欲改祟君與俄議立之約俄使不允將示絕交故發電音回俄而各國駐京公使亦發電音到滬以程途計到滬較近於往俄故消息早傳至港也審是則不獨歐洲未知其事卽俄國亦未知公使决與中國開仗也俄國若定計首發難端歐洲各國必先知之定有電音到港今歐洲絕無所聞而開仗之耗反來自上海亦可恍然矣然則卽有齟齬仍不難從中調停也夫以兩國之情形觀之則似非戰無以分强弱而靖邊陲以兩國之事勢言之則又非和無以安人民而　宗社爲之說者曰以中國而言戰則變速而禍小和則變遲而禍大蓋俄雖兵衆而强將謀而勇然自與土耳機構　之後得不當先國庫空虛人民怨叛勢已岌岌不可終日故君臣聚謀藉威武以　禍變中國與戰而勝則塞上烽烟可以永靖卽事不可知亦祇賠價軍餉復向所失地而已然財用可徐謀充裕也土地可綏圖恢復也惟和則伊犂永爲俄有鉅款又自我輪由是而索口岸以通商生各國之覬　大錯鑄成卽有義士忠臣亦難善持其後此所謂戰則變速而禍小和則則遲而禍大也凡此議論不得謂毫無見地然私心竊計俄在今日固不肯輕與中國言戰而中國亦宣謀定後動免俄得有所藉口卽諸國出而調處亦不致多費辱舌斯爲策之上考臆自崇君持節出關中外之留心時事者成謂此行繫兩國安危日盼好音幾無或釋而俄人亦以成約在前重於食言故多所需索以冀中國碍難强從得以反曲爲直乘隙而興以遑雄心而償奢願中國豈眞未見及於此乎抑以俄人果重於發難乎今者勢難降心相從然後議戰譏和欲得萬全之策譬之於奕似緩一着然中國之土壤物產素稱饒裕俄固在所垂涎各國亦思有所藉手二國若兵連禍結正所謂兩虎相鬥卞莊得制其死命鹬蚌相持漁人將安坐以收其利也卽謂兩國雖出於戰而終必歸於和要亦有辨何則兵　未啓隱忍議和卽受虧者獨在一國尚不致於大困若勝負卽分然後聽各國代爲調處則敗者固兵挫地削暫可收拾殘局終蔣悔等噬臍而勝者亦師勞銄竭卽有所獲不如所亡未爲得計也何若邀如天之福不以一矢相加遺利雖不可多得而事亦可無意外語曰不習爲吏視已成事若以此言爲迂胡不觀於土耳機之事也 
　　節錄香港循環日報 
[上海協賑公所同人啓]  
　　○啓者敝公所收解賑捐上年九月卽議停止嗣因直𨽻水災展遲二月於十月　停止蓋以連年捐資助賑各處善士心力巳盡而公所同人各有本務苟可告止　不欲再爲無厭之求不意直境　區甚多積水至今未涸春麥不能下種嚴佑之明經自河間任邱移局安州　赴文安大城雄縣籌處察看災情實有　不保　之勢頻次函來切屬公所同人了可始勤終怠　相截僧　賑靡策不施復函　南中當道傳驗公所仍前歡募集有欵項准令扔交在直南紳經放不必解官以遂善士指交之心而符民捐民辦之實所有先後捐欵均照部定新章一例核獎同人等聞此迫切誼難諉謝今議自刊布公啓之日始如有捐欵交下仍當掣奉收票　總代解一面按旬登報以四月底爲限至災區情狀有由蘇寄來水災圖現存公所其圖大槪曾已刊布報帋如蒙索閱當卽檢奉惟此圖聞已分散不少後無愿格並不憑此募捐合併聲明 
[蘇州桃齋收解直賑捐欵己卯十二月廿一日起庚辰正月三十日止淸單]  
　　○蘇字册宜善斋二十員尤鼎甫募二員五角三槐堂一百員本澄子病愈兩元七齡童子一員陸　　母病愈一百員戴程氏解密愈病五十員事實登廿三廿四日告白中秦記二員七百七十一交愼思書屋兩員　逸樵　三十五員　笠氏三十員　子　手無　來三十員一千六百九十交求安氏五員鐵運潤三百文○兩字册長元吳邑憲　發宜荊二縣捐欵七百六員章梅亭兩元○陵字册祝　隆來六十八元○揚字册靖江縣　勸九戶三十一元○正月廿二日起解嚴佑翁潘振翁第二批銀五百兩代解浙欵在外另有陸王氏代燒香　五元暫存敝處倘未收帳理合登明 
 
 

Page 4

 
 
[光緒六年正月二十二日京報全錄]  
　　宮門抄○上諭五道錄前○醇親王　奏爲　普陀峪　萬年吉地工程出力人員請　恩獎勵摺○又　奏爲遵擬酌改請獎夾片○署江督吳　奏委署藩臬兩司篆務片○湘臬孫　奏爲恭報接篆日期摺○闕臬陳　奏爲恭報接篆日期摺○將軍岐　奏爲遵例派員保護泊岸並前沖各叚核與方向不宜請一併緩修摺○又　奏爲請　旨簡派管理宗室事務負弁夾片○熱河總管等　奏爲一年用過經費銀兩數目摺子○又　奏爲覆查所存內外陳設供器並倉庫銀米數目相苻夾片○正月二十二日禮部宗人府欽天監正黃旗値日無引　見○祟勳請假五日○宗人府奏泒守護　東陵　派出榮艈○禮部奏派移請　神牌告祭后土　派出興廉邵　亨○又奏派會試知貢舉　派出奎潤夏家鎬○召見軍機　徐桐　○○臣奕　等謹　奏爲奏明請　旨事准吏部咨稱　菩陀峪　萬年吉地工程處奏保在工出力人員原片內開花翎三品銜分省遇缺題奏道楊儒奉　旨以四五品京堂候補查該員並非無可加保與章程不苻應令另核請獎於光緒五年十二月初九日具　奏奉　旨依議欽此欽遵知照前來臣等查該員在工七年之久於一切工作均能力求堅實認眞督辦臣等深資臂助前於辦理保案時因該員聲稱　　恩深重不敢仰邀　獎叙臣等核其勞績未便壅於　上聞請　旨可否恩施欽奉　懿旨道員楊儒着以四五品京堂侯補是該員所邀獎勵係屬出自　特恩非擬請獎勵者可比今該部駮令另獎臣等仍不敢擅擬謹恭摺奏　聞伏乞　皇太后　恩施謹　奏請　旨奉　旨已錄　○○醇親王等片　再臣等前保監修花翎理藩院員外郞福森布請以本院郞中無論滿蒙咨留遇缺卽補俟補缺後在任以知府卽選在案現准吏部咨稱該員所請以本院郞中無論滿蒙咨留遇缺卽補俟補缺後在任以知府卽選係屬一次獎案層遞保獎官階核與奏定章程不符應令另核奏明請獎等因前來臣等查史部文稱該員所請旣與部章不符令擬將福森布改請以理藩院郞中無論滿蒙咨留遇缺卽補並加四品銜謹附片具　奏請　旨奉　旨巳錄　○○吳元炳片　再蘇州布政使譚鈞培現奉　諭旨護理江蘇巡撫所還穌州藩司篆務爲錢糧總匯之區理財用人政務繁劇現當漕務吃緊之際自應遴員接署以專實成臣與護撫臣譚鈞培一再商榷查有臬司許應鑠强幹廉明堪以調委署理遞遣臬司篆務管理通省刑名兼有驛政事宜必須熟悉情形之員方期膀任查有先經委辦海運事宜之正任徐州道薛書常練遠明允現在海運漕務已有端倪蘇松糧道王毓藻業經到任薛書常屢權臬篆措單裕如堪以委令署理除分别飭遵外謹附片陳明伏乞　聖鑒謹　奏軍機大臣奉　旨知道了欽此　○○湖南按察使臣孫翹澤跪　奏爲恭報微臣抵湘接篆日期叩謝　天恩仰祈　聖鑒事竊臣欽奉　諭旨搉授湖南按察使當卽具摺謝　恩籲懇　陛見八月二十五日在湖北武昌途次奉到　批旨着來見钦此隨於九月初十日抵　京泥首　官門迭蒙　召見跪聆　天語備極周详渥荷　鴻慈倍增欽悚　陛辭後於十月初二日出　都十一月初七日行抵湖南省城奉撫臣李明墀飭赴新任旋於初八日准兼署按察使鹽法長寶道臣惠年委員將印信文卷齎送前來臣當卽恭設香案望　闕叩頭祇領任事伏念臣牂牁下士　櫟庸材由大挑知縣簽掣湘省在湘二十餘年自令守荐保監司未効涓埃方深兢惕茲復渥荷　恩命陳臬是邦查湖南爲依山帶湖之隔臬司有察吏理刑之責如臣檮昧深　弗克勝任有負　生成惟有矢愼矢勤治獄必出以平情率属克求其砥節隨事禀商撫臣核實辦理以期稍答　高厚鴻慈於萬一所有微臣抵湘接篆日期並感激下忱謹繕摺叩謝　天恩伏乞　皇太后　皇上聖鑒謹　奏軍機大臣舉　旨知道了欽此　○○署福建按察使臣陳士杰跪　奏爲恭報微臣到閩署理臬篆日期叩謝　天恩仰祈　聖鑒事竊臣行抵准掦接奉閩浙督臣何環檄開七月二十五日准兵部火票遞同原片後開軍機大臣奉　旨本日巳有旨諭知湖南巡撫飭令陳士杰赴閩矣欽此臣遵卽取道蘇杭入閩現於十月十三日到省十五日奉督臣檄行七月十九日奉　上諭福建按察使着陳士杰署理钦此飭卽赴任並經前署臬司本任糧道葉永元將印信文卷委員齎送前來臣當卽恭設香案望　闕叩頭紙領任事訖伏念臣蒞任五載藩篆兩權淸埃末報負疢滋深正思益勵學修以圖報稱廼蒙　天恩高厚飭令署理斯缺凡此逾格之　榮施實非微臣意想所能及受　恩愈重圖報　難況閩省係海彊要區臬司爲刑名總匯如臣愚昧尢懼弗勝惟有遇事稟承督撫臣認眞辦理斷獄必期平允察吏不避怨嫌庶幾勉竭駑鈍藉以稍答　鴻慈於萬一所有微臣到閩署理臬篆日期並感激下枕謹恭摺具奏叩謝　天恩伏乞　皇大后　皇上聖鑒謹　奏軍機大臣奉　旨知道了欽此　○○奴才岐元謙德興恩恩　跪　　爲遵　泒員保護泊岸並前沖各段核與明年方向不宜　請一併緩修恭摺奏聞仰祈　聖鑒事案查嘉慶十六年經倘書福慶等恭查　永陵明堂前添修土堤泊岸工程交將軍工部府尹每年隨時查勘修理又於嘉慶十七年經協辦大學士松筠恭查泊岸培土栽樹於每年大雨時行之先派員前往駐守查勘分別堵築挑溜宣洩保護泊岸並隨時補栽樹株統歸歲修動文　　　兩項下辦理𠻸後歷任將軍府尹等每周年終具奏等因奏奉　諭旨均照所請行欽此欽遵各在案今歲太雨時行之先奴才等遵照成案出泒防禦景勞堂主事承霖侯閱通判周榕會同旗民地方官前往土堤泊岸處所駐守保護倘有沖刷卽行呈報勘　修　去後嗣據該委員等會問興京地方官等呈報遵查　永陵明堂前泊岸於大雨聆行後除光緒二年四年被水沖刷各叚照舊現無另有情形惟柳林束上游起至辰方板橋迤西兩岸椿笆間有秒朽並被　折倒柳樹六棵　欹水而其餘各工今歲尚無沖刷之　等情呈報前來奴才等恭查前報沖刷各段彼時方向不宜業經奏明緩修在奏兹奴才等謹接　欽定吉方立成新書與　永陵閩說詳加　　明年寅卯申方宜修查光緒二四兩年被沖柳林河東草倉河板橋迤東卯方之南北岸並申方龍頭山前迤東西之北岸被沖各段方向雖宜而工程無多尚可緩修惟板　迤西之南化岸並西堡東頭　　迤東西之南岸方尚不宜　　緩修俟方向相宜之年再行奏請一併興修以昭愼重除飭該總管將被風折倒柳樹於明歲　　聆抉植培養外　將遵　　　　護泊岸 
 
 

Page 5

 
 
並前次被冲泊岸段落栈與明年方向不宜擬请缓修各缘由恭摺具　奏伏乞　皇太后　皇上聖鑒謹　奏军機大臣奉　旨知道了欽此○○奴才岐元跪　奏爲請　旨補汲事竊查管理　盛京移居宗室事務向於　盛京五部侍郞內請　派一員協同將軍管理遇有升調缺出　時　奏請　節派歷　辦理在案奴才　在　盛京戶部侍郎任內奉　硃筆圈出管理今奉　旨補授　盛京將軍所有協同管理移居宗室事務相應　奏請　節派一員接管謹將　盛京五部侍郞　名敬繕淸單恭呈　御覽祇　　欽派以專責成爲此恭摺具　奏伏乞　皇太后　皇土聖鑒謹　奏請　旨奉　硃筆圖出盛京兵部侍郞宗室綿宣欽此○○熱河正總管奴才巴克坦布副總管奴才崇福跪　奏爲一年用過經費銀兩數目循例　奏祈　聖聽事查光緒三年分熱河　園內各處用過經費銀兩數目上年業經恭摺具　奏在案餘用存銀一千三百三兩四錢八分六厘　據河屯栛副將等交納光緒四年分房租地基銀三百七十七兩五錢三分九厘由新添孀婦養瞻用　銀兩內撥歸銀四十四兩舊管新收通共存銀一千七百二十五兩二分五厘光緒四年正月至十二月　園庭內外各庫年例應放香燈供献口分圍塲　敦仁鎭遠神祠　協義昭　神祠香燈更燭等項一年共用過銀三百七十兩六錢六分四厘除用存銀一千三百五十四兩三錢六分一厘入於光緒五年應用所有光緒四年分用過經費銀兩理合恭摺具　奏並照例造册是　總管內務府查核謹將用過銀兩細數另繕清單恭呈　御覽伏乞　皇太后　皇上聖鑒謹　奏軍機大臣奉　旨該衙門知道單併發欽此　○○巴克坦布等片　再奴才巴克坦布崇福彽任後覆　　聞內外廟等處陳設鋪墊供　及倉庫銀米數目相符緣由　經　　蒙　聖鑒在案兹奴才等於十一月十五日二十六日先後由熱河起程赴北路中關至張三營等四處　行宮將所存鋪墊木器按册詳查　屬相符常飭各該管千總等敬謹妥敢奉守不准稍　奴才等遂卽旋署後仍不時時　園稽查所有查驗北路收存鋪塾等項各緣由　合附片奏　　謹　奏軍機大臣奉　旨知道了欽此 
[浙省撫轅事宜]  
　　○二月初一日補用同知　明馨禀銷下城冬防保甲總巡差　學轅巡捕楊禀知學臺于初三日辰刻起馬考試寧　　試　補處州府經歷熊志亦禀辭赴　通局　　缷署　安縣產陳繼高　費　縣氶單培鼎　長興縣主簿　郭　俱交缷回省禀到　候補州判程汝錢禀知　厘捐局委辦新　厘卡差禀安叩謝　○初二日仁钱二縣俱禀知學憲于明日兩點鐘出轅赴上馬頭登舟渡江　○初三日署運司唐進見禀知受事　前運司王差人禀知缷事 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
