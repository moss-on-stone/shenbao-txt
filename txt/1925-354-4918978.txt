# 1925 - 354 - 4918978

 

Page 1

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *   
 
 

Page 2

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *   
 
 

Page 3

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *時評 
[意思與權力（冷）]  
　　世有兩種相異之行動者道義與法律意思與權力是也故世有法律所不能非之不道義亦有權力所不能强没之意思兩者相異之中而又相對者也 
蓋法律與權力現於表面者也道義與意思深入裏面者也故就表面言權力之强趨避法律之巧人即無如之何而不知道義在所不許人之意思不能使之不知覺而感觸其不可倖逃一也 
法律與權力所藉以束縛者中人以下之人耳若較有思想之人旣進於道義復無須乎法律自尊重其意思亦無畏乎權力非其人之棄實而投虚也蓋深知乎道義與意思之力量大於法律權力萬萬也以法律之嚴而不能移道義以權力之大而不能滅意思即其證也 
[國内專電一]  
　　北京臨時政府制修增國務院令已正式發表（一）執政總攬政務發布命令統率陸海軍（二）對外代表民國（三）國務員襄贊執政决定政策處理國務（四）國務總理各部總長皆爲國務員（五）國務會議總理主席（六）政府設國務院及各部政府令及關國務文書由總理及總長全體或分别副署（七）本制正式政府成立時廢止（二十七日下午一鐘） 
北京昨日馮電許促速組閣並電國民軍各要人不得反對挑剔許閣完成中樞且電親信與許爲部分之合作故陳錦濤卽訪外銀團過之翰卽就鹽署王正廷亦取消不入閣前言過年内閣閣員明日可發表（二十七日下午一鐘） 
北京使團息李景林軍有三萬人南退反攻可以無慮其總司令仍李姓景林與爽愷不明前滄州楊柳青間仍有李軍蹤昨日國民軍公表有高團已佔靜海説（二十七日） 
北京孫岳擬今夕赴張與馮商直隸善後事宜再就職（二十七日下午一鐘） 
北京昨酉刻馮徑電府仍主孫岳督直兼省長鄧寳珊爲帮辦段卽下令（二十六日下午二鐘） 
北京直省軍事未竣一二軍有駐直境必要聞二軍預備移紥馬廠小站（二十六日下午二鐘） 
北京津交通復門致中旅到津接收督署張之江派周惠介訪津領事團李鳴鐘今晨到津宋哲元亦於昨夕率隊到津段派宋子揚慰勞馮軍將士及傷兵（二十六日下午六鐘） 
北京馮有電謂李景林逃日租界鹿鍾麟語人國民軍十萬人全到津張之江李鳴鐘宋哲元三都統鄭唐等師長均到津兵站移天津因西南路尙有戰事奉魯問題未决已派兵赴王官屯方面助二三軍解决馬廠方面戰事俟該路肅清卽派兵沿滄州德州南下收拾山東據劉驥云馮軍嗣後將退歸原防深信非如此不能改換中國多年來爭權奪利之局面（二十六日六鐘） 
北京昨夜鹿部手槍營長李勇魁帶兵一營押陸砲二門山砲一門步槍兩萬及砲彈子彈並騾馬共約十一車來京謂太半係戰利品（二十六日下午六鐘） 
北京津無線電云楊柳青有李軍收容隊其收容陣地卽在鐵路旁今晨李軍退却部隊後尾通過楊柳青後向南開李軍大部已退到馬廠尙有由軍糧城西退之一旅亦過津赴馬廠（二十五日下午八鐘） 
北京宥（二十六）閣議决發許世英總理令并將修改政府制七條先行公表又段主張一方完成許閣召集聯省會議解决本人地位并先發一令説明一年來維持經過事不如志求諒國人又决鄂交涉員胡鈞免陳介繼又財次張訓欽辭黄元蔚繼又財次兼鹽署過之瀚已就職（二十六日下午六鐘） 
北京擬令修改執政制七條及特任許世英組閣閣員明日方定先發一令述維持經過求諒於國 
 
 

Page 4

 
 
1;第一萬八千九百七十八號;中華民國十四年
西曆一千九百二十五年十二月二十八號
星期一 * *人段云促成許閣召聯省會議解决自身問題（二十六日下午七鐘） 
北京府息閣員名單外長爲王正廷法長王寵惠財長陳錦濤其餘尙未定因舊員須經一次總辭職故該閣名單尙未開送府中（二十六日下午七鐘） 
北京昨馮代表謁許再催組閣許怕人包圍移永康胡同包圍者仍不退閣員名單未定焦易堂要求長晨劉　訓要求長敎外交初擬王正廷正廷不允又擬黄郛郛不允内務初擬于右任于不允司法初擬張耀曾張不允張璧則要求入閣段許未允昨日形勢攝閣閣員均退一步先使許補成組閣令其過渡並課以兩個年關責任因之許又膽小海軍曾徵杜錫珪同意尙未答覆財長陳錦濤以德華銀行借欵微有雙化亦頗爲難（二十六日下午二鐘） 
北京長江代表某君語予鉅頭會議對於國民會議仍主進行已紛電各該省首領惟覆電甚冷淡又長江各省對參加内閣亦守旁觀主義因爭者旣多重要地位不會留與長江故樂得不要（二十六日） 
北京徐樹錚到京謁段勸段勿以主張不行而退故昨段令後半截修改爲但求救國有方共和永固本執政决不稍持成見等語示端拱中央内閣負責今後無退之必要矣（二十七日下午一鐘） 
北京有（二十五）午前六時國際列車開並附載男女客百餘名赴楊村聞須過渡到北倉後赴津（二十五日下午八鐘） 
北京今日馮軍押李軍降隊千六百餘名送先農壇（二十五日下午八鐘） 
北京京漢車昨夜已開天津客車今晚到京明早京津通車（二十五日下午八鐘） 
北京馮出洋十萬鹿張李合出八萬各旅長合出二萬共二十萬奬前進軍士馮出祥二萬交梅宗晋賈玉璋撫傷兵計輕傷各二十元重傷四十元官佐六十元（二十三日下午十一鐘） 
北京法使照會塘沽法兵對馮李兩方皆中立但法營房及其他所受中國内戰之損害要求負賠償責任（二十三日下午十一鐘） 
北京昨夜府將執政制修正案送許並再促速補齊内閣許以僧多於粥仍未敢着手擬今日到段邸許主張就無人維持之部增補國民方人物以爲過渡願暫代總理段謂此舉馮方若允予無成見但國民軍要人云如許閣仍爲補充舊閣並不重新組織是段氏仍照前直接干預政務則國民軍仍拒絶入閣某閣員語許可預備兩套人員一即目前過陽曆年之閣員即照補充式定之一即比較稍正式之内閣將國民軍要人多所延攬預先約定爲過隂曆年關後之用許至今仍躊躇（二十四日下午二鐘） 
北京許閣尙未開單原因有四（一）舊閣員冀保留（二）國民軍二路脚色請入閣者太多（三）學界亦有所推薦（四）主張回復攝閣者恐許閣久假不歸有力方面對段忽冷忽熱故許閣若即若離在前三天北倉未下時馮確示誠意促許並函賈德耀謂段創造民國第一偉人越想越信且所提許閣亦甚歡迎等語至昨日北倉已下免李令不成問題故許閣閣員馮表示不便代爲主持前日下午天津北倉一帶戰事甚烈國民軍入津有持於後方增援故許閣又稍近某老敎士語予曰馮實尊段二三軍則未必馮實不欲自己人負内閣責任但國民軍政客則未必現在事説不定云（二十四日下午八鐘） 
北京國民一軍敬（二十四）午十二時到津首到者韓復榘李軍大多數退河北國民軍用和平方法將其繳械（二十四日下午十鐘） 
北京馮委張樹聲代綏遠都統未到前以歸綏道尹鄧長曜代行（二十四日下午十鐘） 
北京馮保孫岳督直兼省長 
北京馮玉祥三漾電一唐悦良稱已與黄郛王正廷擬謁各使聲明津下後恢復交通外僑生命財産負責保護二慰鹿鍾麟及鄭金聲謂此次鉅戰賴皇天后土之靈李賊克復望撫勵將士努力勿懈三謂將士死於戰陣成仁取義咬緊牙關拼命做去後死者之責特賞三萬元藉示懋切（二十四日下午八鐘） 
北京今日二軍運輸司令童耀奎及岳維峻代表馬驤專車赴豫（二十四日下午八鐘） 
北京今晨使團得津無線電李軍昨日退津後無法再戰認李已失敗（二十四日） 
天津一軍南下追擊潰兵宥（二十六）在獨流遇大隊潰兵當卽包圍繳械者數千人二軍亦由唐官屯北上迎擊（二十七日下午四鐘） 
天津李軍殘部約有萬餘人昨集合楊柳青良王莊一帶擬衝入山東與張宗昌合經馮軍大隊包圍李軍大半繳械餘均向南逃竄李軍師長張憲有已被桴虜説 
天津今晨二軍到津者甚多約有一師國軍第九師長唐之道昨晚由塘沽專車來津（二十六日下午九鐘） 
天津徑（二十五）晚各租界解嚴感（二十七）華界一律開市秩序復人心安 
天津馮軍大隊徑晚南下追擊李軍殘部約三萬人夜在楊柳青開火聞有半數被俘半數在唐官屯與二軍抗拒中　 
天津據李部下言李乘日艦赴大連與母妻團聚赴魯説係空氣 
天津李軍殘部向八里台逃竄馮軍昨派隊追擊李軍向馬廠逃馮軍仍在追擊中（二十六日下午八鐘） 
天津津埠華洋各界交通及秩序漸次恢復（二十六日下午八鐘） 
天津孫岳爲直隸督辦兼省長鄧寳珊爲帮辦已見明令孫於今晨八點十分帶官兵衞隊專車到津（二十七日） 
天津張之江對領團聲明在津外僑負責保護張昨通飭所部士兵無事不准出外學校公所不准佔駐 
天津鹿鍾麟薛篤弼宥（二十六）晚由京來津晤張之江有重要接洽 
天津國軍解除李軍武裝約一萬七千名收得步槍一萬五千枝迫擊砲八尊機關槍十餘架及彈藥手槍大刀等物陸續向京運輸 
天津二軍鄧寳珊一部昨已到津三軍特種旅耿金喜部亦到津 
天津督查處舊址現改設天津戒嚴總司令部以西北暫編第一團長韓復榘爲戒嚴總司令第三軍辦公處現設河北宇緯路大同俱樂部舊址（以上二十七日下午四鐘） 
天津江庸張廷諤張紹曾今晨由津晋京天津昨下午九時一軍在大胡同斬殺犯人八名 
天津津各團體昨均代表赴中州會館向張之江表示歡迎張昨派代表遍訪各國領事下午各領答拜 
天津昨晚馮軍押俘虜兵二千餘由津加車運京（以上二十六日下午八鐘） 
天津張之江昨派旅長宋式顔爲警務處長其餘各機關或亦將有更動聞張將以熊斌爲運使孫　爲財廳長龔百齡爲實廳長陳琢如爲京奉局長劉德勲爲電報局長其餘尙在擬議中（二十六日下午八鐘） 
天津徑（二十五）午後二十餘團體代表謁張之江歡迎國民軍並詢軍餉糧秣須地方接濟否張答不需又詢戰况張答一軍傷二千餘人死五百餘人西沽村民贈一軍食品未受（二十六日下午九鐘） 
天津各國聯軍車昨由京來津 
天津駐督查處之二軍司令部係鄧寳珊所派之駐津辦公處長彭世銘事前秘密來津迨李軍敗退之際即率同來部屬佔據督查處爲司令部（以上二十六日下午九鐘） 
濟南宥（二十六）晚有李景林由煙來濟説已派常之英赴濰歡迎沁（廿七晚督署有重要會議（二十七日下午四鐘） 
青島沁（二十七）日午後二時李景林到濟（二十七日下午六鐘） 
青島畢庶澄昨晚晋省商收拾李軍合兵抗馮事二十七日下午三鐘） 
漢口馮派代表劉鴻文來鄂徑（二十五）謁蕭談甚洽蕭允助馮軍彈二百萬 
漢口段其澍徑（二十五）晚車返京 
漢口胡龍驤電蕭在京接洽事畢已抵張口晤馮（以上二十六日下午五鐘） 
蚌埠感（二十七）未刻贛軍第三師長馮紹閔專車赴寗軍警各界曁皖軍樂隊均到站歡送（二十七日下午五鐘） 
[國内專電二]  
　　北京英美關税委員團對附加税用途均列一表提出會議英已先送到美尙未到内容仍以二五附税談話對奢侈品亦依華會附加五分計算我之過渡税率一筆抹煞又日本亦正在編制附税用途表係根據日置益説帖亦未有新讓步（二十五日下午八鐘） 
北京交部派龔桂林爲京奉司長龔曾充察哈爾實業廳（二十六日下午六鐘） 
北京馮派扈天魁接察哈爾財廳長 
北京中俄分委員會近雙方意思極接近（二十六日下午六鐘） 
北京財部所擬補發九六債陳意至年關時如實在無辦法只有咬定牙關辦去聞定名爲整理八釐公債補充額條例載明日金部分之缺額與銀元部分之債劵同入關税整理案一律辦理現在甬帮及中交等行反對此議因若補發九六三千餘萬則市價每百元須缺十餘元與長貨者甚吃虧（二十六日下午二鐘） 
北京英使照會外部太古通州輪在威海爲喬扮乘客之海盜刦去并傷船主該輪由盜復駛至廣東附近一港灣盜上岸現船已到香港特抗議要求緝盜償損失如無辦法英自派海軍辦理（二十六日） 
北京滬商會主外國進口紙版列入乙種奢侈品及關税改兩爲元兩事再交財部及税處核議（二十六日下午十鐘） 
北京英法日三使抗議宜昌揚州兩地官吏變更鹽務行政實違條約請速設法救濟（二十三日下午十一鐘） 
北京張口歸者云國民軍方面以誠意望附加税成功對外長不更動但撤換外次曾宗鑒（二十三日下午十一鐘） 
北京滬交涉員電告領團送來滬案償金七萬五當以案歸中央尙未議結如此戔戔相距甚遠聲明不受請示部覆七五支票係彼片面意非吾承認仍當退還由正式外交解决（二十七日下午一鐘） 
 
 

Page 5

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *接國内專電二 
北京和領袖照會外部請派代表出席法權調查會查此舉甚突兀蓋華會協定該會由美召集前因我要求爲主席故使中國派代表參預此爲法權調查會之新變化（二十三日下午十一鐘） 
北京使團反請我派代表參預法權調查會事王寵惠研究華會協定後尙無妥協駁復决徵張耀曾楊庶堪同意後再答 
青島張今畢庶澄監督路政畢與趙藍田約（一）財政公開（二）維持舊員（三）恢復交通（二十七日下午三鐘） 
長沙趙敬電段及各省謂報載國軍與俄奉張與日之密約馮雖否認張未辨明戰爭内幕固早有人夫自古勾引外兵未有不自顚覆宗國者今日之爭其癥結在政策支配不均補救之術莫如省自制憲聯省自治進求統一民治漸進武力自消 
長沙各行商與雪恥會對國貨維持部互爭雄長各行商因迥（二十四）自由起貨被國貨部調查員攔截並打傷夥友迥夜在商會開緊急大會議决請商會長謁趙明令取消該國貨部並由各業組織自衞團起貨請兵保護趙覆該國貨部不良份子複雜已早有聞仍候查明布告但雪恥會方面亦開會主國貨維持部繼進並組工學救國義勇隊不准國貨部主任辭職（以上二十六日下午一鐘） 
長沙迥（二十四）晨趙偕葉開鑫張華輔蔣鋤歐及吳團長尙等先後出城檢閲第方旅敎導隊十一旅新兵九時開始檢閲試畢集合首由趙訓話軍隊敎育端在精神平時宜愛護人民戰時秋毫無犯蓋軍人武器衣食莫不取之人民古今來保民無不興殃民無不滅故軍人天職在保民爾等宜切實牢記次訓練處長張華輔訓話首言各種敎練終則指示各種缺點次葉開鑫訓話軍人要素在精神名譽服從三者關係重要省長與張處長所指各節余心甚慰並感謝不已其次各軍官均有訓話閲畢回城 
長沙中行借欵已正式簽字條件如下（一）借欵實足交付無折扣（二）按月一分一釐五行息（三）借欵總額百八十萬分三期交付每月爲一期第一期交七十萬二期六十萬三期五十萬（四）借欵抵押品爲湘省鹽税（五）自第一期交欵後全省税收解庫分月償還（以上二十五日下午一鐘） 
廣州廖案審判委員加派楊安譚桂萼充任不日開審廖案犯内有九犯可免死廣州汪精衞梗（二十三）電孫科謂二次代表會期已近務請回省兄所負責不祇建設一廳等語 
廣州湘軍養日在韶收繳前收編之徐漢臣旅全部軍械（以上二十五日下午一鐘） 
香港港懇親團宥（二十六）抵省船泊天字碼頭政府及各界均派員歡迎四商會在碼頭前搭一牌樓市民往觀者極衆 
香港耶誕日廣州無事變發生因反敎會取消示威巡行及演講之故 
香港財部因南岸泮塘等處與西關接近昨布告撤銷該處賭博承案（以上二十七日） 
廈門周蔭人派督署參謀長霍元璧巡視閩南敬（二十四）抵莆田 
廈門周蔭人派參謀張某等三人過厦赴泉海軍取締其護兵携槍 
廈門葉定國連佔東嶺半嶺並收編楊漢烈殘部楊僅餘陳錚部七百人退西坪一説退永春（以上二十七日下午九鐘） 
特約路透電 
[關於中國事之外電]  
　　二十三日北京電外交團今日發表五卅滬案司法調查會之報告書大槪六月間赴滬調查之外交委員團報告書及十二月二十一日上海工部局總董致領袖領事關於准許總巡麥高雲捕頭愛活生辭職及附送死傷恤金七萬五千元之函亦一併公佈外交團謂華人無到堂作證者致司法官不能集取完全充量之見證而未能有一致之判决故各缮具報告一份云美法官報告長十一頁以爲麥高雲不能辭責英日法官則不歸咎警察日法官切實聲明不能責警察荒疎並謂麥高雲不負未能事前防亂之責捕頭愛活生開槍之命令非無理由云 
二十七日東京電蘇俄商務專使楊遊今日午後由莫斯科抵此商界要人多在車站歡迎 
二十六日北京電明令任孫岳爲直隸督辦兼省長鄧寳珊會辦直隸軍務 
二十六日天津電北京電報已通 
二十六日北京電京津間火車交通昨已恢復每日開車一次 
二十六日北京電李景林所在傳聞不一國民軍消息謂李匿跡天津日租界惟外人方面則謂李現集兵於馬廠擬與張宗昌聯合 
二十六日北京電法人方面所搏口兵刻在沿海各處登岸及英法美日已有諒解出兵中國之説頗引起北京人士恐慌但有關係之使署則稱此説毫無根據 
二十六日巴黎電巴黎時報論中國時局言及日本對於中俄漸覺軟化之政策謂莫斯科並未抗議反對日本在奉天之行爲雖遠東之新局面非日本積極合作則不能告成但中國風潮之新景象可使吾人知英日盟約終止後而發生之重大不利蓋英日盟約取銷日本與歐洲間之密切團結遂爲之破裂而日政府爲保障其在遠東利益之發展起見不能不改變其行爲以適合非其所能挽救之已成事實的時局也云 
二十六日紐約電馬尼剌電稱美國驅逐艦六艘已起程往中國兩艘赴滬一赴烟台一赴香港一赴大沽其第六艘之行踪則未洋悉 
[各國近事]  
　　二十六日紐約電據最近統計美國白人自置汽車者每五人中有一人現已註册者逾二千萬輛雖過去一年内舊汽車拆毁者不下一百萬輛然註册車數猶較去年增二百萬輛 
二十六日馬尼剌電塞布某戲場失火觀客大亂爭先出門自相踐踏致死十三人傷約百人有一美人毁墻成穴救出多人 
[公電]  
　　北京通電各省衙門均鑒臨時執政令特任財政總長陳錦濤兼鹽務署督辦此令京號（二十）印 
北京交通部航政司長凌昭電申報轉全國國民公鑒吉敦鐵路爲吾國東三省重要幹線國防經濟動關國家存亡曩者日本爲貫澈侵略南滿政起見覬觎此路垂二十年卒因我國人表示反對是以稽延多年在我政府固不敢公然行此賣國政策即日本朝野亦自認定我訂立二十一條以後兩國外交動生齟齬彼此不利中止進行不意張作霖等甘心賣國竟於十月二十四日秘密違法訂定吉敦鐵路墊欵條約其總額爲日金一千八百萬元經過情形係本年五月十八日由日本南滿株式會社社長安廣伴一郎委任松岡代表與張作霖接洽十月二十一日由張電葉恭绰辦理其文曰北京交通部葉總長鑒守密吉敦合同松岡理事已答字交由魏局長武英携帶回京請即簽字可也張作霖馬二十四日由葉恭绰摺呈段執政批一閲字同日即盜用印信與日本簽訂合同全案公文計有魏武英交涉吉敦合同經過情形摺一件魏武英呈交涉吉敦合同關係文件手摺一件葉總長面呈執政奉批閲字手摺一件吉敦合同往來附件底稿共十件吉敦用欵聲明函來往底稿各一件吉敦囗囗畫文中日文各一件吉敦日文附件五件吉敦用欵聲明日文函一件吉敦用欵答復中文函稿一件松岡洋右日文委任狀一件致吉林督辦省長函稿一件致奉天省長函稿一件交涉經過節略一件查敦化密邇朝鮮此路接軌南滿聯絡日本海運開東省與該國交通之捷徑此後日本對我國軍事行動儘可朝發夕至興言及此不寒而慄以昭之愚認爲該欵不能成立之點其理由有五（一）華府會議協約載明國際條約不能秘密締結（二）吾國約法規定凡與外國締結條約須經國會之通過曾經外交部通知各國在案（三）兩國締結條欵之慣例須經外交部之換文此僞約並未經過此種手續（四）張作霖二十一日電言明松岡已經簽字何以至二十四日始呈段執政（五）該約載明墊欵償清即行取消現龔交通總長面詢南滿會社代表據云該欵尚未動用分文云云其行爲證據確鑿我全國國民應如何奮起力爭以挽國權而救危亡之處統祈一致主張以期達到廢約目的而除國家百年之大患臨電悲憤不勝迫切待命之至交通部航政司司長凌照叩漾 
葉恭綽電北京各部院銀行公會並轉各銀行各省軍民長官各團體各報館均鑒恭绰養疴息影兩月於兹久謝世緣不聞時事乃昨閲各報所載交通部八百萬借欵及吉敦路借欵兩節顯於事實不符用特聲明以昭眞相交部歷年零火中外小債七百餘萬元利息極重有至一分五六釐者且部中物産抵押罄盡無法周轉恭綽受任後乃切商債東由郭於本年八月間給予借　劵化散爲整抽回押品改以鐵路應收郵件連費作抵年省利息數十萬元事屬整理舊債安有新借八百萬元之事亦無以郵政進欵作抵之説所云該借欵不知去向更屬可笑至吉敦鐵路係吉長之延長線吉長因路線大短難期發展又吉林物産豐富難以輸以爲敎濟兩點起見早有展築之議本年夏間開始與南滿接洽部中特加審愼磋磨數月始訂立承築辦法以避借欵　白我國事權極重用欵並無分文折扣隨時可以還清且另有附函聲明絶對不能移作軍政等費况又迄未交過分文欵項此外並無秘密附件報載墊欵以充軍費云云全屬子虚儘可詢之南滿會社竊意此項承築會同如果運用得宜可較以前任何鐵路合同爲足以取益防損至吉會案之存廢　另爲一事與此並不相妨且吉長原合同之改訂及吉會案之作廢或轉可因本合同而有所促進明眼人當能瞭然觀绰縱事交通有年自問對於　犖大端尙知愼重第恐遠道傳聞失實用特操要奉陳尙希公鑒不勝縷縷葉恭绰儉 
美國米希根州來電上海申報轉全國國民軍奉軍各將領及國人公鑒共驅國賊張作霖促進全國和平統一同人不敏誓當全力贊助底特律留美學生會二十七日 
南京市民大會電申新商民國日報轉全國奉軍已陷絶境日本帝國主義爲保其在滿勢力不惜抓破中立假面具公然出兵助張顯係侵犯我國領土與主權乞全國一致抗爭南京市民抗日示威大會宵 
國内要聞 
[奉天已漸平靜]  
　　新民毁屋二百餘家殷汝耕等五人無恙京奉路一二星期内可修竣營口市面平復東方社二十六日奉天電云接確實報告云包圍新民府之奉軍於二十五日上午入新民府即將郭軍之殘兵繳械該處日僑皆無恙雖起火災亦祗燬華人房屋二百三十家 
郭松齡夫婦二人之屍骸於二十六日上午一時運至奉天即舁入郭之私宅聞擬將屍身攝影以此影片代首級俟姜登選裴春生（皆爲郭氏致死者）兩氏開追悼會時供於兩氏之靈前 
現已判明殷汝耕等五名在郭軍大販時已避入新民府之日本領事館現皆無恙 
據京奉鐵路工務局當局之談話云從山海關至白旗堡間一段之軌道雖不完全其中有已爲郭軍修理者其餘數處破壞程度亦不至如外間所傳説之甚故大約一二星期内不定期之臨時火車或可達山海關 
戰事解决後奉天市面平靜人心稍安日本憲兵警官已解除防範日人住户皆豫備門松以逈新春 
二十六日營口電云營口市内自郭軍侵入河北及田莊台後感非常之恐怖自郭軍潰走即復平靜 
[魯省北路戰訊喫緊]  
　　南路李紀才陳文釗在曲阜開火濟南通信今日下午督署接電話陳文釗李紀才因意見不合已在曲阜開戰前敵總指揮許琨來電請示應付辦法張宗昌以本省與吳佩孚靳雲鶚正在接洽和議之時陳文釗爲靳之部下當然援助陳氏遂電令許琨火速由大汶口向南進兵與陳文釗夾擊李紀才並在汶河南北兩岸嚴密掘壕布防使李部不能北竄連日喧傳南路戰事復起形勢緊張者即以此故並非豫軍進攻也濟南紅十字分會會長魏子厚今晚由泰安來省謂汶河兩岸居民已搬避一空官府與該會運去之振糧並無人領取北京濟南間電報已三日不通二十二日開往滄州之津浦客車今晚仍未開回下午六點總參謀長李藻麟由禹城來濟市面遂盛傳北路形勢又緊馮玉祥電已入天津李景林逃亡並聞李之部隊决計退入山東以備與張宗昌軍合力反攻又聞馮軍將跟踪追擊北路形勢確又非常喫緊矣 
[孫岳已爲督直準備]  
　　三軍全行出關李雲龍行將督陜西安通信孫岳此次出關本無意再回陜西惟初因向直發展尙無把握故留三軍第七混成旅顧占鰲全部在西安看守地盤以留萬一回陜之餘地近頃以來國民軍在直魯旣大施活動孫岳以陜督之資格并以屬地屬人主義關係在關外謀地位似有取得優先權之可能性但孫之三軍實力初不充足故二軍對孫之作戰方面時予以相當之援助當初孫之督陜實李雲龍之功居多故李在陜不免有喧賓奪主之勢孫益不顧留陜此次奉軍潰退内部倒戈李景林在事實上旣無存在之餘地故孫之督直似爲時勢所允許如孫果督直在陜同患難之李雲龍在理應隨孫入直二軍方面亦樂使李爲孫助但孫之三軍在陜旣感受李之率制故已計畫電請李雲龍督陜所有豫陜三軍一律集中直隸以厚三軍實力務使直隸完全歸三軍掌握現留陜西之三軍顧占鰲全部刻已奉令東開今後西安地方治安問題即專責成二軍李雲龍留守之旅長姜宏模維持刻顧之軍隊已經開拔其部下對於西關劉鎭華時代所購買建築銅元廠之大木料盡數賤價變賣頗留陜人心惡感孫岳現旣决意不再回陜陜督一席此間皆料必爲李雲龍取得聞孫岳除電請執政府保李雲龍督陜外又先商同豫岳委李代理督辦孫在保定近亦有電到陜報告此事原電錄下（督辦公署省長公署省議會各廳道局均鑒岳督師潼洛途中感受鳳　觸起咳嗽舊疾遂發現擬北還就醫至督辦職務已商同岳督辦委李帮辦代理矣望諸公曁各職司爲國宣勤不勝騐切云云（十二月十二日） 
[豫匪攻陷睢州縣陳留同時告警]  
國聞社開封通信本月二十日晚六旬時距省一百八十里之睢州又爲路老九及孫殿英部下之騎兵營趙大麻子二人攻破土匪六時全隊入城自東關外郎爲縱火焚掠所有城内東街商家住户無一得免縣署鹽局（乃山東運使所委局長）以及徵收各機關全遭焚掠南街敎堂亦爲波及且有架走敎士二人之説（因由睢逃出之友人出城時土匪正在南街詳細尙未得知）縣知事避入敎堂之内亦爲土匪擊傷其足部（因該知事正欲踰牆被土匪瞥見對之放槍彈入足部）按睢州爲豫東第一要缺每年漕糧收入數及二十餘萬城内人民較諸杞縣更爲殷實聞此次土匪之來係從亳州竄田因歸德駐有重兵不能得手乃由鹿邑縣西繞走寗陵迤南寗陵地方瘠苦土菲不甚注意連夜行於二十日午後到睢州二十里舖及城中得信而匪已到城關之外武警民團正擬籌劃出城防禦而土匪已大隊進城矣據來人傳述二十一日午刻歸德鎭守使之軍隊亦得警訊赴睢剿辦詎該軍行至寗陵迤西之王屯已被土匪接應隊所擊敢揣其情勢此股確係從亳州竄出是以人數極多土匪人睢州時旗幟上之姓計有孫劉宋傅路李等姓聞到睢者已有三十餘桿孫殿英確爲各桿之首領大約人數在一師以上睢州北街因民團死力守寨未爲攻入其他則慘不忍聞被駕被擄者人數極多杞縣距睢州僅九十里風聲鶴唳已有所聞陳留與杞毘連亦爲告警目下該兩縣已四門緊閉如省中即派得力軍隊前去或可倖免否則杞縣陳留亦極可危今日（二十一）督署已得杞縣陳留五次告急之電話并揷羽告急文書不識岳維峻於軍事之暇亦注意及此否 
[客述駐蚌贛軍譁變情形]  
　　第六旅十一團第三營九連宿縣退信昨有友人自蚌埠來云駐蚌贛軍第三師因無現成營房均在車站西首大操場及陸軍醫院前隙地搭帳房駐紥詎於本月二十二日夜十一鐘四十五分駐陸軍醫院前該軍一小部份（第六旅十一團第三營九連）突然譁變羣出帳房鳴槍希圖響應奈馮師長一聞槍聲即率弁護數十人步行至車站西操場面諭各帳房内士兵不許一人出外違者立時處斬各士兵遂不敢妄動陸軍醫院前變兵見久無動靜又探蘇皖各軍已有預備不易得手遂結隊向南逃竄所携槍彈有抛棄者有帶走者聞所失僅二三十支步槍至次日午後聞該變兵已至劉府集（離蚌約四十里）與團練雙方對峙但官廳方面尙認爲匪而不以爲軍隊譁變云 
[蕪湖反敎運動與市民大會]  
　　學生反耶敎大游行市民反對日本出兵滿洲蕪湖通信蕪湖學生劉於校外生活向極活躍歷年對外交也内政也每首先倡議而爲羣衆運動本年四月間先各埠而爲反對耶穌敎之舉以期收回敎育權因是各敎會學校相繼發生罷課風潮學生紛紛退學嗣得地方公團之助成立一新民中學專容納一般敎會退學學生成立以來學生達二百人之多學生界之心理可見一斑本月二十五日爲耶穌誕節因又决定於是日再爲大規模之運動事前各校内部次第組織反對基督敎同盟會未幾各校聯合之反對基督敎大同盟亦隨之成立並經迭次會議除於是日舉行反耶敎大游行外並開市民大會對時局上發表一切主張惟官廳方面惟恐届時羣衆以一時情感酬成意外亦屢經會議以在戒嚴期内不予允可嗣因學生方面態度堅决勢非舉行不可輕一再磋商復勉强准許完全由學生整隊游行市民不得參加一人俾免滋事戒嚴正司令第三旅二團團長徐嶽雲副司令警察廳長趙雲龍並議定各率武裝軍警大隊隨同防範至外人商店住宅敎堂學校均分派兵士持槍站立門口其餘宣警巡游隊更觸目皆是防範之嚴密可謂無以復加矣 
二十五日清晨各校學生已分批四出散發反耶敎之印刷品及小報爲數不下三十餘種並於通衢要道牆壁上張貼各種彩色畫沿途觀者如堵上午十時許國民黨蕪湖市黨部新民中學省立第二農校第一商業職業學校第五中學民生中學均整隊齊集於東門外鐵路埂旋即聯合出發前導以蕪湖反基督敎大同盟會白布旗各投並另備標有警語小旗游行隊後有陸軍一連盒子砲一隊武裝警察一隊憲兵十餘人徐趙兩戒嚴司令則騎馬廠後沿途遇有市民加入者逐之進行間大畔（收個敎育權）（不要信敎）等口號逼繞城廂各有敎會處所幸水發生事故直至十二時十分始至十三道門空場休息五分鐘後即繼開市民大會 
 
 

Page 6

 
 
1;第一萬八千九百七十八號;中華民國十四年
西曆一千九百二十五年十二月二十八號
星期一 * *會場上市民　聚有三千餘人因皆預知學生以該處爲游行終點也場之中塔一高台竪有大旗一面上書市民大會字據所有開會秩序及議程亦皆書亦白布之上開會時之秩序（一）摇鈴開會（二）推舉胡浩川爲主席（三）主席報告開會宗旨（四）通過議案十二條大旨爲反對日本出兵滿洲主張推倒段政建設國民政府召集眞正國民會議取消不平等條約無條件的關税自主及人民應有集會結社言論出版罷工之絶對自由權等等（五）演講登台講演者有八九人詞均激昻二農有一十二齡小學生繼自友亦昻然上台大聲演説聽者均爲鼓掌（六）呼口號多種（七）摇鈴散會時已下午二點各校乃整隊而回（十二月二十五日） 
[蚌埠槍聲後之臨時警備辦法]  
　　蚌埠五方雜處良莠不齊現值隆冬防衞最應嚴密兼之主客各軍（贛軍蘇軍皖軍）雲集稍有不愼即難免於治安上發生影響况日前本鎭東南方面半夜槍聲大作倘有奸人乘機思動尤爲可虞現聞總司令公署對之極端注意已公同會議規定臨時警備辦法十條凡駐蚌主客各軍劃分區域擔任警戒以期消除隱患而維地方公安兹探其原文如下（一）爲維持蚌埠安寗秩序起見特規定臨時警備辦法以資遵守（二）各部隊應依左列警備區域分别擔任警戒（界限附圖從略）（甲）贛軍第三師擔任鐵路東段鐵路線以南工程處大塘陸軍醫院以東之區域（乙）第四師第十五團擔任鐵路線西南工程處大塘陸軍醫院以西淮河以南之區域（丙）輜重梯團擔任鐵路以北淮河以南之區域其餘步隊隨時團結兵力以便調遣（三）擔任警戒各部隊應在緊要路口設置複哨夜間酌量增加兵力仍由各該管特隊巡查班不時巡視（以官長一員兵士二十名編組）（四）在緊要時除分擔任務各班隨時查察並警戒附近地點外其餘部隊均在營内整裝待命無官長命令槪不得擅自出營以免誤會（五）駐蚌軍警督察處應組織巡查隊二班每班兵力約一排由在蚌各軍警憲兵混合組織日夜輪流巡查在緊要時隨時派出（六）在蚌埠周圍三里以内之村莊由鄰近駐軍隨時派探偵查以防奸人藏匿夜間並放步哨以資警戒（七）每日口令除由副官處發給外特令由繼司令部參謀處發特别口令交各部秘密收存至要緊時機一律通用（八）各部兵士每晚九時以後除有特别勤務外一律不准出營如有違犯即責成軍警督察處隨時扭送本公署或送由該管長官懲辦（九）本公署特派稽查隊兩班隨時輪流抽查（十）本辦法如有未盡事宜隨時更訂（十二月二十六日） 
[廣州國民政府新官制（錫）]  
　　劃全省爲六行政區各縣派政治特派員汕頭通信廣州國民政府今秋同時進攻東江南路東江削平之後南路鄧本殷退守琼州孤島譚延闓部南征之軍日前已班師回省廣東統一之期指日可待國民政府基礎日見鞏固從此可望逐漸實施其向來所主張矣兹將廣東國民政府之組織及現在計畫施行之官制略述如下廣州自胡漢民争除代帥職後即改行委員制之國民政府及省政府國民政府者執行中央職務權與各國之内閣相等省政府者執行全省職務爲各省省長公署之變相廣東一省之地在未統一之前行此制度未免區域太狹職位過多故有一人而身兼數職者用特考查本年經過情形分述於下使中外人士盡知國民政府官制及最近之沿革也 
中央行政最高機關厥爲國民政府之委員會其中設常務委員五人就委員中推舉一人爲主席不用委員長之名稱現充常務委員者爲汪兆銘譚延闓伍朝樞古應芬蔣中正汪兼充主席國民政府之下設軍事委員會政治委員會軍事委員主席爲汪兆銘委員爲譚延闓蔣中正朱培德李濟琛李福林五人皆現在國民革命軍軍長也政治委員主席原爲胡漢民胡現赴俄由汪兆銘代理其委員與國民政府略同兩委員會之外又設外交財政軍事三部此三部係助委員會執行理事之機關財政部長原爲廖仲凱廖被剌後委古應芬未幾改委宋子交外交部長原爲胡漢民胡去無人接替所有外交事件由外交專員傅秉常代辦軍事部長原爲許崇智許離粤改委譚延闓其餘直隸中央管轄者尙有監察院懲吏院大理院兼司法行政處總檢察廳鹽運使海關監督等署監察院委員爲林祖涵甘乃光黄昌榖陳公博懲吏院委員爲林翔鄧澤如李章達大理院兼司法行政爲林翔總檢察長爲盧興原鹽運使爲鄧澤如海關監督爲宋子文又最近臨時組織者有法律編纂委員會調查司法委員會調查廣大委員會查辦粤漢鐵路委員會以上均歸中央直轄者也 
廣東軍隊命名曰國民革命軍編爲五軍歸軍事委員會節制第一軍軍長蔣中正第二軍軍長譚延闓第三軍軍長朱培德第四軍軍長李濟琛第五軍軍長李福林各軍編制廢旅存師每師四團每團四營每營四連每連四排每排兩棚每棚十五人伙夫挑夫在内排連營團師軍除長官之外設黨代表一人隨時監視指揮進退黨總代表前爲廖仲愷現爲汪兆銘各軍設講武學校凡營長以下未經陸軍畢業者均須入校學習各長官有訓練兵士之責任每日應督率部下兩操兩講五軍之外尙有程潛之建國攻鄂軍陳青雲之建國豫軍李明揚蘇世安之建國贛軍何成濬之建國閩軍羅翼羣之建國潮梅軍以上建國各軍最近有合併成一軍统稱國民革命軍第六軍之説廣州衞戍司令前爲蔣介石蔣到汕之後交王懋功代理海軍航空兩局爲俄人斯米諾夫俄人鮑羅廷爲政治顧問加倫將軍爲軍事顧問俄人在廣東並無軍隊所有皆係參議顧問客卿之職似無何等實權以上爲國民政府新近之實况 
廣東省政府之下設立財政軍事民政市政商務敎育建設農工七廳遇有政務由七廳長會議取决名曰省務會議中廳任免職員及委任各縣長均須經過會議表决之手續軍事廳長原爲許崇智許去後至今未委入財政廳長原爲廖仲凱廖死改寻古應芬現古辭再委宋子文（宋乃中央銀行行長）民政廳長古應芬敎育廳長許崇清建設廳長孫科農工廳長陳公博商務廳長宋子文市政廳長自孫科去職後改行委員制委員長爲伍朝樞省務會議前爲許崇智主席許去後古應芬代之古最近因病請假省務會議暫時停頓公安局仍隸於市廳局長爲吳鐵城吳赴滬由總務課長潘歌雅代理夫政府設官分職必須繁簡得宜前清則失之太繁地方興革事項奏疏疊上百凡莫舉民國則失之大簡軍民大政統攬於一人廣州國民政府將官制重新改革其目的在造成民意政府和清廉的政治溯粤省自光復以後廢除道府實行二級制莫榮新時代雖曾增設道尹六缺分全省爲六區權限仍屬之省長及各鎭守使道尹形同虚設故未久即廢除現東工旣平南路將靖省政府所轄區域較前遼闊全粤九十餘縣非分區設行政委員無以收監督之效聞日間即行撤去民政廳改設全省政治委員會分全省爲六大區惠潮梅爲東區肇羅陽爲南區欽廉高雷爲西區南韶連爲北區瓊崖爲特别區廣州南番順爲模範區東區行政委員爲周恩來南區委員爲甘乃光廣州區爲宋子文西江區爲古應芬古尙未就其餘兩區正在物色人選不日可以發表各區行政委員職權經已宣布有任免所屬縣長之權各縣縣長雖爲行政長官然政治部對每縣仍派政治專員一名到縣監督專員之職務係監督行政扶助農工指導敎育方針政治部又常派員出巡各縣考察地方情形博採民間輿論廣州國民政府之新官制大略如上所述近日各國政治家凡到廣東游歷者多有批評焉（十二月二十三日） 
[汪精衞否認西山會議决案（銅駝）]  
　　解决跨黨問題應屬全國代表大會廣州通信自國民黨員在北京西山會議後該黨有所謂左右兩派競爭乃日趨劇烈據此間得北京報告在京之右派於西山會議時極注意於跨黨問題之解决故由鄒魯林禁提議以一個黨員不容同時跨有兩個黨籍信奉兩樣主義查共産份子加入國民黨後絶不宣告脱離其産黨且藉共産黨勢力以壓迫國民黨員致黨中恒發生不良現象自非迅謀根本解决跨黨問題將共産份子排除不可基此理由遂將譚平山李大釗于樹德林祖涵毛澤東瞿秋白韓麟符子方舟張國濤等撤除黨籍並致電到粤報達經過昨有某君關於此事以爲左派方面必極注意及謀應付之策因謁見國民政府委員長注精衞談論此事汪氏當即表示解决跨黨問題之方略略謂一個黨員同時跨有兩個黨籍本是一極不良的現象遲早總要解决國民黨自容納共産黨份子之後黨務進展較前活動但新舊黨員却就以此而發生誤會因舊黨員甚爲固執共産黨員（即新黨員）則較幼稚往往於精神上行事上發生種突致新舊勢力不能同在平行線上前進長此下去究非國民黨之益遲早總要定一解辦法依我之見解西山會議所提出解决跨黨問題並不反對但其開會與議决手續均不合法則我乃根本反對我之具體政策第一西山會議係違反决議案無論所議何事皆不發生效力第二西山會議開會人數祇有正式中央執行委員九人不足法定斷不能以一部份意見解决此大問題第三解决跨黨問題之權應屬諸全國代表大會須大會議定解决辦法始爲合法基此數點故西山會議各議决案乃非法的議决吾人應根本不能承認無論其議决開除何人皆不成問題祇宜處以靜默聽其自生自滅不必過爲注意云云觀汪氏此種表示亦可以反證西山會議所得之反響矣 
[浙自治施行法之修正]  
　　浙江省自治法施行法現由審查會修正如次第一條中華民國憲法未施行以前應屬於國之事權由本省議决執行之第二條省法律未公布以前中華民國現行法律及基於法律之命令與本自治法不相抵觸者仍適用於本省第三條中華民國憲法施行後本自治法各條有與國憲抵觸者應依國憲之規定第四條國軍爲國防之必要駐紥本省時須會同省長劃定地點第五條中央正式政府未成立以前在本省徵收之關税鹽税烟酒税印花留充國軍軍餉第六條各選舉區選民未調查明確以前自治法第七十四條第九十六條第一百零五條之選舉由各該區縣議會議員聯合選舉之第七條自治法施行後第一届省議會議員之任期自被選後第一次開常會之日起至第二届省議會議員第一次開常會之前一日爲止但省議會被解散時不在此限第八條關於自治法第六十二條之規定第一届省議會議員之集會不限於三月一日第九條全省户口未調查明確以前自治法各條所定全省選民總投票暫以全省縣議會特别市議會及市鄉村議會議員投票代之全省户口於自治法施行後限二年内調查完竣第十條全省初審法院應於自治法施行之日起三年以内一律成立未成立前暫於未成立各縣設司法公署其組織以省法律定之第十一條屬於省收入之賦税未經省議會議决修正廢止以前所有税率及徵收方法均仍其舊但有不合租税原則者應於三年内以次修正第十二條本法第一百五十八條之規定由省長就各縣情况據定分年辦法咨請省議會議决之但至遲不得過五年在縣自治委員會未成立前由省長委任知事一人執行省之省行政及國家行政並指導參事會辦理縣自治行政前項參事會之組織及選舉另以省法律定之第十三條省自治法第一百五十七條之規定在縣自治委員會未成立前縣知事有違法行爲時縣議會得提出彈劾案彈劾案成立呈請省政府處分之縣議會對於所選出之縣參事會參事不信任時得由縣議會議員總額三分一以上之提議經議員總額三分二以上之可决撤回之第十四條省自治法第一日六十二條之規定在縣自治委員會未成立前縣議會與縣參事會如有重要爭執時得各將理由陳請省議會决定第十五條關於自治法十八條之規定省長任命全省官束不限於本省省民第十六條特别市未成立以前自治法及本法關於特别市之規定暫緩施行第十七條特别市離縣而獨立時其原有之捐税財産如何劃分應由縣議會與特别市議會協議定之第十八條施行自治法所必需之法律除已經制定頒行者外其餘於自治法施行後由第一届省議會開會時制定之第十九條自治法宣布後爲籌備施行設自治籌備處執行之自治籌備處之组織另定之第二十條左列各法由省長分别公布執行之（一）浙江省市鄉村自治法（二）浙江省縣議會法（三）浙江省縣議會議員選舉法（四）浙江省縣參事會暫行法（五）浙江省省議會法（六）浙江省省議會議員選舉法（七）浙江省審計院法（八）浙江省審計院審計員選舉法（九）浙江省省庫組織法（十）浙江省監察院法（十一）浙江省監察員選舉法（十二）浙江省縣自治委員會法（十三）浙江省聯自治委員會委員選舉法（十四）浙江省省長選舉法（十五）浙江省省長公署法（十六）浙江省省務院法（十七）浙江省省法院長選舉法（十八）折江省特别法庭組織法第二十條本法與自治法同時施行 
[杭州快信]  
　　督署軍需課今日飭發野砲四門機關槍四架步槍二百五十支子彈六千發由路局備箱車二輛於午後二時附掛七號快車運滬轉寗 
瑞安城廂緝私鹽警籍查私爲名擅入民家滋擾釀成風潮經公民林大同等電省請究運署昨令緝私統部以鹽警本有不准擅入民居之規定即有人報告藏匿私鹽亦應商請地方官廳派警協同搜緝據電前情仰速轉飭嚴行查禁以安閭閻 
内河水警隊及巡船前次調赴平乍濱海協同防守現浙洋安謐徐廳長呈報省署可否一律撤回原駐地以重冬防昨奉指令照准 
温嶺五卅後援會扣留各貨懸擱日久迄未解决現由商民趙福祥林志遠李聘席林茂如等先後電省請究夏省長昨令第二區警備統帶王繼忠迅速查明呈復核奪 
第五軍長周鳳歧此次請假遄回長興原籍聞係爲兄治喪無關軍事喪畢來杭一行即返南京防次 
全浙糖捐亦須增加認額經認商朱葆三吕文起再三請減已定年加九千六百元原額爲十二萬餘元現以年繳正捐十三萬四千餘元並附税二成爲定案并先預繳五個月正附捐税以應急需 
内河水警廳長徐則恂今日（二十七）上午帶同督察員護兵人等乘輪前赴桐盧檢閲第四隊水警定二十八日下午回杭 
省敎育會今日下午開評議會修改本會會章並有中醫專校假該會開校董敎職員學生聯歡會到一百餘人攝影而散 
[清江軍事雜譚]  
　　第三師司令馬王仁自前日（二十二）接奉南京孫總司令來電後初擬杭率所部精鋭往鹽阜一帶開拔（自云前往剿匪）所經途經絶不取道水路擬由淮安車橋鳳谷村等處直抵朦朧鎭然後再作計畫並擬留其軍隊一部仍駐淮隂暫不他調惟至二十三日午後因其改變計畫此行遂亦作罷 
昨晚馬司令特飭所部下級軍官各自歸營督同士兵守衞嚴禁兵士無故外出以免在外發生種種枝節而清江東圩門外美孚煤油棧忽於是夜十二句鐘以後突來身着黑衣首纒白布兇匪四人先將該棧大班何某及副班陳維道二人揪倒掏出手槍嚇禁聲張然後向之索洋二百何等情知不免當取洋數十給之匪未厭所欲結果共擔洋千元而去 
第九軍頃有兵船多隻停泊淮安平橋一帶以缺乏煤斤致各小輪不能拖駛昨派副官鄭昭鼎來淮隂縣署請代辦煤十噸運往濟用代理淮隂朱知事隨派差帶鄭至商會當由會長楊蔭南王斗符代籌煤炭三噸鄭副官今日上午復乘福運小輪南下 
聯軍第九軍軍司令鄭俊彦頃奉聯軍孫總司令委兼高寳淮淮泗清鄉督辦二十四日特派其副官陳心泉來浦接洽預備在浦設司令部馬司令與陳商洽擬請將司令部設在淮安城内舊漕署中允以淮安各處防地完全讓鄭並願割捨淮隂馬頭楊莊兩處留鄭駐兵現鄭部下已有三船開抵淮安司令部暫設省立第九中學鄭能容納馬意與否一時尙難預卜也 
[江北清鄉之近狀]  
　　蘇省本年戰事江北受禍最烈現時軍事雖告結束而江北已成流寇世界其原因則以奉軍襲擊清江時引土匪爲鄉導給以槍械子彈及奉軍敗退潰兵與土匪遂結成一氣加以馬玉仁所部本多招致土匪紡成隊伍現又携械潛逃致地方糜爛不堪孫馨遠氏對於江北清鄉計劃分徐海爲一區設一坐辦任前江蘇憲兵總司令茅迺封主其事即以徐州防守司令陳儀所部之江蘇第一支隊陳光組一團曁海州現駐楊慶和暫編旅爲清鄉兵隊至淮揚另爲一區任錢模爲坐辦對於淮屬主勦揚屬主堵揚屬土匪尙未滋蔓故應注意保安勿使破壞特調浙軍第七混成旅楊旅兵隊駐防揚州兼分防四鄉及鄰縣更調省防軍張中立團移駐鹽城阜寗又調鄭俊彦第十師分駐淮安泗陽高郵寳應各縣一俟防軍移駐布置妥當即實行剿撫連日各軍調動時水陸兩路又復紛紛封船拉夫更有向地方要求供應者孫氏以現辦清鄉原爲安民起見與戰時行軍不同何得藉端騷擾致乖與民休息之意特發出致馬玉仁鄭俊彦馮紹閔張中立等訓令云（照得行軍徵發爲戰時萬不獲已之舉現在蘇皖境内戰事已告結束業經通令各軍恢復固有建制及分防地點各在案此後凡關於軍隊開拔給養運輸各事宜均應自行辦理不得擅拉民夫及受地方任何物品之供給本總司令爲安懷黎庶保持令名起見除分令外合行抑該師長務須體念民艱嚴束所部力戒擾累以維地方是爲至要） 
 
 

Page 7

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *國内要聞二 
[蘇財廳令各知事簽認解欵]  
　　金陵蘇常淮揚三道屬共認六十五萬蘇財廳長李錫純二十六日下午三時在廳召集金陵道屬蘇常道屬淮揚道屬各縣知事在署會議簽認解欵李宣布會議主旨大意謂現奉孫總司令陳省長通令各機關不得自行向縣署提欵所有各縣徵收忙漕一律解交金庫現在距隂歷年關爲日無多本省軍費政費需欵浩繁除滬海道屬各縣解欵業經在滬召集會議由各縣知事認解分兩期交欵第一期認定十九萬五千元第二期二十一萬五千元至徐海道屬因戰區關係此次與淮屬各縣均另案辦理本廳今日召集各縣知事將隂曆年内認解欵數各自簽認旣經認定之後本廳量入爲出支配用途倘或短少及逾期是爲失信於長官本廳亦難寛諒云云當經到會各縣知事再四考量簽定認解欵項分記如次江寗縣八千元句容縣一萬五千元高淳縣五千五百元江浦縣五千元丹徒縣一萬二千元丹陽縣二萬二千元金壇縣七千元溧陽縣二萬二千元揚中縣三千五百元吳縣十二萬元當熟縣九萬元崑山縣三萬元吳江縣三萬元無錫縣六萬元宜興縣五萬四千元江隂縣四萬元靖江縣九千元南通縣六千元如臯縣一萬二千元泰興縣一萬三千元江都縣三萬元東臺縣七千元興化縣一萬一千元泰縣二萬五千元高郵縣一萬元寳應縣八千元共計六十五萬五千元 
[南京將開金光明會]  
　　孫陳覆蘇紳函通令五省一體禁屠江蘇孫司令陳省長覆馮夢華張仲仁黄伯兩函云昨承敎示無任欽馳金光明經昔從覺皇大悲心中所流出今得尊者廣長舌相之宣傳利物度生修福懺罪功德無量不可思議嘅自含生不幸世變頻仍追思兵禍之由皆以殺貪爲本兹於道場之始以曁法會之終嚴净禁屠各期三日上自飛翔下及螺蛤各安生命母使損傷前在杭會遵而行之義軍之興幾不血刃非威神之敢攀殆殺機之先泯也承囑邀請白尊者於金陵續啓金光明會爲全省人民消災迓福仁言所逮謹表贊同並依先例通令五省一體禁屠同伸祈禱當使迷津之者深懺前非旣登覺路之人益修上善弭修羅之浩刧皈迦陵之净因斯諸君子慈善根力所推曁傳芳陶遺所傾渴翹佇者焉唯莊嚴道場興建圓滿固宜撥助亦藉衆擎弟等旁讚勸修自當竭其棉薄諸君子悲深智徹定能廣致檀施蠕動蜎飛同深悲仰龍天三寳必予護持謹此布復並請轉致諸公爲荷敬頌道安孫傳芳陳陶遺謹啓十二月二十四日 
地方通信 
[松江]  
　　學生聯會請部抗議日本助亂電申報館轉全國各界同胞公鑒頃上北京外交部一電曰日人藉口護僑助我内亂侵我版圖斯而不爭國亡可待務速提出嚴重抗議攝彼野心而保國權敝會誓領民衆以爲後盾千鈞一髮此其時矣等語務乞一致抗爭爲禱此請公鑒松江學生聯合會 
電請延長漕糧限期松江縣參事會員以徵收冬漕限期向係至古曆十二月末日黎明時爲止歷久相沿從未變更本届微漕楊鴻藩知事提早限期逾限即行加價民力實有未逮特於二十六日開會討論電請省當局迅令該知仍循向章俾蘇民力電云江蘇省長財政廳長鈞鑒舊曆徵漕限度以夏曆十二月末日爲止相沿有年迄未更改即推之我蘇六十縣亦無一不然松邑連年兵興今兹歲歉爲民父母正宜撫循休養以蘇民力乃楊縣知事不此之務忽於前日諭令糧櫃提早限度以夏曆十二月十五日爲滿此天災人禍之秋地方籌議緩徵而當局者催科愈急是而可忍孰不可忍應請鈞座迅令松江楊縣知事取消前令仍以夏曆十二月末日爲止以循舊章而惠氓庶無任叩禱松江縣參事會參事員楊文鳴陸潤雲孫家相張增祚周世楷沈純潛叩宥 
[崑山]  
　　户籍難望續辦本邑户籍事務前經縣議會以地方經濟枯窘而户籍又有名無實議决停辦嗣經縣署呈奉省令以户籍關乎省政及地方之要務仍交縣會熟思再議刻關議會仍以地方財力缺乏不能再以虚設之機關而費公帑况疊次派員調查户籍事務所輙無人員議决仍然停辦似此情形恐難望挽回矣 
[蘇州]  
　　太湖水利工程局工程近訉太湖水利局以時局關係經費頗形竭蹶而工程方面仍積極進行前月建築吳淞江分水墩開浚吳家塘均已工竣騐收現正趕辦越溪疏浚工程十二月四日開工築壩戽水逐日雇用大批泥夫從事挑浚下月即可告竣此後採辦開挖石湖瓜涇等處水道以暢水勢上項工程統由瓜涇工程事務所主辦主任金天翮蕭福泳技士張南榮 
[無錫]  
　　水警破獲大批盜匪駐錫水警第二區第六隊第三分隊隊長吳正榮據探報有大批土强盜在楊墅園北面圩灘上地方架蓋章蓬匿居其中日間以耕種客田爲名晚上即四出搶刦等情吳君立即禀明薛區長欲遂會同二分隊長朱德明於前日（二十四）率同三分隊馮張兩巡官曁幹警多名乘坐巡船三艘開駛赴鄉於（二十五日）黎明時抵埠後即令去警將草蓬四而團住兜捕當塲獲住盜匪八名並在草蓬内起獲贓物纒布衣服被頭甚夥又在柴堆内搜出套筒搶剌刀揷子子彈等凶器吳朱兩君遂將草蓬全數焚燬以免貽害地方該處鄉民對於吳朱二君此舉莫不感恩無旣事畢即將贓盜及匪之　　船兩艘一併押解來城下午六時由吳分隊長在辦公處將各盜逐一研訉據供名倪金華馬大張子卿陳永興陳寳蘭孟大俞四李某等八名馬大等七名均供認由倪金華民首糾衆行刦富安鄉姚灣裏朱榮寳家不諱吳君據供即命將各盜寄押辦公處一宵定於今日（二十八日）呈解區署移縣核辦 
大松墳盜案審訉紀揚名鄉南橋鎭保和典司事陸西銘周新鎭客民鞠金華貢阿寗於本月十七日先後在南門外張元庵後背大松墳地方被匪搶刦一案由南區警察分駐所派警先後緝獲楊錫甫徐學三張喜順周裕福等四名解縣審訉收押在案昨日由童鶴舫承審員重行審問周裕福供稱東台人向做木車吐絲爲業搶刦行人係由石大相約且由石大持刀動手彼現住鐵樹橋與楊錫甫同居此次爲第二次行刦分得皮袍子等物次訉楊錫甫供向在崇安寺拉車係石大約我去的共刦兩次繼訉徐學三供鹽城入拉車度日此爲第一次做案由石大喚去次訉張順喜供住西村里附近拉車此爲第一次被石大邀去在跨塘橋茶館會齊他們在前我與徐學三在後實係一時糢糊等語童君據供即命一併還押聽候宣判 
通湖路線測量完竣路局測量員馮金俞董四名於前日來錫重行測量通湖支路線等情已誌本報兹悉馮君等已於昨日將路線測量完竣路線圖亦已製就定於今日乘車返滬面謁沈局長請示一切並訂於下星期六來錫購地 
赴滬迎提連刦案盜首錫屬天下市茅竹橋於十月二十七日被盜連刦過姓等七家一案由縣署先後捕獲周得勝等四人禁押在案近又探悉本案盜首施有林鎭江小四子黄登高等三人匿居上海由縣署派缉警探員薛子清過仁林携帶公文赴滬至會審公廨關提兹聞薛警等到滬後以該盜等均由公廨偵探捕獲施有林與鎭江小四子均在租界犯有槍擊巡捕殺害人命重案須在滬鞫訉惟黄登高情節較輕准一星期後可以解錫歸案訉辦 
錫社被封後之種種無錫錫社自被警察所發封後邑人張錫昌陸仁壽及縣議會參事員農會敎育會等均先後電請省署收回成命飭縣查明原告彭鼎勲之有無其人以釋羣疑而該社亦以省署僅令縣調查依法核辦縣署與警察所不應斷章取義遽予發封且勒令停止（無錫評論）出版認爲濫用職權摧殘民衆團體迭經具呈省署聲辯省署迭據各方電陳亦以省令並無查封字樣在未經查明以前當然其先行封閉之理縣署顯有錯誤如果查無過激嫌疑自可免予置議特電令縣署查明妥酌辦理而邑紳蔣哲卿昨亦電呈省署以警所之執行爲過當少年團體開罪地方固所難充而高壓處置亦非所宜請令行縣署注意監督於取締之中寓保全之意統俟令縣　行面縣署亦已將警所呈報查封原文轉呈省署矣 
[常州]  
　　縣參事會紀武邑縣參事會二十六日下午四時開會到周仁洛金鑑明等八人一科章乃康主席其議事日表（一）縣知事咨請復議設置常任委員案（二）縣知事咨請補選敎育局董事會董事案（三）張參事員其煌提議咨請縣署催造各機關决算案第一案議决常任委員無設置之必要目下縣預算業經確定此項委員月薪公費自難支給應無庸設置即行咨復縣署第二案討論結果本案前據敎育局函稱董事會董事劉達權莊恊恭莊俞均已辭職曾由本會議决請其呈報縣署轉知本會補選今劉達權辭職而陳莊兩君未見呈報究竟辭職與否敎育局復以未便過問爲辭前後措辭不符本會未便逕行補選應請縣署函知敎育局詢問確否知照本會再行定議第三案照原案通過至五時許散會 
商會催繳省庫借欵武邑縣商會爲催缴省庫借欵致各商號函云查貴業等擔任省庫借欵六萬元業經五次分解洋五萬二千五百元由會轉解縣署並分别塡給鈐收在案兹接縣署來函以陽曆年關伊邇下忙尙未旺收軍警餉項立待支放請即籌借七千五百元送縣以資應付等由按前項借欵除已解外照案尙應照解洋七千五百元此次貴業應付之洋務請即日送會以便轉解爲荷 
[南通]  
　　張鎭守使籌發軍餉張鎭守使近以十一月份旅部薪餉尚未關放查悉縣署前由陳總司令派委陳簡文提借軍事用欵二萬五千元除已解八千元外尙有一萬七千元未經報解擬即向縣截留俾充餉糈此事未得財廳允許李廳長已電令縣署速將該項軍用欵餘數解交金庫核收至旅部軍餉有由鹽餘項下撥發之説惟聞揚州方面報解遲延未知何時始可領到張鎭守使刻正籌劃關放 
吕四盜匪越貨傷人南通吕四市西鄉二十六總鄉民周雨村家日前忽有匪徒三十餘人閧門搜刦刦去銀洋衣物數百元該盜等持有手槍臨行遺下彈殻五枚呼嘯而逸該管警察分所長戴國恩已呈報縣署飭派警探分投跴緝矣 
[揚州]  
　　鄭俊彦巴南下第九軍司令鄭俊彦已由江北南下行踪靡定並悉淮揚護軍使馬玉仁由浦電達高邵（高郵邵伯）各處探投鄭師長以奉孫司令訓令准揚一帶防務由貴師擔任師部設於何處速盼電復 
催送田賦表册財政李廳長訓令江都縣署案查該縣應造田賦國税完欠表自十四年五月起迄未送以本廳亟待核辦合行令仰遵照限文到三日内迅將前項報表按月造齊送核勿再遲誤云云即經縣知事飭科遵辦矣 
[東台]  
　　大批難民騷擾莊舍東台縣境西南及西北各莊舍近來疊有大批難民經過勒索米草銀元人民不勝其擾昨晚蚌蜒河鄉之柯家堡又到有難民三四千人分住六七十隻大船操鹽阜口音蜂擁登岸拆毁橋梁屠殺耕牛强燒稻藁當地居民恐肇火警微與理説該難民等即藉端滋事持械逞兇刦物傷人種種暴行與盜匪無異今早縣參事員陳書森將情形函報縣署廖知事見信後隨調警備隊兩排馳往彈壓並電省講示辦理 
[六合]  
　　皖浙軍在慶佛寺會哨皖軍團長吳大鶴曁蔡行營長等兜剿土匪大有功績自金箇金紹湘槍决後餘黨分竄各處另圖結合是以十四日有焚刦什鎭之舉該匪大肆焚刦後復至小禹山各處老巢窩聚十七日又經蔡行兩營圍攻匪窟痛加追剿死傷肉票匪衆甚巨二十二日皖軍派兵兩連駐竹浙軍湯連長出兵兩排警備隊保衞團各出數十名同往慶佛寺及東西寺等港等處會哨搜剿詎匪已先期聞風逃去但此剿彼竄兵去匪來哀我小民終難安枕也 
[徐州]  
　　運河附近發現贛軍現由交通方面得來東路消息謂運河附近發現江西軍隊臂纒布章書明江西軍字樣不知係從何處開去姑誌之以待後聞 
陳公洽由寗歸來徐州總司令陳公洽前因要公赴寗謁孫業誌本報現已公畢今（二十五日）午三時專車歸來對魯應取如何辦法尙無所聞 
津浦售賣兗州客票津浦火車向北開行者今（二十五日）起售賣兗州客票 
[嘉興]  
　　救國同志團半週紀念會新塍救國同志團自五卅案後成立迄今已逾半載二十五日於武聖宫舉行半週紀念會藉作民衆宣傳下午一時開幕主席致開會辭後向國旗行禮齊唱團歌繼反對日本出兵反對基督敎均作極沉痛之演説最後呼口號打倒帝國主義反對日本出兵反對基督敎等聲震屋宇並日夜表演好兒子及愛國新劇以助餘興塲内分送上海學聯會出版之反對基督敎小册子及該團之救國半月刋來賓達三千餘人頗極一時之盛 
對於日本出兵之游行嘉興各界人民對於此次日本出兵認爲侵略東三省因之非常反對學界方面特於二十七日上午九時齊集公共運動塲開游行大會到者計二中校中學師範兩部全體學生及附小部商業女師嘉興公學等校學生約共三百餘人小學校學生因通告始於清晨接到旦又適值天雨故不及加入游行到會學生均手執（反對日本出兵）（打倒帝國主義）（萬衆一心）等旗幟至十時始各整隊游行由集街經北大街出北城門過塘灣街走魚行街柴塲灣進東城門而故洽路並散發傳單藉民衆覺悟 
[嘉善]  
　　防剿梟匪松江奉賢金山等縣與浙毘連港汊紛錯實爲鹽梟出没之所現在潛跡各該處梟匪又復結合擬出肆擾事爲蘇不警第一區長楊澄探悉電告全省水警廳轉電此間水警共同防剿以免竄擾而安地方 
城中迭出竊案日來城中常出竊案前夜南門顯紳振痒家又告被竊縣警所長金子丹據報後業已嚴飭長巡上緊追緝矣 
[平湖]  
　　平乍守備司令回平平乍守備司令官石鐸前赴徐州謁陳軍長業已公畢於昨晚回平 
留乍水警之調動乍浦自敵艦襲擊後平乍守備司令石鐸即奉孫聯帥命將第二區水警調駐山西橋顧家橋新興鎭等處駐守以備不虞現下乍防安靜内地冬防又甚吃緊經水警徐廳長電請夏省長將該項水警調回原防以資鎭懾業經夏省長核准電知平湖知事轉知石司令查照將留守乍浦之第五六七八九隊水巡調回原防乍浦現駐有砲兵及步兵二百名足資防衞 
[杭州]  
　　承築屯昌路之批示屯昌汽車路公司籌備處發起人吳長榮等以派員測量路線呈請浙皖兩省公署及警務處浙江省道局請飭令昌化縣知事對於測量人員沿途飭警保護兹將所奉批示彚誌於後（一）浙江全省警務處批案關集資組織公司承築汽車路線旣據分呈應候各主管有廳核示遵行此批（二）浙江省長公署批呈悉仰候令省道局查核飭遵可也此批（三）浙江省道局批呈悉准予轉呈軍民兩長先行備案仍仰於測量完竣後將正式圖表送局再行核奪此批 
來函 
[亳縣義門鎭公民來函]  
　　上海老申報社鑒逕啓者自巨匪孫殿英率領股匪攻破亳縣城内居民無一幸免慘死者自巨匪孫殿英率領股匪攻古所未有兹特將其受害情形具實略陳一紙附函送呈貴社察閲敬祈登諸報章以廣流傳仁人君子想亦聞而酸鼻也特此函請伏乞憐察 
巨匪孫殿英係葉荃舊部國民軍一份子由隂曆十月二十三日佔領亳縣後業經十五日之久所燒街市房間十分之四五姦淫婦女無所不至其羞憤投井而死者不知其數所有亳縣城内之井水均不能吃沙江坑女尸堆滿其想死而不得死者之婦女令裸體陪着土匪吃大烟男人令其守城並不給食餓死者日增一日土匪將亳縣城内綢緞店搶掠一空令婦女與其做棉衣日給熟黄豆吃以代其飯本月初六日有十八九歲女子係某巨绅之女賊匪用繩拉其腰掛在城垜口上大聲呼號不令軍隊攻城種慘狀亳民何罪遭此茶毒也十二月二十三日 
敎育消息 
[專電]  
　　成都省立各校全體罷課今日敎職員率學生隊游行街市表示並向省督兩署及善後會議請願（二十四日下午三鐘） 
常州五中接收委員周綱仁感（二十七日）午由寗抵常携欵到校敎職員學生無表示（二十七日下午四鐘） 
要聞 
[全國國語運動籌備昨訊]  
　　總籌備處全國國語運動大會總籌備處第一期會刋早經出版現第二期會刋之稿件已經發排内容有五省聯軍總司令孫馨遠江蘇省長陳陶遺湖北敎育廳長范鴻泰蘇省第二師範校長賈季英等題字以及劉復黎錦熙俞子夷余家菊左舜生陳啟天等論文數十篇約於明年一月中旬出版　 
南京國語運動大會南京分會於二十四日下午二時第一次籌備會到者四師仇亮卿（馬客談代）四師小馬客談東大附小趙欲仁敎育局孫間仙一女師附小蔣息岑（孟博萱代）廖茂如（張柏延代）敎育廳代表馬昌期一中陸步青由陸步青主席議定事項廣告傳單演講游行游藝會圖書展覽會六項定於一月九日同時舉行各鄉區自行定期舉行選定會長胡春藻副會長陸步青孫間仙總務股一中宣傳股四師一女師江寗縣敎育局演講股東大附中游藝股四師小一女師小敎育局游行股東大附小敎育局圖書股江寗第六小學定三十日下午二時開第二次籌備會公共經費由敎育廳敎育局附中一中四師一女師東大附小一女師附小四師小分任之 
南通南通兩附小聯合會發起提倡國語運動於二十六日下午三時邀請敎育界人士在縣敎育會開會到者有顧公毅等五十餘人由代師附小主事曹書田主席報告開會宗旨繼即議定進行事項（一）設立南通國語運動大會籌備會事務附設縣敎育會（二）各團體各推委員一人尅日報會（三）公推顧償基曹書田爲籌備會主任委員（四）由會商同縣敎育局整頓國語統一籌備分會事務並請縣敎育會召集評議員磋商國語永久的運動（五）國語運動定下月一日起實行預定辦法大綱（甲）印刷傳單（乙）廣告（丙）游行（丁）游藝會（戊）國語講習會（己）由籌備會與縣敎育會聯名分函各市鄉敎育會分投運動其他進行事務由籌備委員切實協商 
上寳全國國語運動大會上寳籌備會各股籌備明年一月國語運動十分忙碌現定一月一日上午開大會儀式下午二時起汽車遊行遊行路由分爲上海城英租界法租界美租界四大區由遊行股詳細支配以便於二十八日晚全體職員會討論云 
[縣師畢業生應否免予檢定之函復]  
　　江蘇義務敎育期成會爲縣師畢業生應否免予檢定問題復函江蘇縣師聯會鋼山師範值年學校云逕復者前接貴校函送第三届師範聯合會議决案中寳應提出縣師畢業生服務地方免予檢定一案當經本會幹事員會先後查案討論僉以查十三年八月部復蘇省第四中學請示四年級敎育系畢業生可否與省立師範本科畢業生一律待遇查該敎育系畢業生修業期限較師範本科爲短未便比照本科辦理等語縣立師範三年畢業按照部令似更難援請惟部章及省令均有暫免檢定之規定即照此函復等語合即抄錄上年省廳往來原文二件至希察照附抄（敎廳呈省長文）呈爲省立第四中學校請未舊制四年級敎育系畢業學生可否援據檢定規程第一條之規定與省立師範本科一體待遇據情轉呈仰祈鑒核轉咨事竊據省立第四中學校校長章欽亮呈稱竊查職校前因修改學則採用分系選修科及學分制曾於民國九年七月將修訂學則呈報鈞廳轉呈省長公署曁敎育部核准在案兹查前項分系選修科中有敎育一系該系學生自民國九年七月入校後扣至本年暑假四年修業期滿照章應行畢業所有畢業試騐成績及學生名册等容俟辦理完竣另文呈報外查該系學生旣係研究敎育有年平日所受學程與省立師範學校課程標準無甚差異以之充當小學敎員論其學力亦無不足惟查部頒檢定小學敎員規程僅有省立師範學校本科畢業生並無中學校敎育系畢業生資格之規定理合檢呈該系所授敎程表備文呈請鈞長鑒核可否比照部頒檢定小學敎員規程第一條之規定與省立師範學校本科畢業生一體待遇以昭奬勸之處統祈指令祗遵實爲公便等情據此查該校舊制四年級敎育系畢業生其修業年限爲四年較師範本科畢業生爲短較師範講習科畢業生又長法令無明文規定究應如何辦理廳長未敢擅斷除指令外理合檢同來表兩份備文呈請鑒核轉咨敎育部核示飭遵謹呈（省長令敎廳文）案准敎育部咨開准咨據敎育廳呈稱省立第四中學校敎育系畢業生檢定資格一案附原表咨部查核等因查該校敎育系畢業生修業期限較師範本科爲短未便比照本科辦理惟檢定暫可從緩應於畢業後試先小學敎員一年經省縣親學考查確有成績再受無試騐檢定相應咨復轉飭遵照等因准此合行令仰該廳長轉行知照此令 
[浙省中等學校敎職員開會紀]  
　　浙江省會中等以上學校敎職員聯合會二十七日假省敎育會開第二十三次代表會議臨時會出席七校代表十人王更三主席羅迪先紀錄（一）關於抗日出兵本會緊急會議談話會各項提案問題决一律追認通過（二）改組索費委員會當推定龔爲時王更三爲正副主任許蟠雲等十人爲委員即日組成並議决細則六條（三）參加省敎育會同樂會問題公决照向例參加由會函請體師體專表演國技逕行通知省敎育會（四）催收本學期會費公决發十一月份薪修時必須收集即由本會幹事向各校長接洽托爲扣除（五）紹興敎職員聯合會函請本會轉各公團出兵事件僉謂本會已早有表示應將原函轉達杭州各公團聯　　　　　杭州各報原函甚長從略議至此時已正午遂散會 
本埠 
[江蘇童子軍聯合會董事會紀]  
　　江蘇童子軍聯合會於昨日（二十七）上午十時開董事會到會及委託代表列席者爲沈信卿章伯寅張守周章君疇朱企曾（章伯寅代）李宇春（章君疇代）汪愼之（沈信卿代）葉浩然（張寄周代（議决事件如下（一件）董事汪濤及張鎬君來函陳述整理發給敎練員證書辦法議將各項辦法抄交省總敎練員會核議至張君另開意見二條即照辦（一件）上海童子軍會函請發給副敎練員沈葆昌余超證書崑山童子軍聯合會函請發給副敎練員沈瑞良證書又武進童子軍聯合會抄具新任敎練員經歷表請給王霞林等證書議均照給（一件）章君疇君報告調查丹陽童子軍敎練員夏志義於戰事熱心救　事情形議旣經本會調查實况夏君在紅十字會丹陽分會擔任救護隊隊長不避危險熱心服務應即給予褒章（一件）蘇州中國體育學校來函童子軍敎練員專修科定期行畢業式並行宣誓禮請派員指敎又請給各該畢業生敎練員證書議推請薛嘘雲君前往至發给證書應俟各該畢業生確在本省童子軍團服務由本團組織機關函請即行核給 
[蘇省理科競賽會辦法之疑問]  
　　川沙公立小學函詢蘇省第四届理科競賽會現决定在松江舉行川沙公立小學亦加入惟對於辦法尙有疑點昨特將疑問分條專函該會請賜解釋兹將所間者分錄於後（一）實騐時須口講否（二）文字報告之詳略如何可否請助手代行記錄（三）電鍍之金屬片是否由會發給片上已否除去油垢（四）所謂用問答法者是否學生互相問答抑由評判員發問學生口答（五）高級小學組四年級是否即四二制小學之初級小學四年級（六）臨時揭時之實騐其實騐範圍究於幾日前披露 
[廳令上海知事派員調查亞東醫大]  
　　江蘇敎育廳近據上海亞東醫科大學全體學生箇日代電稱敝校校長陳旭昇吃食洋烟不理校務親信盤踞要津種種腐敗嗣經學生等要求改良陳校長初則自願辭職繼忽糾同警察到校任意搜查拘禁學生自由爲此據實電請迅派幹員來滬查辦等情胡廳長據電後以虚實均激充業已訓令上海縣張知事派員秉公詳查具復以憑核奪 
[上海童子軍會董事會改期]  
　　上海童子軍會本定於昨日在體育塲開本届年會後之新董事會並選舉正副會長及正副總敎練員兹因到數人少改爲談話會現訂於明年一月八日下午五時半仍在體育塲本會所開會云 
[上海童子軍敎練露宿記]  
　　上海童子軍敎練員自二十五日起露宿四日並舉行旅行生活兹將詳情錄下（第一日即二十五日）上午十二時前加入之各敎練員先後聚齊於吳淞砲台灣商船學校舊址向總敎練沈同一處報到正午十二時會集點各後各自午膳下午一時半出發至吳淞舉行市鎭觀察由總敎預派穿學生制服者一人在作爲目標惟見一人立即灣轉大街小巷均無一定始終盤迥於吳淞鎭見其入須問其姓是否張君答後再告之曰沈總練在泰興路雲廬乃探賅目的所在第一到者爲王靜僧至三時俱到休息片時仍回砲台灣假水産校之舢板二艘划至三夾水面回五時起在營地研究功課六時半各自晚膳七時起討論問題八時半起舉火團聚會食十時就寢（第二日即二十六日）上午七時起身八時各自早餐八時一刻起假水産校之帆路游行浦江一週而返九時起（一）參觀吳淞無線電台由該台辦事員周君引導並説明各項機件之構造及用法（二）參觀水産學校由該校校長侯宗卿君及事務主任葉拜石君引導參觀成績室化學室試騐室魚網陳列室織總室製罐室調味室等等並加以一一説明參觀者皆渝意而返十二時各自午膳十二時半出發至吳淞參觀國民　糖廠由該廠辦事員引導是日適星期六下午停工祗以參觀機械而已地時仍回砲台灣假水産校之捕魚輪（名海豐）由該校駕駛敎員徐季杰君指導一切開行至三夾水外將近石頭沙地方乃回校時亦將届黄昏矣該輪將開之時邀請徐君與各敎練共攝一影以留紀念六時半各自晚膳七時起研究功課討論問題八時半起舉火娱樂音樂歌曲舞蹈幻術戲劇笑話無奇不有其中沈同一與鄭潤欒不中不西之梅龍鎭尤爲發噱十時就寢（第三日即二十七日）上午九時起參觀吳淞砲台整隊至淞路要塞司令部前沈總敎練先投以剌然後由該部兵士一人導入後由該台正台長周鎭濤君引導至各砲位參觀並一一説明其砲與彈之構造重量及其射擊之方法遠近與又述戰廳時之情狀戒嚴時各國軍艦出入之情形講解詳明頗饒興趣參觀畢邀請周君與各敎練共立砲位前合攝一影乃出砲台直至寳出城參觀第一高小及公園下午一時回至吳淞鎭午善二時起假公共體育塲各敎練與南洋童子軍比賽足球四與一之比敎練員負三球四時回砲台灣研究功課六時各自晚膳六時半討論問題七時半舉火九時就寢（第四日即二十八日）上午九時七十二小時旅行生活出發加入者八人沈同一鄭潤欒金星王維鶴陳潤身陸兆　陳宇澤來賓許繼先（蘇州中國體育學校童子軍系）等其經過路程自砲台灣經月浦羅店至嘉定駐宿由嘉定再行南翔駐宿由南翔經眞茹仍回砲台灣約計路途有一百餘里之多云 
[中華足球會球隊比賽紀]  
　　中華上海足球聯合會甲乙二組昨日舉行比賽者甲組有三育與樂羣南洋與持志同濟與嶺南乙組有樂羣與復旦及郵政與體育塲等兹將各隊比賽情形詳錄於后 
（一）樂羣勝三育（甲组）自本届開幕以來甲組各隊競爭頗烈然因各隊球藝高下之不同以及人才消長故每有先勝後負成先負後勝待至今日其能有奪標之資格者厥爲三育與樂羣故昨日二隊在中華棒球塲之比賽實爲最重要之一幕當日參觀者極見踴躍數在八千以上爲自本年間以來所未有二隊公請沈嗣良君爲裁判員蔣湘青張子震二君爲巡邊員三時十分在羣衆歡呼鼓掌聲中二隊隊員先後魚貫入塲繼乃各據一　列陣以待三育占塲之南樂羣則居塲之北三點十五分裁判員銀角一鳴二隊健兒爲各本隊榮光計及個人聲譽計莫不各盡其能以謀勝利故攻守均極猛勇初起六分間球或趨樂羣或向三育往來無定咸未深入及至二十三分時樂羣右内鋒李茂冲首先踢球攻門二次但均爲三育守者何春輝接出樂羣球勢仍順故三育門前屢受攻擊三十四分三育左翼史友惠獲球由左入侵忽提足傳球至中央球高勢急落於樂羣球門前三育中鋒宋佐才左右内鋒黎寳駿黄克練均同時冲至樂羣内衞哈元貞楊英返身挽救守者周家麒亦從内趨前當此千鈞一髮之際幸由周憑空拍出五分間三育黎寳駿在球門前忽仆地返身攻門適遇木柱而回否則樂羣殆矣四十分球勢又轉樂羣右翼丁人夔右内錄李茂冲互相傳遞一路勢如破竹俄而李茂冲舉足攻門守者何春輝怱失手球向旁落幸内衞孫炳　在彼乃爲其踢出此後樂羣頗得勢球乃多在三育區域内四十八分樂羣中堅梁官松獲球前進三育内衞乃相率退後防範梁君經騐豐富知違攻無效乃用高射法俾前鋒得乘勢直入球旣向前樂羣中鋒余志忠左右内鋒李惠堂李茂冲果相繼深入在人羣中突見李惠堂由科面射入一球四週呼聲隨之以起三育負球後前鋒忽形聯絡進攻頗烈乃樂羣内部哈元貞楊英馬德泰余衡之防衞週到故難深入五十八分樂羣余衡之傳球與李茂冲李以左足踢出球向三育球門右角而進樂羣又勝一球上半時結果二與零之比樂羣勝下半時易門再戰三育右翼楊盤西退出由邵鵬代職斯時三育前鋒屢撲敵門幸樂羣守者周家騏應付有方球遂出險四點十二分樂羣左内鋒李惠堂又自左斜面射入一隊於是樂羣乃勝三球至時三育改取攻勢力圖恢復樂羣門前險象環生因而相持不下者十餘分卒由三有左内鋒黎寳駿射入一球斯時樂羣左翼黄喬退出由右翼丁人夔代之丁職則由何紹波代之丁居頗職後益見活動時有極妙之傳遞而何亦健者一時樂羣前鋒聲勢又高惟三育内部如姚惠生孫炳爕及中堅朱璆等均係久戰之將故能處置裕如亟至四十八分三育防守稍懈樂羣李惠堂又乘隙踢入一球遵成四與一之比此後三育前鋒精神百倍故球多在樂羣方面然卒以無隙可乘難以獲球下半時結果二與一之比樂羣又勝二隊比賽結果四輿一之比樂羣勝樂羣此次獲勝後其得分較三育多有二分但三育將來如能戰勝曁南則二隊仍有再後之决賽以解决本届間之錦標問題也設三育又或不幸失敗與曁南則錦標亦將屬諸樂羣而無問題焉按昨日二隊隊員均係久歷行伍身經百戰之老將樂羣之勝半由内部周家騏哈元貞楊英馬德泰余衡之等防守之嚴密故前鋒得盡力進攻獲球而歸至李惠堂之蹴踢梁官松之援助李茂冲之勇武丁人夔余志忠何紹坡之傳遞均屬罕見三育方面守者何春輝内衞姚惠生孫炳夑成績均佳中堅朱璆尤見盡力前鋒問如黎寳駿黄克練宋伍才史成惠邵鵬等亦爲一時人才故昨雖失利但錦標之希望仍有該隊當能出全力以爭之也 
（二）南洋勝持志（甲組）一點四十分南洋與持志在中華棒球塲内比賽裁判員丁人　君開始十分後南洋徐樂即攻入一球七分後持志倪光祖亦冲入一球後南洋徐樂又攻入一球戴麟經二球沈葆昌一球上半時五與一之比南洋勝下半時起初二十分内南洋沈葆昌攻入持志一球戴麟經二球駱美輪一球未幾持志何毓蔚亦攻入南洋一球後南洋金慶章駱美輪又各踢入一球下半時六與一之比南洋勝結果十一與二之比南洋勝（三）同濟與嶺南未賽（甲組）同濟與嶺南二隊原定於昨日下午三點一刻在中華足球塲比賽但因更改球塲以交通不便特假報紙發表事前未及通知雙方故二隊球員要求仍在棒球塲比賽而同時南洋與持志亦規定在該塲比賽於是四隊佔用一塲致比賽不克舉行當由聯合會方面與各隊情商接洽結果南洋與持志皆願顧全友誼而至中華足球塲比賽將棒球塲供同濟與嶺南應用但此時有一部分人表示反對走入塲中阻止比賽遂致不能進行聯合會方面爲免餘糾紛起見乃與同濟及嶺南磋商幸得二隊充分之諒解體察辦事上困難表示退讓允予展期（四）復旦勝樂羣（乙組）昨日下午一點一刻復旦與樂君本定於中華足球塲内比賽届時樂羣人數未齊按章樂羣作棄權論結果一與零之比復旦勝 
（五）郵政與體育塲未賽（乙組）郵政與體育塲二隊本定於昨日在公共體育塲内比賽嗣因該塲戒嚴故二隊不克舉行云 
[附甲組各隊成績表]  
隊名　　已賽次數　勝利次數　失敗次數　和局次數　勝球　負球　分數 
樂羣　七　　　　　五　　　　○　　　　二　　　　一六　　八　十二分 
南洋　七　　　　　五　　　　一　　　　一　　　　三一　一三　十一分 
三育　六　　　　　五　　　　一　　　　○　　　　二四　四　　十分 
曁南　六　　　　　四　　　　二　　　　○　　　　九　　七　　八分 
持志　七　　　　　一　　　　六　　　　○　　　　九　　三七　二分　 
同濟　五　　　　　一　　　　四　　　　○　　　　九　　一五　二分 
嶺南　六　　　　　○　　　　六　　　　○　　　　四　　一五　○分 
[東南女體師童子軍宣誓禮紀]  
　　東南女子體育師範學校爲余子玉女士出資創設開辦以來積極進行成績卓著昨日下午一時該校童子軍舉行宣誓及援旗禮會塲飾置簡雅中西來賓到會者約千餘人開會節目如下（一）總隊長孫超雄致開會辭（二）集合（三）升國旗（四）唱國歌（五）梅蘭竹菊各隊相繼宣誓（六）校長余子玉援旗（七）章君疇張壽鏞劉海栗三君演説（八）檢閲（九）分隊比賽比賽項目爲規律紥營操法游戲救護結紐旗語自由車表演八項各節比賽均極純熟自由表演有二十一節之多其中尤以梅隊之（牧羊）蘭隊之牛舞竹隊中之雙簧最有精彩比賽結果蘭隊計七五零分得第一梅隊次之竹菊二隊雖分數較少而成績亦不惡其餘各隊所表演之舞蹈如梅仙靜夜鐘聲幼女夢愛之神春之神孔雀舞海神舞等無不動作活潑姿勢優美極受來賓之讚美上午比賽之球類遊戲菊蘭二隊勝利田徑賽結果菊隊最優表演畢由校長余君給奬功課比賽蘭隊第一得大銀杯一隻梅隊第二各得日記簿一本潘志傑君贈舞蹈第一隊田徑賽第一菊隊均得大銀盾一座校長衣主任贈末唱校歌散會已夕陽西下矣 
 
 

Page 8

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *   
 
 

Page 9

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *本埠新聞 
[昨日之市民大會改在滬軍營開會]  
　　本埠中國國民黨中央執行委員會孫文主義學會上海總工會全國學生總會上海學生聯合會各界婦女聯合會等各團體所發起之上海市民反對日本出兵滿洲大會本定昨日下午一時在西門太吉路公共體育場舉行嗣以軍隊警察將該場包圍不准羣衆入場當由梁棟蕭淑字二人向之交涉軍隊托詞不得廳長准許不能放行乃臨時改至滬軍營亞東醫科大學操塲舉行到會團體二百餘人數約五六萬會後到會羣衆並爲劉華舉行追悼散會後整隊遊行高呼口號隊散後並有學生分頭演講兹將昨日所得各方詳情彚錄如下 
到會之團體中國國民黨孫文主義學會南洋烟草職工同志會粤僑工界聯合會上海勞工協會上海學生聯合會學生總會總工會上海鐵路工會各馬路商聯會國民黨婦女同志會復旦大夏持志國民南方上海各大學恒豐紗廠工會商務印書館工會等復旦中學第二師範景平女學等各學校五卅失業工人團華商烟廠工會上海印刷工會旅滬江西同志會反基督敎大同盟各平民學校等二百餘團體全數約六萬餘人會場之布置會場布置由總幹事鄧光禹副總幹事王光輝黄咏台陳德徵張近芬周頌西等辦理全隊進行由總指揮楊劍虹副總幹事蔣子英陳白等担任指揮並由總糾察何天鳳副總糾察彭震寰任雷軍陶同杰等九人 
又訊楊劍虹爲總指揮有指揮一百二十人何天鳳爲總糾察有糾察五百人脚踏車設交通通信糾察三隊每隊二十人設主席四人由費哲民爲總主席共有汽車四輛用以散發傳單 
會場之秩序（一）主席宣布開會宗旨（郎醒石）（二）宣布提案（蕭淑字）（甲）實行對日經濟絶交（乙）華工不入日廠工作（丙）聯合世界弱小民族反對日本帝國主義（三）宣讀通電及宣言（費哲民）（四）講演（一）中國國民黨中央執行委員會代表桂崇基劉蘆隱馬超俊（二）孫文主義學會代表鄧光禹劉愼修梁棟陳白（三）工界代表蔡壽民（四）婦女界代表張惠如（五）報界講演陳德徵（五）遊行 
司令部之調兵淞滬戒嚴司令部王雅之昨日（二十七）上午九時特派駐紥太陽廟之第四師第十三團第一營營長李全祥率領武裝兵士兩連計二百五六十名至麥根路車站當經該站站長備掛三等客車兩輛鐵蓬車兩輛廂車三輛共七輛即於上午九時四十八分由麥根路專車開出至上午十時三十五分抵南站該兵士下車後由李營長率領前往公共體育場彈壓並制止開會勸令解散各學校工團等團體遂即游行至滬軍營亞東醫科大學運動場集會未被軍警阻止故於下午三時許始各散回該第一營步兵兩連遂於下午四時二十分仍至南車站乘坐原專車駛往麥根路下車回太陽廟原防 
軍警之防範淞滬戒嚴司令部淞滬警察廳曁南市保衞團以昨日下午本埠市民將在公共體育場舉行市民大會值此戒嚴時期羣衆集會現爲有碍治安特先傳令所屬軍警着實制止故在羣衆未到以前公共體育場門首及附近即有荷槍實彈之兵士二營巡警百餘名保衞團團丁數十聚集會場除在場内搭槍架三十架並把守體育場各門外且爲便利制止起見特將西大吉路一部斷絶交通即普通行人及人力車亦不准通過 
君衆之被阻下午十二時半各處之羣衆即在民國路之方浜橋一帶集中由總指揮楊劍虹率領由西門入中華路至蓬萊路對過轉入林隂路擬由林蔭路轉入大吉路前往公共體育塲開會羣衆將至大吉路時把守大吉路口之武裝軍警即向前阻止羣衆前進并聲稱派代表前來談話斯時羣衆即停止前進當即派出蕭淑宇郎醒石梁棟費哲民等四人爲代表即在大吉路口與警廳督察長錢傑談話四代表即將開會之宗旨詳細説明要求准予開會錢傑云君等之宗旨純爲愛國運動且係對外示威凡吾國民無不贊成者惟在此戒嚴時期誠恐有礙地方治安如諸君今日必要開會正可推派少數代表在體育場開會請勿率領大衆前往云云該四代表主張無論如何均須請求准予開會結果錢督察長謂我等係奉上司之命令如諸君定須開會請另推代表前往與嚴廳長交涉即另推蕭淑宇梁棟兩人前往謁見嚴春陽該兩代表去後羣衆以不克久立即由楊劍虹商請錢傑及劉營長謂現在已不開會請准予通過大吉路讓羣衆散會當即許可通過楊劍虹即趕迷引領大衆由西大吉路轉入黄家闕路至大興街前往滬軍營開會 
開會之改地赴會羣衆至大吉路時見該處已有軍警嚴密防範即在該處站立排成隊伍以無入場開會希望即高呼口號表示憤激未幾由總指揮領導羣衆過滬閩南柘路南火車站後路直赴滬軍營亞東醫科大學操場抵塲後即聚集該處準備開會 
開會之情形全隊抵滬軍營後排齊隊伍青天白日旗遍於會場於澈天口號聲中宣布開會開會後即由總指揮發令遊行示威由滬軍營而西門而民國路至小北門口散會沿途高呼口號兩旁居民市舖皆警覺動容且有臨時加入遊行者二十餘團體其遊行口號如下反對日本出兵侵略中國打倒日本帝國主義打倒日本帝國主義的張作霖段祺瑞打倒一切帝國主義打倒一切勾結帝國主義的軍閥廢除不平等條約實行國民革命工農兵商學團結起來并高呼追悼劉華劉華精神不死至二時五十分即閉會遊行 
遊行時之情形及路線隊前高舉白布横旗一幅上書（上海市民反對日本出兵滿洲大會）隨後繼以各團體之旗幟兩人一排左右有自由車隊及糾察隊維持秩序沿途散發各種傳單及高呼各種口號并分發青天白日旗幟秩序甚佳沿途觀者人山人海交通幾被阻斷由滬軍營列隊進滬閔南柘路轉入大興街至黄家闕路折入小西門由中華路至老西門再由老西門至民國路之西門路始散隊 
軍警之移防軍警當局至下午二時五十分始知羣衆已往滬軍營開會即將第一營軍士及巡遊隊趕往禁止詎知該大隊軍警趕到滬閔南柘路時羣衆已閉會遊行無可如何矣 
法租界之防範法租界巡捕房得悉南市之市民大會即派副捕頭馬阿松率領巡捕十餘人在法租界之民國路彈壓當該遊行隊在該處散隊時尙有許多團體進法租界即將旗幟捲起入法租界該捕頭見其行動和平并未加以阻止 
南市之交通自下午十二時半起自西門至斜橋自小西門至滬軍營一帶因羣衆均集中在該處又加觀者人山人海故華商電車及斜橋唐家灣之電車均不能按時開駛斷絶交通約有一小時之久直至下午三時許始行恢復 
致日本國民電日本朝日新聞轉全國國民鑒日本與中國爲同種同文之民族以歷史及文化而論固應互相提携以利害關係而論亦應互相扶助乃數十年來日本政府及軍事當局爲欲貫澈其傳統的侵略政策之迷夢對中國之土地及經濟上時時發生侵略之事實此不特中國之不幸亦日本多數國民之不幸也在此兩大民族之感情未能恢復以前亞洲民族時時有受别色民族侵凌壓迫之可能欲補救此種危險兩大民族因互相明瞭此種危機之所在日本民族尤應切實的矯正其政府及軍事當局對中國侵略政策同時交還向來以侵略及壓迫的方式向中國略奪之種種權利及廢除一切束縛中國之不平等條約然後雙方之感情乃可漸謀恢復乃可以言提携政策今日本政府及軍事當局昧於世界之潮流沿襲侵略之政策科乘我中國今日驅逐北方軍閥領袖張作霖之時竟派遣重兵自由行動進佔東省（扶助張氏侵犯中國之主權侮辱我全國國民野心暴行昭然若揭此非但中國國民之公憤亦日本國民之奇恥也日本國民倘自認爲文明國民有監督其政府之權能者自應一致主張正義以糾正日本少數政閥軍閥之暴行迅速撤除開赴東省之日軍改去援助張作霖及干涉中國内政之謬妄政策則中國國民之諒解猶有可能否則我中華民族爲自衞計及反抗强權計誓必舉國一致對抗日本公憤難逼理直者申爲仇爲友何去何從惟日本國民善圖之上海市民反對日本出兵滿洲大會叩感 
致全世界人民書中國不幸内亂頻仍最近最反動之奉系軍閥首領張作霖因郭松齡反戈行將坍台中國人民方期從此消滅一共同之大敵咸以爲塵乃横蠻無理之日本帝國主義乘此軍事緊急之際假保護在滿日人生命財産之名派兵進據滿州控制郭軍前進以期扶植張作霖於九死一生之中進一步將來東三省純全變爲日本之殖民地夫内亂乃中國之内亂也與日本何干滿洲乃中國之領土也日本何得擅自進兵日本帝國主義之敢於爲此蓋承襲歷來吞併中國之政策耳此等行爲不但干涉中國内亂侵犯中國領土且破壞東亞和平違背世界正義中國人民誓與此横　無理之日本帝國主義奮鬥各城市已羣起反對滬上各團體并於本月二十七日召集市民大會作極嚴重之表示望愛世界和平之各種被壓迫的民族羣起而響應之是爲至盼上海反對日本出兵滿洲大會啟 
致廣東政府電廣州國民政府鈞鑒奉系内訌張逆勢蹙日本帝國主義者膽敢出兵滿洲助長内亂侵犯主權其野心較向之藉外交手腕迫訂二十一條尤遠過之且因此畸重之勢必將引起國際外交手腕迫訂二十一條尤遠過之且因此畸重之勢必將引府爲眞正代表全國民意之行政中樞億兆人國久深愛戴際此軍閥内訌外患紛沓之秋宜率導全國民衆奮起抗爭上海市民警聽驅策上海市民反對日本出兵滿洲大會叩感 
致國民軍電馮煥章先生孫禹行先生岳維峻先生鑒國民軍自去歲率師倒曹以來以救國救民之主義自矢而師旅所駐之處尤能約束卒伍不擾閣閻若能本此精神始終不懈國民亦將祝國民軍爲衞國衞民之軍隊爲民衆之軍隊對國民軍未來之期　將更加深切此次國民軍因張作霖之侵迫興師討伐以根本上剷除北方軍隊之根株以樹立民治之基歴有異於駐兵侵略者之所爲此尤爲國民所能諒解者惟張作霖自師旅挫敗以來彼在東三省之基礎遂形摇動日本軍閥遂藉保護其僑民及權利爲名派遣重兵進據東省侵犯我國之主權凌辱我全國國民野心暴行昭然若揭我上海全體市民爲保障國權及反抗暴力計特組織上海市民反對日本出兵滿洲大會萬衆一心力謀對付國民軍處此國事危迫之秋自應貫澈平日之主張以救國救民之天職自勵一面肅清北方之軍閥一面抵抗日本之强權我上海市民誓聯合全國國民以爲國民軍之後援億兆同令有進無退以寗爲玉碎母爲兀全望國民軍諸將士戮力前驅克建偉烈國事前途實利賴之上海反對日本出兵滿洲市民大會叩　 
[政治大學反對日本出兵宣言]  
　　吳淞國立政治大學全體敎職員及學生昨發表反對日本此次出兵宣言書一紙兹錄如下 
北京日本芳澤公使各埠日本領事及日本國民公鑒讀貴國通信社電報自本月十六日起貴國軍隊已佔領奉天外務省已要求輸送費五十萬元駐屯費三十萬元二十三日陸軍省又公表意見關於出兵目的加以解釋無論貴國領事尙有以駐屯軍補充爲理由而掩飾之者（見二十六日遠東通信社與駐滬副領事長崗豐六之談話）然一二師團之行動五洲萬國所共覩豈外交家一手所能掩盡天下耳目耶貴國外務陸軍兩省所以一再解釋不已者誠中有所餒不敢犯吾國之衆怒耳竊以爲吾國内亂爲國家之至不幸事每逢戰亂貴國官民名守中立實則推波助瀾往歲吳張相持於山海關貴國駐屯軍關於吳軍行動以無綫電轉達於張因是張勝而吳敗此乃貴國使館親口告人之語非外人所揑造也國人於貴國助長内亂憤憤不平歷有年所乃亦以郭張之分裂貴國藉口光緒三十一年附屬條約中吾國軍隊不得侵入日本駐屯地二十華里以内之條文派遣重兵占領奉天夫東三省中國之領土也領土主權與軍事動作範圍同其廣狹未聞旣爲土地之主人翁而不能行使其作戰權者故駐屯軍限界云云久應廢除而不得以爲口實者也不觀協商國於德之駐屯軍尙且紛紛撤退奈何貴國反利吾之内亂增加重兵以行其侵略政策耶貴國官民近來頗唱中日親善或中日唇齒之説不獨貴國之所願亦吾國人所樂聞然貴國自日俄戰後視滿洲爲殖民地已爲一種傳統政策夫苟以一度血戰即爲取得權利之根據則英美之助比法貴國之於膠州灣亦應有駐屯軍矣所以此無而彼有者非所灑之血異也亦以國際之正義之觀念變更耳一九一四年前强權之觀念勝故以駐屯軍之名行侵略之實一九一四年後正義觀念勝戰事旣終軍隊盡撤物歸原主而已敢望貴國政府本善鄰之誼迅撤駐軍並明白廢除駐屯軍二十里之明文不獨兩國交誼得以永固即世界平和亦惟此是賴非然者千百親善之言詞不敵數直言惟祈採納吳淞國立政治大學敎職員及全體學生公啓 
此外有中國國民黨上海市二區十分部執行委員會致同志函其措辭亦極爲痛快 
[司令部傳知防範黨人]  
　　令軍警機關加派軍警巡查戒嚴司令部昨傳知軍警保衞團各機關云爲傳知事頃據交涉公署函稱上海地方自十二月二十一日至二十八日有黨徒欲謀舉動等情特請注意防衞云准此合亟傳仰軍警保衞團一體自二十一日起加派軍警團丁不時巡查夜間尤須嚴密防衞母稍疏忽 
[滬案司法調查報告節略發表]  
　　大陸報載合衆通訊社二十六日北京電云使團最後已將滬案司法調查報告愼爲節略發表該報告附件甚多並有上海工部局總董費信惇之要函一件調查結果一如本社預料英日委員開脱捕房責任而美委員約翰生報告則謂在某項環境下開槍固屬應當但捕房容許局勢發展至此地步難辭其咎總巡麥高雲之離開職守亦屬失當倘渠在場親自指揮當可免於殺傷若干無辜生命等語費總董之函與委員報告同時發表内稱多數司法委員雖開脱捕房責任總巡麥高雲及捕頭愛活生業已引咎辭職工部局爲求息事寗人起見决定照准惟念其往日久著動勞宜加稱揚又稱工部局已送七萬五千元支票至領袖領事處請其轉送江蘇交涉員分給五卅死傷者作爲撫卹金又稱工部局重行表示歉忱等語英委員戈蘭及日委員須賀報告俱叙述五卅事件之歷史同視巡捕開槍爲應當約翰生報告顯似較爲詳備其判語略謂恐將發生擾亂之預料旣有理由乃事前絶少防範甚或毫無防範迨至欲免除嚴重之騷亂而爲時已晚工部局所行使之主權未經切實規定於行政上益增困難工部局所雇用之外捕有若干未能行使充分人道主義對付人民當局應儘速解决會審公廨之交涉華人參加公共租界市政府問題應立即提出討論而解决之治外法權問題亦應立即提出討論謀雙方咸能滿意之解决華人對於上海境内侵犯主權及領土之呼號亦一問題身居當道者不宜忽視之華人對於不平等條約之呼號應以不自私之態度談判之即或貪官枉法之行爲或亦可以同樣討論而解决之總之在華外人對於其所傳播之自由及獨立原則失於注意而中國人民則已開始入一新文化之域捕頭愛活生當初深信羣衆並無暴動意其後大半因職務繁多故未能見及羣衆感情之驟變旣而全知個人失察此曆之結果遂照動員訓令行事總巡麥高雲關於上海之不　狀况雖曾得有完全報告乃未通知副總巡即離開滬市至三小時之久迨回租界後又逕往跑馬廳仍未用電話知照僚屬就余斷論麥氏旣有完全報告又離開職守留滬市外幾至三小時之久實屬失當云云 
[商總聯會開會紀電請奉張下野]  
　　上海各路商界總聯合會昨日議董常會到二十餘人王漢章主席議决各案如下（一）報告來函淞滬戒嚴司令部批答一件市民大會請派代表參加否决百匯國貨公司反對各報與英烟公司繼續廣告合同案公决一致反對其繼續唐家灣商聯會爲濬河案公决轉市公所虹口六路商聯會爲該路流氓索詐案公决函工部局嚴加取締中華救國團爲食米騰貴案公决函請嘉榖堂設法平定市價勿再居奇（二）時局問題决電張作霖請其下野勿再誤國推俞國珍起草（三）廣西路商聯會會員等爲小花園一帶房屋哈同洋行每幢突加租洋二十元萬難擔任案公决函哈同洋行體卹商艱從緩加租并請取消通告以順羣情（四）金剛鑽大報毁本會名譽案公决請法律顧問辦理（五）五卅案被難家屬請求本會加入籌欵游藝案否决（六）新任就職日期公决定元旦日下午二時舉行會場假寗波同鄉會推潘冬林接洽議畢散會 
[章太炎覆嵇翥青書]  
　　章太炎昨覆嵇翥青書云馮玉祥通欵强俄肆其簧鼓化平民爲順民而曰主張平民政治以新帝國主義代舊帝國主義而曰打倒帝國主義鄙人嘯電出後爲馮玉祥辯護者實審有徒其中惟嵇翥青一函稍見大體然謂（馮軍實有俄人任訓練亦猶袁世凱小站練兵兵書皆由日人校訂）此擬不于倫也校訂兵書固與訓練不同而訓練又與指揮不同馮軍之有俄人實已進訓練而及指揮豈得以袁氏小站相擬必欲舉一比例則清時以漢納根任海軍提督曾李輩以戈登攻克蘇松差爲近似漢納根之任海軍提督也予之名義猶未與之實權已爲非法然清政府之行事素無主張尙可置之不論至曾李之用戈登以攻蘇松則欲不謂之漢奸而不能李鴻章治蘇勤飭吏治减輕賦税其惠政爲蘇人所知而同時蘇人已目以爲漢奸今馮玉祥之用俄國軍官與李鴻章之用戈登無異也苟且之論以爲無足重輕嚴格之論則必謂事同叛逆矣至謂（馮玉祥非汪蔣比汪蔣除推尊鮑羅廷外亦别無對不起國人之事）不知招致外患爲罪至深即有小惠結民豈足相抵清康熙之政治實優於昨崇禎之苛征暴歛亦可曰吳三桂除推尊清政府外别無對不起國人之事耶汪蔣奉鮑羅廷以爲主馮玉祥與俄通欵也其形式未嘗奉以爲主此猶僕固懷恩之招回紇石敬塘之招契丹形式與吳三桂小異其爲招致外患則同百步與五十步又何足較其同異哉北京騷擾鹿鍾麟明見紅旗而不禁馮玉祥乃於事後追發電令自爲掩飾此種狡獪小技何足以欺智者熊克武案廣中有推之張垣之語若必責其批詞成證則今之奉戴蘇俄者無不隂有其實而陽避其名汪蔣於馮亦豈異是覘國者當由心迹論定非如法吏檢案必沾沾于文字之間也嵇君明知赤化之爲國害而于馮玉祥偏有恕詞亦由玉祥善爲狙詐與汪蔣輩淺露者不同是以見其皮毛不能察其骨血念之念之他日必信吾言也僕之在世自伸其志而已吳佩孚偶與往來惟以擁曹爲戒其延致陳獨秀與否非僕所知假令吳之所爲與馮一致僕豈能爲曲恕也章炳麟 
[國民黨婦女部改組成立]  
　　中國國民黨中央執行委員會婦女部改組後計到會者十六人通過委員會組織大綱發出該會反對日本出兵滿洲通電分配各委員工作决定續辦婦女週報末後由執行委員秘書長桂崇基演講至五時半散會 
[甬同鄉會末次救濟罷工海員]  
　　寗波同鄉會念罷工海員中甬人實繁有徒爰本桑梓之誼而爲末次之助特於前昨開會議决向各同鄉勸募接濟欵項並凑集一切邀同各公所主任開具頭目名數到會給領並出立收據交該會存執一面由頭目轉發海員以資救濟兹探得該會所發各公所末次救濟欵計總焱盈洋五千六百元南均安洋六千二百五十元北均安洋四千元南焱盈洋二各五百元善政公所洋二千五百元海員洋一千五百六十二元五角自衞團及各職員雜項等洋二千二百六十四元四角四分總共計洋二萬四千六百七十六元五角四分内惟總焱盈北均安兩公所因現欵不敷聞尙未經發齊又探得各公所給該會收據其形式如下立領欵志願書某某公所今領到寗波旅滬同鄉會發給五卅案海員罷工末次補助費洋若干元收訖無誤該欵本公所負責轉發並負責聲明凡隸屬本公所之海員自願此後决不再向本同鄉會及任何團體要求補助等費除由各頭目出立志顧書交本公所存執外合立領欵志願書交寗波旅滬 
 
 

Page 10

 
 
1;第一萬八千九百七十八號;中華民國十四年
西曆一千九百二十五年十二月二十八號
星期一 * *同鄉會存執須至領欵志願書者年月日立領欵志願書某某公所印代表某某押 
[促進省自治法之兩電]  
　　江浙兩省縣議會聯合會昨致南京陳省長曁杭州夏省長電文各一通兹將其原文照錄如左（致南京陳省長電）南京陳省長鈞鑒浙江省自治法聞已三讀告成我公以蘇賢治蘇其促進自治之觀念當不後於人民伏望當仁不讓即日制定省自治法籌備程序召集開會江浙人民得同登自治之域臨電無任盼切之至江浙兩省縣議會聯合會叩宥印（致杭州夏省長電）杭州夏省長鈞鑒比聞省自治法行將告成我公提倡自治首樹風聲薄海喁喁咸深仰頌務望全其始終將浙江省自治法曁施行各法即日公布俾得依照程序逐案施行臨電無任頌禱之至江浙兩省縣議會聯合會叩宥印 
[縣商會今日開會董會討論會長問題]  
　　上海縣商會董事會各董事因接本會正副會長辭職書並催促新會長速行就職等情當以顧朱兩新會長尙接任無期會長問題關係重要亟待磋商再行督促新會長早日就職以便解决一切爰訂二十八日（今日）午後雨時特開臨時會議昨已通知全體各會董查照請於届時必到列席與議公同决策云 
[市鄉議會聯合會之發起]  
　　上海高行鄉塘灣鄉漕河涇鄉各議事會正副議長陳　榮朱文偉張祖潤唐祖鎰丁及成錢朗蟾等發起市鄉議事會聯合會發表意見徵求各市鄉同意書云竊維市鄉爲自治起點議會爲立法機關各市鄉因俗尚不同而異其習慣法然同隸一邑其自治精神與夫立法銓旨則一也查各縣市鄉恒有組織聯合會本邑市鄉行政聯合會亦早成立以爲交換智識聯絡感情之總樞紐足以養成自治團結之精神發展民意民權之基礎法良意美誠必要之機關也無如始則會員不限人數包括議會及董佐終則恐與縣議會相抵觸竟剔除議會面限制會員僅爲董佐並冠會名爲行政聯合會以異標幟旣嚴其界限又分其畛域使吾市鄉議會咸抱向隅惋惜殊深錫榮等以爲學優而仕先法立而後政行議會爲母而後産生法律上之董佐故市鄉制第八九兩條規定議會列首董佐次之又八十一條規定市鄉公所開辦時第一次議事會選舉所有辦理人員應由縣知事遴派人員充之等語此皆明證今自治回復以來百廢待舉尋常改進事業豐止倍蓰况淞滬永不駐兵劃爲特别市區此後應如何聯絡自衞以及水利交通衞生敎育等議案舉凡行政上宜交換意見與聯絡感情固結而收劃一之効者我立法上何莫不然豈非亦宜有此薈萃之樞紐羣策羣力以期昭著齊民進化之功用彰地方民權自治之幟也耶管窺之見竚候明敎如荷贊同即希加入發起一俟多數同意即可訂期開會以資聯絡云 
[孫令查緝白龍港私運米船]  
　　聯軍總司令孫傳芳氏因近來米價迭漲顯有奸商販運出洋查浦東白龍港海口係奸商偷運之捷徑故於前日特再電令川沙縣知事嚴森遴派探警前往嚴密查緝如有人密報告發一經獲案訊實半數給赏以示鼓勵而維民食 
[南帮米公所爲船户呼籲]  
　　請呈財廳取締各卡勒索上海南帮米商公所致上海縣商會函云兹據敝公所運米船户瞿杏卿等來所報告云自内地各埠儎運米石來滬銷售當在産地繳納米捐經過各卡按例照票放行並納照票費大船四角小船兩角自去歲江浙戰後卡員全體更換而五庫汆來廟等卡照票費竟越曩例需索至於一元近日更於一元之外勒索陋規不遂所欲多万留難不准啓行舟人則以中途被扣呼籲無門不得不忍痛輸將以利遄行云云查船户受商家僱儎米石所得運貨亦極微細矧嗷嗷待哺家口賴以爲生當此米珠薪桂生活爲難何堪受此無窮之朘削長此以往將見舟人輟業滬埠絶糧際此新米登場而滬地來源不接價格飛漲揆厥原因則卡員勒索陋規舟人裹足故也况勒索陋規飽入私囊於公家無所增益今卡員恤商艱敲骨吸髓以致波及民食妨害治安此敝公所之所以萬難緘默者也用特披瀝上陳仰懇貴會據情轉呈財政廳嚴飭各卡迅予取締庶幾陋規永除照票亦仍復舊規則同聲感德豈獨敝公所哉云云 
[法公董局新董開始競選]  
　　大陸報云法公董局新局董已在開始競選中據總辦雷上達言新候選者已有三人一爲島利文洋行之白魯姆氏一爲交易所經紀公會之班賽德氏一爲農復大律師目的皆在法諾氏及欒白利氏所遺之兩缺又滿任之希利敦氏刻願重應選舉面法諾氏聞亦將重列候選人内此時候選人名單尙未齊集競選情形更難預料但聞白魯姆及班賽德兩氏將同列一選舉票上農復則另列一選舉票白魯姆氏係一九○一年來滬任鳥利文洋行經理已十五年班賽德氏係一九○二年來滬其政見爲改良道路多闢公共汽車路絑及租税維持現狀三端農復氏係巴黎大學法學博士一九二○年來滬任律師其政見將於下星期宣布 
[薛敏老爲非僑赴美請願]  
　　取消西文簿記案菲律濱自頒行西文簿記案以來屢經華僑嚴重交涉乃得展期緩行但菲島華僑以此事關係重大非澈底解决無以安居藥業故公舉中華總商會會長薛君敏老赴美請願取消該案其所遺會長一職由副會長陳君景山暫行代理薛君於昨晨趁麥金尼總統號首途赴美送行者有余君日章陳君光甫陳君亦康及本埠知名之士云 
[仰光沈領事函索國貨調查書]  
　　我國駐缅旬仰光領事沈艾孫君致函上海總商會曰自出任駐缅仰光領事以來對於各埠僑民頗思聯合以圖溝通國内外之感情爲發展内地工商物品之銷路兹有陳君所著華僑寳鑑頗具苦心足資調查用特寄奉兩册藉悉缅地情形惟未知國内各大商埠有無此類編輯如年鑑之類詳載各種國貨製造之工廠及堪以銷流海外之品物曁向辨出口之商號此間時有人詢及無從置答深爲抱歉且於推銷國貨抵制外貨種種宗旨愛莫能助尤爲悵然夙聞貴會對於此類編輯格外提倡如果有此項成書務祈函寄數册藉廣聲氣而俾銷流是爲至禱 
[滇商會請用專輪運貨]  
　　要求招商局派輪上海總商會昨接雲南總商會電云滇省僻居西南交通不便東西兩道向以騾馬運送而出入口貨所恃便於通輸者厥惟法國滇越鐵道中間復由越地海防駛行香港始能轉申轉滇種種受人箝制罄竹難書尤有甚者自五卅慘案發生以後各道感受痛苦商業日形趨下凡經過香港貨件港政府多方留難箝制申滇交通幾至斷絶近且法越政府對於海防入口貨件過境税率由香港進口者不論土貨洋貨格外加抽百分之二由申直接進口者仍照舊徵收如此後申滇貨件仍由香港轉防進口實於滇申商業損害甚重昨經開會公議所有申滇貨物以後擬請託招商局直接專輪由申逕運海防不再由港轉防俾免受人剥削箝制再查招商局輪船爲我國海運巨擘值兹商業競爭時代凡屬本國商業應請予以臂助用特電請貴會查照請煩向滬地招商局磋商以後請由該局派輪一隻專運由申運防及由防運申貨件及郵包等件槪請該局輪運俾利交通而維商業并盼將磋議結果電　爲禱臨電不勝迫切之至雲南總商會眞印 
[蘇省賑欵簽字]  
　　江蘇防災會經辦之蘇省江北災賑籌欵六十萬元前由本埠鹽業銀行等擔任接洽早經就緒兹聞昨日陳省長及李財廳長代表成靜生君來滬簽字業已就妥當乘夜快車返寗復命又悉蘇省關税附加助賑一節業已在寗組織華洋監理委員會洋司庫爲駐寗美副領事華司庫爲馮夢老駐寗代表成靜生君并擬聘請本埠劉雲舫君爲該會高等顧問藉資接洽 
[紅會消息]  
　　蚌埠分會報告救護亳災中國紅十字會總辦事處昨接蚌埠分會會長鄧愚山自亳州來電云現匪陷亳半月餘尙未出城焚掠慘劇傷亡無數不堪言狀二十三夜匪出城東南二門皖軍追擊戰甚烈次早八時機關大砲聲稍息槍聲仍不止今早愚山又派犧牲隊員續赴東南二門實施救濟祈助寄亳包收代收鄧愚山叩散 
夏津醫隊出發德州中國紅十字會總辦事處昨接夏津分會來函云現德州一帶戰事發生敝分會急速編組醫隊出發德州暫在平原設立後防醫院以資救護而便診治特此奉聞夏津分會啓 
[鄂災募振處委員會紀]  
　　本埠湖北旅滬同鄉會鄂災募振處昨日下午四時在無錫路會所開第四次委員會到者張集堂劉視堯高鑑清處星階劉俊甫等十五人推李堯卿主席略謂迭接鄂函災黎遍野嗷嗷待哺飢寒交迫待振孔殷以蔡輔卿君返漢在即所有本會認捐之欵務請到會諸君尅日交處以便彚匯災區實地放振云易楠須孫松年陶理堂相繼發言公决推周霽光起草函摧認捐諸君即日繳處章秉唐報告余堯老親交捐欵洋三百元吳仲寛君捐欵二百元經募一百元李堯欽經募陳恬　君捐洋一千元均已繳處轉交上海協濟湖北水旱災義振會代收矣周霽光先報告接洽刋登災民懷狀影片事次報告湖北全省水旱災民慘狀圖今已製印齊全如何分布公决送交鄂災義振會一千張央其分送除經募人分領若干餘則僱人張貼城廂内外及馬路通衢以資宣傳推盧星階辦理直至六時始散會 
[淮海難民繼續到滬]  
　　淮屬之西壩王營等處海屬之沭陽東海等處以兵燹之後衣食兩缺昨兩屬雖民又有四百餘人來滬均在虹口閘北一帶空際製蘆蓆屋及沿待乞食極爲悽慘 
[閘北游民敎養院之進行]  
　　閘北市董王彬彦各路商總聯會鄔志豪等發起創辦閘北殘廢乞丐游民敎養院前已開過第一次籌備會議决起草章程及宣言院舍問題業由閘北慈善團捐出裴家橋地皮十畝將即興工建造日來各方熱心慈善之工願加入發起贊助此舉者頗爲踴躍捐送經費者亦源源而至起草員丁振亞金拜仁已將宣言及章程擬就常駐籌備員羅興友王錦文等决定召集各發起人於月之三十一日下午二時在閘北慈善團開第二次籌備會通過章程積極進行 
[中國工程學會聯歡大會記]  
　　中國工程學會上海分部於前晚（二十六）六時半假香港路上號銀行公會俱樂部開會員眷屬聯歡大會到八十餘人由分部部長徐恩曾主席首聚餐席次主席致詞略謂我人刻在此屋内聚首極可紀念歡欣因此屋爲本埠著名大建築之一而建築工程師爲本會會員過養默裘燮鈞諸君計畫電氣者爲本會會員周琦君計畫煖氣等者亦爲本會會員朱樹怡君深望諸君再努力爲本會自建一會所更勝於此也次由總會會長徐佩璜報告募捐建設材料試驗所事再次由總會會計張延祥報告徵求永久會員事每人繳永久會費一百元已有凌鴻勛等二十五人云餐畢攝影再由朱其清佈置無線電音樂並朱女士鋼琴獨奏毛用娥女士及楊錫繆之西笛鋼琴合奏最後由何卓文女士指導游戲比賽計比賽三次勝者各奬以玩具等極饒興趣至十一時始盡歡而散 
[日敎育視察團返國]  
　　日本外務省特派來華調查中國文化事業之敎育視察團十九人上月抵滬後當即北上視察嗣京奉津浦線均不通行特改道漢口轉滬已於昨日乘船返國 
[記者會昨請夏奇峰演講]  
　　記者聯歡會於昨日十二時在北四川路安樂園舉行聚餐會由馮柱石管際安葉如音馬崇淦輪作主人到戈公振嚴獨鶴等二十餘人並請國際聯盟會秘書夏奇蜂君蒞會演説聚餐後先由戈君公振致介紹詞略謂夏君爲外交界最有聲譽者此次返國頗受國入之歡迎今請夏君發舒偉論云云次夏君演説略謂前在歐美常思何日能返國與海上新聞界把晤今能相聚一堂殊屬宰事今日所講者爲國際聯盟與新聞記者當國際聯盟會開大會時對於新聞記者非常重視良以國際聯盟會所議之案件能否見諸實行仍以輿論界爲轉移故開會時一般會員對於輿論極爲翕服每早晨必先覩報紙之批判如何再定日後進行之方針至國際聯盟會之所以重視新聞記者實以新聞記者具有國際眼光及國際學識故新聞記者實可操縱國際聯盟會往者開會時王一之李昭實朱少屏諸君均合力從事於宣傳我國賴以獲益不少明年又將開國際聯盟深盼海上新聞界多參與數人則國際上較有榮光云云旋即攝影而散 
[日副領事調任長沙]  
　　遺缺由乙津鋒次氏繼任駐滬日副領事野田實之助氏供職數載頗著勸勞昨經該國外務省電令升任長沙正領事野田領事接電後業已摒當一切定下月赴任駐滬副領事遺缺則已委定乙津鋒次氏繼任 
[嚴司令改在警廳辦公]  
　　淞滬戒嚴司令嚴春陽自接任淞滬警察廳長後即規定上午在警察廳辦公下午到司令部辦公兹悉戒嚴司令部之副官處秘書處軍需處等雖仍設在閘北司令部内而嚴司令本人則每日均在警廳辦公所有司令部公事亦在警廳核奪辦理 
[洪兆麟靈柩將回籍]  
　　請派武裝步隊護送洪兆麟治喪處昨函戒嚴司令嚴春陽云敬啓者洪兆麟將軍靈柩前由院移厝湖南會館辱承派隊護送友殁均感現定本月二十九日午後一時由會館扶柩經民國路直達太古碼頭登輪回籍安葬敬請察照酌派武裝步隊護送俾增光榮 
[交署催詢黄吉元等住址]  
　　上海總商會前據江蘇交涉公署來函謂美政府因黄吉元等救護美輪出險見義勇爲擬給奬牌以資鼓勵惟因未悉其地址請代調查該會接函後曾分函焱盈社與均益公會詳查在案現因久未得復交署又來函催促故昨又派員親赴均益公會等處實寺調查 
[警廳籌辦牲口捐之呈核]  
　　中國新聞社云淞滬警察廳以警餉無着奉省令籌辦牲口捐及捲烟捐經嚴廳長令主管總務科曁衞生科召集地方會議謀抽捐辦法但地方一部分表示反對現嚴廳長亦恐窒碍難行因將會議情形及籌劃辦法瀝陳省長核示矣 
[兩保衞團關於房捐之往來函]  
　　寳山路彭浦鄉保衞團開辦至今已歷十年所需經費由該鄉區城内各廠號房東房客鄉民等負擔自前年工巡捐局在該鄉開徵四季捐以後每月津貼該團經費三百元房客捐從此豁免惟就近之各廠號居户鄉民感該團保護之殷仍有自願認捐者去秋上寳閘北保衞團成立雙方因收捐曾起衝突嗣經協定房東捐歸彭浦房客捐歸閘北不料近日又起糾葛日前閘北保衞團致函鼓浦保衞團略云兹據捐務處函稱據徵收員報告永興路等處應徵之房客捐均被彭浦鄉保衞團收去無從再收等情查今春恊定貴團祇收房東捐房客捐應由敝團徵收履行數月互有裨益今據報告各情其中或有誤會之處務希查照原案辦理免起糾紛實紉公誼云云昨日彭浦鄉保衞團函覆閘北保衞團略云查今春雖經恊定敝團祗收房東之捐惟東南區管轄區域内尙有一部分廠號鄉民向歸敝團收捐歷有年矣嗣後貴團收捐員至東南區内收捐見有敝團收據者請弗重徵以免廠號鄉民雙方負擔云云 
[通濟兵艦昨日離滬]  
　　駐滬兵艦通濟號昨日（二十七日）奉海軍司令部令開往瓊州協助鄧本殷防守雷州海口兩處海面之要塞該艦擬久駐瓊崖另在香港海口兩處設立辦事處聞此項用費甚鉅槪由鄧氏擔任該艦長爲任光宇係福建人昨亦隨艦前往 
[兩湖船帮請求保護]  
　　滬南薛家浜附近所泊之兩湖船隻係承裝客商貨物往返滬杭已歷數十年近來該業船帮時遭浦江内游民等勾結外帮客民往往於起缷貨物時糾衆滋擾强索陋規并向各該船夥時常要挾被擾難堪故已由各船主集議維護方法除具呈淞滬警察廳請爲立案並給示保護船商以維後患外又繕具節略兩份分致湖南旅滬同鄉會會長聶雲台滬南東區商業聯合會懇祈援助進行兹錄嚴警廳長批示如下呈一件兩湖船帮公民莫光明等爲懇請給示保護立案由批呈與附件均悉所請各節是否可行有無妨礙候飭水巡隊查明具報以便核辦可也此批 
[滬寗快慢車昨均誤點]  
　　昨（二十七）滬寗路上行之第十一號慢車於下午四時許行經鎭江附近機車車軸發熱（俗稱燒油缸）不能行駛經常州機車房遴派援機前往接拖抵寗時約遲慢三小時同日下行之第十二號常滬快四等車及寗來之十四號慢車十六號中快車因沿途乘客擁擠裝缷行李需時均遲慢一小時許抵滬 
[孫家溝增設分卡之反響]  
　　浦東高昌鄉商民代表陸舒冀與農民代表朱培棟等二十餘人爲拒絶閔行税務所長董某在孫家溝地方增設分卡呈川沙縣公署文云竊民等蒙高昌鄉鄉董於前日在顧鎭陶宅報告奉鈞署訓令開案准閔行税務所長咨開案查敝所以歷任比較虧短擬具整頓辦法以防漏越而裕國課擬在孫家溝地方增設分卡一處以資堵截俾商船繞越無由曾於九月一日呈請財政廳核辦業於十一日奉到財廳第四六一六號指令照准在案刻正遴派幹員前往妥辦相應咨會貴知事請煩查照等由准此查該税所增設分卡係爲防堵漏越商船當設立之初恐滋誤會爲此令仰該鄉董即便遵照俟該所派員到鄉即行妥爲接洽切切此令等因民等聞之深爲駭異按吾高昌一鄉所有船貨往來西則由東溝南則由白蓮涇以上兩處均設分卡歷有年數相安無異試問吾鄉處何可逃而虞越且孫家溝係是内地並非總口緊要之處衞情酌法均無增設分卡之理故衆議一致拒絶除請鄉董先行據議呈報外合行備文呈請縣長俯順輿情懇予核准迅賜轉呈財廳令飭閔行税所長免在孫家溝增設分卡以安鄉黎而靖地方實爲德便云云 
[函商皖省烟葉税照舊]  
　　總商會徇南洋兄弟烟草公司之請致函安徽軍民兩長謂該公司向由貴省劉府購辦烟葉所有捐税向有折扣後因更變舊章税率增大故改赴他處採辦近因劉府來電積存烟葉甚多囑往採辦故請鈞處轉飭該地税局仍照舊時納税則該公司依舊願意前往收買否則因計算不通而不往殊與該地積貨有碍云云 
[請函鄂財廳騐放熒昌火柴]  
　　熒昌火柴公司致函總商會曰敝公司出品火柴早經呈請農商部註册准照機製仿造洋貨例出口完正税一道沿途槪免重徵在案兹據漢口分莊函稱敝處裝去火柴用民船裝運内地者在漢須納第一道釐金到各埠张仍須推納税查敝公司裝貨往漢已在江海關完納正税一道到漢後復加徵釐金與農商部准免重微原案不符請貴會轉函湖北財政廳通飭各屬照案驗放勿再撽税實紉公誼 
[不准西菸公賣費儘收儘解]  
　　西菸業菸酒公賣第二分棧主任潘其俊前因該同業受戰事影響甘肅方面貨難輸運交通梗阻以致滬地數月以來並無到貨營業阻滯對於公賣費以迭次墊解虧累殊鉅刻因力不能支是以函致上海縣商會請轉呈江蘇二區烟酒事務局長予以變通方法自本月份起公賣費擬儘收儘解以示體恤等情兹聞該局李局長據呈前情查核公賣費一項早已隸入軍需現值軍用急迫之際萬難中途變更故已指令該主任仍遵照原額尅日繳楚未便稽 
尙有本埠新聞轉入後頁 
 
 

Page 11

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *本埠新聞二 
[棧業公義會選舉會紀]  
　　上海棧業公義會於前日午後二時在虹鎭殯房公所開第七届選舉大會到者樓道高鄭性和柳金甫等百餘人由宋國元主席報告任期内經過各事後即由王瑞龍起謂施材等善舉現正積極擴充奈經費支絀籌募非易兹查殯房儲材已達數百具其中貧苦者占十八加以杭州塘棲義山做墳運費等項需費甚巨務請諸君盡力勸募以維善舉云繼由周相榮報告收支賬略末由沈佩蘭等先後發表意見旋即投票選舉開匭檢票結果宋國元得七十票當選正會長據道富鄭性和當選副會長舉畢散會時已五時除矣 
[司令部軍需赴寗領餉]  
　　淞滬戒嚴司令部軍需處處長張象臣昨奉命至南京總司令部領餉業於昨晚快車前往 
[法總巡注意新年防範]  
　　法總巡費沃禮君查得陽曆年終將届本租界内防範關係重要業於晚間除加派脚踏車隊越捕武裝出巡新老各租界各馬路梭巡外並通令各包探每於晚間分班梭巡藉以保衞本租界商店居户安寗 
[南市商聯會議長再函辭職]  
　　南市商業總聯合會新選議長張秉鑫昨又函該會辭職云南市商業總聯合會諸君公鑒兩奉華函　環　誦奬譽過當益增慚悚竊鑫服務社會有年對於地方公共團體無不樂爲馳驅豈獨於總會事務而反固辭殊不近情緣頻年歷兼各職已覺不勝其艱是總會議長一席責任繁重勢難兼顧區區愚忱尙乞鑒原特再辭職即祈俯允是所至盼專此即頌公綏張秉鑫啟 
[地檢廳函請移送鄧案證物]  
　　鄧小泉綁票案内之雷應春唐錦單長生王德興等業由法公廨移解上海地方檢察廳於前日傳到法捕房中西探捕到庭查詢此案實情並訂定於本月二十八號傳同事主鄧小泉及此案關係人等到庭集訊等情已誌昨報兹悉此案證物現留法公廨聞昨日已由地檢廳孫檢察長函請法公廨將訊案證據移廳以憑開審偵查一切 
[著名拐匪陳根生定罪監禁九年]  
　　著名拐匪陳根生前因拐得大批婦女乘輪出口變賣爲救濟會偵探陳少廷林泳舫查悉報告會董發電營口救濟分會帮同將陳及被拐女子嘉興人沈秀英蘇州人唐金囡無錫人何寳珍丹陽人王阿金等截獲迎提回滬解送地檢廳訊辦在案兹悉此案業奉該廳預審明確起訴審判廳辯論終結前日奉李推事會同張檢察官開庭飭提陳至案當庭宣判陳略誘罪成立着監禁九年以敵判畢還押候送監執行被拐女子四口仍發該會留養候領 
[閔行商號公請嚴懲緝私營護目]  
　　閔行各商號以緝私第三營營長智慶雲棍責商民激動公憤全體罷市一事雖經緝私統領何嘉祿統領到鎭道歉承認三條件迄未履行因此各商民不服昨日聯名公呈淞滬戒嚴司令部文云呈爲緝私營護目藍光福等狼狽行兇劣跡昭著謹爲合詞環請訊明重辦以救商命而肅軍紀仰祈核辦事竊智慶雪自接緝私第三營以來不知仰體謝軍長德意常以謝軍長至好爲口頭禪　敢縱容護兵與地方各界爲難一十二月二十一日混責而民張天水一事激成全鎭罷市早經圖鎭各法　關銜代電公呈鈞座查辦各在案兹將護目藍光福護兵王得勝平時踴躪行爲爲司令迫切陳之當智營長接差時其友陸家麟亦奉謝軍長委接閔行税務所長事適現任董所長在滬未回約定明日交缷不料智營長大不以爲然出頭干預交派藍光福王得勝身佩盒子砲隨同陸家麟前去勒令交代把守所門開槍示威闔鎭驚慌一面將董所長之介弟文牘員等擎槍恐嚇蔴繩綑縛打開鐵箱刦去關防并刦去被褲衣服銀錢等物嗣等地方公團電呈鈞座蒙將陸家麟撤任飭董所長復職此舊曆九月初二日事也比來每一鮮魚船到閔税所照票藍王二人硬借划子在黄浦江中勒索一二尾時價每尾需洋四五元如此行爲商旅裹足請至税所一查事便明白其他若公娼阿六姐家無端打碎碗盞并索去洋五元復泰客棧内許取洋三元振豐客棧借住棧房不名一錢以及杏花村打碎檯子陳溢興櫓行内爲修櫓事聲稱修得不好非但不給工資竟被罰去洋一元以上種種事實可訪可查此次因該營長棍責商民激動公憤再不與之計較勢必效尤踵起人人自危前日罷市實出於萬不得已現雖開市而商民乏保障不得不蓋章聯名請求鈞座俯恤商艱迅予將藍光福王得勝嚴行懲辦羣情感戴再王得勝本老營棍子去年水警廳沈夢運廳長之子被其毆辱曾經辦合併聲明 
[印捕被匪徒槍傷]  
　　前晚七點五十五分鐘靜安寺捕房五百八十七號印捕巡至白利南路遇匪徒數名該匪即出槍開放彈傷印捕右腿一哄而逸嗣由印人多名將傷捕舁回捕房經捕頭命送醫院醫治一面飭緝兇手以憑究辦 
[海盜肆刦華家路鎭民户]  
　　南匯縣屬華家路鎭鄉民張步雲家於前晚十一句餘鐘突來盜匪二三十名明火執杖各執手槍利刀破門而入將全家老小綑縛嚇禁聲張任意搜刦得值洋九百餘元之綢皮衣棉被三十餘條及大小現洋等臨逃開槍示威携贓往東沙灘落海揚帆而逸後由事主開單赴縣報請查緝矣 
[司令部拘捕流氓]  
　　淞滬戒嚴司令部前據張容告發有流氓何文奎王學友王順清蔣鳳竹等在小沙渡路一帶肆行勒索擾害閭閻强姦婦女等情當派稽查朱竹山偵探周少舫朱門昌楊椿庭董啟山王阿泰陳鴻壽李景春籌同赴潭子灣東首復興茶園内捉獲何文奎王學友蔣鳳竹等三人王順清業已在逃又拘嫌疑犯徐明順朱光歲許浦方王成玉吳小有周順昌陳品均倪國謀馮金山梁方臣徐仁廉吳金標張氏等一千人衆均經帶往司令部從事嚴辦 
[善鐘路西人家之鉅竊案]  
　　竊去二十餘萬之貴重物件法新租界善鐘路地方某西人家於前日晚間被巨竊越墻入内竊去皮箱五隻内藏地單鑽石金飾及一切貴重物件共計值洋二十餘萬元之譜携贓而逸迨至翌日由事主得悉當即開單報告捕房立飭督察員沈德福探目唐雲卿包探毛金根等前往查勘一週回禀捕頭諭令一體嚴緝到案究辦 
[福來行請緝吞欵逃夥]  
　　滬北福來電氣行曾於數日前上午十時遣其職員張松壽携帶現洋七百零五元送往南市嘉定銀行不料張將所携之欵私吞潛逃無踪該行以該職員久不歸來派人查訪並無踪影除報請該管捕房飭缉外惟恐其潛匿十六舖等處小客棧是以呈請南市一區警察總署通傳各棚長警一體注意查拘 
[警廳頒發運柩保證書之佈告]  
　　江蘇淞滬警察廳佈告云爲佈告事案查淞滬地方僑民居多運柩之事日必多起來廳請給護照者絡繹不絶本廳爲便利請照起見特頒發運柩保證書一種凡領運柩護照者先期到廳具領保證書依式頌寫清楚另覓妥保將該證書送廳隨繳印花税銀一元並無别項費用聽候飭區查對明確立予給照以利遄行倘有向領照人勒索銀錢行爲者准該請照人隨時據實告發以憑究辦决不寛貸合行佈告境内居民一體遵照此佈中華民國十四年十二月二十七日廳長嚴春陽 
[昨日之軍事運輸]  
　　浙江督辦公署軍務課於昨日（二十七）下午二時由城站裝載軍用品兩鐵篷車附掛於下午二時由杭開滬之七號中快車來滬至麥根路轉運南京送交第三軍 
[昨晚裏鹹瓜街火警]  
　　昨晚八點餘鐘時小東門外裏鹹瓜街某參行不戒於火頃刻冒穿屋頂警鐘樓鳴鐘告警各區救火會立驅邦浦到塲施救得即熄滅聞祗燬該行一家焚去樓房四五幢其帖鄰某藥材行雖未汲及然已大受水漬矣 
[火首罰洋十五元]  
　　法新租界貝　塵路五十四號門牌陳榮甫所開之銅作於日前失火後由救火會到塲救熄於前日傳至潜以堂請究詰之陳榮甫供實係風爐火未曾熄滅以致起火是實中西官判陳罰洋十五元充公 
[汽車撞傷小孩]  
　　昨日下午四時其號汽車駛經南京路撞倒十餘歲男孩張林愛頭足等處受傷由五百六十五號華捕另雇車送受傷人往仁濟醫院醫治 
[救濟會招領男童]  
　　中國救濟婦孺會現收有兩男童（一）潘至興紹興人年十五歲杭州惠興音叶鐵工廠學徒逃出父死母在紹興前觀巷傭工有兄各寳根（二）徐日發年十四歲杭州人在杭州湖墅里楊寳慶香店學業年餘又名孝泉住杭州長河橋三敦里如確係該童父兄可到該會覓妥保具領完聚 
[西捕頭假滿回職]  
　　公共公廨八十五號西捕頭惠勒君前因請假回英兹以假期届滿業於日前乘輪來滬銷假到廨辦公矣 
[美律師樊克令回滬]  
　　美國律師樊克令氏於秋初回美迄已數月日前由美乘輪來申仍執行律師職務其事務所仍在北京路二號五層樓 
[指控欠餉兵士滋擾]  
　　前充奉軍第一軍補充旅軍需周渭戴前日投五區控有該旅兵士謝德民王金顧朱鴻圖等因奉軍退出上海時欠餉數月未發前來滋擾不可理喻等情經楊署長飭警將謝等三人一併逮案質訊一過轉解司法科判被告各押十天以儆 
[民生債劵昨日開奬]  
　　普濟民生工廠債劵局於昨日下午三時在白克路總局舉行第一次開奬到者除該工廠辦事職員外各馬路商界聯合會各團體代表等三百人前由局長葉惠鈞總理袁松亭先後報告辦理民生工廠之目的當經推定陸文中等監視摇彩結果五大奬均經售出計第一奬二二八四七號爲永最利經售第二奬七一四二號爲滙利源經售第三奬七一零四號爲萬利全經售　四奬一七零六三號爲善利全經售第五奬一二一五號爲滙利源經售此外各小奬（從略） 
[拐逃案併誌]  
　　滬城陶沙塲王興記成衣店主王繼民之女王　珍今年十七歲於去年秋間被人誘拐捲逃當時各處找尋無着直至前日該女始行返家訴知係被徐琴樓誘拐滬匿在胡家木橋所有帶出錢財化用殆盡故此回家王當即投控二區一分署派警前往將徐拘獲於昨轉解地檢廳訊辦又客民華萬有之媳華王氏在原籍被人拐帶送逸迄今三年未獲兹華因事來滬昨在滬城季家弄某號屋内撞見該氏乃向領回詎遭姘夫楊竹有出而覇阻致起衝突乃由崗警到來一併拘入一區二分署亦解地檢廳訊辦又江北人翁道三之妹毛翁氏今年二十五歲上年被人拐失一直杳無影響近翁謀食來滬居住南碼頭安樂里前日因工作至引翔港見其妹在公大紗廠工房内乃鳴警前來拘捕姘夫逃逸遂將該氏押解五區四分署昨亦送地檢廳發落 
[判傳婦母及邀見證再核]  
　　住居五區境内之張文淦前日偕其妻朱氏扭瞿步雲至五區控調戲其妻經楊署長研訊一過轉解司法科奉寳科員提訉據被告供朱氏實係民妻於民國八年九月成婚至十年三月背逃無踪今始尋獲並檢呈婚帖及該氏親筆所書之信件手摺等爲證據經寳君當庭核對筆跡確係該氏所書判張文淦退去朱氏與瞿分别暫押聽候傳該氏之母及令瞿邀見證人到案再行核辦 
[查見原贓衣料之請究]  
　　住居浦東爛泥渡莊家宅之莊貢三家因於上月間失竊綢皮衣服曾經報請三區警署飭緝在案前日莊在某成衣匠處見有改做衣　數件詢據稱龔妙生交來改做等語當經莊姓投報三區警署飭警將龔拘獲並在龔家中抄獲皮　一件認明原贓奉判將龔妙生連同贓衣併解警廳訉究 
[過犯重回之拘究]  
　　本邑入曹阿金前因犯案奉公堂判令逐出租界昨又潛回熱河路圖行不法由探　堅查悉遂帶入捕房候　　捕頭核辦 
[私售燈吃洋烟之拘究]  
　　余得林在漢口路三百六十三號門牌私售燈吃洋烟昨被總巡中西捕頭查悉密往將余及烟客陳志芳謝金生等十二名拘獲連同烟具帶入捕房餘將余收押外餘人准各存洋保出候令日解請公共公廨訉辦 
[私設燕子窼之罰鍰]  
　　葉德生徐阿生盛金南唐遠其等四人邇在法租界私設烟子窠招引外人在内過癮事爲捕頭查知以被告等違章爰於前日帶同包探等前往抄出烟具帶入捕房旋解法公堂請究先由捕頭禀明前情詰之被告等供認私賣燈吃中西官判被告等各罰洋五十元充公烟具没收 
[違章開駛快車之罰鍰]  
　　汽車夫胡文恩於前日駕車至法新租界地方開駛快車事爲五十三號越捕查見以胡違章當即抄錄號碼回稟捕頭於前日傳至法公堂奉訉屬實判胡罰洋十五元充公 
[竊衣服人贓並獲]  
　　江北人姚如崇前日在培開爾路十九號門牌王根生家竊取綢皮衣服一包圖逃被王察悉大聲喊捕由探陳如海與西探聞警到來帮同追獲人贓拘入捕房押候解究 
[摸竊鈔票銅元之拘獲]  
　　本地人金錦瑞昨在福州路摸竊楊金生衣袋内鈔票三元銅元數枚被楊察破扭交包探邵景範拘入老閘捕房押候解送公堂訉辦 
[串竊玻璃之拘獲]  
　　鎭江人尹九根葛樹明前日在昆明路一百九十一號門牌王榮貴家串竊玻璃四箱圖逃被探劉寳善與西探查見遂將尹葛兩名連贓帶人捕房捕頭略詰一過諭飭押候解廳請究 
[騙取大衣之拘獲]  
　　揚州人周成慶前日向福建路五十二號門牌宋順寳驅取值洋二十一元之大衣一件逃逸經宋報告老閘捕房派探馮百順將周拘護捕頭飭令押候解請公共公廨訉辦 
[竊花緞人贓並獲]  
　　昨有廣東人陳森至南京路先施公司以購買衣料爲由乘間竊取值洋六十元之黑色花緞一疋藏於身畔被櫃夥劉桂察破報告捕房派探朱漢波往將陳連贓帶入捕房收押候解公共公廨訉辦 
來函 
[陸軍步兵第十一團來函]  
　　逕啟者查十二月十八日貴報新聞欄内載有衞兵在車中謀害長官一則查敝團部書記王文達請假赴杭由杭回滬均只一人行動並未隨帶士兵當日刦其行李者係匪類冒充軍人先在車中見王勢孤力弱臨時意敝部得信後業派人查實呈請通緝兇犯在案貴報載爲隨帶士兵四五名自是傳聞失實應請更正爲荷陸軍步兵第十一團團本部副官處啟十二月二十六日 
[金玉坡來函]  
　　警啟者閲貴報本埠新聞欄内載有鄙人呈請公共公廨發還傢具一節謂新閘路一千零五十四號半門牌屋内前曾匿居盜匪云云查此案前因汽車夫陶金榮無事被押警廳事涉嫌疑致將敝庽侬具扣留捕房時鄙人因公外出未悉原委後經事主徑向警廳聲明誤會即將該汽車夫開釋被扣傢具亦奉發還並無匿居盜匪等事報載云云殊非事實除已登啟事外特再專函聲明祈即照登免淆聽聞爲荷順頌公綏金玉坡鞠躬 
 
 

Page 12

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *商業市况 
[北京專電]  
　　今日玖陸暗盤由四五五跌至四五四漲至四六六（二十五日下午七鐘） 
今日交易所因證據金問題未决仍未開盤玖陸暗盤自四八開始交易漲至四九八折至四九四（二十六日下午六鐘） 
[星期日釐拆均堅]  
　　昨日洋釐市况略轉趨高上下二市收盤價均爲七錢二分一釐八亳七忽五較上日回高三七五銀拆市面見高二市結果均爲二錢四分較上日大八分江角勿動廣角大半釐銅元長一千文價爲三百四十三千文衣牌小一文爲二千四百七十六文角坯大一文改掛一百九十九文貼水勿動仍爲四十九文云 
[上週英美日三匯由疲趨堅]  
　　上週各滙市價緣星期五六係西曆耶誕各銀行均休息無市故祇星期一二三四四日之市面計（星期一）開盤時銀行賣出元月份先令價三先令一辦士五六二五買進三先令一辦士六八七五是日曾至三先令一辦士七五可結買進三先令一辦士八七五（全週最硬價）以後則浙趨軟境計（星期三）銀行賣出元月份價三先令一辨士四三七五買進三先令一辨士五六二五（全週最軟價）（星期四）敢盤價相等其三月份市價並無如何上落計賣出由三先令一辨士四三七五至三先令一辨士三七五買進三先令一辨士五六二五至三先令一辨士半美滙市况在週初頗鬆後則仍漸步緊計（星期一）銀行賣出元月份價七十五元八七五買進七十六元一二五最夥之賣價曾至七十六元三七五買價七十六元半（全週最鬆價）至（星期四）之收盤價最緊至七十五元半買進七十五元六二五（全週最緊價）東匯市况在週初末均緊在週中則較爲鬆動計（星期一）開盤時賣出元月份爲五六八七五至五七一二五買進五六七五至五錢七分是日收盤價計賣出爲五六一二五買進五錢六分（全週最鬆價）嗣後則逐日趨緊至（星期四）賣價爲五七三七五買進五七二五（全週最緊價）後收盤價爲五七二五可結買進五一二五三月份市價週初亦頗有升降計星期一賣出由五七二五至五六二五買進五七一二五至五六一二五以後則盤旋在五六六二五至五錢七分之間綜計全週各價最高低相差先令爲三一二五美滙爲八七五東滙則有一分二五其週末收盤市價較之前週收盤價計先令軟去一八七五美匯緊半元東滙亦緊半分兹將各匯價之逐日曩高低及開收盤各價列下 
先令　　　開盤　　　　最軟　　　　最硬　　　　收盤　　　　相差 
星一賣三·一五六二五三·一五六二王三·一七五三·一七五 
買三·一六八七五三·一六八七五三·一八七五三·一八七五一八七五 
賣三·一四三七五買三·一六六二五 
星二賣三·一六二五三·一五三·一六二五三·一五 
買三·一七五三·一六二五三·一七五三·一六二五一二五 
星三賣三·一五六二五三·一四三七五三·一五六二五二·一四三七五 
買三·一六八七五三·一五六二五三·一六八七五三·一五六二五一二五 
賣三·一四三七五至三·一三七五買三·一五六二五至三·一五 
星四賣三·一五三·一四三七五三·一五三·一四三七五 
買三·一六二五三·一五六二五三·一六二五三·一五六二五○六二五 
賣三·一四三七五至三·一三七五買三·一五六二五至三·一五 
美滙開盤最緊最鬆收盤相差 
星一賣七五·八七五七五·八七五七六·三七五七六·三七五半元 
買七六·一二五七六·一二五七六·五七六半三七五 
星二賣七五·八七五七五·八七五七六元七六元 
買七六·一二五七六·一二五七六·二五七六·二五一二五 
星三賣七五·八七五七五·七五七五·八七五七五·七五 
買七六·一二五七六元七六元七六·一二五七六元一二五 
賣七五·六二五買七五·八七五 
星四賣七五·八七五七五·五○○七五·八七五七五·五三七五 
買七六·一二五七五·六二五七六·一二五七五·六二五半元 
賣七五·四三七五買七五·五六二五 
東滙開盤最緊最鬆收盤相差 
星一賣五六八七五五七一二五五六一二五五六一二五 
買五六七五五七○○○五六○○○五六○○○一分 
賣五七二五最賣五六二五買五七一二五鬆買五六一二五 
星二賣五六三七五五六五六二五四六二五五六一六二五 
買九六二五五六四三七五五六一二五五六四三七五三一二五 
賣五六六二五至五六半買五六半至五六三七五 
星三賣五六七五五六八七五五六七五五六七五 
買五六六二五五六七五五六六二五五六六二五一二五 
賣五六八七五至五七一二五收賣五六八七五買五六七五至五七分盤買五六七五 
星四賣五六七五五七三七五五六六二五五七二五 
買五六六二五五七二五五六半五七一二五七五 
賣五六八七五至五七分買五六七五至五六八七五 
星期五六封關無市有者均係三月份市價 
[上週間二月份標金市况]  
　　週一跌勢最猛其後逐步回漲上週間二月份標金在週初開盤時尚在二百八十兩之許計開盤爲二百七十九兩七錢後高至二百八十兩零二錢（全週最高價·旋因先令放長東匯頻疲而人心亦頓現挫勢及至午後緣傳聞日俄有出兵之説以致人心更形恐慌標金竟跌至二百七十三兩九錢（全週最小價）收盤爲二百七十四一錢（星期二）大條近期長零六二五遠期　動日美小一二五日英小零六二五標金開盤爲二百七十四兩六錢高至二百七十五兩五錢先令揭曉時東滙小去一分散斯時標金小至二百七十四兩八錢十時半許先令改長東匯反大標金乃回升至二百七十五兩四錢旋因東匯頻鬆標金跳至二百七十四兩一錢收盤又漲至二百七十五兩七錢午後人心較好標金曾回升至二百七十六兩三錢惟緣東匯尤見鬆勢以致金價小至二百七十五兩二錢以後各銀行均買進東滙致其價分轉緊狀金價爲二百七十六兩九錢收盤（星期三）大條日美日英均係弗動標金開盤爲二百七十六兩九錢初時人心甚好後則賣户　旺故標金漲至二百七十七兩三錢又跌至二百七十六兩三錢以後緣各滙市况均趨緊勢故標金高至二百七十八兩五錢至收盤時東滙回鬆標金回跌至二百七十六兩六錢收盤午後各匯無市人心仍挫標金又跌至二百七十四兩八錢旋高至二百七十五兩四錢收盤（星期四）大條近期小零六二五遠期弗動標金爲二百七十五兩八錢開盤先令揭曉掛小東滙亦小惟滙市頗好故標金乃高至二百七十七兩一錢後東匯稍疲故小至二百七十六兩二錢後買户頗多又高至二百七十七兩一錢收盤午後東匯續緊人心大好收盤頓漲至二百八十兩零一錢旋係二百七十九兩五錢收盤（星期五）因耶誕祗一小時交易標金並無十落計大條近期小零六二五遠期小一二五標金開盤二百七十九兩七錢高至二百七十九兩八錢後小至二百七十九兩一錢收盤價爲二百七十九兩四錢綜計全週間最高相差爲六兩三錢其收盤價較之前週收盤價祗小四錢今將逐日之最高低及開收盤市價列下 
開盤最高最低收盤相差 
（星期一）二七九·七○二八○·二○二七三·九○二七四·一○六·五○ 
（星期二）二七四·六○二七六·九○二七四·一○二七六·九○二·八○ 
（星期三）二七六·九○二七八·五○二七四·四○二七五·四○四·一○ 
（星期四）二七五·八○二八○·一○二七五·八○二七九·五○四·三○ 
（星期五）二七九·七○二七九·八○二七九·一○二七九·四○○·七○ 
[上週公債續跌市况不振]  
　　上週（十二月二十一日至二十六日）内公債交易續見寥寥市塲人氣仍頗閒散期貨各債九六整六大致尙佳七長金融極清現貨全週交易均極稀少九六更遜於前計全週期貨成交額一千零七萬元比前週略多八十八萬元中九六公債五百二十八萬元勝於前週一百四十五萬五千元整理六釐三百七十四萬五千元較前週多三十四萬五千元金融較前週少五十九萬元計開出五十三萬五千元七長五十一萬元比前週亦少三十三萬元現貨成交額祗十一萬九千元較前週續少四十三萬八千元内分整理六釐六萬三千元九六公債三萬元七長二萬二千元整七金融共僅四千元中九六一項即比前週少四十二萬四千元至上週各債期現貨市價金融七長以市况甚清變動殊微全日僅上落於半元左右整六以週初陡降頗巨後則仍漸回漲其全週漲跌差額約在二元半左右獨九六承前週跌勢下降仍見甚速在上半週之三日内較前週飛降已達三元半許週四復續降二元餘迨週五前市其最低價曾至四十五元比前週末暴跌達八元之巨特於是日後市忽轉漲勢週末遂復回高至五十元許結果較之前週九六期貨本月份續降四元二角一月期復跌四元其現貨亦續跌三元四角整六本月期金融二月期及七長期貨約各跌八角左右金融本下月期及整六一二月期與整六整七現貨比前週亦均續小半元查上週九六市價之續降其原因仍係於賣買兩方勢之消長於其他之影響依然甚微也兹將上週内各債最高低價差額漲跌與日期等列表如左（單位元） 
公債種類期或現最高星期最低星期差額漲跌 
金融公債現貨九四·○○一九三·五○四·五○不動 
金融公債十二月期九四·三○一九三·四○五·九○跌·五○ 
金融公債一月期九四·七○一九三·九○六丨·八○跌·五○ 
金融公債二月期九四·六○二九四·二○五·四○跌·七○ 
整理六厘現貨八一·二○六八○·○○二一·二○跌·三○ 
整理六厘十二月期八一·四○一七九·六五二一·七五跌·九○ 
整理六厘一月期八二·三○一七九·四○二二·九○跌·四五 
整理六厘二月期八三·○○一八○·九○二二·一○跌·五○ 
七年長期現貨七四·○○五七三·七○五·三○不動 
七年長期十二月期七四·一○四七三·八○五·三○跌·七○ 
七年長期一月期七一·五○二七一·○○二·五○跌·七五 
七年長期二月期七一·九○四七一·九○四跌·八○ 
九六公債現貨四九·三○二四九·○○四·三○跌三·四○ 
九六公債十二月期五二·六○一四五·○○五七·六○跌四·二○ 
九六公債一月期五二·七○一四五·三○五七·四○跌四·○○ 
整理七厘現貨八四·五○二八四·五○二跌·五○ 
[星期日紗花平穩]  
　　昨日星期日外棉無市物品雪鶴標凖及通州標準均停市未有市况客帮現紗由江西牛莊汕頭等帮共進一百餘包賣價平平各牌市價列左 
十六支藍鳳一五○·二五二十支水月一五九·五○ 
十六支文明一四○·五○十支富貴一三六·○○ 
公會現棉消息陜西通州餘姚等花均未有到貨市上未有做開惟人心尙佳商北市共出六萬斤收價自四十六元至四十一元云 
[上週紗花由堅趨疲]  
　　上週紗花初因外棉平穩現需暢達市勢堅昻旋因美棉軋花數量增加印棉跌勢甚厲通標隨之步軟紗市遂形疲弱週五美棉雖漲四十磅音然積弱之勢已成一時甚難恢復故略堅即疲兹將週間期現紗花市况分列於後 
期紗週初外棉平平市勢穩固中途外棉狂跌逐步虚軟週末美棉轉漲略形平穩全週以星期一五月期之一百五十兩八錢爲最高星期六本月之一百四十四兩爲最低共成交十四萬六千六百包較前週滅五萬一千二百包市價如左 
週初價週末價最高價最低價差額 
　　十二月期一四七·○○一四四·七○一四七·八○一四四·○○三·八○ 
一月期一四八·一○一四六·三○一四九·一○一四四·六○四·五○ 
二月期一四九·○○一四七·五○一五○·二○一四五·五○五·一○ 
三月期一四九·三○一四八·五○一五○·七○一四六·六○四·一○ 
四月期一四九·五○一四八·五○一五○·七○一四六·七○四·一○ 
五月期一四九·五○一四八·五○一五○·八○一四六·七○四·一○ 
三品期紗在週内營業日數不多市價平平本月期最高價爲二百六十元二角最低價爲二百五十八元相差二元二角 
現紗客帮方面川帮進一千一百八十包江西帮進一千九百七十五包牛莊帮進一各五百五十包廣帮進一千四百包汕頭帮進七百五十包天津帮進五百包漢口帮進三百五十包雲南帮進二百包　陽公進一百包其餘蕪湖威海衞長沙寗　福州内地野鷄等帮共進一千八百包市價如左 
十六支最高價最低價差額二十支最高價最低價差額 
大發一四八·○○一四七·○○一·○○寳鼎一五五·○○一五四·○○一·○○ 
雙象一四九·○○一四八·○○一·○○金鷄一五二·五○一五二·○○·一○ 
日光一五○·七五一四九·五○一·二五海潮一五二·五○一五二·○○·五○ 
藍鳳一五一·○○一五○·○○一·○○雲鵬一五六·一○一五四·○○二·一○ 
水月一五○·五○一四九·○○一·五○立馬一六五·五○一六三·三五二·一五 
金貨一五二·五○一三二·二五·二五水月一六○·五○一五九·○○一·五○ 
豐年一五四·七五一五四·○○·七五宫女一六三·○○一六一·五○一·五○ 
仙桃一五三·七五一五三·○○·七五豐年一六二·二五一六一·○○一·二五 
鴻禧一四七·○○一四六·○○一·○○鴻禧一五五·○○一五四·五○·六○ 
丹鳳一四六·二五一四五·五○·七五十支 
十二支大發一四○·五○一三八·五○二·○○ 
孔雀一四六·○○一四八·七五·二五金鷄一四○·○○一三九·五○·五○ 
天官一四四·五○一四三·五○一·○○雙喜一四一·七五一四○·二五一·五○ 
大發一四四·二五一四四·○○·二五豐年一四二·○○一四一·○○一·○○ 
期棉週初堅穩後因美印棉跌小市勢轉疲週末外棉略轉市况平平全週以星期一五月期之三十三兩八錢五分爲最高星期六本月期之三十一兩零五分爲最低共成交三十四萬八千五百擔較前週減八萬一千五百擔市價如左 
週初價週末價最高價最低價差額 
十二月期三二·二五三一·三○三二·二五三一·○五一·二○ 
一月期三二·六○三一·九○三二·八○三一·四○一·四○ 
二月期三三·三○三二·五○三三·四五一五·九○一·五五 
三月期三三·六○三二·八五三三·七五三二·二○一·五五 
四月期三三·六○三二·八五三三·八○三二·二○一·六○ 
五月期三三·七○三二·八五三三·八五三二·三○一·五五 
外棉情形首末平穩中途跌小兹列表於左 
最高價最低價差額 
美棉現貨一九八○一九一五六五磅音 
英棉現貨九九二九七一二一點 
孟加拉二八三二六八一五羅比 
奥姆竦三二八三一七二羅比 
白羅溪三五五三四二一三羅比 
現棉陜西花到九千六百七十包姚花到四千六百包通州花到一千五百包南北市共出四十萬斤市價如左 
最高價最低價差額成交數 
陜西花三三·○○三○·五○二·五○六·二八五件 
姚花三○·四○二九·六○·八○一·九○○包 
通州花三五·○○三二·四○二·六○五四○包 
浦東三四·五○五五·○○一·五○四○○擔 
火機花三三·五○二○○擔 
下沙花三一·八○一○○包 
粗絨花三一·七五二○○件 
南市花三四·○○三○○擔 
安慶花三○·○○八○○包 
興亨花三二·五○五○○包 
白羅溪三四·○○一·○○○包 
反英孟加拉二八·三五二○○包 
上週糖市劃盤疲賤青糖貨缺奇漲 
上週糖市因匯率之變動及廠盤開價上落與乎期近期遠之故殊有盤旋入後廠貨開出過多以及耶誕封關定頓而終歸疲賤自前週五日横濱廠因公會通過增加該廠出品ＹＴ爲標凖代用品之故特公開大盤二萬包價格日金十元二角以爲應酬故上週大里廠亦開Ｎ　（公會劃盤標凖貨）一萬二千包價亦十元二角因係公攤之故非常俏手及週四明華貨開一萬價十元七角（行家不納進口税）合六兩一錢五分期係正月份交貨故本月份市况受其影響自六兩一錢七分半降至六兩一錢半及六兩一錢而正二月期因神户廠開盤六千包價十元三角較大里旣增一角於是遂自六兩四錢七分半降至六兩三錢七分半最小曾至六兩三錢半之後即反升爲六兩四錢週五六兩日旣係封關交易頓止遂祗有呌盤現貨及本月份爲六兩零七分至六兩一錢正月六兩四錢二月六兩三錢七分半而實際成交則大爲寥乏 
青糖在此時銷路應值旺擋乃潮帮産額旣減開盤價至五兩三錢各銷難以划通故小吕宋青大爲暢銷價乃略見漲上三號爲四兩七錢二號四兩九錢一號五兩四號四兩五錢軟黄四兩二錢碗青四兩六錢更因貨缺而奇漲冬霧青到額微細要手衆多故開盤乃至四兩五錢云 
[花税减免再展一年]  
　　我國出洋茶税減厘一案迭經茶商屢次請求政府繼續免徵昨已接到覆電准再展一年兹錄如下（一）農商部之敬電云上海茶業會館鑒查出洋華茶免税減厘一案截至本年十二月底期滿現經本部會同財政部暫定再展一年仰即知照農商部敬印（二）許世英之有電云上海永盛昌茶棧趙文元單致中李國熙諸先生並轉各帮茶商同業均鑒來牘敬悉出洋華茶減免税厘一事已函懇財政農商兩部展限頃准覆函暫定再展一年特覆許世英有印 
 
 

Page 13

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *常識 
[最後之决定（人生觀）] [  覺]  
　　戰事之勝敗固在最後之决定而人之是非善惡亦有未可以目前論斷而待最後之决定者先聖所以重没世之名也 
例如王莽曹操二人同爲竊國之人而其事業則一成一敗以才識言莾固遠不如操以心術言操亦何嘗稍愈於莽其受千古之惡名則一也晦翁作通鑑綱目師春秋之書法其所以爲世道人心計者至深且遠蓋於人格之最後决定嘗三致意焉 
今人動以一時之成敗論人或毁或譽幾無正當之輿論此固由一般人缺乏觀人之常識而亦由人心之變幻無常其本身之是非善惡尙不敢自爲最後之决定也吾聞主張民族自决者矣吾國人欲勉爲優等之民族其速注意於良心自决哉 
[敎育儲金談（經濟）] [  木欣]  
　　方今物質維艱民生日蹙吾人對於子女之敎育經費宜早籌劃免臨時有竭蹶之虞也客歲余服務於天津郵局儲金部嘗遇一童年王生焉每届月抄必見其持摺來局以三兀儲蓄如是者年餘未嘗間斷查其賬底又從未提取分文余嘉其恒耐過人曾一度詢其究竟據云現肄業某只圥二年級所儲之欵乃伊父按月所給囑存郵政儲金以備將來升學之用若王生之父其計劃可謂周詳矣 
讀者諸君其亦有感於斯乎月節數元爲數甚微而將來造福於子女良非淺鮮世之負有敎育子女之責任者其亦注意之乎（乙種酬） 
[江蘇財政之前途（經濟）] [  權]  
　　溯吾國貧弱之點千端萬緒不外乎財政財政之壞不外乎秘密歐西理財學家論中國財弊端在乎濫用亦無精核之預算用之已竭取之無窮即病源也 
以今之江蘇論自民五年後受軍事牽制民政紊亂財政虧累至十年水災後已積欠一千數百萬元上年兩次戰爭糜費軍用先後併計國庫共負債三千三百餘萬元加之此次軍事發生各路軍隊逐向縣局税所提取税欵約有三百餘萬元尙有省虧約五百萬元積虧已在四千萬元以外倘蘇人再無澈底之覺悟力圖積極之挽救長此以往破産之禍將實現矣今雖江淮底定百端待理省政之重要地方之善後蘇人應有確實之主張况軍事長官旣表示軍民分治則截留之鹽税聞每月約可百二十萬元除軍政費照本年善後會議議决之數外其餘欵大可清償　虧果整理財政委員會除審查收支杜絶中飽外能以此爲方針則全省明達者之心理必大爲滿意雖清償尙需多年而辯法已稍的把握是則六十縣父老之責也（乙種酬） 
[餳糖之效用] [  郁瘦竹]  
　　錫糖俗名净糖爲常用之食品其性質和平而價又低廉功能化痰止咳通便治喘老年人服之尤爲適宜此余從實驗所得者請試言之家君年近耳順精力衰疲每届寒冬時咳喘並作步履維艱而於上樓時爲尤甚至晚間則必咳痰盈盂呻吟終夜不能安眠求之於醫百藥罔效直至翌年三春天暖時始愈然已困苦備嘗矣今年秋季聞戚友言謂老人患咳惟食餳糖能治愈之家君遂試服之乃購餳糖數百文人釜煎之使濃然後如法冲服每日晨起用餳糖一匙冲以開水一盃中午及晚間亦如之服之數日咳嗽漸止痰亦消失惟氣喘則仍有之繼乃以香櫞榨汁和於餳糖内煎而服之更數日而氣喘亦愈矣家君知其有效遂每日服之不稍間斷而十數年之痼疾亦遂恍然若失寗非人生樂事余不敢自秘敬以告世之患是病者曷一嘗試之乎（乙種酬） 
[倒垃圾者言（道德）] [  兼]  
　　閘北某里一倒垃圾者年近古稀終日劬勞雖嚴寒酷暑未嘗少間每日清晨必推獨輪小車挨户倒去習以爲常一日忽於某宅傾出灰燼時見一物黄色燦然落入桶中知有異急檢視之乃一金質鑲嵌小顆之鑽别針也於是將原物拭净返諸該宅原來該宅主婦每日流連舞榭中夜始歸倦寒交侵倒頭便睡遂將所御首飾隨手摔置清晨婢僕入室灑掃稍不經意拂入箕中及黄梁夢熟整裝待出遍覓鑽針杳無所得始則翻箱倒篋搜索無縱繼而疑及婢僕所爲幼婢無知終日夏楚婆僕粗魯肆意謾駡叫器逼近數日於兹矣幸該老者拾物不昧原璧歸趙婢僕得缷仔肩含寃始伸珠還合浦主婦之衷心愉快方悔當日之孟浪又感老者之誠實爲畀以鈔弊十元用此戔戔聊當酬報老者堅執不允曰我苟愛此錢鈔者金飾當早入余袋矣况非我之物更非義所應得我不忍偷一時之利貽大户人家婢僕之飲泣吞聲况富貴自有天命無可强求我寒有衣而飢得食日出而昨日入而息天賦人以手足即所以自食其力逍遥自在又復何求掉頭不受而去 
際兹世風日下人心澆薄之秋盜賊横行萑苻逼地欲得一誠實者渺乎其難今尙有老者其人孤芳獨賞實足矜式世人彼武人政客終歲擾攘爭權奪利飽暖淫侯置遍地哀鴻於不顧其視老者奚啻天攘中夜捫心能無愧怍余慨老者之言之篤而有功世道人心亟錄之（乙種酬） 
[十戒歌（德道）] [  叔異]  
　　戒乞憐第一戒戒乞憐如何人格方完全須要志氣高立骨堅富貴場中不乞憐吾輩人人有職業奴顔婢膝可不必我食我力於心足若是摇尾乞憐得富貴面上光華心齷齪我願我們勞力人人人有志氣千萬勿學勢利場中人 
[賀年改良之我見（禮俗）] [  喆夫]  
　　賀年之用名剌習俗相延由來已久民國以後易梅衢之紅片而爲舶來品之卡片形式雖較玲瓏而所費較前加倍乃近十年來賀年卡片日益考究爭妍鬥麗立異矜奇蓋爲西人聖誕賀片所化故雖多所耗費曾不少惜憂時之士慮其過事奢華提倡免去賀片以爲相敬在精神不在形式若以耗資財爲恭敬未免重視物質其説甚是惟愚以爲積弊當挽而禮不可廢况改行陽曆以來國人多不重視吾人方期喚醒社會注重陽曆若北此告朔餼羊之賀片亦輕輕廢去何以動社會觀感最好改投剌賀年之習而爲登報賀年在著名大報中購一小長方之地位所費不多而有數利一則親朋分投容有掛漏若登諸報紙則完全賅括矣再則由郵分遞所費不貲若登報賀年則郵費可省矣至在同一機關辦事可集合多人登一賀年廣告尤合經濟而且分投賀片祇受片之人生有感覺若登報賀年凡閲報者無論識與不識同爲注意是登報賀片愈多愈促社會注重新曆利益如此之多同志之士盍試行之（乙種酬） 
[設立災民工廠之建議（市政）] [  道一]  
　　蘇省戰禍暫告結束諸項善後問題亟待解决而救濟戰區災民尤爲當務之急蓋交戰之地田禾損於鋒烟廬舍燬於砲火益以敗兵刦掠十室九空哀彼災民無衣無食無以卒歲不施救濟何以免途有餓莩之慘欲施救濟積極當與消極並重發施米麥施送棉衣是方法之屬於消極者設立災民工廠是方法之屬於積極者 
假用寛敞之房屋購置應用之機械聘公正而有學識經驗者主其事招災民之丁壯者入廠作工不能則敎之在災民可得工資歸養老弱在工廠可恃出品以博金錢誠一舉兩利之事也望主持善後事宜者注意及之則災民幸其矣（乙種酬） 
[狗之摹仿性（科學）] [  瘦荷]  
　　吾人素知猴富於摹仿性然據近日許多實驗家之證明知任何獸類皆有摹仿性兹將狗之摹仿性附以實驗家之證明述之於下（一）迪羅邁邇（ＤＵＲＡＵＭＡＬＬＥ）謂將一初出母胎之小狗與貓同居且飼以貓乳待其長成後則一切行動皆與貓相同亦能躍跳如貓亦能以爪察面且常畏他狗近前 
（二）潑立却（ＰＲＩＣＨＡＲＤ）以同法試驗知此狗亦能捕鼠 
（三）羅斯（ＲＯＵＴＨ）氏將三日後小狗用同法試驗知此狗不但能捕鼠且能倣貓之故擒故放兼亦畏雨及常伺鼠穴旁 
（四）聽司（ＣＨＴＥＥＮＳ）氏將産出一月後之小狗不食貓乳與貓同居則其行動與以上所言相同 
（五）司機而脱來（ＳＣＨＬＥＩＴＥＩＮ）謂曾見一狗見主人拍球則亦取石卵抛擲一切行動皆摹仿其主人 
（六）葛洛士（ＫＧＲＯＯＳ）氏謂狗聞音樂後其吠聲往往摹傚樂聲此言雖尙須考察但狗之能聽音樂則已證明矣故狗之主人善音樂者此狗必側耳靜聽云（乙種酬） 
[某旅客之經騐談（雜錄）] [  雲史]  
　　余飲於友人所席間有某君者年垂四十業商專代客買賣常來往於滬寗津浦間方酒數巡彼乃述其旅行經驗語多爲吾人所極欲知者兹錄之以告世之旅客 
（一）注意搬夫號數上下火車輪船人多手雜此時最易遺失東西宜交有號褂之搬夫切不可任人爭搬旣交定宜視其號數並聲言幾號則搬夫不敢遠離即遠離亦可查出也 
（二）離座時須回顧旅客當下車或登岸時無不爭先恐後此時亦最易遺失物品宜回顧座間 
（三）貨幣宜置腰帶中旅客斷盤川最苦之事故旅客所帶之貨幣不可置口袋内更不可以手帕裏之緊握掌中因吾人倚臥時容易傾出致被竊去最好置於腰帶（俗謂功夫帶）中以緊繫腰間不易下手也 
（四）囑旅館代付車價初至某地欲往某棧不知其遠近往往受車夫愚弄高索車價最好雇至某棧囑代付車價决不致吃虧也（乙種酬） 
 
 

Page 14

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *   
 
 

Page 15

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *本埠增刋侯　 
[天氣報告]  
　　徐家匯天文台昨日下午四時三十分氣象預報云天氣轉晴視昨寒冷日本南部有旋風全國沿海有强烈之西北風至東北風不等又昨日下午三時前二十四小時内本埠氣温最高五五二最低五○○去年同日最高五二二最低二四四 
[現代商務之新方策卓]  
　　國家經濟之隆替恒視商務發達與否以爲斷是故列强除擴充軍實以外莫不注重商務英國對於商務有左右全世界之權日本以後起之秀亦爲東亞商務之巨擘德國自歐戰以後孜孜考求商務之發達吾國向不注重商務以致難與泰西各國爭雄顧自近數十年來漸知籌謀商務上之發達按現代商務上之方策不外（甲）奬勵（乙）保護（丙）助資（丁）專利數端兹謹分大略而言之 
（甲）奬勵商務何由而振興乎是賴政府之有以奬勵昔英國政府竭力奬勵海外貿易故其國人恒有冒險而勇敢之性質以增進商務之繁盛日多方奬勵益足使商務日新月異日本自維新以後其政府之於商務奬勵無所不周吾國年來亦能采用奬勵方法如農商部之奘勵發明品以及國貨時有所聞 
（乙）保護除奬勵外尙須政府盡保護之責且於保護非常優待英國商人無論到達何地其政府之保護力隨之而至我國國民亦頗具有開闢能力特以政府未能保護周至不免喫人之虧且商務上之運輸商務上之進貨出貨以及關於一切商務上之事均須有相當之保護例如吾國土布之免税文化用具之免捐未始非保護之嚆矢甚望擴而充之 
（丙）助資商辦之力量未逮政府宜扶掖而輔助之英日各國政府對於大商家莫不有相當之扶掖與輔助吾國此時尙付闕如去年齊盧戰後長興煤礦公司屢請政府資助而卒不獲政府之允諾甚望吾國政府對於商務上須有助資之種種設施 
（丁）專利凡商務上或發明家有何新出産利之予以專利之權葉國對於此一層尤能注意日本對此亦靡不周到吾國近來頗多仿行之處如商務書館之華文打字機中華書局之聚珍仿宋鉛字政府均能予以專利之許可竊以凡可專利之物品都應予以專利優待而後羣向商務上一途前進則其發達可覘矣 
[磚瓦之沿革與其製造浩泉]  
　　近來我國建築上因商業之比例而大加改良除徧僻之鄉鎭仍沿古風外其通都大邑之建築物均有日新月異之勢以上海現在而論比之十廿年前已不復舊觀矣再十廿年後建築上之新奇偉大者當必有驚人者然建築之重要材料厥爲磚瓦此無待言也 
年來磚瓦之需要已有供不應求之勢且舊式土窰所製之貨每多不合新式建築之用故滬上及各處之新式機製磚瓦窰廠因社會之要求相繼興辦民九間有法國義品銀行於滬西曹家渡設義品磚瓦廠次年則有邑紳穆君等於龍華之南創信大窰廠年來加泰山華大等廠相繼興設然漢口蕪湖則於民國以前已有開辦者餘若蘇錫崑揚等處亦陸續創設 
此種新式窰廠貨品之製造大抵均用機械與輪窰然間亦有人工或美式之圓窰與英式之方窰者所出之磚大抵均爲紅色其質地吸水量壓力樣别及出貨量等迴非土窰製者所能及其瓦亦爲紅色本法國式而加改變者故名紅瓦又曰洋瓦樣爲平面而有凹凸漕四邊均有扣以便各個相連一經砌蓋後殊不易移動且無滲漏之虞每方之面積約須百四五十塊地若省工料費與堅牢美觀均爲舊式小瓦所不及初時祗有西式房屋所用近年中式房屋亦多蓋用者然其色爲紅故内地鄉鎭因習俗關係無採用者如能製爲青色則當能普遍而舊式小瓦恐在淘汰之列也 
至於磚瓦之製法手續本極繁多而各磚瓦廠均不容外人參觀故知者殊少兹將其大槪略爲述之當爲關於建築上者所樂聞也 
磚瓦之製造可分爲造坯燒窰二部然造坯有人工製與機械製之分而燒窰亦有輪窰方窰圓窰土窰之别現先述造坯之槪略 
人工製磚坯先以泥和混分爲小塊打入木製而能開折之模中則成磚形再將模折開乾之是爲磚坯大約２Ｘ１０之磚（以下尺寸照此）每人每日能製四百至六百之譜 
小瓦坯製法先以泥和至混熟切爲小片貼於一種能旋轉之布桶外加以旋轉而均匀之乾後分而爲四則成小瓦坯 
機製磚坯以泥加入磚機上之旋轉圓鐵　中椿而碎之再由推出機於出口處推出遂成長方形之泥條再以分切機切爲若干塊運至坯場曬之或有以打風房炕之則其乾度更速（然亦有不能曬及不能過打風房者恐有裂口與變形之虞因各地泥質不同之關係也）大約每出口每日能出磚坯四五萬塊 
製洋瓦坯機以和熟之泥放入泥機中摇出則成長泥條再由分切機分爲若干片遂將小泥片放置瓦壓機之鐵模内壓之再倒置於木托板上乾之則成洋瓦坯 
以上爲磚瓦坯之製法現再述燒窰 
輪窰德國式之新式窰也窰形長圖内分十八丨三十二室外有十餘丈之烟囱窰頂及其四圍均建有房屋窰内均應用物理的方法之建築將坯砌入燒之能輪磚不熄且能有二處燃燒點每一燃燒點每日約出磚一萬五千故所出之磚瓦能陸續不停燃料爲謀此種窰之特點爲省燃料火力高强有一定之出貨量等爲近今磚窰之最新式者 
圓窰爲一團圓形四週均有火門外有數丈之烟囱火力亦頗高强設有火度表可測火度之高弱燃料爲煤容五萬磚之窰約須五六天方能燒成 
方窰爲長方形火門亦在四週之下無頂無烟囱火力不能過高且火度時有不一律之虞每窰能容五萬者燒成時間亦須五六天大抵圓窰與方窰均爲外國之舊式者其特點難及輪窰也 
土窰我國土窰分有頂無頂二種然亦大同小異四週均以土堆成爲一大圓形下有一大火門亦爲磚瓦出入窰下之進出口燃料爲木柴山草及煤容三萬者約須六七日燒成如於燒成後在頂上加水滲入窰内則變爲青色（此因化學上之變化庶不贅述）此種窰爲我國之舊式者其種種之便利殊難及輪窰也 
[冷熱水瓶次非]  
　　冷熱水瓶之名稱譯自歐西然吾國通常均但稱之曰熱水瓶以爲其用但可保藏熱水於相當時間耳殊不知其於保藏熱水而外尙能儲藏冷物於不腐壞也譬之新鮮之半乳肉汁以及他種藥物他種液質等苟在盛夏酷署之際盛盃盌之内則或數小時而變味或經宿而腐臭然苟置之於上等之冷熱水瓶中至少能保藏七十二小時之時間於不變不腐此在舶來品之冷熱水瓶外殻常有數行通告之文字然用之者常未之注意而不識英語者更不及知之也抑除藏冷熱液體之外尙有一種功用爲通常所未悉者即該項水瓶果爲上品常能煑熟各種食物及燉透各種藥物也譬之置機器之麵於瓶中加以極沸之水嚴其瓶塞則半小時後麵即煑熟傾出而加糖或鹽即可果腹矣譬之欲服葠汁或食桂圓等亦但置之瓶中加沸水嚴瓶塞至多一二小時亦必透汁透味與經薪火者相同也 
上述而外其用法亦有須加之意者凡冷熱水瓶苟能用得其道則可數年不壞否則購置未久功效遽減或且内膽破裂成無用矣蓋瓶之用第一須常加洗滌苟曾盛有渣滓之物如茶葉藥物等用後必須加以水洗洗後則倒置其瓶使其乾燥否則渣滓積底易致不潔而有碍衞生且日久内膽腐壞即成廢物又吾人倘欲置沸水時必盪以温熱之水欲置極冷之物時必先盪以通常之凉水否則冷器遇驟熱或熱器遇驟冷自有爆裂損壞之虞又瓶倘在不用時當啓其封塞俾通空氣則剩汁餘滴自不至起腐化之作用矣凡此皆物理常識而爲通常所忽視者也 
市上冷熱水瓶盡爲舶來之品年來此種漏巵之巨言之至足駭人實則此項貨物除内膽抽氣使中層成眞空比較難製外其餘部分均極易製造且此物日後發達必且人各一具而公司商店目前所用轉嘴之銅葷下加炭結者將來必代以一種特製之熱水壺可以無疑是乃巨利所在實業界乃竟鮮有起而圖之者是可異耳考海上年來惟協新國貨玻璃廠一家努力此項製造集巨欵建工場近已出貨數百打先施永安已羅列該廠貨品且聞該廠凡瓶製成必一一試驗果能保熱至四十小時以上方爲及格出售且許購者苟買歸試用成績不良但不破損仍可持原瓶赴該廠掉換形式多種附件並優而爲圖國産發達計取價尤爲低廉故購者爭先恐後供不應求不侫自五卅以來亦頗關心國産嘗在提倡會中盡其棉薄聞有此廠實副私冀且聞該廠實行公開製造歡迎各界參觀云 
團體消息 
[復大甲子同學會叙餐]  
　　復旦大學甲子級畢業同學組織之甲子同學會成立至今已逾一載前日該會在三馬路美麗川菜館舉行新年叙餐會會員有自澳門來滬者並歡迎由美國留學歸國會員王志剛君席間暢叙闊别情况盡歡而散並於是日揭曉明年職員爲劉百年趙士明沈國勲張廷顓張國華五君云 
[持志大學生刋廣告部消息]  
　　持志大學年刋定於明夏出版廣告部主任朱光兆君刻已着手進行招登廣告廣告價目定前後頁每頁五十元揷在年刋内計分兩類顔色紙全面三十五元半面二十元四分之一十元白色紙全面二十五元半面十五元四分之一七元照廣告中亦可加以揷畫該刋之美術部可代繪之欲登廣告者可函該年刋主任朱君接 
[浦東中學國樂歌舞會預誌]  
　　浦東中學國樂大會定於陽曆一月三日開國樂大會兹悉該會於是日下午一時假座職工敎育館舉行節目有鄭覲文之庖犧瑟壽陽宫汪月庭及該會導師吳夢飛之大套琵琶十面埋伏潯陽江頭淮隂平楚鬰輪袍漢宫秋月凌纯聲之鳳笙獨奏梟鳴嫠泣秋夜孤雁胡琴獨套月下病中吟童致咸之古琴獨操搗衣純聲童致咸之琴簫合奏秋江夜泊該會會員之絲竹合奏處女吟春日凝妝歡樂歌楊子雄偕其女弟子王蕙女士之崑曲愛國兩江之舞蹈神州啓賢之歌劇等入座劵祗售一元該校及商務印書館世界書局浦東同人會均有寄售 
[印刷工業義校籌備慶祝元旦]  
　　閘北虹江路華商印刷工聯會附設之義務夜校定於元月三日（即星期日）下午一時舉行慶祝元旦游藝大會近日籌備一切頗爲忙碌兹將節目如后（一）向國旗行敬禮（二）唱校歌（三）致祝辭（四）演説（五）絲竹（六（雙簧（七）三弦拉戲（八）四簧（九）魔術（十）新紡棉花晚間七時起尙有（新戲迷傳）及諷世新劇名（勢窮力絶）由該校敎務長陸君手編並聞歡迎印刷界參觀云 
[冬季新裝束世侯]  
　　以淡黄色緞製外衣上繡黑色文鳥邊緣白皮宴會時着之極爲華貴世侯 
[曁南消息一束]  
　　自治會籌備元旦同樂會曁南學生多係華僑子弟現聞該校學生自治會决定於本月三十一日夕及元旦晚間舉行同樂會節目甚多各種音樂歌曲舞踏戲劇而外又有馬來戲日來劇暹羅戲瓊州戲以及福建廣東南洋各地歌謡等除由該校學生組織表演外更請上海著名樂團儉德會及愛國女學加入跳舞等現已籌備妥當聞此次爲歡迎來賓起見可無需入場劵 
畢業班籌備年刋曁南畢業班年年有年刋（紀念册）之創設今夏乙丑級以遇五卅案件尙未出版惟聞已由中華書局經印完竣不日即可發行矣現丙寅畢業級年刋已進行有緒預計明夏七月即可出版 
下學期招揷班生曁南商大明春實行分系已屢誌前報現該校敎務規程經已印好對於轉學手續以及課程等分載頗詳函索附郵一分即寄又聞該校下學期將酌收揷班生若干名云 
課外演講及參觀曁南素重課外演講及工廠調查學重得益甚多本星期三下午該校校長姜琦請復旦大學副校長郭任遠來校演講題爲（習慣與敎育）又該校師範科學生於日前國民製糖公司開幕之日前往參觀歸後並作報告 
[勵志團通俗敎育新劇之表演]  
　　　嶺路餘慶里勵志宣講團通俗敎育新劇部兹應全國國語運動大會之請於陽曆元旦表演（良心的利害）該劇劇情甚爲緊凑内容工份八幕主角以季中王劍蝶趙鴻影君等聞於前日起繼續排練云 
[興化同鄉舉行聚餐會]  
　　興化同鄉會成立以來加入者頗形踴躍兹爲聯絡感情起見特訂於十五年元旦日假天通庵車站雨園牛奶棚北隱塵廬東小花園内舉行聚餐會並討論一切會務進行事宜聞欲加入聚餐者須於三十號前函知商務印書館進貨科楊葆卿以便籌備云 
[三女士鬻畫興學]  
　　張惠如涂竺筠金瑞芝三女士先後在上大美術部畢業平時對於國畫非常研求兹因籌備美學會基金三女士合作花弁畫五十幅畫例堂軸三尺四元四尺六元五尺八元屏每條減半扇册各二元佛像加半十日爲限交件備有樣本陳列任客參觀收件處南京路有美堂盆湯衖寳華堂 
 
 

Page 16

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *[培英公學之擴充]  
　　厦門路培英公學自新校長接任以來學生異常發達故擬於明春推廣校舍擴充學額聘請經驗學誠俱長之男女敎員擔任敎課 
[振華義校之自治會]  
　　高郎橋振華義校學生自治會執行部實業科决意首先販賣文具組織販賣部現該部一切佈置已將告竣昨特函呈該校長陳勇三請代批發適宜學校用品並函請該校敎員葉天民負交價及退貨等責又該會成立大會原定本月二十七日舉行後因籌備未能全妥特須改期舉行云 
[餅乾糖果公會開會紀]  
　　上海餅乾糖果同業公會昨日下午三時在九畝地會所開開到者冠生園利康邁羅中華等十餘家代表等二十餘人公推余永生主席提出議案如下（一）經費（二）特捐（三）貨價互相討論結果經費每月所入尙可敷出特捐趕催前擔任之委員積極徵收貨價依洗冠生主張用詳細之説明書分發同業徵求意見多數贊成通過末用茶點散會已五時餘 
[顧青瑶女士所書石鼓]  
　　女士精擅詩畫篆刻餘暇喜臨摹石鼓書楹聯上幅最近之作欲求女士書畫者可向南京路聯益貿易公司總收件處接洽 
乙丑仲冬青　女史　内宻　　文集聯　害于保穩詩屋 
[婚禮誌]  
　　復旦大學遠東大學敎授陳德恒碩士前日下午五時在遠東飯店與陸鼎揆博士之妹陸韵新行結婚禮男女來賓到者四百餘人由陳景新君司儀來賓代表董修甲致頌詞末由陳君致謝辭即晚大宴賓客盡歡而散 
[醫訊]  
　　四川路健全醫室美醫博士陳水星專用電學治療術並　種醫學新法診治各症現因醫務日繁　有房屋不敷應用故遷居北四川路海寗路ＰＤ三一一二號照常應診其電話爲北三八三五云 
黄炳臣醫士精内外咽喉各科自上春設診于公館馬路大自鳴鐘西福祿鞋號内以來一般患病往診者絡繹不絶並聞貧病往診診金不計云 
唐家弄徐家花園黄俊卿女士於去年患貧血症形瘦肉削食少便閉手足礙難舉動且不時昏厥屢頻於危聞請西藏路世界中西醫院主任德醫陳競芳女士施以針藥得慶更生現已若恒人特於前日贈以（女媧復生）銀盾一枚藉誌紀念云 
商塲消息 
[中華皮鞋減價將滿期]  
　　中華皮鞋公司此次舉行冬至汛減價爲期十四天價格照碼自八五至三折不等營業頗盛兹減價期限即將截止僅剩兩天乘機往購之顧客益形擁擠云 
[求新廣告公司開幕]  
　　求新廣告公司業已開幕減價一月並陳列中國畫及各種廣告畫頗多參觀者頗衆有鄧梅生潤格由寳山路天吉里該公司接洽云 
[福祿鞋帽減價近况]  
　　公館馬路大自鳴鐘西福祿鞋帽洋貨號自初一日起實行減價以來聞購各鞋每雙減洋二角外再贈值洋二角優待劵一紙故近日往購者甚爲踴躍又以各種毡呢毡底棉鞋銷路尤廣云 
[集成公記藥房有限公司之創立會]  
　　南京路集成公記花房股份有限公司改組以來力加整頓營業日臻發達該公司創立會業經成立全體股東蒞會選出董事七人監察二人並聘請屠開徵君爲總經理謝維孫君爲副經理 
[便宜兒童衣帽出售]  
　　先施公司新二樓衣邊服式部對於女界飾品服裝素肯研究搜羅而於小童冬季衣帽亦不遺餘力今又特用上等件色呢絨製成各種時式冬帽數十欵價格便宜每頂有由五角五分至一元零五分又有各種小童雨衣每件有由五元七角半至十一元七角半而女裝絲綢雨衣尤爲便宜每件祗售六元五角兼有各稱時　繡花邊緞帶邊花樣新奇定價極爲便宜云 
[迎芳照相館開幕]  
　　大世界北首雲南路新開迎芳照相館於前日舉行正式開幕禮各界前往參觀者頗衆由該館總理魯庭建招待一切並由各團體代表致辭演説攝影者共有二百餘號其定價實較各照相館爲廉 
[環球藥房之市况]  
　　北泥城橋西新閘路環球藥房前向德國挨立世大藥廠定批之育亨賓片自運滬以來購者甚衆現雖續有到貨然以求過於供故近日祗能應酬門市主顧外埠同業批購須待大批到貨也 
[買表贈品之創舉]  
　　大馬路晝錦里口華德鐘表眼鏡首飾公司開幕以來門市極盛該公司爲優待顧客起見舉行一種實用贈品聞購十四元１１Ｋ新式梅花擺絲帶金行表一只者得贈價值六元之閨閣適用新式座鐘一只餘如購鐘贈鏡購鏡贈鑽戒購鑽戒贈耳圈凡購各貨均有實用贈品 
[大美大批補品到滬]  
　　南京路五福弄口大美參公司現因新出瓶裝官燕粉特由暹邏直接運到大批官燕續裝罐頭西洋參片又由花旗直接運到大批大小原皮西洋參除選以適用官燕磨粉裝瓶適用西參枝帮切片裝罐發售外所有原隻官燕以及大小原枝花旗洋參均於此減價期内特别廉價出售 
[美富減價展期尙有四天]  
　　南京路五福弄口美富參號此次舉行冬節減價至本月初九日本已期滿因應各界顧客來函之請求展限特自本月初十日起展限一星期但自展期以來生意較前尤爲擁擠該號展期减價尙有四天期滿不再展限云 
[怡豐襪廠廉價中兼送日曆]  
　　五馬路寳善街口怡豐襪廠自開市以來舉行大减價三禮拜門市部生意　增該廠出品魁首牌絲襪以及毛織線織男女各種應時用品定價低廉刻聞廉價行將期滿只有四天購蜂花牌絲襪兩雙者另有日曆贈送 
[搪瓷招牌之暢銷]  
　　小西門外新馬路中華琺瑯廠所出各種美術出品如字畫匾額屏聯招牌等返因新年在即該項出品益形發達以商界之招牌公館門牌尤爲多數 
出版界消息 
[（旣南學生）將出版]  
　　曁南學生自治會自學生刋停版後外界對於該會之活動甚形隔膜近該會爲發揚精神起見聞已選陳翔冰君爲編輯股主任陳介張玉麟張孝威林仲川君等爲編輯着手編輯曁南學生定於元旦後出版内容有改進華僑敎育的根本問題（房新民）一個最低限度的求學目的（南之强）新年與新生活（陳北溟）我之旣南計劃（張孝威）祝曁南學生（孟希望）曁南學生（葉慶章）致華僑青年的一封信（虚白）老矣新年舊話（麟）及雜記二則（雪江）並有張子柱君之護僑政策及劉士木君之作品擬於第二期登載 
[中華國貨旬報出版]  
　　朱承勛徐仁達兩君合編之中華國貨旬報第一期現已出版凡欲閲該報者函至閘北靳雲路師壽坊口十二號該館索取報章垂費一槪贈送云 
[（估幣法）贈送]  
　　西門外商業珠算學社自贈送（估幣法）以來索者甚衆該社近以市上又發現十年袁像劣幣成色甚低昨該社學員左君等兑見上項劣幣其異點（一）模型粗陋（二）邊緣之線較寛（三）神色灰白光滯（四）聲音似鷹洋中之净銅然現該社爲普及起見每册連寄費祗收郵票十分中華文明兩書局亦有代售者 
[廣告月刋贈送]  
　　南京路逢吉里上海營業公司籌備處印行一種雜誌名曰廣告月刋内載小説詩文滑稽小品等編輯主任爲許廑父内容並有名伶風景照片日歷火車時刻表等聞該公司籌備主任黄怡青氏印行此誌宗旨在發揚廣告事業聯絡各界友誼廣印數萬册一律贈送索閲者只須附郵資四分即可得書一册云 
[遠東日刋徵稿]  
　　遠東飯店所出版之遠東日刋準於元旦日出版歡迎外訐他人名譽及抄襲之稿不登投稿請寄遠東飯店秦君甫收各界如欲索閲者附郵二分即寄 
電影界消息 
[神州影片公司近訊]  
　　（一）神州俱樂部之成立神州影片公司職員鑒於正當之娱樂爲目今電影界之必需爰經過多次討論於月前正式成立一（神州俱樂部）（ＣＡＴＨＡＹＣＬＵＢ）内分二會（一）藝術會（二）運動會會各分組隸運動會者今已設有足球隊隊員多足球健者緣該公司職員中有不少前此各大學之健將球員也隸藝術會者今已設有跳舞組音樂組戲劇組跳舞組已聘有ＭＲＬＡＺＡＲＯ爲敎授音樂組戲劇組亦正在努力進行中聞藝術會將來并擬設立（表演研究）及佈景討論）二組爲學理上之研究又足球隊聞已約好光華足球隊於新年時作友誼比賽云俱樂部之職員總幹事爲鄭益滋運動主任爲周克藝術會主任爲劉樂各組職員姓名從略 
（二）道義之交行將攝竣神州新片道義之交將於次月出版現僅缺佈景一場惟此塲佈景備極華麗聞佈置尙須時日云 
[平安大戲院之新影片]  
　　平安大戲院自連日間映文學泰斗大仲馬氏所作（林畏廬先生所譯）之茶花女一片以來賣座之盛觀客之多頗極一時之盛兹聞該院又租得一名片該片爲美國著名美麗明星梅茂蘭女士主演名曰萬人迷内中有空前絶後之藝術跳舞及西班牙之著名鬭牛會等巨景并得梅茂蘭女士主演聞該片定於陽曆十二月三十一號起開映云 
[人面桃花昨日開演]  
　　新華新片人面桃花係陳壽蔭君導演昨日起在上海大戲院開映此劇爲人生之描寫不含任何道德之敎訓係純粹藝術性質者劇中表演以毛劍佩爲最佳字幕甚少而情節極連貫觀者能一目瞭然云 
 
 

Page 17

 
 
1;第一萬八千九百七十八號;中華民國十四年
西曆一千九百二十五年十二月二十八號 星期一 * *藝術界 
[（歌塲魅影）本事] [  濤]  
　　巴黎歌劇塲ＰＰＲＩＳＯＰＥＲＡＨＯＵＳＥ除其建築之美麗爲世界上絶倫外在其歷史上及建築上可謂世界上最希罕之建築物也在法皇路易拿破崙即位（一八五二丨一八七○）時代建築告成乃戲院中佈置最完備者此建築物中最奇特者則爲此揚地底有五列之小室最後一層則爲極廣之地下湖澤 
　　當一千八百七十年法國革命時此劇塲曾作軍事司命部而其地下諸小室作爲囚禁犯人之用故内中秘密之地下道路以及阱穴行刑處等皆於此時築成者也待革命之後遂改作存貯演戲時所用之佈景等物之用數年後此場内諸人忽發生一種迷信以爲此揚爲妖魔所居雖不能見但人皆信此魔出入於地下之暗道中若稍犯其意則必以惡作劇之刑罰相報覆以致場内演員人等心皆惴惴無意表演劇場亦遂爲之停輟多時輾轉售於他人待換新經理重振旗鼓後仍不免爲此魔所擾　　 
　　有名但愛者乃一十八妙齡美如天人之歌女也是晚扮演（浮士德）劇中主角之馬加利大應聘後第一次之表演也由是而起場内主要歌女名客蘿太者之妒忌是晚在未開映之前客蘿太手持一片疾馳至辦公室授片與諸司塲者之前片上謂若今晚有干涉但愛表演之行爲者則汝之事業必將敗壞莫怪而末簽有（歌場之魔）之字樣此即魔擾之第一遭也司場者因鎭靜起見昻然入魔所占之第五號包廂中比入室忽見掛幔上顯現一極巨大而穿黑衣之影因其狀態之驚人大怖而退 
　　繡幕旣啓浮士德一劇亦由是而始但愛一曲方罷博得數千觀客之喝采特請再唱但愛以前不過一中等歌女耳如是急速之進步人皆莫知其由客蘿太之妒忌頓達極點於是堅請但愛以後不准再出演是劇 
　　諸劇告終座客散場後後台忽發生異常之噪擾舞女以及導戲員數十人羣相呐喊而奔至辦公室中皆謂目覩一可怕之魅影惟衆因一時恐怖至極此影之正確形狀未能全憶只能將此影隱去之方向指示一二司場者以及導戲者諸人依此方向相率入地下以探其究竟比至第一室皆爲一極可寒心之景象所止蓋一導演者在地道上爲人吊死也 
　　有名却萊者巴黎名子爵也幾無日不涉足此場與但愛發生愛情亦自信其愛决能印入但愛芳心中也惟是晚在但愛之更衣室前似聞其在室内與某人接談待但愛出室歸家時默然而過不作一談次日因詢但愛據云昨日所接談者乃（音樂之仙）非俗人也伊亦不能見之惟時臨室中授伊歌唱之秘訣却萊則堅不之信 
　　數日後在演劇前司場者忽接一簽有（歌劇之魔）之卡中謂一客蘿太若替代但愛則全場將有不利之事發生）客蘿太亦得同樣之卡惟者以爲此乃但愛之友所爲竟置之不問司場者對柴警告稍覺恐懼當第一幕開演心中已侷促不安惟場内頗爲和靜比至第二幕之間室頂之燈光忽覺憾動台上之客蘿太心房亦爲之震動惟因鎭靜起見不輟演燈光仍撼動不已頂上極大之吊燈始見摇動漸離屋頂此時全院之客聞不知來自何處之喊聲謂（客蘿太之歌聲能將吊燈塌下也）皆仰首不知所措此巨大之吊燈軋軋作聲震動摇蕩更甚於前全院忽又發一恐怕之呐喊聲此吊燈忽砰然一聲離壁榻下將正中座位上之數百人盡壓於下其餘座客見狀爭奔出場其間呼救命者有之呼同伴者有之此時却萊急自包廂中疾趨至後台覓其情人但愛至更衣室中倐無一人更至但愛之私室中以便探求與但接談者究爲何人未幾但愛入室却萊聞伊呼曰（以利克余在此將來也）遂目覩但愛隱於一大鏡中而去矣刦萊見此急奔出室以椅猛擊此鏡椅雖破而此鏡仍絲毫無恙也 
　　次日却萊接到但愛所書之便條約却萊赴假面舞蹈會届時但亦將前往歌劇場中之假面舞蹈會乃巴黎社交中最快樂之舉也舉行時每有千餘之客羣集於場之總梯以及走廊等處皆穿極華麗極珍奇之舞服而則戴奇異之假面具届時却萊戴假面如約而至遇但愛後同忽有一人身穿紅色之衣服頭戴一骷髏之假面自總梯而下此豫又起衆人之恐懼皆以此橡即歌劇之魔之喬裝也内中有一較膽大者試近之卒因恐懼而自退 
　　但愛偕却萊至場之屋頂上於此能見巴黎之全景但愛將伊隱去後之經過一一告之於却萊謂前敎伊歌唱者伊自信决爲（音樂之仙）當彼召伊去時似覺有不得不從之勢在是晚鏡内隱去後遇一戴假面之人後二人即騎旁牽之白馬馳經里餘之地道而至最下一列小室在湖澤之邊彼領但愛至一裝飾極華麗之室内自謂極端愛伊並謂伊若亦能相愛始能出此地下尙有一警告即不可揭去所戴之面具也後此人在但愛前以其所製之曲譜奏之均爲聞所未聞之美麗音調似有一種催眠之力量能使但愛有不得不服從之勢然對此人戴而具之好奇心亦不能自禁乘其不備突然揭去之遂爲其怪容所嚇倒此人大怒怒因逼但愛在伊重返此室前决不可將己捨棄 
　　當但愛對却萊講此故事時一仰面即見此魔影現於圓頂之上側耳而聽二人佈甚急引退但愛以心許却萊並求其設法救己脱離此魔之手數日後但愛又將唱演浮士德劇中之馬加利大當但愛唱演時却萊作侯母黨心琴 
 
 

Page 18

 
 
1;第一萬八千九百七十八號;中華民國十四年
西曆一千九百二十五年十二月二十八號
星期一 * *徘徊於後臺忽有一波斯人至謂却曰（余極知以里克之秘密余能救汝於彼之壓制報復中也）此波斯人並謂此魔乃一東方人天生一極詫異嚇人之面彼之性格亦由是而暴厲成一殘惡之怪魔及殺人者但天生有絶倫之歌唱及音樂之天才若無此醜面則必能成一名家因欲接近其所愛之音樂並將以其不幸洩憤於人世故以此歌劇場之地窖爲其出没之處在此地窖内用其智力所能達者建造無數之機械行刑室以及其他寒人心膽之物云云此波斯人又曰（我對地窖之途徑極爲熟悉能導汝至春所居之一室也）當波斯人對却萊津津而談舞臺上亦正演至最重要處忽來一光照耀多時但愛在臺上忽不翼而飛不知所往却萊二人明知此必魅之所爲於是二人奮勇而趕奔地窖内搭救但愛 
　　但愛被此魅逼迫至地下小室内强伊即須嫁彼否則將以地下所存之炸藥使二人及劇場同歸於盡言時極忿怒當是時却萊及波斯人二人已行近湖澤之旁突覺所立之處土地忽坼裂遂由阱門而同墜入一小室波斯人知爲此魔極酷之刑罰室即探尋一彈簧蓋知此物能自救也此秘密之小室即在此魔居室之下當二人墜下時但愛已聞却萊之呼聲即喊救命意欲便却萊救之也以里克因知二人已在已圈套中急以烈火注入此室此室旁圍大鏡能使囚禁在内者身如在森林之中爲猛獅毒蛇所迫室旣爲火所侵却萊已不知人事際此一髮千鈞波斯人忽掀此室之彈簧二人遂得救墜入下方之地窖中見内有大桶以爲中係盛水者比揭一蓋方知滿貯此魔所造之炸藥 
　　以里克即謂但愛須在二分鐘内决定嫁己則伊可旋一蠍形之蓋若不然者則可旋一蚱蜢狀之物已黎之一半能由是炸去矣但愛以顧全大衆計不得不旋如蠍形之蓋以里克之隱秘由是而見蓋地下之一室盡爲湖澤流入之水所注滿却萊二人在内游泳已奄奄待盡其水度極高二人不能上口中不時呼救但愛聞之遂於魔前堅請釋此二人否則决不願嫁彼同時巴黎居民以但愛失蹤舉城若狂千人相集以非將此魔捉到不休之口號在場外呐喊此忿怒之千餘人手各執明耀之火炬羣相經過地道而至最後一層此魔卒因寡不敵衆而敗却萊與但愛及波斯人三人亦由死神之手而出險焉 
[（歌場魅影）中之偉大建築] [  秋雲]  
　　在三年前環球影片公司經理卡爾蘭姆爾在巴黎遇一著作家李祿李氏授以一書即（歌場魅影）之藍本也當卡爾蘭姆爾受此書後竟半夜之功讀之立即報告其公司中人云此書情節曲折意趣横生若演爲電影必成一最偉大最完全之影片足爲電影界放一異彩云然其所感覺困難者以其書中所述咸係巴黎歌場魅影之故事或即就巴黎歌場攝製或則仿造巴黎歌場而攝取之但此時環球公司之建築家尙未造成努厥丹之敎堂（此敎堂爲（鐘樓怪人）中所用）然環球影片公一九二五年之歌塲魅影家球美術巨片 
司將建造此堂曾討論其建築問題竟歷一年之久以此乃覺如欲完全仿造此巴黎歌場實爲尤巨大之問題常卡氏在猶豫問已接得公司中回電云努厥丹敎室已告落成即其建築上之種種困難亦已充分解决卡氏得電後當復一電囑公司速建一巴黎歌場以爲更勝一籌之建築然此巴黎歌場之建築究竟若何之雄麗可一觀此（歌場魅影）便瞭然矣 
　　是劇中所建之歌舞塲係完全仿巴黎歌舞塲而所造考巴黎歌舞塲之建築樓幾五層每層各設座位即如中國舞臺中所稱爲包廂者是歌場之門前有總扶梯可拾級而登後臺下爲一五層深之地道並一碧波灔灔之河其屋頂高一百五十尺值立愛普廬之神像神之面正對巴黎之城劇場之四周則爲酒排間休息室等進場之門亦有數處其壯麗複雜之巨大建築環球公司竟不惜巨資依式仿造其魄力之巨亦足驚人故其後環球公司將此種照片寄向别處見者皆以爲眞由巴黎歌舞場攝製者故此種歌舞場之建築實爲破天荒亦爲人所公認之大建築採最新頴之方法用鋼筋水泥造成 
　　此歌舞塲落成後即攝一戲劇曰（浮士德）當此劇開演時其五層樓之座客皆滿然其建築倘不能如眞者則决不能容此多數之座客因其人數乃在四千以上也如此等布景爲攝影塲中所無故該公司乃在環球城中卡爾萊姆爾山前建立當建築時用汽車運送木料啣接若長蛇路人見之咸嘆爲羅肆安傑空前之巨大工程用木料竟達十七萬五千尺其戲臺亦照巴黎歌舞塲廣一百尺高七十五尺其佈景中之屋頂門窗及機關佈景皆甚完備直與巴黎歌塲無異 
　　此歌場建成之後其第二難間題則爲建一總扶梯因建築極精緻亦純依巴黎歌舞塲之式樣造成其歌塲之高度目地板至屋頂爲一百尺歷總扶梯而上其支梯甚多每一支梯皆可直抵每層之包廂中而下樓則必循此總扶梯也 
　　地道下亦有多數佈景此等佈景中其未層應爲洪水冲没故其地道即築於環球城山脈之下綜之此項建築與佈景實費六個月之工程攝成此影片則需十一個月也 
　　羅褒脱喬亮導演此劇有一百五十員之建築家助之爲畫圖師美術家敎授歌舞家電光學家機器工程師礦師攝影師等此外尙有三百名工人爲戲臺上裝電燈等工作此等工人皆因攝此戲時特雇以上皆爲攝製此戲之經過情形故該公司經理卡爾萊姆爾嘗謂此片爲（鐘樓怪人）一片後工程最大之出品云 
[愛美劇（一片麵包）略述] [  殷李濤]  
　　華民學校近日請前南方敎授馮懊憹君排演愛美劇（一片麵包）於昨晚於校排練時間從頭至尾看了一遍覺得這種劇情簡直有極高妙的哲學思想含畜在内所以我把劇中的情節極簡單的爲讀者略略介紹一下 
　　一個人爲了飢寒交迫的時候偷了一片麵包竟被法律定了他五年的監禁後來又因爲想越獄了二次加到十九年的監禁因此就把一個本來不愛做賊而很好的人被監牢養成了他一個做賊的天性了 
　　十九年監禁已滿這人出了監獄果然又偷了一個人的銀器又被官廳捉去豈料這被偷的人到公堂上去非但不欲治罪於這賊並且説這銀器并不是我的本來是他的（指偷者）還證明他不是賊於是這法律便無法束縛他了後來這監了十九年的賊不到幾年功夫倒開了幾處義務學校及工廠聞是劇將在華民學校開陽曆新年懇親會時出演地點借閘北影戲院 
 
