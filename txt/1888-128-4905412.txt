# 1888 - 128 - 4905412

 

Page 1

 
 
[增像三國演義出售] [  圖書集成局啓]  
　　三國演義一書雖係章回小說而其鋪陳事蹟寅與陳壽正史不甚相懸自經國初茂苑毛聲山先生手評金聖歎先生梓以行世而風行海内幾於家置一編迄今二百餘年原板巳不可得坊間翻刻又皆魯魚帝虎漫滬模糊本局特延諸名宿校對精詳印以新式鉛字逐加圈點俾閱者得以一目了然并倩工於寫生者繪成繡像一百四十餘幅冠諸書首每回則各繪其中事實分釘卷中要皆奕奕如生鬚眉畢現書旣爲說部之弁冕圖亦集藝苑之菁英誠哉生面别開空前絶後矣兹巳用上等潔白紙印成分裝十二册外加紅木夾板卽日出售每部碼洋三元賜顧者請移玉至本埠南北申昌選購外埠則皆歸申昌曁經理申報人出售躉買請至申報舘面議此佈 
[詩賦韻海出書告白] [  點石齋主人代啓]  
　　詩賦兩藝與八股並行始於縣府院試迄館課而尤重惜坊刻詩賦各選分類居多而分類之弊遇彼此皆可互收者便苦混雜文匯舘主仿詩句題解之例將題之末字分排平上去入逐韻挨選詩註於目錄每題之下詳載出處取其易於檢尋較詩句題解更爲醒目賦註仍於題後詮解計詩遷二萬有奇賦選八千有奇總以清新俊逸工麗芉綿悉恊應試體制爲主凡經史中可以命題而向無程作者敦請名手補入一切坊刻鷄跖集玉盆珠試律大觀聯珠等集概不濫入并於詩目錄之後附刋字類標韻及韻辨兩種如遇平仄兼收一時虚實不能立辨者翻閱便可了然是集始於癸未迄戊子夏纔得竣事定於四月初八日出書價洋十元分售亦可詩韻海分裝八本洋四元賦韻海分裝十二本洋六元售處在法大馬路文匯舘南北申昌各埠申昌各書坊購取躉售到文匯舘面議 
[内河行輪船以濟賑捐說]  
　　昨有鑑湖東隠精舍主人致書本館曰竊以江浙兩省自髮匪肅淸以來垂三十年雨暘時若歲獲豐收雖上蒼厚我生靈亦未始非好善樂施之報刻下鄭州决口合龍無期賑欵無所底止籌賑諸公早已筋疲力竭設措無從我輩人微言輕何敢妄參末議而爲善之念未嘗不殷殷在抱也昨與友人談及現在吳淞口至滬輪船行自近年倡之者粤婦而入洋籍當年由天津購到舊輪一艘所費不過數百洋略加修葺往來淞滬漸獲利益復易而新之近更添置一艘居然富商矣因思自蘇到滬並無商輪蓋此路往來以舟楫爲生者不下數千人省憲恐奪民船之利故力阻不允籌賑諸公如能請示行之意在救災當可邀准止准搭人不准運貨諒與民船利益亦無大損以每船每日往來二百人計之卽人出一元亦可日得二百元倘一來一往日開兩輪則得四百元内提二成爲修理薪水煤油之費餘欵悉歸賑捐則月得一萬二千元輕而易舉所入亦不甚微至購輪之費聞尋常小輪不過千元此則倍之數亦不多卽現籌似尚容易此管窺之見未知有當萬一否敢祈質諸籌賑諸善長如以爲可卽請賑局禀請道憲詳請批示遵行倘能成議敝友輩擬集百元爲杯水之助還乞鼎力玉成功德無量云云以上來函所述如此竊以爲此說也是或一道也夫論賑務於今日其爲强弩之末蓋已非伊朝夕求其來源之不竭實無良法此舉得行則源遠而流長其有裨於災民非淺鮮矣且平心而論内河輪船亦豈果不可行哉如聽西人入内行駛則違約章而奪民利誠爲不可若以華人而爲此事則又何害之有而阻之者則曰有害於民船也輪船入内行速而穏懷乘風破浪之志者孰不舍彼而就此人情厭故而喜新好奇而惡常大都然也然民船輪船兩者究並行而不相悖輪船所行不過官塘大川内港曲折之處仍非民船不爲功猶上海之有馬車東洋車而仍無害於小車及扛棒之生意也說者謂上海向來富户皆由沙船獲利自有輪船之後沙船遂無復出洋之舉卽有亦不能如從前之獲利以故昔日所以致富之道至今日而殊無可恃不得不攺絃更張彼有沙船之家資本尚巨猶可攺其業以從事於輪船若内地小民撐駕一舟以期餬口一經輟業區區者不能改圖則惟有槁餓以死耳試問一處之中操舟者凡若而人苟以輪船行駛内地故舉江浙各處之舟子而皆置之死地於心安乎倘以爲舟子失業仍可收之輪船上則又用不勝用其將奈何不知輪船與民船有相濟無相傾也内河旣行輪船則貨之自内出者必多輪船運至一處卽用小舟分運各處輪船所不能到者小船無不可到則所獲有豐焉者矣沙船前者爲漂洋之舉其情甚險大凡一百艘中其回者不過十之三四甚至有全帮覆沈者則是以性命爲孤注而冐險以求利也自有輪船而此等險事究不常見雖輪船亦有失事之日而終不若從前沙船之多然則輪船之興不特無所捐於沙船而且大有益於沙船也上海輪船盛行宜乎小船無可謀食而舢板駁船其藉輪船以謀食者反較他處爲多上海如此内地亦可類推故吾以爲内地行駛輪船實無害於民船也其所害者或在厘卡乎輪船載多而行速繞關越卡是其長技厘卡不能阻查不能追襲則偷越者必多將來厘捐必大見减色此則官憲之所長慮却顧者也不知外洋悉用輪船而關稅絶不聞有弊端中國皆用民船而偷越私放等弊無日蔑有可見立法不着用人不當雖有良法美意卒亦無可如何正不必歸咎於輪船也中國内地向不知輪船而試問販運諸貨往來關卡遂無私毫弊混也乎倘嚴定章程内地輪船止准搭客不准裝貨則於此弊可毋庸慮特可裝人而不裝貨未免所獲未豐而私帶仍不能免何如竟准裝貨而於上貨缷貨之時嚴密查騐之爲得乎故吾以爲此一舉也卽非爲辦賑捐起見亦當行之而况值此賑欵難籌之際乘機舉行以便商賈以裕利源誠所謂一舉而兩得焉古人有言因時以制宜隨機以應變爲此說者其亦知此意也夫 
[本館接奉電音]  
　　昨接京友發來電音有本月初二初三日諭旨四道敬謹譯登○四月初二日奉上諭閻敬銘奏疆臣劾去大員行圖自便一摺據稱江西布政使李嘉樂署陜西布政使李用淸爲近時藩司之最現經諭令來京另候簡用或係德馨葉伯英年終密考淆亂黑曰顛倒是非等語各省司道府等官能否稱職向由該督撫於年終出具密考以備酌量黜陟其有治績平常或人地不宜者藩臬大員特飭來京候簡原冀掩其未著之愆更策將來之效正朝廷宥過之深心卽如此次李嘉樂經曾國荃奏稱再加寛容正大化其褊急方爲有用之材德馨奏稱性情喜刻辦事偏執難膺重任李用清經譚鍾麟奏稱性情堅僻用人行政固執成見與同寅未能和衷以致官民交諑上下情暌於此地不甚相宜葉伯英奏稱性情褊急遇事諸多操切必須隨時訓迪方免貽誤各等語是該藩司等考語督撫所奏大略相同封疆大吏係朝廷特簡凡用人行政必須假以事權方資治理至考察屬吏耳目最近聞見非虚若督撫兩人密考不謀而合必出公論豈非僅閻敬銘一偏之見一似經其保薦不進不止他人遂不得更置一詞者此風何可長耶 
 
 

Page 2

 
 
况用舍大權操之自上一切舉措亦不盡以督撫之言爲憑閻敬銘曾在軍機當差豈不知悉何此奏私心揣測竟專指爲德馨葉伯英二人之密考尤屬非是原摺着擲還欽此同日奉硃筆貴賢補授禮科掌印給事中欽此同日奉上諭廣東督糧道員缺着韓文鈞補授欽此○初三日奉旨河南彰德府知府員缺着謝祖源補授浙江温州府總捕同知員缺着屠漢章補授山西沁水縣知縣員缺着張式訓補授浙江常山縣知縣員缺着王夢球補授胡斌着以知縣用吏科律帖式員缺着慶年補授理藩院筆帖式員缺着引正補授内閣侍讀學士員缺着李鴻逵補授内閣侍讀員缺着慶壽補授陸仁愷着回任何福海章兆蓉俱照例用寳安着交軍機處記名以道府用欽此 
[禁阻華人]  
　　香港西字報言有輪船名阿富汗載有華人多名前赴新金山船己抵埠而該處官憲不准華人登岸香港聞此信息深爲駭怪港督卽發電詢之新金山總督詰其何以無端有此一舉回電稱華人至彼向有人稅每人輸銀若干與他國人不同惟華人之入英籍者則給有憑據不取人稅現以該華人等所携憑據多有混冐故有此不准登岸之舉該船中人想須遄返也但該處官憲並不先期明示使衆咸知乃臨時船已到埠忽下此逐客之合毋亦太覺不情乎 
[潯茶開盤]  
　　三月二十九日九江協和洋行買進祁門茶三字計二五工共百餘箱價四十兩四十一兩四十兩零五錢三十日協和太古天裕等洋行買進祁門茶二字計二五工共二百餘箱價三十九兩至三十七兩四月初一日祁門茶二百餘箱恊和等洋行估價三十四兩茶客不賣隨附上海輪船運漢　今年各山客少貨亦不多所以九江開盤無大莊頭每日出貨不過百餘箱至二百箱云 
[輪船被竊]  
　　輪船搭客偶不經心卽有被竊等事湖南人某甲以縣丞分發湖北由京騐放到省日前附輪西上抵九江時甲因神倦將所帶時辰表及手巾内洋銀十餘元並存艙對號銅牌安置枕畔覆以小帽以爲可無虞矣詎自黑甜鄉返帽則依然而所覆之物已不知何時化去當卽告知帳房亦無從尋覓遂作罷論 
[漢川斜日]  
　　岸田吟香先生日本名儒也生平於程朱學問無所不窺又精於歧黄術巿隠海上歴廿餘年喜與名流交酒盞詩筒往來無虚日　慕漢陽黄岡之勝附輪舶來游　屐一雙携書數卷遨游於晴川閣黄鶴樓伯牙臺諸處流連憑眺訪古搜奇復設讌樂善堂遍觴郢中諸名士席間抵掌談中外時事及格致諸學條分縷晰口若懸河人有以方藥請者亦一一應之邇曰將襥被言旋重來滬上矣○太平縣人某甲寓居漢口蓋有年矣日前　其尊君病殁送柩至漢陽男女三十餘人由接駕嘴登舟南渡溯流而上行至新馬頭萬丈銀濤將舟衝覆諸人同葬魚腹柩亦飄失無蹤誠慘矣哉○痴龍行雨十日九陰緑膩鴨頭平堤拍岸豆麥瓜菜受雨太多濵湖之區多被淹没聞之鄉農云二麥正當結寶忽被水傷今歲收成恐難稱稔矣 
[書普育堂始末]  
　　金陵善堂林立民捐民辦由來已久平時專藉同志之精心果力不惜苦口危言博仁漿義粟以爲接濟故經理堂事者必面善如猫爲衆所交信而後可以爲堂董地方官從不與聞焉若在官則有普育堂所以濟窮民之無告者堂在城南剪子巷内由江寗府主政而委候補中之同通州縣一員以總其成又所屬有老人育嬰清節殘廢四項分爲四堂亦由府各委一小班掌其煩瑣凡柴米鹽油之細無不爲之經理事繁而責重此外又有愛育堂專施醫藥係制府曾宫保體天地好生之德設以待閭閻之疾病求治者堂例延内科四位外科二位修金上者月十六千其次亦有十千每日以上午十點鐘開門十二點鐘截止過時不診以爲常故鄉人之不遠一二里而來者往往徘徊門外恨不及乞歛於華陀指下其醫士大都由紳衿在府保薦必其人胸中確有馬溲牛勃鼈甲猪苓始獲邀妙手回春之選該堂創設僅三四年經費由善後局另欵開支每月領銀百六十兩徑自報銷台上年經手之王醫生病故始隷入普育堂堂中委員亦祗有稽查之名初不問其醫如何醫藥如何藥也至普育之善舉則昉自曾文正公其時適升任兩湖總督涂朗軒制軍守江寍長於治人理財建議爲是堂先鳩工庀材以廣其屋宇更拓田置産以大其收成略備規模卽綜其一歲之所入以爲出且仿古者耕三餘一耕九餘三之法使堂中經費有赢而無絀又恐後來或有不肖者借公肥己以陰壞其成規乃悉將所有田地屋舍與一切收支數目前後章程卽下至五堂動用稼伙器皿一一鋟之於版名爲普育堂志俾讀是書者一目瞭然雖欲廻護於共見共聞之下而不可得故說者謂善堂初爲利藪久卽厲階獨普育堂利重而弊輕未始不由開手時立法之周至聞五年前堂中赢餘已積至萬餘金經總辦慫恿某太尊以推廣恩膏爲名添收所養之貧窮至一千二三百口現在五堂共計仰食於官者丁口二千八百有奇實由於此其　又大興土木初議五步一樓十步閣後落成亦祗尋常之廨舍數十間所聞不如所見道路皆嘖嘖論之值太尊升京卿總辦亦令某邑交諉而去再繼其任者爲今太守李小軒觀察旣下車見本府之眼前功德無有踰於此者乃爲謹具筦鑰核其租稅藉以比較司事者之勤惰使不敢如越人視秦人之肥瘠漠然不關於心未一年旣不苦見兎之顧犬已有裨亡羊之補牢盖爲治不在多言去其太甚而已適上年水旱偏災　江如江浦江寍皆爲普育堂收租之地而荒歉竟不可以成數計收租向由府委五堂中之帮辦前往其法先由佃該田之莊頭來堂迓委員趁黄雲滿野時預履畝隴分别榖實之豐歉就簿上注明上中下三等此名估看估看後冉來堂請府示派何人核定租數數旣定始上庄開斛照收入倉查租額有五千數百石聞去歲僅收七百餘石因此好事者欲緣此拔趙幟甚有謂委員往返之夫馬價且倍於是者太尊初不信旋因某總辦以事告歸故里總辦之弟乃日引委員飲於秦淮之水榭一席之費可抵中人一家之産又歲暮有就謀禦寒者則爲購驌驦裘有思歸卒歲者則爲買書畫船不料揮霍過度事爲太尊所聞多坐實太尊乃悟前者人言袁臨汝郎坐收租船上豪吟逹旦並非告者之過遂一并易某總辦之位且曰如薏苡果非明珠也當虚左以待某總辦聞是言亟令其弟僞爲歸去將效精衛之銜石塡海也者太尊憐其老且有憂俯允其請直延過上已猶稱女媧氏之石尚未煉成五色因此未敢就道實一王導在石頭城令人去取蘇武節耳或曰前聞巳攺委桯别駕名亦川者爲替人矣但其權仍不相屬正不啻海上神山可望而不可卽程亦因此視堂事如禁臠未敢輕染一指不知此正太尊之作用也迫前者以去使不得不移緩而就急遲後者以代使不得不去縱而就横刻聞又委倪二尹接手代辦未知確否 
[宜昌雙鯉]  
　　城内某烟館遲至十一點鐘尚有數人開燈對吸忽東湖縣巡夜而至烟客遂躱避不遑只鎖住一人帶回訊究供稱係越獄之犯想須加等嚴懲也○西鄉甲乙二人向某丙家索舊欠錢五千文丙不在家只留一病在垂危之老母驀受驚悸旋卽云殂丙以逼斃人命爲詞控諸縣署斯明府洞悉情節委曲開陳罰甲乙出銀十兩着丙具結完案○天時晴少雨多二麥正當刈穫之時羣望陰霾埽淨云○河下米船甚少以致其價日增中熟者約需錢四千有奇上熟者竟絶無僅有矣○各街生意皆極平淡惟洋廣雜貨及海菜舗較往年多添四家 
[免葬魚腹]  
　　福建漳泉兩府以及永春龍巖等縣人大半遠赴南洋各海島貿易往年輪船爭相攬載船價日跌去冬由厦開赴新加坡檳榔嶼每名連飯食僅收銀二元二角各洋行無不虧折今年遂不敢多置輪船每行僅二三隻每月往來僅十一二隻船少而人多船價爲之大漲時移事變固有出於意計外者近來由外洋回厦之輪船常有旅客病斃之事月前鉅步輪船中斃六人亞美高船中亦斃五名船主每照西例將屍抛入海中足使聞者心傷鴻記洋行主人與福昌棧東夥商議仿照招商局章程每船捐置太平棺數具放在船中如有搭客病故卽用此棺裝殮洒以藥水如遇海島卽將棺抬往掩埋揷標待領船中水手給以酒資自易集事仁人之言其利溥哉 
 
 

Page 3

 
 
[賽花佳會]  
　　日麗風柔萬花如綺担文大狀師之夫人定於今明二日假張氏味蒓園爲賽花之會亭臺掩映水木淸華襯以萬紫千紅益足動人清興兼有西國伶工在花間奏技海天琴思能移我情想南國佳人西園公子衫輕縐雪扇小兠風當必聯袂琦裳同賞錦城粉陣也 
[開征諭話]  
　　昨日上海縣開徵本年上忙錢糧午後裴邑尊祭櫃畢隨諭令各領辦差役踴躍從公毋稱疲玩 
[道憲壽辰]  
　　海關道龔仰蘧觀察昨爲六十壽誕宫紳往賀殊形熱閙英會審員蔡二源太守照會英領事并飭知捕房停訊一日 
[鄉孩失路]  
　　前日有迷失路途之幼孩由捕房包探王阿二送至英會審公廨經值日差盤間據孩稱姓陸名文秀年十一歲係北鄉江灣人家有父母耕田度日其兄以其作工貪懶加以毆打爲此奔逃出外欲尋叔父迷失路途該差據情禀明蔡太守飭將陸文秀交差收管俟其父母來領 
[提人歸案]  
　　毛阿芳控瞿子賢索欠不還反敢唆使他人拔至吳淞交與地保郭小弟家旋由岳父挽　瞿美郎保出由蔡太守備文至上海寳山兩縣移提瞿子賢及地保郭小弟到案候訊巳列前報兹由上海縣飭差提到瞿子賢送歸英公廨辦理蔡太守飭將瞿暫行管押俟傳原告質訊 
[惡少涉訟]  
　　浦氏投英公廨訴稱小婦人曾嫁與曹姓爲妾後被退歸交父親收領今欲嫁顧姓曹忽覇阻屢次信來欲得重價但小婦人前曾爲曹代借洋二百四十元立有親筆借據蔡太守准詞飭差傅曹并至東合興里浦氏家將顧及銀芝妓院内皮箱二口提至公廨命各人分别交保候訊皮箱暫存前日飭差帶各人庭訊顧供家在蘇州道前街年二十一歲常至曹姓家賭錢今與浦氏來上　觀賽馬租屋暫居曹突糾人來搬去皮箱箱内皆　之衣服可當堂報明式樣曹供寗波人年二十七歲向居蘇州父親曾在顧父處司錢榖我與顧係莫逆父曾出洋四百元娶浦氏爲妾巳有五年今於二月某日來滬上鹽公堂忽妾母親手諭知妾偕顧來滬爲此報捕拘案箱係我物箱内衣服亦可逐一報明浦氏供稱小婦小嫁曹時父親得洋一百七十元曹不務正業藉賭陷人去年七月囑小婦人代借洋二百四十元言明任憑轉嫁惟不許爲娼現欲嫁人　疉次信來覇阻且揚言需洋一千五百元前日紏集多人到來拉小婦人至案併將皮箱搬去箱内衣服皆顧製贈小婦人並非曹物太守間曹曰浦氏旣是爾妾私逃後理合呈控何以連次函令妥爲商量曹稱我與顧原係至交不便醜聲揚播將妾送伊可也太守問爾願送妾乎曹稱現奉母命仍欲領囘太守問爾向浦氏借洋後將其交父親領去任憑轉嫁可有此事否答稱初娶浦氏時母親不許入門曾欲退交其父至借洋確有其說然本係我之所有浦氏稱顧亦由曹自已領到有中至洋銀向各處拼湊典押而成何謂伊物倘是伊物借票胡爲者曹稱借票在家内戯書太守　曹之行爲已可概見顧亦惡少不問而知今且問皮箱究係何人之物顧卽口述各式衣服曹稱箱内男女衣開有細帳今未帶來太守命開箱檢點則皆是顧衣顧請給領太守允之浦氏稱尚有一箱皆我之衣服至曹所報衣飾典押已盡何故尚稱留在箱中押票百餘張呈求鑒閱太守閱得各票有每紙祗一二百文者問曹是爾所押否答稱家有急需時時典押浦氏之父現在我家其表兄隨我來申均可對質顧稱曹來搬箱時誤認爲箱内有財物其實皆衣服曹稱皮箱的是我物尚有記認顧稱箱或是爾物箱内之衣確是我物太守問曹作何生業答稱父爲幕友并有鹽引票我係讀書人兄長安之捐有官職分發廣東太守謂旣是書家何以不顧體面若此况爾兄安之去年亦因娶妓女朱瑞卿爲妾後忽私逃致控經本公廨提訊現在爾又因妾事涉訟更不雅觀飭各人仍行交保着浦氏邀父親來案給領尚有皮箱一口一併存堂 
[著交兇丐]  
　　　鬥一案屢見報章事經太倉州莫善徵直剌申請上憲通飭查拿上海縣捕役柴樛奉諭之下分投婁奉南各縣遞禀叩求飭役恊拿蔡慶金寳老四蓬頭阿貴小寳榮等人歸案訊辦婁縣張明府飭將松江丐頭拘案管押着交金寳老四金山縣夏明府看丐頭王新交出蓬頭阿貴奉賢縣陳明府着小寗波交出蔡慶南匯縣袁明府飭拘北蔡丐頭吳福六灶丐頭王福堂管押着交小寳榮想似此辦理認眞若輩斷不能幸逃法網矣 
[上海縣署瑣案]  
　　前日侯秋茂扭吳建發投縣控稱小的娶孔源祥之女爲妻逃避無蹤訪悉曾在吳處躭擱難保非吳誘拐爲此扭請究追帮審委員陳伯葵明府庭訊之下侯伸訴前情吳稱小的籍隷海門廳與侯相識至伊妻走失事情並不知悉不料侯竟捕風捉影誣指小的誘逃明府着吳幫同侯赶緊尋孔氏○朱顧氏上控兒子朱明貴不顧養贍等情奉大憲發歸上海縣訊辦前日帮審委員陳伯葵明府升堂研訊顧氏伸訴前情叩求究辦朱稱庶母顧氏一再涉訟經前縣憲斷令每月貼洋二十元業經遵斷具結豈知又砌詞上控實屬被累不堪明府着各邀親戚理處 
[惡嫗宜懲]  
　　上月杪姑蘇人尢瑞正偕母董氏長子海金至法公堂訴稱妻室衛氏於去年四月二十六日出外不歸越二十天由伊姊妹　名寳珠　送回事己了矣衛氏終不安於室復於七月十一日脫逃至十月在英界阜康里尋見鳴捕拘送英公堂未經訊理卽有名金隆者爲之調停謂家醜可外揚因偕至慶雲樓又喚老婦馮周氏到來謂衛氏業已有孕不能帶回當交馮周氏收領候分娩後領歸及向馮周氏索人則竟再三推諉爲此投案控訴叩乞究追馮周氏供年老多病伊家之事初絶不相干及至慶雲樓方喚小婦人前去實因衛氏懷孕寄與小婦人家迨十一月二十日生一男孩至十二朝卽殞斃衛氏於十二月初二日午刻趁煮飯時走失迨後尤向小婦人索人呌小婦人如何交出司馬問衛氏年歲若干可曾生育可知伊在何處被何人誘出答稱年三十七歲生有四子海金居長由會香里賭徒趙雲福誘出司馬謂爾當人保出將趙扭案以便究追趙聞信後潛偕衛氏移居法界永興里某客寓中尤父子偵知底細於前晚前往掩執將男婦獲住送歸捕房備捕研問情由該婦供稱寔被馮周氏牽誘不然已生四子均已長　豈肯胡亂爲此馮周氏本不安分家中如臺基一流捕頭着押候解案按租界時有老嫗開設臺基非但鄉婦被其播弄卽良家女子亦有墮其計中者所望賢有司盡法嚴懲或者風爲之稍息乎 
[法界捕房瑣案]  
　　昨日午前九點鐘有某甲者在小東門外被水車碾傷脚踝富由巡街捕將甲送入捕房副捕頭著送仁濟醫院俟傷痊到案質訊○東洋車夫某甲向包車夫某乙討錢已开一次計積欠錢六百文扭入捕房捕頭著將某甲押候解案○包探巡至護城河畔見一小竊攜錫茶壺付質因之拘進捕頭押候解案 
[勸募巨欵功德靡涯]  
　　漢　爲通商巨埠我粤人經商於此者實繁有徒每遇善舉咸孜孜焉惟恐或失以故數十年來創駿業膺鴻福者指不勝屈兹值粤災見告荷蒙吳曉湘唐維勲周雲卿張瑞生何禹疇何介禧韋紫封吳朗珊梁卽之張寅賓羅晴邨葉朝勲唐翼衢凌鴻燦鄧紀常潘石銘莊亦琴文虎卿梁佩之諸仁丈商同勸募捐集英洋一千五百元由上海輪船李樂齋兄帶到在諸諸仁丈篤念梓鄉誠有誼不容緩而敝所承流布惠奚可湮而不彰傳曰活千人者必封可爲諸仁丈祝頌也上海四馬路高易壽賑所詠南陳德薰等謹誌 
[韓君半池先生松郡之名醫也今歲春予家多病諸醫罔效得君診視數劑獲瘳爰賦此詩以誌感]  
　　懸壺漫詡徧茸城知是何人擅盛名盧扁云遙和緩去杏林何幸有先生不用金丹技亦神初脤金某藥病增劇憑君着手便成春而今無復膏肓慮祗喜荆州面目親澹定室主人拜稿 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[助賑彚誌]  
　　三月二十日翰寳閣售書彩票提出三成分撥助賑承交到洋三十一元八角○廿一日泰源永寳莊交來淮安呂元美衣　呂實齋善士續募第四次解囊册五十九户共洋五十九元三角銅洋一元○又恊同慶寳號交來四川合州貨釐局李善士募有福册三十五户共川平銀六十二兩合申規銀七十六兩八錢八分○廿三日同茂寳莊交來六册計八十六户共洋一百二十五元○廿五日漢口東壁垣書號張澹香先生募四十六户共洋一百元○廿八日馬先生交來杭州保護室洋四十元○廿九日于鶴亭先生交來知非子完宿愿助豫粤賑洋二百元○又恒茂綢莊交來寓温施文虎善士規銀五十兩何寅初記洋五十元○三十日山西萬盛高善士因旋里擬與仕商友誼盃酒辭行兹將席資移賑爲諸君造福交到洋三十元以上來欵均由敝所掣收併解除彚入淸單外合先登報以誌盛德而鳴感佩三馬路與昌恊賑公所陳竹枰謹啓 
[春懷四首和家湛如水部韻錄請天南遯叟萸菴退臾曁海上諸大吟壇教正]  
　　沈酣幾度醉吟魂慣把淸歌伴酒尊吹笛喜邀風入幕惜花愁聽雨傾盆懷將芳草尋前夢含得明珠感舊恩十二紅樓簾未捲緑楊深處記敲門尋芳杜牧概言之吟斷湖州感事詩一面最慳重見約三生祗怨再來遲空餘舊恨懷桃葉枉費新詞唱柳枝却怪梅花貪結子經春容易緑陰滋午晴樓閣倚春暉滿眼韶華錦繡圍池上緣鴛鴦並宿花間紅蝴蝶雙飛不辭薄醉難勝酒乍覺輕寒欲換衣天付風流好標格玉容差遜玉環肥杏花春雨一帘風楊柳絲垂玉樹葱可奈聞歌憐子野黯然恨别感文通緑窗寫韻烏絲界紅袖添香碧篆籠打疉間愁思往事幾回悵望月明中戊子花生日湘蘭秋影詞人張子明脫稿于江城客館 
[題湖南羅烈婦周淑人夫亡殉節詩四首]  
　　淸才淑德女中稀一曲離鸞萬事非蕭史竟無同去事用隨園句徒餘血淚染麻衣黄鵠飛飛暮雨愁璇閨一死卽千秋柏舟誓衛城崩杞猶是人間第二流錦偉正好畫眉時忽地摧殘玉樹姿不用招魂來入夢願爲比翼向蓬池錚錚將種姓名香烈婦爲周道南都督之女帝闕恩綸特表彰想見澧蘭沅芷外女貞木更擅幽芳桐鄉嚴錫康拜稿 
[上海四馬路文報局内恊賑公所經收寳應通源錢莊賑欵淸單]  
　　另登○接錄二月十六日周永祥姜日奎汪雨法李金如姜同鳴姜曰恆朱永泰姜曰恆朱永泰姜曰友吳水思沈瑚羅賛成姜劉氏凌金標吳柏林顧昌儲姜修五條景福徐萬元夏期寛熊捷三楊尊周夏世儀王寶元孫淦泉崔儀鳳夏夏甲生夏王姑張天錫楊炳榮凌琛熊加惠德王梅坪妻不具名王不姑凌三五姑徐榮發荀餘江衛丹桂共三十八户各錢二百文夏士利洋二元錢七百王立中錢五百文夏守和顧正松夏雲臣水楊氏四户各錢四百文姜同聯姜孫氏大姑合顧子軒方桂玉陳福賢無名氏姚如桂殷母壽方桂生姚廷桂顧彩鳳崔德星羅同春凌佩芳羅亨記不留名十六户各錢五百夏守道姜心田姜曰康房叙高殷鳳山顧長茂王鳴鳳王小姑八户各錢三百黄土溝洋九元錢十四千七另三文恆遠足錢六千相湧元錢二千恆生太錢三千顧子軒錢一千王樹人洋二元顧長茂洋一元李長德洋四元凌見發方桂如太平菴　仰山四户各錢一千陶應樓錢三百八十顧漢臣錢九十七顧發祥錢九十八顧漢忠錢九十六顧正和錢四百七十三李桂于錢五百六十五張景和錢九十三古槐書屋錢四百八十五顧助記洋一元錢四百五十顧時祥錢九十八唐恊和錢九十七劉同三錢一百九十六蔣雨金顧得時陶玉樓三户各錢九十七陳信堂錢七百廿四馬正元錢二百九十四顧敬齋錢九百六十四顧子新洋一元錢四百五十顧善政錢九十八桑又山顧東升二户各錢二百九十七吳印道顧壽昌沈榮昌姚鴻盤顧相氏五户各錢九十八顧長泰洋一元足錢一千四百四十張耀亭洋四元顧禮言錢五百七十九顧禮咸錢四百八十三凌加有錢一百九十九王金英錢二百八十五顧玉杭錢一百九十三顧景祥錢二百九十九義興錢四百八十一陶萬樓錢一百九十二凌維宣洋二元錢九百朱榮魁錢二千乾泰昌洋一元錢七百三十陶休榮錢三百九十四陶增榮錢二百九十六劉加順錢四百九十一凌龍江錢一百八十九朱福田錢七百六十一姚呈祥吳長榮長發三户各錢九十一余萬一錢四百十八陳見賢錢一伯九十九顧春芳雅芳錢四百九十四顧占五錢六百朱學古錢五百七十六吳長榮錢九十二王佩珠錢九百八十九夏五世堂洋十元夏守元志二户各錢二百五十王筱川洋四元無名氏金記錦二各無名氏培記洋二元知記妻吳氏洋一元夏守元錢四百十二周四姑錢一伯五十馬鹿朶共錢三千五垜五家港共錢五百九十五陳家莊共錢二千二百另九南辛野江景富兄弟洋二元錢四百荀發春周鎭邦二户各洋一元衛符錢八百姚宏文九十丁萬成一百七十六紀家莊手紀餘慶陶寶田熊道南紀步台紀鎭堂紀晉康夏守豐七户各錢二百紀良福錢二千紀鳳珍陳大興二户各錢一千韓景春景芳錢一千五百陶復記蔣壽廷紀澤山無名氏張記四户各錢四伯紀世江紀福榮陳有明紀德齋顧聯芳壬景田徐國勲七户各錢三伯紀如蘭張夏氏孫愷祥張萬順四户各錢五伯紀東山錢三伯五十無名氏洋二元紀學勤邵東河紀利仁洪景鳳蘇煥章紀良惠六户各錢一伯殷燮記錢一伯五十顔單莊共錢七千四伯六十九虞昭瑞共錢一千九伯七十六顔舒亭錢二伯九十七張子周錢二千孫沈氏錢二伯七十八夏鏡湖洋一元又錢一千夏錫康洋二元夏觀豫王萬安夏守約夏冠雅夏世茂夏冠德夏守春王珍瑞蔣雨楊仁和法仁僧夏冠凡夏守實夏守文夏世秀夏春和江德和十七户各錢一伯夏冠林夏蘭谷夏子厚夏冠文羅同春夏紫坡夏玉現户各錢二伯夏一哉錢三伯漏名氏錢一千二伯十九無名氏洋六元濠上客洋一元錢一千七伯七十興化學傅洋二元王初昇修省堂王於氏三户各洋一元居易堂顧記又蔭記譚光才三户各錢二伯兆顧軒德蔭堂二户各錢四伯居易堂良記錢四伯六十積　老人存心堂枕溪吟舍三户各錢五伯環翠軒錢一千無名氏錢三伯五十又錢一伯四於齋足錢五各六伯六十四王小堂手無名氏錢八伯徐良甫無名氏徐來賓張同張趙維淸周輔臣無名氏朱殿榜候全元汪芝海陳翰卿余靜山寶遐齋張記徐御卿陸柳記彞倫堂松銘堂二裕堂義記顧安康松竹堂無名氏公和顧書徐甫卿韓寶盛朱三星王高興從善堂沈天如王旬之喬瑞周無名氏丁紹儒唐德齋蔡銀元馮保如無名氏無名氏陳云彩邱祥林吳名氏聚興號四十四户各錢一伯同心氏松竹堂王耀先王苕軒守訓堂吳受之敬思堂居堂明海堂琴鶴堂無名氏鄒增泰朱壽官十三户各錢二伯潘自求齋錢五伯潘寶瑋錢三伯碧陰子洋二元成金圃手足錢四千五伯又錢二千王小堂自湊錢一千八伯廿○以上統共實收到英洋七伯九十九元合併聲明 
[上海北巿絲業會舘籌賑公所施少欽經收河南皖北賑捐丁亥十二月廿六日第一千大百廿二次淸單]  
　　朱安記來新安無名氏合洋一百元鄭國奎代妥傳氏酬愿堂波異鄉人姜仙洲各十元鼓桶三房郭復麟桃有氏李氏四户各一元張寶記病愈完愿五元楊塘求妻病愈由林芭芳來十元無名氏銅洋七元三角愼德堂洋二元無名氏樂善子隠名氏瑞記四户各一元淡川九溪氏爲祖母九十陰壽積費十元無名氏由新麗如來五元平湖仁安爲子女發痧等症甚危許愿後卽愈將素果資移助由正通航船來四十元公記由楷記來銅洋十六元甬東無名無名氏各洋一元姓二秦姓二元海門無名氏由正大來一元杭州王述庭爲兒女病愈完愿二元閩省品山子爛板四元李愼之翁募景記洋十元鎭江皖南陳廷傑二元又募渭水堂三户三元還完孫本洋五元金陵宦海旁觀人因妻産平安完愿並求身躬康泰合宅平安洋四元江北客由鎭江寄來二元吟芳廪潘求神望長子改過廿九元銅洋一元台北百練道人西農氏爛板三十元靜堅氏黄宜姑各爛二元和橋曹福昌得呂宋彩票助賑洋五元武昌盡心人爲父桐陽氏楊希齋同善會四户各一元方雙武秀生李張蔡章裕歸包靜齋毛紋雲錢子洲張鄭氏品釗任渤山葉初珩無名氏十二户各五角○廣義號來閩綏仁德堂銀七錢又募睢川同善五兩自怡散人慶餘堂醉福堂三户各一兩怡怡軒九錢浮海生寄歐居士三槐堂烟霞散人四户各八錢樂善主人七錢百忍堂衡門隠士積德堂種德堂四户各六錢積善堂五錢守抽齋天祿堂自非子三户各四錢共十九户合規元十六兩八錢四分一厘○無錫無名氏募皖頴無名氏洋二元黄義莊朱耀山各一元黄燦張淸泉戴孺晁子誠黄生陳庚榮六户各五角朱合盛四角蔡體仁馬質卿各三角共十二户合洋八元○科發藥房脩竹軒一元黄順發五角有心無力人樂嗣積一角共四户合洋二元○嘉定戴禮本堂寄來餘善堂募三元徐餘經堂還讀書堂各一元潘夢石募補足子錢二百四十北衣秦黄長興陳安心三户各二百大德生老正大南　致中和金隆金德泰黄順興孫正福王老煥張于榮李長泰十二各一百共十九户合洋七元○楊州鳴珂堂無求氏四元又募無求錢五百文何張氏或來子各四百不知名二百源泰陳萬順巨豐泰東鼎陞奏開富醉中仙葉李氏七户各一伯共十二户合洋六元○夏朗秋募夏戒記廉記人房三户各三伯金錦堂張書田袁燕卿衛光斗夏子莊左園張免俗不留名胡祥富張鼎豐十户各錢二伯共十三户各洋二元錢八伯六十○潤昌棧元和姜矣瑞元號募最堂本洋八元無名氏英洋五元潘佩秋馬宗周衆善堂潘警之燕貽堂劉恆益六户各一元唐雨亭錢十千文無名氏六伯七十世義堂六伯共十一户合本洋八元奕洋廿二元○海安盛泰昌募周實卿一元恆如錢五伯王泰茂茂奚子和邵增富三月各伯盛泰昌三伯六十共六户合洋三元○蘇州紅杏主人募無名氏洋一元裕成　宏豫莊復昌莊厚生莊屨康庄益大莊致和莊萬和莊瑞康王耀記識手萬成恊昌莊十四户各銀四錢五記三錢共十六户合洋十元○裕昌洋行莫藹樓寄怡和行來福建李左之秦酉山募李壽衡陳瑞伯番洋廿二元五角詒榖堂呂廿元呂冶亭欲修德齋李各十元居芝堂呂四元沈渙泉二元無名氏銅洋二元共七户合規元四十八兩八錢九分銅洋二元○德淸蔡樣庵由福建寄來徐靜庵募裕原鋪洋三元徐金氏老太二元吳相周源珍源興鋪榮興鋪吳盛利六户各一元鍾貧興振源鋪義記鋪當裕鋪王合盛合義號吳泉裕七户各五角共十五户合爛板洋十四元銅對開一元○金陵丁巳生錢二伯戊戌生丙辰乙生丑生甲戍生丙子生戍寅生庚辰生壬午生樸齋氏世榮氏十户各一伯湘臯氏五十文　十二户合洋一元錢二伯十○蕪湖呼業林錢一千無力子七伯無名氏五伯賈鶴齡五勤修各四伯文王竹亭二伯文 
 
 
 

Page 10

 
 
   
 
 

Page 11

 
 
　　移浙鐙船及新設警船俘告示 
　　大清各口巡工司畢　為通行曉諭事照得本巡工司前奉　總統務司赫　憲剳　以沿海沿江建造鐙塔浮椿等事或係創設或宜敢移或有增添或須裁撤營造旣有變　務卽隨時彰明出示通曉各處俾得行江海船隻周知徧喻等因茲本巡工司查廈門關稅務司所屬界內廈門口北椗地方經設鐙塔一座合將其情形度勢開列於左　計開 
　　一長江松江府南購縣九　海道圖說作九團褒作九團墩地方現於該處水道中問查有時沙一　其長係自九　望臺　被六十四度東相距約六里之處起至兩只東南約距二十里之處止其寬自一百丈至四百餘丈不等測得該暗沙上水深自五尺至一丈五尺不等又該沙東北邊之水道較沙之西南邊之水道即寬且深而形勢玤直易於行駛茲將賂設之鐙船改泊及新設並撤去警船浮等事開援 
　　一九　海道國說作九團墩地方向設乏設船現移泊於干沙之西南水深二丈之處自船視丸　望臺爲南七十一度西相距約九里 
　　一在現查出之暗沙西北尾水深一丈五尺之處新設有紅黑竪線警船浮一個上有三角式黑色藍帽自浮視九　望臺爲南六十五度三十分西相距約六里 
　　一在現查出之暗沙東南尾水深一丈五尺之處新設有紅黑堅線警船浮一個上有黑色長方兩頭尖式籃帽自浮視干沙望臺爲北二度三十分西相距約十二里 
　　一所有干涉之西南邊向設之警船浮現經撤去不用 
　　一船經該暗沙東北邊之水道應視銅沙鐙船爲南五十五度東相距約二十三里之處起須改向行駛至九　鐙船西南邊相距約一百二十丈之處止過止過此應賂北五十六度西至視九　小望臺爲南四十五度西之處止卽無阻碍 
　　一船隻不宜行於九　鐙船東北邊乏水道以免危險 
　　一以上所開度數均按羅經方向並水深丈尺數目均接朔望潮落時計爲此合卽遵行出示通隢各處船雙其務宜留心詳記以免駷虞勿忘勿忽切特示 
　　光緒　十四年　三月　二十一日　第二百十七號示 
　　分條足大錢六百六十　鴻發來　時來福 
　　雙張大票價照大市遠近批發劃一公道紅票克已足申棋盤街中 
　　新到平安火柴 
　　本行在申歷有年矣專製高料各牌火柴正號洋皂遠近馳名貨高價廉凡蒙　仕商賜顧請至虹口華昌號交易誠實無欺 
　　鳴隆洋行告白 
　　圓盛士機 
　　潧號向在上鴻北頭寶　後慶館對門石庫門内　　摠尖大　洋藥　　　賣　　　　出售只則　者體　　　號招牌　不致悞 
　　新濤大　　樓 
　　本號開　上洋西棋盤稈撩沉大小洋藥應箱批發精製　膏每洋還灰二面四公張二萬七冷籠三兩一熱籠三　囚平頭外加比衆公道 
　　英六月票出售 
　　額設三萬號頭彩得洋六萬元二彩二萬四千元三彩一萬元其餘各彩均載票封子詳明准於四月廿六開彩雙張售洋十二元單張門開照算分條七角小行等並無分樹外埠紳商函購當班回件祈細騐各行圖印信封爲記此佈 
　　老廣豐萬福來新廣豐萬買來仝啓 
　　拍賣車糖 
　　本行准於每逢禮拜一早九點鐘在本棧拍賣日四呿半糖的千包另有唛合ABA唛五呍細拍定後卽收定銀限一禮拜出淸如過期不出將定銀罰去下期另拍此佈 
　　老太古帳房啓 
　　保得蘭四門町泥出售 
　　才倍惡齊利脫喃勃勒特四之四門困較別種均高久已馳名今運消中國如欲購試定辦者請移玉來行面議可皂經手中國各處 
　　義記洋行啓 
　　新開　榮大土械 
　　木號開張上海陳家木橋六馬路口自運揀選原莊大小洋藥法製各種洋烟比衆格外克巳倘貴客欲辦者請至小號面議可也若蒙赐顧認明本號招牌庶不致悞 
　　房產地基拍賣 
　　準於五月廿四日在虹口文監師路廿二號門牌即引江西人孛蘭住宅內拍賣洋房一宅並隨屋地三畝玤道照俱全上等西式動用器具花園花草樹木均極精緻異常屋內裝就自來水及陰溝等甚爲靈但此係蠆虛拍賣並非分號散售欲知詳細一切者至期三日前請至本行呌貨房領照往觀可也此佈 
　　隆茂行啓 
　　頭彩六萬元　大有恒恊望 
　　英六月票出售雙張十二元單張六元四開三元分條七角信購原班回件上洋抛球塲南 
　　義豐烟膏店 
　　本棧開設上淨老北門外城河浜精製淸膏每洋一兩四錢　膏還灰二兩二錢公膏二雨六錢冷籠三兩平頭外加仕商賜願認明招牌不悞 
　　六萬大財　財 
　　英六月九票雙張十二元每條七角外埠賜顧指明上海棋盤街五福來寶豐祥 
　　看書卽知戒烟法 
　　此書蒙　克王爺賜章鑒定　倉塲督憲宗室鍾　曁　上海道憲沈　賜序最部者服藥後腹中積滯烟油悉由毛孔而出故能除心癮愈百病增飲食豐容貌冬月手足不冷夏天身體不熱鬚髮竟可轉黑既痿復能種子每兩價銀一雨每癮一錢服丸三兩除根惟藥丸無凸凹刑奢卽係假藥另有　狐騷臭藥每料一元三日除根　雀斑藥半元十日退淸　髮禿藥六角半月重生　淋　癬等藥二角　瘧　痢　瀉　目疾等藥一角　賜顧者送書一本上海只此一家金陵另有一鋪其餘省城各碼頭並無分鋪上海北門外吉鮮街如意衖金陵城內十街口生生堂同啟 
 
 

Page 12

 
 
   
 
