# 1921 - 161 - 4917356

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[自起自落政策（冷）]  
　　北京當道之對付浙省扼要之言曰聽其自起自落此誠絕妙好辭也假使不聽其自起自落亦無他法足以禁制其起落也其聽其自起自落之解釋有曰中央之命各省尙不奉行一督之力能有幾何蓋此二語上一語爲解釋所以聽之故下一語爲解釋必自起自落之故 
　　雖然北京當道豈特對付浙省如是所有對付一切無一不如是特未一一明言耳對付曹張也亦聽其自起自落也對付蒙患也亦聽其自起自落也對付敎潮也亦聽其自起自落也即近而至於對付鄂之兵變陜之易督細以究之亦有聽其自起自落之意也更大而言之對於財政對於外交亦無一非聽其自起自落也特有時尙或敷衍於其間者不過不欲使人窺見聽其自起自落之眞相耳 
　　雖然事亦容有自起而不自落者何 
[專電一]  
　　北京電寗某要人電疏通浙潮無法可施任其自起自落較爲妥當因省憲倡自督軍其他各督未必苟同而集研交福三系於一隅議論龐雜主張紛呶恐未逮起草而先作内訌盧督不久當自感痛苦中央命令外省有不奉行者一督之號召其效力不待蓍龜 
　　北京電熊希齡來電盧永祥倡言自治湘省疾進新派實有歡迎影響之勢惟研究者計分三派第一學理派照西南聯省自治形式已成主迅速聯絡浙省第二事實派主張湘憲法將次成立宜聽各省自然進行第三依違派尙無成見請與第二三兩派連絡否恐統一計劃難行（十六日下午七鐘） 
　　北京電政府得某方密告徐樹錚再赴滬由滬赴杭王揖唐方樞均在杭會集連日密議某項舉動張敬堯張樹元等亦均前往 
　　北京電昨爲凑發曹張軍費又成小借欵三筆共爲二十萬利息二分回扣九二先扣利錢以來年收還鹽餘還本尙有小借欵一筆以來年四五兩月鹽餘作抵正在談判中（十七日下午三鐘） 
　　北京電沈崇勳依部電通知赤塔政府凡華僑待遇未改善阿穆爾稅則未修正前中俄商約停止進行十二日優林訪沈言本人在京時與外部討論商約具體問題從長計議中俄先訂一局部通商條約不互換公使外部均贊成本政府已派員到滿州里與貴國吉黑兩督代表談判（十七日下午三鐘） 
　　北京電岑春煊電孫陳援桂侵防節節進行中央迄無應付之方若再任其擾攘南北統一愈無時期可否趁其擾桂卽電陸榮廷積極進兵釁由彼開當有措辭一面再以中央名義分電閩贛兩督雙方協助則粤省三面受敵不難一鼓盪平粤事解决南北自易統一（十六日下午七鐘） 
　　北京電奉天會議結果贊從中東路借欵反對吉會路借欵禁止謝黨在東省活動加派延琿警察征蒙先鋒推定汲金純軍費吉黑兩省分擔一百萬至征蒙軍出發期尙待商定（十六日下午四鐘） 
　　北京電鄂王電變兵已悉數正法其餘未變兵已移駐棗陽咸寗潛江一帶宜昌變兵一團亦已移駐嘉魚一帶（十七日下午六鐘） 
　　北京電蕪湖湖北同鄕會電王占元無統率力無悔禍心請迅免王職（十七日下午六鐘） 
　　北京電張景惠電請由平地泉至滂江築造鐵路運輸徴調費省又捷（十七日下午六鐘） 
　　北京電活佛因前代表不能負責再派都嘠爾來京求和（十七日下午五鐘） 
　　北京電日前由綏開到哈埠專車日軍戒備甚嚴查内有前威政府重要人物二三十人旣經我領土應歸我保護卽派汪參謀田委員帶憲兵隨車赴滿監視行動 
　　北京電本月十一日萬國道路公會在巴黎開會陳籙派參事王曾思爲代表沈士游帮同辦理 
　　北京電敎部布告實行前閣議三條辦法並促各校上課（十七日下午五鐘） 
　　北京電旅京皖人爲皖學潮開大會議結果（一）以同鄕名義向陸部控馬聯甲傷人罪（二）電受傷學生來京起訴（三）電各縣取消現議員下屆當選資格（四）電省長承認預算案（五）電高檢廳將此案移交京法庭辦理（六）上書府院爲學生訟寃（七）呈政府懲劉趙諸人（八）緩辦省選（九）質問省當局（十）宣布倪道烺包辦選舉黑幕（十）（一）電省長解散省會 
　　北京電美使昨赴外部辭行今日午後出京赴津將繞道俄境回國 
 
 

Page 5

 
 
   
 
 

Page 6

 
 
[專電二]  
　　北京電巴西公使阿威士照會本人交卸赴新任由參贊代辦 
　　北京電顧維鈞電國際行政院十八開會十五赴日内瓦（十七日下午三鐘） 
　　北京電蔡孑民已抵紐約不日回國（十七日下午三鐘） 
　　北京電昨日閣議（一）明令撥帑十萬振卹宜武兵災（二）贛財廳長任劉印昌（三）南昌關督任夏同龢（四）陜甘閩三省分派大員嚴勘烟苗 
　　北京電參陸處决議派員赴陜宣慰各軍勿爲陳助（十七日下午五鐘） 
　　北京電克蘭昨赴奉略考察卽回國（十七日下午三鐘） 
　　北京電財部庫藏司長派陳威代理以沈鴻昭爲會辦李光啓調公債司會辦（十七日下午三鐘） 
　　北京電鄂擬以造幣廠向漢銀團借二百萬（十七日下午三鐘） 
　　北京電中德協約今日用璽明日換文王景岐使德呼聲又高因該約未結問題王爲熟手 
　　北京電日人消息有賀長雄銑（十）（六）日在東京病故（十七日下午四鐘） 
　　天津電贛督又派員來直境招兵 
　　天津電曹錕電京謂陳樹藩擁衆抗命逆跡畢露請宣布罪狀明正其罪（以上十七日下午十鐘） 
　　漢口電熊克武帶隨從三十人銑（十）（六）乘楚振艦到鄂寓武昌小陸街王占元篠日（十）（七）在署爲熊洗塵 
　　漢口電張履春篠（十）（七）午由京返鄂 
　　漢口電盧旅第五團寒日（十）（四）抵宜二十一混旅第二團銑日（十）（六）由宜移防新堤（以上十七日下午九鐘） 
　　香港電馬財廳已允復職市廳議裁員减薪 
　　香港電粤軍第七獨立旅過英德縣境强商充役死逃數十全城驚擾致多罷業 
　　香港電日領向市廳抗議關於車輿船舶捐之交通規則以條約未規定故（以上十七日下午七鐘） 
[公電]  
　　海州學生來電各報館均鑒丁校長蔚若主持校務夙具熱心四年來成效卓著乃敎育廳徇一二人愛憎遽行撤換同人等聞命之下悲憤萬狀現已全體罷課願與丁校長共去留請貴報館主持公論蘇省學界幸甚第十一中學全體學生 
世界路透電 
[英屬首相會議之前聞]  
　　十六日倫敦電聞英相喬治氏與各殖民地首相已决定不參與愛爾蘭烏爾斯特國會開幕禮此說雖未經官場發表然報紙已確鑿言之今帝國大會開會時期業已展緩而各殖民地首相又亟欲歸去故各代表將於下星期内從事於重要之討論英相喬治氏在威爾斯休養後體氣較健當可於集議時逐日到會主席加拿大首相美恩氏自到倫敦後未發議論但謂先當與駐倫敦之加拿大官員及英國當道接洽一切惟據澳首相休士氏與紐絲綸麥謝氏之言則英日聯盟問題與加拿大最有關係者將爲大會討論最要事件之一蓋以其牽涉帝國防務問題英美邦交與白人帝國政策也印度代表自稱對於英日盟約除關係印度防務者外冷淡視之今日印度代表語人曰印度所注重之問題不爲帝國防務或英日聯盟或外交政策但爭印人在帝國内之平等權利耳印度前途唯此是視 
　　十七日倫敦電加拿大首相美恩氏關於加拿大對於首相會議問題之態度迄未有所發表昨日有客問以對於英日聯盟之意見美恩氏答稱加拿大介英美之間續盟問題與加拿大至有關係云 
[英議員之日事質問]  
　　十六日倫敦電議員韋巨胡特大佐今日在下院質問日太子游英時曾否討論日本攻擊遠東民國事日軍在西比利亞施擊之前政府曾否得日政府任何通告日政府對俄政策英政府是否負有責任張伯倫氏答稱所聞各節皆無根據英日關於此事並未有何討論至於海參嵗近今事變英政府負有責任之說絕對不確 
[礦工投票之現狀]  
　　十六日倫敦電礦工投票之結果迄今爲反對接受礦主條件者占大多數惟不投票者甚衆有數區僅三分之一投票至於能否獲三分之二之大多數尙屬疑問設不能得必要之多數是否將停止罷工亦屬一問題米特倫之礦工多人不待投票之結果發表巳於今日上工 
[英法意之東方事會談]  
　　十六日倫敦電外相克松貴族定明日赴巴黎與法總理白里安氏會商東方事務預料巴黎意代表亦將加入討論 
[美國查獲槍彈]  
　　十六日紐約電稅關查獲機關槍六百架子彈及戰品甚夥此項軍械均以粗布打包於夜間由小輪秘密運登化波肯某船擬運往愛爾蘭貝爾法斯由船中職員某英人發覺 
[亨美輪船公司之恢復談]  
　　十六日紐約電亨美輪船公司董事克諾氏由此啓程赴歐瀕行時曾言該公司於後五年内約可恢復戰前船隊三分之一今擬造者有五千噸及一萬三千噸之新式運貨船並二萬二千噸之輪船兩艘以供在大西洋運送旅客之用 
[美國勞工會與萬國勞工會]  
　　十七日丹佛電美國勞工聯合會致書萬國職工聯合會大會詆責該會請美國勞工聯合會重行考慮其取銷加入萬國聯合會事之請求書中述及所傳萬國聯合會有革命的活動各節並謂美國勞工不以萬國聯合會之宣言爲眞確表示全歐職工聯合會運動 
[英議院與茶稅]  
　　十六日倫敦電今日下院討論財政案時以一七四票對六九票否决某種貨物不得再施帝國優待稅率之修正案工黨提議減輕茶葉稅財政大臣賀恩氏稱廢除茶葉稅將喪失一千六百萬鎊之入欵政府不能應付之旋付表决以一九九票對六九票否决之 
[法國財長之演說]  
　　十六日巴黎電財政總長杜美爾氏昨日向衆院財政股員會陳述其財政方針之大要杜美爾氏並不隱諱財政現局新舊之困難惟謂法國行將消除此項困難其前途頗有希望杜美爾氏宣稱一九二二年應設法恢復預算案尋常之平衡至一九二五年此項平衡應完全恢復至於德國賠償德政府顯已决議尊重條約故可有恃無恐且德意志銀行已知今日萬不能不履行義務苟不履行則將自受損失杜美爾氏又稱彼不贊成增加紙幣如能撙節費用則無增稅使一九二二年預算案出入可以相稱之必要政府或須增加所得稅及商業資産稅然僅將施於納巨稅之人軍事預算案似仍太高應加減輕預算案不足之數將以發行國防公債券淸理證券關稅與戰事餘利稅增收之數彌補之不日或將於世界商場發行債券 
[世界棉業大會]  
　　十七日倫敦電昨日世界棉業大會在孟郤斯德開會之際澳洲昆斯倫總委員亨德氏宣稱孟郤斯德商會提出關於昆斯倫棉樣之報告内多諛詞又謂彼悉昆斯倫有五千萬英畝之土地可産適合蘭開夏需用之棉 
[日太子蒞荷紀]  
　　十六日亞姆斯特丹電市政局今日在交易所開茶會欵待日太子與會者頗衆 
　　十六日海牙電日太子已抵此間大受歡迎入宮之一路滿懸旗幟日太子曾謁見女皇之母旋與同宴女皇及亨利親王均在座 
[各國近事紀]  
　　十六日華盛頓電據當局宣稱明日日内瓦國際聯盟行政部開會時美政府無代表與會 
　　十六日倫敦電合衆馬來西亞橡皮公司前經强迫淸算該公司償權人曾開會議由淸算員爲主席據稱該公司共虧空英金二百三十七萬四千鎊乃因一九二○年初在新加坡之營業受損過巨之故 
　　十六日倫敦電湯姆森爵士今日在下院答覆質問謂四月三十日調查英國所造之船共有一千一百六十五艘淨重一百七十萬七千噸 
　　十六日巴黎電今日巴黎交易所英金收盤價每鎊兌佛郎四六·一一五 
　　更正昨報所載十六日華盛頓云聞美日所爭之雅泊島問題業已解决議定該處海電利益歸爲萬國公有云云茲得更正電文如下聞國務卿休士氏與日使幣原氏現所討論之雅泊問題將以該處海電權利歸爲萬國公有爲解决之基礎 
太平洋路透電 
[北方之安福運動近聞]  
　　十七日北京電北京接有消息知安福黨現正運動聯合浙閩陜三省反抗政府據秘密警察報告宜昌兵變係由小徐派人煽惑而成武昌兵變係由小徐親赴武昌運動事後小徐偕王揖唐張敬堯赴漢經營獨立運動安福黨方樞現已充浙督之秘書長其他消息謂安福黨現正運動陳樹藩抗拒交卸一面勸誘李厚基於今夏協同起事聯閩浙陜三省爲一氣大約尙有長江數省加入云就陜省而論政府以爲不致發生重大事變至於浙江則視江蘇之態度爲轉移李厚基之態度今尙未明 
[奉軍之征蒙說]  
　　十六日北京電張景惠已由京赴奉與張作霖討論征蒙事宜綏遠都統馬福祥亦由京赴任馬曾命寗夏舊部二十營開至綏遠蔡成勳所統之第一師則調回北京 
[美使啓程回國]  
　　十六日北京電美使克蘭氏今日午後啓程回國美使署職員旅京美人英使艾思敦爵士與其夫人及其他各使靳總理海陸軍總長等官員咸集車站送行 
[南方近事紀]  
　　十七日香港電聞桂省鬱林已發生戰事雙方大受損失肇慶已有援軍出發現信大規模之戰事已不能免 
　　十七日香港電廣州現設一公司擬建造廣州石岐（香山縣）間之鐵路巳將造路及豫算呈請廣州政府註册 
　　十七日香港電廣州機匠爭端雖經省長調停就緒但機匠之學生現已宣布罷工廣州政府已出示禁止罷工之宣傳 
　　十七日香港電來往香港梧州間之江州（譯音）Ｋongchow輪船在西江德慶附近觸礁沉没 
[日本近事紀]  
　　十七日東京電美國地理專家及工程專家一團今日由西雅圖抵此星期日將赴滿洲從事開採南滿鐵路之礦産及研究將安順礦質依商業有利之基礎煉鋼之可能性 
國外要聞 
[遊俄通信（三）（天我）]  
　　鄂嫩河之流氷期已過便橋工竣於是久斷之西比利亞鐵路又勉强通車矣余等於五月八日得此確耗十一日自哈爾濱首途越興安嶺而抵滿洲里約經四十小時滿洲里爲中東路最後一車站自俄舊黨佔領庫倫以來宣布戒嚴行人於此檢驗護照換乘西比利亞通車又行時許達十八小站乃中俄交界處矣彌望平原赤野千里車頭火星飛燒道旁枯草奇觀得未曾有鄂嫩河大鐵橋毁於謝黨修復綦難便橋架木石爲之車過時岌岌可危沿途車站略有居民多事畜牧然景象荒凉時見紅白戰爭遺蹟蔓草縈骨荒烟歛魂爲之感喟不已 
　　余等有列車十四山行時每用兩車頭一推之一挽之車中不備食宿宿事非難因人數少而車位寛隨處可安頓行李食則乾餱冷炙隨身自携過滿洲里後幷熱水亦不可多得每經大站可下車自汲然擁擠費時余見兩華人因汲水與俄人爭鬨被路警拘留旅人有自烹爨者間有一兩站可購麵包而價則視在華倍蓰矣滿洲里各物已大昂惟鷄卵松子極廉旅人爭購食之幷儲爲宿糧焉 
　　滿洲至赤塔距離不及哈滿之半而車行至三晝夜有奇燃料缺乏軌路崎嶇而停頓尤多而且久屢有軍警上車檢驗護照詰問口供自去冬瘟疫盛行俄人於途中設隔離所由華來者除專車外皆須停留五日無病乃聽放行盤查時對俄人特嚴防舊黨之混入也余等頗受優待上車一視即去行李皆免驗免稅同行沈總領事之行李車途中被竊失物兩件又一列車機器油流逸致輪軌摩擦起火據云皆舊俄黨人所爲以傾陷新政府者 
　　五月十七日凌晨車達赤塔第二站近城市處中國領事館華僑聯合會以人來迓城市大約哈爾濱三分之一居民不過十萬人華僑占七八千道路寛闊而失修治如行沙漠中市况極　條商肆多閉歇大建築物惟車站國會政府敎堂及二三旅館而已國會本一大百物店政府則爲一富翁舊居行政各機關皆在焉中國領事館湫隘不可觀華僑聯合會尙爽塏會長洪堃今在京副會長李鴻昇此間商人也别有華工聯合會由學界靑年么洵連崑諸君主持贊同社會主義聯絡遠東政府與華僑聯合會如新舊黨派勞資階級不甚相能自俄新黨設立政府以來中國領事及僑會竟未與爲一度正式接洽往來幷未取得此間政府之承認以致諸事棘手轉運難民保護僑工悉賴中央及東省特派專員會同工會爲之此不得謂非後時而失算者矣 
　　余抵赤塔之日即往見政府諸君外交次長代總長斯克威斯堂（Ｓkoirsky）交通總長沙託夫（Ｓhatoff）皆留美有年嫻熟英語沙君乃Ｉ·Ｗ·Ｗ·一黨員也内閣總理尼豈佛洛夫Ｎjkiforoff西比利亞人沈默質僿大總統（實行政委員會長）克拉斯諾塞闊夫Ｋrasnoshekoff美國籍民居留新大陸十五年曾在芝加高爲律師大病新愈接晤甚歡爲人和平謹愼熟悉中國國情國會主席希洛夫Ｓjorpff社會黨健將奔走革命屢將大軍曾任阿穆爾省督軍聞余將來專使問訊特表歡迎譯談經時遠東新定憲法國會互選行政委員七人七人公推會長執行大總統職權會長任命内閣總理自由組織閣員惟須得國會同意此屆國會多數黨人雖居多數然他黨亦平等列席國體旣名共和自不同共産政府故財産私有商業往還金錢通用略如他國國會幷許外人投資新與英商簽定一金鑛約章准專利三年云赤塔俗本樸素近以金融停滯物品稀尠國會政府諸公皆極堅苦刻勵除食料外不支薪棒亦無制服官吏多著黑粗布襯衣午食惟牛乳一盃麵包兩片而已治事時間十時至三時大小駿奔煩勞而迅捷見人和藹可親頗見開國精神女子執事者甚夥勤苦操作尤勝男人半皆短髮敝服亦間有修飾塗抺者物價奇貴大約旅館一宿五盧布餐館一食三盧布翦髮兩盧布洗衣每件半盧布衣履什器供不給求雖富無用小商業多在華人手自大商肆閉歇街頭巷尾皆見華商攤市趨之若騖焉 
國内要聞 
[北京通信（生公）]  
　　政府不受調停中之敎潮 
　　「六三」敎潮迄今懸而未决中間所過情形各方異說姑就事實與各有關係方面之言論爲連日京報所未載者擇要記錄我國民當知敎育前途恐不能樂觀也張一麐之出任調人也先令蕭志仁與敎職員接洽敎職員以蕭爲控中大校長姚憾吾之人頗不善其所爲僅虛與委蛇而已張意當由敎職員委託彼爲調人敎職員則謂自身係苦主斷無苦主請人出爲調人之理無已請張函敎職員會問是否有調停餘地敎職員會再作答希望其出爲調人張允照辦遂親函敎職員會言敎潮之不能不調停且言己願出而調停此事願徴敎職員對彼意嚮敎職員會即覆函聲明對於張出任調人十分贊同但希望將敎育問題與「六三」問題同時解决以「六三」問題即根據敎育根本問題而生者迄今張氏未有片言覆敎職員會究竟調停至何種程度外間絕無所聞張本於每星期四至香山星期日返京寓本星期中未見回京則調停無效可以想見敎職員方面旣有函表示歡迎其爲調人之意則不受調停者非學界而爲政府可知張氏如何碰政府方面釘子以張不在京外間無由探悉惟據他方面之旁證則政府方面似深惡張氏出而調停財政部印刷局局長楊潤日周旋於某當局之門平日言論非總理不開談其所言當足見政府之態度日昨楊語人云北京學生敎職員皆過激黨惟有嚴厲對付之一法張一麐在北京業已山窮水盡何不赴外省活動去尙留京何事幷連帶而詈及張等所組織之各省區自治聯合會謂該會分子皆係土匪此雖非靳氏之言要足見政府當局對於學潮之態度矣 
　　政府旣成心破壞敎育面日來復盡力宣傳學潮可以了結之好消息豈非怪事今日報載敎部普通司司長陳寳泉與高師代表馬裕藻有所接洽據女高師代表李貽燕言絕非事實僅爲馬次長之一種新聞政策用以探敎職員意思者至於馬叙倫之脫離看管而入法國醫院據李君言初非馬次長之力實以馬氏絕食之訊外傳社會注意此事者多平政院方面有某要人等出而調停令警廳移交檢廳再在檢廳具保警察之撤實爲其將責任移歸檢廳之一種表示警察照章固不能拘人出二十四小時以外也馬刻雖在法國醫院而病勢甚重不能避出北京不日檢廳且傳馬特其看守之責不在警察而在保人耳（一說起檢廳今日已派法警傳馬馬以有病不能到庭答之）現敎職員聯合會每隔一日即開會一次以警廳干涉之嚴故其開會地址亦遷徙往來無常處昨日（十四）上午九時復開會王星拱以現在學潮旣無辦法政府復成心破壞主張解散團體各自謀生女高師代表反對之謂政府縱不欲敎育吾人民盡納稅之義務當然必責政府以維持敎育吾儕解散團體政府實非常贊同或者且令敎育眞正破産各處之援助北京敎育界者亦將因之而短氣吾人仍當積極進行衆贊成乃討論進行方法及希望條件以報紙有喧傳敎職員將要求懲辦軍警者此條是否爲一種希望討論結果多數主張軍警係受政府指使非其本心其責究在政府當要求政府道歉至四月三十日三條辦法尤當要求切實保證蓋以政府於决定辦法後旋允旋翻毫無信義也 
　　檢廳旣預備傳馬叙倫敎育界亦遂提出訴訟（一）控靳雲鵬破壞敎育縱兵傷人（一）控警廳違章看管人民至二十四小時以外（一）控馬次長汚衊敎職員學生該三控告書於今日送往檢廳檢廳不受其不受之理由則謂訴狀中於靳雲鵬等年齡未書於例不合敎職員迺復調查靳馬年齡繕正送往則該廳謂檢察官已至司法部及赴司法部則總長及檢察官皆已他往大約與政府商量辦法去矣至六時後例不收呈明日或當復送也據馬鄰翼方面消息謂政府最後讓步可至懲辦軍警而由敎部保證四月三十日所定之三條辦法敎職員以敎部保證仍係空言至懲辦軍警則六三慘劇發蹤指示實在政府非諉罪軍警所可逃責故對此絕不承認政府與敎職員之意見相去甚遠解决殊無希望耳 
[京學潮最近情况]  
　　自敎育風潮興起以來政府對於淸撥欠薪一層累次愆期以致釀出六三之巨變六三事件旣出以後八枝敎職員學生憤軍警之蹂躪其要求範圍已趨重人格問題非復發淸欠薪之政策所能遽了而政府乃折而講及欠薪問題以爲只要有錢則萬事都無問題於是遂有昨日發給各校欠薪之事（已發出一部分）其意蓋欲借此緩和各方之激烈感情而不知補過已晚於六三事件之惡感似毫無挽回昨日（十五）敎職員開會决議（一）對於六三事件告訴靳雲鵬（二）對於首善醫院事告訴殷洪壽（三）對於誣衊事告訴馬鄰翼此次訴訟程序業已决定告訴用敎職員全體名義由代表簽名負責乃昨日午後一時如式向檢察廳呈遞告訴狀該廳以手續未備退回不收其所謂手續未備者據何法律幷未明白宣示故一般人頗有疑司法衙門不免受政權之壓迫者然政府對於六三事件明知情虧理輸知果眞依法解决其敗訴者必在政府於是一面以『依法解决』作門面一面暗中運動希冀以含胡了事此近來調停說出現之原因也調停之策不一其說據昨日所聞條件約有數種（甲）屬於政府者（一）由馬次長向敎職員道歉（二）發欠薪（三）償還醫藥費（四）以院令懲辦衞兵（五）實行閣議之三條辦法（乙）屬於敎職員方面者（一）取消辭職宣言書（二）一律上課 
　　八校職敎員慮他校相率罷課犧牲太大前日開會曾 
 
 

Page 7

 
 
擬從事勸告乃前日繼續罷課學校又有數起（一）交通部郵電兩校學生前日（十四）上午八時在鐵路學校第二敎室開聯席會議討論結果僉以敎育基金與人格問題不可分離而論六三事件實全國學界之大辱本校雖與敎育基金似不相涉而政府蔑視敎育界人格不無絕大關係遂議决同時罷課與八校取一致行動幷發出宣言書文云六三慘變舉國共憤遷延迄今已届旬日政府對於此事不惟無悔禍之誠心反濫發通電淆亂聽聞似此摧殘敎育已達極點各校學生忍無可忍爰開全體大會一致議决自六月十四日起實行罷課與各校同學一致行動以促政府之反省特此宣言（二）淸華學校十三晚開全體學生大會表决無論該校當局用何種脅追手段學生方面對於此次罷課援助八校之運動均須堅持到底通過票數贊成者四百二十四票反對者二票又表决除事實不可能之外（指地點的不同）罷課終止後全體實行補考贊成者四百四十一票反對者一票並决定罷課期内實行募集敎育基金組織時務討論會印行「六三」敎潮等事（三）朝大學生十三日下午十時在大禮堂開全體大會通過罷課案並討論進行辦法自十四日起已實行全體罷課 
[鄂人武宜刼後之哀鳴]  
　　宜昌旅京同鄕日前呈請政府罷斥王占元限於五日内切實批示茲因政府對於此事迄未順從人民請求且公然發布袒庇王占元之命令認爲政府自絕於人民决定請求各國駐京公使提出抗議將宜昌劃爲租界以免政府再駐軍隊雖由此淪爲萬刦不復之亡國奴隷亦所不惜其持論固不免激宕然亦見其傷心之至矣茲錄其通電如次漢口武昌沙市宜昌新堤老河口武穴樊城江口各商會各自治會各勸學所各保衛團公鑒吾宜去冬被兵焚搶人民到處呼籲政府充耳不聞而率兵搶刦之軍官反晉授勳章有差致令此次又遭焚搶且復慘酷數倍敝會同人痛切桑梓當即上書政府請求罷黜王占元抄其家産以賑災民嚴辦軍官解散亂兵以平怒憤並求於五日内切實批復否則即請外人將宜昌劃爲租界藉叨保護以免再駐軍隊再遭浩刦此呈上後敝會方以爲甘作亡國奴之傷心哀鳴必可邀政府之猛省乃本月十一日政府竟公然發布袒兇欺民之命令敝會再三思索無法諒解應即認爲政府自絕於人民之表示用將研究命令意見錄質於下命令云被匪煽惑放火搶掠等語宜昌去冬被搶王占元諉罪於黎天才潰軍此次又稱被匪煽惑試問宜昌軍警密布匪類潰軍何能溷跡且其統兵長官所司何事何能任其一再誘煽令云經該管旅長率隊馳剿逾時即散等語已含有旅長平亂迅速預爲他日請奬地步令云少數隊伍放火搶刦商店頗受損失並焚燬官錢局造幣廠經竭力彈壓分道竄散等語旣係少數隊伍又何必竭巍巍赫赫巡閱使並督軍之力始能彈壓且熱鬧街市均被焚燬乃獨稱焚燬官錢局造幣廠兩處蓋因該兩處素爲王占元發財機關趁此預伏一筆即可爲查賬時湮没證據地步令云應由該督軍查取師旅長職名呈候嚴懲等語王占元電内祇劉旅長政府乃牽及師長蓋亦知旅部變亂師長例應同坐獨不知師旅部變亂督軍亦應同坐否乎奈何煌煌命令竟無一字罪及督軍袒兇欺民母乃太甚令云拿辦在塲各犯以儆效尤等語夫宜昌此次焚刦即效去冬之尤武昌繼起變亂即效宜昌兩次之尤旣已屢次效尤到處效尤而政府猶對於縱令效尤之王占元毫無處分是武宜相繼焚刦謂之王占元縱兵殃民也可謂之爲政府縱王滅鄂也亦無不可由上所述政府對於吾民設非無保護誠意即係無負責能力若再不共同亟謀自救則公等所居市鎭皆屬吾鄂菁華將來必無一處能幸免矣敝會爲急救地方孑遺起見但求免死不知有國業已决定請求駐京公使團提出抗議速將宜昌劃爲租界以免政府再駐軍隊雖由此淪爲萬刦不復之亡國奴隷同人亦所不惜也除刋登各報訴請全國諒解外用特電達如予贊同即希電由北京虎坊橋宜昌會館轉交敝會以便連署申請爲荷宜昌七邑旅京同鄕會叩元 
　　又鄂省十一府州代表李繼膺倪惠淵羅琢章湯文英朱義胄彭邦棟戢援王文錦馬鳴謙陳澍恩陳邦傑何葆華李善謙等十三人因鄂省迭次兵變昨日（十五）又赴公府請願東海比派劉秘書接見首由李繼膺羅琢章歷述此次鄂省兵變之慘狀與鄂人自衛之要求繼由施南宜昌代表倪惠淵王文錦等詳陳此次宜昌兵變當時之情形劉秘書亦爲之嘆息不置當允以此哀憐之狀况詳細轉陳總統第一步先謀救濟災民之方法然後再謀解决鄂事之計劃各代表始退出是日（十五日）該省同鄕會接到漢口各界公電一件中多痛心之語節錄如下「武昌兵變人民旣遭浩刦於前而此間軍心動搖難免不再發生鉅變於後王占元保守武昌一城之能力已失焉望其爲我漢口商民之保衛同人等生命財産俱在風雨飄搖之中懸想前途嗚咽不已赤手空拳旣無去王之武器忍心受痛祇有請命於外人國家雖亡未亡吾鄂已遭亡省之慘痛中央名目尙在乃置罪大惡極之王占元於法外坐視鄂人水深火熱而莫之拯同人實爲哀憐無告之窮民旅京同鄕諸公前此反對孫振家之熱忱久爲同人等所欽敬如能本此精神同心協力一致去王以謀根本解决之計則同人等雖赴湯蹈火誓爲後援」聞該同鄕某要人昨以此電抄送政府某當局某當局亦爲鄂人嘆息不已然亦並無處置王占元之辦法云 
[湖北之軍禍未已]  
　　沙市兵變之風說▲巴東駐軍之不穩 
　　北京晨報載民國通信社消息云武宜相繼兵變同時沙市亦有兵變之說因政府未接電告不能證實頃據某外交團接駐沙領館來電大致謂本月五日王汝勤所部第八師駐沙一部分之軍隊因久欠餉糈致讓譁變殷實商號搶掠一空房屋焚燒十餘處飛彈創傷數十人歷三小時之久電調距沙二十里許之某軍趕至始行撲滅逃散兵士甚少次晨該軍營本部及該埠商會召開緊急會議以維善後辦法尙未表示 
　　另據鄂西方面消息云巴東地方連年供應軍差苦不堪言現所紥之湖北陸軍第一補充旅全部屢次暴動均被長官壓止然各兵仍赴四鄕搜搶少數民家之財産日有所聞近得宜昌兵變事謠言四起人民不得已沿街捐得錢一千五百串文暫救該軍之急需風潮稍息若無正當辦法鄂西亦無寗日矣 
[陜事形勢仍混沌]  
　　陜西形勢近來頗形混沌據政府方面前晚接陳樹藩元日來電略謂改編所部各軍請迅任命各師旅團長以便轉交後任接收等語又聞孔繁錦入陜之軍隊因疏通結果陸洪濤來電謂已將孔部調回甘肅原駐地點似此陜局已有轉圜之希望但據另一消息陳樹藩自文日發出三電後所部軍隊於潼關武關一帶連日徴調極爲忙碌某方面昨曾得西安電謂陳樹藩準備抗閻其軍事計畫（一）以張寳麟一旅張金印之十五營駐紥臨潼與華陰之張鐸党仲昭各部遙相策應專以抵抗馮玉祥一旅（二）以張藩之第三第四兩團守山陽張丹屛之十二營守白河以阻吳心田之軍隊（三）以白戈仁之六路警備軍專防郭堅之反擊據張錫元昨來密電觀之陜局恐終至於决裂張電略云陜軍官劉世瓏張金印張寳麟井岳秀王鴻恩羅玉山白鴻儀党仲昭等稱兵抗命已無可諱惟乘其籌備尙未周密有隙可攻容易收拾務請迅飭直軍晝夜兼程入陜從事急圖當整飭隊伍合力與謀以期早定陜局 
　　又據别一消息新任陜督閻相文昨日（十五日）已行抵潼關馮玉祥之軍隊則於元日（十三日）由潼關開進現已抵閔縣吳新田軍隊亦已行抵函谷關以取包抄之勢陳樹藩並無戰鬭之意並已準備即日退守華陰至陳之態度所以突然改變者據聞其部下井岳秀劉世瓏党仲昭等雖爲陳之死黨但其軍隊均殘破不完較之直軍不啻以卵擊石前此敢於抗命實因陳曾藉剿匪爲名與陸洪濤作陜甘聯盟以爲臂助且隴東鎭守使孔繁錦等有八千之生力軍駐守陜境互相應援但孔本非絕對擁陸之人實欲助陜得勢之後藉陳之力驅陸而代之孰知此計已爲陸氏所探知即與陳背盟迭電孔氏囑其從速回防孔氏一去陳之臂膀已失不得不暫時退讓此所以突然偃旗息鼓也 
[川邊危急之續聞]  
　　川邊與川中在丁巳以後即劃爲兩區諸事各行其是川邊之事完全由陳遐齡獨斷獨行川省雖附南方而川邊仍爲北系南北政見旣分當然不能一致川邊又不能與川省完全斷絕關係有時尙須要求供給當時熊氏對陳尙敷衍之自倒熊以後川中無主陳遐齡因餉源問題特由打箭鑪外抽調軍隊入關佔領防地陳素與駐上川南道之劉成勳陳洪範不睦曾藉助熊攻滇爲名派隊進據洪雅雅安等縣月前爭欵幾乎與劉陳交訌陳旣注重内地邊地因以空虛藏番援助邊匪遂一鼓而擾河口（距鑪城僅一站）康定（打箭鑪城之改定）危險異常陳氏聞耗乃立即開兵回鑪近據此間報紙所載陳遐齡現駐東俄洛（鑪城以外）督師追剿連捷三次似河口（即雅江縣）業已恢復巴裏兩塘之存亡因電報截斷尙不知若何情形又聞此次擾邊者係邊匪羅松大娃尙非藏番云 
　　成都之衛戍總司令劉成勳原兼有四川籌邊使名義雖與陳氏有意見熊以此次邊警關係國防特飭所部勿避嫌疑塡防雅屬以資援應陳氏因事機危急向劉請發軍服軍械聞昨已由省解軍服三千套前往幷另代購軍用品甚多不日亦將起運 
[浙盧督宣明態度▲在陸軍同袍社演說]  
　　十六日下午二時盧督軍邀請沈省長·曁各師長·廳長·省議會議長議員·敎育農商會長·官商各銀行長·及其他官吏士紳等在陸軍同袍社開茶話會由盧督軍宣布今日開會爲解釋誤會起見外傳浙江獨立之謠實因豪電誤會所致我並無脫離中央之意浙江今日亦無獨立之必要我在浙一日必盡一日維持浙江治安之責至於豪電在兩個月前已經預備不過現在始修正發表此電用意在分權自治四字以非此不足以救國弭亂幷希望先制省憲然後産出國憲但此係我個人之意見仍須由人民自動斷不用軍人干涉云云沈省長謂我亦浙人對於省憲亦極贊成惟第三届省議會選舉仍應依法辦理云云此外周議長繼瀠曁議員何紹韓鄭邁阮性存胡炳旒周正杼祝紹箕孫宋卿紳界喻長霖吳士鑑等均有演說至四時散會 
[杭州快信]  
　　全國水利局河海工程專門學校擬於八月三日至五日在杭招考新生假省敎育會爲受試塲所昨已函復照准届時並派妥員招待 
　　浙東各屬公民以本届省議員選舉調查舞弊冒濫每縣有增加一二十萬選民者現已有人密控司法部大理院查辦 
　　杭州織物公會因絲貨缺乏生計艱難又向財廳請願要求暫免加捐 
　　蕙蘭中校定十八日舉行畢業式 
　　盧小嘉今午由京返浙 
[南京快信]  
　　南京中學四年級學生昨日舉行畢業式各機關長官均到校觀禮畢開演文明新劇以助餘興 
　　湖北省議會來電英日續盟危害我國主權請一致主張提出警告湖南學生聯會來電英日續盟關係我國存亡務必設法反對取消此盟約而後已 
　　各縣知事呈報省署省議會議員初選已籌備完竣可依期（七月一日）舉行 
　　丹徒公民以第七區省會覆選監督夏翊宸前任衆院一區覆選監督種種違法昨特公推代表來省晋謁王省長請另委賢員接替以重選政 
　　宿遷各公團以省議員羅會莊開設同阜典於洋河鎭利息竟溢三分之外（每千文當扣四十文利息約七分）息重病民昨公呈省署請令縣禁止 
　　公濟公典經理舞弊營私案迭經議會提出查辦及質問書茲聞已由實業廳派戴澤鈞密查呈復核辦 
　　南門外蘿行挑夫要求米行加價昨日罷工經該區警署調解每擔加資十文風潮旋即平息 
　　昨（十六）日下午駐寗日領事因該國海軍軍樂隊由寗赴鄂特請該隊在領事署奏技並請駐寗英美各國領事及僑民到署觀演由海軍軍樂長藤笑源司君領隊共奏九曲（一）行進曲（二）序樂（三）圓舞曲（四）太湖船（五）幻想曲（六）拔萃曲（七）獨奏（八）箏曲（九）歌劇奏畢由明暗敎會東學支部及海外布敎師宮川如山吹唐吹七時散會 
　　駐寗日領事宕村成允君今晨乘該國兵艦亞加時號赴蕪湖九江漢口等處公幹 
地方通信 
[松江]  
　　召集縣敎育行政會勸學所長張彬士遵照該所施行細則第二條之規定具呈縣署請於六月二十六日起開第二屆縣敎育行政會三天其呈請理由大致謂敎育趨勢日見發展發展計劃益當研求現在施行義務敎育上峯督飭甚嚴籌劃經費培植師資均有專令飭辦而各縣攘産風潮至今未息究竟如何應付將來如何彌補損失亦待籌商此外重要問題必須徴集各方意見共同商榷者亦殊不少云云業已由縣批准轉知法定與會人員並將勸學所所定會議細則十四條議事規則八條一併由縣附發矣 
[蘇州]  
　　醫專風潮續聞江蘇公立醫學專門學校一二三年級全體學生離校宣言云學生等自入校門迭經變故廢時荒學夙疚於心今乃以不得已之故不自禁之情含憤忍痛决意離校敢將茲事顚末簡略敷陳用待公判四年級學生本屆學年試騐落第者二人該級同學以此二人素尙勤奮商懇敎務長加分勉予及格適校長汪尊美在坐聞之怒極揮逐商　者於室外該級同學受此挫辱乃邀集吾一二三年級開會學生等以同堂數載情不容辭勉允之乃開會時彼等竟揑用全體名義不經法定手續致電署廳否認校長翌日伊等自知孟浪去電申明一時盲從而卸責於吾一二三年級校長不察乃以遷怒於一二三年級之故而開除素喜指陳校中得失之奚衡等六人夫奚衡等對於此次風潮態度無異於學生等今乃橫遭誣陷獨被懲處學生等義難坐視情豈能安爰於懸牌之日謹陳質問之辭乃校長門禁綦嚴阻不許入再三陳說始勉允二人入見然旣無罪證見示又未有理由宣布似此任意横行罔顯理法學生等人各自危何心學業乃於十七日全體離校是非毁譽俟諸國人謹此宣言十年六月十七日 
　　相騐命案滸關金墅鄕四都上八圖地保崔金和昨日投赴吳縣公署報告謂有農婦沈趙氏被人毆傷斃命請求派員相騐嗣經屍夫沈喜廷赴縣報同前情縣署據報後當由藍承審員帶同錄事檢騐人等於今晨下鄕蒞騐矣 
　　茶館加價邇來市上銅元充斥洋價低落蘇地茶館一業向用錢碼計算因之大受影響除間門一帶茶館及觀前吳苑等處已加價外前日復由該業公所遍發傳單知照城廂内外各茶館主於夏曆本月十三日在馬醫科該業公所開會討論一律加價以免虧損 
[鎭江]  
　　麥市近况鎭屬各縣新小麥均已收刈登塲統扯祗有六成年歲是以鎭城到貨稀少價格有增無减前昨兩日最高小麥每擔較前又漲三角現貽成等各粉廠因存貨空虛麵粉銷塲日暢分派夥友携欵前赴金壇溧陽句容内地産麥區域設莊採辦 
　　新開錢莊年來鎭江錢業頗稱發達目下城外大錢莊已有二十餘家之多今聞又有新創一家牌號誠孚地點設在洋馬路大洋房内刻已劃本上市矣 
[南通]  
　　喉症傳染可畏入夏以來霪雨爲災寒暖失時城廂發現一種喉症初起時乍寒乍熱四肢麻木一二日後喉間腫爛腥奥異常羣醫束手如東門外之劉姓家男女七口咸罹此厄鄰近某營兵士亦患斯症斃命傳染甚速殊可畏也 
　　交易所組織消息本縣商界組織棉紗雜糧證劵交易所議定股本銀一百二十萬圓由商會召集棉紗雜糧各業攤認是日到會人數衆多除原定股額認足外尙溢出入十萬圓茲經各商會議按成分攤俾利益均沾其交易所籌備處定於六月二十五日假座城南别業開股東創立大會選舉理事監察人昨已通函各股東屆時蒞會一面組織交易養成所招考所員四十名以便開業後分派辦事 
[嘉興]  
　　銅元充斥影響嘉興市上銅元日見充斥致洋價日跌現市每元作錢一千五百三十文每角作錢一百三十六文因之向以錢碼計算各商號莫不受虧現蠟燭業已將每對堂燭加錢二文或四文各茶肆亦將所售之茶每碗加增二文餘若油醬酒柴等項亦莫不加價然一般勞工每日所得工資仍以錢碼計算故生計愈形困憊 
[天津]  
　　英醫士辦賑積勞致病此次北五省旱荒災重地廣爲數十年所未有幸賴中外各慈善大家勸募鉅欵辦理賑務不辭勞苦而英國倫敦醫士潘爾泥（譯音）因辦賑積勞竟成疾病緣潘君擔任本省冀縣南宮棗强衡水賑務積勞日久以致内部受傷日内擬往烟台醫院剖割腹部方能奏効 
來函 
[賣省（冷香）]  
「城中好高髻四方高一尺」國旣有賣國之人省亦自有競賣其省者矣 
　　買省者誰督軍也賣省者誰省之議員政客也 
　　皖議會助倪助馬潤飾宏業者無論矣鄂人倡自治而拒王然即有賣自治而迎王者贛人倡自治而排陳然即有賣自治而助陳者粤之於桂湘之於鄂又曷嘗無懷籌挾策密獻西川之徒川之於劉浙之於盧則亦徒假自治之名以爲沽價云爾 
　　未賣者其蘇省乎雖然亦有見賣之機矣主張廢督裁兵自治者蘇之敎育界人最力於是蘇省議會某某受某氏意專以反對敎育爲務敎育費之增加否决矣學校辦公費之增加否决矣某校經常費某校臨時費減削矣區區一敎預算案延至一月爭持數四僅乃通過 
　　近聞下届省議會議員某某（大半即受意反對敎育者）已受某氏意輦金作繼任議員之運動併爲羅致力能不顧廉恥反對廢督裁兵自治者爲下屆議員然則吾蘇省亦旣爲俎上之肉已有買之賣之者矣 
　　可憐之蘇人方組織賣票團不問主顧之誰某一以金錢多寡爲衡以爲賣票所得之錢可分其幾分之幾爲地方公益用也「明足以察秋毫之末而不見輿薪」知小己的公益而忘全省之大患爲賣省之間接人而不自覺嗚呼此其爲賣主亦拙劣矣哉亦拙劣矣哉 
雜評一 
[京敎潮與法庭（默）]  
　　武人勢力下無議會非無議會也議會以武人意思爲意思則有等於無 
　　政府勢力下無法庭非無法庭也法庭以政府意思爲意思則有等於無 
　　皖人向議會請願而收此至慘之結果者即武人勢力下無議會之明證也今京學潮傷人之事在政府方面則曰一聽法庭主持在敎職員方面亦已向法庭告訴求法律之解决其實以名爲獨立而實未獨立之司法又處政府勢力以内且所爭事件又爲政府與人民相爭其能得有公平之結果哉在政府固可借司法以飾門面而在敎職員則不過盡其應盡之手續耳若欲求長後之公判恐不在慣奉政府命令之北京法庭也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會致華顧問函▲爲米店領照事]  
　　上海總商會爲米店領照事昨致工部局華顧問函云逕啓者昨由貴顧問抄示致工部局總董函内開米店領照一事據工部局代理坐辦函知據謂目的不在預防法外高價而在管理米斤之買賣等語敝會查凡頒行一種章程必將頒行之主要目的於章程内載明此係立法通例工部局所定米店領照章程共計八欵第一欵禁止執照讓渡第三欵規定付捐辦法第三第五兩欵規定稽查手續第七欵禁止行賄第八欵規定懲罰方法供非領照之主要目的第四欵房屋須照衛生章程收拾淸潔一層此係商店居民應行公共遵守之規則並非米店特有之情形亦不得爲領照之主要目的其可稱爲主要目的者僅第六欵之禁止囤積居奇一欵此就章程全文逐欵解釋無論何人當無異議現於囤積利害一層經貴顧問詳爲陳述之後工部局對於此欵已不能爲充分之說明則領照章程之主要目的業已喪失即管理米店之理由已從根本打破其餘章程七欵即無單獨存在之餘地茲忽變其論調爲管理米斤買賣敝會於此有不能不爲進一步之聲明者租界居民日用必須之品種類甚多略舉數端則麵粉何以不管理綢緞布匹何以不管理蓋管理係工部局之職權至於何者認爲必應管理何者認爲無須管理乃係工部局之政策而此項政策必以公衆之利害爲從違又係政治上不可動搖之公例但工部局之政策所謂於公衆有利者實際上未必不與其所預期者相反此種利害吾人自較工部局所知更爲親切故在市民一方應有陳述之權利在工部局一方亦有容納市民陳述之義務如果工部局主張有與吾人不同之處自應對於彼所必欲施行之政策加以種種說明並對於市民陳述之理由一一加以指駁非但近世號爲公開之政治固應如此即中國歷來官廳對於人民之請願亦無不如此此項前提如果無誤現在工部局領照辦法經市民將反對理由陳述以後即應指出米店何以必須管理幷實行管理以後於公衆有何利益决不能僅以管理米店買賣六字將市民要求輕輕拒却蓋此種不附理由籠統之答復顯係堵塞被管理者陳述自已利害之機會也以上各節爲貴顧問此次致工部局函中所未經提及者似不無足資辯論之一助應請酌核辦理爲荷 
[浙督調兵至楓]  
　　盧浙督自發出豪歌二電以來謠言甚熾茲據車站方面消息浙督昨在杭省筧橋調兵一營至楓涇駐紥蘇浙交界之處保護一切以安人心 
[旅滬浙人對於省憲之意見]  
　　上海浙江省憲協進會昨致盧督軍函云子嘉督軍鈞鑒報載省憲期成會代表晋謁聲請停辦第三屆省議會選舉鈞座下其議於省長而反對之聲以起夫省憲與舊法性質兩不相容一則主張根本改造一則根據舊法選舉舊法有效則省憲必遭波折省憲進行則舊法當然變更浙人自動製憲停辦選舉當然無反對餘地所反對者耗費心力僞造選民册諸人而已今旣厲行製憲一面又因仍舊法繼續選舉萬一成爲事實若輩金錢獲雋而來必不願犧牲代價勢不得不出死力以與省憲抗爭蓋不爭則新議員自殺爭之有效則省憲中斷爭之無效則新議員亦中斷與其明知故昧釀成來日無謂之紛爭何如趁此選期未至徇省憲期成會之請求斬釘截鐵下一明令緩辦選舉官廳旣可撙節有害無益之選舉費人民亦不致因選舉而受莫大之損失孰得孰失無待耆龜或謂選舉權在省長非督軍所宜過間不知吾浙自由議憲已認定中央無統馭能力省長來自中央仰體中央即不能俯從民意則今日主浙事者究屬何人鈞座如以越職爲嫌不妨徴求多數民意據情轉飭各知事召集舊日縣議會解决此事一俟覆齊再行核辦可也或謂人民選舉被選舉權不能一日剥奪省議會民意機關不能一日停頓議員法定任期届滿不能一日展長不知新法産出依然選舉公民權利根本無恙建設地方制度與民更始暫延數月誰曰不宜値此新舊過渡期間每縣由縣議會選出代議士一人或二人使之組織臨時省議會如此則民意有權宜賡續之機關任滿議員亦不致開任意展長之惡例此節可付省議會議决如省議會不足法定人數無從開會則由省憲會提案特别議决亦無不可否則查照辛亥先例更爲便捷同人旣贊成自動製憲之主張復於上海發起浙江省憲協進會大局攸關勢難緘默爰舉所見以備採納督軍省長等浙人耳地位不同自宜相諒邱墓之邦安危所繫願共圖之 
　　昨日旅滬浙商對於省憲提出五項意見邀請浙江省憲期成會採納原文如下浙江省憲期成會諸公鈞鑒吾浙實行自治制定省憲誠爲當今自救之良策俾不致被政府所利用凡吾浙人聞訊之下莫不額首稱慶今竟有少數浙人不明事理自相攻訐不惜將我浙人一線自治之機摧殘殆盡誠不知是何居心同人覩此千鈞一髮之時機實難緘默茲將同人意見分述於下（一）憲法爲民主國立國之根本我中華民國成立十年合法國會三遭武人官僚非法解散致國憲至今尙未成立所以軍閥專橫日甚一日而吾民益陷於水深火熱之中今西南各省主張聯省自治誠爲千古一時之良機我浙人應當從速制定完善之省憲以立一省之基礎（二）省憲爲一省人民公認之法律一經成立凡一省人民均應遵守省政府亦應由省憲發生責任旣如此重大而着手制憲時應宜採納多數人民之意制定後尤宜全省人民公認之（三）省憲未成立以前應停辦選舉俾省憲易於促成憲法中最重要之問題即應許人民不分男女實行普選以達平民政治之目的（四）省憲旣屬重大倘少數人不能解决之時應開國民大會解决之或由各縣再推舉若干人一同起草憲法庶反對者不致有所藉口（五）制憲時應加入知事民選民選後由省會通過再由省政府命令之以合眞正民治之旨以上五端爲同人之意見倘荷採納各方紛爭或可立解愚見如此竚候明敎浙江旅滬商人童正燦等二百三十六人叩 
[鄂同鄕善後會議]  
　　旅滬湖北同鄕自本籍兵變後巳開會集議數次昨日下午三時又在湖北公民自治會所集議善後辦法計到三百餘人首由汪鴻報告自得武宜先後兵變之耗即舉岳君劍豪陳君華安等四人回籍調查嗣得岳君由九江來電謂電報尙未能自由此電係折回該處拍發者當時同鄕頗爲疑慮不知武宜情形如何何以電報尙未能通昨日接到快函始知王占元自兵變後即派人檢查郵電凡關於兵變情形除收電外均被扣留檢查或拒不代拍近更查照戒嚴令辦理可見王占元縱兵殃民作惡心虛云云並將岳等來函報告調查情形詳述一過其間差堪告慰同鄕者大致謂旅滬鄂僑在本籍所有商業大宗均在漢口除某某數家外尙無巨大影響云云繼周君小松汪君英等提議公决數事如下（一）本籍兵災善後此次所遭浩刦爲從來所未有愁慘傷亡不堪言狀由同鄕量力捐輸解交本籍公正團體（一）調查王占元禍鄂罪狀加入旅京津等處同鄕提出控訴（一）公舉代表赴京加入辦理（一）對於中央處置鄂事命令公同研究按照事實擬電公請中央解釋至六時始散又咸日曾由旅滬湖北政商各界·湖北自治協會具名發一通電主張廢督裁兵電文從略 
[皖學生代表到滬]  
　　安慶學生總聯合會交際主任王鏡衡君受該會委託携帶姜高琦受傷時所服血衣並軍閥慘殺學生八種照片由蕪湖南京兩埠傳觀演講事畢於昨日淸晨抵滬向旅滬安徽同鄕有所陳述旅滬同鄕因王君會内職務重要不能久留即於當日午后五時召集各團體在靜安寺路二十二號開聯席會議屆時邀請王君將血衣照片携帶到會陳列會塲見者莫不酸楚該血衣爲受傷垂斃之學生姜高琦所穿制服係用白布製成染血後全身殷紫惟有一二處露出白色斑點令人慘不忍覩其照片則爲姜高琦戴文秀及其他受傷諸生傷後之攝影狼籍之狀亦令人不忍卒視會衆傳觀後王鏡衡起立將經過情形逐一報告並述學生會之意希望旅外父老予以援助次由新新社李小南等起立答覆謂旅滬同鄕對於此事不敢放棄責任刻正從事種種進行必期達到目的使學生流血得有代價學生之奔走呼號有所成就云並擬介紹王君將血衣携赴本埠學生總聯合會爲一度之傳觀俾有多數人得知安徽學生流血之慘云 
[余佩皐致外交敎育二部書]  
　　北京外交敎育二部鈞鑒英屬學校註册條例巳不英京解决七月半便告結束成敗利鈍在此一舉現南洋七州府經重派鍾樂臣吳順淸爲代表赴英京請願事機萬急請迅電顧公使該條例萬難承認之點即在給照辦法及罰欵各條查世界各國從無此種苛例對待學校助政府此舉直以營業性質及危險份子視學校使我華僑學校萬無存在之餘地不特華僑誓死不從即全國人士亦一致公憤倘不達完全取消目的即退讓一步由我華僑敎育總會代向彼敎育行政機關存案一如我國私立學校向敎育部存案之例否認給照及罰欵各條若英政府仍不容納則最後對待務請顧公使提交萬國和平會或各國敎育界公道評判事關敎育存亡及華僑民脈千祈澈底力爭以慰國内外人士渴望余佩臯上 
[靑年會衛生大運動第二日紀]  
　　畢德輝醫士演講▲今日尙舉行一日 
　　據統計每年千人中死者華四十·英十五·美十四昨爲四川路靑年會衛生大運動之第二日該會此項運動係爲謀社會康寗幸福起見昨日各界人士往觀者咸不畏天熱較第一日尤形擁擠該會事務所代售之中華衛生敎育會醫學小叢書購者踵背相接該會各招待員咸揮汗講解圖表一切至爲詳盡足徴其服務熱忱其陳列品中有各種病狀及全身之構造嬰孩之養育蚊蠅之孳生疫症之蔓延等觀之令人驚愕其前庭懸有統計表平均每年在一千人中死者中國最多·四十人印度三十三人德國十八人英與墨西哥均十五人美國最少十四人 
　　晚八時半該會請美國醫學博士畢德輝君演講衛生要理先由俞鳳賓醫士致詞介紹云『今夕同人殊有幸福得聆畢君之演講畢君向在中華衛生敎育會盡力甚多其所演講皆係經騐之言甚爲可佩務希聽者留意云云』畢君演詞云『今夕來此與諸君討論衛生問題至爲欣慰頃忽接某醫生送來夏令藥品百包並信一封請鄙人携至會塲宣布售賣其意純係乘此機會擴張營業殊不知凡在靑年會有種種集會皆絕無爲此等人所利用之理此人利令智昏一至於此只應將該藥棄去耳（言次遂擲之窗外）今當述衛生事項矣凡人宜重淸潔愼飲食定作息自無患病之時即或有之亦可無碍最所忌者即不注重各種衛生之法徒專營營於藥物如某補劑也如某療品也實皆有損而無益爲一般謀利庸醫所愚而已譬如有患肺病者求診於醫則有兩種診法其一詳述治療之法不在藥而在注意休息·飲食·空氣·日光數者則醫生殊不能得利而病者可慶霍然矣其一爲謀私利計則告病人以病勢有輕重之别然皆有妙藥可治輕者須用藥若干稍重用若干最重用若干每瓶値銀若干病人殊多夢夢必樂購其藥而反不注意休息飲食等正當療法於是奸醫獲利而病人將嗟悔無及矣故但炫其藥者切不可信專欲保人治愈者亦切不可信蓋實無此理也昔美國亦有上述之弊近有法律禁戒現則有人紛紛携藥東渡來華視爲樂土鄙人竊爲吾華友危爰述其槪略於此』畢君更取人體模型解剖講解並用燈兩盞一明一暗與人首模型兩具一瘦一壯比較其强弱頗令人注意末復用機械講解表示羣衆工作爲私則不相聯屬無益大局爲公則其果相反用意亦甚可佩也畢君演講後由該會電映衛生影片兩套至十一時始散 
　　今日（十八）爲該會衛生運動閉幕之日自晨九時至晚十時照常開放下午五時半晚八時半由該會體育部幹事郝伯陽君演講防疫法兼演關於衛生之種種活動影戲各界士女盍往觀之 
[航業消息零拾]  
　　昨日太古公司之盛京號由漢口裝來寳銀兩箱而該公司之綏陽號本日開赴港粤有本埠恒和泰銀號裝往廣東之現洋十一箱共合洋四萬元又大德昌裝赴香港有現銀五十箱計寳銀三千只合銀十五萬兩又裝往汕頭亦有現洋十一箱計四萬元又怡和洋行之合生號本日裝往汕頭有現洋二十五箱計洋十萬元 
　　太古公司之順天號昨由天津裝來法軍隊應用之大宗槍彈十一箱並俄國羅比洋十箱計一萬五千兩金條一箱計二千九百兩 
　　怡和洋行之恒生號在靑島時因病死旅客一名（前誤職員）故停泊至一旬之久至昨始返申刻須將船艙經過消毒手續故定於星期日開往鎭江裝儎米糧開赴汕頭云 
　　法國郵船公司之巴勒加號現定十九號開還法國由華乘往之旅客中有中國赴德留學生十名又有乘該郵船折赴英國之李克魯姚作濱卜公望李覺民等四人 
　　日本郵船會社添開之大阪漢口班已派定第二正本丸行駛今日可從大阪開往漢口 
[日商收買棉貨之外商注意]  
　　字林報云近來日商在滬收買棉貨商界頗注意之聞運往西比利亞出售按俄國各處連西比利亞在内是否有力以償付其所需之物價本甚使人懷疑今日商竟運銷棉貨於其地得勿俄人有開掘地下寳藏之舉乎阿穆爾江砂金本多戰前俄政府曾大獲其利産金地點今尙有挖河機一架前曾工作惟今日是否已成廢鐵則無確聞所可知者擁有産金地之俄當道近曾設法籌欵擬添購挖河機顯有開闢利源之意其地不知是否屬於美國資本家樊德里浦氏所得讓與權範圍之内但縱在此内今日事亦與樊氏無關近數年來上海以手織機織成之棉布接濟西比利亞爲數頗巨曾有一時該處市上棉布過多以致重行裝回但目前所辦者貨品較高價格較貴即此亦可見該處事態之轉變矣 
[無錫糧食市價之快信]  
　　米業中人昨接無錫快信云連日陰雨小麥續有上市而身分乾者少次者多昨到江心洲車麥頂磨口一百四十七斤售五元四角七分高頂磨麥五元四角五分大市包磨五元三角二分至五元二角米稻黄豆價均疲平市價如下高糙粳八元至七元五六角糙客秈六元四角至六元機白尖七元五六角至七元二三角現白尖七元二三角至六元七八角粳稻四元二角二分至四元客稻三元五角至三元二角最高小麥五元零五分至五元次至四元七角黄包杜元麥四元三角南京元麥四元二角次至三元七八角新大麥二元五六角頴州荳五元五角二分至五元四角七分懷遠荳五元四角一分至五元三角七分菉荳六元另五分至五元七八角赤荳四元二角三分至四元白蔴七元三角至六元七八角不等 
[米行公會致碾米公所函▲爲貼費事]  
　　上海米行公會覆機器碾米公所函云逕啓者展誦台函備悉壹是所云貼費一節日前敝公會朱錢兩代表與貴會曾副會長面約俟貴會規定辦法後再由敝會開會解决今照來示云云於曾副會長表示完全兩歧當時口頭討論以攙肩一層擬令駁船派一人帮助否則令伊貼費每石三文以作磋商之標準茲貴公會未將此層規定遽責成駁船擔任究令其擔任若干又未註明至於斛力係斛費之誤謂須與北市一律等語緣貴會對於南北行家顯分軒輊本未平等相待詎能責人一律總之貴公會未經議定辦法驟然限令五月十五日止如不照辦停止交易茲經敝公會集議僉以貴公會用外交手段壓迫同行羣情非常憤激决不承認但敝會以和平爲宗旨行客乃是唇齒相依不可激烈有傷感情此次貴會議案未免誤會幸希取消前議規定廠費辦法再行協商解决方爲正當從事是否之處務祈採擇裁行請即示復以便通知同業母延爲盼 
[糖北貨之最近市况]  
　　太古車糖前日開價自上擋至下擋各跌小六錢東白各擋貨亦跌二錢劃盤尙無一定同業糖行觀此市面皆未敢購進各内地客帮亦同一理想據大勢猜測六月後月餅登塲見糖價便宜銷路勢必暢達也 
　　北貨天津紅棗市上貨將售通東洋元尾昨開六十六兩朝扁尾係同行鬭氣競爭之故售至六十二兩秋菇則日久未到矣 
[昨晚新世界之兇劇▲手槍擊傷華捕]  
　　昨晚十一時一刻許新世界游戲場北部自由廳旁邊突有一人用手槍向在塲華捕（聞爲二百九十二號華捕）轟擊彈中腰部登時倒地兇手即行逃逸旋由他捕將受傷人車送仁濟醫院求治經該院包裹傷口後即轉送工部局醫院 
[吳淞口外海盜之猖獗]  
　　吳淞口外之洞沙洋面昨日下午自淞駛出之姚姓黄砂泥釣船行經該處突遇盜船數艘四面圍住海盜約百餘人多數持有槍刀兇械當被開槍擊斃船老大一名又有出口猪船一艘冰鮮船兩艘均被盜匪擄去並有夾板船兩艘亦被盜船追趕至淞相離不遠幸未遭刦云 
[各團體電院部總廳請釋閩生]  
　　閩粤籍學生劉開祥等九人因刑事嫌疑在滬被拘曾經本埠地檢廳偵查數月始准交保而陳國瑞一名未省釋各團體以該廳對於劉開祥等九人旣屬同一案件何以獨對於未成年之陳國瑞異其處分且本月八日又將已保釋學生劉開祥許世雄復行收押實足以惹起各社團注意本埠旅滬福建同鄕會上海廣肇公所各路商界總聯合會旅滬福建學生會對於滬廳此舉甚爲憤慨特聯名電請北京司法部大理院總檢廳並函達滬廳懇請省釋原文照錄於下北京司法部大理院總檢廳均鑒閩粤學生劉開祥等九人因閩省官廳受奸商朦聳誣指爲鐵血團謂與暗殺陳鳴岐謝翔高兩案有關派員來滬協同滬檢廳將該生等拘捕禁押疊經滬上各團體聯名剖陳該生等被誣情形已蒙洞鑒並奉諭令滬檢廳在滬偵查勿庸解閩在案嗣因滬檢廳偵查數月之久迄無確定處分復經各團體環請省釋直至五月下旬始奉批准交保而對於陳國瑞一名則仍行拘留以致林壽昌王希昻兩名迫於義憤願與陳同押不肯出獄各團體以滬廳同一案件而處分各異方深疑惑欲爲陳國瑞辯質乃六月八日滬廳復傳集已保釋之學生六人諭令將劉開祥許世雄兩名再行收押江秀淸陳晋昌林佑民劉友賢等四名則因病允暫保外查此案經滬廳偵查已逾平載該生等無犯罪確證當能辨晣且閩省官廳前此拘捕學生時即振軍警數十名來滬迎提雷厲風行乃迄今亦不能更提出其他罪證其歷次咨送滬廳案卷均不足以證明學生犯罪行爲滬廳旣不能據此提起公訴則對於無罪受拘之學生自應立與省釋保障人權乃事經數月疊經各團體籲請保釋滬廳均以未奉部令爲辭使此莘莘學子久受鐵窗苦况已與法律程序顯有抵觸迨奉准保外更留陳國瑞等三名未及半月又將劉開祥許世雄再行收押出爾反爾似於司法威信亦有妨碍近來軍政方面摧殘學界固不遺餘力惟司法官廳自應保其獨立不受他方所刧持今該生等受閩省軍閥奸商之搆陷方欲藉司法尊嚴一伸寃抑乃竟久拘而不釋旣釋而復押此中因果殊費索解不得巳再行籲請鈞（部）（院）（廳）速電飭滬檢廳將未釋及再押之學生立予保外一面决定處分俾該生等得以早日恢復自由不勝迫切待命之至旅滬福建同鄕會·上海廣肇公所·上海各路商界總聯合會·旅滬福建學生會叩銑其致本埠檢廳函與前大同小異從略 
[選舉訴訟案昨未開訊]  
　　楊春綠訴初選監督上海縣知事沈寳昌調查主任上海市經董陸文麓等選學舞弊一案曾奉上海地方審判廳訊明判决選舉無效而沈寳昌等奉判後即聲明窒碍叉經地審廳定期本月十七號上午十時重行審訊惟楊春綠則兩次投廳具詞聲請停止審判均經該廳駁回在案昨已屆期上午九時四十分鐘沈寳昌陸文麓均不到案委任代訴人陳震偕律師張葆培到廳候示楊春綠遄人投廳遞呈略謂對於聲請駁回提起抗告云云承辦此案之許文鎔推事官遂諭陳震等謂原告人楊春綠今日巳提起抗告依法應中止訴訟程序靜候上級審判廳决定故選舉訴訟昨日迄未開庭云 
[逆倫案今日續訊]  
　　三林塘張萬興米店小主張欣生殺父一案業於十三十五兩日奉上海地方審判廳兩次公開審理諭候定期公開辯論在案茲悉此案又定於本月十八號（即今日）下午一時公開辯論昨日已由該廳發出通知書飭派吏警分投通知各被告所邀之律師屆時來廳候訊云 
[售賣城濠營地舊案之飭查]  
　　江蘇齊督軍前因查得上海城濠地及九畝地營地在民國初元時由紳董出賣未經正式投標於法未免不合曾經令行上海縣知事詳查具復一面秘密派員來滬查明當時新老北門及九畝地一帶賣價每畝千元者按照現時每畝値價自二萬元至五萬元不等以故决須淸查復丈聞上海縣知事公署奉到齊督軍命令後即函轉官産處查復經官産處開會討論後已飭九畝地各業主將所有部照等繳處候驗聞此項部照均係宣統二年時所請領業由處函復縣公署矣 
[閘北市將創辦電車]  
　　閘北年來市面日盛原有馬路亦均展寛電車實爲社會所需要華商電車公司總經理陸伯鴻業與該市紳商等會議之下决計創辦現擬先就新閘橋浜北起　沿浜至舢板廠橋至叉袋角爲止及由北車站之寳山路往東至江灣止築路工程刻已派員測繪矣 
[巴西公使回國過滬]  
　　駐京巴西國公使阿威士（Ｈlves）及其夫人由京南下轉乘滬寗路特别快車於昨日（十七日）下午十時抵滬暫寓巴西領事館待輪回國 
[交通大學滬校消息]  
　　徐家匯交通大學（即南洋大學）各班已於十三號起大考最遲一班二十九號可以考畢 
　　該校學生今夏出洋者留美有惲震方子衛王崇植等方君前往哈佛大學肄業惲王二君赴康乃爾大學肄業留德者有朱謙往伯林大學肄業均於八月間放洋 
　　該校前晚敦請大學講師羅饒生演說應用科學聽講者八百人 
[復旦大學消息]  
　　十六日下午三時復且大學開慶祝全國學生聯合會成立會到者二百餘人先唱歌後敎職員及同學演說略謂吾國學生自五四運動之後始有聯合會之組織今日敎育前途危險異常吾儕靑年須共負維持責任庶幾全國學生聯合會不致有破裂之虞一時蒞會學生聞此激勵演辭無不精神奮發慶祝會歷三小時之久至晚餐時始散 
[省立學校舉行畢業考試]  
　　尙文路省立第二師範學校今夏暑假有本科一二部四年級與講習科學生三班共一百三十餘人同時畢業茲由各主任敎員 
 
 

Page 11

 
 
分任考試定舊曆月内完竣一俟賈校長由歐回滬（來電七月二三號可到）即定期舉行畢業式授給證書 
　　南市陸家浜省立第一商業學校本屆暑假有本科學生四十餘人畢業日來由各主任教員分别考試亦定月内結束經王學監規定下星期一午後畢業生全體就本校合攝一影以留紀念至舉行畢業式期現尙未定 
[通惠工商學校機器由法運滬]  
　　本埠中法通惠工商學校自成立以來深受法國各界歡迎一時工商界中熱心捐助經費及機械者極爲踴躍茲聞此次法郵船ＰaulＬecat從馬賽運至上海機器四大箱合一七噸有餘均係法國有名工廠贈送該校者該校總幹事向季堅聲稱近日正籌劃安置一俟停妥擬敦請滬上各界參觀云 
[國内輪船運貨進出口之調查]  
　　進口貨（長江）太古公司之盛京號昨日由長江裝來黄豆二百六十八包麥子七十八包菜子三百七十八包麵粉一千包麩皮四百包苧蔴一百十四件黄絲十三件綢緞五件蠶繭八百二十七件桐油三百桶生漆四十六桶砲竹二十一件烟葉八十四件磁器十件洋莊皮酒一千三百四十八箱洋裝棉花一百十包藥材一百九十三件烟絲二十件土布八件紙頭二件牛皮七捆本耳十箱粉絲五十一件夏布十二件信石一百十九件雜貨七十件又招商局之江永號昨日由長江裝來白米四百二十包菜子二百九十四包檀米一百十三包芝蔴一百包白豆一百零三包毛茶一百八十一簍緞子九件絲棉三件土絲五十一件白絲三件黄絲二十六件蠶繭一百二十三件綢子一件鹿茸一件桐油六百桶官布一百六十件水菸九十三箱磁器四十六件靑蔴四十六件香烟一百十一箱棉花三百八十包土酒一百十二壜棗于七十一包棕絲三十件信石六十件生漆六桶黄紙一百二十二件舊布袋八十五件雜貨二百六十件（烟津）招商之新康號昨日由烟津裝來絲綢九十五件絲頭十七件洋布六件土布二件汽車五輛蔴菇四箱胡桃五箱綠礬五十件鹹魚五百十二件鮮魚十件鹹羅葡五件蚶乾二十件大頭菜七十壜蝦皮十件魚乾二件黑料十二件白蠟一件（靑島）太古公司之綏陽號昨日由靑島裝來花生仁七千九百九十六包花生一千八百二十包黄絲七十三件蛋黄二十五件鐵桶六只大頭菜一百三十二壜雜貨三十二件 
　　出口貨（港粤）太古公司之綏陽號昨日由申裝往汕頭貨計有麵粉三千包黄豆一千一百五十五包芝蔴一百十五包棉花四百五十六包豆餅一萬七千片洋紗七百十四件花生仁一百十包花生餅八千片花生油一千一百聽乳腐一百十六壜香烟四十箱生薑一百件烟葉一百十六件鹹魚一百五十一件目魚二十件雜貨七十件裝往香港貨計有洋酒二十箱藥材一百三十五件雜貨三十七件又裝廣東貨藥才六十一件（烟津）招商局之新康號昨日由申裝往烟臺貨計有白米二百十七包閩茶六十簍茶葉一百五十二簍麵粉一千二百五十包桐油五十桶洋布一百四十五件生薑四十件牛皮三十三捆竹器一百件紙一千三百五十二件邊紙十件竹掃一百件鐵一百五十九擔雜貨二百七十件裝往天津貨計有閩茶一千五百二十簍茶葉一百六十三簍白糖五百七十包機花三百包土酒九百四十六壜洋布三十二件麵粉四千包牛皮三十一捆靛靑五百九十七桶葵扇一百件紙四百零五件柳木四十六根檀木一百八十五根短竹二百八十三件生鐵七十擔又鐵一千四百六十擔雜貨八百二十一件又招商局之順天號昨日亦由申裝往烟津貨計有白米二百包麵粉七千一百五十八包白糖九百四十包冰糖八百九十六箱茶米十七簍桐油一百桶土布六百二十三件烟葉二十一件烟絲十一件蔴袋十件汽水一百三十八桶洋酒七十一箱香烟十七箱漂粉五十桶柏木五十八根汽筒四十只藥材五十二件信石一百七十五件桂花二百三十二壜顔料十六桶木一百零六根鉛粉六十桶笋乾二十六簍紙一百五十五件小竹四十捆竹筒七十捆竹根九十捆鐵器七百五十三件生鐵一百九十擔洋雜貨一千二百五十六件雜貨二百三十三件 
[外洋輪船進出口之消息]  
　　法國郵船公司之巴勒加號定十九日開赴馬賽此次由滬裝出之貨共有湖絲五百包古玩玉器之貴重物十二噸絲頭五十噸茶葉十噸雜貨十噸 
　　昌興輪船公司之蒙扺格爾號在本日一時由香港至吳淞即於本日赴温哥武在申裝出者有大宗湖絲一百五十噸各項雜貨一百五十噸 
　　英印郵船公司之笛爾惠亞號刻已由孟買至星加坡將在本月二十日上午五時開來上海又有中印班之托列拉號今亦開出二十二日可離開香港到申尙有沙河庭號自四月二十五日由上海聞還英國後昨得電訊已於本月十三日安抵倫敦矣 
[友華銀行銀市報告]  
　　中美新聞社譯友華銀行十七日報告云昨日倫敦銀價近遠期各跌三七五紐約銀價跌至五八倫敦紐約匯率爲三七七又四分之一今日此間定價無變更僅佛郎跌至七八五今日金鎊高至三先令六辨士又八分之七金洋六六後金鎊爲三先令六辨士又半金洋六五又四分之三市面穩固目前似無大漲落 
[兩交易所之消息]  
　　紗布交易所本埠愛爾近路紗業公會内紗布交易所籌備以來已逾數月自部令批准後辦事人更積極進行一切均已部署妥定原定初十内外開幕茲因匆促不及定於下星期一二遷入愛多亞路新屋約月初可以開市該交易所股票自部令批准以後價已高至八十餘元惟將來除本交易所賣買外並不上其他證劵交易所市場云 
　　夜市交易所大世界總理黄楚九君發起夜市交易所已誌前報該交易所股票面每股十元大世界舊股每股換新股十股邏來交易所雖極發達而夜市交易所尙屬初創故股票價已日就好起從前大世界股市上不過四五折今兩日中已漲至票面價額且尙有一般人願出一百二三十元收買云 
[上海糖業公會成立]  
　　本埠糖業同業四十餘家昨在民國路曁遠商社開會討論組織同業公會以謀營業之發展及交易之安全由裘養志主席報告開會宗旨並說明組織之必要衆贊同即將會章通過並由裘君發表由該公會共同發起糖業交易所以爲該業交易保證之機關全體一致贊成當即推定裘養志陳江鱗鄭澤南范榮卿等八人爲籌備員積極進行聞日内即可認定股份着手佈置云 
[滬南建築米船碼頭之籌備]  
　　滬南米業商董前因各處運米船隻於抵滬後尙乏相當地點聚泊以致各船戶均有移泊滬北蘇州河等處南北路遙往返旣多周拆營業亦不利便市面商情俱遭打擊影響非淺爰擬在南市沿浦相宜地點預備建築米船碼頭以便各米船就近排泊經該董等呈請滬南工巡捐局長請爲核准撥出碼頭處所即便從工建築等情茲聞姚石蓀局長已令工程科派員勘得關橋迤北輪埠林立勢難着手惟有從關橋迤南一帶勘地籌畫一俟呈復後再行核擬云 
[婦人被姘夫戳斃]  
　　住居虹口嘉興路一千四百五十三號門牌柴爿店樓上之婦人周徐氏昨晨四時天將黎明與姘夫包得勝口角衝突被包持刀戳傷腹部大聲呼救由二房東王克揚報由該管哈爾濱捕房派探往查包已乘間逸去當將傷婦車送就近醫院詎已受創過重出血太多不及醫治延至五句餘鐘即因傷身死該探遂將屍體舁入斐倫路騐屍所傳集一干人稟請公廨陸襄讞會同英領赫君於午刻蒞所飭吏檢騐明白塡寫屍格升座公位先由捕房稟明此案發生情形即據見證同居人華傳輝之妻吳氏投稱與死者同居柴爿店樓上前後房間祗有四十天死者據云在南潯路某日本人家爲阿媽昨晚死者姘夫於十時回家死者直至十二點半始回致起爭執據死者云因事在某日本人家躭擱男人不信死者迫令姘夫包得勝同往該日人家詢問不知如何走至嘉興路即行回來二人又復爭吵我曾入内解勸後來我即回房安睡迨至三四時間忽聞徐氏大聲呼痛我即起身至彼房内看視其時包已乘間出外見死者臥於床下已不能言語我即通知二房東報告捕房云云中西官得供會商之下遂判諭曰騐得死者周徐氏委係生前受刀傷身死着王克揚具結領屍棺殮暫厝公所招領候捕房緝獲凶手包得勝究辦此判 
[求是學校定期演劇籌欵]  
　　法租界巨範達路求是學校爲陶雪生君獨力開辦經營已歷三年所有學生貧民子弟居多故校内設有義務學額雖經費無着而陶君毁家竭力維持至今並未向人捐募分文茲因重新擴充校舍推廣男女部日夜學校義務學額添闢寄宿舍·技藝部·書報室·販賣商店·預計經費浩大乃定於舊曆五月二十日（星期六）假座大舞臺演劇籌欵券價售六角·一元兩種屆時除大舞臺全體藝員上臺演好戲外並有演說·報告奏樂等游藝秩序派童子軍維持招待由該校男女學生敎職員擔任塲内不另行售物募捐云 
[影戲院受抵制之影響]  
　　虹口武昌路東和影戲院其地基與院屋均係華人産業該院係租用者自受華人五四後抵制之影響觀者日稀遂致生涯冷淡聞將於六月底止停止營業云 
[水警保護絲市之公文]  
　　江蘇水警第一區沈區長昨日通令所屬各隊文云案據上海絲業會館董事施則敬等陽日郵遞代電開本年新絲業已上市所儷運洋專輪已於六月十日開駛頭班由上海駛赴南潯震澤等處擬請查照歷届辦法飭屬妥爲保護並請撥派武裝員警登輪護送以惠商民仰祈示覆等情到區據此查歷届保護絲市曾奉廳署訂有專條現旣新絲上市自應查案照辦查辦法内如第一條應着各隊轉飭所屬若遇絲商知照有大宗洋貨經過或存集時應即多派員警切實保護設因警力不足可請鄰汛船隻協助至第五條應着第三隊遴派探警改穿便服逐日就滬南各輪埠秘密嚴查倘有形跡可疑之人即着報候核辦又第四條着第二五兩隊各派巡船五艘在泗江口及北新涇一帶合力梭巡仍將所派巡官銜名具報備考又第六條着第一二四五各隊傳知掛護商輪巡船在此絲市期内每船添撥武裝巡士六名協同護送以厚警力又第七條仍派分隊長何士奎督率巡船十八艘編爲三隊會同安靖巡艦駛赴松金各縣屬内河外港以及黄浦江籌處分投巡護又第二九二條着各承汛警官考察當地情形在絲商經過重要地點多駐巡船俾免疎虞以重職守除已分别呈報函復幷分行外合亟令仰該隊長即便遵照辦理毋稍忽略爲要此令 
[警署勸諭淸道夫]  
　　淞滬警察廳所屬各區署所承値淸道事宜之打掃夫均有數百人之多每區有頭目一名爲之督率每月按名給工食銀五元五角月分兩次給發茲聞各夫役以月得工資不敷家用連日集議後羣向各該頭目要求加給請即轉達於淸道員再向上級官佐陳明請求酌量加增幷聲言若不准予加增勢必全體罷工云云昨日爲南市第一區警署王金山署長訪悉前情誠恐若輩聚衆要挾或滋生事端特令本署李劉兩巡官及淸道員等詳細查察若輩行爲情形旋悉附和者尙屬少數當即傳諭各該夫役照常上工一面令工頭善爲勸導切勿罷工即有正當理由亦可憑該頭目代陳始末以便核示施行 
[指控不分遺産案之研訊]  
　　昨日午後公共公廨民四庭由張襄讞會同英義日本三國副領事包克本·費洛·林出賢次郎三君訊理自稱爲已故永興花園主徐阿狗之承重孫徐招生訴嫡堂弟徐火生不分遺産案原告延梅吉言甘維露兩律師爲代表被告亦延馬斯德雷聲布兩律師辯護首由梅律師陳述原告應得徐阿狗遺産之理由次由甘維露律師向徐招生詰據供稱我係徐阿狗之長孫幼時父母均亡祖父亦於去年十月去世家産從未分析祖及父均未立有遺囑昔年我與祖父叔母等同居於墳山路永興花園時因叔母之傭婦與車夫有曖眛行爲經我告知祖父叔母遂與我爭吵故我遂隻身出外妻子現尙住在永興花園至於祖父於民國三年所登將我逐出之告白係因我欠債恐人索討故而登載其實我彼時仍在家中而被告之母徐范氏亦經祖父登報聲明其捲逃首飾云云旋由被告律師詢以屈詹氏吳仁甫徐勝寳徐張氏等認得否招生答稱徐張氏係我祖母（其時該氏在堂聞語隨口稱偷物事的東西誰做你的祖母）勝寳係堂叔餘人不知該律師又向徐謂爾實係阿狗長子之螟蛉子昔年因案已將爾之賣身契呈到公堂今此數人將到案證明爾確係螟蛉子爾得不謂彼等瞎說乎招生答稱實是瞎說該律師乃將報紙一張呈案謂招生曰報上廣白題爲驅逐不肖孫廣白云爾將家中金銀首飾偷出浪費故將爾驅逐爾今有何說招生答告白係因索債而登並稱去年我聞祖父死耗即遄回家奔喪甫及家門即被管門巡捕承他們命阻不許進我想他們旣欲謀奪我之産業訃文上定無我之名字等語至此退庭結果改期續訊 
[昨日公共公廨訊案紀]  
　　昨晨公共公廨民四庭由　襄讞會同美約副領事訊理（一）廣東銀行買辦劉石蓀訴四川路一百二十四號門牌美華公司爲司賬之張裕坤合資裝糖至美國新金山銷售不理滙票墊欵美金十二萬零一百二十元案張奉傳到案諭交一萬元保候訊遂即挽河南路同芳居·天潼路利男居·北四川路羣芳居·三茶食店主鄭漢宜·傅安樵·梁誠謙爲之具狀保出後自知數巨難償乃挈領眷屬逃避無踪茲爲原告訪悉特偕代表律師到堂證明案情要求缺席判决而被告代表許理律師仍到案請予限保人兩個月時期俾將被告尋交旋經問官令該三保人上堂諭以旣爲擔保則不得將各人所開之店倒閉該保人等均唯唯而退「結果」准許理律師代表保人請求兩月内將被告交案如不能交到被告着將保洋一萬元繳存公堂被告仍不到案判令償還原告美金洋十二萬零一百二十元（二）辛韻蘭訴唐晉記掯贖方單案（三）唐晉記辛江氏同訴地保洪裕成拒絕賣契蓋戳案兩案有連帶關係現因雙方有和解意思「結果」改期一禮拜訊（四）程王氏訴程少山程寛如家産糾葛案原告律師未到「結果」改期再訊 
　　又午後民一庭由關讞員先會同代理葡副領事德維禮君訊理葡商黄植桂訴楊非池用空賬洋案判决後楊無力繳欵以故拘押茲楊請求開釋而原告律師到堂反對謂查得楊尙有産業云云「結果」被告在押日久原告方面業已查出被告華純織造廠股份等情姑准改交六百五十元尋常舖保出外趕速淸理並着遵照前判繳付堂費繼與英包副領事會訊瑙威人亨生訴裕豐航業公司無故將其辭退請追所欠薪水及損失案雙方律師請求改期再訊「結果」照准民二庭由陸襄讞會同領袖領事特派俄員麥拉夫氏訊理（一）俄人特門司特延高露玲律師聲請復審判决賠償英商上海旅館損失洋五百元案「結果」本件聲請照准候訂期排審（二）俄人席特爾訴喜司根欠欵案「結果」限被告於十四天内履行本年四月二十二號所下之堂諭違則查封財産備抵民三庭由俞襄讞會同美奥副領事訊理（一）嚴林泉訴姚義泰損失案「結果」候會商堂諭宣佈（二）孫楚卿訴夏秉潮舞弊賬目案「結果」被告夏秉潮改交一千五百兩舖保改期飭傳胡辛益沈穉梅到案作證閱過簿據再着包封附卷（三）廣生昌訴高巨卿欠欵案「結果」原被均不到案展期一禮拜再訊 
[公廨訊罰車輛違章案併紀]  
　　星期四午後公共公廨張襄讞與英赫副領事升座車務公堂會訊車輛肇禍遠章案二十二起分誌如下（一）汽車夫張榮亭在愛多亞路未帶執照開駛汽車不愼撞壞電桿木訊罰洋五十元或押西牢一月（二）劉阿四在靜安寺路開駛汽車不愼撞壞陳二之黄包車訊罰洋二十五元再賠修費洋五元（三）譚月堂（四）陳玉龍（五）王阿三均因在南京路浙江路等處開駛汽車不愼幾致肇禍訊判各罰洋二十五元（六）杜阿友在南京路開駛汽車不照定章訊罰洋二十元（七）陳阿郎（八）沈阿寳因在寗波路及花園橋夜間開車不點尾燈判各罰洋十五元（九）伊高福（十）顧柳根（十一）陳阿興（十二）孔阿六因在北四川路黄浦路寗波路等處開駛汽車疾駛不聽巡捕指揮判各罰洋十元（十三）劉子根（十四）潘榮生（十五）朱耀坤因在黄浦路北京路夜間開駛汽車不點燈火並不聽巡捕指揮判各罰洋五元（十六）沈耀生（十七）徐良大（十八）徐阿土均因在北四川路南京路等處夜間開車不點燈火判各罰洋三元（十九）嚴阿衛」（二十）葉太和（二十一）王阿二（二十二）吳阿根因在南京路靜安寺路開車不愼幾肇禍端並不聽巡捕指揮以上四人因巡捕與見證口供不同且有見證臨訊不到判一併註銷 
[行人路斃之請驗]  
　　中華路與蓬萊路口昨日上午有身穿元色紗馬褂竹布長衫白褲黑襪之人倒臥地上當爲巡警上前詰問其人稱名姜明善安徽人今年四十五歲餘語含糊該警即車送警局立送新普育堂不及醫治即行斃命堂中即命十二圖地保顧愼霖投報地方檢察廳禀請相騐 
[烟賭案同時破獲]  
　　本地人黄春林在唐家弄二百五十三號屋内設立燕子窠售賣燈吃洋烟前日經該管捕房包探陸連奎王桂生偵悉協同四十號西探目往該屋查拿時見有烟客寗波人陳阿玉因代吳淞路猛將堂張賢生等所開花會大廠正在誘人賭博花會當將黄陳及其餘男婦烟客黄陳氏陸杏榮徐阿連一併拘獲連同花會字據烟具帶回捕頭飭將黄陳二人收押餘各存洋五元保出昨晨解送公共公廨經陸襄讞會同英赫副領事質訊之下以黄春林故違烟禁判罰洋三十元陳阿玉對於吸食鴉片烟罪着罰洋三元至誘人賭博花會所犯已非一次應發押西牢一月其餘三人到案者罰洋三元不到者保洋充公烟賭等證物分别銷燬 
[違犯烟禁之懲罰]  
　　賈子林沈海泉兩人在外埠購得大烟土八只於前晚深夜三點時船抵法租界黄浦灘碼頭賈等即雇潘阿福之黄包車搬至某處適爲一百三十七號二十五號兩越捕查見上前查獲當即將賈沈兩人連同烟土一併帶入捕房昨解法公堂請究先由兩越捕及二百五十二號華捕等上堂稟明當時拘獲情形詰之賈沈兩人供詞圖賴黄包車夫潘阿福供是晚實係賈沈兩人雇用民人之車是實中西讞員會商之下判以證明確實豈容抵賴着各罰洋三百元外再押三個月准予贖罪又王培卿朱佩生兩人前日手持盒頭烟膏一大包行經法租界菜市街適爲包探查見上前將王朱兩人一併帶入捕房昨解法公堂請究先由捕頭上堂稟明前情詰之王朱兩人供稱此項烟膏係在英界地方購來擬帶至原籍給與母親吸食不敢私販餘供支吾中西官判兩被告各罰洋五十元充公烟膏銷燬 
[誌謝]  
　　昨承救濟婦孺會惠贈八週紀念赴會劵四紙又求是學校惠贈大舞台觀劇劵四紙誌此併謝 
雜評二 
[旅滬鄂人之主張（訥）]  
　　鄂人之去王運動有一部分主迎吳佩孚者而旅滬鄂人則主乘機以達廢督裁兵之目的無論何人來鄂皆必反對斯誠根本之論也蓋督軍縱賢不過能約束其兵使不變而止必不肯自裁其兵以減削自己勢力故督不廢兵終不可得而裁兵不裁民終不可得而安裁兵與廢督在情勢上實有相聯之關係然若以裁兵廢督要求政府政府必曰此關軍制問題爲各省之事鄂省不能獨異果爾則今日必各省之人羣起以實力要求政府而後政府始無從推諉且此係各省共同切已之害非鄂人單獨之害故各省之人不能坐視鄂人之呼號而等於隔岸觀火也 
公布欄 
[上海地方審判廳]  
　　判决主文（民一庭）一件判决周福根與沈孟西營業糾葛一案主文原告人之請求駁回訟費歸原告人負擔▲一件判决胡桂卿與顧頴奇等因田地糾葛一案主文原告人之請求駁回訴訟費用歸原告人負擔▲一件判决何守先與倪寳華因欠租及租屋涉訟一案主文倪寳華租住禮益地産公司房屋兩幢限於判决確定日遷讓並應償還體益地産公司房租洋三十七元四角繳由何守先具領本案訴訟費用歸倪寳華負擔▲一件夏少堂與張源順因抵欵涉訟一案主文張源順應償還同茂錢莊九八規元本銀二千兩又九八規元利銀一千五百八十四兩又本年陰曆五月起利息仍以元本二千兩每月一分二釐利率計算並付至執行終了之日爲止但前後利息併計不得超過原本其銀均繳由夏少堂具領本案訴訟費用歸張源順負擔▲一件决定桃占先與謝蘭芳因借欵涉訟一案主文本件訴狀准予註銷訴訟費用歸原告人負擔▲一件判决陳和尙與刁培珍賣田控訴一案主文本件控訴駁回本審訟費歸控訴人負擔（民二庭）一件判决劉雲峰與陳氏即陳坤記因租屋糾葛准予回復一案主文本廳民國十年五月二十八日之即時判决維持之聲明窒礙後訟費歸陳氏負擔▲一件判决陳得勝與管惟忠因冒取租契糾葛一案主文原告人之請求駁回訟費歸原告人負擔▲一件判决李楨祥與董萊僧等因票欵糾葛控訴一案主文本件控訴駁回本審訟費歸控訴人負擔 
　　批示一件周三囡狀領洋據由准領此批▲一件王榮泰狀領合同由准領此批▲一件姜春翹狀請中止執行由狀悉准予暫緩執行此批▲一件至榮泰狀請銷案由狀悉准予銷案此批▲一件姚尹氏狀請執行由狀悉查該案業據吳彩之提起上告矣所請暫毋庸議此批▲一件張順卿狀領案欵由准領此批▲一件蘇保和狀保陳德勝由准保此批▲一件張良甫狀請發還卷宗由狀悉查本案原卷已於本年五月二十日發還原縣矣仰即知照此批▲一件鮑咸昌狀請銷案由狀悉准予銷案此批▲一件費阿美狀交欵洋由准交此批▲一件賀寳珍狀請執行由狀悉准即飭吏照判執行此批▲一件陳梅生狀請執行由狀悉准予飭吏執行此批▲一件郭晋英狀請執行由狀悉本案被告已交銀三千三百四十兩着即來應繳證具領餘欵准予飭吏依法執行仰即遵照此批以上六月十七日 
[上海地方檢察廳]  
　　批示莊阿章狀悉本案前據該民告訴到廳即經函致三區警署關提旋准覆稱莊阿根一名巳解送淞滬警察廳核收又經函請移廨核辦矣仰即知照此批▲徐李氏狀悉查殷廣仁業經開釋仰即知照爾子徐德標旣犯賭博傷害各罪自當訴辦所請保釋之處礙難照准此批▲朱凌雲狀悉所請於法不合應毋庸議此批▲陳震狀悉本案旣已付執行仰逕赴監獄聲請可也此批▲徐狗子狀悉查該被告尙有私訴候送審廳核辦仰即知照此批▲周成章據訴爾妻出走後自行回家又自行逸去出入純係自由旣無誘拐確證所請礙難照准此批▲擊自中狀悉查此案已由本廳偵查明確訴請公判在案所請着毋庸議此批▲錢樹德狀悉查現行法令縣知事以一身兼審判檢察兩種職權其批諭自有决定與檢察處分兩種性實其性質屬於審判决定者可向該上級衙門提起抗告其性質屬於檢察處分者應向該上級衙門請求再議此案該縣知事之批諭形式雖欠完備而其性質係一種檢察處分則該上訴狀應認爲請求再議仰候轉送江蘇高等檢察廳核辦可也此批▲徐步康狀悉候定期傳訊核辦此批▲胡受之狀悉案經起訴候將原狀送請同級審判廳核辦此批以上六月十六日王顧氏狀悉本案現尙繫屬於同級審判廳候將原狀送請核辦可也此批▲侯江氏狀悉業予票仰即遵期到案此批▲周達夫等狀悉該民等准否交保候即查明核辦此批▲王愛生狀悉案經查明起訴毋庸狡辯此批▲張正廷狀悉查此案徒刑業經執行終了至私訴部分是否應行釋行未經同級審判廳函知前來已送同級審判廳核辦矣仰即知照此批▲黄錢氏狀悉所訴是否屬實一面之詞難以置信爾媳愛囡如果在徐關炳家中儘可鳴警解案另行核辦此批▲蔣張氏狀悉案已起訴候送同級審判廳核辦此批▲趙宗典呈悉所稱各節於刑事無關候予轉送同級審判廳核示仰即知照此批以上六月十七日 
[上海縣公署]  
　　批示嘉級堂米店公所董事奚元良等呈爲工部局領照新章有礙生機請轉呈取消由批呈及抄件均悉候分函兩商會核議復奪仰即知照此批抄件附▲麵業公所代表萬瑞源等呈爲遵令傳諭不從呈請封閉由批呈悉候飭吏查明封閉可也仰即知照此批▲成衣業陸步靑等呈爲事關同業議主調和懇准新舊兩存俾息爭端而安生理由批呈悉所稱爲兩方調和爭執起見姑准試辦惟周琴山所管公所財産契據等件前因被控有盜賣情事飭令繳署查騐在案迄未遵諭繳到殊屬玩延仰即傳知尅日繳案以憑查騐而昭折服切切此批▲王雲香呈爲案經理明請求徹銷俯賜恩准由批案飭　應到案查訊核辦所請不准此批 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[上海閒話] [  孳何]  
　　自序 
　　余客滬上幾七稔矣凡社會上之形形色色余耳目所接觸心中隨之而起一種感想此種感想每覺有不能已言者苟一思及輒覺心潮起伏繼思之復覺悵然若有所失無以自安因舉凡余之所感筆而出之名曰上海閒話或曰滬人所習見習爲之事而君以爲可感得無少見多怪乎復筆而出之其亦多事矣余將答之曰惟習見習爲之事故覺可感且余之所感君苟爲同情之想試問復謂余爲可感否乎眞少見多怪乎人之感想固不能相强而同然亦不能謂人不可有感草木無聲風蕩之則鳴金石無聲物擊之則嗚不平則鳴事理之常而况乎人事物所接余雖欲無感其可得乎見仁見智固有不同然己之所見合否亦不無可以供人之評論此則余之所以取書此也言之當否文之妥否爲文學家之天責余又何必多顧及哉 
　　滬上商舖十之八九爲洋貨店夫此種商店乃中土千萬金錢輸出外洋之經營機關而日復一日有增無減豈國民之幸實業界之幸以與外人代辦之商業縱令任何發達得謂吾國商業發達乎 
　　滬人號人之忠厚者曰壽頭人之善欺者曰漂亮人每惡壽頭之名而喜漂亮之名故其行爲不得刻盡描仿以下此名人人爭欲爲漂亮此滬上風俗之所以日趨於下吾謂滬上所缺少者正壽頭耳噫可慨也（却酬） 
筆記 
[飄萍記（下）] [  西雲]  
　　秋容自夫去後遭遇益窘旋即臥病矣一日適舉家赴城觀會遺秋容守家以爲刻在病中當無意外秋容默念身歷萬險寃沉海底今復幽閉囹圄其將何以自脫凝思至此遂扶病破扉而逸時已夕陽西下行人斷跡荒山曠野不無惴惴轉念及凌虐而死與奔疲而死其死一也或猶有萬一之希冀膽爲之壯即亦不懼日行數十里途中以縫紉爲活五日而達省垣煢煢孑立何以爲計遂賃小屋一間仍從事於針線一椽獨處轉覺自由回首昔日人間天上矣省垣月湖樓固名勝也三春佳節遊人如雲秋容感嘅身世傷心萬端倚檻遠眺藉此自遣驀見一人踽踽獨行屬目旣久忽露震駭之色蓋即舊主人玉麟也玉麟自進都後因故遷調挈眷供着省署是日假期作踏靑之行不期而與秋容相遇視玉麟則丰采依然一如曩昔而秋容病容憔悴非復舊時人面初見之幾不相識欵洽旣久瀝陳始末痛心之語聞者辛酸玉麟亦爲之悒悒寡歡返寓後述於妻前聞之亦深爲嗟嘆翌日遂迓秋容共居之而秋容自遇玉麟巳得棲身之所且優偓逾恒稍稍自慰然感戴大德愈思相報凡兒女衣履及一切家政莫不一一任之居年餘旋解組秋容乃隨之東歸而玉麟老父俞君亦巳告老回鄕見秋容大奇因言其夫尹某自黔返蜀仍隷署中爲幕友嘗述妻婚後返里歷盡磨折備嘗艱苦愧無以報竟抑鬱死署中今汝又何以至此也秋容聞斯言不哭而神傷自此閉門誦佛雖至親罕覩其面聞近今鬢垂白矣閉門如故嗚呼空房寂寞孤燈長守生遭不辰夫復何言（終） 
劇談 
[新劇話（中）] [  靈園]  
　　賈小鵑卜自由爲全劇之主要人物節孝二字爲全劇之眼目攻擊舊社會抱牌做親指腹爲婚爲全劇之主意而破除舊禮防叔接嫂之成見指斥放蕩之爲解放前途障礙亦屬全劇主意中之二愁紅去小鵑半梅去馮瞎子毓秀去夏露華劍魂去卜老太正秋去卜自由是劇中人物之足稱者蓋第一幕訓女小鵑登塲悲態幽靜確合後爲節婦身分第二幕半梅去馮瞎子半梅能以滑稽的口分一時爲座客解頤夏露華之放蕩斥潑於第三第九第十各幕中隨在見之劍魂之卜老太做工老到正秋之卜自由因孝服母命致成婚後積氣惱而病肺癆氣惱而病後之情景慘澹可憐剖陳全劇意趣於第四幕中云「不能爲了空空洞洞的名節犧牲了女子一身的幸福」於第七幕中云「在腹中未辨男女而貿然許親此不通者一在出世未分善惡而貿然定親此不通者二」於第八幕中點出舊社會太顧全節孝之弊病於十幕中臨行指斥其妻一番言語略曰「如爾之所爲是爲解放前途作障碍」皆明白淺顯足以醒人心目而隨在從本題上說到外界國事亦此公本性所喜如我輩作小說之忽然提筆天空旁作映襱然我意在劇曲著重在社會此種映襱自當以自然爲貴不當以堆砌爲能以少爲貴不當以每幕中出之爲戲曲最高作旨 
劇本 
[歷史劇雙忠墓（十一）] [  沈心工]  
　　程嬰小人與公孫杵臼本來是朋友都是趙氏的門客起初他想偷盜孤兒小人就竭力勸他莫做逆天之事他終昏迷不信到底做了小人恐怕將來事情發覺累及小人所以出首的但是良心上很覺悲痛呢此刻再受高官重賞覺得對不起老友所以斷斷不敢拜領不過久託於趙氏之門前情不無可念但求大夫許我收集趙氏之尸將這千金銀兩作爲營葬之費小人便感激不盡了 
　　屠岸賈你眞多情許了你罷 
　　第三幕（佈景同前燈光宜合夜景） 
　　韓厥現在時候將近三更當該來也來的莫非程先生麽程嬰上正是小弟 
　　韓厥可憐呀今日公孫老友送了命了 
　　程嬰他倒先我而死死得其所也 
　　韓厥難得兩位如此忠義將來靑史上一定傳名的 
　　程嬰吾們豈爲名呀 
瑣錄 
[小常識] [  隱厂]  
　　皮衣晒藏吾人所着之皮裘曬時宜在淸明前或淸明後二月惟淸明後一月間切不可曬因是時楊柳飛花若沾於皮上最易生蟲藏時必於皮衣内置樟腦粉數小包可免蟲蛀之患藏皮衣之箱勿使透氣否則皮易落毛 
　　舊鞋底之利用男子所穿之鞋穿舊後往往抛棄第不知舊鞋之皮底可作婦女及兒童之鞋用（因婦孺之足小於男子之故）旣省金錢且免作布底之勞 
　　印色免糢糊法印色不良之品其色絮往往沾於圖章之上蓋時則字跡糢糊不淸若用白色夏布一方遮於印色上則蓋時絮即不沾圖章且色亦不變 
小說 
[社會小說衆醉獨醒（三五一）] [  瞻廬]  
　　第五十四回結鬼緣未雨綢繆聞仙樂漫天謊話 
　　邦平娘子道好媳婦你别疑疑惑惑聽我道來爲人在世本是一塲空夢（兩句開場白是極端淸醒語然出於邦平娘子口中則又成極端迷信語）這一塲空夢夢得長夢得短遲早終有醒悟的時候比及醒悟人巳化做鬼了在那黄泉路上多少總得經過四五百年才能重轉人身可見做人的日子少做鬼的日子多趁着做人的當兒預替做鬼的時候打算這才是長線放着遠鷂將來黄泉路上一輩子不會吃虧你婆婆四十多歲已做了大半世的人再没有四十多年在世苦海茫茫回頭是岸所以打字主意乍可結鬼緣不肯結人緣乍可救窮鬼不願救窮人結了人緣不過博得人家幾句奉承値得甚麽像我們這般富貴人家還怕没人奉承便不結人緣也没妨礙惟有這個鬼緣非同小可將來黄泉路上人地生疎不靠着衆鬼帮忙靠着甚麽救了窮人窮人怎懂得好歹一定貪心不足惹他們攪擾不休從來善門難開一切施衣施米的善舉都不是我們富貴人家做的我只打定「救鬼不救人」的主見要我施衣施米我便一毛不拔要我施錠帛施經懺要多少便多少我是很慷慨的翠娥聽說便順着婆婆的意旨道畢竟老人家見多識廣深謀遠慮句句說話都是千眞萬確永遠顚撲不破到了七月三十日邦平娘子領着媳婦和金兒三乘藍呢轎兩名小丫頭逕向開元寺裏燒香住持和尙得了消息慌得三脚兩步趕出山門迎接這幾位財主人家的眷屬（也是接財神） 
餘瀋[  豁安]  
　　壯士生强隣環伺之秋當願乘長風破萬里浪執干戈衛社禝繼張博望班定遠爲一世雄流千古芳 
　　反之則虛生天地間自負好身手矣 
 
 
 

Page 15

 
 
   
 
 

Page 16

 
 
   
 
 

Page 17

 
 
常識 
常評 
[說但] [  老圃]  
　　今言赤髆古謂之但今但字爲語辭其用本義者僅宋書之但馬但馬者猶今言滑背馬也經典習用袒字蠻人袒裸飾巾蔽前今非澳行之中華衣裳之國當暑袒者猶相望於道若以衣冠論文野之度則裸者爲野袒者爲半開我國古禮勞母袒暑母褰裳子事父母不敢袒裼孟子雖袒裼裸裎於我側爾焉能凂我哉知袒裼爲絕不堪之態乃若有之則以示辱楚子甲鄭鄭伯肉袒牽羊以迎武王克殷微子肉袒面縛楚子滅賴賴子面縛銜璧士袒輿櫬廉頗謝罪肉袒負荆此皆故作卑態自居於奴隷否則爲武夫搏鬭之態詩言袒裼暴虎魏明帝使力士袒裼於宣武塲上迭與虎搏宋令文在禪定寺袒裼與牛鬭此近演劇旣非與牛虎鬭亦不必作此態晋人放蕩蔑棄禮法胡母輔之謝鯤阮放畢卓羊曼桓彝阮孚之徒散髮裸袒閉室酣飲或解袒登枝裸形捫鵲以爲放達此標榜之徒故作奇態名敎自有樂地昔人固已言之歐米人盛暑不袒雖下至輿臺曾不少異此堪矜式但婦女舞蹈猶以赤胛爲禮襮其天生之麗若繩以東禮猶未爲雅觀也 
經濟 
[論交易所之利弊] [  穆藉初]  
　　歐戰期内出口貿易勃興加以先令奇漲一部分商業獲利殊豐厚迨戰事告終依供求之原理物價漸平而先令又奇縮前此所獲之利益遠不敵後此所受之損失商業上頓呈非常衰頓之情狀我國商人於是恍然悟商業與全世界在在有密切之關係眼光旣開展計畫斯遠大際此商况不振受世界潮流最大之衝激後共謀各本業地位之鞏固於是交易所遂風發雲起後先屹立交易所旣如此其勃興而業外者因各本業衰微羣趨交易所作孤注之一擲以故交易所門庭若市每一開盤空頭者多頭者其歡樂憂苦均在各人眉宇間形形色色眞相畢露死者死逃者逃變産質衣者踵趾相接於是有識者皇皇然相告曰交易所即大賭場也父誡其子兄勉其弟以愼勿入此賭塲相警惕嗚呼其信然耶其不盡然耶 
　　我國年來商業漸興消息亦較前靈動交易亦逐漸增多然商業道德反因之而薄弱即以棉花論民國六年七月最高至四十五兩不出兩月貶至二十三兩交易買賣向以承票爲憑多頭空頭損失不知凡幾因交易手續太簡單且雙方均無充分之保證即欲淸理無從措手而一部分棉商之信用因之大爲損失去年秋冬間十六支棉紗最高價漲至二百八十兩後竟跌至一百三十兩而一部分紗商之信用亦遭損失其對方所受影響亦不言可知矣世界大通物價漲落時所恒有苟長此不思良法以改善之則棉商紗商以及種種正當商業將如何使其安然揷足於市塲乎然則改善之道將安出即組織交易所是也交易所内無論購進售出須照定例存銀若干爲物價變動時保全信用之餘地物價愈漲則售出者存銀愈多兩方買賣由交易所作中間人爲穩健之保證倘一旦市情激變對方不致受虧而在交易所買賣者又須具有實力彼此交易有實力有保證則正當營業正可從此進逐步發展之軌道此設立交易所之利於商業者一 
　　歐和告成各國注全力於遠東商務而我國身當其衝安得不急起直追以求自衛我國最大出産品如絲茶等受傾軋而短縮者十去八九地方生計頓失所依國家稅源因之銳减而年來棉業競爭較前益烈即他業亦何獨不然自組織交易所後以本業中人主持本業貿易要政消息靈通時機不致坐失規畫周密市况得自保持各本業自衛及力謀開拓之實權完全在本業人手中不致受外人操縱與擠軋此設立交易所之利於商業者二 
　　是故歐美日各國各業均有交易所紐約棉業交易所自設海底電線由太平洋直達英國利物浦棉業市塲彼此於棉業上重要消息互相傳達非常靈捷而兩國棉業上之關係更爲密切其營業範圍拓展亦愈大其魄力之雄厚亦槪可想見而世人並未視爲詬病者何哉蓋交易之成立均爲本業中人間有業外之人以爭時鬥智故間接投機於其中惟不如我國之盛與漫無把握耳雖然我國交易所中之賭博性質豈獨業外人之狂熱所致哉當局者實不能辭其咎焉交易所中之經紀人即俗所謂掮客者是也以花業論經紀人應以向操花業者爲限則該經紀人對於本業情形必甚熟悉代人買賣不致昩於市情而使委托者受甚大之痛苦若交易所中而許非本業者作經紀人以啓業外人投機之漸此爲交易所中弊害一也 
　　交易所中理事長以下皆爲所中雇員除各本業理事勢不能因充當理事而停止間接營業外皆不得在本所作交易而於理事長及常務理事爲尤甚蓋彼輩均係主持全所事務之人多頭空頭之細賬完全在彼輩掌握中故彼輩而在所交易其勢必如大連豆市所得之結果今市上譁然某氏盈餘數十萬某氏虧耗數十萬即以此耳故交易所雇員在本所私做交易等於監守自盜此爲交易所中之弊害二也各業交易所特定之交易品自應以該品爲限而該所之股票不與焉股票交易自有證券交易所交易之即使爲證券交易所而該所本身股票亦應讓與他證券交易所作交易品藉免操縱之嫌疑故交易所中而交易本所股票者此爲交易所中之弊害三也 
　　按公司條例公司主任如總理局長或理事長等對於本公司經濟不能隨意侵挪即存欵過多存在某處主任雖有特 
 
 

Page 18

 
 
權然該公司存欵全數或大多數而存於該主任所私立之銀行甚或擅用存欵收押本交易所各項證劵因此謀利者其違背公司條例可知矣故交易所重要人物私設銀行而任意挪移本所經濟者此爲交易所中之弊害四也 
　　日來信托公司如春笋之怒生結果如何雖難預測設使以某所之主任將某所之股票抵押於該所主任自設之信托公司内此亦違背法律之事雖難保其必有然不敢保其必無設或有之則爲交易所中之弊害五也 
　　我國有能力者於商業中隨處有發展之餘地惟發展之狀况及限度則視發展者之合宜與否爲斷耳奸巧詐僞者終歸傾覆最後勝利恒歸之公正誠實者是則幸致巧取之途可無庸艶羡其脚踏實地循正軌以謀自然之拓展者亦無庸退却也交易所之現狀若此社會中人賭興之豪闊若此且一般人於法律觀念薄弱又若此因果相尋不知伊於胡底僕願各交易所之股東隨時研究公司條例監察重要所員之舉動而有以取締之並願各當地中堅人物亦隨時注意盡其監察之天職遇有如上述各項弊害發現則設法抑制以减少金融上發生之險狀則當局私心或可稍戢社會賭風或可歛息矣 
法制 
[司法行政] [  蔣竹賢]  
　　司法行政四字往往有以司法不能混合行政行政不能混合司法司法行政立法乃三權分立不可混合據爲法律上正當學說此論雖是然司法行政乃司法上之行政非行政上之行政不可以三權分立制度而謂司法無行政而謂司法行政即司法混合行政也蓋司法行政者乃限於司法部分之行政不爲司法外之行政不爲行政上之行政也茲以司法部分之行政述之如左 
　　（Ａ）屬於審判廳者（一）督促訴訟之進行（二）監督訴訟審理（廳長職權）（三）支配經費（廳長職權）（四）攷核推事書記官之成績（廳長職權）（五）執行違反民事上之判决確定者（六）偵查民刑事之證據（七）指定下級審判之轉移管轄 
　　（Ｂ）屬於檢察廳者（一）偵查刑事上之證據（二）逮捕被告人（三）提起公訴（四）監督指揮下級檢察之行使職權（五）執行被告人之罪刑（六）監督律師公會（七）不服違法判决提起上訴 
　　（Ｃ）屬於司法部者（一）攷核司法官吏（二）呈請任免司法官吏（三）呈請懲奬司法官吏（四）監督全國之審檢各廳（五）監督及呈請任免委任懲奬典獄官吏（六）核准司法經費及支配司法經費（七）指定高級審判之轉移管轄（八）核准律師之登錄（乙種酬） 
衞生 
[夏季宜素食] [  梅眉年]  
　　美國弗蘭克愛地普一ＦrankＡＤoＰuy有言「飲食須隨天時而異夏日宜少肉食」是誠食物衛生之名言至理時當夏日炎熱特甚食淸澹之物則覺味甘而美胸懷舒暢多食肉食則易致痧症痢疾即明徴也能合乎時而適乎人體之所需者則惟素食茲述其利益如左 
　　（一）素食與淸潔飲食以淸潔爲主滿腔油膩易傷腸胃故醫學家有言「疾病之源大半由於人體内部之不潔而内部之不潔又大半由於飲食之不潔」素食則淡薄淸凈最合衛生較肉食之油膩穢惡有天壤之别也 
　　（二）素食與消化蔬果榖實之屬爲物之最易消化者故無論人之健者病者均無不宜且其入於腸胃能鼓動機能使消化力增加素食之優於肉食於此亦可恍然矣 
　　（三）素食與營養豆類之物含蛋白質甚多菜類富於鐵質澱粉果實則尤多水素脂肪舉凡人身需要之原質蔬果榖實之中莫不應有盡有故素食之於營養亦不亞於肉食也素食之利益有如上述矧夫夏日之蒼蠅常爭逐於肉食之中而爲傳染病之媒介此時實行素食誰曰不宜愼母縱口腹之慾以快一時置健康幸福於不顧也（乙種酬） 
雜錄 
[時令與時事之關係] [  鈍漢]  
　　近數十年來我國每有重大事故恰在夏秋二季之間雖不盡皆如此然發生伊始均以此二季之時令中爲多過遠者且勿論姑以甲申爲始關於一地方者且勿論擇其國人皆知者略述之溯諸往而逆將來其有不可思議之運數存於其間乎 
　　前淸光緒十年甲申六月中法戰爭 
　　光緒二十年甲午七月中日戰爭 
　　光緒二十四年戊戌四月下詔變法維新八月慈禧復垂簾聽政捕戮諸黨人 
　　光緒二十六年庚子五月北京義和團興八月八國聯軍入京兩宮西走 
　　宣統三年辛亥八月革命軍起義武昌各省先後響應民國成立 
　　民國二年癸丑七月二次革命軍興九月張勳入南京 
　　民國四年乙卯五月九日承認日本强迫訂立之二十一條件國民即名是日爲國恥紀念日永矢勿忘 
　　七月北京籌安會宣告成立帝制復興 
　　民國六年丁己六月下解散國會令兩廣宣告自主七月張勳擁宣統復辟 
　　民國八年已未五月北京學生團爲靑島問題示威運動直省工商學各界繼之 
　　民國九年庚申七月直皖戰爭 
　　本年六月京皖學潮宜昌武昌兵變 
　　綜以上逐年逐事觀之我國政治上發生變故豈非與時令大有關係者乎是亦有興味而有研究之價値者也今已民國十年夏令矣南北愈見分裂財政破産即在目前外蒙失陷已久援兵計劃尙在從容談笑之中而爭權奪利者猶爲蠻觸之相爭各省風雲亦變幻不可測以後能相安無事使國家得一日之寗息乎殊切杞人之憂矣我亦願人笑我作杞人之憂也（乙種酬） 
 
