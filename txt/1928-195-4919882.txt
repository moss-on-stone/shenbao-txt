# 1928 - 195 - 4919882

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　王正廷及國府要人對中日商約有效期有正當解釋（見本埠及要電）日使芳澤有極不謹慎之談話（見電通電）張學良因日本干涉已聲明不易幟（見電通電）汪公使抗議日本干涉東省易幟（見電通電）德使館將南遷（見要電） 
本館要電 
[使團對日本有違言]  
　　［北平］使團以日本妨礙東三省統一與信仰、及主張不改保安政策公然形諸正式公文、顯有干預内政嫌、列國雖不同情於突然廢約、而對日本措施、不能輕輕看過、因與華會領土完整、主權獨立原則相背云、 
　　［北平］外人看法、日本警告張學良兩事、係奉系所勾出來的、希望日本一干涉、而主義與旗即可緩行、但未證實、（二十二日下午一鐘） 
[四使館會商廢約案]  
　　［北平］西葡意丹四使館員、昨會同討論應付條約滿期失效交涉、某使謂、中國此種廢約方式太草率、實與辛丑和約國以團結共同機會、使團本甚散漫、得此則更粘貼云、按各國對華關係不同、僅此一點粘貼、想亦有限、（二十二日下午一鐘） 
[德使館或將首遷]  
　　［北平］德政会似有訓示駐北平公使、相度中國建設情形、首先將使館移甯之意、 
　　［北平］德使日内赴津、（二十二日下午十鐘） 
[某要人談中日廢約]  
　　條約期限之正當解釋 
　　［南京］記者以日本對中國廢約問題、表示恐嚇態度、特往訪國府某要人、叩以此事應付辦法、某要人憤然作色曰、吾輩係革命黨、不是官僚、不怕恐嚇、日本若以對待官僚之法對待吾輩、可謂根本錯誤、要知中國廢棄舊約、係全國民意、吾輩不過奉行民意耳、且此約係訂於三十三年前、世界上壽命最長之商約、當無過於此者、若如日本解釋、滿期後修改未成、仍須有效十年、則該約可以千年萬年有效、蓋修改時、只要日本不同意、則又可延長十年、每次如此、則百萬年後亦可有效也、世上甯有此理乎、該約正當解釋、即「滿期後六個月内、若不能修改完竣、即作無效、」此係最正當之解釋、恐世界上任何法律家、亦必作如是解釋、若日本對於中國正當解釋、欲故意表示不同意、甚且以强硬話來相恐嚇、吾人只有表示遺憾耳、濟南之砲擊、既不使吾輩屈服、則此區區强硬話、吾輩亦只有一笑置之、此後國民政府仍行其廢約後之辦法、若日本欲以非理舉動對待、則亦只有聽之、俄國宣佈廢棄一切條約、及一切債務、列强亦不過如彼對待、國民政府係照條約正當手續辦理、與俄國不同、看日本如何對待、惟吾人願忠告日本當局、勿逼吾人上梁山、須知國民政府從前聯俄並非願意、不過爲勢所迫、現在日本若又要逼國府走極端、則亦只可付之一歎耳、（二十二日下午十鐘） 
　　［北平］今日使將日本反對廢約、通知全華居留民會、（二十二日下午十鐘） 
[高密村落慘遭砲擊]  
　　日軍砲火下一片焦土 
　　［青島］高密來青避難者言、衝突二起、華軍散伏村外禾地中、日軍重砲射擊、以村莊爲目標、故周陽集附近十餘村、盡成焦土、死者多係良民、爲狀極慘、（二十二日下午五鐘） 
　　［青島］膠路沿綫各站派遣日軍歸還部隊約四百餘名、馬六十餘匹、及坊子張店兩處衛生隊約百餘名、於二十一二十二先後來青、駐大港、待船回國、（二十二日下午五鐘） 
　　［青島］第三師團派赴高密急援隊、由牛島旅團長率領、二十二朝返青、（二十二日） 
　　［浦口］日軍司令部派日員鶴熊吉、赴各報館、調查姓名履歷、出版年月日、宗旨黨派、（二十二日下午五鐘） 
[日軍偷運魯克古物]  
　　日飛機練習射擊 
　　［濟南］臨淄縣政府電維持會、該縣距淄河車站八華里龍池地方、有成化碑一座、碎碑一方、古代石佛二尊、被日軍運至淄河站、將東運、該會已函請日領制止、（二十二日） 
　　［濟南］日來赴泰安汽車、搜查甚嚴、 
　　［濟南］二十二早、日飛機三架在張莊飛行塲練射擊、（二十二日上午十一鐘） 
[須惠慶之濟案主張]  
　　曾致電國際聯盟 
　　［北平］顔惠慶半月前、曾以駐英公使名義、電致國際聯盟、主張濟案由國聯第三者資格、組織調查團實行勘查、以彰眞相、而定責任、日本駐日内瓦代表、將此電告東京政府、東京轉電津總領事加籐、質問顔何以有此主張、顔答、雙方調查報告、距離太遠、非第三者以公平方法解决不可、此舉在國際上恒有之、若兩方直接商議、各依自身報告爲言、則該案甚難解决、予爲此案速决起見、因有此主張、加籐復對顔已否就任倫敦公使爲詢、顔答、無論已否就任、此項主張、總可公於世云、（二十二日下午一鐘） 
[濟案交涉之第一步]  
　　［南京］濟案交涉問題、當局意旨、以該案起因在日本出兵山東、欲謀根本解决、第一步須濟南日兵先行撤去、乃可開始談判、日前矢田來京、外交當局、已根據此點向其答覆（二十二日下午十鐘） 
[中英交涉即將開始]  
　　［北平］英總領巴爾敦已起程來華、英政府對國府交涉、將由巴氏手開始、第一先决甯案（二十二日下午一鐘） 
[蔣等凖備分道南下]  
　　［北平］蔣等三日内離平、一部分將乘新民船、一部分後行、因八月全會開會式、而議事在一日後、某某等趕不及一日列席亦無妨、（二十二日下午十一鐘） 
　　［北平］蔣中正今日七時到太和殿、向警界人員訓話、何其鞏趙以寛均到、 
　　［北平］蔣昨仍住北京飯店（二十二日下午一鐘） 
　　［北平］蔣今日遊明陵、（二十二日下午十一鐘） 
 
 
 

Page 5

 
 
   
 
 

Page 6

 
 
   
 
 

Page 7

 
 
時評 
[廢約問題] [  （默）]  
　　條約期滿失效。是否爲國際間之通例。要求平等待遇。是否爲正當合法之主張。如以宣布期滿失效爲景舉。則彼拒絶廢約。以妄冀互惠之利益者將謂之何。如以求要平等待遇爲失國際信誼。則彼獨持異見。以違反世界公理者將謂之何。 
　　芳澤謂國府北伐完成。着手建設。須從堅實步驟做起。殊不知此次廢約。即欲從堅實步驟做起也。蓋國際間平等待遇。爲國家生存之根本。問題。不平等條約。而一日不能廢除。即國家生存之資格。一日不能確立。而一切建設。亦無從做起。故芳澤而眞欲希望我從堅實步驟做起者。應贊成我之廢約主張。 
　　田中謂向來對於中國國民合理的希望。常加以好意的同情。此種態度至今未變夫我國民久受不平等條約之束縛。而國際間不能發展。今南北將告統一。欲成一獨立自主之國家。不得不先於國際間爭得平等待遇之權。此種希望。我國民自審。並無絲毫不合於理也。故田中而眞表同情於合理之希望者。决不反對我則期失效之宣布。 
　　北平消息。謂使團以廢約問題。有日本出頭。故均持觀望。以冀援例獲得同樣優惠待遇。吾謂此亦揣測之詞也。蓋各國近對日本之在華行動。恒以其最公平之態度。發不滿於日之評論。日本有時要約共同行動。各國亦恒以單獨婉却。可見各國對我。初無私利觀念。而我方以獲得各國同情爲慰。假使此各國之公平態度。而眞有誠意也。則决不爲此觀望援例之計。 
　　總之勿論日與各國之態度如何。而我爲爭國家生存計。則必持以大無畏之精神雖恐嚇與挑。撥皆所勿計也。 
本館要電二 
[粵委將出席全會]  
　　［南京］粵委員出席五中全會問題、前傳有反對出席者、某中委謂此當照四次會通過、照常出席、惟陳公博或因病不能出席、（二十二日下午十鐘） 
[李烈鈞報告時局]  
　　五中全會籌備情形 
　　［南京］李烈鈞語記者、（一）五中全會八月一日可開、蔣等返京、可足二十一人、（二）五中會秘書長仍爲李仲公、不到時、即由中央書記長擔任、（三）馮楊閻來京列席、表决發言權、由預備會决定、（四）黨代表或不恢復、政訓處有人主張完全撤銷、裁兵後之軍事訓練、當另定、（五）川戰劉湘已克復涪州、鄧錫侯劉積之均來電、遵府令開始訓政、（六）海外各委李石曾將到、或不赴平、胡孫雖已起程、五中若不延會、當不及到會、（七）蔣總司令已起程來京、（八）外傳日本反對修約、政府亦傳聞有抗議、但日領並未向政府表示、（九）三次大會期、當由五中全會决定、（二十二日下午十鐘） 
[馮閻行轅布置就緒]  
　　［南京］馮行轅擬備兩處、一國府西花廳、一金陵大學、閻行轅擬海軍司令部、已由第三集團軍駐京辦事處主任張天樞前往佈置、（二十二日下午十鐘） 
[張學良派代表來京]  
　　米春霖廢然回奉 
　　［南京］張學良代表吕榮寰·劉文清·趙巽、由大連來京、接洽輸誠·日内可到、張有電致譚組庵·李恊和·何敬之請飭保護、（二十二日下午八鐘） 
　　［北平］奉代表米春霖、因主張太舊、此間不招待、已回抵奉天、邢王仍留平、（二十二日） 
[劉文龍宣撫新疆]  
　　［南京］國府任命劉文龍爲新疆宣撫員、會同金樹仁、處理一切善後、（二十二日下午八鐘） 
[察熱綏决改省]  
　　［南京］察熱綏改省事宜、據國府某要人云、决定實行、該處縱有殘餘勢力、不難尅期解决、（二十二日下午八鐘） 
[河北省委爲民請命]  
　　［北平］河北省委二十日電、河北大軍雲集、孑遺勞于供應、救敝撫傷不暇、何訓政可期、請將河北各地現駐軍隊、詳加分晰、除維持地方、肅清關内殘敵應備外、餘各軍團所屬各隊、應即分别移駐、使人民稍蘇喘息、行政得從容着手、漸入訓政時期、實爲河北數千萬人民所禱求者、震受事、首問民疾苦、各方責難紛來、不能不代爲籲懇、祈飭各路將領酌將所　軍隊、撤歸原防、非收縮軍防、非收縮軍備、無從安集流亡、非减免輸將、無以施行教養、（二十二日下午十一鐘） 
[四集團軍之裁縮]  
　　［北平］四集團公表、已將第四十四軍鄒鵬振部、正式裁撤、化兵爲工、於十八日依鄒軍長建議、提倡將全軍武裝收存、暫作修堤拆城工作、業已辦理完竣等語、（二十二日） 
 
　　［長沙］第八軍實行裁兵、計裁併一教導團並裁撤所有輸送隊、（二十二日下午二鐘） 
　　［長沙］省黨校新甯學生、向魯請願、解散第五獨立師陳光中部、（二十一日下午八鐘） 
[粵省裁兵計畫]  
　　［香港］粵省裁兵計劃、第一期將五師部隊裁撤、新編五師楊鼎中部、歸併四軍、新編六師何春帆部已繳械遣散、十一軍補充師李拯中盡數補充十一軍内、譚啟秀師、改爲十一軍補充團、均已辦理完竣、第二期裁兵、則擬將現有三軍各减一師（二十二日） 
[康藏謀與滇省提携]  
　　［南京］康藏駐京代表格桑澤仁宫敦札西、日前聯電雲南省政府、請對康藏予以提携、昨滇政府有復電來京、表示極願敦睦鄰好、並請蒞臨面商一切、（二十二日下午八鐘） 
[北平要訊]  
　　［北平］王伯羣廿五赴漢、（二十二日下午十一鐘） 
　　［北平］閻家眷將來平、已令梁某覓屋、 
　　［北平］蔣派何成濬爲五六兩軍點編專員、與鄭俊彦徐源泉會同辦理、（二十二日） 
　　［北平］何成濬兼第六軍政訓部主任、 
　　［北平］蔣添吕烈培等爲參議、（二十二日） 
　　［北平］今下午二時、警備部在西碍胡同四號、捕去彭解·帥恭二人、供稱東三省革命先遣軍工作、（二十一日下午三鐘） 
　　［北平］韓復棨昨到平、住毛家灣、將赴津出席省政府、（二十二日下午一鐘） 
　　［北平］清華基金共七八百萬、近來商業銀行倒去數十萬、大有銀行倒去五萬、故有人主張公開整理該基金、（二十二日下午十一鐘） 
　　［北平］昨未刻、警備部拘去之彭解已保釋、帥恭則尚未放、（二十二日下午七鐘） 
　　［北平］太原政分會電陳中央政會四端、（一）口北道十縣、應劃歸察哈爾、豐鎮·集甯·凉城·陶林四縣、劃歸綏遠、（二）省委宜少設、先設民政·財政·教育·建設四廳、（三）熱河省治仍舊、察哈爾設萬全、（四）熱河綏遠省名仍舊、察哈爾請于上谷、開平·興和·口北四個名中酌定、 
[津二五劵籌募訊]  
　　［天津］二五庫劵委員會、二十一下午四時開會、推定談荔孫爲保管委會主任、張品題爲勸募委會主任、並通過宣言及辦事細則、（二十二日下午三鐘） 
[津北匪勢猖獗]  
　　［天津］津北爾莊鎮被匪攻陷、擊斃團丁二十餘人、架去肉票六十餘人、警備部二十一晨派兵兩營往勦、（二十二日下午三鐘） 
　　［天津］警備部二十二午槍斃盗匪許守仁王舉勝兩名（二十二日下午三鐘） 
　　［天津］順直水委會測量員八人、在秦王河被匪架去五人、索五千元贖票、（二十二日下午三時） 
[河北黨務之進行]  
　　［天津］市黨指委會定二十四下午、招待工商界、對於生活增進、社會改良、民衆團體之組織、加以指導、（二十二日下午三鐘） 
　　［天津］黨務訓練班第一期二十一畢業三十餘人、派往各縣工作、第二期二十三開課、（二十二日下午三鐘） 
　　［天津］省指委會、函請市政府取締星相命卜筮、破除迷信、（二十二日下午三鐘） 
　　［天津］省黨指委會下午二時招待新聞界、到二十餘人、聲稱（一）河北省軍事祇算完了一半、殘敵與貪官污吏聯合、企　反抗、帝國主義者通信　更造謡挑撥、望各報注意、（二）從前各報多捧人、不擁護機關、今後希望擁護機關勿捧人、（三）化兵爲工、要擴大宣傳、（四）各報闢黨務欄、宣傳材料、黨部供給、（五）援助政府、廢除不平等條約、（二十二日下午七鐘） 
　　［天津］市黨指委會通告各報、東方電通新華等通信社、價發挑撥軍事政治等謡言、請注意、（二十二日） 
[天津近聞]  
　　［天津］中央角票兑換處、昨有七十老者被擠死、自明起、限制兑現人數、（二十二日） 
　　［天津］市政府委陳鼎享·王國祜·許公望·陶祖春·爲電業監理、（二十二日下午三鐘） 
　　［天津］各團體及市民、定二十四晚舉行祝捷提燈會、（二十二日下午三鐘） 
　　［天津］束鹿武强函云、某軍向兩縣徵壯丁各五百人、限七日内照額送招兵處、倘敢違延、立按軍法從事、各縣因無人應徵、祇得出資收買壯丁報命、每人初僅六十元、繼張八十元、後漲百元、亦少應雇者、（二十二日） 
　　［天津］西二區署員龔長海、捲逃五百元、公安局昨通令嚴緝、並委曹子揚接充、（二十二日下午三鐘） 
　　［天津］省政府派李子韓等三人昨接收教廳什物、今接收擋案、明改組辦公、（二十二日下午三鐘） 
　　［天津］市民祝捷裁兵提燈會、改爲二十二晚八時舉行、（二十二日下午七鐘） 
[川局糾紛不易即决]  
　　［南京］國府某要人語記者、川滇黔政分會、一時當不成立、因政分會存在與否、尚須於五中會决定、至川事當由政府决定後、再定方針、毋須五中全會討論、外傳將派要人回川、恐不易收效、（二十二日下午十一鐘） 
　　［南京］四川近狀、楊森已由大河退至北岸、劉湘·劉文輝·鄧錫侯諸奘將領、均電表示竭誠擁護、但眞相若何、政府亟欲明瞭、現派孫銘赴川調查、二十三起程（二十二日下午八鐘） 
　　［北平］劉湘賴心輝派代表王世鎮來平、謁西集團長、 
[蘇省委招待鎮各界]  
　　［鎮江］今晨蘇省委假伯先公園開茶話會、招待鎮江各界、葉楚傖主席、首述遷省議决之經過、中有江蘇省政府、初離中央政府而獨立、猶之嬰孩初離母養、故不得不擇距母較近之鎮江、并請到會者、發表新鎮江之懷抱、次由江蘇黨代表狄膺、及省委繆斌、張壽鏞、茅祖權·先後發表意見、各團體由胡健春·楊方振·樂樂山等、次第發言、希望建設鎮江爲江蘇之模範、午後往城南勘小教場空地、爲建設省府區域、并遊金山、定晚返京、（二十二日下午八鐘） 
　　［鎮江］省府委員茅祖權·葉楚傖·繆斌·何民魂·陳和銑·張壽鏞·劉雲昭·及省黨部狄膺、二十二十時、在趙聲公園約各民衆團體代表開茶話會、到百餘人、各委及各代表均爲希望合作演説、二時攝影散會、至商團休息、六時返都、（二十二日下午九鐘） 
[民衆團體組織原則]  
　　［南京］民衆訓委會、對民衆團體組織原則、已通過商民恊會·工會·農會·及婦女恊會·惟青年訓練組織原則、蔡孑民意、青年可歸入各界恊會、學生則由學校加黨的訓練、青年不另組織訓練團體、此事今日討論後、即提交五中全會、（二十二日下午十一鐘） 
[首都紀聞]  
　　［南京］蘇省政府現擬　十七年度施政大綱、已令行各縣遵照、（二十二日下午八鐘） 
　　［南京］中央國術館現定十月删日舉行國術考試、聘任蔡元培·恭篤弼·李烈鈞·宋淵源等爲考試委員、並已函知各省市區選定國拔專家、凖期來京應考、 
　　［南京］各軍駐京聯合辦事處、二十二日午後二時開第十八次全體委員會、到二十餘人、史毓琨主席、報告文件後、議决要案數件、又以本届常務委員、及各股主任、任期已滿、决於下星期日改選（二十二日下午八鐘） 
[兩粵近聞]  
　　［香港］第十五軍駐東江黄旭初師、奉命調返桂省改編、（二十二日上午九鐘） 
　　［香港］廣東全省工會聯合會、二十一日通電成立、（二十二日上午九鐘） 
　　［香港］第八路總部通令、新編第五師名義已撤銷、（二十二日上午九鐘） 
　　［香港］市指委會通告各團體、開會未經許可者、得制止之、（二十二日上午九鐘） 
　　［香港］西江護航隊、昨被第四軍遣散、 
　　［香港］國税管理會裁撤五邑、南路、北海、潮梅各財政處、同時恢復江門、汕頭、北海韶州各屬中央銀行分行、（二十日二上午九鐘） 
　　［香港］政分會二十日議决、令廣西省政府、每月撥給廣西航空救國分會經費三百元、（二十二日上午九鐘） 
　　［香港］政分會議决廣州市店户徵收租捐一月、（二十二日下午十一鐘） 
[兩湖近聞]  
　　［漢口］總部航空處擬定籌辦民用航空全體計劃、定粵漢·平漢·滬漢三綫先試辦、粵漢綫經政分會十四次常會决議、令仍妥爲籌劃、期早日實現、（二十二日下午三鐘） 
　　［漢口］省黨委會、昨歡宴黄昌穀、（二十二日） 
　　［長沙］魯召湘鄂路副避長龍滌英來湘、磋商完成粵漢路、與修馥株萍路、湘東橋事宜（二十一日下午十鐘） 
　　［長沙］范石生電魯、遵囑停在湘境募兵、（二十一日） 
　　［長沙］第七軍第七補充團十三日由桂經湘赴鄂、 
　　［長沙］魯派饒靖國赴贛、籌商萍礦開工事、 
　　［長沙］粵漢路局副局長龍滌英、被派赴京、參加全國交通會議、（二十二日下午二鐘） 
[閩事紀要]  
　　［福州］當局令張貞担任永定、郭鳳鳴担任上杭武平、會勦共匪、並查該匪是否彭湃部由海陸豐竄來者、 
　　［福州］陳財長在廈、擬募公債四十萬餘、福州二十萬各縣四十萬、（二十二日下午五鐘） 
　　［福州］訓政調查局、先由副局長黄炳武組織、俟許卓然到開辦、（二十二日下午五鐘） 
　　［福州］方聲濤明日可偕張貞回省、（二十二日） 
　 
 
 

Page 8

 
 
[廣州抵貨運動發展]  
　　［香港］廣州抵制日貨積極進行、本港日本莊已接到止辦貨物之通告、省港船亦聲明代運日貨、不負起缷責任（二十二日下午十一鐘） 
[湘省清鄉訊]  
　　［長沙］臨澧縣長李道宗查係共黨、二十一日解省、發交督辦署訊辦、（二十一日下午八鐘） 
　　［長沙］督辦署警備司令部電、公安局、二十一日會議、决設郵電檢查委員會、各縣設分會、嚴防共黨反宣傳、（二十一日下午八鐘） 
　　［長沙］魯滌平張輝瓚兩軍長電令所部、積極清黨、七月二十八日前、再不自首、查出嚴辦、（二十二日） 
　　［長沙］督辦署電令華容周團長、痛剿王勉之包澤英兩匪、（二十二日下午二鐘） 
[津浦路雜訊]  
　　［天津］津浦第三分段長張美、毆傷工人董有成等、昨被捕交市黨指委會判罰、（二十二日下午三鐘） 
　　［浦口］東葛紅團會會員到站、玩摸電話路簽、站長黄士蔭禁止不服、招集紅槍會三十餘人、到站騷擾、站長恐原有警察不敷自衛、電局請講武陵警士到東葛、保護路員、并維交通、（二十二日下午六鐘） 
　　［浦口］津浦路特别黨部、在兗招集路員、演講黨綱、 
　　［浦口］津浦工務處員工、各捐薪一天、接濟濟南失業員工、（二十二日下午六鐘） 
[蝗羣經過湖州]  
　　［湖州］今晨昇岳一帶、有大批飛蝗過境、自西北往東、横亘三重、天色爲之昏暗、曆三小時之久過盡、墜落不少、（二十二日下午九鐘） 
[徐州軍事雜聞]  
　　［徐州］軍委會派胡逸民縮編楊虎臣之第十軍、胡二十二由京來徐、二十三赴碭點騐、聞係縮編爲師、 
　　［徐州］十二軍副軍長李肖庭、二十二日由京返徐謁任應歧、報告接洽各務、（二十二日下午六鐘） 
[劉岐已抵兗州]  
　　［浦口］劉峙昨晨抵兗、各界在站歡迎、下車乘汽車赴第一軍一師師部休息、（二十二日下午六鐘） 
各社電訊 
[芳澤不謹慎之談話]  
　　竟敢發表挑撥中國之言 
　　中國可以要求日本撤回 
　　電通社二十二日北京電　芳澤公使引見記者團云、日本好意所得回報、竟受此種非友誼通告、不勝遺憾、又云、若非以條約存續爲前提、不能應改訂交涉、蔣介石請宴、館員亦全部缺席、北平方面、非難王正廷態度華人亦多、以對外交涉、與豫期者相反、中國多受不利、應當引責、排斥熱漸高、 
　　按日人腦筋簡單、往往誤認某事係某一人所主持、如此次廢約問題、係全國國民數年來一致之主張、外交當局、不過照民意辦理、乃日本誤認爲係王正廷一人之意思、芳澤以公使資格、竟發排斥王正廷之談話、可謂不謹慎已極、中國若遵照國際慣例辦理、可以否認芳澤之公使資格、請其回國、至若王正廷辦理該案、中國國民、祇有援助、决無排斥之理、芳澤所謂排斥者、不過日本人一部分排斥耳、並非日本人全體、尤非中國人、自不待言、寄語芳澤、以後説話謹慎、不要再作挑撥之詞、以自喪失其公使資格也、 
[日本干涉東省成功]  
　　張學良已允不易幟 
　　日本允拘捕政會分會員 
　　電通社二十二日奉天電　日本駐奉林領事、二十一日午後訪張學良、對日本之警　、要求答覆、張學良口頭答稱、從日本之勸告、中止與南方妥恊、不懸青白旗、而以解散理三省政治分會、拘捕關係者爲條件、日領事允照辨、南方奉天日本之三角關係、更趨複雜混亂、 
　　按所謂東三省政治分會、有在大連辦公之説、故張學良有此要求、若日領果承認、則保護政治犯之國際法、被日本蹂躪盡矣、 
[田中承認干涉東省]  
　　惟其措辭甚爲狡猾耳 
　　路透社二十二日東京電　田中首相今日語新聞記者、張學良近曾向奉天日總領事詢問日本對於滿洲接受三民主義之意見、日總領事依據其所奉訓令、僅告以日本始終凖備扶助中國國民願望之達到、但苦不贊成國民黨如廢止中日商約等事之輕率行爲、如滿洲果有此種事件發生、日本將在滿洲設法自衛、因日本在東三省有重大關係也、日總領事爲上述理由、勸張學良在中國時局未更甯靖及國民黨未遵守國際禮貌時、勿與南京携手云、 
[抗議日本干涉東省]  
　　駐日汪公使向日政府提出 
　　日外交當局有狡猾之答覆 
　　電通社二十二日東京電　汪榮寶公使、昨日下午三時、往日外務省抗議干涉南北妥恊事、有田亞細亞長答稱、日本希望在東三省保境安民·使中外人安居、勿起急激變化、祇由林總領事忠告而已、並非干涉内政云、 
[日本答廢約照會期]  
　　日本機關謂在一星期後 
　　但路透電謂業已答覆 
　　東方社二十二日北平電　對於國民政府廢止中日通商條約之通告、日本政府之覆文、業已擬就、但須俟岡本南京領事所輸送之通告文、送到東京、由芳澤公使、向外務省請訓後、始送達國民政府、日本方面、對於此事、極爲鄭重、故日本向中國提出正式覆文、最早尚須一星期、 
　　路透社二十二日不京電　聞日政府已發出答覆國民政府廢約照會之文、大意如下、（一）日本認廢約爲侮辱行爲、此乃就現有條約第二十六條而可見者、（二）日本恐此種破壞國際信義之舉動、大損國民政府之尊嚴、（三）同時日本同情並諒解國民政府志在改善中國内外情形之運動、是以日本對於修約之好意、迄未變更、（四）但若國民政府不顧商約之規定、而欲以臨時新法律施諸在華日人、則日本聲明其採行有效方法以保障其權利之决議、田中首相對新聞記者談話、謂國民政府如竟傷害日本條約權利、日本不得已、將採行各種必要方法、以應付此時局、渠甚盼國民政府於實現其所宣佈之旨趣時、採取穩健步驟云、 
[宋子文談財政政策]  
　　路透社二十一日北平電　財長宋子文、今日接見路透訪員、謂財部於近半月内向京津各銀行訂成一種借欵、此爲以天津關餘爲抵北方善後公債之墊欵性質、該公債計數五百萬元、年息八厘、九八實收、宋對於鹽政海關之前途、不發言論、僅謂財部對此二項、已定計畫、五中全會開會在即、正好向商、此種問題、不急求於一二日内解决、故可待决於五中全會、宋又謂俟統一告成、則其餘問題自可迎刃而解、旋談及無抵押品之内外債事、宋謂一國債務、非公開問題、各國皆然、中國自亦當爾、第合法債欵、自當照付、其問題唯在如何與何時償還耳、財政政策、必須通盤籌算、要點避免竭蹶、渠覺外人今當漸知彼等之利益、實伏於中國之興盛、故廢除片面的恊定、乃彼等之利也、宋末謂渠不日將返甯、黨中諸領袖亦將集於該處、預料財政等諸要務將有甚重要之决議云、據他方面消息、總税務司易紈士去留問題、似亦將取决於五中全會、 
[各總司令離平期]  
　　但所傳路線恐有悮 
　　路透社二十二日北平電　聞蔣總司令定本月二十四日離平、經平漢路線而赴南京、李宗仁同日經隴海路南下、而李濟深則乘津浦車行、閻錫山亦將於二十六日離平、 
[湯玉麟通電係緩兵計]  
　　關於熱河易幟事 
　　路透社二十二日北平電　熱河都統湯玉麟自奉天發出通電、聲稱熱河現懸青白旗、並遵守三民主義、但衆信此僅爲阻止晉軍前往熱河之計、 
[印度罷工暴動險惡]  
　　警察已數度開槍擊斃工人甚多 
　　路透社二十一日瑪德拉斯電　南印度鐵路之工潮、因罷工者之暴動、現甚兇險、今日罷工者以石塊樹身横置軌道上、阻止瑪立樊德倫快車、並投石擊車客、警察以刺刀衝擊之、致傷二十二人、距此百哩錫蘭輪船郵件車又客車兩列車、爲八百人所包圍、車客被毆、警察開槍、傷十五人、昨日瑪雅伐蘭罷工者與警察衝突、結果罷工者死五人、 
公電 
　　閩人泣涕陳詞電　各報館均鑒、頃上中央黨部、國府、政治會議、各部院、軍委會、總司令部、文曰、閩省黨務糾紛、近已結束、各指委若非因人數未足、早已開始工作、兹聞中央遵將該指委等統行調回、高深莫測、安敢妄陳、惟聞確有二三野心家、思將已往風潮、極力擴大、謝案重提、羅織大獄、危言聳聽、市虎杯弓、冀達其乘機攫取政權、及報復私怨之目的、言之痛心、竊思閩亦國土、閩人死事於黄花崗者十有一人、歷届革命、閩頗不居人後、去歲長江之役、關係黨國安危、孫逆傳芳、犯順京畿、閩人服務海軍者、聞皆插誓殺賊、赤心拱衛、衆所共知、閩人亦可謂上無負黨國矣、中央亦何忍以吾閩内部派别之紛爭、少數陰謀之搆毁、竟認閩局爲反動、任人宰割而不惜、閩雖無人、斷不能以不愜於數人之故、即屏棄吾閩、較諸殘餘軍閥之東三省且不若、吾閩三千萬人心、奚能甘伏、懇諸公力秉大公、爲閩人留一綫生機、所有閩事、仍責成忠實當局、努力前進、安詳鎮定、俾吾民迄可小休、共赴於訓政建設之正軌、不使稍種惡因、輒生惡果、報復相乘、陳陳不已、詎獨閩省之幸、黨國前途、實利賴之、涕泣陳言、不勝迫切、待命之至、福建訓政促進會、旅省各埠華僑同志會、旅省各縣自治討論會同叩馬、 
　　綏遠特區黨務指委會電　各報館均鑒、第二届第五次中央全體會議、關係黨國前途、至爲重大、務懇一致主張、敦促汪精衛　志曁海外諸委員、迅速回國、共商大計、黨國幸甚、中國國民黨綏遠特别區黨務指導委員會叩寒、 
國内要聞 
[對奉問題已得圓滿解决]  
　　關内軍事由國軍解决 
　　關外政治暫由奉自理 
　　十六日北平訊、對奉問題、自奉代表來平後、已有圓滿結果、蓋當奉方代表未來之前、久有相當之接洽、及該代表等到津以後、此間即囑在津之某市長、敦促來平、面商具體之辦法、彼等到平與蔣介石數次會商之結果、對於三省問題、遂告段落、雙方决定者、大致爲 
　　（一）關以内之軍事、由國軍解决、（二）關以外之政治、由奉方自行整理、 
　　前日馮玉祥在招待新聞記者席上、亦曾言對奉問題分關内關外兩步辦法、即 
　　關於第一點、所有關以内之奉軍賸餘部隊、如湯玉麟高維嶽等、以及直魯軍之殘部、由第一集團軍之一部分、會同第三集團軍合力解决、以期肅清、關於第二點、因張學良等已表示服從三民主義、確有信仰之誠意、故對於彼方形式上之表示、以及其他枝節問題、暫置不論、奉方自身决定於三個月内、對於政治以及外交方面、努力整理、但須受國府之指導、以免有所歧異、 
　　現在雙方既經解决、則此後不致再有問題、聞奉代表等、於一兩日内亦須返奉覆命、 
　　國民革命軍總司令蔣中正、前晚五時、在香山雙清别墅、讌奉天代表邢士廉米春霖王樹翰徐祖貽等四人、聞席間邢等先將奉天現狀、及張學良期望統一之忱、向蔣陳述、蔣亦極端贊許、最終歸結、仍以主義統一東北爲範圍、以自家人辦正家事、絶無其他主張、邢等對蔣救國盛情、亦極感動、接洽之圓滿、實爲前此所未有、八時散席後、蔣即派汽車送邢等入城、赴機織衛第一號就寢、聞昨日邢等已將接洽圓滿情形、向張學良電告、預料政府統一東北之事、日内即有具體化、 
[山西政治近况及現定訓政計畫]  
　　趙次隴在省黨部之報告 
　　今後各政已定確實辦法 
　　十四日太原訊、昨此聞省黨部舉行各市縣指導員講演會下午四鐘、特請留守司令趙次隴氏、出席報告三晉政治近况、及今後訓政計劃、由指導委員苗培成君介紹後趙氏當即登臺、初謂本人近以職務與年歲關係、對於黨部諸同志、未能時常晤談、深以爲歉、次對尊重黨權、注意個人行動、多所建白、再次則對黨内盛行之口號標語宣誓儀式等、力言其效用之大、勸勉大家、光而大之、勿背其眞正之意義、旋更大講其打倒自己主義、謂嘗見各項標語中、只有攻人之辭、而無克己之句、此實過於自恕、彼意無論處人處事、必須人已兼顧、如欲打倒人、當先存一打倒自之念、 
　　（一）打倒自己之愛錢心、 
　　（二）打倒自己之怕死心、 
　　（三）打倒自己不公道心、黨員倘能個個如是則國治矣後謂現在軍事告一段落、訓政進行、不容稍緩、山西訓政工作、在昔早有根基、 
　　關於民族主義者、如注重義務義務教育·編查户口·化除家庭殘忍·嚴禁女子纏足·取締販吸鴉片提倡人羣道德等等、 
　　關於民權主義者、如村民選舉村長副、息訟會和處民間爭執、村民會議之議决村禁約、村監察會監督財政以及詢政會議、初選人函報等等、 
　　關於民生主義者、如奬進棉業、傳習蠶桑擴充水利、創辦林政、公辦實業、礦産歸公等等、均已試行多年、特以時局多故、連年用兵、勞民傷財、未克長足進步、最近復因北伐之役、政治進行迂緩、此後但期再不用兵、當可推行無阻、目下閻主席已有全盤進行具體計劃、呈送國民政府兹以限於時間、篇幅、僅能擇要略述、 
　　關於民族主義者、分改革教育制度、提倡國民道德兩種辦法、前者、分函次增設省縣圖書館、建設省縣理化實騐所、農商實騐所、工藝指導所、設立編譯館、提倡私人講學會等等、以期廢止「以畢業爲入官資格」之制度、將人才登用之途、悉納諸考試權範圍之内、推廣前此考試知事、考試法官辦法、舉行各種考試、考試合格則用、否則不用、不問其學校畢業與否也、如此、則學校與社會之隔閡、可以化除、智識界之眞自由平等、亦可實現、後者、則繼續前此洗心自省辦法、提倡總理所識仁愛·忠孝·信義·和平等固有美德、總期養成道藝兼優之民族、此外尚有改良家庭種種計劃、兹不備述矣、 
　　關於民權主義者、擬就固有村政根基、仍由村中着手、漸次推及區縣、一面預於育才館、專設建國方略、三民主義民權初步等講席、繼續訓練、考試及資格、分派各縣指導考查、總期實行選舉·罷免·創制·複决·四權、有其利而無其弊、 
　　關於民生主義者、消極方面、屬於平均地權者、擬先實行限制利息、各種合作社各辦法、積極方面、分（甲）增進農田收穫、（乙）發展實業、（丙）推廣交通、三種、甲頃又分整理耕地、推廣水利、推廣牧畜、增加肥料、改良種子、廣植果木六項、乙項又分開礦·造林·製造·（分機械·衣料·食物·用物·化學工業品五類）、農暇工業等四種、丙項又分推廣村區縣路、完成省路、各縣電報電話計畫、各村郵政計畫四種、一方消除民生防害、一方增進民生要需、總期達到眞富眞强眞文明之境界、此訓政時期預備進行計畫之大略也、 
　　此外關於五權省憲之實施、亦有詳細計畫、第以多屬於憲政時期、故不贅述、總之在今日施行政治、必以順乎人情、合乎國情爲要件、而以用中適時、公道養生、諸要旨爲運用、務期達到村村無訟、家家有餘之目的、尚望諸君、共同研究也、 
[李宗仁電令解除四十四軍武裝]  
　　該軍深明大義毫不抵抗 
　　實行裁兵辦法化兵爲工 
　　十九日漢口通訊、武漢衛戍司令部第七·十八·十九三軍、於十八日上午九時、督同公安局保安隊、手槍隊、將駐紥武陽夏三鎮之四十四軍全部繳械、其事頗爲突兀、經事後調查、所得消息如左、 
　　繳械原因　四十四軍、自入湘後、迭經變化、軍紀蕩然、且缺額頗多、名不副實、月前開抵武昌、分駐三鎮、最高軍事當局、即擬加以取締、時幽燕尚未克復、故尚留爲國用、迨後張逆出關、李總司令遄赴北平、參加最高軍事會議、關於各集團軍裁兵方案、及工兵政策、大體均已决定、李總司令、因於十七日密電此間七軍軍長夏成、十九軍軍長胡宗鐸、十八軍軍長陶鈞等、迅將駐紥武漢之四十四軍部隊、一律解除武裝、改編工兵、爲厲行工兵政策之張本、 
　　事前佈置　各軍事當局、奉到李總司令電令、十七日、即從事佈置、武昌方面、由第七軍·十九軍·公安局擔任·公安局維持民衆治安、漢口方面、由衛戍司令部、第十八軍、保安隊·五大隊·手槍隊擔任、各警署維持治安、部署既定、即擬於晚間實行、旋因天暑、民衆多當街露宿、恐滋驚擾、特改於次晨（十八）同時並舉、 
　　繳械情形　十八日上午七時、漢口居仁門、四十四軍砲兵團、由十八軍五十八師、自濟生五馬路、内街·中山路·分途抄至、該團無法抵抗、解除武裝、計繳步槍三百餘支、大砲三十三尊、所有官兵、暫行看守、特二區五旅街之四十四軍三師司令部、亦無抵抗繳械、當繳步槍百餘支、盒子機關槍頗多、他如玉皇閣之特務營第二連、招商局橋口等處之第三師一部、均服從解决、武昌之第二中學内四十四軍司令部、南湖一師三師各一部、左旗二師四六兩團、三道街中大三院二師五團、及迫擊砲全部、徐家棚溝口各一部、亦均服從命令、樂於改編、 
　　事後處置　該軍全部繳械後、軍士悉駐原處、由當局供給火食、聽候改偏、工兵如有不願、即資遣回籍、軍長鄒鵬振、由胡軍長派人保護、又令飭各軍及公安局、轉飭所屬、對各長官士兵家屬、一律嚴加保護、如有藉端報復、着即嚴拿、逕送衛戍司令部嚴懲、 
[京何市長交代迅速]  
　　南京特别市新任劉市長紀文、於本月二十日下午四時、在市政府宣誓就職、何市長已將一應銀錢文卷等、正式移交、聞何市長逐月報銷、向係按期呈送、從無延悮、即七月份截至移交日止二十日書表、亦於當日呈送國府、至從前保存劉任内移交之游藝會欵·及何任接收之仁壽工廠欵公安局解送之捲烟欵·曁粵省寄來之修理粵軍烈士墓欵·自經定財政局爲市府總會計後·即已發交財局保管）是以於移交之次日、即行將交代清楚情形、呈報國府、 
 
 
 

Page 9

 
 
國内要聞二 
[上海中外記者團膠濟視察記（二續）]  
　　蔡公時之死事　關於蔡公時之遇害、據外人方面所得報告、約有三種、 
　　（一）日領事向其他領事曾謂五月三日、日兵因察得有槍彈從交署發出、遂率隊入署、將署内全體人員、施行槍斃、蔡公時當時既在署内、或即在被殺之列、 
　　（二）有一領事得交署逃出伙夫之報告、謂是日上午、中日兵士之衝突既起、下午二時、有位於小緯六路四大馬路路口之日兵、因建築物已撤去、向交涉署方面退走、當行至交署之際、槍聲起處、日兵中之一人、即被重創、於是此一小隊之日兵、相繼進署、以避流彈之飛至、未幾日兵引去、署内人員、及蔡交涉員、以時機已迫、念將制服脱下、藏匿於被褥之下、改易便服、六時、槍聲漸息、道途之上、漸可通行、署内舊職員相繼離署歸家、向新委任之職員、連同蔡交涉員等共十四人、以無家可歸、惟有留署、迨夜九時半、日兵復至署嚴行搜查、聲勢洶洶、謂日間日兵之槍傷、係交署人員所擊、勢將用武、旋有其他日兵、從被褥之下搜出蔡公時等之制服、日兵遂怒不可遏、立用粗大麻繩、將蔡等四肢緊縛、解至日軍司令部、時已在深夜十一時半矣、比至司令部、蔡用日語、即大怒、立將手中所持大樹枝、向蔡氏頭額、猛擊數下、一時蔡氏額上、血如泉湧、流至頸旁、既而日軍復將蔡氏等解至交署、被逮人員、分作二起、蔡氏在第一起、而詳述此事之伕役、則在第二起、日軍先將第一起運至交署院内、時已在深夜二時、以署中無電燈、第二起之伕役、遂乘機解鬆繩索、蛇行出署、行時聞署内院中、槍聲劈拍不絶、據該伕役云、蔡交涉員已於彼時被日軍槍斃、 
　　（三）從某領事方面所得消息、謂蔡氏實被日軍殺死、其遺骸當仍在交署内、 
　　另一報告、據當日在事脱逃之交涉署掃地夫肥城人辛長勝所言、益爲詳盡、併錄於後、 
　　在三日下午四時之際、有日兵爲人擊斃、遂有數日兵進佔交涉署、將據守署中、以資對抗、其時署内有新任職員九人、舊職員及門房苦力約三十餘人、迨下午八時、蔡公時以街道阻絶、遂囑舊職員暫留署内、謂今尚有餘食、足圖一飽、舊職員則以切於念家、均仍出署返家、惟新職員及苦力等、則藏身署中地窟、及夜十一時、有一隊日兵、往扣署門、口稱檢查槍械武器、前往應門者、即辛長勝、日兵既入、即由能操日語之第二科長出外、告以此係交涉公署、日兵不允、逕入搜查、因遇蔡公時、蔡即以日語告以余係新到任之交涉員、日兵仍不之理、繼在蔡辦公室内、忽發見其軍裝軍帽、（當時參加北伐工作者多穿軍服）日兵即認蔡爲軍人、或有其他軍人在内、於是分兩起縛之、一起有十八九人、一起七人、七人者均伙夫苦力之屬、故縛時較鬆、即同拘往日領署南面之司令部、（時司令部尚未遷往津浦賓館）其十八九人之一起、即囑俟於路南、七八人在路之東北、（辛長勝被縛在十八九人之一起、張漢儒在七八人之一起）、少時又來日兵一隊、入内會議、至半小時之久、於是整隊各手持木皮柴而出、蔡公時即以日語詢問、日兵見蔡先發言、舉梃即擊、蔡遂流血被面、另一日兵、則以皮鞋蹴之、應彈而倒、日兵續加足踢、蔡因顛播地上、其時已午夜十二時矣、日兵復入會議、片刻、更送此二起被縛者回交署、將蔡公時等率褫衣褲、即銃殺之、辛長勝者、以被縛少鬆、即乘隙逾牆逃去、僅於逃時、手中一槍、越險以去、幸未被殺、現已赴泰安省政府矣 
　　國人身經目擊之痛苦　國人在濟、所受之痛苦、疊有披載、無容螫陳、對於五月三日發生之慘案、其眞正肇事之原因、幾於人不能詳、蓋事端一起、日方已嚴重戒備、國人遂遽失其自由、交通飲食、種種不便、遑論探訊事實、即事端既起之後、死傷焚殺、欲謀照相、及採取證據、均在禁止之列、而一切統計、可以備爲後日交涉之張本者、亦復一鱗片爪、什襲珍藏、視等禁品、無敢公布、即至今日、危險之時期已過、然日方以便衣隊爲名、猶時時搜查民房、片紙隻詞、少涉疑點、即加拘訊、第六師團、並設審問處、凡被逮者、均送往質訊、頗難得直、若某街某巷、發生襲擊之事、則全街居民、均遭檢查、爲之不安、若張紳采丞家一西席、以正閲家信、爲日兵衝入、慌迫間焚稿避之、會爲所見、即遭逮去、治安會雖可保釋、然周折至多、其有少以爲疑者、日方便諉爲此係軍事機關之命令、電報局生余文燦失踪一事、有外僑見其於被日兵逮捕後、即無下落、然至今亦迄含寃莫訴、蓋以其曾發電往他處求援、爲日人所知、因而中毒也、日人同時在濟、雇失業痞棍、以爲之倀、尤屬不勝其防、道路側目、相戒勿語、免蹈奇禍、而日方文官若領事等、雖有事與治安會往還、時輒晤及、終以爲軍事機關之故、亦莫之如何也、且凡日兵所居之房屋、凡係公産、即不付租金、謂前此張宗昌所用、而南軍爲繼承、則今得自南軍手中、情同戰利、遂任意佔住、因而私産之牽累者、亦復不少、日兵之在濟搜檢、不特華人、有時及於外僑、且至領事、故外人對此舉動、嘖有煩言、華人則少肆議論、或認爲不滿意者、即横加恐嚇、若治安維持會之前副會長于耀西、即爲威迫以去、蓋日人每以恐與便衣隊有聯、或涉及南方之政治爲藉口、曾有新任歷城縣縣長、由泰安赴濟、投宿旅肆、即夜日兵來查、諱言經商、既於行篋中得其委任狀、遂誣以言詞兩歧、必爲便衣隊而捕之、終於商家團體等之保釋、幸獲無事、至次日即押之出境、蓋日人於目前認爲二十里範圍以内、非特中國之軍事勢力、不允通過、即一切政治關係者、亦絶不許往還、故非特武力則加以壓迫、即文官亦不允蒞臨也、在巷戰劇烈之數日、交通斷阻、水糧盡匱、即至於今、其在商埠之自由巡弋、依然如故、曹利門前、高懸日旗、處理一切、權惟獨攬、中國警廳、實力本不充足、亦復難於過問、惟執行站出、遇有日兵被創等事、尚須加以懲處、近來又藉便衣隊之名、日本欲行戒嚴、今我治安會及　廳聞之、知日如戒嚴、必更多事、故擬自備戒嚴、正在組織中也、 
　　紅卍字會之成績　濟南此次、慘遭戰禍、辦理慈善之機關、厥惟紅卍字會濟生會及紅十字會、然紅十字會、以前此有多人　濟、正圖着手調查、忽遭日軍之疑忌、以爲或有任何政治上之關係、當即離濟、故一切救護事業、尚以紅卍字會負責爲最多、今姑舉其成績、約略報告、流離之慘、庶可窺見一斑矣、 
　　世界紅卍字會濟南分會辦理救濟狀况報告一 
　　十七年五月十六日 
　　濟垣不幸、禍出非常、人民不死於砲火、即死於饑餓、本會職責所在、急起救濟、雖事前相有籌備、而禍變慘烈、多出意外、本會職員、四出援救、其中格於情勢、較昔時救濟、尤爲困難、爰將五月一日起至十五日止、辦理各項救濟狀况、條列於後、 
　　（一）救護商埠居民事項　五月三日商埠居民、因日軍在埠分段警備、出入既感不便、食物尤難購取、其　避居他處者、本會派員分赴警備地内、導引出埠、分住於城關各救容所、並與日領事商治、設法接濟埠内居民食料飲料、 
　　（一）救護城内居民事項　五月九十兩日、城内居民、怵於砲火驚恐萬分、本會辦事處在南閘上新街、城關間　、無從援手、因與日傾事一再磋商、　出南門新東門兩路、並函請南軍司令部、以人道爲重、開放東南兩門、以便本會派員救護難民出險、南軍適於十日夜全數由東門出城、本會隨即派員入城、辦理一切救濟事宜、 
　　（三）醫療受傷兵民事項（甲）五月二日辛莊營房地雷爆發、傷亡甚案、除經該軍自行分别醫治掩埋外、由本會抬回傷兵五名療治、並掩埋二十餘人、（乙）五月四五兩日、飛機於城内抛擲炸彈、一落於大布政司街、一落於壽佛　後、一落於后宰門關帝廟街、一落於督辦公署旁、傷亡人民、除由各該家屬分别醫治掩埋外、其無主者、由本會於各該處抬回傷民七名、送醫院療治、（丙）本會醫院除前收傷兵二百餘名外、自五月一日至十三日止、其新收城内商埠受傷兵民五百三十三名、（丁）聯軍兵站醫院、遺留傷兵一千三百餘名、無人過問、該傷兵等來會請求接濟、本會醫士、逐一診視、其已醫治痊可、或輕傷者計六百餘名、概由本會每名給與川資銅元四千文、俾即回籍、其重傷者七百餘人、移入本會醫院療治、（戊）張莊原有直魯軍後方醫院遺留傷兵二百八十餘名、無人過問、該傷兵等來會請求接濟、現已設法給予食料、並與紅十字會籌畫遷移、代爲療治、 
　　（四）掩埋喪亡兵民事項（甲）本會自五月一日起至十三日止掩埋兵民五百一十名、（按上列掩埋人數、係僅就本會所掩埋者、其由人民或其他慈善團體掩埋數目、無從查詢、（乙）此次亂事、死亡甚衆、本會不惜經費、僱用伕役一百二十名、從事掩埋掘坑、務求其深、並蓋以石灰、以杜後患、其由居民或街長首事、僱伕掩埋、查有淺露者、本會派員巡視、無論何處經辦、一事添土修築、俾免發生疫癘、並由會發出通啟、請求各慈善家、帮同檢查、以免遺漏、 
　　（五）賑濟事項　濟南經此次事變、商民歇業、一般貧民、饑不得食、搶掠時聞、前由奉黑吉熱四省慈善家、運到紅糧七千餘包、適因戰事發生、未及運往災區散放、權其輕重、只得移緩濟急、將此項紅糧、分區派員查放、仍按定章、大口十斤、小口五斤、分别查明散票、並於城關及商埠儲糧地點施放、俾各就近領糧、以圖簡便、（以上五月十五日止） 
　　（一）醫治受傷兵民　本會臨時醫院、收容受傷兵民先後計二年餘人、除醫治痊可及輕傷者、陸續出院或資遺外、截至五月底止、其留院醫治者、第一臨時醫院計一百三十三名、第二臨時醫院計一百八十三名、（二）臨時醫院、本會臨時醫院、本設有五處、均設於商埠、惟房屋均不寛大、適西關江家池中西醫院、無人管理、該處房屋宏敞、因函商警察局、將本會臨時醫院、受傷兵民、移於該處醫治、定名爲本會第二臨時醫院、第一臨時醫院仍設於緯一路桓台同鄉會會館内、其第三第四第五臨時醫院、則裁併之、（三）護送災民、上年冬季、濟南開辦粥廠、各縣災民、紛紛來省就食不下數萬人、麕集省垣、殊非久計、且荒廢耕種、所關尤鉅、因與濟生會駐濟辦公處商治、由濟生會給與食料及銅元、本會加派救濟隊隊員、分批護送至崮山及張夏、照料乘車、分往兗州濟甯一帶、各還故里、（四）資遣被拘軍人、濟南此次變亂、所有被拘軍人、經治安維持會交涉釋放、籍隸南省者計九百餘人、本會先期派蔣君葆元赴青島、接治輪運、並籌辦沿途食料、另備大洋五百元、交由治安維持會按名資遣、臨時復派隊員王君宏臨郎君子厚護送至青島、乘輪赴滬、（五）賑濟災民、奉吉黑熱第十六批賑糧七千餘包、於濟南散放、（已載於報告一）兹將城關商埠散放賑糧數目、分列於後、（東區）十七萬七千八百零三斤、（南區）十三萬三千九百三十六斤、（西區）七萬八千九百三十斤、（北區）十五萬五千八百六十六斤、（城區）六萬三千四百八十五斤、（商埠）二萬九千四百零五斤、以上計共八十九萬九千四百二十五斤、其續行補放者容再續報、（六）籌運賑糧、奉吉黑熱四省慈痒家捐募第七批紅糧一萬八千包、存放天津、第八批紅糧九百噸、有放營口、惟以車路不通、輸運維艱、現已將第七批由天津海道運至青島、計一萬五千包、第八批由營口逕運青島、計六百六十噸、而由青島運至濟南、非由膠濟路轉運不可、刻以運費問題、大費周折、（按本會向來辦理運送賑糧、皆呈請交通部或省政府轉令各鐵路局、准予免費、現以時局變遷、津浦路車路不通、不得已由津運至青島、計輪運一項、費至七千餘元、若再加以由青運濟、車費實屬力有不逮、當派蔣君葆元往青島、與路政當局、再四磋商、現雖略有眉目、而第七第八兩批賑糧、尚淹滯在青、未能即時運濟、嗷嗷待哺之災民、幾於望眼欲穿、推冀早日運到、或不至索之於枯魚之肆也、（七）調查貧户、前以砲火之餘、苦力者失業多日、到處搶掠、因將第六批賑糧施放急賑、藉以安人心、而靖地方、現第七第八兩批賑糧、將次運送到濟、而濟南昔時以供差爲生活者、平時本無積蓄、一旦失業、困苦不堪、既不肯公然喫賑、又無從另謀生計、長此以往、勢將坐斃、本會現正明查密訪、遇有此等户口、從優給予賑糧、俾铭飢餒、並於濟南鐵道以南、崮山一帶、及濟南附近各村莊、被災各户、分頭派員、詳細調查、一俟賑糧運到、即行施放、（以上六月二十三日止）（未完） 
[全國内政會議規程]  
　　第一條　國民政府内政部、爲厲行訓政工作内務行政、並徵集各方意見、特召集全國内政會議、（以下略稱本會議） 
　　第二條　本會議對外文電、以内政部名義行之、 
　　第三條　本會議由左列各項人員組織之、一、各省民政廳長、二、各特别市政府之公安衛生土地各局局長、三、國府派選之代表二人、四、其他與内政有關之各部院會臨時選派之代表各一人、五、内政部選聘之專家五人、六、内政部長次長秘書長參事司長處長、 
　　第四條　内政部所聘專家、與國府或各部院會代表人選重複時、内政部得另聘補充、 
　　第五條　本會議設主席副主席各一人、主席由内政部長任之、副主席由次長任之、 
　　第六條　本會議在首都開會、 
　　第七條　本會議每年舉行一次、其時期及會議日期、由内政部定之、 
　　第八條　本會議議案之範圍如左、一、内政部交議者、二、出席會員提議或臨時動議者、三、各團體之建議經會員三人以上連署介紹者、 
　　第九條　本會議須有會員過半數之報到時、始得正式開會、 
　　第十條　本會議表决議案、取决於出席會員之多數、可否同數時、取决於主席、 
　　第十一條　本會議會員　如有提案須於開會前三天送交本會議秘書處、以便編入議事日程、其有臨時提案者、須有會員十人以上之副者、用書面送交大會、主席酌量編入議事日程、其有臨時動議者、須有會員三人以上之附議、經主席認可、始得成爲正式提案、 
　　第十二條　本會議各種議案、須付審查者、由會員組織審查委員會審查之、審查委員分爲左列各組、由會員自行認定、（一）民政組、關於地方行政及其經費、並行政區域吏治自治選舉賑濟國籍户籍移民各項均屬之、（二）土地組、關於土地之調查測量登記徵收分配及水利河工各事項均屬之、（三）警政組、關於警衛民　　制宗教風俗出版物禁烟及保護名勝古蹟各事項均屬之、（四）衛生組、關於防疫檢疫及醫士助産士藥品病院之監查衛生機關之組織指導及其經費各事項均屬之、 
　　第十三條　審查委員會、各組設主任委員一人、常務委員四人、由主席於該組委員中指定之、 
　　第十四條　本會議議决事項、由内政部分别採擇施行、 
　　第十五條　本會議設職員若干人、組織秘書處、分掌各種事務、其章程另定之、 
　　第十六條　本會議會員往返川資、由各該地方擔任、惟會期内膳宿等、均由本會議招待之、 
　　第十七條　本規程如有未盡事宜、由内政部修正之、 
　　第十八條　本規程自公布日施行、 
[全國内政會議議事綱要]  
　　（一）各級内務行政官吏任用考試訓練奬懲成系統之一致實行事項（二）縣自治厘定經費訓練人才組織機關完成自治事業之澈底實行事項、（三）各省區縣治行政區域、及警察區域之劃分厘正、與縣治曁警察機關之增設合併遷移事項、（四）厘定縣等第及縣市經費、並規定公安衛生土地市政等經費標凖、及國庫省庫補助恊濟事項、（五）土地調查測丈登記徵收、並官荒墾放之具體施行計劃、及關於平均地權之實施方案、曁宣傳方法各事項、（六）清鄉勦匪及編練團防之經費權限、及鄉村警察之推進改良事項、（七）民政廳以次衛生行政成系統之確定事項、（八）戰後及歷年水旱成災省區災民之救濟各省失業游民之安置及移民墾殖等、一切解决民間目前生計問題事項、（九）開發水利整理河道規劃河防事項、（十）禮俗宗教之厘正改良管理及古物名勝之保存處置事項、（十一）各項内務行政法規之綱要擬訂事項、（十二）其他屬於内政部職掌範圍依法定程序提議於本會各事項、 
[朱兆莘將赴京就職] [  （毅廬）]  
　　赴甯就外次職後即赴粵服務 
　　朱氏在紀念週中發表外交意見 
　　十八日廣州通訊、粵省政府委員兼交涉員朱兆莘、近由中央命令、委充外交次長、昨外交部長王正廷氏、已有電來粵、促朱氏到京就職、電云、 
　　廣東交涉署朱次長鼎卿勛鑒、榮膺新命、宏濟時艱、欣快之忱、匪言可罄、各項外交重要問題、亟待面述、希即來京就職、毋任感幸、專電奉賀、竚盼行旌、弟王正廷寒叩、 
　　朱接電後、有詢其赴京與否得、朱云、 
　　對中央新任命、不日當赴京就職、但廣東各職、仍舊兼任、在最近期内、暫不駐甯、仍服務桑梓、對於外次職務、本人將在粵遥爲兼顧云云、 
　　另據一説稱、當此間最高當局北上時、曾囑朱氏、待彼返粵、方可赴甯、觀此、朱氏在最近期内、似難離粵、聞某要人擬薦朱氏出任駐日公使、朱對此亦未表示却意、朱平日辦事勇於負責、現在中日交涉棘手時、朱頗願爲黨國解决中日外交之難題云、十六日交涉署舉行紀念週、朱曾作外交報告、 
　　略謂、現時外交、與數月前形勢已不同、蓋北平已下、南北政局已歸統一、國民政府經取得代表全國主權之資格、如此辦理外交、自較數月前易爲着手、國民政府一貫的外交政策、在此時似亦易於做去、數月前受北方外交之障碍、現已排除、現國都在甯、外交中心已移集於此、予新近被任外交次長、例應前往就職、但後方事務、亦屬重要、當未克赴甯時、當以外次地位、盡力爲黨國効勞、現在粵中政務、正待整理、一時似難離粵、暫擬駐粵遥領外次之職、最近接王部長寒電、促即赴甯、余或不免入京一行、一俟就職後、當即返粵服務、去年本人被命任外長二次、均辭不就、甯願服務鄉邦、今外交流一、本人認爲可恊助之處甚多、故毅然就職、查以前外長、往往隨政潮而去留、外交事務因此亦緣而中斷、此實爲外交上一大弊病、以後當一洗從前積弊、至外交次長爲事務官、外交政策端賴其延續、本人認外交地位、極爲重要、當從事此一員之實際事業、若視外部如傳舍、則能貫澈外交方針者鮮矣、云云、（七月十八日） 
[解决山東懸案問題條約之研究] [  陳紹由擬]  
　　時代　民國十一年二月四日（西歷一九二一年） 
　　條欵　凡二十八條附（中日膠濟鐵路沿線撤兵恊定、山東懸案細目恊定　山東懸案鐵路細目恊定、膠濟行政接收最後恊定） 
　　兩國締約全權姓名　中華民國大總統任命施肇基·特派全權公使顧維鈞·特派全權公使王寵惠前司法總長、日本天皇任命加籐男爵·海軍總長幣原男爵·特派全權埴原外交次官、 
　　經過事實　前美總統威爾遜、以巴黎婧和會議之失敗、失其政治上之地位、其對於中國之不平諸端、尤爲美國人民所反對、哈定總統繼任後、即由美政府召集華盛　會議、以解决小戰、後連東方面各種重要問題、我國之青島問題、亦其所欲共同解决之一也、乃該會議於民國十年即西歷一九二一年十一月十二日開幕、 
 
 
 

Page 10

 
 
而此青島問題、遂在會外由中日兩國代表直接交涉、卒以美國輿論之監督、於民國十一年二月四日、簽訂解决山東懸案條約二十八條、曁關於公産海關鐵路及德國舊租借地之附約六條、兹　述其要點分列如左、 
　　條約要點　一、日本歸還前德膠州租借地、二、日本歸還該租借地内各種公産、但凡爲該處日領事館所需要者、仍歸日政府保留、如爲日本人民團體所需要者、歸該團體保留、三、日政府撤退駐青島與膠濟路沿線一切軍隊、四、日政府交還青島海關、五、日政府交還膠濟路及各種附屬産業、但須中國允付該路線及附屬産業之實價、其中應包括五千三百四十萬六千一百四十一個金馬克、或同等償物品抵代亦可、六、爲實行此給償我國政府於膠濟路移交完竣時、以中國之庫劵交付日本以該鐵路之財産及收入作担保、限十五年付清、七、我政府允任用日人一名爲該路車務總管、又一名爲總司計、八、淄川坊子及金領鎮三礦、由中日兩國合辦、惟日本所投之資本、不得超過中國資本之數目、九、中國允開放前德膠州租借地、准許外國人民自由居住、經營工商與共他事業、於該地域之内、十、凡屬日本人或日本公司在膠州灣沿岸一帶之鹽業利益、應由中國買回、十一、關於前德國海底電線問題、凡屬青島與烟台間及青島上海間之一切權利、均爲中國所有、但日本政府得利用之、以通青島與佐世保間之電線、十二、日本政府允以青島與濟南之無線電台、移交於中國、但須我政府付一公允之償價、 
　　結果　關於領土主權經濟等損失、分列於左、一、領土損失、日本歸還前德國之膠州租借地、但附有條件如左、該租借地内之各種公産、凡爲日本領事館或日本團體所需要者、仍歸日本政府或該團體保留、二、主權損失、日政府要求中國政府任用日人爲膠濟路之車務總管、及總司計、以便干涉我國之路政與經濟權、三、經濟損失、（甲）我政府准日本政府用前德國所有一切青島與烟台間及青島與上海之海底電線、以通青島與佐世保間之電線、（乙）我政府允與日本合辦淄川坊子及金領鎮三礦而使利權外溢、 
[中日共同防敵恊定之研究] [  鄭兆熙擬]  
　　年代　民國七年三月十四日（外交部公佈） 
　　條欵　計八種（一）共同防敵換文二件、（二）撤退軍隊換文二件、（三）中日陸軍共同防敵軍事恊定十二條、（四）中日海軍共同防敵軍事恊定九條、（五）中日海軍共同防敵軍事恊定説明書二項、（六）關於中日共同防敵軍事恊定實施上必要之詳細恊定七條、（七）中日陸軍共同防敵終了時期之聲明、（八）中日海軍共同防敵終了時期之聲明、兩國締結恊定全權姓名、（甲）中華民國特任全權公使章宗祥、日本帝國外務大臣法學博士子爵木野一郎、（乙）一、中華民國陸軍軍事恊商委員長靳雲鵬·委員童煥文曲同豐田豐年劉嗣榮汪壽祺丁錦劉崇傑張齊元陳鴻逵秦華、日本帝國陸軍軍事恊約委員長齎籐季治郎·委員宇垣一成本莊繁川崎吉三郎田建三、二、中華民國海軍委員長海軍中將沈壽堃·委員海軍少將吳振南陳恩燾中校吳光宗、日本帝國海軍委員長海軍少將吉田增次郎·委員海軍大佐伊集院俊樺岢、 
　　經過事實　遠因、日本欲侵佔東三省及山東爲其殖民地、於西曆一八九五年（光緒二十一年）馬關條約之結果、日本所得利益甚多、旋因德法俄三國代爲索還遼東半島、銜恨三國、時思報復、近因、西曆一九一四年即中華民國三年七月、歐戰發生、中日兩國、先後對德宣佈絶交、事實上有取一致行動之可能、而中日陸海軍共同防敵之恊定、遂於民國七年三月成立矣、 
　　條欵要點　（一）共同防敵換文之要點、防止敵國勢力蔓延及戰略方法由兩國當軸恊議實行、（二）撤退軍隊換文之要點、聲明如戰事終了、日兵在中國境内者一律撤退、（三）中日陸軍共同防敵軍事恊定十二條之要點、内分軍事共同行動尊重中國主權作戰、互相聯絡、供給需要鐵路輸送方法、互守秘密等、（四）中日海軍共同防敵軍事恊定九條之要點、與陸軍同、（五）中日海軍共同防敵軍事恊定説明書之要點、一、爲和衷輔助、二、爲輔助軍用品及交換水路圖誌、（六）關於中日陸軍共同防敵軍事恊定實施上必要之詳細恊定之要點、一、爲中日兩國所派遣之軍隊、可由兩國司令官就便相互指揮之、二、爲兵器衛生、互相輔助供給、三、爲規定南滿長春東清各鐵路輸送之規定、四、爲各種供給及費用、均須給價、應隨時或軍事終了後、核算給之、（七）（八）兩項係中日陸海軍共同防敵終了時期之聲明、其要點係對德奧敵國戰爭狀態終了之時、同時恊約國一律撤兵、此恊定并用漢日文各執一份爲據、 
　　結果　日本對德之仇已復、在山東之權利、益形鞏固、且供給北洋軍閥以大宗軍械、其結果不過增加中國人民之負担及延長中國之禍亂而已、 
[改辦特種消費税施行大綱]  
　　財政部依據全國財政會議議决案曁裁釐通電、廢除全國國内釐金及類似釐金之各項通過税、並同時舉辦特種消費税以爲抵補、特制定施行大綱如左、 
　　（甲）裁撤國内通過税步驟　（第一）左列各項由各省按期裁撤儘九月底止、先將局卡分别裁撤或歸併、至原儘十一月底以前、各種局卡一律裁撤完竣、一、厘金、二、由厘金改辦之各種貨物税、三、内地正雜各税捐中之含有通税性質者、四、落地税、以上四種、各省財政廳及裁厘委員分會、應於九月分起、每月底將局卡裁併情形報部及裁厘委員會、（第二）左列各項、由財政部按期裁撤、一·二·三·三項儘十一月底裁撤完竣、四·五·六·七·四項、至十二月底止裁撤完竣、一、鐵路貨捐、二、郵包厘金、三、商埠五十里外常關税及附税、四、海陸新關之子口税及附税、五、海陸新關之復進口税及附税、六、海陸新關由此口到彼口之出口税及附税、七、商埠五十里内常關税及附税、陸路邊境常關及沿海常關徵收國境進出口税者、不在裁撤之列、 
　　（乙）改辦特種消費税之原則　（第一）屬於本國貨者、一、以裁厘而改辦特種消費税、其税額不得高於原有之税額、但奢侈品不在此限、二、改辦特種消費税時、應力避節節設卡、不再有重徵留難等弊、三、改辦特種消費税之徵收方法、財政當局須先諮詢商業團體之意見、四、遇有必須奬勵或保育之物品、由財政工商兩部、會同商業團體代表、另訂奬勵或保育辦法、五、民生日常必須之品、如米麥雜糧土布柴草木炭等、必須免税、六、手工製造品、除本大綱已列税目者外、　均免税、七、農業所用肥料、必須免税、八、農業工業所用各種機器必須免税、九、本大綱不列徵税款目之機製貨品、必須免税、十、教育用品及發揚文化用品必須免税、十一、出産不多之零星物品、必須免税、（第二）屬於外國貨者、一、在關税自主以前、遇有與本國課税貨物相同之物品、須仿照日本成例、除徵海陸新關進口税外仍課消費税、二、將來關税自主實施以後、應互相仿照一物一税之制、一税之後、不再徵收或仍照前項辦法届時酌定、 
　　（丙）改辦特種消費税之種類　（第一）由財政部舉辦左列消費税三種、一、斃類税、二、鐵物税、三、出版税、先辦麥粉、次及絲經棉紗三類、廢除麥税陶税棉花税、三種中之某種在財政部未舉辦消費税時、得委託各省財政廳代辦、其已納絲經棉紗之出廠税者、至納織物税時、得以税單抵税、右列三種舉辦時、由部行知財政廳、商定劃分、其原由財政廳在厘金範圍内主徵之各税改歸部辦者、查明原徵實數、對廳照額發、（第二）左列各種中之若干種、由財政部暫時委託各省財政廳舉辦特稱消費税、一、油類、二、茶類、三、紙、四、錫箔、五、海味、六、木槓、七、磁陶、八、牲畜、（耕種所用牲畜及家禽除外、）九、藥材、十、漆、十一、皮毛、（限皮革皮裘毛羽、）十二、各種大宗鑛産物、（只准就鑛徵税、）右列各種應徵消費税之種數、由各省財政廳、各就地方情形自行選定、凡非所轄境内大宗出産之品、不得徵税、其原則如左、 
　　一右列各種、祇就出産之地徵税、一税後、即通行全國、不得再税 
　　二凡非所轄境内大宗出品、不得徵税、 
　　三徵税手續、統由財政廳綜理其事、每一必須税地方、祇得總設消費税局一所、主持辦理、不得按照貨物種類、每類設局、 
[各省徵收營業税辦法大綱]  
　　裁釐委員會審查會修正通過各省徵收營業税辦法大綱如左、 
　　第一條、營業税爲地方收入、凡在各省境内經營商業、開設店舖者、除由中央註册之公司、及已由中央徵收特種捐税者外、無論新開舊設、均須開具左列事項、請領營業牌照、並遵照本大綱之規定完納營業税、一營業種類字號及其所在地、二營業人姓名籍貫及其住址、三營業資本類、四全年營業估計數、前項營業牌照、每年換領一次、不取照費、但特别營業及販賣奢侈品者、不在此限、 
　　第二條、營業税税率規定如左、一物品販賣業·製造業·印刷業·飯店業·旅館業·娱樂場業·照相業·均依其售出金額徵收税千分之一至千分之二、二牙行業、依其所收牙費金額徵税千分之二、三包作業、依其承包金額徵税萬分之五、四租賃物品業、依其所收租賃金額徵税千分之一、五運送業、依其所收運送金額徵税千分之一、六錢莊業·典當業·堆棧業·均依其資本金額徵税千分之一、營業之種類及狀况、在和省有特殊情形時、得自擬變通辦法及徵税標凖、報由財政部核定施行、惟所徵税率、不得高於本綱之規定、 
　　第三條、營業税、每三個月徵收一次、凡滯納者、每逾限一個月、加收十分之一、以加至十分之三爲止、逾三個月仍不照約者、處以五元以上五十元以下之罰金、 
　　第四條、左列各種營業、不徵營業税、一資本不及五百元者、二全年營業收入不及一千元者、三無店舖字號者、四柴業、 
　　第五條、凡各省徵收營業税、應設立營業税審查委員會、其委員以徵收官吏與商會會員及指定之會計師充任之、前項委員會組織條例及審查規則由各省自定之、 
　　第六條、凡各省徵收營業税欵應由經徵機關、每月登報通告、每年編製徵信錄、經營業税審查委員會復核、全體委員署名公布之、 
　　第七條、營業税實行後、凡各省原有牙帖税捐·當帖税捐·屠宰税等、以及其他與營業税性質相同之捐税、均分别歸併或　止、 
　　第八條、營業税之徵收、須俟釐金實行裁撤後舉辦、 
　　第九條、徵收營業税施行　則、由各省依據本大綱之規定、自行擬訂、報由財政部備案、 
[治絲益棼之濟南與膠東]  
　　泰安函、濟南十九日來人云、當此日軍横行濟南之時、而濟南當局、尚不能同舟共濟、互相嫉忌、日内即將有劇變發生、其起原由於治安警察總局、與治安維持會競爭税欵、在維持會以省政府自居、對警察局視同部屬、而警察局握有武力實權、又不甘居人下、總辦宫毅、近與外軍竭力醖釀宣佈濟南戒嚴、宫任警備總司令、在戒嚴以後、維持會當然須受戒嚴、宫任警備總司令、在戒嚴以後、維持會當然須受戒嚴司令管轄、某外軍對警局與維持會、初無愛憎之分、祇以近來維持會有拉攏省政府之嫌疑、深感不快、故亦樂與宫毅勾搭、以便宫之惟命是聽、戒嚴之事、大約日内即可實現、維持會對此、正在討論應付方法之中、 
　　又聞該會近以捲烟税收數漸佳、職員薪水、已在規定、至少四千元、貨物税·禁烟税·均已籌備開征、貨物税率、較前减半、禁烟税則較前加倍征收、 
　　張魯泉連日在濟、大吹法螺、謂某領事某軍司令、催其即日宣佈山東自治、日内即可實現、確否尚待事實之證明、日前平度宣佈自治、主動尚非張魯泉、乃劉大同張瑞萱劉志陸三人之合股公司、張劉主政、劉志陸主軍、當時派人至掖縣聯絡方永昌部師長劉珍年、劉答覆贊成自治、反對劉志陸之總司令、劉以爲係張瑞萱從中挑撥、下令逮捕、張魯泉由濟馳往調停始已、今平度爲劉珍年攻下、此事已成明日黄花矣、 
　　膠東雜牌軍隊、除劉志陸顧震劉珍年祝祥本等部外、謝文炳部駐安邱千餘人、省政府奉國府令、由該縣每月供給該軍綸養一萬元、不許該軍額外索取、劉荆山部五千餘人、濰縣昌邑供給爲難、陳調元所委魯東招撫使馮占元、設行轅於章邱縣城、現已集合至四千餘人矣、 
[日兵受傷怒拘華警]  
　　十七日濟南通信云、本月十二日晨一時十分、有日軍四十七聯隊哨兵、駐緯一路津浦鐵路賓館南隣原津浦鐵路醫院址内、正在墻内散步、忽由外打入三槍、該兵士臂間受傷、放槍者逃逸未獲、詎日方竟遷怒華警防过守不力、該軍司令福田、當將在緯一路左近守衛之警士捕去、加以審訊、羈押兩日、嗣經警總辦宫毅極力保出、日方隨限警局在三天内、須將放槍者捕獲、否則仍將放回之警、交還日方重辦、現三日之期已滿、放槍者仍無着落、宫總辦因警士還押、面場難堪、因出事地點、爲一區警署屬内、特將該署長革職留任、並限期五日破獲、 
[蔣總司令之軍事善後意見書原文]  
　　一面當裁汰兵額...移巨額軍餉爲建設之用 
　　一面當充實軍備...保持國家與杜會之安甯 
　　蔣總司令、發表之軍事善後意見書、已略誌日前本報、兹再將全文補錄如下、 
　　北伐完成、軍事急應結束、裁兵節餉、從事建設、已成全國一致之要求、惟革命尚未成功、建設尤須保障、整軍經武、亦未可視爲緩圖、職是之故、吾人於顛覆北方軍閥之後、乃有兩種極大之責任、一面當裁汰兵額、移巨額軍餉爲建設之用、一面當充實軍備、保持國家與杜會之安甯、此二者必兼籌並顧、毋使偏廢、否則北伐之目的、所以永絶軍閥禍根、並抵抗帝國主義之侵略者、將决不能達到、吾儕同志、無以自解於以暴易暴之譏、尤無以自完其捍國衛民之責、故裁兵節餉與整軍經武、必當同時並進、無論前途若何艱鉅、吾人　盡全力、排萬難以赴之也、 
　　欲達上述之目的、有一必要之前提、即尊重國家之統一、應在黨與政会指揮之下、確定今後之軍政計劃、而努力實現之也、係據總理手定之建國大綱、在悲政開始時間、中央與省之權限採均權制度、凡事務有全國一致之性質者劃歸中央、今日猶在軍政訓政遞嬗之時期、尤應促進國家之統一、軍政爲全國一致之性質、其應劃歸中央、自無疑義、　裁兵問題、亦必確定全國應有之兵額、通盤籌算、行之方能有效、吾人今日當力戒軍閥把持分裂之惡習、而厲行軍政統一、如軍隊編制、軍官任免、至軍事教育與海軍要塞航空兵工廠被服廠等、宜由中央制定法規劃一施行、至於軍需獨立之制、尤宜厲行、軍人不得裁留國税、亦不得私自征收、概取給於國家、由財政部支付或指定撥用、若吾人日言打倒軍閥、而躬蹈軍閥擁兵自肥之覆轍、則覆亡之禍、將不旋踵而至、此我同志所亟宜共同覺悟者也、 
　　吾人以促進國家統一爲戰志、而反對軍人把持地方、但若有人藉口統一把持中央、吾人亦堅决反對之、裁兵能否實行、軍政能否整理、今已爲國家存亡之關鍵、進行之始、必以大公無私之心、收集思廣益之效、非任何人所得撓阻、亦非任何人所得把持、宜在中央執委全體會議時、同時召集特别軍事善後會議、其列席會議者、當爲中央執行委員會代表、國民政府主席、參謀總長·及第一第二第三第四各集團軍總司令、此會議所應决定之事項、爲北伐完成後之裁兵事宜、與裁兵有關之各種具體辦法、及根據國防方針而確定軍額軍費之數目、與夫厘定軍制、劉分軍區等等、會議之結果、應呈送中央執行委員會與國民政府核議公布、交由軍事委員會執行、全國軍人、皆應遵守、有以私意違抗者、由中央明令全國共討之、 
　　軍區劃分以後、各總司令與各總指揮之不任軍區長者、宜會集於中央、實行主持軍事委員會事務、並分任教育·參謀·訓練·檢閲·兵工·軍簡·軍醫·砲工各總監、或與海陸軍有關各部之政務官、庶幾人才集中、威信確立、 
　　裁兵之先决問題、爲確定全國統一以後應有之兵額、兵額决定、裁后方有標凖、中國現有兵數、尚無詳確之調查、約略計之、當三百五十萬以上、假定統一以後之兵額爲五十萬、應被裁汰者幾及、有萬人、如此率大之人數、若空首裁汰、不爲妥　　後、凱來所迫、　而走　、　　　　　、　爲　　派所判　、　　　　　無已時、建設事業、仍難收效、是宜切實履行總理之兵工政策、如築路·治河·開礦·造林·墾荒等事、皆以被裁之兵任之、仍施以嚴格之管理與教育、統一之始、伏莽未清、地方治安、尤須特别注意、各省籌備隊警察及護路隊等、均宜切實整理、亦可就應裁之兵、挑選精壯、分别訓練、 
　　至被裁官長、除以上各項仍可酌量容納外、並得就其學力、分别設立各種研究班、授以高深之軍事教育、儲爲國用、裁兵所需經費、應由財政部特發軍事善後公債三千萬至五千萬元、限若干時期内募集之、同時組織一裁兵　後委員會、或名編　委員會、一方面辦理關於裁兵事宜、一方面創辦生産機關、收納被裁之兵、以實行化兵爲工之制、所募之善後公債當由此會負審核監督之責、統一以後之兵額、應暫定爲五十萬、其理由極爲明顯、以中國幅員之廣、人民之衆、若以土地人口爲練兵標凖、與現代軍國主義國家相比例、雖養兵二三百萬、猶未爲過多、然果審察國情、更以本黨三民主義爲凖的、則有執持此説者、可斷然斥爲誤國之談、兵額之惟一標凖、視爲國家財政與人民負擔之能力、倘養兵之錢、侵佔國家保育民生必需之政費、或横徵暴歛、增加人民之痛苦、無論其養兵之目的爲公爲私、結果必與軍閥之禍國殃民無異、本黨民族主義、但求爭得國際平等之權、同無侵略他國之野心、即狹隘之復仇主義、亦所不取、兵額實無過多之必要、今宜以全國軍費至多占現時國税收入之半爲凖、因我國所負外債賭欵等項、均需支付鉅額、如軍費占歲入之半、政費已祗能得十分之三四也、 
　　今日全國總收入、約每年五萬萬、全國軍費當爲每年二萬至二萬五千萬元、假定練兵五十萬、每十萬人月費三百萬元、五十萬人月須一千五百萬元、即每年一萬八千萬元、第一次全國代表大會宣言、對内政策第七條、注意改善下級軍官及兵士之經濟狀况、並施行軍隊中之農業教育及工業教育、北伐完成以後、必須逐漸遵行、每一官兵之平均支出、至少非三十元不可也、海軍要塞·航空·兵工廠及軍事教育五項、綜計每月六百萬元、即每年七千二百萬元、如此則全國軍費、仍不超過每年二萬萬二萬五千萬元之規定、 
　　軍額既已確定、編制亟宜統一、全國軍隊、皆應以師爲單位、師之編制、則視現制酌加擴充、擬定每師爲三旅、每旅爲三團、每團爲三營、每營爲四連、連以下如今制、每師設炮兵工兵騎兵輜重兵各一營、師直隸於軍事委員會、現有之軍團與軍、皆一律廢置、軍長以上之官員、除改充師長外、餘皆調至中央、或補習高等軍事教育、或送往各種軍事機關、各予以相當階級之薪餉、師長以下各軍官、概由中央委任、並須更番調入高等軍事學校訓編、或互調委用、務使軍官之學術思想與時俱進、並杜絶國家軍隊爲個人私有之觀念、惟改組之始、手續繁重、中央與地方之間、宜有一過渡機關、即上文所述之軍區制、軍區之劃分、不宜過大、擬暫分全國爲十二軍區、一蘇皖贛、二閩浙、三兩廣、四兩湖、五四川西康、六雲貴、七陝甘、八魯豫、九燕晉、十熱察綏、十一東三省、十二新疆青海、（外蒙西藏當别定辦法、每一軍區所駐軍隊、以四萬人至五萬人爲限、各軍區長人選、由各集團軍總司令與總指揮推薦軍委員會審議分别任命、每軍區内剿匪及一切整理軍隊事宜、事均予軍區長以全權、責令於一年以内辦理完善、或疑軍制有分割地盤之嫌、則可明定軍區長官不得兼任省政府主席、以杜把持政治之弊、 
　　北伐以來、各軍士、奮勇作戰、甘爲主義犧牲、先後陣亡者殆不下十萬人、因傷殘廢者、尤不知凡幾、吾儕後死者若因權利意氣之爭、使北伐之功虧於一簣、或北洋軍閥雖倒、而我輩仍繼軍閥而起、則陣亡之先烈、殘廢之勇士、其犧牲將毫無代價、而死不瞑目、生不甘心矣、今宜由中央特設撫卹委員會、殘廢療養院、遺族學校、以盡卹死養生之責、而我袍澤同志、尤須有根本之覺悟、軍閥既已剷除、内戰永宜止息、此後無論何種糾紛、皆當服從中央命令、以政治或法律解决之、不得訴諸武力、苟違此旨、戰勝者當視爲全國之公敵、奇恥大辱、無與比倫、其有陽爲裁兵、陰行增募、欲以自利、必至自害、自袁世凱以至張作霖、軍閥覆轍、歷歷可數、當其始、亦祇日以增兵購械爲事耳、凡我同志、當立誓於總理曁諸先烈之靈、有不能切實裁兵、與治兵不以國家爲前提者、則當受本黨最嚴厲之懲罰、國民最公正之裁制也、 
[最高法院解釋妾之制度]  
　　浙江高等法院、令各級法院各縣縣長云、案准最高法院解字第一○九號函開、准貴院第七六○號函開、所列二疑問、第一問、即未出嫁之女子、招夫生子、應從何姓、事關宗祧承繼、屬於立法範圍、現在國民政府、尚無此項法讼、本院無從解釋、第二問、妾之制度、在現行律民事部分、並無明文廢止、則依契約已成立之妾、雖不能與妻享受法律上同等之權利、但在限定範圍以内、仍應認其得以享受、相應函復查照等由、准此、查是案前據黄巖縣縣長具呈到院、經本院轉請最高法院解釋、並指令在案、兹准前由、除分令外、合行令仰該院縣即便遵照此令、 
[一一二二慘案特别法庭定期開審]  
　　一一二二慘案特别法庭、自近兩次全體審判員臨時會議後、工作異常緊張、對於八月一日開庭審理被告人謝持鄒魯等一節、除簽發傳票及不問被傳人現時住址、是否明瞭、一律披露登報公示送達外、并仍牌示被傳人依期到案候訊、是慘案經過此次一度之審理、當有成績可觀、兹探得該庭牌示全文如左、 
　　爲牌示事、照得本庭前經議决、定於八月一日上午九時假中央特種刑事臨時法庭、審理本案被告人及重要關係人曁證人等、兹於七月十八日下午二時、全體審判員臨時會議、復經議决、如届期確有因障礙而不能到案者、則應事實上之需要、定於八月二十日上午九時審理等語、除簽發傳票並對於各該被告人及重要關係人曁證人爲公示送達外、合再錄具此次應行到案人數姓名、牌示知照、務仰依期投訊毋稍違延是爲至要此示、計開三十一人謝持·鄒魯·覃振·居正·傅汝霖·王崑崙·潘宜之·高方·沈競·任西萍·朱丹父·金嘉斐·彭革陳·孫伯文·彭　彭·莫鉞·蔣鐵民·陶時岳·田伊耕·洪本立·劉亞東·徐季仙·王文藻·卓衡之·唐政攷·潘輝廷·孟廣泰·梁芝·陳逸雲·谷　綱·王開基· 
[裁厘會第三次大會紀]  
　　錢　委員會、二十一日上午十時、開第三次大會、到會員賈士毅·楊裕聰、王介安·鄒琳·來壯濤·劉大鈞·李權時·徐寄屢·孫景西·魏頌唐·衛挺生·司徒俊厚·汪漢滔·易珣·馮祖培·蘇民生等、主席張壽鏞、 
　　討論審查報告、（一）裁撤國内通過税改辦特種消費税施行大綱案、首由審查主任司徒俊厚報告審查經過、决議通過、（二）各省應設裁厘籌備處案審查報告案、由審查主任鄒琳報告審查經過决議再加入劉委員大鈞意見、由原審查委員重加審查、（三）各省征收營業税辦法大綱案、由密查主任賈士毅報告審查經過、决議加入耒壯濤孫景西楊裕聰易珣馮祖培、會同原審查員、重行審查、 
　　討論議案、（一）薛部長薛弼建議、黨政府提倡國貨辦法請核議案、（二）上海天章紙廠擬具提倡藥紙辦法請核議案、（三）關於裁釐後舉擔補新税之意見案、决議三案合併付審查、由主席指定王介安·蘇民生·孫景西·賈士毅·魏頌唐·徐寄　·司徒俊厚·鄒琳·石芝坤·共同審查、由賈士毅召集、議至此已十一時半、定下星期二再開四次大會、遂散會、 
　　各委員討論情形　王介安報告各省商聯會建議裁釐後抵補辦法、官民應共同擔負、孫景西報告、現在財部新辦之麥粉税外地各局卡、對商民多有留難阻礙情事、當由主席答覆、令賦税司嚴查究辦、並謂裁釐事有關良心問題、只要大家决心願意裁撤、未有辦不到的、劉大鈞謂、裁釐會應於九月底、應令各省每月將裁釐情形且報、十月十五日、十二月再開第二三次裁釐委員會議、 
[湘粵贛大舉會剿朱毛]  
　　請委吳尚爲三省剿匪總指揮 
　　力袪劃界以守指揮不靈之弊 
　　電留第七軍李師芳師駐衡永 
　　長沙通訊、共魁朱德毛澤東、乘賀（龍）葉（挺）叛變之後、糾合湘贛兩省共産黨徒、及賀葉殘餘、東則擾湘、曾佔據湘南郴桂十餘縣、及湘東茶陵攸縣酃縣安仁醴陵平瀏一帶、西則擾贛、以甯岡爲窩巢、曾陷蓮花永新萍鄉安源遂川萬安安福等縣、尤以湘境茶酃攸贛境甯蓮永等縣、迭遭朱毛來復蹂躪、受害最慘、蓋匪衆號稱數萬、快槍三四千、機關槍迫擊砲均有、國民政府軍委會及武漢政分會、先後迭頒電分、催速清勦、 
　　湘贛兩省軍事當局、因有派代表恊定會勦計畫之舉、并指定勦匪專軍、湘省爲第八軍吳尚全部、贛省爲楊池生楊如軒兩師、并臨時參加第六軍胡文斗張軫兩部、於六月二十五日開始進勦、先因湘軍進勦力猛、朱毛不敢逗留湘境、集結全力、猛撲贛軍、連陷蓮花永新進窺安福等縣、湘境暫告肅清、贛軍頗形不利、由王軍長（均）電請魯滌平轉催吳尚部第一二兩師、由茶陵越境、襲擊甯岡匪巢、以分贛軍之急、故湘軍程澤潤熊震兩師、惟留一團（張敬兮部）守酃縣、其餘盡率入贛、七月五日、攻克甯岡、六日至八日、搜勦甯城附近餘匪、九日襲取七溪嶺要隘、十日佔領永新、頗有斬獲、同時贛軍蕭團亦攻下蓮花、贛省蓮永甯三縣、方告收復、不意匪衆狡譎異常、偵知湘軍遠道入贛、後防空虚、乃聚集主力、繞甯岡東南、乘虚回犯湘境酃縣、且以一部繞至程熊兩師之後、欲截其歸茶之路、湘軍程熊兩師得報之下、比抽調主力、於十二日趕回茶陵防堵、留一部在永新、守候贛軍接防、詎知朱毛已大部攻入湘境酃縣、駐軍僅張敬兮一團、衆寡不敵、雖調集全縣挨户團隊、極力防堵、究以匪勢兇悍、挽救無策、遂於十三日放棄酃城、退守茶陵待援、全城公法團、及難民數千、均逃茶陵避難請兵、朱毛匪衆於是又占酃城、且分派黨羽、進擾茶陵安仁桂東、告警之電紛來、魯滌平何鍵籌議之下、當决定、 
　　（一）電贛軍王軍長（均）催所部迅速派隊接防永（新）甯（岡）等縣、并相機向湘邊堵勦、 
　　（二）電湘軍吳尚、轉電程（澤潤）熊（震）兩師、俟贛軍接防永甯後、方可撤回在永（新）部隊、以防朱毛再　甯永、一而責成程熊兩師、迅速由茶陵進勦酃縣匪衆、尅日收復酃城、以救災黎、 
　　（三）此次會勦朱毛、湘軍程熊兩師動作迅捷、故先將湘境肅清越境進勦、以次收復甯岡永新、 
　　惟因贛軍達到稍遲、未能嚴密聯絡、使朱毛有隙竄陷酃縣、若能統一指揮、按照定期、恊同動作、此次即可殲滅該匪、今欲統一三省勦匪部隊指揮起見、决擬對於勦辦朱毛、派定一個勦匪總指揮、統率各軍、不分界域、大舉合勦、又因粵省政府來電、派定駐韶第十七師參加勦朱毛、以防四竄、是三省興師、範圍更大、特由魯何電商贛粵兩省當局、請照現已派定勦辦毛朱軍隊中、最高級長官第八軍軍長吳尚爲湘贛粵勦匪總指揮、三省勦辦朱毛部隊、統歸指揮、一面電請李總司令宗仁、正式加吳任命、以資統率、似此計畫、朱毛之禍或有消滅之日也、此外因朱毛未滅、湘南匪禍亦熾、在湘部隊、一時萬難抽調、魯何特電第七軍夏軍長威、請暫緩調令衡永區司令李朝芳師赴鄂、俾恊助清匪、早竟全功、原電附下、 
　　武昌夏軍長煦蒼兄勳鑒、密蒸電敬悉、李師長朝芳所部、駐紥衡永清鄉勦匪、異常出力、衡永各縣、得未爲匪蹂躪者、皆李師長坐鎮之力也、且八軍一二師因會勦朱德毛澤東、深人贛境、第六軍留湘部隊、正在點騐編併中、湘南各縣共匪披猖、甯遠縣城、甫經李師長朝芳派隊收復、但餘匪尚未肅清、而共黨益肆陰謀、在在需兵鎮攝、衡永防務、一時實無兵接替、前奉冬電、曾於支日電述各困難情形、請予緩調李師、諒邀察及、兹承電示、特再瀝陳電達、務祈軫念湘民困苦、准暫緩調李師、俾得繼續清勦、　竟全功、不勝感禱、并盼電示爲荷、弟魯滌平何鍵叩、 
[俄飛機越界擲彈]  
　　英聯飛機飛入密山縣境 
　　於繁盛所在擲下炸彈 
　　交涉員向俄領抗議 
　　十六日哈爾濱通訊、　東密山縣、隔興凱湖與俄接界、從前興凱湖、本爲兩國界湖、三分二　俄、三分一　我、近年俄　我國内多事、無　照　、已據興湖爲已有、　聞興湖右岸、本有密山縣屬大鎮一、在中俄邊境未封鎖前、商業極盛、近雖不及從前、但商務爲一縣之冠、湖之左岸爲俄民村落、有蘇俄國防軍駐紥、不時以砲向我岸射擊、當地官府根詢、則諉以演習射擊、流彈横飛所致、 
　　其實俄方有意　審我民、使退出該鎮、俾俄得進而佔據、此本司空見慣之事、 
　　距本月初旬、竟有俄方飛機一架、飛至該鎮及縣城、盤旋空際、歷時許久、居民咸以爲奇、仰首觀望、該機忽向俄方飛去、臨行擲下炸彈數枚、一彈落於興湖右岸、轟然一聲、將地炸深數尺、其他數彈、幸未爆發、居民聞聲、慌駭萬狀、縣鎮同時秩序大亂、所幸軍警竭力維持、始告無事、嗣由該縣電呈省署、省署飭哈爾濱交涉員向駐哈俄領交涉、昨日蔡交涉員赴俄領署抗議、由代理領事阿波爾基接見、 
　　蔡謂蘇俄飛機、未得我方許可、擅飛入境、已違國際公法、侵害中國領空權昨、而况在繁盛市鎮、投擲炸彈、其意何居、請明以見覆、 
　　俄領允俟電請政府調查、然後再覆、至此項事件、担保不再發生也、 
[皖省繼續發表各縣指委]  
　　七月二十日安慶通信、皖省黨務指導委員會、前經第八次臨時會議、已發表三十五縣市指導委員、本月十九日、開第九次臨時會議、出席委員賀揚靈·王星拱羅兆修·劉眞如·金維繫·李蔚唐·主席劉眞如·討論繼續發表各縣指委、通過委派、 
　　（泗縣）朱啟復·崔希滋·王少南·臧奇三·唐澤遠· 
　　（太和）胡致遠·徐鳴亞·陳尹珍·李文園·王振武· 
　　（來安）任志經·黄浩然·吕守銘· 
　　（天長）朱淞·崇世洙·劉廣灝·儲兆瑞·翁德· 
　　（繁昌）湯杰·俞達觀·魯炯· 
　　（青陽）謝鼎新·鄭品鍾·章石士·劉之謂·鮑叔文· 
　　（旌德）曹昇之·高紹良·江榷之· 
　　（太湖）趙躍華·楊長民·朱任生·汪光和·劉養浩 
　　（績溪）葛劍談·石原臯·汪士藻·章渭儀·胡孟伯· 
　　（東流）徐禎·洪恩皓·陳琨圃·（由歙縣調） 
　　（秋浦）王仲宣·吳西序·吳蘭·歐陽焱·於博鑪· 
　　（鳳陽）顧傳泗·夏廣漢·張雨辰·張乙如·黄緘生·吳壽如·田俠麟· 
　　（全椒）張純熙·王乙然·薛聲遠·魯大東·楊鼎銘· 
　　（太平）焦鳴鑾·汪春霖·王侖·謝璧如·孫賦初· 
　　（廣德）倪平歐·劉聲遠·汪瀾·楊重華·熊夢姬· 
　　（宿松）王靖民·張國鍵·舒篤齋·江汝漢·楊鵬騫· 
　　（五河）譚開雲·楊燮文·林神民·劉啟鈞·茅延椿· 
　　（祁門）方子健·洪敬時·章機· 
　　（穎上）靳懷濂·錢懋林·翟本槐· 
　　（阜陽）加派劉子才·吳朝舉· 
　　（歙縣）許瘦鶴·（補陳琨圃缺） 
　　（靈璧）周孟斌·李漢卿·田希孟· 
　　（涇縣）翟特生·洪範九·朱澄祥· 
　　又議决此次發表各縣指委、定於本星期六（即本月二十一日）上午十時、在省指委會大禮堂舉行宣誓就職、 
[新疆事變之又一電告]  
　　迪化商農工會及各團體 
　　七月七日新疆省府主席楊增新、被暴徒狙擊、釀成巨變、經過情形、該省當局及黨部、業已先後飛電國府、呈報事實、兹悉迪化總商會農會工會及各團體等、亦有通電發出、其文如後、 
　　（銜略）　鑒、新疆僻處邊徼、强鄰壓迫、種類夾雜、號稱難治賴省政府主席楊公增新、十七年來、抱定保境安民之旨、慘淡經營、不遺餘力、深仁厚澤、浸漬人心、現值南北統一、革命成功、楊公本愛民之至誠、從事刷新之事業、吾新人民於青天白日旗幟之下、既慶民國萬歲、更祝楊公千秋、詎意禍變之來、出人意表、本年七月七日、省立法政學校學行畢業典禮式、楊公蒞校參觀、外交署長兼軍務廳長樊耀南、因反對三民主義、遂遷怒主席楊公、乘楊公及省政府委員並重要軍事長官環席宴食之時、突率暴徒數十名、冲入席次、對主席楊公、環圍轟擊、意欲將同席人物、一網打盡、使我國民政府下之新疆省政府、倡平民政策、出外遊行、從未以武裝衛護、變起倉卒、無法抵抗、主席楊公、彈傷遍體、以身殉難、擊斃旋長團長各一員、副官三人、逆賊樊耀南回省政府、無人主持、率領暴徒、突做領袖、號召流民、搶刦軍械、意圖死抗、井奪取省政府重要印信、發佈僞令、煽惑人心、於是羣龍無首、秩序大亂、風聲鶴唳、草木皆兵、恐惶情形、不堪言狀、幸賴民政廳長金公樹人、以濟變之才、當艱鉅之任、指揮護衛、各軍盡力、圍攻逆首、樊耀南兇頑性存開槍抗禦、致莊嚴之省民政府、竟變爲兇首盤據之劇烈戰場、言之可爲傷心、民政廳長金公身先士卒、指揮得法、我兵士激於義憤、踴躍爭先、雖死亡枕籍、無成稍却、奮戰數小時、肉膊進逼、攻入三堂、生擒逆首樊耀南、并暴徒二十餘人、組織特别法庭、依法審判、證據確鑿、復經軍法會議議决、將圖謀顛覆政府擾亂治安之首逆各犯、一例判處死刑、地方治安、頓時恢復原狀、青天白日旗幟、幸如日月重光、金民政廳長、手無兵權、竟能指顧之間、戡定大亂、恢復政府、保全邊局、不啻功同再造、新疆省黨部及法團、以金公削平外難、厥功甚偉、分頭開會、公推爲新疆省政府主席、並經各級軍官特别緊急會議、公舉金公兼任新疆總司令、敝農工商各會迭開會議、僉以爲金公樹人、既爲各級軍官所推重、又爲各方輿情所感戴、以省政府主席兼總司令、自能撐拄危局、保衛公安、新省人民生命財産之前途、將於是乎賴、金公謙德深懷、遜辭不遑、經我職法各國、以最懇摯之意思、環圍請願、金公迫於輿情、始於本年七月九日、宣告就職、并對衆宣言、繼續前主席楊公取志在行三民主義、以期最初主張之貫澈、應請中央政府眷念邊地、俯順輿　、速頒命令、正式任命金樹仁爲新疆省政府主席、兼總司令、以維　局而安人心、刻下地方秩序安堵如常、民衆心理、各抱樂觀、深恐遠道傳聞、莫明眞相、現將始末情形、特電奉告、伏維察納、不勝盼禱、新疆迪化總商會農會工會及各職業團體同叩佳　、 
 
 
 

Page 11

 
 
國内要聞三 
[徐州要訊]  
　　第一軍大部集駐兗州、現其部隊奉令調徐、業已派員來徐尋覓住址、聞該軍定於二十五日在兗開北伐陣亡將士及五三殉難烈士追悼會、已分函此間徵集哀輓、俟開會後即行調拔來徐、聽候裁編、 
　　隴海東路刦車案、已於十九日被銅山縣公安大隊長唐樹培緝破、在東車站獲張蘭亭單克信兩匪、在浴德池獲劉星三一匪、在南關獲高青山劉傳厚鄭長喜三匪、並分别抄出布疋洋貨等件、均係同盛利元順轉運公司之貨、該匪等由縣審訊、解戒嚴司令部懲辦、 
　　省方據報共黨在徐活動、除已令縣長劉炳晨抄捕貧兒院機關、並由民政廳特派第三科長陳惟儉、於十八日晚來徐調查、惟自共黨機關破露、陳亨洲等逃匿後、首要人聞多遁逃他處、 
　　公安局長承季厚、以徐埠街巷名稱、向沿舊名、内中多有封建思想、急應改革、由各分局詳細開報後、特於今日（二十）上午召集各公團代表開會、審查街巷名稱、分别改革釐定、日内公佈徵集民衆意見、然後通令改稱新名、 
　　徐屬禁烟局奉令撤銷後、局長張頌堯已辦結束、文件移交縣政府保管、公安局近已實行稽查烟禁、連日捕得烟犯甚多、該局已規定禁戒兩種辦法、設燈售賣者、絶對取締、開燈自吸者、入醫院戒除、此項條例、俟審定後即予執行、 
[杭州快信]  
　　蘇省創辦絲織品産銷税、設局開徵、江浙絲綢有密切關係、省商恊會市商恊會杭總商會、先後分據絲織業之呼籲、前日特開聯席會議、以該税若果實行、兩省絲綢、必被打倒、數百萬工商生計何着、自一致力爭、誓達取消目的、當决分電國民政府、江蘇省政府、撤銷該税、以維國貨、 
　　建設廳召集全浙航政會議、十五日開會、（二十日）已閉幕、聞提議案件共九十餘起、通過者計四十餘起、程廳長昨在席宣言、一俟本會議結束、即代表浙政府赴京列席全國交通會議、 
　　旅滬杭人張嘯林諸君、現擬在滬建設杭州會館、多築殯舍、其基地已經張君購成、募集建築費十餘萬元、即可興工、其募欵辦法、係集同鄉五十人、每人擔任募捐二千元、杭州紳商王竹齋金潤泉等十餘人、約有兩萬餘金可募、 
　　浙江民衆反日委員會、現已改組、由二十團體各派代表、共同組織、前次所扣留之日貨、已設保管股、專事保管、貨價在萬元以上、該會第二次常會、定二十三日下午舉行、 
　　二十六軍軍長陳焯、在滬養疴、現已全愈、昨駐杭後方病院院長朱伯龍附車赴滬、晉謁陳軍長商榷要公、 
　　杭州市米價十七日起减售四角、起米每石八元二角、頂米十　元二角、現由存貨山積、來源又旺、該業公所、定二十四日再跌四角、 
　　甌　商巡槍斃應某一案、激動公憤、康芝英鎮代表張鑿時電請浙運使、令將兇犯就地正法、昨飭該縣政府切實查明、秉公辦理、 
地方通信 
[嘉定]  
　　黄墻命案續訊　黄墻朱月如被殺等情、已誌前報、兹悉兇手朱曰祥、係月如之姓、前年叔姓因遺産爭執、月如打破曰祥頭部、被控拘縣三月、所爭地産、亦經縣判予曰祥、此次月如期滿釋回、聲稱欲與曰祥爲難、曰祥避匿數日、乃先發制人、將月如戳死、屍身共有叉洞二十八處、耳後刀傷多處、屍子蓮生、亦有叉痕一處、肇禍後即投縣自首、隔昨縣政府傳集一干人證、開庭訊明、曰祥祇承認一人失手戮死、村長朱金舍證明屬實、堂上諭令屍子速將停在曰祥宅旁之屍棺撤去、蓮生不肯、堂上怒斥之、其時在旁觀審之屍姊王朱氏、忽大聲呼寃吵擾、喝阻不止、堂上令即拘押、至今尚未釋放、 
　　體農兩場之發展　教育局之公共體育場與建設局之農場、均爲舊演武場地、毘連一處兩苦狹隘、兹潘黄兩局長、會商同意、建設局以農場全部地約三十畝、併予教育局爲擴充體育場之用、救育局以東門外先農壇學田四十畝、交由建設局、出資七百元、向佃農收回、闢爲棉作試騐場、從此兩場均得發展矣、 
　　携械調戲被拘　日前公安隊墜士二人、携帶盒子砲、至本城義衖中調戲婦女、併出械示威、旁人見之、深爲不滿、密告市保衛團縣公安局、派隊會同前往兜捕、擒獲一人、帶回公安局、朱局長略訊一過、備文解送縣政会訊辦、 
[松江]  
　　聘任舊松屬慈善董事　舊松屬慈善董事會、近以董事期滿、或因竊出缺、業經改選、由邱　長依照省定簡章聘任、兹　故董張桓如、因病出缺、遴選陸　爵補任、本縣期滿董額三人、仍以舊董張芝周廷楨金悦箎連選連任、均經邱縣長加函聘任、其牽金上南川青六縣董額、各有一員期滿、照章仍應由各本縣推選、咨報所在地之松江縣長加聘、亦已函六縣查照、 
　　黨務保管員被毆之請究　縣指委會委派之第九區黨務保管員陸志道、因在該區之山陽鎮暫借學校房屋辦公、致被鎮人陸希文霸持兇毆、業經該保管員報請縣指委會轉函縣政府提究、以利黨務、而儆反動、 
　　邱縣長下鄉巡視　本縣邱縣長、於二十二上午率同隨員邱立安等、至新橋泗涇視察一切、並順便督促户口調查聞邱氏、此行祇有一日間之躭擱、當晚即須返松、 
[蘇州]  
　　倪弼來蘇調查黨務　江蘇省黨務指委會組織部長倪弼、於二十一日下午、由甯來蘇、下榻於大東旅社二十四號、倪君此次來蘇之任務、爲調查黨務行政狀况、並調查仁昌絲廠工人糾紛、吳縣黨務指委會、召集各行政機關及民衆團體、於二十二日上午十時、假座公園電影院開歡迎大會、簽到各機關團體代表及民衆二百餘人、陳歷耕主席、致歡迎大會、簽到各機關團體代表及民衆二百餘人、陳歷耕主席、致歡迎詞後、當由倪君演説、繼由彭東蓀等相繼演説而散、倪氏定二十三日赴常州、調查黨務、 
　　整理新河道計劃　蘇州市政籌備處、對於整理河道、正在積極進行、現規定市内新河道之統系、城内二横一豎及外城河、婁齊閭盤葑各水城門、均屬永久保留、再闢水胥門、内有三直四横較小河道、暫時保留、其餘一律填塞、 
[吳江]  
　　北外馬路開標情形　本城北門外馬路橋梁曁輪埠、由建設局設計投標、二十日下午二時、由各公團派代表出席監視開標、規定得標最低價三千五百元、計投標者共八家、除常厚記估價太低、王榮記等估計太高外、徐文記與錢雲記、估價相差一百餘元、審核徐文記標價有二點錯誤、應减去五百四十餘元、總數不及三千五百元、錢雲記所開賑目、極爲詳細、惟與原定格式略有出入、經各公團代表議决錢雲記以三千八百五十九元三角七分七厘得標、 
[奉賢]  
　　頭橋控案反訴　頭橋富户馮味蓉等、前控該鄉朱祥鳳戴邦達范韶雲陳榮生張時芳等、冒充七軍、綁勒巨欵、經鈕前民長明令通緝、並由憑呈准楊前縣長、自備賞格、登報懸拿各在案、現悉朱等之長官葉鼎新等、即前委朱爲先遣軍第一梯團長者、查係受誣、於上月電致省方、證明朱在嘉定徐州等處、與敵軍激戰、著有工作、保無越軌行動、經鈕主席查明、取消緝令、着縣傳集原被訉究虚實、刻朱范陳三人、已於十五號來南、戴張則供職新嘉坡、委人代表、即於十七日報到、並申訴本人奉委梯團職務、遵上級令、駐兵於奉賢頭橋及崑山兩處、當時七軍名義、尚未産生、而馮之捐餉、乃出之自願、認數二千五百元、現繳一千元、出有正式收據、可以查對云云、兹鄧縣長已飭傳原告馮味蓉到案質對、而馮因無證據提出、避往上海、故縣府昨特請示省府、如何辦理、 
　　清鄉進行狀况　縣政府辦理清鄉、已由行政會議决組織委員會、以縣政府水陸公安及教育建設欵産三機關、會同二市六鄉政局、莊南兩商會、各派一人爲委員、而以縣長爲主席、内設事務主任兩人、雇員若干人、佐理表册照執各事、其辦事處、即設縣政府、經費則照上海成例、以三千元爲限、移用積存之户籍費、並追青袁兩場十五年所徵未支之户籍費支給、不數則暫借建設費、儘本届下忙起徵歸還、至省令飭辦之調查户口、取締槍械兩項與清鄉併辦、着市鄉政局、公安隊局負責辦理、不另開支、以節經費、 
　　禁烟分局撤消　禁烟分局、現奉總局訓令、着在本月十八日前撤消、故昨日（十九）起、已停止發售、由蕭分局長、將售存之藥品、督同各員、封點結束、所有各區分銷所、亦於同時閉歇、其一應局務、擬即移京縣府、而鄧縣長以未奉省令、辭未接受、 
[常州]  
　　戚墅堰拿獲盗犯四名　江蘇省公安第三區偵探長許鳳山、無錫縣公安局探員蔡玉龍、二十一日午間趁車到武進之戚墅堰、知會駐鎮水陸公安機關、云有匪徒携帶槍械、乘船到鎮、希圖行刦、未幾果到匪船一艘、上前捕獲匪徒蘇沛營·徐永德·二名、並起獲盒子砲一枝、子彈十七粒、白郎林手槍二枝、子彈四十餘粒、又在車站附近、讀獲匪首李治清（即李正榜）匪徒王得才二名、李供有同縣數十人、趁滬常十七號車到戚、經密拿未獲、當晚許探長等趁二十四號甯錫車、將李犯等四名、解送無錫區置訊辦 
[無錫]  
　　公安局購辦槍械　無錫公安局長包鑒新、自接事以來、除厲行嚴禁烟賭外、對於警政鋭意革新、一洗從前委靡不振惡習、近以錫地工廠林立、商務繁盛、而警衛方面、須具相當實力、庶可有備無患、特呈准國民政府軍事委員會發給護照、備購槍械、當派總務課長施鵬程赴滬訂購大批槍械、及手槍盒子砲子彈等、刻已購齊、定日内運錫、分發警察隊應用、以厚實力而重防務、 
　　豫廠僞支票案移縣訊辦　錫邑梨花莊豫康紗廠·發生僞支票向寶康潤永吉潤兩莊、冒取鈔洋五千一百八十元、事後由該廠報由公安第六分局、將嫌疑最重之賑房職員任宗怡解案訊押、而任宗怡亦即委託律師夏鼎瑞來錫聲辯、昨日本案已由第六分局解送公安局移送縣署、下午由殷承審員傳集豫康紗廠賑房職員、任宗怡華同一周介誠方維華惠斯民林淵如陸鎮豫等七人、依次逐一研訊、任宗怡供、並無私簽支票、偷蓋圖章、冒領鉅欵情事、官問既無情弊、何故逃避、任供、因楊經理密語偵緝隊、擬欲將我刑訊、因畏刑故先走避、次訊總賑林淵如供稱、　章係我保管、向例到莊支取銀洋、必由莊家電詢究竟、而是日廠中經理室及賑房間兩具電話線、均已剪斷、徒悉寶康潤莊係徐永記户、永吉潤葿係吳永記户、所蓋之章、均係本廠圖章、並非僞造、次訊保管經理圖章之陸鎮豫、據供圖章係鎮置賑桌内、出事後始覺賑桌已損壞、殷承審員繼據各人供詞畢、即謂就案情論、爾等七人、均有嫌疑、不獨任宗怡一人、例應一併收押、聽候查辦、惟念爾等均係體面商人、具有身家、姑准一併交保、侯傳經理楊冠裳等到案訊核、 
　　麵粉麥業之麥税問題　無錫米荳業公所、前會電呈財部請求小麥與紛廠一例、准予免税、旋奉批示、運商小麥、如係售與廠家、可向廠家領取免税單、准予抵税、但廠方日前雖曾將免税單發交往來行家、惟未幾亦即停止、而與廠家無往來之各行、則仍須遵章照納體金、不能倖免、因此羣向雜糧公會詰問、當由該會召集緊急會議、討論善後辦法、議决、將行家及廠家雙方情形、函請縣商民恊會召集廠行兩方、開會解决、或仿照上海辦法、向麥粉特税局領取免税單、藉减運商苦痛、兹商恊會已定於二十四日召集雙方討論辦法、 
　　爭嗣案將開棺復騐　錫屬懷上市鄉民孫文康、與戴敘安（即孫金坤之贅婿孫敘安）因爭嗣發生攔喪搶柩毆警一案、雙方涉訟、由刑事而民事、經縣政府張承審員審訊、孫文康均敗訴、因涉刑事、孫文康及其母陳氏、與族叔孫敘金因有教唆嫌疑、均經收押、嗣陳氏以年老保釋、又至敘安家滋擾、經敘安偏船押送來城、詎至中途、陳氏忽然斃命、報由縣政府派書記喬一琴帶檢騐吏沈桂芳、騐明係服毒身死、由縣諭令孫文康具結領屍棺殮、未幾、孫文康以久擊囹圄、爭嗣不成、且母死不明、遂提起上訴、先後向省政府·江蘇高等法院·特種刑事法庭·控告貪官污吏與訟棍勾結、庇護戴敘安、毆斃其母孫陳氏、請求昭雪法辦、已由省政府高等法院令縣查復、嗣後孫文康又散發鳴寃傳單、並遍登各報、更於縣指委會·曁各民衆團體·各機關·在商民恊會做聯合紀念週時、孫文康之妻曁孫敘金之妻在商恊門前跪地大聲呼寃、當由各團體代表詢問究竟、即經總工會代表楊程千陳述一切、主張由各團體仗義援助、並推定楊程千等五人代表、請縣長秦效書親自出席、説明本案原由、繼由當時列席諸人議决、組織孫案調查委員會、並推定楊程千石清麟楊遠等十三人爲委員、請張桐爲義務律師、乃開會兩次、又復寂然、而秦縣長以此案已幾於滿城風雨、究竟黑暗與否、均應澈究、即日親自提同在押之孫文康孫敘堂研訊、詎據供於所發寃單及鳴寃廣告並不知情、且未托人、秦縣長以本案急應澈究、爰將先後情節、具呈高等法院、請求派員復騐、以明眞相、昨日已由高等法院令行吳縣地檢廳派檢騐吏李寶坤來錫、開棺復騐孫陳氏屍身、秦縣長亦已訪傳孫文康及孫敘堂之家屬到案、以憑開棺復騐、 
　　水警區捕獲盗犯　駐錫水上省公安隊第二區區長龔國樑、前日據人密報、謂有盗匪匿居戚墅堰、將謀來錫搶劫等情、當即派令偵探、帶同水警、前往戚墅堰按址查拿、經該探會同駐防該處之第十隊第一分隊長王　忠部、在某草蓬内、捕獲盗犯李治清楊德山蘇沛然王德範徐永傳等五名、押解來錫、由龔區長親自審訊、據供以前在錫並未做案、此次因有一小麥船、售得現洋二三千元、擬來錫行劫、預備劫得後、再至江陰、借同長江中盗船共同做案、該船共有三十餘人、勢力極大云云、龔區長據供、即命押候偵查訊辦、 
　　飛蝗仍在鄉區侵食田禾　此次大批蝗虫、由江陰方面飛至本邑東北各鄉、田禾均受損害、秦縣長並將天下市獲送飛蝗一包、在縣政府大堂前、舉火焚燬等情、已迭誌本報、慈悉懷上市天下市兩處地方、近數日來、亦有大批飛蝗、每於早晨及薄暮時、佈滿天空、忽上忽下、該處鄉民見之、惶急萬分、又斗山脚下西面大道上、昨日上午十時許、亦有無數蝗蟲停止沿途、行人爲之阻斷、路旁有禾稻二十餘畝、一霎時吃之寸葉無存、後將田畔茂草嚙食净盡、該處農民、莫不憂形於色、 
　　烟酒牌照税恊商解决　本邑縣商民恊會、前日接奉縣政府公函、請即轉知烟商王文卿等、迅即照章繳税、該會准函後、於本月十九日下午二時、邀集烟酒牌照處楊經徵員、（竇魯沂代）並全體烟商到會洽商、烟商方面、認爲四五六月早已繳税領照、至七月以後之税、新章既已變更、烟商自動認加一倍、竇代表以爲七月以後之税、認有關係、比額不能承認、旋經商恊會列席錢孫卿沈卿君兩常務提出意見、根據此項標凖、烟商自本年七月起至明年六月止、一年以内、照比例計算、應繳銀五千八百四十二元、化零爲整、合足銀六千元、而捲烟商如有帶賣零星土烟者、仍照向例、凡不設作及做批發者、均併入捲烟計算納税領照、其設作及做批發者、仍歸土烟範圍、另行納税、一年以内、再有變更、無論如何、商人方面不能承認、議决後、昨由商恊會將開會洽商經過、函覆縣政府、並請轉復商局備查云、 
[鎮江]  
　　歡迎省委蒞鎮　江蘇省政府委員茅祖權·何玉書·葉楚傖·陳和銑·繆斌·張壽鏞·劉雲昭·及蘇省黨部委員耿膺·並各廳處代表二十餘人、爲視察鎮地形勢、以便建設新省會起見、特於今日（二十一）下午兩點半鐘乘快車抵鎮、鎮江要塞司令朱棠、縣長陳峻雲、公安局長陳復、商會委員陸小波、縣指委陳斯白楊方震、及新聞記者等約共百餘人、均至站歡迎、下車後、即乘由招待處備就之包車、至趙烈士公園飲冰室休憩、嗣又環繞園山一週、然後至商會西餐、三時許、即同至城内視察、後即往游焦山、是日本擬下榻六吉園、後以焦山凉爽、即在焦山自然庵安住、並在該處開會、討論地點問題、 
　　財廳地址更易　江蘇省政府各廳委員、於昨日（二十）來鎮、勘定各廳處臨時辦公地點一節、已誌本報、兹聞該員等前本擬定財政廳暫借都統衙門、現以該處不合用、又改借基督醫院、至省政府地址、多數意見、均主張在城内小教場、 
　　黨部組審查會　丹徒縣黨部、現因組織部舉行黨員總登記、爲便利審查起見、特組審查委員會、由訓練部盧部長、宣傳部曹部長、及常委陳斯白等、擔任審查登記表册等一切情事、 
[江陰]  
　　申縣長下鄉巡視　縣長申丙炎、昨（二十一）清晨六時、與民治科長林昌宗·清鄉委員姜洪·帶同公安隊十名、赴蔡涇鄉巡視、兼辦清鄉事宜、至鄉政局、由局長繆澄招待、遂召集各村村長副開會、報告辦理清鄉宗旨、　由商恊分會召集各商界開會、討論興革事宜、嗣因查核該鄉公安股員蔣紀成辦理公安團時、有牧遇昌順公錢德豐捐欵、未有收據、顯有舞弊情由、申縣長於午後回城後、即將蔣紀成帶城、命陳承審員訉問、蔣紀成稱、在城向姑母家收過、説明劃付、現少一百三十元、自願歸還、庭諭儘三日内還清、免予收押、 
　　災區賑欵須再催請　春間楊庫峭岐后塍、均遭兵匪暴動放火、市廛爲據、前經省府委員何玉書抵鄉巡視、允許回省設法賑濟、鄉政局長朱麟瑞、以事逾數月、未見核准、特呈縣府請示、兹奉指令、略稱、雖分呈省廳請求每鄉各發二萬元、以惠災黎、後奉省廳令文核議辦理在案、查來呈所稱、由何委員將調查損失清册、轉呈民廳、提交省政府會議議决、撥銀二萬元、令縣放賑各節、與事實不符、除再由本政府具文催請核示外、仰即知照、並靜候飭遵、 
　　匪類自相殘殺　長壽雲亭周莊三鄉、爲匪窟淵藪、辦理清鄉、特劃爲特别區、最爲注意、雲亭周莊自派公安隊駐防後、匪徒已漸歛跡、前日（二十）雲亭倪家巷地方共匪首領朱松壽之堂弟朱永生、與已獲又縱充綫匪犯胡　鶴、忽被匪類槍殺、聞係自相攻許、以致殘殺云 
　　揚州 
　　黨員限期登記　縣指委會組織部、積極辦理登記、除印發關於登記文件、通令各區黨部保管員宣傳登記意義外、現因省令限八月五日前辦竣登記、特依據第五次常會議决、發出通告、限二十五日起至八月一日、計一星期、辦理完竣、着各黨員凖備登記手續、幸勿延誤、 
　　楊橋縱火案詳訊　楊家橋聚衆縱火案、業詳本報、現據受害鎮董方面報告當局、大致謂有抵抗騐契公令之劉漢卿·高舜臣·梅鶴才·嚴加仁等、暗中勾結不知姓名之暴徒千餘人、於肇禍日下午四鐘許、擁入鄉董祝輔廷家、先行搜刦、繼以縱火、房屋盡燼、旋又擁至保衛團張秉之楊詔邦薛義廣等家搜刦縱火、計受害者八户、如此形同共逆、應請嚴懲等情、並聞劉等雖知事主報官、尚固結未散、各持刀械、游行示威、未識官廳方面若何辦理也、 
　　催徵十六年欠糧　江都陳縣長南軒、因十六年忙漕積欠甚鉅、除蒞任後、布告接徵外、特於二十日發出通告、大致以未完糧户、内有以報載豁免、藉口不納、糧役地保、亦多推諉、但本政府未奉省縣明令、理合照舊催徵、除飭役分投催完外、着各户遵照清完、勿延干啓云、 
　　揚子橋公安支局被劫　十九晨一時許、揚家橋公安支局、突被夥匪三十餘人、持盒子砲手槍鐵尺等武器、分兩路（一由閘口南一由支局北）攻劫、該局長聞警、繞赴鎮後各村鳴援、一面飭驚抵禦、奈匪衆警寡、在橋口互擊、遭匪槍殺巡士劉海年、重傷楊春森、傷牛新方·陳炳生·吳振麟·刦去村田槍四支、彈四十餘粒、幸四村來援、匪乃北竄、現除將傷警、延請西醫診治外、並分呈公安局縣政府、昨（十九）公安局長李亞東、率偵緝員高寶連·馬金潮·邵士貴·往勘、今早（二十）縣政府方面、亦令由公安大隊長王鑑、往該處勘緝、並悉該匪等、於攻刦該局後、又連劫南鄉凍青舖舖户三家、蔣莊舖户一家、八里舖舖户三家云、 
[寶應]  
　　馬棚講學生被綁　江北運河水涸、高郵以北、輪船不能通行、商旅均須改乘民船、交通已覺我便、昨（十七）有由甯滬一帶歸來之學生多人、行經馬棚灣地方、（屬高郵）突遭盗匪攔刦、並架去肉票三十餘人之多、（内有淮泗漣三縣學生約二十餘）、寶邑有萬某沈某等約十人均在内、現被架者家屬、紛紛派人持欵取贖、 
[嘉興]  
　　招商承辦小菜場　嘉興街道狹窄、加之小菜場尚未成立、致沿街灘販林立、交通頗爲不便、現雖由城區工務所規定取諦灘肆辦法、殊非持久之道、業經工務所主任沈寶璋爲建築小菜塲、擬具計劃書呈縣核准招商承辦、其條例先辦四處、（一）北門外塘灣街中街一帶、（二）北大街一帶、（三）東門、（四）南門絲行街、並規定每一小菜場至少須兩個門面地點兩埭進深爲度、建築小菜場一切費用、均歸承辦商人負担、小菜場成立後、除向縣政府照納普通房捐外、一切租金收入、均歸承辦人所有、預算建一小菜場、須費四千元、每月收支相抵、可净收五十六元、 
　　認購庫劵催換正券　嘉興續募二五庫劵、曾由縣分區派員勸募收集、當場填給印收、並將券欵分批彙解在案、現該項正式庫券、已由縣派員領到、自應按數換發、刻已發交中國銀行於應募人領取息金時、憑印收掉換正式庫券、以資憑證、 
　　聘定救濟院長　嘉興社會生活、日現窘狀、非亟謀救濟、不足以惠貧民、縣政府有鑒於此、特聘定沈恒華爲救濟院院長、張熙民爲副院長、業由沈院長訂定辦事細則、呈縣核奪、即可規劃進行矣、 
[湖州]  
　　剿匪要訊　北鄉匪氛愈熾、兹經剿匪指揮部查得大小匪黨、共有十餘帮之多、匪首爲魏么·閔老六·黄福山·龍献臣·彭青山·葛起發·田倦子·黄熖青·劉占奎·葛三麻子·葛老四·盧用興·丁四麻子·龔三等、業經開具名單、分令嚴緝、一面加派軍隊馳往、於昏夜分途搜索、俾易就獲、昨特曉諭民衆、野外暫禁夜行、以免誤被拿捕、如敢故違、格殺勿論、 
　　盗匪殺人越貨　長興凟北橋居民品某、家道小康、前晚十時許、忽开槍聲砰然、旋有匪徒十餘人、破扉而入、時家人均從側門避匿、吕則頗饒勇氣、攀椽登屋、以瓦片向匪猛擲、匪即舉槍射擊、吕被彈穿腦部、立時殞命、匪遂恣意掠刦、歷二小時之久、始呼嘯而逸、損失頗爲不貲、業經縣政府分令跴緝、 
[甯波]  
　　　　案一日三起　本埠江北岸倪萬祥衖六號、住有鎮海人謝才富、平日祝嫖購如命、日昨其妻授以洋二十元、囑其繳付會欵、詎意才富接錢在手、故態復萌、迨囊空金盡、始懊喪返家、事爲乃妻知悉、向其詰責、致起口角、其妻以債無可洩、遂暗吞鴉片自盡、待至覺察、已返魂乏術矣、又新江橋上、昨日下午一時、正值大雨傾盆之際、有一年逾花信、身穿拷衫褲之婦人、自南昌弄而來、行至第一排江橋船州、突然躍入江中自盡、頓時滅頂、又新北京輪船、於前日下午由滬開甬、該輪四號官艙、乘有年逾弱冠形似商人之樓家良一名、下船時並無行李、該輪駛至銅沙洋面、時已八時許、樓某獨自一人、徘徊於輪傍人行道中、旋即跳入海中、雖經有人瞥見、奈時在黑夜、無法施救、旋由菜房檢點遺物、内有遺書一封、略謂虧欠七千餘金、無法彌補、歸家不能、惟有一死云云、聞楊某寓上海英界跑馬廳附近馬德里 
[六合]  
　　禁烟局職員被拘　六合禁烟分局長許殿爵、任事未及一日、風潮迭起、日前該局護運王發祥烟土兩千餘兩、被公安局職員唐英查獲送局、許局長以此土貼過印花、派員索還、公安曹局長以新奉民廳訓令、對於烟土、絶對嚴禁、不能擅許拿回、當即會同縣長劉修月、商酌辦法、惟有電呈民政廳、請示辦理、詎許局長以烟土不得索回、恨曹刺骨、遂電呈禁烟總局、謂曹措置乖方、曹於縣政府接閲此電、以事實具在、豈容誣衊、且此事與劉縣長、共同負責、毫無手續不合之處、乃將此案眞象、及經過情形、仍電請民廳、指令遵循、詎昨日（十七）晚間、烟局職員護緝隊、查土查照、猛力進行、當將西門仇姓烟土兩包、在林姓家搜出、適爲巡士瞥見、令將烟士、帶往烟局、曹局長得訊、旋即派員交涉、隨將巡士帶回、次日許局長、更派多人、照此賡續進行、曹局長以該局職員、如此横行、實屬擾亂治安、派警將該局某某、拘入局内、嗣經調説、具結開釋、又同日午後、禁烟總局來電到縣、取消六合禁烟分局、歸入縣政府辦理、聞劉縣長電呈民廳、候示解决、未知該局是否能存在云、 
[合肥]  
　　北鄉發現龍物異聞　北一鎮區土山寺附近、前山凹大塘内、日前大雷雨之後、忽發現龍物一條、長六七丈、頭如大缸、身粗如甕、頭達於塘、身拖於田、鱗甲燦然、蠕蠕向塘内盤旋、有時昂首、有時摇尾、一伸縮間、則波浪四湧、消息傳播、數十里迷信者流均往焚香膜拜、龍乃昂首擺尾、若答禮然、該處附近鄉民、恐該龍遇雷雨而飛騰將有颶風冰雹、爲害禾稼、因特醵資來城、延請明教寺大禪林僧人、前往誦經懺悔、該寺僧人、又以經懺疏文、無例可援、尚須慎重、特又往鄉、延山南館地方高僧俗姓蕭某、代爲指導、再往經懺、亦異聞也、 
　　六安劫後貿易問題　六安自遭豫匪兩次洗劫後、全城精華、焚燒殆盡、商號大半破産、蕩析離居、不能恢復營業、合肥壽舒城等縣商號、均思乘此時機、運貨往六、作臨時之營業、但爲六安商界所聞、在商會集議、凡非向有之字號、一律不准乘機營業、以致各縣已運往之貨山積、 
 
 
 

Page 12

 
 
　　教育消息 
特載 
[蝗蟲問題（三）] [  江蘇省昆蟲局主任技師吳福楨]  
　　（四）蝗之産地及其種類 
　　蝗虫概生於未曾開墾之荒地、故我蘇蝗虫之原産地、多在江北、如贛榆·東海·灌雲·阜甯·鹽城·沭陽·泗陽·宿遷·沛·等縣、或係近海之蘆灘、或爲湖北之荒地、或爲淤黄灌之舊跡、江南則溧陽·金壇·丹陽·溧水·及江甯等縣、亦産蝗虫、惟爲數極少、其餘各縣所閙之蝗、則均由他處飛來者、 
　　蝗虫種類頗多、我蘇所産者、多爲遷徙飛蝗、（Locusta　Migratoria　L）赤足飛蝗（Locusta　danica　L）則甚少、報載某處發現赤足飛蝗者、係遷移飛蝗之誤、 
　　（五）江蘇今年蝗患之由來 
　　蘇省今年突然蝗虫大發、厥有數因、山東之滋縣·鄒縣·滕縣·嶧縣、河南之開封·鄭州、安徽之盱眙·泗縣·滁州·懷遠·全椒·天長·蚌埠·穎上·毫縣·渦陽·蒙城·鳳陽、均告蝗患、各該省向無捕蝗機關、及專門人才之指導、人民捕蝗工作、自不切實、故多飛入蘇境、一也、蝗之發育與生存、最忌潮濕、而宜乾燥、今年天旱、蝗虫因得盡數發育、二也、蝗虫産於荒蕪之區、荒蕪之區亦即土匪巢穴之所在、捕蝗人員無從深入、蝗虫受土匪之保護、遂得蕃殖成羣、飛出爲害、三也、去年山東大蝗、多遺卵於蘇魯交界之處、四也、去年昆虫局因時局停頓、未能工作、蝗虫因得一年之機會、修養生息、盛行蕃殖、五也、 
　　（六）蘇省昆虫局治蝗計畫概述 
　　蘇省産蝗之區、既在徐海阜准各屬、本局設置四捕蝗所、分區管轄、設第一捕蝗所於徐州、第二捕蝗所於清江浦、第三捕蝗所於海州、第四捕蝗所於阜甯、蓋皆産蝗最盛之區也、此外另設研究所於海州、以研究蝗虫之生活習性、及天然敵害、並試騐種種捕蝗新法、以便採用、惟限於經濟、每所僅駐一人或二人、而所轄區域至廣、常年蝗患較輕、勉可對付、今所情形特殊、不敷分配、自請得捕蝗特别費後、乃大加擴充、徐原有人員外、先後又加二十餘人、分赴各縣會合縣政府組織捕蝗國、指導撲滅、然他處飛蝗絡續入境、應付殊覺困難、 
　　（七）治蝗要義 
　　蝗蟲既非神蟲、亦非神術、一言以蔽之、根據其生活習性、就其弱點、應用科學方法以攻之、所謂知己知彼、百戰百勝者是也、按蝗之習性、幼蝻羣性頗富、翅短但能跳躍、對於抵抗毒藥之力亦弱、撲滅宜在此時、若待翅成遠飛時撲滅、則較爲困難、語云治蝗必須除蝻、誠治蝗秘訣也、若待成羣高飛、除用昆蟲局之捕蝗網、於清晨按法捕捉、或用打蝗帚撲殺外、世界各國尚無良法、兹述除治方法之要義如次、 
　　（一）天敵之利用　蝗之天然敵甚多、如微菌·寄生蠅、莞菁鴉鵲·鷄鴨·其著者也、昆蟲局捕蝗研究所正在試騐、以圖利用其天敵、而除滅蝗蟲、所謂以夷制夷之法是也、據經騐所知、利用家鴨啄食蝗蝻、效果極大、如徐州溧陽武進沛縣等處、竟得賴此將蝗蝻撲滅、查每鴨每日至少可食蝻二斤、昆蟲局捕蝗所曾在沛然縣引鴨五千隻、捕食蝗蝻、計每日可殺一百擔云、 
　　（二）化學品之應用　歐美盛行此法、中國以自己無此藥品、購置匪易、惟在相當機會、亦可應用、效果頗大、其用法之大要如次、 
　　（甲）「毒餌」用白砒與飴糖及麥麵相混和、作成毒餌、散於蝗區、誘其就食而毒殺死之、昆蟲局曾用之于徐海屬、（乙）、「毒藥」噴砒酸鉛及石灰之混合物、散於蝗之食料上、蝗就食而毒殺之、（丙）「毒液」噴青化鈉毒液於蝗蝻身上、二分鐘即足以毒死、昆蟲局在江北徐海、曾用此法、毒殺甚多、農民無不驚異、本局已向美國購置大批、以備應用、 
　　（三）機械之應用　昆蟲局目下所用者、有捕蝗轆·捕蝗網·打蝗帚·噴霧機等、效果甚大、 
　　（四）人之撲滅　根據其君集遷移之性、用掘溝圍打火燒等法、「註」關於捕蝗詳細方法已編輯捕蝗通俗淺説已出版者爲第一二三號第四號第五號正在付印欲知其詳可以參閲該淺説除分發各縣外個人函索當即寄奉（未完） 
要聞 
[畢業證書照舊騐印之訓令]  
　　國立中央大學爲各校畢業證書、仍照舊章辦理、二十一日訓令直轄中小學及六十一縣教育局文云、爲令遵事、案事大學院第五二二號訓令内開、爲令遵事、查各學校畢業證書、向例須呈由各主管官署騐明、加蓋印信、本院前頒畢業證書條例時、依照前國民政府教育行政委員會决議、曾將是項辦法廢止、原爲尊重各校校長職責、并省除煩凟起見、近據各方來文迭請規復、本院詳察情形、亦以爲當此過渡時期、仍以暫行率由舊章爲便、爰特重行規定騐印辦法如次、嗣後各學校畢業證書、均須於繕正後、呈由各該主管官署騐明、添註某年月日某官署騐訖字樣、加蓋印信、發還轉給、以昭鄭重、其在專門以上學校、應呈由本院騐印、中等各學校應各就所屬、呈由各省區或各特别市教育行機關騐印、應行呈請騐印各證書、除蓋用校印外應依照畢業證書條例、貼用印花相片、並膳具畢業生成續表、隨同呈繳、方予核辦、各官署收到此項請求騐印證書、亦應迅爲核明、蓋印發還、毋得稽延、其在此項辦法未規復前、未經騐印之證書、並准由各校校長彙齊、呈請補騐、除呈報國民政府備案外、合行令仰該「校」「局」長即便遵照辦理、并轉飭所屬一體遵照、此令等因、奉此、查現届學年終了之時、各校業經先後舉辦畢業、畢業證書亦已陸續發給、其尚未發給者、仰迅予呈送騐印、至已發給之證書、應由該「校」「局」長收齊後、彙送補騐、除分令外、合行令仰該「校長遵照」局長知照、並轉飭所屬各校及已立案之私立學校、一體遵照、此令、 
[中華教育文化基金會之議决案]  
　　中華教育文化基金董事會、爲保管美國第二次退還庚欵之機關、組織以來、專以促進科學教育提倡科學研究爲職志、除歷年補助其他學術教育機關、受惠者甚多外、該會自辦之北平圖書館社會調查部、亦復頗著成績、兹聞本届第四次年會、已於六月底在天津舉行、會程中除報告會務外、重要之議决案如下、 
　　（一）議决補助之教育學術機關、此次請求補助之機關、總數在一百以上、經該會再四調查之結果、决定如、（甲）高等教育機關七處、計爲南京中央大學、北平中華大學、廣州嶺南大學、天津南開大學、上海恊和醫科大學、上海大同大學、上海光華大學、（乙）學術文傗機關三處、計爲故宫博物院、京師圖書館、膠澳觀象台、（二）議定設科學教席三十一座、以培養中學科學教員爲宗旨、分配地點爲中央大學、北平師範大學、中山大學、各五座、武昌大學四座、成都大學、成都師範大學、共四座、東北大學四座、北平女子大學、女子師範大學、共四座、此外並設科學教育顧問委員會、以謀改良中學教科書及實騐設備、嗣後對中等學校、不再直接補助、（三）决定接受科學研究奬勵金及補助金之人選、該會爲提倡國人研究科學、曾設科研究奬勵金及補助金名額、請求者有一百餘人、經該會所聘審查委員會詳細審查之結果、計得奬勵金者三人、甲種補助金五人、乙種十人、丙種九人、名單如下、（甲）得科學奬勵金者、趙亞曾（地質與古生物之研究）、陳克恢（中國藥品麻黄之研究）、余青松（天體光帶强度學之研究）、（乙）得甲種研究補助金者、嚴濟慈（物理）、劉樹杞（化學）、丁文江（地質）、郭任遠（生理與心理之關係）、徐善祥（化學）（丙）乙種研究補助金者、孫宗彭（生理）、戴立生（動物）、趙宗堯（物理）、張春霖（動物）、陳格雷（物理）、李先聞（植物）、賴其芳（化學）、章韞貽（動物）、魏學仁（物理）、田奇瑞（地質）、（丁）丙種研究補助金者、周頌聲（生理）、魏鑑清（生理）、徐佐夏（生物化學）、朱元昇（生物）、郭毓彬（生物）崔之蘭（動物）、葉良輔（地質）、張懷義（化學）、喻兆琦（生物）、（四）議决担任靜生生物調查所創辦維持各費、該調查所原爲尚志學會所發起、以記念范源廉氏、基金方面則由尚志學會獨立籌畫云、 
[武漢大學提出建設計劃]  
　　［漢口］武漢大學籌委李四光、提出建設計劃大綱、擬以洪山爲校址、建築費一百萬至一百五十萬元、已分呈大學院政分會採擇、（二十二日下午三鐘） 
[浙大改進教育計劃]  
　　國立浙江大學、對於十七年度教育經費預算、業已呈報省政府查核、定於二下四日開審查預算會議、所有改進十七年度各縣教育狀况之計劃、亦由蔣夢麟校長飭秘書處詳細擬訂方案、自下學期爲始、切實整頓各中等以上學校之三民主義教材云、 
[浙大規定各縣支用教費辦法]  
　　浙省各縣支用教育費辦法、業由浙江大學規定、（一）經常費之支出、由管理縣教育委員會、填給發欵憑單、交各教育機關向保管庫支給、（二）臨時費之支出、經教育委員會之議决後、即由教育局提交管理縣欵産委員會、教育局不再審核、其發欵手續、與經常費支出同、均不經過教育局云、 
[中央研究院之工作]  
　　中央研究院自去年底籌備以來、以及半年、逐漸成立之所、有地質研究所、社會科學研究所、理化實業研究所、氣象研究所、天文研究所、歷史語言研究所等、各所因設備和人員的關係、進行雖有緩急不同、然現在大概都已進行順利、兹先探得地質研究所工作情形念爲發表、以供留心研究院者參考、 
　　這半年來、地質研究所的實地研究工作有三種、一·研究員李捷和助理研究員舒文博余新都俞建章在湖北研究蒲圻崇陽南縣的煤田、又研究咸甯嘉魚兩縣的普通地質、把蒲圻崇陽的煤田測量了五萬分之一的地質圖、所測的面積有一千一百方里、在外工作三個月、採來各種岩石化石標本數百件、現在先做了一個臨時報告、等室内研究工作完畢、預備出一幅煤田詳圖和一篇研究論文、再出一幅四縣的普通地質圖和一篇詳細説文、二、研究員葉良輔助理研究員趙國賓在湖北大冶陽新鄂城三縣研究銅鑛鐵鑛和普通地質、在外工作兩個月採來標本二百餘件、現在亦做了一個臨時報告、等室内研究完畢、可以出一幅三縣的地質總圖和一説明、又陽新銅鑛的研究和鄂城臨湘鐵鑛的研究各一篇、葉君還想在最近期中著一篇「長江流域鐵鑛之概論」他在長江一帶、研究地質、斷續的已有六年了、所有鐵鑛、可以説個個都已見過、據他從成因研究起來、先前北京地質調查所安特生和丁格蘭所估計的表江鐵鑛之儲量、不免太多、除人　鐵鑛之外、其餘鐵鑛的藴藏、恐不甚可靠、三·研究所所長李四光與研究員孟憲民往廣西調查、爲應廣西政府的希望並且與　廣地質調查所合作上的關係、特别注重煤鑛、照地質上的情形推測、廣西的煤鑛、似乎分布很廣、孟憲民現仍繼續在廣西調查、李四光已回所趕製化石薄片確定煤質年代、 
　　以上關於實地調查研究工作的概况、至關於理論方面、李四光已凖備一篇論文、專論古生代以後北半球海陸變遷的規則、關於此項問題在法國曾有巴黎入學的E.Hang作詳細的討論、在德國格亭根大學有H.Stille亦有意見、曾經發表、在美國聆耳大學有C.Shuchert皆有討論、此次研究的結論、與C.　Shuchert的意見極相接近、而對於Hang的意見却根本不符、此文在二三月内、即可實地調查發表、「在湖北發見的化石」一·崇陽粵陶紀之寶塔石、二·咸甯志留紀之三葉蟲、三·蒲圻咸甯崇陽石岩紀之珊瑚類紡綞蟲及崇陽之菊花石、四·供羅紀之羊齒類及蚌殻、五·崇陽石洞紅土層中之鹿牙及小牙牀 
[中大聘薛鍾泰代理視學]  
　　中央大學、前次由視學委員會、通過易劍樓·薛天遊·顧述之·任孟閑·曹漱逸·五人爲視學員、即經行政院分别函聘、顧述之等早經力辭不就、曹漱逸近已函辭、已經到任者、現僅易劍樓君、其餘尚未到任、行政院二十一日函聘無錫教務主任薛踵泰爲代理視學員、（最近南京女中請薛爲事務兼師範科主任、聞薛已辭謝）、俟視學委員會開會、再追認爲正式視學、並聞行政院以視學人才不易物色、暫定視學員額爲四人、 
[中大招考三縣教育長]  
　　中央大學區教育行政院、前次招考東海·沭陽·儀徵·三縣教育局長、報名期截至二十日止、計有報名認定投考縣份沭陽十人、東海與儀徵十六人、共計二十六人、定於七月二十五六兩日、上午八時起、在中大南高院一字房舉行、其試騐科目計分四種、（一）教育學識、（二）教育實際問題、（三）志望服務該縣教育概况及計畫、（四）口試、 
[皖私立中等學校補助費暫行條例]  
　　第一條、凡本省私立中等學校開辦滿三年、并經教育廳派員考查、確係成績優良、經費困難者、得呈請酌予補助、第二條、省政府如財力餘裕、得每年酌給私立學校補助費若干、但不得過各該校固有全年經常費十分之二、第三條、凡領受補助費之學校、其每年之預算决算、除遵照私立學校校董會條例辦理外、并須詳細造册、呈報教育廳查核、第四條、凡受補助之學校、每學年應將該校狀况及進行計劃、呈報核准施行、第五條、凡受補助之學校、如有達反中央及省政府法令、或成績不良時、得由教育廳隨時停止其補助費、第六條、本條例由省政府委員會議决公布施行、 
[武進教職員復格運動會開會]  
　　武邑檢定小學教員復格運動會、二十一日假公一校開會、到一百餘人、推金思讓主席、議决事項、（一）既經檢定者、應與師範本科生同等待遇、永遠不受檢定、（一）以前曾進暑期學校或講習會、修業得有證書、應作爲合格、（一）在未解决以前、從前已受檢定者、本届不再受檢定、以示堅决、（一）鄉區各教職員如有意見、儘五日内函知本會、（一）公推出席鎮江代表爲金思讓壯　珍　畢散會、 
[松江七縣女師校董會議]  
　　七縣共立女師校董會、昨日（二十一）在上海教育局舉行校董會議、出席者上海潘寶書·川沙張志鴻·（沈敬之代）青浦倪祝華·松江朱世瑾·朱廷珪·顧葆康（倪伯英代）·張元信·及校長廖寶善（張子謙代）、潘寶書生席、以不足法定人數、（董額二十八人）改開談話會、（一）本日開會不足法數、改開談話會（二）共立女師十七年度預算、暫依照十六年度預算辦理、（三）十七年度校董、函請各縣教育局重行改聘、（四）下届開會日期、定十月六日下午二時、仍假上海教育局舉行、 
[蘇州成烈體專之新氣象]  
　　蘇州成烈體育專門學校、開辦迄今、成績夙著、惟年來以經費關係、未克盡力進行、兹聞該校校董會本届議决、公推陸佩萱君爲校長、並由省政府撥欵補助、因陸君與柳成烈爲同學知己、曾任南京高師及成都大學體育教授、請渠繼任、下學年當有新氣象可覩云、 
本埠 
[市教育局暑期研究所今日開講]  
　　學員共二百九十二人 
　　市教育局暑期研究所、定今日（二十三）上午十時、在萬竹小學舉行始業式、其詳情已迭誌本報、兹悉該所截至昨日下午四時止、來所報名者共二百九十二人、計教授法甲組二百三十一人、教授法乙組 
二百零八人、教授法丙組九十二人、教授法丁組七十一人、學校行政九十人、分三教室講演、一在萬竹南部男子雨操場、一在北部女子雨操場、一在女雨操場二樓、座位號數及一切設備、均已由萬竹教職員一手經辦妥貼矣、 
[鍾榮光昨在曁大講演]  
　　講題爲華僑對於本身及祖國應有之認識 
　　國立曁南大學上海荷屬華僑學生會、昨日下午三時敦請國府外交部僑務局長鍾榮光氏蒞校講演、由李邦棟紀錄、主席黄昌林致介紹詞、鍾氏帶有世界華僑散布區域圖、先講僑務局爲行政便利起見、對於世界華僑新近十八區之分法、各區屬僑胞之人口約數、特殊風俗及對於祖國觀念等、均詳加説明、鍾氏之偉大工作、在使國民政府瞭然於全世界華僑之多、受異族壓迫欺侮之苦痛情形、如何使華僑人才回國效用、華僑在外資本回國投資、促成建設、希望華僑參加政治運動、並盡量發表意見、維持現有地位、不能退後、華僑同學聽講者、咸有深切之感動、鍾氏又知曁南大學之南洋文化教育事業部、對於僑務研究綦詳、極願合作、以堅華僑信仰中國政府之心、而共謀其幸福、講畢攝影以留紀念、 
[商大同學反對私立商大宣言]  
　　上海商科大學同學會、爲反對「私立上海商科大學」名稱事、昨發出宣言云、現在的中央大學商學院、是由從前的上海商科大學改組的、從前的上海商科大學、是由再從前的南高商科改組的、一脈相傳、統系分明、所以不論南高時代的商科、東大時代的上海商大、和目前中央大學的商學院、都是我們的母校、我們離了母校以後、有的因爲職務　身、有的因爲遠涉重洋、所以不能時常到母校裡去走走、可是我們的心、都是一刻不離的掛念着母校、凡是母校發生了什麽重大問題、我們總是用着全副精神去注意的、近來滬上各報、忽然發現私立上海商科大學、他的名稱、與母校完全相同、雖然上面加着私立上海商科大學、他的名稱、與母校完校完全相同、雖然上面加着私立兩字、但仍不免魚目混珠、聽説主其事的、就是那個曾充母校教授的殷芝齡先生、殷先生辦學有年、固然可欽得很、可是什麽名稱都不用、他偏偏要用有過好幾年歷史、而且和他自己發生過關係的上海商科大學、難道這其中也有難言之隱嗎、我們同學對於這個混用母校名稱問題、大家都覺得十分憤懣、前天開了一個會議、結果一致主張積極反對、并且當場舉定了五個委員、專門辦理道一件事、我們的能力雖是有限、我們的意志却非常堅决、無論如何不承認社會上有第二個上海高科大學、來混淆我們莊嚴燦爛的母校、須知我們的母校、是堂堂正正的大學、决不是像陸稿薦稻香村一類的普通商店、可以隨便給人假冒的、我們絶對不唱打倒什麽什麽的口號、我併怕目的、祇在做到該校改名、其餘一切、概不過問、謹此宣言、 
[清華及自費生定期放洋]  
　　本届清華及自費生、定於八月十七日乘麥得森總統號輪船放洋共清華生五十人、自費生六十人、各項領取護照、購定船艙手續、概由中國旅行社辦理、該學生等約於本月底到滬、 
　　自費生之組織會　自費生定於今日（二十三）下午四時、假四川路中國青年會、會商組織辦法、昨已由青年會王春濤具名發出通告、 
　　青年會招待計劃　共分三種、（一）會所開放、（甲）宿舍、（乙）特備學生室、内置各大學最近章程、以便參考、該室專爲學生辦公會客休息等用、（丙）爲便利學生到該會沐浴或游泳、故定上午十時至下午四時爲沐浴時間、中午至下午一時、及三時至四時爲游泳時間、（二）指導、（甲）普通指導、對於美國風土人情、服裝用具、學校情况、請最近自美返國者、給以相當指導、（乙）職業指導、專爲學生之未曾確定將來之事業、或欲知己决定者是否最凖確、（三）介紹信、學生到國外求學、人地生疏、殊覺不便、故需得有介紹信、俾得接近適當之團體或個人、種種接洽事宜、皆由該會留學生招待科幹事王春濤負責、 
　　歡送會之籌備　美國大學同學會、定於八月十一日舉行一盛大之歡送會、由李登輝湯仁熙程樹仁等籌備、並悉中國青年會·中國旅行社·青年恊會·等數團體、亦定於八月十二日舉行聯合歡送會、明日（二十四）下午四時、假四川路青年會先開一代會、商决一切、 
[立達學園之新設施]  
　　江灣立達學園、自成立以來、所有設施、實與普通學校無異、故爲時三年有餘、學生人數雖增至二百餘人、而其成績殊無特異之處、其創辦諸人、殊覺與創辦時所有主張與所標鴣的、相差甚遠、推其原因、則爲所設施者、無一足供貫徹其主張之資、譬如該學園創辦時所宣布之旨趣、本有讀書之外、師生全體得隨時工廠農場共同工作等語、而其設施上則除一小規模之學校園外、更無所謂工廠農塲、即其例也、今其創辦諸人反省之餘、自覺非另有新設施、不足以滿其願、且覺養鷄養蜂兩種事宜、於現時教育殊有補偏救弊之效、遂决定自本年暑假起、就原有園地闢一養鷄養蜂塲、以爲學生觀摹及實習之用、並應社會上之需要起見、擬自本年秋季起、開辦養鷄養蜂班一班、現在兩項設施、均在積極進行、並陋專家馮翰章君規劃一切、 
體育 
[台維斯盃賽雙打美又獲勝]  
　　鐵爾登可望加入决賽 
　　路透社二十一日巴黎電　美國于台維斯杯比賽、既以三組對零勝意國、故有與法决賽之資格、昨日美國單打勝意、今日雙打、洛特與亨尼賽、（美國）以六對三·六對一·六對二·勝摩泊哥與加斯里尼、（意國） 
　　路透社二十一日紐約電　衆信鐵爾登因法國之申請、可復被許加入美法台維斯杯之决賽、 
[中華體育會歡宴李景林]  
　　　飛路中華體育會創辦人劉福同·蕭格清·章啟東·鄒吟廬·沅景舜五君、於昨日（二十二）中午假東新橋洋貨商業公會、歡宴設會會長李景林氏、及副會長魏廷榮趙尉先、列席者有法國防守司令麥蘭、該會教務主任孫祿堂、及來賓洪雁賓孔廉伯程行之等三十餘人、濟濟蹌蹌、皆一時武術界知名之士、盛舉也、午餐後、因麥司令欲觀李景林氏劍術、乃就公所大廳前表演、先由劉福同君致詞、希望今日在座諸君予以贊助、並乞李會長教授劍術、當由李氏當衆致答、表示首肯、次即蕭格清等五人相繼表演拳術、李慶蘭·林志遠·及于化行·張景洪·後先表演對劍、梅有精采、次由孫祿塵老人表演拳術、觀者贊美不已、末後殿以李氏劍舞、觀者尤爲稱道、麥司令且表示佩仰、向李氏握手稱謝、直至午後三時許、賓主始盡歡而散、 
[西人業餘隊戰勝海軍隊]  
　　結果八比四...甲級棒球賽之一幕 
　　西人業餘隊與海軍隊、昨日下午四時、在跑馬廳作甲組棒球賽、海軍初頗占勢、在前五局内、尚以四比三領先、逮至第六局、業餘隊反以五比四占前、從此海軍鋭氣衰落、難以挽回、第八局、業餘隊又得三分、勝局遂定、結果、業餘隊以八比四獲勝、 
　　隊名　（一）　（二）　（三）　（四）　（五）　（六）　（七）　（八）　（九）　總分 
　　業餘　　○　　　○　　　○　　　三　　　○　　　二　　　○　　　三　　　○　　八分 
　　海軍　　一　　　○　　　○　　　二　　　一　　　○　　　○　　　○　　　○　　四分 
　　甲組棒球會最近各隊成績 
　　隊　名　　已賽　　得勝　　失敗　　　　百分數 
　　派尼斯　　六次　　六次　　○次　　一·○○○ 
　　雷賽斯　　八次　　六次　　二次　　○·七五○ 
　　中　華　　七次　　三次　　四次　　○·四二九 
　　業　餘　　七次　　二次　　五次　　○·二八六 
　　海　軍　　六次　　○次　　六次　　○·○○○ 
[青年會舉行會員游泳比賽]  
　　定期二十八日 
　　青年會體育部、鑒於該會會員、日本於游泳一項、興趣濃厚、乃有會員游泳比賽之舉行、凡屬該會會員、無論成人童子、一概歡迎參加、節目共有五種、分爲十項、每人以五項爲限、定二十八日（下星期六）比賽、二十七日截止報名、節目如下、（一）「自由式」分四十碼·六十碼·百碼·四百盋、（二）「仰游式」六十碼·百碼·（三）「俯游式」百碼·二百碼·（四）浮水比賽、（五）各種魚躍等、 
[南洋暑期球類比賽消息]  
　　北四川路底南洋高級商業學校附設之南洋暑期學校、上課已將旬日、男女學生三百餘人、現檯球·網球·排球·籃球·各隊、業已組織完竣、網球從今日起（星期一）下午三點後、每日舉行全校單打奪錦比賽、報名者共十四人、取淘汰制、籃球分舊同學新同學兩隊、亦定於今日起比賽、採取三局二得制、女生籃球隊、現正組織、舉　吳佩華·唐博文·關逸生·　愛羣·鈕瑋諸女士、爲學校正隊員、預備與本埠暑期各女校比賽云、 
 
 
 

Page 13

 
 
本埠新聞二 
[法租界商總會今晚開遊藝會]  
　　法租界環龍路顧家宅公園、爲中華義勇團籌募建築團本部基金、及法租界商界總聯合會、籌募建設基金、經法總領事梅理靄特准假給四天、舉行盛大游藝會、連日中華義勇團游藝會開幕、觀衆非常擁擠、聞義勇團三天、業已中止、今晚爲法租界商總會舉行、除全部游藝一天外、該會另添新奇藝術、預料今晚觀者、必較增多、詳細節目、除登封面廣告外、另有特刊宣佈云、 
[義勇團游藝會昨日閉幕]  
　　中華義勇團游藝會、業於昨日閉幕、昨晚之游藝、較前兩夕有精彩、游客亦倍覺擁擠、惟閉幕時間、三夕略有不同、因第一日本規定三時休息、後以各組增加游藝、未能凖時演畢、延長時間甚長、游客歸家、多有無車可雇者、故爲便於游客起見、於第二日開各組會議、議决、於夜間二時、將游藝結束、第三夕、又以法工部局函致該會、再請縮短時間一小時、以利交通、該會當即商酌照辦、於夜間一時閉幕、一面將各組游藝、均精選十分美妙者表演、故游客仍極滿意也、至該會贈彩之納許汽車一部、將照預定日期開彩云、 
[外報解釋意日兩領仍得觀審之理由]  
　　領事團業與法院當局商妥 
　　大陸報云、昨日（二十一日）意副領事臘蒙狄拏之出庭臨時法院觀審、據聞因領事團業與法院當局商妥、臘氏之出庭、非專爲意國代表、乃擔任上海領事團全體之代表、故仍照常觀審、至日副領事長谷川之出庭、大約亦與此相類、又聞前日上訴法庭之宣告意副領事無權觀審、乃出於國府命令、而此項命令、此時亦已變更矣、 
[民政廳注重夏令衛生]  
　　通令各縣照辦 
　　上海縣政府昨奉江蘇省政府民政廳訓令文云、爲令遵事、夏令天氣炎熱、時疫最易發生、合特防止未然、庶可消弭隱患、各縣人民、平時於家庭公衆各項衛生、每多忽視、一遇炎夏、尤以環境之穢濁、蚊蠅之媒介、起居飲食之不慎、往往發生疫癘、輾轉傳染、小則貽禍一身一家、大則貽禍一鄉一村、發端甚微、爲害甚烈、不可忽視、查前奉國民政府内政部頒發污物掃除條例及施行細則、均經本廳轉飭所屬切實辦理各在案、現值溽暑薰蒸之際、夏令衛生、尤應切實舉辦、以免發生時疫、妨碍民生、除分行外、合行抄發夏令衛生應行舉辦事項、令仰該縣長即便遵照切實辦理、並布告民衆、一體週知、毋稍玩違、切切、此令、 
　　附抄夏令衛生應辦事項　（一）編發防疫淺説及派員演講、（一）張貼關於時疫插圖標語、（一）清潔飲料曁食品、（一）酒樓茶肆攤販售賣之食品、概加籠罩、（一）嚴禁售賣者切開之瓜菜曁隔宿飲食、（一）取締人民露宿、（一）滅除蚊蠅、（一）疏濬積水、時除穢污、（一）取締抛棄污穢隨地便溺、（一）布告居民、嚴禁挑痧刮痧等陋習、（一）有時疫發現、即將病者送院、一面馳報警局、由局飭檢疫所派遣消毒員前往消毒、遇疫癘盛行時、或將該段區域、全行隔離、（一）籌設防疫針注射處、普施注射（一）籌設檢疫所、（附設消毒機關）（一）籌設時疫醫院、 
[公園開放時間]  
　　各有不同...游客應加注意 
　　公共租界之極斯非爾公園·虹口公園·外白渡橋花園·及法租界之顧家宅公園、自開放以來、中西游人如織、惟每日開放時間、各有早晚不同、游客不明、時有向隅之嘆、公共租界四公園在夏季開放時間如下、極斯非爾及虹口兩公園、每星期一三六因有音樂開放至夜間十二時、星期二四及星期日照常開放至晚七時半、外白渡橋公園每夜開放至十二時、法國花園則每夜開放至十一時半、 
[閘北應設公厠公園及體育場]  
　　六臨黨部之呈請 
　　本市六區黨部、以閘北地方遼闊、人烟稠密、於衛生一道、素所不究、空氣齷齪、理應急速設立公厠公園及公共體育場、以利居民、故該區指委會昨特呈請市黨部、咨市政府、分别創辦、兹探其文如下、（一）建設公厠案、原呈略云、竊查閘北一帶、各里巷小口、及偏僻馬路、尿糞狼藉、臭穢薰人、夏日之中、尤難嚮邇、試以清晨之際、一行空地之上、則必見數十輩之逐臭夫、追隨露天厠客之後、似此情形、不特有礙衛生、對於市政觀瞻、亦復不雅、日前曾專函市政府衛生局、懇其設立公厠、乃復函僅云近在規劃中、而無具體方案、故特再懇轉咨市衛生局、迅速設立公厠數所、以利居民、而除臭穢云、（二）建設公園及公共體育場案、竊查閘北一區、毘連租界、水陸交通、均關重要、居民櫛比、人口三十餘萬、乃竟無一公園、及公共體育場、以强我居民、似此實非革新市政者之所宜出、且宋園及五卅公墓、在在皆與革命歷史有關、使收買附近土地、闢爲公園及公共體育場、不獨可以健身體、且亦足以垂紀念云、（下略） 
[閘北新閘橋修建工程將竣]  
　　閘北新閘橋、修建已逾數月、雖在橋畔設有義渡、終於行人及商貨運輸不便、現該橋橋面已舖就、橋上鋼樑及蝶釘等、均修理完固、髹漆一新、橋之北堍行笆内工程棚屋、昨在拆除、該橋通行之期、當不在遠矣、 
[浦東淞寶發現飛蝗]  
　　盼望市當局速行設法撲滅 
　　淞寶捕蝗隊今日出發 
　　浦東陸行鄉四十四圖五十圖等處、前日雨後、忽有大隊蝗蟲、自東北飛來、集於沿浦護塘、及美孚煤油棧草地、據昨自浦左來者云、見自沈家宅西首起、迤西至楊家弄、經寺橋、達高廟一帶、蝗蟲甚多、小者長約二寸左右、大者長約三寸有餘、最大者幾如乳燕、或跳躍田内、或飛翔空中、少則十百成羣、多則數千爲隊、自遠望之、紛紛皆是、此種蝗蟲、現雖不爲農害、但鄉民對之甚爲驚駭、恐一旦張口、禾棉爲其食盡也、又一鄉人云、捕蝗在帝制時代、已爲要政、今本鄉已歸上海特别市、當局注重民生、辦事又注重科學方法、對於該項將爲農害之飛蝗、必能用最良方法、於最短期内、設法撲滅之、 
　　大批蝗蟲、二十日由西北飛過寶山縣境、往東南而去、有一部分旋即折回、四散田疇中、一經棲止、所有青苗頓成枯幹、此項飛蝗、自前日上午十二時起、至昨日發稿時、尚蜂湧飛來、其勢有增舞減、鄉民驚恐萬狀、紛紛携取被害作物、向行政當局報告、初至建設局、以局長離局多日、無人接洽、乃至縣政府報告、金慶章知事得報後、親自率同縣公安局巡警等下鄉捕捉、一面諭令城鄉各圖地保、督同鄉民、往四野捕捉、以期撲滅完盡、凡鄉民捕獲者、携往縣政府、每斤舊銅元五十枚、次日、改售每斤一百六十文、未滿半日、已收得十五六担之多、昨日、淞寶各機關各學校等、議定組織捕蝗隊、於今日上午三句鐘時出發、往四鄉捕捉、其捕蝗器具等、昨已趕製完備、以期盡數撲滅、免致花稻被損、 
[禁烟分局長已解總局訊辦]  
　　前報紀江都禁烟分局局長鎮江人俞若亭、因虧欠公欵九千餘金潛逃來滬、避入寶隆醫院、經江蘇全省禁烟總局咨請臨時法院飭知捕房、將俞拘究一事、已誌本報、兹悉該俞若亭經法院一度提審後、業於當日移送禁烟總局訊辦、 
[華商電車換軌訊]  
　　上海市公用局因查小南門外中華路敷設之電車路軌、其南北分歧叉線之鋼軌、已年久剥損、漸形低落、致電車駛達分軌線道時、殊多危險、應令注意整理、刻已會同工務局致函華商電氣公司電車部份、趕爲更換、該公司接函後、已派工程司督帶工匠估看、應換若干路線之軌道、昨已將材料十餘起、運達彼處、俾興夜工、換設新軌、 
[戴局長注意暑疫]  
　　上海特别市公安局戴局長、近以時届伏天、暑熱異常、崗警日中出勤、往來於炎日之下、甚爲辛勤、最易感受暑熱、現特諭令庶務處購辦痧藥水臥龍丹行軍散等藥品、分發所屬各區所隊具領、分給各長警、隨時携帶身畔、以應急需、並着傳諭各崗警在崗時、如遇行人猝發急痧、輕者給以痧藥水等飲服、重者立即雇車送交紅十字會等醫院救治、以重民命云、 
[今日迎提李魁武]  
　　在謹記橋交付 
　　淞滬警備司令錢大鈞、對於法租界會審公廨判决引渡之著名綁匪李魁武、（即李世傑）係前在津浦鐵路綁架葛姓路員、得欵撕票之要犯、該匪羽黨甚衆、誠恐引渡時或有疏處、特致函交涉公署、請爲遴派幹員、會同本部特務員卞介白、前往法總領事公署接洽引渡時日、并請加派捕深護送、以昭鄭重云、 
　　交涉公署復函淞滬警備司令部云、昨准來函、請派員會同貴司令部特務員卞介白、同往法領署接洽引渡綁匪李魁武時日等由、當經敝署派員會同貴司令部特務員卞介白君前往法捕房、與法總巡接洽妥當、定於星期一（今日）即本月二十三日上午十時、在謹記橋將綁匪李魁武交付、届時即請由貴司令部派員至該處　　可也、相應函復、即希查照云、 
[查獲販賣婦女機關]  
　　起出被拐女子四口 
　　虹口捕房華探長凌潤庠·包探龐瑞卿·吳長榿、偵悉吳淞路一千二百十號北四川路仁智里二百六十九號門牌兩處屋内、有人販賣婦女漁利、遂於昨日密往兩處、先後拘獲鎮江人顧雲慶·江北人顧華氏·陳金榮·等三名口、起出二十六歲被拐女子陸阿寶·十三歲女子顧阿寶·十四歲女子張阿鳳·七歲女子顧玉珍·等四口、一併帶回捕房、捕頭詰問一過、諭將陸阿寶等四女子暫留濟良所、顧雲慶等分别收押、候解送臨時法院請究、 
[書籍内藏有烟土]  
　　現被郵局察破...寄書人罰　百元 
　　王錫明於日前將書籍一部、持至法租界愷自邇路郵政局欲寄往某處、當被該局職員繆鴻俊察得書籍内夾帶烟土數斤、當即鳴捕到來、將王拘解法公堂訊據、王供此項印刷品、實係國民黨四十六軍特别黨部籌備委員蔡亮恭囑吾代寄、不知内藏烟土云云、奉諭候傳蔡到案再訊、現由捕房將蔡傳到、解堂請訊、據蔡亮恭供、此烟土地實由朋友蔡玉清托吾代寄、係製藥品所用、餘供支吾、中西官判蔡罰洋一百元充公、烟土没收、王無干開釋、 
[市公安局取締兜風]  
　　紈袴子弟聽者 
　　違章從重罰辦 
　　滬埠習慣、每届夏日、一般紈袴子弟、輒於暑夜偕同婦女輩、雇乘汽車、在各馬路往來馳騁、（名曰兜風）開足速率、車行如飛、時有撞跌行人傷斃人命情事、市公安局戴局長鑒於滬西虹橋路大西路一帶、此事日有發生、若不嚴行取締、實屬有妨行人之安全、昨特諭令所屬南北各區所、着即傳諭出勤崗警、如遇前項兜風疾馳汽車、各當嚴行制止、並着抄錄汽車號碼、以憑傳案究辦、一面諭令第三科、凡遇各區所解送汽車違章疾馳、及碰撞傷斃人民之案、務仰從嚴訊究、或移送法院究辦、以儆效尤云、 
[制止長警露宿赤膊]  
　　上海特别市公安局戴局長鑒於邇來暑熱異常、深恐外動長警、夜間睡臥露天、有礙衛生、以及落差警士、赤膊出外購物、有妨觀瞻、故特通令南北各區所長、着即傳諭各棚巡長、如有警士夜間露宿以及赤膊出外、務當從嚴制止、以重衛生而正觀瞻、 
[商業立案應由主管機關呈轉布告]  
　　上海縣政府、昨奉江蘇省政府建設廳頒到布告數十道、當即遍貼通衢、其文云、江蘇省政府建設廳佈告第十六號、爲佈告事、照得本省工商事項、現歸本廳堂理、前經省政府第六十三次委員會議决、並登報通告在案、蘇省工商業夙號繁盛、所有各業立案事項、亟應明白規定辦法、俾便查考、合行佈告本省商民人等知悉、嗣後凡關於公司工廠及商號等立案註册事宜、除由該商民按照條例呈請法定主管機關核辦外、同時應即呈報本廳備案、以免隔閡、仰即一體遵照、此佈、 
[邑廟中廳將告竣工]  
　　邑廟董事會對於邑廟改革事宜、莫不惟力所及、以求深造、現在進行建築中之中廳、屋瓦連雲、亦將竣工云、 
[人亡物在姊氏爲難]  
　　現爲中央軍事學校勤務兵之盧其明、於一年前、以廉價求得一張氏婦爲妻、賃居於梵王渡常家角十四間頭、異常恩愛、兹盧服役在都、閨中人不無興孤枕冷衾之嘆、遂有越軌行爲、前日竟捲逃無踪、盧尋至日暉港乃姊王張氏家詢問、否認其妹來過、旋爲盧在檯上看見鏡子一面、乃爲已物、另有女鞋一雙、乃妻所有、因將鏡鞋作證據、扭控二區警署、昨解地方法院訊辦、 
[美滿姻緣不幸對簿公庭]  
　　妻控夫納妾遺棄 
　　芝罘路三十九號在恩醫院主甯波人任才恒、於舊歷前年四月初十日、娶常州蕭姓女爲妻、時女年纔十九、貌亦楚楚可觀、頗稱美滿姻緣、本年四月二十五日、蕭氏因見其夫在院與一陳姓女相暱、乃大不樂、彼此遂即反目、嗣悉任有納陳女爲簉室意、更覺難堪、而任待對蕭氏、亦頗不情、氏始移住北京路七百五十五號黄源泰木器店樓下、一面延律師在臨時法院起訴其夫遺棄納妾、請求禁止其納妾、而與伊同居等情、前日法院傳審、原告任蕭氏證明案情、質之被告任才恒供、蕭氏原係私娼、我于新旅社與之相識、因納爲妾媵、當時立有愛護字據、雙方同居後、除供給衣食外、並月給以十五元爲零用之資、並非居于妻之名義、乃該氏性喜游蕩、不時出外、且潛將衣飾私自携去、本月五號、竟不别而去、次日忽接律師來函、但我從未將其虐待、今其如肯回家、我仍與之同居等語、完推事諭令兩造退候改期續審、 
[女子張文英失蹤]  
　　觀游藝會與人口角...憤激出走 
　　蘇州女子張文英、年十八歲、曾肄業於法租界蒲柏路博文女學、能音樂、擅跳舞、於前日因往顧家宅法國公園觀覽游藝大會、與人稍有口角、即憤激出走、其未婚夫卞某恐其步馬振華與余美顔之後塵、特將其年貌衣服、報告救生局、請其注意、微聞張女已　身赴蘇州至外租母處、此説未卜確否、 
[丈夫爲妻死圖盡]  
　　閘北天通庵路三豐里第二弄第二家之紹興人傅其經妻陳氏、於本月十九日、因細故自縊身死一節、已誌前報、其夫昨因岳家親戚對於陳氏之死、頗有不諒之處、加以詰難、傅一時氣慣、於午刻潛吞生烟圖盡、幸經家人發覺、於下午五時許車送同仁醫院救治、未致送命、 
[歐依春死得突兀]  
　　頃刻而斃 
　　北四川路横浜橋北崇德里一百五十四號門牌、有福州人歐依春、今年二十四歲、於前日晚飯後、正在納凉、未幾腹痛、二房東傅陳氏即以痧藥水進、然亦不見功效、俄即斃命、惟亦不似爲時疫痧症、因死得兀突、故於昨日由五區警署、令飭吉一圖地保投地方法院報騐、 
[華捕搜檢電軍乘客]  
　　查獲私帶鴉片煙土 
　　前日薄暮、新閘捕房派四百二十六號·一千五百另七號·等華捕、在卡德路電車站左近施行檢查、旋有某號電車抵站、乘客本地人袁國恩下車、捕向搜查、在其身畔抄出鴉片烟土三十五小包、帶入捕房、經捕頭詰問一過、飭將袁覊押、候解臨時法院訊辦、 
[符水治病狗腎種子]  
　　江湖醫生騙錢兩則 
　　滬西眞茹鎮、近到有江湖醫生南匯人錢和尚一名、專以欺騙鄉民爲事、自稱能以符水、包治各種疑難雜症、受其騙者、已指不勝屈、而該錢某猶不知自歛、仍日日招摇過市、逢人便吹、該管四區公安局三分所長、以錢用符水治病、迹近騙錢、特於昨晨派警將錢傳至所中、即於下午解送市公安局訊辦、 
　　又有一事、更覺匪夷所思、有英租界四川路某洋行職員何某、年近知命、而膝下猶虚、其二夫人金氏、則分居於閘北共和路、前日來一江湖醫生、大言可以用藥包種子息、百無一爽、吹牛術叨叨如懸河、氏觸動機懷、因即喚至家中、詢其用何藥種子、該醫首問要男用或是女用、氏謂姑先言其男用者、該醫乃出瓶於篋、傾出極織細之珠紅丸藥三粒、向氏鄭重而言曰、該丸藥草、均得有日月山川之靈氣、我師採集之計費時三年零六個月之久、故種子效用、誠仙丹不啻也、惟須用狗腎一具、煎湯送下爲之佐、今僅酌取採藥舟車費每服洋十元、狗腎可請自備、氏詢其是否用海狗腎、答曰不須、即通常之草狗腎亦可云云、後該三丸、卒以洋五元成交、該氏現正令傭僕輩、四出覓購草狗腎、消息因之外傳、一般人聞之、無不嘆服該醫士騙術之工、（按該法妙在必須用草狗腎一語、否則恐金氏亦未必會上其當也、是亦烘雲托月之一法、） 
[小東門内娘姨鬬盗]  
　　從樓跳下而逸 
　　滬南小東門内天官坊六十九號門牌之吳培珊家、突於昨日上午六時二十分、娘姨由後門出外、洗滌便桶、不料有四人均着短衣、奪門而入、娘姨無力阻之、乃被追踵上樓、知娘姨將告家主、不利於己、遂行拖下、娘姨亦敏捷異常、因機可乘、便由大門穿出、擬報崗警、正幸有一區二分所巡查劉干成、武裝經過、娘姨急呼有盗、劉即把持匣子砲、奮勇入室、盗從樓上跳下、未傷而逃、吳培珊家亦未受損失云、 
[談德源得慶不死]  
　　擬乘江天輪蹈海　爲友人看破截留 
　　揚州人談德源、業裁縫、向在法租界蒲柏路四百三十二號許公館做工、已十餘年、近來忽神經錯亂、時抱自殺之想、於本月十八日晚間、留書出亡各節、曾誌本報、兹悉該主人許君於二十日忽接到談之友人由鎮江寄來一函、略云談於二日晚、乘搭江天輪、余（談友自稱）見其神色頽喪、當即向其一再盤詰、談方以實告、云欲待輪出口、蹈海自殺云云、友人當即將其截留、並加以勸慰、一面申函來滬、以免主人憂念、聞許主人頗憐其遇、特去函慰勉、並責以大義云、 
[漆匠由樓上跌下]  
　　虹口殷義泰漆作匠人陳杏生、無錫人、昨日上午、在威海衛路張明記營造廠、髹漆欄干、偶一失足、由樓上跌下墮地、脚膝受震虧傷、不省人事、後由廠中送往白克路寶隆醫院救治、 
[和尚沐浴西歸]  
　　馬立師天寶地浴堂、昨晚十時許、來一男子、年約四十上下、沐浴後、穿上衣服、忽然猝病、面色慘斃、該堂老板高玉清見狀、立即報告三八五號崗警、將病人車送寶隆醫院救治、到院已經氣絶、無法挽回、見死者身穿白色短衫褲、足登僧鞋、頂有法戒香洞、因知其爲僧人云、 
[華捕搜檢盗匪被槍擊傷]  
　　昨晨三時五十分左右、老閘捕房一三五六號華捕吳根寶、在福建路漢口路轉角值崗、見有男子四人、迎同走來舉動甚爲可疑、該捕恐來者未必善類、乃喝令止步、欲施搜查、孰知來者見機不佳、即有一匪拔出手槍、對捕開放一槍、子彈由右臂穿背而過、立即應聲倒地、盗匪則乘間逸去無蹤、事後該　由一三九一號及一三九五號兩捕車送仁濟院救治、其後改入工部局醫院治療、 
[申園二次摇會狗抽籤記]  
　　華人抽得者又占大半 
　　膠州路申園賽狗場、於昨晨舉行二次摇會狗抽籤、此次所選之狗、共計四十頭、而會員之報名租狗者、竟達二百二十五人之多、十一時起、由該場經理裘蘭德君、偕同書記伊文思君等、在摇彩處、開始抽籤、其法、仍用摇彩簡二具、　　　　　　　　　　　公　　　　　　爲西賓代表、董安合　保險公司　朝　　師爲　賓代表、共同監視、最後抽得結果、華人抽得者、有袁祖　·黄明道·惠雲芳、葉謀卓夫人·楊成一夫人·潘銘新夫人·盛小姐·　小姐·馮小姐等·計二十九人、西人抽得者十一人、而華人中之抽得者、更以女會員爲夥、女界 
 
 
 

Page 14

 
 
將於最短期間、努力教育工人、使之明瞭三民主義眞義、與直接民權之運用、惟詳細辦法、尚待討論、希共抒讜　云云、楊清源謂訓練事一區正在籌備、惟市指委會不准開辦、應請援助、至工人義校與定所演講、頗難進行、俟區分部成立後、當易爲辦、江季子謂、教育民案、應注意師　、最好請市黨部各部長亦能前往、教材亦應審偵、主席謂民衆團體幹部人員訓練班、各區皆可推行、當向市指委會請求、民衆學校俟與市教育局等商洽、次袁業裕報告下週宣傳要點、計分對内四項、（一）財政公開、（二）打倒土豪劣紳、嚴辦貪官污吏、（三）保障兵工經費、（四）努力建設、對外三項、（一）濟案交涉問題、（二）廢除中日條約問題、（三）撤換易紈士問題、末由唐泉·舒警凡·上官性康等、相繼發表意見、至十一時散會、 
[七區黨政問題第一次討論會]  
　　討論「裁兵問題」 
　　滬七區訓練部、辦理總登記手續完畢後、聞即着手緊張黨員訓練工作、爲使同志共同深研闡明本黨主義黨綱政策、及探討政治問題、分析政治現狀、以便共同向黨内外努力工作起見、特組織黨務政治問題討論會、故於昨日下午二時、舉行第一次會、到會者各區分部指委及七區黨部工作同志等、首由主席訓練部長沈祖儒同志報告該會組織主旨及組織必要、并發揮裁兵問題意見、該會同志對「裁兵問題、」意見節錄如后、（一）其原因在（一）减輕民衆負擔與痛苦、（二）便利切實施行建設工作、（三）淘去無軍紀風紀無教育訓練及無革命功績之非黨的軍事武力、（四）整理軍制統一軍制、（五）促進黨政之切實發展、（六）是爲民衆爲黨建築武力、（七）便於整理財政、（一一）怎樣去裁兵（一）須有黨的偉大的革命的民主勢力負責、（二）黨部及同志應努力監促其實現、（三）不影響於革命勢力、（四）裁兵的標凖、須在軍紀風紀教育訓練戰鬥功績上立論、（五）裁兵須站在黨的全民族的利益上面、（三）裁兵聲中應有的注意、（一）裁兵不誠意者、應宣傳與衆共棄、（二）嚴防民元裁兵之覆轍、（三）須注意裁兵的善後辦法、發展國家資本生産事業、（四）裁兵是純潔的黨的主張、嚴防有個人主義者的假裁兵云、 
[九區指委會常會紀]  
　　九區指委會昨開第十七次常會、出席委員胡崇基·林美衍·唐天恩·唐雲龍·列席者市部陳柏心、主席唐雲龍、紀錄唐天恩、行禮如儀、議决案如下、（一）已離職之指委職員所領佩徽章、函催繳還、（二）由想織部遵照市組織部總字第一六一號函、呈報登記情形、以便彙呈中央、（三）定閲關於革命理論之各種雜誌案、（四）定期召集各分部指委聯席會議、（五）請胡崇基同志面詢市組織部本區界址云、又該區組織部昨發第三號通告云、爲通告事、查五月二十八日報載有三區十八分部全體同志否認呈控楊心正一則、事出離奇、有關黨紀、凡我忠實同志、務須來部聲明、從速登記爲要、特此通告 
[縣指委會消息]  
　　組織部　各組臨時登記處均於昨日結束、故全體職員均已返部、惟顓橋臨時登記處、以在此農忙時問、多數黨員未能如期登記、故决定延至今晚截止、又四區五分部所屬同志、均在塘灣東窰廠工作、路途遥遠、該部决於二十五日前往辦理登記云、 
　　宣傳部　該部以根據前日議决案、爲便利民衆閲報起見、特在縣政府前面設置民衆閲報牌一面、按日張貼民國日報一份、凡關於政治黨務外交國際諸要項、加以紅圈、以便觀衆知所注意云、 
[海軍飛機昨晨巡視口外]  
　　高昌廟海軍總司令部、於昨日上午八時、派停泊南黄浦西砲台之水上飛機一架、駛往吳淞海口白龍港、以及龍王廟等處廻旋、巡視各要隘砲台、約歷二小時許、始飛回高昌廟西砲台云、 
[張市長昨日巡察吳淞]  
　　上海特别市政府市長張定璠、於昨日上午十一句鐘時、偕同財政公安公用土地等各局長、乘坐汽車五輛蒞淞、巡察吳淞地方情形、以定辦事方針、抵淞後、先至鄉公所、市政委員劉友桐·要塞司令龔師曾·公安局第七區區長王之敬等、迎接入内、略用茶點、張市長詢問吳淞區之財政教育土地公安等各項情形、由劉委員逐一報告畢、因赴旅淞甯商救火會之歡迎會、故立即前往、略用茶點畢、全體同攝一影、旋往縣立初中學校曁第一小學民國女校等三校、察閲學址、略加詢問畢、經龔司令邀往砲台灣海濱旅館午餐、同往寶山、迨公畢回滬、已午後四時餘矣、 
[浦東周浦鎮捕獲反動份子]  
　　大華社云、浦東周浦鎮、爲南匯川沙奉賢三縣來上海必經之地、市面頗盛、自國軍抵天津北平後、該鎮各街道牆壁上、發現許多反動標語、區黨部及駐防軍隊公安分局等機關、對此種反動之標語、異常注意、調查多日、尚無頭緒、旋得線索、謂住王家浜當教習之唐應勳第三子雅雲等六人所爲、但無證據、無從下手、區黨部遂宣稱、當此訓政時期、凡任何人欲在青天白日旗幟之下、任職務者、必須考試、唐雅雲等六人、信以爲眞、乃往區黨部應試、主試者發現唐之筆跡、與所貼標語之字相同、遂知照駐軍往王家浜唐宅搜查、當場搜出共産之關防一顆、信一封、駐軍團部與區黨部、以證據確實、於前日共同會訊、然唐雅雲始終未吐口實、僅再三言不要説起、豈有此理、駐軍團部與區黨部、以事關共産、遂於昨晨備文解送龍華警備司令部、按唐雅雲年二十一歲、向極安分、家中薄有資産、彼之父應勳、住王家浜二十餘年、在王一亭所辦之義務學校任教員、亦經十八年、此次之事發生、闔鎮民衆、咸極驚異云、 
[十二軍教導師勦滅豫匪之滬訊]  
　　公平通信社云、昨接國民革命軍十二軍駐京辦事處來訊、頃接敝軍教導師文師長清林元電稱、南京龍王廟堂子巷十二軍辦事處申處長凌霄李副軍長肖庭勛鑒、陽電計達、李匪老末糾衆二千餘人槍千餘百枝、前由皖境竄擾商團兩縣、攻城燒舍、備極兇殘、當經林督辦往勦、次第繫潰、即竄入商屬張家大廟、及光屬磚橋鎮一帶、正在調隊搜勦間、忽聞報李匪鎮嵩率領白匪餘孽兩千餘人、槍千餘枝、並吉廉等匪大股三千餘人、槍兩千餘枝、由鄂方竄來、冀與李匪串合、擾我後防、林當激勵官兵、分頭痛勦、於庚日上午二時出發、至十一時將磚橋之匪擊散、而張廟之匪亦聞風先逃、齊向李家南冲竄去、彼時令婁旅開往商城恊同駐軍相機堵禦、　即率同戴旅分兩路追擊、佳日至凉亭、該匪等已竄入商屬余家集、復跟踪追勦、退抵距余集七里之楊　棚右面、與匪接觸、初竟恃强頑抗、幸我官兵嫉匪如仇、俱極奮勇、鏖戰七小時、匪始不支、分三股向鄂境潰退、林始拔隊嚴防、以杜回竄、計是役我部陣亡排長二員、目兵十餘名、受傷目兵數十名、斃匪二百餘人、生擒數十人、内有末匪馬弁五人、刻亦解潢、得獲手步槍百五十餘枝、救出男女肉票十餘人、已分别放歸、各安生業、現我豫境已告肅清、除飭受匪擾害各縣趕辦善後外、特電奉聞、弟文清休叩元等語、特此奉聞、 
[劉湘軍火聞係奉令購用]  
　　頃據某方來函、劉湘軍火、頃經海關查騐明白、確係持奉總司令部護照購買、作爲征討吳佩孚黨羽楊森等之用、外間阻止者、或未明此中眞相也、 
[馬曉軍由北平來滬公幹]  
　　國民政府要人陸軍上　馬曉軍、上次會同李濟槩主席北上業已多日、兹悉馬本與蔣總司令等偕同南返、旋以馬奉命另有要公、已於前日由北平過天津海道南下、定明日（二十四）抵滬云、（入華社） 
[温建剛抵滬]  
　　十三路軍四十九軍副軍長兼烟臺警備司令温建剛氏、已於昨晚乘通州輪抵滬、擬日内赴甯接洽要公云、 
[救護傷兵恊濟會會議記]  
　　上海救護傷兵恊濟會於七月二十二日開第五次會議、主席穆藕初、記錄畢雲程、首由書記報告本會委員孔庸之·王伯羣·宋子文·宋美齡·郭秉文·錢新之等十餘人、均赴北平未返、故今日出席人數較少、次由穆總幹事報告、木會原擬籌欵五萬元、救護傷兵、現已收到三萬一千餘元、因北伐完成、軍事結束、本會救護傷兵事宜、亦可告一段落、照原定期限、三個月亦將届滿、預算應付薪水等項、至少尚須經費六千元、至於救護隊醫師、看護由汴回申旅費、尚不在内、究應如何辦理、請公决、繼由龐隊長報告本會救護隊在汴治療傷兵、專治重傷、已經二個多月、成績甚佳、每次重傷兵士治療後、再換一批、先後共計已經治療傷兵、爲數甚衆、近來因各軍醫院、逐漸結束、受傷稍重者、亦移送本隊治療、最近尚有五百餘人云云、討論事件、（一）議决即日起、從事結束、函知開封本會救護隊阮主任照辦、（二）議决本會救護隊、原爲救護傷兵而設、結束後、醫用器械及剩餘藥品、應悉數捐贈馮總司令、請其指定機關接收、以便點交、（三）議决函隴海鐵路王督辦、請撥車二輛、專運本會救護隊醫師看護、從開封直放浦口、（四）議决函第二集團軍熊總參議、請其向滬甯鐵路、接洽免票運送本會救護隊醫師看護、由甯回申、（五）議决不敷經費約六千元、應恊力籌募、以資結束、散會、 
[臨時義振會近聞]  
　　前辦五縣即可結束 
　　加辦三縣正在進行 
　　上海臨時義振會、此次辦理魯省振災、頗具成績、邇聞日舉辦之兗沂兩屬滋陽曲阜泗水費縣嶧縣五處急振、現已陸續查放完竣、計曲阜四區四隅、共查放四千六百零八户、施種二百户、災童九百八十九口、實放銀二萬九千二百八十二元、費縣來電報告、已查一萬一千九百五十五户、計洋五萬九百餘元、又施種救嬰曁運糧工振等、共一萬餘元、另孤兒留養二千元、大概宥日可以放竣云云、至滋曲兩局、昨日聞已電告撤銷、而該會近聞沂屬之臨沂蒙陰郯城三縣、災情極苦、已往返商懇劉樹倫張靜涵郝續甫三君毅力担任、爲此三縣之查放主任、各約振友趕速前往、設局舉辦、并仍請喬君孟乾主持其事云、 
[印件須歸華商廠家承印]  
　　商民恊會彩印業分會致各團體函 
　　上海特别市商民恊會彩印業分會、因各業印刷品在日本廠家定印者、每年漏巵甚鉅、特致函上海特别市商民恊會反抗日軍暴行委員會·捲烟同業公會、華商捲烟聯合會·請予勸告各業、嗣後各種印件、一律歸華商廠家承印、力謀抵制、原函如下、敬啓者、此次日本在山東暴行、實爲我國之奇恥大辱、凡有血氣、憤慨同深、現在我國足以制彼死命者、惟有實行經濟絶交抵制日貨之一途、苟全國國民、果能同心恊力、堅持到底、自不難達到目的、查日本人在上海營彩印業者、其承印之件、向以我華商所定印爲大宗、每年漏巵、爲數甚鉅、本分會所屬本業商店、各種印刷、應有盡有、已足以供本市之需要、與他業之無國貨可代者、情形不同、而各業印刷品、向日本人開設之印刷公司定印者、仍所不免、非剴切勸告、不能收一致抵制之效、非一致抵制、不足以雪國恥、而挽利權、敬祈貴會通告各業分會、轉知各該業商號、嗣後各種印件、均一律交華商印刷廠定印、其有已在日商印刷廠定印之件、應即設法停止交易、熱心愛國、人有同情、禦侮爭存、端資衆力、當此魯難未已之際、正國民臥薪嘗膽之時、想亦各業所樂爲贊同也、專此敬頌公安、 
[捷音工會改照批價收費之通告]  
　　上海市捷音派報工會近向閲報各户發通告云、敬啓者、當兹百物價昂、生計困難、已達極點、我派報一業、何獨不然、近因報館方面、批發價目、業經增加、長此以往、更難彌補、區區苦衷、早仰閲者鑒及矣、不得已爲此報告、各界閲報諸君、自夏歷六月初一日起、如蒙訂閲各報、須照報館定價結算、絲毫不能折讓、以免派報之人爲難、蓋派報者每日奔馳勞力、所獲微利、俾資生活、當請格外見諒也、專此敬佈、諸維公鑒云云、 
[熟貨業工潮昨訊]  
　　熟貨業風潮、因資方態度强硬、不能容納勞方所提條件、愈形擴大、已誌昨報、昨日勞方一面仍派代表前往市黨部請示辦法、一面各區會員、全到開會、一致主張堅持到底、以張公理、秩序井然、情形極爲熱烈、决心團維持隊、分頭調查工友膳宿問題、交際　亦分頭請求各工會、召集會員大會、實行募捐、以資援助、聞七大工會等均已開執黨會議、討論實際援助工作、兹將該會致各工會函錄下、泣告者、敝會八百餘工友、因要求資方增加薪水、改良待遇、及恢復失業工友之工作、而起來奮鬥、資方一再不諒、故工友等處此水深火熱之中、毅然决然、起來停工、迄今已有十一日、雖在這停工的過程中、得蒙貴會幾次慰問援助、但資方實行關店、斷絶工友生計、置工友於死地、這是從古以來所未有之殘酷行爲、資方心猶以爲未足、朦蔽上級機關、希圖封閉工會、强迫復工、逮捕工友、果眞實現、則唇亡齒寒、將來我全上海工人階級、何堪設想、故敝會工友、一面本堅持到底、不邃到目的、誓不復工之决心外、爲特泣懇貴會、站在同一階級之地位上、以正直無私的、作强有力的援助、並希貴會即速定期、召集羣衆會議、敝會當可專派代表前來出席、報告經過情形、時間及地點、統希先一天示知爲禱、某業職工會台鑒、上海市熟貨業職工會啟、七月二十二號印、敝會地址九畝地高墩街恭慶坊内、 
[綢緞業職工會開會記]  
　　昨日上午　時、上海綢緞業職工會、假市黨部三樓、開代表大會、到會人數二百餘人、並有市黨部三區黨部工整會等名上級機關、來會指導、公推主席吕品吾、記錄陸漱田、行禮如儀、首由主席報告開會宗旨畢、旋即討論如下、（一）被法捕房封閉會所問題、議决、由各上級機關負責、向法捕房嚴重交涉、即日啟封、（二）同人生活問題、議定、條件十二條、一致通過、即日向綢緞商民恊會要求限日解决、（三）推舉臨時行動委員會十一人、辦理交涉條件事宜、散會時已下午一時餘矣、 
[紅木業小件工會籌辦會]  
　　前日下午二時、上海紅木業小件工友、在西門内學西街、開籌辦會議、鑒於邇來生活日高、該業工友、比較任何工業清苦、現各業已成立工會、該業獨付缺如、故呈函工整會、請求核准備案、准予成立工會、以便早日解除痛苦云、 
[中華廠花邊業職工會宣言]  
　　中華廠花邊業職工會第一分會宣言云、各機關曁各團體均鑒、敬啟者、自我中華工業廠、於三月二十九日、宣告以本廠邊帶部一律停止工作等語、嗣經敝會各工友前來聲請、其目的爲要求復工解除勞工痛苦、敝會當即具文呈請各團體機關、秉公仲裁、以昭公允、旋蒙農工商局、召集勞資雙方議决、在停業期内、每人給以津貼房飯金十二元、雙方均各圓滿、公同簽字、比至次日、廠方忽行毁棄公同簽訂之約、堅不承認、敝會爲工友之代表、睹此情形、殊屬不合乎公理、祇得一再交涉、催促廠方履行津貼、而廠方又派員前來、提三條件爲復工之調解、（一）派工友二十名、調至綢緞部工作學習、限期以十天學成、每人給以津貼飯金二元、（二）派工友八十七名、仍舊工作、（三）派工友多餘之人、自應開除、各給津貼十二元等語、敝會爲顧全雙方感情起見、復行召集各工友、一再磋商、以生計爲重要、比蒙各工友諒解、議决後、勞資雙方復至農工商局、請示辦理、荷蒙核准、令雙方具文呈請銷案、詎廠方仍將所有原訂工資、遽行减去十分之六、各工友對于各端、均不滿意、復行要求、乃被拒絶、置之不理、敝會爲工友之領導、難安緘默、特此宣言、以彰公理、敝會幸甚、工業幸甚、 
[煤油特税之進行方策]  
　　多用線人 
　　國民政府財政部前經頒佈煤油特税、設局開徵以來、各油商之遵章納税者、固不乏人、而意存繞越漏報者、亦在所不免、現特税局長將進行方策、切實整理後、規定多派線人、在外嚴行偵察、如有抗税漏越、一經線人密報發覺、定照部定章程、從重處罰、在罰欵内酌提成數、給賞線人、以示鼓勵、業經該局切實佈告、令各油商一體遵照、以後煤油運輸、應即照章完納特税、不得再行抗漏、致甘嘗試、該線人亦不得挾嫌妄報、各分局卡員司舞弊勒索、亦應嚴予懲辦、不稍寛貸云、 
[閘北秋總保衛兩捐開始徵收]  
　　上海特别市財政局、徵收閘北秋季總捐、業已開始、而閘北保衛捐、即隨秋季總捐同時徵收、其保衛捐票、則係另印、注明按照總捐徵收二成、房東房客各半負擔、其房東之一成、由房客代付後、在房租項下扣除、因所收捐數甚微、故進行尚屬順利云、 
[菸類牌照税問題新訊]  
　　財政部烟酒税處長程叔度、奉財政部令、以機製捲烟營業狀况、逈非昔比、土烟銷路、一落千丈、本擬於本年一月一日起徵捲烟牌照税、經上海烟兑業一再反對、現以歸併改訂新草、將烟類分四季徵收、烟類援照舊章、引起烟業反對、而二區包商、於七月一日開始徵收、查原包人所給之上期照據、手續尚未清楚、故致糾紛又甚、嗣經程處長察悉、特委閘北商會代表王彬彦·王曉籟·江政卿等三君、疏解在案、而未將辦法宣佈、致烟商大多誤會、昨晚七時、王彬彦又特邀集南北烟商代表、假座大觀樓宴會、議定恊助徵收辦法、並通告各烟商解釋誤會、訂期在南北兩烟兑業會、推派恊助員、籌備恊助徵收以裕税收云、 
[華洋合資當依據契約條件]  
　　總商會復杜律師函 
　　總商會復杜學文律師函云、接准大函、囑查有人與洋行訂約、爲該行營業出資、並不出名、亦不執行任何業務、但任享受利益及分担損失之義務、依照慣例、是否可認爲隱名合夥人、對於該行之債權債務、是否可認爲權利義務之主體、與普通合夥人有無分别等因、經向法制股查詢去後、頃接復稱、華洋合資營業、與華人與華人合資營業不同、華洋合資、習慣上無一定之先例、似不能以一方面之習貫爲拘束、該當事人既與洋行訂有契約、則其契約中之條件、當然可以依據、能再加以事實上之證明、則主體所屬、自有相當之决定、相應函復云云、 
[總商會修正商事公斷章程]  
　　呈請審核施行 
　　上海總商會昨呈工商部云、呈爲商事公斷章程、酌擬修正條文、繕呈鑒核、請賜發交工商法規委員會審核施行事、竊查商事公斷處章程及辦事細則、民二由北京農商司法兩部、會同公布、嗣於十三年十五年兩次修正、爲處理商事爭議之標凖、本會奉文後、首先設立是項機關、嗣後各通商埠及各大縣鎮之商會、亦相繼設立、藉以處理商事之爭議、而達息事甯人之目的、（中略）現在政治革新、是項章程、亦有改善必要、經本會法制股悉心討論、酌擬修正條文、並將原定組織及職員名稱、略爲增删、期與現在通行章制相符、是否有當、繕呈鑒察、准賜發交工商法規委員會審核、由鈞部公布施行、 
[六月份總商會通過會員]  
　　上海總商會六月份内經常務委員會開會通過之入會會賈姓名、略歷如下、陳萬運、三友實業社恊理、孫道勝、大中農具公司總理、張賢坤、乾大昌行經理、汪孟鄒、亞東圖書館經理、倪福生、代表上海漆業總公所、何墨林、和昌商行股東、張貽志、和昌商行進口部經理、以上各員、均已照發入會證書、以資信守云、 
　　尚有本埠新聞轉入後頁 
 
 
 

Page 15

 
 
本埠新聞 
[廢約與濟案交涉]  
　　---外交部長王正廷之談話--- 
　　取消滿期條約事在必行 
　　濟案交涉開始不必急急 
　　日本覆牒今日可送外部 
　　---王外長今日回甯--- 
　　對日廢約照會送出後、聞日本覆牒、將於今日由駐甯日領岡本遞送我外交部、其態度頗爲倔强、而措詞亦殊牽强、希冀展期十年、濟案交涉動機、因之無形停頓、本報記者、以外交部長王正廷博士適在滬、時特往訪、當蒙接見、兹將王外長與記者之談話、略誌如左、 
　　對日廢約 
　　記者問、部長對於日本不承認我廢約態度若何、王答、日本滿口欲中日商約展期、有效十年、無非以前清光緒二十二年之中日通商行船條約第二十六欵爲延宕之計、談欵條文略謂、期滿後、須於六個月内知照更改、若兩國彼此未聲明更改、或新約未完成、則舊約展期有效十年云云、須知此根本無成立理拍、蓋如於六個月内改訂新約、不能完成、則舊約展期十年、嗣後十年復十年、一味延宕推諉、新約永無完成之日、即舊約永無修改之期、天下豈有永不滿期之約、况中日商約、在民國十五年七月二十一日早已滿期、日本當在該時滿期後六個月内、聲明展期十年、惟該時北京政府即與日本會議修約、六個月内未能將新約完成、雙方同意、修約期展長六個月、又未成、遂一再延期三個月者一次、五個月者三次、最後决定至本月二十一日不能再展、北庭修約代表、向日本代表曾有保留之聲明、方今對日廢約、即做「保留」二字之下文、故滿期條約之取消、事在必行、如堅不承認、乃另一問題、記者問、中日商約取消、日僑將受無約國同等待遇乎、王答、現有臨時辦法七條、可以施行、此不僅對日然、即對任何國家條約、一届滿期、即同樣辦法、記者問、我以無約國對彼、彼不承認、不免發生困難、又將何如、王答、辦法正在慎密凖備中、 
　　濟案交涉 
　　記者問、濟案交涉、將正式開始乎、王答、濟案交涉之開始與否、須觀日本態度如何而定、日本之態度、又須觀日本忍受苦痛之能力如何、他且不具論、日本出兵山東、軍費已耗去四千萬元、多行不義將自斃、我方對此大可不必急急、臥薪嘗膽、一年半載、亦不妨事、記者問、前次矢田到甯、何爲、王答、前次矢田來甯見吾、係提議開始濟案交涉、已見吾報告、記者問、日本外務省公表道歉懲兇賠欵保障四條、爲日本解决濟案要求、部長有所聞否、王答、此已成日本之老生常談、在濟案發生時、日本即已侃侃而談、前次矢田來甯、與吾會見、並未有何具體條件提出、記者問、假令濟案交涉正式開始代表地點有所定否、王答、交涉代表現尚未定、亦須看對手何人、交涉地點、日本欲在濟南或青島、此係片面幻想、蓋我國代表、如赴該處交涉、尚須日兵做我衛隊、豈非笑話、故交涉地點、須神何處便利、甯滬擇一、均無不可云云、 
　　又訊、外交部長王正廷來滬公畢、定今日回都云、 
[市學聯會呈請駁斥日本要求]  
　　上海市學聯會昨上國民政府文云、呈爲呈請嚴厲駁斥日本關於濟案任何要求、以戢兇熖而保國權事、竊此次日人冒天下之大不韙、儘量發揮原始人類之野性、屠殺我民衆、佔據我土地、言之傷心、思之髮指、世界而尚有公理、則日人首當悔悟其全般罪惡、弱國而尚有外交、則日人先應承認我一切要求、乃據報載、濟案將開談判、日人竟反行向我提出多數無理要求、在帝國主義者恃勢强横、當無怪其以我爲魚肉、一割再割、猶不止、在我大辱奇恥、未雪毫髮、何堪再覩此無理要求、敝會以爲日人肆行殘暴之後、猶取如此刁頑、實我國恥辱中之恥辱、我國而一息尚存、國民而氣節尤在、甯作極端玉碎不甘毫髮瓦全、特此縷陳各情、懇請鈞府即日嚴厲駁斥日本關於濟案任何要求、以舒民忿而慰與情、毋任盼禱之至、謹呈國民政府、 
[開幕後第一日之全國反日大會]  
　　各組審查委員業已聘定 
　　今日開四組審查委員會 
　　昨日爲全國反日大會開幕後之第一日、兹將所得消息分誌如次、 
　　下午開談話會　該代表等於下午二時、在總商會開談話會、出席者河南周炎光·青田朱定山·永嘉黄苗夫·山東范予遂·甯波馬振遠·杭州吳沛生·陳貽蓀·安徽操宏耕·留日外交會邵先烈·濟案代表團代表張天彪·武漢黄天煜·天津袁白·上海隴體要（周參代）·王延松·當議决三案、（一）各審查委員不得兼另一組職務、（二）規定各審查委員會、開會時間、并决定如下、上午九時經濟組、上午十一時組織組、下午一時宣傳組、下午三時政治組、通告由秘書處當晚發交各審查委員、今日各審查委員均須凖時出席、審查各項提案、（三）各提案、於明日由秘書處在各組開會時間、分交各組主席、 
　　又有續到代表　昨日又有代表報到者、計有九江各界反日外交劉傑·胡慰·新昌縣民衆反日委員會高功懋·又厦門來電、謂已派代表秦望山梁龍光赴會云、 
　　商恊會昨日公宴　下午六時、上海特别市商民恊會、假總商會三樓、招待各地反日團體代表、到各代表及來賓百餘人、由主席鄔志豪致歡迎詞、旋各代表紛紛演説、九時散會、 
　　審查委員名單　各組審查委員、經主席慎重聘定、其姓名如下、（甲）宣傳組委員張天彪（濟南）邵光烈、（留日代表）·曹正明（湖南）·操宏耕（安徽）·權熙民（留日）·（乙）組織組委員、李維章（湖南）·周炎光（開封）·王延松（上海）·方椒新（金華）·陳天問（香港）·（丙）經濟組委員隴體要（上海）·吳沛生（杭州）·盛宗傳（武昌）·馬鎮遠（甯波）·洪文斌（蕪湖）·（丁）政治組委員、張利模（首都）·朱定山（青田）·黄苗夫（永嘉）·袁白（天津）·劉介安（陝西）、 
　　六團體歡迎各代表　各省商會聯合會、上海總商會、上海縣商會·上寶兩縣閘北商會、上海律師公會、華商紗廠聯合會、六團體、於今日下午五時、假總商會、歡迎該會全體代表開茶話會、并邀請新由歡州返國之夏奇峰氏列席報告云、 
[市商民恊會昨晚歡宴全國反日會代表]  
　　上海特别市商民恊會、於昨晚七時、假總商會歡宴全國反日會全體代表、劉全體代表外、并有市黨部代表王延松、學聯會代表汪竹一、胡越等百餘人、新由歐洲反國之夏奇峰君、亦奉邀列席、首由主席鄔志豪放歡迎詞、次市黨部代表王延松演説、繼夏奇峰演説、備述安南華僑愛國之熱忱、與安南華工子弟之關懷祖國、并述安南有設立中國領事館、以保護華僑之必要、安南華僑渴望祖國、能齊心一德、達到打倒帝國主義目的、亦得解放云云、最後首都代表羅琳、甯波代表馬振遠、武漢代表黄天煜、湖南代表曹正明等十餘人、相繼演説、末由商民恊會常務委員駱清華致答謝詞、九時散會、兹錄主席歡迎詞如下、今天敝會同人、以至誠之意、敬請各位代表、承蒙光臨、不勝感幸、各位代表、在炎暑之時、遠道來滬、且見堅决之志願、重要之議案、是以代表中華民族之精神、全會通過之後、全國反日步驟、既趨一致、定可達到打倒日帝國主義、取消中日間不平等之條約之目的也、回想當年之「五四」「六三」諸運動、及五卅慘案、非我民衆之不努力、實被軍閥與帝國主義之壓迫殘害、現在北伐成功、軍閥消减、全國民衆、受黨義之感化之下、使一致覺悟起來、全仗各位代表、各位同志領導與宣傳之力耳、現在我們所當注意者、關於政治·外交·建設·宣傳·及提倡國貨、抵制外貨的一切、應由全國民衆團結共同負責起來、則非惟使三島之日本屈伏、即我中國民族達到獨立自由平等、再謀扶助一切弱小民族、使全世界得其向和平之幸福耳、 
[黨政軍聯席會第六次會議]  
　　昨日（二十二日）下午三時、上海黨政軍聯席會、由海軍總司令部通函召集、在海軍聯歡社、開第六次會議、到海軍總司令部參謀長任光宇·市黨部常委王延松·淞滬警備司令錢大鈞·市長張定璠·吳淞要塞司令龔思曾·市政府秘書長周雍能·財政局長王和·公安局長戴石浮·工務局長沈怡·衛生局長胡鴻基、公用局長黄伯樵·土地局長朱炎·農工商局長胡鴻基·公用局長黄伯樵·土地局長朱炎·農工商局長潘公展等、餘如金交涉員·兵工廠張廠長·及各政治訓練處主任·均因事請假、公推任參謀長主席、周雍能紀錄、開會如儀、討論事項、（一）禁止擅捕人民案、决議、（甲）由市黨部函知工整會、不得自行逮捕、（乙）由警備司令部市政府會銜市告、嚴厲取締私擅逮捕、（二）處理勞資爭議事件案、决議、（甲）依照中央頒布勞資爭議處理法、由應行管理之行政官署依法辦理、（乙）爭議案件、如有影響治安之事故發生或醖釀時、應由警備司令部行使維持治安之職權、（三）規定酬應規約案、議决、（甲）規約修正通過、（乙）擬訂請柬格式修正通過、 
　　附錄上海黨政軍聯席會議决酬應規約　一·同人非遇有婚喪令節或其他不得已事故、不舉行宴會、一·每次宴會、酒菜必須用國産、餐費力主儉約、一·每次宴會、賓主均應凖時到席、來賓逾十分鐘不到、概不相候、一·凡遇同時有數處宴請者、應就收到請柬先後、分别辭赴、但務宜於事前通知主人、以免誤會、一·宴會時來賓所携僕役車夫、概不招待、一·各團體募捐、如遇所屬機關、業已捐助者、個人不必再捐、一·婚喪禮品、除因有特别交誼者不計外、每次所費、每人不得過二元、一·同人宴集、須規定之請柬、柬内備載簡明規約、以便共守、一·本規約自經大會通過後、定於八月一日起實行、 
[宋子文王伯羣南下]  
　　今日自北平起椗 
　　二十七日可抵滬 
　　財政部長宋子文及交通部長王伯羣、先後赴北平、討論財政交通等問題、兹據確息、宋子文王伯羣在平接洽事件、已告一段落、於今日自平啓程、在大沽口登新銘輪船、相率南返、預計於本月二十七日、即可駛抵上海、新銘輪船即前次王伯羣乘之北上者、當停泊在大沽口、候要人回南開駛云、 
[奉代表昨晨抵滬]  
　　奉天張學良所派與國府接洽之代表、中東路督辦吕榮寰氏、於昨晨由大連乘德輪考比倫斯號抵滬、下榻南京路某大旅社、偕行者爲中東路法律處長王某·秘書長張某·及三四方面軍參議劉文清趙選文二人、聞負有重要之使命、即日赴都一行云、 
[美艦隊司令昨日拜會王外長]  
　　美國遠東艦隊司令畢斯德氏、以旗艦到滬、遵國際禮儀、於昨日下午四時、赴法租界古拔路王公館、正式拜會外交部長王正廷博士、以敦中美邦交、由陳世光·劉雲舫等招待、歡談半小時、始行告别、又昨晚孫寶琦氏設宴欵王云、 
[吳宗濂致王正廷函]  
　　勗以應自任天下之重 
　　前駐意大利公使、現住法租界工部局華董吳宗濂、昨致王正廷函云、儒堂先生政閣、京門密邇、邈若山河、日前節駕蒞申、曾至尊府謁候、適值公出、未晤爲悵、邇來盰衡時局頗切隱憂、借箸一談、或不遐棄、竊見東鄰日本、同種同文、原應輔車相依、同舟共濟、惟彼中當局醉心軍閥、尚企併吞、山東出兵、志豈在小、所幸吾國措置方略、高出巨萬、故計未得售、垂危定策、聞係足下偉勳爲多、而政府又以民意所歸、推挽足下、出長外交、天下同聲、共慶得人、各國相率道賀、景然從風、彼方聞聲之下、難免震驚、蓋於巴黎和會魯案收回、已備嘗足下外交之巨腕、其憂疑亦固其所、近聞彼方計無所展、遂於無可設法之中、别謀途徑、思爲中傷之計、以遂讒間之謀、適我國有一輩失意之徒、以黨國之棄材、憂利權之失墮、牢騷侘傺、思欲借題發揮、因遂密相勾結、陰謀利用、使其故爲種種簧鼓齮齕、意使足下感觸艱難、廢然思退、則眼釘既去、更莫予毒、馬昭之心、路人所覩、蛛絲馬跡、耳熟能詳、只爲國家體面計、不欲多所暴揚耳、惟彼方以我之矛、攻我之盾、其謀甚狡、其計甚惡、彼利口覆邦者固不足惜、若足下遂因而自恧、徒爲潔身自利之謀、不勉遺大投艱之責、則讒人之計已逞、而足下且爲負國負民、夫謀大事者不計細故、成大功者不矜小節、當此國際向風、邦交利捷之時、正足下効忠黨國、勇往奔赴之會、一切蜚語流言、均當置之不理、其謬悠之談、亦可不必置辯、天下自有公論、讒口豈遂囂張、惟願足下自任天下之重、勿爲纖小所撓、黨國前途、庶幾有豸、僕老矣、塵外消遥、杜門却掃、白雲蒼狗、世事何關、惟天下興亡、匹夫有責、心所謂危、欲吐爲快、以足下聰知明敏、豈彼等卑劣奸計、尚勘不破、而勞僕嘵嘵多贅耶、若彼輩終不自省、倒行逆施、甘爲國蠧、媚外孤行、則僕雖憊、猶願率天下民衆鳴鼓而攻、以爲足下後盾、專此佈達、順頌黨祺、吳宗濂謹啓、七月十八日、 
[市學聯奬勉金問泗]  
　　特别市學聯會致金交涉員函云、「五三」慘案發生、全滬人士、激於義憤、於是有反日暴行委員會之組織、其起因由於日軍之暴行、其行動絶未越法律之範圍、事實昭彰、在人耳目、乃日本帝國主義者、竟一再無理干涉、視弱國外交爲可欺、幸先生侃侃力爭、不爲所屈、折衝樽俎、一洗外交界畏葸媚外之頽風、古鄭行人之節概高標、何以逾此、惟狼子野心、志不得逞、此後變本加厲、多方恫嚇、自是意料中事、深望先生一秉原來毅力、繼續駁斥、敝會當率全滬二十萬熱血青年、謹隨先生之後、與彼作殊死鬥也云、 
[日領要求交還日貨]  
　　反日暴行委員會檢查員、日前在南市甯紹碼頭、查獲日商燧生火柴數箱、當即解會、聽候處置、該行得悉、向日領署禀請此貨完全日商所用之物、要求向中國官廳交涉索回、聞日領署業派清水副領事、詣交涉公署要求將前項被扣火柴發還云、 
[檢委會昨開歡迎也獄檢查員大會]  
　　自布業職工會七八分會、因在租界上檢查被捕後、經各方設法、業已出獄、該會爲表揚努力工作被捕工友起見、特開歡迎出獄同志大會、到者有工界對日外交後援會、濟南慘案後援會、引救律師潘震亞、及各工會代表等百餘人、（一）開會如儀、（二）主席報告開會宗旨、（三）引救律師潘同志報告引救之經過、（三）歡迎被捕工友、（全體起立、大鼓掌、）（五）被捕工友金華報告被捕經過情形、並謂以後加倍努力、决不因此灰心云、（六）各代表致詞、有工界對日會、濟南慘案後援會、布業職工會、商務工會、紙業職工會等、語多勉勵、（七）呼口號、歡迎勇敢的出獄同志、（三）爲五三被難烈士復仇、（四）要求國民政府從速凖備對日宣戰、（五）大家起來、參加愛國運動、（六）打倒日本帝國主義的走狗奸商、（七）嚴防奸商、來破壞我我們的愛國運動、（八）不達到關税自主、檢查工作、决不停止、（九）出獄同志萬歲、（十）擁護中國國民黨、（十一）中華民族解放萬歲、 
[市宣傳部第八次宣委會]  
　　市黨部宣傳部、昨日上午九時、召集第八次宣傳委員會、到南實傳部陶百川·袁業裕·一區楊清源·舒警凡·三區吳楨·陳廷儀·六區唐泉·江季子·八區上官性康·因人數不足、改開談話會、由陶百川主席、報告宣傳人員負有四大責職、（一）糾正錯誤、（二）攻擊反動、（三）造成輿論、（四）教育民衆、今宣傳部擬着重第（三四）項工　、 
 
 
 

Page 16

 
 
對於賽狗興趣之濃厚、於此可見一斑、昨日、氣候炎熱、會員及來賓之蒞臨者、有三百數十人之衆、會中欵以茶點、來賓復瀏覽各處、對於一切設施上頗多贊美、於大看臺上之佈置點綴、尤許爲獨出心裁、當麗美觀、預料正式開幕以後、自能轟動一時云、 
[着周金妹交顧小妹]  
　　解鈴還是繫鈴人 
　　市公安局二區警署巡警顧步洲、家住平蔭路、生有一女、名小妹、年僅十五、姿色不俗、爲異姓姊妹周金妹引誘、介紹與某機關收捐之周小寶子發生戀愛、作不正式之同居、不回家有日矣、顧步洲以愛女失踪、遂加偵探、悉爲周金妹勾引、乃將周扭住、並尋周小寶子無着、將其二房東尤鳳才扭去、遂一併扭控二區警署、即解地方法院、王檢察官開庭研訊、以尤無關開釋、周金妹交保、限三日内將顧小妹等交案核辦、 
[童子滚銅元釀成命案]  
　　洪祥泰踢斃小三子 
　　閘北廣舞臺後面、洪記剃頭店内童子洪祥泰、年十四歲、揚州人、昨日下午三時、與鄰近小孩小三子、在該臺後面、戲滚銅元、嗣該二孩因爭執勝負、致起衝突、洪祥泰乃將小三子扭住毆打、一時拳足交加、小三子被脚踢傷腎部、當即倒地身死、昨日下午、兩方家屬、至五區二分所公安局、轉請地方法院、派員相騐、 
[借欵不遂挾嫌行兇]  
　　袖出利刃戳傷肩膊 
　　江陰人奚阿全、在平凉路日商裕豐紗廠做工、本月十七號、彼同廠銅匠聞之工人范阿四、在楊樹浦路因借欵不遂、袖出利刃、戳傷肩膞、迨捕查見、范已逃逸、遂將奚車送醫院治療、前日、經包探陳佑齡、將范緝獲、連同兇手、併解臨時法院、范亦負傷到庭、陳述被告加害原因、謂我在該廠銅匠間爲工頭、范係小工、廠主日人以其不稱職、特予開除、詎范竟遷怒于我、前日途中相值、强欲借錢、我因囊内無錢却之、彼遂藉故行兇、執刀猛向我喉間直刺、我急向右邊躲閃、而左肩已遭刀傷、醫生囑須靜養、方能無礙、被告似此兇殘、請求嚴辦云云、據范供、奚尚欠我工資、未曾給清、我被辭歇、挽友介紹他處生意、又被奚破壞無成、是日向其索討欠資無着、憤而出此、葛推事諭被告押候被害人傷愈再訊、 
[續獲命案關係人]  
　　常熟人湯移生、因對於楊樹浦怡和疋頭廠工頭魯茂亭、被人殺害一案有關、被捕房拘解臨時法院、諭令押候訊辦、已誌本報、前日、又經包探朱漢波拘獲本地人唐關茂一名、查亦與魯案有關、比解臨時法院、由鄭推事略一提審、諭暫羈押、俟偵查明晰、與湯併案審理、 
[砍傷妻腿]  
　　住居法新租界之蔡阿順、於日前無故持菜刀將其妻蔡毛氏左腿砍傷、血流如注、當由巡捕到來、將蔡夫婦帶入捕房、經捕頭詰訊一過、諭將蔡收押、一面將毛氏送院醫治、兹因痊愈出院、由捕房將兩造解送法公堂請究、據蔡毛氏聲稱、被丈夫無故砍傷情形、詰之蔡阿順供、因妻子時常出外、至傍晚歸家、民人屢次勸導不聽、故此氣恨行兇、求宥、中西官判蔡阿順押十四天以儆、 
[盗賣枇杷八百一十簍]  
　　泰州人王振方、日前由杭州僱定東台船户高煥彩、裝運枇杷八百一十簍、來滬銷售、王自己乘火車先行來滬、囑其送至南市某水菓行缷貨、不意高竟私自將貨運至老閘正大水菓行内、書寫自己名字脱售、將欵領去、人船並杳、直至昨日始被王在閘北地方將高尋獲、鳴警扭至四區公安局請辦、 
[油鍋爆發險肇焚如]  
　　夏季中各食物店宜注意 
　　昨日下午二時餘、閘北太陽廟路二號某食物店、正在開放油鍋、預備炸汆食品、不謂昨日天氣炎熱、鍋中所受熱度過高、竟致油質發火、鍋底爆烈、一時屋中火光熊熊、險肇焚如、事被崗警所知、將該店主袁萬昌、傳入警署、姑念無心肇禍、判罰洋二元以儆、 
[撈獲孩屍]  
　　同仁輔元堂救生局二號巡船於昨日午後三時、巡經陸家嘴浦面、撈獲女孩屍一口、年約五六歲、赤身露體、頸繫古銅錢四枚、銀耳圈一付、查未有人具報、由堂給棺收殮、 
[堆油貨棧失火之研究]  
　　滬南油荳餅業行號等、近因同業泰豐駿源兩油棧、已先後火發、幸未成災、而新豐油棧、已釀燎原之禍、損失不貲、事後調查火之來源、實難指定、惟從最近新發明之研究中考慮得火之來歷、實發生於袋皮繩索中、蓋因此種蔴袋皮、未免簍損滲油、沾及袋皮繩索間、一經捲緊、堆在貨棧中、適夏令烈日逼灼、未免於兩三日間發生火患、故爲防止計、通知同業、一體將棧内沾有油漬之袋皮、一併起存他處、藉免後患、而明究竟、然此未經科學家多數之試騐、故尚在疑問中云、 
[火警併誌]  
　　金神父路　法租界金神父路新新里一百五十七號、於昨晚八時許、突告火警、由大自鳴鐘救火會驅車往灌、旋即熄滅、 
　　土山灣　昨晨二時三十分、法租界徐家匯土山灣鄉人沈杏桃家柴房内、突然告慎、隨由徐家匯天主堂用電話報告大自鳴鐘救火會、當即驅車往救、旋即撲滅、 
[斜土路小火警]  
　　滬西徐家匯南斜土路居民沈阿囝家、於昨日下午三時、廚灶房失火、結果焚燬平房三間云、 
[盗刦併誌]  
　　自來火街　法租界自來火街揚子里一弄第六號蘇州人陸金福所記之陸源泰木器作、於昨午十一時左右、突來口操異地方言之盗匪五人、均有手槍、向衆人嚇禁聲張、在樓上下肆行搜刧、亭子間之錢姓及披廂内之王姓、均被波及、約共損四百餘元、携贓而逸、嗣由失主據情報告捕房、請求追緝、 
　　法大馬路　昨晚九時四十分、法大馬路三五八號江陰人周九臯所開之聯美洋貨店内、侵入盗匪、兩人各執手槍、一盗把風、一盗躍入櫃台、在賑台上劫去大小洋共七十一元、携贓而逸、 
[外部張代情報處長之談話]  
　　外交部代理情報處長張維城氏、於前晚搭夜車來滬、昨晨七時抵北站、有人即於站次詢以外部情報處之組織、張氏一一答復、記之如後、（問）（記者）外部情報處之職掌如何、（答）情報處係掌理外交策略之宣傳、及國内外之情報、（問）情報處是何目的、（答）國際情形、非常複雜、辦理外交、如軍事然、須知彼知己、方可勝利、敝處之設立、即在偵察各國及各地之情形、以便隨機應付、（問）内設幾科、職務如何分配、（答）分設三科、第一科、關於庶務、第二科、關於國外情報、及翻譯事項、第三科、關於國内情報、及編纂事項、（問）情報宣傳有無具體辦法、（答）當然有具體辦法、現尚未至發表時機、惟兄弟任務、係代理的、一切當候正處長决定、（問）正處長鄜君、何時可到任、其經歷若何、（答）鄜君留學美國、曾任外交秘書等職、學識經騐、均頗豐富、現在北平未回（問）情報處科長科員、共有若干人、已發表否、想此處規模必甚宏大（答）科長科員、人數不多、均已内定、大多由部員兼充、不支兼薪、王部長用人以人才爲凖、用財以經濟爲主、處處爲黨國着想、故敝處規模、現不宏大、（問）先生此次來滬、是否應王部長之電召、携帶公文而來、（答）此次來滬、部長早已約定、並無電召之事實、本欲於昨日午車來滬、因敝處成立伊貽、事務紛繁、故延至夜車動身、談至此、記者即興辭而别、 
[梁鋆立對懲戒盧興原之談話]  
　　大中通信社云、上海臨時法院院長盧興原、此次經國府法官懲戒委員會免職後、復向國府申辯、請求撤銷該會議决書、其申辯書中、并指斥該會秘書梁鋆立之調查、爲抱有成見、大中社記者、昨晤梁君、詢以對於此案之個人意見、經梁君答復如下、法官懲戒委員會、爲國府審議懲戒法官事項之機關、其議决書之效力、爲最終的、換言之、即對於該會議决之事項、無提起上訴之可能、該會對於懲戒法官事項之議决權、與最高法院對於民刑訴訟事項之判决權、絶無二致、在最高法院敗訴之當事人、何可再向國府提起上訴、至聲辯書中所稱因委員翁敬棠未曾出席、故該會不能成立云云、此點亦屬錯誤、按法官懲戒暫行章程第九條規定、法官懲戒委員會會議、非有委員長委員五人以上之出席、不得開議、非有出席者四人以上之同意、不得爲懲戒之議决、此條對於開會之法定人數、及表决必要之票數、均有明白規定、委員一人缺席、亦屬常事、祗須開會之人數、及表决之票數、與法律所規定者相合、其議决自屬有效、至盧君請求陳委員和銑廻避之呈文、該會早經駁斥、呈明國府在案、且按照法律及懲戒條例、陳委員固無庸廻避也、至謂該會未將梁推事仁傑對於盧君申辯之駁斥書送交盧君一節、按法官懲戒條例第十四條規定、應當送與被懲戒人之文件、祇限於司法部長提出於該會者、梁推事之書并非司法部長轉送、且爲答復於盧君之申辯書者、該件在法律上殊無送致盧君之可能、至於盧君對於議决書内容申辯各節、可不具論、因議决書關於各點、均有明白之説明也、其對於鄙人個人之攻擊、亦屬無的放矢、蓋鄙人對於臨時法院之問題、誠然曾在現代評論上發表一文、但該文乃係批評該院本身、其關於易長問題一節、亦完全由法律方面抽象的立論、對於盧君被付懲戒之各項具體事實、並未發表任何意見、原文具在、可以復按、要而言之、前項論文、與此次奉命調查之事項、實係風牛馬不相及、可得併爲一談、退一步説、倘盧君仍以鄙人抱有成見、則於開始調查之前、何不預先聲明、乃於被處分之後、始對調查之人、吹毛求疵、横生枝節、其用心不難窺見、且盧君指斥梁仁傑推事之一文中、曾援引曾經鄙人調查事實、以自固其説、厥時法官懲戒委員會之結果、尚未發表、其指斥鄙人爲抱有成見、乃在結果發表之後、今將先後兩事、一爲比較、自可明瞭一切云、 
[徽甯同鄉會開會紀]  
　　徽甯旅滬同鄉會、昨開執監聯席會、公推吳蝶卿主席、開會如儀、首由旅省徽州六邑同鄉曾代表吳絜華、對於徽屬地方自衛問題、貢献辦法、（一）辦事應採委員制、（二）團員應採徵兵制、（三）請有軍事學識者、加以訓練、（四）規定訓練時期、經衆討論僉以吳君主張極是、准提交治安委員會、次由常務曹志功報告各案、（一）致安徽建設廳、關於皖南路政事項之代電追認案、（議决）通過、（二）甯國各公團來函請求轉軍事委員會、令飭張團暫緩調京案、（議决）照轉（三）休甯盛永發因伊弟侄長根、被劉建勳唆使刦殺事件、請求援助案、議决照轉省政府及祁休兩縣政府、（四）祁門同鄉會關於本縣禁烟局包運紅丸案、（議决）轉省政府嚴予查辦、議畢散會、 
[塘灣鄉慈善團成立]  
　　滬南塘灣鄉保嬰會·卹婺會·恒裕善堂·保節會等各慈善機關、合併組織塘灣鄉慈善團、通力合作、以期發展、昨在該鎮行政局、開成立大會、彭召棠主席、（一）振鈴開會、（二）行禮如儀、（三）各慈善機關代表報告經過情形、（四）討論組織大綱、（五）推舉彭召棠·何少岩·孫景福·王浩良·陳漢章·何毓桂·錢敬淵·王竟成·何半遊等爲執行委員、丁及成·龔林祥·張蘭士·爲監察委員、現已呈請縣政府、轉呈内政部備案、 
[五路商聯會執委會議記]  
　　廣西·貴州·勞合·天津·甯波路商界聯合會、昨日下午八時、開全體執行委員會議、到張梯雲·姚煩年·茅蔚庭·黄寶珊·王水如·謝惠廷等三十餘人、公推謝惠廷主席、謝英甫紀錄、開會如儀畢、即提議各案如下、（一）募捐慰勞北伐將士案、由謝君惠廷謂、此次北伐完成、全賴武裝將士、國人之募捐慰勞、固是天職、乃本會因本路地叚蕭條、商業凋零、誠恐各商號未能負担、擬通告各號、倘有自願捐助者、可逕送總商會掣取收條、（二）廣西路恒慶里大昌五金號、貴州路永平安大華車邊廠來會報告、該區房屋因該房東急待拆造、迫令限期遷讓、要求本會設法維持案、由茅君蔚庭謂、該房東既有通告、司先咨照該房東、請暫緩拆造、或請求津貼遷居費、以維商艱而安民情、該函由文牘科起草、交大會通過後、派員前往接洽、（三）勞合路源泰興銅床號來函稱、房東德和洋行前來通告、加房租二成、懇請本會設法維持案、由黄君寶珊謂、前經常會通過、交文牘科備函與德利洋行接洽、現已由該行與房客和平解决、暫加一成、（四）夏令施茶給藥案、議决照行、該欵由主席謝君惠庭捐助百元、交會計科施行支付、衆皆贊成、末討論一切會務畢、遂散會、 
[磁業公所選舉委員紀]  
　　上海磁業公所、於昨日午後、召集同業開選舉委員大會、到同業張偉民華文卿等數十人、公推張偉民爲主席、報告開會宗旨畢、討論江西湖口地方、新增内地税、於原有税厘之外、加徵新税、船户反對、致被截留、業由本公所電呈財政當局撤銷、並函請總商會等三團體援助、一面通告各埠同業同聲呼籲、不達目的不止、當經各埠同業代表曁船户代表議决、一致反對、堅持到底、次推舉唱東檢票各員、開匭結果、王時卿·張偉民·高君若·董文卿·胡佐卿·胡玉卿·徐漢章等七人當選爲執行委員、彭竹筠·秦潛生二人爲候補執行委員、選畢、七時散會、 
[塘灣鄉行政局鄉政會議]  
　　塘灣鄉行政局、於昨日上午、開第十四次鄉政會議、出席者計局長彭召棠、總務股工及成、財政股孫景福、建設股彭士高、支團長龔祥林、辦學員錢朗蟾、忠彭局長主席、陳家浦紀錄、提議事件如下、（一）教育局函請租定鄉立第七校地點、以便下學期添設案、議决擇定三校四校中間之五圖姚家衖、交辦學員察看地勢、以便租用、（二）酌收學費、以爲推廣學校案、議决邀集各圖圖董、討論後實行、（三）圖董何少岩提議禁止新浚塘子涇及潘家浜打椿捕魚、以暢水昨案、議决、飭保衛團團丁、隨時阻止、後由各股股員次第報告工作狀况、至十二時散會、 
[徐家匯商聯會昨開執監聯席會]  
　　滬西徐家滙商界聯合會、昨日下午二時、在會所開第二次執監聯席會議、到楊竟成·趙天民·董學詩·等十五人、周呈祥主席、唐伯文紀錄、行禮如儀、議决各案錄後、（一）函知商總聯合會案、議决備函通知、（二）推舉出席代表案、議决、公推趙天民·周呈祥·唐敬熙·董學詩·楊竟成等五人、（三）徐寄漁函辭秘書主任案、議决保留、（四）周知先函辭本會顧問案、議决挽留、（五）本會應否添聘秘書案、議决、暫由委員担任、待經費充足再聘、（六）會所地點案、議决暫借滬西小學辦公、（七）夏令施茶案、議决照辦、全鎮分設茶缸、由幹事員負責辦理、議畢散會、 
[綢莊赴營口索債之介紹]  
　　上海總商會昨函營口總商會云、據綢業錢江會館申江縐業公所盛涇綢業公所聯名函稱、營口大昌綢緞店、積欠該三國體同業貨欵銀七千餘兩、屢催無着、特派沈新三王仰賢龔錦鏞三代表前往而索云云、用特函請貴會鼎力恊助爲荷、 
[吊銷押當執照之交議]  
　　總商會昨致上海市區押當公所函云、晉成大成兩押店、被吊銷執照一案、前接來函、當經轉函納税華人會辦理、並先函復在案、兹接該會復稱、當俟提交華董華委商議後、再行核辦、先此奉復、即希察照等語前來、用特函達即希查照、 
來函 
　　逕啟者、讀本月初四日、貴報本埠新聞欄刊載、内有婦女投繯自盡一則、内中云云、有與事實不符之處、應請更正如下、兹查寒門不幸、發生變故、事誠有之、惟與陳氏親家、並無借貸關係、更無言語齟齬等事、想係傳聞失實、尚乞登入來函欄内、賜予更正、毋任企禱、此頌申報本埠新聞主筆先生撰安、天通庵路三豐里第二弄第二家傅宅謹啟、六月初六日、 
　　申報主筆先生台鑒、頃閲本日貴報本埠新聞欄内、載有絲織品産銷税延期開徵一則、殊與事實不符、查本局前以針織同業廠商代表來局、請求從緩派員住廠及檢查等情、敝局長尊重各該廠商意見、准暫從緩、至開徵日期、並未更改、業於本月二十一日實行開徵、兹恐引起各方誤會、有礙税收、用特函達、請予照登來函欄内、以明實在、是爲至荷、專肅順頌撰祺、總務科啟、七、二二日 
專件 
[上海特别市公安局户口調查章程（三續）]  
　　第十一章　調查表票簿册種類及熱照　第六十九條、各區所關於應用門牌表册等、概由本局造發之、第七十條、調查之簿册分類如左、（一）户口調查總數統計表、（二）調查總數册（本局及各區所各有一份）、（三）身分登記簿（本局及各區所各存一份）、（四）遷移等項異動登記簿、（各區所各存一份、每月依事實列表送局）、（五）巡警日記簿、（每一崗警置備一本）、（六）調查記事簿、（每段置一本）、第七十一條、調查表之分類如左、（一）户口調查表、（二）出生表、（三）死亡表、（四）男婚表、（五）女嫁表、（六）遷移表、（七）繼承表、（八）往來表、（九）收養棄兒表、（十）會館調查表（十一）工廠調查表、（十二）營業一覽表、（十三）官私立學核善堂工廠及其他公共處所一覽表、（十四）國外人居留處所表、（十五）國外人營業一覽表、（十六）國外人營業細别表（十七）無領事管束及收回裁判權之國外人居留處所表、（十八）各區所呈報本局户口數月表、（十九）本局每年度户口數目比較統計表、第七十一條、户口票之名類如左、（一）住户查口票、住户附設舖户查口票、（三）舖户查口票、第七十三條、呈報書之分類如左、（一）出生呈報書、（二）死亡呈報書、（三）遷移呈報書、（四）遷出呈報書、（五）遷入呈報書、（六）繼承呈報書、（七）婚嫁呈報書、（八）收養棄兒呈報書、第七十四條、各項證照之分類如左、（一）調查證、（二）遷移證、（三）運柩證、（四）調查執照、 
　　第十二章　附則　第七十五條、本章程自呈奉核准之日實行、第七十六條、本章程如有未盡事宜、得隨時更改增删呈報之、 
公布欄 
[江蘇省政府]  
　　批示宿遷程振珠呈一件爲莊登泰等夥同慘殺祈請依法受理實究虚坐由呈悉此案前據電呈業經嚴令宿遷縣長查復現尚未據復到仰候據情令行民政廳派員查明核辦具報　泗陽陳履宏呈一件呈爲許善林等藉案陷雲羈押三日請令縣依法開釋由呈悉此案既據分呈高等法院及第一分院仰即靜候各該院核辦可也　鎮江童曙呈一件爲玩忽職務藐抗省府决定請飭遵判執行由呈悉已令民政應核辦矣　奉賢楊駿聲等呈一件呈訴鄧縣長前被通緝有案玩法更名朦登仕販請予撤職扣留從嚴懲治由呈悉仰補具正式補保再行呈候核辦　南滙徐綏猷等呈一件呈訴陳文甫等揑名砌控圖謀鄉政請澈究由呈悉仰逕向南滙縣政府呈候核辦　淮陰劉鴻文等呈一件爲淮陰一市行政局行爲違法請飭查明法辦由來呈手續不備碍難受理仰補具正副呈曁確實舖保再予核辦　奉賢吳傳良等呈一件呈爲刁民裴養泉勾串劣紳盗領執照攫奪産權築圩沙塗斷絶攤晒生計公請示禁阻止領照由呈悉候令行江蘇沙田官産事務局查明核辦具報仰即知照　宿遷李崇恩呈一件且具訴本保保蜜葉鴻鼎勾匪敲詐贓證兩確請飭緝辦追償由呈悉所陳究何實情仰候令行宿遷縣長查明核辦復奪　淞江市民蔡光榮殷尚湯呈一件爲禁烟局包庇煙館頑抗省令挾持武力毆警捕人懇請下令撤銷由呈悉仰候令民政廳併案嚴行查辦具報　灌雲縣公民馬漢襄呈一件爲案經審查終了諭候宣示無期請再令縣長依法宣示一面據實具復以便追賠損失而雪沉寃由呈悉已令催灌雲縣長迅即遵照前令尅日查明呈復核辦矣仰即知照　贛榆縣黨部結束檢舉貪官土劣案代表董毓珮等呈一件請令縣查封土劣李裕澤等冢產勿任抵變由呈悉所稱各節候交民政廳核辦仰即知照　灌雲潘成等電一件爲奸商陳佑庭藉端歛財乞飭縣撤銷由陷電悉候飭縣查復核奪　灌雲縣大南莊保衛國總徐子芬呈一件呈爲匪族挾嫌唆控圖詐請令縣提訊法辦由呈悉此案已函請江蘇高等法院核辦在案所稱各節仰即呈候該院依法訊辦可也　牛販魏農田等呈一件呈爲江浦縣境疊捐如故再懇飭令取消由呈悉此案前據江浦縣呈復所收捐欵係充教警兩費之用擬俟籌有的欵再行呈請取消等情當飭迅速通籌分别辦理在案仍候令仰該縣遵照前飭籌擬具復察奪可也　江甯便民鄉民衆代表王守貴等呈一件呈爲土劣假公歛捐購械隱没肥已請飭縣追究由呈悉已令飭江甯縣查明查辦具報矣仰即知照　贛榆縣黨部結束檢舉貪官土劣案代表董毓珮等呈一件請將查封王佐良逆産指作贛檜全縣教育基金及建設費用由呈悉仰候令行民政廳查核辦理　寶應范全呈一件爲不服實應縣政府違法查封處分請准予派委密查澈究令縣啓封由呈悉候本民政廳查辦具報　灌雲縣民孫春泉等呈一件呈爲公請緩辦房捐以恤民艱由呈悉候令飭灌雲縣查復再奪仰即知照　東台單德和等呈一件爲土劣孟鐸案已訊明請令依法併科嚴懲由呈悉據稱此案業經特種刑事地方臨時法庭判决如該民等果有不服應即依法上訴可也　高郵龔文壽呈一件爲補陳公安局長劉浩然濫用職權拘押勒贖事實理合請敵辦由呈悉候飭民政廳併案查明核辦 
[最高法院]  
　　民庭裁判案件　江蘇曹瑞棻與張祥亭因欵項涉訟上告一案（主文）上告駁回上告審訴訟費用由上告人擔負　江蘇蔣國斌與蔣氏因基地涉訟再抗告一案（主文）再抗告駁回再抗告訴訟費用由再抗告人擔負　浙江唐璋與王拙夫等因債務執行再抗告一案（主文）再抗告駁回再抗告訴訟費用由再抗告人擔負　江蘇周春生與周紀生因請求撤銷析産契約涉訟上告一案（文文）上告駁回上告審訴訟費用由上告人擔負　湖北夏春山與周士玉等因請求同居確認親女涉訟上告一案（主文）上告駁回上告審訴訟費用由上告人擔負　江蘇潘維楨等與潘德欽因請求交還田地涉訟上告一案（主文）原判决廢棄發回江蘇高等法院第一分院更爲審判　湖北王鎖與張海山因請求離婚涉訟上告一案（主文）上告駁回上告審訴訟費用由上告人擔負　湖北王鎖與張海山因請求離婚涉訟上告聲請救助一案（主文）聲請照准　江西胡彭氏等與彭恩普等因婚約涉訟上告一案（主文）上告駁回上告審訴訟費用由上告人負擔　江蘇陳瑞基與李玉成因押欵涉訟上告一案（主文）原判决關於反訴及訴訟費用之部分廢棄其他上告及被上告人在第二審之反訴駁回上告及控告審訴訟費出兩造各自擔負　河南樊欣榮與樊魏氏等因繼承涉訟抗告一案（主文）抗告駁回抗告訴訟費用由抗告人擔負　江蘇陸銀弟與陸泉標等固田單涉訟上告一案（主文）上告駁回上告審訴訟費用由上告人擔負　江蘇曹鮑氏爲曹瑞棻與張祥亭因欵項涉訟上告聲請展期補正一案（主文）聲請駁回聲請訴訟費用由聲請人擔負　浙江張世倍與鄭竹氏等因確認婚約不成立涉訟上告一案（主文）上告駁回上告審訴訟費用上告人擔負　以上七月十七日 
[江蘇高等法院]  
　　民事公示　夏光熙與張書華因出賣田産一案（判决主文）上訴駁斥第三審訟費由上訴人負擔　李良福與錢擴仁因基地及水壩一案（判决主文）上訴駁斥第三審訟費由上訴人負擔　李金龍與徐段氏爲請求交還親子一案（判决主文）上訴駁斥第二審訟費由上訴人負擔 
　　刑事公示　本院檢察因白金私擅逮捕及傷害上訴一案（判决主文）上訴駁斥　朱鼎象爲吞欵攖槍聲請移轉一案（裁决主文）聲請駁斥 
　　刑事批示　朱子竇狀一件提起上訴由狀悉候調卷核辦　陳附氏狀一件聲明上訴由狀悉候調卷核辦此批　馬金姑狀一件聲請再議由狀悉饒調卷核辦　張明狀一件聲明上訴由狀悉此案已由被告人孫佑伯提起上訴候調卷併案核辦　以上七月十九日 
　　民事公示　張揀臣與朱渭臣交還基地抗告一案（裁决主文）抗告駁斥抗告訴訟費用由抗告人負擔　周有郎與吳小耈因請求確認田畝一案（判决主文）上訴駁斥第三審訟費由上訴人負擔　何鍾駿與曹如坤因確認基地所有權一案（判决主文）上訴駁斥第三審訟費由上訴人負擔 
　　刑事公示　朱錫其因誣告黄燦其等謀産逼死人命覆判一案（判决主文）本案初判核准　東臺袁二小等强盗一案（裁决主文）本案提審 
　　刑事批示　孫文康一件聲請上訴由狀悉查該案未經第一審判决依法不得上訴仰即知照　陳錦龍狀一件聲請再議由狀悉候調卷核辦　李長傑等狀一件請求令縣開釋由狀及附件均悉查本案前據高郵縣呈送覆判業經本院刑庭裁决發還覆審在案仰候令行原縣依法核辦　李兆安等狀一件爲補呈上訴理由由兩狀及附件均悉仰候卷到核辦　以上七月二十一日 
[上海地方法院]  
　　民事批示　馬文德聲請執行由狀悉至查此案卷宗尚未發還所請暫從緩議　宋匡扶　傳保訊追由狀悉已資令限期理楚矣一面仍仰該民調查債務人所有財産報告核辦可也　孔時氏聲請執行由狀悉候飭傳訊追　張朱氏聲請執行由狀悉查此案判决尚未確定所請應從緩旘　曹桂芳聲請執行由狀悉候傳訊核辦　夏三姑娘請重行傳審由狀悉已庭諭矣　談華南請執行由狀悉仰逕向寶山縣政府聲請執行榀也　張王氏請執行由狀悉卷未發還所請暫從緩議　朱增泉請給領契據訟費由狀悉卷未發還所請暫從緩議　陳汝賢請銷案由狀悉准予銷案　沈聯芳請具結出外料理由狀悉仰即覓保來院候核　李華霖請領欵由狀悉　於本月十十四日上午九時來院具領　王陳氏請啓封由狀悉已飭吏啓封矣仰即知照　門搿而生請領欵由狀悉仰於本月二十四日上午九時來院具領　姚輔仁請領欵由狀悉本案未領餘欵僅有三百元仰於本月二十四日上午九時來院具領　朱姚氏請執行由狀悉候飭吏執行　詹竹仙請領案欵由狀悉已據債務人續交洋三十元仰於本月二十四日上午九時來院具領　正大銀行聲請救濟由狀悉仰即逕向本院民庭提起執行異議之訴可也　馬藝丹請轍消執行命令由狀悉仰即遵限遷讓所請轍消執行命令之處應毋庸議　陳長生請拘案押追由狀悉姑候續傳訊追　黄景春請領案欵由狀悉仰於本月二十四日上午九時來院具領　顧舟亭請領案欵由狀悉仰於本月二十四日上午九時來院具領　喬桂芳請領案欵由狀悉仰於本月二十四日上午九時來院具領　唐王氏請准暫緩交單由狀悉唐雨生已將到期債欵如數交清該氏亦應依照和解收股單交案所請未便照准　馮宰卿等聲請執行由狀悉候飭傳訊追　王恒藻請補傳王慕坤夫妻訊騐由狀悉候傳集訊明核辦　王錫根等請求查封由狀悉仰即來院候訊　陸趙氏請領案欵由狀悉仰於本月二十四日上午九時來院具領　徐抱來請求破産由狀悉仰即來院候訊　薛兆麟請求儘先消償由狀悉仰候拍賣終結後再行依法分配可也　陳阿毛聲請命令應阿　提供擔保由狀悉查馬阿蘭聲請假扣押業經本院裁决照准在案該聲請人如有不服儘可提起抗告所謂命令提供擔保之處於法不合着毋庸議 
　　刑事判决　顧來雲傷害一案（主文）顧來雲傷害人致輕微傷害一罪處拘役三十日未决羈押日數以二日　拘役一日刀一把没收　朱言源傷害一案（主文）朱言源傷害人致輕微傷害一罪處拘役十日　金如壽和誘一案（主文）金如壽和誘一罪處二等有期徒刑四月未决羈押日數以二日抵徒刑一日　孫二竊盗一案（主文）孫二侵入竊盗一罪處五等有期徒刑四月褫奪公權全部終身未决押日准折抵　以上七月二十一日 
[農工商局]  
　　批示　邑廟豫園分會呈爲書花業分會及朱亦義擬侵佔焚庫基地建造市房攤户惶恐請制止由兩呈及附件均悉事關地産糾紛本局無案可稽仰檢具證據逕呈土地局核辦附件存查　吳順泰呈爲陸恒昌等將淘米水和酒出售請究辦由呈悉白酒攙水出售固屬有凝衛生來呈言之過甚實難憑信姑候據情函請衛生局查騐核辦　火柴工會第五分會呈爲呈報工會組織成立請備案由呈悉着遵照本市工會駐册暫行規則呈請註册無庸請求備案　麫樂公會呈爲呈請註册由呈及附件均悉查該會每月徵收會員會費一元章程上並未規定殊無依據會員名册用章報填爲不合程式又未將執業商號分别註明共遺漏尤爲重大仰即分别修補再行呈候核辦附件發還　中興號松耀庭呈爲發明製造有芯火漆請專利十年由呈件均悉查全國奬勵工業品條例已經國民政府公布施行按照該條例施行細則第二十三條之規定自該條例公布之日起特别市政府所辦之奬勵工業品事項即行停止有已經受理尚未辦竣者應轉送工商部核辦該具呈人所呈發明製造有芯火漆請求專利一件候轉送工商部核辦公費收據隨發　綢布染業職工會第二分會呈爲呈送仲裁委員會裁决書及條件准備案由呈及附件均悉應准備案件存　顧祥林呈爲吳國相擅改水爐地址影響營業請復查撤銷批准成案由兩呈均悉查吳國相在吉陽里隔壁五十一號設立水爐業經查勘批准在案來呈所稱吳國相先指定百德里三十一號開設水爐等語實屬不符該具呈人開設潤興園供給泰興里一帶居户用水在營業上並無妨害之可言所請應毋庸議　襪廠職工會三分會呈爲廠方停業解雇請令復業以維生計等由呈悉查該案已於本月十一日重爲簽定契約在案兹檢抄該約原文隨批發交該工會遵照　勝德織造廠呈爲花邊銷路停滯將該部工人調充他部工作請備案由呈悉該廠花邊市銷呆滯查係屬實所請將該部工人調充他部工作一節按事業之消長爲工作之調劑尚無不合應准備案仰即知照　唐家灣九路商界聯合會呈爲中央製帽公司以打電機爲商標請備案由呈悉事關商標行使範圍應逕向全國註册局呈請保護可也　震巽木業公會呈爲除述修正章程維持原案理由請註册由呈及附件均悉准予註册除公告外執照隨發件存　上賢兩縣閘北商會呈爲遵令修正名册請鑒核由呈及附件均悉准予註册除公告外執照隨發　工商聯誼會呈爲修正章程請求備案由呈件均悉查該會去年八月間呈請備案當以本市工商團體成立在先照舊一區域不准有同樣團體分立業已劃切批示在案據陳修正章程查典本市農商團體註册暫行規則第十一條之規定仍有抵觸所請碍難准行簡章發還　水電業分會呈爲請派員監視開會由呈悉仰該分會成立後遠即依據本市農　團體註册暫行規則呈請註册可也　魚販業聯合籌備會呈爲攤捐認商横征苟捐請市救濟由呈悉該攤捐認商如果有横征苟捐情事仰即搜集確實證據逕呈財政局核辦並呈報本局備查　以上七月二十日 
　　批示南區香業職工會第二分會呈爲要求增加工資如資方不允即罷工請迅予召集調解由呈悉該工會向資方如有正常合理之要求自應遵照勞資爭議義理法規定程序辦理切弗違反該法第四章所定行爲上限制相率罷工致受處罰仰分會轉知各會員遵照靜候本局召集調解毋違切切　精華電機針織廠陳德聲呈爲察呈出品請發國貨證明書由呈件均悉該廠所製各種線襪確係國貨兹隨批發給國貨第十號證明書一紙附發收據一紙仰即知照　水電業分會呈爲呈報選舉職員請註册由呈件均悉查該會章程及會員名册未據呈送來局職員名册亦不合程式兹將本特别市農商團體註册暫行規則　本發交該會遵照辦理附件發還　商民恊會呈爲熟貨業職工會被業外人劫持罷工請令解散併拘辦謝無我由呈悉查該案業由本局呈報市長核奪並函淞滬敬備司令部核辦矣仰即知照　腿業職工會第一分會呈爲呈請工會註册由呈及附件均悉查該分會呈請註册手續均未符合仰即派員來局領取表格依式填明呈報核辦可也附件發還　浙東帆船公會呈爲會員星散會務不能維持暫行停辦請備案由呈件均悉准予備案附件存　理髮業分會呈爲呈送修正行規請備案由呈件均悉查核修正章程仍多未妥業已代爲修改另紙抄發仰即遵照　呈備案可也附件存　商民恊會呈爲轉呈煤炭業分會工作報告請備案由呈件均悉准予備案仰即轉飭知照件存　布業分會呈爲呈報分貼國貨運動之標語圖畫由呈悉　儀器文具公會呈爲遵令修正章程請准予備案由呈件均悉資核修正章程尚無不合應准備案仍仰該公會遵章來局註册以便保護件存　吕瑞林呈爲擬在虬江里口設立水爐請查勘由呈悉查虬江里北口並無四五四號門牌所請應毋庸議　商民恊會七實分會呈爲呈報啓用鈐記請備案由呈悉准予備案　印花染業公所代表勞慶堂等呈爲成興染坊破壞行規請拘案懲處由呈悉查該公所尚未遵照本市農商團體註册暫行規則呈請註册所請懲需成興染坊破壞行規一事應俟註册後再行呈核　牌業工會呈爲作主楊有麟毆傷工友宓增祥請嚴辦並請派員改組工會由呈附件均悉查該案雙方已自行和解由工整會公飭該工會停止活動聽候改組在案所請應毋庸議　商民恊會呈爲請撤究火腿業勞資糾紛以致效究由呈悉該案業由本局派員澈查並召集該業勞資雙方代表簽訂和解條件在案仰即知照並轉飭火腿業分會曁義順腿號主一體遵照原訂條件抄抄　朱曉雲呈爲條陳取締商號减價辦法由呈悉所陳商號利用减價以資號召實際則明减暗增並以次貨混充其間顧客受愚而在信實商號反受其累自屬實清理應嚴厲取締以别眞僞而杜取巧惟察閲所擬規則尚有考慮之處候從長計議以待施行　羣益雪茄烟廠呈爲擬令合作人員養成所學員戎寶鴻退學請核辯由呈悉准照所請辦理　以上七月二十一日 
 
 
 

Page 17

 
 
商業新聞 
[一小時金市暴跌五兩七錢]  
　　昨日金巾因值星期、交易所向例祇下午一小時營業、標金跌風甚烈、實出意外、蓋受日本阻撓東三省投誠南方、且於青島有繳國軍械等情、人心大震、兼因大條見長、匯兑又小、致金價暴 
有奇、同業中賣方頗湧、廣帮志豐永·順利·丙興·萬興·震昌祥等皆係賣出、而買進者則有零户、自早九月份開盤、計三百四十四兩四錢、小二兩三錢、繼加四錢、嗣後一再下降、大有不可收拾之勢、計爲四十二兩一錢、旋後回上一兩光景、計四十三兩、至十一點半賣户更形擁擠、又暴跌二兩餘、僅爲四兩零五錢、迨午時收市三百四十一兩、較前天計跌五兩七錢有奇、查一小時間最大價三百四十四兩八錢、最小價三百四十兩零五錢、計有四兩三錢差額、物品開市四十五兩九錢、午收四十一兩、又查此週中最大到過三十五兩、最小價四十兩零五錢、計　天内互有九兩五錢高低、令人殊難揣測也、 
[銀價回長匯兑改小]  
　　昨日大條銀由英倫來電、近期長零六二五、遠期長一二五、同爲二十七辨士一二五、中國買淮、賣户稀少、市面平平、美銀價長一二五、計五角八分七五、英對美匯四元八角六分八七五、美對英四元八角六分一二五、日美四元五角八一二五、均小落一二五、日美仍一先令十辨士六八七五、英滬二先令八辨士二五、長一八七五、 
[洋釐略低銀拆微昂]  
　　昨日又逢星期日、金融界市况、格外清淡、故早午做出各種市價、亦皆疲隱、殊無升、可言、早市釐價、爲七錢二分一釐半、較前日市價、微小一毫二忽半、銀拆則爲六分、較前日市價微昂二分、午市釐價賡續小去一毫二忽半、爲七錢二分一釐三毫七忽半、銀拆仍爲六分、至於交易情形、尤爲冷靜、早市匯劃票欵、做開祇十四萬五千、不及平時五分之一、鈔票亦僅一萬一千、午市匯劃票欵、計十九萬三千、鈔票三萬、同行洋公單收解二百十餘萬、拆票交易、亦仍照常、做開六百餘萬、銀公單收解一千九百餘萬、此外銀行方面消息、無論銀洋、一概停頓、因循例休業故也、所有小錢莊做開輔弊市况、各價早午均爲一律、江角爲六錢一分二釐七毫半、較前日午市似小一釐二毫半、廣角五錢八分五釐二毫半、較前日午市微好二毫半、做出交易、江角早市二千角、午市無市、廣角早市六萬五千角、午市一萬五千角、銅元價仍爲四百十千、做出交易三萬六千九百串、計銀歎九千兩之譜、 
[續發二五上週復漲三四元]  
　　其他債價盤旋...期現成交僅七百四十餘萬元 
　　上星期内本埠證劵市場各債現貨市况、仍頗熱閙、其中以九六交劵二十萬零四千元、二五國庫劵二十萬零二千五百元、餘如金融公債一萬元、七年長期九千元、整理三千元、捲菸税國庫劵雖已開做旬日、然始終未見開出、上週末小票雖成交二千元、大票仍無交易、期貨則甚疲滯、市上覽買大户咸處觀望、祇零户稍有進出、益以目下天氣炎熱、交易所自週二起停做　市交易、市場成交、遂更减少、每日成交恒僅在八十萬元左右、計全週僅開出五百四十三萬元、爲數幾僅前星期之半、其中分整理六厘七月期一百三十六萬五千元、八月期二百零三萬五千元、七年七月期三十三萬五千元、八月期八十萬元、續發二五國庫劵七月期十九萬五千元、八月期六十九萬五千元、又小票八月期五千元、蓋市上仍以整六爲多、至一星期來各債價之趨勢、七年整六等以價漲已甚高、賣買兩方交易至是已告一段落、故均靜待公債市象之推移、以定其投資之方針、人心觀望、市象平恒、價乃陷於盤旋不定之局、始終鮮大漲跌、每日上落、恒僅數角、統計全週上落、爲數亦不及一元、較前星期除整六現貨跌下一元四角、七年現貨回跌八角、餘僅微縮二三角、觀其趨勢、一時仍不致有較大變化也、二五國庫劵小票全週無交易、大票挺定、全週上落不及四角、比前週續好一角、九六週初盤旋、週三四間較堅、以後又轉疲、全週上落近二元、結果與前星期同、獨約發二五因市上對之樂於投資、買氣始終較旺、而自數月來、現貨流通數額漸不及前、因求過供關係、市價乃飛速上漲、在週末時幾有突過九十元關門之勢、然市價上漲至是、確亦漲無可漲矣、計全週上落達一四元、較前週均漲甚巨　如現貨大小票各續漲二元八角、七月期飛漲三元六角、八月期亦續漲達三元、又金融現貨與前星期同、捲菸税國庫劵之價係除第二三期本息計算云、兹將一星期來各債高低統 
 
[二批漳枝昨已運到]  
　　地價轉升一元左右 
　　昨日太古公司之山東號輪、由厦門入口、悉第二批新漳州枝已由該輪運到、因值星期、總數未能詳悉、據函訊地頭辦價漲起一元之譜、惟申市趨平平、恐難過高粵枝前後均須虧耗、故昨盤稍見升色、如高莊貨已有加起兩許云、 
[美白鐵欣欣向榮]  
　　美白鐵受到源充斥之影響、曁同榮急圖脱手關係、致標凖有一落千丈之概、最便宜價如二十二號售十兩零二錢半、二十四號十兩零一錢半、二十六號十一兩五錢、二十八號十二兩、三十一號十一兩七錢半、然客户交易仍寥若晨星、近二三日來、市面徒起漲風、靿範圍較小之同業、現貨業已售罄、金融較富之號家、復乘機收買、供不應需、俏風驟起、故市盤提加二三錢不等、計二十二號可售至十兩零五錢、二十四號十兩零三錢半、二十六號十一兩七錢半、二十八號十一兩二錢半、三十一號十二兩一錢、雖昨逢星期、然成交仍有二三百箱之多、查購進者係長江一帶客户爲最踴躍、而本街囤户收進亦屬不少云、 
[呢羢川帮漸有進胃]  
　　一則存貨將完...二則匯水轉小 
　　川帮駐滬客莊、停辦呢羢毛貨者、屈指已逾兩月有餘、蓋前此天氣炎熱、該埠存貨尚充、且匯水高昂、故生意格外清淡、過問者寥若晨星、不料昨日（星期六）川帮莊客、忽然羣起索閲樣子、當日全市、該帮即買進二三十箱、就中尤以秀藍色素嗶嘰、占其多數、元常墨綠兩種次之、華達呢及厚貨等、亦有成交、查其内中原因多以迭接上路來玉、謂川埠存貨泰半售完、囑爲迅速添辦、以應急需、兼之目下匯水已經轉小、乘機採、辦、可以節省成本、况川滬相距甚遠、更不得不趕早起運、則貨到即可登場上市、故日内大小川帮對於呢羢交易、漸有伸發、進胃頗形不弱云、 
[河下米市有轉機望]  
　　滬南　昨日各帮來滬、薄稻晨間仍然無到、河下宿底約三百餘石、如數解訖、而行情以貨次難以起色、傍晚始到五艘、據客方來函、謂身本末、途貨未得湧出、囑於明市喝提市盤而抖、庶可免虧血本、是以今市或可轉旺也、蘇同·北㘮·黎里·周莊等粳各跌五分至一角不等、常錫北粳來貨接而不旺、發米店成交尚不弱、市情堅定、羊杜尖價照原盤、通變陰化、無榮無辱、 
　　滬北　昨市上不甚活動、實係天氣炎熱、買方不願多進、更覺清靜、早晨臨市人數寥寥、白更高貨回低近角、薄稻上落有限早稻需胃零星、價格果疲、埠秈貨缺、市勢獨穩、杜秈及洋秈未見榮辱、變元銷路平常、大盤回小、客尖交易照大市觀察、有欣欣向榮之勢、蓋本街方面、買進既增、外埠如甯波及紹興均有續辦消息、西路到船二十三四號、河廠各貨斛開一千七八百擔左右、 
[糖市萎靡已極]  
　　昨爲星期日、海外糖市、例無電訊、公會市場劃盤、依然沉寂、買氣甚爲閑散、二十四號粗砂白糖、少數尚有成交、價爲六兩五錢、出户頗盛、市形益覺轉弱、八九號荷赤劃五兩八錢、需要亦稀、機磨細砂白銷路雖尚活動、但以原坯粗砂白市價逐落、故行售亦肯遷就、昨售南規價六兩六錢半、號盤僅國貨棉湖赤開數十包、價七兩二錢、禎祥號前抖荷蘭冰糖、因申行進意甚淡、吃價較低、未有成交、兹聞該貨已運往漢口該分號設法銷售、抛貨荷糖、買氣未旺、故雖有抖售荷赤八元二角半、二十四號粗砂白九元三角半、未見有若何巨額之成交、 
[客帮暢辦白煤之踴躍]  
　　然而灰子煤屑銷疲價跌 
　　近數日來、各路客帮之來滬採辦各種現貨者、較前大增、尤以白煤爲最、計前昨兩日、蘇杭二帮共進馬克篩塊有三百五十八噸之多、價自十六兩一錢五分至十六兩五錢、又海豐白煤二百零三噸、價十六兩七錢五分、柳江白煤一百十六噸、價自十兩至十兩零五分、又三星白煤八十噸、價十三兩五錢、而嘉興帮辦去柳江白煤一百噸、開跑白煤九十四噸、馬克白煤五十五噸、價均同前、又無錫常州兩處運去特别長城白煤一百二十五噸、價十三兩一錢五分、柳江白煤一百三十七噸、開跑白煤六十噸、又宜興帮辦去東京白煤三十三噸、海豐白煤七十六噸、長城白煤二十六噸、惟白煤中之下身貨灰子煤屑等、走銷仍疲、故價亦跌、 
[美棉跌風尚未平息]  
　　昨日美棉初因利物浦消息不佳而疲、旋因旱區得雨及西部預測良好、市况益軟、計期貨跌八至十三磅音、現貨跌十磅音、英棉期貨跌十四點、現貨跌二十五點、埃及棉現貨跌四十點、印棉因天氣報告順利而疲、計平果爾跌十二羅比、遠期跌九羅比、奧姆辣跌八羅比、遠期跌七羅比、白羅溪跌九羅比、遠期跌八羅比、原電錄左、（二十一日電） 
[上週棉市疲憊不堪]  
　　現貨形同停頓...美棉共跌九十磅音 
　　上週棉花實銷、異常呆滯、各廠既無採辦、日商亦觀望不前、蓋以外市消息不佳、市價步趨下游、現棉交易因此完全停頓、兼之天氣頗佳、與新棉發育大有利益、因之賣户增加、人心多數看疲、市而愈形軟弱、但買方態度依然鎮靜、各方來源頗缺、漢口市價較昂、棉市究屬如何、須視美棉爲進退也、交易所期棉市氣日疲、良以美棉趨下、多頭了結、賣風甚熾、各月價比前跌七八錢、全週成交總計二十四萬五千六百擔、碼頭上到貨、陝西花五六百件、姚花三四百包、廠商購進二千一百二十擔、行號進九百四十擔、印度棉比前跌十餘羅比、美棉跌九十磅音、兹將廠商行號買去最數及市價分誌於後、 
 
 
[上週紗銷之統計]  
　　現紗成交五、九二○包、新人標一八、七五○包...老標凖了結四、九○○包 
　　棉紗實銷在上週間、未見十分發達、蓋以時期仍在淡月、各方尚無積極之舉、兼之海外棉市趨下、人心愈疲、但各廠存紗枯薄、客商手中執貨甚少、故環境雖不良、市盤未能大跌、廠方態度依然堅挺、無開售之意、惟日廠受排日堅决之影響、本埠檢查嚴厲、極其遷就、客方一有生意、且可保送到地頭交貨、價格低廉數兩、北方一帶交易完全被其侵奪、川帮亦大批購進日紗、因本紗一則缺貨、二則價格高過日紗十兩、故大都改購日紗、據業中人云、四川北帮兩處、近日在滬購去日紗、約計　萬包以外、均係日商自己運輸至重慶、大連交貨、本紗銷路所受影響、殊匪淺鮮、查全週各帮買去統計五千九百二十包、比前增　千一百二十包、同業中進五百包、四川牛莊兩帮進量爲最健行情日紗跌　兩、本紗跌一兩以外、交易所期紗市况極疲、賣户較衆、但場中交易未旺、良以底碼缺乏之故、上落甚呆、各月比前跌一兩三四錢、成交總計一萬八千七百五十包、老標紗了結四千九百包、大阪三品紗跌五六元、廠商　出甚少、川帮購辦之貨均直接向廠中買進、兹將各帮口買去之量數分誌於後、 
 
[上週絲繭市况中外同疲]  
　　（一）滬埠洋莊絲銷暢滯不一　上週中本埠洋莊絲經交易、有暢有滯、查紐約市場間、上半年華絲運美較旺、存絲甚厚、兼之各綢廠暑假减工停機、絲經原料、需要毫無、去電殊鮮轉滬、里昂各綢廠、雖有期廠經之進胃、奈來價奇小、中身白廠經、開價不滿九百兩、華洋談判、一時尚難就範、惟英印兩處、工潮甫平、各絲織廠均已復工、原料需要、殷而且繁、尤以印銷之黄白粗絲、成交尤暢、上週間共計售開下身乾經鄂黄粗絲二百餘包、絲價堅定、白廠經英法兩莊、亦稍有成交、行市平疲、預料本週中下身白廠經、英法當有繼續抛成、預測絲價恐將趨於奇跌之一途、 
　　（二）海外華絲市價仍趨疲勢　紐約　週間各綢正在暑假期内、生絲市面完全停頓、絲價有跌無漲、　里昂　各綢廠對於秋綢原料、頗有近期貨之進胃、惜開價奇小、成交須待時日、廠經之價、則仍下降、　英印　英倫絲織廠均已復工、廠經頗有需要、惜價不高、印度黄白粗絲、進胃續暢、行市益堅、　横濱　日絲上週歐銷稍起、絲價堅定、最優等叫價爲一千三百日元、兹將上週末海外市場華絲價格、列表如次、（紐約每磅價單位金元里昂每基羅價單位法郎）、 
 
　　（三）黄白絲頭歐銷仍無生氣　上週中本埠絲頭市面、歐銷仍無生、僅白絲頭中之絲廠長吐、因市上存貨不充、法莊揑意仍殷、行市堅挺、雙宫繭廠方亦有補購、黄絲頭祇魯挽手永興稍有辦進、行市仍難上漲、里昂絲頭標凖、仍趨平疲、計白貨每基羅開十先令兩辨士七五、計跌半辨士黄貨八辨士七五、無有上落、 
[上週茶市荆靜綠堅]  
　　上週中本埠洋莊茶市、祁甯等路之紅茶、仍趨疲靜、路莊·土莊等路綠茶、法莊去路尚暢、市勢轉呈堅挺之象、全週成交各路紅綠箱茶、總計二萬九千五百六十七箱、較前週减銷一萬一千三百十四箱、查本年紅茶産額、祁茶不下九萬餘箱、甯茶亦有四萬餘箱、在此時期、全數不過銷去十分之六五、且均折價脱售、華洋茶商、對於紅茶前塗、仍抱無窮之悲感、蓋祁甯茶主要銷路、除俄而外、厥爲英倫市場、顧俄人採辦茶葉、係屬專利性質、市面關鍵須視英銷暢滯爲轉移、現下英國銷路不振之重大原因、實係印錫茶存底豐厚、市價大跌之故、而俄莊銷路、將告足額、滬埠紅茶、目前殊無廓清之望、至綠茶市面、來路莊貨、大勢仍趨堅穩、蓋珍眉·貢熙·針眉等項主要綠茶、交易均旺、售價亦無變動、惟湖州平水大帮、與路莊大帮、全恃美國銷路、始終疲滯、且珠茶市面不佳、大爲困苦、全週僅祗路莊大帮、銷去數帮、湖州平水、竟無市面可言云、兹將上週成交箱數及存底列表於下、 
　　（一）成交數 
 
　　（二）存底數 
 
 
 
 

Page 18

 
 
   
 
 

Page 19

 
 
   
 
 

Page 20

 
 
   
 
 

Page 21

 
 
時人消息 
[汪季莘之病狀] [  銅駝]  
　　中央執行委員五次全體會議。召集有期。海外委員。汪胡諸氏。業經中央馳電敦促歸國。共同出席。以謀建設。惟汪精衛氏本月三日來電。則謂道建時迫。不及參列。又謂現在療病修學。期於將來建設。有所貢獻。是則汪氏狀况。堪榮信已。 
　　中央委員陳葭外。（樹人）爲汪氏所最契之人。近在香港。與營葬黄花屬烈士忠骸之潘達微遊。怡情詩書。翛然物外。日前得汪氏來函。備述近况。乃知今年之病。較上年爲深。函云。前上一書。想已遠覽。弟前月騐血。結果血中糖質。多逾常人。現仍守醫生戒。慎食節勞。從事療養。因此次之病。較上年爲深。不能不加之注意也。近聞先生從事書畫。至爲專精。春來必多佳構。爲之神往。達微先生。併乞叱候。餘不一一。觀此。可見汪氏確病。未能回國出席五次執委全體會議矣。 
出反證的機會。上訴人原是一位品行端方的人士。他認定初審的判决。是以污蔑他的人格。庭長享華脱至是便對諸陪審官道。我們必須好生注意着這二人是已經分居的。他們中間必有難言的隱痛。法官愛服萊説。究竟根據什麽法律。可以使做妻子的。隨時隨地憑伊丈夫的喜歡。儘他接吻。（聽衆均笑）於是庭長便宣布這件上訴案内容非常瑣碎。不能成立。應予駁斥。訟費歸上訴人負担。愛服萊法官也表同意。説據他看來。米根司的提起上訴。實爲不智。得能避出脅迫的罪名。已是僥倖了他。 
[租界治狗律] [  書]  
　　有照之狗　居住租界面豢夫者。必須捐照。照費每年五元。始不遭捕房之干涉。有時携犬出外。必蒙嘴套。若無嘴套者。亦不免西捕捉將官裏去。既捉之後。限五日内。罰金五元領還。逾限則狗命難保矣。 
　　無照之狗　初時工部局捉狗。惟用箱車。今則改用汽車。一車之上。築以鐵籠。一籠一狗。可容十餘狗。蘇州河以南所拘之狗。皆送戈登路狗牢。蘇州河以北所捉之狗。則送匯山捕房狗牢。有一西人專司狗事。而輔以若干華人。蓋捉狗將軍也。凡捉之狗。其種佳者。則存而以備主人之來領。限期滿後。再定狗命之先死。其種劣者。或癩者。則立刻畢其狗命。僅數秒鐘而已。蓋送狗入一新命之竇。而以煤氣嗅之。使速死也。死後之狗。即命狗役棄之。而役則此中有生財之道。取其皮。而貨其肉。每年所入亦殊匪細。而於生存之犬。役亦日日領狗糧以飼之。或有無主佳之種狗。亦得苟延其狗命。蓋預爲愛之者而養存之。惟狗被拘後。雖在青天白日。亦往往狗哭。狺狺如訴。其聲凄絶。似自悲其生不逢辰。不入於賽狗之羣。而爲摇尾乞憐無主之野犬。猶端麗名姝不生朱門巨閥。而陷於蓬門中者。其不幸正復相似也。 
[嘉定黨部工作人員之覆船趣聞] [  張昌交]  
　　本邑黨部工作人員。每當夕陽西墜。晚風習習之際。輒令二三同志。作划船之戲。昨日本部常務委員張昌帆。幹唐徐君秉文。組織部長童君傳後、三人同坐一小船。放乎中流。心曠神怡。清風撲面。暑氣頓消。固其樂融融也。詎知好事不常。樂極生悲。雖無性命之虞。而魄魂幾擊碎矣。蓋三人愈划愈樂。竟忘置身於一長不盈八尺之小船中。一時漿浪齊飛。不慎而側。先進水半船。而三同志尚不停止。於是終至傾覆。皆成落湯之鷄。幸河水尚淺。否則頗有性命之虞。然已有足剩一履者。或有遺眼鏡者。有浮去草帽者。及至上岸。濕衣貼體。男性之曲線美盡露。耀人眼前。見者無不失笑。此亦黨務工作人員之一小小趣聞也。（却酬） 
[同盟會珍聞] [  蔡楚生]  
　　星加坡華僑林義順君。昔年贊助革命。頗素勛勞。民黨同志幾於無不知林君其人者。民十一間嘗歸國游覽。道過香江時。吾友鄭子伸評。適與晤於商會之讌席上。因遂訂交焉。林君甚諗民黨掌故。曾述一同盟會時代之珍聞云。孫中山先生於同盟會草創之初。與黄興等在星加坡召集開第一次大會。全體出席人數約三十餘人。人類雖少。而插血設誓。禮節頗爲隆重。乃當開會時。忽衆鳥麕集。飛鳴上下。牆頭簷際。棲息幾滿。一若預知三十餘年後。民黨將執有中土最高政治權。而前來祝賀者。當時舉世憒憒。類目民黨爲大逆不道。鳥獨通靈。歸之如水。是誠人不如鳥矣。 
[（短篇小説）白疼了你] [  天恨]  
　　天上只是刮着風。刮起了片片烏雲。隱蔽了月色。那一角小樓上。便覺得黑黯下來。不能不將電燈捩明了。坐在窗前。把身子靠着衣橱門的梁夢盦。始終不説什麽。只聽着蘂珠在那裡勞勞叨叨的話個不休。月光照在伊的芳容上。隱隱有淚意。原來他和伊已經坐對了三個鐘頭之久。由天色還未全黑起。直到月上直到月色又被黑雲庶住。他和伊並没有離開這一角小樓。也忘了開電燈。實在伊竟消失了開電燈的勇氣。悲哀和憤怒。揉雜着填滿了心胸。開電燈似乎覺得無謂。眞是可憐。伊雖然勞勞叨叨的説了半天。早先預備好的一句話。還没有説出來。所以伊此次談判的本旨。就没有揭明。後半篇的大文章。也就不能暢暢快快的發揮一下子。悲哀依舊是悲哀。憤然也還是憤怒。一點没有消減。到這時。那始終緘默着的梁夢盦。才見呻吟的説。「黑下來了。開電燈罷。」伊只點點頭。在黑暗中。他也没有看見已得到伊的同情。吁了一聲。將全身都倚靠在衣橱門上。伊摸索着床側的開關機件。括的一下。滿室突然光明。第一個發現。便是在他對面的那座掛鐘上。晨短針已走到八點四十五分。同時就猛省似的觸憶着大華樓九時之宴。主人是某機關的秘書長。怎能爽約。不期然的發出訝異之聲道。「啊。快五點了。」伊也不期然的含着依依留戀之意道。「你可是要走。」「有一個人請我九點鐘在大華樓吃酒。這人是秘書長。」夢盦聲明主人的身份。表示非赴不可。伊大失望。一時竟没有相當的挽留措詞。梁夢盦就在伊低首默然的當兒。取了帽子囁嚅着説了一聲「再見。」很侷促的下樓去了。伊的談判本旨。終於没有揭出。數小時勞勞叨叨。完全成爲廢話。伊更鬱懣。繼續坐在床上默然了一回。伊决定用筆墨來代替喉舌。快快的寫一封信給梁夢盦。 
　　費去了一小時光陰。斟酌下筆。字裡行間隱隱夾着血淚的一封信。次日即由小鬟悄悄的送到夢盦手裡。他料到信中所寫。一定令人讀了寡歡。不肯即拆。但是他畢竟不認永永不拆開來看。誠然。夢盦看完遣封信。平添了無限悵惘。方寸大亂。那信中大略是這麽寫的。「方才的黑暗。正和我的環境一樣。你還有提議開電燈的聰明理智。可以轉入光明。果然。你在光明中。發覺九點鐘快到。急忽忽的赴一個秘書長的宴席了。我恐怕永失掉光明。並因爲受了這偌大的戟刺。永失掉我固有的聰明理智咧。不過我還記得從前。也有過甚麽局長縣長的邀宴。你爲了我。不一定每邀必到的。現在却這樣的重視宴會。在我不得不認爲一種　態。咳。未來的事。眞是也想不到。在一月前。你的夫人没有來的時候。誰想到現在會如此的厚待我呢。從前。你不論什麽事。都和我商量。不論什麽話。都來告訴我。你還説把我當做唯一親人看待。女人家容易受人誘惑。也許你本來是故意安排着香佃。我却發痴起來。眞也將你當做唯一親人了。同樣的不論什麽事要和你商量。我在嫡親的親人面前。不願意説的話。也對你説。我愛你到極點了。冷暖也都注意。你還記得有一次晚上。驟然大風雨。我冒了風雨。設法去拿别人的皮袍和雨衣給你穿回去麽。這事至少可以看出我是眞誠的愛你。深恐你身體受了寒。因爲有了皮袍的雨衣。你的身體没有受寒。次日我却病了。照現在情形。我完全白疼了你。其實......咳。還説什麽呢。我根本上就没有疼你的資格。你的夫人。才可以疼你。從前一切。算我是尊夫人的代表。本人一經到來。代表的資格。當然取銷。所以我也不怨别的。但怨我自己。爲何這般糊塗。竟充了一個義務代表。而想不到人家夫妻。到底是夫妻。認我爲親人。不過在口頭上説説罷了。自己的妻。才是顛撲不破的親人咧。不幸的我。簡直受了人的欺騙。於是便自然而然有今日的不良結果。「白疼了你」的慨嘆。實爲勢所必至。然而我何以還要對你説許多廢話。却是爲了這「白疼了你」的慨嘆。太發生得快。照已往的情義。你至少也要取一種敷衍手段。漸次的冷淡我。使我緩些時慨嘆才是。唉。我眞是個弱者呀。方才雖説了不少的話。「白疼了你」四個字。竟還没有勇氣説出來。在你看來。好像我尚在要求你繼續愛我。你豈不要暗笑我麽。」 
 
 
 

Page 22

 
 
自由談 
[義勇團中蝴蝶飛] [  心心]  
　　轟動一時之義勇團游藝大會。已在日前開幕矣。每日游客在五萬人以上。場内各種游藝應有盡有。而尤以歌舞組爲最有精彩。台前觀客。在六時前。已坐無隙地。其歡迎之熱烈。於斯可見該組爲蝴蝶音樂歌舞社王汝嘉君主任。每晚邀請各團體表演。有三四十家之多。該組在北首大草地上。台作半圓形。四周均髹以綠漆。台上有王鈍根先生題字。背景爲銀粉製成之大銀幕一幅。幕上滿綴黑蝴蝶。四周電光反射幕上皆閃閃發光。聞該台係美術家孫雪泥君所主辦。頗具美術思想。台上秩序井然。均由蝴蝶社員擔任。台上爲音樂座。奏樂者。亦係蝴蝶社音樂員。凡各處加入之表演者。均由該社奏樂。是以各樂員每夕均有手不停揮之　。主持游藝者。爲王汝嘉宣剛二君。調度有方。秩序絲毫不紊。非素具經騐者。不克臻此。第一晚表演者有振德女學。勤業女學。達志女學。共鳴。靈裳。愛國等團體。謝佩貞女士之鋼琴獨奏。手法精妙。堪稱絶作。俄國班表演之課神舞。尤爲觀客所歡迎。第二晚有許仙之背彈琵琶。新中國樂會之絲竹。共鳴社之龍虎鬬等。均有精彩。蝴蝶社除表演各種新歌曲外。每晚均排演雙齣大歌舞劇。葡萄仙子三蝴蝶等。聞蝴蝶社此次應義勇團之召。自行添置舞衣。及各種道具。約在五百金以上。是以該社除義務表演外。犧牲尤巨。該劇表演者。均係荳蒄年華之妙齡女郎。王雲仙王月仙莊雅卿之三蝴蝶。王慕仙王琴仙嚴醒華之花。陳淑英之風。張文英之雲。周妙貞之雨。左麗芳之電。徐蓮棣之電。毛錦援之太陽。歌喉宛轉。舞姿翩翩。該劇登場時。台下觀客。鼓掌若雷。是以此劇除每晚表演外。并應法界商聯會之請求。第四夕亦表演此劇。以答觀衆歡迎之盛意。崑劇會串。亦由王汝嘉君向各曲　家再四敦請。第二　有沈吉誠君串張三借靴。突梯滑稽詼諧百出。繼有名崑劇家俞振飛君。俞夫人。張某良君之小宴。俞君在崑劇界素負中國第一小生之譽。是日起吕布。丰姿英俊。的是不凡。兼之俞夫人飾貂蟬。芳容絶艶。姿態娉婷。至於表情之細膩。念白之動聽。堪稱雙絶。張某良君之王允。做工身段。穩重不浮。亦崑劇界之老前輩也。當此劇上場時。台下觀客。均鼓掌歡迎。如洪深。周瘦鵑。麒麟童。高百歲等。均在後台參觀。均盛稱歌舞台上游藝節目之精妙。且蝴蝶社全體登台表演三夜。雖犧牲雖巨。絶不向各界捐募。該社社員。亦互具一穩團結精神。誠爲海上最高尚之歌舞團體也。 
[記國技] [  吳甲三]  
　　此次中華義勇團遊藝會中。有國技之表演。連夕國技台下。人如潮湧。蓋爭欲觀李芳宸將軍及其夫人之劍術也。愚以第一夕往。當李君將登臺時。臺上將印刷品數千份。向四周擲下。如雪片然。愚亦得一紙。兹照錄原文於次。題爲李景林提倡國術之宣言。武術爲吾華固有國粹。上古不惟武士精於武術。即文人亦皆習此。歷代理學名儒。行止必佩劍自隨。即古人好尚武術之明證。其身幹魁梧。道德高尚。亦緣於此。近世禮教式微。世風不古。人民惟選色徵歌。烟酒博奕之是事。武術一道。無人顧及。致民族日益衰弱。道德日益淪喪。全國幾成奄奄不振之氣習。若不急圖振作。恐漸入天演淘汰之列。有何自由平等之可言。要知非武術。不能鍜練身體。非武術。不能培養道德。若人人習練武術。專心一志。則無暇他及。一切不良之嗜好。不戒除而戒除。社會風尚。不儉樸而儉樸。是以進一步言之。非武術不能挽頽風。振惡俗。非武術。不能使我民族健全。非武術不能使我轲家强盛。武術一道。實爲强種救國之要圖。鄙人二十年前。即注重此道。去年南來。與張之江同志。暨國府諸要人。極力提倡。延聘南北名師。於南京成立國術館。以爲傳習之所。將來各省各縣。擬皆設立分館。而期普及。有志之士。曷興乎來。綜閲李氏所言。足以頑廉懦立。爲大下倡。將軍殆亦爲當世有心人也。首幕即有二女子作時下裝束。登場舞劍。聞蓋爲李夫人粹儀女士及其女公子也。繼有年約十三四齡之女童四人。兩兩均御同色旗袍。表演拳術。注全身之　於兩臂間。且能運氣。一步一趨。絶無慌亂之　。幼童得此工力。洵爲不易。嗣後即有數十人各獻身手。如雙刀對劍連環棍迎門槍九節鞭八卦刀等。均有可觀。并有七十老翁孫祿堂表演太極拳。絶無老態。用功之深。尤爲臺下觀衆所稱道。繼之者。即爲李芳宸氏之劍術。當李君未登場時。人咸竊竊私議。意爲一魁梧奇偉之男子。及觀其人。乃一身叚適中之人。於清瘕中。寓有剛勁之氣。頭髮微秃。蓄微髭。御白夏布袍。當擊劍時。光芒四射。越首而過者。約有數匝。一時掌聲雷動。殿後又有數人表演各種技擊。最後復由李氏與另一人對劍。身叚矯捷。如山猿之出谷。舞畢。并道歉鞠躬而退。旋即閑幕。當未登場時。李君立愚之右。見與同來諸人語備極謙恭。聞李之技擊。係得技擊家張三來之嫡傳。前任河北督辦時。遇有劍術道人陳世鈞者。與之切磋有年。其派别遂爲武當十三傳也。李有女公子三。名錦文淑儀書琴。閨中硯脂之餘。好拳術。有糾糾氣。絶不似時下紛黛。三女士尤喜擊劍。劍光如閃電。晨夕試學。無閒虚日。是日所試拳術之數女公子。蓋即李氏掌珠耳。 
[一件有趣味的接吻官司] [  富蘭]  
　　夫妻間對於接吻一舉。原是家常便飯。不足爲奇。但因接吻而惹起官司。復由初審而提起上告。實是一樁有趣味的事情。據倫敦每日新聞稱。英國的分區法院。新近開審一件接吻上訴案件。上訴人爲住在暮睇湖貝爾惠公園地方的米根司氏。被上訴人即其妻子。住在暮睇湖的皇后路原因是爲了這人和他妻子接吻。被他妻子向法庭控訴。經當地官吏判决做丈夫的不是。他不服這個判决。所以提出上告。開審之日。由薛孟司律師代表上訴人。陳述案情。説是米根司所犯的滔天大罪。原來是爲吻了他的夫人。（聽衆均笑）法官愛服萊問道。你説的是克新（接吻Kissing）呢。還是克金（脚踢Kicking）。（聽衆均笑）薛孟司便繼續陳述過去情形。略謂米根司與他的夫人。已經不是同居。六月間。米根司在離開他夫人住宅不遠的街上。遇見了伊。據伊向當地法庭供稱。是他行使暴力。捉住了伊的手腕。不許伊走進宅内。一面將伊推在門邊。不問伊願意不願意。恣情狂吻。（聽衆皆笑）但據做丈夫的辯稱。伊是他的妻子。他原有這個權利。所以米根司夫人不能拒絶他的接吻。這案最初當地法庭。本想把二造分别科以責任。因爲認定二人都有不是。（聽衆皆笑）後來有人説不能兼罪原告。於是他們便將全部責任。一齊缷在做丈夫的身上。至於此番上訴的理由。是爲了初審判决下的太快。不容做丈丈的有提 
 
[改造博士　] 這納凉椅，可以自由升高！　到上面去吹吹風罷！　好風景啊！　這裏可以遠望數十里，此時如有人家失火，不是大有可觀麽？ 
 
[毛郎艶史] 我好好走路，你爲何喚我？　我是理髮店裏的。先生把帽子忘掉，特地送上。　我有急事，被你躭擱了，誰要你這　帽子？我錯了麽？　趕快追上去！　DARLING！你再不開口我要拏出丈夫的威權來了！ 
 
 
 

Page 23

 
 
本埠增刊 
[團體消息]  
　　珠玉業學校昨日休業　候家路珠玉業學校、於昨日上午十時行暑期休業式、並行畢業禮、到校董施翔麟王友松朱子宜顧竹君同業等、行禮如儀、由總理張秉鑫報告本學期擴充經過事實畢、由校長發給文憑奬品等、職教員致勉詞、散會時已十二時、並聞該校定於九月一日開學云、 
[商場消息]  
　　大東新旅社贈送浴券　三馬路石路東首同安里大東新旅社、自開幕以來、歷時半載、營業之盛、無待贅言、雖日來熱度增高、暑氣逼人、而該社房間、時有客滿之患、因海上人士、均各贊其自建洋房之佳、空氣新鮮、且地處洋場中心、實際閙中取靜、南北兩衖、皆通三四馬路、交通堪稱便利、而房間清潔、不讓三東一品、定價低廉、實爲特别克已、然該社經理黄君、素重衛生、自即日起、如屬該社旅客份子者、一律贈送三馬路美仁里又日新浴室半價浴券、如洗官盆官池客盆客池暖房等者、持有該社優待劵者、均可打一對折、且往返之便、僅有一衖之隔、故日來往寄寓者、甚爲擁擠云云、 
　　杭州仁圃水蜜桃上市　水蜜桃爲應時果品之上乘、而市上出售者、汗牛充棟、往往不偏於甜、即遇於酸、惟杭州仁圃所産水蜜桃、酸甜適口、大逾半磅、色瑩如玉、並經中外名醫化騐、性質極合衛生、昨已上市、顧客紛紛、後至者每致向隅、總發行所仍在貴州路六號、各大水菓號多有寄售、 
　　滙源信托銀行之擴充　愛多亞路三十五號法商匯源信托銀行、開辦迄今、已有七年、向營信托業務、信用昭著、久爲中西人士所稱許、現該行擴充儲蓄事業發行定期存欵證劵、如定期十年、及定期五年之儲蓄證劵、存入時、僅須繳付二千四百二十五元、或三千五百元、到期即可領五千元、此種儲蓄、足爲兒女學費嫁娶或養老之資、法美意良、故投儲者甚形踴躍、該行長期存欵利息、比較他行爲優云、 
　　大美照相開幕有期　西藏路遠東飯店對面大美專門放大照相公司、籌備已經匝月、所用放大原料、悉由美國直接運來、故能定價廉而出品甚佳、二十四寸美術照相放大、取費二元五角、並代客用以放大照費、完全奉送、現正積極佈置、一星期後即行開幕云、 
　　同昌新到美國長梗板路　南京路同昌車行近由美國鈕地派巧New　Departure給廠、運到眞老牌長梗板鈴一大批、以應社會需要、蓋近年來市上所售之板鈴、大都爲日本所仿造者、式樣完全相同、售價較低、美國之老牌鈴幾至絶跡、該行爲抵制日貨起見、定價特别低廉、聞日來同業與零配顧客前往定購者、甚爲熱閙云、 
　　先達呢羢紡織廠　該廠爲我國呢羢業之始創、主事者爲顧君九如、提倡國貨實業、煞費苦心、該廠内部職工、有六百餘人、設備完善、所出之純毛寛緊條子及素色駱駝羢、質料堅厚、花色鮮艶、道暖柔軟、定價頗廉、久爲社會人士所歡迎、聞近來本外埠各呢羢店日必數十起、足爲國貨之榮光、不可謂顧君之奮鬥有以致之也、該廠設在南市局門路、總批發所設勞合路三百八十八號云、 
[醫藥訊]  
　　亞光製藥社贈送九九還魂水　北河南路成大弄悦來坊二四八號、亞光製藥社所製之霍亂聖藥九九還魂水、原係配製、常年施送、兹因近年藥價之目的、暫定每瓶大洋五分、惟因推廣藥力起見、特價每四十瓶售大洋一元、聞該社自陽歷七月十五日起、至八月十五日止、創始紀念期内往購者、特再加贈十瓶、計五十瓶合裝一匣、實售大洋一元、並聞定購多數、尚有折扣、故日來定貨踴躍、以致日夜趕製、忙碌異常、並聞備有樣品一萬瓶、贈送各界、可附郵票一分半、外埠三分、詳示地址、函寄該社、當即原班寄奉云、 
　　鄭敬善堂贈送團扇　廣東鄭敬善堂發行之懷中寶、止痛餅、痧氣急救散、菩提油、養生片等藥、風行海内、有口皆碑、時届夏令、暑疫四起、居家旅行、均甚合用、現爲優待各界、自六月初五日起、凡購上列各種藥品者、均得贈送團扇、多購多贈、 
[出版界消息]  
　　浦東導報展期出版之原因　浦東導報創刊號出版後、頗受社會人士歡迎、惟該報第二號、本定九日出版、正在印刷中、馬達忽告損壞、且將版子打翻、不得已將收回、重行編輯、所有第二號浦東導報、展期至今（十九）出版、内容較爲豐富、報資年收一元、而第一個月作爲贈閲、不另取費、本埠各報販均有出售、館址暫設甯波路渭水坊二五八號、 
　　四十七期駱駝畫報今日出版　駱駝畫報自四十六期起、歸曹夢魚獨資主辦、館址已遷移牯嶺路十四號、四十七期於今日出版、内容較前愈覺精良、銅圖鋅版共十三方、名媛名妓名伶插畫風景等、應有盡有、支配適當、文字則有裁厘委員會之拉夫手段、舞星試竹記、東方新茶花等、復有蘇少卿筱汀居士之劇談、尤屬深灼之談云 
[劇場消息]  
　　電影公會獲得大銀盾　前次電影界開慰勞北伐將士游藝跳舞大會於卡爾登飯店、售券所得、悉充慰勞前敵將士之需、兹聞該會結束賑目、除各種開支外、淨餘三千五百元之譜、已悉數送交上海各界慰勞北伐將士大會收訖、刻經該會給予電影公會二號大銀盾一座、用資奬勵、聞昨日已由該會派員送往交由電影公會具領矣、 
　　慧冲影片公司之新片　慧冲影片公司積極進行中之科學偵探冒險片名中國第一大偵探誰、籌備至今、已越多日、刻已大致就緒、而於人選一項、除導演張慧沖自飾大偵探外、周鴻泉飾盗魁、吳文超飾怪人、餘則尚在斟酌選擇、聞是片所需演員、達千餘人之夥云、 
　　天一新片之紅寶石與夜光珠　天一影片公司攝製之偵探冒險巨片紅寶石、內景業已强半告竣、尚有外景多幕、未獲得相當地、該劇導演兼主演李萍倩、昨日往杭、沿途選擇勝景、今該公司正在攝製者、即邵醉翁導演周空空陳玉梅主演之夜光珠、據云劇情藴合香艶滑稽家庭偵探、迷離曲折、與紅寶石有並駕齊驅之概云云、 
　　牢獄三結義開映盛况　殷格蘭姆偉大傑作牢獄三結係一舞臺劇所改編、米曲羅公司以五十萬金購得其攝演權、前在紐約支加哥等開演、曾打破戲院界開演最久之紀錄、聞該院以巨片擁擠、故是片祇映四天云、 
　　任潮軍在義勇團游藝藝表演　方世玉打擂臺一劇、爲新人公司之出品、任潮軍所主演、潮軍年方十齡、而對於拳術、頗有心得、每日黎明妈從事練習、無日或輟、劇中所表演之武技、均係平日苦練之成績、既非代拍、更非假借、前在電影界慰勞北伐將士游藝會中嘗登臺戲技、頗爲觀衆所稱許、昨日又在法租界中華義勇團游藝會中表演、更博得掌聲不少、李景林尤賞識之、然其父矜蘋、仍恐不能取信於觀衆、故於此片公映之日（七月二十九日）、特囑潮軍與其師兄吳萬祥丁德貴、同時登臺、表演各個拳術、及劇中擂臺比武之表演云、 
　　新人新片方世玉打擂臺本事　粵人方德、設萬昌綢緞肆於金陵、妻李氏、生二子、長孝玉、次美玉、皆居於鄉、一日天雨、方德閒坐肆中、見一鹽販肩鹽至、止於肆前、意恐鹽爲雨需、藉以暫息、肆夥揮之去、方性仁善、意良不忍、留之、並殷殷詢其家世、知販爲司鄉、名苗顯、初入營伍、嗣爲鏢、後因所遇舛忤、不得已操此微業、方聞而憐之、留與共飯、並以銀爲贐、勸其改營别業、勿更私販官中所禁之鹽、雨霽、苗顯謝之、自是方苗二人、過從甚歡、苗每有不給、方輒慨然助之無吝色、苗感之甚、乃以已女翠花歸方爲簉室、未幾苗死、翠花產一子曰世玉、翠秉承父教、精技擊、因秉其父遺訓、加意鍜鍊其子、故世玉年十四、已鐵骨銅筋、勇武絶倫、居恒喜作不平鳴、閭閻成憚之、無何、方德有杭州之行、恐其肇禍、挈與俱行、既抵杭城、下榻於廣東會館、館中理事陳玉書、欵待良殷、談次、言及城中有惡棍雷洪者、設擂臺以鬥狠、傷人如蔴、居民苦之、世玉聞而憤、欲撲殺之、俟方德出、潛行至擂臺、適雷洪有事於金陵、世玉乃毀臺而歸、迨雷返聞訊、目眥盡裂、即率羣徒至會館、衆皆大恐、世玉從容出館、與雷戰甚久、無勝負、遂以次日擂臺比武為約、及至臺上、互相技擊、初世玉被擊下臺、復蹤身登臺、卒飛足死雷洪、羣衆歡呼、擁世玉歸會館、雷妻李小環、亦女中好手、覩屍大慟、欲雪此仇、遣人約世玉决鬥於擂臺、次日登臺、世玉爲小環蹴胸受傷、方德大驚、飛書召翠花、翠花馳至、出藥療世玉、霍然而愈、翠花痛子心切、約小環翌日格鬥、一時交鋒、亦未分軒輊、初、苗顯嘗與小環生父李雄、同師白眉道人、至是適李雄到杭視女、知雷已死世玉手、悲憤填膺、必欲鬥世玉爲雷報仇、翠知非敵、大恐、乃奔其師至善處乞援、至又不遇、遂轉投白鶴山靜緣庵老尼名五枚者、具道來意、五枚勉允之、即相偕赴杭、力鬥李雄、雄不能勝、乃别設梅花樁决雌雄、雄又不支、小環旁視焦急、欲以鐵尺擊五枚、為世玉所覺、起阻之、雄遂墜死樁下、小環見又遘殺父之仇、奮身撲五枚、不勝、碎腦而死、巨憝既除、雷徒皆鳥獸散、鄉里莫不稱快、陳玉書於叩謝五枚外、又送方德天婦及世玉遄歸金陵、一時爆竹連天、市民之相送行者、達萬餘人焉、 
 
 
 

Page 24

 
 
　　孔雀東華戲今日開映貴族變記　該片爲寰球影片公司最近名貴出品、前者公映於大華露天戲院時、極受各界之歡迎、今再公院於孔雀、定仍有一翻盛况也、 
[讀跳舞特刊（書報評論）（續昨）] [  夏蟲]  
　　出版者　上海生活社 
　　代售處　四川路中國旅行社　四馬路光華書局 
　　西洋最新式跳舞有許多固然上海没有流行、恐怕連名稱也不知道跳、舞特刊有一篇歐美最近之新式跳舞介紹、分五種新式舞蹈、「第一種」是拉嘉華舞La　Java、此舞發源於巴黎下等飯店裡盛行的「阿派采」Apacbe　Dance舞、所謂「阿派采」、是指那般徘徊流浪於巴黎街的失業遊民、此舞就是他們每在夜間、跑到下等飯店去擁了一般舞妓、脱形忘骸的很熱烈的舞着、而舞由此此行的、阿派采舞因爲没有一點秀美之處、並且步式很複雜、所以不與採爲上等舞廳裡的高尚交際舞、現在的拉嘉華舞、不過把阿派采舞熱烈之處、盡最減滅、複雜之處、盡量使他簡單、此舞在二年前、爲巴黎伶人米司丁葛Mistinguette所創造的、不過其時還没有傳行到舞廳裡、最近紐約各在舞廳裡、都發現此舞、從此已成爲最近歐美各大都會最流行最時髦的交際舞了、此舞三大特点、就在「秀美」「調和」「變化」三項、它的舞步、和舊式的華爾資舞有莫大的關係、華而資爾的步拍、亦是拉拍嘉華舞步拍、奏拍拉嘉華舞的音樂、只用披霞娜已足、舞的起步、是用六個佔二節的「流步」Ruoning　Step、終結時的收步、包括二動作、一是把右脚向前滑、趾部向外、身部由之由右轉、佔一拍、第二動作、將左足前滑、趾部向内、身部仍自右轉、右足直立、保持全身、佔二拍、然後立正而舞終、上舉之起步與收步、都是指男子一方而言、同舞之女子、其步只須與男步相反、如今滬上能舞此舞的、尚未多見、「第二種」是杜勃爾El　Paso　Doble、此舞是現在倫敦和巴黎兩地的舞廳裡很時式的交際舞、差不多不會杜勃爾兩舞的、都不算時髦、它的勢力、足與與拉嘉華舞並駕齊驅、杜勃爾舞的舞步、是極簡單的、所以很容易學會、不過依倫敦的跳舞學者説、很難領會得此舞的眞精神、據説此舞有一種西班牙武士立在鬥牛場中間的意味、伴奏的音樂、是四分之四拍、起步用簡單邊步、男女二人、只須把同方面的足、向同方向舉步、合攏、舉步、合攏、如是者數次、於是男子併立之膝少屈、女子則以右足向後舉、舞終時的收步、有兩個拍合樂拍的重步、兩人之足、都緊並隨後轉身向前走至正立而完、「第三種」是華爾步Valstep、在我現在所舉的幾種之中、此舞的創行、是最新近的、已在美國芝加哥和紐約二處的舞廳裡盛行了、此種是跳舞家克羅丕Dorotby　N.　Cropper女士、芝加哥地方舉行的美國舞師會裡American　of　Teacbers　of　Daoing貢獻與美國的交際社會、和一般跳舞廳、原來一切伴奏跳舞的音樂、要推八分之七拍的最爲流行而普遍、克女士就依了這種八分之七拍的音樂、編出一種新式的華爾步式、華爾步舞的起步、是西班牙式包括四個的長走步、其後接上港哥舞式的剪步、（就是男女對方面並立、跨步作剪刀形、）舞時所佔的地位極廣、所以逢到舞廳上擁擠之時、往往不能舉行的、此舞現在極盛行於舞廳上兩人的表演、「第四種」是巴黎波兩加跳Parisian　Polka、此舞是最近由巴黎時式社會裡創行的、波爾加舞是十八世紀歐洲中部盛行的古舞、此舞的特徵、是在每跳躍的短步、至十九世紀末葉、就泯滅無聞、有時雖見舞臺跳舞裡、然交際舞中却不見此舞的縱跡了、現在不過它復盛起來、不過現在的波爾加舞、和十八世紀的波爾加舞稍有不同、如今所流行的、除了節附四分之二的波爾加拍子之外、還可以舞四分之四的狐舞步的拍子、前後共含十六個節度、「第五種」是倫敦之新華爾資舞、現在所舉者、就是如今倫敦流行的新式華爾資舞、此舞的步式與古華爾資相同、不過自首至終、所舞的地方、是多於波浪形的、並且極力把華爾資舞由的韻節加多到極點、所以一時不克把此舞極複雜的步式程序、詳細一述了、 
　　自從上海舞場林立以後、舞女産生了不少、當然良莠不齊、誰也不能下一斷語、説舞女絶對不足與言戀愛的、然而出身不明、暗中仍操舊業的實在不少、就纞愛方面言、戀愛是絶對没有階級的、這本特刊上最令人低徊的、是一篇「菊英我愛你」、非常令人悵惆、凄惶、現在且摘出數段如下、 
　　------菊英、我愛你、我是没有訂婚、我很歡喜你、我願上帝能賜予我以陪伴你終身的好友、我不久、是要到南京去、我是不忍不肯離開你、要是你高興去、就同我到南京去一番、 
　　------好的、我同你去、你是好人、我很歡喜你、 
　　桌上所有的、已是殘羹、白衣的侍者、將殘碗收了去、春田付他帳的時候、在屋内的一角、有羣人唱起了風行一時的「毛毛雨」、 
　　我也會唱的、這是「毛毛雨」、 
　　......我不要你的金、你的銀、只要你的心、...... 
　　菊英很嬌媚的將她的纖手倚在春田的肩上、一面很宛轉地唱着、一面向春田含了意凝視、春田看看他心愛的姑娘、他只是感到陣陣的沈醉、他爲了她而迷戀、 
　　春雨絲絲不斷、地下的潮濕、柔軟無力的雨點落在馬路上行走的一對青年、春田看看他身邊的姑娘、 
　　------不要落濕了你的衣服、------春田將他的大衣張開了、將她拉近了些、覆在她的身上、他感到的只是春雨中惱人的芬芳、他將他的手、置在菊英的肩上、徒步而至那她在做舞女的白鳥舞場、 
　　............ 
　　如飛的光陰、只將日日的殘冬消逝過去、春田因爲友人的邀請、到南京的一個機關裡、去當一名科長、因爲酬報的豐多、他也好只忍了心腸、離開了他所悦愛的姑娘、一個人去到南京、因爲他的愛她、所以在别離之前、他到白鳥舞場裡去、向她珍重道别一番、 
　　------菊英、我明日是要到南京去的了、我去、去幾天是仍就要回來的、 
　　幽凉的華而慈音樂、是正奏着「因爲我愛你」------Because　I　Love　You、春田沈醉於音樂之中、想到明日的别離、只是想到一陣一陣的悽惻、 
　　------你明天去嗎、你要我來送你嗎、 
　　------要是你有功夫、你明天了不妨來、明日下午我來看你、舞了一回春田便走了、 
　　○　　○　　○　　○ 
　　......不斷地絲絲春雨、怪打動人的愁思、春田在四馬路的書店裡爲菊英買了幾本情書指南、春田看看他的時計已經是八點多、到南京去的火車是須九點鐘開的、他便寫了一封信、 
　　菊英吾妹、 
　　今天下午本來是想來看你的、因爲恐怕打亂你的睡眠、所以我没自來、晚上到白鳥來的時候、你又還不曾來、我是今晚九點鐘要趁火車到南京去了、此去將在甯擔任××部科長之職、因爲經濟的關係及顧全將來的升遷、所以只好含了淚離開你、讓你一個人在上海、我實在心裡有無限創痛、我去了、我是不久要回到你這裡來的、你在上海好好地自己珍重、易春田、 
　　春田寫完了信將他在四馬路書店裡買的書、包好了親自送到白鳥去交給菊英、想同她道别、但是她那時還没有來、春田感到無限别離凄傷之情、將那封信交給茶房轉交給她、 
　　------菊英、我的菊英呀、我愛你、我今夜是要到南京去的了、你好好地在着、 
　　一個人獨自上了征車、車窗外的雨點、也愈加利害起來、車座裡暗淡的燈、光車窗外、月台外、馬路上嘈雜的人聲、啊、在白鳥跳舞場裡的他的心愛的菊英姑娘、 
　　------菊英呀、我心愛的菊英、你自己珍重、我去了、 
　　（二）最情形之記載及敘述等。 
　　（三）科學欄如世界之新發明或新記錄之記載及敘述等。 
[天氣報告]  
　　徐家匯天文台昨日下午四時三十分氣象預報云、天氣　熱、此間海濤及東海有東風、北方則風無定向、宫古　之東南天氣惡劣、因太平洋上颱風向西北方進行所　、又昨日下午三時前二十四小時内、本埠氣温、最高　五·四、最低七四·七、去年同日、最高九九·七、最低　九·七、 
 
 
 

Page 25

 
 
   
 
 

Page 26

 
 
   
 
