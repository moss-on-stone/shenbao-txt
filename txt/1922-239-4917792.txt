# 1922 - 239 - 4917792

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[推測之害（冷）]  
　　近年中國之内亂因誤於推測而釀成者其例甚多乃一至可惋惜之事也何也蓋相爭之始苟兩方各以明白之手段調處之其爭或甚易了乃不以明白手段而以不明不白之推測於是推測不中相爭愈烈譬如不識其病而誤投以藥自謂病必在是能勿愈治而愈病乎 
　　此其原因其一由於自智以爲人之心思皆能洞見其二由於自私以爲人之心思無不如我其三由於視世界盡小人祗知對付小人之法因此三者因推測而增長内亂之事不少矣故曰推測之害也 
　　今者國會議長應付民八議員之道我恐復將蹈此 
[命令]  
　　九月二日大總統令各省區前因籌欵振災曁辦理慈善事業呈請發行獎劵原係一時權宜之計嗣經内務部擬定限制辦法已辦者届期實行停辦未辦者一律不得開辦呈經令准通行遵照在案現在此項獎劵發行不下數十種標目紛繁市塲充塞假名公益實等歛財蠧國病民流弊滋甚亟應分别撤銷禁止着由内務農商兩部查明各省區現行各項獎劵振劵無論已否届期自奉令之日一槪停止發行嗣後永不得假借名目呈請開禁如有陽奉陰違即由司法部依法辦理以挽頽風而祛粃政此令 
　　又令特派蔡成勳督理江西軍務善後事宜此令 
　　又令特派薩鎭氷前赴福建安徽李開侁前赴陜西湖北孫道仁前赴甘肅新疆程道元前赴熱河綏遠會同各該軍民長官查勘烟苗此令 
　　又令特派孫丹林暫兼揚子江水道討論委員會會長此令 
　　又令王承斌加陸軍上將銜此令 
　　又令派江天鐸兼揚子江水道討諭委員會副會長此令　　又令應龍翔授爲陸軍中將此令 
　　又令署交通總長高恩洪呈本部署參事蕭俊生呈請辭職蕭俊生准免本職此令 
　　又令任命殷泰初署交通部參事此令 
　　又令署農商總長盧信呈署江西實業廳廳長楊會康請予免職楊會康准免署職此令 
　　又令任命盧建侯爲江西實業廳廳長此令 
　　又令署農商總長廬信呈直隸實業廳廳長嚴智怡懇請辭職嚴智怡准免本職此令 
　　又令任命于振宗爲直隸實業廳廳長此令 
　　又令張彪給予一等大綬嘉禾章此令 
　　又令李鼎新給予一等文虎章此令 
[國内專電]  
　　　北京電二日閣議王以有欵否爲去留因曹來電已催高凌霨速來又李澂爲農部司長林大閭爲參事楊思爲甘肅蘭山道交長提案各海關監督由交部兼轄可决又路電郵航四政收入盈餘撥歸國庫並將交部特别行政費取消可决陸長提陸軍各校費六萬五千由交通部籌墊議决照普通敎育費例（二日下午七鐘） 
　　北京電昨府議對財政取一面開源一面均貧將組中央財政委員會部省均派代表出席與保洛主張所謂協濟中央意味相連恐難獲佳果今予訪外銀圑據云四千萬鎊大借欵現未提及則每月二百五十萬墊欵無根據若中政府能容納前提四項則可以商量前電鐵路關鹽煙酒作總擔保卽前提（三日下午一鐘） 
　　北京電張英華今日出席閣議報告某項借欵辦法謂已得保洛之同意（二日下午七鐘） 
　　北京電王允再維持兩星期王本决定不幹左右力量頗大竟能强王以必從（三日下午一鐘） 
　　北京電銀圑息馬肅熙禮爾邉聶昨函政府前函请撥付湖廣債劵本利迄未見復該欵下期應付英金十七萬鎊務於十二月三日前交付希先見覆又息六月一日到期之正金一千萬本息九十二萬元正金要扣鹽餘（三日下午一鐘） 
　　北京電蔡成勳督辦江西軍務昨閣議主不明令後閣員入府張英華以曹催促太甚請設法敷衍遂由某閣員建議改爲督理江西軍務善後事宜謂與廢督主義不背王允副署黎卽蓋印發表 
　　北京電院電促謝遠涵赴省城就職一方許蔡以事實上之督軍對贛紳仍言不頒蔡督辦令 
　　北京電贛同鄉見蔡督理善後令大憤今日開會决再請願 
　　北京電蘇同鄉五日開會拒發七百萬公債事有調停說主張以裁兵兩師爲交換條件（三日下午一鐘） 
　　北京電禁止彩票令張紹曾主加永不得假借名目呈請開禁僉以爲善遂由内農兩部主稿改定發表（三日下午一鐘） 
　　北京電今日法統分子招待新聞界說得頗有理志在出席不在拿錢（二日下午七鐘） 
　　北京電保定會議對内閣主擁王對奉主防如奉侵入則痛擊之其他問題甚多時局可望稍定 
　　北京電高恩洪欲以各海關監督歸交通部管轄已提付閣議 
　　北京電今日憲法會議因王正廷請假無人主席不開會（二日下午四鐘） 
　　北京電民八議員今日可發給每人二百元但仍舊堅持質問一時難解决（二日下午四鐘） 
　　北京電外部派鄭延禧等二員赴長春照料日俄長春會議並不正式參加（三日下午七鐘） 
　　北京電博克圖奉軍兵變吳督電院謂奉省派常處長吉省派白顧問同來辦理收回官兵一千名槍千三百枝彈二十餘萬馬三十匹變兵已告結束（三日下午七鐘） 
　　北京電撤銷日郵中日委員會派英人艾德爲滙兌專門委員吉長路派李侃到京（三日下午七鐘） 
　　漢口電湘訊宋鶴庚在衡集譚系軍官秘議决與陳嘉祐部一致行動俟陳部集中衡陽附近卽發表聯電請趙退位趙大憤擬免宋魯吳謝等職先發制人又湘西陳渠珍旅長代表因與民黨接近日前被趙槍斃另訊趙派孔庚赴湘南與陳嘉祐等商緩和條件並預備下台請譚回湘 
　　漢口電謝遠涵東日由湘乘車到鄂行踪極秘定江日晚赴滬 
　　漢口電孫傳芳以川局不定東日赴巴東查防並與盧金山會商防務布置 
　　漢口電路訊直軍駐鄭四十八旅將調　州 
　　漢口電梁黃冬日午後返鄂軍政紳商假武大歡迎黄晚乘人力車跌傷手足頗重江日晨八時學生會在武大開梁黄歡迎會十一時敎職員假黄鶴樓歡迎午後一時武漢軍政界在抱氷堂公宴四時武漢商界在漢商會公宴黄因跌傷均未到 
　　漢口電滬報世日載漢陽兵工廠毁機値七百萬麻布局毁機値三百萬均無其事（以上三日下午十一鐘） 
　　蘭州電各鎭來電略謂匀餉裁兵財政公開各要政請軍民兩長主持辦理各鎭不必晉省 
　　蘭州電寗海鎭守使馬麒以西寗飢饉親赴黄河上游勘查運道 
（以上二日下午七鐘） 
　　香港電省會擬支（四日）停議籌備微（五日）歡迎陳席儒就職 
　　香港電胡漢興電告高雷軍事得手黄明堂部不日可肅清 
　　香港電唐繼堯派飛機隊長張子璇來粤與當道商購運飛機多架并聘粤飛機員多名赴滇唐又因某種關係派劉沛泉霍子常來粤有所商 
　　香港電湯廷光通告撤銷海軍部 
　　香港電傳林虎抵粤與當道商粤桂携手（以上三日下午十鐘） 
　　揚州電肴日（三日）揚州地方公會成立選幹事（三日下午八鐘） 
特約路透電 
[小亞西亞戰事]  
　　二日雅典電半官消息承認土軍前進約百哩之說惟謂土軍因交通不便不能再進並不認土軍占據艾斯基夏爾之說 
　　二日倫敦電小亞細亞戰事消息仍甚簡略就目前所得戰訊察之基瑪爾軍隊之攻勢似已銷耗許多兵力而未逹到其抄擊希軍主隊進窺白魯薩之目的但希軍已被迫退至加拉希薩與士麥那問之烏夏克陣線矣土軍在開攻之初兵力較强希軍在阿斐恩與加拉希薩之陣線有兵三萬人而土軍則有四萬人且指揮得宜軍械充足尤以砲隊與汽車隊爲甚其死傷聞頗衆基瑪爾能否編成第三軍在海峽方面進攻目前尙屬疑問據君士坦丁消息基瑪爾固有此意也雅典電稱希軍全體奉命於烏夏克陣線該處山地險要可掩護通至士麥那之鐵路預料土軍或未能攻破之希臘陸軍與内務兩部大臣已返雅典向内閣報告戰局險惡情形聞希軍退走時並未遇重大之壓力其死傷較土軍爲少 
　　三日雅典電今日希臘公報承認希軍已退棄艾斯基夏爾鎭 
[近東問題之討論]  
　　二日倫敦電近東問題將由美法意駐君士坦丁之專使及希臘君士坦丁與安戈拉之代表在威匿斯開會透澈討論之此會由法國發起英國已贊成其建議故不久將開議開會不必俟土希停戰希臘退出小亞細亞之問題將公開但若會議氣象良好則英國將不反對撤兵之討論英國致法覆文力陳切實保障小亞細亞非突厥族少數人民之必要衆料土人常有暴行撤兵問題必甚困難 
[賠償委員會與减少德債]  
　　三日巴黎電賠償委員會雖通過將來可准德國減少外債之議案但法總理普恩賚函致某訪員據稱法政府不能承認德國欠法債欵之减少須俟各債欵連協約國債務在内有全部之清結法政府始能依允德國減少外債 
[聯盟會中之英國女代表]  
　　二日倫敦電英國派赴國際聯盟會之代表圑中有女代表一人乃威爾斯知事柯木白丹倫特氏之夫人渠以顧問資格與會以保護婦女利益 
[美國白煤工潮亦將解决]  
　　三日美國費城電白煤礦主已允在一九二三年八月以前繼續依照罷工前之工價發給工資衆料煤礦工潮因此定可切實解决蓋礦工前已　願接受此種辦法之表示也 
[美國鐵路工潮]  
　　二日紐約電禁止干涉鐵路行車事務之令已引起勞動界諸領袖之反動發言抗辯者頗多工黨領袖剛泊士已召集勞動總會之幹事員定九月九日開會討論此事鐵路工圑各分會已發出二千餘通告請總會發起表同情於路工之全體罷工但總會職員以爲全體罷工須由各業工圑開全國大會核准 
[德境佔領地槍斃比兵案]  
　　二日比京電哇白加塞爾槍斃比哨兵與下士案今日逮捕代理事長警察長及某咖啡館主父子協約國委員會已禁止人民於天黑後無執照行於市中 
[英美取消領事承認狀案]  
　　二日華盛頓電美政府尙未悉紐開塞爾領事之不正當行爲今須俟適當調查後再令該處領事署開門辦公白宮會有願美人格外注重美國航務之言此足微當局有贊成而不反對紐開塞爾領事行動之傾嚮國務部官員對於英政府取消領事承認狀殊爲駭異因曾請英外交部展緩實行此舉以待調查也 
[聯盟會中之中國阿片問題]  
　　二日日内瓦電國際聯盟行政會已通過鴉片委員會之建議請中政府透澈調查中國境内種植罌粟情形行政會又贊成由衛生與鴉片兩委員會組織副委員會從事研究以期確知合法醫業與科學所需之鴉片實數 
[川輪之兵禍]  
　　三日宜昌電福和輪船第一次開行時曾在途中大遭槍擊今據報稱第二次開出途次殊形安靜未遭槍擊福源輪船由重慶載鹽豫備開至下游爲舟子四百人攻擊艙面木工大受損傷該船今不能駛離重慶 
 
 

Page 5

 
 
   
 
 

Page 6

 
 
特約路透電二 
[路透電社總編輯逝世]  
　　二日倫敦電一九二○年以後路透社總編輯並董事狄金孫氏現已逝世狄氏供職編輯部迄今四十四年 
[各國近事記]  
　　二日倫敦電英國印度加拿大澳大利亞代表今日起程前往參與國際聯盟議會會議 
　　二日華沙電烏克蘭人民聚衆起事其志顯在阻止勞農當道占取農田收成 
　　二日倫敦電外交部已准駐華公使艾思敦爵士與駐阿眞廷公使梅克萊氏對調因阿眞廷氣候温和易使艾思敦爵士體氣復健也 
　　二日維也納電上週流通之紙幣共增多二三四○○○○○○○○○克郎 
交通大學無線電 
[德政府反對法兵駐德事]  
　　日内瓦電德政府因法國駐兵各境已向國際聯盟會提出抗議謂法兵之駐於佔領境内各部實與凡爾塞和約規定境内治安由當地警察維持之條文相抵　 
[美議員之黑兵駐德反對]  
　　巴黎電據華盛頓消息美參議員希志柯克氏言及德境内法國黑人兵士之暴行譞美國應請法國注意此意志民國美國坐視而無行動實非所宜今來因地之仍在軍事佔領下美國亦與有責故美國在責任上應向法國抗議將半開化黑兵駐於白種人民中間一事以免黑人繼續施暴行云參議院將討論希氏建議 
[馬克之下落]  
　　柏林電八月三十一日匯市對英六五五六·三○馬克對美一五四八·六馬克對荷六○四二四·三五馬克九月一日價格對英七八四○馬克對美一七四二馬克對荷六八四一四·三五馬克二日市價對英五九六七·五○馬克對美一三四八·三○馬克對荷五一九三五馬克 
[各國近事紀]  
　　倫敦電據安戈拉傳出之土軍參謀部報告土軍仍沿全戰線各點前進 
　　倫敦電美國消息美官場已没收英人帆船數艘以其犯有私運酒品入境之嫌疑也 
　　詹白倫電坎拿大第四礦山爆裂死十五人内有日人七華人五傷十六人 
　　紐約電通至上海之海電線近爲大風吹斷現交通已復商電無阻 
　　東京電台灣北面地震三次其勢頗烈恐有死傷但詳情尙未悉 
[公電]  
　　吳俊陞通電北京國務院各部院各省巡閱使各督軍各省長護軍使各師長各省議會各報館鑒近閱各報或載俊陞有意獨立或謂張總司令將不利於俊陞將派某某繼俊陞之任各等語夫三省自歷史地理上言之息息相通勢同唇齒俊陞爲三省中之一份子所以本諸良心采受公意三省一致互相結合實行聯省自治共保地方治安一德一心羣策羣力名曰三省實屬一家况張總司令與俊陞患難半生情逾骨肉禍福利害久已共之不獨張總司令確信俊陞决無此獨立之動念卽俊陞亦確信張總司令無不利於我之存心際茲多事之秋所幸三省同心休戚一體邊疆得以鞏固庶政不懈進行彼奸人有意造謠故爲挑撥或奸商希圖乘間擾亂金融言出無端罪在不赦除令飭警廳分派幹探嚴密訪拿此項造謠及投稿訪員從重懲辦外恐遠道傳聞失實謹通電伸明伏乞亮察至幸吳俊陞東印 
國外要聞 
[賠欵興學問題之贊成論]  
　　泰晤士報所載佛來塞氏原文 
　　世界新聞社云濮蘭德反對英國退還賠欵奬勵華人留學之函見於昨日各報函中曾引佛來塞氏之言按佛來塞氏爲倫敦泰晤士報駐北京通信員（現請假在倫敦）亦曾爲字林西報北京通信員乃主張以賠欵興學之一人茲將倫敦泰晤士報所載佛氏原文譯錄如左 
　　近來中國人出洋留學者日衆而留學於英國者獨少遂引起一般之評論近年在日本之中國學生曾有一時多至二萬人現在雖因兩國之政治關係留學人數大見减少然在東京各校者仍有數千人而在全英之華生不滿三百人日本以外美國亦爲華人最喜留學之國目下在其各大學校中之中國青年幾有二千五百人之多法國德國皆有中國學生其數均多於留英者即瑞士比利時留學之華生亦不少華人出洋留學除日本外恒捨歐而就美其故因赴美路近而費省而路近一層尤爲當選之一原因蓋以有急要時便於歸國也然留美華生之多尙有一重要原因美政府於十年前决定以拳亂賠欵之一部分充敎育華人經費此欵現正依此計畫撥用半以敎育在中國之中國學生爲出洋預備半以充在美國各校華生之學費美國參議院頃已通過一議案不久將成爲法律將美國應得之賠欵全數歸還中國作敎育經費日本以前尙未特别致力於吸引中國學生邇來日本報紙亦鼓吹還賠欵以充敎育費之說聞日政府對於此問題已在考慮中在華英人久有一種感想以爲英國未能與日美法等國競爭吸收多數在易受感化時代之中國青年赴英留學實爲英國之損失蓋中國青年在何國留學受其敎育歸國之後即有意無意提倡該國之文化與制度北京各部院中及各省行政機關中充滿曾受外國敎育之學生此輩皆以其在外國所學所行措置各務在德國敎育之軍官輸入德國軍事思想而克虜伯廠大受其利有一公共機關其中所用大半皆日本留學生内有一資格極深受英國敎育之醫生屢有所提議輒遭反對蓋人少勢弱雖有善策亦格不得行也中國對於政治問題往往至美國考察蓋因其用事之少年多醉心於美國政治理想之故即如各鐵路局對於鐵路標凖及簿記等均主採用美制各學校中通行日本及美國課本英國敎科書則無人過問中國今日各公共機關幾全爲曾受外國敎育者之勢力範圍其人數與全國人口比較自覺無足重輕然此輩恒以秘書及顧問之資格與其上司舊式官僚及不學武人相接近故人數雖少而於中國政治社會及經濟上之發展實有莫大之勢力在此人少而重要之階級中英國敎育之青年獨如鳳毛麟角幸而英國敎士在華設立之學校其造就之青年居高位者頗不乏人否則少年中國或且全不知英國之文化與標準矣近來英國政府爲在華英人之迫切陳辭所感動漸注意於此問題外務部已派熟悉中國情形者若干人組織一委員會審查此事提出條陳以憑採擇不幸關於此種敎育之經費如何籌畫則政府並未對委員會有所表示同時駐華英國商會對於此事已自行積極籌畫集有英金二萬餘鎊專充依英國方法敎育華人之用經屢次討論之結果决定將此欵贈與在華成績素著之若干英國敎會中等學堂以五年爲期該欵專用以鞏固英人敎員藉此改良敎授標凖並擴學額若干英商會希望俟時局較有進步香港大學及國内各大學學位問題提出考慮時可再寛籌欵項雖然如此由民間捐集之欵其數决不敷在英國大舉敎育中國青年以與日美法競爭之用英國對此果欲與日美法立於同等地位非由政府撥定一補助金不可駐華英商會旣盡力於自動又力勸政府辦理此事並特别建議請歸還英國應得之拳亂賠欵一部分以充學費夫博取中國人民之善意乃英政府之責任亦爲最良之政策而欲達此目的其最直捷之道無過於以敎育利便給予華人其必需之經費取諸賠欵或出於他途本無所用其别擇惟中國人認拳亂賠欵爲國民之污點極欲消滅之此則吾人應加以注意者也 
國内要聞 
[王寵惠意漸活動]  
　　昨（一日）早顧維鈞張紹會張耀曾張英華均至協和醫院勸王寵惠出院照常視事王謂本人並非堅執惟對於一羣債主實在無法應付顧謂出去以後可以大家設法王聞此語膽氣爲之一壯故有謂王於昨日晚間已經出院者但昨晚詢之王宅則尙不承認出院之說又聞醫生謂王尙須將養兩三日方可出院然此不過時日問題耳於王代閣字樣不發生搖動也 
　　另一消息謂今（二日）張英華以電話致王氏謂有事須與君面談王遂派秘書卓宙約張會晤十二時張氏前往首致洛方懇切希望之意王初尙謙遜一番且言現病未愈醫生尙未許出院但苟財政有辦法亦未嘗不可以犧牲言下并詢澤畬何時可到張答謂高財長本人辭意尙堅但已託曹使催促日内當有最後之確定王謂高如不來卽請君帮忙何如張謂本人才力有限實不敢當此重任王謂君所不欲而强諸我我之才力又何嘗配做總理張謂本人亦非不願犧牲但鹽署方面責任綦重現正力謀澈底整頓誠恐顧此失彼等語雙方談約一小時最後王氏希望張氏肯允代部但聞張於代部一席仍在力辭中復於今日遞上第三次辭呈其扼要語有云（持朽材而支柱千鈞責下駟以馳驅九阪力輕任重顚覆堪虞爲此不避再三之凟惟有仍懇俯准收回成命）等語但其實張對於財政尙在進行之中故昨日之態度亦稍爲積極些但進行是一事財政是否略有辦法又是一事故張之肯否代部尙未定也 
[張英華回京後之籌欵談]  
　　張英華赴保商量籌欵聞僅商暫救目前之急欵擬從北京方面羅致五百萬元巨欵一筆分配各項要需此五百萬借後無論外債内債以後永不再借一元曹對此事固無不可吳以有不再借一元之說亦已首肯至於以後整理財政辦法保洛雙方現商妥一種計畫辦理一種按月之各式協欵所謂協欵乃各省將應解中央之欵每月留下若干送解若干美其名曰協欵實則减少扣留之欵額耳此事將由曹吳提倡先行向中央協濟每月雖不能多而中央欲得二百六十萬度日費殆不難拼凑蓋以中央命令能及省區言之每省僅攤到十餘萬耳所聞如此未知究竟何如張英華未赴保之先原曾向京滬内國銀行圑接洽一筆借欵數目爲三百萬元以上之鉅額茲聞華銀圑尙未一致承認其中有三五家是中外合開之銀行故不得名爲内債且自張歸來之後此債有改爲五百萬元之說可知此事張正努力進行也 
　　據財政界消息謂現在政府正處財荒之中忽有一筆三十五萬鎊之欵項存儲於華俄道勝銀行只要得公使圑之同意即可提用聞此欵係鹽稅收支列入總會辦會計項下者係我國與德國宣戰以後應歸德國項下之善後借欵在理宣戰以後即可停付當時因徇英公使之請求以德在倫敦發行之債票仍須照付其在德國發行者由倫敦銀行圑代扣故我國仍照原數付給所扣之欵旣在預算以外故收入總會辦會計項下而總會辦認爲必須提用之際即能提用張英華曾任稽核所方面之職務故知其詳此次來長鹽署即以總會辦名義電請倫敦銀行圑照匯惟現在華俄道勝銀行以尙須得公使圑之認可方能照付爲言是否即能提用尙有問題云 
　　九月一日到期兌現之兌換劵至前日（三十一日）晚間基金尙未備妥前日張英華回京即晚親至道勝銀行以次長鹽務署長面子硬借到五萬元再由凌文淵簽字在匯豐所存德國退還賠欵一萬鎊中負責提用五萬元共凑成十萬元於是昨日得能勉强兌現 
　　張回京後昨（一日）向之索債者已有兩起一即國務院四局曾推代表謁張向張要踐擔保發薪之諾張派許秘書接見結果頗爲　滿一爲軍警兩界欠餉問題薛之珩聶憲藩在傳心殿宴張要求張近日籌得之欵悉數發給軍警餉項云 
[大借欵墊欵運動之復活]  
　　北京某通信社云一月以前喧騰滿都之大借欵墊欵等計畫後隨政局之變遷而止今内閣問題因各方面之僵臥仍不得不出於維持王閣之一途而王之再起之前提以顧維鈞能否在外交上帮忙財政之一言爲斷因此又牽涉到大借欵墊欵等等問題事關國家存亡不得不將此種計畫之經過宣布於國人願當局諸公及留心國事者一注意及之 
　　所謂大借欵墊欵之計畫始發端於顏内閣時代其簡單之說明即中國現負到期國債總數爲外債二萬萬内債一萬八千萬只合三萬八千萬其利息之鉅擔保之雜償期之促馴至財政混亂而難求整理之法若果能化零爲整减輕利息則國債旣整齊劃一財政不難辦理遂有四萬萬大借欵借債還債之計畫以四萬萬大借欵還三萬八千萬之國債尙有二千萬可餘此乃請求新銀圑於六個月内分作此二千萬墊欵說之由來也與新銀圑磋商之結果以墊欵必以先有債欵之成立爲前提於是遂有借欵草約之擬議草約凡三十九條内有至爲嚴酷之條件二（一）以全國地租爲抵押（二）鐵路共管且必須經國會通過而後能有效於是政府方面遂請出可以代表各方面之人員四位由王正廷顧維鈞張國淦陸宗輿邀宴兩院議員中各系各派重要中堅分子交換意見議會方面雖均洞鑒政府之山窮水盡亦知非先求財政之得有辦法不可而對於借欵之條件以及以後財政上之根本計畫一致主張非嚴重審愼不可倘六個月以後墊欵已用完而財政無辦法如故則又將如何至借欵條件之苛酷無異飮鴆止渴飮凉水尙可以致命飮毒水立以致斃耳故一致表示嚴重態度其時政府究以新銀圑之條件過酷國會方面旣無同意之把握適逢顏閣改組遂無形擱置今王代閣旣有非顧帮忙不可之表示顧氏雖未有公然之認可而暗中之進行已開始復活微聞相對方面仍以借欵爲墊欵之前提無借欵無從談墊欵談借欵仍須以前次之三十九條爲基本未知此少年外交家將以何法慰吾民之望也 
[敎育部對留日學費之辯正]  
　　敎育部印刷品云查留日學費經本部提出閣議議决暫在崇文門曁左右翼關稅項下每月籌撥二萬五千元一案原議由崇文門稅關監督直接匯至東京使館分給學生嗣因崇文門稅關不允匯東始由本部繕具印領派高廷藩領取此欵並非由學生提交所領之現洋一萬八千餘元本部即日如數匯交東京中國使館餘兌換劵六千餘元因不便匯寄暫由本部保存次日駐日使署秘書官張元節來部商請買現後擬提取一千元作爲代表等旅費云云本部當以應否交付須俟駐日使館有公文方能照辦以後張屢次來部催促買現本部均以此係代收代付之欵非有收欵人之委託不能任意處理此兌換劵之實在情形也至所云高定庵兼敎長時曾自交通部籌欵二萬元救濟留東學生敎育部匯至東京者實只一萬一節查高兼敎長時因留東學費需用甚急曾向財政部催撥財部允籌二萬元滙東嗣接代辦公使電稱僅收一萬元餘欵請代催迭經本部咨請補匯至今未准咨復並無由交部　發留日學費二萬元之事有公文可查有高總長可問尙望諸代表將事實確切調查勿貽輕率虚誑之誚爲幸云云 
[北京司法界罷工復工（市隱）]  
　　當此北京官吏紛紛鬧窮之際而地方高等審檢四廳亦突然以罷工聞時期歷三日而前後醞釀則幾及一週直至昨日上午（八月三十一日）始各發薪水一月於是罷工之舉始行取消聞今日起仍將照常復工矣茲錄其經過情形如次 
　　在北京政界所謂鬧薪罷工業已司空見慣毫不爲奇惟司法官廳情形與其他行政機關稍異一因京師人口衆多刑民各案日必有數十起或百餘起一朝停止受理則必至全市大起恐慌二所謂富商貴官平日安居北京固賴警察維持秩序而亦賴司法能保障利權倘司法失其效能則將危及安全三因國際觀瞻所係難保不引起外人之質問有此三因是以一般市民一聞法曹有變皆覺大吃一驚而此次較前兩次尤甚蓋恐解决無方遷延日久也若論法界所欠之薪水在本年一二月間曾有一個半月未發現在又積欠七八兩月合計約及三個半月比較其他各行政衙門尙不算十分過多然而亦竟成爲罷工者一因一部分人對於司法行政長官有所不快二因有較激烈之人從中鼓吹三因高等廳地方廳兩廳彼此傳述誤會在地廳則謂高廳已罷在高廳則謂地廳已罷其實當雙方互傳時均未至罷工實現之程度也 
　　此次四廳罷工事前並未有所聯合故會議之際各不相聞在地方廳方面醞釀已及一星期暗中有人穿紥二十四五等日業已開會兩次斯時由庭長報告廳長復由庭長奉廳長傳語報告於衆謂現已向司法部商量辦法竭力趕於本月三十日以前發薪若至三十日尙無辦法則諸君可自三十一日起另行設法云云但衆以爲此係緩兵之計未能釋然自是以後滿城風雨傳言紛起或謂薪水絶對無着落或謂高等兩廳業已完全不辦工人心日漸渙散遂人於怠工態度之中至二十八日忽有人持紙到處約人簽字謂現已一致議定自本日起全體罷工惟因尊重個人自由意思起見仍須爲一度之簽字聞庭長推事中曾有拒絶簽字者數人但大多數則俱已簽名無異議簽名旣罷當然各事停止進行但實際亦有未能完全停止者此則地方審檢兩廳情形也高等審檢兩廳其初雖有罷工醞釀並未急進繼聞地方廳已全體議决簽字乃亦相約開會實行罷工兩方比較地方廳關係尤爲重要 
　　據聞地方廳中並有不贊成罷工者數人其理由一謂所欠薪水爲數不算過多若除一二月間一個半月外在二十四五日猶未及八月份發薪之時則所欠僅有一個月何至以罷工爲索薪之工具二謂司法官爲國家服務卽爲國民辦事今若輕率罷工則殊覺對不起國民但羣衆心理殊不如此據聞在議定罷工之際而廳内各部分仍有照常簽到之人仍有照常辦事之人不過對於長官對於社會則已宣告絶不辦事耳此信旣傅至司法部司法當局異常焦急同時四廳長亦聯翩赴部面見總長商量挽救方法討論許久惟有從籌欵兩字上着手於是一方面法部内七凑八拼凑到四廳薪水半個月又由四廳廳長向外各自設法借到薪水半個月合成一個月卽爲七月分薪金於今日上午完全發出各法官領到薪金以後下午已照常辦事以前簽字罷工一層當然無形取消惟爲完成手續起見仍有通告謂自九月一日起一律復工云云軒然大波至是乃告平息然而來日大難究將何以善其後乎此眞一絶大問題矣（九月一日） 
[關内外最近形勢張作霖巡視奉軍防線]  
　　據路局消息張作霖帶同策士于冲漢於八月二十七日夜半二時至綏中二十八日在奉軍防線巡視至二十八日晚六時仍乘專車回奉又據直軍方面消息張作霖近日以來忽派馬隊一百餘名工程隊三百餘人在長城一帶喜峯口地方不知有何作用每晚十時始來至一時方去直軍方面視該處爲無足輕重之地點頗不注意云又自張作霖扣留京奉路車輛該路輪運深感不便外人迭次抗議經政府與張氏交涉允爲逐漸交還並已移交一部份茲以京奉直接通車之後所有車輛不敷全路支配故又與張氏交涉而中英公司以該路營業與公司債權有密切之關係故特由該公司梅爾福氏赴奉與張氏接洽交還車輛云 
　　外傳榆關附近雙方駐兵約十一萬有餘天津某外報亦有雙方駐兵約六萬之多然據某外國軍事家調查駐兵之數至多不過四師又使館界某君新接到北戴河消息直方自天津至灣縣兵數有兩萬人奉方自錦州至綏中亦僅有兩萬餘統計直奉軍至多不過四萬五千人而已而直奉兩軍經此番大戰元氣皆損傷甚大經濟上軍備上目下均不足以言戰卽或重以兵戎相見尙需時日某外國軍事家言直奉若有戰爭至速尙須明年蓋不無見地也 
[外蒙慘殺漢人被害者已達千人]  
　　據日人方面接韓京電訊八月二十八日韓京某機關所接可靠消息所謂新蒙古政府現對於旅居蒙古之無一定職業之中國人認爲不生產的無令其生存之必要擬一律殺却已查出無職業之華人二千名令蒙政府兵士驅逐於廣漠數百里之沙漠中不與滴水僅每人每日給與猪肉半盎士彼等多因飢餓瀕死艱於步行該蒙兵卽將彼等生埋於沙漠中其數已達一千名慘酷殘忍之狀不忍目覩聞中國政府亦已接到此項慘報現正設法救濟總商會亦擬組織糧食救援隊前往救護云 
[日俄會議之議案]  
　　日俄長春會議開會之期原定爲九月三日者聞已改爲四日會塲則假用長春日本領事館其會議議案據東京八月三十日電云二十九日日本政府阁議及外交調查會已决定此次日俄長春會議之基本協定案仍以大 
 
 

Page 7

 
 
連會議之最終决定案爲基礎而大加改訂而成其範圍頗廣已交與松平代表於三十日携往長春又電云九月三日（按有改爲四日之說）開幕之長春會議其議案係以前次大連會議時日本對於赤塔方面最初提出之二十九條加以改訂提出之十七條爲基礎現經雙方折衝結果削减爲十二條其大旨如次（一）日赤兩國相互確實妥保外人生命財產之保護（二）赤塔政府不爲紊亂公安之宣傳（三）開放海參崴爲自由港（四）赤塔政府尊重日本軍宫憲曾與遠東政府締結之條約（五）遠東共和國對於僑居外人以三十六年以内之期限許可租借經營事業必要之土地（六）遠東共和國承認外人之森林採伐權及承認投資經營之自由（七）承認日俄兩國人協同經營之礦山採掘權（八）承認黑龍江之自由航行權（九）組織日本之對俄貿易業者之財圑及設立販賣購買組合（十）組織日俄協定之組合銀行（十一）制定關稅解禁銀塊毛皮等之輸出（十二）通商之保護 
　　另據東京通訊云日俄再開會議之惟一難關之海參崴没收軍械移交問題日本政府因赤塔方面屢次希望移交頗有允許之意嗣爲海參崴派遣軍司令部所反對一時遂以擱淺現經外務省當局與陸軍省參謀本部等各關係當局間協議結果已决定大體辦法二項即日由軍事當局電令海參崴派遣軍司令部查照其辦法如次一海參崴派遣軍之撤退完了期爲十月末日迄十月末日止日赤兩國政府間之基本協定當可成立即不成立而基本協定正在交涉之中相互成立諒解時則没收之軍械子彈全部移交於赤塔政府二迄派遣軍撤退期之十月末日止日赤兩國交涉各陷停頓或無成立希望則將没收之軍械子彈全部移交於海參崴市之自治圑體但所謂自治圑體者當然指齊把利克斯政府而言故當移交於該政府 
[丁錦反對四省聯防會議電]  
　　南京齊督軍韓省長六十縣各法圑上海申報館均鑒報載九月一日在寗召集蘇皖贛鄂聯防會議閱之無任駭愕歷年武人割據以異同爲愛憎以愛憎爲迎拒上不　國家體制下不恤民生艱難同一疆吏居然召集會議同一國土居然協商聯防荒謬僭濫騰笑全球比者國會續開廢督方始此種不祥之名詞庶幾可以絶迹何期吾蘇開化之邦撫萬識時之俊而有召集數省聯防會議之舉道遠事怪深冀不確履霜冰至未敢不言吾蘇向主開放各省一視同仁未可獨有所厚此一不可吾蘇向愛和平各省槪無宿怨未可獨有所防此二不可蘇自有人遇事亦願自了母勞他助此三不可鄉鄰有鬭往救亦須受命何待私商此四不可苟有外患當合全國而圖不當域於四省此五不可如須睦鄰亦當周旋魯浙胡獨遠及贛鄂此六不可總之吾蘇無遠略不嗜殺人長官倘體斯意以文化相倡導敢不拜嘉若必圖覇業談縱横則敬謝不敏四海至大願别有所擇舊式之聯督互保旣恐勢所不許新式之聯省自治亦當民自爲謀究竟有無其事切望父老昆季注意預防以往事爲殷鑒尤望軍民長官昌言祛惑以愛民爲本懷不侫退處編氓久已不聞治亂惟梓桑邱墓所在心所爲危不敢緘默願附錚友之末預貢逆耳之言知我罪我非所敢計丁錦世 
[新銀行團問題史蒂芬在北大講演紀]  
　　一（鐵路偕欵的用途的監督）現在大家都知道借外債興造鐵路必須有外人監督用途以保障國外持債劵人的利益自從這個辦法傳出以後曾有人說外人的監督侵犯中國的主權中國人希望本國人儘量辦理本國的事業我對於這一點是很表同情的但這也不能一槪而論中國這些年來使盡方法造成的鐵路還不滿五千英里美國在他們本國造成的鐵路已近二十五萬英里了現在中國若因爲借外債興造鐵路利用有經騐的美國工師或他國工師的帮助與指導中國人就起來說這是侵害中國主權這種態度就不能使我表同情了現在我們假定中國確需要外國資本來發展交通事業我要請諸位把用途監督辦法看做一個商業上的問題如果中國人覺得用外人監督債欵用途在商業看來是合理的如果這種　監督的外債（無論是造鐵路或是他　實業）是於中國有益的那麽這　辦法是可以承認的如果不是合理的是於中國無益的那就是不該承認的有一些很淺近的道理本不消申說的但我現在覺得他們往往有申說的必要有許多人總以爲外國銀行有許多餘欵可以隨便借給中國不管這欵子怎樣用法也不管這欵子有没有保障這個見解是大錯的現在並没有這種欵子將來也永永没有這種欵子美國銀行圑和其他幾國的银行圑確確擁有極大的金融財力但他們無論借出什麽欵都不能不遵守銀行的原則其中有一重要原則就是銀行不能購買那賣不出的長期債劵用途的監督就從這上面發生要使中國債劵賣得出去非有相當的監督不可否則借欵必不能成立必須有適當的監督使外國投資買債劵的人打聽起來知道這種債劵是可靠的投資將來的付息還本都可依照債劵上的規定而不用疑慮還可以知道這種債劵在市場上的價格不致因本身的缺點而致跌落這幾層銀行家磋商借欵時皆必須顧到借欵監督的辦法可以保證這筆錢確是用在借欵契約所規定用途上的保證這欵對於中國國民也可以發生相當的價値這就是說用途的監督可以免得因爲營理的濫侈路線的不合或購買材料以及工程建築的不當把借來的欵子浪費了假便大家都知道借欵的用途確是建築費輕而有利於中國的鐵路那麽這種借欵的債劵比那些隨便濫用的借欵債劵自然格外容易銷售還可以在外國市塲上得更好的位置了在那些代中國募欵的銀行家眼裏這一層的辦法是極重要的因爲他可以影響僨劵的銷場况且鐵路及他種工程若有富於建築經騐的人供給一些專門的人才也一定可以得着許多帮助即使中國自已可以供給有建築經騐和管理能力又能正直從公絲毫不苟的人才恐怕也還用得着這種國外專家的帮助罷我且舉例來說明若没有經騐的指導鐵路建築何以必致浪費金錢一個鐵路工程師測量了路線要經過的區域規定了路線另有一個經騐更深的工程師也出去測量了回來改定某點某點就可以免去一座很花錢的鐵橋或一個很困難的山洞或可以減少鐵路的斜度（鐵路的斜度和建築费是很有關係的）路線上一點的改正斜度的減低積少成多可以替這條鐵路節省很大的費用有時候鐵路的盈餘與虧本也許全靠這上面哩此外專門的經騐還可在别的方面减少建築的費用諸君可以想的到不用我細說了（未完） 
[吉林通訊（隱）]  
　　再誌省敎育會選舉潮 
　　八月二十八日午刻省敎育會因改選會長致演成一場武劇情形已紀昨報茲再詳錄如下原任正會長王世選特任寗安縣知事即經評議員會通過定於二十七日實行改選即日開票是日適逢星期日會員多如期而至持證換票時有多數會員謂由外縣所來之會員（即縣敎育派）有冐替情事衆大譁謂爲違法於是秩序大亂停止投票經評議員會臨時議决按底册次序唱號發票投至下午三時爲止次日繼續投票比至三時檢點票數祗有二百餘張二十八日早八時繼續投票詎至十時許監查員黄縉忱查出縣派會員王南任投票數張并非來自寫票處者旋在敎育會廚房及學校講堂内見有人手持大宗票紙正在寫票當即聲言此不合法理應取消而縣派會員齊聲反對斯時縣派首領韓石卿與省派黄縉忱爭執竟至謾駡不堪入耳某學生以縣派非法選舉猶復恃蠻逞强心甚不平遽以長凳飛擊韓石卿誤中左旁之李某幸受微傷韓石卿當將某學生捉住交警帶區懲辦但被大帮學生刦回亦不追究而會内桌椅玻璃及票箱等已被兩派派員破壞不少警務處長鍾輯五聞耗立帶武裝保安警察三十餘名蒞場彈壓該區警署亦已派到警士二三十名遂將羣衆驅散事以平息王會長世選急於交卸以長此摀亂何以善其後乃邀集敎警兩應長到會商惟解决方法議定午後仍繼續投票三時截止計未投者尙有三百餘票展期二十九日自上午八時至十二時仍繼續投票過時票證作廢下午一時開票但省派之省立各校長及會員監查員管理員等百餘人於肇事後卽齊赴省議會研究對付方法結果由各校長代表會員赴省公署謁見代理省長魁陞詳述違法選舉情形魁云誠如所言呈爲包辦選舉違法選　我有監督權即使舉出我亦不能認爲有效俟省署代表楊貽珊科長報告後自有相當辦法云云代表退訪楊科長未遇夜赴各報館求助而各報館對於兩派競爭省敎育會長事早已抱定中立主義未得要領旋復夤夜召集省派全體會員開緊急會議决定停止投票宣言此次選舉絶對不能作爲有效二十九日縣派仍到會投票省派則全體不去省會警察廳誠恐再演武劇特派武裝保安警察五十餘名佈滿會塲内外會員須驗明會證方准入内投畢即出非會員及會員而已投票者均不准入内惟投票者寥寥無幾以所餘三百票多屬省派會員故也現票已投畢發信時尙未開票以情勢度之韓石卿當有希望惟省派方面反對甚力能否得省署之認爲合法會長與夫省派之能否甘心失敗尙屬一極大問題未可謂爲澈底解决也（八月二十九下午一時） 
[長沙通信（華）]  
　　省長之謙讓聲湘南之兵刀聲 
　　於此省長競爭之激潮中忽來熊譚謙辭之兩電熊電云長沙趙總司令曁省長選舉所均鑒號養兩電敬悉謬蒙鄉人齒及慚愧萬分弟年過五旬精力日衰記性日壞暮氣亦日甚僅辦此慈幼院亦已竭蹶無能何敢再談政治是以避隱香山少履城市桑梓雖危惟望炎公坐鎭次第整理實行地方自治俾民權永固財政清明庶可達到眞正自治之目的否則祇知注重省長是官治非民治也且世界潮流日新月異非有少壯政治家之頭腦精神不足以振興局面似應將一切資格聲望階級等舊見掃除淨盡方可使平民主義發展於全國也不僅無志回鄉且願姓名不見於經傳尙乞轉告我同鄉父老子弟曲賜鑒焉無任感禱熊希齡譚電云省議會各縣縣義會各報館均鑒省長預選猥及鄙人非常之任非所能勝自知甚明不能應命决選在即義當自陳延闓徑熊電意在推重趙氏譚電則辭决選兩電到後趙卽親至秘書處令秘書擬一通電引咎自責願舉賢能繼任聞預選當選之李漢丞彭允彝兩氏亦草通電力辭决選如此推讓亦政局中之别開生面者但各方面認爲譚之一電雖寥寥數字較可注意蓋决選之有望者僅趙與譚譚旣讓步則將舍趙莫屬譚派以前進行頗猛今忽消極雖係官樣文章而實際則譚感於湘省外交内患之無寗日回湘亦無辦法故漸不願捲入漩渦而以置身事外爲得計譚派見其主帥如此且趙之外交政策及其在湘實力頗足維持門面眷懷故主尙非其時乃漸趨向擁趙故省長問題十九歸趙今所慮者惟湘南之患未平耳 
　　湘南潰軍共分三部一李烈鈞親率之　明揚　軍二朱培德所率之滇軍三陳嘉祐所率之湘軍協和因病而抱與世無爭之念養疴郴州極與趙氏聯歡趙遂派遣代表迎李晉省李將與江西省長謝遠涵同來長沙李如惠臨贛軍一部卽可迎刃而解李明揚要求湘省發給遣散費三十萬卽願繳械湘省湘省無此魄力間李已變計分向湘粤接洽湘代表爲葉開鑫（駐郴州）粤代表爲謝文炳（駐樂昌）李則擬將所部分送湘粤兩省以紓湘省之財力頃正磋商手續李明揚部蓋已不能爲患湘省即不遣散亦必不至效陳旅之劍拔弩張也湘當局之厚待協和一　慕其高名不以其危困而渺視之二則不僅望其解决贛軍尤望其解决滇軍也滇軍亦李舊部得李片言或可不至附和陳旅滇軍如不過問湘事則陳勢孤而不能久留此着當看協和到省而定今尚未可窮其變化也陳旅則湘省視爲叛軍而欲加以進剿者最近陳氏致宋師長電竟謂炎公（趙字）朝去祐即夕解兵柄並與所部軍官聯名發出通電對於當局肆意詆誹其爲挾怨擾亂可知宋等初意尙欲陳氏軟化和平解决陳則口口聲聲迎譚去趙蓋陳自知轉圜無望落得遠遠呌駡一紓積忿耳宋與衡陽鎭守使謝國光同與譚派接近謝已出兵收回常寗且將所部兩圑加入前線宋則請於當局願往前方督戰蓋宋謝皆欲譚趙冶爲一爐而不願使之暗中對壘殃及湘局故雖與陳有袍澤之誼而不能不出兵討之趙見宋謝如此亦不信人挑撥乃委宋爲前線總指揮與二十九日出發往衡且在署内爲之設筵祝其旗開得勝馬到成功故宋之此行謂爲打消湘省暗潮之動機也可然潰軍在永之聲勢未可輕視湘軍竭全力以防之潰軍則此颺彼竄飄忽異常湘南果能短期肅清否且看李之來與宋之去究作何狀耳 
[湘川局勢變化之鄂聞（漢口通信）]  
　　趙恒惕勢將下台楊森力謀恢復 
　　趙恒惕因反對派聲勢日熾無力鎭服遂决定取消自治實行附北並派鍾才宏赴洛接洽各情已詳前報茲開吳佩孚對於趙氏請求是否可以容納尙待考慮惟湘局險惡萬分若趙氏爲反對黨所驅逐頗足爲鄂省之影響曾電蕭督迅派重兵赴湘鄂邊境駐屯以備意外蕭接電後擬令鄂軍第二旅寇英傑部前往以固鄂南門戶昨三十一日軍署軍事會議對於鄂南防務曾提出討論决定仍就原駐鄂南胡念先陳嘉謨兩旅認眞布防俟湘局果有變動時卽令寇旅出發二十八日蕭派副官蔣秉忠赴湘向趙提出兩種警告一取消聯省自治主張免碍統一二加派湘南防軍驅逐粤贛軍出境並謂趙氏若再圓滑洛方將助趙之政敵譚組庵回湘主持蕭氏此舉本係秉承洛陽意旨對於趙之請求北附而發但當此岳州直軍撤退湘人高唱自治之時吳未必遽肯冒此不韙派軍入湘而湘省倒趙風潮又爲湘省内部之事吳亦未便從旁干涉况倒趙空氣念益濔漫除葉開鑫唐生智兩旅勉强擁趙外其他如譚系之宋鶴庚魯滌平程系之謝國光吳劍學皆并力以從事於倒趙外面雖無顯著之運動而暗中進行在在足以制趙加以陳嘉祐所部北伐軍又皆與宋魯吳謝携手一致倒趙葉唐兩旅以陳部勢大不敢與敵唐生智雖竭力爲趙拉攏吳謝但終難得吳謝之諒解趙氏處此重圍中知難久於立足除派員赴滬與譚組庵切實商榷外並請宋鶴庚魯滌平向陳吳謝等疏解情願下台但請勿節節進逼現宋魯均假他種名義先後離長宋已赴衡陽魯已赴津巿擬聯絡程譚兩系各將領聯銜通電請趙退位趙旣無力鎭壓吳（佩孚）又不能實力援助是湘局變化之期當不在遠矣 
　　鄂軍援川表面上雖現停頓但援川計畫仍未根本消滅不過二軍旣已失敗援川尙非其時據吳佩孚最近主張戡定川亂應以川軍爲主幹軍隊至援軍僅爲壯其聲勢不能冒險入川現楊森所部二軍傷亡過半不堪再戰已决定給以槍械令其改招一師其他舊部亦令從事改編此意已由駐洛之川代表電達楊森知照楊因於上月下旬前赴巫山收束各部其駐於利川建始者約有萬人槍枝亦有九千其他隸屬二軍之潘湯白傅各部亦尙在川境現正謀分别編制俟招募新軍與改編舊部告竣時卽重行入川以圖恢復楊又以湘趙與彼感情素洽前退出重慶時曾派員護送湘代表劉問之回湘並請其轉懇趙氏予以援助現因前方收束軍事頗爲得手業由巫山返宜仍居魏宗漣家中二十九日特派員携函赴湘由楊之駐湘代表趙南森面陳湘趙仍露求助之意但湘趙此時幾無力自存對於楊之請求恐不免有愛莫能助之嘆也（九月一日） 
[鄂長問題最近之趨勢]  
　　國　通信社漢口通信云鄂督蕭耀南自兼省長今已一月有餘湯薌銘閑居漢口大有不上不下之勢惟政府方面以黎氏不願在鄂坍臺尙力爲湯氏帮忙據聞國務院二十六日曾密電蕭氏請其迅讓湯氏接任略謂此次湯省長到鄂各方微有誤會事變遂致紛歧執事當危疑震　之秋爲委曲從宜之處弭患無形勢非得已迭接電告具徵藎畫即湯省長對於執事亦深諒此心同爲扼腕現在秋序并已寗謐輿言漸免異同自應亟謀正當解决湯省長被命已久盼其早日任事尊處與湯省長應如何接洽交代之處卽請迅速妥商辦理以奠鄂局是爲至要并盼電復云云在迎湯一派以爲蕭氏或者趁此轉　不爲已甚　蕭三十日復院電竟謂宥電敬悉兼攝殊非所願久圖脫卸仔肩對於湯省長毫無意見惟視與論趨向及巡使意旨以爲取决云云蓋已明明駁拒宥電矣先是蕭之敢於自兼省長人盡知其必受有洛陽密令頃據當地某外報所載洛陽原令蕭暫兼一月以待解决蕭見一般趨向似不能相持到底曾電洛陽請示吳二十五日復電謂所云各節本屬近理但大錯旣成對於行政方面儘可以省長能力去做云云蕭之勵行民政當是此電之力三十日諭省署秘長成憲會同鄧政廳長對於職員之勤惰認眞考核大約爲安置私人的地步並聞某某等縣知事亦將於日内更換國務院殊未之知也三十日尙電復湯氏自開自心文曰漢口湯省長鑒密號電悉鄂事糾紛羣言龐雜致此事久稽使命焦念殊深現在秩序安寗蕭督亦多諒解宜有正當辦法業於宥日電蕭督請其將如何接洽交代之處迅速妥商辦理以奠鄂局統希查照院卅說者謂鄂長一席蕭旣有恃而不讓湯又到底不言辭不知如何結果也 
[再紀旬日來之閩局（福州通信）]  
　　武人之恐慌與戒備 
　　閩自薩鎭氷氏南旋消息傅到各界互相接洽籌備歡迎軍政界則大起恐慌以爲薩長閩如實現則將來以彼資望及勢力不難取督座而代之也孰意薩氏僅到三都澳以李厚基去電阻止蹔駐兩三日卽去省垣各圑體因亦沈寂而黄培松又以被迫故决搭新有滬輪入都此事前報已略有紀載茲又聞李之驅黄原因以黄前在清鄉會辦任内所招安之黄炳武曾經一度到田壋黄氏花園外間謠言孔多故請將軍暫作京滬之游其内容實恐海軍人物在該花園會議爲薩氏遙應也黄以爲吾如有通敵及其他嫌疑請卽看管否則吾生於是長於是奚不可居於是吾之行止非人所得越俎而謀也顧陳署長佑之去後而董秘書又至重以家屬之觀故有日前俟新有滬輪到卽行之說現聞改搭　興當於二日首途此外义有馬江船政局之敎員梁禹續以前曾通電中央央謂劉冠雄被人反對薩鎭氷又不肯就請以前海軍總司令藍廷樞長閩人以梁毫無資望不足代表各界人一笑置之而近日亦有三四偵探尾其後或謂是僅足以增閩人之惡感而已至上下游之軍界近有關重大事件者一王旅長永泉日前下戒嚴令係與許崇智黄大偉連合將圖大舉李所親信之張清汝所部張永有一營全數開抵省垣李日前派秘書姜可欽携帶現欵二萬元赴延以犒師爲名向王疏通而新編第二混成旅旅長王獻由武平來電謂戰機已迫請接濟餉械唯三十一日傅姜來電已告成功未知靠得住否二前臧致平所部之冉圑長與一營長一副官來省視李病均被拘守據軍界傅出消息李係以臧氏尙在滬活動恐冉等與之内應故出此舉又聞艶陷兩日連逮學生九人外傅林梅生林壽昌等在内有已以通匪槍决說詳情續報 
[戰事停後之川訊]  
　　重慶現由成都聯軍收復已由總司令部公布某方亦有電傅來稱係八號午後分路入渝總部行營係九號午前方進渝城鄧錫侯賴心輝部隊係八號進城鄧賴二人同陳國棟藍世鉦係九號進城楊森同其部隊在八號以前紛紛退去向東路長壽涪陵方面退却長壽在重慶下游百餘里在江之北岸涪陵則在江之南岸距渝水程不過半天陸路亦僅百餘里聞聯軍此次收功所以如斯之速則係因劉湘出爲調停之故劉湘自辭總司令後卽恐釀戰端一再通電各方竭誠調解無效後來鄧賴聯軍出發劉湘又有通電主和楊森初頗强硬後因劉湘之叔劉文輝（第一混成旅長）與非二軍軍官等出爲調停和局乃告成功 
　　附近渝城各要隘在八日以前戰事最烈聞劉成勳所部藍旅與劉圑於七月杪開始攻擊鳳皇山上之楊軍八月四日將鳳皇山上最險要之天心寨取得旋卽攻上山頂（此山比較前年川滇戰爭時之成都龍泉驛更爲險要）賴軍在江津兩路口九龍場與楊軍交戰鄧錫侯之劉旅復節節進逼遂以得利鄧錫候賴心輝陳國棟藍世鉦聯名於十號致劉成勳云侯輝棟鉦已於青日各率一部進駐渝城二軍部隊已完全退却自乾（劉文輝）旅已受行營處置暫歸行營節制惟方舟（王陵基）一部尙逗留江北已勒令聽候裁制現正布署協同追擊詳情續陳云云 
　　川省戰事自楊森退出重慶議和後軍事可暫告一結束所有楊軍防區現均由聯軍佔領如富順自流井瀘州叙府合川各處知事徵收官吏槪行更動因之行政策略亦大變更楊森前在川東南時對於學務市政交通實業諸端頗有一番改革但本地紳糧病其繁苛心殊不悅現在聯軍到後所有川南紳耆曾將種種弊政向該地當道陳述邊防軍前敵指揮官兼攝永寗道尹張挺生（英）特出布告一通增革一切其布告文純爲駢驪體裁所增革者多與時代相背聞出自瀘屬朱老舉人策勳之手意在將楊森所舉新政一掃而空未免矯枉過正矣聞永寗道尹署中已將敎育實業兩科廢去只設總務一科下置管理敎育實業兩科員至於楊森在永寗道尹任内所籌敎育實業兩種經費現値用兵之際槪行停支刻値署假尙可漸緩秋季開學未知張兼道尹作何計劃也 
[全國敎育聯合會之籌備]  
　　濟南消息全國第八届敎育會聯合會十月十日在濟開會距今僅有四十日矣東省敎育會正事籌備現將會塲修整一新又將學生會之會塲借來作爲正式辦公地點派定事務員數人自昨日起已開始辦公並聞東省敎育會預備對學制問題之議案兩件以便届時開會提出此外籌備大會事務所刻又爱函各省區敎育會催早派代表蒞會其公函如下（敬啓者查本届聯合會貴會應選派代表提出議案前經函請查照在案茲爲會期已迫務希將貴會所提議案曁所推代表迅速函知即希鑒查爲荷專頌公綏全國第八届敎育會聯合會事務所啓） 
　　再事務所前次討論會曾决定請求當道轉咨交通部發予各省區赴會代表鐵路免票此項呈文已送於省長公署其文如下（呈爲各省區赴會代表擬請給予免票藉示優異懇請鑒核轉咨事竊查第八届全國敎育會聯合會本年在濟舉行前經呈明在案届期各省敎育名流羣相蒞書悉心研究於國家社會裨益定多揆之事實自當優待茲擬援照本年中華敎育改進社曁歷年遠東華北各運動會所有赴會人員給予免票成例自本年起每年各省區敎育會所選赴會代表一律准予免票以示優異是否有當謹擬具辦法呈請省長鑒核准予轉咨交通部查核示遵實爲公便） 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[皖省造幣廠内容]  
　　國聞通信社安慶通信云皖省年來市面上有一大害卽　无是也自造幣廠開設以來司其事者即任意濫鑄現任廠長江澤春氏亦然以致銅元日見充斥質地亦日漸劣壞價格日益低落大小商民無不受其影響耗損滋多江氏貪圖厚利商民呼籲置若罔聞甚且藉口軍界慫動督軍電反對商民籲乞停鑄之請求江氏爲皖人江朝宗之子其所鑄銅元幣質且较前尤惡劣致鑄出之銅元不但見擯於外省即本省亦難多銷於是江又另籌别計改鑄雙十銅元行銷北省孰意運銷北上之時中途屢被經過省分扣留由上水行被扣於漢口由下水行又被扣於浦口浦口所扣聞至千箱之多江氏極力運動發還其一次所用之運動費聞已在五千元之上江氏旣受此等虧折又因作官心熱前此曾發一度皖省財政廳長熱對於督軍方面又不得不竭力恭維每月擔任餉欵不敢有短少遲延無論如何必須設法供應以致近來虧累至八九萬之多安得不爲撈本之計於是江氏雖曾宣言僅鑄雙十銅元不銷本省現欲彌補虧累乃暗行搭鑄單钞每日計鑄銅元二百七十票單鈔占一百二十票近來皖省市面上發現一種南京版帶油黄色極爲難看之銅元卽該幣廠之新出產品也現在市面銅元價格已至每銀幣一元換銅元一千八百六十文之賤廠内直接售價放至二千零四十且須向人兜銷始可獲售焉商民受其隱累固爲甚苦該廠爲貪厚利心勞日拙亦未嘗不苦也日前該廠長鑒於銅元之不易銷售乃又别作計較進而搭鑄銀毫所用之模並非民國三年輔幣之花紋乃廣東雙開銀毫之模亦殊奇特蓋亦無非因其獲利較厚耳究竟曾否爲財政部批准則未可知也據云此項銀毫係爲某銀行代鑄不知確否然可料其鑄出銷售之時外則必見擯於各省貽吾皖之羞内則仍不免行銷於本省貽商民之累耳數日之前江氏因虧累過鉅又財政部不發運銅護照銅料已斷僅鑄銀元生銀亦不能常至時作時輟鉅利難期一時未能彌補是以甚形焦急鎭日徬徨如失魂魄幸而仗其乃翁大力日前又在財部代爲領得四千擔美銅之護照即此一次辦足可供十月八月鼓鑄之資料江始轉憂爲喜惟恐江氏之喜即吾民之憂不知此四千擔銅又將累吾皖商民至於何許也 
[陳炯明自明心跡之談話（廣東通信）]  
　　收拾粤局尙無把握 
　　自粤軍逐孫下野陳炯明不免蒙叛黨之譏廣東以護法始以内訌終亦名譽掃地以盡現孫中山在滬頗爲各方所歡迎而廣東獨仇視之寗非至奇之事陳氏於此亦悔於厥心但事勢至此無可挽救甚願有以自謝於粤人昨（八月二十三）陳炯明爲介紹陳席儒長粤大宴省會議員席間特自明心跡略謂（此次粤局政變實出意外競存亦難辭其咎但其中實有避免不得之苦請與諸君言之當粤軍返粤伊始有許多人不主張孫先生返粤因恐其再攪出亂粤之禍我以爲粤軍返粤　首先主張粤人治粤孫先生亦係粤人實難拒絶後經多人疏通孫先生遂宣言返粤之目的係助競存以治粤迄返粤後又有組織正式政府與西南政府軍政府之議我以爲事實重大須審愼周詳始能進行後議决先起組織大綱詎自孫洪伊氏一抵粤遂倡舉總統之說一唱百和迫成事實但當時粤軍多不解其用意均紛起反對後經我多方壓迫粤局始幸免亂事自總統選出又聲言打廣西我意以爲粤事因龍莫亂後元氣未復此時難言對外然自打廣西之說傳出後未幾廣西先來侵粤彼時我爲維持粤局計不得不出兵粤軍艱難平定了廣西孫先生又倡言北伐及我由南寗返省方思竭力维持兩粤的事對於北伐實難顧及孫先生因迫於　慨自已出兵而軍實如何槪置不問乃於出兵廣西後不解何故又有改道之舉並有種不可避免亂粤之事方有今日殊爲可痛耳現粤局已解决我本不願再出惟恐再有意外發生有碍粤局因我粤亂事已多今後不能再亂故也）云云其辭若有以自解然此間與論則頗不直陳以其部下諸將一則曰老總再則曰老總苟非奉承陳意未必輕舉此風一開總統可逐總司令何嘗不可逐軍人擁戴亦何事不可爲恐禍亂無已時也陳此時差幸尙足鎭壓惟部下各擁重兵有互爭雄長之意倘羣龍無首則廣西之禍可以立見故此時收拾粤局陳亦漫無把握因善後不能不裁兵而兵又决不能裁人人均爲老總出死力有事則用之無事則散之恐不易令出惟行又况敵黨伏伺於側搗亂無有已時以云奠定殊爲棘手陳眞有騎虎難下之勢也至陳之不兼省長則謂世界潮流所趨當實行軍民分治其實則因財政關係故不能不舉出陳席儒陳之左右爲難於斯可見矣 
[粤省會大鬧後之省長問題]  
　　已選出陳席儒爲省長 
　　陳席儒長粤一事經省議會三次開會討論尙未解决其最要關鍵則以要求政府請給積欠公旅費爲選舉省長之先决問題因此昨星期六日午鍾議長復召集各議員開第三次談話會擬先討論發給議員公費問題俟先將此案解决再開大會選舉省長以免迭次流會副議長陸孟飛忽謂選舉陳席儒繼任省長已成爲不可避免之事實議員關文淵駁議謂請給公旅費爲一問題選舉省長又爲一問題政府積欠議員公費理應清發省長選舉何人議員有自由投票之權萬不能因贊成舉陳之說即給公費反對舉陳之說靳而不與彼此大起衝突愈鬧愈兇陸孟飛遽向衣袋中抽出手槍當塲向關文淵轟擊關奪席狂遁逃入厠中幸未擊中登時人聲鼎沸議場秩序大亂以致是日又會議不成散會後省議長鍾聲副議長馮葆熙以議員不能携帶武器入場載在議事規則今陸孟飛竟敢携帶武器入議會逞兇實屬蠻橫無理有失議員資格而各議員亦多憤陸氏之所爲乃即夕聯赴東堤某酒樓讌會籌商對待之策决議星期日午十二時召集緊急會議開除陸孟飛副議長名額依法選舉議員遞補又函云省議會因省長問題連日開會討論未嘗稍息昨二十五日開議不足法定人數旋刋發議事日程定八月二十六日星期六下午一時開議是日午刻各議員陸續赴會議論紛紜時約一點鐘陸副議長蒞會在談話室與議員關文淵因言語衝突不知何故陸拔出手槍轟然一響彈子飛出并無傷人關即怱怱避出各人一聞槍聲上前勸阻斯時秩序大亂紛紛退出會場有甫至議會門首知爲發生衝突亦卽折回以至開會不成鍾議長即將情形電告陳競存陳答云發生衝突係議會内地之事應由議會自身解决選舉省長係另一問題宜從速進行早日選出以期刻日恢復民政機關云云此事發生後各議員有主張法律解决者有主張開會懲戒者有主張向兩方調停免爲外間所訾議者人龐言雜衆說不一旋在木排頭克一俱樂部設法調解蓋陸關二人均克一分子故也各議員到克一俱樂部後仍無若何辦法是夕鍾馮兩議長卽設筵於東堤安樂棲海棠瑞香牡丹三廳柬請各議員從中調停 
　　省議會二十七午開非常緊急會議下午一時許先開談話會討論副會長陸孟飛在議議會開槍與各議員請發公旅費及舉省長等問題各有主張旋提出大會討論出席人數六十餘人鍾議長主席議員張爾藩臨時動議以議事細則携有武器者亦禁止旁聽而副議長陸孟飛竟携槍入場而至施放殊失講長人格依法懲戒將該議長除名全體起立通過散會後復開談話會衆以陳競存將省長人物介紹議員選舉係一塲美意惟應舉與否權在本會自當審愼將事但各員積欠公旅費政府亦須設法清給庶免枵腹從公遂决定由鍾議長卽日赴財廳請領現欵二十萬俾清理出席議員約七十人之公旅費并决定陳席檽唐紹儀兩人擇一選舉實行舉出决無再延 
　　二十八日下午二時省議會開談話會先由鍾議長報告交涉公旅費情形討論結果衆無異議次由議員曾國琮動議本席今日對於解决省長問題應用推舉法衆贊成各議員隨出議場開正式會議計斯日出席議員共八十一名開會時已三時一刻鐘鍾議長主席由許秘書長宣讀陳炯明辭省長書畢主席遂將陳辭職事詢各議員意見雷議員先起立發言謂競公治粤有年駕輕就熟應行挽留某議員和之主席乃將雷議員所主張付表决起立贊成者少數不通過蔡議員動議推舉唐少川爲省長和議者邢劉二議員又江議員動議推舉陳席儒爲省長潘議員和議主席依議事細則先以後說付表决起立贊成者四十八人人數已過半數連日喧傳無解决之省長問題至此已告結束矣 
[外報述諸曁水災慘狀]  
　　大陸報云邇來汕頭水災報告連篇累牘遂使去滬較近之之地疊遭狂風驟雨災象異常重大亦不復爲世人所注意其地離滬匪遙卽在鄰省境内杭州之南據昨日所接浙江工校吳某來函災區已成赤地居民死者千餘田畝數千悉成荒蕪之土患飢饉者殆將數萬人該函略謂諸曁水災之重實爲近世所罕覯八月中兩星期内颶風挾驟雨以至者竟一再不已而達於三當六日下午天空黑雲密佈農民望雨已久莫不額手相慶詎知一刹那間方引以爲樂者倐變而爲憂本期其膏潤田禾者竟至連人民而成魚鼈六日夜間雨勢之急風勢之猛屋宇震撼人人不敢安寢時鄙人適以暑假居於鄉間亦無時不以坍塌爲慮迨破曉風雨益猛屋瓦椽木家用什器等莫不亂舞天際房屋墻壁當之立壞附近田隴一望汪洋樹木連根拔出山水激石悉成飛瀑卽村中街道亦多爲水衝毁禾苗玉蜀黍等隻株無存附近村落其象尤慘牆坍壁倒屋蓋吹去者觸目皆是有數家僅賸一片平地人民之溺於水及爲牆壁壓死者甚衆橋梁亦多衝斷交通梗阻田中有浮泥爲水衝去露出石陂者亦有山中衝下之砂石淤積甚深者大約其中百分之六十於數年内已不通於種禾此爲吾村附近情形吾村因近山頂故得免於淹没至在山下平地者山水建瓴而下加以風力其勢益猛不僅諸曁境内如桐廬浦江等災象俱異常重大凡洪水所過僅　斷垣死屍以來勢至驟人民多不及避男婦老幼葬身魚腹者就吾邑論亦不下數百家去吾村二十里有開定鎭（譯音）者其災象可爲洪水所過各村鎭之例鎭中店舖悉行衝去無一家倖存某廟被毁時有爲人傭工者百許人亦同逐波臣而去其餘村鎭類皆同一景象事後所有棺木不敷於用多至杭州等處運來死屍有隨流而下衝至岸邊者亦有被掩砂内者腐朽之後奇臭難聞疫癘之起自在意料中人民死亡之數尙無從統計其業經尋獲掩埋者約至千餘具以外此皆諸邑山地情形其居低地者復有怒潮激盪踰堤灌入萬頃沃田盡成澤國秋收已顆粒無望是僅第一次風潮情形詎八月十三日再遭大水二十日三遭風雨至今低窪之區積潦未退田禾盡腐統計前後損失不下二千餘萬兩目下災區人心惶惶苟不籌適宜救濟刼餘之民爲飢寒所迫弱者委於溝壑强者流爲盜賊前途殷憂正多今幸杭州已組織水賑會推前浙督蔣君爲會長現方調查災情通盤計劃就力之所及以期減輕災民之痛苦深望各地樂善君子解囊相助謹爲災民泥首以謝也 
[浙人亦請恢復舊縣議會]  
　　浙人沈宗珩等頃電北京衆議院云北京衆議院議員褚慧僧周萍洄杜冠卿先生轉衆議院諸鄉長曁同事諸公台鑒頃閱報載衆議院於本月十六日議事日程列有恢復各縣縣議會案且感且佩惟查張議員善與原議案内有除浙江等省已經改選云云曷勝惶惑查浙江沈省長此次辦理各縣議會根據安福國會議决之縣自治法與非騾非馬之行政會議議决之施行細則所組成本年省議會臨時會期内對於此項非法縣議會問題討論結果一致予以否認且經蔣議員玉麟等再提出質問迄今尙在爭執現當法統昌明之時此項非法縣議會當然消滅無存在之餘地今張議員認浙江各縣議會爲已改選諒係未悉浙省内容致有此誤會乞祈諸公詳爲剖明俾浙江前遭解散之縣議會與各省一律同時恢復以免向隅浙江幸甚謹代電陳計附質問書及咨復印刷五紙浙江公民沈宗珩錢國謨趙詮王國棟沈芝培李鴻周之光范光裕等叩 
[杭州快信]  
　　一師潘國綱前因裁兵問題本師下級軍官嘖有煩言呈請辭職現由本師各旅圑長述明意見係雙方誤會各官佐昨續在師部會議挽留潘師長潘辭意遂打消外傳王桂林調任師長說不確 
　　第八届全國敎育聯合會在魯開會浙敎育會已推鄭宗海經亨頤許倬雲爲代表全浙敎育會聯合會本届在吳興舉行九月二十日開會亦推定郭惟城孫宋卿何紹韓蔡敦辛爲代表 
　　新選省敎育會會長鄭宗海辭職今日由評議會公决致函挽留並推李維嚴前往南京勸駕 
　　新選杭總商會會長金潤泉昨午後具書請辭今日下午該會召集新舊各會董會議取决 
　　軍民兩長昨召各機關在陸軍同袍社會議辦理本届水災事定定名壬戍浙江水災籌振會五日下午假省敎育會開成立會 
　　海鹽知事費堯勳電八月三十三十一兩日颶風爲災自昨至今繼以大雨正値早禾揚花遭此摧殘低田且被淹没秋成大受損傷除飭勸農民培護補救隨時察看外特先電聞 
　　吳興縣屬北門一帶絲行共八十餘家並未納稅領帖開設營業經省令吳知事催辦無效現兩絲業董事勸導違則照章罰辦 
　　省署昨午後牌示新昌知事陳與椿辭職遺缺委方敦素署理 
　　大營前浙江私立法政專門學校日前電請黄校長維時到校視事黄校長現已到杭布置一切并分函各界要人徵求各種意見 
[南京快信]  
　　日前財政會議議决發行國家公債七百萬元兩長已咨部提出閣議 
　　治江會原定今晨十時在水利協會開會頃聞因南通尙未到故開會時間尙未確定 
　　城内下關各旅社酒館因官廳禁賭影響營業紛向商會呈請轉求官廳取消禁令並聞秦淮花舫妓院均擬一律停止營業以示要挾 
　　新委六中校長呂俊昨已赴鎭接事聞紳董議員各方面已無問題 
　　江南蠶桑講習所因農商部通令限十二年度各縣蠶業傳習所一律成立需用專材必多特又續招丙組一組定額六十名并聞該所將改爲江蘇甲種蠶業學校　　江南蠶業研究總會派出會員三十餘人赴各縣組織蠶業分會并調查蠶業狀况 
　　連日颶風未息暴雨不止電桿民屋倒塌無算今日天氣放晴風勢稍殺 
地方通信 
[蘇州]  
　　高地兩廳更改辦公時間蘇高審檢兩廳與吳縣地審檢兩廳夏令辦公僅祇上午半日茲悉蘇高審檢朱許兩廳長曁吳縣地審檢沈黄兩廳長以現已深秋理合遵照司法部定章更改辦公時問聞道前街高審檢廳門前·與桃花塢地審檢廳門前昨已分别實帖佈告略謂本兩廳辦公時間遵照部章現自九月一日始十月三十一日止每日上午九時半至十二時半下午一時半至五時爲止訴訟人等如有投遞書狀等事應卽遵照上開時間辦理勿得自誤 
　　請認屠稅糾葛之省批吳縣屠宰稅前由商人盧殷民呈請承辦未蒙核准該商人因不服財政廳批示並以委員舞弊等情呈控省署撤究茲奉省長批示略謂查包辦稅項自以認額較多而又殷實可靠者爲凖則所稱財政廳於認辦吳縣屠宰稅一案核准少數駁拒多數究竟是何情弊候令行財政廳查明秉公辦理至所稱任委員劉科員信函往來跡涉嫌疑各節有無確證並即由廳查明據實具覆以憑核辦仰卽知照 
　　儉益會從緩立案　蘇人吳靜一等發起組織儉益會其宗旨以儉樸爲主戒除嫖賭烟酒業於日前成立並選定吳文斌潘孟玉爲正副會長當經繕具簡章並請縣署立案郭知事以該會雖已成立而察閱名册並無多數會員加入昨已批示從緩立案矣 
　　組織乙商私校省立商業學校畢業生曹堯臣聯合同志組織私立乙種商業學校假于將坊讓王廟爲校址並聘定師範畢業生張朝璜南洋中學畢業生馬伯樂等分任敎務一俟籌商就緒即行定期開學現學生報名者異常踴躍云 
[太倉]  
　　四中與義敎消息省立第四中學本届奉省令試行新學制添辦高級中學三年級現已聘定美法兩國畢業碩士鄭惠祥君爲主任敎師並定於九月十一十二兩日招考新生届時投考者必甚踴躍云又該縣義務敎育前日開行政會議議决每兩帶徵一角本學年添設二十校後此逐年遞加俾達普及敎育之目的並於九月五日敦請省敎育會會長袁觀瀾君蒞太演說義務敎育之必要云 
[鎭江]  
　　打索街火警城外打索街恒盛和藥材棧於本月一日午後三時不知因何失愼頓時濃烟四射冒穿屋頂各坊救火會洋龍聞警到塲竭力灌救始漸熄滅計焚去平房五間燒燬貨物約値千餘金之譜 
[揚州]  
　　組設地方公會江都籍省議員朱德恒等士紳吳庚鑫等因感江都無圑集精神曾主張仿南京辦法組設公會定名揚州聞其宗旨不僅爲江都謀幸福兼以貫注舊府屬各縣業經省長批准飭縣保護在案現該會發起人特定於三日假一高禮堂開成立大會選舉各項職員討論進行方針先一日假通俗敎育館開籌備會一次藉資預備云 
[嘉興]  
　　平湖之贖路籌金平湖各圑體因贖路事特於日前呈准官廳組織游藝會演劇籌募所得劇資除開支外悉數充作贖路儲金現該會早告結束所得欵項共計七百餘元除開支二百餘元外尚餘銀四百八十元有零現已暫存錢莊一面開列清册報縣備案並宣告大衆以昭實在 
[金華]  
　　東陽水災慘狀東陽僻處叢山中地本磽瘠卽幸豐年食糧亦尙短三月均赖義烏永康等鄰縣接濟不幸當禾苗垂熟之際暴風狂雨紛至沓來低者成爲澤國高原橫被摧殘災患之餘全東土地盡變爲沙礫之場人畜屍骨觸目皆是存者生計無着死者掩埋無資鳩首鵠面暴露於風雨烈日下者不下萬餘人茲將該邑厲君所接家屬報告可見一斑（此番吾東水災共有二次前爲陽曆八月七日後者爲十二十三兩日六日傍晚濃雲密布大雨如注雜以狂風共一日夜頃刻未息禾苗被淹没者十之六七然傷及人民與房屋者僅沿南北二江之村落而已他未有所聞也經此慘刼之後元氣已傷大半孰知十二十三兩日夜狂風暴雨十倍於前直至十四日上午始稍止沿江低窪之處無論矣即地據高原如本村者亦水深二尺餘洪水之汎濫可想而知矣今特將調查所得者書後以告一安田一村居民房屋均被冲毁屋連後簷者僅有三家安田下後街莊全村覆没僅剩一家當水勢猛烈時　家老幼均避居屋頂隨波逐流屢浮屢沉幸而二三里之外卽被小山擱住得免於難屋雖破敗尙可蔽風雨今該家卽於屋止處而住焉可謂不幸中之大幸也二岩下溪灘一處淹斃者逹二百餘人連屍骨無踪該村共九十餘家十九被淹全遭没頂之禍者共十有三家餘均或無父母或無妻子兄弟亦云慘矣三船埠頭一村沿溪而舍全台房屋被漂者有三零散四處之屋　洪水冲去者不計其數該村居民慣習水性故淹死者僅十三人避難屋頂隨屋漂流至四五里之遙得慶更生者二十餘人四湖村瓦窰塘等處現均變成沙灘無土可耕類此者沿南江二岸不下數百餘處居屋雖存若無以善其後終與死者同歸而已五城豆下園并上湖田一帶縱長十餘里橫闊半之均爲卵石黄沙所掩不知者幾認爲戈壁也六湖溪石橋長約三十餘丈闊約二丈跨南江上游爲往來要道集資四萬餘費時四五年之久均用堅石砌成今被水冲塌至不能認别橋址之所在處橫店大橋因水决東岸而流故未崩頽然榜岸村落已成爲澤國矣至較小者及重要之木橋上下無一存者行旅往來徒望洋興歎而已上僅就南江一帶舉其所知較切者而言損失之巨已達數百萬北江一帶稍遜於此 
　　麻車頭等村落均爲洪水一掃而空歌山大橋亦冲壞數處交通致被斷絶西堆一莊傍溪而居石砌溪堤橫闊數丈非常堅固今被水衝毁數十丈沿溪四五百家盡成池沼人口牲畜房屋器具罕有免者沙石充積禾田未收之顆粒泥塗沙壓民食無所出安所望以爲生至於家中收成雖大减色田地淤没尙少亦云幸矣）上函所述爲災况之的狀非好作危言以飾觀聽也故特攝其大要以告讀報諸君世不乏慈善家尙望解囊相助稍蘇東邑人民之困厄也 
[杭州]  
　　風潮冲毁海塘之勘覆浙省公署據騐收塘工委員沈坼呈復云本年八月十九日奉鈞署委任令開查海鹽縣秦山等處此次因風坍損各塘曾據鹽平塘工局報經電飭切實搶堵在案茲聞該處一帶備塘泥土因已挖盡致被海潮冲有决口鹹水灌入内河如果非虚是於就地田禾大有妨礙究竟實在情形如何合亟令委該員卽便前往該處詳細查勘據實具報母稍率延此令等因奉此委員遵於本月二十一日馳赴海鹽翌晨即會同該局馮技士先赴秦山逐段詳細查勘自海鹽南門外以迄秦山土備塘均屬完整尙無决口之處大塘除谷字號冲坍丸丈餘及絲字號冲坍三丈餘已由該局預備重築及理砌外其餘尙無坍塌情形至新築莫字號及字字號等處橫土塘間有殘缺而沿大塘背後附土爲湖捲去及陷落者亦有多處該局局已在設法挑補惟陰曆上月十四夜風潮陡作詢諸土人僉稱爲近年來所僅見是晚風向東北水位驟然抬高石塘低下之處類多湮没加以浪花溢過塘身適衝備塘鹽水間有越備塘而入塘河者比來天雨多次河水已經冲淡委員實地嘗試確係實情幸沿河桑地居多對於田禾尙無大礙又查東門少拱平兩字號因塘脚久空屢出險象此次風潮過巨驚濤駭浪直撲塘身以致後靠附土坍有缺口丈餘現該局已用蔴袋盛土堵塞因附近取土困難上用塘後之磚礫塡充惟磚礫空隙甚多仍不無有滲漏之慮該局擬俊秋汛後在塘後建築仔壩塘州添做竪砌石坦以禦潮水洵屬治標之策如須標本兼治最好俟冬令水涸時於大塘後方深掘底槽 
 
 

Page 11

 
 
用混凝土帮寛塘脚則塘空隙擋住庶可免潮水灌浸之虞此係委員管見所及是否有當伏乞鈞長察核所有奉令察勘塘工各情形理合具文呈報仰祈鑒核採擇施行實爲公便謹呈云云 
　　浙東棉花受損之報告浙省餘姚上虞蘭谿鎭海等縣爲大宗產棉之地上月上中兩旬迭遭颶風暴雨棉地咸受損害茲據該處花捐局長呈報省公署云竊查職局境内花地遭風木棉受害　經虞日電陳在案當經派花捐經董經尙乘等馳往各處詳細切實調查據呈復前來先至東北鄉勝山坎墩等處查勘該處棉花損失有限因此處種植麥冬爲多禾稻次之棉花又次之所植棉幹亦較他處爲小故受風損失亦小又赴滸山天元古等處損失較巨因始則久晴亢旱脚地未能充分滋長繼以颶風　雨以致幹拆鈴　其最大之原因實由颶風初是西北繼轉東南花本左右受傷無一株能幸免歷至周巷平王廟繞臨山第泗門一帶本姚邑出花最甚之區不料損失之巨竟出人意外所有田花無不吹倒而且任其倒在田㽘並不扶起詢其原委僉云今年田花發育甚早正在吐花結實之際上重下輕遭魚日颶風猛雨一槪吹倒次日風勢稍殺當經設法補救奈根株已經受損忽又於文日狂風暴雨重複摧殘如再扶起根部必斷而受其損一經烈日枯萎無疑培補無法祗可聽天等語確查該處田花播種方法與地花不同地花苗種散布撒秧而田花開疄分種每行三穴每穴二株株株分離利其發育一旦遭此風雨四百無可倚靠已經結實之鈴轉黄脫落卽正在含苞初吐者亦殭而不發地花之損害亦以周巷等處爲重因出產旣富之區人民均係赖此養活培植之方自更當心此次招風損害之重原由幹高葉茂所致至上虞瀝海南匯章鎭一帶以章鎭二次復遭新嵊直下洪水淹過災情最慘所有棉植之地旣遭風雨又浸鹽水自五龍埠迤西一帶約三千餘畝一無收成南匯損失在八成以上慈鎭一帶損失四五成以上所幸姚花占多數其損失不過二三分等因總計職局全境損失平均須减收三四成之數苟此後天氣晴明無大風雨截長補短收成尙可望六七以上局長職責所關整頓稅收義無旁貸推此次風災木棉受損於征收前途不無障礙云 
雜評一 
[把握（默）]  
　　軍國大事之有把握第一須所下之主張確合於多數人之心理所取之途徑適合乎各方面之情勢而眞實力量又足以副之如是而言把握始得謂之眞有把握若貿然不察乎人心不審乎情勢并不度一己之力量而偶覬他人之問隙以爲有機可乘即自詡爲有把握則直徼倖而己不得謂之有把握也即不然兵力財力兩皆充足自以爲實力有把握矣然一旦人心背離情勢變換則實力亦徒有空名而無所用所謂把握亦不足恃也今日之實力派無事不自認爲有把握而輕於進取迨其後又事事與意料相反舉步皆成荆棘所謂把握適成爲失敗之因而己粤陳己逹返省之目的全省之軍政權在握不可謂非有把握矣然而辦理善後困難叢生幾於無從措手粤局之能否安瑄仍無把握然則把握豈易言哉 
 
 

Page 12

 
 
   
 
 

Page 13

 
 
本埠新聞 
[紹屬水災籌振大會紀]  
　　昨午三時十分紹興旅滬同鄉會發起紹屬水災籌賑大會假總商會大廳開會到會者有宋漢章徐乾麟黄楚九袁履登曹慕管等百餘人預定秩序一宣布開會宗旨二公推臨時主席三報告各縣受災情形四提議籌䀼方法五提議散䀼時期及分配方法六請到會者分認募捐比時該會場中並黏有該會田時霖會長來電云（上海轉同鄉會連日狂風大雨乏輪抱病阻行餘上毘連咸成澤國晚禾棉花失望翌會提出待賑田眞）至時振鈴開會徐乾麟報告開會宗旨並推宋漢章爲主席主席致詞云本日爲紹屬風災水災籌振大會此次災境統計紹屬七縣已占有五即紹縣諸曁嵊縣新昌上虞其中以諸曁爲最嵊縣次之到會諸公皆有桑梓關係必能慷慨襄助予敬代紹屬災黎向諸公請命敬行三鞠躬禮至籌備災賑事務已在同鄉會開會請徐乾麟君報告徐謂本年紹屬風水等災爲數十年來所未有地遍五縣以嵊縣言山洪暴漲助之以風驟增數十丈全境幾成澤國遭水淹没者屍橫遍野僻壞之區房塌屋倒一片汪洋其慘狀不堪言狀以諸曁言時該縣鄉人適在演戲演至長板坡風雨驟至檯上劇員及擡下看客盡被冲入錢塘江田屋牲畜淹没無算死者約二萬餘人本會接到紹屬各縣之告急電已有二十餘通適値會長旋里鄙人誼屬桑梓責無旁貸遂召集會員開會討論結果籲濟生會中國義振會及浙江各慈善機關政界如盧督辦沈省長現均有覆電謂所有公欵支配幾盡籌振之急無異救火漢章先生及鄙人請得華洋義䀼會籌賑股之允許亦代設法籌欵並提出振欵洋五萬元由常會通過在浙江寗波兩華洋分會内各撥二萬五千元同人等甚爲欽佩一方面由本會調查股特請魯指南魏鴻文二君實地調查災情以備將來會同濟生會一併放振此外又得中國義振會振欵洋二萬元除以五千元散賑廣東汕頭外其餘之項全賑紹屬各縣然以此番災情之重大非二三十萬不辦區區六萬五千元必難分配大約嵊縣諸曁至少各五萬紹縣新昌上虞各鄉至少亦須十萬此次不敷之數全仗同鄉捐助當本會發起之始原推定幹事六十五人爲今日大會發信三百餘封而到會者僅三分之一本會備捐册四百本諸諸公各帶一册廣爲勸募云次由主席請衆公舉籌賑會正副會長曁經濟董事等職員經衆公推正會長徐乾麟副會長孫藹人黄頌堅經濟董事宋漢章嚴成德王鞠如田祁原等四人總務科黄楚九袁履登孫鐵卿文牘科壽孝天曹慕管調查科魏鴻文魯指南裴雲卿胡照生災務科主任田時霖發起人均爲該科科員次裴雲卿報告同鄉會所派調查員魯指南來函及報告紹縣荒災詳列表册（原文甚長從略）魏鴻文報告調查諸曁新昌嵊縣等三縣災况謂此次調查分兩路進發一由寗波至新嵊一由杭州至諸曁先向各縣知事接洽並與諸曁籌振會會同調查環境災黎約達十九萬三千餘人所没低田今年顆粒無收明年亦難耕種紹縣以商浦爲最烈查紹縣附加稅約有八萬元如能呈請省長截留不無小補本會應推代表二人往請批准繼推定田時霖王曉籟爲代表最後徐乾麟請先各自認定捐募數目每人分給捐册一本當場認定募捐及個人捐者二萬零五百元計黄楚九五千元王曉籟三千元徐乾麟二千元田祈原王鞠如葉丹庭周介堂宋漢章袁履登周蓉江等各一千元胡熙生李菊亭孫譪人各個人捐五百元裴雲卿蔣福昌嚴成德陳炳生陳奎年各認募五百元孫達夫自認三百元邱瑞生個人捐二百元末瀝海鄉自治委員邵子愉報告該地災况茶點而散 
[紀颶風之餘聞]  
　　浦東一帶狀况連日颶風暴雨至昨日（三日）始風定兩止此次所受損失頗大浦東一帶樹木建築物吹坍損壞不計其數洋涇港内以船爲家之江北人近來棲止甚多此次陡遭風雨破船漏舟生命危險異常大風雨中多有扶老携幼棄舟登陸以避危險者形狀極爲狼狽浦東一帶農田晚稻正在收穫之際遭此風雨打擊勢將减色而農民所種菜蔬多遭水浸且不能渡浦售賣損失頗屬不資然上海菜巿塲以貨缺價且增倍矣浦東沿浦一帶地形較高農田浸水尙淺而沿海奉賢南匯等縣境内護塘内外皆積水數尺苟不卽退農民將顆粒難收云 
　　貨船損失追紀上月三十一日狂風大雨時浦江中潮浪甚大有三尺之高故貨船被浪將貨打去及船傾覆者不計其數一是日早晨有浦東橫沔四灶之王生魚船滿裝鮮魚來申至十六舖魚行售銷在白蓮涇口被浪激沉所裝鮮魚隨浪而去王生與船夥二人均落水幸由停泊該處之水警船救起其船沉於該處昨日雇船用滾鈎撈起惟船上一切器具均被浪打落祇剩船壳二項德生米船裝米二百石至日暉港船内之米盡被潮浪打濕已不能食祗能作煎糖之用昨日售與糖坊每石售價祇三元五角聞損失約二千元三景成號之劉巧桂駁船裝北貨及車糖海味開往松江至龍華灣所裝之貨被浪打去大半船夥邢和生落水至今尙無下落四本埠北恒茂報關行於前日午後雇駁船二艘裝載石粉三百餘包擬卸大連汽船會社商輪出口因浦江風浪湧急當雇滙德豐小輪將二船拖往浦東太古碼頭暫避乃有一船被浪冲激覆没損失石粉一百三十包所有船上零件油布等物漂失無蹤昨經該行致函水巡捕房請求保護以便打撈失物五駁船戶張乾郎昨赴水巡捕房報稱前日承裝天泰昌報關行洋紗八件又永昌泰雙聯洋布四件擬卸太古蘇州輪船出口不料是夜二時駛經寗紹碼頭被風浪冲激覆没所裝洋紗洋布盡行漂没無存等情梅捕頭諭候飭探查獲失物再行飭知云 
　　船戶請查孩屍昨日有船戶陳根堂者赴水巡捕房報稱緣有女孩一口前日行經浦東開平碼頭被狂風轉入浦中溺斃屍身迄未撈獲女孩現年十二歲身穿藍衣短衫褲查留等情梅捕頭准之 
　　水警撈獲木排本埠木商會館董事馬驥良以此次颶風暴發之際泊於浦中之木植被風冲繫以致漂失八千餘根合五十餘節除飭挑夫趕撈外曾經函致駐滬水警第三隊王隊長飭屬照料茲悉王隊長業已分令沿浦江各巡船派警一體打撈現據日暉港龍華港各巡官報告撈獲木植五十餘根請爲知照木商商館往領等情當即轉致馬業董　往具領矣 
　　南市掃清道路滬南工巡捐局衛生處因連日風雨猖狂垃圾積儲不能打掃昨日天氣放晴所有各處街道所遺之磚瓦片石灰屑及凉棚蘆蓆等連同垃圾一併派員督率夫役按段掃除潔凈竟日挑掃並又傳諭夫頭多備船隻將所積之垃圾趕緊裝運以期肅清道路云　　日輪往來消息中國通訊社云日來日本郵船香取丸山城丸熊野丸等船久已載全貨物預備出航但以連日太風之故至昨日始一一成行其在大風中開航者如自長島開來之阿拉把馬丸由長崎開來之竹島丸由海洲開來之春日川丸由大連開來之西京丸與在台灣基隆之東光丸均受損失不小卷尙有日船台東丸一隻係上月二十三日自廣東出發本定上月二十九日可到上海然至今杳無音信云 
　　閩客談愚遇風事前日（二日）上午六時許三北公司之升有輪船由福州進搭客上岸時相慶更生茲得乘客談所遇風險情形如下當升有輪於陰歷本月初六日午後五時由閩之馬江出口次晨至霸湧洋時大風已自東南來墨雲亂馳巨浪排空以二千餘噸之商船欲前不進欲左反右乃與狂濤巨浪相周旋起伏顚撲危險萬狀余則坐臥不能嘔吐時作頭腦昏然如戴重冠目未敢他視手但緊抱鐵柱或門限而立耳但聞狂風怒號洪濤澎湃之聲船中搭客行李無論大小順勢亂滾莫能制止苟一遠望則巨浪翻空勢將撲船桅而通之直至今日凡一百零八小時始抵申江云 
　　省長飭查災况江蘇韓省長昨日通電所屬各縣知事略謂本年入秋以來颶風已歷三次尤以此次最爲猛烈四鄉禾棉究竟如何損害將來收成如何着將遭災情形迅速勘報以便核奪上海縣沈知事奉令後已飭四鄉各董事確切查報矣 
　　各縣報告災情中國通訊社云此次颶風兼以大雨各處損失迭誌報章而受害最重者莫若各縣之早稻木棉秋收咸已絶望農民呌苦連天茲將各縣報告旅滬同鄉消息彙誌如下（蘇州）八月三十一日午後又有颶風暴雨城内外房屋坍塌計二十餘家樹木被拔者不可勝數鄉下早稻正在結穗木棉甫經結鈴經此颶風暴雨秋收咸已絶望鄉間農民　籲無門惟有乞求旅滬同鄉設法賑濟云（南京）自前月三十一發生颶風後二日又有大風幸居民早有預防不致受重大之傷害惟鄉間草屋樹木被風吹倒者不下數百而田中稻棉亦已被拔無餘各處農民進城報荒者日有數起云（台州）台屬土地較低平時且有水漲之患况此次加以颶風大雨秋收非特絶望即城内居民均無容身之地有資者遷往他處無資者呌苦無門日盼旅滬同鄉籌募救濟云（寗波）此番大風受害最重者莫如寗波房屋被倒者五百餘該同鄉會日接告急電請予籌濟日内該會擬召集同鄉開會救濟云其他如鎭江·松江·徐州·清江·青浦等縣蒙其害者不勝枚舉且水勢仍未退盡米價隨之而日漲三四角云 
[台灣大地震之滬聞]  
　　中國通訊社云駐滬日本商界得快電稱昨日台灣大地震損失極大福建鄰近台灣一帶之海濱亦均受影響但性較輕日政府已將郵件交美郵船寄遞矣 
[克里夫倫總統號尙未出險]  
　　太平洋郵船公司之克里夫倫總統號在銅沙擱淺已誌昨報茲悉該輪所載搭客及郵件已用小輪渡送至滬昨日（三日）下午四時在新關碼頭上岸該輪昨未出險將於今晨漲潮之時設法施救出險開行來滬云 
[閘北自治籌備會開特别大會]  
　　爲商辦水電事 
　　閘北地方自治籌備會昨日下午三時在大統路慈善圑開特别大會公推俞宗周主席報告開會宗旨次徐春榮報告本會於民國五年發起組織原名地方自治研究會後以急求恢復自治故於民國十年改名爲地方自治籌備會爲恢復地方自治之預備機關凡自治範圍以内之事均已積極進行如向租界爭東新民路主權及改良路政注重衛生等事均已分别辦理最近爲水電事關係民生故邀集各圑體發起商辦水電公司組織籌備處而官廳百端阻撓未明眞相者亦有誤會本會同人應一致協助以利進行云云次會計員報告上年三月至本年五月收支賬略及職　評議員捐墊數目次邵仲輝君演說略謂中國人本富有自治能力同時已粗具規模惟中國自治多屬農村自治至都市自治頗少努力現應悉心研究以謀工商之發展至水電事業關係地方尤鉅以學理論　歸市辦惟市辦須先有市政機關尤須有充足之財力而閘北現狀之需要則緩不待急應先歸商辦以濟日用惟宜規定營業期限期滿　交還市辦在盈餘項下提出若干辦理地方公益更有言者商辦水電旣有成效則地方發達財力充裕且可促進地方自治故現時水電宜暫歸商辦云云次會員提議閘北市民應表示贊成商辦水電遂議定辦法兩種一各店舖　旗冩明（歡迎閘北商辦水電）二各圑體推代表向本地各官廳請願付表决通過當卽推定管義華君起草請願文並派員分至各商店接洽次分發該會暫行章程議畢散會 
[閘北水電廠聲明廠中前後情形]  
　　近來閘北因水電事務爭執頗烈昨水電廠致閘北地方自治籌備會函云逕啓者昨閱報載貴會因商辦閘北水電事開會集議對於敝廠頗多責難之詞聞之竊有未安用特申述一二藉明眞相查敝廠自來水歷年之未能大舉擴充固限於財力不充然亦原於當初商辦時規模太窄以致無從展市即如取用蘇州河污濁之水爲水源以及廠基僅備地十數畝根本上俱有缺憾補救愈覺爲難况當時外債至四十萬兩之鉅實際所用曾無幾何今公家擔此重負歷年籌借償還已疲於應付計自民國七年迄今所償外債本息已近九十萬元之譜受此重大影響故根本改革計畫進行不免因之稍有稽延此中困苦應爲地方人士所原諒至購用英工部局電力原屬一時權宜之計其管理權仍在敝廠將來如果自行建廠則購電合同當然取消似無損失主權之可言矧法租界亦係購用英工部局之電更足見敝廠事非特創若電價一節繩諸南市浦東二處商辦電燈公司究竟孰貴孰廉不難比較凡茲所陳俱屬事實未能掩飾總之貴會諸公關懷地方水電事業加意研究敝廠殊爲欽佩敝廠現辦情形如何務祈主持正論庶幾遠道傳聞不至淆惑是非感荷公誼實無旣極云云 
[孫中山與曹吳來往電]  
　　曹吳來電孫中山先生鑒奉誦宣言敬領宏恉曩在辛亥改造民國功成身退天下韙之護法之役數載勤勞今茲貫澈主張但正其誼不謀其利凡此盛德謙光足資國人矜式至以全國人民共有共治共享之眞諦詮釋自治痛斥軍閥之割據分崩砥柱橫流共仰眞知灼見其工兵計劃發展實業亦屬民國建設必有之圖錕等感於國步艱難民生凋敝深望海内賢豪捐除成見共濟時艱倘承不棄時惠敎言則謀國有老成匪獨一二人之幸也申江企望臨電神馳曹錕吳佩孚艶 
　　孫中山覆電保定曹仲珊先生洛陽吳子玉先生均鑒艶電奉悉藉審體國公謙翩然憬悟迴環雒誦良用欽遲護法數載卒荷贊同薄海具瞻匪惟私幸至冀守正不阿一切依法解决不爲少數政客私見僞行所蔽法統誠立糾紛自解而國乃有可爲也化兵爲工之策自信爲今時救國不二法門蓋舉世多訟言裁兵不得其方弊且立見此策易簡朝决夕行無虞滯碍實施次第當更爲借箸之籌一得之愚或將爲數世之利也國人癓結不獨成見在乎詐僞相乘各私其屬陽假嘉名陰圖倖利鬼蜮政蠧之爲國人厭棄固矣軍閥竊柄尤易濫用權威僭越非望公等怵於民敝國艱當與共雪斯恥推誠共濟何難不紓時危事棘曷勝企禱專此佈覆并鳴謝悃孫文江 
[各圑體籌議歡迎中山之昨聞]  
　　國聞通信社云各圑體歡迎孫中山籌備處本定於昨日開各圑體聯席會議因手續尙未完備一時尙難開會故該會當即通知改　昨日各委員十餘人集議僉謂一切事宜惟開聯席會議方有切實辦法茲將昨日新加入圑體誌之如下一廣帮雜貨羣益堂推代表歐陽燕宣盧伯夔並捐經費十元二滬杭甬鐵路北站機車處同人推代表程廷獻三上海女子負販國貨圑推代表方右津四尙賢英文商業學校推代表黄持漢等五尙賢堂商科大學貴州旅滬學生圑代表賀良棟劉文煥又議决通知各委員每日必須到會籌備一切云云 
[旅滬議員昨開談話會]  
　　國聞通信社云旅滬議員昨日下午二時在愷自邇路開談話會到者六十二人公推杭辛齋主席先由主席報告謂接北京同人電告情形要求援助應如何辦法凌鉞謂北方國會旣已發生問題則同人北上應援亦係應有之事惟仍當認上海爲護法議員大本營所在不可動搖至行止辦法仍應按照前兩次議决案聽各人自决杭辛齋謂國會係我國會議員之國會北方以夾雜分子任意佔據我等應設法驅除故仍應從早北上以厚聲威茅祖權謂行止問題已討論兩次仍應按照前次辦法北上留滬係一方法之兩面北上者爲先鋒留滬者爲後援不可歧視後復有多人相繼發言結果一行止仍由自决二北上者即須趕緊搭車三派人電交通部接洽四京滬同人應時通聲氣以靈消息五滬上發表文字槪用法統維持會名義至三時四十分散會 
[護法議員在京活動訊]  
　　在京護法議員連日活動已見前報茲此間某議員接北方議員來信報告謂連日進院爭辯業已由王正廷出爲談論提出解决條件承認卽日審查份子如此項問題未解决以前則常會及憲法會均暫停會議至審查份子北方請求先解决安福國會份子及最著名之數人護法議員對此項條件尙未承認惟如解决份子以後衆議院可足法數參議員尙少數人故要求在滬議員北上聲援云 
[飛行世界一周之中止]  
　　因英少佐在印度遇險患疾故 
　　中國通訊社云盛傅一時之英國布蘭克少佐飛行世界一周之壯舉忽已中止緣布蘭氏最近飛至印度時（本擬由印飛至香港上海等處）機忽損壞墮入水泥中遂染盲腸炎病决擬回英調養故世界飛行遂告中止云 
[日本獨占東三省棉貨市塲談]  
　　上年度東三省進口日本棉貨値墨銀二千四百 
　　萬元　　安東稅關有减收進口稅之特權 
　　世界新聞社譯美人赫奇斯氏文云凡注意於遠東大局者莫不知日本經濟勢力侵入東三省之一慣語然日本經濟勢力之侵入東三省實不僅爲語言而爲事實吾人欲考察滿洲之經濟情形祗須看日本商人及實業界人在該天產富饒之區域内逐漸取得重要之地位 
　　試觀一九二○－二一年度棉製疋頭貨輪人東三省之統計即可了然於日本如何於經濟上注重東三省又彼如何逐步擴大其利益於該處試再一細查此項貿易情形並可知一九一三年中日所訂之特别關稅條約卽日貨從高麗邊界輸入東三省者比由海道輸入之貨减收稅欵於日本實大有裨益彼在東三省之商務受此條約匡助之處其大 
　　是年度疋頭貨輪入東三省之貿易雖略見跌落然總額仍達墨銀二千四百萬元其跌落之故則由存貨太多日本紗廠出貨减少及中國國貨產出增加此外亦無别種貿易上之打擊 
　　美國貨品在東三省銷路極少英國疋頭貨較美貨略勝美國製造家對於東三省市塲不甚注意並無競爭之舉故日本尤易於獨覇 
　　全部二千四百萬元貿易中一千一百五十萬元由高麗邊界之安東輸入七百二十萬元由大連輸入其餘經牛莊或北邊較小之稅關輸入安東經過所以獨多者即因日本政府於一九一三年與中國訂約凡經安東鐵路從高麗輸入滿洲或由滿洲輸出至高麗之貨物槪照平常稅率减收三分之二此其意味即照什百抽五計算是年度日本棉貨進口商省納稅欵至十九萬一千七百元之多無怪其與他國商人競爭綽有餘裕矣 
　　從大阪紗廠運貨經安東大連而至奉天凡由鐵路輸送者須歷時二十天若由輪船裝至大連再經火車至奉天則祇需十日可到就時間而論海道自較陸路爲便若就費用而論則純因安東稅關减納稅欵三分之一之故日貨與他國貨之從歐美經海道長途而來者處於一顯著之便利地位而東三省之疋頭市塲遂儼然爲日人所獨占矣 
 
 

Page 14

 
 
[浚浦局工程師海德生回滬期]  
　　浚浦總局總工程師海德生前次調查上海港口之結果邀集各國工程師開浚浦顧問工程委員會議决浚浦局有改設港務總局之必要此次許交涉員北上時將匝月其濡滯在京即爲閣議解决港務局問題海工程師於本年六月間回國其浚浦局聘訂之合同係本年八月期滿但海氏在滬時曾提出該局常會續訂五年聞已經該局局長簽字故海工程師此次之回國純粹對於改港事宜物色專問人才大約十一月内回滬云 
[韓省長令禁私運米榖出洋]  
　　江蘇韓省長近令各縣知事略謂現値各屬新榖次第登塲誠恐牟利奸商收買米榖私運偷漏出洋亟須預爲防範切實查禁母稍鬆懈仰即遵照辦理云云 
[一週間之茶市]  
　　上週洋莊茶市路莊綠茶與湖州平水茶消路均無前週之暢旺平水大帮由惠利洋行購進三千二百十二箱售盤二十三四兩較前週仍無何等起落至婺源屯溪各路莊之茶總計消去八千零八十一箱其中珍眉一項約佔十分之五尤推怡和惠利保昌等行買進爲最多週初售開之貨純係婺源屯溪等處高莊茶故成盤六十餘兩至七十兩價格頗爲見高至週末成交之貨以低莊貨爲多故成盤四五十兩似不甚主嶯然實際市上存底缺乏市面已呈穩定之象大帮存底不過六十餘帮仍無何等發展其中拆賣之貨秀眉稍爲行消成交一千零八十一箱售盤十三四兩雖不見高尙稱平穩鳳眉珠茶仍難發展針眉因英美行家均多需要去路頗形暢消貢熙因白頭行停辦毫無市面可言其餘眉熙眉雨等副貨店莊稍有行消洋莊亦無去路綜觀大勢已趨衰落之象云 
[無錫秋繭開秤消息]  
　　滬上絲業現以錫地秋繭已届收成昨得該地報告謂秋繭年歲尙稱不惡現已大帮落簇最早者九里橋及東湖蕩一帶亦於昨日先後開秤來貨甚湧繭身優白頭盤貨每擔售開三十一二元開化鄉一帶昨已開秤來貨亦旺貨身較别處更佳價開每擔三十五元至三十七八元之譜現各處開秤共有三十餘家大約尙有三四日市面云 
[上海商業市况彙錄]  
　　金融 
　　昨係星期銀幣上午市價爲七錢二分二釐五下午收盤爲七錢二分二釐一二五比較前日小去七毫五 
　　銀拆因前日有華商某銀行受擠之後市上忽現窘迫上午拆息價突漲至二錢四分下午收盤仍同比較上日大起九分因逢星期銀行封關故更見緊促耳 
　　金市 
　　昨係星期日大條近遠期各長一二五先令等例無市况標金仍賣買一小時開盤爲三百兩零零三錢最高至三百兩零零五錢人心見疲賣者尤衆以致最小跌至三百兩零零一錢收市美匯大半分東匯弗動據業此者云大條先令長面居多標金或須再見三百兩之内云 
　　棉紗 
　　昨係星期日大阪三品紗及美棉印度花均無電報各洋行紗廠曁取引所交易所等均循例休息市上現貨本紗交易仍不多緣市面仍趨跌勢且又届星期日標凖無市咸欲觀星期一開出故川帮亦未買進牛莊天津威海衞漢口江西蕪湖野鷄等帮買進零星花色本紗二三百包日紗二百餘包本紗價較上日小去二錢五分至五錢日紗亦然公會小包交易祗有十六支十四支三羊及常州紗廠之仙女牌等五六十包售價亦平常 
　　雜糧 
　　雜糧近因風雨大作各輪船均不能開駛來申故各貨到源頗稀北市雜糧公會上交易甚少各客帮均不敢購進恐受腐爛損失之故昨日風息雨止北公會交易仍未見旺新貨到有常州靖江黄豆二百數十包又浦口車黄豆三百二十包均爲本街各帮所辦又買徐州黄豆三百十包九江三羊子二百包敏黨洋米一千包西貢洋米七百包市面頗爲堅穩云 
　　桐油 
　　洪江桐油近數天以來市面步步跌落究其原因由客貨暗中放盤兜售再加秋消不暢人心大都望下故本埠有幾家油蔴號膽小者更自慌張紛紛亂報市面以圖先脫豈知市面愈跌更無人問津以致内地店家多抱觀望主義非將餘貨消完不敢再進今日大市副洪十五兩四錢以後非望天氣暢晴勢難轉機云 
　　支白桐油仍以來源不湧洋莊無大胃口市况呆滯内地消路因杭桐價鬆更覺沉寂昨日漢信報十三兩本埠批老牌本支十四兩二錢 
　　苧蔴 
　　月絲到貨不多申地市面反不及產地之活動故客家多不敢裝運來申上週茶會亦無市面號家意想稍鬆客家反要加價遂未開盤然内地店家以尺桿旣短價又高昻多不敢添辦以致生意頗爲寂寞云 
[檢察廳今日焚土]  
　　上海地方檢察廳於本年一月一日始至六月三十日止没收之烟土烟膏嗎啡等物車檢察長定於九月四日午後當衆焚燬已紀前報昨日午後車檢察長以焚土之日將届特飭法警雇匠在看守所門前隙地搭蓋蓆棚並預備一切以便本日各官臨場監視焚燒 
[海員公會歡宴報界紀]  
　　昨晚七時海員公會假座大東旅社宴請報界到者二十餘人由海員公會上海支部長林偉民及幹事陸常吉等招待七時半入席林偉民君首述此次罷工經過情形謂結果所以略得勝利者全賴報界贊助之力敬　杯酒以謝次由嚴諤聲致答詞二十時許賓主始盡歐而散 
[旅滬浙人發起浙災振濟大會]  
　　中國通訊社云浙省此次災區之大實爲歷來所少有舉凡台州温州衢州嚴州處州等舊屬皆受水災與風災之蹂躪人民流離失所惓不忍覩聞因水災而殞命者人數在數千以上轉瞬冬令將至饑寒交迫其不餓死凍死者幾希旅滬浙人痛切桑梓均抱救濟之懷爰有浙江自治恊會全體會員認爲浙災之不忍坐視皆爭先恐後發起振災大會杭州方面已由該會重要份子發起進行假杭州新新舞臺演劇助振已募得整數現尙力行不懈　上海方面已由該會在滬要人蔣尊　項肩嚴柏梁莫永貞等發起籌備一切不日將開始進行分頭微求募捐想滬上浙人甚多對於救濟桑梓患難當抱同情也茲將項肩關於振災之提案錄後浙江自治協會理事會公鑒本會成立組織完備對於進行事件應取積極近者狂　　地霪雨滔天全浙被災哀鴻徧野雖日天災然亦人禍行政官府對於水利事業旣不注重事前又不知籌防事後補救舞法委之天命聽其自然以致遭刦人民永久沉瀹言之酸心本會旣　自治之名備災亦自治之一鄙意對此亟應設法分救災備災二項辦理救災）一就本會組織全浙水振災濟會二對於被災各區狀况函託各縣切實調查三對於籌欵辦法四對於放振辦法五對於監督放振辦法（備災）一本會所設政治討論會提議此案二疏浚河流辦法三對於未受災各區應如何籌防四對於已受災各區如何救濟以上二端約舉大略詳細辦法尙祈高明共同討論鄙意如是專函急陳是否可行乞付公决云云 
[陳廷煦與張孝若書討論考察水產]  
　　吳淞省立水產學校製造科主任陳廷煦君前日上考察歐美日本實業專使一書論考察水產之方法甚詳文曰孝若先生座右前見明令特任吾公爲考察歐美日本實業專使爲事擇人深爲吾國實業前途賀昨見報載考察範圍又專列水產一門更不禁爲吾國水產前途賀謹以野人獻曝之愚忱貢考察水產之要端三則（一）水產行政我國東南瀕海海岸線長一萬二千餘里内部之江川潮沼又復不知凡幾以如是之地勢水產事業之現况允宜大有可觀而實則凋敝之程度較之他業爲愈甚推其原因泰半由於水產行政之未盡善也查吾國實業行政系統中央設農商冲直轄各省實業廳由各省實業廳監督各縣知事及各附屬機關執行一切事務就此觀之農商部當爲實業行政最高機關司全國實業行政之樞紐各省實業廳當屬地方監督機關秉承中央政令而監督執行之縣知事及各附屬機關當屬實業行政實施機關其中能切實改良實業推行一切實業行政而接近於實業界者厥維實施機關若此機關之組織不健全則最高機關無所施其政令監督機關無所用其監督無論法律規則如何完備計劃設施如何周詳改良實業之成績終莫能舉也至若吾國之水產行政機關惟農商部設漁牧一司便業廳縣公署旣不設立水產專科又不雇用水產人才故所辦事務充其量不過書面之查考公文之責詢而已然則欲各地水產事業之改進不亦猶操豚蹄而祝溝求也耶故考察東西各國之水產行政究用何種組織何項辦法以便如心使臂臂之使指而克癸莫大之效力者亦今日亟要之圖也（二）水產組合水產組合係產業組合之一種考東西各國對於產業組合早經認爲必要奬勵誘掖不遺餘力良以事業之經營單獨進行每多失敗通力合作必易制勝也是則其國民經濟充足產業進步洵非無故而然吾國對於此種組合不獨政府未有法令之頒布即一般人民亦未見有此項事業之創設無怪乎產業不能發達生計日形困難也現在吾國之業水產者就吾人所知而論貧困者實居多數若非有信用組合流通其金融生產組合擴充其製造販賣組合增加其收益購買組合减輕其負擔誠恐貧者益貧而事業益不能發展矣是故水產組合不可不先行考察以備後日之效法也（三）關於水產之提倡獎勵保護夫水產事業苦業也水產事業一部之漁業則又危事也人誰無身孰不好逸而惡勞貪生而畏死苟非生計之所迫其誰蹈此危機故是業之發展亦屬至難之事各國有鑒於斯乃盛行提倡獎勵保護之策提倡所以喚起人民注意於此獎勵所以鼓起其熱心以使視勞若逸視險如夷保護則所以防其損失使壯其膽量而無後顧之憂也法良意美實有採取之價値惟方法之巧拙設施之當否要亦大有關於效力之如何此考察之所以必要也以上所陳義悔膚淺管窺之見無裨高深是否有當尙希察核幸甚陳廷煦上 
[道路建設會明日開董委聯席會]  
　　中華全國道路建設協會定於明日下午六時半在青年會開第四次執行董事與委辦聯席會議業已發出通啓其議事日程如下　　（一）續議本會組織大綱案（二）續議幹事部辦事細則案以上均由審查長謝介子報告查核修改情形（三）續議籌備徵求大多數會員以資提倡而促兵工築路之進步案（四）執行董事會會議規則案由起草員吳山報告條文大要（五）公推各部職員案（六）互選委辦長案（七）籌築紀念路案（八）報告歡迎黄大逴代表參觀滬太長途汽車公司願加入者請簽名以便預備等由 
[又有米船在澱山湖被搶]  
　　自陰歷上月二十六日北㘮生泰米行之俞振興米船在澱山河遇盜搶刦後内地各米行聞知均不敢運申行銷詎料未滿半月又有李春坤米船被匪搶刦李船係在　裝得上海元隆號購辦之米運申本月初九日駛至澱山河迤南四五里地方因大風暴發潮浪劇烈李即停駛避風在該處停泊過夜至晚間八時許忽來盜船兩艘另有一艘在港口把風盜匪十餘人均手執鐵棍快刀一擁上船先將李用繩捆縳船夥五人見之不敢聲張任其所爲該盜先至梢艙内搜抄刦得洋十六元並將李手上金戒捋去尙不滿意復用蔴袋將頭艙内白米半艙搬運至該盜船上一哄而去昨日李船開駛到申將頭艙白米斛見計被盜刦去有十八石 
之多一面報告元隆號米業同行及在滬各米船聞悉更爲恐慌昨日米船售去之欵已帶至船中以便帶回内地當由米客知照將欵提起交有錢莊滙至内地錢莊一而函知内地行家往莊取欵俾免發生不測各米業定明日召集同業開會商議善後辦法云 
[各學校始業式彙誌]  
　　專科師範學校該校已於一號開學本學期敎職員由該校校長吳夢非聘定虞弗機爲總務主任李劍農楊蔭溥爲男舍監郭純青爲女舍監陳抱一李超士李尊庸任西洋畫俞寄凡任美術史汪仲山沙輔卿鄭心僑任中國畫劉質平任樂理唱歌何連琴任洋琴張湘湄任英文唱歌張聯輝任手工郭純青任女工陸景修任倫理敎育胡　塵王聲玉任國文林希古任英文李劍農任日文王道清任會計張尊蕉任書記兼物品部管理云 
　　廷佐義務學校該校爲許廷佐君一人出資獨辦學生來校肄業者約計二百餘人日昨行秋季始業式先由校　主任陸悠山君報告繼唱國歌校歌行開學禮校長各敎員致訓詞來賓相繼演說畢散會 
　　滬北中學虬江路廣舞台後滬北中學於今歲秋季始業特附設英文專修商業速成兩科添聘史第詩鄔志堅辜慶成等分任敎授訂於九月四日試騐插級五日開始上課聞來學者異常踴國云 
　　福建路義校該校係福建路商界聯合會創辦不收學費上學期因學生發達校舍不敷容納下學期擴充校舍　入三馬路晝錦里三百三十一號新生報名者頗多昨日下午八時舉行秋始業神校長致訓詞敎員來賓均有演說云 
　　民生女學法界民生女學校昨日行始業禮禮畢胡韞吟訓詞並述擴充情形次王景石演說譞本届採用最新発制原編學級大加改革次梁娟演講敎室内應注意之要點聞定於七號上課日内再須擴充敎室臥室云 
　　　州旅滬公學該校於昨日下午行開學禮新舊生有二百餘人由蘇州同鄉會副會長周渭石主席管理主任徐連舫報告下半年擴充情形聞該校敎職員一致採取實用主義故頗有精神云　　三餘夜學社大馬路分盪衖洋布商會附設三餘夜學社開辦已十三載該校主任徐克明君經騐豐富監　裴漢丞君熱心敎育所聘敎員大都各著名學校畢業學員聞本學期定夏曆七月十七夜開學云 
　　培秀女塾乍浦路培秀女塾於昨日上午行秋季始業式新舊生到者頗衆首由塾長報告敎員訓詞聞定舊曆七月二十日正式上課各級尙有餘額可以揷班云 
　　英法夜社乍浦路一零四號英法夜社昨晚七時已行開學禮由敎務長鮑俊德報告並致訓詞定星期一晚正式上課各專門科中尙有餘額云 
　　嚴氏第一公學華德路嚴氏第一公學爲嚴裕棠創辦學費一槪免收宗旨以造成學生有自立之能力課程以社會之適用爲主現已開學學生到者八十五名云 
　　羣賢女學校南市花衣街裡施家弄羣賢女學校於昨日上午十時行秋季始業禮由校長奚靜餘君報告一切並定於七日正式上課云 
　　青夜義校閘北青夜國民義務學校昨日上午十時行　季始業禮來賓有馮少山陳公哲二君由該校職員詳述歷年經過狀况二君頗稱許十時開會行禮畢主庸致開學詞次請馮少山陳公哲二君演說大致謂挽救國家然狀改良社會風俗首在提倡敎育而平民敎育尤爲注重今貴校校董職員等能注意於此竭力提倡實所欽佩諸生幸毋自棄當奮力上進云云次方椒伯董事長代表任矜蘋君訓詞次発生演說散已十二時矣 
[中華武術會徵求第二次揭曉]  
　　連前共已徵得二九三八分一八 
　　南市小西門外陸家浜中華武衛會於昨晚八時開徵求第二次揭曉會是日風狂雨驟而來賓到者仍有百餘人多學界分子主席王會長報告後全體起立歡迎馬子貞君馬君謙謝後演說略云武術當分四步功夫一基本敎練二應用敎練三實施敎練四致勝脫險敎練前二種屬普通科後二種屬高等科西人但見吾普通科故謢爲虚僞無用不知基本不立而欲勝敵無是理也中西武術之優劣正在於此云云次由總隊長李英石君揭曉分數計吳潤生之恒心隊得四百十六分（第一）中央隊特奬一百分王叔賢之求友隊得二百五十分（第二）中央隊特奬七十五分謝强公之合羣隊徐介夫之犧牲隊皆得一百零二分同爲（第三）中央隊各特奬五十分經文隊得六十四分共和隊得二十六分互助隊得十二分平等奮鬭山隊各得十分中央隊三百五十九分共計一千三百五十六分連前第一次共計二千九百三十八分一八實因風雨所阻遠處未能畢至云次由馬君當場書贈得分最多之前三隊中堂四幅其文爲振興武德保存國粹喚醒國魂發揚國光等次閔可惠君演雙　詞雅義新得未曾有次歡迎王子平大力士演技以頭號石擔或提以隻手或加之肩背旋轉如風又能臥地翹雙足承之旋轉觀者皆舌橋不下然王君言擔上尙可壓十餘人正擬實騐以陰雨履滑而止猶未盡所長焉聞馬君以滬上將來爲武術之中樞故　王君於該會教練此難得之機會有志青年幸勿交臂失之 
[水警區長通令嚴防匪徒竄擾]  
　　水警第一區沈區長昨日令行所部各隊畏文云案奉廳長快郵代電令開頃據駐防滸浦策電艦長王開元分隊長李毓珍電稱頃准滸浦警察所咨開奉朱縣長删電内開據太倉電報現有匪船聲言欲至滸浦復仇仰即轉知各圑體嚴防爲要艦長等除也堵外特稟聞等情除電令嚴密防範外合電該區長隊長飭屬會同詳細調查認眞堵截以免竄擾並將辦理情形隨時具報廳長趙銑印等因奉此除分行外合行令仰該隊長即便飭　認眞堵截毋任匪徒竄擾仍將防堵情形報候核轉云云 
[水警向川沙知事補借冬漕]  
　　江蘇水警廳因欠發所部官警薪餉甚巨無可設法呈由省長分令各縣息借本年冬漕以資接濟現上海松江等縣均經遵照省令如數借給惟川沙縣公署原定息借冬漕五千元而該縣嚴知事祗允籌借二千元以致不敷發給第一區第三隊之欠餉但此項辦法早經規定備抵現若不照指借之數借給則所欠餉銀斷難核發且省署曾經允准將息金作正開支自當仍照原定之數籌借故由三隊王隊長昨日函致川沙縣嚴知事請爲補借云 
[四川農業學生調查圑已北上]  
　　四川農業專門學校學生調查圑前週由寗來滬視察本埠各農業事項現已告竣原定由滬赴日因連日海風劇烈乃議决改道先赴北京由京轉奉天青島由青島赴日聞該圑已於昨晚搭車北上云 
[律師公會昨開評議員會]  
　　上海律師公會昨日開第十次常任評議員會到者如副會長張家鎭評議員孫鑑席裕昌沈時復沙訓義文超幹事員王開彊李昌姚文壽黄啓英等午後三時開會提議各案如下（一）民訴第八四條二項常事人以言詞爲訴訟委任經法院書記官記明筆錄者毋庸提出前項書證今法院均須先遞委任或命補遞委任狀當事人往往因購印紙之需時動輙經過庭期頗感不便應具文法院說明此後凡當事人本人於言詞辯論日期偕代理人到廳口頭委任者免予更遞或補遞委任准予出庭議决公函法院依法施行（二）修正訴訟費用規則第八條第二項所稱前項以外之書狀貼用印紙問題議决付審查下届提議議畢各用茶點而散 
[聯益善會施材一朿]  
　　虹口胡家木橋香烟橋路上海聯益善會據天津路中國紅十字會時疫醫院報告有浙江金華人蔡廷標年三十二歲江蘇崇明人陸秀卿年二十六歲浙江鄞縣人顧心安年四十歲江蘇江都人陸春山年五十歲江蘇南通人仇二年二十五歲又西藏路上海時疫醫院報告江北人馬氏年四十七歲江蘇吳縣人楊世全年六十三歲山東樂安縣人沙守恒年五十七歲江蘇南滙人鞠炳生年四十三歲皆患病身死在院又該會會員智德堂報告浙江海門人王朝華年五十二歲死在華界永興路華興里南洋兄弟烟草公司報告廣東南海人趙亞保三十歲死在海寗路廣肇醫院又江北人陳小七之女阜寗人黄老漢江北人張王氏阜寗人陳鳳桂興化人李老二江北人陳阿世之子湖南歸醴人張林氏江北人張小喜江北人陳小喬等身死無資棺殮該會當即給材飭令扛夫舁往殮葬會塚内馬氏王朝華陳小喬屍柩由家屬運回原籍安葬 
[新浦東報之刷新]  
　　浦束同人會自　故會長逝世後暫由副會長代行職權該會所辦之新浦東報經各職員集合舊時同人襄助維持從本期起放大篇幅其内容除言論·批評·有話無話·要聞·里聞·商情·文藝·一週間世界紀要·一週間國事紀要·劇本·紀事外尙有浦江交通一覽表實於行旅大有裨益欲赴浦東各地者即可按圖索驥每月四期逢星期五出版係非賞品愛閱者皆可函索云 
　　尙有本埠新聞等轉入後頁 
雜評二 
[漁業問題（豫）]  
　　昔管仲治齊興漁業以富其國漁固天地間自然之厚利也孟子曰數罟不入汙池魚鰲不可勝食也莊子曰竭澤而漁明年無魚矣古之漁政如此其研求也後世以漁業爲苦業鄙不屑爲而漁業遂日以放棄庸詎知世界各國今皆注重於此耶即以日本言漁業之利亦爲收入一大宗可借鏡矣吾國海岸綫蜿蟱屈曲而濱海之省坐棄大利殊可浩歎今欲起衰救弊非提倡不足以喚起國民之注意非獎勵不足以鼓起國民之熱心非保護不足以振起國民之精神而發懚之樞機尤在辦理漁政之完善漁政完善則若網在綱不難循序而進如何而能增加收益如何而能减輕負擔如何而能流通金融如何而能擴充製造其利也因而興之弊也因而去之能如是而漁業不興者未之有也今水產學校於張孝若之攷察欲其注意及之良有以也 
 
 

Page 15

 
 
本埠新聞二 
[和蘭女主誕辰之道賀]  
　　日前爲和蘭國女君主　　之时江蘇持派交涉公署因許交涉　在京未回　代行職務之陳世光科長　和留署道賀以教睦　　 
[十人圑微募會第二次揭曉紀]  
　　南陽　中華　國十人園徵募大會昨日第二次揭曉雲　隊首先繳到全隊分數其餘陸　繳來者共計八百三十六分浦東分會及各隊隊長咸欲　最後之優勝　光美術會會員唐越石君繪水彩　四幀　秩心女士繪中畫兩幙以猶各　個人分數第一及各隊徵求會　人數第一云 
[品吉里火警]  
　　前晚一時三　分鐘西門金宗牌樓共和影　園後面品吉里某姓家不　於火頓時冒穿屋頂各區火會會員各駕皮帶車前往灌救火即延燒左右鄰居約半點鐘之久火始告熄共　樓房三幢昨晨被災之家各投該管二區一分署稟控起火之家係保有火險先時將衣箱物件運出入夜後即行火起顯有可疑請求澈究着令賠償損失王署員　派警往傳火首來署候究 
[民達油廠獲獎]  
　　民達油廠於民國八年秋間開辦廠主藍璧如用最新科學方法將牛羊猪油提煉潔淨製成凝質裝置花鼓大桶及白鐵方匣等四種以元帥帽爲註虜商標每年運銷英法各國該廠計畫預計日後當以德國銷數爲最多之處去年赴江蘇第二次物品展覽會經審查長張謇呈請省長王　核給獎狀本年又赴總商會陳列所第一次陳賽經審查長朱佩珍呈請農商部獎勵給予二四九號最優等獎憑於日昨頒發判廠聞該廠已添聘何季麟碩士設計籌備添置新式鍋爐及機伴擴充出品元 
[西牢添建號舍]  
　　公共租界提籃橋西牢日前禁囚人犯有一千八百餘名嗣該西牢禁錮人犯擁擠獄舍不敷　押現已添建號舍九百六十間正在從事建築大約日内即可竣工云 
[滬北工巡捐局復五區警署函爲清潔所事]  
　　滬北工巡捐局昨因寳興里房主私雇鄉人運掃糞料特復五區警署云逕復者案准函開以審興里房主挑運糞料一事如何辦理請即核奪等因查敝局辦理清潔原爲統一事權以重衛生起見凡區域内糞料均應責成清潔所挑倒惝清潔所不按時挑倒尙須照章處罰寳興里何得獨持異議該業主所稱房屋落成十除年其清潔所早已產生里内糞料無人顧問不得已僱用鄉人挑倒等語旣知清潔所早已成立何以當時並不來局報告未免自相矛盾至敝局徵收清潔捐係撥充清道路燈及一切衛生之用並非專充馬路工費更何得藉詞推諉准函前因相　備函奉復即請貴著長查照迭函事理剴切勸導勿任違抗並祈見復足紉公誼云云 
[查獲搶士案内之之劉小紅]  
　　江北人劉小紅（即小紅寳）係串黨在斐倫路搶刦某西人鴉片烟土一提夾由公堂簽出提票緝拿之犯昨日包探楊子香查悉劉匿跡虹口當即稟明捕頭　同一百零九號西探目康仇往將劉小紅拿獲拘人捕房捕頭略詰一過諭飭押候解究 
[搶土流氓分别押儆]  
　　張阿弟邱阿林周阿因陳長根陳連生等五人專在英法交界之處搶刦行人烟土等物現爲法捕房包探查悉將張等一併拘獲帶入捕房昨解法公堂請究先由捕頭稟稱查得被告等均係無業流氓曾經英法兩公廨懲辦有案請爲重究詰之張等供詞支吾中西官判張押西牢一年周邱兩人各押九月陳押六個月陳連生一個月期滿一併永遠逐出租界 
[搶金挖耳之婦人]  
　　婦人許郭氏日前在法租界愷自邇路攫取婦人沈陸氏頭上所戴金挖耳當由陸氏喊捕由旁人帮同將郭氏追獲鳴捕將人贓帶入捕房昨解法失堂請究先由原告投訴被搶情形詰之郭氏供認因貧無奈搶取不諱中西官判押三禮拜以儆 
[通緝私脾巨欵之張啟元]  
　　廣東路四號門牌益興保險公司夥鼓興人張啓元年二十七歲近因私用賬銀一萬五千兩無法彌縫遂於日前淐逃無踪該公司除稟請公共公廨出票飭拿外前日並將張最近之肖照一紙送交總巡捕房刑事稽查處刋於通緝單内昨已將此項通緝單分發各捕房一體緝拿矣 
[花月明岳梅英被澆鏹水案又獲二人]  
　　女子花月明岳梅英於八月二十七號夜同行經漢口路被人以硝鏹水澆灑頭而身手皮膚受傷由捕送入醫院並拘濩寗波人王雙龍一名解由公共公廨押候訊究已誌本報花岳二女向同在某游戲塲唱本地灘簧爲归現尙在院治療日昨老閘捕房包探汪竹生陸根生查得南京人王佳春·無錫人劉洪兆均係案犯稟明捕頭協同六十二號西探將王劉兩人拿獲由捕頭詰悉該兩人前曾在英法兩租界内藉端向人拆梢並攫取行人財物皆各經官廳懲辦過八九次的非善類因飭收押候與王雙開併案解究 
[賣女爲婢實係放鴿]  
　　沈企予　投法公堂控稱商人前由劉胡兩人介紹收買楊陳氏生女楊金弟爲使女甫經四天金弟忽然失踪當由商人報告捕房現爲包探查得金弟由其母陳氏銹出藏匿在周鼎桂所開之客棧内故此將陳氏一併拘案請求訊究楊陳氏供實因女兒不願爲婢故此出外逃回婦人處恐被原告偵悉追究是以寄藏在客棧内是實楊金弟稱實係女子獨自出外後由母親領至棧内等語　主周鼎桂供稱女子由其母陳氏領來借宿惟該女子一人　臥並非與母同宿中西讞員判楊陳氏押女所二個月准予贖罪再賠還原告身價費洋四十元周澗洋五元充公楊金弟送堂擇配 
[布廠失竊巨贓]  
　　大南門外馬路橋陸家浜華豐布廠於前晚兩點鐘時被竊賊從隔壁竹笆扒牆進内竊去絲光嗶嘰布八十三疋约値銀八百數十兩昨日該廠覺察後即由經理曹伯符開具失單報告該管二區二分駐所請爲查緝聞每疋重六七斤共有五六百斤恐尙有夥竊之人現該所署員錢伯賢已派警到廠勘明形跡後已從嚴偵緝矣 
[百代公司汕頭風災影片開演]  
　　　代公司所攝油頭風災影片兩大捲茲裝配完備昨在該公司試　　汕頭風災影片之一 
演災後情形傷心慘目茲聞先在虹口滬江影戲院開演云 
[曹元元控友呑用欵項]  
　　曹元元投戈登路捕房幸稱伊有洋六百十元交與其友海門人沈樹林託爲轉付與顧盛泰詎沈得洋後並不交願竟敢呑用請求拘究捕頭派探劉陸林將沈拘獲詰問一過飭令收押候解公共公廨訊辦 
[銅匠服毒斃命購買花會之殷鑒]  
　　本城阜民路塌水橋附近有紹興人汪渭楨年三十五歲向爲銅匠家有一母一妻及三歲女兒平日汪工作甚勤進欵足敷日用惟性喜賭博迭次出錢購買花會損失頗鉅所存衣物典質一空近來汪愈恩愈忿頓萌短見前日下午出外購得紅頭火柴二十匣潛在其家附近老火灶中啜茗將火柴赤燐剪下悉數呑服然後回家臥在床上至夜半毒發嘔吐其母汪奚氏向之詰問得悉前情驚慌失措延至天明汪渭楨即氣絶而死事爲一區三分署馬署長得悉立命二舖地甲陸鈺投地方廳報請相騐車廳長正擬派員往騐間即據屍母汪奚氏投案稟求免騐情願自行棺殮車廳長准之着具結送查速往收殮 
[庽客急病殞命]  
　　庽居滿庭坊基小客棧之四十餘歲男子昨晨一時許忽患急病當由棧主報知老閘捕房派三百十八號華捕前來車送仁濟醫院未及醫治即氣絶身死由捕將屍車送騐屍所候請示公堂辦理 
[鞋匠母子相繼患疫殞命]  
　　阜民路俞家弄口有許某者年近二十向爲鞋匠人皆稱爲小皮匠其母某氏年近半百前日清晨忽患時疫吊脚痧許即請醫救治無效而死當即備棺收殮豈知疫氣業巴傳染昨晨許亦發病當經鄰人代爲設法施治毫無效騐午後亦氣絶身死二日之中母子均遭疫斃亦可慘矣 
[水菓小販急病斃命]  
　　前晚有賣水菓人某甲年約四十左右携帶竹筐沿途呌賣水菓行經十六舖集水街西口中華路旁忽然仆地氣絶身死由崗警查見回報該管第一區警署王者長飭該地甲查明並無屍屬即報地方檢察廳請騐昨日午後由鄭檢察官蒞場相騐據該地甲陳訴前情當由檢騐員騐得死者委係患病身死並無别故當即塡明屍格飭地甲報堂結棺收殮厝壇召認 
[李壽海刃傷張照玉]  
　　浦東三井碼頭小工張照玉與同伴李　海有仇前日在該處途遇一言不合即行用武李袖出利刃亂戳致張照王之左右兩腿被戳四五刀倒地不能行動由警到來將李壽海拘獲押送三區一分署立解地方廳張則倩人舁送到廳稟請騐傷經檢察官騐訊之下判張發堂醫治李押候原告傷愈再行核辦 
[電車撞跌傭婦]  
　　昨日午刻十二時有住居小南門喬家浜口楊姓家所僱之　婦某氏至中華路購買豆腐而歸行經該路適有華商某號電車由南往北該氏見電車逼近立即退後不料又有二十八號電車由東門開往西門忽爾馳至該車上司機人立即停機已經不及因之撞跌軌道中頭部受傷血流滿地當由兩車司機人帮同施救立即送至新普育堂醫治後由崗　據情回報一區三分駐所陳明該氏被撞一切狀　 
[汽車傷人三則]  
　　昨日上午九時許二百四十六號汽車駛經浙江路　倒常熟人孫伯榮跌傷頭部等處當由老閘捕房五百七十五號前來押令汽車載送孫伯榮往仁濟醫院醫治旋即帶該汽車夫人捕房候示又昨晚一時某汽號汽車在楊樹沛路行走撞倒行人陳瑞頭腦受傷不省人事當由楊樹浦捕房七百零八號華捕到來抄錄汽車號碼另雇車送受傷人投同仁醫院醫治又有三百零六號汽車於昨晚八時半駛經北京路口浙江路撞跌通州人吳阿二礪傷腿足由老閘捕房五百三十號印捕前來押令汽車送往仁濟醫院醫治一面帶該汽車夫入捕房請究 
[乘脚踏車撞傷行人]  
　　江北人羅四高前日乘坐脚踏車經過滬西麥根路將行人李子才撞倒受傷羅並不停車反用兩足踏機而逃嗣爲八百十七號華捕攔獲連同李帶人捕房捕頭命送李赴醫院醫治羅着存洋十元作保候李傷愈再解公堂訊辦 
[便桶不應傾入溝内]  
　　江北人王善明住閘北姚家　橋某里内前日清晨其鄰居婦人陳王氏因將便桶傾入溝内被王瞥見向阻詎該氏之翁陳金福夫陳柯根持蠻不服致起衝突且以斧頭砍傷王之頭部山崗警一併拘入四區聽候訊辦 
[醉漢行兇拘入警區]  
　　住居夏家弄之江北人韓文發前日晚自外乘人力車歸來與車夫爭論車資有醉漢歸雲生等經過上前干涉將韓肄毆韓子寳泰聞其父被毆即開門出外鳴警到來將歸拘入四區候辦 
[木牌樓妨礙營業]  
　　閘北新民路萬新茶樓主時萬如昨投四區呈訴隔壁新民　園前年開張時在伊門前搭一木牌樓將所賃過街樓西遮没生業上大受損害曾由該園股東陳芝允許俟修理時拆低數尺前日該牌樓被風吹毁詎另一股東管伯英混名藥水八開不肯拆低反敢糾集徒黨尋釁逞兇實屬侵害主權請求傳管到案勒令拆除以維營業等情當奉顏署長諭暫行退去聽　愽訊核辦 
[利濟副劵開獎紀]  
　　昨日爲利濟有獎副劵開獎之期在久大碼頭總發行所舉行開出之五大獎號碼及經銷各票號照錄如下頭獎三萬二千七百九十七號本埠善中二獎五千一百三十九號本埠廣萬源三獎七千零六十五號本埠善中四獎一萬七千九百八十三號杭州義記又四獎三萬六千八百四十號本埠善利全五獎一萬三千五百二十七號本埠大善元又五獎一萬四千六百二十四號福州福祥 
 
 

Page 16

 
 
[誌謝]  
　　昨承中華圖書館贈第一七七期（禮拜六）兩册又大東書局贈第二十七期（星期）一册併此謝謝 
來件 
[依基督救國主義擬商榷之憲法要點]  
　　徐謙（佐治） 
　　余個人對於草創中華民國憲法之主張其中頗有前後不同之處其要點可分三時期以述之茲篇所注重者在弟三時期之主之惟余之見解何以有前後之殊恐時人莫知其故爰並記前兩時期主張之要點而說明余思想變遷之理由惟覽者詳之 
　　第一時期此時期爲余同王君寵惠草憲法芻議時期（民國元年冬及二年春）所主張各點除聯邦制外大抵從學理之研究而來其要點如下 
　　（一）共和聯邦折衷制此制爲辛亥之季及民國元年之始余與國民共進會（合組國民黨之一圑體）同人所主張擬有商榷書蓋斟酌美之聯邦制與法之單一制而折衷之除立法司法由中央政府統一外行政則取分　而定省制其内容詳原書與憲法芻議地方分權取列主義者不同（此王君之主張）此點因有說明之必要故略加說明以下各點則否（二）政黨政治（三）議會政府（四）集會須有法定數（五）内閣制（六）總統無解散國會權（七）反對勳位勳章及一切特殊稱號（八）審計獨立（九）非特别裁判（十）剛性憲法 
　　第二時期此時期爲余草憲法補苴時期（參預護法時期）所主張各點多因事實經騐而來其要點如下 
　　（一）除平定變更國體之叛亂外對内不得用兵（二）國會被非法解散時應有非常集會法（三）規定違憲罪（四）取消優待條件並剥奪愛新覺羅民之選舉被選舉權（五）國會應實行議决租稅權（六）總統非元首（七）定戒嚴法之限制（八）國防軍以二十師　限不得駐防各省（九）規定人民參預司法 
　　第三時期此時期爲宣傳基督救國主義時期（始於民國七年直至於今下逮來茲）所主張皆依根本信仰而來即依基督救國眞理發爲憲法上之主張其要點如下 
　　（一）人權非法律所賦予並不受限制憲法固所以定國家之組織顧未有國先有人且旣有國亦必須有完全獨立之人爲國之要素故憲法以保障人權爲最要乃普通觀念視此爲照例文字於憲法案上不過抄襲成文而已殊不知世界憲法於此有一從同之誤點大抵規定人民在法律上爲平等依法律享各種自由其背於眞理者有五（甲）不知人權非法律所賦予乃人格所自有（乙）雖規定人權於憲法實無異以法律取消憲法（丙）僅承認法律上之平等自由不啻表示事實上爲不平等不自由（丁）誤以人權與國權有抵觸故加以法律之限制（戊）不知人權不受限制依以上種種觀念故憲法應保障完全之平等自由至刑法及其附屬法乃另一問題並非限制人權蓋依眞理人權非無罪之人不能享受此罪之範圍當廣刑法上之犯罪乃其一部分犯罪之人依法不能享自由平等權與憲法之保障人權兩不相涉無庸顧慮 
　　（二）人權只許擴張不容縮减人權固由眞理而來惟歷史上受横暴武力之剥奪故尊重人格之人必起革命以爭之革命之結果即在享受人權如亨受者猶不完全即必須遂漸擴張之今吾國非獨武人敢於蹂躪人權即司法官亦敢於縮减人權實爲荒謬例如刑事訴權爲人民歷史上之旣得權而日本法學派之司法官竟敢根據日本法之公訴權縮减人民刑訴攤此不能容許者也 
　　（三）人民因反抗違憲之武力壓迫有罷稅罷工罷市之權自總統以及一般文武官本爲人民僱傭以　理人民之公共事務者或謂之爲一種腦力勞動者乃因據有事權一旦用以蹂躪僱主或欺凌其同工者故憲法上不可不預防此等野心之暴動而保障人民之革命昔用武力今則改良革命只用消極的方法大約已足解决内亂問題矣 
　　（四）開放人民自由權今人只苦口言自治其實自治乃與官治對待因人民覺悟不應受官治而又未能完全脫離官治故只爭得一部分謂之爲自治而其　已甚在吾國即此小部分亦屬紙上空文不過定一自治法規設一地方議會指定若干議員而已於人民要無關係而眞自治則不然是爲人民之自衛人民之所患爲兵與匪非有以自衞不可自衛要點有二（甲）自行編練民圑（乙）自由携帶武器（至民圑之編練法武器之置備法另有研究非茲所詳）如此始足以禦兵匪而後可以防外患 
　　（五）敎育完全免費並極端擴張敎育費欲救吾國之危亡非從速造成健全之國民不可除極端振興敎育無第二法普及敎育固應免費然以新覺悟而言則國家負有敎育國民自小學至大學之義務不過小學畢業後不必再事强迫但對於國民欲再入中學至大學者其應免費則一也敎育應極端擴張人但知求麵包革命而不知敎育更須革命倘國民皆以要求敎育爲理由而反對軍費及政費之過多殆無人敢謂爲不然也 
　　（六）非政黨尤非一黨專政政黨之爲物今世之人已有知其爲不必要之覺悟余昔以爲行代議制非有政黨不可今始　代政黨者爲信仰上之結合世界各國政黨雖較善於吾國但亦莫不有其黑幕蓋政黨莫不以取得政權爲目的即英不以黨爲前提面國反在次位至吾國之只知有黨不知有國只閙黨見不問是非者則更爲有害而無利矣歐美各國皆行政黨政治面今之俄國則有異世之詆之者曰過激黨或謂之爲多數黨要皆未得其眞相一言以蔽之曰一黨專政而已政黨政治者一國内同時有二以上之政　存在不過在政治上因人民之贊否互相起伏或執政或在野迭爲進退故雖有黨見尙可互相監視互相競爭至一黨專政則不然國政專由一黨把持絶不容他黨之存在其黨徒無論如何衆多在國民中必爲少數少數之人在政治上肆其壟斷使多數人之意見莫由發抒其弊害何可勝言觀於普魯士新憲法國務員就職宣誓不偏袒政黨（第五十六條）則其爲非政黨政治大可見矣 
　　（七）非國會制憲國會爲普通立法機關以之制定憲法者世界新共和國之先例殊不多見近有俄之索維葉把持制憲權實爲一黨專政之結果不幸我國約法即抱此見解遂規定第一届國會之特權爲制憲顧兩院議員除少數健全分子外其餘罪證及劣跡莫不昭彰或附和帝制或造成禍變或受金錢役使或願武力解决或私德不修或人格墮落信用早已掃地何堪使之制憲即以天壇憲法案而論多係迎合袁世凱之意旨本無成爲國憲之價値今尙欲固執二讀會通過之成見又迎合武人之意以定省制不過成爲一部議員之罪狀史而已故議員苟有悔禍之心急宜修正約法將制憲權還諸國民憲法會議切勿以非驢非馬之憲法再貽國家以若干年之禍患此則余所禱祝者也（未完） 
　　汕頭風災影片之二 
公布欄 
[江蘇高等審判廳]  
　　民庭判决周沈氏與趙慶楨園地涉訟提起抗告一案（裁决主文）本件抗告駁斥李高臨堂與復興公司爲基地涉訟聲請更正一案（裁决主女）本廳民國十一年七月三十一日就聲請人與復興公司爲基地涉訟一案所爲判决理由内六畆二分之二字應更正爲六字張漢川與洪晋鶴因基地涉訟不服第二審判决上訴一案（判决主文）本案上訴駁斥第三審訟費由上訴人負擔陸榮生與唐葛氏因借欵涉訟不服第二審判决上訴一案（判决主文）本案上訴斥第三審訟費由上訴人負擔余香齋興朱鴻彬因公欵涉訟不服第一審判决上訴一案（判决主文）本案上訴駁斥第二審訟費由上訴人負擔郭大邦等與陶柳門爲灘地涉訟上訴一案（判决主文）本件上訴駁斥焦桐齋等典金仰孫爲租屋涉訟聲請一案（裁决主文）本件聲請駁斥聲請費用由聲請人負擔鄭生甫與鄭司諫爲典田涉松上訴一案（判决主文）本件上訴駁斥第二審訟費歸一訴人負擔　楊耿之與宋濤人爲　務涉訟上訴一案（判决主文）本案上訴駁斥第三審訟費由上訴人負擔喬桂堂與張俊卿等因債務涉訟不服第一審判决上訴一案（判决主文）本件上訴駁斥 
　　批示律師陳志剛呈請撤銷登　由呈悉應准轉呈司法部核辦此批楊蔭濃等呈爲與僧法明贖田涉訟請飭縣執行由呈鈔均悉已令縣查照原判妥速依法執行仰即知照此批沙幹一件爲與鄭劉氏因承繼涉訟一案再請回復原狀由呈悉本案前據該民聲明窒碍已逾現行不變期問　經本廳　决駁斥該民如果不服祗許於十日内提起抗告不得再請回復原狀此批（以上九月一號） 
　　民庭判决郭　基與董謙詳股本涉訟聲　回復一案（　决主文）本件回復原狀應自向吳縣抽方審判　簡易庭聲　桑朝楨與顯少嶺　債務涉訟不服第二審判决上訴一案（判决主文）本案上訴　斥第三審訟費由上訴人負擔宋子舟與　吉齋因抵田涉訟上詩一案（判决主文）本件上訴駁斥第三　訟費由上講人貪壽 
　　批示周怡臣一件請示可否破格同復原　由狀悉本案前經本國於本年六月二十二日决定駁回該民接受送違經過不變期間已久始將原卷　回原縣執行照章不得再請回復原狀仰即知照此　徐朗周一件請求發還卷宗由狀悉查本　卷宗已於本年七月二十二日　回矣　即知照此批　　蔣國斌一件呈請行文上　交　署及會丈局停止　換道契由呈悉仰自赴該管衙門呈請可也此批（以上九月三號） 
[江蘇高等檢察聽]  
　　批示李如楷呈悉已將證書等費滙呈司法部核轉矣仰即　照此批秦家驥呈及　書均悉已將證書等費滙呈司法部核收請领矣仰即知照證書存此批鮑玉山狀悉已於劉榮先　内批准調卷俟卷到後當予併　察核辦理此批朱華呈悉已將證書等費滙呈司法部該收請領矣仰即知照此批李桂芳等狀悉候令原廳迅予依法虞結此批翁曜南狀悉准予開釋此批劉榮先狀悉候調卷核辦此批湯順方　悉查該項裁决書應由審廳依法送遠毋庸向本　抄錄此批邵殷氏狀悉該案究竟如何辦理應仍向原縣訴誦依法核辦此批金森林狀悉查審廳裁决佐法應予送達毋庸鈔錄此批 
　　佈告爲布告事照得八月已終本廳勤蔣時間廳即照章變通自九月一日起至十月末日止以行　九時半至十二時半午後一時半至五時爲辦公時間除通諭遵照外合行布告仰訴訟當事人等一體知照此佈（以上九月三號） 
[上海地方審判廳]  
　　判决主文（簡易庭）一件裁决李少娘訴范榮卿等欠欵紏　一案（主文）原判主文欄内陳永林應償還原告人洋六十元更正爲陳永林應償　原告人洋六十七元五角一件裁决張阿梅訴張阿毛欠欵料葛一案（主文）本　民國十一年支字第四九號支付命令宣　示强制執行一件裁决陳炳至訴竺華藻欠欵糾葛一案（主文）本廳民國十一年支字第五四號支付命令宣示强制執行 
　　批示一件丁良仙狀請執行由准予傳案執行此批一件陸秋餘　請嚴厲執行由狀悉陸榮華已傳案管收矣仰即知照此批一件施儼氏狀領木主等件由准領此批一件周范氏狀請寛限履行由所請不准此批一件金錫九狀請銷案由准予銷案單契及保證金仰即來廳　證買並予函廨協助執行由狀悉候依法辦理此批一件王壽伯狀請迅賜查封由狀悉准予派員查封此批一件榮獨記狀請將欵先予給領由准予先行來案具領此批一件陳樹生狀請勒保限交由狀悉已勒令限交矣仰即知照此批一件莊苑卿狀領啓封動產不動產由准領此批一件劉殿榮狀請派吏嚴追由候傅案執行此批一件風鴻章狀請盆吏嚴厲執行由准予派更執行此批一件邵如川狀請墊行由查本案包銀七百七十六兩合銀元一千零七十二元五角六分已准交通部南洋大學函送到案仰即來　領可也此批一件褚晋剛狀領啓封動產由准領此批一件廖周氏狀領前繳再審訟費由狀悉該氏所繳訟費未經裁判發還依照部令槪不發還仰即在照至借票二紙業經本　連同卷宗函送原縣矣着逕向原縣具領可也此批以上九月一日 
　　公示送達（全文在本廳揚示塲公布）一件鄭世貴僣何梅軒等因貨銀糾葛一案本廳定於九月二十八日下午一時爲公開審理日期除選任沙調義律師爲該被傳孫鳳來之特别代理人外仰該被傅人　　到庭辯論毋自廷誤此示右仰被傳人孫鳳來知照一　莊榮寳與何梅軒等因貨銀糾葛一案本廳定於九月二十八日下午一時爲公開審理日期除選任張言綸律師爲該被傳人孫鳳來之特别代理人外仰該被傳人遵期到庭辯論毋自廷誤此示右仰被傳人孫鳳來知照 
　　批示一件張榮生狀請勒令裝還原式由查該屋經本廳派吏查明並無拆動形迹即蕭福順業已裝　原式按照和解筆錄本案執行業已終了所請未便照准此批一件閣葆林狀請派吏執行由候傳案執行此批一件陳煒記狀請照判執行由准予派吏執行此批一件劉李氏狀爲聲明暫停營業並請執行債務由查該氏等經本廳派吏執行寃敢閉店避匿殊屬胆玩已極着迅即籌欵揝交母得飾詞干咎切切此批一件凌月季狀請銷案由准予銷案此批一件曹愼齋狀請飭吏執行由查本案原卷未奉高等廳發回所　　從緩議此批一件戎楚範狀請拘案押交由准予傅案執行此批一件許仰頣狀誚暫緩執行由已　謙照准矣此批一件陸蘭蓀狀領單契由准領此批以上九月二日 
[上海地方檢察廳]  
　　批示劉學詩狀悉案已起訴候送同級審判廳核辦此此　子忠狀悉仰候查明核　此批翁少卿所請不准此批虞薌由准予給領此批王懷義狀悉本案業經不起訴矣如有不服仰即聲明再議以便呈送江蘇高等檢察廳核辦此批徐阿四狀悉本案業經不起訴候送達處分書可也此批　　江金福狀悉案已送審毋庸牽涉他人此批楊登春狀悉候查明毋瀆此批吳兆鳳狀悉候傳訊此批楊銀昭狀悉所請備案於法不合應毋庸議此批許王氏狀悉本案當經庭諭係　民事紏葛不涉刑事仰即遵照毋庸多瀆此批金聚林查爾與朱寳生等本屬姻親前次因田畝糾葛爾觸犯刑事判决確定在卷兹復以朱寳生等强盜傷人告訴前來細按毫無情由其爲挾仇報復已屬顯然着自來　候訊並取具誣告甘結再行核辦此批黄永清等狀悉飭傳訊核辦此批楊阿木狀悉候松江縣送　核辦可也此批姚四有狀悉侯查明核奪此批以上九月一日 
　　批示陳麗泉等狀悉所訴是否屬實仰候偵查核奪此批施阿盤狀悉案已起訴候送同級審判廳核奪批批趙張氏狀悉仰覔妥保來廳繳納可也此批吳有康狀悉查此案業經判决至案内贓物仰即來廚具領可也些批黄施氏狀悉爾夫判處拘役五十日依法折抵即將期滿所請易科之處麽毋　議此批孫　祥等查挑夫勒索挑資應如何處分事屬行政範圍本廳碍難准理此批姚盛桂桂歇悉仰候偵查所請應毋庸議此批鄧修濤狀悉案經偵查毋庸多瀆此徐桃桃狀悉候偵查此批王張氏狀悉案已起訴候送同繳審判廳核辦此批王伯堂狀悉案經偵查當庭却下毋得再請提究仰候趙伯琴到案另行訊明核辦此批以上九月二日 
 
 

Page 17

 
 
   
 
 

Page 18

 
 
自由談 
[座右銘] [  陳顥]  
　　觀史不可以成改優劣人只當論其是非 
雜說 
[我] [  蔣組若]  
　　我有（大我）（小我）之分（小我）即（物質的我）也（大我）即（精神的我）也（物質的我）有時泯滅而與草木共腐（精神的我）恒垂久遠而與日月同光 
　　奈何今之人往往徒知有（小我）而不知有（大我）耶此聖賢豪傑之所以不復見歟 
遊記 
[西湖倦遊三日記（二）] [  希陶]  
　　游至此天色將幕急放棹湖心亭亭居外湖之中四面臨水西對雙峯憑樣四望羣山環立如屏清聖祖臨幸爲書靜觀萬類四字懸亭楣又書聯曰波湧湖光遠山催水色深樓上則書天然圖畫額有五言絶句云水上起樓台湖面平如鏡春風吟柳條遠與山光映湖心平眺景殊幽雅心雖戀戀徘徊不忍去然夕陽將終黄昏已近不得再事流連遂轉棹返新市塲已萬家燈火矣乃赴西悅來晚膳走訪故友後至十二時始寢 
　　翌日晨僱舟作竟日游自新市場第一埠頭出發至湧金門外訪柳浪聞鶯亭故蹟亭臨山面水風景幽雅春時柳絲拂水加翠浪翻空黄鳥調其嬌喉如與畫舫笙歌相應答故名復　進數武爲錢王祠祀吳越武肅王錢繆清雍正間李衞重建祠前表以石坊曰功德坊俯臨湖春間沙岸平堤華楊披拂萬綠中碧殿丹宮掩映林表每當旭日初升霞光絢爛湖波盪漾曉霧迷離轉棹至三潭印月蓋東坡守杭時留意西湖水利特於裏湖湖心亭之前立石塔三座塔之四周不許占蒔菱藕故爲西湖最深處潭水澄清千尺可俯月光映潭可分塔影爲三遊乎其間者頓覺太白詩對影成三人之句潭後爲放生池亭軒魚沼石橋曲折竹徑通幽夏日池荷盛開景色更爲優美轉棹至南屏晚鐘亭建於淨慈寺前適當南屏由麓寺鐘初動山谷皆應逾時乃息蓋茲山隆起内多空穴故傅聲獨遠遂稱南屏晚鐘清聖祖南巡幸此御書十景而易晚鐘爲曉鐘意謂夜氣方清天籟俱寂鐘聲乍起響入雲霄最足發人深省也寺北有山自九曜峯來逶迤起伏爲南屏之支脈昔郡人雷就居之因名雷峯吳越王妃黄氏建塔其上以藏佛螺髻髮塔始以千尺十三級爲率然僅成五級每當夕陽西墜塔影孤矗其景絶佳林逋雷峯詩云夕照前村見故十景有雷峯夕照之目後至花港觀魚乃宋内侍盧允升之别墅也花家山之脚引湖流於斷　中甃石爲港蓄魚其中水清可鑦潛濯游泳咸遂其性可以識天機之活潑悟人世之浮沉明湯煥花港觀魚詩有濠梁客到春波淨西塞舟回暮雨斜句最能寫其妙景 
影戲話 
[記明星影片公司（上）] [  舍予]  
　　年來國人鑒於影戲一道僅賴歐亞輸入且多格格不入之慽漸知研究及此前者雖有一度自演者乃以技卽未純而製造不良旋起旋仆嗣則非攝手太劣即缺乏專門人才殊未盡滿人意日昨應張君巨川之約往明星影片公司參觀分别部居怖置固極周至時適明星學校夜課演講環坐逖聽者可三五十人鄭君介誠且令一女學員作形狀與面上之表情試騐是可知該公司對於此項事業銳意經營更先注重人才矣張君復導予至一室以新式簡便機試映一社員游戲的新出品（勞工愛情）扮演者均素相識劇長約兩大本大致爲一木匠改業水菓與對鄰之醫生女友愛其父欲使其診務興旺始允所求木匠之居爲一俱樂部樓下因將梯板改活人皆傾跌受傷就醫於女父乃得履行婚約 
瑣記 
[蓼花室漫筆] [  繡君]  
　　自由談之新對偶自由談中之金嘯梅對鐵拐李朱天石對白雲山（即陳炯明會議處）青萍對白苧（詞目）征鴻對告雁或對訪鼠（俱曲目）以上爲無情對 
　　時事新對相傅孫吳曹齊爲四角同盟雖未徵實然可對漢趙岐所撰之三輔決錄或明熹宗時敕撰之三朝要典 
　　新書對紫蘭花片對黄臺瓜辭紅雜誌對白齊文（美國人）二對俱恨未工 
　　名與字同政界中最多名與字相同者如吉林印花稅處處長李壯飛字壯飛辭敎部之湯爾和字爾和國務院參議張海若字海若財政部秘書宋春舫字春舫丹麥隨員許念曾字念曾外交部審查决算委員嚴鷗客字鷗客電政司總務科主事周亮才字亮才不勝枚舉固不獨孔安國孟浩然張巡郭子儀耚同文諸人已也古今人何遽不相及耶 
　　姓名合部首字姓名俱合字典部首者軍人爲多以余所聞砲兵第二十九圑第二營營長石青山步兵第一圑第三營營長辛青山騎兵圑第一營營長牛青山皆是也三人皆以青山名亦奇 
小說 
[社會小說人間地獄（一九二）] [  娑婆生]  
　　第二十七回舞罷弓鞋未醒妾夢抛殘電涙莫挽郎心 
黎宛亭仍欲堅留翠冰老九笑道四少旣然掉不落老三何不一同送我們到上海去逛幾天一層路上有伴也不寂寞像來的時候碰著程大少車上談談便不知不覺的到了二層我在杭州叨擾了四少許多到上海去我也應該請還你說罷望宛亭默默含情的一笑黎宛亭被他提醒了曉得無論如何在杭州總有許多礙手礙脚的地方自然是上海便當得多當下便决定了送他們赴滬翠雪兩人聞之大喜宛亭趁雪紅仙館不在面前的時候偷偷的間翠冰老九道老九我要問你一句話你說到上海要請還我不知道你怎樣的請我老九微笑道隨便你你要我怎樣請呢黎宛亭道我要的你未必肯請老九面上微微上紅假意道你要什麽宛亭道不要假痴假呆　　正說到這裏雪紅仙館來了便打斷兩人話頭依著黎宛亭的心思恨不得一脚跨出杭州的清台旅館一脚就踏進上海的一蘋香撇掉了雪紅仙館和翠冰老九兩個人談個痛快方始適意無如辦不到只得按者程序收拾行李一行人衆到車站靜候買票登車黎宛亭先回家一轉也不知在夫人面前臨時撤下什麽彌天大謊說有要緊的事趕到上海匆匆的帶了些銀錢提了皮包往車站而來不必說翠雪兩人以及小大姐的車票全是宛亭包辦了上一次小大姐坐在三等車隔離頭等車太遠翠雪兩人呼喚不靈這一次宛亭特爲替小大姐買了二等車票以便呼喚翠冰老九再三稱謝雪紅仙館頗覺得意以爲宛亭如此優待全是因爲自已的交情關係面上非常光彩其實宛亭何嘗爲的是他到了上海翠雪兩人各帶小大姐各歸香巢臨走的時候雪紅仙館意欲呌宛亭不必住旅館一逕提著皮包住在他的院中宛亭道那不好雪紅仙館道有什麽不好宛亭道恐怕兩有不便雪紅仙館鼻子裏哼了一聲道我到没什麽不便只恐怕你有不便罷了宛亭賊人心虚也不敢多辯支吾著過去說明還是住在一蘋香少時夜間再來尋你雪紅仙館道你一定要來不要又是搭赸頭宛亭點頭麽命翠冰老九和宛亭淡淡的道四少我們只好明天見了宛亭恐怕他誤會今天要到雪紅仙館那裏去故意發此酸音但是也不便說明與雪紅仙館的約會是假的心中甚是著急也只得含糊答應著極力用眉眼來表情當時車站人多聲雜匆匆各散也不知道翠冰老九領悟没有如今且按下翠雪兩人回院不提且說黎宛亭下了車先到一蘋香開了一間房間安頓妥當以後急急忙忙打了電話約柯蓮孫姚嘯秋兩人到嶺南樓番菜館吃飯 
[隨便說說] [  瘦鵑]  
　　合着眼不問事丁槐勸黎黄陂合着眼不問事我說這種辦法果然很好不過他身爲中華民國總統繫國家安危怎能合着眼不問事難道因他有菩薩之稱就請他實做菩薩麽照我的意思黄陂萬不可合眼須　睜開了眼看看誰是實心愛國的君子就和誰合作看看用甚麽方法可以救國就照怎樣做去倒是那些努目金剛的軍閥和賊眼灼灼的政客們須要勸他們合着眼不問事纔是 
 
 

Page 19

 
 
   
 
 

Page 20

 
 
　　（一）投肅本增刋者其材料除衛生法制道　　濟四項外增　青科學宗　市　雜錄間答大項其語涉攻　　人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於辦應下（但署名不蓋章以不願取酬論）如登載一月後無人　摘其轉錄他稿者至隔月一日（陽曆）即可向本館取酬其領酬時之署名盞章須與投稿時同 
　　（一）問答一項專爲喜間本增刋諸君實有疑義藉便討論起見當擇要登載恕不給酬 
　　（一）　稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刋得酬量增删其字句　　（一）投稿不登載者原稿恕不發　 
[成功百訣十二版]  
　　沈有乾君成功百訣茲經本館十二版每册仍疏回印本銀五分外埠函購加寄費一分售書處本館營業部寄售處中華職業敎育社中華書局 
常評 
[全國] [  覺]  
　　我國自新紀元以來凡成立之機關與圑體往往好冠以全國二字此誠足以表示大國民之思想然攷其實力則未有能副此全國之名者此無可諱言也 
　　近數年政府已久非全國之政府矣日以統一相號召而各方面之眼光未有能照及全國者各方面之心理亦未有能顧及全國者獨機關與圑體尙或能存此全國二字之名亦未始不可藉以解嘲矣 
　　吾以爲凡事之建設必有其起點由小而大由近而遠其所經營者果能脚踏實地則一市街可也一鄉一邑可也不必其全國也揭全國之名以鼓吹全國人之興會則易居全國之名而欲實現關係全國之事業則難雖事業之成就與否固亦視乎主其事者之才力然而顧名思義亦何可苟哉 
經濟 
[扣薪贖路之提倡] [  嵐光]  
　　儲金贖路之議倡之已久主撙節奢糜之費如戒烟酒等是或主徵集迷信之欵如移盂蘭盆會費等是熱忱愛國惧見志士之心矣嵐光以爲扣薪贖路厥效尤鉅凡牙署學校等機關薪金在五十元以上者當按薪額月提百分之二月薪不及五十元者能按額提儲尤所歡迎或個人自願抽提百分之二以上者尤見其熱忱愛國也其在官吏當由上級官吏提倡實行學校則由校長主之於延聘敎習時當預爲訂定書於關約在被扣者提儲區區而集腋成裘裨益國家誠匪淺鮮嗚呼膠濟路之存亡即山東之存亡中華民國之存亡也國人五分鐘熱度之劣性素爲外人所詬病贖路儲金之聲浪至今漸趨沈寂寗不啓外人藐視之機耶凡吾國人當仁不讓急起踐行區區三千萬金之贖欵不難崇朝而集扣薪贖路之舉誠不二之法門矣（乙種酬） 
道德 
[醒世語] [  王竹雲]  
　　或曰吾聞之君子有三寳三寳爲何請先生敎我余曰愼言知足力行三者是也愼言可以無禍知足可以無辱力行可以無難三者果能勉而行之處世之道庶乎得焉 
　　或又問余曰天下何人最愚余曰驕傲之徒何人最智曰謙敬之士何人最樂曰仁義君子何人最苦曰行險小人何人最貴曰無求於人者何人最賤曰謟諛趨勢者何人最明曰自知之士何人最暗曰自作聰明之輩 
　　總之子欲使天下人愛之敬之惟道德二字完成之使天下人畏之避之惟不道德三字招致之故天下最危者莫如不道德之徒天下最安者莫若講道德之士 
　　子能不負天下之人天下之人自不負子卽使天下人負子子亦當不忍負天下如是則處世待人無往而非平安快樂也 
　　立身社會須以道德爲凖繩否則殆如船浮大海無舵可操終必沈没漂流也 
　　或又問余曰社會之大人類之繁何人恨我最甚余對曰無他人即足下也其人驚異莫知所云余曰足下具潔白之身以貪字污之謟字辱之足下具强健之身以酒色殺之險詐之念殘之具安全之身以造仇作敵而危之驕侮之性而害之故曰恨足下者莫如足下也其人曰吾過矣吾過矣唯唯而退（乙種酬） 
衞生 
[沐浴之種種] [  星實]  
　　沐浴者所以排除體垢愉快精神促血液之循環利汗腺之排洩人若不常常沐浴則自表面脫落之表皮曁乾燥於皮面之汗液或塵埃積塞皮膚之氣孔而發汗爲所閉止以致體内積蓄之廢物不能隨時輸出而易感疾病矣况當夏日身體之積垢最多故沐浴尤宣注意惟浴之法有種種茲略述如次 
　　一温水浴卽普通之温湯浴也清潔皮膚之效殊大惟此種浴法血液集於皮膚而至心贜者少故血液之循環爲緩而身體倦怠宜於浴後再用冷水灌之 
　　二冷水浴以冷水浴身反應甚速皮膚初遇冷血即歸於心贜故心動加甚迨心贜逼血血再皮膚則全身赤色而溫暖此冷浴之效所以爲大也 
　　三熱水浴冷水浴以在攝氏二十度以内爲普通温水浴以攝氏四十度以内爲普通四十度以上之熱水浴除特别情形外用之恒有害 
　　四淡水浴卽取河川湖水汲入木桶中以身入浴或游泳川水及湖水中是也爲冷水浴之一種夏季最宜行之 
　　五海水浴亦冷水浴之一種（亦有溫而用之者適於羸弱婦人及小兒等）海水富於臭氣氣浴之能增皮膚之　蒸發利血液之循環爽健精神增進食慾故因滋養不足而起之病神經衰弱病皮膚病腺病貧血症痙擊病慢性呼吸器病皆可用之惟不宜於心贜病肺結核等 
　　六　泉浴爲溫浴之一種温泉中含有各種礦物質視其種類而適宜於治療某種疾病故浴之亦頗有益於人體與海水浴略同 
　　七瀑浴即以身當瀑布之下而受其衝激此種浴法剌激甚劇不甚合宜 
　　八雨浴以大桶滿儲水置高處側面設管裝噴筒又具有　開閉之瓣浴者立噴筒下開瓣水自噴射是謂雨浴其功用略與冷水浴同 
　　九蒸氣浴此種浴法亦須有特别之噴氣機關其目的在催促發汗亦可用於鼻口關節等一局部之病患 
　　十乾浴患重病及年老者體衰弱不能行湯浴如欲除體垢可著白地新衣使粘附膩垢而更換之謂之乾浴（乙種酬） 
[鈎蟲病及其治療法中國衛生會] [  胡宣明]  
　　鈎蟲產生熱帶各國中其形似鈎故名爲人類寄生蟲之最險者長不及半寸而消化器神經系發育頗完備雌者產卵日以千計隨糞便而出不久即孵化爲小鈎蟲流佈藩溷田畝池沼草露間鄉人赤足過之乘隙穿入毛孔中經血管而至心而肺而喉胃終至小腸居而營殖焉未幾復產卵隨糞出而貽害於無窮言之能母悚然耶 
　　方蟲之生活於人體小腸内時不特吮人膏血且嚙傷腸壁留毒成瘡久之糜爛不堪故患鈎蟲病者初雖祗覺疲乏怠於行動迨患稍深無不因失血受毒而致骨立者暫雖不礙生命然因此引起他病而殞命者比比然也 
　　顧其害雖廣要亦非難治凡人覺乏力面黄疑似蟲症亟宜就醫診治其治法係先行瀉清糞穢投以殺蟲齋（Ｃhenopodium　Capsule）更以瀉鹽（Ｍagnesium　Sulfate）瀉出死蟲可望痊愈然必從事根本辦法清潔其屋宇改良其坑厠居處通風乾燥適合衛生原理庶幾蟲害永絶而同登健康之域矣 
法制 
[公共圑體與官廳之區别] [  金熙]  
　　公共圑體與官廳同爲國家之行政機關故常人必以爲二者無若何之區别其實在法律上言之二者之性質確不相同如公共圑體在法律上爲法人中之公法人官廳則無人格其區别一公共圑體得以自身爲權利之主體官廳則不得以自身爲權利之主體其區别二公共圑體對於本體之事務得依法爲之官廳則不得爲官廳本體之事務其區别三且也公共圑體之事務雖專爲保護地方之行政而其意思行爲皆得自主官廳則以統治者之意思爲意思委任者之職務爲職務不能完全白主也由此而言公共圑體與官廳之區别當可明瞭矣（乙種酬） 
雜錄 
[口才之觀察與練習法] [  樂詩農]  
　　口才之重要夫人皆知口才之難亦爲一般人所承認故往往有内才極美苦無口才者亦有頗長口才缺乏内才者欲求内外才兼善並美者不多覯吾友某君積學士也提筆則洋洋巨篇珠璣萬斛請其登壇演講或即席發表言論則格格不吐抑若不勝其艱難者然彼並無口疾特如上言有内才而無外才是也此人性喜讀書彼於一卷在握輒以目注視自首至終未見其口有半唇之張翕此就實際言應名之爲（閱書）不能謂之（讀書）因彼始終未嘗宣之於口也某日另有一長於口才之友人至吾家舉凡予家壁間所　之字畫屏聯彼輒脫口有聲朗朗念出時吾方閱報彼即受其一紙以口暗自誦讀雖未成聲然察其口之上下唇片固栩栩作啓閉狀與吾上述有内才而無外才之友人其（讀）（閱）書報之方法二人逈乎不同吾於是察知其一之口拙乃隨在不練習之故其一之口若懸河未始不由於遇字即讀之習慣所養成自經此番觀察之後吾怳然知求口才之長並非極端難事其法在祗就日常披閱書報及一切文件與行路時所觸目之廣告招貼等凡向例以目視者今具可代以口念惟不必如蒙童念書之口口有聲查吾自少亦具閱書之習慣以致口才毫無近吾爲練習口才計一反從前以目讀書而爲實際的用口讀書果也行不數月吾之談吐說話竟能較前爲活潑圓熟且每遇極難形容之言語亦能脫口而出絶不費力始知口才之得力於平時習練其理固絲毫不爽質諸閱報諸君以爲何如（未蓋章） 
[救鬼不如救人] [  曹文海]  
　　節届中元邇日各地之設壇建醮超度鬼魂者紛紛又起然此事去歲在報端已勸不勝勸而我國國民思想簡單執迷不悟捐募集資仍興高采烈延聘僧道定購紙錠人物爲無益之忙及至醮畢化於無情丙丁願將有益之金錢用於無益之地誠可惜也 
　　我國近數年來天災人禍饑饉洊臻提倡救災以拯哀鴻惻隱之心人皆同具時已入秋寒風將起災黎遍野嗷嗷待哺對於救災之舉宜急而不宜緩見他人之有難漠視不救平日所謂互助博愛者祗變爲口頭之虚言有何益乎况秋後之多疾病由於不講衛生所致時疫亦然設壇建醮僧道誦經豈能永保無死亡者孰若將設壇建醮之捐資撥助於災區散分於災民爲實地救命之事故余曰救鬼不如救人 
（乙種酬） 
[少年夫婦] [  尤敦孝]  
　　辛酉政日暑假之第二日余乘滬寗快車返里是日乘客擁擠座幾爲滿余於門次覓得一座亟趨坐之以避此熙攘之勢與余對坐者爲少年夫婦二人御西服操英語初幾疑爲歐產旣觀其髮黑而膚黄始知彼亦我之同胞也然則此二人之操英語固有令人不解者矣夫以我國方言之不一國人相遇反藉英語以通意者或亦有之是誠不得已耳若彼夫婦間言語隔閡當不致若是之甚何苦而亦操英語耶或曰某夫婦之操英語非俗所謂出風頭乎曰喪失國體莫此爲甚有識之士方引以爲恥也雖然世之如某夫婦者固大有人在又何責耶（乙種酬） 
 
