# 1922 - 229 - 4917782

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[每况愈下（冷）]  
　　財政之窮每况愈下故索薪之人亦每况愈下而索薪之法又每况愈下至他日肯任財政之人亦必至於每况愈下此蓋相因而至有必然之勢也 
　　財政愈窮則所欠之薪由大者而及細者故始而官吏學員繼及吏胥終至役守索薪之人愈雜故其舉動由文明而至粗率始而環索繼乃鬭口終至毆駡情形如是始而自好者不敢任財政繼而膽怯者不敢任財政終必至非勇於圖私之人無一敢任財政矣故曰相因而至有必然之勢也 
　　試觀今日北京之情形非已若此耶 
[命令]  
　　八月二十二日大總統令任命羅家衡爲農商次長此令 
　　八月二十三日大總統令署司法總長張耀曾呈請任命李鍾翹署山西太原地方審判廳長應照准此令 
　　又令署司法總長張耀曾呈請任命任應龍爲黑龍江高等檢察廳書記官長應照准此令 
[國内專電]  
　　北京電二十三日午日美兩使先後訪顧打聽時局俄代表越飛下午見顧談日俄會議已定長春開會（二十四日下午二鐘） 
　　北京電美使以芝加哥借欵利息三十三萬言明六七兩月由鹽餘扣現美商以鹽餘已完并未提起前日歐美記者以院員停工電報本國有已無政府語（二十三日上午十二鐘） 
　　北京電曹電黎時事日亟内閣宜維現狀更張轉滋紛紜曹此電爲調解府洛派所建議謂可增加身分且孚衆意黎漸明瞭保洛關係聞張福來一度到保力言保洛不可分免中國外計曹曰吾即子玉有敢倡分家者請赴關外投獻忠（二十四日下午二鐘） 
　　北京電洛信有人建議旣聯孫宜斥陳吳曰孫主張急陳主張緩吾與陳旣接洽於前不能突然反汗吾主張請陳將聯省成見放寬一步作爲保留於自治實行時再辦並命左右起草勸陳函 
　　北京電盧信願在國會疏通將唐閣咨文撤回吳景濓已允說者謂唐本不來分明是買櫝還珠 
　　北京電張英華今日赴保催高凌霨并述財政實况請曹速决定如高不能來請曹速薦繼任 
　　北京電府指揮處夫役索餉昨圍黎車徐邦傑勸開夫役復圍凌代次凌作揖拱手允發一月而脫 
　　北京電昨皖督代表到張英華家索餉張謂未代部代表曰根據命令非要不可張哀而罷 
　　北京電使團息中東路奉軍蔡平本旅兵變又綏芬俄匪刦車又九站鬍匪將路警百餘全解武裝認華軍已無護路能力與其任日軍藉口保護毋寗列國共同護路且有擴充監管技術權限必要 
　　北京電交高尙未到部手諭敬日（二十四）起辦公改上午九時至十二時下午二時至六時（二十三日下午七鐘） 
　　北京電王仍未出醫院昨辭呈三遞至晚黎始收下今日黎召閣員入府會議（二十三日上午十二鐘） 
　　北京電黎定補一咨文至衆院催决唐閣王未允副署故送不出 
　　北京電京綏局交部派警維持秩序局員回局者留參加請願者撤一說京綏風潮實爲抵制裁員用意（二十四日下午二鐘） 
　　北京電京漢因裁員罷工 
　　北京電津浦路撥軍費二十萬交曹錕（二十三日上午十二鐘） 
　　北京電旅順大連租借期屆滿外部擬設委員會爲接收之研究與準備（二十三日下午一鐘） 
　　北京電外長電滬促梁如浩回京進行接收威海衛事宜 
　　北京電國際聯盟代表陸子欣堅辭部電唐在復黄榮良輪流出席不另簡派（二十三日下午一鐘） 
　　北京電王景春請緩入京赴興安嶺高原療養喘疾（二十三日下午一鐘） 
　　北京電院函交部奉元首發下湯薌銘請勿扣本人發往各處電報希澈查（二十三日下午七鐘） 
　　北京電淮安鮑怦等呈控電局長陳華章舞弊請懲儆（二十三日下午七鐘） 
　　北京電安格聯呈泰興華陽兩處泊輪應援照荻港成案正式開爲江輪上下旅客之處（二十三日下午七鐘） 
　　北京電洛吳對内閣態度稍軟希望黄陂撤回唐紹儀同意案勸盧信張耀曾自行辭職願提出孫洪伊組閣正在醖釀中（二十三日下午四鐘） 
　　北京電敬日（二十四）魯案一部十七次會鑛山問題及鹽田日本所派專委已到京均下次再議行政接收準備委員華派定梁上棟等九員日本派定入澤重磨等十三員 
　　北京電漾日（二十三）海軍部衛隊索餉小擾旋放餉無事敬日院全體録事索欠公呈請發否則罷工 
　　北京電馬福祥電陜匪二千餘人突犯包頭業經駐包司令蔣文煥率隊猛攻已擊退（二十三日下午四鐘） 
　　漢口電聞李烈鈞部由贛邊侵入湘境汝城資興桂東陳嘉佑部由樂昌回宜章郴縣湘趙所派往堵之葉開鑫唐生智兩旅現駐永興及郴縣屬烏雲鋪湘南將有戰事 
　　漢口電潯敎育會長馬祖琦代表災民漾日過漢赴京請願（一）賠償損失（二）嚴辦變兵（三）撤退客軍（四）撫恤難民（五）市民自治 
　　漢口電靳雲鶚師部官佐及直軍四十九旅長並武漢軍事機關人員漾日由套站開兩次專車分赴汀泗橋趙李橋追祭去年陣亡將士午後蕭親到龍華寺拈香 
　　漢口電孫傳芳以川亂影響鄂邊敬領大批軍需子彈由快利運宜 
　　漢口電蕭以武漢官營産收入向漢口各銀行押借二十萬元漾日成立 
　　漢口電吳派副官張某漾日到鄂催解前索二十萬元並徵蕭對征收武漢房捐及抵押漢灄地畝意見（以上二十四日下午七鐘） 
　　香港電陳炯明漾日宴省議員於造幣廠發表態度首言政變經過次省長問題言自己不幹欲請唐紹儀湯廷光出任但二人均無確切表示故推陳席儒長粤次述陳歷史言陳爲首屆留美學生且對於財政上亦能活動各議員隨討論可否推陳長粤無結果有主俟開大會再决定 
　　香港電謝文炳電告李烈鈞殘軍三千餘在黃坑汊潛逃經炳猛擊分向湘邊潰退 
　　香港電安鋪黄明堂部被胡漢卿擊敗斃三十餘人聞鄧本殷部黄團開赴廉州攻黃部陳小岳率部會同胡漢卿部出羅定包抄黃部黃不支向廉退 
　　香港電永豐艦昨離白鵝潭聞將赴港修葺妥卽北歸 
　　香港電贛軍莊營長率部來歸並機槍二挺（以上二十四日下午九鐘） 
 
 

Page 5

 
 
   
 
 

Page 6

 
 
特約路透電 
[高林士被刺誌詳]  
　　二十三日倫敦電高林士遇害之詳情陸續傳來高爲黨人一大隊要擊於途隨高同行者藉武裝汽車一輛之助將黨人擊退黨人死傷頗多戰事將了時高額中一彈於數分鐘内殞命其最後之言爲寬恕若輩高之遺骸載王柯克以船運往杜白林安葬高之同行者有達爾登將軍及康萊爾將軍彼等於星期二日晨六時離柯克巡視自由軍之哨營晚由巴登回柯克因大路中阻乃繞道而行當過皮爾葉巴慈山野時有黨人二百名擁出攻擊高團僅二十人以一當十奮勇决鬭屢以武裝汽車衝散敵衆高嘗由車躍下以來福槍擊敵相持一小時之久當高倒地時高團確已獲勝將作歸計高團死者僅高一人另有三人受傷 
　　二十三日倫敦電杜白林得高林士遇害之消息後驚愕之聲與失望之情遍於各處惡耗到後海灣中之船隻連放驚笛衆始知有大變街中男女成羣竚閱揭示場中之驚人佈告默然無聲據官塲宣布即將召集國會以討論時局 
　　二十三日倫敦電高林士之慘死使愛爾蘭惶駭異常高林士前對英抗敵幾瀕於死今在桑梓之鄕卒死於同國人之手故愛爾蘭人大爲悲慨北愛都城亦同聲惋惜咸認高林士爲愛爾蘭最有能力之領袖雖南愛參謀總長有勸勿報復之通諭然恐高林士之遇刺難保不爲報復之理由且或增黨人繼續叛變之氣焰查臨時政府諸人之簽字於英愛和約者現僅存竇根氏一人餘者非死即已失勢 
　　二十三日倫敦電首相喬治氏致電愛爾蘭臨時政府代理領袖考斯格萊夫氏表示對於高林士氏遇害之悲痛電中讚譽高氏至形摯切並爲愛爾蘭政府失此果敢有謀之士惜 
[賠償委員與德談判記]  
　　二十三日倫敦電路透社柏林訪員電稱關於賠償委員會代表與德政府間之討論現尙無可置論然法國報紙之柏林訪員則皆作悲觀據謂半官消息德財政部長已向賠償委員會代表英人白拉堡爵士及擔保委員會會長瑪克勒氏聲明德政府不能核許法國所索各種擔保亦不能允許將國家銀行儲積金交出法報並稱瑪克勒氏不滿意於談判之進行不同情於白拉堡爵士之樂觀白爵士擬誘導德國提出除法國所索者外之擔保但德國迄今不過重申其從前之提議耳 
　　二十三日巴黎電法國鑒於協約國之解决德國清算所債務故已暫停八月五日所决定之勒索計畫 
[牛津敎授之佛耶兩敎論]  
　　二十四日倫敦電牛津大學漢文敎授蘇資爾敎士在新宗敎家大會演講謂遠東可與基督敎競爭者將爲佛敎而非孔敎或道敎日本佛敎現已採用全部基督敎方法此風現方延至中國佛敎觀念現已西漸且傳布於敎堂將來或有基督敎與佛敎信徒聚商合作以普愛救渡世界之方法同時基督敎必須貢獻其敎旨以代佛敎徒所宣揚之敎旨蘇氏末復作兩敎精理佛不如耶之比較 
[美國拘捕共産黨]  
　　二十四日華盛頓電政界消息米奇干拘獲共産黨十七人因以發見海陸軍中組織共産團及美國共産黨入手施行武力行動之陰謀又查明美國共産黨確與過激黨勾結 
[俄國驅逐科學家及著作家]  
　　二十四日里加電莫斯科消息俄國科學家及著作家二百三十人在莫斯科及彼得格勒就逮者均將驅逐出境蓋指彼等對勞農政府持不友好態度也 
[意國之減軍計畫]  
　　二十四日羅馬電財政大臣及海軍大臣已商妥縮减海軍之重要計畫内有停止建造輔助艦數艘及裁减將士四萬人二條 
[俄國之裁兵會議]  
　　二十三日倫敦電芬蘭京城電稱蘇俄政府致牒芬蘭政府請派代表參與九月五日在莫斯科舉行之縮减軍備會議並謂里特倫與愛沙尼亞均已接受請柬羅馬尼亞與波蘭亦在被邀之列惟波蘭建議展緩開會以待國際聯盟發表裁减軍備之决議 
[美工潮未息]  
　　二十三日費城電無烟煤礦主與罷工人之會議已無限期延會並未商定辦法 
　　二十四日華盛頓電衆院昨日以二百十九票對五十五票通過政府提出設立合衆委員會調查煤業實狀之議案 
　　二十四日紐約電昨日午後鐡路管理員之大多數離其會議場時鐡路罷工解决之希望似已减小彼等之領袖謂對於前所持反對恢復罷工人先進權之理由仍頗滿意惟西部管理員數人現仍竭力調解爭端 
[海面飛機失事]  
　　二十三日華盛頓電由紐約飛往巴西京城之海面飛機中途失事駕機人員由巡洋艦丹佛號救起若輩攀半沉之機浮水約半小時之久 
[各國近事記]  
　　二十四日印度貝夏華電最近消息已徵實安佛將軍之軍敗北之說波克哈拉之共和政府業已恢復由勞農會管轄 
　　二十三日倫敦電馬克今日落至六千六百五十枚兌英金一鎊收盤約六千五百枚 
　　二十四日東京電日本現有颶風經過電報交通爲之梗阻 
交通大學無線電 
[政局近聞]  
　　北京電内閣聲稱如國會同意黎總統願讓位於孫中山聞吳佩孚與張作霖間現開和解之談判 
[美工潮之現狀]  
　　克勒夫倫電鐡路火夫工團領袖希立氏演說對於哈定總統及前總統塔虎特氏皆有微詞斥哈定背棄信義並勉勵工塲技匠努力解决鐡路風潮 
　　芝加哥電伊里諾伊州煤礦工人罷工一百四十四日今已復業據工團預料全國各烟煤礦區皆可依此解决法辦理 
[高林士被刺記]  
　　倫敦電高林士穿總司令制服在柯克受人歡迎乃數小時後在彭敦附近被黨人狙擊槍彈直入頭顱不數分鐘即死年僅三十有一同行者有參謀員七人内有某少將略被擊傷隨行兵士亦死傷數人高林士被刺後對台爾頓少將曰恕之此爲高林士最後之一語在南愛黨人已完全失敗時格里基與高林士相隔不十日相繼喪亡各方面聞之皆大驚愕北愛全境亦爲之悲憤倫敦政界尤爲震駭英相喬治已電致愛爾蘭臨時政府代理領袖柯索塞夫氏伸其弔唁之意略謂高林士具剛毅勇敢之特性爲愛爾蘭最漂亮之人物當此國家需才孔亟之時喪失此人殊可痛惜云高林士之遺骸已由汽船由彭敦載至杜白林聞南愛國會卽將召集南愛報紙主張高林士之喪宜用國葬禮 
[菲代表由美返後之談話]  
　　馬尼刺電已回馬尼刺之獨立請願團昨在菲島農會演說葵松氏責美國共和民主兩黨不作投資於菲島之主張謂共和黨似甚注意於菲島物質上之進步而視菲人政治上自由之問題爲緩圖民主黨因認獨立問題爲重要然漠視菲島物質上之發展如美政府與共和黨果眞有意於菲島經濟上之發展則當許菲人立即獨立或明白宣佈五十年後許其獨立雖五十年後獨立之允言不能使菲人滿意然可促成菲島經濟狀况之進步云 
[日輪遇險後情形]  
　　馬尼刺電日船Ryokai丸之船員已由海軍拖船救出載至馬尼刺有船員一人爲百足蟲咬傷登岸後殞命其他船員雖爲百足蟲所咬但皆安全船員所有之物皆獲保全 
國外要聞 
[歐洲通信（李黛茜）]  
　　記斯烈夫民族婦女大會 
　　世界大戰爭後之歐洲斯烈夫民族乘時勃興頗足令人注意今日東歐諸新邦如捷克斯烈夫·如南斯烈夫·寖昌寖盛儼成世界第二等强國世運推移洵非十數年 
[南斯烈夫全國婦女大會代表之一部] 在薄籟湖畔進見塞赫奭國君后以前留影前排右方第一人所着之背心與覆首之圓帽爲塞爾維婦人特式服裝左方下角爲其國民紀念印花之一種 
前所能及料南斯烈夫國者戰前爲塞爾維戰後由同類民族之相聯結一變而爲塞爾維Srbija赫爾發Hrvatska奭鹵華Slovenija之三合國其中增加「濮思寗」「茆稠塗」「黑山國」諸州郡天産富饒人民勤樸一履其地無往不呈欣欣向榮之新氣象斯烈夫人民對於其種族上之團結本甚深固而婦女界尤能利賴此團合作用别成社會事業慈善事業之種種運動此等思想在戰前本甚發達而在戰後三載以來國富力强益覺興高采烈近自一千九百二十年始南斯烈夫全國婦女界共得二百二十種團體每年夏季須由每種團體選出代表兩人擇定一大都市别開全國婦女聯合會議會議地點第一年在塞爾維首府「白郭Beograd」第二年在赫爾發首府「陟谷Zagreb」今年（一九二二年）爲第三年則在奭鹵華首府「露濮」一九二三年至一九二六年聞擬就濮思寗茆稠塗黑山各首府輪流開會議云一九二二年七月四日南斯烈夫全國婦女聯合大會在露濮Ljubljani市尹府舉行開幕五六兩日之會場爲客喜廬Casino七日閉會此爲新邦建設以來婦女界之第三次盛舉然其地點之佳時期之巧合實爲前届會議所未曾有南斯烈夫第一名勝爲薄籟Bled猶我中國之西湖也此湖距露濮甚近有小火車可直達婦女會議各代表公畢告歸之先自尙可赴薄籟一暢叙兹事尙不足奇最奇特者塞赫奭三合國君主亞力山大適於一閱月以前大婚大婚以後亦於薄籟湖畔行宫度蜜月蜜月届滿正值薄籟湖月滿之良宵而各婦女代表之聯袂偕來亦正適逢其會七月八日下午五時溯洄波宫Suvobor之菁林密蔭中由塞赫奭君后陛下開招特諸女代表之盛會歡聲雷動與湖上烏鳴嚶嚶之聲相和答歐西朝野人士感情之愜洽誠可慕也 
　　南斯烈夫全國婦女大會之宗旨爲助貧女貧孩廢兵寡婦貧苦學生以補政府之力所不及者進而言之則尙須爲全國婦女界力謀共同之幸福本年（一九二二年）大會議决全案共十一欵條舉如下第一欵本會以保護婦女及兒童爲宗旨凡青年男女在結婚前均應有衛生上之證騐第二欵青年男女在十八歲以内不准飲酒爲樂其以酒精療疾者不在此例第三欵男女間風紀須絕端維持之凡屬男子不得誘合二十歲以内之幼女違則男子應受懲罰第四欵國家須以法律保護産婦及嬰孩（如在産前産後之六星期内不得作工孕期中工作宜留意輕减均屬之）第五欵幼女在學校中必須學習家政及敎養兒童之法第六欵城鄕各區宜建兒童保養所規畫略如幼稚園凡係貧家婦女忙於工作無暇終日留意嬰兒者可於每晨送兒入敎養所夜間接回家中六歲爲止第七欵每學校至少須有校醫及看護婦各一人第八欵十六歲以下之幼童須受法律保護不任用力過多之工作第九欵凡屬兒童均受本會保護或資助卽係私生子亦應一律看待第十欵女工須與男工平等待遇工價亦宜相等第十一欵無論家庭學校男女應受同等敎育不得稍有歧視 
　　歐洲婦女運動雖與北美微有不同然其足爲我國婦女界效法處似亦不少婦人所特長爲慈善性質南斯烈夫婦女界名人有捐助大宗家産興學校者學界至製紀念印花遍贈親知以彰其德亦未始非社交界一種佳話至其全國婦女大會所具建設能力尤足代表全國婦女一九二一年那威京城萬國婦女大會南斯烈夫三代表卽由此全國大會中選出者云 
[蘇俄政府之政敵白軍之外又有青軍]  
　　世界新聞社云俄羅斯有紅軍有白軍世人皆知之矣不知尙有所謂「青軍」亦謂之「青黨隊」此青軍人數無多其性質類於緑林俠盜行動飄忽專與布爾雪維克派人爲難恒於夜間猝然襲擊布黨報紙紀載該派人之活動皆認爲盜匪故人罕知之近來莫思科政府機關報會載「有活動於某區域内之盜一股已經官軍肅清」即指青軍也但肅清至於何度所用官軍幾何則未明言而此官軍勢力之爲政府所忌憚已可於言外想像得之 
　　英人某氏近游蘇俄調查青軍情形甚詳據其所述云目下蘇俄之湯婆夫省·黎阿森省·童河流域·烏克蘭所屬基愛扶等三省及克里米亞半島全部皆有青軍小股甚衆不斷與布黨軍隊作戰紅兵苟被青軍俘獲輒於最近之樹上縊殺之青軍之組織人物不外下列三類（一）紅軍中之逃兵（二）因布黨没收財産及生産稅等制度而盡喪所有之農民（三）不勝布黨壓迫而奮起反抗之一般人民其領袖則爲以前各省當局者帝制時代之官員及軍官並有敎士加入與莫思科之「反基督徒」戰青黨並無政治上目的專以剷除布爾雪維克主義爲職志青軍有時亦行刼掠然所刼者僅爲蘇維埃之糧庫與貨倉刼得之物立時分散於貧民該黨無一定集合之地行動利於輕便故不携輜重活動時分爲無數小股出没無定以一股長率之迄今並未舉出大領袖謀合全體以圖大舉此爲該黨之弱點然其運動之有力實亦在此青軍之施襲擊恒在當地蘇維埃官員集會之時先將民兵壓服乃捕獲共産黨官吏立開法庭提出事前預備之訴狀請地方公衆作證亦許爲其辯護大概審判之結果凡地方共産黨委員會委員皆判處繯刑以該委員會現代行以前秘密偵探機關（俄語謂之Cheka權力極大）之職權之故然後收集共産黨所有財物青黨自取食物若干以足敷一二日進行之用爲度其餘悉散諸民間蘇維埃機關則敗壞之共産黨員之屍身懸諸樹間者每被人剥去其衣因目下俄國鄕村間祇有共産黨員衣服完好故也 
　　青軍中人多匿於民家人民樂爲保護對於布黨「庇盜者必處死刑」之嚴罰亦無所憚目下青軍中最著名之頭目爲安韜諾夫氏Antonov氏在湯婆夫省爲共産政治之恐怖物已逾一年布黨偵探數百名不斷尾隨紅軍數次圍困之輒被脫逃據云曾匿居井底一星期又曾假扮屠夫服務於紅軍中半月乃竊軍官之馬而遁青軍之開創人即爲安韜諾夫氏彼於一九二○年冬間組織一小黨軍名之曰青黨隊謂青爲被壓迫之俄羅斯農民之眞色并所以别於紅軍也 
　　青軍與紅軍戰曾數次戰敗喪失良首領若干人然青軍之勢乃益張蓋伏爾搿流域内之飢民隨時增入以厚其力一年來蘇維埃政府專爲安韜諾夫一支青年之活動在湯婆夫等省用馬步兵數聯隊以抵制之其勢力可想在烏克蘭方面有青軍數股其最著名之頭目爲郭迪挨Kudiar氏氏於俄波（波蘭）戰後曾統帶烏克蘭境内之各青軍最近氏曾越蘇俄境至波羅的海某小國邊界接收由外國輸入之軍火一宗及茶葉塊糖若干包供其黨兵之用 
　　據郭氏對某英人自述在俄皇時代爲軍官大戰中以軍功顯革命後被黨人處死得脫匿居烏克蘭森林中一煤工家内後亡命同志漸衆遂與共産黨宣戰最初佔領明司克省中多數村莊將共産黨人一律處决一時聞風來投者甚衆氏恐軍中入多反不易指揮因遵安韜諾夫氏之成法令其所部各分頭目各自組織部隊獨立行動氏自言於八個月之活動中曾殺共産黨員約四百人此等黨員各携手槍一支今皆爲青年所有矣最近蘇俄秘密偵探機關長裘勤司基氏親率兵五聯隊包圍明司克省搜捕郭氏郭氏匿居北方某處大索六星期依然未獲 
　　某英人問青軍運動之前途若何郭氏答謂其勢力必日益增進近來南俄各處農民紛紛組織一種反共産黨團體名曰「青社」該社中人固非如青軍之行蹤靡定但亦於夜間突然集合襲攻布黨之收稅員或小團紅兵而殺之翌日仍各就其賸除之小區田地上治理農事旣無殺人之跡當局者亦無如之何烏克蘭境内之農民到處歡迎青軍痛恨布黨彼等認蘇維埃政府不過一暫局見列寗及特羅斯基二人之肖像輒毁壞之以爲快雖明知此種行動已爲偵探所知且遭嚴罰亦無所憚至於紅軍亦不願與青軍作戰紅兵受飢荒影響口糧已減少烏克蘭境内紅兵精神殊不振近來謠傳蘇俄將再對外開戰之說此實非紅兵所願也 
　　以上所述大抵出諸反共産黨人之口然蘇俄内部之杌𡰈不安亦可見一斑矣 
[美國人造絲工業之猛進]  
　　世界新聞社云據美國絲業協會所刋行之「蠶」雜誌載稱五六年來美國人造絲之産出輸入及銷路均有一瀉千里之勢國内人造絲之製造十年來日漸增加而於最近兩年爲尤甚據該業中人計算此後十二個月或十八個月以内産出之數且將增加一倍有奇 
　　人造絲爲查童耐脫氏於一八八四年所發明次年領得專利憑證但其所造之絲含有高度燃燒性故在商業上鮮有價值現時人造絲之製造法已將此項缺點移去同時增高其實際用途之品質凡衣料·襪材·以及其他各種服裝有時獨用人造絲有時與棉羊毛及眞絲攙合製造皆極合用且人造絲價值相宜漲落有限亦一優點 
　　人造絲工業在大戰中亦頗受影響一九一九年後漸恢復原狀一九二一年間從歐洲輸入美國之人造絲其數之多爲向所未有惟一九一三及一九一四兩年美國進口之人造絲過於國内産出之數自是以後則國内産量遠過於進口之數今年首四個月内造出之數已達上年全年産量之半然産量及輸入量雖繼續增加尙屬供不應求各製造廠所接定貨單大有應接不暇之勢總之人造絲工業在美國商業中已得一鞏固之地位矣兹將十年來美國人造絲出産及進口數目列表於後（以磅爲單位） 
　　　　　　　　　　　國内出産　　　　　　　進　　　　口 
一九二二（一至四月）　七、三一五、○○○　　一、○三四、六○七 
一九二一　　　　　　一五、○○○、○○○　　三、六六七、一八○ 
一九二○　　　　　　　八、○○○、○○○　　一、八四六、八七五 
一九一九　　　　　　　八、○○○、○○○　　一、一四八、五一三　 
一九一八　　　　　　　五、八二八、○○○　　　　　九三、○九九 
一九一七　　　　　　　六、六八七、○○○　　　　五五二、○○○ 
一九一六　　　　　　　四、七四四、○○○　　　　八六四、○○○ 
一九一五　　　　　　　四、一一一、○○○　　二、七一八、○○○ 
一九一四　　　　　　　二、四四五、○○○　　二、九二三、○○○ 
一九一三　　　　　　　一、五六六、○○○　　二、三○五、○○○ 
國内要聞 
[北京特約通信（樸）]  
　　最近政潮之索隠 
　　今之政局謠言繁興若有岌岌不可終日之勢其一謂黄陂自鄂長被拒唐閣被攻感於某方壓迫芒刺在背時發牢騷欲重尋其白河明月之生活且欲於臨走之際放一大砲將現今有偉大勢力之巡閱前去其所憑藉之名義其二謂保洛兩方鑒於各種情形知分則兩 
 
 

Page 7

 
 
敗合則並存已解除其種種疑忌打成一片而洛以近來各事實上之不滿意大悔擁黎以爲失策目前惟以拆台爲計使内閣永不能成使黎感其不便而自去然後視國會之形勢或即擁曹登臺或先組委員會以爲過渡其三謂直派以外有一種新變化卽孫中山蒞滬以後奉張浙盧交通安福聯絡一氣集中孫側以拆北京之臺者拆直系之臺使之一無辦法然後一異軍特起取其勢力而代之其四謂直曹方面依然與洛吳不合洛吳仍積極備戰與奉爲敵而直曹方面則以曹四諸人原主聯奉又加以在曹側之小孫派帝制派咸主聯孫因謀與孫商量條件並挈奉浙交安爲一謀去黎而重開局面洛吳如仍服從則無他說否則以奉之仇吳爲導火綫將合力以先去之此皆近日嘖嘖人口之談謂爲事實又無充分證明謂爲謠言又有草蛇灰綫可尋者也以愚所調查第三第四兩說確有好事之徒正在進行因而有孫中山來京之消息然其聯絡到何等程度尙難悉其内容以其原動力在北京以外也顧其縱横離合之跡則與小孫一派有關奉浙交安等派之謀與中山結合實以對洛爲唯一目的保方加入此種活動之内幕則又以曹側之不滿吳者爲骨子卽帝制派與曹（銳邊諸人是也當中山將蒞滬時帝制派要人卽有前往上海者實欲與中山接洽並於未行之前與奉派安派各有暗中之聯絡近所傳之孫正曹副說卽係若輩之所爲蓋卽所謂津保間之大醖釀欲合東南東北爲一冶者實在插身於非直派之運動中以破孫張盧之局以使曹占有地位且藉以排吳然吳氏左右之有力者爲小孫派而該派同時又有人在保定方面活動其在洛者爲白堅武在保者爲張書元王法勤等該派本旨在對南則挾曹吳以自重對北則挾中山以自重自直奉戰後北方招孫洪伊而洪伊不來據其私人所傳述謂以統一自任而其統一手段卽上述之南北各有所挾也近見直派以外之謀畫及曹側反吳派之活動乃一變手段插身其間謀以己之能力使中山與吳接近而打破反對派在孫側之包圍如近來孫洪伊及其同系在上海之行動卽自任爲孫與曹吳間之仲介者然挾奉自重之交系挾浙自重之安系又不滿於小孫派包辦之計畫因一面詆小孫派爲買空賣空一面又在中山左右下功夫謂小孫派將賣中山以取利此三四兩說之最近形勢可稱爲國内之大捭闔者也 
　　第一第二兩說則在京津保洛之間北洋正統之論實爲總統内閣兩問題之主因於黎則暫以守府過渡於唐（紹儀）則認爲非種必鋤實曹吳同具之心理向爲後台人物之徐世昌王士珍亦深然之且有操縱之跡然所謂拆台主義固以北洋派爲骨子在保有欲速之心在洛有後悔之意且皆已流露於詞色間而從中播弄者仍在北洋派武人以外蓋今日政潮之大癓結即以小孫組閣之不成及某次長之欲得閣員而起而某次長又小孫派人物向代小孫謀組閣者也吳之麻陽兩電於力薦某次長坐升總長以外夾七夾八自相矛盾旣與唐繼堯表同情以攻張耀曾又於唐繼堯同系之唐紹儀盧信力加攻擊令人不測其用意所在實則張耀曾屬政學唐盧屬益友皆爲小孫派之政敵小孫之不能組閣實失敗於此兩派之手觀此兩電之主稿者爲在洛之白某在京接到且傳布者爲某次長而搖旗呐喊者又爲小孫派議員及近與小孫派結合之研究系議員可以概見然以此之故某次長遂見嫉於公府又加以張國淦田文烈種種原因益爲黎所不快期期不肯畀以内務且欲並其次長而去之於是某次長益不慊而有拆台之計數日以前紛傳高孫二人皆欲退出政局之外以拆政府之臺使内閣七零八落以至於消滅據近某次長者言某次長數次不赴閣議而忽去一次專提甘肅省長事且堅持之林錫光並非保洛唯一屬意之人而某次長如此堅持實爲「欲以微罪行」之意或謂張耀曾盧信不肯退讓依然就職實激成之然張稱與唐同進退而益友於唐閣一層業有退讓之意最初取鎭靜態度不理會亦不忿爭今則該系亦認唐爲必不來或撤回原咨或退回原咨不必投票之說吳景濓已親對多數議員言之矣但高孫拆臺之計實含有兩意義在北洋正統論爲藉以逼黎自去在小孫派政策則爲拔幟立幟使孫閣實現近日吳氏來電薦孫洪伊組閣實可謂圖窮匕見也黎之怏怏匪伊朝夕在某次長必欲得閣員之際及甘問題日迫蓋印之際尤不免有忿不可遏之事實然左右之較明大勢者勸以顧全大局大度包容近日黎已稍釋忿念以「與吳並無意見」一語對人力白之且曰「我决不走有辦法可想者我總想法我無辦法則聽大家解决」是所謂第一說者已不成問題惟内閣之臺現已拆定蓋王寵惠見此風波之大已决計引退前日之辭呈公府未收而至今仍擱於院秘長處王入醫院藉口患病並謂醫生禁其會客談話堅不問政自言除副署己之免職令外不再問一事而益友又抛棄唐閣意者内閣非改組不可小孫可望達目的歟至吳之主張則又拆臺而不全拆者彼正對於奉天積極備戰鄭州歸德及沿京漢線集中軍隊至六師之衆其於交通極視爲重要不肯放手故高之去也仍力迫之來且責其不應與敎育界爲難而令其自謀轉圜卽某次長亦以漏洩密電引起政潮吳頗怪其輕率觀近兩日來之情勢又似趨於緩和特在此種複雜之政潮中殊不易測其變化之所至耳（八月二十二日） 
[國務院秘書廳已辦公]  
　　法制局等又步其後塵 
　　國務院秘書廳人員因欠薪過鉅當局無確切之辦法於前日起封鎖辦公處及會議廳停止辦公一節已誌報端昨日（二十二）罷公人員又在退思堂集議進行辦法决定要求當局發放三個月薪水並主張會計科長由人員公舉旋即推舉代表進與當局交涉對於發放三個月薪水一層因目下財政困難至於極點一時難以籌措允先發一個月對於公舉會計科長一節因用人行政自有常衡故未應允再三交涉之結果乃决定即日先發一個月薪水下星期再發一個月已得財次張英華之確實保證罷公人員認爲滿意昨日下午二時已將一個月薪水發放故三時左右已開始辦公 
　　秘書廳風潮雖告一段落然國務院附屬之四局除印鑄局素有營業進欵欠薪較少外其餘亦均積欠五六個月不等因此三局人員昨晨在法制局集議决定與秘書廳採取同一之步調即從本日起停止辦公但僅封鎖印作拒收文件至全體職員仍照常到局各科辦公室亦不封鎖一面由各局分别具呈國務總理要求三日内發給欠薪三個月俾維現狀並照上次閣議决定撥給九六公債三十萬元以清積欠 
[公府指揮員包圍財部]  
　　今後中央政治之絕大危險必在於財政之無辦法而財政無辦法實由財政無負責之人代理財次凌文淵已表示最後决心卽於今日（二十三）起不再到部緣凌氏代理財次係由在部多年資格較深於保於洛及其他方面均無關係際此難關維持部務出於職責上所不得不然顧以高凌霨遲遲不來若久將此等重責擔在肩上萬一發生危險其將何以自對且以近日各機關罷工風潮風起雲湧而張英華雖籌有二三百萬然以保洛方面均與之有條件故發放欵項自當先其所重而在其他各機關亦勢難長此枵腹故對張要求一視同仁此張所以至今不敢承認代理部務也其實張氏雖辭代理部務而總統一日不批准卽責任一日不能解除欲以未就代理部務六字以謝責任其勢恐有所不能果也公府指揮處以欠發九個月餉項日向財部索發無效之故由司會科汪某率領人員及衛兵數十人齊赴財政部迫令庫藏司長潘安素帶見代理部務張英華及次長凌文淵適張凌均尙未到部即由司員分電張凌兩宅勸以不必到部以避危險時凌未在宅不及得此消息於十二時到部卽被包圍於次長室中勸導尙未至於决裂凌遂出圍俄而庫藏司科長黄某見羣衆洶洶不成事體對之小有不滿意之表示竟招辱打午後勢愈激烈部員催凌到部適凌已往張英華處商量對付策仍無結果凌復到公府見總統請示辦法黄陂乃諭徐指揮使應即赴財部率領員兵先回免碍該部之辦公一面卽由凌氏承認如有欵來自當照發不過凌氏旣已聲明自今日起卽與財部脫離關係而張英華又以不就代理部務爲辭究竟有欵應歸誰發正是一問題也此時公府指揮等商量之結果乃約兩大隊出發一隊至溪水河凌宅一隊至小方家胡同張宅聞張則餉以閉門羹凌則庽中常有此等人物登堂亦覺司空見慣庫藏司司長潘安素乃一好好先生自午前九時受包圍起直至午後五時未得出辦公室一步並且滴水未曾進口各科正大起恐慌之際忽見凌乘汽車嗚嗚而至見此情形正思勸退公府索薪者適值徐指揮到部彼等相率回府而潘司長才得飲茶一杯亦可憐矣 
[憲法審議會繼續討論省制]  
　　昨日（二十二）憲法審議會開第五十次會議延長時間至三時十五分參議院出席者一百三十八人衆議院出席者三百一人審議長王正廷宣告已足法數繼續討論「省與中央之關係」陳銘鑑發言謂省與中央之關係一語太屬寬泛毫無邊際討論極感困難以爲可先就（一）國權一章加入憲法問題（二）各省於不抵觸國憲範圍内得自制省憲兩問題討論較爲扼要如果上之兩問題表决得有結果則省與中央之關係自然明瞭向乃祺發言首先聲明係代表湖南全省要求有省自制憲之權其主張之要點有三（一）國憲容許各省有定省憲之權（二）各省職權由國憲劃分賦予之其分配方法國家職權爲取列舉主義地方職權爲概括主義（三）省政府之組織及省長如何産出讓諸省憲法自由規定金兆棪發言謂地方事權取概括規定則國權列舉爲當然之結果陳議員主張之（一）國權一章加入憲法（二）省於不抵觸國憲範圍内得自定省憲之兩點本席贊成以此作爲大綱據以討論但省得自定省憲似乎宜規定一種大原則如省議憲法機關之如何組織立法機關行政機關之如何組織在國憲上應有根本之規定趙時欽贊成陳議員所提之兩問題請主席按照憲法會議規則第三十二條諮詢有無附議人數再據以討論主席諮詢對於陳議員提出之兩條有附議者請起立附議者三十人以上復諮詢以陳議員之兩問題討論有無異議衆無異議宣告請贊成反對相間發言駱繼漢發言謂對於陳議員提出之第二問題各省於不抵觸國憲範圍内得自制省憲極端贊成對於第一問題國權一章加入憲法贊成其意思對於加入之形式主張加入國會立法權章内從前有主張行政分權之說而對於立分權則極端否認之而因時勢之漸移默化已漸有承認立法分權者矣各省得自行制定單行法亦分權表現之一端英人密爾氏嘗謂主張國會立法權太重可分一部與地方此乃改良國會之一種方法本席以爲專就改良國會方面而言尙是消極之效用若就地方制度而言更是積極之效用十年以來國會成蹟鮮少偌大之法典未能制定一二然僅就一部民法而言假定國會制定尙須施行於各省如不揆度各省風俗民情之如何則制定之後能否施行殊未可知故採立法分權之說實爲今日審時度勢切要之圖不過分權之說亦有必要之限度請參考本席之修正案則大致不外乎是矣本席修正案之要點關於自動者國會自行委託於省議會者是關於被動者則省議會請願於國會者是再分别之有左列之三限制（一）國會容許省議會所行使之職權（二）省議會所定之法律必須得國會之認可（三）如同時國會定有同樣之法律時則以國會所定者爲有效如此則雖採立法分權主義而中央立法權亦不爲所損害且可以溝通中央與地方之關係於此可得一極良好之二理由（一）保障中央使國權之鞏固（二）保障地方有發展之能力主席宣告請就陳議員第一問題相間討論蔣義明發言反對加入國權一章大致謂中央與省之關係（一）省關於國家行政事項爲被動的（二）省關於地方自治事項爲自動的故國權决不能另立專章王源瀚發言以爲地方權限旣前日表决取概括規定則定則國權之列舉爲一種當然之結果不必再有討論兹所討論者即國權如何加入憲法而已姚桐豫發言反對加入國權一章以爲今日討論之題目是省與中央之關係則省與中央之關係自有其關係之點如討論加入國權一章則是討論出乎範圍本席主張其關係之條文應交憲法起草委員會草擬兹當提出一種大綱本席特就其關係之大綱提出兩點因係補充前日提案之意思故亦不必再邀法定連署人數本席提出者爲省對於中央應付國際問題及施行國内法律與基於法律之命令有不可分之關係但省與省及未設省地方發生關係時得認爲省與中央之連帶關係因討論此項大體不能空洞無物故爲抽象概括的條文以爲討論之依據楊永泰發言謂前日審議會旣已决定省權取概括規定則國家事權當然取列舉規定國家事權列舉規定則條文甚多當然必另立專章比較愼重故本席對加入憲法列舉國權一章表示贊成適才有持反對論者以正在討論地方制度省與中央之關係而忽及於國權之加入憲法指爲出乎討論範圍殊不知中央與地方之關係云者即權限之劃分是也前旣對於地方事權主概括規定則國權不爲列舉加入憲法是省權與國權均無所定豈中央與省將不發生如何關係乎此本席對於立法形式上之贊同再就事實以論觀中國以往之歷史似乎國家事權極其擴大而一考其實中央權限可謂一無所有推原其故卽因中央與地方事權旣無明文規定而界限不明中央與地方權限之大小每因人的關係而轉移如軍閥大僚今日身爲督撫則竭力分權於地方明日調任軍機則又竭力集權於中央各視其能力之如何而爲擴張其權限之大小結果永不能達法治之目的至於晚近中央有事權之名而無事權之實此爲中國十數年來之政象吾制憲同人尤宜對症下藥再論事權二字近之各省長官今日之挾中央以臨地方人民者明日又以地方人民以制中央所謂事權旣不在中央又不在地方乃在上不在天下不在地之各省長官不良現象實爲亂階至宜分晰國權臚列憲法則條文甚多勢非列舉不可此由事實上贊同之理由也吕復發言本員係主張省權概括規定則中央事權天經地義應取列舉規定此係結果如此今日無庸討論然而本席何以又反對國權之加入憲法諸公不且疑我爲根本上不主張有國權乎本員根本上主張有國家事權者反對者乃對於形式上疑義耳從前拙作國家因地方事權取概括之結果曾主張列舉國權於國會章内兹仍主張斯說因中央事權開始發源於國會大概二重憲法國家其國權均列入國會章内在歐洲大戰前各國憲法對於國權甚少另列一章者在大戰以後往往有之但不謂之國之事權卽謂爲國家立法權雖另立專章而其性質與加入於國會一章之内者相同丁佛言發言贊成陳君主張蓋鑒於今日國家呈紛擾不寗狀態即國家事權毫無明瞭之分配但標題極其空泛討論應有標準所謂標凖者即省自定省憲省之地位定而國權之列舉萬不可少但討論須分兩層一國權是否應列舉一是否另立一章本席甚希望先將國權是否列舉一點先付表决如表决爲列舉再討論第二點是否另立專章或加入於國會章内有謂地方事權旣取概括規定則反證以國權當然取列舉規定者本席殊有以證其未然也蓋各國憲法有國權列舉地方事權亦仍取列舉者似未可以一面之概括而證彼方面之爲列舉籍忠寅起言不贊成丁君之說以爲國權列舉省權列舉者固屬有之但國權概括省權又概括規定者絕對無此辦法焉本席以爲省權既决定爲概括規定則國權列舉爲當然結果不必表决主席以籍議員之說諮詢大衆衆無異議趙時欽反對加入國權一章因爲二讀通過之條文如四章規定立法權六章行政權八章司法權又列國權究是立法與行政與司法與未免不倫不類孫潤宇贊成另立一章者大致憲法宜順應潮流不能專講好看林長民言二讀通過條文能否變更尙未經大會提議未可决定故對於國權一章只能作兩種即是否另立專章或以除外之方法規定謬然加入國會章内似猶未可褚輔成臨時動議以爲今日討論省與中央之關係附於增加國權一章不在範圍之内本席動議以省權概括國權當然列舉即將如何加入之法付起草委員會起草今日不必表决卽表决亦無良好結果應討論者中央與省具體事件如外交軍事陸軍等是否專屬中央及對於各省有無設置官吏權等均屬重要問題可提出討論主席以褚議員之動議諮詢有無附議附議五十人以上湯漪言不能以臨時動議取巧發言主席言褚議員動議是一種手續問題解樹强言陳議員動議尙未討論結果同時不得有兩個動議湯漪發言本席簡單理由（一）審議會可否增加章節六年審議已有先例當時不爲破壞二讀會通過條文今日當無疑問（二）增加一章應用標題此項本席認爲是立法體例問題本席贊成用國權二字爲標題與本憲法體例甚合（三）列舉方法本席從實質上討論認有四點（一）事權絕對屬於中央者國會立法由政府執行之（二）國會立法由政府直接執行或令各省執行之（三）事權屬於省者省可立法執行但大原則應與國會有平均分配之全權（四）省之事權概括規定財政軍政可在審議會討論其餘可讓之起草委員會主席言現在請議長復席議長王家襄復席宣告延會時五時五十分 
[國民裁兵會請裁减九師]  
　　國民裁兵促進會因北苑第九師兵變之後逃亡甚多擬請政府將該師所有師旅長及該管軍官概行撤消缺少兵額不再招補並將未變各團編爲獨立團以爲乘機裁兵之計昨特開會公推萬兆芝丁錦江經沅齊振林惲寳惠李煜瀛等六人爲代表謁見黄陂面陳一切並携遞呈文一道兹録其原呈如下竊查中國近日所以民窮財盡至於此極者曰惟兵多之故我國民所痛心疾首視若洪水猛獸而莫可如何者亦惟兵多之故且舉世界各國兵額比較而中國竟居首選是不特國人厭苦抑亦爲外人所詬病而况他國養兵以禦外侮中國則徒增内亂兵愈衆則權利思想愈熾紛紜擾攘迄無寗日我大總統復任伊始卽以廢督裁兵號召國内下風引領油然若大旱之望雲霓頓有萬物昭蘇之象然而積重難返事與心違利害攸關奉行匪易而河南江西兵變之聲相繼不絕此猶可諉之各省軍官撫馭乖方遠道傳聞事實或有未盡而吾民之受禍已酷矣不謂惡風所播傳及近畿乃有本月十一日北苑第九師之變首都重地現象如斯何以對民何以立國幸時值夜間城門軍警防範得力閶閻未致震驚而清河一帶商民已遭搶掠以及逃竄西山雖僻在山陬亦被荼毒若不速籌根本解决之方後害何堪設想至關於全國廢督裁兵計畫兹事體大固宜愼重進行惟此次九師兵變則宜乘此時機除一面嚴緝在逃官兵依法懲治外所有該師師旅長及該管軍官概行撤銷兵額不再招補至未變各團則仍其舊編爲獨立團似此辦法雖類於釜底抽薪之舉然在國家少一營兵即國民少受一營之害負擔稍弛猶其餘事前車已覆來軫方遒日者道路風傳皖省復有擬將丁漕押借外欵以充軍餉之說事如果行其何能國本會惟有本國民之天職盡輔導之專責除害安民惟力是視總期貫澈我大總統魚電宣言之宗旨庶我四萬萬同胞尙有安枕之一日除公推代表萬兆芝丁錦江經沅齊振林惲寳惠李煜瀛等六人面陳一切外所有丸師官兵應行裁减辦法是否有當理合呈請鑒核施行 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[八校代表謁見黎黄陂結果不滿意]  
　　八校敎職員代表八人昨日（二十二）上午十時謁見黄陂於延慶樓代表等陳明本月十七日八校校長及敎職員代表赴交通部索欠之詳細經過後並請總統勿爲一面之詞所誤即提出說帖一件（一）請明令罷免交通總長高恩洪並付懲戒（二）請飭交通部遵照閣議速發國立八校積欠經費以後京師敎育經費按月撥給不得延欠（三）請維持敎育界人格黎接閱後力勸各代表勿走極端凡事總可商量各代表反覆陳述此次來意望即日下令免去高恩洪之職并嚴加懲戒敎育界以人格爲惟一要素人格被高恩洪侮辱豈能靦然受之此層萬望主持以挽人格黎頗難應付惟言高恩洪之罷免問題政府自有辦法代表仍堅持不讓並謂總統如不俯允代表請求代表無面目以對八校同人黎比即極力慰勸並言國事至此總盼各方勿走極端今日且談經費問題余當責成交通部以後八校經費必令按月撥發所有積欠在高恩洪任内者急令補發在前任内者亦令其設法從速籌發代表等以高恩洪不顧信義廉恥不能信任再三請求必於開學以前有一定確實辦法否則不能負責並申明如總統不罷斥高恩洪而認敎職員校長之舉動爲不當無妨命令將八校解散黎至此惟仍極力勸慰而已代表等以所欲言者言之旣盡無可如何最後乃鄭重聲明今日總統所言代表等不能認爲滿意而退即返美術學校商定於今日（二十三）下午一時召集緊急會議討論最後辦法其中頗多主張仍全體辭職者蓋以黄陂雖言政府有辦法彼等則認爲敷衍手段也 
　　八校校長於十九日上辭呈後黄陂卽將原呈退還並派員勸慰惟校長等仍請迅速批准其爲難情形讀其二次辭呈便可瞭然矣原呈分誌如次（一）公呈大總統文爲無術維持仍懇派員接替事竊校長等前呈辭職請另任賢能以便接替蒙派秘書王壽彭慰留復將辭呈退回具徵尊重敎育之誠意無任感謝惟校長等爲國服務自信無他乃至疲精勞神而横遭侮辱似此戀棧人格何存且開學在即不名一鈔積欠五月以上要求最少發給三個月至今亦未有着落匪特新生入學試騐業已登報停止即敎職員欠薪及商店欠欵紛紛催索亦無法應付爲此迫不獲已除將原呈附呈外仍懇派員接替以專責成毋任屏營待命之至（二）公呈國務院敎育部文爲呈請事竊校長等於十九日公呈鈞院部懇請辭職派員接替以專責成而維敎育乃呈上三日未蒙批示羣情疑慮佇望良殷校長等現時旣經呈請辭職專候派員接替謨再公呈鈞院部請查照前呈迅予明白批示並懇速簡賢員接替以重敎育至敎育總長及交通當局面允先行撥給之敎育經費逾期未發仍懇迅予撥給毋任迫切待命之至 
[王懷慶辭本兼各職]  
　　北京衛戍總司令王懷慶近因時局紛糾軍餉無着恐於其所領各軍無力統馭致生不測遂欲早卸仔肩日昨特呈總統辭去本兼各職其原文略謂竊維國貧民困至於今日杌隉之象極矣乃者兵夔頻聞民罹於害然而未可盡責諸兵也兵以區區數元之月餉數月不一給藍縷若乞人顦顇至無以生活其將領雖呼號聲嘶而當局乃漫如充耳甚至指定之欵移爲他用如此而欲責兵之變勢必不能當局不於未變之先預定維持之術而但於變後追剿搜捕則民已飽受其荼毒亦復何益邇來北苑九師一部又以變見告矣懷慶職司衛戍深用疚心然而懷慶非可空言維持也近月之中寢不解衣食不甘味凡可以維持之方法固已圖窮匕見憂瘁如焚憶自任職京畿以來競業罔敢一日懈近畿兩次戰役都市幸獲敉平而綢繆補苴則已智盡能索誠以兵恃餉養餉匱必變其理至明故所領之十三師陸續添補墊發月餉已達三十八萬之多又毅軍姜軍統故後懷慶奉命會辦比以宿將遽隕軍情動擾不得不勉爲任事以期鎭攝然其舊餉久欠新餉虚懸危迫情形急於眉睫於是由懷慶擔任餉項米價借欵十一萬餘元嗣經呈辭會辦一職未蒙垂允前牘具存尙可覆按此皆由懷慶以個人名義向銀行借貸以爲挹注一時之資曲突徙薪差免巨衅惟兵餉當賡續接放而個人已罄室早空蓋銀行借貸臨事須押品到期須償還若無押品無償還則雖再欲舉債亦不可得懷慶束髮從戎稍知自愛服官之志矢礪廉隅勉强爬梳押貸俱罄毁家不足以紓難破家不足以圖存此後饑軍嗷嗷環集郊甸厝火爆藥有觸即焚懷慶實無能力維持此京畿方面不得不辭職者一也熱察綏三區邊陲重地撫綏安緝猶恐不遑乃其人民方慘痛於兵燹又被虐於猛攻懷慶蒞任出口之初人民扶老携幼哭籲道旁僉以前都統朘削無所不至囊括纎屑下及雞豚受篆後士商來謁亦以爲言懷慶當與屬僚熟籌遂毅然將車馱驢牛等項苛細雜捐即日免去統計每年減收約在數十萬元以蘇民困又當赴熱首途之前飭劉景沂携洋三萬元分卹被災各户招撫流離失所者其本籍卷屬轉徙熱河赤峯間均給資遣送凡此皆撫綏安輯不能不辦者也至於毅軍十三師此次開拔清熱軍事運輸等欵復由懷慶墊去洋三十餘萬元然以荒僻磽脊之區而欲養兩萬餘衆之餓卒則雖吮盡熱民膏血亦斷難應其供求則此後之軍餉飄搖無着窘絀無繼更無論於善後之需民政之費籌邉之用矣亦知治理三區之大計其於利交廣墾牧闢林植開礦産整鹽筴裕稅源增銀行興學校然此非旦夕間事遠不救近緩不濟急且亦無財不克一舉也而况蒙患未艾待用甚繁懷慶愚拙旣不善巧剥豪奪以苟且目前復不忍悉索取盈以重民累亦復束手而已維持現狀已屬甚難更何大計之有此三區方面不得不辭者二也用敢不揣冒昧臚述苦忱仰懇大總統恩准懷慶辭去本兼各職另任賢能迅速接替俾懷慶得以稍息仔肩解甲歸里有生之日皆戴德之年臨頴不勝惶急待命之至 
[辛博森赴奉之結果]  
　　總統府顧問辛博森於本月初携眷赴北戴河避暑順道往奉謁見張作霖討論解决京奉車輛與鹽稅保留之辦法現已返京據辛氏自述此行之結果云余查得長江以北各鐡路（京奉京漢京綏津浦）所屬車輛被張總司令留在京奉路線關外一段約計客貨車一千二百輛機車九十輛而其中破壞不少應即開至唐山工廠加以修理是以特向張氏陳明商務命脈用於國内競爭之危害並請於秋收之前實行解放車輛以維民生且查關外一段近二日以來每日除往返行駛兩列客車之外全線貨車幾皆停運以致路欵收入降至三分之一於路政上亦屬非計張氏深以余之建言爲然惟云關於此事尙有諸連帶問題須同時考量者若關於京奉本身之運輸及近來外人所執違犯中立之手段當車輛問題發生之後駐京英使對奉實行敵視之動作以粗笨手段命令在關外京奉沿線服役之英人離職入關及今渠等困居關内未得相當位置雖已先後返奉然多不能復職辛言斯舉實非出於公使館本意不過英使純因鐡路公司人員一再請求始作此行動張遂接云此事旣與中英銀公司有密切利害之關係何以該公司不派代表前來協商而爲孩童之哭訴不過益顯其愚耳蓋東三省自宣布自治以後依其地理上位置與他省親交似同日本之地理上位置對於各國邦交足有隨意親惡之能力至奉省扣留關外京奉路欵不過援照吳佩孚於其勢力所及遠近各路扣留路欵之辦法且扣留路欵始作俑者厥爲吳氏而無形中似得外人之默許也（未完） 
[史蒂芬主張共管中東路財政]  
　　張作霖已表示反對 
　　日本撤兵後之中東鐡路問題日本政府與美國政府商議結果技術部雖照約撤銷而於技術材料運輸營業等主要部則主張採外人顧問并經閣議决定電令小幡駐華公使通告我國政府及與駐京各關係國公使交涉情形迭誌前報兹據日人方面消息中東路技術部長史蒂芬氏關於中東路撤兵後之處置曾對中國方面有所主張（一）中東鐡路因從來列國有投資關係今後至小限度財政上亦當然握有管理權（二）中東鐡路爲遠東歐俄間之孔道因而對於歸中國管理自有莫大疑慮根據上述二點日本撤兵後之中東路自應於某種形式之下將其管理權歸諸列國之手云云但張作霖對於史蒂芬此種主張完全表示反對謂中東路於財政上固希望列國之援助惟不願發生他種關係只宜以借欵關係相終始中國方面自當徐行設法償還美國常反對破壞世界公路中東路乃一條公路如謂該路情勢危急則烏蘇里濱黑兩鐡路其危急情形猶甚於中東路退一步言中東路將來卽不免有危險然在未發見危險以前而爲事前之容喙則絕不許有此權利云 
[最近魯案會議之焦點]  
　　國聞通信社北京通信云北京政局翻雲覆雨一般眼光多移注於政局山東問題幾淡然若忘矣而不知此數日中正爲中日互鬭手術之時也綜合言之山東問題中除鐡路已另有一專委員會討論外最繁複最渺漠者當爲公産問題惟其繁複渺漠而無確切調查之可據故有伸縮進退之餘地中日兩方咸將以此爲調劑之權衡換言之凡損於他處以公産爲補苴贏於他處則亦於公産示讓步惟中日之意旨相同而所取之手續則異中國以此問題爲最無把握最無標準頗願將此問題移後討論若其他問題均佔勝利則對公産即稍讓步亦無大損若其他問題失敗則堅持此題尙可挽救而日本方面則願早日提出此問題於此若能佔勝則其餘問題均有確數可稽無可出入之處是以我國利公産問題之緩提日本希公産問題之速議因日本欲速議公産故對鹽田礦山遲遲提出因中國欲緩提公産故急求討論其他問題此中日兩國手術政策之大較也 
　　旬月以來我國屢次要求提議鹽田日本再四推宕以尙未調查完竣爲辭而日本公産分委員會長森安（日本駐青島總領事）則要求我國從速結束公産討論此卽中日兩國政策之表現 
　　兩方推盪之結果遂提一中間之問題即礦山是今日魯案會議席上日本委員提出礦山價值爲一千萬礦山爲數有三一坊子二淄川三金嶺鎭據日本之估價三礦價目共爲五百萬德舊産共有二百餘萬現存煤價亦值二百餘萬共合一千萬之數說者謂此係日本之笨拙處蓋現存煤料日本儘可售出而减少估價之總數也然卽此估價一層按之華盛頓會議時條約中及議事録中所載者均無賠價收回之規定今日本提出此一千萬數目我國第一步應提之對案即應爲無償收回也此外礦山之第二問題爲合辦共投資問題其實合辦與投資實已無有二致僅名目之爭藎山東礦山若將來歸一公司經理依照中國礦律而許日本投資則日本可以投不踰十分五以上之資本此復與合辦何異者故我國方面雖竭力聲明係投資而非合辦而日本國内則已大爲集資運動以備合辦矣此又魯案中至可注意之一事也 
[鄂軍援川已中止]  
　　援川鄂軍失利川軍且有反攻說 
　　孫傳芳率師援川及聞二軍潰敗重慶不守遂於十七日折回宜昌興致頓爲减殺援川進行已不免因之停頓乃川軍二軍長楊森所部退駐長壽涪州一帶又爲第一軍所擊潰川東要隘均爲攻陷劉湘携眷於十五日乘福源輪船到漢轉乘南陽丸赴滬隨行有秘書副官各一人衛兵十數名行踪頗秘鮮有知之者楊森亦棄軍逃來宜昌其部下殘軍有少數潰入鄂西施南各縣尙有數營在夔州被困至是二軍勢力已完全消滅楊森到宜時尙請孫傳芳仍貫澈援川主張繼續入川孫以二軍失却重慶根據地劉湘又已逃滬絕無可援之餘地聲明對川嚴守中立不再與聞川事楊因在宜不得要領將由宜來鄂轉車赴洛向吳佩孚求援聞吳仍抱以武力統一川局迷夢並不以援川軍停止進行爲然除電令駐陜吳新田所部第七師及鎭嵩軍一混成旅出南鄭寗羗分廣元南江兩路進兵爲劉存厚聲援外並電促孫傳芳迅速入川但孫意態消極已無入川之凖備加以援川宋大霈所部鄂軍第三旅有兩營在巫山奉節間爲川軍所圍困一律被其繳械盧金山部第十八師在夔州亦有迎戰失利之報告刻下均退到雲陽之盤沱鎭陸續開拔回鄂其他各軍均奉孫令停止前進另據某方傳說川軍第一軍長但懋辛以鄂軍違約侵川頗有乘援川鄂軍敗退之機會進而攻鄂鄂邊防務頗形吃緊孫司令日昨尙來電請餉請械以固邊防是鄂軍未收援川之利益反受援川之影響援川計畫定將因之打消矣旅鄂川人對於鄂軍援川前已議决拒絶辦法分别進行兹又因陜滇各軍均以援川爲名紛紛派兵入川特於二十一日分電各方請其停止援川之進行免致釀成南北大戰爭原電云北京黎大總統保定曹巡閱使洛陽吳巡閱使巴東孫總司令漢中吳師長昆明唐總司令均鑒川省不幸連年搆兵禍亂相尋迄無寗歲民生凋敝廛市蕭條生計艱難民不堪命老弱轉乎溝壑壯者散之四方稍有仁心必加憫恤乃熊劉互鬭同室操戈不惜以全川人民供一二人私鬭以致戰禍瀰漫糾紛難解當此之時滇鄂誼屬鄰封被髮纓冠仗義往救全川人士同聲感激惟現在二軍旣敗劉湘逃滬川局敉平指日可俟可勿勞師動衆牽動全局務希俯念川局糜爛中止往援息事寗人戢兵弭亂胥惟諸公是望不然直鄂軍屯集於東北滇軍雄視於西南秣馬厲兵一觸即發則援川問題將一變而爲南北問題是不啻以川省爲南北開釁之大戰塲而諸公所謂統一中國者將付之九霄矣以私害公仁者不爲衆議紛紛尤望自愛旅鄂川人宋俞張已垣蕭金城黎樹山張履坦等五十二人同叩（八月二十二日） 
[湘省預選省長詳紀（一）]  
　　湘省預選省長原定三日竣事二十日爲預選之第一日此爲我國破天荒之創舉亟將詳情披露之是日絕早省長選舉事務所各人員卽齊集省議會佈置一切至八時許振鈴開會議員簽到者百六十一人議長林支宇主席報告文電畢又討論趙恒惕惕字之寫法以往來公牘有書作「惕」字者有書作「惖」字者究以何者爲有效劉宗向謂古文作「惖」正楷作「惕」無論若何寫法均應認爲有效衆贊成方擬討論投票辦法陳振東忽登台報告謂昨得湘南各縣來電謂桂陽江華道縣臨武宜章各縣已被李烈鈞陳嘉祐軍隊佔據是湘南被客軍佔據各縣不能得眞正民意之决選故主張暫停選舉進行如萬不能停止預選則决選實應暫停經衆討論良久有主張停止預選者有主張不停預選惟停决選者有主張决選亦不停止依舊進行者謝尹請變更議事日程先以緩期决選付討論陳小元主張先將預選辦好再决决選問題謝寳林反對變更日程本日定須預選林議長以變更日程付表决起立者少數 
　　學生聯合會發起之各公團聯合會原專爲選舉省長問題面起尋以省敎育會總商會各法團均不肯加入遂改爲民治促進大同盟會於十九日在船山學校開會决定於二十日上午舉行市民請願大遊行請省議會對於選舉省長毋爲勢屈毋爲利誘務選出非軍閥之人爲省長屆期居然集合市民近二萬人在省敎育會出發至省議會請願到會之時齊呼「打倒武人政治」「擁護民權」等語聲震屋瓦列席議塲者驟聞之皆爲之失色後詢知爲此卽由招待員朱國棟出而接洽請派代表數人以便說話衆推代表十人始由雷副議長接見代表陳述意見後力請林議長面談雷乃引至議塲前之甬道林議長出而收受請願書許完全容納其意見並派請願股長出至前坪代表議長表示意見衆認爲滿意遂整隊離議會遊街 
　　此事過後即討論投票手續决定祇點一次名繼續投三次票第一次簽到領票投中路再簽到領票投西路再簽到領票投南路於是將中路票匭置議臺左列一几置西路票匭右列一几置南路票匭然後按照席次唱名投票至十一時又四十分畢事議長報告簽到人數後遂開票先開中路計譚延闓得票八十七曹典球得十五程潛得十一仇鰲得九彭允彞得八范源濓曾繼梧宋鶴庚各得五省議會會計員吳家瑛女士得三票何衢彭兆璜郭宗熙劉揆一及藝芳女校長曾寳蓀女士各得一票又有譚延「愷」范源「廉」曾繼「吾」各一票外有兩票一書「包辦」二字一書「王八蛋」三字均宣告作廢議長宣告譚延闓得票在三分一以上當選次開西路熊希齡得票一百一十五田應詔得票十四覃振十票李執中八票林德軒三票孫道仁林支宇胡瑛劉棣芬覃「正」熊「西」齡熊「世」齡熊「錫」齡熊秉三各一票尙有一票書「能可以」三字宣告作廢熊希齡得票在三分一以上當選再次開南路趙恒惕得一百三十三票劉揆一十票李漢丞六票程子楷四票曾熙聶其杰各二票其餘兩票一書「二百元」三字一則書「已被趙總斬决之黄愛」亦經宣告作廢議長復報告趙恒惕得票在三分一以上當選竣事時已鐘鳴兩下矣 
[博克圖兵變之詳情]  
　　字林報博克圖通信云博克圖駐防軍於十四日晚十一時半左右譁變計爲黑龍江陸軍第四旅第二團中之三營約一千六百人其譁變之故係由於該團團長之不得軍心蓋該團長御下極嚴不特對於兵士即待下級軍官亦極嚴峻該軍隊係新由奉天開來前在山海關前線至博站僅十二日近因天氣入夜已凉而長官尙不許其改御秋季制服遂致激變變後團長張某卽被戕於營中其心臟並被剜去屍體亦被焚毁此後變兵即擁入彈藥庫從衛兵處取得鑰匙隨意攫取子彈並在庫房放火火藥爆發該地居民乃大起恐慌同時復有兵士分隊羼入該鎭一部開槍轟擊車站房屋擊破站窗若干隨將車站刦掠並將站内電話機電報機損壞當時該站警兵及雇員等早已躱避一空僅留一俄籍警官未去該警官於兵士脅迫之下其所有之刀表金錢以及小刀手巾等零星物件均被軍士取去其他兵士於通過鎭上警察住所時卽向該屋開槍但未見回擊遂徑向商店所在地行去該商店與車站相對中僅問以鐡路街市計延長有半俄里店舖約有百餘家前爲俄商所在今則大半均爲華商所據是時商店大門均已嚴閉兵士乃由屋後攻入大肆刦掠惟商民早已逃匿中國郵政局爲首被搶刦之一家局中小鐡箱爲兵士打開刦去洋三千元該局長於爐中及地板下尙藏有洋四百元幸未被取去但以其卽住於局中其私人所有衣服大半均已損失變兵於局中遺下來復槍一枝工兵所用鐡鏟一柄軍衣軍帽肩章若干套緣該兵士在此改扮平民其他各民房中亦留有此類物件甚多可見當時平民衣服需要之多也除衣服金錢外食物及貴重品亦在被刦之列英美烟公司之烟草全數被搶尙有兩醃肉舖亦受重大損失變兵刦掠至翠晨四時始止隨刦隨向各路逃奔有一部約百餘人沿鐡路向牙魯站而去當時彼等希望該站駐兵與彼附和詎行近該站時即爲該站駐兵槍擊遂即返奔旋見該站駐兵退去乃改道他往沿途並搶掠民居數處惟未損及俄人另有一股變兵係向北而去其餘大股約近一千人則向西行其目的地爲西佛欽谷之林塲該處距宜來克地站約四十俄里中有鐡路支線相通到該處後詳情如何現尙不得而知惟聞其奪得馬匹若干未至車站附近該軍隊中有一百五十餘人未隨同譁變計營長三人已於昨日（十五）乘車赴哈爾濱僅有下級軍官若干人仍留於此現當局已允續派防軍到此惟昨夜風傳變兵將重來斯地要求給予欵項糧食並有若不允其要求即將縱火焚毁商店之說因是華俄居民均大恐慌華人中大部並將屋内物件盡行搬出俄人則羣居一處終夜驚慌迨今晨三時防軍開到五百人人心始稍安定其實俄人於事變中均未受傷外人僅死一奥國縫工全鎭損失約計在五萬與八萬元之間云 
[潯埠復業後之現象善後粗有端倪]  
　　九江自開市以後各店營業每日門市已恢復原狀不過各鄕鎭來城販子較少惟綢緞帮則有數家無力購貨尙未開門即已復業者其陳設亦不如從前之豐富凡精良貨物均置之店後銀樓尙無一家復業卽未被搶之寳成其店夥亦悉數星散現在除銀行各種鈔票而外所有市票業經兵禍善後處佈告暫停行使因八二之變出有錢票各商號尙存未用本票多被搶刦此中糾葛非驟然所能解决恐其發生衝突也日來善後處籌畫募捐異常忙碌一函致本埠各銀行各公司陳述苦情藉呼將伯請其解囊相助一函致南潯鐡路公司請以此次二百五十萬借欵應得回扣五萬撥充急賑一函託鈕傳善卓筱梅爲華洋義振勸募員並有人建議八連楊排長於變事發生時不發子彈致被亂兵槍斃忠烈可風應由地方各公團發起追悼會並縷列事實呈請蔡總司令轉呈中央按照陣亡例優予卹典當經决定本月二十四日假塔公祠開會追悼又經推定蔡辰白蕭仁政爲事宜馬已於昨日（二十一）起程北上鄭尙滯潯未發聞鄭係被災最重份子須俟急賑支配後方能首途刻正收集賑欵除省當道捐廉六千元已函請尅日滙潯外其餘所收之數亦屬不少大約前定之一萬五千元立可凑齊二十號兵禍善後處開紳商聯席會議議决三事（一）支配急賑案被燒災民代表鄭儒彬等主張分甲乙丙丁戊五等甲得三百元乙得二百十元丙得一百二十元丁得七十元戊得二十元有楊某起立反對言語衝突幾至用武公决由災民代表擬具意見書交由評議股核議（二）吳鎭守使捐出蔭園牯嶺别墅房契押欵案金浩如謂現在無欵可押不如將契退回改請吳鎭守使募捐公决原契退回責成吳鎭守使募捐一萬五千元（三）興中公司墊欵包築被焚舖屋案金浩如謂有張某接興中公司來函願墊欵包築西門口一帶被燒舖房無論何時還欵月息八釐可否允其包築公决權在業主須函知業主得其同意後方能定奪至現在治安問題駐兵師門十二師砲兵業已調赴高安僅留營底數人禍根已除後慮無顧連日官署拿獲引路分贓流氓不少尙待鞫訊一俟查有確證卽行正法昨日又槍斃搶犯姚占元一名人心稍快軍警荷槍實彈列隊梭巡絡繹不絶夜間八九句鐘全城緊閉戒備森嚴其防範不可謂不密惟鎭署傍陳吹手家突於前日傍晚有兵士二人當人衆倚門納凉之際膽敢闖入内宅詐言搜查變兵贓物竟上樓搶刦銅元十二千八百以去尙望當道注意及之耳 
[南京快信]  
　　漣水縣公民薛光控該縣知事私收鴉片以致廢弛公務貪贓違法請撤換韓省長已派員赴漣水究查 
　　軍署劉參謀長代表齊督昨在軍署公宴孫發緒徐果人何恩溥等三人今午公宴英美日各國領事 
　　無錫縣公民高焱等呈兩長稱該縣知事趙汝梅庇盜殃民濫用職權侵吞公欵弛禁烟賭聯請派員查辦 
　　治江會原定昨（二十三）日在寗開會兹因到會者寥寥韓省長宣告延期十日（九月三日） 
　　城内外近日霍亂盛行染病者診治稍一不愼一二日卽斃命據警廳調查三日内患是症斃命者已有五十餘人 
地方通信 
[松江]  
 
 

Page 11

 
 
　　謀夫案縣賞緝兇松江六十圖鄕民衛長發被妻衛氏謀害一案在押之陸海潮程淮卿已因在押患病保外身故現因有人控奉省署飭查故縣署特懸賞二百元飭緝在逃之共同犯如知風報信因而拿獲者減半給賞云云刻已布告局知矣 
[蘇州]  
　　市鄕開辦平糶吳懸各市鄕開辦平糶採辦之米均已裝載来蘇分運各鄕聞滸關·本瀆·用直·横涇·湘城·唯亭·光福·東西山·車坊·陳慕·黄壞·金墅·東橋·蠡墅·陸墓·南北橋·周莊·香山·尹山·郭巷·斜塘·沺涇·陸巷·蠡口·太平橋·通安橋·善人橋·西華·東渚·五潨涇·西津橋·新郭等各市鄕平糶所均已於前日（二十四日）起一律開局辦糶矣 
　　米業組織公會蘇城米業龐萊如楊則庭周鴻卿等近發起組織米業公會經米業全體議决妥議規章依照工商同業公會規則第二條曁施行辦法第一條所規定開具發起人並同業商號經理人姓名表册連同擬訂規章繕録清摺送請總商會轉報農商部核准施行 
　　電話局領到材料蘇州電話局沈局長近川局中所有材料非殘缺不全即年久陳舊均已不堪應用亟須積極整頓特向北京交通部請領電汽新材料以便除舊更新逐漸改換兹悉此項電汽新材料已奉部准撥發轉運來蘇於昨日下午由該局長派人赴崇眞宫橋河埠搬運到局擇期更換矣 
　　平價飯店開幕胥城道養平價飯店於昨（二十三）日開幕上午九時許道養公社社長及職員先後蒞止該區警察署亦派警到場照料上午十時發售早膳午後五時發售晚膳就食者異常擁擠聞該飯店暫定每日用米二石六斗每次一石三斗售罄截止凡僧道乞丐及幼童面無家長領入者一概不售云 
[常州] 　 
　　縣公署召集會議武邑水利研究會主任龔承租呈請省縣將先後存莊生息之振餘三萬元撥借購辦戽水機以便鄕民租用預防水旱災荒省署批令縣知事詳細查明察核辦理具覆再奪姚知事奉令後於昨日致公函與各團體領袖定於本月二十七日下午二時在署内開會集議共策進行 
　　各校長催發學欵武邑縣立各校長以暑假將滿須欵開支本月份學欵尙未領到昨日公推女師校長張景淵赴縣署面謁姚知事商借九月份學欵提前發給由勸學所領取抵發各校八月份學欵以便各校開學之用姚知事以署中近來收稅頗少能否提前發放須與二科接洽方能確定故何日發給尙無把握云 
[崑山]  
　　臨時防疫所開幕崑山臨時防疫所專爲救治霍亂痢疾而設其組織情形已誌前報現該所已於夏曆七月初一日開幕汪知事代表蔣警佐鳴玉曁紳商學界　繼蒞會由該所主任陳劍剛衛序初陳述籌備狀况各界認捐頗爲踴躍延聘陳天樞湯壽先瞿康伯金錚士施汝雄爲治疫醫師並經俞君鳳賓蒞所贊助是日下午并接得俞君祝賀電云 
[奉賢]  
　　賑務已告結束奉賢義賑散放兩期得以維持秩序籌賑會查照議决案已於古曆六月二十日結束旋將賑餘洋一千八百餘元存典取具摺據繳縣轉發欵産處保管爲後此防災之用現正清理捐册刋刻徵信録預備報告大衆云 
　　農田又成災狀奉邑自六七月之交霪雨兼旬低田盡成澤國七月八號至今則亢旱不雨加以兩遭颶風晚棉萁不盈尺結鈴無望早棉葉多焦捲勢將就槁沿海蕩田竟有逕阡累陌枯槁如焚者至豆薯雜糧亦以籐焦無實難望有秋聞城市及東三鄉已將農田受損情形呈報矣 
[鎭江]  
　　新米最近市價江北新米日來到貨甚多二十二日又到上江米船二十餘艘計載新秈米一千數百石銷路不暢市價漸跌聞上等新秈每石已跌至八元八角中等貨八元三四角市勢尙須看軟云 
　　洋總管克禮阿過境滬杭兩路洋總管克禮阿氏前日午後一時由滬乘快車道出鎭江停車片刻鎭站站長曁鐡路巡警各員弁咸登車歡迎少頃開車赴寗轉搭津浦車至京 
[揚州]  
　　委定勸學所長江都勸學所長葉惟善辭職已由縣敎育會保胡祁元李豫曾馬禹九三人開具資格彚呈縣署呈請敎廳擇委頃聞江知事已奉到指令以胡祁元接充云 
　　縣署闢城會議揚州鈔關門爲往還外埠必經之地車轎肩擔時見梗塞前經士紳集議擬於該門下首新闢一門以利交通呈經縣署轉詳軍省兩長察核刻奉指令准如所請江知事爰於二十三日下午邀集各紳討論添闢手續云 
[徐州]  
　　兩道屬聯防辦法江北各屬士紳以年來土匪蔓延擬將各縣警備隊聯防以壯聲援現已公推淮陰縣人吳席儒起草訂定劃區聯防辦法計徐屬銅山縣爲一區豐沛蕭碭四縣爲一區邳宿睢爲一區海屬贛榆爲一區灌雲沭陽東海爲一區淮揚兩屬以淮陰淮安漣水泗陽爲一區鹽城阜寗東台泰縣爲一區呈請軍民兩長核辦矣 
[紹興]  
　　上虞水災乞振電申報贛全浙公會紹興七邑同鄉會華洋義損會公鑒上虞縣沿江一帶魚日洪水暴發平地水深二丈餘經三晝夜始退田稻淹没屋宇傾圯災情奇重數十年所未有詎天不厭禍洪水甫退復漲現水雖退盡然物産多付洪波膏腴盡成砂磧精華已竭民不聊生流離失所者相望於道楚目擊心傷難安緘默特肅電奉聞代呼將伯伏乞迅籌義振救此災黎迫切陳詞佇待鴻施上虞馮書楚叩皓 
雜評一 
[規復海塘專欵（庸）]  
　　蘇省沿海各縣塘工經費前清時代本由蘇松太三屬受益田畝隨糧帶徵儲爲專欵即所謂海塘捐也民國以來忙漕徵收附稅海塘捐欵遂以停輟然附稅所入旣有特定用途不能分一部份以供海塘之用而塘工經費遂常在虚懸無薄之間歲修無欵不能以時修繕坐令椿石坍損危及塘身一過颶風或秋潮怒漲危塘無力禦此狂瀾塘工遂時有出險之虞矣 
　　松江塘工（舊稱華亭塘）在蘇省向稱最險近以年久失修椿木石坡太半損壞平時已有不支之勢此次疊遭颶風海水冒塘而進椿石摧毁殆盡雖幸而不至出險沿海生靈得免葬身魚腹而近塘田畝受海水所浸灌棉稻萎枯秋收已成無望且轉瞬中秋大汛巨濤駭浪衝刷塘身使不及時搶修危險何堪設想松人士奔走呼號籲請撥欵勘修誠屬急要然吾以爲此尙一時補苴之計猶非根本解决之圖也 
　　論海塘性質與河工相等甚經費應由國庫負擔然年來國稅所入幾盡供軍閥養兵之用吾人縱持高論而事實上究難達此目的不得已而求其次唯有暫復前清成案仍就舊蘇松太三屬受益田畝帶徵海塘特捐儲爲專欵以供歲修之用一俟國憲或省憲告成國家地方事權劃分依法解决否則經費不定歲修不舉潮汐無常一時之補苴何能永久且小損不修寖成大損偷旦夕之苟安反招鉅大之損害其不經濟孰甚焉願省當局及沿海人士熟思之 
 
 

Page 12

 
 
   
 
 

Page 13

 
 
本埠新聞 
[孫中山氏宴報界紀]  
　　孫氏謂統一爲現在最切要事但應求眞共和之統一 
　　又謂中國已過武力解决時期而入輿論導進時期 
　　昨晚六時孫中山氏在法租界莫利愛路二十九號寓所大宴報界人士到者三十餘人本報記者赴宴時中山先生方坐碧草場上神采奕奕態度怡然接見後偕衆環坐談俟咸集卽入餐室開宴依序就座中山先生主席餐罷主席致詞報界同人公推代表作答至十時散席主席中山先生之詞紀之於左 
　　中山先生詞云今荷報界諸君惠臨忻慰忻慰吾國改建民主以來業逾十載最近六年護法之舉戰爭迭起犧牲甚多兹乃幸得佳果使北方武人覺悟共同努力切實進行其目的實爲統一統一固不得謂非吾國現在最切要事但統一能否成功有無奮鬥必要更如何可使眞共和之統一可以實現而深惡痛嫉之專制統一帝王統一勿致發生則誠當共同研究希望實行者也 
　　予有一言中國現時武力戰爭已過當專改爲筆之戰爭其意若曰中國現已過武力解决時期而入輿論導進時期也筆之爲用何殊十萬毛瑟諸君皆任筆政而上海又爲全國輿論之中心今夕敬將此種重責付託諸君仔肩請與全體國民共同奮鬥進取發明公理宣釋共和監督武人實現統一斯國家之幸也 
　　民國開創以來武人因襲數千年之帝王專制思想牢不可破袁世凱之舉動即其鐡證今日之諸武人試細研其思想殆多類是相吞併相長雄居心叵測無足怪異諸君誠不可不注意及之耳 
　　更觀乎法國拿破侖等之往事復辟活劇演不一演益可借鑒中國之復辟不成殆因世界潮流變化局部人民已早覺悟惟現仍未可恃也 
　　報界人士實宜設法醒示國民以民主共和眞義更進而宣述民主統一共和統一之所以然萬不可有帝王統一專制統一之活劇演出也諸君責任重大當此武力不足談之時期尤宜竭力主張公道導進斯民也 
　　北方武人之贊成統一姑無論其爲誠懇抑虚僞誠懇固大妙亦當蘄輿論界之種種協助若其果爲虚僞益將盼望諸君詳導慨喻使其知能有此共同完成護法之佳果實不知犠牲幾許頭顱骨肉及一切財産而後得之導喻之外更嚴立於監督之地位庶有豸乎 
　　最可痛者十年有餘全國政治未上正軌長此以往國將不國此次統一之舉尙安能不力求其爲眞共和之統一乎勉矣諸君幸導全國人民以力行奮鬥也 
[孫中山對議員之表示]  
　　大陸報云星期三旅滬國會議員進謁孫中山時孫氏宣言中最扼要之一語爲「六年來使國家分裂之南北戰爭今已告終」並稱渠之言此乃根據於來滬與全國各軍政要人代表會議後所得之諒解及吳佩孚贊成其宣言中原則二端云云按是日進謁孫氏之議員皆係忠於護法者若輩所以逗留滬上之故乃欲於赴京前得其所認爲中國唯一合法總統之親發誓言耳内中份子南北各省俱有當時孫氏於各代表會商中之要項未肯宣布僅語各議員云當今國會在京開會之武力障礙旣經掃除議員之責任即在迅速入京將護法派所主張之次要問題一一由國會提出施行惟對於議院日後之舉動完全未有所建議並稱渠於政府用人行政組閣諸問題俱不願有所討論目下旅滬議員一百人中有二十餘人業已赴京此外六十餘人亦因孫氏之勸將籌備北上云 
[再誌董康周自齊出洋消息]  
　　董康之談話 
　　董康周自齊此次奉派出洋考察歐美政情已誌昨報兹悉二十九號昌興公司之澳大利亞皇后號由滬開赴温武哥時周自齊董康等確乘此輪放洋昨托通濟隆已將艙位購妥共定頭等室六間將於是日下午二時許從新關碼頭登小火輪轉送至吳淞上船 
　　昨晚七時本報派員至新旅社謁前財長董康氏探詢此次赴歐考察政府之原由據董氏云此次赴歐名雖考察政情實則欲避去混濁政潮因目下之政府爲危險政府當余未任財長前本不願肩此重職且徐東海亦不滿於我謂我法官出身何能長財政至於外間盛傳我與洛吳有關係亦屬不確蓋洛吳與我素不相識從未見過一面後以洛吳代表王鐡珊（另一王鐡珊非前任蘇省長之王鐡珊）之介紹始知洛吳之爲人且顔總理亦極力促余就任當時余自知才力不足故不敢膺此重任後以洛吳催促乃不得已要求選用經濟與財政學專家二人以作副手匡我不逮余就任後第一即爲審查財政整頓國内收入但各省督軍面子上雖示同意而暗中反對各省之收入仍留難不解余就任後第一月之收入爲三百十一萬第二月之收入爲二百九十萬此種欵項皆爲關餘但中央用度每月需千餘萬是財政之困難内容之複雜一言難盡旋又述其在京被毆周自齊董康 
情形次又言此次赴歐僅帶一法文繙譯並不帶眷屬因目下歐洲生活程度甚高如帶一人去需費一萬元政府僅給七萬元内中三萬元尙須至法後向中法實業銀行支取即與我同行之周君自齊亦僅帶一英文譯員目下政府無欵周君此次赴法泰半爲中法實業銀行與庚子賠欵事庚子賠欵之用度現分二種議論（一）展期賠欵（一）退還賠欵余極主張退還賠欵但退還賠欵政府不能到手分文蓋以退還賠欵須指定某種之用度不可移作他用然余此次赴歐專任討論法權至於財政事宜當由自齊去幹自齊尙未來申大約今晚可到云云董氏談話時頗爲和藹絕無傲岸自大之氣且甚樸素身上衣服皆極平常外罩白夏布長衫一件不知者或且認其爲普通之商人耳 
[旅滬議員之態度]  
　　國聞通信社云旅滬國會議員代表前日謁見中山後現尙未明白表示態度兹悉該代表等現商定於明日午後二時仍在愷自邇路通訊處談話商酌辦法並通電表示態度至外傳各議員紛紛預備北上詢之某議員據謂此時尙無此種現象云 
[清華學生抵美]  
　　清華學校第一次赴美學生乘麥荆雷郵船出發前抵横濱後已記本報兹本館得此次赴美學生沈有乾君之消息該郵船於八月一日下午四時安抵美之西雅圖由游美學生監督處派蔡君招待寓聖立極司旅館該處中國學生於二日下午導至各處游覽晚間由中國學生會商會青年會等各團體招待聚餐三日卽分赴各校矣合亟誌之以慰赴美諸君之家庭 
[各國調查吾國司法狀况展期]  
　　我國領事裁判權經華會議决由吾國收回决定於華會閉幕後三個月後各國派委來華調查吾國司法狀况然後實行曾由外交部咨照司法部令行各省司法官廳早爲預備在案兹悉司法部因各國委員來華調查之時手續繁多一時恐難就緒業經轉咨外交部電商美公使轉商美國政府與各國政府商准展期至明年秋間派員來華現已核准展期因此司法部將展期情形訓令各省司法官廳遵照辦理上海律師公會昨奉江蘇高等審檢兩廳訓令文云案奉司法部第一一四一號訓令内開前因華府會議有開會後三月内各國派遣委員來華調查司法之决議經通令各廳對於法院監所應興應革事宜務籌完善在案嗣以此舉關係重大爲各國委員調查便利起見不得不將各種法令以及歷年司法事務統計表册譯成西文以供參考維事煩費重又非短少時間所能觀成當經咨請外交部電知駐美公使商請美國政府轉商各國政府展至明年秋間派員來華去後兹准外交部咨開准駐美施公使函稱准美國政府函開各關係國均允展期等因到部合行通令各該廳知照其法院監所應興應革事宜仍仰切實籌劃期臻完善毋得稍涉懈弛並將籌備情形隨時具報此令等因奉此除本兩廳隨時籌劃並分行外合亟轉令該公會一體知照此令 
[國是會議草憲委員會開會紀]  
　　議開憲法講演會 
　　八團體國是會議國憲草議委員會前日（二十三日）下午三時開會討論所擬乙種憲法到者有章太炎·張君勱·楊春緑·崔遞庵等十餘人由委員長沈信卿主席幹事孫籌成分發江蘇國是促進會·有南京各界聯合會·徐瀛等反對天壇憲法油印電稿並報告尹仲材發表關於本會擬憲草之意見旋由各委員討論乙種憲法中之國政委員制略有增删公决俟印就後交原派各代表團體請其將甲乙兩種憲法加以研究贊成何種並徵求其對於該項憲草内容之意見一併見復散會後合攝一影以誌紀念晚間七時復在功德林蔬食處聚餐席間章太炎述及前日有曹錕代表孫岳來晋謁曾面斥其爲簡幹並拍案大駡揮之使出座衆拍掌席次由沈信卿建議擬開一憲法演講會請章太炎主講天壇憲法之劣點張君勱演講國憲關於國家根本之重要並須將所擬甲乙兩種憲法印成單張在會塲分發講演地點擬假總商會大廳推定沈信卿向該會接洽旋略進茗點而散 
[開濬蘇州河問題]  
　　工部局提出於修改稅則會各國代表議决歸我國開濬 
　　中國通迅社云本埠蘇州河年久失修漸次淤淺殊於行船不便工部局久欲從事開浚我國與論以國權所在豈能假手於外人近日工部局又提出於修改稅則會議結果各國代表仍贊成歸我國開浚故稅則會現除派代表向各界說明外又已電知江蘇省長矣 
[菲列濱盛傳上海發生虎疫]  
　　大陸報云馬尼刺埠近日忽傳上海發生虎疫其結果遂致菲列濱衞生處下令凡輪船經由上海抵菲者統艙搭客概不准登岸船員上岸亦須加以限制該埠報紙並稱上海中外人民傳染頗衆云 
[運美貨物須標明原産地國名]  
　　字林報云美國邇來對於進口之貨物及其包裹上須標明原産地國名一節頗爲注重各大進口商埠以施行此例大感困難凡進口商貨因未照此例辦理而扣留於關棧中者異常擁擠僅就紐約一埠言每月輒有千餘起之多倘外國出口商人能具悉此項條例後則此種困難當可大見減少本埠美總領事有鑒於此爰將關於此例之美海關條例四百五十欵録交本報登刋略謂凡他國製造貨物堪經蓋印烙字或粘貼標紙而不致受損者概須將原産地國名用明瞭英字蓋印烙字或粘貼標紙標明於易見之處且須與該貨有同等之耐久性倘有貨物未經標明者須由進口商人出費將其一一標明後方准入口至貨物之質地·重量·及尺寸等固無標明之必要但若標明務須眞確倘有不符之處必俟更正後方允進口又各種包紙上必須標明原産地國名及貨物質地倘有未經標明者亦須由進口商人出費將其標明後方准入口至刀剪等鋼鐡器具及鐘表等物概須加註製造者姓名及其有無寳石云 
[中美運貨之新價紐約與西雅圖]  
　　本埠貨物運往美國紐約之水脚自公會解散後即各自爲政各公司但求有貨裝運常有額外跌减刻下該路之運費自天津或從他地轉輸者其現行之新價如下又有從美國西雅圖運至中國之水脚此間商界每有欲知無從得悉之歎兹聞其運費率亦跌减矣爰併誌如次（表中以每噸計運率以美金元爲單位） 
　　上海至紐約轉口水脚　　　西雅圖至上海水脚 
（貨别）　　（新水脚價）　　（貨别）　　　　（新水脚價） 
蛋黄　　　　一二·五　　　　五金　　　　　　　五 
茶葉　　　　　六·　　　　　小麥　　　　　　　四 
草纜　　　　一五·　　　　　油漆　　　　　　一四 
地毯　　　　一七·　　　　　汽車　　　　　　　四 
絲織品　　　二七·五　　　　攝影片　　　　　一四 
木器　　　　一七·　　　　　木頭　　　　　　　八 
雜皮　　　　一○·八　　　　板木　　　　　　　八 
野絲　　　　一六·　　　　　骨頭　　　　　　　五 
羊毛　　　　一二·八　　　　大小麥　　　　　　九 
瓷器　　　　一二·八　　　　紫銅　　　　　　　四 
草帽鞭　　　一○·八　　　　留聲唱片　　　　　五 
古玩　　　　一○·八　　　　牛奶　　　　　　　六 
猪腸　　　　一二·八　　　　肥皂　　　　　　　五 
鮮貨冷汽間　二七·五　　　　水菓冷汽間　　　三○ 
湖絲百鎊　　　六·七五　　　皮革軋件　　　　　九 
[日船失事彚紀]  
　　日光丸進口擱淺神榮丸帶滬修理 
　　日本郵船會社之日光丸由日本滿載乘客及貨物於昨日（二十四日）上午十一點五十分鐘進口正在調頭之時因潮水猛漲船尾駛至陸家嘴灘邊擱淺不能行動該公司立派拖輪四艘設法拖救不能出險因此乘客及郵件由小輪駁至岸上再用小工數十餘人及大號駁船二艘將後艙之貨物先行起卸至昨晚十時餘尙未出險聞該公司待今晨潮水猛漲之時再用小輪設法拖救出險云 
　　日華協信公司之神榮丸本月七日在吳淞外茶尾山遇風失事船員幸湖北號救起今該失事輪因輪中貨件均已出清特托三井之拖曳船海元丸將該輪援出險地帶還上海以備修理事在二十二號詎海元丸拖帶該輪至吳淞口又遇風浪幾難拽進港口因其輪身已損不能再受打擊當卽急報三井另派六甲丸前往方將此船拖來上海云 
[登記法分期施行]  
　　司法部董前總長因有鑒於我國登記一法向付缺如民間訴訟因之特夥即經製就登記條例呈請大總統明令公布在案惟施行日期迄未定奪日昨本埠各司法機關奉到高等廳轉司法部訓令略謂此項施行日期分作三期辦理京師與特别區定於十一年一月一日爲第一期江浙皖等中區省分於本年九月爲二期其餘省分准於十二年一月一日起爲第三期命令各司法衙門切實整頓辦理矣 
 
 

Page 14

 
 
[公共租界重定北區地價表（續）]  
地皮號數　　每畝價值　　地皮號數　　每畝價值 
214　　13000　　215　　21000 
216　　10500　　217　　21000 
218　　11000　　219　　10500 
220　　10500　　221　　10500 
222　　10500　　226　　10500 
227　　10500　　228　　10000 
229　　10000　　230　　　9500 
236　　10500　　239　　15000 
240　　15000　　241　　15000 
242　　11500　　243　　10000 
244　　15000　　245　　15000 
246　　10000　　247　　10000 
248　　10000　　250　　　9000 
251　　　9000　　252　　　9000 
255　　10000　　256　　　9500 
257　　　9500　　258　　　9500 
263　　10500　　264　　11500 
265　　　9500　　266　　12000 
267　　　9000　　268　　　9000 
269　　　9500　　270　　11500 
271　　11000　　272　　11000 
273　　　9000　　274　　11000 
275　　　9500　　276　　　9000 
277　　　8500　　278　　10000 
279　　　9500　　280　　11000 
[昨日錢業公會常會之議案]  
　　昨（二十四日）爲錢業公會第十三期常會之期下午二時在蓬路錢業公會開會兹將議案録下（一）决定舊曆六月份拆息案决定拆息二兩（二）本公會定期遷移案定於陰曆本月十四日遷移（三）公共租界中區地産新定價值案照前日所議各無反對（四）潮汕風潮凡錢業董事莊家每家捐一百元餘派代表六人分别募捐（五）修理天后宫募捐案容後再議（六）安徽議鑄銀幣銀行公會函商電皖案謂目前輕質銀幣銅元大都係皖省裝來皖省銀幣難免有減少分量等情擾亂市面應請一致反對又臨時提議總商會擬加入萬國商會案因恐無益事實不贊成 
[友華銀行匯市報告]  
　　昨日友華銀行匯市報告云二十三日倫敦大條銀價近遠期俱未動紐約亦然倫敦紐約間匯價爲四元四角七分半今日此間各國掛牌匯價僅佛郎長至九百七十五枚晨間開盤時市况堅定其後雖時見鬆動終乃由穏定而回至堅定開盤未幾投機家售出英鎊價三先令五便士五六二五美金價七十七元七角五分銀行多照此價購進美金胃口尤好匯價微平英鎊成交價旋縮至三先令五便士四三七五美金成交價旋縮至七十七元五角銀行復紛紛照此價售出市况復見穏定至下午有大宗金鎊仍以三先令五便士五六二五成交大宗美金以七十七元六角二分半成交其後金鎊成交價長至三先令五便士六二五美金成交價長至七十七元七角五分銀行多照此價購進收盤時市况穏定銀行定價英鎊滙票三先令六便士二五美金匯票七十九元佛郎匯票一千零二十五枚惟佛郎匯票除有抛出者外餘多無意購進昨日倫敦銀市未有成交市况穏定紐約亦穏 
[上海商業市况彚録]  
　　金融 
　　昨日銀幣上午市價爲七錢二分二釐五下午收盤又高爲七錢二分二釐八毫七忽半比較前日午市漲六毫二忽半 
　　銀拆上午市價六分下午收盤七分與前日相同華商方面銀根表面雖鬆而内容實仍緊促故出口貨尙活動滙豐銀行收欵五十萬兩其他正金麥加利道勝有利等各銀行收欵二十萬兩 
　　昨日銀洋大條有出無進本街各錢莊裝至汕頭現洋二十萬元又去厦門洋十萬元餘未進出大條銀數日未熔各銀行進出倉更覺清淡祗住友銀行進倉銀一萬兩道勝銀行進倉銀二十二萬兩各錢莊少存銀十五萬兩少存洋三十萬元懋業銀行安遠銀行各出倉銀五萬兩 
　　昨晚止各銀行共存現銀三千九百四十萬兩現洋三千五百八十一萬元大條四千九百六十九條 
　　國内滙兌 
　　昨（二十四日）各滙來電價格大都跌多漲少計京津銀滙均低一兩銀元各縮一元北京公砝爲一千零四十四兩五錢銀元爲一千零一元天津行化爲一千零五十二兩五錢銀元與申洋相同漢口洋例低半兩爲一千零三十三兩七錢五分銀元仍爲一千零九元宜昌宜平高一兩爲一千零三十七兩銀元仍爲一千零二十元其餘烟台銀兩仍爲一千零四十五兩二錢五分九江南昌銀元各爲一千零八元半蕪湖銀元爲一千零七元安慶銀元爲一千零七元五角蚌埠一千零六元南京蘇州鎭江揚州無錫常州常熟等銀元各爲一千一元半徐州温州銀元各爲一千零五元清江海門銀元各爲一千零四元杭州寗波嘉興湖州紹興餘姚等銀元仍爲一千另三元蘭谿銀元爲一千零四元福州銀元爲一千零十元厦門銀元爲一千零八元哈爾濱並無行市重慶九七平銀爲九百八十二兩五錢成都九七平銀爲九百九十五兩萬縣九七平銀爲九百八十五兩萬縣成都重慶等銀元各與申洋相同毫無變動云 
　　外幣 
　　昨（二十四日）外幣市面較前日稍形遜色中外各商及錢業所做各票大都少數羅卜各票依然沉悶而價格仍無變化老頭票花旗票及英金票三種買户亦稀是以價　疲落其餘各無上落計老頭票降一釐買價爲八錢五分七釐花旗票遜去半分買一元七角八分英金票買價低三分爲八元零二分賣價則跌去八分爲八元零七分羅卜千元新票仍買二兩七錢五分二百五十元票買九錢五百元票買八兩二錢五分五元至二十五元票買七兩二錢五分馬克買二釐半法郎買一角四分八釐新加坡元買九角一分香港票買一元零三分荷蘭票亦無變動買價仍爲六角七分云 
　　金市 
　　昨星期四大條近遠期均弗動標金開盤三百零三兩五錢先令弗動標金最小至三百零二兩二錢最大至三百零三兩九錢銀行賣出九月分先令價三先令五辦士三七五至三先令五辦士四三七五又至三先令五辦士三工五再至三先令五辦士半買進價三先令五辦士半至三先令五辦士六八七五又至三先令五辦士半再至三先令五辦士六二五又賣出九月份美匯價七十七元三七五至七十七元半又至七十七元三七五再至七十七元半買進七十七元六二五至七十七元七五又至七十七元六二五又賣出九月份東滙價六一七五至六一六二五又至六一七五買進價六一半至六一三七五又至六一半再至六一六二五標金收盤爲三百零二兩六錢午後標金開盤三百零二兩五錢先令弗動標金最小至三百零二兩最高至三百零二兩九錢銀行賣出九月份先令價三先令五辦士半至三先令五辦士五六二五又至三先令五辦士半買價三先令五辦士六二五至三先令五辦士六八七五又至三先令五辦士六二五又賣出九月份美滙價七十七元六二五至七十七元半買進七十七元七五至七十七元六二五又賣出九月份東滙價六一七五至六一六二五又至六一七五買價六一五標金爲三百零二兩八錢收盤先令等交易可稱暢旺綜計全市先令交易二十三萬五千磅美滙三十萬元東滙十餘萬元均係銀行買進賣出交易毫無其餘尙有各銀行先令等交易不過零星而已大條仍看長面先令跟長亦未可知兼内尙有某某等公司船出口故標金不易增漲之象云 
　　米市 
　　東新粳上市以來已有十日到貨甚多市價日疲其初開盤每石十四元昨日跌至十元零八角一週之間小去三元二角西鄕閔行新米上市後已有五日昨日開十元零六角亦跌二元之多漕河涇之新米往年未有運申本年該處收成豐稔故有裝申行銷昨日頭批貨運申有十石開盤每石十元零七角新米到頭日旺市價日小破襲受此擠軋市價亦隨小頂高機破跌至十二元九角購者觀望不敢多進觀此情形以後市價尙須低落也 
　　棉紗 
　　棉紗近星期來步步疲軟惟前日日商各洋行有抵空頭買進遂稍漲數錢今仍回軟總之客帮交易有限每日祗買數百包客帮中推四川牛莊天津漢口等數帮爲生意最鉅兹川帮萬縣等處軍事未靖牛莊天津等帮祗購零星花色絶無一種牌子滿百包之數蓋花價現亦屢跌咸不敢多買皆心思看小而各當地銷塲之不廣亦實在之事昨日汕頭帮亦無交易汕頭風災之後市面凋零之故祗有牛莊廣東威海衛蕪湖野鷄等帮買進二十支十六支等本紗四百餘包日紗三四百包印紗多日未買東洋紗立馬一牌行銷我華北省牛莊關東一帶内地者兹該廠在上海楊樹浦建造廠屋設機仿製部署完備昨已直接開與牛莊客二十支立馬大包紗一百餘包價一百五十三兩現出該廠牌號取定大康又藍魚牌紗廠亦在楊樹浦建設紗廠一家聞機器等亦在裝置其牌號初定公平二字因有英商公平洋行字義相同或謂擬改用公和牌號正在籌議之中尙未確定又粤商永安公司所在楊樹浦創造永安紗廠又有新造之同興紗廠等皆在趕案進行年内均須竣工開機云 
　　呌莊 
　　昨日星期四輪值元芳洋行拍賣各種疋頭之期共排列五百六十二件計二萬四千八十五疋比較上次多十二件計六千九百十疋所拍各貨市價依然帶疲客帮之拍進者以牛莊烟台北帮等客爲稍多本街内地等帮皆拍進有限市况一時似難起色云 
世界商業電報（特約路透商業電） 
[倫敦銀價（八月二十三日倫敦電）]  
　　　　　　上日價　　　　本日價 
現期　　　　三四便士七五　不動 
遠期　　　　三四便士七五　不動 
　　交易甚少市况穏定 
[倫敦對外電滙（八月二十三日倫敦電）]  
　　　　　　　上日價　　　　　　本日價 
向柏林　　　　五、八二五　　　六、四七五 
向比京　　　　五九·二七　　　五九·九二 
向亞姆斯特丹（荷）一一·五○　一一·四九 
向米蘭（意）　九九·四○　　　九九·七○ 
向瑞士京　　　二三·五○　　　二三·四九 
向西班牙京　　二八·六五　　　二八·六六 
向紐約　　　　　四·四七七五　　四·四七三七五 
向巴黎　　　　五六·三五　　　五六·八五 
向上海　　　　三先令五便士七五三先令五便士五 
向孟買　　　　一先令三便士六八七五不動 
向横濱　　　　二先令一便士六二五　不動 
[紐約滙兌市（八月二十三日紐約電）]  
　　　　　　　　　上日價　　　　　本日價 
　　　　　　　　　元角仙　　　　　元角仙 
銀　　　　　　　　○·六九一二五　不動 
向倫敦電匯　　　　四·四七七五　　四·四七六二五 
向日本電滙　　　四七·八七五　　　不動 
向上海電匯　　　七八·一二五　　　不動 
金利　　　　　　百抽○三·五　　　不動 
[倫敦生絲市（八月二十一日倫敦電）]  
　　　　　　　　　上日價每磅　　本日價每磅 
　　　　　　　　　先令　便士　　先令　便士 
七里復搖經神駒牌　二八·三　　　二八·九 
同上新式羊旗牌　　二九·三　　　二九·九 
同上駝鳥牌　　　　二八·三　　　二八·九 
同上Soleli牌二六·三　　　二六·六 
日本特别　　　　　三三·六　　　三三·九 
日本特别一│一·五三二·六　　　三二·九 
[紐約生絲市（八月二十二日紐約電）]  
　　　　　　　　　上日價每磅　　本日價每磅 
信州上一番　　　　七·○二　　　　七·○○ 
[里昂生絲市（八月十九日里昂電）]  
　　　　　　　　　　上日價每基羅　　　本日價每基羅 
日本特别九│一一　　　二三五佛郎　　　不動 
中國小特别九│一一　　二三七佛郎　　　二四○佛郎 
廣東頂頭號一一│一三　二二二佛郎　　　二二五佛郎 
[紐約棉市（八月二十三日紐約電）]  
　　　　　　　　　上日價　　　　本日價 
十月期　　　　　　二二·五三　　二二·六四 
十二月期　　　　　二二·五二　　二二·六二 
一月期　　　　　　二二·三二　　二二·四五 
三月期　　　　　　二二·三五　　二二·四七 
五月期　　　　　　二二·二五　　二二·三二 
米特林現貨　　　　二二·八○　　二二·九○ 
最高價（十月份）　二二·九六　　二二·九○ 
最低價（十月份）　二二·五三　　二二·四二 
　　棉價因利物浦電訊佳曁收成報告不佳故漲高旋因南方抛出價乃回落 
[利物浦棉市（八月二十三日利物浦電）]  
　　　　　　　　　上日價　　　　本日價 
十月期　　　　　一二·八三　　　一二·九六 
一月期　　　　　一二·五九　　　一二·六八 
現貨（米特林）　一三·六四　　　一三·七六 
[孟買棉市（八月二十三日孟買電）]  
　　　　　　　　　　上日價　　　　本日價　　　　 
十二月一月期平加而　三六二　　　　三六六 
九月期奥姆辣　　　　四六○　　　　四七○ 
七八月期白落去　　　五一○　　　　五一九 
[埃及棉市（八月二十三日亞力山特里亞電）]  
　　　　　　　　　上日價　　　　本日價 
八月期　　　　　三五·一○　　　不動 
[倫敦糖市（八月二十二日倫敦電）]  
　爪哇生蔗糖（存稅關倉庫）　　每一百十二磅 
　　　　　　　　　　　上日價　　　　本日價 
　　　　　　　　　　　先令　便士　　先令　便士 
　　　　八月期　　　　一九·三　　　不動 
　　　　九月期　　　　一八·九　　　不動 
車白糖　八月期　　　　二一·六　　　不動 
　　　十二月期　　　　二一·三　　　二一·七五 
[紐約糖市（八月十八日紐約電）]  
　　　　　　　　　　　　　　　　　　　上日價每鎊　　　本日價每鎊 
糖（Centrifugal）稅付過　　五仙二五　　　　五仙一五 
糖（同上）九月期CF.紐約　　　　　　三仙七六　　　　││ 
[倫敦證券市（八月二十三日倫敦電）]  
　　　　　　　　　　上日價　　　　　　本日價 
五釐息中國善後借欵　　七六鎊二分之一　不動 
滙豐銀行股　　　　　一一八鎊　　　　　不動 
麥加利銀行股　　　　　一八鎊四分之一　不動 
怡和航業公司（優先股）　四鎊四分之三　不動 
怡和航業公司（普通股）二九鎊四分之三　不動 
有利銀行股　　　　　　一二鎊　　　　　不動 
一九○七年日本五釐息借欵八六鎊　　　　不動 
五釐息中國鐡路金借欵　　　　鎊　　　 
一九一二年中國五釐息金借欵　鎊　　 
大英銀行股　　　　　　　一四鎊八分之一　不動 
大英輪船公司股　　　　三○五鎊　　　　　不動 
[紐約股票市（八月二十三日紐約電）]  
　　　　　　　　　　上日價　　　　　本日價 
美國鋼鐡公司股　　一○四元　　　　一○三元七五 
股票市場人氣不定成交數共九○○、○○○股 
[東京株式取引所股價]  
（八月有二十四日東京電） 
　　　　　　　　　前市開盤　　　後市收盤 
老股　　本月期　　一一○·五○　一一○·七○ 
　　　　下月期　　一一一·六○　一一一·九○ 
　　　　遠期　　　一一二·四○　一一二·二○ 
新股　　本月期　　　八四·五○　　八三·九○ 
　　　　下月期　　　八五·四○　　八四·八○ 
　　　　遠期　　　　八五·四○　　八五·○○ 
[大阪股票行情（八月二十四日大阪電）]  
　　　　　　　　　　　　　　前市開盤　　後市收盤 
大阪株式取引所　本月期　　一○一·七○　一○一·六○ 
　　　　　　　　下月期　　一○三·三○　一○二·四○ 
　　　　　　　　遠期　　　一○五·五○　一○三·四○ 
同上新股　　　　本月期　　　七二·○○　　七一·○○ 
　　　　　　　　下月期　　　八五·四○　　八四·一○ 
　　　　　　　　遠期　　　　八五·九○　　八四·七○ 
鐘紡股　　　　　本月期　　三○八·二○　三○六·四○ 
　　　　　　　　下月期　　三○七·九○　三○六·二○ 
　　　　　　　　遠期　　　三○七·二○　三○六·三○ 
同上新股　　　　本月期　　二八六·七○　二八六·四○ 
　　　　　　　　下月期　　二八八·九○　二八八·九○ 
　　　　　　　　遠期　　　二八九·九○　二八九·二○ 
日本郵船會社老股本月期　　　八八·二○　　八八·九○ 
　　　　　　　　下月期　　　　　　　　　　八九·○○ 
　　　　　　　　遠期　　　　八九·七○　　八八·九○ 
[大阪股票現貨市價]  
（八月二十四日大阪電） 
　　　　　　　　　　上日價　　　　本日價 
日華股　　　　　　　四一·三○　　四一·一○ 
同興股　　　　　　　一八·三○　　││ 
東華股　　　　　　　　五·二○　　不動 
鐘紡（新股）　　　二八三·○○　二八六·四○ 
日本信託銀行　　　　一三·五○　　不動 
上海取引所（新股）　一八·八○　　一八·六○ 
大日本製糖公司股　　八四·二○　　八四·一○ 
漢口取引所　　　　　一六·六○　　不動 
　　今晨大阪股票市塲開盤前人氣穏定 
[大阪棉紗現貨市價]  
（八月二十四日大阪電） 
　　　　　　　　上日價　　　　本日價 
鐘紡　　二十支　二七二·○○　二七五·○○ 
赤戎　　二十支　二四六·○○　二四八·○○ 
船美人　十六支　二五四·○○　二五六·○○ 
三馬　　十六支　二五三·○○　二五四·○○ 
[大阪三品定期市價表]  
　　（八月二十四日大阪電） 
　　　　　　前　　　　　　　　市　　　　　　　　後　　　　　　　市 
　　　　　　開盤　　　　　　　收盤　　　　　　　開盤　　　　　　後盤 
八月期　　　二六○·○○　　　二六○·○○　　二五九·九○　　二五九·五○ 
九月期　　　二五七·九○　　　二五七·四○　　二五七·○○　　二五六·九○ 
十月期　　　二五五·九○　　　二五六·八○　　二五五·一○　　二五五·一○ 
十一月期　　二五四·一○　　　二五四·一○　　二五二·四○　　二五三·五○ 
十二月期　　二五二·九○　　　二五二·九○　　二五一·○○　　二五一·九○ 
一月期　　　二五○·九○　　　二五○·八○　　二四九·九○　　二五○·九○ 
[三品行情]  
　　八月二十四日大阪電云今晨三品市場開盤人氣穏定因紐約棉市有力及此間現貨市俏之故收盤岑寂蓋以商業需要甚少所致昨日成交數共二萬六千七百六十包星期二日爲四萬五千三百三十包 
[紐約五金市（八月十六日紐約電）]  
　　　　　　　　　　　前價　　　　本日價 
　　　　　　　　　　　　　元　　　　元 
生鐡二號　　　　　　每噸三○·　　　　不動 
鐡條　　　　　　　　每噸三五·　　　　不動 
鋼條（通盤）　　　　每百磅一·七五　　一·九○ 
鋼型（同上）　　　　每百磅一·七五　　一·九○ 
鋼版（同上）　　　　每百磅一·七五　　一·九○ 
黑鐡皮（每箱十三張）每百磅三·一五　　三·二七 
白鐡皮（每箱六十張）每百磅四·二二　　四·二七 
馬口鐡　　　　　　　　每箱四·七五　　不動 
鋅　　　　　　　　　每百磅六·三○　　六·一二 
青鉛　　　　　　　　每百磅五·七七　　不動 
銻　　　　　　　　　每百磅五·四二　　五·二二 
點錫　　　　　　　每百磅三二·二五　　三二·七五 
鉛　　　　　　　　每百磅二○·一二五　二○· 
[紐約五金市週報]  
　　八月十六日紐約電云鋼鐡市甚堅因出産减少及需要活動之故罷工狀况漸有轉機銅市穏定内國購者及出口業均有適度之需要不因滙率漲落而受影響價仍爲十四仙點錫市况初較和緩後卽回復前狀用户需要因工潮不定致有限制青鉛需要頗佳價較前爲堅鋅市更見穏定用户問價者更多多屬卽期貨存底有漸增之象銻僅有小批交易 
[英國鋼鐡市近况]  
　　八月十五日倫敦電云鋼鐡市日見起色生鐡及半淨鋼交易尤旺美國向英廠定購鑄鐡頗夥刻正在談價中條版等需要頗好 
[英國白鐡瓦價]  
　　八月十八日倫敦電云二十四號白鐡瓦前每噸售價十六鎊本日漲至十六鎊半或十六鎊又四分之一 
[大阪銀行公會金融週報]  
（八月二十四日大阪電） 
 
　　　　　　　　　　　日元　　　　　　　　　　　　日元 
存欵　　　一、二五○、○三三、○○○　　一、二五四、八○二、○○○　 
貸出金　　一、二七一、五四二、○○○　　一、二六九、五六五、○○○ 
庫存現金　　　　四六、二七四、○○○　　　　　四八、五九八、○○○ 
票據交換額　　四五七、七二一、○○○　　　　三九八、七六八、○○○ 
[日本棉布輸出統計]  
　　八月二十四日大阪電云據日本紡續公會報告八月中旬日本輸出之棉布數較上旬減少共一一、六四六、○○○碼計值日洋三、三五三、○○○元按八月上旬共輸出一五、五九八、○○○碼計值四、四九六、○○○元去年八月中旬共九、四二四、○○○碼計值二、四六三、○○○元 
　　尙有本埠新聞等轉入後頁 
雜評二 
[領事裁判權與司法界（豫）]  
　　華洋互市以還外人以吾國司法不完善之故遂設領事裁判權以自裁判案件此司法界之羞也自華會議决收回領事裁判權而撤銷乃有希望一朝實行足臻完善亦司法界之榮也維各國於撤銷以前尙須來華考察則此中不無研究之點換言之卽各國須視吾國司法狀况如何然後能定領事裁判權之可否撤銷是也關係重大可以想見法部於是商准各國展期考察以資籌劃吾人於此頗具一種感想即在此期内全國法院監所當竭力刷新以期完善方不負部令之命意與夫華會議决之所得若視爲具文奉行不力則領事裁判權之能否收回將成疑問初不待外人之考察而後定之矣司法當軸其讅諸 
[對於煙兌業衆和社之希望（怡）]  
　　社會之苦銅圓充斥也久矣籌救濟之法者不曰禁止進口卽曰停止鑄造然屢次籲請而銅圓充斥也如故且益加甚焉是何故哉蓋以上兩者權操自官非細民所能行使且卽使官有厲行禁鑄禁造之文告而一般私運私鑄之蠧民施其神秘伎倆仍可使劣幣通行於市上故救濟之法非權操自我者不可 
　　烟兌業爲零星兌換之機關實握金融之樞紐苟能同心合力對於銅圓之來源加以甄别則劣幣可以不至於兌户之手而市上銅圓逐漸减少錢價自可漸貴福我小民實非淺鮮今烟兌業有衆和社公會之組織我故貢此一言 
 
 

Page 15

 
 
本埠新聞二 
[航業消息彚紀]  
　　中國公司之南京號自載留美學生離滬後約昨日午 
口放洋預定九月十二日可抵舊金山 
　　花旗公司之林肯總統號日定明日赴美上海出口貨有五百噸並無湖絲運出又此次昌興之澳后輪赴温哥武聞亦無湖絲之裝出祇有雜貨出口云 
　　法郵船盎高爾號來電自馬賽開出後明日可從西貢駛出船内有七月二十八號以前之法郵件寄華准定九月四日到上海云 
　　東洋汽社之大洋丸昨日已到上海來客中有日本福田博士徇僑居本埠日人之請至滬上演講三星期再赴内地游歷福田乘此輪到滬時日人往迎者頗多來滬貨中有白米一千五百三十八包白糖一千包香烟九百九十五箱鮮菓一千二百三十九箱大條銀八十根尙有一百七十五根係轉至香港起卸當日運去小吕宋貨爲五百噸云 
[海員罷工之昨訊三四天内可望解决]  
　　招商局之海員罷工迄今適爲二旬其中未罷工者祇三數船耳初時局中因不認海員工會及以上次加薪合同曾訂明五年期間猶未屆滿之故是以未即允加迨至董事會議决從七月一日起加後在海員方面亦堅持非遵照香港議案追加至一月分起不可由是雙方互持不下致延長至二十天之久及至前天該局最後一次會議後便與海員工會協商容納其請求彼此互相讓步以便早日解决昨日該局中傳出消息謂加薪問題刻下與海員一再磋商大體已可就緒現僅爲條件上之酌議預料在此四天或五天中無論若何當能解决並云星期一起該局輟班在申之各商輪或可一律派航云至是否從一月一日起加仍不肯先事明言也 
[旅滬皖同鄕請撤許王電]  
　　安徽旅滬同鄕聯合會昨致北京電云大總統國務院鈞鑒許世英長皖以來倒行逆施徧植私黨迭經臚列罪狀電請撤換乃許自知不容於皖變本加厲爲所欲爲近撥在漢大借外債勾結馬聯甲到皖各界以馬爲姜高崎案内正兇羣起向許詰責許知已犯衆怒且侵虧省庫無術彌縫意欲一走了事是以有青夜潛逃之舉詰日省垣紳商學界聞知其事公推商董胡鏡波等代表謁見請將任内經手欵項宣示大衆以釋羣疑許竟惱羞成怒謬指胡等爲公然侮辱電召警務處長王善荃帶同保安隊擅捕代表三十餘人蹂躪人權妄興大獄羣情至爲激忿查王善荃本許鷹犬前在福建聲名狼籍被劾有案上年許奉命長皖首以警務處長兼省會警察廳畀之舉凡許之種種措施悉王密爲畫策上下其手狼狽爲奸婦孺咸知道路側目此次尤敢助桀爲虐此獠不去皖民寗有生機乎萬懇鈞座俯順輿情宸衷獨斷迅將許王一併罷斥一面電飭先將胡等釋放以平羣忿而救皖難不勝迫切待命之至安徽旅滬同鄉聯合會叩敬 
[寳山地方自治協進支會成立]  
　　寳山地方自治協進支會於本月十八日假縣立第一高小學校開成立大會會員到者約六七十人先於上午十時經金伯涵報告發起組織是會之宗旨略謂自治停辦以來已逾八載地方事務諸多停頓近又以新舊縣自治法之爭執假官廳以延緩之機民意機關尙難即日成立讀本年一月一日大總統命令有自治團體之組成應由人民自動等語是人民對於自治進行亟應引爲己責不當放棄爰組斯會俾得互謀增進人民自治智識及促進自治事項本邑前途必多裨益云云下午一時復討論會章計議决章程十九條即經按照章程第四條選舉金伯涵爲正會長馮錫五王豐榖爲副會長朱聖謨胡桂岩顧孟嘉張天生周墨香吳子剛王載甫爲幹事員至四時許議畢攝影而散並於翌日開職員會推舉袁觀瀾爲名譽會長王詠仁爲名譽副會長各市鄉經董爲名譽幹事員業已呈請縣署立案聞近日加入會員者頗爲踴躍云 
[留日學生運動撥欵]  
　　留日學生伐表回國要求撥欵迭誌前報兹又接該代表由京寄來報告云留日學欵自本月七日起由崇文門及左右翼稅月撥國幣二萬五千元直接滙寄駐日使館一事業經財部於本月初下撥欵令矣千餘學子目前涸附成可稍蘇惟爲數不敷甚鉅且中央財政窮乏選於極點苟一生中變此蹄涔之學欵即將無着學生必復陷於窮逼慘狀故留日公費生代表等一面向各方面鄭重聲明此欵請勿扯用一面又爲一勞永逸計連日在西單報子街聚賢館店事務所商議根本辦法力爭關餘以充敎育基金擬連絡八校敎戰員聯合會一致行動然近來關餘問題枝節横生該代表等又恐不能貫澈主張難達目的同時復擬出全力先行運動日本友誼的退還庚子賠欵充我敎育經費或先退還一部分藉充目前留日學費數日來分途歴訪各方面重要人士請其臂助以促成功並擬日内歷訪旅京日本人士徵詢意見再定辦法云 
[中法通惠工商校之另一消息] 　 
　　昨報紀中法通惠工商學校消息兹據最諗該校情形者云（一）該校本爲中法兩政府之合辦事業所需經費原認共同擔負惟中政府自去秋迄今欠撥甚鉅誠實在情形也（二）該校中法兩校長爲人均甚忠厚相處辦事亦極和衷共濟未聞因政府欠欵致中校長未能行使其職權云（三）對於此次增收學生宿費業經通告各學生家屬或有少數學生因暑假時未曾返里者上項通告由若輩家屬轉知因傳達較遲乃有所請事前未能預備等語實際該校開學爲期尙遠（原定九月十一日開學）使及今籌措亦未見爲晚（四）此次增收學生宿費雜費二項共計每生僅年收洋十二元若較諸其他相等學校之收數該校當爲收欵最廉者兹將該校所收學生各費數目附録於后以資比較（甲）學費工專科每生年收六十元工預科四十元商科五十元（乙）圖書費每生年收五元（丙）宿費及雜費每生年收十二元（丁）書籍預備金每生年收二十五元（此項僅由該校收存代爲支付實不能爲該校收入之欵） 
[德海瑙蠻廠將開車頭紀念會]  
　　德國靈壇省海瑙蠻機器製造廠創設於一千八百三十五年工人可有一萬餘人創辦以來所造之氣鍋·車輛·以及各種機器爲數甚多又曾造火車頭一萬輛銷售全球各國頗負盛名凡道及海瑙蠻車頭者我人無不知之聞該廠不日將開一車頭紀念會以爲慶賀第一萬次承造車頭之大紀念該廠尙發行一種評論月報名海瑙蠻那克立吉登"Hanomag　Locomotive "本年七月份内詳載該廠之歴史及第一萬次承造車頭之種種情形凡欲觀此號月報者可直向該廠索取云 
[各學校消息彚録]  
　　滬海商業專門學校閘北寳通路滬海商業專門學校共分大學一二年商業本預科女子銀行科自童蒙至大學諸生均可插班校舍寬敞宿膳廉宜現尙有餘額可補有志求學者可前往報名云 
　　坤範女子中學梅白格路坤範女子中學暑期補習科本定六星期休假現以天氣凉爽爲愛惜光陰計經該校校長等共同討論延長一星期定於八月二十八日休假並聞該校秋季始業於九月一日開學云 
　　傳德小學北山西路河南里傳德小學於昨日舉行秋季始業式到校者計來賓敎員學生等共約百餘人今日試騐學生訂二十八日正式授課並聞該校校長鑒於失學子弟頗多擬添設商業夜校專重英算兩科額定五十名現在努力進行一俟手續完備即行開課云 
[閘北五路商聯會開會紀]  
　　閘北五路商聯合會於昨日下午三時在會開會到者三十四人公推王鴻機主席報告開會宗旨略謂上次會議滬北工巡捐局加捐事今該局已備洒水車輛逐日灌洒此事已不成問題至老虎灶（即水爐）由各商號自辦一層再當召集全體會員通過後方可實行次李廣珍提議略謂聯合會之組織原爲聯絡各商號感情起見而各商號員司等大都各有職務勢不能常常到會故組織一種日刋或週刋實可融洽隔膜次丁子卿·王捷三·卞海程·江仲良等謂週刋每七日出版一次未免太遲以日刋爲宜衆無異議主席付表决通過定下禮拜開籌備會着手進行云 
[舟山輪船公司宴客]  
　　舟山輪船公司之舟山輪船建造工程完全告竣業於前日下水現訂於陰曆本月初六開班船主爲周雲龍君經理爲胡馥菴君昨晚該公司特假法租界鴻運樓宴客到者百餘人觥籌交錯盡歡而散 
[同仁輔元堂義塜遷移將竣]  
　　法租界同仁輔元堂經管之寗波會館塜地掉歸法工部局改建中法學堂一案早成事實疊紀前報兹悉該地歷年所埋棺木骨髮爲數頗多現歸普善山莊代爲遷葬於上月初七起該莊主任王駿生特派司事鄧嵩山吳少卿二人爲監督帶同夫役三十名逐日將所埋地下之棺木等悉數起出另裝新髮加蓋密封現將竣事統計起出棺木三百二十八具其中男居多數骨髮三千四百餘只仍歸同仁輔元堂載至浦東另行埋葬云 
[浦東公所職員會紀]  
　　浦東公所昨日午後二時開職員會公推傅佐衡主席報告建築董家渡公義碼頭籌備情形議决案如下（一）續募辦法甲請商會會長姚紫若君函請各業領袖勸募乙發起人加認捐欵接續勸募丙墊欵人除原推外添推王芹伯等四人擔任墊欵（一）開工日期俟與張效良君商定承攬辦法即行定期開工（一）預備呈請官廳備案佈告手續及請給興工執照 
[太倉水警派探來滬緝匪]  
　　太倉縣屬西涇鄕湯于廉所開德元祥南貨號於本月初被盜行刦失贓甚鉅當時開單報告水陸各警請求嚴緝兹經水警第一區購到線索得悉大帮盜匪匿居上海乃飭第五隊飭警於前日持文到申偵查並呈請淞滬警察廳派警協助緝捕徐廳長准之昨已令飭所屬一體查拿矣 
[烟兌業衆和社公會選舉職員]  
　　上海烟兌業衆和社公會昨日開複選會沈子卿當選爲正會長副會長余蓮貴沈其祥評議部長沈延康副議長蔣品瑜韓貴生評議員謝畦成陳彩耀陳文潮刁恒忠周祖仁宓寅標交際長董可良交際副長童家生沈德華交際員裘福海顧少卿俞伴琴常慶貴余長明孫惠堂柴文華陳恩其幹事部長沈星德幹事員李聘賢朱笙候柴載元顧少甫錢如鶴沈益元樂新元陳雲祥錢薇卿趙慶祥陳福其陳茂楠張仁星洪一聲沈永卿王佐卿柴耀卿會計部陳廷春書記長葉貺辰書記員瞿瑞書沈維挺選畢准於初五日開歡迎職員會 
[普善山莊六月份善舉報告]  
　　閘北普善山莊辦理收檢掩埋屍骨善舉極爲認眞中西醫院施診給藥貧黎咸受其惠兹悉該山莊六月份掩埋大棺五十九具小棺九百二十具枯骨五具又四罎施出小棺三百零一具中醫院施診給藥一千八百十九號西醫院八千七百四十五號云云 
[敎育行政人員修正敎員加俸議案]  
　　上海縣勸學所於昨日下午二時開縣敎育行政人員會到會者爲李頌唐朱伯華錢紳齋陸崧侯賈粟香楊聘漁等十餘人由李頌唐主席所有會議關於修正正月内議决敎員加俸之議决案照録如左議决四年以上者照加年俸十二分之二一年以上未滿四年者照加年俸十二分之一公立小學校主任敎員兼任其他公立小學校主任敎員者其所兼之校俸給不加以上辦法自十一年度起實行並呈報敎育行政長官備案前項各校敎員所加經費由勸學所長上海市經董辦事處籌集加增小學經費以備支給至四時議畢散會所議辦法當由勸學所呈報上海縣公署核示遵行　 
[滬南烟兌業衆和社職員會紀]  
　　滬南烟兌業衆知社昨日午後一時開職員會首由沈延康起言本會自組織以來同業價目日就劃一可見我同業已有一致各氣象我人更宜勉盡義務一秉至公以期日臻完美現衆和社公會已於昨日成立則此後可望全埠一致次由張炳源報告接大昌來函云同業一家不遵大市應即取締柴載元言旣經來函報告應即前往勸導當經推定縻楚寳厲超賢夏金龍前往接洽以免分歧次陸雯遜提議今日爲本會重定價目之期有無增减應即决定以便分送各同業即經丁燮臣戎楚衡湯丙生沈培卿等將各種紙烟價目照市應增减之處逐一提出經衆討論决定即日印刷分送云云至五時半始行議畢遂搖鈴散會 
[食米採辦處開會記]  
　　昨日午後三時上海食米採辦處仍在新開河永大號内開第八次董事會上海縣沈知事仍委科員姚鑫之爲代表團體方面到者陸崧侯許松春張樂君徐乾麟王伯塤田祁原朱福田陳灝泉朱葆三莫子經沈步瀛趙芹波等首由主任顧馨一報告採辦處於本屆售出米數共計一萬三千一百二十九石近來新米登塲價格鬆動約在九元三四角（秈米）惟因本處此次所受虧耗爲數頗巨所籌救濟方法有滬地各獎券局承認補助貼耗捐欵雖已認定欵未送交云云旋經互相討論良久公决請縣公署函致慈善會徐乾麟先生轉向各該劵局催請提前付欵所有滬上東新米今屆已有開盤價在十元零三四角云云議畢散會時已五鐘矣 
[綏遠券開獎記]  
　　昨日爲第二十一次綏遠工振善後正券開奬之期開出五大獎號碼並承銷各票號録下頭獎一萬零七百八十三號本埠履泰福二獎一萬零六百三十一號本埠善利全三獎三萬五千六百十五號本埠萬利發四獎一萬三千四百八十三號本埠有利源又四獎三萬六千五百九十五號漢口中華五獎一千七百四十號漢口大達又五獎二萬六千八百十五號寗波協利源又五獎三萬零三百五十三號本埠廣滙源 
[捕頭請假]  
　　哈爾濱捕房四號捕頭戤畢生氏前日稟准麥警務長給假兩星期赴内地避暑遺缺暫由虹口捕房副捕頭麥根泉氏兼代云 
[工巡捐局禁止沿路堆貨設攤]  
　　滬南工巡捐局長姚石蓀昨日發出布告云爲示禁事照得外馬路偪近浦灘爲沿浦碼頭薈萃之區車馬衝繁行人雜杳偶一不愼危險堪虞本局對於該路人行道上禁止堆貨設攤不啻三令五申乃各該商號祗圖私便罔顧公益貨品什物任意堆積設攤小販所在皆是甚至在此工程垃圾滿途不特妨害交通抑且有碍衛生亟應重申前禁以重路政所有沿途堆置貨物以及攤販等務於三日内一律撤除遷移倘再仍前違玩定卽隨時拘局從嚴罰辦除函請警區飭警協助辦理外爲此示仰商民人等一體遵照 
 
 

Page 16

 
 
[任筱山來去匆匆]  
　　滬寗滬杭甬管理局局長任筱山昨奉浙江軍務善後督辦處電召赴杭有所接洽當於昨日上午七時三十分乘坐愛字花車附掛於一百零四號特别早車來杭晋謁盧督辦後即於夜車返滬云 
[法捕房預防車輛肇禍之廣告]  
　　法總巡捕房事務處邇以界内各種車輛時有碰撞及輾傷途人害及生命之事皆因車夫與行人不遵定章所致故特擬就車輛行馳曁行人路綫繪圖白話廣告三種業已印就遍貼界内通衢要道俾各車輛遵守定章藉以警告行人不致發生危險是亦鄭重路政與生命之良法也 
[西棋盤街之烟土案]  
　　總巡捕房五十五號西副捕頭於前日率同華探周志仁在西棋盤街四十一號屋内搜獲烟土連同該屋内之朱洪興一併帶入捕房昨晨解至公共公廨第一刑庭即據該捕頭與周探相繼上堂稟明前情並將烟土呈案請察訊之朱延律師到堂辯稱該烟土係鄭姓之物現鄭已往潮州被告係做玻璃生意與伊無干應請釋放云云經俞襄讞核供商之美約副領事判朱開釋烟土送海關焚燬 
[吳淞浦江浮起之兩日本男屍]  
　　吳淞張華浜衣周塘煤棧浦邊前日下午浮起屍首一具經該處新關洋人得悉派人到淞報告救生局前往觀看該屍面貌糢糊身上祗有襯衫兩足只有皮鞋一雙旋該灘又見浮屍一具當即撈至吳淞由地保報告六區派警照料嗣由救生局報告寳山馮知事蒞騐時新關河泊司見屍首形似日人拍電至滬通知日本領事即由該管領事派高野恿隨同譯員到淞至關與河泊司接洽僱小輪直抵救生局碼頭登岸檢視屍身外穿黑嗶嘰大衣白色軟領黑色領結内襯白布衫糙色布褲藏有鴨舌帽一頂並西簿鉛筆照像二張「一名岡太郎年二十六歲一名田口孫太郎」及佛袋一扣該國郵票多張下午五時經馮縣長派委沈克紹警佐隨同陶檢騐吏至淞當與日領所派委員接洽檢得屍首身物確係日人由該委給卡簽字認領旋又往煤棧附近騐看先見之屍據云亦是日人惟似自滬浮下委係落河身死並研究照像及書明之出身甲充美國領事公館執事乙充輪業即經該管領事委員僱土工由堂暫爲棺殮約明日至淞再將屍棺運申重行成殮云 
[汽車肇禍兩則傷一甬人斃一男孩]  
　　某號汽車於昨上午駛經南京路撞倒寧波人閔加餘跌傷腿足經二百七十四號印捕到來抄録汽車號碼另僱車送受傷人往仁濟醫院醫治又有十歲男孩王十三於昨日下午四時許在北四川路行走遭四千一百十四號汽車撞倒身受重傷不省人事由二百十八號華捕到來押令汽車載送受傷男孩往同仁醫院醫治至晚傷重身死由院報知捕房派捕將屍車送騐屍所候報請公堂相騐 
[兩田尸均係病斃]  
　　二十八保四圖地保王興山昨晨投上海地檢廳報稱北新涇鎭附近周家樓馬路旁本日發現一無名男尸年約三十餘歲身穿藍布衫褲秃頭赤足查無家屬理合報騐又寳山縣吉一圖地保李順寳投廳報稱滬寗鐡路北車站十三號貨棧房門口今晨倒斃一年約三四十歲之無名男尸查無家屬報請相騐該廳當委楊檢察官等分往相騐得均係因病而死判令由堂分别棺殮 
[南翔女子被拐獲救]  
　　拐婦施張氏王陳氏串拐二十四歲南翔女子孫阿妹來滬昨擬乘盛京輪船往他埠販賣當爲救濟會探員余長林查獲據該女聲稱家中有胞兄孫應亭實遭伊等騙來遂併送地檢廳訊判孫女發會留養施張氏收押候傳孫應亭來案再訊 
[尋獲逃妻兩則]  
　　滬城三牌樓毛家弄二十七號門牌商人陸少雲之妻金氏年二十八歲於去年八月中秋背夫私逃兹爲陸少雲查悉實遭浦東陸家嘴麵店中之孫耀鋆誘姦藏匿遂於前日前往將陸金氏孫耀鋆一併扭控三區警署移送地方廳經檢察官訊供各執判陸金氏等分别收押候示又海寗路一千七百零七號爲紅木作生理之梅山大其妻曹氏年二十七歲去年三月中背夫脫逃兹梅兄梅定發帮同伊弟探悉曹氏實遭已歇伙友蔣順發勾引偕逃姦宿於海昌路地方山大定發同往將曹氏及蔣雙雙尋獲扭控四區警署移送地檢廳當奉提訊一過判曹氏等收押山大等退去候再復審 
[陸阿三請求覆訊之結果將案註銷陸阿三開釋]  
　　婦人王朱氏偕證一千一百四十八號華捕指控汽車夫陸阿三調戲行兇等情經公廨訊判陸押西牢兩月嗣陸不服判决延高露玲律師稟請公堂准予復訊在案昨由捕房將陸帶堂請示即據陸之代表律師上堂譯稱原告王朱氏先與陸阿三姘識繼與一千一百四十八號華捕交好由該捕唆使朱氏誣控其情己由朱氏供明被告實遭寃誣應請省釋究以反坐之罪云云捕房到堂反對以王朱氏供詞前後矛盾要求堂上懲儆被告律師聲稱捕房請懲王朱氏應與華捕併究經中西官核供向王朱氏與見證華捕等復詰一過遂判將案註銷被告陸阿三開釋 
[滬寗車碾斃鄕人]  
　　昨日（二十四日）滬寗路由常開滬之區間車駛至蘇州車站相近有一鄕人在軌道中行走被車碾斃由站長派警前往照料並招尋其家屬備棺收殮 
[邵斌冒探敲詐押半年]  
　　前日有杭州人邵斌糾黨兩人冒充松江鹽運副使所部緝私營之偵探突入泊於虹口歐嘉路港内裝運鹹菜船上指其鹹菜係用私鹽所醃聲言必須根究即將船户童阿和軋往附近三百零四號門牌小茶館内以恫嚇手段向童拆梢得洋十元而去旋被哈爾濱捕房包探錢光乾查悉獲到邵斌一人其餘兩名避匿無蹤昨晨傳同童阿和將邵解送公共公廨請究經陸襄讞會同美副領事金君訊悉前情以邵斌冒充偵探敲詐良民應予嚴辦遂判監禁西牢半年 
[小飯店内緝獲圖刦盜匪]  
　　虹口捕房華探目蔣阿林前日傍晚在密勒路九百九十號門牌小飯店内見有一人食畢尙兀坐不去形跡可疑因向盤問其人面現倉皇之色當即搜查其身畔發現利刃一柄遂帶入捕房經捕頭詰據供稱名王大明子原籍江北因與同黨議定當晚行刦虹口小菜塲對面之烟紙店伊先至飯店果腹守候同黨偕往等語捕頭飭令將王押至昨晨解由公共公廨中西官質訊之下判王還押展期一禮拜查明解訊 
[公共公廨訊案彚録]  
　　昨日公共公廨訊理華洋民事訟案併紀如次（一）英商　利文糖菓公司延禮明律師訴屈臣氏藥房主潮州人郭惟一不理所欠糖醬價洋一千九百三十八元案由原告副大班雷文上堂證明被告購買糖醬八桶將貨送往執有收條云云並令管棧人吳啓元上堂證明貨係伊親送交被告藥房是實被告代表律師稱被告係向利士洋行購買此項糖醬該洋行欠被告之欵故以貨價划抵並未與原告交易又據爲利士洋行清理賬目之西人刁爾根上堂聲稱查利士洋行賬簿内並無代屈臣氏向沙利文購買糖菓之賬結果候會商堂諭宣佈（二）樊豫莊延甘維露律師訴張瑞元不理以某紗廠股票押欵案前經給諭該紗廠禁止被告過户嗣該廠仍被其過户故原告律師請傳該廠經理到案質詢之下結果着該廠總賬房代表於七天内遵照本年一月七日諭單辦理（三）婦人唐梁氏訴與其夫梁麗南離婚案結果函請天津地方審判廳協傳被告到案候訊（四）陸幼珊訴胡梁生用空賬洋案結果被告代表律師請將八月十五日答復原告之請求狀撤回應予照准（五）姚純記延陸敦律師聲請給諭執管地産案結果旣經登報逾期無人反對應准給諭管業（六）美商畢立克訴謝蘅牕以汽車將伊撞傷請追醫藥費損失銀五千兩案兩造皆未到案結果改期再訊 
[誌謝]  
　　昨承大世界贈七月份游券十五紙又小世界贈二十紙併此誌謝 
中華職業敎育通訊社 
　　社址上海西門外方斜路三四八號 
[徵求社員通告結束]  
　　敬啓者本届徵求社員猥蒙諸君子慨任實深紉感現在徵求截至本月底結束距期伊邇爲特通告擬請各處將徵到分數陸續開示以便統計夙仰熱誠當不責其屢凟也 
 
 

Page 17

 
 
   
 
 

Page 18

 
 
自由談 
[座右銘] [  薛瑄]  
　　必能忍人不能忍之觸忤斯能爲人不能爲之事功 
雜說 
[菩薩怒目] [  愛棠]  
　　談藪上說薛道衡游鍾山開善寺謂小僧曰金剛何爲怒目菩薩何爲低眉答曰金剛怒目所以降伏四魔菩薩低眉所以慈悲六道 
　　現在新華門裏那位著名的低眉菩薩忽然變了金剛怒起目來了把吳秀才門下的高神將也嚇得逃之夭夭了但是這位菩薩化的金剛恐怕没有降伏四魔的效能呢 
閒話 
[消夏雜說] [  禹鐘]  
　　阮元詩今日節時交大暑開窓爲報桂香來桂樹花期在八月而大暑必在五六月然則交大暑時何以乃有桂香不知此所謂桂香者是否卽爲桂花之香或另爲一種阮元在當時作此詩必有所據當不泛泛作妄言也 
　　一日雪塍佐梅笑波韶聲諸友集於徐益大作蝴蝶會其法各具一肴佐飲是日所集者皆爲諸友家製之精品今當下筆之際思之尙覺有餘味而可記者則首推笑波之火肉汁白燒肉餡麵筋及乳腐滷煑鮮肉餘如佐梅之冬瓜燉風肉雪塍之臘肉韶聲之腐干煑鮮肉均有特殊之風味余以諸友之邀且必欲免徵余肴遂得處於客位而大嚼焉此外尙有客多人計賓主凡十七八人合二方桌爲一席自下午六時張席至晚十一時始散散時一座皆有醉意矣按蝴蝶會在昔已有之蝴蝶二字本作壺碟壺爲盛酒之器碟爲盛肴之器意蓋謂各集肴酒以成席也後人遂取其同音而稱之爲蝴蝶會嘗見載於某筆記兹特不能猝憶其書名無從一考耳 
　　余每日在家必食瓜二次一在下午三四時一在納晚凉時午飲燒酒一鍾令微醺以促午睡飲時余母必爲特具佳肴備余佐飲母平時持家甚儉顧以余游子歸來故恒優余口腹之需慈母愛子無微不至特余自念十年爲客故我依然不能使我母藉其子之華耀而稱重於戚鄙鄕里間徒遣米鹽瑣屑長日擾其老懷思之爲可愧耳 
筆記 
[塵海拾珍録（下）] [  張碧梧]  
　　彩券之禍 
　　父或詰其去處子初飾詞以對及久筱亭亦微有所聞力斥之子竟反唇相稽父子間迭起衝突妻袒其子更與筱亭吵圖不休至是家庭問之和氣殆已喪盡矣一年後子以荒淫無節染毒甚深一發而不可制妾席捲所有夤夜遁去妻痛其子之慘死乃日往賭場尋快樂冀或能少殺其悲詎料悲固未已資則大喪不一月間已負盈萬奔告筱亭筱亭驚至失色蓋此時五萬之金除購往屋衣物及浪費外餘已無幾實無力以償然債者踵門催討不容少緩筱亭無已先償以現金不足則以房契抵之其小數更將衣物折價相償債務幸能肅清而家産亦告罄凈遂仍返其舊時面目僦居小屋中但昔時筱亭執役縣署月有所獲省衣節食妻子尙可温煖今則家徒璧立衣食甚虞不周其妻養尊處優二年餘更不能少耐勤勞筱亭雖顧自降身分擬謀一事以餬口然久久不可得嘗嘆曰吾夫婦惟有束手待斃而已又曰吾若不中頭獎安分守已衣食固可無憂乃天欲亡吾先使吾獲此意外之財致令吾之知覺麻木不仁以爲五萬金用之不竭遂鋪張揚厲隨心所欲吾之妻子性情亦頓易奢華迨至今日子亡家破雖求如前日之布衣粗飯亦不可得已嗚呼購彩劵而不中喪資固甚易即幸而中矣心爲金錢所搖惑知覺未有不麻木如吾者然則其結果亦可以想像之矣彩券眞能造福於人耶是實殺人毁家之利器也嗜購彩券者其亦可以少已矣 
 
[政局之肖影]  
文苑 
[蘭香新詩]  
　　鼓娘金氏姊妹小蘭小香隸新世界演唱以來已一月於兹矣兹一月中朋輩揄揚之文至多近者白蓮社懺餘恕遣二曇復成新詩爰録呈自由談以供同好梅花館主識 
　　女兒又現自由身（自由廳爲奏技之所）歌管樓臺點綴新一往深情無限恨何人解唱玉堂春（玉堂春爲小香絕唱現時在滬鼓娘無與抗者） 
　　才調風姿信不羣畫屏銀燭又逢君繁華終屬揚州月照到申江尙二分（小香揚人故云） 
　　悵望銀河賦悼亡聲情凄惋調蒼凉嗁烏夜夜催人老不待聞歌已斷腸（小蘭歌七月七悼亡詞悱惻動人予聞之大增感痛） 
　　兒女英雄涕淚多哀絃羯鼓恨如何興亡一夢渾閒事且付丁娘十索歌（小蘭歌明妃出塞令公碰碑諸闋亦極幽怨悲壯之致究不如蘭香合奏對花等曲之尤擅勝塲也）（懺餘） 
小說 
[社會小說人間地獄（一八五）] [  娑婆生]  
　　第二十六回獅吼河東風塵悲再墮花開陌上湖邸喜相逢 
　　王熙鳳嫂嫂躇半晌道老七你能不出來自然是不出來的好實在等不下去也只得如此好在嫁了人再出來也是常有的事没什麽坍台不過有一樣出來的手脚要做得乾淨萬一牽絲扳籐你固然是後患無窮就是我也不敢十分歡迎你恐怕生出許多枝節來我要老老實實問你一句話你如果和王家裏爲一點小口角小衝突你出來是一時賭氣的呢那末我是趕緊勸你消消氣早點回去的好如果是眞心和他家要割斷那末我要勸你趕緊想法子事不宜遲不要讓王家裏佔了先著搶做了原告那是大有出入呢王熙鳳老七道嫂嫂不瞞你說我的主義打好了我想去找儲生栢律師向他商量一個妥當辦法嫂嫂這好極了這些嫁人贖身的事體請敎儲生栢他頂内行了你這法子眞想得不錯而且有許多不講理的話自己不好說不便說一請了律師代表就不妨事了但是有一層請敎到律師動不動就要費用聽說寫一封信要幾十兩銀子比拆字攤上先生們寫信要貴到幾百倍這筆錢將來也不輕呢老七道我也想過這也没有法子能夠化幾個錢弄清爽可以出頭也是上算的嫂嫂點頭道這也狠有理古語說得好辦大事者不可惜小費我倒瞧不出你這般有主意如今閒話少說差不多要一點鐘了這時候儲生栢早堂已畢晚堂未去你趕緊到他公館裡去尋他他一定在那裡呢老七道儲生栢的地名我記不清楚嫂嫂你可知道嫂嫂道他住在寗海路西林里老七道不知道門牌是什麽號頭坐在車上團團轉那到不好嫂嫂道他做律師的門口掛有銅牌子比我們生意上招牌要大得多呢一走進衙堂一問就明白不必問門牌並且西林里的地皮房屋就是儲家的産業寗海路上誰不知儲家老七聽罷欣然嫂嫂又催他趕緊去老七便又帶了那小包袱走了直向儲生柏家而來......程藕舲說到這裏翠冰老九插嘴道老七也眞是呆子何必帶着包袱去見儲生柏雪紅仙館道這正是老七的細心他那包袱裏一定有些東西恐怕交給嫂嫂不妥只好隨身帶翠冰老九道嫂嫂也不會吃没他這一個包袱雪紅仙館道王家裏丢了那件貂袍子至今弄得不明不白也難怪老七處處留心程藕舲道你們說老七處處留心老七還是上了嫂嫂一個圈套現在老七名目上不算嫂嫂的討人骨子裏頭還不是和討人一樣天天要在三馬路替嫂嫂做牛馬翠冰老九道這話奇了老七不是去找儲生柏律師替他拿主意嗎怎麽會上嫂嫂的圈套呢程藕舲道你别忙待我子細告訴你 
[隨便說說] [  瘦鵑]  
　　無飯吃天津消息某貴介弟馳書奉天謂曹大帥今日地位已高而不能保全兩個兄弟丢官（一省長一師長）假如大帥再高升總統則吾弟兄將無飯吃這無飯吃三字很可玩味大抵吾中國官僚腰包中雖裝滿了黄金白銀裝窮的本領還是一等名工不過爲了時局上的關係一時不能活動就開口說没飯吃其實他們腦肥腸滿早已油水吃足照他們的意思可是要把全中國小百姓的飯一起奪去給他們吃纔算有飯吃麽唉列位飯桶大人你們快快知足些不要拚命的搶飯吃罷吃得太飽了可要脹死的 
 
 

Page 19

 
 
   
 
 

Page 20

 
 
   
 
 

Page 21

 
 
常識 
　　（一）投稿本增刊者其材料除衛生法制道德經濟四項外增敎育科學宗敎市政雜録問答六項其語涉攻訏個人者恕不登載 
　　（一）投稿者篇末須開明姓名曁詳細地址並黏一名片每句請自加單圈若篇幅過長及繕寫潦草字跡不易辨認者佳構亦從割愛 
　　（一）登載之稿酌定甲乙兩種報酬甲種兩元乙種一元其願取酬者投稿時須署名蓋章於標題下（但署名不蓋章以不願取酬論）如登載一月後無人指摘其轉録他稿者至隔月一日（陽曆）即可向本館取酬其領酬時之署名蓋章須與投稿時同 
　　（一）問答一項專爲喜閱本增刊諸君實有疑義藉便討論起見當擇要登載恕不給酬 
　　（一）投稿者如不願取酬或不願將所署之名發表者請於原稿註明附函恕不作答 
　　（一）投稿登載時本增刊得酌量增删其字句 
　　（一）投稿不登載者原稿恕不發還 
常評 
[睡方] [  老圃]  
　　操心過度者恒苦不寐中年以後患此者尤多故昔人詩曰華山處士如容見不覓仙方覓睡方知睡方勝於仙方也今醫家未嘗無睡方然濫用之適足爲害佛遺敎經謂有煩惱毒蛇睡在汝心睡蛇旣出乃可安眠則不能睡者乃不能驅睡蛇耳宋蔡季通有睡訣云睡側而屈覺正而伸早晚以時先睡心後睡眼朱子以此爲古今未發之妙齊東野語謂睡心睡眼之說出於千金方則古有睡方不用藥也蘇東坡與人言平生於寢寐時自得三味吾初睡時且於牀上安置四體無一不穏處有一未穏須再安排令穏旣穏或有些小倦痛處略按摩訖便瞑目聽息嚴整其天君四體雖復有苛癢亦不可少有蠕動務在定心勝之如此食頃則四肢百骸無不和通睡思旣至雖寐不昏此亦睡心之說睡心之法各隨其所習而不同余則置書牀頭爲催眠之用興高時不妨多涉獵興闌則一手抛書一手搦電機即栩栩然蝴蝶矣 
衞生 
[眼沙之預防法] [  臥雲]  
　　沙眼又名顆粒性赤眼症於眼球接觸之部都生顆粒形如魚卵作淡黄色此病傳染頗易然治之甚難其傳染之媒介物大概以公共手巾爲最多初時入於眼内於視覺上不生影響迨一二月後日間遠眺物像漸漸不清夜間觀書始則與平日無異約一小時後眼球表面似有薄翳蒙蔽於上所見字跡遂模糊難辨日積月累生殖漸繁細菌自感居處狹隘於是將眼皮逐漸推開以擴其勢此時病根益深觀五尺以外之物件已生困難遠者無論矣其結果輕者往往充血重者甚至失明考吾國人患此病者十居四五或因不知病源不求療治釀成此患或因一知半解視爲無足重輕貽誤疾病彼西人對於沙眼防之甚嚴凡吾國人之游學或經商於彼邦者經醫生檢查之後不患此病者始准其往否則必截留不放其鄭重若是反觀吾國漠視如是實爲可嘆者也兹略述其預防之法於左 
　　（一）凡茶坊酒肆浴室及游戲塲之公共手巾每有細菌傳染宜屏棄不拭如遇不得已時祇可於口旁及面部揩拭切不可入於眼部 
　　（一）遇塵埃飛揚之時沙屑散佈之際宜避之不使侵入眼簾因灰塵中或有有機物質附着一經侵入眼中久而久之亦易釀成沙眼 
　　（一）如己發生沙眼急往醫院診治若未生者至少每半年至醫生處檢查一次（乙種酬） 
經濟 
[商業問題之研究（續）] [  吳東初]  
　　零購學（七十三）貨物盤存（六）盤存手續（三） 
　　貨物之盤存其首步手續係將櫃櫉箱架等器具編號然後再檢點各器具所陳列或裝盛之貨數次步在審察貨狀以及位次第三步手續乃在更改初次所點之貨數也 
　　初點之貨數係用一種窄條記録分别粘貼於櫉架各段上觀某條書明何數即知某段櫉架上面或中間擺列某貨幾何也合所有窄條所記録者即知存貨之總數也唯此種窄條關係之大卽於偶有重複時便於總結數上溢出若干若窄條遺失或缺點時其總得數便缺少若干故爲求凖確起見必視所有窄條是否依照次序而無重複與短少各情 
　　如果各窄條之秩序與號碼並未遺失或錯亂則知初步手續辦得尙無差誤然盤存之手續必待以後第三步始告完竣者何也店中貨物流動不息在已經點過之貨物中或有賣去若干未點過貨色中或又新添進若干於是各條所記録者有不能仍如舊數矣賣去者當除去新添者應補入此時最不可不注意者即在若有任何更改時當即時就各窄條上分别註明以免愈久而愈糟 
　　盤存不能於短促時間告成存貨愈多花樣越雜檢點自較費時範圍較小者所費時日不多惟不論時間長短盤存若一經動手即須責成各店友於所執管範圍内按賣出與新進貨色分别更正於窄條之記録上以期盤存終結時所有報告確切可靠更不致因當時忘記改正而曠日持久重勞第二次重盤手續也 
[婚嫁改良與經濟關係] [  黄中]  
　　現在的婚嫁事情眞是奢華極了友人唐君他曾經發起了一個婚嫁改良會宗旨就在戒除奢華崇尙節儉雖則實行的人還不算多可是幾個條件很有討論的價值現在且把他寫在下面 
　　（一）廢除聘金現在定親眞是不容易啊很普通的也要銀錢金器完全有錢的人還不要緊没有錢的就得去借債這眞是何苦來呢所以廢除聘金很有實行之必要祇須照片一張就可作一種簡單的文定禮不但可以打破賣買式婚姻的惡俗而且可以少費許多的金錢 
　　（二）廢除妝奩妝奩裏頭不適用的東西很多費了許多金錢去辦許多不適用的東西眞是何必呢所以妝奩是很有廢除之必要的祗須將房中應用物件如箱櫉等等由男宅備辦少許夠用就好這樣一來就可以把有用的金錢省用許多而且爭奩犒閙意氣的事情也没有了 
　　（三）限止請酒除一二席媒人酒外概不多備要曉得連天請酒不但於金錢上太不經濟而且於應酬客人方面精神亦太勞苦至於媒人呢因爲是結合兩姓的居間人理應該設筵欵待藉表謝意 
　　（四）規定時間現在每遇婚嫁事情總得有幾天的排塲熱閙固然熱閙了時間太不經濟啊其實呢祗須借定一個禮堂確定一個結婚的時間普請親友們來觀禮就是了照這樣辦法一小時已經足夠何必要閙幾天的排場呢 
　　以上四項倘然能夠實行不但金錢可以不至糜費而且於時間和精神也是異常的經濟要曉得現在是米珠薪桂的時候凡事當以節省爲主不要空裝塲面出來有錢的也不應該奢華况且是没有錢的呢我看見有好多的人因爲好裝場面所以借債變産來辦婚嫁的事情到後來抬頭不起受累無窮你想可憐不可憐呢所以我希望在辦理婚嫁的時候總得要從經濟上着想切不要裝闊才好呢（乙種酬） 
道德 
[西方格言（三二六）] [  謝介子選譯]  
　　人不能謂惟己最智（勃勞突斯）（Plautus） 
　　有時而可以退爲進（意大利諺） 
　　痛可即止痂須暫存（英吉利諺） 
　　對慧心人一字卽足（土耳其諺） 
　　無銀斯無僕（英利吉諺） 
　　辱甚於死（俄羅斯諺） 
　　雀爭之榖非其自有（英吉利諺） 
　　人易阿其所好（丹麥諺） 
　　得權利者應負改良義務（英吉利諺） 
　　多商酌始有覺悟（席勒斯）（Syrus） 
[青年處世語] [  劍人]  
　　對於一種學說或主義無論唱得怎樣的好聽我們總該冷靜着頭腦用深刻的眼光下一個批評而後再定贊助或否認 
　　我們不要說没有機會機會没有脚自己能到我們的面前全在我們仗着眼力去尋找 
　　知道了便去做不要畏難要知畏難的懦夫在社會上没有立足的地位 
　　祇要經過我自己良心的評判這樣事是不差則不要管别人的毁譽儘管去做 
　　憂愁煩悶到我們心中的時候惟一的法子就是用「前途希望」的彈去抵敵而且平時和防盜賊一樣的防憂愁煩悶的竄入心頭 
　　如果想到游戲場去的時候還是到圖書館去如果想喝酒的時候還是喝杯凈水如果想賭博的時候還是比比球打打彈子不要說偶而逢塲作戲那一個墮落的人不是偶而逢塲作戲開始的 
　　如果化一文不正當的錢寗使化十元正當錢 
　　少發些空洞的議論多做些實際的事業（乙種酬） 
敎育 
[敬告假期内一部份的女學生] [  豁懷]  
　　昨天我和一位朋友談談婦女問題偶然述及了女學生他說現代多數的女學生可眞誤會「婦女解放」的眞諦了他們非但没有求到切實的學識却隨時隨地驕傲自若我的妹妹在家裏伸手放碗縮手放筷還邀些同學終日閑談嬉笑咳這席話竟將我的聲帶展動了 
　　敬愛的姊妹們我眞極誠希望你們眞正的覺悟明了解放的眞義切不可具依賴惰怠的心理湮波獨立自營的精神啊你們雖然不爲家庭所私有但是家庭也是社會的細胞啊「勞工神聖」不是你們極端贊許的麽那末家事便不該置之不問並且在家庭裏能帮助家人作事也就是帮助全人類的起點啊 
　　姊妹們可知道須萊納爾夫人（Olive　Schreiner）在沙漠間的三個夢（見周作人先生譯的點滴）上告訴你們要達到自由的國土是要向「勞工的岸」過去經過「苦難之河」的麽那末勞工是何等尊榮而必需家庭是你們實習勞工的塲所假期尤爲實習的良機還望諸君暇時講些常識給一般婦女聽聽前天有位老太太還有「政府是什麽」的疑問呢那些人你們該快布施他一點兒知識才是啊 
（乙種酬） 
雜録 
[燕窩之成分] [  笑雲]  
　　燕窩爲海燕所營之窠海燕較小於普通之燕羽黑色胸部現淺藍色産於東印度諸島 
　　海燕營巢乃自口角泌出唾液狀之物質而成非若普通燕雀疊積柴草泥土而成也所成燕窩色白而有光澤如黏著牢固之纎維有人謂此膠狀質之成因係海燕採海邊之海藻如眞珠苔等而成但據學者之分析又知燕窩之細線狀物質全異於海藻之組織今録其成分如下 
　　水分　　　　　一○·四　　脂肪　　○·○九 
 
　　不含氧之越幾斯二二·○　　灰分　　八·七四 
　　燕窩實係海燕自身之産出物如蠶之吐絲計海燕一巢費三月之久决非銜海藻而疊成者燕窩在我國爲上等食品價值甚貴故國人僑居南洋者更飼養海燕取巢運售略如養蜂矣（乙種酬） 
 
 

Page 22

 
 
   
 
