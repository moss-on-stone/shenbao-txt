# 1919 - 296 - 4916776

 

Page 1

 
 
   
 
 

Page 2

 
 
   
 
 

Page 3

 
 
時評 
[非計（冷）]  
　　大抵上智與下愚之見解可以相同所不同者惟中人耳是故老子之所謂上德不德與佛氏之所謂色即是空安知今日吳氏之所謂和會久停非計政府以爲非計即計也耶不然何政府致電王氏猶謂政府主義始終不變而勸其終勿離滬也 
　　若然則吳猶不免爲中人而政府與王非上智即下愚耳 
[命令]  
　　十月二十九日大總統令兼署内務總長朱深呈准吉林省長咨請將試署濱江警察廳廳長安國祥長春警察廳廳長田慶瀾免去本職應照准此令 
又令兼署内務總長朱深呈准吉林省長咨請任命張晉升爲濱江警察廳廳長沈崇祺爲長春警察廳廳長均照准此令 
[專電]  
　　北京電吳佩孚電靳稱和議久停非計請速易總代俾可進行（二十九日下午二鐘） 
　　北京電王揖唐電靳雲鵬贊成組閣（二十九日下午二鐘） 
　　北京電王揖唐儉電促和並聲明靜候南方覺悟絶不怨悔　　（二十九日下午五鐘） 
　　北京電閣總同意案有明日衆院投票訊閣員分配仍在爭持未確定今晚安系開會表决 
　　（二十九日下午五鐘） 
　　北京電農長田文烈辭呈昨巳提出（出十九日下午一鐘） 
　　北京電直鄂各省將發通電對於全國通盤籌畫由曹錕領銜　　（二十九日下午五鐘） 
　　北京電外交部設德奥條約討論會並研安善後方針陳籙自爲會長（二十九日下午五鐘） 
　　北京電陳毅電克稪唐努烏梁海之蒙大官瑪王請特贈勳章　　（二十九日下午五鐘） 
　　北京電楊增新電反對内地派兵赴新（二十九日下午五鐘） 
　　北京電政府撥新疆械彈感日由張鳴遠解往（二十九日下午一鐘） 
　　北京電院電楊新督俄舊黨由齋桑假道塔城進攻薩瑪爾一案業經外部向俄使並電范其光向沃政府交涉希飭嚴密防堵（二十九日下午一鐘） 
　　北京電陳毅電海地盼援克旗吃緊請催八團速進院以徐樹錚業巳出京特商邊防處迅籌辦法（二十九日下午一鐘） 
　　北京電張敬堯復電紙捐係前任經辦並無勒捐事 
　　（二十九日下午五鐘） 
　　香港電憲法會通告下月巧日開五十九次憲法會議岺提議由關餘撥三十九萬爲下個月制憲費（三十日下午六鐘） 
　　香港電軍府宥日再函領事團否認北方議和期内借欵 
　　（三十日下午六鐘） 
　　香港電岺擬二次辭職但各方挽留未能發表（三十日下午六鐘） 
　　香港電攺組軍府起草員两次開會尙無具體條文軍府當局鍳於内部不振準備自動刷新　　（三十日下午六鐘） 
　　香港電省議員岺濤因抗電車路案被警廳扣留激起公憤 
　　（三十日下午六鐘） 
[各通信社電]  
　　北京電當軸電王揖唐謂政府决不變更初旨請勿輕信謡言勿存北返之意 
　　北京電蘇督來電擬即日分邀各在野政客赴甯集議 
　　北京電政府分電北方統兵長官中央所令僅在固防决不備戰 
　　北京電參陸處以外蒙取消自治後擬在恰科唐烏等處添設四鎭守使即付閣議 
　　北京電外交委員會二次請政府撇廢軍事協約　　北京電曹使電謂吳佩孚與南軍實因劃防錕可負責（以上三十日）以上中華通信社電 
　　北京電新國會對靳閣尙未一致聞三十日不能投票須遲至下月一日投票 
　　北京電靳今往湯山據云避壽但聞其親近云約須两院投同意票後方始回京 
　　北京電閣員仍未支配確定交通又擬會毓雋朱深仍法財政屬李思浩（以上二十九日） 
　　北京電謡傅將更換和議總代表以蘇督李純繼任詢諸府院要人均否認此說 
　　北京電府接陸榮廷覆電擔保桂系軍隊絶不與北方開釁 
　　北京電松滬護軍使一席政府仍主由盧浙督兼任暫不簡人外傳齊夑元說不確 
　　北京電鹽署聞廣東用鹽稅抵欵之信以有外僨關係請政府去電阻止 
　　北京電院以西南不承認南軍舉動而廣州顯有一派人主戰難保不生枝節昨特會議防弭之法 
　　北京電蒙藏院籌議調和蒙古王公與喇嘛之意見主張政敎分權免致爭執 
　　北京電部設自治模範講習所刻巳籌備完善昨巳委定司長呂鑄兼充該所所長即日開辦 
　　北京電旅吉韓民在延吉等處有聚衆勒捐行爲當道徇日請令鮑督查禁（以上三十日） 
　　福州電閩紳吳徵鰲等前電政府請留清鄉處經政府駁覆日昨沈琬慶等又續電請從緩裁撇（三十日） 
　　香港電軍府攺組案反對者佔优優勝難成事實惟西林决辭主席總裁勢將更換各方面對此問題尙無解决方法（三十日）以上中孚通信社電 
路透電 
[和會近聞]  
　　二十三日巴黎電據紐約日報載稱凡爾賽和約將於十一月一日發生效力後十日内國際聨盟會　開會議 
　　二十三日巴黎電美國國務部不允立卽派非正式委員加入和約委員團巴黎英美人各界殊　失　　　二十二日華盛頓電參議院外交股雖經民主黨領袖之反對仍採納關於和約第十條門羅主義與退出國際聨盟之修正保留案並採納修正保留案前之序文規定非俟其他三協約國承認參議院之保留案則和約不以發生效力 
　　二十三日羅馬電陸徵祥於談話中言及山東問題曰中國抱有不可摇動之信任心以爲必得依據公道主義之最後解决公道主義必予各國以使其合法的國家思想完全饜滿之保障陸又稱在巴黎時巳與意外相議定組織特里斯特與天津間直接航業之辦法到羅馬後又組成中意銀行由中意合資經營並組成中意協會以意國殖民院總理爲會長陸定於明日赴那泊爾此後將往瑞士京城十月三十日離馬賽 
[各國近事記]  
　　二十九日巴黎無線電克勒滿沙氏將於十一月三日晚間偕閣員數人離巴黎四日將在斯特拉斯堡發政治大演說盤桓一日後定於六日回巴黎 
　　二十五日華盛頓電威爾遜總統發表内閣所同意之文告聲明烟煤鑛工罷工之不法並飭聨合會職員取銷罷工通告又稱此律志在必行當籌辦法保護國家云云内閣决定新組織之實業大會須速召集此進行謀取實業界安寗之計畫 
　　二十三日巴黎電法國飛行家波萊氏現在飛赴澳洲之途中巳於風雪中降落伐洛拉 
　　二十二日華盛頓電駐墨布白洛美國領事委員琴金氏爲匪擄去勒索贖金十五萬元 
　　二十三日哈佛爾電今日有華工四千人乘加羅尼亞船回國 
[公電]  
　　旅津湘籍學生通電各團體均鑒十月二十五日同人等致北京政府一電其文曰國務院轉呈大總統鈞鑒湖南督軍張敬堯禍湘蠧國殘民以逞湘省人民久巳水深火熱前此燒殺民命擄掠民財罪惡昭彰夙爲中外所洞鑒民膏巳竭慾壑無窮乃復擅賣湖田擅賣紗廠雖經湘紳呼籲中央電阻亦復悍然爲之而不顧近更妙想天開與英商訂約將湖南全省鑛産斷送外人並購運湘米出境竊查今年湘省收成本巳短歉湘米載運出境則明年湘人行將餓死鑛産爲全省人民所托命長此斷送是陷吾湘人民於萬刼不復學生等分屬湘人誼難坐視爲此電懇鈞座明令阻止將張督所訂賣鑛草約宣佈作廢並禁止湘米出境不勝迫切待命之至同人等愴懷桑梓憂心如焚以全省人民所有之公産决不能聽張敬堯一人之盜賣以全省人民所需之民食亦不能聽張敬堯一人之私攘務望尊處嚴厲主張督促北京政府明令取消張敬堯賣鑛私約並即飭其停販湘米以全公産而維民食（中略）謹此佈臆伏希垂察旅津全體湘籍學生同叩 
 
 
 

Page 4

 
 
   
 
 

Page 5

 
 
   
 
 

Page 6

 
 
國外要聞 
[美上院山東問題之形勢]  
　　共和黨提出保留案 
　　北京晨報云美上院山東修正案經假投票否决後共和黨議員現復提出和約保留案期最後勝利據華盛頓消息外交委員長羅治氏正式通告朝野云吾人所提出之保留案於美國平和安寗極有利益此案定獲多數通過云云依報界觀察共和黨議員四十九名對於保留案全部贊成民主黨附和者亦有六人此爲確定之形勢政府黨於山東修正案否决後以爲和約必獲無條件通過對於議會作戰不禁生廢怠之心而共和黨乘戰敗之公憤極力與中立派議員提携迨政府黨察知此情而大勢業巳决定無可復挽至保留案内容共有十四項（第一）對於國際聨盟第十條共和黨稍變從前主張攺爲（合衆國非得國會同意不負本約義務並不得動兵）云云之保留案（第二）山東問題聲明美國不同意和約規定（第三）植民地委任統治問題聲明原則承認惟須得國會同意（第四）聨盟會投票權問題聲明美國不受英國之拘束（卽美國不限六票視英國態度可以增加）其餘勞動規定等共計有十四項行將由外交委員會提出爲最後之决戰云 
　　東京時事新報云據華盛頓電報美國上院若干共和黨議員雖反對直接交還山東案然巳聲明可贊成關於該問題之保留案最近日政府所得電報謂共和黨議員將提出保留山東問題案於議院據日本外交當局所觀測贊成直接交還山東案之議員固不竺言即反對直接交還案之議員以及民主黨中之若干議員亦將贊成此保留案若今後之形勢無大變化保留山東案必可通過於上院然保留之内容如何美國批准條約時將否認關於山東全條約乎抑或僅加以特别之解釋而承認之乎現雖未得確報然共和黨首領勞啻在上院聲明云（余當於適當時機提出從條約中削除關於山東問題全部之議案）云云由此觀之所謂保留案之内容非附條件如（許日本一時承繼山） 
東利權即還中國）之温和保留乃否認關於山東全部之積極保留也如上之極端保留案現在極佔優勢華盛頓政府之緩和運動亦不得有希望若山東保留案通過於上院時必間接影響於中日直接交涉可無疑義云 
[紐絲綸之天産品]  
　　中美新聞社云紐絲綸NewZeland本爲一小殖民地遠處海外而今則日形發達巳儼然爲英國主要之轄地其所處地位與曩之日本逈然不同日本尙易沾染西方文明之風西方之藝能學問與夫新發明品幾時時羅列於門外供其揣摩且人口衆多亦可資以爲用其發達也固宜而紐絲綸則不然其所謂人口者率爲無智識之土番蠻人實不足與言文明幸有能者抱經營紐絲綸之大志遄赴彼土出其偉大之計畫付諸實行於是此太平洋畔天然美腴之一片荒島至今日而粲然可觀矣當夫經營之始煞費苦心造橋造街造碼頭建立村鎭設置公園復擇地以興築敎堂書院及政府辦公之大厦凡近世公共生活中需要之自來水醫院電燈水溝等亦無不備具焉巳而鳩集島人從事於種植天産物之出口遂以開始後此日益增多可與其人口爲比例今日之紐絲綸巳爲全世界天産物出口最多之國惟工廠製造品則不多蓋地甫新闢要以耕牧爲重多設工廠似非當務之急况建築街道鐵路及墾田等事巳須極大工和殊無能力及此也然一旦人口大增則工廠當亦陸續開設利用其天産而造精良之品物此勢所必至者目下工廠雖少而所造諸品巳頗不惡持較進口之貨物正無多讓羊毛織品如絨毯地衣襯服等食品如梅醬鹽汁漬物及濃牛乳等均爲工廠中出品輪入他國而頗著良好之成績者紐絲綸之進口貨商亦頗精明有幹才其進貨也質少差者即屏而不收每與各地來貨互相比較抉擇至審精益求精其所出代價亦銖两悉稱視貨而後定初未嘗苟且了事也紐絲綸所製之衣帽履襪等類仿英國流行之式近則傾向於美國式因因美人之貿易頗大自不得不投其所好耳（未完） 
國内要聞 
[北京通信（穆）]  
　　最近和局之眞相 
最近之南北問題仍在混沌之境上海平和會議巳無情形之可言京中亦不甚提及施愚王克敏汪有齡之回京也據彼自言依目前狀况决無再赴上海之必要故亦無南轅之心其談王揖唐也則謂彼目前確無返京之意然再過若干日亦終不得不歸則滬議之不成問題可以概見然當施愚來京之初分代表代理總代表之說大盛且紛傅施愚有代理之望而此次來京即專因此事奉召而來者不及三日靳翼青果有致李秀山之一電電中分两層說法先謂政府對於和議素無成見進行一切全仗執事主持後謂王揖唐旣無從與南代表接洽只有由分代表接洽現正商西南由施鶴初擔任此事此本月二十五日之事而分代接洽之說又似徵實矣然近三日來施愚旣未南下而此事進行又絶少發見即施王汪三人亦只對和議抱悲觀絶不言先行接洽之辦法一似此電之無足重輕也者頃詢諸某要人則謂滬議至此北南代表皆紛紛離滬即名曰接洽實亦無從進行且南方拒王而王氏尙未去職亦未必能有所接洽政府於此情狀知之甚悉故於滬議之繼續表面上力爲圖謀而有致李秀山之一電以圖接近實則即滬議不能繼續亦不甚厝意而姑置一旁另爲其他方法之接洽也云云此可以覘最近時局之眞相矣 
　　所謂其他方法者何也靳就代理之職未久即表示向實力派直接磋商之意而所指之實力派則爲岺西林陸榮廷唐繼堯三人日前自致一電於西林所謂以公以誠爲精神的結合者實爲靳氏得意之作靳自就職之第三日即着手此電秘書擬稿嫌其不切實而竄易之者歷時二十餘日至二十三日始行發出同時又致電陸唐其措詞亦與致岑者相似此卽直接進行之楔子而其實行方法則仍不外派遣多人分頭出發即粤桂一方面有丁乃澄有劉承恩有李鴻祥近四日内巳陸續出京矣又如熊克武駐京代表黄金鰲亦極活動大約於西南各方面皆有不明派之使命爲重要的接洽今甫開始進行雖結果如何尙未可知然當局意中固自信滬議中止之後旣不决裂即舍此無他法也若夫西南方面是否同此心理肯否如此進行則確無表示之可見亦只碰碰看而巳 
　　當局之所努力者仍爲北派團結問題自靳代理以來巳有跡象之可見第一馮河間在京巳表示爲靳帮忙其對人之言確謂靳較徐爲强切勿反對第二吳佩孚之熊度近一月中巳大與一月以前不同其攻擊政府之電寂無所聞即其聨結南方之行動舍張敬堯偶有報告外較從前亦少所聞見而靳氏對於和議甚推重李秀山卽關於派施愚接洽之電亦以施爲李之親信者論者謂此即靳氏聨絡長江三督之辦法不寗惟是吳光新於靳本共同行動者近來舟車水陸足不停趾北而奉直南而鄂贛蘇浙奔走不息亦實爲團結之進行雖效果如何非吾人所能探知而今日北京各報發表吳氏一通電將（直皖两系）（長江三督）（靳徐）（張吳）諸說一概否認諉諸報紙之造謡將新聞記者駡了一頓而力促團結之進行即此可見吳氏近日之所爲實欲一針一綫即北派連綴縫紉使成一片也故此種情形亦時局上之新見象而於南北問題不無影響者特就此電以觀團結之進行亦尙在半途而未底於成功耳 
　　至於湖南之軍事問題則除雙方電詰以外日來報告絶少京中人士直無信爲將有戰禍者蓋吳佩孚迭次來電皆擔保一日在湘一日不至有戰事政府且據以電告張敬堯是雙方防綫之保持似可不至破裂不過和議之成尙未卜何日耳 
[靳雲鵬組閣將實現]  
　　同意案巳正式提出 
　　内閣問題當局於昨日（二十八）上午十時巳將總理同意咨文正式送達新衆院秘書廳該院現擬星期四五两日投票預備通過後即日移付參院聞本星期内如通過两院下星期即可提出閣員其同意案之咨文如下國務總理錢能訓前經呈請辭職業經令准免職在案茲擬任命靳雲鵬爲國務總理按照臨時約法第三十四條應咨請貴院同意除特派委員出席說明外相應咨行貴院依法辦理可也此咨衆議院至閣員問題聞至今尙未十分確定據某方面傅說内務以田文烈調任農商擬張志潭敎育傳嶽棻交通會毓雋或朱深惟財政一席逐鹿者衆有謂張弧近日大爲活動者究未知鹿死誰手又據國務院消息院秘書長一席安福系擬推舉曾毓雋靳氏則頗屬意於張志潭現在曾張二氏恐難成事實而郭則澐蟬聨之說較爲可靠聞安福俱樂部因分配閣員之故特發出通知召集該部議員於今日（二十九日）下午八時在太平湖本部開會投預選票 
[美人變更借欵政策之主張]  
　　其目的在促新銀團成立 
　　中美新聞社二十七日北京通信云新銀團問題列强尙在巴黎談判而北京政界意見漸漸一致反對照新銀團草議所定貸欵於中國之辦法按自新銀團問題發生後政界即反對之日人津貼之報紙從旁竭力挑撥且不僅挑撥政界并運動一般商民及財政家動以愛國之說勸其反對今此項運動巳頗成功此等反對派聲言四國團之計畫係壟斷對華借欵其危險較目下之勢力範圍爲尤甚關於勢力範園中國對於各國可以各别對付若新銀團之辦法則列强一致行動雖廢除各别之勢力範圍而將造成一英法美日四國共同之大勢力範圍如此使中國更難對付且前者不過關於一地方之事今則全國問題將不克自主此種論據極合華人愛國之心理故極有力量此外又有一論據則謂新銀團之計畫係美國主動英法雖在團中然戰後國庫空虚無力貨資於中國將由美國代爲供給又謂美國以戰事之結果軍力財力增大擴張因此對華政策完全一變換言之新銀團者實爲美國新侵略政策之一部分耳總之美國現欲握遠東最高經濟權凡愛國華人不可不團結一致以抵抗之云云中國政界要人大多因上述諸理由之故反對新銀團如段祺瑞徐樹錚靳雲鵬丁士源曾毓雋朱深以及曹汝霖陸宗輿皆爲反對派之中心人物其勢力頗大故此間人士僉謂列强在巴黎之代表宜迅速行動方可挽救新銀團之計畫也曹汝霖近曾對通信員表示意見謂彼料新銀團决不能成事實曹目下雖無官位仍與政治接近交通部事務仍由彼在幕後指揮因代理總長曾毓雋乃曹之私人也據曹之意新銀團有两大困難一爲歐洲諸强無力借鉅欵與中國一爲中國之反對就第一層言英法两國此後多年之内必盡力從事於國内重造事務且極需美國爲之協助故美國雖富於資力然旣顧歐洲恐亦無廣大之餘力足以顧中國至於後一層則曹謂新銀團條件太苛任何中國政府决不允許列强果欲新銀團實現非大攺其條件不可然料列强未必肯攺再則中國亦無需乎新銀團中國略加整理其内政財力便足以自給目下祇須有小借欵供其行政經費又有大借欵一宗以充裁兵經費即可敷衍徐圖攺革云云按此種論據在自愛之國民與自大之官僚自然動聽然政府需欵實甚急迫幾巳羅掘俱窮故新銀團倘能於年内以輕鬆之條件墊付大供欵一宗政府無不樂受彼時即可關反對者之口而新銀團計畫獲救矣蓋銀團旣墊欵一宗隨後勢必續墊於是其地位漸固中國必承受其條件而後巳若照目下之計畫必俟中國和局成功再行貸欵徒使中國重要官員與一部分人民對於西方列强大感不悅蓋日本一面固準備借欵條件亦鬆使華官可以控制其用途而西方諸强則持不借政策則中國官員勢必樂就日本而聽從（亞洲人應團結對外）之論調矣 
[津潮中之司法界]  
　　雙言傷害案决定免訢 
　　津埠前此國慶風潮當全體學生同赴警廳交涉之際曹省長據報告警察學生各有受傷不欲有所偏袒擬付法庭解决以免釀成巨大風潮當用電話令地檢長邵箴前往蒞視邵聞命即帶值日檢察官法警檢騐吏至警廳門前因學生圍繞當由後門而入經楊以德延見略述學生滋閙情形並稱有巡警被打意欲將學生立捕數人交與起訴邵檢察長以爲警廳被圍現尙無法解散若將學生帶到檢廳檢廳勢亦被圍又將如何當就警廳司法科内命將受傷巡警提騐傷痕據檢騐吏報係刃刺之傷遂命法警出對學生告以省長令來蒞視緣起學生如亦有傷可就此報騐遂有學生數人隨法警進騐據檢騐吏報係磕碰之傷學生亦請檢察官即予起訴檢察官謂我們辦案本有一定手續必須先行偵查事實辯明犯意與罪責如應起訴斷無不予起訴言畢即命學生退出檢察長遂同員警從正門回報省長及商等檢察長又入京將經過情形面禀司法部該部總長朱深本掛有安福部之彩色此次風潮初起楊以德函電飛馳並親自入京向安福要人陳述不憚誣學生爲革命爲過激黨朱氏又係兼代内務自有先入之言然經邵廰長面述經過情形之後雖無表示偏袒楊以德之意思但仍說官話迭囑邵廳長務要秉公辦理對於各方面勢力不必顧慮學生如有踰越法律範圍之行動檢察廳不能不依法檢舉等語現聞檢廳方面巳將此案偵查終結决定警察與學生互請起訴均難照准蓋以巡警之傷旣係刺傷學生手無持刀童子軍所執則爲木棍不能指爲學生所毆打即學生之傷旣係磕碰縱係巡警於彈壓之際所觸撞亦不能認其有傷人之犯意是雙方均無應負犯罪之責任故祇將學生代表馬千里一人票傅到廳予以開導遂告結束是以此事現在只視行政方面如何處置矣 
[西藏交涉案近訊]  
　　中英之西藏交涉舉國注目各省會各團體疊電來京請政府堅持萬勿讓步昨吉林省議會復電請取消前此所擬康藏劃界辦法其原電如下國務院外交部鈞鑒頃接四川省議會感電曁雲南督署皓電得悉院部於歌電詳述藏案與英使交涉情形失地喪權莫此爲甚其最誤之點在以康爲藏不諳輿圖將德格以西至江達原界中歷一十七縣幅員幾三千里盡行讓棄殊屬駭人聽聞且歌電又謂崑崙南當拉嶺北之地畫歸内藏内包青海語尤朦混異日藏番藉詞侵蝕糾葛更必難免望速將原擬康藏劃界辦法取銷暫候熊川督曁唐滇督率兵將藏番侵佔康地收復後再與英人會議界務事關國土萬難含混結案至英藏全部交涉主權所係亦乞據理嚴爭勿稍退讓實爲至盼時急勢迫不暇擇言尙乞埀鑒全國幸甚吉林省議會叩 
　　據北京通信社消息外交部附設之藏事討論會成立以來瞬經匝月種種手續亟待進行今日（星期三）陳次長特在本部召集吳廷變陳家鼎及四川駐京代表陳天俠李寳楚等開一大會先就陳遐齡等來電有所商榷次再研究劃界問題擬將德格昌都甘孜巴塘裏塘等處以東各地劃歸川屬以爲折衷地聞俟議有結果後卽將照會朱英使再開正式談判 
[俄謝軍攫取路權之陰謀]  
　　字林報十八日哈爾濱通訊云中東鐵路所經過之北滿境内政治陰謀現達可驚程度此種事態足破壤滿洲經濟未可許其延長陰謀所集之點即爲中東鐵路自沃木斯克政府之俄國遠東行政長官一職裁廢後霍爾瓦特將軍復居哈埠此路遂又歸霍管轄霍本爲此路總辦幾二十年才幹素著今復任原職可謂得人此乃協約國代表所未可忽視者護路軍隊本爲俄人至一九一七年過激黨與勞農政府發見於俄國時護路軍隊攺爲華人去年八月依照中日軍事協定日人派兵一師乘中東鐵路而達中俄邊境北至滿洲里東至齊齊哈爾復遵陸進行直至庫貝島與阿穆爾江之愛琿此股日兵乃依照協定派往邊界會同華兵協防過激黨者而指揮之權則由日人操之當捷克司令蓋達將軍率其軍隊崛起於外貝加爾境内與謝米諾夫氏及日軍先鋒隊（其時日軍巳得俄人同意越入俄境）相應合時滿洲里至齊齊哈爾之全段鐵路早爲日軍所據有旭日之旗巳飛揚於各站之上今滿洲邊境不復有過激黨侵入之慮而大半日兵業巳撤回但日人藉口於軍事協定仍不放棄其指揮邊界華兵與保護中東鐵路華兵之權此事現尙爲中日當道交涉之點而尤可訾議者則日人駐重兵於外貝加爾境而以中國境内之滿洲里車站爲其根據地也謝米諾夫氏爲外貝加爾之俄軍司令其人極聨絡日人而日人亦屢予以物質上之助力凡此皆爲人所共知者過去數個月内謝米諾夫在蒙古邊界之活動頗引起中國當道之恐慌無稽謡言因之紛起據許多人意見謂謝氏爲日人傀儡欲將俄蒙問前定之合同送與日人並爲日人謀取外蒙之讓與權云謝氏近曾專赴奉天晤張作霖張在東三省地位甚固有滿洲皇帝之稱謝往晤之目的在獲取中東鐵路之軍權而以其部下哥薩克兵代替中國護路軍隊故來運動張督聞謝將完全護據示張督表明滿洲輿西比利亞之日軍當道巳予以種種贊助未幾謝氏離奉至於張謝二人間之了解何如則未傳聞於外但事有可得而言者謝氏冋赤塔後即派哥薩克兵分乘武裝火車两次開赴滿洲謝氏此舉其意何在早爲護路張司令（張作霖之姪）所知張司令與霍爾瓦特將軍交誼頗好旋得歐洲協約國代表之同意决定不許哥薩克兵駐於中東鐵路附近如不得巳則以武力拒之特别組織之中俄軍隊乃從事防禦焉赤塔開來之第一次武裝火車直赴哈埠沿途無阻迨至哈埠車站當道卽告知哥薩克軍官不許其兵下車並令火車東進駛出滿洲邊境之外當時中俄軍隊挾機關槍往來於車站附近但不爲哥薩克兵所見雙方相持幾致决裂霍爾瓦特將軍即親涖車站向哥薩克司令說明其兵士悄然出境之必要哥薩克兵始無言而退約一小時後第二次武裝火車亦到但即退出未有爭持蓋巳知第一次火車之遭遇矣謝氏與其同志之謀原欲出人不意有所舉動至此乃歸失敗但若護路華兵張司令不表示其强固之反對則西比利亞賴以運入接濟之唯一重要鐵路定完全處於謝氏軍權之下矣 
[新衆院再質問陸錦控案]  
　　參謀次長陸錦被控一案疊經部員呈催而當局至今尙無確實辦法外間輿論多訾議政府處置失當新衆院議員日昨又有第二次質問書提出茲録之於左 
爲質問事查參謀次長陸錦吞欵肥私人言嘖嘖該部部員早巳具呈政府控告在案近閱所發公啓縷舉事實至十二欵之多證據確鑿記載顯明如侵吞俄邊調查費及縱容部員僞造湖南假票等事如果非虚此種誤國貪婪無論虚實如何政府應即查究屢據報紙所云此案發生陸錦運動外督極力解脫如果出处寃誣該次長應請澈底查辦以明心迹乃計不出此僅借外力爲之彌縫理屈情虧巳可概見此時事實未明固難斷定惟旣經揭發當然依據法律切實辦理以尊國權中央爲政令中樞整飭官方尤爲重要如此巨案倘復延擱徇情網紀廢弛何以行政茲依院法提出質問并附參謀本部列舉各欵於後是否屬實請即逐一答復爲盼議員羅正緯等提出 
[京華短簡]  
　　外交委員會因俄國激黨失敗西伯利亞形勢大變所有中日軍事協定早應取消昨日二次提出意見請政府預備撤廢手續其理由分爲两層第一層係根據於美國撤兵之宣言第二層根據於日本撤兵之活動并謂即令日本要求按照延長時效之規定今巳至西伯利亞共同軍隊撤退時楷日本當無再請延長之理由應請政府一面爲撤廢之準備一面將關於該協定各點竭力收束云云 
　　昨日（二十八）星期二閣議例會因午時宴請外賓故上午十時三十分卽行開議其中最重要之議案僅有一件聞係關於國際勞働會議代表應否派遣問題討論結果以我國情形不同歐美殊無派遣之必要並以日本此次派遣代表發生種種影　爲鑒决定維持前議暫緩舉行 
　　駐美代理公使容揆近有報告回國關於新銀團之組織及美國之主張謂此銀行團爲打破列强在中國經濟的特殊勢力於中國將來財政權之恢復極爲便利其實際上較之一二國單獨借欵危險尤少聞政府覆電巳微露有贊成之意 
　　捷克共和國成立以後曾由其在法代表向吾國專使提出要求訂約派使惟其要求之中有領事裁判等項當經陸使拒駁該代表後復二次提出要求派使通商仍以其要求過甚未與接洽以致停擱該國政府近遂又令其現在滬哈等處專員到京託由法使代爲疏通吾國當局曾表示意見凡嗣後訂立通商條約須依國際慣例辦理以保雙方主權此事接洽似巳略有端倪惟此係一種非正式之接洽不過爲意見之交換至於商約如何訂結仍須待諸將來正式接商方可定議 
中東路停收克連司帖一事哈埠公所參贊徐震巳與霍爾瓦特直接交涉敷次促其取消據霍氏聲稱沃政府實巳在美印就小帖十三萬二盧布有三千萬金幣擔保足敷周轉將來沃克各幣均當收回以期劃一目前先停收克幣者乃因鐵路薪工俱發羅幣以克易羅折損太鉅銀行對於克幣仍照常兌換並非立即作爲廢物至取消命令一層候商沃政府始能功實答覆云云故此案仍在交涉中未有着落 
[岑總裁不信任案之前途觀]  
　　日來國會議員張知本何陶尹承福等相繼提出不信任軍政府主席總裁并提議將岑春煊個人總裁資格取消在反對岑氏方面議員之意見其第一主張希望此不信任案在國會得大多數通過將岑氏推倒則攺組軍政府問題即或提案或不提案使罷第二主張不信任案如果不能通過則極力主張攺組務要達到將岑氏排出南方護法政府範圍外之目的現國會中政學會系一派議員以首領大受打擊恐一被推倒則該黨在南方之立足地點不牢運日在石行會館俱樂部集議應付方法軍府内政部次長冷遹爲岑氏左右之親信人并爲該黨中堅人物與某廳長滇軍某督辦頻頻會商現聞其議定應付之步驟一方面由本系議員提出反對不信任案意見書一方面則運動將不信任案交審查爲緩和地步徐圖轉（圜（此條刻巳辦到）并由本系政局上要人預備運動重要軍官發佈留岑通電攺換出一番新鮮空氣爲岑後盾至對於攺組案則仍向國會中不落黨派之議員及向主緩和的派系運動於將來攺組投票時仍舉岑任南政府要職蓋現在各方面意見仍多以岑爲一派首領握有特殊勢力不主張把岑推倒内召分裂政學會人稔知此層意思故乘時進行也惟桂系各議員對岑久抱不滿西省某巨公尤與岑不治故此一部分人將爲打擊岑氏之勁旅但不知該黨系人又將若何對付耳 
另一消息云此次國會通過軍政府攺組案各派主張先從根本討論主張决定攺組須先討論攺組制度及其方法多以不信任主席總裁岑春煊案於各總裁無連帶關係以期不摇動西南大局近據某政客云西南大局將來變化必大以日來情形觀之國會現情甚爲一致就各議員提出不信任岑總裁之提案論之其中臚列事實尤與主任總裁以難堪惟岑氏對此異常憤懣巳備函致國會辯白大約此舉斷非以一函所能止熄因其藴蓄巳久也現從某方面得悉岑氏擬竭力疏通以一星期爲標準如果風潮仍未轉機惟有决心不聞國政而巳惟多數議員此次之所以不留餘地者目的正欲其不聞匣政疏通云云恐未必能有圓滿之結果但據該派人言則頗抱樂觀其言云岑總裁臥病巳久早欲歸隱林泉藉資靜養近以和議絶望時局益陷糾紛更以國會方面不加諒解知留此亦無濟於大局两日前曾决心不幹莫督軍悉其事特派其代表出席政務會議之梁範西君向岑總裁表挽留之誠略以我公去就關係西南大局請力疾爲國至國會方面我當從旁規諌新由南寗來之馬愼堂總辦亦親謁西林密述陸幹老一切謀畫并懇切慰留謂時局未定我公不得他去云云觀其所述似必得多數挽留之同情也 
此久尙有一小小餘波可紀者則因攻岑而及於楊永泰是也二十三日衆議員開會時討論陳子鍇因電車路請查辦楊永泰案陸議員謂查辦楊永泰係枝葉問題岑乃主幹若其主幹剷除其餘枝葉自不能生存是以今日非去岑不可某議員謂楊吸收運動之力甚大雖爲枝葉亦不可不以全力去之云云可見楊亦爲多數議員注意之一人矣茲録陳子偕等原案如下擬咨請護法政府查辦廣東財政廳長楊永泰違法案查廣東財政廳長楊永泰自招商承辦廣州市電車路以來輿論譁然違法有五按電氣事業取締條例之規定立案權屬諸交通部其他主管官署及該管地方官署祇限於收到呈請書類時應附具意見轉請交通部核辦及備案耳該廳長不遵法定手續先自簽約匪惟藐視主部抑且玩弄長官違法一本條例并無許招洋商辦電氣事業之明文今該合同公司代表三人複籍佔一英籍佔二而訂約年月又擯國曆不用形式上直一外國公司暗吸華股耳該廳長謬以鑛業條例相比附藉名中外合股暪准簽約違法二大新公司中國銀行 
 
 
 

Page 7

 
 
之在港註册因其物業在港今電車路之行駛區域明明中華民國廣東省之廣州市也若在香港註册其形式上不啻自以直接保護之權拱手而奉諸外國之屬地政府違法三以廣東三千萬人除股本三百餘萬不過人拔一毫何必故虚三分之一以待外人在絶不知有國家思想之愚氓習聞官吏之無信猶可原之今楊永泰何人旣於合同總網明許洋商以行駛有軌電車之利又復越權濫職强奪廣州市外週七十餘里之南番轄地暗授洋商以無軌電車行駛之權謂非藉外自固恐司馬昭之心路人皆見之矣違法四國家立法對於公私所有之土地及建築物或取用或借用無不先償産價之理今聞欠給民價幾百萬元而督遷强拆急於星火遂使附郭數千年安居數萬户失業億萬人一旦流離蕩析側目而誰何鬼哭神號充耳而不恤嫁怨在人收利在巳違法五夫拆粤垣闢馬路行電車美政也該廳乃藉警力軍力外力以無道行之交通之利未形而天人之怒巳極其罪在罔上而虐民其遺禍在喪權而辱國謹依法提出查辦案請咨達護法政府立將廣東財政廳長楊永泰先行免職嚴澈查辦以儆官邪而申法紀是否有當敬候公决提出者陳子鍇陳宏棟 
[留日學生請罷楊以德電]  
　　北京大總統國務院内務部直隸督軍省長鈞鑒天津警察廳長楊以德拘辱學生摧殘民氣中外共憤舉國囂騰我大總統旣以保育爲懷與民共始豈容此輩不肖官吏敗壞法度紊亂紀綱况際此潮流湧激之秋雲嚮風從未可忽視近畿一帶禍巳燎原西南各省勢將繼起山東馬良之風潮未巳天津楊以德之禍事旋聞爲國家行政計爲地方治安計竊爲憂懼且楊以德自知理屈巳鋌而走險業巳置國家大局於不顧若再因循敷衍必釀巨禍仰祈我大總統宸衷獨斷迅發明令將該員罷免從嚴懲辦我督軍省長體察民情善爲宣撫庶幾消患無形治安永保國家幸甚國民幸甚臨電不勝迫切待命之至中華民國留日學生總會叩 
[張敬堯之鴉片策]  
　　長沙通訊云陰曆八月二十九日張敬堯論令長沙稽知事召集明道大貢純化錦繡各都紳秘密　議論令種植鴉片烟苗其辦法每地一畝抽捐二十元每畝收烟以百两計每两價以一元計算是每畝收入年可百元較種稻十倍利益矣長沙田畝以六成種稻四成種烟在人忆收入一年可增得洋數千萬元公家卽增收入數百萬元從每畝所抽二十元内以百分之五爲衙門委員辦公費以百分之五爲地方都團及保衞團報酬金以百分之十爲保護者（如兵士保正之類）獎勵金餘十六元充作軍餉抽捐辦法其表面謂之罰金由委員查勘處罰給發執照承種者即便以此照包裹販賣并云此項計畫係爲救全湘人民生命財産起見倘不遵行將來軍餉無出加稅加捐人民必有不能擔負之一日且長沙兵力雄厚其勢足以堅守至所種鴉片收割之期即政府更調他人督湘此間應領欠餉至千八百萬元非領到全餉萬不肯走財政部無此大宗欵項給發則他調亦必不成問題一年以内湘省行政方針萬無更變人民無庸疑慮云云此種計畫果屬確實則眞駭人聽聞矣 
[張敬堯又一自辨電]  
　　非但不認過且自以爲功 
　　頃閱譚氏延闓蒸日通電謂湘省以全湘礦權抵借外債三千萬元復與美商結約合辦白鉛煉廠指爲盜賣湘産私借外債等語當此大局未定外商焉能以三千萬之巨款投資湘省此種暓論意在煽惑當經文日通電辯明在案至合辦煉廠乃礦務總局計畫之一端譚氏危詞聳聽深恐遠道傳聞失實自不得不飭礦務總局陳明此中詳情昭告國人以明眞相茲據礦務總局局長張榮楣復稱查湘省官礦事業迄今凋敝巳極溯厥原因雖甚複雜要非譚氏等與日商私訂水口山礦契約斷不至此夫譚氏以私人資格在上海與日商私訂契約不過私受三十萬日金遂私許以二十萬噸白鉛砂之巨額且假以一手代賣之權爲期至十年之久是日商旣得壟斷礦砂砂價必由其操縱礦局以無處分礦砂之自由實不啻以全部礦權授予外人英美商家因亦無復過問同時蕭氏仲鄢秉承譚氏更私訂預售黑鉛砂六千噸之契約私受日商漠估銀七萬两且訂明如不照交應負賠償損失之責計自訂約日起至廢約日止日商開單報局每噸黑鉛砂須賠償日商損失銀三十两連前項白鉛砂之損失两項合計共損失當在百萬以上維時黑鉛煉廠甫經成立所出黑砂照約悉數交付尙慮不足又安能供新廠之開煉果使照約履行則水口山礦權早巳入外人掌握而黑鉛煉廠亦祇能歸於廢棄是前項私約之損失固湘人所共見共聞者局長受事以來當秉承鈞旨首將前項私約與日商竭力交涉時逾數月案積盈尺始得廢止然影響所及進行遂多困難於是礦砂因之滯銷經費因之奇絀局廠亦因是幾經停工其流毒之烈至於今日尙未有艾顧官礦事業本係實業性質全恃礦産之收入以充各礦之經費即擴充攺良亦賴乎此奈自砂價低落至今仍無起色大有一蹶不振之勢以近特運脚之昻金價之賤歐美道遠費巨礦砂運銷不易祗銷日本又恐未免爲所抑制即遇萬不得巳亦祗可暫濟目前一時之急需决不能更得永久較優之利益故苦心孤詣多方籌畫舍自設白鉛煉廠其道末由但設廠需款旣巨本局經濟似此困窘何從籌撥計惟有招商合辦之一途當經擬有招商合辦煉廠辦法呈請鈞署備案各在案一面復飭令譚氏時代所聘之外國工程司韋加克擬訂與洋商合辦西法煉廠條件務使有利礦業無損礦權其辦法則由商家建設煉廠礦局供砂應煉即以積存之砂爲合辦成本每年除砂價經費而外所得淨利彼此均分並於若干年後其煉廠卽由本總局無償收歸自辦是於售出礦砂取得砂價之外又獲分其餘利較之售砂其利益之優巳不待言（未完） 
[皖省近事]  
　　皖省造幣廠名義上歸財政部直接管轄其實内部由皖自辦盈絀中央均不過問而開鑄經費亦由皖籌現倪督主張暫由省庫撥欵三萬元先行開鑄聞呂省長巳將是案咨交議會核議 
　　皖省清丈册地總局及各縣分局現由議會議决咨請省長一律撤銷歸併縣署接辦藉節經費 
　　省議會臨時會議决取銷之官中案及鹽斤加價案昨日巳經省署咨覆 
　　省敎育會請議契稅附加作爲地方敎育經費案苦兒院請補助經常費案現議會巳交請議股審查又省長咨交處分南京貢院案審查糾正三端（一）出路酌留五尺（二）紀念隙地作價變賣（三）由皖備價收買並推郭紀人崔子翺两議員起草付大會公决 
　　懷寗縣敎育會昨日開評議會討論省視學程小蘇提議案大綱如下（一）經濟獨立（二）人才集（三）校務（四）培養道德（五）增進職業敎育（六）啓發自治觀念（七）提倡女學（八）取締私塾以各問題均當場表决次第舉行 
[蘇議會紀事（一）]  
　　記者不見國内官廳之威風久矣昨往參觀省議會開會式乃得見一斑距議會南里許鼓樓在焉自鼓樓而北至議會每五六丈必站一警察實彈露刃如告人民以近則視此然者至議會前之廣場亦如之議會有兵臨城下之態焉其外又有馬巡蹀　其間時省長猶未至俄而警笛聲澈遠近則省長至矣於是議會之内部凡省長到會時出入所經之路無不有巡警駐守斯時之議會幾全然爲被征服國矣記者於是知官民間之無誠意無感情而行政官之視議會爲危險區乃若是其甚也而省議員乃安之若素也民國前途尙堪問哉聞議會本省難題以加費問題彈劾省長爲最大而加費問題巳以雙方之同意將有取銷之舉一致對付官廳因江蘇吏治之腐敗實巳達於極點大家感受痛苦也先誌之以覘將來之成績 
[四督裁兵减餉策之贊成者]  
李督與直督曹錕奉督張作霖皖督倪嗣冲等以我國財政支絀巳達極點若不急謀補救危險不堪言狀特於箇日通電各省主張裁兵節費以救國艱李督連日接各省復電均表示極端贊同推曹錕主稿挈銜電京探録各電如下 
武昌王占元何佩瑢電統密备箇電漾復想經台覽刻下唯一要政無過財政問題不得巳而去兵自屬救急之計尊論酌減二成敝處極表贊同卽祈仲帥主稿挈銜入告至所感荷占元佩瑢有印 
　　開封趙倜電統密展奉箇電諸公公忠體國藎籌碩畫欽仰莫名比歲以來時局多故軍隊林立餉糈浩繁中央財政軍費實占多額仰屋咨嗟危及財産誠岌岌不可終日矣裁兵之計倜嘗中懷斯願大局不靖藴未敢發惟是私心竊計至用憂懼故上年四省邊菲寗借調熱河毅軍南下助勦不敢輕議招募一面竭力整頓豫省丁漕稅務等收入冀得少紓本省之財力並期輔助中央之度支度勢揆時深慮積累日久支絀日甚險象滋生而益難補救也尊電詳陳中外休戚之相關現狀之危迫於源流之開節籌協同之救濟建謨陳義極表贊同亟應聨請中央詳加核議酌擬施行第各省情形恐有不同但期早一日之實行即早紓一日之困難尤盼大局平成一無肘掣同心一致協力進行轉危爲安國家之幸祈禱深之伏誦來電以人心易動奸徒摇惑軍心一變動接危險一省有變牽動全局等語尤見諏慮周密應請中央詳察各省地方情形審量施行維持現狀鞏固軍心卓見所籌巳無遺策卽請仲帥主稿挈銜陳請是所盼禱趙倜有 
　　杭州盧永祥齊耀珊電電箇電敬悉財窮國困病在兵多若不合謀補苴共救喘急竊恐兵有譁潰之懼國有破産之危將見板蕩土崩同歸顚覆諸公公忠體國建議匡時主張和議告成首倡由北實行卽或曠日持久亦可挹注維持實爲進退兼顧立於不敗之地弟愛國之愚不敢獨後願贊碩畫共濟艱難尙祈於聨電中央之時挈銜入告實紉公誼企禱何勝盧永祥齊耀珊有印 
　　福州李厚基電統密吾國財政支絀至此巳達極點若不急謀救濟前途危險實不堪言頃讀四帥箇電具見謀國苦心救時偉略贊佩莫名敬請仲帥主稿挈銜聨電中央是所感禱李厚基敬 
　　長沙張敬堯電統密奉讀箇電敬承諸公公忠謀國允堪矜式百僚逖聽下風莫名欽服湘省雖屬軍區然以諸公之威德流聞斡旋大局自必决無戰事敬堯謹當仰遵計迪辦理以副敦給定稿入告希將堯銜附列驥尾無任榮幸張敬堯叩有 
　　安慶呂調元電統密箇電敬悉裁兵節費紓難救亡首倡仁言利在十世公忠體國敬服莫名即請挈銜入告無任感幸調元宥 
　　南京齊耀琳電統密四帥箇電敬悉時局多艱財政萬窘中央收不敷支以致虧短甚巨羣情恐惶危險堪虞諸公熱誠衛國共圖補救對於開源節流两端苦心籌策所以固國本而維大局者至深且遠展誦之餘莫名欽佩蘇省固有財源自當切實整頓能增一分收入卽多一分補助外省之與中央休戚相關誠如尊論應請仲帥主稿挈銜聨電入告是所翹褠齊耀琳宥印 
[常熟鬧荒之烈潮]  
　　江蘇常熟縣鬧荒風潮電文巳誌前報茲聞軍民两署現又連接該縣紳民電報數通稱係有匪徒煽惑李齊两長特電令葉知事查明嚴辦其電文分録於左 
葉知事電南亦省長財政廳長鈞鑒元日縣境歸家市顧懷玉家收租鄉民聚集數百人藉衆滋鬧聞信立督警佐率隊馳往彈壓現巳解散惟聞棉地被災各鄉散發揭帖蠢蠢欲動即經剴切曉諭並商請駐常水警多派巡船分駛嚴防但此鬧租刁風亟宜遏止謹懇省廳長迅頒嚴厲命令俾得傳諭震攝以儆效尤除分電並仍會委分赴查勘勸慰外合先電請核示常熟縣知事葉祖修叩咸印 
　　邵松年等電南京省長鑒東鄉莠民在歸市藉荒聚衆己由縣警彈壓雖暫解散恐各鄉效尤蜂起請迅頒嚴令飭縣遵辦如有匪類煽動聚衆抗拒可否援照辛亥成案格殺無論以遏亂萌常熟邵松年俞鍾頴鄒魯丁祖蔭等叩 
　　鄭沂等電南京督軍省長鈞鑒東鄉莠民藉荒聚衆擾亂刦奪雖經警隊彈壓暫散而各鄉發現匿帖謡言愈甚匪類煽動如再騷亂可否令縣准援辛亥成例格殺無論以清亂源常熟東九市鄉助理員鄭沂程曾慶等公叩 
　　李齊两長電常熟葉知事覽咸電悉鄉民藉荒聚衆此風萬不可長應即責成該知事督飭警隊妥爲防範並會商紳董剴切曉諭母任滋生事端倘有匪類藉端煽惑即由該知事查明主名提案依法嚴懲以儆效尤仍隨時具報查核再此案現據邵紳松年等曁東九市助理員鄭沂等電陳至署併仰轉致知照督軍李省長齊豔印 
[南京快信]  
　　河間派張調辰王者化來與李督接洽昨午抵甯 
省議會到省議員尙不過六十餘人錢議長昨用快郵促在籍各議員迅速來省免悞會期 
　　駐京英公使朱爾典氏今日可抵寗李督齊省長派軍警數十名及軍樂隊赴浦口車站歡迎 
　　南通各學校開聨合運動會李督派本署少校參謀陳敎懋携帶獎品往通參觀擇其成績最優者給奬齊省長派汪科長胡敎育廳長派楊科長前往襄辦 
　　齊省長續派任用道尹程學恂赴滬海道屬考查各縣知事政績即日首途 
　　金陵道尹俞紀琦委張元希充道署第二科主任又財廳委周恩緒赴泰縣守催交代 
　廣西省長派邱頣齡來蘇考查棉業昨抵寗 
熊克武代表尹亮易昨由滬來寗今日午車北上 
[杭州快信]  
　　浙省議會於今日（三十）下午一時開會選舉各股審查長及審查員 
　　浙省警察協會准下月二十三開本届常年大會 
　　盧督昨午前赴筧橋檢閱軍隊午後三時回城 
　　督署參謀長范毓靈昨由京返省 
　　菸酒公賣第一區分局長蕭增浩有調充第七區分局長消息遺缺暫以會辦錢增勳兼代即日發表 
　　浙省統捐局設立地點前經省議會議决列表有案現龍游統捐局又在湯溪交界之馬頭葉地方設立分局該處並無貨物運銷經過僅捐及零星肩販苛虐病民巳由議員姜恂如提出質問 
　　樂清知事唐永錫黷職殃民控案纍纍昨己奉令調省遺缺委任用知事劉祖錫（江蘇人）署理 
　　豫省來咨前河南固始縣知事陸守仁匿報命盜各案虧欵潛逃予協緝巳通令遵照 
地方通信 
[蘇州]  
　　保管鹽關两稅蘇關監督奉齊省長令准財政部咨開茲將各省區徵收之關鹽两稅特行規定分别保管辦法以防再有提撥截留情事保管辦法如下（一）關稅徵收依限期間繳解總稅務司保存（一）鹽稅收入仍由稽核所嚴謹催收保存　　江蘇第三監出品得獎小柳貞巷吳縣模範監獄現巳攺爲江蘇第三監前月北京徵集全國監獄出品陳列時以該監出品籐提包最爲特色昨高等檢察廳巳奉司法部頒發各監獄獎勵執照十餘紙其江蘇第三監計得頭二三等奬照四紙並籐提包所得特等獎照一紙當經王廳長轉給該鹽獄孔獄長具領懸掛矣 
　　市辦電燈之變遷蘇州市公所因市辦電燈招股期滿特於二十五日召集各界開會由陳陸二董報告招股滯阻情形及立案手續被延緣由并謂正擬向部註册而陳君惠農巳代表市民先行到部呈請立案現奉部飭查内有究竟該項呈請是否確爲市民組織與市辦有無衝突等語顯係事出两歧當經丁椿之宋友裴等起立宣言該項立案確係另一組織并要求市公所認許市民辦理停止市辦之立案陳陸二董當以市辦尙在進行未便另行組織且尤未便攺歸民辦致悖原案彼此頗有爭議旋以對外關係不可自起爭競遂由公所承認丁宋諸人之要求電請交部准其立案故刻下市辦電燈事實上巳攺歸民辦與市公所脫離關係矣 
[松江]  
　　歡迎全國各界聨合會代表上海全國各界聨合會昨派交際部代表宋誠彰來松當由松地各界聨合會會長李二我開會歡迎並允即派代表二人赴滬與會現宋代表又乘車人浙往說嘉興紹興寗波等處各界聨合會矣 
　　張業董脫離商會城内鶴壽堂店主商會藥業董事張慶泉現巳宣告與商會脫離關係聞該業董出會原因一因商會反對學生愛國運動二因商董張省三舒葆三等擅用商會名義致電省長左袒襪廠工役誣廣大昌自毁器物以曲作直罔知公理不願再與爲伍因而宣告脫離云 
　　省視學來松視察省視學章伯英於昨日傍晚到松逕往圖書館投宿翌晨密赴各校視察學務晚間仍宿圖書館聞該視學俟查完松地各校後尙須續赴各市鄉視察云 
[鎭江]  
　　丹徒縣農會長選出丹徒縣農會會長吳守約上月病故後日前由副會長王鴻昌呈請縣署補選當經指令照准由縣公署派委監匭用記名投票法簽名投票計各市鄉農會報成立者共十五市鄉到會投票者十一市鄉檢票後張鹿鳴得十一票當選爲正會長刻巳奉委到會視事矣 
　　小輪照常行駛行駛内河一帶之小輪前因瓜河水漲由海關諭令逐段拖縴以免鼓浪冲毁堤岸現將冬令河水漸退清鎭揚各班小輪均巳照常通行毫無阻滯云 
　　土布最近市價鎭埠白小土布近因紗價昂貴布價亦隨而漲起現值暢銷際每疋（計長一丈八尺）巳增至九角以外且來貨不多存貨漸空大有供不敷求之勢 
[揚州]  
　　官輪士兵與輪局衝突两淮緝私江靖官輪施管帶因運署劉副官於二十八日晚乘東戴生昌寗揚班小輪赴寗公幹托帶禮物至寗轉寄鮑督軍令本輪士兵顧少卿李長貴二人抬送至戴生昌輪局該局茶房范有貴張子安以其未遵輪局章程始則口角謾駡繼則用武該管帶見士兵吃虧即令人回船召集兵士水手數十人而輪局茶房亦集同類數十人各持利器互相毆擊以致破頭折足大受夷傷茶房范有貴張子安受傷甚重警察五區長羅麗生聞訊當即率警前往排解江平官輪潘管帶亦蒞場解勸雙方始散該輪局陳經理即打電話報告縣署佟知事派委徐承審騐傷屬實抬往浸會醫院療治現各據理由呈報官廳未識若何了結也 
[嘉興]  
　　命案起因嘉屬鳳喈橋鎭鄉民陸貴林之妻某氏因與毘鄰口角用武毆傷斃命一案業巳報縣相騐茲查起事緣由两家小孩因遊玩爭鬭致惹起父母爭執雙方袒護小孩因之互毆釀成命案據縣署相騐死者胸部受傷頗重王知事巳於三十日飭警緝兇矣 
　　北郊火警北門外益昌永布店厨房於二十九日上午十時許因午炊失愼沿燒鄰居某姓飯店及花生舗嗣經各坊義龍至場竭力施救始得熄滅該布店前埭幸未遭及聞損失不下千金云 
[南京]  
　　郵務人員之恐慌南京郵務長世德鄰君因不諳華語華文特請北京郵務總局添派華副郵務長一員總局爰派謝君爲霖來寗助理謝君素抱減政主義以郵務人員十年添俸費頗不資商之世君將舊有郵務員生酌量裁汰新招揀信生補充並將老信差擇尤升充揀生一可節省薪水二可免給郵務員十年一次之雙俸預計可裁人數甚多且聞不日將派巡員分赴外縣各局巡視以致各郵局管理人員莫不恐慌萬狀云 
[杭州]  
　　浙議員觀光團之組織法案浙省議員秦炳漢日前曾提出議員觀光團議案茲將其組織法案録下一宗旨議員觀光團以調查各省行政狀况各國地方制度經濟情形及聨絡國民感情爲宗旨二分組議員觀光團共分四組赴歐美各國者爲一组四人爲限赴日本者爲一組三人爲限赴南洋者爲一組二人爲限赴各省者爲一組十二人爲限（此十二人中應分途出發赴東北諸省者四人赴長江流域者四人赴西南諸省者四人）三組織議員觀光團以本會議員組織之由各人聲明願入何組如人數超過定額則以抽籤定之或互選定之四期限赴各省者以二月爲期赴南洋者以四月爲芿赴日本者以三月爲期赴歐美各國者以六月爲期五報告除每人應各製日記簿外應將各項調查結果商同本組團員彚輯報告録如個人有特殊之心得者可作特别報告併交議會備案存查并由議會擇要刊布六經費赴各省者每人川旅費二百元赴南洋者每人六百元赴日本者每人三百元赴厥美各國者每人四千元合計二萬零五百元七附則議員觀光團之組織不限於一次因時勢之必要得每年組織之 
　　看守所監犯越獄杭州地方檢察廳看守所有判决徒刑十年之盜犯傳小榮鍾阿生两名於二十八夜三時許由籠内窗下挖洞潛逃出外用木頭搭牆而逸次晨即由所長曹文郁報告高檢廳陶廳長地檢廳陳廳長親率法警查勘後除將是夜值班看守發押並飭法警嚴緝外一面開具年貌分咨水陸警廳協緝并聞陶廳長以該所所長曹文郁防範疏忽咎無可辭擬下令撤差云 
　　重築常玉鐵路消息浙江常山至江西玉山建築鐵路一案曾於民國二三年由前總辦湯壽潛派員測勘估計路線九十七英里需費洋三百萬元之譜嗣因政局靡定事遂中輟現有紹人張仲弼者聨絡江西商學各界發起招股仍照湯前總辦計畫除自認股銀一百萬元外其餘概招華股業巳預備說帖呈請交通部鑒核并悉張君巳與江西某鉅公聨袂北上矣來稿 
[美上院修正案否决後之山東]  
　　問題（吳蔭投稿） 
　　自本年四月以來吾國人所奔走呼號者非山東問題乎今吾國難未簽字於德約而山東問題之悲運初無絲毫之轉機默窺國人心理固未遽恝置山東問題然其熱烈之情則巳遠不如四五月問之蓬勃其果五分鐘熱度巳過耶則疇昔奔走呼號之謂何 
　　國際間關於山東問題爲我最有力之援助者自爲美國彼上院爲我山東問題紛爭至數月之久卒以三十五票對五十五票之少數而山東問題修正案否决然美國對於山東問題之態度不過其遠東問題中之一問題自彼視之本屬無足輕重若我國之於山東問題非第一部領土或經濟之得失直關國家之存亡豈能以美國對山東問題態度之攺變而我亦從而不爭耶當美上院否决山東問題修正案消息到京之日（本月二十一日）吾國一部分親日之人拊掌大樂即彼日人亦歡欣鼓舞彼等實視你國人前此力爭山東爲出於倚賴外援之心理也我國人果以外援爲可恃而始力爭耶抑爲國家存亡起見而不得不力爭耶誠如後者則我國人對於山東問題急起直追之時至矣萬一不幸而如前者則予又何言 
不侫非好爲危言聳聽請掬至誠將當局對於山東問題之近狀爲我國人一言不侫前言吾國内有一部分人聞美上院否决山東問題修正案而大樂此非不侫之　言實事實也比者日人方面之氣概與夫親日派之活動殆巳爲人所共見彼等寗不知我國人之誓死以爭山東問題哉然彼等不難利用當局之勢力横施壓迫於吾國人也數日以來（從二十一日至今日）政府亦嘗數召重要人物討論山東問題竟有人公然主張一面與日本直接交涉一面即補簽德約者吾國人猶憶當德約將簽未簽吾國將拒未拒之際内而閣員外而公使固有煌煌而言德約不簽如何如何不可如何如何有害者乎野火燒不盡春風吹又生今此等論調又風靡於北京官場矣平心而論現在之一二當局固未可加以親日之徽號奈舊有親日派之勢力籠罩於其前後左右彼等以爲日本與我地壞相接而强弱懸殊列强中最能爲我禍福者莫日本若英法旣鞭長莫及戰後又自顧不遑所餘一美國論不一緩急無可恃者此等浸潤之言日聞於當局之耳安能漠然無所動乎且吾國人固無倚賴外援之心理而當局則目注心營無日不在美日两國對我之態度故數月以來猶豫莫决迨聞美上院否决山東問題修正案之訊則以爲彼某也某也究係外交老手所告我者眞乃不謬美眞不可恃也舍親日外又何道之由嗚呼此所以中日直接交涉與夫補簽德約之聲一二日來乃喧騰於我耳也 
　　雖然當局獨不慮國人之反對耶則有我前言之壓迫手段在國人竢之我言不信請抉我舌十月二十五夜雜評一 
[蘇政（默）]  
　　以今日蘇議會之消息觀之則此次開會議員諸公巳具有一種對官之决心矣夫此種對官之决心爲人民代表者所應有者也江蘇民政愈趨愈下百務廢弛而不舉吏治疲玩而無精神在在皆可值以指證而執政權者則每以時局不定財力支絀爲諉然所謂時局不定財力支絀之現象各省皆然也何以山西之政治人皆稱道豈山西之時局異於江蘇而財力更富於江蘇耶是在當局之用心與否巳可概見當局之所以不用心非盡當局之冥頑抑亦有縱之者也中央旣置察吏於不問而地方有督促之責者復從而效之所謂代表人民之省議會非媚官而爲官之附屬機關即畏官之權勢而寂焉無聲則是人民自放棄之又何尤乎官之不用心耶 
　　故欲望我蘇省民治之有所發展也不能責官而當責之我蘇省之人民 
 
 
 

Page 8

 
 
   
 
 

Page 9

 
 
   
 
 

Page 10

 
 
湖北水災圖（八）大水最高之遺蹟（二） 
　　漬水 
夏口縣新溝車站八月一號起水勢大漲漫過鉄路九月廿八日少穆攝 
　　本屆鄂災奇重由湖北義賑會派員赴鄂親攝災民慘狀商請本館按日排登俾流離之狀得陳於仁人君子之前如蒙慨助捐欵請逕送上海棋盤街四百九十六號本館啓 
本埠新聞 
[平和通信社所得廣州消息]  
　　平和通信社接廣州來電云今日（二十八）五十號政團議决三事（一）制定憲法後攺組正式政府反對目前攺組（二）組織憲法完成會派代表與各政團協商（三）要求軍政府籌措制憲經費譚延闓有電（二十五）湘東增兵毫無影響懇電前途轉飭各軍勿信謡言免生誤會黔劉督養電（二十三）贊同唐蓂賡鋔電準備作戰反對攺組軍府並請一致主張軍政府派陳策來滬挽留唐總代表議員李爲綸等提議預定十一月十五日准開憲法會議 
[大陸報關於和議之消息]  
　　大陸報云南北两總代表皆以爲蘇督李純必不就北總代表之職唐紹儀昨語大陸報訪員謂對人問題非渠　注重北代表無論其爲何人苟能出場說明北京政府對於南方八條要求之態度即願與之開議又謂華人爲民國之國民當然有權利以知國家利權爲北京賣去或押去幾何之眞相北京苟不公佈此種事件則空言議和卒無益也唐否認本埠交涉署向北京報告唐將離滬赴粤就總裁職之消息王揖唐第四次不願接見大陸報訪員以無暇接見爲詞據北代團曹秘書云王無返京之意將耐心住滬以待開議云 
[商業公團最近之两電]  
　反對局部媾和阻止烟酒借欵 
　　致廣東電廣東軍政府參衆两院均鑒和議停頓半載於茲商民幾經犠牲渴望統一急如望歲唐總代表在和會提出條件注重救國脗合國民心理軍府正宜信任代表早竣和議以挽危亡近聞密使往還局部搆和之說騰載報章以两方權利之得喪爲和議起滅之自由揆之諸公護法護國之初衷何以自解唐總代表之决絶辭職或基於此商民等决不許戰端重啓自肇分裂之禍用敢掬誠奉告惟望諸公堅持正義以救國爲前提謀眞正之和平尊重總代表之全權電促唐公接收印信依法進行國家幸甚商民幸甚上海商業公團聨合會叩卅 
　　致北京電北京大總統國務院鈞鑒頃據中國烟酒聨合會報告烟酒借欵近又發生各報喧傅抵押美金二千五百萬不日簽字两業困於苛稅巳屬力盡精疲借欵一成東縳更甚勢必華烟華酒盡爲外貨所奪請協電力爭等情到會查公賣稅則未經國會通過人民本無擔任之義務今更乘和議未成以前單獨抵借巨金直以商民生計國家稅權盡斷送於三數私人之手務乞鈞座順全大局迅即取銷借約以保两業命脈并候電復 
[全國各界聨合會籌備會紀]  
　　全國各界聨合曾昨開第十四次籌備會公推劉振羣主席由主席報告收到文件（一）術輝來電（二）蓬萊來電（三）寗波各界聨合會函派定代表四人即日來申蒞會（四）赴蘇特派員施洋報告蘇會情形（五）天津各界聨合曾來函介紹莑蓬萊代表二人與會（六）濟寗來函報告遣派代表情形（七）蕪湖來函報告各界聨合會組織情形（八）中華國民策進救國團來函建議維持國貨辦法（九）天津各界聨合會函報分赴北京唐山太原石家莊濟南等處代表情形（十）赴皖特派員胡克勤報告安慶各界聨合會情形（十一）籌備員黄宗漢來函允任籌備（十二）金華各界聨合會報告遣派代表來申（十三）赴蘇特派員郭維海報告巳赴無錫接洽（十四）甯波各界聨合會函報會址（十五）漠口路商業聨合會請派代表觀成（十六）北京各界聨合會函報派定代表三人即日來申（十七）山東代表崔書馨對本會之意見書主席報告畢經衆討論對於（一）（八）（十二）三件决具函答覆對（十五）一件派馬駿宋誠彰代表本會蒞會觀成對（十六）一件留備考繼由陳烈霖報告漢口各界聨合會來函報告沙市宜昌巳派人組織長沙各界聨合會巳成立不日有代表來申衡陽常德巳託長沙派人分任組織並請本會函託湘會衆贊成再漢口各界聨合會捐欵三十元接濟北京被捕代表議决匯欵北京託津會代辦次蓬萊代表李兆祥李渤海報告願任加入文牘辦事又報告山東黄縣巳着手組織各界聨合會請本會再去函敦促衆贊成次主席提議各地代表不日紛紛來申本會宿舍不敷分布擬再添租寄宿舍當交庶務照辦又黄克强先主三週年追悼會本會應派員與祭當推定馮驥駿陳烈霖前往致祭又本會會章之划擬决定於一日下午七時由文牘股開會擬定大綱交由籌議會通過再由文牘股推定專員草擬次由馮驥駿提議近日報載北京又在美國籌借烟酒公賣借欵此舉關係人民擔負國家主權與將來之安寗應通電各地各公團請其注意並擬電駐美公使請其阻止又電駐京美使駐滬美領事公告勸阻衆贊成遂散會 
[各路商界聨合會董事會紀]  
　　昨晚各路商界總聨合會開全體董事會總董陳惠農因事未到副總董金馥生俞國珍亦未出席經衆公推朱賡石爲臨時主席提議英公使朱爾典君即日到申本會要求修攺租界章和及市民權两事前日聶雲台君曾在會内報告伊在北京時與英大使朱爾典君談及此事頗爲贊成現在本會亟應趁此時機推派代表前往接洽並先期往晤聶君面詢經過情形此事應否如此辦理請衆公决全體贊成繼又提議此次接洽與尋常交際不同本會應添請熟悉悉語曁有學識者陪同前往庶語氣輕重較有把握各董對此略有討論主席提出贊成請總董副總董代表全體與朱爵使接洽者舉手多數主席又提出楊君景斌擅長西語熟諳法律見英使時可請其譯述一切衆贊成繼又提議會所問題主席報告福源里房屋須俟至一月以後現聞白光路一號有空房出賃是否合用請推找表往看再定經衆推出林蓀陸祺生俞國珍胡汝鼎四君前往查勘旋據查勘員同報不適用暫緩再定衆贊成主席又提議辦事細則應若何分科請衆討論各董討論之下贊成共分會計文牘庶務調查交涉五部林蓀提議常會主席應否臨時推定或由總董副總董常任陸祺生主張總董主席缺席時由副總董代行職權俱缺席時臨時推舉主席以陸說付公决衆贊成遂宣告散會 
[張溥泉赴法]  
　　前參議院議長張溥泉君定於十月三十一日乘（寳勒茄）船出發至法國預定明年五月還國張君在法有年近復發起留法儉學會竭力進行故今日留法學生得日益增多其造就於吾國學子者厥功非淺此次至法對於在法僑民必更有所相助也 
[第五次勤工儉學生調查表]  
　　第五次勤工儉學生共有一百五十人定於今晨十時乘法公司船（寳勒茄）號出發寰球中國學生會印有調查表一種照録如左 
　　姓　名　年歲　籍貫　　　曾在何校畢業　　　　　　　　　　　住址　　　　　　　　　　　　　現往何校何國何科　　南相周　十八　山西寗武　師範學校　　　　　　　　　　　　　山西太原府大袁家宅　　　　　　法 
　　劉紹寛　十八　湖南　　　妙高峯中校　　　　　　　　　　　　攸縣藻田　　　　　　　　　　　法 
　　易眉災　十八　湖南　　　船山中學　　　　　　　　　　　　　攸縣酒埠江　　　　　　　　　　法 
　　王國賓　廿三　山西寗武　北京正中學校　　　　　　　　　　　山西太原　　　　　　　　　　　法 
　　田象棋　廿三　山西五台　本省英法德語言校　　　　　　　　　五如東冶鎭　　　　　　　　　　法 
　　丁夢龍　廿一　山西寗武　北京正志學校　　　　　　　　　　　山西太原北　苍晋泰木店　　　　法 
　　劉敬業　廿三　山西寗武　山西榆次鐵路學校　　　　　　　　　城内雲路街　　　　　　　　　　法 
　　曲　評　廿二　山西五台　北京正志中學　　　　　　　　　　　山西五台河邊　　　　　　　　　法化學科　　　　　　 
　　蕭復之　二十　山西　　　萍鄉中學校　　　　　　　　　　　　萍鄉　　　　　　　　　　　　　法化學科 
　　吳震寰　十七　四川榮縣　保定育德中學校　　　　　　　　　　成都三聖街十五號　　　　　　　法里昂大學機械 
　　康兆民　廿四　湖北襄陽　武昌中華大學中學部　　　　　　　　襄陽張家灣　　　　　　　　　　法 
　　馬禹敷　廿二　湖北棗陽　武昌中華大學中學部　　　　　　　　棗陽璩家灣　　　　　　　　　　法 
　　袁澍霖　二十　湖南資興　湖南元澤中學校　　　　　　　　　　本邑北門塘灣勤儉村　　　　　　法 
　　吳大曈　二十　四川榮縣　成都聨合縣立中學畢業北京大學肄業　成都三聖街十五號　　　　　　　法里昂大學工業化學 
　　王　祉　廿一　湖南衡陽　湖南省立第一甲種工業　　　　　　　本縣西鄉獅子橋東田冲斗牛山房　法 
　　趙登弗　廿四　湖南臨溰灃湖南省立第一甲種農業　　　　　　　湖南醴陵西鄉　　　　　　　　　法農業學校 
　　張桓濤　廿四　河南南陽　上海大同學院　　　　　　　　　　　河南南陽西關　　　　　　　　　法 
　　熊天祉　廿一　四川西充　北京大學肄　　　　　　　　　　　　西充縣正街二號　　　　　　　　法 
　　陳廷棟　廿一　山西定襄　北京正志中學校　　　　　　　　　　山西定襄縣　　　　　　　　　　法 
　　趙　　　二十　山西榆次　山西商業學校　　　　　　　　　　　榆次縣城内　　　　　　　　　　法 
　　傅儒仁　廿二　湖南醴陵　湖南長郡中學　　　　　　　　　　　醴陵石亭　　　　　　　　　　　法 
　　李　林　廿三　湖南寳慶　寳慶中學校　　　　　　　　　　　　寳慶東鄉　　　　　　　　　　　法 
[清心學生歡送赴法同學]  
　　昨日下午三時清心中學學生二十餘人假座西藏路一品香歡送赴法同學毛顯球米亞舫陸福曜傅錦舟樊寄湘諸君先由馬愼餘述歡送詞繼由來賓任矜蘋演說略云自五四學潮發生以後全國國民皆盡力以爭外交而外交仍遭失敗對於此種失敗矜蘋曾有一度之研究知其最大原因則爲主持和會之國尙未明我國之現狀以爲今日五百兆之國民仍三十年前之國民也故諸君此處須隨時設法介紹新中國之精神於彼邦人士破其誤解或能收桑榆於聨盟會復望盡力學問並泣意其社會情狀以備將來攺造破敗中國之具矜蘋旣爲國民必能受將來國民應享之福敢用誠意敬祝諸君前程遠大言畢即以愛國運勳照片四十餘幅面贈五君并請五君相機在法國或英國各報宣佈次毛顯球演說略云今日同人等承馬君等厚意欵以佳苟并聆任君痛切之演說萬分感激離滬之後即當詳細籌畫以實行任君之意而副今日到會諸君之期望也次朱陸樊傅諸君復相繼演說末由馬君愼餘向任君致謝並稱願三五年後與今日與會諸　仍歡集於此云 
[演說競進會定期在寗開會]  
　　江蘇省敎育會致本省中等以上各學校函云敬啓者本會於去年發起演說競進會業經舉行一次茲者青年思想日益發達各校方盛倡社會服務課外講演之舉隨地而有則此項演說人才尤須廣造本年因仍定十二月二十二日開會合先函達附奉簡則細則各一分即請通告各學生先期練習並開本會同人意見六條務請泣意所有赴會演說員姓名並請於十二月十五日以前示復本會其開會場所俟商定再行奉告專此敬頌公安江蘇省敎育會謹啓十月二十九日 
　　演說競進會簡則第一條本會由江蘇省敎育會組織暫以江蘇境内中等以上各學校同程度之學生爲會員第二條本會分組演說以大學及高等專門學校學生爲一組甲種各實業學校各師範學校各中學校學生爲一組第三條本會每年於十一月内由江蘇省敎育會定期舉行先两個月預定演說題之範圍及細則通知各校第四條本會演說員以能操國語爲及格每組最優勝之三人由江蘇省敎育會贈以名譽之紀念先期舉行預賽每組選定六人或九人 
第五條本會演說員以各校各級學生先在本校比賽之結果每校選出一人或二人第六條本會集會地點每年由省敎育會就交通便利之地指定之演說員旅費由各校以公費開支第七條各縣敎育會得比照本會簡則以本縣高等小學及同等學校之學生組織演說競進會第八條本簡則如有未盡事宜由江蘇省敎育會修攺之 
　　演說競進會細則（八年分）一（主席）臨時定之二（演說題範圍關於新文化運動之種種問題及其推行方法三（日期）十二月二十二日午後二時先一日舉行預賽四（地點）南京（其場所確定後通告）五（演說時間）每人十分鐘（滿九分鐘按鈴知照一次預備結束滿十分鐘再按鈴一次即終止）六（評判員臨時定之七（贈品）第一名紅色優勝旗第二名黄色優勝旗第三名藍色優勝旗均留存本校紀念勏備大銀盾一枚每年鐫優勝員姓名及其校名留存本會紀念 
　　本會業於各校練習演說之意見（一）演說之目的非專爲選出優勝者起見當普及於全校（二）爲練習國語起見演講時一律須操國語（三）普及方法先由本級分組比賽再以各級優勝者比賽（四）比賽次數由校長酌定以多爲貴藉資熟習（五）演詞之内容應由演說者自定他人不宜加以助力（六）上屆優勝員不必加入以期廣造演說人才 
[上海煤市之現在與將來]  
　　字林報云據昨日所載運滬煤數表觀之自七月一日起至九月三十日止之一季内運滬之煤華煤實較日煤爲多此實反乎常狀者也上季之内華煤入滬者幾占前半年内總數四分之三即一爲二十八萬二千三百十八噸一爲二十二萬一千零七十八噸是也前本報（字林報自稱）曾云日煤供給未可久恃蓋不出數年口鑛之煤須儘力供應其内國實業需求之故就今日情形觀之前言果騐矣試一繙閱近五年來會得豐公司之煤市報告即可知戰前之煤價與今日之價實不可同日語也開平煤最高之價不連棧租每噸僅銀七两五錢最貴之日煤價與相同河南煤價銀十三两本溪湖煤價銀十二两煤中之貴品來自英國加第夫與華倫岡者其價亦不過十九两與十四两耳一九一五年中二處之煤絶跡於市於是運滬者惟華煤與日煤耳自一九一四年至一九一九年間日煤運滬者其數倍於華煤至本年三月左右始有變動當時華人之業煤者豫料日煤之價必將漸落迨日政府定煤以供鐵路需求之談判告終後煤商皆爲失望蓋日政府在本年四月一日起之財政年度内定購煤三百二十五萬噸聞各方面之供給巳爲此數吸收殆盡難望有餘可供出口加以歐戰告終後復回遠東洋面經營航業之船舶其數頗多需煤甚夥更無餘煤可供外用矣於是華煤乃起代日煤運滬之數日見增多但運費雖減而煤價未減蓋在四月杪左右北方與日本所購甚夥五月間有開平煤求過於供之說七月間運費增加出口之數甚夥故價頗堅固九月間雖有九州北海道日本出煤見增之說伹其國内需煤之數亦增且後二地之煤决不致運滬故與本埠煤市無關由此觀之上海所需之煤不日將全仰給於中國煤鑛日本之鐵路船舶如需煤更多國内所産者不敷供給則亦將求之於中國上海之煤價一時斷無低落之希望且日本之實業方興未艾需煤正多自必放價購入故上海用煤者所出之價必須與日本工廠所出者相埒也 
[美郵局停止出褒貯蓄印花]  
　　英文滬報云據今日上海美國郵務局布告謂戰時貯蓄印花售至明日（三十一日）午後五時止蓋以曾接華盛頓來電命於十一月一日起停止出售此項印花之故據局長聲稱長江各口岸之欲投資者如直接或間接託銀行立即來電訂購若干仍可爲其照留云 
[廣達搪瓷廠開幕記]  
　　華商廣達搪磁廠經王漠强劉榮栽楊公炎等經營數月始開工製造茲因各種洋磁器具業巳製就不少特於昨日（三十日）正式開幕自下午一時起各界參觀人士極衆由王漠强楊公炎接待欵以茶點并指導來賓參觀各種出品及工作情形該廠設在閘北恒豐路水木公所間壁計廠屋十餘間有就舊址修葺者有重新建築者其内部配置正中爲會客室陳列各種貨樣如痰盂口杯飯碗飯鍋飯桶牛奶壺果盒汽燈帽及定造各種招牌等所定價目頗廉右廂爲堆貨房且開工未久而各種洋磁出品堆積巳不少左廂爲機押部安置車床及各種衝機用鐵皮衝押各種貨底以備搪磁入爐之用所造最大衝機（能衝三尺徑面盆）及動力馬達尙未裝製就緒現在衝押貨底暫用人力發動内部另有書盡間聘請畫師描摩花卉書題欵字由堆貨房向西爲搪磁部内設搪磁爐二座爲劃一部爲錘鐵工場從事鐵底工作磁爐左右所用工人皆有專門知識從事調磁粉（配顔料搪磁）（洒花入爐）（出貨）各種工作晝夜共分两班故每日所出貨品爲數頗多所聘總工程師爲劉東清君曾在日本學習搪磁工作甚久廠内一應設備毫不假手外人云 
[捷克報館主筆參觀本館紀]  
　　捷克斯拉夫共和國京城之那羅尼克里斯杜報總主筆塞文嘉氏昨至本館參觀偕來者爲捷克國駐滬代表安傑爾氏塞氏見本館新式印機頗爲讚賞而以同治十一年僅出一小張之申報今乃有此規模尤爲注意焉塞氏近在西比利亞游歷考察一切以明時局之眞相今甫來滬不日即將返國主持筆政捷克京城爲濮賫格其地接近俄疆今漸成歐陸極重要大城之一塞氏言其對於中國將來之感想謂中國爲偉大共和國當　自立救國故對於中國有大期望焉云云 
[催送没收德奥艦卷册]  
　　海軍部以現在歐戰告終恢復和平所有對德宣戰時我國海軍執行没收敵艦卷册因清理敵産亟待審查特令海軍司令公署趕爲結束將卷山即日呈送到部以憑核辦代理總司令參謀長何品璋奉令後查得是項卷册前因江蘇高等捕獲審檢廰因辦理德商訴願案内調去參攷迄未交還是以函請江蘇高等捕獲審檢廳即日交還以便呈送海部審核 
[查禁私募華工出洋之布告]  
　　上海縣知事公署抄奉外交部特派江蘇交涉員楊爲布告事奉外交部訓令内開據南洋網甲文島等埠華工匡八等呈報華人被騙出洋慘受苟待繕具節略請嚴重交涉并請移文各通商口岸查禁等語查荷屬各埠華工前清時半歸各洋行包招半由奸商誘騙出洋時旣不向地方官呈報到埠後更不赴領事署註册遇有重大事件領事亦以其無合同爲之要據交涉每不得直忆國成立節經咨行沿海長官飭屬嚴禁人民私自出洋對於販賣匪徒從重懲治各在案比年以來雖販賣猪仔之風日見減少而每年華人私赴荷屬者仍時有所聞亟應重申前禁以杜誘騙而重民生仰各該交涉員遇有華人出洋如無正式合同經官廳核准者一律禁　經招之人按照掠賣人口例從重治罪并剴切曉諭人民外人招工時如未經地方官將合同批准者概不准私自應募以重生命此令等因奉此查誘騙華工出洋久干例禁現奉部令遇有未經官廳核准而招人出洋者卽照掠賣人口例從嚴治罪所以重民命而懲奸惡起見自示之後倘有不肖之徒仍前誘騙人民出洋傭工從中漁利一經發覺定行嚴辦不貸凡爾人民亦不准私自應募致受苛待特此佈告其各遵照毋違 
[两路轉運郵件之收費辦法]  
　　滬寗杭甬鐵路管理局局長在小山氏昨奉交通部路政司审云本司現擬鐵路郵遞暫行收費辦法（一）專間容積在六百立方英尺或十七立方密達以内者每英里每百立方英尺收銀元三釐或每法里或十立方密達收銀元六釐（二）專間容積在六百立方英尺或十七立方密達以外者每英里每百立方英尺收銀元五釐或每法里每十立方密達收銀元一分一釐（三）郵務專用車按車身容積每英里每百立方英尺收銀元七釐或每法里每十立方密達收銀元一分五釐（四）按以上各辦法以該路現在郵遞情形每年應收費若干卽希轉飭查明計算概數迅速電復以便彚核再擬辦法呈堂核辦云云該路局長當即轉飭两路洋總管韋燕君詳細研究茲經韋燕君查復以两路轉運郵件列車中並未設立專間以爲轉運故此項郵袋郵簍勢須置諸行李車或車守車中且此項郵件尺寸大小不同寛二英尺長二英尺厚二英尺者有之寛二英尺長四五英尺厚一英尺十一寸者亦有之惟其重时平均每袋或每簍約重五十斤擬即準此以訂收費之法凡郵袋或郵簍無論在幹路或支路每件概收二角五分此法如慮未周可於試辦時定一限期以便期滿後再行酌攺云云任局長即據所復轉詳交部現聞此項辦法巳經交路政司覆核云 
[沙船裝魚遇險之交涉]  
　　小東門外源茂鹹貨行内童子眉於上年陰曆六月間向南市王家碼頭某米行主孫姓雇者金福順沙船一艘開往關東雙島地方裝載帶魚議定水脚洋七百元雙方訂立承攬契據後該船即駛至烟臺轉往雙島將帶魚裝足於八月中在雙島開行出口駛經成山東北洋面時忽遇颶風經两晝夜餘船上大桅巳損船亦擊壞致後艙内進水迨風勢稍息船巳擊至高麗鎭南浦海岸當由在船押運貨物之號夥樂某拍電來滬通報該行聲明該船在途遭風遇險船亦損壞貨俱浸水後由行中派原辦貨客張姓乘輪赴鎭南浦另雇一船將魚過儎駁去金福順船即在彼處稍加修理後將空船行駛回南入塢大修迨至今年三月間源茂行托某日人出面以日商名義延日律師在公共公廨起訴要求孫姓賠償損失洋八千餘元經公廨備文函請内地官廳移傅旣而孫備具節略請商船會館董事轉呈縣商會邀集船號各商並鹹貨業商董等到會集議僉以孫姓與該日人素無往來亦無糾葛沙船裝船在洋面遭風遇險事所恒有旣不保險安有賠償之理且商船會館定有專章可以稽攷今該行童姓串出外人越界控訴不特與主權有碍抑且以後交易無論水陸設有意外輙假外人名義藉詞妄控竊恐民不聊生商難安業似此舉動大背公理云云當場鹹貨業對此亦不爲然議畢即由縣商會呈請交涉公署曁上海地方審判廳等各公署請爲據理力爭矣 
[展覽手工品准予援案免稅]  
　　海關監督公所昨接稅務處令云准直隷省長咨稱據實業廳呈准直隸手工品展覽會函稱本會自籌辦以來所有章程規則均由貴廳轉呈省長核准在案查本會宗旨專爲提倡土貨振興工藝而設其性質與光緒三十年之勸工展覽會及民國五年之國貨展覽會均甚相符理合援照民國五年國貨展覽會免稅辦法凡到本會出品之土貨進口卽由出品人報明先交押欵經本會出具證明書再將押欵退還在會場銷售後出品價在三十两以内者仍免稅釐所有援案請免稅釐辦法函請貴廳轉呈省長咨請稅務處查照核示等語查從前本省歷辦勸工展覽會及國貨展覽會均經奉准免稅此次手工展覽會事同一律擬請准予援照民國五年國貨展覽會免稅辦法以示提倡備文呈請鑒核轉咨等情據此查該廳所請援案免稅辦法是否可行相應咨請查核見復施行等因前來本處查民國五年天津開辦國貨展覽會曾經本處酌定辦法分行查照並令飭遵照在案此次直隷舉辦手工展覽會應准 
 
 
 

Page 11

 
 
援照前項成案辦理凡土貨進口由運貨人向稅關報明先將應納稅欵交清作爲押欵由該會出具證明書再將押欵交還在會塲内銷售後出品每價值三十两以内者方准免納稅釐如有夾帶影射等弊一經查出即行罰辦以上辦法即自開會之日起以閉會之日止限滿照章徽稅除咨復曁分别咨行外合賑令仰該監督即便查照辦理 
　　滬海王道尹上海縣沈知事接江蘇實業廳函略謂准直隸實業廳咨現於天津開辦手工展覽會以資提倡國内工藝如有工藝出品陳列或到會銷售者請轉行各屬知照等因當即分函工商各團體知照如欲與會查照該會章程辦理 
[英按察署復審鴉片控案]  
　　文匯報云今日駐華英國按察使署法庭復開審鴉片控案原告爲華商土行十家被告爲外國土商十人原告要求賠償損失洋三十九萬二千元由戈爾定律師及海德雷律師代表被告十人僅有三人託馬思德律師賴愛特律師李文生律師代表原告律師聲稱原告决計先辯訴巳到案之被告請准辯訴云云即由堂上下諭照准 
[俄羅斯皇后號明日抵滬]  
昌興公司之俄羅斯皇后號十一月一日午後三時可由香港開抵淞口載送搭客之小輪於是日午後五時三十分可抵工部局碼頭俄羅斯皇后號定於一日晚間開往温哥武及日本各口岸載送搭客之小輪定是日午後四時開往淞口 
[海籌艦電告由崴起椗南下]  
　　海司令部接現駐海參威之海籌巡洋艦電稱業經由崴起椗南下約二星期後抵滬以便禀請驗修汽管鍋爐曁油漆船身 
[楚泰艦由閩來滬]  
　　海軍楚泰砲艦近由福州防地開駛來滬巳於前日上午進口現泊高昌廟浦面聽候海軍司令部差遣 
[西南區調查學齡童竣事]  
　　上海市第一區學務員賈粟香前奉縣令派員調查境内男女學齡兒童塡表造報以便擴充義務學校業經分别派員出發昨日午後據城廂西南區之王迁勛凌霄徐在仁丁承謨四員至市學務辦公處報告稱巳調查竣事並繳呈調查表格核計學齡兒童總數二千五百餘人以西門内之高家弄與小桃園一帶未經入學之兒童爲多總數内有三份之一業巳入學並查得未受敎育之學齡童以十五六歲爲最多故普施敎育之進行不能再緩各等語巳經賈君據情呈報縣知事核示矣 
[米客對於米船被刦之會議]  
　　南帮米商公所董事嚴少泉莊桂清等昨因蘇州三豐米行貨船張兆寳張桂生两船在澱由湖被盜搶刦一事特邀集全體米客開特别大會籌議對付方法開會後經嚴董等令該船户張兆寳張柱生將初三夜遇盜情形詳細報告據稱當時被刦船夫等巳失其自由盜匪以口操巢湖音者爲多盜船五艘盜匪三十餘人船上均有洋砲手槍除刦去現洋二百餘元米一百四十餘石外眷屬夥友金戒金銀首飾衣服盡被取去當時開放洋槍三響等語繼又將蘇州三豐行來函宣布内云除張兆寳張桂生两船裝貨開申被刦外同日又有陳蘭生張和尙張阿和等三船由滬開入並帶貨洋二千餘元亦被刦去並被匪槍傷水警六七人拒殺水警二人殊屬駭人聽聞閱際此新米上市轉瞬冬令貨船相繼絡繹於途長此以往中途萑苻不靖殊爲危險云云經衆議决由公所呈請縣商會轉咨蘇省水陸各防軍妥爲保護聞江蘇水上警察第二廳趙會鵬廳長因此案檢傷水警多名巳飛令所屬各槍船十六艘會營由澱山湖各要道水面兜剿矣 
[荒地上發現受傷男屍續誌]  
　　楊樹浦平凉路八埭頭荒地上前日（二十九號）清晨發現被人謀斃年約二十餘歲之男屍一具經行路西人所見報捕派探季立仁協同西探惠特（譯音）往將屍體舁入斐倫路騐屍所報請公共公廨中西官相騐等情巳誌昨報昨午經李襄讞與美領丁瑞門君並騐屍所騐得該男屍委係生前被人用利斧砍傷腦部身死當即塡明屍格復升座公案即據華探季立仁投案禀明昨晨七點四十五分鐘有一西人來捕房報告云平凉路發現被人刃斃之男屍一具當偕西探前往調查見該處圍觀者約有千餘人死者頭巳被利斧劈開腦部有刀傷三處耳旁亦有刀傷數處血肉模糊遂將屍體車送騐屍所因查無屍屬請示云云中西官得供磋商之下判將屍體攝影登報招屍屬認領一面飭保報堂給棺收殮聽候緝兇究辦 
[六誌公新園浴堂内之命案]  
　　江北小工陳木金被滬南楊家渡公新園浴堂内司賑季春山喝令堂倌徐福蘭兇毆旋即身死後經地檢廳委李檢察官涖騐無傷用銀針測騐似含毒質迨尸母陳許氏由常州聞耗來滬要求覆騐未准攤尸六日由廳派法警請慈善團重行給棺並請第一區警署派警十名押同將尸收殮厝壇旣而尸屬男女多人擁至該浴堂盤踞號哭等情巳五誌本報連日尸母陳許氏等日夜盤踞該浴堂内經入勸導不肯出外又經第一區警署趙署長特派差遣巡長路壽卿前往向該氏等再三勸導謂在此踞閙何益若欲爲兒子伸寃應赴地方檢察廳起訴如該廳不理儘可赴高等廳上訴云云該氏至此始行了悟昨日上午巳偕其姪媳等向地方廳狀訴矣 
[三誌遞送危險物品之嫌疑]  
　　虹口乍浦路四百三十九號門牌紅帮裁縫曹鶴廷成衣店内發現恐嚇信及炸彈曹以此事係本邑人吳少亭因欠債控由地方廳缺席判决故投危險物品希圖迫令前去銷案等詞報經該管捕房調查得吳實處嫌疑地位遂將信彈及吳两次拘解公共公堂諭着押候下禮拜四上午開審等情巳二誌本報茲因本案情節較重不便久延故捕房昨晨傅齊人證將吳少亭解至第二刑庭請訊首由公共總巡捕房刑事檢查科代表高易律師上堂譯稱查本案被告吳少亭因不還原告擔保欠洋一百七十九元經本案原告與債主在内地官廳訴追屢傅被告不到缺席判决後原告忽於本月十八號接到郵遞揑名王姓之信函一封函内除叙两造涉訟之事外並大言恫嚇勒令原告赴原控官廳求銷控案否則當以激烈手段對付等詞此中事實固非身經者莫知其詳按之是函不得謂非被告化名王姓書寫付郵至十九號原告又接到炸彈外面係用二前門牌香烟空洋鐵罐合包惟今天開審此案適要證陸蔡氏因病未到祗請先訊其餘人證口供譯畢次由被告吳少亭之代表摩西律師起而譯稱本案未開審之前敝律師要求堂上准予敝律師打一電話至羅傑律師寫字間邀一要證到堂盤問口供因查得羅傑處有一華人名許子嘉曾函致原告令彼赴内地官廳銷案蓋敝當事人並未與許有所接洽敝律師現巳向羅傑帮辦海思格律師聲明其事海律師亦經允令許姓到堂作證至於捕房律師以要證陸蔡氏因病未到請先訊其餘人證一層敝律師並不反對張襄讞與美約副領事得禀即令在堂録供西人與虹口捕房九十八號西探用電話知照羅傑律師令許來廨備質一面由捕房律師令見證蔡鴻生至案向其詰據聲稱在原告曹鶴廷處爲夥是日目覩一年約三十餘歲之人送來一物放於作檯板上口稱是城内王姓囑送說畢其人即走由店内學徒將送來之物移置中間檯上其物送來時外裹白紙故不知内係何物後店主（即曹鶴廷）歸家將物拆視之下即去報告捕房云云捕房律師又令曹鶴廷至案詰據聲明前情並稱羅傑處曾去過正在談話時被告亦來我遂招呼他其時被告佯作不見反身向外許子華即隨被告而去據聞許巳延羅傑律師爲之代表云云被告之律師遂起向曹蔡二人次第盤駁數語並與捕房律師互辯許久因時巳過午不及再審中西官諭吳少亭交五百元人洋並保攺期續訊 
[私印雲南鈔票案預審終結]  
　　公共租界福建路某印刷明主張錦堂前因私印雲南富滇銀行十元僞鈔票經該省駐滬調查員繆嘉壽之同伴成漠卿查悉報告法捕房由探目黄金榮包探程之卿韓邦達前往將張及張妻陳氏並印就之僞票　千張一併帶入捕房惟模型無從吊取解經法公堂訊供等情巳誌前報昨又提訊詰據張錦堂供模型　由定印之人取來現被伊等取去是實並延逹商律師代辯稱被告雖犯私印僞票惟實受人之愚情有可原請求查察明西讞員以案經預審終結判還押聽候宣佈堂諭飭遵 
[打鐵釘工人亦求加價]  
　　邇來米珠薪桂百物昻貴平民苦力大都入不敷出罷工之事因以紛起茲聞又有打鐵釘（鞋釘）工人要求加價該業人數不多營業有限每千隻向取工資三角五分今由王阿毛等發起向店主要求增加昨日在老北門富景園茶肆集商店主方面巳可允爲酌加矣 
[寗波同鄉會收建築費]  
　　寗波旅滬同鄉會建造新會所甬人擔任募捐並承認捐助者甚爲踴躍茲該會巳於前月十八日開工尙有認募未繳捐欵捐山業巳發函並派員徵收以資應用近悉該會同人以會所不日觀成均熱心繳欵云 
[羣學會評議部明日開會]  
　　小南門外中華路羣學會評議部長昨致評議員函云本會定於十一月一日（陰曆九月九日）下午一時開第一次評議會會議要件祗希賁臨再如有提議事件務於開會一日前交至爲盼評議部長沈惟耀周文熾謹啟 
[友誼學校義務夜學之結束]  
　　老北門友誼學校學生分會附屬之義務夜校於署假期内開辦生徒甚衆茲因學期屆滿於二十八日行休業禮秩序録下（一）先向國旗行三鞠躬禮再向校長敎員行禮（二）唱愛國歌（三）校長致訓詞及敎員演說人生讀書之必要（四）給予優等生奬勵品此項物品均用國貨以符提倡之宗旨 
[萬國函授學校之成績]  
　　上海萬國函授學校所敎授之簿記學及速記法實爲現在商界所需要故該校畢業學生服務於各處者均獲豐厚之薪水其成績之優美可見一斑 
[國貨維持會今晚歡迎華僑]  
　　國貨維持會昨發通啓云謹啓者本會定於十月三十一日晚開第八届第三十八次常會討論一切議案以便分别執行並歡迎南洋僑商梁福屏梁幼翔梁吉祥三君屆時千乞撥冗早臨是所至盼 
[時事新報被控之結果]  
　　北京政府因時事新報於九月十五日轉載民國日報之安福世系表延穆安素律師代表在本埠法租界公廨起訴控告時事新報總理張雲雷及總主筆張東蓀侮辱總統一案經法租界公廨於十月十六日傅訊一次中西問官當以時間過晚判候下星期復訊至二十三日下午三時原被两造又皆詣廨先由原告代表穆安素律師起言略云時事新報九月十五日所載安福世系表實屬侮辱等語經時事新報所延逖百克律師辯稱民國言論應可自由大總統非皇帝可比現在民國制度之下不應仍以君主專制之頭腦限制人民之言論且原稿係轉録者並無意見參加在内又經帮辦律師起言原告律師旣然代表政府當知中國之法律時事新報總經理張雲雷君現爲參議員按照約法不應逮捕而原告竟以刑事起訴實屬違法云云旋穆安素律師又稱起訴時初不知張雲雷爲參議員被告旣在租界則應遵照租界之法律被告律師駁稱原告律師旣代表中國政府應尊重中國之法律且被告於起訴後即投案就訊亦正以遵守租界法律云云两造辯論甚久中西問官即以辯論終結諭候下星期宣佈堂諭至昨日（三十日）由中西矃當堂宣佈堂諭略謂時事新報在法領事署註册故本公堂應得受理該報九月十五日所登安福世系表及轉載民國日報之稿應由民國日報負責原告援引新刑律第一百五十二條殊不適用應即註銷云云 
[明年之銀行休假日]  
　　英文滬報云據上海外人總商會書記皮克氏宜稱一九二○年銀行休假日共有十七日各外國銀行及商會均將遵守之陽曆新年休假两日陰曆新年休假四日耶穌復活節休假三日夏假二日耶穌聖誕節两日聖靈降臨節午節中秋節雙十節各一日 
[組織女子國貨香烟公司]  
　　近有俞志澄凌珠清劉賞俞蕙文蘇韻清陶樂如諸女士在滬創辦女子國貨香烟公司專推銷國産香烟及各種國貨以挽回利權發展女界生計爲宗旨内部組織業巳就緒定於本星期六在公共租界大馬路居仁里一百十一號事務所開會討論一切進行事宜屆時女界同志均可到會旁聽聞該公司兼辦女子國貨香烟負販團推銷國貨香烟於各游戲場及旅館茶館酒館劇場等處以廣營業云 
[烟公司女工與司賑爲難]  
　　向在浦東陸家嘴英美烟公司錫包間爲司賑之廣東人莊步雲前晚因指揮女工無效用脚踢傷某女工頭部致燭衆怒該女工等乃於前日上午聚集數十人在廠門首與莊爲難　經駐廠三區巡警上前排解並將顯事之女工楊陸氏楊趙氏連同該司賑莊步雲函送警署諸　核　 
[天長節日領署招待來賓]  
　　今日爲日本國天長節期駐滬口總領事署於上午十時至十二時設備茗點欵待來賓昨巳預請滬上各官廳及南北商會會長會董等屆時前往 
[陳憶德被控詐欺取財案之詳訊]  
　　卜内門洋碱公司夥友吳怡石等訴前工巡捐局路政員陳憶德詐欺取財一案經松滬護軍使署發交地方檢廳由梅檢察長預審明確起訴同級審廳請爲公判在案茲悉審廳定期昨日（三十號）下午二時公開辯論所有案中牽涉之嚴子良施阿炳陳子寳等多人由檢廳飭警分别往傅屆時投質嚴子良與陳憶德等各邀律師爲臨時辯護昨巳届期晨間吳怡石到廳詢問當經法警告以須本日下午開庭審理吳即他去及至午後三時不見吳報到乃飭法警往北門内九畝地吳之家中傳喚旋該警返廳報告吳公司中之洋東接到電報因有要事立偕吳乘輪前往營口並大連等處所以今日不能到案至四時許堵推事官會同熊檢察官開第六庭審理將一千人證傳捉到案陳郭嚴所邀之各律師亦至庭候示問官即宣言曰此案今日因吳怡石不到不開論貴律師等毋庸辯護繼命嚴子良到案訊據供稱四十九歲慈谿人向在五馬路爲藥房生理家住大南門内西王家弄今春二月間家中翻造房屋照章報告工巡捐局發出執照並有陳子寳爲之打樣官問陳代爾打樣出賄洋多少答無又問爾造房屋究竟佔地多少答不佔惟後來添開後門一扇觸四隣之怒出而反對致有隣人席金生等聨名呈訴商人並牽涉陳憶德是實又據陳子寳供年二十六歲寗波人在陳椿記營造廠内打樣嚴造之屋由我打樣三張一呈工巡捐局一交作頭一在嚴處餘事不知又據陳憶德供年二十四歲本地人住老縣前街家有母妻嚴子良造屋係今年三月間樣子並非我打但樣樁爲我所釘官問旣釘樣樁何以侵佔三寸答稱此爲工匠所誤官又問吳怡石在九畝地共和春後而造屋築笆一事由吳與郭連生於今年三月十八日與爾在邑廟得意樓茶叙並給爾鈔票洋五十元有否答無問官又問五月初二日吳郭二人又到爾家送爾英洋一百元由郭過付此事有否答是日民人起身巳在上午九時許因爲時不早急乘包車赴局辦公甫出門口忽遇吳郭伊等言竹笆之事陳先生可以設法否民人即約伊等到局中談判於是各散是實郭連生供二十八歲本地人爲打樣今春某日與吳怡石在途相遇聲言竹笆一事爲隣人攻訐即訽我陳憶德之住處民即據實告明至三月十八日吳與民人在得意樓吃茶見其手中持有鈔票多張大約有五六十元嗣見其檢出票洋五十元官問此洋何用供不知後來即與吳直散至五月初二日吳雖與民同至陳之家中巳在陳之大門口與陳相遇當時因陳急欲到局故並不交談官問此時陳曾言及竹笆之事收進一尺極有面子否供有的以後如何實出不知訊至此因時巳不早判陳郭還押餘人退去候傳吳怡石到案再訊 
[請免發封機器廠不准]  
　　吳江縣藉墟鎭泰豐米行主陸映光前在上海地方審判廳控訴董家渡祥泰機器廠主吳欽德違背契約損失銀五千餘两要求訊追嗣經該廳審訊吳央前某廳長備函關說並附賄洋禮劵洋二百元問官以民事案忽發生行賄巳關刑事乃飭將全案卷宗與吳移付同級檢察廳訊辦經梅檢察長詳請蘇州高等廳核示辦理在案茲悉此案業經高等廳令飭地方檢廳録取供詞詳候再核梅廳長當即提吳欽德到案研訊據供函中所附二百元之禮劵實係民人私自加入與前某廳長毫無知悉等語梅廳長遂據情詳報高等廳當以前某廳長於行賄一事旣不知悉乃令飭地方檢廳將刑事案註消所有吳欽德被控案着移歸審廳訊理梅廳長奉文後飭將吳送還地方審判廳收押限交原告訴追損失銀两茲因上訴期過經該廳諭將該機器廠先行發封備抵吳具詞聲請求免問官諭飭不准 
[少婦控夫重婚案又訊一次]  
　　寗波少婦王氏在公共公廨以刑事起訴其夫謝貞祥抛棄重婚侵佔財物一案訊供詳情迭紀前報前日下午由張襄讞會同美約副領事升座飭捕傳齊人證繼續研訊而前次到堂作證之薛寳昌仍欲上堂重行寫字核對婚據筆跡經原告之律師起而反對作罷被告律師費信惇律師令被告之母倪氏至案詰據供稱王氏過門後愚蠢不堪屢拂祖姑意且動輒與我子反對我夫婦並不加以虐待且曾迭與零用之資云年十一月初一早王氏忽將首飾等物裹成一包經我子察悉似欲逃遁遂告知我我即出外找訪媒人丁倪氏及袁姓等迨至返家其頭髮巳經剪去我乃請夫主函邀王氏之母來滬並邀齊人證談判此事王氏之母願其女爲尼當塲書寫離婚據給予洋二百六十元了事今原告呈出之唸佛珠實伊揑造誣證等語並由袁姓到堂證明前情原告之律師復起向以上二人盤駁之下因天巳暮中西官宣諭退庭被告仍交五百元人洋保出攺期續訊 
[閘北又有火警]  
　　閘北迭告火警屢紀前報前日下午四時許北梅園路三十七團營房附近江北客民所居之茅棚内又告火警各段救火會聞警相率到塲奈天時乾旱巳久施救非易致全村棚户數十家悉付一炬並焚斃顧姓女孩两口四區顔警正於火熾時率領巡官長警臨塲彈壓事後顔君命將起火之吳姓拘案訊究 
[裕綸飛花廠失愼三紀]  
　　閘北大統路安祥里裕綸飛花廠起火燒傷傭婦沈陳氏四區警署飭長警地保查拿起火廠主曹國祥到案訊究等情迭誌前報茲悉曹國祥避匿他處昨令其子曹星喬至閘北地方刺探消息當被地保夥董阿福所見扭送警署顔警正問詰乃父匿跡所在星喬供多含糊顔警正命交妥保保出限尋交其父到案以憑澈究 
[華竹林逐出租界]  
　　老閘捕房華探陳維坤西探鼐鐵查得本邑人華竹林串黨在公共租界投遞恐嚇信函向人勒詐並與先施公司被人嚇詐洋五千元案有關將華拘解公共公廨訊供收押在案昨晨由廨復訊即據中西包探上堂禀稱查得被告非但與先施公司被人嚇詐案有關前亦犯過嚇詐案曾經公堂訊辦釋出未久近又潛匿租界寄庽湖北路新旅社一百十六號房間内且日在先施公司屋頂花園逗留似有非法行爲是以將其拘案請究訊之華竹林供稱前在三菱公司爲報關現在黑水洋行執業並代客報關從前違法係受人之愚今巳悔過不敢作非法之事乞鑒李襄讞核供商之美丁副領事以被告現在雖未犯案實非安分一流姑寛免究着即逐出租界不准再來 
[新式速記之發明]  
　　浙江杭縣汪君怡邃於韻學研究各國速記二十餘年近發明中國新式速記術一種託由商務印書館發行經速記界人評論與舊式相較確有攺良進步之處其優點凡五（一）廢去粗線（二）向右横書（三）結構精密（四）音韻正確（五）運用便利現巳呈准各部註册立案在北京宣外大街設立新式速記傳習所學者甚多聞汪君爲遠道學子計並於該所附設函授部以便通信學習現今入學及函索章程者亦頗不乏人云 
雜評二 
[烟酒借欵（庸）]  
　　二千五百萬美金之烟酒借欵據運日京訊巳有下月一日正式簽字之說此項借欵北京政府在華盛頓方面秘密進行巳久雖借約之巳否訂立尙難斷定然各方面旣言之鑿鑿借欵談判之巳告接近似無可欵證以最近中美新聞社北京通訊對於新銀團之借款主張於年内以輕鬆條件墊付大借欵一宗可見美人方面亦頗有不俟中國和局告成先行貸欵之論則此種單獨投資或亦爲一部分美人所不反對爾 
　　特是列强於（中國未和平統一以前拒絶借欵）曾有宣言美國朝野希望我國和局早成尤爲懇切當此北京政府於撤換總代問題堅持不讓和議巳陷破裂之際豈有希望中國和平最切之美國獨變更其借欵主張自食前言以使中國戰禍重開之理惟旣有此借欵消息在飽經戰禍之國民育定思痛自難坐視今商業公團巳軍北京當局促其取消而全國各界聨合會亦有電請駐京美使切實阻止之議吾知此項借欵即使談判告成在美當局亦必顧念中國民意所在而愼重交付也 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次今日係孫樸盫先生手書 
新談 
[南洋歸客譚（上）] [  多事]  
　　余友某君新自南洋歸余以其地多華僑特進叩僑民狀况茲得其所舉述之如下雖凌雜無序亦可窺見一斑諒亦留心華僑者所樂聞也 
　　南洋羣島亦稱馬來羣島又稱東印度羣島島嶼棋布宛如一盤散沙屬亞屬澳聚訟紛紜莫衷一是近世地學家由地質及生物上考察始判定两洲之界於是两洲在南洋各有其領地其地總面積得六百餘萬方里人口約四千餘萬華僑居四分之一蓋南洋雖地處熱帶而有海洋之調劑氣候不甚惡劣加之物産豐饒土著愚魯華僑之自祖國至者不啻登入天堂且有惟我獨尊之概（聞當時有勢力者割據一方聲勢煊赫儼如萬乘之尊）洎夫歐力東漸爲歐人所嫉視種種苛政罊竹難書以國家無保護能力惟有忍氣吞聲致巳至者輾轉塡入溝壑而未至者亦裹足不前今據其實數祗有三分之一耳良可慨也 
　　僑民大半爲閩粤人且多大資本家考其南來之歴史大都爲本國謀生乏術驟聞南洋富僥毅然决然結伴南渡蓋若輩旣無家室之累去祖國猶投宿之逆旅無所牽掛一至南洋或從事種植或經營鑛業不數年而家擁多金富埒王侯今之大資本家猶多若　子孫故與之談敎育未有不掩耳疾走或嗤之以鼻者蓋若輩心理以爲我國有句俗話不識字天下去得不識寸步難行敎育敎育特欺人語耳而華僑學務之不發達茲亦其一因也 
實談 
[蜀南鹽井談（下）] [  雲舫]  
　　近有英人何熙先生ＳinＡlexnnderＨorie述蜀南鹽井事委曲詳盡可資參考所述大致如下（予所坐處傍一方石石有一孔對徑可數英寸蜀人以寸許粗之麻索沿竹輪以投井中輪藏高架中距地可六十英尺越十五分鐘有奇則見數寸對徑之竹管徐徐自井口中露出蜀人取管出浹諸左肘隨即以管中所貯汚黑之水傾入附近一木池中此即鹽水Ｂrine　旣如是復以竹管投井中竹管之升降非用人力乃以粗索安置鼓形之竹輪上令野牛曳之輪高百二十英尺周圍半之每隔十五分鐘竹管出自井中蜀人傾其鹽水如初綜計野牛工作於該井之旁者不下四十頭每牛得於每二十四小時内曳出鹽水十次此等野牛專爲蜀人採鹽所用每頭值金四五十两予就井旁所獲睹諸牛皆壯而肥叩諸蜀人則稱每牛所需之食料日費銅錢三百而牛之壽命不能逾五年也因其勞苦過度未及一載即疲乏不能復用矣鹽水之傾入木池中者悉用竹製長管灌入鐵鍋中鍋建於磚爐之上對徑可四英尺鐵鍋小旣滿盛鹽水即以置火上蒸化之每鍋之下有石灰塗成之竹筒筒之中央貫有鐵柱四圍皆煤油着火則煤熖上升灼灼然侵鍋底而鹽水沸矣蓋蜀南煤油頗富居民舍取以煮鹽外未聞有專事開採之者所出煤氣只知利用以當柴木未有取以燃燈者美國俄海俄Ｏhio産煤氣亦富居民利用以燭街衢蜀人未之知也蜀地産鹽旣豐售價良低實價每斤值錢十三四文旣歸政府採辦後每斤長至廿二三文鹽之種類有二曰塊鹽曰粒鹽塊鹽多厚至二三英寸有者與蒸化之鐵鍋大小相仿粒鹽多用豆粉糝製以白其色鹽之蒸化至少須費時二日至五日所用鐵鍋重者不下千六百磅悉質自鐵行中每賃一年索資自三十至四十两不等各鹽井中所出鹽水多深在七○○至二○○○英尺之下其淺者水作黄色深者作黑色鹽泉愈深水質愈濃鹽水之作黑色者出鹽之多較倍於黄者蜀地鹽井多埋沙石中開掘手續尙非大難蜀人掘井多用鐵製長鑿重逾百磅鑿繫竹竿之端蜀人工作井旁者人手一竿相與鑿井朝夕爲之無時或息久之鹽水汨汨自土中流出而掘井之功畢矣予所獲睹之鹽泉深逾二千尺井旁竹輪周圍凡六十英尺繞繩三十有四圍繩索盡投於井方能與鹽水相觸其深可知井口對徑多在九寸十寸之間所用貯水之竹桶亦不下四寸對徑井口以下二百至三百尺之間悉覆以松板每井所用竹桶價值二十两所需麻索值價同之至於曳重之獸不外野牛驢馬之屬攷蜀地每得凈鹽一斤須耗去開掘費十二至十四文蒸化費二至四文此外尙有轉輸之費綜計每得凈鹽一斤約須耗費銅錢二十文此等工程費不得謂爲過巨矣 
雜録 
[情書話（八）] [  瘦鵑]  
　　新大陸美景二十九 
　　古驛春殘（介士兜泉停車塲） 
　　東美賁興茂藝州之介士兜泉ＯheftelＳpriugs，Ｐa爲斐城美術學院夏校野外寫生實習處記者往時適逢春暮每閱此圖不啻於落照中唱不如歸去之曲矣（一之） 
　　法國大文豪伏爾泰Ｖolfaire爲全世界文壇中有數人物其文學上之位置直足以壓倒英國莎士比亞蓋莎翁所工者爲劇曲設請之爲小說爲文章則必敬謝不敏面伏爾泰則於詩文小說劇曲無所不能也其人富於情往往爲情絲所絆不能自脫其情史之最著者爲與莎德萊侯爵夫人ＭarquisednChteler相暱事两心互綰熱情交注月下花前往往有一二影事時則伏爾泰年四十矣後與夫人同居勞萊納凡十五年相愛不少替似各忘其年華之垂老而閨房之樂亦有不可言喻者門掌覆茶閨課雅然脂寫韻艶情多仿彿似之夫人以侯門命婦棄其六珈象服降而爲文人之妻雖物議蜚騰夫人不顧也後以病卒伏爾泰哭之慟雖未塡正式之鴛譜而悼亡之情歷久不衰云此一事知者較多世界名人傳中叙伏爾泰身世亦連類及之然當十九歲時伏爾泰巳有所悅其人爲一荷蘭女郎綺年玉貎如春葩乍綻光色燦發伏爾泰之詩才自先天中得來以爲娟娟此豸直詩中安琪兒也遂詠爲詩歌寫其情思而女亦深愛之一千七百十三年伏爾泰欲與女結婚顧女有母氏力梗其事伏爾泰邑邑弗樂逃情又不能嘗謂人曰人生之情感無窮而以男女之情愛爲最有力其襲人也先攻其頭腦繼及其心坎卒乃及於肉體而人遂不得不屈服矣其言頗深切無巳則設設策與女偕逃嘗作書致女曰（吾愛吾二人纒綿至是非逃將何以自聊其生惟卿務自留意勿輕信他人月上柳梢頭時即摒擋一切吾則於斯時背家潛出備一馬車明明之月當送吾二人風馳而至歇文寗琴矣卿如愛吾必奮其芳心中之勇氣勿自餒退時機旣至則應以堅决及冷靜出之當卿母前愼自掩飾勿倉皇失措致爲所覺臨行請携卿之小影勿落他人之手吾但知愛卿他非所知卿其依恃吾一人可矣吾二人之情無物足析果吾二人一日生者情亦無盡月且上矣吾當俟卿於街頭卿其趣來吾寫卿冒百險（不足道因吾之視卿其名貴乃無匹也今姑小别吾心中至愛之寳）此書雖簡短而情急之狀如寫至今尙傳誦人口云 
小說 
[緹騎外史（四十五）] [  春醪譯]  
　　此外尤均一一乘爾之意爾發蹤而吾肩其罪殿下曰吾巳署狀證實爾之罪名爲革命之元兇謀弑官家之生命並及皇族貴胄虚無黨固不僅一爾而吾弋得黨員必無倖舍之理有遣爾西伯利亞餞窗風潮中耳郡主聞西伯利亞大悲立跽請曰乞殿下推情脫倖赦者吾必誓佐殿下圖功自贖殿下曰緹騎總長初不能以意赦人公事所在更安得免爾犯罪即就斧鑕此公平之交易無足贖也女郎聞言尤悲叩首數數曰嗟乎吾安能遽上死道緹騎總長咤曰爾速起叩首殊無濟於事於是二警士掖郡主起並以繩漸漸繫之殿下曰馬丹聆之俄國罪人有二種刑法一即死此叢塚一即西伯利亞可以聽爾决擇郡主曰吾寗適西伯利亞樂死不如苦生彼間尙有餘時可以消遣殿下則出袋中一捲之紙取其一頁示郡主曰則爾署此狀言次廻顧警士曰以撒爾携墨筆至耴郡主覘狀曰署狀胡爲而以撒瞬息巳出筆尙作哂熊殿下曰此爾之供狀安得不署郡主曰吾殊無辜何能屈署殿下曰萬事吾均了了今但問爾爾署狀耶郡主曰狀成吾即自承爲謀弑奸詐之罪此安得成殿下曰則吾亦圖别計言時復詔警士曰此貴族之敗類非死不足蔽罪爾可更入柩中封之郡主大駭曰天乎爾爲一人或爲惡魔吾今願署狀凡能延吾死日者吾均署之殿下曰佳警士試釋其縳聽簽此名言時乃作獰笑於是緹騎之秘書出筆上之郡主郡主且署且悲殿下則監視之倐有隱語就郡主曰爾乃玩梗吾命自贖其身以陷我今全局之計敗矣哈爾乃圖片刻之安致敗吾事惜哉 
　　第三埂二章 
　　殿下亦聞此聲固莫知從發四向搜取忽見一人圖壁而立殿下一見大駭失神則亞力山大皇帝陛下巳親幸地窟此言之發即示此間之人所語匪所不聞故作别調駭總長總長駭極傴僂及地作飾詞曰陛下乃親臨觀吾讞一巨案此丰度端詳之美人即在大戲園中圖弑陛下者更一即屬虚無之黨罪在不赦此人巳爲新黨所推爲將來之花后下臣乃深銜此人衍皇家之宗牒自忘其身分今止可戍之西伯利亞皇帝聆總長語竟則曰哈爾乃敢作僞語臨朕爾不知戲園擲彈之人即爾倚之如左右臂者耶此人尙忠藎能歸心向朕朕亦恕其往罪始徵爾之積奸累惡實則朕不將護其人者爾亦寘之死地其人曰伊文盧洛夫吾可立召之至與爾對質皇帝之言一出伊文果至此虚無黨之領袖即自地窟之下冉冉而升窟本幽陋益以衆人聚語彼此覿逗均似魔鬼殿下此時立奏曰陛下乃信一宵人之語忘吾累葉作命之功臣耶皇帝嗤曰朕非得此人之語亦必不信今其人巳至胡得有僞此人巳委自由之性命發爾之奸朕適得陳奏知爾必至刑此二女則立引駕此間女即果在少遲者爾必永戌之使銜寃不白矣 
[自由談之自由談] [  不冷]  
　　倍凡人論事之比較有所謂一倍十倍者有百倍千倍萬倍者然若以毫釐千里之說言之則其爲倍可謂至鉅者矣 
 
 
 

Page 15

 
 
   
 
 

Page 16

 
 
   
 
