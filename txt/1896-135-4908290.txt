# 1896 - 135 - 4908290

 

Page 1

 
 
[四百四十七號畫報出售] [  點石齋啓]  
　　怡和洋行之安和輪船在吳淞口攔江沙撞沉船中人死多生少悽慘之狀殆不堪言何近來輪船失事之覆轍相循也他如邑宰之會神訉案仙翁之乘輿還山佳人拾翠而受驚年少放鷹而掃興吸烟者狗與人類誘姦者男扮女裝周倉顯靈以誅不孝水怪夜出以搏勇夫及叢抄等圖說卽日出售此佈 
[文學足以興國論]  
　　維昔宣聖有言曰言之無文行而不遠亦云學無常師主善爲師夫所謂文學者豈第絺章飾句呻其佔畢而己哉古之王者建邦國治民人尤以教學爲先苟不以學教民則民之愚者何由而秀良民之昧者何由而明通天監下民作之君作之師君也者所以養萬民者也師也者所以教萬民者也孔子之䇿衛庶於旣富之後必曰教之誠以養而不教非所以臻郅治之隆也今欲振興於一旦開物成務莫如以文學爲先文學可以增智慧輔德行利身家有益於國計民生者非淺舉其大者約有五端一富國足民二通商惠工三廣耕植精製造四講倫常五定律例齊政事五者旣立而後學乃大備西人謂我中國自五千年以來率皆墨守舊章拘泥成法不知變通徒知習尙相沿牢不可破馴至於積弱士習民風永無進境爲可惜也而於文學一途其衰甚矣向以時文取士雖曰代聖賢立言而優孟衣冠亦何足取甚至專尙乎此一切學問不加講求所習非所用所用非所長安於孤陋莫悟其非向者畫疆自守與外隔絶深閉固拒猶不足怪今則立約通商日漸逼處相形見絀業已形見乃仍不知幡然攺圖是誠何心近今數十年間西人之足跡幾遍乎境中其所以致齟齬形杌隉者亦已屢矣徒知猜忌爲心而不知變法以求勝竊謂其計之左矣今欲浡然以興耳目爲之一新莫如大建學校普講文學爲先夫學然後知不足知不足然後能自反譬諸一人杜門不出安知世務惟相習乎簡淺奚能恢擴見聞觀摩之益何自得哉甘心自域不復求進乎道亦何怪其然論者但言泰西富國强兵以勢力相誇耀而不復知其政教風俗之美亦有非尋常所能及者蓋由於文學一道實能握其要也誠能振興文學則民生自然日聚財物自然日富國勢自然日强其變化之純全功效之迅速非一言之所能盡矣學能啓發人之必思而虚以受益凡人有新創一物亦必求有之於已勤其工作勞其心力以求駕乎其上而後能獲利無窮由本國以販運乎他國日積月累其國自富此學之能富國者一也富國之道首在通商次在工作而農務其本業也此爲生民粒食之源製造各物胥從此出惟農務所關甚大當必詳加討論而耕植所獲有不加於人一等哉此學之有益於農務者一也商務之要無他在通有無濟緩急徵貴賤以此處之物運之於彼處以本國之貨販之於他國路無論乎遠近事無論乎異同而彼此之得利則一也所謂交易而退各得其所也非深通夫商務安能預决消長之數遲速之機哉况學又從閱歴而來旣已身入乎商務之中久之自能增長人之智識磨練人之心思此學之有益於商務者一也倫常之理與治民之道息息相關民無倫常何從立哉講學而不務乎此大本已撥他何足論君君臣臣父父子子此宣聖爲齊景公告者也不此之務雖有粟不得而食之矣人能盡乎倫常在家爲孝子在外爲良友在國爲忠臣在塾爲信士束脩自好圭　其躬此所謂天民也國家安有不治者哉律例政事所以治民而歸於一致者也民志旣齊民心自公人無私見衆知守法於是街談巷議悉出公平各家有恒産而自足無貧乏不均之患各人有本業而自保自無谊强兼併之虞官清民樂薄賦輕徭自無胥吏侵擾之慮於是君民一體上下一心自能休戚相關憂樂與共一旦雖有敵國外患可使制梃以撻其堅甲利兵矣然則文學之足以興國固彰明較著者也近日日本取泰西之新法倣而行之其效捷於影響誠自古以來所未有者也其道在乎一變而已一變君權一變民心所有明示誥誡五條一曰内外政事决於公論二曰上下一心以謀富强三曰文武並重各遂其志四曰一洗舊習而歸正道五曰廣求智慧不分中外以是始能國政維新民風丕變又能取泰西各　兵農工藝一切有益之良法次第舉行藉以增益其智巧更新其教化奠安其國家由是國勢之盛强民心之堅固爲泰西所歆羡昔之輕之者今旦重之矣昔之譏之者今且譽之矣學其可不亟哉嗚呼我　曠觀古今之時變横覽萬國之興衰而深歎夫學之不可不務也誠使有國家者汲汲焉惟學是務勵精辕治克自振拔簡派年少力强材幹優裕者前往各國學習稽考擇善而從安見其效之必不如日本也余也不禁拭目望之矣有志於興國者尙其留意哉 
[本館接奉電音]  
　　昨日清晨京師飛電傳來上諭四道敬謹登○本月初四日奉上諭福建督糧道員缺著唐崇鑑補授欽此同日奉上諭廣西左江鎭總兵著孫善喜補授欽此同日奉上諭廣西思恩府知府知府員缺著豐培補授欽此同日奉上諭江西南昌府知府員缺緊要著該督撫於通省知府内揀員調補所遺員缺著俞培元補授欽此 
[慮囚志略]  
　姑蘇采訪友人云江蘇巡撫趙中丞示期四月初二日舉行秋審大典是日清晨執事各委員齊集撫轅各專責守按經歴庾叅軍帶同差役至司監將各犯提出由三多巷解至撫轅俄而升砲啓門中丞督同藩臬兩司升坐大堂逐一提勘委員將各犯一一唱名提至案下中丞略詰數語每名賞給靑蚨二百翼饅首兩枚凉席一條蒲扇一柄勘畢退堂延鄧方伯吳廉訪入花廳茗談片刻各犯仍由押解委員解回司監暫寄是日所勘之案共十四起計人犯十五名 
[保甲會示]  
　　署江西臬司裕竹邨廉訪會同督辦城内外保甲涂觀察專管城内保甲張觀察專管城外保甲黃觀察帮辦保甲盧觀察大張告示曰爲嚴切曉諭事照得江省人烟稠密良莠不齊現當各省撤散營勇之際尤易溷雜滋事亟應嚴密稽查以清奸慝而靖閭閻合行嚴切曉諭爲此示仰省城内外客棧飯店人等一體知悉如有外來游勇以及來歴不明形跡可疑之人一概不准留歇其餘客商亦須詢明來歴清白方准留宿倘敢故違一經察出定將該店主從重責懲决不姑寛其各凛遵毋違物示 
[過涉滅頂]  
　　安慶陸師候補外委鄭某年未而立在砲營當差日前與同營某甲往石牌公幹回省行至七里亭地方所過沙灘已被溪水淹没不知路徑所在甲云天色將晚且水深淺莫測不如暫宿一宵待明晨探水而過鄭云　距數里儘可赶回何必歇宿二人遂鳬水鄭前甲後不料鄭躧空跌入港中登時滅頂甲卽回身住下次早到營報知經哨弁派勇前往將屍身撈獲舁至北門外鄭妻詹氏隨母居城北之飲馬塘聞此耗奔往抱屍大慟觀者成羣無不爲 
 
 

Page 2

 
 
之嘆惜 
[美盡東南]  
　　福州采訪友人云省垣八旗會館花木扶疎樓臺壯麗讀玉茗堂朝飛暮捲雲翠軒雨絲風片烟波畫船諸詞覺旖旎風流頗足狀園林之勝正不第如石家金谷一味金碧輝煌也三月二十六日福州府及海防同知閩侯兩縣各局提調就館中大開筵讌召吉祥升大吉各梨園子弟登臺歌舞以佐清觴新任福州將軍裕軍帥翩然而來一洗柳下排衙花間喝導之習閩浙總督邊制軍福州都統多統制浙江提督張軍門厦門水師提督楊軍門亦先後戾止同叙驩忱現任各協領各統領各司道曁聽鼓諸官均叅陪末席府廳縣則另設坐位於樓上凌晨八點鐘許戲卽開塲時而劍佩鏘鳴時而冠裳濟楚雜以珠柔粉𧸐尤足令見者魂消直至礁鼓三撾而簾捲棗花猶未歌闌舞罷誠一時之勝會也 
[營口瑣談]  
　　厘捐局追取上年日人踞營時所收七厘捐欵營埠各店陸續交過二萬數千金現將宏盛船店掌櫃丁老文送廳訉供已將上年經手之船共一百廿六號開呈現尙押候省轅批示不知將來或送道或在營了結也○關道憲遵總署行咨各水陸通衢添設商務局前已出示令大會邀集各帮錄呈公所會館舊章並商董名姓以火神廟爲營口商務公所每五日各商董集議一次朔望日海防廳到局諮訪本道間或親臨以資整頓使官商聲氣相通法至善也無如大會不諳大局商議十餘日迄無頭緒云 
[雲津雁帛]  
　　津郡圍牆西南門外向有小河一道上通海光寺下接海河海光寺自設製造局并藉該河轉運軍械也現在河底淤高河身逼窄其有水之處曾不容刀或且旱乾竟同陸地製造局總辦禀呈制軍現飭練軍統領何莘畲軍門酌派隊伍疏鑿三月十七夜搬運帳棚鍋灶以及筐鋤等類向西樓安紥十八日晨卽由營哨官弁督隊開工行看一水漣漪旣通舟楫復利農田一舉而數善備矣○海河水深現在不過八尺所有江蘇浙江沙寗運糧各船進口以後節節被淺由唐沽以至白唐口沿河帆檣林立江浙海運委員總辦均已到齊開局勢將開兌而糧船被阻不前海運糧米向無沿途兌駁明文祗得因循守候現聞擬變通辦理飭派剝船按帮駁輕米石然後入津停卸○三月十七日午後天津縣處决盜犯七名均係游勇於二月廿八夜夥刼葛沽烟錢店者得贓以後胡哨而逃事主報由汛弁跟追當獲該犯馬翰卿等六名連贓送縣辦理復在小站續獲台得勝等兩名贓証確鑿碍難諱飾遂認行刦不諱釘鐐收禁邑尊禀明該管府道轉禀制軍發落制軍王夔帥以强盜刦財罪干斬决而盜犯又爲游勇更屬不得稽誅隨飭恭請王命就地正法該犯供夥同行刼共十餘人現獲八人尙有數人在逃未獲邑尊擇其情罪較輕者酌留一人爲異日緝獲逸犯辨别地步餘犯七人遂於十七日由天津縣請令斬决梟道於犯事地方示衆云 
[烟海濤聲]  
　　烟臺訪事友人來函云三月廿三日爲天后聖母誕辰商家皆醵資演戲以伸祝嘏口内大小船戶尤復奉祀維謹黎明之際各船祭神皆鳴鑼致敬鏜鏜之聲響徹海隅○三月廿九日午刻口門内砲聲隆隆連絡不絶至海濵探視係俄國到有兵艦數艘他國兵船均然砲致敬故也○醫術一流本有專門雖有江湖中人爲之者然已不登大雅近又有游勇無計謀生假醫欺世其悮人當非淺鮮也○某寳棚一日有人賭錢三戰三北囊底已空忽自割股肉以代錢蓋故示兇横以訛詐也該棚不服喝令衆夥毆之旋有人從中調處尙未悉如何了結○銀價低落已極雖在善權子母者亦所不料咸以爲白水眞人一蹶不振矣詎於旬日之間忽然增長每兩遽漲至大錢一千三百五六十文較前價每兩增至百文有奇是又出人意外者也○有西路來人言及前數日間沿途曾有兵勇過往自西而東大約仍往威海一帶地方駐紥云 
[六橋柳絮]  
　　杭州訪事人函云詁經山長俞蔭甫太史樾於上月來杭暫寓西湖法相寺地方别墅中因甄别案發較遲甫於三月二十日開課先期命監院禀知撫憲請辭送院題目附後聖人有以息天下之賾解求民之莫解聘也非正也解聖人有金城賦以題爲韵今年正二三月皆逢大盡以詩記之不拘體韵東萊博議以怠周罪王孫滿論○杭州龍井山所産之茶色香味三者俱極精美其次則黃山等處亦屬佳品收茶之人悉聚於留下鎭現當春茶上巿之時各路咸來辦貨而貨物稀少價值昻貴蓋因天時寒冷雨水過多故出貨不旺聞頂上旗槍每兩需錢一百六十文較之往年已增十分之三惟粗茶仍不甚大貴云○浙江湖州所屬之長興縣開設繭廠應歸湖州府總局報捐嗣因該商等以距府較遠繭巿爲期促迫禀請自立公所由厘捐局兼辦現奉撫憲批准并札飭長興厘局委員范大令澤溥會同長邑尊尹大令麗樞核辦以示體恤○日本領事來杭暫賃馬所巷許觀察舊宅爲行轅現在已將租界地址劃定設立桿標以清眉目所有界内房屋墳墓統限於三月内一律遷移其應給官價憑業戶持契請領如有差役人等需索浮費等情准其指名控告從嚴懲辦由縣出示曉諭一面由洋務局知照日本領事定期丈量并委候補縣王大令朝俊會辦通商監督丈量事務以專責成至中國商務係由王筤圃總理其事而絲廠繭灶等務乃由戴隆昌主人經管戴於去年曾在海寗許村設立繭灶現在房屋俱已落成先行開工試辦○清明上塚自古爲然今年杭地雨水緜延以致荒郊外祭奠寥寥陌上紙錢殊少飄舞至立夏之次日天始放晴霞光四映一輪紅日四望無雲城中居民紛紛落鄉掃墓往來不絶輿　　用一空雖俗例有立夏不祭掃之說而爲人子者欲展孝思終不忍以封墓俗說使祖若宗有若敖餒而之歎也 
　　 
[荆沙問俗]  
　　據訪事人函云統帶荆關護軍保甲總局提調龍庚三陞守兆霖現兼　通商塲交涉事宜○三月中旬兩湖總督張香帥來札以沙巿新開口岸周故道所購洋馬頭下天燈上計地二十丈爲湖南辰州帮泊船搭逢之所此處與各商所購地界毗連态將來不免滋生事端不若在洋馬頭上另勘一地給與關道曹鍾三觀察奉札後與荆州府余太尊堯衢各派委員會同堤工委員遵札照辦矣○洋碼頭竹架子一帶地價現已如數付清所有民房百二十家關道憲委通商塲巡捕官甘少尉霖諭限半月搬遷飭賀保正沿堤鳴鑼一間給搬費二兩二間三兩三閴四兩以次遞加已將花戶房宇詳細開列下綴遷資銀兩黏貼洋碼頭矣想小民上體憲心當不致遲回觀望也○三月初九日張邑尊課試龍山書院今將生童卷評定甲乙於三月初七揭曉生員内課十名加課十名外課十名童生内加課亦如其名數外課多十名膏火嘉奬各有差牌示十五日在貢院面試不到者扣除龍山書院章山長文旌已鹽覆試之明日邑尊卽率生童上學肄業○積雨困人動經旬日蘇牎兀坐簷雨如繩不惟塌屋坍牆時有所聞卽裑閣重樓亦未有滲漏者居民率以盆盎承之午夜夢回丁東滿屋猶憶吾邑布衣王山翁詠屋漏一絶云一點宮音一點商瓦盆鐵釜韻鑑鏘聽來自是鈞天樂偏奏山人舊草堂蓋山翁游蹤遍天下晚年歸里著山翁詩集篇什甚富子孫式微大半散佚然其天趣超妙枕上記之差堪破悶○烟之誤人緩而長賭之害人猛以厲故余太尊之權荆州篆也首以禁賭革烟爲治行第一事日前由省回任聞烟館仍有敢開張者勃然震怒除面諭縣宰外並命保正鳴鑼通衢凡烟館不歇業者瓦屋充公草屋拆毁至賭禁尤嚴城内之露水攤一律歛跡荆郡雖分東西城旗民日久相習良莠不齊凡漢官有所禁止輒移窟滿營爲護身符由是自西而東賭風益甚太尊面禀祥軍憲出示嚴禁八旗子弟有盤龍癖者遂約漢民駕一葉舟容與楊柳難頭重開迷龍陣舟中並有婦女大約亦旗婦之有嗜痂癖者舟子親爲點籌豐其采以酬之聞個中人私相計議旣已問津桃源此地卽爲樂土一切公門陋費皆可從此免繳如有劣差蠧役藉捉賭而邛須者先將賭具授諸河卽以誣良等詞攢毆之故差亦不敢多事噫以調鷺狎鷗之雅境開呼盧喝雉之圍塲沙棠艤處喜紅男緑女之俱來水寨結成合白虎靑龍而列陣是又山塘水國之别開生面而五博六簺之大逞雄心者也 
[小姑拾翠]  
　　九江訪事人書云茶巿開盤祁門茶四十七兩寍州茶五十三兩至五十六兩○關道憲誠果泉觀察札委王建亭明府愁 
 
 

Page 3

 
 
漳前往義寗武寗一帶查察茶務情形禀覆本月初一日禀辭動身○郡伯尹西庚太守率同德化縣慶西垣前德化縣彭星階兩明府連日在義渡局邀集紳董面諭以奉藩憲翁方伯札飭興辦茶土稅紳等以生意清淡力陳艱况太守等諄諄開導現委彭明府爲總理嚴鴻波羅海源兩少尹爲襄理○湖口水師中衡遊府王吉階總戎洪陞於上月三十日乘坐長龍船至九江調集所轄各汛砲船在二套口地方合操操畢擬赴上游之田家鎭迎接長江提憲節麾○前稽查輪船委員范玉珊明府濂去年奉牙厘總局檄辦浮橋厘卡兹奉藩憲札署理大庾縣印務○九江後營千總李千戎錫釗於日前病故鎭憲宋頌臣軍門以在標學習期滿之武舉周君文球請補 
[廿四橋日]  
　　䢴上訪事人書云邗上賭風疉經地方官曁保甲總局出示嚴禁不啻三令五申無如禁者自禁而賭者仍賭意者各賭徒其恃有深房密室官憲耳目或有未周未必卽遭擒獲故個中人興愈豪而膽愈壯歟前晚江都縣捕廉李少尉親出查夜行至大東門街小巷内驀至一家令差役敲門而入比至則見堂前紅燭高燒正在呼盧喝雉忽覩官至咸紛紛亂竄少尉遂當塲拘獲局首裴標一名賭徒二名帶之回署或曰裴靑皮也其父在大東門外開設飯店在此賃屋局賭已非一日不料現爲江都邑宰所訪聞日以密飭少尉不動聲色驀往掩捕旣而少尉升堂研訊裴供認不諱重責數百板荷校至犯事地方示衆仍勒令將父交出過者莫不拍手稱快云○揚城砂鍋井南首巷内有徐姓家六歲女孩某日在門前嬉戲倐忽不見其父母僅此一顆掌上珠鍾愛甚於寍馨十倍偵騎四出並遍託各城門弁兵代爲留意乃竟蹤跡渺然旣而探聞地藏菴西邊某私門家邇來夜間時有小孩啼哭徹夜不休共父母思女情切同往察看甫入門果見女妝師華美在堂前與人嬉戲其母狂喜逕前呼其乳名曰小桃子爾胡爲來此女見母不禁放聲大哭母隨追詢原委其家謂此女係我價買尙有尾價約今日找給正說間賣者忽至遂將人扭交坊保看守一面先將女帶回一面至縣署控告聞者咸謂該拐匪誠瞻大如天矣想賢令尹嫉惡如仇定可爲嬰兒造福也○者泉縣境西北鄉徐姓家二月杪被竊失贓甚鉅隨經邑宰詣勘遴役跴緝迄今未獲三月十四日因懸重賞飭拿賞格云案於光緒廿二年二月廿九日據顧家鄉鄉保胡升姜玉堂禀報據家人嚴升投稱伊家主住顧家鄉二甲倉房莊地方突於二月廿七夜二更時被匪撞門不開漫高持械入内刼去銀洋衣飾等件傭工佘二捕被拒傷携贓開門逃逸等語囑身查看往查屬實追捕無蹤呈請勘緝並據事主職員徐閏輝開單遣屬嚴升報同前由各到縣據經會營往勘比差嚴緝未獲誠恐遠颺除關移鄰封營縣一體恊緝外用懸賞格緝拿爲此格仰諸色人等知悉有能拿獲此案正盜眞贓者賞洋二百元聞風報信因而破獲者賞洋一百元等語重賞之下必有勇夫想不日定可弋獲也 
[上海官塲紀事]  
　　靑浦縣汪南陔大令瑞曾華亭縣葛江村大令培義咸於前日乘舟來滬詣道轅祝嘏昨日命篤赴各衙門拜客至縣署黃大令迎入花廳叙談片刻○署理江寍縣翁笠漁明府延年前日因公來滬先赴道轅禀謁黃觀察後又至各處拜會至縣署黃大令迎入内廳暢談良久始出昨日午前又至縣與大令晤談間英讞員屠興之别駕亦命駕而來三人同出西門換乘馬車至徐家匯天主堂拜謁倪懷綸主教晤商要公聞說翁明府刻已奉檄升署泰州知州此行來滬因奉督憲劉峴帥札飭來謁倪主教面商泰州閙教要案云 
[憲示照登]  
　　本縣黃大令昨日發貼蘇臬司吳廉訪頒發通飭告示一道照錄於左欽命二品頂戴江南江蘇等處提刑按察使司總理驛務吳爲出示曉諭事照得山東安徽以及徐准海一帶時有游民假以逃荒爲由越境滋擾甚至邪教會匪混跡其間或勒索米錢或肆行刼掠或恃衆爭鬥釀命或以邪術暗算財物種種不法殊堪痛恨業經陳前升司通飭查拿示禁在案現在此等匪徒猶未歛跡鄉曲小民仍遭其害若不覆加懲治必致養癰爲患除分飭地方官嚴拿究辦外合亟出示曉諭爲此示仰車民人等知悉嗣後如有匪徒糾約强壯男丁數十人以上入室攫搶百人以上恃衆勒索任意騷擾以及邪術暗算財物許村衆地保人等協拿送究從嚴懲辦如敢恃衆拒捕確有實據准予格殺弗論其有實在災區難民前來求食並不强索滋事所在鄉保卽行報官截留資遣回籍以靜閭閻而安善良其各凛遵毋違特示 
[追頌前勳]  
　　法界大自鳴鐘石級下有銅像一座係法國水師提督卜買德君之像其下石墩旁嵌銅板一方叙述卜君戰功事蹟當同治紀元髮逆擾亂之日卜君應楊憇堂觀察之聘助國剿賊陣亡於浦東之南橋我國家憫其殁於王事卹赠提督銜並在南橋建立尊祠春秋致祭以慰忠魂昨西歴五月十七號爲卜君戰殁之期法總領事曁法兵艦統帶追念前勳先期咨照捕房前往致祭行禮清晨八點鐘謝副捕頭戎服佩刀率領通班西捕在捕房門首擎槍鵠立三道頭華捕張湘寳偕郁孫朱三包探各率華捕探夥分投彈壓俄而馬車絡繹而來爲法總領事呂班君曁法繙譯官祁理恒君與工部局各董由法捕頭迎入卽在花園内茅亭中稍憇至鐘鳴九下法兵官穿金線大衣佩帶寳星率領水師八十餘名分班站立於銅人之前兵官操西語宣揚卜君之戰功事蹟復在銅像左右前後繞道三匝整隊而返領事官各董亦皆整旆而還觀者甚衆咸謂自建立銅像以來此舉爲創始云 
[出殯定期]  
　　施少欽封仇因疾辭世已紀報端兹聞擇於本月初九日未刻舉襄出恒源里往西轉北過絲業會館景行里後直東至泰安坊往南過大馬路至泥城橋折而向南由四馬路直東過二洋涇橋至法界大馬路迤西繞陳家木橋向北過六馬路復折而西過仁濟堂向南過四明公所然後往西至昌善局暫厝想屆時執紼以送者當必衣冠車馬分外喧闐也 
[南巿紀聞]  
　　大東門外大碼頭某姓羅底店將小兒尿布及婦女衵衣沿街曬晾總巡鍾明府巡街至此怒謂此等褻衣前經出示嚴禁諄諄誥誡何竟置若罔聞遂飭提十六鋪小甲責問復傅店言當塲申斥著嗣後不許再犯小甲則帶回局中枷號示衆○永順碼頭内街有廣東人某甲家十餘齡之女孩在途啼哭適有戴姓婦見而詰問女孩自言父母皆在粤東奴住北巿某笋乾店對門詰以因何至此含涙不能答視其身上有擊傷痕跡似係被責私逃者爰帶回竹行碼頭家中暫時留養 
[北巿紀聞]  
　　臺基自出命案後英讞員屠别駕本擬嚴禁加之捕房飭包探訪拿意謂從此當可杜絶根株矣詎料近日此風更甚竟有出外張羅者前晚中旺弄某門前有甲乙兩少年從彼經過忽有傭婦出外拖拉甲乙以其無恥正言訶斥該傭婦竟老羞變怒攘臂而前事爲臺基主所知恐其釀事出爲勸解事乃寢息○怡和洋行買辦唐茂枝觀察之夫人逝世昨日午刻舉襄暫送新閳迤西之廣肇山莊安厝其鋪張之華麗可謂極盛一時親朋中執紼馬車約有一百餘輛之多轎子亦近百乘翎頂輝煌衣裳濟楚由北京路敦睦里起馬繞道寳善街四馬路入英大馬路迤邐西至山莊沿途觀者人山人海莫不嘖嘖稱羡云○妓女桂蘭者亦靑樓中之妙選也近已徐娘半老風韻無存雖仍高築香巢然已門前冷落車馬稀矣債臺百級無力支撑嗣經二女傭各掮帶擋將桂蘭掉往甬江依然顧問無人乃復乘輪來滬抵埠後二女傭不愿再跟其帶擋洋銀亦不追問將桂蘭棄諸外國墳山左近致桂蘭蹀　街頭棲身無所直至暮色蒼茫尚在該處徘徊噫諺云人老珠黄不值錢觀此益信○前晚有口操淮音之某甲至英大馬路善和飯館吃飯約共錢三百餘文甲出番餅一枚值堂估係銅質甲遂另换值堂以其混用銅洋遂蜂擁上前將甲肆毆甲力白實係不識洋銀所致並將身畔餘洋出示謂内中如有　鼎始爲有心混用詎值堂等竟將洋勒住不肯給還甲乃將情告諸旁人經旁人評斷卽甲果係混用該店不應將洋勒住自應扭送捕房請究該店自知理屈不己仍將原洋擲還甲取洋懊恨而去 
[英捕房事]  
　　前日午後有某西婦帶同小孩兩人乘坐馬車由大馬路向西飛駛行至英公廨前適有某號印度捕在路巡視該馬夫不知何故竟將印捕猛鞭一下拉韁如飛而去印捕急吹號呌尾追不己後經英捕將車攔獲送入捕房想須解送公堂請究也 
 
 

Page 4

 
 
[美捕房瑣事]  
　　挑糞夫龔阿男昨晨至天潼路清雲里吕宋人某甲家傾倒便桶尚未啓門遽扣叩户詎甲怒龔驚彼好夢遂披衣躍出卽以老拳奉敬致將龔之頭顱擊破鮮血淋漓奔至捕房控訴捕頭遣二十三號西探前往拘拿甲早己避匿捕頭因將甲之姓氏抄給與龔令投吕宋領事署控告○積竊沈雲生某日竊取崑山路十號洋房及泥城外七號洋房之紡綢洋傘二把事經失主報知捕房前晚經包探倪順泉將沈查獲拘解捕房押候解送英公堂訊究一面傳失主自投公廨領取原物○偷兒王阿福前晚三點半鐘在武昌路第一百五十號屋後意欲越垣圖竊爲二百六十號華捕所見立卽拘解捕房捕頭令押候派包探范進才查明曾否犯竊然後解送英公堂究辦○昨日黎明時有某偷兒由某處竊得銅吊提一隻行至天潼路桃源坊附近途遇三百九十二號華捕偷兒情急棄贓奔逸捕追之不及遂將原贓帶回捕房告諸捕頭○昨日上午甲乙二江北人遇諸楊家灣地方爲索取欠項起釁互相毆擊經五十四號印捕一併拿送捕房押候解送英公堂請訊○第二千四百十號東洋車一輛昨午停放在閔行路蜜勒路轉角處有西洋人某甲與車夫王某尋釁王亦非懦弱竭力抵拒揩入捕房控告捕頭倩三百二十九號華捕押令王將車拖至捕房充公然後將王及甲一併斥釋○昨午有甲乙二江北人在斐倫船袒臥於重慶里口以致行人不便因唤二百九十六號華捕到來甲乙尤蠻不知理遂一併拘解捕房捕頭令禁押一天以示薄儆○武昌路某木器店主粤人某甲前晚與鄰店某乙爲細故口角　異常兇横二百四十九號華捕喝阻不依因將甲拘送捕房捕頭詰問之下姑念初犯從寛禁押片時釋放 
[撈屍七誌]  
　　安和輪船失事寳山縣沈明府班統領督理撈屍照料救生局帮同拍照敝堂經辦收殮迄今二旬於初二止共計勞上二百四十二具現今仍在打撈兹有三十一號屍身檢出有王亦軒借蕭乾娘洋五元借票一紙中人鄧卓齋後有銷清字樣該屍年約三十餘歲藍布短衫元布馬甲元布馬褲七十四號屍身檢出有鎭江金義大北路淮伯船行經手邱天昌攬船單數紙該屍年約五十歲左右斜紋布馬甲藍洋布長衫藍洋布夾襖本布裏藍杜布棉襖本布裏白洋布短衫藍洋布套褲白洋布裏羽縀皮底鞋一百五號屍身檢出有李凌雲錢糧票一帋紙己模糊何縣正堂字樣看不分明該屍年約三十餘歲重眉缺嘴螞蟻布短衫元布對襟夾襖杜布裏元布對襟馬甲外國大衣元布夾褲藍布褲一百七號屍身檢出手摺二個摺内朱永康椿記陳芝和永福陳德方等收付帳阜成當票一紙該屍年約三十餘歲藍洋布短衫褲元布夾襖元布棉襖元布馬甲羽縀鞋以上各屍身均有字跡可以查考現今無主未領之棺尚有八十餘具敝堂己將照盯及未曾拍照編成號頭寫明衣履懸掛長江各埠輪船碼頭務望屍親卽來認領因停棺江濱時將霉汛潮水泛漲未能久停卽當禀請寳山縣遷地葬埋勿遲是禱請登報章布告公鑒[  上海六馬路仁濟善堂同人謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[條陳述聞]  
　　據嘉興訪事人云兹有在城某紳士因赴省進杳經闔屬士庶繕就條陳數則託其代爲禀呈廖撫憲已蒙批准施行並　仰呈江蘇大憲一體禁懲今將公禀大旨錄呈衆覽據稱各鄉土客雜處土民天生柔懦歴來不堪其累招集客民墾　無主荒田原籌裕國然必兼安民雖立有董事甲長棚頭乃湖南北以及温台各帮皆極兇悍强横無論細故動輙械鬥尙幸土民總肯吃虧服禮受罰以了惟寗紹邦　　安分然總不及土著之懦按籍可稽並該各帮之産工聚散無常而光蛋之匪雖經去年密拿嚴懲已絶然難免漏網遁跡并又湖北帮滾釣魚　散布各鄉兇横更甚以致近年來各鄉之盜　時聞並排當刼搶商船以及　棺掘墳種種不法言難盡述實堪痛恨土民皆惜費畏懼大半隱思不報並又每值秋收之後必有逃荒難民類皆江北居多每起男婦老幼數百人分赴各鄉名雖求食實則恃衆兇横强索硬取間有禀請官憲　撥勇差驅逐然待到彼已他往然想果遇偏災地方官必據情詳報大憲奏請恩賑並得各埠勸募助賑何憂失所此種來者流民無疑已　　如遇果係因災逃荒凡到境須先赴地方官衙門報以請領護照塡明人數方許赴鄉求給如何給發亦請酌定限制若果雷厲風行嚴行亟　　靖地方而安閭閻鄉民感恩非淺客籍亦得久長云云 
[縣事三與]  
　　寗波人倪承欽前被謝朗卿扭控縣署押追上月廿八日在押所病故屍親投縣禀請棺殮大令傳謝未到令保人周　　押交俱詳前報前日原差解到謝朗卿司帳陸子祥前晚經大令升坐花廳有壽昌東洋莊司帳朱明甫投案呈上法公司帳房謝朗卿所出期　洋七百禀稱此票係謝所出由倪擔保兹倪已故應向謝追求恩諭繳謝供本地人向在法公司當賈辦現在無事倪承欽係陸子祥朋友小的與地往　期票掉換之事時常有之壽昌莊七百元小的與倪算清應歸倪還其票因小的九月初一日被洋東控押捕房故未收回陸供倪險　票外還有陸續結欠銀一百四十兩倪嘉浩供倪承欽是小的姪子前在虹口開洋貨店小的前做紙店生意今已停歇去年聞承欽說謝欠伊　四百八十元寫有細帳算來謝朗卿應還壽昌期票洋七百元承欽四百八十元别無他項刻因承欽後事用去數十千其妻張氏領有小兒日　患病無錢　　求斷速了大令得供判曰壽昌莊期票七百元旣是謝朗卿出名應由謝繳還至倪承欽與謝往來兩造帳目皆不符合惟倪身　無從對質　念孤兒寡婦謝朗卿償倪一百元壽昌莊與倪亦是老友年久往來今亦念孤苦收洋四百元再三百元貼倪收用謝陸兩人限五日内各繳洋四百元朱明　倪泰浩各領四百元謝陸交的保速卽繳案保人周吉現已無干釋放均各遵諭而退○本縣黃大令昨日飭辦差人　就官舫擬於日内前往茸城拜謁新任府憲陳蓉曙太尊面禀事宜○昨准龍華汛陸弁函送竊賊金吉祥康阿良到縣函開該賊行竊某染坊　疋拿獲訊追原贓雖已吊出若干尙缺不少合竺送請嚴訊究追餘贓到縣後值日捕役入内禀明黃大令諭飭先行收所聽候提訊究追 
[英廨瑣事]  
　　方顧氏王許氏關董氏周桂金周桂寳等均在繅絲廠做工昨日在廠始因口角繼卽老羞變怒娘子軍居然用武扭統　圑廠中恐其肇禍當喚四百二十七號巡捕將諸婦一併拘入捕房轉解到廨别駕正欲押候訊判而各家屬均憑人出爲理勸　願罷訟值日　據情禀知别駕著一併省釋○野雞但婦王秀卿携同傭婦王周氏在途拉客經三百七十九號華捕拘入捕房轉解到廨别駕著父官媒押候　訊○藩吳氏年約二十餘歲昨晨不知因何涕泗交頤獨行至蘇州河畔縱身一躍跳入清波適有三百六十三號華捕在彼經過當卽拘入捕　送到英公廨别駕著暫行收管候訊 
[法捕房二則]  
　　三號駁船水手某甲因違租界章程爲巡捕拘入捕房捕頭命罰洋一元從寛釋放○某號華捕在途巡緝見有形跡可疑之江北人某乙拘入捕房捕頭命押候查辦 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
