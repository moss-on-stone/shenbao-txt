# 1906 - 78 - 4911828

 

Page 1

 
 
   
 
 

Page 2

 
 
[電傳宫門抄]  
　　二月三十日召見軍機宜鏗額傅嘉年徐承煜 
[續戶部奏併案議駁粤督擬借洋欵摺代論]  
　　又據電奏整理粤省財政擬借洋欵一千萬兩專辦地方生利之事尤又路政爲最急業經專摺奏陳惟鐵路急需興築待欵孔殷因復酌擬官欵公欵集股三項辦法亦己奏報粤省庫儲萬窘民力亦屬艱難所有各處籌捐出於萬不得己原以填回股票路成按股分息與商人集股營業無異今旣横生阻碍事敗垂成而此路爲粤湘卾三省權利所關實有不能不辦之勢如前奏擬借洋欵均蒙兪允卽可舉辦一切生利要政路欵藉資轉輸不必盡資民力伏乞聖慈特旨允准飭部立案各等語臣等伏思中國甲午以前所借洋債不盡關於賠款亦欲規行要政爲富强久遠之謀乃事旣無成虧累己盈千萬迨東洋馬關之約各國聯軍之和强鄰索償輒增鉅債而新舊子母併計幾居一歳財賦之半遂致竭蹶不遑則此時有所經營惟當量力而動非可貿然以從事也且外洋所謂國債亦商民借助爲多即不得己而貸諸鄰實合全國通籌以執政者擇其消息豈若中國各分行省疆吏自理其財則不足而舉債於人猶是内顧一隅之計焉得以國債例之今署兩廣總督岑春煊乃以粤省籌辦要政擬息借洋欵一千萬以資興舉等因具奏臣等伏思地方生利之事誠不可視爲緩圖但以借欵舉行則各省皆未敢輕議倘於一省開其端情勢頗嫌偏重與大局諸多窒碍未便率行照准况粤省本非瘠土地利人力皆足以資開拓原奏固己言之若必待息借洋欵始能興舉要政譬猶富家中落日用漸以不供而廣田自荒不屑以絲粟爲積累竊竊然稱貨豪强將經商以逐利初不必喪失資本乃奇贏未睹追逋己踵於門其不以園宅署劵者幾希所謂騖虚名而處實禍也又借欵至一千萬洋行斷難輕諾先以何欵作抵後以某項歸還均尚虚懸無著卽使息輕期遠而此二十年中以四五釐計息每年連還本之數當亦不下百萬問其要政所舉雖銀行及保險公司隨時可以興辦然華洋各商林立非粤省所能惠利若鐵路礦務官紙局自來水等項又非經年累月所能告厥成功是其創辦之初每年先增百萬之還欵所得未秘償所費也方今時勢所迫不能不變法自强卽籌欵之爲難盡人亦當相諒乃必以千萬之資並舉恐難確有把握倘不幸取快一時遺他日無窮之患恐疆臣不能當此重咎至電奏以路政爲最急聞贖回粤漢鐵路本該省紳商所願則用欵自應就地求之如直隷之辦公債禀不逾年勸集四百八十萬民情帖然相安而粤爲嶺海名區不容自棄得賢有司善爲經理卽獲借欵一半之數似地方各要政不難次第推行以視息借洋債利權終於外溢者較勝萬萬臣部權衡財政實不得不鄭重於其間也所有併案遵議椽由謹恭摺覆陳伏乞皇太后皇上聖鑒謹奏 
[俄使詰問外務部]  
　　二十九日北京電云駐京俄使接奉本國政府訓條特照會外務部謂傳言中國將預備派重兵駐紥　爾賓鄂爾坤呼蘭城三處此說如確則中國乃有意隔絕俄國與海參威之交通現中國政府己答覆俄使謂此說實無根據譯字林報 
[攷察政治大臣行抵英京]  
　　二十九日倫敦路透電云中國派往各國考察政治大臣澤公等己偕隨員行抵英京倫敦譯字林報 
[美總統對於華人之厚意]  
　　二十九日倫敦路透電云美國工黨曾禀請美總統將華人入美之律例加厲美總統不允所請仍擬將此項律例酌減從寛譯字林報 
[美總領事赴杭]  
　　文匯報云本埠美總領事羅思治君己於昨日午後起程前往杭州 
[營勇命案己結吳淞]  
　　眞如巡防營勇趙某因積恨戳死勇目黄某三人曾記前報茲經督練處監判委員及提轅趙中軍至淞會訊確實據情電覆江督念九日得江督回電飭將凶手趙某處决並將該哨弁胡某解省究辦商統領卽將凶手綁赴校塲正法免其梟首又將同時起釁之護勇發縣監禁五載（川） 
[嚴拿冐充奉敎之逃兵鎭江]  
　　鎭江徵兵張國泰入伍後旋卽逃亡揚言己在溧水天主堂奉敎并由敎士代爲函致標統索還存營之貴重物件詎非獨查無其物且奉敎亦查無其事敎士以其揑造有碍敎規函致督練處徐朱兩總辦遂擬澈底根究并飭幹役嚴拿張國泰到案照律嚴懲以肅軍紀（朽） 
[鎭道批准美孚油廠租地建池鎭江]  
　　美孚火油公司前在荷花塢租戴姓地八畝有奇以四十年爲期以備建築油池之用前道郭觀察深恐活租易啓糾葛批駁不准刻經公司力爭遂由新任陶觀察批准立案并核給准單俾得興工建造（巧） 
[電准護蘇撫請假半月蘇州]  
　　護撫濮紫帥病情雖己就痊尚未復元一應公牘不克親自裁判因電請江督奏請賞假半月以資調理一切公務由署藩司代拆代行現己奉到電旨准賞假半月（康） 
[改造督練公所工程蘇州]  
　　蘇省督練公所初議不撫署東首箭道内營房改建曾繪圖估工銀一萬兩現經署藩司朱竹石方伯與參謀敎練兩處總辦杜劉二觀察商酌一時實難籌此鉅款查得滄浪亭所有行臺一所房屋寛大擬酌量修改並在 
 
 
 

Page 3

 
 
　　後面添建房屋作爲督練公所尚堪合用現己派員繪圖飭匠估計需工料銀二千有餘己禀呈撫憲察核（吉） 
[江蘇常備兵弁目表]  
第一標 
（將弁姓名）（畢業處所） 
第一營前隊隊官咸頤江蘇武備 
一排排長錢汝沐又 
二排排長章金淘又 
三排排長彭啓鵬江蘇預備科 
左隊隊官周炳章江蘇武備 
一排排長金凱又 
二排排長於鼎新又 
三排排長柯翰又 
右隊隊官陳家六又 
一排排長蔣文彬又 
二排排長閆永孝北洋弁目學堂 
三排排長熊恩蔭江蘇武備 
後隊隊官杜鴻儀又 
一排排長丁萬選又 
二排排長方孝博又 
三排排長趙繼賢又 
第二營前隊隊官鄧杰陶又 
一排排長顔大鏞又 
二排排長沈保華又 
三排排長王耀　又 
左隊隊官姚壽甲又 
一排排長陶益又 
二排排長朱殿卿又 
三排排長唐柱坤又 
右隊隊官陳家琛又 
一排排長曹吉徵又 
二排排長鍾期薰又 
三排排長張彭年江蘇預備科 
後隊隊官秦鈺江蘇武備 
一排排長朱盤銘又 
二排排長童頌堯又 
三排排長洪逹又 
第三營前隊隊官王仁沛又 
一排排長葉森又 
二排排長韓沅濤又 
三排排長趙法震江蘇預備科 
左隊隊官丁鴻謨江蘇武備 
一排排長王通又 
二排排長魯蔚率又 
三排排長張超又 
右隊隊官朱鼎銘又 
一排排長楊士奎廣東將弁學堂 
二排排長朱維藩江蘇武備 
三排排長武克勤江蘇預備科 
後隊隊官任光燦江蘇武備 
一排排長周祖荃又 
二排排長萬紹聲江蘇預備科 
三排排長陸毓麟江蘇武備（未完） 
[高等正科定期入學蘇州]  
　　蘇省高等學堂預備科各學生畢業者己有三十五人現擬定在堂内開設高等正科將畢業諸生一律撥入正科由監督禀撫奏咨立案茲擇於三月初一日開設正科己牌示遵照矣至此項畢業各生應如何給予出身之處須候學憲另行復試酌核辦理（永） 
[照會開收安省鐵路股份安慶]  
　　安省自辦鐵路招募股分日前由總辦李京卿備就股票收條數萬張編成字號分送全省各府州縣並照會云照得安徽全省公議自辦鐵路前奉商部奏請由本京堂總辦奉旨依議欽此欽遵並頒發關防知照前來當卽刋具圖說芻議請兩汗督部堂周札發各州縣公舉代表到蕪會議在案查公議辦路先以籌欵爲要鐵路工艱費巨非合全省財力不能集事所定招股章程及推廣辦法業奉商部核覆照行現就全省六十州縣城鄕村鎭不論土著流寓所有大小鋪戶按戶酌量入股每股收規元銀十兩收銀之日無論己未開工按年五釐起息開工之日再分紅利茲送上本公司口口字號收條口本每本一百張每張由一股至十股均可照填並不限制並請照會本地妥實紳商分行勸募不可經胥吏之手計上海規元銀十兩折合安徽曹平二七寶銀九兩三錢折合鷹龍洋十四元經募之處並不多收分文應請貴口明白出示曉諭城鄕俾衆咸知至所收股銀及存根按月彚交蕪湖恒泰錢莊騐收轉寄本公司以便照數填寫股票息摺仍行照送發交原經手鋪戶換給股東收執以免歧異而歸劃一除照會日邑紳董外相應照會施行尤勿假手胥吏稍涉擾累是爲切禱（士） 
[潯南鐵路近日情形九江]  
　　潯南鐵路現籌定鹽斤加價每年可得二十餘萬兩九江米捐亦可得十餘萬兩己共有常欵四十萬兩將來貨捐籌定更可歳增二十萬両至招股之法總以能保股忠爲宗旨故自有歳收常欵數十萬後近來入股者紛紛而至除由公司自行籌築外殷實紳商墊欵包工者亦爭先恐後局中擇其毫無外欵者方肯應允刻己包定百餘里一俟工程師勘竣卽可購地興工擬定自九江入手長江轉運更靈各州縣分投勸股現亦踊躍樂從合京外分認股數己不下數十萬兩潯南鐵路覆勘軌道新建廷昌兩縣地方業己具報事竣所有前派該縣總散各紳應領薪水夫馬銀兩均於三十一年十二月截止以節糜費而符原議云（本） 
[浙路按次測勘建築杭州]  
　　浙省鐵路軌線早有 
定程茲遵原議分别要緩按次開辦業經延得前辦京漢鐵路之華工程師周君等來杭擬先由省中上馬頭錢塘江閘口起向北過二凉亭四眼井繞行城東淸泰門直逹拱宸橋新埠約計四十五華里爲浙路中心點最緊要之工程尅日測勘整備建築己經湯劉二京 
 
 

Page 4

 
 
卿禀奉撫憲飭縣照料刻由龔程二大令會同出示所需築軌各民地聽候届時按照奏定章程公平給價（根） 
[招考候補人員學習警察武昌]  
　　日前梁署臬牌示候補人員學習警察額取州縣二十員每月給津貼二十元佐雜三十員每員月給津貼十六元均一年畢業自二十一日起至二十五日止報名投考均由各同鄕官出結保送再行示期考驗（曲） 
[禀求免釐維持工藝紹興]  
　　紹屬臨浦鎭前由士商等集股創設厚生紡織公司生涯殊盛茲又添股改名厚生織染所招工傳習以開利源禀請牙釐局給照并求將該所織染之品裝運出境免納本省釐金俾得到處通行維持工藝持不識能邀允准否（市） 
[中俄會商交收東三省全案十五續二月二十七日]  
　　光緒二十七年正月十五日午後三鐘率繙譯陸徵祥往晤俄外部大臣拉嫣斯獨夫寒暄畢楊云貴夫臣近接北京信息否拉云未接北京信息專等貴大臣覆信楊云前次面晤所說意外阻擋現己解釋然己煞費周章不獨各國前來阻撓本國内外臣工紛紛奏阻種種難處後經本大臣與李相迭次力勸政府赶速了結此事始得覆電兹將商攺最要之欵開具節畧送閱拉云商改之欵開具節略甚好本大臣可逐細斟酌當將節畧繙閱一遍笑曰約稿内共十二條貴國將三條駁去三條酌改則全約所乘無幾看來抵有交遠東三省之第一條未經議駁耳楊云大凡議事各有辯駁商改之處現奉本國訓條特來與貴大臣面商拉云此外尚有辯駁之處否楊云此外尚有細節全在字面無足重輕現開節畧三駁三攺其駁欵第一係中國北境水陸師不用他國人訓練一節政府來電稱巴使曾有照會總署並未允定接云雖未有畫押字據業經總署屢次聲明中國北境不用他國人訓練本大臣曾接喀使函件屢言及之請問貴國究願用洋員否楊云來電並未言願用不願用但駁此節並未允定貴國擬稿内何得卽作己允之事拉云此節專爲貴國地步以便拒絕外人引薦敎習之請俄國决不强薦敎習强派敎士及强賣鴉片烟與貴國可請放心楊云駁欵第二廢除金州自治之權本國政府亦知孤懸一城諸多不便故去年曾請貴國允將旗民遷出前外部大臣答以將居民全行遷出勢必成一空城未曾允准本大臣看法亦以孤城留之無益惟此次叙入條約他國見之卽以爲中國讓地之實據必至羣起效尤何不將此節删去拉云貴大臣所說甚是本大臣深以爲然如我一人之事卽可允從當商戶兵二部不知伊等看法如何楊云務請將本大臣所說情節切實轉逹爲要拉云本大臣必爲說到楊云駁欵第三造路向京一節前巴使曾有此說確未明說方向現忽如向京二字政府甚爲看重拉云此係戶部擬來之欵欵内旣有向京二字諒必早經說明此欵亦爲貴國地步以便日後中國易於辭却他國之請本大臣勸貴國不駁爲妙楊云其酌改之欵第一路工未竣不設兵隊卽在鐵路兩旁相近地段内禁止軍火當明定年限拉云此節實不妥當將來中國兵隊與俄兵隊難免不滋事端至禁止軍火無須明定年限因本約前後各條均係暫行之條辦到即廢楊云酌改欵第二蒙古滿洲礦路利益不得讓與他國人當聲明中國自辦不在此例又第三他項利益應須聲明與此次公約各國利益相埒並於本國主權利權無大礙者拉云此各節當與戶部接洽如此駁折實剩無幾楊云此外尚有細節數處以後再說拉云即請貴大臣說出楊云約稿第一條内交還東三省似應定一限期聲明幾個月内將各省全行交還拉云此限期我兩人均難預定當視地方上情形請問貴國兩宫回鑾何日一切國事何日復舊諒難預定楊云此層本大臣確不能說第二條内留守之兵似應明定年限名數方有限制拉云本大臣想兵部未必能預定兵數年限此節可請放心本大臣决不願多留兵隊多留一兵多耗一兵之費此層戶部最不肯輕忽兵部亦必不願多一擔當楊云本大臣亦如此想多留一兵即多耗一兵之費於貴國實大不利然總當約定一年限名數說明不過此年限名數較易辦理拉云名數如多徒耗兵費少又不敷保護地方實難預定楊云第二條末有某某等條辦到之日應攺與公司商定賠欵辦法之日秘要俟各條辦到之日方撤留兵則爲時太久矣拉云派兵據守地方必俟各條辦到之日爲止此係通行之例無他辦法楊云五條内革職字樣可否改作調離拉云此字可以照改楊云十條内遲誤路工似應删去因此層實難核算拉云此層戶部巷爲看重因路工被阻得利較遲此亦公司之大虧譬如造房出租工程遲誤一年即少得一年利息楊云此賑如何算法拉云此係公司之事將來由公司與貴國接洽商辦楊云將來商辦在何處本大虑實不會算賑拉云當由礏科第在京商辦本大臣亦不會算賑不願承辦此事今日貴大臣交來節畧及面駁各節是將全約十二條都駁改了本大臣日望貴大臣前來畫押不料今日如此駁改大失所望楊云政府所駁止有三條其他三條僅商攺耳本大臣所說各節均在字面更何足重輕何得謂全行駁攺如貴大臣聽本大臣前次屢勸之言顧全中國主權兵權利權本無須本國政府駁改亦無容他國出塲干預拉云請問貴國究竟要俄交還東三省否我兩國辦事本無須他國干預現今貴國將情形傳播致招外人阻擋今日又如此駁攺實有不願俄交還東三省之意俄國前曾於通文内春明如有他國阻碍强令本國改變宗旨云云現如他國來阻本國惟有改變宗旨耳旣承接待紙有奉謝貴國美意楊云頃接本國皇帝電傳國書尚未及譯茲先帶來譯讀大概貴大臣可見本國皇帝之心意矣譯讀國書至約章廷臣所擬也之句拉云然則都是我們不是楊云此足見各大臣之盡忠爲國譯讀畢拉又云請卽譯出送來今日送來節畧亦請留下以便本大臣趕速摘洽商議如有可以酌改之處當卽照會貴大臣楊云請速示覆爲盼拉云今有私事相商下禮拜二日本大臣公宴各駐使恐貴大臣不願前來擬設私宴專請貴大臣以便暢叙約在禮拜五日晚上如蒙惠臨甚爲欣幸楊云承貴大臣如此美意體諒周至曷勝感篆公宴謝謝因今年冬季宴會茶會等酬應一切謝却旣承美意另設專席何敢遏却拉云拜二公宴拜一本大臣見客之日拜四係俄先主阿列克散德忠辰約在拜五再當函邀楊云謝謝必來奉擾起身握手時云一切全仗大力拉云此非在本大臣實在貴大卢也言舉握年而散以上爲第十六次會議倩形 
[德責俄之無義]  
　　二十九日倫敦路透電云德京柏林報章評論俄外部藍姆斯道夫伯爵所致愛耳其西亞斯會議俄國代表之電信以其曾聲明俄法爲親密之聯盟故頗責俄之詐僞無義 
[英國財政]  
　　二十九日倫敦路透云英國戶部大臣愛斯潤君答覆麥克來君謂除中國贖欵外英國國庫尚存英金三十五萬磅 
[日本保護稅則]  
　　廿九日東京電云日本下議院己將修攺之稅則核准 
[俄國預防暴動]  
　　二十九日倫敦路透電云俄國政府恐西四月間又有罷巿暴動故現己準俴且切以備不虞各鐵道之火車均己護以鐵甲大臣馬考尼君擬於全國義設無線電報各省巡撫郡守均己奉命捕拿學堂曠課之學生而懲罰之 
[續記台灣地震]  
　　二十九日東京電云台灣地震共死一千一百零六人傷一千八百六十二人房屋倒塌者共三千八百三十一所在嘉義一處有二千一百二十一所昨夜又異常震動日皇己派御前侍衞一員前往調查譯字林報 
[土耳其垂涎埃及之屬境]  
　　三十日倫敦電云土耳其政府以塔拔一地係風于亞克拔境當在土耳其國版圖之内土耳其軍事員己派兵駐紥紅海中西納半島之邊界惟英國不願接受土耳其之意見但盼土耳其改府將此事再加審度因此英國巡洋艦第亞那號巳在近處停留以觀動靜 
[法國内亂未巳]  
　　法報云法國來恩斯地方白勞邱克司與俾斯雷兩革命黨又起擾亂白勞邱克司一黨内己有数人被捕譯文匯報 
[摩洛哥問題]  
　　字林報接二十九日倫敦電云愛耳共西亞斯會議奥國巳煞費苦心重擬條件以免停議德文報接廿九日柏林電云愛耳其西亞斯譜會現巳預籌結局之辦法頗有進步盖以彼此之爭辯己較前稍弱明日又將大開會議 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[鄂督札飭保護敎堂湖北]  
　　自江西南昌敎案起後督憲張宫保深恐匪徒藉仇敎爲名乘間起事爰札飭各屬所有敎堂一律切實保護（兵） 
[委員收騐營房工程蕪湖]  
　　蕪湖常備二標一營之營房原議估工一萬金現届工竣聞用去一萬七千金之多皖撫誠中丞己札委督練公所提調丁幼蘭太守會同蕪湖關道童瑶圃觀察收騐該標營房工程（九） 
[武漢德律風欵撥充兵工鋼藥兩廠經費湖北]  
　　日前鄂督改委汙洪霆太守黎元洪協統兩人兼管德律風事並諭每年所收之欵撥充兵工鋼藥兩廠經費汪太守卽就此欵在鋼藥廠添設化學德文學堂一所一俟禀泰批示卽行開辦（曲） 
[征兵局重申誥誡揚州]  
　　邗上近來快靴操帽之儔觸目皆是幾令人莫辨眞僞征兵局方參領因又發出告示多張略云本局新征兵士約束甚嚴其煙室茶寮賭台妓院向不准到近聞有等棍徒冒充兵士在外滋擾殊與征兵名譽有碍合亟出示曉諭此後凡有口稱征兵在各處滋擾索詐准其捆送來局一經訊明卽當禀請以軍法懲治（引） 
[示禁冒穿軍服蕪湖]  
　　安徽督練公所告示到蕪略謂嗣後非陸軍出身及無軍職者不得冒着新軍服制如違提究不貸（九） 
[巡警擬建新屋蕪湖]  
　　蕪湖巡警總局屋宇不甚寛暢總辦黄潤九觀察擬將前訂習藝所之空基改建洋式巡警局聞己飭匠估工須八千餘金一俟籌有確欵卽當興工（九） 
[恊戎巡江鎭江]  
　　駐鎭水陸總巡周錦堂恊戎以時事多艱梟會諸匪到處充斥爰於二月二十七日親率兵勇乘砲艇馳赴長江上下遊一帶嚴密巡緝以絕匪蹤而靖江面（想） 
[營兵乃敢爲盜蘇州]  
　　丹徒縣屬民人居士壽等於二月初七日行至夏家灣地方被匪持械攔搶戳死居正蘭一案報經丹徒縣郭令前往勘騐失事處所卽在常備第六標一營右哨營盤之傍一面飭差拿獲案犯戴立寛訊出卽係該處營内之勇張姓丁姓等同搶當經郭令移准常備一營彭管帶將正目張棣華正兵丁玉梅解送到縣提同戴立寛質訊張棣華丁玉梅均己供認搶奪拒捕録供通禀（吉） 
[蘇府札飭巨梟案限期申覆蘇州]  
　　蘇府許太守近以著名巨梟董道富案吳縣久無詳覆特於前日札催略謂董道富一案何以數月均無隻字具覆殊爲不解未便再任延宕模糊了結速將該婦董沈氏曾否還禁宋春生朱少瀾交保緝董情形統限文到三日内分别解府通報云云（且） 
[鄂省停鑄銅元漢口]  
　　鄂督張宫保因銅元太多錢價低落於圜政大有妨碍爰飭漢陽兵工廠附設之銅元廠暫時停鑄以維圜法（英） 
[小輪撞沈鐵船鎭江]  
　　小輪往來揚鎭一帶横行無忌日前有某小輪駛至揚州境内其前有鐵船一艘載物極重小輪照章應撞沈刻己禀報鎭道派洋務委員李潤齋大令前往查辦矣（巧） 
[選送各國游學生示期出洋蘇州]  
　　蘇省選送比美法日四國游學諸生現經學務處示期三月初一日啓程先期傳諭諸生於二十八日各備衣冠來處等候傳見分别給發瞻家銀兩及印摺治裝等件業己札委候補知縣屈振翰大令護送赴滬（且） 
[宿遷籌欵興學蘇州]  
　　宿遷縣廪生葉汝樵等以縣治興辦蒙學經費無著因議淸釐本地各項雜欵撥充蒙學聨名禀請撫憲核示護撫濮中丞以未據該縣禀報無憑核辦因此江寗學務處核議併委員前往會同該縣逐欵淸釐據寔禀復察辦（且） 
[初等小學堂添音樂體操科武昌]  
　　省城内外原設初等小學堂六十所音樂體操尚付闕如日前由梁署臬傳知各堂敎員一律添設敎授（八） 
[擴充女學堂鎭江]  
　　金山新河承志女學堂於昨歳建設與男學堂毗連均歸曹君家麟經理始則女學生名數寥寥刻下則來者絡繹己不下六七十名講堂齋舍不敷應用曹君乃籌欵經營爲擴充學額計云（工） 
[回敎又設志成蒙學鎭江]  
　　鎭江回敎中人旣設穆源高等小學於西門城外因城内亦有淸眞寺一所附近居民同敎者十室而九非特立一學堂不足以謀敎育普及爰由寺董籌辦初等小學命名志成蓋取有志者事竟成之意云（工） 
[兩淮官立小學堂定期開學揚州]  
　　趙都轉改立小學八區原有肄業生曁新招學生均巳先後考録足數茲都轉定期三月初四日一律開學預於初三日分赴各堂行謁見禮（引） 
[蘇州官事]  
　　知縣倪文范禀知奉委督修崇明圩岸差縣丞張續璿禀知奉委估勘丹陽練湖堤塘冲坍土方情形差委帶撫標親兵衞隊侍衞銜畢業生吕國華禀知二月廿七日到差（等） 
[揚州官事]  
　　十二圩儀棧總辦徐觀察乃昌因與都轉面商要公逗留數日於念六日返圩鹽運司庫廳許鹺尹鳳文因事交卸經都轉委彭鹺尹長慶庖代各岸運商擇本月念二日公祭曾文正公祠例由運司主祭此次趙都轉因有要公未克分身遂由值年領袖商恪恭將事又經歷洪定述委大伊山知事黄熾昌委太平局經歷吳賜眞委龍溝卡大使徐家驥委武障河卡均己奉札謝委（引） 
[飭取革員履歷蘇州]  
　　如皋縣屬掘港塲煎丁唐悅等聚衆滋事一案現經運司趙都轉會同蘇臬司以如皋縣主簿王廷炤昏庸荒謬其子王建元係江蘇候補縣丞又敢串通朦混應請一體咨部革職歸案辦理等情撫憲批飭查取各員履歷詳候咨革（永） 
[泰屬劉莊塲分司撤任温州]  
　　泰分司所屬之劉莊塲大使崇璋因案撤任遺缺經運司趙都轉詳奉督鹽憲批准以准補斯缺之陸恒謙飭赴新任前日己札飭遵照矣（涼） 
今日尚有各省新聞及本埠新聞列入第長張閱者注意 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[儀棧總辦因小輪船事赴寗揚州]  
　　儀棧總辦徐觀察乃昌日前因公到揚旋於二十六日遄返己紀前報茲悉觀察回棧隨又換乘輪船赴寗謁見江督禀商江平小輪撫恤事宜俾可早日了結並聞該輪失事時有新儀徵縣刑席某君亦罹斯厄屍身至今尚未撈獲云（涼） 
[高郵州出缺揚州]  
　　高郵州李剌史出缺揚州府榮守得信隨於二十三日檄委候補通判朱别駕鴻鈞前往庖代一面詳請上游迅卽遴員署理以重職守涼 
[五河鹽釐總辦因公到揚揚州]  
　　五河鹽厘總辦周觀察家駒於二十五日抵揚因淮北鹽事拜會運司趙都轉籌議至兩小時之久始興辭而出小泊河干旋卽解纜（涼） 
[紀委辦茶釐各差安慶]  
　　日前藩憲馮方伯札委候補各員接辦皖南北各處茶釐茲將各員銜名照録於下候補知縣松雲委辦皖北茶厘局提調候補知縣孫毓嵩委辦霍山候補府經金心存委辦八里灘候補府經吳鶴年委辦黄栗抄從九許培林委辦與兒街巡檢吳大任委辦毛坦廠巡檢于步雲委辦流波　直隷州判吳翰英委辦七里河縣丞余世芳委辦兩河口縣丞曹傳霖委辦舞旗河（多） 
[膏捐總辦返蕪蕪湖]  
　　安徽膏捐總辦童次山觀察去冬隨督辦八省膏捐柯大臣入都謁見鐵良面上膏捐條陳茲己公畢於本月中句返蕪（九） 
[學員服罪述聞武昌]  
　　仕學院肄業候補知縣史某日前因算學誤會題旨經湯敎習駁斥詎史當堂將算學課本扯碎兩小相下幾致釀成事端後經諸生調停令史服禮了事曲 
[提撥中飽陋規充公金華]  
　　金華府海鶴汀太守現擬遵奉憲札舉行新政苦乏經費碍難舉行嗣思八屬各項陋規取本傷廉爰悉數指撥地方公益之用餘如書院積榖平餘等各中飽之欵亦皆提充開辦新政聞己和盤托出開單通詳各憲并請通飭各屬一律照行矣（早） 
[蘇府詳復江震設立罪犯習藝所蘇州]  
　　江震二邑設立罪犯習藝所估計工料錢七千餘串將各典日捐提錢四千千應用不敷之欵再行設法勸捐在案旣而震澤縣楊令又請將震澤鎭積存茶捐本息項下酌提息錢一千千文蘇州府許太守以茶捐本息爲本地備荒要需本未便率請挪動惟習藝所工程緊要似可酌提撥作工用惟嗣後不得援請指撥以重公欵刻己禀請各憲核示（且） 
[招商包租菜巿鎭江]  
　　鎭郡菜巿幾成虚設而花烟燈則巢窟於此刻經鎭道陶觀察下令驅逐惟思菜巿空曠亦殊非計零星招租又太瑣屑爰議由殷實商人包租若干年云（工） 
[改造堆棧民房武昌]  
　　望山門外彭楊二公祠舊基及毗連之荒洲原擬修建民房五百棟茲經工程王委員審度地勢以濱臨大江起卸貨物極爲妥便因禀奉鄂督允准以一半修築民房以一半改造堆棧鋪面（宅） 
[平糶開局定期武昌]  
　　平糶濟民一事早誌前報茲經府縣警察總局會銜出示畧謂省城内外設六局由紳士經理出入派員稽查彈壓改議以四升爲度每升定價三十文均須有警察局印票爲據始准給米己於二月二十六日開辦矣（宅） 
[淫僧禀請繳銀贖罪蘇州]  
　　蘇垣靈鷲寺前三年住持僧銘洲窩藏黄汪氏汪熊氏姑嫂二人在寺姦宿經臬飭縣查拿將僧銘洲釘鐐收禁流氓公所在案前日忽有隆慶寺僧炯菴串出僧人赴蘇州府署具禀以現奉新章笞杖徒流等罪均有繳銀收贖之條僧銘洲所犯收禁之罪可否亦繳銀贖罪交保釋放等情不識太守如何批示也公 
[盜案互相推誘蘇州]  
　　常州府許太守派弁拿獲盜犯陳三陳四單五石得富徐炳生劉老大六名解經武陽二縣訊認搶劫玉祈鎭班船得贓以失事處所係在無錫縣境由事主沈阿喜赴無錫縣報請勘緝無錫縣趙大令飭差查明失事處所實在陽湖縣境而陽湖縣又據地保諸還孫禀稱失事在石蓮村彭家圩河係無錫縣界因此互相推諉延宕月餘迄未履勘審訊致犯人單五在押乘間脫逃現經常州府許太守飭派知縣慶多前往會同陽湖無錫二縣勘明訊辦並飭縣勒緝逃犯（等） 
[江甘兩縣勤脩火政揚州]  
　　江都陳大令甘泉宋大令以近來天氣乾燥火患宜防查各處太平缸類皆破損無人過問因會銜照會趙董希曾逐處查脩責成各坊保滿貯淸水不准居民平時汲用以備不虞並謂溯查道光丙午年火災甚慘今年又逢丙午雖天道未必一定然思患預防亦不容稍懈也云云（引） 
[滬城官事]  
　　總工程局副裁判官陳良玉二尹水利局委員兪夔跗明府太陽廟局員唐二尹正祥製造局委員李明府錫年等昨均因公到道禀見（事） 
[札飭詳覆浦東開辦警察事宜]  
　　前報紀稅務司函請前升道袁大京兆將浦東仿照租界章程開辦警察由道禀請督撫憲興辦一節茲因新道瑞觀察於此事未能詳悉札飭浦東總巡謝岳松明府詳細禀復候核（資） 
[禀道照收警察淸道路燈各捐]  
　　滬南總工程局新正起收警察淸道路燈等捐前曾出示照房租五釐收取後經改章仍照去年所議捐數派令司事寫定每幢捐洋三角今各店鋪皆欲遵照所出示諭付捐司事未便擅收回局禀明總董各總董以此項捐資乃局中翻築新老馬路及警察巡士經費每夜路燈所需萬難稍减前日禀明道憲瑞觀察派同巡士包探挨戶照收如再抗違提局訊罰不貸（尺） 
[擬請修整街道]  
　　南巿外鹹瓜街及如意街小橋北首一帶街道均因年久失修隂溝淤塞一遇大雨積水没脛行人咸爲不便故聞附近各店鋪有擬聯名公禀總工程局請修之說（寶） 
[水利局員諭捕賭船]  
　　近有山東鹽城兩幇賭棍每晚在關碼頭萬聚碼頭等處懸一小燈用划子船引誘船戶等人至浦中船 
 
 

Page 18

 
 
上聚賭輸贏甚巨受其害者不知凡幾事爲縣局訪悉飭差拘拿未獲昨日水利局委員兪夔蹭明府查知嚴諭水巡上緊捕拿務獲究辦（寶） 
[盛宫保片送案犯]  
　　商約大臣盛宫保昨日片送合股貿易意圖捲銀逃逸之某甲一名到縣請究汪大令諭飭收押候訊（嚴） 
[禀請察勘廢河]  
　　總工程局各紳董籌欵將滬城黑橋浜等處各廢河一律禀道填塞一事各董以仲春後各廢河臭穢更甚有碍居民衞生故又禀請新道瑞觀察親往察勘以期早日開辦（日） 
[催查認捐弊病]  
　　滬城淞滬釐捐局督辦陳亦漁觀察前者札飭貨捐局派委淸查各業認捐有無售人頂替作弊等語茲因未據查報故又飭催該局總辦鐵太守刻日查復（嚴） 
[諭限赶築塘工]  
　　昨報紀上寶護塘定期出月初一日興工一節前日縣尊汪大令諭飭各該圖地保謂現值田間未經播種應趕緊隨同各董事督令鄕民從速工作限於一月工竣如有鄕戶無人派往之家准其出資交由董事以便另雇小工往代云（曰） 
[命案移縣]  
　　胡小狗之子榮根被朱光慶之婿小包子糾黨打傷氣悶身死報由上海縣相騐己詳本報昨日包探倪順泉投廨禀明前情並將朱光慶解究地保孟慶祥供屍身己由縣尊騐過屍嬸胡陳氏供是日聞打駡聲說是流氓迨至死後始知乃婦人之姪求請伸雪胡小狗供與陳氏相同關司馬商之德麥副領事以案經上海縣蒞騐判將朱與胡陳氏等人一併移縣歸案訊奪（力） 
[十七訊誣控拆梢牽涉通匪案]  
　　錢鼎成控王毛毛等誣控拆梢一案昨晨襄讞孫大令又會同英副領事復訊被告律師愛理思譯稱前次請堂上至縣抄查錢鼎成案卷曾否抄到孫大令謂己由縣中移復計有案毆打報館訪事並縣中訪拿流氓將錢拘訊及在塘橋訛詐又浦東總巡移送勾通光蛋由縣查無實據等四案至光緒十四年販賣人口及冒充淮揚公所董事両案縣中無卷可抄原告律師穆安素起謂此案愛律師初次到堂曾請堂上移查各卷縣中復稱無有今忽抄出殊洒中解孫大令答謂縣中若無犯案之卷何能妄抄遂傳朱海郎訊供朱稱被錢拆梢洋一百五十元乃向客人沈源興借得票洋一百元於五月二十日在南巿中華樓付交錢嫌太少謂恐范高頭不允仍欲攔刧船只故又續付鈔票洋二十八元迨七月中將情訴知應桂馨應言事過己久如錢再有索詐可以告我是實穆律師向朱反復駁詰並將朱在英捕房所共之語詳細復問愛律師謂本律師前堂曾問穆律師証人之供己詢完否伊云己畢因早料其有詰難之處今果將捕房供單出詰應請堂上阻止以免案延莫結雪門律師亦稱上堂費烈律師未到由本律師代表確聞愛律師詰問穆律師証人己俱問畢之語郝門律師代陸頌和剖稱陸之控案計有三層第一第二與陸無涉第三節與陸始有關係可否請堂上將一二兩層銷去以便日後訊及易於了結維時日己正午中西官會商之下判各人仍交原保候下禮拜五下午再行復訊（力） 
[總工程局紀案]  
　　南巿披猪認捐公所前日查得衡源鹹貨行有醃猪十六只由北往南捐票不符飭令照補不服函請總工程局傳該行王李吉舟訊究李供此貨代北南萬昌瑞提買裝往周浦後因不合退回詎公所内卻找捐洋六元有奇小的以並非偷娟是以不允孫明府以其情節支離判爾洋十元充公○楊仁年掩入太平碼頭陳協豐水菓行竊取皮鞋一雙被棧司李吉祥拘獲送究孫明府提訊之時在身畔抄出當票救紙判贓給李領抄出之票着包探帶同楊至英公堂派差協吊原贓候核○划船戶周子成在久大碼頭與同業蔡毛毛爭奪停船扭毆將蔡推入浦邊甘一號巡土拘究陳二尹訊得各有不合均子申斥叱退○紙作坊夥曹仁榮掮紙一包在陸家石橋行走包探見共跡近偷捐拘局請訊二尹判罰洋一元原貨給還（尺） 
[公共公廨早堂案]  
　　德商波彌文洋行棧房疑失水鑽四箱經魏春元告知買辦吳榮輝謂在張俟淸處出賣與毛叙洪由吳禀明洋東報由捕房派探將張毛拿獲解訊張供此貨由魏經手向波彌文所定共計十箱去年出過五箱今年續到四箱存於浦東棧房現在賣與廣和豐等處之貨即係去年所到不知波彌文失竊之事傳訊魏春元供去年定貨却由小的經手張俊淸並不收贓吳榮輝監供此貨與去年水鑽不同乃由出店竊出讞員關司馬商之德麥副領事以吳所控無憑碍難訊斷判張毛開釋查有証據再訊如虚反坐○常州女子李鳳保被表兄王洪生誘帶來滬押入觀音閣朱姓花煙間内賣娼近有狎客欲娶朱　不允乘隙奔入濟良所喊寃昨日送訊司馬判仍發所留養再核○流氓吳阿永係石寶寶同黨在陳阿桂所開之麫店内吃麫不名一錢向論反將碗盞毁碎經陳報探解究司馬判押捕房兩日工作滿期逐出租界○兪阿金竊全昌成等皮鞋衣物錢榮全竊瑞記洋行羽綢一箱王永林竊毛仁全等家衣服洋傘增由包探拿究司馬判兪錢押捕房兩月王押六禮拜○瞿阿洪王長林竊路人緞帽衣物報探解究司馬以瞿係過犯判押兩月工作王長林押捕房五天○朱阿五售賣野雞違章由探解辦判薄罰洋五角○流氓瞿林福在杜如金家聚賭持刀傷杜一案近杜傷己痊愈昨由包探解瞿請懲司馬以此案前係英副領事會訊仍著帶回管押候禮拜一解訊○李亮丞遣抱藍崑探傭婦秦徐氏行竊衣物昨日將氏傳案判交官媒看管俟過堂訊究○工部局洋人控洽泰源水木作造屋違章昨日票傳作主至案判交的保於禮拜一訊奪（當） 
[法租界公堂案]  
　　陳同興銅錫店主陳阿梅控朱菊寶假買錫鐲台爲名送至金德興棧誆稱自欲開店請陳經理騙去押櫃洋一百六十元一案昨陳投案求追包探禀稱曾往棧中間查據稱不知其細大令以朱非善類著押候送縣備文遞籍○馬車夫包阿大以僞照駕車爲捕拘獲捕頭察騐此照號數係新大馬車行所捐當傳行主陳邦香一併解訊包供捐照乃由小孩在途拾獲陳供此照日前失去今被調換僞照大令以雨造均有不合判陳罰銀三十兩包罰銀十兩充公○和昌成報關行修理晒台未領照會捕房飭傳茶房任國良解訊奉判交保速將工程拆去詎料玩延不理昨又將任傳案請懲任供現己遵諭拆卸大令判罰洋二元○法工部局新章凡在租界開設牛奶棚及各項店鋪須向工部局換領新照詎有季長順牛奶棚主季兆裘公記牛奶棚主蔡阿大仍用舊照爲西人查悉傳案請空季等同供不知新章故未換領大令判一併退去候下期傳訊核奪○馬夫王阿泉　病馬駕車爲捕拘究王供馬本無病因有石子嵌人馬足所致大令判罰洋一元○賓山縣武生沈元曾在寶邑控嚴應生施愛生誘拐弟媳黄氏縣主王大令准詞提訊嚴供王氏實被沈阿盤誘至上海賣與陳阿渭家現沈匿迹法界大令因備文飭差移讀法廨派探恊提陳大令准之（臨） 
[美租界捕事房]  
　　薙髮匠洪朝榮應正林丁玉如昨在天潼路一百五十六號門牌剃頭店結算工資啓釁互毆丁傷眼角由捕將兩造一併拘究奉飭洪應押辦丁送醫院求治○陳阿福向在茂海路某西婦處爲侍者昨日不知何故外出由西婦報捕拘究捕頭詢得陳因事回家並非抛工開釋○某場車昨裝木板甚多在茭倫路將孫益芝東洋車撞壤並　孫右腿碾傷由捕拘究奉飭塌車夫二名押候送辦孫送醫院求治○金阿桂在舟山路打笆未領執照違章經捕馳禀捕頭飭卽停工違干拘　○陸桂甫在西華德路被張阿榮家欠兇毆報請查究捕頭允之似 
 
 

Page 19

 
 
   
 
 

Page 20

 
 
一分收欵卽常關短少一分徵數此盈彼絀勢所必然飭據道員秦炳禮密查各日所收稅銀並無隱漏請仍查照安徽撫臣原奏准予儘徵儘解寬免賠繳或如何變通之處等因詳核所奏各節尚屬實在情形所有本屇短收稅銀擬請准如該省所奏免其賠繳以示體恤此外各關與該關情形不同應不准援以爲例再查上年五月間臣部議覆蕪湖關二十九年分短收常稅摺内聲明該關各口旣歸稅務司代徵所有五十里以外四小口僅徵銀七千餘兩而開支各項經費銀一萬五千九百餘兩寔屬浮多應由該關核寔大加删减迄今未據禀覆本年九月十三日據總稅務司申覆中常關留川人役淸摺内開蕪湖關有委員十四員書辦一百六十四名雜差二百十三名更聞五十里内外約有千人預聞其事每月薪水大約均係由各項規費自行抽取等語查各關應用委員書役數目必以徵稅之多寡爲衡從前蕪湖關稅收暢旺目非多用員役不足以資辦公現因洋稅侵佔收數己遠不如前然尚有一千數百餘人窟穴其中恐耗費侵漁等弊均在所不免應請旨飭下安徽巡撫按照總稅務司申覆各節將該關各口委員書役澈底淸查嚴行裁汰不惟節省經費並可杜絕弊端至抽取各項規費不過於正稅之外巧立名目剥削商民尤屬有干例禁亦應查明一律革除母任需索以恤商艱所有臣等遵議緣由理合恭摺其陳伏乞皇太后皇上聖鑒訓示遵行再此摺係戶部主稿會同工部辦理合併聲明謹奏請旨光緒三十一年十一月十六日具奏請旨依議欽此 
宫門抄十二月二十三日莊王得議叙謝恩崑中堂等專摺謝賞貂皮等件恩善豫假滿請安關防衙門奏初一日大高殿拜表醇王行禮掌儀司奏初一日祭奉先殿溥侗行禮内務府奏派初一日壽皇殿恭代行禮派出醇王又奏派恭懸恭收聖容派出恭王醇王又奏派堂子掛紙錢派出繼禄又奏派時應宫拈香派出海年召見軍機 
　　黑龍江將軍逹等奏爲邊備空虚擬先于三姓及所屬並吉江兩省連界處開設郡縣以資治理而實疆圉摺奴才逹桂程德全跪奏爲邊備空虚擬先于三姓及所屬並吉江兩省連界處所開設郡縣以資治理而實疆圉謹會同恭摺具陳仰祈聖鑒事竊維有人乃能有土安民必先安官此實聖經不易之言爲古來治邊長策亦今時所宜亟切圖維者也吉林三姓一城居省城之東北與俄之伯力接壤乃吉江兩省之門戶又爲松花牡丹兩江匯流東下之區迤東至烏蘇哩河口绵長千數百里其間僅有富克錦協領一員勢力孤危聲氣隔閡殊不足以言控制而地多沃壤一片平川開墾成熟不難漸臻富庶第報領之戶率多觀望不前推究其原則皆因無官以理治之故遂相率裹足查三姓地方旗民錯處戶口殷繁光緒七年間曾經前將軍銘安奏請與寗古塔琿春等處添設道府同知旋經部駁中止迄今二十餘年生齒益繁現在寗琿地方己設有綏芬延吉両廳而三姓尚復缺如建置之方豈宜再緩該城淸文曰依蘭哈拉擬設知府一員名曰依蘭府不設附郭首縣凡屬旗民命盜詞訟錢糧課賦均歸目理經徵並設府經歷兼司獄事一員以資佐理三姓城西與賓州毗連相距六百餘里其適中之地爲崇古爾庫站查該處乃吉江交界地多膏腴兩省屬城屢因界址不淸致起齟龉非於此處設治不足以息爭端擬設知縣一員名曰大通縣其富克錦東北之拉哈蘇蘇濱臨松花江南岸北卽黑河口凡輪舶順黑龍江而下拆松花江而上皆取道于是實爲扼要咽喉擬於此處添設知州一員名曰臨江州至江北吞河地方今民湯旺河係在江省界内而距省城不過一百餘里己由奴才德全奏設湯源縣在案應于添設知縣一員外與現在擬設之大通縣各設巡檢管典史事一員臨江州則設吏目一員俾大小相維藉連臂指並均隸依蘭府管屬雖湯源地屬江省知府無隔省兼轄之例而因地制宜當茲革除故見力求維新之際期于吏治民生有濟似不能不少事變通奴才等上年奏設黑龍江巡道等缺摺内曾經聲明湯旺河五站一帶與吉接壤應両省會同設官不可稍分畛域等情在案况唇齒相依均爲國家疆土在奴才等目前同辦一事固無此疆彼界之分卽後來任事之員創建因時當亦泯除畛域之見是湯源一縣撥歸依蘭府管轄尚無窒碍至依蘭府自理曁所屬各州縣政務殷繁非有監司之員不足以資統轄而距省較遠又不便由吉林巡道管理擬令就近隸干前次奏設之哈爾濱江關道庶考核有資可昭捷便其府州縣敎職暫不添設應自設治以後學堂興起如果需員經理容再體察情形酌量請添惟各該處均係旗民雜處擬設之一州兩縣均請加理事銜俾得滿漢並用旗民兼理所有副都統恊領防校等官應遵照上届設官成例祗准管理旗務緝捕盜賊不准干預地方公事用示限制三姓副都統衙門降原有山海土稅照寗古　等城章程仍應照舊徵收外其餘新舊地丁錢糧大小租賦田房契尾牲畜雜稅以及旗民詞訟專歸新設之府州縣管理經徵以符成案惟湯源地屬江省大通亦係吉林向黑龍江借以設站其租賦課稅除留抵俸公役食外湯源應儘數解歸江省大通縣吉江兩省各半分解所有建署經費亦由省分認至于依蘭臨江両府州修建城池衙署倉庫監獄等項擬由現在淸賦放荒收起荒價項下先行動撥各官廉俸役食擬由徵存租賦撙節動支可資挹注奴才等爲邊備空虚計規久遠起見合無仰懇天恩將此次擬設各官敕下政務處吏部迅速核議覆奏如蒙兪允奴才等於奉准部文後由兩省人員内遴員奏明試署所有添設府州縣地方淸丈荒地事宜卽責令新委之員懲辦不另設局以節糜費如果一年後辦理裕如再請實授其該府州縣應管界址遠近缺分繁簡並各正佐廉俸書役工食以及添設捕盜兵額一切詳細章程容再詳核奏明辦理除分咨政務處吏部查照外理合會同恭摺具陳伏乞皇太后皇上聖鑒訓示再此摺係奴才逹桂主稿合併陳明謹奏奉硃批政務處吏部議奏片併發欽此宫門抄十二月二十四日崑中堂等得賞福字等件謝恩姚錫光謝賞副都統銜恩意公奎順各假滿請安前殺虎口監督文鑑到京請安召見軍機崗逹多爾濟 
　　黑龍江將軍逹等奏爲擬將伯都訥撫民同知升改爲府設知府一員仍移回伯都訥城名曰新城府片 
逹桂等片再事須因地以制宜法無歷久而不變員邊之要固以開設郡縣爲先而舊治之區今昔情形迥異有不得不酌量改曾以冀變通盡利治臻上理如伯都訥廳同知一缺者查該廳早年本係理事同知駐紥於伯都訥與副都統同城設分防巡檢於孤榆 
 
