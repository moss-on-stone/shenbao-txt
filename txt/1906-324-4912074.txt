# 1906 - 324 - 4912074

 

Page 1

 
 
   
 
 

Page 2

 
 
[宮門抄]  
　　十月十二日召見軍機鹿傳霖陳邦瑞 
唐景崇 
[論湖南學務處禁開德育會事無]  
　　日前本報旣載湖南學務處拿辦德育會會員札文。記者反覆讀之。 
憂沉沉而襲心。如衘魚乙以爲茹。如藉蝟栗以爲坐。乃從而論之。論曰。吾聞之凡欲預備立憲。未有不以地方自治爲先務者。欲求地方自治。未有不以輸入智識爲先務者。是故舍輸入智識。不能求自治舍演說不能輸入智識舍開會不能演說。此天下人所同認者也。湖南諸君所立之德育會。其會章一切。吾未之聞。然旣冠以德育二字。則决非謀爲不軌者所能同日語也明矣。而學務處悍然禁之。但求禁止開會。而所禁者爲何會。不之復顧以論理學公例觀之。啻名禁開會。而實則禁德育也。此吾之所不解者一也。學務處札文有謂該會借美名以聳聽聞者。夫旣曰借美名以聳聴聞。則入會者。必因。雅慕德育而來。苟有異聞。焉有不掩耳却走者。固不待該學務處之解散也明矣。此吾之所不解者二也。且該學務處以顯背欽定章程爲口實。吾聞凡立憲之國。未有侵人立會自由者。吾恐立會者不顯。背欽定章程。而禁立會者。乃眞背欽定章程也。此吾之所不解者三也。且夫立會而名以德育其宗旨亦至平常矣。而學務處必欲破壞之。湖南號稱志士淵藪比年以來。人才奮興。前仆後繼。多有提倡民族主義者。該學務處不能求厭人望。而惟出以壓制手叚。禁之愈嚴不啻倡之愈力。其不一變德育會而爲秘密會也幾希。縱使充學務處之能力。偵探四出捕拿黨人。而反對之手叚。又安保其不益烈。該學務處。又安樂乎地方之有秘密會耶。古今來禍亂之起。苟非一般官吏。有以啟其激釁。未有能成大事者。蓋在下者煽成之禍小。而在。上者激成之禍巨。壓力不甚。則抵力亦無所拖。由是言之。罪不在下而在上矣。此吾之所不解者四也。有此四者。吾乃眞不能爲該學務處恕矣。且夫十年前爲此可也。五年前爲此可也。而在今日則大不可。不欲立憲固不可。旣欲立憲尤不可。眞預備立憲固不可。卽僞預備立憲尤不可何也。政府之立憲者。所以籠絡人心也。旣宣布立憲矣。而又爲此等違背憲法之舉。該學務竟敢冒天下之不韙乎。亦不善用其術矣。幸也。該學務處之力所及者。僅湖南一省耳。苟各省官。吏。人人效湖南學務處。而一切摧抑之是中國永不能立一會。即永。不能地方自治。即永不能輸入新智識。卽永不能立此似是而非之憲。猗歟休哉。吾敢爲湖南賀。吾敢爲中國賀。吾敢爲中國立憲賀。嗚呼噫嘻。吾其賀耶。吾其弔耶。讀者試下一轉語來。 
[本館接久劉式訓補授閣讀學專電十二日申刻到]  
　　北京專電云美使梁誠丁憂遺内閣侍讀學士缺奉旨以法使劉式訓補授（白） 
[本館接請改日本稅則專電十二日午刻到]  
　　北京專電云農工商部昨日接商約大臣南洋大臣電請酌改日本稅則（兄） 
[本館接英使請飭粤督巡緝盜刦專電同日到]  
　　北京專電云英商小輪迭在西江被劫駐京英使照會外部請咨周督飭粤海關設快輪巡緝（白） 
[徐鐵兩大臣出軍機之原因京師]  
　　徐鐵之出軍機也外間傳聞各異茲接通信員來函探聞樞垣中人云某當道每年必報効某邸銀數十萬兩均於練兵處經費内設法開支而鐵不知惟徐知之一日徐忽大意道破爲鐵所聞鐵含之未露秋操後某當道又欲於練兵經費項下撥欵開銷而鐵不肯撥某當道殊覺詫異旣知此個悶葫蘆係爲徐所打破者越日某當道邀徐小酌酒過數巡舉杯望徐曰某有何不到之處當望格外含容徐始聆之亦殊驚訝旣而尋思或卽無意中道破密切之事一席未終徐已驚惶逃席而去隔日即奉旨著徐鐵出軍機矣然耶否耶姑記之附於有聞必錄之例（心） 
[王中堂運動開缺消息京師]  
　　仁和王𡕸石相國力求開缺籍請瞿中堂來宅婉乞代奏俾遂錦還之願瞿己允代爲竭力陳請大約俟明年春間必可奏請開缺云（白） 
[澤公不見大用之原因]  
　　京津泰晤士報云澤公之不見大用其故由澤公曾奏請裁汰宦寺若輩日在内廷因於太后前時進　言以毁謗之譯文匯報 
[粤督周致軍機處電（爲代奏籌辦廣西事。）]  
軍機處鑒念六馥抵廣州即日接印岑督次日即行連詢印委地方尚覺安靜交涉各事尙無波折惟聲稱廣西年荒粮貴民氣不靖財力困絀殊爲可慮容與西撫隨時籌商辦理除繕摺外謹先電陳乞代奏（王） 
[派員確查坎拿大華僑京師]  
　　日昨農工商部接駐英欽使汪來電略謂旅居坎拿大華僑商民近以加征身稅每人較前加增至一千餘元有奇苛虐太甚商民不堪其擾因具禀力求保護查坎拿大向來專設領事似應奏請添設以資保護現已專派二等叅贊陳貽範前往確查是否屬實再行電達云（孔） 
按此節畧情己見初三日北京專電 
[成侍御請禁止華工出洋京師]  
　　近日美屬巴拿馬開河擬招華工御史成昌恐沿海奸商煽誘華民出洋特奏請飭下各督撫嚴行禁止（呂） 
[台州敎案浙江]  
　　外部致浙撫電法使稱台州天主耶穌兩敎肇釁大吏如何應 
 
 

Page 3

 
 
付等語有無其事希即查明電復外東（王） 
臨海縣撤任。臨海縣蕭大令邦愷因上月杪海門地方天主耶穌二敎爭鬭彈壓不力故於初九日奉寳方伯懸牌撤任另委候補縣彭循堯前往署理（渠） 
[西報紀中日會議交收營口事]  
　　西十一月二十一號北京訪函云直督袁世凱接得辦理接收營口委員營口關道梁如浩來禀謂自西十一月十五號由京抵營後即與日本專員阿部中將開議彼此恊商甚爲平和故西十二月一號當可將營口收回不致再行改期云溯中日兩國委員初次會晤後即由日員於西十一月十六號在日本客館張筵欵待中日兩國賓客之在座者共有一百五十人席間梁道台與阿部中將各述兩國國家及人民睦誼之厚由是觀之兩國會議旣日有進步則交還營口之事日内當可决定矣譯字林報 
[日俄協商滿洲鐵路事]  
　　十一日東京電云日俄兩國恊商滿洲鐵路事業已結局議稿定於明日簽押日本公牘載明以長春之北爲界所有兩國會議之事皆當見諸施行云譯字林報 
[會議拒駁合辦川藏鐵路京師]  
　　駐京英國公使日前函致外務部要請將四川至西藏鐵路歸中英合辦即經各堂官會議照覆拒駁）外（ 
[李侍御奏請廢福公司合同]  
　　京津泰晤士報云李侍御近上封奏請飭外務部廢去福公司之合同各華字報皆謂朝廷已飭下外務部核議此事聞外務部近曾通知晋撫謂合同作廢一說不在此問題之内甚爲得當譯文匯報 
[電飭改訂蒙古官制京師]  
　　近日釐訂官制各大臣以前經電飭各省督撫妥議改定官制事宜惟蒙古地方情形不同未能一律因即分電熱河察哈爾綏遠城科布多塔爾巴哈台庫倫等處將軍都統及辦事大臣詳細體察情形應如何添設或改駐官缺之處並將所改外省官制有無窒碍一併籌議迅速聲覆以憑核辦（和） 
[新官制事宜四誌]  
　　民政部奏請將已裁之鴻臚寺太僕寺衙署改爲内城分廳現己奉旨依議 
度支部以財政處旣已歸併事務繁要非奏請添設丞叅及叅事各缺不可一俟溥尙書到任後即行具摺奏請 
禮部派司員數人分往光祿太常鴻臚三寺調查各項差務溥尙書議定初三日將三寺事務造册交代并擬將該寺司員酌調部中辦事 
考察政治館奏稱房屋狹小不敷辦公請將已裁太常寺署作爲編譯所奉旨依議 
法部改訂官制己派出司員胡彤恩張潤馮汝琪等十四人公議其餘滿漢擋房及行走各司員亦准各呈說帖以備採擇 
理藩部壽尙書擾定創設部務大綱四條一妥定官制分司辦事一調查各藩部現在情形一將舊日書吏一律裁革不用 
一調用諳熟蒙古等藩情形之員破格留部補用以上辦法不日入奏（合） 
[自治局特設諮議員天津]  
　　天津自治局禀請袁宮保就服官本省人員中之曾任繁劇或富有學識者若干人派爲該局諮議員聞宮保將委張太守良暹阮司馬國楨李刺史兆珍張大令一鵬以承斯乏（呂） 
[振徐两欽使蒞奉詳紀奉天]  
　　振徐兩欽使於九月二十九日節抵新民府趙次帥預派驛巡道陶杏南營務處袁雲台兩觀察　赴迎迓十月初一日午前両欽使從新民府乘日本火車赴瀋陽十一時抵西關外火車站各學堂學生及商會執事人等均排隊歡迎趙次帥率同副都統多文都護史念祖提學使張鶴齡等策馬郊迎旋至練兵公所跪請聖安禮畢兩欽使遂入城進軍督署駐節聞初二日謁太祖高皇帝福陵初三日謁太宗文皇帝昭陵初四日即啓節赴吉林黑龍江調查政治至興京永陵因道路不便有回奉後再行往謁之說兩欽使此來不設關防無論何人凡赴轅進謁者皆立時傳見詢問地方利病以求民隱而通下情奉省人士鼓舞歡躍次帥將奉省一年來所辦各新政開具節略送呈察閱聞兩欽使甚爲贊歎進步之速爲各省所未見云（丙） 
[魯撫電請代奏佩帶德國寶星濟南]  
　　魯撫楊蓮帥前據德國駐靑島大臣都沛祿文稱現奉其本國皇帝諭旨奬贈山東巡撫楊士驤頭等金冕寳星一座道員涂撫辰蕭應椿李德順三等寳星各一座膠州知州余則達四等寳星一座現特致電外部略謂德國寶星可否准其佩帶循例謹請鈞部代奏恭候諭旨遵行（臣） 
[厦道開缺賞給京堂廈門]  
　　此間官塲日前接有廷寄稱曾廣銓出使德國著開去興泉永道缺以三品京堂候補 
[奏准驛巡辦理交涉奉天]  
　　奉省向設交涉局以恊領或知府爲總辦由各衙門選擇數員爲委員辦理交涉事宜迨今春陶觀察大均調補驛巡道奉天趙留守委陶觀察爲交涉局總辦兼辦外交現在兼差之交涉局事務較本任驛巡道事務尤繁故趙畱守奏請以驛巡道卽爲辦理交涉之專官以重責任日前已經奉旨允准矣（閏） 
[駐日楊使奏保人員京帥]  
　　駐日公使楊樞日昨奏保人員（一）馬群亮充學務繙譯官奉旨外務部知道（二）張忠鎭以營千總儘先拔補奉旨著照所請該部知道（三）駐日叅賛馬廷亮奉旨著交外務部存記（日） 
[商品陳列所之成立京帥]  
　　京師商品陳列所自開工建造迄今將已二年現已一律工竣所有各省解交商品亦經陳列整齊光怪陸離頗稱美備現經農工商部擬准初四日具奏初 
 
 

Page 4

 
 
十日萬壽節開辦所中有督理一員奏設者總協理二員庶務收支攷驗庋設等處各設一長計共四員稽查官一員理事員十員每處司事二人外有看護人四十餘人各有專司以資照料（仁） 
[南苑商場添設汽車京師]  
　　南苑擬闢商場已誌前報茲悉永定門至南苑紅門路叚己委員勘丈妥協鳩工興築以備添設汽車振與商務約年内即可售票開行（外） 
[創設豫商陸運總會天津]  
　　津地行銷豫省引鹽向用船隻運載危險笨重殊多不便現經引商楊李二君改良辦法在城内經司胡同創設豫商陸運總會議定以後凡豫省引鹽槪用火車運載以期便捷而重鹺政（生） 
[學部咨各督撫文（爲奬勵製造敎育用品事）]  
普通司兼辦專門實業兩司案呈照得敎育日興所需敎育用品甚衆若不自行製造則一切抑給他國非所以保利源而興藝術雖精巧之器未能遽言自製而通常用品近來各省頗有自行仿製者亟應提倡以期振興並應曉諭各學堂遇有需用敎育用品之時宜就本國所有者購用雖價値梢昻物質稍遜不足爲病務使學生皆有上物是愛之心而製　敎育用品者亦可藉資鼓勵推廣改良並不至因銷路阻滯不能持久本部現定奬勵製造敎育用品章程通行各省深望各地方官隨時提倡各處學堂相與維持除分咨外相應咨行貴口行知提學使司查照　理並示曉諭可也（往） 
[請減江蘇租稅京師]  
　　江蘇被水州縣田畝歉收現汪鳳池侍御奏請飭下江督查明被災情形分别减免租稅以恤災黎（呂） 
[示諭官運物料定期徵稅]  
　　稅務大臣奏准官運物料分别徵稅抄錄原奏札行滬關自一百八十六結起欽遵辦理等情已詳前報茲滬道瑞觀察已出示曉諭定於本年十一月十七日起（卽一千九百零七年一月一號）所有官運物料統照商民貨物一律徵稅（寸） 
[西歷今秋各海關收數衰旺情形]  
　　文匯報云海關秋季報告册昨甫出版内開各海關所收總數共計關銀九百十萬三千六百二十四兩二錢六分六釐除去一萬四千三百六十四兩一錢五分五釐凈收關銀九百零八萬九千二百六十兩一錢一分一釐若一千九百零五年秋季則僅收關銀八百六十四萬九千六百二十二兩五錢七分八釐各海關收數上海則見其增而秦王島一口收數獨旺計自二萬六千八百五十二兩增至五萬三千○八十三兩其收數不及上年者共有八處而宜昌蕪湖兩處爲尤甚茲列表於下以明之 
西一千九百零五年秋季　西一千九百零六年秋季宜昌收關銀一一六○九○兩　收關銀六一九一兩蕪湖　一八二○六八两　一○○四八五兩岳州　二五○二兩　二二九六兩漢口　七五八三八二兩　七○四九七六兩寗波　二二○二四○兩　一九九四四四兩廣州　八三五二九五兩　八一四八七七兩三水　五五六二七兩　四七四一二兩梧州　一七○五六六兩　一四○九九○两 
[財政處户部奏續擬歸併各省銅幣局廠辦法摺]  
奏爲歸併各省銅幣局廠續擬辦法恭摺仰祈聖鑒事竊臣處臣部前經奏請欽派大臣前往各省歸併銅幣局廠並擬辦法十四條欽奉諭旨著派陳璧前往考查辦理欽此欽遵在案臣璧奉命之下遵將奏定歸併事宜與臣等悉心規畫所有酌留裁併各局廠一切部署承接事體極爲繁重自宜逐　預籌周妥以便次第施行查原奏辦法第十四條内聲明如有未盡事宜及應行更改之處由欽派大臣會同臣等商定奏明辦理等因現經詳加審酌謹就原奏所陳　爲推闡續擬辦法四條會同商定恭呈御覽一酌留局廠原有之總會辦等經此次查考會同督撫加札委用後廠中一切事宜均責成該總辦等妥愼經理其由部派充各該廠會辦司員專司監查遇有廠内應行呈報事件仍會銜辦理一裁併局廠派司員一人前往接收除廠屋　器能否改作他用應由該省自行酌辦外其銅鉛　料令該廠查明開列淸單會同該司員　騐後即由該廠派員運交歸併之廠所有料價運費均准作爲裁併省分之成本至該廠如有挪借公私欵項裁併以後亦應由該省自行淸理一結算餘利應以一年爲一届每三個月總結一次按照鑄成銷售數目應得餘利若干核明照章分撥不行預行提明溢支致有虧累其廠中應分花紅仍存俟年終再行分派一近來各省局廠購買銅鉛均係報明臣處臣部由各省自行購買惟價値漲落無常有時各省爭質商人遂可抬價居奇成色價値參差不一應由臣等札飭津海等關道會同該處商會隨時與商人考查市價按月電知臣部俟各省購用時即由臣處臣部代爲電購並由該局派員會辦以期周妥以上各條如蒙俞允即咨行各該督撫遵照此外所有朱盡事宜應由臣壁至各省時　察情形再行奏明辦理又此次歸併局廠係整齊幣制統籌兼顧之辦法前經電商鑄幣省分各督撫意見大致相同現雖由臣處臣部居中調度仍賴各疆臣恊力維持是以臣等前奏己經聲明總辦各員會同督撫札委嗣後廠内事宜由總辦等分報臣處臣部及該管督撫批示辦理各等因將來歸併接收以後仍應由各省督撫就近督飭稽查以資整頓並請旨飭下各督撫一併遵照辦理所有續擬歸併各省銅幣局廠辦法緣由是否有當謹會同恭摺具陳伏乞皇太后皇上聖鑒訓示遵行再此摺係臣璧主稿會同財政處户部辦理合併聲明謹奏 
[奥國擬簡駐日本頭等公使]  
　　東報云傳聞奥斯馬加國擬於西歷明年七月升駐日本公使爲頭等公使 
[俄法德皆允維持瑙威之國權]  
　　十一日倫敦電云德報發布瑙威國君曾行文各國請其維持瑙威之國權聞俄法德皆己允許云 
[法與西班牙共謀摩洛哥國事]  
　　十一日倫敦電云法與西班牙两國之兵力祇及於丹支亞海口附近各境並設法將亂酋僭竊之權交還摩洛哥國皇 
[意大利希臘兩國君主宴會]  
　　十一日倫敦電云意大利國君主在闊列納爾地方宴請希臘國君主席間意國君主起致頌詞曰羅馬希臘兩國之工藝詩學科學令聞卓著照耀古今深盼他日兩國之歷史復合而爲一也希臘國君主答稱希臘人民皆贊美欽仰稱羡意國人民也當時羅馬尼亞塞維亞勃爾加利亞三國雖曾由意國柬招皆未遺員赴會譯字林報 
[摩洛哥之亂事]  
　　十二日倫敦電云有僑居丹支亞城外之歐洲人數名因土人恫嚇相加已棄其所居而他往矣 
[俄國又出炸彈案]  
　　十二日倫敦電云俄國德維　夫提督在克來米亞省西圖叙亞海口被匪徒以炸彈擲擊幸未受傷兇手業已捕獲 
[英懲辦海軍之叛兵]  
　　十二日倫敦電云英國波資末斯海口海軍營兵之叛兵己由軍法司提審其爲首作亂之人名摩第者已定罪監禁五年罰作苦工譯文匯報 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[漁業認餉之批詞廣東]  
　　廣東運司准商人楊汝球承辦漁船發票具詳粤督茲經粤督批示略稱澳長劉兆華等承辦漁船發票歲認繳餉三十萬元另籌餉處經費銀一萬元現計開辦八個月僅繳過餉銀五萬六千元查核短欠甚鉅應如詳從寛斥革並准新商楊汝球照案承辦以五年爲期惟劉兆華等禀承原案係指明廣肇等屬漁船而言現推廣全省除潮屬外各屬漁船均歸其發票轄地旣寛收餉自多所有每年認繳餉銀十四萬元應飭奉諭後先繳二萬元作爲本年按餉尙餘十二萬元按月匀繳聽候撥用母庸六年帶納此後遞年應繳餉銀一律照此辦理母稍延欠其推廣五等小船一律發票仍須查係眞正業漁之船船有打魚器具魚欄數部方准分别塡給倘私鹽艇隻冐領漁票仍應一律拿究仰卽轉飭遵照給諭該商查照定章妥爲開辦母得稍有苛索擾累至干查究張 
[續江蘇茅麓明農有限公司續收第二起股本章程]  
　　估費山地價目每畝約六角續購五千畝地計三千圓樹秧粗細參半每畝約三元種四千畆樹約一萬二千圓添建辦公所及旁屋住工人所各屋約千圓開墾熟高田千畆墾費每畆半圓約五百圓耕牛耔種每畆半圓約五百圓農具五百圓續招工人四十名薪食每年每名五十圓約二千圓 
計利桑至五年每株約出葉十斤每畆二百株可出葉二十擔中平價目每擔一圓每畆可出二十圓茶樹每畆約出葉五擔焙乾得葉一百二十四五斤每擔價約四十千左右採摘費每畆約二十千文製造費每畆九千文薪炭每畝四千文除各項三十三千外每畆種茶地約餘十七千文桐收果每株可得果五升每升價値三四十文每地一畞二百株可得利三四十千文松杉每畝七百株五年後每株逐年可伐材二斤共計十四擔每擔二百文每畝可得利二千八百文八年倍利十年後此樹可作房料每株約値百有零每畆七百株可得利七十千零再五年後可得加倍利山竹五年後每畝可得利二三十千文十年後可加倍利煙葉每畆一千窩可出花利二十餘元果園之利成本較重而收息更優雜糧之利無論山芋高梁芝麻子瓜各項每畝約得利五千文稻穀之利每畝約出稻四石作四千文 
均利除支官息用費外約有盈餘按十五成攤派以十成派給股東以二成爲公積以二成爲辦事人花紅以一成爲創辦人贊成人酬勞餘利按入股之先後匀派第一次獲利儘第一起股友均分不與二起相涉第二次獲利卽連第二起入股者公分早一起入股者卽早得一次餘利除股東應得餘利外酬勞花紅二項均按先後分别照派其承集人酬勞另給號摺註明所集股數俟應分紅息時提公積四分之一按所集股分多寡核算派給未完 
[浙撫續請開缺杭州]  
　　浙撫張筱帥自夏間染病後已兩次奏請開缺均奉賞假慰留茲筱帥因頭暈氣逆必須靜攝故又具摺續求開缺未識能邀俞允否（的） 
[江督考察巡警南京]  
　　江督端午帥初八日下午乘馬車至巡警總局當堂考驗畢業諸生發給文憑寗垣司道府縣均各到局至晚方散（男） 
[軍門旋厦厦門]  
　　水陸提憲洪軍門於初三日由銅山乘福安輪船旋厦並有各鄉呈繳軍械十餘担亦一併帶來云（孟） 
[札飭保護醫士游歷杭州]  
　　英國醫士屈治爾現擬往福建廣東浙江三省游歷請由興泉永道詳請閩浙總督發給護照咨照名省一體保護現浙撫張筱帥已接到此項咨文札行洋務局通飭各屬知照矣（的） 
[來函]  
前月在火車上聞人談及蘇省當道擬設一官印刷所其辦法係限令民間訴訟婚書田房契據俱用官紙凡非官印刷所紙者不爲據將奏明在蘇藩司屬三十三州縣先行試辦即稱爲地方稅所有辦事員計分三等九級一等第三級爲坐辦而坐辦聞即爲應桂馨其人（應係督練公所科長引進者另有原因）夫應在上海之歷史中外皆知何况蘇州僅一衣帶水近爲范高頭一案所牽連人言嘖嘖指爲梟黨英領事曾定爲永遠不准入租界之禁至今新廨有案當時鄙人以茲事體大一時未必能辦卽議辦矣蘇州官塲人多於蛆何致才望流品曾一應桂馨之不若乃必任用及應故亦不之信今見報載有蘇撫陳筱帥以蘇省設立新籌欵所暫借商務局先以印刷信用物三種試辦印刷所應派應令顧令爲坐辦並責成朱臬司家寳督同應令等籌議一切開辦章程並刊刻關防各事宜禀復核奪業已下札飭遵云云是官印刷所確已定議顧不知何許人應即應桂馨居然令我江蘇矣惟范高頭羽黨顧伯詮當堂供出陸仲和應桂馨及新廨招書徐月仙等四名歷詳報端道憲瑞觀察以梟黨混跡公解殊駭聞聽且恐授外人以口實現正嚴飭提究各報皆載其事是應之爲梟黨又明明供證有案矣現在我邦人士正日日言財政言警務言學務又日日言改良軍人資格夫官印刷所者實擁財政民政最高之權位而又與圖書敎育相關將來於地方行政極有影響今應以戲園老班范匪同黨用爲督練公所科長已可爲軍事界一哭乃又一躍而爲官印刷所坐辦員與司道同列省中重要政權己潛移默操於其手我邦人士自任爲地方上主持一切自治機關者方熟視而若無睹結舌而不敢言長此酣夢之中可恥孰甚抑鄙人又有說焉徐月仙一書吏耳於軍政兩界有何關繫瑞觀察尙恐其混跡公廨致貽口實必欲從而究革之然則近在省中乃使梟黨混跡軍政兩界且舉一省財用之權而盡付之不亦輕朝廷而羞當世之士耶且人方驅逐我獨重用是又明恐外權其不干涉也鄙人居鄉日少百事不問但念此事造端宏大流毒孔長除函請筱帥斟酌舉辦外敬乞貴報刊入來函以告我邦人士之自任爲地方上謀自治者江蘇人汪甘卿拜啟 
[南洋大臣端午帥來電]  
　　盛宮保曾少卿施子英觀察少卿函悉振欵又得一萬甚善望交杏蓀宮保卽日撥解南洋之行少卿 
 
 

Page 10

 
 
不能卽往三復函意似近諉卸殊與平生風義判若兩人至爲失望鄙意目前災深欵絀非籌之各島富商終無以濟急難少卿義聞深入人心即以瘴厲未宜無妨派一委人代爲勸募事關百萬窮黎環而待命不憚再三之瀆杏翁子翁樂善之懷當亦力爲贊成也方眞印 
[曾少卿經收江北徐海振捐第七次淸單]  
　　黃君支林經募撥助銀一千兩席君穎生爲尊甫六旬火慶筵資移助銀一百两隱名氏洋三十元毛興如郁瑞生卲少坪朱占梅張儀廷彭伯仁吳少山石松庭曹少泉方毓麟諸君各洋一元共收銀一千一百两洋四十元正用特登報以揚仁風 
杭州西湖恊德善一鼎記庄經募江蘇宜荆浙江湖州水災賑捐第一次另登淸單 
○何少春爲孫庚元病愈還愿扶風兆鼎嘉生等五人俞子諒三户各洋十元田公館九元田徐氏爲先父詒綬求超拔五元李愼餘堂四元江偉哉二元扶風福淸郭記顔莊嘉記經郎達記鳳英燕謀錢沈氏錢廷錫七户各一元以上十四户共收洋五十七元[  上海經業會館籌賑公所施則敬抄登]  
[今日尙有本埠及各省新聞均列在第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
見仍俟試署一年期滿如果稱職另請實授以符定制除咨部查照外理合恭摺具陳伏乞皇太后皇上聖鑒訓示謹 
奏奉硃批吏部議奏欽此 
宮門抄七月初十日禮部太常寺正紅旗値日無引見分省補用知府黃壽袞謝恩開復江蘇試用道兪啓元謝恩醇王等李嗣鶴預備召見召見軍機醇王等李嗣鶴 
[湖廣總督張奏爲湖北滿綠各營光緒三十一年分俸餉養廉數目開具淸單摺]  
　　太子少保源廣總督兼管湖北巡撫事臣張之洞跪奏爲湖北滿綠各營光緒三十一年分俸餉養廉數目開具淸單恭摺仰祈聖鑒事竊准兵部咨議湖北湖南兩省兵馬錢糧奏銷向應具題今暫緩具題開具簡明淸單具奏等因當經轉飭遵照辦理茲據湖北布政使李岷琛詳稱光緖三十一年分湖北省滿綠各營俸薪餉乾米豆草折喂馬口分並專濟等銀滿州營實支銀三十萬四千七十七兩五錢七分九釐綠營實支銀一十二萬九千六百五兩七錢一分九釐滿州營實支米一十四萬六千四百七十九石一斗一升三合八勺綠營實支米二萬一千三百八十石一斗六升又光緒三十一年分湖北省二十三標鎭協營共支過官弁養廉銀三萬四千三兩八錢二分三釐分别彙造報銷總册詳請奏咨前來臣覆覈無異除將各册分送部科查核外謹繕具簡明淸單會同湖北提督臣夏毓秀恭摺具陳伏乞皇太后皇上聖鑒敕部查核施行謹奏奉硃批該部知道單二件併發欽此 
宮門抄七月十一日兵部太僕寺廂白旗値日起居注引見二名外務部二名户部八名翰林院十七名提督衙門二十六名値年旗二名鑲黃蒙六名内務府十二名掌儀司奏十五日祭奉先殿濤貝勒行禮召見軍機毓郎朗 
[直隷總督袁奏爲揀員請署要缺知縣以資治理摺]  
　　太子少保北洋大臣直隷總督臣袁世凱跪奏爲揀員請署要缺知縣以資治理恭摺仰祈聖鑒事竊查大名縣知縣嚴以盛升補滄州知州應以光緒三十二年四月二十三接到部文之日作爲開缺日期歸四月分截缺　遺大名縣知縣員缺幅員遼闊政務紛繁係繁難二項沿河要缺例應在外揀選調補查定例各省知縣如係奉旨命往或督撫題明留於該省候補者無論應題應調應選之缺准該督撫酌量補用其新準士奉旨分發各省購用知縣如遇應題應調缺出亦准該督酌量補用又應調缺出令該督於現任入内揀選調補如實無合例堪調之員准以候補大員題補又　缺緊要人地實在相需而所保之員與例稱有未符者亦必須將該員不合例之處詳細聲明專摺奏請各等語今大名縣知縣一缺必須實心任事人地相宜之員方足以資治理臣督同藩臬両司在於現任人員内逐加遴選非現居要缺即才難治劇一時　乏合例堪調之員未便遷就自應在於候補並進士即用班内揀選請補茲據署藩司毛慶蕃升任臬司增韞查有各項出身候補知縣楊鴻儀堪以請署會詳請奏前來臣查楊鴻儀年四十二歲奉天海城縣監生由分發直隷試用府經歷因辦永定河工出力保以知縣仍留原省補用光緒二十七年十一月初五日蒙 
欽派王大臣驗放堪以留省補用初十日奉旨依議欽此二十八年正月二十七日到省業經照例甄别在案該員才識明敏奮發有爲以之請署大名縣知縣實堪勝任雖該員係初任候補知縣請補要缺知縣與例稍有未符但人地實在相需例得聲明奏請合無仰懇天恩俯念員缺緊要准以候補知縣楊鴻儀試署大名縣知縣實於吏治有裨如蒙俞尤該員銜缺相當毋庸送部引見仍俟試署期滿另行實授除將該員履歷淸册咨部外理合恭摺具陳伏乞皇太后皇上聖鑒訓示謹奏奉硃批吏部議奏欽此 
宮門抄七月十九日户部宗人府正白旗値日無引見克王恭王等由東陵西陵回京請安景厚等謝調授缺恩簡缺知府海福謝恩克王請假十日召見軍機壽勳 
浙江巡撫張奏爲浙海關第一百八十一結收支華洋稅鈔銀數摺 
浙江巡撫臣張曾敭跪奏爲浙海關第一百八十一結收支華洋稅鈔銀數恭摺仰祈聖鑒事竊浙海關洋稅收支數目前經部議按結開單奏報以期畫一又該關四成華稅自光緖六年正月起應照舊章與洋稅四成合爲一宗分解南北洋以充海防經費又准部咨嗣後每結期滿務須遵照奏案將華洋各稅管收除在數目逐欵開列四柱淸單送部查核等因行關遵辦在案茲據護理浙海關甯紹台道喻兆蕃詳稱遵將寗波口自光緒三十一年九月初三日起至十二月初六日止第一百八十一結期滿所收華洋稅鈔並支銷各數開列淸單詳請奏咨前來臣覆核無異除咨明查照外理合繕具淸單恭摺具陳伏乞皇太后皇上聖鑒謹奏奉硃批該部知道單併發欽此 
宮門抄七月二十日禮部太常寺正紅旗値日無引見楊士琦謝充會辦電政大臣恩新授湖北道傅嘉年謝恩溥倬由東陵回京請安海公請假十日召見軍機澤公振貝子袁世凱端方 
浙江巡撫張奏爲甌海關第一百八十三結徵收洋藥釐金數目開具淸單摺 
浙江巡撫臣張曾　跪奏爲甌海關第一百八十三結徵收洋藥釐金數目開具淸單恭摺仰祈聖鑒事竊准户部咨甌海關收支華洋稅銀向係按結奏報其藥釐收支數目並未奏報與各關辦法不同無從核辦行令該關嗣後按結奏報以符向章等因即經轉行遵照業經自一百六結起至光緒三十二年三月初七日第一百八十二結止分别開單奏咨在案茲據温處道甌海關監督賀元彬詳稱自光緒三十二年三月初八日起至五月初九日第一百八十二結期滿止所收洋藥釐金並支銷銀數按照洋稅定章開具淸單詳請奏咨前來臣覆核無異除分咨查照外謹繕淸單恭摺具奏伏乞皇太后皇上聖鑒敕部查照施行謹奏奉硃批該部知道單併發欽此 
 
 

Page 17

 
 
[慶賀萬壽江寗]  
　　江督牌示寗垣各官初十日黎明齊集萬壽宮拜牌慶賀並委派將備學堂恭辦萬壽慶會自圍墻外高搭彩棚一路五彩欄杆直達其内學堂大門口用松枝柏葉菊花配成萬壽無疆普天同慶等字堂内鋪設燈彩菊花山是日寗屬官員均來堂慶會（才） 
[淸江商會電禀蘇撫稿（爲典商讓利事）]  
　　前蒙憲台以今年災重飭各屬典商提先讓利具見胞與宏深商民同感惟淸邑典業中綢皮棉布金珠於臘月朔至除夕止通讓一月非同蘇屬祇讓四項故定案無論災歉不再减讓且架捐旣重爲蘇屬所無取購之期又較蘇屬多九個月况年來雜捐重疉開支日增别項生意皆可加價典業無可攺良商情艱苦實難支持現淸邑李令諭示與憲札所開不符萬難恪遵好事之徒擬借此以起衝突而肆魚肉各典實逼處此勢必停閉的係實情商會以爲値比隆冬歲歉全賴典業周轉若致令典業閉歇則商務民情兩受其害再三勸導尙未愜洽爲此電懇逾格成全先行電飭淸河縣轉飭典商照常生理庶弭釁幾先商民兩便除另禀候示祇遵外謹電（對） 
[考試生員（蘇州）]  
　　蘇垣長元吳三縣生員出路前經蘇張竇三大令定期招考錄取在案茲府尊何太寺示期招考各生已於十一日在署扃試並委李大令監塲聞與考人數甚衆塲規亦極嚴肅云（甲） 
[創設小學寗波]  
　　鄞縣南門外長春橋陳姓籌集欵項創設澄懷小學堂一所額設學生四十名業已禀准當道立案明春卽行開學（具） 
[招報礦產安慶]  
　　皖省礦務總局今春開辦以來通飭各州 
縣並派員招股開採乃各處至今多有未能將礦產逐漸呈報者該局近又刊出招報礦產公文略謂欲厚國力先保利權利權之大莫如礦產吾皖江六十州縣礦產之饒甲於江浙五金具備煤質尤多上年曾請奏准自辦以保利權第任事先在調查一人耳目焉能遍及比者旣已設局將次籌辦除由局派員查勘編號招股開採外其蘊藏秘密素不昭著之地凡吾鄉學界紳界商界諸君子幸各就所知塡列表目逕達本局或報由地方官轉達俾全省礦產得逐漸開採則利權無虞放失而覬覦隱杜於無形矣（說） 
[贛撫飭辦汛兵江西]  
　　分宜縣城守汛兵借驅逐淫戲爲名 
在鄉肆意索詐被人赴縣控發該縣令飭差押回乃各汛兵心懷怨恨聚衆赴縣署大閙將大堂什物搗損差役向阻復被毆傷昨經該縣禀報奉吳仲帥批示略謂該縣城守汛目袁阳勝什長鍾炎炳大千軍紀亟應嚴行究辦仰按察司迅移袁州協鎭勒令易把總將袁得勝鍾炎炳及滋事兵丁押解赴府提審不准短少一名違卽撤叅不貸云云（用） 
[滋事差役解省究辦江西]  
　　吉安府因糧米滋事一案迭紀前報茲聞當日滋事案内緊要差役僅辦二名其餘黨均遠颺無蹤逍遙法外迨案結之後該役等以爲别無他慮潛行回鄉現爲吉安府縣查知以該役等實係要犯不容漏網密飭親兵星夜掩捕當即獲到十餘名請解省澈底究辦昨奉大憲批飭解省從嚴懲辦（用） 
[搶毁釐卡要犯正法九江]  
　　瑞昌縣拿獲搶毁釐卡要犯姜能勇解省訊實已於前日由潯道汪觀察商請常備軍陳標統飭派弁兵四十名押解歸案卽由瑞昌縣騐明正身綁赴市曹處决（本） 
[拿獲要犯廈門]  
　　同安縣鈕大令前在某鄉拿獲盜犯二名帶署訊辦供係前盜刦海澄縣某甲家案内正犯大令遂於初二日飭差押解該縣歸案懲辦（孟） 
[句容刦案鎭江]  
　　句容地方周姓家於初七夜被盜搶刦共來二十餘人由夜間三點鐘起至天明始去所有衣飾均被搜括一空全家男婦老幼則皆縶其手足幸未受傷翌日卽禀官履勘（再） 
[懲責校丁滋事杭州]  
　　杭垣赤城公學役人錢阿友前日在 
淸河坊陳永和酒棧硬抑酒資互相口角旋又糾人到棧逞兇毁物經巡士拘解警局審訊錢語多挺撞奉判從嚴笞責枷示通衢（荷） 
[蘇垣火警]  
　　初十日午後三句鐘蘇城泗井巷某公館失愼幸經各水龍灌救得息僅焚去該公館房屋五六椽餘未殃及（且） 
[擬設小輪載客吳淞]  
　　由淞至申航船當鐵路未造時本有 
小輪來往自鐵路開車小輪遂廢近淞滬鐵路車將三等車改爲二等專以三等車裝載石子改用鐵箱往來客商諸多不便現由衆商請于商會擬凑股本雇小輪船一艘載客借此以便行旅聞不日即當開　云（不） 
[上海官事]  
　　福山總兵鄭國俊由巡洋來滬舟泊十六鋪昨至道轅拜會留學日本畢業生蔡公時伍建威因公來滬昨日到道禀見船捐捕盜局委員江蘇知府朱寳瑩請假數夫赴寗公幹浙江府經歷姚維善禀呈履歷並謝委淸丈局差巡檢黎寳麟奉委稽查沿海保甲差到道禀謝（宜） 
[義領代理値年領事]  
　　駐滬比國總領事薛福德君因公離滬所有公事委副領事狄華使君代拆代行其値年領事現由義領事聶臘濟尼君代理（當） 
[靑年會組織政治研究會]  
　　英界北京路靑年會會員現組織一政治研究會敦請中外名儒訂期演講計分四期（一）十月十五晚講英國歷史（二）二十二晚講美國歴史（三）二十九晚講日本歷史（四）十一月初六晚講中國歴史茲承會中惠贈人座劵一紙届時當飫聞名論也（望） 
[書差學堂又復開議]  
　　縣署書差人等前議開書差學堂因人數衆多志趣不一尙未議决昨日又假邑廟萃莠堂請人開會演說（宜） 
[道批二則]  
　　朱錦榮禀批候咨呈出使大臣楊監督核辦可也○華承雲禀批來禀情節支離不無可疑仰會審委員錄案具覆（宜） 
[限繳包認船捐保証書]  
　　總工程局前日將船捐一項開標承認有顧炳和最佔多數現顧未將保証書呈局備核局董因限於 
 
 

Page 18

 
 
三日内務將殷實商鋪保証結呈道到局如遲至十五日仍未送到應卽撤除傳第二標詢明察辦（尺） 
[姦殺案解府過勘]  
　　徐寳才與姦婦郎潘氏謀斃郎有全一案歷經上海縣提訊分别收禁在案昨晚又經王大令將姦夫淫婦提案錄供不日當解府過勘（宜） 
[臺灣彩票分局房主被罰]  
　　源昌猪行主葉顯忠將祥記馬頭三十八九號房屋租與日本人加藤豐啟開設臺灣彩票公司分局爲道台瑞觀察訪悉照會總工程局飭探封閉已詳前報昨傳該房主到局訊問據供收到租金洋三十六元由全全爲中孫明府判加倍罰洋七十二元限即日嘱該日人遷出如敢違延將房屋充公 
[工頭被刦]  
　　總工程局工頭徐鳳山前晚回家行至西鄉小木橋附近突遇匪徒五六人搶去銀洋三十元並金戒等物復被　戳受傷多處次日到局剖禀局董飭自行報縣驗傷請緝（尺） 
[流氓橫行]  
　　十一夜十點鐘同春坊妓女洪雅雲出局男傭阿根執銀水烟袋相隨詎人三馬路美仁里突遇流氓將阿根連戳三刀搶奪烟袋而逸當由阿根奔報捕房奉諭送仁濟醫院醫治一面飭探緝兇（助） 
[妓女懷寳]  
　　初七日公廨發濟良所留養妓女洪寳寳昨早該所女董將該妓送案稱洪寳寳身畔藏有眞珠首飾等物誠恐來歷不明請訊明司馬訊之洪寳寳供珠子係向鴇母紹興阿大借來此外各種首飾係自己所購司馬著將各物存案候查明核給（孝） 
[上海縣案]  
　　沈寳璣控王少華等抛棺圖訛前晚經襄讞洪明府集訊沈供故父於光緖元年買趙端甫田地一區尙未納稅過户糧串仍係原業王姓户名本由王少華租種因欠租錢十餘千將田收回王今串同王慶明硬欲贖田未遂抛棺田内四圍築笆爲此控究求追欠租趙端甫該田由王少華之祖在日於道光七年活賣於小的故父至咸豐五年倒換方單時猶可回贖因此方單户名仍係王姓後因年久不贖由小的完稅轉售沈姓少華雖命王慶明來和商贖未便允從王慶明供雖曾理勸並無串謀王少華供故祖將田活賣趙姓並未杜絶雖己轉售猶未完稅故向商贖乞鑒明府得供判王姓失業七十餘載亦應作絶不准回贖著具限三天遷棺切結欠租免追沈旣得業三十載尙未完稅本應究罰從寛限速納稅過户竹笆准沈拆毁完案○文生陳德階與德驥係同胞兄弟伊父在日將本圖田三百餘畝匀派二人管業尙有鄰圖田九十畝未分乃父於去歲過世德階即將鄰圖田獨霸德驥不服控奉前邑令判令均分在案刻經洪明府復訊德階供遵斷分撥胞弟之四十五畝計方單二十餘紙呈請給領德驥供胞兄所呈方單俱係瘠田並將小的造有房屋及裁桑樹之三四畝估去雖有方單己失者小的亦顧均扯明府判令親族將各田均匀分派並立合同以杜日後爭執○上元縣人張板林在梁高氏銅鎖作爲夥三月廿八夜呑烟自盡當由王長榮等勸氏免報官騐後張春亭來申爭論由氏控縣訊飭高氏給洋卅元在案昨經明府復審高氏供向同業商洋十五元給張不受餘難籌措張供借宿客寓日久衣服典質一空明府判氏照前批給張洋卅元以便盤棺歸葬不得再延（宜） 
[總工程局記事]  
　　己閉恆興布號主高松卿欠純泰錢莊銀二百九十兩一案昨由正裁判孫明府提訊高供無力求斷判交出外赶理○經昌機器店扭掩竊棧内鐵斧之田鴻到局訊判橅候再訊贓先給領○沈阿銀窰貨船於上月十五失事後控被周召福之烏山船砍斷纜繩一案昨日提訊周供並非砍斷實由水急浪湧激斷官判貼還料費四十元堅不遵斷著兩造夫頭帶出理處○小工揚學文將丁玉奎之子長田誘至生義碼頭源大衣莊購棉袍等二件値洋兩元四角以長田暫押一去不回報由西區拘解到局判將棉袍歸還該店長田給丁領回楊押候究辦（寸） 
[公共公廨早堂案]  
　　泥城外第十四號洋房大司務何阿大與梁氏私識初五日何將梁氏藏匿洋房吳找尋無著旋由其嬸李馬氏尋見鳴捕將男女併拘王家庫捕房昨由包探陳云忠解究吳梁氏供初五日被何誘至　　即將婦人　在房内不令出外讞員關司馬商之美白副領事判何押捕房三個月氏交吳雲甫領回管束完案○邱海如前日掩入别喇洋行挖開賬房銀箱竊去規銀一千八百廿三兩零逃逸事後交洋十元與朱月池囑爲料理經失主紀魯香報由包探竇如海解究司馬以人贓未齊判朱交保候補提人證再訊○前日浜北失愼范連通黃阿林吳阿大王福泉各攫衣箱而逃經包探楊掌生將范等各押捕房两月贓分給失　○周寳寳又竊　徐生　家衣服判押半年滿逐出界○張和合竊朱松記被頭判押三個月○胡樹堂在美界内售賣江南廣東彩票由捕解究判罰洋十元票充公○江北人朱德甲在某錢莊内爲夥私行用空洋四百元經王保山鳴捕解究判押两禮拜將所找欠洋二百八十四元繳案○唐茂松承保袁茂廷洋五十元逾期不繳昨將保人解追唐繳洋廿元餘洋求寛限再繳司馬判押限三天繳淸○張阿章竊德國書信館人頭由捕解究判押候禮拜六訊究○楊樹浦三泰紗廠賬房失火失去洋五百元將侍者陳朱解廨請究判補提司賬王榮祥到案再訊已詳本報昨由包探王金生將司賬王榮祥傳　經讞員關司馬與白副領事會訊王供是晚出外洗澡聞賬房失火隨即趕回火己救息查檢之下失去洋五百元當時破窗救火係陳明良一人入内求鑒質之陳供是晚將火救息即至嬸母李氏處探望移時即回訊之李氏供是晚明良來談片刻即去並無洋銀寄下司馬商之白君判將朱仍交捕房管押如七天内將洋交出從寛免究○兪芝山奚仁生由嘉定裝來棉花八百餘觔舟泊新閘前日徐春生串同張榮記至船向兪奚兜買言定每担價洋十四元當即雇車裝去送到後延不過秤亦不交洋次日徐竟避匿兪奚投新　捕房控告詎徐春山張榮記亦投捕房控俞奚訛詐捕頭飭包探李星福查明實情將棉花起入捕房並將徐張管押昨日解廨請究司馬研詰之下徐張無可抵賴遂判徐張各押捕房三個月棉花交兪奚具領○吳子和家眷屬在張園失去珠花爲馬夫馮云生周阿王拾得質洋爲包探王長桂拘辦昨解案請究司馬判將周阿王發押捕房二月馮云生一月○怡和紗廠洋人探工人陳阿榮陳張氏行竊棉紗由探解究判姑念己押四日從寛開釋○繅絲女子金阿大王阿二投控江北人李阿二張阿三攔路調戲報探李星福解請究辦判李張各押十四天作工○胡金保竊張寅生姚小泉二家生鐵十四條銷贓於陸大桂家得洋二元七角報探馬阿美解請究懲判胡押一月陸押十四天（力） 
[法租界公堂案]  
　　婦人陳王氏時至楊徐氏烟間内吃烟私將徐氏十歲女　阿巧誘拐出外匿於老嫗施陸氏家經徐氏控由捕房提訊官判王氏押捕房兩月陸氏從寛交保開釋阿巧給予領回○姚阿春張和尙串竊同泰皮店牛皮數十方由探拘獲並將收贓之丁歸氏一併解訊官判姚張各押一月氏罰洋二元皮給失主領去○錫作主王阿德探賣舊貨之趙玉亭收買賊贓錫爐請究趙供不認官判交保令王邀同失主到案再訊○小工陳來英行竊招商局棧桂圓橄欖經巡目吳卜訪知該小工先寄贓於王阿三後由張鳳才收贓報捕一併拘訊官判張罰兩元王罰一元陳押捕房一月○李安發謝裕卿串竊銅錫器具多件由探吊贓解辦官判李押一月謝押半月○方阿生行竊太古洋行白蔴由巡丁拘住解訊判押五天○剪綹賊魏四德竊時表一枚質在祥茂押店得洋一元捕房以該店明知竊贓苛當故將店夥葉桂芬一併解案請示官判魏押一月葉寛申斥開釋○玉志成竊乾康醬園衣服判押半月徐阿根搶布判押三月朱寳山偷藥料判押半月夏阿根周玉亭串竊林頭各押十天○周桂山竊烟鎗衣服判押廿天王成收贓罰洋一元○洪阿榮偷綢皮各衣甚多由探拘獲解辦官判押捕房一月窩贓馬玉林押三天（深） 
[美租界捕房事]  
　　劉麻子在蓬路小菜塲摸取某日人皮夾由七百六十三號捕兜獲帶入捕房押候送辦○成衣張阿元私收賊贓洋紗多箱由探倪順泉拘入捕房押候查明送辦○吳阿林昨在瑪禮遜路盧陳氏家竊布衣十三件由二百五十四號捕人贓並獲帶入捕房押究○戴羅法東洋車至北四川路被某西人馬車撞損西人即給以名片一紙而去戴即告知一百廿九號捕導入捕房捕頭以該捕並未目睹著戴自投該管領一署控告○卲和扣竊木板由捕拘入捕頭以無失主將邵斥釋○華記路昨斃無名男屍一具由捕回報捕頭飭傳地保查明收殮（似） 
 
