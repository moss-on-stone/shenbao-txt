# 1911 - 231 - 4913846

 

Page 1

 
 
   
 
 

Page 2

 
 
   
 
 

Page 3

 
 
評論 
[中國財政之浩刧無名]  
　　中國之財政。自賠欵改革。屢年兵荒而後。日就困窮。奸巧之官。於是創爲無中生有之計。以救目前之眉急 
　　其第一法。則爲濫鑄銅元。各省見有銅元之有餘利也。於是互相仿傚。視爲進欵之一大宗。銅元之多一時充斥。上下均受銅元之害。而財政遂成第一次之浩刧 
　　各省禁鑄銅元之命名爲整頓幣制而實則其根不盡除於是官之黠者乃濫發鈔票似錢局似銀行之鈔票機關日漸發生而一紙空憑其利更視銅元爲厚因此上下之病銅元者又轉而病鈔票鈔票須持現銀以附行。無現銀之。鈔票一遇擠軋。危險立見。廣東。與江蘇其象已見。而財政又成第二次之浩刧 
　　虚空之計劃。不過彌補於一時。自濫發鈔票之害見。因知岌岌之勢不可終日。乃又用借外債之法以救。鈔票之窮。政府雖禁外債。一則部中先示表率。而不禁呼督撫之不我效尤。而一則鑒各省財政之窮。必無他法。遂不得不陽拒而陰許。試觀最近之廣東湖北江南三次之借欵。無不依議。而自後之財政。莫不專恃外債矣。而財政又成爲第三次之浩刧 
嗚呼。一國之財政。而至專恃借外債。專恃借外債。以還。外債。財政其尙可理耶 
專電 
[電一（北京）]  
　　内閣决定内官制外度兩部各設副大臣二缺其餘各部均設一缺將入奏 
[電二（北京）]  
　　洵貝勒密奏粤督張鳴岐電報李準被轟語多欺飾請飭派員赴粤密偵如虚嚴懲 
[電三（北京）]  
　　郵部盛大臣赴閣商議收回招商局事宜慶總理囑先派員赴滬考查詳細情形妥定辦法免致紛擾 
[電四（北京）]  
　　内閣官報出版例二十六條有商報所刊文電摺片閣報未刊均不爲據等語 
[公電（南通州）]  
　　各報館鑒旅滬四川幇商董大善士助通賑三千元敬爲災民叩謝並揚仁風通州潮災救濟會叩 
譯電 
[電一（倫敦）]  
　　工黨議員哈地君在下議院提議請議院休議至西八月二十九號反對者九十八人贊成者十八人今休議之期已定至西十月廿四號 
[電二（倫敦）]  
　　泰晤士報接德黑蘭消息波斯廢王穆哈默德阿里之軍隊在沙代苦大敗而潰 
[電三（倫敦）]  
　　民政大臣邱其爾君在下議院宣言願利物浦罷工一事早日議妥並謂須俟治安恢復後始可撤消軍隊警兵之防衞 
[電四（倫敦）]  
　　昨日（二十八日）洛特保險公司開保歐洲戰險内有煤斤一大批擬由英國運出訂明保險三月每百金磅取費半克郎 
[電五（倫敦）]  
　　據印度西姆萊電稱印度陸軍原擬於英皇至印受賀之前舉行大操茲因天旱無芻𥞊以飼馬匹故已作罷 
[電六（柏林）]  
　　法國駐德大使康本君現與巴黎内閣籌訂與德調停摩事意見之大綱俟回柏林原任卽擬呈交德政府核奪 
[電七（栢林）]  
　　土耳其政府現與阿拉托利亞鐵路公司協商由地亞白萊克築造鐵路通至巴格達特 
要聞一 
[李督催定滇路政策]  
　　滇督李仲帥屢次致電政府請將滇路收歸國有均未得復前日復有電致内閣謂經羲前以滇路關繫重要而本省經濟萬分支絀若歸民辦不但收效無期恐轉輾因循滋生意外變故曾一再電請收回國家辦理當時未蒙核覆今年四省幹路收歸國有 
 
 

Page 4

 
 
　　業已定爲政策而滇路尤爲川藏出入之中心點幹路支路絶未提及實深惶惑務請密飭郵部妥速核議應歸幹路或歸支路懇早日宣示以定人心藉資預備聞已有旨著郵傳部會閣詳核具奏矣 
[海軍債與海軍捐]  
　　中國海軍借欵問題頃聞海軍部人云該項借欵前由美國麻公司出面議尙未議有頭緖現有比國某公司亦頗願承借此項巨欵正在競爭運動未知誰能得鹿也 
　　另一訪函云海軍借款一事洵澤兩大臣雖提議數次然因有人獻議置鉅債於不生殖之地將來財政上恐生異常危險故此事已暫行擱署惟海軍關係重要此項經費萬難從緩現不得已遂又提商海軍捐問題聞已决定先交資政院作爲議案而借款一舉則俟相機再行辦理 
[新官制苦了翰林院]  
　　翰林院擬訂官制草案已經咨送法制院覆核當由劉仲魯院使將該案呈由總恊理大臣核閲刻聞諸閣臣以原擬之案設員過多礙難照辦因將原稿分别核駁井限定該院只准額設實 
[缺四十員候補三十員]  
　　此外不得再議增設故新舊各翰林莫不怏怏有入淸秘堂者但聞不住歎息云 
[學生仍有翰林之望]  
　　停止學生獎勵一案已經中央敎育會通過於是熱心功名之學生咸怏怏不已相與運動提前畢業近聞學部唐尙書之意擬將官階停止而出身則依然存在意謂文官考試現將實行中學以上之畢業生皆得與考誠不宜復給官階然出身一項關係敎育前途若無此項奬勵恐人情不能踴躍敎育難望普及故未能驟令停止云 
[各部署歲出支配表]  
　　度支部日前咨行各主管預算衙門云本部前編歲出入支配表於五月内咨送内閣現在業經恊議亟應分别開單咨送各主管預算衙門查核趕緊核編所管歲出預算報告册及比較表儘本月内送部以便彙編宣統四年全國預算歲出入總表所有甲部應歸乙部之欵及乙部應歸甲部之欵應由各主管預算衙門按照表列欵目分别劃提互相知照以免漏誤計度支部暫管預算共庫平銀八百三十八萬三千五十七兩外務部所管預算共庫平銀三百六十五萬五千六百一兩民政部所管預算共庫平銀三百六十萬六千二百六十七兩度支部所管預算共庫平銀九千九百五十二萬四千七百七十七兩學部所管預算共庫平銀二百七十七萬二千九百六十兩陸軍部所管預算共庫平銀六千九百六十五萬九千八十七兩海軍部所管預算共庫平銀一千七十一萬二千六十九兩法部所管預算共庫平銀六百七十二萬八千八百一十六兩農工商部所管預算共庫平銀五百四十一萬七百另九兩郵傳部所管預算共庫平銀二百一十五萬一百四十九兩理藩部所管預算共庫平銀一百廿八萬四千八百六十八兩統計歲出二萬一千三百八十八萬八千三百六十兩爲各主管預算衙門應得歲出分配之數 
[蒙藏籌邊三策]  
　　設立陸軍小學陸軍部爲籌備邊地軍事學員起見刻已决定按照本部奏定陸軍小學堂章程總則第二條内所載辦法於蒙古靑海西藏各部落扼要地方實行設立陸軍小學招生肄業以備畢業後分别任用昨已飭令軍學處妥擬一切辦法俟核定後即行具摺入奏 
　　招練蒙古馬隊庫倫創　新軍本爲軍諮府所發起故一切秉承於軍諮府而陸軍部無與馬近日廕大臣提議蒙人性質慓悍騎術出自天然且富於忍耐性與軍人資格極爲合宜擬就該處倣徵兵辦法招　馬隊二鎭二鎭以資利用特商承濤朗兩邸轉咨三大臣妥擬辦法再爲實行又庫倘練兵一事苦於軍械不能立時署備昨已商由禁衛軍借用機關槍礮若干運往庫倫應用八以爲移緩就急之 
　　添設殖邊邊學堂近聞理藩部擬派本部人員中之曾入貴胃學堂或八旗高等學堂者前赴蒙古各旗前後藏就地籌設殖邊學堂以京師殖邊學堂之里業生充各堂管理敎授等職并開擬設十堂所需經費半由部籌半由自籌 
[酣睡臥闥之側之人數]  
　　拳匪亂後吾國與各國訂立和約許其駐紥衞軍於是西兵足跡幾遍堂奥近年雖稍减少而以各國合計爲數尙多茲因外務部有請各國欽使撤去駐兵之説特調查其最近駐紥京津之數計法德英美意日奥俄八國軍人之駐北京者計軍員四十四人軍士一千一百五十六人其駐天津者意德法英日俄奥七國軍官一百十八人軍士二千四百九十八人 
[順天府之幸將軍之不幸]  
　　新官制擬訂時順天府本在裁撤之列并已擬定順天府裁撤之後所有順屬二十五州縣俱劃歸直隸總督管轄近以慶邸宣言順天府係歷年舊制且京師爲帝王之都亦應稍示區異順天府一缺并不占重要地位應留之以全體制聞法制院已仰承慶邸意旨將順天府列入新官制并不裁撤矣 
　　東督趙次珊制軍前日電致内閣詳陳叅預外官制之意見聞其内容係陳述對於各省將軍裁留之意見略　東省自總督兼管將軍事以來於一切政事毫無貽悞擬請酌仿東省辦法將各省將軍之缺一律裁撤以一事權閣臣頗然其議大約可望實行 
[與聞外官制之專員]  
　　外官制草案行將繕稿惟須俟奉命與聞官制之五督各派專員來京與　始可作　除鄂督派湘藩鄭孝胥外聞北洋大臣　派交涉使王克敏南洋大臣擬派勸業道李哲濬督署秘書官温宗堯東三省總督擬派統計局總辦鄧孝先督署秘書官楊廷陳但鄧孝先如一時交代不淸或即代以大淸銀行新監督葉景葵亦未可知滇督李經羲開不於司道中揀選人材擬派署雲南府知府熊范輿充當斯任綠滇督年來對於官制上之主張强半出諸熊范輿之手故有此特别之委任也 
[何其坦未得開復原因]  
　　前日引見之何其坦以原參情節較重奉諭不准開復已見閣鈔聞何其坦係已革江西巡撫德馨之巡捕兼署南昌縣知縣凡德馨賄賣差缺全係何一人經手司道均爲之側目一時有二巡撫之稱經御史揭參由兩江總督張之洞查實奏請革職諭旨所謂情節 
 
 

Page 5

 
 
較重即指此也惟同時引見之陳雄藩在順天密雲縣政聲頗佳因將廟宇改辦學堂致爲某廟僧買摺劾之此次由都察院咨行直隸總督飭令藩臬兩司查明實係寃抑不意因與何其坦同時引見意爲所累亦不准開復云 
[蘇皖豫交界邊匪來矣]  
　皖北道府頃各電禀撫院略稱據宿州州牧電稱蕭永宿交界之陳家集等處集匪三百餘脅從尤夥分爲五股匪首僞稱宋勤干所用鎗械均甚快利白晝搶刧殺斃汛兵潘勝彪燒死蕭紳王啓明情形甚爲慘厲殘暴昨派徐州鎭張管帶及永城楊令會𠞰僅獲匪兩名餘� 
皆分竄除窮追外合先電禀皖撫得報除電飭該牧會同李統領及蘇豫各營合力兜𠞰務期悉獲懲辦復札行防營分飭鳳頴泗府州飛飭交界各屬一體防堵以免竄擾並請蘇豫兩省迅飭交界各營縣不分界域一體合力兜𠞰以杜蔓延而安閭閻 
小説 
[無名罪人（九）（無名）]  
　　這一看。纔敎愛姑心中難受。那犯人。被兩個憲兵押住了。在那旁門裡進來。穿着一身旅行的衣服。昻然而入。不但秀美動人。而且又有一種凛凛不可犯的氣象。心中不覺一慌。急忙自已按住。那犯人早走到了堂中。只聽得在他位置上坐下。裁判官説道。被告起。立犯人便似理不理的立了起來。裁判官問道。你叫甚麽名字。犯人道我是别人。裁判官道。别人是你的綽號。你爲何有　綽號的。犯人不答。裁判官又問道。你爲什麽不答。你有多少歲數。犯人道。不知道。裁判官道。你是那裡人。犯人道。不知道。裁判官道。你做甚麽職業的。犯人道没有甚麽職業。裁判官道。你住在那裡的。犯人道。我住在監牢裡。裁判官不覺怒喝道。你三。個月前。未曾被拿之時。住在那裡的。犯人道不住在那裡。裁判官道。你依舊這般執抝。不肯實説。犯人道。我依舊這般執拗。不肯實説。裁判官又復平心靜氣。對他説道。你這樣執拗於你前途。大有不利。你不肯實説。你的罪便。成了重罪了。犯人點了點頭。佯笑道。隨着你們的。便罷。裁判官不發一言。等了半晌。纔説道旣是這樣。將你的罪狀。讀給你。聽犯人聽到此處。便安然坐。下不復説話了。旁聽。的人於是竊竊私語道。我看這個人。定是寃枉的。不然那有這。般心定。又有人道。我看决不。寃枉。定然是個久慣罪人。所以能彀這面老心定。正在互相談論。忽然書記官立了起來。説道。宣佈被告的罪案 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要聞二 
[再紀上虞農民與紳激鬭案]  
　　上虞西鄉南北湖田等村民搗毁俞紳家後聚衆攻打兩造互相損傷各情業誌本報茲接該地友人來函較爲詳磪照錄如左十八日湖民聚衆千人赴縣請葉大令履勘適葉大令片邀兩鄉紳士議减租折而松鎭俞諤廷前江金臥雲兩家已被摀毁矣二十一日午前葉大令會同防兵往南湖彈壓有農會會員陸阿法張小寳二人手持線义在十都橋橋上抗拒被官兵用鎗柄打傷農民遂愈聚愈衆葉大令同防兵至松鎭東渡市店已一律閉門居民號泣奔走官兵置鎗於地向農民跪懇農民奪鎗官兵亦開鎗抵制農民死者兩人傷者五人始各散去然被奪去毛瑟快鎗五支子彈百餘粒並擄去俞郁齋等五人二十二日又鑼聲四起沿塘一帶村落多受恐慌各處防兵不敢赴松近日該農民等尙在潘家盤踞均帶有鎗械准備與官兵開仗而駐紹之王統帶國治亦决計淮勦葉大令因事未了尙在松未回惟該邑富紳陳春瀾以此事兩方均相持不下恐釀巨禍情願出洋二千元以一千作搗毁俞紳家賠款一千作毆斃鄉民葬費及官兵養傷費和平了結云 
又昨有友人自該鎭來滬記者詢以此事詳情據云　鎭附近鄉民因上月十六夜風雨大作田禾損壞卽於翌日約集二三百人投縣報荒請出告示勸諭富户减收租米縣令諭今日天色晚未及通知紳董俟明日酌議後再行出示减租爾等先行回去靜候核奪鄉民即遵諭而退至十八日鄉民復約二三百人至該鎭自治會董事俞蕚庭家探聽消息候至多時未見縣官告示亦未聞有善後辦法遂誤會該董捺住告示不爲旨佈羣與爲難將該董家什物盡行搗毁俞見勢不佳即從後門逃出各鄉民亦即一鬨而散二十日俞董揑報搶案 
[帶有工人五六百名]  
　　經該縣葉大令蒞崧勘視並偕俞董下鄉履看田稻若何損壞去時俞董蓋意在復仇而葉大令則未之知也將近至鄉各鄉民見縣官帶領多數人前來疑上捉人惶急殊甚當即鳴鑼聚集三千餘人與工人爲難攻擊之時縣官與俞董即行遁去毆斃工人二名傷者五六十人縣令回署立即禀報浙撫憲等請兵彈壓二十一日由駐紥近處之王統帶率兵百人　該鎭裡郎橋駐守鄉民聞之又聚集三四千人各携農器與官兵爲難官兵先放空鎗恐嚇鄉民不退旋實子彈擊斃鄉民在三人官兵受傷者亦有十餘人至晚鄉民又散歸村莊集議抵制現在闔鎭罷市縣官統帶皆暫駐崧鎭訪拿爲首者四人聞潘小毛一名刻已就獲其餘陳郭朱三人則均遠避並聞省城亦已派兵數百名不日主鎭 
[萬頃湖危險之警報]  
　　蕪湖萬頃湖于十六七兩日大風雨東北一帶十分危險其北埂新圩角地方堤身本極單薄此次因各小圩潰决後保障旣失圩堤勢難抵禦計坍塌七處約長三里餘當經該湖總董章德潤籌墊三千金來蕪購辦江木板皮木運往搶救一面禀請督辦趙觀察撥欵接濟開趙察已電禀軍督兩憲請示辦理矣 
[鎭郡水災續志]  
　　鎭郡大水爲災屢記報端茲悉東馬頭沿江各洲圩地本　下前日大風起時來向堤内直射冲倒民房數百間淹没田禾不少居民露宿風餐嗷嗷待哺日昨邀集多人至丹徒縣署報災文章卿大令見其情形可憫特每名給錢五十文允其履勘後再爲設法賑濟而鎭道林觀察因本年夏間瓜河水勢大漲曾照會鎭關税務司戴君　令往來淸江揚州之各小輪自瓜洲四里鋪起至三河止但准拖船拉縴行走不許小輪生火拖帶以防輪　鼓盪冲刷圩堤俟水退後仍照舊行駛近日風潮洶湧異常各處圩堤岌岌可危詎前日日商戴生昌開往　江之拖船已行至四里鋪　用小輪拖帶爲該處鄉民瞥見即號召多人用磚石亂擲該小輪見勢不佳急即退回而拖船已大受損傷刻經該輪局　由該管領事照會鎭關道索請賠償想有一番交涉云 
[直隸彌補預算辦法]  
　　直隸明年預算出入相抵不敷一百三十餘萬雖經度支部將總督司道公費經費大加核减然僅省三十萬上下不敷尙鉅非將各局所員司薪水再行核减實難彌補現財政總匯處已擬定兩項辦法一則按照原定薪水七成給發一則按照銀兩之數改作銀圓其各局所員司通裁二成如此辦理每年可省四五十萬其餘不敷之數之數俟外官制頒定後再行籌議現已　詳督院一俟核定即於明正實行惟各局所得此消息均異常恐慌云 
[黃議長壓倒趙炳麟之熊度]  
　　桂路自趙侍御炳麟回桂督　桂全鐵路到省後借名組織國會選舉預備會即與二三私人議决辦路政策（一）由全州至桂至邕至色爲幹路送歸國有（二）改易桂全路線先築桂柳一叚（三）請部借撥外債此議旣定旅即刊發傳單謂該奏稿已定即　撫台代奏俾交閣議云云諮議局副議長黃宏憲見此傳單即向衆建議　趙策第一條爲抛棄權利此關於全省之權利存廢問題第條爲自由處分公欵（桂全原有路款三百萬）關於全省預算問題第三條則不惟與去年本周議案大相抵觸去年曾有拒外債案　 
 
 

Page 11

 
 
　　對於念二行省將來亦爲攻擊之集中點常時一唱百和風潮澎湃趙至是亦色然懼禍始陰託其私人某某等到黃議長前極力説項將其傳單曲爲解釋以白取消茲將諮議局函致趙炳麟書錄左吾省路事久無頭緖今得先生惠然來歸担當艱巨良用欣慰然本局對於先生之籌策多未敢贊同請直述之一幹路劃歸國有由桂林起點到於南甯名爲桂邕更由邕至色以達雲南由桂至金以達湖南認此路爲全國東南幹路劃歸國有如此計劃誠占軍事上之形勢吾人非有異議惟桂邕之劃歸國有本局前年已有議案通過今更將原案擴張舉接連湘滇之路線盡行劃讓雖曰讓歸國有廣西尙値一分然以廣西原有之路無端而抛棄一大分不可謂非本省權利之廢棄事件此應請商改者一（二不辦桂全而　桂柳桂全鐵路者奏定在案之鐵路也督撫奏調先生回籍爲辦桂全鐵路也即現在　名及關防亦無不以桂全爲標題今舍桂全而辦他路顯與本題不對然此猶屬名稱上之爭議吾人所注意者乃在路款問題桂全鐵路存款三百萬兩廣西公欵也今不於認定之桂全鐵路着手而任意挪其存欵以修築别路豈非與預算之目的相反耶此應請商改者二三請部借貸外債外債之應借與否及借外債之利害　於别個問題茲所研究者乃在借外債之手續及吾國現在對於外債之狀態夫借外債之手續若屬一省之債務應經諮議局議决若屬於一國之債應經資政院議决設若不經此手續法律上算爲有効否立法　關事後肯承認否先生亦資政院議員此理想必洞悉即　請部撥用外債乃撥已借之外債非請其另借新債也然已借之債湘鄂川粤現正極力反對將來資政院開會必有一番異議若電請各省諮議局恊助那時吾省尙當義表同情豈人於輿論鼎沸之時冒犯不韙冀分杯　其不爲全國睡駡者幾希即誤改外債二字爲部欵或亦可掩天下之耳目然部内無欵人人共知請部撥欵質言之即請部撥外債而已掩耳盜鈴異日終爲報揣揭發而當事者均無所用其躱避此應請商改者三以上三者本局駐局諸人以其與局章有碍故不得不切直言之更從先生一方面着想請借前箸爲先生叧籌數策以備採用一路線問題本省鐵路祇因路線紛爭未能着手今若以先生之大力合桂全桂柳梧貴貴愽併爲一談則無爭　二籌欵問題專招商股無論官紳界本省外省均可認股惟不要洋股萬一不敷經諮議局之諸决更得發行本省公債惟不要洋債三築路問題築路以何路爲先由股東開會自定管見否有當尙希卓裁 
[前京漢總辦被控]  
　　已撤京漢局總辦現海軍部司長鄭淸濂前在局時與唐山利新洋灰公司訂有合同載明凡該局需用洋灰槪歸該公司承包不得另向他處購買鄭氏曾有一次向該公司購灰價値二萬元轉賣與漢口某處月前鄭撤去差使而該價竟硬抗不繳現該公司已赴郵傳部控告矣 
[粤人能自造軍艦]  
　　東莞王君寵光號顯臣精於造船之術前在香港卑利機器廠充總工程師其成績之優歐人自以爲不如現省港夜輪廣東廣西兩艘即王君所造餘如水提所部各輪艦亦多出王君之手四五年前游歷英國倫敦機器會以王學術優長給以證書名譽大著嗣爲漢口揚子江機器公司係中國人合資創辦者聘充總辦刻海軍大臣以設立專部以來尙鮮兵艦經費支絀又不能多購自外洋特招王君入京擔任其事已在部訂立合同製造小軍艦多艘王君造船技術頗有經騐將來所造之艦其成績當有可觀云 
[歐洲通信]  
　　英皇加冕之餘聞（西六月二十號爲英王加冕之期是日天氣不佳各國賀祝之軍艦均陸　到達以中國海圻巡洋　爲最先到頗足令各國注意是日宮中大讌各國專使列坐者五百六十人坐次在英王之右者爲德皇太子妃在英王之左者爲日本伏見宮王妃在英后之右者爲澳大利亞親王在英后之左者爲德皇太子晚間宮中開跳舞會其跳舞之人均衣特别禮服扮英詩人歇克斯比爾著作内之人物頗極一時之盛又加冕典禮最堪注意者爲赴賀之軍艦計其總數爲一百九十六艘就中有十九艘爲十七國之代表其餘一百七十七艘皆英國戰艦也在各國中惟日本希臘兩國各派軍艦二艘其餘諸國均派軍艦一艘云 
[日俄最近之交際俄國新]  
　　簡外部遠東局長加沙哥夫爲駐華公使以代廓　實爲改訂陸路通　章程之預備最近俄日爲反　　國借款事相結較密前此瓜分之謠實爲俄國發起而日本不以爲然此次抵制借欵又爲日本發起面俄國勉强應之彼此利害各有不同故其輕重亦復異俄之所懼在改訂陸路通商章　彼其目的殆重蒙古而輕滿洲日之所懼止借欵振興實業而錦愛連山灣之工程隨之彼其目的殆純乎爲滿洲而蒙古亦不能忘情也前爲俄之求日後爲日之求俄緩則相猜急則相倚此其情勢至瞭然也今其合力反對借項以合同中第十六條有特來款若不足續行添借仍當就四國協商等語是日俄者不特此次借款不能加入後上添借亦絶無希望其指爲有違萬國共同利益者以是造東通信社已出傳單一再駁辦茲先將日俄和結情形及俄對中國之觀念陳其大略日人在東京組織俄日協會意在聨絡兩國民之感情俄人亦　森彼得堡發起日俄協會以示　稱惟日本各報對於俄之舉動必表同情而俄報則鮮譽及日本者最近東京日日新開於俄國駐日大使回國著論略謂（俄使請假回國　或另有要事本報難以應揣然就遠東現勢　之於表而上似甚平靖而其内募則極危險負遠東平和之賣者惟俄與日今謀兩國利益舍復修前此日俄協約將兩國對待遠東之方針完全宣布别無他法近來俄之注意遠東逈非昔比屢派重臣調曾是共明证本報深願俄使歸國將日民仰望親俄之誠心轉違俄政府雖此事固不利於俄之同盟各國然非此實無可維持遠東和平當亦俄之所共見云）玩其詞意日人亟欲與俄　各又與前數星期熊度相反俄報斯拉俄（自由黨最大之機關報）曾譯此論贅以按語謂（俄於一年前與日締結協約保護滿洲利益實爲中國不肯遵守舊約設法限制俄在滿洲於條約上應得之權利因而邀成其實俄並不願與中國爲難倘中俄遇有會亦可結此同等之協約頃者俄之親日實爲挺而走險詎其本意如中國遇事能見信於俄則前此日俄協約當無何等之效力也）此按語至奇特日來反對借欵運動其爲日之求俄益覺明著面因密議瓜分不成已知日不足靠亦未始無　禍之心轉而即我上時外　正當以敏妙出之破俄日之連合實萬不可少之舉動了俄報又謂俄之聨日派見俄日連合反對滿洲中立大得良果以爲俄在滿洲可與日本安危相共然　滿洲之日人頗不信　人待日之眞意其致東　報界電文有　四國借欵實錦爱鐵路之變相况其抵　即爲滿洲進款不啻開各國以干預之端將來買回南滿　路亦意中事俄日協約議定蒙古問題今以　望由俄　開築　路經過庫倫直抵　家口不得不結好中國或竟犧　日人在南滿利權亦未可知如阿穆爾路工告成或將以東淸鐵路賣與中國彼時中國自可要求収回南滿鐵路云云是日之猜忌俄國固不减於前也此雖日人意想之詞然　事實上誠有必至之勢日俄之始終不能推誠相見亦而 
 
 

Page 12

 
 
　　在是此次四國借欵於日本不利之處實較俄爲尤甚故日本以外債輸入於日俄兩國在滿洲之特權大有影響聒諸俄政府之耳而俄人之意以爲中國外交家之敏腕在借四國共同之力排擠日俄固不能與彼全無關係又以改訂陸路通商章程一節深恐與我重有衝　或不能不借助日本對於此事正宜利用時　連合一致預爲地步故勉强應之耳 
各埠通信 
[浙江] 　　 
　　杭道勘復塘工情形 
浙江海塘十月十六日被風撥損杭道錫觀察於二十三日起程沿塘察看由仁和縣境直達海寗轉至海鹽平湖周歷全塘勘明潑損各工段落字號丈尺已於二十八日回省開摺呈院並陳明全塘以念訊呼號柴壩坍缷最多最險其次鎭李翁戴各汎柴埽盤頭及海塘工程局甫報完竣之新工均　大潮撥損總計全塘新舊損工約有二千數百餘丈非添籌耳欵無從措手沿途紳耆無不泣涕懇求甚至有長　不起者僉以此次風潮爲近十年所未有浙撫據詳焦急萬狀擬即日專案奏報以　另籌的欵之地步 
　　善堂仍須官辦 
杭垣善堂向由就地士紳經管世世蟬聨儼同私產本届自治會成立即經諮議局規定預算照章劃歸自治未交接以前責成仁錢二縣暫行兼管致内容腐敗經理無人自入夏以來　老人育嬰兩堂死者接踵甚有因不發飯而鼓噪者現聞沈惟賢大令因經費支絀會同錢塘　令具詳藩司請　湖墅塘棲兩厘卡截留二成善舉並請示飭令自治會從速接管以資整頓業奉吳福茨方伯核　循舊照　惟接管一層　自治會甫經成立遽令負此重任於事實上多所窒碍等語然則自治會先須學習管事之才能矣 
　　火車軋斃行人 
　　浙路杭嘉火車第一號車頭上月二十九日由嘉開駛站長尙未振鈴車頭司　人遽行放　致軌道行人不及趨避紛紛逃命當塲軋斃鄉人一名血肉模糊支骸另落見者咸爲酸鼻當經公司電請該處巡警到塲眼同安置俟人招領照章津貼棺殮費洋十五元尙不知能免饒舌否開總公司營業局即晚　耗頗咎　站兩長疏於防範致讓人命擬將司　人斥退罰辦並處該站長以應得之咎云 
[湖南]  
　　請兵保護金礦 
平江縣黃金洞金礦因工人繁多賢否混淆加以　徒從中煽惑時有滋事等情向恃前路巡防隊派兵駐札以資保護現由該邑令將駐札該礦兵勇調回城中各主辦士紳深恐兵旣撤回仍有以上情弊特具禀該隊統領請仍舊撥派弁兵馳往駐札以備不虞聞已經袁玉泉軍門批准照辦 
　　煤釐亦改統捐 
湘藩鄭方伯以湘省產煤素旺煤厘爲餉項大宗現在礦商遵章領照開採者尙居少數即領有執照而未完出口税以前自不能遽將應納厘金即予蠲免爰擬將落地過境出境等項厘捐歸併出山厘局内酌中定數於經過第一局卡一道收淸其餘局卡祇須騐照放行除長岳學堂捐每石二文本不在正厘之内應仍於岳州出口時照舊抽收外其餘各局卡司巡陋規雜費悉行禁革以恤商艱而淸　弊現已禀由撫院核准矣 
　　考試法政紳班 
湘省法政紳校監督袁觀察前曾通飭各屬挑選合格學生彙册限期呈報凡報考諸生務須親身赴考不得携帶晝籍聽候核次點名查對相片以杜假冒業於上月二十九日在學署扃門考試 
[山東]  
　　築堤禦汶之計　 
泰安府屬之東平州境爲汶水旁洩必經之地每至伏秋大汎汶披之水不能宣洩黃流復有倒灌之處　欲築堤束水卒以工鉅欵艱不果現經該州紳等條陳借欵圏築民堰護田一法擬先辦東南一區自安山起至前泊修民堰一段以禦汶水又自安山起至靳口止修官堤一段以禦運水已由魯撫孫中丞暫借籌振局及押荒各款共銀六萬兩札飭候補道辛績勳於六月二十四日開工興築且已奏請俞允 
　　黃河航路之始基 
靑州某君發起黃河航業並有精於黃河水性地理者極力吹嘘詳加調查擬設注輪公司拖拉民船等情早紀各報茲悉該發起人已經明定簡章暫定十元爲一股先以二千股開辦即作爲優先股餘再續招當即有多數賛成員各出大宗欵項以資提倡矣 
　　奏請添設電線 
魯撫孫中丞奏稱山東幅員遼闊新政繁興又密邇英德租界電報一端必於重要地方一律接線消息始克靈通查萊州登州曹州所屬計十三處若接至附近電局或在百里或數十里并不爲難　遇事靈通獲益實非淺鮮請餾郵部從速估修以便交通而利行政當奉硃批該部知道 
[直隸]  
　　津關道遴員署理 
天津海關道錢觀察明訓於上月二十三日申時逝世遣缺已由直督陳制軍札委督院幕府候補道沈觀察銘昌署理業於二十五日辰時接印矣 
　　體卹因公受傷巡士 
天津南一區二棚三等巡警周俊山於上月二十二日午前十一點鐘在該區境内西屈家小樓西首守望見一幼童行至鐵路軌上適第十三號電車飛馳而至該警急將該童抱起置諸軌外幸未受傷不料第五十五號電車又至避讓不及致將該警碰倒軋　右腿頭部亦被軋傷血流滿地即時昏迷不省人事當經該區查知即將五十五號電車司機人副一號王起順十三號電車司　人李玉亭等帶區禀送公所移送地方審判廳照例嚴加懲辦一面將受傷巡　周俊山抬往北洋醫院療治當派總務科長前往該醫院妥爲安撫并先賞給銀洋五十元作爲零用其餘所需醫藥等費俟將來傷痊後再由該公餘結算發給巡　道葉觀察以巡士因公受傷應即從優提升一等巡警以資觀感惟腿足旣已殘折即使傷痊斷不復能站崗應調歸差遣隊充當别項差使并永遠不得開除用示體恤當由葉觀察傳到各該區　便轉飭各棚長警一體知照並將周巡士斷落之足用藥水洗好裝入玻璃瓶中留爲紀念　　連鎭火車出小事 
津浦路連鎭附近被雨水淹没路軌隨經工程司在途添設木站以便搭客登車上月二十三日有某車頭將木站撞壞以致搭車男女落水　物者不計其數 
[四川]  
　　西昌令苛歛擾民 
西昌章令到任三月罰款累萬以致閉市九日茲將其最著劣跡三大端列后一）馬草抽捐查貧民刈草一背祇售錢二三十文章令竟至按十抽五一）茶肉加厘向來每茶一碗售錢三文章令勒令每茶棹一張月繳二百文肉釐歷年每斤已加至九文今更每肉一斤加至十二文矣一）禁烟搜查章令開德昌有人吃烟即命差勇挨户搜查有烟之户　欵十倍而無烟之家亦被騒擾不堪此外如蕭子秀因打小牌所輸嬴不過四五百文章竟被罰至二百　觀其陽借新政名目内行金錢主意陳守又　面子以致民不聊生現已由同鄉京官陳希曾等電請川督查辦 
[東三省]  
　　安泰鐵道被水冲斷 
自閠月連降暴雨安奉鐵道電線已先不通至二十一日午後五點鐘該鐵道之鞍山站及陽崗子之間鐵軌爲土砂湮没至夜七點鐘時竭力剷除始漸漸復舊不料九點鐘時蓋平之路線其橋梁亦被水衝陷全橋破壞翌日午前由大連開來之車至得利寺即行折回從北方開來之　至大石橋亦不能通過折回當由安奉鐵路公司趕急開工修築擬二百内即行竣工其餘如距公主嶺前約一哩餘之橋梁破壞一座亦限二百内修竣三鎖一區現在須徒步連絡他如安奉之窄軌鐵道現均冲壞橋梁數處火車開通至今尙難預定也 
[甘河輕便鐵路工竣]  
　　黑龍江墨爾根前有甘河煤礦從該地至九峯山一帶七百餘方里之間到處均產無烟煤其質稍白火力極强前黑撫程德全曾於光緖三十二年派員調查知其煤量豐　建議從該煤坑至愽爾音即伯爾汽屯江岸百五十里間敷設輕便鐵道以資運輸惟該路中多水窪估計應修大橋小橋平橋共若于座上年大橋業已功成其半又被冰排冲折現已重修工竣屈指七月間即可開車矣 
[淸談]  
　　士不可以如賈如賈賈君矣士不可以如盜如盜盜國矣而今之爲士者身被一命之榮非以官爲市卽竊國而侯有私賣秘件之部員有暗送地圖之留學生復有結好外人藉圖自利之大臣人心如此國事尙可間哉記者曰吾爲此懼 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
[商業問答]  
　　我國自海通已來。大宗商業。大都權不我操。利源外溢。何可勝計。邇則商人智識漸進。急起直追。大有竿頭日進之勢。然値茲商戰劇烈之時代。商情商學。不厭研求。何人能包舉一切。何物能風行全球。皆與商業前途。大有關係。今先設二問題於左。閲者倘蒙呼舉所知。投稿答覆。則本報所歡迎者也 
　　第一問近來各業董事大都不孚衆望然各該業中豈無果能勝任之人孰是公正不阿孰是辦事切實請各舉所知以對藉見人情好惡之公卽爲百業改良之導 
　　第二問中國商業孰與泰東西各國交易最大并其每年貨額之大槪値價之總數請道其詳 
本埠新聞 
[商務總會移滬道文]  
　爲益源花棧倒欠事案查錢業會餘莊控昭文縣益源花棧倒欠銀二萬餘兩一案准貴道移復據昭文縣申稱飭據原差復稱遵將益源花棧股東經理李少溪住宅房屋三間並同地保查出李少溪名下糧田十一畝五分又磨坊一所已典與倪姓其益源花棧房屋係向陳姓租貨有頂首洋五百元原主陳應臣願將頂首繳案並無遺漏隱匿之事開單並取該圖地保陳福太收管切結運送前來申祈鑒核等情合就移煩查照飭知等因當經飭據會餘錢莊於五月間禀請札飭昭文縣迅將李少溪名下住宅基地糧田照市變價連同益源花棧頂首洋五百元先行匯滬給領至倪姓所典磨坊一所責成該坊主找價買變一并匯滬給領仍一面立傳該棧各股東到案淸理各在案兹據會餘莊函稱前遞禀詞已逾兩月毫無音信懇代轉催前來查益源花棧股東皆係著名富商所欠會餘莊欵二萬餘兩時越兩年延不淸還殊屬有心拖延李少溪爲該棧股東而兼經理尤屬責無旁貸旣經昭文縣將其住房地產查明封抵應請札催昭文縣迅將所封李少溪之住房基地粮田磨坊刻日變價連同陳姓繳案之益源頂首洋五百元先行匯滬給領俾保商本一面仍祈分札昭文常熟無錫上海各縣立傳該棧股東到案勒限理償勿任日久延欠以淸積案而維大局據函前情相應備文移催爲此合移貴道請煩查照札催並盼示復 
[  商會與大淸銀行]  
[來往電文]  
　　爲羅煥章股票事 
北京大淸總銀行鑒貴滬行連日登報註銷煥記含記等股票舉市譁然查此事關係貴行股份信用事小破壞股份公司範圍事大各商已開會集議羣起究詰敝會有糾正之責不敢緘默務請迅飭貴滬行更正以安商業而弭紛擾盼復上海商會勘 
　　上海商務總會鑒電悉本行告曰宗旨在淸查羅飴罪案並非没收他股東財產至購羅股而未過户押羅股而未掛號者本行無從得知貴會來電似有誤會請屬購押羅股各家開具詳細淸單向敝滬行接洽可也大淸總行豔 
[復訊抵單不贖之糾葛]  
　　英商羅白臣控地販葉薇生抵單不贖一案昨晨由公共公廨復訊葉之代表穆安素律師上堂聲稱原告謂所抵方單係是僞造請將僞單號數聲明印據原告代表愽易律師投稱查有二十八保十二圖聽字圩第八十一號田四畝三分二釐九之單契一紙及二百四十二號田單一紙其田坐落二十七保北十二圖德字圩計八分四釐九毫又二百七十二號單契一紙田一畝三分四釐零六坐落二十七保北十二圖尙有六千八百四十四六千八百四十五兩號田單均不可靠請爲查究旋據地保薜桂堂禀稱六千八百四十四六千八百四十五兩號田單係由洪姓向陳明高陳少卿等價買小的會經蓋戳繼由柏古律師氏表洪姓上堂聲明洪姓受買及受抵各情寳讞員商之英康副領事以洪姓之契旣非僞造准即註銷免再根究判葉仍還押候補傳人証到案再行訊核 
[淸芬堂築牆之阻力]  
　　邑廟花園淸芬堂（即桂花廳）茶肆現正翻造外加圍牆佔及公地經附近呼商家函知該處段董勘明後以廟園爲公築之地前有萃秀堂湖心亭兩處貿然侵佔早經限令拆讓此事亦應干涉爰由該段董與各商店公函城自治公所及巡警局請爲維持勒限拆讓昨所董已轉飭該業領袖限一禮拜内照舊收進 
[總之不願管理押所]  
　　公共公廨襄讞員孫羹梅明府奉滬道劉觀察札委管理男女押所事宜明府因封翁思回故鄉亟須伴送回籍上禀力辭而陪審各西官又以明府在廨辦事素來公正亦擬公函滬道保留原差未知能應允否 
[新襄讞到差]  
　　新委公共公廨襄讞員王嘉熙司馬昨已到差旋即乘坐馬車至註滬各國領事署拜會 
[荒謬絶倫]  
　　住居北京路紫陽里四百五十四號門牌之葉俊巧逼令其妻林葉氏（卽林鳳英）爲娼昨晨由探將葉拘解公共公堂請爲訊究先據林氏供稱丈夫曾將婦人押娼一年期滿後續做兩年除供給食用外每月另貼衣着費洋十六元有 
 
 

Page 19

 
 
　　摺據呈閲茲因婦人患病人能接客回家醫治詎夫嫂近亦在家擺設碰和檯强使婦人應客且翁亦人面獸心時引婦人爲非禮之事是以乘隙逃出投報捕房現旣解至案下務求作主訊之葉一味推賴德襄讞與美副領事韋君以葉有親筆字據豈容狡賴着具離異結存查並判葉與林氏分别各押一月氏期滿後准其自由 
[站崗巡士被毆]  
　　昨日午後有裝載木器之小車由道前街推至魚行家相近崗巡唐菊生因街道狹窄照章不准貨車往來上前干涉詎忽來數人喝稱這是我們道合衙門之物誰敢攔阻遂將該巡士亂毆後中鄰崗巡士將小車夫拘至局中聽候查究旋有護勇手持管帶洪遹聲之名片到局請將該車釋放德區長面諭該勇曰若是道轅之物理應持片護送不應動蠻毆打巡十該勇唯唯伏罪而退 
[大陸報頭角已露]  
　　英文大陸報樣報昨日出版内容豐富將來當可於上海西字報中高樹一幟該報宗旨專注意於中國之進步茲因機器尙須妥爲部署故須於本月初六日始能按日出報聞該報館日後尙擬另出華報一種取名鐵筆報云 
[訊究虹口賭棍]  
　　虹口著名賭棍俞勝祥近爲滬道查明劣跡通飭嚴拿已經法公堂聶讞員飭探緝獲訊據供稱前在虹口賭臺旁開設烟紙小錢莊各賭徒時來換洋事實有之惟目已並不擺賭讞員諭曰此案係奉道憲飭拿如能供出實情尙可代求寛宥俞又供稱各賭棍均住租界邊界張家口五埭地方請往查拿判俞收押聽候核辦 
[籌欵興學]  
　　滬南吉安弄普育社同人發起設一貧兒義學書籍學費槪不收取惟度支浩繁籌措不易今商准大舞臺於初三日演戲一合資助開辦經費劇目錄下收關勝戲迷傳皇帝打茶會時事新戲風流奇案並聘外洋術士二人大變幻術 
[少婦不知何處去]  
　　川沙人趙金雲昨至南市裁判所控稱前憑陸慶林沈毛毛等爲煤娶洪生碼頭篐桶店主季勝全之女銀寳爲室當時付去財禮洋四十元於今年三月間成親現忽私逃被妻母　匿請追當奉傳到季勝全同妻蔡氏研訊據供前次因其夫婦反目女兒曾回家一次後即送歸此次逃往何處實不知悉並未藏匿判交趙帶出趕緊找尋 
[翁公館姨太太滑脚]  
　　城内梅家弄翁公館主人前出洋二千元娶三馬路妓女飛鴻仙館即金桂英爲妾素尙相安近與某菴幼尼往來甚密又與柳靑靑之侍者金林姐阿寳老三等秘密通信時常外出於看戲吃大餐坐馬車之外别有消遣之處主人稍加規戒突於前月杪乘主人因事出外挾資潛逃昨日主人回滬欵係幼尼及金林姐等串合立即遣丁投縣請爲追究未識能珠還合浦否 
[豆腐司拐逃婦女]  
　　賃居南市老白渡許瞿氏豆腐店樓上之木工周安安失業多時改賣臭荳腐乾爲生其妻吳氏於上月二十五晚被許瞿氏之夥汪炳生勾引携女捲逃事後被周查悉控奉裁判所傳到許瞿氏并吳氏之姊徐吳氏同夫徐榮發研訊周供許瞿氏同吳氏是夜由汪炳生等邀出晚膳後由瞿氏借給盤費洋十角現聞匿居杜家行地方求請追究質之許瞿氏供詞推諉判交的保限一星期内尋交汪及周妻來案質究徐吳氏夫婦亦着覓保出外帮審 
[强搶孀婦]  
黃春泉投縣喊寃據稱住居三十保三圖内今年五十六歲兒子和尙已死三年遺有寡媳洪氏生有孫男孫女各一男年三歲女年七歲詎於前月二十七日夜半被祭禮卿等邀集流氓將媳搶去給與蔡禮卿之第二兒子爲妻並將家内衣服飾物硬搬一空本圖地保置之不理情急求究田大令諭飭退去候查明核辦 
瑣聞 
[城内]  
　　道批照錄（）查濟礦禀批案經迭次批飭查禁何以該廨延不照辦亦無隻字具復殊不了解仰會審官寳令迅即查明稟候察奪毋再違延 
　　局批三則○一路警局批職商許錫麒禀云據稟戚松林欠租霸屋向索持蠻請追等情是否屬實候飭傳案訊奪又批民人陸順泰禀云據禀趙連卿合串做會侵呑銀洋是否屬實候飭傳案訊奪又批陸鶴生禀云所禀是否實屬候飭該舗地甲查明禀復　　道轅紀事○候選縣丞張松筠两淮候補鹽巡檢宋金壽試用巡檢李金榮昨日先後到道禀見管駕江浙福安兵輪陳節權禀知輪船修理完竣即日出洋 
　　巨竊畫供○拒傷失主之巨竊金銀　前晚經縣署幇審承明府提案復訊供年廿二歲　州無錫縣人母年四十五歲前年閏二月十六日由王孟亭等起意料合小的等共六人往劉姓家行竊詎被失主追捕甚急無從脱身故將手中所持之竹竿戳傷夫主咽喉求赦明府得供飭令畫供還押聽候詳辦 
[南市]  
　　自認貪小○小車夫姚正榮私將大南門外森大磚灰行堆在路旁之磚一百五十塊兜售於沈煥文尙未成交被該行得悉扭控南區移送裁判所訊究該行執事曹式鴻投稱前已兩次失竊磚貨甚多求請究追詰之姚供初次貪小求宥判戒責一百下交夫頭保出沈罰洋五角贓交該行領回 
　　押送娘舅○住居蔡陽弄之寗波人揚阿淸扭其舅父王炳衡至裁判所控被踞借動蠻毆人經陳裁判訊據王供因失業託存生意並不行兇判留候飭探押令回里並給川資洋兩元 
[閘北]  
　　船夥溺斃○朱玉生煤船夥陳正卿前日下午泊船於新閘河長綸絲厰面前碼頭上陳在船頭抛錨失足落河致遭淹斃由朱雇網船將屍撈獲被水巡隊查知將朱帶入該隊候核旋由屍兄陳得全投案求免報驗自行棺殮並具結備查 
　　猝不及防○前晚十二時忽然發風有馬友卿之米船與張雲亭之糈船各一般停於新閘橋堍被風吹斷錨索頓遭沉没幸未傷人而所裝之貨已漂失不少矣 
　　限交煤敬○周張氏在三路境内粤八陳姓家帮傭因有婢女與人通姦懷孕主人惡之囑該婦代覔主顧出賣旋有曹氏婦出洋七十元買爲内姪媳因欠周張氏煤敬洋十元扭至三路分局轉解總局昨經課長集訊判曹限五天繳洋給周具領 
　　斷絶往來○江北人馬載山問將姘婦郭單氏之衣服私自取出質錢浪用連日不歸以致該氏氣忿圖盡由崗巡覔見帶至四路分局昨經蕭區長將馬逮案與該氏質訊一過判令以後不淮往來分别具結斥釋 
[英租界]  
　　拐賣女孩○王李氏瞿王氏誘拐陳正卿之女孩陳和氣及吉春發之女孩吉阿第希圖販賣至奉天被探查獲昨將兩氏併解公堂訊實判两女呼交其父領回兩氏各押女所二年示儆 
　　拖累保人○鄭錦山近在二馬路開設　璧字號騙取某西人値洋三千一百六十五元之白鐵由廨判鄭交保淸理在案詎鄭保出後避不淸理昨由捕房將保人羅溪通傳至廨請追判限將鄭交案候下禮拜四再核　　聽候押解○海門人顧兆安在籍攫取隣婦黃陸氏洋二百五十元逃至滬上被探查獲解送公堂管押在案昨日復由捕房解廨訊實判押候備文解送海門廰訊辦 
　　幸有字據○吳允恆控畢厘渭不理存銀 
 
 

Page 20

 
 
一案前晚由廨提訊吳投案求追存銀一千兩據畢供稱此款係原告前與謝枕山合做滋美洋行買辦時之墊款曾由商人担保訊之謝枕山供與畢略同德襄讞以其立有字據遂判畢謝一併押候先交銀五百兩餘准交保淸理 
　　不理墊欵○晉泰米店主周成章控顧全卿欠銀不還前晚由公廨德襄讞提訊據周成章投訴晉泰係向顧全卿租開每月租洋十元詎顧曾與彭玉亭向洋商抵借銀六百餘兩不理被控公堂以保單上蓋有晉泰圖章致被發封後由商人墊銀啓封而顧彭二人延不淸理求追訊之顧供詞推諉彭則供認欠銀屬實惟求寛限措繳判彭押限十天繳銀顧尙有另案著即還押帮同料理 
　　祇可押追○黃春記控木作頭張雲亭不還水料價銀二千餘兩前晚由廨復訊讞員以此案前經公堂斷令造主顧全卿繳銀五百兩有案且查張已在押二年無力措繳姑寛開釋顧押繳銀五百兩以便轉給原告 
　　追繳存欵○王俊生控邱稼生金鏡淸不理存銀一千兩前晚由廨集訊判邱交保金押候將所用銀兩繳案再核 
　　私設烟榻○張洪全在松江路一百四十九號屋内私設燈吃被捕查獲昨晨拘解公堂訊實判張押十天烟具燬去 
　　不認拐賣○甬人王生和控畢張氏等誘拐其妻葉氏價賣於甯波昨由捕房將氏解廨復訊仍不供認判押候下禮拜四再訊 
　　馬夫奔逃　上月二十九下午一點一刻鐘有一馬車飛行於四川路將近中國郵政局車忽傾倒巡捕欲拘馬夫該馬夫即騎其車上之馬飛奔逃逸途中撞倒東洋車數輛終破逸去 
[美租界]  
　　馬夫出風頭○馬夫王阿生昨駕馬車過百老瞧路加鞭疾馳由西捕查見拘入捕房詢明開釋候公堂傳案究罰 
　　夫婦動氣○粤婦王鄭氏昨與其夫王阿好因家庭細故口角奔至蘇州河欲圖自盡� 
被某西婦遇見阻止喚捕送入捕房傳到其夫給予領回 
　　東奔西竄○昨有工部局十二號石子馬車行經湯恩路馬忽受驚狂奔撞碎某漆作玻璃窗由捕送入捕房候查 
　　車夫發痧（）人力車夫張根生昨載王徐氏至乍浦路橋因患急痧突然倒地致傷該氏手臂由捕併送捕房轉送同仁醫浣醫治　　撞跌女人○十四號電車昨過北四川路撞倒婦人邱周氏致傷頭面由捕車送捕房轉送同仁醫院療治 
　　手舞足蹈○彭得明因患瘋癲昨由伊兄彭金明送往輪船經過百老匯路巡捕見其手舞足蹈拘至捕房經捕頭問訊開釋 
[法租界]  
　　工頭受罰○工頭潘高善承修街道夜不點燈且將木料横置途中當爲捕房查知將高傳至公廨訊據供稱實被工人所悞判從寛罰洋兩元示儆 
　　置若罔聞○前開復源絲線店之張耀庭上年虧負纍纍棄店逃避旋於上春挽人理勸當時有黃越者被欠存銀四千九百餘兩由某公所董事四人勸立拔據所有應交七厘息銀按月照付詎張出現後重開字號黃姓之欵仍置不理因復控奉公堂傳訊判張先將八個月息銀限一月交淸本銀照據拔還加違押追 
　　限交小孩○曹嘉榮高殿奎控被郭二誘拐小孩各一口經公堂聶司馬研訊不認押候要核在案昨又提訊郭仍堅執如前判交保將孩尋交到案再核 
[海上閒談]  
　　一國之商務實業。於股票市覘其盛衰。我國初無股票市。近始稍露萌芽。我政府正宜提倡之。維持之以保其信用。冀其發達乃不意國家銀行。竟有註銷股票之舉。是直欲自失信用。而破壞股份公司之範圍矣。官辦旣如是。商辦何。不可效尤。我恐此端一開。舉凡我。國之資本家。皆將退縮不前。寗投資外國公司而我國。之商務實業。無人顧問矣雖然已有後命。試觀其究竟 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[兩廣總督張鳴岐奏詳陳粤省原收賭餉]  
　　分别籌款抵補情形摺 
奏爲詳陳粤省原收賭餉分别籌欵抵補情形恭摺仰祈聖鑒事竊查廣東省各項賭愽欽奉諭旨於本年三月初一日一律禁絶經將遵限施禁情形奏報在案其應行籌抵之賭餉先於上年十二月奏請定期禁賭案内業將已籌及不敷各數大略陳明嗣後督飭司道選擇可籌之款於諮議局開臨時會之日連同已籌各捐提出議案發交該局協議或經事後承諾或已議决可行籌抵之案遂定謹將詳細情形縷晰陳之此次籌抵各款有按年應收之數有本年實收之數收數不同故抵補情形亦因之互異粤省無閏之年應收番攤正餉洋銀三百萬四千五百九十一兩基鋪山票正餉洋銀一百四十萬兩又前兩項正餉應隨繳三成元水二六大平約共收洋銀六萬二千七百八十餘兩又另收官紙印刷局紙價洋銀八萬六千四百兩勸業道勸業分所經費洋銀二萬四千兩農工商實業經費洋銀一十六萬八千兩巡警道抬租警費約洋銀二萬兩合計每年取之於賭者共應收洋銀四百七十六萬五千七百七十餘兩是爲應收賭餉各項之數自洋藥加税實行原籌之土膏牌照捐一項業已照約停止經臣奏准在洋藥加税項下如數撥還計每年應撥洋銀二百零一萬六千兩内除撥補原有膏店牌費銀一十八萬兩又抵補土藥統税銀二十八萬兩又撥還禁烟局經費銀一十萬兩實抵賭餉銀一百四十五萬六千兩又新增鹽餉每年撥抵賭項銀二百萬兩又新抽酒捐每年洋銀一百萬兩内除撥還原有酒甑牌費銀一十二萬兩實抵賭餉銀八十八萬兩又續經諮議局議决加抽烟絲捐屠捐整頓房捐三項除整頓房捐一項增加之數不能預定外其烟絲捐屠捐兩項每年加餉之額定爲六十萬兩以上總計籌抵銀四百九十三萬六千兩以視原收賭餉尙有增益惟屠捐一項諮議局於包商所定徵率議從削减能否收足六十萬兩之額尙難磪定然即有所短亦不過十餘萬兩之額於籌抵總額似尙不至不敷此應收抵款之數比較原收賭餉之數有盈無絀之情形也本年爲有閏之年原收賭餉各項除山舗票正餉及隨繳元水大平曁農工商實業經費三項遇閏不加外其餘各款均應加算閏月收數總計本年應收賭餉各項共銀五百零三萬九百二十餘兩正二兩月分除以按餉抵扣外實共收賭餉銀二十萬兩尙應收銀四百八十三萬九百二十餘兩是爲本年賭餉應行籌抵之數土膏牌照捐一項開辦之始收數不足本年正月分約收銀一十萬兩二月分收銀一十四萬兩三月至十二月每月收銀二十四萬元連閏計十一個月共收銀二百六十四萬元七兑合銀一百八十四萬八千兩統共全年收銀二百零八萬八千兩除撥補原有膏店牌費銀一十八萬兩又土藥統税銀二十八萬兩又禁烟局經費銀一十萬兩外實抵賭餉銀一百五十二萬八千兩新增鹽餉每年撥抵銀二百萬兩本年須自七月起方能磪定爲撥抵之的款計自七月起至十二月止實抵賭餉銀九十二萬三千一百一十八兩酒捐每年收銀一百萬兩内應撥還原有酒甑牌費銀一十二萬兩又上年議將甑捐改辦酒捐已有商人請每年承包七十萬兩雖尙未定案而宣統三年預算案内已照數列收應再撥還預算案内酒捐銀五十八萬兩實抵賭餉銀三十萬兩諮議局續經議决之烟絲捐屠捐房捐一項烟絲捐已據商人每年承包銀二十五萬千二兩目本年五月間開辦起截至年底止應徵銀一十八萬九千兩除撥還原有烟絲釐金經費七萬餘兩外實抵賭餉銀一十一萬九千兩而屠捐則因遭難以後難遽加抽房捐則因遷徒之餘尤難整頓就目前而計本年抵欵僅收銀二百八十七萬一百一十八兩比較應抵之數尙不敷銀一百九十六萬八百兩此又本年實收之抵款比較本年應抵之賭餉尙未及額之情形也綜而論之本年抵欵不敷之故厥有數端正二兩月實收之賭餉不及應收之數雖有按餉扣抵而按餉早經挪用抵款仍等虚懸土膏牌照捐則二月以前收數不能及額新增鹽餉則七月以後方能指爲的欵酒捐則須撥還預算案内列收之數烟絲捐則從諮議局議决開辦已在五月他如抽屠捐整頓房捐又格於時勢而不能刻期舉辦凡此皆本年抵欵不敷之特别原因而新捐之開辦與賭餉之停收其間不能銜接尤爲禁賭第一年所不能免之事臣早慮及此是以前於電奏禁賭案内聲明抵欵如或不敷請准暫募公債以資挹注嗣經部臣議駁未便再行凟請復於本年三月間迭次電商度支部請於本省官銀錢號增發鈔票以資周轉雖經部臣核准增發一百萬元無如變亂之後鈔票已不能發行自經紙幣風潮此事更無可望諮議局初次議後原請將本年不敷之數由官廳暫行籌借於續擬籌辦各捐初未贊成現雖承認煙絲捐等三項而不敷之數尙多自仍不能不出於籌借以濟要需容俟籌借有著另行奏報除咨度支部查照外所有粤省原收賭餉分别籌款抵補情形理合恭摺具陳伏乞皇上聖鑒謹奏宣統三年閏六月二十二日奉硃批度支部知道欽此 
來稿 
[論法國内閣之風雲（遠東通信社）]  
　　法國内閣總理大臣莫尼斯。於西六月二十三號。偕同内閣各部大臣全體辭職。莫氏於上月爲飛艇擊傷。至今未愈其代蕙首相。爲法部大臣具里野。對於下院質問事件。措置失當。政府因而倒敗。非莫氏之過也。此倒敗之近因實爲法在摩洛哥戰事。議員質問甚多。而二十三號議塲之辨論。尤爲劇烈。新任陸軍大臣果亞抗之意見。以爲戰時全軍調度之權。須爲陸軍大臣所操持。遠征各將帥。巨細均須遵依陸軍大臣之命令。而下院議員愛司氏。則據日俄之戰。俄軍失敗之往事。駁詰不遺餘力。略謂戰時調度。臨機應變。不能須臾緩滯。坐失機宜。假令戰事正當吃緊。而内閣忽而倒敗繼任之陸軍大臣。與前任之陸軍大臣。政策相左。又或才具不能相稱。必至陷全軍於危地。國事將不堪設想矣。且遠往軍之有統帥與 
 
 

Page 27

 
 
以便宜行事之權。並不至與共和政體相背此時在民黨之義務。當極力防。制無政府黨員攔入兵隊。不當牽掣統帥太甚也。陸軍大臣復極言戰時大權屬於陸軍部及高級軍事會議之穏妥一時議塲論辨紛紜。莫衷一是。代理首相貝里野。又不善於趨避而不滿意於莫尼斯内閣之議員更出而利用此種機會。以爲推倒政府之計。遂卒宣告極簡單之信用投票。計其結果與政府同意者。爲二百二十四票。與政府異意者。爲二百四十八票。是反對派已有多數二十四票。内閣全體乃不得不依憲法而辭職矣 
按莫尼斯内閣以本年西三月成立。乃繼卜海陽内閣之後爲期僅四閲月。上月因飛艇事首相莫尼斯受傷臥病。不視事者將及一月。陸軍大臣貝爾脱。爲飛艇擊斃。代貝爾脱任陸軍大臣者。爲果亞抗。視事僅二十八日。即此次爭論戰時大權。致政體全體倒敗者也。莫尼斯之政策。爲反對黨所不悦者無過於改訂選舉法一事法國選舉法本用大多數制後屢倡議仿比利時辦法。改爲人數比例制。庶免流弊。益昭公允。就中阻力甚大。遷延至久迄未能决。莫尼斯秉政。乃首先提議此案誠以此舉於政治公益爲利至大。而一般以議員爲生活之人物於選舉時。不免失所憑依。私心極爲反對。然在公誼上固無可措詞者也。借題發揮。起與政府爲難其遠因實全在此。惟莫尼斯内閣雖倒。而選舉法之人數比例制已經通過。徒快私憤。於實際無補也。目下法總統方在旅行中。新内閣如何組織。及改訂選舉法之詳情。容續函陳 
來函 
[上海商務總會復商業研究會函]  
　　徑復者昨以本會擬議修改理案章程辱承明問三節條復如後 
一指問此次改定新章僅由全體議董公决遽爾公布施行違背第四十三條第八十條會章一節 
查此次改定新章係議董夏瑞芳君條議先經擬繕公函分布各業領袖會董會友及所屬各分會皆無異議然後於五月十四日常會公决施行所有刷印夏君條議布告公函附請察閲似於會章採取公允之意並無不合也 
　　一指問議查公决之後兩造皆須遵議不得翻異與部定間章抵觸一節 
　　查部定簡章兩造尙不折服准其具禀地方官核辦等語是指不服而言若旣已簽字遵議矣而又重新翻異再滋訟端似與不服公議之情形有間此次擬改新章係杜其遵議後之翻異並非禁其不服後之控訴也 
一指問改訂新章雖由兩造各請公正人一位而特限於議董十九位中是與舊章名變而實不變一節 
　　查舊章理案議董每日只有一位係總協理排日派定與兩造皆不浹洽案情之曲折隱微未必遽能澈曉往往以兩造各執無可解决而散新章擬請兩位係兩造自行敦請各人先將案由詳盡聲訴然後兩造公正人互相商酌得其要領再行理議似與舊章大有分别不得謂名變而實不變也 
以上三節在本會無非息事甯人之意然猶不敢驟廢舊章遽行改革原擬試辦改良如果可以實行再行禀部修改毫無成意於其間所不滿意於諸君子詰問之意者即在所請公正人限於議董十九位之中但商會於排息紛難一節範圍最小不入會者不理不有所限制亦難免流弊新章是否妥善試行後方知利鈍仰承指敎合函奉復卽希察照爲荷 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
 

Page 33

 
 
   
 
 

Page 34

 
 
海外奇談 
[氷宮（特）]  
　　凡建築之材料。大抵爲木石與金質諸物。而歐洲北部諸國。能以氷建成美屋。其爲法極新奇。幾令人不敢信以爲眞。其最特色之屋而純以氷築成者。大約須推一千七百三十九年。俄國皇后阿麗在里伐河上所築之氷宮。彼初築之時因氷片過薄。未能鞏固。天甫解凍屋卽坍塌。後乃研究進步將氷塊切成四方形。由良工逐一堆砌。以水澆其隙縫。即時凍合。該屋長五丈六尺。闊一丈七尺半。高二丈一尺。惟僅一層耳。正面開一門。上安三角楣飾屋計六窗窗架窗片悉以氷製。正面頂上繞以細欄。欄上飾以彫像。平地亦有長欄一道。環繞全屋側門與高柱相接。柱頂置花缸。缸中植橘樹。其枝葉花菓皆以氷成。屋之左右。有氷製之空心金字塔兩座。入夜則燃燈於中。屋外復製巨象一頭。上騎象奴。狀殊逼眞。日間象鼻噴水如泉。夜間則噴石腦油之火燄。氷棚之中有熱水浴池。人可浴於其中。並有氷製大砲數尊。裝以氷鐵之砲。彈轟發可如眞砲。屋内几案坐位。彫像鐘鏡茶具等物無不全備均以冰製而漆之。儼如眞品。臥室之中。置大牀上有帷幕。旁置着衣棹。其餘尙有鏡枕睡衣便鞋便帽等物無一不以氷製。案上氷燭輝煌。燃以石腦油。其最奇者。氷火爐中。火光熊熊。所燃之料。亦屬氷柴。即以氷塊塗石腦油而焚之也 
[刺皮作春書]  
　　西人有用電氣刺皮肉作圖書終身不脱者。舊金山聖藟醫院。頃來一水手。染肺炎症。醫士騐其身。見左臂上刺春書一幅。大訝之。水手誤會其意。以爲愛其美觀也。更舉右臂示之。亦制有一幅。其狀尤穢褻不堪。且告醫士曰。此吾歡塲之紀念也。吾嘗眷一少女。期與結婚而不果。故留此片影。以誌弗諼耳醫士怒曰。速去之爾今留醫。明日看護婦皆辭職矣。水手惶愧乞命醫一難座之。卒願以油灼去其書乃爲施藥也 
[考察蟻山]  
　　英國愽學士楊君考察蟻山内之 
情形。甚爲奇駭。該學士曾考察二尺高之蟻由内。有蟻九萬三千七百八十只。又考察高低相同之他蟻山。有容六萬七千五百只者有容五萬三千只。者有容四萬三千隻者。爲數不等。該學士之考察蟻山情形。與調查蟻數。共費二年之光陰云 
游戲文章 
[木乃伊製造厰簡章（髠）]  
　　一宗旨因見近日滬上米價日昻。人口日衆。非多製木乃伊以减少人口。必不能抑米價而療民貧且爲抵制洋貨起見。所用原料。均從中國採。辦一切舶來之品。屏棄不納 
　　二基址本廠開設靜安寺南金家匯路一號。分廠在五號六號　　三名稱本廠定名享尙。以取嗚呼哀哉尙享之意。有廠定史留怨。以取遺恨無窮之意 
　　四建築本廠不惜重資。特請名手巧匠。建有草檯一只。以便陳設演劇攤簧戲法影戲之名種點綴品。蘆蓆棚一所。可置原料一千餘擔。洋樓一座。空地一方以便安排各種製造器械 
　　五時期例於每年五月初開廠製造至八月底息工出貨　　六用人租界妓院中有願充本廠女工者。但盡義務。不給工資馬車夫載原料入廠。每擔準給小洋兩角。願充本廠帳房及工人者。均須先繳壓櫃洋百元。或數十元不等 
　　七製法先派各妓院中之女工愼擇香嫩脆弱者。作爲原料灌以濃漿美酒。震以豪竹繁絲。務令醉飽昏迷。乃於下半夜一句鐘時。擁入馬車。車以皮蓬爲佳因轎車能阻風露。不能得天然製造之力。如女工能有他法。使之速成。則轎車亦可。旣至廠中則由本廠工人灌以冰荷蘭水冰其廉。各種大菜。及不滚之茶湯。雞鳴日出乃由女工復擁入車。務極馳騁。以使之疲。下車欲睡則乘其虚陽上升時。再吸精髓。如是久之便可成貨。速者於七月初旬。已儼然一木乃伊矣　　八股本先以帳房及做工人之壓櫃洋爲基本金。股東但合華人。西人祗得出名。不準入股以防利權外溢 
瞎費心思 
[空言竟成實事（髠）]  
 
 

Page 35

 
 
　　昔日吳諺中有其言無其事而。今竟有其言有其事者。略舉數端如左 
用無限銅錢俗見無賴之借端索詐者。謂之用無眼銅錢。今市中通用之銅板。果眞無眼矣做七部裡員外俗見無功名 
而冒用頂戴者。動笑之曰。此係七部裡員外。今不獨七部裡之員外可做。即八部九部十部十一部十二部中之員外。均可得而做矣 
　　出力不出汗俗以徒勞無功者。謂之出力不出汗。然究無是理也。今工廠中之力作者。恐其汗出過多。有傷身體。取生肉煮汁而飲之。以肉汁有止汗之效力故也。是以工廠中人。用力雖多。汗不甚出 
　　三年活兩歲俗見昏昧朦懂者。動曰此人三年活兩歲。今以入西籍之人言之。如於陽歷正月初號。得生一子。至下年陽歷十二月計之。僅兩週歲耳。然在陰歷。固已跨有三年矣 
各尙討娘子中國和尙。素宗喀巴黃敎。永無娶妻之理。故此爲必無之事特。作一代表語耳今中國與日本交通。觀其從本願寺來之和尙。孰非婜有妻室者乎。是和尙娶妻。亦習見事矣小腿被人掉去俗見人之呆木不靈者。動戒之曰。留意小腿被人掉去。今西醫精於剖解。如有脚之不良於行者。竟可以他物代之。是小腿非不能掉矣 
不識字的秀才俗見人之不讀書而心竅靈通者。動曰此人係不識字的秀才。今各省提學使司檢騐敎員。凡已合格而免檢者。奬給頂戴。準作附生。一般不識字之體操敎員。亦在其例是秀才一物。非窮措大所得專利矣 
　　年三十夜月亮吳俗稱除夕爲年三十夜。凡有假財物而永無歸期者。動曰欲待其還。除非年三十夜月亮。今以陽歷計之除夕見月。亦尋常事矣 
　　一交跌在靑雲裡俗見貧困而忽然發跡者。動嘖嘖艷羡之曰。此人一交跌在靑雲裡矣。今觀環龍君飛行艇。之失事。非在靑雲裡跌一交乎 
新迴文詩 
[井田歌（紅）]  
十口井出四字。四面相同交。义讀之 
一二起。搖手止 
離亭燕 
一二田家村叟。三五農家鄰友。井共汲泉畊共植同井長沮爲耦。久已　談兵口。只訪花尋柳。但得口中醇酒。莫問腰間花綬。十畝躬耕堪自老三十俄焉四九蕉扇趿芒鞋田畔風前搖手 
逢相面面 
[一知半解（特）]  
前月晦日寒署表升至九十五度二分。此爲本年第二最熱之日。若第一最熱之日。乃爲六月三十日其熱度爲九十五度六分。前月之氣候平均最高之度爲八十四度三十分。去年同時爲八十四度二十七分。惟去年六月。較本年同月爲熱。今年是日平均最高之度。爲八十一度四十二分。去年則至九十度零二秒去年最熱之日爲六月初一日熱至一百度零三秒後於六月十九日復高至一百度 
[豈有此理]  
　　天雨荳寗紹交界鄞縣竹絲嵐及餘姚河頭地方日前風雨齊來一時雨下黃荳甚多附近村莊人民拾得者計約十餘石該荳色黃質軟足供食料其或散棄堤塘塲圃之間者現已發生荳芽綠意婆娑矣 
　　男化爲女徐州沛縣城東南十八里喬寓莊居民潘學灜其子年六歲乳名臘月去年五月二十一夜於睡夢之中變而爲女至今一年有餘仍與女子無異因更名 
 
 

Page 36

 
 
二妮據其母云該子是夜僅大呼數聲家人以爲夢囈不之怪次晨姊呼之起始自言下體有異騐之已變爲女子云 
[尊聞閣雜錄]  
　　髮酋洪秀全頗工文辭。恒以魏武帝橫槊賦詩自况。曾自撰一楹聨曰 
先主本仁慈。恨茲污吏貪官。斷送六七王統緖 
藐躬實慙德。望爾謀臣戰將。重新十八省江山其僞府中正殿懸一聨曰 
維皇大德曰生。用夏變夷。待驅歐美非澳四洲人。歸我版圖一乃統於文止戈爲武。撥亂反正。盡没藍白紅黃八口籍。列諸藩服萬斯年馬上得之。馬上治之。造億萬年太平天國於弓刀鋒鏑之間。斯誠健者 
東面而征。西面而征。救念一省無罪良民於水火倒懸之會。是曰仁人 
小説 
[醜情小説動物之愛（二）鈍根翼仍同譯]  
　　所謂學生者。類皆情竇初開。易生肉感。一見小白菊雪白之膚。妖媚之態莫不心醉神迷。爭投其拙詩陋文。以愽美人之靑。睞復攝小白菊之靚影歸而置諸座右嘻。是可見小白菊當時殊爲社會所傾倒也 
小白菊舞畢。有昵吾漢與凝臍難脱二女士。繼之而演色利瓜搿之戲。凝演作不知世事之詩家。昵演一外國王。習於安樂而手足不能動作。二女不知何人手筆。或曰寢殿聨爲忠王李秀成所擬。正殿聨乃秀全自撰也。傳聞當時外。人頗有袒助秀全之意。洎此聨宣布。遂引爲深恥致成仇敵洪亦狂妄悖逆之至矣慷慨悲歌 
[恨窮歌]  
　　窮不可少不可長。長窮便受窮之殃。揚雄已逐今又來。昌黎送後同我行。我爲汝天君不泰然。我爲汝百體不安康。開卷欲讀讀將半。家僮呼道槖無粮。吟詩未就催租到興爲人敗句又忘。滿架玉籤徒高擱。逼我空疏不敢狂。苦我父母缺羹湯。典我拙妻嫁衣裳。從前棄兒館遠方。金針度與别家郎。朝秦暮楚非無故。奔走只爲兩餐忙。况復世局重學堂。我無資本空望洋。灰我熱心腸。淹我大文章。一生豪氣不可當。消於無何有之鄉。拔劍誓將窮鬼斬。執女頭顱獻彼蒼。千世萬世不見汝。黃花當有晚節香 
皆能形容盡致。唱亦婉曲紆徐。臨畢。凝臍難脱褲中擲出種種玩具。於是在塲觀者鬨然大笑。亟贊其能 
劇終。二女妓退入休息室。與小白菊閒談瞥見小白菊手持紅蛋。貌帶悉悶。昵吾漢詫曰紅蛋。紅蛋　有何把玩之價値。　凝臍難脱曰。殆金蛋乎凝臍難脱此言。雖出無心。然適與紅橘郎之用意相合。蓋紅橘郎以爲贈此蛋與小白菊不啻錫以金蛋。而價値且過之。祗以怱怱授與。未及説明亦欲故示奇妙耐小白菊之尋昧。小白菊未知其意。頗用悶悶疑紅脱郎以賤物給之也 
昵吾漢見小白菊之蛋因而憶其手上所帶藍金剛石之鐲不禁伸手示小白菊曰此吾夫貽我者尙不弱於君之蛋否言次蕩動其腕華　熣燦之光與電燈相映殊爲可愛 
小白菊受此感觸心中私恨紅橘郎乃以此蛋貽我惹人訕笑於是决意以爲紅橘郎實一鄙吝者恨不力碎其蛋 
小白菊怏怏出戲園門前有一丐者向之求乞勉振其慘苦之聲曰小姐救我。小姐救我。 
小白菊殊憐憫此丐百忙中無可與之物不覺信手擲其欲碎未碎之蛋與丐者 
小白菊旣歸怏怏入臥室斜倚於路易十六所創極精美之懶椅中室之四周滿布五色鮮花小白菊坐其中益姣艷如花神乃於近身之瓶中取玫瑰花一枝嗅其番味爲消遺而其心中又憶起昵吾漢之藍寳石又憶起紅橘郎以如是不貴重之物貽我輕我實甚余今投之丐者亦不爲過小白菊凝思間微作歎息聲忽聞户外有聲應之曰母歎。母歎。 
徵文告白 
海内文家如有以詩詞歌曲遺文軼事以及游戲之作惠寄本館者請開明住址以便隨時通信原稿恕不奉還 
 
 

Page 37

 
 
   
 
 

Page 38

 
 
   
 
 

Page 39

 
 
   
 
 

Page 40

 
 
   
 
