# 1920 - 243 - 4917080

 

Page 1

 
 
   
 
 

Page 2

 
 
   
 
 

Page 3

 
 
時評 
[裁之一字（冷）]  
　　裁兵雖有是說而行必無期即以裁員論亦多議無結果而或且有聲言緩議者是裁之一字在今日中國爲甚難也 
　　蓋中國之用人也原非因事以設職類多因人而設事今其謀裁員也亦非爲減事之故而實爲省費之故此其於用人行政之本原先已大謬矣况乎政費奇窮各員之欠俸亦旣纍纍苟欲裁之必先籌欵以清其欠今旣無款又無能空口以裁是裁員所以終無成也 
　　至若借節費爲名行植私之實或裁彼而增此或今裁而明增此又官僚中慣行之通例其結果徒以益人不平之氣而於國家財政更無關係矣 
[專電一]  
　　北京電曹張臨别演說要旨（一）留京直奉軍隊以足維治安爲度（二）後方軍務責成張景惠擔任（三）實行責任内閣制（四）和議依序進行（五日下午三鐘） 
　　北京電徐諭財部請天津某銀行撥借曹張軍費二百萬聞曹張意如天津無欵尚欲來京坐索（五日下午二鐘） 
　　北京電曹張臨行徐許在津由財交兩部再解軍費兩百萬餘分期指定臨關二稅撥還（五日下午三鐘） 
　　北京電張内長昨到車站奉張已行怒警官報告不先將承接電話之康警佐撤差警廳行政處長提出辭職（五日下午四鐘） 
　　北京電靳再電李純代表政府預備與南方和約簽字李仍回電推却（五日下午四鐘） 
　　北京電靳電李純王克敏長蘇輿情反對可否改任王瑚李尚未有覆電（五日下午三鐘） 
　　北京電兩粤謀和悉照前電所述條件現專待陸復電到卽由總代簽字（六日下午四鐘） 
　　北京電新討論系孫潤宇爲王克敏運動長蘇以田寳榮爲政務單鎭爲財政廳長爲條件謂已得蘇社同意（五日下午二鐘） 
　　北京電蘇同鄉對省長問題推張一麐主持張意辦不到蘇人治蘇寗承認王瑚調任王瑚亦李督保過靳徐均極贊同（五日下午四鐘） 
　　北京電張一麐莊藴寛昨謁靳據蘇紳電陳述不贊成王克敏長蘇理由並表示李督所保二王中王瑚可以承認靳甚表同情謂已告何恩溥回寗與李督軍切商見復（六日下午四鐘）　　北京電鄂人反對孫振家長鄂推代表請願府院要求收回成命（六日下午四鐘）　　北京電府秘廳辨正東海並無以宣統作壻及用奉直軍守衞事（六日下午四鐘）　　北京電唐在復電辭國際聨合會代表（六日下午四鐘） 
　　北京電財周通電各省禁發地方公債及奬券（六日下午四鐘）　　北京電政府反對學生會國民大會主張密飭主管部嚴重取締（五日下午三鐘）　　北京電裁員院文至經濟局張元奇手批緩辦現擬聲復該局爲特别機關例得兼差（五日下午四鐘）　　北京電敎部爲裁員問題連開三次會議無結果范擬先將編譯處着手（五日下午四鐘）　　北京電近畿兵災地方决由奉直合力籌振（五日下午四鐘） 
　　北京電收撫海軍第一艦巳决定（五日下午四鐘）　　北京電吉鮑電報告高梅果夫解至一拉氣地方猛從車上跳下將曾排長手手槍奪去連發數槍曾受傷跌倒及吾軍還擊高已自高梁地逃竄無影現正包圍窮搜尚未緝獲（六日下午四鐘） 
 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　北京電謝米諾夫軍隊潰散恐侵入中東路線電宋小濓調兵在海龍堵截（）五日下午四鐘 
　　北京電鄂王電催執行張敬湯槍决院復依法辦理（五日下午四鐘） 
漢口電吳光新判决十五年徒刑歌（五日）午解送陸軍審判處監獄執行（六日日下午三鐘） 
　　漢口電王督以鄂西吃緊歌（五日） 
傳留省十八師長王懋賞入見命速返宜布防（六日下午三鐘） 
　　漢口電吳子玉派向瑞棻來漢與學生各界兩聨會接洽籌備國民大會事巳函各圑體定文（十二）開籌備會（六日下午三鐘） 
　　香港電韋榮昌忽又率軍東下李根源應莫榮新請調軍回省助防約一星期可到聞劉志陸關潤芳巳回省謁莫陸傷右足 
　　香港電韶關連日紛運傷兵回省　　香港電石龍河面發現桂軍屍數十具料上游有戰事（六日下午七鐘） 
　　香港電惠州尚無戰訊聞雙方準備大戰在卽石岐民軍起事地方恐慌（六日下午七鐘） 
[公電]  
　　厦門安海救濟會來電上海申報轉各報館此次駐安海浙軍與晋江石獅各鄉民圑衝突本會除盡救濟職務餘事槪不與聞厦門安海救濟會魚 
世界路透電 
[俄波和議之進行]  
　　三日華沙電勞農政府允以里加爲與波蘭重開議和談判地點勞農政府之總代表爲前充駐柏林過激黨大使之約菲氏勞農政府要求波蘭擔保俄羅斯烏克蘭代表圑應享之特權及無限制交通之權利波蘭外交總長已爲設法聞議和談判將於下星期内重行開始 
　　二日倫敦電華沙消息波蘭外交總長薩譬哈氏向英法新聞家宣稱波蘭政府得悉過激黨現急欲與波蘭媾和雙方已允以平等地位商訂適合情理之條約薩氏又稱土地問題當不致發生困難 
[俄波戰事餘談]  
　　三日柏林電據時報載過激黨消息過激黨軍艦某號因爆炸沉没死船役一百三十人 
　　三日華沙電官中否認波蘭軍與立陶宛軍在哇格斯土伏附近開戰之說且謂此項消息乃由柏林傳出 
　　三日巴黎電駐華沙法國軍事委員圑主任維干將軍因策畫有功已得大十字勳章 
[法波間之商約]  
　　三日巴黎電波蘭財政總長已抵巴黎與法政府締結商約俾將波蘭物産如石油與糖之類運入法國 
[德國與財政賠償兩大會]  
　　三日倫敦電德國允派代表參與比京之萬國財政大會及參與不日在日尼瓦舉行之賠償大會參與財政大會之德代表將以財政總長白格滿氏爲領袖 
[駐英新日使之談話]  
　　四日倫敦電駐英日使林權助今日到倫敦路透社員往見之林大使曰英日友誼乃遠東和平與秩序之柱石而在目前爲世界和平計尤有英日友誼之必要日本對華政策頗爲人誤會其實日政府所行者不過承認日本對其鄰邦之義務耳其政綱極爲公允日本保持開放門户政策不遜於他人日本之志願乃在與中國和好提携行事耳 
[法意首相之會議]  
　　五日巴黎電駐丹齊協約國高等委員陶華爵士定於星期一晨啓程赴巴黎法國各報載稱法總理米勒蘭氏定期九月十二日往會意相喬里蒂氏於愛萊班著名外交家與政治家多員已抵該處該鎭現正準備開大慶祝會 
[德國脂油業大公司]  
　　四日柏林電報稱亨寳地主有人發起新公司資本一萬萬馬克擬發展德國現有脂油業並恢復食脂之出産現德意志銀行與亨寳銀行聨合荷蘭脂油公司共同組織之 
[愛爾蘭之騷動]  
　　三日倫敦電貝爾法斯昨日暴動死七人杜白林新芬黨襲擊航空軍司令部刦去軍事秘密公文若干件及手槍若干枝柯克郡白朗海特海浜防兵營各屋昨夜均爲炸彈與火所毁每日新聞宣稱政府暫允由烏爾斯特義勇隊協助遏制貝爾法斯亂事各報載稱柯克市尹如死於獄則必發生騷亂政府駐愛爾蘭之軍不足對付之 
[各國近事記]  
　　三日倍魯電駐叙利亞法國戈洛將軍於九月一日正式宣佈建設大萊巴倫新國設政府於倍魯 
　　三日維馬電阿爾巴尼亞京城消息最後一批之意兵已於昨晚開離該處 
　　三日巴黎電商訂多瑙河航行規則及改良辦法之國際大會定九月六日在巴黎開會 
　　四日巴黎電總統府人員費伯氏語報館訪員謂戴香納總統體氣日佳已不復有疲勞之狀 
　　四日巴黎電聞魯爾煤區八月份繳出煤逾一百六十萬噸按斯巴會議所限定之額爲一百五十五萬噸 
　　四日巴黎電時報載稱法政府决議請駐巴黎愛爾蘭民國代表杜法埃氏離法並以此項决議照會英政府英政府顯甚滿意 
　　五日西謨拉電暹邏王太子十月五日可抵喀爾喀特擬游歷印度各處並定十一月二十三日前赴仰光 
[太平洋路透電]  
　　六日海參崴電盧布價值暴跌政府財政困難財政總長辭職政府營業機關如烏蘇里鐵路及造船局等这工人尚未得八月份工資現聲言罷工要求根據金盧布本位照每日兌换率發給工資德奥之戰俘請阿穆爾政府准其赴海參崴未經許可 
　　三日廣州電軍政府參謀部公報稱粤軍聞惠州桂軍擬攻梅縣之消息大爲震恐因梅縣僅有粤兵兩三營也故前進之粤軍現擬退守梅縣桂軍所部之第一廣東軍圑現方集中於老隆一遇時機即將開攻馬濟已　其參謀取道石龍而赴惠州 
國外要聞 
[日本之商業與暗殺案]  
　　字林報四日神户電云商業墜落之影響遍及各處今確而可徵者日見其多除增田貿易會社失敗外尚有數家聞亦處於危境久原礦業會社現已將僱員辭歇一半航業仍有蕭條之象停駛者逾三十五萬噸此乃半因美國瓊斯航業議案所致 
　　外務省商務科主任齋藤今午十二時二十分爲一少年暗殺而死此人想係學生赴外務省請見齋藤謂關於國際聨盟事有所詢問齋藤甫入客室少年即出槍擊斃之兇手當場被捕送交警察 
國内要聞 
[北京通信（眞）]  
　　王克敏運動長蘇 
　　戰事終了内閣成立各省疆吏問題亦將次第提出解决蘇省長一席齊耀琳被議會彈劾於前復以調任財廳爲全省人民反對於後中央亦知不可再留一般逐鹿者遂羣思爲一臠之嘗旅京蘇同鄉始有蘇人治蘇之主張繼以有資望者不肯出山躍躍欲試之徐某提出後李秀山督軍以其資望太淺未予同意故徐之省長謂天公無情數月不雨加以正值農作之時戰事突然發作其在作戰區域如琢鹿固安等縣飽遭蹂躪深罹浩刼自不待言而軍事以外各縣潰軍騷擾盜匪乘機亦幾無完土而尤以京南滄獻德州數十縣爲最苦雖經直省當道倡辦戰後災民救濟會通電各省散布捐冊募欵振恤以表面觀之差堪忻慰直京以戰勝之餘威登高一呼羣山響應各省助欵之踴躍以及附近紳民亦多急公好義慨解仁囊財政爲辦事之母旣能籌欵自可博濟斯民惠及災難而以記者所聞其中份子複雜黑幕重重恐將來亦未必有良好結果日前省議會旅津同人曾開臨時茶話會妥商辦法（一）以省長名義借欵二百萬元購糧平糶（一）仿行湖北浙江等省彩劵辦法請各省代爲銷售（一）咨請交通部令行京奉路開免費加車運災民出關開墾究之借欵旣不易達目的仿行彩劵巳由省長致函熊秉三君徵詢意見昨得熊氏覆函略謂彩券至今已成强弩之要等語窺其意旨不甚贊成恐亦將無形打銷至運送災民出關每日晚間開加車一列自二十一日起迄今運行者約有難民一萬二千餘名現逃荒來津者猶絡繹於途畫則乞討夜則露宿前夜（二十八）風雨大作新車站附近隙地之難民衣履沾濡兒啼女喊之聲徹夜不止嗣經車站新到差之局長大發惻隱捐洋四千元購買饅首分散次日始掛車出關此項難民尚在無可安置之際而前日忽又接到奉省來電謂出關難民帶有疫症請勿令再行出關以免傳染而資防範云云聞山海 
[北京大學授前法國總理班樂衞名譽學位之盛况]  
（一）歡迎之情形（二）禮堂之情形（三）禮畢後出場時情形 
巳成幻夢實則李於齊被彈劾後即密保三人一齊燮元一張志潭一周嵩堯東海對齊謂其富於軍事學不宜由武轉文對張則留爲内用不予外放周雖與東海有舊以係陪客未邀重視最近李督又密保二人一王克敏一王瑚前王爲浮薄少年後王則堅苦卓絶在京蘇同鄉有謂其賢奸並進頗覺不倫者據聞李之所以保王克敏係因前此北方事起王克敏曾爲李籌欵四十萬以結其歡心一星期前李之代表何某曾迭次至府院催促迫請根據齊耀琳前次辭呈准其辭職任王克敏爲蘇省長大有非伊不可之勢究竟何某所言是否李之眞意或係王克敏所運動尚未可知一說李保王克敏長蘇係東海聨李推知王李有密切關係故爲授意祇以京内外蘇人反對閣席中亦有人持異議未卽發表遂有改提王瑚說而王克敏尚不知進退用其買辦拉客之手段於今日（三日）特宴江蘇在京諸大老即席自行疏通並自稱已得張季直同意聞與宴者退後咸嗤之以鼻而齊耀琳五次辭呈亦於昨日到京大約下次閣議將提出替人雖不知鹿死誰手以王克敏之運動鑽營竟爲所得亦未可知第不知在京蘇同鄉是否感一飯之恩即默不一言抑亦徒哺啜者而蘇省人民又不知將作若何感想也試拭目以其後 
[天津特約通信（若冰）]  
　　直省災荒之慘狀及籌議辦法 
　　直省今歲各縣始而苦旱繼而蝻蝗二麥收成已形歉薄如痼瘵然元氣久虛滿望秋榖豐收藉資調劑不謂天公無情數月不雨加以正值農作之時戰事突然發作其在作戰區域如琢鹿固安等縣飽遭蹂躪深罹浩刼自不待言而軍事以外各縣潰軍騷擾盜匪乘機亦幾無完土而尤以京南滄獻德州數十縣爲最苦雖經直省當道倡辦戰後災民救濟會通電各省散布捐冊募欵振恤以表面觀之差堪忻慰直京以戰勝之餘威登高一呼羣山響應各省助欵之踴躍以及附近紳民亦多急公好義慨解仁囊財政爲辦事之母旣能籌欵自可愽濟斯民惠及災難而以記者所聞其中份子複雜黑幕重重恐將來亦未必有良好結果日前省議會旅津同人曾開臨時茶話會妥商辦法（一）以省長名義借欵二百萬元購糧平糶（一）仿行湖北浙江等省彩劵辦法請各省代爲銷售（一）咨請交通部令行京奉路開免費加車運災民出關開墾究之借欵旣不易達目的仿行彩劵已由省長致函熊秉三君徵詢意見昨得熊氏覆函略謂彩券至今已成强弩之末等語窺其意旨不甚贊成恐亦將無形打銷至運送災民出關每日晚間開加車一列自二十五日起迄今運行者約有難民一萬二千餘名現逃荒來濟者猶絡繹於途畫則乞討夜則露宿前夜（二十八）風雨大作新車站 
附近隙地之難民衣履沾濡兒啼女喊之聲徹夜不止嗣經車站新到差之局長大發惻隱捐洋四千元購買饅首分散次日始掛車出關此項難民尚在無可安置之際而前日忽又接到奉省來電謂出關難民帶有疫症請勿令再行出關以免傳染而資防範云云聞山海關有難民數百人巳被奉天警察廳派贈攔阻不准前行頃曹省長已令天津警廳楊廳長將來津難民妥爲安揷勿令再行出關致被拒絶也 
[京聞擷要]  
　　後樂堂中之政談曹張於一日下午五時曾往集靈囿後樂堂謁見東海關於政局現狀頗有研究據府中人云是日所磋商者第一件爲李純堅辭總代表應如何挽留及可否另易他人結果曹張主張仍宜再派委　前往勸慰第二件爲直奉兩軍改編問題結果東海主張應先籌畫大宗軍費再定出改編章程著手實行曹張亦贊成第三件爲解散新國會問題結果曹使主張宜從南方之要求當機立斷將新國會解散俾南方無所藉口統一事實或可立現乃張使仍主張愼重進行第四件爲更易某四省督軍問題因結果甚密無從探悉並聞東海仍向曹張兩使殷殷勸留請其暫緩出京以期速將種種難題目完全解决彼此談話達三小時半始行出府惟聞曹張近已結兒女姻親爲文定事定明日同赴天津一行也 
　　交通部最近消息交通部管理四政因有特别會計名義一切收支均可自由支配故歷年吞挪之弊不絶於耳近復爲曾毓雋搜括殆盡所存更屬幾微　葉恭綽就任後兩次共　用現洋八十餘萬元近又將部存及路局乘餘公債鈔票提出一百數十萬元向某山西銀行以重息押借四十萬元據個中人言係接濟某處要需但一說係彌補某項虧空二說未知孰是又没收德奥敵艦撥歸海軍部管理一案因租户抗命不交經海軍部總司令藍建樞電呈政府請示辦法聞當局以此案旣經閣議决定未便再事變更因卽函知交通部囑令轉諭遵辦現交通部已允將原船悉數移交惟以自接管至今其中經手各事案卷紛繁賬目拉雜斷非短時間内所能清結特呈明政府請由海部派員前來會籌以期早日交接 
　　徐鼐霖免職原因吉林省長徐鼐霖之免職查辦係迭次人民控告結果徐氏原爲張作霖保薦今張氏迭接控告函件亦頗震怒并請政府勿徇情面派員查辦如有作奸犯科自應加重治罪以清吏治而矯末俗政府方面以吉林公民所控各節旣屬事出有因自應先將徐氏免職派員查辦聞卽令鮑貴卿澈查鮑氏以同寅避嫌請改派他人現有派宋小濓往查之說但宋與徐鼐霖爲盟兄弟且皆於民國元年在齊齊哈爾霍爾瓦特驅逐之同難人也宋亦未便受查辦之任聞政府將令張使派員查辦 
　　薩鎭冰打銷辭意海軍總長薩鎭冰前以某項意見擬卽呈請辭職當局以薩氏前代閣席力任艱鉅雅不欲置諸閑散值此新閣甫成端資協助尤不欲使閣員稍有殘缺故總理親自挽留東海亦派員懇切慰勸現薩氏鑒於當局倚畀之殷亦已打銷辭意外傳將以湯某繼任海長之說殊屬不確 
　　徐徐錚債務糾葛徐樹樹錚前赴外蒙兩次因債務發生糾葛已達九百萬元之鉅惟政府尚未知情聞現留外蒙之高在田司令於二日上午業將徐在外蒙所負債務情形密電政府請示一切 
　　胡維德赴日準備駐日公使擬定胡維德日本方面已表示同意連日當局向胡磋商囑其早日赴任據覆允於兩星期内啓程前往現此事已屬完全解决並聞胡氏擬調王鴻年爲一等秘書張元節爲二等秘書又胡抵任後將先從事於禍首引渡之交涉此係政府所授意胡允到東後當提前辦理 
[若卽若離之和訊]  
　　東海近接李總代表來電聲明對於辭職一節旣派員慰留固應勉爲其難惟於西南各方面所提出之條件應由中央負責解决而於唐繼堯方面亦不負責疏通又聞各處調人近日紛電政府各當道催促進行和議電中所陳最要事項多主張先請中央解决國會問題再議事實各調人並皆允出力維持務使和議得以早告成功又政府近得重慶報告唐繼堯爲聨軍總司令劉顯世吕超爲副司令决定於渝城設立軍政府已電促孫文·伍廷芳·唐紹儀·即日由滬繞道安南赴滇轉赴重慶預定十一月一日正式成立其經費以四川全省稅收爲聨軍之軍餉並於軍政府成立後發行軍政府公債一千萬元如再不敷則以東川銅礦箇舊錫礦抵借現在李烈鈞已由貴陽率滇軍一旅出發 
[旅京湘人决行民選省長]  
　　民選省長一節前雖有人提倡惟因種種困難迄未實行茲聞湖南旅京同鄉於前日開會一致議决贊成湘人所擬之自治草案實行民選省長以爲全國提倡當即推定代表十人回湘聨絡各界卽日實行其辦法係由湖南中西南三路分選三人第一届縣選第二届通選選定後請中央任命其餘一二人則作爲候補（按湖南省自治法大綱之草案全文已錄前日本報專件欄） 
[旅京川人對國對鄉之表示]  
　　（一）四川旅京同鄉國民大會策進會宣言凡共和皆主民意假民意便非共和九年以來一批政客一批偉人開口便談民意試問民意欲南北分裂乎而和議梗阻者何故試問民意欲外債纍纍乎而飲鴆自甘者何故試問民意欲干戈相尋乎而鷄犬不寗者何故試問民意欲邦基不固乎而風寸飄摇者又何故欲以民意表於國會而國會搗亂欲以民意寄諸輿論而輿論託空籌安會出談君主强姦民意安福部出談民主亦强姦民意馴至政客偉人無不强姦民意政客偉人愈多人民生機愈促今日之事雖賴直奉諸軍之力權奸敗亡而罪人未得火熱水深吾川尤甚一日之中一城三易知事一月之内一地十見掠刦死於匪死於兵死於外債更死於政客偉人念早遲等死耳與其似似俔俔箝口結舌長供他人權利之私而束手待死何若正正堂堂明目張膽以盡自己本能之力而或可得生愴懐旣往痛心將來我眞正民意已小能倚他人代爲表現必由我國民自爲大會以自爲表現同人等旅茲京邑不敢自懈特組織四川旅京同鄉國民大會策進會顧名思義旨趣甚明或疑茲事體大地廣民稠舉行多阻事雜言龐實力難充是在我國民之投袂而起好自爲之勿令政客偉人笑我拙也倘有好人敗類假公濟私混跡其中者願與國人共棄之茹苦宣言佇候明敎（二）四川留學北京學會反對舊國會移渝電林吳褚三先生轉滇中非常國會同人公鑒報載滇中非常國會將移重慶敝會未敢贊同公等兩處北京而北京政變一附軍府而軍府分離誘入上海爲魚行老板所捐棄亡走雲南爲彼邦人士所不容似此不祥之物乃復眷眷於吾蜀蜀中比因政變至今擾攘此公等直接間接所加惠於蜀民者旣拜嘉矣天府膏液吸取以盡流血滿川積尸載路原野蕭條十室九墟算祇有眉山石·岷江水搬移不盡公等何所愛於此耶數年之内國會神聖爲南北政府所侵犯在執政固多非即公等人何是議憲法而憲法不成議預算而預算無效今日增歲費明日打墨盒民國顔面爲剥削盡矣自好者早飄然高引公等猶復東奔西馳假名戀棧縱國中父老憐而一飯公等獨不自愧於心乎元年召集九年猶存全球所無寗非怪事國土雖廣國人雖衆皆於公等不無微辭己之不臧於人何尤夏姬在陳則陳亂在楚則楚亂非艶質之病而傾城實災亂國禍水喪邦尤物吾人民復何所愛惜惟念此破碎之山河實不足以容大才之盤桓吾民何罪吾蜀民更何罪若必下臨重慶敢請擋駕或行或止唯公等良心裁之四川留學北京學會叩東 
[旅京甘肅同鄉會宣言]  
　　隴人驅逐張廣建 
　　天禍甘民貪吏縱起困於虐政於今七年自張廣建依附袁世凱出督甘肅旣不能安民和衆稍盡天職乃軍民大柄一手獨握鬻缺賣官唯利是嗜袁氏稱帝之日旣迎合而封子爵張勳復辟之時又電賀以媚清廷反覆無常視易君如傳舍雖馮道之頑鈍無恥無以逾此溯其蒞甘之際正白狼撓隴之時張廣建坐誤戎機致白狼蹂躪隴南縱容軍隊禍延全甘面天水平凉酒泉等處之變兵搶掠更無論矣至於民政方面則各縣知事各署要職及各局所之優美地位多係皖籍流氓盤踞其間厮養走卒立致通顯攘國剥民羣矜得計民之憔翠於虐政未有甚於吾甘者也而且紙幣濫發債票私行又繼之以軍用鈔票亂甘省之金融藉此以吸收現金輦歸皖省推其處心積慮直以隴上之乾凈河山作皖人交易之大市塲故把持要津之龔慶霖·王宗祐·孔憲廷·蒯壽樞輩旣以文吏剥民膏手握重兵之孔繁錦·吳攀桂等又以武力歛民財凡由安徽遠道而來之無賴浪人無不席豐履厚坐擁巨貲以去所苦者惟吾甘民耳計其在甘七年虐民獨酷司法則惡其獨立極端干涉敎育則惡其普及暗中削除各縣知事之貪殘不法者但得輦金暮夜不難立登薦剡於是乎吏治益窳軍隊日横財力日窘寃苦無告之甘民遂陷於皖人刀俎之下而呻吟呼號求生不得凡此種種虐政所以箝制我甘人挑撥我漢回者無所不用其極均軍民不能分治之爲禍使然也除一般熱中仕進喪心病狂之敗類或依草附本拜門生而稱父師或附籍聨宗借途徑以求援繫者之别有肺腸不足齒數外由屬甘人之稍有天良者無不痛心疾首此趙學普· 
 
 
 

Page 7

 
 
焦桐琴·胡登雲諸烈士所由發難狄道剪鋤醜類將此滿腔熱血欲洗甘人之寃苦者也惟是張廣建恃段派爲奥援蒂固根深動摇匪易吾民雖憤茲酷虐苦於無力驅逐今幸義師崛起妖氛肅清吏治更始民氣發揚同人等久客京華睠懐鄉邑翹首西望義憤同深業經分呈府院臚列張廣建禍甘罪狀要求撤換按法懲辦並請别簡賢良分治軍民剷除九年以來武人專政之苛虐以實行軍民分治爲根本上之大革新則甘肅之幸卽西北之幸抑亦大局之幸也夫甘肅據西北上游西可以控制新疆南可以應接川鄂東可以拊陜西之背遥爲豫晋燕趙之屏藩倘非有賢明之督軍省長出而躬任鉅艱内以安撫漢回外以駕取蒙藏屹然立重鎭於西北則甘民之苦於虐政雖不暇計及而西北大局從此不堪收拾矣此則我甘人士急應大聲急呼力圖挽救爲子孫百世之計義弗容辭者也旅京甘肅同鄉會叩 
[東三省通訊（隱）]  
　　廟街華僑之情形 
　　有自哈爾濱來者述華僑在俄境廟街蔴蓋地方之困難情形云月前戊通公司派員自伯力前往廟街及蔴蓋兩處調查該員於七月二十日早九時由伯起輪至二十四日下午二時抵蔴蓋次日抵廟街沿途尚稱安謐惟江岸燈照夜間無光當係夜間無人經管沿江各口岸雖間駐有日俄軍隊船行之時并未見有隊伍惟施濟村之後山及距蔴蓋不遠之一山有日俄軍隊建築之砲台但亦未見軍隊僅距蔴蓋口外一百三十俄里烏斯特村地方停泊日砲艦一艘俄輪船拖船三艘船中華俄人均有悉由日人監管蔴蓋口外有中國軍艦四艘風船二十餘隻僑民均在此風船中及沿岸倉庫困居江口之外又有日軍艦一艘監視計廟街停日軍艦五艘俄紅十字會船二艘街市上房屋除華商商場東底子地方各低小舖户外餘均焚毁殆盡江沿碼頭倉庫雖未毁壞則爲日本人所佔用日人所組織之機關名港務部軍務部民事部商務部執行一切事權街巷居民及船中人等必須日本民事部發給執照方准通行此項執照名曰證明書每禮拜更換一次姓名稍有不符者立予重辦至期不換者即行處罰如欲出境者亦必取有日民事部所發之出境證明書且必有港務部之戳記方予放行否則若爲日警查知認爲窮黨必無倖免俄商大多逃往他埠所餘男婦老幼悉被日警拘於公園露宿園中僅支棚帳以蔽風雨每日所食麵包限制綦嚴日本方面則正收拾所有運往他處詢諸僑民云當窮黨入街時我僑商多逃往蔴蓋其在廟街者不過數百人迨窮黨焚殺日人房舍時中彈斃命者三四十人餘皆逃奔蔴蓋雖東底子房舍尚存而數十年間所經營之商業及財産貨物均化爲灰燼逃至蔴蓋之人或居風船或居倉庫更或露宿於山林荒野間困苦難堪食糧缺乏僅恃樹草充飢非特此也當窮黨退走日人佔領之後日警誣我勾通窮黨嚴加搜索偶有家藏日本物品即一衣一履之微亦强謂爲搶擄所得其有金砂金磚者亦處重刑某日有華工四五十人乘風船裝運木柴送與我國軍艦之用日兵不知何故驟然開砲轟擊致全船覆没生命財物損傷莾鉅事後交涉僅認爲誤會而已其他僑民在山林江岸伐木採魚每爲日俄軍士所傷本公司廟街分公司經理華商商會會長孫盛財君亦中彈斃命分公司所有財産悉被焚毁損失之數無從核計云云又有自廟街第一次乘俄船回伯各華僑由公司紹興海城兩船迎回哈埠者當詢以廟街情形據云我國僑廟五千餘人蒙領事僱帆船裝載由軍艦送至蔴蓋村避難其中有英美人十二名係由我領事竭力援救始得出險初至蔴蓋時日軍搜檢禁物三天幸經領事抗議始得中止又在嘠克而盟地方礦山華工被激黨圍焚死傷甚多聞海參崴紅十字會曾派員赴蔴蓋調查以僑民飢饉難堪贈予白麵二千甫特俾各得充飢日人至是亦允借我粳米八百甫特云 
[趙倜辭職之裏面觀]  
　　趙周人督河南軍務今已數載中央對之可謂無德無怨蓋趙之爲人保守有餘進取不足雖不如閻百川治晉之有赫赫名亦不似張敬堯輩之胡幹瞎閙貽禍地方論者咸稱爲庸中佼佼不過用人行政間有善善而不能用惡惡而不能去之弊豫人對趙雅不願令其去任尚有兩個緣故（一）趙氏宅心忠厚最重情誼絶無跋扈專横行爲果實行易督繼任者屬於何人毫無把握（二）趙氏爲河南人亦合豫人治豫之心理且豫中軍界要人籍隷本省者均資望太淺無升任督軍之望一旦趙氏掛冠河南軍權必操諸外人之手豫人將益無自治機會有以上兩原因趙督位置頗爲穩固今春易督風潮發生豫人莫不惴惴唯恐趙之去職雖有人從中搆煽散布傳單（如十大罪狀及黄河涙等）而一般人莫不認爲挾有私貧或别具野心也詎今春風雨飄摇中之趙倜尚能毅力撑持與安福要人决戰卒獲勝利而津保奏凱信洛告捷後之趙倜竟連電辭職情詞懇摯大有不願終日之勢在局餐觀之未免懐疑記者從各方面探詢知其辭職約有數因（一）春間易督風潮明攻者爲段祺瑞吳光新暗排者爲田作霖吳慶桐今若輩紛紛下台就個人恩怨言趙亦可以躊躇滿志矣故乘機辭職以表明前此抗命並非貪戀祿位（二）皖直未决裂之先河南客軍雜處譁變迭聞屢請中央撤退以安地方迄未照准今於戰勝之後仍未能解脫此層困難本省軍權未能統一與其徒擁虛名尚不如毅然舍去之爲快（三）田作霖在駐馬店被捕解送保定今未加懲戒還其自由聞係靳總理授意吳慶桐撤差某巨公亦力爲庇護且公然保其才可大用趙雖佯爲不知不聞其實心理上未免期期以爲不可此亦求去之一因（四）直系討伐安福趙氏輸餉助軍出力不小且信洛各處戰事頻仍河南損失甚巨京漢汴洛間行李之往來供給亦屬不資而結果則反添一層上司（巡閱使）事前並未徵求同意他人以倔强得自由割宰趙氏以恭順而轉受種種箝制其懇乞終養此亦一原因（五）趙助直軍餉糈及調遣本省軍隊統計耗費在五百萬左右河南財政大受影響又值匪患旱災紛至沓來田賦釐稅收入銳減預計自九月至十二月需用軍政各費約千萬之譜如此巨欵除借債外别無善法而借債又必遭輿論反對不如置身事外轉較清凈此尤其辭職之原因也以上數因並非由趙親口說出然就一般人觀察或不至有絶大謬誤唯現在省議會及張省長亦已電請總統慰留各圑體亦紛紛軍挽且聨袂見趙婉勸勿辭能否遂厥初衷尚難預定也 
[變幻莫測之川局]  
　　川省大局日來似又漸告緩和據聞係川省軍閥現議趨於一致之故惟川軍之各不相容也久矣其最著者所謂本省武備本省速成本省軍官學校本省陸軍小學日本東斌日本士官諸系各相圑結自周駿劉存厚失敗以後武備帮勢力稍衰又因多數師旅圑長生長地域之關係復有所謂大邑帮代興經過護國護法兩役又有同盟軍等等名稱彼此各據地盤以爭權利爭之不勝卽引他省軍隊入川以爲己助歷年以來如周駿之倚北軍劉存厚之初倚滇黔後倚北軍周道剛之倚北軍熊克武之初倚滇黔皆其明證每一次變亂無不引動客軍良可艱也 
　　當劉存厚熊克武相繼逃亡備嘗奔竄之苦似巳覺悟久仰他人勢力之非計現聞業已聨合實行四川人之四川主義又所謂大四川主義其思想雖近於部落然川人治川之語雖在唐繼堯亦有所不敢違劉存厚靖川軍之組織大槪受中央意思外間傳言劉氏帶有許蘭洲諸部隊則係謡言並非事實 
　　劉熊聨合條件首在不引北軍以趨滇黔免爲川人非議聞劉軍此次入川西昭廣劍諸縣後未能猛進其意即在聨合川軍因此方主力係屬川軍三五兩師之故劉軍未到先派代表向川軍長官疏通以致劉軍攻進平武江油所屬地方及梓潼魏城各處無有激烈戰爭前此五師新近招撫之陜軍盧占魁軍及滇軍葉荃部隊與劉軍田頌堯張邦本部隊接戰不支退回綿陽由五師十九十二圑加入前線數日以來不聞接戰即係川軍已有交涉之故川省各軍聞均有交涉吕超初不爲然現聞其向人云我來省城原係熊錦帆幾次電催初說請我來省暫代督職維持秩序我執意不肯他又電催我方纔來現在他又聨合劉積之來攻擊我假如不利我只有引兵移在一方聽他們擺布其意似已活動欲守中立云 
　　向傳義前來省城就軍長職原主攻擊劉存厚軍故曾宣言將移軍部到綿陽縣城以便指揮進攻川省報中因此造出許多綿陽軍訊聞向軍一部即鄧錫侯一混成旅原係劉存厚舊部即難聽其指揮向軍又有一圑長名何光烈又不贊成出兵攻打川人大槪三師亦難望禦敵其他四八兩師又不能擊劉即同盟軍首領盧思締所部通係川人意亦活動據此情形推測川局恐不久又將發生新變化也 
[桂省之和議消息]  
　　陸榮廷不滿於莫榮新 
　　廣西通信云陸氏近以粤省政局紛擾皆由粤督莫榮新處理不當昔日因袒李根源信任政黨之故竟惹起滇桂惡感此次桂粤兩軍之爭雖云陳競存另有作用但莫氏事事迫人自誇太甚亦有以致之是以陸氏對於粤局亟欲有所變嘗對北方某代表談話略謂粤省政黨以莫氏可以利用遂用莫氏一人代表桂粤二省（粤省和議分代表郭春森莫之參謀桂省人）向北方言和因是桂省對於和局除順從唐少川所建議外餘皆粤省當局及政客二三人所議定彼輩又以地盤權利爲餌在予個人意見則注意於法律其餘諸事槪可商理至黄自希來往於京滬之間者乃係代表個人對於西南大局之和議問題彼實無權提議茲恐外間傳聞錯誤已於日昨致電滬上囑其速急回邕又外間所傳之局部和議京粤協約想亦必有其事但此種行動均係政客之生涯於西南之實力派必無何等影向云云近據龍州消息陸氏因和議問題之故極不信任莫榮新并由龍州致電北方聲明桂省對於和議條件凡屬私人互相接洽者祗有私人負責云云觀此則桂省陸榮廷之和議意見又與粤省當局互相齟齬矣岑西林昨曾派林俊才赴龍向陸求同意至其接洽之結果如何現尚未悉也 
[田中玉之裁員談]  
　　田中玉鎭兗州多年聲名甚好至今兗沂曹濟一帶人尚有稱道之者山東情形亦尚熟悉自直皖戰起德州平原等處陷入漩渦田之於馬態度雖不明瞭然當時濟垣風聲鶴唳一日數驚而地方秩序卒能安謐如常不可謂非田氏之力且此次改編邊防二師居然風平浪靜亦自不易屈去後廳代省篆僅十餘日耳而此十餘日中本中央減政主義大行裁汰冗員按省公署自秘書及科長以下一動手便裁去三十餘員而衞隊夫役等失去飯碗者約有五六十人他如省署附設之警務處如各縣之森林局等均在田氏手中一槪斷送外交經費亦被取消田自以爲一舉手山東常年費查省去數十萬元於是中央稱爲實行減政的好身手人民則以能減去極大負擔而傾向焉然而結怨於員司則甚矣員司之言云田之爲此實有兩大原因（一）設中央以其辦事得力百姓以其能體恤下情屈氏已去齊氏不來或可達到眞除目的（二）即使齊來而省長經費受此波折損失良巨且行政之權亦無形削奪彼之督軍固依然無恙也田氏可謂機警云云其言之是否局外人無從揣測惟齊氏則已來省接任視事傳聞齊於田之減政過烈怏怏不快或仍逐一恢復不過此刻尚不能預料耳 
[蚌埠新語（二）（潛）]  
　　皖省政權向握於倪氏之手即例由中央任命之全省簡会職各廳長道尹亦無不由倪氏以意爲進退此人所共知者自倪氏以皖系夫敗决計辭職一般依倪氏爲生活之廳長道尹乃無不大起恐慌除財政廳長陶鎔·安慶道尹黄元貞·淮泗道尹李維源以别有奥援尚可冀保有其地位外其他如實業廳長高某·蕪湖道尹祝某·均惴惴惟恐不獲終日而尤以代理警務處長劉道章·代理敎育廳長戰晉龢·烟酒公賣事務局長孫澤熙爲最不穩妥劉道章與已免職之皖岸榷運局長關建藩同以號能操縱省議會多數見重於倪氏去歲以與品燮甫衝突吕旣去皖劉之警務處長雖奉令免除代以水警廳長程火勳升任而倪氏信劉乃益堅旣以省令命其代理安慶道尹不數月復迫程炎勳回水警廳原任更以省令代理警務處長爲劉回復向日位置茲者倪者倪氏本身且將去職復何暇爲劉計劉以冰山旣倒來蚌數日亦卽見機以省親名義請假回頴上故里不作回任之想奉有中央命令之程炎勳至今乃克正其位矣中央任命之皖省敎育廳長原爲馬麟翼馬未果來復有中央任命署理之胡家祺胡亦以與此間當局向無關係恐遭皖人擋駕未來於是董嘉會乃以省公署敎育秘書兼財政廳科長資格得倪氏推轂以省令代理至年餘之久月前董氏丁艱尚擬請假十日令該廳第一科科長汪棟木暫行護理希冀假滿復行回任卒以鑒於輿論之責備聶省長之不滿始改計以請終制之呈進單晉龢向任省署承審此次出任代理廳長敎育界頗有反對之意恐亦未必能久於其位聞省垣方面已有電部促令胡家祺到任之動機矣烟酒公賣事務局長孫熙澤以曾充任北京公民圑圑長圍危國會受知於安福系耍人獲得斯缺此次直皖交戰之始竟於稅欵項下私挪四萬元由省交通銀行滙票助段軍戰費事已爲財政部查知將予以嚴重懲處省議會方面亦擬搜查實據預備提赴起彈劾矣（中央於皖北河工·每年補助三十萬元由烟酒收入項下撥付十八萬元孫所私挪之四萬元即係此欵）旅滬皖紳電請取消一五加賦聶省長以該欵兼關皖省新近改編之第五混成旅軍餉曾來電徵商辦法此間已允另籌彌補軍餉方法覆電省長請即取消省署頂已有通令全皖六十縣實行停土所有九年上忙徵之欵准由各縣留充地公用 
　　倪督今日假滿將先發辭長江巡閱使兼職電皖督軍一職亦已决辭惟發表尚須暫緩聞因日昨曾接北京密電「略謂長江巡閱使任李純各方面多數贊同皖督任鮑貴卿尚有爭執希望此間將辭皖督意暫緩發表免致中央爲難云云」之故 
[南京快信]  
　　贛省議員觀光圑昨日抵甯住下關交通旅館 
　　贛南鎭守使吳鴻昌經陳光遠撤任外傳吳巳在贛州宣佈獨立恐非確訊 
　　連日狂風暴雨壞船塌屋無算 
　　高師請王藴山於本星期四到校演講注音字母 
　　陳德修陳報新安武軍十營六營駐徐州四營駐太平江甯公欵管理處舉仇繼恒孫啓椿甘鋐爲正副主任揚中李知事被控違法殃民十二欵省署已委員密查龍潭石橊園地皮被人盜賣交部咨省署派員澈查 
[松江]  
　　縣委勘視蟲荒濱海柘林鄉發現農作物害蟲先由自治委員顧紉之函縣報勘續山該鄉農民捕呈蟲樣各持害稻來縣報荒茲已由縣委令縣農會長吳履剛前赴蟲區勘視并將蟲樣檢交攷騐據云蟲名椿象係極小甲蟲有嘴甚銳刺吸稻桿液汁稻穗因而枯萎幼蟲黄色伏處稻根成蟲可以在泥中度歲幸滋生不多殲除當非難事云 
　　醫院准改官立西醫侯念言醫生主辦之松江醫院由時疫醫院改組一年以來頗著成績現由地方士紳呈准改歸官立由縣批交公欵公産管理處及市鄉委員會議給常年經費茲由兩處議决年給千二百元已呈縣照辦矣 
　　通告練習國語松邑國語研究會通告會員略稱遵照第一次職員會議决案定每星期日下午練習國語兩小時請耿公達君主講現定本月五日開始練習云 
[崑山]  
　　發表國民大會意見電申報館轉各省公民鑒吳將軍佩孚倡開國民大會惟各縣農工商學會間有未盡成立者且似散漫難行鄙意不如先請中央恢復縣自治由縣會選出國民代表四人「不限縣議員」初選竣合省即行複選夫地方自治爲民國應有之機關政府何靳而不予一經恢復則國民大會朝發令而夕可成旣省手續又合機宜如荷贊同希致主張崑山公民吳景陽馬祖艮等叩歌 
[蘇州]  
 
　　工巡捐局成立蘇城設立工巡捐局並經推定孔紳等七爲董事茲該董事等自奉到縣函後即賃定大太平巷二十九號民房一所爲辦公機關於九月一日正式成立業已函報到縣由温知事刊就蘇州工巡捐局木質圖記一方於昨函送該局啓用一面分呈省道各長官備考 
　　吳縣承審員被控吳縣公署藍曾二承審員近被公民黄家銓沈錫基等十餘人列名搜集證據赴司法部具呈控訴請求澈查辦理聞此呈係寄託北京同鄉某就官代遞云 
[揚州]  
 
　　五師添聘女敎員省立第五師範學校於本學年始添聘女敎員鄭漪「畢業於武進女子師範曾充二師敎員」擔任普通科圖畫附屬小學亦添聘顧吕兩女士充任敎員至該校附設之女子高等科已有女生十一就學按省立師範有女子擔任敎員者在前有一二兩師今則有第五師云 
 [Ｐ徐州 
　　銅山公民拒絶借漕電申報館江蘇全省各縣各法國各公民均鑒此次省令借漕全省人民以俞紀琦旣被查辦信用已失長蘇財廳民情不服一致拒絶頃閱報載俞紀琦雖經辭職而我蘇財政尚待清理非經清理手續完竣不能奉命應借特電奉達仍請一致主張銅山縣公民張兆榮周榮正靖有光潘清甫張相臣趙品潔鮑子庚吳繼昌陳廷荃張慈雨等叩支 
[南通]  
　　飛雲輪刦案巳破大達内河輪船公司飛雲小輪日前由揚開回行經葛港被盜刦去現銀一萬一千五百元一案茲經泰邑警備隊陳管帶拘獲盜匪吳大方子卞金川於廣才韓大等五名並由泰縣茹知事續拘盜首劉和等三名贓銀二千餘元均經供認夥刦不諱電請鎭署核示後即當處决云 
[杭州]  
　　連日颶風之損失杭垣連日颶風六日清百稍息附郭一帶多致坍牆倒屋甚有傷人者清泰門外觀音塘亦岌岌可危紹興南沙一帶被災尤甚聞棉花田笔大遭摧折損失不資云 
雜評一 
[田中玉之裁員（默）]  
　　此次田中玉之裁員中央大爲稱許意蓋借以激勵各省也然吾謂田之裁員亦田之機會耳田氏於屈去齊來之際爲十餘日之庖代乃得乘此短少時間大刀闊斧一顯其裁員之好手段裁之之後而有所爲難則新省長之責也於督軍固無與故曰田之機會也若他省之裁員權或本在省長手中或左軍民不分之督軍掌握内在在皆與自身有切膚關係安能如田之十餘日暫攝可放其辣手而一無顧慮哉 
　　是故欲他省而亦如山東裁員之痛快須亦有山東之機會不然雖以山東爲倡吾恐其終無羣起和之之望也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[滬圑體歡宴法前總理紀]  
　　班樂衞氏謂法美中三大共和國須共保世界和平上海商學交誼會昨晚七時半假座本館三層樓會議室備宴歡迎法前總理班樂衞M　Paul　Painleve君筵爲中餐由大東承辦與宴者爲法前總理班樂衞M·Paul　Painleve法副領都拉尼代表法總領Mulasnes班樂衞秘書鮑羅爾M.　Borel法副領鄔紀M.auge法海軍提督戴松壇Commodore　Dessontaines法商會長麥田M.Madeir法商會書記商博愛M.Ch.Grosbois中法實業銀行行長李雍M.Lion法國律師巴和M.Barraud前法國僑工局局長蘇理　M.Bergougnoux與王正延·余日章·張繼高·金侯城·沈信卿·黄任之·陸伯鴻·徐靜仁·許秋帆·楊小堂·晏陽初·趙泉·宋漢章·宋梧生·史量才·張竹平等三十餘由余日章君主席餐畢主席起立致歡迎詞由宋漢章君姪新自法歸之宋梧生君譯成法語略謂班君惠然來華國人均極歡迎今夕純以平民圑體歡宴班君班君想亦以爲樂也中法兩國相同之點甚多如同爲共和國即其最著者而兩國人民之感表亦素融洽此次班君惠臨中國游覽一切同人等深願班君多惠　益將來歸國以後更盼對於中國之重要問題代爲播達並予以誠懇之援助平時亦可多約法國人士來華游歷關於庚子賠欵之將付而未付者並願法國之亮助蠲免俾得如美國之助吾華興敎育一切實爲感荷且中國前途與世界前途亦大有關係故欲求世界和平誠宜重視中國之和平也吾今代表同人等謹致歡迎班君之誠意云云次王正廷君演說仍由宋君傳譯略謂海外歸來竟復與班君相見快慰無已憶在巴黎時屢晤班君深悉學深望重不特爲學界泰斗且屢入閣並曾任國務總理實又富於政治學識今能抽暇來游甚爲難得榮歸以後一切言論主張均必多所惠助何幸如之吾人甚感斑君前在巴黎和會力助吾國而法人所持自由·平等·博愛三大主義吾人亦甚願勉效之雖然吾國國際上嘗有一種不平等之問題矣吾人創巨痛深殊不能一日忘法國昔嘗力爭亞爾薩斯勞蘭兩州矣今吾國之亞爾薩斯勞蘭問題尚未能美滿解决也用是深望班君本平等之公理有以益吾國且保持世界之和平焉云云次黄任之君演說仍由宋君傳譯先致歡迎之意繼謂吾人景仰班君之原因有三（三）班君爲世界著名數學大家（二）當吾國辛亥革命成功時法國承認最早其贊助亦最力班君實有以使之（三）班君近最提倡中法兩國文化之灌輸且更熱誠助辦各種組織使法國文化尤易輸入吾國現願班君游歷中國北方以後切實注意南方如上海一埠交通最便消息最靈故人民意旨發表亦最速而有力屢次政變莫不以上海輿論爲指歸請班君更注意現在所留之市待卽上海抑即全國之報界中心點而現所居室即全中國開辦最早效力最大之申報館願班君多發表偉論俾全國皆受敎益甚幸甚感猶憶昨日聞班君謂中國須忍耐進行自可逹富强之境今日又謂中國宜以科學之方法保揚國粹均極欣佩今晚尚希再有惠敎云云次班樂衞君起而致詞宋君傳譯略謂今夕承邀飲宴甚爲感荷尤可慰者近來中國之平民皆能有實力治事不稍諉退之精神也愚所最盼望者中國能日漸發達實不難於隆盛現在政象不定亦尚無足深異蓋政體變史之初總常有此現象也頃者王君言及不公平之問題愚亦同深感奮此後若歸國服務政界定相力助如法國亞勞二州之事苟出死力以爭之終有恢復之一日法人相助中國甚出誠意且太平洋問題與歐洲問題無異法人總擬以公理調停爭端使世界得趨和平也主席頃所言庚子賠欵一節法國戰後財政稍形支絀但此事安知將來之不能行乎對於敎育問題如里昂之中國海外大學現岷已由法政府助給房地等巴黎大學之側近又創中國文化學院以資研究其餘如北京等處法人亦無不樂於興辦敎育事業總之中法兩國實爲共和姊妹國應相提挈也現在中國人民能力自動已如上述即以今夕言席間即有報館人士眞可代表平民矣今民力崇自由此後法美中三大共和國應互相聨絡俾得保持世界和平實無上之榮幸也云云衆鼓掌主席遂引申班君之意勉勵同人並致謝賓詞相與舉杯歡呼法中兩國萬歲而散史君等並引班鮑二君參觀藏書樓銅版室與屋頂各部十一時許始别 
[法前總理參觀商務書館]  
　　本埠商務書館總理李拔可君於昨晨九時請法前總理班樂衞氏及秘書鮑羅爾·法商會書記商博愛等至該館發行所參觀繼至寳山路該館印刷所班君等略有演說由該館謝福生君翻譯旋由李君請班君等至徐家滙路李君住宅内午饍饍用中菜由一品香承辦賓主盡歡而散 
[滬寗滬杭甬路局長交替紀]  
　　新任滬寗滬杭甬管理局局長趙慶華氏於昨日（六日）下午二點鐘接事滬寗路車務副總管袁紹昌·滬杭路車務總管沈叔玉曁各科員與二路巡官路警均站立在大票房門前歡迎趙君穿大禮服於二點鐘乘汽車到站與歡迎諸人一一握手由總管引導至局長公事房至二點三十分各員分散趙局長接任後即發電北京及江浙二省軍民二長報告正式接任 
　　前局長任筱珊將路局事務交代畢偕同眷屬二人往杭遊玩故滬杭路車務副總管沈君特備ＭＩ花車掛在由滬二點五十分開行之特别快車上赴杭在在車站歡送者有新任趙局長滬寗滬杭二路車務副總管路局和人員滬寗杭二路巡官及路警均至二號月台排列歡送至二點五十分鐘汽笛一聲花車徐徐開行歡送人員均各脫帽鞠躬任君在車門口一一答禮而去 
[中美輪船增加之調查]  
　　上海行駛中美輪船之增多於去年始至今年遂實行來華其新添之船卽青星輪船公司Green　Star　Line宇宙輪船公司·Casmopolitan　S.S.Co.與福來洋行·Struthcrs　　Dixon三家合組而成統計有九千噸之貨船二十三艘（共二十萬噸）自去秋成立後本年開始裝貨來申其進出口地點爲美國之西雅圖·新金山·及培爾泰摩矮·Baltimore紐鄂倫斯·New　Orleans等埠今年已經來華得有寳瓶宫Aouarius號現福來公司又經理美國輪船公司United　States　S.S　Co.之輪船一百艘共有九十萬噸本年已經來滬者有東方商人號Eastern　Trader東方皇冠號Easrern　Crown西愛生號West　Ison主筆號Editor等十餘艘現在上海方面行駛中美航線之輪船以福來公司爲最多故花旗輪船公會之董事即爲該公司之大班且聞該公司尚在極力擴充擬在中美兩國間添設公司輪船搭乘旅客現在提議中茲將三公司新增之船名查錄如下（1）Apus　（2）Argus（3）Autinous（4）Aqnarius（5）Arcturris（6）Canibas（7）Clauseus（8）Centaurus（9）Circinus（10）Coirvus（11）Chincha（12）Eurana（13）Lancastor（14）MAINE（15）Plymouth（16）Sagadahoc（17）SantaCecilia（18）Tydewater（19）Woonsocket（20）West　Cavanal（21）West　Cawthon（22）West　Irmo（23）West　Islay 
[各輪船進出口消息]  
　　國内輪船 
　　甯波寗紹公司之新寗紹輪船及太古公司之新北京輪船本定上星期五開駛寧波旋因本埠忽發狂風改期開駛昨日風勢稍減均已照常開行此次該兩輪乘客較往昔加倍擁擠昨日新寗紹輪船續裝之出口貨有紅棗·水菓等類新北京輪船續至之貨有紙烟十餘箱洋松板二百餘塊郵件一百餘件 
　　長江招商局之江永輪船昨由長江各埠開駛來滬所裝進口貨共三千一百三十六件有綠荳五十四包水烟四百三十八箱黄荳三十六包小麥二百五十包瓷器八十一件黄白絲頭二百十三件桐油一百二十件茶葉十八件茶梗十四件鮮蛋十二件小捆紙一百五十八件紅棗一百四十三件什貨二百九十四件生漆十二件又該局開駛長江之江新輪船昨日所裝出口貨有紫銅六百餘擔洋紙三十餘件肥皂五百餘箱桂元荔子乾一百餘箱洋靛青一百餘桶餘爲連史紙·蔴袋·棉紗·鉛皮·黄白糖等各種雜貨三北公司之長安輪船昨由長江來滬所裝進口貨共五千七百五十六件内有苧蔴二百零五件及藥材·木耳等共二百三十五件係轉運寗波在申起卸之貨有荳子一千五百九十九包麫粉四千包猪油二百六十件蛋一百三十四件餘爲瓜子·蓮子等各種雜貨太古公司之盛京輪船昨日所裝出口貨有玻璃二百餘箱肥皂一百餘箱餘爲白籐·顔料·鉛絲·檀香等類怡和洋行之隆和輪船昨自長江來滬所裝進口貨有小麥四千包絲頭四十餘件餘爲粗紙白苧蔴·等各種雜貨日清公司之南陽丸昨日裝往長江各埠之出口貨有紫銅一千餘塊鐵管子一千餘根蔴袋二十餘件 
　　港粤怡和洋行今日開往香港·廣東之同升輪船昨日已裝之出口貨有青白蔴一千餘件黄荳二千餘包火柴一百餘箱頭髮十餘件毛藍布二百餘件法國郵船公司之米南號（Mainam）及亞門倍吼克號（Ormans　Behic）均於九月六號（星期一）上午離香港開赴上海計程九號（星期二）下午到滬 
　　烟津招商局開駛煙台·天津之新銘輪船昨日所裝出口貨有麵粉二萬餘包係無錫茂新·本埠中興等廠之貨餘爲香皂·烟絲·洋紙桐油等各項雜貨 
[國外輪船]  
　　中美大來洋行之默勒浮來大來號M　eluill　Dollar從美國之温哥武來華於昨日一時四十分到滬裝來進口貨係大批木料及鐵器等項該輪進吳淞港後即由大來洋行特派小輪船Alekandra號拖赴浦東起卸新其昌洋行之雪黎泰克皇子Celtic　Prince號自六月二十八從紐約開出後先至青島·大連·卸貨至昨晨七時三十五分始由大連開抵上海大約在申停留十天定十五號還國昌興輪船公司之日本皇后號此次自温哥武來申於星期日進口裝來進口貨共有二千數百噸中以洋布鐵器與紙煙爲大宗當日即開往香港出口貨並無裝出 
　　歐亞怡和行經理之Bermengham　City號從英國倫敦來華已於昨日上午八時十五分進口停泊於虹口順泰碼頭之浦心中由小駁船裝運貨物本日即須開赴美國之紐約·怡泰洋行之格林森大號昨日從日本卸貨回滬定十二號開還倫敦英火輪公司開赴馬賽倫敦之躍波亞Jeypcre本定今日開發但昨日尚未從日本進口或恐稍有延遲好時洋行之托倍號現亦未到大約均因發生大風之影響所以不免稽延時日也　　東洋日本郵船會社之山城丸Ｙamashiro　Maru昨從日本來華至來進口貨有大梱印書紙·及紙柏·洋紗·洋貨百餘箱又有大阪和合公司裝赴安徽淮上火柴公司之大批火柴及照相所用之粉此外更有鉛粉洋布等項刻已定明日開往門司神户大阪 
[國民大會策進會幹事談話會]  
　　國民大會策進會昨日爲幹事會常會之期適因天雨到者三十七人不足數改爲談話會推張堂漢傑爲主席金拜仁爲紀錄首由主席提出總務股交議案件（一）各股圖章是否祇用於對内各股對外事件應否附蓋各該股之圖章鄭鷓鴣主張凡各股對本會内各股文件等祗用各該股圖章對外文件除蓋會章外應附蓋該股圖章孫道勝陳家寳附議多數贊成通過（二）各股所發書函通告等是否由文書股辦理抑由各股自辦孫道勝提議各股對外文件歸文書股辦理對内事件歸各該股自辦袁履登等附議通過（三）本會圖章應規定保管人及蓋章之人司徒俠海提議須推定一股管理孫道勝附議并參加意見應歸文書股專管袁履登贊成多數舉手通馮少山起言今日是談話會所議之事件應作爲一種議案俟下次幹事會提出之衆贊成次陳家寳提議各股圖章應歸各股主任保管馮少山起言各股圖章均存於會惟每股每章各備一箱由各該股主任各加鎖鑰自行執管衆皆贊成次提議明日在纱業公所開會員會各項應備事件當經議定如下（一）凡各圑體所舉來之評議員曁代表及本會之幹事員皆爲會員明日皆須到會（二）明日到會會員簽名後隨給臨時編號證書以便發言時報告坐位易於紀錄（三）推定臨時各職員（甲）糾察員霍守華·陳良玉·馮少山·陳家寳（乙）招待員袁履登·鄭鷓鴣·張羣重·陳兆熊·夏逸齋·周生才·馮梓才·孫道勝（丙）布置會場兼管簽名分發臨時證書崔通約·唐寳書·司徒俠海·劉仲英·李澤源·連炎川其餘臨時收發及書記等職歸文書主任金拜仁分配擔任次孫道勝提議此後各圑代表如不准時出席致乖開會法定人數實有碍會務之進行本席之意凡代表示曾到會者應由會通函一催如冉不到則派交際員前往接洽并函知該圑倘仍無效則是自棄國民天職應照會章予以處分公决此亦作爲議案候幹事會開會提議厥後决定通知各評議員各幹事各會員凡加入本會内各圑所推之代表均爲本會會員明日（即今日）午後五時一體皆須到紗業公所出席於會員會 
[孫洪伊復陳炯明電]  
　　汕頭陳總司令鑒捷電誦悉我公率百戰之士爲粤人爭自由與生存以順討逆彼曲我直勝負之數寗待蓍龜夫共和國家基礎在於地方自治地方者人民生活之本據必由各地方人民自組織政府自施行政治除國防軍外並各編練民兵自衞乃合於自治之眞義自袁世凱欲以一人統治全國襲滿清駐防政策以家兵家將公布海内八年以來不見有各省不見有人民惟見有北洋軍隊同處堯封禹甸之中如入印度高麗之境吾民未至亡國而先巳亡省今桂系之於粤則又北洋大駐防政策中之小駐防政策也湘人旣合力驅走張敬堯而公亦以粤人自救之義舉兵以逐此公敵此實地方自治之動機亦即駐防政策之末運苟爲粤人必當助公以成此大功苟爲中國人亦必冀公之戰勝使此粤人治粤之大義得以風動於各省語曰多助之至天下順之洪伊觀聽下風罔知大計惟祝我公驅除此襲用小駐防政策之陸榮廷以爭回粤人之自治權並祝我全國人進而驅除襲用大駐防政策之徐世昌以爭回各省及各縣之自治權然後彼日以瓜分地盤宰割人民爲事之武人官僚無所肆其爪牙而我護法救國之大目的乃能眞正貫澈而無遺憾中國庶其有豸孫洪伊麻 
[滬滬舊議員啓行赴渝]  
　　在滬國會議員領受赴渝川資後即已陸續啓行最近又有議員約百人定期分乘各公司輪船前往連日孫唐伍各人因爲議員餞别酬應甚忙惟參院議長林森一時不能成行衆院議長吳景濓亦須俟惠州勝負决定後始能就道云 
[李恊和之行踪]  
　　李恊和在滬代表徐鶴仙氏接李協和東日（一日）自綦江來電謂彼中去重慶三日程次日（二日）啓行五日准到云 
[海軍司令電請蘇督代索餉項]  
　　海軍總司令藍建樞近電南京李督軍略謂自直皖戰事發生後中央財政支絀對於七八月份海軍餉欵迄未給發困難萬分月前雖曾向尊處借欵墊用茲九月份又届特電即希代向中央懇速籌欵發給以維現狀云 
[派員催促交代租船事宜]  
　　本埠租船監督一職因租船事宜巳由國務會議决議撥歸海軍部接管經海軍部委定應瑞軍艦艦長楊敬修接充等情已詳前報茲悉前任監督薩福懋因租船事務手續甚繁所有檔案文卷銀錢收支清冊尚未編造完竣一時尚難移交而應瑞楊艦長亦因艦務未曾交卸不能來滬接辦現海軍界以此案自經閣議議决至今巳一月有餘長此延宕恐有枝節發生海軍總司令藍建樞特派本署參謀吳光宗晉京向海軍部請示辦法一面請由部催令交通部飭令薩福懋趕速移交以清界限吳參謀奉令後昨已起程赴京矣 
[調查裕豐租船公司之股份]  
　　上海裕豐租船公怀司曾經承租政府没收之德奥輪艦該公司組織原爲官股五百萬元商股五百萬元大部股東均係安福首要份子（如徐樹錚曲同豐傅良佐李思浩等）當時交財各部均在若輩掌握乃得任意作爲卽駐申辦事機關各職員大都由邊防司令部調充各給予委任狀薪水津貼頗豐自安福失敗後經閣議表决此項船隻歸海軍部直接管理所有轉租手續由上海租船監督處承辦昨聞薩監督接得部院電知業派金陳兩員來申調查裕豐公司股份並清查一切 
[蘇省長飭令編造民食調查表]  
　　上海縣公署昨接江蘇省長第三九六一號訓令云案准北京糧食調查會公函開查我國農産之富甲於全球稻　麥黍之類所在皆有宜足以供求相劑而無虞困乏乃比歲以來各省偶有天災輒至登山呼癸困涸待汲推原其故並非由於糧源之缺乏實因此疆彼界各地動守閉關主義甚至中稔之區亦不肯稍予開放流弊所極·遂令仰給轉運之災區求告糴而無門居奇囤積之奸商迺偷漏以出口終至不分荒熟之地同抱饑饉之憂甚非所以資利用厚民生也考東西各國其於户口生息農産豐耗曁食用盈虧之數均有精確之調查大抵皆統籌全局酌盈劑虛不徒爲一省一州保持利益我國雖無此項統計報告然證諸歷史如晋饑秦輸之粟及梁惠王之移粟移民雖在列候紛爭兵戈擾攘時代猶不廢救災卹鄰之誼而遏糴爲警戒經籍具在明訓昭然即近代律禁而論凡妨害販運及所需之飲食物料亦有處罰專條誠以民爲邦本食爲民天有無原求相劑畛域未可自分本會爲調節糧食起見現巳擬定調查表式正待刋發顧念國内糧食首貴流通是用公同籌議擬請各省區地方嗣後對於輸運米糧一事除販運出洋仍須照約封禁並應加訂嚴厲辦法責成各關局實力奉行外其餘内地水陸行運米麥雜糧由此省至彼省或由此縣至彼縣者槪聽其自由轉輸使在菽粟如泉布流通便利庶各地無至貴至賤之虞而有衆得資相養相生之惠如慮此項辦法漫無限制即由各該地方就全境户口數目與近數年糧食平均産額酌中除算約計每年尚有餘額若干該處官紳以關卡冊報爲憑非俟餘額運至半數不得倡言禁運總以察度各處情形化除界限共同維持國内民食爲主旨惟事關要政應如何規畫至當以期施行無碍之處應由貴署酌核辦理轉飭遵行除分函外相應函請查照並希見復等因除以查蘇省水陸交衝臨江瀕海雖屬産米之地每苦一瀉無餘况中英商約之文復禁須以四十二日爲限有此條約束縛則於出口事不得不審愼以行是以近數年來省議會議禁於前各圑體請禁於後當此新陳不接猶不免於米荒此係江蘇特别情形並非爲一省保持利益也將使内地流通令其有無相劑必先通籌統計究竟各處丁口若干田畝若干平均計算每年食數若干産數若干食産相較盈絀若干具冊列表一目瞭然而後可以規畫貴會爲調節糧食起見擬先從事調查極爲扼要辦法本署現已次第酌辦清查户口之外並查糧食産額擬俟查有端倪再行籌議弛禁等因函復外合亟擬具江蘇省各縣每年糧食産額與全境人口食數比較調查表式通令一體遵照切實調查按欵塡列送署以憑核辦案關民食母稍玩忽切切此令計發表式一紙「江蘇省□□縣每年糧食産額與全境人口食數比較表」丁口·田畝·糧食産額·民食統計·産食比較盈絀· 
[籌商平糶之聨席會議]  
　　上海學生聨合會與商界總聨合會爲平糶事昨日下午四時開聨席會議商業公圑未曾出席兩圑體先行討論平糶辦法陸祺生鄔志豪吕靜齋顔芹香等謂平糶手續繁重恐滋流弊不若印米票送給貧苦以資會惠上涨學生會代表湯宗威謂本會宗旨係辦平糶因手續繁難遂爾遲滯今諸君所討論印給米票本會同人極端贊成須先行登報聲明俾免名實不符韓守恒謂印送米票如果辦理得人收束敏捷鄙人亦表同情湯宗威謂請吕靜齋以個人名義先行向南洋烟草公司潘勵紳君接洽購米之事預備分區辦理裴國雄蔣葆釐兩君謂平糶與印送米票同是一種普及濟貧性質兩者均須擇簡單爲宜鄔志豪等將印米票式樣並將經過情形報告衆謂此舉甚善湯宗威主張再行通函商業公圑徵求同意訂期開會云 
[閘北平糶局趕辦結束]  
　　日來早秈新米已經上市故米價已漸跌閘北市設立之平糶局定於陰曆七月三十日止將局撤銷經董錢貴三昨飭局中司事趕辦結束造册呈報縣署請爲察奪 
[米價又漸增漲]  
　　滬上自二十一日起風雨交作米船中途避風延擱遲到致米價又漸增漲但本埠秈米存底甚多招商太古怡和鴻安及車站米廠等存有三十餘萬石最缺者即常熟無錫之北帮高貨到昨日常帮機粳每擔漲至十四元閘北十四元三角手中執貨者尚待高價不肯售賣前日浦東鄔家橋新米開始到滬第一批裝來三十七石皆中關貨昨日開過每擔十二元次者十一元五角而江西秈米近日内地松江洙涇平湖嘉興等處辦去者日有三四千石市價亦極堅固 
[總商會商事公斷處亦將改組]  
　　上海總商會自改選後因新任聶正會長尚未回滬一切會務暫由副會長及各新董代行近聞各董提議以本届改選新舊遞嬗所有前商事公斷處亦應另行改組現正集議辦法推選人材并組織評議部等事訂期公决云 
[縣商會預備改選手續]  
　　上海縣商會今届改選定陽曆十日間舉行現正預備選舉手續所有各業代表姓氏均應列入選舉單以便分送故今届有無更動亟應查詢曾由該會分函各業務放陽曆八月杪以前答復如有更動須將新代表姓名履歷開明函送來會以便彙總付印如無答復者認爲默許仍將前代表姓氏列入近聞各業中答復到會者已逾半數茲該會以尚有少數各業未經答復恐有遺漏情事又派人向未答復各業分别催促云 
[常陰沙花被水消息]  
　　滬上花業昨接江陰快信謂該處常陽沙等處棉花（此項棉花絲頭極長能紡雙股等細線爲織汗衫絲襪之用）現正結鈴待收之時自二十一日忽起大風潮流激湍致蘆塘潰決水没花田頓成澤國若日内風雨漸平水卽退去棉花尚有四五成之希望云云然據鄉人言立時大放晴曦日光太烈花鈴被潮浸濕之後一經日晒鈴子又恐脫落亦非所宜如風雨延長時日則本年常陰沙花更爲缺少矣 
 
 
 

Page 11

 
 
　 
[苧蔴最近之市况]  
　　苧蔴現值新貨上市各路亦於此時暢銷其貨皆由湖北漢口江西等埠裝長江輪運來　月初太古洋行十三號洋棧失愼焚去一萬四千餘梱致上海存底見缺嗣　招商太古商輪至到沅　苧蔴甚多方冀市價漸平乃近日日本洋商購辦三千餘梱浙江嘉湖等帮亦辦去一千餘梱而招商局之十八·十九·二十·三號棧房又遭失愼其中存貨沅江等白蔴爲數不少故市上近　日沅江頭號白苧每擔開至二十兩行家以新貨雖上市然來源無多且招商太古棧房焚去大批苧蔴未肯多售云 
[友華銀行銀市報告]  
　　中美新聞社譯友華銀行六日報告云上星期一倫敦銀價近遠期各漲一先令又八分之一便士紐約銀價九四又八分之七倫敦紐約滙價三元五角五分半此間開市時定價金鎊五先令十一便士金圓一○五半日金四八半市况終日堅定收市時賣出價金鎊六先令金圓一○七日金四八市面全部沈寂略有出口交易電滙要求甚少據倫敦消息銀價之漲因印度及中國置銀之故 
[一週間之熔銀調查]  
　　調查此一週間北市泰亨源方記等各銀號熔化麥加利等銀行之大條銀八十餘條烊見寳紋一千五百二十四只核規元七千六百二十兩此届較前週爲少並聞各銀行尙存大條銀三百餘條俟烊見再報 
[馬橋鄉亦發現在稻蟲]  
　　浦東洋涇一帶發現傷稻害蟲已經該鎭市農會會長呈請上海縣署設法防維曾誌昨報昨晨沈知事又據報馬橋鄉一帶亦發現同樣之害蟲蔓延非常迅速沈知事據報後於昨日下午立委上海農場主任穆湘玥尅日馳往發現地點詳爲察勘以便設法撲滅 
[東方紡織公司佈告發息]  
　　文滙報云東方紡織公司佈告半年發息每股得息銀十二兩 
[女青年協會總幹事將來滬]  
　　上海女青年協會總幹事顧恩慈女士Miss　Grace　Copdock來華已十有餘年熱心任事名譽卓著去冬起程返美參與美國女青年會全國大會今春由美至瑞士參與女青年會世界大會茲聞女士已於上月由歐乘輪來華不日可到滬云 
[中西士女明日開跳舞會]  
　　本埠中西士女定於明日（星期三）假大東旅社開跳舞會聞屆時參與者甚衆跳舞會外國時常舉行吾國北京士女亦時有集會而本埠則此次尙爲第一次也 
[美總領事謁會交涉員]  
　　駐滬美總領事克銀漢於昨日下午三時拜謁許交涉員卽經延入客廳茗談良久聞係磋商美國女公會基地間題後卽興辭而别 
[招商局貨棧失愼三誌]  
　　招商局貨棧第十八號失愼波及第十九號二十十號兩棧共被焚客貨一萬六千七百零七件價值三十餘萬金等情已兩誌本報茲悉此次被焚各貨中客家未保火險者甚夥在招商局旣聲言不負何等責任而寄貨各商號終未免於心不甘故連日屢向招商局質問善後辦法務求各得其平以免受虧太巨差幸未保火險之各客貨中有生漆三百零二件完全未動又有苧蔴亦剩餘一千五百餘件僅遭水漬（惟苧蔴有多數保險者）以外藥材雜貨等亦有若干件尙未焚燬（以上皆貯藏二十號棧）各客家向招商局要求將以上各貨領回而各火險行堅執不允經招商局與之往返磋商現始允兩方各請洋商公正人一人鑒别已否保險之各貨如確未保險者則須先將所存棧貨之棧單·　頭件數·寄棧日期·等交諸二公正人請予審查核准然後簽名於棧單之上將單交諸魯意師摩呌貨行（因各該貨現已被該行監守）由行轉知招商局貨棧方可給領現保險行所請之西商公正人爲北京路克佐時洋行客家所請者爲台維洋行大約不日即可將未保險各貨出去又聞此次有某君等免費寄存於該棧内之上等楠木壽板多副亦未保有火險同遭一炬此項損失頗爲不資云 
[安徽救國代表圑否認迎督電]  
　　全國各報館各圑體公鑒吾皖不幸奸鄙叢生政變以還圖窮七見歴年助倪爲虐安福支經之公益維持會罪魁晋恒履張伯衍劉道章邱伯飛關建藩陶文潛高文伯華仲熙等以倪氏回任無望頓起恐慌日夕以地位不保爲慮乃勾結湘省逃回餘孽假借名義四出夤緣密派爪牙分途運動凡京津滬蚌莫不有若輩之足跡如竇以珪等自稱公圑領袖推戴姜桂題督皖韋啓後等冒充六十縣學界代表游說旅滬同鄉又如戴膏吾等代表全皖學界電請馮玉祥督皖朱文烈假托一萬餘人之代表歡迎張勛爲皖督諸如此類人格喪盡無非棄舊迎新爭前恐後斷送我三千萬人民生命財産於軍閥之手以爲攫取權利之資耳嗟我皖人何辜而重罹此荼毒也敝圑承皖中各圑體旨意對於國民大會早有主張提倡廢督運動不遺餘力乃若輩宵小暗昧潮流逢迎軍閥再禍皖土敝國目觸心傷忍無可忍除電約皖中各界羣起驅除外用特公布全國藉明眞象凡若輩所有行動皖人一致否認臨電激切不盡區區駐滬安徽救國代表圑叩支 
[又一請廢皖督之公電]  
　　旅滬皖人舒鴻貽主張安徽廢督昨致北京電云北京大總統鈞鑒旅滬皖民余誠格李經羲等請廢皖督宥電切中肯要今日多一地盤他日多爭點爭之不已民無噍矣况皖居長江要衝爲各方面視線所集彼得此失均有未安如徇一二人之請而置之適以貽地方之害何如徇地方之請而廢之正以平各面之爭鴻貽恃二十年師生之誼憐億萬人呼籲之誠急不擇言伏希鑒納舒鴻貽叩 
[金天翮留太湖水利工程會辦]  
　　覆陶會辦函哲老先生閣下快信到駭悉我公以代電向中央辭職夫鶺原之痛人倫所悲加以舊疾未痊時虞觸發梓桑義務固未敢以强長者惟當此千鈞一髮之際深恐牽動丹老致全局瓦解倍難挽救頃以電致幹老請懇向府院慰留電到度在快郵之先尙望暫忍须臾再議再替臨書迫切伏祈鑒原專頌道安天翮頓首二十日 
　　到錢能訓電北京豐順胡同錢幹老先生鑒哲老先日代電辭請懇府院慰留翮蕭 
[福建酒商之呼籲]  
　　中國烟酒聨合會接閩省酒商公帮快郵代電云上海中國烟酒聨合會陳會長鈞鑒佳日蒙電京署爲閩商請命感極鑒電諒荷密轉近章局長連日復遣妻姪王煊率警役四出按户勒令認捐額數稍與辯白立即拘押計被捕者城内萬豐號等城外長春號等各東夥昨竟無故又捕董事龔陶庵沿途凌辱事經海籌艦長鄧公家驊函保不釋似此國法天理人情全然抹煞商民何辜遭此猛毒承示應自投訴平政司法各機關無如章局長蔑視法律一味暴行實屬緩不濟急且勒令龔陶庵具結取消巳訴地檢廳之狀並須擔任箝制各報紙之輿論種種無法無天水深火熱倒懸莫解不得已籲懸鈞會憐察迅賜再電北京烟酒署速派專員來閩查辦以平全城公憤不勝迫切待命之至閩烟酒公帮泣叩敬 
[沈寳昌解欵獲奬]  
　　上海縣沈知事提解九年息借冬漕八萬元由中交兩銀行實解財政廳洋七萬四千一百元巳掣到庫收并奉廳令以該知事勤奮從公傳令嘉許云 
[裁汰冗員之預備]  
　　調查各官署職員俸薪 
　　本埠道縣警廳各署均接江蘇省長公署訓令云案准審計院第一三七號咨開本年八月十八日奉大總統令設官分職國有常經（原文曾見命令從略）仍由審計院切實考核除明令特許外不准兼差兼職以期官皆稱任欵不虛糜於以澄叙庶僚刷新政治用副整綱飭紀之至意此令等因本院負考核之責自應切實調查茲擬就調查表式一紙送請查照分飭所屬刻日塡交本院藉資彙核再嗣後如有更調人員亦希隨時照塡過院以憑辦理計附表式等因准此除分行外合行檢抄附表令仰卽遵照表式應塡事項詳晰塡註刻日趕繕兩份呈候核咨母稍違延切切此令 
[鐵路局預備觀潮事宜]  
　　滬杭甬鐵路車務總管因現將届浙省觀潮之期專車事宜亟須預備昨特函致巡官請卽派人前往海寗測看潮汎以便分配日期現經測定陰曆八月十八·十九·二十·天天爲潮汎最大之期准於該三天内每日開駛專車往返各一次以助觀客遊興所有專車時刻及佈置情形俟預備妥適卽將公佈 
[滬杭火車撞斃鄉人]  
　　昨日（六號）由滬開杭之一百零四號早快車駛至第二十四號橋左近（在明星橋）有鄉人一名在軌道行走被該列車將鄉人撞倒當經車長停車查察見已斃命及車抵松江當即電知明星橋站長派路警一名前往照料並知照該處地甲投報地方官召其屍屬認領 
[黄浦江濱命案之結果]  
　　陳才富忻連貴已執行監禁 
　　大達碼頭大寗輪船大副陳才富二副忻連貴等均甯　人前將范三狗兇毆墮浦溺斃經屍屬將屍撈獲報請法庭派員騐明並將陳忻拘案由檢察官訊明起訴審判廳經堵朱推檢兩官開庭辯論之下陳才富忻連貴私擅監禁罪各監禁四個月又因而致斃范三狗輕微傷害罪判各監禁二個月應共執行刑期各五個月在案茲悉陳忻二人奉判後並不上訴該廳乃於昨日飭警將陳忻二犯送監執行 
[賄縱監犯案又傳承發吏之妻]  
　　上海地方檢察廳已革書記官程冠吾得賄私釋監犯劉刁根·趙阿寗·陳瑞和等案發脫逃牽涉檢察廳法警丁進·李文耀·毛子坤並審判廳承發吏王蘭生等分别提案訊供判押復將丁妻焦氏傳案訊押等情迭紀前報茲悉此案經代理檢察長江築圃連日將在案一切卷宗調齊詳加研究除其中有關之人又飭警四出拘捕來案訊究外前日下午又密飭法警往利涉橋崇義坊内王蘭生家中將王妻某氏傳解到廳候示當據該氏向人訴稱民國二年間我因案奉官廳諭飭發堂留養是年冬間有前在巡警學校出身其時在閘北五區警署充當週番巡警之王蘭生央人關說到堂娶氏爲室嗣後王離警署謀充審判廳承發吏不料前年王在外出洋一千元娶妓女混名花國護花使爲妾另賃屋於夢花樓附近自王納妾後氏家少至每月不過二三次因此王在外所作所爲我難知悉等語嗣經江檢察長委許檢察官將該氏提案預審良久諭令退去母得遠離 
[浙省長派員來迎眷屬]  
　　浙省長沈金鑑氏之眷屬由北南下抵滬已誌前報茲悉沈之眷屬現均假寓南京路東亞旅館定本月八號由滬赴杭入署故沈浙省長昨派警備隊副官俞相宸來滬迎迓以便沿途照料 
[鄂督派員迎提僞造鄂奬券犯]  
　　葉世鼎·沈少山·袁志浩等前在閘北私造湖北有奬彩券在市兜消漁利經人報告警署飭探將葉等三人先後拘送警察廳發送司法科訊得此項僞劵係托道前街談家弄朱永林爲經理之錦華印刷所承印遂將朱捕提到廳訊供明確卽飭一區三分所警署派警前往將承印僞劵之大小機器吊出解廳充公復將錦華印刷所發封一面由司法科劉科長將研訊情形禀明徐廳長徐廳長即備文詳請湖北王督軍核辦在案茲悉王鄂督據報主後即飭督軍公署軍法課派員持文率同軍警於前日乘輪抵申當詣警廳投文請將葉等將葉等各人提回鄂省歸案訊辦徐廳長以朱永林本應一併起解姑念無知誤犯從寛判令罰洋一百三十元押候繳洋保釋葉世鼎沈少山袁志浩等三名連同前獲僞劵並一切證據當日點交來員帶去星夜乘輪赴鄂 
[香工加薪問題之解决]  
　　南北市本帮香業工人自舊曆初三日起會同要求店主加薪久未解决前日午後有工人代表與三司年店主在邑廟内樂圃廊茶會酌議許久定嗣後每工每日大錢三百四十文並重訂五年爲期期内雙方無論何故槪不得于於工資土發生異議要求增減兩造俱簽允許諾立據互執作爲解决故南北工人已於前日一律上工矣 
[現泊浦江之軍艦]  
　　現泊南黄浦之軍艦計有三艘今將艦長銜名及士兵水手名數查誌於下安安運送艦艦長劉永誥士兵水手共計三十二名聨鯨練習艦艦長李夢濱士兵水手共計六十六名湖鷹魚雷艇艇長鄭碩簡士兵水手共計三十四名 
[派艦游弋長江]  
　　海軍藍總司令於前日派利通運送艦開赴長江各要口游弋並調查駐防各各扼要軍艦有無移泊令卽查明復核 
[學校消息併紀]  
　　上海美術學校上海美術學校本學期投考新生頗多西洋畫科八十餘人内有女生十九人師範科三十餘人校内不敷寄宿新生一律住於林蔭路校外宿舍昨日（六日）十日行始業式首由劉校長演說其主旨分三大問題（一）男妇同學（二）研究藝術應抱什麽方針（三）學者自治次由敎員李超干丁慕參相繼演說其宗旨不外乎發揮個性表見眞實並言美術之功用對於個人社會國家均有絶大之關係吾人須抱有眞實主義去研究次由日本留學生汪亞塵演講研究藝術之趣旨末由校長聲明下星期上課散會已鐘鳴十二時矣 
　　第一商校南市陸家浜省立第一商業學校於四日行秋季開學禮上午九時山黄揆百校長與職敎員學生齊集禮堂行開學禮次黄君訓詞大略謂學問貴切實而人格尤須尊重云云散時已將午定翌日即正式上課云 
　　德業學校來門外敦潤里德業學校於上月二十八號午前行開學禮學生家屬及來賓到者甚多由主任董壽慈報告本學期進行概况略謂本屆國民科之外增設高等年級學生增多幾及其半現方籌畫敎育上種種進行又附設之英文專科上屆成績漸著現改爲晚課定於九月中開學云云次來賓演說敎育致勉詞而散 
[武術會選舉正副議長]  
　　滬南中華武術會評議部於本月五日開會投票選舉正副會長開票結果正議長顧馨一當選副議長徐維繪當選云 
[浦東組織拒絶捲煙賭博會]  
　　浦東洋涇鎭南首錢郎中橋商學界發起組織拒絶捲烟賭博會於前日假該鎭培朝學校開成立大會到會參觀之人贊成宗旨一時眞志願書入會者計四十餘人午後二時開會首由楊筠心報告開會宗旨並演說烟賭之害亟應戒除之决心次討論會章畢即推舉黄佐才爲會長而散 
[憲兵軍官之調動]  
　　駐滬京師憲兵營前日接奉京師憲兵司令部訓令略云奉陸軍部指令第三營營長張輔漢因病辭職應即照准所遺之缺着該營第十二連連長汪毅暫行署理遞遺連長一缺以該司令部二等副官曹登魁升補遞遺副官排長等缺以岳超楊鴻基升補遞遺司務長一缺以翔升補除連長曹登魁副官超排長楊鴻基另案委任司務長李翔由部註册并分令外仰即轉飭遵照此令等因合亟令仰該營長轉飭所屬一體知照 
[失媳之追究]  
　　崑山婦人吳陳氏之媳唐氏上月被紀呇生由原籍誘拐來滬匿居閘北長春坊金阿根家昨被吳陳氏尋獲詎阿根與妻金陳氏出而攔阻以致唐氏與紀均從後門逸去當由吳陳氏鳴警將阿根夫婦拘入四區警署押候訊究 
[一齣探親相駡]  
　　住居閘北　仁里之泰州人黄恒　向爲厨司娶妻林氏前日因家庭細故夫婦反目妻母林張氏聞知來至婚家與恒慶之母黄鍾氏尋釁滋擾由崗其一併拘入四區經顔署長訊得事因家務爭執雙方均有不是着交親族帶出調處完案 
[七歲女孩指證拐母人]  
　　閘北客民魏金仁之妻王氏年二十六歲　於舊曆本月十七日走失前日據七歲親女魏玉英作證在途指夏阿鰲爲拐匿該氏之人魏遂將夏扭入四區二分所昨日轉送地方廳經檢察官提案預審之下判夏收押候究魏金仁父女退去候示 
[緩遠奬劵第六期開奬紀]  
　　昨日爲綏遠工賑有奬義券第六期開奬之期在南市久大碼頭該公司内舉行自上午九時爲始至午刻十二時止茲將開出五大奬號碼并承銷各票號錄下頭奬第一萬三千二百十二號（本埠萬利發）二奬第五千三百十二號（嘉興永最利）三奬第一千九百零五號（漢口吉祥春）四奬一萬零四百六十一號（本埠善中）又二萬一千四百七十二號（本埠老通源）五奬第一萬三千三百六十五號（本埠飛來福）又一萬四千六百二十八號（本埠善利全） 
[再求給領女兒]  
　　住居唐家弄之婦人趙陳氏前將領女凌虐被人報由該管捕房將氏及女一併拘解公共公廨訊明判决氏押女所四月女送濟良所留養嗣氏之夫不舍此女致函其親生母來滬慫恿其具稟公廨要求給領因氏到堂所供與稟詞不符當將請求駁回迨至昨晨若輩又延朱斯芾律師到堂重申前請並聲明從前因言語不懂所致實非稟詞與供詞不符云云當經李襄讞商之英赫副領事諭令請求人退候下禮拜一知照濟良所將生弟帶案再核 
[身藏烟土之罰儆]  
　　天津人高大前日身藏鴉片烟土數磅經過虹口百老滙路被三百九十三號一千三百六十一號華印各捕查出帶入捕房押至昨晨解送公共公廨請究據高大供充當輪船水手土係友人託爲携帶初並不知包内係土等語中西官核供以高不應身藏違禁物品科罰洋三十元無力改押西牢一月示儆 
[汽車碾傷黄包車夫之結果]  
　　黄包車夫張二於上年十月間拉車至法新租界霞飛路被汽車夫朱洪福駕車到來將張撞倒磕傷脚骨後經巡捕到來將張送往醫院醫治一面由捕頭將朱之執照吊消交保出外聽候原告傷痊再核在案前日原告痊愈昨由法捕房將兩造傳至法公廨請究先由原告張二稱是日係民人自己拉車不愼致被撞倒碾傷今被告東家因念民人貧苦給予撫卹費洋二百元請求核示詰之朱供福供是日實係原告自不小心請求堂上准將民人執照發還等語中西讞員會判着被告罰洋二十一元充公醫費歸被告負擔執照吊消一年期滿後再行發還 
[誤斃人命案之續訊]  
　　天津人齊桂雨於本年四月間與同伴任九因戱謔起釁誤將任毆斃經包探將齊拘解法公堂訊實判交保聽候原告家屬到案再行核奪等情已誌前報嗣因被告無保管押至今昨又提訊原告家屬遣馬連山代到聲稱今原告家屬不願深究祗須被告出資一百元將靈柩盤回云云詰之齊桂雨供今愉已向朋友宅田紅措得洋五十元餘洋請求釋出設法措置宅田紅稱商之欵須至中秋節方能措繳中西官判齊還押俟將洋措齊後再行核奪 
[私賣煙膏之罰儆]  
　　陳鳴高邇在法租界小東門外　行街以設立陳森順烟紙店爲由秘密售烟現爲該管捕房捕頭偵悉以砦有違定章於前晚帶同包探等前往該店抄出烟膏數十盒帶入捕房諭令交保出外昨解法公堂請究先據捕頭上堂稟明前情並將烟膏呈鑒詰之陳供認私賣烟膏不諱中西官判陳罰洋五十元充公以儆抄案之烟膏没收 
[各被告交保候訊]  
　　婦人楊唐氏在公共公廨呈訴其夫楊金廟希圖將伊逼娼請求離婚又張海舟控杜馥卿欠洋三百九十三元又林子厚控周裕春打壞眼鏡請追損失洋二十五元等案昨晨由廨派令探捕將被告兩人先後傳至公堂中西官諭令分别交保過堂候訊 
[中華職業敎育社通訊]  
「敎育與職業」第十九期業巳再版從前社員中有未寄者已一律補寄倘未收到仍請示知再行寄上可也 
雜評二 
[調查民食（訥）]  
　　民食本應調劑盈虛不能牢守遏糴政策欲知其有餘與不足而調劑之則惟以調查是賴然而中國官廳之調查果準確而可恃乎卽其所調查不復如從前之敷衍而不實矣然試問果能依其調查之結果以爲弛與禁之標準乎去年因恐缺米而禁出口乃禁者自禁而出口自出口迨至恐慌之現象已成而猶暗中偷漏不稍嚴密果禁如故然則禁且空文調查又何必哉 
　　是故今日當局仍欲借調查之名爲敷衍耳目計或爲將來準備弛禁之藉口也吾無言矣若果欲眞知全省出産之確數以定弛與禁實行之標準則當先有擴清一切積弊之决心庶乎可望今日調查之有效歟 
公布欄 
[上海地方審判廳]  
　　判决主文（民一庭）一件判决奚紀生訴奚朱氏因田單涉訟一案主文本件訴訟管轄錯誤駁回訴訟印紙費用發還（民二庭）一件判决由榮海訴山蘭生讓屋及租金涉訟一案主文本案維持本廳民國九年八月七日之即時判决聲明窒碍後費用歸被告人負擔一件判决金鐘訴胡蘭卿貨欵糾葛一案主文胡蘭卿應償還萃豐醃臘魚行洋二百六十一元五角四分一原繳由金鐘具領訟費歸胡蘭卿負擔一件判决汪桂山訴周慶心牆垣涉訟一案主文原告人之請求駁回訟費歸原告人負擔一件判决許雲標與許悅堂因執行異議控訴准予回復一案主文本件窒礙駁回窒礙後訟費歸控訴人負擔一件判决倪清澣與張雲山因貨欵糾葛一案主文張雲山應償還倪清澣洋四十二元五角倪清澣其餘之請求駁回訟費歸費雲山負擔十分之二倪清澣負擔十分之八一件决定徐延富與施隆盛因貨糾葛聲明受理一案主文本廳民國九年八月十一日之决定更正之本案應候本廳定期審理一件决定金王氏與顧炳南等因航業糾葛不服常熟縣知事公署第一審之判决聲明控訴一案主文本件控訴狀准予註銷本審訟費歸控訴人負擔 
　　批示一件戴加生狀交印紙費洋由准交此批一件董　富狀領欵洋由准領此批一件戴加生狀領欵洋由准領此批一件由榮海狀請强制執行由狀悉查本案業據山蘭生依法聲明窒礙所請應從緩議此批一件陳善聲狀請執行由狀悉查任榮春執行異議之訴究係僅對於周家渡棧房而言抑連同本案租地上之房屋一併在内因原卷呈送於江蘇高等審判廳無從查核自應俟該案卷宗發回時再予核辦着即知照此批一件洪文祥狀領保證金洋由准領此批 
　　佈告執字第一八二號爲佈告召買事照得唐珍記訴趙潤餘抵欵糾葛一案業經本廳因該債務人趙潤餘抗不遵判履行依據債權人之聲請將該趙潤餘所有之不動産標封並派鑑定人鑑價在案茲特定於九月七日在本廳設匭投標九月二十日開標凡居民人等欲買是項産業者仰即如期開具姓名年齡籍貫職業住址價額來廳投標届期依法開標以所投標價最高者爲得標人得標人應於即日繳納標價五分之一之定銀餘欵限交産時一次繳足當由本廳給與管業證書收執管業倘逾限不繳即以投埜兴中價額次高者遞補仍照前開程序辦理仰居民人等一體知悉倘居民人等對於此項標産上有權利可以主張者務自公布之日起十日以内來廳依法聲明並仰各利害關係人於開標之日一律到塲毋得自誤切切特此佈告計開（一）目的物不動産則田八分一厘六毛（二）目的物所在地二十五保十一圖作字圩一百十號趙宏祖尸（三）最低價額一千二百元（四）承辦書記官龔鴻揆承發吏朱光漢（五）閱看筆錄處所承發吏辦公室（六）領看人債權人唐珍記承發吏朱光漢（七）設匭標號第九匭應長張允同 
[上海地方檢察廳]  
　　批示唐永卿旣據一再續陳姑候傳集訊奪此批丁顧氏仰候復訊核奪此批邱錦堂狀悉據爾孫阿狗與鄰女小凡子將爾銀洋首飾竊去潛逃係據爾孫媳告知小凡子來爾房中多時與阿狗一同出去即認爲阿狗等所竊取請求立案等情查爾所失各件究竟是阿狗所取抑係小凡子所竊爾孫媳旣未目覩且阿狗等又均潛逃無從訊明仰候爾將阿狗等獲送到案再行核辦至請先立案向例無此辦法應毋庸議此批吳廷幹狀悉此案仍在偵查所請應毋庸議此批周貴笙狀悉候傳案訊奪此批楊阿金狀悉候傳案訊核此批王長發狀悉查此案業經本廳函請護軍使署將被告人等解案訊辦尙未准復茲據來狀候再函催可也此批一件朱馮氏狀悉據稱各節是否屬實仍仰該氏夫投案自行聲辯可也此批郭胡氏狀悉候偵查核辦此批王阿三狀悉查請頷之件水巡隊旣未隨案送廳本廳無片知給　之必要前巳明白批示仰仍遵照前批辦理此以上批九月六日） 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[隨便說說] [  丁悚]  
　　現在人家說起自由結婚大都是　成的就是一般頑固的老人家見了近來新潮流澎漾也不能固執到底了不過自由結婚單單看看照片相相人品稍稍接談再進一步不過看看影戲逛逛游戲塲吃吃夜飯就以爲自由婚配的手續我以爲這不是徹底的因爲這時候的男女正在愛情發動時代極容易受外界感化的况且這種接觸極容易走人不良的路的將來論不定有種種惡果發生就據我個人看見的巳經不少了你道什麽緣故呢因爲這短期時間内的接觸男女方面都成了將來有夫婦的感念於是大家做出種種假的面目來互相哄騙到後來一結婚那末眞的面目都漸漸擺了出來從此夫妻變成冰炭了要求家庭的幸福得嗎最好先將男女界限看得淡些一方面可以開宴會或交誼會茶話會等互相輪值不可太費所邀的男女不可太濫有妻的一定要連妻同邀没有妻的須另邀一未字的女郎總之使一會當中没有一個向隅的男女才是所有種種游戲終求其高尙俗不傷雅的至於金錢賭博務須屏除這種事能夠實行那末可以達到徹底的自由結婚了 
筆剳 
[瀝血記（上）] [  紅蕉]  
　　甲寅仲秋余患咳瞻入蘇州卜慧醫院養病凡閱三月始出院當時咳病雖劇體猶克支每日恒向院後花園中散步以吸清氣碧草芊芊襯足如茵籐椅三五時有蠟肌瘦頣者列坐其間中有一少年則雖帶病容尙具秀儀每見一白衣女士熨貼看護其次女士亦秀美豐姿窈窕面際時呈雙渦向少年述古今異事或讀報章小說以解其愁煩少年因嗜運動跳高時跌傷一臂幾折骨經白克博士診治已漸瘳余見其方以弸帶維傷臂於頸垂胸際而肩上又患一外疹尙未熟痛甚勿能睡女士恒貼倚其體俾稍假寐凡此皆少年所告余者也余與少年每日必晤面因通寒暄遂成莫逆少年姓汪名詩奴吳中望族年十八肄業某學校文學甚優吳中學生當時無勿知汪詩奴者看護女士亦姓汪其芳名則至今勿傳詩奴於女士生前固請相告亦勿許迨其彌留之際睡於卜慧醫院第七號室即詩奴前所睡者而詩奴則一如昔日女士之侍詩奴跽於床前爲之撫胸使勿氣喘低聲乞其見告女士自覺勿能再密乃含涙執詩奴手顫聲曰吾與君同姓也例勿許相愛言已汍瀾不止湍大作遂爾長逝詩奴一痛幾絶送葬旣畢復訪白老博士乞其告汪女士芳名 
劇談 
[歌壇賸語] [  民哀]  
　　白牡丹之出身爲帮子花旦正樂社坐科弟子也曾執贄於張采菱門下采菱在二十年前爲二路花旦徘徊於舞臺上所入甚微後因年老改唱小生然亦不常登臺牡丹得其董陶故於梆子外兼能皮簧牡丹平居貌並不美而一上裝則美秀温文頰現雙渦尤饒風韵在正樂時與芙蓉草稱一時瑜亮但芙蓉草工淫蕩之戲而牡丹則以閨門有情見長取徑各有不同耳後忽倒嗆喉音大壞且身材亦嫌頎長時都下本有白下之名詞至是在若有若無間近則嗓音回復偕其表兄吳彩霞南來之後大受上海人士歡迎牡丹更銳意求學今則居然亦能演歐派之寳蟾送酒梅派之嫦娥奔月不知者譽爲進化其實走入魔道識者惜之牡丹姓苟名慧聲亦曰慧生林顰卿初習老生名小芬因倒嗓以後不復能歌改業花旦扮相尙不惡惟鼻隼甚隆殊不雅觀耳初僅能唱秦腔嗣後兼習皮簧民國元二之交顰卿隷迎仙新舞台頗享一時盛名後北游京華亦閧動一部份人天蟾舞臺重行組織之際林又來滬而風頭已非舊比未幾爲趙君玉所排擠遂去津門津沽爲其紅地與李吉瑞所處地位等詎是次出臺不甚得勢復還南閒居滬寓困窘萬狀以實在工夫論似在趙君玉之上無如一來不及君玉靈巧再者年老色衰遂漸爲社會上人所鄙責回首當年當有無限感慨也 
 
[半斤八兩謂之分配圖]  
諧著 
[俗語新詮解] [  蔣恨呆]  
　　船頭浪跑馬走頭無路安福黨員之東逃西竄 
　　秀才碰着兵有禮講勿清對於日使之庇護禍首 
　　貓吃猪屎泡一塲空歡喜人民倒安福後之希望 
　　千里送鵝毛禮輕情重英法美之不庇禍首 
　　雨落挑灰擔越挑越重財政部又借債 
　　閻羅王出告示鬼話連篇某大員之善後談 
　　浴堂裏點油盞熱昏一戰後所索軍費之巨 
　　大清律例做有裳滿身是罪通緝之十大禍首 
　　呌化子殺猢猻極做發行奬券興實業 
　　啞子吃黄蓮說勿出格苦皖直戰時之矮子陣亡者 
新聞拾遺 
[寄情書醫生挨打] [  隱厂]  
　　南京城北虹橋劉女士曾畢業某女師範品學兼優現任某校敎員頗有聲望不料日昨忽然染病延大名鼎鼎某醫士之高徒王某診治王見劉丰姿綽約驚爲天仙化人診畢詭言家有自製良藥須遣婢隨往一取女士允之婢回以紙條授女士展視之並非藥方乃一紙情書也蓋王某年少多情偵知女士尙未字人竟效毛遂自薦女讀畢憤甚乃思一計以辱之翌日復請王診病王疑女已有允意欣然而來迨其入門棍棒齊下王某始知受愚踉蹌遁去 
[悼愛寵和尙吃苦] [  蓮裔]  
　　蘇州閶門外某庵内僧名悟玄與城内王廢基滋壽庵中之小尼有染已將年餘近尼已暗結珠胎因恐被人識破特倩某老娘打胎私在十梓街賃屋而居詎因墜胎喪命悟玄聞信乃爲之買棺收殮於毁痛之下竟自舉刀截去左右兩手中指放入尼棺一時聞者咸傳爲奇事云 
[瘋子拜彩票] [  光]  
　　昨過民國路見一男子年近四句知穿藍色布長衫每過一彩票店輒拱揖施禮口中喃喃不休余初莫明其故嗣詢途人悉此人係患神經病者爲蓬萊路某小木作店主因屢購彩票不中日夜尋思致患是症云 
[阿婆提條約] [  荆香]  
　　南市某布店主婦素有雌老虎名去年爲子娶一婦蠻横尤甚屢次反抗相對肆駡且曾搏鬥該婦無法制之近忽異想天開與新婦訂有條約數則亟錄如下（一）不許阿翁與媳婦同桌飲食同桌賭博同堂談話（一）母親與兒子與上則同（一）凡有惡行過失非經衆人責問不得妄加干涉聞已行之數月至因犯約而相閙者已有數次云云 
小說 
[社會小說衆醉獨醒（一四四）] [  瞻廬]  
　　第二十四回做活討論補充學費理亂絲賠貼功夫 
　　老娘道近來的徐娘子不比從前了隔了三五天便要到這裏來走動來時便在房東那邊打牌他遇見了我也是這般問長問短問問不打緊十句裏面卻有八九句提我心境不是說你死了當家怎樣過活定是說現在柴荒米貴你十個指頭兒怎能養活一家三口他又賣弄自己運氣好算命的說他從本年起整整的交着十年帮夫運他丈夫在劉公館裏向來做書記現在又兼做了甚麽大宗師他說這個大宗師非同小可卻有從前學臺大人的身份.........老娘話没說完外面客堂裏一陣洗牌聲響中間夾着許多喜喜哈哈的笑聲編書的這枝筆隨着洗牌聲響要把外面四個打牌婦女叙述一番只得暫把裏面三個骨碌骨碌的絲娘按下慢提房東張太太向來嗜賭若命他有三個兒子在兒次兒都在外面經商都娶着媳婦在家第三兒子不長進没有正當營業靠着拆梢訛詐胡亂度日也没有娶得媳婦在家要是張太太有了三個媳婦天天打牌便不消去邀外客現在一婆兩媳只有三人須得來了一個外客才能成局所以張太太聽得徐娘子到來興怱怱的出門歡迎娘子入門後没多躭擱兩個媳婦趕忙搬桌子倒骨牌摇骰盆定坐位骨牌一響眼目清涼娘子提着線結的小錢囊向桌子角上拍的一放笑道今天帶着兩塊大洋十隻小洋三十個銅元誰有本事一古腦兒都贏去張太太道要贏你的錢千難萬難你是交着帮夫運的財神菩薩跟着你走你這寳囊只會進貨不會出貨今天的一局和多分又是你做大贏家 
[自由談之自由談] [  鵑]  
　　今之人偶建勳業小負物望於是忌者蠭起必抵隙蹈瑕以中傷之脫無所得則往往力斥其出身微賤以爲快非曰卜者即曰騶卒一若不齒於人類者然出身微賤不足爲吾人病也苟曳尾泥塗而知所奮發則爲英雄爲聖賢未甞不可彼美國華盛頓亦止一農家子耳 
 
 
 

Page 15

 
 
   
 
 

Page 16

 
 
常識 
常評 
[省長與督軍] [  覺]  
　　省長何以爲督軍之附屬品曰此政府與人民對於文武官吏之職權均不明瞭有以養成之也 
省長爲一省之行政長官顧名思義其關係於人民之利害者自較督軍爲大而中央之任命省長必徵督軍之同意省長之用人行政甘仰督軍之鼻息人民對於無關軍政之事件有時並陳於省長督軍甚至無恥之徒或奔走督軍之門以求省長此非督軍之自大實有捧之使不得不大者而督軍遂亦自忘其權限安之若素矣 
　　今日日昌言廢督而中央之任命省長徵督軍之同意如故也省長之用人行政仰督軍之鼻息如故也人民對於無關軍政之事件並陳於省長督軍如故也無恥之徒奔走督軍之門以求省長如故也當軸者且將畫鉅大之軍區謂此爲廢督之預備屢擴一省督軍之權爲數省巡閱使謂此爲廢督之先聲三因其權之過大而欲廢之而乃予之以更大之權將使他日廢與不廢等且其害更甚於不廢吾不知今之謀國者何其愚至於此極也 
　　要之今日之督軍其權限非若前清之督撫民國初元之都督固統屬文武也督軍則屬武而不屬文者也則凡省長職權以内之民政事件固督軍所絶對不應與聞而况其與聞省長之進退乎而政府若未之知而省長若未之知而督軍若未之知而握有主權之國民安得不人人知之 
法律 
[關於票據應知之商法] [  秉陶]  
　　商界交易往來除實銀授受外全賴信用票據周轉流通故票據實佔商業上重要文件之一其收發手續及債權債務問之關係自應明瞭庶免事後之爭執茲特摘要述之如左（一）票據之種類票分三種（一）直接期票卽發票人約定自己支付之期票也（二）間接期票即發票人約定委託於第三者使代爲支付者是也（三）支票卽存欵要對於往來之銀行令其支付存欵或浮欠時所出之票據也　 
　　（二）票據之發出發出票據者謂之發票人收受票據者謂之受票人其在間接期票及支票則須更有受托支付之人謂之支付人 
　　發票時必須由發票人記載一定之事項始生效力其事項有七（一）票據種類（二）一定金額（三）支付人之姓名或商號（直接期票不必記此）（四）受票人这姓名或商號（五）發票之年月日（六）一定滿期日（七）支付地是也 
　　發票至他地時爲防郵遞遺失起見得由發票人作票據之複本連續遞寄但各複本必須註明複本字樣 
　　（三）票　之讓渡受票人欲將票據讓渡於新債權人時必須記明事由於票裏謂之裹書至新債權人若欲更讓於他人時亦得轉輾爲之若裹書記載已滿則不妨附箋爲之凡票之無記名者則讓渡時無須裹書 
凡爲他人之代一而出票或爲裹書者若不不載明代理則本人可不負責任 
　　（四）票據之承諾支付人對於發票人承諾其支付謂之票據之承諾惟受票人必須於滿期日之前呈示其票據於支拂人以確定其支付義務 
支付人設若拒絶承諾時則受票人應作成拒絶證書而對於發票人或裹書讓渡人得爲權利之保全 
（五）票據之支付受票人於票之滿期日先向支付人爲支付之呈示支付應照票支付之若支付人無正當理由而於滿期日拒絶支付者則受票人卽當作成支付拒絶證書向發票人或裹書讓渡人爲請求償還之通知 
（六）票據之保證票據之保證人法律上視爲獨立之債務例如發票本人所署之名有因係僞造或發票本人因無能力償還時則保證有應負與發票人同一之責任（乙種酬） 
國民常議 
[國民自治的資格（下）] [  范欽堯]  
　　三要有國民必要的常識國民自治一方面謀能力的增進一方面還要謀知識的增進因爲現在的國民程度都在幼稚時代知能未必充足所以講求常識是國民根本的職務也是實行民治的主要條件譬如國體的組織憲法的綱要國會的權能政治的知識選舉議員的權責與資格地方自治的制度與範圍以及道德的關係法律的待遇衞生的研究經濟的分配自由平等的眞義國稅地方稅的供納内債外債的利害等等皆爲國民必要的常識不可以不知道的然而除少數高級國民以外大都「一知半解」「依樣葫蘆」或則「不識不知」「扶東倒西」要在地方熱心人士時常開個講演會把國民應具的常識講給他們聽聽也是當盡的義務呢 
四要有社會和國家的觀念我國人所以不能振作有爲敢一言括之缺乏社會和國家的觀念而已從前的國民但知有己不知有人但知有家不知有國所以辦理私家的事成績往往可觀若使一涉公事那就「畏首畏尾」「推諉苟安」這是中國人的毛病也是中國不振的原因現在舉辦自治先要拔除這種病根使得全國人民抖擻精神皆盡力於社會國家務達國利民福的目的倘使社會依舊不良國家還是衰弱那却是國民大家負責了我們旣然擔負偌大的責任自應屏去私心犧牲一切廣求公民的常識發揮自己的本能努力向上度過目前的難關以入將來的坦途庶幾社會可以改造國家可以振新了 
以上數條是自治時代的國民應該具備的資格（乙種酬） 
小工藝 
[論大豆之特别工藝與用途] [  張雪軒]  
　　大豆爲我國特産價值之廉滋養之富固已盡人皆知無待贅述惟事人祇知大豆爲製醬油豆腐及榨油之原料此實研究之法未備製造之工未精不能推陳出新故耳若按學理細析大豆所含成分則其用途之廣與夫功效之鉅實非吾人意料所及茲就推究所得略述數則如左謂予不信請甞試之 
　　大豆大豆粒中含豆仁二豆嘴一外包豆皮以器脫其皮則豆仁豆嘴各自分離再以器分收之即可備各種工藝之用 
　　鏻質粉豆嘴含鏻質最富用以爲滋補藥品其效力與西藥房所售之鏻質粉同而價廉數十倍矣 
豆仁咖啡將豆仁炒半焦研細即具咖啡之色味凡患腦病不宜飲咖啡者或尋常人夜間飲咖啡而不成寐者皆可以豆仁代之 
豆漿將豆仁浸入水中數鐘後磨而爲泥用細布袋將豆泥之汁淋出卽成豆漿性質功用不減牛乳 
酸豆漿有數種特别微生蟲具有酸性飲之能阻止腸胃中不良之微生物發酵如霍亂等症皆可不生近今科學界有將此等微生物種入乳中變成酸乳質合糖食之爲最有益於衞生之品今酸漿與酸乳之性質作法風味皆略同惟其價較廉又不似牛乳之含有他種微生物此尤爲酸漿特具之優點也 
罐頭漿罐頭漿與罐頭牛乳之製法風味略同惟價較廉故可代之罐頭牛乳近爲我國進口貨之大宗雖其數不可考但能以罐頭漿代得罐頭乳之一部分所益已非小矣 
各世界的衆生（英賔）乙嗜欲塲中喚不醒許多伶俐人！！ 
君酵豆腐發酵豆腐與酸豆漿似是而實非與尋甞豆腐製法略同惟彼用鹽鹵或石膏汁點豆漿此則用純潔微生物點豆漿耳其性質風味亞於西人所造之發酵乳膏而價較廉多矣 
　　豆芽菜豆芽菜爲吾人甞食之品然其益實較尋常生菜爲大蓋其爲純潔生水所生成非如生菜之栽於糞土之中污穢異常也 
大豆这工藝用途預料不止此數俟研究有得當續行貢獻（乙種酬） 
家庭常識 
[婦人難産之預防] [  錦江]  
　　（甲）平時 
　　（一）不可恣意飲食胎孕五日則孕婦之飲食宜乎清淡能酌减食量尤妙如恣意厚味則胎兒肥碩臨産爲難每見貧寒之婦生産較易即以此也 
　　（二）不可太逸胎兒在腹賴氣血以養之孕婦雖不宜過勞尤不宜過逸過逸則氣血不能流利暢行必致難産 
　　（三）坐臥不可欹斜平時坐臥均宜端正否則胎兒在腹必腃曲不舒最易受傷往往到時不産産亦較難 
　　（四）不可妄動情慾婦孕三月卽當節制情慾犯之則令胎胞增厚又令胎元受損致令難産且所産之兒胎毒亦大也（乙）臨産 
　　（一）臨事宜鎭靜天之生有自然造化之妙産婦臨産當體會此意不可驚疑張惶否則氣血不調致令難産　　（二）收生宜延醫士舊式之收生婆多無産婆智識往往貽誤故臨産之時宜延富有産婆學識之西醫收生 
　　（三）産婦宜忍痛我國古說有「一要忍二要困（臥也）三要慢臨盆」之語頗與今日之新法脗合每見産婦因腹痛不耐輾轉傾側以致胎移位置而遭横生逆産之禍 
　　（四）服藥宜審愼每見淺識之家因生産爲難妄投藥劑以催其生亦知胎之離母猶瓜熟之自落催之反易誤事即有因體質虛弱或生育過多氣血虧耗或用力太過正氣大傷亦當延醫審愼用藥不可輕舉妄動也（乙種酬） 
識字捷法 
[應用字] [  濟滄]  
　　臣面頰也古文作　　象面之側形丨指面頰所在之處頤篆文臣字又養也又夥頤夥謂多頤語助聲 
亢人頸也篆文作　　籕文大字象一頭兩臂及兩脛之形一指人頸所在之處又鳥嚨俗作吭又過也愆也又强也蔽也 
　　亦人之臂亦也篆文作　八指兩亦所在之處後人乃以掖字當之腋字尤俗又總也又也又旁及之辭又語助辭 
小說 
[模範商人（七四）] [  瘦鵑]  
　　那火越騰越高傳開去更快一抹抹的火燄衝向半空格格的響着好似惡魔在那裏傻笑火星無數滿天裏飛着又像是許多螢蟲那市人們在街中往來亂串不住的呼喊大家都像失魂落魄似的像畜生就死火窟中的一般嘉德到了自己報館門前回頭　那街中他瞧了那種慘象心中好生難受恨不得一個個拿到了那些萬惡的無賴在他們身上報仇當下便擎起手來緊握着兩個拳兒向那火燄摇了一摇接着就三脚兩步趕進報館去了那印報室中没有燈火四壁都黑黑的不過窗上被街中火光映照着現着粉霞之色嘉和擦了一枝火柴點起燈來正待檢點東西猛可裏却有十多個人向着嘉德跳過來十分兇猛嘉和早撲倒在地嘉德想要拔出手槍却已來不及只還竭力和衆人格鬭好像一頭怒虎不肯屈服下來一時十多人倒也抓不住他狠鬭了一會他的衣服已一條條撕破了臉色分外的慘白但他兩個眼睛中仍放着兩道血紅的怒光向着衆人嘴唇抵得很緊不說話也不做聲鼻孔微微搧動胸頭也起伏不住這一塲惡鬭甚是利害嘉德可並不示弱叵耐衆寡不敵氣力也完了末後便給他們按倒地上把他的手反接着縛住了内中葛來德大笑道呵呵呵他雖像一個極硬的硬殻果到底也給我們磕破了孩子們快把他縛到樹上去嘉德知道自己反抗已没用他便伏着不動由他們怎樣擺佈當下那無賴們就把他擁出門外直向一顆大樹走去那時被四下裏的火逼着空氣也熱熱的使人忍受不得嘉德心知到了這棵棵下性命可就不保平日的大志和事業到此甚麽都完了這樣死得無聲無臭很不值得他心中和靈魂中絶對不能答應只是此刻落在這班殺人不眨眼的兇人們手中那裏還有逃走的希望失望中便想起他的好友們可能救他麽山爾格士達華苟又在那裏可能知道自己的死麽停會兒他們趕來時我可不是已陳尸在樹下臉腫眼突已活像了一個鬼麽他們見我這地慘死可能給我報仇麽接着他忽又想起那老弼來和他的狗來想他們當時曾從仇人們手中救他的性命此刻老弼來又在那裏可還能設法救他麽嘉德心中暗暗詫異想在這當兒爲甚麽記起那瞎眼老人他任是有通天的本領可也不能趕來打退這班兇人把自己救下來呢（昨日脫落章目「第二十九章紅馬鎭之厄運」特補刋） 
 
 
