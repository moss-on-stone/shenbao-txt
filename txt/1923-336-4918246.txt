# 1923 - 336 - 4918246

 

Page 1

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
 

Page 2

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
 

Page 3

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *時評 
[呼籲）冷（]  
　　於今軍閥官府議員三種人之專斷宜乎無不可爲憑其權勢不必與人論列是非矣即有爭辯亦惟有於彼權勢之間互相駁詰不必告訴於有權勢者之外矣乃偶有事出爭不相下必競發通電以呼籲於國民之前一若平日視爲無足輕重不在目中之國民至此而若有判斷之權隱隱在其心中者此何故耶此即中國不絶如縷之民權也 
　　民固無權呼籲之亦以其中變幻多端之故絶少判斷即判斷之彼有權勢者初未從服且未嘗置諸心然在呼籲之時則又爭先恐後若恐他人捷足而爲國民信而右之者是其間固有國民之潛勢在也是即今日中國民權之微徴也 
[國内專電]  
　　北京電　維持銀元票匯理允撥之百三十萬聞已撥付移作他用及政黨津貼（十日下午七鐘） 
　　北京電　使領費債券五百萬十足交付中行包銷其基金安格聯允先撥存中行息二釐已撥半數關稅存中行此爲創例（十日下午七鐘） 
　　北京電灰（十日）午曹爲符禯德餞行設宴懷仁堂高凌霨顧維鈞王克敏李鼎新黃郛袁乃寛程克吳毓麟金紹曾沈瑞麟靳志廕昌陸錦黃開文蔡廷幹王毓芝李彥青周夢賢作陪曹盼符來秋回任符云請假半年先回葡轉法赴英預定來年九月可抵京並盼中國自動的爲確實之護路與剿匪 
　　北京電　外團調查在山海關秦皇島等處貯存意械計大砲二十五門砲彈十二萬枚步槍二萬四千支步槍彈二千五百萬粒餘有手擲彈雙眼鏡及其他附屬品（十日下午七鐘） 
　　北京電　高凌霨王毓芝十四晚在紅羅廠宴請順天時報（十日下午七鐘） 
　　北京電　高凌霨王毓芝定十二下午七時宴日記者于紅羅廠王克敏連日亦邀請新聞記者自好者咸不敢往輿論謂政府仍想做金法郎案 
　　北京電　憲政黨灰（十日）開會到百六十七人討論阻吳景濓發孫寳琦同意案議程要求本黨黨員一致當場有不贊同退席者十餘人（十日下午七鐘） 
　　北京電　吳景濓派發議程定十一下午二時投孫閣同意案（十日下午七鐘） 
　　北京電　甘石派灰（十日）午開該黨衆議員會並備午餐灰（十日）夜在西安飯 
店開政團協商會並備晚餐吳黨則謂宴會中火腿土司間夾有二百元鈔票（十日下午二鐘） 
　　北京電　吳景濓因出席費籌不足不敢發日程日内能將上兩次出席費發出則本星期内可發議事日程一次　　北京電　頃訪使團悉粤關問題孫伍在取得與使團對等發言權并不實行收稅列國態度已改和緩護路案歐登科仍請交部與唐在禮商量一合作辦法以副外人期望 
 
 

Page 4

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *　　北京電　豫漯河附近又發現土匪五千餘綁票無日無之（十日下午二鐘） 
　　北京電　舊金山美工數十毆華僑陳貴金德全重傷入院查係工人俱樂部失火誤會華領事已請美當局懲兇 
　　北京電　某晤曼德據云並無總視察之議倘有亦决不就（十日下午二鐘） 
　　北京電　徐佛蘇建議憲法救國與憲法統一號召各省會議解釋憲法協商統一絶非議和絶不另提條件 
　　北京電　趙恒惕電院部湘省財政窘絶請援津例鼓鑄銅元一年爲限 
　　北京電　有人主顧請假由敎長兼代補辦二月十日照會手續（十日下午二鐘） 
　　北京電　洛吳佳（九日）就巡閱職王承斌專員到洛吳囑轉催王承斌就副使 
　　北京電　熊炳琦庚（八日）抵青島 
　　北京電　呂調元青（九日）電院不忍青年學子一誤再誤養成社會惡劣風尙當於寒假中改組根本解决 
　　北京電　青島匪刼日僑安田財物日使函請整頓華警（十日下午二鐘） 
　　天津電　中央以參院爲解散衆院後救急機關連日給津貼顧問爲某造成議案用便指揮但趙世鈺王湘籍忠寅雷殷宋汝梅鄭江灝趙時欽張魯泉張文等均競爭各人基本票愈少内部愈分裂 
　　天津電　津特别市奉曹指令定明年六月一日爲施行期 
　　天津電　田錦章催發表皖馬兼省長令 
　　天津電　京師傳段已南下予特至日界往訪段言悠悠之口不必多辯 
　　天津電　呂調元有進京說 
　　天津電　鹽署位置科員不匀羣向項理論項不理（十日下午五鐘） 
　　濟南電　灰（十日）爲接收青島紀念日報界及各機關放假一日慶祝 
　　濟南電　新聞記者聯歡社成立推莊善昶爲編輯主任董金墀庶務主任 
　　濟南電　于元芳定今日午後四點接敎廳任 
　　濟南電　青島鹽潮擴大王運使派員往調解（以上十日下午三鐘） 
　　漢口電　漢商界領袖擬邀集各界組和平會議漢口分會爲何東援助以促和平實現定眞（十一日）在總商會協議辦法 
　　漢口電　援川軍總司令部電告三路攻渝日有進步敵軍缺乏械彈不能久支請速予充分接濟期可一鼓而下蕭已備彈四十萬發日内送川 
　　漢口電　張伯烈秘密來鄂寓省垣某宅傳與省長問題有關 
　　漢口電　兩湖巡署秘書長已定汪噦鸞汪已由京來鄂 
　　漢口電　劉歆生地皮案現經當道與劉簽字解决全部地皮由省政府没收估値一千五百萬元除代劉償還債務四百萬元及給劉百萬元外餘悉發充官票基金孫武因辦理此案有功蕭擬酬以武陽夏商埠會辦　 
　　漢口電　豫軍郭團長自荆紫關電蕭職團與老洋人股匪激戰三日夜冬（二日）晚克復鄖西縣城匪竄陜境漫川關現仍督隊尾追聞此股由老洋人親率約五千人尙有一股約二千人焚掠白河秦王寨後亦竄陜與老洋人合成一股竄擾均縣武當山被張旅擊敗竄陜鄂北已無大股匪蹝（以上十日下午六鐘） 
　　長沙電　趙電令水口山局長該山工人近來囂張已極不獨阻碍工業實亦自殺之道務加整理以圖挽救倘再違抗滋事務須盡法懲治萬不可稍事緩容反釀事端 
　　長沙電　趙軍近日集中新化益陽安化武岡寳慶一帶密布包圍線 
　　長沙電　任馬孝篤爲辰州木關監督馬係總部參贊 
　　長沙電　聞新田被李抱冰潰卒攻陷周朝武敗退時沿途團防局及土匪均攔路截擊 
　　長沙電　水口山罷工風潮解决後傳工人首領運動土匪攻山山上駐軍戒嚴 
　　長沙電　趙通電各軍據戴斗垣電稱周朝武沿馬路退走餘衆尙有千人乞電飭鳳麻各部隊同時下逼堵勦辰瀘均已次第攻下該旅潰敗不能成軍僅率小部向溆市潰走等語當即復電嘉奬並令由辰谿瀘溪並進夾攻溆浦 
　　長沙電　陳渠珍令有獻周朝武首級者賞洋三千元趙派代表慰勞陳渠珍並致送委狀 
　　長沙電　劉重威擊破桃花坪之蔡部向洞口山門追逐 
　　長沙電　第七路指揮楊源濬新編收王振湘兩團葉琪旅已向新化溆浦出發（以上九日下午九鐘） 
　　長沙電　賓步程電水口山工人已完全就範 
　　長沙電　何旅長健電令湘東各縣知事禁止提用團防槍枝 
　　長沙電　趙令永屬保安司令唐熙往援新田因該縣爲李韞珩部潰兵佔領　　長沙電　沈軍全部開抵臨武即日入粤北江連山一帶（以上十日下午四鐘） 
　　長沙電　聞賀部旅長鄭鴻海擬來省請訓永州鎭守使羅先闓又謁趙聲明决不出山 
　　長沙電　省政府將俟全局平定召集全省軍政大會議討論善後方針 
　　長沙電　鄒鵬振旅經過寳慶往新化 
　　長沙電　軍務司長唐通電昔因政客利用時機搆成鬩牆之禍近聞政客故態復萌以播弄爲能事乞嚴行拒絶爲幸 
　　長沙電　趙電鄂蕭請會同查禁北兵由火車販運私鹽 
　　長沙電　議員提兩案一請撤退駐湘客軍二請認譚軍提欵爲有效 
　　長沙電　趙令清查譚延闓在水口山售砂數目（以上十日下午四鐘） 
　　長沙電　省軍對溆浦决取緩攻改從寳武綏新各屬分道並進使其備多力分不日即開始前進 
　　長沙電　趙以湘局善後以整理財政吏治爲最要已草通電請各軍官名派代表到省開軍官會議期有根本整理法 
　　長沙電　省議會灰）十日（已開議石鎭湘所提譚軍提征各賦稅應認爲有效案已提出 
　　長沙電　唐義彬通電各軍官請嚴拒政客挑撥以維湘局（十日下午五鐘） 
　　香港電　李福林梁鴻楷張國楨鄭潤琦李濟琛周之貞吳鐵城等全體粤籍軍官庚（八日）電許崇智謂自鈞座離粤粤軍將士失所依恃鈞座何忍於敵寇未除之際飄然遠引乞即日返粤 
　　香港電　大本營調朱培德李明揚率所部滇滇贛軍赴樂昌防沈鴻英 
　　香港電　魯滌平陽（七日）電稱我軍今晨進至長逕橋盤踞中站之敵被我軍擊潰退梅嶺方面 
　　香港電　滇軍王秉鈞庚（八日）午由石龍來電鈞部昨晚抵常平今曉總攻詎敵軍昨夜七時來襲戰至曉將敵擊退敵仍在土塘頑抗鈞復率各軍猛攻至午敵不支退據樟木頭老虎隘另一滇軍戰報謂同日下午佔樟木頭敵向平湖淡水退 
　　香港電　當局擬招商承辦雅片捐以五年爲期年餉五百萬第一年爲試辦期祇繳半餉 
　　香港電　廣九路員言粤軍陽（七日）由樟 
木頭反攻與聯軍在茶山激戰兩日俱無勝負 
　　香港電　孫軍葉式其魚（六日）電我軍大半佔駐羅定城敵向高屬退 
　　香港電　聞孫請許智崇回粤畀以省長許要求釋莫雄交還被滇軍所繳槍枝各軍不得截餉始允回粤 
　　香港電　楊希閔陽由石灘移駐石龍　　香港電　奉張代表成桄已離粤回奉古應芬已回粤 
　　香港電　右翼粤軍林虎李明標等部陽（七日）早反攻即午佔正果庚（八日）進逼增城戰一晝夜聞佳（九日）早增城聯軍退石灘 
　　香港電　伍朝樞向外報記者表示對海關仍主收管將不爲大砲戰艦所屈（以上十日下午八鐘） 
[國外專電]  
　　東京電　王正廷劉彥等陽（七日）晚抵東京日當局代表出淵各團體代表訪員等多人到站歡迎每日萬朝等報談話多表好意（八日下午二鐘） 
特約路透電 
[北京政聞記]  
　　十日北京電　外電稱北軍現向重慶進發楊森率川黔直鄂軍已抵鄷都縣其主軍已占據忠州袁祖銘所統之黔軍現向重慶進發已抵墊江鄰水並占據鄰水劉存厚近爲川軍逐至泰邊不知何在現信亦率軍進逼成都 
　　十日北京電　上星期六日閣開會决議詢問有關係之各國如孫中山占據廣州海關則各國將命其駐廣州海軍司令若何對付今有關係之各國使署已接此項牒文 
　　十日北京電　聞稅務處已電致上海茶商公會會長謂華荼免稅出口及减輕釐金十分之五之期限以民國十四年年底爲止 
　　十日北京電　憲政黨今自稱在兩院有黨員五百人今日午後該會開茶會討論參衆院議長問題 
　　十日北京電　軍界消息吳佩孚已派員赴長沙勸趙恒惕取銷自治 
　　十日北京電　吳佩孚奉政府訓令後稱定盡力禁絶其所轄各省之罌粟栽種與鴉片貿易 
　　十日北京電　蕭督電稱鄂豫兩省現出兵一旅追擊老洋人 
　　十日北京電　俄難民在各街行乞者人數甚衆北京報界現請警察注意及此主張警察與地方慈善團體合作以施急賑 
　　十日北京電　梁如浩今日電政府謂患病必須出國就醫故將威海衛委員會之文件等送交外部保存 
[墨西哥革命紀]  
　　九日紐約電　維里克魯士消息墨國革命軍已占據桀拉巴鎖 
　　十日紐約電　愛爾巴沙消息墨京與卓萊資間之直接鐵路交通已被革黨在太尼太地方毀斷 
　　九日聖安土尼電　墨國艾斯特萊將軍率駐紮瓜逹拉瓜拉城之兵兩聯隊響應革命軍但葵里羅川革命黨費葵勞將軍則現已降伏 
[英國政黨之現在]  
　　九日倫敦電　各政黨連日未有接洽不過各黨魁已愼審考慮新局面耳包爾温是否辭職抑改組保守黨内閣修改行政程序面藉自由黨消極之默認暫行維持須俟明日閣議决定之目前未有再與自由黨混合或積極合作之問題今夜政界中頗有人推測保守黨將自謮退出内閣而勸英皇召工黨領袖麥克唐納爾氏組閣但麥氏願否此時擔任此事則爲公開之問題 
[希臘保皇黨陰謀]  
　　九日雅典電　希臘官場消息近又破獲保皇派革命陰謀拘捕多人内有退伍軍官此輩近在軍界頗爲活動冀運動雅典軍隊推翻現局造成内訌而引起外來干涉當徒挾有巨欵以資宣傳被捕者搜見接洽文件及大宗欵項 
　　九日雅典電　保皇黨今日開公民大會後即有劇烈的示威行動紛擾中死二人傷二十人 
[佔領地之融和]  
　　九日巴黎電　杜塞爾道夫消息佔袖摬愛拉夏貝之煤礦與焦煤廠上星期產額增多百分之二十四克虜伯廠產額增三分之一焦炭爐開火者三百二十座餘者不久亦將開火產額已超出去年之上愛森消息煤礦主决定設一公會以便在魯爾分配礦煤而運銷之公會行政部加入礦工代表四人柯白倫斯消息協約　當遭前所施之取締辦法以示懲戒者現已撤除故鐵路交通及車輛分配今皆不受限制又梅恩斯消息今日該處法德人比賽足球此爲一九一四年以後第一此事法人共勝五球德人已定期再賽 
[德國内政記]  
　　九日巴黎電　德國會通過德總理馬克斯全權案後即無期休會麥克倫堡地方　現軍事組合計有會員一萬二千餘人其經費由大地主供給之佔領境内紡績業與機械業已向法國高等委員接洽擬締结合同 
[法國五金業]  
　　九日巴黎電　參議員台郁飛爾氏今日在此演說謂法國五金業在戰前僅有五百萬噸之出產今之出產則可在一千一百萬噸之上 
[美國火車失事]  
　　九日紐約電　紐約中央鐵路今晨在勃佛洛附近有兩客車相撞死九人重傷五人 
　　九日紐約電　本薛爾凡尼亞州伊立地方今日火車失事死十三人傷十五人美國最快火車班名二十世紀者其第二節在轉軌處與一汽車相撞遂未能前進第三節在後駛來不及停頓直向第二節衝去致將其在後載客之車三輛撞碎 
[意國洪水]  
　　九日巴黎電　羅馬消息意國洪水爲患聖巴土洛模工業區城刻半遭淹没　保羅山四周皆水 
[各國近事]  
　　九日巴黎電　法政府牒告意政府謂斐洲湯吉爾問題之會議乃自一九一二年起談判已今之結果他國欲參加此會議之議未便照准云 
　　九日巴黎電　巴黎晨報載華盛頓消患據稱斐興將軍在年報中主張將常備軍恢復十五萬人之舊額而以現額十二萬五千人爲不敷用並主張平時宜設士官團 
　　九日羅巴電　意參議院今日通過衆院業已同意之一九二一年十二月二十六日意俄兩國所簽預約實施案 
　　九日華盛頓電　美總統密友史頓氏稱柯立芝願爲明年選舉中之候選總統 
　　九日巴黎電　荷蘭報紙以德人侵入荷蘭市與工廠爲慮謂荷蘭多數工廠現用德技師云 
　　八日海牙電　荷蘭皇家煤油公司宣佈發給百分十之半年股息 
　　九日倫敦電　今夜劍橋中國學生會舉行常年宴會朱兆莘演說勸學生研究國文力求深造謂將來辦事時將見國女較任何洋文更爲有用云 
公電 
　　南京朱紹文代電　上海申報轉各報轉本省各法圑及父老兄弟公鑒本會敗類議員賄賣閘北水電廠及同人反對由昨曾通電計已鑒及齊日開會王朝幹等又請將該案提前動　榖陳福增相繼反對登壇發言王景常即率黨趨　亞軒糓陳宏業廣海允恭仁泳師曾紹文方等上前排解王黨乃敢以墨盒手杖飛擲演壇議長徐果人不獨不加制止反乘間避匿同人尋覓不得全場擾亂經楊成等調和搖鈴散會同人恐受其紿坐候移時王景常果擁徐入席又將該案提前動議亞軒仍登壇說明不應提前理由王等竟揮手杖相毆打傷足部紏紛移時議長又逃席而去同人坐候議長不得至過法定時間由第三科長張福楨持鈴聲稱議長命搖鈴散會此齊日開會實在情形旁聽多人及省署委員省警廳警官警士均當塲目睹者也今日忽聞徐果人已於齊夜一時以議决出賣水電廠案朦咨省長公署請求公布實深駭異查該案提前付議與否尙在爭議之間焉有議决案可言議長兩次逃席王景常等不肯散會即係欲議此案直至張科長搖鈴散會始終未當議及衆目公開豈可矯誣此而虚搆將來任何要案皆可以議長一手辦理危險曷其有極紹文等爲防衛省產防衛議員職權起見除公請省長依法撤銷並另案謂懲外特電奉聞敬希一致主張撤懲爲盼江蘇省議員朱紹文陳福增陳亞軒張宏業卜廣海王師曾王　蘭胡允恭屠方周人泳周徴　周榖陳等叩蒸 
　　南京張肇炘等電　申報轉全省六十縣父老公鑒閘北水電廠案提議改歸商辦理由極爲正當故多數同人一致贊成議場表决逕咨省長多數起立衆目昭彰乃有少數人懷挾私見希圖破瓖揑情通電淆惑聽聞誠恐遠道傳聞失實用特公布藉明眞相江蘇省議員張肈炘袁鐸吳有齡喬國楨左保南王廷貽戴海齡楊集華王國謀劉昌威董濬崖榮申董增傳方慶綱鮑貴藻楊士香張才魯孫基士仲洲汪祖照沈士翹孫建國周國鼎王朝幹吳儒增王惠軒葉理封劉振殿高鐵珊張長華李郁文羅毓桐屠宜厚朱積祺王彭年李昂軒黃端履陳謨邵玉銓馬顯宗吳月波睦國襄王詠梅陳允元俞若曾王景當詹分臣王春生王　楊成鄭子　顧鳴瑛曹　安朱元直姚元桂吳輔動劉文輅凌恩錯陸元萃董人式許伸祥胡紹環章崇治吳廷良郭鏡清印 
　　南京陶達電　申報館轉六十縣各法國均鑒本會爲陶北水電廠改歸商辦一案喧嚷爭持迄無結果業由朱紹文張宏業朱嘉楨等先後通電將虞（七日）庚（八日）二日大會經過實在情形明白表示衆目彰豈容矯飾乃者徐果人利令智昏敢將未經討論之案僞造公文于庚夜逕咨省署朦請公布殊深駭異查該案未及變更議程從何討論自無議决可言而　咨更可顯見果人身爲議長應如何表率羣倫維捞會務竟敢倒行逆施以一手掩盡衆目是可欺孰不可欺達爲保護省產計除諸省長依法撤銷並正式起訴法庭外特電　聞希一致主持正義而保省權江蘇省議員陶達叩蒸 
　　南京屠方等電　上海申報館轉各省蘇同鄕曁全省各法團均鑒庚日蘇議會開大會臨時提出閘北水電廠案同人等以事關賄齊省產起而奮爭未有結果散會詎即晚密咨長誑稱通過似此逮法　議會未有之惡例此而可忍省政前途何堪設想爰揭眞相敬告邦人迫切陳詞佇候明教江蘇省議員屠方周仁泳周徴　蔣丙華楊而墨盛守鈺同叩佳 
　　南京朱嘉楨等電　申報館轉六十縣各公團均鑒省議會庚日大會開始因閘北水電廠案變更議事日程同人等不忍省產斷送於賄賣登臺演說抵死力爭乃正社少數議員武力解决毆打三次議長逃席無結果而散變更且未表决議案從何發生昨日省署忽發現閘北水電廠議决案咨文同人等不勝駭詫徐果人身爲議長得賄違法於未經討論之案聲明議决是欲以一手掩盡蘇人耳目使蘇省神聖莊嚴之議會逐年盈餘之省產斷送於果人一之手慶父不除魯維未已蘇省之亡可立而待嘉　等良心未死一息尚存暫與力爭尙希全省父老兄弟仗義直言聲罪致討迫切陳詞佇候明敎江蘇省議員朱嘉楨張宏業胡兀恭朱翼雲顏作賓朱德恒桂森鮑友輅周轂陳吳鴻聖丁作則　仙　王慶瀾　漢亭卜廣海等同灰 
　　揚州來電　申報館轉江蘇省長暨各公團各報館均鑒頃閲省議員朱紹文等電張宏業等庚電爲之髮指該電旣經指出賄賣證人此等污劣議員何能代表民意應謂省長立飭寗檢聽依法偵查提起公訴並乞各公團一致聲討庶警貪頑而維省產煤北各商會代表周彝臣任厚琨郭鍾琦朱竹軒仲民新朱學海倪伯符關撲周樹年吳振遠等灰 
　　安徽學生聯合總會電　各報館轉全國各公　各學校各地學生會　安徽省内外同聯會均鑒吕調元因學生等反對賄選懲創猪仔之故乃縱警　捕學生羅幟黨　繼因敎議員　　復兇毆敎職員逼走敎育廳致全皖敎育界憔悴呻吟相繼閉歇省鄕父老及旅外鄕先生欲維持敎育相率蒞省提議仲裁作不澈底之解决學生等爲息事求學起見亦忍恥就範此一月來經過之事實曾疊電陳訴諒邀洞鑒乃吕調元承顧　聯甲意旨矢志殘敎育於仲裁各代表離皖之日復大捕敝會各校代表懸賞購拿者十數人指名通緝者四十餘人探訪踪跡者百餘人助虐軍警督察處長袁先杰警察廳長潘怡然於二十四日派武裝軍警四十餘名　入省敎育會内之敝會搜捕多次達日復往各校按名指拿致敝會代表劉殿坤苗樹德杭永澤胡應章沈澄寰劉培壽王世英劉文友謝嗣　劉旭光王同荣等廢學逃亡勢同鈎黨復公然解散敝會深夜飭人竊摘會牌查事之起因除學生等反對賄選懲創猪仔及敎職員索薪外决無别項情節夫大盜竊國國家之羞學生等分屬國民僅以一度游行表示反對用慰良心應爲天理人情所容許議員代表人民賣身爲猪覘國者必將胥中華民國之人民而猪之學生等羞惡之良未味懲創猪仔非欲禁人爲猪特表示自已不願爲猪吕馬竟以此銜恨剌骨視若寇仇是欲挾持大盗猪我學界猪我人民也是可忍孰不可忍我父老諸姑娣妹有不甘爲猪起而爲國驅難者則敝會雖遭横暴之蹂躪而學生等誓萬死以之安徽全省學生聯合總會叩庚 
　　杭州代電　上海申報館請轉蘇省各法團各會社鑒本會於十二月二日開秋季大會照章第二届改選職員王豐鎬當選爲正會長陳福民王吉檀均當選爲副會長董事選足額評幹兩部先期經衆公决違任以省手續併以奉聞旅浙江蘇同鄕會公叩魚國外要聞 
[清華學生抵美後情形（西雅圖通信）]  
　　九月一日中國清華學校派來之學生九十三名及自費生共一百七十名俱乘太平洋公司輪船來美是日下午安抵本埠當時由華盛頓省立大學之中國學生及大學青年會職員等咸赴碼頭迎接并備自由車送往本埠青年會旅店暫駐　天然後赴美東各大學肄業查此次來美學生以注意工程與實業科爲多 
　　二日下午五時本埠基督敎之青年在長老會敎堂開會歡迎由主席麥士非MaxFueld君（大學青年會幹事）宣佈開會理由大意謂我中美兩國素稱相善今值諸君駕臨敝土不勝雀躍故特藉此機會以表示相親之誼次由華盛頓大學中國學生會會長黃朝輝君及長老會牧師次第演說大意亦是表明歡迎之忱繼由清華學生全增嘏君與聖約翰大學陳炳章君胡永馥女士代表全體學生致詞答謝盡歡而散 
　　　三日下午二時本埠之中國會幹事等用二十餘具自由車邀請全體學生遊覧本埠各名勝是晚六時半該會邀請學生在ＨoteGouman開歡宴會到約三四百人宴畢由該會會長軒氏MrHainob主席宣佈開會主旨次請華盛頓大學校長DrSuzzulo演說大意謂學生來敝國求學志甚可嘉但欲求經濟之充裕與社會學識之發達須要注重於實業科學况貴國之急需正以實業爲最急故諸君必當急起直追勿虚負光陰徒享空名而已次由商會代表與中國副領事劉吉祺君黃朝輝君相繼致詞歡迎次請華盛頓大學遠東文史科敎員DrGowon將伊近來遊歷遠東所見之情形對衆宣佈大意謂余曾到過貴國見國内敎育甚爲發達前途必有蒸蒸日上之勢維學生多具一種陋習如各處學生沾染驕傲性每於校中管理員或敎習稍有不　意之處起而干涉之較之日本所見大相逕庭此爲貴國敎育前途之障碍也後由學生代表全增嘏君陳炳章君胡永馥女士起立致詞答謝略謂今日吾人求學於盛邦蒙諸君極意歡迎生等不勝感激倘吾儕將來學成返國當竭其綿力協謀我中美相善之舉云云按此次學生俱用英語演請娓娓動聽西人頗爲稱許時至十一鐘主席宣佈散會即晚十二點諸生乘坐專車赴美東祗留五名肄業於華盛頓大學云（十月二十九日） 
[美國抛棄中美海軍密約]  
　　外交團爲禁絶各國政府及商人秘密供給中國軍械軍需品起見日前重申前議通告各國商人厲行禁止頃豫日人方面消息最近美國政府突然照會英法日三國提議約定對於中國海軍各國勿單獨予以援助遂發表前清時代之中美密約此係前清政府派倫貝勒等赴美國考察時與當時美國圖務總理諾克斯所訂之秘密條約其中重要條欵㈠美國代中國建造戰艦㈡美國代中國 
築造軍港㈢美國盡力爲中國養成海軍將士㈣中國對以上三項海軍振興事業不委託他國其後中國革命改爲民國此約遂無實施之可能最近美國以華府滅軍案成立明知此等密約目前無論如何無實施之望均决將此密約自行提出與英法日各國政府商議謂美國自願抛棄此項權利希望各國亦於某種期限内勿援助中國振興海軍請各　同意聞日本政府對此以自國現下已自救不睱且有華府海軍條約之限制故已立即答覆表示同意惟英法兩國尙未有何等表示亦未見有答覆消息但各國旣議定禁止供給中國軍用品此種約定其性質原與禁售軍用品同逆料英法各國不日亦當答覆美國表明贊同也 
 
 

Page 5

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
 

Page 6

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *第二張（六） 
[國内要聞]  
[北京通信（斯人）]  
　　北京政潮中之一趣劇高凌霨辭職之裏因 
孫閣同意案在衆院已延會三次瞻顧前途猶無成會把握是則四次五次之延會仍爲意料中事惟孫閣命運之蹉跎不得盡歸咎於衆院衆院余紹琴等之通電所謂發縰指使大有人在者雖曰替吳景濓說話固非絶無根據以愚所聞當衆院武劇之後兩派聚訟之電爭投於洛陽吳佩孚對於國會自謂確守中立故於此等互訐之電一槪未理惟吳素不滿於高凌霨今因衆院之内鬨而致高氏代閣之延長實非所願聞曾發一密電致曹表示意思電中大意略謂「憲典初成中外是瞻代閣延長實非良策衆院風潮如其可以調解則乞敦促開會早决孫閣否則亦當就事從權先行派署」此電到京曹以爲然惟吳電於派署之下尙無孫或高之字樣似特留曹以權衡之地當時曹即召王毓芝高凌霨入府示以此電並語高云澤畬有否願幹之意乃高氏此際又復作態謂某之代閣本屬一時權宜之計一月以來時處隕越署閣之命實不敢聞曹亦信以爲眞乃告高王謂旣如此可一往慕韓處徵求同意惟手續不妨週到可另咨衆院促其解决孫閣高王唯唯然事後高僅以一紙空文咨催衆院於徵求孫寳琦同意之說固未實行也 
　　次日高王入府忽飾詞覆曹謂孫對派署之說堅不同意某等雖極力敦勸毫無效果曹以孫旣如此固執只得聽之乃一面電復洛吳一面並召吳之代表某君入府令其轉逹而高凌霨將署閣之說因此一來又盛傳於都下乃事不湊巧日前洛吳代表在某處宴會適孫寳琦亦在座因詢孫氏謂前日澤畬蘭亭與公商議署閣君何故堅决拒絶此吳使一番好意公未免太固執矣孫聞言譁然謂那有此事不但無人與我商議署閣我亦並未與高王二君晤面洛吳代表乃將此事經過向孫細述孫始恍然大悟笑曰此事大有趣味君不妨仔細根究在理我固不必置辯得罪朋友然府方與吳使不知此中内幕或竟怪我作態不得不爲道破洛吳代表聞言甚爲不平次日復入府見曹將内幕揭破曹亦大怒立召高王入府三面對質高王自知理屈俯首無詞曹怒謂高曰澤畬你想幹不妨直說若如此朦蔽那是不行高面紅耳赤出府以後即自草辭呈並稱病不到國務院外間對高之辭職揣測甚多竟不料不此一幕也 
　　洛吳代表以受欺騙即將此事眞相電告吳氏和盤托出吳亦甚憤聞已有電致曹謂「署閣問題事小作僞問題事大即此以槪其餘將何以通内外而策將來望深戒澤畬後勿復爾至於署閣一職即請敦促孫慕韓擔任」吳之代表又自往孫宅徴求派署同意孫謂本人對於同意案之提出初以爲各方和我開玩笑本無希望之意旣吳使如此推愛某當在國會方面略爲努力以答雅意至派署一層無論如何不敢承諾前昨兩日孫已託浙籍議員代爲請客昨午太平湖之會聞到有一百四十餘人蓋已爲同意案之布置矣 
　　孫之不能相容於高自爲權利上之衝突而孫氏接洽吳景濓派實亦高之所最不快者聞孫曾語人如國會果能通過本人組閣當抱定人才主義不能以閣員爲敷衍人情之具言外之意對代閣人才似有不能完全容納之處故在代閣中不但高氏不安而一班閣員亦殊鰓鰓過慮此種現象或亦上述趣劇之由來也（十二月七日） 
[財部發行十二年特種庫劵（杉）]  
　　條例及咨國務院文 
　　外交部以駐外使領經費積欠過鉅公使領事告急之電不絶辭職回國之聲亦幾乎不斷殊屬有傷體面日前特提議發行庫劵五百萬元以俄國賠欵停部分十一年公債基金餘欵爲擔保與總稅務司商决國務會議通過後由財政部發行茲將民國十二年八釐特種庫劵條例預約劵及咨呈國務院原文錄下（條例）此項庫劵自民國十二年十二月一日起至民國二十一年十一月三十日止按照下開條例支取本息合給此劵爲據㈠此項庫劵　額爲現銀五白萬元名日十二年八釐特種庫券㈡此項庫劵利息定爲週年八釐㈢此項庫券每年付息二次上半年付息定爲五月三十一日下半年付息定爲十一月三十日㈣此項庫劵自民國十七年起每年還本兩次每次還十分之一至民國二十一年十一月三十一日止全數還清如下條指定基金除付息有餘時得隨時提前還本㈤此項庫劵之還本付息委託總稅務司保管按照十一年八釐短期公債同樣辦理指定以庚子賠欵展緩期滿之停付俄國賠欵爲還本付息基金由總稅務司隨時提存中國銀行以資償付㈥此項庫劵指定中國銀行經理還本付息㈦此項庫劵按照額面發行不折不扣㈧此項庫劵票面分萬元千元兩種㈨此項庫券定爲不記名式中華民國十二年十二月一日（發行特種庫券預約劵文）財政部爲發行預約劵事此項庫劵每張洋五十萬元計十張共合洋五百萬俟八釐特種庫券印就後本部准憑此項預約券照數掉換正式庫劵即將預約劵收回註銷合給此券爲據中華民國十二年十二月一日（咨呈國務院文）爲咨呈事案准貴院函送關於國務會議議决以俄國賠欵停付一部分爲擔保品向銀行商墊使領經費由本部發行特種國庫券五百萬元一案正核辦間復准外交部函送代擬關於上項庫劵條例華洋文字及式樣等件到部復核尙無不合業經本部查照議决辦法當飭印刷局分印萬元庫劵四百八十張千元庫劵二百張合計劵額五百萬元旋復准外交部來函以上項庫劵印製需時請先發預約劵等因復經本部塡發每張五十萬元預約券十紙函送外交部查收各在案相應咨呈貴院查照 
[十一月鹽餘已撥放]  
　　十一月分鹽餘正在旺月收數頗有可觀外團方面每家放回規元三十八萬餘兩現洋三十二萬餘元共計可三百四十萬元左右上月分配單由公府圈批此次並未呈閱其分配略情如下交通部湖廣債劵五十萬元上海造幣廠借欵七萬元直隷軍餉十萬元吳師軍餉二十萬元馮師軍餉十萬元蕭督軍餉十萬元一四庫劵三十五萬元秋節支付劵三萬七千五百元兌換流通各劵第二次息三萬四千元海軍餉三十萬元日金九六基金三十萬元此外各銀行軍警餉等等分配之餘尙有數十萬元未曾指定用途行政經費尙未提及昨日（八日）部函分致中外銀行者當晚發出大約明日（星期一）中國銀行方面定可收欵發給之期當在三四日内自無問題惟海軍餉前次發放十月分鹽餘時初撥三十萬元尤爲未足後補發十萬元了事此次不知能免交涉否造幣廠借欵朱有濟特因此來京運動强要十萬元今得七成不可謂不滿意故朱已遄返上海九六公債基金本非三十萬元可以了事經王克敏一再疏通暫撥此數 
[吳唐爭權中之護路兩機關]  
　　唐在禮與吳毓麟爭執路警權限已非一日在吳毓麟方面自是不肯讓步特於交通部設立路警總局以統制全國鐵路警察昨聞此局業將組織大綢及組織條例呈奉批准吳毓麟并限於一星期内正式成立其焦急情狀已可槪見不知唐在禮對之又將何如也該局組織大綱五條及組織條例八條原文披露如下（甲）交通部路警總局組織大綱㈠交通部爲整飭國有各鐵路警察起見置路警總局㈡路警總局置局長一員副局長二員承部長之命令管理鐵路警察一切事務㈢鐵路警察之任務區分如左（甲）固定警察分段駐紮守衛路線站廠維持秩序（乙）游動警察編成保安隊隋車服務防範事變必要時並得受鐵路警備督辦之指揮協剿土匪㈣各鐵路局之警察處除秉承該路局長管理警察一切事宜外應受路警總局之指揮㈤路警總局設敎練所抽調各部警察官兵隨時入所補習並養成合格之警察官兵以備補充之用（乙）交通部路警總局組織條例第一條路警總局直隷於交通部管理國有鐵路警察一切事務統轄所屬機關第二條路警總局置職員如左局長一員副局長一員秘書一員會計主任二員庶務主任一員科長二員科員十員至十五員事務員至多不得逾十人勤務督察長一員勤務督察員三員第三條路警總局職員之任用依左列之規定行之（甲）局長副局長由部長委派（乙）秘書會計主任庶務主任科長科員勤務督察長勤務督察員事務員由局長呈請部長委派但乙項職員得以在部現職人員委任第四條路警總局爲繕寫文件得酌用雇員先在部雇員中充任之第五條路警總局爲事務上之便利得呈調在部現職人員兼在本局辦事第六條路警總局經費由部核　分令國有各路按數撥解第七條路警總局辦事職掌另定第八條本條例自公布日拖行 
　　至唐在禮提出之督　鐵路警備事宜處組織條例前經法制局修改一次已於星期二通過閣議茲將其原文探誌如下第一條督辦鐵路警備事宜處直隷於國務院管理國有各路警備事務並指揮節制常川護路軍隊前項常川護路軍隊由本處呈請國務總理商同陸軍部指撥陸軍兩旅充之第二條本處置督辦一人由大總統簡派綜理處務第三條本處置帮辦二人以常川護路軍隊之旅長充之由大總統簡派輔助督辦處理警備事務第四條本處置左列各科第一科掌理關於機要及其他不屬於各科事務第二科掌理關於防護事務第三科掌理文書會計及庶務第五條本處置科長三人科員若干人分掌各科事務科員之員額由督辦呈准定之第六條本處得酌設顧問總視察視察及稽核其員額由督辦呈准定之前項人員於必要時得酌聘外國人充之第七條本處視事務之瀪簡得酌用雇員第八條本處職員除顧問及外國顧問由督辦聘用外均由督辦遴選委派聘用委派職員均應呈報國務院第九條本處關於防護鐵路遇必要時得由督辦帮辦指揮調遣軍隊但須知會該管長官第十條本處關於防護鐵路遇必要時得由督辦帮辦一面指揮調遣路警一面報告交通部第十一條本處關於鐵路警備事宜之會議有關涉交通部及其附屬機關者得通知交通部及各該機關派員列席第十二條本處關於鐵路警備事宜遇有與各官署及各地方軍民長官有關係時應由督辦與各該官署長官協商辦理第十三條本處辦事細則及職員之薪給由督辦呈准定之第十四條本條例自呈奉大總統准令之日施行 
[閣議討論粤海關事件]  
　　粤海關事件自某外電社傳布各國海軍登陸保護海關消息之後北京方面極爲重視昨日（八日）國務會議三時開幕高凌霨繼續病假仍由顧維鈞代理主席其餘閣員均列席所討論之重要事件即爲此案顧維鈞謂各國軍艦之行動是否已達此程度在外團方面尙未有切實之承認與表示但孫氏之確有此種舉動則毫無疑義政府對於此案前已備文照會使團查詢眞相尙未得覆但事關緊急亟應預籌辦法以資隨時應付旋某閣員發言謂粤海關收入關係庚子賠欵及内外債基金前途非常重大萬不能聽孫氏自由干涉但政府應付此事暫時亦應取和緩態度不宜過激過激恐反生變至各國對於此事在政府未曾表示以前即遽肯軍事上行動其手段似亦稍失於偏激由衆詳加討論結果决定如下「外交部提議據報載英法義日美各國軍艦集泊廣州灣並擬派遣陸戰隊携帶槍械在廣州登岸等語本部已去文訊問實情以憑核辦議决照辦」上列决議之外遂議定一面先由國務院急電廣州方面查詢詳細情由及現在狀態果至何程度一面忠告外團停止軍事上行動庶措詞較有理由而致孫電之語氣則係勸告式而寓有阻止的態度其大意略謂内政上雖不無意見不同之處而對外必須一致此案關係重大務望愼密考慮爲適宜之處置勿啓各國干涉之端此電昨晚即可發出一面更擬特派新近代表陸榮廷來京之温宗堯馳赴廣州實地調查相機因應設至必要時即以温氏爲中央特派員接收廣州海關以杜外人干涉但温氏是否願於擔任尙未可知故議决先向本人徴求同意再作定局閣議散後由吳毓麟程克入府報告 
[曹錕對江浙間題之表示]  
　　江浙風雲因上海警顧長問題日見緊張浙紳顧乃斌等於日前到京呼籲和平託孫寳琦人府轉陳孫遂於昨日（八日）上午十時謁　述浙江現况及浙人希望和平之心理甚詳曹當答以予對子嘉並無惡意江浙和平尤予所望即子玉主張亦復如此但子嘉聽他人播弄對於政府始終破壞而最近派人圖皖以及强佔上　警廳等事尤爲悖謬殊令人有不能再忍之苦然予現尙不願遽取其他嚴重手段者蓋猶冀子嘉有所悔悟請即以此意轉告浙省來人彼等運動和平予甚贊同但重要關鍵實先在子嘉有無維持和平之誠意彼等來京運動轉不如在本鄕運動之有力等語密談約半小時孫始出府即以曹氏所談轉告顧等矣 
[龍靈濫捕高穰案擴大]  
　　北京地檢廳長龍靈日前命令檢察官程文煥强指律師高穰爲濫發銅圓票案内之高朔拘捕至廳親加審訊覊押至半日之久始行釋出高穰大憤已向地檢廳告訴龍程二人濫用職權請求依法偵查起訴聞龍靈當日收到訴狀後研究受理與否躊躇斟酌至於四小時之久高穰在外鵠候訊問不得要領催至再三始有一檢察官出見告以正在閱看訴狀且再候少頃又久之乃由總務處付一收條令回是夜龍靈召集全廳檢察官開一會議主張全體請求迴避昨日（八日）龍靈遞一呈於高等檢察長該呈内容如何尙未查悉高穰方面因該被告等皆屬本廳職員且檢察長有指揮監督該本廳之職權龍程自應離任歸案偵查業已據此理由具呈司法部請予依法辦理又聞北京律師公會已定於明日開會討論糾彈龍程辦法並要求司法當局確實保障人權茲將高穰致各地律師公會陳述被誤捕經過電錄下京師及各省律師公會各報館均鑒穰無似業律師十二年未有過失迺冬晨京地檢察長龍靈命檢察官程文煥以指傅濫發銅元票高朔之廳票至穰宅指穰爲朔經舉種種人違之點表示拒絶程遂出其預帶之拘票作盡權威穰又以票拘高朔我爲高穰故意濫捕自有法律向之鄭重聲明程謂我奉長官命令汝即是穰我亦要捕等語於是命警扶擁急於星火沿途護解如獲要犯及至廳則列衛森嚴幽諸一室龍自往返臨訊至再至三穰疊仍如先之所舉告程各點以爲人票不符之證明龍亦一味將穰作朔輒以前在官錢局任内經手印發銅元票情事向穰反覆相詰告以我非高朔未曾就過該局何項差使無受訊問該案之義務龍仍瞶瞶至亦謂汝即高穰旣拘到廳亦不能走去最後龍竟怏怏而去久之復至徐徐向穰自認錯了一語揮之使返然穰計自被捕而至監禁歷半日之久矣夫官廳一時錯誤捕人必有不可能識别其眞僞之原因者而後謂非故意若朔蘇人穰閩人口音不同朔方壯穰垂老年貎不同朔居距該廳迤西路北不及二十户爲絨線胡同穰居距該廳二里以外爲李閣老胡同住址不同穰與朔同爲律師廳存登錄名册上陳各項具載綦詳乃該廳傅朔之票而標穰之住居已屬以不能錯誤者至於错誤矣舉此一端有何作用固不敢知謂非故意誰弗敢信况穰與朔門首各有律師名牌朔曾兼任本京平市官錢局局長又方辦法律週刋各報均有廣告宅外照路電燈大書其姓出入汽車與此間方面官府多有往來龍豈不識其人穰則爲大理院特約辯護人兄弟單多充法曹要職京中各級廳庭中人幾有無不識之者即以龍論與穰慶弔常通前且曾至穰家借佩勳章由穰親手遞給又曾在律師公會同席晤談一次凡此皆龍之已經識别誰穰誰朔朔之原因人非痴醉乃竟如夢如囈舛謬一至於此其意何居自必有故斷難以一時不注意之說而卸其刑事上之責任今穰爲尊重人權法律及法官威信起見不能不訴諸法庭而與龍程相周旋也業於魚日具訴該廳並呈司法部在案除將原狀分别繕譯華英文字另郵遍寄外所望中外同業法律名家一垂亮察並賜明敎則幸甚京師律師高穰叩 
[青島敎潮告一結束]  
　　敎員發表上課宣言 
　　青島敎潮發生數日尙未解决當敎員　願督辦公署未得結果後即組織講演團沿街演說態度頗極强硬嗣後成警察廳長以爲常此取閙恐於地方秩序有礙遂又邀集商會市民公會各團體出而調停當即招集敎員代表關會據敎員代表提出條件四項㈠收回免徐（昌言）成命㈡懲辦董星五㈢查辦周朗山㈣敎育獨立當由調人執此條件報告當局當局以第一項决辦不到其他各項儘可商量繼由調人方面取一折衷辦法第一項不收回免徐成命另任徐以學務諮議仍掌敎育大權第二項由公署下一訓令痛斥董星五控師之過第三四項容後再議調人議决此種辦法後遂一面報告當局一面協商敎員幸而雙方諒解俱已首肯惟敎員方面須公署照辦後始能上課截至昨（六日）尙未發表忽有學生數十名吹打鼓號沿街散佈宣言傳單反對敎員罷課狀極激烈今（七日）早敎員方面以爲因罷課之故引起學生反感又加與論空氣不佳倘再遷延不决恐於已不利遂將强硬熊度骤然軟化於今晨由敎員臨時聯合會發出啓事略謂敎員等爲維持道德敎育不得已停止敎授蒙各界援助始得早日上課無任感荷云云彼等旣已上課學生當無異辭此一塲熱鬧怪劇至此方始閉幕矣 
[漢商報兩界與何東爵士（蕭蕭）]  
　　何東希望和平主張以裁兵理財爲急務 
　　何東爵士日前由洛回漢養疴於關鶴舫住宅現在病已就痊精神亦復原狀連日赴關宅往訪者絡繹於道漢口總商會今日特召集本會董開會歡迎何氏並請各團體及各銀行領袖曁新聞記者多人作陪午後四時許何偕關鶴舫及其洋文書記湯姆斯君乘汽車到會由總商會長周星棠歡迎人座茗談數分鐘即振鈴開會列席者約百餘人周星棠主席首先起謂今日本會同人開會歡迎爵士荷蒙光臨不勝榮幸又承各位來賓蒞臨感謝之至爵士奔走南北唱導和平同人等久忆已欽佩今幸得此機會與爵士聚首一堂甚望爵士餉同人等以高論繼即朗讀先已擬就之歡迎詞畢何東即登臺演說因恐語音不大明了特請交通銀行行長曾務初代爲重述一遍略謂承蒙貴　諸君開會歡迎實不敢當但鄙人爲奔走和平而來貴會之歡迎會就說是歡迎中華民國和平亦無不可民國雖然成立十二年海内纷爭迄無寗日先而南北戰爭繼而南與南戰北與北戰幾至無一省而無戰事就廣東一省而論改革後所受戰事損失在二萬萬以上足可還清庚子賠欵而有餘以全國計算當在十萬萬以上至於人民生命死亡更不知幾十百萬單就此種情形國内已有和平運動的必要况且國際地位日益低落外人以我國兵匪禍亂有加無已於是有長江警備及護路剿匪等提案若我國長此内亂不已勢即難免外人干涉所以全國人民多已趨向和平僅有少數軍閥各執意見尙以武力相呑併兄弟即本全國人民厭亂心理發　全國首領和平會議南北各要人中如黎孫段齊慮張蕭　鄭均已先後來函贊成洛吳雖認爲和平之時機未至然　無根本反對和平之觀念可信國内和平已有幾分把握此一年内大約總可望正式開會惟此事體繁重非我何某一人所能獨任希望全國人民一致起而贊肋則和平主義成功日决不在遠至於和會宗旨就彼一人意見略有四端㈠南北停戰㈡南北統一㈢裁兵㈣整理財政尤以裁兵理財爲最切要若兵能裁財已理則一二兩項皆可别無問題不過我個人意見如此希望貴會開會時研究和平最善之辦法此　鄙人時願與貴會相商榷者也何氏演說畢掌聲雷動公推呂超伯君代表漢口商界答謝並願以全力爲何後盾未由周星棠君聲明今日歡迎爵士本應具筳助興只因爵士病恙初痊猶節飲食故僅具茗點實在抱歉之至五時許即搖鈴散會關鶴訪君又定明日（七日）下午四時在本宅約請漢口各界人士再與何氏面談和平會事駐漢英領葛福君亦定明是在署設筳宴請鄂省學界並定於十一日在武昌中華大學歡迎何氏演講（十二月六日） 
　　續函云漢口總商會咋是歡迎何東爵士今日（七日）午後四時關鶴舫又柬請武漢新聞記者及京滬各報駐漢通信員等三十餘人在其本宅與何束爵士談話四時許 
 
 

Page 7

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *各報記者聯袂蒞止先在關宅與關君略談數分鐘嗣即介紹爾士出席寒睻數語以到者人數頗多臨時改在華商總會會塲談話華商總會即在關宅之對面也五時許爵士及記者等均入座首由關君起　今日特請報界諸君到此與何東爵士談話承蒙諸君光臨不勝欣幸爵士奔走和平經過想諸君都已深悉只以諸君佔在與論地位對於爵士之和平主義必具有同情故特介紹爵士與諸君晤面共商此和平進行之方針云云嗣爵土起謂今日承關先生約與諸君談話故未備有演說惟諸君對於和平會事如有意見請大家詢問以便兄弟答覆當有公論報館記者王民僕起立略謂爵士和平主義自當爲全國人士所信仰惟觀察南北軍閥方以武力相競爭是否願趨於和平的一途恐怕尙是問題不過與論方面日日高唱和平對於爵士和平主義當然格外贊助希望爵士對於與論界時時接洽庶可養成全國一致强健有力之與論或可促成和平主義實現之希望云云爵士起問諸君還有其他意見不妨儘先發表以便兄弟併作一次答覆藉省諸君寳貴時間當有北京晨報駐漢記者聶醉仁起謂昨在總商會得聆爵士偉論甚爲佩服不過爵士所揭　之裁兵與理財兩項當此舉國紛亂時若欲軍閥裁兵不啻與虎謀皮且裁兵同時應代彼謀一生路方不致流爲盜匪就目前中央與各省財政情形論窮困已極尙難整理焉有餘力以辦理裁兵之善後不知爵士對於此兩大難題有何善法尙幸見敎又有揚子通信社記者喻血輪起謂爵士所揭　之和平主義同人極爲贊同惟見爵士與軍閥接洽之時較多而與人民團體接洽之時則甚少此點頗足使國民懐疑希望爵士略爲改變手段而將此和會根基建築在國民之身上云云爵士當就以上問題綜合爲二起而答覆略謂國家如一大公司人民均屬股東軍閥亦爲股東之一今旣將公司弄得稀糟大家都應當起來挽救所以接洽和平當然不能舍軍閥而不問且國民均屬無槍階級若不得軍閥贊同結果所謂和平統一不過口頭談談罷了故兄弟發起此和平會議軍閥與人民兩方面都去接洽人民當然一致贊同而軍閥也不敢倡言反對可見得國人已有一致趨向和平的心理希望與論界對於和平兩個字予以極烈的贊助則國人久已希望的和平或可成功至聶先生所問裁兵與理財的辦法此事問題太大關係亦深此時尙未到發表時機不過我來提倡這兩事也曾考慮日久略有成竹將來和會開成時即可提出與全國人士商榷爵士語畢中西日報記者王華軒及漢江日報記者鄧倬雲均起謂爵士對於裁兵理財旣已略有成竹不妨略言大致以便大家來討論因爲裁兵理財爲今後和會所急應解决的事件若無切要辦法將來難免不終爲和會之障碍望爵士力持公開態度對於聶君的問題明白賜敎爵士謂裁兵理財問題重大應大家起來想一善法至諸君我　公開態度此事絶無秘密必要因爲兄弟旣不想名又不想利又有何事不能公開呢爵士言時忽想起一事笑謂前日看見某報登有北京專電謂我擬以千萬元運動和平會試問中國現有甚麽東西以可値千萬元的代價以週年七厘利息計算一千萬元每年有七十萬元的利錢中華民國最尊貴的大總統的公費除了應酬費用有這七十萬元的大出息嗎此不過是一種笑話與諸君隨便談談總之我對於此事純持忠誠二字來奔走呼號絶無絲毫作用能否成功則歸之天意言時頗表現一種極誠懇之意嗣後又有武漢商報記者王春先鄒碧痕大陸報記者王子林等先後起問大致不外希望爵士放心做去與論界必能爲爵士後盾以後如有關係此事之意見並望不時賜敎時已六時許各記者遂興辭而出（十二月七日） 
[湘淮商請維持鹽務（長沙通信）]  
　　假定辦法三項軍閥行爲可想 
　　湘省淮商公所以此次護憲軍興提借各欵甚鉅影響鹽務急需維持昨特具呈榷運總局歷數苦狀並擬定辦法三端懇請通令制止鄒天三局長以呈擬各節均爲當務之急已轉懇省長分别採納通飭遵行茲附錄呈文如下竊據各運商聲稱湖南非產鹽區域川粤小販供不應求全恃淮商以引地攸關源源轉運將絶大資本分置各岸預防脫擋故改革以來雖槍林彈兩之中居民無淡食之虞公家有可靠之稅從前外人干涉久有就埸徴稅之議淮商竊恐湘政府頓失常年數百萬之的課不憚多方辯論始免施　舊牘俱存未敢虚飾有鹽而後有課裕課端在恤商此理昭然歷來司榷者類能言之矣不料今年戰事發生政府借欵已達八九十萬元而各岸商本經各軍隊向局捉借又達五六十萬元資本幾何焉能堪此雖蒙政府體諒許以加價一元償還而爲數過多實屬緩不濟急掦州停運數月於茲轉瞬明春全省皆有脫擋之患而公家亦自絶其稅源心所謂危難安緘默現在敵軍遠退轄地甚寛籌餉之方自較從前爲易亟宜爲淮商力籌善後以期恢復岸章培養稅源預防淡食此其時矣茲將應行要求我局長通令者一一陳之新加軍費一元原以抵還公司借欵及被提商本之用合同具在信用攸關現在湘潭益陽常德衡州等處上項加價均自由預提商人不能經收借欵何時清結此應懇局長通令制止者一倉存鹽引正羅各稅早已提罄顆粒皆商人血資前此被提或當軍務緊急之時或在敵軍範圍以内商人雖受痛苦亦敢怒而不敢言今則非其時矣如各岸軍隊仍視爲囊中之物到處借提勢非迫令商人破產不止此中苦狀久在政府洞鑒之中此應懇局長通令制止者二引鹽到岳指掛各岸依次輪銷商本岸稅同時收入去歲發生借鹽提稅情事迭經呈淮鈞局通令制止在案不料軍興以來各岸稅課預提殆盡近則鹽引到岳即在岳將稅課預提殆又變本加厲是不啻禁止引鹽入口蓋售鹽僅只提稅無形積壓商本貼息已屬不資而周轉不靈尤爲商塲中莫大之障礙亟應維持鹽法恢復舊章嗣後續到引鹽均須到岸輪銷不得再行提稅此應懇我局長通令制止者三以上各情務懇局長俯如所請淮商尙有一線生機亡羊補牢或猶未晚否則誰肯以絶大資本一任政府之取求勢將畏葸不前暫行停業稅收民食關係匪輕不獨淮商困苦已也應請轉呈等語前來理備文呈懇局長俯賜矜全准予批示通令施行實爲公便（十二月五日） 
[蘇省財政會議紀（一）]  
　　齊韓兩長因本省財政困難特函邀全省士紳及銀行界農商敎會長等來省開財政會議共謀補救九日下午二時在省署會議廳開會齊督韓省長曁各機關長官均親自出席士紳農商敎會長計到五十二人韓省長主席首述此次係繼續去年財政會議因種種情形乃延至今日開會其十二年財政經過已刋印詳細報告諒荷鑒閱惟自去年財政會議後原期收支可以相合不想年來還是困難異常因收入預算不能如額徴收而支出預算有溢減省財政因被國庫挪移尤形困難去年發行之公債七百萬祇售出四百餘萬增加利息等等以致又虧三百餘萬長此不謀救濟財政將有破產之虞是以商同督軍邀請諸公到會大家研究有何方法補救鄙人年老力衰供職無狀現希望繼續去年組織一財政委員會略加人數規定權限以期實行考核收入支出繼齊督起謂諸公爲桑梓謀福利爲財政籌補救遠道而來實深感謝鄙人始終不忘去年之言生之者衆食之者寡主張减去一切額外支出年來有不能完全做實别有一種情形當局固當負責非當局亦不能辭責大家宜取互助精神一致和衷共濟諸公或鄕望素孚或學擅專門希望共同詳細研究並限制預算外開支組繼監督機關如對當局有話說請不必客氣直說能行則行不能行諸公亦須原諒鄙人有病三日現尙未痊醫生囑須靜養如有指敎願聞後命遂退席辭去旋嚴財政廳長出席報告云江蘇財政收不敷支久成積重之勢收入則歲額有定支出則日進無窮且歲入雖列有定額仍當分淡旺月之盈虚而歲出旣列爲經常即難謀先後時之伸縮於是每至供求不給羅掘俱窮之際不得不藉稱貸以爲轉圜而前此之積欠未清後此之息耗復至旣須應付經費又須籌償債息以欠還欠愈積愈深加以省欵支絀又挪移國欵一百零五萬餘元以事維持而庫虧因之益甚此所以江蘇財政雖經上届之會議整理而積虧過深溢支層出年度重更仍處於困難極點者也上届會議以十一年度原編預算不敷二百三十七萬元於是釐定收支以靳適全合歲入項下加列中央稅欵一百萬元定爲歲入一千八百五十五萬元歲出項下剔除利息各欵又實减軍政民政經費一百六十三萬元定爲歲出一千六百七十五萬元收支兩抵不惟適合且餘一百八十萬元留爲償遠公債之用宜若可措置裕如矣實則加列之中央稅欵一百萬元僅收到五十二萬餘元額定之丁漕貨稅以天時人事之關係徵收亦難如額又各縣司法收入悉數留抵司法追加經費無從列收是歲入項下名加而實未加也軍政民政經費雖照案核滅矣而部定各機關及其他各事業之新增待欵者均持其一方必需之理由以相索是歲出項下此雖滅而彼仍增也綜核十一年度收入支出相差甚鉅故前此之收支適合祇屬虚擬之形式至今此之收支不敷遂爲實受之影響十二年度預算歲入祇一千八百四十七萬一千三十一元歲出則二千一百十五萬八千二百九十四元收支相抵不敷二百六十餘萬元借貸補苴豈爲長策當事之艱苦不足道究何以維持百度之進行然而疑者或曰旣已發行七百萬公債矣何仍不能解此財政之困阨不知上年庫虧至萬元現在實銷公債截至十一月止祇四百七十餘萬元九折實收又祇四百二十餘萬元加以十一年度之短收溢支故虧累仍復如前未能稍减且當發行公債時屢生波折曠日持久借貸又增虧耗情形已不能如最初之計畫此又事勢使然無可如何者也現十二年度已五閱月矣預算尙未成立而支付不容停頓前此五閱月之騰挪已支六百萬元後此七閱月之需求更待一千五百餘萬元而臨時所需尙恐有追加之欵收入有定又難爲額外之增供者固窮於搜羅索者亦疲於奔命長此不解危險何堪夫整理財政不外開源與節流二端開源之說祇可就固有之稅收力圖整頓不可重人民之擔負别有擴張現擬於田賦貨稅並一切雜稅詳加考慮分擬辦法條列附陳惟積銖累寸而入者尙需時日而傾囊倒篋面出者難緩須臾故不爲切實節流之功安得見逐漸開源之效夫削趾適　固爲大雅所譏而量體製衣當亦識者所諒同爲要政而兩相比較應有先後之分同屬正當而一經審查應有緩急之别迺者王君汝圻陳述意見請組織財政委員會於應支各欵酌定最要次要分别即發緩發節流之道其在於斯又其所陳寬籌省銀行基金以資周轉藉免息借商欵之重耗其策實足資討論蒞會諸君同切唇爾輔車之誼共懐陰雨户牖之愛期本實事求是之心曲盡量入爲出之計必有嘉謀讜論以濟艱危嚴又謂南通張季老託李耆卿代表建議裁去吳淞商埠工人以節糜費案如臯沙元炳建議裁去稅所改爲認捐案現均付油印待付大會討論董冠吾請組織審查會蘇民生謂憲法二十五條第五項與　欵範圍有關須先解决憲法有效無效始好討論董冠吾謂蘇君主張乃根本問題一時不易解决今暫就目前難關先謀解决劉孟侯謂財政報告頃始發出到會之人尙未閱看原案旣不了然則無法討論請先組織審查會詳細審查黃任之亦贊成即組審查會並繼續去年組織財政委員會實行監督範圍定爲國庫因省財政爲省議會職權劉孟侯謂省行政爲省議會職權則國庫爲國會職權又何能侵越總之財政委員會係對行政方面之組織考核其收入監督其用途與省會國會均不相關蘇君所舉憲法條文確有見地請提一建議案交付審查會審查沈信卿亦主組審查會張君勱謂去年之財政會議結果不過發行七百萬公債今虧累未清現又加至三百餘萬如此江蘇財政非至破產不可蘇民生謂補救須請財政當局提出一具體辦法否則大家從何處研究嚴財廳長謂王君甸伯提出之江蘇財急宜澈底救治意見書及本廳建議之整頓忙漕·整頓釐稅·整頓契牙稅·整頓屠宰稅以及張季老沙元炳等之建議案均爲本會議研究資料張一鵬謂財政當局具保守收支相合責任去年美其名曰財政會議結果發行七百萬公債後事無人過問以致虧累加增大家要覺悟去年之財政會議乃失敗之財政會議今日之財政會議乃成功之財政會議去年旣受敎訓今年不能不籌善法補救以免一切後患收入爲省財政當局責任因何任其短解支出爲執行支出機關責任因何又聽其任意溢支是省財政當局不能辭其責我國利於平民敎育實不合於特别敎育今特别敎育費日益加增而未聞對於中小學有所加增費數百萬金錢辦若干不適用之特别敎育甚爲可惜云云劉孟侯謂收入不能如額支出溢出預算實有一種困難情形亦要原諒財政當局史量才謂頃聽諸位言論鄙人有無窮感慨即請主席宣佈組織審查會主席付表决多數起立贊成審查員每道屬五人由韓省長指定遂搖鈴休息十五分鐘旋又開會主席報告審查員人名金陵道屬史量才李耆卿郭秉文甘仲琴許仲衡蘇常道屬沈信卿賈果伯錢强齊彭子壽費仲深滬海道屬袁觀瀾黄任之張君勱沈思齊金左臨淮掦道屬王甸伯慮紹劉董冠吾陳石逸郝心源徐海道屬黄伯雨劉孟侯陳幹卿（蘇州商會長）高登秋（通如會長）蘇民生（寗商會長）以上共計二十五人明午韓省長請各人在省署午餐下午二時在財廳開審查會時已五時半遂搖鈴散會 
 
 

Page 8

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *自由談 
[陳善人記（上）] [  吉生]  
　　析津有二善人一爲著名之善人一爲務實之善人前者爲津人李某後者爲滬人陳君李氏以鹽務起家擁資百餘萬往來多軍政兩界要人其住宅在東馬路渠渠夏屋佔地之廣約十餘畝門外汽車馬車恒如市聲勢炫赫可以想見津人均兩之爲李善人余惟亦名之爲李善人而已陳君名鑑字映渠爲西藥商並由旅津蘇人公推爲該埠江蘇會館董事於清季光緖十年冬來津至民國十一年冬止在津四十年餘獲資殆及百萬其施之於慈善事業者不下六七十萬金全活之衆難以數計蓋其天生俠骨兼具菩薩心腸故仗義疏財略無瞻顧較之近來附庸慈善界專慷他人之慨兼圖自肥者流誠不可以道里計際此秋雲世態有此君在尤足以愧善棍而樹楷模惜君已於去臘二十六日作古矣悲哉余自民國肇建兩度北游作客津門先後歷時八稔庚申仲春始獲與君訂交雖相見恨晚而知君獨深今君逝矣特舉其生平行事拉雜錄後以餉閱者並爲置身慈善界者告焉君滬城人早孤事母至孝年十四爲大英醫院練習生院主嘉其操守深器重之年二十八奉派爲天津分院經理首途之日院主以六門手槍一子彈百發付之曰北人强悍又反覆靡常以此爲正當防衛可也至一應院務君必優爲之不煩贅及惟有一言切須牢記母或忘抵津後院必設於租界並須與警要界人相友善嗣君抵津以開埠未久又事屬草創艱苦備嘗君持之以堅行之以忍營業日臻興盛凡遇南人之設有緩急或欲歸不得者必竭力周濟之旋津埠商務日盛西藥亦日益暢銷君遂自開藥房即天津中西藥房也至民國五年君已年逾耳順矣時同業繼起愈多官廳禁網愈密遂將其藥房毅然收歇並將所有資財貨品悉數贍與各同事及友人之交誼素篤者核實估計釣十餘萬金可謂豪矣君持躬涉世悉秉至誠待人甚厚而自奉甚釣每至冬令必定製厚而　長之棉衣褲數百套另購玉蜀黍粉數千斤託人施送而唯恐人知非以善門之難開實欲避有心爲善之名也滬上爲君故鄕每至秋冬之交必購白米百石託南京路保安堂董陸文麓及其内弟毛恒遇兩人代爲施送視爲常例無或間（而今而後其已矣乎）凡遇艱窘而來呼將伯者少白數十元多至二三萬元經君一諾必解囊相予不稍吝旣不責債務人以立約且拒却其抵押品君以爲我旣待人以誠人亦必以誠相應卒之如約歸趙者僅十之二其無力償還及居心叵測久假不歸或託故廷期者佔十之八風聲所播貧困者無論矣即處境甚豐亦竟百其計以求資助者趾相錯人心如此誠世道之愛也他若助校費施棺木添義園以厝旅櫬捐鉅欵以濟俄人等善舉實屬枚不勝舉 
[梅訊] [  東閣]  
　　昨晚有洋商包花樓者二間觀珠廉寨足見擊節中外從同也 
　　初一日畹復出拜客以旁晚宴票報界故仍未能遍主但遵道遠近而爲之耳 
　　昨吳引之宴畹奉諸君於威海衛路相叙甚暢 
　　姚玉芙嘗語人曰天下事何必太認眞無非因名利二字而　馳實則並名利亦均非眞若更從而認眞之不其寃耶玉芙藏否當世每有至言此數語尤具哲理不可不記也 
　　吳昌老八十壽辰畹嘗繪佛爲壽此遭適以足疾大發未能　往觀　日前畹竭之即廷入樓室並謂亦將繪佛爲畹三十祝也 
　　大詞宗朱疆邨況蕙風每於畹至無不倒屣昨相見並獲暢談有以洛神一賦得樊山爲廣之而西施尙少藻飾者蕙風亦爲之首肯矣 
　　王雪老見畹即訊携得古月軒烟壺來否畹答什襲藏於北京蓋雪老鑒賞名家深願一觀珍品也 
　　唐少川見畹甚道契闊且言及胡雪嚴家妖右事謂此石每晚即作火光甚至爲祟初簡照南購之現屬於甘翰臣得當邀畹一覘其異 
　　文匯報日人佐原篤介爲雲起軒弟子比以畹至特約赴私宅一談見而譽其藝術且爲北京演劇賑災事代國人致謝云 
　　于右任素愛畹劇比每晚臨觀沐風櫛雨可徴賞音之至 
　　昨與陳彥衡談戲彥衡曰戲之行腔使調均有一定不但求 
[短兵相接]  
工於板眼且當力守其分際譬之青衣花旦固時花美女之妝則行腔不妨變換猶深颦淺笑在在可爲美人生色但求得當而已若鬚生則舉止動定均當力守分際稍失之纖便流於佻故萬萬不能增用新腔且譚英秀之腔多半已視程長庚等爲增益寓疏秀於渾厚垂近崖岸再一加益便失其格局英秀之劇蓋如石谷之晝已在變風之末無復可爲損益此數語精當絶倫因爲掇錄 
[啼紅怨綠詞] [  瀟湘白蘋]  
　　贛江王子一嗚别署白沙淚痕情海之傷心人也締交滬瀆歡洽生平夜雨蕉窓曾爲余述其傷心史囑余題詠以事繁擱置爲日旣久寖忘之矣頃理舊稿陡憶前事爰抽閒成七律一章爲王子誌恨也 
　　黃花瘦損不禁霜往事思量祇自傷蠟炬煎愁凝血淚秋風吹恨到他鄕幾番好夢痕難覔十載鴛盟願莫償劍氣珠光餘幻影人天哀怨兩茫茫 
[西笑] [  盛慰蒼]  
　　開演說會的時候小亨利只講了一句敎師問他他笑着說先生你不是說過的嗎多言是無益的呀 
敎師問釣翰道你看了門口的國旗飄飄揚揚有此甚麽感觸呢約翰想了一回才答道大槪是風吹的原故吧 
[遺物] [  定宇]  
　　Ｒ在前幾天忽然發了神經病昨天上服了一瓶鏹水竟自殺而死了他爲甚發狂爲甚自殺誰也猜不出一個理由來眞是一件很奇怪的事後來在他身邊找到三件東西便是他自殺的證據現在分别寫在　面 
　　（一）一封信 
　　這封信寄給Ｒ的時候還他死期之前兩個月伹見上面寫着「Ｒ君上星期日我约你在公園裡會面但是我早上就覺得不舒服頭腦裏兀自發昏因此約會也就不能赴了心中非常不安横竪我倆旣是至友不必用什麽客氣話不過對不隹你空跑一次就是了下星期日我約你仍在公園裡會面誰先到一定要等近來天氣漸冷將近冬天了你第一保重自已的身子不要受寒其餘話還多不過紙上一時寫不出好得會期在即面談罷謹祝康健Ｈ一二·一○·二六晚」 
　　（二）一本袖珍日記簿 
　　十月二十七日　今天午後郵差寄一封信來拆開一看原來是Ｈ女士寄的伊星期日因爲不舒服所以失約這也難怪伊晚上我就寫了一封問安的信去 
　　十月二十八日　上午九點鐘一脚到公園裏坐着等伊後來錶上已指了十一點半了我知伊又不來了後來一想或者下半天來也未可知所以吃過了飯又候了五個鐘頭仍不見伊的影兒難道伊身子還未恢復了麽心中很不快活當時又去了一封信 
　　十一月二日　伊仍無消息回信也不見來難道我的信没接到麽下午又寄去一封信 
　　十一月七日　寄給伊一封信 
　　十一月十六日　我連給Ｈ幾封信那知一個字也不見回來我敢决定是郵差誤事不是失落了我去的信定是遺掉了伊寄來的信所以决定請了假出去到Ｆ學校裏望伊那知伊又託故不見咦這是什麽緣故難道我得罪了伊麽我想到這裹又寫去一封告罪的信 
　　十一月二十五日　今天Ｓ君Ｌ君定要和我去玩公園我情不可却也就允許了呵我一月多的疑團從此明白原來伊另有情人了伊的情人便是親愛的同學Ｗ君唉我的心碎了 
　　㈢一張女子照片 
　　這照片上雖已經受了許多墨點但還隱約有些辦得出的確是個女子的小影而且容貌也還不差下面寫着一行小字「我愛Ｈ女士」翻過來一看上面寫着許多字「我愛你你愛我麽」「Ｗ和我誰是你的意中人」「你用眞愛情對待我麽」「我心竅裏頭腦裏只有一個你」「······」「······」 
三言兩語[  鵑]  
　　中國的窮困已達到極點了除了軍閥和大官僚的錢袋子裝足外政府的債已欠得無可再欠連國際聯盟中也欠了一百多萬這正好似一個窮鄕绅雖已窮斷了背脊骨却還要和富翁們往來結交死綳塲面然而捉襟露肘往往要露出窮相來虧他有這本領敷衍下去呢 
 
 
 

Page 9

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
 

Page 10

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *國内要聞二 
[閩垣拒烟運動（禹）]  
　　聯席會議與游行　 
　　福州通信閩垣拒種烟苗之運動除拒土分會與種烟之各縣留省學會外尙未有大規模運動本月四日福建學生聯合會函請各界並各團體在青年會開拒烟運動聯席會議到者學校方面有公私立法政·女師英華書院·青年會·等各校學生代表五十餘人社團方面有進社·福寗學會·求進社·鼓泰救火會·萬壽公益社·等二十餘團體主席許榮蕃報告開會旨趣後即討論拒烟辦法學生會代表夏禹疇提議先作一種有力的民意表云以警醒當局並喚起人民注意衆表贊同即决於五日上午聯合各界爲拒烟大游行并散佈傳單詳陳種植烟苗之害進社代表章鄂棣黃德聚提議拒烟關係綦重非一朝夕所能成功欲達到完滿目的須聯絡各界組織拒烟會衆贊同并舉周天度林幼琴許榮藩章鄂棣等十一人爲籌備員是晚官廳方面聞訊即欲解散敎育廳長王孝緝即時用電話向各校阻止顧各校多以勢難阻止辭翌早各學校學生及各計團分子於午前九時許即集合於南較塲十時許城内外凡游行必經之地軍隊業已寗佈一時或傳已出發或云被解散至十一時半游行由南大街過者計有一中二中師範左海私平工商農蠶女職女師及青年會揚光英華培元等各中學校東北比城府南等各小學校學生曁旅省福寗莆田各邑人士都二千人左右其前後中間雜以少數軍警總計二十六隊而遲到不及被保安警隊所阻折回者尙不止十數次間有隊已出發而校員聞官廳將以武力解散坐自轉車到中途促回及英華書院學生主張直進而城内之揚光學校主張飯後再行中途衝突保安隊遂得乘機解散至拒烟會之組織當與拒土會并行如能切實辦理則較之一兩小時之游行當更有力量也 
[蕪湖近信]  
　　皖南防務漸趨嚴重故王普近又電調駐省所部一團二營來蕪該營楊營長奉電後立即封僱民船十餘艘用安豐兵輪拖帶於八日抵蕪除留二連駐紮蕪埠外以一連駐灣沚一連駐當塗采石並由鎭署發給子彈若干箱隨船運往以備應用至原駐灣沚之二團二營兵士一連俟一團二營兵士抵沚後即開回宣城駐防 
　　王普於七日下午召集軍警行政長官在鎭署開冬防會議由王氏主席略謂刻因要公須赴蚌與馬督理協商所有蕪埠防務事宜必須認眞辦理不可疏懈並討論其他各事關防極爲嚴密王旋於八日下午乘安豐兵輪赴寗轉乘津浦車赴蚌鎭署日行公事已委參謀長徐嶽雲代拆代行 
　　蕪湖警察廳長儲莘前因馬聯甲電召赴蚌協商要公茲已墨事業於八日下午乘招商輪返蕪 
　　呂調元前以地方預算不敷太鉅特提出種辦法㈠復行移卡就捐㈡末卡加捐㈢米捐局征收出口執照捐五角將原有之一錢一分四釐捐·及末卡海軍捐停止請王鎭守使何監督房道尹代向商會疏通聞商界方面尙未承認呂氏刻又密電致王鎭守使等謂日前函商米捐辦法無論如何總希實行一條現貴處與商會接洽有無成債盼速電復 
　　蕪湖縣知　汪箎近以牲屠兩稅改歸縣署兼辦後恐有乘間偷漏情事擬逐日派員至各菜館調查所購猪羊牛肉有無印記一面通知各菜館以免誤會 
　　皖省釐金附加一成義務敎育特捐前經財敎兩廳會呈省署照准業於本月一日由各幣局實行帶征蕪湖縣知事汪箎准三埠管釐局咨文後現已函請總商會轉知商民遵章完納以維敎育 
[浙議會紀事]  
　　十日下午二時浙議會績開大會政務委員簽到者高其煒戚孔懹楊文洵沈鏡蓉李金章盧錫琳富光年等七人議員出席者葉蔚等八十一人議長沈鈞業主席首由戴敦動動議國會議員已任滿不能任其違法開盒會本會應通電反對並促組織新國會陳鍾褀蔣玉麟等附議顧紹鈞云憲法規定國會議員任期至新國會產生始届滿本會對於此事尙應鄭重考慮葉向陽盧旌賢主張列入明日議程再行詳細討論衆贊成次依議事日程關議（一）省立公衆運動塲附設通俗敎育講演所案委員楊文洵述理由畢王潤對於講演員與辦事員略有質問委員答復預算在先本案提出在後依規程應名講演員預算上所稱辦事員擬至審查會聲明陶毅云此項通俗敎育講演所自應各縣推設僅設省城無濟於事葉向陽亦認爲無成立必要朱章寳云據塲長張衡言係聘專家編製講稿不惟可在省講演并可印送各縣利益甚大且講演廳已落成所費無多故主張本案成立張佩璇鄔榮鉞張鴻材蔣玉麟均贊成成立議長即付表决在席八十一人起立者五十三人多數付庶政股審查楊毓琦動議（九）公立法政專門學校附設商科追加十二年度預算案關係敎育費預算應變更日程先議時反對派多離席人數不足法定遂振鈴散會 
[杭總商會討論印花稅票問題]  
　　浙省發行新印花稅票以來所存舊票應掉換新票並限制新票舊票不能并用如貼舊票處罰不貸因此各商家頗感不便以致嘖有煩言昨日下午二時總商會因此事特開會議經各業提議本省所發行之新印花稅票究屬單行法一切貨物交易流通本省自無窒碍然商店往來并不限於本省若此項新票使用至省外難免不發生以下問題㈠新票非本部頒發他省印花稅處查出未必承認㈠因上項關係或有處罰情事以及種種意外之損失應歸何人負責㈠各種股票以及賣買成票締結契約若交易者爲外省人以上各件究貼新票抑貼舊票此特就新票而言若原存舊票其未經粘貼者當然可以掉換然各商號之發票錢莊之支票等項大都爲預防漏貼起見均經粘貼在先乃印花稅處調查員聲稱此項舊票應限日取銷逾限使用應行處罰則已貼之印花未能揭落豈非成爲慶紙商人無端受此損失照官廳如此辦法不獨未能恤商亦且跡近苛擾種種因難情形應請貴會向印花稅處責問金會長報告已於昨日面晤印花稅陳處長據云本省發行此項新印花確知有種種困難推銷伊始早經慮及即將新式印花樣本分寄外省各機關備查絶不至發生何種窒碍至於限日取銷舊票等情實爲防止外票充斥起見如舊票蓋有浙字及本會戳記者當可通融辦理請各商號切弗懐疑討論良久散會已六時矣 
[南京快信]  
　　第七届省敎育行政會議定今日（十日）上午十時開議議程共列四十案會期以一週爲限 
　　江蘇童子軍聯合會十日下午三時假公用講演廳開會歡迎省敎育行政會議議員並表演所習功課 
　　敎育廳電江都縣知事維持該縣小學經費 
　　内務部咨兩長請查報每月進出口華僑數目又電韓省長徴求中央與地方分權意見 
　　江北木商代表許仲儀等呈請省署將帶徴江北治運經費二成依限截止韓省長以此項附稅雖届三年　一二兩年撥北五省及蘇省災據一成運工祇得半數原定工程多未舉辦期滿展限非所得已令仍勉力遵繳 
　　財政廳派委馮文煦等數員在滬錫等處專辦棉騐票事宜以杜影射 
　　寗垣黃包車夫因反對車捐局改訂章程及長途汽車事除派代表向省署請願外有罷工說 
　　警務處長王桂林請病假十日處務委東區警察署長趙永呯代拆代行 
　　日本軍艦寗治號由滬來寗泊下關江中 
　　八日復旦大學足球隊與金陵大學球隧比賽結果爲二與一之比勝利屬之復旦 
[杭州快信]  
　　赴京運動和平代表顧乃斌等業於前日抵京分投商榷有非先解决淞滬警廳問題恐難收圓滿效果之訊　　江浙紳商虞治卿張仲仁諸君爲調和齊盧意見計擬分請齊盧到滬會晤雙方陳商盧已允可聞齊因省防重要主張從緩 
　　永康中校風潮愈演愈烈其原因由黨見太深該縣旅杭同鄕會姚呂兩會長以此案由胡𢡟昭應繼周等釀成已聯名電請澈究一面恢復原狀 
　　四日遂安縣署開文藝觀摩會各高小校到學生三百餘人縣立臺鼎校僅到學生十二人該校長王義旂引爲奇恥紏集無頼搗毀試塲知事袒誰王某揑電朦報激成公憤現已一律罷課省垣已派員查辦 
　　浙江警察協會昨午後開常會到李平毛銳等六十餘人祝紹箕主席討論經費問題决由現任警官補助每人年捐兩元由會咨請警務處備案當選出會長祝紹箕副會長吳敦義劉銘塤及評議員毛銳等二十人 
　　盧督繼室夏氏逝後遺有幼稚子女六人現擇十八日下午出殯詣昭慶寺停靈并定自十五日起分上下午受各界弔唁 
[地方通信]  
　　蘇州 
　　黃埭鄕一宵中盜刧三家蘇齊門外黃埭鄕屬酒巷橋村農民翁長福家前夜（六日）黃昏時忽來盜匪二十餘人均各頭蒙黑布手持槍械毀門入室搜刧財物旋即携贓至貼隣錢姓家搜索財物閱半小時始各携贓呼嘯而去翁錢兩事主檢點遺物估計兩家損失約値五六千金左右次晨　請黃埭鎭警察分所長葉祝純勘緝贓盜矣又黃埭鎭落鄕橫石上農民李某家昨夜（七日）十一時亦來手持槍械巢湖口音之盜匪十餘人破扉入室搜刦而去計被刦去糙米衣物約値百金左右事主亦已報警請緝並聞酒巷橋村錢姓傭工王某尙被匪等兇毆成傷云 
　　縣校敎職員請加薪三成吳縣縣立各高等小學校敎職員因市鄕區立各校對於普通敎員已有加薪之舉並開年功加俸之例而縣立各校敎職員至今猶照民國元二年所規定舊章領薪當此米珠薪桂之際若不要求酌增勢難度日養家故各縣校敎職員前日特開會議决定由縣立各校敎職員聯合會具函敎育局潘振霄局長請求寛籌經費自民國十三年一月分起照舊章增加三成撥放其有合於年功加俸者亦請照例實行不識敎育局能否允許耳 
　　太湖水利工程局領到經費蘇城鐵瓶巷蘇浙太湖水利工程局督辦以該局水利經費及全體局員月薪省廳已積欠數月曾據全體職員呈請迅速發給轉咨省署茲聞王督辦前日已接財廳咨文略謂該局水利經費及職員薪公費等准在常熟縣漕糧雜稅項下先行撥給九千八百元業飭常熟縣署籌解云云聞常熟縣知事奉令後昨已委員將應解蘇浙太利工程局經費九千八百元解送來蘇點交王督辦轉發矣 
　　　緝私第二營部遷移蘇屬緝私第二團第二營本部辦公處原設在盤門内新橋巷該營長董述輝現因營部房屋過窄故已賃定盤門内小倉口五號房屋作爲營部辦公所前日（七日）已將新橋巷營部撤銷即日遷往新屋辦公矣 
　　取締俄僑内地營商蘇關監督兼交涉員近以俄僑携帶呢絨嗶嘰等物逕往内地肩荷兜售雖持有上海俄僑通商事務所執照然無准入内地經商字樣特於十一月二十日呈請督軍省長令飭俄僑商事務局將所給俄僑註册執照内註明以通商口岸爲限字樣或此後將該俄僑逕由上海設法遣散勿再任其來往内地等語一面通令各縣知事遵照 
　　奉賢 
　　副董代行總董之縣令奉邑自治自奉省令恢復後城市董事會總副董均已出缺即行依法召集補選當時票舉董鴻綬裴友仁爲總副董旋因總董被人控告縣署遂將執照扣發致該董事會迄未成立停頓進行查總董職務照章應由副董代理刻因縣議會補選期迫前日（六日）歐知事特訓令裴董查照矣 
　　無錫 
　　張志中被逮案續誌旅錫皖人張志中被具名北大街趙叔平函報縣署謂張有不軌舉動被縣署派偵緝長警獲案候核等情已誌前報茲悉張平日行爲尙無不法舉動昨由北塘正鑫米行保出張當即委鄒炳虎律師撰狀呈請縣署澈究誣告之趙叔平矣 
　　常州 
　　童子軍開敎練員會武邑童子軍敎練員於九日下午開會到謝雲漢程季枚等二十餘人汪愼之主席先由主席報告本届初級考試及格者計八十八名未及格者計三十七名並將省聯會規定之統一敎法宣讀一遍次討論各項問題㈠議决本城各團定於本月十五日下午二時齊集本會舉行初級畢業宣誓禮外埠各團依照第三次敎練員會議决案辦理㈡議决於十三年四月中舉行本級考試㈢議决隊員軍帽顏色仍請汪愼之規定式樣交帽工試製一頂再行討論改良方法㈣議决省會徴集幼童圑願詞規律課程標準意見各幼童軍如有意見發表請逕寄省會㈤議决敎授軍樂時間改定每星期日下午一時半至三時半敎授兩二時議畢散會 
　　揚州 
　　彌補粥廠經費慈善總董魏仲蕃前以塲運食三商捐助粥廠捐係以錢計惟辦米須用銀幣以致歷年虧耗甚鉅故開具清册向各商領袖要求彌補及未來挹注經各該商一度之討論於本月始即在鹽引捐内加收云 
　　高郵 
　　鹽阜飢民過境昨（七日）有鹽阜飢民一千數百人乘大小船五十餘隻帶有刀槍等件經過縣屬三垜四總六七里地方擄掠米草强取蔬菜恣意騒擾鄕人無法抵制祇得任其掠取而去 
　　徐州 
　　鐵路工人互毆事了結津浦路徐州站車務機務兩處工人互毆一事雙方致津總局互控電均被北段總段長扣留即電徐站機務處侯總管出面調停兩方均已認可了結矣據說機務處之司機匠擦車夫値班跑車等其甩車掛車應受車務處指揮肇事原因係擦車夫不受車務處指揮又先動手打架故曲在機務工人云云未知確否 
　　褚蘭鎭發現古物蕭縣屬之褚蘭鎭日前有農人高某耕田時發現古墓一所内有石鼓四墓石數十塊或刻人物怪獸或刻篆文又有石窗二上刻花紋尤其玲瓏工巧有人見之謂爲周秦時代物凡欲鑑賞者須由該鎭鹽店東王勲臣介紹云 
　　南京 
　　通俗敎育聯會新聘宣傳員江蘇各縣通俗敎育館聯合會自呈奉省廳核准成立以來於會務積極進行不遺餘力除已聘定省立通俗敎育館通俗句報主任金山陳顧安爲編輯主任擬尅期出版月報並聘任江寗施元誠寳應汪棨爲幹事外當以通俗敎育在萌芽時代非宣傳不足以資發展爰特函請省巡𢌞講演團陳石鯨杜小峯王仲銘張紀均承志新謝福球唐祥甫申廷秋項燕北于潤民陳索庵馬伯雄十二人爲該會宣傳委員借各縣巡𢌞講演之便爲通俗敎育實力之宣傳其收效當可計日而待也 
　　請力爭四女師地點淮屬旅寗同鄕會王名題等代電云江北各公法團曁父老昆弟鑒江北女子敎育幼穉極矣照目前趨勢非汲汲籌設女師範不可案查第二届省議會議决第三女師範地點在清江浦以清江浦居淮揚海之中心地方衝要交通便利嗣因移緩就急遂將第三女子師範移置徐州此爲一時權宜之計姑未爭執今第四女子師範又將設立矣地點旣規定江北當然仍照第二届省議會議决案辦理以清江浦爲最合宜况近年水淮海兩屬女子在高小畢業者均以無相當之學校可以升學即欲投考江南女師而路途旣嫌遙遠經費乂苦維艱因是每多輟學所有此次女師範地點一層務希特别注意一致力爭不但我江北敎育之幸亦我諸姑姊妹之幸也臨電神馳跂盼曷極淮屬旅寗同鄕會王名題唐東山姚澄陳海洪胡毓桂等三十人叩馬 
　　嘉興 
　　和順當之賠償成色嘉興新豐鎭和順當重要物件多寄存於平湖之太和典以防不測不意太和典於夏初失愼將包樓焚燬致和順典寄存當件盡數焚去刻下太和典已以五成扣利開賠和順典始亦擬同様賠償後固各典户以情形不符雙方具呈官廳核奮茲悉該當擬以六成扣利賠償並願捐助重金充作地方公欵以資結束特未知各典户能允許否也 
　　質問區敎育之改選期嘉興第一區區敎育會各部職員早滿任期前曾開秋季大會公推張舒霖周朗厂程覺僧等三人爲審查員審查會員資格現時逾一月改選日期尙未訂定會務因之停頓現敎職員聯合會已致函質問金會長并請從速改選以重會務　 
　　杭州 
　　臨安陳團總遇害臨安福興區保衛團總陳慶年辦事認眞早爲諸　各匪所疾視自匪黨劉秀昌被獲後尢爲各匪所注意茲陳因編查户口勸立義務民團協同李正達顧蓉於七日下午三時親赴橫家頭蔣東周家開臨時會議至九時許忽來盜匪七人將陳拖住對腿二槍嗣又拖出門外至太昌店地方連轟數槍胸腹各部均已洞穿營探張金森黃斌因黑夜莫辯不敢追捕匪即楊長而去當由李某等報告縣署現正設法弋獲正兇云 
　　和縣 
　　西門街火警城内小西門宣化坊大街萬甡雜貨號後進糕餅房及雜貨堆棧於本日（八號）下午七時突然火起一時烈燄騰空火光燭天各坊救火會聞警咸　極力灌救令九時許始得撲滅共燒房屋十餘間捐失約二三千元惟鄰近房屋幸未殃及 
　　漢口 
　　疋頭夥友罷工武漢工潮自去臘至今平靜已届一年矣五日漢口疋頭店夥友又以全體罷工聞查此次罷工之醞釀實起於去年五月端節後因爾時漢口疋頭帮夥友鑒於生活程度之加高屢次向各店東要求加薪以維生活各店東以市面不佳槪予拒絶夥友等無法遂向商會請顧並提出三項條件要求商會長轉致各店東㈠縮短工作期間入夜停市㈡增加薪俸以每人能維持三人生活爲度㈢外行入夥工作須繳納入帮費以資限制商會長接到此項條件即轉致各店東徴求意見各店東遷延至今始於四日回覆商會長對於三項條件一律拒絶商會長比即轉告各夥友各夥友聞之爲之大譁遂决議於五日晨八時全鎭疋頭帮夥友一律罷工各店無人應貿遂亦能不停止營業店夥罷工後羣至大布公會聚議辦法所有談話行動極有秩似非往昔他項罷工風潮可比未悉各店東若何對付也 
　　南昌 
　　財政廳委任大批稅員財政廳昨忽發表委任大批統稅局長計二十處委陳景陽南昌稅局長周俊南昌車站統稅局長楊元溥南昌郵包統稅局長韓金元角山統稅局長劉景福樟樹統稅局長王鴻雪三江口統稅局長何心奎信豐統稅局長丁乃權德安統稅局長韓祖黎贛縣統稅局長汪浩古縣渡統稅局長陳方佫三湖統稅局長李培藻修水統稅局長劉連昌白口塘統稅局長陳道源江口統稅局長王奎綏廣豐統稅局長郭義玉山統稅局長羅康民上高統稅局長陳振瑞南昌九九商捐　長張子江湖口九九商捐所長熊瑄　口路股局長 
 
 

Page 11

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
 

Page 12

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
 

Page 13

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *本埠新聞 
[韓省長覆張嗇公電]  
　　韓省長復張嗇公代電云南通張嗇公鑒四日奉東代電迴環三復所以督敎鈞者旣深且擊鈞有過公知之鈞幸矣淞滬警長繼任者會委在先任命在後·夫固由鈞咨請呈荐自以任命爲重弗以會委爲嫌然旣會委之矣鈞當知過以會委致督軍蒙義分不明之嫌在鈞之過且益叢詎可諉過於督軍更何論軍使與内部然警長之不獲就任也兩旬以來初無解决之方鈞固已不得其職矣又何官爲若論法更有難言者天下事有因必有果袁政府樹之因得果乃在今日覆霜堅冰亦非今始特今方承和平協約之後我含忍而人鉤距鈞適承其敝耳寤寐靜思何以自解無已惟有如公言咨内務部申明職權俾江蘇弗陷於無法之省猶　爲治如不得請則仍遂我初志以謝同官謝蘇人並以謝蘇人代表調停之張先生知我罪我亦惟蘇人之公言也特電奉復敬希亮察韓國鈞魚印 
[徐國樑柩舉殯紀觀者甚衆昨晚東運回籍]  
　　沿途經過之情形已故淞滬警察廳長徐國棎之靈柩昨日舉殯午後一時許由警警廳排隊出發首爲巡警自由車·及縣警察騎巡隊·縣警察·繼爲警廳游巡隊·保安徐國樑柩出殯之沿途情形（一） 
　　（中華照相館攝） 
隊·水巡隊·騎巡隊·各區署長警·軍樂隊·又陸軍第二營步兵·與軍樂隊等·軍警皆倒執槍械·朝亭·像亭·祭亭·香亭·血衣亭·魂轎·又護軍使馬隊·軍樂隊團體恭送者如普益習藝所與樂隊·閘北聯益善會義務夜校學生·理門積善堂·上海乞丐團·官紳各界亦有執紼步行恭送者各界贈送輓對祭軸頗多徐氏生前所坐之汽車則滿紮鮮花靈柩則用砲車裝運出廳由中華路進大東門由肇浜路往西從西倉路朝南過蓬萊路由縣公署往西經中西華路·方浜橋迤邐由法租界敏體尼蔭路公共租界西藏路·北浙江路·而至滬寗車站醫藥聯會正副會長夏應堂·殷受田則在太平街假翁氏門口路祭縣知事沈賣昌則在本署大門口路祭救火聯合會各會長則在西區路祭經過之處觀者萬人空巷竟無容足之地各區署警局派長警分段照料 
又函云昨日爲淞滬警察徐故廳長　殯之期午後一時半發引滬上軍警行政司法各長官各局長及各紳士等均步行執紼相送沿途各機關各團體·各同寅等路祭者共數十處上海縣商會會長會董曁全體職員假大東門内祥泰布號備設公祭届時正副會長姚紫若·姚慕蓮·會董顧馨一·莫子經·李詠裳·王伯勛·沈景周·徐炳輝·姚伯棠·沈潤挹·葉鴻英·臧廉遜·馬驥良·張樂君朱吟江·胡芸軒·陸崧侯·瞿鶴鳴·程伯塤·楊午田·汪寛也·棄惠鈞等均聯翩到塲一體排班同行祭奠禮警廳治喪事務所特倩劉春圃嚴杰齋爲謝祭員臨塲致謝云閘北四五兩區各署所署長　員游巡偵緝各隊長先期遴派長警隊士在北車站照料閘北救火會各公團等在北浙江路車站内等處設筵路祭靈柩抵站時已交五句鐘觀者異常擁擠界路上各苶館恐人多肇事暫停賣茶站内除購有車票之搭客外槪不准往來通過華洋交界處均派有巡警荷槍站隊以資防衛徐之眷屬咸護柩北上於昨晚十一點鐘夜班車起程云 
　　到車站後之情形「車站之佈置」昨日北火車站因徐廳長出殯下午二時許各門　派路警把守凡非路局員司及乘客一律不許出入以免擁擠候客室特打掃清潔作爲送殯者休息及辦事之用巡選隊安督察長親自督率路警在站照料一切「任局長奠祭」下午五時許徐廳長靈柩到站時滬寗滬杭甬兩路局長任小山特備祭席親自致祭「預備之車輛」滬寗路車務處特備二十噸貨車一輛裝載靈柩頭二等混合客車一輛專爲徐廳長家眷乘座均附掛昨日夜快車後部「小偷乘機行竊」徐廳長棺柩到站時觀者擁擠異常有一身穿洋服之小偷乘隙將某婦之金鋼鑽戒一只竊去比該婦察覺報告路警當塲捉獲送往警局究辦「幼童被擠受傷」車站路下午二時起即擁擠不堪靈柩到站時有一幼童在人叢中擠倒受傷甚重當即送往醫院醫治 
　　巡捕之送殯與照料法捕房西探長戴蕯克君戎服佩裝率同偵探督察員黃金榮及全體包探亦往執佛相送於下午三時導至法租界捕房另派華捕越捕共一百名等候方板橋俟殯儀經過加入參送捕頭以沿途經過之處觀者人衆敌派中西越各捕照料公共捕房麥警務長昨晨通諭各捕房捕頭着轉飭通班中西探捕凡淞滬警察廳長徐國樑靈柩經過處所加派探捕沿途妥爲照料以防匪人混入施其攫竊手段而免看客擁擠滋事云 
　　觀衆小孩之踏傷昨日午後二時徐國樑靈槪將經敏體尼蔭路時有王仁弟者年四十七通州人業皮匠携其子大囝（八歲）亦在人叢中聚觀因汽車駛來急欲退避其子即跌於地適觀衆向後退來致將其子踐踏鼻耳出血當即不省人事旋由人代雇黃包車送至大東門去 
[錢業解欵規定時間]  
　　改爲上午九時以後 
　　本埠錢業公會對於租界迭出刦案後曾詳細研究預防方法蓋該業解送欵項晚間居多所經地點又在寗波路·天津路·河南路·北京路一帶該處路燈不多宵小容易匿跡窺伺故除公推總董秦潤卿君出席上海總商會會商保護租界治安辦法外因避免危險起見并議决以後無論外埠本囑託該業解送現銀或現洋者其時間槪改爲上午九時以後以防意外昨日業由錢業公會名義將此意旨通知本外各埠及各同業遵照辦理矣 
[賀年電報減費辦法之規定]  
　　每電在十字以内者收費二角 
　　上海電報局昨接交部通電爲便利陰陽曆新年發寄賀電者起見特定一種賀年電報價目如下自本月十六日起至明所二月十五日止於兩個月内凡發寄賀年電經由國内陸線傳遞每電在十字以内者無論本外省每電均僅收費二角洋文每電收費三角若每電逾十字外則每加一字收費二分出省加倍洋文電逾十字者則每加一字收費三分出省加倍又此項電報須用明語且須註明賀年電字樣以示區别云 
[揚由關稅額議决仍舊消息]  
　　全國商會聯合會江蘇省事務所因揚由關驟增比額兩倍有奇以致如臯揚州相繼罷市曾召集與有關係之各商會代表至寗開會已誌本報茲悉討論結果主暫照舊例微收非逾越關口所在地不得指爲偷漏加票落地等名目主廢止新設之分卡巡船一律撤銷本縣所出銷行本縣者照例免稅以上係維持現狀辦法業經劉筱齋監督面允迅令各關和平辦理根本解决並以二五稅則不能適用主張修改并欲裁併關口畫定區域裁撤子口稅以免重徴因手續甚繁俟磋商妥當再行辦理云 
[盛竹書今日回滬]  
　　本月九日南京署開財政會議上海行公會會長盛竹書君亦赴寗出席討論本年度經濟補救方法並審查各項用途茲聞會議已畢盛君即於今日午車回滬 
[廣東海關問題之昨訊]  
　　伍朝樞有電到滬 
　　國聞通信社云各國艦隊將占領廣州海關一案日前謠傳甚盛近又寂然茲聞本埠某要人昨曾接得廣州政府外交部長伍朝樞私電内稱此案已通告北京外交團請將廣州政府前請分撥關餘一案於兩星期内迅予商定見復云云是此案目下似無甚發展依某要人所言此事在廣東係沿西南關餘案之先例要求所希望者爲關餘而非關稅本身况該欵爲粤人所負擔北方政府則徐國樑柩出殯之沿途情形（二） 
　　（心心照相館攝） 
　　以粤人之金錢供其助彈殘殺粤人之用實太不公平頗望不久可得一適嘗之解云 
[日本免進口稅物品之部令]  
　　江蘇實業廳接農商部令云准外交部咨稱據朝鮮總領事呈稱頃接朝鮮總督府園田外事課長函稱大正十二年九月十二日緊急飭令第四百十一號政府因震災影響供給生活必需品及土木與建築所用器具又材料等之輸移入稅或減低或免除由公布之日施行朝鮮方面亦遵令施行惟生牛肉鷄蛋及米糓在朝鮮不適用免稅之令等因茲將來又及附到免稅物品清册一併譯呈再此次免稅令於大正十二年九月十七日公布施行至十三年三月三十一日止理合陳明並呈送譯件乞轉咨通行各機關周知等情到部除分行外相應將原送譯件一册咨行查照等因前來合行抄錄原譯件令仰轉飭各商會知照此令 
[路局飭查私運軍火]  
滬寗·滬杭甬鐵路管理局訓令全路各巡官嚴查匪徒利用流乞沿路輸運軍火其原文云案奉江蘇督軍署函開案准督理安徽軍務善後事宜公署咨開以滬寗·津浦兩路類多强北流丐乞食度日匪中有人由天津·上海私買手槍子彈利誘該流丐等將所負柳條大　改用雙層夾底下藏子彈手槍上盛叫化器具沿路輸送接濟爲總分站護路巡士稽查耳目所不能及以致匪徒槍彈具備爲害地方除令各站駐軍嚴密查緝外相應咨請查照轉令所屬嚴密查緝等因准此查該匪等利用流丐照於滬寗津浦路線私運軍火實屬有碍治安改應嚴密查緝獲案究辦以遏亂萌除咨復並分行外相應函達貴會查照希即飭屬一體認眞嚴密查緝獲案究辦母任漏網至爲切昐等因奉此除飭洋總管轉飭車務處並令行各巡官一體加意防範外合行令仰該巡官督飭所屬認眞查緝加意防範外毌稍懈怠切切此令 
[海軍誤擊巡輪之經過]  
　　海軍領袖處之報告 
　　海籌艦擊巡輪一事已紀前報昨日駐滬海軍領袖處發出通啓報告經過云駐滬海軍各艦因戒嚴時間劃明防綫凡夜間船隻往來駛入戒嚴地點須先期知會本處以便轉飭各艦查照各節曾於四月二十日致函海關稅務司轉行理船廳知照並准稅務司四月二十六日覆函通告港内各項船隻注意等語迭經七處布告週知並登報各在案乃本月七日晚十時二十分有一小火輪突從龍華方面駛入海軍防綫之内經値更員兵望見先以空響示警該商尙不停駛仍逼近海籌軍艦跡殊可疑該艦爲自衛計遂施以實彈該輪始停當派小火輪前往查詰稱係蘇屬緝私之安濤巡船管帶尹開元及大副人等自認錯誤並稱被彈擊傷四人尙無重傷遂駛泊浦東道左近抛錨至所傷之人自顯赴醫院診治此當時實在情形敬祈查照云云 
[巡輪受傷人近狀]  
　　緝私營巡還小輪被海軍開槍擊傷多人一節已选誌本報茲悉受傷之管帶殷開元等自入紅會總醫院醫治後昨已經牛惠霖醫生用愛克司光照察將子彈取出至緝私兵毛鳳林腰部所中之子彈昨日雖經愛克司光查明尙不能當日施手衛取出云 
[南洋大學三大建築近訊]  
　　明春將開游藝會募捐 
　　本埠南洋大學自前年學以來對於三大建築迄無進行辦法今届開學舊事重提已决定先建體育室及養病室由東南建築公司打樣但需費甚鉅不敷尙多一時尙難開工該校學生本愛校之熱忱發起於明春開一游藝會擬藉此以喚起社會之注意而便募捐之進行茲已得校中批准由全校各班舉出各班委員組織籌備委員會該會職員已經舉定云 
[閘北公團昨宴新聞界]  
　　爲省議會通過水電商辦事 
　　閘北各公團爲閘北水電廠改歸商辦爭執於昨晚六時在倚虹樓宴請本埠新聞界同人到十餘人席終由俞宗周代表致詞謂閘北市面居民日見發達現在人口已逹三十萬之譜惟常感苦痛　日當需用之水電每虞不足蓋官廠創辦時閘北地猶荒蕪居户稀少以故機器及廠基規模狹小以之應付現狀缺乏自意中事閘北公團去歲因有商辦籌備處之創立嗣省議會又通過省商合辦而韓省長又咨交覆議公團等是以有請願之舉現此次議會通過完全商辦我等方深欣幸乃有數議員出而反對故團體今日曾開會議議决將此反對議員在閘北鑄立鐵像以示怨憤業已集欵千餘元此後雙方詰難爭執尙多端頼輿論界與以援助次沈聯芳發言報告閘北水電廠創辦情形及商辦公司籌備經過大致以舊廠僅地十五畝餘取水自蘇州河根基不良故閘北公團乃籌爲商辦此次省議會通過乃有人創爲施某購買之謠查邇來商業凋敝集股不易同人爲救濟日常之困苦不得已而爲此將來成績如何猶在不可知之中同人等深以是警惕水電事業旣非營業牟利則以三十萬之鉅欵運動寗非笑談請諸君注意云云末沈卓吾稍有演說即行散席 
 
 

Page 14

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *約翰與東南之球戰 
　　六與○之比···約翰勝 
　　東南大學足球隊於星期六與滬江比賽後昨日下午又赴梵王渡與聖约翰球隊作東方八大學錦標之比賽三時四十分開始比賽公證員爲伊列遲德氏前半時東南球員頗奮勇约翰屢瀕於危幸守衛員抵抗得法未爲散人櫇壘至四時半休息不分勝負下半時自四時四十分起在十分鐘内東南球員二次手觸足球遂在距門十二碼内被罰二球皆爲約翰隊長張福信踢中因此約翰氣壯十倍球員董小培連擊中敵門四球迨至五時半告終結果爲六與○之比約翰全勝東南球員昨晚宿在約翰校内定今晨乘車返寗 
[營救膠濟段長之又一電]  
　　南洋大學 
　　昨日本埠徐家匯南洋大學致交通部云北京交通部總次長鈞鑒頃據敎務長顧惟精·曁敎員吳玉麟等面稱膠濟路張站段長葛夑生被擄南洋同學均深焦急懇求電部設法營救爲特據情上聞請飭膠濟路劉局長從速救護以全生命無任感禱南洋大學校長陳杜衡叩蒸 
[閘北各團體昨開水電會議]  
　　議决力主商辦 
　　閘北各團體昨爲水電事下午四時在公團聯合會開聯席會議到者閘北地方自治籌備會·閘北商會·閘北市農會·閘北慈善團·閘北救火聯合會·中華公義會·浦濱公益會·胡家木橋商聯會·虬寳商聯會等二十三團體代表三十餘人公推俞宗周主席首由管際安報告略謂閘北公團發起水電公司本主張商辦積極擴充造福地方今幸省議會議决商辦朱議員紹文等及江蘇學生會忽通電反對並謂有施某運動查水電籌備處並無施姓其人而議决案則歸籌備處接辦謠言之傳不可究詰業經公團聯合會通電聲明惟商辦水電各公團主張應請各代表討論辦法云云次由王鏡濤起謂閘北水電未必無人垂涎惟省議會議决歸水電籌備處接辦自當速請省長令籌備處遵照以免覬覦而息謠言次許亦甫稱朱議員謂閘北水電廠値三四百萬元直係無根之談查水電廠最初撥用官欵二十六萬兩後又撥六萬六千兩又歷年盈餘計六十餘萬元而代付還大倉借欵一項已四十萬兩其餘撥借字辦工廠者亦有十餘萬元統計該廠省欵已屬無幾朱議員因廠歸商辦便欲張大其詞藉以敲剝存心實不可問次沈田莘報告水電公司計畫略謂水電取源必在浦江故已在剪淞橋購地預備設廠接管通至閘北電廠亦須自建　以固主權綜計兩廠建設約需四百萬元加以舊廠價値恐非共計五百萬元不辦而水電廠盈餘去年不足三十萬積極擴充後尙不敷官利惟事關地方公益决非以求利爲目的亦必踴躍投資云云各代表相繼發言者甚衆有徐志清歷述閘北感受水電痛苦實情與省商合資之無誠意詞甚激昂當時紛紛認捐已集有五百餘元一面徴求反對者之照片旋論進行辦法議决五項㈠由各團體分别電請省長公布商辦議决案㈡分别函催水電廠及總商會催促工程師結束估價㈢偵查有無覬覦閘北水電之人㈣如有破壞商辦者積極對付㈤公函水電籌備處從速凖備並確定擴充水電計畫表决後公推管際安·王鏡濤執行議畢六時散會 
[補選縣議員市鄕監察員名單]  
　　上海縣沈知事以縣議員缺額補選已定本月十二日由各市鄕自行選舉昨特委定各市鄕監察員分别前往各市鄕監察計委定上海兼閘北市范熙瑞·蒲淞市唐皆·引翔鄕陸鼎新·三林鄕姚明燦·高行鄕王崇善·閔行鄕高士純·北橋鄕楊昌滬·顓橋鄕董守安·漕河涇鄕程麟·塘灣鄕董治·陳行鄕李恂·馬橋鄕朱宏鑣等其委任令如下案查上海縣議事會奉省長通令恢復前因議員缺額已逾三分之一依照江蘇暫行縣制第十四條及選舉章程第五條之規定於民國十二年十二月十二日爲舉行補選選舉日期業經呈報公布在案茲據應辦縣議員補選之各市鄕先後將選舉人名副册呈報到縣並請於選舉日派員監視以昭愼重前來除指令外合行行令仰該委員希即遵照即日前往該市鄕會同經董妥爲監視一切具報備查此令 
[上海市補選投票之通告]  
　　上海市董事會昨致投票各管理通告云敬啓者本届補選縣議會議員遵照定期辦理於本月十二日投票十三日開票本市投票所分設兩處一在中華路救火聯合會一在西區公共體育塲開票所在也是園届日統請大駕蒞監視襄助爲荷 
　　附縣選舉投票所辦事細則一投票時間以午前八時起午後六時止一管理員須先一刻到所將領到票紙檢點清楚一管理員宜各守職司敬恪將事除關於投票事宜外不得談他事一管理員於投票人簽字領票時須審其年歲是否自行投票倘有頂替及違背定章情事即令退出一管理員若遇投票人質問章程如投票方法須按定章詳細答復不可大意疏忽致被駁詰一管理員若遇投票人擁擠時須招接於休憇處暫坐依次簽字領票寫票處投票處亦然以免凌亂喧擾一管理員應將投票情形隨時記錄一管理員若遇投票人未諳寫票投票各事即按照定章詳細指示一管理員於投票畢應將投票始末情形造具報告連同投票匭移交關票所 
[縣聯會函催各縣代表赴會]  
　　江蘇縣議會聯合會昨通告全省各縣縣議會衆事會請從速推出代表前赴大會文云敬啓者敝會於本月十五日（即陰曆十一月初八日）下午一時在上海凝和路也是園開全省縣議會縣参會代表大會業經通告查此次開會關於本身問題至鉅警費僅其一端日内情形益更緊迫爲特再行備函奉達務請届時推出代表撥冗列席千萬幸勿放棄是所至禱 
[解釋省議員不能兼縣議長]  
　　江蘇議會聯合會昨致省議會電云南京江蘇省議會議長議員均鑒據常熟縣議會函稱前議長邵玉銓現已履行省議員職務自應認爲出缺當然由副議長張祖誠遞補等語查縣制第九條第二欵及第十五條之規定該會所稱允符法制而省署以縣議長資格召集開會諮詢貴會解釋業經交付審查總之蘇省縣制爲貴會所制定條文明晰無可混淆應請依法解釋弗爲法外引申自亂其例實深跂禱江蘇縣議會聯會即蒸 
[航業要訊]  
　　自大來洋行創航上海紐約世界班郵船以來美國花旗郵船公司亦急創行此線郵船聯行班使滬上旅客及貨物等如乘該公司之太平洋郵船可逕至紐約規定上海抵紐約計四十三日行程而至美國腦褔爾克計四十七天至美國寳第滿城計四十九天在上海之聯行紐約船除林肯總統之班次外其他惠爾遜塔甫脫與批亞士克爾夫倫等四艘均可銜接以北美舊金山　兩 
路航輪之轉接地點其新派之接班輪爲撤丹號四艘即從本月十五日起由上海赴舊金山之塔甫脫總統輪爲始其餘爲每月兩班至一月份起林肯總統聞亦將加入此新航線班内從此上海往紐約之旅客可經巴拿馬河直達該埠矣即晰晣輸運上亦當較爲便利茲將刻所派定之各輪與班次查紀如後 
　　　中美接班輪離申日到美交接日接紐約日　 
　　㈠塔甫脫接撒丹瑪爾太號十二月十五一月三日到五日接航一月廿七日至二月二日到寳第滿 
㈡克爾夫倫與撒丹巴勃拉號接班十二月廿七一月十五到十九日接航二月十日至十六日到寳第滿 
㈢惠爾遜與撒丹克爾拉號接班一日三日一月廿二到廿六日接班二月十七日至廿三日到寳第滿 
㈣批亞士與撒丹滙拉號接班一月十九二月七日到九日接班三月二日到六號抵寳北滿　　提督輪公司之約菲遜總統號昨由西雅圖來滬載來麥粉二萬七千五百八十包新紫銅八千八百六十四件另有二千四百四十七方此外爲苹果該輪今次來滬載有北美寄滬之大宗郵件書信等共二千四百四十餘袋其中以聖誕賀片居多云 
　　法郵船盎高爾運出之湖絲計往里昂九十八件野絲十件往馬賽湖絲十五件西里亞湖絲四十五件又其他各埠共二百七十九件又有運馬賽之蘭子三十二包絲頭三百九十七件云 
　　大英公司之第維乃號郵船今日由滬赴英上海之出口貨甚少湖絲已落市華茶亦無多 
　　上海至天津·膠州·青島以及赴廣東各地之貨物各輪公司有議增運貨水脚之舉刻下正在磋商據稱須加十分之二但此項所加額則猶未定妥公布容再續報 
　　太古公司之福州輪此次由港粤來申代本埠各銀號運到廣東之老毫洋五十箱總數在二百萬枚左右定今日提卸 
　　拈孖治洋行之東路號輪刻亦由天祥洋行賃派在波特蘭上海線内專運北美至華之大批麥粉到滬該輪即日可到上海 
[許崇智稍緩赴粤]  
　　俟粤軍代表到後偕行 
　　粤軍總司令許崇智病已見痊擬即動身赴粤現悉許氏接有其部下將領來電謂將推派代表來滬視疾促駕并接洽一切故業已决定俟該代表抵滬後再偕行返粤云云 
[胡漢民將來滬今明可抵埠]  
　　廣東大本營總参議胡漢民爲商議國民黨改組事務於日前由港搭輪來滬約今明日可抵埠 
[僑日華人被害案發現要證]  
　　證據現存留日華僑虐殺抗議會 
　　僑日華人被害後援會接得東京留日華僑虐殺抗議後援會來函報告僑日華工共濟會會長王希天被日人乘亂動時惨殺之實在情形業已查明其函略謂據某日人（此日人姓名現時因須避各方面加害關係不能宣布）云當王氏被捕時彼（日人）亦同時被捕故彼目見軍隊慘殺王氏之情形並願將來對質時出而作證又大島汀三百餘華工之被害亦有同樣之密查上兩項均爲日本軍隊所殺害似可證實又東京府下小名木川行兇水警之姓名亦已查實其詳細經過情形須俟將來正式交涉時發表所有　於殺害各項證據現均由留日華僑虐殺抗議後援會保存 
[皖同鄕請整頓車站卸貨規例]  
　　昨日安徽旅滬同鄕會接該省旅滬米商公會來函請求向滬寗鐵路車務管理處革除碼頭小工惡習原函如下敬啓者火車由南京·無鍻·運來皖米向在义袋角車站起卸米包由小工掮至棧房然後由各米客請米廠派人往棧房提貨小工掮費每次照車站定章付交管棧房辦事人轉給倘小工有不妥當行爲　由管棧辦事人負責此向例也乃近日忽發生卸貨時小工希圖省力暗帶手鈎有意損壞米包以致包破米漏其損失已非淺鮮尤異者米包上車時各客旣各有吐坯（即提單）各貨自應各分界限不容混雜乃卸貨時小工故意將各客貨顛倒堆放米客提貨時藉此需索捒包費若千不如其願竟任意混雜於是有運米而雜以麥包者有運麥而雜以米包者其糙米熟米之混亂尤爲指不勝屈種種爲難各商受害非淺屢次通告管棧辦事人皆置之不理特此函請貴會代爲轉達寗滬鐵路局車務總管袁紹昌先生將以上各弊一律革除則各商受惠非淺矣專此敬希同鄕會諸鄕先生台鑒順頌公安全皖旅滬米商公會啓十二月十號該會當即根據前函致滬寗鐵路車務總管云茲據全皖旅滬公會函云（見前從略）等情到會查卸貨小工有意帶鈎損壞米包及故將各貨混亂藉索捒費事　貴車務名譽用特函請整飭規例革除小工惡習不勝盼禱之至并希示覆爲荷此請車務總管袁紹昌先生台安安徽旅滬同鄕會啓十二月十日 
[旅滬皖學生歡迎逃亡代表]  
　　並議决援助方法 
　　昨日（九日）下午一時旅滬安徽學生特假西門安徽公學開會歡迎安徽學生總會逃亡來滬代表到者十餘校百餘人公推凌昌策爲臨時主席由主席報告開會宗旨及致歡迎詞後即由安徽學生代表劉旭光君起立答謝略謂同人此次在省奮鬥失敗通緝逃滬今蒙諸同鄕兄開會歡迎不勝慚愧按同人之受通緝蓋有二因㈠爲搗毀議員住宅㈠爲援助敎員索薪第因此罷課而後當時環境危險異常同人乃轉而自動上課不意齊馬一再雷呂囑捕學生始則傳票繼則拘票第一次十餘人二次三十餘人三次百餘人此時省城風聲鶴唳内外皆兵故同人不得不逃以求旅外諸鄕老之援助云云次由東吳端木愷·及日本中國共濟會副會長王兆澄君等演說最後由學生議决辦法五條㈠警告安徽各校長及敎員切勿與當局妥協㈡責問封閉學生總會及通緝代表理由㈢勸謝學霖速辭兼代敎育廳長㈣電責呂調元·馬聯甲·潘怡然·袁先杰·胡思義等㈤同學寒假返里仍宜竭力宣傳共舉出委員王兆澄·端水愷·凌昌策·薛卓漢·黄讓之五人執行此事又議决設立旅滬安徽學會爲永久之團體藉聯絡感情至六時散會 
[皖同鄕會致張伯衍函]  
　　爲管曙東被禁事 
　　旅滬安徽同鄕會因閉安慶被捕之管曙東等三人迄今未被釋出傅係被毀住宅之議員張伯衍堅持所致因於前日特函於張勸其勿陷累無辜函云張伯衍先生鑒此次安慶民治報記者管曙東陳紫楓·王蘭田三君被逮一案據蚌電京係呂爕甫指爲搗毀尊宅之主使人查毀宅之舉完全出於學生之劇烈行動與外界人士毫無關係民治報出版在毀宅後十餘日尤不能指爲負掮動責任呂變甫指鹿爲馬之意殊不可知然管陳·王三君蒙覆盆之冤則固路人皆知也蚌埠方面迭經鄕人士解釋似已洞明眞相而被擊者不能立時恢復自由之原因人言藉藉咸謂執事堅持此案省當局因責無旁貸將錯就錯冀圖卸責執事皖人也桑梓有敬恭之誼諒不忍誤於蜚言激於意氣久陷無辜者縲絏使謗詬叢集於一身甚盼詳察原委繫鈴解鈴同人何厚於管·陳·王何薄於執事辨誣釋憾亦不獨管陳王三君蒙其福也掬心陳詞幸垂清聽安徽旅滬同鄕會青 
[成餘祥記控案續聞]  
　　日商會致總商會函 
　　本埠總商會昨接日本商會來函爲草刈洋行與袁慕安控爭事函云椒伯先生大鑒奉十一月二十七日來書承囑一節刻下敝會正在研究中已另函達敝國矢田總領事矣原稿别紙錄奉不日必有相當之回答總之敝會對於此事務採公平正當之行動即希鑒察爲荷此復顺頌台祉田邊輝雄啓云云又日商會致矢田總領事函云敬啓者日商草刈洋行曾由成餘祥記金號買賣日金致損失五千餘兩因係該金號股東袁慕安出面交涉乃向會審公廨提起訴訟責令損害賠償迄後公廨判决被告袁慕安應賠償損害銀五千三百七十五兩此事曾由上海總商會來函述及另紙送察刻下敝會對於此事亦正在研究中倘此事果如上海總商會所陳則公廨判决之當否大有研究之餘地蓋該金號合契約原載明有限字樣當營業有利益時平均作十二成分配於股東如損失則各股東僅以出資額爲限倘遇有出資額以上之損失時全由經理張汝霖個人負責其他股東槪無關係今公廨資令僅有該金號一股之股東袁慕安擔負其對外連帶責任罰爲保持國際貿易取引之安全但自袁君個人觀之於前述合資契約明文所載責任以外負此重大賠償其不合理畢覺非所能忍受且該金號並非根據中國現行公司條例組織其責任之歸趨如現行法律無明文規定僅能依據習慣法查無習慣法時又祇能根據法理原則而判斷之敝會同人之意以爲該項合資契約爲解决此事最有力之根據並聲明此種判决無前例可循則其主張較爲合理尊見以爲何如專此奉達並候示復此致駐上海總領事矢田七太郎先生台鑒日本商會會長田邊輝雄謹啓云云 
[滬南烟兌業開會紀]  
　　討論代銷大理石肥皂糾葛事 
　　國聞通信社云滬南烟兌業衆和社於昨日午後二時開臨時會到者糜楚寳·沈延康·張頌吉·張炳源·錢文達·阮象賢·陳恩祺·陳妙松·厲超賢·沈培卿·柴載元·馬世才·夏錦龍等公推柴載元爲主席討論代銷大理石肥皂事首由主席宣讀新閘路烟兌同志會南北市同業南廠跑街上門抖來大理石皂一箱欲敝店陳列推銷如可推廣或示添貨最妙倘無銷路可將原貨退還公司因其貨價較貴實難推銷至今原貨尙在該廠前日派夥來收該欵當將上述情形告之請其轉知廠内着即收退未卜該廠居何成見延不收回奇者上月二十五日接得張嘉惠一函内稱本律師代表白星皂廠向尊處索取本年八月份成單貨欵洋四元六角今特知照限尊處在三日内將該欵如數付清否則向法庭起訴莫怪言之不先也云云惟該廠如此措辭破壞同業名譽應請貴會速予提議對付爲荷據調查員馬世才·阮象賢·夏錦龍·糜楚寳等報告與此案相關者尙有數家本社　先通告同業是後有不認識之跑街上門抖售寄賣之貨槪不收受承銷免多糾葛次張炳源·錢文達·陳恩祺相繼發言謂我業旣有公會初四日午後二時會董常會之期各代表可届時蒞會列席與議此事擇善而行再當提出對付經衆贊成議畢散會 
[正利銀行控案開審紀定期辦論]  
　　正利銀行執事王寳崙控本行跑街郁冠羣及正副司賬徐寳華胡耕三等舞弊營私一案經地方檢察廳預審終結起訴審判廳奉殷推事官會同張檢察宫特開第一法庭公開審理原告投案伸訴前情張檢察官起而言曰查本案該被告等實犯刑律二百四十二條第一第二兩欵之罪請爲公判等因質之郁供本地人民國八年十月有友人介紹荐入正利銀行爲跑街行中内部之事民無干預之權問官得供問曰爾行旣經發生僞票爾可知否郁答稱初本不知伹行中查得此項僞票筆跡與民相符致遭嫌疑　則民不預聞究竟何人所爲民亦不知况本案發生以後民之父親郁燕生曾央中國銀行内之殷文標佯稱存欵到正利存洋十元取有存摺五個其時經殷證明確是正利行内之程伯年前曾到過中國銀行存銀一千八百兩者且其時旁有唐守清其人亦願到案作證求鑒徐供在正利爲正賬房專理匯劃出入銀票若收進票子即轉交内賬房加蓋回單發出仍由民交與往來之人以後由行内練習生核對票根並戳記問官問練習生爲誰供爲嚴壽峯徐子倫等問官問曰設或銀票錯誤誰當負責徐供此須調查筆跡民無暇一切應辦之事由副賬房胡耕三代辦查本年舊曆八月十八日由往來之同記營造公司來行查賬始知去年十二月十五日發現七百二十兩之僞票今年又發生四百兩六百兩及九百兩兩張等僞票共計銀三千五百二十兩問官謂曰無論何人所書爾應當負責且爾責任何等重大豈可如此疏忽訊至此官命胡上庭供在正利銀行爲夥匯劃司賬餘供與徐略同又據原告姚家琪投稱爲正利銀行副經理但本行業務分爲會計·營業·儲蓄等部徐寳華·胡耕三是營業部中正副司賬受理支票者爲程伯年·汪國璇·此次發現僞票後查得缺少支票簿二本但銀票確是眞票其中加蓋同記等圖章乃是僞造求察同記遣代表孫順卿投稱本廠與正利銀行往來今年查得五月三十日有匯銀一千兩之事是以民人向正利銀行查看賬據當時有徐寳華聲稱此等事一時難以查明俟調查後再來知照等語况去年十二月十五日七百二十兩之銀票適値廠主張效良家有喪事無暇核算直至本年八月間始悉又發生僞票五張請察問官得供又向郁·徐·胡等一再駁詰各執如前問官謂各被告所邀之律師曰本案今日不開辯論候本月中旬傅齊人證再行公開審理遂判各被告還押姚孫等退去候示諭畢退庭 
[友華銀行滙市報告]  
　　昨日友華銀行滙市報告云上星期六日倫敦大條銀價近遠期各長一二五紐約銀價及倫敦紐約間滙價均未動今日此間滙價掛牌均與上星期六日同惟市况頗硬英鎊鹿長至三先令三便士　美金長至七十二元其他滙價亦隨以俱動　間開盤市况漸呈硬象銀行家紛紛售出未幾更硬晨初英鎊成交價近期三先令三便士八七五十二月份三先令三便士三七五一月份三先令三便士六二五收盤時英鎊售價近期三先令四便士一二五十二月份三先令三便士八一二五一月份三先令二便士八七五美金售價近期七十二元七五十二月份七十二元二五一月份七十一元一二五日金售價近期六十五兩十二月份六十五兩半一月份六十六兩二五銀行滙票定價近期英鎊三先令四便士七五美金七十四元半一月份英鎊購價三先令三便士七五　期三先令三便士一月份美金購價七十三元遠期七十二元佛郥近期購價一三八○枚一月份一三七○枚遠期一三六五枚上星期六日倫敦銀市印度購入市况收盤穩定紐約市况亦穩定聞因墨西哥時局不請出產家均不願售出近遠期銀條 
[上海商業市况彚錄]  
　　金融 
　　昨日銀啓早市價爲七錢二分三釐七毫半較上日小二毫午市收盤七錢二分三釐比上午又小七毫半總共小去一釐中國銀行由南京運來洋二十二萬元又由杭州來洋二十萬元各錢莊裝去天津洋十萬元又裝往東三省洋二十萬元各莊由蕪湖運來洋五萬元中國售出洋三十萬元價七錢二分三釐七五 
　　銀拆早午兩市皆爲七錢比前日又增一錢滙豐收欵六十萬兩麥加利道勝正金花旗通商等各銀行收欵七十萬兩交通裝往杭州銀三十二萬兩又裝往南東銀十八萬兩中國裝往南京銀四十萬兩又裝往杭州二十八萬兩美豐裝往福建大條四十條又朝鮮有大條烊見銀二十三萬兩入倉 
　　昨晚止各銀行查倉現存銀一千一百六十二萬兩現洋二千三百五十五萬元大條五百四十九條日本銀洋一百九十三萬元各莊存現銀一百二十萬兩現洋四百十五萬元 
　　公債票 
　　昨（十日）各種公債交易雖不十分活動而市場人心殊好故票價同趨漲高其中尤以金融票漲風爲最健蓋日前此票本有抽籤之說嗣後卒因關餘空虚而遲遲未抽日來先令市價迭次放長關餘或有希望是以手中執有存貨者大都不肯輕易脫手且購買方面收羅甚力求過於供市價因以堅俏金融大票現貨開盤六十六元八角其後似有步步向上之勢收盤六十七元七角比上週末改高九角十二月期貨初時成交價常在六十七元四五角之間旋因現貨漲高故市情隨而增漲收盤六十八元五角半計漲一元零五分元月期漲落情形與近期相仿收盤六十九元二角半比上週改高一元二角二月期結果比上週大九角收盤價爲六十九元八角整六現貨談盤問津者旣稀且因市價關係致全市無一成交十二月期去胃有限市價由疲回平收盤五十元比上週末只好起五分元月期結果比上週大一角半收盤價爲五十元零六角五分七年長期祗前市做出二盤價計四十八元二角半較上週漲起三角五分餘如償還八　及整七三五年大小票等毫無受主票價緣以各無揭曉云 
　　國内匯兌 
　　昨（十日）國内滙兌據上海銀行公會報告各埠匯貼水漲落甚少京津銀滙各與上週末市價相同洋滙則同縮二元北京公　價計一千零四十五兩銀元計一千零十四元五角天津行化計一千零五十三兩銀元掛牌價爲一千零十三元半漢口洋例改縮一兩六錢二分半爲一千零三十四兩五錢其疲落原因大部份由於上週暴漲後之反動銀元價掛一千零十五元五角比此週末行情又漲高二元五角蘭谿銀元縮小二元價爲一千零六元海門銀元不動已久昨日緣花用滙欵較多致市價漲起五用價計一千零四元五角烟臺並無電來故價未揭曉此間滙往之欵貼水仍照上週末行市計銀滙爲一千零二十八兩五錢英洋價計一千元其餘如江浙川皖等市價亦無改變云 
　　外幣 
　　昨日各種外幣交易仍無發動且受標金狂跌外滙堅硬之打擊致市價多趨疲落英票價買八元三角五分比上週末縮小五分美票計一元八角七分坡票成交買價爲一元九角五分較上週末行請各跌一分五釐荷票跌落一分價計六角七分日票退去三釐爲八角九分半港票爲九角五分六釐法郎買一角零六釐較前日同縮一釐餘如羅卜各票及馬克等去胃呆滯故掛牌行市並未更改云 
　　金市與滙價 
　　昨日星期一大條銀例無報告元月份標金開盤三百二十六兩五錢較上日小去一錢毛盤時平穩最高至三百二十六兩八錢未開先令時爲三百二十六兩四錢先令揭曉弗動惟有印滙小七五東滙小半分餘均弗動斯時標金爲三百二十六兩一錢各滙市况初開時惟先令與星期六收盤相等美滙略緊一二五東滙則反鬆一二五計銀行賣出元月份先令價三先令二辦士五六二五買進三先令二辦士六八七五又賣出元月份美滙價七十元○三七五買進七十元○半又賣出元月份東滙價六錢六分七五買進六錢六分半其時人心甚疲故標金跌至三百二十五兩六錢後又稍回升至三百三十五兩九錢嗣後市况較前趨堅故標金又跌至三百二十四兩七八錢旋又略好數錢移時先令似有改長之勢所以標金賣者異常暢旺價又跌至三百二十四兩四錢後至十時半許先令竟改長半辦士餘如印匯大三羅比七五法滙大十五法郎美滙大一元東滙小七五荷滙大二盾半新匯小一分惟標金尙在三百二十四兩二錢左右各滙市况因先令改長故亦隨之趨硬標金遂又小至三百二十三兩五錢有頃標金又高至三百二十四兩一錢後至收盤市况更形趨硬銀行賣出元月份先令價三先令二辦士八七五買進三先令三辦士又賣出元月份美滙價七十元○八七五買進七十一元一二五又賣出元月份東滙價六錢六分三七五買進六錢六分一二五以致標金最小跌至三百二十三兩二錢後爲三百二十三兩三錢收盤午後標金開盤三百二十三兩三錢最高至三百二十三兩六錢旋因略有賣者均遂小至三百二十三兩一錢先令弗動標金又小至三百二十二兩八錢各滙市况又較前市爲硬以致標金最小至三百二十二兩三錢後乃略好至三百二十二兩六錢嗣後市況又較前硬銀行賣出元月份先令價三先令三辦士買進三先令三辦士一二五又賣出元月份美滙價七十一元二五買進七十二元半又賣出元月份東滙價六錢六分買進六錢五分七五所以標金跌至三百二十二兩三錢後爲三百二十二兩五錢收盤計全市最高低相差四兩八錢其收盤價較上日收盤則跌去三兩一錢　行各滙交易較旺計由同業賣與各銀行二十萬務　滙及東滙交易則稀少云 
　　紗花 
　　昨爲星期一現貨棉紗交易尙見活動惟市價受外棉標　影　本紗小去五錢至一兩日紗小去一兩以外總計各帮共成交本紗三四百包日紗八九百包公會小包全未成交交易所標準紗價近期小去二兩半遠期小去三兩以外振泰紗廠開出十六支紅　現出大包五十包價一百七十五兩扣　其餘各廠無出三品紗來電校星期六跌去三四元美棉電報現期小七十五個磅音遠期小八十一個　音印度花電報朋辯而漲二十四個羅比奥浮辣漲二十五個羅比白洛去漲二十六個羅比市面堅穏人心仍以外棉爲轉移 
　　昨日棉業交易所標準通州棉花市價均小近遠期各小去七八錢五六錢不等南市本花秤收仍不見旺陕花通花存底又薄價亦無開出紗廠聯合會報告有東洋帮買進餘姚花三四百包價四十一兩六錢 
 
 

Page 15

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *本埠新聞二 
[一週間之洋布市况]  
　　商情通訊社譯瑞和洋行報告云本週英國曼鳩史得來電該處市　　穩定除花色尙有成交外其餘無所交易本埠仍無發展蓋綠銀根緊急之故呌莊其拍出二萬六千七百七十一疋其花色疋數如左原色市布六九一三疋玄素羽綢五九七二疋白市布一○七九四疋色花羽綢一五○疋粗布五四○疋斜羽綢三○疋洋紅布一八○疋泰西綢一六一○疋翦羢二一○疋毛羽棱四○疋原斜紋布三六○疋小呢一二疋 
[巴和律師今日回滬]  
　　巴和律師返國數月現已起程回滬約於今日午後偕魏武達君同到云 
[席案省委來滬澈查]  
　　女子席上珍自縊身死案内之被告湯節之自提押軍署後業經屍屬呈奉高等檢廳轉呈省長派員澈查在案茲悉上珍之母席方氏因聞省委業已來滬密查湯節之所犯過激案之虚實現正擬就呈文泣求省委查明案由力爭將湯解回檢廳依判執行並追繳私訴銀兩傀兩代寡孀得免凍餒云 
[夤夜鬥毆之拘究]  
　　案中有和尙···寡婦···烟具 
　　前晚十二時淞滬警察偵緝隊隊士周阿根在南市滬軍營舊址一帶查察適聞該處廣福庵内有人狂喊救命聲常即入内查察見有男女多人混雜其中互相打架爭毆當塲獲住僧人秀慧·湖南人任曉嵐·及寡婦陳黃氏等又在後面密室内抄出烟槍兩支烟燈四只並種種烟具遂報由該管一區一分駐所派長警到來拘解到所由蕭署員詰問任供向爲測字因陳黃氏與僧人秀慧秘密往來已有多時此次因事吵鬧特往勸解該氏供住居煤屑路南山里四號門牌屋内該僧供詞支吾當以事涉廟院夤夜打架迹近爭風且有烟具違犯烟禁着一併申解警廳司法科訊究 
[謀斃陶阿榮案之訊結]  
　　主犯丁阿毛解軍署訊辦 
　　丁阿毛紏同王開元於十一月十一號夜將住居虹口昆明路之陶阿榮謀斃棄尸逃逸嗣由捕房緝獲解經公共公廨諭令押候訊究在案昨晨開審承辦此案之包探何慶恩·陳儒海·傳同尸屬陶榮泉·證人金榮全·將丁·王兩被告解廨禀明偵查情形原告捕房方面則由捕頭黃君代表上堂聲明案情以丁已經承認主謀應請按律懲辦被告由某律師義務辯護經李襄讞核供商之英威副領事判决丁阿毛押候備文錄供詳解護軍使署按律訊辦王開元監禁西牢二年期滿逐出租界 
[中英小包郵便新協約成立]  
　　一月一日起實行 
　　中英兩國間小包郵便之寄遞手續現又重訂新協約此項協約業已成立昨由郵務局總管理處通知各處分局知照并准定十三年一月一日起實行云 
[美派駐滬副領事之令知蒲斯敦氏]  
　　美國特派蒲斯敦爲駐上海副領事聞交涉公署已奉到外交部訓令准美舒使照會仰即遵照接洽云 
[北市米糧公會開會紀]  
　　滬北經售米糧公會於昨日下午三時開常會到者正會長范和笙副會長蔣石稚會董周夢熊朱子明樊鑑清周麟英陸錫祥張紀成陳鶴良等九人因天雨不足法定人數改開談話會其常會改下星期日補開並公議現値年冬同業業務怱忙茲爲便利進行起見下届無論到數幾何均可表决議案茲錄補開常會中應行討論各案列下㈠陳公叔敏病故其會董遺職應否由其子松帆繼承請公决㈡討論新閘橋東浚河事宜㈢閘北聯絡西南兩市電車交通案（致總商會之函已由談話會閱過准今日發出下届常會追認）㈣時届年冬請同業愼重業務㈤報告已要求警區補設夜崗保護米業各埠曁附近商店居民㈥請同業查核本會各項賬目㈦維持米源辦法以上各案昨已另發通告各同業届期務請出席討論云 
[昨日車運之銀洋]  
　　昨日（十日）大通運洋公司爲各銀行及錢莊由滬齋火車運往各處銀洋其數如下蘇州十六箱八萬元南京寳銀二百箱計六十萬兩又早晨夜車到站時由南京造幣廠運來銀洋三十箱計十五萬元云 
[碾米公所之通告押欵加息]  
　　新閘和貴里上海機器碾米公所昨日下午由各評議員及司月各廠開會集議各處及滬寗火車裝來糙米·保險押欵拆息等事議决押欵之貨以一分半計算十月份起至年底止當將會議情形通知各同業通告如下查本公所對於客家押欵拆息一事每届十冬臘三個月應有提議辦法歷來均有成案昨於上期常會曾經唐秀甫君提議請照案議加茲本所復據蔣景文朱安生兩君以現時錕拆張至七錢已有兩旬銀拆之大爲從來所未有我廠家對於客貨押欵如仍照一分二厘計算未免吃虧茲經大衆議决以一分半計算至年終爲止不得私减特具通告即祈各同業查照爲荷　 
[難民過境滋事之函請取締]  
　　浦東同人會昨致上海·南滙·川沙·奉賢等縣知事及淞滬警察廳長公函云敬啓者迭據散會會員來會聲稱浦東内地近到有假扮難民數十成羣專向各鄕村以求乞爲由圍住事主苦　不休一面乘人不備掩入内室席捲衣飾呼擁而去迨事後覺察因人多藏匿搜查不易反遭口舌故當時鮮有覺察者所過鄕村任意盤踞滋擾暗竊明攫人多勢𦦨莫敢誰何如黃家路之� 
釀成血案正未有已也云云查災地難民本就地賑撫不准出境滋事如果有安挿他處亦應給照過縣以免散失流落今據上述情形顯有不法匪徒混充難民數十成羣行兇攫物沿途騷擾閭閻不安爲特函請鈞長鑒核並懇出示佈告并通令各警局凡遇難民過境亟速妥送出境不准逗遛滋事一面令局嚴論輪埠渡口不得搭載難民入境以免發生事端實爲公感 
[呈訴侵害新西區產權之道批]  
　　訴願人楊定候近在滬海道尹公署呈爲不服上海縣知事·滬南工巡捐局長違法處分假名公用侵害產權一案請查案令行縣局撤銷布告等情昨奉王道尹批示云呈及抄件均悉查此案已令據上海縣知事呈復以上年籌建道交兩署之處百廢待舉計有寬購地畝以備規劃嗣因橋路工費爲數不資籌措爲難適有合豐公司請領餘地願於地價之外報効該處橋路工費數萬元呈奉核准繳解遂致餘地無存然以餘地之欵用之於橋路仍與收用餘地無異今之籌設公園與上年規劃橋路同爲振興地面起見現擬每畝給價六百四十元照上年道交兩署圏購民地加增一倍藉示體恤已呈奉護軍使指令照准由縣會同工巡捐局布告周知等情本署詳加察核上年出領道交兩署圏購餘地係因公幣支絀藉籌橋路公費起見均經本署及交涉署先後核准有案該民等前呈疑問未免悞會此次籌建公園共屬地方公益旣係倍價圏購業經呈奉護軍使核准在案所請礙難准行仰即知照此批云云 
[違章建屋自願任罰之批示]  
　　滬北工巡捐局批侯鳳鳴呈爲違章建築悔過認罰由據呈已悉該商違章佔路並漏夜工作咎由自取無可原諒旣據聲明自願處罰姑准從寛暫予免拆但界綫處樓下一間務必留作公路萬難通融嗣後開築馬路或該屋翻造即應照綫拆讓不得藉端阻撓仰即遵照批指事理呈具切結送局備案毋再違廷自悞再該處迤北一帶路綫已飭工程處規劃築通以明界址面維主權並仰知照云云 
[百頓路舊命案兇手拘獲]  
　　有名阿金者於西曆一千九百十九年十二月十二號在虹口百頓路一百三十一二號門牌某茶館店樓上被李阿狗用刀戳斃兇手在逃迄已數年近李潛來租界前日被探目蔣阿林拘獲昨解公共公廨中西官略訊一過以案關殺害人命諭將李收押展期一禮拜查明再訊 
[上海銀行旅行部近况]  
　　上海商業儲蓄銀行於今夏增設旅行部代售國有各路聯運車票及國内外各大商埠船票已迭誌本報茲悉該部近又添售牲口車票專備乘客携帶獵犬鳥猫等時所應用並聞該行除在上海·杭州兩處業已先後設立旅行部外該行總經理陳光甫君以該部非各埠分立對付不週故擬於北京·津·漢·青·濟各處均陸續譽辦再該行北京分行亦不日成立至旅行支票現定於陽曆明春開始發行云 
[滬江五區商聯會聯席會紀]  
　　防衛盜匪方法 
　　滬北五區商聯會昨晚七時召集評幹聯席會議公推曹頌麟主席其議决案如下㈠　子琴提議西寳興路自八月二十九日起至十月二十七日止二月内連發生盜案五次「甲」八月二十九長願米店搶去洋一百二十元「乙」九月二十六日寳山路協盛公米店搶去洋四百元「丙」寳山路義品里外鴻利押當搶刦未成當塲捕獲一人餘黨迄今未獲「丁」八字橋日僑家搶去軍裝件計三百元「戊」十月二十七日裕泰昇洋貨店搶去洋五十元并傷隣居得興鹹貨莊主要害養傷醫院性命未卜兩月未滿选見盜案而警署對於警察上差落差均未鄭重辦理應請本會設法向警署警告陳翊庭主張警署旣不可恃商民爲自衛起見應自行設法辦理由青島路起至西寳興路止各居户槪裝電鈴總線接在警署所有裝户槪行編號倘遇盜匪刦搶時則一鳴火警則二鳴一旦有警警署即可派警察前往追捕其手續由本會去辦裝費則由各户公派愼還周炳貴附議但須預先通告該地各居户主席以陳·周二說付表决全體通過㈡兩豆腐店涉訟案調查員鳥智海報告雙方現願和解陳翊庭主張去函寳山縣具報解情形請撤銷該案㈢陳翊庭提議虹口老港久已淤塞勢非開浚不可本會應致函本區各公會發起開浚組織籌備處並向總商會請求配撥浚淞存欵以作基金苟有不敷再由本會各公會籌補全體贊成當公推烏智海·曹頌麟二君接洽絲業窰貨二公會陳翊庭君接洽料器公會周炳貴君接洽煤炭公會范東生君接洽醬園公會壟子琴君接洽木行公會㈣公决於本星期三日（十二日）召集評幹臨時會議再行報告接洽情形云 
[江西吉州旅滬學生會成立會紀]  
　　江西吉州旅滬學生會於九日假天津路大美烟公會開成立會下午二句鐘開會公推王兆荃主席報告籌備經過情形及開會宗旨畢仍由王君致歡迎詞來賓申江醫院院劉之綱等演說次各會員自由發表意見因恐來賓有事不能久延故提前攝影繼以茶點畢各來賓陸續辭去嗣由各會員通過章程并投票選舉職員結果幹事部正部長王兆荃副部長　巖評議部正部長余益文副部長吳韶書記劉峻山散會時已六句餘鐘矣 
[工業進德會職員會日紀]  
　　浦東爛泥渡工業進德會於前晚八時召集職員會議到者蔡熾文·邵正鑒等十餘人當經提議會務進行事宜㈠議决添設英文夜課每晚自七時時起九時止由沈敎員擔任義務敎授㈡近據會員報稱漬失徽章者頗多亟應通告作廢以免落於匪人之手損害本會名　一面呈報會長重新補　 
[匪徒竊物行兇之拘獲]  
　　大達碼頭輪船停泊之所時有竊匪混冐工人以搬貨爲由潛入船艙内乘機偷竊爲害無窮日前廣祥輪船裝運花衣又被若輩糾黨混入託稱做工乘隙竊物爲小工頭丁裕才查見當塲將原贓截獲人被脫逃前日該輪進口在碼頭起貨時該黨又圖潛竊被該工頭瞥見上前查拘該黨自恃人衆動蠻抗拒並將穢物擲於丁之身上立報水巡隊派出隊士拘獲葉正海一名解隊後經潘隊長詰問供出同黨小黑子·小孫·大孫·小南京·阿榮等數人後又獲住小黑子一名暫行拘留候解警廳司法科訊究一面派探陳榮華補拿在逃同黨云 
[船主救人之給奬]  
　　日斯巴尼亞駐京公使照會外交部以一九一九年八月十六日有本國商輪名伊斯拉德内船主維扶司正行經馬拉喀海股見有華人三名乘坐小船被刦當經該船主派人將該三人救護幸未遇害是年蒙中政府奬給五等嘉禾章一座當此船明年正月初間到滬請將頒給之勳章寄交駐滬領事以便轉交該船主佩帶當經外交部將該洋員五等嘉禾章令寄江蘇特派交涉公署聞許交涉員已函送駐滬該國領事轉給收執云 
[販土賣烟分别懲罰]  
　　土販鄭國鈞前日携帶紅土三塊至東有恒路一千二百八十四號門牌崇明人葉和清所開之燕子窠内兜售適探目歸松濤·包探管宗餘前往拏葉致被連同烟客張阿春·謝清田·史永清·潘阿大·葉文華·吳洪生等一併逮捕搜出烟具土帶入捕房昨解公共公廨請究鄭延羅傑律師辯護謂鄭雖吃食鴉片但未諳製法故持土往託熬膏並非販賣等語經李襄讞向各被逐一質訊之下商之英威副領事判葉和清押三禮拜鄭詞祥四元餘人各罰三元充公示儆烟土烟具銷燬 
[烟土銷燬婦人開釋]  
　　總巡捕房車務總巡史君前日率同西捕至北福建路一百二十七號屋内搜獲鴉片烟土烟膏甚多將住於該屋之婦人王戴氏·王朱氏·陸氏三名拘送公共公廨發交官媒看管昨經中西官提案質訊之下以該婦等對於起案之烟土訊無關係判令開釋烟土烟膏銷燬 
[董金元壓傷殞命]  
　　南京人董金元昨日上午十一時許站於運木汽車上駛經楊樹浦路立足不穩跌落於地而汽車上木桿亦被震瀉下皆壓於董身致受重傷旋由楊樹浦捕房三百七十九號華捕到來帮同將木撥開車送董金元往同仁醫院醫治及抵院已斃命經捕將屍車往騐屍所候騐 
[搶飾人贓並獲]  
　　用人朱阿根昨在西華德路攔刼婦人任張氏髮　所戴金挖耳一只圖逃經氏大聲喊捕由探徐德生到來帮同追獲人厭拘入捕房押候解究 
[姚家宅橋之火警]  
　　閘北姚家宅橋義和樓茶館保有火險一千五百兩於前晚十二時突兆焚如由各段救火會到塲救熄幸未殃及鄰居四區劉署長昨飭長警查傳該店主到案再行訊究 
[湯錫鑄查與刦有關]  
　　新閘捕房華探目邵和鈞查得揚州人湯鍚鑄曾與已經公堂訊辦之盜匪陳阿四等夥刦阿拉白斯脫路二十二號門牌秉衝家値洋二千餘元之金飾現洋案内有關於前日協同西探往將湯查獲押至昨晨解送公共公廨第一刑庭即據該探等上堂稟明前情經關調員得禀商之英馬副領事以案關盜刦須詳細調查判湯押候查明展期再訊 
[杭州拐匪歸案訊辦]  
　　杭州人兪連華·李松寳·因於本月二號　原藉串拐十三歲女子秀英來滬送至雲南路江瑞林家議價圖賣未成前日被女之家屬吳阿福偵悉報捕飭探將兪·李·江三人與女一併查獲昨解公共公廨經中西官訊供之下判江押西牢半年兪李兩人押候函請杭州警察所派警來廨移提 
[指控私用賬洋]  
　　愛多亞路環球汽車公司西人控　生怡私用賬洋一千零四十五元等情昨晨由探將戴傳至公共公廨原告延羅傑律師上堂陳述案情訊之被告亦延佑尼十帮辦施乃德律師到堂代辯中西官核供判戴交一千五百元舖保候訊 
[鴇婦凌虐幼女]  
　　北京路鴻興坊八百七十號門牌私妓院鴇婦莫陳氏因將所買幼女秀卿凌虐受傷前日被專查妓院之中西巡捕查悉協往將氏與女一併帶入捕房分别拘留昨解公共公堂即據該捕等上堂稟明前情訊之被告延卄維露帮辦陳志剛律師到堂代辯聲謂准予交保中西官以女手足均有針剌傷痕判被告押候展期禮拜三再訊 
[攫取金飾押九月]  
　　绍興人杜阿三前日因在新閘路攫取婦人吳石氏値洋九十元之金鐲金挖耳各一只圖逃經氏鳴山包探沈壽章帮同追獲人贓一併帶入捕房昨解公共公廨經中西官訊知杜係過犯判押西牢九月期滿逐出租界贓交失主領回 
[梅秀福自戕身死案註銷]  
　　法新租界霞飛路第一百五十六號門牌史永記木作夥梅秀褔前至喇格路萃豐常内用鐵鑿戳傷咽喉身死已誌前報昨由捕房將萃豐當夥趙駿秋·出店朱阿金等傳至法公堂請究先由捕頭稟明前精詰之趙駿秋供稱是晚七點半時正在收市之際由出店朱阿金持燈至櫃檯内外照看一週視至櫃旁榻床底下見有一人睡在其内當即出外喊捕以致畏懼自戕身死是實出店朱阿金供詞相同聶讞員商之法正領事德君判以訊得此案係屬死者自戕身死與人無尤將案注銷 
[石國良捲逃案之昨訊]  
　　源大糖號主昨延農復律師代表投法公堂控稱原告前用石國良爲夥當被捲去一萬八千餘兩私行逃逸曾經報告捕房緝拏尙未拘案請求嚴提訊追今有被告之女到案請堂上向詢其子踪跡云云詰之石吳氏供稱長子國良因與其弟不睦故此分居至今已有兩載未曾見面上年底原告到來查問後婦人隨即登報找尋迄今日久仍未回家等語中西官判准予改提石國良到案再核 
[指控擅搬花邊案又訊一次]  
　　唐鴻生前延農復律師代表投法公堂控章載福徐伯琴兩人擅自取貨求追等情昨又傳訊原告律師聲稱原告遷至法租界瑞福里時實在原處貼有條子原告旣在原處貼有遷移字條豈有私逃之理被告不應擅至原告處將貨物取去實有不合請求堂上追償損失等語被告章載福由雷聲布律師代辯稱被告係做花邊生意向來代客賣買八月間原告向被告購買大批花邊約至十月十七號交欵届期往索無着人亦遷移無踪其時原處並未貼有條子後向同居人詢問始至遷至法租界被告即至瑞福里找尋原告未曾見面當由原告之賬房蔡寳才稱爾將貨物取去可也故由蔡將貨物兩箱交與章載福由章再將貨物交呈英公堂奉諭准交被告具領業已將貨轉呈貴公堂檢察處毫不缺少並非强取查原告共欠被告貨欵洋一千四百十八元八角請求追還等語徐伯琴由博勒律師代辯稱原告如果於遷移之前通知各債權人則被告等决不有搬取貨物之理查原告虧欠各户往來貨欵甚多今忽爾遷移顯見居心叵測况查被告徐伯琴曾擅取原告貨物實被誣指請求追償損失云云聶讞員商之法正領事德君判聽候覆訊再核 
[公共公廨訊案彙錄]  
　　昨晨公共公廨民三庭由張襄讞會同美阿副領事訊理美商禮明訴盛劉氏·盛根林地皮糾葛案堂諭本案原告勝訴應照方單地皮管業所請損失一節勿庸置議民四庭由兪襄讞會同美雅副領事訊理㈠海德禮律師訴李健秋不付辦公費銀案堂諭准予提前排訊㈡賀圭慶訴徐伯勳等股本糾葛案堂諭改期續訊午後民四庭由陸襄　會同美阿副領事訊理㈠濟大典當延博良律師訴裕盛號不理道契押欵案堂諭被告避匿不到應准原告請求即時判决着原告將抵押品第一七五號寳山道契自行過户執管㈡周啓邠訴錢餘三欠借洋案堂諭被告無故不到原告呈堂之證據認爲確鑿可信應准予缺席判决着被告償還原告洋九百元並堂費㈢朱錦章訴錢餘三欠借洋案堂諭改期㈣張孫氏延甘維露帮辦陳志剛律師訴黄吉甫欠借銀案堂諭黃吉甫應備銀一千五百兩將抵押於原告處之洋針生財等物　回堂費歸被告負擔㈤陳彤士訴范亦純違背雇用合同案堂諭本年九月二十四日之堂諭廢棄之被告無故不到應給付原告律師費銀二十五兩展期再訊㈥汪世澤請求執管遺產案堂諭本件聲請照准瑞康之律師費銀一百兩歸聲請人負擔 
來函 
[克雷斯律師來函]  
　　貴報曾載會審公廨審訊惠工銀行被控案謂該行行長李瑞九曾揑造賬簿情虚逃避云云茲李君委托本律師函致貴報聲明此說完全子虚會審公廨並無此種供證且李君從未充該行行長該行之倒閉李君自身亦大受損失故請貴報更正前此紀載爲感克雷斯律師啓十二月十日 
中華職業敎育社通訊 
　　社址上海西門外方斜路林蔭路口 
[雜誌出版通告]  
　　敎育與職業雜誌第五十期業已出版錄其要目如下㈠關於敎授手工藝術之幾箇要點㈡實施職業指導之資料（劉湛恩博士在牯嶺青年會夏令學校所用表格㈢一片女子職業敎育提倡聲包括青島女子職業講習會川省女子職業敎育研究社福州針織傳習所南京女子職業傳習所上海家事傳習所辦等法）㈣　何使生手變爲熟手（包括英國鉛台白來兄弟公司哈落吹有限公司及中國上海商業儲蓄銀行等訓練新職員方法）㈤鋼錻業之過去與未來等箇又有兩箇留美學生的通訊報告新大陸職業教育狀况 
　　再本雜誌自第四十一期始改刋小木至第五十期恰滿一年所有各期内容業經編印詳細目錄隨第五十期分寄讀者以便檢閱如未收到見示即補寄此外有欲索閱者亦可照赠以　完爲止此項目錄就性質分類附誌如下以見本雜誌内容之豐富㈠一般職業敎育之論文㈡實施職業敎育之研究或參考資料㈢各省區推廣職業敎育之計畫或意見㈣各國職業敎育之制度或狀况㈤職業敎育消息（分本國外國兩部）㈥職業敎育家傳記㈦關於職業調練之論文㈧成功人傳記㈨實業界之調查報告或紀載 
公布欄 
[江蘇高等審判廳]  
　　批示趙松聲狀一件呈報辦訴情令廳迅辦由狀悉該案旣經吳縣地審廳定期審理自應遵期候審惟查該民在原審所遞　訴狀内已聲提前開庭是否可行仰仍候該廳核辦可也此批陳德齡呈爲　台縣延掆要案請調巻審查飭令法辦由呈悉此案經該縣諭令錢姓等調解旣未調恊仰再呈該新任知事傳訊核辦所請暫毋庸議此批紀德連狀爲南通縣署非法批斥請予查覆由狀悉查閱鈔呈縣批該縣係據紀德林呈詞派吏調查並未確認何項事實如該民有申辯理由仍應　向該縣署具狀陳述聽候　　所請暫毋庸議此批以上十二月五日 
[江蘇高等檢察廳]  
　　批示王小金等一件請令廳法辦由狀及附件悉查保　覊押人犯係地檢廳職權範國内之事該民如有請求亦應向原地檢廳爲之不得率行越訴此批管廣銀一件聲明上訴由狀悉候調卷核奪此批蔡汪氏一件聲明再　由狀悉候調卷核辦此批以上十二月五日 
 
 

Page 16

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
 

Page 17

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *本埠新聞三 
[冬節禮品之廉售]  
　　北四川路微微公司現因冬節期近運到各種兒童玩物聖誕卡片並大小畫片凡遠景近景人物花鳥不下數百種價格自二分起以至四元家庭裝飾頗爲美觀此外各種冬節禮品亦均廉價云 
[各項玩具之發行]  
　　近日南京路中德商店售出玩具甚多尤以一元一個之洋囡囡·與能自動小火輪之銷數爲最佳此種洋囡囡膚色粉嫩美如玉琢二眼能啓閉四肢可移動如欲使之偃坐或跑而舉手或仰臥作靜思狀僅將其四肢移之即可該店又於昨日起在底層設一大水盆專作試玩潛水艇·跑船·兵艦·商輪之用又在門前玻窗内裝成火車軌道·車站·吊車機·閘車燈·路燈等又將用電移動之火車架於軌道上使之行走以是窗前貯觀者自早至晚不稍減少云 
[新製冬季女帽]  
　　先施公司女式部對於婦女用品力求精美種種設備應有盡有頃鑒我國婦女無相宜之帽以禦寒故特請技師監製時裝女帽式新樣奇顏色美麗最合現時女界裝束每只四元至六元云 
[新到羊毛衫及首飾]  
　　抛球塲華彰由英國運來大批純羊毛内衣每件自七元至十元零五角柔軟潔白落水不縮另有法國香水·廣東銀器·英國首飾箱等極合洋冬禮物售價亦廉云 
[熱水瓶之陳列]  
　　四馬路河南路口·中英大藥房現有熱水瓶多隻陳列橱窗廉價發售購者甚衆云 
[大陸製售雅霜]  
　　五馬路棋盤街口·大陸藥房自製之雅霜氣味芬芳今冬售出不少分大瓶·小瓶三種定價甚廉云 
[織襪工會籌備會議]  
　　織襪工人管予東等五十餘人近以南北市織襪男女工人日多據調查所得總數當在八千餘人以上但向無團結致人心渙散遇事不能互助故特發起組織織襪工會昨日下午三時假法租界南陽橋事務所開籌備會到者五十餘人公推陳昌莘主席首先報告發起本會之原因畢繼討論進行辦法結果㈠定名織襪同業公會㈡公推管予東·趙陶貴·錢錦文·呂海南等十人爲籌備員㈢公推陳昌莘爲起草員並修訂會章㈣定下星期四開成立會云 
[港商徴求國貨赴英賽會]  
　　三團體今日開會歡迎港代表 
　　九畝地高墩路·中華國貨維持會昨發通告云本會頃由楊小川會長函知·並蕭楚南君面述廣州香港中國土產出品公司協理蘇毅生君現來上海因英京倫敦明年四月内開賽會六個月對於赴賽貨品在會場内免收租金凡欲赴賽貨品交該公司自當代爲付寄由港運貨至英京來往運費均由港政府支給並蒙政府核准免納稅釐即在英京除茶烟外其餘槪免納稅茲蘇君即欲回港約本月二十四日由港到英倫本會定於本月初四日准下午二時開歡迎會歡迎蘇君届時望即惠臨俾請蘇君陳述代付寄貨物赴英京賽會之種種理由以便商榷而定辦法云云全國工商協會工商研究會亦同時加入歡迎云 
[亞洲俱樂部之發起]  
　　頃開有華僑擬就亞洲範圍内之各國及特别區在滬人士設一大規模之俱樂部其基金由各發起人擔任募集額擬五十萬元除設娛樂運動各部外其預備餐室之配置將有日本·暹邏·緬甸·台灣·朝鮮·及我國粤閩京川之廚司食物任人所嗜而宿舍之設備亦就亞洲各國之習尙布置各有不同仿青年會之舊狀而擴之其學校敎授之語言有六種刻正在徴求發起人預料明年春季或可開成立大會云 
[大仁輪船昨日試水]  
　　日昨午后一時川商大勝公司大仁輪船試水先期邀各省旅滬各界人士前往參觀該輪爲滬南合興船廠承造船身長十五丈載重一百噸一千五百匹馬力每小時行十四海哩船之中層爲頭二等艙位佈置精緻艙内均裝置冷熱水管洗面台床底係鋼絲製附有厚軟西式被墊毛氈旅客可省被襆之累此在中國輪船中實爲創舉首尾兩部則陳設精美之客室上層爲船主室·及特等艙下層屬統艙及貨艙總共可搭一百六七十人來賓共到百餘人由該公司經理張文修·買辦曾澤涵等殷勤招待全船遍懸萬國旗幟直至二句鐘始開向南黃浦試駛一週而返機力充足輕快穩妥普通每時行十四海哩有奇若遇水大尙可遠十六海哩欵來賓以茶點始興辭而散 
[汽車用品運到一種]  
　　勞合路南京路口聯益貿易公司前曾由美廠運到一種卡薄沙Ｋarbo銷塲頗旺現又有大批到申是沙可使戤司淋之熱度增强易於發動機力現届冬季氣候寒冷汽缸内戤司淋往往受外寒而不易發熱若和入是沙少許則可免是弊且能保護内部之清潔每聽售洋一元現特减售洋五角云 
[公共租界電車改良]  
　　公共租界電車公司因各路電車均擁擠不堪乘客上落累有傾跌之虞現已决於陽曆正月份將所有各路往來電車均行改造月台進出·及拖車之中間上落門槪用鐵栅逢站啓閉專便乘客上落車行時不准擅啓車内坐位及站立之拉手籐圏均有一定數限額滿即不准再上以俟下次所有各站車資亦照法租界酌加云 
[工部局將映衛生影片]  
　　最近工部局議定將市政辦理情形製成影片本年年終時衛生處遂得設備製造及映演影片之器具最先製成各分處施種牛痘影片即在影戲館映演以鼓勵一般人注重公共衛生之興趣他如牛奶棚之管理租界内垃圾之處置均次第製成影片映演惟就目前情形而論此事辦理殊爲困難也近覓得英美兩國公衆衛生影片凡關於華人敎育影片亦從事搜集將來影片置備充足則衛生分處演講公共衛生時將影片開映引人入勝影片之所不及者設備幻燈以補充之云 
佛格蓀化裝室之外形　佛格蓀化裝室之内容 
美國影戲女明星往往於荒野中撮演影戲因無適當之化裝室每感为便今彼等特發明一種極小並最完備之化裝室室下有輪軸可隨意移動发如左圖即女明星佛格蓀（Ferquson）化裝室之外形及該室之内容如梳裝台化裝品等物云（執誠） 
[羅犢夫范倫鐵諾之略歷]  
　　自導演家臘克殷格留（RexInqram）之『默示錄之四騎士』(TheFour　HorsemenofTheApocaIypse出而電影明星羅犢夫演戲時之神氣 
　　影戲界開一以前未有之新局面世界觀衆之眼光亦爲之一變寂焉無聞之殷格雷遂日懸於影戲觀衆之口角矣然殷格雷而外猶有一人焉一無名之少年向不爲人所重輕以四騎士而一躍至至高無上之座傑然爲明星魁首之一顧盼自豪以與葛雷斐斯之立却白率爾姆斯相頡頏其人即羅犢夫范倫鐵諾是也 
　　范倫鐵諾者本意大利人以西曆一千八百九十六年生於意之泰倫頓（TarantoLecce省之都會也）身高約五尺十一寸體重一百五十磅目作深棕色髮黑色而光亮若鏡幾可鑑人膚色黝黑而眉目獨清秀姣好如女子十八歲航海至紐約操英語殊不純熟非善聽别國語之美國人不能十分明瞭其言之何指也初至美國時充花園技師之職專爲他人佈置園林之風景然此非其長也·范倫鐵諾亦自知此種職業於其自身之希望絶少於是學習半拍子之跳舞而依以爲職業此雖足以維持其生活於一時然仍非其所望當其命運最不佳時常數月不能得一飽食范倫鐵諾於是又進而爲舞台上之演員雜於游行之劇團中遍經各地尤以鹽湖（ＳaltLakeClty）一埠爲最久其所司迺充劇中不重要之雜角而其天才之特長仍無所表現於當世也 
　　一千九百十七年羅犢夫出演於立却狄克司（ＲichardggDix)主演之『無人在家』（NobodyHome）劇中其以前所演之劇不過站於臺上充塲面而已未能發一言也而此劇則有幾句極簡單之言語須於扮演時講述此實羅犢夫在舞臺表演時有發言權之第一次也繼而范倫鐵諾又擬入軍籍歷試意大利·加拿大·英吉利而皆不果於是知其命運猶未至也奮鬥久之始决意投身影戲界中爲演員早年所演有「已嫁之閏女」（ＴheDevi與MaeMurrayl同演）「青年眼」（EyesofYouth 
與ChraKembrillYounq同演)「希望」(Ambition與DrothyPbillips同演）「欺騙者」（TheCbealer與May 
Alliscn同演此片現已來滬不日將在卡爾登戲開映） 
諸劇其地位雖較舞台上之僅站場面者爲高然或充不重要之角色成爲浮滑之少年亦非其意之所願爲者也 
　　由以上之所述觀之可知范倫鐵諾以前命運不佳之大略其今日之一躍而登名譽之梯階之最高一級而受天下觀衆之崇拜者未始非食其從前含辛茹苦之報也凡世之人其一旦命運變遷之速有如范倫鐵諾者則其意氣之驕橫不可一世之槪將非我筆墨之所能形容矣而羅犢爾夫范倫鐵諾則殊不然有往見之者其未言之前輒先導以笑容其對於不重要之職員即若木工亦必和　可親温良有加絕無志得意滿妄臭尊大之形態 
　　有特殊之才能者如能善保其才能則不患無賞識之人范倫鐵諾之天才雖不及立却白率爾姆斯之普遍然其特質之表樣固無第二人能及之也方其在紐約時即得殷格雷之電招欲聘之於四騎士中飾左　一角殷格雷能拔之於稠人之中以衆人之所不重視者而㩴以爲明星其卓見宏識雖欲不嘆服之而不可得焉范倫鐵諾善於半拍子之跳舞故四騎士中亦有一段半拍子之跳舞演員之不諳此者范倫鐵諾且親爲之敎導焉 
　　范倫鐵諾於一九一九年十一月五日與其前妻琴恩亞格（JeanAcker）結緍結緍後一宵東西燕遂各分飛惟以郵電互通音信耳至一九二一年一月十八日琴恩亞格驟於法庭提出離婚之要求二人結婚後之歲月僅一年又四十四日耳此後范倫鐵諾即鰥居逮南旋穆淮之茶花女攝製時始遇一女子名納泰雀波伐（NatachaRamova）者與之結婚焉夫婦間甚相得云（虎頭） 
 
 

Page 18

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *[學務叢載]  
　　滬大義校新校舍落成楊樹浦滬江大學公民社在該校附近建設義務小學校一所已閱三年成續頗佳近由該處富商張茂華君慨捐地基三畝餘及銀三千餘元以作建築校舍之經費刻下已告竣工定於本星期下午舉行新校舍落成典禮云 
　　尙志日夜校添義務班九畝地尙志日夜學校係翁君秀芝所創辦本學期添設義務班以容貧苦子弟明春再添闢敎室現聘殷蓮生爲主任敎員云 
　　海門商學公會改名稱海門旅滬商學公會自該鄕人士葉冠千·芮耀德·郭寄塵女士·陳兆桓·樊祖庭·沈妙成等發起以來進行頗力已分組隊長徴求員上星期日會議有旅滬工界代表宋湘泉君提議將會名上加一工字俾工人亦得入會而廣範圍現得各方多數來函贊同故即日起實行爲海門旅滬工商學會本星期日下午在邑廟　事務所再開討論會云 
　　安徽公學將開游藝會西門唐家灣安徽旅滬公學現値中學部第一届畢業之期特籌備游藝以資紀念除由該校學生擔任外并請其他團體協助現已推定李振亞爲游藝會長陳肅儀爲籌備主任將擇日假座新舞臺舉行云 
[演講新訊]  
　　江亢虎南方大學校長江亢虎博士自抵星加坡以後在南洋青年礪志學社歡迎會講演上月二十五日參觀第一水池·公園·雙林寺等處下午赴羅總領事之宴夜間由愛同學校校長殷宴君導往離星十哩之汫水港培英學校講演二十六日在中華影戲院學界聯合會歡迎會講演到會者男女共二千四百餘人夜間應南華女學校長石砳磊女士之招往觀馬來劇二十七日渡海往柔佛寛柔學校講演繼參觀柔佛之劉登鼎黃黎兩工廠回回敎堂·公園·馬來王宮等處下午回星埠赴南洋女學學生自治會茶話會講演並應該校職敎之歡迎宴夜間在南洋工商學校講演云 
　　鍾可托昨日上海基督敎協進會假青年會請全國基督敎協進會幹事鍾可托主講揚益惠主席鍾君演說謂敎會之實力已增進百萬人敎堂有六千餘而敎友對於敎堂經費多能自養自立且有華人自行佈敎於滇陜東三省並擬深入蒙古及西藏者近年敎中人士深研聖經且與各敎領袖共參眞理以謀靈性上之深造尤可慶者如敎堂學校·醫院·青年會·文學機關等均可合作而歐美在華敎士已漸將執行敎務之權移交華人基督敎不久當即一易而爲中國土產的宗敎云云到會者除該會會員百餘人外來賓約數十人云 
[醫界新聞]  
　　城内九畝地露香園路五號·保生醫院院主張幼詮君茲爲救濟貧病者起見特於每星期一三五日上午十一點至下午一點止一律送診男婦幼兒内外科花柳等症云 
[球戰歡聲]  
　　籃球霞飛路上海商科大學學生近對於籃球日事練習由鄺光林主導現定於本星期三下午與中國公學商科在校内作友誼之比賽星期六赴震旦大學比賽云 
　　足球吳淞同濟中學部足球隊前日（九日）與上海别發廠足球隊在該校操場作友誼之比賽第一時同濟右邊鋒孫成壁君蹴進兩球右鋒程炯君蹴進三球中鋒羅官采君蹴進一球第二時同濟右鋒程君又蹴進一球中鋒金相珏君蹴進一球結果八與零之比同濟勝 
　　又吳淞同濟校童子足球隊本月八日與寳山縣立師範學校在寳山公共體育場比賽結果三與零之比勝利亦屬諸同濟云 
　　各項球戲上海商科大學爲求運動普及起見本學期起特舉行各級奪標比賽由體育會購置銀盾數座分作各項球戰勝利奬品茲後每學期舉行一次以資鼓勵該項銀盾某級能於某項運動連得三次優勝者即歸其永有否則即由他級奪去本學期比賽結果不日即可揭曉云 
[世界攝影專家來滬]  
　　麥濟氏Matzeno係世界著名攝影家之一其藝術之精美經騐之宏富舉世幾無其匹麥氏旅行所及輒爲貴族名人·閩閣淑媛攝影其足紀者在歐洲方面爲英皇愛德華第七·英皇后亞歷山大（按現爲皇太后）瑙威皇族·歐文爵士等在美國方面紐約有盤斯福氏·塔虎脫氏·台科文氏·威爾遜氏·霍佛氏·羅基非勒氏·畢克褔氏·芝加哥有太爾美治氏·勞登氏·樊令蒂諾氏·亞摩爾爾氏夫婦·費爾德上將·加里福尼亞有唐培爾家庭·克恩士家庭·佛勒德氏家庭等綜計前後不下百餘人茲聞麥氏現來滬旅行調查上海照相業之規模參觀至中華新屋時非常讚羨而中華現經理郭叔良君亦爲攝影能手且係留美學生接談之後彼此頗覺投機麥氏因允暫住幾時兼願爲中國人士攝影麥氏在歐美爲名人攝影每六时之照相一打須金洋五百圓刻因中國情形不同故特廉價代攝改五百金洋爲上海之銀五十元云 
麥濟···世界著名攝影專家之一 
[少年宣講團發行「通俗小調」]  
　　小西門少年宣講團於宣講之外尤注意於文字宣傳以補宣講所不及故歷來印送各項傳單等甚多亦曾將坊間舊有小曲如五更調·十杯酒等調改塡新詞印行改良小調三册近又發刋第四册小調及「覺世寳巻」·「百勸青年」等歌曲均已出版皆社會敎育之佳品云 
[觀演「潑婦」新劇後之評論]  
　　上星期日職工敎育館由戲劇協社社員表演歐陽予倩所編「潑婦」一劇自晨至暮共演三次是日天雖雨而参觀者並不因之減少其中復看兩遍者頗不乏人似此現象足可爲愛美戲的前途抱樂觀也昨有鄭君鷓鴣因與該社略有淵源故述意見告其諸同志原文如下 
　　綜觀全劇深欣慰其大體不差演員台詞純熟舉動安詳以現代演讀脚本戲者相較允推此戲爲最佳即以觀衆之口碑而論亦多表示滿意但余爲有能已於言也 
　　夫藝術一途無有止境苟研究藝術者一聞人譽便存滿意之心今後之藝術再欲求其進步不可得矣余故以爲諸同志不欲作愛美戲的先鋒則已如願負其責者當以滿意二字摒除殆盡不容有一些渣滓存諸腦海中斯爲貴也再於每次演畢之後凡登塲者須開一談話會應將下列各點注意及之 
　　（甲）台詞有無遺漏（乙）國語是否純熟（丙）表情可否周到（丁）動作適度與否 
　　彼此胥宜開誠布公互相指導以期達於盡善盡美之境萬不可因人之地位關係抱敷衍主義不肯直言更不能對於没有地位之人隨意指摘使其無所適從最妙莫過於組織一評判會俾得促成諸同志藝術上之進步余因盼望愛美的戲實現於社會之心甚切故急不擇言幸同志諒之云云 
[記日間表演之徽欽二帝]  
　　新舞台排演之「徽欽二帝」一劇自舊歷九月初開演以來已將二閱月矣全劇極長凡演七小時之久故每晚停鑼須在夜午過後該台前日因應某校學生之請將「徽欽二帝」劇於日間排演是日因佈景關係全院窗户多圍遮黑布以蔽日光院中電火四明幾與夜戲無異全劇精采絶不稍遜在下午一時廠廂間已無容足地矣 
　　斯劇事實取徽宗與劉崔二妃爭寵爲主以童貫蔡京等誤國殃民爲賓叙中原統國君臣之醉生夢死寫金邦遼國之力圖南侵宋室積弱之原由亡國慘禍之醖釀描寫無徽不至 
　　綜觀全劇唱工·除皮簧秦腔徽調崑曲外另有新調之聯彈合唱做工·有蘇州知府周望之激昂慷慨徽宗之爾雅風流崔妃劉妃之悲歡細膩武工·有遼金撻不野阿骨打厮殺旣勇且猛佈景·有御花園之壯麗有嬪妃等設立之特别茶市酒肆有册立貴妃時之皇宮金殿臺堦深遠雕欄曲折有上清寳籙宮之大追荐禮歌舞·分字舞·佳人剪牡丹舞二種舞態姿勢隨處多有美觀總之此劇頗有發揚中國國粹藝術之價値 
　　歐陽予倩（劇中飾崔淑妃）對於中外古今歌舞素多研究劇中歌舞予倩實費苦心不少趙君玉飾劉妃馬鈴歌·火龍舞等塲活潑異常潘月樵做工之老練久已膾炙人口此劇月樵飾周望尤多箴語張月亭之徽宗扮元煞多描摹功夫不可與完全滑稽者同論其他藝員亦多稱職聞該台對於二本早已着手排練劇中表演遼邦之亡慘史名妓李師師之艶跡·徽宗嫖妓宿娼之荒淫所有佈景歌舞等等當較頭本更有精采云（窺豹） 
[集會表]  
　　陽曆本月時間地點召集者事由十一日下午二時九畝地國貨維持會歡迎蘇　生君之會 
十一日下午四時租界納稅　人會租界納稅華人會理事會 
十一日晚七時半四川路青年會體育與全黑比賽籃球 
十一日晚八時半四川路青年會復育與全白比賽籃球 
十三日午三馬路聯華總會扶輪社常會十三日下午時天后富縣立三高小學校濱　競　會濱說競進會　 
十四日下午二時天后宮總商會吳淞水利協會討論會 
十五日下午徐家滙南洋與約輪比賽足球 
十五日下午四時尙文路二師附小試騐敎育協進社執行委員會 
[今日天寒而晴]  
　　昨日午後四時三十分徐家滙天文台氣象豫報云天寒而晴低厭向滿洲及日本進發北部海濱一帶有西北風南部有新鮮時令風本埠温度在午後三時前二十四小時内最高五三·八最低四三·三去年同日最高五七·○最低三○·九 
 
 

Page 19

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *常識 
常談 
[面子] [  覺]  
　　我國人最重面子凡成兩方對待之局面者如甲能顧全乙之面子乙亦能顧全甲之面子則雖暫時失歡而必能言歸於好 
　　然面子之限度則又發生於各人之心理而初無一定甲以爲顧全乙面子矣而乙尙以爲不然則以乙意中之面子未至其限度也以甲乙易地觀之則亦復如是若其中復含有切身之利害或更有未易明言之苦衷則兩方雖甚欲接近亦有未易接近者至一旦略去面子各諒苦衷爲開誠布公之商榷則亦終無不了之事矣 
衛生 
[吾於臨睡濯足所獲之效果] [  倪兼涵]  
　　㈠愈凍凔之患余往年一届冬季足部即患凍瘡初時不過發生水泡漸至潰爛時癢時痛步履維艱雖徧試凍瘡藥終鮮見效今冬舊患又起推思凍瘡之起原大抵由於血液流動不暢或淤滯所致（俗稱凍瘡爲死血即基此理）治本要着第一須使血液和暖活潑爲上而洗足實具此優點於是每晚睡前即施行熱水濯足將患處輕擦計實行僅月餘而功效竟大見非特免於潰爛即已發之水泡亦都和化平復今氣候嚴寒而雙足仍可步趨如意者俱臨睡濯足所獲之效益也吾以是視濯足爲治足凍瘡之神術敢以介紹諸同病者 
　　㈡愈足部麻木之患余體弱又少運動冬令入睡之初足部冷而麻木之患往往有之惟自實行濯足以來此疾不復發矣是亦血液和暖之故與愈凍瘡患者實異效同功也余覩老年人患斯疾者十有六七而治之之法率偏重烘被然此法僅外面和暖究不及濯足效果之宏大（乙種酬） 
經濟 
[養鴨淺識] [  唐敬養]  
　　鴨者水禽之一種由野鴨馴化而成者也肉用爲主亦有兼以卵用爲目的而飼養之者今述其養法如下 
　　北京鴨此鴨爲我國產西人以其自北京輸出故名之曰北京鴨體形與歐種無異惟脚偏近後體行時姿勢較高在難時羽毛作淡黃色嘴及脛作濃黃色此其異於歐種者也體甚强健容易發育且易肥大體量重約八九斤雌者年產卵七八十枚亦有至九十枚以上者 
　　孵化鴨不善孵卵通常皆用鷄代之鷄一雙可伏鴨卵十二枚經二十八日至三十二日成雛孵卵時最宜注意事爲供給適當之濕氣或用人工孵化亦佳雛生後兩個月即可供食用矣 
　　育雛雛孵化後經一晝夜始可給以食物其飼料以蔬菜類及動物質飼料爲佳且宜多給以柔軟食品因其貪食故也雛生七日或十日即可令之入水游泳 
　　飼養鴨爲水禽亦可陸飼水飼者省養費且清潔故於日間可放之池沼及河澤中聽其自覓食物若欲速長則兼以麩米糠雜榖等類爲其補助物產卵期間在早晨產卵後乃使之外出晚間則關入室中 
　　管理養鴨以肉用爲主者可選長成之鴨閉之栅内以煑熟番薯及玉蜀黍等飼之經七日至十日即肥矣 
　　鴨性温和好羣居宜多鴨同處地宜温暖向陽舍内宜乾燥清潔（乙種酬） 
[治療遺尿症之良方] [  清華]  
　　余鄰葉姓子名順官者年已十四在某典舖爲學徒每於夜間睡熟時常有遺尿之症患者茫然不知竟在夢境内如便溺於厠所無異因之面容憔悴身體不得發育且與人同睡宿舍臭氣難忍致招厭惡屢經醫生診治皆云此種疾病一時難獲效果係在膀胱排泄上意志支配不足之原因不意今秋七月中其父從鄕間友人處覓得秘方兩則㈠用大甘草頭煎湯每夜令其服之而睡㈡用赤小豆葉摀汁代茶飲之如是者兩方日夜並服實行將已三月余昨遇葉姓子見伊精神充足體亦健壯不若曩時之衰弱矣據云所患之遺尿症自服兩方後業已病根脫絶囑爲投刋告世之同病者（乙種酬） 
[道德]  
[覇持壟斷之自害文] [  素心]  
　　余友某君學而商也因與族人不睦乃獨自設舖於族人舖之對面開張有日矣族人舖中之經理某甲本一極頑固無識善於作惡之鄕愚百般設計阴撓余友之進行而不可得因與同業某乙商議專事運動余友店中之工人罷工以破壞其營業余友備受其累訴之法庭以同業關係不受理但余友遭此困難絶不稍餒且愈自奮發多方設備防甲乙等之中傷對於營業方面刻意經營出品較同行爲高而定價反廉以是聲譽日隆人多樂購余友之出品開張以後顧客盈門大有山陰道上應接不睱之槪甲乙等旣妒其營業之發逹復慚自已之不振藉詞誣控余友於法庭有司廉得其情判甲乙等敗訴至是甲乙等始行追悔然已噬臍無及蓋營業終歸失敗矣特誌此以爲覇持壟斷者戒（不受酬） 
法制 
[不爲罪之說明] [  遺生]  
　　不爲罪者於刑法上爲無罪或雖有罪而不以爲罪之謂也依吾國刑律之規定所謂不爲罪者有五一曰法律無正條之不爲罪凡法律無正條者無論何項行爲均不爲罪蓋法律者所以使人遵守無違者也苟無正條者亦得爲罪則比附援引不勝其煩甲以爲罪者乙或非之丙以爲無罪者丁或罪之極其流弊必至法官爭相聚訟人民無所適從因而喪失國家之威信破壞法律之效力故法律無正條者槪不爲罪二曰未達責任年齡人行爲之不爲罪凡未滿十二歲人之行爲均不爲罪蓋未滿十二歲者其智識尙未達乎完備之域其腦經尙無識别善惡之力苟從而罪之不平孰甚故未達該年齡人之行爲槪不爲罪至其已達十二歲與否應自出生之日起依曆計算三曰精神病人行爲之不爲罪凡患精神病者於精神病存續時所爲之行爲均不爲罪蓋患精神病者精神錯亂神志不清必無識别善惡之力其爲善也並非蓄意爲善其作惡也亦非有意作惡旣無意思何用罪罰且患精神病者其精神所受之痛苦旣已不淺又從而罪之刑之不又益加其痛苦乎故患精神病者例不爲罪但因其情節得施以監禁處分以保護他人四曰非故意行爲之不爲罪凡旣非故意又無過失之行爲均不爲罪蓋刑罰之設以各人内部之意思爲重苟非故意又無過失則其行爲或出於錯誤或出於無意情有可原不必深究旣不必深究則又安用罪之罰之爲哉故不爲罪五曰防衛行爲及避難行爲之不爲罪凡對現在不正之侵害而出於防衛自已或他人權利之行爲及避不能抗拒之危難强制而出於不得已之行爲均不爲罪蓋防衛侵害所以保護權利避遏危難所以防止侵害此種行爲原非得已之舉故不爲罪但防衛行爲及避難行爲之逾必要程度者則當論（乙種酬） 
禮俗 
[布衣結婚之新青年] [  翁志英]  
　　余友張君振華太倉鹿河郷人素有儉僕之風今年九月初三爲君喜期是日也余往賀見一無動靜乃詢君君謂余曰世人都喜虚榮而不知暗苦在内矣曁製綢衣一製非數十元不可今余布衣做親亦無所羞親友禮物一槪不受若來則欵以茶點且余妻早已在家 
　　（君妻於七歲間童養遇門）今日爲余结婚期請本鎭董事爲證婚人酒菜樂人等類一槪不用提出二百金存儲城中銀行作爲將來兒女讀書費此喜期間統計用去十餘元余聞之不禁贊美張君亦門第之子不喜虚榮而喜儉樸彼以典質而爲虚榮者亦何可勝數若張君者誠不愧爲新青年之模範矣（乙種酬） 
雜錄 
[賭博者之棒喝] [  祖農]  
　　賭博是一件極不良的消遺且壞名譽的事情一般上中下三等的人都　賭博爲他們的消遺品天天推牌九天天打麻雀不曉得做一些人利益的事情我不忍坐看他們墮落下去所以寫幾條下來勸解他們 
　　㈠賭博能夠破家蕩產賭博能夠破家蕩產的一句話人人都知道的但是賭博的人仍舊不少這個道理我到有點不明白老實對你們說句話賭博斷不能發財的讓我來解說你們聽璧如我今天去推牌九贏了五十塊錢開賭的頭錢底下人的小賬錢一様一様的開銷已去了一半還要坐汽車吃大菜幾種的開銷下來也差不多了後天再去賭却輸了幾十塊這幾十塊是不是拿出來的麽有的脫了衣服或是家裡的金飾拿到典當裡去換了錢再去翻本可巧連輪幾天所有的家當已差不多了這様看起來賭博實在能夠破家蕩產的 
　　㈡賭博能夠荒廢業務一般賭博的人毎天賭博贏的人可以少做一天的事情輸的想翻本明天再賭贏了也可以少做一天的生活每天如此他們所做的業務豈不是荒廢　了 
　　㈢賭博能夠壞名譽信用一般賭博的人興商采烈的賭博輸空銅錢往往向朋友商借但不知長此以往愈借愈多待將來要償還的時候却無力償還不是壞名譽信用麽 
　　㈣賭博能夠墮落志氣少年的人每天專事賭博蹉跎歲月不想前進以有用的良材棄之於無用之地以良好的光陰棄之於無益的游戲豈不可惜 
　　㈤賭博能夠使身體衰弱羣居終日興高采烈的賭博身體一定衰弱的不聞運動家說人必運動而後身體强健的一句話麽像他們終日不動的還能希望身體强健麽 
　　上述各條都是賭博的害處我奉勸諸君以後勿要再賭那麽我熱心的忠告不致虚說了（乙種酬） 
 
 

Page 20

 
 
第一萬八千二百四十六號;中華民國十二年 西曆一千九百二十三年十二月十一號
星期二 * *   
 
