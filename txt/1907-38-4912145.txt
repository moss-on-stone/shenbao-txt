# 1907 - 38 - 4912145

 

Page 1

 
 
   
 
 

Page 2

 
 
[本館經收寕維徐海水灾各屬急賑淸單]  
　　初九日恒心人求闔宅平安洋二百元張鴻賓　元三十兩北橋尤天慶懺資移助洋六元常熟合泰桐油號洋五元無名民小洋三角初十日飛鴻閣書價移助洋二元小洋十六角十一日琳奎華求平安洋十元補過洋二元寗波彙成莊洋五十元又王正心軒洋四十元又東海禎記洋十元彭存仁堂小洋一百角章存德堂大房洋一百元又二房洋一百元周浦姚宣甫申角諸友賀儀移助洋二十元潯陽鐵石氏洋七元山東諸城雙興號洋四元十二日馬求聞達子洋十元蘇帮鮮熟肉業同人洋八十八元小洋六十七角錢八千九百十文梁溪感佑生洋五元又交到第二次洋五元釣臺公子洋十元蒿目時艱人洋六元北協誠瑞寳堂倌悞討烟帳理虧願罰洋二元河内陵氏保患平安洋五十元十三日鵝湖須氏資振焱冥福洋五元德隆銅小洋二十六角汪駿卿小洋十角裕源紗廠明正年酒資移助洋一百六十元攔千氏洋十七元楊瀾生大善士由寗波恒和莊匯到洋一百元○共收洋一千十四元　元三十兩小洋一百元九十六角錢八千九百十文銅小洋二十六角 
[電傳諭旨]  
　　十二月廿四日奉上諭法部奏開單請旨簡補丞叅一摺法部左丞著定成補授法部右丞著曾鑑補授示部左叅議著余肇康補授法部右店議著王世琪補授欽此同日奉 
　　旨吐爾番回子郡王業明呼朱著賞帶三眼花翎欽此同日奉 
　　旨蘇呢特多羅郡王瑪克蘇爾札布翁牛特輔國公達爾木巴拉烏朱穆沁輔國公拉西均著加恩挑在乾淸門行走蘇呢特多羅貝勒圖爾卓札布著　帶雙眼花翎欽此同日奉 
　　旨吐爾扈特卓里克圖漢帙彥穆庫著加恩賞帶三眼花翎靑海多羅郡王巴拉朱爾拉布坦著挑在乾淸門行走靑海輔國公配諾木爾達西著賞帶花翎欽此 
[電傳宫門抄]  
　　念四日召見軍機戴鴻慈紹昌張仁黼崑源 
[論中國欲新理想宜專精格致]  
充積乎國家者人類也。主宰乎人類者思想也。愚狂以思想而進於理賢。野蠻以思想面輸人文明。萬機以思想而開。白度以思想而成。一人有思想則。一家之事備。萬人有思想。則一國之勢强。中國學術。之閉塞。無思想也。泰西學派之昌盛。有思想也。思想之所繫大矣哉。郡子觀今日之泰西。乃益思古時之中國。泰西哲學原於希拉之索格拉底。而成於贡之倍根。法之笛坎兒。笛氏倡懷疑之說。倍氏主實驗之派。任自由想。破舊學之奴性。遂爲歐洲學界。放大光明。厥後德儒康德氏。總集兩家言。成一純全完備之學。由此諸儒接踵而起新理日出。妙義紛披固已指不勝屈矣。而其尤稱利便。應用無窮。者。則莫如吸力電力汽力擺力四大端吸力、之說。始於奈端。奈端見蘋果落地。遂悟地心有吸力。蓋吸力之生有二。一生於熱。二生於動。地中有火。蘊於地爲熱。爲元陽。現於空爲雷爲電。所以生萬手蒸雲雨攝衆質以成地球之終始者也。且具此攝力。與日星諸球相吸相制。以應其運轉。循其軌道。定其節候。而動力生焉。夫琥珀玻璃。磨之使熱。金銀銅鐵。燃之使紅。皆可以吸物。况地質之大。而熱力之溥哉。火車行駛。物墜必集於轍中。火船放速。物墜必趨於輪底。皆牽於吸力。况地體之博。而動力之健哉。磁石以養指南針。鐵架以引無線電。種種妙用。難以枚舉。非皆吸力之明效乎。電力、之學流傳已久而田雞生電。創於迦爾瓦尼。厥後福爾達始審其。誤。謂電不生於田雞。而生於强水之化鉛。因剪銅片鉛片。片夾以羊毛布。注以淡强水。聯以二銅絲。疊之以作電柱。後人仿之而造電池。用者便之。蓋汽電必以陰陽二物摩擦而生。濕電必以陰陽二金交感而發。金之陰陽。以其電力之我寡定之。多者爲陽。寡者爲陰。以銅交鉛銅電寡而銅電多。故其電柱之兩端。鉛片盡處爲陽電。銅片盡處爲陰電也。强水者化合交感之資'毛布銅絲者。吸引傳送之用也。而舟車燈炮。傳信寄物諸妙用。從此徧行全球上矣汽力、之用肪於英之吳斯德。因水沸蓋起。遂悟其理。而創氣機法。蓋藉蒸氣之力以運動機器也。水之氣有冷熱。冷無力而熱有力氣。愈熱愈稠。則力愈大。水愈被壓。則力愈增。天氣每方寸重二十二斤十二兩。水之熱力足相抵。若更加壓力。則愈熱而愈有力矣。如以鐵管盛水少許。内安活塞。置火上。俟水熱氣漲。而塞起矣。若更以數倍之力壓其上。則氣力不益大乎。此僅水之漲。力也。至塞法利乃又悟其吸力。利因酒沸將盡。遽執壼倒置水中。壼中空氣盡出。即吸水上行滿壼中。且外水又被空氣所壓也。因作吸水機器。此則用其吸力者也。自此而運車行船印造紡織碾鋸等事。皆可不費人工矣若擺力、則革利底悟之於懸燈者也。凡物之動。必有援引力。而後能不息。必有限制力。而後能不紊。擺力者。兼援引限制。而爲原動力之發軸。所爲行乎其不得不行者也。自此而鳴鐘之適用。通諸萬國矣。觀於茲。而知西人之有自由思想。儼如中國之古。人矣夫見轉蓬而造車。覩竅木而作舟。視鳥迹而製字。凡日用所需。器具之備。孰非古昔聖人之所竭其思想。仰觀俯察。近徵遠取以創。埀於後人者乎。乃自秦皇焚坑士類。而思想。一窒。武帝罷黜百家。而思想又一窒。至宋儒而異端之辨益嚴。名敎之防益甚。學者夤緣蠧。 
食。標榜成風。束縛於經典。牽制於政治。陵夷至今。晦茫否塞。是道幾。於索然矣。泰西以思想追古人。中國以古人阻思想。無怪乎西人日。進於文明强盛之域。而吕人方日趨於頑固愚弱也。悲夫。錄潮報 
[專電一北京]  
　　吕大臣奏保滬道 
駐滬商約大臣吕專摺密保滬道瑞徵辦理交涉才大心細奏請超擢（如） 
[擬編滿洲地志北京]  
　　振徐兩欽差回京後條陳甚多擬編纂成册盖引次隨員皆擇各部材幹之員分往三省詳細查 
 
 

Page 3

 
 
攷故三省政治軍制殖產無不備記聞政府明年專依該條陳旁引 
[江西洋務局派辦政事處曾詳贛撫瑞鼎帥文（爲南昌敎案議結購定醫院地址請送駐滬巨總領事並咨外部事）] [  二續]  
　　（爲南昌敎案議結購定醫院地址請送駐滬巨總領事並咨外部事）[  二續]  
　　惟於八月間曾據省城法國天主敎總司鐸謝安東來局相商並交閱法主敎郎守信致該總司鐸之函以前次樊總司鐸赴省時卽勘明法勝門外鴨婆池基地合用建院基址須在碼頭地方方爲合式若撫河邊地爲建院之基實不相宜等語當經本洋務局告明當日法叅贊端貴與洋海關道梁敦彥來江會查此案曾經端叅贊請於德勝門外鴨婆池附近一帶由敎堂自行購買地基建造醫院横直見方共三十五丈梁道復以此地下及里許舊有美以美會之書院醫院敎堂兩敎敎民向不相能有鑒於美國敎士金傳安之案並以醫院爲行方便而設美法兩醫院聚在一處與病人無益改爲由官在於各城外另擇與美以美會較遠之平坦無民房坟墓及一切窒碍基地一處公平議價由敎堂購買建造醫院在案是鴨婆池之地前此本未議允今旣奉部抄行照會自應遵照文内事理而行復據謝總司鐸商請可否在於德勝門外北壇等處覔購卽經派員查明該處係屬壇廟重地每年冬季向在該處開辦粥廠且與懲辦罪犯之處相近諸多窒碍已由局詳函致復謝總司鐸查照轉復郎主敎相諒迄今並未接有來函第查此項基地係屬中國送與法國建造醫院照會旣載明由該省於省城外沿河一帶覔取彼此合宜地方送與醫院等語自應由江西省自行覔取但曰省城沿河一帶自係因地由中國致送是以未便指定某城之外某河之沿卽以彼此合宜四字而論只要該地可以建造醫院與河相近而又爲中國力能辦到即是彼此合宜並無相强之理亦無必須彼此商允之意兄撥送建造醫院之銀十萬兩照會載明交付駐滬法國總領事查收則該地圖照亦應送交法總領事查收辦理似未便與郎主敎私自交接有違照會致涉兩歧相應將送到該地圖照並抄錄謝總司鐸交閱郎主敎之函及本洋務局致復謝總司鐸之函一併呈請憲台查核俯賜察核照送駐滬法總領事巨查收並請咨呈外務部查照實爲公便再查此案添購地基據該二縣續行墊用各費共錢一千八百二十四千八百八十文開具淸摺禀請核發擬請仍由官銀號先行撥給具領再由本藩司另行籌還其補助拆遷之費已由本洋務局另欵開支不再請領又此案係本洋務局主稿合併聲明爲此備由另册呈乞照詳施行（惠） 
[廣西自辦鐵路之集議桂林]  
　　桂省學務公所會議本省鐵路擬先設公司聲明自辦不准法國干涉與會者共相賛成現桂紳將此情達之某當道當道諭以外務部咨文已到據法使照會從前立約允准法人合築桂路現法擬設法華公司興築由。北海至南寗之一叚鐵路中法合辦。並抄錄從前立約文牘前來旣已立約恐難挽救云云嗣有某君倡議以法人擬案北海至南寗鐵路北海係廣東廉州府境事關兩廣若約同粤東紳商合辦　廉鐵路集股較易聞衆情尙未决議（惟） 
[紀蕪廣鐵路工程蕪湖]  
　　蕪廣鐵路由蕪湖至灣沚應建鐵橋五道竹枝港楊家渡小河口三橋格式相同蕪湖内河與灣沚河兩橋略大前日購地局員申南薰會同總工程師穆拉君勘定估工三十萬刻已次第購料動工○蕪湖至灣沚挑墊土方工程分爲六叚車站及陶辛圩兩段工程業已有人承包其餘由竹枝港至楊家渡由小河口至灣沚由車站至内河橋田内河橋至竹枝港西叚尙無人承攬○前承包第一叚車站墊土方工程陳炳炎因虧欠挑夫　資致起衝突經會辦孫季筠觀察斥退茲有朱少五吕小謨侯玉卿三人合股承辦已在總公司簽字因總工程師穆拉君赴滬未回未及開工○鐵路購地局原設河北觀音松刻因河北之地將次購竣局員申南薰特將局所移入南岸救生局以便就近辦公（泰） 
[試辦金礦之計畫]  
　　大阪每日新聞云閩粤路礦大臣張振勳以廣東省城廣州府增城縣麥克丹（譯音）金礦前經英工程師調查礦苗甚旺現張已與由南洋回國之華商楊某協商由楊籌集資本六十萬先行試辦云 
[萍礦總辦電覆廠務情形江西]  
　　萍鄉礦廠林觀察志熙電覆贛撫略云初九戍兩接電諭職道當卽與秦臬司籌商一切洋礦師於初五日到安源礦次現在人心安靜各廠照常開工徐統制抵萍復卽來安源礦廠察看尙慮人衆類雜易惑謠言雖將無保之工人開除仍難免勾通引誘之患於是會同商議就近添招巡勇五十名專理稽查彈壓廠内之事原駐紥之續備軍一哨專理於外如此周密似勾引不易袁統領於二十一日拔隊前往義寗新昌一帶搜查匪黨兼繞道回吉想已另禀憲覽倘有未盡事宜職道隨時電禀並就近會商秦臬司核辦云云（用） 
[紀卸任贛撫行船被損事]  
卸任贛撫郵傳侍郎吳仲帥於十二日座船行抵金錢溝地方遇風泊岸擦損船底艙内書衣各箱皆經水淹幸該處文武官員一時督夫照料尙無大碍茲將查究失事電文錄左 
[吳觀察致贛撫電。]  
　　撫憲鑒吳仲帥船行至金錢溝傍岸磕漏衣書箱均漫水損壞甚多受驚不小乞飭縣查究如何失事情節懲辦帥船現泊吳城守候燾删 
[新贛撫瑞覆電。]  
　　吳道台轉呈吳仲帥鈞鑒頃接吳道慶燾來電知中途舟損致受虚驚行李多被損壞至深馳念已飭縣局查究懲辦尊體諒安抵潯後即乞電示良咸（勿） 
按此次吳撫坐船失事係因風浪擊撞之故新舊两癓撫而欲查究也何不聲討箕伯之罪斥革其風伯之徽號而乃責成毫無能力之縣局乎 
 
 

Page 4

 
 
[徐軍門抵鎭情形鎭江]  
　　江督端午帥前檄委卸署江南提督徐吉雲軍門總統鎭江江陰兩標防軍兼管四路砲臺事務十二月二十日軍門抵鎭二十一日軍門便同駐鎭巡防隊統領赫連及巡防軍第三營管帶周錦堂副將鎭江砲臺官温幹臣大令詣南門第三十六標一營徵兵曁巡防各營查閱防務一切復命駕至象山焦山雩山都天廟等處察勘砲臺二十二日軍門乘福安輪船赴圖山江陰下游一帶巡閱云（再） 
[核准撥欵開辦徵兵安慶]  
　　皖省應需征兵開辦經費恩撫擬將司庫現在收存屯田繳價銀二十四萬兩土藥稅釐銀四萬兩兩欵暫行撥用以濟要需業經部議核准咨覆皖撫查照施行（正） 
[贛藩籌定提學俸銀公費南昌]  
　　日前贛藩沈方伯會同臬司詳請贛撫略稱江省學政每年向支養廉銀三千五百兩内除二成軍需銀七百両六分减平銀一百六十八兩實支銀二千六百三十二两所有提學司養廉自應照數動支並另行籌加公費以資津貼本司等會同商酌擬請每年于養廉外籌撥公費銀一萬二千兩内由司庫動放銀七千二百兩學務公所開支銀四千八百兩遇閏照加俾資辦公原設之學務處每年僅支經費銀一萬一千數百兩將來改設學務公所究有不敷若千應由提學司預算確數會同籌定再行詳請核撥以濟要需云云（晉） 
[西員勘估馬路工程鎭江]  
　　鎭關道榮觀察前擬由北因山起至蒜山興築馬路禀奉南洋大臣核准照辦在案嗣觀察與稅司商請上海工部局營造司某西員來鎭測勘以便興工該西員已於日昨乘輪蒞鎭卽由駐鎭英領竇爾慈君函請鎭道派員照料云（再） 
[蘇省官膏局將次開辦蘇州]  
　　蘇撫陳中丞札离计诅盧懋善立禁烟總局并兼設官膏局已紀昨報茲悉中丞後委候補道劉國邭爲總辦該局設於撫轅東首熬烟機器已於二址二日由申運蘇日内即當開辦矣（悅） 
[滬紳秦錫田禀上海縣文（爲請淸丈合邑田畞事）]  
　　（爲請淸丈合邑田畞事畞事） 
　　爲推正年久單串多歧百弊叢生環求詳請淸丈事竊以民間置產以田單爲憑歲納正供擊版串爲証斯二者均爲執業重要之件查本邑自咸豐五年前肅淸紅亂善後案内辦理推正眉目爲之一淸然當時未經合邑通丈祇給單不繪圖且單上不註丈尺猶易淆亂迨咸同間髮逆竄擾農民避亂遷居身帶單契遺失殊多五十餘年業尸轉輾買賣浦東習慣裁單分執浦西習慣代單交執忽分忽合以訛傳訛遂致莫可究詰於是田多粮少田少粮多有單無田有田無單求一單串釘孔相符所在不可多得駭於光緖年間查丈灘地局開始辦沿浦有單無田不問有田無單者充公有單而呈驗逾限者充公鄉民蕩柝離居困苦萬狀繼而干涉腹地查有無單田畞不顧升科名義若何一槪給單召變僉謂暗無天日至於毗連租界各圖地價奇昻地販購通地保甲領升升單乙造僞方單一田兩賣洋人一轉道契遂成交涉事件案牘紛紜萬難辦結者不知其起數種種弊竇叢生此皆職等得之目擊耳熟者也城廂各圖市廛櫛比居户鱗次分割畸零其紊亂情形職等均屬鄉居　悉底蘊茲事體大非職等所與擅請惟是預備立憲之時須從根本入手若不淸丈田畝未免舍本而逐未爲敢集議僉允陳求公祖大人鑒核俯念淸丈田畝於國計民生大有關係備文申詳大憲一俟批回照准即行照會城鄉紳士人舉總董公議妥章設局開辦至籌措經費公議按畞攤派最爲公允上呈 
[照請飭阻越界築軌]  
　　上寳交界之處靶子路地方前因工部局創行汽車擅在華界開築車路安設軌道曾經滬道瑞觀察一再拒駁去後茲又將上寶交接之界　興工塡築並不先期商允故又經觀察照會領袖比總領事飭阻云（合） 
[美國紐約暗殺案提審]  
　　廿三日倫敦電云美國紐給省美人曹和謀斃襄德一案當問官提審時被告訟師辯稱係瘋病云 
[德國社會黨失勢]  
　　廿二日柏林電云德國議院第二次投票選舉社會黨四人皆未入選然普魯士一處尙在外該處第二次投票人數須至明日始揭曉 
[美日兩國商議限制日本人遷往美國事]  
　　廿三日東京電云　確實消息謂美政府現與日本政府商議限制日本人遷居蝦夷島之事日本人赴美往往假道於蝦夷島两國政府當商定彼此互相禁限之法 
[日本礦工滋事續記]  
　　廿三日東京電云日本下野足尾銅礦今日又起暴動毁壞電車數輛滋事之礦工皆聲言亟欲設法不使其同類受刑斃命此事已由官長查辦 
[英國海部籌議艦隊換防事]  
　　廿三日倫敦電云路透電報經理人探悉英國海軍部並未籌議歸併海角艦隊東印度洋艦隊合一之事但議該两處之艦隊爲衛身氣候起見互相換防亦未始無益而海角艦隊司令官當以上級將校充之 
[英國國民黨選舉首領]  
　　廿三日倫敦電云英人雷德門又復被舉爲國民黨之領抽英人歐道納爾希漢两君已爲該黨逐出譯字林報　 
[英公爵游歷香港]  
　　廿四日香港電云英國康諸脫公爵夫婦至香港遊覽天氣甚佳香港所立英皇及惠爾斯親王之銅像由公爵行開冪禮昨日公爵往中國戲園觀劇今晚當開懽迎會著名經理人摹德捐助善會墨西哥洋一萬元以記盛會並在香港建立英后銅隊 
[美報之讕言]  
　　廿四日倫敦電云美國報章仍載稱旅居蝦夷島日本人皆聚處一隅以防不測據最近之報告謂郵船西比利亞號於西正月十五號由香港開往火奴魯魯島船中有日本大尉二員率帶日本人六百人身穿軍服在火奴魯魯島登岸 
[英皇接見德使]  
　　二十三日柏林電云駐法德國公使入覲英皇時英皇告以此次至巴黎游覽於政治初無關係云 
[美官對於限禁日本工人之意見]  
　　二十三日柏林電云美國舊金山府知事宣言美總統能禁止日本工人來美則彼爲國家大局起見對於學校問題亦願遵從美總統之意梢事退讓譯文匯報 
[謝書]  
　　昨承商務印書館惠贈蠻陬奮迹記波乃茵二俑案等譯本小說三種閱之均有趣味又高等小學算術敎本兩册上係敎員所用一係學生所用相輔而行頗便學者又閩縣林志鈞輯譯之日本預備立憲之過去事實一册中國現方注意立憲得是書而取法焉鑒戒焉有裨憲政殊不淺也（　） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[磋商小輪交涉厦門]  
　　泉州府張太守前日乘輪來厦聞係因太古洋行小輪與關交涉事須與英領事磋商一切云（中） 
[贛撫整頓吏治南昌]  
　　贛撫瑞鼎帥蒞任後卽札司通飭所屬一體汰除浮文留心吏治並飭臬司除將州縣以下各官是否賢能札飭該管府州查具考語密禀外所有該司所屬府州等官限於十日内出具切寔考語開摺密禀以備察核（何） 
[辦理軍務請展理訟限期南昌]  
　　江西萬載縣賀大令以現因籌辦軍務所有發回之上控詞訟各案難以兼顧懇請援照萍鄉縣例從寛展限禀奉贛撫批示云查萍鄉縣前以現辦軍務請將審理命盜上控自理各案一律展限業經批准行司飭遵惟應否咨部立案併即由司核復察奪在案據禀前情查該縣未經匪擾與萍鄉情形不同所請將單開上控各案展限之處應否照准仰按察司酌核具覆飭遵（何） 
[專員守提侵公革令紹興]  
　　會稽人胡大照前署江蘇安東縣篆因侵蝕積榖被控叅革現正在藉起建房屋忽由江督行文浙撫追究前案業已特派專員提解江寗歸案訊究矣（早） 
[條陳改良巡警揚州]  
　　南洋警察學堂畢業生劉君二十日謁見巡警總辦黎宇生分轉面陳一切并上條陳二十九欵其宗旨擬請將隊官等改用正副巡官兼司敎練均派畢業生充當且每年可省經費萬餘金等情黎總辦現已轉呈運憲閱看矣（年） 
[電催解墊濟賑銀兩江西]  
　　江北災賑急需墊欵前經江督電飭西岸督銷局撥欵解墊迄未解齊現江督又電催撥銀十四萬八千兩卽日凑解（何） 
[贛撫補買倉榖南昌]  
　　撫憲瑞鼎帥以本年發出倉榖平糶共有三萬餘石今冬米價異常昻貴明年又恐有奇荒特傳商會各紳集議買購積榖如數還倉以爲明春預備云（用） 
[禁止送禮拜年江西]  
　　贛撫瑞鼎帥近日札飭司道通行屬下印委各官不得於新年餽送上司禮物親自晉省拜年以免曠廢職守去（何） 
[蘇州官事]  
　　候補知府沈慶璘現禀省憲委充房捐局提調○知縣壽慶慈前日赴如皋公幹○初等小學堂提調直州判徐光煦及稽查委員周思績前日赴撫轅禀知小學二十所均於二十二日放年假○陸師第三旗兼第一旗統帶林開武由平望震澤巡緝回○管帶飛划後旗凌秉忠禀知赴上海寳山嘉定巡緝○北洋警務學員陸錦瑞現奉蘇撫派充巡警總稽查已於二十二日到差（且） 
[閩省官事福州]  
　　新任福州府張星炳太守已於本月十八日接篆任事○南台警務三局總巡官陳顯亮因事撤差現委二局總巡官周司馬調辦遺差委張子鯉明府到局接充（史） 
[提學回轅蘇州]  
　　江蘇周提學於十六日啓節赴江陰考試南菁學堂後即繞道常州視學業於二十三日午前事畢回省（且） 
[學部催解官報費京師]  
　　學部以本年各省代銷商務官報現屇年終應解報費急待應用以資辦理已電咨各省慛解（甲） 
[兩等模範小學續招學生南京]  
　　江督創設模範小學已誌前報茲悉兩等模範小學堂分設四校第一校第二校在城東小心橋第三校在崔八條巷第四校在中正街校所業經落成午帥特委梅觀察總理四區兩等模範學堂事宜每校應招高等四十名初等四十名前招之生已於十二月初先行開學昨又出示曉諭續招學生如有願入學校者不論本　客籍自八歲起至十四歲止前來校 
报掛號至明年正月初八日截止十二日當堂考取入學云云（才） 
[勸辦實業學鎭江]  
　　鎭江學會會長馬良等於二十日假萬壽宫開會演說勸設實業學堂擬集股本五千元每股十元俟集有五百股卽可興辦已妥定章程請地方官轉詳上憲（再） 
[訂期會議興學辦法紹興]  
　　越郡紳士杜子樊等日前具禀提學使條呈提倡興學事宜業奉批准札飭紹興府與學界諸君訂期會議矣（早） 
[南京中西醫院紀事江寗]  
　　寗垣中西醫院施醫給藥原爲軫念貧民及水陸各軍染病兵士而設後因經費支絀藥品已量爲核减現總辦萬觀察到差又復出示仍照定章除極貴藥品母許擅給並衣服華麗者扔給外至貧民軍士均各照給云云並查醫院每月報鎗經費銀約計一千九百餘兩除詳禀督憲鑒核外按月懸單以昭衆覽（男） 
[裁撤手工傳習所奉天]  
　　奉省師範學堂附屬手工傳習所現由提學使擬飭裁撤改爲附屬小學另招學生肄業俾師範生得以試敎云（丙） 
[華僑回國被拘之原因厦門]  
　　前有僑寓吕宋之林火鏈患病回華厦門巡捕房疑其來歷不明拘入押辦迨查明保釋病已加劇遂卽殞命現由族中林有德查悉火鏈回國之先有陳舜懿挾怨電知捕房因被拘押業已禀請道台電知吕宋領事戕陳押解來厦歸案訊辦矣（中） 
[提督捕匪厦門]  
　　福建水陸提督洪永安前日帶同武弁並練勇四　名往安溪地方搜捕土匪陸續拿獲十五名卽解交地方官分别訊辦（中） 
[蘇臬訪拿縣捕蘇州]  
　　嘉定縣捕役陸某向開客棧近爲黄渡營管帶以其容留匪類禀請臬司朱廉訪用四百里排單嚴飭嘉定縣將陸解省二十二日下午已解抵省垣卽發蘇州府轉飭吳縣收禁候訊（且） 
[盜案疊見蕪湖]  
　　蕪湖西江沿朱永桂家本月十五日夜有 
匪十餘人圖劫經鄰居鳴鑼集衆格斃一匪餘皆逃散次日縣主沈大令得報勘驗卽飭地保將匪棺殮一面飭捕役勒拿餘匪解案懲辦○十六日夜北門外十里牌地方又有匪徒多人鬨至某姓家搶物當塲由鄉民拿獲四匪翌晨卽送縣訊辦○縣差何鳴甘强兩人因近日盜案迭出恐干未便强拘無業貧民兩人指爲盜犯希圖塞責經沈大令察出當卽從嚴懲辦一面將該貧民取保開釋（九） 
 
 

Page 10

 
 
[浴桶不准專利廣東]  
　　職商楊鶴年等日前具禀農工商部以自製衛生浴桶擬請專利等由現已奉到部批謂浴桶係尋常日用之物與獨出心裁製成新器者迥别所請應母庸議（出） 
[今日尙有本埠及各省新聞均列入第三張閱注]  
　 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
第十六版H ] 
酌量改併冀以新其耳目振其精神爰將馬巡督捕改歸逮捕之用暗巡改歸偵探之用卽以逮捕偵探兩課員統之其水師營則改爲水上巡警　　水上巡警正巡官統之所有城外各鄉鎭要隘仍時派員查巡並與紳董互相聯絡以通民情而資保　此設巡警員數之在槪情形也巡警經費每年約計額支　十六萬兩除將裁兵四營底餉撥充外不敷之數先由銅元餘利牙帖房船各捐凑撥補助現在銅圓餘利已歸無著他項損輸　數無多尙待籌晝　各局　或係新建或由改修或租民房或借廟宇因限於經費規模未備尙須逐漸改良此外蘇州省垣早設巡警鎭江上海揚州淸江俱已分設布置亦漸周密江西安徽沿江各碼頭自九　以下無不設立其餘各州縣本擬次第開辦惟因經費不敷巡官難得不得不暫從緩議臣兩年以來竭蹶經營僅止此數所冀規模旣定成效易彰自然漸推漸廣臣查環球呼國除暴安良無不注重巡警巡警職掌實兼具兵勇緝捕差役傳喚之責中國差役理應改良官制　定姑循舊制至綠營制兵前准部咨飭全改巡警兩江早已遵章照辦薪餉雖粗更定法則仍未完全武職呼官多狃舊習如欲循名責實必並官與兵而盡　於巡警之一途迺綠營弁目缺出即以巡警學生挨補旣有出身之路黜陟之權庶足以鼓舞群倫濯磨思奮近奉明詔議改官制予地方以自治之權警部旣設其續擬詳細規制不久當可妥訂頒行庶幾商民漸知義務各出私財共謀公益不難奏一道同風之盛謹將臣在兩江任所開辦巡警情形臚陳大槪除將現在試　章程抄咨巡警部查照外理合恭摺具陳伏乞皇太后皇上聖鑒訓示謹奏奉硃批巡警部知道欽此 
　　宫門抄十月十九日理藩部廂藍旂値日無引見陳璧假滿請安察哈爾都統松壽請訓宗人府代奏宗室覺羅等謝賞一月錢糧恩步軍統領衙門代奏兵丁等謝賞半月錢糧恩澤公請假五日王中堂請假二十日延秀續假十日召見軍機松壽 
廣西巡撫林奏爲新纂刑事民事訴訟各法廣西尙難通行遵旨據　具陳摺 
　　頭品頂戴廣西巡撫　林紹年跪奏爲新纂刑事民事訴訟各法廣西尙難通行遵旨據實具陳仰祈聖鑒事竊臣承准軍機大臣字寄光緒三十　年四月初一日奉上諭法律　臣沈家本等奏刑事民事訴訟各法擬情先行試辦一摺法律關係重要該大臣所纂各條究竟於現在民情風俗能否通行著該將軍督撫都統等體察情形悉心研究其有無扞格之處卽行縷晰條分據實具陳原摺單均著發給閱看將此各諭令知之欽此遵旨寄信前來臣維立法之道貴合時　行法之方先因民信中國刑律沿用唐代舊制損益盡善遵行已久惟裁判之法較泰西各國爲稍重西人旅宙中華每藉口於裁判攸殊而不肯範圍就我誠宜逐加斟酌因時制宜令法律大臣將刑事民事訴訟諸法分别改良立意收回治外之法權遠之取法於周官近之聚長於歐美禮失求野洵已合古今中外而劑其宜道變則通自應舉南朔東西而軌於一惟是目下情形實恐不無窒礙况於廣西民頑俗悍全恃法律爲駕馭間以不測示恩威若使新法遽行勢必譸張百出尙未足以齊外治先已無以靖内虹臣與司道等悉心體察加意研求所有本法罅漏影響之處槪置勿論謹就廣西情俗行之實多扞格者撮要條陳開列淸單恭呈御覽在修律大臣以刑人衆共罪疑惟輕爲宗旨怕以體朝廷深仁厚澤之心本無庸再叅末議惟念徒善不足以爲政徒法不能以自行中國旣無自治之國民尙賴有道齊之憲典若無一切之預備　驟易自治之法權或適足以售欺而濟詐臣恐失治外之權者在一二端而失治内之權者目不可思議矣至於法制隨時會爲轉移時會因人心爲升降果能憲政行而詭隨胥化警察編而奸宄立窮則此日之偶然扞格安見非異日盡利之推行此又臣所心焉禱之者也所有新纂訴訟各法目前碍難通行緣由理合恭摺覆陳伏乞皇太后皇上聖鑒訓示謹奏奉硃批該衙門知道單併發欽此 
宫門抄十月二十日内務府八旗兩翼値日無引見岐公續假十五日掌儀司奏二十五日祭奉先殿橚貝子行禮召見軍機 
順天府會同巡警部謹奏爲籌辦巡警遵旨覆奏摺 
順天府會同巡警部謹奏爲籌辦巡警遵旨覆奏事光緒三十二年二月初八日准軍機大臣字寄奉上諭御史朱錫恩奏京畿地方盜竊滋多請推廣巡警一摺著巡警部順天府妥籌辦理原摺著抄給閱看欽此遵旨寄信前來查原奏内稱京師同章城内緝捕歸提督衙門及五城御史城外緝捕歸順天府大興宛平等縣上年奉旨裁撤五城御史設立巡警部唯警部專辦城内城外巡警尙未徧及地方官捕務廢弛警部未遑兼顧致使近幾重地捕務無所責成直隷一省辦法最爲周妥順天爲首善之區尤宜切實舉行應請飭下順天府督率所屬各州縣遵照警部章程兼仿直隷辦法推廣警政俾京畿内外一律安謐各等語臣百熙等查近畿各州縣勸辦巡警程度尙低而舊設之馬步一隊亦未能得力當將舊設之巡緝馬隊改編巡警咨商直隷督臣袁世凱調到天津得力警官勤加敎練購換槍械數月以來略有進步現在靑苗滿地分撥近畿四路各要隘遊弋梭巡偵探盜賊出沒無窮其所往地方尙稱安謐正巡官長若盡取材於天津不敷調遣當於四月間挑選學生五十名附入巡警部巡警學堂速成科肄業放於公廨左近建設巡警講習所商諸巡警部匀派日本敎習分班敎導爲步隊改章之預備俟速成班學生畢業後再將舊註四路廳之步隊巡警律調集中央挑選歸併三百名改置巡官酌加餉銀卽以速成畢業生分别補充勤加訓練將來此項步隊分巡近畿各處補助呼州縣巡警所不及現在籌畫粗有頭緒其一切施措尙須參酌巡警部及天津各章程隨時益求精進冀收實效至与步之改置警額之酌减餉章之加增並擬動用原有劃撥地糧餉銀以供各項支應另行奏明辦理巡警部查京城關鄉以外例有劃歸五城外坊及步軍營管理地段前因臣部整理内外城警務添設巡警需欵過鉅籌措不易暫難顧及外坊當經行令留京各營統領姜桂題酌撥馬隊協同步軍營順天府兵隊會查以免疏虞現内外城巡警布置漸有端緒卽當寛籌欵項推及上坊與順屬各州縣劃分權限詳擬辦法以期周密另行奏明辦理至巡警爲内治根基民事總匯必須恢保安之用乃能淸盜賊之源原奏趨重 
 
 

Page 17

 
 
[李軍巡閱長江下游鎭江]  
　　長江水陸總巡李本淸日昨屬親率師船赴鎭江圖山江陰下游等處嚴密巡察以絶匪蹤（再） 
[集議組織商會紹興]  
　　蕭山商界現擬組織商會前日已假火神廟開會公舉總副董事不日卽須禀請縣主詳報立案云（早） 
[滬寗鐵路改用洋人吳淞]  
　　滬甯鐵路總理車務處以所用華人弊竇百出擬將各車站長及火車内外驗票收票等改用洋人經理至各段應用華人之薪水一槪折减二成現各站脚夫執役人等各懷怨望擬公推某甲代表統歸包攬惟未知能實行否（川）按華人作弊改用洋人試問洋人作弊將改用誰人乎 
[巡洋廣艇去舊用新吳松]  
　　江南外海水師提標南匯營一號以及狼山鎭標之掘港營蘇松鎭標之蘇中營前在引翔港船政廠訂造新艇三艘業已工竣於二十一日駛赴外海巡緝其舊有之廣艇三艘擬卽招商出售云（川） 
[上海官事]  
　　電報局總稽查候補知府唐元湛江蘇裕蘇官錢局坐辦知府李厚礽昨均詣道轅禀見○鈞和兵輪船管帶馬廷樹昨由江寗公畢回滬即赴道轅禀知（宜） 
[總巡撤差易委]  
　　浦東總巡梁明府現奉道憲撤委遺差有委道署發審委員謝樹伯明府崇電接辦之說（宜） 
[札飭淸埋安牘]  
　　滬道瑞觀察札飭上海縣曁英法兩讞員畧謂現届年終所有各案在押人犯其情節不甚重要者趕卽訊結其應候質訊者暫交的保釋回俾得回家度歲至於重要各犯應行訊明詳辦者不在此例母得擅縱云云（宜） 
[批查冒名干預詞訟]  
　　昨滬道批劉錢氏禀劉玉書即劉楚又名劉鶴齡藉詞經辦善舉冒充已故道台劉毓麟投函各署干預詞訟招搖撞騙胆玩已極仍遵憲批移司通飭查拿旋由會審公廨獲案解道發縣訊究來禀所稱劉玉樞如果卽係此人應在究辦之列詎容輕易釋放仰上海縣嚴諭知之仍遵前批迅速擬議禀辦母稍寛縱云云（宜） 
[法員請假回國]  
　　本埠法書信館大班陶伯輝請假回國一切館務由漢口法書信館大班耶松君庖代（深） 
[英界火警]  
　　前晚十一點三十分鐘時英租界厦門路貽德里第一百零八號門牌顧企韓家失愼經救火會西人救熄祇焚去後面披屋一間（方） 
[法界火警續志]  
　　昨紀洋行街失火一則悉火起於太古信糖棧焚屋三鐘又八仙橋火警查係彩章洋貨店失愼所致均由捕房將各火頭拘入訊問（深） 
[美界火警]  
　　昨晨二點一刻鐘西華得路瑞記洋雜貨店失愼延燒比隣潤興押店長林飯館祥茂洋貨店等褸房七幢當經求火會西人驅車救熄捕房以瑞記保有火險特飭探查明起火情由禀復核辦（似） 
[縱火判押西牢]  
　　前者英租界大新街餘興祥京貨店主鮑杏言縱火圖賠控由公共公廨關讞員會同英巴副領事前往覆勘實昨由包探陳洪德將鮑解案鮑供樓上之火實係小的潑翻火油燈而起赶卽下樓取水澆救適巡捕推門進内疑爲縱火太守得供商諸巴君以鮑縱火火實判發押西牢兩年（力） 
[盜犯移縣]  
　　盜犯陳玉林與胡寶山夥劫王石山楊鶴廷等 
家衣飾錢洋逃至义袋角爲包探陳雲忠拿解公共公廨奉中西官判押候補提供出之楊結疤子到案再辦昨陳探禀稱楊結疤子緝獲無期先將陳等解請訊斷王楊兩失主投供十月二十五及二十八兩夜被盜搶去衣洋求恩懲辦訊之胡陳兩盜同供實係楊結疤子爲首讞員關太守判押送上海縣訊明嚴辦（力） 
[懲罰賭徒]  
　　前晚英捕房代總巡麥君帶同西探濮羅斯阿等至裏虹口胡家木橋拘獲賭徒九名並一應賭具等物於昨早解至公共公廨讞員關太守會同英巴副領事提訊各賭徒中除王德財岳小玉等二名已存洋保出外餘如曹觀旺朱松泉陳雪月周德榮金桂生陳榮記經桂森七名均解至案下西探禀稱各人均在賭塲拿獲請爲讯究曹觀旺朱松泉等供詞狡展太守商之巴君判將曹朱二人各押西牢六月其陳雪月等五人每名罰洋十元如無洋改押一月賭　銷毁完案（力） 
[爆竹自炸傷人]  
　　昨日江海新關查艙人在某輪船查出私帶東洋爆竹一箱隨即起上置諸堆積貨物處至下午三下鐘時箱内爆竹忽然炸烈旁有傭人夏桂祥張定林張阿星等四人在彼作工爲爆竹轟傷當卽報知捕房並將受傷人送至仁濟醫院療治四人中惟夏受傷最重其餘無其大碍（力） 
[查究虐妓]  
　　美界西華得路濟良所女董訪聞同春坊妓女林湘珠迭被惡鴇理王氏霸阻從良並被凌虐致妓不堪其苦而逃殊屬狼毒現已報由中西官澈底查究矣（似） 
[蒞驗自縊]  
　　寗波人陳福生年四十三歲向爲探夥邇因貧 
病不能度日於前晚自縊而死昨晨經二房東宋子餘投報捕房捕頭飭二圖地保報請上海縣王少谷大令干五點鐘帶同刑仵臨騐旋據報稱委係自縊身死大令親視無誤塡明屍格由堂棺殮（力） 
[上海縣案]  
　　去冬夥竊劉蘭亭家衣物拒傷劉之妻兒一案當經法公堂獲解張德生向興如等各犯到縣訊辦茲復函解錢瑞生到案訊押前晚帮訊洪明府飭提錢及先獲之吳阿根分别研究俱稱係張德生糾竊拒捕不諱明府判吳遞回丹徒縣交保管束錢發改過局　押一年察奪○薜新弟仝妻侯氏控族人薜木林霸贖活產亦奉洪明府提訊新弟供　於光諸十五年將田一畝餘活賣於木林近央原中两次向贖木林强詞圖呑求究木林供田係小的原業前曾賣與新弟嗣於光緖十年份由小的贖回執業有新弟退據可憑明府判两造各具甘結查出何人虚妄定行嚴究不貸○粤人鄭熙藝在押多月不將倒欠莊銀淸理茲復比責二百板判限两禮拜理償還押○一地两賣之徐桂祥挺押不繳昨日復訊判戒責一百下還押限三天措繳還定洋（宜） 
[總工程局記事]  
　　元泰恊荳行主前控司賬張桂榮私出莊票舞弊一案經孫明府訊判押候待其父料理近由張之家屬禀稱患病求爲交保巳奉局員批准嗣爲元泰行主得悉立卽投局聲明情由務請押追○木作頭趙雲生前控葉微生掯勒工資洋千餘元局員詢得趙因加價抛工巳非一次判責押限交出洋三百元在案茲因挺不理楚昨又訊判交葉帶去理楚○魚船户楊阿三陸阿金酒醉在途行兇由十六號巡士拘局奉各責五十下押候船主到案再斷○潘茂生在大馬頭恆興押 
 
 

Page 18

 
 
店前張望店主指爲竊賊　士焉案嗣因主店　審不到著卽斥釋（尺） 
[公共公廨早堂案]  
　　丁文法藏匿婦人葉徐氏控奉上海縣移　公廨恊提昨由差探將丁解案關讞員判交捕帶回限七天交到葉徐氏再斷○婦人桂朱氏不守婦道經其夫桂阿茂控奉提訊關讞員以原告未到判交官俟媒禮拜五傳桂到案再訊○流氓趙阿生即小蓬頭應福生卽蘇保上次在延昌弄内以刀恐嚇剝去張子濤皮馬褂報由包探陸恊庭將其羽鶯李寶寶蔣阿四解案奉判各押西牢半年昨由包探金立生又將趙應拿獲解究太守判各押西牢六月○馬姚氏控故夫子馬錫九串通大婦呑產等情案懸數載未結茲馬遣抱赴蘇臬憲上控札飭上海縣秉公訊斷昨由包探張天林壯馬錫九傳案供稱職員赴縣質訊而原告迭次未到况原被均住租界求恩明察太守判馬開釋候移復上海縣照章以原就被○德記土行前控戚蘭谷等欠銀逃避等情一案昨奉關讞員飭差將戚兄鍚峰及阮阿仁傳案判押候過堂訊奪○盜犯周祥泰夥刦靑浦某姓家逃避來滬爲緝捕營葉理璋購綫拿獲於昨解究太守判押候移遞靑浦縣歸案訊奪○濟良所前送迎春二弄文二寶妓院住宿之女孩阿四寶到廨請核昨由包探朱桂生將妓院主王阿大及孩之祖母張氏傳訊張供此女甫來上海不知禁令求恩給領訊之王阿大供孩係張之孫女不敢謊說求恩太守判罰洋廿元充公女孩阿四寶准張氏覓保具領○繅絲女子王首弟陳阿五張阿三等同投公廨控侍者陸阿榮攔路調戲求究關讞員訊之陸阿榮供並不敢向之調笑阿榮之父陸三林投稱兒子方從金陵回申素來誠寶求恩寛宥太守與巴君互商之下判罰洋五元○拔維晏洋行控恊同慶執事人周文石欠銀八千三百餘两向索不還等情昨奉太守將周傳案判交保候訂期會訊○前日久大錢莊飭司楊岳林送洋中途爲王有利串黨搜去一百元昨日捕房復又解訊楊投案請追關太守將王逐加研詰並無証據遂判交保查明再訊○孫金榮將洋烟傳入捕房押所爲七百 
四十號捕查獲送案請辦判管押十四天（力） 
[法租界公堂案]  
　　長豐棧寓客曹桂生竊義和銀樓手鐲一案昨又提訊據該棧司帳李海鵬稱曹在棧販賣磁器向安本分並據包探禀稱查知此案因曹與銀樓夥爲爭風起釁官以不盡不實判交保候核○他利行洋東控買辦何承福盜賣洋酒一案嗣何因他案被控英廨准來差帶去茲已訊詰送回判候下期再訊○宋賡堂控司帳屈華香用空銀四千餘两一案押追求了昨提案復訊命交保料理○同和恊東洋莊失愼一案昨又集訊鄰居名利棧丁聚盛等環遞公禀俱稱火是同和恊所起中西官以衆証確鑿判同和協主王泰昌交保交銀三各两提二千二百两撫卹揚祥記提二百两給卹一林堂刻字店餘六百两充用公堂罰銀以儆疏忽○張毛毛竊船主陳阿炳洋二百元被姘婦王小妹騙往海參威致張久押未了昨復解案判押四月了事○韓根生鍾書堂因盜賣梁沈氏地畝控押日久昨解案判保出料理○同仁昌魚行控姚咸南欠賬三百餘千昨由某氏婦代交洋五十元官判年内再交一百元餘洋明年拔還○李昌侯前將僞點銅向戚升抵銀一百餘两不牘控押經年米了昨亦解訊判交的保料理（臨） 
[新租界捕房事]  
　　密波路江林記木作頭昨至新閘路餘大洋紗號呑服生烟聲稱因號主吳某造屋不付工料洋元故與拚命云云旋有江之家屬赶到將江舁去求救吳罹立卽據情投報捕房捕頭准卽派探徐阿華查辦○派克路二百五十一號唐王氏投捕房控稱有甲乙两人以租房爲由竊去綢皮衣服請緝捕頭准卽派控緝辦（力） 
[美租房捕房事]  
　　北河南路昨有逃馬一頭將小車夫陳阿二撞傷由五十八號捕扣信與陳并送捕房奉飭陳送醫求治一面飭查馬居主姓名傳辦○常炳春昨在百老匯路普慶里老虎灶與金阿生賭博起釁被金擊傷頭而而逸常卽投報捕房奉飭如再遇見鳴捕拘辦○北浙江路陳春萱之妻徐氏與陳口角呑烟圖盡由陳報知捕房奉飭速送醫院求治再核○李阿二昨在西華得路和小販陳仁才强 
賒不遂行兇中捕將李拘入奉飭發押丐牢一天（似） 
來函 
[尙賢堂第十次講議尙德篇]  
　　中儒之敎立功立言以立德爲上西儒之敎智育體育以德爲先由是以談中西敎術不同其同以尙德爲獨一無二之宗旨則斷無疑夫依枝附葉者不知探本隨波逐流者不知尋源近年風氣　開學界中人得新忘故大率左中而右西劣中而優西以性道爲虚無以禮義爲束縳將并一切放棄之微特誣中學抑誣西學實甚偏蔽之害佳白李先生知之是以考業分科首列品行蓋非有德則不能自愛而立品自修而勵行也今日者登尙賢之堂宣尙德之意鄙人所願與諸君共證者固有在矣 
　　一爲中庸之達德達之言通乃天下所通行其德維何曰知曰仁曰勇知不根乎德是爲小知爲私知小知者憑其臆度妨礙大計私知者逞其巧詐敗壞公益不然日言開智何以謬妄相仍者比比也故無德不可爲知仁不根乎德是爲色取之仁爲力假之仁色取者貎示慈惠心存忌刻力假者陽託保艾陰肆殘賊不然日侈同胞何以種族相陵者比比也故無德不可爲仁勇不根乎德是爲氣矜之勇爲角鬭之勇氣矜者發於憤激不顧義理角鬭者恃彼雄武不恤利害不然日圖自强何以侮辱相加者比比也故無德不可以爲勇若有德者於此澄幾觀變開物成務上知也禁暴動戢民豐財和衆至仁也整軍經武養精蓄銳大勇也此達德之可貴也未完 
[上海北市絲會館籌賑公所施子英經收各處水災賑捐十月初一至十日第一百八十三次淸單]  
　　初一日義善源交來錫金會館許玨翁洋五十元○初二日松江楊璧池募張寄齊爲妻產後患病持節飲食移助洋十元周記一元○初三日瓚香硯銀一百两周少珊爲妻求病速愈洋一百元○初四日無名氏念元惜花生玉梅氏無名氏三户各洋一元平心子周記小洋各十角○初五日退思軒主人洋五百元又棉衣五百套無名氏銅洋六元小洋八角碎四角○初七日如臯蔣道耕十六元周仕沅仝子懋德懋功懋昭英一元龍九元○初八日四明食力于洋一百元寗波趙嵩楊爲慈親壽筵移助四十元沈笙宏二元○初九日華雲山洋四元○初十日杭州鼎記莊代募洋五十七元○十一日湖北省城施公館洋三元南昌　妇巷吳公館子登氏洋十四元○十二日金山錢王氏爲先慈李太夫人九十冥誕移助經懺資洋五十元○十三日海鹽蔣翰卿求病即愈洋十元○十四日蘇州元裕易隱名氏洋六元崗記一元徐槐庭洋一元銅洋七元銅小洋十二角○十六日星江詹禮耕堂洋一百元又友于堂三十元端餘堂羅廿五元無名氏爲生產平安洋廿元黄姓銅洋一元徐槐庭銅洋一元○十七日徐曉秋爲夫婦六十雙慶節筵麵資洋一百元○十八日胡景福堂洋七元漢口慶雲銅洋廿元○十九日映雪軒洋十元無名氏沈銅洋一元○二十日松江楊璧池募去間於濟仁洋五十元○廿一日金門王氏英洋十元吳鼎甫八元○廿二日徐曉秋大令六秩雙慶則敬所送壽儀移助洋六元○廿三日無力人洋十元許氏五元○廿四日蘇州兪曲園先生書聯助賑洋一百元海密陽善堂得子喜助延年益壽合家平安洋十一元廿六日徐孝餘觀察洋二百元無名氏英洋廿三元龍洋十七元○廿七百穎川氏求病速佤洋五十元蘇州李戟門求嗣母病速痊洋四元高郵丁玉軒募汪心齋爲子初生洋十元又陳一峰代父祈修冥福四元不留名邵求平安二元又不留名雍二元不留名錢二百文○廿八日禮記洋一百五十元韓江氏廿元○廿九日審泉齋主規銀七百两包春生爲母壽筵移助英洋十元○三十日榮季平爲令郎續娶蒙親友賜儀節筵資移助洋二百元松江楊璧池募張寄齋因内子病愈洋十元○十月份共收規銀八百兩英洋二各一百九十三元扯七四廿五合規銀一千六百三九两二錢六分七釐龍洋廿六元扯七四合規銀十九兩二錢四分小洋廿角扯六六合規元一兩三錢二分錢二百作規元一錢六分七釐以上共收規銀二千四百五十九两九錢九分四釐銅大洋三六元銅小洋廿四角原棉衣五百套連前共收規銀五十六萬三千六百三四兩六錢八分一釐鍍金押髮一枝珠壓二個小珠一粒生銀板一元銅洋五百七十五元所有原棉衣五百套即照數鮮交灾區散放登明 
 
