# 1914 - 361 - 4914844

 

Page 1

 
 
   
 
 

Page 2

 
 
時評 
[治盜例（冷）]  
　　近日政府之舉動最爲實際上有益者頒布官吏犯贓條例與治盜例是也强盜與貪官爲最有害於人民之二物兹以嚴法治之人民必大受其益也 
　　雖然古人有云有利必有弊嚴治貪官與强盜固爲人民之利然苟無反坐之條以劑其平則官途之中旣多一傾軋報復之方而善良忠厚者愈不敢揷足而栽贓誣人之惡偵探亦多一敲詐之路而人民日爲人誣以盜罪而無安寧之日矣 
　　是故以嚴刑治貪官與强盜是也旣有治貪官强盜之嚴刑必有相當之嚴刑以治彼誣人爲貪官誣人爲强盜之人然後官之不貪者與人之非强盜者得有所保護不然此貪官强盜之嚴例頒布貪官强盜未及治而不貪之官不强盜之人民盡爲此嚴例所葬送矣是豈定此嚴例之本意哉 
[策令]  
　　六月五日大總統策令邱昌錦給予三等文虎章葛得功給予五等文虎章此云 
　　又令閻駿聲給予四等嘉禾章黄緒炳給予五等嘉禾章此令又令據護理山東巡按使龔積柄呈稱歷城縣知事李傳煦治行昭著請予奬勵等語李傳煦給予四等嘉禾章此令 
又令盧鴻球給予四等文虎章温彦斌給予五等文虎章此令又令王澤春給予五等文虎章宋毓衡給予六等文虎章此令又令許念慈給予六等文虎章此令 
　　又令各省實任巡按使均特别委任監督各該省司法行政事務署任巡按使均暫行委任監督各該省司法行政事務此令 
　　又令江蘇巡按使韓國鈞呈請任命徐壽茲爲政務廳廳長應准先行署理此令 
　　又令據吉林巡按使齊耀琳呈請任命王莘林爲吉林巡按使公署政務廳廳長應准先行署理此令 
　　又令内務總長朱啓鈐呈據甘肅巡按使張廣建電請任命王宗祜署省城警察廳廳長應照准此令 
　　又令司法總長章宗祥呈請將此次裁缺之京師第三初級審判廳推事陳延年署推事駱騰麟京師第三初級檢察廳檢察官蘇兆祥第四初級檢察廳檢察官曹堃均即開去本缺另候酌用等語應照准此令 
又令司法總長章宗祥呈請任命鮑宗淇艾作屏馮壽祺徐九成陳誠王起孫何璂署京師地方審判廳推事區樞劉瑞琛田鳳翥張明哲石秉鑄高方枚署京師地方檢察廳檢察官應照准此令 
　　又今陸軍總長叚祺瑞呈請授徐國棎爲陸軍步兵上校並加陸軍少將銜應照准此令 
　　又令據國務卿轉據印鑄局局長袁思亮詳請將參事易順鼎叙列三等等語應照准此令 
　　又令敎育總長湯化龍呈請將秘書覃壽堃叙列五等等語應照准此令 
　　又令平政院院長汪大爕呈請將肅政廳書記官陳洪道王紹鏊均叙列五等等語應照准此令 
　　又令茲制定官吏犯贓治罪條例公布之此令 
[專電]  
　　北京電外交界要求外人原告皆鎗斃 
　　北京電庫倫已完全宣告獨立並組織議會以期合乎憲法並聞此項公文除政府接得外駐京各國公使亦一律遞送未知政府及各國公使處如何態度也 
　　北京電此次巡按使兼管防軍統率辦事處以爲權限不清另擬防範之法由參議提出議案准於日内邀同法顧問博里索德顧問丁克滿日顧問板西並參陸兩部總長開軍事大會　　北京電大總統日前任命傳良佐爲軍事裁判處長此項命令係由統率辦事處交令並未明發說者謂軍法本陸軍部軍法司專職前已設立軍政執法處茲又設軍事裁判處究竟誰是主管 
　　蘭州電白匪確分二股竄擾其一股將出隴東其又一股已西抵循化去西寗約三百里並與番子連結云云如此次不能聚殲以後去路愈廣官軍永無收功之望 
　　綏遠城電聞包頭竟是土匪勾引兵士攻撃使署現已拿獲多 
人 
[特約路透電]  
　　北京電路透成都訪員來電謂白狼之一部分圖入川境一節與一星期前中國某武員所告路透北京訪員之言適相暗合該員謂政府指揮征狼官軍極爲審愼擬竭力逐匪離走根據地以期斷其軍火接濟之路羣匪不日將被逼向川邊竄走大約不致圖入該省豫計月杪之前官軍必與匪大戰匪之軍火必不敷用如遇大敗之後必不能如在豫省可以散歸鄉里而於官軍離後復出聯成大隊該員並謂官軍必能潰散匪隊匪如分爲小股以期閃避官軍則官軍將設法捕其逗遛者末請路透訪員如接關於白狼之消息本得期内勿發電傳告 
　　北京電染敦彦獲一等嘉禾章 
　　成都電鹽井各地反對徵收鹽稅新章頗力鹽商願仍照舊例以現銀與紙幣搭付 
　　東京電航務中人絶對否認日本航業公司聯合之說且謂從未嘗議及此事 
[譯電]  
　　倫敦電各報登載炮術大專家斯考特海軍大將來函謂海底潛行艇及飛機二物近年來大有進步海軍戰務情形大變奪雷諾特式戰艦今已廢用吾人所需者爲海底潛行艇與飛機飛船大隊及巡洋快艦數艘云 
　　倫敦電亞爾勃特堂舉行前在愛爾蘭皇后輪船罹難救世軍諸員之追悼會時到者頗衆並宣讀英后誄詞 
　　倫敦電特培之白萊特山爾古敎堂爲火所燬内有無價之奇珍及達爾文之紀念碑火熾時且有炸聲 
　　巴黎電維維拉君通告總統因三年兵役事諸多困難故不能組織内閣總統乃邀台爾加斯君組織之 
[公電]  
 
鑒前准公函以浙絲滬捐請姑仍擬由浙代收其蘇絲塘工捐仍囑撥還等因查浙絲運蘇由浙代收滬捐原可照舊辦理惟無論銷於何處應將代收捐欵一併撥解庶昭公允務請秉公主持迅賜示復俾得早日定案至蘇絲旣不運浙未能帶收浙塘工捐如由正稅開支則爲預算所無實難照撥並希鑒諒蔣懋熙江印 
要聞一 
[白匪逼近蘭州矣]  
　　英文楚報五月二十五日通信云據最近消息白狼已抵蘭州府屬之和州距省約三日路程惟未述及川邊近狀按白匪前在秦省隴州分爲兩股今似復在距蘭州府東南三日路程之安定合而爲一白匪臨陣者雖爲二千五百人而其衆實有五倍之多其來福鎗每枝以五人司之一匪受傷倒地則一匪拾鎗起而代之匪之死者咸於黑夜埋之填平其地不留痕跡 
[審查會之秘密約法會議昨關審查會内容異]  
　　常秘密惟聞前月三十日開大會時梁士詒謂原案不甚完善應增條文係以上年善後借欵合同曾有審計處聘用俄法顧問各一員之規定而第二次大借欵尙待進行政府所提出之草案於設顧問及依條約辦理諸事皆漏未提及亟應增入以　遵守其時贊成者頗多由此以推則昨日之審查會必得加置顧問及依條約辦理兩條可知又從政界探得一種消息謂該會議現在審查已有頭緒聞某議員對於各省設審計官一節頗不謂然蓋旣不設審計分處則審計官雖名爲存在其實無所附麗將來權力必至非常薄弱於實行審計職權時必至發生種種滯碍故審計官一職决無增設之必要如必須設置則審計分處不如不裁之爲得計云云大約會以後此項意見書必將提出約法會議又須大費一番討論矣　　 
　　嘉禾章之推測政治會議閉幕後議員均給嘉禾章以示奬勵現在約法會議去閉幕之期又已不遠一般人預爲揣測多謂各議員之勞苦功高更駕政治議員以上將來閉會以後至薄之奬勵亦必與政治議員受同等之待遇然據聞總統之意則又不如是蓋以爲約法議員多係出於民選來自由問其一種清貴之資格逈非行政官所可比如必奬以嘉禾章反失政府優禮議員之意由此觀之則將來約法議員畢竟并三四等嘉禾章亦無取得之希望所聞如是確否尙難必也 
[政治會議正式閉會矣]  
　　閉會時之情形政治會議定於六月五號閉會其程序議長議員於上午十鐘到齊十二鐘總統在懷仁堂公讌讌畢於下午　遊玩北海晚間五六時在團城茶會舉行閉會禮式並聞總統將頒有慰勞各議員之詞旋即全體撮影於是政治會議半年餘從此作一收朿今日送君須盡醉明朝相憶路漫漫此唐人送别詩也從此諸公加入參政者仍回原衙者陞任他職者賦閒無事者借誦此詩其勤黯然消魂之感乎 
　　意見書之解决議員王學曾所陳尊重經義保存國粹維持世道一案當時議場頗有爭執嗣經李議長排難解紛將此項議案略加修正作爲意見書由議長代呈總統全場一致認可聞此意見書由李議長呈進批交敎育部查核辦理此案便算解决矣 
　　各議員之給薪各議員發給薪水前此均由中央發給一次近因財政困難定爲中央所派之議員其薪水卽由中央發給各省所派議員其薪水即由各省發給昨由内務總長通電各省又議員薪水四五兩月每人應得千元元十二月半月一月全月每人應得洋七百五十元前此僅發三百元尚欠四百五十元合計此一千四百五十元由中央各省分别籌給矣至於各議員履歷歷由李議長開具清單呈交總統以留將來作相當任命之參証云 
　　李議長之辭勳李仲宣氏在政治會議半年頃以 
 
 

Page 3

 
 
第三版 
參政府任又給予一等嘉禾章李氏辭而不受當經大總統批令謂該議長碩畫鴻謨共匡大局特膺榮典用示褒崇母過謙抑云云 
[政府用人行政之具體觀]  
　　國務卿限制保薦之辦法自政府開保薦人材之途各方面之紛紛保薦者近頗不乏而其所保薦者類憑一紙文牘之稱讚其實際可當人材兩字與否無由得知昨徐國務卿關於此事特商陳大總統以此項保薦非加以取締辦法恐眞材不易得適足開仕途奔競之漸殊失爲國求材之本意擬規定此後所有各方面呈請保薦人材者勿須溢美僅將其政蹟及特長詳爲臚列其所保薦在道尹以上者由總統特爲召覲其道尹以下者由國務卿接見本詢事考言之方爲循名覈實之資然後再分别准駁庶乎可一洗濫保之弊云云聞總統對於此陳議極爲首肯已有規定此後即通照此方法辦理之意矣 
　　機要局辦事規則之議定政事堂所屬之機要局爲政事堂中最主要之機關其事務均較他局爲繁現在辦事人員已調用五六十人而對於辦理事務猶日不暇給該局張局長力圖該局事務之整飭已議定辦事規則即日公佈實施其大要如下（一）禁止兼差本局事務繁重且非常緊要各員竭全副精力以處理之尙恐不足斷難再兼他項職差特規定凡本局局員不得再兼他項職差違者卽予免職（二）嚴（二）嚴密關防本局所經手事件半屬密要一有洩漏所關繋非淺特規定凡一項文件由何人經手即蓋印各該人圖記倘事件有洩漏之處無論如何卽由該人負完全責任（三）取締告假本局局員不得無故告假遇有特别事故必呈明局長核准方可但限定一月之内告假不得過十日逾限即接照日數扣除薪俸（四）規定辦事時刻普通局員以每日午前九點鐘到局辦事著以爲例並置簿自行畫到其逾九鐘到局者卽不得畫到午後五鐘始能出局每月由此簿以比較各該員勤惰 
[參政院消息]  
　　憲法委員之預測參政院開議在卽聞擬於月之十五號前後舉行該院開院後即由參政中推舉十名委員組織憲法起草委員會從事討論惟參政員以舊日大員爲多於法律問題素欠研究將來推舉必法律派中員居多其餘舊學派官員派實業派各推一二人據該院某參政云憲法起草員現多擬推舉施思黎淵汪有齡鄧鎔梁啓超李家駒寳熙渠本翹王揖唐王闤運諸君充任即略有變動亦不遇二三人云 
　　院外參政之物例　參政任命後一般自鳴商尙者紛紛來電請辭已有十數人之多總統本擬一一照准另行簡員但以辭職者皆係博學通儒一流現時此項人才甚難物色擬均不准辭二面婉轉邀請來京如實不願來京者亦不相强准其遥襄院務對於諮詢要案以函電往來仍致送參政之薪俸以示政府優遇碩學之至意 
　　參政簽到之人數參政院秘書廳辦事處在前參議院内設立以來參政赴該處簽到者已有二十餘人黎院長昨諭林長民代理秘書長具函催請在京各參政迅爲簽到如是五十人之數即行開會並聞參政院會場已决定設於團城子大佛殿蓋便於黎院長之出席也 
[茶商聯名請設公所]  
　　前清張香濤制軍覩商業之凋敝憫茶商之失敗擬在漢口創設一茶業公所爲研究製茶薪法及輸轉金融機關當時茶商恐官奪民利極力反對現在連年虧本業茶者均有不能支持之勢推原其故由於貲本短少之商人每存僥倖漁利之想茶箱抵鄂急於求沽外人知其經濟窘迫故意延宕然後以其賤值得之現在茶商備嘗此中艱苦知非結合團體難以保障權利故曾聯名呈請農商財政兩部設法維持並乞批准在滬鄂二處設立茶業公所以維商業而保利權聞現以批准設立矣 
[四部會議烟草專賣案]  
　　政事堂人日前徐國卿片行外交内務財政農商四部定於昨日（三日）上午齊集政事堂會議所議之件係專議實行烟草專賣案探其内容係以財政部主張粘貼特别烟票農商部力主設局專賣内務部則以無論如何舉行該部均有保護稽查之責請先預定抽提追加費徐國務卿以此舉旣關稅務又關條約究應採用何法除由政府取决政策外尙須取决於外交部總期無碍外交有益國課爲主是以特召上列四部協議一次以資取决討論甚久是日仍無結果 
要件 
[各省所屬道區域表（續）]  
　　安徽省（安慶道）依前安廬滁和道區域轄縣如左 
懷寗縣桐城縣宿松縣太湖縣潛山縣望江縣事肥縣廬江縣舒城縣巢縣無爲縣滁縣全椒縣來安縣和縣含山縣（蕪湖道）依前徽寗池太廣道區域轄縣如左蕪湖縣繁昌縣當塗縣廣德縣郎溪縣歙縣黟縣休甯縣　源縣祁門縣績溪縣宣城縣南陵縣涇縣太平縣旌德縣甯國縣貴池縣銅陵縣石埭縣東流縣秋浦縣靑陽縣（淮泗道）依前鳳穎六泗道區域轄縣如左鳳陽縣定遠縣鳳台縣懷遠縣靈璧縣壽縣宿縣阜陽縣穎上縣太和縣霍邱縣蒙城縣渦陽縣毫縣六安縣英山縣霍山縣泗縣五河縣盱眙縣天長縣 
　　江西省（豫章道）依原贛東道區域轄縣如左 
南昌縣新建縣豐城縣進賢縣南城縣黎川縣南豐縣廣昌縣資溪縣臨川縣金谿縣崇仁縣宜黄縣樂安縣東鄉縣餘江縣上饒縣玉山縣弋陽縣貴溪縣鉛山縣廣豐縣横峰縣（廬陵道）依原贛西道區域轄縣如左宜春縣泰和縣吉水縣永豐縣安福縣遂川縣萬安縣永新縣寗岡縣蓮花縣清江縣新淦縣新喻縣峽江縣吉安縣分宜縣萍鄉縣萬載縣高安縣上高縣宜豐縣（贛南道）依原贛南道區域轄縣如左贛縣雩都縣信豐縣興國縣會昌縣安遠縣尋鄔縣龍南縣定南縣虔南縣大庾縣南康縣上猶縣崇義縣寗都縣瑞金縣石城縣（潯陽道）依原贛北道區域轄縣如左九江縣德安縣瑞昌縣湖口縣彭澤縣星子縣都昌縣永修縣安義縣鄱陽縣餘干縣樂平縣浮梁縣德興縣萬年縣奉新縣靖安縣武甯縣修水縣銅鼓縣 
　　福建省（閩海道）依原東路道區域轄縣如左 
閩侯縣古田縣屏南縣閩清縣長樂縣連江縣羅源縣永泰縣福清縣霞浦縣福鼎縣寗德縣壽寗縣福安縣平潭縣（厦門道）依原南路道區域轄縣如左莆田縣仙游縣思明縣晋江縣南安縣惠安縣安溪縣同安縣永春縣德化縣大田縣（汀漳道）依原西路道區域轄縣如左長汀縣寗化縣上杭縣武平縣清流縣連城縣歸公縣永定縣雲霄縣龍溪縣漳浦縣南靖縣長泰縣平和縣詔安縣海澄縣龍巖縣漳平縣寗洋縣（建安道）依原化路道區域轄縣如左南平縣將樂縣沙縣尤溪縣順昌縣永安縣建甌縣建陽縣崇安縣浦城縣政和縣松溪縣邵武縣光澤縣泰甯縣建甯縣 
　　浙江省（錢塘道）依前杭嘉湖道區域轄縣如左 
杭縣海寗縣富陽縣餘杭縣臨安縣於潛縣新登縣昌化縣嘉興縣嘉善縣海鹽縣崇德縣平湖縣桐鄉縣吳興縣長興縣德清縣武康縣安吉縣孝豐縣（會稽道）依前寗紹台道區域轄縣如左鄞縣慈谿縣奉化縣鎭海縣象山縣南田縣定海縣紹興縣蕭山縣諸曁縣餘姚縣上虞縣嵊縣新昌縣臨海縣黄巖縣天台縣仙居縣寗海縣温嶺縣（金華道）依前金衢嚴道區域轄縣如左金華縣蘭谿縣東陽縣義烏縣永康縣武義縣浦江縣湯溪縣衢縣龍游縣江山縣常山縣開化縣建德縣淳安縣桐廬縣遂安縣壽昌縣分水縣（甌海道）依前温處道區域轄縣如左麗水縣靑田縣縉雲縣松陽縣遂昌縣龍泉縣慶元縣雲和縣宣平縣景寗縣永嘉縣瑞安縣樂清縣平陽縣泰順縣玉環縣（未完） 
[雜評一（無名）]  
　　英國之古物　英國之古物自要求女子參政權風潮起而被毁被壞者已不少今日又傳大禮拜堂被火而無價之古物盡毁且并達爾文之紀念物而亦毁之是誠世界可惜之事也雖然若中國之以古國稱者其可貴之古物視英有加而近年來之毁壞及被人盜賣者其數更百倍於英國其可惜不更甚耶 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[續誌江蘇實業參觀團留東記者]  
　　參觀團抵東情形已誌前報兹悉上月二十八日上午十二時大正博覽會協贊會宴該團於迎賓館該會會長東京市長阪谷芳郎男爵演說略謂此次博覽會本爲東京府發起後因全國各府縣出品赴賽改爲全國博覽會貴國對於敝會出品頗爲踴躍敝會深爲歡忭承貴團蒞會更深榮幸惟刻值明治皇后葬期一切禮節多數欠缺願諸君原亮並云此次博覽會各項品物較明治三十六年大阪全國博覽會已多進步如麥類一項向居劣點經歷次改良近日已達優點又十四時口徑之大炮敝國向不能自製此次賽會竟有出品陳列又鋼製軍艦向亦不能製造現有某船廠新製一艦竟與他國所製者無異且速力過之又第三四會場多飛行艇此種機械非來自别國實敝國工廠親自製造諸如此類可見我國近來製造之進步云云後協贊會副會長中野武營郡演說謂今番澁澤男爵赴貴國考察實業貴省首先優待此不特澁澤男爵之光榮抑亦敝國國民之榮幸也此次貴團光降早由澁澤電請外務省通告各界如禮招待以資報德王團長亦起立致答詞謂敝團東來觀覽倍荷隆禮相將深爲感謝歡盡而散 
　　三十日下午六時日本實業家近籐男爵淺野中一序等又讌該團於芝公園之紅葉館一時政治家實業家蒞會者座爲之滿農商務次官上山氏中華民國特命全權公使陸宗輿君横濱領事王守善君等均先後戾止是時開會奏樂繼演日本戲法演畢由近籐男爵致歡迎詞謂今日諸君子遠道東來一堂相聚兩國交好於此可見願以後常保東亞和平將各實業研究共進報紙蜚言可置勿論云云次陸宗輿公使演說謂此次敝國江蘇實業參觀團東來承近籐男爵等竭誠欵待兩國交歡實從來所未有鄙人謹代中華民國政府致謝夫實業一事本賴互相提携以圖進取前澁澤男爵到敝國鄙人亦深請其力爲考察有利兩國國家兹聞男爵先到江蘇人均表歡迎可見兩國實業家具有密切關係者祗圖一國之利於經濟學原理不屬不合云云次王團長致答詞謂敝團東來參觀博覽會及工場會社等諸荷招待今晚又承筵讌團員深爲感謝言畢由女優演紅葉之舞各藝員手執中日國旗先中後日互相交錯表示兩國敦睦之意一時鼓掌如雷演畢日本各實業家同呼中華民國萬歲中華實業界萬歲參觀團分同呼日本帝國萬歲日本實業界萬歲散會時已鐘鳴十下矣 
[兩會議搬家之忙裏趣聞]  
　　　參政院地點自指定參議院後該院秘書廳正廣發通告敦促報到裝色點緩布置種切日内卽可呈請總統指日開會不意於百忙中忽揷入一滑稽小史與正文似有關係似無關係爲分述之閱者以會之可也 
　　科長之催搬自參政院指定參議院爲開會地點搬家問題大起蓋參議院現爲約法會議所占爲騰挪計不得不以該會議移至政治會議所在地之團城政治會議交代事務則復移至總統府對面之該會議議員招待所轉輾搬移頭緒紛繁參政院秘書廳之庶務科長以該院開會在即先告之約法會議秘書廳之庶務科長請其速行搬移約法會議庶務科長復以告之政治會議之庶務科長政治會議庶務科長無如之何允旣摒擋遷徙此爲交涉之第一起 
　　廚頭之口舌　約法會議之廚頭某者性頗狡黠聞約法會議將移至團城即日往政治會議相度爐竈爲事前之經營見政治會議廚房之杯盤狼籍且毫無搬遷之預備也乃請見該廚房廚頭告以約法會議廚房不日搬來請速預備搬移其口吻一似各秘書廳庶務科長之互相敦促者政治會議廚頭大憤謂約法會議廚子恃勢凌辱强迫搬移實爲無理之極約法會議廚以政治會議業經停止約法會議奉命移往政治會議廚房當然從速讓出兩方面均各持之有故言之成理遂大起口舌幾至用武幸廚役從中排解始各憤憤而散此爲交涉之第二起 
　　某公之憤語　政治會議廚頭旣與約法會議廚頭口角後憤猶未已乃往訴於政治會議之某公某公羔素有脾氣居恒鬱鬱不樂意近牢騷聞該廚頭之訴大表同情因亦怒不可遏廚頭曰政治會議搬移係奉何人命令答云奉某部長命令某公曰某部長何人敢要政治會議搬家如政治會議搬家吾就將吾家眷全行搬進來請看彼有辦法没有言畢憤然仍囑該廚頭暫不搬移聽候已訓再行辦理廚頭唯唯退出約法會議廚頭因以不敢再行催促說者謂自政治會議停止以來總統於各議員已榮以匾額寵以勳章間復擇尤簡充參政其待遇之周無微不至不謂不能如願以償者仍居多數抑鬱所積乃至政治會議某公借廚役之陳訴盡情發揮此以見調劑之難而政界暗潮之激烈團城爲前任陸總理及趙總理寓居之地擺設停當甚合公館之用某公之謂將以家眷搬入或係以一時員氣之言未必見之事實惟政治會議緩行搬移間接關係參政院或以稍遲數日開會此則意中事也 
[國會議員二次領欵紀]  
　　到院之特早　昨日（三日）議員之領公費較第一次到院之時間尤早蓋懲於前次後至十二時至院已不得支領故昨日特爲加早據聞議員到院最早有午前八時卽前往等候者無奈議員到院之時聞改早而國會籌備事務局又不似上次之可以通融辦理竟按照發出通告不至午後一時决不開門然而領欵之議員欲入則擯諸大門之外鐵栅欄閉水瀉不通去又不放心恐致機會喪失故自午前八時至午後一時皆鵠立衆議院門外其一種徘徊無聊神思不定之狀態至可憐也 
　　品類之各别　領欵之議員不知者以爲必皆窮而無告者流實則殊不盡然第一次領欵時有顧問有秘書有部員有政治約法議員昨日領欵者則又添出嶄新官樣之肅政史某某等或云其中尙有新被任命之參政者然而今日則俱現議員之身不倫不類羣聚於衆議院門外之廣場而議論風生幾若忘其身之令在何地焉 
　　領欵之嘈雜　佇立久佇立等候復等候望眼水穿饑腸雷鳴好歹捱到午後一時衆議院門開一擁而入方擬升堂入室各領執照到手而不意至此忽吃一驚又作一頓蓋由門内直逹過廳階下甬路兩旁軍隊布滿荷鎗轟立領欵者至過廳階下直不得再越雷池一步有欲歷階而上皆爲軍警所斥止肅政史某云我雖議員而肅政史也也爾輩見我當舉槍立正何敢阻我有笑之者曰議員已經無效若作大言則欵子卽停止矣另一議員聞之大怒曰議員雖是無效但使我輩選舉之總統今尙有效則我輩今日卽應領欵不能謂被舉之人應有效而投票之人應無效也一時人聲嘈雜而堂上之發執照者乃忽宣布命令備置簽筒謂人數太多故以抽簽唱名行之堂下齊聲反對幾成一閧之勢軍隊見勢凶猛一擁圍合上來議員皆相顧失色而堂上發執照者亦即收回成命請諸議員於休息室内去矣 
　　議員之遵命　議員入休息室後又困又饑如死裏逃生乃稍得一時之靜息發執照者又傳令依號點名填寫姓氏且須對照相片參議員無相片者須覓非本省之議員三人證明其非假冒然後方爲有效各議員爲看金錢面上亦即遵命書名具保訖逐漸散去某報論此事云國會不存議員廢正公費之應發與否與議員之應領與否皆爲絶大之疑問即曰應發應領而蹴爾而與乞人不屑吾不意吾國之議員其志氣乃竟出於乞人下也 
[行將發軔之兩史館]  
　　清史館　前此外間頗傳清史不另設館统由國史館長王闓運辦理然歹殊非事實前日趙爾巽氏已經抵京暫寓蒙古實業公司因被參政之任懇總統開去清史館長差事總統未經允諾聞今日（四日）已移寓秦老胡同大約清史館長命令日内即當發表又聞日前趙謁總統時當面力辭館長之職並謂此項機關設立宜暫從緩一以國家財力困難宜從事撙節一以清室禪讓有功民國措辭褒貶亦多不便故極力催促總統取消此項機關而自身於館長一職决計不肯就任至山西閻都督曾保薦纂修清史人員郭象升郭係晋城人向以詩名屢承晉中大吏優睞革命以後閻都督亦極優禮去歲曾編民軍志此次保舉修史當可勝任云 
　　國史館　國史館長王闓運於五月二十五號啓用印信呈報政府以後史事即當次第舉辦究竟大旨如何外間無從揣測惟得該館館令數則官樣文章應有儘有彚錄如下是爲他日談國史館之初步乎（一曰）派陳正達爲辦事員派陳毓杭爲辦事員派鄭曰敬爲辦事員帮辦庶務事宜派陳正達兼監印兼帮辦庶務會計事宜派陳毓杭校對兼管收發文牌牘事宜二曰派主事李寳頤專司庶務事宜派主事陳兆璇專司會計事宜委任李寳頤爲主事委任陳兆璇爲主事綜上所聞國史館情形已略見一斑至纂修員尙未發表或哨王館長所定之翰林出身小辫保存兩項資格難得其人歟然則曰派曰委諸公不知相慶彈冠時爲牛山之濯濯耶抑小辫之垂垂耶尙一疑問也 
[都門譚屑]  
　　恢復單雙擡制之由來　民國肇建以來崇尙平等之說故無論何人對於大總統有條陳等項均用平擡近來大總統以體制攸關自應有以區别月前曾有命令駁斥平等邪說即爲改訂公文程式之張本除日已將公文程式公布外並規定官吏有封呈事件凡遇大總統字樣皆用雙擡公民遞於官署呈文則用單擡云 
　　清宮内之近况　清室自隆裕太后升遐以後今已一年有餘據聞宮内事歸瑾妃主持而瑜妃亦多所參預清帝讀書日有精進尤喜作斗方字以外尙有瑨珣兩妃彼此相處均甚和睦瑾爲德宗妃瑜瑨珣穆宗妃也當隆裕太后大行後清帝本係兼祧故瑾瑜兩妃均有撫育之義務嗣聞陳明總統曾有民國公函承認其事瑜妃遂讓瑾妃主持而已輔之據聞瑜妃現尊號爲敬懿二字瑨妃尊號爲端宜二字珣妃尊號爲敬修二字瑾妃尊號爲端康二字四妃中瑾年最幼約四十六七餘三妃均有五十二三歲云 
　　湘鄉之天然寳物　湖南湘鄉張君在寶慶界嶺地開辦銻礦鑿石至十四文深處得有奇物外包石窠數層破之則似水晶内藏有五色花樣極爲鮮艶可愛形圓如球珍若連壁不輕示人現聞美國巴拿馬賽會在即張君特自湖南携之來京思覓賞以求善價經多數好古家鑒别均莫識其所以然而其花蕊精細四面透明委係天然佳品非人力所能造也商羊萍實惟宣尼能辨世有博雅君子自必知之 
[法報代表與滇巡按使之談話]  
　　法文報河内通信云雲南巡按使李鴻祥此次入覲於五月十八日行抵河内滇越鐵道公司特備專車迎迓隨行員有外交部特派員王君軍官二人秘書數人越南代理總督白納東及法國士紳等均往車站迎接越南法巡戒備極嚴李君抵站後寓居美脫洛巴爾旅館六鐘本報（法文報自謂）代表往謁李君告以法國官長竭誠接待殊爲可感且謂余此次奉命入覲於政治上及經濟上極有關係代表曰君此次入覲將與袁總統晤談何事願聞其詳李曰政治上之事務余不能語君蓋此事余當與越南秘書長晤談不能洩露於新聞記者也雖然余將告君以經濟上之事務余此次入覲將與袁總統規畫欽渝鐵道建築計畫此鐵道與法國利益有重要之關係自蒙自個舊間鐵道敷設完成滇越之運輸事業益形發達矣代表曰敝國越南總督游歷滇省時君尙留有何等之紀念李曰貴國越南總督游歷敝省時其初態度甚爲猶豫後卽欣然告余輩謂彼此次游滇甚爲愉快余輩竭誠接待以爲總督此次友誼之表示殊爲將來滇越兩政府和衷共濟以發達兩地經濟之證據余輩並與總督訂有政治協約嚴行驅逐越南亂黨故余於起程之前尙下令在余離職期内防守不得稍懈代表曰雲南亦有越南革黨否李曰絶無余從未寛容之也（下皆寒暄語從略） 
[俄人之納稅與入籍觀]  
　　俄商反對取消免稅新令中俄條約五十俄里以内自由貿易一條去年俄國並不俟我國同意遽將此條取消而俄貨之入我國境内者仍尼稅如故今我國亦援例定於六月一號實行乃哈爾濱一帶俄商齊起反對本月十九號聯名具禀該貿易公所謂中國遽然實口取消免稅利益各商所受損失頗鉅請暫緩三個月該公所據禀即於二十號電致該財政工商外交三部請向我政府要求緩行其措詞略謂中國仿照俄國去歲正月一號實行取消五十俄里免稅利益已决定自本年六月一號實行辦理但俄國取消此項免稅曾在實行之前三月宣布周知今中國臨期始發表實行致各俄商去冬今春與阿穆爾各貨未曾算入中國關稅者今一旦實行徵稅俄國各出口商人所受損失不下二十萬盧布而運往尼古來斯克各貨尙不在内若一律實行納稅所受之虧損尤鉅本公所特請向中政府要求展期三個月或准出口各商凡在未宣布以前賣出之貨一概免稅請作速辦理不勝盼切之至二十一號該公所又禀請中東鐵路公司及駐哈總領事略云兹呈閱本公所致財政工商交三部電文並請設法贊助展期三個月或要求凡在稅務司發表以前出售之貨槪准免稅並望與中國商訂新約凡由松黑兩江運往尼古來斯克之貨若係轉運出口者一概免納關稅云云 
　　俄人新頒出入籍新令　俄内務部大臣馬克里闊夫前限制華工入境時增加稅票費等事已經實行現該大臣又擬定華人出入俄籍之新法令如下（一）入俄籍者須先與其原籍斷絶關係（二）於旅俄五年内並未犯有刑事罪者有財産者或有力傭工者均可惟久居俄國之人與俄民習慣相同者不在此例（三）入籍之妻子均須隨籍（四）入籍之始每家納稅百盧布（五）入籍之人應盡當兵義務出籍之人如無他故者禀到即准並給出籍文爲行時之護照其幼子可以隨籍其妻則應商本身始可决定 
[齊垣二次兵變後之謡言]  
　　黑龍江陸防各軍追勦叛兵業閱四日聞未獲一兵所撃之鎗均向天空撃意在縱之速逃目下風聲尙未靜二十六日夜間謡言四起謂又有變端又謂匪徒預備搶掠者警軍防範甚嚴九鐘淨街巡警撤崗改換陸軍防軍站崗各大小街巷均有軍警設卡大呼口號軍警官帶兵週查東門外亦仍取嚴二十七日晨謡傳叛兵未獲省城防軍又蠢蠢欲動並傳昨晚（二十六日）巡防二路又譁變一營歸入前次叛兵股内紛紛議論實則消息皆未可靠二十八日晚十二鐘胡家胡同張姓平房起火商民時又大恐慌疑爲叛兵縱火經警兵消防趕緊撲救按房告以火警人心始安省城各錢莊商號於兵變後紛紛將所存現貨銀元羗帖運赴哈埠故致省内銀市三日中起絶不交易近因省長布告賠償被搶商民叛兵已殄滅故各商復將銀錢運回市面較稍安靜云 
[田督更正剌客事]  
　　英文楚報前載汴督田文烈被剌一節翌日該報復載田督更正電文略謂五月三十日有盜入署爲衛兵所見開鎗三響盜即驚逃並非剌客開封安靜如常遠處之事每易訛傳特請更正 
云云 
[湖北政界新談薈]  
　　劉邦驥决意歸農　前充中央政治會議議員劉邦驥清季歷充鄂省軍學各要職及湖南督練公所總辦光復時維持地方秩序頗著勤勞嗣見黨派紛歧乃始歸隠黎副總統數以要差相畀　辭不就此次勉任政治會議亦非其素志現在該會已停總擬位置之於參謀部已經力辭而湘巡按使湯薌銘則以財政司兼内務司長胡瑞霖與渠不合辭去亟思援引鄉人因擬以湘省政務廳長一職薦劉充當聞劉又經電辭其友雷君勸其俯就昨得覆書有云刻下政局紛撓愧無經世偉力祇好作壁上觀不日回籍務農云云　　劉廠長專案保奬　漢陽兵工廠總理劉慶恩曾留學德國軍工卒業供職兩載對於督察工師改良製造及節省浮費一切内容尙能認眞現在擴充廠務工事較　倍繁按日出品驟增四倍之多新由德國購來各機裝好後且能造極新式之機關鎗砲及二十一生的口徑快砲曁各種彈藥足証該員經理得宜其所以見信於政府者尤以贛亂前黨人極力運動其獻廠劉不獨拒却並密告黎公拿辦嚴防現段督查其成績已專案保奬聞陸軍總長亦極嘉許擬請大總統以陸海部司長記名並賞予二等文虎章廠内出力員司准其擇尤請奬以示鼓勵 
　　呂巡按重劃道區　呂巡按使刻已遵照新省制改組政務財政二廳指日成立惟鄂省幅𢄙遼闊縣缺計有六十九處聞新定道區亦僅設東西北三道尹所有察吏安民種種政務難免鞭長莫及之患茲擬添設南路道尹一缺支配縣分管轄庶整頓事治不致廢弛刻當道之意擬將三道轄境重爲分劃將鄖陽施南二府屬地劃歸新設南路道尹管理卽以恩施縣前清原有施鹤道衙署爲公署蓋該處界連川陜地居衝要匪徒出没無常一切防務在在均關緊要刻已將應行增道道尹理由具呈大總統核示並保薦記名觀察使現任夏口縣知事王縉及漢口警察廳長周際雲升任惟聞新制日内已頒布恐仍無效耳 
　　周廳長拒絶干求　鄂省高等審判廳長周詒柯以自地方初級各廳裁併以來一般法界人才無處効用株守省垣干求差事禀牘盈尺實屬無暇批覽昨特通告法界同人略謂本廳長自蒞任以來於用人行政毫不瞻徇所有裁缺各員及法政畢業各生無不留心考查以備錄用惟現在减政之際位置無多殊嗟人滿該員等或係懷才欲試或因生計困難自屬出於不得已但株守候差客館動需火食屢勞筆墨亦費心思不特本廳有批答之煩即各該員再三請求亦未必有位置之望何如度時審機另謀脫頴如再有呈請概不批答以省繁凟 
[鄂省財政之消極觀]  
 
 

Page 7

 
 
　　裁併慈善費　鄂省官立敬節堂育嬰堂廣仁堂養濟院永安局爲敬老恤貧哀矜孤寡撫育殘廢之善政每月經費向由民政項下撥付按月給領兹忽經中央令一律删減飭就地方籌欵不得列入政費内以符决算現呂巡按頗爲躊躇特集所屬會商維持辦法所議如下（一）費用擬在公産收入内按月提撥若干元其不敷之處應在善資欵發典生息並取消捐助善堂經費籌撥補助（二）議將敬節永安二堂合併爲一育嬰廣仁養濟三處亦合併爲一以節用費除育嬰堂准隨時收養棄嬰外其餘缺額不補俟有的欵再行廣施濟衆 
　　自籌行政費　鄂省國稅廳前據秭歸縣呈該縣行政經費不足請由宜昌稅局撥錢四千八百串以資補助當經函請省長查核略以該縣所請補助費未免爲數稍多可否量爲減撥請核明見復云云乃鄂省長以湖北瘠苦之特别小縣計有長陽保康竹山溪秭歸興山建始來鳳五峰巴東宣恩咸豐鹤峰等十三縣其政費恒苦不敷從前雖有由省補助之事本屬一時權宜未便據爲定案除由公署令飭秭歸縣整理收入自行函復國稅查照飭遵刻該廳已通令長陽等十三縣遵照自行籌補政費勿得再向省城請求 
[浙路臨時會餘聞]  
　　浙路臨時股東會爲繼續第九屆年會結朿商辦組織清算各事宜具議决逐條議題及選舉清算處主任監理路局查察各員經審議會審查户數股數權數核與公司定章相符當然發生効力一俟部電到浙即可着手組織前所存公司股票因恐有人調查故尙存而未發云 
　　浙路股欵清算處主任一人監理四人甬嘉鐵路局查察員六人業經分别舉定兹將各員歷史略誌於下主任葉揆初即葉景葵杭州人現充中國銀行總裁監理孫寀丞諸曁人前充公司董事胡藻靑即胡煥杭州人前充公司董事湯拙存紹興人卽湯前總理哲嗣前充公司董事劉翰儀湖州人卽劉前副理哲嗣查察員楊振驤寗波人前充公司董事孔然齋寗波人前充公司查帳員王亦梅杭州人現充招商局某職張弁羣南潯人前充公司董事五湘　即王錫榮曾充公司理事樓景暉杭州人現充錢江輪局經理 
　　浙路股東　時勛徐申如俞肅蘋王亦梅莫仲卿楊振驤諸君具函浙路臨時會請將二十萬奬金仍歸湯前總理收受經股東公司决贊同曾誌昨報兹再將其原函揭登如下敬啓者此次浙路收歸國有交通部以全國商辦鐵路議而未辦辦而未成成而股東大受虧損者不知凡幾惟湯先生總理此犠牲自已一切營爲專心路事始有今日之成效數年來不但絲毫不苟且因路事而個人大受虧累故特以二十萬元爲奬金部意非止爲湯先生計也爲全國能辦鐵路者勸能捐私利以謀公益者勸也不料湯先生忽爾推辭且欲歸諸股東在湯先生素行高峻固宜有此然此事關於路事者大關於全國激勸者更大實非湯先生所當辭至於歸入股東欵歸入理事酬勞欵以及慈善事業種種辦法皆是取部中特奬湯先生之欵以已意挪爲他用且使部中奬勸全國之苦心良法全行埋没何以對湯先生更何以對交通部兹特另擬辦法湯先生旣以惠我股東矣我股東即作爲心領仍以部奬湯先生者全歸之湯先生似此辦理仍非祗爲湯先生計仍爲全國能辦鐵路者勸能捐私利以謀公益者勸如此則湯先生之受此奬金豈非無愧且使全國激勸則全國皆受湯先生之賜於無窮如湯先生再不肯受是湯先生祗爲獨善其身不爲全國激勸起見想非湯先生所肯出也昔子路子貢同拯溺子路受金而子貢不受金孔子是子路而非子貢且曰能受金則此後拯溺者必多矣竊願湯先生及諸公皆體此意行之鄙人等意見相同謹以貢諸衆股東前尙祈衆股東公决之 
地方通信 
[松江]  
　　謀命案誌詳　朱慶林向充後十一圖地保前勿被謀敝命厥狀甚慘此案頗有遠因先是該保之堂弟朱文明與族中寡嫂朱陸氏姘識匆匆十餘年文明列後遺有老屋數椽糧田十餘畝均爲陸氏佔領慶林謂文明無後産業應由伊承值客冬遂向佃户收去租洋十餘元陸氏聞之即以該保欺寡拉租向知事署呈告謝知事傳該保到案即押令繳還戚族心懷不平恿慶林請律師謝健向地方廳起訴陸氏亦請律師引維辯護時審判長以叔嫂通姦爲風化之害欲稍稍整頓遂判令陸氏挈原有子女歸前夫家文明田産則歸慶林管理案結而兩造仇恨愈深前夜慶林因有事提燈往前村陸氏本與慶林等同屋而居伺之已久得信即偕姦夫阿海子朱火泉女周朱氏及女之姦夫吳松泉等潛伏半路俟慶林歸過齊起奮撃致慶傷重立斃羣兇置屍柴堆中三日復舁投後崗河中慶林家僅一老母因子數日不歸懸懸遍覓迨屍身發現往認果是因憶是夜遠遠聞呼救聲厥聲甚慘隨遣人來城投知事署禀控周知事馳往檢騐傷重不忍逼視即帶陸氏回城並派警拘阿海到案訊鞫現已供認矣 
[杭州]  
　　巡按使署之新編制　行政公署改組已誌前報兹悉政務廳設總務内務敎育實業四科外擬另設財政綜覈司法監理及警務三處每處設主任一人委員二人至四人警務一處仍隸屬於政務廳新任浙江政務廳長吳品珩由屈使保薦聞擬倣照直隸辦法廳設正副主任隷屬屈使之下其已經委任之總務内務敎育實業各科除科長外各科員均分股辦事至外交司法警務當别委專員管理以重職守 
[奉天]  
　　公署改組後之本省人員　奉天省公署改組後張督電呈政府保薦前財政司長張翼廷爲財政廳長前内務司長榮厚爲政務廳長前檢察廳長汪士杰爲實業科長公署第三科科長屠乃勳爲敎育科長財政廳長一缺經中央照准現已奉到電令其他廳長科長諒不日亦必見明文前敎育司莫貴恒實業司馮紹棠均係奉籍應在廻避之例况久已呈請辭職見正趕辦交代聞現在本省在職之簡任薦任各項人員公呈都督請轉呈中央或以對品之官秩存記聽候任用或以相當之差缺與他省互相對調以免向隅都督當批飭各該員速將實在籍貫及詳細履歷開具清單呈送以憑查核辦理凡本籍在缺在差者均限陽曆六月一號以前將經手事件辦理清楚聽候新員接任交代爲要 
[吉林]  
　　黄天敎與蔡國山之關係　雙陽縣著名黄天敎首蔡國山被捕一節已誌前報兹聞自該敎首被捕後其黨羽張勤心甚焦灼當即派人分赴各屬聯絡凡係該敎敎首（如長春之鞠天力德惠之韓桂林五常之李兆年等）均令多匯金錢至雙陽以便央人運動早脫法網一面仍秘密傳敎達其騙錢起事之目的又揚言該敎係奉天命而設違背該敎即違背天命天討之誅在所不免今官揚拘禁蔡國山天厭之故立降旱災以示蒲懲倘執迷不悟終不釋放該敎首（指蔡國山）則大旱三年火災瘟疫兵刧等無日無之一般人民無一能免性命之憂云云怪誕荒謬至於此極此刻該敎敎徒仍毫無懼意以爲有天保護該敎絶無滅亡之日鄉愚紛紛入敎者仍實繁有徒云 
[雜評二（默）]  
　　兩會議廚頭之搬家口舌　政治會議解散已失勢者也約法會議未解散尙未失勢者也約法會科長催搬家而政治會科長允許之此科長之識勢也約法會廚頭催搬家而政治會廚頭不服氣忿然以爭廚頭非科長比其不識勢宜也乃某巨公亦大發牢騷謂如再催搬即將家眷遷入豈眞與廚頭一般見識耶抑有所鬱而藉以發揮耶人謂政治會雖解散而賞勳章賜匾額酬勞已不薄何尙憤憤吾則謂約法會雖未解散而爲期亦不遠催搬家之人恐卽踵其後耳某巨公何所見之不達耶 
　　俄人入籍之新令　俄人新擬入籍令第四條凡入籍之始須納稅百盧布說者謂俄人此令所以處置驅逐未盡之華人而仍使之不稍留足跡耳吾謂華人即不入俄境亦何害所懼者彼一方行此苛令以拒華人之入俄一方又移其俄民於華境以奪東三省之生計則華民眞無立足地矣嗚呼我政府亦能以俄人對華之新令還施之俄人否耶 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[遠東大運動會之籌備]  
　　歐美各國向於四年間舉行一大運動會謂之厄靈辟克運動會蓋以此舉起源於希臘之厄靈辟克故沿製其名一千九百十年中日菲律賓暹羅組織遠東厄靈辟克運動會其第一次大會卽於是年在菲律賓舉行中日諸國均派運動家預賽其結果則吾國各學校所選體育家得奬獨多頗足爲吾國增光榮同年組織團體專司其事推吾國伍廷芳先生爲會長擇于本年十月舉行遠東厄靈辟克第二次運動大會籌備諸君因時期已迫積極進行現亦漸將就緒聞中國日本菲律賓暹羅所遣代表已將齊集預賽各節如下百碼二百二十碼四十碼八百八十碼及一英里賽跑二百二十碼低欄賽跑一百二十碼高欄賽跑高跳遠跳撑稿跳擲鈸擲十六磅鐵球半英里一英里替換賽跑八英里長跑五種合計十種合計四十碼二百二十碼四百四十碼泅泳十英里二十英里脚踏車賽跑網球棒球籃球足球又聞該會在舉行此大運動會後更將開一萬國運動大會不限定以中日菲律賓暹羅之代表爲合格所賽節目大致與前言者相同云 
[證明誣陷陳良玉之眞相]  
　　水菓業代表陳良玉君被鎭守使署已革偵探余昇串同偵探邵玉書誣爲黨人已迭誌前報兹悉鄭鎭守使已飭軍法處提余研訊初則一味推諉繼由偵探邵玉書投案質証邵稱本月一號庽在公共租界上海旅館内適與余昇謀面彼知奉令緝拿之黨人陳英尙未逮捕遂指陳英卽是陳仁琅當時不知其挾嫌栽誣信以爲實迨檢閱通緝名單已被余昇在陳英名下私行添註卽陳仁琅字樣又稱其人立可獲到並可指引地點以故同往飭傳解署旋奉訊得陳仁琅確非陳英余之奸謀已立時敗露然總不應營私巧詐愚弄他人應請鑒察質之余昇始無可狡辯判邵探無干免予懲治余則禁押三個月判决後復派秘書某君至南商會及寗波同鄉會聲明已經懲治並乘便道歉云 
　　又聞寧波同鄉會沈敦和等以余探僅予薄懲不足以服衆心昨又具呈鄭鎭守使請治以故意裁誣陷人死罪之罪以安善良而儆共餘兹將呈文錄下爲偵探挾嫌誣陷代爲聲訴請予嚴懲以安善良而　人道事竊偵探余昇等擅逮敝會會董陳仁琅一案經本會函達貴鎭守使承第一科長王君問明慰釋續奉大函内開今該偵探未奉命令復輕信人言妄行誤拘實屬荒謬已極本使對於此事殊爲抱歉昨已將該偵探嚴予革辦等語敝會同鄉傳觀捧誦仰見麾下尊重人道執法森嚴莫名感頌然敦和等猶有請者該革探未奉命令妄行拘捕之罪雖蒙嚴予懲治而查此案之發生實係挾怨誣陷情節較重有不能不再行呈懇依法治罪者請爲我鎭守使一一陳之查余昇即余祖勳在前清時曾由其母在南市裁判所告訴忤逆維時陳君適已裁判照律懲辦訊問數次豈有不識面貌之理證一余探犯法尙在光復以前陳英於民國元年秋間方充地方檢察廳長且一籍浙江一籍湖南風馬牛不相涉何至混爲一人證二陳仁琅之非陳英人人知之距有身充偵探而竟鑄此大錯者證三陳姓不止仁琅不以他入陳英而以仁琅爲陳英意在報復尤爲彰明較著證四據上四點其爲故意裁誣陷人死罪毫無疑義伏念去夏亂事發生仰仗聲威保障半璧始得軍民相安同深感戴卽陳仁琅雖遭一時之嫌疑旋得大白心跡已明亦復何言惟偵探之不職早不免於人言今旣對於公正商民尙敢横肆誣陷則無知愚民入其罟獲陷阱之中殆不可以指數念及同鄉不能不念及同胞想貴鎭守使痌瘝在抱胞與同民一爲設身處地當亦悽然涙下憤然不平也爲此合詞陳明懇請俯賜察核對於此案革探爲懲一懲百之計以照炯戒則旅滬全體商民之幸非特敝鄉人蒙受福庇而已臨穎無任感激待命之至謹呈 
[西官對於管鵬案之審愼]  
　　中央政府前以寓滬皖人管鵬辦擅辦安正鐵路私借日商巨欵電致上海楊道尹令行公共公廨將管逮案迭次預審詳情屢紀本報兹悉陪審西官英副領事康君以此案兩造律師互相爭執原告代表高易律師以被告故違中央命令私借日欵且由各見證到堂證明請將被告引渡而被告代表德雷斯律師則以被告當時由衆公舉爲鐵路總理所借外債除行政公署借用外其除所存各處之欵早經檢交清楚且以原告不能指出一定違法理由堅請將案註銷殊難判决業與關讞員一再磋商候將原告所呈各項證據研究明晰再開領事公會討論辦法以便復訊判决 
[典業以月捐易印花]  
　　上海縣知事奉上月三十一日省行政公署訓令云實業司案呈據江蘇全省典業公會呈稱當業遵用印花請求豁免月捐等情並附通告前來據此除指令該典商等知國家財政困難遵貼印花洵屬深明大義所有月捐一項應准豁免以示體卹惟各該典商有月捐以外原認之慈善捐與保衛公安各捐歷來照繳並未間斷仍應按數繳付以維公益候訓令各縣知事飭知各典商遵照至印花稅率旣有明定章程自無增加之例母庸呈部立案並即知照外合行抄發原呈令仰各該知事轉飭遵照原呈錄後 
　　江蘇全省典業公會呈爲遵認印稅求免月捐事竊屢奉鈞令勸諭全省典商於當票簿據遵章購貼印花等因查印茶稅爲良善之稅法普通周徧典商亦國民一份子本無不承認之理由惟光復以來典商受損極鉅如求寛實行期限衡以法理人情亦應有矜卹之辦法敝會於五月四日大會時提出此案交會員公議各會員瀝舉困難情殊難解决當經曉以大義並詳言印花稅之原理勸其公認各會員謂印花稅性質原屬普通周徧但蘇省典舖向有月捐一項爲他省所無亦爲各商業所無旣承認正當之稅則其不正當之捐項不應並徵查月捐一項光復以後典商多有因困難而停繳者在本省已不普通幾於名存實亡而一二僻邑地方官長執持月捐名義與典商時有爭議敝會於此類交涉解决綦難且月捐創始於前清同治年間其時本有除月捐外無論何項公事一概免捐之定例現時遇有公益並慈善等事典商仍不能免捐於規定月捐之初意已相違背敝會一再討論惟有仰求察核取消月捐名目其地方公益及慈善等事由典商量力酌助不得出於强迫庶可紓商界之困難而於地方行政仍可兼籌並顧至印花稅關係國家財政且爲普通稅法謹勉力承認惟當票之貼印花其稅出自典商非若偕劵之稅出自借户且滿十元者即貼所用亦繁今每票一分尙可勉力報効萬一日後再加卽力有難任務求咨部立案以後當票所貼印花永遠不加以安典商之心合將議决情形恭陳鈞鑒所有遵章購貼印花辦法由敝會擬具通告傳知各典商以期辦法及開辦日期均歸劃一謹照錄通告原文附呈鑒察爲此備文將遵認印花求免月捐緣由縷晰陳明除呈國稅廳長外謹呈計粘呈通告一紙 
　　遵章購貼印花辦法通告　一當票滿十元者票上貼印花一分卽貼於票面年份印之上端空角貼好再蓋一小印半蓋在印花上半蓋在當票上印章用印花騎縫四字其用錢碼者照牌合洋計算不滿十元者不貼一緊要簿據如大帳日清錢洋總年月總存項簿架本總各莊往來每册均貼印花二分　一貼用之期凡用舊曆者以閏五月初一日爲始用新歷者以七月一日爲始　一當票旣非普貼但貼十元以上之票忙亂之時深防或有遺漏每日發出印花幾張本日滿十元者幾票必得詳細檢點各典再於櫃前貼通告一紙其文如下本典自何月何日起遵章凡滿十元之當票上均貼印花一分惟票非普貼深恐忙中有誤或有漏貼之票在當户須知票上必貼印花始爲完全票據理應格外留心萬一本典漏貼印花請卽向櫃上告明補貼設當户臨時忽略未曾看出來贖時儘可隨補隨贖至購買印花之費出自本典不累當户特此聲明 
[江蘇出品展覽會紀事]  
　　延長閉會時刻　江蘇籌備巴拿馬賽會出品展覽會開會閉會時間前經訂定以早晨九時開會下午五時閉會現該會主任天氣漸熱觀覽者以午後爲最多特將閉會時刻延長一時每日六點閉會以便觀覽 
　　陳列上邑出品　各縣出品以上海縣爲最宏富亦最精美計共有一百七十餘箱之多自開幕至今閱時一星期庶務陳列兩部諸幹事不分晝夜解裝佈置現始陳列完備内有珍珠塔特美工巧又有兩頭蛇亦爲世所罕見云 
　　委定審查主任　展覽會訂期一月現已開幕七日審查會即須組織除評議員已令各縣推舉外現經韓巡按使委定該會總幹事季銘又君爲審查主任已飭委君遵照辦理 
　　茶社有益遊人　會場内各項商店現已一律開齊生涯不惡中有蓬蘆茶社茶水清潔伺應周到現在天氣漸熱到會觀覽者往往氣促汗流至此小憇頗足延爽云 
[滬海道之管轄區域]  
　　上海道尹公署昨奉江蘇巡按使轉到内務部令開省道縣各官制業奉大總統制令公布施行在案所有管轄區域亟應明定範圍以資遵守兹經本曾規畫依舊松江府太倉州海門廳十二縣爲滬海道尹管轄區域除俟另文飭遵外仰卽知照云云 
　　按各省道區域表已錄入本報要件欄 
[政府暫留楊道尹]  
　　上海道尹兼外交部特派交涉員楊小川君前由中央電召人京迄未返滬兹聞楊君因駐京法使要求中央於大借欵内撥償各國在革命時所受損失並欲加認利息故政府暫留楊君與外交孫總長磋商對付辦法一俟解决卽可回滬云 
[護照須貼印花]  
　　上海道尹兼外交部特派交涉員公署昨奉外交部電令以准財政部函印花稅一項非竭力提倡不足以收成效請通令各交涉員嗣後凡有請領護照出洋均應購貼印花稅票一元以資捐注等因除函復曁分行外合電遵照仰於奉到電令之日起卽使實行云云閱該署業已備欵向海關購備印花以便領照之人照章購貼矣 
[薩鎭冰辭行]  
　　淞滬警察督辦薩鎭冰君奉調北上迭誌前報日下午薩君乘坐馬車赴閘北警察分廳辭行其時徐廳長因公他出由總務科長趙殿英君接見晤談片時即興辭而去當飭駐廳之保安警察隊在廳前排隊恭送薩君旋又赴駐防閘北之陸軍五團第二營辭行營長王國樑君亦率所屬軍官迎送如儀 
[徐警廳長獲奬]  
　　閘北小沙渡破獲黨人機關並搜獲軍火等件已迭誌前報兹悉此案已由省吏呈報中央袁總統以閘北警察分廳長徐國樑赴機迅速辦理得宜特晉陸軍上校軍職並加少將銜以示鼓勵故昨日閘北各警區署長等皆赴廳署道賀 
[湯團店自避嫌疑　　江蘇馮都督因日前軍事偵員在蘇州閶門拿獲黨人機關數處多在湖北帮湯團餛飩店内設立已將蘇州城内外湖北帮湯團店一律禁止開張兹恐上海等處亦有前項商店暗設機關特派軍事偵探來滬調查現由旅滬該帮湯團店董事樂金標（即樂）順林）在湖北會館邀集該帮各湯團店主公同集議特訂取締章程五條各湯團店均須覓保到會館掛號註明店主何姓及住湖北何處店内不准私留來往親友以免嫌疑云 
[警廳請領快鎗]  
　　滬南警察分廳長崔君以巡警有保衛地方治安之責設有禍亂發生亦應輔助防兵隨時勦滅故各長警之鎗械操法亦宜精熟惟查本廳所轄第一二三三區各長警共有一千餘名而原領鎗械僅有五百餘桿現旣敎練鎗操則各長警自應各領一鎗俾於落差之後學習陸軍操法業於前日具呈鄭鎭守使請在製造局内檢發五百桿其皮帶子盒槍彈剌刀等件亦請一併配給昨鄭鎭守使已飭軍械處謝處長如數撥給矣 
[查禁鄉人擲撃火車]  
　　閘北警察分廳徐廳長昨日通令各區署云案准寳山縣知事公署函開五月二十八日准辦理滬寗鐵路第一段駐滬巡官王移開案據本路車務洋總管洋文函電紛集交稱近來火車行經淞滬叚内時有被鄉人擲石打碎車窗玻璃情事並開明地點屢請查緝等情前來敝局准照派巡隨車察視無如車行甚速雖目覩擲石之人亦無法下車逮捕以致該鄉人視爲習慣甚至一月之内有擲碎玻璃數起者若不設法查究爲害路政不堪設想（中略）爲此令仰該署長即飭長警隨時偵查遇有上項情事立卽拘解來廳以便訊辦並仰轉飭所屬各分署一體遵辦 
[防範疫癘之布置]  
　　南市警察分廳長崔怡庭君以時届夏合恐有鼠疫發生是以仿照租界捕鼠辦法諭飭衛生科購置捕鼠器具二百打並配除疫藥水等物於前日發交各警區按户發給囑令如法捕捉以遏疫疫所有捕獲死鼠着即灌澆藥水擇地焚燬仍將每月捕鼠若干及如何焚燬情形於月終彚報一次以資查考 
　　崔廳長又以城内各街道尙有糞坑多處僅以竹笆圍住迄未填没現當天時炎熱之際穢氣薰蒸易釀疫疾爰於昨日通令各分署員派警按段稽查如有未填糞坑着即雇工填平切勿延緩云 
[騐契展限之布告]  
　　上海縣知事分署昨接江蘇省行政公署國脫廳籌備處會銜布告一道發貼揭示場其文錄後爲布告事照得騐契展限刻已屬遷延自悮本應遵照部定逾限辦法白契補稅並加倍征收紅契倍收紙價姑念各縣委以時值嚴忙紛紛請示准再展限二個月并酌量加收紙價册費以觀後效兹定陽歷六月十日起至七月底止凡業户呈騐契據前清白契仍准免稅民國白契仍稅百分之五典契循舊免稅惟紙價册費應繳一元一角者除已加收二角二分外六月分再加三成共收一元五角四分七角分再加三成共收一元八角七分應繳一角者除已加收二分外六月分再加二成其收一角四分七月分再加三成共收一角七分七月底限滿截數不再展限未騐之契卽屬無效以示儆策而促進行除呈報財政部並函司法官廳遇有訴訟契據照章辦理外合亟布告周知務各踴躍呈驗母再延匿致干重罰其各凛遵特此布告 
[侵吞貨欵之處分]  
　　南市董家渡已閉源泰米行股東陳春紀等前在地方檢察廳禀控該行跑街張福林侵天貨欵洋一千餘元業由該廳審訊明確起訴審判廳於前日午後由惲推事官會同由檢察官開庭宣判原告陳春紀等投訴前情請求照追質之張福林一味支吾問官會商之下以張福林侵吞貨欵罪有應得判處五等有期徒刑監禁二個月零十天所吞之欵限期繳案 
[藥業飲片公會成立]  
　　藥業飲片公會於昨日午後假座寗波同鄉會舉行成立大會藥業中人到會者一百四十餘人醫界中到會者二十餘人首由藥業董事韓孝先報告開會宗旨次中華醫藥會會長費訪壺宣讀頌詞次韓孝先復登臺演說請我藥業飲片丸散營業失敗皆由因循坐誤當此商戰時代我國仍故步自封而東西各國藥房林立負販密佈其研究銷場之方法有商標有告白懸掛通衢炫人耳目我業若不急起直追力求改良恐終無發逹之一日次嚴忱業君演說謂藥業處危急存亡之秋如再不整頓同業生機頓絶勸我同業從速聯結團體力圖振興以挽利權次公推童芝蓀爲臨事會長葉星如嚴子良錢華林盛在裕顔芹香沈如耀爲幹事員沈寳蓮爲文牘員各藥號執事一律推爲議董同業夥友全體爲會員所有會場經費於同業公欵内開支並定每月初八二十三晚七時爲常會之期全體到會研究藥材之進行及至散會已夕陽西下矣 
[踏布業行規之糢糊]  
　　南北兩市踏布同業公舉業董朱敏章於前日至上海縣公署具禀請求出示限制收徒並給示保護等情洪知事即發出批示云呈悉查踏布工業公舉該民人爲董事業於光緒三十三年及民國二年呈請各前縣給示布告有案該業行規因何於上年布告後始行議定是否公允無憑核辦且察閱規章字義旣不明瞭限制收徒呈請示禁之處應俟該規章修改妥洽再行呈候核示可也 
[華洋人壽保險公司股東會]  
　　華洋人壽保險有限公司前日午後五時在江西路二十四號舉行第九次股東年會主席報告公司營業狀况去年度投保額共計六百五十餘萬兩本公司共保五百八十餘萬本年三月三十一日爲止保數總計一千五百九十餘萬公積現有二百二十餘萬未繳股本二百七十餘萬云云 
[催請填塞城濠]  
　　本邑城濠基地自歸工巡捐局接收後所有南半城填濠築路工程停頓已久行人殊不便利况現值天氣炎熱該處河浜淤塞穢氣薰蒸又與衛生有碍附近商民迭請與築迄無效果前日又聯名投局續請該局朱局長迅速填平以免傳染疫癘未識能邀准否 
[偵探緝獲盜匪]  
　　浦東其昌棧附近萬昌米店被盜搶劫並鎗傷事主吳桂堂身死一案前經法捕房緝獲盜匪董漢卿一名解經滬南警察分廳司法科提訊供出此案係由周春山爲首糾同羅漢雲羅得奎等往刧等情當經飭探查緝去後兹經分廳探目宋鳳鳴軍探金殿臣朱仁泉會同偵緝隊偵探顧陞於前日在南市寗紹碼頭將該盜首周春山緝獲當解警廳發科收押候訊 
[外甥强奪駁船]  
　　婦人沈胡氏在地方審判廳禀控沈毛毛奪去駁船一案前日午後由該廳鄭推事官特開民庭辯論先據沈胡毛訴稱松江人年四十五歲自去年夫死之後遺下駁船兩只出租與人氏收租度日近被外甥沈毛毛將船兩只悉被奪去向論恃蠻因此情急來案控訴請求追還沈潘氏供稱浦東爛泥渡人年三十五歲丈夫沈毛毛駕舟爲業此次承裝客貨他往尙未回申所有駁船兩只係氏翁所遺沈胡氏係翁之姘婦氏姑已故四年問官詰曰爾夫是否係爾翁之親生子潘氏答稱丈夫爲翁之外甥因翁乏嗣故將丈夫承繼爲子問官以沈毛毛抗傳不到遂判沈潘氏押候交保限三天内將沈毛毛交案並着繳訟費洋三十元原告退去 
 
　　虹口梧州路三和棉花廠内江北小工張小二子昨在該廠做工偶不經心被機器軋斷手骨當由同伴工人車送同仁醫院請爲醫治 
[學徒墜樓受傷]  
　　美租界唐家弄綸華絲廠銅匠間學徒李瑞元昨在二層樓上工作偶一不愼失足墜地跌傷甚重當由該廠函送虹口同仁醫院療治已不省人事未識能免性命之虞否 
[法捕房添招華捕]  
　　法捕房藍總巡以新老兩租界地方遼闊多與華界毗連近日華界又有謡言亟須加意防衛所有各捕房原有之華捕二百另四名尚恐不敷差遣故又添招華捕二十五名現已招齊惟號衣袴尙未製就暫令隨同上差之捕出外學習規則一俟號衣製就再行上差 
[墊付關稅之索償]  
報關行主陳仁甫姚子田陳少卿等同投法公堂控稱有鍾藹庭托代報關共被虧欠銀九千餘兩向索不理求請訊追質之鍾供欠銀有之一時難以完全措還祇育陸續料理聶讞員判交九千兩人銀兩保限七天交銀 
[冒充查烟偵探]  
　　王漢陽投法公堂控稱小民來申在治下土店購土一包出外有胡阿四自稱專查私購烟土之侦探索洋數元可免拘究小民以租界内並無此項名目故此不允詎胡不遂所欲强將烟土搶去是以報捕拘案求究訊之胡供與伊戲謔並非有心搶奪判管押一月以儆 
[代出殯殮費之補償]  
　　婦人葉梁氏因其叔梁翠蓉病故後並無子女由其棺殮查梁生前曾向永年公司保有壽險銀一千兩自應歸其領取故於前日延律師投廨聲明前情並請給諭往領保險銀兩中西官會商之下以梁翠蓉旣無子女准予給諭領取該氏稱謝而退 
[追交棺木之催促]  
粤人鍾連生曾在公共公廨控告其故父鍾炳南之螟蛉子鍾壽林鍾毓儒覇掯其父遣産而鍾壽林亦即聳令連生之母鍾朱氏以連生乘喪攫取招商局股單並私將祖母之棺柩遷匿等情投廨起訴迭經中西官研訊判令鍾連生交出匿遷棺木俾得盤回原籍安葬在案嗣因鍾連生搞不遵諭復經其母禀請公廨於前晚復訊連生不到倩律師投案代辯並據該律師聲明今後不負代表職任聶襄讞判候傳保着交並補出牌票提究一面傳諭保人朱杏秋轉致連生遵照前斷速將伊祖母之棺木交出違干未便 
[缺席判决後之葛籐]  
婦人王章氏前在公共公廨控地販奚朗如抵單不贖經公堂缺席判决着奚赶緊清理在案兹未理明而奚已因病身故復經原告控奉公堂於前日將奚妻傳氏傳案請追兩造均延律師到堂辯論良久中西官以被告在寳山縣尙有另案被控判候派探帶往寳山縣知事署訊明後仍送回公廨候示 
[常熱婦人待認]  
　　常熟婦人王楊氏前日來滬尋夫不遇在閘北迷路由一區二分署崗巡查見解經警廳司法科訊明判送慈善團婦女寄養所留養候家屬到案認領 
[雉妓强曳狎客]  
　　浙江路龍泉園弄六十七號門牌雉妓王三寳前晚在馬路上强曳狎客被捕查見帶入捕房禀奉捕頭派採陸桂山往查屬實着將該妓送請公廨押候訊究 
[副捕頭紛紛調差]  
　　滬西戈登路公共捕房敎練所敎員六十六號副捕頭昨由代理總巡張君關至四馬路總巡捕房辦公總巡捕房十一號副捕頭麥搿利搿調至虹口匯四捕房當差所遺敎練所敎員一席諭着管理戈登路捕房之副捕頭圖英兼理業已分别上差 
 
 
] 

Page 11

 
 
[車夫偷竊油衣]  
　　一區一分署崗巡前日查獲行竊某姓油衣之黄包車夫梅玉龍一名解經警廳司法科訊明屬實判押七天以示薄懲 
[不認覇阻]  
　　洋商腦懷投法公堂控稱侍者趙連發作事不妥是以停歇另雇他人距趙强覇不他人接做向論恃蠻交捕送案應給工洋七用他人判押三天工洋給領 
[汽車違章]  
　　汽車夫邱順發王全福徐阿福孫阿明因在南京路湖北路等處駛車不照工部局定章被捕查見抄明汽車號數及邱等姓名業已回禀捕房轉請公廨分别出單傳訊 
[馬車疾馳]  
　　馬夫小弟前日午後在浙江路揚鞭疾馳違背定章被一百十五號西捕查見帶入捕房飭令有洋保出聽候公堂傳訊 
[埸車肇禍]  
　　場車夫沈長盛前日午後在新閘成都路拖車不愼致所裝木料滾下歴傷小孩蔣其榮之左脚由捕查見將沈與孩帶入捕房飭將蔣孩車送仁濟醫院醫治沈押候解廨訊究 
[幻術家獻技]  
　　西人林次君夫婦爲外洋著名大幻術家其女公子尤善跳舞近爲本埠海寗路維多利亞西戲園由大連灣聘請來滬尙須休息兩星期始行登臺競舞臺以其幻術超羣請其於休息期内先在該舞臺奏技林已首肯於陰曆五月十四夜起連演一星期該舞臺並於此星期内排演好戲以娱來賓云 
[公共公堂瑣案]  
　　金小雲因造屋佔及鄭華華地奉被鄭控經公共公堂迭次研訊判候再核在案前晚復訊兩造各延律師到堂互辯良久判被告仍交原保候下禮拜一再訊 
　　竺芝記控張林甫不理押櫃洋五百七十五元迭經公堂研訊未結前晚復訊原告延律師代表請追訊之被告供　支吾判張交人銀並保自向原告理楚 
雜評三訥 
[滬海道]  
　　前清稱上海道今稱流海道以名稱言海猶是海不過易上字爲滬字而已其實從前之海爲上海之海今日之海爲海門之海而從前之所謂上海則以滬字代之字義已大爲變更矣然從前之上海道實轄舊蘇松太三屬故又稱蘇松太道所以稱上海道者以其道駐在上海也今之滬海道僅轄松太及海門區域已小名稱誠宜改惟因有海門而用一海字松太則代以滬字以一滬字包舉松太名稱得母未盡善耶 
 
 

Page 12

 
 
   
 
 

Page 13

 
 
自由談 
游戲文章 
[瓶罐頭齋展覽記] [  天虚我生]  
　　瓶　罐頭齋爲王君鈍根讓書之所齋主人是否卽爲王君則吾弗知惟聞主人鑒於大正博覽會第二貴賓室陳列品物之雅乃亦出諸所有陳之齋中開展覽會焉僕初以爲不過瓶也　也罐頭也有何足觀而不知其標新眩異實有出人意表者在案頭置一酒器其製特殊體圖而長以錫爲之徑不過二分長不過一寸上用軟木爲塞而以黄蠟封口啓而嗅之異香剌鼻舉世界上所有之酒瓶實無小過於此說者謂爲僬僥國人之酒器而識者則謂爲眼藥瓶耳床上又有一器就其形式觀之明明爲一美人且能言笑詎能稱之爲物而主人則指爲瓶也有知之者亦謂確係是瓶蓋主人家之醋瓶耳床之彼端又有一器亦作人形略如磁製之枕孩兒第不置諸床頭似爲擱脚之用顧又能言能笑明明爲人而主人則又指爲瓶也有知之者證而明之蓋拖油瓶也其餘之瓶如茶葉瓶香水瓶花瓶尿瓶等則皆普通之物不足爲異而所謂甏者則有熄火甏一具表裏清潔光澤可以鑑人蓋主人無事好弄古玩日必以清水凈布洗滌此熄火甏凡數十次故能光澤如是又有臭菜甏一具置之主人讀書案頭時時掀動其蓋以鼻嗅之謂爲其臭如蘭實較花露爲優主人且稱其功夏日聞之則不頭痛冬日聞之則不傷風其於衛生有益功實偉於四美林所四也而所謂罐頭者則皆有所區别罐則是罐頭則是頭門分類别並無牽混罐之屬如痰罐藥罐熨斗罐皆無足奇所奇者案頭一罐腹圓頸短旁有兩耳大如瓠瓜上揷粗枝大葉之花紛披郁馥極似博古畫中之物厥狀至雅而名殊弗雅蓋其名曰猪頭罐耳又有一罐其中所貯之物色白而稠性黏而臭主人嘗以中指探入撈之撈之嘖嘖有聲老於花叢者則謂其名乃漿糊罐耳至於頭之屬則如榔頭楦頭活筍頭磚頭墩頭皆爲物也無足爲奇所奇者則有所謂壽頭牢什頭不識頭小兒頭者皆人也而主人之身亦在其列蓋滑頭也而主人之頭亦在其列蓋和尙頭也而主人之夫人亦在其列蓋蘇州頭也而主人之如夫人亦在其列蓋小丫頭也而主人之如如夫人亦在其列蓋姘頭也而主人之如如夫人則文硬拉記者亦在其列美其名曰賊骨頭賤骨頭也而於是頭頭是道展覽者莫不嘖嘖而稱瓶　罐頭之齋實爲大正第二貴賓室所弗及云（四） 
栩園詞選 
[代某公子哭謝玉珍校書八首] [  紅葉樓主人]  
　　用花月痕韋痴珠韻 
　　香窟俄成離恨天好因緣悔結從前早知絮果三生定枉把情絲一縷牽沈痛難禁埋玉日妙齡况在破瓜年量珠往事都成夢怕倚雕闌見月圓 
　　粧閣留連鎭日過而今人似隔天河良緣端爲因循悮好事從來磨折多已分心香燒卐字不堪眉樣憶雙蛾怪他一夜東風惡吹落瓊葩喚奈何 
　　清游偶到可人居宛轉嬌羞識面初花底深盟心早印帳中重見步應虚王昌嫁後曾知悔道韞才多夙解書續命無湯悲永訣彌留痴絶尙詑裾 
　　歇浦繁華未有涯枇杷門巷憶兒家柔情脉永朝開鏡絮語喁喁夜點茶只道此生饒艶福劇憐一現等曇花香魂縹緲歸何處定隔蓬山萬疊遐 
　　馬櫻花下閉重門猶剩當年屐齒痕挑渡人歸花有涙眉樓春去月無言未酬金屋藏嬌願誰識精禽啣石寃不是蕭郎多薄倖夜臺或可慰芳魂 
　　多情小玉事難諧凶兆先猜夢裏鞵讖語果能占約略靈丹或可預安排錦屏香燼閒金鼎銀燭光寒斷玉釵子夜思量愁轉熾敎人何以遂初懷 
　　重來舊院倍淒涼觸物懷人欲斷腸爭說彩雲吹易散可知萍跡聚難長衣香彷彿餘蘭麝涙血分明染海棠一事語卿須記取來生莫再繡鴛鴦 
　　清簟銀牀夢不成宵深支枕若多情人間空綰同心結地下應思嚙臂盟强撮短緣諧鳳侣最憐薄命是　生擬將綺障從今懺爭奈吟成變徵聲 
醫話 
[冷水摩擦法（六）]  
　　實行前之注意 
　　冷水摩擦之方法順序旣能領悟而實行前之注意亦不可不注意述之如次 
　　每晨初醒即於寢衣之上更着一與此相同之寢衣而坐於褥上例如着佛蘭絨之寢衣者更加一佛蘭絨之寢衣着夾綿之寢衣者更加一夾綿之寢衣此第一宜注意者也 
　　無論何法務宜於每朝清醒後體温未冷之際行之人有不問清醒與否直須赴厠之習慣者宜於寢衣之上厚着他衣使其温度不冷一返室内立卽實行若赴厠之時已久或當嚴寒之朝體温已降則宜更就臥榻俟身體一暖後離去原處於寢衣之上更着相同之寢衣而着手實行若已有冷水摩擦之習慣慣用冷水則赴厠後身體雖稍冷可不必再就臥榻使之温暖也 
　　至於需用之水温湯可每朝使人取之冷水則於隔夜置之可也 
小說 
[情海慘史貴胄血（五）（英國圭克士原著）] [  亦僧譯]  
　　安尼泰腰次所束綾帶與其襟表之繡圜上下輝喘宛如奇葩之有蒂　余與對面而坐覩之甚眞不覺嘿贊其艶而歎造物之不能玉成人美俾卡爾得與共守白頭旣室之户次似有極細之彈指聲由外透入余忽見彼引余入室之另僕手持名剌一枚敬謹獻諸安尼泰安略視一過卽揚臂揮僕且笑且自語曰渠果至矣繼又詔僕曰其速導與俱入一刹那間余卽見一皺紋滿面之老婦蹣跚越阈逕詣安尼泰座前安與卡爾亦起立趨與握手並示歡迓余覺老婦身肥而矮衣舊式之外褂爲狀殊可哂笑亦隨卡爾後與示殷勤旋經卡爾紹介乃知其爲法人黛蘭夫人係卡爾及安尼泰之素識少選黛蘭夫人以尖銳之聲操法語視余曰先生今夕風雨之惡實所罕見妾以侵晨自巴黎啓程原擬薄暮抵此今爲遲却三小時矣時安尼泰正爲摘除外褂余於應對間第見褂色灰敗其裏以狸皮爲裀質料似頗高昻褂旣除安尼泰卽挽椅延之入座 
　　黛蘭見小卡爾在側以手探囊出肍餅數枚予之以示眷愛小卡爾喜甚與黛厮纒移時即拾級登梯入其臥舍自食於是室申賸余與卡爾夫婦及黛蘭四人屏息相顧意興蕭然旋黛若有所欲言頻頻目注卡爾及安尼泰意似慮余而未敢孟浪啓齒卡爾見之嗤然曰夫人欲言又止殆慮格樂姆君在是或足僨僕事耶嘻夫人過矣格樂姆君爲僕契友此來實爲吾儕作證幸即速以彼事見告母鰓鰓耐人久俟也安尼泰亦曰格樂姆君係妾與吾夫所延之証人幸夫人勿致欵慮黛蘭意似少懌因復縱其尖銳之聲曰果爾則妾所欲請賢伉儷檢收之欵已悉數在是矣言次余即見黛以手深入脇下衣槖紆回出藍色之信封一更自其内抽出法蘭西通用之紙幣若干累然成束授諸卡爾之掌目注安尼泰及余而言曰此届之數僅及法佛六萬八千三百枚實較曩昔爲略短也卡爾受幣揭而計之甚速計旣竟即轉畀余手爲之複數並詢余所得是否相符迨余畢事黛蘭卽以收據授卡爾署押復由卡爾授余書名證者之末而從容重納其衣囊中 
　　有頃卡爾視黛蘭而訽曰兹事已蕆夫人可示僕以彼中之詳情矣黛蘭曰事猶不可爲蓋若曹偵君之心尙未稱懈即各都會之警探亦承官意日夕以踵君爲生涯也至意之來此自信行蹤詭秘决非若曹所能臆測此則妾所敢告慰于君者耳卡爾長吁曰僕初意若曹日久情遷終有忘懷于僕之一日自今觀之則僕半生潦倒勢必與若曹之隠謀相終始矣安尼泰亦失聲而泣曰彼槍之殘暴于此已極使吾可憫之卡爾躑躅異域有家難歸妾今蟄伏倫敦寸心如焚言念前塵益不能不爲吾卡爾憂矣黛蘭顧安而慰之曰吾愛幸平作如是觀余頃間所述雖係實情顧吾愛僅能守之以堅忍不拔之毅力則事固宋嘗無濟黛蘭老矣龍鍾　背似已去就木之期不遠然吾愛當知其人實一血誠老婦山嶽可拔黛蘭護汝伉儷之志實不能一日奪也安尼泰聆言色似稍　仍怏怏曰夫人之遇吾儕洵情摰意渥不啻再生父母矣微夫人時資以多金卡爾與妾固已早轉溝壑甯尚有共語一堂之緣耶黛蘭微笑不語其皺皴之面龐時起疊作波紋若有萬斛憂思裏没其中良久始抗聲語安尼泰曰吾愛所言殊不中肯余何人斯乃敢靦顔忍受今余敢披肝以示吾愛余之力護賢伉儷亦不遇蛇蛛啣結之意耳 
[俠情小說北美婦（三）（美人柏列希著）] [  是吾譯]  
　　斯時客來格仍按婦人轡衛隊長意欲一覩丰采伹昏黑不可辨祗見形影苗條無龍鐘態心知其爲靑年欲姑叩姓名以試之乃低聲問曰女士長途策騎得無疲乎婦人對曰吾從薛搿將軍處起程離此不遠未覺疲衞隊長曰吾幾誤矣薛將軍是否在客來脫司維者婦人曰彼於昨日行抵麥河與頃者遇君之處所離三四里耳但未知至勃來納統領處尚有若干路衛隊長恐所答不符　躇片刻乃曰確實里數吾未得知因未曾到過彼營大約不出二點鐘之路程婦人駭然曰前有人語余總共相去二十里衛隊長曰此乃從麥河起乎如繞道孛列亞不過十里惟彼處敵防嚴密頗危險吾等現行之路其名爲何吾尙未知婦人見其蒙昧笑曰異哉汝之引導也幸吾稍識兹道否則被汝誤矣吾等現在向南沿愛而黨嶺而行者也軍曹客來格曰余得一言乎衛隊長曰汝言關係此路否對曰誠然吾悉吾等已失路此處距孛列亞不過曰碼耳衛隊長曰速前探之彼處有守兵否吾等在此竚候軍曹即前去衛隊長與婦人立馬道左寂莫甚婦人頓生疑慮發問曰爾等何爲欲避此路衛隊長曰一則取由直路一則恐犯敵境婦人曰汝何以知之詳也衛隊長言語支吾婦人亦不再究斯時衛隊長之意亦不屬於婦人迫欲趲程前進免誤時機常伏地側耳聽途中有無搏門聲又急索軍曹馳回馬嗔聲即前迎詢消 
曹曰右轉即是各人皆鞭馬疾走獨軍曹馬最神駿二馬均不及遂分散且沉黑不辨色惟聽蹄聲踵後幸馬良沿弧走不相失斯時亦無暇語銳意前行衛隊長焦灼甚自思天何不佑今夜跛涉至此然事已如此亦無可挽回祗得疾走赴的雖路程不熟堅隨軍曹而行不多時前面忽現黑影驚疑不敢馳豈知阻路者乃客來格衛隊長急問何事對曰一遊徼兵在前衛隊長低聲曰先發制人望輕步進襲撃之軍曹唯而去 
[爲了靑先生逝世告海内文字交]  
　　自由談多了靑先生之作知閱報諸君必與了靑先生有良好之感情兹聞凶耗悼惜何如了靑姓徐名岱祥字泰雲居嘉定城内南門大街七十六號少負文名槖筆游燕趙齊魯間備嘗艱苦晚年退職家成與其夫人沈倚桐女士唱酬爲樂所爲詩古味雋永望而知爲醇儒先生亦孤高自賞不與世俗相周旋故幕游數十年依然寒素家徒四壁簟瓢屢空今年五月中得濕温病輾轉牀褥者二十餘日延至六月三號之晨竟溘然長逝彌留之際猶以所著小說未竟全稿爲言嗚呼悲哉先生一生才豐遇拙身後蕭條惟餘著作保守而傳揚之責在後死尙望海内文士唁以文詞俾埀不朽了靑有知益深知已之感也 
 
 

Page 14

 
 
   
 
