# 1907 - 318 - 4912425

 

Page 1

 
 
明經韓止仙丹陽名士也刋有前後蒙古紀事本末一書又精醫學從孟河費繩甫遊著瘧疾論行世尚有時病撮要五種未刋云今夏在滬懸壺因父故奔喪回里頃己到滬仍庽南市寳泰碼頭德明里診金不計抱恙者勿交臂失之　孟河孫復瑞啓 
[滇督來電籌勸雲南急賑唘]  
雲南僻處邊逺水旱頻年連遭荒歉去年秋後數月不雨釀成巨災迤東南三十餘州縣赤地千里顆粒無收飢民乏食餓斃者不知凡幾嗚呼慘矣時同人等方專力於江淮賑需萬難兼顧嗣接滇省官紳函電紛來乞援幸值江淮灾荒漸有轉機同人等爰以籌振江淮之策移注雲南敝會開辦之初卽經籌墊元五萬兩電匯灾區並奉　朝廷發帑官紳義振終苦杯水車薪無裨大局近又接滇省錫清帥來電略謂滇省成灾已逾年至本年四月始得雨此間節候較遲敗獲亦晚新榖登塲須在秋盡冬初目前舊米早罄轉運又極艱難米價之昂爲從來所未有滇本瘠區官欵羅掘殆盡而灾區之廣被災之久此數月間爲日方長斯眞青黄不接嗷嗷待哺之時昨據石屏州印委電禀該境極貧不得舉火者三萬餘口得尊處義振垂斃者始獲更甦查放之日歡聲雷動明知東南近亦勸捐不易惟災民但能度此數月即可獲生　諸公飢溺爲懷救人澈祈代述滇省災情廣爲助募迅賜接濟等因敝會用敢重申將伯之呼發棠之請當此滇災萬緊刻不容緩尚望海内外仁人君子大發婆心慨解仁囊或有壽儀喜筵因病許願祈福消災以及蘭盆勝會等項與其作無益之浮文無如施普及之實惠務求源源慨助移振滇灾敝會除掣給收條外並登報誌謝仁施積善餘慶自獲社無疆也又各寳號如有舊藏銅洋不拘多寡亦祈助交敝會以便彙築鎔化提出銀質兌洋同解灾區化無益爲有益亦　救灾造福之一策也敝會辦事處仍在黄浦灘通商銀行樓上華安保險公司内收捐處一在華安保險公司沈仲禮一在四馬路愼裕號朱葆三一在垃圾橋北電報局楊彝卿一在觀音閣碼頭天順祥陳潤夫伏祈公鑒 
[縣丞鈕上逹覽]  
汝凌人孤弱通姦張氏寡媳復將撫卹存款捲去致心泉大人孤苦無靠以迄于死汝尚靦顏以江　縣丞自詡耶心泉先生有知將奪汝魄張氏親族將食汝肉汝其俟之 
[蕪湖新開浙甯葉同慶銀樓　今擇於七月十七日開張]  
本樓開在蕪湖長街寕淵觀東坐南朝北新造洋臺石庫門而自煉丙字十足赤金葉金標金精造滿漢金銀首飾朝頂束帶鳳冠霞帔博古酒噐堆纍鑲嵌搜挑人物中西鍍金法藍仿京包赭金點翠花樣玲瓏珍珠翡翠各式俱全兼收各路砂條荒金凡仕商賜顧認明蔴菇爲記庶不致誤 
[上海新開綸華綢縀抄莊擇七月念四日先行交易]  
本號開設上洋英大馬路抛球塲轉角朝南門面精選名機摹本杭寕缐春春紗杭紡孰羅芝實亮紗金銀杭庫局紗貢緞庫金庫銀漳絨粧緞花素湖縐緯綾沈濮以及各種花式繁多不及備載剔選精工搜羅宏富凡蒙賜顧定價格外公道特此廣告 
[招商局新銘快輪准廿五晚開往烟台天津　本輪賬房關灼棠謹啓]  
 
 

Page 2

 
 
上諭 
　　七月二十二日奉 
　　上諭此次朝考錄取優生考列一等之秦福淦宋眞艾慶鏞林繩武范鍾山湯泗張珩張德鴞金興華秦粤牛續彪郭案綸吳榮炳邱樹棻蘇寳盃孫世彦張賡麟吳文煥高鶴年劉熙鏞龎國鈞李士驥吳恩訓董來雨何肇基李世熙劉光瀅胡德驤魏維昌劉虎昌高持敬吕士斌均著以七品小京官分部舉習周壬皖元弼劉瑞森曹藴鍵許鍾璐朱煥材張麟屬曹昌祐張丙明常履道何樹榮楊紹時奚忠源陳元鼎時春升林得中梁觀喜李鴻年杜耀壎范士燮管象賡童世衡謝作霖蔣燿琮張星理盧紹本徐瀾李星洛梅之樹郭士綺張炘沈德基羅洪均郭興績劉煥昌許建基張琛劉寳亭張敬顥謝祖蔭張運萬陳其絞楊葆球王澤昌毛保泰孫樹獻熊元楷韓第昌李儀文劉志義楊鴻綬顧桕年黎廣潤高冠傑彭每緯羅嶸椿徐宜桐師望劉八卿任超鍊朱衍吳輔勳龍鑄人李幕韓賀翊賢汪增祁甘尚仁汪鴻藻十文墀朱慶瓛焦文基王華東戴光敏陳懋森張文炳侯之熙璧利永淸金嗣芬羅藻淸王景徽賈字熙曾世禮劉映黎袁書淸張延藻高增奎王臣陳光甲翟肇适張祖森曹汝驥何殿元許頌澂邱贊元龔時富均著以知縣分省補用取列二等之陳習恭賈廷琳雷元音沈銑陳克正馬維騄陳柳陳逢元李廷棫黄永倫陳君邦何樹德金兆境劉子蔭施鴻昭張圖勳單毓元宋沅徐振輝顔正謨王在棣雷世欽安西華魏連芳石德祀錠泰方壽衡李鴻墀再楷程其棫吳其梅駱路涂榮煜劉以芬孫世濟朱金鑄謝盛堂林惟沂沭安陳松齡黄葆祿李潤之李屏翰李有超吕光辰夏夔現王家賓姜兆璜胡新益秦輝賈治安周曾錦黄懋森張潤李郭維藩徐德源盧式穀李盛黄建中周廣林式綏孫染汗劉培厚樊蔭慈朱文泉王朝煜劉鎭湘樊祖爕徐渟左崇祺秦兆階方本仁陶宗堡閔履 
 
 
 

Page 3

 
 
廷楊琦徐琛馬樹榮鄒運淸兪開元鄭耀滅黄山張著明羅燂俊梁堯煦雷愷馬光炘王君謨羅樹苞戲西銘孫佐廷楊鼎張知本圖奮漢安履復王乃香薛汝屛樂炳照周森甲陳廷琥劉敬與何琇先馬韓員朱元鴻張秉濬魯鸞聲佘爕梅唐明輝李福鍾傅廷珍丁苑復劉先璧趙鴻勛江椿郭寳宗劉棻郭士俊楊先華鍾毓兪廷藩董茂茹陶鍾箎張瑞麟孫瑋侯執中王道履彭繹趙賡祥訐其忠鄧崇年宣濬明王治隆鄭箎梁也楠張爍然王德化催明阿吳重彬吉麟昇張家榘陳瑋訓張席珍侯治平龔壽昌富和朱之照林維斗徐宗德羅撫李亭齡成耀昌童培元陸紹明王輔仁吳之愷蕭濬趙亦臯唐楷文曾月爰藍步靑邱祖德董曷甲賈鴻儀孫憲熙王大夏馮傑王化最屈之春白元麟均著以按察司經歷鹽運司經歷散州州判府經歷縣丞分省補用欽此宫門抄 
　　七月二十二日召見軍機戴鴻慈沈家本 
代論 
[爲湖北川漢鐵路借外債事勸告湖北同鄉書（章陵墨生）]  
　　此書之作爲感最近外債風潮危言悚論意在喚起我同鄉共研究商辦問題非敢如樂大心卑宋也傾聞中央政界頗有調動疆臣消息果爾則此書未免明日黄花然新水非故水前漚續後漚一當道去而湖北如故吾等所云云者對機關非對個人也江河學海不到不止願爲同鄉箴之 
　　自歐風美雨咄咄東來。江寗撫而商戰大開。馬關和而工戰繼起。洎喀希尼密約。鐵道滅國之政策出。於是熊俄獅英豹德狼法鷹美諸碧眼髯髯兒。捷足爭先。前騙資本。後盾武裝。爭以外交手。腕攖敷設權於支那大陸。用劃定所謂勢力範圍圈。我國憂時君子。懼爲印度波蘭。起而唱利權收回說。粤湘創於前。浙贛繼於後。四川同時奮起尤嶄然現頭角。觀感所及。至近日直隷山東江蘇三省士紳聯合。直向英德二强國宣言廢津鎭合同。雖將來結果未可知。而渡河一。呼隱然却契丹於數十里。不呆謂非吾國民對外競爭之一大進步。湖北據天下中樞東西南朔。毗連雄鎭。粤漢川漢之路線。皆因人成事。而善後獨寂然無聞者。豈其無人歟。楚山鍾靈。漢水毓秀芸芸三千餘萬人民。氣呵雲而汗揮雨。不應寂寞至此。抑或非用武地歟漢陽鐵政。黑山礦穴。天然相儒有成。他日鐵軌交通。武昌可爲政治地理。烏得不爲英雄經營之。處天演正烈世界。奄奄無生人氣如此。老子云哀莫大於心死吾度湖北人。眞是心死耳。中國若亡。固入列國瓜分之圖。中國不亡。亦受各省甌脫之視。春秋書魚爛之梁。我湖北寗有倖焉者。不然粤漢三分。川漢兩端。當劃疆分土之初。苟心存競爭破斧沈舟。不甘他省獨樹商辦之幟。有才者闢荆斬棘。而建設規模。有力者挽。粟飛芻。而扶植勢力。則早已公司成立。遙遙峙鼎足之形。何至羅雀。掘鼠朝不保夕。致　乞餘虎。口收東隅而失桑喻哉。果也始謀不臧。一誤再誤至今日遂有爲川漢鐵路借外債之問題出現。 
　　據前月海上各報所載。鄂督張公。爲境内川漢路綫。集資不易。擬向英人商借外債五百萬。後以德人出而爭攬。遂暫作罷論。嗚呼。驚大震地。禍從何來。飲酖如貽。勢不崇朝。是將聚十府之鐵爲大錯者。吾不解湖北人何以孰。視無睹也。夫外債足以亡國。自埃及來己有殷鑒。証以日儒添田　一學說。於財收經濟政事上。皆無良結果。况以弱國爲債務。强國爲債權。用諸鐵路的事業。輒混債權路權爲一團而不可分。其危險尤不可思議彼當道五日京兆。求快目前之揮霍。亦奚足責。吾獨怪庇家人父子生命財産於此土者。先幾旣不能未雨綢繆。臨時又不復聞風興起嬉嬉如處堂燕雀爲大愚。不然川漢一綫。固鄂蜀分辦者矣。此活劇何以不演於西鄰。而獨現於東家。母亦我湖北人。不能步武四川故也。撲火不滅餘燼。遇微風卽復燎原。治水不疏壅淤。降大雨卽又襄陵。天下外力之侵入。皆因内部有隙可乘使今以英德暫退步而不爲之計安知其一擊不中未必不捲土重來。或用借膠灣之先發手段。或演租威海之均沾口頭。否則平和恊商。如津鎭草約。再不然以鷸蚌相持。或有第三國暗收漁人之。利皆意中事。但使有一國攘得債權。則路權卽非我有。路權旣非我有。則附近礦産。必歸彼開採。而萬寶之精華枯竭矣。沿途車站。必派兵保護。而一帶之家室騷擾矣俄德法之於遼齊雲南其慘狀己略見一班聽杜鵑於天津。歎中原無住處。奈之何令鬻熊來篳路藍簍。以啓山林之一片乾凈。土至吾輩化爲白晳兒殖民地乎。人窮困則呼天。疾病慘痛則呼父母。今日者窮困至疾。病慘痛時矣。某等不材謹捧一腔熱忱。向同鄉有密切關係者一瀝陳之。（未完） 
說林 
 
 

Page 4

 
 
組織内閣也。消除滿漢也。一爲政治上最重之維新事業。一爲種族上。最要之渾合變遷。　　其内閣之組織果有合於立憲之規則與否。不可知即合於立憲之規則矣。而其他關於立憲之一切事業絶不措意。而僅僅有此惟一之内閣。其有補於。立憲與否亦不可知。然一言立憲而倡緩建之說以顯爲反對者有之。圖謀總理之任而。隱爲運動者有之。運動不已遂起爭競之黯潮者有之。然則内閣之組織如何不必問才識之長短不必問。而惟問運動之手段奚若。勢力之大小奚若。是亦儼然一新内閣也。而不知其新内閣竟若是。 
　　滿漢旣曰消除。消除而不能實行立憲則消除無益。旣消除矣。若僅消除滿漢之名。而無形之滿漢仍在則更無益。然一言滿漢消除。開會以圖抵。制者有之。聯絡以圖破壞者有之。消除名目以爲敷衍塞責者有之故消除滿漢之說愈行而。其滿漢之意念愈固。國家之存亡可視若秦越。而細微之利益則在所必爭。是亦所謂消除滿漢也。而不知其消除滿漢竟若是。 
　　是亦所謂新建内閣是亦所謂消除滿漢。（塞） 
專電 
[電一南京（二十三日午後四點）]  
　　上海閙公堂案某大員願出私財五萬以個人交涉了事已有端倪嗣忽謂外人如欲加多須由公家貼補午帥以此案只論誰曲誰直不爭欵之多寡如此則内外力持祗爲數目無此政體故復拒絶一百電請外務部仍照滬道所擬互延公正人查斷（讐） 
[電二北京（同日午後十一點）]  
　　江督端午帥奏消融滿漢摺請裁駐防預給旂丁十年口糧所有籌欵之法（一）發給借（恐電碼有誤）票（二）扣京外滿員廉俸二成願損鉅欵者准奬敘（章） 
[電三北京（同上）]  
　　政治官報經費現飭各省攤解（句） 
緊要新聞 
[條議消融滿漢切要辦法北京]  
　　政府近因消融滿漢畛域一事屢次會議幷令各大臣將如何消融之法切實條陳以便施行聞有某尚盡繕摺進呈六欵 
第一欵　設學堂原爲普及教育起見查各學堂均不分滿漢子弟一律收教乃八旗學堂獨不收漢籍從未見有漢籍學堂而不收八旗子弟者學界中而分滿漢其弊一 
第二欵　滿人以筆帖式出身可封至大學士漢人則非翰林出身不能及此各省督撫滿人可充而各省將軍都統漢人不能充軍機大臣必須親王領銜官界中而分滿漢其弊二 
第三欵八旗子弟及年可挑補錢糧坐食兵俸而遇有勦匪行軍等事則不出京城漢人充當兵伍者平日則操防遇事則出征抛妻别子雖千里亦不能辭軍界中而分滿漢其弊三 
第四欵　宗室亦滿人也乃平民與宗室鬬必須由宗人府會審而宗人府對於宗室必不免有所廻護平民雖直亦未嘗不受委屈民事中而分滿漢其弊四 
第五欵　本朝之建大功者曾左李當首推一指乃僅封至侯爵而止未免示天下以公爵爲滿人獨有之尊也爵賞而分滿漢其弊五 
第六欵　御前大臣之缺永不補漢人未免使天下人疑朝廷之不信用漢人也宫禁而分滿漢其弊六（未） 
[慈宫面諭慶邸仍爲内閣總理北京]  
　　連日王大臣會議内閣辦事權限已有端倪正副總理共定五人慶邸已奉兩宫面諭仍爲總理緣慶邸昨日面奏老病力辭要差幷言内閣總理在日本亦無派親王之例慈宫故親自諭敕云（酉） 
[俾侍郎請明定報律原摺北京]  
　　御史俾壽奏請明定報律一摺曾經摘登本兹又覓得全稿急錄如下 
　　奏爲擬請飭部明定報律以息謠說而定人心恭摺仰祈聖鑒事竊維京外設立報館原爲開通風氣通達下情藉輔政府耳目之所不逮並非令其揑造謠說搖惑人心也乃因報律未頒各報館議論正大者固不乏人而任意忘言肆無忌憚者亦復不免或則因一人之私怨誣陷親貴大臣之名譽或則因衆報之傳抄誣造封疆大吏之被害其創愛國之說者名則正大而實則暗將朝廷國家歧而爲二遂起革命排滿之風潮似此望風捕影實足以駭人聽聞查東西各國自政府以至庶民無不知敬重報館而其對待之法又最嚴遇有關係之事必須得有確實憑據方能 
 
 

Page 5

 
 
登報苟有盧誣卽當由報館賠償此法最爲文明實爲地球各國所公認近來我國報界言論旣多失實而主筆亦復良莠不齊若不速定報律實於人心風俗大有損害奴才爲愼重輿論起見擬請明降諭旨飭部速定報律並仿照外洋各國賠賞辦法叅酌施行似於立憲前途不無裨益奴才愚昧之見是否有當伏乞聖鑒訓示（未） 
　　按待御旣謂東西各國莫不敬重報舘而又謂對待之法最嚴豈苛嚴之法律中亦有所謂敬重之道耶至謂遇有關係之事必有確實憑據方能登載則東西各報於政府秘密之條約國際兩方之談話往往詳載靡遺不知又從何處取得憑據者總而言之侍御非欲愼重輿論正將遏塞輿論也敢爲侍御敬誦去年預備立憲之上諭曰庶政公諸輿論（叔） 
[美國設極東局經營東亞事宜南洋]  
　　北京報云美國政府近於外務部中添設一專門衙署名曰極東局專延精通中日及東亞情事之人材以組織之嗣後極東所有通商外交事宜皆由該局審查酌核以憑定奪是亦可見外人注意東方之一班也（酉） 
[電請東督自保黑省礦權北京]  
　　黑龍江所屬興安嶺庫穆爾河一帶金礦苗線甚旺前經趙次帥奏請設立公司集股開採在案未幾因事停辦遂被外人覬觎昨日農工商部電致徐督請卽會同該省巡撫迅速委員切實履勘尅日設法開辦以保利權（民） 
[徐督擬保唐撫兼充三省開埠大臣奉天]  
　　前任吉林將軍達留守曾因吉林開放商埠需欵浩繁特設立商埠公司招商附股並札委江蘇道員張柢爲總辦專任開埠事宜乃開辦迄今已及一年商人皆意存觀望而開埠一事勢又不容再緩張道因特親赴奉天禀商徐菊帥另籌辦法菊帥以唐中丞於商界最有信用擬卽奏請特派中丞兼充督埋東三省開埠大臣俾商股易於招集云（提） 
[呈控校長汚辱學生續聞杭州]  
　　杭州商人趙工翰幷保証宋左林同控高等小學校長孫耦耕姦汚幼生等情已紀昨報兹悉二十一日明倫堂曁仁錢教育會兩處之會議雖經浙撫飭令府縣出示解散届時仍有數千人齊集府學幸經警察局派出巡士數十人持棍彈壓衆始陸續退出現聞支提學以是案關繫名教出入重大因飭杭州府卓芝楠太守督縣集訊不得含糊了結以期保全學界名譽幷令檢騐該生是否實被姦汚據情呈報撫憲再行定案（夫） 
[湘省黨人起事之謠傳長沙]  
　　本月十三日下午長沙日報館有人投一密函由貢院東街所發内稱適在曾文正公祠花園内見有學生裝束數人在該處聚談云火藥已經運到各衙署地道亦已打通可於十五日起事等語應特函請卽日登報惟此等重大事件未便　具姓名如不見信容日當來貴館面詳云云該報館總辦莊别駕當夜持函面謁提學司（因該報館現由提使司管理）吳子脩學使於次日淸晨以原函面呈撫轅請示辦理湘撫岑堯帥立傳司道會商僉稱此事雖未必確實然亦不可不防爰通飭各印委營隊加意巡查各衙署均派人四面周察數日以來澈夜不息並聞該報館卽於十五日登一告白招致投函之人來館面詢其人竟不果至（敏） 
[補述兵艦巡視華僑之演說香港]  
　　政府前派兵艦二艘到南洋巡視華僑管帶官隨處上岸招集華僑將演說詞刋印分送每埠必數萬張略云朝廷銳意圖治已派王公大臣前往各國考察政治實行立憲近畿一帶施設日備與列强文明殆無軒輊河南大操觀戰外員均共嘆賞而朝廷常關心民瘼特於外洋華僑尤屬軫念方今時　維艱上下同心排除隔膜爾等寄跡外洋一身富榮勿忘祖國今聞有會黨藉口改革遊說各埠勸捐資財其意在擾亂祖國招侮外人以謀私利耳爾等勿聽邪語自誤抑改革一事中國與歐美諸國事迥不同歐美建國年限不深改革諸端入手尚易中國以數千年古國政治風尚由來甚舊一朝改絃一利未興百弊立至只須從緩耳慈官臨朝已經二代進步雖遲然以咸豐時較現時其進步亦覺可驚爾等宜體朝廷之意勿過操切云云據是以觀兵艦此行非巡視華僑有所體卹也特恐其反對政府援（酉） 
淞滬要聞 
[推廣巡警章程批准立案]  
　　上海華界推廣巡警一事經總辦汪觀察端闓會商關道議照南北洋巡警章程斟酌參訂　定十條呈請江督核示茲將批示錄後禀及章程均悉上海爲通商　埠凡辦一項自應力求完善不宜因陋就簡致貽中外之譏统觀所擬　程於人員之設置薪餉之多寡局區之布劃均屬有條不紊切實可行至司法消防兩項尤爲詳密准如禀奏咨立案但上海華洋雜處城内浦東北市各路情勢各有不同務宜隨地隨時隨事變通損益以期無懈可　蓋地方辦理警政惟循名責實於欵始不虛縻平易近人於事乃克有濟仰卽督率所屬認眞辦理有厚望焉（商） 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
畵史 
專件 
[沈家本調查日本監獄情形淸單]  
　　第十二懲罰 
　　行於一國之法律不能不有刑罰之裁判行於監獄之規則亦必須有裁判監獄規則之裁判者懲罰法也大可别之爲二種一曰權利剥奪二曰恩惠剥　權利剥奪者雖爲囚徒亦有應得之權利今奪去其權利例人囚徒在監　應得足保普通康健之衣食住又每月之中可發信一二次及可接見親朋此皆囚徒所有之權利也今奪去其是等權利卽爲權利之剥奪其剥奪之法一減食如每人每日應給與六合米之飯及菜蔬等今減去其菜蔬飯量二屏禁置之與狹小之監房光綫不得十分通入或禁止臥具減去衣服使之裸體居於暗且狹之監房三絶信卽禁止通信及接見外人又囚人一日之中許其運動一時或三十分或每三日五日許其入浴一次此皆囚徒在監所有之權利今若禁其運動或禁其入浴亦屬於剥奪權利之一恩盡剥奪者卽剥奪監獄給興在監人之恩惠也 
 
 

Page 11

 
 
例如監獄應使在監人工作今屛禁之而不使工作乂工作所之得利益例應提給若干今則減少或剥奪之又在監人行儀良者例應准其以工作所得之丨錢購　食物今或禁其購買凡此皆恩惠剥奪也 
　　監獄内之懲罰亦名紀律罰各國監獄則種類甚多德國分譴責停止恩典特居拘禁禁閱書藉剥奪工錢禁臥具减食屏禁施械施體處分十項施體卽笞杖以笞杖　刑罰之本統今日各國已大抵廢止矣日本之監獄則懲罰僅减食屏禁闇室施釱獨愼五項减食者减去其食物分量二分之一或三分之一屏禁者置之於無人之處闇室者置之於極闇黑狹小之室光綫旣不能通空氣亦不足敷用此爲極重之懲罰施釱者以鐵球縳諸足際視其所犯之輕重酌縳一二獨愼者獨居思過五者之中施釱之懲罰惟加諸於無期刑者其期限可延至五年獨愼限於十六歲未滿之幼年者凡懲罰幼年犯罪僅用獨愼减食二種獨愼類於屏禁而獨愼較輕不過於普通之監房中使之獨居若屏禁則有時並不給以臥具然以上各項惟囚人行之刑事被告人尚無懲罰之例現擬將監獄改正也又有所謂一時之處置者此實爲管理上之事例如對於非常强暴之囚徒旣不能置之不聞又不能以尋常之法管理之則用特别之處置日本之法一曰縛以繩縛其手足二曰窄衣以皮製之衣著之手足均不能自由運動但此乃對於瘋狂者用之其餘不得濫用縛與窄衣二者均爲一時之處理非可持久萬不可以特别之處置與懲罰混合也監獄懲罰爲典獄獨有之權執行之時極其愼重或减食一日則典獄可以自决如闇室或長期之屏禁及减食必博採監獄官會議之意見且俟醫生診斷方能執行監獄之懲罰其性質與普通裁判所略異旣宜愼重更貴迅速若事經數日加以懲罰亦無謂也又旣受懲罰確有悔過之心或因而生疾病者宥之（未未仍） 
内治部 
[畢業學生與候補人員並用鎭江]  
　　近日鎭道榮星莊觀察接蘇藩司咨文内開現奉部定新章嗣後選取仕途人員須將各學堂畢業生及東西洋留學生與候補人員叅酌並用應由各屬查取各學員姓名籍貫出身詳細開單申報以便將來咨送備選等因觀察爰卽轉移常鎭通海各州縣一體遵照辦理（文） 
[新簡駐英欽使行蹤蕪湖]  
　　皖路督辦新簡駐英使李伯行京卿於本月初八日由滬回蕪旋於十四日遄回廬州珂里掃墓於十六日回蕪聞京卿放洋之期現已定於出月二十八日由滬起程（少） 
[蘇府辦理淸道之認眞蘇州]  
　　蘇州府何太守札飭長元吳三首縣略云省城街道汚穢前經出示限令三日内淸理在案現已滿限何守擬親自周巡查騐所有各圖地保及各圖淸道夫役姓名應卽開呈以便遇有仍前不潔街追立時提究（出） 
[串票陋規提充公費安慶]  
　　皖北鳳陽縣貢生金莘田以該縣素稱瘠薄自舉辦新政創設學堂巡警諸要事籌畵經費在在爲難爰具禀撫轅請將該縣粮櫃串票陋規等欵全數提歸公用以補學堂巡警之支絀刻聞己奉馮中丞批飭該縣查照遵行矣（化） 
[平糶局米價稍減寗波]  
　　甬郡平糶局因米價昂貴設法籌欵　米廉價發售前因各米來價高貴雖逾格平糶每石須洋六元數角現在新穀登塲下等食米市價略減故各局搜羅次米平糶亦照市價折减若干出售每石售洋五元云（用） 
外交錄 
[華洋之公平交涉蘇州]  
　　蘇州自火車通行以後鐵軌旁近地價日增竟有引誘洋商前來購地者洋務局羅申田觀察疊諭工程局勘地公所嚴密訪查前月内查出有包少山等三人擅將長洲縣九都三十三圖錢萬里橋火車棧左近業戸四姓堂萬基地私自售與英人羅觀察以蘇州自開埠以來從無洋商在租界之外逕向業戸購地之事包少山等貪利擅售實屬違章正飭縣提究間卽准英副領事函送包少山等賣契及四姓堂萬戸名田單糧串幷地圖請塡道契移給羅觀察商之關道惠澤民觀察以蘇州開闢商塲時曾以各國商民散居雜處難以保護窒碍多端特於盤葑門外劃定各國商民居住地界幷議定租地章程凡有約各國商民欲在蘇州口岸居住貿易祇可遵章於畫定界内指定地方按上中下三等備價租地其租界以外及毗連租界之民地均不准私自買賣詳奉通商大臣咨明外務部在案今該英商在火車棧左近錢萬里橋所得之地並非在通商塲租界之内碍難照准應卽照復令包少山等退出地價給由該英商領回其地契應行注銷現聞英領事以該商購地旣與章程不符恐滋糾葛已允飭收回作罷矣（南） 
[咨請保護遊歷蕪湖]  
　　院撫瘙夢華方伯頃接兩廣來咨有英國教習春生道等赴安徽一帶遊歷請飭照約保護中丞接咨後昨特札飭關道文仲雲觀察轉飭皖南各州縣一體知照辦理（内） 
[駐漢日領請假遊歷漢口]  
　　駐漢日本副領事山崎馨一君現向日正領事請假一月於十七日乘火車往北京滿韓等處遊歷　（今） 
[德國教徒在華之能力]  
　　二十二日栢林電云德國天主教徒於華治堡大會時公認德國教徒在中國之効力譯文匯報 
軍事界 
[紳董因秋操事勸導鄉民鎭江]  
　　今歲寗省第九鎭舉行秋操所有鎭城西鄉高資鎭爲寗鎭交通大路乃行軍必經之地鄉民少見多怪訛傳紛起業由紳董李遵義等赴鄉演說聲言精練新軍所以保民斷無殃民之理且操演時有憲兵執法兵弁人等必能秋毫無犯云云該處民心始各安戢（子） 
[旂丁禀控已革左翼鎭江]  
　　八旂左翼官蔭淡齋被奎都統會同淸將軍奏叅革職現在旂籍中人凡與該翼稍有隙嫌者皆欲乘時報復已紛紛聚議上一公禀指控該翼當日如何聚賭抽頭傾害良民管帶捷勝精銳兩練營時如何尅扣餉項廢弛營務雖其事不爲無因然不解曩年何以并不舉發必俟該翼勢窮力絀始爲此投井下石之計耶（子） 
 
 

Page 12

 
 
[陸軍經理科學生揭曉武昌]  
　　鄂省陸軍小學堂前所考之兵士 
其有年顪稍大不合程度者約有七十餘人近經該堂會辦劉香逵觀察禀請鄂督批准作爲經理科以備將來各標營書記生司務長之用業將該遺卷評定甲乙揭曉取錄李作霖等五十名（曰） 
[統帶率師剿辦臬匪鎭江]  
　　新勝水陸緝私各營督帶徐寶山都戎近聞江北裡下河一帶臬匪麕集肆意滋擾爰於十八日親率師船馳往勦辦（文） 
教育誌 
[禀請提繳紳捐學欵杭州]  
　　蕭山縣胡令具禀撫憲云光緒十四年間據候選郎中陳光頴以蕭邑筆花書院膏火無多因與堂弟陳光淞合捐書院膏火洋一千元仍存洽裕本典生息禀請詳定碑示等情嗣因奉旨改書院爲學堂停止科舉曾經李前令將原存公欵詳奉各憲批准照會原捐各紳提繳充用均已遵辦獨陳紳光淞置之不復飭向洽裕當收取息洋該典竟以陳紳宦蘇存欵早已提出爲辭復由卑職與各紳函向陳紳催取而該紳竟有原捐此欵並非捐入學堂之語檢查此項息洋自光緒二十六年至二十九年均積欠不繳陳紳光頴同捐之一千元業已遵撥惟陳紳光淞所捐一千元竟私行收回違衆抗繳實屬有背先志卑職不敢以陳紳係屬道員遂自放棄仰懇迅賜咨請江蘇撫憲飭令候補道陳光淞迅將前項公欵息洋悉數交出以歸學堂公用如再飾延准予飭令回籍自行淸理抑或作何辦理伏候鈞裁（木） 
[紳士興學之熱心揚州]  
　　揚州盧紳晋恩所辦之速成帥範業經畢業一次今又擴充額數不第不收宿膳學費並月給膏火三元以資奬勵故投考者甚形踴躍近日特請陸師學堂卒業生盧君象森赴滬採辦各種書籍不日開學如盧紳者犧牲家産熱心興學誠爲不可多得之人想揚地學界諸公必有聞風興起者（南） 
[批准禀請公立小學開校南京]  
　　阜寗縣何令毓駿詳報公立明達高等小學堂開校日期當奉江督批示云據詳已悉仰寗學司核飭遵照會董認眞經理務收實效學生畢業應准按照定章給奬升學至該職顧恩溥創辦該學堂熱忱可嘉亦應俟辦有成效再行照章給奬並飭知照（射） 
實業類 
[桂撫籌劃廣西鐵路之辦法廣西]  
　　廣西籌辦鐵路一事潯州各府紳商與桂林府紳商頗有意見潯紳等倡議第一段路由貴縣築至北海桂紳不從桂撫張堅帥特於日前傳諭闔省紳商略謂現法人每言北海築至西法流域一帶鐵路須中法合辦乃潯紳猶倡議由貴縣築至北海反使法人有所藉口將來必成交涉不如現所定五叚路綫均不言築至北海之妥蓋旣無北海字樣則係廣西腹地之鐵路我自有主權法人斷不能干涉云云聞者多以堅帥之言爲然故日前鐵路辦事總公所所長梁主事廷棟等商承堅帥酌定簡章三十四條各府紳商已均無異議矣（水） 
[禀請派捐創辦農業試驗塲江西]  
　　江西瑞州府吳祖椿禀請端撫派捐創辦農業試驗塲文云近年新政迭出卑府各屬俱已次第舉行惟農學實業尚復闕如今卑府擬創辦農業試驗場爲高安上高新昌三邑開其風氣惟試驗塲須有空曠之所而又須鄰近水口方爲合宜現己勘定北岸校場之地甚爲合式卑府商於前任都司林鵬飛云公地公用聽憑自擇倘有操練打靶均於南岸馬廠演試至經費擬由卑府督同黄令捐廉開辦每年約需錢三百千擬飭三縣派捐按季歸府支用蓋須雇募塲工及置備器　也將來試種植物擬栽烏桕桑林及新昌之烟葉上高之苧蔴本地土産之萆蔴子庶可廣利源而收實效云（規） 
[商業學堂開校寗波]  
　　甬郡君子營商業學堂係當業捐資創辦招收學生現已足額校舍亦已落成中西教習各已聘定擇於二十行開校禮（詳） 
瑣事欄 
[皖撫嚴飭會拿要犯安慶]  
　　皖北壽州彭牧誠孫具報民人張成富張成甫嚴侉孜各被張登菳等糾衆尋毆致傷身死並被放火乘機架鎗一案當經撫憲馮中丞嚴批云此案張登菳胆敢白日糾夥執持鎗械至張金友家尋仇報復轟砍傷斃張成寓等三命又放火燒毁草房多間搶掠牛驢等件並擄捉李氏張氏逃逸案情重大殊駭聽聞境内旣有如此匪徒該地方文武以及團保人等何以平時竟無覺察事後又一無破獲視若尋常以致匪等任意强横肆無忌憚實屬捕務廢弛形同木偶仰按察司先行嚴加申飭飛飭該州會同營汎選派得力兵役懸立重賞勒限十日務將被擄之李氏張氏查起結領獲匪盡法懲辦以除民害一面迅飭與該州接壤各州縣一體嚴緝（孔） 
[商學兩界幷控平糶局總理揚州]  
　　揚郡開米行之鴉啟法向與徐董蠅營狗苟因得總理平糶北局事務遂任意改小升斗攙雜秕稗多方作弊現經本局司事臚列多欵以李開餘爲首赴運轅合詞禀控學界中人劉孟熊等亦聯合多名控諸揚府尊趙都轉己批飭籌欵局查復核辦矣（徒） 
[電禀機縐訟案已結湖州]  
　　湖州府電禀藩司厘餉局商務局云上允機縐訟案議結將退貨免捐一條載入章程今年開莊總董李紳塏請於湖城卡員以碍比較專禀請示李紳恐此條不定牽動他欵訟端復起擬乞准免伏候裁示（金） 
[湘省穀米展期開禁長沙]  
　　湘省近因雨暘時若各屬收成可卜豐稔前由撫帥定期於七月初一日開關准其商人運米出口旋卽據情禀報鄂督張中堂近由中堂電覆因恐開禁太早各處來湘辦米者必多則湘省米價或者又將加漲反多不便擬改於八月初一日始行開禁 
[批准會勘水災安慶]  
　　懷寗縣貢生葉仙蓂等禀奉藩憲沈提學批云此案現據該縣禀奉撫部院批示到司委員會同勘辦外該生等堡内被水情形實在如何仰懷寗縣卽行會委再勘明確悉心妥議禀覆核辦（孔） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[寫情小說幻邦奇遇錄（美國企格林原著）（二十五）]  
翌日之晨。衆仍聯袂而行。利輔賴曰。旣至河畔。當成木桴以渡之衆皆稱善。利輔賴之爲此言。意謂旣見河源。則舍陸而水。當在目前。不知此特居高臨下。故河水儼然在望耳。利輔賴言後。復歷三日之久。始達於培牟喬河之旁。諸人旣至河旁耳。材結繩通力合作數小時後。筏已告成。衆乃乘之而下。山居多日。驟見汪洋一片。機趣天然不禁俗慮頓消。胸襟爲之開闊。時諸人仰觀俯察。默不作聲。而楷麥則頻頻返顧。大有戀戀不捨之概。尼卡忒戲問曰子豈不忘祖國。復作遄歸之相乎。楷麥急危坐而對曰。焉有是哉。與君同往。此間樂不思蜀矣。惟我所不能已於懷者。我生以來。足未出雷池一步今者以躬涉世。不知人地之人。將居我於何等也尼卡忒曰。無慮是。爾旣容華韶秀。性質温柔。氣質變化正自易。易且爾口操英語。甚嫺熟音亦淸晰。旣王紐約。與人當無扦格之虞。子旣身居祖國以權力見重於輿人。今則人且以艶麗超羣之故。咸側目而視子矣。 
　　第十二章改飾增姘 
　　諸人自木桴順流下。直達於維金之側。則維金猶泊於河之東偏也。全船之船員。受催眠術較甚醒未多時。故於利輔賴諸人之還也。亦不甚露驚奇之色。惟何自而出則殊茫然。利輔賴旣入舟。悉取所儲之女衣。陳之餐桌之上。以示衆女旋命駛者速其駕駛之力。鼓輪而回。謂尼卡忒曰我之於喜爾達也。相須殷而相遇疎知其所穿之衣。必大異於吾國。脫循是不改。人且將驚而異之吾故於初來此時。預爲之備。而身圍之大小。丈尺之修短。相差有不同者。君亦知吾意乎。蓋男子本不以修爲事。衣卽不合體段。亦屬無妨。女子則不然。風姿艶麗尤賴盛以稱之。非是則雖有麗質。不足爲完善。予素知喜爾達之名未識其面。修短奚若肥瘦若。何俱未知之。故不惜費多金。自長而短。自大而小。分其類而製之。以聽喜爾達之自擇。今幸三女之中。不無肥瘦修短之别各取其宜者服之。必能稱此體者。言訖。。大笑不已 
國外新聞 
[日本對韓之政策]  
　　二十二日東京電云本日元老及諸大臣聚議將來對韓之策隨後又開内閣會議討論詳細辦法聞伊籐侯意議籌日洋二百五十萬圓補助韓國並舉行債劵以便興一切公共事業之需目下高麗財政萬難自立再則韓國財政大宗均取供於稅項故日韓稅關聯合之舉萬不能行云伊籐侯之意見衆皆許可日本現正籌議關於韓國前途之事如收回治外法權一事一俟日本在韓得有鞏固之裁判權卽將實行至於外間所傳美國又歸還治外法權之說言之未免過早 
[箱館火災實紀]  
　　二十二日東京電云據最確實之報告此次箱館火災其被燬産數實值日洋八十兆圓之夥房屋之被燬者一萬五千餘間因災而飄另失家者六萬餘人云 
[美國工人入口問題]  
　　二十二日東京電云前路透電謂加拿大議限制日人入口年不得逾六百人云云此間不信其言以從未有此限制之條故也鮑司登埠商務會議所以異待日人之舉必致造成惡果故决議設法阻止 
[美艦隊出發之豫備]  
　　二十二日紐約電云美國海軍部現方招人承當供給遣赴太平洋隊艦所需煤炭之事海軍報謂遠東地方缺乏船塢可以隨時修理殊爲一可慮事云 
[摩洛哥亂事近狀]  
　　二十二日倫敦電云據摩國丹其亞消息謂該處守兵現奉命前往摩京斐資地方英國領事現出示通諭各僑居英人來攻城之際速卽逃往附近僻處以避之又據自斐資逃至拉顯地方之歐人所稱當彼　出逃之時摩京城人民方倡言舉兵爲聖戰云 
[攷察植棉事業]  
　　二十二日倫敦電云中美洲哥朗皮共和國近派特别委員攷查英國植棉之法採紡之而改良哥朗皮種植棉花一業聞該委員且須至錫蘭新加坡及日本一游云 
[新加坡築造碼頭]  
　　二十二日倫敦電云昨日下議院中海君聲言新加坡商人均反對築造德留開治碼頭之舉英政府似當注意其事理藩大臣愛爾琴答稱此事業己從詳計議且此議業經批准卽起造上作契彼亦已訂定云 
[日法邦交]  
　　二十二日倫敦電云駐法日使粟野向以菊花勳草恭贈法大總統福連利氏總統答詞道謝並謂日法之恊約能導引兩國邦交日益親睦且可保世界之和平云以上譯字林報 
[摩國亂事再紀]  
　　二十二日柏林電云近有法國兵艦一艘駛赴丹其亞埠蓋因該處英人不滿於其保護之策而生怨故譌皇慕連海飛己於麥拉江與塞非及馬加挑三處地方告諭大衆自稱爲皇 
[拒絶東方人大會]  
　　二十三日倫敦電云太平洋沿海濱及美國加拿大均拒絶東方人同盟會籌議舉行大集會之舉届時當遍邀各同盟會派代表來會與議一切以上譯文匯報 
本埠新聞 
[釋放關涉西人案犯之糾葛]  
　　滬道札行上海縣李大令略謂接德國總領事來函西八月初十日本署師副領事在會審署會訊彼時有 
 
 

Page 19

 
 
數華人係因偷竊及幇竊德商美最時之張家浜碼頭棧房物件張家浜係在浦東由水巡捕送案訊明内有數人犯竊有數人省釋但有美最時在張家浜棧房内所用之更夫四人亦在犯竊之内係第一號姚雪訪第九號陳長生第十號陳阿榮第十二號王金泉因該更夫係犯看守自盜之重罪故將該更夫等判押六個　並枷號六禮拜按照新章將該竊賊等悉送上海縣乃聞姚雪訪陳長生王金泉三人已交保釋放此係上海縣按照美最時張家浜之買辦函請辦理也惟該買辦並無函請釋放之權而上海縣竟按照辦理本代理總領事定不允准且查向由公廨送縣已將罪名判定之案該縣從無將犯人遽行釋放之權應請札縣速將該竊賊三名提押等因到道查江海關各巡捕解送關涉西人案犯應由公廨會同西員訊明判送公共租界外縣署或收押或監禁分别案情辦理前經本道與租界領袖領事商定行文公廨照辦在案此次該廨將水巡捕在浦東拿解竊犯會訊判斷照章送縣自必聲叙奉行案由何以該縣率憑買辦一面之詞竟予開釋仰卽查明設法拘提到案按照新章辦理具報所有前次商定之案一倂抄發並卽知照（鵠） 
[照請飭回避暑洋人]  
　　德人克林姆帶同通事洪邦富等在崑山城内馬鞍山巓華藏寺借屋避暑經崑山縣戴子邁大令禀請滬道飭令回滬等情已誌昨報茲瑞觀察查得該洋人並未請領護照逕自赴崑山内地借屋居住實與約章不符且崑邑馬鞍山麓現值邑紳招丨開墾設生事端誰任其咎爰於昨日照請德總領事飭令回滬以免生事（列） 
[市民放棄選舉權]  
　　地方自治選舉局日前發出選舉單八萬張分給各戸承塡乃向各區收到塡就之單祇有萬張所少尚鉅現由各董集議令各戸迅速塡繳以備選舉並將繳到之單分别註山備查（永） 
[遷除積棺]  
　　南市王家碼頭内之王壇義塜纍纍前由朱紳開甲發起商准同仁輔元堂董禀由滬道照會總工程局議卽挖除積棺另埋將地變價歸局中修路經費茲已招工承挖矣（永） 
[恊提米商]  
　　法公堂昨派西探偕華探持信票至總工程局請提祥記馬頭裕豐米行夥金光照因有法商立興洋行控其抗不搬遷情事局董准卽派探恊提歸案（永） 
[道批兩則]  
　　黄掌掌禀批前據黄張氏來禀批廨諭令自行妥理今來禀各節核與黄張氏控詞大屬懸殊惟所稱黄掌寶陸續借洋貼給遷費均有親族友人可証其初住墻門繼入後埭終將前後房屋均爲霸佔情形歷歷如繪當亦難掩衆人耳目兩造旣不遵批理息應卽由官究斷仰會審委員查明實情秉公辦理具報抄粘並發○陳萬興禀批候移吳淞緝私總局查明復到核辦（杞） 
[和蘭君主壽誕]  
　　昨爲和蘭國君主壽誕本縣李大令及英法兩讞員均至領事署慶賀（車） 
[示諭倒換房捐聯票]  
　　本縣所收房捐凡赴櫃完納者向例先給收票俟奉到蘇省房捐總局頒發四聯票到滬後再行換給收執此項上季聯票始於日前頒到當奉李大令出示着各業主速卽檢齊收票至櫃倒換聯票收執（釐） 
[閘北巡局禁止講茶韻示]  
　　閘北西南區巡警分局於昨發出六言韻示一道　照得茶坊酒肄　最易溷跡匪人　小則呼朋引類　大則結黨成羣　每遇民間口角　動輙購茶爭論　鄉懦受其愚弄　任意敲詐欺凌　講茶本干例禁　冐名犯法匪輕　聞有流氓市痞　胆敢朋比横行　私行設立茶會　意圖哄騙愚民　業經訪拿在案　合再開導詳明　從此曉諭之後　務各安分謀生　倘敢懲不畏法　立卽嚴拿重懲　勿負諄諄誥誡　其各一體凛遵 
[法界火警]  
　　法租界新開河自來水塔之東南角某號房屋昨晚失愼計自興記棧以東共焚去房屋十餘間（浩） 
[上海官事]  
　　候補道祝大椿昨日進城至各署謝步日本警察畢業生殷聖哲昨到道禀見招街所委員謝上松昨到縣署拜會候補縣丞雲鵬到道禀知奉直督袁宫保保免補本班以知縣用道轅法文繙譯萬鍾元禀請續假三天（尾） 
訟案 
[上海縣案]  
　　李大令因糞夫聚衆一案由黄阿根等四人主唆等情大令遵卽差提到案於前晚提訊黄阿根供向不種植蔬菜以扛抬棺木爲生此事並未干預張毛毛供妻與一子一女均於月内發痧身死何暇干預犯法之事曹咸貴供雖種菜園十二日午後被衆逼令入城行至縣前卽先逸去不知後來情形沈桂全供訪拿之長脚桂全另有其人大令復詰不移判黄曹管押張沈交差如查係無干再行發落○丁王氏在太平縣原籍縱火燒斃某姓一家四命逃避來滬經代理該縣徐司馬移文關提卽由李大令飭提到該婦再嫁之張占忠訊稱前憑黄恆餘爲媒價買丁王氏爲室不料昨日發痧至晚氣絶判令照供具結移復察奪○太陽廟巡局解幼婢陳五子到縣訊供湖南人母親在日將小女賣於天通庵附近施宦爲婢已閱四年因被毆虐逃出由局送案判令值役送交施宦收領勿再虐待（車） 
[總工程局紀事]  
　　池浜橋麫筋店主蔡蓮園之妻張氏被比鄰酒店夥方寳壽誘匿陳家浜伊兄玉崑處經蔡同店主周良壽尋獲扭控南區解案奉明府訊判方戒責二百下押候其兄保回氏戒責一百下交蔡領囘管束○三勝樓飯店主韓阿妹控房客張馬四將烟館歇後另將餘屋轉租高子猷另開客棧訊判張一倂退租著韓交還頂首○仁豐木行夥張小弟控被潘秀卿誘姦其妻王氏捲逃出外賣與長橋沈龍泉爲婦得洋四十元一案復訊傳到沈母范氏供由褚根泉同潘及伊夥　某爲媒娶王氏到來共費洋六十元後忽逃出求察判潘戒責二百五十下押交洋四十元氏戒責一百下發堂候補提人証再究（莊） 
[公共公廨晚堂案]  
　　胡駱氏前薛根記吞没存項一案前晚奉讞員關太守提訊氏供有洋四百元由故弟駱阿五存在香粉弄口薛等股開之狀元樓飯店内茲店已閉歇向索不付求追質之薛供與氏素不認識前由氏弟駱阿五紏股開設狀元樓飯店虧折閉歇駱亦病故忽由該氏出頭朦控求察太守察得駱氏所呈之據實係股本並非存項斥其不應揑　姑寛斥　判薛交保派差督同算賬候核○公廨女押犯徐王氏前日乘讞員關太守晚堂訊案時在押所極口呼寃卽奉太守飭差提案氏供奉押滿期現又患病不得已號求開釋太守以其胡閙可惡且其夫業已具禀求離判卽飭差送至西門外婦孺醫院醫治俟病愈後再送棲流所擇良婚配（根） 
[公共公廨早堂案]  
　　德商順發洋行控用人徐荷生李金祥私用賬銀八千餘兩一案昨由探將徐李解究原告洋人偕買辦李瑞寅投稱徐李兩人在行經理各項帳務茲查在半年内被伊等用空銀八千餘兩呈帳請追訊之徐供祗用空洋三千餘兩保銀均在李手訊之李供連外面欠帳及用欵共有四千餘兩係曹子儀作保曹在上虞縣原告病未到求察帮讞寶子觀明府以所供用虧屬實商之德師副領事判押七天將銀繳楚仍候補提人証到案訊究○鄧煥臣鄧佩臣廖正元廖正喜張鑑堂等被黄韞甫控其設賭串黨騙去洋五千元一案昨解請斷並稱証人早已逸去訊之兩鄧等同倂實未知騙洋情事求宥判一倂押候交保候訊○張老和子違章至裕大醫園内查鹽被園中鳴捕解案奉中西官會訊之下以押禁半月始行解堂與公堂定章不符判仍押候禀請道憲示遵在案昨解請究張稱實在租界以 
 
 

Page 20

 
 
外被拖入界求察明府以各執一詞判押候於禮拜二會勘實情再行核辦○盛林法串黨竊取浦東美最時洋棧内斜紋四件由水包探陸阿九解究明府以供認不　判押禁三月照章送上海縣發押○賣珠寶婦人張馬氏前日至黄家庫龎元澂宅内騙取值洋七百元之大小眞珠三粒代賣詎氏卽避不見面經龎報捕解究吊出大珠一料明府以供認不諱判押限七天將兩珠交案再核○妓女范小紅不愿賣娼由捕送訊供稱今年二月來申帮工被塢勒娼欲囘蘇州不允求察判押候函送上海縣轉遞蘇州交家屬具領不准賣娼○陸儒卿與德商利康洋行互控一案昨由捕將陸提究供稱已遵堂諭上控道憲仍未奉批求察判押候會商核奪○李孫氏被陳會云疑竊鈔票洋七十九元報捕解追明府以所控無憑判交保候示○流氓錢根和在租界内攫取王新章洋元報捕解究明府以錢係過犯判押西牢二年○于守益家在美界蓬路前夜忽然失愼事後經捕房查有保險銀二千兩於昨解究于供實係無心中西官以咎有應得判罰洋一百元充公于曉曉分辯胆敢出言挺撞堂上遂判陳罰洋外再加押十四天○馬夫顧阿春在芳園烟館將地販蔡良山行兇毆斃一案昨解請究蔡金隆供因顧願撫卹洋二百五十元求恩免辦訊之顧供求恩典判押一月期滿開釋（根） 
[法租界公堂案]  
　　朱張氏近與王阿三妍識王近日私將氏前夫所生少　售與某粤婦得洋三十六元被前夫朱阿桃偵知報捕解案氏稱售孫之事實非同謀聶司馬判一幷押候提粤婦再訊○陳雍叔與楊伯寅唐生榮譚文奎等爲經手地皮事涉訟經年尚示了結兹徐楊延達貝拿律師於昨日到堂請將是案暫緩集訊候本律師查明原委再行傳訊司馬以此案係華人與華人涉訟無須律師干預且　懸經年行將定讞何必多此週折揮之　去旋諭揚曰合同是爾與陳雍督所立爾等旣稱銀契兩交卽於下期照此判斷諭畢斥各退去○王長根售賣春册拘案判押七天春册銷毁○正大號經理朱禮和控豐泰麫粉公司沈昌瑜定貨到期不交倂　還定洋提訊以曲在沈判兩造俱不償損失沈將所收之定洋二百元發還了事○袁潤生控張廷卿誑騙束鴻標定煤銀一千兩一案昨又傳訊司馬以　　敢將英公堂之堂諭揑飾欺朦候補傳人証再訊○王阿三前在永安街戳傷周石堂業已醫痊解訊判枷二月押改過所三月○周小榮又紏搶途人沈丙生杜布數疋拘辦判枷一月押捕房三月（泉） 
[美租界捕房事]  
　　某焉人不知所犯何案前晚由六十六號西探奉該管領事命拘　捕房○前晚有日本人某甲乘醉在漢碧禮路滋閙由捕拘入轉送日本領事署請究○同時又有日人某甲在該處毆擊行路僧人祥林並出利刃刺傷頭額由捕拘押候辦○住華記路李海生之妻胡氏帶同幼子逸去昨報捕房求緝捕頭准之○趙海章被流氓四咸等多人硬借不遂行兇肆毆由趙子萬元報知捕房飭探查辦（西） 
通信 
　　申報館大主筆大鑒浙江高等小學堂堂長孫耦耕近日忽被仇人誣陷姦汚幼生　事其中原因複雜一時不能盡述就本案據現在確實情形撮要如左 
仇黨以五百圓賄買學生趙學詩之父控告主持賄買之人卽趙學詩之保証人名宋左林號翰卿宋與趙父至親鄰居而又同爲縐紗業趙父已赤貧不能有立錐地故願爲此事也 
　　仇黨暗中大首領等皆大紳士而與孫有夙仇者 
　　仇黨旣買通趙父又買通一學生名黄瀟泉使之作証人其人住江頭母久寡居苦志養成者該生現爲仇黨軟禁久不歸家 
　　十八日報告是日卽在東平巷立一知恥社聚集百餘人無學界中人只社長茶業學堂堂長胡鳳棲白話報館曾詆之其人實一做運司衙門之無賴子也 
　　次日（卽十九日）發傳甲二萬張約在明倫堂開會沿家戸無不有之束京北京皆絡繹發電官場中支學台因白話報館屢詆之孫係主筆人人有借此羅織景象學界已如地獄矣 
現在口供尚見到耦已行學界大憤而又因暖昧一時無從設法現在收集証據不少惟尚不完全故不能不稍待再行對付 
總而言之現因此事一起前途實有關係其詳情容陸續報告怱怱不能多言專此卽請　撰安　吳震春　邵章　袁毓麐　汪嶔　胡煥　項藻馨　鄭在常　魏巍　汪希　沈銘淸　王嘉榘　同啟 
[急救螺痧起死回生良法]  
　　病起速用眞木瓜酒和陳皮煎好用布浸溼在病人身上徧加揉擦另再用良藥療治可期起死回生近有人治之有效特此布告敬求貴報登人來函一門以廣流傳而誌盛德南市外馬路李息斥謹上 
[來函更正]  
　　七月二十日貴報紀洋龍夫之不法一則實係訪事誤報查當時本鋪救火會會員沈吉甫見有赤膊赤足僅穿單褲形似流氓者率同類三四人出入火塲因其有礙施救叱令出外詎出言不遜目稱某董擬喚警察卽被上前扭毆後仍由警察勸散别舖會友不少共見共聞以如是行爲之人何來粮串借據英洋鈔票火熾之時異常忙亂卽探親友亦何必帶粮串借據英洋鈔票敢乞更正以昭信實九舖衆安社同人啓 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
