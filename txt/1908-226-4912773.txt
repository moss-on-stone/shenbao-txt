# 1908 - 226 - 4912773

 

Page 1

 
 
   
 
 

Page 2

 
 
   
 
 

Page 3

 
 
[交旨]  
　　七月二十日交翰林院吏部學部本日翰林院奏請獎游學章程並擬獎駱成驤等五員一摺單一件奉 
　　旨駱成驤等五員均著賞加侍講升銜餘依議單併發欽此同日交翰林院學部本日翰林院片奏嗣後留學各員請飭將功課分數考試名次修業文憑錄送查覈等語奉 
旨依議欽此 
　　七月二十一日交陸軍部本日貴部會奏議覆湖廣總督陳夔龍奏湖北兵工鋼藥兩廠經費短絀請撥常年的欵一摺奉旨依議欽此 
　　七月二十二日奉 
旨徐世昌唐紹儀電奏悉日皇所贈寶星著准其收受佩帶欽此 
[補缺字]  
　　二十六日報載二十五日奉旨崇文门監督下缺去一著溥偉去副監督一七字 
論說 
[論各省對於諮議局章程之注意（心）（史）]  
　　諮議局章程。發布既逾月矣。熱心之士。頗以諭旨限一年辦齊。怪天下何以默默無所籌備。夫一年辦齊。而據章程每年開會。以九月初一爲期。或以爲但如期開會足矣。今距來年九月初一。尚不止一年。不無從容之餘地。故遲遲無所急乎。嗚呼選舉手續期限具在選舉章程中。天下豈熟視無覩乎。曾亦知今日即著手組織。早己逾選舉人名冊告成之日乎。今請歷舉章程內原有之期限。爲天下官民作醫告焉。 
選舉章程第十四條。每届選舉年限。以是年正月十五日爲初選日期。三月十五日爲複選日期。據此條則明年九月開會明年正月十五。己當行初選 
　　又第十六條。投票區。應於選舉期三個月以前。由初選監督一律籌定。據此條則明年正月十五行初選。今年十月十五。己當一律籌定投票區 
　　又第二十條。選舉人名冊。應於選舉六個月以前。一律告成。據此條則明年正月十五。既爲初選舉期。今年七月十五。己當將選舉人名册一律告成。 
夫今日雖己逾選舉人名册告成之期。然嚴旨限一年辦齊。官與民所共欽遵者也。據諮議局章程第六十一條。本章程目奏准奉旨文到之日起。爲施行之期。今未知文到之省有幾。吾官吏惡習凡部文之便於己者。得電即挾以厲民不便於己者。電文不應郵信不應。必待提塘遞到書吏所辦之文件乃始奉行。督撫以是待部。其下又遞以是待督撫。故一部文之效力。達於州縣可以經年累月甚且無期。吾國郵電久己辦成。且既設專部領之。而交通之遲滯猶縣書吏之手。政體如是。何憲政之足云雖然。憲政美名。也議會盛舉也。吾不敢謂天下之督撫以迄州縣必無一好名之人。且此事爲國民創獲之參政權。官長即以文到與否爲延宕計吾民獨不當自爲人名册之豫備。上遵朝旨中省官力下伸己權。以自奮於立憲國民之程度乎長此寂寂抑何可怪 
且夫選舉人名册之告成依後此常年之章程固當在隔年之七月十五然今茲創舉固未可拘以成例更從章程第二十一條言之條文云。選舉人名册告成後。初選監督。應即呈由複選監督申報督撫。並於選舉期二個月以前。頒發各投票所。宣示公衆。則人名册告成於六個月以前而宣示則在三個月以前。其間不過有呈由複選監督申報督撫之一周折耳章程爲久遠之經制暇豫從容原不爲過以事實言。但從宣示前若干日告成。亦無所不便又况宣示以後尚可節次縮短其手續之日月以赴事機乎故及今圖之未爲晚也然及今不圖則更無早晚之可言矣。 
其圖之奈何據諮議局章程第三條。所定選舉權資格。不過利用三數機關。可造成人名册辦學人員及學生。委之勸學所曾辦公益事務及所有不動產之數委之董保營業資本委之商會。舉貢委之禮書。生員委之學書。文武官階委之吏書兵書。如是則選舉原簿成。又於其中去消極之資格。如是則選舉人名册成夫官造此册。原不過委是等之人調查之。此皆吾士民所優爲。急起直追。日不暇給。奈何瞠目結舌。遍國中無一熟復章程而惄然知奮者也。 
 
 

Page 4

 
 
專電 
[電一（北京）]  
　　翰林院奏定本院編檢留學獎章由東西各國高等畢業後再入大學共十年者獎侍讀侍講學士由西國高等畢業入大學選科七年者獎侍讀學士五年獎撰文由日本高等畢業入大學選科七年者獎侍講五年獎秘書郎留三年者記名遇缺題奏 
[電二（北京）]  
　　近日慈宮兩次獨召慶邸袁軍機垂詢頗久且甚愼密 
[電三（杭州）]  
　　聞浙撫接軍機處密電飭令解散自治研究會 
緊要新聞 
[國會問題]  
　　豫撫林贊帥奏國會爲憲法最要機關現經一再降旨切實預備立憲國會尤當先期試辦事貴因時年分之遠近本難預定然臣庶視線所注不論其期之遲速總須從速頒布以慰人心云云奉旨憲政編查館知道某邸頗不以林奏爲然曾云林紹年多事仍如此好說話蓋林撫當軍機時往往大發議論能說不能行之事信口而談因此不能取媚政府即爲調出軍機而畀以巡撫河南之任至此次請頒國會年限不得謂之多事也而某邸猶以爲言恐積嫌成隙將蹈安徽馮帥開缺之覆轍也 
　　直督楊蓮帥此次召見詳陳立憲要政主張五年召集國會並條陳各省諮議局辦法頗蒙兩宮嘉納己面諭資政院與楊督商辦 
　　政府昨接到旅日東京神戶各處華商公電請早定國會期限宣示中外以慰四萬萬人雲霓之望 
[貽穀到京後運動續誌北京]  
　　十九日京函云貽穀自山西押解到京後己有一禮拜仍舊逗留城外並不向法部報到其子若侄四出要求代爲昭雪現在御史中己有兩人受其運動專摺奏請清查者樊增祥對於此事頗爲憂憤日前電懇某中堂代爲向法部說法秉公辦理傳聞法部戴尚書尚在請假期內未加可否惟外間議論羣以部中己受某邸意旨似有贍徇貽穀之消息云 
[天津商會總理被叅北京]  
　　某御史奏叅天津商會總理王賢賓己誌前報專電茲悉摺中措詞略謂王賢賓起家寒賤專恃結納得被舉商會總理任事以來遇事勒詐商民切齒傳聞該總理籍貫豫直含糊有意取巧云云當奉廷寄直督楊士驤確切查覆 
考察憲政大臣達壽進呈書卷册數 
[第一種]  
　　日本憲政史卷上日本憲政史卷下日本憲政史附錄共三冊 
[第二種]  
　　歐美各國憲政史略共一册 
[第三種]  
　　日本憲法論卷上日本憲法論卷中日本憲法論卷下日本憲法叅攷共四册 
[第四種]  
　　比較憲法卷一比較憲法卷二比較憲法三比較憲法卷四比較憲法卷五共五册 
[第五種]  
　　議院說明書卷上議院說明書卷下共二册統共十五冊 
[度支部議覆幣制全摺北京]  
　　度支部奏議豫撫奏幣制宜速按錢價釐定摺其大略己錄昨報茲又抄得全摺合再錄左奏爲遵旨議奏恭摺仰祈聖鑒事內閣抄出河南巡撫林紹年奏幣制宜速按錢價釐定一片光緒三十四年六月二十一日奉硃批度支部議奏欽此欽遵到部查原奏內稱錢價爲民生國計所關中國百姓用錢居多又不能不以錢合銀從前值銀一兩者近祇值銀七八錢通計全國之錢何止數千萬萬若概七折八折小民己所失無算况物價因而愈貴長此不己所折更不止此民生安得不窮臣前陳幣制請速定國幣並必須以錢爲補助貨停鑄銅元者實期隱杜此弊且謂不必拘於用兩用七錢二分總以一國幣足抵千錢凡百錢以下始用銅元十文以下始用制錢如此限法自無充斥之患私鑄當不禁自停亦知各省錢價不同一時驟議以六七錢之幣抵錢一千斷難畫一然先聲所播其高下必有漸趨於平者開鑄國幣勢須一年半年其間正可以先後發用隱爲調劑若徒多過慮是永無可定之日現奉飭州縣出入之欵定爲公費以後所有平餘火耗雜欵陋規及折錢贏餘無不悉成公欵趁此釐定亦免再滋弊混請飭速議施行等語臣等伏查自來圜法之流通動關小民之生計該撫以國幣久未定議銀錢折合之故物價愈貴民生日窮請不拘於用兩用七錢二分總以一國幣足抵千錢凡百錢以上始用銅圓十文以下始用制錢實爲整齊畫一辦法臣部前奏試鑄通用銀幣以銀幣一圓折合七分二釐小銀幣十角小銀幣一角折合當十銅幣十枚銅幣一枚折合制錢十文當經奉　旨允准臣等當飭造幣總廠鼓鑄並將鑄出各等銀幣式樣進呈在案 
 
 

Page 5

 
 
誠以金幣一時未能驟辦暫爲通用銀幣使與銅元制錢略加操縱以爲維持圜法之計與該撫用意略同嗣因用兩用圓互相持議前項鑄出銀幣　經發用各省督撫遵議幣制先後覆陳持議亦復不一奉　旨交會議政務處資政院會　妥議具奏奉議以來又經數月迄未定議國幣重要自　再三審愼惟民生日用　需亦未便久懸不定該撫所稱若徒多過慮是永無可定之一日蓋熟察於生計困難之情形不能不及早圖維藉爲調劑所奏自係實情應請旨飭下會議政務處資政院從速妥議奏定以便施行所有臣等遵議緣由理合恭摺具陳伏乞皇太后皇上聖鑒謹奏光緒三十四年七月初九日奉旨依議欽此 
[今日緊要新聞仍接入第二張]  
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[京師近事]  
　　戴尚書假後近聞戴尚書自到法部時與大理院爭執權限樞臣即以爲然去年調用判審廳人員被御史奏叅雖未嚴加譴責而慈眷因此漸衰前次因病請假一月並請簡員署缺某邸之意擬即准其所請嗣經鹿尚書以一品大員因病請假總須挽留一二次故請旨毋庸簡署然僅賞假二十天明示二十天不銷假即有不再挽留之意據此情形届時戴若再請開缺必准無疑然戴尚書素以清正著名或進或退固綽綽然有餘裕也 
[政聞社諭拿原因]  
　　七月十七日上諭查禁政聞社嚴拿社夥聞其原因係緣陳景仁等請斥革于式枚一電某邸頗滋不悅隨分電各省調查該社內容數日前己得某省電覆有立社處所甚多社夥甚衆且有要犯混迹其中故當日召見時面奏情形隨下嚴行禁止飭屬拿辦之諭 
[資政院預議公費]  
　　資政院諸公日昨會議事件其第一問題專屬於車馬費頃己由院長擬定堂官每月車馬費洋二百五十元此外文牘庶務各科員每人月給一百五十元其餘人員約係二十兩上下至於該院遷移開辦日期尚未决定 
[女子師範開學期]  
　　學部奏設女子師範學堂己議定暫在琉璃廠八角琉璃井豫章學堂對鄰之醫學館舊址先行開辦簡易科招生一百名凡在三十以內至二十歲文理通順旗籍取具圖片民籍取具同鄉京官或學界有名譽官紳印結皆可報名聞定於八月中秋節後擇期考試九月間即行開學 
[某公談論警權]  
　　外部各堂昨晤和德等國公使磋商各使館移儲火藥砲彈以維治安事宜并談及使館界之警察收歸民政部辦理某公使謂中國實行立憲召集國會指日可望是時法律警察必臻妥善不但警察當歸中國即領事裁判亦必撤銷云云其原議移儲砲彈之事仍未商量辦法 
[江漢日報被封續紀北京]  
　　軍機處電致湖廣總督陳云現在漢口出版之江漢日報連日載政聞社來函及宜急宣佈召集國會年限等議論言辭激越動搖人心查政聞社實良莠混入有碍治安政府前奉明諭管束該社員辦法己通飭各省督撫今江漢日報言論輕燥惑亂民心有悖聖旨急宜封禁該館以重官紀而維治安 
按前報所載江漢日報被封因係爲轉錄南洋二百埠華僑請願書之故今此電忽牽涉政聞社與前所紀載者略異 
請查寶山縣誘押學員續電 
[寶山縣學界致各大憲電]  
　　撫藩學臬各憲鈞鑒勸學所職員勤敏小學堂長孫啟麟熱心興學被胡令挾嫌誘押摧折過甚各校代爲請命寶山縣立高等小學吳邦珍吳淞兩等小學朱庭祿虬江兩等小學嚴達　城東小學龔熾昌城西小學王樹基城南小學邵曾模女子職業學校吳文濬眞如小學錢潤楊行小學張曾階殷行小學孫立勳吳淞小學朱庭福愛國女校董鵬飛盛橋小學金瑞書北六圖小學楊逢時北川沙小學嚴鳳鐘廣福小學左思冲劉行小學張眉胡莊小學朱以澄彭浦小學陶祖培幼童學校吳以義等公叩 
[羅店商會致各大憲電]  
　　蘇州各憲鈞鑒縣令胡憑信浮言騙押會董廩貢生孫啟麟商界譁然震惶環請澈查以明曲直而維商界寶山羅店商務分會朱詒烈等叩 
分類新聞 
[政界]  
[咨查關涉警律各項章程蘇州]  
　　民政部咨各督撫文云查本部酌定違警律業經憲政編查館考核具奏奉旨依議欽此欽遵在案惟該律各條內如第二十三條第一欵營商工業章程第二欵開設戲園等章程第二十四條第一欵遷移婚娶生死等呈報章程第二十五條第一第二欵搬運儲藏火藥等章程第三十八條第二欵衛生事務各章程第四十二條第一欵損傷森林樹木章程等項均與違警律相輔而行自宜逐項規定俾便實施自應通行各直省所有前開各項章程己經擬訂或續行擬訂希即飭屬分別抄錄咨部以憑查核 
[催辦印花稅蕪州]  
　　蘇藩瑞方伯接奉撫憲札文略云前次接准度支部奏准飭辦印花稅章程當經行司轉飭各屬體察地方情形籌　禀復核辦在案迄今日久未據各州縣禀復惟此項印花稅係抵補洋藥進口捐欵事在必行特札司飭催各州縣按照前次札飭事理以及部定章程証以地方風俗民情逐細籌議禀復察核倘再觀望或藉詞煩難敷衍塞責定即撤叅不貸等情方伯己通飭各州廳縣一體遵照辦理矣 
[黔臬赴黔履新漢口]  
　　新簡黔臬常廉訪裕日昨由滬乘輪抵漢拜謁鄂督并便道至各局廠考查一切小作勾留即行赴黔履新 
[軍界實行違警律蘇州]  
　　陸軍部咨各督撫文云准憲政編查館咨遵旨考核違警律繕單呈覽一摺奉旨依議等因合行抄錄原摺咨行查照轉飭各軍隊遇有違犯警章等事即由該管軍官參酌違警律辦 
 
 

Page 11

 
 
結並按月報明本部備考可也 
[湖北造幣廠重行開鑄武昌]  
　　湖北造幣廠前遵部議停鑄當十銅元嗣經鄂督陳小帥奏准續行鼓鑄業於二十一日動工 
交涉 
[販賣洋鎗之交涉奉天]  
　　鄭家屯地方有日本某洋行在該處販賣槍枝一事現己釀成交涉日昨本省交涉司札飭鐵嶺交涉局知會日領事館會同派員前往查辦並飭將起行日期先行禀覆 
[黑撫宴會日領黑省]  
　　駐紮黑龍江日本領事日前新抵省城黑撫周少帥特備盛筵於十二日在公署招飮并請俄領事作陪以表歡迎之意 
軍界 
[陳統領批示軍務條陳蘇州]  
　　蘇省飛划第二營前哨七號隊長黎明安近擬條陳四則於二十一日遞呈於陳統領二十三日即由陳統領批示謂查整頓營務固應教練士卒整齊號衣現經本統領正擬設立教練所並於日前分飭各營於每哨官長中遴選委派教習以便隨時訓練其軍衣一項亦經禀定章程按名給發衣褲帽靴分別帽章袖章以昭區別而壯軍威惟前次各營所製藍布衣褲價值係由各兵勇自備擬作十二個月按月遞減攤扣清楚每於開革兵勇時將軍衣帽扣有不准帶去原爲防其穿去滋事起見至伙食一節查陸軍本同鍋共食水師各船如能同吃公菜自屬歸一但飮食細微之事即間有吸食零星私菜者亦可從寬免議惟設軍醫與添槳兩事查水師向無軍醫在上憲體恤士卒每於夏季發給痧藥等項由營赴局領散亦以經費難籌故向未設立軍醫局容俟本統領籌有欵項再議開辦又蘇州河道寬狹不一若各船均行添槳實恐不便行駛小河轉多窒礙既該隊長爲駕駛靈捷起見仰即在該船前艙口添槳兩皮先行試辦如果實有成效再飭各營照辦其該船添槳之費俟辦成後來本部請領至云添設軍醫經費在管帶公費中提出是否可行候再察奪現值整飭軍務之際本統領博訪周諮實事求是但必熟體情形以期行之無弊該隊長留心營務所呈多有可採具見熱心公事殊堪嘉尚應即記功一次以資獎勵仰仍督率兵勇隨時訓示實力巡緝以圖進步 
[江督批飭赶造藥庫南京]  
　　監造江陰秦望山藥庫趙觀察有倫日前瀝陳藥庫工程重要才力不及叩求江督准予銷差當奉批示云所禀均係實情惟此項藥庫工程緊要既須力求堅實尤應從速完工未便拖延至來年春夏第據稱甎瓦一時不能購齊姑准再行展限兩個月務必設法於蘇浙間有甎窰處所四出廣購總以今冬竣工爲度該道受事日久自當勉爲其難毋庸固辭至南北庫士基工程自應按照來禀丈尺加墊不必因其工鉅費時改移他處轉多周折也 
[王副使赴鄂點驗軍隊武昌]  
　　陸軍部奏派大員來鄂點驗第八鎭軍隊己奉硃筆圈出陸軍部軍政司副使王英楷聞己定於本月二十日後起程來鄂昨陸軍統制張鎭軍己傳知各恊預備接待矣 
學務 
[會審寗海州鬧學重案烟台]  
　　徐杜兩觀察拿獲案犯張道士暨東愷言並僧人本祥三名帶回交縣署班房管押己登前報茲悉兩觀察委派管直牧會同姚大令連日在釐局會審據張道士供認勸學員創辦學堂勒派捐欵鄉民不堪甚擾因與曲隆川郝昌鴻宮保卿等商議向各村歛錢演戲開會抵抗學員并商令僧道出大錢五百千歸伊等公費伊等爲會首遂帮同抵抗廟捐四月十七至二十等日在松嵐廟唱戲遍發傳單令各村派人來城滋擾如有一人不到罰錢十千四月二十五日伊帶領三十餘人曲隆川等共帶領三百餘人先後來城姜鴻賓亦率領多人將教員孫冠春等捆送到州經州主再四勸諭伊等始各散去僧道們所籌大錢五百千即于是日在城交郝昌鴻等存放錢鋪嗣因委員减去廟捐二成僧道己繳錢文伊與郝昌鴻等阻攔不從又發傳單於六月十二日來城要挾求免并找學員尋讐現因社長呂人鏡鯨吞倉穀存欵來轅控告被押班房次日東愷言即隨村衆闖入班房將伊背負出門放下正欲逃走又被勇役拿獲的據僧人本祥供稱松嵐廟開會僧人是十九日去的當與張道士郝昌鴻等議定由僧道出大錢五百千作爲會上公費張道士等即帮同抵抗廟捐會完之後僧人等遍發傳單今各廟派人來城僧人將傳單挨次遞送兩次得過大錢二十千四月二十五日僧道們在城交與郝昌鴻等大錢五百千文僧人在旁看見的是日在衙門滋擾僧人口出惡言是有的以後聚衆之事僧人出外實不知情據東愷言供七月十二日來城係本村大衆呌他同來的伊一時冒昧同至班房將張道士背負出門放下正逃跑間旋即被獲伊實係鄉愚無知求恩典是實當由管直牧再四究詰各犯均矢口不移聞己繕具供單面呈徐杜兩觀察會商懲辦 
[蘇撫示期考試存古學堂學生蘇州]  
　　蘇撫示諭蘇省存古學堂報考各生云本部院定於七月二十八日親臨該堂扃門考試各該生務當届期聽候毋稍觀望 
實業 
[禀復查明米案糾葛情形寗波]  
　　象邑謝何二紳因運米事致起衝突業經道憲批府飭縣迅速查明禀復察辦在案茲據該縣程令禀稱查此案本年正月初十日據紳謝補袞孫雲等以該鄉西周一帶粮米缺乏飢民待哺集資赴甬購米三千石挨次搭輪運回接濟叩請詳給護照等情當經知縣轉詳道憲張塡發護照去後約及半月地方即有謝紳假公濟私藉照運米出洋之謠當以照未奉頒憑何執運理難聽信嗣于二月二十日奉到詳批有護照二紙隨批併發字樣檢查封內並無是項護照且封面標硃係二月初八日發行屈計己逾十日之久疑　滋多經知縣詳查奉批並准道轅前收發處函寄謝紳繳回護照囑即蓋印明悉是項護照謝補袞不待發縣轉給逕自在郡領執運過米一千四百四十石 
 
 

Page 12

 
 
後聞縣中詳查自詣道轅將照繳銷以故前項米石究竟何日運到象山爲數若干未據來縣報驗無可稽核旋據民人陳世煕等以時逾數月謝米未見到埠地方待米孔殷請飭催辦接濟等情聯名公呈當經批諭該紳自行明白禀復一面照會何紳涵赴甬江辦米接濟藉安衆心詎謝補袞置不理會僅開運米進口各店承銷清單交由商會轉送到縣地方益起煩言由縣而府而道迭呈控訴又經知縣札委典史往查沿途村民紛紛遞禀謝黨周大方出頭攔阻衆怒益不可遏扭送來縣該紳即將村民王小升拔至家中私行毆打逼還送縣之周大方經耆民周梅生力保元爲具呈求放始將小升釋回抬縣驗明傳訊未到並據典史吳鎭基以查據關書開來逐日進口米數清單暨得順等行戶面遞並未承銷謝米禀給核與商會單開米數日期大相懸殊正在查辦間謝紳突邀至家硬勒典史手寫借米一百石憑條不知何意粘送關單並各戶禀給申請核辦等情具覆經知縣親往該鄉按照該紳交由商會轉呈銷米原單除單列之海琛兵輪暨城內東鄉諸戶本無承銷該地米石之理姑置勿論外餘均逐戶吊簿確查其能交出原簿確有進米的據者率係自買自運與謝補袞承運之米絕不相干故其數目與商會原單逈不相符均己當塲具結其義昌巨豐等行雖出承認但義昌即與謝補袞合夥運米之孫雲所開呈出之帳又係現造新簿巨豐則但有糶出米帳而無進米細帳殊難憑信且僅一百餘石爲數無多總之輪船運米報稅關考查該處西周分關簿載寗海輪船進口米石自謝補袞二月十一領照日起至三月初二繳照日止一通共僅有進口米六十三石二十四小袋而其中復源順榮訓諸戶又訊係自赴甬上買來不由謝手是謝補袞領照買運之米一千四百四十石其實到西周本埠者祇有三十九石而己託名民食借照私販情節顯然雖有儀秦難爲辯護知縣所以遲未禀辦者冀其悔悟認罰辦米糶濟以平衆民之氣而全紳界體面耳乃不知自省但聳黨人牽砌越控圖以訟勝前據陳世煕等以該紳匿跡郡城延不赴縣聽審等情一再控奉就近提訊尚避不到若由縣訊勢必恃衿抗拒案結無期應請照案親提庶期速結而免別生事端 
[京漢鐵路改委提調漢口]  
　　漢口京漢鐵路南局提調王太守孝繩現由郵傳部奏派在丞叅上行走所遺提調一差聞己奏派湖北試用知府雙壽接充以一事權 
雜記 
[巡兵與巡警衝突南昌]  
　　省垣巡防隊向與各段巡警積有嫌怨十八夜厚生鹽倉忽然起火巡防巡警均循例往救詎彼此到塲後未及施救即起衝突巡防兵丁將巡警毆傷數名事後由縣禀明臬司陳廉訪於次日移請巡防隊管帶楊觀察將犯交縣訊辦觀察置之不覆後廉訪親往拜謁又未晤面現己禀請護撫嚴飭交犯未識楊觀察如何禀復也 
[烈婦殉夫松江]  
　　青浦縣西朱家角鎭夏禹陳茂才名之鍇妻蔡氏係同里蔡其泰之次女於上年十月間完姻本年三四兩月翁姑相繼去世之鍇哀毀逾情寖成怯症蔡氏日夜憂禱寢食俱廢者百有餘日及夫病革蔡氏自誓必死聞者初不以爲意既易簀爲夫潔身更衣正首哭踊畢登樓吞金飲藥而死此七月十八日酉刻事距夫死僅兩小時也存年二十一歲 
[妓館認捐之爲難揚州]  
　　揚郡巡警因經濟不充擬請商會代辦花捐未果等情己誌前報茲悉各妓院聞此消息頗爲樂從由曹如發等五大戶聯名具禀警局請爲保護每月認繳洋六百元按戶攤派不足則包繳添設則照加業奉批准茲各小戶以財力不及不願擔任多有閉門規避以與大戶爲難之意 
[盜賣耕牛蘇州]  
　　青浦縣治西黃村鄉民沈叙年前日失去耕牛兩頭尋至吳江縣治石佛浜村顧惕卿家查見耕牛十三頭所失兩頭亦在其內顧無詞可飾許即牽回尚有十一頭顧即於當夜運載上海希圖販賣路經許莊村被圖董陳寶仁扣住解送吳江縣請爲澈究現己有張岳偕錢士方錢学貴認領三頭惟事己逾旬該縣陳大令並未將顧嚴辦不識何故 
[新水滸]  
　　四人急忙回頭看時。不是別人。原來是堂倌。把那個亮晃晃菜花銅冲開水的銅罐兒。在那儿上碰了一下。列位看官你道是爲何。人類本是一椿最勢利的東西。而以中國人爲最。中國地方甚大。而以上海爲最。上海人物最多。而以馬夫堂倌等人爲最。頭等是洋人二等是闊少三等是婦女。這幾種人。他們見了。拍些馬山也很周到的。今見王英等數輩人物。有辮子曲的。有流氓小的。有婆子老的坐在亭中。又不是安安靜靜。七嘴八舌鬧得個不亦樂乎。幾個堂倌冷眼看了半天。看他們不是路道。有心作　。故待他們說得高興之際。出其不意。嚇他一嚇王英回頭一看。知是堂倌有心舞弄。不由的怒從心起。惡向胆生大聲喝道。你個入娘賊。堂倌假痴假呆冷笑說道。你個客人直頭橫門來哩。我好端端替你冲開水。你反駡起我入娘賊。難道我開水冲差不成。入娘的賊。我是做不來的。王英不聞這言則己。一聞這言。不覺兩目圓瞪。提起醋瓶大的拳頭。向那堂倌肩膊上錐去。說道。入娘賊做得來做不來。一則那個堂倌不成提防。二則來王英在梁山泊裹。算不得十分好漢。兩臂也有五六斤力氣。自然拍的一聲。那個堂倌就應拳而倒。有兩個堂棺要想報復。看見王英身材雖短。却是一只大虫。不敢上前動手。（未完） 
[植物談]  
[復活草]  
　　植物有奇異性質者最多。復活草亦其一也。其枯稿時。取其根之一端。浸入水中。忽然根帶活氣。出芽吐　。白花盛開。經時結子。葉落枯枝。卷曲成球狀。若開花時。出其根於水。頃刻枯敗。即經數月後。浸於水中。不久即復活。花又盛開。雖如何魔法有不能及其巧速者洵奇異性質之植物也 
動物談 
[箭牛]  
　　巴楚之交。山螽大者徑寸許。土人謂之七箭牛。以其蟄可斃牛也。每以數十百尾相銜。累如貫珠。懸　上。越數日即　爲蛇。以衆生化一生。其理誠不可解。是亦生物學家研究之料也。 
[犀牛]  
　　印度犀牛。皮甚厚。且堅靸刀鎗不能傷。可作盾牌。有一角長二三尺。生於鼻。能拒象與虎。性喜獨居。好自遊行。非洲犀牛有二角。其體較亞洲爲小。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[粵督張奏查明岑春煊被叅各節摺（三）（續）]  
　　一原奏善後局提調陳望曾彌縫岑前督用欵及侵蝕外銷雜欵一節查署廣州府知府陳望曾兼充善後局提調多年操守謹嚴辦事精審調查岑春煊西征報銷一案自光緖二十九年五月起至三十一年九月止時閱二年有餘之久欵至三百數十萬之多先經逐欵造銷由部往返駁查分晰登覆始將銷案核准共無浮冐可知原奏又謂苛罰陳周等姓鉅欵並來指明其人名字惟查有己革總兵陳桂林罰銀八萬元己列西征報銷各册又海關庫書周榮矅侵蝕庫帑查抄家產八十五萬餘兩業經分撥廣西賑捐及批解京師練兵經費均經奏報有案可稽此等欵項衆目昭彰各署均有案據萬無督臣可入私囊之理善後局總理餉項欵目紛繁既有司道以總其成又有委員支應一切用欵均有簿册存查斷非陳望曾一人所能彌縫侵蝕更不能任意將簿册改造至原奏所稱譚姓指控一事查有舉人譚鶚英曾控善後局及闈姓弊端迭經印委各員杳訊控情虛　奏明革究實與西征報銷無涉一原奏潘文鐸朱盛翼華承謨左樹修等查案寃抑一節查朱盛翼係委查南海縣裴景福控案之員華承謨係委查連平州徐仁傑控案之員潘文鐸左樹修係委查信宜縣葉祥麟控案之員內朱盛翼潘文鐸二員皆係就事考查尚　偏抑華承謨左樹修於查覆徐仁傑葉祥麟兩案雖事非誣罔而語過吹求攻擊無遺未免近於傾軋原奏指爲迎合似非無因以上所陳各節均經臣悉心體訪　案考查不敢稍存成見竊維岑春煊嫉惡素嚴懲貪最力督粵三載適承吏治軍政積疲之後劾治文武僚屬多至數　　疆吏意指所趨即全省視聽所屬民間之告密豈盡因公委員之訪查保無附和全在大吏　衷體察鑑空衡平是非自明賞罰悉當岑春煊歷年所劾固多貪劣闒茸之員亦不無失之過當之處除惡務盡心本無他若如原奏所云遷怒挾嫌則係臆度之詞似非平實之論甚至以粤匪日熾亦歸咎於岑春煊之屈抑人材更未免附會牽連言之過甚現奉廷旨飭查經臣平心考察所有原參各員除潘瀛何昭然錢錫寶趙淶產四員業經另案開復又陳桂林程允和蒯德浦徐仁傑葉祥麟薛銓忠六員均咎有應得請免置議外查李家焯之被劾咎在勇丁擾民原案聲明並非有心故縱是其過僅止約束不嚴別無劣迹　予遣戌未免法重情輕該革員於孫汶一案首發逆謀逮治亂黨厥功最偉功過兩衡似足相抵該革員先經捐贖免遣現在北洋當差擬懇天恩准予開復原官原銜免繳捐復銀兩以示激勸　景福咎無可辭而才實可用貪酷旣無確據不無一　可原而破獲史經如一案發奸摘伏尤爲有功於粵現在戌邊將及三載足蔽厥辜擬請旨銷去永不釋回字樣恩予釋還以廣皇仁而示矜恤又李世桂長於捕務熟悉情形現旣查明前辦緝捕經費尚無侵漁確據罰欵繳己過半亦非延抗不交當此整頓捕務之時得人不易擬請旨准將該革員留營效力俾贖前愆又金鴻翥一員原參雖無寃抑而該員緝捕勤奪尚有一長可取廢棄終身未免可惜擬請旨銷去永不叙用字樣俾得自新又鄒蘭生係爲該管知府懷疑誤揭蔣　並未在順德縣審案自係原參考查未確以上二員擬請送部引見應如何量予恩施之處恭候聖裁至原奏貪鄙逢迎各員內華承謨業經另案革職程儀洛性情嚴急辦事不免過刻然於審擬莊長勝一案尚無枉屈應與查無迎合彌縫之陳望曾潘文鐸朱盛翼一併免其置議左　修一員於委查葉祥麟之案雖非誣罔虛揑而詆毀太過未免有意羅織前督臣岑春煊亦謂其查覆之禀深文周內與葉祥麟似有夙嫌屬員奉委查案祇應據實直陳豈可深文周內意爲輕重致啓傾軋之漸相應請旨將廣東試用知縣左樹修交部察議以示薄懲所有遵旨查覆及分別擬議緣由是否有當謹恭摺具奏伏乞皇太后皇上聖鑒訓示謹奏光緒三十四年七月十三日奉硃批著照所請該部知道欽此 
本埠新聞 
[御賜貧兒院匾額]  
　　江督端午帥札蘇提學司云照得上海紳商捐資創設貧兒院援案懇恩褒獎一案業己欽奉硃批允准轉行欽遵在案茲承軍機處寄奉御賜匾額一方文曰廣學流慈合亟札發札到該司即便轉發該院職董收領敬謹懸掛具報毋違 
[楊斯盛猶未奏獎]  
　　蘇撫陳中丞電致江督云楊斯盛毀家興學奏請獎勵一案己交司議詳近又據學紳函催復飭司赶辦據學司面稱原呈不無鋪張其基本金十二萬尚無着落又楊之子與辦學之黃炎培頗有齟齬仍擬稍留有餘調處妥當以杜日後爭論故尚未及詳覆以致出奏稍稽聞之莘儒業得尊處電擬即具奏甚善己否拜發希即示悉旋得江督復電謂此案前據該職禀呈圖表規程懇求咨部當經批飭蘇學司迅移上海道轉飭上海縣查明所捐學堂暨楊氏別墅宗祠財產契卷等件分晰驗明按欵編號造具清册詳候會核奏咨立案復據教育總會咨懇奏請贈以卿銜莘儒亦來電提及業經允爲奏請應俟蘇學司查明詳復後再與尊處會核聯銜人告 
[照會紳商籌足闢門築路經費]  
　　滬道照會總工程局公益會立憲公會勸學　暨各善堂全體紳商云奉督憲端撫憲陳批發上海縣紳楊德鑅等禀陳拆城利害懇飭停議仍遵前旨興辦緣由（督撫批示均　前報從略）奉此查此案前據曹驤等禀請移營札縣復勘擇吉興工當經明晰批示並照會全體紳商開會集議討論呈道核擬辦法詳請示遵再行舉辦在案茲奉前因查曹紳等三十三年所禀添闢城門原爲修築馬路以興商市而設當時呈有圖說工程何等浩大籌畫尚屬周詳乃由道詳請奏准事閱一年有餘該紳等并未籌有的欵遽求移營札縣會同復勘擇吉興工而欵項一層自稱由該紳等籌墊且需費若干籌墊若干亦未聲明夫以滬城之廣路費之多斷非三五人可能獨籌獨墊盡人而知矣若不通盤籌定勢必枝枝節節有始無終本道照會全體紳商無非鄭重其事期於欵易籌而工易舉蓋主闢主拆皆出自紳董之議本道未叅成見原批具在可以復按不料該紳等意氣用事互相爭辯舍事理而各引黨援若以本道爲有左袒者殊可怪　總之闢門爲馬路交通起見不修路則無庸闢城不籌欵則不能修路應俟該紳等籌足闢門築路飬路之需再予復勘倘果無礙方進興工以符原議而重奏案除查案詳復兩院憲示遵外相應錄批照會請煩查照辦理施行 
[示禁盜賣土塘公地]  
　　滬道蔡觀察昨日出示云案據浦東塘工善後局　董謝源深等禀稱竊修築土塘以防水患籌辦善後以期經久清理公地以資餋塘業經汪前縣通詳設局開辦前因地販暗將各處沿塘公地盜賣冐升隱戤洋商貽爲口實曾請王前縣將沿塘之二十二保四十三五十五十三二十九等四圖地保官戳吊銷並示諭各地保傳知各業戶赴善後局報明查丈註册繪圖如有無糧之地悉係舊塘基塘溝留步壓廢民田截留免科公地由董局清　歸公并請前升憲瑞分行會丈灘地局查明原爲杜絕盜賣冐升隱戤等弊起見詎案經吏定即有舊塘公地售與洋商者六七起查該處沿浦一帶適當吳淞海口之衝逐漸坍進土塘歷次移築壓廢民田數千畝截留免課並未漲灘以故單多於地爰定買賣報局丈明註册繪圖給執以清獘竇乃地保抗不遵諭地販紛紛勾串甚將別處田單移抵公地及赴灘地局冐升盜賣輾轉糾葛防不勝防且二十九圖內素無洋商掛號前請沿塘各圖地畝暫止轉契正爲清理公地起見應請札行會丈灘地局暫止勘丈須俟沿塘各圖地畝統行清理完畢由局繪圖給予業戶爲憑俾民田公地兩無糾葛再行給戳轉契嗣後沿塘各圖遇有轉契必先知照董局查復再行勘丈免多日後交涉並懇出示曉諭俾衆周知等情除批示並行會丈兼清查灘地局查照外合行出示曉諭爲此示仰各圖業戶人等一體知悉須知修築土塘係爲保衛塘內盧墓田產而設沿浦舊有塘基以及塘腳留步公地亟須逐叚清厘以免淆混爾等遇有買賣田地務須隨時報明塘工善後局聽候丈明注册繪圓給執而免日後糾葛如果抗不遵照設有私將土塘公地盜賣朦升情事一經覺察定即提究不貸 
 
 

Page 19

 
 
[記米業公會開會]  
　　前日米業公會第一次開會於天后宮後廳嘉穀堂南北市同行到者二百餘人午後三時開會由鎭昌店主周君代述緣起略云滬市南北米業共四百餘家昔因聲氣隔閡致同行利弊無從興革今公會成立深爲慶賀竊思吾業每於米貴之際受社會之責備其實吾米店有零糶無販運有待沽無壟斷嗣後公會宜調查出產實額日食總數互相比較若產額不足宜合力興農以維根本次來賓葉惠鈞演說諄諄以共謀公益與公德相勸勉次王厚餘演說大旨謂公會責任須剔除買客之積弊杜絕過手之需索次沈縵雲演說大旨謂米貴由於米少今不知中國產米幾何食米幾何自宜調查得實不足則亟謀輸入有餘則接濟隣封次同業申謝次讌賓次散會 
[上控案仍照原斷]  
　　法商筆篤洋行前延博仕律師控告己閉同豐錢莊股東錢晋甫陳鏡清等不理票銀曾經法公堂判令被告應將本利如數交還嗣錢晋甫陳鏡清等不服赴道上控七月十七日由蔡觀察及法總領事惠德君在洋務局會訊法商筆篤仍延博仕律師代表茲將堂諭錄下此案上控陳鏡清本係呈首乃到堂詢以能否作主據稱不能作主是到如不到案內上控股東又均無一人到案不惟藐視公堂且亦顯有情弊姑免深究仰兩造仍遵原斷辦理上控註銷徐姓三人現據被告律師禀稱己將應攤欠欵清還應將徐姓三人摘除此判 
[請禁洋商毆擊竊賊]  
　　日本總領事永瀧君前以浦東大阪碼頭一帶時有被竊情事函請滬道札行浦東總巡查緝究辦去後茲總巡沈明府查復謂日商所獲竊賊皆竊取零物並非巨賊是以僅予枷責即行省釋且每　日商所獲之賊均被該商等先行毆打何忍再予重刑嗣後如有拿獲竊賊應飭送局究辦勿再先自毆擊等語昨蔡觀察己轉致日領飭知該處各日商遵照矣 
城內 
[復訊私運食米]  
　　汪德興汪廣源雇金順利釣船私運食米七百餘石由吳淞釣船局查獲詳奉滬道發縣訊供稱因遭風船損等情曾誌前報茲經釣船局查復謂金順利裝官鹽一千三百二十包于本月初一在局掛號運至瀏河于初四日交卸汪廣源供于初二日將米過　其時鹽未交卸顯見不實况初一以後連日風平浪靜餘船無恙獨汪德興遭風種種飾詞私販出口又禁米出口後釣船裝米即爲犯禁等情並將金順利裝鹽艙口單送道發縣經幇審李明府提訊汪與其子環章供仍狡執舵工劉阿小水手王阿才供米于初六夜在瀏河口過　判仍各交差候禀明道憲將米充公再訊 
[禁止盂蘭盆會]  
　　一路一區巡警分局昨出牌示略云本路三區巡警查有秦阿七於本月十七日起假託盂蘭盆會冐稱城內水仙宮僧人雇令募化銀錠另雇許阿大王阿生鮑家泰等三人日持銅鑼一面脚牌一塊上書水仙宮盂蘭勝會催繳冥錠等字樣沿街謊騙財物將各人拘解前來查僧道詭騙財物己屬惡習乃竟有並非僧道而亦假託神會騙取　財更難寬宥除將爲首之秦阿七從重責押許阿大等分別究辦外合再牌示仰各區巡警一體知悉以後凡有詭託神道騙取人財者均着一律拿辦以懲惡俗 
[便宜姦夫]  
　　顧壽山偕妻王氏扭控袁阿三姦佔伊女范顧氏昨由一路一路巡局提訊顧壽山夫婦同供女兒本嫁與范習明爲妻現在秦宅幇傭被成衣匠袁阿三誘騙成姦覇佔不放求究袁阿三供范顧氏素性淫蕩與人　識己非一次今與小的通姦其母顧王氏亦己知情此次向小的索詐不遂以致被控求鑒訊之范顧氏俯首無詞判范顧氏掌頰一百五十下發堂候傳其夫范習明到案具領顧王氏掌頰五十下袁阿三從寬罰洋八元一併斥退 
[道批五則]  
　　監生沂承儀禀批案經公廨判定黃奎金仍復勒令各宰戶將牛血盡歸沈廷彬收賣未免有意違抗何以一再禀廨竟置不理抑會審官查核飭遵具報抄粘併發寶山縣公立羅陽兩等小學堂校董附貢生陳典煌等禀批羅店商捐撥濟公立學堂經費旣係禀定在先何得擅改爲商辦學堂之用至設立商會原以聯絡商情研究實業爲主義照章不容干預地方詞訟如果庇奸抗傳尚復成何事體仰太倉州按照所控各節詳細澈查禀奪仍候提學司暨農工商部批示施贊唐等禀摺併發仍繳青浦縣民人馮金海禀批控關營勇拐騙仰青浦縣密速查明據實禀候核辦勿稍徇延切切商民顧憶春禀批合股包攬工程自應查照所訂合同辦理據禀各情是否屬實仰會審官查明具復察奪粘抄並發民人宋亦生禀批前禀批縣勘明核斷嗣准英總領事函請飭縣從速訊　又經轉行在案迄未復到據禀前情仰上海　遵照先今批禮迅速勘明斷結具報毋任纒訟切切圖併發 
[官事]  
　　福建補用同知江若幹昨日到道辭行回閩巡警總局庶務課員曹炳清禀請病假二十一天出口局委員候補知府鐵林禀辭赴蘇巡警總司核對課員候選縣丞汪錫銘禀知到差並銷書記課員差京師法律學堂學員廣西候補知府羅廣鏞試用直隸州知州王茂申江蘇武備學堂教習楊星生德文醫學堂委員羅鵬年雲南派滬調查軍務兼採辦委員補用知縣申家　留學日本師範畢業生周焯撫轅文案候選布理問魏先瑩昨均到道謁見 
南市 
[照常開會]  
　　總工程局於暑假期內暫停常會茲己假滿於昨日照常開會各董議興建大達碼頭商量　　 
[驅逐女犯]  
　　丁德興小客棧主　　　　因招留男女姦宿由總工程局判令戒責並游街示衆昨己滿期解由裁判所飭令拍照逐出界外 
[欺侮婦人]  
　　南京婦人唐唐氏來申找　堂弟不遇投宿太平碼頭永安小客棧被該棧主婦張陳氏誘入小東門外花烟間內旋由張陳氏之姘夫張永春前往姦宿次日領回棧中囑令幇傭不允角口被巡士查知送至工程局訊明實情判張陳氏戒責一百下驅逐出境棧夥馮連春戒責二十下張永春戒責三百下發押改過局六月唐氏留候家屬具領 
[學徒潛逃]  
　　泥水作學徒劉阿虎被師呵責逃出由巡士帶局詢知係大圑人年十三歲飭令暫留候領 
[失火即熄]  
　　前晚集水街八十八號門牌章阿根家因煮飯失火經鄰居幫同救熄總工程局查悉將章傳局罰洋一元充公 
閘北 
[委查工程]  
　　陳家宅附近新建之巡警總局將次告竣茲由滬道蔡觀察派員查閱工程一俟落成即須遷入 
[巡官到差]  
　　巡警總局吳課員奉督辦蔡觀察派爲浦東二路三區副巡官昨己入局視事 
英租界 
[禀追欠欵]  
　　徐王氏禀追許靄卿陳長奎等虧欠欵項昨奉公廨寶讞員批示云查此案許靄卿陳長奎飭提未到即催差勒提至馮振揚係德商用人此案並與德商無涉按照會審章程洋商用人例應交出候再抄錄來禀補繕傳單商請德領事簽字飭傳到案訊理可也 
[是誰主謀]  
　　邵招福控徐順卿主謀盗賣基地昨奉公廨寶讞員批示云此案先據徐順卿等上控徐仁山盜賣該民人復又上控徐順卿主謀所禀兩岐碍難臆斷案己函致工部局即行停工並詢問該地究由何人出賣一俟復到則誰爲盜買誰爲主謀自能水落石出該民人靜候按例嚴懲可也 
[醫院追欠]  
　　大英醫院經理洋人控趙中和虧欠貨洋四百元昨晨由探將趙解至公 
 
 

Page 20

 
 
堂訊究判押候禮拜一解訊 
[董事索詐]  
　　老虎灶主陳阿言管阿毛控自稱水爐公司經董之張忠仁曾阿福倪阿生圖詐行兇昨由公堂集訊陳管同供張等送來之水爐公司章程小的等均己遵守詎前日張等三人誣指違章勒出罰欵小的等與之理論即被兇毆求究質之張曾倪三人供詞支吾判各罰洋一元斥釋 
[販賣小孩]  
　　粵人溫述生與妻歐氏並李張氏鄧王氏串賣阿松雙喜洪英三小孩爲探查獲解廨收押在案昨日復訊溫供洪英由其母寄養阿松雙喜均由妻子與王張兩氏買來擬至香港販賣是實旋有陸王氏投稱女孩洪英寄養於溫姓家今伊等涉訟求將女孩給領訊之張王歐三氏互相推諉判溫開釋歐氏押女所三年張王兩氏各押二年洪英交其母領回阿松雙喜一併發棲流所留養 
[妄思自由]  
　　謝施氏控夫謝阿祥無端行兇由捕解廨請究謝施氏稱丈夫不顧家用向論被毆今不愿隨回求斷訊之謝阿祥供向業成衣施氏嫌小的貧苦與某輪船水手張阿根　識前曾央其兄向小的關說令收身價洋二百元出立賣據小的不允氏即奔入濟良所曾奉斷令領回詎氏仍不安於室時常出外向之詰責即指爲行兇求察判氏交謝具結領回管束 
[棧主罰洋]  
　　石小山在漢口路開設客棧因有雉妓入內拉客由捕禀知捕頭昨將石傳至公堂判罰洋二十五元充公 
[圖吞押欵]  
　　傳子鳳圖吞丁長釗押欵銀兩控奉公廨傳案交保候訊 
[公堂瑣案]  
　　張阿福竊廣和泰等衣物消贓於姚紅生判張押西牢一年逐出姚押一禮拜雉妓趙老四徐阿四在途拉客趙罰洋十元徐罰五元充公劉金寶深夜行走形跡可疑押候查明再訊 
美租界 
[自殘同類]  
　　昨有流氓混名小鎭江者在蓬路某老虎灶被同類阿春等十餘人用鐵尺擊斷足骨該流氓即乘車至捕房控告飭送同会醫院醫治一面飭探查究 
[西人串竊]  
　　甲乙二西人昨至新記浜路西華得路口大同紙烟店以兌洋爲由竊去票洋三十元事後查知報明捕房飭探查辦 
[索欠被毆]  
　　董德喜至西華得路王董氏牛肉店索欠被氏囑令店夥李桂生等肆行兇毆董喚同巡捕禀訴捕房飭赴公廨具控 
[私售包車]  
　　吳淞路江姓車鋪私將俞應氏囑修之包車售去由氏查知報知捕房將江拘押候究 
法租界 
[折還物價]  
　　唐選青前代某氏婦售去鐵床椅子等物計洋八十六元付過四十四元其餘延不找清茲由氏扭至公堂控告唐供有張某經手價洋亦交張收去判折還洋二十元交保還洋 
[出爾反爾]  
　　柏利洋行前日失去帳箱內銀洋三百元疑係管門人朱阿福所竊送捕解廨請究朱供該箱有鑰匙兩枚未知何人所竊旋由該行司帳吳仁昌投稱朱素來誠實求請給予帶回景讞員謂人旣到案未便起滅自由判暫押捕房候查明再核 
[女犯留影]  
　　蟻媒劉楊氏釋出未久茲又在途與張王氏爭鬧由捕一併拘解公堂請究據供因向王氏索欠是以口角判押候拍照開釋 
[洋東壓制]  
　　龔寶順在某西人家爲大飱司前日自行辭迟該洋東以無端停工等詞送廨請究龔延達商律師投案聲辯中西　以龔並無不合准予辭歇完案 
國外親聞 
[韓報主筆交出]  
　　二十五日東京電云大韓日報主筆避匿裴蒂爾宅中現己由英領交出即經日本警察帶入醫院 
[韓人轟擊日船]  
　　二十五日東京電云日本漁業衛船北古丸下椗黃回島（譯音）爲高麗暴徒三百人開鎗轟擊該船幸即乘潮逃脫現己安抵濟物浦魚雷砲船千早號業己開赴黃回島巡洋艦生駒及魚雷船四艘昨日均抵濟物浦擬在高麗南部勦捕海盜 
[美將論英美邦交]  
　　二十五日倫敦電云有在雪黎謁見美國艦隊統帥斯潑利者斯君謂雪黎歡迎美艦隊之熱誠殊出人意料之外足見英美兩國語文既同歡愛之情深入人心蓋兩國結合之故不獨有關於血系且於互享太平洋各處商業之利益亦頗有關繫云 
[英國礦炸續聞]  
　　二十五日倫敦電云曼帕爾礦崩塌理沒礦丁多人茲因無法施救决意用水冲灌 
[比國合併孔戈之希望]  
　　二十五日倫敦電云比京不魯捨勒電稱比國下議院己將合併孔戈國議案第三次通過刻下皆信此案可由上議院批准以上譯字林報 
[荷命屬地抵制委國]  
　　二十五日紐約電云荷蘭政府己頒諭命柯拉戈（荷蘭屬島在委內瑞拉海岸附近）抵制委內瑞拉 
[英德限制軍備條約]  
　　二十五日紐約電云據傳英皇己與德皇締結限制軍備條約以上譯泰晤士報 
小說 
[學界小說風流太史（十一）]  
第三回談算學忽來門外漢說奇文笑煞個中人 
　　一面這般想着。一面就揀出那張四址清單來。只見清單上寫得明明白白的。東西一百一丈。南北九十七丈零。又把金伯屏算的工程單子來。細細的對了一對。不覺恍然大悟道。是呀。余觀察的說話不錯呀。通共二百丈方圓的基地。這個魚池。又在基地的中間。怎麼會有四千多丈的工程呢。眞是余觀察說的一句話兒。究竟是地址圍著魚塘的呢。還是魚塘圍着地址的呢。這個畜生。這樣的糊塗。還要在我面前說這許多的大話。好好的我要呌工頭去估計工程平空的被他攔了一攔。如若沒有他這樣的一來。那裡會出這樣的坌子呢。想着便覺得恨起他的兒子來。好好的一個優差。生生的被他送掉了。叫金大老爺如何不氣。想了一回。越想越氣。便又一疊連聲的。把個金伯屏叫了進來。金伯屏不曉得他爲着什麼事情。走了進來。只呆呆的站在一旁。眼睜睜的看着他。只見他板着個臉兒。一語不發。坐在那裡。只當沒有看見的一般。停了一回。方才一聲冷笑道。你估計得好工程。測量得好地址。金伯屏聽了他這般口風。又看了他這般模樣。倒覺得呆了一呆道。難道算錯了麼。這是一定的法子。不會錯的。金大老爺聽了。更加動氣。勉强捺住了怒氣。又問他道。你可記得這個魚池的方圓丈尺麼。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
