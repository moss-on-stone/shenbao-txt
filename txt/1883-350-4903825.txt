# 1883 - 350 - 4903825

 

Page 1

 
 
[國朝别裁詩出售] [  點石齋主人啓]  
　　長州沈歸禹尙書乾隆時輯有國朝别裁詩行世風格近宗三唐遠祖漢魏洵具正法眼藏惟現所流傳者祇有紅序本而黑序本久不復見今本齋不惜重價購得黑序本之原板初印者用石印照相法縮成袖珍販様而卷頁悉仍其舊至於筆畫之腴潤與原刻絲毫不爽每部計裝二套共十二本價洋一元六角十一月初二日出書售處仍遵曩例此布 
[本齋告白] [  點石齋主人啓]  
　　古今圖　集成早經購到惟日後開印就現在之屋舍　器均不敷用是以本齋於　近處新近　得驥地將卽另　印 
書館並信致外洋速　　器多　一俟屋宇造成機器運到立卽開工有願附股者務　迅來預定此布 
[論官商相維之道]  
　　雍乾之際事事皆臻極盛國家歲入之數有過常額而　餘之多直不知其何自而來蓋當日部庫存銀動輙二三千萬外省理財衙門庫儲亦大都數百萬雖巡守頻行以及一切覃恩賞賚額外之用幾於無歲不有而庫　充實正有取之不竭用之靡窮者自嘉慶初年川湖教匪之亂起　尾七年大兵征勦軍餉浩繁咸取給焉迨事平而向之充牣者虧耗大半嗣後遂不能復舊然猶未傷元氣也至道光季年粤事齟齬始則兵餉繼而賠欵搜括派撥不禁罄所有而出之而各處庫欵從此空虚例放之銀大加裁減一應陋規禁草殆盡其時以爲清查　弊之後涓滴歸公内外政令自此清肅　於目前者不難補於將來而孰知元氣之剝喪實在於此及咸豐初元髮逆一起而兵餉至於無從設措於是大開揆輸創行厘金挹彼注兹聊爲補苴之計而天下事遂不可問同　以來　商之局日新月盛氣象改觀而國俗爲之一變其大要則在乎重商盖中國　商不相融洽商　富　無與國家且往往見輕於時自西人請弛海禁南北海口徧　埠頭輙須中國之富商與之交易而西俗重商有因西人之請而其勢不得不略示重者因而漸有官商一體之意然非各路剿盪髮匪餉項支絀借重殷商捐墊巨欸則商人尙不免巿儈之羞終不敢與大員抗禮故商人之見重當自東南收復之日始也從前公項之銀縱存積百十萬不出庫門之外同治以後則庫中現存無幾而大半皆兌付莊　此因富商於兵需　急之時墊發巨欵得以濟事當事者推表其功倍加信任以公欵與之出入凡庫中應收者飭兌交於鋪號設有放給亦令鋪號解入然後兌發或墊或存　其妥　而其後遂援以爲例不特外省也凡解京之欵無論交部庫交内府督撫委員起解皆攺現銀爲匯票到京之後寳銀上兌成嫌不便或銀未備足亦止以匯票交納幾令商人掌庫藏之盈虚矣夫使商人而皆公正殷實也則存銀於庫與存銀於巿亦無以異存銀於庫而或用銀太多不能放給必有减緩之事若存銀於巿則可令商人墊發從前兵餉巳有明效自此以爲常例未始不可然以國家之財而出入於商人則官商一體矣商之盈絀卽國用之虚實也此而無以保　之設商有不利國家將安恃乎夫官商一體而必有以保護商人者盖有事之時以商本濟國家之用無事之時以國　劑商本之虚其勢然也商人以經營爲事權衡子母歲有餘利則足以資其一歲之用本愈大者其利愈多設有餘資而不知謀利天下亦無此憨人且商人性情大都貪妬彼之本一萬而我之資僅五千則退然居於人後若彼一萬而我倍之無有不存爭勝之心者所謂長袖善舞多財善賈者人情大抵然耳况商之所重在乎信義苟家道殷實而又涉世公正交結廣闊雖以本資十萬而有數百萬之經營可也　票　來不持通巿之財可以轉移卽天下之財亦可流通所　者自國家重商之後凡屬殷富皆經大臣保舉小而丞倅大　　司由商而入官不禁居移氣而養移體一身之享奉雖侈而猶有限出而家人親族歲費浩繁矣一舖之開　　犬而尙可　也而官塲酬應之事無所底止矣而况資本愈大生意愈闊獲利固不必言設有折閱人一而我百人什　我千　番覆轍力巳不支大抵生意盈虧關乎時局而亦因人情之貪有以致其顛躓近年以來塲面之大莫如上海面以民窮財盡之故各業均不得利從前巨本商人獲利萬千及時退手尙能保其餘資安然坐享獨至聲名顯赫聯絡官塲主持巿而處不能遽退之勢者則猶以智計力量角逐於貨利之塲然而如今年者竟至數一數二之人相繼而倒夫以彼之名譽勢分苟稍可支持亦豈願數十年之功夫隳於一旦者亦甚有不得不然者有也噫時局變遷每下愈况當此官商一體之日談時務者咸曰國家富强之效將於是乎在而抑知敗壞决裂乃至於此則甚矣官商相維之道不可不亟講也 
[諭旨恭錄]  
　　十月念日奉匕諭額勒和布着補授總管内務府大臣欽此同日奉旨着派隆　瑞聯烏 
拉喜崇阿嵩申看視獎賞欽此同日奉旨兵丁等應扣借支庫銀本年十二月次年正月着加恩展限兩个月欽此　日太常寺題十一月初七日祭先醫廟奉旨遣徐桐行禮兩廡遣周之槙李德昌各分獻欽此○三十日奉上　奎熹着補授内閣學士兼禮部侍郎銜欽此同日奉上諭兵部奏遵議處分一摺前任吉林將銘安着照部議降二級調用餘依議欽此 
[查獲奸細]  
　　昨得　言廣東鄭軍門在省城小北門内民家查出鎗炮火藥鉛彈甚多當獲四十人帶回審訊 
據供將與法人爲内應如法軍攻城某等卽在城内起事同黨者約二千餘人有法人統帶至於軍械乃是法人供給等語得供後作何辦法尙未詳悉查此信或謂得自粤商之家報或又謂有某提臺自粤至漢口曾親見此事而口述者然究無實據姑先照錄以俟續聞 
[東嶽火災]  
　　杭州錢唐門外法華山有東嶽廟焉靈爽最著杭人之投文案下者不可勝數每　於七月秋審 
之期所焚冥鏹以數十萬計而案下之各班一切費用每號數十百千不等誠鉅舉也光緒初元七月間戲臺上所堆銀錠忽然失火以致大殿被焚及兩廊房屋道士各房計屋百餘間嗣經各號派捐次年一律修造完竣丹青土木愈加顯赫迄今己九年矣上月二十七夜三更後嶽廟之二山門内有名長慶弄者某道士家中失火延燒房屋三十餘間是　適在崇聖宮　各神像盡　搶出廟尙無恙是時適値風雨猖狂而火亦猛烈異常不能撲救約燒至四更方熄云 
 
 

Page 2

 
 
[吳中近事]  
　　蘇城三山街　新卜居施姓者隣居有少年數人疑爲妓寮夜則以磚瓦擲其門施姓開門出與之爭論旋至鬥毆有少年 
之領袖渾名小如意者頭角崢嶸衝突而前爲施姓扭住送至西路總　丁明府隨卽訊問或良或娼兩造各執一詞明府隨帶小如意及差役等至　踏勘至則其家起居一如平人並無琵琶笙笛烟榻錦被之類歸署　將小如意笞責四百板枷諸路隅昨日小如意之母糾集其子相識十餘人至施處大閙聲言旣爲鄰居如小兒有過儘可告知父母何得遽送官辦今速還我子方得干休喝衆動手將室内器皿檯凳盡行打毁施姓男婦皆從　門逸出惟存老嫗一人在旁解勸看守毁器而己○元妙觀博徒有架匾於地以骰子三粒摇壓念一門者久己禁止近日故態復萌由漸而多適爲中路總巡所見隨飭差立獲三人各責小板數百而枷之着地保押往各圖遊街以示儆云○雀入大水爲蛤見於月令而蛤亦出水爲雀雖不見於經傅可以目騐而知今常熟濵海一帶於秋末冬初黄雀頗夥有羽翼巳成未離蛤壳曝死於沙灘者每於大霧日則羣飛而至不計其數其飛必向南至蘇而湖面杭　鴈之隨陽焉元妙觀有鳥攤冬日廣收黄麻雀等鳥羅列籠内兒童買之置鐡又上教以啣旗啄絨槍飛食帶面具諸戯常年黄雀雄者每翼不過數十文雌者數文而己今年因大霧不興黄雀甚少雄者須百餘文雌者亦須數十文童有阮囊羞澀者往往環立攤旁作　上之觀起臨流之羡也○蘇城皮貨生意年减一年自三年前同興泰關閉後僅存行三家今年則連店鋪共大小僅十餘家冬至未到貨色較開巿時巳打八折客帮折閱巳多且滯塞難消店舖進貨時尙貴今賤售　本尙無主顧據云數年前每歲客貨約到二十餘萬近則逐年减消今歲到貨不及十萬尙且積滯過半則世情之窘從可知矣○上月二十五日夜人定時有銅罐作學生某年近二十歲至石岩　游玩有一婦人在黑暗中娉婷而來忽起淫念四顧無人突前以手摸其頸婦驚呼道旁一人趨出執而批其頰俄而觀者麕　有匪類竟將該婦首飾乘間攫去并疑某爲搶首飾者遂羣擁至道前街濟元當門口適有某公館之僕手執搭連爲衆擠失僕覓之不得大怒遂歸咎於某因將某送至總巡局未知如何辦法夫某以色戒未淨頃刻之間疉乘三禍登徒子聞之其有戒心否○蘇城有彭太太者官家女也幼時曾許陸姓子爲室　　染沈疴未賦乘龍之句先歌别鵠之篇彭聞凶耗卽撤簪珥誓死不再字父母知其志堅亦不能强彭素信佛遂日以經卷爲事遁入空門未　竟出家削髮爲比邱尼焉近年居富郎中巷祈壽奄清節潜修婦稚皆知今年己六十餘歲矣忽於秋間得微恙淹纒數旬竟至圓寂身後一切　命井然有條上月二十五日出殯一切如富家儀俗戚送殯觀者如堵咸嘖嘖頌太太之清福焉○有常州人某甲農功巳畢腰錢數緡肩一駱駝担至蘇將以賣餛飩爲業宿城内同業某店有某乙素善賭與之相識引之城外一擲而甲之數緡俱飛入他人囊槖矣歸而憤極思生計巳絶歸家無顏屢與某乙尋釁疉次口角前日忽購生鴉片烟將以此六尺軀爲孤注幸爲店中人偵知卽勸乙邀集同類各湊青蚨數百俾得仍　舊業甲始釋然而去 
[袁江雜錄]  
　　淮徐海三屬水荒災民南竄屢列報章兹聞左侯相恐麕至省城災黎旣跋涉而流離官吏亦賑施之艱鉅爰特飭兩淮運 
使淮揚海道徐州道於揚州清江徐州三處設立粥廠就近截留糧米徐州現巳將次開廠收養浦上業亦籌議章程一經定妥卽可舉辦災民聞之徙家室　鄉里者亦略少矣○淮屬今届歲試文塲固　靜謐卽武塲亦略無事故惟試步箭時某甲閒看被一箭貫腿小受傷損若試馬箭時武童之墜馬者頗不乏人清河某童年甫舞象手能射鵰而亦因一蹶失意觀者莫不爲之嘆惜焉○上月十六日向　倉巷口有某甲係某　　勇控馬以行霜蹄忽蹶甲顛踣於地大受厥傷半晌始挣札而起馬則被驚直馳由觀音樓出拱宸門至河堤坊蹀　不前甲追及縶之以回所幸一路縱横未曾傷人惟鞍轡己化烏有甲聞人言係在某雜貨店前墜落甲卽向該店硬索店夥百般理喻總置不聞該店小被拖累斯真旡妄之災也○鴉片烟之害人巨矣深矣斷癮之方亦極廣矣然求其有利無弊不須曠日持久者則綦難焉浦上近傅一方用鯽魚一二尾煮作白湯不許加　酒殺腥之物煮之極爛漉去其骨和以藕粉豆粉紅糖各四兩攪匀而食之食巳腹卽　　久卽吐瀉交作或僅吐不瀉或僅瀉不吐或不吐不瀉從小便而行所吐瀉之物似小非水似痰非痰色則青赭黄白各别越一畫夜雖病苦百狀而癮卽霍然似失嗣後二三日間聞烟味輙作惡欲嘔再二三日亦卽如恒癮來時只噴嚔數次而己絶不思烟也近日食此者頗衆至月餘身體面貌漸肥碩而腴潤略無復癮之患○近日兒童相聚而嬉每以武事相詡葦戈木刃結陣排營儼然行伍有某氏童年較長日出數文錢招雇諸童擇隙地操演追剿攻截之法頗爲井井有　其集錢法則統領營官哨官由　童捐納云說者謂自軍興來國家武功大振故兒輩耳濡目染文弱之習一變而爲剛勁之風將來當必有凌轢歐亚各洲之日但内地尙無水師院以爲儲材地是可惜耳○沐陽某南貨行夥時某携銀百餘兩來浦購辦南貨行至清河丁家集地方投宿旅店店中有宿遷王某在焉王與時曾有半面識因略致寒暄同食歇焉翌晨王乃約以同行去店稍遠至無人處王竟向前將時之辮髮揪住按倒地上用磚塊痛擊頭顱耳際迨時己暈去遂從時　袋將銀搜出並携其馿以遁時逾刻甦赶卽投地保報案上緊追緝甚矣行路之難也○前報黄大宗師定於二十日起馬按臨徐屬兹緣徐屬今歲水災較甚是以暫緩待來年春後按臨先行考試江寗矣 
[同室操戈]  
　　有甲乙二人本係堂兄弟彼此傾軋幾二十年而皆未得其當也據乙云伊父昔在廣西任某縣时甲在籍避亂間關跋涉孑然一身比至署氣不絶者如縷伊父以爲兄之子猶子也三熏而三沐之始得略似人形居未久卽付以管籥司出納廣西宦習凡綰苻握綬必先謀一知寒惜暖之人以佐燕寢如宋學士燃椽燭治官書故事時乙父撿牘侍者年少而艶能得老夫之歡甲於是盡心以媚之竟共操太阿之柄相與表裏爲奸適乙父在任作古風流雲散　又　扶櫬爲名抵九江委諸途而走京師爲相如之納粟得六品官分發江蘇乙同胞三人皆巽懦惟乙桀驁然能服重致遠乙母己老婦人愛憐少子又受人誑竟挾乙單舸歸里以爲故夫在日家中巳安排千畝渭川千頭木奴爲　老計矣故欲乞此安間自在身詎抵家後竟無卓錐處不得巳賃廡以居形影相弔非舉杵代舂母子且不得一飽於是相抱痛哭乙出覓食飄泊來金陵時里中倚乙父得美官積鉅貲者不下十數輩皆熟視無睹用笑之乙之至金陵也適有父執某觀察由翰苑出膺監司今旣貴乙不敢聲叙但效長史欣至咸陽留司馬門者三月格不得見一日忽伺之于賓舘門首觀察大驚急間狀頓足曰胡至此盖戀戀有故人之意也乙將出觀察又爲　禦冬具且謀食宿處俾靜候毋躁時甲在蘇垣爲飢驅亦來求援觀察不知其自相魚肉也遽以乙狀告甲甲卽至乙所戟手肆詈甚至揮以木擲以火裂其單絞緼袍謂必置之死地而後己幸乙居近某卡卡勇旁矚不服爲之緩頰甲始坐然猶據胡床騰踔數四也論者謂骨肉閱事固非外人所敢知然乙下榻之處席尚未暖而甲己不容其鼾睡清衣捫　保何以見死叔於　下哉此係陵人所述 
[袁江官報]  
　　籖分工部學習陳祜春主政十月十一日由京來浦越日回楚候補都司劉開勝奉漕憲委隨營差使候補知縣汪紹煃奉道憲委赴葦蕩營查勘水災前署兩廣總督曾沅圃爵帥十九日抵浦小住一日與漕　暢叙離懷旋於二十一日北上 
[維揚近事]  
　　上月念六日揚州教塲有江都縣差王某在復來茶社啜茗旋遇其母舅姚某因索逋口角曳之出門姚云汝不還錢猶可駡及外祖父母斷不能容遂批甥頰王尙未回言不意座上先有一少年醉態可掬忽然奔出將姚打倒大駡清平世界有我在此容汝打人於是 
 
 

Page 3

 
 
拳脚紛下姚伏地不起王急代求少年大怒云汝只合打死轉身歐王又受多傷於是營兵局勇羣聚縳之少年猶張口大叱拖　保　局酒始　衆告以前事少年惟自稱該死委員着重責二百板有識者云此安徽新科琥舉某票販之貴介弟也○掦州近日拐風大熾新城樊家園處瓦山之中草房圍繞居者皆赤貧男子日間求食於外惟衆婦在家操作而己有余姓者一子一女皆四五歲隣人愛之時有携出閒要者一日午後忽來一人年約四十詩布衣完整頗類大家廚役徘徊左右向兩孩笑云呌一聲大大買糖汝吃二孩呌之其人卽抱孩而去余疑爲東隣張婦之兄亦不爲異適張婦來閒談偶間二孩余告之張大驚曰我兄隨主人至京何得來此於是兩婦大呼疾追衆婦聞聲齊出其人見勢不佳釋孩而　羣婦旣得孩亦不復追之矣 
[太守鶯遷續聞]  
　　前英會審員陳寳渠太守擇日鶯遷己列前報兹悉太守於昨晨九點鐘時出署除尋常儀仗外又有萬名傘四頂德政牌八對出署向東過保安堂由各　事把盞送行然後進大東門至四牌樓附近之陸家宅公館各官紳及會審　書役人等均往道喜一時觀者塡塞街巷太守又撰啓一通以答各紳商之雅意愛民樂善情見乎辭今謹照錄如左一官匏檕兩字瓜期聽驛漏之紞如撫離懷而黯若十六年分符會讞無狀留青一二事因利圖功遑云樹白迺承諸君子傾忱阿好握手臨歧旣偉餞之躬叨羽觴醉德復溢情而額譽顏汗滋　謹佩投桃同深　竹惟是鳩形在目悵舊治之多疏鴻爪關心冀後圖之式廓所望在事諸君子永推雅誼曲鑒初衷分粟羡於丁沽仍循魚貫矢薪勞于午夜共勵貆清况逢惠庇於鄭賢無慮畛分夫秦瘠從此養和堂畔瑞靄常新工作池前舊染胥滌快瞻烏之得所庶夢鹿以皆安爾時别緒　盈感謝深情於秋水不盡予懷眷眷願揚仁澤於春風敢肅蕪　藉伸瓊報是爲啓陳福勲　手 
[巿景可畏]  
　　阜康雪記鉅號也各埠皆設立庄口專作匯兌前日因有解出銀數十萬兩而本埠近日巿面甚緊一時無從調補其經事人竟避往寍波以致合巿皆知不能彌縫遂亦停歇寗波之通泉錢莊與通裕銀號同此東家寗關道聞信查知通泉莊之經手亦巳避匿而通裕銀號之經手人復自詣道署面請封鎖是以瑞觀察卽飭鄞縣將該莊查封至開在浙省之四典聞上海關道亦委謝湛卿剌史前夫發封巿面如此令人聞之生怖 
[閘夫受傷]  
　　本埠西新閘鎭有閘橋橋面兩傍設盤車凡有船隻過閘時先呼閘夫將車盤轉以便吊起憍面俟船過後再行緩緩放平此向例　前日傍晚時有船過閘由閘夫盤起橋面將放平時適有鵠面鳩形者二十餘人欲過橋至粥厰不待放平直趨而前人多力重閘夫等不能挽住盤車車杆順勢轉擊於是閘夫莫不東倒西歪受傷者五六人一人斷右手指三只二人傷頭顱皆由同伴舁送歸家矣且是處橋面年久失修行人每有傾跌之患所宜急爲修整也 
[巡防分局]  
　　老閘浜北一帶官憲耳目所不周巡捕足跡所不到狗偷鼠竊藏匿共間自經旗昌繅絲棧派捕彈壓保護女工又經道憲委員督飭圑勇晝夜梭巡宵小不得潛蹤民間賴以安枕兹又聞於今日爲始在穿虹浜之北沈家灣設立巡局一處派勇十名在街巡察且以保護公平繅絲　之女工不深合除暴詰奸之旨也歟 
[虹口議遷菜巿]  
　　虹口頭壩之菜巿擺設多年鄉人呼之爲小菜街現經工部局議定欲令遷至巡捕房後面空塲己將地皮塡築惟　徙之期尙未定耳 
[保全狗命]  
　　本埠春夏間工部局大申狗禁經放牛局董事金君梅溪商請工部局巡捕房將拘到之狗發交放牛局免遭擊斃可謂意美法良嗣後工部局又不肯送捉狗如前放牛局董事等會議之下仍倩金君商懇英工部局將拘到之狗照前送局收養工部局各董亦體上天好生之德均各議允董事韜朋遂致信於金君謂嗣後租界拘到之狗先交虹口捕房拘禁三天有失狗之家儘　赴該捕房具領如三日後無人來領卽發交放牛局具領惟每次領狗有得逾二百頭之數設己滿數務須趕緊運狗至數百里外勿使復來等語現在放牛局董事巳將前次　到之狗盡行運往　處而於本月初一日起派人赴虹口捕房將涿日捉到之狗具領到局亦足見金君之無善不爲也 
[法界公堂瑣案]  
　　昨報列嚴比拐孩之莫同生一案兹悉王司馬臨捕房時又將沈莫兩人究問兩人仍照前供司馬喝答莫同生四十板不但不能繳呈罰洋且嘵嘵置辨司馬謂似此狡猾當嚴比十次然後送縣照例懲辦及問沈金山供亦如前迨喝笞責始供願罰洋四十元司馬着待繳到洋元再釋○有寍波人陳阿根稱向在火輪船上做工住法租界醬園弄中家中有妻某氏并帶來之三歲小兒兩人居己三載現被同居之婦誘去其夫在密采里西人飯店倚勢妄爲求請提究王司馬着包探傅到徐松年據稱因房東索欠租銀釘門各自走同並去藏匿其　王司馬着敘認　之婦於昨晨到捕房訊究供仍如前王司馬着徐松年於　拜二到公堂具結如日後陳阿根尋到共婦或究出的係是爾所誘務必嚴辦云 
[乞登萊青道方觀察轉解賑款書]  
　　佑民觀察尊兄大人閣下久仰光儀未申瞻謁前月小兒則敬趨叩崇轅備蒙青睞寵錫華筵食德飲和莫名感謝辰維勛祺懋介治績昭宣敷施增蜺節之輝拯濟沛鴻嗷之澤引驤矞采慰洽頌　弟質愧凡康籌襄賑務不辭涓滴敢憚煩勞前解山東賑公砝銀七千兩己邀中丞收到　給兹又解賑銀元寳四十隻裝一箱棉衣三十四包氈被十六捆正氣丸二千服仍新轉解撫轅照收請代爲速解山東陳中丞騐收幸甚禱甚肅此佈逹敬請勛安並希惠察不備教小弟善昌頓首十月二十八日計角漕平一千九百九十九兩二錢四分申水一百零八兩三錢共合元寳四十隻規銀二千一百五十兩零五錢五分一厘棉衣念四包内計新衣褲一千二百七十件又十包内裝原舊衣褲一千件正氣丸一總包計二千服氈被十六捆計五百條 
[上山東陳中丞書]  
　　敬啓者久欽光霽未遂趨承積葵嚮之微　實蕪函所莫罄遥瞻鈞範彌切依馳敬惟雋臣中丞大公祖大人節龯階崇韋平業　宏猷碩畫回瀾奏順軌之勲愷澤仁膏挾纊徧羣黎之頌引驤景慶式洽忻愉晚於滬上籌募賑捐陸續收集分别轉交前解寄山東申公砝銀七千兩知蒙登收兹續接兒子則敬來禀齊河接辦冬賑須速籌款三千兩應用故今湊解元寳四十隻計裝一箱棉衣三十四包正氣丸二千服氈被十六捆由輪艘裝至烟臺轉解台轅伏祈賜飭收　爲禱兒子則敬知奉委齊河等處查災散賑藉效犬馬之勞曷勝欣感除今日先具電報奉聞外專肅寸禀恭　勛安伏惟崇鑒治晚施善昌謹啓十月二十八日 
[捐助直賑]  
　　本局日來收到陸廷桂英洋十元又補過子英洋十元昨接横涇鎭葉紹記棧葉仁周函稱昨與各友乘興手談得勝英洋十元二鼓返家祖慈諭以山東直隸災民嗷嗷待哺前雖移我慶九筵費百番　助東賑而於直省尙深抱歉今汝可將是款寄至上海直賑捐輸總局並書明原意以勸來者兹特寄上英洋十元乞卽查收彚解等語具見秉性慈祥樂善不倦宜其身享大年子孫昌熾此後災黎蒙惠天鑒不爽福壽更無限量竊思横涇一鎭之區尙有如是積善之家想南中數省地廣人稠應不乏惻隠好施之人聞風踴躍源源而來非獨直省災黎感 
 
 

Page 4

 
 
戴生成卽本局亦同深欣幸焉[  上海四馬路西中和里辦理直賑捐輸總局胡燏棻謹啓]  
[送别醉月軒主人之松郡]  
　　陽關三疉奈愁何况是良緣草草過祖帳不勝離别恨旗亭怕唱　長歌月因惜别光猶减燭似關情涙更多隔岸一聲樓上笛横空帆影疾如梭[  南匯補拙居主人陳樹珊初稿]  
[卽席贈周麗卿詞史]  
　　三分憨態十分嬌海樣深情淡淡描最是嫣然含笑處教儂那得不魂銷一夢紅樓亦夙因金釵十二認前身春江再放羣花榜記取情天第一人[  海上乘槎客]  
[賀張書玉詞史新登癸未花榜第三卽用贈周麗卿詞史原韻錄呈霧裏看花客哂正]  
　　此亦金釵隧裏嬌入時眉樣愛新描司勲惯作銷魂夢更爲卿卿着意銷胡麻一飯記前因皓齒明眸鏡裏身不信科名開海上探花今屬婦眉人[  海上乘槎客醉筆]  
[送鄧子俊孝廉省覲歸里]  
　　朔風動地滬江寒十載南旋舞綵歡别思頓　桑梓念歸心猶憶鶴猿安遠空　水連天白元氣朝昏偪日丹君去莫傷今雨隔倚閭深慰勸加餐故人珍　歴郵程卷軸相隨稅免徴取道勾留黄歇浦歸帆遥指尉佗城鄉園咫尺欣同調筆陣训超蚤擅名日事　書隆譽望他年重晤酒頻傾○夜雨不寐柬子俊旅邸連宵雨聞疑落葉聲朔風寒　枕驚　惱司更鼠瞰殘燈　鴻鶱薄夜征羡君歸去好蕭寂獨含情[  珠江拙閒廬主杜屬岐邠農甫求是草]  
[接錄蘇州天庫前電局内直山東沙洲賑捐公所經收十月廿五日清單]  
　　廿五日德永隆來太湖恊鎭綦德忠鎭軍捐募洋一百元整○德永隆來崇明蘇松鎭憲滕茂毫軍門募蘇字塔圖一千三百二十號南陽堂滕洋二十元蘇中營外海遊府王金楷十元守備周寳倉六元千總盛光新把總張大義各五元外委陳伯起四員陸防守備周允潞千總　瑋各二員把總七志學宋榮清薛其惠蔡兆鵬各一員中營輪船都司許廷臣二元以上十二員捐洋四十圓蘇左營外海遊府韓元孔十圓守備徐大保六圓千總伍德成楊星貴五元外委張鎭邦四元以上五員共捐洋三十元蘇右營内洋遊府滕代勇十員都府劉連升六圓千總吳寳琛同鼎銓各二員二角把總倪兆麟宋榮泰鄒占鰲張錦城各一圓九角外委施文忠熊夢賢孫克忠薛逢年王在東各一圓四角以上十三員共捐洋三十五元海門營内洋協鎭王清和十元都府張玉標周鼎銘守備華鴻詔各三元千總張飛熊黄國香把總　功昭王萬年李永均外委劉紀昌馮榮華高保廷滕代芳各二元以上十三員共捐洋三十七元○　林補過子指捐浙紹賑洋一百元整○常熟俞先生來留餘堂本洋三圓又怡順興來沈聚山一元又俞隠名病有起色心願十元○潘仲溪先生交來第二十次如意圖醬字册王桂生募五户三元二百文揚鎭沙洲災册邗字八百四十一號潘躍門募九户一　五百文又八百四十四册五户四元四百文又八百四十五册九户一圓二百十文葑溪子募衣字一百四十七號無名氏二圓一百四十八號隠名氏二圓一百四十九號不書名二員一百五十八號不留名二元以上八册實收洋十七元錢一千三百十文○金匱學署可園公寓楊君叔賡殷君還甫來楊兆記十元吳雲亭三百文顧樂山六百文○蘇州聚星書畵社二十日期五員六百文無名氏指捐直賑十員安裕庄王來無名氏一員○無錫知仁庄杜元叔氏欣母病愈三貴[  原辦桃塢協賑同人啓]  
[上海北巿盆湯衖絲業會舘主施少欽經收順直山東江浙等處十一月初一日第一百一十九次賑捐清單]  
　　嚴金生求母范氏病速愈十員釣鰲客十員愼膄書屋十圓空空子由南順泰號交來五員思難人五元蘆瀝　沈由平湖全盛局來二元無名氏求平安二元有心無力氏二元昧腴書屋一元無名氏一員自愧乏力人同居四家節省日用飲食　積一月所成一員武林氏四圓文遠氏二圓長慶半元金福半圓求親壽子半圓信善氏半元連生半圓隠名氏半元誠心氏半圓長生半圓連子关圓不留名半圓以上十二户由揚城灣子街洪公舘募來合共來洋十六圓○廣合記四元源昌行二元仁壽堂谷二圓忠本堂貝二圓新興公二圓恆義泰二圓義行源二元徐玉昌二元詒德合二圓李君安波二圓啓興號二圓　縣餘慶堂汪一圓吟梅山房林一元受頣堂王養和山房王怡和齋王三户合一圓以上十六户由甬江洋廣捐局江君少屏代募第二批寄全盛泰局來○餘姚翁書潤助本籍上月三十日代收洋二圓合併聲明 
[上海北巿盆湯衖絲業會舘主施少欽收順直山東江浙等處十一月初二日第一百二十次赈捐清單]  
　　星川子由安徽籍余康齋交來四十元何逸南由元芳洋行帳房交來六元蛟川隠名氏求側室諸病速愈四元費訪　二元費　氏指紹與二元章吳氏求痛恙全愈二元苕東正帆氏五十初度節省麵資由閔分舘交來一元悟因氏爲先慈冬節禮懴移四元伯卿氏爲先慈追薦移三元泰豐三元沛國純武氏祈闔室康寗二元九峰曹章氏藥資移二元王凝德爲先嚴慈追薦移一元九峰四齡童子點心資移一元仁壽堂一元有心無力人助書籍十四部計開曾文正公全集胡文忠公全集四書題鏡儒林外史後水滸悄玉叢談初集三集金壺七墨墨餘錄平浙紀略　中平寇記野記秦淮畵　錄地理辨正共計九十七本九峰曹章氏助三國志一部計二十本愛蓮室助張果老星宗一部計十本以上十一户由南巿裕大和糖行交來悟因子經募所助書籍俟銷再登合併聲明 
[浙省撫轅抄]  
　　十月二十六日卽用縣高鵬飛籤分來省禀到陶恩澤禀辭海昌厘局差○二十七日知府錢溯時禀知臬委發瀋差叩謝○二十八日同知彭司彥禀知聞訃丁母憂銷江西查硝　差金華縣石維堂差人來省禀奉　飭請　於濳縣缺叩謝巡檢陳祖昭禀知丁母憂銷紹局聯　差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒九年十月二十日京報全錄]  
　　宫門抄○諭二道錄前○發抄旨三道○吏部寳等奏遵旨議處摺○東撫陳奏保護黄河安瀾摺○將車希奏請將疏防蟙官科罪摺○江督左等奏懇恩仍照硃請補授道員摺○尙書翁奏特叅劣員摺○十月二十日禮部宗人府欽天監廂藍旗植日無引見○朱呈瑞杜春融各謝授左右監副恩○奎英請假一月○内閣奏派騐放之王大臣派出怡王恩承童華徐用儀○兵部奏派揀選落第武舉之王大臣派出惇王克蒙額麟書烏拉喜崇阿○召　軍機○發抄林肇元奏查明黔省歴年陣亡殉難文武官紳士民圑練並死委婦女懇恩分别旌卹奉旨金安行等均着交部分别旌卹單併發欽此○又收到川浙安湘等省協餉銀數奉旨知道了欽此○又古州鎭蕭肇富請暫緩引見奉旨着照所請兵部知道欽此○○大學士管理史部事　臣寳　等跪奏爲遵旨議處具奏　内閣抄出光緒九年十月初二日奉上諭前據御史黄兆　奏請飭查己革迫員啓續前在户部所辦各事及被叅各欵當諭令户部堂官查奏嗣據給事中鄧承　奏叅黄兆檉罔上徇私請旨嚴懲等語兹據麟書等奏稱啓續在户部所辦各事前經寳鋆等查辦有錯誤遲延之處該員旋卽捐升道員此後並　承辦部務共爲人心性伶俐言語便捷當年在部並非精實正大之才自其被叅亦　聞　惜此人材者革員啓續旣據查明被叅並　屈抑着毋庸置議至御史爲廢員乞恩迹近徇私此風斷不可長黄兆檉看交部議處欽此欽遵到部查律載凡不應得爲而爲之事理重者杖八十係私罪降三級調用等語此案福建道監察御史黄兆檉奏請飭查己革道員啓續前在户部所辦各事及被叅各欵兹據查明啓續被叅並無屈抑欽奉諭旨御史爲廢員乞恩迹近徇私此風斷不　長黄兆檉看交部議處相應將福建道監察御史黄兆檉照不應里私罪降三級調用例議　三級調用毋庸查級紀議抵所有臣等遵旨議處緣由理合恭摺具奏伏乞聖鑒訓示謹奏奉旨己錄○○山東巡撫臣陳士杰跪奏爲節交霜降黄河上游南北兩岸均經保護安瀾恭摺仰祈聖鑒事竊照東省黄河賈莊一帶爲上游南岸濮州等處爲北岸堤身各長二百餘里向派文武員弁督率勇營民夫分叚防守與下游現辦之黄河尙隔數百里本年經臣嚴飭在事各員認真修防凡遇據報險工均令設法搶護兹委員確查樽節用項以昭核實溯自桃汛期内賈莊孫樓等處堤　各工　有蟄陷迨交伏汛來源盛漲五月十四十八等日風雨交作大溜拍岸盈堤賈莊形勢頂冲縷堤埽占紛紛坍卸其餘各叚及北岸之濮州等處亦甚險要經　工員弁人等分别搶廂竭十餘日之力大致甫經平穏而六月初四日又復風雨大作溜逼堤根冲刷賈　各埽厥後水勢無息漲兼之雨澤連綿上淋下汕奇險迭生而賈庄大壩處所内外皆水情形尤爲岌岌在事各員弁晝夜搶護力與水爭勇丁不敷分布復添募勇夫帮同廂修料物同罄隨卽採辦竭力經營罔敢稍息計自六月以後險工層見迭出而七月起至九月初間止尤防不勝防臣據禀報均隨時嚴飭力爲保守不准稍有踈虞祗以下游歴城等處均被漫溢歴次奏陳己厪聖慮未敢以險要之詞上瀆宸聽統計本年上游搶辦工　倍於往歲用料亦多至數百萬實因來源過大加以雨澤兼旬　宵逹旦爲歴年所未有兹幸節交霜降全堤保護平　據署曹州府知府楊學沂待禀報前來此則仰賴聖主鴻福神　效靈臣欣幸之餘倍深悚惕相應懇恩頒發大藏杳由臣祗領敬謹祀謝以答神庥現在水勢雖漸消落尚未歸槽除仍督飭小心防護並將出力員弁擇尤存記俟屇兩年彚保外所有節交霜降黄河上游南北兩岸防護安瀾緣由理合恭摺具陳伏乞皇太后皇上聖鑒訓示謹奏　旨己錄○○奴才希元跪奏爲逸犯被獲請將疏防　官照例科罪免其協緝恭摺仰祈聖鑒事竊查前據琿春副都統依克唐阿咨報雲騎尉富珠倫帶兵在堆撥房値班於光緒八年六月二十一日夜疏防盜犯郭占致該犯乘値班兵丁睡熟扭脫刑具潜逃等情當將富珠倫先行奏請革職提省訊辦並勒限嚴緝奉旨允准嗣經四个月限滿犯未緝獲　該副都統將該官兵送省審辦當經前任將軍銘安等督飭刑部司員審明該官兵等委係依法看管一時疎忽並無别情將値班雲騎尉富珠倫比照羈禁斬犯越獄脫逃四个月限内不能拿獲例留於地方協緝五年俟限滿能否獲犯再行核辦値班甲兵德泰依律减　罪二等例擬　滿徒革去錢　係旗人照例折枷九爾照不應重律擬杖八十逃犯仍飭嚴緝獲日另結等因具奏嗣於九年二月初一日並准部議覆均應如所奏辦理令飭緝逸犯務獲究辦等因當經行令遵辦去後兹於三月十七日據該副都統依克唐阿報稱八年十二月初四日據衛字軍統領郭長雲將逸犯郭占拿獲送案隨提犯嚴審議擬據郭占供認於七年九月間與子幅兒途遇素識張洛五等糾邀入　各持槍砲埾昻邦畢拉河北地方撞遇高麗人六名赶牛三十餘隻至張幅太窩棚住宿糾邀進院將赶牛人六名俱各綁縛拉至樹林　殺害掩埋將牛均行趕走變價俵分被獲後在管潜逃復被訪獲逃後並無搶劫别案該値班官兵亦無　刑賄縱各情報請核辦前來經前署將軍玉亮批飭該犯就地正法並將疏防官兵等照例科罪免其恊緝緣由咨部查核在案兹奉部覆行令奏明辦理等因奴才抵任後仍督飭司員詳核原案相符查例載覊禁斬絞　犯越獄脫逃將管獄官革職拿問四个月限内不能拿獲留於地方恊緝五年限滿不獲審係依法看守偶致疏脫者擬以杖一百徒三年倘犯被他人捕獲者仍照例科罪等語此案己革雲騎尉富珠倫前次帶兵在堆撥房値班疏於防範致斬犯郭占濳逃於四个月限滿犯未弋獲奏請照例留於地方協緝奉准議覆今逃犯郭占被他人捕獲仍應照例科罪富珠倫合依覊禁斬絞重犯越獄脫逃將管獄官革職拿間審係依法看守偶致疏脫者依例擬以杖一百徒三年犯被他人捕獲者仍　例科罪毋庸留緝俟奉議覆照例折枷發落甲兵德春九爾業經奉准議覆完結毋庸再議除己獲盜犯郭占歸入馬賊彚案奏報並咨刑部杳覆外理合將疎防官照例科罪免其協緝緣由恭摺具奏伏乞皇太后皇上聖鑒勅部核覆施　謹奏軍機入臣奉旨刑部議奏欽此○○太子太保大學士兩江總督二等恪靖侯加一等輕車都尉臣左宗棠頭品頂戴漕運總督臣楊昌溶頭品頂戴江蘇巡撫臣衛榮光跪奏爲淮揚海道員缺緊　籲懇天恩仍准以原請之員補授恭摺仰祈聖鑒事竊淮揚海河務兵備道桂嵩慶終養開缺所遺員缺例應由外揀補前經臣等請以改留江蘇補用道王加敏署理兹准部咨以該員報捐免補本班並開復原官各案未經赴部引見雖據聲明飭令呈交各項銀兩究核與例音不符所請署理淮揚海道之處應毋庸議其淮揚海道員缺應令另行揀選等因自應遵照辦理惟查員缺緊要人地實在相需而所保之員與例稍有不符者例得詳細聲明專　具奏臣等查淮揚海河務兵備道一缺經管河湖工程分巡淮揚海三府州地方最爲煩劇並辦理各閘　宣蓄關鍵在在均關緊要必須精明幹練熟悉情形之員方足以資治理該員王加敏守潔才長老成練　諳習河務工程講求海防要略且出仕軍營歴年已久其治行之卓越民心之悅服卓著成效究與初次到省未經赴部引見不同再查例載　道總督　屬江南淮揚道淮徐道淮海道准該督撫揀選諳練河務者具題引見補授該員王加敏　在辦理兩江營務海防一切事件爲臣等所深悉實監司中不可多得之員本年臣宗棠於遵保廉吏案内將該員平素勤廉事實迭經保獎緣由核實陳明奉旨留中欽　臣等爲缺擇人例得專摺具奏　懇天恩俯念員缺需員仍准以留江補用道王加敏署理淮揚海河務兵備道員缺實于河工地方大有禆益如蒙俞允容俟接准部覆卽行給咨送部引見仍照河工道員例試署年期滿再行實授所有應行補交離省分發捐免保舉銀兩除飭令赶緊呈繳外謹合詞恭摺具陳伏乞皇太后皇上聖鑒訓示謹奏奉旨己錄○工部尚書管理國子監事務臣翁同龢等跪奏爲特叅劣　以肅官方恭摺仰祈聖鑒事竊臣鍳筆帖式蘇勒東阿曾充當月差使因其行走尙勤是以兩届京察均列入一等乃近日訪聞該員品行卑污作事荒謬兼之嗜好日深此等劣員亟宜加以懲創未敢以保列在先涉廻護相應請旨將筆帖式蘇勒東阿革職以儆効尤臣等爲整飭官方起見謹合詞具陳伏乞皇太后皇上聖鑒訓示謹奏奉旨巳錄 
 
