# 1929 - 250 - 4920290

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
　　俄黨前晚正將破壤松花江大橋被護路軍發覺撃退（見要電）蘇俄二次覆牒已由駐柏林俄使電達蔣作賓（見要電）外部昨電德政府請向蘇俄政府抗議擅捕華僑事（見本埠）聯盟議會已允將伍朝樞提案列入議程（見國際電訊） 
國内要電 
　　蘇俄尙無妥協誠意 
　　蘇俄二次覆牒已由駐德俄使電達蔣作賓 
　　滿綏前方平靜惟俄飛機仍屢入我境偵察 
[蘇俄二次覆牒内容]  
　　（北平）使團得莫斯科無綫電、俄二次覆牒十三電柏林寳克森、十四早寳電蔣作賓、其内容要點、（一）俄允更換原任局長、代以他人、須華更換呂董事長、另換他人、（二）國境軍事因白黨侵襲、而執自衛行動如對方能阻止白黨來侵、自無抵抗之事、（三）第一次照會所商雙方釋放被捕人員、及雙方不得宣傳反對兩國立國主義之提議、仍維持之、（四）俄任命局長係中俄協定上賦予之權利、無否認餘地、因中國旣聲明尊重協定此外被拘俄僑數千待遇、須公開改善、及華軍數次襲撃俄境、又加抗議、該文日内在歐洲公表、使團謂俄如此、殊欠妥協誠意、與和平談判相去又稍遠云云、（十五日專電） 
[俄人圖毀松花江橋]  
　　經護路軍發覺撃散 
　　（瀋陽）哈訊、十四日夜十時、赤俄共黨多人、謀破壤松花江鐵橋、經我護路軍發覺、俄共黨開槍傷排長一人我軍卒將俄共黨撃散、鐵橋無恙、（十五日專電） 
　　（哈爾濱）俄工四十餘、十四夜八時、進窺哈松花江大橋、欲施破壤、與我護橋軍開火激戰半小時敗竄、我排長朱克文陣亡、班長趙玉文重傷、（十五日專電） 
[俄騎兵調集蒙邊]  
　　内蒙當局下防俄動員令 
　　（吉林）國境情報岑寂、滿邊敵軍十二日被撃退後、敵將十八小站二千騎兵、調往蒙邊、又由馬　頁子附近調步兵千七百名、由哈勒哈蒙地往東部調遣、内蒙當局已下動員令、集中邊境、防俄外蒙自衛聯合軍、已在邊境布成散兵綫、敵倘來侵、即迎撃、我方並徇蒙卡官請、准予援助、（十五日專電） 
[俄飛機窺探礦區]  
　　（瀋陽）哈無線電報告十四日滿綏東西兩線、均無戰事惟赤軍飛機、時至密山穆稜煤礦區窺伺、飛行甚低、攝取照片我砲兵隊於十四日出發赴綏芬、帶高射砲多架、禦俄飛機、（十五日專電） 
[綏芬商民紛紛避難]  
　　砲火中死者百十七人 
　　（瀋陽）哈訊、綏芬方面避難商民六百餘人、十三日午、由綏開車一列送哈、十四日夜到、該列車内並載有捕獲之不穩俄路工一百三十六名（十五日專電） 
　　（哈爾濱）綏芬之役、我方商民因砲火傷者無算、死者百十七人、（十五日專電） 
[哈埠籌集慰勞金]  
　　（瀋陽）哈訊哈埠張長官、總商會及各機關團體、籌得哈洋十六萬元、爲此次邊防軍警慰勞金、以各軍警人數爲標準、敎廳長張國忱、亦提倡慰勞、敎廳職員及各校職敎員、捐本月薪十分之一可得數千元、備購物品、贈給前方軍士、（十五日專電） 
[哈埠外交恊會成立]  
　　（瀋陽）哈訊哈國民外交恊會、於十四日下午三時開成立大會、推出執行委員三十人、開始徵求會員、擴大組織、（十五專電） 
[東北軍事之佈置]  
　　（南京）瀋陽電、（一）丁超特任第一軍前敵總指揮、梁忠甲有任第二軍前敵總指揮説、（二）航空處此次新編五大隊、第一隊長陳洪潭、第二隊長姜興誠、第三隊長王聚有、第四隊長雷根、第五隊長聶恒裘、（三）航空處十三日派永面飛機五架、赴同江三江口等處助防、（四）張學良十三日續派探照燈第八隊王向心、率全隊北上、（十五日） 
[在華俄僑待遇問題]  
　　俄當局向德大使表示 
　　對華僑决取報復手叚 
　　莫斯科　德大使於九日答覆蘇俄政府牒文、駁斥保護在華俄僑不力之説後、頃接蘇俄外交委員又向德大使口頭説明其六日所發牒文、並非指摘駐華德領事保護蘇俄利益之不力、僅欲使德國注重在華俄僑之極困難情形、與德領交涉之未得充分結果而已、隨將所指華人虐待俄僑情事、開單交付德大使、並稱俄政府在接到德國覆牒前、早已决定對於在俄某種華僑、施以報復待遇、最後又稱、請德國轉詢中國政府、關於數千無辜俄僑起訴之理由、十四日國民社電 
 
 

Page 5

 
 
 
 
