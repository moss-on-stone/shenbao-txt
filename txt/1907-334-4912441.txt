# 1907 - 334 - 4912441

 

Page 1

 
 
   
 
 

Page 2

 
 
[論説]  
　　選舉論（續）（初）（五）（日） 
　　其二則選舉之弊莫如選舉運動此種惡習歐美日本皆不能免日本憂時之士。每作論文痛詆之。登之報章。然此風盛行。且皆不出之庸碌無能之人。將謂其程度之低乎。品行之劣乎。此眞令人莫解者也。然此就法理言之。爲違法。爲不正之手段。就事實上言之。則爲競爭之結果。亦天演上必至之理也。吾嘗謂選舉運動。在理論上不得不謂之弊竇。不得不謂之惡習。然有時有害於選舉。有時反有利於選舉。有時並無所謂利害焉。此三者又非論上所能解决者。請仍仍就事實上陳明之。 
選舉原則，總以選舉槽者自動爲最公正。若出於被動。則已失其權字之性質。况乎顚倒賢愚。影響於社會。故法理上當嚴杜其弊。以保選舉之公正。此選舉運動之有害於選舉者。殆亦無庸贅言矣。 
至於選舉運動。反有利於選舉。其故何耶。蓋選舉運動之目的。隨其人類而各。異潔。已自好者不。屑用此手段而。此外之運動者有二派其。一則欲。得權勢。以自便其私者。有此目的之人多。則害。其一則熱心公益。欲爲自已之地方上圖倖福者。或因齷齪之徒。多借運動之力。易於被舉。則爲害於地方。卽影響於我躬。故亦出於運動以相抵制此所。以極有識學之政黨。亦不恤浮言。而用運動之手叚者也。有此目的者。則運動反有益於舉選。或曰此種手叚。究傷品格何足爲利。不知選舉者。本人世間事。非淸修高尙之事也。選舉之目的。本爲謀公共之利益。非爲被舉者一人之榮幸也。夫人苟存獨善其身之志。則當名列高士傳中。身居首陽山下已耳。固不在選舉範圍。内者也。且使盡人而潔身自好。而社會上之勢力。必盡爲惡當庸流所占。則其害反有甚者。吾故曰有時選舉運動。反有利於選舉也。 
何以謂之並無所爲利害乎。蓋選舉運動。雖爲惡名。而實則競爭之結果。 
 
 
 

Page 3

 
 
必然之勢也。苟被選舉後。毫無出入。則淡漠視之者多。若此選舉。稍有關係則能忘情者必别有風趣之人。尋常社會中。不可多得者也。設一社會中。有清流。有濁流。而濁流中多憑權藉勢之人。淸流中無熱心公益之人。則選舉之結果。不可復問。若淸流中而有情於社會之人多。則兩黨各用其運動之手段。其結果仍淸流勝蓋多數之人。雖無甚特識。然平日之公論。必有所聞。而於切身之利害關係。必當一動大君。稍留抉擇設也。被兩人所運動。爲一淸一濁。苟有所知。則必被淸流所運動。而不被濁流所運動也可知譬諸科舉之法。江南鄉試者二萬人。中額百名。薦額二百名。設科舉起買薦之弊。其初次祗數百人買薦。則中式多劣卷及其旣久浸成風氣。至非買不薦。凡應考者。不得已二萬人盡買薦焉則其結果與不買薦同耳。此二事者。雖微有不同。而理實一。買薦之事祇有薦與不薦之别旣薦矣無所區别。仍視其文之優劣耳。若選舉運動。則有多寡之别運動力大者。得多數。運動力小者。得少數。多少之别。而勝敗定矣。此其不同之點也。然選舉兢爭至激烈之。際至於非運。動則勢必出於少數。其理實與買薦相同。蓋　得之理不同。而必失之理。則同也。然則當此之際。反賴。勢心公益之。人少貶其風裁。以補救之而已。 
由上所。言則選舉運動。果弊竇乎。惡習乎。非弊竇乎。非惡習乎。所謂。事實上偶然之　。故曰有時也。非必然也。若以理論上言。則爲弊竇爲惡習。斷斷無疑者。是以法律上所不許。恐其妨正當之選舉也 
就立法上言之。選舉法之用意。可爲至周且密。盡美善之法。矣就結果言之。則用選舉法者。或得良果。或得惡果首不能預料如上所述諸弊皆屬根本上之弊。而立法者所無可如何。也蓋立一法而不善用之。則法律爲不言之。物任何法律。皆非良法。皆不能。永保其無弊者也。吾試述立法者之用　。蓋以爲凡爲衆人辦事之人。必求衆人信服之人。苟其泛泛焉膜不相關。則不能爲公衆謀利益可知。然欲求衆人信服之人。不能家至而户問之也。於是創投票選舉制。投票選舉者。卽所以代家至戸。問之一方。法其意。則在取决其誰爲信用最廣。之人。誰爲名譽最高之人而已。此所爲用意固盡美盡善者也。　　　　　　　　　　　　　（未完） 
專電 
[電一北京（初九日午後七點）]  
　　駐京俄使照會外務部謂北滿洲鐵路界内不得駐紥華兵 
[電二廣東（同日午後八點十分）]  
　　澳門領海葡欲越界護粤督胡湘林已電請外務部照會該國駐使速行禁阻（慕） 
[電三北京（同上）]  
　　調補阿勒楚喀副都統達桂奏請陛見（大） 
[電四蕪湖（同日千後十一點）]  
　　萬頃湖田主索租激變湖民聚衆萬餘人蕪采營李葆林巡防營張芳馨蕪湖縣謝鳳崗昨帶營隊馳往彈壓（俄） 
[電五蕪湖（同上）]  
　　新浙撫馮中丞電調蕪關道幕顧玉昆辦理浙省洋務（可） 
緊要新聞 
[兩宮諭催考察憲政大臣啓程北京]  
　　初二日軍機大臣面奉諭旨催促出使各國考察憲政大臣卽日起程以便歸國後採擇施行勿任久爲延緩至生阻力云云軍機退値卽傳諭達干汪三大臣知照聞出洋之期卽在本月中旬云（武） 
[奏陳甄别留學畢業生辦法北京]  
　　都察院片奏各國留學生志趣不一往往通同敎習加增分數並未届期要求畢業甚至購買憑照無所不至應令回國一律考試倘無眞貫學問或　科中之不能製造者一槪停予出身倘監試大臣有徇私粉飾等事照科場例辦理云云奉旨學部議奏（申） 
[請籌興辦海軍鉅欵北京]  
　　鐵　陸軍部尙書日前上一封奏略云興辦海軍鉅欵難籌擬卽先辦巡艦爲海軍基礎約須開辦經費一千五百萬兩常年經費一百五十萬可否飭下度支部設法撥給俾可速辦云云摺上兩宮面詢樞垣此項鉅欵度支部究竟能否照撥外省可否籌集慶邸奏稱當與度支部斟酌遂交片度支部本日鐵良奏請先辦巡艦一摺奉旨著軍機大臣會同度支部陸軍部妥議具奏云（酉 
[張中丞續請病假紀聞杭州]  
　　浙撫張中丞調任蘇撫滇督錫淸帥曾致電道賀茲悉張筱帥日前電覆略稱敭因久病前己請假現擬續乞骸赴任與否今猶未决據此則中丞來蘇之期或尙遙遠云（光） 
 
 

Page 4

 
 
 [Ｔ>第四版又蘇撫陳中丞近亦接得張筱師來電大旨謂本擬俟一月假滿卽赴蘇任惟近日病益增劇假滿。之後尙須續請請公奏派護理等情蘇人議論咸以公電都察院拒阻之力張中丞或卽設法改調他省云（云） 
[新任張督電陳治粤三策廣東]  
　　探聞新督張安帥近日對於治理粤事異常注意昨官塲接得消息稱張督在汴省於未交卸以前曾電致京中條陳治粤要政計分三大綱（一）爲用人（二）爲財政（三）爲辦路而辦路一事言之尤詳大致謂除粤漢鐵路外其餘直達閩桂贛各省鐵路亦所注重而最要則尤以催令粤漢幹路早日成功以期通貫全中國血脈云（未） 
[西報述廣東亂事]  
　　廣州電云欽廉亂黨現方圍攻武利城（在廉州之北）亂黨所用軍械皆係新式故其勢甚利現印度支那總督已派兵至中越交界地方駐守以免亂徒竄人法國領土譯文匯報 
[剿辦靈山匪亂詳請廣東]  
　　廉屬股匪竄擾靈山已載前報專電茲得訪友函云該匪未竄靈山之前先在廉屬毗連三那之伯勞墟搶去該墟圑局鎗械行劫黄姓敎民蘇杭店一間并擄去其子幸未全墟被劫隨即竄入靈境此外尙有附近伯勞之昇平墟一帶亦被匪百餘名竄擾經廉州柴守飭令廉防第十四營林領哨率勇五隊往撃並商請客軍梁分統將駐守浦屬之白花塘勇丁移往協勦　電飭靈山縣劉令及駐靈第十三營吳管帶一體勦拿助撃以杜西竄旋復據情電禀督院胡護督以此股游匪東撃西竄非各營跟蹤圍勦難期撲滅已電飭該處道府縣及各分統督率營隊節節搜勦並由趙標統派隊四出偵探遇匪卽撃刻日殲除仍由柴守督縣嚴緝行搶圑局行劫黄姓贓盜務獲究報曁將被擄人口赶緊查起給領 
又一訪函云欽州宋分統安樞在靈山縣屬鍾靈山地方與匪鏖戰自晨至午斃匪數十名生擒一名斬首二顆奪馬一匹獲鎗四桿昨已電禀督院胡護督接電後當卽電飭會督各營切實追勦務期盡殲茲將電文錄下（宋分統電禀）塘蘭戰後飭營跟蹤追捕餘匪竄靈界擬卽派營分搜適接靈山縣劉令函報靈屬鍾靈有匪三四百竄踞已會商廿九營管帶潘成秀派兵赴勦請卽撥營往助等語當派廿八營四隊搜捕黎明潘營先到該處四面高山菁密匪分三面踞險迎敵相持未下各軍繼至分兩路助撃各營哨隊奮勇攻十匪大潰奪路分逃撃斃於荒叢絶壁者未及斬首餘匪且走日戰窮逐二十餘里。匪乘夜分逸祇得收隊是役計斃匪數十名擒趙國豐一名斬首級二顆奪馬一匹急槍四桿弁勇被傷五名此匪查卽塘蘭所竄雖未能悉數撲滅然復經大挫匪胆己寒現仍飭營追蹤偵勦以期淸除餘孽仰紓憲廑（胡護督復電）塘蘭戰後匪已敗散何以不卽撥營扼堵致被竄入靈境股匪三四百人分路拒敵勢頗兇悍雖經撃斃數十名而餘匪均已散逸應由宋分統劉令會督各營切實追 
勦務期聚殲一面飛告附近各營一體扼紥嚴堵勿任竄擾（丁） 
[税務處咨各省將軍督撫文]  
　　（訂定限制軍火運華辦法） 
爲咨行事前准外務部咨准湖南巡撫咨稱據長沙關監督禀稱准税務司列悌函送總税務司所擬各國官商運來自用鎗支子彈辦法條欵其第二條第三條均礙難照辦擬請咨商外務部曁税務大臣轉飭斟酌删改或竟予撤銷仍遵條約定章辦理等情查所禀係爲鄭重火器預防流弊起見且近來長江一帶伏匿匪徒防範尤宜切要所有前項條欵是否經外務部核准應如何酌量删改辦理請查照酌核示復等因抄錄原文咨行查照酌核前來查前項進口鎗枝子彈辦法條欵係由津海關擬定申由外務部轉咨本處札行總税務司通飭遵辦現據湘撫查明實有礙難照辦之處且近來長江一帶以及沿海各口伏莾甚多華洋等私走軍火時有所聞自當於防範法不厭求詳所有津海關道前擬辦法條欵應卽作廢茲由本處另定新章十條通行各關遵辦嗣後如有應行添改之處再由本處　時斟酌辦理以期周妥除分咨陸軍部各省將軍督撫查照曁札行各海關監督并總税務司轉飭各關税務司遵辦外相應咨行查照 
[税務處訂定鎗枝子彈進口新章十條]  
　　一凡中國軍營以及官局購運槍枝子彈須由各該管將軍督撫先將定購各色件數中某處入口運抵某處電知陸軍部由陸軍部核准後一面電復該將軍督撫發給護照一面知照本處分别札知各該關監督及轉飭總税務司札知各該關税務司駐明護照及運件數相符方准起岸仍將進口日期申報本處轉咨陸軍部查照 
一凡洋商欲運營中作樣槍支子彈湏由定購槍彈之中國軍營或官家局所先行知照該關監督請給准運護照俟貨到口憑照報關後方能起貨每次只准報運樣槍二支子彈一千顆 
一凡外洋商人附船來華行李内如帶有防身手槍每人祇准携帶一枝其子彈不得逾二百顆於進口時應報明關差查　放行倘漏報查出卽行扣留入官共向在中國居住者欲購置打獵及防身槍枝子彈須於進口之前先請本國領事照會監督銷發准運護照俟貨到日憑照報關後方准起岸每人祇准報運一次獵槍一枝子彈不得逾五百顆或手槍一枝子彈不得逾二百顆 
一凡各國面官員附船來華行李内所帶之槍枝十彈並駐華洋官報運入口專爲防身打獵之用者其報關請照一切應照商人辦法辦理惟所帶所報之數目較商人限制數目如畧有逾限應由各國領事將實在確數照會監督中監督核准亦可通融辦理一凡領事照會監督請發准運護照如監督查明有不便發照之處可照復領事不允發給一凡外洋官商所運防身打獵槍枝係專指爲散子鳥槍並懷身短式手槍而言其餘他項營用槍枝子彈必須爲中國軍營官局作樣或購置有確實憑照經關道認可者方准進口其洋人運來自用者不得以此影射 
一各口每次運進鎗枝子彈應由監督及税務司將報運人姓名國籍及進口期鎗枝件數次 
 
 

Page 5

 
 
 [Ｔ>第五版洋數細登册並所收税項若干逐一注明其有中國軍營或官局購運者亦應將某營某局所購之貨及由某省將軍督撫發給講照次數件數登明册内年底呈送本處查核各口税務司所造之册仍由總税務司轉申 
一凡營用鎗枝子彈非爲軍營官局定購者仍須照約一槪不准入口 
一凡准運進口如第二第三第四條之槍枝子彈均按値百抽五徵税　 
一凡外洋官商購運防身打獵槍枝子彈其貨如須在滬轉船寄至購主所住之口岸者須由駐滬領事照會海關聲明購主姓名併所運件數方准轉船俟貨轉運到口仍由購主請該口領事向關道請發進口護照呈關查驗完税放行（翕） 
[陳曹二御醫起程入都]  
　　江督蘇撫因皇上聖躬不豫保荐靑浦陳蓮舫蘇州曹滄滄洲入京請脈昨由滬道將陳曹二君起程日期電告江督己誌本報茲悉午帥特於前日委江蘇候補道孫詞臣觀察到申促令二君尅日入都故二君卽偕孫觀察於昨晚乘招商局江裕輪船。起椗赴漢乘車入京（莊） 
[松府禀陳蘇路採石情形]  
　　松府戚太守會同委員陳祖煊盧懋善禀詳督撫滬道略稱迭泰憲電遵卽會同商議一面赴鄉開導鄉民旋於廿六日會同公司總理王勘得小赤壁低下一層地屬空曠亦甚隱僻先就該處試用十藥尙無危險惟察看情形該山空曠隱僻之處不可多得就近坆墓若不遷除難保必無傷礙惟有雙通辦理可無傷礙者决不妄動其必須遷之墳由縣會同公司勘明另行擇地安埋優給遷費有主者每棺給錢十二千勸其自遷無主者每棺給錢六千由耆老協同地保代遷至山下稻田。等項有所損失由縣估計公司賠償至公司嗣後開採凡可用人力之處添用人力其必須用藥之處則用土藥藥力之輕重較試藥時不甚懸殊取具工頭切結以昭愼重而免鄉民疑懼小工由工頭約朿民敎由地保約束如其滋事查明情節持平訊辦似此出以和平地方當可相安。除出示曉諭外理合將會辦緣由禀復云云（企）雜評 
[其一（塞）]  
　　殺一學生而千萬學生懼共懼學也懼誣也殺一學生而千萬學生懼。是絶學也。非殺人也。故紹興中學招考　者寥寥旣考試矣。而至者又寥寥。爲學生者不肯犠牲一已以求學問是足以占中國敢死之人少。 
[其二]  
　　寃於人者雪之寃於已者遂之。能雪人之寃於人。而不能雪人之寃於已。謬也亦妄也。貴守明設櫃於巿以爲人雪寃。今因人之欲雪寃於已而撤去。然則寃於平民者可雪。而寃於貴兒者不可雪。是足以見中國寃死之人多。 
[其三]  
　　今人知識之如周侍讀者。固不止周侍讀。而今人之若周侍讀之倡言不韙者。則僅一周侍讀。人謂周侍讀之荒唐。我服周侍讀之大膽。 
[其四]  
　　能救亡國者何曰學。能成强國者何。曰學。學旣可　救國。學亦可以强國。而侍讀欲以强國救國之術滅之。人謂周侍讀之欲廢學。我謂周侍讀之欲亡國。 
[其五]  
　　陳醫曹醫。醫病者也。今上之病。病也而非病。則非有醫非病之病之手段不能濟。而曹陳則僅有此區醫病之手段可。奈何除醫。 
[其六]  
　　陳　曹醫以醫得名者也。今欲使之醫國。或曰。醫病之術通於醫國。病可醫則國亦可醫。然則病愈而國因之亦愈乎。戒之哉曹醫。 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
 [Ｔ>第十版要件 
[爪哇巴達維亞僑民上郵部委員黎季裴觀察請派領事禀] 　　具呈歲貢温兆麐等爲和人虐待華僑日加殘忍聯懇代呈農工商部奏請速派領事以保僑民而存國體事竊查南洋羣鳥自前明久己入貢故華商來此最久亦最多人口不下二百餘萬自和人以兵力滅取爪哇羣島我華僑遂隸其治卜然其初猶彼此以平等相待不意自此以後和人殘酷兇忍之手段日甚一日始則以此施之馬來人繼則以此施之干華僑在彼馬來人亡國餘生受其殘虐猶屬天演之公例若華僑者固堂堂中國之民也奈向亦一以例之也此雖關於國際强弱之影響亦由僑民馴謹者多不能力爭有以致之查和人虐待之方法雖罄竹難書然大致不外多方苛歛以掠劫華民之資財多方厲禁以限制華人之自由二者交相爲用華僑遂不堪其虐矣前和人征亞齊時兵餉不濟於千八百八十一年向各國商民索人口税訂約二十年截止今各國均免獨華僑反增加焉自後乂有田土税屋宇税地基税車馬税司更税栽種税牲口税最後又有日用器其税工商盈餘税映相錢做字錢等富者歲納總計五六千盾貧者亦按其每歲工金之多寡以爲衡而税之每人歲納至少亦八九盾卽華銀六元餘以上已納種種重税而又無絲毫之平等權利爲代價卽如訴訟一端各國人事無大小皆在大詹處裁判此大詹職事略加我國州縣（此言其權限也若其職則略如道台）裁判所之高等者可用辯護士可准再控或上控非至公至允兩造不願具結而華人則非極大事件不得達此尋常訴訟皆在副詹處裁判副詹職事略如我國通同裁判所之最低者可以任意曲直裁判時無辯護士之可託裁判後無上司之可控名曰白沙例白沙者譯言强制也不寗惟是副詹則取葉沙之供張以爲據供張已定過副詹堂時無所謂訊亦不容辯搖筆而罪案定矣葉沙者羅織供張之吏也以馬來人充其職其作供張時非取之于兩造任意結搆以金錢爲上下手華僑仕　啣寃欲訴無門卽此亦可見其待我華僑之等級矣此外如死喪嫁娶立嗣請宴奏樂燃炮演劇斬樹造屋修房等事須先納銀數十盾請衙門給照　准否則重罰又如親喪須先納銀五十盾方准穿麻衣又納銀六十盾方准葬埋其尤酷者凡華僑産業傳之子孫須先納銀給照如倉卒身故未請給照或回華身故不及申請則爲無主之業一槪充公雖親子孫不許承受計本埠一區先後充入公欵者二百餘萬盾合計和屬一十七埠當在千萬萬盾有奇凡此皆僑民汗血而和人以無名呑蝕之者近則華人初到和屬須先向該處衙門納五站盾領憑限居六個月方許居留而六月已滿必轉求展限所有巿場亦經畫定華界以居街道腐穢不之整頓凡往十里以外之地卽須納銀領照否則查出重罰凡回華者亦必納銀領照方准登輪種種苛歛如之何不疲且殆耶查南洋英美所屬各島固無此種虐待卽以和屬各島而論凡歐美日本商民居留於此者只認受其治外法權依條約上平等相待之公例和人從不敢以施諸華人之政策貿然施之彼等則相形之下而見其辱我國體蔑我人格至此已極也蓋可悲矣竊念華僑遠在重洋君門萬里每以呼籲無門不得不隱忍受辱今朝廷澤惠兆民遐邇一體時以保　海外僑民爲務茲乂幸委憲大人遙臨目撃情狀必有惻然於心謀所以保護僑民之策伏思當今所最急者莫如禀請政府速派領事來爪大綱己立以便隨　磋商一切以抒商困而廣皇仁爲此聯懇代呈農工商部奏請早派領事來爪僑民幸甚國體幸甚 
分類新聞 
[政界]  
[皖撫力除官塲惡習安慶]  
　　皖撫馮夢帥近日發出條諭通飭屬員遵照（一）上申文牘各按官職不用卑職字樣（二）謁見上司均長揖不請安（三）在省差各員分班接兒或一班或兩班各抒所見面遞條陳惟不得攻訐隂私干求恩澤如有一藝之長與夙所研究有得者並許陳明以備考驗（化） 
[續解揑災賑欵。湖州]  
　　湖州揑災一案迭由大吏澈查究追前經湖府楊太守報解兩次現又據德淸陳宗元大令電禀謂前解鍰征米三千石折合洋一萬二千一百三十元茲又將征存米一千四十石照倉收原價折洋於七月廿九日解交府署並准於初一日到府候算交代先行禀報云（光） 
[新督奏調人員廣東]  
　　新簡粤督張人駿不日到粤其奏調各員 
 
 

Page 11

 
 
 [Ｔ>第十一版聞爲河南候補道韓國鈞試用知府傅文通山西候補直隸州知州鮑振鏞補用叅將楊榮泰直隸豐潤營都司林金鏡河南補用遊撃趙會鵬等員現已奉旨允准（白） 
[紳商學界禀留知府常州]  
　　常州府八縣紳商學界以署府陸勉齋太守辦理地方自治等一切新政均極認眞因推紳士惲祖祁爲首聯名禀請撫轅留任當經陳中丞批示略謂陸守才識兼優足資展布本部院素所深知現王守尙未來省到任需時應辦地方自治等一切事宜仍由陸守妥籌辦理仰蘇藩司轉行該守照會該紳等恊力襄辦可也（必）交涉 
[崎碌馬路交涉往復函件汕頭]  
沈觀察致税務司函敬啓者汕埠崎碌一帶馬路應行修築據總商會紳董禀由潮州府轉禀當以此路前經敝道禀明督憲應由官爲經理如須修築亦應官商合辦卽經電致汕頭總商會遵照在案茲貴税務司先行捐題租業商戸動工修補一段足徵熱心公益敬佩良深敝道現己派員履勘全　應修工程多處必須將路身一律舒展平坦以利行人凡境内道路橋梁統由官轄實屬中外通例茲備官欵刻日興修全路將來卽令同濟善堂紳董經理歲修其管　規則及養路經費槪由敝道分别示諭籌辦所有貴税務司經修一段請卽停止諸費淸神寅感之至税務司復沈觀察函徑復者現准貴道函開以崎碌一帶馬路應行修築茲備官欵刻日興修槪由貴道分别籌辦等因足見實心民串曷勝欽佩亦住汕各行商所當感激也查汕埠商務日起各處戸屋逐日增多其馬路將來或有增築亦宜先事預防應立章程并繪圖式留爲他日擴充張本至函謂本税務司先行捐題租業動工修補一節並無其事或貴道有所誤會抑傳聞之過當也因查汕頭初開通商崎碌一帶海岸殊不成路西國諸君見此崎嶇行人不便爰集資斧修築成路迄今已二十餘甲並非把持實是奉官德領事府俱有來往公文存案該路基址原寛約四尺現已展至十尺十二尺十五尺不等每年由在汕各西人措資倡捐華人亦有捐欵共舉一崎碌馬路工程會總理其事所有修築欵項均由該會辦理歷年無異本年在汕西人又欲再舉一工程會請本税務司爲協理斯時原未允許嗣聞在汕中國紳商亦欲本税務司出任其事於是義不容辭始行擔任曾經當衆宣議須中西紳商和衷商辦方能擔任茲於西歷六七月間己由華洋衆紳商共舉西人四位華人二位會同辦理崎碌馬路工程事宜業經請由英領事官（德領事官告假養病英領事作領袖）照會貴道此照歷年按章辦法勿論本税務司在汕與否而此段工程自當率舊茲准前由一面隨卽親詣該會一一將大函轉語諸君并勸在會總理將馬路形勢繪畫送上貴道以便將來按圖修葺一面請經理人通知各會友於次日會集面商但本税務司爲會内之一人不知會友意見若何諒此事當不致有負雅囑也先此函復俟工程會如何擬議再爲函達此頌勛祺（丑） 
[籌辦海拉爾滿洲站商埠黑龍江]  
　　黑撫程中丞以海拉爾滿洲站旣經宣布開作商埠曾咨會該處副都統先行勘定地基酌擬租建專章赶緊籌辦一切當據覆稱所有商埠應行事宜均仿照齊齊哈爾章程辦理惟商埠基内去夏被俄人挖有壕界東西南北約數十里之遙幸後派來俄員協商頗敦睦誼當劃定東西横街一道街北爲俄商街南爲華商立訂字據尙未見覆其餘地基從前已放華商三十餘戸一切辦法或派專員勘訂或歸省城商埠局總管應請示遵行聞中丞擬卽另派專員勘丈并與該都護妥籌辦理云（子） 
軍界 
[湖紳致浙撫電（爲請兵駐紥事）]  
　　撫憲鑒湖防前小隊駐潯六棚奉調赴嘉南潯鎭爲太湖咽喉江浙交界空虚可慮公懇留防以資鎭攝或另派防愼紥儘候鈞裁潯紳劉錦藻龐元濟張寶善邱炳恒邢傳經金燾等叩（遠） 
[電商剿除鬍匪之策吉林]  
　　聞日前吉撫朱經帥電致徐欽帥略謂吉林鬍匪兇悍性成反復無常萬難槪行招撫以防養癰成患請籌剿辦之策等語徐欽帥當即覆以先行淸查戸口嚴禁私運軍火派兵搜捕僻壤使其無負嵎之地庶可易於勦除云（酉） 
[詳覆减病央藥資安慶]  
　　安省常備軍步隊兩僄各兵治病藥資前經督練公所詳奉撫憲批飭支應局撥欵購辦曾記前報茲悉該局覆稱財力困難擬請照陸軍章制參仿湖北全軍專條變通核減每年籌結三千金由該公所按季具領分别轉給各營並飭各營於領欵購藥後務須切實造報以憑查核（孔） 
[軍械局酌加委員安慶]  
　　皖撫馮中丞以軍裝器械責重事繁爰於前日札飭前委正辦周家煜改爲正提調並添委同知尹允諧爲副提調另委道員一員爲總　俾各有專權而昭愼重云（化） 
學務 
[提學對於教授案之意見武昌]  
　　鄂省提學司黄仲弢近通札官立小學堂文略謂敎授立案在奏定學章本無明文然於師範章内揭明應講各學科之敎授次序法則又小學章内揭明各敎科詳細節目講授之時不可紊其次序誤其指揮據此則雖未明言敎授必須立案而立案之實際己詳爲指出凡身任小學敎員者目應本平日在師範學堂所學之敎授次序法則見諸實行斯爲盡職本司前選派省城内外各初小學敎員必加派師範畢業生者正是此意今據該員等禀稱作敎授案則敎自敎而案自案是分敎授案與敎授爲兩事已屬體認不淸又請由公所編定敎授案分發各堂以歸一律於事理尤爲難通該員意圖省事至出此違心之論殊負本司委任之心特行申明札飭自經此次諭知之後務各遵照前章實心敎授其優於作案者自能按照敎法得其奥妙其不優于作案者只就敎授應預備之事項簡明記入亦足徵敎授之勤母得互相觀望致貽怠慢之咎（讀） 
[擬設醫學以佔廟産湖南]  
　　湘潭縣藥王宮所有廟産向歸丁醫生經理去歲由邑紳將廟屋賃作警察學堂今年畢業後該縣勸學所擬即接租爲初等小學校地乃丁醫生恐爲勸學所佔踞遂將廟額改題爲 
 
 

Page 12

 
 
 [Ｔ>第十二版先醫廟又託言己爲某尼賃定押租銀六百兩嗣因勸學所亦願如數備銀丁醫又聲稱自設醫學堂藉圖抵制現雖極力組織無如經費難籌又無醫學敎習故報名者頗見寥落云（亦） 
[諭飭分領賓興存欵辦學揚州]  
　　江甘兩屬所存賓興欵項前由揚州府與敎育會互爭現經提學司調停以三之二歸敎育會開辦江甘高等小學以三分之一歸府中學堂之用業已諭飭敎育會具領（論）實業 
[漢陽鐵廠紀事漢口]  
　　各省鐵路公司爭向漢廠訂購鋼軌前由李一琴部郎赴美考查練鋼之法以原有化鐵爐不宜鑄造鋼軌另建大化鐵爐二座現已竣工禀請盛宮保來漢騐收現得電知准於明日到漢己由李部郎預備供張一切鐵廠安置電燈現已一律修全李總辦復請工師查閲一周凡應補設各處一一安置完備鐵廠所安機器其水管通至泉隆巷河下前因污泥阻塞水道難通經該廠總辦與兵丁廠提調商妥雇工大加修理已於上月晦日竣工（未） 
[請開盧龍金礦天津]  
　　前有許紳禀開永平府屬之盧龍縣駱駝縣金礦聞已赴督署禀請咨部立案以便尅日動工（天） 
[無錫車站擬建橋梁常州]  
　　無錫車站係在北門外梁壩地方惟該處河道廣闊非繞道卽須用渡船行人殊爲不便該邑紳士現特商之總管理處擬將上海老垃圾橋拆購移置以便行旅云（中） 
雜記 
[取决勾結會匪之公子長沙]  
前報紀湘省申軍門道發之公子大乾勾結會匪在外放飄由善化縣拿獲解省等情茲悉軍門日前函請大憲照律嚴辦現已迭訊明確供認屬實禀由大憲飭將該犯於上月二十一日綁赴瀏陽門外取决矣（敏） 
[湘潭盜墓駭聞湖南]  
　　湘潭縣某鄉陳姓新塚近被人掘發陳姓聞知當即詣驗見棺開復閉所有殉葬之金鐲朝珠首飾衣服等件盡行盜去遂禀由縣主任大令飭差嚴緝未知能弋獲否（亦） 
[日人籌議漢口圑會集欵辦法漢口]  
　　日本人之居留武漢者創辦圑會已見本報惟辦理圑法必籌經費茲聞己由假行政委員商之領事議定捐金辦法如左每年入額五百元以上者年捐五元七百元以上者年捐八元千元以上年捐十二元千五百元以上十八元二千元以上者二十五元三千元以上四十元四千元以上者六十元五千元以上者八十元六千元以上者百元八千元以上者百五十元（讀） 
[米價漸鬆江]  
　　鎭郡米價昻貴已久現在新穀豋塲雖未有大宗米糧運鎭然巿價己日見减小最高之米每石不逾六元左右次米則四元五六角而（小） 
東京通函 
[叅觀京橋區水上警察署]  
　　是署管東京府下河川港灣面一切船舶事務到署署長矢野君延入辦事廳坐下奉茶并將警務組織次第詳説同人欲省覽河南署長卽命發小火船機約半時間已可開行須臾下船船小僅容十一人船名明石丸用石油發動機不用汽機每費石油二斤可行一小時（石油卽中國火水）由警部松本正道君偕往循河而行至深川區派出所登岸憑覽所極狹小質樸容八人平敷八席旁有小間置案中一茶爐一望遠鏡此外更無長物所外曠地一豎柱遇有風以俟天文臺之通報云少頃下船順游向島是處沿岸櫻花稱名勒地是時惜尙未開偕警部登　樓茶話而返此番考察有爲同人前次日記所未及者特條補之於下 
[治所]  
　　本署一分署一派出所三 
[定員]  
署長一人 
分署長一人（警部充之） 
警部二人 
巡查部長一人（警部之下監督全體之巡查） 
巡查監督五人（監督一部分之全體巡查本署四人分署一人） 
一部分之巡查監督八人（派出所三每二人分署一計二人合八人）監督巡查四人 
管理内務事務巡查一人 
巡查七十二人 
[俸給]  
　　俸給與陸上同宿料月每二元便當料二元二十五錢午餐夜餐另給 
[管轄]  
　　分管理水上規則管理駁艇乘合規則火輪取締規則等近又擬增設水上行商取締規則兩欵其内容莫可罄言惟職務則整理河川航行保護運貨免使阻滯中遇錯行航路者詰止之迷誤航路者措示之如操舟不得裸體及肆意便溺堆積塵埃等皆歸紏治 
[刑事]  
　　分重罪輕罪違警罪計上年犯輕罪被害者五百件中被逮者一百零四件其中盜竊者少聚衆開賭者居多數 
[經費]  
　　常年經費由東京府出航船無税而有營業税現計船税每年約金一元然每歲開議議定徵收莫有定例船税之收亦由東京府管轄 
[講習會議調查]  
　　一月之内法規講習三回演武購習四回船上講習一回第一會議第二會議署長會議各一回演武試合一回船舶戸口調查一回 
[方面會議]  
　　東京府警察共廿四所分作四次會議每期六所謂之方面會議水上警察在第一所内 
[實際船術]  
　　水上巡查中有未嫻習操舟之法者每晚練習一回 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
 [Ｔ>第十八版小說 
[寫情小説幻邦奇遇錄（美國企格林原著）十三]  
　　言已。而此五分鐘之際。二人寂不復語。少焉。利富賴又問曰。察君之意。終不以周遊爲然。其殆紐約猶有未了之事乎。若果爲斯。則强人所難。於吾事亦終無以濟。當命駛者。旋其駕駛之所向。與君復回紐約。惟君必先自尤許事畢而後。仍與我偕則。我亦未嘗不可以圓通處之。即不然而艇中有無線電在。君可電致家中。告以所當爲之事。而君乃得心無所累。隨我遠遊。詎不美乎。若徒其貌悻悻然。身往而心違甚非吾所以期諸心也。尼卡忒曰。余之不願。非以要事之覊其身也。且余苟願與偕行。卽有未了之事情。何不可料理之有。利富賴曰。君暮出而不歸。紐約城中。亦有相念之人乎。尼卡忒曰。有之。利富賴笑曰。我有一言。君請勿罪相念之甚者。當無逾至艇以前。密室相談之密司矣。 
[第五章]  
　　尼卡忒聞其譏誚之言。始知利富賴於今晨會晤後。曾遣一心腹之人。以偵察已之所爲，貌雖坦易實有心人也。方啓口欲有所言。利富賴又曰。果若余言。則君出而未歸。彼不知盼望奚若。不可不有以慰藉之。其以函交我。我爲代達。尼卡忒曰。此有無線之器。而彼則無之。其何以自達於彼。利富賴曰君。勿慮。自有接受轉達之人。　但修函以付我是耳。函中井示以維金所至之處使彼亦知君之所在。修覆函以答之。寄授之際。我當囑駛者暫止其行。以候覆音之至。君以爲何如尼卡忒曰。誠美。惟君勿堅執其閉門之意。速爲我啓之我自爲所錮心悶欲絶渴思　望臺。一吸淸新之空氣。實告君。欲我之留於此。亦必出於自願。若僅恃强迫之手段。信如君言。身雖留此。其於偵探之問題。謂能克盡其心乎。利富賴曰君旣允與我偕。則我亦豈必膠執其成見。言已。卽步至室門之佐側。以手摸索久之。復坐如前微笑曰君今可以出矣。 
國外新聞 
[美洲排斥東方人四誌]  
　　初七日紐約電云焚哥武之亂可望和平了結日本查工委員伊石亦襄助調停此事弭亂之策業巳施行日人並未要求賠欵然彼確信受害日人必得相當之償也貝林享之中日兩國人皆將被迫出境聞日人現均執械防衛舊金山西脱爾夏威戞等處排斥日人之風潮復在蠢動亂黨被逮者己有十九名業經審問坎拿大之工黨大會將在温内貝開會討論對付東方工人之問題有數代表謂須使坎拿大全境罷工以顯國民之同心反對日人云坎拿大太平洋公司郵船蒙梯格爾號自焚哥武埠駛往維都利愛埠將日本人運送登岸復送印人至焚哥武埠方印人登岸衆　集船長見勢不佳復令印人冋船初八日倫敦電云印人在焚哥武登岸並無騒擾有孱弱者百名奉諭遣散紐約電　焚哥武之巿長貝松電告坎拿大首相勞利爾謂蒙梯格爾郵船運送印人至彼當視爲服公役者東京電云美國芝加閣地方有日本學童三人被阻不准入學黄白分校之舉恐又將復行矣 
[漢城不靖]  
　　初七日東京電云韓國情形仍不平靖統監大臣伊藤候聲言韓國宮廷詐僞多端又復不從日人之指導恐三韓社稷必至淪亡而己設後日果至於此亦韓人自召之禍與他人無尤也 
[日艦落成進水]  
　　初七日東亦電云東亞汽船會社新建之天裕丸於今日在長崎港進水該船排水量一萬八千　爲日本所建船中之最巨云 
[美海軍出游]  
　　初八日東京電云美海軍少佐台登氏帶領裝甲巡洋艦四艘前往火奴魯魯聞在該埠約停屯二禮拜之久卽行駛往舊金山 
[報章之責言]  
　　初七日倫敦電云聖彼得堡報爲近今俄皇御舟觸礁一事著論歸咎於海軍之管理斯來復報則聲言此次之遇險較之佐希瑞海戰時之失愼尤爲可恥蓋今乃在本國海面而不知所趨避則罪有所歸矣 
[日將宴奥官]  
　　初七日倫敦電云日本伊集院大將於其筑波巡洋艦上設宴欵請奥國海軍官員頗極一時之盛 
[香港大風]  
　　初八日香港電云本星期六之夜星期日之晨有大風經香港大約至澳門西南海濱一帶此次并未有所損害以上譯字林報 
[西軍又將佔據摩城]  
　　初七日栢林電云法國時報謂一俟法將屈魯特之攻戰完結後西班牙人卽將佔據克薩孛朗卡城云 
[意大臣言行錄將出]  
　　初七日栢林電云意國大政治家克利斯披氏之紀事錄將于今歲年終時發佈 
[探險難成]  
　　初七日柏林電云冋爾孟君欲親探北極之舉卒至無成 
[奬賜功臣]  
　　初七日東京電云日本外務大臣林董子爵駐俄日使本野伯爵首相西園寺候均蒙日皇賜以旭日桐花大綬章其餘與近今協約有關係之外交家均有所賜以旌其功昨日東京電車上統飾國旗並有巿政局大開讌會以榮之譯文匯報 
本埠新聞 
[總工程局集議諮議局紀事。]  
　　初八日南巿總工程局因滬道照會會議草創諮議局章程邀集上海各圑體代表酌議公舉起草員午後 
 
 

Page 19

 
 
三點半鐘開會公推李君平書爲臨時主席夏頌來沈友卿二人爲臨時書記員次議公舉起草員計被選者爲雷繼興沈友卿孟庸生沈信卿夏頌來吳懷疚秦晉華等七人舉畢議以地方自治研究會爲事務所以九月初十日爲起草竣事之期以九月十四日爲集議通過之期至五點鐘散曾（靑） 
[奉飭稽查房捐實數]  
　　上海縣李大令近奉蘇藩司札開上海城鄉巿井所收房捐凡有已歇烟館及改設膏店或另租别業之店戶共有若干應着稽核實數彚册詳覆等因大令當即諭飭各舗地甲並城鄉浦東保甲局轉飭各圖保迅速查明具册呈報（永） 
同仁保安堂職董陸文麓等禀復滬道文（爲掩埋暴露棺柩並籌善後辦法事） 
　　查三十七保十圖粥廠左近有暴露棺木堆積不少卑堂飭司事前往查察早擬設法辦理惟該地向非卑堂管業未知是有主抑係無主該地係公地抑係民地不得不傳喚地保調查一切此事尙在五月初旬無如該地保一味因循延不聲復無可調查卑堂爰於六月初四日函請邑令李諭飭該圖董及地保等從速清查並籌善後事宜等情在案正在商辦間卽於六月十二日奉巡警總局照會叙同前由飭爲擇地遷埋等因卑堂早經雇夫數十人每日卯正至已正三時川流將棺柩抬至義塚安埋惟天時炎熱路途窵遠不能多抬尚須按段陸續搜除兹由李千總廷聚奉諭前來當卽會同辦理現己將二十七保十圖十一圖暴露棺木計大小九百九十二具又板棺盛殮蓆捲死屍二十具骨箱盛殮兩具通共一千十四具一律掩埋卑堂義塚遷除凈盡並擬善後辦法三則一應請憲台頒示懸掛各圖曉諭大衆所有暴露棺木現經同仁保安堂一律遷除凈盡嗣後不得隨地存放以免外人口實一移咨巡警總局轉飭巡警隨時禁止居民人等暗中停放棺柩於各地上並將蓆捲死屍抛棄倘有無力備棺者務須偕保來堂報明飭夫代爲收殮抬放義塚標明姓氏發壇以備日後該家屬遷葬一淸查地方其機關全在地保地保若肯隨時留心禁阻自不至存積棺柩有若是之多惟上邑地保串賣荒墳絶戸洋商轉做道契大利所在視爲正文此外地方公串類皆置之不問往往傳喚四五次不肯一來辦事幾無一可靠萬不得已必繕公牘請縣飭傳但事事照此辦理旣苦筆黑之煩而往返經旬周折不知幾許動爲外人詬病殊屬非宜擬請諭飭鄰近租界各圖地保來堂報名正身何名副役何名註明牌十以便隨時傳喚傳喚不到准由卑堂禀官懲辦則地方可以隨時淸理不至上煩憲廑裨益似匪淺鮮其一年期滿新保接充須舊保偕同來堂報名註明新保姓名方准開除否則傳喚不到仍須舊保是問以杜新舊交替互相推諉之弊以上三則董等爲籌備掩埋善後起見酌議辦法所有奉諭掩埋暴露棺木一節業經會同李千總廷聚一律遷凈合行詳細禀復（企） 
附錄批示據稱暴露棺木一千十四具一律掩埋凈盡辦理迅速從善如流殊堪嘉尙所陳善後辦法三則亦屬妥洽候出示曉諭大衆不准隨地存放棺木並轉移巡警總局一體禁止一面行縣諭飭各圖地保赴堂報名藉備傳喚可也此繳 
江督批滬道呈復上海營地事○查該營所送圖摺但指稱某處營地若干畝究竟各該營地有無被人匿佔情事并未詳細聲叙難保不别有隱混事關官産出入未容稍涉含糊仰即由道就近委員按照該營報開處所再行逐細查勘據實據復察核母任稍有徇隱此批（企） 
[大令委員改祭風神]  
　　上海縣李大令昨日委縣丞主簿隨同守備城汛等武員恭詣大東門外老白渡風神殿致祭禮畢各員遂分别拜會（哲） 
[派員代祭社稷神祗]  
　　昨爲致祭社稷神祇之期道憲瑞觀察適有要公特委海防廳秦錦泉司馬本縣李紫璈大令前往分壇致祭（永） 
[信船幾遭覆没]  
　　鹹瓜街汪協源信局脚划船夥周三八日前裝帶貨物銀洋信札等件運至靑浦之朱家角不料甫經開駛船因裝貨過重水即灌入遂在浦東大阪碼頭停泊雇江北划子馳往援救後該局查點各貨盡行水濕且其中貨物尙少三十餘件値銀七百餘兩卽將周扭解到局請爲究追（夜） 
[查獲私設烟具]  
　　總工程局副裁判陳良玉參軍昨日帶同差役嚴查各烟戸閉歇後有無私賣及改設之客萬是否留有吸烟情事當卽獲得江元記祥記協盛等五戸烟鎗烟具並將協盛夥薜阿毛解局奉孫明府提訊供由店主小頭蓮生在内吸烟故將烟榻暫留明府判戒責五十下押候派探知照店主拆榻後方准釋冋如違發封（永） 
[落差巡士恃醉行兇]  
　　昨有浦東巡警局巡士姜培灜落差後至高昌廟探友事畢雇坐東洋車欲回爛泥渡詎車夫悞聽賴義碼頭迨停車後向論口角由南區巡士上前詰問姜恃醉不服由十一號巡士帮同拘至總工程局孫明府飭函送該警局核辦（夜） 
[浦東防隊管帶更委]  
　　留防第十一十二十四等三隊向駐西門外以資查察惟第十三隊由曾國軒千戎慶連管帶移駐浦東因該處商民與千戎頗不浹洽爲道憲所聞昨特改委拔補把總姚振凱前往接辦 
[出示斥革劣差]  
　　上海縣東廳王樂之二尹查悉差頭瞿陞有僞造名片在外招搖等事特出示斥革（永） 
[研訊失愼確情]  
　　英租界浙江路貽德里譚梅生家於前夜失愼己請昨報昨由捕房將譚解至公共公廨請究五十四號西包探供查起火時譚在家中僞稱他出惟伊先保火險五百兩後來兩次加添共一千五百兩日同居之人亦由伊兜攬兩家各保五百兩失愼後一家已逃其一家陳王氏已到案請訊陳供今年三月遷居與譚同住時常商令保險婦人始則不允後來僅保五百兩樓下一家亦保五百兩人己逃走如何起火未悉實情求察傳訊譚之孫女承官供年十二歲前夜起火是我在後披屋内劃自來火滿盆火着以致肇禍是實訊之龔子香閔四同供火起時見譚抱孩在門口並不喊救明府以案情出入重大判譚押候明　會勘後於下禮拜二復訊核奪（莊） 
[續獲女押所逃犯]  
　　公共公廨女押所於五月二十七夜逃逸犯婦姜張氏等六名業已先後拿獲三名解廨訊辦茲廨差沈福乂訪悉有逃犯趙李氏一名匿避吳　縣境莊石村地方遂禀明關太守備文前往拿獲昨已押解到廨押候訊究（莊） 
[警察學生私自回籍]  
　　警察學生潘世良並不禀明私回嘉定原籍爲總辦汪觀察查悉移請嘉定縣將該學生提解來局飭發西南區看 
 
 

Page 20

 
 
管候示（根） 
[請究堆積敗繭]  
　　北巿祥盛公茂康鴻順等六家絲頭廠存儲敗 
繭由局諭令遷移在案兹該棧等抗不遷讓昨由局官黄大令帶同各棧主投赴巡警總司禀請汪觀察核辦根 
[格致書院秋季課題]  
　　問各國貨幣定法不同本位制度亦不一致中國改立圜法應如何規定辦理次序如何試統籌時勢探原學理而綜論之此次係津海關道梁觀察輪課限匝繳捐逾限不收（川） 
[上海官事]  
　　内閣侍讀學士梁誠試用布理問戚如泰試用縣丞范家祐昨均到道拜謁試用縣丞彭忠璞　道憲委充大東門稽查委員典史朱士模委充大南門稽查委員濬浦局副文案現奉道憲札委附生黄質彬辦理巡警總局營業課員現奉道憲札委州同馬錢昌辦理卽　　差前捕盜局委員知府朱寶瑩昨日飭丁到道禀請感冒假三天（車） 
訟案 
[會訊不交銻砂案]  
　　西洋商人陳子川控湘裕公司不交銻砂一案前日午後復由公廨王襄讞與西洋沙副領事覆　沙領問湘裕代表楊振驤曰爾公司簿據頁數何以皆不整齊係從何處購買楊答不知又問有朱道台是否爾公司股東楊答不便言原告律師穆安素譯稱被告瓊律師請傳之見証李子善因與被告合股不便作原告見証請堂上斟酌中西官判候再訊核斷（莊） 
[上海縣案]  
　　鼎泰等南北貨行去秋被浙江桐鄉縣裕甡店主沈爽齋沈欣園購運貨物四千餘金旋卽倒閉鼎泰等公禀商會函請縣尊李大令移文關提两沈到案後經鼎泰元裕两行執事投質奉判两沈收押淸理在案乃爽齋恃係瞽目挺押不理又據協興祥正大两家禀各被欠洋四百餘元大令提集原被訊究四原告僉稱去秋哄運之貨爽齋命子阿登與欣園之子安順轉運他處出售呑價叩求提追两沈以虧本支吾判两沈還押限爽齋十天將所捐從九執照呈案並移提沈阿登沈安順到案一併究追○北新涇鄉人日前舉行劉公寶會時將縣差林榮及巡局委員毆辱一案大令飭傳林榮申斥至今未獲一犯判責五百板副役張和秀責一千板押限五天獲犯解訊○陸阿龔控告金小金寶紏毆拔船奉訊將金寶收押在案現仍未將該船交出昨日大令覆訊戒責五百板判還押再限五天交船○洋涇巡局查獲成阿大違禁賣烟房主陸秋橋春春弟兄現充本圖地保有意賄縱一併解縣大令訊判戒責三日板枷號一月發該鎭示衆两陸交差查辦○盛裕祥同夥蔣毛毛開燈售烟經塘橋巡局解縣訊供狡賴判均收押查辦○積竊王小江北在法捕房釋出後乂在太古碼頭與毛九生串竊附輪客商陸姓之漳絨六尺寧紬四丈由縣捕將人贓並獲解訊不諱判押候解送法廨訊辦○開設搖白絲作店夥袁春林前晚向吳大源借洋不允口相口角被吳用木棍將袁毆傷頭額昨由作主抬至南區轉解中區程明府見袁身有傷痕函送縣署奉李大令親自察驗委係受傷甚重飭差將袁春林送至仁濟醫院施治判吳大源收押候傳作主到案再審（車） 
[公共公廨早堂案]  
　　王春溥之妾陳桂芬於七月二十五日席捲逃逸經王具控奉飭將搗母陳老三押候限七天交人在案嗣因陳桂芬投上海縣喊寃發堂由公廨協探赴　將陳提案於昨解究王稱身價洋三千元交陳老三手收逃逸時尙被捲去衣飾求追訊之張老大陳阿在同供身價尙未交淸質之陳桂芬供並不嫁王爲妾是他包住因時被毒打赴縣喊寃帮讞寶子觀明府商之英巴副領事判陳張分别押限七天照檄捲去衣飾一面補提妓母陳老二到案併究陳桂芬押候復訊○女孩薛阿囡因拿摀兄張老大案被中西包探一併逮案昨日解訊伊母潘曹氏遞禀求領訊之阿囡供年九歲有在個母親是實明府判交濟良所留養潘曹氏斥釋○唐寶玉金玉二妓被惡搗何阿毛違章究虐奉判金玉發濟良所實玉發棲流所何押候復訊在案昨解復訊何供求恩典判罰洋五十元充公○王德勝在南京籌防局當轎夫誘拐錢炳生之妻王氏即松林押娼破其夫炳生報捕將鴇母李沈氏及王拘獲到案奉判押查在案昨解復訊錢供訴前情並求給領完聚王氏供實被王德勝誘拐愿隨丈夫囘家訊之王供求恩典明府　李沈氏不應將王松林藏匿反令探夥人等出爲霸阻未便姑容判交官　押三年王押西牢二年王松林交其夫具領管束○無領事管束洋人花交格酒醉將捕兇毆拘解請究判押十四天○陳桂銀竊取王阿福等衣服判押九月期滿逐出租界○紹興要犯沈紀有即沙阿春逃避來申經紹興府縣簽差來滬於咋將沈拿獲解入捕房昨解請究明府判押解上海縣轉遞紹興歸案訊辦○陳秀里將王三廷婢女拐逃來滬擬押在鴇母陳張氏家尙未成交昨由王偵知報捕解究明府判陳罰洋二十一婢交王覓保具頜管束（莊） 
[法租界公堂案]  
　　蘇鄉人徐世柏昨日扭妻蔣氏至案控稱逃逸多時於昨日在新租界遇見扭住請究氏供前由夫與潘阿連二人將氏價賣與兆富里王斐卿家爲娼得洋一千二百元後徐潘仍時向婦人取錢今婦人已嫁他人徐屢來詐擾不遂其欲因此誣控求察判两造俱交保令氏指提潘阿連到案澈究○車夫江王川前日在新租界爲江北流氓楊仁記紏黨拆梢致被毆傷報捕拘獲解訊判楊枷示二月押改過所四月○作頭陸某近在黄浦灘包造古棧房屢將磚木等料堆積路旁迭經捕房知照不理禀請公堂飭傳陸仍藐抗不日由小工龔阿松到堂敷衍判令退去候出票提陸到案訊究○鄭家木橋二號房屋係由某甲租賃開設春記洋貨字號前日甲忽棄店逃走房主沙遜洋行即倩收租人戚茂言投案請示將生財拍賣以抵欠租官判准於十一日拍賣○義興麫館夥施裕卿因被店主具控竊洋經公堂訊無憑証判令交保在案嗣因無人具保提案開釋（舟） 
[美租界捕房事]  
　　天潼路顔協昌木作門首堆積沙坭由巡捕禀由捕頭赴公堂請單傳訊○王阿二在有恆路被電燈小工將石子擲傷頭面投訴捕房准即飭探查究○粤人黄蔭芳走失婢女新珠一名報捕請緝捕頭允之○有恆路三十六號洋房出店張丹鳳將同事厨子陶阿和撃開頭額由陶投訴捕房飭赴公堂具控○西華得路嚴淸發所開茶館由捕房查有聚賭情事昨特飭擇詣公廨請單傳訊（西） 
譯函 
[中國宜整頓紙烟。]  
　　文匯報載某君投函此函於中國商業頗有關係譯登如左 
余想閲報諸君大約深悉中國經營烟業之難處現在英美烟公司與日本官辦之烟業各自競爭以致中國自製之香烟受其影響英美公司資本充足諸事均可運動使他人生業受其壓力中國製烟公司資本不足已盡爲消滅今觀日本官製之烟銷塲亦不敵英美公司查一千九百零五年日本紙烟運至中國者有三百五十二萬三千圓之多至一千九百零六年則僅有一百九十七萬八千圓一年之中其生業之消滅幾至及半所少銀洋有三百三十一萬三千圓蓋因在中國之英美烟公司並無淸帳可以宣布然其在中國銷塲甚廣想所得利益當已不少矣且該公司於各省各府均派人多貼告白辦理極爲認眞見有某處銷塲稍滯卽妥爲設法或卽减價總不使他人得乘機攘奪似此競爭劇烈中國人尙貪圖便官爭先購吸不知該公司安置妥當後卽將逐漸加價反比從前增多以爲取償减價時之損失中國官吏不知何時始能妥籌善法不使民間受此禍害也我中國人辦事每爲世界各國譏爲遲滯將來受此紙烟之禍己可想見所以亟宜設法以期挽回現聞中國已漸漸活動有在外洋運烟進口者惟必須有人經理若能乘此機會妥爲辦理而烟業中人（各行家店舗工人等）又互結團體成一公司將所得盈餘分别照派中國各處一律照辦則烟業自可發達隨後卽禀請官場奏請降諭以後外洋運來紙烟悉歸公司專賣分銷逐漸整頓不遺餘力則彼公司之進步必有阻力而中國之烟業自能增進中國之利源不致外溢矣不然漏巵不塞較之鴉片之害相去無幾也不趁此圖維之則彼公司之勢力愈推愈廣而嗜此紙烟者雖欲購食中國之烟而無處可購亦祇得聽彼公司之逐漸漲價耳充彼公司之量將來必將中國大小各埠烟業一律壓制專爲代銷始則必以多扣用費等事餂之迨至生業發達乂將漸漸收縮使代銷者所得之利益盡歸公司矣原英美烟公司其初祗有美國公司後因英國人製造紙烟貨高價廉美國恐不敵遂亦减價英國小木營業者不能持久遂逐漸降從旣而英國大烟業家亦難抵禦遂合而爲英美烟公司當時英國人有不允購食公司之烟者無如公司資本充足頗善設法（如减價讓利等事）風潮亦卽漸息 
我思中國不欲整頓烟業則已如欲整頓請觀以上所管極力挽救庶中國之種烟業者曁烟業工人得所保護乎其各盡力以圖之則中國商界前途之幸也 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
