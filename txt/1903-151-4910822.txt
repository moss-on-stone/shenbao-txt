# 1903 - 151 - 4910822

 

Page 1

 
 
[敬募急振] [  申報館協振所啓]  
　　天災流行無歲蔑有然如今日之兵荒水旱交迫一時則亦數十年中所僅見者蓋因皖省之合肥等處旱魃爲災赤地千里山東之惠民諸州縣因黃河決口數百里内外室廬牲畜漂沒無存而廣西又因匪徒揭竿肆行焚掠今雖亂事　弭而孑遺黎庶謀生殊難聽鴻飛之到處哀鳴冀駿惠之及時下逮所望四方好善君子或節筵宴之資或省嬉遊之費囊金槪解多寡從心俾敝所得以匯解灾區源源接濟一念之善必能上迓天和所謂身其康彊子孫逢吉者此理可操劵卜也肅此佈陳惟希垂鑒 
[皇朝政典類纂五百卷開印招股啓] [  圖書集成局白]  
　　是書纂錄皇朝政治典章及奏議集部都八百三十二種其大恉自開國以迄嘉慶二十四年以會典事例皇朝三通六部則例彚案爲主而叅之聖訓諭旨及欽定專門諸書自嘉慶季年至光緖二十八年以聖訓諭旨則例東華續錄爲主而叅之邸鈔奏案各部通行私家雅記凡爲總目二十二分門百三十二每門各系子目條分縷析開卷瞭然舊章新政依類比附西政西藝經奏定通行者亦　陳終始備舉　　方今崇尙實學朝野上下咸究心經世之務官書卷帙繁重購窴匪易私集事育龐雜抉摘尤難是編總裒諸書采輯精要而芟煩冗每條注明原書出處無敢增易一字讀者執偏見全引端振緖不啻舉八百餘書之菁英彙爲一編書凡五百卷千餘萬言可謂體大思博　典之淵海矣兹用本局大號鉛字鑄印裝訂一百厚本分三月五月出書俟全書告成後當敬謹進呈　御覽原擬每部洋銀二十八元兹徇同人之請酌設股票一千號每號减取十六元印有序例總目一卷及編目二卷引用書目一卷有欲先覩爲快者請至申報館索閲樣本可知全書之厓略矣外埠各坊均有出售此啓 
[亟鑄金幣説]  
　　中國之用幣也自古迄今皆以銅爲本位然後及於銀至於金則巿廛不能通用更不可謂之幣是故中國古時有金銀銅三品之幣而近時則直可謂之祗有銅幣而已外國之用幣也則不然大都以金爲本位銀次之銅更次之故金銀銅三品兼製並行而不相悖雖美洲之國亦有以銀爲本位者然不多觀也自外洋銀圓流行中國暗受剝削幾及百年近乃稍稍悟之於是倡設銀圓局自鑄龍圓而今日之中國始可謂之有銀幣繼更鼔鑄當十銅圓以濟制錢之匮乏思虑不可謂之不周矣然而内地則仍通用紋銀予以龍圓輙多不欲卽稍知風氣之處允用龍圓矣而湖北所籌不能行之於廣東廣東所鑄不能行之於湖北强使用之則必藉口於成色之高低形式之不一必令折錢若干始允兑换夫此成色之高低形式之不一雖爲錢鋪有心抑勒然亦上之有以啓之也若廣東若湖北若江南若福建若安徽若浙江若北洋若奉天若吉林省各設局互相鼓鑄幣制不一紛然混淆且設局旣多用人更雜其中寗獨無不肖之官員作奸之工匠恣行舞弊暗侵成色者乎此所以雖自鑄龍圓而使行終有所阻閡也今朝廷知此法未爲完善乃下整頓國法之諭旨設鑄幣總局於京師明定劃一之銀式此後完纳錢糧釐捐關税均用此幣當軸者統籌全局分銀圓爲五等第一等每枚重庫平一兩第二等重五錢第三等重二錢第四等重一錢第五等重五分其銅圓分三等第一等每枚重庫平四錢當制錢二十文第二等重二錢當制錢十文第三等重一錢當制錢五文愚以爲似此辦法雖稍整齊然終不若自鑄金幣以金爲本位之盡善盡美也英之金幣名磅法之金幣名拿破崙自餘各國亦無不各有金幣其分量名目價值亦各不相同我中國或擇一國之制仿而行之或自出主意别製一式以用之均無不可總之當以金爲母以銀圓及銅圓爲子以金作整數以銀圓及銅圓找零數而已旣用金幣則洋貨貿易華商旣不受外洋磅價忽涨忽落之虧北其有利於民間者一拳匪亂後償金償銀爭論不定而歴年所借之洋債每當逢期付給外洋又必昂其磅價以朘　我銀旣用金幣則事同一律外洋亦不能以金磅病我矣此其有利於國家者二或謂歴年以來中國以不用金之故流入外洋者不啻恒河沙數今欲鑄以爲幣未免有不給之虞愚以爲無慮也婦女之首飾屋宇之裝潢寺院佛象之所塗澤巿肆招牌之所描繪皆嚴禁之使不得用金犯者罰無赦如是則金安患其不多購以鑄幣安患其不給然後廣開金礦亟淘金砂以裕金之來源而厚金之儲積源源鼓鑄外洋磅金之升長至此尙何慮不可以抵制之乎若徒斤斤焉籌定劃一之銀式而不急鑄金幣吾未敢以爲规時之良策理財之善政也 
[議員答問]  
　　　香港循環日報云西歴四月三十號英國下議院會議時議員和路頓問大臣祈蘭般曰自一千九百年八月以來牛莊關税全歸俄人征榷然此税已由中國擔保英人貸欵未悉英政府曾移咨俄政府請將所征之税交回否若已移咨則結果如何請明以示我祈君答曰俄人所征之税除用去辦公費外皆存贮道勝銀行作爲中朝進欵傳聞俄官欲就此欵中扣除修整山海關鐵路之費目下我政府已查究此事虚實并有碍英國貸欵之利權否矣 
[禀陳匪耗]  
　　　香港循環日報云上月某日統領廣東卓勇署欽州知州李直牧家焯具禀各大憲略謂三月初七初九等日先後據防城縣曾令管帶安勇陳守備禀初四日前赴水坡村合剿路經茶應愚匪截擊接仗一日拒斃安勇一名槍傷安勇一名卓勇二名各勇奮擊斃匪二三十人正在得手匪援大至且拒且却因勇少未能窮追始行收隊初七日添派安勇恊同縣勇馳赴西蒙圍捕在那岡那九地方遇匪百餘名交仗竟日斃匪十餘名奪獲馬三匹耕牛士七頭號筒一枚槍傷縣勇一名三月十八日卓勇前營線勇因同棚勇丁患病携槍在大直防營近山採藥行至松林深處被匪五人挾恨截擊當塲斃命失去快槍一枝李弁兆文聞聲督隊赴救匪經走散隨緝獲著匪胡士與等二名訊明懲辦三月二十三日匪首黃採茶二糾黨數百分踞倒流那狼等村並攻劫水波各村莊縣勇團勇前往圍捕連斃五匪練目廖錫琅猝受砲傷而斃調撥勇團會剿採匪先踞石合嶺木標嶺分黨　擊弁勇奮攻二十六二十七兩晝夜均未收隊採匪中槍落馬乘勢攻破賊巢匪放火自焚冒烟潰散陣斬首級二十一顆耳記三十二件獲匪軍六名訊明正法 
 
 

Page 2

 
 
奪獲槍械甚多勇丁黃士經等五名被槍陣亡什長方松等亦受重傷[  此禀未畢尙待續登]  
[京師大學堂譯學館開辦章程]  
　　第一章總綱第一節本館以造就譯才品端學裕爲宗旨務使具普通之學識而進於法律交涉之專門通一國之語文而周知環球萬國之情勢體用兼備本末交修上有以應國家需才之殷下有以廣士林譯書之益兼編文典以資會通第二節本館建於大學堂附近北河沿乃大學堂購置房產一切事宜應卽分别辦理惟外國文教習由大學堂延聘第三節本館𨽻屬於大學堂由管學大臣遴派人員認真辦理重要事件由監督申告管學大臣裁奪尋常事宜由監督主持第四節本館一切事宜監督總其大成教育責成於總教習諸教習分任之辦事責成於提調諸辦事人員分任之務當各盡心力矢愼矢勤無負朝廷興學育才之盛意 
第五節學生修業以備當世之用宜以敦品勵學爲主功課務求切實約束不嫌稍嚴第二章延聘教習及教習職務第一節本館設外國文教習五人普通學總教習一人普通學教習四人法律交涉專門教習應於二年後再行設置第二節外國文教習由大學堂聘外國人爲之普通學總教習由大學堂總教習兼理普通學教習由本館訪求得人經監督曁總教習認可申告管學大臣派充再由監督與教習訂立合同第三節外國文教習主授各國語言文字兼編文典英文教習主授英文兼編中英文典法文教習主授法文兼编中法文典俄文教習主授俄文兼編中俄文典德文教習主授德文兼編中德文典日本文教習主授日本文兼編中日文典第四節譯學館總教習主審量教法研定課本稽察教習勤惰考騐學生優劣有實施教育之責有整理學務約束學生之權第五節分教習主分認學科按程講授亦有實施教育之責約束學生之權第六節開辦之初學生未能深通外國文而外國教習亦未盡諳華語應暫設助教五人隨同外國教習在講堂傳授第七節外國文教習授課勤惰及能否勝任本館監督曁總教習均有稽察之權如外國教習教課不勤及任意紊亂課程規約或於館中傳授宗教應照欽定大學堂章程第六章第七節第八節辦理由監督曁總教習申告管學大臣將該教習亂退第八節外國文助教宜深通外國文並當兼通中文始能以中文逹外國文之意其任事勤惰及能否勝任監督曁總教習皆有稽察留退之權第九節外國文教習所用課本每學期之前應由外國教習開列名目並該書之大要經監督曁總教習察定合用然後購置講授每學期旣畢外國教習應將期内所授功課報知監督由監督送總教習察覈第十節普通學教習於每學期開課之前須作該學期内授業預定書送總教習審定所有該學期内應教授之事宜循序詳載學期旣畢之後所有該學期内已課之事宜作一授業報告書送總教習察覈第十一節館中設立學生功課記分册每學科一本外國文記分册由外國教習評記普通學記分册由普通學教習評記學生有因事請假曠課者亦記入記分册第十二節外國文功課記分册每星期由外國文教習送監督監督送總教習察覈一次普通學記分册每星期由教習送總教習察覈章程未畢容再續登 
[衛田繳價]  
　　安慶訪事人云皖省衛田約有九萬數千畝向設衛官徴收錢糧現將衛官裁撤所有衛田錢糧併歸縣令徴收新宣等　衛屯田類皆瘠薄屯丁尤多困苦輾轉典賣糾葛不清前經户部議覆無論自業典售均應一律繳價然各處屯田情形不同價値不一若比照民田足價納税實覺力有未逮倘分别丁業民業酌定等差亦恐避重就輕徒滋弊混兹經當道悉心酌核將各衛歸併屯田不分等則亦不論自業典售均合每畝繳庫平價銀一兩並照置買民田之例另完税銀三分一律解繳司庫兑收以昭平允聞刻下已會詳督撫漕憲會核奏咨立案矣 
[清鄉非易]  
　　廣州訪事友人云前者粤省土匪滋擾當事者遂議辦清鄉之舉清鄉者查緝鄉間無頼置之重典俾得一律廓清也無如此輩詭計多端出没無定東竄西匿無可偵求欲覆其巢頗非易易且爲委員者大都責成各鄉紳士而紳士亦良莠不一或挾睚眦之怨或逞虎狼之威任情傾陷平民草菅人命寃無可伸聞有委員鄭姓者曾被各紳禀控依然酷虐不堪甚矣清鄉之非易易也 
[攺委查章]  
　　金陵訪事人云兩江總督兼南洋通商大臣魏午帥前據江蘇候補道潘觀察禀稱自集資本六十萬兩請准在省垣創辦自來水等情憲意甚爲欣悦當飭司道再籌銀一百萬兩以助其成未幾湊集巨貲由派辦處委候補知縣陳大令文藻赴申查考自來水辦法及一切章程大令甫抵申江忽由故里傳到堂上哀音立卽呈報丁憂奔喪回籍大憲爰攺委派辦處文案朱荻村大令錫甲前往以專責成 
[維持風化]  
　　九江訪事人云上月某日特授九江府正堂加一級紀錄五次孫太守出示曉諭曰恭查光緒二十四年七月初四日奉上諭有人奏各省茶莊多招婦女入廠揀茶案情百出請飭嚴禁等語各省茶廠多藉女工若如所奏旅居露宿奸徒引誘每釀事端於風俗人心大有關繫著飭所屬於各茶廠認真稽查彈壓倘有别項情弊卽著從嚴懲辦等因欽此欽遵在案查潯郡係通商口岸爲茶業聚會之區向有婦女　茶　貧苦之家藉資餬口固屬情不得已若有餘之家本不需此度日乃亦多有溷跡其間不但抛頭露面令人指摘尤恐踰閑蕩檢敗俗慯風現値茶巿將興之際合行照案示諭爲此示仰城廂内外軍民并茶棧諸色人等一體知悉爾等須知男女有别各宜遠嫌凡遇來棧揀茶婦女均不得與之交談笑謔其有力之家亦不許任聽少婦出外工作自示之後倘蹈前轍一經查出定卽飭拘該婦女家長到案嚴懲其各茶棧亦　阻止或肆意笑謔亦當一併究處本府爲維持風化起見言出法隨决不姑寛其各凛遵毋違特示 
[定土捐]  
　　九江訪事人云日前總理江西全省牙釐統捐局署布政使司按察使司陳廉訪會同署督糧道江西補用道丁觀察出示曉諭曰照得土藥抽收統捐前以尙有料土一項價値較賤與土藥情形不同收捐向無定章續擬章程按照過境統捐减半每料土千兩收銀三兩以示區别本年膏捐攺章辦理此項料土亦卽查照土捐减半章程每料土千兩抽收膏捐銀二兩五錢通行各分局卡遵照在案惟查料土收數本來無幾乃近據各分卡漸報漸多該商人等惟利是圖固不免避重就輕取巧矇混并恐委員或有不知自愛亦難保不藉端揑報舞弊營私况料土原屬以假混真作僞售奸本干禁令則重徴捐欵尤屬無妨兹擬槪照土藥統捐章程每料土千兩收統捐銀十二兩膏捐亦照章每千兩收銀十兩以杜弊端而顧正欵除報明撫憲通飭土膏各分卡一律照辦外合行出示曉諭爲此示仰該土商人等一體知悉嗣後爾等所販料土務遵此次定章每料土千兩完繳統捐銀十二兩仍由土藥局照章移送膏捐局照完膏捐銀十兩毋稍抗違致干重究切切特示 
[塾師爲盜]  
　　蕪湖訪事人云安徽和州北鄉二郎廟左近孀婦某氏家道小康生有一子延某甲課讀甲素無賴近以債臺百級欲避無由時向氏借貸未遂所欲心竊啣之遂與緑林豪客謀約爲内應某夜匪黨蜂擁而來甲導之入室氏子見之大呼先生爲盜矣先生爲盜矣甲怒揮刃斫之傷及頭顱盜遂分掠衣物而逃此去歲臘月中事也署州主鄭刺史聞報購緝未獲卽受代而去迨何刺史亮標下車之後氏復據情控訴刺史飭役密拿時甲以風聲　息毫不介懐遂得一鼓成擒解至州署嚴鞫刻已盡吐實情想當科以重罪矣 
 
 

Page 3

 
 
[鑄工滋事]  
　　姑蘇訪事人云本月初五日寳蘇局鼓鑄銅圓工人數輩相約至閶門大街某洋貨店購洋傘付以破碎銅圓店夥不收致查口角適警察局勇某甲巡至是處上前解勸工人非惟不服反敬以老拳甲急吹號呌乙丙二勇聞聲踵至工人始釋手而逸甲乙丙三勇追抵局門工人振臂一呼衆工齊出將三勇併力攢毆受傷甚重隨經工頭飾詞朦禀總捕同知黃司馬司馬立飭値日差拘拿三勇旋由三畫捕頭奔至吳縣署禀訴情由縣主林霨生大令率同通班差役親臨彈壓刻下此事尙未了結也 
[警察瑣聞]  
　　姑蘇訪事人云蘇垣警察自本月初一日開辦以來時有警勇分佈街頭四出巡緝當日午後有隆慶寺某僧至道前街久成衣莊購夾紗女坎肩一件流氓瞥見糾衆索詐巡勇某甲見之一併拘至西路總巡局局員楊明府研訊之下飭僧將坎肩退還所付洋銀六元四角暫交地甲收存攺充修理栅門之費并罰出堂費洋銀四枚然後押送回寺流氓則枷號示衆未幾府署一帶有數無頼席地賭錢警勇某乙約同丙丁二勇上前拘拿盡得所有之錢遂將無頼釋去事爲府署幕友某君所聞訴知府尊向子振太守太守立傳楊明府至署告以前事飭將乙斥革丙丁記過以示薄懲初五日午前警勇某戊行至養育巷見糞夫置桶路旁桶上並不加蓋因卽冋之呵斥糞夫不服戊卽持木棍擊之糞夫忿甚將情訴知其主旋經衆糞頭聯名禀諸府署太守乃傳諭各局嗣後警勇不准執棍巡行某日老嫗某氏持洋銀二枚至養育巷某流氓向之訛詐有曹老二者見而不平令嫗訴知警勇某已詎料已不問情由連曹拘拿回局由門丁傳令地申管押一宵翌日楊明府升堂研訊將曹開釋流氓則笞責二千板荷枷示衆某夜三畫捕頭某庚巡至某某等處見有三警勇以號褂作枕仰卧階頭因連警燈取去及三勇睡醒知事不妙乘隙脱逃 
[浙省官塲紀事]  
　　杭州訪事人云去年富陽桐廬新城分水等處有游匪滋事撫憲浙江誠果泉大中丞派浙西水陸統領費毓卿鎭軍前往查辦得卽敉安兹四邑鄉人特製萬民傘四柄德政牌十六扇匾額四方以志感戴之意某日道經杭地蓋須送至嘉興鎮軍行轅也○省防常備左營管帶陶總戎應科自接帶後於本月初六日前赴紹興查哨○銅元局提調現由藩憲札委候補府楊太守葆銘接辦○運憲恩新甫都轉奉護撫翁筱山大中丞札委會辦營務處並總辦大學堂事宜已於本月初六日到差矣 
[飭緝流氓]  
　　蘇松太兵備道袁海觀觀察訪悉三十六個黨流氓混名小鐵墩者曾在小南門内與人格鬥且平日專慣藉端滋事爲害閭閻因於前日通飭城廂内外各叚巡防局員加意查拿務獲重辦 
[法兵赴津]  
　　日前有法國陸兵四百十六名航海至上海暫駐顧家宅營中本報已紀其事兹悉此項法兵已於前日午後七點鐘時登開平礦務局廣平輪船開往天津駐守矣 
[愼防覆轍]  
　　包探竇如海解馬夫吳茂祥至英美租界公堂禀稱此人在善鐘馬房當執鞭之役前日駕某西人所寄之車至泥城橋左近橫衝直撞致將朱顧氏家女孩撞倒輪軸由孩首碾過腦漿迸出立時斃命正在加鞭圖逸經巡街捕追獲報由小的傳同屍母朱顧氏及見證人袁王氏送案請究朱顧氏供丈夫朱元貞在他處貿易小婦人祗生一女今忽遭此慘禍懇恩斷給卹銀袁王氏供已死女孩前曾寄名小婦人膝下無端被吳車碾斃小婦人目擊其事竭力追呼得由巡捕拿獲求賜伸寃吳俯首求恩讞員孫建臣直刺商之德總領事署麥繙譯官著到案之善鐘馬房夥陶錦直償棺殮洋銀一百元吳責五百板枷號二月發犯事處示衆 
[劣捕肇事]  
　　日前虹口捕房五百二十三號華捕某甲於落差時至裏虹口漢碧禮路公大酒店沽飮需錢若干强欲賒欠店主高某以其前欠未清不允所請甲啣之前日午後五點鐘時巡至永祥里口適與高遇憶及前恨召集六百六十九號巡街捕某乙奮力扭住揮棒亂毆旋復舉足踢之直至徧體鱗傷尙不釋手繼恐高投報捕房致干未便遂將號衣自行撕毁互扭至捕房詞砌誣訴捕頭令包探顧福其查明肇事情形以便照章核奪 
[上海官塲紀事]  
　　滬寗鐵路總辦潘芸蓀觀察昨由蘇垣來滬命駕赴道縣各署拜會蘇松太兵備道憲袁海觀觀察上海縣主汪瑤庭大令皆以禮延入暢談良久然後握别○上海縣典史趙敬臣少尉前因患病遣丁投上海縣署請假調理兹已稍愈因於昨日赴縣銷假照常辦事 
[滬南瑣事]  
　　浦東唐橋鎭木工李有泉之妻趙氏因事至滬南董家渡左近狂且王金卿攔阻調笑不遂所欲以致老羞變怒攫去洋傘復奮力毆之經旁人唤令巡捕拘入捕房管押前日上海縣署捕役蔡阿錫投捕房訴稱與王交契願賠洋傘求免解究捕頭令覓人保釋○粤東女孩鄭彩華行至馬路中迷失歸途由巡街捕帶入捕房轉解工程局總辦翁子文太守飭送普育善堂留養前日有某甲者投局禀請給領太守命覓的實人來案具保始准領去 
[馬路工程局瑣案]  
　　顧阿六即小鐵墩阿六自稱包探夥役向人索詐事爲包探黃量海查悉拘入捕房轉解馬路工程局總辦翁子文太守倩襄讞委員黃衡堂三尹研訊顧供小的原籍常州府屬無錫縣攻鐵爲業現在楊家渡左近開設鐵店不敢妄爲求恩明察二尹判責二百板枷號一禮拜○張榮卿濳至永裕公司馬頭某輪船上行竊衣服經包探黃量海查見連贓解至工程局黃二尹研訊之下判責一百板贓給失主具領○張秋山持烟膏三十餘兩行經馬路中包探黃量海見其形迹可疑拘入捕房轉解工程局黃三尹研訊之下供稱此烟竊自王家馬頭曾長義烟館二尹判責一百板贜存候失主具領○毛永泉竊取新開河畔所　海參携至馬路中求售被包探黃量海緝獲連贓解送工程局黃二尹向之研訊供稱此項海參係法租界伊麽田洋行所　貪小竊取尙乞恩寛二尹令押候傳到失主質訊核辦 
[法租界捕房紀事]  
　　前日某包探在途偵緝見有某甲者向人求售銅質僞洋銀因即拘入捕房捕頭命押候解送公堂禀請代理讞員李茹真大令究辦○某店學徒某乙因事被店主辭歇落拓無聊遂於前晚以鐵鏧撬開店之後門意圖入内行竊適爲巡街捕所見拘送捕房捕頭令押候堂期解請訊辦○偷兒某丙潛入城内某姓家竊得衣服二件持向租界中某押店求質被包探緝獲送入捕房捕頭令押候堂期解請訊究 
[澤及枯骨]  
　　頃承陳幹堂翁經募孔壽記大善士助施材捐洋銀三百元由老萬森號交來祗領之餘莫勝銘感昔堯夫麥舟助葬科第連綿甲於天下今　大善士陰德及人無異范氏父子將來天道好還富貴壽考備集一門而陳君之苦口婆心與人爲善亦自有無窮之福報焉乞附報章藉當左劵[  滬北天后宮前廣益善堂司董嚴信厚龔心銘施則敬朱佩唐榮俊葉貽釗等謹誌]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日劉永泉黃春亭兩人無端闖入縣署簽押房適爲縣主汪瑤庭大令所見飭役拘拿至晚升堂訊究劉供小的向業　畫同業黃春亭有信一封浼小的送至待質所向押犯李少亭借錢小的不悉路徑誤入内署求恩原宥黃供稱小的與李少亭爲友前曾向李借得洋銀二元今因失業乏且擬再向之借貸若干自顧無顔啓齒因繕就一信浼劉代送小的尾隨其後誤入内署叩乞施恩大令謂李少亭係著名騙子爾與之爲友且一再借錢定非善類遂飭將劉黃各掌頰一百下笞臀一百板○盛沈氏控地保金梅亭中人陳鶴松盜　屋產等情前晚經大令提訊金供稱徐吳氏將屋三間兩廂浼陳鶴松爲中賣與益記公司立契時經小的蓋戳此屋與沈氏之產毗連刻下公司中雇匠翻造誤將沈氏之屋一間拆毁並非盜賣求鑒陳所供相同大令核得契上未將四址註明致有誤拆房屋之事中保難辭其咎遂飭金傳諭公司造還沈氏之屋如不允當由金陳合賠○前者吳木林控杜苗卿糾同康金松及綽號夏侯惇之陸榮生索詐兇毆等情大令飭差拘獲康金松收押待質所前日三林塘巡防局勇又獲杜苗卿在身畔搜出康金松寄陸榮生徐松泉之信遂一併解送至縣前晚大令升堂研訊杜供稱小的之妻前被吳木林賣與潘根堂得身價洋銀一百五十元後由小的查悉向吳理論不服故糾同陸榮生等曳吳至船上勒令備價贖還嗣由吳浼周阿友作保於十日後贖出交還因卽將吳交周不料吳竟來案控告大令斥之曰爾妻旣被吳誘售當時何不控告遂喝令鞭背二十下杜仍狡展如前大令又提康金松訊詰康供稱小的與吳木林同鄉杜將吳曳至船上小的惟爲之勸釋實無同毆情事大令檢閲康寄陸徐之信有云昨已堂訊官雖根究弟願留頭去腿誓不供出爾等之名爲此借洋銀十元以供費用等語因問康曰留頭去腿是何意見康支吾不能答大令惡其刁惡且查康犯案重重兇惡已極喝責大板三十下鞭背一百下釘上脚鐐與杜收押所中候再嚴訊 
[英美租界公堂瑣案]  
　　包探徐阿華解張仁富到案禀稱此人在美商某姓處供奔走之役前日美商失去香水等物疑伊行竊報由小　偕西包探往查並無證據今特送請訊核讞員孫建臣直刺以疑竊無憑立時釋出○包探陳金標解陳阿炳周阿狗到案禀稱伊等二人串竊　阿林所佩銀質對時表報由小的拘請訊究直刺判責陳三百板枷號兩禮拜周無干斥釋○包探何阿春解曹有生邵仁卿到案禀稱伊等二人串竊邵雲生家衣物報由小的拘請究辦直刺判責曹二百板押賠洋銀二十元邵責手心一百下○包控李四春解俞復春到案禀稱此人行竊怡和繅絲廠中絲管兩枚報由小的拘請訊究直刺判責一百板枷號一禮拜○包探倪順泉解黃阿二到案禀稱此人行竊張阿祺家衣物報　　的拘獲送案請究直刺判責二百板○包探沈阿岳解周阿應到案禀稱此人至陳易新所開飯店中果復不名一錢揚長而去向之索償恣　　　報由小的拘請究懲直刺判責三百板枷號一禮拜發犯事處示衆 
 
 
 

Page 10

 
 
   
 
 

Page 11

 
 
[光緖二十九年四月二十八日京報全錄]  
　　宮門抄諭旨均錄正張○督辦墾務大臣貽奏爲辦理杭錦逹拉特兩旗墾務遣員就議情形並墾恩先行嘉獎摺○又奏申明杭錦旗盟長創辦墾務情形片○署粤督等奏爲廣東民借昭信股票擬變通由粤請獎摺○又奏薦保賢員片○又奏爲甄别知縣片　督辦墾務理藩院尙書銜兵部左侍郎奴才貽榖署理綏遠城軍歸化城副都統奴才才文瑞跪奏爲伊克照懇盟杭錦旗達拉特各遣員來城就議請將深明大義首先遵調之盟長札薩克懇恩加獎以昭激勸恭摺仰祈聖鑒事竊奴才貽榖奉諭旨督辦蒙旗墾務業將各處籌議辦法及西盟一時未能遵調情形先後陳明在案伏查西盟墾務爲發議所造端而屬事機所最要奴才自奉命以來夙夜圖維旣期底於有成又不敢操之過蹙去年甫抵歸化卽將奏明押荒一半歸案蒙升科地租全歸蒙旗各節剴切宣示曉以朝廷之德意歆以久遠之利源又恐文告往來尙難望其領悟復疉次商同前任綏遠將軍派委熟悉蒙情明白事理之員前往西盟反復開導無如該盟長札薩克等狃於故智從前奏請興墾之案屢議屢格不免自護前非加以漢民之私墾蒙員之私賣歴有年所惟恐一歸官辦不能各便身圖盟長等墮其術中遂以碍游牧妨生計等詞空文具覆所幸疉承詔命由理藩院嚴飭遵辦並催速赴綏城該盟旗等始知事在必行非復如前之任意撓阻奴才貽榖來邊將及一載周諮博訪情僞漸明深知各蒙旗之不肯赴調者大半牽率使然頗有數旗極願遵行而在衆盟之前不敢獨持異議因於本年正月間再行商同奴才文瑞派員持文專赴烏蘭察布盟長四子王旗及𨽻該盟之烏拉特旗陳説曉諭抽調赴綏約俟同來就議兹據赴杭錦� 
旗委員約同該旗梅楞棍布於三月二十五日到城赴逹拉特旗委員約同该旗協理台吉巴札爾噶爾等於二十七日到城奴才等卽定期接見開議容俟議有辦法再行奏陳竊思膠執者邊方之舊習而嘉善者柔遠之微權該盟長札薩克始雖稍存觀望然旣經勸譬卽能破除成見遣官連袂而來洵屬嚮慕皇仁首先効順亦可見該盟長才堪表率信足及人若得上荷温綸定自益加奮勉且使諸部聞風興起合無仰懇天恩將伊克昭盟長杭錦旗札薩克貝子圖們巴雅爾均傳旨嘉奬以示激揚奴才貽榖百計圖維始有今日現當間不容髮之際惟有如此操縱乃克迅速事機如能遵照妥速定議指地開辦再由奴才等奏請恩施將該貝子及赴調蒙員從優獎勵其烏蘭察布盟長等現在亦據來文於五月熑六日在巴圖哈拉噶地方齊集會盟商辦以情理度之有杭錦逹拉特兩旗轍迹可循當以不敢始終固執倘竟仍前延抗則是該盟長不勝領袖無以倡導各旗奴才等惟有據實奏叅將該盟長革去盟長之任叧揀恪遵朝旨堪資表率者會同奏請簡放如或該兩旗貝子前後異轍奴才等亦必請加懲處不敢以奏將在先稍涉廻護如此一勸一懲互相爲用於西盟墾務有日觀成於大局實多裨益所有杭錦達拉特兩旗各遣員就議懇恩先行嘉獎緣由謹合詞恭摺具陳伏乞皇太后皇上聖鑒訓示謹奏奉硃批著照所請該衙門知道欽此 
貽榖片再據杭錦旗二品銜梅楞棍布呈稱竊本盟盟長自上年欽奉諭旨並奉墾務大臣行知飭辦開墾事宜遵卽飭知所轄各旗遵辦無如各旗札薩克多意存觀望未卽遵辦當經呈明理藩院擬請停辦在案兹復經墾務大臣綏遠城將軍剴切曉諭本盟盟長深知此次辦墾係專爲蒙旗開濬利源於各旗裨益甚大並非奪蒙人生計情願先由本旗界内開辦以爲倡率其本盟所轄各旗自應通飭遵辦惟思上年業經呈請理藩院免其開辦今若辦理又恐與前言不符擬懇俟理藩院覆准照辦本盟長當先由杭錦開辦仍飭各轄旗一律遵照梅楞願在城守候院　等情前來查開墾地畝有益蒙旗疉次聖訓周詳自當恪遵速辦乃歴任山西撫臣疉經奏請均未果行良由從前理藩院拘守成案不敢變易坐使蒙旗大利未能早就開　當局故步自封奸民反夤緣得利識時務者莫不惜之今日情形迥非昔比地不愛寳自當有利必興現在屢奉詔書理藩院臣實心飭令遵辦用是蒙藩悔悟頓釋前疑然猶郤顧徬徨緦緦妄慮旣願懔遵朝命効順恭之忱又恐見責院臣受失言之咎其愚可憫其誠亦屬可嘉伏思此次理藩院臣欽遵諭旨一再行文若聞各蒙旗舍舊謀新更必贊成恐後斷無令其中阻之理惟旣經該梅楞籲請未便壅於上聞伏乞聖明垂念蒙愚之甚西墾之難飭下理藩院迅卽行文各該盟長傕其赶緊一體遵辦勿再延緩致誤事機除據情咨行理藩院外理合附片具陳伏乞聖鑒謹奏奉硃批著理藩悰迅飭遵辦欽此頭品頂戴署理兩廣總督臣德壽調署廣東巡撫江西巡撫臣李興鋭跪奏爲粤東民借昭信股票擬變通由粤請獎恭摺具陳仰祈聖鑒事竊准户部電開各省股票請獎奏准展限半年統扣至本年七月二十九日限满各省務於限内赶辦不准再行推展等因當經轉行遵照查廣東紳商士庶領過粤字號昭信股票一千八百張共計股本銀五十九萬三千八百兩自前次奉行請獎以來民間多未照辦其請獎者則將股票繳司從未見有粤字股票赴部請獎行知本省之案可見借户持票赴部程遙費重於事實有爲難現准部電展限請獎爲期甚迫勢不得不從民便稍事變通查江西山西等省股票請獎係由該省就地造册咨部廣東事同一律自可查照辦理由司代爲造册詳咨請獎其願赴部請獎者仍聽其便除飭司出示曉諭俟借户繳票請獎到日卽照新章核明换給藩司印信實收按月造册詳咨請獎外據廣東布政使丁體常詳請奏咨前來臣等覆覈無異除分咨外謹會同恭摺具陳伏乞皇太后皇上聖鑒訓示謹奏奉硃批户部知道欽此 
德壽等片再已保補缺後補用道奏留廣東候補知府朱士林前經奴才兩次明保送部引見仰蒙聖恩召見一次特旨以同知留於廣東補用嗣因剿辦惠州三洲田會匪肅清案内異常出力請以知府仍留廣東補用光緖二十七年十一月初九日奉硃批著照所請吏部知道欽此又因籌辦紳富捐輸案内出力請俟補缺後以道員仍留原省補用光緖二十九年正月十三日奉硃批該部議奏單併發欽此均經欽遵行知在案查該員識力堅定沈毅有爲委辦釐務總局提調適逢水旱偏災商務减色加以西省軍情緊急貨物滞銷該員稽核維持務從寛大而釐收乃長餘數萬去臘省港會匪白結起事圖攻省城變起倉猝危在呼吸該員代辦營務處提調隨同調派水陸各營立時戒備於除夕日破獲懲辦消弭巨害聲色不驚辦不尤爲穏練奴才竊維朝廷勵精圖治亟需遠到之才該員明體逹用才足濟時寳爲道府中不可多得之員可否將道員用朱士林送部帶領引見量加錄用以示獎異而勵人才出自逾格鴻慈理合附片陳請伏乞聖鑒訓示謹奏奉硃批朱士林者送部引見欽此 
德壽等片再查捐納試用知縣到省一年期满例應考察甄别具奏歴經遵辦在案兹查有新海防試用知縣張延慶頗近平寔試用知縣鄧振節志趣端謹均經詳加考察堪膺民社據藩臬兩司具詳前來除將各該員詳細履歴開單咨明吏部外臣等附片具奏伏乞聖鑒謹奏奉硃批吏部知道欽此 
 
 

Page 12

 
 
[光緖二十九年四月二十九日京報全錄]  
　　宮門抄諭旨均錄正張○署粤督德奏揀員請補知縣摺○陜撫升奏叅踈防盜犯之縣汛請旨摘頂勒緝片○又奏叅缺額營私之屯軍管帶請旨革職懲儆片○又奏添募勇丁興辦水利緣由片○護贑撫柯奏保政績卓著之道員請旨送部引見量才錄用片 
頭品頂戴署理兩廣總督臣德壽調署廣東巡撫江西巡撫臣李興鋭跪奏爲揀員請補知縣恭摺仰祈聖鑒事竊照廣甯縣知縣劉思敏於光緖二十九年正月十二日在任病故業經奏報聲明所遺廣寍縣知縣係選缺粤省現有應補人員請扣留外選員請補此案於二月具報到司應勒歸正月分截缺辦理是月分選缺知縣一項祇此一缺毋庸簽掣查前准部咨鄭工例銓補章程内開道府同知直隸州知州通判知州知縣升調所遺及告病病故休致無論何項所出留補選缺除坐補原缺裁缺卽用廻避卽用新選新補留省叧補人員不計外無論何項到班仍以五缺計算先用鄭工新班遇缺先二人海防新班先一人無人用鄭工新班遇缺先人員抵補至第四缺海防卽補先分班輪用一人第一輪用海防卽人員第二輪用海防先人員海防先無人仍用海防卽人員海防卽無人用舊例銀捐遇缺先人員如無人用舊例銀捐遇缺人員再無人過班卽接用各項輪用班次一人以五缺爲一週此次新例報捐人員惟知縣一項鄭工新班遇缺先人員遇輪補升調所遺及告病病故休致之缺到任時於各本班中先用正途出身及曾任知縣曾任實缺應升知縣者二人再用各班中各項出身者一人如正途出身及曾任知縣實缺應升知縣無人卽用各項出身之人又准部咨新海防例銓補章程内開所有此次遵照新海防例報捐人員應仍照鄭工事例跟接次數卯數分别掣簽按班銓補各等因前出石城縣知縣缺已用一新海防遇缺先補用知縣薛銓忠補今廣寗縣知縣缺按班應輪用二新海防遇缺先人員請補兹會選有新海防遇缺先補用知縣藍光第年三十八歲係四川資陽縣人由增生中式光緖十七年辛卯科第三名舉人戊戌科大挑一等以知縣用回籍候咨遵新海防例捐免截留指分廣東試用光緒三十四年七月十七日到省嗣丁母憂服满起復於光緖二十八年六月初三日回省復加捐遇缺先補用免試用接准吏部過班知照係坐二十八年四月二十日行文按照限减半計算應以六月初四日接到部文之日作爲到省日期並無在粤　幕前經繳結詳咨在案查得該員舉止端重留心吏事以之補授廣寗縣知縣洵堪勝任與例亦屬相符據藩臬兩司會詳前來相應請旨准以新海防遇缺先補用知縣藍光第補授廣寍縣知縣缺如蒙俞允該員係新海防遇缺先補用知縣請補知縣銜缺相當毋庸送部引見除咨部外臣等謹照章攺題爲奏合詞恭摺具陳伏乞皇太后皇上聖鑒訓示再粤東省補缺例限九十日此缺係勒歸光緖二十九年正月分截缺於二月初二日具報到司應以是日起限辦理今在限内選員請補並無遲逾合併陳明謹奏奉硃批吏部議奏欽此 
升允片再牧令爲親民之官戢匪安良是其專責如果平時講求保甲整飭捕務則地方自當安謐前據高陵縣知縣王海涵禀報本年三月初十日燃燈時分約有賊匪十餘人由縣城東門潛入分持刀械洋槍至北街王金德錢鋪門未關閉一擁而入劫去銀錢衣物拒傷鋪夥並槍轟鄰佑叚春元等受傷過路周利貞身死仍由東門逸去等情當經批飭勒限嚴緝並飭屬一體協緝務獲一面將該縣令曁專汛外委均予撤任照例　緝至今贜賊尙無蹤跡查縣城重地竟有强賊結夥持械闌入搶劫得　逸去復拒捕傷至數人轟斃一人似此案情足見其平時保甲並無實　　務亦極廢弛該文武事前旣疏於防範事後又無一破獲實非尋常玩泄者可　　不從嚴恭辦何以肅法紀而示懲儆據藩臬兩司具詳請　　　　應請旨將高陵縣知縣王海涵高陵縣專汛外委趙實　一併摘　行交部議處仍勒緝贓賊務獲倘逾限不獲再行照例　　　　外謹會同陜甘總督臣　　陳西固原提督臣鄧增合詞　　具陳伏乞聖鑒謹奏奉硃批著照所請該部知道欽此　　　　再陜省開辦屯墾所有各旗屯勇皆係計夫授田以課其耕作按日給餉以助其胼胝全在各管帶募足兵額體恤兵艱始足以盡地利　　　　乃查有駐屯草灘管帶續備屯軍左旗補用遊擊毛岳斌所部旗勇每棚十人多不足額有缺至三四名者不由該遊擊自製號衣發給　　　　價値悉入私囊以至衆心不服管帶續備屯軍前旗補用叅將王得貴缺額浮價與毛岳斌相同又復役用旗勇營造私宅以公家橫戈　　之人爲該管帶興造土木之用當此整頓兵屯之際均未便稍事姑容相應請旨將補用遊擊毛岳斌補用叅將王得貴卽行革職以示　　除咨兵部查照外謹附片具陳伏乞聖鑒訓示謹奏奉硃批另有旨欽此 
　　片再陜省開辦水利業經招募水利新軍左右兩旗先從省城通濟渠入手並委員分赴各屬雇勘飭令詳細覆陳分别修治當將各情奏　　　聖鑒在案兹據西安同州鳳翔印委各員先後勘覆各屬水利情形大約開創者少擴充疏濬者多確估工程大小不一其竣工較易用役無多者均飭令雇備民夫助以官欵其或規復故道而年久失修利用推廣而估工較鉅若不借資勇力斷難不日而成通濟渠自城南碌　堰以下迤邐三十餘里始逹省城現在該渠工程正在吃緊之際前募兩旗勇丁實苦不能抽撥伏念陜省水利仰蒙慈恩浩蕩准撥經費以爲籌辦之資因飭添募兩旗名曰水利新軍前旗後旗合之前募計共四旗所需餉項卽於水利經費項下開支已於正月二十三日點騐成軍均屬年力精壯足資工作當經分别緩急泒赴各州縣迅速興工將來水利完竣卽撥歸有屯處所一律授地使耕推廣屯政似一舉兩得有易招難散之虞所有添募兩旗緣由除咨部查照外謹附片具陳伏乞聖鑒謹奏奉硃批仍著切實興辦期收水利實效欽此 
柯逢時片再現署督糧道事按察使銜試用道丁乃揚到省有年情形熟悉臣前任臬司時兼辦洋務局撫臣李興鋭委令會同清理教案數月之間一律辦結該道之力爲多經李興鋭奏保在案嗣委辦土藥膏捐局務手訂章程條理精密歲收銀至四十餘萬兩民不勞而商不怨又創辦内河商輪藉以自保利權於南民實有禆益現復委辦牙釐局官銀錢號事煩責重措置裕如開源節流可期日有起色又江蘇試用道文聚奎歴任江西繁劇州縣三十餘年老成幹練衆望咸孚於前年捐升道員分發江蘇經撫臣李興鋭留江委設商務局辦理大宗貨物統捐採訪商情剔除積弊歲計多收銀四十萬兩復委兼辦清賦局事務江西丁漕著名疲玩該道釐訂規條派員分赴各屬會同實力整頓比較最旺年分尙盈二十萬兩爲近今數十年所未有嗣先後委兼鑛務公司機器製造局無不區畫周詳力求實際將來必有成效可觀查此次賠欵爲至鉅之事臣庸劣無能幾於莫展一籌實由撫臣李興鋭委任得人成規可守該員等任事實心不辭勞怨得以湊成鉅欵不致貽誤要需且庶務雜投亦復犁然有當論其才識洵足以裨新政而濟時艱合無仰懇天恩俯准將江西試用道丁乃揚江蘇試用道文聚奎送部引見量才錄用出自逾格鴻施除咨外務部曁吏部户部外謹會同兩江總督臣魏光燾附片具陳伏乞聖鑒訓示謹奏奉硃批丁乃揚等均著送部引見欽此 
 
