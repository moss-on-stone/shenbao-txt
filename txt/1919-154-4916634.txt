# 1919 - 154 - 4916634

 

Page 1

 
 
   
 
 

Page 2

 
 
   
 
 

Page 3

 
 
時評 
[態度分明（冷）]  
　　一人或一團體當羣衆奮興之時其所持之態度當極分明然後不至爲人所借用亦不易受人之誣何謂態度之分明也若者爲我之主張若者非我之主張主張既出勿屢更易不得不必減既得不必增使人一望我態度而知我之心意則借者無從借誣者無從誣矣而他日更有所主張人亦必能信用矣 
[命令]  
　　六月八日大總統令外交部呈特派江蘇交涉員陳貽範病仍未痊請免去本職陳貽範准免本職此令 
　　又令任命楊晟爲外交部特派江蘇交涉員此令 
　　又令財政總長兼幣制局督辦龔心湛幣制局總裁陸宗輿呈請任命莫德惠兼任吉林永衡官銀錢號監理官應照准此令 
　　六月九日大總統令宫邦鐸授爲陸軍少將此令 
　　又令内務總長錢能訓呈准甘肅省長張廣建咨請將福建邵武縣知事陳時夏調甘任用請免本職應照准此令 
　　又令陸軍總長靳雲鵬呈請授曹善同爲陸軍二等軍法正王仁鏡爲陸軍二等獸醫正王殿卿爲陸軍三等獸醫正均照准此令 
　　又令馬厥坤給予三等嘉禾章此令 
[專電]  
　　北京電本日辰刻令曹汝霖准免本職（十日下午三鐘） 
　　北京電内閣全體提辭呈本日閣議停會午刻閣員同赴府 
　　北京電徐因外交案擬向國會宣佈辭意（十日下午三鐘） 
　　南京電商店半已開市學生釋出商民懸旗放鞭砲歡迎 
　　北京電天津已全埠能市 
　　杭州電學生講演團又分頭實行官廳不加干涉小學亦發起罷課（十日下午十一鐘） 
　　杭州電官塲宣布消息政府允罷曹陸明令卽下但省市仍停秩序安（十日下午十一鐘） 
　　無錫電錫市仍罷軍民相安秩序如常各界定議卽日起停止納稅促政府覺悟不達目的不止（十日下午十鐘） 
　　香港電軍政府答覆協約國勸告謂南代表辭呈未經批准已令其留滬以待重開和議但北京撤回代表以致和會無從復開南方甚願永遠和平始終以國福民利爲前提如北京誠心願和不爲軍閥所反持則和局不難早成（十日下午二鐘） 
　　香港電政務總裁昨電徐世昌請釋放學生明令罷黜曹章陸 
[各通信社電]  
　　北京電上海官電謂工部局已傳令驅逐佩有抵制標幟或執有抵制旗幟之華人北京外人方面深望工部局勿使時事愈趨糾紛勿施行一種方法致令消極抵抗者發生一致排外之態度罷市風潮遍及全國在消極抵抗者視之固無甚危害也北京外人深知不可容許游民滋生事端但若對於學生及明白事理之人施穤在必要之嚴暴方法則足爲禍也（九日） 
　　北京電曹汝霖再上辭呈聞政府行將准之 
（九日）以上路透電 
　　北京電二萬萬元公債案衆議院定星其二（即今日）開議安福派决定通過王揖唐語人云公債案成立便可抵押外欵對待南方即有把握某要人云連日因學生風潮未暇議及和議進行當軸昨午得滬電謂商民尚未開市殊覺懸念 
　　北京電杜威在美國大學會演說謂中國學生此番舉動足以振作國民精神且可喚醒政府使知負責　　北京電各學生擬明日全體赴公府要求允許前呈六項敎育部聞訊急力阻止囑派代表往見 
　　北京電吳鼎昌今晨謁徐世昌述訪朱啓鈐情形末謂朱有來京意思（以上九日） 
以上平和通信社電 
　　北京電政府電飭鄂督及各省督軍平和對待學生勿加苛虐 
　　北京電政府電阻巴黎各使勉爲允難勿輕離法 
　　北京電京學商代表謁總理詳陳各處罷市京師極力維持懇容納民意另有文呈總統 
　　北京電國民大會代表昨謁總統請尊崇民意並遞呈文 
　　北京電閣議决西北邊防案中分鐵路屯墾企業銀行等辦法並在京設邊防屯墾兩籌備處 
　　北京電天津今早罷市中交鈔票照常兌現 
　　北京電南洋各埠華僑决募巨欵回國採辦華産製造品（以上九日） 
　　北京電陸宗輿章宗祥辭職呈到遲故先發表准曹辭令陸章免職明令明日可發表 
　　北京電内閣亦有總辭職消息 
　　北京電政府電曹督勸慰津商開市 
　　北京電今日財政委員會停開（以上十日） 
以上中華通訊電 
　　北京電鮑黑督迭電俄艦多落日手松花黑龍兩江航權暗中喪失催將批准江防公所費銀十二萬元迅撥開辦 
　　北京電張景惠接任奉軍副司令孫烈臣調任三省巡閱副使已奉内允 
　　北京電熊克武自一日起迄本日止爲藏事五電政府 
　　北京電京商會集華充奉華茂各大錢號當事人由吳總監親到說請保持鈔價現狀以維金融（以上九日） 
　　北京電交部會議改良津浦路轉運辦法并徵集衆見 
　　北京電學生呈請收回胡仁源署校長令徐大不謂然 
　　北京電交部聞滬寗滬杭路工將有罷工舉動飛電兩路局長切實勸導勿斷交通 
　　北京電楊晟電九日旋滬當將京學生釋放情形向中外各界宣示一面商同盧使及領團保維華租界秩序各商仍未開市現正在勸導（以上十日） 
以上中孚通信社電 
[美國電]  
　　華盛頓電美國參議院已重組以共和黨議員組織一委員會所有候選各員除各會長外外交洛奇氏財政賁路斯氏撥欵瓦倫氏移民科爾德氏各州事務報明司氏商務瓊斯氏司法耐爾生氏軍隊華得完斯氏海軍派奇氏農務銀行幣制麥克林氏又現在外交委員會中並加入加立勞尼州之强生氏印第安納州之紐士氏及紐亨潑罅耶州之摩西氏云 
　　華盛頓電婦女參政修正案已由衆院通過贊成三○四票反對八九票參院亦有通過之望 
　　華盛頓電上星期内參院對於加州議員强生氏提議立即公布和約一事大起討論反對黨首領歇奇考克氏解釋巴黎各代表未簽字時和約所以不公布之理由 
　　華盛頓電衆院委員會已宣布關於取消戰時半奢侈品征稅百分之十之提議之報告並擬有稅則總修改之計畫 
　　華盛頓電戰時保險費不足四千五百萬元之議案已在兩院通過海軍總長丹尼爾氏通告衆院海軍委員會和局既成又組織國際同盟已無偉大海軍計畫之必 
　　華盛頓電美國務院已臨時承受沙斯地摩能氏爲芬蘭事實政府之代表又宣布派海耐斯氏爲駐芬京專使官階與公使等俟將來再在芬蘭設置美國使館 
　　華盛頓電各報皆評論過激主義之將遭摧滅華盛頓郵報稱過激派人爲瘋人及暗殺者希勞爾特報科爾却克爲俄羅斯未來之大人物其他各報多預科沃姆斯克政府將得承認 
　　華盛頓電美國報紙對於威爾遜總統於五月二十六在巴黎美國代表歡迎巴西新選總統派索阿氏席上之演說極爲注意威君演說中有二語云（兹有極堪欣悅者即吾之總統職已不在吾之眼前而彼（指派索阿氏）之總統職則在彼之眼前有數美報解釋此語謂與下届之總統選舉有關威君又云彼向來最關心者爲表示國民之公共精神彼前傳就任總統之後即力請其他美洲國家與合衆國聯合組織一種類於國際同盟之機關彼時世界各自治之國受此衝動遂彼此發生一種保證證明彼等不但互相爲友並當不畏痛苦保證彼此之安全獨立及土地完全云 
　　華盛頓電民主黨全國委員會星期三日在詩家谷開會通過一議案主張批准和約連國際同盟約章在内有人述及前總統塔虎脫氏曾始終主張國際同盟衆皆拍手歡迎 
　　華盛頓電紐約時報謂德國政府之攻擊和約條件不過爲一種旁救的策略紐約世界報謂德國若願意協約國派兵佔據其領土則必能如願以償講台報謂美國在巴黎之勢力樂於助成加於德國之經濟束縛參議員菲倫氏謂西方人民非常贊成同盟世界報載魯騰道夫之談話謂美若不加入戰爭德國當可獲勝云 
　　華盛頓電華盛頓聯合報評論中國代表保留山東問題之提議謂此等保留不足廣大保證中國得有一種機會將其無條件收回山東半島之要求呈出於 
 
 
 

Page 4

 
 
同盟全權會議 
　　華盛頓電日本某博士通告紐約各英人小學及大學堂謂欲保持亞洲人民之和平英日同盟乃必要之事惟國際同盟實行以後英日同盟之責任可以移交國際同盟云 
　　華盛頓電秘魯獨立黨候選總統萊格尼沃氏聲言彼已得大多數之選舉 
　　華盛頓電巴西被選總統派索阿氏現由巴黎回國將於六月十九日到美國小駐 
　　華盛頓電美國飛機ＥＣ第四號從立斯本起程飛至潑來毛斯在立斯本北一百英里之處落地未受傷預斯星期六日可抵潑來毛斯 
　　華盛頓電美國副總統巳將婦女參政最後修正案簽字 
　　華盛頓電美國各州現有全部或一部分之婦女參政權者共有二十八州 
　　華盛頓電郵務總裁下令所有以前暫歸政府管理之各電報電話線現仍交還私人所有者管理云 
　　巴黎電四國會議對於德國之提議正在討論聞將於星期一日答復德國 
　　巴黎電烏克蘭代表訪問美書記朴克請美政府承認此俄邊新立之國 
路透電 
[歐洲和會近紀]  
　　一日巴黎電克勒滿沙氏不以於和局告成以前在凡爾塞舉行勞働會議爲然因媾和談判將因以延緩而勞働界將蒙不利也 
　　三十一日丹京電今日柏林消息謂德人顯已預料將起事變總司令諾斯克氏前許人民示威反對和約今稱戒嚴令將加嚴實行且禁止於戸内外開會謂此種會議已發展危及國家之軍動政府勸告東部德人勿行可令敵國藉口攻入之舉動且謂德國答案已遭拒絶政府將取保全德國生活之必要决議 
　　四日丹京電昨日末尼克電稱斯巴達團領袖李文氏已由軍法裁判所判定死刑 
　　三日柏林電半官公報稱施特滿氏接杜登博士照會謂已建議來因共和國請准該共和國於和會中協助一切和會則巳允容入云云德政府覆稱杜登氏與所論來因共和國其他諸員大逆不道政府已命起訴新政府之行動均屬無效當地人民切勿從其命令　　四日巴黎電和會各界消息德國防務總長諾斯克氏近巡閱德國沿海防務且命準備一切 
　　一日巴黎電德國總代表藍超氏曾於由凡爾塞回柏林之代表前演說曰請歸告柏林之人媾和草約非大加修改余决不簽字他人或簽定此約余則决不爲也 
　　二日巴黎電巴黎人士現信協約國對德不致有大讓步惟細則或可稍加修改使條約更易實行賠欵便於繳付美總統威爾孫英相喬治法總理克勒滿沙於對德不讓步一事完全一致 
　　三十一日柏林電據斯巴德國休戰委員會聲稱協約國昨復提出關於里特倫與立陶宛德軍事之牒文謂波羅的各省之德軍必須退至劃定之線由萬特哥爾資將軍如接德國政府建設里特倫混合政府命令則仍可保留其司令職德軍之軍械必須交還里特倫軍里特倫動員之進行不得加以妨礙里特倫新政府須有完全之自由協約國限德人於十五日内自六月一日起受納此項條件 
　　四日巴黎電四國代表今晨開會討論土地與賠償問題 
　　四日柏林電凡爾塞德國專家已擬定戰爭責任之意見書否認柏林維也納曾隂謀破滅塞維亞並主張將該問題移交公允之委員會裁决 
　　五日維也納電各報皆評詆和約國民定星期五日開抗議大會過激黨治制之說頗盛各報皆嫉恨意大利法蘭西捷克巨哥斯拉夫謂彼等不顧威爾遜總統十四大綱盡奪奥國之所有云 
　　五日巴黎電四大國代表議决荷蘭不必割地讓與比國 
　　四日巴黎電聞威爾遜總統卒已贊成克勒滿沙氏不使德國加入國際同盟之意見 
　　四日巴黎電奥國和約全文本星期内尚不致完畢所有遺漏各欵大約將繼續討論而以牒文提交奥代表奥代表與協約國代表不致續開會議 
　　四日巴黎電意美代表團星期三日討論亞德里亞海要求現信不日可得一調停辦法 
　　四日巴黎電四國代表繼續討論德國之答案現信將具體拒絶之而於條約中附加建議若干條此非減輕條約之效力蓋爲便利條約之實行及使條約得以簽定恢復世界和平賠欵一節將規定數額馬克一萬萬兆佔據德國西陲之年限將自十五年改爲十年西里西亞之要求將重行規定俾居民得藉公民大會獲自决之權 
　　四日維也納電據新晚報載稱奥政府一致議决協約國媾和條件未便受納 
　　四日丹京電德政府已將和約全文傳播於毘連德境之各中立國 
　　二日巴黎電德國斯巴達團之運動柏林爲之大不安中央政府决議邀各聯邦領袖開大會討論此事　　一日羅馬電阜姆國民會議致電美國參院請美國人民阻止世界上最不公道之舉謂阜姆已證明乃意國之鎭今將竭力自衛以拒破壞其民族主義云 
[歐洲過激黨近狀]  
　　四日丹京電匈京半官消息謂匈國勞兵政府之軍於六月月一日在太愛斯河北面擊敗羅軍截斷羅軍與捷克軍之陣線匈軍現正沿全陣線追擊捷克軍　　四日倫敦電俄國無線電報稱謝米諾夫近召集大會該大會宣布蒙古自治並舉謝爲蒙古大公 
　　四日倫敦電俄國無線電報稱過激軍已對愛沙尼亞軍取反攻勢占據加慶西面數村落過激軍自稱攻擊東俄柯爾恰克軍獲勝亞昌格爾消息第一批美軍已乘船赴美 
　　三日倫敦電亞昌格爾公報云五月三十日俄國斥堠兵一隊在瑪拉比里斯尼克南面圍擊過激黨之兵一隊俘獲四十七人 
[各國近事紀]  
　　九日墨爾邦電澳澳洲航務罷工其勢逐日轉烈各項工業皆受窒礙 
　　四日孟特萊爾電坎拿大維克斯兵工廠工人罷工要求每星期工作四十四小時 
　　四日巴黎電巴黎罷工風潮蔓延益廣估計今夜當有五十萬人罷工惟無騷擾舉動 
　　五日巴黎電洗衣人罷工後罷工之人數更多地底鐵路電車街車之用人拒絶雇主之條件决議繼續罷工 
　　四日華盛頓電參議院已贊成女子參政權現將該舉提交政府批准 
　　五日巴黎電亞昌格爾政府贊成協約國提交柯爾恰克海軍大將之條件 
　　五日倫敦電星期銀市報告云本星期内詢購者殊欠活動而來源甚少故價復爲漲上海匯兌率已至五先令三便士 
　　三日巴黎電罷工風潮發生後蔓延頗速巴黎一區男女工人賦閒者有二十萬人之多所要求者各業不同而一致主張每日工作八小時 
　　三日巴黎電聞瑞典丹麥均拒絶媾和談判决裂後參與對德封鎖之舉高等經濟會議與協約國軍事當道已設法阻止德國德扣留運往波蘭之糧食高等經濟會議許德國所不能得之醫藥品運入德境　　三日華盛頓電炸彈暴舉同時在八城發生當道甚注意此舉蓋希圖推翻有組織的政府之無政府運動近日廣爲蔓延也炸彈爆炸地點附近有匿名揭貼謂階級戰爭業已發生必俟國際勞動界完全勝利始能停止 
　　三日倫敦電美國發生炸彈暴舉多起多在主張取締敵僑最力之官員住宅所釀損失甚大惟迄今僅死兇徒一人及防視者一人有名政府官員之住宅今尚有警察嚴加守護 
　　三日華盛頓電距檢事長住宅三百尺之屋面發見人頭一枚允料此事及其他痕跡可使警察拘獲無政府黨之隂謀者現信無政府黨機關部設於菲拉台爾菲亞 
　　三日華盛頓電參議院開會時有議員多人演說痛詆炸彈暴舉案既而民治黨議員華爾虚氏復提出去冬所未通過之嚴懲希圖推翻政府之强暴行動案　　三日華盛頓電譬資堡警察拘獲全球獨立勞動會會長約翰生氏約翰生氏堵塞其屋以手槍拒捕幸未傷人 
　　四日倫敦電哈姆斯韋斯氏今日在下議員答議員柯慈氏之質問謂組織新國際銀行團供給中國借欵一事乃由美政府發起談判進行已歷數月英國銀行如欲組成團體加入該銀行團英政府當然予以充分之輔助 
　　四日倫敦電北京莫理遜博士在倫敦患外症開割今漸就愈 
[公電]  
　　郴州來電學生聯合會留日學生救國團各報館鑒郴州學生救國團已於三十日成立並於本日開國民大會抵制日貨各界極表贊同務達還我青島目的惟地處邊隅見聞壅滯諸公熱心愛國智勇深沉祈賜良籌以匡不逮無任盼禱湖南郴屬學生聯合救國團叩虞 
　　無錫國民大會來電分送國民大會各報館無錫實行罷稅非達懲辦國賊之目的决不完納請一致主張協力進行中華國民大會無錫事務所叩灰 
　　武進縣商會通電各商會公鑒外交失敗由國賊之盤踞罷學罷市響應四起而政府尚無覺悟敝處各團體及市鄕董本人民公意擬將國稅一律停納以爲最後之對付如蒙貴處贊成祈即聯合進行同時發表務乞賜敎武進四鄕公所總董趙衡市總董曾省三武進縣商會會長錢以振叩青 
　　江西陳督軍通電北京大總統國務總理鈞鑒各部院參衆兩院保定曹經略使各巡閱使各省督軍省長各都統廣州軍政府上海和平會議南北總分各代表衡州吳將軍上海寗夏護軍使各總司令各師長鑒頃准陸上將等艶電具見老成謀國志矢公忠仗義執言心切匡濟精誠足開金石針砭直入膏盲至請兩方極表讓步折衷辦理限以最速期間回復統一尤爲救時唯一無二之良方舍此别無扶危定傾之善策光遠前因外交吃緊請速繼開國内和議曾於篠日通電詳陳兹不敢復贅論對外即以國内言民爲邦本財爲民心其心傷則其本傷其本傷則國將安保歷來傷財之事無過於兵頻年悉索敝賦盡供戰費始猶剜肉補瘡繼則飲酖止渴今乃告貸俱窮支持無計軍國要需朝不給夕若再不謀統一急圖整理行將精盡氣竭不仆自僵雖欲内訌其力奚在軍旅數興四民失業兵烽所至邑里爲墟下民何辜罹此荼毒人心一失大勢即去吾恐季孫之憂不在顓臾而在蕭牆之内也現在兩方所爭問題莫不心乎爲國使因爭而國以淪亡皮之不存毛將安傅剖腹藏珠罕譬曲喻伏願各方一德同心相忍互讓條件期定實行難行則予修改就時論事尅日成功速復統一之規免肇胥溺之禍再奠區夏永息糾紛豈惟國家之幸兆民實利賴之謹貢愚誠伏乞鑒納陳光遠支印 
　　天津公電學生聯合會轉各報鑒來電悉天津明日罷市誓作後盾天津學生聯合會佳 
　　溧陽公電各報鑒溧陽學生昨夜跪求商家不賣仇貨商界皆允溧陽張樾蒸 
　　宜興報告罷市電申報館轉各報宜興於蒸日一律罷學罷市 
　　宜興學生來電各報館鑒國賊不辦私約不廢亡國在即學生等激於義憤於本日一律罷課特聞宜興學生聯合會蒸 
　　崇明外沙久隆鎭來電申報館轉大總統鑒學生不釋國賊不懲轉瞬全局糜爛誰尸其咎江蘇崇明外沙各界代表施滋培倪華清叩灰 
　　窰灣高等小學校電申報館轉學生聯合會鑒學生救國竟被酷刑如此政府何望覺悟敝會聞耗痛不欲生祈將救國最後辦法積極進行小子等亦願從諸大君子之後赴湯蹈火均所甘心邳縣縣立第一高等小學校勵志愛國會蒸 
　　常熟公民大會來電申報館轉各報館各法團鑒本邑商學兩界今日罷市罷課誓誅國賊爲公爲後盾常熟國民大會灰 
　　徐州學生聯合會來電申報轉各報館徐州各枃六月九日全體罷課與南北各校一致行動學生聯合會 
　　長沙李奎元師長來電各報館均鑒强鄰偪處外患緊急國步艱難民生凋敝嗚呼噫嘻此何時乎誠危急存亡之秋也及是時修明内政猶恐不及乃不顧人民之疾苦竟事意氣之私爭不問歐亞之風雲堅持南北之意見是誠何心哉以中國之軍隊殺中國之人民本兄弟之鬩牆儼敵國之對峙干戈相見數載不息口口之爭絲毫不讓究竟分屬手足從可知痛癢相關唇亡齒寒果何忍自傷其類嘗見偉人志士侈口於國利民福政客名流悉心於民生國計今則哀鴻遍野撫恤無術飲鴆止渴仰息外債獨立之義旗一舉財産之損失萬家前敵之捷報傳來生命之犧牲無算至若流離失所轉於溝壑者更不知其幾千百萬幾恒河沙矣福之乎禍之乎利乎害乎揆厥初心能無見背况東亞病夫傳爲口語列强窺伺集矢中華正宜團體固結共固邦基猶虞休養生息迫不及待何有於南北何有於榮辱更何有於是非成敗强弱曲直今大總統受人民之託作和平之倡招集滬上息事寗人斯誠中國存亡轉移之關也和會初開歡聲載道無南無北一例皆同是足徵人心不死亦可見天意相隨無如一停再停矣代表辭職矣煑豆燃萁執迷不悟痛心疾首孰甚於斯以當局言之引咎責躬各本天良開誠佈公續開會議抛除權利之私圖發揮良心之作用自不難反本追源一言解决以代表言之民意所托責任綦重罪魁功首千里毫釐正應赤心熱血大聲疾呼就簡刪繁速求統一鑒外交之失敗喚醒蚩氓任阻力之横生無擾方寸倘以稍覺棘手退志遽萌是視呼吸存亡之關鍵如秦人視越人之肥瘠也揆諸春秋責備賢者之義甯毋自愧奎元才淺學疏何敢妄談國事顧惟水深火熱幾希關乎存亡不幸以内爭之不息釀成瓜分之慘禍則牛馬奴隸舉國皆同固無所謂智愚賢否南北東西也又况運年爭鬭塗炭生靈縻餉老師自殺自侮各行省之土地財産半屬抵押之品四百兆之父兄子弟將爲亡國之民不知於國際之大恥奇辱努力洗刷反於兄弟之小忿微嫌極意苛求輕重倒置是非混淆言之酸鼻思之斷腸同胞乎同胞乎回頭猛省急起直追我國前途庶其有豸奎元總師湘楚兩載於兹每念時艱杞憂無已用是不揣冒昧敢獻蒭蕘尚希略跡原心賜與採納陸軍第十一師師長李奎元叩佳 
要聞一 
[北京通信（桂生）]  
六月二日明令之注釋 
　　六月二日政府公報宣布大總統之兩令其一關於外交問題其二關於學生罷課問題皆屬煌煌大文此兩令宣布後凡國民中有常識之人咸感受一種極深之印象而異常失驚也學生罷課問題之令如何不欲具論外交問題之令當局之意寗不曰可藉訓誠國人鄭重邦交勿作激烈行舉乎寗不曰可藉此代曹陸章等洗刷以免國人之誤會乎用意高深不可思議吾儕環誦之餘人非木石能無領悟吾儕領悟之餘人非涼血安忍緘默謹將此令重錄一通逐節解釋匪敢妄加批評不過聊當箋注亦吾儕新聞記者之所應有事也令云「國步艱難外交至重一切國際待遇悉當準於公法」按一切國際待遇悉當準於公法云者原爲相互的而非片面的質言之人以公法待我我亦以公法待之此公法之通義也反之人不以公法待我而責我以公法待之不平孰甚公於何有法於何有在國際待遇之禮節與箇人交際之禮節同譬諸我有嘉賓往還酬酢互爲贈答禮也亦情也若屬暴客理應屏斥甚或强盜入室刦奪我貨財制我死命我尚一命而僂再命而傴三命而俯循牆而走雅態雍容三揖三讓乃曰我之待遇悉準諸法微論天下無此公法世間亦絶無此情理至於國步艱難外交重要國人知其然也故皆憂惕淬厲冀爲外交後援以仰副我總統之誥誡者也令云「京外各處散布傳單集衆演說前經明令申禁此等舉動係由青島問題而起羣情激切乃有抵制日貨之宣言外損邦交内墮威信殊堪喟呶」按我國對外交涉向無所謂國民的外交此次實爲嚆矢散布傳單集衆演說實國民的外交之一種方法也手段也不必博徵遠引卽觀此次意大利國民因外交失敗之種種行動較我國民之僅散布傳單集衆演說者如何此等舉動一方爲表示國民外交之意見一方爲表示國民愛國之决心國民表示外交意見之行動能以强力禁之國民表示愛國之决心微論不能以强力禁止縱令能之忍摧殘耶所以雖經三令五申禁者自禁散布者自散布演說者自演說也各國通商互市以自由貿易爲原則未聞有强買强賣者今兹國民之不購用日貨謂爲抵制日貨也可謂爲提倡國貨也亦無不可購用與否其權操諸各箇人微論日本無勒令我國民必購用其貨之權利即我政府亦豈有勸導國民購用日貨之義務乎我國民因山東問題羣情激切誠激切矣未必便是嫉視日人豈以不購用日貨便爲嫉視日人之證乎恐「激切」與「嫉視」不能如此混同解釋不然此外尚有何等嫉視日人之行爲乎今不購用日貨其於邦交并無所損奈何人尚未及謂我嫉視我乃先承認之嗚呼君子一言以爲知一言以爲不知此之謂矣令云「」抑知青島問題固肇始於前清光緒年間德國藉口曹州敎案始而强力佔據繼乃訂約租借歐戰開始英日軍隊攻佔青島其時我國尚未加入戰團猶賴多方磋議得以縮小戰區聲明付還迨民國四年發生中日交涉我政府悉力堅持至最後通牒始與訂立新約於是有交還膠澳之換文至順濟高徐借欵合同與青島交涉截然兩事該合同規定線路得以協議變更其非認許繼續德國權利顯然可見」按全篇文字以此節爲最重要而吾儕之感觸亦以此節爲尤深矣德國敎案佔我膠州世皆斥其蠻横乃有效尤於德人者反若有恕詞焉嗚呼斯可異矣英日合攻青島當時日本曾有歸還我國之宣言迨提出二十一條要求以無條件之交還變爲有條件之交還棄名取實肆爲播弄天下人非盡愚安能以隻手掩盡世人耳目耶又日本攻青島時事前與我劃定龍口爲日兵登岸之界濰縣以東爲日德交戰之區乃日兵忽越界佔領濰縣以西鐵道在其戰區以外地方受騷擾損害者尚難枚舉然則所謂「猶賴多方磋議得以縮小戰區」云云果何所指猶賴二字不知作何解釋猶賴日本乎猶賴政府乎使日本可猶賴我國民則眞無所賴矣順濟高徐借欵合同與青島交涉雖屬截然兩事然其結果不免發生聯帶關係益增青島交涉困難此盡人所能知也去年九月歐戰未停以前明知日本處心積慮力謀青島反與訂立順濟高徐借欵合同已屬誤國及歐戰停尚密議由草約進爲正約果誠何心雖非明許其繼續德人權利然實授彼造成繼續德人權利之根據矣線路雖可協議變更然爲債主之特權惟其能變更也凡我國未築成之線路皆可予取予携順濟高徐借欵合同謂與青島交涉無關然膠濟合辦換文亦得謂爲無關否耶何絶無一字提及耶 
　　令云「曹汝霖迭任外交財政陸宗輿章宗祥先後任駐日公使各能盡維持補救之力案牘俱在無難覆按在國人不明眞相致滋誤會無足深責惟值人心浮動不逞之徒易於煽惑自應剴切宣示以釋羣肄」（下略）按曹陸等皆各身膺要職非外交即財政長外交之結果無他則二十一條要求之第五款可保留以待後日再議其最著也長財政之結果無他則二三年來對日借欵已達二三萬萬元借欵目名繁雜不暇詳舉舉國家之動産不動産抵押殆盡馴造成今日之局面其最著也謂爲能盡維持補救之力誠哉其能盡力者矣謂非曹陸維持補救之力恐國家尚不致有今日卽無此令代爲證明羣疑早已冰釋今有此令代爲證明諸君益有恃無恐矣 
綜觀全文可兩言以蔽之其中措詞命意字字皆曹陸等心中所欲言者句句皆日本人心中所欲言者彼未及言或言而未盡乃秉筆人淋漓痛快暢所欲言不可謂非絶世聰明雖然吾儕之不能已於言者以一國之政府須有政府應有之身分以堂堂一國政府之敎令爲内外國人所俱瞻文字通與否尚在其次立言要先能知大體有常識始免貽羞當世騰笑萬邦也 
 
 
 

Page 5

 
 
   
 
 

Page 6

 
 
   
 
 

Page 7

 
 
要聞二 
[段祺瑞擬再上台之外訊]  
　　大陸報社論略云據北京消息段祺瑞擬再出任揆席總握大權以爲窺竊總統一席之初步今日外人之亟欲防止風潮者其注意之使此消息果成事實段復上台則直墜火於油將見其立即爆裂耳外人宜盡其在中國之勢力以遏制此種發展蓋段之上台直無異與全國人民挑戰非人民所能容忍學生商人如起而奮鬭則開戰之罪不在商學兩界種種可恨可痛之事激成此次罷學罷市風潮者無不起於段氏一般强盜督軍借債自肥之流與夫曹汝霖陸宗輿徐樹錚之輩使中國陷於存亡莫保恥辱交加之境者皆係段氏之化身即謂段氏爲駐北京之日本總督亦無不可今已睡醒之華人刻正試騐其力量者定不能默然服從外人其以兩種觀念注視此次罷市所呈之難題外人其設法勿使此次罷市風潮流爲無政府主義外人其設法屏除無政府主義可因以發生之原因段氏上台即將成此種原因設外人果尚有任何勢力於中國也果尚能施用其任何壓力也則當不遺飲力勿使段氏上台外人宜明白向北京告以段氏如爲政府領袖則外人將援助南方爲維持治安計爲保全外人在華利益計爲中國前途計皆有不許段氏復入政治舞台之必要段若上台則中國無寗日外人利益將爲其犧牲而中國前途亦復絶望吾人其識之其速行之無貽噬臍莫及之恨與其在全國罷市風潮業已發生之後調集兵士以防其暴動歇若事前預防之爲善乎 
[京華短簡]  
　　上海修改稅則委員會閉會後曾由政府迭次函催外交團轉請各該政府予以承認兹悉此事在上月底各國政府已陸續有訓電到京通知各該公使向政府同時正式承認惟均有附帶聲明希望我國新稅則頒布施行之一個月前務須正式宣告凡各國來華貨物在是日以前啓運者將來入口時吾國海關仍須照舊例收稅政府對於此層已表示允可昨已批交稅務處通令各海關知照 
　　昨新衆院議員曲卓新等提出質問書云竊本院前於五月二十日准大總統咨稱爲巴黎會議各問題政府决定此項草約大體應行簽字惟山東問題聲明另行保留請求同意等因曾經本院開會一致同意在案近閱各報所載政府於日内又電巴黎專使有萬不得巳時可以酌量辦理云云政府是否果有此項電報究竟政府對於此案近日有無變更主張之處對於山東問題有無另行保留之决心謹依法提出質問書請於三日内切實答覆 
[中美新聞社北京雜訊]  
　　警備總司令段芝貴以無法控制學生呈請辭職總統慰留之按益世報之被封即段氏所爲以王懷慶代向表同情於學生之李長泰爲步軍統領亦段氏主張又京中與各處往來電報檢查極嚴亦出段之命令 
　　北京英美協會今日開會一致决議對於山東問題請英美兩國政府另定一公平之解决法以保全中國其决議案已見各報按英美協會爲中國北部最有力最富於代表性質之團體其會員有外交家政府顧問新聞家財政家商人敎士及學校敎員此事提議已久因欲俟和會關於山東之决議影響明顯以後始行宣布故遲至目下始發表云 
　　政府之撤退包圍學生之軍警其原因頗多（一）北京軍官學堂之學生及敎職員本未預聞學生運動現激於義憤亦欲加入（二）京師商會有宣布罷市之議（三）國會己未俱樂部議員揚言將彈劾内閣（四）上海罷市（五）南京天津均贊助學生一致罷市（六）聞上海有學生五百人將到京加入被捕學生團因此種種原因政府手忙脚亂决取寛大政策惟武人派力爭以爲不可然卒無效力云 
[新國會又議延長會期]  
　　新衆院昨日（七日）下午一時振鈴開會王揖唐主席延至二時十分始足法定人數議員到者二百六人先由秘書長朗讀文件畢主席又報告議員請假在七日以上者數人諮詢均無異議符定一臨時動議變更議事日程討論延長會期案其理由以爲本會期自三月一日起轉瞬即届六月底四閱月之期而外交預算皆未着手勢不能不延長期間以解决此二項重要議案主席即以符說付表决多數遂臨時散布印品康士鐸謂此案無甚討論請卽付表决克希克圖主張先修正文字將協贊外交問題協贊二字改爲同意主席先以延長會期兩個月付表决多數復爲文字修正將協贊二字改爲同意二字遂通過咨達新參院謝議員又動議爲外交問題牽動學界風潮擬請國務總理出席質問主席付表决多數遂一面電錢總理一面照議事日程開議第一案限制動産抵當營業利息法案（議員王葆鋆等提出）初讀第二案典當業法案（袁榮叟等提出）初讀解樹强以爲此二案性質相同請合併討論無討論主席以此二案同付法典股委員會審查表决多數遂接議第三案勞動者保護法案（賀培桐等提出）初讀提案人未到某議員請省略說明卽付審查主席以付實業股審查表决多數第四案擬請政府飭令各最高主管機關將職内所轄事務編製最近狀况報告書以供研究而謀改善建議案（羅正緯等提出）提案人未到省略說明即付審查第五案請咨政府改良瓷稅以維瓷業而挽利權建議案（石雲期等提出）說明後討論未有結果法定人數不足國務總理亦有事不能出席遂宣告延會時方三時 
[國務會議與公府會議]  
　　國務便議昨日七日星期六國務會議例會新任敎育次長傅嶽棻亦出席首先報告敎育界風潮近况籌商解决方法歷時頗久然仍决取緩和方針並無具體决議以外議案陸軍部提出之輸運軍火取締法案與海軍部提出之航空條例案俱已通過（一）出兵防邊經費案由參陸處提出討論結果開拔費及經常費交由財政部尅期迅撥指欵勿得稍延（一）西北邊防大計案此案係上月所提未能議决近因邊防吃緊外蒙激黨日形不穩非從速着手不可故昨日又提出討論討論結果聞將將簡任西北籌邊使以專責任（一）爪哇華僑損失賑撫案爪哇華僑因地震損失甚巨昨日討論結果决定先行撥欵一萬元匯交總領事妥實賑恤此外尚有一二例案散議後錢總理等遂赴公府參與緊要會議 
　　公俯會議昨日（七日）下午公府開議府院兩方重要人物俱列席除學生風潮善後及財政邊防問題略有討論外其最要之案爲上海罷市收朿問題議定派員前往實力勸慰此外則和議與時局問題討論甚久關防嚴密惟聞储中昨已發出電報兩道 
[湘學生實行罷課之消息]  
　　湘省學生聯合會前以外交緊急擬即全體罷課圖最後之挽救曾於上月二十九日發出第一次通告徵求竟見旋以各校未能一致遂暫時延擱及至消息傳來青島問題已無補救餘地乃於本月一日發出第二次通啓請各派代表於二日到會决議是日到會者如高等二校法政專門第一師範長沙師範明德學校兌澤中學嶽雲中學甲種工業等共二十餘校討論良久决計自三日起一體實行罷課當由各校代表一致簽約並議定一面通呈省公署戒嚴司令部長沙縣省會警察廳聲叙罷課緣由並請轉達中央政府對於内部則各舉糾察員實行糾察一面發出湖南全體學生罷課宣言書云外交失敗内政紛歧國家將亡急宜挽救京師學界倡正義於先津滬羣英樹聲援於後内之振我民氣外之挫彼敵鋒共矢忠貞以示天下乃者我政府於外交既無補救之良方於内政復無堅决之表示因循姑息甘陷淪亡夫學生之求學以衛國也國既不存學於何有我湖南學生出於良心之感發鑒於時勢之要求决議自六月三日起全體罷課力行救國之職責誓爲外交之後援耿耿此心神人共鑒並對於政府提出六項要求企候答覆涕泣陳辭不知所云其所提出之要求如左（一）力爭青島問題（二）取消民國四年五月七日二十一條件及民國七年軍事密約及其他中日間一切密約（三）懲辦賣國賊（四）日人拘留學生及汚辱國旗政府宜向日政府嚴重交涉（五）恢復言論出版之自由（六）挽留傅蔡兩長自學生發表罷課宣言以後各校校長職員以不可不設維持之法爰相約於三日下午在敎育會開會討論並預定於四日再邀請省署人員及各學生代表仍在敎育會開會共同研究罷課問題以期有所挽救又聞省署敎育科於接到該會通呈後亦經開會討論尚無具體辦法 
[鄂學生演講風潮之餘聞]  
　　武漢各校自三日提前放假之令下後僉謂學生風潮從此可告一結束惟學生界以目的毫未達到並非堂堂正正之解决且京校實行罷課待遇尚不如此嚴酷而鄂省獨創提前放假之例併勒令出境不准逗留故視爲極不滿足原來省議會對於此事久未過問卽一日三議長以個人名義召請維持亦係出於校長之關說並非議會自動兹因官廳僅以提前放假敷衍下台而議會亦無正大主張既不能容納學生之要求更無所謂善後辦法致學生對於議會頗有間言五日下午一時有某某三校學生及代表等共數十人同赴議會樓上議場要求提議維持一時人聲鼎沸各議員紛紛逃出至馬王廟廣益俱樂部暫避當有學生跟蹤而至進去六人哭求維持各議員云容俟從長計議各生齊赴閱馬廠議場有一生大聲哭說云議員代表民意所以排難解紛今學生遭如此痛苦經如此懇求彼輩一意奉承官廳意旨此種議員於人民有何益處言畢揮涙而去 
　　敎會學文華書院學生日前舉行露天演講被該管警署毆傷刻經該校校長艾君向王督嚴重交涉要求給被傷學生醫資四百元並懲辦行兇軍警該軍警官長須向學生謝罪聞當道均一一許可但不知他校殺傷學生有如此伸冤否也 
　　各校奉令提前放假遵令回籍者頗不乏人然堅强不各校奉令提前放假遵令回籍者頗不乏人然堅强不屈者尚居多數蓋以千磨百折結成之團體誠恐一散百事俱廢五分鐘熱度之貽譏文復見於今日以故聯合會各堅强份子仍在力謀進行官廳均派代表與校長勸慰尚無效果督軍署東西轅門均派有保安隊警備極爲嚴密 
　　殺傷高等師範學生之七團某連兵士業經王督令該長官嚴行懲辦其由警察第四署及保安警察隊傷害者已分向高檢廳地檢廳起訴聞趙廳長梅岑對於此案非常認眞已敦促檢察官積極進行並諭令地檢廳長吳祚扶依法辦理俟偵查終結即行提起公訴聞日内即簽傳該被告人至廳受審 
　　自三日武漢各校宣布提前放假當卽電令各區中學及各道縣乙種實業高等小學並二三兩師範一體施行五日省署復頒出誥令通飭各知事於各生回籍後務宜注意約朿禁止集會游行傳單講演等事督責縣視學及勸學所長各區勸學員勤愼偵查剴切勸導母稍疏懈致壞學風以干咎戾 
　　省署特派敎育科社會股主事分赴模範國民初等及女子各小校與管敎各員宣明此次提前放假係通融辦法但以武漢學生聯合會之二十六校爲度其幼稚童齡階級有别仍應督促授課免誤光隂俟天氣炎熱再行照例放假 
[武漢學界之通電]  
　　生等覩外交之危險傷國勢之凌夷於是投袂奮起繼京津學界而有武漢中等以上全體學生聯合會之組織其最初宣言以力爭國權除賣國賊爲宗旨以嚴守秩序提倡國貨鼓吹國民愛國熱忱爲主眼行之以毅力出之以穩健内則呼籲於政府外則請求於列强函電紛馳喧騰各報理由正大中外咸知方期得初衷共達目的不圖正義未伸又益以咎干涉嚴厲救國無術既外患之緊迫復内憂之未已遂爾五中如焚不安勤學乃不得已而有六月一日武漢全體學生罷課之舉其宣言書大綱曰還我青島除賣國賊恢復自由三條各報紛傳無庸贅述但五月一二三數日演出最可傷心極無人道之慘劇有爲國人所未知者請敬述焉自五月三十一日武漢各校决定全體罷課後並遵照原定辦法實行講演喚醒國民遂各校自行組織講演團以五人至十人爲一組預約不妨秩序語無過激以和平之態度醒國人之大夢本良心之主張收救國之實效乃事前被軍警所悉呈報督軍省長次早（六月一日）各校門首均有軍警百餘荷槍實彈如臨大敵緊圍各校斷絶出入比時生等以爲國家至此實行講演提倡國貨乃國民應盡之天職何負於國家更何負於長官且長官亦中國人也何不許學生愛國至於此極於是義憤塡胸分隊爭出貫徹救國之主張乃一般無識軍警恃有長官命令不由理論或以槍柄亂擊或以刺刀亂砍大街小巷分途追擊一時間呼號痛哭之聲達於四衢聞者飲泣觀者傷心兹縷列各校受傷人數如後高等師範學生在校門前受傷者有吳勁等三人惟陳開泰被軍警用刺刀殺穿胯部比時血流遍地傷勢甚重現診治於同仁醫院生死未卜中華大學學生劉昌世胡鐘燦吳序賓楊理恒張宜瑞等或腦部受傷或腹部及腿部受傷或手膀折斷或此時嘔血倒地不省人事現亦受診於同仁醫院危險殊甚其保無性命之虞者或只一二人也其餘受傷稍輕者有張上超等十餘人湖南旅鄂中校學生受傷者有丁文炳等十人惟蔣炳被軍警及保安隊用槍頭與指揮刀亂擊腰部即時吐血倒地氣息喘喘餘又被軍警捕去四人文華大學亦有四人受傷私立法政演講團第一組李克振等八人概被捕去甲種工業凃光祖被刺刀殺傷頭部第一中學學生范治普亦受有傷以上所述皆當時實情形武漢各界盡人皆知惟郵電檢查過嚴無法通告全國耳嗚呼國家興學之旨爲賣國耶爲救國耶學生激於愛國熱忱而組織聯合會而罷課而講演既無黨派純本天良鄂當局苟知大義尚何有過分干涉之必要即以演講爲恐妨秩序懇切勸阻可也飭軍警竭力維持可也何至魚肉學生慘無人道以對待土匪之方法對待學生耶朝鮮已亡日人始以極酷辣之手段對彼學生吾國尚存而朝鮮亡國學生之苦痛已先受之矣興言及此能不傷心况共和國家首重法律縱生等稍有不是亦當憑法律正式解决何得任意横行令軍警摧殘無辜之愛國學生耶且際此歐戰告終世界高唱公理正義之時生等因愛國而演講以提倡國貨按之公理正義有何不可而乃肆行無忌嗾軍警以重殺我手無寸鐵之學生耶嗚呼彼日人報紙對鄂當局固揄揚不置矣然其如中國前途何其如中國四萬萬同胞何生等念及於此不覺涙涔涔下有方不忍言者矣現除受傷各校請地方檢察廳比時騐明學生傷狀提起公訴外特此傾情泣告尚懇主持正義公理爲我千鈞一髮之中國多留一線之生機則全國幸甚生等幸甚武漢中等以上全體學生聯合會泣叩 
[山東之各界消息]  
　　學界省立第七中學校五六兩班學生於隂曆四月末考試畢業適青島問題失敗該生等一面提倡抵制一面温習課業至端陽節日仍循例行畢業式該校職敎員及來賓相繼演說詞氣激昻英語敎員杜牧師（美國人）亦以最簡當最懇摯之語勉勵諸生略謂中國官吏大半祇知愛財不知愛國此次青島問題失敗純由官吏不知愛國所致學生羣起力爭我輩認爲正當辦法並望中國大事將來或由學生擔任今勸諸君以忠信爲主無論何事俱能勝任云云學監李鴻書演說云諸生考畢業時適值外交失敗濟甯學界聯合會成立諸生擔任會務又須温習功課其感困難可知然藉此激發志氣增進知識未始非一種良好機會辦事則勇往直前温課則平心靜氣此非有毅力與耐性不可孟子所謂動心忍性增益其所不能即指此而言也諸生現被外界刺激已共發愛國熱誠要知愛國是永久的非暫時的若暫時愛國非徒無益而又害之如提倡國貨從前非無此等舉動然若提倡一次貿易必發達一次蓋因提倡之時人民暫不購買一旦開放購買者爭先恐後某商遂高抬其價坐獲重利此次務須持久勿蹈前轍云云 
　　報界報界聯合會通電云北京大總統國務院鈞鑒青島問題關係國家存亡倘迫於列强率然簽字對於國際地位既不能有所增高而國土沈淪永世不復東人痛切剝膚誓死不能承認報界爲輿論代表羣情激憤急不擇言務懇嚴電陸使堅持到底如目的莫達即下旗遄歸另籌對待臨電迫切無任哀鳴山東報界聯合會王志勳馬官敬劉伸永張思緯吳瑞洪沈壽塏羅世超魯相廷等叩 
　　商界國貨維持會通電云北京大總統國務院鑒山東權利及二十一條約宜力爭不達則下旗歸國若再爲外援兩字所誤恐失全國信仰山東國貨維持會劉仲永等叩 
　　女界女子師範校生楊秀芹見時局危迫國步艱難特提倡國貨以冀補救於萬一特聯合女界同志組織愛國高行一處專售國貨無論本省外省凡屬女士均聽入股定爲每十元爲一大股一元爲一小股甫經發起投股者已有四千餘元 
　　博山青州學生外交後援會代表秦佩璘翟作堂閻珀玉孫寳珖四君來博與各界有所接洽適值濟南學生外交後援會代表國宗杰劉統文劉澤民胡駿亦陸續來博遂協同各機關於六月三日在城内縣立第一高等小學校開會各界人士齊集校舍爲滿先由臨時主席王鳳藻報告宗旨次由青州學生代表秦佩璘商會會長石金魁農會會長韓蔭長第一高等小學校長賈聿策等相斷演說大致謂日人佔領青島及膠濟鐵路博山適當其衝煤礦任其掘採居住任其自由人民受其魚肉將來和會簽字完全斷送及今不圖後悔何及高麗之亡實爲殷鑒言者傷心聞者酸鼻當經大衆議决一面電請總統致電巴黎專使萬勿簽字一面電懇省長轉電中央俯從民意又議决提倡國貨辦法並議定約章令各商遵守乃散 
[贛學生宣誓罷課之中止]  
　　江西學生聯合會爲青島問題擬定六日在公共體育場舉行宣誓並擬五日假省敎育會開一預備會而官應方面以迭奉大總統國務院來電令設法勸阻故五日午前十時由敎育廳函知戒嚴司令警務處派軍警百餘人在該會彈壓當各校學生陸續到會時經軍警勸散軍民兩長亦有會銜布告實貼該會門首各校代表見此情形祗得臨時書一通告暫行改期回校之後即公推鍾祥鷺盧任華邵祖平汪立毅四君晋謁督軍陳督派張副官接見張先將陳督嘉許學生愛國之意宣布然後以戒嚴期内聚會多人恐滋誤會情形勸告各代表共同維持各代表聆畢無言而出軍民兩長旋發佈告云江西現爲戒嚴區域治安尤關重要如敢有藉詞集會聚衆演說者即着該管軍警嚴行制止倘有不服制止及煽惑人心者立予依法逮捕母稍寛縱除令戒嚴司令官警務處長警備隊統領外爲此佈告全省人民一體懍遵 
　　敎育會致敎育廳函云逕啓者本年六月三日學生聯合會代表高升巷法政學校學生陳競進來會聲稱擬借敝會所爲學生聯合會會址當由敝會常駐庶務幹事黄人潔婉言拒絶復由文牘幹事吳作新剴切開導並曉以學生愛國除以科學救之外實無他策諸君所請商借會所之處實屬萬難而融去後復由該聯合會來函硬借四日午前十一鐘又有農業學校學生鍾祥鷺偕同盧任華等來會坐借會場敝會以本日令查學生集會不敢漠視除一面召集職員會取决辦法外一面請駐會文牘幹事吳作新晉謁廳長報告詳情設法取締十二鐘三十分已集合學生六十餘人不由敝會幹事勸阻逕自在會場開會丁偉爲臨時主席黑板上斷殘留有盧任華段家璵鍾祥鷺汪立毅四人名字並議决五日午前十一鐘復在敝會開會午後一鐘在公共體育場齊行各校罷課宣誓典禮同日午後五鐘敝會開職員談話會全體否决學生聯合會案内借本會爲會場一條並於散會後由多數職員向該會代表盧任華鍾汪當面懇切拒絶而該會代表盧等尚嘵嘵不休恐難從此打銷竊學生自由集會既經敝會竭力勸阻後竟公然在本會召集理喻不可力遏不能紙有函懇廳長事前設法制止俾免聚衆滋事實紉公誼敎育廳復敎育會函云查昨日本廳長奉督軍面諭禁止學生開會當經分函各校遵照復於晚十二鐘奉督軍省長發下北京當日電報大總統命令二件内有在外着責成省長曁敎育廳飭各校職員約朿諸生一律上課其聯合會義勇隊名目尤應切實查禁等因亦遵即漏夜趕印多份分知各校各在案准函前因除知會戒嚴司令部警務處查照外相應檢同督諭一通命令二道咨復貴會查照 
[皖學生罷課後之風潮]  
　　皖省自政府禁止集會演說散布傳單之令下後官廳即强加干涉而青年學子遂陷於極危之境所有一舉一動靡不爲其所阻形同軟化更有一二校長從中脅制各生以其不能貫澈主張遂宣言自行解散如第一中學第七中學六邑中學皆先後解散後各生並舉代表駐於學生聯合會以便互通聲氣此時第三中學因校長徐承祜壓制太甚致釀成極大風潮全體學生已將該校長徐承祜平日行爲及侵吞學欵種種罪狀詳細電呈省長查辦並請自行解散聞吕省長已令敎育廳查辦現敎廳令委歙縣趙知事休寗第二師範胡校長並省視學姚君會同往查惟徐事跡昭然無可諱飾聞該縣議員許伸葉光宇曁地方財政局敎育會亦均有電致省署陳述徐之種種違法欺詐歛財懇速罷職另委賢能接替以維學務不識當軸將如何處治也 
[厦門全埠罷市詳情]  
　　厦門各界對於青島問題之憤激迭誌前報近日來非但日本商店無人過問即日本草帽日本布日本鞋焚燬甚多昨六月五日厦門公民大會幹事部接北京電謂學生演說被拘四百餘人斷絶飲食四周架武器防禦又有學生二人被步軍統領拘去笞刑下獄又接上海來電因北京學生事全體罷市云云當卽印成傳單於是夜九點分發各街市訂六月六日起一律歇業罷市至釋放學生日止並派人分投演說至六日晨記者遍視賣圭巷水仙宫島美鎭邦街港仔口停仔下中街關帝廟火燒街石埕街關隘内朝天宫城内霞溪仔新街仔大使宫大走馬路畸頭宫等果皆一律罷市閉門停止貿易並聞全厦市區均一律歇業上午八點半鐘浙軍師長張載揚厦門道尹陳培錕思明縣知事來玉林警察廳長史廷颺及各軍官到厦門商務總會開秘密會議扃門不許旁聽商會門前則有數十軍警站立兩旁大約係討論維持市面方法至十點即散會厦門各界凡銀行錢莊所在地均有警察或陸軍警察十餘名或七八名站守恐有匪人科機攻刦也但市區中雖全體罷市却無何等騷擾秩序如常惟貼有關於排貨及學生事項之傳單處則多人聚觀十一點有政界人員出而勸告開市各商人均置之不聽閉門如故可見厦人愛國之熱忱矣 
[紀川學界之外交後援會]  
　　五月二十五號省城學界在少城公園開學界外交後援會到會各學校男女學生共約六千餘人其他學界人士共在萬人以上公園内各茶社爲各學校休息處開會處在商品陳列館前大壩内演說台即背陳列館而搭男學生列於台之右方女學生列於台之左方各學校代表列於台之前方工黨人員列於台之後方十一時摇鈴開會由川法政學校校長熊曉岩主席到會者齊向國旗行三鞠躬禮禮畢宣告開會首由主席熊君演說并將籌備會所議决第九項之六欵逐一宣布衆均鼓掌贊成宣布至抵制日貨一條掌聲如雷呼好之聲地爲之震熊君宣讀畢又繼續演說略謂兄弟於此有感而來凡一種會必有人利用兄弟今日望於同人者（一）不出風頭大家毅力做去不能利用此會無論如何貫澈到底（二）我輩行動當在正當範圍以内不釀出範圍以外之結果爲要（衆鼓掌）這幾天拿報紙看來空氣很不好的歐洲和會上海和會均已破裂但是此事不可悲觀的無論如何抵抗下去斷不失敗的熊君演說畢由各校學生代表演說先係吳天爵君演說青島爲中國門戸青島之得失關係中國存亡等於南宋之開封北京學生爲國家存亡關係如何不爭北方政府名呌共和實則專制此次之放不放學生即可見其爭不爭青島之表示兄弟更有望者外人嘗說我五分鐘之熱度願大家延長熱度至五十年云次由李海南演說略謂本會現名曰後援凡後者有一日一月一年一世之别如青島一日不爭回本會即一日以援政府以救人民外人嘗視中國爲一盤散沙望大家不說空話實行做去次由陳道炎君演說陳君只十餘歲略云今日中國可喜可悲喜者今日人心未死大家熱心救國悲者中國地大物博人民衆多今日反不及區區三島之日本諸公要知亡國的慘禍現在北政府不知謀國利民福日惟樹黨營私雖亡國亦似不惜國家爲人民之國家政府不顧我儕當救之今日之小學生即將來之大國民望同人努力做去云次由張宗載君演說略謂宗載有四主張（一）奉告辦報的先生不要受日本人的金錢（二）告爲官的不要受日人的運動（三）奉告 
 
 
 

Page 8

 
 
商人不要賣日貨（四）望農工商賈一致後援次益州女學校代表盛紹堯女士演說云這回日本横據我青島的情形與夫利害諸君已是盡知無待紹堯贅述總之吾輩學生對於此事頭可斷身可碎萬不能以我大中華之國土國權斷送與日本要知土地是祖宗所遣留四川學界外交後援會（一） 
五月二十五日午前在少城公園外紀念碑開會此係由會場前力之右遥望演台景象時益州女學生盛紹堯正在演說也（紀念碑即辛亥保路之役死事者之碑）四川學界外交後援會（二）此係由會場後方之右望前門之景象此時演說已畢各校學生整隊出發將赴軍省兩署請願也 
若一旦割去對於我有切膚之痛又譬是我們的父母得了重病像是無可救藥的我們决不能說他巳經不得好就可以不去醫他若是孝子還要捨生救親若是愛國的國民就當拚命的救護所以現在到了這步田地不可不想一最良好的方法就我們學生中能夠做到的去做現在紹堯有兩層意思深望諸君實行第一層就是不聘日本人充當敎習現在若有日本人的學校望諸君即行辭去第二層就是無論如何我們不到日本去留學這二層我們能辦得到的所以紹堯深望諸君實行還有抵制日貨人人皆已知道這回總要求全國眞正實行但是若要求全國能實行當先從我們四川始要想四川人人都實行當先從學界始因爲學生對於全社會有引導提携之責須知愛國并不是像那高深的道學不容易辦到只要曉得國家是我們的我們應該去實行料理這便是愛國了男女學校學生代表演說畢摇鈴散會各學生挨次出發游街警官隨後彈壓各學校代表先全隊出發首到督軍署由代表周孔之請見當有副官處派員接洽說明督軍因事往兵工廠曾說過學界後援會有何意見可以轉呈各代表見督軍公出遂復往省公署稍候即由敎育科長向代省長接見由周君呈明外交後援會成立理由及議决各件代省長深爲嘉納惟對於通電事須轉商督署抵制日貨一事不能由政府主持須國民自由意思最後宣布凡國民之正當言論出版决不干涉至於政府之態度諸君可觀報載往來各電自知毋庸表示各代表依次發言者十餘人代省長一一答覆均非常滿意自青島問題起後川中學界人心非常激昻而商界抵制日貨之舉亦已發展於渝城（一）藥材商正大誠號議决不與大阪報關行往來（一）疋紗商致和長號决定東洋各種疋頭及東洋棉紗從此一律停購（一）山貨商興隆公號王庶康余惠泉二人將歷年所購之日貨如草帽衣服磁器等類概付一炬價約百餘元 
[廣東學生聯合會開紀念會]  
廣東省會學生聯合會組織以來已經一週該會同人於昨三十一號特在師範學校舉行一週紀念大會是日男女各校學生排隊蒞會者約數千人十二時先在禮堂齊集舉行開會禮首由林森演說大致以學生聯合會經歷一週其中險阻艱難幸爲學生等堅持其志乃有今日之紀念並勉勵學生救國宜爲法律上之行動云云次簡經綸演說略云現在我國處於强鄰逼迫之時政府若不堅拒將來必有危亡之險學生等當研究科學之際雖不應涉及政治範圍但國家已瀕危境焉能袖手旁觀今對外問題既不能全藉政府之力保國之責亦惟學生是賴貴學生等當出而挽回危局務宜聯合南北學生以堅團體分途演說以壯民氣又如抵制劣貨爲救國之一手段但抵制二字應從根本解釋即凡爲國所有者皆當提倡鄙人忝爲精武會幹事長本會提倡國技亦卽爲抵制外技之一種手段且吾人救國須具救國的精神救國的體魄若精武會之組織即所以振奮救國的精神鍜鍊救國的體魄者也今日協同敝會會員躬逢盛會非敢云獻技揚威亦以體育爲學生所應注重之事而敝會提倡國技亦與學生會之提倡國貨同一意義吾人當抱定一愛國主義將來學生等鋤奸禦侮鄙人誓必隨後以盡自己之能力協同進行云云游興則有嶺南獨幕劇其劇本則以學生自行連絡擬行示威舉動勒以懲辦國賊爭還國權爲宗旨又夏葛獨幕劇其劇意義以女子激男子從軍爲宗旨從兵救傷爲女醫士之職務又培英獨幕劇則以學生爲公民之代表當衆演說圍聽者士農工商車夫及婦人女子皆爲感動齊呼民國萬歲旋貼一紙各界代表向之宣讀其文云誓必竭盡心力盡我天然之職如有侵我疆土犯我主權者誓必拒絶之如有賣國媚外者誓必剪除之此志此心時時遵守勿忘勿忘云云後爲室外游戲之舉（一）跳舞省立女子師範惜花舞公益女子法蘭西卞特利兒舞（二）演國技精武體育會省立女子師範（三）藍球嶺南（四）纍球廣東女子體育會嶺南女子中學（五）高師銅樂隊第一師軍樂隊前導全體會員隨行繞場三匝歡送來賓散會 
[粤參議員質問莫督爲匪徒兩字]  
　　自廣州排貨事起莫督除出示嚴厲查禁外並通電各屬云廣惠鎭守使粤海張道尹肇慶古鎭守使汕頭劉鎭守使李道尹高州陳鎭守使朱道尹欽州馮督辦陸道尹廉州鎭署瓊州黄鎭守使貢道尹韶州李督辦楊道尹惠州劉總辦均覽近因青鳥問題發生全國憤激日來省城各學校男女學生列隊巡行街市提倡抵制日貨熱忱愛國舉動本極文明乃有不法匪徒竟至藉端纠衆奪掠毁物擾害商民實屬謬妄已極除嚴飭軍警認眞彈壓查禁外恐此風傳播人民易滋誤會相率效尤應由各地方文武預爲防範如有此等擾亂舉動應即派隊彈壓嚴加制止毋任滋事以維治安并由各鎭道轉飭各縣一體遵照督軍莫省長翟卅一印 
　　參議員耳煥南上莫督書云日初督軍大鑒敬啓者頃閱貴署與省長公署會銜告示内開有多數匪徒在惠愛街長堤等處藉端滋擾情事不勝駭異以省會軍警森嚴之地而竟有多數匪徒發現恐人民相顧驚愕自此不遑安處矣後閱全文有各宜安分守紀毋得以身試法之語似又寓勸戒之意於其中始悟所謂匪徒滋擾者殆即指三十日排斥某貨之舉動夫此種舉動煥南臥寓中雖未目睹據所聞亦認爲軼出常軌之外然要皆愛國心之勃發憤而爲過激之舉况當之游行已先表示意思固未可以尋常滋擾者擬之也有地方之責者對於此種行動於勸戒之中加以相當之防制而尤不没其愛國心調護而糾正之使之充類至盡塞乎天地之問則地方秩序得以維持國家正氣亦藉資培養矣而乃目爲匪徒毋太擬於不倫乎夫自青島問題失敗以來國人憤愾之氣磅礴於中北京大學之示威舉動特發軔耳近已風靡全國矣然當時之焚曹宅毆章軀較之惠愛長堤之舉動有過之無不及者以叛法北庭之暴戾專恣猶未聞以匪徒目之且對於負責之大學校長再四挽留可見衆怒之不可犯正誼之猶存豈護法旗幟之下不容熱血愛國兒有過情之舉乎煥南細譯貴署告示全文前後語氣亦大有軒輊之分况既目爲匪舍嚴緝痛剿别無辦法何以有各宜安分守紀之勸告匪徒二字或係繕寫者一時之誤校對未及細察耳否則硬指爲匪恐舉國皆匪直將與國爲仇矣督軍勞苦功高西南繫望苟有一言之誤即貽盛德之羞况奬掖人民之愛國心尤當道所應注意煥南一詣崇階曾聆麈敎仰老成之持重荷接洽之殷拳偶有懷疑故敢冒凟知我罪我所不計也肅此敬請勛安參議員陳煥南 
[各地罷市消息]  
　　寗波寗波商界六日罷市七日午後商務總會得内務部來電（即否認北京捕虐學生之魚電）官廳亦得督軍省長兩電大致皆勸導開市之詞並謂北京學生被捕之說道路所傳未必盡符事實云云又謂頃准敎育部電北京並無逮捕學生之事學生各歸本校風潮漸平云云王團長張道尹即會銜布告略謂罷市之舉原於學生之激動殊甚駭異甬地中等以上各校業已放假安得有如許學生在外激動情事是必奸人煽惑本埠大小商店遵照務即照常開市云云隨派出軍警多名巡街一面又各令屬員到各街各商舖勸諭開市有聽勸遂開門者有開後即又閉門者有答以商業自由吾商界爲愛國起見情願犧牲私利毋勞軍警前來干涉者至午後查東門街一帶迄大池頭止及小江橋等處各大商店均仍堅閉城内大有豐大有恒二廣貨店則緊閉前門從後門出入美華利鐘表店門貼有韻語謂本號營業自由軍警不必干涉夥友不願上櫃商民願受損失江北新甡號元大亨亦貼有奉店主諭休息數天營業自由軍警不得干涉等語其他各街市則開者過半（按罷市時江北岸各商店首先閉門東渡門錢行街糖行街大池頭直街江東後塘街百丈街新河頭灰街各商店繼之）八日則城内自東門迄鼓樓前大商舖一律閉門較前日更堅靈橋門江東江北一帶亦然下午三時後西門外商店自石橋頭起訖航船埠頭止亦均閉門錢業本議自八日起先將上海匯劃收解一律停止本埠仍照常過賬迨至晚間各莊職員開緊急會議多數主張完全停止報關各行决走自九日起凡各埠進口出口貨物一律停止報稅矣七日下午二時救國十人團團長金臻庠聯合各救國團團員至江北岸新民鼓舞臺開會演說到有四千飲人商界中人爲多八日又假府學明倫堂開國民救國大會軍警亦未干涉總商會正副會長費冕卿陳蘭生於此次罷市風潮備受學界之攻擊與官廳之詰責該會於七日下午七時邀集各會董開緊急會議兩會長决計辭職云 
　　蘇州蘇城内外商舖罷市後總商會特召集全體會董會員開緊急會議討論罷市後善後方法首由會長宣言本會已議决與滬上商界一致進行表示最後之决心然罷市以後各業須自維持秩序爲要米業代表謂自上海消息傳來吾蘇同業即有乘間居奇者此事有關民食急宜設法維持衆贊成遂議定通告各米舖於罷市期内不得漲價惹起暴動江某提議不能閉歇之店約有十數種經衆討論至再由會長提出三條（一）罷市後各業工人仍照常工作務各鎭靜（一）糧食菜蔬等日用必需之店以及肩挑負販仍應照常賣買（一）典當關係貧民生計應仍照常當贖全體通過立即刋印公佈又議定再致北京一電云北京大總統國務院農商部鑒魚電未覆民情愈激今日全城罷市仍爭懲辦曹章陸釋放學生收回青島廢除密約四民鼎沸愈陷絶境敝會維持力竭泣籲俯從民意以挽危局迫切陳詞迅賜電復蘇州總商會全體叩齊今日爲罷市之第二日城廂内外商舖除典當工廠作場以及食物各店營業外其餘各店仍皆閉門卽零星食物店亦間有閉歇者各街巷時見有大小學生隊演講團沿路講演聽者頗衆城廂内外各支部商團亦日夜輪班出隊梭巡朱鎭守使飭派軍隊一排分起梭巡警廳則飭區添派雙崗荷槍站巡偵探稽查分布各處隨時偵察地方頗稱安謐 
　　松江九日爲罷市後之第四日地方秩序極爲安謐街衢之間滿揭王司令李縣長會銜宣告戒嚴之告示警察因戒嚴之故均已武裝上崗軍隊巡邏街道徹日夜不絶晚間十二時以後行人均須携燈否則不准通行東吳第四分校之童子軍仍按日在西外一帶設崗服務他校則遵戒嚴令均將童子軍撤回昨晚縣署接到省電稱北京並無逮捕學生之事令轉告所屬勿信浮言自相驚擾當於九日由縣分函勸學所商會令勸開市上課邑人楊了公姜粟香等之演講會仍按日在西外奉高臺演講李縣長因於九日約縣敎育會會長吳子祥勸學所長張彬士到署囑令轉勸楊等於戒嚴期内暫停演講吳答稱楊等勸人守秩序愛國家不啻逐日代官廳撫慰人民緣官廳文告之力僅及於中上社會而楊等則以演講能使中下社會均有所澈悟似無勸止之必要聞西灘各米商因此次罷市前後商會態度種種不滿人意故已公决於九日始脫離商會關係學界方面因各小學均已放假無所表示惟省立第三中校於九日發生一驅逐敎員之事緣在校生有接到家信者述及家中接到校函囑接學生出校云云於是各生相約向楊子侁校長詰問理由楊校長委稱此係敎員許棟材及秦沈二人之主張各生因與許等大鬨並昌言驅逐三人出校餘人附和之而許等遂於上午十一時被逐出校尚有學監張某等三人繼許等之後於午後棄職出校楊校長見此情形遂决定於十日起提前暑假惟該校學生會則仍要求留校以便與各校學生會隨時接洽也八日縣屬亭林鎭亦罷市發出公電云大總統總理鈞鑒曹章等訂約賣國致外交失敗學生本愛國熱忱罷課演講政府庇護漢奸反肆毒捕羣情憤極本市已於庚日一律罷市罷課希即釋放學生嚴懲國賊以順輿情而維國本不勝迫切待命之至松江亭林市紳商學生體公叩青 
　　鎭江九日爲商界罷市之第三日各商店門前咸貼有（廢寗約）（復青島）（釋學生）（誅國賊）四者缺一誓不開門之字條前昨兩日尚有少數小商暗中交易是日則更爲堅决無論大小商店皆閉門不納鎭城東鄕大港諌壁兩鎭及對江瓜洲鎭商民亦紛紛集議響應於八日起一律罷市街市之上頓見愁慘之象風聲所播聞内地金壇溧陽句容各鄕鎭亦將繼起響應駐鎭張司令倪知事加派兵警晝夜梭巡一面由商團全體團員都同巡邏地方尚稱安謐各學校亦實行罷課以待政府完滿之答覆罷課之後整隊游行沿途高唱愛國歌前導有國産布旗在各要道演講關於（力爭青島）（抵制日貨）等種種聲涙俱下聽者感動又商界昨開緊急會議决不達至目的釋放學生决不中止但不可有暴動以貽外人口實 
　　揚州揚州罷市後秩序一如平昔惟沿街白旗招展頗足令人生感耳九日爲罷市後之第二日各典舖雖爲貧民起見特許開市然亦縮短時間每典各有陸軍一排保護以防不逞小錢店爲便利人民兌換錢洋起見閉門營業米舖雜貨店爲人民食品所必需亦關門交易其他擔肩貿易之小販亦經佟知事佈告與各工人一律照常黄旅長發有佈告略云外交失敗喪及主權民氣激昻拚死力爭我揚州地方商學兩界本愛國之熱誠與各地取一致之行動停課罷市羽電紛馳凡此表示皆見人心之未死欲政府清除内奸並作外交之後盾也本旅長分屬軍人責在衛國愛國之心詎能獨後故對於此舉極表同情惟是罷市辦法宜取妥善實行程度須有範圍不然凡生業而必停即日用之品亦不賣試問恃以生活之小本經營以及貧苦之家現糴米現舉炊者又豈能坐以待斃應轉知江都縣商同商學兩界妥籌辦法云云午後旅外學生會集議進行方法第二高等童子軍擬上街站崗尚未議妥第五師範附屬小學童子軍則已先上街站崗此間開市之期視南京爲標準云 
　　南京漢西門外上新河鎭爲木商所集之大鎭六日午後得城内電知即由該鎭救國團團長王樾夫招集六帮木商董事及救國團職員開緊急會議當即公决全鎭立刻罷市與城内取一致行動並决定自七日始各業停止納稅七日午後又借贛龍信會館開國民大會到者千餘人由江西木業董皮子艾主席宣佈開會宗旨繼請金陵大學俞友仁沈學枝金陵神學李厚甫及救國團團員王孔文潘學韓孫吉人等相繼演說繼有該鎭學生團高唱愛國歌决定焚燬日貨將全鎭所有日貨當場集燬之以示决心是日有當地警察及救國團王樾夫廖作孚等竭力維持秩序故雖人數衆多尚不紊亂該鎭今巳停止納稅（每日須二千餘元）鄰近鄕董亦已動議停完上忙錢糧不達目的不止云　　常州八日下午常州亦全體罷市翌日各公團發南京電云南京督軍省長鈞鑒學生情殷救國遽遭逮捕甚至下獄民情憤激釀成京外各埠學罷課商罷市人民所要求者政府概置不理是直賣國者侯救國者罪人心未死豈能忍受雖經百般勸解情實難堪昨日下午五時全城已一律罷市萬乞轉達中央即带罷免章宗祥曹汝霖陸宗輿等以謝國人而順輿情武進縣農會長李國光武進縣勸學所長徐學競武進四鄕公所主任趙衡敬叩佳 
　　寳山寳山縣自六日罷市後地方各公團發致北京大總統國務院電云自國内再訌外交失敗媚日派藉口親善斷送重要地權致京師陡起罷學風潮各省響影上海且繼以罷市罷工寳邑係要塞地方淞口尤全國重鎭以密邇上海亦復靡然從風學子工商同時輟業官廳既乏維持之力政府迄無解决之方秩序幾危人心震動咸懼大難之將臨伏乞中央以國家爲重審察輿情統籌利害勿以保全少數人之權位而忍失全國之民心勿以牽掣於局部之黨爭而犧牲國家之命脈尤願勿以學生工商無武力抵抗爲不足畏而惠事壓抑釀成全國土崩瓦解之憂值此一髮千鈞惟有幡然改圖法禹湯之罪已漢之罷免三公庶或足挽垂去之人心奠將亡之國本若徒恃政府主權在握不容隨民意爲轉移竊恐不旋踵間土地人民已非我有更安用主權情勢萬迫稍縱卽逝急不擇言伏懇鑒納蒭蕘不勝惶悚待命之至江蘇寳山縣敎育會農便商會勸學所十四市鄕經董同叩佳 
　　金山金山朱涇市各商家於八日晨一律停止營業門上均貼有「罷市救國」及「不誅國賊不開門」字樣各小學敎員亦率同學生游行分段宣講知事馮寄裁聞信後即於午前十時召集警佐科員並邀請商學界領袖及地方士紳到署開緊急會議商定維持秩序辦法是日午後一時該縣公民復在明倫堂開國民大會到者人逾數千除各校男女學生全體列隊到會外尤以農商兩界之人爲衆縣署深恐人多滋事特派一等警佐帶領警士數人到會照料先由畢靜謙報告開會宗旨並謂今日人數衆多每人演說以十分鐘爲限次推定沈仲先爲主席次由嘉興救國團團員許陳兩人演說次基督敎徒沈知道演說次男女學生演說（共四人）次沈拙存徐叔雄顧敬臣陳汝道黄芳墅陳雄飛張子華相繼演說提議事件三項均經多數通過（一）致電北京政府請誅國賊（二）堅持抵制日貨如遇有日商到境須立報警局不可無禮致釀交涉（三）商學兩界各推舉糾察員若干人輔助警察維持地方秩序議畢散會是日會場秩序極爲整肅 
[地方公團公電彚錄]  
　　吳縣南京督軍省長鈞鑒北京學生被捕演成全國罷學風潮乃摧殘民氣再接再厲風傳三吳商學各界羣情憤激滬己罷市影響所及糜爛堪　急求轉電政府俯順輿情速决辦法迫切電陳吳縣敎育會會長朱葆齡彭應昌曁全體學界同叩陽 
　　崇明北京大總統國務總理鈞鑒外交失敗日人肆其西封全國人心切齒於始謀不臧之輩曹汝霖章宗祥徐樹錚之罪既爲衆論所共棄政府何惜此一二僉人含容卵覆而京師學子公憤激發不得已而出此要求尚復曲庇罪奴横摧士氣致罷課風潮幾遍於吳越贛楚商人亦各發良心相率罷市禍機危迫痛切淪胥日人復乘機覬覦江海奥區潛來軍艦意欲何爲若不亟圖挽救先誅曹章徐諸賊以謝國民稍洩商學界之憤怒深慮潮流激　行及於曹章徐以上之人而罷課罷市之聲或將不止於東南諸省甚望吾總統總理俯順輿情迅弭禍亂勿爲少數奸壬所持致大局沉淪也毋任哀嗚崇明縣教育會農會商會叩虞 
　　奉賢江蘇督軍省長鈞鑒政府過拂民意拘辱京校學生羣情憤激莫可言喻本縣莊行鎭商店學校於本月八日先行罷市罷課與滬上取一致行動迫而出此哀痛莫名惟恐長此紛紜國是將不堪設想爲特懇救督軍省長迅電總統總理懲國賊以警官邪釋學生以維敎育俾各處學校商店得早復原狀民國幸甚臨電無任屏營待命之至奉賢西三鄕事務所　　宜興北京國務院鑒學生被逮全國共憤激成罷市後患方長乞優禮學生並懲國賊以謝天下宜興縣敎育會商會農會叩灰 
　　海寗上海申報轉上海南北市南京松江諸商會商號台鑒此次政府不順民意辱士養奸諸君子犧牲私利一致表示態度全國利賴之欽佩景仰無言可喻幸各堅持敝邑雖小願爲後盾海寗縣商會農會敎育會同叩 
　　崇德北京大總統國務院鈞鑒學生愛國出於誠政府横加壓力激成罷學罷市風潮所至日形險惡請速順輿情明示辦法以定人心而維大局浙江崇德縣商會農會勸學所敎育會叩陽 
地方通信 
[嘉興]  
　　滬潮聲中之禾地商業嘉興商業方面因受滬埠罷市之影響各業均有停頓現象因各行號之做批發生意者多向滬上進貨轉批於各鎭商號連日滬上罷市此問各行號供不應求錢業亦有不出不進之說致市上銀根奇緊絲業因之停秤者不少餘若官紗夏布正在上市之際即此影響問津者漸少杭垣亦於九日罷市致此間謡言繁興據個中人云滬杭兩市不解决禾邑將取同一之態度云 
　　又將開掘第二公井城紳金某等於城中市心弄開井以供居民汲飲業己工竣居民稱便現悉第二公井又將開掘已勘定北門内下塘芝橋街空地從事開掘由第一區自治辦公處主立預算經費五百元不日即行興工 
[南通]  
　　中學校罷課餘聞第七中學二三年級學生因四年級同學急於畢業不肯罷課遂將校門扃閉全體學生鬨進四年級課堂諸生見勢不佳分頭躱逸舍監趙璧及職敎員蔡某等因所持意見與學生不合均曹毆擊張嗇老聞信前往校中業已恢復原狀師範農校商校及各高小校因滬商罷市如臯亦有罷市之傳聞乃於八日罷課 
雜評一 
[不論成敗（默）]  
　　當學生罷學之初吾嘗言此次之罷課爲我學生第一次出而任事之日亦即爲我國青年第一次之試騐日今則其試騐之成績將表見於世界者也然吾所謂成績者不在其事之成敗蓋以中國今日之時局雖犧牲無數青年之心力而無成者固意計中事犧牲無數心力而博得此可悲可泣之成功亦不足異且所謂成功之範圍程限正自難言故敗無所傷而成亦不足喜也吾所謂學生之成績者在能保守始終一貫之精神堅持有秩序不越範之態度不以勝利而洩其氣不以力分而違其最初之志願沉毅鄭重恒久不變求學如此任事如此他日無論何事無不如此此爲最良之成績而今特其最初之試騐也 
 
 
 

Page 9

 
 
   
 
 

Page 10

 
 
   
 
 

Page 11

 
 
本埠新聞 
[上海商界罷市之第六日]  
　　　廂上海全埠罷市迄昨已有六日前晚市上發現總商會傳單通告各業謂要求之事目的已達應即一律於舊曆十三日開市云云南市錢業爰定於翌日上市嗣接某團體來函聲稱商學兩界要求之事雖有達到目的之風說然正式命令未見發表未能據以爲實仍應靜候確音等語故錢業與各商業昨日仍全體罷市淞滬警廳徐廳長自前晨親向商家勸導開市不從後又下特别戒嚴令諭飭游巡保安偵緝騎巡各隊士不分晝夜輪班駐防入晚後至八時即交通斷絶故前晚城廂内外商民人等爲警阻止不能回家到店者甚多工匠方面之罷工各工匠昨晨起亦結伴游行於城内外各馬路中舉止頗爲文明鮮肉莊同業本亦一體罷市昨日上午有滬城虹橋西首某肉莊私宰猪只數頭在店中出售嗣爲肉莊同業察悉報告香雪堂公所擇日開會討論處分昨日一區警署將在外扯毁長官布告之殷慶生備文飭警申送警察廳轉送地方檢察廳嗣經檢察官預審之下以殷慶生所犯不涉刑事範圍因將殷慶生命法警送還警廳辦理前日城内各商店自遭警區强迫開市後現均於門上黏貼歇夏清理賬目暫停交易停市裝修召盤老東家無意經營等字句之紅紙條幾於合市皆然 
　　閘北本埠七商全體罷市昨已第六日閘北方面市上前晚亦發現總商會名義勸各商開市之通告（文見昨報）衆商見通告上所蓋總商會圖章尚係新製四周所刻英文字又極粗率當傳電話向總商會詰問商會中人不認曾發此項通告况對於軍使道尹擔保懲辦國賊衆商等均不信任故昨日各店舖仍未開市地方秩序仍由軍警童子軍各校糾察隊等極力維持尚稱案謐松滬護軍使盧永祥現頒特别戒嚴令閘北方面於前日傍晚新鐘八時起凡與租界毘連之處一律阻止交通行人須檢查身體方准放地閘北學界如振華振羣尚賢中西商業青年勵志會滬北公學等各學校敎員學生昨日聚集寳山路分頭排隊游行維持閘北秩序 
　　虹口昨日虹口各商號得悉北京消息罷黜曹章諸人尚未見有明令故仍一律閉門罷市工界中之銅匠翻砂等團體已與商學界取一致行動各捕房捕頭因工界人數衆多性質不一故於前日下午起復請萬國商團與特别巡捕帮同梭巡以維秩序虹口漢壁禮路一千一百二十四五號門牌和興米店因值此罷市期内將米糧四百石接濟日人經當地人民偵知羣向詰責並令將米如數追回不遂將排門器具擊毁已誌昨報兹經捕房派探王少廷查得此事係由某店夥崇明人施兆其爲首搗擊故於昨日將施拘入捕房經捕頭詰問口供一過諭着押候解廨訊核 
　　法租界法捕房施總巡以界内各商店罷市已届六天地方雖安靜如常防務不可不嚴故於罷市初起時卽添設崗位加意梭巡六日來均照此辦理此外猶恐有無意識之人擾亂治安故飭各捕房加派中西越各捕若干名分班出外每班西捕一名率同擎槍越捕二名華捕一名分段巡察法商義勇隊各隊員亦各身穿制服乘坐救火車出外分往新老兩租界協助巡防以保治安法租界内各菜市前被形似小販者數十人逼令停售鮮貨有不允者即用火油澆入鮮貨内使其不能售賣事爲捕頭所聞加派探捕保護在案詎昨日又有多人擁至菜市街上見有售鮮貨各攤即將貨抛棄踏毁適爲保護之西捕查見上前勸告不從故將爲首之鮑福生等三人暫行帶入捕房經捕頭略詰之下諭令交保不准再有前項情事 
　　松共租界昨日公共租界各華商因政府尚未下罷免曹陸章之明令故仍一律閉門停業惟租界内秩序更爲整齊蓋自英美工部局於前晨發出佈告後（佈告文詞已見昨報）居人均遵功令不復無事出游以故各馬路行人稀少人晚九時如最繁盛之南京路福州路等處亦見冷淡 
　　浦東浦東一帶大小商店昨仍一律罷市爛泥渡工商兩界昨日午後二時在洋涇市立第二國民校開會籌商救濟方法僉以罷市之後繼以罷工各廠漸次蔓延長此以往地方秩序恐不易維持公决拍電北京政府請斥權奸（電文另見）並勸導夥友工匠人等於罷市罷工期内靜守家店各做有益之事切勿出外閑游免生事端議畢散會已鐘鳴五下矣 
　　甬人之堅持寗波旅滬同鄕會事務所昨日接到總商會勸告各業開市傳單當即送致各會董閱看多不贊成僉謂商界罷市出於自動罷黜國賊未見命令何能開市故甬商均未開門又該會昨日紛紛接寗波總商會七邑公會各團體來電詢及上海學生會及商不贊成僉謂商界罷市出於自動罷黜國賊未見命令何能開市故甬商均未開門又該會昨日紛紛接寗波總商會七邑公會各團體來電詢及上海學生會及商工各界近狀該會當復甬團體電如下寗波總商會七邑公會鑒青電悉滬市仍停工界繼起秩序甚整民氣愈勇滬學團安工界一致吾甬各團體乞堅持勿餒寗波旅滬同鄕會蒸 
山東協會通告同鄕敬啓者頃總商會通告各商家於今日（即十三日）開市查北京政府對於吾商家要求懲辦國賊釋放學生兩條禾見容納遽然開市豈不貽笑中央聞衆商家均不贊成我山東商帮尤宜堅决萬乞婉言拒絶無論如何决不開市卽他商家中途變更我山東商家必宜堅持到底至要至要閱畢速轉他家 
　　菜蔬價之倍漲宰猪作罷工後所有菜蔬等上午菜市皆有抬價居奇之念有較平時漲至一倍者昨日英法西捕房捕頭特飭探捕諭知各小販平價出售不得奇漲如違拘辦 
　　閘北米行昨日開斛南北市各米行亦與各商業一致進行罷市迄已六天閘北米董錢貴三恐有意外暴動特邀德大公恒德豐同興恒長豐義恒隆等米行各執事集議僉謂食米爲民食攸關不可一日停斛今已停斛六日幸各界人民頗守秩序毫無暴動惟一般小民已大受影響設再不開斛恐有危險風潮務請各行從速開斛云云所以昨日上午各米行一律開斛並誥誡各米客各米店切勿抬價居奇是以最高之機白粳售開七元五角共售開一萬餘石 
　　錢莊與銀行本埠華商各銀行及南北市錢業因官廳勸導及南北兩商會疏通勸其於昨日一律首先開市各銀行各錢莊經理均已首肯至昨晨由各莊商請各街友及各職員照常上街辦事無如上自各街友職員下至司務人等均不允肯故昨日仍未能開市惟聞定今日已一律開市云 
[鐵路工人罷工中之消息]  
　　滬寗滬杭甬兩路鐵路機廠工人全體罷工定於昨日（十號）起火車停駛等情已誌昨報兹悉前夜（九號）兩路之末班火車到滬時南京杭州兩處之機廠工人亦皆來滬故三等客車中非常擁擠十時許兩路車務總管通電各站凡在明日（十號）上午八時以前所有兩路上下行各列車均應照常行駛八時以後則俟臨時通知照辦等語迨至昨晨南北兩站竟無司機人到來經兩路車務總管克禮阿竭力勸慰始開行滬寗之四五號早快車往來各一次又滬杭甬之二三號早快車往來各一次皆照規定時問出發惟旅客不知罷工詳情仍皆陸續至南北兩路候車該兩路車務洋總管克禮阿君韋燕君華總管劉燕貽君沈叔玉君爲便利乘客起見仍飭南北兩站照常售票一面佈置第二次之列車期仍出發乃司機人皆各避匿不見以致不克開車各總管無可奈何祗得飭知南北兩站長將售出之客票一律收回算還票價而南站之列車一部份已經駛至新龍華站得知北站如此情形只得將原車駛回所有貨票亦皆退還各寄物人其有交運鮮貨者則將原貨交與寄貨人自行運回下車之客亦皆紛紛折回至於淞滬支綫昨日上午亦只開往返各二次此爲南北兩站昨日（十號）上午之情形也 
　　至於杭州方面曾經該路車務總管電令由嘉興來滬之區間車及由杭來滬之早快車全行駛至上海南站其由杭來滬之慢車貨車及特别特車則僅駛至嘉興然後駛回杭州其由嘉興之區間車與杭州之早快車來滬之客問有購用聯運車票欲至南京或蘇州無錫等處者因滬寗路無車可乘　客紛紛向南北兩站長要求退票當經站長以事出臨時准其候至通車時該車票仍可持用亦有情願折扣算回車資者其行李則存南北兩站並收取存棧費昨日下午尚有旅客來站乘車敗興歸去者亦屬不少並悉昨日（十號）兩路車務各機關辦事職員以各工人之罷工堅决乃亦相率簽名於下午三時晉謁局長請求准予停止辦公與工人取一致行動嗣經局長再三勸慰以工人既經罷工諸君無賡續之必要目下尚賴諸君共維秩序等語並允代電政府轉達意見請求罷斥曹陸章諸人故昨日各該機關仍皆照常辦公惟下午六時後上海北站貨棧之寫字間仍有會議由局長飭知各總管向各工人疏通當時在會者有機務車務各總管之代表係站務稽查黎瑋生陳佐明及北站站長袁兆昌等各工人代表係薛榮發劉阿榮兩人當由袁君發言云各總管之意鐵路交通極關重要一經停車行旅深感不便故諸工人此次之罷工大可不必且詢諸人命意若何必欲如何方肯上工當經薛榮發代表各工人發言云各工人之罷工實因救國起見共他毫無私意目下各商學界之罷市罷工是何命意吾輩同人亦與同樣商人如肯開市各同人亦肯上工開車云云車務等代表竭力要求照常行車或開早快與夜車各一次工人代表以貧民交通理應維持兩路之四等車明日（十一）往來各開一次大衆工人均贊成嗣經機務車務代表要求兩路再各開特别早快車往來各一次則均不贊成會議即於此終了故今日（十一號）該兩路仍只開往來四等列車一次滬寗路由滬至寗上午九點四十分開滬杭甬由滬開杭上午十點開云 
　　滬杭甬轉運公會聞悉滬杭火車司機罷工停駛消息後因恐同業各轉運公司仍有攬運貨物情事則是貽誤運輸信用攸關當將火車停駛情形飛函通告各轉運公司勿再代客運輸貨物云 
[各業工人罷工消息]  
　　輪船工人昨日午後二時商輪公社全體曁各輪船公司主任買辦等假四明公所開大會籌商停駛問題到會者三北公司總理虞洽卿及方樵苓與各公司輪船買辦均參預會議首推某君爲臨時主席宣布開會宗旨畢並請到會諸人决定開與不開之目的經到會内　一再商議後虞君以航務緊要可令已裝貨者照常開出詎言未畢反對之人即高聲大喊秩序稍亂嗣虞君退出場内復由主席向衆商議遂决定不開所裝貨件可擱者擱不能留者退回須俟商家全體開市始再開船並議定各輪上酌留看守人員若干人議决後即行散會各返本公司報告一律停開與商界取一致行動 
　　又一訪員報告云浦江各輪船水手於前日午後相約離船登岸致新寗紹新北京大通江新各輪不能開行故昨日寗波廣東兩帮水手一律罷工原定出口之輪船如江天奉天直隸天津温州聯益東成等及日商各輪均停止行駛航海交通遂爾停頓 
　　華商各工廠浦東爛泥渡鴻升碼頭因水手罷工輪船不能開行昨日起亦陷於停頓之境榮昌火柴第一第二兩廠各工人不願工作於昨日起全體罷工華昌盒片廠工人亦繼起一致行動此外各織布廠亦人心浮動但廠主顧念女工生計正在勸慰之中 
　　洋商各工廠浦東陸家嘴祥生鐵廠英美香烟廠新老兩工場日華紗廠三家昨仍停工 
　　和平鐵廠浦東八埭頭英商和平鐵廠工人與瑞鎔祥生等廠一致行動前日（九日）起亦全體停工 
　　火油棧房浦東美孚及亞細亞兩火油棧房各工人於前日（九日）全體停工該棧近日適有重要工作由西人着令工頭商請各工人格外通融故昨日有少數工人入廠工作 
　　馬車夫馬車夫昨日起已與汽車夫取一致行動故馬路上祗見人力車往來間有乘坐馬車者則以車主自行駕駛者爲多 
　　水木工人本埠水木工人有本帮寗紹帮蘇帮之分昨日起亦巳一律罷工矣 
　　電話接線人英美得律風公司接線人昨晨早班起一律停工所有重要機關由公司内所用西女代任接線一般用戸初誤爲電話損壞趕至公司請爲修理經公司告知方知接線人罷工 
　　西崽大司務大馬路外灘及虹口兩處之禮查西飯店内所用之西崽大司務（俗稱燒飯）等係華人爲多數昨由該業總管事華人自行邀約同業集議自即日起一律停止與商學界取一致行動嗣後經各店總管西人所知竭力向各西崽勸導未得解决 
[銅錫業繳還總商會通告]  
　　前日銅錫業公會接到總商會勸告開市之通告後以總商會自正副會長辭職業已無人主持此項通告何人負責並未署名殊難憑信爰特作書答覆並將原通告繳還兹錄其答覆書於下逕復者接奉貴總會通告囑轉致敝同業一體開市等因鄙人等思貴會自正副會長辭職後至今並未恢復原狀此次所發通告究係何人主任又不署名無人負責鄙人不敢肩此重任今將原件繳還即希納收但貴會爲各業領袖義當與各商一致進行何必作人傀儡模稜通告有失威信尚祈自珍專此答復銅錫業公會俞義永具六月九日 
[大團鎭提議停止納稅]  
　　浦東大團鎭前晚假電燈公司開工商學聯合會提議倘罷市罷工仍不能挽政府之意惟有停止納稅以爲最後之表示云 
[濟南罷市之電音]  
　　聯合通信社云昨日（十日）下一時山東旅滬商帮接到濟南來電云濟南城内外各商店已於今日起全體罷市矣 
[蘇商會電詢滬上現狀]  
　　上海總商會曁縣商會昨日同接蘇州總商會來電云聞有即日開市之議又有逮捕學生之耗乞將現狀迅賜電示蘇州總商會灰 
[西報紀英美重要人之會議]  
　　英文滬報云本埠英美重要人物十日午後三時開會集議討論應取何種方法以對付壓制學生一事到會者皆表同情於學生之英美人彼等覺亞洲大陸數萬萬人民今在精神上業已醒悟此次罷課罷市之行動即英美民治主義之表示當英文滬報付印時開會結果尚未詳知有人於會場中提議應組織上海英美人之委員會云 
[西報紀關於罷市事之投函]  
　　十日字林報載有西人投函數通内有署名不列顚人者一函略謂七日字林報載留學生來函陳說上海風潮之原因甚爲明白此種函件極爲大多數英人所歡迎甚望字林報能吸收華人來函而刋登之庶外人讀者得更了解華人思想互換意思足以減少不信任英國之觀念不幸此種觀念現已存在而六日撕下勸勉愛國之旗幟尤足使此觀念愈深入人心華人之思想與吾英人同以爲不贊成者即係反對之人華人鑒於工部局之舉動現自相疑問曰英人果吾華人之友乎彼德人未必竟若是也南京路華商率爲上海有體面有聲價之人物絶無暴動心思故其所懸之旗無一而非純粹愛國詞句乃工部局竟撤去之是爲凌辱大傷華商顏面工部局此種舉動大有匈奴（英人斥德人爲匈奴）性質定使華商憤懣失望而不信任英人如英人有一種道歉之表示或可平息其氣深望英人之有聲望者代表全體英人施行必要之修好方法云云又有署名殖民者九日一函略謂字林報之批評中國學生其所採之態度係英國對於英國學生所常用者要知時局互異中英學生地位各不相同中國人民向來尊重士子因其受有敎育之故學生之言具有左右人心之力中國希望卽在若輩讀書明理忠愛國家宗旨純正卽現事觀之足徵其具有組織能力且有甘受困苦爲國盡力之志願此次輿情之大奮起與團體凝結之程度皆爲人從前料想不到昔日人多以爲中國進步必緩華人不能團結凡友愛中國者常以此爲言爲之太息今則破天荒之證據已告吾人以從前觀察之不確當矣吾人不當承認其爲好氣象歟至於報中所稱學生鼓起人造的感情一語試問字林報記者設吾英人易地而處則吾人人造的感情與行爲將若何耶當此時際不表同情之態度足使華人國家觀念與排外感念同時發生凡英人與華人之讀字林報者深望字林報有同情之論調焉云云又有署名ＤＲ者一函略謂七日字林報述學生在南京路維持秩序勸阻暴動事中有（此等學生並未授有權力當不爲能驅散暴徒者之助反足爲碍）一句此種論調不敢贊同卽謂警察能維持秩序驅散暴徒然六日竟需團練相助余爲團練兵之一職在於必要時施用武力第余以爲苟有他法可以維持秩序則寗願棄武力而不用余固知武力爲驅散暴徒之方法惟防止暴動除武力外尚有他法報紙言及武力以外之防亂方法時應尊重言之不宜舍事實而出以浮詞也此次罷市非吾人所可輕視者而安格羅撒克遜人種尤不當對之加以輕薄之態度余曾與學生接談而知其籌畫中國時局抱有靈敏之知識與穩健之觀察縱令此次罷市一舉不能成功然若以其暫時失敗而遽下斷語則爲大誤蓋國家責任之觀念已因此而醒余知其必能大有造於中國也云云又有某華人九日一函略謂在租界中欲求一人具維持治安之心較此次行動中華人領袖爲尤切者殆不可得華人此次行動志在得一良好政府主持其事者已就其能力所及者而爲之不獨維持秩序且使人人適當進行以達其掃除國賊之目的上星期四日商人全體罷市所以對於學生目的表示同情也華人赤手空拳其唯一有效力之方法以反對賣國行爲者惟罷市而已罷市意思雖發源於學生但千萬商舖一律閉門則出於商人自願迨商界既已罷市吾人自覺精神爲此種愛國潮流所震動故皆欲赴南京路浙江路一帶以察最近之發展此固人情之常美國人有事時常赴華爾街等處以待最近之報告今吾人之集於南京路立猶美國人之集於華爾街耳既無組織成羣之暴民亦無希圖行兇之人秩序良好大是異事不過人數既多彼乘車出游者當然不免覺街道之太爲擁擠而已乃捕房忽下令驅逐巡捕舉其刀槍將性好和平之人民逐入横街然則華人露胸以迎刺刀鄭物以洩其忿甯足怪哉吾人不知捕房作此舉動究屬何故須知吾人乃血肉之軀應受顧念使此種事件發生於英美吾知早有委員會調查之矣吾輩人也雖膚色不同然在上帝之前則與白人同一寳貴汝白人之敎士已以此義詔示吾人矣幸勿忘之苟捕房頭腦清楚臨機應變則星期四夜之衝突何致發生每報之著名外國訪員目覩此事曾告余曰捕房對待和平之衆人視若暴民此舉確爲大誤云吾人所仇恨著既非外人亦非日人但爲腐敗與黷武耳汝等在歐洲既有所爭吾人多謝和會今亦爭吾人之爭吾人固知不肖分子或乘機出現但大衆所應知者則絶對不必慮及有組織的暴動是已吾人言此希望外國友人於吾人力爭善政與公道時予吾人以更多之顧念與同情而對於捕房尤屬望焉云云 
[電報局人員開會紀]  
昨日下午上海中國電報局全體人員借座卡爾登西餐館開會公議對於此次各界舉動宜持如何態度經衆討論後僉謂電局爲通信機關勢難停滯惟電局人員亦中國人民對於國賊亦異常憤恨况又在曹汝霖統屬之下更爲不平緣商定先行電致政府請嚴懲國賊取消條約如政府無滿意辦法亦惟有與商學各界取一致行動全體辭職當即擬就電文及宣言書如下　　電文北京大總統國務院鈞鑒自滬瀆罷課罷市以來風聲所播四方響應愈激愈厲若不急謀挽救無鑑於風潮之猛急義憤之激昻用敢越職請求即予免職以順民意不勝惶恐屏營待命之至上海電報局全體電生員司同叩 
　　宣言溯自青島問題發生曹章等之罪惡益彰全國人民莫不憤慨北京學界既有倡抵制於先滬漢各界復繼起於後罷課羆市相繼而起蓋欲使政府有所覺悟而圖自而吾電界同人亦神黄系胄豈無血性無所表見良以電局爲通信機關設一旦停滯消息隔絶反致謡諑繁興影響全國治安誠非淺鮮而敝局周局日各項文電消息莫不提先傳遞投送稍盡棉薄區區苦衷或蒙鑒諒惟政府迄無切當辦法同人等勢難坐視現已電請政府俯順民意以平公憤倘政府仍無相當解决敝同人等亦惟有步商學各界之後塵全體辭職掬誠宣告統希鑒察 
[愼昌洋行華職員會議紀]  
　　本月十號下午三句鐘愼昌洋行華人團邀集各洋行華職員開會於廣肇公所會議維持秩序事先由郁均侯報告開會宗旨繼由林幼誠爲臨時主席演說略謂此次外交失敗商界罷市因之各洋行華人亦有罷工之議此雖關乎至誠然維持秩序尤爲重要如自來水電燈各日用所需之物萬不可斷絶否則必有不測之患再就外人對我國之感情言之此次抵制專對一國對於其餘各國友誼向篤如在各洋行華人同時罷工則似有反對各國之意深恐有傷友誼故望諸君勿因一時憤激致忘罷工之絶大關係諸君以爲如何繼由黄鴻鈞宋立峯許義凡何寳之袁履登李左民費軍屏徐輔卿等先後討論經衆議决贊成均不罷工後又提議設立公會聯絡各洋行華人感情以愼昌洋行林幼誠爲臨時通訊處設立公會隨後再行通告 
[併紀請順輿情電]  
　　浦東工商兩界電北京大總統國務院浦東廠棧林立地方緊要齊日起罷市文日起罷工誓達目的務懇速斥權奸以順輿情浦東工商兩界兩具 
　　寰球尊孔總敎會電大總統鈞鑒青島亡全國滅亡天下洶洶人心擾擾愛國者熱心演說釀成今日上海及各處罷市風潮皆爲權奸賣國拘捕學生致動全國公憤凡紳商學各界咸願自甘荒棄其正業天良所激出於萬不得已之苦衷昔子貢曰紂之不善不如是之甚也是以君子惡居下流天下之惡皆歸也今曹陸章三人之罪雖未必如此然竟不諒於衆口可見人心已去大勢難挽大總統聰明聖智以文敎治天下與其姑息養奸釀成巨禍不如安良除暴俯順輿情日後任滿解職猶得收美滿之芳名敝會亦國民一份子目擊時艱同聲哭泣且山東爲孔孟出生之地摧殘文敎全國無顏爲政府計羣情憤激當先順民心洪憲時代前車可鑒上海爲全國商家領袖上海罷市而接連蘇州南京鎭江俱罷市不啻全國俱罷市風聲所播危急萬分懇請政府以民意爲重速將賣國者立時罷黜恢復學生自由不勝迫切待命之至謹請座安并候速賜訓令上海寰球尊孔總敎會沈維禮等全體叩 
[電請速下罷黜曹陸章明令]  
　　昨日本埠商董虞洽卿會同省敎育會會長等四團體特發公電致北京政府將滬上南北市商家全體罷市已越五天市面大爲恐慌情形陳明請大總統迅將罷黜曹章陸諸人之明令早爲披露以便商學界恢復原狀而定人心云 
[三林塘國民大會紀]  
　　前日浦東三林塘紳商學界借鄕立高等小學操塲開國民大會到者四千餘人首由主席宣述開會宗旨及商界罷市全出於愛國心理云云繼由喬周湯倪諸君相繼演說大旨不外要求政府懲辦國賊保全青島提倡實業抵制日貨等語該校學生在場擔任招待并巡行四周維持秩序自下午二時起至五時止嗣各界討論致電南京軍民兩長呼籲電達政府從速與國民以滿意之答覆電錄於左南京李督軍齊省長鈞鑒自北京大學風潮起後羣情共憤政府袒護三五宵小以與國民宣戰今雖學界罷課工商撤業尚爲最初時期若愈激愈奮將有與汝偕亡之心後患何堪設想試問執政者之生活其仰給於日人乎抑倚賴夫國民乎江南爲財富之區亦諸公托命之地不思同舟共濟是爲蔑視輿情是以仰懇本公民等微意轉達政府懲辦國賊廢除密約解散參戰軍罷斥安福系保全青島領土以謝國人爲民請命公等天職俯鑒羣情無置腦後上海三林塘公民四千七百六十八人叩蒸 
[關於和議之通信社消息]  
　　聯合通信社消息云昨日得廣東李電五國希望和平之二次勸告說帖已於四（電碼不明）日由英領事官傑彌遜氏函達軍政府文中有現奉本國駐京大臣兼外交團領袖命令謹將說帖轉遞貴國南方政府諸大總裁等語據熟悉外交慣例者言此文實爲五國承認軍政府之表示軍政府已將全文通電各處云 
[和平聯合會所接來電]  
　　陳光遠來電和平聯合會鑒麻電奉悉鑑國瀕危爲民請命忠謀至論佩紉良深關於力挽外交保全士氣此間已迭電中央切請主持遠承大敎謹布微忱陳光遠庚 
 
 
 

Page 12

 
 
　　黔議會電上海全國和平聯合會鑒本會頃致巴黎一電文曰巴黎中國使館胡公使轉美大總統威爾遜君英首相勞彬喬支君法總理克理門奥君義首相歐蘭且君曁各代表鈞鑒中日青島問題近電傳和平會議有主張暫歸五國管理或由中日自行商决之風說聞之無任疑訝查青島爲敝國領土原以契約租與德國並非德之土地故日本前攻青島時有奪得交還中國之宣言威總統前對德宣戰敝國亦同時加入協約對國内則取締敵僑對友邦則遣派華工供軍糧食凡此動作無非爲維持人道促進和平今幸戰事停息和會開幕比利時以戰亡之國家尚得退還國土恢復舊物敝國既爲協約國之一且宣戰而後對於敵國從前契約應失效力則收回自國領土理由尤極充分惟有不得已之情形始請各友邦爲仲裁人提付公判果如電傳二說豈得謂平尚乞毅力主持公判交還以彰公道而維持東亞永久和平臨電不勝盼禱之至中華民國貴州省議會叩等語務請貴會一致主張黔議會元印 
[學生聯合會遷移]  
　　公共租界靜案寺路五十一號門牌寰球中國學生會内上海學生聯合會經英美工部局於前日函致該會囑停止進行等情曾見報端兹悉前日上午由副總巡强生等至該會宣言公共租界内不得組織政治上活動機關故該會已移出公共租界矣 
[全國學生聯合會電]  
　　致歐洲和會電巴黎和會美總統英法首相鈞鑒日本繼承德國在山東所享之權利之議傳至中國深予中國全國以大失望商罷市工罷業學生罷課誓死力爭唯恐誤信日本閃燿之宣言簽字和約實含有無限的危險敝會因特電請閣下對於中國合理的要求樂予援助則中國和平與東亞和平咸利賴之上海中華民國全國學生聯合會叩 
　　致各省各團體電各省議會商會工會敎育會各報館各團體均鑒民國不幸險象環生自外交失敗我國主權盡斷送於賣國曹汝霖陸宗輿章宗祥等之手舉國痛心疾首而學界首襮其奸奮臂討賊商工景從積天下之深讐宿怨數年來敢怒而不敢言者洩發於一朝未始非我國民覺悟自决之新機也然言懲賣國則舉國切齒涉及段徐悍將勇夫束甲屏息是蓋不知賣國賊黨爲誰而政府猶摧殘壓迫無所紀極於京津學生則拘留　銬於寗漢學生則刀刺槍擊坑儒之禍不難重見其於賣國賊僅允曹陸章三人辭職以蔽天下耳目試問於我國民初志不其荒耶起視東南各省罷市罷工之謂何本會同人赤手呼號相率來滬憤慶父之未除痛魯難之不已欲效囗囗難逢五四空言報國自疚無方所望愛國健兒奮袂而起視兹民氣蓬勃人心之欲除惡務盡可知矣特此電陳伏希努力 
[罷市中之學校消息]  
　　第一商校自滬商罷市以來該校恐有流氓冒充學生藉端騷擾妨害秩序每日派義勇隊在小南門大東門十六舖等處協助軍警維持秩序頗受商家歐迎有警茶者有敬茶點者有送手巾者昨日南市各校集聚公共體育場約千餘人游行城中及民國路一帶沿途皆由該校義勇隊維持秩序頗爲肅靜商人見之多鼓掌贊許 
　　中華工校中華工業專門學校分會會副韓立夫日昨因政府尚無切實命令而市上發現總商會勸告開市之傳單不勝悲憤特裂指取血大書「救國雪恥誓遠目的」八字懸於該分會内以爲紀念 
　　留法儉學會此次工商各界因援助學生一律罷市維持已至五日學界頗感其盛意昨日留法儉學會法文專修學校特印精美之感謝書數萬份分送工商各界以誌感謝並寓勸勵之意 
[戒嚴中之軍警防範]  
　　淞滬警察廳長徐國樑因奉護軍使盧永祥令飭本日（十日）晚八時起仍行特别戒嚴所有各長警均須武裝荷槍實彈在警戒線内加意嚴防等因當即轉飭所屬各區署所警正佐一體遵照切實加防聞警戒線内以十六舖裏外橋民國路斜橋高昌廟等處地點最爲重要嗣商學各界以晚上八時爲姑斷絶交通恐由北返南者頗多不便是以由商會敎育會等函請警廳頒發通行證券以便沿途由軍警查照放行 
　　前晚八時起實行戒嚴阻止交通預山護軍使公署馬參謀長撥派陸軍第三十八團步兵分駐城廂内外十六舖斜橋並經警察廳徐廳長撥派本廳保安隊游巡隊各隊士會同騎巡隊偵緝隊等在各該要道分段防護南市第一區警察署曁一區一分駐所均加派雙崗警察實力防維署長署員巡官等均分上下半夜擔任親出查崗外又兼查境内各客棧旅館等所居旅客有無來歷不明之人混跡規定晚上八時起華租交界之十六舖裏外橋均用長繩攔阻由北往南之行人中華路民國路等處交通雖亦阻斷而上等社會之行人及車輛等尚可寛放沿浦各渡口則均有警察分段防阻不許人渡浦以故一般划渡各船至傍晚時均已停止擺渡 
[洋布號門牌上傳單之查究]  
　　南昌廟同春泰洋布號係寡婦朱馮氏所開雇夥營業該處各店舖全體罷市後該號亦從而停閉詎日前該號牌門上不知被何人貼有墨筆書寫之警告一紙内中係煽動軍警之語且用硃筆圈點致爲松滬護軍使署得悉以該號設在駐軍之處不應粘貼此種傳單並以此紙字跡係該號隣居徐壽康書寫故於昨日下午一點餘時以電話知照憲兵第一連吳連長派兵將該號主婦朱馮氏及徐壽康二人押送軍署查訊 
[電機匠今日審訊]  
　　南北各商全體罷市工界各團體於前日始亦取一致行動後有電機匠李恒林於前晨偕同數人在滬西赫德路英美電車公司總車棧左近勸告工匠人等同盟罷工被管理車務西人所見以其煽動工匠罷工妨礙公安當用電話通知靜安寺捕房立飭中西包探協往將李拘入捕房押至昨晨解送公共公廨請究即據捕頭上堂譯訴前情以被告違犯刑筆二百二十三條請爲訊究經關讞員得禀商之美丁副領事以原告係屬英商判李押候禮拜三（即今日）解請英領陪審 
[民生救濟會宣講員出發]  
　　民生救濟會主任宋君鑒於罷市風潮恐發生暴動情事昨在會員選擇稍具言論智識者組織宣講團四隊每隊六人分東南西北四區宣講愛國眞意勸勿暴動 
[少年宣講團黄渡演講紀詳]  
　　少年宣講團諸團員近來除各個人行動宣講外該團又於前日（八日）派化裝演講部通俗游藝部諸員往黄渡鎭開第四次演講大會預由該團團員張蘋周與該鎭紳學界接洽借邑廟爲會場該團於十一時到黄由青年團長章邠廬帶領全體團員歡迎排隊步至鎭上由該鎭紳金西林陳績熙張警所長學界諸職員商界諸君招待頗優午後一時開會（報告宗旨）（宣講）（醒世事實亡國鏡）觀者莫不動容至五時散會該鎭商界以日間無暇到會爲憾由陳績熙代表挽留該團遂在船中研究宣講術或談故事竟夜不倦云 
[亞洲皇后輪船開行日期]  
　　昌興公司亞洲皇后輪船準於本月十五號由滬開往温哥武埠搭客行李等件可由工部局碼頭搭乘駁輪該駁輪計分三次開往吳淞期時間爲十四號上午十一時三十分又下午九時又十五號早六時三十分云 
[留美學生會開會預紀]  
　　留美學生會組織善後委員會曾開第一次討論會已誌昨報現聞該委員會議决於今日下午關鐘六時開全體大會討論對付時局各事昨已由書記員柬邀各會員蒞會矣 
[青年會聖經學校暑假]  
　　四川路青年會聖經學校本届學生極形發達現以天氣炎熱循例於今晚八時行暑假休業禮並請名人演說發給證書奬品並聞該校校長鈕立卿仍須組織夏季聖經專科有志道德者可於十八號晚八時半前往報名云 
[江隂同鄕開會之别開生面]  
　　西門外江隂公所昨日開同鄕會會餐式先時在關公神位前舉行祭典即以現在大局危險情形繕具禱文仿敎會禱告禮懇神默佑我人民一德一心爲國湔恥雖跡近迷信亦志誠之舉也 
[槍砲學校畢業生實習造械]  
　　南京魚雷槍砲學校校長鄭綸查有本届畢業學生梁同怡等二十二人擬往上海兵工廠練習製造軍械各法以一星期爲限定於本月十一日（今日）派員率領馳往兵工廠見習昨經該校長鄭綸函致兵工廠謝總辦請爲指引 
[地審廳長來滬履新]  
　　九江地方審判廳長梅伯孫貽　前奉上台諭飭與上海地方檢察廳長林仲立對調曾紀前報兹悉梅廳長業已乘輪繞道南京來滬履新所有行李箱件等派人押乘太古公司吳淞輪船於昨到滬暫駐新長春棧 
[小沙渡路之命案]  
　　曾服官某省之浙江台州人郭某寓居麥根路三十四號門牌昨日下午五時許徘徊小沙渡路自來水筒附近被鄕人疑爲投毒於自來水中遽喚多人圍住痛打遍體鱗傷命將垂斃始釋手散去事爲戈登路捕房所悉當命西捕駕救傷汽車載送醫院因受傷過重未及醫治旋即身死由院報知捕房派捕將屍車送斐倫路騐屍所候今日報請公廨相騐 
[婦人投繯殞命]  
西鄕塘灣附近婦人顧緝貞因事涉訟於地方審檢廳昨晨忽在家自縊而死當經伊夫協同地保投地方檢察廳報請相騐 
[探目拿獲沈大郎]  
　　常州人沈大郎因與已經解送護軍使署戀辦之盜匪陳楚郎張慶郎袁大等持械夥刧公共租界雲南路會樂里鴇婦周姚氏家金飾現洋逃逸奉飭緝拿未獲詎沈前日潛至租界被特别機關中西探目偵悉協往將沈拿獲帶入老閘捕房押至昨晨解送公共公廨請究即據該探目等上堂禀稱被告有無另案尚未調查請爲展期開審等語中西官得禀判沈押候解請英領承審 
[阻止賣肉之科罰]  
　　寗波人顧春江因將猪肉擺於虹口華特路小菜場内售賣被同業葉世榮周仁德沈芝元等聞知以顧違背同行决議將肉取去存放公所後顧遂投該管滙山捕房控葉等阻止自由經捕頭派探往將葉周沈三人帶入捕房昨解公共公堂經俞襄讞會同美思副領事訊悉前情判葉罰洋五元周沈二人各罰洋三元一併充公 
[巧獲拐匪懲辦]  
　　拐匪陸金生於二月二十五號串黨將虹口百老滙路某號門牌甬人祝嘉竇家之十八歲女兒祝阿毛十九歲媳婦祝沈氏（名沈阿泉）誘拐至度東路某小客棧内住宿兩宵帶往天津迫令爲娼因女與氏兩皆不願陸乃挈至大連灣長春地方得身價洋一千一百元賣入娼竂嗣有丁吉甫者游於該妓院詢知身世通函祝嘉寳報告婦孺救濟會電請長春分會轉報該管警署將女與氏提交該會派員趁輪來滬適陸金生亦搭該輪來申爲女與氏瞥見告知護送負留意監視前日該輪抵埠時報告匯山捕房派令華探目張榮生將陸拘入捕房收押並將女及氏送交該家屬暫爲收領至昨晨將一干人證解經公共公堂中西官逐一研訊明晰以被告陸金生誘拐婦女迫令爲娼不法己極判押西牢三年期滿逐出租界女與氏交祝嘉　領去 
[淞滬警察廳批示]  
　　姜夏氏批呈悉查本案前據伍延年將爾扭送四區警署呈解前來當即飭科預審據兩造所供情形僅爲爭較聘金起見自無涉訟必要且案涉民事不屬警察範圍即經面諭媒人唐茂和妥爲調處並飭將爾立時保釋在案兹據呈稱各飾核與事實不符顯係受人唆使姑念婦人無知免於置議仰即知照 
　　徐馬氏批呈悉查金鳳現發普育堂留養該氏既一再請求移送法庭仰即尅日來廳候送可也 
來函 
[穆藉初復蘇州布業公會書]  
　　謹復者接讀六月六日貴會賜書知吾蘇布業提倡國貨一致採用本廠棉紗股線熱忱公誼深爲欽佩而販戸乘機居奇以致價值昂貴凡屬愛國之士靡不憤慨既承垂詢敢不將敝廠對於時事稍効綿薄廉價出售之實情爲貴公會陳之敝廠因社會提倡國貨抵制日貨爲特將紗價減讓以謀順主便益十六支塔紗於兩星期前售出大包批價一百五十五兩至一百六十二兩半但現在市價則己達一百八十五兩敝廠並無乘機弋利之心而居間人大有不能體恤用戸之意人心不古殊堪浩嘆敝廠棉紗己售至陽曆九月底日夜趕製恒苦供不逮求又玥所經理之德大厚生兩廠日出股線五大包約二千磅較之舶來品每包照市價便宜三兩凡上海紗業中人無不深悉敝廠素注意於管理故出貨較爲精良而受用戸歡迎若因抵制日貨而乘機攫取不義之財玥雖下愚當不爲此現在市上出售之十支雙囍牌紗十六支寳塔牌紗四十二支雙囍牌及美人牌線皆敝廠以前所售出之貨即使抬價過昻玥實無權過問此中苦衷諒邀矜鑒萬祈轉達貴公會諸同仁俾咸知癥結所在另謀應付以調劑工業爲盼專誠奉復即頌公安 
穆湘玥謹啓六月八日 
[滬寗滬杭甬鐵路管理局來函]  
　　逕啓者本路機務處工匠罷工停車一事其原因實受各界之激刺影響所及演成事實兹將日内經過情形陳述如下先是八日聞滬寗路機務處工人受此次罷市影響有相率要求罷工之說當飭洋總管克禮阿設法阻止嗣據復稱經該總管再三開導該工人等始允至九日夜車開行爲止除仍飭令盡力維持外本局長以該工匠等此次罷工保受外界激刺當經撰成白話通告立即繕印分給各該路工人委婉勸專後經本局長於九日午後親自召集各工人代表到辦公室當衆剴切勸導曉以利害動以情感該工人等始則堅持原議謂均以九日夜車開行爲止一律罷工嗣經本局長之婉切勸諭方允兩路十日晨同開早車一次此後須視商市之開否以爲標準舌敝唇焦竟無再商餘地時適接總商會通告巳勸導各商店及工界即於明日先行開市等語竊幸商市既開工人無可藉口火車本致停滯豈知十日早車開出之後直至上午九時後滬地商店仍本開市各工人目睹情形遂執意不回一律罷工以致實行停車此本路機務處工人罷工停車之前後情形也至滬杭甬方面係受滬寗之影響連類而及惟當第一次車開出之後查知此次滬杭甬工匠係以滬寗掣肘同時罷工或尚有轉圜希望復經本局長親至站上偕同領袖人員勸令開車乃讼工人等深恐旁有阻礙堅不肯開現仍一面設法勸令工人無論如何於停駛期内每日仍開郵車一次以免交通全行斷絶惟鐵路爲公共交通機關非尋常商業可比滬寗滬杭甬貫接江浙上海又通商要埠忽爾停車中外各界必蒙極大影響關係殊非淺鮮本路工人既視商市現狀爲轉移深願商市早開一日即本路得早通車一日爲此將情函達貴報即祈照登爲荷專此奉佈祗頌撰祺惟希公鑒滬寗滬杭甬鐵路管理局啓 
[全國學生聯合會籌備會啓事]  
　　本會係青年學子之集合體本純潔高尚之精神謀國家永遠之福利主張純本良心毫無黨派關係深恐外間誤會特此聲明以杜流言 
雜評二 
[欺與騙（庸）]  
　　欲掩飾於日久者謂之欺僅朦混於一時者謂之騙欺或有時不至敗露騙則未有不敗者也然而世固有人明知其必敗且明知敗露之必不旋踵而仍施其騙人之伎倆者無他彼之目的祗圖一時得售而已足也 
 
 
 

Page 13

 
 
   
 
 

Page 14

 
 
   
 
 

Page 15

 
 
自由談 
新談 
[旅美觀察談（百二十七）] [  一之]  
　　古有恒言小不忍則亂大謀自古英雄豪傑成大事立大功者莫不有堅定心爲始基决非一鼓作氣衝决横溢之行動所能保持其固有之强力也歐戰未興以前人莫不以德意志爲雄强美德未失和時人莫不恥威爾遜之懦弱記者猶憶民國五年間威爾遜與美京大理院大法官『薛雨施』ＣharlesEHnghes爭總統時威氏曾往詩家谷城Ｃhioago等處爲巡行之演說一日威氏甫登臺即有無數女權黨挾各色之標幟從臺下過過時復出種種方法向臺上人肆其揶揄威氏絶不爲動僅以一笑報之其雍容雅度固可佩其深謀遠慮尤令人可想望而不可幾及也直至民國六年一月德意志勵行潛艇鎖海政策威氏以師出有名理直氣壯乃得利用機會根據赴歐專員之實地密查而公然著手於備戰之方策也可知世界之上無論何項勢力不得不有隨時蓄養之功　之利刃不宜輕試屢加輕試必挫其鋒而無所用矣 
我國偉大人物之任事也必曰始如處女繼如脫兎撲諸威氏任總統後之一切步趨頗見中外古今嘗不謀而自合也威氏第一任期中之受人揶揄者以此其第二任期中之爲天下萬國所崇拜者亦以此所最奇者美利堅自民國四年五月七日露誓日尼亞船被德潛艇擊沈以後全國人民好動不好靜之心理早期與德意志宣戰矣獨彼威氏一人終見遲疑不决美國人士之心理中初固悉以威氏之柔需無能爲不能犧牲美德兩國邦交以免除美國人民生命之犧牲爲大憾也繼而思之方覺威氏之待時而動爲具神妙不測之觀察力方知世界之大事變之繁尚不能以常人眼光測之也設威氏而非有懸崖勒馬之敏慧者曷克享此不世之榮名乎 
老申報 
[衲子罹災（見光緒二二年八月十二日）]  
　　太湖中洞庭西山夙有一石佛寺自髮逆亂後廟貌無存兩年前忽外來一僧口操北音沿門募化得遂鳩工重建僧徒亦慚聚本年七月傳有紙人作怪之說二十一日有寺内小沙彌逃出告知鄕人謂師等每夜出外多放紙人且每夜須煮飯石餘晨起則無一粒餘剩我近與師意不合彼將置我於死地故特出首云云於是鄕人即告知地保隨即鳴鑼先獲三僧及小徒香火解往東山後又捉得七僧搜出皮箱數隻内有紙上畫人及馬等並未晝白紙不下數千甪頭巡檢恐内有冤屈不許解往東山民心乃大不服竟將甪頭司咬傷致越屋遞去地保亦走避衆尚欲將七僧解往東山内有人云僧等力强而有法行至半湖二三舟子必遭其害復鳴鑼竞將七僧登時打死聞先解之三僧經太湖廳審訊並未用刑供招認師父能放紙人香火則稱進寺未久寺僧終夜在外則有之餘非所知其時觀者有數千人本月初傳得三僧改供官因飭差捉要山民人十餘名收禁其將欲究咬官之事數抑將治其擅殺七僧之罪歟愚以爲僧等在山已將二年平日作爲在鄕人當早聞見今祗因小沙彌一語羣起攻之且搜出之物究非妖邪實據何得不送官研觀竟自行機殺耶巡檢官雖小而竞敢恃蠻咬傷則目無法紀於斯可見西山人正毋徒咎官而恕己也 
雜錄 
[世界小新聞] [  九如]  
　　　聲飛行家克拉海倫Miss　Helen　Keller女士世天界著名之飛行家今雖盲聲有年雄心仍未稍已前在加利福尼省洛斯安淇兒城曾命人爲之駕機航空約一小時許始止比下猶與人道其昔日經騐不置云 
　　鹿肉之暢銷澳洲克勒拉圖素産鹿以戰事子彈不數禁止畋獵兹戰事己終於上月弛禁三日請照購肉者遽一萬七千人獵人共五百每人統計畫彈藥五鎊己達金二千五百鎊矣 
　　價值相殊之紙幣美國某藥商晚間計數銀錢時隨意將一五元紙幣反轉察視忽覩十元字樣遂持以質之財部（美國國家紙幣由財部直接發行）據該部某員司言謂係印機匠不愼致將此正面巳印就五元之票覆印十元於其背面現該票已經照十元僵收回銷燬矣 
　　創設地下電話線地下電車軌歐美各大城多已敷設惟地下電話線則尚付缺如兹美國某電器公司已禀准政府在尤勒貴省蒙的惟圖從事試騐一俟獲有成效再當普遍全國　　美兵智力試騐之成蹟美軍軍醫長報告云百五十萬美兵受智力試騐者其平均成蹟甚優計百分之二十六列特等百分之三十列優等百分之十八列上等百分之十六列中等祗百分之十列下等且多爲未受敎育之外國移民焉 
　　菲律賓之捕蝗隊菲律賓多蝗害苗稼菲律賓農人每張網以捕之網似捕蝶者然高約十尺捕得後即煮食之有時或宋磁天字壜古物圖六 
享賓客視爲美品焉 
　　美國之滅蚊軍猶太自英戰勝土耳其後已屬自主惟多蚊易生疫癘美醫學界已組織撲蚊隊前往耶路撒冷内數人曾在巴拿馬開運河時撲滅該處之蚊著有奇功想此行必能爲無數猶太人造福焉 
　　電影園裝置響聲德律風支加哥某大電影園於壁間裝置響聲德律風十餘具總機關設在經理室經理可坐於其間靜聽各人之評判如聞顯客有不滿意處即從事改良生涯遂大盛云 
　　雪犁之發明美國蒙的尼亞某工程師近發明雪犁一種配置於摩托車前犁略如飛機式雖積雪厚至數寸亦可一掃而盡近正擬具說帖於農商部擬求專利云 
小說 
[短篇小說晨鐘] [  門鵑]  
　　爲北京幽囚中之學子作 
溯自五月四日以還吾北京二萬餘之學子頗能以愛國熱誠昭示世界比者嘵音瘏口四出演講尤殷殷以愛國爲勸詎乃不見容於政府拘禁笞撻備受凌辱而諸君百折不回謂即至最後一人仍當出而演講嗚呼少年中國之精神其在斯乎南霽雲有言男兒死耳不可爲不義屈讀史至此未嘗不爲氣壯願與諸君共勉之也夜深寂坐悲憤煎心起草斯篇聊以自慰北望燕雲祝諸君無恙并遥致最誠摯之敬禮於諸君之前七年前之上海民立中學學生周國督敬誠亮了那喑淡的一線踷光排開了黑雲出米隂慘慘的照在北京大學法科理科大講堂中那些很自由的小鳥都起來了在　　上一陣子亂噪不知道是鳴著不平呢還是在那裡招祖國的靈魂機枝樹葉含著露一滴滴掛下去彷彿是替人垂涙一般那時兩面大講堂中有一千多個學生席地坐着有的在那裡歎氣有的在那裡呆想有的却唱著愛國歌做出一種慷慨激昻之狀這一班就是爲了愛國得罪被政府拘禁起來的好學生 
　　鏜：鏜：鏜：晨鐘響了 
　　有一個學生很詫異的說道咦我怎麽關在這地方我聽了這晨鐘就記得每天在床上醒回來揭開帳子望一望窗上陽光想起這一日中的功課好不有趣旁邊一個學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
　　有一個學生很詫異的說道咦我怎麽關在這地方我聽了這晨鐘就記得每天早上大家到膳堂中去白粥素菜大吃大爵　着裝飽肚子好不有趣旁邊一個學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
　　有一個學生很詫異的說道咦我怎麽關在這地方我聽了這晨鐘就記得每天早上在運動塲中散步聽小鳥呼友看朝日出雲還吸受那很清和很鮮潔的空氣好不有趣旁邊一個學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
　　又有一個學生很詫異的說道咦我怎麽關在這地主方我聽了這晨鐘就記得每天早上上講堂去廳蔡先生講學至理名言大珠小珠落玉盤似的出來我廳着心中頓時開豁好不有趣旁邊一個學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
　　又有一個學生很詫異的說道咦我怎麽關在這地主方我聽了這晨鐘就記得在家時每天早上同着老父在院子裏澆灌花枝一陣陣的花氣薰得人心醉好不有趣旁邊一個學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
　　又有一個學生很詫異的說道咦我怎麽關在這地主方我聽了這晨鐘就記得在家時每天早上在客堂中聽老母念佛摩利摩訶都是不可解的話却偏要我替他講解好不有趣旁邊一個學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
　　又有一個學生很詫異的說道咦我怎麽關在這地主方我聽了這晨鐘就記得在家時每天早上坐在鏡台前喚嬌妻替我理髮兩雙眼睛在鏡中遇見了便相對一笑好不有趣旁邊一個學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
　　又有一個學生很詫異的說道咦我怎麽關在這地主方我聽了這晨鐘就記得在家時每天早上好夢剛醒早聽得我那愛子像鸚鵡掉舌似的一聲聲喚着爸爸好不有趣旁邊一個學生學生接口道我們不用想他此刻捱受痛苦是爲了祖國 
　　鏜：鏜：鏜：晨鐘響了 
那時一千多個學生都顫巍巍立將起來抬頭向著天同聲高呼道大家聽着這是少年中國的福音喚大家犧牲一切救這可憐的中國提着大刀闊斧排除一切艱難我們少年的精神不死中國的精神也永永不死大中華民國萬歲大中華民國萬歲（終） 
[自由談之自由談] [  不冷]  
　　信信字爲一人立身之本亦爲一事立業之根故有失此信字者其人其事必不能久立於社會故言而屢變說而誑人者失信之顯者者也 
 
 
 

Page 16

 
 
   
 
