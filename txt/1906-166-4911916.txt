# 1906 - 166 - 4911916

 

Page 1

 
 
   
 
 

Page 2

 
 
[電傳上諭]  
　　閏四月廿九日奉旨三姓副都統著崑源補授欽此 
　　電傳宫門抄　○二十九日　召見軍機　于齊慶 
[節錄洮南府孫幼谷太守書代論]  
　　洮郡新荒始墾十分之三。舊開熟地不過十分之一。巿景尚好。近以長春與遼源兩道有匪。行旅戒途。貨物罕至。而公文信件。積月一通。似通道設站爲先務之急。蒙人狃閉關舊習。近雖開放。實非素願。而狼野性成。畏威而不懹德。地方官若無威權。呼應不靈。即無以鎭懾。昌洮兩郡。同爲蒙荒邊遠衝要。洮實過之。昌圖近練警隊三營。洮不及十分之一。雖有客隊。扼險則有餘。分防則不足。查洮郡之匪。皆由札賚特郭爾羅斯逹爾罕三旗來。扼要於開通安廣兩邑。則府治與靖安均安堵。擬分客隊。一駐遼源。至開通界之巴延昭（即逹爾罕未放地）二百餘里。居中駐隊。分站設店。來往梭巡。巴延照以北。歸地方官按站設店梭巡。一駐安廣縣界内。以扼以匪來路。洮地風沙太多。雨水苦少。上地多在河北。愈南則沙磧愈甚。蒙王不許佃户種樹。謂種樹則安根也。其深心可知。故數百里内只洮郡有三株。餘皆拱把。燒烟無煤無炭。惟燒杏根茅草。開荒後杏根日少。黍稭漸多。烟户日增每形不足。種植所宜高粱黍子之類。四月十五日始布種。八月即雨雪矣。農務極須講求。若地豆一種。此地可種。地豆爲洋人飲食所必需之品。抵制外溢之一端也。樹木則榆柳爲宜。秋後入土。春始發根。成林之後。可禦風沙致雨澤。己在遼源定購柳種矣。京米白麵。來自寛城。本地無出。菜蔬極少。白酒尚佳。牛酪洋膏。别饒風味。每當風沙拔地。白日横天羊裘忽披。單衫復御。冬春寒燠。朝暮不常佳味獨有洮河之魚。鮮鱗活潑。盈尺登盤。網罟之利。蒙人不知。信佛好生。懸爲厲禁夫飛走射獵。劫殺行旅。貪很狼毒。獨於水族行仁。亦本末先後之不講也。洮水深不過數尺。淺者可涉。士人云。二十三年夏漫溢爲患。今擬防之以隄。使趨下流。沿河種户。勸其自修。官助其食。己集議矣。察罕套海之木稅。江省不應設局。聞係俄通事福某所創。由鎖龍山伐木通道。陸路三百餘里至察罕套海。又百七十里至洮南府治。此木稅局與木植公司本相爲表裏者。今欲由我設局不能不與福某公司聯絡。洮屬府縣。即木植銷場之地。擬令福某木植歸洮南自設之木植公司作爲商本。則木稅可以就地坐收。不至偷越。而在察罕套海設一分局。總計入口之數。自無遺漏矣。洮南木植公司尚有新城。運來之木。前蒙發給官本二千兩。尚須多集商本。始敷周轉。如獲餘利。將官本漸次收回。按洮郡新設不及三年。萌芽始茁。榛莾未除。新政擬次第舉行。就地籌欵。深恐商民之力。有所未逮。如有必須舉辦者。擬於荒務欵下酌量撥支。俟籌有的欵。即行截止。或照昌圖車捐。酌量減收。以爲開辦新政經費。 
　　按此爲洮南府知府孫幼谷太守上某當道書節錄數端俾海内留心東蒙風土民俗者有所參考焉 
[皖撫復法總領事電（爲派兵分赴英霍捕拿張正金事）]  
　　法總領事巨鑒宥電悉張正金事傾據費總司鐸送到霍山教堂來信並據霍山印委各員來禀已立派孫管帶得勝帶馬隊一起限二十七早馳赴楊林岩保護教堂並飭派隊分赴英霍偵探又派李管帶振標率帶步隊一旗接續前往以二哨赴英截堵來路一哨赴霍保護教士本部院於張正金一犯本已多方購線密拿爲費總司鐸所盡知現該犯既有蹤跡自必捕拿不遺餘力無待一再諄嘱也皖撫院恩宥（謂） 
[江蘇學會致寗學務處電（爲揚屬學界事）]  
　　南京學務處鑒興化學界函悉是非未明動即退學相習成風深堪浩歎東台聚眾毁學累及夏紳又成暴動兩事不同不敢有所偏徇乞分别委查持平核辦江蘇總學會艶（望） 
[日俄交割滿洲鐵路]  
　　東報云滿洲鐵路自公主嶺至長春一段定于西八月一號由俄人交付日本大員接收譯字林報 
[日本不以旅順口爲海陸軍重鎭]  
　　東報云日本不欲效法俄人以旅順口爲海陸軍重鎭但略預備防守之工程耳佐世保軍港當仍爲日本海軍兵力在遠東扼要之處譯字林報 
[英國政界議論斐洲華工事]  
　　二十九日倫敦電云英國改進黨以南斐洲華工政策不滿於意因選派一員代表下議院議員一百六十六人往謁首相白南門君要請停運華工入口並請已在斐洲者則悉令出口首相當答以事苟可行則政府自當明白曉示華工遣送回國譯文匯報 
[西貢法官驅解華民到港香港]  
　　有華民一百五十餘名由西貢法官驅逐出境載運到港廿二日上午押至巡理府署前曠處排列照例辨認面貌並蓋印指模隨即押解回籍（暑） 
[請向美商贖回油棧福州]  
　　福建商務議員邱緯蘐電禀商部云美商以二三千金價買嵩嶼地方地叚若千畝建築美孚煤油行稱買價銀兩萬數千両嵩嶼係屬内地查照約章不准開設且於閩省路線大有關礙應請設法贖回以維路政云云聞閩 
 
 

Page 3

 
 
督昨已接到商部電咨請向美商設法取贖恐不免又有一番交涉矣（同） 
[不允義商要索製造火硝京師]  
　　日前有義國商人赴外部稱已踏勘武强縣屬城地寛廣擬請設廠製造火硝以供中國軍用等語各堂以火硝係屬禁品中國商人屢次禀辦均經商部批駁己嚴詞拒絶矣（下） 
[議咨改換洋商房産契紙京師]  
　　昨聞外部堂憲會商以近查山東等省已將民間田房稅契改用三聯契紙所有各國洋人在通商口岸租借屋地以及教堂内地公産自應一律照辦以照平允應即咨照轉飭各該省查明洋人租地房産責成地方官查照條約即按此項契紙妥爲塡註不得含混以杜糾葛（下） 
[電飭保護俄商京師]  
　　日前外務部電致新疆巡撫略謂近聞新疆土匪勾結回民時有侵擾俄商情事務請飭屬切實保護並商伊犂將軍應如何劃分保衞之處從速妥籌辦法以免釀成交涉（下） 
[紀新城縣匪徒猖獗情形杭州]  
　　杭屬新城縣上通衢嚴下逹省會爲陸路要區游匪窟穴其中四出搶动居民受累己久近復藉口米貴於十八日煽引游民千餘人以搶刦西門外米店爲名連搶金宏豐鹽棧致和醬園仁和沽衣鋪三家次日又擁至三溪鎭搶动某舖户二家縣令畏事不敢過問以致匪胆愈横連日鄉民被劫者如官塘邱姓古竹章姓灰塲徐姓等日必數起若輩復徧張揭帖約日搶刦某家某鋪居民異常惶駭并聞日内有上四鄉鄉民赴縣禀報匪徒有擄人勒贖情事紳士數人被擄如此明目張膽一無忌憚若不急撥防軍嚴勦必致不堪收拾矣（謂） 
[撫批邵伯鎭罷巿辦法蘇州]  
　　甘泉縣禀報邵伯鎭罷巿等情已紀前報現經蘇撫批云近日米粮缺乏價值昻貴匪徒乘機造謡希圖滋事業經本部院出示嚴禁該縣邵伯鎭地方當米價飛漲羣情惶惶之際文生佘長庚等身列膠庠竟敢作成匿名揭帖底稿令陶文輝等四處張貼煽惑衆心實屬胆玩己極既據拿獲陶文輝等到案訊供屬實訪之輿情僉同亟應嚴拿革辦以儆效尤批飭按察司飭縣查取佘長庚等入學年分先行詳請斥革一面比差勒拿到案提同陶文輝等審訊明確從嚴詳辦仍督同邵伯鎭巡檢隨時妥爲彈壓毋任滋事（永） 
[又獲飄匪湖南]  
　　湘省會匪放飄之事蔓延各屬日前瀏陽縣東鄉一帶又有匪徒放飄費大令飭役前往已於十七日緝獲湯春初一名搜出飄布六張押解到縣比經審訊據供尚有黨夥張桂生等多人大令將湯收禁後仍飭差密拿餘黨（車） 
[署蘇臬朱詳撫憲文（爲仿印裕蘇僞鈔票事）]  
　　爲詳請事竊照光緒三十二年三月初三日本署司在署潘司任内據總辦裕蘇局李守而禀上海分局來電二月杪有何杏生持裕蘇局行用洋元鈔票在上海大昌元石印局仿印等情當飭該守電致分局派人帶同包探　獲王雨田李　卿兩名就　解由英公堂收押尋在蘇州拿獲何杏生一名發府收訊旁無質証狡不承認而王兩田等兩犯滬捕房知爲藩司飭拿必須公牘方肯解蘇本署司立移上海道並行公廨關丞上海縣汪令將王雨田等兩犯於是月二十六日押解來蘇發局一併質究四月初四日據承審委員吳丞面禀何杏生經王雨田等質後無可抵賴供有柯升同謀柯升係署司之子景邁丁役於本年二月底進署其時署司之子擬入都分部以該丁熟於北道雇令隨伺到京據禀前情即諭飭帶同該丁南還於閏四月初六日抵蘇即於初七日發局質訊復由局員面禀以提訊兩造供詞各執柯升問以有何憑據何杏生供有鈔票樣一紙洋二十二元係柯升先後交付可以爲証柯升供無此事等情本署司因案關僞造鈔票有紀即應嚴懲柯升究竟如何同謀不能稍事徇縱復經札飭切實究詰趕緊錄供通洋總之此案經署司飭拿發府訊辦旋因供有丁役柯升同謀亦發府質訊均有月日案牘可考昨閱各報記載印票一事其大要情形未盡符合雖於署司尚存曲諒之詞而謂署司之子預謀其事道路譁傳嘖嘖稱怪溯自先人服官江南迄於署司已歷三世伯祖及故父均祀明禋署司少秉彝訓從政吳下閱四十年司榷算亦二十年其舉錯是非難逃公論署司之子讀書無成交遊不愼招尤招海大抵自取石印洋票一案報載供詞己具而府開供單却無連及不肖之語安知不代爲之諄幸而不肖子現在署中並未潛赴他省不日新任朱臬司來蘇受篆懇請憲台檄發朱臬司督飭蘇州府提犯復訊果有牽涉確押應即送案從嚴懲辦署司若惜不肖子遂寛此獄則上撓　國法上墜家聲猶可執法以治他人乎署司十權臬篆遇事不稍假借近年管領過多精力漸衰時虞不繼上年冬間復瀝陳先缷各差免滋叢胜未邀允准有子不肖皆平日疏于管教所致縱傳聞異詞而清夜内疚獨不愧於心乎無論言之是虚是實一經研訊自有定評以成信讞除再飭蘇州府趕錄所訊供詞通詳外理合詳請　憲台鑒核俯賜檄飭研訊盡法懲辦實爲公便再李守申報拿獲圖印假鈔票人犯並大昌元石印局原信一併錄摺附呈詳兩院謹將裕蘇官銀錢局李守申報拿獲圖印假鈔票人犯並抄大昌元知會裕蘇局信照錄清摺恭呈憲鑒計開　　裕蘇官銀錢局爲申解事竊裕蘇局自光緒二十九年開辦以來禀准行用鈔票原係自刋銅板購辦印機雇工在局督同刷印且于票而盖用藩憲印信並于騎縫處編列號數加盖裕蘇局關防以杜僞造三十一年十一月知府到差後因鈔票不敷行用於十二月間禀奉藩憲批准添印鈔票五萬二千三百張亦係查照從前辦法雇上海藻文石印書局印工前來蘇局由知府親自督同刷印呈請藩憲盖印編號加盖關防又由知府于鈔票内添盖暗記圖章一顆發巿行用以昭愼重從無朦混假冒情事詎于本年二月二十一日突有何杏生持裕蘇局行用鈔票一紙向上海大昌元石印局囑爲照樣印做鈔票五千張當經該石印局函詢上海裕蘇分局曾否派委添印鈔票由分局電知裕蘇局派人趕赴上海向大昌元問明情由隨即帶同包探至吉陞客棧拿獲圖印假鈔票之王雨田李渭卿兩名就近督交上海英公堂收押旋又于蘇州拿獲何杏生一名均經先後奉飭發解蘇州府提訊在案除將大昌元知會裕蘇局原信移請蘇州府備查外理合將拿獲圖印假鈔票人犯緣由並杪大昌元來信申報查核訓示遵行須至申者計抄信 
　　兹昨有何杏生客持裕蘇鈔票一紙囑敝號照樣印做五千張查此票原印係藻文石印書局所出敝號當請藻文代印據藻文謂此票係蘇省官設添印必須憑公事而行且原票盖有藩印萬萬不能照做貴總局究有派委添印是票乞示書以便照行此請裕蘇中局諸翁先生照大昌元具二月廿一日 
[江督顧問官期滿續聘]  
　　文滙報云本舘得悉江督顧問官前美總領事古納君己由江督續行訂聘以一年爲期聞古納君特於禮拜六來申小駐 
[趙次帥電請再派軍隊駐奉京師]  
　　日前盛京將軍趙次帥電致政府謂現當奉省開闢商埠商賈會萃人類龐雜兼之邊境鬍匪未靖所有各軍實屬不敷分布仍請電商直督再派常備軍一鎭到奉駐紥以資鎭攝（下） 
 
 

Page 4

 
 
[工部局工人罷工求增工價]  
　　文匯報云今早租界北叚工部局所用之工人相率罷工求加工價深盻此事之能和平速了也 
[滬上商家指駁破産律]  
　　商部奏定之破産律滬上商家均以爲不便屢次集議後指駁第五第六第九第三十第三十二第三十七第四十四第四十五各條最爲窒礙聞此外尚有未愜之條須續行議駁云（容） 
[重興海軍問題（一）（續）]  
　　　其二　將來之中國 
　　二十世紀劈頭第一大問題則吾黄色種中之中國人種問題也白人之抱杞憂者動曰二十世紀之支那人種必雄飛宇内壓倒白人是言也我國民所不敢猥自暴棄遜謝不能乾然今年已千九百六年矣返顧吾中國人種之占勢力於世界者果何如則自上海東行横渡太平洋自香港南行東逹新洲西逹歐洲航路烟波縹渺風濤滾滾兵艦南輪衝逐其間旗旛紛飛凝眸視之噫此條頓人種旗幟也噫此拉丁人種旗幟也噫此斯拉夫人種旗幟也均天之驕子龍行虎步之白人旗也間有太陽旗二三則亦大和民族旗也于我國之國旗何有雖然此猶曰外洋則請卑之無高論北起渤海中過黄海南逹南海非吾國領海乎而白人旗之翩翻出入仍如外洋龍旗之乍隠乍顯無異外洋更退一步溯揚子江而上浩浩巨流非吾國内河乎而主客之勢依然相反嗚呼無怪夫神州華胄流落千萬里外爲白人叱咜蹴踏無怪夫紅髯碧眼之徒昻首闊步隠樹數十敵國于境内也夫白人唱導之言即不幸而我不能應苟使吾國人永能生存大地固守四千餘年來故國之歷史之土地猶是幸事獨奈當今之世非吾勝人人即勝我力不能攻人萬不能自守何 
　　今日之外交波譎雲詭頃刻萬變之外交也談時事者或爲日俄戰後東洋必呈和平之局興復海軍若非急務嗚呼無論外交事變難以測度藉令各國厭兵想望太平然抑曾一審吾國内情乎吾國今日國民之進步不可謂不速也路政自辦礦務自辦財政權之己落人手者思爭回之教育權之將落人手者百方豫防之數千年沈沈專制政體下毫無權利思想之國民一旦輸進歐風大夢驚覺錮疾頓去加以文人學士大聲疾呼至今日雖非民氣極盛時期亦不得不謂民氣發動時期然而民氣發動萬不能無實力以盾其後綜觀各國興亡民氣與實力相因並進者安非然者危波蘭晚葉民氣非平盛祗以實力不充適促波蘭之分割吾國近時廣東教案起而美即集兵菲臘賓躍躍欲逞上海會審公堂事件起而各國兵艦雲集滬濱南昌教案起而英法德兵輪直抵潯陽此雖由我國民過激所致然使各國非無禮何以致此又使吾國國民非權利思想發逹亦何以致此夫民氣者立國之元氣苟非喪心病狂不欲中國奄奄不振誰不冀民氣大張循此以往各國無禮之舉未有限吾國民氣之發逹亦未有限誰能保無再有廣東教案上海罷巿南昌教案等事件出現誰能保無再有大於此之事件出現當此之時海陸軍振則可據理力爭不以吾國生命供歐人所欲不幸談判破裂亦正可乘機大挫一白人種中野心最大國力最强之國以鞏固後此國基恢復前此損失苟非然者我唯步步退讓彼則咄咄逼人不亡我國不饜彼慾吾國上下奈何不審民氣之發逹如何而輕輕忘情海軍也又有說者政府經營陸軍不遺餘力國民提倡陸軍百出其術究爲防内乎爲防外乎爲防内也則誠可廢去海軍如爲外也則未有海陸兼具之國而可拾一取一者陸軍雖振而海軍仍付闕如焉則非特進攻不克退守亦不完故昔日之英法俄既有强大陸軍必輔以强大海軍德之立國海岸線不甚長而自勝澳勝法以後即盡全力於擴張海軍今吾國尚武尚武之聲沸騰全國而獨冷視海軍焉是不能無疑　未　完 
[俄民横議日甚]  
　　二十八日倫敦電云俄國克倫斯特脫海口之水手工人及駐守砲台之兵隊横議日甚十月之暴動恐將復見防軍噐械均己運抵該處 
[俄國猶太人求援于英]  
　　二十八日倫敦路透電云俄國國民院所派代表人己往比羅斯托克地方聲稱該處猶太人被戮較之歐第薩一役尤甚猶太人富户竭力設法以免猶太人再遭屠戮著名猶太人巨富羅斯却爾次伯　特晉謁英國外部大臣愛華德格雷伯爵伯爵在下議院答稱彼不能代爲猶太人聲訴於　且英國海軍艦隊己定期赴俄國克倫斯特脫海口亦無從請海軍部之改變前議也 
[韓京大員被捕]  
　　二十八日東京電云韓京大員有數人被捕中有樞密院長一人陸軍總兵一人副大臣一人 
[運船因水雷禁止夜行]  
　　二十八日東京電云高麗東北沿海因有水雷漂流凡運船不得于夜間航行 
[俄國債票跌價]  
　　二十七日柏林電云俄國在倫敦及奥京維也納所籌國債較之原價跌減百分之三 
[俄允保護德之資本]  
　　二十七日柏林電云德國政府催迫俄國預籌保護在俄營業之德國資本俄國已允照辦譯字林報 
[德國海軍大虑辭職之說不確]  
　　二十八日栢林電云德國官塲不認海軍大臣端畢提督辭職之謡傳 
[日本將以回教爲國教之奇聞]  
　　二十八日栢林電云歐洲各報章皆載要件一則謂日本殆將以回回教爲國教然要知創此奇論者非德人主筆者乃羅馬尼亞人刋印者乃瑞與人德國各報章皆以此說爲可笑並不願再加注意云 
[英國報章不滿意于俄]  
　　二十九日倫敦電云英國各報章之意見以俄國比羅斯托克地方屠戮猶太人極勸英國不可與俄立約而對于工黨所請撒銷英國艨隊赴俄國克倫斯特脫耀威一說頗表同情倫敦日日電信報並盼英國勿再爲俄籌債 
[德皇優待重臣]  
　　二十八日栢林電云德皇于起程出巡北境以前曾往諾端奈地方與德相浦盧親王會晤商議要政盖德皇之意現尚不欲煩擾親王也 
[俄國内政近情]  
　　二十八日栢林電云俄國上流社會人亦皆有憂時憤世之心各處又起革命之舉動政界恐亦有相率告退之事外間所傳德奥兩國合約干預俄國邊界之說不過現甫創議惟英國艦隊不往克倫斯特脫游歷之消息則殆非子虚耳 
[法銀行以巨欵購買股票]  
　　二十八日栢林電云法國銀行以二百五十兆佛郎克購買美國偏斯偉那鐵路之股分票譯亦匯報 
[正訛]  
　　昨報記捕房派令探捕至公共公廨把門稽查一則兹悉並無此事實係傳聞之誤合亟更正（宜） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[營官庇匪尚須密查蘇州]  
　　江督以遊撃孔德陞劣跡頗多淞浦一帶梟匪多係該遊撃親故部屬札飭藩臬兩司及劉道察看禀復等情已紀前報兹經松江府戚升淮太守查明禀復略云該遊撃從前事跡早在憲鑒之中在府抵任後採訪輿論咸謂該遊撃近來尚知自愛謁見提憲亦謂其人安守本分堪供驅策故已委令署理淞南營遊撃缺該遊撃具有天良亦當知所奮勉上進圖功而其自陳若有通庇梟匪情事願甘治罪尤足爲悔悟之據宜予自新以觀後效等云現經署臬司批云該遊撃有無庇匪等情應俟前統鹽捕等營林丙修觀察密查復到方能定奪（吉） 
[督練公所檢閱科之用人蘇州]  
　　蘇撫陳筱帥以督練公所叅謀處事務殷繁其中檢閱一科尤關緊要現以電調來蘇之北洋三等叅謀王龍章委充叅謀處檢閱科科長月給薪水銀一百兩又以北洋將弁學員張樹藩委充檢閱科副科長月給薪水銀五十両均己分别下札矣（吉） 
[啓用巡警局關防蘇州]  
　　蘇省警察總局改名巡警總局城内外七路總察亦改名某路巡警分局巡官已由總局詳撫札飭善後局刋成關防八顆到局各分局關防七顆總局關防一顆均於本月二十一日啓用其舊時關防已截角繳銷（永） 
[太守因要公晉省松江]  
　　松府戚太守因有要公需赴省垣禀謁大憲已於日内雇舟起程矣（夕） 
[移查兵士松江]  
　　前日松郡華婁兩縣徵兵有北門人雷九臯應徵入伍到蘇後住營不數日即潛逃回松兵官遂行文來松查取下落並詢保人家屬必須勸令從速入伍云（夕） 
[持正學堂散學風潮南匯]  
　　南匯縣六灶鎭持正學堂由張君雛聲竭力創辦頗著成效近因鎭上無類俞某欲在持正門前搭檯演戲堂中出而禁止俞某乃商諸本學堂張教習之父奉亭遂於初九日公然演戲俞又隠使伶人扮作學生狀以辱駡學生學生均憤懣不平遂迫令院長將俞某送縣究辦不料俞某到案之後賄由張教員父赴縣將俞保出學生即與張教員理論張無辭以對學生遂一哄而散未知縣令若何辦理也（奭） 
[湘邊營學堂成立湖南]  
　　湘省鳳皇廳地方去夏經鎭筸鎭周道南軍門創設營學堂一所雖有成效而經濟困難頗難持久現鄂督助銀六千両發典生息又湘撫每月允撥銀一百兩以資津貼軍門旋鎭即督同中軍官立將箭道仿照省垣陸軍學堂形式修造房舍製辦軍衣並延聘教習數員大加整頓（時） 
[師範學堂開校寗波]  
　　甬郡師範學堂係月湖書院改設前由寗府諭太守將該書院房舍拆造洋房現已告竣業將所選完全簡易二科各學生送堂肄業定於本月二十二日開校（具） 
[學堂散學寗波]  
　　甬江北益智學堂日前開運動會有某教堂所設毓才學堂各學生俱欲赴會該堂監堂某君向之阻止各學生羣不滿意遂相率散班以後未知如何辦理也（具） 
[青浦西溪學堂運動會松江]  
　　念七日西溪小學舉行夏季運動會次序列左（一）賽跑一百念碼（二）擲鐵球（三）穿針競走一百念碼（四）拾菓一百碼（五）瞽目擊鉢一百碼（六）穿囊競走一百念碼（七）三足賽跑一百念碼（八）拔幟二百四十碼（九）雛鷄一百念碼（十）跳繩一百念碼（十一）抄蛋一百念碼（十二）跳欄一百念碼（望） 
[講報社添設體育會蘇州]  
　　蘇垣各志士倡設講報社己登本報兹聞須添設體育會贊成者甚衆日内已組織成功矣（容） 
[設立自禁鴉片去毒社福州]  
　　此間發起人陳學士寳琛等設立自禁鴉片去毒社定五月一日在林文忠公祠開會演說實行并擬定簡章十五條刋刻分送其内容頗爲完善云（助） 
[開辦平糶温州]  
　　温屬無業游民藉口米貴於十六日午後結黨毁刦米行十餘家幸地方官派什長彈壓旋即解散至二十四日城廂開辦平糶局兩處一在大殿一在郡廟其時人數擁擠有某甲袗傷永嘉縣令左臂枷號示衆始得安靜現聞廣濟輪船裝到三千六百石大可資平糶之用云○又永嘉上鄉社倉初由殷户捐集三十二萬石漸被經董侵蝕此次農民因分借不均聯名赴府呈控聞錫眷臣太守己札委屬員下鄉查騐矣（即） 
[黄巖秋采辦米粮寗波]  
　　台屬黄巖縣近因食米價昻民心惶惑現任周大令特籌欵遣人赴甬采辦米石一千担昨己投文道署呈請給領護照以便米辦（具） 
[温州官事]  
　　新任泰順縣徐樹淵己於十二日接印○温州府經歷袁培代理泰順縣缺十二日交卸泰篆二十五日仍回經廳本任○新任永嘉縣典史程兆梅二十五日乘輪來温○新任瑞安縣陳明倫奉省憲委查缸酒捐來温（即） 
[福州官事]  
　　提督洪永安至省謁見閩督後已於二十二日起程赴廈聞有二十六日接印之說○福建學政秦侍郎綬章於二十五日起行北上（其） 
[皖省官事安慶]  
　　日前卸辦商務局提調任廷牧奉大憲委辦牙釐局提調知縣厲存憲奉委銅圓洋務局差遣仍兼幇辦文案並銷收發核對差張傳鴻奉委教練處文案准補黟縣胡汝霖奉委商務局文案縣丞寥懋績奉委洋務局核對並兼收發襄辦文案通判顔曾奉委習藝所副辦提調各員均於日前夺文到差（多） 
來函 
[上海五行堂創製金木水火土戒烟藥功用說]  
　　我友寥君吉人精醫學具仁心滬上懸壺沽人不少近因政府議决實行禁煙凡我國民之自愛者無不奮志誠心訪求戒烟良藥將見世界黑暗變光明積弱轉强盛民之福亦國之幸也無奈人心不古　道日非有廣製戒烟之藥而　速效和入嗎啡者爲害殊甚寥君憐之特出心裁虔修此藥研究五行生尅之理參攷五贜傳染之源辨五味分五色按順逆淺深之道收陰陽化育之功藥分五種願竟全功定金木水火土五行之名除心肝脾肺腎五臟之癮是天地以五行主化機人生具五臟得生理握要以圖窮源而治奏功雖緩　益實多較之巿售諸方邀急功尚覇術者其功過之相去不啻霄　矣盖王道本無近功欲速終多不逹寥君騐吸烟成癮之遲速治臟腑受毒之原因取五行而發明五臟 
 
 

Page 10

 
 
典本内經察天道而盡合人情功同良相阾陽虚實各得其宜潤燥補攻皆無或失明哲保身自不難審擇其利害僕等不學無文勉爲之說謹告有志戒烟者愼無失之交臂也可[  華亭彭伴漁四明董挺齋識]  
　　今日尚有各省新聞及本埠新聞均列入第三張閱者注意 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
十九兩五錢有奇遵照部議各歸各部核銷計應歸户部核銷銀四萬四千三百五十二両三錢有奇兵部核銷銀五千二百二十八兩二錢有奇工部核銷銀六萬一千四百六十七兩八錢有奇統共請銷庫平銀十一萬四千一兩二錢有奇實存銀十二兩七錢有奇歸於後案舊管項下滾接造報將該局光绪二十八年分支給各欵請銷數目並製成軍火撥存四柱清册由報銷處加造銀欵四柱總册列爲金陵機器製造局第二十二案報銷詳請奏咨等情前來臣等覆核無異查該局現已停造砲位火箭等物經費亦已核減應俟光緒三十二年改照新章造報除將現造光緒二十八年清册咨送外務部户部兵部工部查照核銷外謹合詞恭候具陳伏乞皇太后皇上聖鑒飭部查照謹奏奉硃批該部知道欽此 
宫門抄三月二十日理藩院光祿寺八旗兩翼值日無引見保送知府琦良謝恩徐宗溥英俊預備召見召見軍機徐宗溥英俊 
[户部奏爲核覆直豫火車貨捐各項欵目據咨改奏摺]  
户部謹奏爲核覆直豫火車貨捐各項欵目據咨改奏恭摺仰祈聖鑒事據直隸總督袁世凱咨稱准部咨直豫合辦火車仍捐先將章程咨部備查並自某年開徵起委員若干名如何開支等因兹據該局禀稱貨捐於上年冬月開辦收數短絀委員人等貨不能作爲定章然既奉催辦亦未便延展將現在各局開徵及委員銜名徵收開支各欵先行詳覆等語臣等伏查三十年五月間據直隸總督袁世凱河南巡撫陳夔龍會奏直豫合辦火車貨捐於河南安陽設立專局以維槯矛一摺奉硃批該部知道欽此欽遵抄出到部當經臣部咨行直隸總督將火車貨捐章程先行送部備覈等因嗣據該督將現行章程抄錄送部各在案兹據該督咨報火車貨捐事宜安陽設立專局委員二人司事六人順德分局司事三人新鄉分局司事三人衞輝分卡司事一人以及各局卡夫役人等月支薪費並各局卡起止徵收年月數目抄摺送部查湖廣總督張之洞等會奏籌辦鄂豫火車貨捐摺内聲稱二十八年五月間漢口設立火車貨捐局與河南巡撫議定河南境内之駐馬店漯灣河郾各分卡欠第設立並據河南巡撫將南幹貨捐詳細章程送部備查計自二十八年七月起至三十年二月止共收貨捐錢十二萬七千餘串兹據該督咨報直豫貨捐按摺核算各局卡自三十年九十等月陸續開辦起至三十年十一月止共徵收三萬四千餘串較之鄂豫所徵數目大相懸殊若云黄河橋路尚未暢行而直豫會奏摺内聲稱南幹鐵路開車甫至信陽即行設局抽收是開辦之初南北情形大畧相同即收數不應迥異且核計開支局用比直隸釐捐局定章不得過收欵一成之數又加數倍似此收數之少糜費之多實屬非是現在舉辦新政事貴核實費貴撙節直豫兩境近在畿輔火車既已暢行商民必至雲集應徵之貨自屬不少今所報數目寥寥無幾未必非局員以多報少情弊應令直隸總督河南巡撫嚴爲查核以重欵項再鄂豫詳細章程早經送部而直豫鐵路既己開辦二年之久其詳細章程究竟現在如何覈定並應趕緊造册詳細報部覈辦恭候命下即由臣部行知直隸總督河南巡撫轉飭承辦人員限三個月造册報部所有臣等據咨改奉緣由理合恭摺具陳伏乞皇太后皇上聖鑒謹奏光緒三十二年二月二十四日奉旨依議欽此 
宫門抄三月念一日外務部欽天監侍衞處值日無引見荆州將軍載卓請訓瑞齡嵩連梁敦彦預備召見侍衞處奏派前引備引大臣派出宗佑祺誠武阿霖召見軍機瑞齡嵩連梁敦彦載卓 
[户部右侍郎奏爲遴員辦理各省土膏稅捐分局繕具清單摺]  
户部右侍郎督辦各省膏捐事宜臣柯逢時跪奏爲遴員辦理各省土膏稅捐分局繕具清單恭摺仰祈聖鑒事竊臣上年准户部咨會奏開辦十五省土膏統捐本年復准電咨開辦川雲貴三省經臣函電籌商粗有端緒應即遴派大員前往各省辦理伏維辦事之難難於得人而理財之政得人爲尤難所辦土膏統捐已徧十八行省自應每省各派一員以專責成惟臣耳目狹隘既難得此多才又慮經費虚糜於事亦復無濟謹就臣所素知者派委九員先行試辦其間有一員而兼辦兩三省乾實因壤地毗連彼此可以兼顧應俟各員到差後察看情形分委妥員辦理如須添派再行奏聞謹將遴派各省道員銜名繕具清單恭呈御覽伏乞皇太后皇上聖鑒訓示飭下各省督撫迅飭該員等即行赴差以資襄助謹奏奉硃批着照所請該部知道單併發欽此謹將擬派辦理各省土膏統捐分局各員銜名繕具清單恭呈御覽計開直隸山東一員候選道潘誦威江蘇安徽一員安徽補用道童祥熊浙江福建一員安徽補用道劉樹屏四川雲南貴州一員候選道黄秉湘湖北一員湖北補用道蔡源深江西湖南一員湖南補用道周學銘河南山西一員江蘇補用道方碩輔陜西甘肅一員陜西補用道唐承烈廣東廣西一員廣西補用道丁乃揚奉硃批覽欽此 
[户部右侍郎柯奏兹於本年二月復湊集庫平銀二十二萬分作両批交義善源商號領解前赴户部交納片]  
柯逢時片再臣於上年十二月奏明起解第一二批土膏統捐銀三十萬兩奉硃批該衙門知道欽此兹於本年二月復湊集庫平銀二十萬兩分作兩批每批十萬兩交義善源商號領解限二月初十十五兩期前赴户部交納並給滙費庫平銀三千六百兩作爲土膏統捐溢收項下第三四批解款餘容陸續批解除咨練兵處財政處户部巡警部查照外謹附片陳明伏乞聖鑒謹奏奉硃批該衙門知道欽此 
[翰林院奏爲請旨事摺]  
翰林院奏爲請旨事臣衙門讀講每逢京察係與編檢人員一律註考光緒二十九年經政務處會同吏部議定升侍讀爲正五品又滿侍讀缺出内外周轉均比照庶子之例等語其一切體制未經聲叙查向例庶子每屇察典逕由吏部帶領引見本衙門不註考語惟侍讀向隷臣院與庶子之列於京堂體制不同現屇京察之年滿漢侍讀人員是否仍照舊　山臣等出考仰或照庶子之例辦理之處事關察典未敢擅便更合恭摺陳明伏乞皇太后皇上聖鑒訓示遵行謹奏奉旨仍照舊 
 
 

Page 17

 
 
[晋撫奏報風災京師]  
　　日前西巡撫具奏畧謂四月二十間介休等縣狂風竟日塵沙蔽天畫如昏夜大木斯拔震塌民房甚多雖人口無傷而離散不少云云即奉電諭飭令妥查撫恤（下） 
[派員考察北洋軍制杭州]  
　　浙撫張筱帥議遵部文教練新軍一鎭設立督練公所及兵備教練參謀三處早誌前報兹悉又調留東畢業士官蔣尊簋君回浙籌辦徵兵因蔣君去歲曾奉委赴北洋觀操現又飭往考察一切（陳） 
[商務提調易人安慶]  
　　省城商務局提調任太守廷牧辦理商務有年現因事卸委日前已由候補知府何彬衡太守接辦（士） 
[鈔幣鑄成四川]  
　　川省鼓鑄藏洋分銷打箭鑪及藏衞以爲抵制印度汝弼之計業已試行無滯今又奏請試行鈔票由一兩五兩十兩至五十両紙幣上印大清二字業己出票頒發試行矣（兩） 
[縣令决匪蕪湖]  
　　蕪湖縣沈益齋大令於本月二十二日晨斬决匪犯朱全福一名聞此匪於上年夏間在蔣家巷某紙船上所獲係沿江散放票布之匪首（九） 
[巡長領銀逃遁福州]  
　　閩垣警務三局總巡官周少華明府現因應領月餉照章發給巡長轉付巡目散發詎甲巡領銀一百餘兩竟潛行逃脫今尚未回聞總巡責令該巡長認賠云（其） 
[滬城官事]  
　　江蘇學院唐春卿文宗景崇昨至道廳縣各署投剌○江蘇粮道陸申甫觀察鍾琦昨日到道辭行赴蘇○江西贛州府經歷劉肅軒參軍敬山由京引見回省道經滬江住泰安棧昨日到道禀知○浙江粮道崔磐石觀察永安昨日到申住長發棧又由閩來申之吏部員外朗黄執齋部朗允中住長春棧又上海製造局總查委員羅伯蘇明府之彦又候選縣丞承幼槱二尹惠又本縣汪瑶庭大令浦東總巡謝岳松明府鈞和兵輪管帶馬廷樹遊戎塘橋巡局員潘二尹家馴萬航渡巡局員蕭二尹樳昨均因公到道拜會禀見○寳山縣知縣王大令得庚昨日詣道禀辭返任○糖捐局總辦蔡太守薰昨亦以道禀辭赴蘇（事） 
[滬道赴蘇]  
　　昨午道憲瑞觀察偕候補道虞洽卿觀察由滬乘揚州座船以靖湖小輪拖帶赴蘇禀見陳筱帥面陳要公（事） 
[事商要公]  
　　滬道瑞觀察前日在洋務局接見洋員福開森君總董曾少卿觀察並傳寳山縣王得庚大令等會商要公（嚴） 
[法總領事飭停西門外華界路工]  
　　法工部局在西門外萬生橋迤東擅撥工人修葺馬路經局董禀請道憲照會禁阻己紀前報兹悉瑞觀察自照會駐滬法總領事後領事即命工部局董將路工暫停以俟議妥後再行定奪（寳） 
[恭頌縣憲德政]  
　　昨日九點鐘本城東南西局委員率帶巡長巡士並用執事鼓樂儀仗恭送萬民傘一頂德政牌八扇萬民旗四面至縣恭頌縣憲德政汪大令再三謙讓始領又董事朱君福田蔡君山泉致送扁額一方萬民衣一件藉志去思（事） 
[教習率同警察生詳識界線]  
　　本埠警察學堂所招各學生現均畢業由局董酌派在西門及念三七鋪各地巡察已由樣師教習人等擇定界線以便警務推廣之時即行撥派前日由教習某君率各學生在所劃線路各叚步察一周令各生詳識以免淆混（寳） 
[怡和洋行添造新輪]  
　　字林報接二十八日香港電云怡和輪船公司在九龍船塢定造江輪一艘名朗和（譯音）已于昨日下水試騐速力大獲美滿之效果均中計算其速率當在十三海里以上該船定于禮拜三開往上海云 
[倡設牙醫學堂]  
　　牙醫學堂掌教馬廣禮大醫士於閏四月十九日謁見南洋大臣周玉帥陳明設立牙醫學堂辦法極蒙嘉奬隨時傳諭各衙署局所如有願學者速赴上海肄習以期學成專門爲世大用且所得文憑與外洋無異一律通行自宜就近從游無須從洋遠涉云（助） 
[委員開辦施醫]  
　　每届夏令例由道憲派委設局醫治貧病今届己奉瑞觀察札委前江西南康府通判安别駕鐘愷開辦别駕奉委昨日詣道禀謝（事） 
[禀請騐收北河南路工程]  
　　北河南路前因損壞英工部局意欲修理曾由道憲阻止並委俞大令都會同寳山縣飭匠勘修在案兹悉此路刻己修竣昨由俞大令禀復瑞觀察另行委員騐收並取具該匠頭保因該路六年期内不致損壞切結一帋送呈道憲查核（宜） 
[英美公廨改建男女押所開工]  
　　英美公廨改建男女押所已志本報昨日廨員關司馬赴道禀報己於即日興工建告（事） 
[照會請交水手]  
　　駁船户王阿三被瑙威國拖爾生輪船水手將鐵鏈放下壓斃一案經縣尊汪大令騐明以水手乃係華人應由地方官訊辦禀道照會領袖領事轉致瑙威領事飭令拖爾生船主迅將該水手交出送縣訊辦在案兹悉領袖領事函覆滬道請逕行照會該國領事核辦故瑞觀察于昨日照會瑙威領事矣（宜） 
[謝局員責懲地甲原因]  
　　滬城西局罰款各案均經隨時報縣並榜示局門前日局員謝二尹責懲地甲因傳案不到之故與罰欵無涉云（宜） 
[懸賞移緝盜犯]  
　　署理通州直隸州恩剌史移文至滬並附賞格一道略謂本年三月三十夜州境東南鄉張芝鎭萬洽濟當與被匪數十人從港口駕船到鎭强劫銀洋道飾各物並拒傷汛兵團勇多名鎗斃典夥胡福臣弁員文宜峯身死該典更夫　闕追捕落水淹斃業經本州會勘飭緝未獲合急懸賞嚴拿如將此案盜道獲到每名賞洋五百元拿獲夥盜者每名賞洋二百元知風報信因而拿獲者賞洋一百元（宜） 
[军犯首途]  
　　南滙縣押解軍犯杜妙卿一名到縣昨奉本縣汪大令備文加差押解首途（事） 
[續獲去冬閙事罪犯]  
　　流氓錢海松去冬租界閙事時　黨徐春元即混名油葫蘆等十餘人撕破二百九十三號捕號衣並强攫金戒等物緝拿未獲昨由美捕房包探倪順泉朱桂生拿獲帶入捕房押候送辦（似） 
 
 

Page 18

 
 
[飭拿越卡逃捐犯黨]  
　　專在巿市包逃捐稅串通卡釐司巡均分漁利之高阿虎紀元發等經江督訪明飭蘇撫憲札縣密拿解至吳縣禁押訊辦尚有串同越卡漁利之餘黨丁某一名未經獲到昨由蘇撫陳筱帥復飭本縣汪大令嚴諭差捕務獲解辦（事） 
[傭婦病斃案判續]  
　　駁船户汪阿五之傭婦因病在途身死一案昨日早堂關司馬與英副領事會判堂諭穆安素律師偕汪投案候示中西官以此案既經訊明且罰欵亦己呈繳著即將汪開釋完案（力） 
[惡鴇逮案候懲]  
　　本年四月念九日濟良所送恩慶里妓女王秀保至廨供被龜鴇王梅卿高三寳凌虐求恩超拔司馬判將該妓發濟良所畱養一面嚴飭差探拘提龜鴇訊辦在案詎該龜奴消息靈通避匿未獲邇見爲時已久前日潛行回滬事爲捕房所知昨早飭探將恶鴇高三寳拘入捕房轉送公廨押候今日解辦（力） 
[上海縣案]  
　　二十三保十二圖地保楊開泰投縣報稱剃頭匠吉福生之妻陳氏自縊身死吉已備棺擬殮捕房諭飭報騐爲將吉與尸兄陳世鴻帶案候示注大令即於當晚提訊吉供淮安人娶同鄉陳氏爲妻每日赴紗廠做工前晚無端自縊致死並無毆打爭閙之事今與妻兄陳世鴻具結求免相騐自願棺殮陳供吉與胞妹雖有口角實無毆虐之事餘語相同大令判楊保持片知照捕房准尸屬棺殮免騐○米船户鳳某等毆打查捐巡丁陸祥李全由沈宦送縣訊騐鳳己逃逸昨提其父鳴山訊究供稱不知子逃何處大令判將巡船失物單交差飭承估價著鳴山交保賠償再核○道憲札發到縣之滋詐流氓賈四福等三人經汪大令判賈及小崇明楊義明等枷示在案昨己枷滿畧詰數語判各發改過局收押四月再核○向成衣曹明山拆梢剥衣質洋十六角之吳阿榮並屢犯滋詐之小么四即金龍生亦奉道憲先後發縣訊押在案昨日提案復訊判吳押改過局三月金責二百板押改過局半年（宜） 
[總工程局紀案]  
　　無賴張阿毛王阿三王阿二張太玉等乘各水果行上貨搶奪杷批等物經陳同裕長源等行控局提究供出所搶各貨賣與陳照桂因一并拘案判各戒責三百下鎖絜各行前示衆兩天○劉桐山控子阿二違忤由孫明府提訊判戒責一百押俟改過開釋○朱順林在永裕公司馬頭攫取大順水果行生薑被行夥扭局孫明府判戒責五十下○徐順裕在開平馬頭竊某輪船上鐵練兩根至植泰押店質洋十一元被探查獲解究孫明府判戒責一百下押兩禮拜贓候失主認領○吳淞簽船户許阿榮裝愼記號金永年沙船之高梁酒四簍因被竊酒攙水控局提訊不認前日將貨取到騐明簍己挖破判許交保候愼記號查報短價若干再行斷賠○東洋車夫王甫登毆唇坐客沈某由巡士解究陳參軍判戒責二百下（尺） 
[會訊定繭不交案]  
　　東亞公司經理人小鐵山藏控華人徐瑞林定買蠶繭延不交貨請提究追關司馬循例簽差恊控將徐傳案於前日午後偕日本副領事蒞廨會訊原告禀稱前者向徐定購蠶繭立有定單曾付定銀一百兩限期交貨詎徐至期延約刻下貨價陡漲爲此投案請返質之徐供因本年貨少遲延一月商當人情願償還應贈之銀求斷中西官會商之下諭著原告將定單呈案佑算再行察訊該斷（力） 
[英美公廨晚堂案]  
　　鄉人滕根福控妻父顧文茂匿妻一案前晚奉襄讞孫明府提訊滕供妻於二月十八日由其弟云祥接出傭工查無下落求追顧供年六十六歲不知女兒何往云祥現在上海今未到案大令判顧暫行收押候補傳人証再凱○周學濂控荐頭王了頭荐人不實窮飾逃避亦奉提訊周供被該傭婦竊去金四四開等物求究訊之王供此婦係趙沈氏所保今己到案請訊氏求寛限尋交不敢有悞明府判王交保趙暫押勒限七天交案候訊○捕送迷路女孩阿二到廨亦夺提訊有唐陳氏投供價買此女作婢出外迷路求請給領訊之阿二供年十一歲因被凌虐不愿同回明府判該女發所留養陳唐氏斥退（當） 
[公共公廨早堂案]  
　　小工曹林生姦拐徐慶法之姪女洪珍逃匿經探沈阿岳拿獲昨日解究徐慶發投供女父在通州紗廠生意今未回申求請押候傳領女供因妹己適人置小女子於不顧是以自擇無妻之曹林生爲夫是實質之曹一味求恩關司馬商之英副領事以曹不應勾合判押西牢一年女交棲流女所俟伊父來案訊領○龔文元因小工張生向索工洋口角龔用石灰迷張兩目報捕解究司馬判押候傷痊再訊○盜犯趙春標夥搶寳山縣鄉人朱克升家洋元衣服並刀傷事主逃避來滬昨由包探王阿巧拿獲解究司馬以趙供認分　十二元不諱判押候移遞竇山縣歸案訊辦○孩子朱阿華攫取胡阿文家孩鐲由捕拿究判押改良所六月○夏必財騙取船户毛女德小洋一百零五角報捕解究判押六禮拜○朱森生竊趙生泉棉被及洋兩元報捕解究判押六禮拜○某西人被人勒斃疑徐生甫有帮凶情事由　拿獲訊押在案昨又解案請示司馬以並無實據判交保開釋○孫才法違章在茶館内容人聚賭傳案請懲判罰洋廿元充公○周阿二竊龔阿其家衣物拿獲後誣及與小毛同竊一併解訊判周押九月吳交保開釋○李阿福張阿米違章在馬路打架由捕解辦判各押一月并罰洋五元養傷○方阿小以租屋爲由竊許桂方等三家衣物報捕解辦判押四月○過犯王阿金竊衣由捕解辦判押半年○鍾春泉積欠印度人洋一百五十元控奉傳究鍾呈繳洋五十元餘求寛限司馬判交保清理○梁起賢積欠侯魯公律師銀兩控奉提究梁供刻巳理明判即開釋○張益祥之子張阿妹欠印人克心生洋元控究張堅不承認司馬以憑證確鑒判押候繳清欠欵開釋○碼頭更夫沈根全向毛福朗拆梢竊煤由見証王阿毛王阿二到案具控判沈王還押捕房阿二交保查訊○拾票不還之小工蔣有福王有順昨解請斷司馬判各押十天○業　緞莊之張榮生掩入鄰居朱阿根家行竊金戒由探解究判押六禮拜○鹽梟頭目　會法私藏刀械經浦東總巡局移請英公廨恊拿昨由包探陸阿九拿獲請究司馬判送浦東總巡局歸案辦○包探米順拘獲帶刀搶奪路人銀表之流氓田四堂　雙全苗桂生三名奉判押候查辦在案昨由該探復將三人送案禀稱前乾同義樓槍斃顧爛頭案亦由田等所爲司馬著仍交捕房帶回候禮拜六解案訊辦（當） 
[法租界公堂案]  
　　法商莫尼諾控胡經一周秉忠合做湖北自來水　噐悔議罰銀一案昨日覆訊原造延律師麥賽而蒂羅君到堂被告請雷米也君投案伸辯胡周同供原告現己接得南京自來水與許時中席經仁合辦己經接有電報大令商諸魏繙譯官判胡周交呈電報如原告確己接辦胡周未便判罰○順泰昌報關行主邊正福扭控張惠興經理行事作弊混去洋一千六百餘元請究質之張供與邊結帳並無弊混且張住虹口小的住十六鋪工程局地界明係違章具控邊供順泰昌開設吉祥街小的住法界明得里並不違章大令判飭差查明再核○傅德林控小車夫張裕發推竊衣箱一只請追大令判押候查明覆訊○探解陳阿發竊錫盆衣物請辦判押半月○利昌木噐店學徒順元前日持鈔票五元在城河浜被專賣假首飾之江金鎺奪去報探拘究判押捕房半年○張阿生在英租界竊腳踏車三輛央永泰雜貨店主作保賣與趙阿毛劉阿狗經失主投控捕房由探拘獲張等三人一併解究張認竊車不諱併言另有一輛賣與西問趙供車由永泰作保買下有保單爲憑劉供在郵政局爲送信人出洋三十元買車亦有保單大令判張還押候失主到案再訊並飭探往西門吊贓趙劉二人交保○探解陳阿林竊烟具王阿榮在小菜塲竊洋五角請究判陳押一月王押半月○王順寳控被鄭高登行凶打傷並搶去洋三元銀表一只請辦判鄭押十天王不應打架罰洋四元充公○過犯王阿三前因犯案逐釋昨又至法租界被探拘究判押七天○利查西飯店車夫徐阿二將軍盜賣由胡桂榮在法界　獲送請究辦大令判移送英捕房歸案訊奪（興） 
[美租界捕房事]  
　　張榮富扭控髮妻徐氏潛匿在滬尋見偕歸不允求請究辦徐氏認係姘夫並非花燭捕頭飭自投廨控告○婦人陳李氏昨在崑山路被某印捕攔住調笑向斥反被拘入捕房捕頭詢得實係該捕乘醉胡閙申斥了事○英界南京路錢鴻康鐘表店夥趙德齋投稱昨有某甲至店選得銀表四枚囑令送往取洋詎至蓬路甲即蠶入某西學堂内逸去請爲查辦捕頭當飭八十一號西探查往復　○新記浜路軍文田吳餘生洪阿仙等十四名均因傾倒垃圾速章由捕房函請公堂出軍傳罰（似） 
 
