# 1920 - 356 - 4917192

 

Page 1

 
 
   
 
 

Page 2

 
 
   
 
 

Page 3

 
 
時評 
[安樂患難（冷）]  
　　昔人有言可以共患難難以同安樂此實深得中國人心理之一言也特所謂安樂者非眞安而且樂之謂不過得伸其權勢之謂耳 
　　不然試觀今日之爭奪相殺者大抵皆昔年患難之交而歷年屢起屢仆之往事亦多成於患難之交之手更以反面以觀一日失權勢而返於患難則又每聞有相提相携之事苟再得志而仇敵又依然如故矣 
　　世人有言凡人得福而不知享者名之曰窮命有財而不知所以自處者名之曰乞丐相今中國之聞人如此我亦祗能名之以患難性雖然獨奈何并中國與吕國之人民而長陷於此患難中耶 
命令 
　　十二月二十六日大總統令特授顧維鈞以勳三位此令 
　　又令參謀總長張懷芝呈奉天督軍公署參謀長秦華另有差委請免本職秦華准免本職此令 
　　又令任命喬賡雲爲奉天督軍公署參謀長此令 
　　又令張林授爲陸軍騎兵上校此令 
　　又令兼署陸軍總長靳雲鵬呈請將劉錫榮冉紹謙授爲陸軍步兵中校李鈞授爲陸軍騎兵中校李天雲陳厚廷張庭瀾均授爲陸軍步兵少校孫振綱授爲陸軍工兵少校趙毓忠授爲陸軍二等軍需正崔昌閥授爲陸軍二等軍法正向東昇歐綬新授爲陸軍三等軍需正均照准此令 
　　又令唐在復晋給一等大綬嘉禾章此令 
　　又令高紹陳給予四等文虎章此令 
　　十二月十四日大總統令署内務總長張志潭呈准新疆省長楊增新咨請任命吳業芳試署呼圖璧縣知事應照准此令 
　　又令兼署陸軍總長靳雲鵬呈請將孫良才授爲陸軍騎兵中校並加陸軍騎兵上校銜李逢仲張慶榮楊華俊徐緒正年德壽襲德瀚張逢城樊文俊劉全福恭訥春均授爲陸軍步兵中校袁桂桂張炳城陳書紳馬瑞元任錦春程紹崧呉隆福關玉恒均授爲陸軍步兵少校劉玉山授爲陸軍騎兵少校白玉山授爲陸軍砲兵少校均照准此令 
　　又令邱恒滙給予一等大綬嘉禾章此令 
　　又令屠文溥胡思義黃祖徽倪道烺均給予二等寶光嘉禾章此令 
　　又令程肇湜晋給二等嘉禾章此令 
　　又令高長頤晉給三等嘉禾章此令 
　　又令周大烈晋給三等嘉禾章此令 
　　又令何桂榮晉給三等文虎章雷恒成晉給四等文虎章此令 
　　十二月二十四日大總統令全國水利局總裁李國珍呈請任命朱培麟署僉事應照准此令 
　　又令署内務總長張志潭呈准江西省長戚揚咨省會警察廳警正李敬曾另有任用請免本職應照准此令 
 
 
 

Page 4

 
 
   
 
 

Page 5

 
 
   
 
 

Page 6

 
 
專電 
　　北京電胡使電日政府對明年萬國電信預備會議擬提出南洋諸島海底電綫問題要求公斷刻已擬就說帖擬分送預會國查南洋各國海底電綫關係不獨美國我國亦有關係應請注意又電吿謝米諾夫抵日擬安置鹿兒島附近俾暫時靜養再圖進取 
　　北京電府致唐在復電查荷蘭對於二十一條廢止之意見以便提出國際聯盟裁判所要求公斷 
　　北京電國際聯合會所設國際移民會我國决定加入飭由僑工局組織移民討論會擬具提案候付閣議取决（二十七日下午三鐘） 
　　北京電外部照復英使京奉路此時無增駐守備兵必要未便准予辦理至軍人乘車不購車票已咨陸海軍部予以限制 
　　北京電交葉報吿扺奉約明日可回京聞葉此行以與張使商議辦事選舉外兼爲劃分中東路權限并代王景春疏通（二十七日下午三鐘） 
　　北京電交部與本國銀團五百萬購車借欵昨已簽字（二十七日下午四鐘） 
　　北京電財次汪士元因與靳意見不合託病返津現擬提出辭呈 
　　北京電某外顧問條陳中央實行减政所有各機關政費可按元年舊額人員不論階級月發津貼六十元待財政統一再復原狀 
　　北京電川鹽楚岸開放鹽署與總所會議結果僅允展緩一年並議决兩淮之湘鄂皖贛四岸先行開放所有淮商票本派員調查給還 
　　北京電靳增募衛隊一營餉械歸陸部給發（二十七日下午三鐘） 
　　北京電鄂夏電仰遵揆命俯察羣情不得不爲權宜計二十三渡江與王督晤商一切卽晚仍返漢寓藉便養疴嗣後擬時時到武昌省署於政治進行毫無停滯 
　　北京電元旦公府覲賀大員在懷仁堂筵宴外賓訂五日宴會 
　　北京電駐瑞典公使章祖申明日出京赴任（二十七日下午四鐘） 
　　北京電報載中央因閩李態度不明擬派員馳往密查（二十七日下午四鐘） 
　　北京電贛公民梅台源等電請將龍省議長曁主張民選省長之少數議員予以嚴懲（二十七日下午四鐘） 
　　北京電贛議會電府院内部江西會館同鄉會本會於巧（十八）日依法通過彈劾省長戚揚案詎戚揚不靜候中央懲辦漾（二十三）日竟賄串劣紳梅台源議員饒正音等雇集流氓聲言搗毁議會毆殺議員幸賴陳督軍飭隊保雙未肇大禍本會因戚揚此種行爲實足妨礙議事惟有宣吿休會靜候中央解决特電奉聞（二十七日下午三鐘） 
　　北京電南昌總商會電聲明民選省長贛人治贛並未預聞（二十六日下午八鐘） 
　　北京電贛議長等電否認彈劾案通過語多爲戚辯護（二十六日下午八鐘） 
　　北京電皖紳公電請眞除張文生 
　　　（二十六日下午八鐘）　　　　　　　　　　　　　　 
　　北京電趙恒惕通電順從民意勵行自治由西南各省首先提倡（二十六日下午八鐘） 
　　北京電吉鮑馬電據報琿春附近馬賊韓黨近又聯絡蒙匪土匪及俄國潰兵在寗土溝附近森林一帶組織大隊意圖擾亂秩序製造槍械并聞由東蒙古方面私運軍馬獸皮屯集糧食希圖再舉且在該處挪票及發行紙幣强迫行使爲戰爭之預備等情該匪等仍不知改過已飭二十三師四十五旅往剿（二十七日下午一鐘） 
　　北京電吉鮑電哈埠開來日軍小票車一列僱華工搬卸軍需品不給分文反被凶毆已飭司令部向日軍當局交涉以後不得庇護凌虐查日軍種種蠻野慘酷均藉口軍事協定實苦無從應付究竟中央對廢除此案交涉進行如何不可不深鑒邊疆所感痛苦有以善其後（二十七日下午三鐘） 
　　北京電吉鮑逈（二）（十）（四）一電據琿春縣熊知事漾（二）（十）（三）電稱馬滴塔集合日軍昨日全數來城東溝業已撤盡今日早由城撤退馬步日軍三百四十五名輜重車七十七輛城内僅餘七八十名等情謹聞又鮑逈二電據本署參謀張珪權由東寧號（二）（十）電稱日軍馬少佐帶步兵二百餘名及日前未撤退之各機關均於今日早七鐘一律撤盡又下午五點半日軍檻尾大尉帶一中隊撤退距東寗十餘里駐守於東俄界等情謹聞 
　　北京電吉省會電請迅與日使交涉早撤琿春日軍（二十六日下午九鐘） 
　　北京電院部復黑孫電阿省華人有結合社會黨情事已向在京俄代表詰責請其迅轉查禁（二十七日下午一鐘） 
　　漢口電張宗昌宥日（二十六）由京到漢沁（二十七）午謁王督（二十七日下午四鐘） 
　　漢口電聞自羊樓司至岳州非常混亂王督已令第三旅馳往協防（二十七日下午四鐘） 
　　漢口電聞有日（二十五）午一時岳州湘軍復變武長車阻（二十七日上午十一鐘） 
　　漢口電徐派呉元澤有日（二十五）到鄂與王商促進統一方法 
　　漢口電夏自有（二十五）日起定午赴省辦公晚仍宿漢省署移漢議似消滅（二十七日下午十一鐘） 
　　香港電湘林支宇所派代表周震麟扺粤（二十七日下午五鐘） 
　　香港電唐少川返香山經各要人電邀均辭有事不回聞已轉輪赴滬因與孫意見不合（二十七日下午七鐘） 
公電 
　　長沙趙恒惕通電各報館均鑒湘省迭經兵燹元氣凋殘休養未遑何堪再擾乃陸軍第六區司令李仲麟陸軍步兵第四團團長瞿惟臧擁兵自恣屢違節度蓄意倡亂破壞湘局惕念素同患難勸戒頻施冀其悔悟不意搗亂性成甘爲戎首勾結軍隊約期舉事以致謠諑繁興岌岌不可終日迭據各旅團長曁各區司令密電呈請早除害馬以遏亂萌惕爲維持地方計不得已將李仲麟瞿惟臧等明正典刑用肅軍紀自維馭下無方深滋内疚追念前勞愴慟尤切幸地方安謐如常堪紓厪注謹電奉聞統祈亮察趙恒惕叩有印 
世界路透電 
[英比生活現况]  
　　二十二日倫敦電據本月一日工部統計英國生活代價比諸一九一四年四月爲一百六十九與一百之比例 
　　二十二日比京電比國十月份生活代價比諸戰前爲四百七十七與一百之比例 
[美日談判將畢]  
　　二十六日華盛頓電駐日美使瑪里斯氏與駐美日使間之談判現將完畢不久各將報吿其本國政府雙方提議修改現有條約准在美日人享有他國人民所享之巿民權並提議「紳士條約」惟日本工人之入境則絕對禁阻日本未要求入籍權設此議通過則修正案將涉及加州對於日人之地産法但加州仍可立法禁阻各東方人購置地産以免專爲日人而施「紳士條約」可取銷現有條約准日僑携入妻子家屬之規定惟仍准學生商人入境 
[希太子之返國]  
　　二十六日巴黎電法報載雅典消息希臘太子喬治大約將於星期三日來巴黎以文書呈遞協約國政府聲明維尼齊洛斯氏之政策將繼續進行並提出關於希臘新政府態度之保證 
[阜姆之戰事]  
　　二十六日紐約電共同通訊社特萊斯特訪員電稱意國常備軍已抵阜姆邊界現正緊逼逹倫齊哇氏預料不日可以擒得其人星期五夜死常備兵五人傷三十人 
　　二十五日紐約電共同通訊社倫敦訪員電稱逹倫齊哇聞已宣布阜姆政府與意政府處於戰爭狀態 
[比京之對德賠欵會議]  
　　二十六日巴黎電巴黎時報謂比京大會於一月十日集議後當可及早結束其事德國付債之能力一經成立則其餘之難題僅妥定在事實上可行之賠償法耳此法可完全執行因協約國對於此點從未有異議也 
[俄激黨之新取勢]  
　　二十五日紐約電共同通訊社狄夫里斯訪員電稱俄國過激黨現集其軍隊於高加索境聞協約國認時局爲嚴重擬派軍艦保護在喬其亞之協約國代表團退出境外 
[愛爾蘭近事]  
　　二十六日杜白林電愛爾蘭杜白林自由報主筆因登載關於杜白林兵營笞人之新聞毫無根據致被判定一年監禁報館判罰英金三千鎊 
　　二十六日紐約電共同通訊社柯克訪員電稱有携械戴假面具之人三十名以鐵錘炸藥重損柯克觀察報館之房屋顯因該報取反對新芬黨態度之故 
[各國近事記]  
　　二十五日紐約電政府現控吿羅基菲勒氏（煤油大王）追索二十九萬二千六百七十八元因其所得稅清册紀錄下凖確他人誤會且不眞實也 
　　二十六日巴黎電巴奇志氏現正組織南斯拉夫國新内閣 
　　二十六日巴黎電柏林半官消息謂德國按照斯巴條約將軍額減至十萬名之舉業已吿竣 
太平洋路透電 
[中東路之警察條例]  
　　二十七日北京電政府公報載稱除鐵路衛兵外中東鐵路區域内之警察皆歸内務部直接管轄下述條例卽日實施（一）中東鐵路爲特别警區（二）警察總廳設於哈爾濱（三）内務部呈請總統任命警察廳長（四）廳長依本内務部訓令統治警政（五）吉林黑龍江兩省内如發生關係中東鐵路利益之問題廳長對於總統政局與吉黑督軍之意旨須予以適當之考慮（六）内務部派敎練員訓練新警（七）鐵路警察與鄰近處警察之權限由廳長協同有關係他處警務長官决定之 
[北派之分合觀]  
　　二十六日北京電交通總長葉恭綽前星期三日赴奉迄今未回衆視葉之此行足以徵明近今所傳直系内部分裂之消息據某要津聲稱葉與張作霖之交際完好如初至於重要發展刻方在進行中則已盡人知之惟將來政策之數端今仍全未决定閩陜川浙督軍力圖勸請政府起用段祺瑞寛赦其他安福黨允令輔助中央政府而不加入南方一節似已無疑又據其他華人方面消息日本陸軍大臣曾言如張作霖不反對寛赦安福黨則彼擬贊助張之大滿洲政策華人謂葉之赴奉即爲此故此種消息不外乎釋明時局京人士則以爲直系仍可謂爲固結今所考慮之問題爲聯合安福部與聯合南方利弊之大小耳 
[日使對於罪魁之覆文]  
　　二十七日北京電日使署覆十四日外部關於小徐脫逃之文略謂來文與十一月二十日之文簡直相同早於覆文中完全答覆之日使署因是之故惟有請中政府透澈研究日本屢次所發全無偏袒之解釋而已南美等國使署有權庇護政治犯前例歷歷可證歐美無之者則不過因其政局未曾有行此人道舉動之必要耳日使覆文提及民國六年康有爲黎元洪張勳避居美日荷使署事並謂此種事件其求保護之政治上目的與求保護者之政治上地位當然不列入覆文末謂安福黨魁無論犯尋常刑事罪與否所有引渡請求日使署不能允許 
國外要聞 
[國際司法裁判所規約大綱]  
　　此次國際聯盟會議中之國際司法裁判所規約節譯如下（第一條）據一八九九年及一九○七年之海軍條約因解决國際間之紛爭設立仲裁裁判所以處理國際間不能解决之案件國際聯盟即本此旨照聯盟規約第十四條之規定而組織常設國際司法裁判所凡在各國得以直接或委託起訴要求公斷（第二條）常設國際司法裁判所爲各國國際間之最高立法機關對於此項法官因其職權上必須具有必要之資格及精通國法之法律學者由其國籍材幹選任爲特别裁判官以構成法庭（第三條）常設國際司法裁判所以十一名之實缺推事及四名之候補推事組成之但根據國際聯盟理事會之决定臨時得以增加但至多實缺推事不得過十五名候補推事不得過六名（第十二條）常設國際司法裁判所推事之任期九年但再選當仍得連任任滿之推事應停止其職務行使及承辦事件或審理之繼續（第十八條）常設國際司法裁判所推事對於他推事之全員一致主張或多數主張得以必要資格不參與之但須以公文通知國際聯盟之事員長（第十九條）常設國際司法裁判所之推事除其本國以外得享有外交官同等之特權（第二十條）推事應憑公判决其審理之案件以行使其職務一切以誠實公平從事於其行使職務之先宜即宣誓（第二十一條）常設國際司法裁判所設在海牙裁判長及裁判所長居住於裁判所（第二十二條）常設國際司法裁判所長及副所長由各國選任其任期爲三年任滿再選當選得以連任（第二十三條）常設國際司法裁判所每年開庭一次其期間自六月十五日起至其職務終了之日止但臨有緊要案件依當事國之請求裁判長認爲充分者得以召集裁判所人員及推事臨時開庭（第二十六條）當事國之要求案件迅速處理時依簡易訴訟手續每年裁判長應指定推事三名常川駐所以處置之（第二十八條）各訴訟當事國起訴之時屬於其國籍之推事有出席於裁判所之權若一方有實缺推事而他一方僅候補推事時得以由裁判長之指定令其候補推事列席若當雙方認此項辦法爲不足則雙方之推事停止出席由别國之推事中推薦一名推事如遇有訴訟之索連數國者則應由别國中推事推薦以免紛爭（第三十一條）常設國際司法裁判所專裁判國際間之爭議（第三十二條）常設國際司法裁判所由國際聯盟條約記載之國及以後加入之國組成但未加入之國亦得向裁判所起訴裁判所對於國際聯盟各國及加入各國之訴訟公開其起訴及受理之條件參酌聯盟條約第十七條之規定（第三十三條）國際間因外交上所生之紛爭照本規約所記載在裁判所管轄之内得處理之（第三十四條）常設國際司法裁判所處理國際間之紛爭之關於下列各項者（甲）條約之解釋（乙）國際法上之各問題（丙）國際義務違反與否之一切事實（丁）因違反國際義務所生之賠償及損失之範圍（戊）裁庭所對於判决及國際裁判規約之解釋裁判所依紛爭之性質如何屬於前項規定之種類與否而决定其管轄（第三十五條）常設國際司法裁判所對於第三十四條規定權限範圍内適用次之規定審理之（子）國際間明認之一般法則及特别之國際條約（丑）照一般之習慣採用國際間之慣習（寅）紛爭國承認之一般原則（卯）以前之判决例（辰）各國優勢公法家之學說（未完） 
國内要聞 
[北京通信（生公）]  
　　各省區自治聯合會第十三次會議 
　　今日各省區自治聯合會蘇鄂贛川豫晉閩浙綏京兆皖魯甘京察陜十六省區代表六十七人開十三次會議於贛園推綏遠李正　爲主席第一項報吿文件（一）浙江同鄉會公推汪立元壽鵬飛周鉅煒袁榮　李升培黃壽萱顧允中邱瑞彭爲代表函（二）熱河農會推高錫恩爲代表電（三）江西省農會推副會長李林瀚爲代表函（四）江西敎育會推宋育德爲代表函（五）京兆敎育會推諉議長武桓爲代表函（六）綏遠敎育會推文哲琿爲代表函（以上六件交審查股審查）（七）湖南省議會函索宣言章程並聲明不日推代表加入函（由文書覆）（八）張家口總商會吿推代表函（存查）（九）湖北全省地方自治研究會請惟代表加入函（覆請照章由兩公團介紹）（十）上海自治聯合會報吿成立電（因已派代表與聯絡速代表行並希望蘇代表張仲仁鄂代表孔雯軒在滬就近接洽）（十一）贛事商榷會函（十二）江西省敎育會函（因江西有提案并案討論）（十三）江蘇公民監視選舉團函（由會員中在自治同志會者與該會合商辦法惟有一部分主張停辦選舉）（十四）安徽各縣自治聯合會函請加入（由文書股覆）第二項新加入省分報吿（一）浙江汪立元報吿略謂浙江旅京同鄉公會成立於民國元年現時以孫寶琦爲會長貴會成立孫 
 
 
 

Page 7

 
 
適在南因未能召集開會孫返凡開特别會二次一致主張加入先推八人每屬一人餘數因評議員改選緩推浙人一致主張廢督現省參事會未成設一參議會擬請改省制俾參事會有根據（二）綏遠敎育會代表文哲琿報吿綏遠　瘠民貧駐兵太多希望裁兵節餉第三項報吿審查結果由審查員王撫洲報吿通過河南加推代表二人改選一人察蘇熱河敎育會代表各一人京兆農工會各一人甘肅同鄉會五人四川省議會待正式公函到再審查第四項赴府院請願代表報吿由朱和中報吿略如前報所載謂政府自認無能力許鍾潞并謂政府不敢說懲戒或撤換督市之語孫毓筠請以此語爲根據通電全國布吿政府已自認其非政府張煊謂政府在法律上與實力雖皆已失其政府之資格而在政治方面言尙勉强撑持局面自認非政府迺秘書口頭談話不負責任據以通電根據不固且本會在北京政府固無力對各省而對於北京封閉一會所則尙有此能力本會現尙有對外行動待辦非自請封閉之日孫然其說撤銷原案萬兆芝主繼續發宣言暴露官吏之惡於外促各省人民之自覺朱和中贊成之並謂鄂同鄉會可擔任經費楊大中主不辦選舉以此通吿天下不發宣言張煊謂此非反對發宣言理由發宣言爲一事不辦選舉之說可容納於宣言中衆贊成通過發宣言至内容如何則待大會議决有發之必要時按事决定第五項爲提議事項凡四案（一）江西代表萬兆芝提江西省長問題請求援助案由萬說明略謂江西人民主張去戚拒丁贛人治贛同鄉會代表請願四次政府終以其敬鬼神而遠之之辦法對待代表及省會通過彈劾案及省長民選案電京吿擬實行同鄉會因爲末次之請願呉笈蓀謂總統已答應丁迺揚爲省長不好意思取消前說代表謂江西有議會有地方可自選省長以治省政呉謂此舉非法代表謂幸政府勿再言法律結果乃謂政府對於此等事已定有辦法非專對江西一省以後當以電話吿及後答復謂依法辦理後政府有電根據少數反對人意思打消議案並令戚揚審查議會通過彈劾省長案此其謂法不知何所指請本會主持公道楊大中謂此事不能再謀之政府張煊主張函江西省議會及各公團請合選省長即日實行一面通電全國布吿政府處置贛事之非法并說明民選省長之合法張棟銘請政府利用少數議員否認省會通過案山東已有先例政府無力護法而有心違法萬兆芝謂江西倘得各省援助民選省長可實行討論結果依張說通過（二）蘇代表張煊提請函國際聯盟否認政府及各省督軍等所訂私約案由張說明謂外傅鄭州抵借日欵有已成說又有于冲漢在日訂私約說而政府否認之然軍事續約政府初亦否認至今爲外交之梗依國際聯盟條約第十八條嗣後任何聯合會會員締結各項條約或國際契約應立向秘書處備案並儘速由秘書處發表此項條約及國際契約未經備案以前應不生效力本會可先函國際聯盟聲明人民否認各種私約倘有備案事請權時擱置宣布其原文以徵中華國民之同意凡未經在中國各報紙露布得中國人民認可之條約人民一槪否認請毌准其備案（結果通過推萬元甫起草）（三）張煊提請電勸各省人民舉辦民團自衛案說明以各處兵變政府自認力不足不能衛民人民惟有自衞（結果通過由文書股起草）（四）王撫洲提監查賑欵案通過推萬元甫柴春霖向美使館及銀行團探聽有無借欵事如有請監督用途並與國際救災會接洽請嚴監賑欵遂散會 
[中俄通商條約之大要]  
　　（一）訂約本旨（二至六）派使及其待遇（七）領事官之派設（八九）公文禮節（十）游歷（十一至十二）通商僱工（十三）傳敎（十四）民事訴訟（十五）刑事（十六至三十）船貨納稅查騐罰欵各欵（三十一）商船之待遇（三十二）商船遇盗（三十三）兵船（三十四至三十五）引渡罪犯（三十六）訂約文字（三十七）換約及批准 
[自治運動反響之所聞]  
　　近日都門自治運動之空氣仍復異常濃厚所謂廢督裁兵等等皆不利於武人當然對之生不快之感此次湖北自治運動以孔庚爲最出力王占元對之頗不謂然以孔亦軍官出身而與於人民請願之事殊太不爲軍人體面計日前聞孔有到漢消息乃密令各軍事機關嚴密偵察孔之行踪並有欲加拘捕之說確否雖未可知然其注意於孔則無可諱矣其次江蘇同鄉會運動自治之中堅人物除張一麔外王玉樹之詞鋒極利乃日前陸軍部忽接到有人控吿王玉樹之呈文一件略稱王係安福首領近在江蘇一帶勾結地痞希圖擾亂地方秩序云云此呈文何由而來無從知悉但王非黨於安福蘇人之稍知王者皆能信之兹之呈文乃故意爲此亦可異之一事當局對於此文批交司擬稿司稿擬通電嚴緝當局改通電嚴防不過藉以示警而已現在旅京蘇人對於此舉頗爲不平惟以政府對於王氏並未加以罪名故暫時未便加以辨正云又聞前當張仲仁未出京時某當局曾以私人名義貽張一書中有他人不足責足下曾爲閣員寗不識此中甘苦云云蓋亦欲張改變其態度也 
[咨請查辦焚斃唐山礦工案]  
　　直隸省長公署咨農商部文云案准順直省議會咨開據天津各界聯合會書稱爲請願事竊唐山礦工慘遭非命知其事者無不太息痛恨於礦師之明知危險强令開掘其有心傾陷百口莫辭似此草菅人命我國外交當局自應向英領事嚴重交涉治礦師以應得之罪方克稍蔽其辜不意該礦局僅付死者家屬各百元令灤縣知事押令掩埋而於礦師殺人之咎絕無一言提及伏思歐美各邦最重人命即遇火車電車無心軋人致傷等事猶視爲法律中最大問題而自大理院以至下級法庭無不多方檢察偵探必至毫無疑義而始釋然乃此次礦工慘死者至五百餘人之多而我國官吏無一語爲死者伸冤向外人嚴詰何他國人命重若泰山而我國人命輕如鴻毛耶夫死者已矣生者之保障何依我國滅種之禍此其端矣不綦痛哉公民等心所謂危不敢緘默伏乞貴會主持人道卽行轉咨省長向英領事從嚴交涉令其按律治礦師以罪並將死者家屬從優撫恤以張國權而重民命不但死者沈冤可白即生者保彰有資而外人從此或不致輕視我人民矣等情由本會議員張玉琪孫兆義馬汝典韓子木任守恭介紹陳請到會當交由請願股審查報稱查書陳各節諒係實在情形擬咨請省長查照所陳各節嚴重交涉以張國權而重民命等語復列入十二月一日議事日表經大會討論按照審查結果依法可决相應咨請希即查照辦理等因准此查此案前據灤縣知事等先後電陳並接准貴部電業經特派專員並令委實業嚴廳長智怡會同勘查在案准咨前因除咨復外相應咨請貴部查照辦理並希見復施行 
[鄂人反對王占元搜括電]  
　　十萬火急北京湖北同鄉會各省區自治聯合會旅京湖北學生聯合會上海湖北同鄉會湖北自治協會旅滬各省區自治聯合會湖北學生聯合會全國各界聯合會中華民國學生聯合會總會各省湖北同鄉會湖北學生聯合會各地學生聯合會各界聯合會各團體各報館天津黎宋卿先生北京周少樸先生均鑒探聞鄂督王占元藉口軍餉於日前開軍商大會擬發湖北官票一千萬串另加湖北常年軍費四百萬元内鹽斤加價一百六十萬元漢口至鄭州車票每人加二元預計一百六十萬元印花稅加二十萬元烟酒糖稅加六十萬元業經議决武昌商會由徐榮廷派盛伯常漢口商會由萬澤生派劉仁山督軍派旅長尹同愈及顧問金鼎晋京要挾府院允准實行事關湖北生死存亡務祈一致拼命抗爭武漢學生聯合會湖北各界聯合會馬 
[贛議會兩派之暗閧請兵警到會保護]  
　　贛議會彈劾戚揚案係合羣議員提出讜言議員則反對之雙方各走極端昨讜言忽接匿名信中有議員無故不到會即就私庽以武力對付到會而不出席當置以死刑云云議員大恐紛求官廳保護二十三日爲省議會大會之期外間謠言繁興督軍派憲兵步兵各一排省長派警備隊一排警察一排至會保護軍警林立一時如臨大敵閑人結隊往觀均被阻回合羣社僅龍胡兩議長及議員蕭治品三人讜言議員到者甚夥惟饒正音避嫌未到陳督旋請龍胡兩君至署勸解延至六鐘未回議員等乃根據議事細則已逾六鐘人數不足法定即宣布散會是日讜言郭衛城鄭與權提案彈劾龍議長合羣黃人庸蕭治品亦提出彈劾饒副長案雙方勢同水火說者謂是日苟非軍警到會則兩造必起絕大鬥毆議會之無意識至此人民誠晦氣矣 
[廣州通信（平）]  
　　粤軍府之現狀 
　　自孫唐伍回粤而後粤之軍政府頗爲當世所注視然爲日已久除分任各部長而外尙無發展其初所要求於北方者則以恢復上海和會爲第一解决之法故唐少川之吿人曰倘北方有謀和誠意余雖至粤亦立卽可回滬唐回粤時早已擬定回香山唐家灣稍爲休息然仍遲遲不行則望能迅速解决也乃北對於南絕無磋商餘地故唐已於十八日回香山唐家灣軍政府諸事則惟孫伍二總裁主持目前現狀似屬一籌莫展而其總原因則由於財政支絀查關稅餘欵已積存八百餘萬外交團以北廷宣吿統一爲藉口並不照交軍府軍府中由伍總裁極力交涉而外交團若距若離終無相當之解决故軍府中人盛倡實行自由貿易政策之說主張廢除海關以相對待不日將由各界聯合會出名聯合學界工界商界請願並大巡游以壯聲勢但兹事體大未悉果能實行否也 
　　軍府旣成立勢不能無國會以輔助之近日恢復國會之說呼聲甚高舊議員旣源源到粤衆院副議長褚輔成已到參院議長林森衆院議長呉景濓聞亦將到明知議員之來斷不能足法定人數然非常會議在所必開孫中山已命鹽運使鄒魯擔任國會籌備事宜矣至國會開後軍府之力量較厚倘北方仍不能有所解决則再進一步即選舉孫中山爲正式總統此舉或將實現也至於軍事作用陳競存汲汲於解散民軍任勞任怨皆所不辭對於援桂之事似甚冷落惟軍府籌備援桂不遺餘力孫中山之到韶州勞軍對於各軍統領勸慰備至許崇智尤以援桂之重責自任倘使財政稍有頭緒廣西同志會一有舉動粤地援桂之師旣將出發矣其他可恃爲生力軍者有二人一爲李烈鈞一爲程潛李烈鈞由湘來電稱已率部到湘南洪江其代表某君言李已抵常德不日可到廣州親商作戰計畫而程潛　粤後在軍府屢有磋議聞有湘人出力粤人供械之議程潛於湘省軍界潛力甚大將來湘事倘得手其於贛鄂亦非無影響也而陳光遠深慮粤人圖贛非常震動故派夏同龢來粤名爲聯歡實則偵察粤省舉動一旦有事贛省恐未必能敵粤耳 
　　軍府各總裁以中國吏治腐敗已極非澈底澄清决無振興之望日前擬設一積弊調查委員會專調查各機關積弊卽以此故現孫伍二總裁復提出一宣誓條例擬令全國文武職官皆須於就職前宣誓永不受賄營私否則照違背誓章律從嚴懲罰兹錄宣誓案如下第一條文武官員及其他依國家法令執行職務之人須宣誓後始得任事任事在前者於本令公布後卽補行宣誓第二條宣誓詞如左余誠敬宣誓盡忠本職確遵國家法令不得營私舞弊濫受賄賂謹守宣誓决不違背第三條宣誓之儀式如下（一）宣誓於就職地公開行之（二）對國旗舉右手宣誓（三）宣誓時最少須有國家職員一人在塲作證第四條本令自十年一月一日施行 
[皖省近事]  
　　新安武軍欠餉已四閱月共六十餘萬元日前軍署會議擬加徵八釐米捐業電請陸財兩部核准照辦於十年一月實行現省議會對於此案已表示不干涉其意以爲此項米捐係關於國家稅徵收與否由中央酌定至地方人民方面近亦無甚反對或可易於實行矣 
　　邇時省垣籌備第三屆議會選舉聞各縣議員運動選舉者如宿縣晉席珍潛山儲滌齋等已紛紛反藉 
　　皖省此次學潮發生多爲推翻校長問題如法校一中學生始則主張一致繼則意見分歧終則爲人利用彼此互相攻訐是非不明連日經敎育廳委員澈查或委員調停究未識此風潮將如何平息也 
　　大通榷運局長徐瀾卿已辭職中央將令孫多禔承乏聞孫擬於十年一月來皖履新 
[浙議會閉會之慨言]  
　　浙江省議會今日（二十七）上午十時行閉會式省長派錢塘道尹實業廳派第三科長唐寶鎬敎育廳派第二科員張行簡代表蒞席到議員四十四人由陳益軒馬義新鄭邁姜恂如祝紹箕兪炳光等七人相繼演說畢卽閉會兹錄閉會詞如下今日爲第二屆第三次常會閉會之期流光駒隙倐已殘冬風雨鷄鳴徒驚歲序查本會慣例每屆常會期中以審議往年度省地方歲出入决算爲惟一職務此次會期兩閱月開會僅二十九次對於應加審議之七年度决算不暇議及雖因要案過多非怠忽職務之比究於監督天職太涉放任茲查議决案件計省長交議案十二議員提議案十一若已議决之省參事會案原以自治精神輔助官治之不足立國基礎胥在乎斯何圖官廳不察諉謂無權公布予以撤消忝爲喉舌之司莫導時雨之化發揚民意誠有難言此同人等所四顧徬徨徒呼負責者也 
[蘇議會歡迎王省長之談話]  
　　省議會今日（二十六）邀請王省長到會開談話會王於下午四時偕同財政廳長嚴家熾·實業廳長張軼歐·敎育廳長胡家祺到會錢議長延入會客室憇息片刻即引至會場外攝影議員到七十二人有來賓張一麐·黃以霖·魏家驊·馬士杰·沈思孚·盧殿虎·曾樸等四點二十分振鈴開會錢議長起立表示歡迎意並謂王省長廉明公正政聲卓著今來長江蘇必有以慰吾蘇人之望今同人鎻須希望於省長者首先整理辦法有二（一）近年江蘇財政之紊亂已逹極點若不亟謀補救則恐破産即在目前（二）江蘇吏治之敗壞盡人皆知究其致敗之原實緣齊耀琳挾一以官護官之成見有以致之今我公履新伊始對於財政吏治非積極規畫進行不爲功財政必期收支適合吏治必期完全澄則敎育實業庶可循序以進同人對於我公抱無限希望尙乞有以見敎云云王起立致答首述歷官各省備嘗艱苦末謂整理財政事在開源節流然此事非頃刻所能辦到吏治敗壞由於用人失當鄙人生平最恨是貪官汚吏將來考察必切實從嚴甄别云云語極謙抑雖不善辭令然語語由衷絕無虚僞一望而知爲好好先生繼蔡鈞樞對於此次機工搗毁議會毆傷議員事請王注意訪察究竟有無他種關係劉文輅謂王省長愛講平等此後請對於江蘇地方有種種不平等之情形望格外注意錢議長謂今日在座鄉老甚多請有以指敎張一麐起謂鄙人因事赴滬過寗適逢盛會甚慰初衷今有一言爲諸君介紹者王省長爲人誠懇樸實一言一動從無絲毫虚僞存乎　間鄙人相交二十餘年知之最深前者有人盛倡蘇人治蘇鄙人極端反對蓋所倡者乃蘇官治蘇要知江蘇乃全省人之江蘇诽一人得而治者須全省人大家盡力夫做始得謂之蘇人治蘇省長乃一公僕王省長能忠實職務替我們做事我們即認他爲江蘇人亦無不可也末謂貴會常年會期已滿日内則須閉會頃開會内未了重要議案甚多何不接開臨時會將積壓各案全行解决儲南强請沈恩孚述山西政治狀况沈起立略述大槪謂山西政治可取其精神而進行方法亦不必盡情模仿末謂行政立法爲相對的齊耀琳在蘇事事違反民意故議會不能不與决鬬今王省長尊重民意鄙人希望議會捐除從前行政立法對待觀念而以互助的精神與行政長官和衷共濟爲國家謀利益爲人民謀幸福庶幾自治前途定有無窮希望云云王謂議案未了可即接開臨時會復詢張是否應由省署召集議會聞王已允於是日將取齊公牘咨送議會時已六時二十分遂散會 
[南京快信]  
　　門帘橋省敎育會分事務所昨日上午十二時開會歡迎王省長各機關長官各學校職敎員到百餘人沈恩孚·黃炎培主席首致歡迎辭並希望王提倡敎育王致答辭郭秉文·張援·朱紹文·均有演說二點十分散會今日（二十六）封操齊督於上午九時率領本署參謀副官曁各處課長校閱各軍隊行禮畢齊督訓辭十時散隊 
　　警務處長馬士杰敎育廳長盧殿虎已内定不日可發表 
　　省議員昨有十餘人回里明日（二十七）大會恐難足法數二十八日行閉會式大約二十九日卽接開臨時會省署派實業視察員赴上海監盤閘北水電廠交代 
　　齊督昨晚七時在署公宴王省長政界廳長以上軍界團長以上均列席 
[杭州快信]  
　　餘姚知事陳贊唐昨電旅杭紹興同鄉會姚邑沙地災情前已上逹天寒歲暮哀鴻嗷嗷急待放賑欵尙未集兹由本縣自治委員洪壽銘·邵循南·趨詣台端敬爲災民請命望賜義粟仁漿以拯數萬户於溝壑 
　　恢復地方自治案二十五日經全體公民在巿政公所創立會開會後現省農會·商會·敎育會·律師公會·又聯銜通召舊董事議員定二十九日續會集議共策進行 
　　浙民好賭已成積習沈省長昨刋發簡明吿示分發各縣以示儆勸一面切實拿辦 
　　沈省長現就紳商各界中遴委大批名譽顧問諮議前昨兩日已一律發表 
　　陸軍部派差遣員孫紹泰來浙公幹昨已到杭 
　　陽曆十年一月一日省署僅主張放假一天 
　　尙有要聞二及地方通信轉入後頁 
雜評一 
[湘亂感言（默）]  
　　今日之武人表面擁兵自豪有壓服一切之槪而實際則皆自顧不暇也南方躍躍然有兼併弱小之心而實際則防北方窺伺之不暇北方躍躍然有恢復故土之心而實際則防南方覬覦之不暇盍北與南之武人實際均無暇謀人也非但無暇謀人而併無暇自謀南北各有黨系各欲擴張己派之勢力而又各恐己派之勢力爲人侵奪然則南北之内部各不暇自固矣再進而以一省言其首領對於外力孰從孰違旣左右之爲難對於部下或寛或嚴亦進退之失據日營營擾擾謀一日之苟安而且不可得如今日湘省外逼於他軍之侵掠内迫於軍隊之屢變人心搖搖不克自保亦足爲武人自顧不暇之一證矣 
　　然則何以不自悟而恃武力爲唯一之利器哉 
 
 
 

Page 8

 
 
國内要聞二 
[廣東報界之厄運]  
　　昨十九晚九時有便衣武裝數人到七十二行商報直人排字房將全數字粒搗亂並將印就之翌日新聞紙撕爛館内人員根問理由不獲即將内外鐵門關閉電請警區派兵保護詎警兵一到將鐵門開放後此數人即各拔手槍狂將館内員役捕拿計捕去營業部員三人印刷部員一人坐客三人聲稱卽須拿解軍府糾纒不了卒由警兵一併帶區區長劉國權問明姓字並問事由内有一人稱報館犯法由司法審辦太輕是以至此館員答謂商報並無犯法在司法訴訟之事想有錯誤又有一人謂前晚我到該報遺下手槍今往取回耳（按先一晚國華報曾被人闖入字房毁字兩盆惟商報並無此事）問畢竟將此數人放去獨將商報員役及來客拘留至夜深三時五十分由同業數人往覓得飛機隊朱司令卓文詢問情形方大錯愕即偕到警區聲明誤會聞有人謂因搗毁國華報以商報招牌爲兩方槐花遮蓋此數軍人不識中國字所致云云朱司令乃向被捕者道歉請警署即將員役釋放警區不允必欲得原捕者數人現自到區方能照辦朱司令乃偕各同業至商報飭人往覓捕者得一人再同到區具字據始將員役及坐客釋出時已四點四十分矣是晚報界公會卽發傳單召集同業會議文曰十九晚九時七十二行商報突來便衣武裝數人至字房搗亂字粒不能出版事關同業利害應籌保障之法定於二十日一時集議務請蒞會幸勿放棄云云二十日各同業齊集公會討論辦法續據國華報到會報吿上禮拜六晚與新報同被搗亂本日十二時再遭此禍同時廣東報亦到報吿羣議一律停業以待解决嗣接省長副官處電話太日紛紛接到報界來電連日有軍人騷擾報館等情省長極爲注意請派人到署詳陳云云續奉軍政府派出夏司令重民到會宣布軍府派委來意大略本各國報載有人搗毁商報實屬有違警律應責成朱司令解决以後應如何保障徵取意見云云衆以各報損失以商報爲最惟事已過去如何辦法悉聽政府主持至對於警察一方面今後對於人民應如何實力保衛對於現在各報營業應如何維持之處請予轉逹軍政府曁省長令飭警區明定辦法以保持人民自由云云經夏司令允許乃散聞商報今日已設法出版矣 
地方通信 
[松江]  
　　柴公司阻遏松人燃料莊正瀛等所組之柴公司前曾呈准縣署出示保護松地紳商各界以其在沿浦一帶强買柴草並濫收船户佣錢以致阻遏燃料來源先後函請縣署迫令撤銷現縣署已將原給該公司之保護吿示吊銷惟並未吊銷該公司所領執照故該公司仍得龔行故技甚或糾結游勇假托輜重營收買驢馬食料用賤價强買經某紳吿知輜重營萬營長萬亦以其有損該營名譽已允遵照何護軍使查禁散勇之令厲行查辦此後燃料來源當不致再虞缺乏矣 
　　自治籌備會開幹事會本月二十六日下午二時松江自治籌備會開幹事會到會者李芑香·陸雨生·周鶴雲·朱久望·倪汗忱·葉逹文·朱鴛雛等得過半數即行開會公推總幹事李芑香主席朱鴛雛記錄議决下列各案（一）將迭次開會情形及一切進行事宜呈報縣署請予備案（二）將文牘幹事朱鴛雛交到之章程草案爲第一次之研究决由總斡事參酌增減以便提交大會時通過次又互商會務進行方法多件五時散會 
[蘇州]  
　　組設保桑會之呈覆縣屬南北橋地方前由保衛團總呉義森組設保桑會經西十三都一與十七兩圖鄉民榮錦芳張念溪等全體反對一再以藉會勒捐等情赴縣道呈控當奉派員調查並無勒捐行爲遂將榮張兩鄉民移付法庭訊究詎該鄉民毫不畏懼重向道署呼籲王道尹乃以該鄉究竟有無設立保桑會之必要行縣秉公查復核辦兹悉已令據縣農會會長陶惟坻等呈復略稱呉義森等設會保桑洵屬熱心公益惟經費　應由該發起人自行負擔庶免借名歛錢之嫌至有無設立之必要應俟重行試辦察看情形再行酌奪等云温知事得復後當即據情上逹矣 
[嘉定]  
　　屠宰稅投標之怪聞嘉定縣屠宰稅前係認商徐慶平承辦年繳銀四千三百二十元近由縣署改委紹興人陳肇基接充加認一百二十元未經財廳核准陳已在外招搖希圖漁利被本縣肉業代表聲請財廳維持奉令公開投標以絕弊　於本月二十四日在縣署大堂舉行一時到塲投票者約有十餘人陳某亦在其内至開標時最多數者係周漱石竟有七千四百餘元之鉅實縣署第三科長周鼔淵之别名一時鬨傳縣署中人視該稅爲利藪志在必得經大衆請問周非商人照章不合且出自署中保證金未同大衆當塲繳案殊不正當幸經廳委監視員勸解謂旣非商人當由次多數遞補而次多數者爲錢有岩本縣安亭人該票上祇有數目字樣並未寫明銀元或錢串字樣正遲疑間該寫票人請求給筆補寫辦事人拒絕之謂已經開票補寫亦屬無效所最奇者縣委陳肇基一票亦不寫明數目但書願照最多數額再加百分之一五字樣經廳委認爲廢票陳即力辯云我早將押欵繳案又奉知事面許我各處亦已收過稅欵現在情急故願照最多數者再加百分之一五則我爲最多數得標無論如何我須承辦至死不變云云竟與廳委爭持良久旁觀咸笑不可仰至再次多數呉人傑六千四百餘元王燿六千二百元此次投標肉業中並無一人願投猝聞票額均在六七千元以上咸甚憤激此事恐不免有許多波忻也 
[鎭江]  
　　洋貨受先令影響今年先令暴落洋貨業大受影響陰曆年關轉瞬即届銀根非常緊迫各洋貨號存貨甚夥銷路不旺價格大跌一時難望其起色也 
　　米糧因暢銷漲價鎭地米巿向例於陰曆冬至節後鄉人所收米穀均於此時糶盡今届各鄉民載米來城求售者絡繹不絕各米行均放價收買轉售客帮銷路甚暢是以日來米價每石較前漲起四角而奸商在各鄉鎭之收買出口者亦時有所聞 
　　國語講習會近訊丹徒國語講習會業已成立延請張楊諸君擔任講演積極進行現敎育會長徐君以聽講會員甚多特於日昨將講員及聽講會員姓氏咨請縣署備案並分别發给入會憑證以眧鄭重 
[揚州]  
　　查禁藥丸揚州某某等藥水店近來製售之白壽丹壽等戒烟丸純爲嗎啡等質製成其害較雅片爲尤烈因此染癖喪命者時有所聞殊乖人道經公民呉某等檢同該丸聯名具情在軍省兩署禀請查禁業經該兩署核准於二十五日會銜調令江都縣認眞查禁云 
　　給放晚粥揚州東西兩粥廠尙未開辦兹庇寒所長陳際唐因氣候嚴寒貧民凍餒堪虞　於二十五日始逐人給放晚粥一次以濟飢民 
　　監焚烟土江都縣署七至十月份所獲之烟土經前縣列表報請省署派委於二十六日在縣署大堂焚燬以昭愼重 
　　守提稅欵江部欠解之國省稅爲數甚鉅現財聽特委專員曹際乾來揚守提以資濟用 
[呉興]  
　　關於檢查日貨之電訊呉興三師三中兩校長兹電呈敎育廳文曰篠電敬悉此案於十五日發生後當據學生報吿此次檢查日貨須履行上年學生聯合會·與就地各業董所公同議决之辦法其辦法係由各業自願將舊進日貨參酌各業之性質規定期限依次封存封存之後各店中現售之品尙有日貨發現即行焚燬而洋廣貨業日貨較多在本年六月底封存近日協太和洋廣貨店連日拍賣大宗日貨學生屢受輿論·及其他守約各業之非難遂由組織學生聯合會之十餘校學生公同議决派定幹事向之理論因而衝突毅然出此焚燬之公舉云云等情校長一面即至縣商會調查始知該電亦不盡然惟經此衝突不獨協太和不獨學生實關商學兩界全體感情若不預先調處後患不無可慮正在會同他校校長除誥誡學生愼重外再與商會及官長等磋商辦法奉令前因合將經過情形電復仰祈鑒核浙江省立第三師範學校校長王念敬·省立第三中學校校長潘　起叩 
來函 
[原京漢京綏鐵路管理局辦事員來函]  
　　敬啓者本年十一月八日貴報第二張所登十一月四日北京通信員一得君所述關於丁士源在漢綏兩路挪欵之眞相一節因事關欵項與當時本管之會計及村料人員頗有關係故不得不函請貴報登錄下開各節按一得君第一第二兩節所揭欵項數目究不知係揭至何日若揭至七月二十一日丁士源離京漢京綏鐵路管理局之日止實在不符因有該局會計處所製之每日詳細報吿表在此項報吿表係會計處正副處長督同課長課員詳製簽有名字非但該路局長副局長均有即交通都路政司及稽核科亦均有之不能如諱當政府機關可以隨便製造也又所謂押欠滙業銀行一百萬元一節亦非事實因此係一種銀行往來之預定約束凡稍明商事性質者類能了了按一得君第三條所揭欠發材料欵項其數目及事實亦不相符因了士源並未向隴煙公司守鋼軌祇向美商大來洋行訂購四十噸高邊貨車五百輛四十噸土石工程車二百輛每輛均美金三千一百元又四十噸鐵篷車四百輛每輛美金三千二百五十元即以此項〔定價較諸事前京奉所購事後滬寗及粤漢湘鄂叚报購之價均廉付欵條件製造方法亦均較優有交通部技術委員會定評〕欠欵而論亦不止如一得君所揭况以漢綏兩綫路長千餘英里每日零星之材料欠欵爲事實上必不能免之事故此數實非的確按一得君第四節所揭兩局撥付軍政費亦非事實因所列數目雖符然中間有（甲）撥完英法日三國銀行京漢借欵（乙）隴烟公司股欵（丙）政府運輸物品之記帳劃撥欵（丁）軍隊及軍用品之記帳劃撥欵（戊）此鐵路與彼鐵路之聯運客貨或轉運材料等之劃撥欵等五項均包括在内所謂接濟小徐車費所謂接濟安福黨費非但路局並無此項帳目即交通部稽核科出納料恐亦無此項接濟之帳不過有幾種撥付財政部欵若干而已一得君如向交通部司出納者詢之當知此中大槪按一得君第五節所揭七年短期公債三十萬謂爲未奉部飭當路局交付財政部之先交通部實有公文到局即入邊業銀行之股欵十二萬元亦事先奉到交通部公文事後亦均由路報部關於此兩案之公文部與局來往之公文約有十餘件之多豈兩路合併之案撤銷此等公文檔案亦若洪憲時代辦法之付之一火耶按一得君第六節所揭航空處墊欵究不知算至何日爲止如謂算至七月二十一日丁士源離局之日則此數亦不甚確因當丁士源向英商福公司購買飛機時尙有七年短期公債票五十萬元交與福公司存由中法實業銀行有先行保存容所定料件運到後詳細算帳之約定也按一得君第七節所揭龍烟公司股欵旣說　係解作部欵何局解收據與交通部一節竟漏未聲叙且此項股欵亦非由中交兩行撥與滙業銀行者至局行之五萬股據係某煤礦公司扺付路局之運費一得君似未明白一得君又謂黃河橋準備金爲丁士源所取消一得君須知橋工整備委員會之建議實係七年上半年的事所有自七年七月起每月存儲天津交通銀行現欵十五萬元之合同係當時京漢路局以黃河橋工預備金爲名其實爲天津交通銀行現鈔整備金一得君祇知此項準備金每年可得年息六釐但王景春與天津交通定立此項合同後所謂每月存儲該行之專欵係每月用京鈔若干萬以八釐月息向北京交通或天津交通銀行押借而來迨丁士源於八年一月代理王景春局長差後以每月無端損失月息若干改爲有錢則存無錢則緩費十餘月之伎衛上研究知京漢路各橋以黃河橋最堅固故决定一面向漢冶萍公司定造橋百座一面呈明交通部取消此項存欵合同嗚呼種種黑幕若不由一得君導引余亦何必揭穿耶敬請著安原京漢京綏鐵路管理局辦事員啓十二月十五日 
 
 
 

Page 9

 
 
   
 
 

Page 10

 
 
本埠新聞 
[民國九年上海大事記（二）]  
　　四月 
　　一日（舊曆庚申二月十三日）東亞銀行開幕上海船務棧房工界聯合會成立 
　　四日美國絲商團抵滬 
　　七日公共租界納捐外人開年會否决華董案通過設立華顧問案通過禁娼案 
　　九日浦東葆源糖棧被焚學生總會致電北京限四日駁回日本通牒通吿軍事協定無效晚英國新公使艾斯敦抵滬 
　　十一日旅滬蘇州同鄉因日人在虎邱無故槍殺兵士胡宗漢開緊急會議 
　　十二日章士釗代表粤軍政府請求公堂給諭滙豐銀行　留關稅 
　　十三日學生總會因四日限期已　通電罷課 
　　十四日學生在公共體育場開全體大會繼以遊行海關在浦東焚燬自八年十二月十六日起至九年三月十九日止查獲之烟土烟膏一百十七起嗎啡高根等二十七起 
　　十六日伍廷芳由粤抵滬 
　　十七日女靑年會開大會二日工部局致函總商會請發起召集華人選舉華顧問 
　　二十日學生會議决繼續罷課 
　　二十一日法公使博柏氏由京來滬越三日回京 
　　二十二日晚第二師範學生至高昌廟方面演講軍警干涉傷學生多人旋南巿各中等學校聚集游行 
　　二十三日因軍警與學生衝突華界商店罷巿午後華商電車停駛半日護軍使宣吿戒嚴 
　　二十四日上午學生在西門等處演講被軍警干涉傷多人下午學生又至公共體育場開會被軍警衝散傷八十餘人譚人鳳病故滬寓 
　　二十六日華界商店一律開巿 
　　二十九日萬國義勇隊舉行閱兵式長浜路愛仁里二十四號門牌有炸彈轟發西探長石維也副捕頭以惠前往檢看餘彈爆發均受傷 
[大阪公司航業之今昔觀]  
　　日商大阪公司在吾國行駛之商輪其往來北美以上海爲運貨之主要埠者共有（亞非利加）（亞喇伯）（小呂宋）（芝加谷）（墨西哥）（加拿大丸）等六艘又南美線之三輪曩以香港·星加坡·爲出發地向不經行上海者現亦在上海寄港自歐戰終結後該公司又增駛紐約航線定有六千噸以上之商輪四艘行駛新金山·巴拿馬·紐約等處刻有（愛摩埃丸）ＡｍｕｒＭａｒｕ在本月初旬離美還申大約二月一號到上海四號出發又北歐線中向以倫敦爲終止地今已增行漢堡（德國）及落得登（荷蘭國）兩埠並又增加（哈佛丸）一輪往來中歐在本星期三該輪可從香港到滬定星期五從此間開往歐洲此該公司歐美航業之今昔不同也至於駛行東洋航線中其基隆·香港·一路向有三輪者兹已僅留（天草丸）（開墟丸）兩艘而天津至大阪線今　减去一輪獨於台灣東岸一路除素有（長春丸）（撫順丸）之外刻已添加（嘉代丸）一輪並於基隆·星加坡·新近璔關航路已派定（四川丸）（雲南丸）兩輪駛行其所經之地則以盤谷·西貢·香港·等處爲最重要近更於日印航業極力擴充前派（安南丸）等四輪者頃已改派（江蘇）（浙江）（南京）（朝鮮）（北京）（安南丸）等六輪惟於福州·天津·大連·上海·各處之航業則仍祇舊定之（湖北）（基隆丸）兩輪也 
[倫敦茶巿之滬訊]  
　　今年茶葉銷路疲滯洋莊絕少動辦其原因由於英美方方存茶堆積不易走動之故兹據最近倫敦電訊云十月份中茶巿最疲苟出口再不走動巿面將成無可收拾之局目前倫敦巿價錫蘭茶僅及每磅四辦士半印度茶價計四辦士而華茶僅三辦士半之譜云據倫敦茶業公會以爲今年茶巿之疲實由於供給之過多其言曰今年茶葉之供給過多致巿面異常不振今年春初卽呈疲象一般存有積貨者紛紛欲將貨脫售而購者亦因巿上存貨之孔多不願動辦於是茶價乃愈趨愈落矣去年此時普通茶葉每種價開一先令八辦士今年元月第一星期開盤價卽跌至每磅一先令三辦士今則每磅僅開四辦士矣如此情形售者購者兩方面無不俱受損失惟何人受虧最重則目前不可得知倫敦茶巿若此無怪華茶今年之滯銷也 
[茶業請欵維持]  
　　本埠茶業會館所屬之各茶棧向以行銷洋莊爲業近數年來對外貿易漸不如前而以本年爲尤甚自新茶上巿後歐美各國因存茶甚多類皆停辦以致茶價日落存貨壅積無法疎通各茶棧與茶客均致坐困華茶爲出口土貨之大宗於國計民生關係極鉅若不設法維持勢將一蹶不振茶業會館董事陳兆　等有鑒及此現已電呈政府歷陳目前茶業困難情形請求財政部准予撥借公欵一百萬元藉資維持未識政府能准如所請否也 
[江浙烟酒業之呼籲]  
　　江浙烟酒公會昨致北京電云北京大總統國務院鈞鑒烟酒稅爲各國歲入大宗吾國獨微是因貧吏需索半歸中飽當此國家多事百業停滯外貨充斥稅源將絕之際烟酒當局宜如何清白乃心興利除弊乃數載以來稅法繁苛祇能加諸華商未敢捐及舶品且内則爪牙四出竭澤而漁外則與洋公司合謀設廠摧殘兩業求逞私圖兩業生計勢已垂絕諺曰鹿死不擇音果政府而速籌善法實行統一征收我商民寗不知國家財政因難破産堪虞敢不出其餘資竭誠圖報不然者所謂撫我則后虐我則仇雖挺而走險亦無可如何矣比聞京檢廳察知張壽齡曾以十萬巨欵交曾雲濡助逆已提起公訴若六十萬元之安福黨費以國庫證劵抵押巨欵供黨魁之用欲圖掩飾祇有見好當局之一法即向英美烟公司商訂五百萬之借欵以全國種植製造運輸稅法特權爲交換以我三千餘萬烟酒商民之生命爲抵償豈張氏爲保全個人之祿位不惜以五百萬之數絕吾三千餘萬人民生活耶吾人隠痛數年默不敢發今覘大難將臨兩業垂弊忍無可忍用敢電陳伏乞將該約迅予撤銷以解倒懸而全民命不勝迫切待命之至江浙烟酒公會叩有 
[籌設煉糖等五廠之宴會]  
　　昨晚六時馬玉山·嚴直方·勞敬修三君邀請滬上實業資本銀行家等在馬玉山公司會餐籌畫在上海建設糖果·餅乾·玻璃·機器（卽製造糖果等者）·煉糖五廠主席爲直方君來賓如王正廷·李經方·姚紫若·盛竹書·劉厚生·呉寄塵·楊瑞生·魏小圃·張菊生·郭樂·林康侯·張竹平·呉藴齋·及香港馬玉山公司董事會代表呉慧池·與該公司協理梁鎭廷等約二十餘人其宴叙情形如下（一）馬玉山報吿該公司經過情形·及最近營業成績云「本公司始創於小呂宋初由玉山個人發起獲利頗厚西曆一九一一年移設香港一九一六年在香港註册改爲有限公司收足股本四十萬元翌年玉山親往美國購辦機器自行製造糖果餅乾時因流動資本不充幸港商陳賡如先生介紹梁燕蓀先生信資十萬元大工廠始克吿成并設分行於廣州星架坡等處出品暢銷每百元股本獲分紅利三十元迨去年因設上海枝行及京津分行再增招股欵四十萬元經已收足在港則增設玻璃工廠自製瓶罇及各種日用器皿已通行巿上在滬則設枝行於大馬路抛球場設分行於北四川路設臨時工廠於虹江路規模粗備本年夏秋間天津北京兩分行已次第開幕其他長江流域北方一帶各通商巨埠莫不遍設代理處至於出品則糖果餅乾玻璃及茄汁咭汁果子露等不下二百餘種港滬工廠作工者不下千餘人全年工廠製造額約百餘萬元技術管理營業均日有進步上年度總結除官利外計盈凈利十餘萬元本年雖受物價騰貴影響預計所盈亦與去年相差有限現計明年每股可獲紅利二十五元以之開作股份則適合百萬元之數此外香港星架坡小呂宋公司及本公司所置房産二十餘萬元現下地價日漲所　甚巨留歸將來新股東均沾利益凡此皆本公司这經過情形及其成績也」（二）主席致詞云「糖果餅乾之原料以糖與麫粉爲兩大宗現每年進口之糖約値八千萬元故對於糖果餅乾一業闪途極當注意我友馬君玉山爰擬增招股本四百萬元每股二十五元遵照有限公司條例在中國註册將總行移設上海以一百萬元辦糖菒·餅乾·玻璃·機器四大廠以三百萬元辦煉糖廠合五廠在上海同時舉辦前四廠·香港辦有成效所需技術管理各項人才港廠可供調作所謂機器廠者係以修理添補廠中機器爲主仿造零件爲輔其尙待說明者祇鍊糖廠之計畫及其利益耳吾國本爲産糖之區南部甘蔗北部甜菜原料甚豐不特足以供給本國並能輸出外洋據一八八四年之調查中國各項土糖輸出額年共一億五千七百十一萬零陸百零六斤値銀三百八十七萬零零八十八兩乃自洋糖輸入以來吾國産糖與年俱减洋糖輸入與年俱增由民二至民七輸入之數多至一倍重量多至二萬萬餘磅其中以精鍊白糖爲最顯著其次則爲白糖·黃糖·糖菒亦均增多夫糖爲日用必需品不下於鹽乃竟仰給於外國年至八千餘萬元漏巵寧不鉅哉查世界食糖之額以丁抺英國爲最多每人年用八十六磅餘吾國至少每人年亦須三磅而吾國竟無設廠製造者有之·如政府前辦之呼蘭糖廠因時機不合故無成效可勝浩嘆此馬君與余等所爲殷殷以經營糖業爲挽回利權之要着也其所以先辦鍊糖廠者蓋糖之爲物包含農工商三項而成但就中國之治安與本公司之需要而論應分别先後緩急先從工商入手以鍊糖樹其基礎自種原料製糖則俟之將來耳鍊糖利益約有五端五廠同地合作蒸汽馬逹旣可緩急相通貨倉分行各埠更可互相協助所收之股即能生息其利一也現計鍊糖廠以二百五十萬元之流動資本大約可逹五百萬元之營業而本公司港滬工廠將來推廣年需白糖不下百餘萬元自用已占製品四分之一且各分行遍設國内外推銷尤易營業進行比較確有把握其利二也我國對於糖業已於民國三年一月頒布獎勵條例凡製糖公司資本在二十萬元以上者由政府保息五釐以三年爲限國家旣有獎勵保息商民自樂投資其利三也不寧惟是政府因欲提倡糖業於保息之外農商部復於民國五年呈請大總統批准凡設立公司用機器製糖者一地方祇限一家以杜競爭於提倡之中隠示保育之意較之興辦其他實業尤有特别待遇其利四也吾國稅釐繁苛大有損害於工商業夫人而知之矣就本公司糖菒餅乾而論由港寄滬復由滬分寄内地手續旣煩釐稅又多一重擔負若設廠於滬約計成本可輕百分之十且用機器仿製洋貨出口又可完全免稅而呉淞開埠政府已任張季直先生爲督辦張先生爲實業巨子將來對於華界落地捐或可希望減輕若干則獲利更可操勝劵其利五也余等爲本公司前途計通盤打算已覺有利無害今所需者資本之募集耳比來曾以此計劃商之於滬上及南通實業家均允集資發起而集資之前提則在移設總行於上海·及在中國註册而已藉非如是則不能享受上述五大利益且無吸收大江南北之資本家况本公司股東旣爲中國人故移設問題又無庸鰓鰓過慮矣要之此前提之成立與否責在本公司董事會之决心而决議之權則仍在股東大會今幸已由董事會公决贊成故前途之進行即須着手籌備也」（三）香港該公司董事呉慈池君致詞謂馬君於前數月在香港公司提議此案經董事會贊同所有將來之新股東亦可與舊股東享同等之權利當此國人熱心提倡國貨之時實當戒故步自封而收集羣策羣力以進行也云云（四）勞敬修君演說謂新自歐美歸來覺實業之發逹賴乎敎育然以中國現勢而論則當先注意實業以養發展敎育之本余此次道經香港參觀馬玉山公司見馬君對於同人及工人異常親摰實深欽偑該公司董事會諸君曾詢及滬上情形是否可興辦糖廠等余謂數年前即有在滬組設糖廠之意但當時苦無人才今幸馬君有此熱心而華僑糖業諸巨商亦均樂允帮助故前途實可樂觀也云云（五）姚紫若君演說姚君本爲滬上糖業領袖故所述極爲中肯對於創設鍊糖廠亦極贊成姚君謂常廣帮潮帮人士禁土停業之時曾有意勸其改爲投資糖業而有人謂糖業失敗不可爲者其實係無人才便然今馬君等能有人才與經騐再加以熱心犧牲必將大有成就云云（六）李經方君演說謂素知馬君異於尋常商人因其能謀與人同享利益也夫糖業必不可一日無者而中國之糖以生貨出而熟貨入漏巵實可懼矣故余輩來此籌劃並非僅期輔助馬玉山公司實爲糖業前途之大計也今日有自行集資之時機而仍不進行則後悔且無及矣云云（七）劉厚生演說請馬君等對於關稅一事亦應注意因將來進出口之糖稅關係至大也（八）張菊生演說請再立一精細之預算表將各種進出欵項等槪行列入俾利進行（九）呉寄塵演說謂張季直先生之製糖計劃主張當由農工商三者并進今馬君等謂先重工商緩辦農産似宜酌易以期深裨大局云云（十）王正廷君演說謂以農工商三者並進爲較佳馬君等前議不妨酌改今觀馬玉山公司之成績甚爲忻偑將來鍊糖廠等幸均辦成則尤可歡慰矣云云（十）（一）魏小圃君等演說均多籌劃之處九時始散 
[皮貨巿面之蕭條]  
　　本埠皮貨巿面生皮熟皮洋莊銷路均甚疲滯近據歐美方面之消息裏皮貨價格已回復戰前之率而購者尙稀少近來自海外來電詢價者更爲寥落云今華商出價日極跌落然較之英美巿上之價格則總相去遠甚本月之初漢口牛皮最上等貨價計三十二兩八錢次等二十二兩五錢水牛皮頭號二十兩二號價十六兩尙無人顧問聞英美洋莊尙看價跌故一時尙不願動辦云 
[麵粉交易所續議添新股辦法]  
　　麵粉交易所於前日（星期）開股東會議定添增新股二萬股以一萬股歸老股名下支配仍照十二元五角繳洋 
以一萬股作爲交易所公股作價元十七兩五錢等情已誌昨報兹聞該交易所公股之一萬股亦已賡續議定支配之法本所經紀會經紀人五十五名每人一百股計五千五百股理事長二人每人二百股計四百股理事十一人每人一百股計一千一百股共七千股尙餘三千股則執有該所老股票十股者可買得二股以是昨日老股買賣上午增漲至一百四十九兩至下午又稍回落因希望得新股之關係也 
[雜糧油豆餅交易所理事會紀]  
　　上海雜糧油豆餅交易所開創立會當選各職員姓名票權已誌本報兹悉該交易所昨日開第一次理事會互選理事長及專務常務各理事當選監察人錢新之榮宗敬到塲監視駐辦員桑丹笙唱名開票計顧馨一得十四票當選爲理事長陳子彝得十一票蔡裕焜得九票當選爲專務理事張樂君袁祝三葉惠鈞均得十一票陳煜明得十票程際雲得九票當選爲常務理事並公推顧士章梁文臣二理事爲塲　長桑丹笙爲本所議事及辦事各規則起草員公定議案數條訂定陰曆本月二十一日下午三時開第二次理事會會議一切 
[工商友誼會關心民食]  
　　上海工商友誼會以近來米價又漸步漲爰發通吿俾其謀對付方法其致會友函略云糧食恐慌與地方治安國民生計有密切關係兹値新米上巿來源暢旺炎際米價理應有減無增奈近日米價每石仍在九元以外推厥緣由不外奸商囤積將米打包預備出洋人言噴噴人心惶惶若不設法挽救勢必難於收拾且當道已有禁止之表示各團體更已有具體之主張本會亦國民一份子爲維持本身生活起見對於奸商方面不得不取同一表示爲特函吿各團體一致進行外務望同志遇有此等事件發見卽行報吿會中設法取締並予相當之酬勞事關民食幸勿徇私是幸又致各團體函云國以民爲本民以食爲天糧食問題與地方治安關係至切證諸俄事殷鑒不遠卽以今夏米價飛漲言之危機四伏良可寒心兹値新米登塲來源擁擠之時米價理宜有減無增而每石仍在九元以外頃據報吿實因各奸商故態復萌將米打包偷運出口及囤積居奇壟斷專利所致敝會同人鑒於奸商之無良實杞憂之同切不忍民生顦顇緘默難安除函電各會友及調查員切實查明詳細報吿外特函吿貴團體等請一致進行並嚴訂獎章一有密函即以若干作爲酬資則重賞之下必有勇夫奸宄寒膽不敢故犯造福地方實非淺鮮臨書迫切不盡欲言 
[淞滬糧食維持會致捕房函]  
　　淞滬糧食維持會致英法工部局巡捕房函云爲請願事竊敝會因本埠米貴深礙民食關係地方安危由發起人邀集淞滬各公正團體及熱心商號組織業將開辦情形報明江蘇省長察核備案並經浙江路商界聯合會據實陳請先後奉會審公廨正會審官關函開前陳以滬上新米來源日旺米價日漲聞有打包一棧希圖偷運請即查明嚴懲等因掌經函請麥警務長派探偵查兹准覆函以飭據探報查無根據嗣後如有以組界内棧米希圖偷運情事聲請調查應令逕向捕房直接並鈔原函令向捕房直接旣免費時且易收效各等因奉此至　感激伏查日前米價由七元更漲至九元七八角仍有增無減顯有奸商囤積居奇偷運肥已且華界富商合記萬隆兩米行振興米廠三家各囤積存棧米一萬餘包業經上海縣知事委員查實報明江蘇省長王諒有嚴厲罰辦事關囤積根據確鑿法網難逃素仰貴處公正嚴明凡關租界治安加意維持今夏米價飛漲幸公共租界工部局出示限止米價嚴禁囤積居奇得以跌至七元迄今有口皆碑查租界華洋堆棧更巨知公益者雖多如合記等囤積居奇者恐不乏人爲此不避嫌怨據實陳明可否仰乞鈞座俯念民食攸關治安水陸兩途各籌嚴密方法迅予援案出示限止米價嚴禁囤積居奇偷運等弊並准人民報吿酌示獎勵以絕根株而收實效敝會自惟力棉聞見難週除已另函陳明總稅務司外理合縷陳下情公共請願靜候惠示足紉公誼 
[請示收管俄郵局等辦法]  
　　江蘇特派交涉員許秋颿前奉外交部令將俄郵局及儲金銀行令其停止當經許交涉員查得俄郵局及儲金銀行已定於十一月二十七號停止將情呈復外交部去後近聞許交涉員續電外交部爲俄郵局及儲金銀行如何收歸我國管理應請電示祇遵云 
[函請調取浚浦局圖說]  
　　呉淞商塲督辦張謇氏近函江蘇特派交涉公署略謂開關呉淞商埠事宜業正籌備進行惟自呉淞口内沿江一帶浚浦局著有圖說應請轉函浚浦局調取前項圖說俾資參考云云許交涉員業已據情函轉矣 
[滬杭路新加客票價目之發表]  
　　滬寗滬杭甬鐵路自十年一月一號起增加客票價目曾誌本報兹悉該路新定之價目表已於昨日（二十七）發出該兩路各站並不一律增加間有仍其舊貫者二等票價目則按三等價加四分之三頭等價則按二等加倍惟不及五分之零數皆升算五分兹先將滬杭甬路由上海至杭州各站之新舊三等票價目比較如下（括弧内爲舊價目）由上海至龍華照舊新龍華一角（五分）梅家弄照舊莘莊照舊新橋二角五分（二角）明星橋三角五分（二角五分）松江三角五分（三角）石湖蕩四角五分（三角五分）楓涇五角（四角五分）嘉善七角（五角五分）嘉興九角（七角）王店一元（八角五分）硤石一元一角（九角五分）斜橋一元二角五分（一元五分）周王廟一元七角（一元三角）長安一元三角五分（一元一角五分）許村一元四角（一元二角）臨平一元四角五分（一元三角）筧橋一元五角五分（一元四）艮山門一元六角五分（一元四角五分）供宸橋一元七角（一元五角）杭州一元六角五分（一元四角五分）南星橋一元七角（一元五角）閘口一元七角五分（一元五角五分） 
[鐵路增加票價之反響]  
　　江蘇省議員宋銘勳等致電交通部云交通總長鈞鑒滬寗滬杭甬兩路近因北方旱災附加賑捐旅客勉力擔負已屬困難頃閱報載陽曆一月一日起客貨價目復行增加際此米珠薪貴民窮財盡之秋似以一加再加何以堪此况鐵路以便利旅客爲目的該兩路歷年營業頗有盈餘何必誅求無厭不顧商民應請大部仍照舊章免予加價以蘇民困而恤商艱江蘇省議員宋銘勳馮世德錢鼎同叩 
[反對鑄幣借欵之覆音]  
　　上海銀行公會昨接北京幣制局總裁覆電云銀行公會鑒養電（見二十三日本報）悉凡造幣廠借欵例須將條件理由呈送本局批准方爲成立津廠至今並無借欵呈文到局合同本未成立無所用其取消現聞津廠正向北京中國銀行商量借欵華法之事尤屬不成問題承示廻避一節極爲紉偑將來幣廠如有與華法借欵之案到局無論條件若何本總裁當然宣吿廻避希釋念張弧宥 
[公民監視選舉團消息]  
　　江蘇公民監視選舉團成立已有一月各縣分團之報吿組織成立者江南有崑山嘉定宜興呉江江陰寶山無錫奉賢等八縣江北有高郵海門泰縣泰興淮陰江都睢寗鹽城興化等九縣昨該團特專函通吿各分團文曰敬啓者本届選舉貴邑得諸君子發起公民監視選舉團業經組織成立藎籌碩畫欽偑莫名敝處忝負總團之責自後當就知之所及力之能盡隨時貢獻以副諸君子一片熱忱現在團中規定每處分團成立須有團員十人加入總團爲團員以謀聯絡而資進行此亟應通吿者一監視選舉應洞明法律敝處應各地之請求特請精研法律之沈湘之君編成選舉法規一册凡省會國會之選舉法·選舉訴訟法·施行細則·及種種犯罪條文等一律採入供各地公民之檢閱已託中華書局代印每部實價銀二角凡各處分團訂購百部以上者祇收工料銀一角不日即可出版此亟應通吿者二本團以監視時團員必有標幟以免種種誤會故製就徽章各處分團倘欲需用須由團中正式來函備價購辦（每枚銀一角）敝處即可照寄此亟應通吿者三本團組織之主旨非尙空言號召在乎實力監視一本良心剔除積弊總團旣負提倡之責全恃各縣分團之實力進行而各縣分團又在各鄉區之分頭聯絡嚴重監視以竟全功此亟應通吿者四歷痛選舉舞弊由於民智未開爲人利用講演之舉事　容緩轉瞬姈曆年假各校學生紛紛回里趁此機會熱心講演者定不乏人應由貴團會同學生分往各鄉講演關於選舉之重要及金錢運動之弊害以促人人覺悟此亟應通吿者五至呈報官廳一節敝處早經呈請内務部省公署備案各地分團應 
 
 
 

Page 11

 
 
向本邑官廳直接辦理以期簡捷此亟應通吿者六總之兹事體大以後事務正繁尙望貴處隨時聯絡實力進行至紉公誼 
[海軍軍事飛行軍官返國]  
　　前海軍部選派南苑航空學校畢業軍官劉道夷陳泰耀等四員赴美國菲律濱學習海陸軍事飛行現已畢業返國於昨日抵滬聞不日即進京面謁蕯海軍總長陳述一切云 
[瑞典公使尙未抵滬]  
　　瑞典駐京公使柏古通由歐來滬轉道糍上赴任曾見報端兹悉柏公使二十五號並未到滬昨交涉公署接瑞典領事來函知照謂本國公使柏古通業已改乘他船約本星期内抵滬希查照云 
[閩省學生被拘續誌]  
　　閩商陳鳴岐父子並謝翔高等暗殺案内之嫌疑人學生陳國瑞林佑民江秀清劉開祥林壽昌王希昂劉有賢陳晋昌許世雄等九名業在閘北龔家宅拘獲解送司法科轉送檢廳在案當提解時陳等均上手銬用小火輪押送至南巿大碼頭登岸時在碼頭上迎提者除檢廳全體法警持械照料外並由武裝警察沿途護送到廳所有誤拘之徐偉立徐小堂汀永康程道南等四人或爲二房東或爲鄰居已由司法科諭令省釋陳等解廳後時已晚上八時由譚檢察長督同魏檢察官提案研訊陳等同供福建學生邇因經濟困難輟學來申以便入都謀事至陳鳴岐父子前因專賣劣貨由學界去函忠吿始終無效遭人暗殺而謝翔高亦被人殺死當此　發現時學生等初皆不知嗣閱閩省日報方得知之實無同謀之事求察問官得供判令分别收押至十時許譚廳長親蒞看守所調查旋至陳等所押號舍逐一點騐畢謂之曰查陳鳴岐父子與謝翔高被殺一案如果與爾等無干將來閩省法庭訊明後自有水落石出之希望現在本廳長不過爲一種協助行爲今日爾等旣到此處當令所長特别優待今晚先令厨房開發晚膳爾等被褥由本廳長暫爲借給爾等行李明天當飭人前去取來一俟閩省正式公文到此尙須將爾等解送福建歸案訊辦云云陳等奉諭稱謝全體立正行一鞠躬禮恭送昨晨閩省來員高足崙又到廳與譚廳長茗談良久而别高委員卽拍電赴閩請備文加派長警來滬迎提云 
　　學生聯合會總會昨致檢察廳長函云上海地方檢察廳廳長先生鑒據本日報載福建學生勸導團劉開祥等九人因刑事嫌疑被福建派來檢警會同上海警察在四川路三樂里拘捕已送上海檢廳並擬即解福建云云竊劉開祥等與福建暗殺事有無關係眞相未明惟旣經解送貴廳總宜預審爲當如果屬實自有應得之罪但恐一交閩省李厚基仇學仇法不免感情用事則劉開祥等若受莫須有之冤獄不惟人道人關即貴廳長亦懷追悔之念爲此特懇貴廳在滬預審先明眞相萬勿輕移閩省以重人道 
[省長飭查奉賢鹽警肇禍案]  
　　袁浦場鹽警槍斃鄉民姚阿金陳秋生一案王省長據奉賢賴知事呈報轉據鹽場汪知事咨稱爲鹽警施行職務致格斃聚衆拒捕之土販云云王省長以此案旣據分呈高檢廳應歸刑事範圍嚴密審理仍候高等廳示遵外昨特分行滬海王道尹就近調查據實詳復以憑核辦 
[滬劉長途汽車之籌辦]  
　　劉河鎭踞劉河之口東通海道西逹太崑商賈輻凑帆樯林立爲太邑東南繁盛巿集經商滬瀆者更實繁有徒而陸路交通尙多不便前經該縣旅滬太倉同鄉會發起開辦滬劉長途汽車中經寶山縣之大場劉行羅店等處以利交通由該會代表朱愷儔君與寶邑人士接洽建築該路計畫已有成議爰於本月二十六日在本埠邑廟萃秀堂開同鄉會由副會長呉挹峯提議設立籌備事務所及集議招股辦法該路線計長七十二里（自上海閘北起至劉河鎭止）預算開辦費每里約計地價路工橋樑等需一千五百餘元總共約需銀十七萬餘元路成通車之後每年可得凈利約五萬元當由項惠卿張綸卿汪傅如朱愷儔洪伯言呉挹峯等首先入股一時爭相分認當場認得總額三分之二並推定朱君爲籌備主任以便着手進行繼由張繼芳演說該路之需要及略成後種種之希望聞者歡躍是日散會已下午四時半矣 
[烟酒第三分棧同業會議紀]  
　　江蘇二區烟酒事務局長季銘又令飭所屬各分棧主任按照原認稅額酌量增加在案兹聞各該主任頗不贊成惟有將應繳稅欵提前墊付近因季局長查得各分棧之津貼公費一項前經規定除四六兩分棧以外其餘均應按月報效四百元現應增加每棧自一千元至三千元迄今未據遵辦是以有將第三分棧上黃酒業主任朱錦康撤換之消息事爲該同業所知羣起反對並調查原因被業外人施鼎彝從中包攪恐與同業生計有碍故於前日午後假本城醬業公所開會到同業三百餘人公推楊存良爲臨時主席當衆報吿開會宗旨畢即堤議自公賣稅務於民國四年頒行即經同業組織第三分棧公舉朱錦康爲經理開辦至今已屈六載對於國稅商情尙能融洽不料近有業外人施鼎彝出爲運動以巨數之金錢報效遂將第三分棧經理職奪去竊恐同行營業難免不爲所搗亂云云衆皆起立一致否認當塲公决即行起草具呈江蘇烟酒事務總局請求令飭該分局長迅行取消新商以符定例而維同業生計議畢散會 
[華洋義振會消息]  
　　華洋義振會前撥浙省台屬二萬元滙交浙省公署轉交濟生會散放急振詎該欵現存會稽道尹公署并未散放該會昨特電浙省長云前撥台屬振洋二萬元久未册報近查該欵尙存道署並未購糧發放敝會辦振以急放爲宗旨非官振可比何以存儲不辦近屢接温州電請撥欵敝會因前撥台欵尙存未放正値籌欵非易之時未便將該欵停滯且温屬乃係浙省同屬災區何忍使其向隅故敝會議决將台屬名下二萬元撥出四千元交中國濟生會購糧散放急振云云又該會第四次報吿分解各災區欵項振品如下（甲欵項）天津四萬元河南五萬四千五百元陜西三萬元北京一萬元上海婦女義振會二千元共計二十三萬六千五百元連前三次所撥之七十二萬零四百元合共撥出九十五萬六千九百元（乙振品）河南新棉衣褲二千四百件保定新棉衣褲一千五百件麥粉二十五包餅乾十箱半正定麥粉二十五包餅乾十箱半連前三次合計共撥出新舊棉衣褲六萬五千二百八十九件棉花八十四斤半餅乾五十四箱白米六十一石藥品十七箱麫一百箱麥粉五十包 
[女靑年會賑災委員會消息]  
　　本埠女靑年會所組織之賑災委員會今日上午十時起在崑山路十一號半會所開工作班有志臂助者可向該處取料做衣又該委員會仍欲以各種衣服寄往天津故凡願助新舊棉夾單衣服·抱裙·鞋·襪·新舊零星布料等一律歡迎通訊處仍爲崑山路十一號半女靑年會張采蘋女士云 
[北城商業聯合會開會紀]  
　　北城商業聯合會於昨日（二十六日）下午七時開評幹聯席會馮志卿主席童醉公紀錄（一）主席報吿日前在縣商會開各商業團體聯席會對於會議反對苛稅經過情形及一切議决事項本會應尊重各業團體表决案通吿本路各商號表示民意於陽曆元且升旗慶祝並休業一天（二）報吿籌備日校經過事謂前看妥某處房屋爲校舍頗適用不料因故中變現一時尙無適合處所討論之下僉謂再另覓相當地方仍宜着手籌備積極進行（三）陳梅芳提議謂昨閱報載敎育部因所得稅問題特派僉事沈彭年來申向各團體從事疏通現暫住省敎育會云經討論後衆意謂應函吿各團體抱定决心拒絕疏通當推童醉公起稿議畢散會兹將該會致各團體函錄后敬啓者閱十二月二十六日本埠各報載敎育部特派僉事沈彭年來申因所得稅問題向各團體接洽從事疏通暫住省敎育會云云近來兵變頻仍商業凋零民生困苦已逹極點何能再加負擔前經滬上各團體開聯席會議一致反對惟該員旣經來滬難保其不多方運動朦蔽用特具函奉吿請貴會抱定决心拒絕與該員接洽毌任迫切待命之至 
[閘北團體挽留水電廠長]  
　　閘北各團體致南京省長實業廳長代電云省長實業廳長鈞鑒閘北水電廠内容腐敗歷任廳長因循敷衍不知整頓致有水竭燈閻之事實現任蔣廠長蒞任以來銳意撙節竭力改良未及一載盈餘之欵數逾十萬方欣擴充有欵辦理得人乃忽報載有省署守提該欵之說近復有廠長辭職之信羣情惶急意切挽留伏查水電兩項爲巿民日用所需關係至爲重要現因閘北馬路日闢商店日增巿面日盛原有之水力電流不敷應用際此冬防吃緊風火盗賊在在煁虞因於效日開會電乞鈞署准以扁餘欵項作爲整頓經費想已早邀鈞鑒現正與該廠長力籌整頓方法未便遞易生手明知用人之權操之鈞署惟爲地方計爲巿民日用計用敢不揣冒殊環乞鈞署對於蔣廠長辭職俯准挽留以資熱手而維地方毌任迫切待命之至閘北地方自治研究會閘北長老會閘北商業公會閘北慈善團閘北救火聯合會閘北一段救火會閘北二段救火會閘北二段救火會中國救濟婦孺會中華公義會浦濱公益會廣肇公所紹興旅滬同鄉會寗波旅滬同鄉會中國濟生會儉德儲蓄會善鄰會中國公立醫院商務印書館印刷所叩敬 
[輔元堂收租被阻之續呈]  
　　上海慈善團同仁輔元堂名下松江縣後崗倉房田租近爲該處雜持慈善敎育會拉租經該團經理凌紀椿等具呈省縣各署請示尙未解决嗣又議定續呈省長請求核令轉飭解决均誌前報兹將其續呈錄下呈爲續請訓令解决事竊敝團前因同仁輔元堂名下後崗倉房所收租米租銀被松江縣維持慈善敎育會袁穆菴等强令將銀米暫存亭林巿徵收機關以待解决發還等情曾將詳細事實於十二月九日呈請鈞署飭令松江縣知事轉飭維持慈善敎育會切勿誤會留難俾得照常徵收恢復原狀本月十九日奉批呈悉旣據聲稱該團所有松江縣後崗倉房實係同仁輔元堂價置之産與七縣公欵公産無關應即呈明該管松江縣知事查核辦理仰即知照此批等因奉此具見鈞署愼重私法團慈善財産之至意惟敝團前呈鈞署時同時曾將情形呈明松江縣知事飭令維持慈善敎育會切勿誤會留難俾得照常徵收恢復原狀事隔多日迄未奉到指令情迫無奈爲特續請鈞署訓令松江縣知事將此事從速解决庶提存之米欵敝關得以動用供冬令粥廠及施濟之需如仍被提存不放則慈善進行勢將停頓伏騐省長下車伊始對於民間疾苦無微不燭用特續呈鑒核務請訓令松江縣知事從速解决實爲德便謹呈江蘇省長王上海慈善團正副經理兼同仁輔元堂董事凌紀椿賈豐蔚呈 
[潤記公司聘請駐歐代表]  
　　南京路三十二號潤記貿易公司爲楊潤身所創辦現爲推廣國貨於歐美商場起見擬於紐約及倫敦巴黎等處開設分公司兹値泰縣夏奇峰君不日放洋赴歐楊君以夏君對於英法情形素爲熟悉故即聘其爲該公司駐歐代表先從調查入手然後逐漸進行是亦我國對外貿易之一好消息也 
[懸賞協緝擾亂江浙之著匪]  
　　淞滬警察廳昨訓令各區所隊文云爲通緝事案准浙江内河水上警察廳咨開本年十二月十日奉浙江省長指令敝廳呈爲懸賞購緝賈老窩子等由内開准如所擬分别懸賞購緝仰即撰成佈吿分貼多處俾衆週知並飭屬曁分咨鄰近營縣江蘇水上警察廳一體嚴緝以期速獲等因奉此查該著匪賈老窩子此次在嘉善縣屬冶窰傷警刦械復竄回蘇屬胡家木橋地方刦當奪械巨案迭出曾准江蘇水上警察廳咨會懸賞購緝敝廳以該巨匪糾集悍衆擾亂蘇浙自非雙方懸賞兜捕不足以殲巨魁而寒匪膽兹奉前因除撰成佈吿發交各區隊張貼並分别咨令外相應抄同獎格備文咨請貴廳長查照希即飭屬一體嚴緝至紉分誼等因並咨送賞格一紙到廳准此查該巨匪賈老窩子等迭在江浙兩省犯案纍纍此拿彼竄爲害地方且其行蹤詭密致未緝獲前准奉賢縣知事公署來咨另案嚴拿賈老窩子等搶刦一案業經通令各屬一體知照協緝在案准咨前因除分行外合亟再抄附賞格令仰該署所隊即便遵照迅速轉飭所屬一併認眞協緝務將該巨匪賈老窩子等嚴密弋獲解廳以憑訊轉法辦毌稍疎懈致任漏網切切此令計抄賞格江蘇省賞格一拿獲賈老窩子等訊明的係爲首者每名獎洋五百元一拿獲夥匪訊明屬實判處死刑者每名賞洋一百元浙江省賞格一拿獲賈老窩子正身者獎洋五百元一拿獲爲首匪犯者每名獎洋一百五十元一拿獲夥犯訊實確係治窰案犯判處死刑者每名獎洋一百元 
[駐厦潰兵在滬滋事續誌]  
　　閩省潰兵涂章奎兪偑柱孫金福陳海林等四名因乘輪來滬賭博滋事經浦東三區警署拘解警廳訊辦已誌昨報昨經司法科劉科長訊據涂章奎供稱由福建解散附輪來滬被同船陳海林搶去大洋三十元請求訊追兪偑柱供被搶去洋二十元孫金福供稱陳阿林搶洋之時我在場目見質之陳海林供詞推諉堅稱凃兪二人之洋實係他人搶去各等語當以事關潰兵滋事判飭押候遞回原籍無任逗留 
[中華平民協社之組織]  
　　近有愛國女學校内之鄒濼生與高翔千諸健秋等發起組織中華平民協社以互助精神增進學識研究實業爲宗旨無論男女凡抱此義者均可報名入社採取平等制度破除社長社員階級入社之人有擔負社費之義務及辦理社務之責任亦有享受社内應得之權利已經成立之社址在無錫縣城内堵家弄諸宅本埠方面日來發起諸人除徵求同志外並在公共租界尋覔相當房屋一俟地點擇定即可成立該社將來應辦各事業經决定者爲（甲）開辦平民義務學校（乙）補助有志苦學之社友學費（丙）刊行書報（丁）講演人類互助眞理及灌輪平民常識（戊）研究各項工藝及農牧貿易等五種云 
[先施公司宴客紀]  
　　港粤滬先施公司陳少霞監督近日由粤來滬爲推廣營業及振興國貨起見特於昨晚六時在東亞酒樓宴請各界人士到者如勞敬修·陸輔臣·張菊生·陳炳謙·郭外峯·鄺富灼·郭標·馮佑之·劉石蓀·唐拾義君等約百餘人由陳君與歐憲生·劉錫基·陳萃航·呉華甫·繆君侣·黃文謙君等招待約九時始盡歡而散 
[聖約翰大學同學會懇親會紀]  
　　聖約翰大學同學會昨日午後四時假座三馬路外灘交通銀行舉行懇親會到者如湯仁熙·李白園·李文瑞君等約數十人最有趣味者即各人挚其眷屬俱來兒女成羣天眞爛漫由楊寛侯君主席先請湯藴琳女士奏琴校友羣唱懇親會歌繼由代理校長勞波突（Ｗ·Ｐ·Ｒｏｂｅｒ）君演說皆慶祝歡愉之詞次由校長奏樂並由胡蘭生君飾爲聖誕老人分散諸小兒女以餅餌恩物之屬一室融融至足樂也五時許進茶點而散 
[平湖旅滬同學會歡送會紀]  
　　平湖旅滬同學會於昨日（二十六日）下午二時假四川路中國靑年會食堂歡送該會總幹事呉憶初會計金恂侯赴德游學到者五十餘人首由主席金通尹致歡送詞次由呉金兩君相繼答詞次公推金通尹爲總幹事並補選朱仲聞爲副幹事金繩其爲會計至鐘鳴五下茶點而散 
[惠中中學慶祝聖誕會紀]  
　　西門斜橋惠中中學靑年會於本月二十五號七時半開慶祝聖誕會男女來賓二百餘人先由會正楊我祚報吿開會宗旨次即串演新劇雙簧及幻術等其中災民涙一劇描摹災民苦况頗覺動人故臺下觀者均爲涙下且紛擲銀角云 
[武術會元旦聯歡會預紀]  
　　南巿中華武術會定於十年元旦下午六時舉行會員聯歡會並開第一次叙餐會其秩序有名人演說崑曲雙簧聾唖學生演說京調古裝跳舞並有盲人打靶力士擲球孩童對號等餘興帶有孩童與會均有贈品爲新年之點綴業於門口張掛通吿并分函各會員届時一體與會共慶新年云 
[聖若瑟慈善會旋賑紀]  
　　聖若瑟慈善會由虹口天主敎聖心堂中國敎友所創設成立四載有餘每逢敎中大節例有施賑之舉其欵項悉由敎友捐助本届聖誕節（二十六日）特假閘北寶山路聖母院舉行施賑衣米約施値洋三千餘元貧民受惠者約三四百人是日中外男女來賓數百人由値會司鐸崔公會長李梀臣及會員顧文生李蘭生等招待發賑畢繼以學生新劇閘北孤兒院音樂及影戲等以餉來賓散會時已六下鐘矣 
[棧業公義會開會紀]  
　　上海棧業公義會於昨日開週年大會到者八百餘人全體分送銀質徽章槪不取資首由發起人柳金甫等公推正會長宋國元主席及報吿全年帳略次由董事柳鈺棠沈偑蘭及會員王瑞龍胡胡芳相繼演說最要屬明年設立義務學校建築公所等事嗣有正副會長宋國元黃仁甫張招生以個人名義三人合贈金質徽章一枚於柳金甫以作紀念全體攝影散會時已鐘鳴五下矣開是日未到會諸人該會請速向事務所領取徽章云 
[展築龍華寺馬路計畫]  
　　自斜橋往南至西棚口往西經外日暉橋逹龍華軍署爲止之馬路均由滬南工巡捐局經辦面積一律四文惟護軍使署往西至龍華寺廟門爲止一段馬路計長三百餘文闊祇三丈尙未放寛現龍華寺前後廟屋曁各殿神像正在重修明春竣工入寺游覽者必衆恐路狹不足以容車馬故由何護軍使令行工巡捐局長着將該段馬路應照龍華路面積亦以四丈文爲限路北如有防礙路線之房屋迅即知照該業主趕速拆讓以免阻礙要工刻已由工巡捐局勘定馬路界址本年舊曆年内尙須開工展築云 
[催遷浚浦障礙物]  
　　溶浦局自十一月上旬在大碼頭動工開挖以來刻已浚至久大碼頭日内又將往南開挖惟萬裕碼頭王家碼頭公義碼頭及董家渡碼頭以南至薛家浜爲止靠西沿浦灘之船只並所泊竹木各排曁久泊不移之躉船甚衆亟應迅速移泊他處以免妨礙要工昨已由溶浦局函由淞滬警廳令行水巡隊分别催遷矣 
[崑山旅滬公民請究舞弊知事]  
　　崑山旅滬公民王績致南京電云南京王省長鑒前崑山縣知事藍光策卸任三月交代未清舞弊情形已經派員查實復由省議會提案查辦業已通過咨逹務請即日撤任歸案訊理崑山縣公民王績叩感 
[肉業會議反對新稅]  
　　滬寗蘇三帮肉業同人昨午後齊能邑廟點春堂開會討論反對印花稅所得稅並加增賑捐等問題會商良久全體贊成一致反對同赴縣商會請願云 
[商業儲蓄銀行招考行員揭曉]  
　　上海商業儲蓄銀行前於本月十二日招考初級行員今已揭曉兹將正取備取號次姓名開列於下（正取）第一百四十一號張仁彦第一百八十六號毛志祥第一百十四號周爾　第一百六十號顔箴之第二百七十六號方浩第一百四十九號姚應齡第一百三十九號彭韋第二百○六號朱麻羣第一百六十八號黃澤培第一百十七號呉鎭銘第二百四十三號林友琴第一百九十號胡恩域（備取）第十三號姜松齡第二百四十五號張澄第二百四十六號陳澆蓮第二百○九號沈善鈞第二百七十四號胡振興第二百○三號張國祥正取者即日赴該行商訂保証書并塡志願書以民國十年一月五日爲止逾期即以備取者遞補 
[創辦中華印書館]  
　　陸君鳳竹爲提倡印刷業起見特積資創辦中華印書館總廠設北泥城橋北塊屋宇業已落成辦事處及第二工塲設於梅白克路福海里二弄置有新式印機聞陸君選擇村料頗精出品務求迅速云 
[航船遭風傾覆]  
　　有行駛閔行上海之沈春生航船於前日由閔行裝載布疋一百件及白米十餘石並附男女搭客九人開行來滬昨日天明時行至滬南周家嘴相近浦而風狂潮急致遭傾覆舟子落炎二人搭客均遭水濕計失落布十餘捆船夥阿仁遇救昨已送至紅十字會求治矣 
[呉淞之命案]  
　　呉淞藴藻浜南首甘家橋地方趙富榮之媳周氏寡居已經多載該氏生有一子現年十七歲在滬學業富榮曾在上海久記船内爲僕近已失業坐守家中翁媳時常口角前日富榮自外回家偶見男子一人在家走出向媳訊問致起爭端該婦時正織布爭執之間將坐身木板向翁胸膛猛擊富榮旋取田器抵禦擊破婦之頭顱血流滿面當時富榮即出外未幾到家見媳婦已自縊身死即奔赴周姓知照該氏族叔一時外間喧傳阿公打死媳婦警署聞知派警調查總甲趙茂卿將趙富榮拘局問過後出外已備棺成殮前日該氏胞弟到家邀親戚數人前往將趙姓房屋拆壞當與總甲投報寶山縣署要求伸雪昨日下午孫知事派委屠承審員隨帶陶檢騐吏當將棺柩踏底相騐騐得氏屍頭部有傷頸項血跡模糊實係用繩扣死騐畢當將趙富榮周姓等帶至縣署候訊核辦 
[欠租房屋發封]  
　　北浙江路承吉里十號門牌居戶朱慶記與乍浦路一百零一號門牌居户某甲均因積欠愛而德洋行房租被控公廨發出封條派探往將生財物件發封備扺 
[挑夫覓死遇救]  
　　滬北後馬路星仁里　裕莊於陰曆十月二十九日因有在寗紹輪船官艙内十四號房間之行李衣箱一只内儲灰皮袍褂各一件絲綿袍綢夾褲共四件並有票簽書明盛藩甫盛雨耕二人字樣由該輪茶房阿發代履挑夫張大江承挑送至該莊不料事後該莊云未收到查究該衣箱下落阿發即追究該挑夫張大江據云當時交明該莊有兩人出爲接洽取去惟僅能認識其面目而已云云迨至該莊指認不獲遂責令張賠償洋一百四十餘元張窮迫難支無力認賠且冤忿無仲前晚竟在家自尋短見希圖覓死當由鄰居察覺上前施救得甦並有好事者允爲代白甚冤於同鄉會董事擔任解决並澈查眞相云 
[理髮店不願遷移之衝突]  
　　揚州人陳福增自稱剃頭公所調查員前日持有上海縣知事佈吿及該公所章程至閘北寶山路江西人楊金坤所開之剃頭店内聲稱該店基違背公所定章限令遷移楊妻因附近並無相當房屋且遷費無着不願遵辦致起衝突由崗警一併拘入五區轉解司法科聽候訊核 
[私賣燈吃之科罰]  
　　郭阿四邇在法租界小東門私開燕子窠容留小工在内過癮昨日該管捕房捕頭偵悉帶回包探前往抄出煙具甚夥將郭帶入捕房昨解法公堂請究先由捕頭上堂禀明前情詰據郭供認私賣燈吃不諱判罰洋六十元充公烟具銷燬 
[各被吿交保候訊]  
　　通易公司在公共公廨呈控聚義銀號田敏久將民國元年上海付息之公債票五十萬售與原吿骰財政部不准將護票流通請追損失洋六千六百二十五元又高子若張伯甫等呈控王景雲侵宕各欵銀五千兩又益記號劉厚岑控蕭子元陳鴻齋不理貨價銀六百九十三兩又煃太煤號控秦發興不理欠洋一百二十五元又張永年張福生控張振廷地畝糾葛各案均由駐廨包探先後將被吿各人傳案諭令分交保聽候排審 
[兩號主棄店逃逸]  
　　法租界萬永茂號主朱某日前先後向陳秀記裕源趙裕記周興泰等絲店内騙取値洋六七百元之熟絲數十斤質洋化用棄號逃逸現爲各債權人得悉報吿捕房於昨晨傳至法公堂請示先由各原吿投訴前情中西官判候提朱到案訊究又小東門外地方開設泰和永記字號之陳步香虧欠懋記醉白園信興芳記新高德豐蕭春記等七户之往來貨欵等銀甚巨日前棄號潛逃今由各債權人投報捕房於昨日傳至法公堂請核原吿等延逹商律師到案請求展期訊核判准如所請 
[誘拐女子之押儆]  
　　拐匪陳文濤日前在法租界東新橋街一百四十六號門牌婦人梁王氏所開之客棧誘拐十八歲女子錢小鳳挚至閔行胡家木橋地方藏匿當由原吿投報法捕房請緝在案現爲包探梁大寶苗永興偵悉前往該處協同巡警將陳及小鳳一併拘獲帶回法捕房管押昨解法公堂請究先由原吿梁王氏上堂禀稱女子錢小鳳實由伊父因貧寄養婦人處不料被陳拐去今蒙查獲請求准予領回詰之陳文濤供認誘拐不諱質之錢小鳳供女子自願隨陳度日不願隨氏回家請求超豁中西讞員會判陳誘拐女子罪已成立着押西牢一個月錢小鳳旣不願隨王氏回家着送堂留養候家屬認領 
[介紹雜誌]  
　　武昌高等師範學校敎育學術研究會近編輯雜誌發行第一期現已出版其内容注重介紹學術加以研究昨承惠贈一册書此誌謝并爲介紹於敎育界 
來函 
[商業公團聯合會通函]  
　　敬啓者前經幹事會公决將本會事務所暫遷於寗波路十號俟商報館房屋工竣再遷於商報館内現定十二月三十號准將本會事務所遷至四馬路望平街口商報館樓上特此布逹希台洽焉荷 
雜評二 
[維持（訥）]  
　　事業不能發展而日有賴乎維持已可慨矣况乎維持之不易言也維持有待政府之助力者然今日之政府自身尙有待乎各方之維持安有餘力以維持人民之事業維持有賴人民之自力者然今日之人民團體旣不固心又不齊各自顧個人利害之不暇又安能維持公共之事業此中國事業之所以日言維持而日無法以維持之也 
　　其實社會上無論何種事業莫不與個人有影響助人卽以自助此一義也社會上公衆之事業公衆人共負之故人人有一分應盡之責任此又一義也明此二義則不待人勸自能出力維持而維持乃有成效矣政府官吏之助力不足言也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閑話 
[遼東繭絲錄話（四）] [  鴛雛]  
　　在四十年前商界知遼東之有此巨産者尙鮮自前清宫保崇樸山（名實）留守陪都始獎勵民間飼蠶然銷路甚滯産額無幾逮滬上某絲機獨探得此來路年年渡海收買獲利甚豐聞者艶之販遂日多而灰絲之名乃出現於工商界有業此不數年由貧窶而躋巨富者然土人蠢蠢絕無心計不問販者之運何地售何價而祇覺飼蠶之利厚於耕稼遂羣相倣效故出貨日多而價甚廉從前每絲一斤僅値銀一兩至一兩二三錢視最細之洋線價且莫及近每運至滬上價亦騰漲然産地固猶賤也 
　　從前繅絲用灰水且無火箱故色黯少光澤織綢者更寥寥且所織之綢甚粗劣不及山東貴州之繭綢已遠甚遑論甯杭以至外洋因器拙而工費爲價頗弗廉故鮮過者除繅繭外烘繭以待鬱每年日人之收買乾繭販運回國者恒數百萬近年華人在安東自設野蠶絲廠數十所而機織廠尙尠不知日人設機器以繅絲織綢於大連擅無窮之利已十四年於兹矣株式會社之在我國誠不祥之名詞耳惟吾人無如何必認灰絲爲吾國一宗良好之天産希望江浙皖絲繭總公所所選代表諸君於參與一九二一年二月之萬國絲繭博覽會時一爲光大之也 
筆剳 
[情瀾記（四）] [  碧梧]  
　　蓋姚蘭父之企圖已實現京人促之卽日北上姚蘭父復欲挈眷同行吾於是惶急無所措私念其行期已迫勢不能提議婚事若竟任其去此後海天萬里人各一方能否圓成宿約殊未敢預期吾計無所出乃舉以吿婉蘭婉蘭亦以爲大難繼方慰吾曰吾二人之身雖隔萬里二人之心獨不能　印乎各守宿約事終能諧或僅較遲耳婉蘭旣隨其父母北行吾旁皇如有所失雖時通音問然郵局每多濡滯更有筆墨所不能逹之情無從宣洩藴結於衷悶悶欲死如此苦　光陰已届春魂歸去落紅如雨時矣一日午後吾忽接婉蘭函見其筆勢欹斜墨色淡弱吾知有變亟讀其函界如吾料函中略謂『吾父已物色某宦家子爲壻文定之期定十日内吾事前絕無所聞治旣知之事已無及吾其堅執前盟殉情以死耶然念及父母生我劬勞似又不敢重傷其心孰去孰從其爲吾一抉擇之』吾旣讀其函神智已死久之方復蘇　作書覆之囑其自當以父母爲重善體親心而善侍新人至於與吾之宿約不妨視同陳跡不必再記於心也此書發後迄今未得其覆故婉蘭之生死猶未可知若其竟死是爲吾而死吾將何以對之若已屈身而嫁然亦爲惡劣環境所逼迫其心必猶不能忘吾精神上之痛苦當尤甚於一死是則吾更難以爲情也吾左右思維殊無解脫之道抑鬱旣久於是而病今者吾身體上之病勢雖已漸減然心窩情囊中之病根將永無消除之日矣嗚呼（終） 
劇談 
[綠意（下）] [  禹鐘]  
　　余最賞其梅龍鎭花田錯等劇其細腻風光神添毫頰非淺涉者所克有是嗓音亦清脆悅耳如雛鶯出谷度幽簧於春林也綠年不過舞勺而造詣如此洵可貴已我聞綠本黔中世界其父名字亦列在黨人碑上徒以激於恩怨憤世嫉俗而使其子致身於哀絲豪竹中今綠嶄然露頭角不與庸庸者伍亦可以慰其親矣矧當此亂世綱紀蕩然士大夫且有不若屠沽兒者人生出處賢不肖無間矣然則綠以歌舞名當世一藝自專又何歉哉抑年來花旦一行北方人才輩出如尙小雲白牡丹小翠花等均後先露爽而回顧南方賈馮而後竟寂然無繼起者今得綠張其墮緒滋可喜也然藝無 
止境吾願綠善用其聰明求爲深造則數年而後可以樹幟矣余頃有綠萼吟之作所以寵綠也殺靑後當就正瘦鵑兹先附及之 
 
[其如民命何] [  易銓]  
新聞拾遺 
[看相] [  冰]  
　　昨日因事過二馬路天蟾舞臺附近見有一看相者口講指畫圍觀者頗衆記者駐足聽之該相者始則誇其相法如何之靈騐繼乃述其歷史　向在川省爲高級軍官並曾代理督軍後因與部下不洽被攻逃去妻子離散彼遂流落至滬云云言時並出其鵝冠戒服之照片給人觀看則胸間並偑有勳章惟間其姓名不肯答聞者咸將信將疑云 
[行騙] [  呉秉恬]  
　　昨於民國路中見有人持琥珀壽星一座插標求售視之高約三寸通體透明刻鐫精細旋有一衣服楚楚者至把玩至再議定價若干元囑隨往三馬路某玉器舖取資售者以路逹執不肯其人故作懊惱狀旋自語云如此珍物交臂失之可惜可惜傍觀者聞其言俱躍躍欲試嗣經人道破謂此用松香製成稍近熱卽渙釋賣不買者俱串成一局爲江湖騙術之一種云 
小說 
[社會小說衆醉獨醒（二三四）] [  瞻廬]  
　　第三十七回勃勃野心參觀成績泠泠琴韻歡迓嘉賓　 
　　靑巖口頭諾諾答應眼睛只注視這收條上塡寫的數目但見收到捐欵洋二百元的『二』字没有寫做大體的『贰』字暗暗喚聲徼倖少停加上一筆便可毫無破綻當下把收條摺疊好了藏納懷裏笑向校長請求道敝東翁夙仰貴校名譽發逹生徒廣多特囑區區專誠到校一來貴送捐欵二來參觀成績拜煩安小姐飭人引導以便區區擴充擴充眼界少停回覆敝東翁時也可把安小姐辦學的成績詳細報吿校長暗暗沈吟這般獃頭獃腦的人跑到課堂　去豈不惹生徒們恥笑欲待拒絕他的請求他又是劉富翁的代表拒絕了富翁面上須不好看當下含笑答道伍先生代表貴東翁蒞校敝校全體自當竭誠歡迎且待生徒下了課堂吩咐他們在禮堂上齊集恭請伍先生指敎一切說時瞧了一瞧手表便道快了快了再隔十分鐘他們便要下課了伍先生暫待片刻容鄙人吩咐他們早早預備伍先生嫌寂寞時壁上街的都是他們的成績品不妨細細展覽說罷起身出室順便把門旋上了早把野心勃勃的伍靑巖軟禁在應接室裏足足有二十分鐘的長久才聽得革履聲響校長推門入室請伍先生登堂指敎赢得靑巖心裏又是歡喜又是惶恐從前在校門外舒頭探腦捱打嘴巴今天也會跑上禮堂受那全體歡迎怎不心頭歡喜但是一切文明禮式俺這裏未之學也倘然有甚麽舉動失措豈非求榮而反辱乎心頭又不免惶恐起來靑巖一路盤算不知不覺早已跨入禮堂舉眼看時許多女學生一律穿着白色操衣整整齊齊都在禮堂裏面站定校長問了一聲到堂人數早有一個班長站起答道除欲陸慧姑因患頭痛臨時請假其餘的同學一律在座實數一百零一人校長點了一點頭兒便向學生宣言道今天承蒙大敎育家伍靑巖先生蒞校參觀伍先生學問優長對於敎育又是異常熱心鄙人因此介紹這位先生和諸生相見當下便請靑巖跨上講壇 
[自由談之自由談] [  鵑]  
　　天地間之景物固有一定而人之視此景物也則美惡不同大抵隨心境而轉其心境佳者雖在窮鄉僻壤無可悅目亦在在有美景良辰之感若心境惡劣則好景當前徒覺其挑憂惹恨而已 
大昌煙公司徵文揭曉（丁等） 
[大小嬰孩牌香烟打油詩] [  鞓紅]  
　　（戲將嬰牌香烟五字分合成　率賦五絕） 
　　鸚歌燕語弄新啨女樹含烟初長成銀海春風好吹發千枝萬葉盡生嬰 
　　咳珠吐玉孕奇胎子細吹噓似嚼梅昨夜熊熊曾入夢今朝墜地有香孩 
　　碑成衆口盡稱佳片片香烟捲六街多子多孫先報喜家家紅蛋掛紅牌 
　　種得名花棠棣芳日來爭看弟兄郎階前裁徧宜男草搗　稱成九子香 
　　煖紅袋貯洗兒錢因果關徵本夙緣吸得一枝添一個嬰孩牌子好香烟 
 
 
 

Page 15

 
 
   
 
 

Page 16

 
 
常識 
常評 
[自重] [  隨]  
　　嘗見内地城鎭凡小便狼籍汚穢不堪之處其墻上必畫一龜旁書此地不可小便及君子自重字樣可見一般普通人之心理視不能自重而不知苟且行爲之可恥者皆龜類也吾以爲不能自重而不知苟且行爲之可恥者無過於選舉之買票賣票蓋小便之汚穢在道路其傳染病不過及於人之肉體買票賣票之汚穢在心地其傳染病且將徧及於人之精神况賣票者以極可寶貴之手爲金錢所役使甘書買票者之姓名其無恥實與娼妓之皮肉生涯等而旣得此造孽之金錢因狂嫖而成花柳病者又時有所聞其結果亦與娼妓略相等擬之曰龜可謂當矣 
　　然則此後之選舉投票所亦應畫一大龜高懸其上旁書此地不可買票賣票及君子自重字樣庶幾無知之鄉愚不識選舉投票爲何事者亦見之而觸目驚心也歟 
道德叢話 
[論先覺之國民宜多投稿於常識] [  江]  
　　余作是稿有如左之意見兹分述之 
　　一應國民之所需吾國改建共和將及十稔然而敎育不能普及國民缺乏常識故對於政府不能監督個人生計難於維持工商各界凡百學衛皆無良好成績有待於我先覺之國民發揮其學識經　以誘導指正之者實刻不容緩也二有切已之關係吾人以先知覺後知以先覺覺後覺相互爲助百事可以振作國勢可以富强吾人可以享受自由保持人格否則以此貧弱之古國處今日列强競爭之時代其不滅亡者未之有也亡國奴中無有偉人人爲魚肉已能倖免哉故就表面觀之似乎專屬助人詳而察之實亦所以救己也 
　　三事簡易行開通民智方法甚多如聚會演講今世所盛行然演講之前須事預備演者須擅口才聽者限於一地而演者聽者又俱需費寶貴之時間若投稿於常識不過於茶餘酒後閒暇無事之時費一伸紙一捉筆之勞及三分之郵票即可傳播其意見於全國事半功倍簡而易行誠莫善之法也 
　　四應注意之事項所投之稿須合潮流之趨勢國民所急需以簡明之文字（最好用白話體）發揮切實之意見總使閱者於一覽之下不假思索即會其意是爲最善 
　　五有特别之利益投此種稿有特别之利益二一投稿後主筆加以批評改正於自己之學識文字得切磋之益二有優厚之酬謝學者可資以購書仁者可移以助賑 
　　國勢危矣外患急矣獨木固難支大厦衆志即可以成城敢大聲疾呼於我先覺國民之前曰其速起投稿於常識（乙種酬）（移賑） 
商業常識 
[中國商業不振之原因] [  何振華]  
　　慨自歐戰以還各國之經濟政策愈演愈烈歐亞之商戰潮流愈迫愈急於是素來重農賤商之中國爲世界集中競爭之商場旋渦所及震撼神州雖急起直追力謀挽救依然商權被奪巿面蕭條可爲浩嘆兹將吾國商業不振之原因略述如下 
　　（一）裁釐加稅之未實行釐金不裁商困莫蘇蓋運甲地之貨物過乙地而至丙地卡局重重不處處勒索即在在留難内國商業之不興半由此惡稅之打擊至於關稅不改正即不能採用保護貿易政策以獎勵本國之輸出限制外國之輸入致洋貨源源而來充斥巿場而吾國幼稚之企業遂被摧壓殆盡 
　　（一）共同企業之不發逹共同企業者集合多數之小資本家以成一大資本大團體之營業或以産業之聯合集中經營維持共同生活使内國巿場不受外國同業之侵奪且設法免去同業競爭之擾亂者也吾國商人鮮知合衆經營之利益多係個人企業故能力薄弱信用有限資本之融通旣難期其無窘企業之方法亦易處於失敗近年以來公司事業雖逐漸增多然以合羣道德缺乏每致意見紛歧功敗垂成 
　　（一）運輸機關之不完備商業以懋遷爲前提運甲地之貨物於乙地惟運輸機關是賴苟運輸便利商業無阻滯停頓之患乃中國之運輸機關水陸兩途均未普及組織上旣不完備又不安全因而懋遷不便運費多耗 
　　（一）幣制之混亂貨幣爲交易之媒介價格之標準支付之要具國家幣制之劃一與否於商業上有莫大之影響試觀吾國貨幣如小銀元與大銀元不以十進銅元與制錢常有異價兌換劵（鈔票）與不兌換劵紛然雜用致各地時價不同折扣互異北京鈔票不能通用於南京甲省紙幣不能通用於乙省全國商人生息於混亂幣制之下不能得確實之保障遂受意外之損失 
　　（一）商品不事改良農産品與工業品爲振興商業之目的物乃中國農産故步自封工品依樣畫蘆不能仿效舶來品之精益求精時察公衆心理之所好而特加改良因而利權莫挽漏巵難塞 
　　（一）商人缺乏道德吾國商人往往貪小利棄公德假冒商標僞造商品漁利壟斷不顧大局抑知商家不講道德即不能維持信用信用一旦破壞商業隨之失敗 
　　綜上述諸端特就其大者言之他如金融機關之不確立堆棧業之不推廣保險業之不增進均爲商業不振之原因（乙種酬） 
國民常識 
[男女嗣續說] [  少郵]  
　　中國舊俗生男則以爲嗣續生女則不以爲嗣續故生女不生男號爲無嗣必斤斤焉求其同宗之子爲嗣曰是吾宗也其不得同姓之子而嗣之者人且譏之曰異姓亂宗此皆昧乎生殖之道故有此迁執之見也 
　　世間男女性之生殖其初必由父體之雄性細胞與母體之雌性細胞結合由此結合之細胞日夜滋長乃成完全之胎兒而産生故男子之生非無女性女子之生非無男性爲男爲女皆父母共同之嗣續也生女不生男焉得謂爲無嗣乎男子女子爲父母共同之嗣續子之身得之父者半得之母者半以此論一姓血統之遺傳則子之於父得半孫之於祖得四分一曾孫之於曾祖得八分一以至於十餘傳之遠孫得其遠祖之遺傳者萬分一耳一祖之所傳三百年後子孫已大異其趣或者稱曰我神農氏之子孫也我軒轅氏之子孫也是猶傾杯酒於江河之中而味其釅郁澈乎其微也　 
　　但以男子爲嗣而不以女子爲嗣者以爲男子猶種也女子猶田也男子之播種於女子之田歷世收穫而不變故重視男子重視宗派女子者非種之謂也故輕視之不知男子固種也女子亦種也人異姓爲婚子之種不同父之種也傳愈久而愈變也（乙種酬） 
生理常識 
[腦之運用] [  蔡俊夫]  
　　澯爛莊嚴之世界由何物以造成之曰人腦卑鄙陋劣之現象由何物以招致之曰人腦同一腦也上焉者明如日星下焉者腐同草木亦在人之善用而已 
　　凡有機體之組織咸具新陳代謝之機能陳者旣因運用而老廢新者即由營養以發生消耗補充兩得其平于全體組 
[選舉]  
織不生損害腦之外部爲神經細胞其數無限而其善於吸收營養亦較他組織爲盛故用腦適其度營養得其宜可維腦於不敝 
　　世界事物愈磨鍊者精紳愈出鏡不磨則生塵鐵不磨則生銹腦不用則智能不發逹大腦外皮有甚複雜之褶襞爲各種智能中樞此等中樞因外界剌激或内界自動之影響發生練習作用練習愈頻發逹愈盛人死之後解剖其腦有何部分細胞不甚發逹者即其生前不甚運用者也 
　　世有天才如師曠之聰離婁之明公輸之巧其腦部特種中樞之組織生而特别發逹然亦惟能善用之且頻頗練習之故其才能顯著若是設或不然亦未必能見其特長也 
　　用腦之後感覺疲勞卽宜休息疲勞者因運用旣入老廢物堆積過多新營養未能補充之故一度休息即見回復又可運用 
　　休息云者非必全部停止之謂也轉換其注意之方向即得一部分之休息例如思想感受疲勞繼以視聽之練習又如視聽已經持久繼以筋肉之運動是也 
　　全部分長時間之休息厥惟睡眠時間成人以八小時爲度睡足之時精神飽滿所以每日上午可爲較複雜困難之思想動作一至下午精神又漸感疲勞其思想動作之消盡用度亦宜稍減 
　　每日下午最宜以適當之時間爲戶外之運動一以調節精神一以加增營養蓋人身之營養料除適宜之食物外更　得清潔之空氣健全之精神健全之身體常於戶外得之是又不可不注意者也 
　　人能　是用腦腦不疲勞而各部智能中樞以頻頻剌激練習之故得均齊發逹或有某部分組織生而特别發逹者亦可表現其特異之成績其腦旣爲靈敏之腦則由腦發生之效力亦必爲奇麗瓖偉之事業矣（乙種酬） 
法律 
[法之效力] [  守和]  
　　法之效力可分三種言之 
　　（一）法律效力之關於時者 
　　（甲）施行期限施行期限者即國家頒布一種法令此法令在施行期限未至之前尙不能發生效力是也通常命令中有所謂「公布後施行」者亦卽此意但於此有兩要點（一）國土小交通便全國一致者此法令頒布後卽日可以生效（二）國土若廣交通不便則施行之期限斷不能全國一致故多有以公文到逹之日方爲生效之日者 
　　（乙）法律不溯及旣往如我國素有多妻俗新法採一妻制則對於前之多妻者不能加之以罪是也但此非立法的原則僅爲法律適用之原則蓋立法者須因時制宜苟前定法律不合於現時則可以新法律變更之而可溯及旣往者惟於此有一問題焉如其事發生在新法頒布以前而健訟至新法頒布以後則將可以處之乎此則大槪民事多以新法爲準刑事則參照新舊兩法定罪之輕重而從輕者以處决之多採尙書『罪疑惟輕』之意 
　　（二）法律效力之關於地者 
　　（甲）屬人主義如某國人無論在何地須遵守本國之舊法律者曰屬人主義此種主義古代羅馬希臘諸國多有之蓋因其國之起源乃由族制擴張而成族制即屬人主義斯亦其領土主權之觀念不甚發逹故也現在列强爭雄國家主義日益進步而領土主權觀念亦日見發逹此種主義遂窮於應付 
　　（二）屬地主義如此國人之在他國者無論何地須受其所在之國之法律裁判者日屬地主義此種主義近世各國皆用之惟土耳其以卑視異敎之故謂異敎不配享其聖敎之法律聽其另用自法處理之此爲外人享領事裁判權之起源我國自外人初來時即要求領事裁判權清廷以爲可省裁判之煩遂貿然許之至今尙未撤銷法律觀念不發逹之國家每致損失主權良可惜也但法律以一般行於國境者爲通則然亦有特列者焉兹簡列於左 
　　（一）特别法之區域當較國境狹小 
　　（二）本國法律因有治外法權之故亦得行於外國 
　　（三）本國法律得行於在外國領海内之本國軍艦内 
　　（四）普通船舶在外國領海從外國法律在公海從本國法律 
　　（五）凡物從其所在地之法 
　　（三）法律效力之關於人者旣採屬地主義則凡在國境内之人均以本國法治之然亦有特例數則焉 
　　（一）居住外國之國民從其居住國之法 
　　（二）人之身分及能力從其本國法 
　　（三）憲法上國民之義務（如當兵納稅等）從本國法 
　　（四）法律之效力或有不及之元首者然此多由君主專制之習慣而來彼以爲君主爲法律之源泉故有此規定共和國家則無之（乙種酬） 
 
 
