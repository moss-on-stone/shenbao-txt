# 1915 - 220 - 4915270

 

Page 1

 
 
   
 
 

Page 2

 
 
時評 
[不得已（冷）]  
　　余嘗論自古英雄豪傑以及巨奸大憝苟至不得已而成功者其功不足奇也不得已而陷罪者其罪不足責也何則其功其罪皆爲時勢與人所迫而非其所自動也 
　　我亦以之衡量今之時人矣今之時人其性習之鄙陋齷齪固至其極然苟其人而處於危急之秋臨乎生死之際則為避危求生故無論至若何鄙陋齷齪我以其人爲大可恕也蓋猶出於人之情也若得已而不已則非我所敢知矣 
　　今之貪官汚吏傾軋謟侫之徒其皆不得已耶其得已而不已耶 
[命令]  
　　八月十四日大總統策令李藎臣給予五等六虎章此令 
　　又令湯玉麟孫烈臣均加陸軍中將銜此令 
　　又令任命于蔭棠爲廣西蒼梧道道尹此令 
　　又令張作相張麟書劉恩鴻均授爲陸軍少將此令 
　　又令任命許受衡爲直隸商等檢察廳檢察長此令 
　　又令平政院呈請將評事周紹昌叙列二等等語應照准此令 
　　又令國務卿呈據銓叙局詳稱遵核參政院平政院肅政廳蒙藏院秘書僉事書記官編修各員資格請分别叙官等語徐仁鏡蔡璋沈濬慶壽鷓飛許寳芬汪馨王彭馮巽占張則川姚大榮陳洪道張仁壽祥桂關元章吳瑩紹傅柏銳均授爲中大夫沈頌康常育璋周景墀夏承冕何賓笙馬汝玖均授爲少大夫王賓孚凌文淵王經佐王永圻虞廷愷馬鳴謙陸紹鄂袁勵宸汪曾武沈庚黃炳言王紹鏊史蕃王翊堯黃恭輔劉正雅李芳春蕭颺曾曾繼儀隆茀均授爲上士此令 
　　八月十四日大總統申令鐵路郵電關係國家交通行政辦理人員職務綦重從前設局之始以事屬創舉未遑制定專章且成立先後各有不同事取因地因時以至行政用人諸從簡易甚非所以昭愼重也現鐵路郵電各政均已粗具規模在事各員責任尤重亟應先行釐定畫一任用辦法以符現制而專責成除鐵路郵電各局向由聘雇委派之技術管理各項人員仍照向例辦理外所有關於路政之路政司長向兼鐵路督辦應定爲簡任鐵路各局局長均收爲監督一例定爲簡任其處長總管及廠長所長各大站站長等之職務繁重者均定爲薦任屬於郵政之郵政總局現應酌設督辦應定爲簡任屬於電政之郵傳司長向兼電政督辦應定爲簡任電政管理局監督及重要地方之甲等第一級電報局局長均定爲薦任其餘鐵路郵電各項人員之向由部由局分别醀量委派者均著交通部查照現行職員名稱及其員額並委派程序分别呈報其應依照文官任職法分别定爲委任或薦任待遇委任待遇各員著政事堂飭法制局彙案將鐵路郵電應列簡任委任及薦任及薦委任待遇各職加於文官任職表呈候公布施行此次釐定鐵路郵電各局職員任用辦法係爲畫一用人行政起見於各該局原有職務初無變更凡屬在事人員一切辦事規程著仍照現行事例辦理應支月俸月薪等項亦均按照向額支給各該員等務各安心職守靖共乃事以副國家綜覈名實之至意此令 
[專電]  
　　北京電財政部擬定整頓釐稅辦法十五條承辦員資格限屢次分發知事不合者一月内須更換已咨飭各省 
　　北京電通惠公司收足資本三百萬即開辦中交兩行各三十五萬發起人及股東各五萬張勲等已交開張當不遠 
　　北京電段芝貴定調奉天兼管軍民兩政惟先發表將軍 
　　北京電余聞之要人據云袁總統意今日宜任令國人討論國體問題故於報紙記載及籌安會之設故於報紙記載及籌安會之設均聽自由此間對此共分三派㈠謂國體若改福利立致㈡謂只爭政體不論國體若能實行改革以外亦同㈢則絶對消極聽大勢之自然 
[戰電]  
　　（英人路透電） 
　　巴黎電今晚公報謂前敵頗形安靜德軍圖在尼曷濮爾境進攻爲法軍擊退（十三日） 
　　彼得格勒電米托東南之德軍爲俄軍逐過ＡＡ河俄軍仍在進逼特文斯克及維爾柯米爾方面之敵 
 
 
 

Page 3

 
 
軍敵軍抵禦甚力柯夫洛境之敵軍暫停攻擊惟砲隊戰事仍在進行本月十一日俄軍在拉里夫河及布洛河從事回攻該地北面之俄兵乃得退圤維斯土拉河陣線中央之俄軍已接戰局之大勢離棄蘇柯洛夫·錫特里資·魯柯夫（十三日） 
　　羅馬電公報謂奥軍在伊森沙河陣線屢次進攻殊易敗在奥軍且於十二日夜間大風雨中襲擊加沙高原（十三日） 
　　巴黎電聯軍戰於西斐喀麥隆北部者己占據丁格里之重要地點敗逃之敵兵得援兵之助後回攻戍軍仍爲戍軍擊退聯軍受損甚微敵軍委棄死屍多具（十三日） 
　　倫敦電巴爾幹事態仍爲世人注意之點衆信德國刻擬進攻塞國以增外交之力蓋欲在聯軍未抵君士坦丁之前而援助土國也然塞人並不因此現象而生驚恐塞首相曾語人曰塞國組織極爲完備其抵坑力足以使世人震驚且德軍侵入塞境徒使其他巴爾幹諸國起而援助協約國耳德奥與布國之邦交因德債繳付問題續起糾葛蓋德奥銀行未有現金僅能以紙幣借與布國也意國在巴爾幹施行外交之運動甚爲活動意首相刻赴戰地與意皇商議要事外相亦暫不請假休養意國對於德國擬攻塞境之舉動非常注意欲竭力以破德國之謀布京反對黨與社會黨要求布首相召集特别國會解釋布國時局羅京消息謂德奥政府决計如羅國不許運往土國之軍火經過羅境則將禁止羅國玉蜀黍之輸入其意殆欲激動羅國農商兩界以反對其政府也（十三日） 
　　亞姆斯特丹電土耳其公報紀前三日内加里波里之戰事謂土軍曾在亞里白吕獲麥肯沁砲八尊軍火若干擊中白呂外軍艦一艘又在塞爾巴附近風雨中奪獲戰壕百碼 
　　（十四日） 
　　倫敦電米狄蘭消息謂英潛艇兩艘擊沉土戰艦巴巴洛薩號又土砲艦與運送艦各一艘後即駛近岸旁砲擊向加里波里前進之軍隊巴巴洛薩號前隔半島轟擊砲線頗凖與聯軍艦隊在薩洛斯灣之行動大有妨碍今被擊沉乃土軍方面之一大打擊也星期二日英飛機與驅逐艦轟擊士麥拿附近之伊桀狄克（十三日） 
　　倫敦電彼得格勒半官消息謂十二日哇塞爾島附近有海軍戰事毁德國大巡艦一艘重損其他軍艦數艘窺敵軍進攻之日的乃在抑制芬蘭灣及波士尼亞灣之俄艦隊（十四日） 
　　華盛頓電美國答覆奥國之牒文已發至維也納内謂禁止軍火出口與中立不合（十四日） 
　　倫敦電英國與瑞典雙方代表在瑞典京城談判關於海外貨品輸入瑞典之問題已歷數星期今因候兩國政府訓示暫行停議聞談判情形頗爲順利（十三日） 
　　倫敦電前數日麥價由一先令漲一先令半今已低落因美國麥市聞英國註銷購麥二百萬斗合同消息後價値大落故也麥商謂麥價之落由於逹逹納爾戰情優勝之故（十三日）　　倫敦電瑙威商船阿拉號（三九六噸）已被擊沉船人生死未詳英商船桀柯拉號（二九六九噸）亦被擊沉船人皆遇救英國利物浦商船塞麥斐爾號被沉船長與其妻及主任機師皆溺斃餘衆皆登岸有二人受傷已入醫院（十三日） 
　　彼得格勒電今日彼得格勒芬蘭鐵路盡端火車站大火燬貨房一所貨車五十輛至八十輛之間共値盧布三百萬元起火原因未悉目下正在調查中本月十日國會閉幕日各大臣皆列席議長宣布陸海軍委員會之報告繼由各議員討論一九一五年新募軍隊實力之報告及海軍防衛計畫且因軍火之接濟毫無條理故請議員急當消滅黨見藉以鞏固陸軍之戰鬭力諸議員同謂凡任供給戰品之責而有疏虞者則無論其爲高官爲貴族應付法庭定罪以爲誤國者戒陸軍大臣宣稱不日將由立法院中選派專員調查此事衆皆韙之（十四日） 
　　哈爾濱電德人招致華人組織機關其目的在勸導華人勿赴俄國此間有一包工行凡每一華人輒爲領護照一張填明本人姓名及附貼肖像俾悉合兩國定章雇定之前且由醫士驗視身體今已有三千人赴烏拉爾續去者尙絡繹不絶諸包工者已豫備照合同工作（十四日） 
[特約路透電]  
　　東京電首相大隈伯昨日宴待外國及本國報界公會諸人新内閣各大臣亦皆列席大隈伯演說解釋時局謂新内閣之政策並不更動今仍將實行未了之政綱又謂彼之留任非爲私利起見實欲當目下時局盡瘁國事耳幸舉措尙爲内外所信任苟各報調查事實屏除偏見棄絶私言卽可見現今政府固應爲人所贊助也日本必實行其對内對外之約言至於中國問題余當堅執前言日本並不謀取土地當抱守機會均等之主義壓迫中國云者乃敵人之言余無是意日本加入戰局已穩固本平洋之和平商務中日協約可保將來良好之邦交及中國利源與各國在華利益之發展此後行政當仍爲内外人民所信任云云（十五日） 
[東方通信社電（日本人組織）]  
　　東京電山東鐵道之復舊費由臨時事件費山東鐵道預算中支用若有超過預定之額則以該鐵道復舊費用名目向大藏省要求（十五日） 
　　東京電政友會發起之擁護憲政彈劾現内閣演說會情况極盛惟國民則仍冷靜 
　　（十五日） 
　　東電京郵便貯金之額已逹二億八百六十八萬餘元爲希有之激增（十五日） 
　　東京電大島大將編入後備役（十五日） 
　　濟南電山東膠縣地方洪水爲災情形極慘袁大總統特發欵二萬元飭令山東巡按使賑恤災黎（十五日） 
　　濟南電博山縣等處商民前曾結伴前赴靑島觀光彼此情意得以疏通獲益不少故周村之商民近亦組織觀光團前赴靑島觀光不久即可就道（十五日） 
要聞一 
[德人論潛艇戰爭之必要]  
　　字林報云柏林日報海軍訪員裴蘇思大尉著潛艇戰爭論一篇其文曰耳曼全國人民對於潛艇之戰爭抱一致之意見即有稍持異議者亦僅爲政治上及他種理由且爲數極少質言之德人僅有一種宗旨其宗旨維何卽設法以使軍品之接濟不易輸入敵境是也潛艇爲最新利器可以斷敵國之接濟可以握勝負之樞紐吾人對之抱極大信任詎肯聽其閒散而不繼總作戰乎潛艇擊沉英國商船之數月有加增此足爲潛艇不負吾人信任之明證敵國損失已多迄無防禦潛艇之新法法國海軍部長曾謂取德國建造潛艇之船塢及接濟潛艇之根據地而搗毁之爲防禦潛艇之唯一良法要知種寳貴地點德艦隊防護甚嚴敵人欲逞志於此徒自取敗耳開戰一年吾海軍日日凖備敵艦駛入德國海灣今已望眼欲穿惟英國海軍司令在逹逹納爾砲台外已備受歡迎今更不欲臨我海濱領略我防砲之滋味矣敵國何以能支持戰局以至今日乎推究其故實軍品之接濟爲之厲陛吾軍人在前敵見盈千累萬之槍炮彈藥裝甲汽車等物供給敵軍陸續不絶而苦無阻止其接濟之能力輙爲之憤怒痛恨不已惟屬望潛艇能爲陸軍所不能爲者以救前敵同胞之生命而縮短流血之時期耳外間因中立國船隻誤被擊沉遂有潛艇作戰宜以人道爲重之言然觀英法報章所紀載者德潛艇司令未嘗不就其能力所能及而於轟擊之前予船上人員以自救之機會也交戰國豈有欲以婦孺之生命爲兒戲者耶機械科學之進步一日千里而國際公法之研究能與之並駕齊驅故今日潛艇戰爭不可執前所適用之國際公法以束縳之然德國之利用潛艇豈得已哉苟英國商船不備武裝不掛僞旗則德國固可不必行此法也出奇制勝行詐欺敵固兵家之常事亦戰法所承認故軍艦也可扮作漁船以掩其砲位商船也可懸掛僞旗以避敵轟擊然此不過爲偶有之舉動耳今有國焉懸掛僞旗以施其撞觸潛艇之詭計視爲常經定爲通例猶復藉人道之名義侈談人道寗不愧殺且中立國人民因此而被殃及其罪更不可恕吾人甚望各中立國政府仗義執言羣起反對英人所行之方法若敵國商船不取銷懸掛僞旗攻我潛艇之行爲則吾人爲勢所迫亦惟有續行吾潛艇戰爭耳 
[俄報之麥剛森將軍與其戰術論（三續）]  
　　惟此縱隊先僅有單排陸續至鐵絲鹿柴前爾後方成爲縱隊耳如此種戰術惟有德軍能行之蓋德軍所携帶之子彈凡臨時應用者皆已核算詳確絶不致有缺乏誤事也再者直接於鐵絲障礙物之前成隊亦惟有德國軍人無論在何處尊令而行毫不間斷猶有如機械者方能濟事耳吾軍每至鐵絲鹿柴前皆用刺刀進攻而德人則臥倒射擊也 
　　以上所論者皆麥剛森氏戰術之利也而不知其亦有其害焉如全然惟根據地是賴耗費子彈爲數甚有多此其犖犖之大者也苟將其來源斷絶或減少之則其巍巍鉅炮即成多餘之障碍物矣 
　　麥剛森氏之戰法由是觀之全不活潑已不待言敵人若誠心抗禦固其倖也否則若避其鋒銳而轉攻其側則另有一全然不同之變象即嗣後麥剛森無力於眞誠之抵仰如去歳洛特兹一役麥剛森氏即因遇有露斯奇將軍爲其勁敵而敗退是也 
　　去歳十一月五六日麥剛森方攻破洛特兹時嘗遭逢慘劇甚多露斯奇將軍雖堅稱德軍中未有可恐之危象而實則德德軍之交通已經斯特里考夫側面之攻擊割斷麥剛森之計旣失敗又無接濟故割斷其交通之一師得追踵而行也今歳在加里西亞麥剛森以吾軍竭力抵抗之故得獲巨勝未致有如去歳狼狽而逃之狀今則麥剛森氏雖亦有莫大之損失然吾軍終不能阻其奮勇而進之行動蓋吾軍缺乏工藝上之救濟品也 
雜評一 
[稅吏（名）]  
　　政府之處置稅吏也收數欲其日增而苛索在所嚴禁其言甚可聽而其實有不能者何則收數增則必由苛索而得苟不苛索則收數何能日增在平日且難况當此商業凋零之日乎不能兩得其結果仍趨於苛索一途而已 
 
 
 

Page 4

 
 
本行呈准　大總統財政部立案爲完全中國自辦商業銀行股本定額二千萬元先後於北京天津奉天張家口漢口上海成都重慶哈爾濱杭州等處設立分行並與倫敦紐約桑港孟買小吕宋浦鹽斯德東京横濱大阪香港各大銀行訂約代理共念餘處經理各種往來存欵定期存欵儲蓄存欵借欵貼現放欵國内外等處匯兌押滙生金銀買賣有價証劵買賣貴重品保管發行信用狀及其他一切銀行業務無不敏捷公道上海分行在南京路三十三號　電話○事務部三八九三○營業部四四九二　活期往來存欵利息二厘半　通知存欵三厘　定期三個月存欵三厘　六個月四厘　九個月五厘　週年六厘　長期面議 
[良醫難得]  
余席兩江督幕埀三十年公餘習醫亦十餘年凡江蘇盛名鼎鼎之醫士莫不窮其底藴而求一名實相副如高子波君者蓋未見其人余家多小兒亦多婦女凡有驚風痧痘胎產癆弱以及喉症眼疾全恃此君爲主治卒無不瘥親友中或有病傷寒瘟疫瘧痢腫脹温病時邪咳血便紅及瘋顚淋濁各雜症雖至危殆亦無不痊今者國病漸漸瘥民病未已良醫難得顧有心人一辨别也下部大馬路廣西路永隆當隔壁　江海關監督施理卿謹白 
[立止婦女白帶最速之法]  
彭壽堂秘製婦科白帶靈丹　立服立止　神效異常　立止經期腹痛丸婦科眞正參茸白鳳丸每盒一元統治百病婦科夢熊丹每料四元 
婦科白帶一症大傷元氣此症因濕熱滯積月經愆期或憂思鬱怒動即精洩寒痰凝聚膀胱受濕以致脾胃不和腰酸腹痛面黃肌瘦頭暈眼花久則百病叢生漸成癆症本堂獨秘立止白帶靈丹不論新久赤白帶下服之即愈屢試屢驗共應如響功能除宮中之濕提下陷之氣化痰解鬱清火調元是以帶下即止腹痛立愈連服七日包能脾胃健旺飲食加增月經調和身體强壯非特止遺止帶之功實有廣嗣延年之妙　每盒一元　中盒二元大盒四元　上海抛球場南首河南路三層樓七號洋房彭壽堂啓始創眞正萬應如意油批發公道 
[感謝神符救命之恩]  
客春僕之小兒忽患咯血之症在最劇烈之時甚至氣急昏迷不省人事在申遍訪名醫服藥調經殊難奏功呻吟床第之間已一年有餘矣前月舍親李君由漢回申道及周鳳書先生在漢以神符濟世屢見奇效言之頗堪動聽故僕當日卽邀請來家經　先生畫符三道用開水吞服至晚間即氣平血止後復連請四次病體竟已霍然似此仙心神術實屬世所罕有敬告患病之家蓋速往一求之　先生現寓法租界八仙橋西昌大當斜對面鼎慶里三號　滬北愛而近路嚴子峰啓 
[包愈吐血永遠斷根]  
久遠馳名京都天寳齋秘製吐血咳嗽化痰神藥膏○靈驗非凡謂予不信一試便知另有孫製半夏粬專治久年咳嗽老痰立服立愈每盒五角 
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本堂利濟爲懷得祖傳良方不惜工本秘製此膏專治一切吐血之症以及癆傷咳嗽無論男女老少雖十年二十年老症服之立刻見功屢試屢騐重者二大盒斷根輕者一大盒包愈永不復發妙在滋陰潤肺止咳化痰眞治吐血之天下第一良藥也若有虚言神明共鑒每大盒四元小盒二元先試一元亦可●假冐甚多購者認明●遠埠函購原班回件信力自給●鋪分上海二馬路西鼎新里内●另有立止哮喘氣急靈丸每盒洋一元咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈騐包退還洋以昭信實 
[上海新北門口第六家晶明國貨]  
自製中國天產水晶墨晶灣形鏡片赤金紋銀離鼻軟絲各式邊架暗室驗光裝配咸宜純用中國金銀戴舊仍可照市兌換夾金玳琄亦能配製金匠磨片聘有專司批發另售無不迅速交貨 
[浙江江蘇省財政廳諄勸商民貼用印花稅票及續奉　部頒條例第二次摘要廣告]  
查中央頒布印花稅法前經本廳摘要登報一年於茲續又迭奉　財政部飭於前項稅法稍有增益業行各屬遵辦深恐商民未及周知特再摘要廣告務各注意毌胎後悔計新增稅法各條開列於後　一推廣印花稅額在十元以下者不論屬於第一類第二類均貼用印花一分於票面上加蓋圖章或簽一字　一修正印花稅法凡第二條第一類之契約簿據不貼印花或未蓋章畫押者處以二十元以下十元以上之罰金貼不足數者處以十元以下五元以上之罰金又第二類之契約簿據不貼印花或示蓋章畫押者處以二百元以下二十元以上之罰金貼不足數者處以一百元以下十元以上之罰金　一藥品香類貼用印花辦法藥品照售價二十分之一貼用印花其價値不及二分者以二分計算貼印花一厘香類中香枝每枝貼印花五厘香塊及香末每兩貼印花一分一律加蓋舖戳凡發售藥品及香類不貼印花或貼用時未蓋舖戳及貼不足數者處以十元以下一元以上之罰金　一罰金執行規則應貼印花之契約簿據每届六個月即每年六月及十二月由警廳檢查一次於三個月前出示曉諭凡不依法貼用之契約簿據於檢查時發覺及巡官長警平時糾發或人民告發應由警廳依照修正稅法處以相當之罰金於訴訟時發見由審檢廳及兼理司法縣知事依法處罰　一滙票貼水單據照稅法第二條第一類銀錢收據一項貼印花二分其十元以下者照推廣稅額案貼印花一分 
[寗波眞老宋家梧岡醫士胎產傷寒雜症婦女全科]  
英界三馬路跑馬廳禮拜堂安康里南弄二百三十六號 
[中國紅十字會謹謝濟南分會介紹會費洋六千三百廿五元]  
本會以慈善爲宗旨範圍目廣需用尤繁茲承　濟南分會介紹會員多名計收到會費洋六千三百廿五元除照章給發佩章憑照收據外合亟登報以示歡迎茲將會員名氏列后　王志襄君　丁錫祐君　王佑之君以上三位各捐洋二百元均推贈爲特别會員　蔡文棟君　綦曉庵君　綦紹武君　劉冠五君　張惠風君　張紹周君　單醴泉君　張退夫君　張樹堂君　張樂山君　單秋圃君　綦英圃君　綦省厓君　閻希文君　李瑞一君　單漱蘭君　單雁汀君　單少堂君　單子正君　單筱汀君　單曉峰君　李若臣君　李韵笙君　李豐廷君　李集堂君　李少峰君　胡倬人君　傅曰信君　張文雨君　傅廉君　傅叔平君　傅文階君　傅次如君　夏習庵君　夏正誼君　夏正業君　夏纘臣君　單輝庭君　鄧漢文君　單際鴻君　單雨田君　傅允明君　李捷臣君　傅登瀛君　傅濟臣君　李亶淑君　蔡希甫君　王經文君　王子青君　王夢松君　趙善堂君　王瑞圃君　趙益庵君　單均厚君　張鑑亭君　張子絅君　劉鳴里君　郭心齋君　張馥亭君　杜宗泰君　杜經麟君　李蘭堦君　郭福拯君　曹徽五君　高啓陽君　王縉卿君　徐煉章君　周思盛君　王文會君　江鎭九君　吳昌華君　郭俊君　王鳳梓君　孫埰君　于芸田君　莊維垣君　丁貽燕君　徐亮義君　丁其常君　丁毓芳君　陳漢傑君　姜清奎君　楊國光君　楊集鳳君　楊孝　君　楊黎德君　李中楨君　李鳳橋君　李俊鈺君　郭貽善君　丁永之君　丁錫佑女士　陳壽彭君　丁錫榮君　丁紹宗君　丁樺芳君　丁錫祺君　丁錫禎君　陳航美君　莊式如君　劉小航君　蔣佩南君　蔣一和君　于仁階君　于師𦤎君　于經五君　孫潤生君　袁瑞卿君　羅蔚齋君　楊濟川君　盧書圃君　穆德榮君　張錫爵君　苗杏林君　孫瑞符君　杜樹堂君　董智堂君　劉子元君　劉汝礪君　陳焯廷君　王藴樸君　王師儒君　王卓立君　王建楨君　王煒堂君　陳忠源君　王協三君　王統熙君　王　簵君　王鳳　君　王伯榕君　王統照君　王道魯君　王甡景君　宗汝亮君　王在宣君　王迺徵君　王廷齡君　王　君君　王維城君　王　女士　劉葆鑒君　劉葆　君　朱乃濤君　鄧麟生君　李鼎寳君　楊希曾君　范子維君　高乃斌君　張化南君　彭肇熙君　李宏魁君　徐逵卿君　曾魯鑑君　曾魯信君　陳官雲君　殷星堂君　鄧吉謙君　高少堂君　王瑞麟君　高維宸君　張同勳君　于士俊君　高雲衢君　李兆三君　匡魯泉君　楊浩然君　王季言君　王茂林君　王景盛君　劉世榮君　匡繡千君　劉讓泉君　梁作銘君　徐宗仁君　李瑋堂君　孫鴻𥿈君　匡繩熙君　張基昌君� 
　朱賡元君　周世戊君　傅家驤君　王世貴君　王淑和君　孫大愷君　逢恭訓君　逢名訓君　朱　昌君　李清慕君　宋潤霖君　胡毓岱君　張泰業君　蔡中桂君　鄧炳煥君　殷壽奎君　張星堂君　盛懐錦君　李助如君　張繩緖君　張殿網君　丁莘田君　丁子明君　譚丕瑞君　傅佐曾君　傅鴻銘君　王　森君　趙文鴻君　張貽卿君　紀餘卿君　王金鑑君　張振睦君　張仁濬君　張學　君　趙欽禮君　范迪鎬君　范廣濟君　邱錫　君　張兆霖君　張昂元君　傅景華君　孫象貞　孫大　君　黄錫章君　張奉祺君　　景綏君　趙菘畦君　楊鴻慶君　郭相嵐君　高文富君　以上二百廿九位各捐助洋念四元推贈正會員　上海二馬路中國紅十字會總會總辦事處沈敦和啓 
[集昌成經理仁安公司保險信實]  
啓者小號等於六月十六日報裝武昌論船疋頭運往長江各埠是晚遭風失事在駁沉沒茲蒙查確如數賠償足見信實特此披露並鳴謝悃漢口沙市徐 
萬源豫豐福生源德泰昌隆慶德潤康同啓 
[中國紅十字會開辦本埠南北市風灾平糶募捐]  
本埠風災爲數十年來所未有業經本會調查南北各叚被灾貧户錢米並賑并給資修蓋草棚在案惟念災深人衆値此青黃不接薪桂米珠嗟我窮黎其何以堪當於本月三號起假南市龍王廟爲第一平糶所平價開糶復緣此次災民以閘北一帶爲尤夥用特商假閘北慈善團續辨第二平糶擇於八月十一號卽七月初一日開幕以期實惠均沾但來日方長經費綦鉅非頼衆　斷難有濟務所　各界仁人念切痌　解囊協助宏此義舉曷勝跂禱之至如蒙　慨捐請逕送本會總辦事處照掣收據惟祈　公鑒　上海二馬路中國紅十字會總辦事處沈敦和啓　 
 
 

Page 5

 
 
   
 
 

Page 6

 
 
要聞二 
[凖備施行新約之接洽譚]  
　　中日新約原定以三個月爲施行之期以批准之日計算至本月二十五日即爲期滿期滿之後此約即發生效力所有一切關於施行手續問題按條約規定本由各該管地方官與日本領事妥爲接洽嗣以奉吉兩省情形不同由地方官與日領交涉殊多困難則由中國商准日本政府將此事改由北京外交部與日公使接洽以免周折兹悉雙方現已開始接洽目下正在進行中此次雙方接洽之問題以日人雜居之租稅法與警察法兩事爲最重要故開始接洽之後卽由外交部將施行辦法及一切現行法制詳細開列附以說明於本月十日送交日本公使館請其轉商該國政府從速答覆日公使接到外交部公文後已據情轉逹該國政府請示訓令矣惟另一消息則謂日使館現在尚未奉到政府復電此事必須日本使奉到訓令後始能定期會晤日使前因鼻病到日華醫院診治前日始行出院關於新約施行問題近日未能接洽惟日公使旣已去電請示在日使未奉復電以前雙方亦無接洽之必要目下外交部卽靜候日公使定期會晤至於此次新約之施行問題日政府之意見何如現在尙無何種之表示惟據外交界一方面之消息謂大隈内閣因對華交涉一事已飽受反對黨之抨擊此次大隈内閣雖已改組成立而其對華方針有不能不變更之勢當此新約施行之際大隈首相或能稍示和平退讓之意亦未可知故關於新約施行之前途當不致發生何種之困難問題也 
[司法部對於融縣知事案之補救]  
　　廣西張巡按使呈請嚴懲融縣知事案司法部呈明其錯誤以圖補救原呈略云本部竊以爲該巡按使呈報此案實有種種錯誤謹爲大總統分析陳之查本部於民國三年六月間准該巡按使咨陳署融縣知事楊道所得贓款據查明可考之數情節最重可否請予即行正法請備案等語正在核辦旋奉申令將該知事發交該省高等審判廳訊明確情依法嚴辦等因經電覆該巡按使將此案發交該管法庭審理在案近據廣西高等審判廳及桂林地方檢察廳先後詳報此案經桂林地方審判廳判决後被告業已聲明上訴現未據報判決確定該巡按使遽呈請執行是中途剥奪該被告人受上訴審法院審判之權與約法第七條之規定不符此錯誤者一又本部據桂林地方檢察廳詳送原判决書内載楊道係依官吏犯贓治罪條例第二條及官吏犯贓治罪法執行令第二條第三條處斷復適用刑津第九條依第五十四條酌減本刑一等並依刑律第一百四十條第一項及第三百九十二條處斷數罪俱發依刑律第二十三條第二欵執行無期徒刑並依刑律第一百五十條第四十六條褫奪公權全部終身恭譯申令該巡按使呈據高等審判廳轉據桂林審判廳覆稱該知事因案　　不免爲親信所惑核其情跡尚非極端貪殘者比擬依刑律第一百五十條第四十六條褫奪公權處斷核其酌減之理由似欠充分等語是該巡按使於原判執行無期徒刑之主刑絶未呈明一若原判僅將楊道依律酌減爲褫奪公權之從刑也者殊與原案不符此錯誤者二普通訴訟案件現在採用三審制度原爲糾正下級法院判决違誤起見此案即使營審判决處刑失之木輕上訴審自有救濟之道本部前據政事堂鈔交安徽巡按使電請高等廳判决失平案件由巡按使行廳覆審各節奉大總統令交部核議具覆等因當以巡按使對於檢察官起訴案件如果見聞較確儘可逕行指揮當該檢察官提出事實證據藉以匡正違誤判决前即有救濟之方似不必待諸判决後重申覆審之議萬一案經補救仍有如該使所稱失入失出等情則量其情節如在法津範圍以外自可由監督者呈請交付懲戒如在法律範圍以内並可指揮檢察官提起上訴經呈奉批准在案該巡按使對於楊道一案如果認爲確係失出自可指揮檢察官依法上訴乃計不出此而呈請改定刑名旣超越司法行政監督範圍以外亦與本部呈准辦法不符此錯誤者三至官吏犯罪案件除官吏犯罪特别管轄令定明特交案件應由本部呈報外其普通管轄案件應由本部分别專矣或彙案呈報業經本部於彙報官犯王文煥等案呈内聲明於本年三月十二日奉批令照准歷經遵辦在案該巡按使於楊道一案自行呈報亦與批令不符此錯誤者四似此種種錯誤若非呈請補救誠恐各省尤而效之馴致錯誤紛出殊與法治前途有碍擬請明令通行嗣後官吏犯罪普通管轄案件仍俟判决確定後一律由本部遵照本年三月十二日批令分别呈報無容各省巡按使自行呈報致滋錯誤云云已奉批令准如所請辦理即由該部通行遵照 
[大理院平政院之權限問題]  
　　自最近司法與行政表面露有衝突之現象後於是關於此事之公文頗爲社會所注意如司法部之呈文財政總長與平政院長聯銜之呈文如江次長之培養司法元氣呈文莊都肅政之明定大理院與平政院權限之呈文等多經總統批令見諸前報惟莊氏一呈至今尙未明發聞因莊係言官此呈又係密呈故無公布之必要惟總統對於此呈已决定草擬一種法令專爲規定平政院與大理院之權限日前特召周樹模院長章宗祥總長及顧鼇局長入府會商此事周章兩氏見召原因以一爲行政裁判之領袖關於平政院之權限不能不諮詢及之一爲司法行政之首長關於大理院之權限尤不能不使與聞而顧局長之見召則以此項法令須由法制局起草令其與議使有所根據以爲起草之凖備第是日討論之結果如何現尙未知大約此項規定平政院大理院權限之法令不久可望出現云 
[全國師範校長之開會]  
　　聞全國師範校長會議定於今日（十三）上午八時半在北京西單手帕胡同學術評定委員會開會兹將教育總長提出諮詢事件及開會程序誌之於左（甲）教育總長提出諮詢事件一國民人格敎育與生活敎育最爲重要師範敎育即所以陶　國民宜以此二者爲中心不得有所偏倚欲實逹此旨應行若何方法二師範學校讀經方法問題三師範敎育之責任在本校者半在附屬小學者亦半必附屬小學確有模範之價値而後教生練習方能獲益欲使附屬小學臻於模範之地當如何規畫進行四師範教科國文宜重惟國民適用之文字與高等文學異趣欲置國文於科學的基礎之上教材當如何遴擇五師範學校對於畢業生已任敎員者欲隨時稽其成績並蘄增益其學力當用何法六對於現行師範規程有無修改之主張（乙）舉行開會式程序一敎育總長宣布開會宗旨二大總統特派員代致訓詞三教育總長演說四教育次長演說五主席答詞六撮影 
[京師小學之改革談]  
　　國民學校高等小學兩項校令已頒布施行敎育部以小學爲國民敎育之基本經此次校令之改革實爲銳意振刷之好機會京師地値首善當然儘先舉辦以樹各省之模範頃於暑假開學爲日無多理應趕急籌畫進行俾符校令日昨曾令由學務局長彦德到部與議規定暑假前之設施事項如下一甄别校長校令旣規定正教員兼理校長實已無另行設置之必要唯因種種手續繁難尙可稍形延緩但舊有校長不可不予以甄别故已釐定暑假前之成績六十分以上者列乙等八十分以上者列甲等唯甲等者暫行留任餘則概行撤退派由局員孟則先佟旭初專司考核各校長之成績原有乙等留任丙等調任之議一併作廢二檢定教員教員檢定細則已由部中釐訂頒布其正教員一項自應儘師範一項充任副教員一項得以中學及其相等學校畢業程度者補充故檢定主義不得不嚴已派定科長李春澤劉芸生專理其事昨特向各校調取在校所有教員之覆歷及成績其原有之不諳於教授法或學科原理者一律裁汰擬於星期日在部署東考棚内實行舉辦檢定辦法貼符定章三改正學科國民高等小學兩項學校之學科旣由校令規定學科自應力求完全除向有之修身國文歷史地理理科算術體操均仍其舊外國民學校則手工唱歌不減高等小學之外國語則以英日兩種爲要農商業一併增添但農業一科貴在實驗得於鄰近處所由數校合立一農業場已派定局員李啟元伊齊賢籌辦其事其高小則並加以兵式體操以振作尙武之精神四選擇圖書校令於學科及校名旣有所改正則圖書一項亦應愼爲選擇已派部員陳之哲沈友年督理其事唯頃距暑假開學日僅只一週爲時已促日昨由湯總長飭傳派定各員及各學校凡在十六號開學者其籌辦事項得推展兩星期俾臻完善 
[改正公司法案之討議]  
　　去歳農商部呈請頒布關乎商法中之各部份法案各方面對之頗有訾議謂於商事習慣尙有未盡適合之處於是有發交各商會簽註暫緩公布者亦有旣經公布重交法律編查會起草預備改正者其中公司法案之一種即正在該會起草之中爲將來改正現行公司條例之預備者也日前法津編查會曾通知農商部派員到會接洽此事據聞會中起草宗旨擬於現行條例中無限兩合股分有限兩合股分四種公司之外增加一種分責無限公司以期適用而農商部派員之意見則尙以此種公司有名無實不如仿照德國商法增加一種制限責任公司介乎有限無限已間於商事習慣較爲適合現正提出討議未知如何取决公司條例旣經修正未知商事條例商人通例等等亦將重行草訂否 
[考試聲中之文官與法官]  
　　文官考試之消息文官考試法法制局已屢經改訂現因國内畢業生援例請考國外留學生畢業回國者亦益增多政府已飭局從速改訂屢經討論已有頭緒大約政法國學分門考試須由國内外大學及專門畢業者方得應高等文官考試定於九月間公布明年二月内可舉行考試 
　　法官資格之嚴定日昨司法部呈總統文略云查自上年以來本部任用法官係就甄拔合格及司法講習所成績優良等項人員酌量分派業於迭次呈報辦事情形各案内備陳鈞聽此次所定薦任法官資格大别之爲兩項實緣簡任法官資格與有關連自不得不分别詳定以爲簡任資格考鏡之資即就本義而言其第一項係爲舉行法官考試後用人之例外辦法故限制特嚴其第二項則爲法官考試資格之原則故列舉務在詳備兩項所定均屬將來用人標凖是目前用人自應仍照迭次呈明現行辦法暫行辦理以資救濟惟是甄拔司法人員規則及司法講習所規程關於資格各項核與此次規定不無異同擬即將前項規則規程凡屬不同之點一併按照改正庶於法官考試未實行以前有所遵守至於法官考試亦難再延擬請飭下政事堂法制局迅將法官考試法編訂公布以便進行而資貫澈 
[江奉之水]  
　　呼蘭之慘狀哈爾濱消息江省呼蘭縣於七月二十九日天氣忽變大雨如注轉瞬水深四五尺三十日雨勢更大水又盛漲呼蘭河之水較兩岸高丈餘河心不能容遂澎湃四溢濤奔浪湧直逹數十里溢入街中低下之處浪花直超過屋巓商民之家多被水渰没房宇倒塌者甚多沿街電桿傾斜田禾冲刷貨物漂泊更不知凡幾至八月一日水勢皆退人民之心得以少定然大田之中低下之地仍一片汪洋也聞此次呼蘭之水係從古所未有街内卸下之水深者逹丈餘皆從窗戶湧入商民一時情急均將門扇卸下　作舟楫乘之逃命　婦人民　不　撑駕之術加之水勢過急被水冲去者不計其數至於鄉間更不忍言逼近呼蘭河之村莊無一不大受其害最甚者爲郎家窩鋪該屯約五十餘家河水突來浪如山立全屯之中並不見有一屋存在人民無可逃命急由公濟輪船及大小風船約二十餘艘駛往救渡然已渰斃七十餘名矣 
　　遼瀋之巨災奉天消息遼瀋道尹榮淑章氏於日前晋謁張使面禀此次所屬各縣之水災被渰者共十一縣災輕者爲海城蓋平錦西西豐瀋陽營口鐵嶺災重者爲新民錦縣遼中等縣新民縣共渰一百三十餘村被災民戶九千餘家男婦約三萬餘名口冲倒房屋九千餘間屯街水深七尺餘尙未消淨新奉間之火車尙可勉行不過至大石橋處須步行數里至由新民至錦縣路身冲壞者十餘段雖趕速補修非旬餘不能通車錦縣城東北南三面被災村莊九十餘處災民共二千餘戶房屋倒塌四千餘間而在縣城附近尤多至遼中之水與新民遼陽之小凌河遼河太子河混河之水相接災情亦不在新錦之下已由道派營口警廳督察長張舜卿用船裝麵餅糧米前往散賑云云該道尹以饑民待賑孔急卽於是晚携欵乘南滿車遄回營口去矣 
[膠濟記聞濟南特約員]  
　　濰河鐵橋已修竣上月底烈風暴雨濰河水漲致損陷鐵橋已誌本報嗣經該路管理部委派中村工務課長督率工兵隊及雇工日夜趕緊修築昨十號該橋已經修竣呈報驗看後已於十一號直接通車從此乘車無須徒步下車負篋上渡橋繞越候車之苦矣 
　　毒藥謀財案判罪上月十七日膠州車站吾妻旅館内被日人工籐忠吉濱口重作菊岡麗輔等三人因詐欺誘騙膠州誠聚恆銀號調換制錢爲由謀財將該號夥二名用藥毒斃後携贓雇小船沿海脫逃經易知事親往青島軍政署交涉經日本憲兵隊將工籐三名捕獲調查終結經憲兵隊提解軍事庭於本月五號預審終結認爲證據完全依日律判處工籐及濱口死刑菊岡徒刑十年贓洋追還之 
　　濟南歐洲人詳數七月底調查濟南外人除日本人另詳外計共歐人二百零八名列表如下 
　　德一百零七名 
　　奥二名 
　　英三十九名 
　　美三十六名 
　　俄十一名 
　　和蘭二名 
　　法六名 
　　印度一名 
　　丁抹四名 
　　以上總數共二百零八名 
[張壽鏞之除弊譚]  
　　鄂省財政廳長張壽鏞日前通飭各征收局長整頓稅務積弊其文如下鄂省改革之始商業不免凋殘捐務自難暢旺今將元　　復已非往昔可比　上年歐戰發生雖或間接受其影響然例以常關收入並未見有短總則内地捐務可以類推本廳長蒞任伊始卷查征收各局近來收數比較溢額者固不乏人而不能足額者亦所在皆是蓋時勢所使然殆亦征收之未得其道歟夫國家財政如人身之血液血液枯則身必不保財用竭則國難圖存是以胡文忠撫鄂當干戈擾攘之時排斥羣議以開辦釐金爲籌餉要舉在昔名臣豈不欲惜商艱然國與民相繫相維國苟不存商於何用此在商民一方面宜盡納稅義務者也人民旣盡納稅之義務國家自有一定之保障稅法以内之輸納絲毫不容通融稅法以外之浮收纖悉皆爲苛擾是以整頓捐稅祗求征足應捐之數非令揞克商民此在官吏一方面宜守征收定率者也迺以本廳長所聞良懦商民轉受欺於局卡狡黯商民多勾通於巡司兩不得平國與民交受其困而征收員役遂得因緣爲奸綜厥弊端其攘奪於下者於查驗有費過卡索費朝日已升司巡仍復高臥需索不應故意多方留難其侵蝕於上者如使用稽查小票則大票竟可不填漏寫票中年月而一票竟可兩用甚至票内貨物斤兩件數多涉含混憑票分運張冠李戴并不查考本廳長非敢謂各局皆有此弊然披覽舊牘犯此弊者指不勝屈推原其故固由於局長之不能率屬整躬亦由於待遇之不能廪餼稱事本廳長當爲通盤籌畫酌定津貼或另定提奬之法惟總核全省征收局經費已逹五十六萬八千八百餘串爲數不爲不多究竟各局每一稽征員給費若干巡丁辛工若干有無尅扣情事此外各局有無一切陋規種種防獘應用何法各分卡所設地點是否允當各局司巡必須規定缺額以杜濫薦濫用之弊究意應用若干人方敷分布現定比較能否再行增加現用員役有無跡近把持之人各局進出口貨物以何者爲大宗就地出産共有幾種特别各局源流沿革如何火車攬包已否革除轉運公司有無包攬捐項通用作弊情用烟酒稅如何整理推廣曾否詳細調查兼收米釐各局叢獘尤甚如何整頓以上各節均限文到十日内各就各局情形和盤托出詳細臚陳藉資採擇一面由本廳長派員分路　察以資考證各局長廉潔自愛者當敬之重之并擇尤奬勵之倘有不知振作沾染積習查出舞弊情事立卽按法以懲各該局長須知國家危急至此利祿之心宜稍淡薄取不得道身家隨之本廳長歷官蘇浙於稅務略有經驗生平待人非敢以察察爲明獨於弊端發生則不稍循情面願我僚友諒察焉 
地方通信 
[蘇州]  
　　公社劃界爭執蘇垣臨平（臨頓路平江路）臨北（臨頓路北街）兩市民公社因劃分區域各執意見旋經臨平社長丁懷棨禀陳蘇常道尹核示刻奉殷道尹批云該社長與臨北市民公社擔任地方公益熱心鄉里現因所劃地點致有抵觸旣經警廳函請公益事務所召集商會何以仍未解决候飭警廳曁縣知事再行調查鄉黨公益應和平商辦非若地方官分治劃界爭持意氣也此批 
　　農學雜誌將出版吾國以農立國祇因農學知識案不講求 
 
 
 

Page 7

 
 
致農業不能發逹兹悉城外上津橋省立第二農業學校本届畢業生擬　一種雜誌專爲研究農學之助其内容擬先將畢業時所試驗之各科學作爲基本再參以各人之心得大約出月即可出版 
　　教育成績評判事竣吳縣小學校教育成績展覽會開會各情已記前報兹悉該會評判已畢聞各校成績以木瀆市洞庭東西山鄉及蘇州市等各校爲最優敎育會長章慰高君擬於日内將各評判員報告書提前油印發表以供衆覽 
　　敎育行政會議吳縣敎育行政會議係縣長縣視學及各學務委員各校長等所組成兹定於陽曆八月十六七八等日在縣公署開會集議各項行政事宜聞縣敎育會已預備議案四則其餘縣立各校長各學務委員亦各有議案提出届時並准各機關派員列席旁聽已由縣預備旁聽劵分送矣 
[鎭江]  
　　商會集議印花警察檢查印花一事前已出示曉諭現商會總理吳澤民君以檢查期限轉瞬將届特於十三號在商會集議聞各業以帳簿摺據早已貼用惟警察檢查干涉營業不無騷擾擬請援照杭省辦法由官廳會同商會抽查一面先約數領購依法貼用期與國稅商情兩無窒礙未知能照准否也 
　　查獲肥料之交涉鎭郡城外周家巷内合茂榨油廠兼做肥料開辦之初曾由某國商人禀請領事照會丹徒縣給示保護前日江口稽查王道率警往該廠搜去肥料六箱另一小包解送縣署該商即連日與章知事交涉尙未解决昨王稽查又在江邊搜獲大通廠肥料數箱旋由大通廠主請求得以從輕了事事爲合茂所聞即赴縣署詰問章知事刻已允將合茂案件一併從寛發落矣 
[揚州]  
　　菸酒專賣局將成江都菸酒專賣局前奉省垣總局委任張介人來揚與周知事籌商設局張蒞揚後借居南河下袁南生住宅爲臨時辦公所惟以貿然開征恐蹈前落地稅之覆轍故於未設局前先與該業商董等磋商辦法高寳儀泰各縣亦由張親往接洽分棧辦法均已略有頭緒原限十日開征現以手續未備特禀請總局展限十日其餘各縣之分支各棧亦將繼續委人前往開辦 
　　商校遷移之手續東關街兩淮中學舊址現已空閑前經教育會詳請前姚運使撥度地方辦學之用已奉批准惟須將所辦學校名稱及　用該屋全部分或一部分申明備查云云復由縣敎育會詳報擬將商業學校遷入其中非全部房屋不敷應用兹奉新任方運使批謂此房係屬官産應候飭經理場運局查明詳復再行飭遵商校遷移不免又躭延時日矣 
[杭州]  
　　鹽商與實業銀行之關係長蘆綱商近電兩浙鹽運司公署請轉浙省鹽商略云吾國實業鹺局首要比因金融阻窒新章又先稅後鹽運掉不靈疲困無告同人等久擬集資組織一金融機關以利轉輸近聞政府創辦實業銀行定招股一半竊願糾合各省同業湊股銀一千萬元本綱已全體認股即日禀部請求附入務希諸君一致贊成電到乞卽電復以便聯名並希一面各派代表來津會商進行方法長蘆綱商同叩庚又續電云近來鹽業日受搖撼政府停止報効同人尤深危懼現政府創辦實業銀行定招商股一千萬元同人等擬即以報効派欵移作附股藉以輸忱實用自固將來運鹽繳稅又可取給應手基本永在利賴無窮洵屬一舉兩得此爲我鹽商生死存廢關頭萬不可失機自誤云云兹聞運署已於昨日通告各鹽商矣 
　　加認協欵之交議使署近奉政事堂來電以本年預算通計尚虧短一千萬元曾經議决中央認籌一百分之三十各省擔認一百分之七十浙爲財賦之區應照一等省加認四十萬按月分解藉資彌補等情屈使奉電後即交諮議會妥議辦法並飭財政廳悉心規畫尅日詳復以憑核奪 
[安慶]  
　　呈報訟案計數前韓省長以各屬知事對於訴訟案件勤於判結者固多而擱押者亦復不少因擬定訴訟月報分飭各屬將已結未結之案按月呈報以瞻勤惰各屬已遵行半載綜計合屬先後擬結命盜雜案共一千零八十餘起詞訟案件共一千八百七十餘起押犯中訊明法辦及開釋者共二千四百四十餘名 
　　包知事獲匪得奬皖北靈璧縣境有著匪胡老么手下黨羽甚夥不時聚衆搶刧日前經該縣知事包允榮帶領衛隊緝獲倪將軍呈請中央將該知事照章奬給當奉批准包允榮給以金質棠蔭章衛隊長黃權振教練員黃鳳儀各給三等三級警察奬章以示激勸 
[武昌]  
　　喬裝自縊之奇聞前鄂省魚雷廠長唐國安現授海軍機械中校經部委充長江艦隊陸路稽查往來上下游各埠在家之　甚少其妻率二子居於鄂垣文昌門外織布局新街已久聞唐口年近六旬妻係前數年續娶有二子一爲前妻所生年方十齡一爲此婚所出正在垂髫日前唐由滬公幹回鄂其妻已先携幼子往湘僅有十齡童在家相伴八號夜半唐忽神經昏亂啓篋將前妻所遺之衣服取出自行穿着並頭戴假髮髻足登女革履手帶金約指搭脂抺粉扮作婦人懸帶樑問自盡時在夜深房中只此童子無人知覺翌晨伊子不見乃父瞥覩吊懸一婦大駭呼號僕人與鄰佑驚集解救早已氣絶經衆審視非他即唐國安也於是報由警署及地方檢廳前來勘驗委係自縊詢其致死之由其僕與子皆不得知檢廳細查其往來信件亦無遺書在内現已由廣東同鄉親友爲之棺殮電告其妻回鄂矣 
　　武穴稅局比較之增加前漢口征收北局長費毓楷在差虧短比較十餘萬費原爲前廳長胡文藻之所信任胡交卸前特以武穴征收長畀之而以武穴局長陳景虞調辦漢口大工廠近張詠霓廳長已將費撤省查辦追其漢口局之虧短並以陳景虞能增收入仍飭加武穴局差并加武穴比較爲四十萬陳以近日比較好乃江西米舶來鄂驟多所致今秋鄂熟贛米行將減運收數原額三十二萬猶恐難足故不願再往經張廳長再三勸勉謂征不足亦不苛責陳始赴武接事至費之虧短比較尚不知如何彌補也 
雜評二 
[議法（默）]  
　　今日紛紛其殆所謂議法之時歟關於官者則議懲戒保障考試任用各法也關於法者則議修正刑律草案也關於商者則議修正公司法也關於實業者則議頒奬勵法也關於教育者則議改訂小學等種種學制也關於財者則議所得稅等種種稅法也法與法有權限之爭則議訂一法以解决之行政與行政有衝突之處則議設一法以調和之而凡一切法中之根本法所謂改約法爲憲法者亦且於此時會議之然則今日非議法之時歟夫國莫不有法所别者良不良耳且國之能進而爲法治國與退而爲無法之國不僅關乎法而要在有法而能守苟不能守則無論何法皆存空名紛紛改變奚用哉故治國之道第一在順人心以立法第二乃在養成全國守法之習慣 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[中國打字機之新發明]  
　　無錫周厚坤君紹齡肄業南洋畢業後入唐山西曆一千九百十年留學美國意里那大學習鐵路工程科明年轉學於波士頓麻省理工大學改習機械造船兩科一千九百十四年同時畢業得機械造船兩學士位凡在美之中國留學生以一身而同時得兩學士位者蓋自君始君於今夏復得碩士位將於年内歸國近郵寄其英文著作一篇於王汝鼎君即周君發明中國打字機之自述也王君以此機本爲國人便利而設應有國文說明書以昭示於衆惟深知周君事集不遑故聊分其勞取原作直譯之俾能普及爲吾國工藝界略一吐氣現已刋印成書有志研究者可函致上海滬杭甬鐵路車務處轉交王覺才君内附郵票一分即以是書寄贈至周君英文原著則已刋入留美學生月報 
[國貨出品家會議紀要]  
　　農商部辦理國貨展覽會委託上海國貨維持會徵求出品已屢誌前報昨日午後因商議裝箱運送各辦法邀集已掛號之出品家代表計二百餘人在後馬路錢江會館該會議廳開會由籌備員李卓民趙鏡等會同議長徐春榮總務部長徐枝春諸君當衆宣布出品願書之填寫法（一）物産名稱（二）數量（三）品質及形狀（四）商標牌號（五）産地（六）原料及其産地（七）製造略法（八）製造人姓名或商號（九）本店及支店所在地（十）零整賣價（十一）每年産銷額（十二）銷售何處（十三）包裝用費（十四）用途（十五）附載並出品人住址均須填註以便考查决定整件（已裝箱者）由各出品人徑送捷運公司陸續堆棧零件（零星貨様）送交到會由籌備處併裝成箱轉運到棧以免損失所有封條由會中刋印上海中華國貨維持會徵品字様另由滬海道尹公署會同江海關監督加封以昭愼重並限定陽曆八月底截止收貨九月初旬預備出發各出品人願親自前往照料者在此半月之内到會報名否則由會中赴京代表擔任保管及推銷之責至夕陽西下乃表决而散 
[開鎗自擊之駭聞]  
　　粤人黃以文（即王金山）向在某香烟公司爲寫字家居北四川路祥順里二十一號門牌不知何故於昨日午後三時令妻出外購物卽在樓下用手鎗自擊彈入右太陽穴立時殞命迨傭婦聞聲入視已經氣絶遂報捕房派探將尸舁入斐倫路驗尸所報請公共公廨中西官蒞驗 
[法公廨訊究僞造錢票之結束]  
　　沈漢生即沈順生等在法新租界肇周路錫祥里五十一號門牌私設機器僞造湖北官錢局每張一千文之錢票爲法捕房西探目阿而鳳西華探目黃錦榮包探韓邦逹方福林程芝卿偵知前往將沈等拘獲起出機器一架及已印未成之僞票兩蔴袋嗣又有法大馬路四百六十七號張姓婦人家中抄出印成僞票一千九百張並票様照片押候訊究等情迭誌前報昨由捕房將沈順生等七人解至法公堂經聶讞員會同法副領事德君升坐特别公堂研訊先據湖北偵探王漢林禀稱沈等在申僞造湖北錢票之事巡按使得悉後已有公文移知貴廨請將沈等引渡解歸湖北訊辦詰之沈順生供上海人袁大總統曾任高麗通商大臣時我在總統屬下當差撤差後賦閒日久上年七月間有陳姓周姓到來商酌欲造交通僞票後因乏資購買大機器而罷後由吳周氏交來洋三百元祇能購買小機器改造湖北錢票印成後售去七百張得洋七十元機器由周氏向劉仲英購來僞造之事與劉毫無干涉所供是實吳周氏供沈順生係婦人之姘夫沈欲僞造錢票乏資辦料婦人出洋七十元另向沈錢氏合股由沈錢氏出股本洋二百三十元當由婦人向劉仲英處出洋六十元購得機器一架刋印僞票是實張瑞林供僞造之事民人實不預聞惟沈雇用民人至伊家截切紙張至刋印僞票民人實未工作求宥劉仲英供吳周氏前來購機器時言係印書所用至後來私造僞票與商人毫無干涉求察張氏供與沈並不相識惟與吳周氏稍爲認識周氏於某日將票一包持來暫寄不知僞造故敢收下今被拖累求宥沈錢氏供係沈順生之二房東上年九月間吳周氏向婦人借洋一百元立有借據今年三月間又續借洋一百三十元未立憑據實非股東求鑒丁玉良供奉浙江都督委任專查僞票差使與吳周氏向來相識得知伊有私造僞票情事當回杭州報告都督移知湖北我恐無憑故又至周氏處向伊購買僞票適包探來拘致被拘案實非沈之同黨聶讞員以都督名義早已取消今丁尙稱都督委任顯見不實問丁有無執照答稱存在浙省未曾帶來中西官會商之下判丁玉良管押一月丁聞之卽在襪統内摸出形似卡片之物呈案稱實有執照在此請鑒中西官大怒以丁不應欺騙公堂着押六月期滿永遠逐出租界又判沈順生張瑞林吳周氏沈錢氏均申送鎭守使署轉解湖北訊辦劉仲英無干開釋張氏交店舗保釋 
[無錫米市消息]  
　　昨日本埠米業中得無錫快信謂連日上市高貨甚稀故價甚堅固惟各路新秈稻已有六續到錫者今日早市開價每百斤洋二元六角糙粳高者每石七元次者六元七八角糙洋秈六元五六角糙杜子秈六元五六角糙元六元六角小麥則由各麵粉廠運申不少而米價之鬆動須在出月中旬新粳上市時也 
[巡按使注意民食]  
　　蘇省齊巡按使以本省米價昻貴恐有私運出口情事曾道飭各屬查禁在案兹因米價仍有增無减且當青黃不接之時貧苦小民不無無米爲炊之慮故又飭行滬寗兩關凡遇米石出口均須驗明有無護照倘無護照者卽不准轉運他口以免妨碍民食云 
[工巡捐局調查風災損失]  
　　工巡捐局長朱壽丞君曾奉上台飭查風災損失朱君已飭市舶所總船目將各馬頭船隻損失情形查明造報其餘各商家之損失實數尙未調查朱君以木業損失爲數最鉅故特函知木業公所及油荳餅業董事等據實列表造報以便彙案呈復 
[招領遭風漂失之火油]  
　　高昌廟淞滬警察分駐所巡官楊永芳昨據久記木行附近之居民報告因在浦灘撈獲前次風災沉没之亞細亞火油五箱請招失主認領等語楊巡官當卽報明徐警廳長請爲轉致亞細亞公司迅速來所具領 
[體育家演講健康問題]  
　　美國慈善家在上海南市創設靑年普益社以提倡智德體三育爲宗旨前晚（十四）八時由體育董事羅品安朱榮仁二君發起開體育講演會請遠東運動會得勝員盧頌恩君演說人生健康問題到者一百餘人首由主席朱榮仁君報告開會宗旨并介紹盧君與各同志相見盧君演說略謂人身之構造猶房屋之柱石人之心臟肺胃四肢五官皆不可或缺我人應如何保護使之永久健康現將其法列下㈠呼吸㈡運動㈢浴濯㈣食物㈤清潔㈥休息㈦衣服㈧修養以上各項均爲養成健壯身體之良法不費錢不吃藥全在有意免病者之注意云云末由朱君申述大意成謝盧君之嘉惠同志並擬在會中創一童子會以養成幼年强健之軀幹爲社會有用之人亦良好之教育也聞下星期續講免癆要義由青年會童子部會員某君擔任講演云 
[單級教授講習所之畢業式]  
　　八月十五日下午上海單級教授講習所舉行畢業禮於裏虹口飛虹書院總會二時開會到者聽講員來賓等一百餘人首由會長徐士琛登台宣佈開會宗旨大致言欲改良私塾必須從根本上做起單級講習所即其起點得有今日之結果非無因也一主講師葛嘉甫之熱心毅力始終如一風雨必到二爲各塾師之有志求進亦不易之事鄙人極爲禱祝歡舞不已尤望各塾師熱心改良此會庶可發逹云云次來賓演說繼請主任講師葛嘉甫君報告一年來辦學情形聞者感佩又訓勉塾師一番後請會董沈仲禮代表沈君給發文憑遂攝影而散 
[萃英學校開學]  
　　閘北南林里私立萃英小學校署假補習科已畢兹由校長宣增儒君定於陽曆八月十六號即隂曆七月初六日行秋季開校禮聞日來新生報名者頗有應接不暇之勢云 
[新民學校開學]  
　　英租界新閘路和樂里口新民小學校係朱文華君創辦此次暑假後定八月十六號（即今日）舉行開學禮聞擬推廣學額云 
[貞一女校定期開學]  
　　長洲孫陸佩珉女士於前歳春間在英租界長浜路修德里創辦新民女子小學校旋以夏間淞滬事起金融緊迫以無繼續經費遂致中輟今又在英租界南成都路寳裕坊二百四十四號組織貞一女學校擇於舊曆七月十三日開學現在學額未滿凡女生八歳以上十六歳以下有志求學者可往報名投考並聞兼收六歳以上十二歳以下之男生分班教授云 
[勸用國貨會開會紀事]  
　　八月十四日勸用國貨會開報告常會由陳良玉君主席報各盛澤組織勸用國貨會及温州辦理國貨　售處南市組織勸用國貨會諸事並報告餘杭振興公司及林牧公司自製之桑皮紙二種品質極佳價格又廉本埠現由抛球場大豐紙號經售報告畢由席玉種君起立質問本會擬演做影戲何以迄今未及舉行由袁履登洪承祁二君答以此事有二種困難㈠演做影戲每次需費二十元以月計之頗屬不貲㈡演做影戲有種種危險以本會場所能否邀捕房允准尙不可必故未及舉行後由王祖德君起言製糖一事急應鼓吹改良現漢口所用一種川糖已極發逹應設法使之改良製法以爲持久之計至六下鐘散會 
[牛莊路盜案續誌]  
　　公共租界牛莊路五十號門牌李和祥烟紙店被匪開槍恐嚇劫去大小銀洋七十元已誌昨報兹悉該處係老閘捕房管轄前日該捕房捕頭已禀請麥總巡通飭各捕房中西探捕一體留心偵緝 
[發生命盜案件後之防範]  
　　英美總巡麥高雲君以公共租界中連日發生命盜案件擾害閭閻深爲可惡業已通飭各捕房捕頭轉飭中西探捕於即日起各就所管區域内日夜分班按叚梭巡以免匪徒混跡 
[捕房移送通緝單]  
　　公共租界總巡捕房刑事檢查科於八月十二號發出通緝單一紙因有刑事案犯陳錫九係紹興人年四十九歳身高英尺五尺六寸左目盲又周毛毛係浦東人年三十八歳身高英尺五十三寸上海口音下頷尖削與已獲各犯於一千九百十五年七月八號竊絲十包價値洋十萬零五百元亟須查緝到案昨特將此項通緝單派探移送淞滬警察廳請即通飭所屬各區警察署一體緝拿務獲訊明歸案究懲 
[縣公署定期遷移]  
　　前清上海提右營參將署舊址已由上海縣沈知事報邢核准籌欵建造新式洋房俾將上海縣知事署遷至該處辦公兹新署房屋已將次竣工故由沈知事定於舊曆八月十八日遷入惟審檢兩廳是否同時遷移尙未决定 
[梧州路建築菜場]  
　　美租界梧州路有前被火燒之空地一方約二畝左右現經工部局議决建造菜場一所業已派員繪圖日内即可興工 
[歸併落地稅局之餘聞]  
　　江鄉落地稅局長吳元鼎禀奉財政廳核准將該局應辦落地稅事宜歸併於稅務所吳所長辦理已將一切卷宗移交清楚赴省禀復詳情已迭紀前報兹聞吳局長因尙有前局長沈應鏞與各認商接洽事宜未經過割故又來滬業已逐戶結束妥貼昨向各機關辭行將次回省禀銷 
[菸酒公賣之進行]  
　　江蘇第二區菸酒公賣分局長謝惠塘因奉省局長飭知該分局組織完備後已據呈報上海縣所屬各境内之菸酒兩業商人先後擔任承認組織分棧支棧已有四五處其餘皮絲旱潮烟淨絲等業亦將呈報認設分棧核其開徵手續已十居其八尙有一二未經妥洽菸酒業中存貨亦已飭令加貼印照核實呈報在上海境内辦理尙稱得手但内地松滬兩處轄境曾經規劃地段急應從事調查方能接續開辦等因故已派員前往分别調查一面咨請各該處縣知事飭屬妥爲協助俟該員到境時務各派警同往協查云 
[輪船公司總協理之纒訟]  
　　福興輪船公司總理黃少懷在地方檢察廳狀告協理吳芳（即吳春林）侵佔舞弊一案兹由吳芳在該廳提起反訴林檢察長閱禀之下以所訴是否屬實諭候偵查明白再行核奪 
[兩親家互相控告]  
　　浦東老婦陳羅氏前携十一歳孫女珍兒至地方檢察廳狀告爛泥渡地方婦人吳羅氏（即張氏）將珍兒百般凌虐請求驗究諭候驗明核辦在案兹吳羅氏亦在爛泥渡第三區警局控告珍兒之父陳雲亭擅將珍兒領去該警正飭警將陳並珍兒傳案訊據該氏供稱前曾出洋四十元領珍兒爲養媳此次陳心存不良潛將珍兒在途領去心實不服請求給領陳供邇來珍兒屢遭吳羅氏虐待徧體受傷因此將珍兒領回現已在地方廳起訴問官得供以地方廳旣經有案應將此案解送該廳歸案訊究當即備文飭警將一干人併送地方檢察廳訊辦 
[女子不露眞情]  
　　計陳氏之夫妹計增囡被高趙氏勾誘與某皮匠私姘偕逃控經閘北檢察分庭預訊判高趙氏交保嗣因無人具保還押在案昨日計陳氏將增囡帶案禀稱有人在電車路附近遇見送來家内詰其住居何處支吾以對顯係高趙氏串誘藏匿今因該氏被押不得已將增囡送回云云諭候再行開庭質訊核奪 
[男女逃匿已久]  
　　江北人陳家蘭之妻姜氏與谷汝華私姘偕逃來滬匿居閘北已歷年餘前日被本夫尋獲扭控警廳司法科移送檢察分庭預訊屬實判谷及姜氏分别還押聽候公判 
[乞丐拐賣小孩]  
　　沈顧氏至法公堂訴稱男孩沈坤裕出外讀書於上月二十八日放學後久待不歸當投捕房請求訪查今由包探在碼頭上查獲求請核辦坤裕供在途與王阿福遇見言某處有大山喪甚爲好看我信以爲眞隨伊前往詎被領往客棧住宿三天現悉王已將我售於興化人某甲昨日携我至碼頭卽被包探拘獲是實王供民人向來求乞晚上宿在小弄口沈孩自己到來不肯回去故亦睡在弄内並無携往客棧及價賣情事求察判王押半年期滿逐出租界一年 
[鞋子店空無一人]  
　　美租界西華德路橋西堍第三千二百四十號門牌順福泰鞋子店因積欠各項貨欵及另租約計千餘金店中夥友人等於前晚逃避一空昨經房主聞知將店門釘閉聞粘貼條告一紙限十日内前來理楚如置之不問惟有將生財器物拍賣抵還房租云 
[代表人手續未完]  
　　兩浙鹽運使及南京造幣廠均延律師至公共公廨控告前閘北光復軍統領李徵五虧欠巨欵曾由公廨將被告交保候訊在案前日上午經聶襄讞員同英領卓君升坐民庭傳訊據原告代表律師上堂譯稱此案手續尙未完備應請展期中西官准之判候改期研訊 
[追償墊欵本利]  
　　李松記在公共公廨控英美工部局清潔夫頭王榮記（卽王榮寳）不還墊款及車租一案前日上午經中西官傳訊據原告代表律師上堂聲明前情並稱被告所存工部局之保證金均有利息而原告墊欵亦應賠償利息請爲察核訊之王榮寳亦延律師到堂辯護堂上判被告仍交原保着還原告洋一千九百八十四元並六釐利息違干未便 
[討債觸怒]  
　　婦人吳葉氏向在南市篾作街開設什貨店有住居附近開設馬口鐵店之唐建金曾向該氏借洋七十餘元後向索討一再游移前日該氏又向追償詎反觸唐建金之怒糾同劉國楨等多人擁至該氏所開之什貨店内將一應什物任意搗毁該氏立鳴守望巡警到來將唐劉二人拘獲餘均逸去於是連同該氏一併帶入一區三分駐所略詰一過當即備函逕解地方廳由林檢察長諭飭分别收押該氏退去候派警調查明白再行核辦 
[被訴人屢次抗傳]  
　　沈景夫控周韓臣不理欠款一案前日上午由公共公廨傳訊原告上堂禀明被欠數目請爲追繳中西官以被告屢經傳訊抗不到案諭令原告登報一星期如被告再不到案准予缺席判决 
[深夜挑膏之薄罰]  
　　英租界廣東路二百三十六號門牌烟膏店因深夜挑膏被二百七十六號華捕查見以其違章將該店經理沈正青傳至捕房禀奉中西廨員諭沈罰洋二元充公示儆 
[汽車夫違章受罰]  
　　汽車夫何阿順前日在南京路開駛汽車不照工部局定章被二百七十六號印捕查見將何傳至捕房禀明中西廨員着何罰洋五元充公 
[江北人之貪小]  
　　江北人顔正清朱友記在梧州路公地上拾取雜物被探王阿巧查見拘入捕房押候核辦 
[騙取藝徒衣服]  
　　浦東張家樓婦人邱張氏之子邱東林在南市荷花池地方張瑞勲成衣店内習業旋被張之客司趙谷生將該徒之衣服騙去質錢化用該氏得悉後向張詰問張即將趙歇去所騙之衣僅交還竹布長衫一件尙少夏布褲一條長衫一件向討不認因即扭控一分駐所請爲追給趙仍抵賴奉飭移送警廳司法科訊究 
[偷竊紙烟]  
　　浦東陸家嘴英美烟公司邇來迭次失竊紙烟前日又有竊賊任福生徐阿三等乘間混入施其伎倆當爲該公司夥友查見即將任徐狗獲鳴警解送警察廳經司法科提訊一過以案屬刑事備函將任徐二犯轉送地方檢察廳由檢察官提案預審判令分别收押候究 
[車夫串通行竊]  
　　黃包車放租頭目張其旺上月失竊車上橡皮輪胎二副查係拉車人李美之唐中法喬天常等串竊賣於閘北自來水廠傭工李阿四當報警廳飭探將一干人拘獲並弔到原贓移送檢察分庭預訊屬實押候起訴核辦 
[摸竊銀洋眼鏡]  
　　沈仁生前日在福州路浙江路口摸竊張蘭生袋内現洋眼鏡圖逃被張當場拘獲鳴捕拘入捕房經捕頭詢問一過諭着押候查明究辦 
[來歷不明]  
　　周阿毛前日持古銅香爐及花瓶銀絲籃各一件至浙江路某押店求質被包探查見詢其來歷不能指出當將人贓帶入捕房押候解廨訊究 
[閘北檢察分庭批示二則]  
　　婦人張陳氏訴鄒光順誘拐伊女由批鄒兆順將爾女誘拐爾旣在無錫尋獲應就近赴該管衙門投訴何得輕易立據及同來上海又何得任聽鄒兆順脫逃所訴恐有不實不盡情弊惟案關誘拐虛實均應澈究姑候傳訊察奪 
　　蔡恒興訴王振卿盜賣車輛由批狀悉所失之車是否王振卿盜賣如果實係轉給其兄拖去則王振卿僅負賠償之責並無刑事關係仰再明白聲叙以憑核辦 
[介紹新刋]  
　　國貨月報第一期業已出版昨承惠贈一册其論說第一篇苦口婆心實足喚醒沉夢第二篇則僅讀至上半篇尙未讀完因急須付印特先誌謝並介紹於熱心國貨者 
[誌謝]  
　　昨承華豐香皂廠惠贈仙鶴牌美人牌香皂各一匣書此誌謝 
氣候報告 
[（徐家滙天文臺天氣測候報告）]  
　　八月十四日菲律賓羣島氣壓仍高中國氣壓上升東京（越南）沉壓之氣堅定不變揚子江口南有季候風北有不定之和風中國大陸天氣皆沉鬱 
　　十五日晨間晴而多雲上海有透澈之濕氣圓周東南之一部分有和氣壓徐徐上升 
　　十五日下午四時三十分預測天氣晴熱而多雲上海及北面有不定之和風南面有新起或勢烈之季候風 
　　十五日下午四時止前二十四小時内上海氣候温度至高九四·一至低七七·四去年同日至高九四·五至低七七·四 
雜評三 
[自殺（訥）]  
　　唐國安與黃以文 
　　今日中國人偷生與自殺兩種盡之矣生而無益於國無益於人并無益於家於己之子孫則生不如死然而人每自恐其速死且不惜爲喪廉鮮恥之行以厚其生作犯法背理之事以快樂其身此其人在社會中爲蠹爲蟊賊其生也可謂之偷生然亦有因偷生而致自殺者矣自殺之種類不一有因羞憤而自殺有因不了而自殺有因神經瞀亂而自殺此三者中除因病不論外半由於良心發現而自殺古之成仁取義皆包括於良心發現中而今則有幾今已所謂良心發現者不過至山窮路盡時而偶然發現也故羞憤自殺云者亦大都不足道此外不了而自殺者多半偷生不得而死其死也更輕於鴻毛耳今湖北唐國安心喬裝自縊（見第二張）本埠黃以文之開鎗自戕果屬於何種之自殺耶 
來件 
[愛羣女學校國算專修科簡章]  
　　緣起人生之精力有限世界之學業無窮古人每有孜孜矻矻終身窮者一經近今之學校科目繁冗學者豈能各科貫徹故善通學校畢業以後每有不能爲世用其故由於躐等之獘耳且女子求學之光隂較短於男子而小學之各學科爲吾人必需之知識不可不學自小學畢業後宜各就其志趨以修一技之長應社會家庭之用吾妇界不致有無才之歎焉本校有鑒於此爰設是科以饗吾女學界云 
　　宗旨以培養女子高等專門人材俾有用於實際俟本科有成效時再行添設體操音樂製造刺繡等各專科以期應用 
　　程度凡高等小學畢業或有同等之學力者 
　　學科以國文圖畫爲上午課程英文算術爲下午課程得任意選修半日 
　　學額暫定三十名 
　　納費每半年學費銀十二元雜費銀半元午膳者加銀十元均於入學日繳清 
　　考期八月二十一日起至三十一日止每日上午凡持有高小畢業憑者得免試驗 
　　報名本校或報名處 
　　附則本科滿二十人即行開班 
　　校址城内蓬萊路新縣署東首 
　　報外處靜安寺路寰球中國學生會 
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[牛郎上玉帝請求離婚書] [  毓]  
　　臣牛郎惶恐惶恐頓首頓首上書玉帝陛下竊臣職掌牽牛列在仙籍聖恩憫其無偶借錢十萬聘隔河織女爲妻復蒙許於每年七夕相會一次赤繩永繫若山河恩愛常新如日月比目遜兹不死鴛鴑無此長生天長地久爲樂方多海廣江深感恩靡已乃於收笛横吹之時聞仙槎凌霄之事爰有張騫來兹上界不意織女遣彼支機美石遣彼返問君平雖事屬傳聞未曾目覩然男女之際授受不親嫂溺不援古今通義諄諄告語必多爾汝恩怨之詞切切私言寗免海誓山盟之約且十手所不指十目所不見一地之中二人而已微言相誘一曲相挑卽可申燕婉之情享房中之樂此可疑者一也贈以芍藥遣之瓊琚載在詩篇班班可考今握手臨歧贈以機石兩情脈脈不言可知證之古昔尤爲昭彰此可疑者二也卽此二端私情可見人證有君平可憑物證有機石可信南山可改定知此案不移臣忝居天上身處銀潢何堪加十三品之頭銜益綠頭巾之頂戴且人世穢風於今益熾更延天上實屬堪憂伏請兪允離婚實爲萬幸不勝戰慄屏初之至臣牛郎昧死以聞 
[談自由傳（道一）]  
　　先生姓談自由其名因效法泰西置姓於名後故有時書作自由談其家世籍貫不詳性放誕喜論天下事諸子百家九流三敎莫不談之娓娓動聽居恒執筆爲文淳子東方之滑稽蘇東坡之喜笑怒駡皆成文章先生兼有之天下文士纂其名輒欲與通欵愫顧先生擇交頗嚴謁之者先獻以文然後評其文五等一一接見禮敎視等第而差而士之得先生一見者亦覊竊自喜私比之於登龍門苟不得則歎曰不自由母寗死意謂不得與談自由交則寗願死耳其渴慕可想乃有名畫家病鶴君圖先生及三子之像於申報第四張之端以慰渴想先生風采者三子長名天次名地最次年尙幼未有名人咸呼之爲老三云 
　　歪史氏曰余意先生風流放　其狀貌必秀麗若潘宋乃觀病鶴所繪像面團團腹便便魁梧奇偉與世所傳者不類噫以貌取人失之子羽吾於先生亦云 
　　勘誤昨日游戲文章第三行失字下漏爲字 
譯著 
[間諜生涯] [  天虛我生]  
　　（五）大公爵之　書（總） 
　　一日予瞷女郎不在復往助之使中與侍者閒話復　女郎好博一擲輒盡千金故負債甚鉅所幸輸出者均爲支票以信　素著故皆轉輾抵付未曾有人直向所指銀行取及現金設果往取則預存之額實不及三之一也予因此遂亦尋至女郎所博之處相與爲博女郎負而予勝乃以支票授予予得此知侍者之言確矣復以現銀收集女郎所發支票特向銀行照驗果稱存數不及其半予乃盡取其所存之金而以無着之支票故囑友人持向女郎逼索限以期日否則必訟女郎果大窘萬不獲已乃始泣告於予且謂朋輩中固無一人不蹈此架空之弊今此若殆惟宣告破産一法然而名譽信望直掃地矣女郎之意蓋以予素揮霍或可爲之將伯迨予設辭拒之則又自梅失言泣愈不勝予因慰之曰以吾思之公爵實富人也若旣負情苟有所以警飭於彼挾而求之巨金不難立至特未知君亦有如何之證據足可以致其死命否也女郎聞語忽歘然起止涕勿泣思之有頃乃始喟然嘆曰已而公爵固知予之窘者其在先時嘗謂必當助予以清夙逋今旣棄我如遺亦復何望微君言吾實未嘗一念及此然而實逼處此舍此外亦無良法耳言次遂赴寢室取公爵之函出持以示予曰吾有此且不第此殆足以制其人予曰提起訴訟乎然以名門　阈高貴如君豈可以此種事宣布於衆縱堂上能晰之合者君亦不過嫁一中山狼耳又何足取故吾意遣人說其世父令以鉅金贖此函件似較有益而無損君以爲如何女郎默然久之俯首無語予又曰君苟無可遣使之人則予不敏竊與公爵忝有一面之緣作書往說當　辱命女郎乃長嘆曰嗟乎天也夫復何言任君爲之可耳 
海外奇談 
[自由鐘之裂紋] [  寄盦]  
　　自由鐘爲美國獨立時代最貴重之紀念品此次巴拿馬太平洋萬國博覽會開幕時本擬由費位台爾菲亞州運往陳列藉爲會場生色且以供遊覽者之瞻仰乃鐘上裂紋近益深廣一般治金專家僉謂不可移動因力阻運往會場事遂不果此信一傳太平洋沿岸之人莫不大爲失望而嘉利福尼州小學校生徒則且聯名共遞一二英里半長之請願書懇將此鐘運往會場俾一般遊客感得見所謂獨立時代之紀念物而贊成之者更自不乏其人焉按此鐘於一八六五年曾運至紐哇利恩一八九三年曾至芝加哥一八九五年曾至亞德倫太一九零二年曾至查爾斯登一九零三年曾至波士頓一九零四年曾至聖路易自此以後即安置於費拉台爾菲亞之獨立廳中不復運往他處蓋自八十年來鐘上裂紋浸淫愈廣幾有破裂之虞而此裂紋之所由來則尚在美國高等審判廳第一司法長約翰麥歇爾舉行葬禮時所致蓋卽公衆得聞鐘聲之最後一次也近自展覽會開幕後此鐘雖不運往而時以木槌輕叩之以電話線傳其聲至舊金山會場且以留聲機攝其音俾遊覽會場者雖不得見鐘之形而猶得聞其聲庶亦可以稍慰其想望之忱云至鐘上裂紋所以日益加廣之故則以其中所含之錫逐漸腐蝕而然據倫敦工程週刋所載謂錫受寒氣歷數星期之久而失其光耀而成爲灰色之粉故欲保存此鐘勿令碎裂則必嚴防震動及凛冽之寒威云 
詩選 
[春夜月] [  東園]  
　　一雨春初逗雲開月在天漏聲催夜半牆影送秋千蛦蝶梅魂　蟾　桂魄圓玉人渺何處常此共嬋娟 
[野屋]  
　　一規明月白雪銜野屋扶疎繞綠杉小立薔薇花外架不知香露滿春衫 
小說 
家庭小說 
[嫣紅刧] [  常覺小蝶合譯　天虛我生潤文]  
　　第五十章（續） 
　　威廉言未畢安娜即以手自捫其耳曰威廉汝母向我言哈勃克之事此事何干汝者威廉曰事固不干我但於汝則關係實大汝當知人生一失足雖貽悔終世亦無所補汝必不聽吾言者則吾但能以此事告之配新司或密斯特理痕令自治汝安娜者寗死不以此事聞之其父或配新司者也開語乃哀懇曰哥其母語吾父語之者吾不生矣威廉曰然則汝趣告予汝與彼傖果有如何之愛汝當知凡人而與特雅相愛則其人實大愚矣安娜怱嗤然笑曰吾愛彼耶然則殊悖吾恐縱捉吾之頸以與彼吻者亦且有所不願威廉正色曰汝語眞乎曰烏得勿眞曰然則汝何爲日與彼遊安娜曰吾以戲配新司耳吾每出彼必絮叨故吾以此欺之夫威廉者質直人也聞安娜言遂以爲眞即曰汝不妄乎曰吾能誓之實未愛彼唯汝而告配新司者則物極必反吾或且愛哈勃克矣威廉不知其言之僞見配新司後遂以安娜歸之而隱其事不言旣而思之終覺有所不妥明日乃復造配新司之家言曰安娜長矣安娜美海兒斯東之慕之者亦殊多以吾思之媪宜少加防範蓋女郎之性情有如止水雖不能波但一經風吹者亦且起爲微皺矧哈勃克特雅者尤爲　子叵測尤非安娜所宜友配新司亟曰安娜乃與哈勃克相愛乎威廉曰否哈勃克慕安娜耳但女郎之心至易感動故吾意此後安娜果出媪實宜從之爲佳也配新司憬然曰吾解君意矣敬謝教言 
奇情小說 
[秘密汽車] [  東埜譯]  
　　第五章（續） 
　　他說到這裏搓着手掌嘻嘻然笑道你們請看這東西何等美觀何等精緻若論搆造法如何密司脫嘉而登當能替你們解釋一個明白挨周也說道關於汽車的事情密司脫嘉而德最爲明白所以把小小這一只盒子的用途解釋與密司脫逹而登聽聽也推你最能說得顯豁你請了嘉而德便嘅然說道我在郵政局氣管部裏供職已經五閱寒暑這件東西的搆造法也是我歷年經驗所得發明出來的噫柏利德我們兩個人每夜一燈相對蟄伏在這裏做工實冒犯兩重危險其一手裏不敢放重一點惟恐這東西的烈性一經發作我們兩個人玉石不分同歸於盡原無足道只我黨處心積慮多歷年所一朝功敗垂成豈不可惜其二這店中許多主顧沉湎麹蘖每踱到咖啡室中來吃一杯醒酒湯或者冒冒失失撞到着衣鏡前於無意之中觸着那機括内容畢露那時傳揚出去被警署裏一班狗黨狐羣曉得我們這幾顆腦袋也不得安安穩穩的保守在頸上呢逹而登道你少年英俊有這種忍勞冒險的性質眞是難得我現在賞識你了挨周道凡人作事須要望定一個目的竭力奔赴遇着艱難險阻百折不回纔能成大事密司脫嘉而德的志氣便是如此嘉而德道小子何足道這都是密司脫柏利德的功勞匣子由我發明匣子上使用的東西將來克奏敷功的乃是由他介紹的一個人發明譬如人身我不過搆造一個軀殻靈魂却是由他覔來的一個人倘然没有靈魂軀殻雖造得十分精妙還有何用從今以後我不敢輕相意大利人了柏利德聽得有些不耐說道列位不要動氣聽我直言黨中一事未成便互相稱道刺刺不休乃是人生最卑賤的性質我不耐聽我等一心幹辦大事何必效驚人女子所爲空言費時現在時候不早了我等把這東西運出這個黑暗鼠穴愈早愈妙 
 
 
 

Page 15

 
 
   
 
 

Page 16

 
 
   
 
 

Page 17

 
 
　　申報弟五張 
　　中華民國四年西曆一千九百十五年八月十六號星期一舊曆乙卯七月營六日共五張 
救國儲金 
[中國銀行收欵清單]  
　　八月十日第一百零一次報告 
　　第四百七十四册四十六號至五十四號邱糾生小洋十角合元六錢四分席德炯徐佩璜徐志　樂森壁均大洋二角五分合元一錢八分顧維精大洋五角合元三錢六分程宗陽又李錫之又胡傳淵又周厚坤又盧炳玉又王錫昌又殷源之大洋七角五分合元五錢四分黃漢河又 
　　第四百七十八册二十七號至九十四號吳炳銓十元錢芷青五元王梅卿四元孫桂生四元吕九華二元王蘭卿二元印水心二元張可臣一元張登高一元陶曉春一元宋官儀一元徐漢章一元李紀生一元費榮榮一元許惠鈞一元柳望岑一元江良甫一元蔡耕珊一元倪冠生一元俞雲章一元夏丙奎一元李伯祥一元王大章一元李開生一元顧品生一元張恩選一元張錫疇一元姚金生一元張敏寳一元林聖寳陳永良一元（以上均福州路中國圖書公司印刷所）邱糾生十一元樂森壁十二元徐志　十二元徐佩璜十二元席德炯十二元王錫昌二十四元李錫之二十四元邵棠蔭軒一元周厚坤二十四元程宗湯二十四元胡博淵二十四元顧横精二十四元黃漢河三十六元元殷源之三十六元曾昭權四十九元賀楙慶四十九元盧柄玉一百二十二元陳賢廷一元童海林一元丁　一元（以下均係嘉定事務所來）慤記一元吳　侯一元張寳森一元朱錫珍一元張伯華一元陳翼卿一元吕　嘉一元倪子楊一元方西爽一元孫德豐一元徐晉南一元倪景玉一元朱伯義一元沈福廷一元偉記一元方東阜一元益壽　一元秦頴如二元求是廬二元成泰興二元楊伯漁二元顧輯卿四元（以上均嘉定事務所來）孤兒院四十元 
　　八月十日第一百零一日計收儲金銀元六百二十元銀四兩九錢六分連前共計已收儲金銀元六十四萬五千三百五十二元銀三千九百六十六兩九錢一分中國銀行謹啓 
　　八月十一日第一百零二次報告 
　　第四百七十四册六十錢至六十三號青浦分事務所來商科二年級學生大洋二角四分合元一錢九分又農科一年級學生大洋一角三分合元九分又預科生大洋三角九分合元二錢八分又農科三年級學生大洋四角五分合元三錢二分 
　　第四百七十八册一百號戴省如一元 
　　第四百七十九册一號至四十三號陳孟耒一元張秉彝一元王仁熙一元錢爕元一元袁兆奎袁兆桂一元宋修儉一元徐伯揆一元王純思王純意一元吳氷全一元夏陳範夏秉禮一元　　光一元青浦預科生二元張伯良二元衛佐臣三元青浦農　三年級學生三元又一年級學生四元又商科二年納學生四元金松奴篆刻潤資五元袁采華五元莊前鼎六元莊有圻十元（以上均青浦）中華書局發行所同人縮食資三十元川沙高小　　生徒六十元陳雅樓一元王梅溪一元黃合興十元川沙民强全體學生二元又明通小學校三元又新港小學校一元新智小學校一元又新民小學校二元又三甲小學校二元（以上均川沙）閘北第一段救火會正隊長王彬彦十元又會長錢允亨十元又隊員奎文翰二元又逃鑑衡一元又談春濤一元又調查員王培生一元又副隊長顧錫祺一元又李沛雲一元又郭炳楚一元又幹事員王維善一元又隊員夏章雲一元 
　　八月十一日第一百零二百計收儲金銀元二百零二元又銀八錢六分連前共計已收儲金銀元六十四萬五千五百五十四元銀三千九百六十七兩七錢七分中國銀行謹啓 
　　八月十二日第一百零三次報告 
　　第四百七十四册六十四號至六十五號宜興和橋市立女子初等小學學生張慧多葛和保蔣秀穎俞秀晶俞葆芬俞品玉俞品珠等七人合儲銅元十七枚合元九分宜興和橋市立初等女小學校女學生楊藴珠葉惠屏孫鳳梧朱峭方鳴鳳祥瀾各小洋二角張慧楷周坤强金管芬金管英各小洋一角共計小洋十六角合元一兩零四分 
　　第四百七十九册四十四號至七十八號李維才一百元（以下均英美烟公司）徐寳生一元戎紀林一元榮康祥一元范福成一元張奎照一元陳長庚一元查啓鈞一元夏銘照一元鄭祖全一元宓炳衡一元裕昌隆五元天成泰五元錢邦金五元增泰祥五元元大五元李長根五元余維熊十元魯啓新十元協記陞十元沈賢康十元順和二十元同昌泰二十元老晉大七元永豐昌三元戎明昶三元孫寳祚二元（以上均英美烟公司）常州和豐典同人節省午節筵資十元張慧中女士一元程濁聖女士一元王世英女士一元宜興和橋養初初等小學全體學生三元宜興縣立第高等小學校全體學生四元華霽光三元袁水有一元 
　　八月十二日第一百零三日計收儲金銀元二百五十九元銀一兩一錢三分連前共計已收儲金銀元六十四萬五千八百十三元銀三千九百六十八兩九錢中國銀行謹該 
來件 
[泗水愛國捐事務所勸募所得捐營業捐宣言]  
吾國自政體革新而後人民咸引領以企富强乃四年以來内訌外應造起紛乘以致國民之生計日艱實業之不興如故海陸之兵備不修國防之空虛如故民智閉塞道德墜落教育之不講如故旣窘於　　復阨於膠州外交之困難如故國勢阽危不可終日及今不圖拯救不旋踵而神州陸沉四萬萬之同胞且將爲亡　奴隸矣 
　　論者或以整理之責是在政府不知外交之抗爭非有富强之國力不足恃而國政之設備非有巨大之經費不爲功果其財力充足而措置乖方則政府誠無可辭咎顧民國承前清之敝甲午庚子兩次賠款元利共計十六萬五千萬餘兩南京政府新債則有三千餘萬兩民國元二年五國銀行團新債則有五千萬鎊合計欠債已逹二十萬萬兩約合二十六萬六千萬元張羅補苴日苦不給欲其另謀生聚教訓之資整軍經武之計抑亦苛人所難矣前清之時主權在君財政之盈絀人民可不負責今則政體改變易專制之君主而爲共和之民國矣旣曰共和則人民對於國家之進行當然有共負之責任旣曰民國則人民對於自國之財政當然有完全擔負之義務乃觀我國稅額全年收入不過三萬五千餘萬元以四萬萬之人口計之每人平均之負擔不過一元以視英國每人負擔四十四元法國每人負擔三十八元俄國每人負擔十二元日本每人負擔九元二角瞠乎後矣然則欲我政府之辦理國政如人之百廢俱興辦理外交如人之堅强不屈是猶在繼營商業者不肯多備資本廣　貨物而欲經理其店者爭衡於商戰不亦傎乎 
　　邇來朝野上下亦知救亡之計非從財政入手無可言功故政府有内國債之招募國民有特别愛國捐儲金團之發起 
　　然旣曰公債則平時旣須利息届期又須清還此可爲移緩濟急之需而不可爲額外備用之欵且投資者有折扣經理者有公費收入愈多虧耗愈甚則徒恃公債之未足以救亡也 
　　旣曰特别愛國捐其性質本屬暫時則接濟必無繼續其方法並非一律則擔負必不平均其輸將任人心理則出貲必難普及則專恃愛國捐特别捐亦未足以救亡也 
　　然則居今而言輸資蓋莫過每月個人所得捐商號營業捐之爲良法矣何以言之 
　　國政之布置非旦夕可以成功則供給之財源必繼續乃可有濟所得捐營業捐有永久之性可以源源接濟不虞中止其利一 
　　人民之負擔平均則輸將之心不因此恔而淡所得捐營業捐抽收有定彼此無畸輕畸重之弊其利二 
　　人民之負擔普及則財力以合羣而多所得捐營業捐抽收甚微行者必衆其利三 
　　比者救亡之語遍於口輸財之聲盈於耳然而成效尚水大著者則法制之未盡善不足以引起人心也所得捐營業捐之利旣已如上所言果能力行數年於吾國必大有裨我國民乎我同胞乎其亦知時機急逼而速聞風興起乎毋使我四千年文明祖國因吾人之吝惜微貲而致亡焉可耳 
[附泗水籌辦愛國捐修正簡章]  
　　一我國當此鼎新時代財政原極困難矧歐洲戰禍影響所及以致現象在在堪虞用籌此項捐款備裕國用故名曰愛國捐 
　　二愛國捐事務所附設於泗水中華商務總會之會所 
　　三本事務所應禀請財政部存案以昭愼重 
　　四愛國捐捐欵分甲乙兩三種（甲）特别捐（乙）所得捐（丙）營業捐 
　　五所得捐營業捐細則另訂專章 
　　六自本事務所成立之日捐起以五年爲第一期届時審察國情　　續行與否當於大會公决之 
　　七愛國捐所捐欵項盡數滙存北京中國交通兩銀行照中華救國儲金國簡章第七條以備國家武備或建設工兵廠等項之用 
　　八愛國捐事務所設總副理各一人財政員一人協理四人兼查賬職任董事若干人 
　　九愛國捐總副理以及財政員協理董事均由各社會選出而全體職員卽爲募捐員 
　　十萬捐者除本捐所職員外須有本捐所委託書卽認爲募捐員 
　　十一本捐所正副總理辦理本捐所一切事務財政員管理進支銀項賬目協理董事裏助正副總理辦理一切事務 
　　十二捐歀收至五百盾以上者由正副總理押號蓋本捐所之印寄存妥實銀行若五百盾以内者交財政員收存 
　　十三捐款收條經正總理押號並蓋本捐所收捐之印爲憑 
　　十四本捐所收捐之印副總理收存之 
　　十五正副總理按照第七條辦理隨時可以滙寄捐欵惟匯款時須出告白門前俾衆週知凡有捐款者皆可查問 
　　十六本捐所開會分常會特别會兩種一常會每月一次全體董事組成之報告募捐經過一切情形二特别會全體捐款份子組成之遇有事故常會不能解决者臨時刋登廣告招集大會表决之 
　　十七會議細則由董事會另訂之 
　　十八本捐所一切應須費用以及或須用人專理各事者正副總理可斟情辦理負擔責任 
　　十九募捐員即爲本捐所董事如外埠募捐員於會期未能到會者可具函達一切而開會結果猶須分函佈告 
二十本簡章執行如有不便處可於常會提出大會時修改之 
[又泗水籌辦愛國捐内附所得捐營業捐細則]  
　　一愛國捐簡章第玾條第二項第三項募捐一切適用之 
　　二所得捐凡中華民國之男子以每月所得金酌爲按成輸捐 
所得捐以個人所得爲限即於舗東棧主當以每月所得辛金爲准如有鋪東原無規定自己之辛金者以其營業大小酌爲准定之 
　　三所得捐公議以所得金之額數値百捐五（五八仙）至少不得過減百之二五（二八仙半）如有捐逾値百捐五以上者尤爲歡迎 
　　四所得捐按月收捐每行舗以該行舗之司事人經理一行舗之各人所得捐 
　　經理一行舗之所得捐經理法以每月收齊所經理各人之所所捐備本捐所收帳員收領 
　　五營業捐凡中華國民所經營之商號無論爲行爲棧爲獨力商業爲合資公司用商號名義按月均可捐輸 
　　六所得捐初業捐以中華民國四年七月起算終止之期當照愛國捐簡章第六條（五年爲第一期）辦理 
　 
 
 

Page 18

 
 
   
 
