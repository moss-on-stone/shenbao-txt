# 1908 - 304 - 4912851

 

Page 1

 
 
   
 
 

Page 2

 
 
宫門抄 
十月十六日召見軍機傳增湘 
論說 
[論中國行政法之可怪（心）（史）（續十一日）]  
　　且農工商部之所以劃出輪路電者。豈有惡於輪路電之事業耶。豈農工商部不應究工政商政耶。郵傳部司交通之計畫。綫路局地。駕駛技術。乃其專責。以何理由而侵占商政工政。農工商部又以何理由。而可自放棄其職守。令他部代負擔之。昧者曰農工商部。統轄一切農工商之政爲業農業工農商者皆位卑於大部耳。若同以部臣之位分。何能以彼轄此。則告之曰於行政法者。原不足與言權限也。夫農工商乃國家所設之部國家自令此部轄此政。雖以君主營商業。不得不隷於此部外國皇室經費有定君。主爲私職業以營利事所恒有。夫豈能營農工商之業。而超乎農工商部統轄之外。故農工商部以輪路電之有涉乎交通因。因并其工政商政而棄之是謂曠職郵傳部以交通之政之轄及輪路電。因并其公司局廠之性質而没之。是謂侵官。曠職與侵官。皆法律上之不法行爲。方意其諱飾之不暇。而孰知其公然形諸章奏。若分定者然。抑何其。無羞惡之心也。 
　　或者曰。輪路電一事業耳。旣有垂傳部司之。何爲分割其職掌。反致多所牽掣乎。再告之曰。國家設官祇有此數。分隷職守。以應事理。若欲其不分割。則何不每一事設一部。而官可以多至無窮。否則萬事統於一部。而官又可以少至無偶夫談者必知此爲不通之論矣。吾行政舊例。數衙門會奏之事。何可勝數豈皆能因其已涉一衙門而他衙門卽可劃出不問乎。其權限彼此有不明者。方將請旨以釐訂之近者标烟一事。即奉旨明定交互之權限。民政部也。稅務處也。禁烟大臣也。近者禁烟一事。即奉旨明定詔具在。何於輪路電而歧之。此吾所大惑不解乾也。曠職者自曠。侵官者自侵。朝廷方言中央之集權而中央之權。乃先無所規定。徒紛紛然曰定官制也。辦統計也。此固何等官制與何名之統計乎。 
　　今夫外國行政之法有所謂權限之爭議。輭而　行政之訴訟。於是專設行政裁判之所。此爲權限之介乎縬似者。乃有出入之端耳。今農工商部明言其爲工政。則本無縬議於其間無疑議則不待訴訟矣。乂輪路電之必有公司局廠。即必爲商政。農工商部或已忘之。然一經指明。必無　失。則亦非權限爭議之事。外國恒防其䟎權而起訴訟。吾農工商部獨能抛權以省事。訴訟誠無由而起。抑官方之謂何。國家何爲設此不職之部與。至郵傳部之有利於輪路電。不憚冒侵官之名。以求其所大欲。而適有是退讓之農工商部以遂其非。名爲中央政府。實則弱强食之世界。覘國者何以觀焉。而吾儕小民之一意託庇於政府以自安者。果託庇於政府而已耶有行政法而後謂之政府。若庇我者爲弱肉强食之倫。吾惡知吾 
 
 
 

Page 3

 
 
之死所夫郵傳部持積極之主義人棄。而我取之雖不。法而猶有氣勢若農工商部之所爲。不羞而相泣者何也。專電 
[電一（北京）]  
　　川邊大臣趙爾豐昨又電奏藏衆暴動鑪關打箭鑪等處集衆未散逞兇煽惑勢極岌岌應請旨速飭黄忠浩來藏毋任推諉觀望樞垣議致電湘撫促黄入川 
　　按右江總兵黄忠浩先由川督趙爾巽電調見十三日報 
[電二（北京）]  
　　江督蘇撫會奏徵銀解銀一摺度支部以民力艱難商之樞垣方擬駁覆某軍機以忙銀關繫司庫協濟意以議駁爲不然 
[電三（北京）]  
　　外部今日（十六日）與新俄使開議中俄商約 
[電四（北京）]  
　　政務處擬訂海軍部官制淸單已繕摺即日具奏 
[電五（蕪湖）]  
　　江督端十六日巳刻過蕪往皖閱操 
[公電（江西）]  
　　各報館鑒撫州蔗捐被南昌縣强禀歸人牙行商情憤激學界大譁昨日（十五日）開會决議死爭乞維持駐省撫州敎育會叩 
緊要新聞 
[西藏亂事續聞北京]  
　　初九日駐藏大臣聯豫趙爾豐會銜電奏云藏衆等見大兵將集有不戰而退之勢刻已逐漸解散。頗稱靜謐惟鑪關帶仍前惶惑滋擾。仍當督飭各軍嚴行防範等情當日奉電諭藏衆凶悍。雖見解散。仍著嚴密戒備。毋稍疏忽。 
　　樞垣議西藏改省一節本以巨欵難籌尚無一定辦法嗣因藏衆忽起暴動。已决。議改省暫作緩圖。俟西北改定行省然後再改西藏 
[印政府對於禁烟大會之意見]  
　　文滙報云萬國禁烟會已定期集會茲將印度對於禁烟之意見錄供衆覽據印報云印政府已允將本年出口赴華之鴉片減至六萬一千九百箱嗣後兩年擬逐年减少五千一百箱一千九百零十年後如何續減尚須斟酌此舉全視中國於此數年内禁烟之實力如何以爲定奪。設中國竟能逐年減種鶯粟禁售烟膏則印度此後亦擬每年逐漸裁減。至於中國擬增入口鴉政稅一節。目下暫從緩議。蓋此事必須詳加討論方能據理駁之惟自鴉片減種之後其價可望日增。若遽行加稅。必與烟價有礙。萬國禁烟會之舉擬　詳細調查中國禁烟情形及查察中政府後此兩年對於禁烟之方針印度於一千九百零十年後减少出口鴉片旣全視中國禁烟之舉動故印政府之意以會中討議問題務須盡得確實報告而後可。該會雖重道德一面然經濟。一面。亦須。顧及。設使華人能在本國獲得多數烟膏則華人斷難戒除烟癖。故中國而欲永遠禁烟則内出產斷不能。不加裁减也印度於鴉片貿易確守眞誠之道旣已暴示於人矣中國亦當步印度所爲始能有濟印度目下鴉片貿易爲數尚巨。一千九百零四年至零五年出口鴉片共値英金七百零八萬二千磅每箱價値甚高翌年所售得六兆餘磅一千九百零七至零八年减至五百七十八萬磅本年所售。復將减少。印政府於今年財政預算案僅定較上年少收。二十萬零六千磅。然目下所减之數已過預料。故日後新政策之行不得不從愼也余輩深祝中國能以誠意實心從事禁烟並盼萬國禁烟會於能助中國之處力盡其天職云 
　　泰晤士報云前任法國廣東領事哈爾杜安君即䟎南總督内閣總　現已簡爲萬國禁烟會法國代表。各法報皆謂哈君任此頗稱得人 
[麥奎私運礦石案四誌]  
　　英領事致皖撫函敬啟者前有安裕公司禀稱礦石裝運上海一事已請前貴部院轉飭關道關道遵辦毋得阻行。在案兹查銅官山合同未廢。何得以强權奪理。致阻該商之行。相應備函特請貴部院查照卽　關道照辦勿宜再阻。以傷睦誼。 
　　蕪湖關道致英領事函敬啟者礦鐵石一事本道頃奉督憲電開洋商擅採。銅官山之礦。竟行裝運出口。則議廢合同尚未結案。自應飭。俟全案議結後。再行核辦。等因除俟奉到撫憲電示。再行知照。外相應先行布達貴領事查照 
[吏部奏擬卓異人員錄用章程北京]  
　　十月初八日吏部封奏略謂京察章程已由臣部奏請變通辦理其大計卓異人。員亦應因時酌。定免生窒碍查舊例薦舉卓異人員由部帶領引見照例准其卓異加一級仍註册回任候升等因伏思保奬異常所辦不過一事考覈　實成績亦僅一年而卓異人員係合計本省實缺十一人舉一扣 
 
 

Page 4

 
 
俸旣嚴再且政績必滿三載並無虧欠參罰始膺是選及經赴部引見所得不過加級而候升一層升班究屬太隘反不得與異常勞績考覈最優等各員同邀上賞殊不足以示寵異臣等公同商酌除道員應升之階均係請旨簡放未便擅擬外其知府以至佐雜等官。如經保薦卓異。奉旨候升人員。均擬請以升階在任候補。如遇應升到班仍照例先儘升用至卓異送部引見人員。又經該督撫臚陳政績奏請破格錄用覈其情事較之最優等人員實有過之擬請援照最優等期程。於引見時聲明。請旨恭候欽定如蒙兪允即由臣部著爲定章通行各省欽遵辦理嗣後凡卓異例應引見人員均應遵照例限赴部引見方准以升階候補以照愼重奉旨依議 
[民部奏撥貧民敎養院米石北京]  
　　民政部奏云京城地面閭巷殷繁五方萃處生齒日密貧户孔多嗣經官紳等興辦工廠收養貧民凡屬年力尚强之人皆得入廠學習工藝一俟學有成就便可出謀生業是以比年以來圜圚之間所有少壯之乞丐廢惰之游民日少一日實緣工廠成立敎養兼資方克臻此惟查下廠所收類皆素能自食其力者如贏老幼穉瘖啞聲盲。以及老婦弱女各種廢疾之人。窮苦流離沿行街市蓬首鵠面鎭日不得一飽蒿目警心莫此爲甚查東西各國凡民之老幼廢疾不能自存者均設敎養院以收之使無飢寒之苦臣等會同籌議設法勸募並由陸軍部另存雜欵項下撥助銀元六千元復就所屬兩署人員募集開辦經費現已集有成數並已覓有城内石碑胡同官房一所略加修葺作爲内城公立貧民敎養院。又附設瘋人院一處。專收瘋疾之人分别訂定章程卽責成内城巡警總廳廳丞榮勳督理其事業經定期開辦惟思該院收養貧民人數日以加多每日計口授食需用米石實爲出欵之一大宗籌維再四委係無從指措伏查京城各粥廠每年皆有恩賞米石此項貧民敎養院事同一律擬請飭下度支部比照成案每月酌撥米六十石。以資應用而。濟窮黎九月二十九日奉旨依議 
[奏准桂藩請假北京]  
　　桂撫張。鳴岐奏稱據藩司余誠格詳余父年七十八歲。向來迎養署中現因水土不服常常患病擬請假三月。俾送父回籍。等情現在京員有請假省親之例可否賞假三個月暫不開缺。一面由臣揀員接署云云原批余誠格著賞假三月 
[紀香港暴動情形]  
　　港埠抵制日貨日形激烈連日割耳之事已屢有所聞初八日早七點鐘有多人攻擊高陞街。第七十及八十號之日本海味貨棧。搶奪無遺總數約有二百餘人打毁門扇後悉將貨物抛鄭街外。約値銀六千元。捕差聞警彈壓拘獲九人隨後又獲廿三人派差看守以防再有暴動是晚七點鐘有數十人在西營。盤　方。打店蔓延至大鐘樓一帶。其舉動似預有成約而臨時發現者凡被搶掠者皆屬售賣日貨之店且預派人偵探各處甫見警差來卽如鳥獸散散後又復聚集警差無如之何總捕房聞警即迅派英差統率華差印差多人各持鎗械出而彈壓蓋預防有大變故也無何西營盤商店乂鳴警求救乃復派差前往暴徒等愈聚愈多　行搶掠西營盤有一貨棧被搶貨物。約値銀八千元。隨拘獲暴徒二十名至點鐘仍騷擾如故各捕房警差均已派出彈壓總捕房共派出約二百人副緝捕總帮辦及偵探等督領同地水上巡勇亦出而襄助故西營盤一處即拘獲百五十人毁物約値萬二千元街上人聲喧雜暴徒擁擠異常各海味店貨物均抛棄道上警差爲暴徒用石抛擲者。大不乏人副緝捕長亦被擊傷荷理活道亦被搶毁多店。警差特附刀於鎗尖以防拘犯被搶擺花街大馬路被毁之店。均有貨物及玻璃等貨堆積門前時警差頻吹號彈壓有一印差之頭顱。爲人用罐擊破。其行兇者卽被一英差拘獲此外警差受傷者有數十人拘獲暴徒四十餘人一點鐘後各地方一律安靜各印差仍執火鎗巡邏街上初九日復有毁搶情事計威靈頓街之日本莊如廣日隆廣日祥廣永生廣同泰永吉街東昌隆文咸街公安海味店蘇杭街全昌等均被人毁搶日勢甚洶湧西差華差出而彈壓亦被毆傷上環街市口有日本人路過被攻并毆印差英差開鎗擊斃一人。是日下午有多人聚集於萬國酒店之前英印各差上前驅逐華人以石投擲其落如雨當時有一水兵開鎗叢轟致傷二人其時兵差共放鎗彈始將衆人彈壓得住後又有英兵一大隊排隊彈壓。惟顧此失彼仍搶掠不絶又華民政務　額榮。及華商何甘棠。亦到塲勸人解散衆不爲意駐港將軍布律活。偕向中軍官於。下午乘馬出巡。正緝捕官畢地利。亦終日乘坐手車。到處巡邏活太守督兵一隊手携辦理滋亂例章一本。聞曾在某處對衆宣讀各日貨店舗其已被掠或未被掠者匀有差人執持手鎗爲之守護及至半夜始覺一律平定初十日將初九日被獲之閙事人約六十名解府審訊有兩名每罰十元或監七天十三名監七天兩名每罰二元或監七天兩名每罰廿五元或監七天十五名每罰廿五元或監七天三名釋放七名每監三日八名各監六禮拜一名監廿四句鐘笞責十二下兩名各罰五十元或監七天四名被控兩罪各監六月聞高陞街貨棧失去之貨。値銀六千餘元經捕差全數查回惟貴華里之貨大半未曾起獲。并聞鎗傷入醫院之華人經已傷斃 
 
 

Page 5

 
 
[電禀搜獲革黨軍用要品廣東]  
　　欽廉道龔心湛統領郭人漳等近乂電禀粤督略謂前據降人供稱王逆有僞印僞示板製造逼碼機器等件藏在理西交界各處當經遣派弁兵飭各降人帶引往起現次第還欽起出木質銀鑲僞印一。顆文曰總統中華革命軍印又僞示板六塊。銜係中華國民軍總司令官黄興語極悖逆又製造逼在碼機器炸藥引線逼碼紙張。多件並獲窩户。劉必振一。名經湛漳督同印委訊據該窩户供認係革黨寄存因人少村小不敢首報並未入黨復訊各降人供稱屬實暫將該窩户發州取押俟查明分别安釋以上各件容即彚檄再派往查訪各員弁催令迅速查復一俟覆到即行電聞 
信局則不可靠愼之切切 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
分類新聞政界 
[縣令徵漕短價收洋之公憤江西]  
　　江西豐城縣王令濬道現因徵收丁漕短價勒收每米一石照收定價外加收錢二百六十文以致鄉民受此虧折衆抱不平昨赴大堂哄閙幸經諸紳前往勸阻未釀巨禍現該邑紳民來省呈控請嚴行查辦以卹民艱 
[咨請調查駐防節目南京]  
　　江督咨行江寗將軍略謂據調查局摺呈前詳請貴將軍調查駐防節目請飭左右司按欵開册事項尚未奉飭發交呈請咨催前來爲此合咨貴將軍請煩查照希卽轉飭左右司迅速查復逕發該局查收望切施行 
[寗蘇官吏之調動]  
　　蘇藩牌示云丹徒縣主簿胡其溶病故遺缺查有試用縣丞連文瀚又震澤縣縣丞王廣淸請假遺缺查有試用縣丞周國鈞准補元江靑縣丞其鑑前飭赴任久未來司領札應飭銷另委查有補用縣丞孔照敬溧陽縣縣丞江惟鍠病故遺缺查有試用縣丞劉邦樹均堪以輪委署理鎭江府經歷顧松慶請假遺缺查有候補布理問朱善詒常州府知事徐鴻葵請假遺缺查有試用主簿鄭葆第署吳江縣主簿陳鴻焜期滿撤回查有候補主簿張煥文均堪以照章酌委署理震澤縣平望司巡檢楊哲謀丁憂遺缺查有試用府照磨倪德培常熟縣黄泗浦司巡檢祖郁病故查有補用府照磨魯崇倫荆溪縣湖㳇司巡檢鄒恩浩病故遺缺查有試用巡檢吳受康准補太倉州七浦司巡檢莫永銓前飭赴任久未來司領札應即照章改委查有試用巡檢許文菁婁縣小澂司巡檢王壽峯病故遺缺查有試用府照磨沈久新均堪以輪委署理嘉定縣典史司徒汝期滿撤回查有分缺先巡檢孫兆榮靑浦縣典史薛觀病故遺缺查有分缺道庫大使劉鴻鈞堪以照章酌委署理 
　　江藩牌示云江寗府知府員缺以現署斯缺准補淮安府楊鍾羲請補所遺淮安府員缺即以遺缺知府劉名譽請補江寗府茶引太使吕鳳書丁憂遺缺查有府委代理之候補巡檢黄迺樞堪以接署唯寗縣典史張鳳耆現已奉部覆准應即飭赴新任 
[雜糧開禁之定議南京]  
　　江督札海州謝直牧文云據署淮揚海吳道電禀東省缺糧先後又電乞糶海商亦屢欲出口職道前次禀復本有秋後察奪之議查海州今秋豐收惟糧價未甚平减故爾躇蹰第以農有餘粟稍欠交通而被災卹鄰又誼不可却不得已擬將黄菉黑豆芝蔴四項無關常食者暫准開禁仍以十月底爲限其餘米糧雜糧皆關民食仍一概不准出口即此四項逾冬月朔亦一律不准出口以示限制如荷俯准應請憲台電咨東撫轉飭登萊靑道發給糧商護照來海購運照章完納釐稅一面由職道委廉正之員駐口嚴查夾帶以杜影射而絶流弊其委員川薪雜用請在提道溥利公司河捐項下開支可否候示復遵行再鹽城一口久經封閉民食所關仍萬難弛禁等情除電覆海州商會仍請豆麥雜糧不能由仙鎭出口仍擬從海州出口一案已批飭商埠局宋道會同許紳該牧查議在案據稱東省缺糧先後文電乞糶當時本有秋後察奪之議海州今秋豐收惟糧價未甚平減等語應准將黄菉黑豆芝蔴四項無關常食者暫准開禁以十月底爲限逾期即行封禁其餘米麥雜糧關係民食一概不准出口仍由道迅委幹員駐口稽查以防夾帶委員薪水卽在提道河捐項下開支鹽城一口仍照章封禁不准藉詞影射除電咨東省發　糧商護照飭商照章完納釐稅外即分别電飭辦理等因譯發曁分行外合就札行札到該州卽便遵照 
[贛省自治會將次成立南昌]  
　　贛省各紳以預備立憲最宜地方自治萬難再緩爰邀集同志開開議定在百花洲昭忠祠爲會所惟經費尚難籌措不知果能達其目的否 
[蘇撫限取戒烟切結蘇州]  
　　蘇撫陳中丞以蘇省自設禁烟公所以來計官員陸續報戒具結到所者約六百餘員惟有差人員須由長官出具承查切結如現當釐差人員應由牙釐局總辦出具承查加結現當營務處節制委員應由營務處總辦承查加結其武職及各衙署文武各屬員弁均照此類推以分權限爰特札飭禁烟公所分移遵照並限十日内一律呈報查核 
[江督批奬丹陽縣南京]  
　　丹陽縣羅良鑑前以停止刑訊整頓書差各情禀奉江督此云查書差種種積弊大都由於地方官因循疲玩有以釀成今該令到任剏設辦公廰每日與書吏及各辦事人等按時到　辦公舉凡輾轉壓擱稽延以及朦蔽隔閡等弊可以逐漸𤏄除辦理最爲扼要此外整頓差捕改良放告兩條亦極切實具見該令辦事切實風規不　俗吏殊堪嘉許仰蘇臬司飭仍振奮精神次第妥爲經理總期積弊盡革民困漸蘇吏治日有起色是所厚望 
交涉 
[西舗鎭闔鎭閉市詳紀安徽]  
　　和州屬西鋪鎭天主敎民聚衆衝毁仁義和店闔鎭閉市等情已紀前報茲查得起事原因實因該鎭孫體燦任賢友宋仕興楊加法方家發諸人向不安分自入天主堂後氣燄日熾藉敎堂爲護符現因買本鎭陳萬順家基地該地上向有房屋數間陳索價洋三十元敎堂僅出十餘元陳不肯賣自將屋折去有墻脚未拆敎堂索挑力洋四元陳不肯也該堂牧師湯其斌信聽孫體燦一面之詞率領敎民數十人將陳萬順之子家修痛毆鄰人陳中信在傍解勸亦被吊打次日淸晨孫體燦又帶敎友多人將李仁義和店衝毁兹將其子李大榮毆傷是以闔鎭閉市以避其鋒刻聞蕪湖天主堂翁司鐸已派人過江查辦此事 
[鐵路局與美孚租地交涉湖北]  
　　鄂境川漢鐵路前勘定宜昌車站地點適當美孚洋行租定地基刻鐵路局特與該行大班艾文　磋　在下游江岸一帶購一宽地交換聞艾君尚未承認 
[民敎爭地械鬥山東]  
　　招遠縣南鄉荆家溝耶穌敎民與東莊平民爲荒地爭執於上星期兩造開鎗械鬥互有死傷聞此釁初起時美敎士艾體偉極力勸導敎民勿生事端並許以地價洋五百元由招遠敎會支領而該敎民不聽遂致械鬥艾君大怒决意將荆家溝所有敎民概逐出會會中敎友皆爲請求仍央艾君請招遠縣保護刻下尚未議决 
[敎堂竊案難破蘇州]  
　　蘇垣城内慕家花園美敎士登　聲以敎堂内被賊闖入内室客堂書房等處竊去銅瓶古碗等件函請勘緝等營 
 
 

Page 11

 
 
當經王令前往勘明飭令捕保嚴緝在案現因此案日久未能將贜賊破獲昨經王令查明關於此案之文武巡員銜名開呈臬憲核辦 
軍界 
[皖省秋操近情安慶]  
　　本屆會操期迫南北大軍陸續到皖所有運載軍輛馬匹爲數甚巨幸抵境後隨卽馳往操地尚不覺其紛擾昨北軍總指揮官江南蘇松鎭徐紹楨曁暫充陸軍步隊十八協統領官吳錫永先後蒞止預備操務皖撫昨接閱兵大臣蔭昌端方兩欽使電准於十七八日蒞皖小作勾留再赴操　朱中丞於二十日先臨潜太地方檢查軍隊以備使節閱操 
[詳復兵民裁判權限南京]  
　　督練處詳江督文云前奉憲台札飭會同憲兵司令官將誤辦金阿妹案之憲兵長吳菼酌核議處詳復飭遵並飭將常鎭道所陳憲兵與民人交涉辦法各節會同核議詳辦等因奉此伏查憲兵長吳菼前經飭據憲兵司令官議復先行詳請憲台鑒核在案兹據該司令官詳稱查憲兵素來講習法律罕有與民人口角爭毆涉訟乾司令官自接辦憲兵以來二年有餘亦未聞有人赴地方官衙門指控憲兵案件然以後亦難免此等事端常鎭道慮亦有欠地擬請憲兵如遇民人有交涉或爲民人指控應由地方官會同憲兵長官秉公訊斷不得袒護果憲兵情罪較重者則由憲兵長官解送憲所懲辦查地方官尚無移提正副兵之權豈能有移提憲兵之權至所稱憲兵長祇應糾察軍人不能干預民事似頗於憲兵權限隔膜查陸軍部奏定陸軍警察章程第一條内開兼爲地方行政司法警察之補助云旣有補助地方行政司法警察之權豈得曰干涉乎查東西各國章制凡民與民之交涉歸地方官裁判兵與兵之交涉則歸兵隊官長裁判兵與民之交涉則歸兵裁判之蓋以免地方官之袒護也擬請嗣後關於行政司法警察等事憲兵當輔助之兵民有交涉者則由憲兵長官會同地方官裁判之重則申送憲所裁判之憲兵官長須提民人應會同地方官警察官拘提不得擅提民人萬一躉有盗賊匪黨爲地方警察所不覺者憲兵見之自應直捷逮捕是否有當理合備文詳復伏乞鑒核施行等情前來竊查該司令官議復各節係文武和衷必須先明權限兵民交涉務各持平辦理之意職等詳加酌核尚屬妥洽理合據情詳復仰祈鑒核批示祇遵 
[嚴禁擅着軍服安慶]  
　　督練公所兵備處總辦出示略云查近日秋操在卽大兵如雲經過省地恐有無知匪徒擅着軍服一經混雜殊難覺察用特曉諭母許擅着軍服致干查究 
[派勇防護勘路洋員安慶]  
　　江督咨皖撫文云滁州屬之張八嶺沙河集管店一帶山崗林立綿亘數十里杳無人烟爲盗賊出没之處現在津浦勘路各洋員移駐該處若僅恃所帶護勇防護爲數有限倘有意外之虞誠屬不堪設想務飭皖北營隊及地方官選派勇役認眞防護 
學務 
[學留生持槍傷人武昌]  
　　鄂省斗級營街益泰典當舗有巷道可通前後街例於下午四句鐘時關閉禁人行走十一日六鐘時有留學生鄒永乾偕友陳伯懐至巷口扣門聲勢甚猛該店舗即令小夥啓門詢問鄒云欲從此門出街小夥不允鄒卽取出手鎗將小夥頸項擊傷該叚巡警聞聲赶至即將兩學生拘送西局移江夏縣將鄒收押其友陳伯懐並未帮兇立即開釋 
[模範小學注重國文長沙]  
　　湘省官立模範初等小學堂自　辦迄今已逾三載各學生年已加長亟須注重國文一科以期文理淸通現由該堂朱監督改定課程將第一班學生每日加授國文一小時以資造就 
[籌設上藝學堂漢口]  
　　漢陽府曹太守以貧民衆多謀生乏術擬將考棚改造工藝學堂招致貧民子弟授以手工簡便學科現正籌欵購辦機械不久卽可開辦 
[發起藝徒學堂南京]  
　　虞雨龍擬在省垣創辦藝徒學堂一所敎以粗淺　藝學費免徵膳費徵半並設孤兒學生班一切學膳衣器等費概中學堂供給現已粗擬章程禀呈江督提學使一俟開辦經費集有成數即當招生 
實業 
[電復籌辦商會事宜南昌]  
　　贛藩復景鎭總理瓷業公司内閣中書康電云庚電已悉前據韓啟太和等具控即經批飭以景德鎭商務繁盛無論設立總會分會均應由地方官督同紳商妥籌辦理揆其詞意有革舉徐鳳鈞爲坐辦不協商情景鎭人多口雜動起風潮未可稍涉勉强乞與地方商紳董妥議禀辦以昭允協敝處毫無成見也 
[贛省鐵路近狀江西]  
　　江西鐵路股東會致京官電云北京豫章學堂同鄉諸公鑒雲老告辭路欵艱難股東全體擬遵部章聯合京外股東公舉呈奏陳永懋黄家瑜等旋接京官覆電云函電均悉事體複雜非面莫罄望速催貴會所舉代表來京面商 
[呈請停辦店捐江西]  
　　贛省商務總會總理曾平齋以近來市面口緊錢價陡落大受影響當道現又舉辦店捐　難遵行爰傳集各商會議擬俟南潯鐵路告成後再行議辦特於初　日經商務總會呈請馮撫核奪未悉能邀允准否 
[批飭勸業道查覆漁業廣東]  
　　漁業董事郭榮陞等以公會事禀奉粤督批示云據呈改訂章程均悉仰廣東勸業道即催該公司迅速議覆至該漁董等所稱漁業公司係以輪船捕魚在港口廿五海里下網公會乃帆桅漁船池出港口廿五海里之内界限分明等情並即由該道查阴禀覆核奪 
[蘇路股東定期集議蘇州]  
　　蘇垣各股東現因上海蘇路公司定期下月初五開股東會有裁減公司董事等員之說各股東以北綫需欵浩繁尚未興工倘此時遽行裁減各員將來恐無人担仟招股路欵難集不可不慮故定於廿二日在商務總會集議研究 
 
 

Page 12

 
 
[杭嘉路線開車消息浙江]  
　　杭嘉一帶路線前已陸續興工現由杭至長安等處業已開車由長安至硤石軌道亦將次完工惟由硤石至嘉興一路尚在施工現擬從速赶築定十一月十五日開車 
[瑙務公司專利之年限武昌]  
　　鄂湘瑙務公司係福建興泉永道劉慶汾創辦擬具章程禀懇鄂督咨部立案專利現經陳小帥批云以樟樹熬瑙意在挽回利權自應准予立案專利十五年以示鼓勵惟應遵照公司律先期呈報農工商部以符定章特批飭勸業道轉飭知照 
[農科訌掘开山東]  
　　高等農業學堂農科試騐塲用東洋鑽并法鑽一井眼口之直徑約五六寸深約二百餘尺始能及泉不日告成 
雜記 
[淸河縣逆倫重案蘇州]  
　　淸河縣鄉民丁立平將親母丁未氏扼喉致死揑稱其母被人勒斃赴縣妄報經陳邑尊查訪明確立將該犯丁立平先行收禁通禀各憲並聲明案關逆倫照　應親押犯証赴省聽候督審惟知縣現因另有娶公不刻分身可否請另行派委押解赴省等情現聞上憲已准如所請飭由淮安府委員解省矣 
[立破奇案南昌]  
　　初四日下午南昌有一口操外省音人年約三十餘歲帶一小車載有廣東白皮箱一隻中有年約四十之男屍等情已誌前報嗣有某各報明警局死者係舒某靖安生員作幕廣東一路同回帶洋銀五百元至省始别不知住何客棧警局查死者身上旣有西昌船票該輪係十月初二日抵省所搭客商必須住棧北局界内較多即調查循環簿及至司道前銓福客棧見簿撕去初二初四日兩頁詰問情由言語支離查其流水簿初二日舒先生萬和明兩客由上海來初四日銷賑出棧當將棧主劉文魁棧夥蔣紅子拿訊堅不承認復查勘死者住房地板遺有血迹係傷鼻所出也現將該主夥收禁　訊取確供嚴辦 
　　又一訪函云死者係靖安縣人在澄海縣李大令署曾充帳友頗獲盈餘此次賦歸隨帶家丁起意謀害家丁廣東人現已遠颺人言如是未知確否 
[派勇保護西人掃墓廣東]  
　　粤東與外人通商最早道咸年間英法兩國弁兵因軍務粤病斃者多葬於小北外淘金坊附近地方立墳豎碑留爲紀念本月初九日英法兩國領事官偕同兩國敎師敎民約五六十名齊赴淘金坑省墓畢隨即晏會萬縣令即會同廣州協派撥差勇前往彈壓保護以盡地主之誼 
[官界中之惡現象浙江]  
　　嚴州同知卞司馬因奸佔女僕生子被本夫胡蓉保同其母胡王氏來署滋擾硬欲領回完姻司馬不允該女僕亦以此間樂不思蜀以致大起風潮倡言上控嗣由建德縣捕廳高鶴岩少尉及　昌鹽號管事宋蓉舫二君　爲排解初擬令本夫出據休賣不允後議留珠還櫝償還洋三百元將女郎日領回完聚其案始結該女僕突聞領回即夜投環三數次幸得救免頻司馬復贈以女飾價値數百元俾作記念事後心緒焚如飭丁赴府署請假一月 
[收租擬收洋碼之謬舉蘇州]  
　　蘇垣各棧户向例收租定價均係錢串近有棧户因銀貴錢賤本届收租擬改錢碼爲洋碼惟明白事理之紳户仍照舊章一律錢碼 
[飯盂蕩盗案續誌松江]  
　　昨報施觀察眷屬遇盗一則兹悉遇盗者係絲船並非觀察眷屬緣南潯船户沈玉如宸澤船户毛阿七各　絲經於上月廿二三十等日先後行經靑浦縣屬飯盂蕩被盗搶刦絲經衣箱洋銀什物計贓甚巨是以事主邀同該業各棧號在會館集議具禀靑浦縣嚴緝在案並經各棧號公請施觀察親赴靑浦面晤陳明府懇其赶緊嚴緝務獲懲辦 
[海盗正法福州]  
　　靖海巡洋舟師前在福寗府屬之霞浦縣轄洋面緝獲搶犯楊仙下等五名解省送交福州府發審局訊認不諱其爲首之楊仙下楊扭來二犯作爲外結辦法詳奉院司批准綁赴北較塲梟首示衆其爲從之楊木水吳和神張有才三犯擬定監禁罪名 
[嚴懲械鬥福州]  
　　長樂之鶴上毓峯等鄉動輙械鬥現奉首府曹薇亭太守委候補通判徐華潤前往勸導解散並發告示一百道實貼晚諭倘有執迷不悟首府即會營勦辦以警奸頑 
[營兵術刦汴綢之可疑武昌]  
　　鄂省斗級營街順成綢店日前忽有武裝之差弁來店聲稱城外塘角某統領需用汴綢二十疋令夥送往閱看行至從前愷字營舊壘門首忽營内奔出數人將綢刦去該夥則被毆傷探望營内空無一人現該店已在各署呈控請究 
雜著 
[莊言一（叔子）]  
　　文士筆鋒。辯士舌鋒。武士劍鋒此三者。古人以爲英鋭之氣。莫敢或犯者焉。而今之筆則上者巨手鐫功。次者賄金腴墓而已。今之舌則黠者　辭盲人。愿者。巧言媚。世而已。今之劍則平和者倒大阿以授人。激烈者。據地圖以自刎而已。嗚呼我今。而將槖我筆。我今而將閟我。舌我今乃知武。士之劍。曾不足勝匹雛。而値一吷。 
[莊言二]  
　　筆有毛送之錐焉。舌有蘇秦之辯焉。劍有豐城之氣。干將莫邪之魂焉。然而毛生不。免自獻。於諸侯。季子不能見禮於妻嫂。豐城寳氣。非自發其光燄。不足炫庸俗之耳自。干將莫邪。必犧牲其身命。而後得死後之虚榮。　夫悲哉。楚人有玉刖其足。燕王。求士以。黄金。是故翰苑有雕蟲。朝廷有仗馬。富貴有鷹犬。閭閻有。狼虎 
[灜談]  
　　天下最古之城出現畢達博士。在巴比倫中部畢十美亞地方。開地探求亘古遺蹟。覔得古塔之墻。塔頂現已脫頴而出。又尋得右干古代之銘。光怪陸離。苔紋斑駿。第一層所劚刻有。
Dnng字樣。爲耶穌降生二千七百五十年以前之物。其下又有磚銘若干塊。鐫有McGur之字爲耶穌降生二十八百年以前之物。再鑿之不甚深。又挖出縐紋黄金一塊。其所刋字樣。則爲NaramSin之文。此爲耶穌降生三千七百五十年前之遺製。更下一層。　出方磚一塊。與世所傳耶蘇降生三千八百年前之磚刻有。Sargon字樣者。殊不同科。想此磚或爲巴比倫開國之第一王遺物也。畢　十僅開四尺餘深。所覔之古物。。年。此下猶有三十餘尺。陷塌在地。又掘出磚塊。其　式爲世人所未見者。開至離地六尺半深。復見有月台一座。所用之磚。係爲特别凸光。想此物當爲耶穌降生四千五百年前所製。夫滄海桑田。世界已歷更萬變。非得畢君發露。則天下最古之城市。永不能爲後人　賞歷矣。然則考古好奇之士。亦爲世之　貴也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
第三張第二版 
各省籌辦諮議局 
[官長設立]  
　　直隷 
天津府胡守遠燦禀督憲文略謂查照諮議局籌辦處頒發籌辦詳細期限章程分飭各屬遵章於九月初十日以前選送講習員到府聽講去後茲據津靜靑鹽慶五屬先後依期選送講習員到府當即督率各員於是月初十日在舊城西北隅宣講所先行開辦卑府逐日親往督察於是月十九日將頒發章程一律講演全完嗣據滄州於十八日送到講習員十名南皮縣於二十日送到講習員八名當即飭令移入卑府署内補行聽講務使章程明晰免致疑誤理合造具各講習員銜名表册先行禀報 
　　湖北 
諮議局籌辦處附設選舉研究所選員聽講兩月期限將滿擬定於月之十五日行畢業禮該局總辦梅觀察光羲會同各課長籌商擬每州縣各派一人幫同地方官辦理選舉事宜敎育總會日前遍布傳單擬於初八日午後一時在敎育會内開諮議局籌辦處選舉職員會是日下雨到會者僅有百餘人故未開會而散據該會職員云本日商會諸君因有要事未得到會現定展至下禮拜再行開會梅觀察光羲昨將選定長期法政盧弼黄炳言等十一人詳　督憲批云據詳已悉除陳武張仁靜二人業已札派外所選定之十一人由該處徑行委派可也鄂督陳小帥刻因實行選舉爲期已近而諮議局應行籌備各事極爲繁重特改派該局參事姚主政晋圻升充會辦另調張太史國溶湯主政化龍充當參事已電催該員從速回鄂並委本署學科文案陳太守樹屏兼充該局參事又聞敎育總會前因諮議局純爲官辦曾開會籌議聯合官紳以爲選舉時之預備詎日前忽接該局公文二件一係照會商辦選舉職員一係選定某某十一人該會接文甚爲詫異因此事並未先行接洽殊爲可怪昨特詳細禀呈鄂督核奪矣 
　　江西 
贛省諮議局經敎育總會議定十一日開特别大會嗣奉馮中丞照會學商兩會飭即投票公舉籌辦處紳界之協理課長等員遂由學商兩會公布傳單略云查諮議局爲議院基歴辦成以後全省士民皆得與聞政治關係甚鉅現在先立籌辦處辦理選舉事宜訂定一切章程頭緒紛繁非才識素優之紳萬難勝任前由學商兩會公擬諮議局籌辦處辦法内分法制選舉文牘庶務四課每課設課長二員另舉總理一員協理二員籌辦一切頃奉撫憲照會准山兩會開會投票公舉所有籌辦處紳界總理業經公舉萍鄉喻庶三君無庸再舉外其協理二員課長八員由兩會會員投票公舉准於十月十三日午後一句鐘在敎育總會開票附呈選舉票一紙限十二日以前概行封交敎育總會爲此布聞希即公鑒 
　　浙江 
浙省諮議局籌辦處昨日派出繕寫公牘核對文件委員六人揀選鹽大使張文華考職試用典史梁　高宗愷試用從九王國幹分省縣丞王奎成鹽提舉銜湯兆謙聞以上六員多本省人業已奉札到處辦事 
士民動議調查 
[江蘇寗屬（海州沭陽）]  
　　沭陽前在江蘇法政講習所聽講之紀君韻菴吳君鐵秋魏君炳三董君魯泉汪君堯章等於九月初旬上書該縣張沛如大令略謂初選舉期在明年正月十五日中間手續綦繁及今籌備猶虞届期不及若再玩愒因循恐貽誤大局云云旋於九月十六日在文廟明倫堂開會請張令蒞會協商入手辦法先擬設立事務所一處由官紳合籌經費四百元一面請張令出單傳集四鄉董事是日開會秩序先由董君報告開會事由次由紀君宣講諮議局選舉大意次由吳君演說各省設立諮議局之原因並不可不速行查造人名册之原因急宜將各種事件次第預備惟以欵無著落故事務所雖由大令指定地點而一時尚難實行諸紳擬於下次開會時再行核議 
[江蘇蘇屬（蘇州常昭）]  
　　常昭二縣據聞近日於選舉調查各事辦理甚爲踴躍前日蔣韶九君龐芝符君特至籌辦處見蔣季和君楊翼之君晤商着手調查之法龐君即日旋里擔任組織事務所各事蔣君亦擬即日回鄉并力兼行另有丁芝蓀君曾孟樸君殷君衡君劉琴生君亦俱極力贊成 
[廣東（潮州海陽）]  
　　海陽選舉調查局附設自治研究所内昨已派定李紳芳蘭爲協理法政學員謝君陶廖君廷珍爲幹事員胡君焕然謝君廷勳爲文案其會計員與調查員則以研究生分擔其總理一席僉請本邑徐品三大令兼任聞已擬就調查辦事細則十五條呈縣核准定初八日開辦 
專件 
[寗屬諮議局張總理演說詞]  
　　今日爲諮議局籌辦處成立之日即爲籌辦諮議局事之第一日籌辦之責任在統　寗六屬調查選舉之全局提綢挈領督促進行使四府二州一廳之選舉名册同時造成歷初選複選之階級而得五十五議員成立諮議局爲國會之權輿籌辦處官紳對於兹事之責任乃畢獨是諮議局之設立諭旨旣限以一年而常年會會期章程又定於九月初一日是明年九月適屆一年期滿應爲奉旨開會之期殆無疑義惟自六月二十四日奉旨以迄今日過去之百有七日已抛諸無用自今日始照章依期籌辦各事計有六十九項之多苟非急起直進必不能刻期竣事假使有一二初選舉區造册後期則他事亦因之延誤是即以統籌全局之地誤全局之事其不稱朝廷與民更始之盛意罪何敢當抑懼世之觀我新政者以爲江蘇風氣開通最早一諮議局籌辦事猶且後期將何以解於邊遠各首以一省論蘇屬前我而成立者二十五日交通之便組織之速過於寗屬譬諸兄弟亦豈可無競爽濟美之思由是以推我寗屬官紳得不悚然而起惟是紳士之能力在酌量地方情形輔助官長之行政而已至於督促之實權仍惟賢長官是賴今我督帥陶齋尚書則固嘗奉天子明命周歷　美考察政治陳請立憲之偉人方伯提學今皆學識閎通深明治亂安危能造福於我父老子弟之君子其必能破除行政衙門文牘吏胥一切迂滯之舊習增速牽於進行之機關可以豫期設我寗屬三十六廳州縣之人不能各自奮勉以萬折必束之心策百道並進之力以求無誤明年九月開會之期則張謇之咎益無詞以解免張謇等薄劣所望三十六廳州縣賢豪長者相維相助踔厲奮發籌辦之事及期告成明年九月揚國旗奏雅樂張謇等復從諸賢長後恭迓尚書督帥蒞行諮議局開會之禮豈不盛哉 
 
 

Page 19

 
 
本埠新聞 
[毓貝勒起程]  
　　接待美艦欽差毓貝勒十五日由厦返滬十六日早七時卽由洋務局起節乘滬寗鐵路專車至寗本埠文武各官均至火車站恭送如儀 
[農工商部札上海商商文（爲宏興織布公司免稅事）]  
　　爲札飭事上海宏興機器織布公司請援湖北上海等廠成案完納値百抽五正稅一事前經據情咨行稅務大臣並批示在案光緒三十四年九月初八日接准稅務大臣復稱准部咨開據上海商務總會禀據宏興公司略稱公司仿照外洋機器所製之布與外洋進口及湖北織布局之布寛長一律斷非土布可以貌似茲將各布樣標記呈部等情查該公司所呈布樣其質地之粗細幅面之寛狹均與漢口等廠及英美等國進口之布相同較之狹幅土布實有區别該公司稱爲華商自造之洋布似尚可信究應如何收稅之處相應抄錄原禀連同布樣咨行查照核辦等因查上海宏興公司製船土布請援照湖北上海等廠成案納稅一案本處前以該公司所製布疋僅名土布並未將模仿洋布一層據實專叙若與尋常土布貨同稅異則同等之貨必致滯銷轉非所以興商業而示持平是以未便照准茲復准部咨稱前因並查該公司所呈布樣與漢口等廠所製及英美等國進口之布相同自應准其援照機器仿製洋貨成案辦理該公司所出機製布疋運銷時由經過第一關按値百抽五征收正稅一道給予運單沿途關卡驗明單貨相符並無以他貨影射及漏稅情事者准予放行不再征稅釐惟此係暫時辦法一俟將來中英第八欵施行卽照第九節完一出廠稅章程辦理除分咨並札知署總稅務司外咨復查照等因前來合行札知札到該總會即便傳知訊公司遵照可也 
[法讞員聶司馬致法副領事函（爲法界商號求請减租事）]  
　　啟者本租界各商號禀求諭減房租一案前經景代分府會商貴副領事轉飭捕房勸諭去後各房東以房租爲自有利權未肯通融辦理現又據大生紗廠等商號二百家禀求催勸前來查本年市面蕭條商情困苦原係實在情形各租户瀆禀求減亦屬迫不得已之舉若房租昻貴如前非任欠而不償卽因虧而歇業在公堂有控追之擾寛嚴實出於兩難在房主有空閉之虞得失恐不能相抵取舍之際利害所關各房主當熟思而審處之現據各租户以自向各經租面求减讓彼此推諉含糊仍懇給諭中西房東剴切勸導等情來案續禀貴副領事與本分府均有維持市面之責究不能不俯如所請以順輿情除批示外用將來禀函送貴副領事察閱或如禀給發諭單或出示剴切勸諭卽希核明會商辦理仍將原禀交還爲荷此頌日祉 
[巡警總局批駁巡警專用土人]  
　　巡警總局批四班學生龔德壽等禀云查上海設立巡警原爲挽回主權保護地方起見辦法與他處巡警不同該生等意在專用土人未免膠執所請廣設初級警學一節上有督撫憲主持下亦須紳商各界熱心公益方可推行盡利該生等在堂甫經畢業尚未實行試驗遽逞小智妄行瀆陳仰學堂監督諭飭該生等給憑派差在卽務各循分任事毋再肆言 
[紀西商菊花會]  
　　十八日爲大馬路市廳西商菊花會開會之期中西士女皆可前往參觀聞菊種多至百餘爭妍鬥艶超絶凡卉有陶公癖者盍往觀之 
[集益社會課]  
　　大東門外改良學塾集益社於十月十五日舉行第七期會課各學塾學生到者共計十四校學生一百六十四人恭請李佑之先生命題題分甲乙丙三級 
[電車傷人]  
　　午後四點餘鐘聘白爾五十二號電車在英租界浙江路天津路轉角處撞倒鄉人某甲碾傷腦部登時不省人事受傷甚重 
由捕車送捕房轉送仁濟醫院醫治 
城内 
[防賊]  
　　西四區警局六言告示云照得本區遼闊竊賊易於容身現念冬防日漸加派長警逡巡無論大街小巷查察一認眞如遇形跡不正有犯必獲嚴懲凡在居住轄境門户各宜小心倘待偷去報告恐其不及追人日夜若自注意何至被竊衣衿嗣後勿疎防範爲此示明凜遵 
[獲賊]  
　　丁子卿竊本城某姓家衣服六件現又至某飯店圖竊被道探拘獲訊究判百五十板收押 
[騙酒]  
　　中和酒店主祈顯臣前購王裕和紹酒一百壜當給股開之眉壽春酒店票洋二百八十餘元裕和店夥吳錦奎到期往收祈忽諉稱店夥戴寳生竊蓋圖章私出僞票串吳圖詐等情稟控今提質訊吳供前情並稱因祈誘賴約集戴寳生面對祈又避匿不到明府判姑限祈交戴寳生集訊逾限照票付洋 
[拐孩]  
　　張兆和在高昌廟控鮑金根拐孩兒毛頭等情由局往拘已逃將鮑母金氏童養媳陳氏送縣經發審李明府訊究金陳兩氏俱供金根安分被誣明府判兩氏交媒限交金根到案 
[道批三則]  
　　批僧人自若等禀該僧等紏衆滋閙本屬有玷淸規前已從寛免究乃竟不候查議遍發傳單勒加懺資殊屬謬妄迨經批縣移廨驅逐複敢飾詞來轅曉凟尤爲胆玩已極仰上海縣速遵前批辦理毋任逗留滋事又批商人張仙洲禀控關盗吞欵項何以該廨旣經差傳旋竟任催罔應現該商旣因另案被人控欠自應由廨將所追吞欵嚴予追究以便淸理欠項而免藉口遷延仰公共租界會審官迅即遵照辦理仍具報察奪又批馮菊洲稟楊姓住宅已於何日發封照市估變値價若干是否定紙信大莊欵未據具報該商被押係信大莊控追欵而起應責令扭尋楊子京到案質訊辦結以斷葛藤該商亦不至久羈押所也仰公共租界言審官酌核辦理粘抄並發 
[官事]  
　　代理嘉定縣知縣楊寳善代理南匯縣知縣洪冀昌浙西安瀾輪船管帶兩江督標守備陳永孝昨均到道稟見候補知縣陳廷槓到道謝委辦理房捐差道署發審委員候補知縣李善徵由寗回滬銷假調辦出口局委員許寳綬到道禀知到差新委四路四區副巡官錢亞棟禀知到差並稟銷巡警學堂副敎員差 
南市 
[盗犯同黨八人]  
　　盗犯李學炳姚忠華由南區解訊尚有盗黨匿在法界天地一家椿茶館往查未獲各情已紀昨報昨又提究李供原籍壽州　在緝捕營當水勇現在湖州做餅生意本月初八夜有該營領哨之侄李能安與彭老五子張三爲首至北門外袁姓家掘洞入内刦得衣飾分著皮衣四件二件已質去尚有二件往質被獲同黨共有八人姚供是江陰人向在緝捕左營左哨八隊於初九日告退來申住在高昌廟船上供判還 
 
 

Page 20

 
 
押候送縣訊究 
[蕩婦重責三百]  
　　划船蕩婦范小獅子前因誘拐同業船婦被控責押在案昨日復訊判重責三百下押交騙取金戒再核 
[旣有牙扇爲憑]  
　　蔡順源飯店主蔡子祥控夥王阿祥私投内室金飾訊供無憑押查在案昨日該店搜獲王竊比鄰趙玉田牙扇當票証據呈案王供不認判戒三百下還押查核 
[須將股單存案]  
　　順興染坊施振耀控裕泰灰色染坊逃洪池不還莫茂林股東五十元解訊判沈還洋十五元給施具領了案股單存案 
[二者竟無一可]  
　　李石臣與曾勉之在途打架解局訊辦以各有不合判押候查核 
英租界 
[停訊]  
　　昨爲英皇萬壽日期公共公廨寳讞員先期接有英領事照會爰諭飭停訊公堂一天 
[廢票]  
　　吳金平投總巡捕房控粤人梁益之將已廢信成銀行支票騙去洋一百元昨奉捕頭飭探何阿春與西探協往海寗路將梁提獲捕頭飭押候解辦 
[假印]  
　　王小山私刋陸興泰等漆店圖章冐收帳洋昨被包探葉長亭查獲解至捕房奉飭押候解辦 
[免驗]  
　　前日東洋車夫陳阿德倒斃由捕飭保報縣相驗在案昨尸舟陳王氏偕地保投請上海縣免驗大令飭自行棺殮 
[追屍]  
　　廣東路義合園夥夏和尚吞烟斃命園主門老二匿報私殮被尸弟控奉老閘捕房請廨出單於昨派探傳門送廨訊究 
[毒手]  
　　正豐街賣花阿金凌虐買女招弟身受重傷捕查獲將女帶至捕房轉送仁濟醫館醫治現已請廨出單傳阿金到案訊究 
[妙手]  
　　前晚福州路中尚仁里妓女林絳仙被賊挖開樓窗竊去金珠首飾値洋九百餘元昨投老閘捕房請緝捕頭飭探往查 
[綢衣]  
　　楊明山前在已閉又新洗染公司爲經理因騙吞一百餘户染莊綢衣由探沈阿岳將楊獲解公堂訊判收押候究在案茲由沈探吊到各贜前日傳集被騙三十餘人至捕房認贜尚有未認各賊著於昨午後被騙者自赴捕房查認贜 
[垃圾]  
　　昨日福建路野荸薺茶食店於十句半鐘傾倒垃圾工部局西人因其違章請廨出單傳訊 
[劣捕]  
　　總巡捕房華捕王阿六因串人朦保流氓爲探查悉於昨稟明卜總巡著將該捕收押候解公廨請究 
[貧僧]  
　　昨晨有一貧僧伽安至南京路浦灘投浦圖盡由華捕救起解捕飭押候解廨請奪 
美租界 
[推車子徒勞無益]  
　　塌車主馮阿毛昨向俄人索取車資洋二十餘元無著反被先兇馮即報捕飭赴俄署控告 
[做夥計假公濟私]  
　　林金莊吳義芳朱小寳均在禮查路德商牛肉莊爲夥私取金磅由該莊主報知捕房拘獲押辦 
[日人火]  
　　前晚逢路某日人家失火旋即撲滅捕房往查並未保險 
[西人瘋]  
　　某西人近患痴病在百老匯路一帶胡閙由捕帶入飭送公濟醫院醫治 
法租界 
[推塌車須出罰欵]  
　　周仁仁徐保保推塌車撞壞某號電車一事昨日由捕房傳訊電車公司洋人偕同司機人陳阿春投廨稱須償銀五十兩作修求斷兩塌車夫均供無力賠修判罰洋十元了案 
[爭生意在途行兇]  
　　張金元徐源林與篦竹舗主吳林培陳阿大互爭主客生意在途行兇一併拘入訊得吳行兇屬實判罰洋二元餘一併斥釋 
[紅竹籖誘人賭博]  
　　捕房查得陳阿苟蔡濤郎汪阿新戚心樵四人以紅竹籖誘令行人賭博一併拘究判各枷號一禮拜 
[大膽漢扒入錢財]  
　　前日落差某西捕因在街購物有扒手陳子方上前摸囊圖扒銀物當塲拿獲解究判枷號一月押改過局三月限滿逐出 
[松江人失孩]  
　　松江人王子聯前日携同孩子金官來申中途走散由捕將孩送案孩供其父向做糟坊生意判暫行送堂留養候父到具領 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
[十月十六日進口輪船禮拜一]  
提督　　輪船　由膠州　　美最時行 
美利　　又　　由長江　　美最時行 
金陵　　又　　由長江　　太古公司 
江寛　　又　　由長江　　招商總局 
新裕　　又　　同福州　　招商總局 
新豐　　又　　由天津　　招商總局 
合生　　又　　由香港　　怡和洋行 
四川　　又　　由厦門　　太古公司 
筑前丸　又　　由日本　郵船會社 
十月十七日出口輪船禮拜一 
美利　　輪船　開往長江　美最時行 
蒙古　　又　　開往海參威　義勇隊公司 
吉和　　又　　開往長江　　怡和洋行 
大利丸　又　　晚往長江等埠　日清公司 
提督　　又　　開往膠州　　　美最時行 
新豐　　又　　開往烟台天津　招商總局 
裕裕　　又　　開往福州　　　招商總局 
合生　　又　　晚往牛莊　　　怡和洋行 
恆生　　又　　晚往汕頭香港廣東怡和洋行 
廣西　　又　　晚往牛莊　　　太古公司 
泰順　　又　　開往天津　　　招商總局 
十月十八日出口輪船禮拜三 
金華　　輪船晚往長崎神户横濱太古公司 
山口丸　又　正午開往長崎門司神户濱濱　郵船會社 
金陵　　又　　晚往長江　　太古公司 
日陞　　又　　往烟台牛莊　怡和洋行 
圖南　　又　　開往厦門　　　招商總局 
北京　　又　　晚往香港廣東　太古公司 
紹興　　又　　晚往香港廣東　太古公司 
順天　　又　　晚往威海烟台天津太古分司 
江寛　　又　　開往長江　　招商總局 
十月十九日出口輪船禮拜四 
南陽丸　輪船　晚往長江等埠　日清公司 
美大　　又　開往長江　　美最時行 
伊豫丸　又下午一點半開往香港郵船會社 
筑前丸　又　正午十二點鐘開往長崎神户横濱等埠　郵船會社 
江裕　　又　開往長江　　招商總局 
十月二十日出口輪船禮拜五 
神户丸輪船下午一點鐘開往大連郵船會社 
十月廿一日出口輪船禮拜六 
大福丸　輪船　晚往長江等埠　日清公司 
弘濟丸　又　　下午二點半開往長崎門司神户横濱　郵船會社 
十月廿二日出口輪船禮拜日 
安藝丸　輪船　下午開往司門神户横濱美國　郵船會社 
 
 

Page 25

 
 
   
 
 

Page 26

 
 
小說 
[偵探小說意外之奇案（廿二）]  
　　泰勒斯曰君勿怒。君苟無力以資醫藥者。僕必力任其事。君當知僕之爲人。雖與勃雷博士爲至友。而非如勃雷博士之絶無情愫者。語已。立出五十磅之鈔幣一紙。置諸弗雷格森之手。弗畱格森當此奇窘之時間。見五十磅之銀劵。則大喜。然囁嚅不能出語。似不敢受此厚貺者。泰勒斯逆知其意。力推與之曰。君亦倫敦之一好男子。何必沾沾於末節。果君而不肯受此者。非豪俠之男子也。弗雷格森聞此數語。乃大愉快。欣然謂泰勒斯曰。謝君厚意。吾他日必當償君。言　。即力取銀劵置之枕畔。手法之剽捷無倫。繼又謂泰勒斯曰君與我素不相識。乃蒙君如是之厚誼彼勃雷者。乃如是如是...語至此立止默不發聲。轉瞬之間。泰勒斯已俯取床下之皮靴。略祝一過。即謂弗雷格森曰。君廉介如。是君之尊履毁矣。弗雷格。森聞此。似甚愧其貧。窶紅見於面强答之曰然。此履毁矣。刹。那之頃泰勒斯仍置皮靴於。床下。數語後。倏焉遽出。 
　　數日之間。勃雷博士乂受法堂之裁判矣愛地玲力證其與麗亞克有仇。又希望得此脫而斯家之財產。故謀殺麗亞克之後。乃以謀殺之罪。委諸已之一身。倍乃根亦力爲克倫辯護。斥愛地玲之言爲絶無憑證。僅以私意入人之罪。葉德恩出其一生之能力以助愛地玲。抗言於法堂之上曰脫而斯女郎之所以控此勃雷博士卽爲殺给之凶手者。以勃雷博士身被此兩重之嫌疑。可以爲犯罪之證據今倍乃根君力辨其必無此事。敢問倍乃根君。執有何項之憑證。此倍乃根君所執之憑證能較重於脫而斯女郎所控告之證據否。倍乃根曰吾第憑勃雷博士一生之名譽。而爲之辨護。安有如勃雷博士之爲人。而有此犯法之舉動者。倍乃根語至此堂上下之觀者。皆竊是葉德恩而非倍乃根。以爲此大律師者。今日之辭辨窮矣 
國外新聞 
[日本銀行借債]  
　　十五日東京電云日本實業銀行向英法兩國借日洋二千五百萬圓爲振興韓國各種實業之計現已簽定合同 
[日船沉没慘聞]  
　　十四日東京電云日本汽船大信丸（譯音）載重六百四十二噸爲大阪某商之產業於星期一日在古里爾島（譯音）附近沉没船上員役搭客共一百三十九名僅有二十九人獲救 
[英國新艦落水]  
　　十五日倫敦電云英國新造戰艦考林胡號近已告竣在台望口落水按英國新造最堅之奪雷諾脫式戰艦此爲第六艘矣 
[奥國内閣解散]  
　　十五日倫敦電云奥國内閣各大臣業已辭戰此次風潮起於種族之齟齬粤國對外政策並不因此受礙十四日柏林電云一千九百零六年西六月奥國比克男爵組織之内閣今已全體辭職現已由前任民政部大臣比納斯男爵再行組織新内閣 
[澳洲政府之風潮]  
　　十四日倫敦電云澳洲聯邦政府近因政務衝突大起風潮工黨各員因與首相意見不合成不願再助 
[英國棉廠罷工之損失]  
　　十四日倫敦電云英國棉廠罷工工人損失工値數約九十八萬磅商業公公之欵綜計短少二百萬磅其餘鐵路運夫所受間接之損失數亦甚巨 
[英國海軍統領更動]  
　　十四日倫敦電云英國大西洋艦隊統領海軍副將扣崇華已簡爲地中海艦隊統領遺任以地中海艦隊副統領海軍副將路易裴登堡調補 
[美國瑣事近聞]  
　　十三日華盛頓電云美國近日承造鐵路材料兩起每起各値價四十兆圓各種商業現皆日見起色塔孚脫君已赴熱泉休憩聞羅斯佛君日後將代表鈕約省充當上議院議員十四日倫敦電云美國股票市面逐漸活動買賣之盛爲近二十月來所未見去年因經濟恐慌倒閉之摩阿斯慶銀行組織人摩阿斯君近已由法廷審實盗用公欵之舉定罪監禁十五年 
[德太子乘飛船出游]  
　　十四日柏靈電云德國皇太子近偕齊潑林伯爵自拂里特里俠番乘坐新成飛船至杜洛斯輕干出訪拂斯丹堡親王宫邸即在是處致電德皇未幾仍回原處 
[德奥睦誼]  
　　十四日柏林電云德皇赴斯曲勃倫與奥皇約瑟互會兩皇談讌頗形親摯 
[德皇談片問題近聞]  
　　十四日柏林電云德國急進黨對於德皇談片之意見近已决議要求德皇嗣後對於外交各事務須審愼並戒各報不得肆意彈謗近有議員提議議院應草擬公抗書反對德皇談片問題旋經議院各政黨駁退 
[德國駐東兵隊將次解役]  
　　十四日柏林電云現駐中國京津之德國軍隊係隷屬德國陸軍將於明春解役此後瓜代新兵係由海軍組織云 
[俄大臣將宣述外交政策]  
　　十四日柏林電云俄國外務部大臣伊斯華克將於下星期内在議院宣述俄國外交政策以上譯字林報　 
[近東大變局三十一誌]  
　　十四日倫敦電云奥國兵艦現在塞京伯爾格萊得操演擊射有塞國砲船一隻擬過塞姆林海峽致爲所阻十六日柏靈電云布土交涉大爲棘手兩國均已從事備戰 
[法社會黨主張聨德]  
　　十六日栢靈電云法國社會黨擬在議院 
 
 

Page 27

 
 
提議復與德國親睦 
[法德斐事交涉問題]  
　　十六日栢靈電云德政府接法國茄塞勃倫開交涉公文内述各節多係前所未聞將來公斷時應須審愼討論 
[印人謀刺未成]  
　　十六日倫敦電云印度喀爾喀脫電稱孟加拉知事拂萊塞君近在某處登臺之際有少年土人一名握鎗趨前向擊幸扳機兩次絶無聲響即將該兇手當塲拘獲以上譯文涵報 
賑務 
[粤鄂皖等省籌振會第十一次淸單]  
　　天津孫桂笙君經募世昌號十元王禹卿五元陸述甫五元裕大祥五元李　濱五元厚德號五元李祖紳五元王金銘三元嚴少蘭二元孫賓如二元婁子祥二元吳哲人一元以上十二户共收大洋五十元 
　　營口友記魁記各十角孫桂記六角正祥盛永順源泰興英發以上四廫各五角徐飮和魏丹舫悟愼子德潤圃安以上伍户各四角丁玉階三角翁燕賓夏紹奇也是捐李士林東昌泰源泰和貞白廣順號沈穉記郭記王鹿記浪思齋隱名氏無名氏無名氏沈聖琴一角以上一十九户共收小洋一百角 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
