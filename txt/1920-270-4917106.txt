# 1920 - 270 - 4917106

 

Page 1

 
 
   
 
 

Page 2

 
 
   
 
 

Page 3

 
 
時評 
[軍民分治之起點（老圃）]  
　　軍民分治當自北京始第一元首總理不得以軍人充之第二地方官如京兆尹警察總監不得以軍人充之第三步軍統領衙門當并入警察廳第四近畿軍隊乘段軍敗散之機當實行裁遣第五無論何種客軍皆不許逗遛近畿 
今日京師本無所用其拱衛若有外藩借拱衛之名效法漢末之董卓唐末之朱溫則今日時勢究與漢唐不同近則有安福黨遠則有張勲皆欲用兵力盤踞京師而其結果皆摇尾乞憐於外人以延其生命則何如開門作節度使之爲愈耶 
總之京師爲政治之中心立法行政司法各機關斷無在軍隊包圍之中而可以執行職務者爲今日北京當局計似不必一再拍發長電表明其贊成裁兵贊成民治之意但當首先實行爲全國之表率而實行之第一步當自禁止奉軍入關始 
命令 
十月一日大總統令署内務總長張志潭呈交通銀行捐助賑欵十萬元擬請特奬匾額等語本年直魯豫各省災情綦重待賑方殷該銀行首捐鉅欵惠濟窮黎其急公好義之誠洵堪嘉尚應准頒給匾額一方以昭激勸此令 
又令任命嚴式超爲將軍府參軍此令 
又令兼署陸軍總長靳雲鵬呈東三省巡閱使署秘書處處長張厚榖請予免職張厚榖准免本職此令 
又令任命任毓麟爲東三省巡閱使署秘書處處長此令又令任命褚廣榮爲陸軍第十三師參謀長此令 
專電 
　　北京電新銀團通告縮小範圍改爲東三省除外其條欵（一）南滿路巳築枝路及路近礦産均在除外列（二）吉會鄭洮長洮開吉吉長新奉四鄭均在除外列（三）現時擬造之洮熱路及其枝路不在除外列 
（一日下午九鐘） 
北京電王瑚允就蘇任于沖漢將任京兆尹京兆財廳長將易黄藻奇（一日下午九鐘） 
　　北京電　王瑚保單鎭充蘇財廳長（一日下午九鐘） 
北京電　漢口各團聨合會電拒關冕鈞督辦商塲（一日下午九鐘） 
　　北京電　本日令長江巡閱使一缺着卽裁撤特任李純爲蘇皖赣巡閱使齊燮元副使（二日下午四鐘） 
　　北京電　本日令山東河南山西陜西等省災情綦重應妥籌民食 
所有振糶事宜各該省長督飭所屬切實籌辦並派何宗蓮往山東吳籛孫往河南田應璜往山西高增爵往陜西會辦振糶（二日下午四鐘） 
　　北京電粤同鄉會本日開會决用粤人治粤贊同七十二行商來電陳炯明督粤龍建章省長辦法　　北京電　王廷楨三十交卸 
二日下午四鐘 
北京電閣議决任張國淦爲幣制局長（二日下午五鐘） 
北京電日本聲明伯利及各處駐日軍於十月二日全撤烏蘇里路交還俄管（二日下午四鐘） 
北京電中東路俄商擬改掛法旗現正勸止（二日下午四鐘） 
北京電鄂王電據報劉湘已佔優勢攻入合川石青陽退守三峽吕超等棄成都以攻瀘州 
（二日下午四鐘） 
北京電閩省會電請嚴禁私烟 
（一日下午九鐘） 
北京電滇唐電凡無證據自稱代表者無論有何行爲槪不承認（一日下午九鐘） 
北京電滿洲里電現上烏金斯克政府已將赤塔完全佔據謝軍紛向黑省逃竄（一日下午九鐘） 
天津電各國棉商東（一日）開常年會投票决籌賑欵三萬元（一日下午十一鐘）天津電陷（三十）俄人開會表决（一）抗議中政府取銷治外法權及條約上各特權（二）求領事團保護權利（三）擧代表進京與外交團及中政府交涉各問題（一日下午十一鐘） 
　　香港電　陸艶（二十九）抵梧駐鎭署聞已派員東下協商粤局（二日下午八鐘）香港電莫交印要件爲桂軍欠餉十月由湯廷光任籌發清始全退須湯履行方交印故湯尚未接管聞某要人謂恐千餘萬不敷未免太苛莫堅持日益秣厲東郊觀音軍署等處嚴陣以待然又甚恐慌（二日下午八鐘） 
香港電聞譚浩明率軍二三十營集梧擬陸續調撥東下惟水陸悉被李魏堵塞連日由舟車截獲兵械多起（二日下午八鐘） 
香港電昨海軍會議林葆懌頗受人責備旋自聲明和平調停無效决用武裝手段衆贊成輿論以爲省垣於三日内恐不免戰 
（二日下午八鐘） 
世界路透電 
[俄波戰事記]  
　　三十日倫敦電昨日波蘭公報宣稱波蘭軍追擊敵軍者巳占據里逹鎭俘敵一萬二千人獲砲五十尊並在平斯克方面擊敗第四過激軍俘敵三千人占據海尼鐵路交叉點 
[英國之愛爾蘭問題]  
　　二十九日倫敦電葛雷子爵投函於威斯物明斯物報聲稱在英人政治家視之愛爾蘭政府之可責備而墜信用莫過於今日今在國會中之愛爾蘭自治案顯不爲人所願有且不爲愛爾蘭人所願實行愛爾蘭欲得和平與良好政府其唯一景象在愛爾蘭人之撤回其計畫而英國欲其政策成功其唯一可實施之道應具有三種要點（一）切實聲明英國與愛爾蘭僅可有一個對外政策一個海軍一個陸軍雙方於此三事不能各自獨立（二）愛爾蘭必享有如各大自治殖民地人民所享之自由權以自决如何管理其國家之法（三）予以時間俾愛爾蘭人得彼此協商擬定辦法暫時仍由英政府施行愛爾蘭政府之職權但其期限至多不謂越過兩年俟期限滿時或期限未滿而愛爾蘭巳籌備妥善時英政府常自行撤退而以愛爾蘭政府之責任授與愛爾蘭人云 
二十九日倫敦電愛爾蘭自决會領袖之一鄂布林氏評論葛雷子爵之議論謂其所擬辦法仍無補於大局今謀愛爾蘭和平之唯一方法在英國之與親芬黨政府議和耳 
三十日紐約電據倫敦電稱柯克巿長今夜體忽轉弱不能安睡 
[英國之煤務問題]  
　　三十日倫敦電據官中宣稱礦工幹事員煤礦主人政府代表定明晨在商部開會首相喬治氏亦將與會職是之故礦工幹事員今夜會議時大約將展緩以條陳上諸礦工代表大會 
三十日倫敦電煤務問題之情摯今日未有變動但仍具和平解决之希望今晨内閣會議兩小時聞爲討論煤務爭端礦工代表今日會商五小時後展期明日續議以便幹事部今夜開會議决上諸明日礦工代表大會條陳聞今日會議曾和衷討論一切大約將以提交公斷裁判所解决問題投票决之 
[各國近事記]  
一日巴黎電工團協會大會昨在哇爾蘭開會勞工聯合會秘書約魯氏報告聯合會關於國際聯盟會之行動徴明聯合會於國際勞工局共同行事情形旋由一千四百八十票對六百九十一票贊成聯合會幹事部之政策一日巴黎電據某報載稱參與比京萬國財政大會之德國德代表不日將至巴黎討論尚未解决之數項賠償問題 
二十七日巴黎電小巴黎人比京訪員電稱外間謡傳法國不日將與荷蘭締結軍事協約其性質與法比軍事協約相同 
三十日倫敦電上年九月三十日止之六個月内國用超過收入甚巨本月同一時期内則與上年相反收入爲英金六百十九兆三十鎊支出爲英金五百四十一兆六十七萬二千鎊 
三十日紐約電羅京電稱羅馬尼亞石油出口取締例業己取銷 
三十日華盛頓電芮恩施博士今日在此宣稱外間所傳中國取銷駐華俄使及俄領事之待遇乃出於過激黨運動一節此說完全乖誤中政府此舉曾先與法英法顧問商榷卽旅華俄人亦難取銷承認俄舊政府官員 
 
 

Page 4

 
 
   
 
 

Page 5

 
 
   
 
 

Page 6

 
 
太平洋路透電 
[海參崴近事記]  
　　一日海參崴電日人現派外交委員至赤塔協助遠東俄羅斯統一事並調查後貝加爾最近之政局 
一日海參崴電非社會黨决議不再與問關於統一之談判據謂共産黨之陰謀雖社會黨亦不能脫離禍患無論社會黨有何保證槪不可恃非社會黨决議於十月四日開會解决應否繼續參列混合政府 
[日美交涉近記]  
　　一日東京電日美協會决計派美人會員二人赴美運動俾開里福尼亞州等問題日人方面得有較好之交涉而美國所抱日本尋釁之見解得此稍融今協會巳舉出代表但被舉者願否接受此使命則尚未定也澀澤與金子兩子爵爲協會代表赴美之說現巳爲人否認但該會日人會員巳决計另行設法擬電致紐約日人公會請格外努力化除美人之誤會一面請旅日美人各盡其私人力量防杜太平洋兩岸之届首相之望者極力反對男爵即許多方面視爲將有下届首相之望者極力反對日本國内有激於感情仇視美國之表示並不願藉目前機會枰擊政府之對美政策近發表意見曰美國現有之排日風潮僅爲總統競爭中之一種狀態且爲太平洋兩岸執政者謀取根本解决時所必遇之一部分問題開里福尼亞州置地權並非眞正爭點但僅爲爭點之一部分所謂眞正爭點者則岐視問題是也日人今當處以鎭靜勿爲任何一國爭逐選舉票之政客所驚惑將來抱責任之執政家對此問題必謀適當之解决也此事之解决必顧全雙方之榮譽故日人當訴諸美人之榮譽心與公道心而不可盲從目前之責難須知與狂者同奔則自己便成狂人也云云 
[日本近事記]  
　　一日東京電報館排字人邇來紛紛罷工兹由排字人聯合會提出要求每日工作八小時逾時工作倍付工資工資每月至少日洋八十元館主允於今日夜半答覆排字人現正準備罷工事宜今日有數報篇幅僅及平時之半 
一日東京電星期學校大會準備星期一日開會 
一日東京電内閣已討論將所存外米運往中國災區之問題但尚未切實决定 
[北方近事記]  
　　二日北京電總統命大禮處今年國慶停止慶祝所有應用經費撥充賑捐南滿鐵路願免費載運願離災區之難民及半費運輸賑濟用之糧食 
二日北京電今日命令任李純爲蘇贛皖三省巡閱使以齊燮元爲副 
二日北京電張景惠請派第十六師全體至庫倫附近防衛 
昨日發出一日香港電廣東省議會舉蔡廷幹爲督軍一節實係湯廷光之誤特此更正 
公電 
江陰來電上海各報曁本省各機關各團體鑒報載龍軍移屯江常灘地殊屬駭聞巳由地方士紳分電北京政府曁南京軍民長官省議會請求拒絕其電文曰北京大總統國務院財政部鈞鑒報載龍軍移屯江常縣境蘇民駭甚不啻以殘兵擾亂蘇政萬乞否認以杜隠患江蘇省議會議員鄭立三華鼐東南京督軍省長鈞鑒報載龍軍移屯江常縣境殊屬駭人聽聞非特於地方内政攸關並於要塞區域尤多未便萬乞電部嚴詞拒絕以維蘇政江蘇省議會議員鄭立三華鼐東北京國務院財政部内務部陸軍部鈞鑒南京督軍省長省議會鈞鑒報載龍軍移屯江常間新漲灘地地方人民萬分惶駭江陰地窄人稠久苦不數耕種新灘縱使全數成田亦難計夫授畝况在水影波光毫無把握龍使所請必有誤會事關民生萬乞勿予照准以順輿情江陰沙洲總董吳增元鄭祖煦縣農會會長吳廷良曁全沙農民叩東 
北京蘇同鄕來電南京省議會諸公並轉張嗇老韓紫老王丹老唐蔚老曁諸同人均鑒巧日命令王瑚長蘇四代表到京巳偕同與王接洽王君面允蒞任並不推諉此公歷官川粤吉桂諸省廉樸剛正勤政愛民寛等知之甚深求諸現在官吏中可謂絕無僅有政府幾經審擇適與嗇公論賢之旨相符希即轉告各方面以慰羣望至爲感荷莊藴寛張一麐同叩廿九日 
國内要聞 
[天津通信（若冰）]  
　　俄界收回糾葛之近聞 
　　自政府撤消俄使待遇天津方面巳由楊敬林廳長與黄子誠交涉員會同派員前往接收前日楊氏爲此問題特請津埠各報記者於二十九號下午三鐘到警廳會商楊氏大旨以此次天津俄界收回極爲迅速惟因黄交涉員事先未與俄領事交涉清楚故祗將警權收回其行政權尚未接收言下頗有遺憾并謂俄界居民向無建言權利所有地方行政均由俄人主持此次旣經收回租界人民旣有納稅義務正可藉此要求建言權庶將來華俄人民感情聯絡行政上免除隔閡最好就租界董事會參加華人若干名合組爲華洋董事會云云 
至該租界置有財産外人以有直接利害關係事先合行通知特於昨晚在俄界俱樂部開一會議討論對待中國各項問題舉烏婁哥斯吉君爲會長舉包費瑞夫爲秘書會長致開幕詞畢遂即宣言謂對待中國官府接收俄界問題以事實論之無甚異議本會竟可選舉數人代表全體俄界居民與中國官府接近協同辦理俄界事宜并同時要求中國政府擔負保護俄人完全責任俄人得照舊通商進行經營最後全體俄人對於中國接收俄界之態度下俄旗而易華旗頗有煩言因接收俄界與全俄問題皆有連帶之關係中俄兩國素敦邦交何以出此動作俟經議决起草抗議書呈交中國總統正式提出抗議并舉數代表專辦理此事該抗議書措詞如下中國大總統鑒自九月二十三日頒發明令停止待遇俄使及收回各處俄界取消領事權顯然違犯中俄現行條約今天津全體俄人極端反對此項動作至更易俄旗尤爲蔑視俄國而侵凌俄人在華之主權云云故現在該界工部局巳高懸中國國旗俄領署則仍然懸掛俄旗並因此次接收與德奥兩國截然不同故名稱亦尚未定且因政府明令有在華俄人照無約國人民待遇之說俄人方面則謂條約性質爲雙方的目下俄國方面雖無負責政府然條約性質並未廢除因無政府之故可以取消其公使不能因無府之故蔑視其人民未知政府接到抗議書後如何措置也 
[停止待遇俄使問題之商榷]  
　　上星期五美使克蘭訪外交部見顔總長說及處分俄國財産問題以克氏本人之意此項財産問題複雜太甚曷若交國際共管以免列國問有所爭競顔總長答謂此事已根據本月二十三之總統命令處理此事未便變更辦法云云迨二十七日哈爾濱宋小濓電告謂道勝銀行奉到上海總經理之電諭所有各地道勝銀行一律歸法國保護等語政府以此舉出自俄國方面規避收回之一種作用並非出自法人之要求若以此事而論道勝銀行確有法比股本關係但中國亦有五百萬元在内當初立案之時係華俄道勝銀行之名義依原來之根據中國應當收回若以股本的關係而論假如有人以大宗欵項存於任何一家銀行即曰予足以代替該銀行行使所有權此事理上不能通過者故政府仍按二十三日之命公向道勝銀行交涉至中東路問題在法則謂有借欵關係在日本則謂我日本在西比利亞所受之損失與出兵之代價自應取以爲償亦欲代管中東路前日所聞沿邊州撤退之日軍巳移至東路一面坡及二道河子等處雖彼聲明爲訓練之用安知不有别情此日本方面之態度前日正午小轓訪外交總長關於俄産亦有談話其他如英代使克拉夫於二十九日午前十一時亦曾往訪顔總長執俄産問題有所詢問微聞克氏對於中東路主張付新銀團對於俄租界主張共管對於道勝銀行則任中法兩方之協定云云總之外交團關於此事各有主張不易統一意見因就各該國之利害不同故所發之議論不能一致政府則就二十三日命令「關於俄國租界及中東鐵路用地以及各地方僑居之俄國人民一切事宜由主管各部各省區長妥籌辦理」之精神行事始終不懈也此外司法總長董康主張先將中東路之俄國法庭撤去一律停止其行使職權代以中國法官並聘任俄國調查員翻譯以補助司法行政亦巳通知吉黑高等審檢廳尅日實行 
上海道勝銀行總經理葉節司基氏以中東路股本與道勝銀行有密切關係特於上月二十七日分謁交通外交兩當局外交當局始終不承認道勝銀行應改掛法旗並以俄國在華使領雖經明令停止待遇而僑華俄國人民之生命財産當俄合法政府未成立以前中國政府爲顧全中俄睦誼起見當然予以切實保護至他國雖有共同保管之提議惟中國政府基於下列理由不能違反國際慣例予以承認（一）中俄邦交並無斷絕（二）俄國國家之宗主權依然存在（三）中國政府不能自由讓送俄國在華權利與他一國旋該代表復以中東路事進謁交通當局叩詢對此之意見聞交通葉總長當告以執事此來倘純以道勝銀行舊資格來見本部長自應予以接洽如道勝巳改換國籍本部長則無從談話因恐涉及撇開中俄關係而另生他國關係之嫌疑也當經該總經理切實表明毫無第三國之關係始談及他事據此以觀我國外交交通兩悞對此意見若合符節外間風傳中國政府因中東路事與他一國訂有條約實屬完全不確至本京道勝銀行法旗前日並未懸掛並聞在京俄人前日曾開大會議一次討論各事 
日昨政府通電各省令調查俄僑財産及經營之事業如下（一俄僑在華之財産分類塡報並將俄倁僑來華之年月及財産之總額詳爲調查（二）俄僑在華之商業狀况及成立年月資本總額分别塡報（三）俄人在各省曾否設立學校及敎堂尤須詳報 
[漢口接收俄界波折續聞]  
　　漢口吳交涉員以接收俄界之部電倉猝頒來事前旣略無準備往見俄領事後又毫不注意以致惹起一般外人之反對運動吳氏之正式照會方於二十七日咨出對人言謂巳與俄領商妥准定二十九日上午十時正式接收屆時吳氏前往接收俄領藉口於俄僑之公意遽變態度吳氏乃掃興而歸截至今日尚無辦法據俄僑意見以現在領事旣巳停止職務應於彼輩中推一領事官代行領事職權若工部局則爲俄人自治機關不能交出業經二十七日俄僑特别大會議决推舉舊領貝勒成闊爲領事官巳將此項意見擬定陳請書電逹我外部並同時致北京公使團漢口領事團湖北軍民兩長及交涉署而另附以公函請求援助其陳請書大致如下 
俄國僑民於漢口俄領事之職務停止逆料中國官廳於保護俄國國民之財産事件不無困難且將來或因雙方缺乏文字及習慣之知識引起誤會故特於九月二十七日開俄僑特别大會一致决議請求貴總長暫行承認前總領事貝勒成闊君任漢口領事之職至俄組織有鞏固政府經列强承認委有新領事之時爲止貝勒成闊君之名譽久爲俄人及中外人士所稱道領事學識亦極宏富深信其對於漢口領事區中域内之俄産能盡保護之責有此項任命可以免中國官廳許多困難而俄國國民之困境亦得以舒適也漢口俄僑特别大會會長納克非森 
[北京各界之籌賑消息]  
　　北五省災區協濟會副會長汪大燮熊希齡兩氏邀請各國賑災委員於前日下午一時在熊宅協商列席者乃雜也納敎督格黎博士巴克氏費克遜氏蘇敎士德羅孟博士盧克斯氏以及中國之蔡廷幹等諸君先由汪君宣言格黎博士起立代表外賓致謝並謂彼等適於十二點時會議聨合辦法彼等甚願協同華人籌辦賑災但不知從入手兹承招談願聞辦法熊氏答稱此次災情奇重故須聯合辦理本會曾請學生五十人分隊向各途調查災情現接報告順德府鐵路一帶垂斃饑民約十萬人美國友華銀行巳在彼創辦粥廠然徒在數縣設立勢必不給故宜合各協會之力使各縣粥廠同時設立又工廠當即開設使饑民得自食其力熊氏又談及其擬車票運費加收一成之辦法後德羅孟博士報告云我等定於明日再行聚會組織各國委員聯合會盼望中國各協會亦組一聯合會使兩會成一國際委員會云汪熊兩氏當卽提議即先聯合北五省災區協濟會華北救災協會及急賑會天津之會共推代表八人與各國代表十人即開始組織云云經大衆贊成卽定星期五下午五點半假石逹子廟歐美同學會開成立會焉 
華北救災協會前日派員運麥向各災區散放近聞該員業巳到保定河間等處前日並有兩電到京報告一切（一）略謂自保定到河間惟二百石麥令放河間本應遵辦乃保定南部被災甚重清苑知事請爲分濟現下除運百三十石外餘交保定青年會辦理（二）略謂調查各地麥價較北京略低在京買妥之麥可運至彰德嗣後不必再買凡應放之處不如就近購放云云 
靳總理對於北省旱災以四千八百元捐交華北救災協會託敎會收養災民小兒二百名周財政總長亦捐二千四百元收養災民小兒一百名安徽聶省長對於北省旱災捐欵一千元巳匯至北京華北救災會矣香港大實業家何東曾捐一千元兹又電滙四千元交華北救災協會矣 
九月二十九日城南游藝園晝夜營業所得收入全數充作賑欵所有入場者槪無免票一律購票共計門票售洋六百一十九元零日夜包廂劵售洋三百一十二元又各慈善家樂捐及林亞西校書等售物共得洋五百七十七元京鈔一百五十四元銅元五百五十九枚統計約合現洋一千六百一十六元是日老金月梅　獻身舞台本來只演日戲金伶　熱心未巳又於夜間加演馬前潑水一齣是日該園秩序極佳所有捐欵均交警察廳轉付辦賑機關發放伶界之金少梅良小樓花界之小花魁愛之花均捐欵甚多又售物之最出力者以林亞西高月仙竹鶯三校書爲最是日加放燄火至夜一鐘閉會 
中華民國留日學生以救濟華北五省災民之目的發起慈善演劇會於頭山滿寺尾博士莊代理公使等之贊助二十九日夜在淺草駒形座演新派悲劇全部以流暢之日本話演出莊代理公使及歐客約一千餘人留日中國學生占其多數三十日又繼續開演收入預定約五千元内除費用五百元外餘額全部卽滙送本國災區華北華洋義賑會係天津官紳得有省長曹健亭氏函請天津領袖領事駐津各國領事轉邀各國商會以及其他國公團之主要人員對於華北災區贊助賑務以廣義舉各國官紳迭經開會咸以此次中國北方旱災爲亘古所未有到會之人莫不竭力贊成聯絡中外一致進行更經雙方屢次討論議定實行聯合爲華北華洋義賑會已於九月二十七日正式成立假定青年會爲會址辦事人員係由總幹事章元善約同拒毒會人員分任其勞並聞該會現在預備賑濟紀念章分銅銀金三種凡捐欵在十元以上者與一銅質紀念章百元以上者與銀質紀念章千元以上者與金質紀念章英領事柯民之困境亦得以舒適也漢口俄僑特别大會會長納克非森 
[北京各界之籌賑消息]  
　　北五省災區協濟會副會長汪大燮熊希齡兩氏邀請各國賑災委員於前日下午一時在熊宅協商列席者乃雜也納敎督格黎博士巴克氏費克遜氏蘇教士德羅孟博士盧克斯氏以及中國之蔡廷幹等諸君先由汪君宣言畢格黎博士起立代表外賓致謝並謂彼等適於十二點時會議聯合曾法彼等甚願協同華人籌辦賑災但不知從何入手兹承招談願聞辦法熊氏答稱此次災情奇重故須聨合辦理本會曾請學生五十人分隊向各途調查災情現接報告順德府鐵路一帶垂斃饑民約十萬人美國友華銀行巳在彼創辦粥廠然徒在數縣設立勢必不給故宜合各協會之力使各縣粥廠同時設立又工廠當即開設使饑民得自食其力熊氏又談及其擬車票運費加收一成之辦法後德羅孟博士報告云我等定於明日再行聚會組織各國委員聯合會盼望中國各協會亦組一聯合會使兩會成一國際委員會云汪熊兩氏當卽提議即先聯合北五省災區協濟會華北救災協會及急賑會天津之會共推代表八人與各國代表十人即開始組織云云經大衆贊成卽定星期五下午五點半假石逹子廟歐美同學會開成立會焉 
華北救災協會前日派員運麥向各災區中散放近聞該員業巳到保定河間等處前日並有兩電到京報告一切（一）略謂自保定到河間惟二百石麥令放河間本應遵辦乃保定南部被災甚重清苑知事請爲分濟現下除運百三十石外餘交保定青年會辦理（二）略謂調查各地麥價較北京略低在京買妥之麥可運至彰德嗣後不必再買凡應放之處不如就近購放云云 
靳總理對於北省旱災以四千八百元捐交華北救災協會託敎會收養災民小兒二百名周財政總長亦捐二千四百元收養災民小兒一百名安徽聶省長對於北省旱災捐欵一千元巳匯至北京華北救災會矣香港大實業家何東曾捐一千元兹又電滙四千元交華北救災協會矣 
九月二十九日城南游藝園晝夜營業所得收入全數充作賑欵所有入場者槪無免票一律購票共計門票售洋六百一十九元零日夜包廂劵售洋三百一十二元又各慈善家樂捐及林亞西校書等售物共得洋五百七十七元京鈔一百五十四元銅元五百五十九枚統計約合現洋一千六百一十六元是日老金月梅　獻身舞台本來只演日戲金伶熱心未已又於夜間加演馬前潑水一齣是日該園秩序極佳所有捐欵均交警察廳轉付辦賑機關發放伶界之金少梅良小樓花界之小花魁愛之花均捐欵甚多又售物之最出力者以林亞西高月仙竹鶯三校書爲最是日加放燄火至夜一鐘閉會 
中華民國留日學生以救濟華北五省災民之目的發起慈善演劇會於頭山滿寺尾博士莊代理公使等之贊助二十九日夜在淺草駒形座演新派悲劇全部以流暢之日本話演出莊代理公使及觀客約一千餘人留日中國學生占其多數三十日又繼續開演收入預定約五千元内除費用五百元外餘額全部卽滙送本國災區華北華洋義賑會係天津官紳得有省長曹健亭氏函請天津領袖領事駐津各國領事轉邀各國商會以及其他國公團之主要人員對於華北災區贊助賑務以廣義舉各國官紳迭經開會咸以此次中國北方旱災爲亘古所未有到會之人莫不竭力贊成聯絡中外一致進行更經雙方屢次討論議定實行聯合爲華北華洋義賑會已於九月二十七日正式成立假定青年會爲會址辦事人員係由總幹事章元善約同拒毒會人員分任其勞並聞該會現在預備賑濟紀念章分銅銀金三種凡捐欵在十元以上者與一銅質紀念章百元以上者與銀質紀念章千元以上者與金質紀念章英領事柯韙良巳加入籌議股卞蔭昌加入募捐股以便和衷共濟共維善舉又該會於三十日下午五句半鐘開公告股會議到會者爲白根米迪剛伍德海森川照太康納施諸君公推白根爲主席所討論者共爲三事（一）義賑會徽之形式花樣及文字（二）敦牧師函請由義賑會致函災區各敎會請其代爲調查災况（通過）（三）函詢各機關如有報告災况之報告書請照錄一份以備查察（通過）時至六點十五分卽宣布閉會 
[蘇鄂督軍之借債]  
　　據京報云聞江蘇督軍李純以本省軍餉積欠過鉅迭電中央迄未照發刻由李督派員向上海滙豐等四銀行商借現洋一百五十萬元以五十萬撥歸中央其餘槪作本省軍費期限十五年六釐行息九八折扣以本省某産爲抵押品此項草約業經簽訂俟得中央同意卽訂正式合同又湖北督軍王占元以鄂省財政奇絀應發主客各軍餉欵爲數甚鉅且爲期迫促若與中央往返商洽深恐緩不濟急現特飭由財政廳向漢口新記銀號息借大洋四十萬元以濟急用俟該欵到期即由中央如數歸還以昭信用 
[閣議紀聞]  
　　上月三十日爲星期四閣議例會之期靳氏及各閣員均於上時五十分先後蒞院旋即開議重要議案計有八起（一）裁撤長江巡閱使案結果長江巡閱名目應即取消改設蘇皖贛巡閱使仍以蘇督李純兼任即日呈請明令發表（二）交通部提出俄國在華設立之郵局一律取消並不准發行郵票結果通過（三）交通部提出擬訂鐵路電報郵政加收運寄各費辦法以充賑欵結果照原案通過（四）海運交通等部提出楚材軍艦撞沉招商局江寛商輪擬由中央撥給八年公債一百萬元 
充作恤償費用結果照准（五）文官考試事務處 
本届文官考試及格人員擬請月給津貼三十五元京内各機關分發八十人餘下一律發往外省學習結果照准（六）敎育部提出擬請印四庫全書案結果由部設立機關籌欵辦理（七）内務部提出交通銀行捐助賑欵十萬元請頒給匾額一方以資激勸結果照准（八）直省長官請撥改編軍隊用欵二十萬元結果由財部照撥此外尚有例案數起議至十二時四十分散會由農長王迺斌交長葉恭綽入府報告 
[廣州通信（鳴生自香港發）]  
　　魏李與海軍獨立紀詳 
魏邦平李福林與海軍聯合獨立此事喧傳巳久至今日而實現矣海軍於粤有舉足重輕之勢倘非海軍有决心魏李之能力究嫌薄弱不敢輕於舉事而桂派行動之不滿於海軍者遠則有程璧光之被剌近則有水雷之謀炸海圻等艦事故日前海軍會議有要求莫氏交出兇手黄日高之說至今未有切守答復近則聲請清理積餉六十萬聞亦未有應手故海軍業巳布置一切限在艦實習生於八月十七日一律回艦遲則開除蓋砲位皆巳從新安置正對省垣并集中於黄埔預備無切實之答覆　實行聲討矣而魏邦平則因小杭民軍獨立事聲言將實行征討預將部下各軍盡行移出集中香山復請莫氏許其將江鞏江漢等艦統率出師故兵艦亦在其手中至中秋之前一日魏邦平立下動員令命部下各軍將所有軍實限於十五日盡行移往河南而福軍司令李福林亦趕招十餘營於十五日盡將部兵移駐河南而河南往河北之通津均派兵駐守蓋各方面聯合定期十六日實行發表矣果也十六日福軍在河南巳宣布獨立不受莫督統轄贊成總司令陳炯明粤人治粤主張同時復由海軍林保懌第五軍魏邦平福軍李福林江防軍某（或謂李祥祿）四人聯銜致書莫氏催逼其解除督軍職務以事權歸還粤人限其於十七日上午七時答復如無復音則將開砲騙逐莫氏接書後派人與李福林疏通言莫氏非不顧退讓但須粤省有人負責然後可將治權讓出此是口頭答復仍無切實辦法也於是粤海道尹張錦芳曾親往謁莫莫所答復仍屬如是有欲主張調停者由譚禮廷往見莫詢其去就之意莫盡將讓步之說打銷主張甚强硬復由省長楊永泰往詢其答復如故再由省會議長林正煊往勸未知其詳恐亦無甚結果此是十六日三點鐘以前之事其後未知若何倘至十七日七點鐘尚無答復則兵事恐將發生矣十六早莫氏巳命軍署衛兵扛出大砲在永漢馬路天天茶樓屋頂安放正對河南福軍大營又將觀音山各大砲架起以備射擊而魏李兩軍以及海軍亦預備實力抵禦觀此情形城中甚爲危險故是日城中人民紛紛遷落港粤商店一律閉戸其恐慌逈異尋常是日四點鐘左右突有飛機由空際盤旋蓋由虎門飛到省垣以偵察敵情者居民慮其擲擊炸彈更加驚恐其遷徙者益爲擁擠矣 
附港報云魏邦平李福林獨立之說喧傳巳十餘日遲遲不見發表至前星期魏邦平忽然决乵先召集其部下心腹秘密會議謂今日我等地位一面受莫榮新之疑一面受粤人之責現香山各屬民軍蜂起我第五軍之餉源全靠香山若香山有失則餉源斷絕袁瑞庭屢派人來約我未有應之今渠旣起我若攻之則受粤人責駡謂我爲桂系走狗殘殺粤人我若歛手退讓則香山餉源盡爲彼輩攫去我軍亦不能自存事巳至此非宣佈獨立不可魏之部下皆贊成此說魏遂再與李福林海軍商議同取一致行動但以魏之軍隊多在香山今當以出防香山爲言向莫氏請撥小兵輪數艘并請發餉械將省城軍隊一律調赴香山然後將香山軍隊一齊趨回省城李福林則密令順屬各軍隊集中佛山聽魏消息一同到省海軍則應之同時宣佈獨立此十一十二日間之情形也不料事機不密十二日魏方出發而警察廳内辦事人員紛紛搬家眷出走極重要之人亦 
職廳内辦事人員紛紛搬家眷出走極重要之人亦棄人人無不知魏氏有獨立舉動事爲莫榮新知覺十三日莫特派其極親信之人往見李福林告李福林曰「督軍聞鎭守使將與魏廳長宣佈獨立　來奉勸鎭守使此事爲廣東人應做之事督軍斷不怪責但督軍之意以爲鎭使此舉太早廣東者廣東今旣成輿論無能違反督軍决意以督軍一席奉還廣東人惟督軍與陳炯明不兩立今日未肯退讓必再决一戰鎭使何不稍忍須臾俟督軍將陳炯明稍爲挫抑挽回督軍面子無使人謂督軍爲陳炯明所逐則督軍可以下台而以督軍一席奉諸鎭使若一戰之後仍不能勝陳炯明則督軍亦願退斯時亦必以督軍一席奉讓故督軍一席始終爲鎭使所有督軍今日所以奉勸鎭使不必如此心急蓋急則事未必成就令成亦陳炯明之利非鎭使之利願鎭使留意」莫氏代表此一夕話嚇得李福林面如土色連聲稱不敢不敢於是李福林之態度一變此十三十四兩日間之情形也但事巳至此魏氏已成騎虎之勢今省城空虚莫氏雖知魏李之舉亦無如魏李何魏氏旣知之故雖事洩亦决意督隊埋省十五夕省城消息魏李海軍聯同定今夕（十五）兩點鐘宣佈獨立於是人心震動迨至十六早仍寂然無聞十六日省城火船到港則人如山積是日火車不通午間港省電亦斷下午港中又紛傳河南獨立但由日船到港之人則云無所聞入暮又傳四五點鐘時海軍宣言限莫榮新二十四點鐘離境又傳桂軍譁變焚掠打銅街槳欄街即時電詢沙面訪員又無覆電是夕電報或斷或續仍無確聞至頃間接省城覆電魏邦平李福林海軍全體確巳於今日下午五時宣佈獨立矣 
[軍政府之大炸彈]  
　　廣州消息二十五日下午有人持貴重木匣一個外書岑大總裁笑存字樣送到軍政府收發處據稱是由長堤花旗酒店送來内藏珍重古董一具贈與岑春煊者岑收後即命衛隊持出看是何物該隊長將木匣開啓忽隆 
 
 

Page 7

 
 
然一聲中有鐵壳爆炸該隊長及衛隊兵三人登時倒地斃命岑聞之亦駭甚此是日四點鐘也事發後軍府副官長即率兵士多人乘自由車三架馳往花旗酒店大爲搜索惟毫無踪跡同日下午有寓亞洲酒店六十七號旅客亦派人持貴重古董木匣二人一送督軍署莫榮新一送省長公署楊永泰兩處皆因來由不明璧回送物人遂將兩匣仍回該酒店六十七號房而該旅客則已一去不返及軍府炸彈事發生該酒店主人以該兩匣可疑乃往報該區警署是夜十二點遂由警兵鄭重將該木匣抬至堤邊復僱艇駛至河心然後抛下詎兩匣入水時次第爆響炸聲甚大西堤一帶居民均爲震駭并傷警兵一人艇家一人軍府炸彈案發生後駐守白雲山軍隊卽經下令加緊戒嚴昨晚步哨放飄加班遠出皆在環山六七里之外是夜八時許東路哨兵在狗頭頸地方捕獲二人皆穿軍服携有槍枝子彈自稱係替五仙橋鄕練放哨惟聞該軍官長則查得其係在附近某鄕設有機關者希圖運動襲佔白雲防地經卽將其槍决一面設法購緝故該處附近之石鼓嶺狗頸五仙橋一帶鄕人恐官軍圍捕巳於二十六七等日紛紛徙至鹿鳴岡一帶暫避又一說二十五日下午四時許東門外忽聞聶然一聲由東往西之行人紛紛狂奔一若大禍之將至影響所及以致惠愛東路中路一帶商店均閉門聞係因有黨人欲闖進軍政府爲守衛兵士所阻遂在門外擲此炸彈該彈炸力極爲猛烈其聲浪幾與大砲無異 
[新寗建立陳宜禧石像紀]  
　　九月月一號ＫＡＮＳＡＳ輪船由美國抵香港時載來前新寗陳宜禧君之石像 
鐵路主任陳宜禧君之仿眞石像一座再由香港運至新寗縣以便建立於該總公司前面之空廣場上像下築座以承之像上建一石亭四週則圍以鐵鏈此像係一英國婦人所製由中國愼昌洋行經理爲泗邑人民向美國訂造陳君爲輓近中國實業界領袖之一此像爲泗邑人民所公送所以爲彼經營新寗鐵路偉業之紀念也 
陳君生平雖備嘗險阻然不因此而稍挫其志氣終能造成此鐵路自籌劃經費建築工程以至開車運轉曾無一外國人參與其間不可謂非於中國實業界中獨樹一幟君爲廣東新寗人童年即赴美國以求機遇一千八百六十一年至加利佛尼亞省作工於礦田中繼至西亞德城先爲路工後爲包工性勤勞節儉因稍有所積蓄從事鐵路事業有年進而爲商創立廣德號至今尚存君經營事業三十餘年全城之人殆無不知有鉅商建築家及鐵道包工陳君其人者而且素秉熱忱凡本城公益之事多所贊助衆望所歸被舉爲本城商會及商業俱樂部之名譽會員初君在某鐵路作路工及包工時即以建築鐵路於其故鄕爲志懷之有年矣及稍有資本乃益毅然以此爲己任週游美國各地演說先告華僑以中國鐵路之必不可緩繼言興築新寗鐵路之機會言詞懇切聽者感動不及三月而募欵約二百萬元於是從事修築不避物議舉凡中國迷信風水不可掘墳築路等說置之不顧經營慘淡卒底於成公司之股東以君成績卓著且爲大股東之一故公舉君爲新寧鐵路之終身主任及總理以增進公司之幸福於是君數十年之素志終得償矣君慷慨好施不吝資財生平所捐慈善事業指不勝屈惟往往隠名故其總數未詳至於建築此路之特别工程觀下面之記載可見一斑新寗鐵路計自一千九百零六年動工正線自北慣至斗山長六十七英里支線自新寗至白石長十七英里全路建築費爲四百三十萬元車站四十六處火車頭十六座内美國式十三座貨車及客車一百三十四輛共計股東付出之股本三百六十三萬元近又建一大鐵廠能製造生熟鐵品云 
[桂省改種美棉之成績]  
廣西通信云邕垣農民黄春森月前曾以所種獲之美棉寄托上海德大紗廠經理穆藕初君紡成十六支細紗後卽提交邕垣總商會邀集棉業促進會農會紗業行織布廠諸領袖到會研究旋又將該紗交與長發福榮德兩織廠織成布疋昨日總商會復邀集從前蒞會諸君到會評論優劣首由會長王春暉將巳織成之布疋數十疋陳列棹上計原色者有洋羅一都兩種染色者有元青品藍一都灰三種另有漂白上色一種均屬體質匀細顔色光潔與英布日本紗無異到會者均贊許不置據長發廠主報告謂此種美棉所紡成之紗條經本廠技工牽成經紗緯紗後靭性甚强體質柔軟長度約在四百五十碼以上比諸邕巿向銷日本三馬牌十六號洋紗實過之無不及嗣又由到會諸商人將此項紗綿績成疋布之成本互相討論結果覺獲利甚厚計用淨美棉一百斤紡成十六號紗八小包每小包八斤共紡成紗六十四斤又每小包可織洋羅布五疋一丈（每疋長三丈寛一尺一寸重約斤半）計共織成布四十疋二丈每疋現價二元五角共獲價銀一百零六元六角六分六釐除收買净美棉一百斤用銀六十元工銀三元來往滬邕關稅運費一十元零五角織工及皮費一十三元二角二分六釐共成本銀八十六元七角二分六釐外實獲利銀一十九元九角四分如於邕垣自設紡紗廠可減去滬邕轉運費則每百斤美棉紡成布疋實獲利三十元零四角四分若專以紡紗計算現時邕巿每小包價銀九元亦可得三十餘元之利故邕垣總商會竭力提倡勸各處農民改種美棉並擬召集邕垣各商店集合資本五百萬元開設紗廠一所現巳由發起人先認股本五十萬其餘即俟後日續招面一般商民亦均認此爲莫大之利紛紛向發起人預先認定殊有爭先恐後之槪據此形勢觀察可知吾國改種美棉實有利於農工商業甚鉅也 
[福州通信（爾爾）]  
　　教育界之大風潮秋節後一律罷課自往歲閩粤戰事發生軍餉浮溢教育費大被侵蝕迭次積欠甚鉅教育廳成立議定省立中等以上學校之教職員薪俸每月發給八成不兩月又不能如期如額敎職員深感痛苦遂於敎職員聯合會公議嗣後官廳發欵一日有失信用即一律停止職務顧迄今未實行也本届秋節該聯合會屢開會議要求本月份提前發給并補新欠六成舊欠四成計兩個月之數由各校長入廳磋商王述曾廳長答以力籌但若干尚無把握云云官僚說話本來如是該聯合會又以目的不逹自議讓步如能發給本月份全數并新欠六成亦可過去孰知秋節前一日到廳領欵只剩一萬元之期票一紙期定十月十六日廳員願向錢莊貼息卒不可得各敎員祇得散回查該票係自林熊祥氏借來卽令可換現欵亦僅合中等以上各校敎職員薪水一月之二分之一校費尚不在内節日早晨各校會計到廳查詢可發若干仍無消息遂大起恐慌蓋囊中莫名一文而索債者巳盈門矣迨至晚九時始發出一月之半面校費并不提及月圓佳節敎育者巳不暇與而每月工食三五元之校丁及其家族待以舉火者更不堪問十六日省立各中等以上學校敎職員仍在聯合會開會公議各機關薪俸十四日均巳發給一月二萬餘元之敎育費平時不能如額節届又復遲遲始發半數當局之薄待敎育者即蔑視敎育未免有忝責任我等自本枉起一律停止職務以示相當之對待於是連日各校闃寂無聲學生散處福新街馬路及西南公園一帶學生父兄以敎員無米爲炊學生無書可讀敎育界之現象旣不可問現正學期關始不如向學校索回學費自組私塾爲是斯言亦良可悲矣省立小學敎職員薪俸不及中等而勞苦倍之丁此困難以魄力較小祇得扼腕興歎而巳於此更有足供談助者則蠶業學校校長林溥瑩以積欠敎職員薪俸數百元被廚丁訴於閩侯地方廳無力償還而校長又不便與丁役對簿因屢傳不到現均付之缺席判决敎育者之困難一至於是吾不知敎育當局何以褎如充耳也 
[清江通訊隴海路與振災會（復）]  
清江昔爲孔道今成偏隅地方事業無足記述自淮陰縣知事孫鏡芙蒞任勵精圖治民政警務均有刷新氣象前此疑孫知事有神經病者今乃知其誤也節前省議會議員朱德軒張繼高二君因籌商地方要政連袂回里日來與各方面接洽業將就緒兹據所聞錄之於下（一）隴海鐵路問題隴海鐵路現復興工前定路線頗有不合曾經朱張二君聯合各縣據理力爭陳明交通部與隴海路局請求改正該項計畫書巳由部局接受交總工程師覆勘闔邑人士以此事關係地方前途甚大誓非逹到改正目的不止（二）北方災振問題北五省奇災爲從來所未有此間各界以前清光緒三十一年江北水災飢民彚於浦上者數十萬曾由各省捐助數百萬來此救濟全活無算今北方災况慘不認聞按之救災恤鄰誼難坐視擬由闔邑人民發起籌濟華北災振會冀以圖報萬一巳推張繼高君起草章程尅期舉辦以上二端將於十月二日在縣農會决議進行並聞地方行政事項亦由朱張二君與孫知事籌議進行爲恢復地方自治之預備矣 
[南京華洋義賑會之發起]  
三十號下午四時半南京基督敎協進會籌賑委辦聚於江寗交涉公署溫佩珊君處商榷辦法到會者有陳紹唐陶知行夏哲卿鍾可託董漢卿黎自新諸君由溫君主席討論事項如下（一）由鍾可託調查上海籌賑會一切辦法（二）請各界領袖爲發起人（三）原發起人定於下星期日下午四時半仍在此聚會（四）通函於各界領袖定於下星期四開會（五）由黎自新調查全城各業董姓名及通信地址七時散會聞定名爲南京華洋義賑會 
[南京快信]  
　　軍署參謀長何恩溥前赴京代表李督陳情懇辭巡閱使昨將在京接洽情形電禀李督請示王克敏昨來甯係奉東海命勸李督勿固辭巡閱使 
李督昨飭秘書處電復唐繼堯剖白劉軍入川並非中央命令請勿誤會致梗和議 
太湖水利工程避開辦經費財部允撥公債票五十萬王督辦擬雙十節開局辦事 
南京各界聯合籌備會昨日午後二時假娃娃橋聖公會愛國團事務所開聯合會議由會長徐瀛提出議案（一）本會改組（二）本會簡章（三）選舉全國各界聯合會代表（四）組織南京國民大會籌備會（五）組織南京抵止劣貨聯合會（六）其他應提議事件 
南京省立第一女子師範學校張校長通函各省立學校發起賑捐會現正從事組織 
署理阜甯知事盧鴻鈞因太倉任内交代未清不能赴任齊省長委姚祖義代理 
蘇常鎭守朱熙昨來寗謁李督旋即赴蘇内部昨咨省署調查各種奬劵欵項並限於本月底一律停止以免流毒 
[杭州快信]  
　　救火聯合會今日（二號）在湖濱呼舉行賽演高搭彩篷並設評判臺參觀臺休息處警廳派保安隊長陳惟儉爲評判長以西醫包金琳爲臨時救生隊長上海聯合會坐辦陸洪義松江聯合會副會長湯仁微曁嘉湖各屬聯合會俱率會員到場參觀上午十一時開演城内到者二十五集連同江干湖墅及消防隊不下二千餘人觀者人山人海途爲之塞 
駐拱埠内務水警時與陸警衝突現經城北商會及商舖華彰等號指爲妨害商業先後呈控省署昨已奉令切實查辦 
錢能訓昨晚電省因事中阻改期明日早車來杭省視學陳詠琴等五員昨巳出發視察各區中學務 
臨海海塘多數爲民間私有此次風水爲災半被冲坍紛紛要求省署撥欵修築槪遭駁斥 
官産清理處長章夔一昨下午接篆視事 
紹興第五師校校長洪承淵對於學生部分要求條件大半贊同業巳就職該校全體學生昨發出宣言報告談話經過情形 
秋分以後虎列拉症蔓延日甚下城各壽坊積貨一空各紳商之好善者咸發起組織時疫病院不取分文官廳方面昨巳發出時疫表令飭所屬隨時查塡報告 
地方通信 
[蘇州]  
　　息借冬漕展限日前財政廳通令各縣息借冬漕吳縣照額應借十八萬元以外惟溫知事因借欵爲難是以僅僅凑解洋八萬元日昨又奉財政廳訓令略謂息借冬漕已逾截止期間無如庫空如洗不得不予變通爰再展限一月至十月十五日止凡在九月三十日以前繳欵者仍扣足五個月利息在十月一日以後十五日以前繳欵者扣息四個月現在軍餉政費待用甚般設有貽誤關係非淺除委員前往帮同辦理外仰該知事遵照辦理 
查禁兜攪夏布吳縣公署昨准商會公函轉據横涇夏布業愼　胡萬元宏成泰等環稱商等均在横涇鎭開設夏布行遵章完納　稅請領登錄憑證專收鄕民杜織夏布代客買賣歷年己久前因有等私販白拉每在茶肆中公然兜攪鄕民無知輒受其愚迭蒙孫前縣長出示嚴禁并將潘阿金張義山二名先後拘辦有案近則日久玩生各私販故態復萌殊與國稅商業兩有妨礙懇請重申禁約等情温知事當即令行該管第三警察分所隨時查禁并繕發布告俾各懷遵 
日人參觀農校前日有日本所派竄事試騐塲技師永井良治至吾國南方蠶桑區域實地調查特偕同三并洋行商務部執事二人來蘇赴農校參觀並先期由日本領事介紹聞永井與農校長王企華有同學之誼見時情意尤爲浹洽盤門外絲紗兩廠亦往參觀日人留心中國實業於此可見一斑 
[無錫]  
　　秈稻業己登塲無錫連年歉收以致新陳不接農民爲補助缺乏糧食起見故咸種一部分之秈稻業己收穫登塲米色甚佳收成約在二石左右至於糯稻不日即須收刈晚稻至夏曆九月中旬亦可收穫云 
[江陰]  
　　知事懼算賑脫逃江陰人民因知事杜福堃經手公欵多不明瞭特集合各公團與杜算賬等情曾誌本報兹悉代理知事劉貫濤己於上月二十九日接篆杜之公欵賬目仍未明白宣佈各團體曾於三十日電呈省財政廳及高審檢廳其詞照錄如下「南京省長財政廳長鈞鑒杜前知事奉令調任業己交缷所有經徴地方各欵及征收費盈餘烟賭各案罰欵前曾電請派員會算未奉指令爲再電懇迅予訓令新任劉代知事轉知杜前知事未經正式公布清算交代不得離江以重公欵不勝企盼江陰巿鄕公所曁各公團叩艶」又電一蘇州高審檢廳鈞鑒杜前知事在任收入烟賭罰欵一萬餘元未經牌示經吳紳增元鄭紳組煦等先後分案開單具控省署現奉令調任離江在即該知事有無侵吞前欵殊滋疑竇乞電令公布以明實在而昭法紀」詎知杜福堃得悉江人再接再厲之辦法心驚膽慌急謀三十六計之一於本員一日午後假拜客爲由乘轎出署向東而行旣復折回逕山北門至河西鹽棧出轎婉懇鹽棧中人代僱一小舟託言有某師爺過江幸得混出江口改乘江輪赴寗惟其眷屬尚留署内及邑人探知杜氏逃出消息則去己多時無從追覓矣 
[鎭江]  
　　代理知事赴任鎭江商埠警察局熊局長接奉省電委代金壇縣知事旋即晋省謝委昨己回鎭急須摒擋一切赴壇履新旋於　務召集各區　長巡官等齊集總局開緊急會議　當塲敦囑一切並勉勵各職員謹愼從公以盡厥職 
省委　寗銷差新委鎭江關監督兼交涉員曹豫謙蒞鎭視事後省委任用道尹曹慕時來鎭監盤冒曹二君交代近己交代清楚曹道遂於昨午飛車回寗稟知銷差 
處長蒞鎭閱操鎭江警察改组後瞬四閱月兹以各種布置略有端倪故江蘇全省警務處長王桂林君特於陽曆九月三十號上午九時乘快班火車由寗蒞鎭維時丹徒縣張知事曁熊局長率領警界全體職員前往車站歡迎處長下車後即至警察總局檢閱各科及警捐事務所與拘留所消防等旋即赴商團體操塲校閱各區長警各種操法精神活潑技藝嫺熟往觀者人山人海莫不鼓掌稱美 
[揚州]  
　　蠶桑成績展覽會預誌省立第一蠶桑模範場塲長蔣乘風近呈准省署於十一月十一日起至十三日止在揚開本省蠶桑成績展覽會並經省署通令六十縣農塲曁蠶事機關選送成績標本蓮揚陳列以資比較其會費預計五百元亦經省署在實業行政預備費項下動支届時省署並派員來揚參觀云 
郵差與巡長衝突揚州郵政局跑差（即推運郵件者）范國元至鈔關外輪埠碼頭搬運郵件適警察第五分駐所巡長胡樹棠曁陸軍兵士等檢查旅客行囊巡長因細故與跑差衝突事後各回局所各憑片面之詞報告郵局長沈景彝則以警長不應無端毆打除將受傷人備文送縣騐傷外並據情報告南京郵務管理局核辦該警察分駐所亦將郵局跑差反抗情形報告縣署未識若何解决也 
[南滙]  
　　敎育會開會審查南滙縣教育會　於前月舉行大會時特備汽船邀請陸規亮先生等蒞會演講同時議改章程兹聞會長陸秉淵君以會章近奉教育廳批准備案昨日函請縣立高小各校長等開會員資格審查會並請徐縣視學爲主席以便審查畢後辦理改選云 
[嘉興]  
　　新知事接篆調任嘉興知事汪瑩己將永嘉篆務交却竣事於本月一日上午九時許山杭乘車蒞嘉當即赴縣接事所有署中屬員亦由汪知事分别委定除將接事日期呈報上峯備查並咨行各屬外一面佈告闔邑人民知悉矣 
籌設義務夜校秀州中校青年會籌設一義務夜校俾年長失學者報名入校就學藉以稍得國民知識現由該校通告就學者先期報名己於一日開校授課矣 
[江西]  
　　總商會查覆食米之餘額總商會因財政部函請調查本省糧米出産以便考察全國米糧之産額業己函復財廳轉報財部兹將原函節錄如下（中略）查吾贛向稱産米之區米糧一項本有盈餘兹從近數年糧食平均産額酌中計算除供全省民食外每年可餘食米一百五十餘石之數若遇年歲歉收則不在此例 
雜評一 
[軍人自决（默）]  
　　今日螑　治之聲幾徧國内矣然吾謂尚不僅此也勢將進一步焉因人民之自治引起軍人之自决質言之人民欲以本省人爲省長治理本省之民事軍人欲以本省人爲督軍解决本省之軍事此其觀念固同出於一源也陜閩川粤之爭巳開其端今且將駸駸而愈盛矣然以本省人治本省即有爭議不過開會拍電而巳代表磋商而巳省長之更易非甚難事也若欲以本省軍人解决本省軍事則其爭非兵力不能解决而紛擾且及於全省人民所關蓋甚大也况乎所謂解决本省軍事者果能本廢督主義出而收拾軍隊以助成民治斯固地方之福若僅欲援本省人爲省長例冀爲本省督軍則人民正在盛倡廢督之際此種自决主義殊不足以副自决之實也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[西報紀紅黨俄人在滬開會]  
　　字林報云上海俄人所辦之上海生活報載有紅黨俄人在該報館開會討論中國拒絕俄國舊外交官待遇事之詳情據謂會場中演說者數人内有一人主張上海俄人暫時宜請求領事團之保護但無人贊成此議繼由大多數通過下述議案計反對者一人不投票者四人議案文略曰中政府對於北京舊俄使及中國各處舊俄領停止外交關係此舉遂使在華俄人處於極爲不定之地位夫自克倫斯基政府傾覆後駐於各外國及中國之外交代表不允承認俄國中央政府而俄政府亦不承認其爲俄國之代表因是造成一種狀態今中政府此舉在我旅滬俄人分隸各政黨各抱不同政治信仰者視之認爲此種狀態發生後事理上所必有之結果惟在勞農政府與中國修訂舊約以前吾人利益置諸中國保護之下在吾人爲不堪忍受若置諸任何特别一國或一般領事團之掌握中則尤屬不堪忍受吾人絕對否認旅華俄人任何團體有指揮俄國中央政府干涉委任代表之權且不承認中政府有委任俄顧問之權蓋此權專屬於俄國之唯一中央政府而此政府在今日乃勞農政府也勞農政府乃各方面行政所趨集之中心點在勞農政府代表未能正式派駐中國以前吾人以爲今吾人所可行者惟有向遠東民國政府與海參崴臨時政府所派刻在北京之代表團請其轉向其政府接洽以委任駐滬領事之一法而巳上述議案通過後當塲舉定委員會分向旅滬俄人請署名贊成此案云 
[許交涉員前晚北上]  
　　江蘇特派交涉員許秋颿因對於代使俄領職權艱於應付故擬卽日親自晉京與外長面商一切巳誌昨報兹悉許君巳於前晚（一日）十一時隨帶秘書隨員各二人附搭滬寧夜快車赴寗擬先赴省署面請齊省長指示機宜後再搭津浦特别快車晋京預計在京勾留一二日卽將返滬現滬署一切政務暫由首席秘書代拆代行 
[陳震東赴寗]  
　　交涉署交際科長陳震東於昨日乘滬寗路快車赴寗 
[粤督問題之港訊]  
　　聯合通信社得香港電云魏邦平李福林等聯合省垣各界在海珠開會公舉海坼艦長湯廷光任廣東督軍一面行文莫榮新限一日下午七時交印然至八時止印尚未交各方紛紛戒備此次香港政府與沙面領事團對粤人治粤之主義亦表同情英國領事於此次調停之役尤爲致力巳有嚴重警告促莫榮新依限出境云 
[南方開辦第二國立大學先聲]  
　　自民國成立敎育部公議於南方創設第二國立大學其地點規定南京八年一月黄君炎培因曁南學校開辦赴南洋接洽僑商其時教育部以南京城北南洋勸業會塲地址共六百畝荒棄可惜就其間建設大學最爲宏敞適宜乃函托黄君乘便赴蘇門答臘晤商該地主張君步青將地捐助張君首肯草具捐地呈文托黄君携帶回國惟要以必俟大學實行開辦乃許投遞適丁五四學潮以後凡百紛亂敎育行政乏人主持無從提起而華僑回國諸君與國内實業家之熱心建設者各鑒於外洋商業之亟待擴張高等專門人才之非常缺乏屢次提議就滬開設商科大學南京高等師範學校曁南學校各因設有商科深韙其議本届暑假後各校新生之報名投考入學者其數大增咸以不能容納爲苦高等敎育機關尤甚乃益悟此事之萬難再緩適范君源濓重長敎育部宣言將擴充高等敎育乃由張賽蔡元培江謙王正廷袁希濤穆湘玥蔣夢麐郭秉文沈恩孚黄炎培諸君公同斟酌草爲請就南京建設國立大學理由書計畫及預算書於九月二十五日由蔣君郭君黄君親賫入都偕同蔡君元培於二十七日謁見范總長面遞各摺范君極爲許可次長王君章祜及重要部員均經接洽深以爲然即擬實行聞其計畫大槪擬辦文理科及專門科兩種文理科内暫設中國文學系哲學系史學系英文學系心理學系物理學系化學系數學系所以敎授高等基本學術專門科内暫設敎育科農科工科商科所以敎授專門應用知識如此時籌欵爲難可就南京高師一部分改設其經費卽從高師項下劃撥但須另籌相當之開辦費其地址以高師及南洋勸業會場爲基礎而商科大學因人材與環境關係定在上海擇地建設云 
[新敎育共進社第二屆常會紀]  
　　昨日（二日）新敎育共進社開第二屆常會（出席代表）江蘇師範附屬小學聯會代表吳研因楊衛玉江蘇省敎育會代表黄炎培沈信卿賈豐臻曁南學校代表高踐四柯成楙中華職業敎育社代表王志莘顧蔭亭朱叔源南京高等師範學校代表郭秉文鄭曉滄同濟醫工專門學校代表張伯初全國靑年會協會代表余日章晏陽初南開大學代表張伯苓南通中等以上各學校聯合會代表李敏孚北京高等師範學校代表鄧芝園（主席）黄炎培（會議程序）（一）報告本社經過情形（二）報告出版部狀况（三）報告本社經濟狀况（四）提議事件（五）選舉職員（六）談話（提議事件）（一）修改本社簡章案（修正條文附下）議决結果第二條第三條第四條（原案第五條）第五條原案第六條）第六條（原案第七條）第七條（原案第八條）均逐條修正通過原案第四條併入第三條（一）請新董事會於成立後十一月二十日以前擬定本年度社務進行計劃通告各團體議决通過（選舉職員）依據簡章第二條選舉董事十一人（當選董事姓名另附後）並决定下星期一開董事會會議進行事宜 
修正簡章一宗旨本社集合國内敎育團體或敎育家以聯絡國外敎育團體敎育家輸入新敎育共同研究進行並宣布國内敎育狀况於國外爲宗旨二組織本社由各教育團體志願組織之每團體推定代表至多三人每人有被選舉權每團體有一選舉權他教育團體有志願加入本社者經與社各團體之多數同意得隨時加入三會議每年暑假期内開常會一次遇必要時得開臨時會會議由各團體代表列席每一團體得一議决權四經費每團體每年納費一百元以每年七月至次年六月爲會計年度於每年度開始時繳納力有不足者得於入社時聲明由各團體多數同意酌減遇必要時得募特别捐五職員本社組織董事會設董事十一人爲名譽職任期二年於常會時選舉之董事會細則市董事會自定之設總書記一人辦事員若干人均有給職總書氓由董事會聘任辦事員由總書記聘任總書記秉承董事會率同辦事員辦理社務六本社出版之新敎育雜誌由擔任該雜誌經費之各團體主持之七本簡章於常會時議决施行 
新董事姓名余日章·黄炎培·蔡元培·沈恩孚·郭秉文·張伯苓·蔣夢麟劉·伯明·楊衛玉·顧樹森·李敏孚· 
[復旦大學運動會紀]  
　　昨日復旦大學在該校大操場舉行第六届運動會男女來賓有唐少川曁二女公子及侯德廣吳敏於等六百餘人推唐少川爲公正人阮志珍冷鑑爲總書記郝伯陽陳定評林天木于基泰爲監察員阮志珍爲司令員周錫三顧果夫蔡正葉秉孚爲徑賽評判員戴維司何德華陳定謨杜榮棠爲田賽評判員沈同一劉明智張孝安李白樓爲記時員畢靜謙章益爲記事員冷鑑爲糾察員賀芳薛恒元爲報告員李登輝夫人甘伯登夫人宣剛龐聲鐘爲招待員上午預賽下午二時舉行决賽賽場秩序由該校童子軍照料頗爲整齊並組織紅十字會以備救護記其運動結果如下（一）百碼賽跑第一張彦甫時間十秒五分之四（二）百碼賽跑（初級）第一吳維周時間十二秒五分之三（三）擲鐵球（初級）第一楊春生距離三十三尺十零二分之一（四）擲鐵球第一王振聲距離三十五尺零二（五）半英里賽跑第一張德平時間二分一三零五分之三（六）半英里賽跑（初級）第一吳維周時間二分三五（七）高跳第一吳炎章高度五尺五零二分之一（八）二百二十碼賽跑第一唐榴時間二十六秒五分之四（九）二百二十碼賽跑（初級）時間二十八秒五分之一（十）擲鐵餅第一林忠孝距離七十八尺七（十一）高欄賽跑第一張錫恩時間二十六秒（十二）擲槍第一楊錦濤距雖九十二尺七（十三）四百四十碼賽跑第一張彦甫時間五十七秒五分之三（十四）四百四十碼賽跑（初級）時間一分五（十五）跳遠第一吳炎章距離十八尺四二（十六）跳遠（初級）第一李應强距離十五尺四（十七）低欄賽跑第一吳炎章時間三十秒（十八）一英里賽跑第一張德平一時間五分二七（十九）一英里賽跑（初級）第一吳維周時間七分四（二十）竿跳第一吳炎章高度九尺二零二分之一（二十一）半英里替換賽跑時間一分五十零四分之三（二十三）低欄賽跑（初級）第一李應强時間三十六秒個人分數最多者甲級爲吳炎章乙級爲李應强優勝諸君由該校校長李登輝博士分給銀章來賓咸鼓掌誌賀云 
[總商會議事紀]  
　　租界施行印花稅案政府厲行所得稅案　　昨日總商會提議審查租界施行印花稅案公議採取湯方兩會董意見再行核復公署兹將湯方兩董意見略錄如下「湯節之意見書」今日租界印花稅發生之二個問題卽（一）印花稅可否施行於租界（二）租界施行印花稅之稽查法經鄙人連日調查研究之結果竊具有下列之意見（甲）租界施行印花稅應以華洋平等爲先决問題租界係華洋雜處與内地不同此項印稅果欲施行於租界當然以同在一區域之華洋商人能否平等負擔爲可否施行之標準使此項印稅僅由華商負擔於此若取於買主則買者因多一重負擔適爲洋商或掛洋商牌號者招徠主顧若取於商店則華商負擔獨重商業競爭必招失敗國家制定租稅對於内國人民且不能背平均之原則况其在國際巿場設有偏重必致一國商業失其經濟上之存立此爲今日政府不可不注意之點查租界商民對於稅法摘要内所開如（一）租賃土地房屋契約（二）各種收銀收錢字據（五）支取銀錢貨物憑摺（六）各種貿易所用帳簿等事實上遵行者巳居多數是租界商民認爲不發生何等障害者當然無不貼用惟其（三）（四）兩項如「現錢買物所開發票」「商店各種貨物憑票」因華洋不能同時貼用若由華商獨任必致陷商業於失敗之慘境此又爲華商碍難遵行之苦衷吾人平心而論人民納稅縱不希望何種之大利益斷不忍坐是反招無窮之弊害今日政府對於此點未有正當解决之法認遽厲行其自殺政策以重苦吾租界商民乎（乙）施行印花稅無稽查之必要印花稅果施行於租界如由外人稽查則喪失國體人民認爲絕對的不可如由商會稽查則與商會性質不符亦决不能擔任查印花稅世界各國所公認爲良稅者因在春手續簡單辦理者旣無中飽之弊又無煩擾之虞論其效用完全爲保護納稅者之利益人民亦决不願吝此少數之負擔致貽重大之損失故鄙人以爲印花稅果可施行於租界者可無事稽查以免滋無謂之紛擾（下略）「方椒伯報告書」（一）外人檢查大失主權爲人民絕對否認應先向外交團聲明根本取消以安民心（二）印花稅爲保護人民權利而設法旣最良無强制之必要何檢查之足云（三）商會爲商業代表非行政官廳無檢查處罰之權行之必多阻碍未便承辦（四）租界華洋雜處商店林立戸口紛繁操之過激必釀事變倘涉放任等於虚設其結果雖有檢查之名必無檢查之實設立檢查機關之初步徒多一番紛擾不如不設之爲愈（五）近時商民貼用印花稅票凡稍有常識者均巳實行不肯放棄權利若能設法勸導使人人奉行勢必推行極易商會可任勸導之責以裕稅源别無其他辦法（六）印花稅無嚴密核銷辦法此爲根本之弊應請設法整理自能漸收成效則政府之責也 
繼又提議政府厲行所得稅案原案謂南京總商會函開政府實行所得稅雖有指明用途終失信用擔負巳重何堪新增擬聯合電部展緩施行徴求上海蘇州通崇海泰各總商會意見本會是否贊同有對於所得稅之問題如何表示請公議結果公舉湯節之盛丕華江湘浦錢新之葉惠鈞方椒伯穆藕初七人研究 
[金融維持會定期開會]  
　洋貨疋頭商所組之金融維持會前曾上書英美兩商會條陳維持巿面辦法業經兩商會復函令其推舉代表正式磋商已見前報兹聞該會定期陽曆十月六號即陰曆八月二十五日開全體大會討論進行辦法兹將該會致各會員通告錄下自先令大跌以來本會早料其必有今日所以迭次宣言不憚苦口呼籲期喚起中外之覺悟無如外商方面以爲前數年華商之業疋頭者均獲有餘利現雖虧折尚無大礙我華商方面資本較厚者則坐視淪胥資本不足者又别有懷抱以至遷延至今迄無一種澈底之辦法今則貨價日跌一日銀根緊迫銷路毫無而外洋到貨又復紛至沓來今日完稅餉明日解墊頭忙得不亦樂乎加以水旱兵荒蔓延至十數省九月長期轉瞬即届試問我業同人經此創鉅痛深之後亦曾有動於中否前月間英美兩商會對於本會提議三條辦法復函贊成並令推派代表前往討論前項函稿業經本會付刊分送同人今巳一月餘矣究竟代表如何推派進行如何程序不得不開全體大會公同表决兹定本月二十五日（星期五）下午二時在愛多亞路事務所開全體大會尚望爲切身利害計準時到會望勿再存觀望自貽噬臍之悔機不可失時不再來何去何從幸祈自擇 
[請防娼妓流入内地之公函]  
　　上海各路商界總聯合會對於公共租界巳實行五年廢止娼館妓寮極表同情深恐流入内地蔓延無日特於四十次董事會議决定致函徐廳長嚴加防護以杜根源兹將函稿錄下敬啓者近公共租界己實行五年廢娼案外人之熱心此事莫非鑒於上海社會道德之墜落皆娼妓制度爲之厲階今巳决行廢娼運動着手伊始不無困難然念及將來之收效其有造於社會固甚大且深也夫娼妓制度之所由來原夫經濟組織之不良與夫平民生計之受迫今言廢娼自當圖根本解决然時期悠久難以企待必以眼前論一方面實行廢娼一方面爲根本剷除娼妓之計劃兩者並行不悖收效或能□速敝會對於此事深表同情且亦極力贊助誠恐公共租界着手實行廢娼而營此業者流入内地若然顧此失彼禍根仍在是以懇請貴廳長嚴密取締庶禍水旣除光明立現社會蒙被厚澤道德雜繫不墜使各地聞風響應相繼而興是非懿德也歟云云 
[大昌烟公司收撫災孩會議紀]  
　　大昌烟公司在上海創設收撫災孩所於昨日下午四時在該公司樓上開會各界到會者約百餘人首由發起人黄楚九君報告開會宗旨略謂收接災孩之舉實因災孩爲將來中國之主人翁關係甚大現在各處義賑等會成立甚多然均係救濟全部分者本所係個人獨力擔任並不集捐今日開會係請諸君討論進行一切事宜云云次公推周金箴君爲主席周君就席發言謂今日宜推舉議董俾可籌議進行兹先討論擬定之章程有無障礙之處並請來賓演說遂由馮叔鸞君演說略謂慈善事業可分兩種一消極者一積極者如放急賑等乃一時之救濟係消極者如收撫嬰孩等乃根本之救濟係積極者但收撫之後當敎養兼施培植成材不獨合於人道主義且於國家社會前途亦有莫大之良好影響蓋救嬰孩較救成人實進一層也馮君演說畢並提議修改章程數條及收撫辦法次陸伯鴻君演說略謂此次黄君發起本會予深贊成所有普育堂方面准擔任收養災孩一二百名業巳預備建築房舍矣云云 
次由鎭江孤兒院代表等商量收撫嬰孩後敎養辦法主席請到會人士推舉本會議董當經推定席立功·史量才·汪漢溪·周金箴·狄楚青·朱芑臣·姚文敷·張竹平·馮叔鸞·余榖民·周茂蘭·陸伯鴻·包朗生·陸逹權·魏小圃·吳寄塵·席子佩·吳引之·趙芹波·錢芥塵·葉潤齋·陸維鏞·沈田莘·倪遠甫·徐輔·洲劉厚·生莊得之·張雲雷·邵仲輝·張季鸞·盛澤臣·劉鴻欽·劉山農·孫玉聲·朱葆三·傳筱庵·葉山濤等四十人爲議董所有進行辦法當由發起人與議董諸君定於下星期二討論遂振鈴散會時巳五時半矣兹將各埠各慈善機關慨允收容受撫之嬰孩數目錄下（一）貼費者新普育堂允收一二百名閘北惠兒院允收四五十名每名每月四元聯義善會陸維鏞君允收一百名費酌貼鎭江苦兒院魏謙君函告可收三四十名每月五元五角無錫富安鄕公所函告錢六箴君現正籌辦錫西苦兒□擬提前開辦可收容十三百名每月四元寳山縣貧民習藝所函告可收容十三歲以上者二十名酌給衣食六七歲者亦可設法收容每月貼費二元五角崑山洪凌秋君函告崑地育嬰堂舊屋可收容三四十名費酌貼閘北慈善團函告鐵道北首有施粥廠平屋三十餘問可暫收容災孩費酌貼宜興張渚普益藝徒學校函告可收容十二歲以上孩童十名每年每孩貼二十元戈登路口森林籐器廠函告擔任安插生徒三十名初進廠一年須貼衣費（二）免貼費者英美公司允收九歲以上孩童二百名榮宗敬允收九歲以上孩童一百名普益習藝所允收十四歲孩童二十名蘇州通和坊雷宅代養六七歲孩童二十名貝勒路永慶坊俞瑞豐五金工場俞伯鴻君允收學徒十人祥大金木廠允收十三四歲藝徒四名棲流所允收三十名 
[各方面之籌賑聲]  
　　華洋義賑會華洋義賑會昨接各省來電如下（一）湖南譚督軍電連承兩電敬悉熱忱毅力感佩尤深已分飭各屬將被災情况隨時逕報貴會以期迅捷而昭眞確並轉致此間各報館用文字閘揚盛舉特此奉復譚延闓叩艶（二）北京施督辦電此間所辦急賑第一批業巳出發現值雨後正可趕種二麥之時災區待用麥種尤亟尊處捐欵請先滙洋數萬元以便趕辦麥種散放補種至禱肇曾卅（三）新疆楊省長電諸公慨念哀黎組織義賑會藉資救濟本擬竭力贊助奈新省協餉久停俄亂繼起逃來俄國敗兵難民不下數萬籌振撫恤支絀萬分尚須周助鄰封實無餘力協濟内地特此電復無任歉仄楊增新卅華洋義賑會發出各電如下（一）北京施督辦鑒兩團體偕同本會查放員准四號出發尊處購就囑放之糧存在何處能否急運災區乞即電示以便該員等前往接洽（二）北京施督辦鑒艶電敬悉北省災重憫急萬分貴會積極進行深佩藎籌此間發起華洋義賑會鄙人被推爲振務股長己將尊處交會公閱必當竭力輔助以副仁懷上海華洋義賑會賑務股長盛恩頤東（三）北京交通部蔣司長台鑒直魯豫晋振電免費執照己承頒到惟敝會原有八省名義應請續發執照各五張振員即日出發亟待應用務祈迅交郵遞爲感（四）北京中沈篦子胡同唐慕潮先生鑒電悉公請先生爲敝會第一組查災主任專查直省請將各縣災情分别輕重隨時電告另派吕士龍江漢二君帶同振電免費執照尅日北上聽候指揮（五）北京施督辦鑒敝會出發在即乞向交通部索發津浦全路長期通行頭二等免票念張以備查災各員應用千萬勿遲華洋義賑會朱施東該會昨接貝潤生君函云月之二十一日爲次兒義奎授室辱前親朋厚贶拜領之餘銘感無旣理宜備筵答謝因念北方旱災哀鴻偏地待哺孔殷爰將筵資二千元送奉託貴會滙解災區施放爲荷云云又商務印書館同人助四千九百四十五元小洋一百三十九角淞濱草廬助洋一百元戎和庭君移助湯餅筵資洋六十元聞該會所收零戸捐欵截至昨日止總數己逹三萬元以上云 
學生聯合會總會學生總會昨發通函云各省區各特别區學生聯合會南洋白加郎岸中華學生會公鑒北方旱災兵禍一時並至流離載道思之心痛吾輩誼屬同胞義難坐視望速協同尊處各界設法募賑逕滙災區以解倒懸其數多固益善少亦無妨所冀聚沙爲塔集腋成裘並望於課餘隨地演講避難災民慘况藉以喚起國人之同情臨電迫切諸維弩力中華民國學生聯合會總會東 
寰球學生會日校寰球中國學生會日校高級學生鑒於直省災禍之烈特發起募集捐欵職員學生咸踴躍捐輸一俟捐欵收齊即彚交華洋義賑會云 
台屬急賑會台屬水災急振會日昨假座大舞臺演戲籌賑先期預售戲劵分五元三元一元三種銷數頗巨又爲紥彩花樓兩間每間售洋二百元爲王頌堅潘簫九兩君所購戲戲除該舞臺全體藝員排演外並有名伶客串塲中秩序整齊十一時演戲畢即有天台山農劃介玉登場場報告謝來賓盛意曁籌備員與名伶贊助熱心次述災民慘狀演至悲痛處淚如雨下一時掌聲如雷滿座動容於是當場捐助者有黄春生八十元阮筱生三十元黄逹生十元韓伯屏二十元王雲程二十元徐光貴二十元徐麗生二十元其不留姓名擲諸台上者四百餘元又有天台山農書歟百付售價賑助云 
[呈請减除運俄茶稅及限價]  
本埠茶業會館業董陳兆燾等近呈國務院外交部農商部請求减輕運俄茶稅並取銷限價兹錄其呈國務院代電如下竊閱報載俄人遠東共和國商務代表團優林等到京由外交部非正式接待並訂期開議修訂商約等情查商等運俄茶葉前因該國政府限制售價並苛征入口茶稅極重屢經上海總商會轉陳請予維持在案今該國旣派有商務代表至京議修商約之舉擬請鈞院咨明外交部趁此時機將運俄華茶稅則提出修政與該國政府立行協定務照我國征收各國進口貨例規定值百抽五以期國際間之稅率適平並將限價一事絕對取銷以合貿易自由通則此爲華茶華茶商務前途生死攸關商等不避干冐切懇提出修訂俾逹減輕華茶入俄稅率爲值百抽五及廢除限價目的而後巳良以我國茶葉運銷俄境最多約占全額十之七八前因俄亂不能運出商等猶冀待其事平必可暢運乃該國政府輙以苛稅及限價協議減除則華茶無復昭蘇之望除呈農商外交部外謹以電陳懇鈞院鑒核俯准辦理無任跂切之至茶業會館陳兆燾等謹呈 
[各輪船進出口消息]  
　　國内輪船 
寗波招商局昨日開往寗波之江天輪船所裝出口貨有芝蔴二十餘包核桃十餘包及紙邊·麥·草水菓等類又平安公司開往海門·石浦之寳華輪船昨日所裝出口貨有麵粉三百餘包土布十餘包紙頭二十餘件機器十餘件又越東公司昨日開往石浦·海門之永利輪船裝去出口貨有菉荳七十餘包花衣二十包玻璃及紙烟五十餘箱黄白糖一百餘包棉紗·洋布·五十餘件機器麫粉一百餘包並鋼鐵·火柴·等各種雜貨長江寗紹公司昨由長江各埠開來之寧紹輪船所裝進口貨共二萬二千零六十八件有白米·黄荳·小麥等各種包子一萬三千五百七十三包麵粉米千包蓮子一百三十五箱綢縀七十三件水泥一百桶白苧蔴　一百四十六件烟葉八十二件機器一百三十包桐油二十五桶其餘爲各種雜貨尚有轉運甬江之貨有白米一千一百三十四包蓮子一百三十件白苧蔴　四百六十三件藥材三十七件壽木三十六件又招商局開往長江之華大輪船昨日所裝出口貨有洋紙五十餘件棉紗三十餘包及玻璃罐頭食物·紙烟等三百餘箱餘爲顔料·洋靛青·肥皂·蔴　袋·鋼鐵·烟絲等各種雜貨又太古公司之武昌輪船昨日所裝長江各埠之貨有洋釘·蔴　袋·鉛絲·肥皂等各種雜貨 
港粤招商局昨從香港·廣東開來之廣利輪船所裝進口貨有桂圓·荔子干等一千一百二十五箱檀香七百餘件及點銅錫烟絲藥材等各種雜貨尚有大批砂田旦數千餘件 
[國外輪船]  
　　歐亞前由天祥洋行經理之亞菲利加號ＡＦＲＩＣＥ專以行駛於奥國之的里雅斯得現該輪由勞合輪船公司ＬＬＯＹＤ收歸自理近巳自奥國開來本月十號左右可到上海抵申後尚須開往日本據聞奥國裝來之貨以胡椒海味爲最多至其回國之期則須至本月底云又怡泰洋行之ＶＯＧＴＬＡＮＤ係從意大利之熱乃亞ＧＥＮＯＡ來滬約進口期常在本月之二十五號但該輪素不見在中國行駛當係新近增加者又有格林斐爾號在本月六日可從倫敦到申至太古洋行經理藍烟囱公司之德雷門號ＴＥＬＡＮＩＡＮ由利物浦開來原定本月九號抵此其開行還英須至二十八號云法國輪船公司之ＣＨＥＦＭＥＣＡＮＩＣＩＡＮＭＡＩＬＨＯＬ號前從安得斯伯（ＡＮＴＷＥＲＰ）及倫敦駛至香港已於本月（十月一）一號夜間由港向滬開駛約在五號星期二晨八時抵滬泊於工部局黄浦灘碼頭中美天祥洋行之總禮拜堂號ＧＥＮＥＲＡＬＣＨＵＲＣＨ自 
 
 

Page 11

 
 
　　美國之紐約開來現接來電謂該輪至遲在下星期四定可到滬刻將抵日本云又中國郵船公司之南京號在本月二十日可以從美國還滬又有大來洋行之西漢潑彭號本定九月二十五號從美國之新金山來滬現巳逾期多日尚未進口據云在日本方面稍有稽遲其原定十四號還國之期亦巳不及須當展限蓋該輪抵申後尚須開赴南洋起缷各貨也 
[一星期之金融調查]  
　　進出口銀洋上月廿八至十月二日止國外共到大條銀三千一百二十七條金條金洋均未有到國内南京杭州及寗波等三埠共來國幣一百萬元寳銀裝赴南京天津兩埠者計八十七萬兩現貨標金裝赴日本大阪者計三百零八條尚有國幣二十萬元裝往厦門又裝南通去計洋七萬元又蘇州去洋十萬元此届現銀進多出少故洋商各銀行之存銀甚多以是銀價鬆動金價略增也兹將逐日進出口之確數錄下「二十八日」英公司輪船從歐州等國進口載來滙豐銀行大條銀二百六十五條又麥加利銀行四百九十二條又華比銀行一百三十三條中國銀行由杭州來洋十萬元又南京來洋七萬元又交通銀行亦來洋七萬元又大陸銀行來洋兩萬元通商銀行從杭州來洋十萬元中交兩行各裝南京去銀五萬兩大陸銀行亦去銀三萬兩本街官銀行裝赴厦門去洋二十萬元「二十九日」大陸銀行由南京來洋二萬元又中交兩行各裝去寳銀五萬兩中國銀行裝往蘇州去洋五萬元淮海銀行裝赴南通州去洋二萬元大陸銀行裝南京去銀二萬兩「三十日」金城銀行山南京來洋十五萬元又裝去銀十萬兩中國銀行亦裝去銀四萬兩又交通銀行去銀五萬兩「十月一日」茂生輪船公司之郵船從美國載來本埠滙豐銀行大條銀一千三百六十二條又運通銀行六十八條又麥加利銀行一七十六條又荷囒銀行三百九十九條又花旗銀行四十四條又滙興銀行一百九十條中國銀行從杭州來洋二十萬元又南京來洋六萬元又大陸銀行亦來二萬元交通銀行裝往天津去銀十萬兩又裝南京去銀五萬兩又中國銀行亦去銀四萬兩某銀行裝日本大阪去標金三百零八條（每條十兩）「二日」交通銀行由南京來洋七萬元又裝去銀五萬兩又中國銀行亦裝去銀四萬兩大陸銀行由南京來洋二萬元又裝去三萬兩 
　　洋釐此一星期洋釐仍步步低小蓋花米等雖巳上巿用途不廣布巿大半停滯滬地積存土布約值銀三百萬之上况造幣廠日有鑴出十五萬元左右以是昨日收盤洋釐跌至七錢二分八釐七五觀此大勢目今尚不易提高也 
銀拆近日中外各銀行存銀存洋尚夥而華商之業進出口貨者仍舊阻滯故將存貨向錢莊做押欵者不一而足錢莊之流通幸賴各銀行之臨時拆票其中華商銀行估有半數故銀拆上月三十號之前常在四錢前昨兩日稍爲鬆動由三錢五跌至二錢九分然近日出口棉紗呆滯又值巿價大跌及大宗蛋黄蛋白之對外貿易東清存積之血本甚巨由此觀來秋季之各項商業不甚樂觀故今後之銀拆恐難回小也 
　　國外滙兌鎊價自上月二十二號改長至五先令十一辦士之後直至昨日始改縮一辦士大條銀價此一星期内稍爲變還近期價較上届小去三七五遠期亦縮七五羅比共小八元法郎小去五個紐約小去一元香港滙水亦小半分東滙漲起一分半新加坡亦漲半分和囒共小去一元五角俄國羅卜及德國馬克咸無更動今後之國外滙兌升降全視進出口貨結價之需求爲轉移也現金價近數日各銀行進出之各國滙票雖不多結價較上週爲軟致金價漸漸升高現貨足金昨日收盤爲二百三十八兩半期貨標金最高到過二百三十七兩午刻收盤略跌銀一兩惟各銀故否則每兩又要加洋一元至半元矣 
各銀行查倉數昨日星期六調查中外各銀行所存現銀統計三千五百六十五萬兩洋二千七百零六萬元大條銀一千七百八十五條押欵銀六百零三萬兩又拆票銀一百零六萬兩惟其中聚興誠等各商儘蓄等銀行之存數皆不在内兹將己入外國銀行團之各銀行存銀存洋等數錄下（某國七銀行不錄）麥加利存銀一百四十萬洋一百二十萬押欵七十萬滙豐存銀一千一百二十五萬洋二百七十七萬大條銀一千一百五十二條押欵銀一百零三萬兩道勝存銀一百六十三萬洋四十五萬東方存銀二百十三萬洋四十二萬花旗存銀一百萬洋一百六十萬大條銀四十四萬押欵銀五十萬華比存銀一百十五萬洋三十五萬押欵二十萬和囒存銀三十五萬洋八十五萬大條銀三百九十九條中法存银七十五萬洋一百四十七萬通商存銀六十萬洋七十萬中國存銀一百六十萬洋七百十萬押欵三百六十萬各錢莊存銀三百四十萬洋二百六十萬交通存銀七十五萬洋四百七十萬有利存銀四十七萬洋三十五萬菲律濱存銀三十五萬洋五萬友華存銀四十萬洋四十萬滙興存銀四十七萬洋十八萬大條銀一百九十條安逹存銀三十五萬洋十萬拆票二十萬兩懋業存銀四十萬洋二十萬拆票七十萬兩大陸存銀三萬五千洋四萬 
[滬寧路轉運來滬貨物]  
　　昨日（二日）滬寗路運來之貨物如下茂新山無錫裝來兵船牌麵粉六千四百包翔茂由南京裝來瓜子三百九十五包又裝來新米二百三十五包由鎭江裝來小麥三百二十五包協茂由南京裝來新米三百四十五包又裝來小麥二百八十五包由鎭江裝來小六麥百四十五包由常州裝來小麥三百五十包清記由南京裝來小麥一百八十三包由鎭江裝來小麥四百六十包華盛義由南京裝來瓜子三百八十五包又裝來小麥三百七十包由鎭江裝來小麥七百六十五包由奔牛裝來小麥三百四十五包由常州裝來小麥二百六十一包由無錫裝來小麥二百二十五包永泰隆由南京裝來小麥二百二十五包由無錫裝來山鹿牌麫粉三千八百包又裝來新米四百六十五包滙通由南京裝來羔羊皮五十六伴又裝來新米二百三十五包由鎭江裝來小麥三百二十五包瑞泰恒由南京裝來瓜子三百八十包又裝來新米四百七十五包協豐由南京裝來雞蛋二百十八伴又裝來瓜子一百八十三包中華捷運公司由南京裝來瓜子三百九十五包恒大由南京裝來生梨二百十八伴又裝來小麥二百念五包由鎭江裝來小麥三百六十五包同興由南京裝來瓜子四百零五包又裝來新米三百六十五包恒泰由南京裝來小麥三百二十五包由鎭江裝來小麥四百二十包運繭處由南京裝來新米二百二十五包由常州裝來小麥三百五十包由無錫裝來小麥三百四十五包 
[全國各界聯合會消息]  
　　全國各界聯合會定雙十節開第二届評議大會除廣西·山西·福建·湖北·浙江·江蘇·安徽·陜西均巳派有代表在滬外連日又有雲南代表吕天民江西代表于振寰天津代表李仲吟常德代表何斗魁接踵而來至來函報告將次首途者尚有北京·河南·湖南等處想届時定有一番盛况回 
[國民大會策進會評議常會紀]  
　　國民大會策進會昨日開第十一次評議常會主席曹慕管紀錄唐豪其議决案（甲）幹事部提出出發代表徴求同意案並附出發各代表姓名周劍雲朱定一主張須將各代表資格職業籍貫性質等說明多數贊成當即依次提出由深知各代表歷史之評議員逐一報告通過者爲曹慕管盧煒昌馮少山鄭鷓鴣四君下次常會尚須再舉六位（乙）評議部改選委員案趙南公主張下次先發通告再行改選表决通過議畢散會 
[創辦滬閔長途汽車之呈報]  
　　邑人李顯謨黄申錫等發起創辦由滬至閔行鎭之長途汽車以利交通曾見前報兹悉由滬至閔行計路程五十餘里自上海至老龍華新龍華一帶均巳築成馬路築路工程不必估計惟新龍華至漕河涇朱家行曹行顓橋塘灣北橋逹閔行之路線計程二十餘里應築馬路一條路面至少須寛四五丈目下應先測繪路線惟恐測繪時際鄕民人等見而誤會自宜呈請縣署出示諭知而經過之朱家行地方係爲松江縣轉境亦應一併呈報爰將創辦滬閔長途汽車情形會同各鄕董擬具禀詞分呈上海松江二縣公署請求分飭沿途各警區查照并請傳諭各鄕民知悉以免誤會 
[寗紹公司開會爭閙案之集訊]  
　　寗紹公司前假四明公所開股東會時因有人爭閙擾亂秩序有朱湘順被人毆傷具禀法公堂控告王聲臯等曾紀前報昨日由聶讞員與葛副領事諭開特别公堂集訊被告王聲臯代表郭蘭克律師稱寗紹公司係公衆公司名義此次具控須有實在之人方能起訴第二被告邵立坤代表巴和律師稱現悉此案係甯紹公司董事會起訴惟董事會係屬團體究屬董事何名何人負責須該公司將董事姓氏開明呈案察核寗紹公司代表普來梅律師稱此案主腦係朱湘順因被毆受傷具控如欲知各董事姓氏今均到案一問即知原告朱湘順代表逹商律師稱九月十九號寗紹公司在四明公所開股東會有人爭閙時原告目見王聲臯等手持長櫈擊人當此時侯因人數衆多朱湘順頭額是否被王等擊傷雖難以指明惟實由王等喝打請堂上向朱訊問即知朱湘順供是日寗紹公司在四明公所開會尚未開議商人見王聲臯與議台上樂振葆爭論商人起立相勸不料王聲臯即舉長櫈擊人時約有五人王又喝令毆打當時適有穿短衣之數十人在場即帮同行兇與邵立坤向不相識當時又被擊昏故不能指明邵是否帮兇之人商人受傷後卽偕四明公所經理同投捕房控告堂上問是何執業在寗紹公司是何名義朱答稱向爲大菜司務在該公司有股份二十七股每年開會時該公司有選舉票等送來十九號開會故此前往到場時與王聲臯亦不認識直至被其喝打後始知王聲臯之名繼由王聲臯所延郭律師稱現今原告所供與王聲臯邵立坤均不相識顯見原告不能指實應作無效原告在捕房報告與堂上所供大爲不符請堂上明察繼由寗紹公司股東樂振葆稱九月十九號係開股東會照章應舉臨時議長各股東舉洪承祁爲議長王聲臯定欲舉振葆爲議長振葆因王一人所舉不能作爲有效振葆又照公司定章用議决票公舉王聲臯口稱議决票未曾帶來並出反對之言即起立吵閙旋即喝打究竟欲打何人不知其用意所在邵立坤在場附和有之並未見其持有長櫈打人王聲臯是否持長櫈擊人因當時秩序大亂一時看不清楚不能指實訊至此時巳過午中西讞員會商之下諭候親蒞四明公所開會之處察看情形再行覆訊核辦 
[上海大戲院之劇]  
　　戲名爲「爲東方之自由起見」戲員爲中國廣東鄭美女士華僑鄭美女士廣州人年二十四歲自幼在美關於美國風土人>I < 
情深有研究晚近更醉心影戲事業屢演關於中國事情之劇片頗爲美國人士所歡迎其最新之作爲「爲中國之自由起見」詳述德人謀害中國之陰謀其德國偵探之一切詭計卒爲中國一貴女所破其貴女郎由鄭美女士所飾風情舉動大有女俠之氣現定在上海大戲院十月八號九號十號三日開演此劇云 
[美勝米廠控劉育民案之研訊]  
　　蕪湖美勝碾米廠前爲鎭江人劉育民在該處海關擔保運米往津埠銷售詎劉竟私運往日本經關員覺察飭該碾米廠繳存保證金並限交劉到案嗣該廠經理方　 
五訪悉劉匿跡上海故來滬在公共公廨以刑事控其欺騙迭次將劉及與此案有關之洪瑞庭提審以案含民事性質判將刑事案註銷被告等各交舖保仰原告另具民事禀詞候訊在案昨日開民庭審訊先由原告代表律師上堂將案情重述一過並稱美勝碾米廠發起人係英商惟現巳改義商是以今由義領陪審語至此令方介五站入證欄向其詰據供稱本年三月十二日被告將寫成之華英文保單各一紙央我蓋戳向蕪湖關擔保但華文保單上祇註擔保押稅洋二千元英文是何句語當時不知事後始懇英文係寫在蕪湖購米八千石運往天津等字樣所爲儼然欺騙致得朦混海關運往日本迨該關覺察除將我經理之米廠發時外並着繳罰金四萬五千零七十兩且限尋交被告後我來滬起訴受種種損失約有一萬兩雖該關着罰之欵現尚未繳恐終難脫累當爲被告具保時係美勝及大有號日新報關行連環作保等語劉育民之律師卽起稱美勝旣係義商何以蕪湖關竟能發封曷不禀請該國領事轉禀駐京公使向中政府交涉至原告適供罰欵尚未照繳則應無起訴權利云云並與原告之律師辯論之下張襄讞及義副領事費洛氏會訊至此宣佈退庭判被告等仍交舖保候函請蕪湖轉將本案海關保單抄錄一份並請將該保單拍照從速寄廨再行續訊 
[無照開汽車肇禍之罰儆]  
　　陸金生未向工部局捐務處請給開駛汽車照會前日忽在黄浦灘開駛一千三百八十八號汽車遂將黄包車夫毛阿王撞倒幸未受重傷車中乘客西婦覩此即鳴捕將陸拘入捕房昨解公共公廨請究由管理車輛事務之西捕頭到堂陳明被告無照開車肇禍應請嚴辦據陸金生供係名鐵鬼者强令開車等語中西官以陸旣無開車執照不應冒昧從事科囿洋一百五十元充公以儆如無力繳洋改押西牢三個月 
[恒孚銀樓南號開幕紀]  
　　昨日爲小東門内恒孚銀樓南號開幕之日上午六點鐘即開門上字足赤每兩售洋三十三元至八九點鐘時營業異常擁擠是時聞得先令改縮故金價增洋半元至午刻又增半元當日生意大爲熱閙至下午八時所備銀飾盡行售罄因非惟售價極廉且工價免取以是各鄕咸聞信而至大有爭先恐後之槪恒孚北號全日門莊亦因而增多共售金飾五百餘兩泰亨源方記三百八十兩並聞大同行各家營業亦各增廣云 
[縣商會今日開常會]  
　　上海縣商會常會本定每月第二第四星期日爲會議之期今届陰曆八月望日因商界循例結東賬欵無暇赴會故是日常會不及會議遂改訂下星期日（今日）開會昨日由該會函致各會黄請於是日午後三時務各蒞臨會議 
[工界協進會今日演講]  
　　今日下午八點鐘虹口西武昌路中華全國工界協進會請晏陽初君黄璧魂女士演講無論何人俱可前往聽講 
[酒業選舉新董事]  
　　本埠粱燒酒行南北同業三十餘家以業董王楚善君歷經三載任期己滿故於昨日在徴雅堂公所選舉新董結果方志鐘（號琴伯）得票最多當選爲新董事擇於本月五日接替並復行選舉議董四人以資襄助 
[熒昌火柴公司鎭江新廠開幕]  
　　熒昌火柴公司近年營業發逹現有二廠所出之貨不數銷售故在鎭江建造第三新廠現房屋告竣定於今日（三日）開幕故該公司各股東四十人乘滬寗路十二點四十五分開行之快車赴鎭參與開幕典禮 
[雷文森律師逝世消息]  
　　字林報云一日晚間接横濱午後一時發來之電信内稱雷文森昨夜心病逝世同時愛理思律師處亦接有同樣電信云 
[浙江路聯合會開會紀]  
　　浙江路商界聯合會昨日五時開第二十七次全體大會到者馮蓮塘等三十餘人公推高耀庭主席謝品璋記錄許友如報告義務學校報名入校者較前季更多四分之一校中果椅不敷分用高耀庭提議先倡助十元添辦桌椅再函請本路界内先施永安兩公司樂輸公决通過趙炳浦提議米價各處皆不願賤售來源不多本路事務所平糶兩月現仍須寛籌虧耗之欵減爲頭等七元二號六元總以壓平巿價與往年新米上巿價時爲止丁靜波贊成通過俞文逹提議無利借欵巳奉號主授意願首助基本金并請分隊勸募衆贊成張奎庭提議醫藥兩事仍須進行先認助十元通過孫鏡湖提議連日與商界籌賑協會籌商情形南洋公司巳認捐十萬元本路地産最多如劉澄如施善畦葉山濤顧子磐四君由公會函勸募一面分途向本路各號勸募一有成數彚交商界籌賑會登報誌謝以昭實在蔣榮夫贊成通過王然照提議華人顧問雖資格相合仍須才德兼優方可彚報華人納稅會庶不貽羞外人表决通過議畢宋薛三會長來函催給徽章以便續製貽德里經租葉山濤君函助義校月費十元决宜致函謝摇鈴散會時己上燈矣 
[綏遠奬劵第七次開奬紀]  
　　昨日爲第七次綏遠工賑善後有奬正劵開奬之期在滬南久大碼頭該公司内舉行自上午九時至午後一時正兹將五大奬號碼及經銷各票號錄下頭奬第一萬七千一百十七號（蘇州源濟）二奬第一萬八千三百十九號（本埠有利源）三奬第一萬七千三百二十一號（漢口振華公司）四奬第七千八百十號（本埠善利全）又一萬一千六百六十四號（寗波大逹利）五奬第二萬二千八百六十九號（本埠大利元）又二萬二千一百六十五號（寗波利用公司） 
[均益决志會徴求開幕]  
　　文監師路均益决志會前日（一號）行徴求大會開幕禮晚間開會員討論會七時半振鈴開會由魏芸湄主席各會員相繼討論徴求方法結果一方勸告舊會員繼續加入一方勸告各界加入本會至九時半始散今將各隊隊長及參謀姓名列下第一隊隊長花兆祥參謀顯松林第二隊隊長謝慶　參謀陳萬榮第三隊隊長董季昌參謀趙枕亞第四隊隊長陳澤寀參謀唐炳彪第五隊隊長唐乃欣參謀方聲雷第六隊隊長陶孝英參謀應雲衛第七隊隊長陸士林參謀魏芸湄第八隊隊長袁汝讓參謀沈志伙 
[義費副領事繼任公廨陪審]  
　　駐滬義國副領事羅斯氏升任漢口總領事業巳首途經誌本報兹悉羅君所遺公共公廨陪審一席傐事團議定仍由義總領事德榮時君選派副領事費洛氏繼任昨日星期六公廨輪應義領堂期故費副領事於上午九時半驅車蒞廨陪審刑事案件矣 
[迷路男孩待領]  
　　男孩沈蘭桂身穿白斜文短衫褲藍袴帶綠洋線襪蒲鞋頭鞋子和尚頭無帽花法租界地方迷路啼哭爲捕查見帶入捕房昨送法公堂請示詰據沈孩稱年十歲崇明人於前日隨同顧先生來申等語餘言含糊判送堂留養候家屬認領 
[軍隊預備校閱]  
　　松滬何護軍使近以時届舉行秋操之期浙督軍兼陸軍第十師盧師長不日派員蒞滬校閱所有現駐本埠南巿第三步兵第二十旅三十九團曁新改編之混成旅第一第二兩團等所部共有九營並機關槍連等均應在龍華操場校閱所有嗣係大操時需用軍械旗幟等一切器械皆應先爲配妥該操場内或有叢草及凸凹不平之處亦當將草剷除塡平操地除令飭第二十旅榮旅長迅飭駐防吳淞之步兵第四十團務速預備校閱外昨特令飭三十九團等各團長遵照辦理矣 
[編釘划船船片之波折]  
　　滬南工巡捐局肯姚石蓀前奉松滬護軍使何豐林令飭將浦東爛泥渡至龍華嘴一帶之江北盪牀划船按戸編釘船牌以資查核當經論令巿舶所承辦人前往調查姓民責令赴所領照編釘在案現據該承辦人錢寳如聲稱划船戸多至六七百號所釘者不過三百餘號因牌照均註爛泥渡字樣各船戸均不願編釘據云一經編釘祇能在爛泥渡碼頭載客不能再赴他處營業是以梗阻請爲核示等情姚局長以案奉護軍使公署訓令編釘應如何進行擬列入議案請本局董事會提議辦法以便實行 
[謝海廷不服上訴之結果]  
　　小西門口養志坊居戸謝海廷前因誤指收買舊貨之姚申康爲竊賊將姚毆斃報由法庭派員騐明棺殮屍父姚某一再到廳請求伸雪節經地方審檢廳訊明判决謝海廷監禁四年謝奉判不服提出理由上訴業將謝申送蘇州高等廳訊辦在案兹悉此案經蘇州高等廳開庭訊明以謝上訴毫無理由判令仍照地方廳原判决執行昨日高檢廳派警將謝海廷押解來申到廳稟到譚檢察廳長諭飭收押聽候送監執行 
[尋獲十二年前逃妻續誌]  
　　南滙縣周浦鎭附近湯家巷鄕人湯夢生之妻錢氏背夫私逃己有十二年之久兹爲湯查悉錢氏實遭上海西鄕徐家滙地方沈金生姦佔爲妻前往尋獲鳴警將沈與該氏拘入二區三分所轉送地檢廳訊供收押候辦等情曾誌前報兹悉此案業巳預審明確起訴審判廳昨日下午三時該廳陳推事官會同周檢察官開第五庭辯論命提沈金生至案據供年三十六歲上海人在租界某救火會充備警員錢氏自跟民人迄今己有八載實不知其家中尚有丈夫求察質之湯錢氏供年三十五歲二十歲時嫁與湯夢生爲妻僅有四年因丈夫將我虐待因此背夫逃出帮傭度日旋與沈金生姘識是實問官得供問曰爾僣沈金生姘識爾丈夫知情否答丈夫遠在鄕間並不知道問官會商之下當庭宣判以沈金生湯錢氏等和姦罪業己成立判各監禁二個月俟該氏刑期届滿交由本夫湯夢生領回管束 
[姦拐女子之押儆]  
　　虹口梧州路六百六十四號門牌江北人張寳如家十七歲女兒龍女子於上月二十九號彼同鄕劉小二子誘往法租界某小客棧住宿後將飾其物典質並欲挈往外埠中途該女哭泣爲總巡捕房四百五十六號華捕所見詰悉原委將兩人一併拘押昨解公廨中西官訊明劉小二子姦拐屬實判押西牢二年女交其父領去管束 
[汽車傷人兩則]  
　　昨日上午有某號汽車駛經九江路撞倒寗波人　　林跌傷首腿等處由老閘捕房二百四十一號華捕瞥見當即前來抄錄汽車號碼另雇車送受傷人往仁濟醫院醫治一面歸報捕頭候示又昨日下午三時許有三百十號汽車駛經公共租界南京路浙江路口撞傷江北人王義宗腿足跌倒於地當山老閘捕房一百八十入號印捕到來雇人力車送王義宗往仁濟醫院醫治一面抄錄汽車號碼持西醫所簽傷單呈報捕頭請究 
[招牌店欠欵被封]  
　　滬南裡鹹瓜街張湧盛招牌店因虧欠鮑宏泰漆店貨欵洋一百餘元經該店執事赴地方審判廳起訴請追當開庭時該被告未到致奉缺席判决後被告置之不睬反避匿不面該原告即聲請執行將其動産店業生財查封備抵前日由廳派吏至南巿第一區警察署協警前往將該店内動産逐一點明然後發封聞該被告承接北巿英綢莊新開張这招牌未及取出致被一併封存恐不免另生交涉云 
[攫飾與收贓並儆]  
　　陸金生陸三毛季小弟王小寳陳善富五人均因與婦人潘陸氏在北浙江路被匪攫去值洋三百三十元珠花一案有關被捕解經公共公廨訊押查究在案兹由滙司捕房中西包探查明兩陸及季非但攫取本案珠花屬實且尚犯攫取婦人張羅氏沈氏等之金鐲金挖耳等案王亦預聞其事陳實無干所攫贓物係銷與唐家弄一百三十號門牌陸張氏昨晨傳同各失主將陸等並收贓之陸張氏解廨稟請中西官復訊之下判兩陸與季各押西牢二年王押六月期滿一併逐出租界陳斥釋陸張氏罰洋二十元充公 
[昨日公共公廨訊案紀]  
　　昨晨公共公廨第四民庭由李襄讞會同英包副領事訊理各案併誌如次（一）綸華協大公興等各號同訴興華祥號主沈英豪不理期票洋九百餘元案據原告代表律師到堂聲明被告業巳拘押其店無人管理請即發封結果准將該被告興華祥號暫行發封（二）王閣臣訴曹裕卿不理欠欵案結果以被告旣不到案代表律師又不照章具訴應准如原告委師請求缺席判决（三）瑞昶莊等訴俞騰夫等不理往來欠銀案結果原告代表朱律師不到應卽註銷（四）葉三福反訴朱榮卿違背租屋合同請着遷移案據原告之用人周虎臣到堂供明當訂合同時註定被告所租之屋不得聞設烟紙店今渠違約是以稟請判令遷移云被告延朱斯芾律師代辯結果限被告於兩個月内遷移此兩個月屋租毌庸再付以示體恤（五）顧秉南訴東方汽車公司買辦陶滄洲（即陶昌海）不付所出購買九百元公債票之期票洋五百九十元案兹係續訊被告人証據到堂之陳紹棠金菊仙葉盛芳等均供被告係由原告購買中華書局股票成交後因見報載價目不符遂將該股票退還原告所出期票原告當時並未交還等語並由兩造律師辯論之下結果改期宣佈堂諭（六）潘吉溪訴周慶林不理欠租九十元請求拍賣生財抵償案結果被告臨訊不到准給諭拍賣 
[誌謝]  
　　昨承中國科學社惠贈第五卷第九期科學雜誌一册中華書局贈英文週報一册書此誌謝 
雜評二 
[敎育現狀（訥）]  
　　　上海之教育家現正奮起精神謀所以改進之法然而返觀國内則實足令人生無窮之悲感用兵之省若川若陜若粤若閩以無費而學校停閉敎職罷工淪於無敎育之狀熊者不待言也即非用兵之省亦多有現狀不能維持之勢非特外省然也即中央之敎育當局一籌莫展也如故各校敎職員之議罷敎也如故敎部之使學校之會計終日奔走接洽無非交涉經費不得則各尋借欵門路以暫維目前生活又不得則咨嗟歎息無法張羅祇有束手以待關閉夫以中央之教育尚且岌岌然有朝不保暮之勢則更安論其他耶 
總之今日之政府與各省官吏表面未書不曰教育爲立國根本何論如何爲難必當首先維持而其實則無一以敎育爲意且亦無一有暇及於敎育也現狀且不能維持邊論謀進步哉嗚呼 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
遊記 
[宋春舫遊記（二）]  
　　「避署」兩個字在中國可以算做新名詞近幾年來纔有幾個闊老夏天到北戴河去打麻雀從他們眼中看起來打麻雀到底是比避暑要緊 
「避暑」以外還有避寒兩個字恐怕中國人還没有聽見過他們歐洲有錢的人眞會過舒服日子比方長住巴黎的人到了五月底他就離開巴黎到瑙威瑞典去避暑了一直等到十月初頭纔回到巴黎去到了十二月裏西北風刮起來他又跑到埃及去了過了二月底再跑回到家裏來所以他一年中祗曉得有春秋二季冬夏兩季是什麽樣子他檢直是不知道不過歐洲避暑的地方不必指定瑙威瑞典比國的ＯＳＴＥＮＤＥ奥國的ＴＹＲＯＬ瑞士的ＬＮＣＥＲＮＥ意國的ＬＩＢＯ德國的ＷＩＥＳＤＡＤＥＮ都是避暑狼著名的地方 
避寒的地方也不止埃及一處最著名的就是天下第一大賭場ＭＯＮＴＥＣＡＲＬＯ及意國南方幾個著名的城巿 
一方面我是很贊成避暑的因爲避暑可以顯出「人定勝天」的道理上海憑他想到一百廿度我可以跑到ＴＹＲＯＬ來晚上睡的時候蓋了絲棉被頭早晨起來披一件羊皮襖子這豈不是老天也奈何我不得 
一方面我是很反對避暑的因爲避暑一件事除非是有錢的人纔能辦得到窮苦的人一天到晚忙得一個要死那裹還有工夫跑到ＴＹＲＯＬ來所以這件事從德模克拉西土一方面講起來是有點說不過去 
筆剳 
[滑稽相思（上）] [  李涵秋]  
　　淮南鹽利甲於全國鹺麕集其間莫不坐擁黄白厚廪垣邃房闥眷屬之窮奢極麗見之者疑爲天人然當時風尚除服役之僕婢外他人恒不易瞻仰其顔色非若今日金絲革履得與男子握手接吻相見爲禮也黄姓有愛女小字曰蘋仙破瓜年紀貌絕映麗一時問名者相屬於道黄翁擇壻苛少所許可蘋仙尤憨絕雖未届夭桃之期尚不解標梅之感鉛黄抹額黛綠研眉風致灑如也閨娃夢破偶聞街巷喚賣花聲莫不推枕而起出金錢購取一二枝以供裝飾至富室名姝則循例有送花者送花多女子然亦間有短髮覆額之小童出入閨闥咸不之禁蓋吾國男女界限嚴平等而略異等等級旣差斯接觸無礙俗諺所謂癩蝦蟆不合作天鵝想此物此志也一日長夏蘋仙侵曉起盥沐方畢水晶簾底置有百合粥一盌蘋仙方欲就食忽擔間墮蜘蛛一枚大如錢溺盌中蘇蘇然苦不得上蘋仙戲以指甲引之出粥旣穢棄不復顧是時適阿瑶送茉莉花來阿瑶者南城賣花許翁之幼子年才及冠雖貧家兒而雅好修飾面目亦不甚惡黄家婢妾咸樂與之調詼間亦與蘋仙論培植花草諸法蘋仙偶索佳種雖不易得然必竭其心力以求媚玉人此正如尋常之小政客明知政治舞台未必能闢方寸地容吾厠身其際然而野心固未嘗不勃勃也是時蘋仙忽隔簾呼曰阿瑶來阿瑶來阿瑶聞聲如膺九錫奔而入瞠目而視 
劇談 
[志余叔岩] [  民哀]  
　　余叔岩爲余三勝之孫余紫雲之子唱戲世家復得名師之授故文武崑亂無不精所惜者限於天賦嗓音病暗自倒嗓後至今未復他人引斯爲余危而余亦自知唱戲本錢不足未嘗不憂慮及之 
譚氏之學精深淵博學者能得其一鱗一爪便可立足歌場惟學譚之唱易學譚之作工難老譚作工之神化令人無從捉摸故當世學譚諸子能學譚之唱工得十之四五猶不乏人能學譚之作工得十之二三者殊爲罕覩合南北伶界中選擇學譚作工稍有可觀者厥惟余叔岩 
余叔岩志願極大當呌天在日余藉嗓倒爲名不肯出台實則韜晦養時有鑒於賈洪林張毓庭輩之終見抑於譚不能振空絕之名毌甯老死牖下及譚逝後余始出而鬻技隠然以繼譚執鬚生界牛耳爲己任不作第二人想世流僉云潤仙之學賴小樓而不絕鑫培之宗派必將藉叔岩而流傳其>I終南新徑 < 
志可謂不小其見識亦高人一等惟叔岩於此隠匿時期中突出呌天之一婿（王又宸）一子（譚小培）則爲余始願所不及料幸又宸小培所長之碰碑洪羊洞等戲本不爲叔岩之傑作而天雷報定軍山珠簾寨連營寨等又宸小培雖亦能演則不若叔岩之神化矣 
新聞拾遺 
[醫妖] [  警世人]  
　　吳興縣前近來一江湖醫生懸壺治病名賽華陀蓄髮直梳面敷雪花粉不男不女怪態百出每日午刻於鄕人上巿時摇鈴大呼口稱啞子能治得開口駝子能治得挺背盲子能治得復明聲子能治得聞聲有東街某燈綵店店夥某甲因跛一足不良於行受惑求醫經賽華陀將足用竹片綁住復出葫蘆中末藥令服甲忍痛歸家竟不能起云 
[牛疫] [  吳秉恬]  
客自徐屬來言該處某姓家畜一牛十餘年老㹀也某夕忽斃人亦未以爲意詎數日之中近處耕牛之倒斃者凡數十頭剖而視之臓腑集黑肉亦腐臭不可食識者辨爲牛疫且傳染甚速若不設法防止則數百里間大武公將無噍類云 
[死後送棺生問題] [  眉月]  
卡德路何姓家長子某甲性愛漁色本年春間納甬人某氏之女爲妾礙於大婦兇悍另賃暢居日前因該妾往甬探母一病不起至重圓節長逝臨終遺言柩運滬江伊母悲痛之下遂遵女囑於日昨搭寗舟運柩抵滬飭人扛至何宅某甲竟不認是妾閉門聲稱謂單迎活人不要死人一時雙方口角無法措置云 
[夢中會面起交涉] [  蓮裔]  
昨夜八時行經浙江路之芝罘路口見有一身穿短服之少年與一教授魔術者斷斷爭執細聽之始知該少年於前一日出小洋兩角求得符錄一張欲與意中人夢内會面因並無效騐仍向之索還所給之錢而授術者謂小洋兩角本來只可以夢中通信若要兩人相會至少須加三倍且云如果意中人家中有板壁而靠貼臥床者則甚難見效云云聞者咸大笑 
小說 
[社會小說衆醉獨醒（一五七）] [  瞻廬]  
　　可憐林姓姊妹白白的受了寃枉暗貼了許多涕淚校長也没有一句半句慰藉語轉是慧姑等三人破除貧富階級代爲辨誣方才有個水落石出從此善珍善寳結感在心常想得當圖報然而翠娥心裏郤深怪着三人多事不該當着校長丢我的臉飛霞蓮芬猶可恕惟有慧姑這丫頭是我丈夫的表妹和我關着親誼不該肐膊向外彎帮着兩個哭喪鬼數說我的不是他分明挾着嫌恨見我和玉郎訂着親奪了他的心頭戀愛因此公報私仇前來羞刮我一場他嘴裏說着公話他滿肚皮都是私意要不是他和姓林的有甚關係郤要他前來干涉（明明說公話而人郤疑其挾私意甚矣公話之難說也）翠娥旣這般着想從此和慧姑犯着心病見了面便别轉了頭再也不交一言半語慧姑見了只有付諸一笑學校裏而物以類聚常和翠娥作伴的便是張女權龐貴珍一輩人物他們都是掛牌學生一星期内至多不過上兩三天的課上課時候也不當甚麽眞只要晶鏡革履長襪短裙挾着金字皮脊書說幾句也斯惡來使那庸耳俗目都知道是時髦女學生便比掛着特别改良文明衛生的招牌簇簇生新大可一換面目所以翠娥和他們宗旨相同異常莫逆一天又是星期六午後散課校門外的轎兒車兒傭婦丫環以及中將公館裏的藍呢大轎黄衣衛隊都和從前一般熱閙不待細表單有這位銅鏡先生伍青巖却幾個月不曾來打轉 
自由談之自由談[  鵑]  
　　晨起聞屋背禽言啁晰不巳細聆之若作得過且過聲因念吾國柄政諸公殆皆與此鳥爲同調者也其對内對外無不用得過且過之政策苟能長此混過固大佳事其如他日之不得過何 
嗚呼得過且過此不祥之聲也 
[大昌煙公司徴文揭曉]  
　　（仿藏頭拆字格）（王頌萱） 
　　八月中秋白露路途一味新凉 
小孩烟捲氣清香日夜令人渴想心坎頻添歡喜口邊常覺芬芳方知不必費平章早巳聲名遠廣調寄西江月（愛多亞路密勒西報館） 
 
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
申報星期增刊 
紀載 
[一週間世界大事撮要] [  圓]  
俄波問題本週間所接之俄波消息仍如前期之所謂和戰雙管齊下而不稍變更也就講和而言則里加會議巳於上月二十日開始談判俄國方面以軍勢不振而和議　上遂亦不能佔得上風舉凡一月前在明斯克談判所欲提出之條件若減少波蘭陸軍解除軍備停止戰事工業及取道波蘭鐵路諸要求盡行允許取消（明斯克談判條件參觀八月二十二日本刊第五十一期每週大事撮要）蓋今昔兩軍勝敗之形勢有大小同者在也至其現在之要求則一曰東加里西亞可山波蘭軍佔領而其將來之政體應山公民大會處决之二曰波蘭應承認立陶宛島克蘭及白俄之獨立東加里西亞原爲波蘭瓜分以前之舊壤惟其居民多魯西尼亞人ＲＵＴＨＥＮＩＡＮＳ一九一九年十二月巴黎和會爲波蘭劃定新界線未予波蘭蓋爲民族的而非政治的界線也波蘭務欲收復其地故此次對俄戰爭東加里西亞亦爲波蘭軍注目之區域今者紅軍退走蘭堡克復東加里西亞當然爲波蘭所有俄人謂政體應山當地公民大會處决者猶存僥倖建設勞農政制於其地之希望也立陶宛島克蘭白俄諸地亦均一七七二年以前波蘭舊壤而去年新約未劃入波蘭版圖者也波蘭志在恢復是以有今年三月以後聯鳥抗俄之大舉今日俄人要求波蘭承認三國之殫立其主旨所在唯恐波蘭之併吞三國也其實三國之居民俱非與波蘭人同種在歷史上雖曾爲波蘭轄領而白俄平民與波蘭貴族之積不相能也久矣其謀脫離波蘭覊絆亦歷史上屢見不鮮之事實也然在今日波蘭新勝之餘俄之要求是否能邀其容許猶未易言也 
里加和會雖巳開議而戰事曾不稍息其戰區可分爲東北二部分東戰區自波蘭軍克復蘭堡肅清東加里西亞後更向東進連陷杜白諾ＤＵＢＮＯ羅夫諾ＲＯＶＮＯ諸重鎭以圖活動於泊里貝河ＰＲＩＰＥＴ平原地在烏克蘭白俄地方扶植波蘭勢力北戰區則自俄波之戰移轉而爲波蘭立陶宛之戰初波立二國巳生齟齬然旋即消釋在加爾瓦爾茄地方談判休戰（詳見本刊第五十四五十六期每週大事撮要）及上月下句波蘭又復藉口立陶宛容納紅軍假道攻波遂即取銷休戰之約對立陶宛車取新攻勢旣佔柯羅特諾ＧRODNO又東迫維爾那UILNA以圖驅逐東北方面之紅軍立陶宛訴諸國際聯盟國際聯盟乃電責波蘭不直其對立致牒宣戰之行爲一面軍令立陶宛促使過激軍出境不識國際聯盟行政會之命令果有阻止兩國戰爭之能力否耶 
勞工問題英國礦工要求　資之風潮釀成震驚全國之大問題迭誌本刊然其所謂九月二十五日全體罷工之宣言則固猶未成爲事實也工部大臣與礦工幹事之談判旣巳决裂首相遂挺身而出親當交涉之衝而在礦工方面則得其三角盟友路工運輸工兩會之援助而聲威益見煊赫二十二日三角聯盟在倫敦開大會决派代表往謁首相促請政府承認礦工之要求首相仍持加資問題應交仲裁所公判之說礦工不納首相乃表示讓步建議由礦工與礦主直接協定曾法規定增加工資應視出産額是否增多爲斷一而勸令礦工將罷工佈告展緩一星期發出以留出礦工礦主雙方磋商之時期二十四日礦工大會决定接　首相此議二十七日礦工礦主會商出産减少之原因及促使增多之方法結果雖尚未有而議判態度皆甚友好似乎工資問願之爭端可以解决而罷工之風潮可以免除矣然　威爾斯之礦工主張須在出産額議定以前立卽增加工資兩先令於是礦工聯合會幹事部不得不召該地代表會議若疏通不成則南威爾斯之單獨罷工恐將發見矣 
意大利含有過激黨臭味之勞工風潮因首相所擬之共同管理法而即告結東巳誌上期本刊然據二十三日倫敦來電謂工人廠主兩方仍各不願接受首相之建議紐約共同新聞社消息亦謂意國工業不安暴動迭見惟二十八日羅馬電訊則謂政府所提廠主工人共同管理廠務之辦法巳得五金工人聯合會大多數之贊成聯合會巳命工人退讓所佔工廠正式交還製造家兩種消息適相反對未知孰是 
[英國國内交通所用飛機之各種式樣]  
　　第一列自左至右ＩＢＡＬ式雙葉飛機（發動機馬力三百五十匹可載乘客四人速率每小時一百二十英里） 
二ＡＩＲＣＯ１８號商用雙葉飛機（發動機馬力四百五十匹除駕駛員外可載乘客八人速率每小時一百二十英里）三ＭＡＲＴＩＮＳＹＤＥ式郵便用飛機（發動機馬力二百七十五匹可載乘客二人速率每小時一百二十三英里） 
四ＢＲＩＳＴＣＬ式游行飛機（發動機馬力二百四十匹連駕駛員有座位二速率每小時一百二十三英里） 
第二列中左ＢＲＩＳＴＯＬＰＵＬＬＭＡＮ式三葉飛機（馬力四百十匹之發動機四具除駕駛員機師外可載乘客十四人速率每小時一百二十五英里） 
中右ＶＩＣＫＥＲＳＶＩＭＹ式商用飛機（馬力三百五十匹之發動機二具載客十六人速率每小時一百十五英里）（吾國航空處所購者即此式） 
第三列中左ＧＲＡＨＡＭＥＷＨＩＴＥＡＥＲＯＬＩＭＯＵＳＩＮＥ式雙葉飛機（馬力三百二十匹之發動機二具載客四人速率每小時一百英里） 
中右ＨＡＮＤＬＥＹＰＡＧＥ式雙葉飛機（馬力四百五十匹之發動機二具船員二人載客十五人至十八人速率每小時一百十五英里）南苑飛機場亦有此式 
第二第三列間左徧ＷＥＳＴＬＡＮＤＬＩＭＯＵＳＩＮＥ式雙葉飛機（發動機馬力二百七十五匹載客三人速率每小時九十英里 
右徧ＡＶＲＯＢＡＬＹ式飛機（發動機馬力四十匹只載駕駛員一人速率每小時七十七英里半） 
第四列中央ＢＬＡＣＫＢＵＲＮＫＡＮＧＡＲＯＯ式雙葉飛機（馬力二百五十匹之發動機二具載客九人速率每小時九十二英里） 
左ＡＶＲＯ式三葉飛機（發動機馬力一百六十匹載客四人速率每小時九十英里） 
右ＳＯＰＷＵＩＴＨＷＡＬＬＡＢＹ式雙葉飛機（發動機馬力三百七十五匹載客六人速率每小時一百十八英里） 
新自祖國來德之王君光祈旣以現在德國生活代價糧食限度之屬著爲通訊投登貴報矣余乃不得不另覔題目免貽抄襲雷同之譏余所選擇之題目唯何曰德國戰時之糧食問題是也今距戰時雖已二年而欲知現在糧食缺乏之情形不可不推原於戰時然欲知戰時之糧食問題蒐維材料實至困難矧以余之非爲經濟科學生其不貽門外漢胡說亂談之譏也幾希 
今在未述吾文之前先將吾文取材之書報揭錄於后以明吾文之非爲杜撰臆說而增閱者之信仰力一曰戰前之糧食問題取材於一九一四年十二月勃命斯克城ＢＲＵＮＳＷＩＣＫ所發行之ＤＩＥＤＥＵＴＳＣＨＥＵＯＬＫＳＥＲＮＡＨＲＵＮＧＵＮＤＤＥＲＥＮＧＬＩＳＣＨＥＡＶＳＨＵＮＧＥＲＵＮＧＳＯＬＡＮ一書是書搜羅多數德國學者之調查研究而爲大學敎授ＥＬＴＺＢＡＣＨＥＲ氏所編訂極翔實中肯之著作也二曰戰前一九一二丨一 
海外通訊 
[德國戰時戰後之糧食問題] [  留德柏林大學學生項經方通信] 　　 
吾人來德求學生活費之昻貴無論巳其最感苦痛者莫糧食問題若每星期只許食黑麵包一九○○格蘭姆其味酸劣難下口猶在其次而數量之微竟不足以充饑矧在吾曹東方人士之饕餐成性者乎具此原由余乃蓄意欲將德之糧食問題研究一下且德之所以戰敗者糧食問題也巴安内閣之所以下野新國會選舉之所以爲獨立社會黨佔優勢者糧食問題也是糧食之在德乃國命所繫之問題也非徒在德如是一國何獨不然側聞祖國米荒特甚米價奇昻不知亦有爲精密之研究以善其後者乎 
九一三年度及戰時一九一七丨一九一八年度之糧食品産額消耗額則取材於去年六月德國政府統計局所發表之種種統計表三曰一九一六丨一九一七年度及一九一七丨一九一八年度之糧食産迷額則取材於一九一八年春季美國調查委員會之統計表僅賴此三種材料故吾文之資料實不可爲豐富藉以爲研究偌大之德國糧食問題不敷實大然在課餘採訪確亦大費周章閱者諒其非爲經濟科學生之專箸可耳（英人斯泰林敎授在倫敦統計學會講述德國糧食問題之演說稿亦爲吾文取材之源） 
德之與協約國戰延長至於四年又四月之久在此時期中一九一四丨一九一五及一九一五丨一九一六兩年度之糧食並無匱乏之虞一以戰前儲積異常充實一以一九一六年年終以前德處於戰勝地位西佔法比東據俄地非徒前敵軍隊可在佔領地内獲適量之食料卽國内居民亦可資以爲食也自一九一六年夏秋　　　之糧食始　匱乏兹先將德在戰前之糧食狀况列表　明然後進即叙述一九一六年以後糧食所以漸漸減少之原因何在及其減少程度之何若 
余爲醫科學生故是文之觀察點以生理的爲重而經濟的爲輕在事實上德國糧食品之種類並不缺乏所感困難者數糧不足因而不能發生適量之能力以維持人體機械之營運耳故本文之於糧食價值不以重糧（磅噸）計數而以發生能力之單位計數發生能力之單位在學術上之名稱曰加洛里CALORY（使一基羅格蘭姆之水發生温度自攝氏零度至攝氏一度所需要之熱度）各種食料皆得　加洛里計數維持人體生存及活動能力这必要數糧卽白此算出第二要點則於各種食料内所包含之物質亦應爲縝密之考察蓋其包含之物質對於人體内之日常消耗是否有塡補之能力對於兒童之生長是否有適量之供給皆爲至要之問題也簡要之卽應考察食料内是否包含適量之組織纖維的物質也所謂組織物質者卽蛋白質澱粉質脂肪質是也兹先列表後繫說明 
　　一九一二 |一九一三年度德國糧食國内産額及輸入額分類統計表　　第一植物類食品（數量以千噸爲單位脂肪質以千順爲單位加洛里以一·○○○·○○○·○○○爲單二動物類 
肉與油一七·七五五·○○·一五八五魚二·二一·二○·一二奶類一九·七三二·五二三·五四七八蛋一·九一·八○·一二六總計四一·五九○·五二三·八一·一○九兩總九二·九二○六·○一五三○·五一三·六四二觀此統計故知戰前德國食料在數量品質兩方并皆豐富充實平均全年食糧總數可發生熱力七八·○○○·○○○·○○○·○○○加洛里其中自國外輸和者僅七·○○○·○○○·○○○·○○○加洛里換言之佔全數百分之八九間耳平均人口每名每日之食料可發生熱力三·六四二加洛里其中自國外輸入者僅七一五加洛里即佔全數百分之二十然所謂平均人口每名者包婦孺老弱言之若專就男子言則每日食料爲熱力四·三三五加洛里（平均人口每名食料當男子每名食料百分之八十四）此據愛資倍克爾教授ＰＲＯＦＥＬＴＺＢＡＣＨＥＲ書中所載者立論也據國際科學的糧食研究會之統計則德國男子每名每日食料之熱力爲四·○二○加洛里然無　其爲四·三三五加洛里抑爲四·○二○加洛里其多於英法兩國則一也同時期内英國男子每名每日食料爲熱力三·四○○加洛里法國爲三·八○○加洛里觀此比較則知德國戰前食料確至優美也照醫學的規律平均男子每名每日餤产應具熱力三·○○○加洛里加以運輸上之損失則須三·三○○加洛里今德之食料有四·三三五或四·○二○加洛里是知雖減少百分之二十乃至二十五亦無礙於其國民體質之必要營養資料也又觀上表内國産額大於國外輸入者十餘倍是知德國食糧縱無國外之供給亦能自給而不告匱乏矣孰知開戰二年以後英國厲行對德封鎖政策而德这民食軍食乃大受影響非徒必要之蛋白質脂肪質爲之缺乏異常致日常食料無適當之營養力即從前所謂豐富裕如之熱力加洛里量至是亦告不敷其國民無不面有菜色不流爲餓殍者幾希矣此其緣故不可不考下次通信當詳述之 
[南洋見聞錄陳時] [  梁紹文通信]  
第二檳榔嶼（ＰＥＮＡＮＧ）（續五十六期） 
（九）人口全數據一九一五年調查總數男一七九·八四八人女一一一·五一七人共中歐美人男八二九人女四九四人歐亞人男八六五人女九九二人亞細亞人男一九八·一五四人女一一○·○三一人亞人中華僑占十分之八營業以商爲多工次之華僑有庭風俗在本嶼閒居者最足以表示中國習慣其家庭組織凡略有資産的都帶些中國人世家的氣味各家門首均懸姓氏之郡名横額再用横額二字拆作對聯一付懸大門左右均金字黑地此外有以色列人數家 
（五）敎育英國的有官立男女學校各一所私立男校十七所女校二所男學生九·八九九人女學生二·○九八人美國男學校一所學生一三七人馬來學校一所學生六○人中國有中學一所學生尚不滿百又國民敎育的男女學校二十餘所學生二千餘人各校高級班學生少於初級女學生多因家庭關係不能每日上學各年級常不能終業故極難查悉學生的確數尚有一姓　立學校如邱氏謝氏均不收外姓學生各校中另校以中華女校以璧如成立稍久規模也比較大些此外如時中鍾靈台山順靖商務韓江等男校福建女校均有可觀惟林氏男校祥西女校尚未脫私塾性質 
敎會除英國禮拜堂外最著名的是美以美會并附設有學校 
新聞發行數英文兩種中文兩種曰檳城曰光華 
（六）實業檳城雖是一個商埠於實業上却無重要價值惟檳榔肉荳蒄丁香橡樹稍有出産一九一七年輸出額增加一二·四九四·五○輸入額增加五一·三七一·三○六漁業爲海峽　殖民地之冠漁民數有四·八○五漁船數有三·一四○中國人除富數家外向無新實業家和 
 
 

Page 19

 
 
新資本家發生僅有往來蘇門答臘間之輪船公司一二家而巳 
（七）銀行滙豐印度商業荷蘭小公慈善等銀行俱屬於英荷的經營中國華僑和豐都有分行貨幣度星衡和新嘉坡一樣 
（八）交通據一九一七年統計檳城入港的船舶英國最多有一二·一○四艘一·二九四·四六二噸荷蘭次之三三六艘六五七·四七七噸日本又次之一二五艘三四七·○九○噸中國一九一六年才有船八艘九·七七六噸到一九一七年增到三○艘二九·一四六噸尚居第五位在挪威之次航路通緬甸蘇門答臘麻剌甲海峽各處 
鐵路有通暹羅和馬來聯邦兩重要線街巿電車馬車人力車與新嘉坡無異平治道路除商業區域以外各處也都鋪陳美麗道旁風景亦佳 
（九）氣候衛生檳城的溫度最高時九七度最低時七○度平均在八二八三度二十呎高的地方常止七○度 
雨量據一九一三年調查有一二○·○五時 
氣候不定的地方常有馬來利亞病流行 
醫院以色列拉爾和地方兩醫院爲大另有監獄及男女癩病的專科醫院都是英政府設立的中國人尚未設大規模的醫院 
人口死亡率一千人中有四一與五的比較 
檳城爲半島的大山脈所遮蔽西面孟加拉海地理上有此形勢所以也有各種的恒風調和比東部各聯邦氣候還好在士　月五月之間恒風從東北方吹來天氣净潔乾燥四月至十月之間恒風從西南帶雨而來故雨水較他處爲多但一年也常有不雨不乾的天氣 
（十）集會及公共游樂場英人有總商會樹膠同業公會傳物會工程師俱樂部網球隊球游泳等俱樂邦 
中國人有商務總會成立巳十三年中國人俱樂部是公餘娱樂的地方檳城書報社爲國民黨在英屬地的總機關燕間小嫏嬛兩俱樂部是戴領事一派人經營的 
遊樂的地方英國人方面有瀑布公園距海岸碼頭四哩之遥在升旗山脚有天生美麗的景緻山水下注不用人工自成一小瀑布公園西邊有蓄水池爲全巿自來水總管池南就是上升旗山路的起點山頂二○六六呎高登山可以望見周圍的海景上山坐轎一點鐘可到山下有海水浴所名丹容檳角TANJONNBANGAR 
中國人方面有極樂寺最著名在海岸碼頭西南四哩坐電車半點鐘可到過檳榔西河支流四圍風景優美全路半爲椰林庇蔭到寺門有中國式花園的布置假山假人噴水池菊花薔薇等裝飾沿路壁間刻字題詩寺内殿宇兩重都供佛像殿内的石柱刻有對聯寺中管理組織與國内無異登山門下望椰林風動彷彿如海風微浪頗具美觀此寺在英屬最著名當年建築耗去十三四萬金均山布施而來岑春煊章大炎亡命時都來居此寺内住持某君頗精佛典人亦不俗曾與太炎談佛竟日不倦太炎及英皇太子暹邏王日本東鄕乃木兩大將俱有留題懸在客堂 
（十一）旅行須知大多數輪船都泊在士威頓堪（SWETFONHNM）碼頭東方輪船公司日本郵船公司和往來歐洲東方的輪船都泊在海中頭二等客有小輪送迎乘人車到埠的有火車站的小輪渡過對岸碼頭旅館的脚夫人上岸都有招待 
中國旅館有樂園琪記城南等處外國旅館有東方山　海邊等處 
譯錄 
[美國紙荒問題] [  美國造紙工程師ＨＡＭＯＵＮＴ原著（通一譯）]  
　　普通人民對於缺紙問題皆漠然視之蓋紙雖爲重要物品究非日用亟需之品也近世文化大進日報雜誌雲起霞騰其頁數之多册子之厚爲往昔所未有日報雜誌於缺紙問題屢有所論列然觀其自身之厚而且大一若紙料之未嘗告乏而其說之矛盾也者美國議院巳組織委員會調查紙産之實况惟議院每遇重要問題必奉行故事選委員調查之其所得者都浮泛而不切於眞情故人民毫不重視之也美國人民初不知紙有缺乏之現象及各晨報相率加價而始稍稍覺察然漲價者不獨晨報一物故終亦漠然視之矣偌大問題發生於文明世界而受如此冷淡之待遇不亦奇乎 
雖然無論人民對於缺紙問題之若何冷淡紙之缺乏實爲不可掩飾之事實若不即籌補救之道其所釀成之險象當不減於他項物産之荒歉也對於缺紙問題吾人第一當了解者爲紙之缺乏不自歐戰而始其荒象之醖釀已歷數年大戰起報紙雜誌之需求頓形澎漲荒象於是爆發矣報紙雜誌雖蒸蒸日上用紙雖較前大增然其篇幅終若有限不克盡量發展否則其頁數當較現在增一倍也 
紙本可無缺乏之象惟以製紙之原料日漸告竭故紙荒之象於以實現所謂原料者檜樹也現在各種紙類其原料之百分之九十爲檜樹破布亦可以製紙惟以破布製成之紙品質雖佳而不適於普通之需用故所用破布究屬有限舊紙亦可用以製硬紙板包皮紙等然因用舊紙而所省之原料與檜樹較不過滄海之一粟耳美國每年用紙三八·○○○·○○○噸所用檜樹約爲五七·○○○·○○○噸美國素富檜林故歷年以來任意砍去後往往不即補種庸詎知砍伐之林即使急行培養不加摧殘亦須待一百五十年而方可恢復原狀也現在美國造紙業巳失其獨立能力其原料之三分之二須仰給於他國矣 
紐約某晨報一日所用之紙須空二十五至九十英畝之森林以製成之美國紙廠大都設在新英倫各州或大湖四週地該區盛産造紙原料往普常有取之無窮用之不竭之狀殊不知紙業澎漲若是其速紙之需求若是其增加卒有告匱之一日也今則該區之森林巳告竭紙廠須在千百里外用船車運取材料矣故造紙廠之擴張計劃業巳中止一九一五年來竟未有專造新聞紙雜紙廠之創設坎拿大境森林尚富一九一五年以還造紙業之發逹有一日千里之勢原料之應嚮於工業之發展者竟有若是之大也 
美國西北部及阿拉司加ALUSKA州所藴藏之造紙原料尚極豐富以與銷紙中樞（美國東部）距離太遠故猶得保其完全而未經砍伐然該兩境産材雖富以美國今日紙之銷費速率計算可於十五年内空其所有也 
際此銷紙浩繁原料缺乏之時政府未嘗不可頒法令以限制之若欲望用紙者自願縮小其篇幅則勢亦有所不可蓋新聞與雜誌界中競爭正劇力圖擴充猶恐失讀者之讚賞安肯自圖收縮耶然按事實而論若各日報雜誌力事節省紙料保持固有之精神而除去可減之篇幅則讀者之利益未必受損言論界之功能亦未必因此而有所低減也 
紙料森林之被伐者當急行培養植以新樹固爲當今之急務然其功効祗可俟諸異日於目前之缺乏仍無補也若有能發明他種木料可代檜樹者則偌大之紙荒庶幾其可免也然檜樹實製紙最適宜之原料欲求代料極爲困難 
製造各種紙張銷耗木料之糧以新聞紙爲最大紙類用途之最巨者當推包皮紙與硬紙板然其所用木料多於新聞紙者極形微細若以印書紙與新聞紙較所用之木料前者祗爲後者之四分之一寫字紙及他項紙類所用之木料合計之祇及新聞紙之半 
出紙之速度不能照現在速率再行增加其理由所在則以木料之纖維質性頗剛脆當紙料轉入轉棍時若急遽從事每致碎裂而有功敗垂成之患也 
圖中秤上之報紙爲紐約時報全份約重二磅其所用之原料自左至右依次排列爲漂白粉一磅煤二磅檜木三磅硫磺一盎司石灰一盎司半及紅輿藍之顔料少許以此推算該報每出報一次須空一百英畝以上之檜樹林云 
紙料在機器中由流質而漸變爲固體愈乾而收縮之力愈大故轉入轉棍時須開慢車以防破裂補救斯弊現有數法一用齒聯輪機各輪問置有齧合子以連接輪柄俾減少軋轢之力揉折之患一用調帶轆轤亦能收同樣之功能惟雖有此二法機器之速率仍不能隨心所欲近得一法備特製之發動機數架同時並用其間有駕御速率之設備法將全架機器分爲數部每部各有摩托一具發動之各摩托之速率皆能適合其連帶之機械自得此法後造紙機之速率大形增加凡木料纖維所能感受之速度俱能盡量利用之自造紙業有此發明後凡廠家之富有原料面其機器功能未嘗完全利用者因此而得增加其出紙之量矣若紙廠設在瀑布之旁利用水力工作者有此摩托之設備史爲相宜矣 
松杉等樹有時亦可用以代檜樹然其所含膠質每滯粘於機械中以致有不克轉動之患紙之原料本不祗限於木類惟非木類之紙往往性輕而容積太大浸漬器之地位被其佔盡而蒙手續上不經濟之患焉棉花莖幹爲製造硫酸紙料之佳品然一經置入浸漬器後原料之成分祗及檜木之四分之一而所費燃燒與化學上之手續反不能較檜木滅少故棉莖製紙之費用實大　檜木四倍也且此種材料産額有限决不能應紙業極大之需求也 
近有圖以美國南部之某種草莖作爲紙料者然旋以其不能起酸化作用故不克有所成就惟以草類代研磨木料似屬可能之事福勞利特FLORIDA州多低濕之田産草至豐未嘗不可利用之也然其鄰近地方旣無煤礦又無瀑布造紙一噸所費之煤其值幾與用木料之價等故設欲利用草類决不可設廠於草澤之旁祇可以草料運至現有之廠中也哥倫比亞大學之科學家現方研究以竹代檜之方法竹之生長繁而且速竹而固可作爲紙料者則紙廠可設於竹林之中四周皆爲其原料之寳藏而無取材窘乏之患矣印書紙之以竹製者頗爲佳美日後若能力事改良俾使新聞紙之原料亦可仰給於竹則美之造紙業將由北部遷至温熱兩帶矣新聞紙之紙質亦可若今日雜誌所用之紙而其價格亦可低於現時所用者也 
竹之或將爲補救紙荒之重要物品已如上述然舍竹之外木類中亦未嘗無研究之餘地他項木料之所以不能代檜樹者以其含有膠質也松與檜頗相類似惟多膠質故用以製紙者甚鮮若能提去其膠質則木類之可以製紙者固極夥也原料供給將頓增數倍而無缺乏之虞矣然據歷來研究所得之成績此舉恐終成絕望也 
現在紙廠都牢守舊法故步自封對於新法經屢次失敗後皆懷疑而不敢冒險嘗試時至今日紙料缺乏之恐慌巳逹極點若不即求補救之方紙業必遭自殺而難以復振吾人之發明苟無極大之需要即往往不能得之現在缺紙問題巳得一般科學家嚴重之注意新發明之出現或可立而待也然據大勢而論此後一年之内紙荒必無平息之望其價格必猶將上騰也 
 
[新聞紙與其原料之比較圖]  
來件 
[說保壽公司之投資置産（三續）] [  郁賜]  
　　華安合羣保壽公司總司理九·七·十四 
學術標準第二類（丁）項分配資本按定輕門重門適當之比例以融和調節勿失經重之權宜保壽公司之置座投資·非法委範國之内者不可爲·而法律範國所定者·要皆合乎學術之標準·然又當要求分配之得當·則以各紗投資·各有特性·其可符於標準之程度·不無淺深之分·而集合資本以分配·其分量傾側之危險·要亦必須防免·不便逮因一紗事業之失收·而保壽公司牽率動摇也·然其要點·在能維持適當之比例·與勿失輕重之權宜·而比例之若何謂之適當·一則視乎所謂合乎標準程度之淺深·再則須因各時各地之情形·以統籌斟酌·初無一成不變之例·可以膠執也·試言其例·美團各保壽公司二十五年前之投置産百分表·不動産一項·獨占總額百分之五十分以上·今因種種原因·己跌爲百分之十二·而其地位·遂爲公債一項·以百分之五十三分之大多數·奪據之矣·至所謂勿失輕重權宜·尤須有靈活隠用之能·如某項善政·某紗實業·急待　頓擴充·需欵孔亟·而其投資不越範圍之外者·應力爲應募債劵是也·觀此則學術標準之本義·及法律範圍之外者·應力爲應募債劵是也·可以盡明·兹再就法律範圍各項立論中述之· 
法律規定保壽公司投資置産範圍（子）項中央或都巿政府發行之公債劵公債之擔保·爲國庫或爲地方稅入·自非陸沉國破·一國家或一都巿之財政·實爲無可破産之地位·則母金存在永遠之可恃·自無問題·且即因此可恃性質之堅强·如遇有金融·緊各業證劵大跌之時·公債票之巿價·不生同樣恐慌·期限甚長·利益豐厚·短期間内·不虞有還復資本之壓·迫及因之而生資本閒擱或利息變態之影響·公債劵之移轉·零數憑劵其盤數者·能册之費用手續·極爲輕便·欲向銀行爲信用往來時·共活動與抵當限度之大·在乎一切之上·綜其便益與資本之鞏固如是·故美國公司資産調查表·戰前公債一項·巳占百分之五十三分·至戰後英有戰勝公債·美有自由公債之發行·保壽公司又競應募·若攷其比例·今又不知加多幾何矣· 
法律規定投資置産範圍（丑）項商業公司已有三年以上之管業期間·並每届確能如期派分利益巳有成績者·所發行之證劵等·又當年揭付官利在四厘之上至·少巳有七年之久者·所發行之優先股劵·　　本項規定證劵債劵與優先股劵等所發行之商業公司·係先指各種公共事業之公司·如自來水鐵路電燈電話等·次據共他實業之公司而言·保壽公司之投資置産·旣有·分輕重·調匀資本之必要·則公債以外·自當再求性質相宜者以爲副助·普通股劵·利一運時獲利雖可倍蓰·然擔保不足·無資本永遠存之可恃·故保壽公司祇於債劵證劵及優先股劵·始可間鼎·以前者有第一財産抵當權·後者亦有先占財産權也·立法者猶恐保壽公司購置新成立公司之債劵或優先股劵·彼其基本不固·徒有虚權·而無實産可資抵當占有·是以又有營業三年以上·與結息七年以上者之規定·債劵證劵·利息頗優·均有一定·至優先股劵·利息或不規定·故立法者又爲額定有四厘以上之利者·以防生利太小·致妨及於保欵之儲滿·數端之手續費用·亦至簡省·如爲著名殷實之公司·則其可爲信用貿易之活動限度·亦不在公債下也 
法律規定投資置産範圍（寅）項土地房屋之抵押購買·抵押欵額不得逾買價六成·購買保壽公司需自用之土地房屋·土地房屋爲不動産·有實物的價值·資本之永遠存在·當·可恃·逢價漲時·尤可利巿三倍·是以在昔居保壽公司投資置産之首位·乃自公債效用及商業公司發行債劵等之朁慣·盛行普及之後·不動産（一）因遽露比較的不足·（二）因資本有缺陷之　露·有此二因·遂在近二十五年之間·在美國各保壽公　投資置産喪上·自百分之五十二分·降至百分之十二分·亦有寗購地産房産公司之股份債劵·而不爲直接之交易者·（按美國各洲現行保壽專律·於不動産一項·有完全禁止者·丨以公司自用以外者爲限（公司自用者）亦不得太尚浮華·如有房屋過多過大·不與公司實力相稱·徒供外表之廣告·而暗耗入欵者·亦在禁止之列·丨亦有限制只就本地區域以内爲之者·我國不動産交易·弊病枝節之多·甲於他國·通商地段·華洋雜處·奸販弄弊尤多·故保壽公司之於不動産·亦宜堅守自用範圍·）至上文所謂二原因·（一）地價漲跌過形震撼公司其礎·購買及管理之手續費用均甚鉅·有時石田不毛·則利益即失把握·且在房屋·若不保險·則資本存在無可恃·而保險又需費·如遇需向銀行爲信用往來時·活動限度之大·恒不如公債劵等·（二）抵押者當届期時·如無現欵　收回·無論追索或管産·筠須費用·且恒有不能歸足原本之虞·萬一因·受損·更非商事上手續所能了决· 
法律規定投資置産範圍（卯）項保壽人借欵以保壽單爲質者保壽單爲公司負有債約之證書·以此爲抵押品·其借出資本之可恃·與利息收入之有把握·自無待嘗·然而保壽公司但以此爲一宗義務·而不以爲純粹之投資·蓋其宗旨所在·純欲給保壽人以經濟之助力·或使對於公司有力履行納付保費之義務·以閫接擁護其保壽單上之權利·使不受中止效力之影響·或助之清理對外負擔·以使保壽人有保單未滿期時·即得儲蓄部份之益·因是宗旨·是以計算可借數目·務求其大·而於利息規定·務求其小·恒較巿面通行各項押息爲低·且又還欵年期不爲限定·種種方面·俱以保壽人之得益爲主·金地球之保壽公司·於别項投資範圍·縱有廣狹·獨於是項·無不一律匯付·所稍異者·可以押欵之單·大多數公司·定章均須有三年或以上之保費付足·而在務爲寛待保壽人之公司·另有付足二年之保費單·可以抵借應付第三年保費若干保費若干之規定耳· 
抉上文之精微·則保壽公司投資置産宗旨之要求·第一在母稳·即資本存在之可恃·第二在利厚·以預算儲滿保欵·基本標準之利率爲最低限度·而於母·之上·再求利厚·以爲保壽人多求保欵以上之利益·第三在期長·以免中變受損·且可節省費用勞力之消耗·此三者·保壽公司所以完成其保守的豈任者也·其目的之要求者·第一在輸借公帑·如應募中央或地方公債等·以協濟國家要政之設施·第二在供給資本·如購買債劵證劵優先股劵等·以長實業·抵押賣買不動産·以發逹地方·以增進社會全體幸福·第三在扶植個人·如保單押欵之類·旣勉勵其儲蓄復之解除經濟困難·此三者·保壽公司所以完成其開拓的貴任者也· 
 
 

Page 20

 
 
   
 
