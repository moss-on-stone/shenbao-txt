# 1921 - 329 - 4917524

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
   
 
 

Page 5

 
 
   
 
 

Page 6

 
 
時評 
[樂觀與悲觀（老圃）]  
　　對於華盛頓會議抱樂觀者非也凡所謂主權獨立收回治外法權收回郵政權聽之足以悅耳問之不即實行所謂例行公事官樣文章外國人熟知中國人心理凡有闗顔面諸名辭必皆力避不用然一方假以虚名一方保其實益必將藉口於債權穏固而以處分埃及之法處分中國此其說最足以動各國之聽而實際亦非各國共受其益埃及之歷史其明證也然中國人猶鷸蚌相持坐待漁人之來而北方軍閥且酣歌上壽可謂全無心肝矣 
對於華盛頓會議徒抱悲觀者亦非也無論如何樂觀外人如何同情要不能助我建設統一政府助我平定内亂無論如何悲觀外人如何陰謀要未嘗禁我建設統一政府禁我消除内爭今日最危險之事在外債而外債發生之原因在内爭以内爭之結果將爲埃及則欲不爲埃及固莫如息内爭一旦爲埃及則亦統一矣尙有所謂南埃及北埃及耶 
[命令]  
　　十二月一日大總統令任命喬賡雲爲東三省航空處處長此令 
又令國務院存記之闗葆麟著交交通部酌量任用饒懷羲著發往直隸交該省長酌量任用魏倬著發往察哈爾交該都統酌量任用此令 
又令參謀總長張懷芝呈請任命鄧崇熙爲北京陸軍測量局局長應照准此令 
又令劉欲慶給予二等寳光嘉禾章吳　賾趙玉珊均晉給二等嘉禾章何謙君劉鳳鳴均晉給三等嘉禾章杜寳楨吳喬森王耀忠周治王之榮趙寳箴均給予四等嘉禾章此令 
又令張厚琬晉給二等嘉禾章熙洽給予三等嘉禾章此令 
又令屈永秋晉給二等文虎章金瀛晉給四等文虎章此令 
又令許以栗晉給三等嘉禾章周之驤蕭榮章均晋給四等嘉禾章翁之銓給予五等寳光嘉禾章此令 
又令葉增濤章褚銘泰包宏均給予四等嘉禾章此令 
[國内專電]  
　　北京電駐瑞汪使駐荷王使電部十條大綱太泛歐亦每不知命意所在而提案避重就輕如客郵則有保留年限闗稅有分期及裁釐條件領事裁判權則須列國委員調查法律狀况均爲不澈底結果魯案二十一條原在若隠若現之間甚咎政府事前欠準備 
　　北京電政府對英美斡旋魯案旣不能催全權速提又不能電令全權緩提頗爲躊躇昨電施顧王請綜合華會空氣及國内外情形取决提案之遲速可信無速提之可能（二日下午一鐘） 
　　北京電美京電顧使訪休士談魯案望吾政府先定方針但目前不必提王寵惠訪英全權彼云列國爲助於中國之處正多不必急提（二日下午一鐘） 
　　北京電太平洋拓業公司之煙酒借欵展期三月財部先付此展期中利息及複利已得曼爾同意 
　　北京電章祜自美京電外部丹國大北公司派經理林凱生來美參與太議闗於中國水線委林爲專門委員（二日下午一鐘） 
　　北京電財部昨接交部函知四鄭借欵到期已與日本商妥展緩一年（二日下午一鐘） 
　　北京電財部年底公債還本付息兩項共需一千四百餘萬元現以公債價格日落不但失流通之效且押抵亦動多阻碍擬預籌足額一千四百萬以資救濟蓋上數爲日後應發之欵與兩行以前墊出之欵截然兩事其還本之數爲七年短期四百八十萬·六釐整理公債二百七十餘萬·三年公債一百八九十萬此外連同歷年公債息金共如上述一千四百萬之數此公債司近日綜覈之結果 
　　北京電外顔因農部頒布交易所法有股本以本國人爲限外人頗有責言昨特函農部詢何根據請見覆（二日上午十二鐘） 
　　北京電中華全國總商會聮合會昨呈政府懇將土布免稅成案再准予展限三年以維商民生計 
　　北京電奉天五日有會議奉軍要人赴瀋者多（二日下午一鐘） 
　　北京電吳佩孚二日由津浦轉隴海路至洛陽張文生三日由蚌赴安慶（二日下午七鐘） 
　　北京電陸部覆庫倫總商會呈懇撥還墊給褚旅高團軍用物品價欵一案本部無案可稽請轉飭詳細列表呈報再行核辦 
　　北京電湯薌銘昨有密函到院係陳進行借欵辦法（二日上午十二鐘） 
　　北京電農部專門委員王治昌等二十七由桑港回國（二日下午一鐘） 
　　北京電法使勿洛林一日七點到下星期一赴外部請定遞國書日期（二日下午一鐘） 
　　北京電美使照會外部通告美奥邦交回復（二日下午一鐘） 
　　北京電中行今日兌換每人以千元爲度（二日下午一鐘） 
　　天津電天津裕大紡織公司借欵係充營業資金外傳充軍政費不確（二日下午五鐘） 
　　天津電梁任公定三號在青年會演說其要綱（一）闢日本人口過剩鼓吹滿蒙除外（二）各國以何法共管中國及駁字林報之論調京津外僑聞此消息異常注意 
（二日下午十鐘） 
　　漢口電趙榮華電藍部分駐來鳳宣恩咸豐湯部分駐利川酉陽鶴峯擬卽分途追剿請從速接濟餉械 
 
 

Page 7

 
 
　　漢口電吳請以王汝勤爲鄂西剿匪總司令董政國爲副 
　　漢口電贛陳派副官孟景隆等東（一）（日）過漢赴津募兵五千名 
　　漢口電劉承恩决意去職由蕭兼任說頗盛敎廳長路孝植辭職未准但給假一月委科長汪聲駿代理漢江道尹張履春辭職將准擬以荆宜道尹劉道仁調署 
　　漢口電湘訊沈軍一旅沈榮光二旅邊瑞澂三旅李炳文均竄入瀏陽大肆搶掠湘趙派憲兵司令王得慶鄂軍司令夏斗寅率軍赴瀏監視又調鄒序郴旅由醴赴瀏協助現沈部擬繞道赴岳投誠直軍　　漢口電租界人力車夫反對車行加征車租東日罷工英捕房捕車夫六名定冬（二）（日）開審（以上二日下午九鐘） 
　　蘭州電二十八日晚十鐘寗夏地震約五分鐘屋房地塌頗多是夜省中亦覺微動 
　　蘭州電甘軍官集大宗股欵辦富隴紡紗廠派員採辦機器在省西響水子建設工廠擬借　河水力發動機械（以上二日上午十二鐘） 
　　香港電孫東（一日）晚抵桂林 
　　香港電粤垣普賢街昨焚三十餘間（以上二日下午八鐘） 
[國外專電]  
　　華盛頓電施提撤銷中國境内外人兵警·鐵路警隊·無線電台案發言甚長附以詳表臚列各國在中國各處未經條約核准擅自辦理之事項以日本爲最甚此案决議後中國將提出租借地與勢力範圍案中國提案旣專注滿洲日本軍警料日代表必將解釋其在滿地位聞日本將不允中國之請或將引起大會中政治問題上大舌戰又聞日本可允撤回漢口駐兵遠東委員會逐日集議進行頗速欲將各問題悉付解决目前可注意者首爲海軍問題次爲政治問題因前者已起波瀾而後者在一星期内尙未必卽起衝突（二十九日） 
　　華盛頓電魯案尙未提會因英法意勸會外直接談判以本國各爲凡爾塞和約束縛故中代表雖否認直接交涉但稱提會時機未熟余蔣主張立卽交涉恐大會早閉魯案將無挽回美新聞界現準備如無美滿解决卽大施抨擊 
（此乃大陸報二日所接許建屏電） 
　　華盛頓電魯案今日開第一次談話會除中日代表外英美亦列席結果未宣布華僑集中代表館門外反對直接談判要求無條件交還中代表出稱斷不抛棄山東衆始散（一日） 
[特約路透太議專電]  
　　一日華盛頓電今日華人在中代表辦公處前有主張不附條件收回山東之羣衆表示内以學生商人爲多並有若干因大會而來美京之華人助之羣衆表示適發見於中代表正出門與日人開始晤談魯案之時羣衆並無擾動秩序之舉動中代表三人對之致詞衆乃逐漸散去 
　　一日華盛頓電埴原氏今日在遠東委員會集議時發言謂日本在華領署警察並不干涉華人或他國人事因其職務專限於保護與管轄日人也苟無日警之合作則許多刑事案之懲戒將莫可施行尤以滿洲爲甚以滿洲日僑盈千累萬也凡駐有日警之地方日僑中犯罪事件較僅有華警地方爲少日警且保護華警所不保護之華人云云在華無線電臺之起草委員會以下述諸人組成美國羅特氏比國馬爾鄉氏或加蒂愛氏英國吉特士氏或戈登氏或朱邇典氏或萊浦森氏以馬爾金氏爲起草顧問中國顧維鈞法國維維亞尼氏意國里西氏日本埴原氏荷蘭康萊璧克氏葡萄牙達爾特氏 
　　二日倫敦電海軍專家之審查巳查見休士氏海軍休息案編擬中之非常疏忽幾使全部計畫失其效力按十年休息後英國可造三萬五千噸無畏式艦十二艘以代二十年之舊艦致使英國占世界海軍中之優勢蓋美國十年後僅許造四艘而日本一艘也惟再閱六年則情勢一變而美國可占優勢矣英專家查見此種情形後即通知美人美人不得不默認之並謂如此則非以保障和平適引起戰爭耳據可恃消息專家現考察一種新辦法依此法進行則一面不違反休士氏噸位比例一面許英美於每三年内造戰艦兩艘旣使良工不致失業且使甚有價值造甲板與造砲之機械不致廢棄也聞依此新辦法可許日本留用其新艦陸奥號衆視日人態度爲大會之闗鍵聞英美代表團意見皆以日本要求增多一艦爲無理由但日人善於操縱欲先知美國對於太平洋海軍根據地砲壘之意見並欲俟遠東委員會討論中國問題之結果而後始肯有决定也 
世界路透電 
[華會中之海軍比例問題]  
　　一日巴黎電各國海軍主力艦之比例似已切實决定美代表團堅持其所定英五美五日三之比率日本要求續增噸位發言者爲加藤但日本總代表不承認加藤之言謂加藤乃日本代表團之參贊現海軍問題已由專家之手而入政治家之手云云法國前曾與日本同一噸數即英美各五十萬噸法日各三十萬噸現或可允有二十萬噸與意國同俾主力艦噸位問題得以了結至於潛艇噸位則仍未解决英代表貝爾福氏將赴紐約演說故下届全體會議展至星期三日倫敦泰晤士報訪員稱此屆大會將與遠東委員會第一次會議同一重要遠東委員會之議程分三類（一）中國（二）西比利亞（三）託管制下之太平洋羣島中國與西比利亞兩類問題可分數組委員會現尙未辦完中國問題以事殊困難故也駐華外兵問題甫經審查日兵在山東有四大隊滿洲有一師日本聲稱願撤兵惟滿洲有駐兵維持秩序之必要未可撤回至於山東問題聞中日願託英美代爲决定因恐公然提出將碍及簽字於凡爾塞和約與加入國際聮盟會之國也 
　　一日華盛頓電今日三大國委員會開會與會者爲休士氏加藤男爵貝爾福氏志在調和美日問闗於海軍比例之異見目下每方面似各以爲本國所抱之觀察點殊爲合理貝爾福氏大約將以調人自居海軍專家研究詳則等事已有十日今將向三國委員會提出報告三國委員會於是將覔一共同接受之解决法日本如堅持其要求則將發生何種情勢未能豫决惟如果日本不肯讓步則海軍比例問題似將移交五國委員會核决 
　　一日巴黎電時報探悉日本對於照休士氏建議規定海軍噸位之反對聲現巳兩减輿論多主張讓步惟堅主保留新巡洋艦陸奥號 
[華會中之山東問題]  
　　二日華盛頓電據當局宣稱昨日第一次會議山東問題與會者中國方面爲施肇基顧維鈞王寵惠等日本方面爲埴原加藤等由國務卿休士氏及英代表貝爾福氏開始之該會議曾討論進行之手續 
[華會中英代表之聲明]  
　　三十日華盛頓電英代表團已發表宣言謂英政府並無欲在大會提出國際賠欵問題之意 
[德國之賠欵及經濟]  
　　三十日柏林電史汀萊斯氏以倫敦之行之結果報告德國實業聮合會該會决計採納韋士總理之建議派財政家與實業家六人組織委員會與英美兩國經濟界接洽以期訂成借欵匪特可使一月間之賠欵按期繳付且將覔取繳欵新方法俾免德國復淪於愆期繳欵之地位也 
　　三十日倫敦電賴齊諾秘書西門士氏語路透代表謂彼等昨在財政部與賀恩爵士及金特斯萊爵士會談世界經濟狀况而尤注重於德國方面現信尙將繼續會談英内閣今晚將討論賠欵問題 
　　一日巴黎電毅報訪員晤賠償委員會英代表白萊特白里爵士據稱德國停止兌現之舉非德國自行申請不能考慮之德國迄今尙未提出此請協約國允許德國展緩付欵以前須得賠償委員會一致之贊成渠個人將反對此舉以其有害於協約國及世界也 
　　三十日倫敦電昨日馬克兌率爲每鎊易一千一百枚今日縮至九百三十枚後又回至九百六十五枚蓋衆意德國賴齊諾博士之來英或將因以引起整理德國財政之舉故人心向高也 
　　一日柏林電英國擬許德國停止兌現之消息傳出後馬克之價高漲股票市發生反動市價失其平衡有小銀行數家損失甚巨預料將有重大之糾紛與失敗 
　　一日倫敦電馬克價今日爲七百二十五 
[英愛和議近聞]  
　　一日巴黎電據倫敦泰晤士報載稱英國政界之意愛爾蘭問題如能解决則喬治氏於十二月下旬可赴華盛頓 
　　二十九日倫敦電有責任方面稱烏爾斯特拒絶原議後英相喬治氏將設法提出解决愛爾蘭問題之新辦法據官場意見愛爾蘭和議近遇種種困難恐無好結果衆料武裝仇殺或將復作昨夜送交新芬黨之計畫内有新芬黨必須誓忠英皇一條 
[各國近事記]  
　　一日倫敦電昨日電傳闗於葡萄牙駭人之消息巳引起駐英葡國使署之抗議葡使詆斥報紙訪員並非笑總理被迫受任否則將逐至斐洲之說葡使又切實否認外國議加干涉之說 
　　一日巴黎電聞克拉新氏與里維諾夫氏將赴華盛頓擬向美國提出戰前俄國債務問題 
　　一日巴黎電國際聮盟秘書處將召集裁判員十一人於明年一月三十日至海牙永遠國際法庭會議時報探悉開幕禮將在二月初舉行 
　　一日巴黎電各報載稱國際財政大會不久似將在巴黎舉行 
　　二十九日西政牙京城電下院通過議案撥一千三百萬貝西太（西幣）充建造軍艦經費 
　　一日巴黎電陸徵祥昨抵瑞士末拉爾土擬盤桓數星期 
[公電]  
　　北京福建學生聮合會來電申報時事新報轉各省學生會敎育會商會曁各團體均鑒厦門海後灘一案尙在交涉中太古行竟違國際先例不待交涉結果近復興工並嗾工人擅毆華民又令艦兵舁砲登岸示威厦商已實行抵制該國船貨政府交涉尙無結果請即共起力爭俾早圓滿解决以維國權福建學生聮合會 
國外要聞 
[倫敦時報反對英日續盟]  
　　世界新聞社云十一月二十三日倫敦泰晤士報社論主張廢止英日聮盟其大致已由路透社電傳頗爲簡略茲本社覓得詳稿照譯如左 
此問題（指英日聮盟問題）必須就英國利益廣義上加以考慮英國利益首爲和平和平之最强保障爲與美國人民得誠摯之諒解而對日聮盟則障礙此種諒解者也此項事實毫無可疑美國大多數人民無論爲合理與否皆深信英日聮盟之實施其影響爲反抗美國 
聮盟之廢棄並不含有吾人對日本傾服及友睦感情减少之意味一九○二年一九○五年及一九一一年三次英日盟約所規畫應付之事情早成陳跡永不復返當最初締盟時俄國勢力駸駸伸張於亞細亞危害締約兩國在該洲之權利尤以在中國高麗及印度者爲特甚迨一九○五年續盟簽字時則俄國及日本正在戰爭中至一九一一年三次締約時俄國未來侵略之危機尙在也此等盟約之訂結原爲鞏固遠東及印度之共通知平起見今存在之約已不復於此項目的有所貢獻反之適足以引起美國之猜疑而阻止訂結可以永久有力取得此種共通和平之任何較大協定 
華盛頓會議之各代表似皆願望闗於太平洋問題及遠東問題得一實際上之協定而英日聮盟條約爲之梗此必須去之去之愈早則於大會之前途於大會中一切問題之解决於英美兩國間之諒解皆愈有益 
爲遠東及世界和平計均以去英日聮盟爲較善即爲日本計亦以去之爲宜日本當知日本苟一旦與美國開戰此盟約並不束縛吾人必爲彼助且彼或易見吾人立於彼之對敵方面而抗彼英帝國之重要分子定予美國以積極之扶助其結果帝國全部勢被牽入 
盟約現已陳腐陳腐之約徒害和平與其保護和平之初意適相背馳 
[日太子攝政之經過]  
　　世界新聞社東京通訊云日太子將以本月二十七日代行日本天皇之大權明日宫内開皇族會議及樞密院會議名爲决定茲事之可否實則事爲旣定之事固無待於决惟不能不由茲會爲之正式宣布耳 
太子代行大權爲循（攝政）之例去年即已醖釀之唯時日皇病勢尙無立即需人代行大權之必要故無人敢毅然主張今春以來日皇病勢已確有不能速愈之徵於是太子攝政之說漸爲有力者所唱道山縣·松方·大隈西園寺四元老·及前首相原敬等即開始交換意見且籌備一切今春各元老皆力主太子赴英即爲太子市人望也秋間太子至自英適爲日皇轉劇之時於是有力皇族及元老遂以爲太子攝政之舉乃在弦上不得不發之箭此明日之皇族會議及樞密院會議之所由開也明日會中列席人員爲内府大臣松方正義·宫相牧野仲顯·法相大本喬任·大審院長平沼騏一郎·樞密院副議長清浦謙澄·（代正議長山縣者）及伏見宫貞愛親王·閑院宫載仁親王·東伏見宫依仁親王·伏見宫博恭王·同博義王·久邇宫邦彦王·同多嘉王·梨本宫守正王·朝香宫鳩彦王·北白川宫成久王·山階宫武彦王·賀陽宫恒憲王等開會時間爲午前十時其會議以太子之名召集之議長預定爲伏見宫貞愛親王 
經會議正式决定後日皇即降詔以太子代行大權此詔由官報發行號外以通知全國太子奉詔後翌二十六日十時即於大賫堂行奉告式并於皇靈殿神殿舉行奉告祭遣使祭告歷代皇陵二十七日午前十時於宫中正殿賜皇族有爵者受優遇者現任文武要員等謁見并通知各國及各國駐日使節於是而（攝政）之儀式備而日太子遂開始親裁日本之庶政矣（十一月二十四日） 
[日本共產黨之活動]  
　　上海東方通信社接本月二日東京電云警視廳因不穏宣傳傳單之分佈事件開始活動後確知該宣傳係社會主義者所組之秘密結社東京共產黨員所爲於是將川崎賢次郎以下十二名以違反出版法並紊亂朝憲之理由起訴之又按該結社係倣俄國勞農政府之組織現爲問題之皮格蘭氏亦與該黨徒有闗係證據巳十分確實故今日將發退去命令又警視廳自此次發覺秘密結社後持絶滅不穏分子之方針將舉行徹底的搜查向目爲日本社會主義之巨子堺·山川兩氏私宅已於昨日一日）突受判檢事之搜索矣 
 
 

Page 8

 
 
   
 
 

Page 9

 
 
   
 
 

Page 10

 
 
國外要聞二 
[遊俄通信（天我）]  
　　記游科學院余抵彼得堡之翌日此間大學東方文學敎授伊鳳閣博士Ａ·I·Ivanoff來訪伊君留華多年通曉漢學兼識西夏及西藏文字出其近著西夏彌勒菩薩兜率天上生觀經典釋文一册見贈自謂費十年精力而成中外能識西夏文字者伊君外恐不見第二人伊君現爲俄京最高科學院會會員之一因導往參觀見龐眉　首者數十輩伏案著述有圖書館收藏頗富東方文學自爲一部各種文學皆備伊君舉示燉煌石室經典拓文畫壁寫眞及自新疆甘肅一帶蒐得之西夏石刻木刻其人物造像與中原廻異有講堂課堂革命後不常用據云會員資格限制極嚴合俄國不足百人云 
　　記游人頽博物館人類博物館即在科學院附近陳設繁密機三層無隙地其最可注意者爲彼得太帝專室室内徧陳帝遺物及各種造象帝魁偉過人其寫字臺高如書架生平自製工藝亦至精有象牙掛燈一架象牙雕空套球數事尤爲巧奪化工又嘗治牙科所拔牙累累如貫珠所用銅鐵各儀器均在冠履衣裳文繡華豔座鐘高大如亭子車亦廣博笨重不啻大輅椎輪也馬一犬一皮附如生聞此室各物均革命後自宫中移出現正在敷陳部署中尙未訂期公開非得伊君特别招待不獲見也 
　　記游冬宫冬宫者·彼得大帝遷都時所建歷代俄皇之正宫也全體赭色作環拱狀中爲大方廣場有石柱聳立雲表正面爲皇宫餘三面則各部官署機闗輻輳氣勢恢閎宫之正門石級層疊通入長廊爲俄皇犒軍大酺之處更進則見兩壁圖畫功臣名將如雲臺凌烟之遺又進則羅馬諾夫一朝帝后造像面目多已爲革命軍所塗毁并有耶穌畫像瑪利亞畫像亦被刃傷殊失尊重美術之意宫中有廣殿數四最大者爲全俄第一亦不知能容幾千人也柱礎臺階皆用大理石花綱石門扉窗牖皆用精銅　　鍍金天花板牆壁皆懸十丈左右之大油畫地板或用木或用石皆摩色鈎心鬭角鑲嵌成紋此數事者窮奢極侈唯俄皇宫有之吾國之阿房未央定當自慙形穢者也最後入帝后寢宫附近有圖書室更衣室浴室尤有祈禱室並皆精妙寢宫之衾枕猶陳圖書室則筆墨咸備而居停一去不返徒供觀者憑弔御榻皮褥已裂中儲棕毛游人爭拾撮爲紀念品陳設大件者僅存多損壞不復可用全宫陰森有鬼氣蓋自革命以來　無居人又不舉火俄京本寒濕宫中深邃不多受日光宜其荒凉也冬宫每星期公開縱人游覽有官鄉導人爲之解說每人給以盧布二三千出門時見宜萬第三世銅像横臥露臺令人感慨不禁百倍於銅駝荆棘矣 
　　記馬辛哥爾基之談話馬辛哥爾基Ｍevaim　Gorky 
文學與託爾斯泰齊名爲俄國今之第一作手余讀其書慕其人久矣曩見羅素游俄記謂其臥病瀕死深恐不獲一見入俄復聞其尙健在亟趨彼得堡訪問之訂期在學者俱樂部會談學者俱樂部者即前烏拉得米大公邸Ｇrand　Duke　Uladimir壯麗埒王者居今改爲全國大學敎授及高等學者游燕之塲會員在彼得堡者約二千人每星期皆須親到領取食物糧其品類及糧數無定前月所發者每人約黑麫包三四十磅白糖五六磅山芋大豆鹹魚各若干如是而已發落之日唱名掣簽輪班候值往往自朝至昃雁行鵠俟學者苦之哥爾基氏是日有講論會會前與余絮語約半小時其人長身鶴立不過五六十歳以來鬚鬢無一莖白者懇摯之情現於詞色自云非共產黨人雖頗好共產主義而不願列名黨籍與現政府諸公周旋俄國破壞之餘建設未見重以内憂外患紛至沓來國人有應接不暇之苦吾輩今日所已知者惟舊制度徹底推翻之一事而已從來智識階級與勞働社會利害相異識解逈殊往往背馳或者衝突調和並進其難無雙今日俄國之現象不啻予全世界以試騐之左證也云云哥氏自承不解華事惟祝其改造進步余問哥氏著作等身吾人譯讀當先何種哥氏沈吟曰先讀（兒時）Ｃhildhood可也 
　　記彼得堡兩大敎堂俄國建築之美皇宫與敎堂互爭雄長莫斯科之撲利奇斯丁加敎堂與彼得堡之伊薩克敎堂皆歷史名勝其外觀内容盡美盡善雖反對宗敎者見之亦油然而生崇拜景仰之心美術之移人至矣哉伊薩克有昇降梯可拾級盤旋而達絶頂全城在目尤爲大觀彼得堡又有一新敎堂名曰救世乃一八八一年爲亞歷山大二世被剌之紀念而立其地址即帝遇害處全堂内外一切圖畫皆用磨色寳石或磨色玻璃塔頂三十六方圖畫代表全俄三十六省徽章五光十色盪精眩魂皇宫前爲禁地惟敎堂自來公開實爲全國美育觀感所係與博物院同其功能歐誓有言神權與王權爲美術之護法其言誠徧然徵之俄國猶信 
　　記游俄皇村前記冬宫之游以爲建築敷陳窮奢極侈今游俄皇村乃覺所謂奢所謂侈者蓋不在彼而在此而所謂窮所謂極者向特少見而多怪今乃無從更覓比較向上之詞眞有眼前有景道不得之苦矣俄皇村在彼得堡郭外火車十五分鐘可達爲俄皇夏日離宫常駐之處如北京之有頤和園也是日遇雨不獲暢游惟到亞歷山大三世及女帝加查林兩宫而已離宫大勢較冬宫爲新式不用赭色而用堊色林端水次清絶人寰外觀似不及吾國宫殿之雄大深邃且宗廟之美百官之富頗覺一覽無餘然一入其中則光怪陸離天地變色充人瞠目結舌歡喜警奇亞歷山大三世離宫爲前帝尼古來二世所常居朝會之廣廷燕私之秘室與夫祈禱堂圖書館一一如冬宫制惟精緻尤遠過之且陳設品皆完整窗帘地毯悉仍舊觀四壁皆名人古畫配置景物彩色處處與屋形及光線相稱别有英國部法國部德國部中國部等名詞每部裝修陳設一依其圖式雕刻圖畫亦各自其國搜採而來中國磁器特多聞前帝尼古來二世之所嗜也歷代帝后皇子公主銅像石像石膏像繡像畫像羅列案問又有一繡殿上下四壁陳設各件皆被錦繡聞爲亞歷山大三世后所手製精絶無媿針神也加查林宫正殿十餘間每間結搆各具匠心無一重複有金殿一切皆金有銀殿一切皆銀有虎琥珀殿天花板地板牆壁門窗椅燈臺皆用玻珀嵌成有水晶殿處處玻璃明鏡空其中而置電燈使内外通明無碍最奇者爲一大跳舞塲其回聲繞梁如石鐘鞺鞳經時不歇所張名人古畫多如糊牆之紙聞每件價值數千金元或至數十萬金元屋頂全幅有廣袤數十丈者其餘裝飾品仍以中國日本磁器漆器爲最多亦最佳有十三層大磁塔兩架雕漆大禮盒一套景泰藍山水屏風一座皆中國大内物必清廷寄贈品也其祈禱之室尤莊嚴華麗形近劇塲又有移動敎堂Ｍoving　Church爲帝后旅行時所携用一切皆可裝缷總之加查林宫爲所見各宫最奢侈者聞彼得堡附近尙有巴夫洛斯克Ｐalvlosk 
及彼得賀夫Ｐeterhoff兩處行宫不及徧觀矣 
俄皇村原名查斯可屑洛Ｔzarshoye　Sclo革命後更名蝶斯可屑洛Ｄietskoye　Selo即兒童村之意聞蘇維埃政府初成立時曾開放此宫爲幼稚園後其事漸廢今僅爲博物院供人游覽而已全村皆貴族别墅内有數處改設公學離宫保護周備無兵燹之跡回顧吾國圓明園一片焦土頤和園及盛京故宫棟宇傾欹寳器盜盡敗象滿目穢氣剌鼻眞國恥也 
國内要闻 
[北京通信（侃侃）]  
　　陸軍部參謀部有罷工消息 
　　此次中交兩行發生擠兌風潮後北京各機闗發放員司薪項不免間接受其影響今日北京某報載有各機闗發放薪俸之好消息一條謂財政部存在中交兩行之存欵約有百餘萬元之譜各部署薪俸業已全數發出支票准由各部署提取現金云云在各部署員司得此消息自然歡容滿面無如財政部對於中交兩行存欵已有逾支斷無存餘本月二十六日財部發出某部支票洋二萬元某部持赴中國銀行領取該行不肯交付相持至今日尙未領到又某省代表爲某省軍事墊欵本月二十八日亦向財部索到支票一紙洋五千元該代表持至交通銀行至今日下午亦迄未領到可知報紙所載確非事實如財政部於中交兩行果有存欵斷不至發生擠兌風潮即發生擠兌風潮亦不至限制兌現閱者不難想見然而政府如此困窮所苦者係一般辦事職員每日枵腹從公而薪俸竟數月不能領取分文賣光典盡衣食不繼者比比皆是無怪乎罷工之聲浪喧傳於北京城中司法部敎育部罷工之聲喧傳已久屢經從中調解尙未實現然該兩部職員近來每日到部劃到者祗有十之三四雖未有罷工形式面確已有罷工之實所有公事無人閱看無人負責早已不成體統今日又聞以軍事機闗之陸軍部亦有同盟罷工之說參謀部亦將步陸軍部之後　如果所傳非虚北京政府更將不堪設想矣 
陸軍部員司薪項向例由各師旅軍餉項下騰挪二成以資周轉自蔡成勳入長陸軍即諭軍需司以所部第一師軍餾餉按照十成發足其他軍隊仍照舊例發給八成辦理軍需司司長蘇錫第以部長命令不敢有違言遂以第一師按照十成發足自此風一傳其他各師旅嘖有煩言亦踵相要求謂同屬國家軍隊不能有異要求一齊發足十成以示公平於是該部員司薪項來源斷絶已積欠至五月之多日來該部員司紛紛向軍需司要求各師旅軍餉仍照舊例發給八成辦理則本部薪項雖財部不發亦可維持無如蔡成勳堅執不允而各司以總長不肯通融羣向統計科索薪並謂不有辦法即將同盟罷工云云此即陸軍部行將罷工之原因也頃聞該部軍衡司司長倪文瀚以罷工未免舉動過烈正在雙方調解不識能無形消滅否至於參謀部已積欠薪水有二十七月之多爲北京各機闗中之最窮衙門本年份祇發過薪水兩次一爲端午節一爲中秋節以後至今尙分文未有以致部員大都焦頭爛額苦不勝言屢欲罷工以碍於軍人服從性質迄未實行今聞陸軍部有罷工消息於是參謀部部員大有表示贊成之意並有人主張參陸兩部一致行動昨今兩日各局職員紛紛向總次長支借薪水以資度日無如該部會計科早已分文不有難於應付如果陸部罷工竟成事實吾料參謀部必步其後也 
至闗於中交票兌現消息今日警察廳派警察分赴各兌換所及各商店闗照中交鈔票定於十二月一日中交兩行即行無限制兌現須即於今日起一律收用不能以今日已收足十元即行拒絶使用云云如果確能無限制兌現則北京市面之蕭條尙可補救於萬一惟記者頃得銀行界消息謂中行確巳籌備就緒而交行則尙未能草率從事究未知能如期實行否也又有一笑話可爲閱者告者財政部此次支配近畿各師軍餉以奉軍第十六師不列入内昨日下午張景惠特向高凌霨質問詢其何故以十六師不列入近畿軍餉之内雙方爭論約有一小時幾至打架並謂我去招十六師來算賬高不得已允即追加亦可見財政部之糊塗矣（十一月三十日） 
[政府鬧窮中之現狀]  
　　現政府以窮已日漸於潰敗各機闗日以罷工索餉與當局周旋少得分潤者旣無裨益其未得沾惠者即怨讟蜚騰最近内務部員司以薪俸亦已積欠三個月無法支持遂於昨日（三十）邀集全體同僚齊集集賢堂討論辦法僉謂本部附屬之警廳提署經費尙能按期發放本部爲主持機闗反抱向隅殊爲不平羣向齊耀珊要求請於一星期内至少須發九月份一月薪水如逾期不發即實行全體罷工至司法部職員日前亦集合法學會討論欠新問題當公推數人向　　要求設法聞董已允先籌老干發放五十元以下員司以示體卹各員仍不滿意大理院薪俸積欠亦已三月自高地四廳發薪之後亦援例要求結果索得一個月薪百分之七十五法界人員見此情形知將來實難維持會商結果擬亦罷工惟以罷工之後其危險之及於社會者甚大故未立刻實行然如此困難終非久計故决議以三月爲减政期間一切敷衍以表示彼等之不敢冒昧非至萬不得已時决不實行若三月之後尙無切實辦法則都中司法界人員一律實行罷工所有案件之積累人犯之逃逸概不過問此外參謀陸軍兩部亦在醖釀罷工至萬債叢集之財政部最近已困於應付財部長高凌霹對於各項借欵均未能病快進行年内所需之三千五百萬元毫無把握聞前日財務會議之結果擬將各種未經抵押官產作爲擔保品發行公債二千萬元以度年闗蓋高之意以爲官產零售極不合算故擬併攏一起以爲發公債之擔保搜羅之法愈出愈奇斯窮亦愈演愈極矣 
此外又有最奇異之消息則素稱富饒之交通部亦鬧窮是也一般人對此均認爲交部之故意作態實則該部員司及各機闗公費未嘗不苦竭蹶因此外問對於交長張志潭早有不滿之種種傳播謂張氏巳提供多少公帑對於某某有所供應雖吾人未便懸揣其有無但今之官吏亦殊不敢過信近聞張氏因該部員司及所屬機闗之迫促於搜剔之餘遂眷及於無人注意之錦朝路修築費錦朝路本爲京奉之支路本中英合辦京奉路利息之屬中國者概存中英銀公司計總數二百五十餘萬元嗣由英人動議擬撥此欵作爲修築錦朝路之基金磋議未就適交部發現此種拮据現狀該部當局遂執以京奉係中英合辦錦朝路不應單獨動用中國利息爲詞更進一步而向英國駐華代表交涉將該欵撥交交部另由中英雙方向中英銀公司另借一宗債欵修路結果英代表巳然允許並爲電英政府請示聞英政府已經覆電認可進行之順利如是則此二百五十餘萬之收入陡然使交部之富饒仍繼續存在此眞可侈然獨豪者也 
　　附新社會報消息張某自長某部以來對於部務不惟不能進行且將欵項任意揮霍前次提撥一千四百餘萬博得某大軍閥之歡心而其他軍閥因以援例紛紛請求張亦不敢不設法接濟加之靳氏竭蹶催促尤迫其勢尤不能不顧張氏因以大窘於是將中央行政費敎育費均行停止墊付如經濟調查局經費二萬元已有兩月未有支撥國立八校經費二十萬昨已咨明不能代墊張氏自謂現在軍閥方面不能不敷衍至如行政機闗無足重輕故我此次停撥墊欵亦是處於萬不得巳之苦衷要請大家原諒云云按該部現在部欵支絀而本年十二月三日到期之一九一一年湖廣債票本息計應還匯豐銀行英京發行者四萬八千鎊應還匯理巴黎發行者四萬九千鎊應還花旗美京發行者四萬一千鎊並德京發行有效之債票四萬七千鎊以上各債票非百八十萬不能開發日昨匯豐銀行巳有函聲明請於到期如數撥還張氏大爲恐慌刻擬向該行請求加意展期不知能如願否 
[政府有邀曹張來京說]  
　　政府前以時局問題及對南方策有需曹張吳來京商榷之必要故電邀三氏并派代表前往邀請惟三氏均各以事不能應召故未能入京近聞當局以各項要事必需三氏入京商議日昨已分電曹張兩氏務必撥冗來京一行據聞所與商榷之件（一）内閣問題靳閣自經此次金融恐慌卒以籌謀底定且當華會時期務宜維持使政局不虞摇動惟有數部去志甚堅勢不能不謀局部改組繼任人員當局雖經擬定然必需曹張來京一商（二）國會問題自去年第二屆國會停止後雖即舉辦新國會然迄今無召集之期民國國體不能久無國會各省對於國會召集意見不一究竟如何辦法須妥商始能决定方針（三）財政問題此次華會開會某國提議共管我國財政並蓄謀擾亂我國金融現雖謡諑寢息風波漸定然懲前毖後宜急謀根本解决之方以資整理（四）軍事問題現在南方倡議北伐抵禦方法已在保定會議决有辦法政府究屬隔膜至後路如何接濟尤應當面協定始能一致且太平洋開會對於我國兵額甚爲驚訝應如何始能裁汰以節費用曹張兩氏雖各有電到京一稱明年一月起一稱明年三月起實行裁兵以資提倡究竟手續如何善後問題又如何以上種種必須兩人來京與當局面商始有辦法聞本擬邀約吳氏同來後以吳氏急須南下必不能撥冗來京故只邀曹張兩氏除去電約請外又託某要人去電婉勸不知曹張究肯一來否 
[京津中行通告卽日兌現]  
　　交行亦將佈置就緒 
　　中行自擠兌風潮漸歸平靜以來即極力籌備恢復原狀現由京津兩地之中行發出公函請各官廳商會及銀行公會等推舉代表於今日（一日）赴該行公同檢查如各方面認爲可以恢復原狀將定期完全兌現茲將兩函分錄如下（一）中國銀行總管理處函逕啓者頃據敝天津分行函稱此次擠兌風潮發生敝處因受市面銀根影響調現維艱不得已暫行限制兌現對於社會負疚滋深旬餘以來分電各處調集現金業已陸續運到現在敝處發行天津地名兌換劵總額三百三十一萬餘元庫存現銀及存放各銀行往來存欵共計三百零六萬元各種有價證劵面額三百二十四萬餘元按最低之價估計值銀元二百零五萬元此項證劵業經本埠同業中允爲抵現接濟又各聮行允還欠欵運調在途者約二十五萬元通盤核計實已確有成數至往來存欵一項爲數不多亦另行儲欵備付所有上述現金等項茲經函請本埠各官廳曁商會銀行公會錢商公會分别派員或舉代表於明日蒞行公同檢查同日敝處並約英國會計師司塔門君查核賬目庫存簽字證明用昭信實一俟檢查完畢即請三會公布查明准備確數如經各方面認爲可以恢復原狀敝處即行定期完全兌現用特函達請即函請北京總商會曁銀行公會推舉代表亦於明日來津檢查是所盼禱等因相應函達即希查照迅予推舉代表赴津公同檢查俾昭大信而維金融附上敝津行致津官廳及各機闗函稿尙祈察照無任公感此致總商會北京銀行公會十一月三十日（二）天津中國銀行函（前段與上函同從略）照目前凖備程度如各方面對於敝行即行恢復完全兌現樂予贊助敝行當即勉力從事不敢再有稽延倘以爲尙須稍待時日更求充分敝行亦無不遵照辦理悉聽諸公指示俾免隕越貽譏至此後發行凖備當另設專庫完全公開按銀行凖備正鵠以五成現金五成有價證劵核實估計爲普通平穏程限以七成現金三成有價證劵核實估計爲最高程限其間升降盈縮應視社會經濟之需要與夫市場金融之緩急消息而劑度之嗣後敝行對於發行凖備當以力求超過普通平穏程限以勉躋於最高程限爲主旨擬請各官廳會同派員銀行公會商會錢商公會推定代表隨時蒞行檢查凖備專庫公布數目以維幣政而固金融尤深企禱臨牘不勝屏營待命之至天津中國銀行啓 
中行凖備完全兌現旣如上述至交行方面内部亦已整理就緒計該行所發津鈔爲數僅三百餘萬元惟近來又由京行代發一種紅Ｈ字之津鈔約達一千萬元以上故非籌得一千四百餘萬元之現欵不能開兌連日由新舊各方協力商籌結果已成者計有兩項（一）以各種股票在天津方面借得四百萬元（二）奉天運來之三百萬業經商妥條件由該行全部承受（此說似未確定）以上合計爲七百萬元適抵其半所差之數除取資闗餘外由梁士詒在上海擔任挪動昨日政府方面曾接梁氏二十八日由滬來電内稱有電奉悉現正在滬籌措欵項並與各方協商善後辦法三兩日内當即回京等語據聞梁氏准於十二月一號由滬專車北上二號晚間即可抵京隨 
 
 

Page 11

 
 
帶現大洋二百萬元合裝四百箱專備維持交行之用 
[北京金融風潮平後所聞]  
　　新舊兩交系果能携手歟 
　　此次京津金融風潮之鼓動已通國皆知爲他人所掀起查中交兩行所發紙幣之凖備金本極充裕因屢次墊付公債本息數達七百五十萬元現金乃稍欠周轉兩行當局見此情形即時籌備現金本無風潮可言自有人造作種種謡言而擠兌之波乃汩汩起矣近傳葉恭綽被監視一事尤爲無稽舊交系全部之政治運動今姑不論至此次風潮中則該系實爲以全力維持者京交行本爲新舊兩交系共管之營業風潮一起該兩系知係生命所闗居然同力合作積極維持又據調查所得交行領袖諸人因此各出私產備抵現欵以應兌現者爲數已在三百萬以上聞葉氏在交行董事會宣言曾有今後中交兩行當局應有根本覺悟剗除黨派闗係實行銀行獨立等語外間遂有葉擬推倒中交另組中央銀行之誤傳矣 
京津某外人所辦之報尙有謂近日漫游嚴江桐廬之梁士貽氏曾電總稅務司詢發闗餘安格聮氏託匯豐滬行謁梁梁答以京津金融空虚請注意等語惟據知梁氏者對人言梁氏兩個月來未嘗與總稅務司及匯豐有文字或言語之交際總之北京政府腐敗到如此窮到如此中交旣擔國家銀行名義無論如何難免受其影響即無外人破壞亦難作絶不致起恐慌之滿語兩行當局苟不見兎顧犬確定自存之計畫即此次風潮幸就平息以後亦未易樂觀也 
[天津通信（聽濤）]  
　　中行定期完全兌現　吳佩孚過津赴魯 
　　中交兩行籌備兌現情形記者已於前次通信中述之矣中行方面以各方現欵均已陸續解到遂於今日（三十日）通函各機闗推派代表檢查倉庫賬目並請英國會計師司塔門於檢查後簽字說明迨下午二時省長代表財政廳長王芝杰警務處長楊以德津海道尹姒錫章天津縣知事齊耀城及總商會銀行公會錢商公會所派代表曁英國會計師司塔門等均先後蒞止逐一檢查僉以通盤計算確有兌現實力遂决定自今日（十二月一日）始完全兌現取銷限制惟僅限於天津之兌換劵他埠中鈔不在此例該行行長卞白眉並宣言此後發行凖備當另設專庫完全公開云云茲將司塔門簽字證書照錄如左（茲將天津中國銀行結至本年十一月二十九日止發行兌換劵及凖備金數目查明開列於下流通劵三百三十一萬九千五百三十三元五角庫存現金二百五十九萬零二百三十三元六角四分存放各銀行四十七萬六千零九十三元八角七分抵押品估價二百零五萬九千六百六十六元九角五分敝公司對於上列各項業經詳細查明所有流通劵庫存現金押品及存放各銀行根據各種賬　表册與庫存實數互勘絲毫無誤用特證明湯姆森弟兄及司塔門公司英國會計師司塔門謹白 
兩湖巡閱使吳佩孚近以西南北伐呼聲日高種種防戰計畫急待籌商遂假曹錕六十壽辰之便專車來保與軍政各要人疊開會議現巳事竣特乘便赴山東蓬萊原籍修墓並將其夫人靈柩運回原籍安葬今日（三十日）省署接得保定電訊云吳氏已於上午十一鐘由保乘專車起程約於晚間到津並在沿途視察防軍稍有遲延到津時間尙難預定等語省署當即飭知衛隊營軍樂隊預備迎接並令知各行政官廳曁警察廳轉飭各區署届時沿途加派雙崗迨至下午八鐘吳之專車抵站時曹省長即偕掾屬乘汽車赴站迎迓寒暄數語畢遂由軍警護送回省署吳氏所帶隨員衛隊等約百餘人則仍留車上至九鐘由曹省長特備晚餐欵宴吳氏席散後對於南征軍餉問題略有商榷迨鐘鳴十一下吳即作别乘津浦專車返魯外間以其來去怱怱故鮮有知者（十一月三十日晚） 
[旅京魯人反對田中玉借欵]  
　　田中玉擅借外欵魯人羣起反對該省旅京同鄉會於日昨集議僉謂田氏此種喪失利權之行動不啻斷送魯省三千萬人民於絶地誓死力抗必達目的除電本省各界一致驅田謀根本之解决外一面致函與坎拿大公司有闗係之英美兩使俾其曉然田氏借欵之目的及魯人對田反對之眞象該函云頃聞山東督軍兼省長田中玉由坎拿大公司訂借美金三百五十萬業已秘密訂約查山東省議會前經公同議决凡係地方借欵必須議會通過始能成立有效曾經函致駐濟各國領事在案今該督並未交議顯係違法且山東與各界人民及省議員國會議員等現正臚列該督罪狀呈請本國政府撤換人民旣不信任該督即絶對否認該督所借之欵聞該公司係英美國商人合資組織敝國人民與貴國人民素稱親善未便因此滋生誤會務乞貴公使飭令該公司迅將借約取消以維交誼倘果實行交欵山東人民誓不負償還之責謹先聲明 
[緝私總監案巳打消　張英華大失望]  
　　張英華前上條陳設立緝私總監因各方反對而未實行此案闗係甚爲重要且含有外人之計畫極與我國主權有闗當初進行頗力鹽務署之鍾世銘及某某重要職員聮絡一致從中破壞張英華乃暫時就任河東運使以待時機至高凌霨長財政命令初下尙未到部時潘復於閣議中提出調任張英華留京辦理緝私總監事宜河東運使並不開缺即調鹽署總務主任鍾世銘前往暫代此項命令業巳擬就如閣議通過則緝私總監成立鍾世銘雖不願就代理河東運使但其鹽署總務主任即當開缺然當時閣議以高凌霨已將到部此案闗係旣極重大不如俟高到任再議竟未通過現鍾氏代理鹽署將潘復從前計畫一概推翻高氏亦不贊成設立緝私總監故張英華費盡心力所運動之緝私總監一缺至是乃全歸泡影矣 
[字林報北京雜訊]  
　　字林報三十日北京電云赤塔代表稱日人一面鼓吹西比利亞白黨之舉動一面以非常壓力施諸大連會議之赤塔代表赤塔議會多主張取銷大連會議因日本之不允撤回西比利亞軍隊可使華府會議更注意於此而將西比利亞問題與闗於日本之中國問題同列一類也勞農代表卓飛氏半月内可到北京卓爲公法敎授曾辦理俄波條約與俄德商約又同日北京電云吳佩孚贊成黎元洪復總統位暫維時局以待召集公民大會之說現已證實 
[濱江通訊（鴻）]  
　　金融緊迫之危險　請求奉當局接濟維持市面 
　　哈埠金融界現貨素所缺乏所恃以活動市面者厥惟匯兌一項取於此者即可交付於他埠故亦不覺現貨缺乏之苦痛乃自京津中交擠兌以來匯水忽爾飛漲平日匯水約在百分之一而今漲至百之五六且至於八九焉於是時也各銀行爲自衛計相約停止貸欵而市面遂現恐慌之象商家以金融之流通爲營業之盛衰一旦以意外之變化停止其流通殊失其活動之根據據目下情勢而論紙幣雖無擠兌之風潮而商家感受之苦痛有甚於擠兌者蓋擠兌之事解决必可迅速此麻木不仁之金融不知何日始能霍然也濱江商會爲救濟市面起見擬援照民國八年冬季羗帖風潮之成例請求奉天當局撥發奉票若干萬元以資接濟惟應需數目非通盤核計難免有不符分配及向隅之虞故决定先行派員詳確調查再舉代表赴奉請求茲錄商會傳單如下濱江商會爲通知事照得近日市面因金融緊迫頗呈慌恐景象長此以往地面日趨危殆必至不可收拾當經公同議定擬向奉省請求撥發奉票數十萬元以資接濟惟是接濟總數無從懸擬非通艦核計不足以符分配茲特選派妥員多人分赴各紳商號實地調查以便統籌全局第恐調查到時各紳商户易起猜疑茲特預爲通告各商民人等一體週知務期調查到時開誠接洽勿得猜嫌是爲至要切切此傳云云刻正派員四出調查倘能實心做去當於市面有莫大之裨益也愚以爲請求奉當局接濟之事乃治標之策而非治本之計哈埠商業繁興爲北滿樞紐理應籌長治久安之道窘迫恐慌爲我人良敎訓務宜尋繹其所以窘迫所以恐慌之原而預爲防範之則得矣然而現洋禁止出口匯水日見飛漲予商以飲酖者銀行界亦當負其責任則奉票之接濟或得稍有裨益於市面歟 
[順直議會之分合問題（天津通訊）]  
　　順直省議會分立問題省署與内務部往返咨駁爭執數月迄未解决自上星期三（二十三）來津之京察熱三區議員自由出席後直屬議員即相率以不出席爲抵制因之該會例會已三次未開惟直屬議員概括言之共分兩派（一）彭桂馨派（一）王秉嘉派（即保定派）王派附屬於邊潔卿系此屆劃區即由王派議員所慫恿其初彭派亦無異言迨省令實行召集後王秉　忽而排彭致彭（彭係前屆副議長）之副議長爲米迪剛所奪彭　之轉而聮絡三特區議員當三區議員未出席之先十八日省會開會兩派曾因合併區域問題大起衝突彭派並主張將王之副議長推翻王聞之恐其計售於己不利遂一面以柔軟手段敷衍彭派與三區議員一面假某校開秘密會議三特别區議員亦即搬入議會南樓寄宿舍籌議設立順直省會籌備處彭派議員亦參與策畫邇來王秉　以外間空氣不佳劃分區域勢所不能於是異想天開有所謂外合内分之辦法即另訂議會單行法規將直京熱察四部分議員分爲四部闗於某部分議案即由某部分議員會議如屬於全部者始開全體會議是又將一個省議會劃分爲四矣不倫不類較改順直爲直隸更爲違法微聞此項計畫係王派秘密會議之成績特派專員賫往保定商得曹銳邊守靖之同意曾由邊持之進京抄呈内務部内務部尙未有所表示邊氏即於昨晚（二十八）返津三區議員聞訊遂於今午（二十九）赴邊私庽大開談判結果如何尙未明晰（十一月二十九日晚） 
[株萍路之現狀]  
　　株萍鐵路自湘贛分段管理以來湘局局長屢易其人各處員司增減無定贛局仍歸交通部直轄局長唐德萱因公在京由機務處長代理故舊有員司多在贛局祇以年來迭受軍事影響損失甚巨營業收入銳減兩局開支不敷預借萍礦運費達四十餘萬元之巨車輛之購置橋樑之修造以及重大材料之需要無不動需鉅欵揆之目前財政困窘頗有破產之慮湘鄂停戰後該路局長唐君奉派與湘當局接洽首謀恢復交通以蘇商困故自十一月初間通車後湘局遂改派王昌學接管唐則仍長贛局除裁人減政而外對於材料損失之清查收支欵項之清理不遺餘力茲覓得該局致交通部兩電特錄於後以爲留心路政者一考察焉（電一）北京交通部總次長鈞鑒德萱回局後飭各處清理茲據會計處呈報本年八九十三個月因湘鄂軍事發生本路損失負債各數損失項下機車一部原價三萬八千七百餘元煤車兩部原價九千六百餘元負債項下萍礦撥現洋一萬二千餘元又燒煤材料等賬洋一萬元萍鄉商會借洋一萬三千元鈞部墊撥二千元八九十三個月員薪工食除零星支給外共計欠四萬二千五百餘元等情查本路路欵艱絀業經德萱陳明在案現惟力求撙節格外裁减以資維持所有萍礦撥欵在運費項下懸記萍鄉商會借欵陸續籌還其積欠員薪工食三個月擬援他路儲蓄辦法本路作爲一次儲蓄金其儲蓄詳細辦法及本路軍事以前賬目並材料等項均正在清查容另呈報再聞本路湘段所欠薪工等項尙須約五萬餘元合併禀聞德萱塵（電二）北京交通部總次長鈞鑒塵塌諒達茲據會計處呈稱萍礦續結至本年十月底止計結欠四十二萬七千一百二十六元五角七分自九年八月湘事發生當局先後所派之員向萍礦取欵（一）龍毓彪經手十三萬零五百二十九元（二）李秉煌經手十三萬四千七百七十三元四角（三）岳森經手五萬一千一百二十五元六角尙有截留營業客貨各欵不計外共計三十一萬六千一百二十八元請核示等情查龍李前後經手之欵業經據報呈明在案茲據該處轉報萍礦所結四十二萬七千餘元之數滾息在内惟萍礦對於鈞部五月二十四日第二七三七號函抄發所復漢冶萍公司函内之辦法兩歧且將所付之欵按月一分五釐計息長此按月滾算利息繼長增高本路實有破產之慮特電懇鈞部分别交涉早日解决再九十兩個月本路營業項下損失萍礦運費减約七萬元客貨票約二萬五千元理合補陳伏乞鑒核德萱茨 
[竄入湘東後之沈部]  
　　沈鴻英復行竄入湘東業詳前報茲聞沈軍入湘之後經過醴陵東鄉之清水江美田橋西林錫舖象鼻嘴等處欲越過瀏陽平江或赴岳州投入直軍或由平江轉入鄂境之通城再圖活動均未可知當其甫入湘境即爲駐防醴陵之四團團長鄒振鵬所聞除飛電來省請示辦法並請轉電湘東一帶防軍嚴密防範外並就醴陵嚴行設防步哨線直放至八里　一帶趙氏得電後一面急電湘東防軍遵照堵截一面派憲兵司令王得慶鄂軍司令夏斗寅率部開赴瀏陽設法防堵並仍派二師師長魯滌平督同赴瀏以便指揮一切瀏陽一帶防軍旣得總部電令遂即派隊設防不許沈軍通過故沈軍於二十六日由醴陵開往瀏陽即已不能前進於是復回醴境將美田橋西林等處搶刦一空其意又欲退歸茶攸趙氏聞報即嚴電茶攸防軍分途截剿矣頃聞沈部軍隊以其首領全無信仰致不見容於湘贛道路飄零迄無歸宿業已公同會商願投歸張其鍠統帶以張氏亦爲桂人於湘政府極爲接近且現正旅居湘中也昨張氏來省表示對於沈軍不願承受將與湘中當局另籌辦法查沈軍旣入於包圍之境結果非解散即須改編也 
[陳競存之治粤計畫　但願勿託空言]  
　　陳競存自返粤後對於地方要政積極整理蓋陳之主張以爲破壞與建設當同時並進每慨十年以來破壞則破壞未完建設則建設未竟以致民窮財盡時聞愁歎之聲比之元二年已有若唐虞之盛故一方面破壞一方面應從事建設此次興師北伐爲解决時局萬不得已之舉苟於内政不加整頓則與自治之初旨相違故急行回粤對於庶政務求刷新試述近日計畫之見諸施行者如左（一）注重地方自治自民選縣長發表後民治發展此其始基陳氏以各縣長旣由民意推舉以地方之人辦地方之事自能措施裕如但施政方針不可不歸一致乃於署内設一地方自治討論會議討論結果以六局組織縣長旣專其責成則用人之權宜歸之縣長故除敎育局外其餘財政公安衛生公用工務各局長均由縣長遴選人才以資助理長官不加干涉比之從前章程局長權限略有變更蓋必如是而後縣長方有權以興革不至有所掣肘至於各屬治安尤爲注意近日各縣長已紛紛赴任當稟見時陳氏必斤斤以治安爲言謂土匪不能清除民治即不能實現惟用兵勦匪不如用團警之爲愈蓋軍隊所到之處往往易涉騷擾徒苦良善故主張切實辦團擴充警察如有需用槍枝可備價具領各縣旣辦團自衛則軍隊無駐防之必要自可放手裁汰以符民治本旨（二）整頓財政陳氏以廣東財政紛如亂絲現特設審計處以資整理各機闗度支悉交審計處查核務求收入增加支出節省以紓財力（三）统一鐵路陳氏近爲發展全省交通事務起見特擬實行劃一全省鐵路路缐如某路應當興築某路應行展築爲之統籌兼顧詳細規畫由官廳擬具一具體計畫公佈討論云 
[南京快信]  
　　省議會徐果人昨晚七時在金陵春公宴議會同人以聮感情又聞屠宜厚提議速電華府會議聲明中國代表全國希望各國代表勿得稍有誤會案即付大會公决　　韓紫石等組織長江下游浚江討論會現設分會於昇平橋金陵俱樂部内 
　　財廳昨委王慶震充清理宜興田賦委員陸費　充清理武進田賦委員 
　　梁士詒昨由滬乘車抵寗齊督派副官曾章林赴站歡迎未入城即渡江轉乘下午特别快車北上 
　　地檢廳昨將神策門外刼案要犯二名綁赴水西門刑塲執行槍斃 
　　尙有要聞二及地方通信轉入後頁 
雜評一 
[山東河工借欵（默）]  
　　山東之河工借欵據前日田中玉在會議時宣布謂先向日本銀行磋商以條件不合改向坎拿大公司進行是田之所商自認爲美欵而據北京方面所宣布則謂退勒背後並無坎拿大公司則美欵尙非事實究竟此種借欵何人投資内幕中有何變化殊屬暗昧是則魯人所亟宜注意者也 
假使所謂退勒背後不爲坎拿大公司而仍爲日本公司則魯省之危險不僅如所傳擴充商埠條件上之闗係且當魯案正在太會討論之時安可再有對日借債之舉魯代表正在太會主張收回權利安可再以魯省之權利送人借一次日債即增一層日人勢力魯省債務上之危險魯人早已自知之則今日對此河工借欵宜先澈底究明其來源不當置來源不問而僅僅主張用途公開而已也 
 
 

Page 12

 
 
國内要聞二 
[羣龍無首之魯議會]  
　　山東本届議會因議長問題不易解决致招集兩月有餘未能開會各方人士之冷譏熱嘲無所不至業誌山東各報嗣後廢除議長制改爲輪流主席及自由曾議臨時公推主席之種種主張出仍喧嚷呌囂迄無定局迨至昨日始由議員以同人名義自動的招集茶話會議當未開會前多數議員意思以爲議長問題旣不易解决只好將此問題先行擱起儘可招集大會解决重要問題執行議會職權况議長之身分及職權對内僅限於主席對外爲全體議員之領銜人而實際上並不能代表議會據此理由醖釀傳述經過許久時期而昨日之茶話會乃得開成到會者多至九十餘人到場後推定年齡較長之葉秉鈞氏主席其第一案係提出招集大會日期並說明開會而後用議會名義咨催山東政府交議案件而議會自身亦依法會議執行職權結果全體一致贊成即决定下星期一日行開會式第二案提出山東問題拒絶直接交涉主張提出太平洋會議結果由秘書科起草分電赴會代表及中央政府第三案係提出山東財政廳發行之金庫劵多數議員痛斥該證劵爲紊亂金融病商病民並主張以本日到會之九十餘人通電百零七縣之商民對於該證劵完全拒絶惟對於拒絶此項證劵而後應用何種方法補救我東財政之青黄不接並無一人題及似乎拒絶此項證劵而後其財政上之難闗可置諸不論不議之列者結果完全通過當此案通過而後即有人提出河工借欵一節意在請衆討論詎甫經動議而主席宣布鐘點已過遂摇鈴散會此昨日茶話會議之大概也查河工借欵闗係甚重曾探詢各議員團體究有何種　備據聞天壇俱樂部民治社主張開過大會而後以議會名義咨詢省署此種借欵究竟是否中央借欵抑係地方借欵俟省署咨覆到後再作相當的因應此外各俱樂部各議員公所之反對贊同尙不一致逆料最後主旨皆趨歸於用途公開之一說也 
[蘇議會紀事　第一日議事情形]  
　　三十日蘇議會休會係議長整理内部事宜第二課長朱叔建反對金錢選舉最力故徐果人一經當選即襆被而去第一課長缺本久懸乃委南通　震西補充而以吳縣何小圃接充第二課並暫代秘書長聞其他更動甚多但尙未發表一日開大會爲本届第一次常年會期内正式議事之第一日下午三時議員簽到九十一人摇鈴入席朱翼雲因議事日程上具有（徐果人啓）字樣謂爲不合議事細則後當審慎朱鏡明謂從前種種譬如昨日死自後種種譬如今日生請大家和衷議事屠宜厚謂議長新產生請大家包容閒話多時始依程議事（一）省長處交追加省參事會十年度九個月預算案蔡鈞樞謂内務部行政會議產生之參事會根本上不能存在朱翼雲黄芳墅等和之張援謂省參事會應贊成行政會議所產生之省參事會不應贊成此案當緩議朱鏡明李蓮等和之屠宜厚宋銘勳主付審查張福增季通等主以不成立付表决結果不成立顔作賓請變更日程將第五案至第九案皆闗於災賑者一併提前討論多數贊成議長祇宣布一案衆責其不當乃一併宣布（五）錢基厚等提議截留本省各項附捐以充振欵緊急動議案（六）蔡璜提請截留各項災賑附捐救濟本省災荒緊急動議案（七）王詠梅提議電請中央撥交通振附捐振恤災黎並請宣布附捐收支總數案（八）龐振乾提出建議截留蘇省賑災附稅以補本省災振緊急動議案（九）孫煥春提議咨請省長提撥交通賑捐並要求政府展限救災建議案張福增主付審查蔡鈞樞主請行政委員說明張福增反對謂我輩由六十縣來豈有不知災情反待行政委員說明之理劉文辂附和蔡說反對張說幾起衝突於是爭先發言者紛起秩序毫無楊懋卿大聲主張逕咨省長結果逕咨省長轉咨中央因第（十三）王綱提議電請中央實行截留各項附捐以期實惠及民案性質相同臨時又併入逕咨之列丁作則請變更日程將第（十七）董增傳等提議截留江北運河二分畝捐補助各該縣修復圩岸並疏通下河河道案第（十八）朱鏡明提議援照民國五年成例截留運河二分畝捐辦理各縣工賑案第（二十）楊懋卿提議截留江北運河二分畝捐辦理被災各縣水道工賑案一併提前討論多數贊成結果逕咨省長張肇炘等請變更第十五案顔作賓等請變更第十二案同時並起語言龐雜議長坐視秩序更亂張援謂如此情形何能議事議長當負維持之責少頃始將第（十二）吳輔勳等提議爲高寳兩縣受災較重擬請省長蠲緩忙漕緊急動議案第（十四）李郁文等提議泰縣水災不退糶欵不敷請求轉咨賑務處陸續撥欵接濟緊急動議案第（十五）朱德恒等提議補救災區案三案一併變更而結果又加入董增傳等提議動用賑欵大修高寳運河東西堤以工代表賑案併咨省長李蓮謂如此草率恐被行政方面輕視咨文擬好請先油印俾同人閱後再發時將五鐘多自由退席遂摇鈴而散 
[杭州快信]  
　　杭州青年會明日（三號）請美人費佩德演講太平洋會議及我國財政問題闗係重要各界均相約往聽 
　　杭州學生聮合會定本月十一十二兩日開遊藝會售劵撥助本省災賑 
　　杭縣統捐局長李壽慈違法舞弊經省議員王一之提出質問後現財政廳有下令撤換說 
　　浙省四年份經省議會議决公布推收户糧規則第八條載推收手數料按畝征收大洋一角又十條所載前推收手數料除充推收所辦公經費外餘欵悉數解省撥充地方公益經費造册呈報現各縣場知事日久玩生每不遵辦甚有創立户摺名目額外浮收昨已通令切實停止 
　　省議員王以銓前充紹興烟酒支棧經理僞刋票照案闗重大聞由余知事呈請省長咨行議會飭王投案候訊　　警務夏處長昨委沈愷充蕭山聞家　警佐薛瑞騘充吳興練市警佐 
　　奉化習藝所所長孫俊試辦期滿會稽黄道尹呈請委任沈省長照准 
地方通信 
[松江]  
　　地震略紀十二月一日晚間七點四十五分地忽震動其動波似屬由東而西一時房屋格格作響器物亦震撼有聲瞬間即定故多有未覺察者 
　　電告拉租金山縣對於省長處理府有慈善欵產之六條辦法反對極爲堅决不特未將坐落該縣境内之去年善堂田租交還原有機闗並聞今歳租籽亦已由該廳勸學所印發租由開始徵取現松地育嬰全節普濟等各善堂已會電省長請示辦法矣 
[蘇州]  
　　束吳大學足球消息本月一號南京高等師範球隊與東吳大學球隊比賽足球在東吳球塲舉行下午三時半開始結果爲八與零之比東吳獲勝本月三號聞南京金陵大學亦將赴蘇比賽本屆足求云 
　　地震昨日下午七時十五分地震甚烈初時微震約一分餘鐘繼則房屋門窗均被震動有聲歷五分鐘之久漸覺往北而去始行平靜 
　　施粥時屆冬令一般貧苦之人旣無衣服又乏飽食本邑各慈善家咸施　棉衣米票各市民公社亦紛紛設立粥廠以濟貧苦所有道養葑溪臨兆臨平等社均於本月初旬先後定期開幕矣　　包稅吳縣各鄉署宰稅原定上月十九日在縣署設匭投標是日無人往投當由郭知事將日前投認城區被駁之盧榮記呈請財政廳准予認辦昨奉廳令核准郭知事即轉致盧榮記遵照矣 
[南京]  
　　義務敎育期成會近訊江蘇義務敎育期成會於十一月三十日下午四時開第十次職員會到會職員計十一人由會長袁觀瀾君主席首報告事件（一）本月十八日復致財政廳函詢各縣秋勘成數（二）灌雲江寗兩縣勸學所及第三科函復災况（三）費璞　君寄到淮陰縣調查報告（四）上海商務印書館印成義務敎育創刊號二千册業已寄到因第一期不久亦將印出俟寄到時再一併分寄（五）袁觀瀾君報告浙江省籌劃義務敎育經費情形（六）寳應縣勸學所函復災况（七）泰縣支會函告成立並附簡章職員表到會次提議受災各縣展緩義務敎育年限問題議决由會呈報省長分别受災輕重酌量辦理其因災歉收短絀過鉅者應即展緩一年其財力尙可挹注者仍應依限進行 
[南通]  
　　總商會新崖落成通崇海泰總商會僻近城北會屋不敷應用去秋由張會長（退庵）召集商界鉅子會議分籌建築會所經費並擇定城南模範馬路新市塲爲新會所地址自去冬興工迄至今秋始告落成所有會屋仿照西洋最新式會所圖建築地面佔有數十畝形式頗壯觀瞻建築費用約在三十萬元之譜該會内部佈置刻已就緒其職員人等已於一日遷入新屋辦公　　投機家挾欵逃逸本縣聮合交易所開幕以來營業發達一般商民業此者多遭折本近有城南街某銀行職員王一清因做投機交易失敗負欵達十六萬以上城中各錢業爲王吸取現欵爲數頗巨王因無法清理竟於前夜（二十八）逃往宜昌 
[徐州]  
　　　户反對丈量銅邑黄河灘　户因省委張某在銅設立黄河灘地清丈局對於　户苛待殊甚不問家境如何比追不遣餘力近又巧立名目除原定規則外又有所謂宅基地花色藉事剥削不守範圍現已公决推舉代表赴省呈訴如不能達到目的誓必以死相爭 
　　陸軍演習打靶江蘇陸軍第五混成旅機闗鎗連昨日上午十一時在城子房山後實習打靶各士兵皆手法純熟射擊極准成绩頗優 
[嘉興]  
　　變更縣選區城嘉興縣選舉區域早經各區自治委員開會議 
决全縣共分二十五投票區現縣署以尖墩角澄溪·玉溪·等三區户口不及一萬當然不能產出議員勢必併入他區辦理於一日下午一時召集九區自治委員在署公商辦法當經公决尖墩角併入王江涇區投票玉溪併入塘匯區投票澄溪併入南匯區投票業由縣署將變更選區情形報省備查矣 
　　更委自治委員嘉興第九區自治委員兼學務委員倪哲人因事不克兼顧近已呈准辭職所遺職務業由縣署遴選張大均接充已於日昨發給委狀令知該員尅日就職視事矣 
來函 
[伍連德來函]  
　　敬啓者茲閱貴報十月三十一號載有黑省發現鼠疫一則披閱之下此事殊覺失實查去年海拉爾疫症發生之始不但派遺醫官前往防治鄙人已親赴該處兩次爲實地確切之調查嗣後乃有軍隊毆辱該處警察廳長及放走隔離病人等事均爲鄙人親眼目睹及疫氛傳染最烈之際鄙人又東西奔走呼號救治親臨險地奮不顧身已將詳細情形登載於上海西林報請查看該報九月三號便知内載各事確係眞實並無虚僞因此次辦理之善則死亡人數較宣統季年有天淵之别宣統季年東省共死六萬餘人此次則死八千餘人且人民比前增加一倍之多設不先事預防何克臻此報載鄙人事前並不預防玩怠職務一語殊乖事實至言本年十月海滿等處又發鼠疫已死多人此事則更屬子虚查自去歳疫症發生以來及至本年五月東三省全境已完全肅清至今並無一人發生亦無一人致死何言因疫而死者二十多人可見報告全與事實不符（下略）伍連德謹言十一月二十五日 
 
 

Page 13

 
 
   
 
 

Page 14

 
 
本埠新聞 
[余蔣國民代表之來電]  
　　局勢危急　國民應以全力促提魯案及二十一條　　本埠昨接國民代表余蔣兩君由華盛頓來電云山東問題及二十一條迄尙未提大會正謀縮短期間聖誕節前閉會亦未可知吾等决定吾人倘不立刻提出則唯一之大好機會必全失去縱令提交無效亦决不致比現狀更劣美及其他數國惟恐太會之不能奏全功不肯爲中國盡實力美國輿論頗怪吾國毫無動作但仍始終協助（此處數字電碼不明）局勢已陷於危急我國除得口惠及輕蔑之矜憫外毫無實益應速通告全國死力抗拒弟等擬請（一）電促政府代表取堅决之態度直陳勿懦（二）鼓吹在各大城市舉行國民示威運動（三）速將吾國民意逕電美國人民由弟等轉達並電告示威運動經過以及其他反對情形及結果爲要若不奮鬥决無勝理亦無公道之可言時機迫促一髮千鈞刻速舉行並須堅持到底 
[國民外交大會消息　催繳會費]  
　　國聞通信社云國民外交大會執行委員會本定昨（二日）下午四時在寰球學生會開會後因寰球中國學生會是日搬移至新會所故未開會至前日大會議决之通電已由李登輝譯就拍發惟經費現在不敷甚多以致辦事極形棘手故已函請各團體從速繳付以便進行 
又全國國民外交大會事務處發通啓云逕啓者本會執行委員會議决定於本月三號（星期六）午後三時假愛文義路一號聖彼得堂開代表會務祈凖時駕臨是幸此頌台綏云云又同日一時並在上假地點開執行委員會云 
[續展附捐之反對聲　問政府將何辭以對]  
　　此次内財兩部核准附捐續展一年悉本救民水火之心絶非無端延展等由查本年二月内務財政兩部曁督辦賑務處會銜巧電有此項加征原定期限一年斷無延長之理一年以後任何急需不再援案加征等語是大函所謂救民水火絶非無端延展一層早在部電所指任何急需不再援案加征之列煌煌文告正如來示所謂事闗通案詎宜反汗至來函又稱事屬暫舉期滿即止斷不再延等語恐商民鑒於巧電之前車敝會雖舌敝唇焦剴切勸解亦不足以動滬商之聽時艱孔亟民心宜固政府旣不肯失信於國際何獨可失信於邦人應請貴所顧念大體力抒正論受其賜者豈惟敝會抑尤有進者政府對於頒行全國之政令縱可反汗而敝會對於全國商會議决之議案似屬未便毁案不得不再聲明此致上海稅務所 
全國商會聮合會爲部令將附加賑捐續辦一年一案昨日函致上海稅務公所請暫緩續徵附捐由原文如下逕啓者本月二十九日准上海縣商會來函附加振捐續辦一年一案准貴公所函轉部電定於本年十二月一日起接續徵收等因適值敝會常會當場宣布僉謂此案開始舉辦即經全省商會聮合會議以稅務與賑捐截然兩途不應牽混電部力爭上海一隅籌振獨多反對尤甚相持數月部令一再諄勸以此舉出於萬不得巳一年截止斷不失信爲詞敝會委曲求全勸由各業商日由認集九萬元取消上海一部份附加稅呈准在案此次續辦一年消息傳來當由全國商會聮合會根據大會議决案電部拒駁又在案本省風雨爲災正賴商民協助大部前言具在豈容起滅自由刻距實行之期僅有二三日南市各商船貨往來均在稅所轄境範圍之内難保無扣船截貨之虞爲此飛函懇祈貴會查照迅予函致上海稅務公所此案未奉部覆解决以前應請暫緩征收以免紛擾而安商業等語查本會於養日根據本届臨時大會議决案電呈國務院内務部請收回附捐續辦一年之成命並電致北京高張兩位本會代表赴部院力爭在案現在各省商會旣聲明維持原議决案一致否認附捐展期各稅所未便强征致演成如本年京綏路貨捐之風潮而上海情形尤與他埠不同旣如該會函述去歳附捐未曾照例實行則本屆欲行續征困難當甚於前當此未奉部覆及商情未允洽以前似應暫緩續征靜候解决相應函達貴公所查照辦理云國聞通信社云全國商會聮合會總事務所昨接蘇州總商會電云常闗貨稅加征賑捐本非商民樂輸政府迭次宣言不再展長是以忍痛一年期紓喘息茲奉電令繼續延收失信食言難再承認釐稅原爲秕政何堪重疊加征振捐不乏富商轉恐人無善念况交通郵電路局海闗均已限滿停收同案異辦政體何存據各業商民環請依限停止以符原案而蘇商困賑務稅收兩有裨益除分電外迫請貴事務所懇祈迅電協爭呈請大部收回成命併先電令各闗稅所停止實行無任迫禱蘇州商會會長龐延祚副會長蘇紹柄叩 
[商聮會致警廳縣署函]  
　　檢查印花請照舊章辦理 
　　全國商　聮合會爲檢查印花稅事昨日分函淞滬警察廳上海縣公署請仍照舊章辦理原函如左逕啓者本會此次臨時大會議决維持元年稅法否認簿摺單據加貼印花一案曾經迭電財政部未奉解决本月東日又電部繼續力爭各在案茲閱報載貴廳貴縣定期於本月二日起舉行印花稅檢查爲期甚迫而查此案本會與部中正在力爭當此尙未解决之際財部加貼命令恐多未能遵守一經嚴格檢查或致别生枝節辦理更覺爲難爲此函達貴廳貴縣查照請即諭令檢查員對於此次檢查仍照舊章辦理藉資維持並希見復實紉公誼 
[上海學生會所接厦門來電]  
　　爲太古在厦築埠事 
　　昨晨上海學生聮合會接到厦門來電一件茲照錄如下上海學生聮合會曁各界聮合會鑒英商太古在厦佔築碼頭闔厦公憤交涉無效國權喪失乞聮合各界設法力爭務使停築以保主權除電外交部力爭外懇力且僑民願聽騙策厦公民團叩 
[反對禁止粤新毫進口者]  
　　昨有天潼福德兩路商界聮合會等四團體爲反對禁止粤新角進口致旅滬粤團體函云廣肇公所大埔同鄉會粤僑聮合會潮梅會館諸位同鄉先生均鑒敬啓者自本埠總商會突然發生請禁廣東新角進口問題至再至三類於無的放矢昨閱報載粤商崔通約個人特鳴不平馳函貴公所希請開會討論審查眞相表示主張公道俾釋羣疑事闗桑梓利害豈能長此緘默倘以訛傳讹摇動市面旅滬粤商損失之鉅誰尸其咎銀毫屬輔幣一種果遵鼓鑄成色公例自可行使市面奚庸相驚伯有查我粤銀毫最初鼓鑄係清代張之洞督粤始其銅模與成色合湖北相等故我粤輔幣向以十進爲本位深信鄂粤成色一律所以有時不用他省毫洋獨通用湖北銀毫迄今沿爲習慣從可知廣東銀毫信用昭著矣曩者該總商會杯弓蛇影意認新製粤角雙毫祇得成色五分六釐後經粤省署據優等師範敎員陳宗南化驗實含銀七成至七校與原定輔幣之數本相符合答覆在案該總商會仍曉曉不已自相矛盾若慮私鑄低次銀毫擾亂市面准可隨時偵察實據按律懲治又謂羅掘在滬舊幣改鑄新毫此等捕風捉影之談何足爲據人言近日單角略少故有此謡傳不知外人野心無所不用其極如最近無端使我中交兩行惹起兌現風潮幸而我上下一心共同維持獲行恢復信用然野心不死聞仍竭力收買銀元竟至七三有另不破壞我金融不止該商會果全無耳目耶胡不發一言不寗惟是若某國繼續輸進輕質銅元鑿鑿有據市面遭其擾亂實堪痛恨該商會胡又不發一言其他若政府之所認整理六釐公債實際則四成歸結再以市面股票折價每百紙值一成五六胡又不發一言甚者各省奬劵充斥市面比賭博爲害尤烈百倍胡又不發一言獨於信用流通市面之粤銀毫絮聒不休豈該總商會少數貴族盡智一般市面商人盡愚耶噫亦可以止矣敝會四團體曾經各方面實力調查廣東新舊角皆成色可靠即各帮大小錢莊莫不照常行使并經不因該總商會而稍存懷疑但世界未臻大同幣制不能一日不用我粤局前途正在於一線光明保無爲人利用藉此破壞粤省財政素仰鄉先生闗懷桑梓此等切膚之痛語曰兎死狐悲物傷其類胡可袖手旁觀一信他人顛倒黑白耶試問滬上行使之各省銀毫果成色猶高於粤角否該總商會謬謂蘇省漸無承認行使之義務不過挾省界獨見故意慫恿市面拒絶廣東銀毫耳公等同是商人該總商會素含官味所以輒電江蘇王省長以抵制鄰省顯見其官官相衛之故智而諸公隠忍坐視豈亦商商相衛乎敝同人等均是團體商人一分敢希貴團體聮名質問該總商會母再懷私見保全旅滬粤商利益不勝厚望專此即請公安天潼福德兩路商界聮合會吳淞路商界聮合會武昌路商界聮合會時間守約同志會同啓 
[提倡道路建設　救國大計]  
　　國聞通信社云四川路商界聮合會長陸文中昨致各路商界聮合會函云敬啓者近由熱心諸君子鑒於我國二十二行省各地道路險阻崎嶇實業文化莫由振興五族人民無法互助緣是組織中華全國道路建設協會貫通全國道路發展國民經濟化兵爲工拔除匪源是非特鞏固利權普及文化而已且爲救國之大計畫也用特奉上簡章捐啓及入會願書如貴會有願加入作爲隊員者無任歡迎每次二人務請倡導勸募所有廣告給發各號張貼共維公益不勝盼禱云 
[回國勤工學生團之昨訊]  
　　聮合通信社云昨日上午九時回國勤工學生團假寰球中國學生會召集全體大會後所得消息如下（一）報告抵滬後交涉之經過（二）填寫各人志願單（三）開具病人名單（四）造行李詳單昨日該團又派代表往晤交涉使得其同意者五條（一）病人名單轉縣署核辦（二）索取行李呈文及詳單向法人交涉（三）派員到學生移住之德義厚棧房接洽館費（四）安徽學生津貼每年每人四百元在法留學案如巳成立可咨文證明安徽生係被迫歸國非出於自願（五）津貼回家川資轉縣署辦理徐乾麟處亦派代表前往未得切實覆答謂須與各界接洽云 
[銀爐界請商會討論房租事]  
　　銀爐公會致總商會公函云上海總商會會長先生台鑒敬啓者近閱報章本埠房租聚增居户反對動輒從事房東壟斷商店居户不堪負擔總之一方之壓力愈重一方之抵抗愈烈一波未平一波又起長此以往滋蔓難圖想房東類多殷實房客不乏艱難際此百物昻貴支持難堪爲房東者若不深加體恤則房客何以度日茲悉北無錫路晋源公司將蓄志出賣之屋又勒索小租洋八百五十元住居未及兩月裝修又未竣工聞該公司已將北無錫路一帶房屋密售與姚南記爲業事前並不闗知各房客嗣因姚南記約各屬居户勒索挖費小租始悉其事現在姚南記經租賬房初則藉口翻造勒限各房客遷讓繼則託言修理迫索挖費三千兩之鉅加租由原數四十八元增至一百八十兩敝會本東風過耳第恐同遭漩渦殊堪髮指天下事不平則鳴該前後房東行爲如此不能緘默伏念貴會爲商界領袖維持商業爲宗旨對於房租增加問題在貴會固屬一池春水惟是影響所及商業前途不無闗係務祈貴會下届開會時將房租增加問題提出討論抱人道主義籌和平辦法以維商業而蘇民困實爲公誼是否有當尙祈出自鈞裁爲此謹貢愚見請即俯察明照爲荷祇頌公安上海銀爐公會敬啓十一月初三日 
[房客聮合總會致林百克函]  
　　爲南桃源坊築笆修屋事 
　　聮合通社云房客聮合總會爲南桃源坊築笆修屋事昨特致函林百克律師云逕啓者頃接南桃源坊房客聮合會函稱該處房東洪錫卿將伊租與各房客居住之房屋悉用籬笆圈圍並將門窻拆去屋瓦亦缷無餘以致房客風餐露宿苦不堪言查該房東所領之工部局照會是修理照會旣是將房屋修理爲時想亦不久應請貴會去函該房東委託之律師林百克君轉致請其將房屋從速修理完竣照原租與原居之房客居住至加租若干房客等亦可量力認允少許以免有失所之苦等情前來前閱貴事務所致桃源坊房客聮合會函中亦云該房東是修理房屋又云修竣後老租户願否續租儘可從長酌議云云仰見貴律師顧慮房客移遷之不易故有此通融之語用致函請貴事務所轉致房東請其將拆缷之屋瓦門窓從速裝換完好原住房客情願加增租金少許以免另覓房屋遷移實爲德便若該房東一意須令原租住户遷讓當此歳寒兼以職業上之收入有限恐不能如其所囑也敝總會責在調停房東房客間之感情故向貴律師請求尙希斟酌可否即日見復是盼是禱順頌公祺云云 
[寳善里之加租問題]  
　　閘北寳通路寳善里房屋地處偏僻交通不便該屋本年陰曆六月落成每幢房租爲十五元近房東紹某通知自陰曆本月份起單間每月加租三元雙間每月加租八元聞該里房客已集會以謀抵制云 
[張南通抵滬]  
　　吳淞商埠局督辦張季直昨搭大慶輪船抵滬秘書長陳簡文總務科科長季新益等均到埠迎接張督辦起岸後即至漢口路駐滬辦事處小坐晚間寓戈登路徐宅後日擬往吳淞察看路工云 
[杭車站阻運現洋來滬紀聞]  
　　杭州造幣廠向代各省鑄造銀元近因杭垣金融緊迫奉省長訓令暫禁現洋出省如須報運必奉官廳核准發給護照方能放行近日該造幣廠有鑄成現洋六十箱計三十萬元係代上海各銀行所造昨運交杭城站欲裝車運申該站長以奉令現洋出境須憑護照當向索閱而造幣廠以本廠係國家設立况所運之洋係銀行以現銀運浙代鑄與商界運出者有别無請領護照之必要該站長以其無照不敢擅允裝車遂將現洋六十箱堆置車站棧房故近二天來杭州並無現洋運申現聞造幣廠已電達財政部並函省長請速飭令裝車放行想今明可以將洋運申矣 
[航業消息彚記]  
　　廣濟輪貨艙失火　波特蘭新開搭客輪 
　　招商局之温州班輪廣濟號昨日由温還申抵滬後停泊於金利源碼頭詎至夜間貨艙中忽然失火勢燄頗烈當時英法兩界之救火車聞警後均往施救旋即撲滅船中貨物頗多損失該輪原定今日出口因此特展期一天云 
　　祥泰木行之上海波特蘭班新輪中其海克托號一輪特設客位於裝貨以外兼可搭乘旅客上海至波特蘭向無郵船駛行此後北美航線中又多一乘客輪船矣 
　　本埠滙豐銀行本日有現銀元寳三十萬兩分裝九十三箱托太古之順天號裝至天津又有大德昌銀號今日亦有大條銀二百三十五條由太古公司之山東號運赴香港交永德及瑞吉兩莊又錦經綸號亦有大條銀一百八十四條運粤總計有三十四萬足銀出口云 
　　自上月十三日起至二十五號止由各埠運到上海之煤總計有六萬三千九百十七噸其中以開平煤居多日煤占四分之一 
　　法國郵船公司之貨輪中尉特臘堵號將於明日抵申停泊黄浦碼頭來貨以洋靛居多又有郵船亞瑪森號一號在神户開出明日十時可以進口停泊吳淞口五號還法旅客由小火輪在法外灘公司碼頭駁送云 
　　怡和洋行前託耶松船廠建造鋼質之大拖輪兩艘各有三百噸之貨量即取名怡和現在造成後已開往漢口留在揚子江中駁運貨物 
[昨日車運進出之現洋]  
　　昨日（二日）滬寗路大通運銀公司承運本埠金城銀行現洋五萬元惠興益豐等莊現洋十萬元均裝至天津又中國銀行寳銀三萬兩交通一萬五千兩鹽業三萬兩金城六千兩均裝至南京造幣廠 
滬杭甬鐵路上海南站昨日（二號由杭開滬之早快車在臨平裝交上海恒隆現洋一千五百元又松江松江銀行運交上海興業銀行現洋五千元又松江甡源運交上海鴻祥現洋八千元以上共計運到現洋一萬四千五百元均運抵上海南站缷車 
[銀洋市况之報告]  
　　金融通訊社二日報告云今日洋價已見漲高早市七錢二分七釐二毫五較昨高三釐午市又漲五毫洋價漲高早在意中今日津帮仍有購買且銀拆低鬆買户愈見踴躍聞公債釐息未付故人心愈見轉好亦爲洋價漲高之大原因云 
銀拆早市四錢八分午市跌至三錢五分市面已見鬆平今日先令介欵六十萬兩但絲經及電滙出欵甚多故市面即見輕鬆收欵五十萬兩 
[友華銀行銀市報告]  
　　中美新聞社譯友華銀行二日報告云昨日倫敦銀價近期高一便士之八分之一遠期不動紐約價高至六角八分倫敦紐約間匯價高至四○八半今日此間開盤金洋高至七七又四分之三法郎跌至一○六○盧比跌至二八三半市况初甚軟弱後漸寛鬆交易價收盤金鎊十二月份爲三先令九便士一月份爲三先令八便士又八分之一二月份爲三先令七便士又四分之一金洋十二月份爲七六一月份爲七四又四分之一二月份爲七三半紐約倫敦銀市頗靜 
[一星期之紗市狀况]  
　　成交紗數本星期中銀根仍未見鬆故紗市交易依然稀少惟較上週略見增多印紗成交計三百五十包其中天津帮辦去十支紗五十包價一百二十五兩四川帮辦去一百五十包價一百二十六七兩内河各埠辦去十二支一百五十包價一百三十八兩五錢印紗尙無到貨存底單薄市價看高本廠紗成交二千餘包價平疲日紗大都係天津及四川帮辦去成交二千五百包計有南滙紗廠售開雙猴猻牌十六支五百包價一百三十六兩又售開水月牌十六支一百五十包價一百四十兩二十支一千一百五十包價一百五十八兩至一百六十兩又某廠售開十六支二百包價一百三十八兩二十支五百包價一百五十五兩共計十六支八百五十包二十支一千六百五十包均係現貨交易小包紗交易尙旺一週中計成交共九千包 
　　進口印日紗數本星期中印紗進口計一百六十六擔日紗一百二十二擔自元月迄今進口總數計印紗十四萬四千一百二十八擔日紗十萬八千八百三十擔本週中運往各埠之數較多計印紗一千八百二十一擔日紗七百九十三擔計運往南京印紗二百五十五擔日紗四十八擔蕪湖日紗十六擔九江印紗七十八擔漢口印紗三十擔日紗三百五十九擔高州印紗七十五擔烟台印紗四十五擔牛莊印紗八百八十八擔香港日紗二百二十擔本地印紗四百五十擔日紗一百五十擔本週止本埠計存印紗二萬五千四百三十四擔（尙有五百九十包未出）日紗計十萬零九千五百四十擔云 
[上星期之絲市狀况]  
　　上星期來絲經市况較形冷靜蓋因上星期交易太旺之故近來先令稍長於出口貨市面不無影響本週絲市價跌七兩半之譜八繭灰經本週初成交之價較上週跌七兩半嗣因銷塲見旺故價仍回復至六百五十兩復摇廠絲最近成交之價扯一千零九十五兩市勢頗堅又聞日本絲市頭號廠絲已高至一千八百十兩市况極爲高昻綜本週中本埠成交各絲計有廠絲五百零四包扯價一千零九十兩至一千二百十兩復摇廠絲一百七十五包扯價自一千零十兩至一千零九十五兩黄絲一百四十七包扯價自一千零四十兩至一千零九十兩八繭灰經七百四十包扯價六百四十二兩半至六百五十兩過盆黄絲六十五包扯價四百六十五兩云 
[上星期之外國股票市况]  
　　上星期中外國股　市况異常清淡蓋因秋季賽馬之故目下外國股票市面甚疲對於將來之觀察說者不一惟大概均以爲非迨陰曆新年後市况難望轉機也或謂目下市面之疲實出於意料之外近一月來連連跌落其跌落愈速漲高亦必甚易綜之銀根緊急實最大之原因也本期各船廠股上海船廠股價不動新工程股普通十兩零五錢優先股四兩半紗廠股價格雖低趨勢已較上週略好怡和股現貨及十二月期均二十兩其餘揚子保險公司股價二十五元半較前約跌五角云 
[汽車展覽會之社會日]  
　　昨日爲汽車展覽會之第六日即社會日是也特由該會延請前夏令配克影戲院演技之某敎徒全體登臺重演並由卡爾登西飯店主人欵以上等大餐故來賓莫不興高采烈全體敎徒約五十人先由展覽會娱樂主任佛里門氏導引參觀陳列棚一周繼則獻技有面塗墨炭酷似非洲黑人者並演種種唱歌舞蹈等滬上不多觀之游藝今日原定爲閉幕日然以各團體機闗之要求展延故該會已議定至星期三閉幕今日下午特由該會柬邀上海各團體如總商會等參觀想必有一番盛况而該會原定之秩序並不稍改今晚仍舉行化裝跳舞凡服裝最新奇者由卡爾登飯店贈以珍貴奬品云 
[中國鐵工廠部准立案]  
　　商人榮宗敬等集股創設中國鐵工廠地點在吳淞西市蕰藻浜北岸前曾呈請江蘇省長實業廳長轉詳農商部註册茲已奉農部核准令廳轉給執照令文錄下案准江蘇省長咨稱商人榮宗敬等認股銀三十萬元在寳山縣地方設立中國鐵工廠股份有限公司具報章程等件懇予核轉註册據情咨請核辦等因查該公司所報章程等件闗於公司组織大致尙合應准註册執照一紙令仰該廳轉給具領 
[商品陳列所之審查訊]  
　　昨日（二號）午時上海總商會商品陳列所開審查會標凖委員會到會者有郭秉文·徐靜仁·王介安·童季通·諸文綺·李耀邦·葉鴻英·席嘉蓀·張迭生·吕葆元·葉元鼎等十餘人討論製造品審查標凖及分等給奬分數其他農林園藝鑛產水產狩牧各部及飲食品藥品之一部因其中情形較有不同未便一律規定應由各部自行酌奪另行辦理且因審查員尙須添聘多人方足分配由該會專函邀請云 
[庫元記倒閉之訟案]  
　　法租界庫元記主庫元興邇因虧蝕倒閉故由債權人慎益渭源瑞泰等莊延巴和律師投法公堂控稱被告於今年八月底止結欠原告等往來銀洋甚巨然被告不應於八月間將未到期之匯票向渭源莊取銀數千兩實屬有犯刑事所云被告破產一節敝律師甚爲反對查得被告頗有家產並非無力惟此案尙涉及行遠號前將支票一紙交與庫元記由庫轉付與渭源莊迨至到期往收無着該欵應請堂上向行遠追還等語庫元記由賫美律師代辯稱被告倒欠原告等共有數萬元之譜實情無力措置故宣告破產今祇得將人欠之數收回料理 
 
 

Page 15

 
 
　　云云行遠由華蘭庭律師代代辯一切中西讞員判聽候覆訊再核 
[愛國女學廿週紀念之第一日]  
　　今日繼續開會 
　　海寗路天保里愛國女學校爲私人創辦迄今巳届二十週年昨日爲該校開校紀念日於午後一時起至夜十一時止開紀念會表演各種游藝會塲共分南北兩部演台亦各列東西到會男女來賓不下三千人南部秩序如下（一）開會（二）報告（三）校歌（四）紀念歌（五）拳術（體育科）（六）（新劇）冲喜（中二）（七）杜鵑血（中四）（八）看了再說（中三）（九）古裝舞（中一）休息半小時校友會叙餐（十）覺悟（文專）（十一）芙蓉舞（十二）優秀舞（體育科）（十三）（新劇）空谷蘭（文專）（十四）火棍（校友張蒨蒨女士）北部秩序如下（一）（二）（三）（四）同南部（五）游戲（挽回利權）（小學五年）（六）貧民血（小學六年）（七）兒童游戲舞蹈（小學一二年）（八）愛國老人（中二）（九）拳術（體育科）休息（十）表情唱歌（清早起）（小學三四年）（十一）蟠桃會（體育科）（十二）三百六十分之八（中四）（十三）土風舞（中一）（十四）雙簧（中二）（十五）藥學校（體育科）每一新劇或表演告終掌聲四起至晚七時後會塲南北兩部幾無立足地而演員亦精神頓增故末後空谷蘭等劇更形出色云 
[糖市之近訊]  
　　車糖市面頗形堅硬怡和需八兩七錢因太古未言價目所致東洋未有覆電觀勢尙須加價二三錢廣冰開價九兩三錢五分又九兩半潮陽有新貨昨有汕頭輪船裝到一百包益茂字號今開出五兩二錢貨已開通棉赤開七兩一二錢市上仍俏 
[陳樂山行將來滬]  
　　浙軍第四師師長陳樂山連日在南星筧橋嘉興一帶檢閱所屬軍隊係乘坐汽船前日（一號）抵嘉善松江兩處當經嘉善范營長松江汪司令分别令所屬軍隊操演大約今日可以來滬 
[萬福庵月空之罪狀]  
　　脅迫詐欺取財　打斃幼尼根雲　毁壞名譽 
　　南匯人瞿闗春之女在閘北萬福庵出家爲尼拜老尼月空爲師取名信儀陽曆十月間瞿在四區控月空呑没伊女值洋七八百元之衣飾等物當經顔署長質訊之下判月空交保候查茲悉瞿之訴狀中尙告發月空虐斃幼尼一節據云本年六月十七民來滬探望女兒承月空欵留暫住十九該庵有觀音誕佛會熱鬧異常二十日有幼尼根雲年十五歳不知因何被月空痛打立時氣絶身死民見而不平上前攔阻致觸月空之怒當被鎖閉空屋内歷兩日一夜迫令立誓出外不許洩漏復將寫就之筆據勒民簽押據上書瞿女信儀不守清規自願領回等字樣所有財物盡被呑没父女二人始得脫離虎穴但無端受此污辱心實難甘且幼尼根雲慘遭虐斃若不出首告發爲死者伸寃殊覺内疚神明云云顔君以此案情節重大不得不慎重偵查昨瞿又投案催請覆訊因顔君請假回籍故瞿又繕成節略擬赴訴某團體請求援助云 
[通海鎭守使派探移提積匪]  
　　判候押期滿後再核 
　　持械搶刦法租界淡井廟之盗匪方榮生楊慶福張茂華等於上月間由探拘解法公堂判各押西牢五年在案現由通海鎭守使偵悉方楊張三人曾在該處犯有盜案四十餘起飭緝未獲故於日前飭探陳錦文持文來申昨投法公堂稟明前情請求准於移提歸案訊辦詰之方等供不承認中西官判方等還押聽候押期滿後再行核辦 
[今日約翰南洋比賽足球]  
　　今日下午二時三刻聖約翰南洋兩大學足球隊在聖約翰對河大運動塲比賽足球該兩校球員素稱健捷届時定有一番競爭滬上士女樂往觀者勢必甚衆惟由該校船渡擁擠堪盧最好由樊王渡鐵橋前往極爲穏妥旣可免擺渡之危險又可玩沿途之風景也 
[兩校校友會今日比賽足球]  
　　本埠華童公學校友會與徐家滙徐滙公學校友會均有足球隊之組織以爲會員習練運動之機會今日（星期六）爲該兩校校友會足球比賽之期其地點爲徐家滙徐滙公學時刻爲下午三句鐘華童球隊並定於一時三刻齊集於華童公學隊員中今　出賽者有徐錫龍華鏡園哈元增樂秀榮韓梅亭楊德潤王文彬鄧文熙李大裕翁科安徐秉忠及馮顯星（預備）等 
[招商局公學與明强中學賽球]  
　　昨日下午三時招商局公學足球隊與北四川路明强中學足球隊在青年會操塲比賽公正人爲俞錫九君第一時爲二與零之比第二時爲一與一之比結果爲一與三之比招商局公學獲勝前次該公學與北四川路崇德青年足球隊比賽結果爲五與零之比亦曾獲勝也 
[青年會消息　參觀職工部浦東分所　同姓聮宗宴會]  
　　四川路青年會爲提倡平民敎育尊重道德起見曾於上年十二月在浦東六家宅設立職工部浦東分所開辦日夜義務學校等事頗著成效嗣因本年六月間突遭水災一時未得相當房屋進行之停頓現復於浦東爛泥渡租賃民房四幢繼續設立職工部浦東分所一切布置均經就緒聞於本禮拜六（今日）下午邀同該會會員渡浦參觀凡願往者須於今日午後二時齊集該會一同出發云 
又該會交際科今晚六時舉行第二次同姓聮宗大宴會叙集周吳鄭王四姓會員以聮交誼非會員之同姓者及非同姓者有興加入均所歡迎願與斯盛者應速向該會所簽名以便留座云 
[少年宣講團捐欵報告]  
　　本埠少年宣講團建築團所籌備處將十一月二十六日止第二次各隊成績報告於下（一）乾麟隊徐乾麟經募五百五十分陳克家十分陳子和三分（二）也橋隊陳也橋經募三百分王溶水七十八分胡雄才五十三分王慎聲五分（三）泠遹隊周劍雲經募四百分顧九如五分（四）辛權隊侯辛權經募二百三十分龍繼昌一百分陳賢本四十分許炳生十二分（五）秉鈞隊李士林經募二百零七分顧粹翔一分（六）勇三隊陳勇三經募二百分（七）仲輝隊邵仲輝經募一百分詹啟榮六分張志香三分（八）迺穆隊何佛村經募一百五十分廖壽昌三分張叔懷一分陳宗器一分（九）特别隊汪龍超經募一百零五分孟子霖經募二十分尤惜陰自捐荷銀二十五盾董伯堃經募十一分（十）鼎臣隊張鼎臣經募一百分沈載庭四分（十一）蘭亭隊谷劍塵經募二十五分鄭鎭昌九分吳占秋七分謝桐侯二分又乾麟隊李澍生自捐書件百元經募書件五十元特别隊尤惜陰自捐書籍七百册云 
[十人團消息]  
　　南陽橋中華救國十人團聮合會定於今日（星期六）午後二時假白克路上海公學舉行全體會員大會其通告已附該會月刊第一期發出通告中並促各會員提出議案以便編列議事程序又該會復衡記經租賬房函云衡記經租賬房台鑒頃接尊處加租通知書敬悉一是敝會租借尊處房屋將届二載雙方感情頗稱融洽此次增加房金敝會因經濟闗係敢作不情之請尙希體念艱難免予加租是則不僅敝會之幸即社會亦蒙其福利矣云云 
[工業研究會職員會]  
　　昨日下午三時各工業代表李芝仙周大年王長發查德貴黄玉芳毛阿狗田正芳李桂寳陳天祥等四十五人在中華工業研究會開職員會公推周大年主席黄玉芳紀錄（一）首由主席報告開會宗旨及會務一年經過情形畢（二）照本會章第五章應一年期滿選舉當推籌備員五名並推李芝仙黄玉芳陳天祥吳子華馮德奎當付表决多數通過（三）提議美租界各工業組織工團一事本會應否加入請衆討論次由工人查得貴起立云虹口發起工團内容情形工人稍知有某黨作用發起份子多數非工人本會惟純粹工人團體一經加入變爲魚目混珠加入問題工人極端反對李芝仙附議主席當付表决加入多數否認（四）提議本會創辦工業學校議案擴充學額衆贊成經費問題下次再議鐘鳴七下宣佈散會 
[工商友誼會之會期]  
　　上海工商友誼會訂於十二月四日即古曆十一月初六日（星期日）下午七時開會友大會業已分發通知邀集到會其新會友同志錄亦經刊印分送矣 
[聮合通信社遷移社址]  
　　聮合通信社開辦已歷三年茲因靜安寺路社址不敷應用今日遷移貴州路牛莊路轉角一百三十三號新社照常辦事云 
[上海紙業交易所請求註册不准]  
　　滬地成立之各種交易所凡無部照者輙就其營業地點之官廳請求註册備案公共會審公廨受理此項請求已有數起故一般無照之交易所視爲可得法律保障之中南捷徑交涉員許沅氏前奉部令迭向駐滬領事團交涉要求從嚴取締近聞領團對於此項交易所請求註册等事業已决定方針知照陪審民事之各國副領事慎重核辦而公廨正副會審官亦以此項請求主張審慎將事以符部令是以上星期五上海紙業交易所稟請註册未予核准展期至昨日下午該所代表律師又復投廨重申前請經俞襄讞商之美約副領事以旣據呈請農商部應候部令辦理當將該律師預擬之備案諭單却下按交易所向公廨請求註册不准自上海紙業交易所始此後凡此類營業請求註册恐有難達目的之勢矣 
[合衆晚市交易所之維持談]  
　　合衆晚市交易所於上月間因本所股糾葛停止拍板迄今已及旬餘現經該所理事陸少卿徐湘波監察郭天佑等挽友人丁鶴卿潘旭昇向同業呼籲已由同業允爲維持並經某交易所理事長李瑞九諸文綺常務理事潘旭昇陳仲强等擔任維持爰於前晚經合衆董事監察經紀人開全體聮席大會歡迎李瑞九到所列席會議其議案大旨說明前理事長久未到所及停止營業之原由交易所公會對於本所之大意經紀人陳竹賢顧滋梅等向各方調停情形並歡迎李諸等之擔任維持嗣後能保證新營業之發展因該所股本一百萬元已收足五十萬元雖經風潮而實力尙可重整也云云 
[滬北工巡捐局消息]  
　　閘北光復路滬北工巡捐局垃圾碼頭左近有江北貧民在該處搭蓋茅栅阻碍交通昨經詐人俊局長函致該管警署飭派長警前往勒令拆除 
又該局布告云案准上海聮益善會陸文中函稱日來氣候不正天花流行閘北邢家木橋一帶自大火後該處孩童因此斃命者日有數起昨日敝會散賑時央同西醫按户察視小兒之患天花者甚夥據云天花一症感染最易若不預防勢必蔓延無已其害匪淺然預防之法莫若施種牛痘庶可保全敝會施醫院有鑒於斯業已逢期施種不取分文惟恐地處偏僻未及周知用敢函陳局長務請出示張帖所屬各區俾衆週悉而免危險實爲德便不勝迫切之至等因前來合行布告仰閘北各住户一體知照 
[滬南工巡捐局處罰清潔認商]  
　　滬南工巡捐局昨發牌示云照得本局清潔所懲罰規則第三條規定挑糞夫役每日須往住户挑倒如隔一日者則處以二元至五元罰金積日多者以次遞加等語茲查淨土路七號及西唐家弄十號陸宅一百六十號楊宅等處糞穢均隔多日未倒且該挑夫役每因需索不遂即將穢水隨地傾倒實屬有違局章除飭傳中西區清潔認商到局罰洋五元以示儆戒外合亟牌示俾衆周知此示 
[王彥夫家屬巳到滬]  
　　駐日斯巴尼亞使館主事王彥夫（崇燡）山東福山縣人於上月二十二日乘法船保勒介號回滬途中忽染神經病抵埠時由交涉公署派員伴送南市醫院療治旋因私自離院經交署通知警廳派員探訪嗣自行返院言動無常該院不堪滋鬧經交署派員送往東亞旅館居住並派人看護一面電請外交部迅速轉知王君家屬尅日來滬接回昨聞該家屬已到滬（係王彥夫之兄）與交涉公署所派之科員沈士成接洽以便護送回籍云 
[大雅號新船殻造竣]  
　　江蘇水警廳差遣兵輪大雅號因船壳年久朽壞故由趙廳長令飭上海華興船廠另造柚木船壳所有機器鍋爐尙能合用一俟新船壳造成再行拆入裝配茲該廠已將大雅船壳造成計長七十英尺寛一丈四尺艙深七尺六寸業已駛滬即將舊船内之機器汽鍋一併拆缷換入新艙壳配裝完竣特於前日呈由趙廳長派員來滬騐收一俟考騐合格當可差遣出巡云 
[冬季檢查印花之開始]  
　　今屆冬季印花稅大檢查已由淞滬警察廳會同縣公署布告訂期昨日開始舉行上海縣沈知事委楊補岩（昌滬）偕廳委温季衡）楷）會同第一區警察署巡官李敬于率同長警兩名於午前出發在該管境内之毛家弄老馬路一帶向各商家檢查簿據摺子等項尙無違法情事發生至傍晚查竣返署報告俟今日繼續進行 
[義振劵開奬記]  
　　昨日爲第十次義振正劵開奬之期在西門外共和影戲園内舉行自午前九時半開始至午刻十二時半始竣茲將五大奬號碼及經銷票號錄下頭奬二千九百十一號本埠萬利發二奬三萬一千六百七十五號杭州兆元三奬二萬零一百零二號本埠善中四奬七千零六十九號漢口振華公司又四奬三萬一千四百十五號本埠廣萬源又四奘三萬四千三百八十號本埠老通源五奬三萬零八百五十七號南京萬利源又五奬二萬三千四百三十九號漢口振華公司又五奬三萬四千九百十一號江西華安公司 
[房客遷移後之訴訟　曾出小費　心不甘服]  
　　衛培卿昨投法公堂控稱商人前向陳輅清租得位落吉祥街地方房屋兩幢當時出有小費銀洋現陳輅清貪得菸酒交易所之挖費勒令商人遷讓故心不甘服投案具控請求訊斷被告陳輅清延律師代辯稱該處居户被告均允貼還租洋一個月爲遷費現均遷出惟原告曾由被告貼還兩個月之租洋已經遷出今忽投案起訴實屬無禮要求請堂上訊斷中西官判候下堂諭飭遵 
[控訴阻止公路之堂諭]  
　　朱葆元前延巴和律師代表投法公堂控張雲江建造房屋阻止公共出路判聽候踏勘再核在案昨又傳訊經原被律師互辯良久中西官退入休憇室内會商堂諭畢復升坐公庭判曰訊得此案兩造供詞各執應由本公堂秉公核斷着原告朱葆元每年貼償被告公路費銀二十兩將來改造房屋時再行另議辦法堂費各半擔負 
[浙江銀行再請嚴緝捲逃職員]  
　　前在上海浙江地方實業銀行辦事之賀永年張卓漢因將該行賬欵私行捲逃並有魏晴川同時逃逸曾經該行報由租界各捕房查緝一面呈請松滬護軍使署通緝在案茲該行因迄未緝獲查無踪跡故又致函軍署請爲通令所屬各軍警再行嚴密偵緝務獲解辦以便追繳公欵 
[金號東夥之歀項糾葛]  
　　恒昌永金號股東王潤生在公共公廨呈訴號夥陳省三童盛昌私用賬洋一萬元等情由廨訊諭被告各交五千兩舖保均因無保收押在案昨晨提訊由原告代表許理律師上堂詰據原告供稱該號與江正新等股設共銀一萬兩江等五千兩我亦五千兩我之股銀交與童手出立合同注明經理等不能賣買惟取佣金開幕祗有四月资本殆盡尙欠莊欵因莊欵係我担保向我索討是以控究訊之陳童兩人亦延佑尼千帮辦律師到堂辯恒昌永係空盤賣買標金字號童亦股東之一份子立有小合同即將該合同呈案繼向原告及案證徐錦平施良廷等逐一盤詰之下復與原告代表律師互辯良久經李襄讞核供商之英包副領事判陳省三改交二千兩童盛昌仍交五千兩舖保候再展期研訊 
[小輪撞沉松江航船　損失六七千元]  
　　昨日午前十時許有松江東部二號航船户龍進生由松江裝運白米四百餘石行駛來滬已抵南市董家渡南首浦面適遇北市大來公司之小輪船滿載工人駛抵該處該航船不及避讓致遭碰撞全船立時沉没所裝米石雜貨等類大半漂失惟搭客及舟子雖皆落水幸有旁泊鈞和解糧船上水手並鄰近各船相繼援救得以悉數援起聞該航船損失約計六七千元事後即開具理由報告浦江水巡隊及江海新闗巡江吏等請追損失矣 
[航員帶土案歸宜昌訊辦]  
　　中法輪船公司前延博勒逖百克兩律師代表投法公堂控稱原告前用金孝坤爲鴻江輪船稽查員不料金私帶烟土船抵宜昌地方被官廳查獲金乘隙逃逸請求傳保人穆子湘鄭梅慶兩人到案訊究判准予傳保人再核在案昨又傳訊保人穆子湘由律師代辯稱此案未曾解决不能牽涉保人况今被告金孝坤已經投案請核詰之金供九月初九日船至宜昌被官廳將土抄去商人恐被誣害故於十八日到上海找尋經理等語原告逖百克律師稱今原告已在宜昌官廳起訴請求堂上准將金移提宜昌歸案訊核中西官會判以此案原告旣在宜昌起訴准予將金孝坤送至宜昌官廳歸案訊辦 
[追究失妻案兩則　馬橋醫生與淮安農人]  
　　西鄉馬橋鎭醫生何清淵之妻陳氏小名鳳求年三十一歳今年七月間背夫逃逸茲有人向何報告謂該氏被賣於七寳鎭成衣匠吳阿書爲妻曾出價洋二百元等語何前往偵查始知爲徐金五石孫氏石阿狗母子等串誘出外價賣與吳所得銀洋爲皮等瓜分何遂將徐與石母子扭控縣警察第二分所當因案闗串賣有夫之婦備文解送事務所轉解地方檢察廳昨午由檢察官提訊原告伸訴前情請追伊妻到案懲究質之徐與石母子均不承認串賣問官判令收押仰原告自行偵查陳氏與吳阿書下落來廳稟候核辦 
淮安農人王長和之妻郭氏年三十一歳於十月初一日在原籍走失王四尋無着乃託其親戚住居上海西門外唐家灣二十九號之戈正國在滬找尋嗣由戈與子戈小連子查得郭氏爲岳雲福誘拐到滬住居閘北地方乃函招王長和來滬前日將岳坸獲惟郭氏乘隙逃逸遂偕戈父子作證扭控該處警所當因此案發生地點在南市飭將雙方函送二區警署轉送地方檢察廳奉訊之下判岳押交郭氏到案再核 
[和誘和姦之控案]  
　　甬人陸生仁住法租界有妾馬氏住閘北蒙古路榮森里昨陸偕二房東金王氏扭同居杭州人丁權子至四區一分所控稱上月初一晚間三句鐘時民由外歸家見丁睡於床上因顔面有闗故未聲張而馬氏於當晚逃走迄今四尋無着等情經劉署員質訊之下轉解司法科聽候訊究 
[犯婦發瘋送院醫治]  
　　婦人陳小妹因案在押公共公廨女押所近日忽患神經病症動止異常前晚將絨毯撕作長形條子一端繫於自身一端繫於鐵窗上欲從窗口躍出爲官媒陸阿林察破稟由駐廨捕頭諭令嚴行看管昨晨稟奉中西官判將陳小妹函送棲流所瘋人病院治病 
[銅器攤主猝斃]  
　　滬城四舖地甲昨晨投上海地方檢察廳報稱邑廟大殿西首向在該處擺設銅器攤之陳子雲昨日下午四時許在攤營生之際不知如何忽而仆地未幾氣絶身死查無家屬故特來案稟請相騐黄用中檢察長正擬派員往騐間有吕錫卿投廳稟稱蘇州人向在蘇州經營已死子雲爲民之岳父今年六十四歳係在治下邑廟設攤度日此次因急病身死經友人拍電來蘇爲此即乘火車到申得悉已由地甲到廳禀請相騐因思岳父實係年老病死爲特投廳稟請免騐自願棺殮等語郭檢察官傳訊明確准予免騐諭另具結存查一面着吕趕緊收殮 
[汽車傷人三則]  
　　某公司汽車於昨日下午三時半駛經北京路福建路口撞倒在路行走之蘇州人楊壽根碾斷左腿骨又寗被人李光玉跌傷手臂當經老閘捕房九百零九號華捕到案抄錄汽車號碼另雇車送兩受傷人往仁濟醫院醫治一面歸報捕頭請究又昨日下午四時許有九百八十三號汽車駛經華記路撞傷裁縫徐阿用跌倒於地經提籃橋捕房五百八十五號華捕到來押令汽車載送徐阿用往同仁醫院醫治即持傷狀單帶該汽車夫入捕房稟候捕頭發落又有賣水菓之七十五歳江北老人李小陸昨晚七時許行經北四川路被某號汽車撞倒跌斷右腿骨由匯司捕房二百四十三號華捕到來抄錄汽車號碼另雇車送李小陸投同仁醫院醫治一面歸稟捕頭候示 
　　尙有本埠新聞公佈欄等轉入後頁 
雜評二 
[責政府算一切賬（旡用）]  
　　政府之欺商民豈自今日始商民向忍受之政府以爲民好弄不妨一欺再欺以欺至無窮極也於是有續展附捐之煌煌明令出現 
眞立憲國家之政府發表命令原有一定規則從無濫發不合法理之命令以蹈上欺下之弊我國不然貌立憲而心專制也明政令而實騙局也振捐爲何種負擔乃不由個人願認而以命令强制吾嘗謂中國商民之財產權最爲薄弱政府得而任意處分之旣可任意處分於前何獨不可任意處分於後故就政府視之必以商民此次反對爲不合今欲解决此問題須問商民是否欲爲眞正之立憲國民所位於其上之政府是否希望一有法治資格之政府 
如其然焉則自今以後吾儕商民須與政府約定闗於財政出入宜有明白之報告徵收稅捐宜以法律爲根據蓋中國之壞壞於財政之紊亂軍隊之多政費之濫要由（收支糢糊）四字可以概括之故商民而僅僅反對附捐猶屬消極的一手段如此聰明伶俐巧於舞弊之政府獨不可别謀方法以敲吸商民之膏血耶根本問題端在責政府算一切賬不然附捐之欵爲商民之膏血而其他捐稅非商民之膏血耶願商民其重思之 
 
 

Page 16

 
 
本埠新聞二 
[何大斗子到底無罪]  
　　江北人何大斗子前因伶人唐三被人毆斃被屍屬誣指爲兇手之一控經地方檢察廳偵查之下提起公訴奉審判廳刑庭推事宣告無罪而檢察官不服兩次提起抗告均經高等廳駁回故何已於前日恢復自由矣 
[啞婦請領褲内抄出之鈔票　須覔舖保]  
　　上月三號有一哑婦將鈔票洋三百九十餘元及其他物件置於褲内被包探王桂生查悉拘解公共公廨因該啞婦口不能言而又無人到堂證明此欵來歷故判該啞婦開釋並將抄出欵内給予二十元作爲川資餘欵暫存捕房招領倘一月内無人認領即予没收迄今一月之期將滿昨晨該啞婦偕住居法租界紫來街之婦人陸朱氏延律師投廨聲稱該欵實係被告之物要求發還中西官判令覔具舖保始准將欵領去 
[藥材行被封]  
　　滬南外鹹瓜街協隆藥材行因被同業隆昌行主李伯賢控訴由胡松濤經手與胡九林爲保險賠欵銀兩糾葛涉訟年餘近奉大理院判决發回上海地方審判廳令被告限三天内將欵措繳乃被告抗令不受昨由該廳派承發吏會同第一區警察署長警將協隆行生財貨物查封備抵惟該行各股東以胡松濤與該行並無闗係即松濤之父胡九齡亦僅爲該行經理並非股東故將另行起訴提起交涉云 
[匪刦鈔票是邪非邪]  
　　北四川路捕房捕頭於前晚夜半一句鐘得到僑居北四川路横浜橋附近一百三十一號門牌之某西人報告謂十二句餘鐘有匪徒兩人突入其家搶刦去鈔票洋一百元逃逸請爲查緝等情當經捕頭立飭包探徐阿華協同西探駱斯前往調查得事主被刦鈔票恐非事實遂據情稟復捕頭核示矣 
[串攫皮夾押三月]  
　　姚金生前日在北四川路崇業里串黨將湖北人唐澤鑫攔住攫取衣袋内儲有鈔票銀洋四十元之皮夾一隻而逃唐狂呼捕盜有某四人與包探朱成帮同將姚追獲拘入捕房押至昨晨解送公共公廨請究姚供認串黨攫取原告皮夾交與同黨携去不諱經陸襄讞商之英赫副領事判姚押西牢三月 
[公廨車務公堂訊案記]  
　　共十六起　訊罰十四起　　星期四下午公共公廨車務公堂開庭計有車輛行駛違章案十六起除李立生劉永福兩汽車夫捕房所控證據欠充不能成立由張襄讞會同英赫副領事判决註銷外其餘訊罰之十四起彚誌如次（一）陶柳根（二）袁老二（三）胡阿炳（四）胡阿龍（五）羅宗可分别在南京路靜安寺路百老匯路江西路等處開駛汽車不聽巡捕指揮訊明各該汽車夫所犯開車違章之案均非一次應分别重輕科罰因判陶袁兩人各罰洋三十五元胡阿炳罰洋十五元羅宗可胡阿龍各罰洋十元（六）張少庭（七）王阿福（八）宋桂福（九）郭福裕（十）徐和尙在仁記路楊樹浦路卡德路湖北路南京路等處或將汽車久停路上或不點車燈或號碼不明判各罰洋五元（十一）姚智喜（十二）伍鳳儀（十三）李姓均在南京路或開駛空車或號碼不明判各罰洋三元（十四）袁阿東在南京路駕駛馬車不聽巡捕指揮判罰洋兩元 
[公共公廨審案彚錄]  
　　昨晨公共公廨民四庭由張襄讞會同美丁副領事訊理各案如次（一）錢文卿訴羅亞園不給佣金案（結果）着協興號主於三日内將担保被告判决之欵繳存公堂並提保人到案交五百元保前諭發封堂諭俟簽字後取消（二）新閘路五號永興腸廠主王樹棠聲請破產案洋商債權延許理等律師到堂要求將王交保（結果）聲請人着交五千兩舖保並准登報十四天通知各債權人到案起訴再核（三沈仲怡訴朱伸平不理麩皮損失案被告代表許理律師以業經北京鹽務署來函證明被告素不營商足見係被悮控請求將案註銷（結果）註銷（四）婦人孟氏訴孟鴻章不理方單押欵案被告亦延律師到堂提出反訴（結果）兩造互訴案均着具結出外改期候并案訊理民三庭由俞襄讞會同美約副領事訊理中華商立保險公司聲請破產案（結果）張一鵬施子英屠福錦均認爲辯論終結此後訂期審訊時不再出席應飭提某某等三人到案押候改期由原告律師調查證據再訊屠之委任狀一件簡章一份附卷 
又午後民二庭由闗讞員會同英包副領事續訊英商羅白臣訴申新紗廠經理榮宗敬侵佔地皮請追損失案據原告訴稱被佔之地曾有徐姓願以價銀二萬兩向我購買因徐姓當時未曾言明渠之住址嗣後遂未相遇云云並邀見證西人到堂證明該地現在估價情形質之被告榮宗敬供稱申新廠基於西曆一千九百十五年購買計共七十餘畝建築廠屋時我不在滬後據原告稱侵佔其地查原告地上並無界石故建築時誤多丈量原告之地二分經一再央人向原告和解願以公道價格償還乃原告堅持地價須二萬五千兩尙須他種損失共索四萬金故不能允許等語並據被告律師辯稱被告廠基共有地七十餘畝若照原告所索價格計算須值一千萬金以上今被告願以公估價值再略增加償還應請堂上公斷原告代表律師亦起辯論所言根據外國法律以被告旣承認有侵佔行爲應照原告所訴賠償損失（結果）着被告償還原告損失銀五千兩民一庭由張襄讞會同英義日三國副領事包費田三氏訊理徐招生訴其祖母徐張氏及弟徐火生不分伊故祖父徐阿狗之遺產案前璕判决徐招生確係徐阿狗之孫茲兩被告不服由雷聲布等兩律師投廨要求復審而原告代表甘維露等律師到堂反對（結果）候會商再核 
民四庭由俞襄讞會同美約副領事訊理（一）曹吉安訴袁敦文俞榮卿不理賬欵案（結果）候函請浙江寗波慈谿縣調查西鄉祝家渡地方被告袁敦文產業種類復到連同俞榮卿請求改期一併核辦（三）陳爲達訴吳克昌私用賬欵安（結果）本案原告呈也契約在租界成立本公堂有管轄權被告雖不到案原告所呈證據本公堂認爲可信應判令被告償還原告銀一百三十七兩七錢並繳堂費（三）中國駐美領事史悠明委派代表余子涵訴勵聿笙不還借洋五千元案（結果）改期再訊 
[中華基督敎會第六期年鑑出版]  
　　崑山花園五號中華續行委辦會編有（中華基督敎會年鑑）共第六期現已出版内分十六章如總論·促進事業·敎會事業·敎育事業·社會事業·統計圖表·職員名錄等極爲詳盡係誠靜怡牧師等所編由該委辦會發行 
[誌謝]  
　　昨承商務印書館惠贈第七卷第十二號（婦女雜誌）及第十一卷第十一號（少年雜誌）各一册誌此鳴謝 
來函 
[華興里房客聮合會來函]  
　頃見貴報再紀華興里增租新聞據該經租賬房一面之辭登載殊深疑惑查該賬房劉象德自任事以來屢因貪圖挖費藉房客付租稍緩爲由不往收取至三個月期滿勒令出屋如本里一百三十一號吳姓九十九號殷姓一百五十一號林姓一百三十四號盛姓一百六十號錢姓等家均曾受此等虐待而一百七十八號巴西國君之夫人因其幼子被該賬房所打與之理論反遭毆辱因此受怒致病於前月身故此外五區警署中該賬房與房客衝突之案在一年中已不下數十件班班可考何得謂毫無惡感（即毆打陳君之日五十二號張蕙蓀君亦被辱駡幾致用武）至此次增加房租客房客因屋係舊造前年甫經加租此次又再加兩元實屬無力擔負且本里地下水溝管子太小每遇大雨地上水深没脛而里中及附近各處未裝太平龍頭猝遇火災尤屬可慮該賬房並不改大水溝裝設龍頭以保公衆安全惟知加收租金曾經全里居户組織團體出而反對且曾致函該賬房並無一字見覆徵求房客同意云云完全揑造溝水之溢全由管小之故該賬房並不將水管改大僅僅雇工一二人用竹爿路通以掩人目何濟於事至太平龍頭試問該賬房究竟裝在何處里中共有幾個何以全里居民並無聞見乃竟謂已經次第舉行其將誰欺似此顯然可證之事猶復揑詞欺人該賬房之伎倆不難想見至於九月份之房租各房客早經開會决定不加惟因日間各家男子多出外工作僅有婦女留守該賬房欺其懦弱無知或恃强威嚇勒令遷移甚且毆駡（即陳學華君九月房租亦被如此勒加）或甘言利誘謂如多數不加仍可於下月扣除因此亦有加付之人此外爲二房東者因反藉此增租於三房客故照加者亦頗不少倘如該賬房所言已經衆應允何至更有房客聮合會之舉至前日毆打陳學華君一事陳君分發縣示僅有一人該賬房每出收租向係三人同行陳君何敢因劉之質問用拳毆打當時劉某等三人攢毆陳君猶以爲未足復俟陳君逃歸家中以後糾來所雇拳師二人將其攫出再打並及其老母弱妻因此日係星期各家男子多出外游戲致肇事之際不能羣起援救僅由老人及婦女輩出而勸阻否則難免不發生極大變故事後同至警署警官僅令陳君先向醫院騐傷（執有傷單）自到法庭提起刑訴以攢毆致傷之案豈警廳所能勸解寢事現除由陳君提起刑訴外並由本會全體公稟法庭請辦至縣示限制加租原爲防止雙方衝突本里房租旣在爭議之中當然亦可援用何得以出示之先後爲言况查本里房租係由劉某承包此次加租房主並未與聞證諸本會兩次致書房主岑雲階君並未見復即可推知則照縣示而言本有可以追還（縣示有包租房屋壟斷居奇一經告發可追還賠償損失之語）之理總之房租之應增與否已成上海合市之大問題將來官廳自有解决方法該賬房不必曉曉致辨惟恐因貴報登載劉某之函或致浠惑觀聽用特縷陳詳情乞登入來函欄爲荷寳山路華興里房客聮合會公啓十二月二日公布欄 
[江蘇高等審判廳]  
　　民庭判决謝金垣與丁福隆爲債務涉訟控訴再審一案（判决主文）本案再審之訴駁回再審訟費歸謝金垣負擔王吳氏等與王孫氏爲婚姻糾葛控訴一案（判决主文）原判撤銷王孫氏在第一審之請求駁回本案訟費歸王孫氏負擔王吳氏所交逾額訟費九角發還黄福鈞等與蔣岷爲基地涉訟上告一案（判决主文）本案上告駁回本審訟費由上告人負擔張紹禹與劉建勳等爲債務涉訟控訴一案（决定主文）本案控訴撤銷控訴審訟費歸控訴人負擔金緒元與姚福卿因糞段涉訟抗告一案（决定主文）本件抗告管　錯誤應發交上海地方審判應調查裁判戈德仁與孟燦榮爲基地涉訟上告一案（决定主文）本件上告不合法駁回預納之訟費七元二角發還毛寳生與俞筱秋因貨欵涉訟抗告一案（决定主文）本案抗告管麟錯誤發交江寗地方實判　調查裁判（李阿福與　桂芳爲貨欵涉訟補繳訟費請求受理一案（决定主文）本件聲　駁回楊炳文與沈希良張志道等爲債務涉訟不服如學縣知事公署未傳吳子良到案聲請拒却一案（决定主文）本件聲請駁回聲請費用由聲請人負擔黄魯患等與鮑大椿爲紗欵涉訟控訴一案（判决主文）原判除訟費部分外變更之控訴人黄魯忠黄志明（即黄子仁）劉清寳劉文記于送達本判决之日起二十日仙應各償還源大盛紗號貨欵洋三百五十六元七角九分二釐如履行延期應自本判决送達之日起迄執行終了之日止計算莊息本審訟費　歸控訴人負擔　　朱葆生等與陳琛等爲選舉訴訟一案（判决主文）本案應維持民國十年十月八日本廳之通常判决參加之訴駁回黄林和與李德記爲貨欵涉訟上告一案（判决主文）本案上告駁回本審訟費由上告人負擔奚阿彌興侯嘉善爲房租涉訟上告一案（判决主文）本案上告駁回本審訟費由上告人負擔僧谷雲與僧常貴爲菴產涉訟控訴一案（判决主文）本案控訴駁回本案訟費由控訴人負擔以上十二月一號 
　　批示胡俊臣呈爲祠產糾葛案件續求調卷糾正由呈悉查此案業續本廳調卷查核並令據丹陽陽縣知事覆稱前據胡錦洪等推舉胡紹禹等五人經管祠賬并將胡俊臣另秦訴追胡書錦等欠公一案一併清理狀曁銷案前來當以本案發生純係祠欵糾葛旣係胡錦洪以族長名義涉訟案經和解共處分之結果復得族衆同意各項公欵旣經族分長憑同族人解决似於事實上無所損益故批示照准當時亦未據胡俊臣聲明異議至黄錦華訴追胡俊臣木欵一案彼時砌造祠屋旣爲胡俊臣經辦木行期票不傳胡俊臣出名各歸各案何能混合等情到廳當以該民於批准銷案時並未聲明異議是否對於胡錦等聲請銷案業已同意指令該縣切實查明迅予依法辦理在案茲復據該民呈訴前來合亟批示知照此批陳長壽呈請督飭縣署依法執行由呈悉仰候飭縣查明原案迅予依法辦理此批以上十一月二號 
[上海地方審判廳]  
　　判决主文（民一庭一）件判决楊彩章與譚海楨等因債務涉訟一案主文譚海楨譚嫂嫂應償還楊彩章元本洋四百七十元又利息洋九十四元限判决確定日繳案給領本案訴訟費用歸譚海楨譚嫂嫂負擔一件判决曹敏之與曹慎言贖單涉訟一案主文坐落上邑大南門内金家棋杆地方住房一所下連基地并該地方單半紙准曹敏之備齊原價洋八十元向曹慎言贖回訟費歸曹慎言負擔一件判决黄泉林與吳和尙放火私訴一案主文吳和尙應賠償黄泉林損失洋五百五十四元五角黄泉林其餘之請求駁回本案訟費黄泉林吳和尙平均負擔一件决定陳陸氏與蔡忠聚欠欵糾葛聲請撤銷假扣押一案主文本廳民國十年十一月二十一日之假扣押决准予撤銷以上十一月三十日（民二庭）一件决定丁紉秋聲明窒碍一案主文本件窒碍之聲明照准一件决定張金生與顧春海因票欵糾葛聲請再審一案主文本件聲請再審不合法駁回聲請費用歸聲請人負擔以上十二月一日 
　　批示一件蔡史氏狀領第一期案欵由准領此批一件周印安狀領案欵由准領此批一件楊樹年狀領欵洋由准領此批一件莫家銓狀請銷案由狀悉准予銷案此批一件莫家銓狀領借據由准領此批一件唐杏生狀領洋文定單並信據由准領此批一件沈映泉狀請承攬據并借票由准領此批一件唐杏生狀交調查費由准交此批一件周銘之狀請銷案由狀悉着即來案候諭此批一件李伯賢狀交查封費由准交此布一件張永富狀請展緩執行由狀悉着即將案欵交清毋得藉詞狡展致滋訟累此批一件洪吉甫狀領標價洋由准領此批一件張文清狀請執行由狀悉查本案尙未確定所請應從緩議此批一件錢榮榮狀請銷案由狀悉准予銷案此批一件沈映泉狀請銷案並給領由狀悉准予銷案前交簿據等件並准來廳繳證具領此批一件楊鶴吉狀交欵洋由准交此批一件徐根生狀交案欵由准交此批一件顧棋園等狀保蘇阿坤由狀悉查清華池浴堂并非該顧棋園一人所開至順泰昌南貨店主乃係季姓該陳寳元竟敢冒用店戳希圖朦保尤國荒謬特斥不准此批一件單生生狀請釋放由狀悉查該民公訴部分係由江蘇第二分監執行是否刑期届滿着向分監聲請核辦可也此批一件忻自康等狀請暫緩執行由狀悉准予暫緩執行此批一件俞錦林狀領賬簿由准領此批一件俞錦林狀請銷案由狀悉准予銷案此批一件祝瑞泰狀交調查費由准交此批一件鄭鏡平狀領訟費由准領此批一件瀋嘉馥狀領訟費並圖章報紙由准領此批一件沈維瑩狀領案欵由准領此批一件謝惠華狀領手錶眼鏡皮夾由准領此批一件周八八狀領田單契約井糧串由准領此批以上十一月三十日一件吳有慶聲請救助由聲請悉業經本廳調查該控訴人開有吳森託皮鞋店並非赤貧者可比所請救助暫免繳納訟費之處碍難照准此批一件沈季璜狀請發還訟費由狀悉查本案尙未確定所請發還之處暫毋庸議此批一件徐江氏狀請繼續執行由狀悉候依法通行此批一件楊振清狀請扣留被告動產由狀悉楊鶴吉業已交洋一百元餘欵限半月繳案所請應毋庸議此批一件陳學科狀請協助執行由狀悉查本案尙未確定所請應從緩讀此批一件孫隆源狀請傳案由狀悉准予傳案執行此批一件王阿發狀請執行由狀悉准予傳案訊追此批一件諸秋根等狀領掯單契據並訟費由准領此批一件劉伯記狀請執行由狀悉准予傳追此批以上十二月一日 
[上海地方檢察廳]  
　　批示余四海等狀悉案正偵查所請不准此批黄顧氏狀悉所請不准此批程培芳狀悉據訴爾養子程翔熊不務正業甘居下流現巳驅逐請予備案等語事與刑事無涉所請應毋庸議此批唐有寛狀悉查何大斗子傷害唐三一案業奉江蘇高等廳將本廳提起再抗告駁回在案依法應予開釋毋庸曉凟此批許成法狀悉候集證偵查所請暫毋庸議此批潘子方等本案騐明陳學華尙無毆傷痕跡劉象　等係　違警業經訊諭在案爾等無須帮訟此批周志福狀悉爾旣被押在所對於傳證情形何能知之綦詳所訴顯有不實仰仍靜候偵查毋凟此批以上十二月一日 
[淞滬警察廳]  
　　批示葛預夫批來呈及議據均閱悉查丁德寳之婦陳氏典該氏買賣股票糾葛旣經赔償錢文了結何得再生異議如果有縱人滋擾情事准予隨時鳴警拘究仰即知照此批 
 
 

Page 17

 
 
   
 
 

Page 18

 
 
自由談 
閑話 
[旅美雜談] [  吕碧城]  
　　美國時令可謂不分冬夏雖隆冬亦飲氷水各餐館中之玻璃杯必置氷一塊無氷者不飲夏季婦女御皮圍領者十人中必見二三本年夏季以酷暑聞報紙載受暑死者多人然余實未覺暑熱殆所謂瓊樓玉宇高處不勝寒耶本年二月間大雪爲數十年所未有綺麗之紐約城頓成氷天雪窖一日之間掃雪者一萬六千人皆上等人士非奴僕也手鑽戒而胸金表烏衣楚楚面色爲嚴寒所迫緋若桃花荷鋤握鏟點綴於一白無垠之地天然絶妙之雪景也 
余自抵此邦久不見蚊蠅及赤膊之人污穢之區或有蚊蠅若赤膞之人恐窮三○○○○○○方里及一○○○○○○○○之人口不得其一焉蓋余自舊金山搭火車至紐約行四晝夜有餘所經村野之區亦饒興味農民大抵居木板或鉛皮之小樓鬆漆雅潔衣冠雖不若居城市者之美亦完整無缺婦女多縞衣茜裙楚楚娟麗草塲碧膩植以果樹霜紅之實散落滿地遠望如錦茵舍後置風車ＷＩＮＤＭＩＬＬ一具聳然孤立凡此皆農家若以油畫寫之余尙能追摹其風景也 
赤膞婦女可見於晚餐會跳舞塲等輕綃一幅僅束其胸背膞幾乎全袒顯其玉雪如洛神賦所謂皓質呈露非若吾國之車夫苦力赤膞如醬鴨也日間街衢往來之婦女衣裙極短小袖不蔽肘裙僅及膝自矜時式似欠雅觀殆文極而野歟 
每年之節令茲按月臚舉如左 
一月一日新年 
二月十二日總统林肯氏ＡＢＲＡＨＡＭ　ＬＩＮＣＯＬＮ之生日此節令但北方各州遵行南方各州不承認之蓋林肯乃釋放黑奴之偉人殺身成仁者南方則曾售賣黑奴者也十四日愛情節ＶＡＮＬＥＮＴＩＮＥ是日傳寄情書用印就情話之片不署姓名使猜度爲何人所寄若情人太多不能猜度爲何人者則可證其愛情不專 
二十二日第一代總統華盛頓之生日 
五月三十日追念國殤之日 
七月十四日開國紀念日即宣佈獨立之日 
九月勞工日無定期每九月中第一次之禮拜一凡因暑假休息者是日後逐漸開工照常營業 
十月十二日哥倫佈尋見新大陸之日 
二十七日第二十六代總統羅斯佛勒特ＲＯＯＳＥＶＥＬＴ 
之生日 
十一月秋季選舉之日每於第一次之禮拜二舉行之 
感謝上帝日每年十一月中最後之禮拜四舉行之 
十二月二十五日耶穌聖誕 
筆記 
[曉行記（下）] [  范存忠]  
慧君猛憶舊鏖廻顧玉容以餐此美人之秀色覺伊人秋水之晴盈盈如有所眷不審其芳心中情絲幾許也女嫺嫺去慧益覺跼蹐友知有故訊之初不語堅叩之慧不能隠乃曰此子撩人心爲之碎矣因以實告復殷殷求計友曰今兩心已相印矣乘隙可入也以書抵之可也慧怫然曰女士高潔豈可以蕩婦目之苟書去而報則我何取於女若不報則人將以我爲儇薄我不爲也友曰男女社交乃人情之常作書道衷曲奚不可者慧從之緘書寄之書去一來復果得報寥寥數行曰兩度邂逅人孰無情求之過急亦自知孟浪乎果有是心何不以媒妁來豈女兒終身憑一紙書可以私訂耶慧自悔儇薄然亦會意亟請於季父季父曰女叔我固稔之乃挽氷人進言於女叔女叔故重胡氏又夙聞慧君名者乃入告嫂氏曰頻年擇壻竟無當意者慧君天資英邁與翠姪相較直秦嘉徐淑儔也媪曰小妮子多執訊之方可逾日媪白叔氏曰小妮子竟首肯老朽當自慶喜獲乘龍也逾年慧君完姻卻扇之夕互道相思之苦夫婦僉以爲兩度邂逅其中殆有天意婚後出席蜜月並轡踏曉色而行曙紅宛宛流水澌澌鞭影歸痕青衫紅袖一聲去矣笑語如珠時則朝霞流黄曉烟拖綠彷彿昔年邂逅時也（終） 
　　携手中之面觀 
劇談 
[西崑雜憶] [  江南顧九]  
　　崑劇之班底亦與亂彈稍殊因其間服飾儀仗代有定制唐宋衣冠不能與元明相混故於每劇開塲楔子例有末角上塲表明所演某朝某代故事此係文人格守規律之一證然時遷世異亦有稍爲通融者不過於原來本意仍不剌謬斯爲上乘至若加金元胡人以滿清制服被春秋時人以明代甲胄使千秋倒亂生面别開無以名之名之曰兒戲而已崑劇角色無所偏重故登塲人物均須肉貫全譜例如旗卒探報各劇互異而白口亦須隨劇變更若狃於簡陋濫竽充數必至貽悮全虧又如嬪媵宫監每隨某劇某齣而爲全幕中之主角（如鐵冠圖中之王承恩費宫娥等是）苟非角色俱備更何能圓塲而終劇乎 
崑劇之所以至今日而仍不遭覆瓿之辱者全在典雅二字然有平空結搆逈非事實者要其填詞砌句仍不離典雅二字而其所有演成今日南風不競者亦在典雅二字傖夫俗子不解音律冒然不知崑劇爲何物者吾無論矣而有身爲斯文且逢場客串爲崑曲中後起之秀者亦喫盡典雅二字之苦其故在胸中欠墨而專事照譜按拍惟工尺疾徐是務且其所執之譜係某劇某齣之某段並非全豹故一遇通人詰問未有不瞠目結舌者 
雜錄 
[月明華屋聮話（一）] [  長風]  
　　慈溪葉孟賢先生誠實幹練任先高祖帳席有年後以年老歸去然茲六十年中余家婚喪大事必請其佐理蓋惟葉嫻吾家掌故他人鮮能措置裕如也七年冬去世年已九十八歳家君挽以聮云百年之光陰幾何屢看滄海桑田方欣頤養含飴天竟不憗茲一老五福以考終爲最况復先疇舊德多賴盞籌借箸我思作傳奈旡文見者謂余家興衰之感故人相助之勞情見乎辭 
小說 
[劇賊胠篋記（六七）] [  一圭]  
　　第八章錯誤 
　　我们到了園裹也辨不出路徑辣弗里司的電筒被那人打落早已跌壞也不曾拾起來這時我就拿出電筒向地上一照見我们站的地方正是一條石路我们就順着這條石路向前走去轉了幾個灣就到了房屋的前面這所房屋氣概很大門前有十幾層白石的臺階很爲整齊乾潔我放低聲音向辣弗里司道這裹定也不是個好所在我嘗聽說約翰家僕人很多每天夜裹都有守夜的人我们若彼他们看見那還了得辣弗里司有些不耐煩道今天你怎麽變得這般樣式東也怕西也怕還能出來做買賣麽難道他们有守夜人我们就没有方法麽我被他搶白了幾句不便再往下說就不再響了辣弗里司當即走上階石纔走了兩三層回頭見我站着不動就向我招手道你站在那裹就算了事了麽快些跟我上來我無可奈何祇好也跟在他的後面我们走了十幾層階石方纔到了大門前我道我看你怎樣動手辣弗里司並不理我先用手試試那扇門推也不推他就在衣袋裹拿出一件鐵器來不知做些甚麽手脚起初我本不願意出來出來之後第一處就討個没趣如今又被辣弗里司搶白了一頓心中很不願意祇顧倚在牆上不去理睬辣弗里司聽憑他去怎樣足足有二十分鐘的工夫我聽得辣弗里司輕輕喊我道快隨我進去我回頭看時祇見那扇大門不知怎樣巳經被他弄開我不由得很佩服他的本領方纔一肚皮的不願意却去開了一半就走到他身旁道你竟把大門弄開了 
餘瀋[  小仙女士]  
　　夜光之珠藍田之玉價值連城此等寳物或欲購而不可得者衣食賤物未聞無可購也然以價值言之則固珠玉貴而衣食賤以功用言之實衣食貴而珠玉賤也 
[蔣鶴鳴徵求自由談及常識]  
　　鄙人現缺九月初十日自由談一頁九月初八日及九月初十日常識各一頁閱報諸君如肯割愛見惠者當以最近之紀念郵票 
人收可也 
 
 

Page 19

 
 
   
 
 

Page 20

 
 
常識 
常評 
[現原形] [  覺]  
　　小說中之西遊記描寫妖怪之失敗必自現其原形今我國之人妖多矣每一年之中必見有若干人自現其原形此則無人代爲之描寫而彼實不啻自行描寫也 
余謂今日之人妖非失敗而始現其原形實先現其原形而後歸於失敗欲試其原形之若何惟金錢爲最有力苟其果爲人妖必無不嗜金錢如性命者最下者無人誘之以金錢而彼必多方設計以哄取人之金錢不久而其所得之金錢不消耗於嫖即消耗於賭或且殞其生命妻妾代爲出醜以余所聞不知幾何人矣 
然而人妖不悟也其視金錢之可欲若西遊記妖怪意中唐僧之内然而旁觀者冷眼窺之則不待失敗而巳覺其原形之畢現嗚呼悲哉 
道德 
[身分和人格] [  諭境]  
　　身分和人格是大不相同的東西可是我人很容易相混我現在把這兩種東西比較一下或者可以得到些明確的觀念 
（一）講求身分的高貴不過是爲了他人的美慕和讚許實際上對於自己是没有益處的講到修養人格是爲了自己的（自我實現）實在是做人的最要法門從這不同的一點上看來可知講究身分是受了外界的誘惑而起所以往往屬於自私自利的一方面修養人格是爲了良心的督促而起心中本來存有是非善惡的標凖所以一定能夠服從正義不至於受外界的誘惑 
（二）人格高尙的人對於凡百事業都是一樣看待没有什麽高貴和卑賤的分别所以他只知盡力從事於某一種職業他自己旣可以安安樂樂的過日子並且還有利於他人講到專尙身分的人就不同了他不屑就普通的行業但是未必一定能夠做成什麽大事他的費用很闊綽但是未必一定有賺錢的本領結果或者竟不能自立只好終生依賴了他人在社會上做一個寄生蟲 
總之凡人行爲之善的眞的美的都可以做到完全的人格講到所謂有身分的人類多從罪惡中得來並且歸根還容易告成罪惡咳試觀察一下我國的社會絶少人格完全的人却很多終日無所事事的有身分人也母怪中國的社會弄不好了從今後深願我國人打破身分的虚榮心而努力於人格的修養（乙種酬） 
衛生 
[動物性食品之研究] [  張固初]  
　　食物之中種類甚多其主要者有植物性之食品有動物性之食品動物性之若肉若乳若卵均含有補助人體營養上發育上必要之成分故爲貴重的滋養品然其中精粗美惡與吾人衛生上有絶大之闗係固非可以等閒視之而不加以研究者也茲將經驗所得分錄於左 
（一）豕豕性愚蠢不擇而食故體質肥壯肉味濃厚最爲吾國人常食之品然消化力較牛肉爲遲且中有細蟲食之不慎易致疾病烹飪沸點必達攝氏七十度以上而後可 
豕之胃與腎肺脂肪質不富味頗清淡最宜補養虚弱之人腸與蹄爪脂肪最厚有外症者食之最宜 
（二）牛牛爲芻食類之動物體格偉大性嗜清潔肉質雖不如豕之濃厚而清潔過之可以强壯人之身體歐美人士多視爲要品 
牛之乳汁在哺乳類中爲最上之滋養品易於消化適於健者及病者之飲用善良之乳白色或黄色普通檢法則試一滴於指甲上其不解散而保有半球形者爲佳 
（三）羊羊之肉質與牛略同惟其味羶臊胃弱之人不喜食之然其性最熱能和人之血液冬日食之可以禦寒 
（四）鹿鹿肉性熱多用於藥劑中補人陽分上之不足者而用之於佐膳品者甚少 
牡鹿頭部初生之角謂之鹿茸狀如　蓋未開然價值最昻全鹿體中最高貴之食品也 
（五）雞雞肉脂肪不甚多而水分甚富食之不易消化兒童及病弱之人宜少食之雄雞之肉性透發易使血熱生外症者忌食之 
雌鷄之卵富於脂肪及蛋白質有特異之滋養分在鳥類卵中爲普通常食之上品其功用可與牛乳相抗衡 
（六）鴨鴨常居水中食魚蝦肉味頗佳其性最凉消化力較鷄肉爲速煑而食之可以清人之胃火内熱其卵之用途不如鷄卵之大 
（七）魚魚肉之脂肪質最富者首推鰻魚其次則青魚　魚烏魚之肉微老煑食之可健脾利濕鯉觸之肉性最透發生外症者多忌食之河豚之肉雖美然其血液及卵巢内有猛烈之毒質食之往往致命不可不慎也 
以上所舉不過大略中多掛一漏萬唯祈博物專家閱而諒之（乙種酬） 
科學 
[支配電光之法] [  修鴻]  
　　夜間所用之人工光料以電燈之光與日光差近故以電燈爲最良且清潔而無爆發延燒之危險故自發明以來用途極廣無論何地皆有需用電燈之必要然欲得適宜之光線及最大之燭光者必須研究裝置電燈之法電光過强則有損於眼球致生發炎症電光不足則用目力過甚有近視眼之虞至於同一燭光則以需費至少數之電力爲最佳裝置電燈之法亦因其用途而異其法可分爲四種茲錄如下 
（一）隠燈射光法將燈泡遮隠在一處而該燈所發之光則直接照於物上用此法可將燈之最大之燭光直射於物上而觀者旣無光線直射於眼球目力不致厭煩此法用於商店供衆覽之廚窗等爲最相宜 
（二）完全反射法發光之處用罩遮没而所發之光直照於天花板或牆上反射之光四散於各處惟淺色之天花板及牆壁方可有効蓋淺色物較之深色物反射爲易也然無論反射法如何完全較之直射法爲次故欲得同一之燭光則費電力較多此法大都用於大廳堂戲園公共會塲等處房屋旣大燈之燭光自多如極烈之光直射目中則易受剌戟惟反射光法有一缺點蓋反射之光照於物上而所成之影付之缺如則物之位置大小難於辨别 
（三）半反射光法此法即一部份之光線由燈罩直射天花板或牆上反射而四散於各處又有一部份之光線則透過燈罩而射於物上此係直射反射並用之法且照於物上所成之影亦易鑒别且比完全反射光法爲省費故此法極爲普通也 
（四）直射光法發光之處不用遮過而所發之光直接照於物上如欲光線聚於一處不與他處相闗如書棹排字架及各種小機器等則用此法爲最善且較他種方法爲省費故此法爲最普通也（乙種酬） 
法制 
[說卑幼私擅用財條例] [  竹賢]  
　　卑幼不得私擅用財現行　中特定明文而最高法院歷次之解釋判例亦巳一致主張法律之保護弱者防制詐術可謂至周且密惟其不得私擅用財之學理雖根據保護弱者之主義而推究本源更有便利尊長之監督敎訓以箝制卑幼之舉動而斷絶其致邪之路驅除其揮霍之心俾使養成生利經濟之國民勤儉樣素之性質不令入於分利游惰之途此所以古今中外之立法政策獨於卑幼均不予以私擅用財之權其學理見解有不約而同者殆在是歟茲再將卑幼擅用財條例中緊要法義誌之於后 
（一）卑幼對於其父兄所有之財產而私擅處分者無論契約相對人是否善意其物權移轉之契約均爲無效 
（二）父亡母存其家財雖已傳諸其子而其子處分財產時苟不得母同意其母有撤銷之權（乙種酬） 
雜錄 
[除縧蛴虫法] [  灼哉]  
　　之腸壁逐次生節長者丈餘分食人之滋養料使患之者面黄腹漲頭暈目眩食後片刻即餓治之之法用石榴皮煎汁（不限多寡）愈濃愈妙乘飢時服下但服後宜禁雜食則見效愈速 
[繡毬瘋之療法]  
　　余曾患此瘋屢試以藥膏皆無效日前以硼酸和凡士林滿塗患處不覺痛苦三日後即愈患之者一試可也（硼酸愈多愈炒） 
[除八脚子法]  
　　患此病者多爲花柳間人以其不講衛生故也發生後蟲頭藏於皮膚之中其腹部與其八小足則生於膚外吸人脂膏旣痛且癢日久不治則蔓延遍體且能傳染爲害甚巨（治法）剖取多量石榴樹根部之皮洗凈煎汁以之沐浴能食最妙如是者不五日蟲可盡殺惟有蟲之處必有一紫斑不能去 
[捕鼠法]  
　　鼠爲傳染疫症之媒介物固爲人人所共認然毁壞衣服及器具亦屬可惡茲有最妙捕法能使來者無可脫逃用水甕一約高三尺半盛以水次取長方硬紙一塊二面黏以香餌紙之兩端結以圓滑之小木棒置諸甕口鼠見餌必上紙紙旋轉而鼠墜矣 
[凍瘡之簡單治法]  
　　嚴寒之季血熱者手足每生凍瘡至爲苦痛若以稀鹽酸（西藥房購）細擦患處以熱爲度旣可止癢且可保不潰此法余去歳試之頗驗（乙種酬） 
 
 

Page 21

 
 
[ＮＯＩＴＣＥＳ申報汽車增刋ＯＡＰＮＵＨＳ]  
　　vol.1.No.2.4PAGES　AWEEKLY　EDITION　DEVOTED　TO　AUTOMOTIVE　IN　TERESTS　IN　CHINA　SATURDAY　DECEMBER　3.1921 
[投稿條例]  
　　（一）投稿本增刊者其材料以與汽車相闗者爲合格 
（一）投稿者篇末須開明姓名曁詳細地址並黏一名片每篇請自加單圈若篇幅冗長而乏興味及繕寫潦草字跡不易辨明者祗能割愛 
（一）登載之稿酌定甲種千字兩元乙種千字一元惟願取酬者投稿時須署名蓋章於標題下（署名不蓋章以却酬論）登載後隔月一日向本館取酬其取酬時之署名蓋章須與投稿時同 
（一）投稿登載時本增刊得酌量增删其字句 
（一）投稿如屬譯文須附寄原文如原文爲厚重書本則請冩明書名頁數以便查考 
（一）投稿不登載者原稿恕不發還 
（一）每期特闢插畫一欄凡於汽車有闗之畫件一經登出分三種奉酬甲種二元乙種一元丙種五角 
（一）盡稿須用綱筆或毛筆洋紙墨繪大小不拘畫法須整潔錄後得增减潤飾或不用原稿另紙重繪註明原名 
（一）投稿者信面上須寫明申報館汽車增刊部字樣 
評 
[長途汽車（默）]  
　　汽車爲文化實業之輸送物亦爲文化實業之先鋒軍凡汽車所至之地而文化實業不發達者未之有也故長途汽車在各項汽車中爲最有闗於交通之一物 
欲行使汽車必先提倡建設道路然所謂建設道路云者非僅限於一地方與一部分人之事而全國各方面各部分人皆宜竭全力以謀之蓋無論爲國家政治方面爲地方自治方面爲工商方面個人方面計無一不有賴乎交通之便利且交通愈廣建設愈密則脈絡貫通事業之進步愈速故整理路政早已公認爲第一要務更以長途汽車路之利益言鐵路火車費繁而工巨力稍不逮即不易舉辦汽車路則費輕易舉苟得各方同情可以利用工振可以利用裁兵可以利用農隙間暇之鄉民成工易而利益之普等於鐵路此其顯著者一也以全國道路計之鐵路之建設不過幹路而所以　接鄉僻聮絡市村凡火車行使不及之種種枝路皆可以汽車代其交通有汽車而後鄉僻市村之事業可以發展無阻貨物可以流通無滯則汽車路正以助鐵路之不逮並以收相輔而行之利益此其顯著者又一也 
長途汽車之利益國人寧不知之然而能以全力提倡之者甚鮮即有一二資本家與夫地方熱心之士偶然以此自任運動發起而結果卒以意見紛歧阻力横生終於無成而止此則甚可歎息者也江蘇之滬青汽車發動最早旋經無謂之反對而中止吾人深爲惋惜今則築路之聲已喧傳省内若滬太若上南若上川若滬閔南柘若江錫等等風起雲湧可謂盛極一時竊願江蘇人乘此機會積極進行能使江蘇全省處處建設則所以利江蘇者寗有涯量又使他省人士繼江蘇而起各種團體盡力鼓吹使各省之汽車路密如絲網追踪歐美則所以利我中華民國者又寗有涯量 
[上海亟應設立汽車學校（省）]  
　　上海汽車之銷路未能推銷之最大原因在未有老練之汽車夫耳然汽車夫之問題非特爲巳置汽車者急欲解决即於街道之管理方面而論亦爲不可不詳思深慮者也 
今日中國之汽車夫無論就其技術而論或大概工資而論終覺所定工資之太豐若以技術論則上海之汽車夫實未見其具之蓋除按制輪桿旋轉車輪外其對於内部之組織機器之動作毫無知卽有稍具此類智識者亦寥寥無幾上海之爲汽車夫者終日惟以（揩油）二字置之腦中欲其能以汽車之組織置之腦中者未之見也據上海汽車公司之執事謂每星期無論如何謹慎汽油之被竊者多至二十（加倫）車胎因駕駛之粗心而破壞者較尋常格外迅速車輪亦因汽車夫少駕馭之技能致屢次灣曲矣無怪乎上海之置汽車者時出怨言以爲上海道路如此平坦而所用之車胎不時破壞也 
車輪之灣曲車胎之易破其原因固何在耶非汽車夫有意爲之即因汽車夫不明汽車之組織之所致也有此二層原因即使已置汽車者及將置汽車視自備汽車爲畏途也汽油燃料之靡費亦復如是上海汽車夫除私呑外惟希其立即用罄則主人再爲添購而又供其私呑矣 
中國汽車夫之缺點雖爲各國汽車夫共有者而各國汽車夫之優點在能具一種愛慕機器優美之汽車雖然汽車機器之優美者非有熟手使用亦屬罔然中國汽車夫僅僅所知者惟氣管一開車輪即當旋轉若車輪旋轉而未能按例快慢者則膛目不知其所以然矣 
汽車夫之少機械智識者每日可於途中見之彼不知滑車是何作用而不應用之處反用之彼以爲制輪本用以停止車進故欲止車時即猛力以制輪下推故置車而不明汽車内容者往往被汽車夫所欺即明白其中内容者汽車夫不過懼其覺察而略爲謹慎而已 
中國汽車夫旣如此腐敗其補救之方法固何在乎曰無他速以機械智識灌輸之母使其因僥倖而濫竽充數也可其具機械智者用之彼無知者自然肯奮起精神研究各種原理以希錄用矣 
汽車夫每月所得太豐旣如前述設問木匠泥水匠之學業須經幾時肄業其所得者幾何若較汽車夫之所得則汽車夫之須學習經年可不爲過矣動機以開車盡人能爲之何技之有耶試執中國汽車夫問其汽車之内容恐無十餘人能告者猶以爲開車乃其本職修理則非其能彼曰居汽車行專事修理者所得反不如毫無智識之汽車夫奇乎 
職是之故汽車義務學校之不能不設也或即可由闗於汽車事業之商人發起之聘素有經騐西人一人中國助敎一人或二人用陳舊之汽車一二部詳細敎授凡在該校畢業而得執業者酌量以所得之百分之幾補助該校經費則此校即能維持久遠矣 
 
 

Page 22

 
 
　　（張君延祥研究機械有素對於汽車之組織　造自能了然本篇演述各種駕駛汽車應用之器具詳晣透切駕駛汽車者尤宜細讀（省註） 
[概論]  
　　汽車（Ａutomobile）有二種一種用搿司令或汽油即係尋常見者一種用電氣馬達如美奔Ｍaiban地乞侯脫De-tri 
ot等車用電氣馬達車者不多今僅停搿司令或汽油汽車第圖 
汽車载人少者謂之客車（Ｐassenger　Car）大者如上海　無軌電車往返有一定路線謂之公共汽車（MdtcrHgi 
s）此類我國今尙未有將來長途汽車用此最宜汽車載貨者謂之運貨車（Ｍotor　Truck）運貨車能載銖重惟速率不及載人之汽車亦猶之火車分客車與貨車也汽車式樣與機械裝置各廠出品不相類同且每年有每年之式樣惟其原理及大概部分則無大異欲駕駛汽車不可不明瞭内部機械之组織今請先略述駕駛部分之機闗漸及於内部之解剖 
[駕駛機闗]  
　　駕駛機闗各車可謂相同所不同者惟各種量表如汽油表電流表等之位置略差耳在舊式汽車中開車人坐於車右首惟新式汽車開車人之座位多在左手可以從左面門上下右手坐者可以從右面門上下因中間有塞車棒等難通過也汽車機闗頗爲複雜於第一圖中可見之左手座位係開車者所坐前有圓輪即係舵盤使車轉灣或向前者其餘機件均依所註數目解釋於下若有眞汽車在旁對照更爲明瞭矣 
（一）火星機闗（Ｓpark　Control　lerer）汽車中用汽油在汽缸中燃燒氣體漲大因得推動汽缸餅以轉動其餘機件惟汽油在汽缸中不能自己燃着必用電氣火星（Ｅlectric　Spark）以引着之發火時間之遲早於車之快慢有闗用此桿以控制之 
（二）汽油門機闗（Ｔhrottle）此桿管理汽缸中汽油多少之量使車快慢 
（三）火星電流機闗（Ｌgnition　Switch）汽缸中汽油無火星不能暴張此機闗乃啓閉電氣火星之電流内部與尋當電燈　　　　　　　　　　　　　　　　　　　　流不通則車無論如何不能自動此亦防竊車賊之一法上海汽車被竊事未曾有過因汽車不能駛至外埠也若在美國紐約則日必數起雖有此電鑰可無慮矣 
（四）電燈開闗管理車中及車前之電燈 
（五）汽車行動踏版（Ｃlutch　Pedal）此踏版使汽機與車軸接合車因得行動汽機不動時不能自動必用人力或電氣馬達發動之然後能轉動當在發動汽機時汽機須與車軸分離因車之重量頗大使汽機難以發動也待汽機能自行轉動然後用此踏版踏下車即行動又若車略停數分鐘時間不必使汽機停止祇須放起此踏版車軸即不隨汽機同轉因汽機停止後使其發動頗費手續也 
（六）快慢踏版（Ａccelerator）此與（二）之汽油門機闗相同管理汽油之多少以變速度惟此以足踏之 
（七）塞車踏版係尋常停車時所用塞車裝在後輪上有鋼條接連於踏版下 
（八）限制空氣機闗汽油係流質在化油器中與空氣混和成爲極微細之油點與空氣同入汽缸空氣與汽油之比例與速度有闗以此機闗控制之 
（九）快慢棒此棒在開車人右旁用手管之推前推後有四種地位一慢速度二中速度三快速度四倒退其中機闗係四個齒輪變換用大齒輪接於汽機軸上則慢反之用小齒輪則决此快慢棒係控制汽機與車軸相對的快慢不若（二）與（六）之控制汽機之快慢也 
　　本文續於第三頁 
 
 

Page 23

 
 
　　續第二頁 
（十）緊急塞車棒此棒亦在座右用手推之係緊急時應用者車立即停止惟容易挫傷機械故平時用（七）之塞車踏版 
（十一）乾電池箱用以供給電氣火星電燈等之電流者惟大多用蓄電池而不用乾電池 
（十二）時表此處可置小鐘圖中未顯 
（十三）速率表此表内有數目字顯明車之速度英里數有種速度表並顯示此車自製造以來共行若干英里數又有一格記此次行路英里數至於其中機械亦不十分複雜有棒與前輪軸相接復因齒輪大小之闗係可以定車輪每分鐘轉動數與表内齒輪之轉動數之比例車輪一轉若干長其速率即可以算得表面指針即指此數 
（十四）汽油表可以見汽油流入汽缸之量數與車上存油之多少 
（十五）小電燈以備於夜中照見版上各種量表用者（十六）電流表以示電池中用電之多少 
（十七）空氣壓力表汽油箱大半放在車後欲汽油流入汽缸須用空氣壓力壓之此乃示汽油箱内空氣壓力之大小若壓力過小汽油即不流出也亦稱爲汽油壓力表 
（十八）打氣管此打氣管係在手打者打空氣入汽油箱使壓力大汽油得以流出至汽缸 
（十九）喇叭鈕此係電氣喇叭之樞鈕有時裝在左旁車門上 
若汽車用電氣馬達發動者則於開車者踏足處有一機闗一踏即動在老式車開車者必至車前用手摇曲拐以發動汽機頗費事也能得一汽車對照則各部分用處不難按圖舉一反三惟駕駛之術首在練習不至於臨事倉卒手足不知所措也 
[汽車常識（省）]  
　　（本欄每期登載治理汽車之常識旨在以簡短之文字述應用之方法讀者使能注意及之可使汽車省去不少修理費用記者附註） 
陰雨連緜雨點往往足使汽車之漆發生白玷其去之之法以破棉花浸入苧麻油輕輕擦之待其白玷散去然後用乾棉花擦之則於漆水全無損傷 
氣油之裂滿一時不及雇人修理可用粗肥皂以止之以手指搭肥皂糊上之前須先以灰塵擦去 
凡遇汽車駛行太久而生暴熱者切勿以冷水潑之蓋氣缸極熱忽然變冷縮力太速必致暴裂也 
車行半路遇制輪桿待修而車停之處離車行旣遠修理器具亦未便携帶當此緊急之際常用之螺旋器可依法試用（參觀圖案）法先以螺旋器置轴端再以麻繩緊縛兩邊之車輻如此即有着手處矣 
[購買汽車之妙法（省）]  
　　買時仔細落後受用 
　　購買汽車無論其新舊苟能稍加考慮其必能免去其將來種種糾擾耗費然購者不加思索以下列三項思想貿然購車無不悔之於後者凡自備汽車者盡人皆知之而自備汽車者又往往自誇其選擇之得當且使其友人仰美其車質地之佳美無一自備汽車者不勸友人購其同樣之汽車蓋其時胸中已有成見故也 
具有卓見之買主於不知不覺中往往講究外貌有以外貌爲重有不過以外貌爲足以考慮者不然何以外貌華麗機器不堅汽車常能銷售於市耶有時買主就敎於汽車公司之執事或本地機匠以定去取蓋其意以爲汽車之優劣修理者不知則誰知之耶未見買主之具汽車工業智識以察其功用者亦未見買主之想及完美汽車造成之原則者有草率購買者有自以爲全知其中結構者有胡言亂道佳車爲劣劣車反受歡迎買主時或先具費用之限制座位之多少式樣之佳否種種成見以購車者未買之前請以下列之原則作君之引導蓋讀下列原則君能决定購買何種最爲適意也 
（一）製造此車者之名譽佳否（二）其適當駛行於本地否（三）價值相當否（四）此車能滿君之意否（五）供用費極賤否（六）外貌能滿君之意否 
　　本文續於第四頁 
 
 

Page 24

 
 
　　續第三頁 
欲審定以上各點先宜得一表詳列所能購之汽車或備五百元或備一千元或備一千五百元以購一車就價購車設無此預計必將被欺有言此車形色甚美或開駛甚速或上山輕便或能載重量者切勿信之蓋其車形色雖美而加漆或配置小物均需巨欵也試得一單詳載十種或二十種擇其最合意之機乘減去其車雖具美名而不能適用者而留家屬妻子之所愛者 
全單須詳細考察最要者自當視其製者之名譽如何凡此種種理由皆足以定去取爾車而其最要者爲車之質地蓋質地之爲物目不能見手不可覺所賴以察質地者惟視金質之如何製造之堅否而巳 
早經聞名建築家之言論皆足以信之如言此此車重三千磅自必凖確無疑故欲求質地之精美宜向素來聞名之製造家購之但切記市上製成之車未必質地盡美者也昔日製造精美之車久未見於市所巳見於市者皆經售去經售之公司對於此項汽車現已告罄矣 
[建築道路能增進汽車之推銷]  
（嵩生） 
　　美國克雷君曰（Ｐaul　Clay）美國每建設一英里堅固平坦之道路汽車銷行可增加二十五輛之多一九一九年美國建路一萬二千六百英里汽車及運貨車增多三十一萬五千輛現又將築成道路二萬五千英里因此汽車每年可增加五十萬輛更有進者如行駛二百英里平坦之路較之行八十英里崎嶇之路其所需時間前者較爲節省故建築平坦之道路非特行車及運輸覺得便利即市上之貿易亦能以此發展美國於一九一九年正月一口計算添築之路爲二十九萬九千一百三十五英里與一九○四年計算十五萬三千五百三十哩及一九○九年計算十九萬○四千七百六十哩相較之下即可見其建築道路之進步矣 
克雷又謂一九一九年建築新路計一萬二千六百英里此後每年添築之數可於一萬八千至二萬五千或甚至三萬英里 
　　故汽車之推銷惟道路之建築是賴現我國各路之建築已發端進行而汽車銷行之增加可想見矣 
長途汽車消息 
[江錫長途汽車公司消息]  
　　巳開發起人會議積極進行 
　　江錫長途汽車公司發起以來加入者異常踴躍江錫兩邑紳商約定於上月（十一月）二十九日下午七時假座一品香開發起人會議列席者有華藝珊榮德生奚萼銜周舜卿吳汀鷺薛南溟鄭立三胡雨人朱聽秋李迪先范雲章周熙臣李志雲湯漢章君等六十餘人來賓有王正廷管趾卿等諸君之代表席間由鄭立三榮德生華藝珊薛毓津胡雨人李志雲諸君相繼發言當塲議决二事（一）採用有軌汽車（二）推舉籌備員組織籌備處隨即推舉榮德生鄭立三奚蕚銜薛南溟吳汀鷺薛醴泉華藝珊李志雲胡雨人祝丹卿楊翰西趙麗彬周舜卿等十六人爲籌備員卽日草擬章程向官廳立案在座各發起人以此路築成後無錫之貨可以由長江直接運輸而江北之米麥等原料由此亦可直運錫滬將來運輸必繁况長江北岸靖江亦已著手建築達如臯之馬路以通海州南端無錫亦有人主張築路經宜興廣德以達蕪湖江錫路適爲兩路咽喉將來獲利豐厚可以預計不特便利交通發展民智已也故認股者異常踴躍股額大有不敷分配之勢云 
　　上海汽車觀覽會之大門 
介紹 
[華昌汽車部]  
　　華昌汽車部爲華昌貿易公司之一部份近設此部於靜安寺路陳列（奈許）汽車其陳飾之優美即足見其辦事人之專於其事聞將起築車行專供乘客之雇用并經售各種車胎其經理爲華人顧君顧君遊學回國最有經驗工程師云 
[倍而達橡皮車胎洋行]  
　　倍而達橡皮車胎洋行向設於勃來脫福特密特爾愛賽克司及倫敦各埠刻於汽車觀覽會中陳設各種車胎將來必能供上海汽車之需求也 
該公司所製之（布而陶）車胎最爲佳美蓋其形式旣美質地亦復耐久其胎面上之深紅條子尤足以增美觀中國全國華經理爲華裕洋行成松年云 
[怡昌汽車行]  
　　怡昌汽車行爲福達汽車在華之獨家經理海上常見之福達卡素以輕便耐久聞名即怡昌公司經理代售者也此外該洋行經售伊賽克斯赫達生各種汽車云 
 
