# 1916 - 8 - 4915415

 

Page 1

 
 
   
 
 

Page 2

 
 
時評 
[立憲云者（一）]  
立憲云者其一當視所謂憲法果爲眞正憲法與否其二當視即有眞正憲法果能實行與否 
聞政府鑒於時局已擬從速草定憲法期於四月頒布能不憲其所憲否乎能不蹈有憲法而不實行之患否乎 
苟僅如淸末之十九信條則三日以内立可宣布又何必遲至四月爲 
命令 
　　一月五政事堂奉申令天生民而立之君使司牧之藐藐之躬舉數萬萬人之生命財敦賴一人以保護之舉數萬萬人之知識能力賴一人以發育之此人所謂夙興以求夜寐以思者责任何等重大古稱神農憔悴大禹胼胝憂势過於平民誠非虚語　在令日爲競存時代爲君之難百倍於古倘視南面爲尊榮之地元首爲櫂利所歸是於立君本意及君之責任全未體會即此一念必致誤國殃民災及其身而後已民國成立以來暴亂之衆狂妄之徒各趨於權利之極端爲非分之希望或逞强力或饰巧言百計經營務償厥志幾若朝持魁柄夕正首邱亦所心願其次　暫據一隅猶足慰情聊勝至何以撫輯人民何以統治軍旅何以因應國交槪不之思其暴烈分子行同盜賊惟利是圖固無諭矣即號爲有政治思想者伹憑心理之偏倚不顯事實之利害鑿空嚮壁大言炎炎按之毫無實際夫美錦尚不可以學製顧可以億萬生靈供其輕心試驗乎回溯已往四年此鞏多人政界底藴畢宣絶少表見一誤再誤害中於國推原其故由於此輩但知居髙之尊貴而不知應事之艱難權利是爭責任不負鼎折覆綀勢所必然予昔養疴洹上無心問世不幸全國崩解環球震動遂毅然以救國救民爲已任支持四載困苦備嘗眞不知尊位之有何荣無如國民仰望甚切責督甚嚴同爲國民敢自暇逸責任所在盡力以爲不惜一身祇知愛國皇天后實鉴鑒此心明知暴亂之衆狂妄之徒斷不可以謀國然果使中有傑出之才可以治國保民爲人民所信仰極願聽其爲之予得釋此艱巨之仔肩詎非幸事然能安大局環顧何人爲智愚所共見人民無罪未可舉全國之重任以試驗寳偪處此無徒諉卸國民深悉暴民狂徒之心理終必惨烈相爭倘有累葡之變必爲越韓之續故謀改國體冀可長治久安文電交馳情詞迫切無非出於爱國之眞誠乃有蔡鍔之流欋利薰心造謠煽亂非不知人民之狀况時局之艱危但思僥倖一逞償其大欲即塗炭生靈傾覆祖國亦所不顧抑知國之不存槿利何有此等舉動早爲國民所预料幸而發覺尚早不難隨時消滅各省官民僉謂國體旣經全國人民代表開會决定一致贊成君憲並同戴一尊根本大計豈可朝令夕改斷無再事討諭之餘地籲請早登大位速戡反側同深義憤萬口一詞予以薄徳既受國民之擁戴將吏之尊親何敢再事游移貽禍全國苟爲逆首惟有執法徒事以謝國民著各省文武長官剴切出示曉　人民分别順逆各爱身家勿受煽惑白貽伊戚各省長官皆能力保治安軍人尤深明大義均任守衛地方之責務望各以爱　勸勉恪盡厥職用副予視民如傷諄諄誥誠之　意此令 
又令前據參政院代行立法院奏稱唐繼堯任可澄擁兵謀亂聲罪請討又據各省將吏先後電稱蔡鍔等通電煽亂請加懲辦等語當時疑其另有别項情節先將唐繼堯任可澄蔡鍔褫職奪官聽候查辦嗣據各路邊報蔡鍔糾合亂黨潛赴雲南誘脅該省長官及一部分軍人謀叛國家破壤統一實言獨立遣兵窺川稍拂逆謀橫遭殘害妄自尊大擅立宜府人民多數反對飲泣呑聲不能抗其力又任意造謠傳播遠近妄稱某省已與聨合某國另有陰謀非詐欺惑衆即挑撥感情　　謊言全無事實各省軍民皆服從政令拱衛國家各友邦又皆希望和平敦睦邦交决非該逆　所得誣衊當滇變　端政府及各省將吏馳電勸誥苦口熱心積牘盈尺面該逆等别有肺腸悍然不顧以全體國民决定之法案該逆等竟敢以少數之奸人違反舉國之民意於政府之正諭同僚之忠告置若罔聞衷心病狂至此已極該逆等或發起改變國體或勸進一再贊同爲日幾何先後逈異變詐反覆匪夷　思自國家初造頻有狡點之徒包藏禍心託詞謀變而如該逆等之陰險叵測好亂性成亦不多見至滇有人民初無叛性軍士亦多知大義且邊陲貧瘠生計奇艱兵僅萬餘餉難月給指日瓦解初何足慮國家軫念滇省軍民極不願遽興師旅惟該逆等倚恃險遠任性　張使其盤踞稍久必致苦我黎庶掠及鄰封貽大局之憂危啓意外之牽涉權衛輕重不敢務爲姑容竟廢國法著近滇各省將軍巡按使一體嚴籌防剿母稍疎忽並派虎威將軍曹　督率各師扼要進紮聽候調用該省之變罪在倡亂數人凡係脋從但能悔悟均免追究如有始終守正不肯附亂者定予褒獎所有滇省人民多係良善尤應妥爲撫卹勿令失所用副予計逆安民之至意此令 
[專電]  
　　北京電懷仁堂昨大讌各參政及各部院特任簡任文武各官共百餘人 
　　北京電派陳光遠督練京兆徵兵 
　　北京電電飭各關不得留難討滇軍火 
　　北京電據某使館消息雲南殺死反對四人中央特派員何國華亦在内 
　　北京電張敬堯先赴岳州與曹錕接洽後再赴重慶 
　　北京電黔滇交通隔絶凡由貴陽線拍至雲南之電一律退回 
　　北京電中央已籌出軍費三百萬元派員在岳州設立軍需局 
以資應付 
　　北京電第二十師吳光新昨奉電來京 
　　北京電擬派李仲仙赴滇宣慰李以年老辭 
　　北京電叚芝貴電勸東海再出任事 
　　北京電周自齊有調長交通之説　　北京電周學煕赴津未返 
　　北京電阮忠樞昨回京 
　　北京電莊藴寛前日赴津 
　　北京電金邦平辭兼水利局差未准 
[特約路透電]  
　　海防電十二月十二日雲南將軍巡按使通諭滇人謂袁總統已允受帝位民間其各安生業勿輕信革黨藉此機會擾亂治安之言並謂滇省代表九十六人皆贊成以袁氏爲皇帝云云嗣後黨人要求雲南將軍唐繼堯勿從袁氏之議勿承認帝國唐繼堯已匯銀二十萬兩至日本購買軍火滇人似願和平但黨人由香港新加坡澳門呂宋及太平洋諸島來者日有其人陸續不絕蔡鍔家屬在滇渠於十月間或十一月間離京倐然扺滇出人意外當蔡鍔未抵雲南之前數日前江四都督於一九一二年反抗袁氏事敗逃往日本之李烈鈞早已行抵雲南李生於雲南其父母雖來自江四然其親戚在雲南者固甚多也自十二月初旬以來黨人來自蜀鄂湘寗滬浙閩粤桂諸處者每日輒有五六人同時袁氏亦陸續派人來滇偵探黨人並欲設法阻止之十二月二十二日將軍唐繼堯巡按使任可澄電致袁氏要求取消帝制解除總統職限於二十四小時答覆並引證袁氏誓言中服從民國法律擁護共和等語以責袁氏又謂袁斷不可謀叛共和此乃雲南眞民意云云二十六日午前十時蔡鍔宣佈雲南獨立並檄告真民解釋各情將軍巡按復有曉讑雲南軍界之文蔡鍔謂袁氏包藏禍心祇知私利擾亂國家召生外侮並出保護租界商埠及境内教堂 
 
 
 

Page 3

 
 
敎士外人蔡鍔又謂除四川外各省皆已電致北京措詞與雲南所致者相同提議各事經一致解决後雲南府當道勸令民間以民國五年一月一日爲新民國元年一月一日並以雲南府爲臨時政府是日爲國慶日民間應舉行慶典並令於十二月二十八日開始佈置各家門上春聯皆係保障共和之紀念及民國萬年字樣（此電在三日發出七日始到大約係撿查延擱所致路透社附註）（三日） 
　　香港電香港日報云有懐挾武器者百餘人昨夜攻搶距九龍新城沙頭角五英里之英田（譯音）税關傷華人一名並拘住歐人二名一爲斯丹格徳氏一爲杜爾氏後令其出境赴香港二人令已安抵香港亂黨首領爲一操英語之華人自稱革命黨首領並在英田出示大書革命黨字樣令英員已派警長密塞氏與副警長金氏率歐印警士四十人前赴沙頭角防衞一切（七日） 
　　上海消息蜀省當道勸令各教士退出内地蜀省當道疑貴州已與雲南秘密接洽故嚴密注視貴州之行動（七日） 
　　廣東電中國銀行不承認奉命焚燬鈔票之説聞粤省兵士已受黨人運動允給月餉十一元目下月餉僅有八元且已三月未付故亂事隨時可發生全城刻在戒嚴中茶肆暫停營業反對品茗捐他項貿易仍照常（六日） 
[譯電]  
　　北京電亞細亞報載稱貴州護軍使劉顯世通電各省請聨電中央要求即行召集國民會議重行討論國體問題（七日） 
　　北京電中政府既派特使周自齊赴復封禁反對日本之新中國報足證其欲於此時局吃緊之際示好於日周使定於本月十六日啓程（七日） 
戰電 
　　其一（英人路透電） 
　　雅與電法政府照會希臘謂法國願以一千萬法郎借與希臘以作目下所議借欵之墊欵（六日） 
　　雅典電希政府地位甚爲困難因徳國欲希臘負薩洛尼加諸領事被拘之責也協約國外交家以爲如敵軍侵入馬其頓則薩洛尼加之希臘官員可以暫時退出塞皇電致希皇表示對於希臘優待之感忱 
（六日） 
　　倫敦電外相葛雷在下院稱協約國與希臘之外交情形尙屬满意（六日） 
　　彼得格勒電俄軍既在恰土里斯克·斯特里巴河陣線·成洛維資三處獲勝今復在距恰土里斯克北二十七英里斯蒂爾河西十一英里之庫化資加告捷逼令敵軍退出固防之陣地俄軍漸向北進既足保衛斯蒂爾河中段之俄軍陣地又能侵逼該中心點南北之敵軍陣線俄國陸軍當道其爲注意此事俄軍在成洛維資境取攻勢後復占據敵軍陣地俘敵千餘人（六日） 
　　彼得格勒電成洛維資東北惡戰仍在進行俄軍逐步前進敵軍回攻多次均爲俄軍撃退大受損失俄兵一聨隊俘敵兵一千零六十一人獲機關鎗四枝（五日） 
　　巴黎電彼得格勒電稱俄軍近屢獲勝利敵軍令在布哥維拉設防固守加爾維資將軍與韋特將軍之軍已由塞國赴援然俄軍刻仍逐漸得有進步（六日） 
　　羅馬電意公報謂奥飛機兩架飛至維洛那但爲意砲所撃奥飛機乃向北飛去加尼亞境内克洛斯山會有砲戰意軍得利奥軍進攻邁克爾山大敗而退（五日） 
　　巴黎電今日午公報謂法軍在香巴業境内砲毁德壕若干此外尙有利於法軍之小戰事 
（六日） 
　　巴黎電今晚公報謂法砲隊重損蘇瓦松與萊姆間敵軍防禦工程且轟擊香巴業敵軍陣線之弱點毁其戰壕及炸毁子彈庫（五日）　　倫敦電英船澳洲運船號（四七七三○噸）田紐約赴海參威在臺灣附近擱淺（六日） 
　　倫敦電韋斯特明斯特大廳今日開工黨大會討論工黨對於强逼軍議案之正式態度各工業團體均派代表與會惟礦工則另行開會集議該會擬提出議案表明工黨反對强逼軍役制及言自由徵兵制議案大獲成效竇比貴族之計畫亦收美果强逼軍役　關重大雖國會議員儘可隨個人之意投票然按之現勢尙未便通過云云鐵路協會代表湯姆氏及他業代表數員曾陣述强逼軍役制之不宜實行謂今若因强逼軍役制議案未由下議院通過而舉行選舉則實爲歧視戰壕兵士之罪惡云鐵路代表後提出修正文請工黨大會竭其能力反對該案並怨國會工黨議員亦反對之該修正文旋付表决表同意者一百七十一萬五千票反對者九十三萬四千票工黨大會已贊成反對强逼軍役之修正文計得一百二十一萬五千票占大多數内閣中屬於工黨各員均辭職聞漢特春君勞白慈君白拉斯君擬不從工黨大會之决議而於今夜投票贊成强逼軍役制（六日）　其二（德人德文報專電） 
　　柏林電一月六日德軍大本營公報云西境前敵數處砲戰仍在進行敵軍轟擊蘭斯城毫無間斷敵軍在美斯尼爾東北以炸彈進攻殊易敗之敵飛機攻擊杜愛未獲勝利德飛行家擊落英飛機兩架一機乃由蒲爾克中尉所擊敵飛機毀於其手者此爲第七架(西 
境戰况)德國偵察兵一隊在茄柯白斯台南面森林中進發時遇優勢之俄軍當即退回德軍攻擊恰土里斯克附近俄軍前鋒陣地逐走敵兵（東境戰况） 
　　維也納電一月五日奥軍大本營公報云奥軍戰於東加里西亞及布哥維拉邊界者仍處處獲勝俄軍以重砲隊猛轟之後復攻擊土波洛及那拉四里士東面之奥軍陣地俄軍一部分列隊八行之多均於奥軍砲火下潰走受創甚重奥軍雖處極困難之地位仍能堅持不退俄軍進攻鳥斯細斯柯橋端砲臺者戰於茄斯洛維士境者为遭失敗（奥俄戰况）伊森沙河陣線砲戰仍頗活動意軍復進攻奥軍所獲克恩及哇斯拉維茄附近之戰壕均未得利奥飛行家以炸彈擲擊亞拉及斯特里格洛附近之軍事署（奥意戰况） 
　柏林電維也納電稱維也納守將塞維斯伯爵已任爲奥軍所占塞土之總督（五日） 
[東方通信社電] （日本人组織） 
　　北京電重慶來電謂據傳報重慶鎭守使劉存厚部下駐屯永寗之兵約二千名已内應雲南獨立軍雲南政府飭歸貴州第一旅長黃毓成部下節制（七日） 
　　北京電雲南事件發生來擔保外債之鹽税收入餘欵可否交與中國政府目下已成問題聞五國銀行團將要求至少須積存半年之利息（七日） 
　　濟南電雲南獨立後南方諸省亦均不穩之謠甚熾政府當局因作萬一之備近特分往山東省内各地陸續募集新兵江蘇省於徳州及武定府方面募集之警備隊計約二營業於前日由津浦鐵路運送南下又北洋第七師亦於濟寗及曹州方面大舉募集新兵而登州（譯首）鎭守使所屬之巡防隊亦欲增募三營已具呈靳將軍請其核准矣（七日） 
　　東京電據外務省發表日本人之居留廣西·廣東·四川雲南·貴州五省者計共四百四十九人内在雲南者四十四人間有一人目下正在旅行（七日） 
　　東京電嘗游中國之實業家内有主張承認中國帝制以謀兩國親善之説者似此一知半解之議論殊不値傾耳以聽探聞日本政府倘至承認帝制時機自能進面承認並不違反中日兩國之親善無論現在將來均無以異蓋對於帝制之外交全然别一問題也 
（七日） 
　　東京電日本駐北京公使館一等書記官小幡酉吉氏於昨六日行抵長崎預定九日入京（七日）要聞一 
[德國兵家論橋頭與攻守]  
　　之關係 
華德日報日今茲歐洲大戰如爭取波蘭俄國各要塞及奥意邊境之戰時參謀部所發公報幾無一不有橋頭或類乎橋頭陣地之字句致令未有軍事學識之讀者動輒有胡謂乎橋頭之疑間茲讀德國富郎克埠報軍事記者所論橋頭命意及攻守等情頗爲詳備爱錄於下以供留心軍事學者鑒 
毅有大河一道其上建有鐵路橋梁或陸路橋梁敵人不在此橋梁附近則已如其在也即可用其砲火禁止我用橋梁或乘勢攻擊我過橋之軍隊使我不能發展戰勢試問若是我軍何以能阻之哉然我若與敵相持遠在橋口之外使其火力不能及於渡越之處而使我過橋之軍足有掩護之餘地則可推廣戰勢也顯而言之我若求利於渡河作戰大約即當列陣爲半圓形而使其地勢拾宜設砲台一團形加腰带立於橋前並於敵軍步兵所攻我力守各砲台之間就地勢相當處設重砲隊設若半圓形之直徑（此種形式亦视地勢而定）爲八啟羅密達約有中國十二三里而我軍重砲能違射至二十啟羅密達約有中國三十四五里之譜若是則我可用此簡便之橋頭强迫敵人去橋十七啟羅密達處作戰使其不得於橋上或過橋之軍隊有直接之影響而我此軍方可隨便發展其戰勢勿庸恐懼敵人有突然而來之襲擊也 
此種橋頭如係平時所建設者謂之固定不變之橋頭凡沿大橋所設之要塞皆當作橋頭觀半圓之線若獨在敵人天然行軍方向臨近之方面我則可有一簡便之橋頭在目前如是乎敵軍方面緃有回旋之餘地有要塞戰線即其全部爲一要塞之圜圓有河道直穿其中間而過者我軍亦可加倍推廣也 
此種橋頭出於固定之要塞學而仿此建設臨時要塞及野戰要塞者亦多有之其宗旨則在護橋以便過橋之軍隊可以推廣戰勢此外尙有一用途即收容自已退走之軍隊蓋當在戰術上大不利之時本國退軍人數過衆或其本爲緃隊因時際匆促不克改編如變爲行軍縱隊既須援附橋梁亦不得不掩護之也吾人不惟在伊范格洛特華沙等地嘗見此種橋頭可以援助渡越大河之俄國攻勢且會在俄國其他各要塞見其橋頭收容退軍如一入收容陣地後即改變陣式旋又衝出取攻是此種橋頭誠大有功於俄國之退軍矣 
前敵最大之障礙物假如一有大河在欲以守爲限者视之必甚快意蓋河能阻難敵軍之攻勢而使守者得有從容籌備之暇也但河既能阻敵軍之攻勢則守者欲轉守爲攻時亦必勢有難能此可不言而喻苟守者得於敵軍方面之沿岸建設橋頭數處或在平時早已設有固定之橋頭即河防要塞則今戰時即有宜於取攻之出發點矣而且當今時代凡新法戰略上之守勢可用工藝上種種方法設置合乎其宗旨之地勢以沿河等地爲最相宜但他一方面亦可使純粹之防禦早晚必毀壞之即守者亦必須同時預備取攻不宜固執不變故多謂橋頭之設備於今戰局既最有價値亦極關重要也 
[西人述中國南方情形]  
字林報云巴逹維亞中國事務顧問員愛塞門氏因事北上道出上海昨與本報（字林報）記者談論中國南方情形頗堪玩味其言日近十年間南方思想感覺有非常之進步趣於一致此爲余所最驚異者也余不至中國已多年矣當一八九四年余在廈門時値中日戰爭閩人對於此戰毫無感覺一若風馬牛之不相及者然試舉一事以明之其時余方從某華人習華文余常以戰事語之彼　然不甚注意且不能與余交換意見而不所相告也記者日君以爲此種情狀今已改變乎愛日已大改變就今日南方思想感覺觀之近十餘年間南方已凝結統一能自發揮　見且有若干建設與聯合行事之能力記者日君以爲今日南方將於雲南亂事中發洩其新能力乎愛日目下尙無聯合反抗袁氏之證據有一事爲貴記者所當知者爪哇新加坡南方各處華人無不反對帝制無不反對袁氏此爲毫無　義之實事但近兩年粤人熊度似稍鎭雖仍仇恨政府然已不若兩年前之欲施諸實行以洩其憤矣其所以今昔不同者則以商界希望和平重念商務多一次革命即商務多一次損失故隠忍不發耳記者日君以爲新中國暮氣漸深熱忱較減乎愛日不然余不欲作此言也吾軰試取華僑所最歡迎最愛讀之書籍而一研究之今西書之最風行者爲英儒加萊爾所著之法國革命紀及法儒盧梭所著之民約論華人何爲嗜讀此種書籍乎則余敢直答日華人深愛其思想言論耳雖華人之從事西學者不乏其人泰半以西學爲入宦途或人商界之終南捷徑故吾軰苟謂華人嗜愛西學而絶無自私心在乎其間誠屬不可然法國革命紀民約論等書固與政界商界絶無直接關係者也而華人竟讀之且嗜讀之 
不忍釋手其故不亦可深長思哉記者日雖然就全體言之君以爲南方情形較諸兩年前爲穏健乎愛日余兩年前未在南方但余詳察時事參以余之見識覺今日南方已不若兩年前之易受鼓盪此即余此次南遊之印象也記者日君以爲南方態度之故變由於外界事件之影　乎愛日誠然余以爲華人方正發展其國家統一之思想且以爲南方華人從國家觀念點着念而知革命之危也 
遠生遺言 
[游美隨紀（遠生）]  
　　第九信（一）十一月二十二日 
　　入美境時之光景 
余今第一日入美境矣譬如唱木人頭戲排埸雖小不能不打板敲鑼做出開埸模樣蓋以余之此行正如古老鄉入初入都市陸離光怪百莫能名而欲題筆漫作游紀豈非矮人觀埸窮酸説富顧余意在自述感想以塞本報餘白且矮人 
所説亦足供城裹人之一笑諸君若不能藉此以觀取城中光景抑足以見矮人之城市觀也 
吾曹極知歐美人寳貴之地皮非吾中國之脚所易以踏到而入美之難尤爲吾國人所習知顧步復一步覺事實實較易於所想像先拍照請護照請美領签字姓名籍贯以前職業及其所歷年數現今職業及所歷年數最後之住宅何處身長幾尺幾寸生理上之特致如何口頭問答（身長則在領署親量）依式塡註凡到美領署共兩次耳同時復到美醫生處驗眼驗天便眼皮一扯即日尊目大佳大洋十元證單兩紙其事遂畢余深得友人某君扶助之力然深覺此事之亦不甚煩難　護照證單到手後乃能買船票船中復有式單一紙須依式塡註除上述種種外更須塡註是否社會黨是否多妻主義名目更多均照美議會某年之法律所定名目塡註其實所重在不作工耳　亦不算得煩難 
 
 

Page 4

 
 
[]  
 
 

Page 5

 
 
   
 
 

Page 6

 
 
要聞二 
[政府籌議對真政策]  
　　連次外交會議滇省問題關於外交上所發生之現象在外面似無若何困難而内幕極形棘手所有情形政府保守甚密外間殊難知曉昨聞初三日陸國務卿特就近日與駐京各國公使及駐外各公使爲真省事涉及外交上所往返磋商及所得報告種種情形擬定三種手續呈請鑒核以備有斡旋之把握已蒙留閲其外交方面之關係情形政府調查甚嚴尤以日本爲最初三日駐日本公使陸宗與會致府覆電一件内容略謂日本政府爲中國真事所具之態度尙極冷淡惟社會一般輿論皆以真省此次行動實爲將來之禍機云云次日下午七點鐘公府特召外交陸總長及曹潤田次長並周子沂梁燕蓀入内在抱膝軒開特别外交密議良久至九點餘始行退出之各項議案計關於日本方面者四件關於英國方面者三件關於法俄方面者各二件關於德奥方面者二件關於美國方面者二其中有係對於真事者者有係對於國體及别項密要問題並聞其中以對於日本者爲特别重要 
　　承認問題關係近日駐京外交團對於真事問題時以個人資格向外交部詢問陸國務卿爲對外解釋起見擬定於明日（六日）在迎賓館宴請各國駐京公使其目的有二三以宣布真事决定迅速勘定及外人生命財產决不受影響之理由一以探詢各公使對於承認問題之意見元首昨日亦特電召陸國務卿及曹次長入懷仁堂面示以對於承認問題之方針 
　　中央軍事計畫漢省事件勸告已經終了全無若何效果在勢不得不以武力敉平故統率處日來連開特别密議籌畫迅速出兵辦法已擬决以敏捷手段從事以期不至蔓延聞已擬定三大軍第一軍係以曹將軍錕統率第三師全部由湘黔入真業已出發第二軍係由湖北江西各軍混合第三軍係由北方各軍混合尙未確定總司令之人聞第二軍係暫赴黔川各邊第三軍係暫赴桂黔各邊協同各本省軍隊遙爲嚴防如第一軍稍有頓挫即分别塡補以爲後方之援應初三日晚九鐘公府特召將軍府各軍官等赴灜台軍事密議廳内預備會議届時元首以大元師名義率領交武侍衛官出席蒞議係討論統率處日前所呈進兵真省駐紥要區之地圖及鄰省邊地軍隊駐守分配之軍額并增設軍用電報諸項重要問題聞駐防隊每區以一千名爲限共分六十八區至進真之軍隊尙未詳悉 
　　各省將軍關係政府爲防範亂事問題幾於無日不開秘密會議初三日大元師又交出由統率處以密電軍令通飭武昌王將軍江寗馮將軍安慶倪將軍南昌李將軍杭州朱將軍廣州龍將軍等内容係指示各軍防疏漏要點及所特别注重之各問題某某等處十二將軍與軍官等昨會聨衛致政府密電一道字碼甚長其内容政府尙嚴守秘密惟情形似頗關重要問政府於接到後會連開密議兩次尙未見有何覆電發出或謂係對於滇亂問題有特别之陳請者或謂關於最近大局有意見發表者未知孰確　　又一敷衍主張上月會有明令將唐繼堯任可澄褫職奪官聽候查辦蔡鍔亦褫職奪官由地方官勒令來京聽候查辦原係一種敷衍之意近聞有某某要人等主持以滇省抗命已成事實中央與各省連次電勸亦均置不理若再敷衍不惟有失朝廷威信亦且易啓鄰邦之笑柄擬請特頒通緝令以彰天討以聞此項主持之人尙擬將其他有嫌疑者一併列入未識果能辦到否 
　　外部最近聲明外交部會於日昨提出半正式公函於駐京各國公使館略謂真省現在亂事政府正設法敉平所有各國商民鋿有私自接濟黨人軍火等項者經中央政府軍隊海關盤查時得以收没之再無論何國有黨人私自訂立之各項合同條約中央政府均不負其責任云云 
[政潮中之中央籌備觀]  
　　籌議皇室事項自國體問題表决後財政部對於新皇室經費籌措頗費手續其初議擬分電各省巡按使財政廳長分擔由地方攤派後復議及由蒙王所辦兩翼商税項下另行存儲備用既以兩項辦法均緩難濟急由該部一號之特别會議復以此項關係重要未便再延特議定辦法由本年預算内先行提撥至預算不敷之欵再行由部另籌歸結以應要需而重政費此外關於皇室事宜聞須另設特别機關管理或云擬俟新内閣組織成立後再行設立故遲未發表茲聞大典響備處昨請先設立宮内府凡關皇室事宜均劃歸該府辦理以專責成等語至於該府總管一職則定爲袁乃寛矣 
　　將來政治弊端初三日膳後懷仁堂開特别會議據聞是日與議之人物有陸徴祥錫杏城朱啓鈐楊度溥倫黃開文李盛鐸王士珍唐在禮廕昌張士鈺蔣作賓曹汝霖章宗祥梁士詒聯芳錢能訓蔡廷幹汪伯棠阮忠樞等所提議之性質係關於政政治上未來流弊預防辦法之研究畢議後即將本日討論各件分别油印特交各員各就意見所及詳細條舉以備分項决定其中所最注意者係關於六武互相擁擠及政權紛馳兩端並聞政府以各部雖已派有駐府辦事專員然該員不過僅備顧問於一切政務尙未能作如何之主張府部情誼不免仍虞隔閡故是日復交論陸國務卿飭令組織庶政聯合會議或每有開會或每週開會即與各部協同商定並飭於本月内即當成立 
[新中國報被封紀聞]  
北京新中國報於本月四號晚被封京師警察廳並於該報社内捕去四人據聞該報被封之原因蓋以是日新聞闌内載内記事一則題曰披露某國之陰謀原文云中國報紙對於外交率無敢直言者蓋每一發言必遭外人質問而外交當局則必仰承其意展轉取締最可笑之名辭即洩漏外交秘密是也不知外交秘密係自我之方面言之也如甲國對乙國有陰謀甲國人自然守其忠信不洩之於他國若甲國陰謀被乙國人發露告之本國政府布之本國國民自非前例之可比今有某國陰謀某友邦人語之記者甚詳并指出種種證據以實其事記者反覆思之亦信茲事之不爲無因故敢告之政府布之國民誠以茲事中國存亡之事也有人知我罪我記者又何避耶自歐戰發生各國之均勢已破某國乘機思撜亦意中事然不意其陰謀如是之險直接亡中國耳溯此陰謀之發生本在十年前凡某國之私人團體標名與中國有關係者皆此陰謀之支隊祇以有往昔均勢局面不敢公然宣布不敢公然實行然各種調查機關已遍於中國内地作實行之凖備凡某國在中國之各色人幾無一不有偵探性質現在某國已將中國之内幕窺明并獲有許多證據使人携之回國擬乘此歐戰未息之前實行亡我中國嗚呼慘矣忍矣茲將陰謀大網　露於後一設統監府於中國二以某野心家爲統監三以素悉中國情形之該國人爲統監府職員四監督中國財政五在本年新曆三月内實行六將得有某某三國之同意七不問中國之承認與否八以某地保全爲與某某三國交換條件九至歐戰停止後再商酌統監繼續與否十不交該國之議會通過以上皆某國之陰謀計畫也陰謀證據列左一某人留學歸國後即受某國之資助二某人至上海即向某銀行支欵三某國每年酬某人之賣國金十萬元有特别事故增益之四某國外交官不行其已定之行動趕速歸國五某國之經濟商人偕歸之六某國人之留京者於其公使處運動統監府之職員七擬定統監暫向我君主稱臣以上皆多人一共聞之證據也設如此行之中國其能國乎願我當局其速凖備我國民其速憤起勿待人奴隸牛馬我而空抱噬臍之悔也云云此項新聞登載後警廳以其造謠惑衆與國際大有關係即日飭令停版將其編輯部中某四人捕去或云該社總理何斐君昨已在廳詢問並有已判五等有期徒刑之説 
[裁釐政策之難點]  
簡派田中玉趙椿年調查各省釐咔情形一節早見明令蓋表面爲試行裁釐之預備也財政部奉到後曾通致各省飭查各種税捐凡非關税而與釐税性質相近者如現在税捐釐卡之統捐及各地方之公益捐不在新定税章之内者均須調查詳表附列意見詳報中央以憑核辦近聞各省巡按使會同財政廳長均紛紛覆報大致均以連次會議以本省收入均已支配於預算範圍或歸協欵項下若有變更必須有相當之敢入相抵方能著手否則本年財政前途必不易支持等情該部接到後亦無完善辦法可以指示大約此節已爲裁釐政策中之最大困難云 
[時局與南京（南京通信員）]  
滇事發生南京戒備更形嚴密二星期前特於江蘇軍警會議所開會列席者爲駐寗軍警官長所議結果即詳報馮將軍查核近日分駐各地之獨立師旅各長官均齊集省垣密議一切如蘇州師長朱熙掦州旅長張仁奎江陰旅長方更生等蓋皆舊日之南軍首領也 
阮忠樞奉命至徐隨至南京寓將軍行署普带隨員數人江寜鎭守使王廷楨入京業已返寗李經義亦來省與馮將軍會晤其他之由京津而來者絡繹不絶據聞所带使命至爲重大聞有爲某方面調和解釋之説 
阮氏由徐而寗揣測者以爲政府令張動出兵湖南以扼要隘其實張在江蘇其重要不亞於中原阮氏之行必爲另一密事且與江南亦有關係否則亦不渡江而南也 
津浦路日前運送北兵約一千名到上海其後又有運送軍需上海方面陸軍已有二師及其他獨立部隊現仍恐不敷調用滬警廳請添設游巡騎警隊倉餉項凖由政府撥給已令迅速成立矣 
財政困難仍未稍紓去年上半年省行政费尙勉强敷用下半年因國體事件中央迭令解欵百計羅掘以應故十月後之省地方行政費尙有至今未發者與前數年積欠軍餉正復相似惟現在之軍警權利獨優耳今年財政更形枯涸此爲燈盡油乾之象爲最可危也 
[鄂中之征滇軍情]  
伐真滇諸軍現均取道湖北分往川湘其入川者以宜昌爲水路之終點往湘入黔者以岳州爲水路之終點蓋因現在江河水涸至此以上惟平底帆船可以通行尋常小火輪亦不能行駛此項帆船既不能載重又不能乘多人此數萬大軍人馬鎗砲如何能行故從宜岳起即須登旱按站前進但軍需支應辦理亦極困難聞政府以真事利在速平否則外交上必有波瀾業於調派北方諸軍之先命川桂湘鄂諸省將軍各飭邊軍會合駐川湘之北洋第三師入真征討故駐紥湖北宜昌巴東秭歸各縣與川毗連之留鄂第二師步隊八圑李圑長昨電王將軍業已行抵川境矣 
湖北陸軍第三旅只步隊兩圑現因宜昌岳州各北軍均已開往伐真中央顧念鄂湘防務特命王將軍飭該旅五六兩圑分别開往宜岳塡防昨均乘輪出發而中央派往伐真軍亦紛紛過此以致武漢兩岸輪船民舟拉差一空泊於襄河口各商船懼應兵差皆逃避他處河中船隻寥落儼如又遭兵禍 
漢口現已設立臨時兵站由陸軍部委員辦理一切王將軍亦派副官張濟安帮同經理宜昌則由部設轉輪兵站此外鄂境巴東五峰施南各處支棧不下十餘處並聞宜昌商會總理李稷勳亦奉委爲兵站會辦 
鄂省造幣分廠日前減鑄銅元每日只鑄二千串茲因真省軍事需銅元爲餉故忽增鑄額爲五千串惟該廠工人每届年終例有勞金上年底並未發給現各工乘此軍需緊急已極力要求 
鄂省各军如北洋第二師之大部分現已開往川湘第三旅亦調赴宜岳省垣内留守北軍現不過一圑餘其餘則爲湖北第一師之砲隊二營輜重二連工兵一連騎兵一營及警備隊數百人乃昨聞輜重兵竟有即日退伍之説未知何故際茲用兵之際想必另有原因也而同時湖北第三旅又有增編爲混成旅添綀馬砲工輜各營連之事業已委員四出招募矣 
[江西破獲黨人後之警界]  
　　　　會議 
贛城破獾黨人機關因軍法處訊供秘密尙未詳知惟聞羅振新杜震亞兩人逮捕確已徴實查羅振新本從前水巡總監范福增部下之二等參事自范交卸後會往上海一次近則無所事事聞包有一妓名九姑者築香巢於易家巷七號門牌每日邀同劉霖及杜震亞等以竹戰消遣約一月餘舊曆本月二十二夜間八鐘後忽有軍警多人先以有事請羅面談羅即由九姑房中走出軍警即將羅鎖住然後從容搜索得外來要函數紙一面將羅带署一面往涂家廠沙霸巷第一號門牌叩杜震亞之門聲稱羅振新與閔煥章因事滋閙勢甚兇險請往調解杜以夜深固辭軍警再三請起杜乃披衣開門軍警三十餘人遂一擁而入將杜带住并在杜房搜索一次查杜素以筆墨爲生涯會在議會充當速記後復在范福增處充當參事故與羅振新同事去年並在武寗莊知事署内　幕友今年八月間携眷來省近被羅邀同义雀逐日如斯早爲偵探注意至前晚始行發作云 
警察廳閻廳長恩榮自接辦以來屢獲黨人竊盜疊奉中央褒奘此次破獲黨人多名概係軍界閻廳長深以失察爲歉故於四年十二月三十一日電話召集五區十分署及偵探消防各長員到廳會議略謂本年冬防現已月餘各長員夜巡尙爲認眞地方亦甚安靜深堪嘉慰但近因雲南反對帝制喧傅獨立昨昌武將軍會將該省情形及中央籌劃各節對紳商學報各界剴切詳言可勿具論惟當此冬防吃緊之時又値真事發生誠恐有人造謠乘機擾害且軍府已將黨人破獲同人等實有所愧此後應如何力求整頓願諸君共籌良策以匡有逮云云各長員亦以此次軍府破獲黨人自問未免抱慚謂此後當加意偵察並有某署長略陳辦法數條廳長頗以爲然 
[靑島進出口貨之新調查]  
（懹瑾通信） 
去年十一月份據靑島埠頭局調查該月份進口貨共計一萬六千五百七十四噸出口貨共計一萬三千一百三十六噸兩共二萬九千七百十噸比較十月份進口貨增多六千三百四十九噸出口貧則減少三千二百四十七噸而分析調查其進中貨之來源則由英國輪船輪運貨物進口者計祇六百六十七噸不過一零數而已由日本輪船輪運貨物進口者計逹一萬五千九百零六噸半之多數又出口貨由英國輪船輪出者祇九十噸零二而由日本輪船輪出者計逹一萬三千零四十五噸零五噸零五比較十月份日本輪船之輪入增多運額五千六百八十一噸而英國輪船則減少一千七百六十九噸零五此乃英口兩國在靑島方面商務盛衰之大概也按靑島現在商務祇有英日兩國而日商有政府之津貼誘導日官之保護周到郵船之利便運脚之減輕税額之輕簡因種種利權之獨優故能着着爭先商權獨握雖營商經驗精明如英國試觀上項有結調查之比較恐亦難以爭勝也今將十一月份内重要貨品之進出口者分類列表如下 
進口貨口　　起運地　　噸數 
（白米）　　大連　　　二十八噸 
　　　　　　仁川　　　四百十九噸六 
　　　　　　日本　　　十九噸二 
　　　　　　上海　　　九噸 
　　共計四百七十五噸八按白米一項從高麗仁　　川而來靑島者佔多數 
（酒）　　　日本　　　一百七十六噸六 
　　　　　　大連　　　十八噸六 
　　　　　　上海　　　一噸九 
　　　　　　仁川　　　一噸八 
　　　　　　金山　　　一噸六 
　　共計二百噸○○五 
（綿紗）　　上海　　　二百七十六噸三 
　　　　　　日本　　　二千六百二十四噸三 
　　　　　　香港　　　二十噸八 
　　共計二千九百二十一噸按綿紗一項山　　東方面日本紗佔最多數上海紗　　祇及一零數而香港紗竞祇一最少之　　零數 
（粗細洋布）上海　　　一百噸○○八 
　　　　　　日本　　　六百七十七噸七 
　　共計七百七十八噸半按布疋日貨亦佔多　　數 
（木材）　　大連　　　一百八十三噸九 
　　　　　　上海　　　五十八噸二 
　　　　　　香港　　　二十六噸八 
　　　　　　日本　　　三百七十三噸五 
　　共計六百四十噸 
（糖）　　　大連　　　六十六噸二 
　　　　　　香港　　　七十二噸 
　　　　　　日本　　　一百九十噸五 
　　共計三百二十八噸七 
（煤炭）　　日本　　　一千六百十一噸四 
（雜貨）　　大連　　　十三噸一 
　　　　　　上海　　　六十九噸二 
　　　　　　香港　　　二十七噸七 
　　　　　　日本　　　六百四十六噸三 
　　共計七百六十六噸三按雜貨亦以貨爲大 
 
 
 

Page 7

 
 
[第七版]  
　　宗而佔最多數試觀上表凡各種進口貨品日貨　　幾無一不佔多數矣 
十一月份山東原料之重要出口貨茲亦詳載列表於下 
　　出口貨品　　運往地　　　　噸數 
　　（草帽邊）　上海　　　　　一百七十五噸二 
　　　　　　　　天津　　　　　三噸六　 
　　　　　　　　日本　　　　　四百三十四噸五　　 
　　共計六百十三噸三 
　　（牛皮）　　上海　　　　　二十噸○二 
　　　　　　　　日本　　　　　四百六十二噸一 
　　　　　　　　中國沿海各口岸十噸○八 
　　共計四百九十三噸一 
　　（棉花）　　日本　　　　　二百十九噸四 
　　　　　　　　芝罘　　　　　六十五噸五 
　　　　　　　　上海　　　　　一百九十六噸 
　　　　　　　　大連　　　　　二十九噸二 
　　　　共計五百十噸一 
　　（鷄蛋）　　芝罘　　　　　二十三噸三 
　　　　　　　　日本　　　　　　　三百三十五噸 
　　　　　　　　中國沿海各口岸　十噸 
　　共計三百六十八噸三 
　　（落花生）　上海　　　　　二百三十噸九 
　　　　　　　　日本　　　　　　　一百十六噸八 
　　共計三百四十七噸七按山東原料之出口貨　　亦以連往日本者各項均逹最多數惟　　落花生一項運往上海者較多於日　　本耳 
地方通信 
[蘇州]  
　　公社選定職員道養市民公社第六届選舉職員業已揭曉照錄如下（正社長）沈朿璋（副社長）丁麗川孔受之（評議員）許子安吳少溪李子漁沈齋安舒奇峯蘇潤齋朱渭雲朱子善朱菊生朱竹舟顧仲蓮杜獻賡莊杏坪呂燿宸李公弼湯易香（會計員）春季莊杏坪夏季穆筠庭秋季王錫年冬季杜獻賡（六牘員）沈齋安孔受之（書記員）舒舜和許子安（收費員）仇鳫亭翁祥林願澗如桓倰夫潘彦翰王正壽盧國卿姜鏞甫（工築員）黄俊生包葆生莁子文林培元馬如平顧晋卿張柏生謝蘭卿（調查員）應梅卿單渭年史潤之徐雲亭朱松蓀金桂棠（招待員）鄒肇鈞倪榮甫汪載陽朱糼卿 
消防部（龍社長）孔受之許子安（司月督龍員）劉鶴生李凱福蔡榮勛謝鑅祥方薇秀桓兆奎王正壽許道華張柏生方聰頴翁祥林胡少卿（義務龍頭員）包葆生方薇秀孔炳蓀（義務督龍員）朱子善金桂棠俞盤生錢鈺卿 
[揚州]  
　　請款修理萬福橋東鄉萬福椷自光復後未會修理現在橋身已多朽壤來往行旅頗有危險有李新田者鍳於二道橋斷折　傷人命特爲聯合多人赴運使公署禀請方都轉撥欵委員估修以全善政不識能邀准否 
　　禁止私裝電燈線電燈公司現因查悉裝製電燈各户每有私官以小換大及接線添燈情事致與營業有碍特衆縣公署示禁以維營業周知事據禀後已准出簡明示論勸告禁止矣 
[鎭江]  
　　報關行僞造分運單鎭郡報關行向有僞造分連貨單之弊該業中人頗有因此獲利致富者袁監督蒞任後查悉此項弊端衆飭各行取具商會註册殷實商鋪兩家保結在案詎近來該同荣仍有作僞騙錢情弊日昨某行主常射屏私造之分運單爲淮關監獲貨件悉數充公並罰洋一千數百元始寢共事 
　　警察破獲烟窟住居萬家巷南首之姚某向以私售燈吃爲業生意頗爲發逹往來烟客大半皆富商大賈每日約售生貨三四十元昨爲警察三區所破獲並檢出烟膏烟灰烟具等件解經陳區長預審後即將該烟主夫婦二人烟客二名一併解送縣公署訊辦 
　　滇警中之商市自真信傅來銀根陡緊各商家之周轉已苦不靈加以鎭江銀行乘此停止放欵市面萧索無異辛亥年景象　　　　　　　　　　 
刻下陰曆年關將届各商家均須購進年終貨物以備居民買辦而所放賬欵又未届收取之期受此影響大小商舗莫不異常困難 
　　國貨團之推廣武進商會组織之國貨團在武邑陳列後業已舉定團長推行至鎭江假南馬路商會陳設各種國貨銷路頗佳聞閉會後將赴掦州刻已由該團團長先至該處接洽一切預備擇定地點再行轉運貨物前往 
[南京]  
　　灌雲開關商埠之動議灌雲地方濱海時有國外人在彼海面游戈或登岸測量形勢或輪運土產品物無人禁阻近來復時有奸商由此運米運錢出口邑紳武同舉爲保全地土起見條陳齊巡按使請將灌雲開關商埠免爲外人垂涎而杜奸人偷運齊使准之頃已飭令該縣陶知事查覆核奪矣 
　　泰興屯田被賣之舉發泰興屯田爲民串賣已非一次邇有劉維中盜賣屯田經該邑公民徐振權據情上禀𫏍政廳長胡翔林君查究胡廳長以該公民所禀係因公起見昨特密飭泰興王知事詳細調查有無其事禀候核奪 
　　海州新設鎭守使海州地方今爲最關緊耍之區故由馮上將軍籌畫以駐防大伊山定武軍統領白寳山爲海州鎭守使自奉中央任命後現已布置就緖昨日電報軍巡兩使定於本月五日成立 
[杭州]  
　　會議寗紹現水之結果寗紹錢業同行日前會錢現水問題僉以現洋升水實由存底枯薄不敷商用不得不升漲現水以招徠客欵若勒令革除於錢業毫無損失惟現款零散不集商家待用孔殷緩不濟急市面轉有恐慌之慮且欲用現洋者升水固不計較但求欵目足額斯已可耳至銀行一方面行使鈔票必有現金準備商民以鈔票上櫃兑現銀行復可以鈔票轉放市場充作現銀之用亦無如何阻碍因此種種故會議結果寗紹現水一時尙難減平也 
　　嘉興車站緝獲黨人嘉興四日滬班早車抵禾時有黨人三人潛來嘉興縣署偵探徐興武經人報告由滬跟隨下車後徐即協警兜拿三人見勢不佳即於人叢中逸去二人僅獲短褐者一人手持南棗一大包啓視之藏有白郎林手槍一枝子彈四十餘顆當將人與鎗彈等一併解縣訊辦 
[安徽]  
　　强盜新郎之被獲皖南一带近來盜案迭出會經上峯通飭各屬認眞緝捕在案茲悉當塗縣馬驛街地保邱某之女於日昨招某甲爲婿當舉行結婚禮時忽有警隊手持鐵練將新郎拘去經人奔往訪問始知該新郎即盜匪也在江北一带迭犯劫案爲該處差捕跟蹝面至得以拿獲嗣由縣署略加訊問加派法警押解江北歸案訊辦 
　　拐带婦女之察破近來省城警察稽查匪徒甚爲嚴密昨聞南門外某洋棚内有鄉間婦女一人被拐犯查某與王劉氏携带來此打船票該處巡警見其形跡可疑當即盤詰據該婦女陳江氏云由高河埠來省擬往江南尋其婆母不料被王劉氏查某誘带聲稱擬往湖北代覔好婆家等語該處巡警隨將護婦人及拐犯王劉氏查某一併带往東署懲辦 
[湖北]  
　　募集公債之獎案募集四年公債得力人員除政務廳長胡俊釆漢口商會總理吳祖棟協理盛炳紀蘇昌賓均獲獎四等嘉禾章外其同時獲獎者尙有二十二人茲爲詳誌於下（甲）五等嘉禾章者軍署軍需課長庶務魏聯芳巡署秘書長馮實財政廳總務科長張傅保又前科長涂福田科員范慶臣（乙）六等嘉禾章軍署秘書羅捷財政廳公債主張任張廣陛（丙）八等嘉禾章者公債處辦事員楊炳華（丁）傅令嘉獎者江漢道尹范守佑武昌知事吳本義隨縣知事張長佑襄陽知事百春銘天門知事萧繼昌南漳知事胡遠芬武昌商會協理殷爾彝漢口商董李凌萬昭度黄兆楨沙市商會總理彭春膏協理廖如川宜昌商會總理李稷動協理吳恭聊利 
[湖南]  
　　沈使最近之委任沈使前會委魏景熊爲水利分局局長茲沈使以籌辦水利事關重要故又委雷以動爲坐辦飭令即日到差視事會同縣知事郭經現已撤任遺缺已委候補知事鄒鎭治（現充湘西鎭守使署科長）署理湖南銀行總理吳藩以該行分設各處支店中漢口滙兑處實爲解欵總機關該處欠欵計有一百餘萬之鉅故特詳請巡署委派本行馮紹慶爲該處清理員以專責成已經沈使照准矣 
　　紀熊鳳凰之回籍熊君希齡已由京回籍昨由常德搭輸來省僑寓壽星街劉宅當即晉謁將軍湯設宴欵待盡歐歡而散聞熊公在省小作勾留即須返京 
[廣東]  
　　牌捐開辦後之限制承辦牌捐一節昨經當給諭開辦此事已成鐵案茲查全案章程自財政廳修正後將天地人和一節删去惟指定種類共有麻雀牌紙牌骨牌三項任由變化作賭麻雀一項自開辦日起民居舗户須先領憑證始得開場每領憑證一張限打麻雀一副如開場之後始領憑證者一經查出加倍處罰至完場後仍未領有憑證者事後查出即將賭徒拿解以私賭論罪財政廳長以此項牌捐本有限制其番攤白鴿票牛牌骰子等賭爲害最烈均在永遠嚴禁之列難保該商不假借名目影射私開尤不可不嚴密防範藉維禁令現擬省河牌館由廳派委稽查員隨時稽查省外由縣知事查拿如遇有上開各種賭博即行拘拿從重懲罰倘稽查員有扶同隠匿情事一體嚴懲庶於籌餉之中仍寓杜弊之意昨已詳奉巡按使批准照辦矣 
雜評一 
[速平（默）]  
國事一日不解决則人心一日不定紛擾一日不息凡百事業一日不能進行故爲國民者無一不希望國事之速决者也而中央希望真事之速决尤甚於民以爲真事多延一日則對外將多一層困難對内將多一種影響故平真軍之徵調出發急於星火然近者如川粤黔等之軍隊既不能輕離其本省而遠者從各省徵集由湘入黔由鄂入川由粤入柱之軍又以情睽勢隔施展爲難途遠餉繁供運非易僅就滇事言僅就軍略上言已有欲速而不能速之勢則解决將不知在何日也况乎中國之風雲變幻難料我國民之心何日始得安定耶 
 
 
 

Page 8

 
 
   
 
 

Page 9

 
 
沈製生髮膠 
 
 

Page 10

 
 
[第十版]  
本埠新聞 
[王正延之體育談]  
昨晚八時寰球中國學生會副會長王正廷君演説體育之緊要胳謂體育一道非僅僅以踢球跳高賽跑爲盡其能事必也小足以衛生大足以使公衆俱蒙其利益考之吾國之民健康者每百人中僅得一二其餘年未及壯天折以逝者實多最可惜者今之學生平時功課漫不經心一届考試日夜兼進不獨耗費腦力亦且損及身體蓋人之聰明智力踹在腦筋之動静得宜故時作息精神健爽記憶明晣若竟日連夜過用腦力未見其有益也至於運動一事能使血液流通排泄汙穢故運動之後繼以沐浴頓覺心曠神怡爽利非常或有素昔守分之人而竟有違反道德之事此由於精神衰弱不能抑制情慾惟素重體育者心地明白不爲情制不爲物移種種汙濁既由汙孔排泄而出則忿怒抑鬱之情自亦隨之而去余嘗見有休息失時者一遇不如意事輙以武力相待未嘗不歎休息之耍體育之不可咯也考地球上最强之人種爲薩克孫族即英德奥等處是也觀其歷史可知然彼猶日夕討論體育宜其稱雄於世勝人一籌吾國積弱既久及今而不思振作更待何時願諸君各自勉之旋由主席朱少屏君宣告閉會 
[南洋足球隊奪得錦標]  
昨日下午兩句半鐘南洋金陵兩大學比競足球軍樂初奏兩隊球員翩進場掌聲不絶銀角一嗚球員四逐天雨之餘球場濘濕彼　此伏極難用武十五分鐘後南洋先鋒隊衝擊金陵當關者見攻勢甚猛衛出抵拒一失足球已入龍門矣僅五分鐘金陵守隊跑距本營太遠意欲助攻南洋先鋒隊乘勢回攻又勝一球五分鐘後金陵先鋒隊逐球飛騰南洋當　者力抗之卒不能破堅持二十五分鐘始告休息再戰約十分鐘南洋右翼先鋒高跳一球被金陵當關者拒之連環進攻遂勝之　持十分鐘南洋又勝一球然金陵隊雖經四挫愈顯奮勇其中堅先鋒轉勢面前連環破南洋關壁上觀者齊　其奮勇最後十分鐘南洋左翼先鋒遠跳一球又入龍門其結果爲南洋五勝金陵二勝至是六大學之錦標遂歸南洋是役也兩隊攻守方略均有足稱南洋善過球金陵勝勇力球員皆飽嘗辛苦云 
[周道尹所得之重慶消息]  
滬海道道尹周金箴君致函商北兩商會大致謂近聞市間　　　　　　　　　　　　　　　　　　　　　　　　　　　　　　　　　　　　　　　　　　　　 
謠傳四川省重慶地方有停止客商運貨之説事關滬地商業不得不注意調查以明事實茲據旅滬重慶客帮商業領袖等聲説並無其事並謂現正缺貨該處商家已多函電來滬添購各貨始知重　　　　　　　　　　　　　　　　　　　　　　　　　　　　　 
慶商埠安靖如常並無事故因恐商民誤　謠傅致生猶豫爲特備函希煩轉知商界照常營業切勿誤會云云 
[馮軍督飭查俠義團]  
馮上將軍訪悉黨人組織之新華社前經中央通行各省一體查緝業已解散潛逃海外近又因真省所對帝制希冀響應紛紛回華組設俠義團派遣羽黨在長江各處分設機關　謀起事除通飭防範外聞已飭行駐滬軍警各機關一體查緝矣 
[查禁黨人互通消息]  
上海電報局接京電局開奉交通部飭准統率辦事處函開选據探報自真省告警各處黨人多方造謠並編製秘密號碼由電互通消息並分布印刷等品希冀煽惑人心等情除由處函逹各省長官嚴飭軍警一律查禁勿令傅播外相應函逹貴部請嚴飭郵電各司認眞設法查禁傳寄等因到部除分節外合亟飭仰各該電局通電各支分局嚴飭所轄人員一　認眞查察以防傳播勾結致擾人心 
[詹温二人案證之供詞]  
黨人詹大悲與温楚珩（即馬東海）昨日午後由公共公廨王崧生襄讞會同美領博君開庭復訊中央政府代表穆安素律帥被告代表羅禮士律帥均各到堂捕房亦由刑事科代表牛門律帥到堂觀審先由湖北偵探張宗芳上堂禀明奉令押解案證吳熙元來申質證情形並稱令已將吳解案請訊因即令吳熙元上堂先由穆安素律帥詰據供明湖北沔陽縣人前在湖北與同鄉人王道仁認識去年六月間由王道仁函招到滬並於信中寫明如到申祇須至四馬路青蓮閣茶樓找伊故即乘鄱陽輪船來申從太古碼頭登岸後因至四馬路青蓮閣茶樓找壽王道仁不遇故暫住三洋涇橋客棧内迨至第三天在青蓮閣與王道仁會晤因即遷移至白克路祥康里八百五十四號門牌此屋係王少白所租我與王道仁同住樓下一間房内後復與梁九思袁雪登會晤據王道仁談及搶刦之事茲問我湖北現有何等人家殷實可搶且託我至湖北探聽順便糾集同夥我謂黨羽雖有其人惟缺少器械梁九思稱伊有朋友係洪帮中之大爺手鎗伊可擔任故我即回湖北糾集同黨十人連我共有十一人並探得漢川縣屬百里圩張姓家頗爲殷實故即回申告知王道仁等並由梁九思邀詹大悲温楚珩二人至祥康里即交我湖北官錢局僞票二百張並云每百張須償還價洋三十元且囑設或敗露决不可説出詹温二人姓氏至於手鎗共有六支還有炸彈然當時並未交出且恐將手鎗弄壞故説明如果弄壞必須賠償會由王道仁梁九思袁雪登簽字後由梁九思交我手鎗一支在申與王道仁等約定後我即乘輪先往湖北約同糾集之十人在張子坡齊集後與王道仁梁九思袁雪登等八人共計十九人至百里圩張姓家刦得贓物並當場拒捕由梁九思袁雪登以手鎗炸彈擊鄨二人事後即連夜雇船至漢口乘輪來申至成都路武昌里五百三十八號門牌由王道仁等將刧得之贓物　換現洋即在此房内分贓當時由梁九思將被告二人邀來先提出六十元歸償僞票價値連同刧來之金葉一包交由悲餘贓按二十一股分派每股分得洋一百四十元同去之十九人各得一股温楚珩一人得兩股後來與被告二人即未見過搶劫此案之前於去年二月問會由王道仁糾至湖北鷄毛口地方刦過一次迨去年冬季迄今二月前後共犯刦案十次我於今年四月間被捕因爲首之人未獲故尙未判决云云復經被告代表羅律帥盤詰良久又經牛門律帥詰問爾所供之袁雪登現在何處答稱不知繼由被告律帥向九號西探目及華探目陳雲忠將當時拘捕情形盤問一番並據九號西探目禀稱被告温楚珩拘捕時因改名馬東海並無牌票拘提後來因自認爲温楚珩始查有牌票爲行刺鄭鎭守使案牽涉之人云云訊至此因時已晚中西官宣佈退庭並論被　一併還押候再訂訊 
[湖北巡緝員來滬緝匪]  
湖北將軍行署巡緝員蔣蘭亭等昨賫巡緝處公文來滬先後至軍警兩署投報略謂鄂省憲兵營於上月間在漢緝獲私藏炸彈軍械之匪徒彭少山李鴻等二名訊據供稱係會玉麟爲首夥同胡明甫郭慶章譚長貴黃友田等所爲圖謀接濟匪徒等情現經偵悉會玉麟有逃避上海消息故特來滬偵查請派探協同查緝軍署當派馬巡緝員警廳加派偵緝隊宋隊士協同來員查緝務獲解究 
[緝獲盜黨類誌]  
　　匪徒王友章等迭次糾黨搶刦業經老閘捕房華探陸桂山拘獲解送公共公廨諭着押候補提同黨併究在案茲悉前日又經陸探等協同法捕房中西包探在法租界先後緝獲同黨陳安白汪九羅陳小福子楊金標王子雨汪坤山等六名带回收押昨由捕頭飭將陳等六人併解公廨經會審員王肇之君會同英康副領事略詰一過判仍带回捕房着於兩禮拜内查明所犯各案與先獲之王友章等一併解案澈究 
　　盜匪張德生因於五號夜糾黨搶刦雲南路立盛烟紙店大小銀洋二十一元逃逸經該店主王仲清尾隨至馬立帥鳴捕將張攔獲解送公共公廨訊供押候提齊同黨併究在案茲悉前日又經老閘捕房包探王寳生偵悉張之同黨江玉生匿居法租界某小客棧内協同法捕房中西包探將江拿獲提回拘押昨晨解送公廨請究中西官諭仍還押候補提同黨着於二十一號（星期五）與張一併解究 
[蘇省釐税准緩加征續誌]  
蘇省添征釐税二成迭經商會電禀北京政事堂及財政部農商部江蘇齊巡按使胡財政廳長等請求豁免業已邀准部電見前日本報茲悉上海税務總公所吳所長才日亦已出示大致謂附加税二成現奉財政廳飭知已奉財政部電准緩收云云又據訪員報告本埠南北米市價格之升降向以銷場與來源之多寡爲轉移近自添征釐税問題發生内地米商即裹足不前來源稀少米價因之稍漲現各客帮以蘇省釐税業已准免加征故昨特紛紛電告内地各行商照常起運以使流通 
[救火會責問自來水公司]  
上海救火聯合會致内地自來水公司總理姚　函到據第一區救火會函稱竊本月一日上午三時盧家衖盛豊紙舗失火當即　带救火引鼙等器具馳往施救無如水力薄弱裝接澆灌水苗祇高一丈而火勢猛烈萬難救濟不得已借用法租界自來水施救一面由電話通知自來水廠請爲開放機車发資灌救延至三十分鐘水始噴涌該處一带房屋財產已大受損失當時苟能水力充足何至肇此巨灾况自來水關於全市人民生命甚爲重要在日間用户過多水源或有不逮遇警用水不敷猶可藉口乃時當深夜並無涓滳之遺何至疲弱如此推原其故要爲該公司晚間停車貪省煤斤所致前月南市老馬路生茂失愼施救無水事後詰問公司以修理水塔爲詞查自來水係地方公共性質較他種營不同且爲地方命財產所寄託似此一再貽悞釀成巨患火政前途危險何堪設想爲此函違貴會俯賜察核應否依據江蘇齊巡按使批答該公司立案文内取締辦法第二條詳請道縣設法維持或邀請全市地方紳商開會共謀對付俾免　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　　 
後患等情到會准此查上海内地自來水創自前清光緒二十三年間由楊唐兩君以南市食水不潔有碍衛生遇有火警取水爲難禀奉前清南洋大臣批准開辦嗣以關路興商將各處河道大半塡築居民吸水及救火用水莫不以自來水爲挹注地方用户因以日增公同營業日以發逹此次盧家衛火灾時正深夜全市居民咸安枕席並無漏水之處非比日間用户煩盛何至來源不濟一至於此查前公司資力淺薄深夜尙不至乏水貴執事等接辦以來資本富厚規模宏大實力整順百度維持自當一洗舊污力顧大局而現象如此敝會同人咸深憤激不獨第一區救火會振振有詞也爲此據情函逹台端迅賜飭知水廠不分晝夜務使水塔水常满儲以備不虞並祈力圖善後嗣後對於敞會遇警用水勿令缺乏免冉貽悞事關地方大局用敢據以奉聞務希先行賜復是所企盼 
[南洋公學同學會紀聞]  
南洋公學同學會成立已有數載爲沈叔逵張祖言張健齋陳士一等所發起會所初在西門林蔭路旋遷望平街朝宗坊繼遷五馬路一號去歲遷交通路通裕里至今年一月日遷設西門外江蘇省教育會明日（九日）午後三時在會開本年第一次董事會云 
[英文講道會開會]  
英文講道會明日（九日）下後五時在四川路中國青年會開會延上海青年會總幹事駱威廉主講 
[光華女校之紀念會]  
光華女學在舊縣署東五福胡同昨日開紀念會成續满布以國文專科之書畫爲最優其次則女紅於下午二時開會雖有細雨來賓仍接踵而至黄君任之許君蘇民李君頌唐相繼演説均掦揭數千言聽者拍手不置聞該棱係嘉定李錦州季黼廷兩君所開辦兩君於敎育富有經驗辦理僅一週而成績之優美如是若該女棱可謂滬地之後來居上者也 
[小學校展覽成績之報告]  
上海縣第二次小學校成績展覽會業經敎育會刋成研究報告凡本邑公私立各小學校均可向該會函取以備各敎員共同研究 
[業廣公司收回債劵]  
上海業廣公司前於一千八百九十六年一月一日發行之五釐債劵二十五萬两現已十年期满凡持有此項證劵者可至滙　銀行領欵云 
[無錫米業之報告]  
本埠米業中昨接無錫快信謂近日寗紹帮顧有交易係從内河福島口支道運去囤户亦購辦甚多上棧囤積故市價看漲現高糙粳增起五分中次貨增一角五分粳稻增八分昨日此間早市售開高糙每石五元四角八分中五元三角次五元二角三分糙秈子秈五元二角半中貨五元一角次貨五元糙客秈四元八角糙糯米五元三角半粳稻二元八角秈稻二元六角半糯稻二元七角小麥每一百五十斤亦須五元七角云 
[浦東又出盜案]  
浦東嚴家橋東向爲木作頭之邵阿鍚家於前晚十一時半被口操土音之盜匪十餘名揰門進内搶去紅皮衣箱紅木首飾匣各一只内有皮棉單夾女衣三十餘件及銀鐲一對銀鎖片一方包金簪一只銀綀一根大洋二十八元小洋數十角以花布棉被一條本廠條布二疋白布四疋銅脚爐一個釘鞋一麥携贓出門往東而逸該事主家屬日邵阿錫在域做工寄居小東門城根當由伊弟阿發於次長來邀阿錫回家間將被刼衣飾各物查明開具失單分投該警察署地方檢察廳報告請爲詣甚勘飭緝 
[中華書局匾額]  
本埠中華書局九月中由北京農商部呈請總統特給匾額略謂上海中華書局係專營印刷出版製造印刷用品敎育器械各業自民國元年設立以來資本已逹一百萬元業務之進步擴張至爲敏速足徵辦理完善成續昭然似應特予褒掦以示優異云云呈既上總統當即題頒匾額其文日富擬瑯環云 
[金山送匾來滬]  
金山縣知事林開棻警佐沈世駒前以呂港鎭警匾巡士孔兆麟等三名因捕盜彈傷危在旦夕當送中國紅十字會南市醫院療治旬日間彈已取出漸就平復昨特飭警送匾額一方至院顔日德媲南丁以爲酬報云 
[保民艦巡查洋面]  
海軍司令部以淞口陸軍步炮各兵業已擇耍駐紥足防守惟口外之五山頭如黄龍泗凌佘山大戢嵊山等處均屬進口要道黨此防務緊急之時亟應飭派軍艦駛赴五山頭各洋面往來游巡以防意外除由外海水警第一廳調派兵輪巡查外特於前日派保民兵輪由滬開往淞口巡查洋面 
[保護沿路電線]  
滬寗杭甬鐵路營理局鍾局長以寗杭两路接軌工程業已次第進行所有自寗路眞茹章站至杭路梅家衖車站及折回至上海之杭路總站沿路應設之電線桿木自應妥愼保護以免偷割業已致兩縣公署請責成各該地保隨時防護以便傳逹消息 
[新郎敗興而返]  
浦東塘橋鎭東首鄉民胡至今秋憑媒聘定上海西門外民國路方板橋左近余姓之女爲繼室當時送去二金二銀首飾並禮洋二百元擇於前日迎娶届時胡姓備具彩與前往迎娶詎知該處毫無動靜詢之近隣據云此處並無余姓許婚之事旋由胡某向媒証詰問緣係舉出之代表亦不知底蕴及找壽原媒已無蹤跡遂各掃興而返 
[至親騙取衣服]  
住居新閘太平街之楊月波偕妻女張王氏控妻弟張明事學騙取綢皮衣服等情昨由捕房將被告拘解公共廨經中西官研訊屬實判張明學押西牢三月示儆 
[復訊騙取木器案]  
南京路贸孚西式木器號執事張鴻泰因宋文彬處設洋行騙取値價洋八百零　元之外國木器等件又姚炳富亦被宋騙取紅木器具先後報由總巡捕房派探將宋拘解公共公堂訊供押候查核在案前日午後由廨復訊原告代表律帥羅傑上堂請究質之被告供認屬實並稱所開之洋行實無日商股本在内王肇之襄讞員商之日本副領事西田君判被告押候下禮拜一下午再訊起案各物准給原告先行具領 
[頒布違禁罰法]  
淞滬警察廳通傅各區署所云奉巡按使飭開准内尚部咨開四年十二月七日奉申令參政院議决違警罰法茲公布之此令等因奉此現由本部刷印成帙相應咨送查照通飭等因准此查此案前奉申令業經查照政府公報通行在案茲准前因合　飭仰請廳遵照等因奉此合亟連同違警罰法通傅各該警正警佐一體運照此傅 
[無庸逐日會議]  
淞滬警察廳長徐國　君前飭所屬各區署警正　佐並各隊隊長等每日到廳會議一次以重防務茲因防務已鬆且夜間交通亦已展限故由徐順長變通辦理改定每逢星期日午後來顧會議如有緊要事件發生則無諭何時仍由徐君以電話通傅到　密商辦法業已通飭知照矣 
[夜差巡警戴皮帽]  
淞滬警察廳長徐君以現届隆冬所屬各區署長警人等每逢　差異常勞苦當於昨日諭飭各區署警正警佐等着自即日爲始每日下午文時起派出長警均給一皮帽以資禦寒云 
[拐賣無錫女子]  
無錫人陳小和尙陳謝氏夫婦生有一女名阿大現年二十一歲陳向在原籍麵粉廠爲小工上月中有朱阿根偕姘婦蔡蔣氏等前往無錫假在上海八仙橋飯店主杜根荣之名義將阿大領　上海以游玩爲名價賣無蹝陳夫婦以其女到滬後杳無信息來滬找壽與杜會面始知被拐查悉蔡蔣氏同夫蔡巧林實係著名蟻棍巧林已因拐案發覺被上海地方省檢廳訊實判决監禁文年在案該氏自夫監禁之後與朱姘識同居大東門外昨爲陳謝氏等壽獲扭控警廳函策地方檢察廳訊究 
[救濟會查獲拐案]  
女子陸桂枝今年十七歲向在瑞綸絲廠做工前日被拐婦胡氏設計誘拐乘甘肅輪船出口當爲救濟會偵探查獲函送地方檢察廳訊究該探等旋又在廣生船三號房艙内查見被拐小孩　口年約三歲當時亦送檢察廳請爲安插 
[迷路女孩待認]  
女孩彩雲年約五六歲身穿監布短衫柳條布袴黑布鞋子前日在法租界迷途啼哭爲捕查見带入捕房昨解法公堂請示訊之彩雲因尙年幼無從取供聶讞員判暫交捕房带回拍照懸掛冉送善堂留養　家屬認領 
[貧病交迫之怨忿]  
羅店人王阿四向以拉車度日邇因貧病交迫昨至老閘橋上投入蘇州河中自盡當爲水巡救起送入水巡捕房轉送地方檢察廳請爲安插 
[自縊遇救]  
江四新建縣人熊壽潭因來滬壽兄不遇川資用带不能回里前晚在七浦路電桿上用繩自缢當經九百五十二號華捕查見解救带入捕房昨解公共公廨經中西官訊悉前情判熊留候函送上海縣知事署遞回原籍以免流落 
[判决後要求復訊類誌]  
　　某洋行用人王封記因私配棧房鎖匙行竊棧内値洋二萬元之烟土經該行西人查知報由捕房派探將王拘解公共公堂訊明判押西牢五年在案茲因被告不服判决延聖文律師禀准公堂於前日午後由王肇之裹讞與美領郭君升座復訊先由被告代表律師上堂譯訴請求復訊之理由並稱被告年輕無知且所犯者係是尋常縣案與打門進内之竊案不同中西官判候會商再核 
　　同興外國食物店執事陳岳亭控金元龍沈阿土陸續串竊値洋四百四十八元之各項食物消贓於林連生鄭滙生等業經捕房將金沈二人及收贓之林連生等一併拘解公共公堂訊明判金沈各押西牢半年林鄭各押四個月在案茲因林連生等以前項食物係向同興購買並非竊贓心不甘服特延代表朱斯芾律師禀奉公堂於前日午後復訊先由朱律師上堂聲稱林連生等向同興號購買前項食物有見證可以到堂證明是以請求復訊同興號亦延恩格利律師到堂代表並經捕房刑事科代表牛門律師到堂互相辯論王肇之襄讞員興美郭副領事判候會商再核 
[出盤廠業之糾葛]  
義幹卿在公共廨具控　升不還千元收條爾紙昨日上午由 
 
 
 

Page 11

 
 
[第十一版]  
聶襄讞會同英領卓君升坐民庭研訊先由原告代表律師上堂聲稱原告與被告股開森記灰廠計共四股原被各一股尙有孫子雲等二股合計洋四千元嗣因營業不甚發逹將廠出盤計洋五千六百元照股分派各將股單收回詎被告捐交收絛請究訊之被告亦延律堂到堂辯稱原告擅自將廠出盤且賬目不符應請堂上飭令將賬交案中西官判被告交保候下禮拜四再行訊核 
[起訴人證據不足]  
張澹秋控朱吉生將托買値洋五百元之綢緞質洋花用等情昨由捕房將朱拘解公共公廨經俞代襄讞會同英卓副領事研訊原告投訴前情訊之朱供不承認中西官以原告所控證據不足判令將案註銷被告開釋 
[被訴人交保候訊]  
英商興利洋行控吳子蕃不理定貨虧銀二千零二十三兩又方寳記投楊月波欠洋二千二百二十八元又顧虞琴控泰叔庭不付土價洋五百四十八元又馬廷錫控杜錦芳不理抵欵洋二百六十六元又毛錦豐控許春生不還押租等案昨由捕房將被告各人傅至公共公廨中西官論令分别交保候訊 
[衹可從寛開釋]  
牛行主李阿才前向李連生買牛若干頭虧欠價洋三百元足有期栗延約不付被控法公堂訊判交保料理詎管押至今已七月有餘尙未保出昨日原告又投案睛追李阿才供實在無力措交求恩成全聶讞員以管押已久如再押追須原告貼償飯食費用原告稱無力措繳遂判李阿才從寛開釋自向原告料理 
[嗎啡害人]  
奉賢商民蔡德清陶慶餘等前日具禀滬海道尹公署謂泰賢地方有售賣嗎啡虊針之夏阿友專在阮江鎭茶館内代行打針刺入肌膚名爲戒烟實則其瘾更深甚至四肢潰爛受毒殞命求請飭縣查究等情現周道尹已批飭該縣查明究辦矣 
[幸未燎原]  
美租界漢璧禮路七號門牌某書局棧房樓上於前晚九時許失火當由英美租界各救火會立驅皮带車到場救熄計焚燬書籍及門窗等物該管捕房業已派探查明起火緣由再行核辦 
[私接電線之科罰]  
法商電燈公司西人至法公堂控稱居民陶愼齋裝設電燈詎將燈泡火表裝就後尙未接線陶即私將燈線接通馬路上電桿竊用電氣察出後報經捕房查明請爲訊究旋據捕房禀稱陶實將燈線接在馬路電桿上請核訊之陶供裝燈八盞先將兩舊燈泡配上托二房東轉向鄰居某姓借用電氣並未將線接至馬路電桿求察聶讞員以該公司已經報過捕房查明實在豈容抵頼遂判開洋二百元充公再着賠償該公司損失一百元了事 
[小工自認貪小]  
徐金慶在英美工部局棧房内爲小工因私取靑鈖二十二磅被管理西人查見拘送捕房昨解公共公廨請究據徐供稱家有老父幼子每日所得工資洋一角半不敷用度因之貪小求宥中西官以徐所供是否屬實判押候查明再行訊核 
[無賴拘留兩星期]  
無賴陳章前日在虹口某號電車上摸竊蓝懷林袋内銅元由捕查獲昨解公共公廨經中西官訊洪不諱姑念初犯從寛判押兩禮拜 
[匪徒攫取金挖耳]  
婦人熊王氏至法公堂禀稱前日有事至親戚家回來在途行走詎被匪徒王阿二從背後到來將婦人頭上所插金挖耳强行攫去當即尾追喊捕由巡街捕聞聲到來帮同拘獲今已解案求請訊究訊之王阿二供認强攫不諱中西官判押一月並諭以後如再有攫物情事定當加等懲治 
[警署訊究竊案]  
　　絲廠女工郭王氏控姜阿四摸竊衣袋内現洋八元由四區崗警拘押警署在案前日經姜警正訊問之下判解司法科究辦　　竊犯顔金魁行竊蔡文富之橡皮車輪又姜九生竊方德山之棉袍長衫各一件前日經姜警正訊明屬實判蔡姜二犯各押數天 
　　泥水匠毛運生前日被同業馬阿富扭赴四區警署控稱日前毛邀民人往法租界做工晚間同宿小客棧内因飲酒遇醉身畔有現洋四元被毛竊去請爲究追經姜警正質訊之下毛不認行竊判令還押聽候偵查核辦 
[警署釋放工人]  
修路工匠胡文才因在三長里做工熬煎柏油幾釀火吳由四區岗警拘送警署已記前報前日經姜警正提訊一過判胡開釋免究 
[爭論打架]  
王阿六陳和生昨在北河南路口角互毆由印捕一併拘送捕房留候訊核又陸根才傅保金二人在西華得路向小販胡順林購物論價起釁大起衝突扭至捕房控告捕頭一併斥釋 
[浦江船隻税招商包認]  
工巡捐局出示云照得浦江船隻税向係招商包認收繳以一年爲期現届期满應行招商接替如有熟悉船捐事務情願認包者查照後開辦法到局投標聽候當衆開視以最多數者行標合行示仰商民人等一體知悉此示計開投標辦法一投標認繳每月捐欵至少以二千七百二十五元爲合格一投標日期定陽曆一月八日起一開標日期定陽曆一月十五日下午三時一投標人須開具姓名籍貫住址職業一投標人須隨繳保證金一千元由局掣給收條如無保證即阻止投標一投標人須寫明認包數目親自封函投箱届日由本局長監察當衆開視以最多數者得標一得標人應自開標日起限三日内出具認包切結加具殷實商號保狀並預繳三個有税欵逾限取消將保證金充公歸次多數接辦不得標者當場將保證金發還原給收條取消 
[飭造監獄押犯月報]  
上海地方審檢廳奉江蘇高等廳飭開奉巡按使飭開案查監獄押犯月報向應造具管收除在四柱清册按月送查上月之册限下月十日以前出詳不准延宕迭經會飭遵照在案茲查依限造送者固居多數而任意稽延者亦復不少除飭行各道尹轉飭兼理司法各縣知事遵照外合再飭行該廳即便轉飭各地檢廳一體遵照等因奉此合亟飭仰該廳一體遵照以重獄政 
[尙賢堂之星期會]  
佛敎有大小乘門之别其源流至爲宏遠印度邦貝大學敎習撒卡君以調查敎務週壓美亞各國其對於佛敎尤極深研幾明日星期下午四時聞法租界寳昌路尙賢堂特請撒卡君演説佛敎大乘門之源流慨自佛學墜地時俗緇流幾不知襌理爲何物其深知篤好者反多出於文學家該堂明日之會本埠當不乏個中人樂聞其説也 
氣候報告 
[上海徐家滙天文臺天氣測候報告]  
　　已過者之報告一月六日反旋風在中國減小其力並吹往日本福建及臺潤仍雨並延及廣東渐江江蘇七日一海隔晚降雨晨間較大氣壓大降七日下午四時前二十小時内上海氣候温度至高六○·一至低四九·六去年同日至高四二·八至低三八·二 
　　未來者之推測七日下午四時三十分豫測東海及黄海間有旋風天氣惡劣北部復起信風南部有雨及方向不定之凉風雜評二 
[國育（訥）]  
王正廷之演説體育云人之聰明智力專在腦筋之亂静得宜作息以時精神自然健爽忿怒抑警之情自然隨以消去若用腦力過度則有大損嘗見休息失時之人一遇不如意事輒以武力相待 
旨哉言乎吾於此悟國育之道矣無論古今中外其國之取民財也有節用民力也有度則其民未有不强者此休養生息之所以足重也若擾之過甚使無餘暇以安其身心則民氣不舒而忿怒警抑之情有觸必發此休息失時之國所以多武力相抗之事乎 
專件 
[蘇州西山紳民反對規復]  
縣治 
蘇州東山紳民發起禀請規復洞庭縣治一事西山紳民多數反對各情已紀前報茲因東山紳民已上公禀西山人聞之大爲驚異遂由秦維藻戚介坪徐偷榮沈大偷馬交橋戚崇功鳳錫礽鳳曾飴費肇會馬文焯蔡衛蔡鴻樓等七十三人列名公禀内務部政事堂巡按使道尹等處立案茲照錄原禀於後禀爲西山附屬吳縣人民相安不能與東山聯合設縣錄呈西山全體人民議復意見書環請鍳核立案事竊維洞庭西山孤峙太湖之中爲江蘇之門户向係屬於吳縣自宋至淸歷朝均設有角頭巡檢司彈壓地方前淸乾隆年間東山駐有太湖水利同知改爲太湖廳就近兼管東山利名錢榖並以西山合於東山旋因西山人民不便仍以西山屬於吳縣迨至光緒年間西山設立靖湖廳遂與吳縣分疆而治民國改政之初將西山之靖湖廳改爲靖湖縣都督旋於裁併同城州縣之際又將不同城之靖湖縣裁併於太湖縣西山人民咸以合於東山爲不便呈請附屬吳縣於是都督飭令省議會議如西山人民所請呈復都督西山遂定爲附屬於吳縣矣彼時因西山舊爲不同城之廳治故設有行政委員審判分廳嗣因經費不敷裁撇審判分廳西山僅有行政委員兼管警區一官此西山歷來官制沿革之原委也西山自附屬吳縣以來人民相安並無復縣思想即往來蘇州各村各有便船可搭雖涉風濤數百年來習慣已久均無不便詎知東山人民忽以聯合西山復縣爲由欲將西山行政委員經費併去設縣使西山之官消滅於無形直視西山爲甌脱之地但西山雖是貧瘠之地實爲江蘇門户地處重要歷朝均設官治民不可無官西山人民一聞此信俱屬駭然茲由上海西山旅滬同鄉刋印東山聯合西山復縣禀稿分寄西山徵集意見當經邀集西山全體人民詳加討論按之地勢兩山遙隔太湖視之民力西山地瘠民貧證以與情西山人民不願察其居心東山破壞西山有此四端咸稱西山不能與東山聯合設縣即將會議意見答復東山旅滬同鄉但是東山雄於貧財誠恐西山在滬二三無知之徒祇圖一已之私不顧全山之害與之勾結仍有朦瀆鈞聽之事用特抄錄西山全體人民議復意見書並附呈刋印東山聯合西山復縣禀稿環請俯賜鑒核立案實爲公便東山人如有朦瀆聯合西山復縣情事西山人民不能承認合併聲明 
來函 
[南滙籌賑同人致各界函]  
敬啓者敝邑東濱大海地多瘠土本年夏秋間疊遭蝗蛹颶風嘗雨等災以致收成觖望爲數十年未有之奇荒而被災之老幼男婦約計十萬餘口雖經奉撥國帑趕辦急賑無如杯水車薪斷難普及値此冬令饑寒交迫哀鴻逼野待賑尤殷同人等自慚棉薄智力俱窮爰特籌辦義賑設事務所於英大馬路保安堂内以期廣爲勸募用資救濟茲定於本星期即一月九號午後三時在敝所開會集議籌賑方法夙仰執事樂善爲懷熱忱提倡用特專函奉請至希届期台駕辱臨指導一切以匡不逮而策進行無任盼禱之至 
[粤商樂善]  
啓者敝所每届年冬承粤商領袖代募年捐茲由有隆寳號募到大洋一百十八元小洋一百十一角錢八十文台街列後華彰公記有隆和昌各五元和盛麗源公司德祥福安聯和鴻昌泰豐公司廣同昌瑞昌廣誠信下誠信永安昌遠昌各二元廣衛隆正恒隆廣瑞安廣福安昌亨亦昌華芳居正臺春元亨廣豐翠樂居會元樓廣福和生和堂裕豐聯興廣益锺安樵昇利永同昌新昌泰廣發源同昌棧廣生堂庚記永發祥恒隆永生源義泰廣裕和同永泰老悦生時和永增祥錕源同泰公昌和廣合源廣利和天香公司同安居易安居永安利長春酒樓大觀樓嶺南樓鉅興惠通永生利同芳居怡珍居永和昌安和祥簡永益均益逢泰廣盛隆福蘭堂廣濟祥永昌泰種德園保和堂遐邇齋鹿芝館潤寳齋廣　　　　　　　　　　　　　 
昇祥廣新泰永順盛源記烟行杏花樓普太和全利成永泰昌同春堂瑞裕茶號陞發鴻發各一元竹生居六角桂香潤記五角八十杏林軒周三記悦興粤和昌超倫公安問福廣茂泰廣生同利祥發有興華豐恒興耀華陶陶居益和堂廣利安廣源亨同善堂各五角滬北樓流公所鹽啓 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[帝國益談] [  佚名]  
　　元首 
帝國元首有娶三宮九嬪二七世婦八十一御妻之利益 
帝國元首有享萬歲萬歲萬歲之利益 
　　官吏　　 
帝國官吏有賞五等封之利益 
帝國官吏遇皇帝登極萬壽恩典有加官晋秩之利益 
帝國官吏有叫大人老爺之利益 
　　人民 
帝國富商互賈有納資捐官銜之利益 
帝國犯人有恩赦之利益 
帝國年老孤苦貧有得衣食者有着欽賜皇恩黄布外套沿門强索之利益 
　　婦女 
帝國女學生有入宮任女官之利益 
帝國寡婦有欽賜節孝牌坊之利益 
帝國妓女有與王爺攀相好之利益 
[宫場進德錄] [  小競]  
做官之秘訣在善　其宗旨 
鑽營有路何事不成吹拍有術何人不悦 
求官之道有三一日逢迎機會之來不可失也二日酬謝機會既至必報效也三日鑽營機會未熟貴運動也 
對貧賤有可無驕氣對上司不可無客氣對同僚不可無意氣對黨人不可無殺氣對新進不可無暮氣對强敵不可無餒氣 
做人不可無傲態然不可有傲骨有傲態則貧賤可絶交無傲骨則富貴可全交 
存心一字日狠接人一字日酷行已一字日貧居家一字日刻 
海外奇談 
[求認總統爲父之幼女] [  蓮]  
美國總統威爾遜前年接得馬利省幼女一書書日（余今上書欲求總統收余爲義女余蓋孤苦無告之女子也行年甫十有三而已自食其力素聞總統慈愛故極願爲總統之子况總統之女公子今皆長大總統亦必樂得一年幼之義女也總統得書度不至以余爲侮慢苟能鍳余之誠意者則請惠好音）云云威爾遜氏得書後未會作覆而此幼女之名氏亦不肯告諸人云 
[摩根氏富力之可驚]  
摩根氏推全世界之互富計其基本金有二萬六千兆之巨雖世界號稱富强之英美德法意五國政府一年之歲入尙不及遠甚蓋英歲入九百五十兆美九百兆德一千八百兆法八百五十兆意四百五十兆合計之亦不過四千九百五十兆而已時人稱摩根氏財政界之專制魔王宜矣三 
栩園詩選 
[讀五季史有感] [  何願花]  
天雄分鎭生如死萬歲聲旋古蹕樓畢竟大功屬張彦晋王綫好着輕裘 
火油安可攻人國牧圉居然作敎師生怕中原人笑我女兒才識勝男兒 
箭苦嶺下蕩龍舟緃火西隣不用愁珠帽金冠緃華好問州夫壻淚横流 
新儀拜殿禮非疎幾度稱臣奈若何三十筆枝空晝日不聞再晝舊山河 
宣華苑裏歌聲起皂莢和香徹良氣此身不是蜀嘉王何用酒酣悲不已 
龍蟠鳳舞魏州王葬地包含到汴梁絶代男兒李亞子銷　粉墨也登場 
玉局道場尙未停宮蛾楚楚結紅繒西王北帝應相似魏國夫人寫佛經 
做官容易唱歌難五馬周郎出敎坊宦寺尙爲新節度區區刺史又何妨 
栩園詞選 
[蝶戀花記問渠亭] [  華癡石]  
人鬲紗幃車四角車似輕雲人似玲瓏玉停向花間香馥郁喜敎扶出神仙屬翠繞珠園光簇簇久别重逢熊度何嚴肅爲碍人前　掌握黎渦紅暈雙蛾綠 
難得今宵歡會續花有連枝同把生辰祝郎髪何當卿櫛沐幔嫌沈着黄金鐲華屋無人燃寳燭儘彀魂消嫩許雞碼剥苿莉鬚低形影逐綺筵何事來催促 
釀得黄楊新酒熟還與卿謀聽我三家曲笑説情交原絶俗蛾眉祇怕多謠諑苦煞鞋兜心事觸瘦骨憐儂爲設芙蓉褥一垛愁城依舊築七年又向紅樓宿 
舊恨新歡都未足輕負何該忍使言辭駁情願明殊量十斛可堪來把文姫贖擬向粧台充健僕生也心安死也書癡福　鳳翻成勞燕獨到頭無用傷心哭 
小説 
[俠情小説紅蘩蕗别傳] [  天虚我生]  
第四章（續） 
白浪琪終不满意顧亦不再言紅蘩蕗及英國之事但與勃斯論巴黎近來現狀且謂比來家居頗不安適以一般臧獲已與主人平等太阿倒持頗難遣使言時聲容流利至足動人愛憐然亞猛心中則又别有一種感覺覺此女郎雖雜居於殺人流血之地但其沾染殘酷之習氣乃絶少良以女郎幽嫻自愛除研究歌曲外不復更問他事有時亦聞言及流血之事然非目覩其功用亦不過等於觀史史中興亡之事又何關於已身白浪琪朝夕處身於魔窟之中而獨能保其天眞者亦未始非因此也嘗有一次勃斯言及魯易十六太子之事白浪琪亟搖其手顫聲日勃斯願毌再語及此可憐孺子言之令人心碎吾當聞之當貴族强盛時當日日趨平民於死窟伏屍百萬今民黨之殺貴族母亦報復之常然而孺子何辜乃亦禁錮於黑獄之底慘無天日莫此爲甚我亦何嘗不欲援手救之以出危難特是愛莫能助亦復徒然有時吾頗恨民黨之酷無人理幾欲以予一腔悲憤盡托付於歌曲之中果如此者恐予今日且與斷頭台馬舟行抱腰禮矣既而又笑日但彼等亦不能殺我以死我無裨於事且有害也勃斯不禁微笑痴肥之頰頗現满意之容遂起而告别亞猛亦起且把白浪琪之手而吻用示愛戀在亞猛雖不自覺而勃斯視之則見亞猛之吻貼此美人纖手時其時間實較尋常爲多也因頗自慶得魚之喜白浪琪亦以美目注亞猛之身見其玉樹當風姿容挺秀亦殊足爲人愛乃日麥歇此去何以更來亞猛日唯君所命言次不勝美人知已之感白浪琪日然則君即於明日四時過我如何記取拋球場綠楊樹下即兒家也亞猛復鞠躬著者日惜哉亞猛從此墮情網矣　　　　　　　　　　　　　　　　　　　　　 
文字因緣 
[晚周漢魏文鈔序（續）] [  遠生遺著]  
故梁君所謂破古文之迷執者誠將質之百世而無疑唯謂古文毗於美術竊病其將欲抑之實以尊之古文言道言理學眞有類於包氏所謂尋常小文强推大義者究令實明大義非屬强推然其範疇旣屬濬啓智性非以發人情感則亦不爲美術美術之文惟六朝最發逹矣以彼其時崇信黄老愛重自然故想化之文最爲赡富裴頠論謂有講言之具者盛稱空無之美形器之故有徴空無之義難檢辯切之文可悦似象之言足惑遂薄綜世之務賤功烈之用高浮游之烈埤經實之賢於是文者街其辭訥者贊其旨立言藉其虚無謂之玄妙凡以明其時人士長於想像代於自然故其時文藝以詩賦爲多即奏議論辨亦尙駢儷近於賦體南朝以有韻者爲文無韵者爲筆故牧之有杜詩韓筆玉溪有任昉文筆緃横之語（包氏語）尤與西文學以律詩散詩爲大宗者相合蕭子顯南齊書傅論謂文章者情性之風標神明之律呂藴思含毫游心内運放言落紙氣運天成莫不禀以生靈遷乎愛嗜亦已駸駸乎發明文學獨立及其事之屬於天然與情感者矣若夫魏文典論謂文章者經國之大業不朽之盛事年壽有時而盡榮樂止乎其身二者必至之符未若文章之無窮斯蓋獨立之韶鐸六朝文章之先路也梁君既致力於文章顧其爲文風裁峻上瀾趣溢發竊觀歐史文藝改革爲彼土滌瑕盪穢日月光華之首基即文學之事亦將重有賴於梁君也梁君書來屬序其書且自攄其懐抱下走非能有懐抱者特一二意緒耳嗚乎吾曹此等激迫於新潮所順流而出之意緒或至爲老師大儒所張目顧覺其可寳貴而供朝夕之玩味者固自若將亦敝帚千金之遺習歟抑其别有意曾頗有合於自然進化之軌轍者歟民國四年黄遠庸序於上海靜安寺路滄洲别墅 
 
 
 

Page 15

 
 
   
 
 

Page 16

 
 
   
 
