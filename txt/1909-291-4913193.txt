# 1909 - 291 - 4913193

 

Page 1

 
 
   
 
 

Page 2

 
 
[上諭]  
　　監國攝政王鈐章九月十一日内閣奉 
　　上諭陸軍部奏陸軍貴胄學堂畢業學生照章引見按照等第謹擬奬勵辦法請分别錄用優予出身一摺所有考列上等之世襲二等子爵成全著賞給大門二等侍衞世襲二等男爵二等侍衞恩厚著賞升頭等侍衞世襲二等子爵兼世管察哈爾佐領福蔭著賞給大門二等侍衞世襲一等男爵祥楙著賞給大門二等侍衞和碩額駙品級二等侍衞世襲恩騎尉富克錦着賞升頭等侍衛考列中等之世襲二等男爵煜貴着賞給大門三等侍衞三品頂戴應封將軍宗室善鐸着賞給大門三等侍衞委散秩大臣分獻大臣世襲一等□勇公兼勸舊佐領錫明着賞挑乾清門侍衞三品頂戴應封將軍溥琳着賞給大門三等侍衞奉國將軍毓逖着賞給大門三等侍衞考列上等之分省試用知府陳昌穀着以道員分省補用法部候補主事魁瀛著以三等侍衞用宗室禮部郎中光泰著以陸軍部郎中儘先補用俟補缺後以應升之缺升用主事銜郭則涑著補授陸軍副軍校宗人府候補筆帖式宗室常貴着以四等侍衞用主事銜張敬著補授陸軍副軍校貴筠着以陸軍部主事學習法部八品錄事宗室松生著以四等侍衞用候選道法部即補郎中劉朝望着以陸軍部郎中補用俟補缺後在任以應升之階儘先升用陸軍部候補員外郎文厚著作爲本部郎中儘先補用宗室榮華著補授陸軍副軍校郵傳部學習郎中克興額著以陸軍部郎中學習俟補缺後在佐以應升之階儘先升用禮部學習筆帖式成蔭著以藍翎侍衞用宗室希敬著補授陸軍副軍校宗室毓業著以陸軍部主事學習宗室毓莊着補授陸軍副軍校徐傳元著以陸軍部主事學習宗室豐申着以主事分部學習分省試用知縣李晋祥着以藍翎侍衞用度支部學習主事錢承懋着以三等侍衞用選用理事官宗室寳文着以陸軍部朗中補用俟補缺後在任以應升之陛儘先補用宗室薩佑着補授陸軍副軍校吏部學習主事宗室厚良着以三等侍衞用宗室繼質着補授陸軍副軍校宗室長縝着以陸軍部主事學習宗室榮良着補授陸軍副軍校驍騎校崇勳着以印務章京儘先補用宗室頤慶著補授陸軍副軍校大理院學習六品推事宗室志清著以三等侍衞用選用筆帖式國源著以陸軍部主事學習知縣用安徽試用縣丞顧思範著以陸軍都七品小京官補用陸軍部候補主事慶格着作爲本部員外郎儘先補用宗室玉輝著 
 
 
 

Page 3

 
 
授陸軍副軍校宗室玉崑着以陸軍部主事學習法部候補筆帖式齊敏著補授陸軍副軍校同知銜候補通判胡同林著以四等侍銜用宗室銅錕着補授陸軍副資校宗室柏昆著以陸軍部主事學習忠旭著補授陸軍副軍校宗室毓翰著補授陸軍副軍校陸軍部學習主事宗室濟昌著作爲本部員外郎儘先補用宗室麟溎著補授陸軍副軍校宗室謙順著以陸軍部主事學習陸軍部筆帖式選用知縣盛格著作爲本部主事儘先補用宗室錫泉著補授陸軍副軍校候選七品筆帖式恒緒著以陸軍部主事學習宗室文林著補授陸軍副軍校宗室漙經著補授陸軍副軍校候選通判繼馥著以四等侍衞用宗室世昌著以陸軍部主事學習内務府卽補郎中立賢著以三等侍衞用宗室連通著補授陸軍副軍校陸軍部學習主事鍾麟著作爲本部員外郎儘先補用宗室存昌著補授陸軍副軍校考列中等之宗室恒孚著補授陸軍協軍校龔齊均著補授陸軍協軍校奉純著補授陸軍協軍校宗人府候補筆帖式式宗室志广著以陸軍部筆帖式儘先補用補用驍騎校麟濟著仍以驍騎校儘先補用宗室樂欽著補授陸軍協軍校候選知縣姜光璜著以陸軍部七品小京官補用德玉著補授陸軍協軍校宗室德通着補授陸軍協軍校同知職銜賢麟着以陸軍部七品筆帖式學習陸軍部學習郎中耆年着仍以郎中歸本部儘先補用宗人府候補七品筆帖式宗室溥露着補授陸軍協軍校選用知州璧瑜着以陸軍部員外郎學習宗室恒寅著補授陸軍協軍校三等侍衞松年著以二等侍衞記名宗室毓英着補授陸軍協軍校麟昭著補授陸軍協軍校昌陵禮部郎中光瀛著在任以應升之陛升用步軍統領衙門學習員外郎良豫著仍以員外郎歸本衙門儘先酌補廕生常麟宗室熙昌松耆承啓均俟廕生引見時再行降旨欽此軍機大臣署名奕劻假世續鹿傳霖那桐戴鴻慈 
　　九月十二日内閣奉 
　　上諭孟冬時享太廟遣魁斌行禮後殿派毓璋行禮兩廡派承蔭德壽各分獻欽此 
　　上諭郵傳部奏特叅鐵路貪劣職員一摺分省補用知府陸錫珪前 
充京局鐵路總繙繹胆大妄爲貪汙無恥候選同知王慶驥前充汴洛鐵路總繙譯貪鄙嗜利勒索包工直隸候補直隸州知州羅春煦前充京奉鐵路文案行爲卑鄙勒索有據知縣用分省補用縣丞林秉璋前充京奉鐵路站長居心險詐私索規費均着革職永不叙用其陸錫珪一員並著地方官驅逐回籍不准逗留囗囗該部道欽此軍機大臣署名奕劻假世續鹿傳霖那桐戴鴻兹 
　　宫門抄九月十一日召見軍機端方 
　　九月十二日召見軍機溥頲崔沃囗 
論說 
[論各省人民對於實行印花稅之惶恐]  
　　印花稅則各國行之而無弊者也何以中國行之而民心騷動在倡議諸公之意恐尚不能歸咎於推行之未得其時未得其法而反歸咎人民之不肯負担責任此在倡議諸公予取予求之心理固不足怪而獨怪我政府未嘗一以我國人民生計之困苦各國創行印花之法則一一細心研究之亦云傎矣夫今日我國之人民是何等之人民也自海禁旣開漏巵外溢侈奢之風十倍於昔米珠薪桂生計日艱新舊賠欵前繳後繼苛捐雜稅日有增加近又加以水旱頻仍民困益極攤派各省之海軍經費又百餘萬或數十萬不等我不知以上種種之費將從何途之從而出耶層疊敲剥無非取諸人民而已是今日之人民生計日絀困苦無告之人民也今日所行之印花稅是何等之稅則也說者必曰此各國已行之有效騐而今將以之仿行於中國不知各國仿辦此法大都頒行於憲法旣行之後各項財政機關早已釐定推行自易今各項雜捐苛稅旣未删除而各國稅則又欲取法新舊末用内外兼施在政府自爲計則得矣奈人民之不克勝任乎是又爲剥膚及隨之稅則也總之印花稅固未始不可行而欲行印花稅必須裁釐不裁釐則必不能行印花稅此固兩言可决今印花稅月始開辦而天津廣東等省民心大爲騷擾幸經端袁兩督極力勸導尚未致有暴動之舉倘政府不能體恤民艱必欲與各項雜捐同時並行則後患之乘尚難逆料今試舉政府對於直粤二省之意見而測其對付之方針直督端午帥召見面陳天津開辦印花稅之爲難奉攝政王諭與度支部商辦初十日午帥商諸澤公公意可以緩辦而不能不辦夫曰可以緩辦者是稍救燃眉之急也而曰不能不辦者則其禍仍伏諸後也此其說雖較善於不肯緩辦又不肯裁釐然終不若一面實行印花一面裁减雜捐則無論現行緩行商民終無反對之理然觀刻下政府之宗旨尚在觀望之際可行則行不可行則緩似亦非絶不知人民之疾苦者粤督電告政府粤省商民無力擔負印花稅集議罷市恐生風潮請示辦法奉樞諭切實開導妥愼辦理夫曰切實開導者開導人民以擔負也而曰妥愼辦理辦理實行日花稅也開導欲其切實辦理欲其妥愼而人民之能否擔負絶不爲提及是袁督之電等諸無效蓋袁督督粤則凡粤省之治亂安危均關粤督責任烏有不切實開導妥愼辦理之理開導之而不聽所以電告辦理之而不能所以請示而樞諭仍曰切實仍曰妥愼是與未電告者同未請示者同今觀兩政府方面之言論語粤督也曰切實開導妥愼辦理則目下似有不能不辦之勢而澤公之語直督也曰可以緩辦而不能不辦則目下似可以緩辦我不知政府究以何者爲準鵠也夫政府之所以二三不决之故亦非無由蓋已知人民之不堪荷負惟以國計支絀必欲强而行之此亦失策之甚矣若强行之而人民默然承忍猶之可也今各省人民已羣起反對則亦可以知印花稅之與各項雜捐不能同時並行矣而奈之何不急思變計也近日各省調查戶口愚民往往起而騷動譁然曰是將爲勒捐地也是將抽人丁稅也苛派勒捐人 
 
 

Page 4

 
 
民已如驚弓之鳥夫調查戶口人民已驚惶若此况遽欲實行印花稅耶又聞度支部澤尚書之言曰（見昨日本報要聞）目下歳入之數毫無把握未便遽行裁釐爲今之計亟宜先將章程妥議訂定并聲明俟印花稅行滿一年後即當體察情表實行裁撤此計亦可謂工矣夫人民難於圖始易於樂成夫所難者於方行之始耳若已能行之一年則又將成爲習慣今以行滿一年爲朝三暮四之計復以體察情形實行裁撤爲掩飾之方我恐愚民雖愚不至是也故今日而欲行印花稅不在於緩行於不緩行而在於裁釐與不裁釐有謀國之責者其曷審思而熟慮之 
專電 
[電一（北京）]  
　　粤川漢路借欵事宜歸鐵路局長梁士詒專辦 
[電二（北京）]  
　　收回郵政事外務郵傳兩部已與英使議過一次 
[電三（北京）]  
　　直督端召見時攝政王詢及袁世凱在北洋任内虧欵若干端對十餘萬攝政王諭妥爲彌補不必追究 
[電四（北京）]  
　　端督面奏請張張勳留直差遣奉攝政王照准 
[電五（北京）]  
　　初十日江蘇舉人張毓英等赴都察院呈遞銅元弊害條陳都察院定十六日代奏 
緊要新聞一 
[裁釐增稅將與各國交涉北京]  
　　裁釐增稅一案提議已久迄未實行聞政府近已諭飭駐各國欽使向各國政府探聽意向之所在現據各使覆電謂事國并不反對斯舉故政府已將簡要章程電致各使知照俾得與各國開始交涉 
[理藩部改革官制定議北京]  
　　理藩部壽尚書與左右侍郎等日前在部商定改革官制辦法大旨係將理刑徠遠兩司裁撤司務廳改爲收發處當月處改爲知印科領辦處改爲承政廳銀庫改爲丞參廳並另添設殖産邊衞兩司聞該議不日具奏請旨實行 
　　又聞壽尚書因該部所設調查編纂兩局原辦人員未能得力刻又添派副郎文惠主事崇恕鍾佑郎中文哲琿等充該局督帮辦 
[大清銀行獲利之豐北京]  
　　大清銀行上年第三届結帳獲利甚豐經正監督張允言具呈度支部稱自光緒三十四年正月起至年底止北京總行天津上海漢口濟南張家口奉天庫倫營口重慶各分行共原收官商老股股本二百萬兩續收官商老股股本二百萬兩添招官商新股三百萬兩預存官股新股一百五十萬兩又另收官商有欵一千九百餘萬兩除應付官商股本官利及官商破欵利息行中薪水用度一切外本届所得餘利連上届留存尾數共銀一百五十一萬一千五百四十八兩七錢三分九釐除遵照新章先提一成公積銀二十九萬八千二百四十二兩四錢二分五釐又留存尾數銀二萬一千三百三十六兩六錢二分一釐歸入下届餘利内攤派下餘分作十成照章以二成爲各該本行經協理等花紅以一成爲正副監督會辦各行總辦理事監事曁各員司花紅淨餘七成銀八十三萬五千七十八兩七錢八分五釐除又提存尾數銀一萬六千　百二兩七錢七分六釐連上届所得尾數銀作爲第二公積　餘按商老股新股附股先後日期均匀攤派計原領度支部老股一二期股本銀一百萬兩應得餘利十八萬兩官利六萬兩又三十四年二月續領老股三四期股本銀一百萬兩應得餘利十六五千兩官利五萬五千兩又四月續領新股一二期本銀一百五十萬兩應得餘利比照老股減半銀九萬五千六百二十五兩官利八萬二千五百兩又自二月起預存三四期新股股本銀一百五十萬兩不分餘利淨得官利八萬二千五百兩共官餘利七十二萬六百二十五兩經交大部核收並呈總結帳册一本當由度支部督飭司員按册核算數目相符卽於上月杪專摺具奏 
　　又北京總行附設諸蓄銀行自上年七月初一日開辦起至年底止半年結帳計除去行中一切開支淨餘銀七千五百十九兩六錢三分惟以開辦未久所有盈銀擬俟本年年底再行結清亦經張監督具呈度支部片奏聲明 
[中外士紳對於張相之哀思北京]  
　　學部堂憲近論本署司員按日赴張文襄公宅内照料自本月初一日起至出殯後止每日派往四員依次遞推以申感忱 
　　初七日爲外國官紳吊唁張文襄公之期是日到注者爲法潘使英朱使美費使比穆使日本伊使及使叅隨人等尚有德華銀行總理柯達士滙豐銀行總理禧在美國報會訪事馬孔明英國泰晤士報訪事穆禮遜等亦均陸續詣吊其初七日未克前往者則於初八日前往 
　　張文襄公靈柩已定於本月二十日移運回籍先由京奉鐵路運至天津由津改換民船再沿運河回至南皮本籍云 
[籌備海軍之近狀北京]  
　　籌辦辦海軍大臣洵貝勒薩軍門出洋後政府擬調肅親王暫行署理海軍事宜已有成議但肅邸刻下在喪須俟期滿方可發表 
　　洵貝勒籌辦海軍以來以培植人材最爲急務當出京時特在八旗學堂 
 
 

Page 5

 
 
挑選學生六名派赴烟台海軍學堂肄業俟學成後再派往外國肄業聞該學生等已於昨日早車出京 
　　駐英李欽使經方日昨電致政府謂此次海軍大臣洵貝勒薩軍門赴英考查海軍英政府對於此舉極表歡迎云云 
　　軍諮處前曾提議購置氣艇一事近聞洵貝勒已查悉汽艇一物以法國爲最優已定議出洋時先考查其製造之法然後再行派員往法採購 
　　海軍大學近已决計開辦政府擬聘英人爲總教習某相國謂英人摩洛達曾向李文忠公言及將來中國若立海軍願效一臂之助似可聘請云云政府現正斟酌聘訂合同俟妥定後即當電知洵薩兩大臣延聘 
[農郵兩部會奏新寗鐵路竣工情形北京]  
　　農工商部郵傳部會奏光緒三十一年十二月間據職商陳宜禧禀請招股承辦廣東新寗鐵路擬具章程並詳陳籌辦情形當經核准立案本年全路告成據該職商禀報四月十六日舉行開車禮當由郵傳部札派廣東勸業道陳望曾前往蒞會監視並勘騐工程去後兹據該道禀稱此路先由公益首站築至縣城爲第一叚繼由縣城築至冲簍爲第二叚現由冲簍築至斗山爲第三叚全路共長三十六英里有奇車站共分一十九處用欵共二百六十餘萬元按路勘查所有路線之經由工程之布置平水之高下軌道之尺寸地畝之價値水渠之疏濬橋染承受之壓力車頭吸力之磅數綱軌木枕之配用電話警察之分佈客卡貨卡泥卞之區别總局分所機廠之建築用人理財之職掌車利養路之預算悉能辦理如法開摺禀報查核等情前來查鐵路爲交通要政但能多一處自辦即多保一處利權該職商三載經營全由自辦功艱費鉅卒底於成洵能保有國權聿彰勞勩查前奏定奬勵華商公司章程内開集股二百萬元以上者擬准作爲本部四等顧問官加四品頂戴今該職商由監生報捐鹽運使銜並加捐花翎原有職銜已在所定等第之上應請准其遞加一等賞換二品頂戴仍作爲農工商部四等顧問官以資激勵而符定章九月初二日奉旨已錄 
[學部考取游學畢業生名單北京]  
最優等十三名林大閭浙江項驤浙江林志琇福建劉鍾華雲南劉崇倫福建濮登青浙江唐有恒廣東吳匡時江蘇程鴻書湖北王若儼江蘇王煥文直隸王兆楠福建朱光燾浙江優等五十二名于樹楨山東馮閱模江蘇高近宸福建王兼善江蘇陳訓旭福建周藻祥江蘇謝曉石江西梁志和福建陳步江蘇潘承福江蘇麟趾盛京彭望恕江蘇李祖虞江蘇王若宜江蘇羅昌廣東金保康浙江厲家福浙江彭樹滋江蘇汪振聲浙江侯毓汶江蘇王頌賢江蘇金泯瀾浙江曾耀恒福建唐演江蘇張兢仁浙江朱社鈜江蘇陳爾錫湖南何竣業江蘇錢漢陽江蘇劉成志江蘇辛漢江蘇夏錫祺浙江單毓華江蘇陳英才湖北周秉琨山東吳肅河南張謙廣東耀山廣東郭經廣東向瑞焜湖南陳遵統福建劉勳麟江蘇蔡耀卿直隸東煥奈湖南凌士鈞浙江諸嘉猷浙江汪犧芝安徽徐天叙湖北錢家治浙江王愷憲湖南李家桐直隸楊汝梅湖北 
　　中等一百九十名大林同浙江湖晴崖廣東廖治四川楊禧湖南金天梅直隸王國樑廣東汪祈澤浙江鄭釗福建謝健四川郭玉晴福建曹敦錄江西袁榮炎浙法莊影珂福建胡第山東李懷亮浙江彭應蕃江蘇朱文焯江蘇馮國鑫江蘇朱學曾貴州王侃江西孫潤家江蘇高方潞河南何奇陽湖北鍾霞川江西梁宓廣東王治昌直隸劉文嘉湖北劉榮澤四川虞熙正福建談錫恩湖北袁翼浙江李成林直隸張毓驊江蘇湯中江蘇梁楚珩湖北沈祚延浙江曹濬湘湖南張清澤湖北劉懋昭湖北鄧堮四川趙保泰山東章世菼江蘇郭開文四川賀德深直隸吳經銓湖北春梁滿洲紴青樾江蘇黃錫齡江蘇曾貞江西張汶堯廣東李慶芳山東過耀根江蘇邱心榮廣東鄭祭平浙江安永昌西川王淮琛安徽黎炳文直隸黃鳴盛江蘇楊　湘四川彭光祐湖北楊永貞漢軍褚辛培湖北張翅浙江汪芳績安徽陳經浙江徐家瑞江蘇朱彭年廣東丁濙福建孫德泰湖北邱在元福建沈其昌浙江馬彝德四川周祚章四川張更生安徽張影栻湖北劉重熙江蘇熊城章四川陸龍翔江蘇易翔湖南何崇禮廣東張瑾雯四川孟繼旦湖北趙曾翔江蘇張青選河南曹祖蕃江西盛在珦浙江許萬全湖北張雲閣直隸王泰鎔湖南康寳忠陜西許企謙浙江張務本直隸吳榮鈵浙江張德滋江蘇沈秉階福建盛在琨浙江余琛湖南張伯檳廣東謝存江蘇邵修文山西廖德典湖北劉彦卿直隸熊懋儒江蘇趙翼雲直隸薛光鉞江蘇江洪杰安徽博振舉四川葉衍華廣東劉濬湖北楊光湛四川吳淞山西覃壽公湖北陳光福建陳學釗貴州鄒本銓江蘇郭衞村奉天馬家麟江蘇黃預鼎藻軍吳鑰江蘇劉昌明雲南姚生范湖南李讜廣西傅廷楨湖北譚汶鼎江蘇蕭度湖南孫蔭蘭直隸葛維輔江蘇王庚西直隸區譓廣西金均廣東崔師哲廣東劉德昭江蘇王倫章直隸龔廷棟四川徐輝浙江董修武四川郝廷鍾四川郭憲章直隨楊仰程福建毛邦偉貴州蹇先榘貴州何道濰福建左文炬江西王雙岐直隸石德純安徽何膺恒湖北汪翔湖北徐景新江蘇張文良湖北柯鴻烈四川黃希仲湖南蕭友梅廣東趙一德四川嚴維坤湖北王毓崑湖南王煥功江蘇許孝綬湖南丁兆冠雲南戴汝佳江蘇陸近體山西陳培琛廣東趙鴻藻江蘇林覲光福建傳定祥湖南沙曾詒江蘇孫方方安徽吳天寵廣東張慶華湖北蔡寅江蘇陳緯四川高彤墀山東狄染孫江蘇張文廉江蘇馮世德江蘇吳成章安徽董玉墀湖北張德馨江蘇劉學成廣東劉傾虞湖南金鴻翔江蘇陳福臨江蘇金殿勳漢軍吳達江蘇涂壽田湖北汪郁年江蘇駱通湖南戴彬江 
 
 

Page 6

 
 
蘇陳王輔廣東李棟直隸李杭湖北 
[京師近事]  
　　外部　丞堂汝霖上月二十六日謝恩後即奉派赴東三省考查事件兹聞承堂僅帶該部吳部郎綺及該部主事二員書記一員於初四日出京過天津時並未下車聞須出月下旬始能回京覆命 
　　聞軍機王大臣近有更派駐英使臣之議不久即當發表撥在外務部左右丞堂中擇一簡定并聞現署左丞曹汝霖京堂有简派之望 
　　陸軍留學回國諸生日來已陸續到京鐵尚書與各堂會議擬於陵差畢後方行定期考試約須十月中旬云 
　　督練大臣鳳山近被魯撫嚴詞奏叅已紀前報現聞攝政王以鳳都護係欽命督練大臣未便派陸軍部查辦擬另派親信大員密查虛實 
　　近畿陸軍各鎭前在京城設立稽查局四處原爲整頓軍務起見刻聞鳳都護山與王都護英楷磋商現在各鎭旣有警察兵隊自應將稽查各局一律裁撤以省經費除已將稽查西分局裁撤外所有稽查總局及稽查南分局東分局等不久即一律裁撤 
　　理藩部編纂調查兩局經辦之礦産詳細圖表壽尚書原擬初二日進呈御覽嗣因所繪圖表十餘張未能一律告竣故又改定下班値日具奏 
　　崇文門稅務自上届至今頗稱得力向日外國貨値百抽三中國貨値百抽五不甚公平經局所人員力爭頗有成效所收稅欵此較前届大有增加惟聞此次保案凡係崇文門稅務衙門中人俱得列保而收稅局所人員未得叅列故局所中人嘖有煩言云 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[澳門勘界片片錄廣州]  
　　葡使對於填築前山海面之抗議葡國馬使據澳督來文内開前山華民在澳門向河北邊界之平行線之南之海面填海築地該處海面歸西洋管轄故一千九百零七年至零八年曾有兩次做此工程均經澳門官飭令停止今澳官仍飭停止不得准其續做等因當即照會高大臣謂前山華民現在如此舉動實屬違背光緒十三年之和約並且違背一千九百年彼此酌議之案據殊於兩國使臣和平商辦界務之事大有妨碍爲此照會貴大臣請煩查照 
　　高大臣對於葡使抗議之辦法高大臣自接葡使抗議後當以中葡界務現在中葡兩使正在商議當未劃界以前並無界線之可言且此係地方人民營業之事似未便阻止致生惡感特先照覆葡使一面咨請粤督札飭香山縣查明該處究竟如何情形再行核奪 
　　高大臣對於外邦誥誡之咨覆外部前電粤督轉知高欽使以劃界所議各節首宜辨明界限當將管地交通民政海防各事一切應有界限權限切實訂明庶免翻覆影射現高大臣已於日前咨覆外部謂遵照指示辦理但棘手處尚多仍當竭力磋商决不稍形鬆懈 
　　粤民對於澳門界務之電爭北京戴梁二尚書唐侍郎陳給諫曁同鄉官轉軍機外部王爺中堂鑒澳界議案葡索伍欵香山南境水陸盡失舊佔不還復增新佔居民憤恨誓將死爭乞電粤督高使峻拒勿讓香山勘界維持會吳應揚等叩北京香山館唐侍郎曁各同鄉轉軍機外部憲鑒澳界議案葡索五欵狡混侵越恭都水陸悉爲囊括民已異常警怖近閱葡使照會高使禁止華人在前山河面填海築地直指該處爲葡管轄水界被佔陸界隨亡現居民紛竄益形狼狽乞念邊黎萬勿割棄并迅電粤督高使嚴駁力爲保全恭都北山唐家十八鄉楊應鑾唐汝源等叩北京軍機處外務部憲鑒中葡界務全國視綫所集四邑密邇澳門人心尤爲注意稍或退讓實偪處此務懇認定主權根據條約電高大臣守約力爭寸土尺地不能輕讓人心團渙悉繫於此今據葡人婪索一則曰天然澳門再則曰天然屬地如任其不遵條約影響要求將何以對待彼强有力者商等抑心所謂危亦以告也伏望採擇我粤幸甚我國幸甚新會新寗恩平開平四邑紳商代表人李煜堂林護譚熙春鄭維泮等叩廣州十八甫新街報界公會轉勘界維持會鑒葡人佔界高使退讓人心憤極初六日本埠及各鄉紳商假座江門自治社大集議衆情憶恨本杜已派員演說以文明對待勸勿暴動聞省會舉員謁袁督極力維持請速行以靖人心江門自治社趙仲瑩等 
[外人絡繹游歷黑省黑龍江]  
　　黑龍江交涉局近接外務部及他省關於外人游歷内地飭屬保護之公文不下數十起綜計一星期内已有英國商人二名武官三名法國教士二名商人一名希臘敎士三名德國商人四名俄國商人十餘名日本商人五十餘名可謂衆矣　　記者曰外人何以拳拳我土若是耶而我國之游歷東省者又何其寥寥也 
[江蘇諮議局會塲紀事江寗]  
　　初十日江蘇諮議局繼續開會今將會塲速記摘要錄下（一）宣布定簡字課本案公决不成立議題應行擱置（二）宣布整頓蘇屬學務案公决交特别審查會因寗屬亦多贊成由寗蘇合議（三）宣布實行清理戶口大綱案公决併入制台議案交法律審查會（四）宣布釐定積穀章程案公决交財政法律兩審查會作爲清查辦法（五）宣布帶徵積穀補助敎育費案公决併入議員金祖澤提議案交審查會（六）宣布整頓積穀案公决交財政法律審查會作爲清查案惟七八九十各件因時已晚不及宣布 
[粤省諮議局舉定常駐議員廣東]  
　　初三日粤省諮議局選舉常駐議員到者九十二人政界藩學運三司並巡警道王會辦等均到塲監視各議員投票後由執事員開票唱名歷三鐘之久始畢核計鄧家仁五十七票蘇元瑞五十五票楊蔚彬五十四票陳警崇陳炯明各五十三票謝耀棠王國憲周廷勵吳霏各五十一票劉冕卿四十八票以上十人當選爲常駐議員尚欠九人定期初七日再舉惟是日沈秉仁梁國璿二人均得四十七票以實到九十二人計則四十七票已得過半之數以員額九十四人計則不及格政界謂照大部定章辦理故四十七票作爲無効 
　　記者按憲政館覆預撫電選舉過半數應以實到人數計算而粤省政界獨謂照大部定章辦理不知諮議局章第十條第三項固未明言如何計算也 
[直隸諮議局近事瑣誌]  
　　津友函云諮議局照章例會僅四十日此四十日中尚有禮拜休會數日事屬創舉局中一切辦事規制章程尚需時日籌議而總督交下之議案及諮詢士民之請願提諮 
 
 

Page 11

 
 
事繁時短雖有續延十日之定章各議員宜如何奮勉孜孜講求力行不怠以輔才力日力之不逮乃初五日道塗稍有泥濘竟有數人不到者又聞諮議局議塲秩序雖嚴而咳嗽之聲連綿不絶又每逢議事時議員中嘗有作誹笑聲者似於議塲規則及同人感情不無妨碍云 
分類新聞政界 
[集議實行印花稅之困難蘇州]  
　　蘇垣商務總會前奉憲飭印花稅即須實行曾經開會集議因到會人數未多爰於初十日開特别會計各業到會者約六十餘人總協理以此項印花稅係奉部飭辦之件實行在即一再剴切勸導各商共應體諒踴躍輸將而各業代表瀝訴近年生意困苦之狀况捐輸雜稅之繁重非敢違背上意實因再加此稅力有未逮其間尤以錢業紗緞業陳訴苦狀最爲痛切當時總協理以上意如此而下情如彼幾致無可措詞大有左右爲難之勢勸導至再如有可訴理由儘於五日以前到會具訴以憑據情上復撫憲察辦 
[部頒裁减冗表式蘇州]  
　　度支部咨蘇撫文云查各省現當清理財政之際節流較開源尤亟其各署局廠所總會辦提調科員等差必須一人得一人之用一切冗員亟須嚴加裁汰庶幾欵不虛糜兹特由部擬定表式（職任銜名籍貫到差年月月薪若干兼差幾處辦過事實）通行各省令其按照表内所列事項分别填注限文到一月填齊送交該省清理財政局由財政局總會辦與各局廠總辦會同妥商辦法呈田督撫咨部查核相應咨行貴撫轉飭遵照 
[看守養成所開辦情形蘇州]  
　　蘇臬詳定於蘇省罪犯習藝所内附設官吏養成所及看守養成所各情已記前報兹聞罪犯習藝所及官吏養成所均因開辦經費須一千有餘尚在籌措大約須十一月間方可開辦現在先將看守養成所開辦已經臬憲派委留日警監學校畢業生施伯榮前六合縣典史陳爾音二員充當教習蘇州府何太守爲總理先由警務公所選送警兵三十名並招考粗通文理不犯嗜好者三十名共六十名入所教授看守各項規則並教授兵式體操等項課程門類甚多以兩月畢業將來分發各屬派往監所押所等處充當看守人以期撤去管監牢頭禁卒已於本月十一日開辦聞該所每月經費需二百數十兩 
[派員辦理租界警務蘇州]  
　　蘇省警務公所以盤門外各國租界雖房屋稀少而地叚綿長且有僑寓洋商巡緝保護在在均關緊要亟應别爲一區另派巡官辦理由馬路區長管轄馬路分一二三區應將租界作爲第四區查有警務畢業生劉汝福堪以派委先行代辦月支薪水洋二十元公費洋十元均由蘇關道庫給發已呈報撫憲下札飭遵矣 
交涉 
[集議火油艇失事延燒法輪辦法廣東]  
　　七月十九日神就艇載運火油將泊光濟堂埠頭忽兆焚如時救生船設法拖往海心以免延燒别艇詎被燒斷竹鈎流泊法躉船經水巡及各救傷隊設法救熄事後法領照會南海縣以躉船損失責令僱艇載貨之錦隆店賠償經錦隆司事據理禀駁詎南海縣復迭次簽差催傳該商到領事署面商差從因之大肆訛索該司事不堪其擾經自行赴法領事署接洽惟法領竟欲該店賠二千餘元該商駁論再三未能了事各火油行商聞之咸抱不平特於昨午在光濟堂大集會議到會凡百餘人主席張濟時先由該店司事鄧某將情節及迭次縣差簽傳情形并南海札文及赴法領事署横被索賠各情宣佈請衆研究衆議此事出於意外該貨艇及貨主慘遭横禍已屬不幸即有延燒亦祗各安天命今法輪便欲索賠實屬毫無公理應由本街聯名禀請大憲據理駁覆并分投總會自治會合籌辦法據理力爭隨凝定禀詞宣佈衆均贊成乃散 
[禁止洋商内地演戲之交涉揚州]  
　　鎮埠法商文明影戲公司前次移往揚州埂子街開演經江甘兩縣禀明關道勒令閉歇等情早誌本報兹該商謂公司旣經封閉則所有損失須令華官賠償業經禀請該管領事與華官交涉 
軍界 
[陸軍秋季大操之預備鎭江]  
　　南洋陸軍第九鎭今歳秋季大操决計在本省實地演習現勘定南京價鶴門一帶爲秋操地點定秋於九二十一日至二十四日爲操期届時由張制軍偕徐統制親臨校閱惟駐鎭江步隊三十五標因今歳秋季大練習距省窵遠現奉徐統制令毋庸來寗會操歸該標統帶在駐紥地附近自行練習該標敖統帶奉札即通飭所部各營預備一切並示期十六日至二十日在高資日一帶練習届時請徐統制閱操以覘進步 
[速成畢業生派入軍隊見習清江]  
　　署江北提督王士珍奏云江北陸軍速成學堂畢業學生一百七十八名於上年十一月間送部考驗經陸軍部考取上等一百五十五名中等二十三名並照章分發各鎭試充軍職期滿發給憑照回浦候差各在案查此項學生學業初成年甫及壯若令閑散候差未免荒廢所學仍應派入軍隊分科習練更求精進俾作干城惟見習固其本分而枵腹實難從公江北經費雖極支絀而此項薪糧不能不勉爲籌及兹擬上等學生每名月給銀十二兩五錢中等學生每名給銀十兩以示體恤又由部分發來浦學生七名其未得差委者亦一律給予津貼歸入銷册伏乞聖鑒飭部立案 
[陸軍畢業生由京回省蘇州]  
　　蘇省前於光緒三十三年分咨送陸軍學生十一名赴陸軍部考驗入保定協和學堂速成科肄業兹各學生均已兩年期滿畢業回省日昨齊赴蘇撫轅禀到兹報名次列後楊卓奚葆萼華之桐孫景浩朱葆誠楊起龍湯　愔姜敬生兪全材張樹藩謝鳳鈞 
 
 

Page 12

 
 
實業 
[農工商部札委蘇省商務議員蘇州]  
　　農工商部札蘇省農工商局張觀察文云案准江蘇巡撫咨稱江蘇農工商務局兼充商務議員一差查有在籍分省補用道張察堪以派辦等因到部核與成案相符自應准其作爲本部商務議員爲此札飭遵照務將應行興辦事宜按照部章悉心整頓隨時報部總期百廢具舉利源日闢本部有原望焉 
[札飭報告商品出入數目商務衰旺情形浙江]  
　　農工商部札飭勸業道董李友觀察略云本部前奏本年籌備事宜一摺奉旨依議欽此當經刷奏連同清單通行飭遵在案查單開第二年通飭各省調查商品出入大概數目商務衰旺大概情形編成報告等語良以貨物貴賤之徵原於需求供給之故明乎盈虛消長之理乃有整齊利導之規此中消息甚微而關繫至鉅本部前訂商會章程第八欵凡商務盛衰之故進出口多寡之理應按年列表彙報以備考核又奏定勸業道官制細則亦有統計報告及各廳州縣每届年終將所辦實業製成表册申報等因現在各海關道仍援舊例每年編成貿易册於進出口土貨價目及稅欵比較載明刋行其餘各省土貨亦有造册報部者惟體例各有叅差即期限未能劃一兹因憲政之籌備力求實業之振興此項報告本年須將大概數目情形由地方官或商務總分會各就所在商埠調查進出口洋土貨總目此照上年較衰較旺各商品及其理由彙呈由勸業道或辦理商政人員編成報告限此次文到三個月内一律呈送到部其詳細數目仍按照分年籌備按續辦理合行札飭該道等務即遵期呈部勿得延誤 
雜記 
[方伯公子投海殞命之原因蘇州]  
　　蘇藩陸方伯鍾琦之大公子景珊太史因丁太祖母承重艱是以隨侍在署日前太史因其三弟出外閒遊規勸爭論太史將弟掌責一下方伯得悉當將太史大爲訓斥太史心甚憤懣遂於本月初二日獨自一人出門並未携帶行李等物數日不歸方伯立命人至南京找尋又發電至北京詢問皆無蹤跡迨至本月十一日早接天津來信始悉太史由滬趁輪北上行至中途跳海殞命僅留親筆一紙在船迨該船抵津始查得此條寄送來署方伯得信後全家痛哭悲悼不已立即赴撫轅禀請功服假十四天並聞方伯因此有不願爲官即日禀請開缺回籍之說 
[巡士逼妾賣淫之無良福建]  
　　厦門二局巡士周吉升者夙充跟丁極不安分今正充當巡士後到處訛詐積得造孼錢數百元乃告假半月上省以百八十元購一少婦作妾到厦後即將該少婦送入娼館已則坐收其夜合資少婦不從周乃百般凌辱少婦不得已昨晚投海自盡當被義和洋行水手任長旺撞見救起問明情由怒不可遏以周充巡士買妾賣姦有干法紀迨妾不從復敢拷打威逼以致投海畢命實屬天良喪盡乃據情作禀并少婦送交巡警局以憑核辦 
[錫類善堂之聨設蘇州]  
　　蘇垣錫類善堂經費頗裕本係掩埋暴露棺木之需從前尤紳先甲辦理時極爲注意力加整頓隨派司事遇有暴露棺木即行掩埋兹經某紳接辦後堂務日益廢弛現在草橋言橋均有暴露棺木臭氣薰蒸各處亦數見不鮮目下疫氣未凈該堂置若罔聞幾同虛設云 
清談 
[讀易有感]  
　　履象上天下澤天極其尊澤較地而逾卑上下各安其位而無覬覦之心此君民交泰之見象也五居尊位四陽輔之剛中正履帝位而不疚具大有爲之資無自暇逸之志宜 
　　利有攸往矣而夬履之厲咥人之戒聖人惕然懼之以故人君之於天下也不惟其諛而惟其諫不惟其嚴而惟其和不惟其臣人之匡輔也而尤在于民庶之推戴彼夫泰山之高非金玉丹青也皆土也江海之大非甘露醴泉也皆水也九五之尊非天帝大神也皆人也昨乎此而誹謗之木敢諫之鼓而師箴而瞍賦而朦誦而庶人謗而士傳害而官司相規而百工執藝事以諫皆君人明目達聰之資以鞏固其天澤之名分者否則陽健于上隂說於下有將順而無匡求上不知其眇與跛也而顧委以視覆之柄下亦忘其眇與跛也而尚矜其視履之能力小任重窮大失居非干夬履之戒即蹈咥人之兇彼今之主持憲政者惕然於越權之擾礙而重寄其權於監督者其亦果何所敢義耶庸敢即一言以正告曰君子觀於易而玩其占 
雜著 
[明夷草（錄國粹學報）]  
　　括囊无咎旡譽當天地閉賢人隱之時晦處靜俟不俟智者而始决然亦有以言維世者則是不有其身而後有其言蓋離騷天問欲問天而天不可問豈得已哉易曰括囊旡咎旡譽咎舉兩言之分明虛左以待第一流矣中正之道旡偏旡倚人非不知其美也但爲私意所蔽不覺偏此偏彼請看七級浮圖一架房子規矩稍踰安能長久一悟及此亟欲反邪已成錮疾不得不咎始於蒙古人有蒙養有胎敎非迀也蒙以養正聖功也習以性成聖賢同歸此而已矣 
　　讀易至於克家不禁擊節曰甚矣人之望子也易之善取義也父而賢當知美者難爲繼父而愚當知幹蠱與克家君之須臣亦猶是也寗論尊卑厚薄可不爭氣忝臣職哉 
　　今人訟惟恐不申如有能申之者不遺餘力亦世道迫人寗料千虛難當一實乎然聖人繫訟曰孚矣猶曰窒曰惕曰中吉則是非不必太分明人能以理自勝則决不生勝人之想矣 
　　誠能動物雖理之常余嘗信理率眞稍不見信便至指天誓日皆求知於人而不知實踐其誠之過觀比之初有孚比矣且盈缶矣而其吉之來且曰終終則非所計矣曰他他則屬意外矣常有一事而事後乃知常有一人而身後乃見者禦塞莫如重裘止謗莫如自修雖到底有個眞是豈聖賢意想所及哉 
繫泰至三即平陂往復之將來係否至四即有命无咎疇離祉循環之理固然而聖人憂盛危明扶陽抑隂之意更莫有切於此者今人處得意之秋猶嫌不足不知日　之離矣一日失意便多怨尤豈旡咎之道乎然禍兮福倚福兮禍伏泰極而否必然之理可勿恤也否極而泰來理亦或然仍不生妄想乃樂天知命故不憂之道 
　　令終之道從古爲難聖人保之以謙謙亨所以君子有終六爻皆吉天地之理惟平平則不盈得不令終勞謙君子萬民服匹夫匹婦皆能勝予君子實先服於民匪獨永福亦以審德也（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省開辦諮議局專件 
[江蘇諮議局議案]  
　　議員丁祖蔭實行印花稅輕减田房契稅議案 
　　部定新例契稅每兩三分外加徵銀六分數近値百抽十而近行印花稅章程田房契亦俱列稅項跡涉重徵西國註册稅雖與印花稅並行而註册爲証明契約含有報酬性質故稅從其輕在英國則專課印花不行註册稅今中國仿行印花稅之始益以契稅加徵民間擔負過重人心易於騷動擬請諸督撫以利害達部契稅一項暫從舊例徵收庶不妨碍國家印花稅之實行而民間得免重徵之累贊成者陶惟坁蔡璜金祖澤錢崇威費樹達劉永昌 
　　副議長仇繼恒提議治匪問題 
　　青紅帮匪遍地皆是刦搶之案日有所聞良民不能安枕伏戎於莽良可畏懼除大帮梟匪應另籌捕剿外先爲簡便易行之法 
　　一會同自治先清内匪外匪非有本地内匪交通窩頓不能停留生事近聞各鄉村誠每處輙有者名匪目獨覇一方以次收招徒黨横行生事姦佔婦女訛詐民財甚至勾通外匪大幫行刦本地正經紳董多半畏事不敢驚惹即或激動公憤聯名送縣略加懲治若輩賄買差役串通取保是其慣伎州縣偶不經心任令保出修怨尋讐益無忌憚爲害何可勝言現擬地方如有此等惡匪由公正紳董聯名具呈報告本州縣地方自治公會由會派人秘密調查但不可露洩致令聞風起寡如果確實由會代呈州縣官署切實懲辦長期管押若遇取保亦須交由自治會查明具呈始能釋放 
　　一移送警局罰作苦工班廳押犯太多勢不能容惟有移送警局鎖押管領令其清理街道平治路途俟苦工人滿再行移送習藝所以爲學成釋放之次第 
　　一嚴禁會塲唱戲賭博匪人不能無故聚集也鄉間賽會開塲唱戲大放賭局於是匪人連翩而來呼朋引類麕集一處始而聚賭繼而搶刦鄉愚游手或本不事事或博負過多勾引入羣蔓延愈廣令宜禁止會戲以迎神賽會糜費之資作爲公益會塲不開賭局不放匪人自然無從聚集矣贊成者孫啟椿王嘉賓方瑜侯瀛唐慶昇王乃屏嚴懋修 
[浙江諮議局議案]  
　　清理田畝議案 
　　理由 
　　（一）依諮議局章程第二十一條一項議决本省應興應革事件清理田畝爲革除宿弊之事宿弊旣清即有可興之利是爲興革事件而田畝宿弊各省情形不同清理之法自當因省而異故此項提議爲本省應興應革事件（二）浙省原額田地山蕩四十六萬四千餘頃今據三十四年之報告尚存荒蕪未墾田地四萬四百餘頃居原額十一分之一其間沙淤石積蕪穢不治者固居多數而客墾之隱糧民居之侵佔所在多有隱糧侵佔之弊不清則關於田畝之地方稅將來必無公平之準故當清理（三）浙自兵燹後魚鱗册散失各州縣所儲賦役全書闕而不詳以致莊册隱混弊竇叢生或甲縣之地散入乙縣謂之寄嵌或此都之糧併入彼都謂之飛洒此關於經界之糾葛故當清理（四）因前項經界之不正於是民間有田産已失而不能免賦稅者有以少數之産而納多數之稅者此關於人民之負累故當清理（五）浙産戶向無執業印單以各項田地從未清丈在官者以莊册爲據在民者以印契爲據亦有併不稅契者於是盜賣串吞經年糾訟欲憑契據則兩造各有執持稽之糧串則或在農佃之手或存莊保之家總之戶名與現主不符絶售與典戤相混非有業單易於影射此關於民間永久之世業故當清理（六）浙省田地之種類恭讀會典所載其名有四曰民田曰屯田曰沙塗地曰馬廠官地民田爲民間承墾之田凡山田蕩田公田學田屬焉屯田即各衞所屯津田租沙塗地則爲江海漲沙及湖壖塗地馬廠官地則爲旗地牧地日久變遷種類混淆衞田併入縣地屯戶散之民間頃畝畸零尤難究詰沙塗地之滄桑更甚此關於田畝種類之不一故當清理 
　　辦法 
　　一註册無論何項田地清理之法不外乎隨田起糧的戶管業而已清理之次第應先從註册入手就目前收租管業者或農戶耕種自田者各按區圖鄉圩多設分所令業戶携帶契據或近年糧串由各該所騐明照單註册 
　　二填給登記劵註册之際應即由各該所按戶填給登記劵其劵分爲三聯蓋用廳州縣印以一聯絡執以一聯存該廳州縣以一聯儲於各該所均依式填註以憑稽核 
　　三清丈田地註册各州縣應同時舉辦註册給劵旣竣其間有畝數不符戶名小符及莊分圩分之歧異則當據册清丈遵照部定尺寸畫一弓式以釐定其版籍而校正其畝分果能詳實無誤即可弔銷舊有之莊册（未完） 
本埠新聞 
[商團公會會友赴松打靶]  
　　前日南市商團公會及商學會均在商務分會内開會一時各團友齊集會塲即由商團公會司令員提議禀明江南提憲劉軍門於十八日赴松郡提署前大校塲試演打靶應將應用軍械洗擦光潔以便届時同赴操場會齊乘火車起程並定期二十五日令各團友同赴該處物産會叅觀以廣見聞 
[華商義勇隊又獲銀杯]  
　　華商義勇隊屢得銀杯均紀前報兹悉上海萬國打靶會一千九百零九年賽鎗奪彩内有及批銀杯頭彩又爲華商義勇隊排長胡筠秋所得共打六十六分三彩爲華商義勇除棚長 
 
 

Page 19

 
 
陸葆泉所得共打六十二分 
[張園演技紀盛]  
　　前日張園由義振會特請大力士演技助振一時馬龍車水冠蓋如雲於二時開塲先奏音樂風琴韓秉謙戲法各極其妙旋即大力士未士依夫倫君登檯獻技直令觀者撟舌後用龍飛塌車中載數十人由大力士在安塏第拖攬一周不意攬繩時接時斷致爲時已六下鐘遏阻汽車一技惜未能獻也 
[虧欠巨欵之糾葛]  
　　大清銀行等三十餘戶環控賈品筱倒欠馑欵訊押在案昨日復訊原告延担文帮辦費烈律師上堂譯稱現原告均在堂上香港曾否回電應請訊追中西官察核禀詞以汴梁各商被欠爲數最巨着原各將所取被告現洋二千四百九十八元一角一分暫存公堂判賈送道轅移解河南訊究 
[密拿革黨王金發]  
　　上海縣田大令接奉道憲蔡觀察札開奉浙江撫憲增札開革命黨王金發逃在上海西門内外專向各小洋行私行購買鎗械子彈等物煩爲飭屬遴選幹練探捕覔線嚴密訪查務獲究辦等情大令查王金發係昔年曾在英租界鎗斃汪姓漏網之犯立即飭差速將該犯嚴拿務獲 
[城内]  
　　行主挾嫌○酒客吳裕旺前日投縣喊稱裕大酒行主莊違泉向包酒捐因同業不服自向洋關完納因此挾嫌前日將小的毆打頭額受傷請究大令諭飭補詞候驗 
　　溺斃兒子○浦東龍王廟鄉人陳興發子阿狗向在兪友山貨船爲夥前日與李萬全在龍華口角发致落河溺斃至今尸身無著陳興發得悉到申尋見兪友山仝至龍華打撈仍未撈獲李萬全逃避無蹤昨日陳興發奔投縣署喊請伸寃大令准之 
　　札縣查辦○水爐公所董事徐順卿前控邵招福即邰招福串通婦人傅陳氏揑名誣控當奉道憲批飭公共公廨查辦在案徐順卿以此案始末均在上海縣控訴即邵招福傅陳氏亦均住在城内到道禀明求請飭縣查究觀察准如所請遂札縣查辦矣 
　　旣獲又逃○南匯縣境兪家橋某米店日前被盜行刦當場捉獲盜匪六名雇船送縣詎料駛至黑橋鎭左近竟被逃去五名祇有一名未逸禀知縣尊畢大令親自下鄉踏勘昨日移文到縣請派捕　仝恊緝 
　　請追貨洋○新北門内森和板木行夥沈仲甫扭水木作主陸晉卿到一路巡局禀控稱去年包造房屋往來貨物結欠洋一百元往討游約後立本作期票兩紙許本年三月付清至今仍分文無著扭請究追别駕判送縣究追 
　　偷竊古玩○周玉培在新北門内開紅木作初六日有前法國領事遣張右卿交付古磁器皿六件囑配架子當晚失去翌日見黃木金銅作學徒徐金福將原贓古磁水孟到仝業張有卿店抖售當即扭解一路巡局請究徐金福供年十四歳前日遇見不識姓名之人將水孟交付囑往張店售賣伊站在門外後被張姓扣住彼即逃逸不知住在何處並不認識無從指交當由游巡官將此案移縣查緝昨由捕頭徐文查明實係周玉培樓上借住做玉器生意之沈福壽所竊遂將沈福壽拘住盤詰稱父名老四在宏源眼鏡店爲夥所竊之贓均各寄存等語該捕即仝沈往弔贓矣 
　　道批○華信公司職商傅財新禀批前據繳呈捐票一百三十六紙捐數甚鉅是否相符業經由道移送浙省厘局核對兹乂電准厘局復稱塘柴捐票根各卡尚未繳齊已排遞札催俟繳齊即核明移復等因著即知照 
　　官事○上海縣知縣田寳榮病仍未痊昨日又專丁到道續假一天松海防仝知查燕緒禀銷奉委滬軍營點名放餉差　浦東高陸行工巡局委員嚴善增禀見三林塘巡局員汪鳴謙禀請銷假 
[南市]  
　　家丁路斃○新任崇明縣知縣前浦東二路一區正巡官沈雪門明府到任後遣其家丁某甲率同嗣君乘坐朝陽輪船來滬迎其眷屬詎該家丁中途病發在船物化由該船主報知總工程局即將屍首舁置信泰碼頭旁當由局中派探查得死者原籍湖南當令其家主從速收殮 
　　移弔贓物○法租界捕房昨日派探帶仝小竊張元殺金三耒二名至總工程局報請派探協仝至再興川麗成發等押店查吊布皮袍緞馬褂呢布又帶王德喜一名到局在乾茂押店吊獲布褲後又帶至南區境王家弄烏山船管帮鄭有根家因該竊在内窩頓搜出當票十紙帶回解廨歸案訊究 
　　車夫要求○前晚新舞台散場時有東洋車夫劉森年停車碍路由巡士斥令移開不遵拘至工程局暫留忽有仝帮二十餘人到局要求釋放逐出不准昨將劉解案訊明判押候查明再訊 
　　挑夫疲玩○南區清道處移送挑夫曾光西一名到局請究以履次違抗疲玩公事訊明屬實判戒五十下從寛斥退 
[閘北]  
　　懲竊賊○長江積竊歸得勝吳鑑堂等前由偵探隊在南京火車站緝獲昨奉警法科訊實判發往寳山縣監禁五年 
　　捉拐子○前日四路二區巡士童同福張長林將住居均濟里之陳全福及陳妻戴氏並女尼志海女孩劉小八子周大毛子等一併拘局禀稱陳形似拐匪舉動可疑應請澈究蕭副巡官即命移解一區經黃正巡官諭飭拘留候訊 
　　控買辦○吳卿仁住均濟里昨扭志美洋行買辦謝枕山之包車夫倪阿二至四路二區控稱前倪代謝向身兄似梅借銀一千兩屢討不還現謝生意已歇避匿不而反令倪來私運衣箱什物是以扭案當由該區移送一區經黃正巡官訊得謝匿居法界判倪暫押著吳自投法公堂控提核辦 
　　做見証○王和通控妻夏王氏私逃經黃正巡官訊供不認判氏還押候查在案昨王邀到該氏前夫之叔夏順金投案作証據供十年前因該氏不守婦道由其夫價賣與王和通爲室近與和通之姪王陽慶通姦偕逃請辦判氏掌頰二百下交王領回管束 
[新租界]  
　　小販留意○新閘捕房捕頭前日諭飭上差中西印捕凡遇沿街喊賣水果食物等各小販務各一體拘罰以故日來各販戶受罰者日有多起 
[英租界]  
　　揮之不去○過犯蔡九富任阿星萬小四子張桂林等均逐出租界復來由探查獲訊供不諱判蔡任各押西牢一年萬張各押九月期滿仍一併驅逐出境 
　　賭檯望風○虹口賭檯上所雇之望風人李樹泉前日因入租界誘賭被探查獲於昨解究訊供屬實判李押兩禮拜 
　　逞武罰洋○錢友生陳祝生王立甫三人因打毁四馬路一百號鳳仙閣妓女房内什物並毆老閘捕房華捕當被一併拘入昨日集訊據探禀錢等三人由捕房存洋四十元保出未到等語判將保洋卅元充公尚餘十元分給龜奴王阿茂與華捕爲醫傷費完案 
　　欠銀不理○英商來興洋行控周文桂欠銀不理一案昨日傳訊判周銀每月繳還原告銀一百兩分期拔付 
　　拐騙貨物○李鴻生因騙怡盛昶貨物被控捕房於昨由探解奉公堂訊供不諱判李押四十天德商利康洋行控毛寳卿等串騙貨物案内之歸人王李氏昨奉復訊氏供與毛姘識月餘不知詳情求察官以氏未悉毛等行騙姑寛判氏開釋 
　　一女兩嫁○吳安生控妻母徐徐氏將寡 
 
 

Page 20

 
 
女再醮伊爲妻復又轉嫁與章芝來等情於昨解究經中西官訊明以徐徐氏實有不合判押女所一月期滿交保吳徐氏交其二婚夫交保領回章著自行回甬向蟻媒孫趙氏索還身價 
　　夫婦串拐○沈少卿與妻沈吳氏串拐無錫婦人徐月梅之七歳女孩查獲解究訊供不認判沈夫婦分别押候查明再核 
　　不認佔地○英商伊利士控莊富南佔地造屋等情判莊交保拆讓在案詎莊復偕洋東投訴此地並未價賣係被地販馮振揚雷汲安等串盜請察官判莊限七天自向原告料理 
　　保人倒運○德商克魯森洋行控董炳水虧空銀兩董妻蔣氏將董藏匿將氏傳訊判交保限三天交人在案昨奉復訊氏又避不到案由探將氏之保人錢小毛傳至公堂請究判錢押限一禮拜交氏到案訊核 
　　騙吞金戒○女子奚姑妹王阿英控婦人倪阿妹騙吞金戒二只等情於昨解究中西官以王所控無憑不追奚案有因判倪押候交還原物開釋 
　　冒探拆捎○婦人金王氏控吳阿二冒探拆捎等情於昨解究判吳押一月 
　　串拐人妻○拐匪張申林柳玉亭因串拐蔣仁啓之妻沈氏押與鴇婦張王氏余王氏家賣娼被蔣偵悉控請捕房派探將各人一併查獲昨解請究判張柳兩匪各押西牢二年兩鴇從寛斥釋氏交其夫領回 
　　欠洋照付○己閉丹鳳髦兒戲園主趙春廷因欠看門印人工洋不付被控公廨昨奉復訊以趙將洋照付判令將案註銷 
　　冒稱親戚○甬婦裘朱氏控裘雲興冒稱親戚入室借洋乘隙搶取金押髮等情於昨解究中西官訊得氏夫現在東洋將次到滬判裘押候氏夫到案認明是否親屬於禮拜三復訊核辦 
　　地皮紏葛○寳醫生控曹文泉地皮紏葛一案因曹在押圖逃由差追回於昨解究判押三天 
　　延不料理○英美工部局控前開大觀戲園之趙曉峯不遠捐欵洋一百餘元訊判限繳在案兹因延不料理於昨復訊判趙再展限兩禮拜清理 
[美租界]  
　　失火飭查○前晚西華得路二百三十二號乾元烟紙店失火旋即救熄昨日捕房因該店保有火險飭探查明核辦 
　　趕猪被拘○張雲嘉昨日趕猪一羣經西嘉興路將某西人之汽車撞損　輪由捕拘入捕房詢釋候傳 
　　賣栗新法○周木定在海寗路擺設栗子灘以留聲機器引致買客昨有住居該處之某西人以其妨碍安眼報知捕房飭探查核 
[法租界]  
　　三人同宿○袁福泉（即姚福泉）之妻許氏因與棧夥葉祥生姘識偕同姊妹行劉傅氏楊小妹等在棧姦宿當經拘獲訊押在案昨日解訊小妹之姊朱楊氏劉氏之母傅張氏等亦均投廨候示許氏供前日出外做湖絲在途遇見劉氏小妹同往客棧三人同宿一房並無與棧夥葉祥生有姘識之事現願隨夫回家劉氏等供以後不敢再住客棧葉供留宿婦人係棧主之事小的無能干預亦不敢與住棧女客同宿判許氏交本夫領回管束劉氏小妹給伊母姊具領葉旣無通姦情事從寛開釋著傳諭該棧主限十天内將棧關閉如違發封 
　　賖表濟急○洪阿三賖欠某鐘表店時表日久不還一案昨日解訊原告施祥生投稱在某鐘表店爲夥洪來賖表一枚言定翌日還洋因逾時不見往索詎併生意已歇直至前日尋獲送究捕房抄出洪之身畔尚有票一紙察得係當日所押洪供因有急用當去求請陸續拔還判洪押攸一禮拜限交當本五元贓票給施領去 
　　是否行竊○薦頭店主康金榮前薦金良卿之妻某氏至開蛋棧之陳姓家爲傭於八月間辭歇後陳即以該傭行竊銀練衣服等物控諸公堂昨日提訊康供金妻並不行竊因不願帮工陳姓即誣詣竊物金稱妻子現在垃圾橋某姓家爲傭實被誣害官以兩造旣俱在城内判康送縣訊辦金斥退 
　　積欠房金○徐木言所開之客棧積欠邵惠才房金洋五十九元屢索無付控由公堂將徐提訊判令交保限兩禮拜先還洋三十二元尚欠租洋一月准予宕欠拔交 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[江蘇諮議局議員席次]  
　　孟昭常一號沈臧壽二號莊其仁二號丁祖蔭四號張家鎭五號龔世清六號高梅仙七號汪秉忠八號善潤九號叚慶熙十號史耀堂十一號吳榮萃十二號姚文柟十三號劉永昌十四號周宏順十五號潘鴻鼎十六號張鑑泉十七號潘承鍔十八號楊廷棟十九號馬敬培二十號施雲鷺廿一號李鴻籌廿二號盛之驥廿三號秦錫田廿四號蔣炳章廿五號穆湘瑶廿六號顧忠宣廿七號沙元炳廿八號蘇高鼎廿九號蔡璜三十號方　還三十一號金祖澤三十二號謝源琛三十二號朱祥黻三十四號吳鴻基三十五號仇繼恒三十六號張蔭穀三十七號張開圻三十八號陳允中三十九號朱繼之四十號錢以振四十一號劉廷熾四十二號儲南强四十三號顧詠葵四十四號蔣鏞四十五號陳慶年四十六號雷奮四十七號秦瑞玠四十八號費樹達四十九號陶惟坻五十號蘇雲章五十一號于定一五十二號王士傑五十三號馬良五十四號吳佐清五十五號狄葆賢五十六號屠寛五十七號金詠榴五十八號朱家駒五十九號王錫爵六十號趙鋐鉦六十一號朱莘生六十二號張鷂第六十三號延祥六十四號王乃屏六十五號洪錫範六十六號張謇六十七號馬士杰六十八號孟森六十九號陶保晉七十號王楚書七十一號趙衡七十二號孫靖圻七十三號張鴻鼎七十四號夏寅官七十五號忠俊七十六號侯瀛七十七號孫啓椿七十八號蔣士松七十九號張允顗八十號嚴懋修八十一號林可培八十二號唐慶昇八十三號陸祖馨八十四號孫寳書八十五號譚慶蓮八十六號紀樹鎔八十七號黃端履八十八號蔣鳴慶八十九號陳官彦九十號周澍年九十一號方瑜九十二號凌文淵九十三號崇樸九十四號邵長鎔九十五號王嘉賓九十六號梁菼九十七號馮珍文九十八號許鼎霖九十九號葉蔚一百號顧瑞一百一號黃炎培一百二號嚴師孟一百三號王以昭一百四號朱溥恩一百五號張伯英一百六號胡伯言一百七號王立廷一百八號趙承霖一百九號凌鴻壽一百十號朱方曾一百十一號張延壽一百十二號周虎臣一百十三號王化南一百十四號顧鳴岡一百十五號姜光輔一百十六號朱開甲一百十七號錢崇威一百十八號何恩煌一百十九號胡麗榮一百二十號瞿樹榕一百二十一號黃應中一百二十二號趙瑞豫一百二十三號夏曰琦一百二十四號謝保衡一百二十五號 
來函 
　　江蘇諮議局辦事處來函初七日神□□載本局議員吳榮萃夏曰琦因丁憂缺席而議長等以爲疑問欲請行政長官解决等語殊淆觀聽查丁憂大故百日内缺席有何疑義且無論此種大故爲無疑即果别有可疑本局亦自有審查之責何至遽請示於行政長官除函請□□報更正外並懇賜登來函以免誤會 
要摺 
[伊犁將軍長庚等奏伊犁武備速成學堂兼弁目學營兼弁目學營畢業期限續展一年等摺]  
　　奏爲伊犁先後創辦武備速成學堂兼弁目學營擬請將學生畢業期限改照陸軍小學堂章程續展一年估計經費開單立案並請將創辦人員擇尤給奬恭摺仰祈聖鑒事竊奴才長庚前因伊犂民智未開籌備邊防需才沈亟擬照陸軍小學堂章程參以江北武備速成學堂辦法先設伊犁武備速成學堂兼弁目學營於伊犁新舊滿營錫伯索倫察哈爾額魯特等營挑選學生一百名學兵三百名先敎以普通兵事次敎以步馬砲工輜各科專門兵學將授課時限酌量加增以二年畢業聘訂敎習選調敎員咨由奴才廣福就伊犁原有養正學堂量加擴充挑選學生一百名於光緒三十三年九月十八日開學經奴才長庚於是年十二月二十九日在新疆省城將大概情形開學日期奏明在案三十四年四月奴才長庚坻任後復飭催將學營房舍講堂操塲修建完竣學兵三百名一律挑齊於上年九月學生年滿考試後騐收入學分科敎授本年暑假前季考之期奴才等親臨考試按兵學分科命題逐一閱看各卷該學生等程度皆有進步學兵考以問答於兵學各課　度及算學加减乘除亦能對答詳明於城内小校塲按步馬砲工各隊次序分挑演練俱尚合法操畢赴體操塲閱看噐械體操越日在城外舉行野外操練先以散隊由抵窪處陸續漸進繼分數路伏地發鎗步步搶進迨與敵兵逼近馬隊從旁包抄各藉與勢攻衝起伏亦均可觀統校内外塲各科所得分數叅以平日功課册行檢栅所列分數核定總平均分數第其高下列名榜示並酌加奬賞當堂勛勉勸其怒力向學伏思伊犂極邊重鎭非講求武備無以立自强基礎非儲育人材無以振尚武精神奴才長庚前請設立武備速成學堂兼弁目學營始意原以時機日迫邊局日危冀可早程一日之功卽可早得一日之用又因地居邊逺瀚海程遥不獨延攬教習人多視爲畏途師資難得即各學生學兵係由錫伯索倫等營挑選而來性情習尚旣不相同文字語言亦復各異事屬創辦方虞扞格難通不意未及二年外表内容均尚步伐整齊動靜有節實非奴才等始願所及料推原其故實由該學生學兵等世受國家豢養之恩又係生長邊陲兵燹餘裔其平時所負志願所具性質均與軍人相近且敦厚誠樸眞性未漓故能發奮嚮學日起有功而創辦各員又均熱心敎育不憚煩勞懇懇懃懃克盡職務人一已百人十已于是以收效如此之速因思該學生學兵等均係本地之人敎成一兵即可得一兵之用較之遠道征調借才異地者獲益甚多其中旣有可造之材與其圖效自前急就程功不如稍假歳時益求精進以養成完全資格奴才等反覆籌商除弁目學營所挑學兵三百名擬俟 
 
 

Page 27

 
 
二年期滿撥入陸軍充補目兵編配訓練外其武備速成學堂原定兩年畢業期限擬請續展一年作爲三年畢業庶幾學期校寛功課不致躐等造詣可以益深嗣後即照陸軍小學堂章程以學生一百名爲額接續按班挑選考取入堂肄業以副朝廷育材重武之心以備異日禦侮扞邊之選所有一切欵項均係在於奴才長庚奏准撥發邊防經費内均挪動用據該學堂總辦察哈爾領　大臣博貴將應需各欵分晰開報前來奴才等覆加查核均係力求節省並無虛浮另繕清單恭呈御覽應請飭部立案以重欵目查奏定陸軍小學堂章程每届年滿按其成效准擇尤爲出力已員照章請奬今學堂開辦已將二年成效可按所有創辦該學堂事務之總辦總敎習正敎員等於伊犂風氣未開之先創始振興力任其難不無徹勞足錄謹將銜名繕具清單分别酌擬請奬應懇天恩俯准奬叙以示鼓勵其餘辦事出力各員可否俟三年畢業擇尤彙保之處出自逾格鴻施除咨明度支部並飭取各員履歷學生學兵花名年歳旗佐清册咨送陸軍部外理合恭摺具陳伏乞皇上聖鑒訓示謹奏宣統元年九月初二日奉硃批該部議奏單二件併發欽此 
國外新聞 
[英國財政預算案近聞]  
　　初十日倫敦電云英國財政大臣喬治君宣稱現因預算案稍有變動故彼擬定之預算將短英金二十五萬磅威士忌酒已銷路已减百分之二十所增之稅僅可得其半數此外扶助失業人民費約須英金二十萬磅兩共約短英金五十兆磅故不得不動用公積金以爲彌補又謂各新稅除威士忌酒外他項尚好至死人稅原估英金一百三十萬磅大約可逾此數之外 
[南美發見煤油出産地]  
　　初十日南美洲智利國南部近發見絶大之煤油出産地 
[智利國糧興軍]  
　　初十日柏靈電云智利内閣决議要請國會批准發欵英金四百萬磅以興海軍 
[巴拉瑪運河通航之期]  
　　初十日柏靈電云據華盛頓電稱巴拉瑪運河將於一千九百十三年之前通航 
[日本在巴西之營業]  
　　初十日栢靈電云日本某公司已在巴西京城購屋一所撥在巴西興辦極大之殖民事業 
[香港政府之善政]  
　　初十七香港電云香港政府已租借黃浦船塢拖船大維特其里斯號偕同英國水雷驅逐艇乾納斯號海恩台號滿載糧食前往救濟近今大風遭難之各民船 
[腦威商船船員遇救]  
　　初十日香港電云英國軍艦拂洛拉號已將腦威商船拉搿那號餘生之船員救起明日可以載抵香港 
[俄皇游意消息]  
　　初十日倫敦電云意大利各報皆載論歡迎俄皇措詞異常懇擊謂俄皇比届游意俄意協約或有可成之望兩國不得並將締結商約惟德國各報皆恐俄皇此遊有碍三國聯盟云賴考里其及其四圍之鄉已成陸軍及警察之營壘每一田内及農人之草舍均經派兵看守諸色人等均不准入境十一日倫敦電云俄皇已行抵賴考里其卽經　皇接見同駕入宫俄國外務部大臣伊斯華克君通告法國外務部大臣闢匈君謂俄皇歸途過法時將接見該大臣大約伊君亦須與之會談各務云十一日倫敦電云俄皇與意皇之相會情頗懇擊俄皇所過一路觀者皆高呼致敬意國各報謂意俄相親殊可歡賀此事與三國聯盟並無損礙維也納各報皆信意俄交際之密三國聯盟之局必無變動惟有德報謂俄皇避道奥境將有惡感云 
[俄國議院開議]  
　　十一日栢靈電云俄國議院業已開議 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
