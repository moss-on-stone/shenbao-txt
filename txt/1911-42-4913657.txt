# 1911 - 42 - 4913657

 

Page 1

 
 
   
 
 

Page 2

 
 
   
 
 

Page 3

 
 
[上諭]  
　　監國攝政王鈐章正月十八日内閣奉 
　　上諭副將用補用參將張紹曾著充陸軍第二十鎭統制官欽此 
　　旨繼祿現在穿孝所管正紅旗蒙古都統着色楞額兼署欽此軍機大臣署名奕劻毓朗那桐徐世昌 
論說 
[論今日吾國之敎育（嘉言）]  
　　敎育者國家命脉之所關而亦人才出產之所在也觀泰西各國。學校林立。敎育普及之効。乃足以雄視五洲。文明日上。而莫與抗衡。日本自明治維新以來。崛起東洋。迄今三十餘年。駸駸焉已與歐洲並駕而齊驅。雖收效於武功。實無非基於敎育。有國者。其可不加之意哉。吾國沿襲專制政體以立國。名敎與政治合一。故在彼一舉以宗敎改良。而收智識革新之功。再舉以政治演進。而收國家再造之功。在我則抱殘守闕。於世界之學問。旣懵然無所識。故溯之最近二三十年以前。實爲無敎育之國。逮甲午敗績。庚子被創。在上者於是知大勢之所趨。而洞矚時局者。亦稍稍窺立國之本原所在。故一時敎育敎育之聲盈國中。而實爲幼穉之學界。萌芽纔茁之氣象也。雖然。今後敎育之前途。則固非昔比矣。國民之言論自由則以國家之法律許可。國家之統治行政。則以完全監督之權畁諸國民。凡吾民之所願所欲者。皆得以根據憲法。以反映之於議會。而蒙其福祉。且於選舉投票時。復得立於一般權力地位之上。而爲一切權利問題。解决之最大幸福之所歸。由是而言。其關係於敎育爲何如也乎。其重賴夫敎育又何如也乎。 
　　乃觀吾國現近敎育之現狀。而惕然懼焉矣。朝廷之罷貢舉而興學校。於今幾十年矣。然一問其所以爲敎育之目的者。於國民一方面。固未嘗絲毫爲增進國民之智識能力計也。其敷衍粉飾。今日下一令。明日頒一諭。而以敎育著之勅令者。仍唯在於造成官吏之材而已。他非其所計及也。故敎育之欲普及。而責望諸政府。是猶以駑駘而追駃。終覺瞠焉在後耳。如此而多數國民之普通才力。咸有立憲之資格。而蘄其跂及於今日政府諸大老意中所懸之程度者庸有及之之一日也哉。今吾國之士大夫。慷慨談國事。輒以吾國民之程度。與歐美人民之智識能力比而動興望塵弗及之嘅者。夫同是人耳。同是聰明才智耳。母亦以精神之敎育。聊鑄之焉而已。非君若相一二人之權力。遂足以賢德而善俗也。乃吾國向之熱心敎育者。今則熱度不知冷却幾許矣。興學之詔縱屢下。而試遊觀州縣城鎭之初等小學校。寥寥無一二可觀。而疇昔所賴以啓迪童蒙之家塾。反以科目之廢。一氈不能終老。而一鬨之市。不見負笈之徒。十室之邑。不聞弦誦之聲。若夫邨落之間。蓬户小民。其童年之愿慤者。則南畝耰鋤之外。牧豕負薪之暇。且習爲匪僻。而日流於汚下耳。循此以往。吾國欲求能識之無。而可稱爲識字之甿者。將銳减十之四五而不止也。是豈可不爲敎育前途一計及之哉。 
　　卽有二三已成立之學校。勉强支搘。竭盡棉弱。不辭勞瘁。埀熄之餘燄僅不滅。而猶恐難以爲繼念莘莘之學子。其終未免放棄於半途焉矣。其能嘅社會之黑闇。憫國家之衰頽。不得已而以敎育着手冀於學界前途。放一線之光明者。吾恐終無此人焉爾。然則爲今之計奈何。曰今日所最亟而所最須者。在求學校之精神。不在求學校之形式在維持已成立之學校。不在擴張未成立之學校。在保存將亡之舊學。不在提倡方興之新學。此實爲今日敎育界上之續命丹。也吾國民之生。計日墮落於特競之旋渦中。而不能自拔。卽能自拔。卽能藉苦力以自養。而斷不能有有餘之財力以供子弟求學之費。而就敎科完備之學校。故道在致力專而進步速。於國民敎育之主旨無背者。即如舊時之私塾之面目。而以敎育之精神貫注之。則醵數緡之錢。設一學校。當非萬難之事也。否則。形式必求其宏壯。各校必求其普設。科目必求其完備。而於今日吾國設學之精義無關。且於以學救亡之本旨亦遠矣。不見夫各地自設立敎育會。及勸學所以來學校未見發達。而反致日形衰敗之狀者。果何故耶。亦可知敎育不在舖張。而仍在吾國民之自爲謀耳。嗚呼。滅亡之禍。近在眉睫吾國不學無術之民。猶居最大多數。倘不盛興敎育以鑄造之。而欲革新羣治。淘刷末俗。以與彼族競優劣爭勝負。而保埀絶之國脉。其可得乎。然則吾國今日之敎育。雖萬難著手。其又可不竭誠盡智以圖之哉。吾不禁跂望於熱心敎育者。 
專電 
[電一（北京）]  
　　滇督李經羲急電外務部催示對付英軍進逼華界辦法外部推歸陸軍部陸部仍諉諸外部一籌莫展李督昨又續電樞府飭部速定辦法否則恐有意外 
 
 
 

Page 4

 
 
舉動並力請開缺 
[電二北京]  
　　駐俄欽使薩蔭圖電奏俄政府意在蒙古自由營商並承攬路礦債權屢駁不理頗有强行請速示對付方法 
[電三北京]  
　　鄂督瑞澂定月内入京陛見并議官制及東三省事 
[電四北京]  
　　十六日政務處議决裁撤道缺另候錄用俟將來審計院成立之後即將各省淸理財政局改歸統計局以此項人員簡爲稅務專官 
[電五（北京）]  
　　德儲電告作自中國政府決不來華並謝預備欵待道達歉忱 
[電六（北京）]  
　　漢口租界風潮案擬移京交涉 
緊要新聞一 
[内閣總理非此人莫屬耶北京]  
　　内廷消息内閣新官制現己着手編訂日前監國面諭各樞臣此項官制編成後即當從速入奏并諭各就所知奏保何人可充總理大臣之任聞各王大臣以内閣總理大臣一席責任甚重咸推軍機大臣慶邸曁度支部尚書澤公兩人可膺此選惟朝廷之意仍在慶邸因慶邸係四朝老臣勳業偉大且於外交行政俱有閱歷故内閣總理一席仍非慶邸莫屬云 
[各部將開軍國民敎育大會議北京]  
　　陸軍部會同軍諮處海軍部奏請明訂軍國民敎育辦法一摺早於去臘二十日奉旨依議現該部以兹事體大必與學部詳細商訂方能振起一切聞已函商軍諮處海軍部俟得覆函認可後即由該部咨行學部擇期派員前往會商 
[全國鐵路總稽查官之捷足者北京]  
　　郵傳部盛尚書李侍郎决意俟將本部鐵路局裁撤後設立全國鐵路總稽查官一員在各省鐵路局總辦之上每月開支薪津一千五百圓因此缺關係重要議定由部揀員奏請欽派聞前出使日本參贊廣東候補道陳明遠觀察已有補授斯缺之望并聞奏派摺件將與裁撤郵傳部鐵路局摺同日具奏請旨實行 
[滇督因英兵入界事致各督撫電雲南]  
　　英兵侵入滇界一事迭紀本報兹又探得滇督李制軍於去臘致各督撫通電亟錄如下 
　　各省制撫台均鑒安帥雪帥經帥星帥電復均悉邊事危急蒙拯救撥協感佩公忠仍懇從速滇爲恃恊貧省政策謀邊爲急查滇緬界務係屬中英國界英緬目的注重打通印緬穿插藏地關係至鉅非僅滇邊以前滇緬會勘僅及騰永此誤彼爭一隅起點英執紫線由高黎貢嶺上循雪山直通西藏持議極堅牴牾數載騰緬路事蓄恨亦深羲於秋間探悉英緬將佔片馬進窺麗維欲以兵力定界屢電外部告警請其詰阻磋商言之不爲不早部中照會一次英使復詞狡卸事竟擱置羲屢擬派兵屯駐片馬苦於要約在先中兵不得過嶺片馬爲中國世守治理地却在嶺外恐其藉口挑衅惟有催部一面阻止用兵一面迅請覆勘乃兩說英均不理月中竟發兵進佔片馬設台築壘驅逐敎員逼役土民節節布置前鋒兵隊數約二千以外又在浪速一帶用兵侵略蠻横已極羲迭以派兵上界巡邊請旨併請飭部嚴重交涉要求退兵而後妥議電旨慮生衝突戒勿輕啟兵端近奉部電云已電交劉使向英政府直接交涉先求根本解决再議派勘近日部中照會英使竟置不復出此原非得已惟行於兵佔以後惜其已遲此時不先要求退兵即與磋商解决不獨國體無存且恐愈肆要挾解决仍難昨復以嚴籌邊備以爲磋商後盾電請朝旨主决尚未奉批國勢積弱内外均無可恃一髮牽動全身戰衅一開兵事不僅在滇經羲雖愚何敢不愼維大局惟籌備不可不預疆臣責在守土彼欲太奢事關全界斷非滇督所敢妄主即就滇論滇旣無守士官輕允讓割之理尤無任聽縱横不予遮攔之勢熟權統顧以求兩全朝廷之事也盡力防禦誓死以守疆臣之責也力之不濟天下共見是在朝廷與各部省策應援助共保危疑諸帥忠忱藎抱急難與共務求指授機宜協力匡救川滇唇齒此事相關倍切尤望次帥迅賜敎示明電企禱經羲敬叩 
漢埠槍斃華人交涉文件 
[關道照會英領事文]  
　　本月二十二日辰刻據署夏口廰王丞報稱本月二十一日晚准洋務公所電告據英捕房報有人力車夫吳一狗因病急斃請即詣騐並據地保報稱吳一狗係於二十一日下午在租界斃命後由英捕房抬至城外棄置空地附近車夫以爲吳一狗係英捕毆斃又將屍身抬送捕房英捕始報知公所請騐各等情署廰當卽帶同仵作親往相驗當未驗出傷痕二十二日早間忽有車夫多人前往捕房探視恐滋事端報請核辦等情本監督當經會督地方營廰巡警前往保護本可 
 
 

Page 5

 
 
彈壓解散乃貴租界派兵禁阻行人竟在大關前首先鎗斃一命以致激成衆怒無知之徒愈集愈多雖間有投石之舉亦係雜於有事來往曁聚集觀看各人之内况並無執器械向前攻擊傷斃人命等事貴租界兵丁即爲防範起見亦應舉鎗嚇戳或虚槍下擊令其知懼而退何以如臨大敵竟開排槍平擊斃傷多命慘不忍言按之公理實屬違背揆之事情則犯衆怒至租界華民斃命無論是否因病身死均應照章先行報知華官詣騐明白飭傳屍屬領埋此次吳一狗在租界斃命捕房何以不先報華官竟行私自抬屍棄置城外致起謡諑釀出重案捕房之意本監督殊難索解除會督營廰巡警切實彈壓保護外相應照會貴總領事請煩查照將巡捕棄屍兵丁開搶理由及斃傷多命應如何議結辦法明白見復 
[英領事照復關道文]  
　　十二月二十六日准貴監督來文以車夫吳一狗病斃擾閙租界一案閱悉一切查車夫吳一狗一經本租界巡捕查知病斃立刻派人至洋務公所知照收屍逾時甚久不見前來該捕頭卽按素來辦法飭將屍身移至城外嗣後卽有屍親隨同多人復將屍身抬回捕房誣稱巡捕毆斃需索銀錢該捕頭一面飭巡捕驅逐聚衆之人一面呈報來署本總領事當卽派人知照洋務公所請其收屍設法免令匪徒進入租界去後迨至夜晚十一點鐘始見夏口廰帶同仵作前來相驗抬去本總領事卽諭飭捕頭嗣後如再有此項病斃之屍暫存捕房須俟洋務公所來收是以務請貴監督飭令洋務公所嗣後遇有此種事故迅速收埋可也至二十二日早又據捕頭報稱現在捕房聚有一千餘人請卽派兵船水手前來彈壓等情本總領事隨即帶同水手等親至捕房其時衆人已散即見捕房外有石塊一堆木籬棍子一堆可見該衆痞已存有拒敵閙事之心其時並有人報告在本租界之西又有多人聚集拆卸木籬居意欲執械再到捕房攻擊本總領事得悉之下帶同兵船水手前往彈壓卽被衆痞抛擲石頭甚烈其時無可如何自可暫行退讓然似此情形與大局甚屬危險又見夏口廰帶人無多不足彈壓卽請委員轉達貴監督知照當時並揆度保護英人命產乃係最爲緊要之舉且保護彈壓又係華官應負之責而見華官所派保護之兵甚不足恃是以不能不急行設法自衛隨卽分派水手商圑前往本租界扼要之處防守惟防守租界河街南端之人被衆痞抛擲石頭甚兇並有臨近攻打以致商圑應須自衛始行鎗斃一人揆其情形實係華官無力彈壓之故也嗣至十一點鐘委員告知貴監督已在公所本總領事當即趨候台端即承面囑貴監督足任保護治安免衆痞徒闖入租界請卽飭退河街南端防守之兵當卽會同貴監督親往該處由本總領事令水手等退後六十餘丈並由貴監督宣示開導反被衆痞徒抛擲石頭尤爲激烈至令貴監督眉骨受傷隨從之人亦多被打隨後衆痞擁入租界竟至水手退讓之處將河街樹木椅凳折拔此乃貴監督在大關樓上親眼所見口稱小事面允賠償隨　又同本總領事步至河街衆痞洶洶圍擁更烈面囑本總領事離開揆度以上各情形核與來文所云本可彈壓解散一語本總領事殊深費解嗣後衆痞仍然折凳拔樹並至怡和行理船廰住宅搗壞而水手即蒙囑令退讓只旁觀未動惟見衆痞聚集前擁意欲闖過水手等站立之地而水手等以爲如容其闖過卽至敗走英人傷命必多因此始行開鎗以拒之此亦實屬無可如何也至來文所云應舉槍嚇戳或虚槍下擊令其知懼而退一節乃查租界雖然守者無幾衆痞蟻集曾按嚇戳虚槍令其懼退辦法因見多時無效甚至逼近攻打始行開槍嗣後張軍門渡江帶兵甚多亦被衆痞擲石難以彈壓是其防範之不易亦可概見也再查此次閙事傷斃華人多命本總領事尤深慘痛推其原因實係華官未曾早爲設法保護之故而其責任實歸華官而非西人之所應負也蓋貴監督聞有匪徒揑造謡言以車夫被巡捕斃命即應設法禁止免至煽惑釀成擾害之案諒此項責任貴監督難以推卸也兹准前因相應照復貴監督請煩查照 
[關道第二次照會英領文]  
　　准貴總領事照復車夫吳一狗在租界斃命及兵圑斃傷華人多命一案本監督查此案之事實理由與來文有大相徑庭者查上年十二月二十二日人力車夫等因吳一狗斃命棄屍疑毆聚衆初在捕房一帶不過有嘈雜情形並無攻擊事迹貴總領事謂親至捕房其時衆人已散捕房外有石塊一堆木籬棍一堆可見該衆痞晦存有拒敵閙事之心云云貴總領事旣明明謂其存有拒敵閙事之心可見並無拒敵閙事之實果有石塊木籬棍至一堆之多則捕房一帶必有被傷之人被擊之物被損之門窗旣無損傷事實即爲並無如來文所指之明證况貴總領事謂親至之時衆人已散更可見聚觀之人隨聚隨散但有喧譁擾攘並無實在閙事之實據且其時廰局各員曁馬都司陳統領陸續赶到一面彈壓一面勸諭誠以起事之由在疑巡捕之毆斃人命必善爲開導釋疑平氣方能相安無事若不先善勸卽用壓制必至羣相憤激轉以爲華官袒護外人蔑視華人性命衆怒難犯豈非激成事端雖大關前有鎗斃華人之慘劇而大智門一帶則固陸續散淨並未閙成事端足徴本監督可以彈壓解散之言實非虚語貴總領事何至以爲費解至大關河街一帶本爲孔道行人如織且距捕房甚遠往來者又係徒手 
 
 

Page 6

 
 
貴總領事何以知其居意欲到捕房攻擊租界兵圑於大關前鎗斃華人之時該處但有被阻聚觀之衆並無滋事持械之人其時若果已抛擲石頭甚兇租界兵圑必有被擊被傷事實方能以自衛開槍爲解乃租界兵圑操切從事旣非向上轟嚇又不向下戳擊開槍斃命以致羣情憤極並以華官之彈壓解散爲袒護外人始有抛磗投石毁壞椅橙及毆傷華官之舉是華民暴動皆租界兵圑槍斃人命所激而成地方文武均被擊傷足見彈壓保護之盡力若非租界兵圑激怒釀事何至如此貴總領事謂抛擲石頭等事在兵圑槍斃人命之先實屬錯悞本監督與貴總領事在大關樓上所言亦謂華人暴動雖由捕房違章兵圑操切釀成但爲華人所毁華官自認賠償而死者人命重於器物貴總領事當如何賠償並以貴總領事有仍須自行派兵之言即請貴總領事勿再派兵恐再釀枝節更難收拾及步至河街見衆情激僨抛擲沙石者間於有事來往曁聚集觀看各人之内故請貴總領事離開以免再調兵圑開槍此皆本監督與貴總領事所面談親歷者當不至僅憶及賠償椅橙一層也况暴動激成以後亦僅止抛磚擲石並未執持器械其所毁壞者亦椅橙及理船廰住房并華商店舖兩處而於西官西商西兵均毫無損失旣無金刃又無火器兵圑舉槍相向衆人豈有愍不畏死而竟向前攻打之理不過華民狃於習慣以爲聚觀不爲犯法不知避險致憤激之人羼雜其内玉石不分貴總領事謂爲虚槍嚇戳而仍逼近攻打華人雖愚豈有徒手與利器相搏道理貴總領事等謂水手以爲如容闖過即至敗走英人傷命必多始行開鎗以拒云云係理想之詞不能徴之事實即須槍拒亦應以上轟下擊兩層辦法爲必要斷無如臨大敵開放排槍平擊傷斃徒手之人至二十餘名之多慘痛已極實屬大違公理試問租界兵圑曾否有一人受傷而貴總領事尚謂西人不負其責本監督實難索解矣總之此事起衅實由捕房之違租界定章釀成次則爲兵圑之輕視華人性命貴總領事未諳漢上情形誤信人言以聚觀喧嚷爲痞徒閙事張皇動兵輕易開槍操切釀變若非華官竭力彈壓立時請兵鎭攝不知成何結局華民損失租界之椅橙本監督可認賠償兵圑斃傷華人之身命貴總領事應如何辦結相應照會貴總領事希即查明私自棄屍之巡捕及開槍斃傷人命之兵圑曁華人慘斃慘傷多命分别議辦見復是荷 
時評 
[滇禍之作俑誰歟]  
　　中國外交之失敗。莫不由於前次訂約者之　頇。與辦理交涉。者之糊塗承認。而鑄成種種之大錯也。 
　　片馬在嶺外。中國世守地也。而竟允英人要求。使中國兵隊不得過嶺一步。致令滇督坐視英兵之佔據。而無如何。若過嶺保護。是食言也。不過嶺保護。則無以爲抵抗之具。嗚呼。是誰作之俑歟。我人家屋之後門外。有曠地一方。或有毗連之屋數椽。有强鄰者出而干涉。曰爾不准越後門一步。雖三尺童子。我知其不允。乃以堂堂大吏。而竟智出童子下吁可慨已。 
[我政府其猛省]  
　　悲夫貝林述甘之論變相侵畧曰干預之國旣已輸擲多數資本。殫竭經營一切。自不願舍之而去。况保衛地方以及振興工藝。籌辦新政。彼之國民。又有財產在内。天下未有大功告成而反拱手讓人者。故彼之政策。不獨他國所默許。抑亦被佔據國所俯首無詞也。今之被人侵佔者。輒曰我國土地主權。無端被佔。有公法在。交海牙會公斷。而不知各國已認爲合例之佔據。而默許矣。嗚呼。可不痛哉。 
　　是故不欲抵制則已。如欲抵制。必於其根本未固之時謀之。我政府其猛省此言。 
[是所望於學部者]  
　　音樂一科與小學有絶大關係。一曰以音樂輸入科學也。嬉戲娛樂。兒童天性。今以其性所最近者。於唱歌之中灌以各種科學。使常常習復。易於解悟。一曰以音樂節其勞逸也國文算學之後敎以音樂。音樂之後。敎以修身。難易分配。兒童不覺其苦。一曰以音樂化其各個性而成一共通性也。兒童之性。彼此各殊。今化以統一之音樂。唱則俱唱。止則俱止。養成其共同一致之習慣。一曰以音樂整理其秩序也。兒童心思多屬活放。不守秩序。今以音樂調和之循腔按拍。秩序自生。其關係之大如此。今學部將綱訂各學堂樂歌矣。果能注意於此。而不率爾操觚乎。 
　　雖然。音樂之精妙處尚不在此。夫底伊窪赫德昂母萊因之曲。足以喚起普魯士國民之敵愾心。赫爾哥倫波之曲。足以鼓動美國人民之獨立念。馬爾生哀只之曲。足以激起佛國之改革思想。此眞音樂觀念之神髓也。我國之音樂大家。有如此佳製乎。記者願先得而歌之矣。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[浙省收回寳石山案近聞杭州]  
　　浙省收回寳石山一案交涉已久卒未就緒上年臘月初旬忽聞由王交涉司與梅醫士議妥彼此簽字事甚秘密嗣探悉其内容係分立兩合同一合同指山上約地百餘畝聲明係由梅醫士送還中國不取分文惟梅氏所開之廣濟醫院每月由浙撫補助洋二百元其限期以梅氏離杭之日爲度至梅氏醫學堂畢業學生由撫台親自給憑並派往海陸軍及各學堂効用又山上梅氏建設之肺病院仍由撫台派請梅氏照舊辦理下註云（所有花草及修理房屋歸中國所有權）又云由撫台將梅氏在杭所辦慈善事業聲叙請奬一合同指山下約地三十餘畝議定估値洋五萬元由浙省備價收回此兩合同内容之大略也紳士聞之大譁相約面謁中座力言合同之不妥增中丞謂合同尚未閱過果有損碍當可取消另與磋商嗣後中丞復邀集紳士會議兩次終未解决乃日前忽聞函致藩司謂寳石山一案經王交涉司與梅醫士磋議收回已經就緒惟須先付洋一萬元以作憑信此項房屋前次會議决定收回後改作陸軍病院其欵即由裁撤綠營變產項下撥付惟營產變價尚須時日應由司先行挪墊洋一萬元移解交涉司轉付等因已由吳方伯於釐餉項下挪借洋一萬元解送交涉司署轉交梅醫士收領取具收據備查說者謂此事臘月間兩次招集紳士會議皆未解决目下是否合同已經酌改外間皆不之知則官廰之自由行動紳士之放棄責任均可歎也 
[武漢防範鼠疫之周密湖北]  
　　漢口劉家廟騐疫公所之醫員除以陸軍軍醫派充外現又聘定法國醫士梅尼留英卒業醫學博士王進歧兩君會同檢查長葉于闌君監視檢察並以重資在上海聘定張仁吉楊縵雲二女士到所專查婦女疫症刻下北來旅客聞知此事深恐一經醫生指爲疫病勒令入所診治不無疑懼故多有在汴鄂交界之信陽確山廣水各車站先行下車繞道抵漢者昨被防疫公所查悉特派醫生赴信陽廣水各站攔驗一面請鄂督及漢口總商會分電郵傳民政二部直隸總督懇其派醫就京漢路津京各站先行查騐搭客如無疫病方准買車票南行到漢時仍派員查騐一次以昭周密又聞防疫公所檢查長業君以北來旅客及貨物過多僅此十餘醫員實屬不敷分佈業已商允張提台在各標營挑派曾在軍醫學堂畢業之醫兵二十名充當助手每月除應支薪餉外加給津貼銀五兩 
　　武漢各警區旬日以來已收買鼠子一萬二百八十四頭以每頭銅元二枚計之合錢二百餘串刻已在省垣城外石牌嶺山上開挖深坑洒以消毒藥水一併掩埋惟瑞督以武漢人烟稠密户逾百萬藏伏鼠子必以億計今祗捕獲此數是皆巡警未能家喻户曉爰復飭巡警漢關兩道轉飭武漢廰縣警區多出白話告示勸民勤於捕鼠由各區給錢收買不准稍有留難又飭巡警道督飭衛生行政兩科長及淸道保安各股員認眞淸理街道檢查市售食物如有腐魚臭肉等項卽行收没入官隨時掩埋以絶傳疫之媒介 
東京通信 
[我國大學敎授到東]  
　　我國大學延聘之美國敎授三十餘名已於本月四日乘天洋丸來東聞將由美國大使介紹于一二日中會見小松原文相並考察東洋敎育與日本敎育之現狀 
[親我歟謀我歟]  
　　户水寛人等組織支那研究會陽歷二月七日又在學士會事務所開會是日新歸國之伊集院公使岡田朝太郎志田鉀太郎及該會會員有賀長雄服部宇之吉等約二十餘人在會提出種種對淸問題以備此次國會之要求其内容甚爲秘密無可調查而其表面則爲研究支那人情風俗等無關緊要之問題云 
[盛尚書招聘日醫]  
　　郵傳部尚書盛宣懐日前照會日政府以黑死病流行請代聘防疫日醫五名當經日政府照允特選廣島縣技師鈴木恒次奈良縣技師加藤勇吉富山縣技師鹤來時文警視廰醫高橋幸三郎與野澤德准于陽歷二月十二日由神户乘天草丸赴京聞今次招聘者係專司鐵路沿線之防疫事宜 
[日本佛敎將來中國]  
　　日本政府以衆議院議員請求推廣佛敎於我國現已决意實行日前日華通信社記者特訪日本某當局質問意見據謂從前佛敎徒本願寺派曹宗洞派曾赴淸國布敎如福建浙江湖南等居留地皆有日本大佛寺嗣因厦門匪徒拆毁敎寺日本僧徒稍存觀望日政府雖學淸政府交涉尚未解决今議員旣有所要求此固對淸政策之重要問題現我政府决計與淸政府嚴重交涉並奬勵布敎淸國之敎徒以期佛敎可在中國大興云 
[黑死病與日本議會]  
　　滿洲黑死病流行以來日本官民舉國若狂頃議會明治四十三年度歲出入總豫算追加案中已　决加添滿洲黑死病防疫費一百萬元昨已通過 
[我國貨幣視察員抵東]  
　　度支部左丞陳宗羲君偕隨員及大淸銀行理事等已於陽歷二月九日午後到東聞陳到滬後曾赴膠州視察銀行事畢始行來東專以調查貨幣制度及郵政電政等約留東三個月始可回京是夜長崎正金銀行支店長特開大會歡迎之 
 
 

Page 11

 
 
西報譯要 
[北方疫患最近聞]  
　　字林報載十七日北京電云寛城子疫勢仍在蔓延俄國及朝鮮邊界聞亦發現疫症惟傅家甸死亡人數今已逐日减少昨日死者僅有三十二人各處情勢均有進步中政府頗能不惜金錢撲除疫患北淸中國各鐵路現因停車每日約損失銀一萬二千兩文滙報載十八日倫敦電云據聖彼德堡電稱現恐疫患已侵及海參威因曾查出華人死屍五具係患疫症致斃 
[俄國驅逐華工出境]  
　　文匯報載十七日柏林電云俄國阿穆爾省總督已將海參威里柯斯克及卡排洛斯克三處賦閒之華工四千名驅逐出境 
[俄國增設商務代理局]  
　　又載同日栢林電云俄政府决議在上海蒙古兩處設立商務代理局 
分類親聞政界 
[京官聲明無袒護庇賭議員事廣東]  
　　去年諮議局風潮最烈之時曾有順德京官胡蓉第私冒全體名義致電增前督力保劉冕卿等謂爲必無庇賭之事現同鄉京官又致函自治研究社云敬啟者近聞吾粤各報載諮議局議員劉冕卿等三十五人反對禁賭議案一事稱有某京官電致粤督爲其辯護謂事經集議衆論僉同等語查此事初起經弟等商諸唐筱川尚書領銜致電增兼帥請其力持公議當亦衆所共知此外並無函電發回某京官電稱云云當是一二人私見冒稱全體惟事關弟等名譽理合剖明希將此函宣佈大衆以釋羣疑並聲明嗣後如弟等有函電寄回必請同鄉京官領袖署名或一一列名以昭信實否則個人之言保無有假公濟私情事幸勿輕信尹慶舉陳慶桂梁士詒譚學衡許秉琦曾習經麥秩嚴黎湛枝商衍瀛等八十人具名 
[車站請設捐局之阻碍安徽]  
　　皖藩連方伯前以皖省軍餉全恃釐金爲入欵大宗現在南叚津浦鐵路工程卽將告竣將來開車之後土客商販不免舍繁就便實於皖省釐捐大有損碍當經據情詳明朱中丞咨商津浦鐵路大臣擬於皖屬鐵路車站設立抽收釐捐局並經咨明直隸督院擬在天津車站設立查驗釐捐局以顧皖省捐務兹聞直督覆稱皖省擬於天津車站設立前項查騐局於該省諸多窒碍似難照行請由朱經田撫軍轉飭皖藩母庸置議 
[鎭郡遣散飢民鎭江]  
　　鎭郡爲南北通衢江北遇災難民南下者皆先至鎭江去冬在鎭就食者約二萬數千人又由蘇松常各屬遞送過鎭之難民約數千人現均由地方官分次送回江北以免聚在鎭江日久生事又正月初旬有皖北飢民千餘人來鎭就食亦經地方官雇船運送回籍統計鎭地現在送出之難民約一萬五千餘人其餘萬餘人亦將陸續遣回矣 
外交 
[英領撥還中日銀行債項福建]  
　　厦門德萬昌錢莊去年倒閉共欠銀二十餘萬該莊股東曾希齋早入日斯巴尼亞國籍該國在厦交涉向歸英領事代理其所欠大淸銀行八萬元日本台灣銀行八萬元業由厦門道與英領事再三磋議英領已允將大淸銀行債欵提出先還去臘二十五日先將曾所賣布欵四萬金以一萬歸還台灣銀行三萬歸還大淸銀行尚有房屋一所抵銀萬元業將房契由英領事會同厦門道簽字撥交大淸銀行收管作爲一萬計共付過四萬尚欠四萬俟收到外欠儘先歸還 
軍界 
[粤省將來之武裝世界廣州]  
　　日前粤督咨商陸軍度支兩部略云粤省濱海伏莽本多會黨又不時蠢動且所用軍火亦復精利無前若竟無利器以制敵實不足以建軍威而銷亂萌且粤爲歐美東來孔道外人所至往往參觀軍隊今新軍又復趕緊編練懇請隨時考察外洋最新器械准予仿照各省購辦成案核購并飭局仿造以儲軍實 
[攺編巡防隊未能准行湖北]  
　　前載後路巡防隊統領崇歡請將四路巡防隊改爲兩大路辦法一節兹奉莘帥批略謂後路防營不敷分佈自應酌量變通應准以駐漢之右路第一營調赴宜昌撥歸後路管轄卽改名爲後路第四營到宜之後應由後路統領體察施鹤宜一帶情形分駐巡防至左路統領遠駐河口若將前路歸併消息未能靈通若裁各路防營則新隄沙市一帶一遇有事後路有鞭長莫及之勢至每棚裁去正兵一名恐與部章不合擬由度支公所截曠項下酌撥銀兩以爲製辦衣褲靴履之用如有不敷再行設法籌措至增加營哨薪餉一節業經陳前督部堂奉准部咨祗准酌减萬難再增所禀各節均難准行 
學務 
[催造敎員履歷松江]  
　　華婁勸學所發貼通告云奉樊提學司札檢定小學敎員由司遴委將各屬塡報敎員資格表内關於無試驗檢定乃敎授年滿各敎員先行分别考核編訂一批内除第五條第五項外其領有文憑者應飭取齊呈驗文憑其敎授年滿成績優著而未據本學堂呈明或勸學所呈請者應卽查明呈請統於宣統三年正月底由勸學所一律造具姓名年籍三代履歷淸册送核給憑等情合將無試驗檢定各員宣列該員等務於十日内開單送所以便轉詳學憲給憑　計開　無庸檢定項下　華亭徐元俊　邱維垣　黃紹芬　張皓淸　王耀奎　張宗明　婁縣黃尚英　車　鏊　朱廷撰　以上九名核與章程第三項資格相類　無試驗檢定項下　華亭潘寳書　朱正　婁縣張承良　陳壽康　許雲慶　胡藴淸　曹祖培　以上七名核與第五條第一項資格相類　華亭顧錫建　譚翼珪　葉公弼　王毅存　王紀源　婁縣倪廷棟　俞殿元　張汾瑞　以上八名核與章程第五條第五項資格相類　婁縣杜應權　秦樂山　以上二名核與章程第五條第二項資格相類　婁縣王廷幹　以上一名核與章程第五條第四項資格相類　敎授年滿項下　華亭陳廷蘭　婁縣姚前迪　楊守淸　陸祥 
 
 

Page 12

 
 
霖　陸宗海　宋克明　朱世瑾　以上八名核與章程第二十四條資格相類 
實業 
[上年湘市商業之大槪長沙]  
　　湘省去歲商業大都獲利其中以錢業爲最優官錢局無論已聞其最著者獲利至萬金以外其餘則二三千金至七八千金不等即間有並無餘利者亦皆足以敷衍其次即推土業湘省土莊當去年正二月間價値漲至極點早己利益均沾迨三月以後銷塲頓形疲滯價値亦漸鬆跌因此折閱甚多秋冬兩季土價又復加昂其囤貨最多者亦獲利最厚全年統算類皆有贏無絀其最佔優勝者約在萬金之譜即中平者亦獲利數千其次又如糧食去歲三月之亂因饑民暴動而起榖米貿易不能囤積居奇糧行大受影響所幸秋收豐稔生意轉形暢旺糧行一業較前年反爲優美每家均獲利至三四千金亦得之意外也典當衣莊錢價旣無起落生意亦屬平平其盛旺者尚能獲利油鹽南貨亦以錢價之起落爲盈虧去歲亦甚平穏其操縱得法者較爲獲利運商則更有可觀因借用蘆鹽其利較淮鹽稍厚也至綢綾一業近年生意較從前加至數倍惟新設數家不惜貶價出售因此互相爭奪利息甚微究之貪多者有名無實守舊者損失亦多故此項生理表面愈發達内容則愈衰敗也 
[承辦自來水之詭秘手叚杭州]  
　　浙省自來水公司前由翁紳庚孫等具名禀請勸業道署承辦批示已詳前報兹悉禀内具名者尚有王紳鈺孫胡紳煥沈紳衛等在人查此三紳均係籍隸浙西如果均係確實則以本地人辦本地事何嘗非社會所歡迎不意近日上海各報登有翁王二紳之告白謂去歲曾經有人發起邀其具名伊等並未允議不知何人揑冒領銜云云兹沈君淇泉亦因此事電致增中丞及諮議局取消具名文云增撫台鑒江令到滬知杭城自來水公司禀請立案列有賤名事未接洽應請將賤名取消感叩諮議局鑒杭城自來水事鄙人並未預聞已電撫院請將公呈賤名取消特聞 
　　另函云浙省承辦自來水公司一案實因有人從中覬觎借欵購機之利故作事甚爲詭秘上年經諮議局迭次質問撫院增中丞實不知情均答以並無其事而圖謀借欵者則方往來滬杭間冀達目的并揑列當地紳士翁庚孫王鈺孫沈衛胡煥等之名氏希圖朦混立案今翁王沈三君已聲明並未預聞此事而胡君煥聞亦具函撫院取消公呈列名不知覬觎借欵利益者尚有何種手叚云 
雜記 
[華桐開復原官之希望江西]  
　　贛省候補知州華桐去年在德化縣任内因偏斷張陶爭基一案致釀人命頗爲輿論所不容業經馮撫據實參革現聞華州牧被議後杜門不出咄咄書空日暮途窮補苴無術因憶與桂省提法使王鐵珊廉訪有舊擬往投效且聞該省軍務事繁可藉其援引投營效力以爲異日復官之計業於初十日首途東下矣 
[一枝梅冶情記湖北]  
　　前充省埠某某道師範學堂敎員潘某與武勝門正街杜姓木作坊所窩之娼相知娼年方及笄係某土工童養媳被拐而爲杜木匠窩藏以一枝梅著名爲學界中人所共賞惟潘敎員往來尤密有他年納寵不作第二人之約初九日之夕又往共枕至次日午後猶覺海棠春睡未足娼之翁姑及其夫婿尋蹤至此一對野鴛鴦突然被綑潘敎員僅穿一套單薄衣裳科頭赤足詈曰男女講的是愛情我與一枝梅愛情甚重汝等何人竟敢施以野蠻手叚娼上身披一靑色泰西緞棉襖下著紫泥棉褲纎其足而未及穿鞋亦對其翁婿辱罵曰我是潘敎員之愛妾汝等不像人形來此糊閙誰是汝家小媳閙至巡警後區第三區該區官晏君訊明情形卽喚左右將潘敎員之棉袍加於身以免受寒其娼之鞋亦喚左右馳至其家携來使着惟一面說是愛妾一面說是養媳不知該區官如何調處 
[大帮會黨電請正法廣東]  
　　信宜縣張令接前任移交曁督飭營練緝獲匪犯陸德光等三十七名業經會同淸理積案委員蒙其藝淸鄉委員李樹田逐一研訊均各供認結黨拜會拒敵管軍擄劫得贓不諱除李三黃五楊九四三名在監病故外其餘各犯情罪重大核與就地正法新章相符電請就地懲辦大吏據禀以該犯旣均訊認結黨拜會拒敵官軍當卽電仰高州鎭道迅即核明如情眞罪當立飭懲辦其李三等三名旣己病故卽飭另文詳報 
[查抄徐故牧家產長沙]  
　　前署澧州徐蘅山直牧因虧欠公欵二萬餘金在任病故迭經上台飭向家屬追繳迄尚虚懸嗣由湘撫楊中丞奏准將該故牧家產查抄備抵即於去歲臘底派員至該寓實行查抄聞所有家產所値無幾云 
文苑 
[滇中近事雜感（繫椎生）]  
　　滿腔心事繞南滇。海上昂頭。欲向天。客舍孤吟篷島月。鄉愁深鎖翠湖烟。半生肝膽都傾吐。當道豺狼一醉眠。汽笛數。聲城外柳。可憐疆吏正籌邊。 
　　其二（無已） 
歷朝廟算重柔懐邊徼誰知隠禍胎。不惜畫疆揮。玉斧徒聞互市棄珠崖。喧賓榻已容人睡。引賊門方揖盜開。機會等均權利失。廷臣猶頌白狼來。 
雜錄 
[紀白亞雲事（錄廣報）]  
　　白亞雲者粤妓也幼養於白嫗。從其姓。而其名則士人陸生者命之。陸生故粤中名士。於學多所窺涉。然操行詭激不可一世。以一諸生恃其文學歷訊粤之士大夫。嘗試於鄉不得第。則焚其律硯不復就試日夜爲狎邪遊。時白嫗方盛年陸生狎之。生旣不得志於時。漸以不振。他妓拒不納。白嫗始終與之相愛。陸生晚歲貧甚。至無以爲炊。白嫗則招陸生館於其宅俾日課養女書。養女者。即所謂白亞。雲也。亞雲七八歲時。即從陸生讀。至十九歲時陸生老死亞雲始罷讀。然陸生所挾書。皆在雲所。亞雲所學殆盡陸生之所有。第性放誕。遇當意之客無所不可。不以多讀書故。自尊其價格也。以此之故。粤中上流。不甚知之。與亞雲遊者多紈袴少年。亞雲視其貌俊者即與之親或問之曰。吾聞子多讀書。能詩歌。何屑與此輩。遊毋乃不自愛耶。亞雲默然旣而曰。吾妓也。復何擇焉。當世士大夫。有口夷惠而身盜跖者。吾師。陸生極訾之謂轉不如猖狂妄行。爲任天而。衝也吾縱吾情。而未嘗矯拂吾性。古之。蒙莊楊朱安知爲古之眞人也耶。或人無言而出有某國人遊粤。方以研究中國古學爲的。顧好漁色一夕至亞雲所。窥見舊書盈架上。大悅。之日來與亞雲淡亞雲爲之言新學。古今文之别。與詞章家之宗派某國人聞所未聞敬之如師一夕謂亞雲曰。吾願以五千金聘子子意云何亞雲默然。明日某國人復至。白嫗謂曰。吾女終不偶外國人子毋再來。亞雲竟不出。 
　　天醉曰。吾嘗遊粤。知有亞雲其人。然漸老矣。且聞其爲尼於某庵焉觀亞雲之拒外人。彼其胸中所有豈碌碌者比。哉雖曰　乎勝今日之所謂名士者多矣。然亞雲終憔悴以老可憫也乎。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[辛亥正月蘇路公司臨時會紀事]  
　　正月十八日下午二時開會王總理報告開會緣由略謂蘇路經營今已數載股欵未足營業未振致有今日焦頭爛額之形狀然及此不急籌進止其危急尚不止此用就本路經營之歷史處處受内外之齬齕鄙人任總理不能招股固自漸愧然郵部亦不能辭其咎若拒欵之志能達則招股亦易今一誤再誤時至今日請股東公决辦法張恊理演說今日之臨時會乃因營業有大變動而設但此路歷史與他種營業有别即鄙人亦深知此路經營大半爲主權而非爲營利迨拒欵風潮起部中束縛商人間接借欵商辦之局已破而股東出股本者口主權而心實營利遂致辦事人無適而可當時曾有種種補救之策皆未實行遂以南綫百餘里之路牽累全局使北綫至今未成今欵項已竭智盡能索又處處受郵部挾制實欲偪人于山窮水盡之地鄙人等身入重圍不能不爲全局計今日當先存一死戰之志以籌進止方法楊翼之君報告本届臨時會各股東投到意見書對於南綫者分五類（甲）同鄉京官多主張與郵部合辦公司股四百萬部股六百萬各種權利亦以四六分配（乙）存欵章程早失時效應卽撤去滬杭甬路局辭退洋工程師（丙）南綫工費路短北綫路長利重　公司因股本不足及擔負太重致北綫不能開車是公司歷年所受損失皆郵部致之應令郵部賠償損害即以部撥存欵六十萬兩結欠交通三十五萬兩爲賠償之數（丁）催各股東續繳股欵（戊）由公司發行公債票速築北線甲乙丙三類係對於郵部辦法之意見丁戊兩類係保持公司内部者沈信卿君言官商合辦必指公司與郵部合辦但從前公司與郵部種種交涉俱無效果合辦之說股東不能承認某君言官商合辦權限卽不能淸况郵部處處破壞公司將來合併必處處受郵部之虧鄭式如君言現在當先問北線是否决行急辦抑分辦俟决定後然後再定官辦商辦與官商合辦衆决將甲項緩議先决乙丙兩項沈信卿君言路局工程師　發生於存欵存欵旣不交自應撤去辭退股東决無異辭贊成者甚多王總理卽請贊成者起立全體起立方惟一君言丙項公司損害皆由存欵而來路局僅其一種此外股欵不來延誤路工爲損害之最大合塲均言丙項無不贊成又有言須歷開損失數目附公牘呈部總理請起立表决全體一致起立某君言現在之局自以股東自行集股保存南線又有某君言勸股東續行繳股係經常語無庸商决現先决是否須發行公債票繼有某君言今日須先决南線保存方法及北線進行方法鄙意提議信四川江西等省添租股趕築北線又有某君言公司係私法人是否可以發行債票後經公决取消又有言租股問題尚須由諮議局議决手續甚繁今日公議以爲可行即當由公司陳請諮議局核議又有諸股束言租股已有各省成例可援雖緩不濟急而租股已有成　即另籌急欵亦有抵當時有一人痛　股東繳股不全之弊至謂逾期不繳全者應充公以儆會塲上多竭力反駁者時總理遂言公司律本有失其股東之權利一言但非充公今旣提出此問題當乘此一研究凡已經認股而但繳兩期或三期逾期已久殊無收束之法現就意見書中有提議依公司律繳股未齊者另招新股東接受有人言公司但當催繳并開示失其權利辦法聽其個人自相承接不必由公司先定辦法衆賛成旋由王總理請衆討論北線事件　　（甲）改淸徐爲徐通（乙）由公司借欵籌築王省三君屬張琴孫君代表陳述意見略謂北綫不可不築集欵之法自以借債自辦爲宜某股東言商借商還未嘗不可但須窮究利弊路成以後究有何種利益及其還債之法而後可言借債凌植支言北綫築不築乃今日最要問題不築恐事實上做不到造路原爲生利事業欲築須問實力如何若實力不支將求助於官乎但官亦無欵母亦借債而已由官借不如商借議至此時已晚决定明日延長會期一天 
[尹克昌又與劉道台爲難矣]  
　　信義銀行總理尹克昌於本月十七日具呈江督蘇撫曁高等審檢兩廰文云爲奉滬道批示勒交隠匿各帳請改按律勒限掩捕搜檢以成信讞事鎭江造紙公司一案迭經馬文卿李國珍禀控紳吞股揑債匿帳纒訟三年當經紳將帳經封存官署詳情辯復在案又於本年正月十四日奉滬道劉燕翼牌示大意斥紳前援法律辯論係胡言狂噬仰上海縣勒限嚴飭交齊帳據以憑集訊各等因是馬文卿所控吞股揑債匿帳各節已由道認明屬實自係現行律所指費用受寄財產詐欺官私取財兩條夫詐欺取財隠匿眞帳准盜賊論罪旣由馬文卿在官告發卽所謂事主喊指捕拿也案由滬道受理控告自應由道按刑律依告狀鞫獄例掩捕搜拿贜證然後乃能依照刑律二十日審限斷結此乃中西古今一定不移之辦法乃道批並無掩捕檢搜一字但令勒限交帳集訊詳玩批詞意在以莫須有三字斷定爲永遠監禁罪名恐此端一開凡賴債人轉控債主爲盜無論贓證有無反判令勒被告人自交贓證否則卽行默處以永遠監禁候審之罪名此端一開凡官吏訟棍欲仇陷善良者但須將仇人到官一告卽可償其仇害之目的矣不知劉道何仇於國家妄思創此心律雖然法律者神聖不可犯者也劉道旣目無法律則在法律上自成一罪人總之此案倘不按律掩捕檢搜以證成尹克昌吞股揑債匿之帳罪則原告承審官卽無從逃法律上誣告枉斷之罪倘不按照法院編制法公開法庭審判則官吏卽爲欺君藐法之人紳除按律候掩捕搜檢定案外不知其他所有奉滬道勒限交帳請改爲按律勒限掩捕搜檢緣由理合禀請批示施行謹呈 
[禀控違背公决議案]  
　　蘇屬地方自治研究所畢業 
 
 

Page 19

 
 
員上海縣自治籌備公所參議員楊洪釗上地方自治籌辦處禀云爲違背公决議案擅改名稱求恩飭縣復議以昭鄭重事竊松屬上海縣劃分自治區域本縣自治籌備公所召集會議當由所長李紳鍾珏宣示憲諭新涇虹橋諸翟等區均應獨立籌備而法華江橋二區均不滿五十方里照章議併等因議員等僉以法華江橋二區旣不滿五十方里在議併之列不若以新涇虹橋諸翟法華江橋等五區合爲一鎭公冋議决其名稱曰西涇而總事務所設於舊有新涇辦理地方自治事宜仍照舊有之區域各區各辦云云不匝月間王紳豐玉擅將縣自冶籌備所議塲業經公决之西涇名稱竟改爲蒲淞二字另立機關於上海城内其公費强攤各區查以上情形均屬違背議决法律况籌備之初已各逞私見但知擴張之榮不顧事理之害則此後逐步進行其效果更可想見矣查憲章鄉不能强合爲鎭鎭不能强折爲鄉定法極稱完美洪釗研究五區合爲一鎭實有偏重偏輕若合而仍照各區各辦則何用合鎭之名稱若總攬大綱則地方遼闊法華距新涇相去十餘里會議旣多跋涉之勞辦事亦有鞭長莫及之勢且法華介乎英法租界之間時有交涉與各區鄉僻情形逈然有别亦未可以法權完全之各區與法華交涉之地合爲一鎭牽動全體也總之地方自治爲法治之萌芽劃分區域爲自治之初基稍有不愼貽害匪淺洪釗生長干斯鄉情熟諳旣忝預地方自治之事未敢緘默爲此禀請憲台大人電鑒俯念法華毗運租界素有交涉往來未可與自治完全之區聨而爲一應請飭縣覆議以昭鄭重限期已促並求迅賜批示祗遵（奉批如下）據該縣自治籌備公所參議員楊洪釗禀控違背公决議案各節到處新涇虹橋法華諸翟江橋五區連爲一鎭旣先公决定名西涇何以改名蒲淞籌備事務所應就各該區適中地叚設置何得另立機關處於縣城以内究竟指控各節是否屬實仰該縣逐一查明禀覆 
[我早知王銓運票數最多]  
　　引翔鄉自治籌備公所辦理選舉議員事宜於正月初六日舉行乙級投票到者九十一人初九日舉行甲級投票到者四十六人所有當選人名票數列下　王銓運十二票　王增祺九票　董召南九票　王增祐七票　楊嘉椿五票　王增元四票　黃賢俊四票　邢咸中四票　王銓達四票　周樹蘭四票　沈錫齡四票　周樹藩三票　辛世銘三票　陸文忠三票 
[董道如就獲消息]  
　　去年純華絲厰被刧經絲案内之盜首董道如聞已由駐紥黃渡之撫標左營戚管帶設法緝獲解送蘇省收押某縣兹經道署偵探長程品山得悉立卽禀明滬道率同探夥於昨日乘坐火車前往迎提以便歸案訊辦 
[鄉民完納冬漕之觀望]  
　　邑紳秦錫田等去歲上控本縣櫃抑短洋價業奉蘇撫程中丞札飭松江府戚太守查復核辦在案兹悉浦東南北二十四保各圖花户去冬因此觀望並未到櫃完糧以致年底結欠冬漕有二三萬金之鉅現經田大令查悉特於昨日飭差下鄉催令各花户赶速完繳如違提究 
[再誌水聚賭之惡風浪]  
　　自治公所水巡隊三級巡長趙義勝日前在關馬頭浦中查見金德順沙船上斜衆賭博當即帶領水巡黃炳生黃德和韓正良等同乘馮和尚睢耀堂兩人之杉板船往捕詎已聞風收拾恃衆抗拒僅獲舵工葛玉珍管大杜二及鄰船徐長源沙船夥劉三等四人連同賭具解所請訊昨經陳裁判訊據該巡長禀稱尚有二扣等三人在逃未獲又據馮等禀稱被毆受傷並失去銅表等物詰之葛稱該巡長等無端騷擾以致艙内失去現洋千餘元須請澈究判一併留候補提在逃各賭徒到案再行訊核 
[動用地保罰欵]  
　　私塡吳漎涇河道貿於洋商之二十八保南十二圖地保沈月堂及揑造假單盜賣民田之前二十七保十一圖地保白歧臻等曾由上海縣田大令迭次提訊判沈罰洋三千元白罰洋一千元在案兹經大令查得縣署西廊房屋修理告竣所需工料經費約銀四五千兩尚無著落因即禀詳蘇撫批准將此項罰欵提撥應用至其餘不敷之數聞由大令捐廉補足云 
[無賴掘毁古墓]  
　　滬城西門外斜橋南電報局後唐家木橋地方有華公雪龍之女墓近被無類唐阿妹等串通地販將墓掘毁運柩他處兹經某董得悉當即函告上海縣田大令飭派差役將唐阿妹拘案聽候訊究 
[女犯串合圖逃]  
　　公共公廨女押所三層樓上之女犯王李氏楊張氏吳李氏前日串通一氣挖洞圖逃適被管所司事查悉攔阻禀奉寳讞員於昨日將三氏帶堂訊明讞員以王李氏前因脫逃復獲業已加押今又圖逃實屬不法着照原斷加押一年楊吳兩婦著各加押兩月以示懲儆 
城内 
[預防疫症蔓延]  
　　醫學研究所昨貼通告書云研究醫學首重衛生衛生之道防疫爲先凡我醫界在本埠城廂内外治病除租界外其在内地不論何項傳染病須將病家姓氏住址門牌詳細報告本所以憑核議預防之法免致蔓延 
[是否串通一氣]  
　　陳陵昨將李徐氏扭至東二區訴稱該氏與小的之妻張氏素來交好時常密談今張氏忽然逃逸找尋無蹤是以扭案請究旋由該區送至一路分局經德正巡官判令原　出外將張氏尋交到案再核 
[店夥扭獲偷兒]  
　　吳少卿昨晨至縣西街虞德記顧繡店由後門掩入希圖行竊當被店夥虞閏壽　見扭交崗巡帶回一路分局訊供不諱判拘留一天以儆 
[局批]  
　　一路巡警分局批民人婁翔三禀云閱禀陶光祚與爾子爲友該民借與銀洋猶是窮乏得我之初心現今欠數甚微何遽禀局興訟惟陶前旣允拔不應蠻賴姑候傳案訊奪此批函件附　又批顧升禀云禀悉已派員詳勘嚴飭查緝候獲到贓賊從嚴究追可也此批軍存 
[官事]  
　　靑浦縣知縣蔣淸瑞　南匯縣知縣賴豐熙　寳山縣知縣胡調元　東台釐局辦事官李定榮　純正學堂經理陳祖　昨均到道禀見 
南市 
[兄弟在途失散]  
　　男孩潘和尚年六歲前日隨兄出外買物在王家嘴角失散旋由一百四十一號巡士帶至自治公所詰知該孩家住城内花園弄父母俱亡兄爲泥水匠當即飭探　往查　無蹤仍即帶局留候認領 
[船户毆傷出店]  
　　聚豐水菓行出店唐炳瑞前日在大達馬頭提貨因於陸金榮等之船上經過口角被陸同姚齊官姚寳官沈桂泉等毆打受傷旋由行夥邵文珍等喚到巡 
 
 

Page 20

 
 
士拘獲陸姚等四人解至自治公所請訊判一併留候查明傷勢再核 
[阿兄並不知情]  
　　閩人林阿根昨同其姪林連發將平湖人汪履祥及媒証王蔡氏汪陳氏扭至自治公所禀稱去冬爲胞姪憑媒說合娶汪之寡居妹周王氏爲室出洋一百二十元刻因不肯隨歸私行避匿求請核斷訊之汪供妹子年已三十八歲前與林連發姘識餘不知情判兩媒拘留並飭探帶往指提該氏到案訊究 
[新車夫之湖塗]  
　　電話局總管于某之車夫夏阿福近因患病雇令妻弟石阿二爲替工詎車至北市電局被人將車竊去當將石送至一路一區旋由石母將婿夏阿福扭區由德正巡官訊得事在南市移送自治公所經湯裁判一併留候傳到失主質究 
閘北 
[鄧巡士不幸敗露]  
　　四路分局黃正巡官昨出牌示略云照得乙班巡管鄧梅松於十三日查見車夫某甲所拖之人力車未領總局車照遂向勒索錢三百六十文匿不報局實屬膽大妄爲飭將該巡警先行斥革押候　辦遺額以吳國祥補充 
[竊賊匿居租界]  
　　巡警總局張科長公館内失竊花瓶錫器等物已紀前報兹經四路分局將收贓之舊貨店主朱阿狗緝獲提訊據供贓物係積竊龔根郎所寄聞龔現匿租界黃巡官諭即收押一面移請公廨將龔逮案提歸警局訊辦 
[小工最喜賭博]  
　　前晚有自來水小工王阿炳陳阿三徐阿才王槐松等在洪吉里聚賭被崗巡查悉一併拘入四路分局奉黃正巡官諭令各押一天具結斥釋 
英租界 
[公廨早堂停訊]  
　　今日錢文武各衙門開篆之期英美會審公廨早堂亦須停訊一天昨日已由寳讞員照會輪應陪審之英副領事康君　飭捕房一體查照 
[還是赶緊交出]  
　　鄉婦居顧氏控愛文義路一千六百五十四號門牌薦頭店主金阿二與張謝氏串拐伊妹蘭貞並四歲甥女阿毛價賣等情已紀昨報昨日復由捕房解廨經德襄讞會同美郭副領事一再研詰金與謝氏均不吐實中西官以其刁狡判分别各押三年如能將居蘭貞母女交出准予從寛酌减 
[姘婦左右爲難]  
　　沈阿松控高金氏張章氏與張松林串拐七歲女孩金英等精昨晨由探將金章　氏一併拘解公堂請爲訊究並稱張林松已被逃逸中西官命將兩氏帶案略詰數語判金氏還押章氏交妥保着即尋交姘夫張松林到案質訊 
[一身做事一身當]  
　　成衣近余福海王齊良因將唐文榮王江氏等托製綢皮衣服私質逃逸經唐等報由捕房飭探將余王二人一併查獲昨解公堂請究王供此事係余福海一人所爲質之余亦供認屬實判王開釋余押西牢九月 
[其所爭者何事乎]  
　　章淸和與婦人陸顧氏深夜在浙江路爭論互扭由捕查見一併拘入捕房分别管押昨解公堂經中西官訊得男女均不安分判各罰洋五元充公 
[父女中途失散]  
　　女孩新英因不辨路經由捕送留公廨昨由官媒將女送案謂爲盤詰據供年十歲母住鄉下父名野心向爲泥水匠此次因隨父來滬游玩中途失散求請送回判留候懸牌召領 
[　　蘇州人洪精精居雲南路三百六十號門牌因私設烟榻售烟被捕查悉於昨日派探將洪拘解公堂訊實判押三禮拜烟具銷燬 
[不贖田單]  
　　英商麥盖爾控彭玉亭抵單不贖等情昨日由探將彭傳至公堂判令交保候下禮拜一訊奪 
[欠繳房捐]  
　　紹興人李錫唐李汝祥呂鏡堂因在原籍嵊縣欠繳房捐逃匿滬北兹經該縣偵悉於前日派　持文投廨禀奉寳讞員於昨日簽差恊探將李等一併提案訊明判呂交保候核兩李押候備文移送該縣歸案訊辦 
美租界 
[洋人酒醉胡閙]  
　　昨有某洋人乘醉在吳淞路胡閙並闖入三十六號雜貨店任情滋擾由店王鳴捕拘送捕房申斥開釋 
[捕房代尋養媳]  
　　住居百老匯路三百八十六號之張周氏前日下午至捕房報稱走夫養媳一口名秀娥年十三歲請爲查訪捕頭允之 
[洋東未免不清]  
　　何春甫在百老匯路二號某洋人家爲侍者昨至捕房控被該洋人拖欠工洋反遭兇毆請爲究追捕頭允之 
[流氓搶奪便帽]  
　　流氓杜佐來前晚在唐山路搶取孫阿興之西式便帽由捕追獲帶入捕房押至昨晨開釋 
[討債竟至用武]  
　　鍾安照陳坤榮昨在密勒路索欠相毆由捕併送捕房押候核辦 
[電車撞傷小工]  
　　工部局馬路小工萬仲連昨在北四川路被五十二號電車撞跌致傷足骨由捕車入捕房轉送同仁醫院醫治 
法租界 
[此婦本可自由]  
　　口操津音之趙均卿日昨投廨控稱前娶朱氏女爲妻帶往天津返申後逃囘母家旋即尋回詎去臘又帶小孩出外不返實由妻母失魏氏主使串匿請爲追究魏氏供與女兒久不來往此次出外未至婦人家中豈有串匿之理况女兄與趙氏非結髮夫康實是妍識求鑒　司馬以兩造供詞各執判氏交保　查明再核 
[小引人入勝]  
　　擺設水菓攤之張四寳備有骨骰誘人賭博兹被巡捕查知連同賭具拘入捕房轉解公堂請辦張俯首求恩判押捕房七天賭具消毁 
[欲其賠償難矣]  
　　車夫吳阿三前向高德仁租得東洋車一輛繼又轉租於陳朝租摇車上街拉載生意近因失去油衣等物向論推諉因即報捕一併拘廨訊究聶司馬以吳不能置身事外判均交保限兩禮拜賠償洋十一元 
[流氓搶金簪]  
　　王李氏日前乘車經過寳昌路被流氓王阿二從後赶上搶去金簪一支氏即報由包探緝獲解廨訊實判枷號一月管押兩月 
[包車夫受罰]  
　　包車夫楊阿二停車違章由安南據上前指斥楊竟不服出言挺據因即拘入捕房解廨請辦聶司馬姑念哀求從寛罰洋兩元以儆 
[海上閒談]  
　　泰西各國之稱大人物成大事業者。豈果有奇材異能乎。亦不外一忍耐心而已。今觀滬人之營商業者。營工業者。營工業者。營敎育者。營政治者。營種種圑體。事業者。營種種路礦事業冀挽王權者。初莫不欣然和附。一遇虧折困難。與辦事棘手處。則隨風轉蓬。即生退志。非曰灰心即曰見機。毫無堅忍不拔之氣槪。此中盤錯處。不能打破。則事必無成。此雖爲我中國人之通病。而滬人其尤著者也。 
　　蘇路創辦之初。大家激於拒欵之熱忱。故皆齊心一意典產質衣。以期達此集股商辦之目的。 
　　今商辦之局。已壞而。集股之數不多。一矢破的。四面楚歌。非辦事人與各股東。同肩責任。協謀進行。不足以圖挽救於萬一者也。 
　　勿畏怯。勿推諉。逞此會期延長之際。共速謀之。 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[學部改訂中學堂文實兩科課程及每星期授課時刻表]  
　　中學堂文科之學科程度及每星期授課時刻表 
　　第一年 
學　科　　　　　程　　　　　　　度　　　　每星期鐘點上學期下學期 
讀經講經　　　　春秋左傳節本　　　　　　　五　　　五 
國　　文　　　　讀文　作文　習字　　　　　六　　　六 
外國　語　　　　讀法　會話　習字　　　　　八　　　八 
歷　　史　　　　中國史　　　　　　　　　　三　　　三 
地　　理　　　　中國地理　　　　　　　　　三　　　三　　　 
　　　　以上主課 
修　　身　　　　道德要義　　國民敎育要義　一　　　一 
算　　學　　　　算術　　　　　　　　　　　四　　　四 
博　　物　　　　植物生理衛生　　　　　　三○○三 
體　　操　　　　普通體操兵式體操　　　　　三　　　三 
　　　以上通習 
　　　合　計　　　　　　　　　　　　　　　三十六　三十六 
　　第二年 
學　　科　　　程　　　　　　　　度　每星期鐘點上學期下學期 
讀經講經　　　同前學年　　　　　　五　　　五 
國　　文　　　同前學年　　　　　　六　　　六 
外國語　　　　同前學年　　　　　　八　　　八 
歷　史　　　　同前學年　　　　　　三　　　三 
地　理　　　　同前學年　　　　　　三　　　三 
　　以上主課 
修　身　　　　同前學年　　　　　　一　　　一 
算　學　　　算術代數　　　　　　　四○○四 
博　物　　　動物　　　　　　　　　二　　　二 
圖　畫　　　自在畫　　　　　　　　一　　　一 
體　　操　　同前學年　　　　　　　三　　　三 
　　　以上通習 
　　合　　計　　　　　　　　　　三十六　三十六 
　　第三年 
學　科　　　程　　　　　　度　每星期鐘點上學期　下學期 
讀經講經　　同前學年　　　　　　五　　　　五 
國　文　　　同前學年　　　　　　七　　　　七 
外國語　　　讀法　會話　文法　　八　　　　八 
歷　史　　　同前學年　　　　　　三　　　　三 
地　理　　　外國地理　　　　　　二　　　　二 
　　以上主課 
修　身　　　同前學年　　　　　　一　　　　一 
算　學　　　代數幾何　　　　　　二　二　　二　二 
博　物　　　地質礦物　　　　　　二　　　　一 
圖　畵　　　自在畫用器畫　　　　一　○　○　二 
體　操　　　同前學年　　　　　　三　　　　　三 
　　　以上通習 
　　合　計　　　　　　　　　　　三十六　三十六 
來件 
[貴州官立法政學堂布告警官周篆訓持刀滋閙情形并請海内同胞維持將來書]  
　　嗚呼今時何時非强鄰逼迫外患日亟瓜分之警告頻來亡國之慘禍將至之時乎是以海内熱心救國諸君子請開國會意在合羣策羣力以解决救亡之問題也然而國會者法制國之根本所以集合一般有法律知識政治能力之優秀人物以組織而成者也是中國欲開國會須先備具法制國之資格欲造就法制國之資格須養成一般有法律知識政治能力之優秀人物欲養成此一般優秀人物不能不屬望於肄習法政之學生然則法政學堂者實中國救亡人才之製造塲也凡屬中國人宜如何維持保護以期共達救亡之目的乃不謂貴州法政學堂竟爲一般横暴官紳所仇視而欲破壞之至再至三而不已也其過去之歷史有出於無賴士紳陰謀揑害揑造黑白者或見諸報章或騰諸口舌久爲社會所訾議爲待同人之爭持故等諸不見不聞惟專心學業以備將來之實用而盡國民之天職不意本月十九日又有以警界官吏之資格爲野蠻破壞之手叚如周篆訓者嗚呼此誠古今萬國所絶無而爲貴州所獨有最可恥可痛之事實也同人本不忍暴其罪於天下以貽四萬萬同胞羞維思欲破壞法政學堂即破壞救亡志士圑體之一部份則其人乃中國之罪人若乃爲之諱則同人旣受其禍而又被囂張之名焉是不可不聲其罪周篆訓者湖南人納資爲貴州候補通判本年爲巡警道委充東區區官者也其兄聲漢前以警務公所司法科長兼充本堂敎員八月内列憲核减本堂浮費敎員人人同時辭職聲漢與焉學堂旣節浮費乃罷堂長監學而不設僅以敎務長一員綜理敎育事務以孝廉曹君興蘄充之曹君畢業於北洋法政學堂研究精深性情和厚前充本堂刑法敎員同人深服其熱心善誘靡不愛而敬之旣綜敎務愈慶得人而官紳之不洽於曹君者乃倡言法政學堂向歸外省人員辦理改弦更張於情不應曹君不安於位遂辭職同人以其認眞整飭日見起色也惜其去三班不約同爲挽留學憲亦不允其請曹君乃不爲所摇動然自是而惡曹君者因之并惡全體學生直欲破壞學堂矣本月十九日下午三時甲班諸生方上課突見敎務長形色倉皇繞講堂而過飛奔入雨時操塲避匿頗深駭怪及課畢下堂齋夫即告曰先生怪事極矣周大老爺持刀尋殺敎務長也幾次衝入禮堂幸被人阻止盍往觀乎於是甲班諸生相同出視乙班諸生已先在焉蓋本堂房舍四重甲班最後而乙班居先故也見所謂周大老 
 
 

Page 27

 
 
爺者身着一等巡官制服手握指揮刀霍霍然且舞且詬大意謂曹君先充公報主筆曾攻擊其兄杜斷巡警雞姦幼童一案致被撤差今又把持學堂佔去伊等外省人之生活根據地我周篆訓拚看一官不要必使汝堂全行破裂無一存在等語同人惡其野蠻乃勸之曰閣下旣係個人交涉不得來本堂擾亂秩序且身着制服無故不得擅入人家非追逐逃亡逮逋兇犯不得拔刀出鞘此警章也閣下知否周乃并署學生曰本省人不配辦學堂你這黨奴隸學生偏喜歡他我造你貴州人的祖宗哪同人聞此大動公憤齊呼曰此傖無禮曷拘而送諸警憲周大怒飛劍砍來由文案陳君耳旁過去同人處此頗覺身命危險已極不得不行使正當防衛權擬制其手足以杜絶危險之動機（未完） 
國外新聞 
[美坎條約之關係]  
　　十七日倫敦電云據華盛頓電稱下議院已將坎拿大交換利益條約議案投票通過贊成者二百人反對者九十二人各報皆謂新國會議長克拉克君討論該議案之際謂彼意此約實爲北美大陸統一最堅固之質異日美利堅國旗飛揚於北美全部則英國必有樂將坎拿大贈諸美國之一日云又電云據華盛頓電稱美國下議院投票取决坎拿大交換利益條約時其占多數之一面有民政黨有共和黨分黨之各員其占少數者則爲共和黨正黨據坎拿大哇太樺消息聲稱下議院討論交換利益條約時前任財政大臣福斯脫君訾詆財政大臣菲爾定君稅務大臣裴德森君爲主張合併論者又稱首相勞利厄君爲抱臨機應變主義者又謂塔孚脫總統現進行美國久蓄之志驅使坎拿大與美結合並確信當在今諸大臣失權以前舉事云十八日倫敦電云據華盛頓電稱塔孚脫總統聞議長克拉克君之演說深爲駭異謂彼視克君之論爲極不幸之失言蓋美政府並無合併坎拿大之意云（譯字林報） 
[荷屬暴動平靖消息]  
　　十七日柏林電云荷屬印度皮里頓島之暴動業已平靖 
[土耳其陸軍剿亂近聞]  
　　十七日栢林電云土耳其陸軍遠征隊已將伊門地方阿拉伯暴動亂民解散 
[羅馬敎皇不豫]  
　　十八日倫敦電云羅馬敎皇近患感冐暫停召見 
[日本下議院通過務算案]  
　　十七日東京電云星期二日下議院集議已將一九一一年預算案通過（以上譯文匯報） 
小說 
[軍情小說湘纍怨（三十九）]  
　　駱游戎道。瀏陽一帶。撫帥已經派兵往救。用不著别人再去。王大老爺道。賊勢浩大。救兵恐怕支持不來。還請老游戎去辛苦一蹚。保全了瀏陽地方。也是老游戎的功績。那位駱游戎本來見了王大老爺這樣冷冷淡淡的相待。又說用他不着。心上好生不快。如今聽得提起功績的兩個字。心上倒有些歆羡起來。不由得點一點頭道。你老哥的話狠是。我立刻去救瀏陽就是了。說著。便揮兵要走。王大老爺連忙呌人遞過一個大大的包來。口中說道。區區薄敬。請老游戎賞個臉兒。駱游戎假意推讓幾句。也便收了下來。王大老爺回到衙門。便把這些殺敵守城的情形。和趙管帶會銜電禀。把一件天一般的大事。竟是輕易易的銷弭掉了。從此以後。王大老爺知兵的聲名。便大震起來。大家都說他諳練軍務。胆智兼優。樓中丞雖然和他不合。心上也狠贊賞他的才幹。便把王大老爺委了一個營務處提調。呌他妥爲辦理防勦善後等事宜。又派了一個營務處總辦傅調梅傅觀察。帶兵進駐萍鄉。相機進勦。這個時候。京城裡頭的政府中人。得了這個消息。便大家驚惶不定起來。先發了兩個電報。給湖南巡撫樓中丞。江西巡撫尤中丞。呌他們認眞勦辦。又通電鄰省各督撫。呌他們派兵助勦。好像是個腹心巨寇的一般。吏懼官惶。人心大震。再也想不到妖魔一發。立時立刻的灰燼無形。那裡用得著這般的小題大做這個時候。湖南巡撫樓中丞派了個湖南候補道傅調梅傅觀察。統兵勦匪。江西巡撫尤中丞。奏派了江西按察使楚端甫楚廉訪。做督師大臣。駐紥萍鄉。辦理軍務。還有湖廣總督安制軍。派了個中軍副將程副戎。兩江總督江制軍。派了個新軍統領袁觀察。都帶著兵趕到萍鄉來。要勦革命黨。不想到了萍鄉。那班革命軍。早被王大老爺出奇制勝的。殺得一個驚心戰胆。蕩魄飛魂。直躱得一些兒影蹤都没有。若是這班帶兵的寳貝。大家都有些天良不泯。只要立刻奏報肅淸。立時撤兵安民。這件事情。也便完了。偏偏的這班寳貝。一個個貪功好事。好容易巴結得這般的一個美差。那裡肯輕輕易易的放手。便大家千方百計的。想著法兒。如何如何的叙功怎樣怎樣的開保。也不知寃。枉了無數的安分良民。栽埋了許多的窮困百姓。這樣傷心蒿目慘無天日的事情。在下做書的。一時也那裡說得盡許多 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
