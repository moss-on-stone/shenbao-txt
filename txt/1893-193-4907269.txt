# 1893 - 193 - 4907269

 

Page 1

 
 
[十三經註疏變價助賑] [  申報館振所謹啓]  
　　不書名書局以晉省災民嗷嗷待　不忍坐視慨捐石印倣朱刻阮本十三經註疏五十部原價田元今减作每部三元二角囑敝恊振所代售所得之資悉数助賑十三經爲必　之書諸君子旣可陶鎔後進又可振濟飢黎天下最方便事孰有過於此者乎如　購取請移玉本館帳房爲盼 
[朝珠助振] [  申報館恊振所謹啓]  
　　無名氏樂善好施憫山右奇災尚求有艾特以朝珠一掛足一百零八粒交本館變價以助賑捐其珠係伽楠杳製成間以翡翠佛頭珊瑚記念誠貫品也敬告海内仁人寰中善土　其早　玉趾備價購謹旣可以飾觀瞻又可以拯饑饉豈非一舉而二善兼乎肅此布陳伏雜鈞鑒 
[續印二十四史出售] [  圖書集成局啓]  
　　本局續印二十四史校對精詳字　清晰紙色亦極潔淨洵爲鄴架中必不可少之書每部連箱子三隻定價洋五十六元有欲上下千古淹貫三長者請移玉申報館帳房購取可也此布 
[論各處閙教事] [  照館申報]  
　　嗚呼我蓋歴觀報章所紀亂民鬧教之事而難官之不可不嚴懲矣夫天主耶穌教至目今我皇上旣已准行載在約章煌煌宣布民間雖不樂崇奉亦何可稱戈滋鬧以顯貽我君父之憂哉彼與教爲難者其心雖欲激怒西人俾侍乘機作亂而其言則謂我中國自有聖人之教文行忠信亘古常昭烏用此異言異服之人錯雜其内愚民無識悮聽其言於是號召黨徒雲集響應一唱百和羣起而攻毁教堂毆教士殺人刦物幾如風捲雲馳卒之西人大興問罪之師向我詰責彼爲首者無從漏網顯戮難寛而毁者賠之死者卹之毆辱者從而撫慰之費官長幾許調停耗國家幾許欵項而傳教者如故也信教者依然也教堂且愈建而愈巍煥也人亦何苦而與彼結怨以致自蹈危亡耶閩中南安教案大興迄今甫得商定而宋埠又殺害教士沂州又毆傷牧師崇明又藉口搜鹽撃毁教堂雜物嗚呼何亂民之多至於此極乎夫向之閙教惟起於買地設堂耳否則訛傳剖心挖眼耳歴觀通商成案千篇一律無殊印板文章究之西人買地建堂合二十一行省中幾於無地蔑有官憲尚不能阻遏豈愚民而可懾以威至於挖眼剖心則讕語無稽夫果誰見之而誰述之者亦多見其有心作亂而已矣此次宋埠祗二牧師賃屋以居尚未建造堂宇惟以屋主素爲衆人所切齒以致殃及池魚苟能將爲首者設法禽拿以償二牧師之命則此事尚可化大爲小决不致决裂不堪沂州雖有教士被傷然尚傷而未死所云挖眼剖心之事並未查獲眞憑而地方官遽將奉教之劉維廉王守信二人嚴加管押一面飭門丁　姓至教堂翻找藏孩致孫姓揑稱失孩赴案請訊此其性情莽鹵似大有異於鎭靜雍容者西人雖不甚苛求然使大憲聞之其能不有所申斥耶而其最足異者則爲崇明向教堂搜緝私鹽一事據訪事人函述崇明北馬橋土豪楊梅軒夙喜倚勢凌人無惡不作近又依附鹽局嚇詐愚民藉緝私爲名糾黨擁入教堂肆行　擾將祭臺祭器窓槅檯掎撃毁無遺事爲江蘇臬憲陳廉訪訪聞以前年長江上下游哥匪與教堂爲難久勞各大憲悉心籌畫此次楊雖小試其技若不嚴加懲辦深恐恣行不法者步其後塵是以立飭拘拿并吊取案卷到轅查其劣蹟嘻教堂也而豈興販私鹽之處乎彼教士專以傳教爲務視富貴且有所不屑而謂肯興販私鹽乎且楊亦非緝私之人也旣云依附鹽局則其非鹽局中辦公人役已不問可知旣云嚇詐愚民則非公正爲心者亦已見諸言外乃欲逞其倚勢凌人之舉凌及教堂試問教堂中肯任其凌辱者乎統觀以上所叙閙教之案宋埠爲最大沂州次之崇明又次之宋埠已殺人矣沂州未殺人而亦傷人矣崇明祇撃毁雜物肆意驛騷乃宋埠及沂州辦理情形俱未得悉而陳廉訪獨欲拘楊梅軒而懲辦似乎用法之過嚴不知宋埠及沂州事須奏達朝廷然後定奪崇明之事當不致釀成奏案其罪似尚可從輕然萬一當紛更擾攘之時哥匪或從而和之大張兇𦦨則昔年蕪湖武穴丹陽等處之已事卽在目前豈不大費周折耶故廉訪而不知楊之劣蹟猶可諒其已自行賠補曲予從寛廉訪而旣知其劣跡多端勢不能不澈底根查以遏亂萌而杜煽禍然則三案將如之何而可曰宋埠之案已連殺二教士矣殺人者死自不能免於抵償沂州雖已傷人尚不致死幸遇洞諳洋務之太守遇事持平事後立撥營勇十名將教堂保護彼西人久居宇下具有天良苟能善爲懷柔諒可敉平無事崇明一案廉訪正在嚴行查辦未定爰書日報中例不得窺測其間預爲　斷總之我皇上旣許西人傳教凡屬蒼生赤子皆　仰體皇仁斷不可逞一已之私致悮大局彼來傳教我不得而阻之我不信教彼亦不得而强之天地之大何所不容紛紛擾擾胡爲者因作此論以告諸普天率土之良民 
[暹法開兵續電]  
　　初二日倫敦發來電報云法國兵船在暹羅美南河前進被暹羅砲臺然猛撃法兵船亦還砲攻之法兵死傷五人暹兵死傷三十人濵角京城遂整　槍砲爲拒敵之計駐紫濵角之法欽差告知暹廷謂此次開仗法兵官實有不是以未奉國家號令也 
[金鰲玩月]  
　　户部爲知照事所有奏謂給奬之貴州運鉛委員保舉知府貴州都匀府八寨同知吳光鑾一員本部於五月十七日帶領引見奉硃筆貴州運鉛委員吳光鑾著該部照例給奬欽此欽遵到部除咨貴州巡撫查照外相應知照吏部查照辦理○兵部爲知照事武選司案呈所有兼襲騎都尉世職之知縣用河南試用府經歴汪士杰一員本部於五月十八日帶領引見奉旨汪士杰着准其兼襲騎都尉欽此欽遵到部相應知照吏部查照辦理○軍機處漢章京傳補幾竣咨取内閣六部保員備考迭綴前報兹聞禮部司員願考者十三人經大宗伯面試擇其文理優長者保送八員計禮部候補主事易貞河南商城縣人巳丑進士禮部候補主事歐陽熙江西彭澤縣人已丑進士禮部小京官額外主事曹穗廣西臨桂縣人乙酉拔頁禮部候補主事陶褔同江西新建縣人丙子進士禮部候補主事王慶平江蘇上海縣人庚寅進士禮部小京官額外主事陳鴻翼湖北黄安縣人乙酉拔頁禮部候補主事吳國鏞湖南湘陰縣人丙戊進士禮部小京官額外主事薛鴻先陝西韓城縣人乙酉拔頁○吏部爲移咨事文選司案呈本部議覆山東巡撫福潤題以山東候補同知李湘臣請　山東曹州府桃源同知等因覈與例章相符應請旨准其補授五月初九日具題十一日奉硃筆山東曹州府桃源同知員缺李湘臣着依議補授餘依議欽此欽遵到部相應抄黏原奏 
 
 

Page 2

 
 
移咨山東巡撫查照辦理○兵部爲咨行事武選司案呈查定陵總管現在出缺例應咨取頭等侍衛冠軍使叅領前鋒叅領護軍叅領人員揀選帶領引見請　旨補放相應咨行值年旗轉行各旗營等處卽於各項正三品人員保送一二員造具履歴務於卽日自行咨送兵部以便會同御前大臣訂期揀選○吏部爲曉諭事所有四月分發直隸補用道葉元琦等三十九員本部於五月廿一日辰刻給照相應傳令各該員務於是日親身赴部承領毋得自悮○翰林院爲咨送事所有本院奏充滿漢日講起居注官於五月二十日帶領引見相應將應行引見之右庶子宗室崇寛侍讀清銳侍講宗室景厚惠純洗馬榮慶右中允伊克坦編修瑞洵熙元豫泰崇壽熙瑛檢討宗室寳豐編修恩祥嵩恩宗室載昌啓綏右庶子徐致靖右中允張仁　右中允李殿林檢討李昭煒編修李聨芳汪樹烈陸繼輝高賡恩陸寳忠馬光　　炳年爖鴻文陳思霖等銜名先行咨送軍機處查照○户部爲知照事所有奏請留部候補之期滿學習主事李夢瑩等三員本部於五月十七日帶領引見奉旨　　户部學習主事李夢瑩華世銘張振芳均著准其留部欽此十八日述旨奉旨是欽此欽遵到部相應知照吏部查照○漢廕生一項例應考取等第以憑帶領引見候旨錄用兹由吏部開列堂銜於五月二十日具奏請派考試漢廕生閱卷監試一摺奉硃筆圈出閱卷協辦大學士吏部尚書徐桐禮部右侍郎景善工部左侍郎汪鳴鑾監試著御史穆騰額蔣式芬去欽此宣旨後徐廕軒恊揆等卽自西苑門直廬赴内廷上諭館扃門考試是日應考漢廕生李惟仁等五人其銜名等第容俟續錄○咸安宫爲咨報事所有三所期滿漢教習蔣儒綱一員於本年五月廿一日帶領引見相應將滿漢排單各二分先行咨報軍機處查照 
[籌畫經費]  
　　甲午年舉行皇太后六旬萬壽慶典因經費不敷由大司農會同籌畫援照乾隆年間慶典成案擬自親郡王以下大小官員歲支俸銀内劃扣二成五三年後仍支十成此亦臣下所樂輸也擬八旗滿蒙漢内務府三旗緑步各營弁兵月支餉銀内亦劃扣二成五三年後仍支十成此亦弁兵所樂輸也惟下五旗包衣宗室藍甲均未議及聞不日卽可請旨矣 
[宋埠鬧教案述聞]  
　　湖北麻城縣宋埠民人傷斃瑞典國教士情形本館已迭詳前報矣五月二十七日辰刻招商局江裕輪船泝江而上有瑞典國駐滬領事官拍固附之而至小駐美最時洋行駐漢領事官丁乙呢家至下午栢丁二領事各乘肩輿至江漢關道署拜會惲崧耘觀察籌商此案次日二領事又渡江晉謁兩湖總督張香濤制軍所議若何外人頗難懸揣聞麻城縣當昔年兵燹時曾招集鄉民爲之扞衛築有土城四十八座名曰砦子至今依然尚在此案一出麻城人深畏株連咸挈眷入砦中閉門謹守又聞約章載明凡西人至内地傳教者限定某都某邑必請領事官給發護照蓋用中國官關防此次所斃二教士曾至江漢關道署求觀察於護照上蓋印觀察不依並諭以麻城良莠不齊動輙滋事君等切勿輕身前往二教士口雖唯唯旋卽私往以致釀成禍端云至於道路傳言則謂栢領事官偕德國駐漢領事官會同觀察謁見制軍制軍告以昔年中外和約立有定章凡至内地設教堂傳教者皆需領事官護照合以中國官府符節如欲離通商口岸百里外傳教者又必請領事官護照加蓋中國官印執之而往今二牧師並無護照符節私至麻城宋埠離漢口三百餘里以致滋事斃命大違和約章程如此案從重辦理卽成舊例彼西國牧師實繁有徒將來違約釀禍者必多中外官府辦不勝辦如之奈何栢領事官遂於上月二十九日返滬又謡傅前曾拘獲黄岡人二名黄陂及黄安人各一名已由麻邑宰釋去並諭之曰戕教士之人事後移禍於爾苦受縲絏之災今若將爾等解省抵償則本縣雖可保前程恐爾死受不白之寃於心實有所不忍是以本縣情願罷職以全爾等性命爾等其各知之然語皆出自道聽塗　之流本館不敢據以爲實也 
[蟂磯逭暑]  
　　鈔關稅務總辦吳少齋别駕瓜代及期由袁觀察詳請以委用知縣俸靜山大令接辦○新河庄在内河上游七十里爲徽寗各處估舶出入之要路設有分關一所稽徵户工各稅上月下浣有某生員販運竹簰一架順流而下抵關報稅查有五千根某生堅執祗有二千根以致互相爭論生遂赴蕪湖道轅控告袁觀察准詞卽派陳小泉少尹前往查明禀覆候核○袁觀察共有丈夫子三人温文爾雅下帷攻苦幾如董仲舒之目不窺園其第三公子夙患河魚之疾參苓罔效竟於上月二十五日赴玉樓之召當由家人料理棺殮延雇釋子唪經一日移柩署南永庵内聞三公子僅十有三齡長吉嘔心顔回短命豈非千古恨事○候補知縣馮鏡仁大令聽鼓皖江夙擅才能爲上臺所賞識楊子通欽憲前在蕪湖關道任内尤加稱許迨皇華命下卽殷殷勸駕使作張騫傅介子一流人大令感欽憲知遇之隆願效馳驅湊集銀兩加捐過班知府於上月二十七日乘坐江裕輪船自蕪赴滬追隨使節遠涉重灜頻行之際舊日寅僚張讌祖餞詩筒酒琖酧酢無虚日是亦大丈夫得志於時者之所爲也○内河關委員梁月舫二尹差期報滿袁觀察詳請以候補縣丞俞訒菴二尹接辦擇於日内視事○某甲自蕪湖乘舟向寍郡進發行至新河關被關吏查出火藥一小桶詰問何用甲嘿無一言遂被關吏拘送蕪湖道轅發交保甲局訊究旋有某店鋪中人投案聲稱甲實鄉愚携帶火藥備獵銃之用某與同鄉里願爲具保梁太守俯如所請火藥充公○蕪湖分銷鹽局今春改委歐陽伯元太守接辦布置有條兹聞太守奉兩江督憲另行差委所遺之差以候補同知年司馬接辦云 
[芧龍更衣]  
　　上月二十五夜蕪湖石橋港後三條巷某草屋失愼紅光上燭霄漢通明更夫鳴鉦報警洋龍夭矯飛來王大令及保甲巡員先後馳至繞塲彈壓幸取水甚便未逾數刻火滅烟消僅燬茅屋三椽起火之由聞因燃點蚊香延燒牀帳迨帳中人驚起拉扯而火已飛上屋梁致肇此禍云 
[竹西歌吹]  
　　今年節令較早甫逾夏至已覺炎熱邇來烈日薰蒸凉風不至縱異熱中之客能無憚暑之嗟上月廿六日下午有某甲偕二三素心人在教塲茶社啜茗龍團細嚼麈尾輕揮意頗自得嗣命茶博士備點心冀不負將軍之腹乃點心未至甲忽呼頭暈玉山遽頺踣於座下其友急雇人舁回身甫及門魂已離殻見者無不咋舌○邗上都天神會於日前迎賽已列於報聞當日神輿行至舊城大東門街輿槓忽折神像幾乎巓出會中人不得已借府城隍神轎舁回事後會中人咸謂輿樻之折爲從來所未有實由伺應不䖍所致又有甲乙等從而附會之謂當日僅將尋常執事隨衆而行所有會景皆未陳設卽此一端未始不干神怒於是一倡百和擇於五月廿八日復迎南門都天廟神像出巡以息衆議愚人之愚眞不可及○今年酷熱較早小本經紀人在大街小巷肩售夏布者倍於往昔上月廿六日下午見一售布老叟行至教塲街出洋二元倩錢店中人估看仍納入袋中適遇親友小立道旁寒暄數語問今日生涯若何叟以袋中有洋對以手探之則已空洞無物蓋叟收洋入袋時適爲胠篋者所覩故乘立談之頃施其妙手也叟神色頓異聲淚俱下良久始喪氣而回亦可憫矣 
[桃渡凉波]  
　　金陵信俯河木匠店門前斜立大木一株五月廿四日風伯揚威將木吹倒適比隣七齡小孩嬉戲於下爲木所壓經人救起腰腹已受重傷未識能保全性命否聞此孩甫悲失怙又罹奇災時耶運耶冥冥中蓋有主之者矣○前有私造錢店印票之犯送交上元縣懲辦爲本報所已紀聞該犯係本地人年已二十餘向應童子試在南門外作三家村夫子自恨簡册無靈不能爲窮措大吐氣遂串同刻字店夥作此不法事繋諸囹圄巳逾一月其生母嗣母以兩房共此一子幾類碩果之僅存求恩從輕發落取保開釋等詞攔輿泣訴陶仲彞大令諭以此案若照例辦理厥罪匪輕已詳請上憲批示遵行此時本縣不能擅專俟奉到各憲回文再行核辦當將原禀擲還該氏等匍匐道旁尚欲申訴而大令已鳴騶遠去矣遂掩泣而歸○秦淮河夙推名勝每逢夏日畫舫笙歌往來如織夜間各懸燈彩銀花火樹照澈波心岸上人望之但見桂楫廻 
 
 

Page 3

 
 
環幾不知有菱波蕩漾也夕陽西下雙槳如飛爭先恐後謂之搶水某甲年二十餘此中巨擘也鵠立鷁首顧盼自雄他人皆以爲莫及上月廿五晚舉篙抵岸奮力一撑偶爾蹈空全身撲下大呼一聲直墮河底其時舟楫櫛比無從施救船主人呼隣舟解纜急切不能奏手甲遂爲龍王召去在水晶宫中獻技次日屍身浮出由招招者各出資財從豐棺殮所謂君以此始亦以此終觀此益信 
[軍麾過鎭]  
　　皖南總鎭統領督標新兵全軍李軍門占椿日前有校閱寳蓋山營兵之信是以各兵弁咸摩厲以須兹悉軍門於上月二十七日午刻由金陵起節乘招商局之江寛輪船東下卽於是日五點鐘時行抵鎭江城中文武各官均至躉船恭迓俄而寳蓋山新兵營列隊而出直抵六吉園碼頭鵠候迨輪船下椗各隊中槍砲齊鳴聲如雷震關道憲黄幼農觀察及各營官先後登船呈遞手版軍門接見後復以禮答拜直至薄暮展輪下駛因六月初四日爲蘇撫奎樂峯中丞太夫人八秩壽辰故特泛棹吳江一聽琅璈清曲也約初八日左右當可蒞鎭校閱聞統領南洋兵船郭寳昌軍門同往姑蘇祝嘏萬旆風騫雙輪雷激臨歧相送宛如李郭同舟也 
[北固山逭暑記]  
　　丹徒縣王伯芳大令前赴姑蘇公幹已於上月二十七日清晨乘坐官舫抵鎭舟泊三陽碼頭署中差役人等迎接如儀○保甲總局劉照青少尹近出六言告示云賞拿拐匪扒竊青皮訛詐送懲小錢永遠禁用油燭時加惕兢雖係官樣文章然見者苟能遇事儆惕受益正復不少○五月二十六日相傳爲土地誕期城内道署叅署海防各衙門所造土地祠均召傀儡登塲互相娱樂鄉間婦女以侫佛爲事者則赴南門外土地廟焚香膜拜挨肩接踵不下數百人亦一時盛會也○鎭江對岸七濠口新安洲都天廟一帶皆係貧民結茅而居一望如鱗近日江水漸漲其勢不能安居遂遷至高原以避之惟望陽侯早退廬舍依然庶不致有蕩析流離之歎也○西門外雁兒河邊孫姓家於上月二十八日魚更三躍時被梁上君子撬門而入直抵房中翻箱倒篋因悮碰他物戞戞作響孫某從夢中驚醒大呼捉賊賊知主人已起遂開門而逸家人追至半途突被賊用短棍撃破頭顱血流如注賊卽携贓遠遁翌晨孫投丹徒縣開單呈報大令飭捕役上緊跴緝未識冥鴻天外尚能入我網罹否 
[械鬥未已]  
　　褔建同安各鄉械鬥已有數起隣近居人出入時虞被害頗有荆天棘地之嘆下橄欖嶺鄉楊姓與徐姓仇殺不已傷斃五命近日新安下楊鄉楊姓又助火藥數百斤大砲兩尊抬赶下橄欖嶺安設以備格鬥徐姓因此惶急馳赴道轅請派委員前往彈壓道憲准詞卽檄同安茶厘委員譚少尹會同同安縣查辦未知能解紛息事否也 
[迎神賽會]  
　　安慶訪事人云龍王列在祀典求雨輙有靈應官民每信奉之五月廿二日地方紳耆恭迎神牌匾額一安貞元觀一安龍神祠沈仲帥於廿四日躬詣省城龍神祠行禮貞元觀則委江防府沈司馬恭代○五月廿六七兩日迎城隍出巡有地方會三十餘起五猖會三十餘起高蹻會十餘起五釵會五起醋溏會二十餘架其餘小會不可勝數蓋因今歲麥秋豐稔故畎畝中人愈覺興高采烈也 
[十洲閣題壁]  
　　寍波訪事人云鎭海北鄉某氏婦淫蕩性成暗與夫叔某甲有染珠胎暗結無計彌縫乃以洋銀十圓購覓墮胎方背人煎服婦先向甲索取洋銀六圓付之約以事騐後再付四圓未幾胎果墮賣方藥者以事已如願索找四圓甲恐爲其妻所聞亂以他語賣方藥者疑爲圖賴譁噪不堪甲妻遂大肆咆哮將婦肆行拳撃傷及下體遽爾一命嗚呼事聞於其母家繕詞控訴縣署縣主簽提甲婦到案訊供之下直認前情及至押入獄婦始知人命關天鼠思以泣然已悔之晚矣○招商局碼頭丁廣益公膏店樓下設櫃贸易樓上則令眷屬雞棲顧明雖挑售烟膏實則容留烟客凡有烟霞癖者喜其錦衾竊枕磁斗鋼籖精雅絶倫纎塵不染時來於此喚芙蓉娘消遣綺懷焉店主丁某喜作葉子戲責其媳某氏不善點籌叱燕嗔鶯白般凌辱某日又觸乃翁之怒大肆摧殘媳隱念實命不猶旣不能博堂上歡良人又游蕩不務正業與某在人世受罪不如早赴夜臺遂私服阿芙蓉膏閉門而服次早不見媳起喚之寂寂無聲急脫其扃而視之則已四肢冰冷母家聞訃大興問罪之師丁見事不諧急倩善爲說辭者再三排解兼藉錢神之力以息訟端據云餽以鷹銀五百枚始得免於饒舌 
[輪機受損]  
　　太古洋行温州輪船開往南洋各埠昨晨七點鐘後折回上海據云前日驟遇狂風機器亦有損傷須鳩工整理然後可以出洋也 
[禁放花爆]  
　　欽加運同銜補用直隸州特授松江府上海縣正堂黄爲出示嚴禁事照得燃放花爆本干禁令目下時届炎暑民房店屋類皆搭蓋天棚遮蔽烈日而天棚均以竹枝蘆蓆爲之花爆火星一落蓆篷際此物燥風乾易於肇禍焚如之慘尤爲酷烈不可不思患預防合亟出示嚴禁爲此示仰城鄉居民人等一體知悉自示之後不准無故燃放花爆致釀火患爾等身家所繋務各恪遵禁令倘敢故違一經察出定卽從嚴提究不稍寛貸其各凛遵毋違特示光緒十九年六月初三日 
[保衛城河]  
　　欽加運同銜補用直隸州特授松江府上海縣正堂黄爲出示嚴禁事照得城廂河道現已開濬流通此後潮汐往來居民飲和食德不致如從前之淤泥積穢惟河道旣通沿河居民各應保護固不准抛棄垃圾尤不許傾倒污穢而兩岸民居櫛比更不准添造駁岸佔蓋房屋以致河身愈窄水流不暢不數年而河道依然淤塞矣除飭差隨時查察外合行出示嚴禁爲此示仰該處居民人等知悉自示之後不准再於沿河添造駁岸搭蓋房屋濳佔河身致碍河道倘敢不遵定卽隨時押令拆除並當提案嚴究决不稍貸地甲狥庇亦干究處其各凛遵毋違特示 
[從良被阻]  
　　林黛玉勾欄中之翹楚也前日薄暮時投上海縣喊稱小婦人籍隸蘇州薄游滬上今年廿六歲前在棋盤街新清桂堂爲妓本年端節調往榮錦里王家娘所開妓院中爲夥共取帶擋洋銀二百五十元王家娘六十元其餘均係男女傭人之洋兹因久溷風塵願離圊溷有張姓客願出洋銀三百元娶爲簉室忽被王家娘霸阻事不從心惟有奔投案下求請超豁值日差禀明黄大令著看管候訊 
[資遣難民]  
　　前晚有江北難民二百餘名從江灣鎭至虹口東北下海浦下海廟中住宿美捕頭聞之立卽禀明英讞員蔡太守太守派差役張福等會同包探唐寳榮江阿三前往彈壓一面函致上海縣黄大令大令亦派濿前去照料并函致同仁輔元堂董事曹君昨日午前曹君傳問難民頭目四名均稱姓張自徐州逃荒至此問共有若干人答稱共二百六十三名口旋按照大口發錢四十文小口二十文諭令於初五晨他往聞此項難民曾在海門廰境滋擾由地方飭差驅逐出境云 
[騙術翻新]  
　　昨報紀騙子朱東生卽朱東升在興聖街某花烟館尋歡經某包探拘送捕房管押兹聞朱之騙術誠有異想天開者先是楊義生在菜市街開設順興木作朱貿貿然至自稱吳淞電報局司事欲建平房二十間及電竿數十株約可得工料銀二千兩之譜楊願爲承攬留供晚膳并餉以阿芙蓉共費去洋銀兩元　已果癮已過又約往三河樓後街某花烟館調笑久之烟　留其住宿朱允之又索夜度資則誑楊云因怱怱至此身畔未帶洋銀只有鈔票十元懇君暫時掉換可乎楊唯唯首肯至翌晨七點鐘時楊喚之使起欲同往吳淞估計工料朱云昨晚僕已雇就小火輪船泊在怡和碼頭君可於八點鐘時相偕而往也楊遂糾約同業甲乙丙丁四人偕往至則並不見小火輪船蹤影候至十二點鐘始知被騙怏怏而回今知旣已被擒想須赴公堂控告也 
 
 

Page 4

 
 
[失竊諭保]  
　　滬北靜安寺相近某西人住宅被賊竊去園中樹木禀由領事官照會上海縣請緝黄大令立卽飭差下鄉傳廿八保八圖及十二圖地保錢曉亭吳仲階至案前日下午請帮審委員葉司馬研訊錢吳禀稱小的等今年輪充地保西人住宅日前失竊樹木贓賊均未查獲司馬曰爾等旣充地保圖中竊案未便置之不理今日本當比責姑從寛典著限一月將贓賊緝獲逾期不獲當提爾等嚴比兩地保唯唯而退 
[博徒枷號]  
　　彭大朋等在閔行鎭聚賭經鹽捕營往拘彭等膽敢拒捕旋將彭獲住送上海縣訊責其羽黨陳關榮沈阿金枷責開　　記前報前日晚間幫審委員葉司馬提彭至訊問供稱係山東人以賣湯團餬口妻子住閔行鎭聚賭者共與營兵爲難小的上前解勸悮被拘案司馬曰今日應將爾比責姑念年邁且前堂已經懲責著枷號一月發頭門示衆期滿遞藉 
[繳洋開釋]  
　　縀客趙華炳控顧西洲虧欠貨洋三十餘元一案前經葉司馬訊供着减交洋十元已記報章前日司馬訊案時顧將洋呈案司馬著當堂開釋呈案之洋候傳原告具領 
[平反前案]  
　　孟全榮投縣具控賈賴利及妻閔氏卽麻仙人在巡防局串通局差雲亭朦控兒子阿火行凶以致受責後患病黄大令准提到案前晚倩葉司馬研訊孟訴稱係浦東二十四保十八圖人向藉耕種度日三月初八日女赴田中割草被隣人賈賴利所見不分皂白肆意毆撃女兒年幼情急大聲呼救兒子阿火奔往理論賈又將阿火毆撃並有麻仙人相助逞凶子女均受傷回家後爲小的所聞欲與彼一分曲直而賈夫婦已串通局差投爛泥渡巡防局矇控局員聽信一面之詞將兒子提案罰洋三元給麻仙人爲養傷費並將兒子笞責三百板枷號一月發局前示衆正在枷號間兒子因忿恨難伸卽患急痧局中將兒子釋回急爲施救已變傷寒症迄今未愈心有不甘是以來案具控况局中提訊時麻仙人並無傷痕兒子偏體鱗傷顯見判斷不公阿火供與同賈賴利供係本邑人家住浦東二十四保十八圖地方孟女至小的田中作踐向孟理說經旁人解勸了結不料孟阿火又將妻毆辱由地保楊心階令小的投局控告此皆地保之過賈閔氏所供與夫相同楊供小的現充十八圖地保孟賈之事小的實不干預司馬以賈賴利夫婦不應倚勢凌人且局中輕信一面之詞贸然判斷亦有不合本當將賈夫婦責懲姑念爲日已久傷勢將愈從寛辦理著賈夫婦將在局收領之洋三元交出給還孟全榮再罰洋三元給孟阿火爲養傷資楊心階旣充地保不應唆訟申斥再三著兩造各具遵斷切結呈案備查 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[滬南瑣綴]  
　　某甲卜居滬南石街地方娶陸家浜某氏之女爲妻琴耽瑟好樂也融融惟泰水家甚貧故時向坦腹郎乞分餘潤昨日氏又往告貸中已首肯妻反靳而不與更以隱語剌之氏聞而憤甚爭論之餘訴於左右隣以鳴其不平女忽奮步上前扭母便毆更以裙下蓮鈎踢中要害其母登時倒地甲恐釀人命卽爲扶起多方救治始漸蘇醒女則出外避之一若毫不相關者是眞禽獸之不如矣○昨有年約二十左右之男子倒斃陸家浜中地甲查無親屬報知同仁輔元堂由司事騐明委係病斃並無傷痕遂備棺成殮發壇待領○昨日午後有某甲肩挑香瓜在陸家浜一帶喚賣有某乙出錢四文買瓜一個内有砂錢一文甲欲掉換乙大聲曰俺老子慣使鵝眼錢爾豈未知而必欲計較耶甲亦非怯弱者奮臂直前飽毆一頓乙順手將瓜擔掀翻星綴珠排紛紛墜水甲不肯于休將乙扭至老虎灶評理後經旁人排解令乙賠小洋數角始各分散 
[英界公堂紀事]  
　　戴阿生在後馬路吉慶里左近開設裕花樓茶肆時時聚賭以致打架兇毆之事無日無之前日陸阿五向戴索取欠錢戴非惟不給分文反將陸毆逐陸遂扭戴至公廨喊寃蔡太守飭將戴押候訊供究辦○周子瑜等控稱沈芝甫積欠往來銀兩向索無著請卽訊追蔡太守准之立卽飭差提沈到案諭令押候訊追 
[美界捕房紀事]  
　　本邑美租界周家宅孀婦周尹氏生有一女小字鳳珠年甫破瓜花明珠媚而兩辦秋蓮尤覺輕盈嬝娜眞尤物也日與同村縫工陳炳春之女應男在裏虹口某絲廠繅絲朝出暮歸習爲常事有顧柏銓者向以製外國皮靴爲業垂涎已久苦於無隙可乘因以賄求其母姨顧尹氏誘至北山西路三泰公司泰安里口陸天喜臺基上爲雲爲雨雙飛雙宿其母尚未之知也日前又向應男密語甜言將炳春所積洋銀一百二十八元私自借去遂携鳳珠至下海浦餘慶里避匿臨去脩書置蘝具内託言往吳淞周尹氏自失小嬌生幾於悲痛欲絶旋央夫弟周連昌控諸美捕房包探唐寳榮王阿二偵悉情由於前日至餘慶里雙雙拘獲解至捕房黎副捕頭飭送英公堂請蔡太守究辦 
[法界捕房紀事]  
　　小東門外協順祥烟館值堂人有阿三者稱烟客某甲吸烟二百六十四文强將舊洋布衫爲質是以扭入捕房請爲管押此前晚事也昨晨七點半鐘時捕頭向之訊問甲稱阿二曾欠我洋銀十元本利無著昨往開燈過　懇伊代付烟貲伊非但不依反拘送捕房管押捕頭命將烟錢付給然後釋出欠銀一節旣有憑據再往公堂控告可也○浦東人某甲向業縫衣携一學徒在護城河畔第一百二十九號門牌屋中開設成衣作其夥某乙因無鋪蓋與學徒同榻致以非禮相干學徒之兄詢悉情形向乙理論口角之下適有巡街捕到來遂一併拘入捕房押候解訊捕頭向之詰究學徒始則含羞不語繼將誘姦情節一并直陳乙知罪不容辭亦卽承認不諱捕頭飭將學徒送至某醫館請醫生騐明是否被姦乙押候解送公堂禀請葛同轉照例懲辦○公館馬路大自鳴鐘對面某烟店夥某甲與買客爭論突持錢板毆撃並拉破客之洋布短衫正紛擾間適巡街捕彳亍而至將甲及客拘入捕房禀請捕頭發落 
[贈書誌謝]  
　　昨承張覲旃明經以其曾祖潛亭先生大箸噉蔗全集見贈開函快讀奇光爛然先生諱羲年姚江拔頁生乾隆朝以館閣修書積有成勞奉詔准一體殿試一時嘆爲異數而天不假年遽悲大暮竟未及與試而卒生平所箸詩古文詞皆深入古人堂奥而於經術尤爲淵懿宏博其稿爲嘉定錢竹汀海寍陳竹广兩鉅公所點定久藏諸家自明經祖父以來常以未付剞劂爲憾今明經克承先志用大號活字板排印數百册分贈友以廣其傳從此鴻文巨製流布人間先生之大名興明經之孝思並足垂之不朽矣謹誌數語以申謝忱 
[再造蒼生]  
　　謹啓者敝堂接奉金陵協賑公所第六批洋六百元又奉常州張黼卿大善士經募各户洋一百四十三元又奉劉大善士經募各户洋九十元又南瑞快船大管輪王大善士樂助洋八十元休寗戴星若大善士經募各户洋七十三元錢四百文高湻保嬰總局諸位大善士公措代墊洋五十元嘉興耕讀散人大善士求母却病延年樂助洋五十元招商局金利源三號棧房諸位大善士樂助洋四十元修竹居大善士病愈完願樂助洋四十元裕茂祥號代募無名八位大善士樂助洋三十元王海槎大善士樂助洋三十元錦豐益號趙郁堂仁翁交來黄邑繩善堂大善士樂助黄平紋銀一百五十兩祉善堂大善士樂助銀一百四十兩裕善堂大善士樂助銀十兩隱名大善士樂助銀六兩八錢五分四合紋銀併兌規銀三百兩零零八錢一分六厘内揀出公估不批銀兑見洋四角以上先後祗領均入山西急振哀鴻遍野待命方殷幸蒙衆善彌綸或登山而呼庚或解囊而諾癸如金陵諸同人曁休寍戴君救命情殷孜孜不倦更難得衆善信和衷共濟源源而來造福蒼生眞是萬家生佛合登報牘叩謝慈雲[  上海六馬路仁濟善堂籌振公所施善昌等謹誌]  
[勸助施醫欵啓]  
　　謹啓者敝堂施醫贈藥向有定章本年自三月開局特請内外專科十位分上下午診治早經更報諒已週知現因就診者絡繹而來臨症者應接不暇是以添請内科二位郁君笛梅曹君絳人俾資臂助惟敝堂恒産毫無全仗一文願錢以抵開銷尚虞綆短爲祈大君子共襄善舉慨解仁囊疾病相扶卽是眼前功德慈悲普發胥通頭上神明附誌報章伏希垂鑒上海虹口元濟善堂同人等拜啓 
[鴻施鰲戴]  
　　竊謂福緣善慶能積善而福自宏實至名歸不求名而實較大敝堂因經費之掣肘假捐册以乞靈兹由浙江程善士擲回原册一扣荷蒙梁安無名氏慨助英洋兩元又無名氏蒲塘無名氏各慨助英洋四元又平湖旅客經募十六户合助英洋七元又古越趙銘三翁經募三十五户合助建板洋二十一元又清江沈韻平翁經募六户合助英洋兩元四角錢二百八十文又仁讓堂施孝友堂張燕山堂宋裕蔭堂汪四知堂楊龔善士爵臣計六户合助英洋三元八角先後照登感銘同切引瞻諸君子仁慈在抱畛域胥融駿惠日頒蔚作萬家生佛驩聲雷動勝營七級浮屠謹祈附誌報章藉鳴謝悃[  上海虹口元濟善堂同人等拜啓]  
[浙省官報]  
　　五月十六日主簿孫新榕禀銷台郡分卡差回省禀到典史蔣啓棻禀銷保甲差○十七日升授福建藩司黄禀知本日交缷臬篆進見署臬司惠禀知本日交缷運篆禀受事進見署服司王禀知本日交缷杭道篆禀受事進見署嘉湖道任禀知受事進見候補府胡晉甡禀知厘捐局委衢郡鹽局差禀謝劉秉柱硤石厘局專丁來省禀飭知留辦一年記功一次○十八日主簿陶佑霖由京騐看來省禀到○十九日錢塘縣朱禀知藩司飭知准補蘭裕縣缺禀見叩謝○二十日梅振宗由寗專丁來省禀知厘捐局委寗郡船貨捐局差叩謝運副貝澂禀銷紹興幫辦鹽局回省禀到巡檢詹葆慈禀辭赴蟹浦厘局差叩見○廿一日候補府劉至喜禀知藩司委署温州府事缷辦湖郡厘局回謝省禀到禀見叩謝胡晉甡禀銷讞局差鄧嘉純禀知本日到讞局差通判　贊堯清湖厘局專丁來省禀謝留辦一年記功一次瑞安縣丞唐乃亮禀辭赴任○廿二日正任松陽縣劉靖奉飭調省禀到候補縣丞岳家𠏉由京騐看來省禀到○廿三日程煜禀見禀辭解餉赴都典史蔣啓棻禀知署臬司委監印差○廿四日署温州府劉禀見禀辭赴任同知朱鑑章禀見禀辭解餉赴都准補泰順縣朱懋清禀知藩司飭知赴任叩謝候補縣丞周傳義由京騐看來省禀到○廿五日寗波通判蕭福清禀知藩司飭知赴任禀見叩謝西安縣葉禀知藩司飭知任禀見叩謝秦國均禀見禀辭赴青田厘局差 
[上海北市絲業會館籌賑公所施少欽經收順直山東河南山西賑捐四月十八至二十日第三千五百六十三四五次清單]  
　　十八日　隱居規元五十兩無名氏由采章號來洋五十元燕翼堂洋五十元黄太尊求保子病速痊家人貞吉由湖北黄州厘專局李選文寄來五十元又鍾琴南二元平江陶培德十五元無名氏六户十元吳陵古　民延生經資移助十元吳少琴十元一粟軒十元無名氏五元彭誠濟四元五角無名氏三户四元百川通募樂善堂秀三堂樂施堂存忍堂存德堂五户各二元洪德堂十人二元誠心子二元守約居無名字無名氏無力子乏力子有始有終六户各一元蓮溪居士隱名士劉松泉福禮居士四户各五角矞中氏光裕堂木初氏三户各一元青溪無名氏一元銅洋三十八元隱名士益昌興各銅洋一元隱名氏洋一元通裕銅洋六元廣東隱名氏銅洋五元胡壽三病愈完願小洋二十角○楊記洋一元仁記五角五分張葛各五角沈一角五分蔣高丁三户各一角共八户合洋三元○易懷庭洋二角又募程逹甫六角汪小溪隱名氏各五角陳桂芬沈芝田潘書廉周叙昌王隱士張明翁楊裕卿無名氏八户各二角趙敬臣一角共十三户合洋三元五角○十九日餘慶堂洋二百元倫序堂洋一百元海鹽聞穉香室續助洋五十元壽萱室求病速愈十二元許吾氏傭婦徐沈氏傭婦均節省工資各一元怡軒節省天童游費鄉試浮費由元大亨莊來四十元平湖隱名氏求病速愈三十二元江西樂善堂鄭三十元浙省隱名氏求出外之人回心動念早日歸家廿元南京益陶心　心和家宅平安完願十元書薌草廬求病愈十元七浦司署楊罰欵允賑八元沈益志堂經募六元高郵丁玉軒募州署錢席孫子勉續助五元無名氏香資移助一元山隂金五元休寗席珍不書名隱名氏三户各四元鄭如川劉氏子各二元湯文氏胡次氏各一元鄭蔡氏由長和行來三元又隱名隴西氏一元太倉無名氏求子病愈二元永記二元合宅勿藥子一元公堂一元小洋廿角張堰清河銅洋一元○新關募無名氏三户各洋一元又三户各五角又二户各二角九柳軒一元方不足五角又四角荆氏二角共十二户合洋七元○姚茂春洋一元又募張吉泰顧吉甫各二角姚辰翔天香書屋榮末元三户各一角共六户合一元七角○華亭縣文移房募不留名洋二角補不足無名氏浣花軒無名氏徐畏三琴鶴軒無力子隱名氏八户各一角共九户合洋一元○二十日浮雲館主施材經費移助由春華祥來規元二兩又無名氏爲小孩甫雨月患痙症求速愈規元一百兩王心培祈保父母康健身體平安由寳順莊來洋二十元無名氏四元無名氏三元蘇州無名氏二元金氏張氏各一元古鹽官寓甬告存冷官叟吳二元同福舘阜成舘趙任氏三户各二元鄭小雲唐研雲各一元石笥山房七角含谷山樵三角太倉公茂太原汝記求身平安一元一角延陵懷古居一元太原求安子三角悔悟幼孩朱燕記各二角周似記周敬記各一角○恆豐木行募芝蘭室洋三元不留名二元六角袁樾珊陳春生各二元翁氏謙明堂各一元壽萱室隱名士各八角繆城寓公六角不留名二角共十户合洋十四元○蘇州洽記募嘉興金洋三元嘉興朱錢六百廿文海陵宋五百廿五文同川龐四百文南陽葉三百文同川袁二百五十五文共六户合洋五元○大團書隆募資冥福洋二元情殷力棉人妻瘡全愈酬願松陽子各一元變濤求平安三角松陽子力棉人合二角力不足二角○常熟肇宏莊募無民氏洋一元邵里梅三角徐綏章愼遠堂周照華王如記四户各二角史　瞻王廷衡周理卿唐鴻魁王三元陸繼宗包永章錢雲山無名氏九户各一角共十五户合對開洋四元小洋十一角半○彤源莊莫釐子菱湖子想財子東海後裔會稽山民梁胡氏六户各洋一角 
 
 

Page 10

 
 
[金陵勸捐山西恊賑公所經收第二次清單]  
　　陳淑愼堂大善士及孫等求佑平安助洋五十元蔣務本堂四十元劉葆元堂三十元周熙臺爲亡兄冥誕經懴移助資冥　宋願學堂劉明德堂劉潤記聚學軒五户各二十元祥記十五元不求名人本洋十二元亦政堂求平安陳張氏求平安無名氏無名氏無名氏悔過道人和記益記德蔭堂普善堂十户各洋十元朱三勝堂八元鉅記經募七元石壽館献記張　　四知堂靜齋雷陽氏永豐當祥生號　履中七户各六元師德堂主求恙速痊吳景記緞號慶豐號陳聚星堂遠讀齋胡蔭翁六户各五元源記洋四元銅洋八元金拂珊堂桂務本堂陳景星堂黄錫福堂郭謙益堂蔣務本堂鱣蜚書屋楊吟梅書屋廣豐當豫昌莊無名氏無名氏無名氏本洋修記李心如趙繼亭張受人章鑑源何翼興十九户各洋四元慶華寳慶重心友李明慧敦厚堂大樹堂六户各三元生記實記江杏記焦晋記劉治記劉子貞張敦甫焦有志談繩武戴祝三蘇金波黄行素吳錫崟孫滋俞富之李奎忠趙士楨章　華張承基蔣國藩趙竹軒雷元生沈仲衡江殿翁孫惠翁李星翁惜字郭先生裕隆公緞號同大烟號泰來號坤和烟莊朱貴遺堂吕敦福堂章德在堂齊德租堂克儉堂守蔭堂棣蕚堂安樂堂慶禮堂洪致堂耕硯齋魏梅手無名氏沈無名氏瑞無名氏無名氏本洋無名氏求平安人四十八户各二元齊保三齊佩　鄭申之唐錦源張志鑫蘇舜卿王大發楊叙卿蔣慕陶施立　史義庭　緝菴張然明蔣鳴岐諶佑之仇燕謀蔣潤之王郁堂陶雙生陶永生曹瑞雲成小山張本海鄭子青劉仙之許夢錫蔣秋坪陳東灜韓松濤秦華甫卞廣升陶晋賢王庭湖張小峰買春園楊吉青周保元夏竹翁王慶翁許玉翁潘子翁乾記張堯記孫正記仝記淘輔記鄭子記王鳳記王秀記汪以記黄仙記錢塘鶴記常鈺記吳林氏紫卿氏子杆氏仲榮氏有名氏隱名氏隱名氏隱居氏雙名氏蔡施氏席手無名氏許無名氏無名氏無名氏無名氏無名氏無名氏無名氏無名氏無名氏無名氏無名氏無名氏無名氏無名氏無名氏無名氏無名氏周邱氏蘇眉山堂魯秉禮堂杭餘慶堂鄭啓仁堂張慶怡堂顧　稽堂朱寳善堂繼善堂培德堂晉賢堂致和堂賓善堂愛蓮堂琴堂錫福堂惇叙堂無善堂萃英堂青蓮堂補過齋菊香齋德鑫坊恆泰坊鼎茂坊義隆坊億興坊昌記絲行瑞記絲行德裕號德新號德大號增和仁號泰來西號豫豐莊春記莊立記線莊德生恆新新發自新軒秀芝軒慶盛坤源鐵硯書屋誦芬書屋青浦美士諶二太太吟風人樂善人丁公舘不書名枱修堂一百三十三户各一元張榮興一元錢二百二十文餘愛堂六角染利有餘人五角復修堂四角退思軒敦善堂二户各三角叚叔詩韻釋要五百部作銀二十兩陳　彞銀九兩九錢五分洋二元實天元銀三錢錢一百文隱名氏銅洋二元黄菊生不書名二户各銅洋一元以上共收洋七百六十六元一角銀三十五兩二錢五分銅洋十二元錢三百二十文[  上海六馬路仁濟善堂籌賑公所施善昌等謹誌]  
[滬北鐵馬路廣益善堂集福捐第九次清單]  
　　安隱子助洋一元久大典洋二元楊姓洋二元裘世榮洋一元三餘堂莊洋二元無名氏洋一元陳文炳大德生蘇局清合助洋二元敬記助銅洋一元無名氏銅洋一元張茂奎洋二角力薄道人遵循意權撞鮮力靜香室小德軒助洋二元市隱愚夫欲延慈壽欲延嚴壽新延年祈保安祈延壽公記和字同字平字盛字泰字水字安字和字藩字六字合助洋十一元六角　器製造局諸作師爺合助洋二元另五分吳繩願無名氏助洋一元虚對開二元景賦堂小蓮花吟館助洋二元以上共計洋廿九元八角五分虚對開合一元銅洋二元 
 
 
 

Page 11

 
 
   
 
 

Page 12

 
 
   
 
