# 1905 - 282 - 4911675

 

Page 1

 
 
[電傳上諭]  
　　九月十八日奉上諭朕欽奉慈禧端佑康頤昭豫莊誠壽恭欽獻崇熙皇太后懿　十月初十日萬壽聖節在儀鸞殿應行所有行禮禮節著禮部欽遵辦理欽此同日奉 
　　上諭丁振鐸奏總兵因病懇請開缺一摺雲南臨元鎭總兵劉樹　署准其開缺所遺員缺著劉銳恒補授欽此 
[宮門抄]  
　　九月十八日召見軍機李士鉁裴繼侒 
[一續盛宣懷答江蘇京官滬寗鐵路函稿并附駁義]  
　　（原文）葆林公司估價實銀二百十五萬一千六百八十七磅購地價淞滬價及利息均不在内因其估價太浮另派總工程司格林森續估上海至無錫頭叚全工及鎮江至江寗叚内先行應築之工並歸還淞滬借用蘆漢之欵及造軌地價目前利息共急需一百九十五萬三千磅之譜是以請先發票二百二十五萬磅九扣計得實銀二百零二萬五千磅照估只多七萬二千磅此外無錫至江寗後築之工尚未續估寔難預算但據格林森 
 
 
 

Page 2

 
 
說帖内稱上海至南京鐵路雖云一百零一英里然非積長實在之數因上海至蘇州五十四英里先安單軌仍預備雙軌工程雙軌較單軌工價維倍計雙軌五十四英里卽是單軌一百零八里 
　　按旣云先安單軌仍預備雙軌工程則是日前工程並未安設雙軌可得遽照雙軌工程加倍估算此其含糊影射已多使人可疑之處且卽以雙軌論合其價値亦不過半之而已 
　　（原文）加以蘇州至南京單軌一百四十七英里又車站傍道及别處傍道四十五英里實共積長三百英里每一英里通扯英金六千六百五十磅 
　　按鐵路造費雖視地勢而有不同然苟非有特别之情形則亦必有折中之定價日本造路大抵以每英里四萬五千元計算今云六千六百五十磅是每英里增多二萬一千元也卽以中國論本年七月盛督辦會同北洋大臣湖廣總督奏借蘆漢幹路尾欵摺中有曰實計借欵爲工程所用者不及八十兆佛郎克約以三佛合銀一兩不及銀二千四百萬兩又蘆保初用部欵五百六十三萬餘兩共計造成鐵路二千五百三十里夫以二千九百六十三萬兩之欵連地價在内而造二千五百三十里之路是每里不及一萬二千兩今云每英里六千六百五十磅是每里需費一萬七千七百餘兩且造軌地價又不在内夫寗滬之與蘆漢所異者江蘇地價之貴耳今即以地價提出另計已較蘆漢路工每里多五千餘兩是績長九百里之路浮估至四百五十萬之鉅也試問今合同中所載最善最省之法果有合否 
　　（原文）計合金一百九十九萬五千磅舉成數言即是英金二百萬磅尚有購地欵項及應供利息並各項未及預算之意外費用均不在内上年造呈初次估單因物價工値考查未確是以估價從寛現在實用銀數已較所估短少有帳册可量等語 
　　按格林森旣有認初次估單考查未確估價從寛可知外間紛議路工之浮濫不爲無因惟所謂實用銀數已較所估短少者究竟短少幾何亦應通盤核减以報告於江蘇人也[  未完]  
[本館接到發表和約詔勅專電]  
　　十九日丑刻到東京發來電云日俄講和條約之詔勅已於十八日發表 
[本館接到日本議和全權大臣回國專電]  
　　十八日亥刻到 
　　東京發來電云日本議和全權大臣小村氏已於十八日抵東京 
[西報述京師紛亂情形]  
　　　十八日北京電云此間反對政府之說近又蠭起各公使舘之大門自昨日起皆於晚間緊閉僅准西人出入至華人則須經管門人詳細查問其蹤跡現在各處皆異常戒備中西人亦極駭異在京官塲已出示宣告西商謂直隸省内除開爲商埠之各區處外均不得前往貿易云譯德文報 
[日俄和約批准畫押]  
　　十六日倫敦路透電云日俄和約已於今日由日俄兩使在華盛頓互相更換十七日東京電云和約已由日皇及俄帝畫押批准於禮拜六日互相知會大約禮拜三日可將全稿在此處發刊同日倫敦路透電云由華盛頓所得消息知和約稿已於昨日經日皇及俄帝畫押譯字林報俄國擬將和約於十七日實行批准而於十八日發刊譯德文報 
[外務部覆上海道電（爲法人招工事）]  
　　元電悉查此事前准德使照請准法公司往寗波一帶招工當經木部電據浙撫復稱粤工中途被虐經岑督與法領廢約送回兹事已密飭寗道設法酌拒免踏前轍等語本部當已照復德使告以滇路招工如果寛待工人優給工價自無庸招及遠省德使尚無異詞此次該公司赴滬招工未經法使提及希勿遷就外務部銑叩（尋） 
[江督電飭滬道咨照稅務司赴寗會商濬浦事宜]  
　　關道袁觀察日前接奉江督電諭略謂疏浚黃浦之事如大概辦法已定卽爲轉致江海關稅務司好博遜來寗面商一切等因觀察奉文後昨已函致好君矣（近） 
[商學會集議抵制美約]  
　　十七日城内商學會提議美國議約改期後不用美貨問題到者學界商界之人甚多由周君廉生穆君抒齋尤君惜隂朱君玉堂及莘莊商界代表金君則民次第登壇演說語皆和平切實旋佈告同志切要辦法一仍宜合力調查洋貨業之私定美貨爲一般奸商之監察二工約不廢終不用美貨三竭力振起工藝爲抵制後援衆爲喜掌賛成（外） 
[電促代表商廢路約杭州]  
　　浙省因蘇杭甬鐵路草約亟須撤廢特派世益觀察至滬商議兹悉盛宮保由京抵滬後與英公司訂期磋商頗爲迅速今得其電稿原文照錄於左聶中丞鑒八月二十五日奉寄諭前與英商訂立蘇杭甬草合同責成宣懷磋商收回自辦等因初三日到滬即與湯劉二京卿面商頃已函致英公司訂期至鐵路總公司會議撤廢應請尊處迅派代表人來滬會同籌辦該公司覆信到日恐未便遲延切盼電示宣麻（改） 
[廣灣鐵路不准與法國合辦廣東]  
　　廣東職員何芬等昨赴督院禀請華洋合辦鐵路奉批謂廣州灣鐵路關係重要應由官妥籌酌辦不能任由商人禀請承築該商等現請集股承辦華界鐵路與法公司合辦應毋庸議圖二紙附（列） 
[供給洋人分别議處長沙]  
　　湖南新化縣署有洋人居住一事由洋務局詳明撫院奉護撫批示云來牘閱悉洋人遊歴照約只有保護之責從無供給夫馬之事據詳新化縣郭令禀稱接印任事後見有洋人在署住居查由署任唐令迎至署中每日備辦飲食點心並祁陽邵陽等縣均給與夫馬溜單等情查上年九月衡陽胡令供應遊歴礦師經署任撫部院陸批准記過摘頂通飭在案前車不遠該唐令等豈竟毫不鑒戒且湘省商埠增開外人紛至若不申明條約無事自擾將來此恭彼慢横生枝節貽累何堪應卽准如來牘辦理由局中查明此項溜單自何縣起給何縣沿用一并分别議處以爲疎于交涉者戒至該郭令照舊供應數日不免遊移惟能卽時省悟隨卽舉發姑從寛免議除由本護院通飭各屬嗣後 
 
 

Page 3

 
 
遇有外人到境或因公事及職位較崇由局中另文知照供應其餘遊歴人等祗許照約保護不得出資供應外希卽查照此覆（餘） 
[袁督禁止在内地設立洋行北京]  
　　益聞報云直隸總督袁世凱因天津道台之請特頒告示與各地方官謂洋行若非設立於通商口岸者均與條約不符故各地方官須使此等洋行關閉近日外人多在鐵路所經之地設立洋行凡地方官爵嚴查此事一閱月之後則須將查得者報告以施行此合令云（閏） 
[商核賠欵電文彚錄北京]  
　　外部致上海道電上半年賠欵據詳呈册摺已閱悉昨晤　袖德使據言銀行所定磅價不允减讓匯欵有多寡不同不能皆照市價且滬道所查之價亦未確如二先令七本士八一二五乃期票價是日電匯係二先令七本士七五無論或溢付或欠付彼此所定價總是約差三萬磅若照二先令七本士七五算不過約差二萬七千磅云稅司所查各價是否悮照期票希再查復俄使意欲按二萬七千磅之數彼此若認虧其半惟各使允否尚未能定本部亦尚與磋商未能　結外務部馬印○上海道復外部電憲台鈞鑒馬電敬悉德使祇爭磅虧是上半年僅還息不帶本一層已經辯正而我所還上半年之欵有溢付無欠付可無待職道贅陳矣德使果知公會所開各國金價結算所還利息溢付十九萬九千餘兩比較稅司所開之價結算溢付四十一萬七千餘相差二十萬餘兩事不公允願將此差數二十餘萬按市核實較正尚在情理之中似不妨和平議結惟是各國金幣時價各有上落斷不能即英磅一項以概其餘而稅司查開價目與市實無大異雖磅價開報二先令七本士八一二五與是日匯豐開報市價二先令七本士七五微有不符或係是日私家電匯之價亦未可知然所差亦不過五百分之一爲數無幾兹姑照此將各金價一律比例改貴計上半年息金須多付一萬四千兩尚溢付四十萬三千餘兩比較公會金價溢付之數仍差二十萬四千按之近日市價每磅約合規銀七兩五錢有零德使所云彼此所定之價總差約二萬磅及二萬七千磅數尚相符我認半虧連同公會金價溢付之數尚應收回三十萬餘兩若但渾稱約差三萬磅令我認虧一半置實在溢息之數於不問則我祇收回十一萬餘兩不惟照稅司金價吃虧至三十萬且照公會金價反少八九萬實屬無此情理竊思各國應還金幣各數載明零票幣價又各貴賤不同總應照市價分别核結職道愚見德使如係照帳結算請各認半虧實還我三十萬則雖不能全照稅司金價尚較公會金價爲長應否通融議結憲台自有權衡若用别項算法核計還我之數不及三十萬或不及公會金價溢付之數則係有違公約萬難認此虧耗伏祈復核商辦示遵樹敬（陽） 
[杭州將軍兼署撫篆杭州]  
　　鎭浙將軍瑞興現奉電諭兼署浙撫已定十七日已刻接篆聞聶中丞於交卸後即須起節行李船隻業已部署妥當矣惟翁方伯所遺之篆須俟瑞興委署聞擬令運司信都轉署藩篆杭道崔觀察署運篆另委候補道署杭道篆務惟翁方伯因銅元局勢欵甚鉅并多經手未完之案未能立時交卸刻下赶辦移交清釐庫帑大有不遑啓處之概云（必） 
[柯逢時准開底缺武昌]  
　　督辦八省膏捐本任貴州巡撫柯中丞逢時疉次奏請開去底缺俾得悉心籌辦土膏統捐事有聞現已奉有廷寄准其開缺矣（始） 
[施太守陞署施鶴道武昌]  
　　施鶴道趙觀察濱彦已擢授兩淮鹽運使鄂督卽札委現署施南府施太守紀雲就近陞署（始） 
[蘇臬禀呈學堂酌收客籍]  
　　前臬司朱廉訪禀陳江督蘇省地處要會旅客孔多其間隨宦子弟以及游幕經商僑寓於斯者無省不有大抵離鄉較遠旣不便回籍就學文不能附入蘇省學堂是客籍子弟幾無就學之門恐非推闡皇仁培養人才至意查浙省高等學堂收考學生現皆不分籍貫一律考取豫省之高等學堂額定各籍學堂四十名本年正日間由陳中丞奏報見諸邸抄遠稽浙汴近証江寗蘇省自應同收客籍擬請於蘇省高等師範兩學堂原定額内各定客籍學生多或三成少或二成伏候鈞裁云云奉玉帥批示江安兩省師範及水陸師學堂學額諸生時有議論已集兩省士紳公議再行核定蘇省高等師範學堂仍按書院舊章並援浙豫等省成案同收客籍更正名稱用昭核實不爲無見自應如禀辦理仍候撫部院批示繳（雲） 
[續贛省鹽斤加價章程五條]  
　　四官鹽之暢銷由乎緝私之得力此次加價係專充四省鐵路經費應候本部堂院飭淮鹽引地各府州縣實力緝私其梟風猖獗衆多之地及冷私入境匯總扼要之區尤須借資兵力并候飭令督銷局夏道察看情形隨時禀候本部院撥營駐緝所需謂項現據李紳酌定於加價内按小引由局扣銀一錢五分按月解交藩庫兌收以資應用五此次加價說者謂係西省百姓之資故西紳原呈請作江西各州縣股本然係淮鹽舊出之欵譬之各項貿易凡在江廿銷售者何莫非西省百姓之資其欵盡歸賣戶此項加價出於淮鹽自應作爲兩淮恊濟西省建造鐵路之官股查照歴次加價成案統歸督銷局經收并於開辦之先核定以錢折銀示諭周知以杜出入高下之弊將來督銷局轉解西省鐵路局卽以收到股本之日爲始照章起息所得息銀本應全歸兩淮充公惟江西爲兩江兼轄省分自應利益均沾此項息銀擬分歸産鹽銷鹽兩省各半藉充新政之用異日鐵路告成按股得有餘利花紅亦照此分歸兩省公用以昭公允（可） 
[會銜示禁米穀釀酒長沙]  
　　署長沙府潘長沙縣徐善化縣張日昨出有告示略謂穀米爲養命之源麯蘖乃戕身之具欲期有備無患不能不先事預防合亟出示曉諭嗣後造酒之家宜用膏粱煮釀不得以米穀麥石大設燒鍋庶幾無礙於酒捐面亦不妨於民食自此示諭之後倘有嗜利之徒仍用穀米煮酒濫耗糧食定卽照例拏辦（餘） 
 
 

Page 4

 
 
[擬派畢業生留學歐美杭州]  
　　杭省中學堂頭班生吳思果　八名現届畢業由學務提調湯晴川太守會同潘總理校試詳報給發文憑刻下正擬派學生分赴歐美留學擬即以興生等遺往如不願遠出者聽惟將來出身甚優想皆有壯往之志（必） 
[軍機領袖閱報北京]  
　　慶邸近來留心時事每退直後卽檢閱各種報紙故疆吏賢否民生利弊無不了然（閏） 
[開平礦局煤斤紀數]  
　　益聞西報云開平礦局三處煤井自上月二十三至三十號七日之内挖出之煤共計一萬五千墩（盈） 
[滬城總工程局議設分局并擬舉裁判員]  
　　本城各紳董議設總工程局一節聞現議除設立總局之外並設東南西北四分局惟訊問案件均須送至總局各分局不准訊究倘案情重大及審問不下之案均須移至縣署辦理并悉擬舉甬紳葛蕃甫同轉爲總局裁刊員云（近） 
[批斥自由結婚用意之誤]  
　　前者有職員吳保楨以所刊雙牌記小說又名媚蘭色斯克遺事禀請英美等國會審公廨讞員關局馬立案禁止翻刻以保牌權司馬以書中之意係欲廢婚姻之禮爰於昨日批示云廢婚姻之禮使男女先相悅相偶然後再行成禮試問相悅相偶者非淫奔耶守舊者拘拘於天理人欲之間固屬迂腐而維新者　察中土之宜言不中理亦豈得爲情理之平該職身列仕版自有眷屬盍不先自行之如有多數之人以爲可行彼時再禀請立案可也雙牌記擲（見） 
[英按察使初訊崑山鐵路命案]  
　　崑山縣鐵路命案疉志前報昨晨十點鐘英副按察司班德瑞君升堂研訊原告係南洋律法官之幫辦雪門君主控被告延愛禮司律師到案伸辯捕房傳齊原被人証雪律師先將控詞陳說一遍卽令原被告及見証退出傳林小和尚訊問林供名連生上海人在崑山青陽港鐵路局辦事與曾子庭等熟識本年四月十九日互毆之事其第一次未悉第二次見木匠阿二鐵匠阿三與錫三老虎頭曾子庭等五人與三人互毆經洋人台來司湯立司勸開逮後復又追打曾子庭扭住一人髮辫猛踢一脚正在觀看因小的之父呼喚故即走開直至晚間在曾子庭船上閒談曾云蔣鴻飛爲其打死雪律師問打時有無器械供並無器械前次小的與曾子庭在崑山縣訊問曾認扭蔣髮辫拳打脚踢但小的只見其扭辫脚踢餘不知情雪律師又問打架究因何事而起供稱初不知悉後聞因木匠阿二鐵匠阿三被薙髮匠李阿弟與蔣寳元蔣鴻飛等拆梢去洋三元次日李等復至該處糾打復仇然細情亦難指實求察訊至此飭傳李阿弟蔣寳元至案與林指認無誤仍著退去愛律師將林以上各供逐層指問林仍照前應答又問曾子庭在崑山縣堂上曾否供係英人林供曾稱廣東香山縣人未言英籍又問堂上曾用刑否供並不用刑承審官因時已過半隨卽退堂於午後兩點半鐘復訊先將林小和尚之父林祥詰問供本地人前在北洋水師船當差保有儘先參將銜日俄開戰奉調南洋初在水師學堂後至崑山鐵路永記包工處辦事此案緣木匠阿二鐵匠阿三入城購物被流氓拆梢洋三元回訴西人台來司之繙譯曾子庭請其寫信欲辦詐洋之人詎料各流氓尚不滿慾越日在青楊港我尋阿二阿三意圖找洋若干共來四人問職阿二等何在職告以在橋上工作流氓等當卽往尋其時阿二阿三即訴知曾子庭並指點訛詐之人曾在橋邊動手毆打將蔣鴻飛髮辫扭住用拳毆蔣左肩蔣與一薙髮匠立時仆　於是衆工匠紛肆蜂毆更有雷司來所用之老虎頭亦在塲帮兇職見肇禍上前喝勸見蔣被毆之後尚行三四十問門　倒地身死確係曾子庭首先毆打是實愛律師問縣官何日相騐林供二十日午刻先由仵作到塲初騐無傷乃係被嚇而死尸妻大譁午後縣尊臨場勸諭收殮尸妻堅不遵諭縣官怒令地保將屍棚拆去回縣並無華醫生騐看請察其時英副按察使以天已薄暮遂飭退堂訂　二十日晨覆訊（見） 
[美船被捕]  
　　十七日東京電云有駛往海參威之美汽船名森頓尼爾者（載重一千一百八十四數）於十四日在蘭坡勒斯海峽被捕 
[英艦在日情形]  
　　十六日東京電云英海軍提督諾爾君之夫人已乘逓信船阿勒革利號行抵横濱巡洋艦希克臘及戰鬥艦五艘已泊長崎 
[諾爾君撫卹被災之日軍]  
　　十六日東京電云英海軍提督諾爾君特籌日金三千五百二十一圓　卹三笠艦炸沈後被災之日軍 
[英報論英艦游日之利益]  
　　十六日倫敦路透電云倫敦日報載英艦游日事謂我等深喜此次英艦之於日可使日人忘其戰事上之不滿意而注意於聯盟並謂英日兩國民對於聯盟其歡欣之狀態與兩國政府無異云 
[俄警察長被戕]  
　　十六日倫敦電云俄國臘斯諾夏斯克（沿西伯利亞鐵道）之要區之總警察長由戲園回署時忽受槍彈六枚遽爾殞命吉希納夫地方之副警察長亦被暗殺（該警察長於千九百零三年之亂事及近來反對猶太人之舉皆受重大之責任者）譯字林報 
[挪威議立君主]  
　　十七日倫敦路透電云挪威不久將舉立君主丹國親王顯理仍有謀立之說譯文匯報 
[德政府對於瑪丁報之意見]  
　　十六日柏林電云德政府現在深信英法兩國之政策專注意於維持和平故不願英國官塲再行聲辯瑪丁報之所言 
[德工人已經服從]  
　　十七日柏林電云此處五金廠自停歇工人後現在工人已經屈服 
[第二弭兵會]  
　　十七日柏林電云美總　現已接受俄政府　赴第二弭兵會之公文 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[刑部奏遵旨議覆私鑄銀元僞作紙幣治罪摺]  
　　奏爲遵旨議奏事據辦理財政事宜王大臣咨會同戶部附奏私鑄銀元僞造紙幣飭議專條一片光緒三十一年七月二十二日奉旨依議欽此抄錄原奏知照到部查原奏内稱圜法之害莫甚於私銷私鑄故例　綦嚴自銀元銅元創行以來榷算較精配合有度私銷無利其弊自絶而私鑄之弊則防不勝防蓋所値旣多罔利更易奸民藐法往往而有至於通行紙幣尤易作僞國鈔爲圜法根本斷不容作奸漁利致防要政自非繩以峻法不足以懲奸宄而便民生惟查銀元銅元紙幣三項花紋精細頗難朦混一經贋造則子母相生層出不已凡敢於犯法作僞者其機詐必深其窟穴必密較之尋常私鑄其情罪似加一等擬請嗣後拿拘私鑄銀銅元僞造紙幣之犯如其數在十千以上或數雖不及而私鑄不止一次者均比照私鑄制錢例加等治罪以昭炯戒飭下刑部另議專條著爲定例等因咨行前來查例載各省拿獲私鑄之案不論砂殻銅錢　其所鑄數至十千以上或雖不及十千而私鑄不止一次後經發覺者爲首及匠人俱擬斬候爲從及知情買使者俱發新疆給官兵爲奴又受些微雇値挑水打炭及停工散局之後貪及賤價偶爲買使者照爲從遣罪上减一等杖一百徒三年其鑄錢不及十千者首犯匠人俱發新疆給官兵爲奴爲從及知情買使並受雇之犯各照鑄錢十千以上從犯之罪逓减一等其房主鄰右總甲十家長知而不拿獲舉首者杖一百徒三年不知情但失於查察者杖一百等語又光緒二十二年臣部議覆署兩江總督張之洞奏腐東等省次第開鑄銀錢請飭議私鑄罪名摺内奏准嗣後私鑄銀錢之案以制錢一千合銀一兩　其所鑄之數至十兩以上或雖不及十兩而私鑄不止一次後經發覺爲首及匠人俱擬斬監候爲從俱發新疆給官兵爲奴如受些微雇値在局傭工者照爲從遣罪上减一等杖一百徒三年其所鑄不及十千及知情買使者俱照用銅鐵鉛藥煮僞造假銀例治罪又臣部議覆御史蔣式芬條陳僞造官票治罪摺内奏准嗣後奸民奸商僞造官錢局蓋用印信錢票誆騙財物數至十千以上爲首者斬監候爲從杖一百流三千里其不及十千爲首雕刻者杖一百流三千里爲從及知情行用者各减一等各等因先後通行各省遵照在案臣等查匪徒私鑄僞造罔民取利曁爲圜法之害即使盡法慈治原不足惜第律内私鑄制錢爲首之犯及匠人罪止繯首現行例内加重但私鑄　至十千以上或私鑄不止一次卽問擬駢誅懲治已不爲不嚴至歴次奏定章程私鑄銀錢比照私鑄制錢定罪僞造官票比照僞印信誆騙財物定罪數在十兩十千以上爲首均問擬斬候固已無虞輕縱兹據財政處會同戶部奏請嗣後拿獲私鑄銀元銅元僞造紙幣之犯比照私鑄制錢例加等治罪自係爲維持圜法嚴懲奸宄起見惟查銀元銅元紙幣二項與制錢同爲國幣私鑄僞造同一骩法犯禁情罪無甚區分若將此項人犯比照私鑄制錢例上加等治罪則爲首照例應微斬候者勢必加至立决不特彼此參差　有畸重畸輕之弊有現在欽奉諭旨改定法律俱係酌量從減而此獨加重辦理亦殊多窒礙特是立法無妨　通而防弊尤宜扼要此等私鑄僞造之犯類皆奸宄之尤到案狡供避就是其慣技或數至十兩十千以上應擬死罪者乃供認不及十兩十千或所犯已至多次應擬死罪者乃認僅一一次設使案犯未能全　質証無憑卽不得不據供定擬照例監候待質是死罪轉　虛設而宵小反恃爲得計實不可不杜其漸原奏旣請另議專條自應不論銀錢數次數再行加嚴以期辟以止辟臣等公同商酌擬請嗣後拿獲私鑄　銅元僞造紙幣之犯但經成造就無論銀數錢數次數多寡爲首及鑄造雕刻之匠人俱擬斬監候仍照新章改爲絞監候人於秋審情實案内爲從俱發新疆給官兵爲奴受雇之犯及知情買使行用者俱照爲從遣罪上减一等杖一百徒三年若私鑄僞造未成畏罪中止者爲首及匠人俱發極邊足四千里充軍似此嚴定科條永昭法守庶匪徒咸知警懼而圜法可期肅清矣如蒙　允臣部即通行各省一體遵照辦理所有臣等遵議私鑄銀元銅元僞造紙幣治罪緣由謹恭摺具奏奉旨依議欽此 
[塞士請存書院鎭江]  
　　日昨有副貢生嚴棟臣等四人赴鎭江府署　見承太守禀稱科舉之停學堂普設我輩教讀之生機已絶　持有寳晉書院月課亭火聊資津貼耳乃　議又欲以書院經費改辦學堂願太守加惠舊學勿爲浮言所動能保存書院一日則寒士沐恩一日乞公主持云云太守告以此事係省憲札飭照辦本府實苦無能爲力四人乃怏怏而退（定） 
[清鎭航路無英商旗號鎭江]  
　　掛英商旗號之順昌小輪公司主人董曉賓因年來虧耗過鉅萬難支持遂將公司閉歇所有揚州清川等處碼頭均須一律拆毁同時又有英商豐和小輪公司亦相繼停班由是清鎭一帶往來小輪祇有招商局華商和濟日商大東戴生昌四家不復見有英商之旗號矣（止） 
[盗案即破蕪湖]  
　　蕪湖所轄之四台山吳姓於前月二十七日二鼓時忽有盗匪十數人破扉而入將所有衣物銀洋刧掠一空次日事主飭某甲四路追尋至當塗縣境見有數人手携衣包望姑孰進發騐之卽所失贜物卽據情赴當塗縣報明縣主胡菊生大令飭任春森少尉拘拿時匪人已將贜物向長生庫質得番佛數十尊至某飯鋪開懷暢飲少尉乘其不備卽督率捕役悉數擒獲計共十一名解請大令研鞠匪等直供不諱並供出頭目綽號八王爺現已不知所往本月初一日大令親將該匪解至蕪湖縣沈一齋大令飭釘鐐收禁（木） 
[來函]  
　　顔敦信致滬上經辦崇寳南川各義賑處諸善長書月之十三日清晨僕由崇明出城東北二十餘里地名灣港將買渡掉海公幹因守候潮汛信足爾行見沿海一帶化杆荳萁青葱滿目惟絶無廬舍第見土人支搭蘆蓆穴居其下一望皆是心疑異之就而詰詢旋據土人環立相告曰此地東西長九里南北寛三里居人以耕種爲生八月初陡遭海潮泛溢以致廬舍衣食蕩然無存淹斃人口一百五十餘人吾等多向西南逃避比及水退回視故居已一無留存不得已投奔親友詎知親友雖未漂没然因　收大減目顧猶虞不給何堪兼顧因各贈蘆蓆遣歸故土近帷收拾殘落花杆以換紅糧不足則雜以野草爲食爲苟延殘喘之計轉瞬節屆霜降花杆拾完野草已枯雖得逃水厄終不免饑寒交迫葬身溝壑言至此涙隨聲下間有哭不成聲者僕詰以官賑義賑前曾接踵而至何以不及斯土耶據稱宫賑則請求無門義賑諸善士凡來崇明而往外沙者皆由老傚渡海或間有經此者因見青葱滿目視爲完土莫不改道他去僕復詢以花杆荳箕旣遭水没何以得仍無恙據告此處潮係淡水故草木不至焦　然花鈴荳實已什脫其九矣僕騐之果然斯時災黎蝟集或有匍匐而至者莫不病容來色俟經此目擊耳聞不禁爲之傷心酸鼻竊思同一災區徒以青葱之箕杆以障放賑諸公之心目致不獲叩邀矜恤僕自問人微言輕難予援手然旣身歷其地親聞其語何忍壅於上聞而不爲災黎請命之舉哉伏思諸善長痌　仕抱自必一視同仁或集欵專賑或助資會放必不使灣港無告之民獨抱向隅之戚也 
[杭州協德善堂經募南匯寳山川沙崇明水災賑捐第二次另登清單]  
　　致睦堂劉洋二百元姚芝年求見慰先病愈洋三十元田晌十五元徽州同茂莊募十八元邵漢臣求合家平安洋十元無名氏十元張六記葉之氏留餘堂三戶各二元無名氏三戶五元扶風氏五戶五元元泰莊張振記姚喻記吳　仁四戶各一元共十五戶合洋三百零三元[  上海北市絲業會館籌賑公所施則敬抄登]  
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[常熟患蝗蘇州]  
　　常熟縣署民李樂林等以該處各鄉近有蝗蟲飛舞田間嚙傷禾稼因投蘇撫轅遞　請示當蒙陸春帥批示云查本年自夏徂秋雨暘若秋收可冀豐稔即如八月初偶遭風雨該處沿海田地不免被浸受損有蟲傷情事儘可逞此天晴設法疏消實力搜撲以資挽救仰蘇藩司迅飭該縣督飭董保　役遵照批示認眞辦理以期無碍秋收（閏） 
[尚賢堂第三次講期主席之言]  
　　前日尚賢堂舉第三次講期本請李伯行京卿主議旋因有事　沈仲禮觀察爲其代秀乃代述京　之言曰欲求國家之富强必先求國家之治安欲求國家之治安必先去國家之内憂欲去國家之内憂必先去國家之外患未有其國日虞宼至而能無内訌之亂者也今日中國處此競爭時代列强環視交涉之煩國際之難有非可掉以輕心稍涉疏忽者近且以貧弱之故朝野上下力圖富彊尤宜與各國講信修睦竭力維持以期及此閒暇勤修内政培養元氣興工藝以化游惰立巡警以安閭閻開路礦以闢利源設學校以養人才凡若此者不勝枚舉假使外憂未弭内亂叢生方且有救死不遑之勢尚何致富致彊之足云耶竊見我國士大夫自日俄和議告成以來有謂日後將更多事者有謂今又得享太平者皆知其與中國有極大之關係然鮮有深知其何以有關係於中國者余友美士李佳白若來華已久於遠東情形閱歷素深今日爲第三次講期特函約佘忝列首座李君以局外人而持公論其見解必有過人之處願與諸君子細聆李君之偉論（外） 
[滬城官事]  
　　甲午翰林熊炳山庶常希齡河南鐵路總辦候補道江小棠觀察聯崶金陵馬路工程局總辦候補道沈次棠觀察瑜慶採辦軍火委員候補縣丞李孝聞二尹德潤昨日均因公來申分投道轅拜會禀見○江南蘇松鎭總兵陳印波軍門因公出巡昨至道署辭行就道○駐滬江西採辦委員候補知州吳剌史澐昨至道署辭回贛省○江蘇候補道萬星濤觀察中立警察北局委員汪禹臣二尹景龍昨日均至縣署拜會　見（近） 
[製造局總辦將赴湖北]  
　　製造局總辦魏觀察定於日内赴鄂省面謁鄂督張宮保商辦設立萍鄉新廠事宜（欣） 
[庖代巡江]  
　　南市製造局巡江快船管帶孫良玉千戎前日禀請病假半日兹經總辦魏觀察另委龍華藥局巡員左慶僕二尹暫往庖代（欣） 
[禀請給示葬棺]  
　　浦東二十二保五圖西溝地方自風潮爲災之後各處氽來無主棺木三百六十餘具均已撈獲置放空地刻由該處季姓等善士爲首邀集同志捐集鉅欵購地埋葬恐有阻擾昨日投縣禀請出示曉諭大令准如所請（近） 
[美界火警續志]  
　　美界火警一則略紀昨報兹悉火起於西華德路春陽里鮑榮生銅作旋即救熄計延燒左右居民房屋六間並對鄰順昌祥洋貨店及文寳銀樓等四屋面（古） 
[匪人結黨强攫銅元]  
　　前晚有棍徒十餘人闖至南市鈎玉弄口源興炒貨店内强攫當十銅元數百枚而逸店主追尋無蹤報請巡局查緝（欣） 
[匪徒攔路褫衣]  
　　前晚南市寅餘布莊夥某甲行經小南門外城根忽被匪徒多人上前攔住褫去縐紗夾衫及綢馬褂並身畔洋銀亦被搜去始得釋手事後甲即投警察總局喊控查緝（欣） 
[印捕淫凶]  
　　南市集水碼頭永裕公司管碼頭之印度人前晚將路過某木作學徒蔡某强曳入内意圖雞姦被工程局印捕查見將蔡帶至局中禀明總辦翁太守函請公司擬將印人辭歇以免後累（欣） 
[堂斷繳銀]  
　　華洋各商控張記牛奶棚主張益祥倒吞欠銀牽涉張與許喬氏地皮轇轕一案昨晨孫明府將張益祥許喬氏及沈四發等傳案書判堂諭略謂許喬氏欲收回自地須繳此單所抵之洋五百元連利七百二十五元如無力取贖由官變賣得價若干除去抵洋盡數給領著許喬氏沈四發各具遵斷切結存查（見） 
[重懲姦拐]  
　　王正堂卽王振　曾在蘇州某營充當勇丁日前日蘇省營汛吳德寳十四歳之女彩寳在長春橋畔誘拐至某小輪船姦宿偕同來滬正欲兠主售賣被包探徐榮珊盤獲昨晨解廨請訊女供前日探親出門被素不認識之王正堂以手拍肩昏迷不醒直至上船始知質之王認拐不諱襄讞孫明府會同英副領事　君研訊之下以王姦拐屬實判重責五百板枷號兩月期滿押四牢五年（見） 
[上海縣案]  
　　粤人蕭光祥控閩人陳漢明悔賴定貨求償虧短銀兩前晚汪大令提訊蕭供開設洋藥店前在公所向陳漢明初次定購大土四箱每箱價銀七百零九兩繼定四箱價銀七百二十二兩末定四箱價銀七百四十餘兩當時陳云有貨十六箱存儲棧房小的深信不疑故將價銀如數付楚同業規章向無定票惟以登帳爲憑嗣後土價日昻小的向陳定購之十二箱早已轉售于郭姓詎陳因價　漲悔不交貨致小的變産賠償郭姓漲價銀三千餘兩向陳索償不理訴請　帮董事　月堂建帮董事陳績生理處飭陳賠償不理呈簿求追陳供開設福昌烟間祇有資本二三百元煮烟之土均係零沽豈有巨資積　至十六箱之多因友周姓素與蕭光祥買賣空盤小的勸周勿再作此空盤生意蕭挾恨妄控乞鑒大令判兩造仍央廣建兩幇董事理處○李彭春虧欠張奎羣貨銀被據到案汪大令訊飭交保旋被逃逸原告禀奉汪大令飭提保人蔡錫山張志雲蘇玉亭訊究蔡等均供李已逸回鎭江原籍小的等同往催令來案無如李患瘋濕病症寸步難行求恩寛限務令清理大令判仍著將李交案理償○趙湧慶前控曹學光向妻梁氏私借錢洋父母將妻訓斥致妻吞烟自盡控經大令訊斷去後近據氏父梁淦泉仍以前情控求伸雪大令准詞飭提曹忽避匿前日拘獲解訊據供前在工程局拉包車時張四向曹梁氏借錢不遂拔取銀簪由巡捕一并拘訊梁氏由小的具保回家並無借洋情事大令判交的保想提集人証訊奪（近） 
[英美公廨早堂案]  
　　前曾犯案發交棲流所之妓女胡小寳日前因在所患病中所送某醫院治病乘間逸至廣西路仍操舊業由包探竇如海查獲解辦該所門丁陳三桂投述被逸情形胡小寳供緣誤聽人言所致襄讞孫明府商之英副領事德君判仍發棲流女所擇配○江北人李才良控周仁樓拆梢行凶報探劉銘芝解辦中西官訊得原被各有不合惟周行兇屬實判責二百板○和順行控福和祥號定　響鈴等貨不遵初議出貨昨晨傳訊明府詢之德君以事已理楚判叩將案注銷○南京婦人沈桂寳前因夫病目押於盆湯弄某鴇家得洋四十五元今已期滿其夫欲領被阻訴於濟良所飭探拘案沈妓投訴前情其夫沈玉亭投求具領明府判准交其夫領去惟不得再行賣娼○日商室崎洋行控繆維林以僞票騙取貨一案因牽涉　桂榮昨已飭傳到案判押候訂期會訊○葉貺 
 
 

Page 18

 
 
臣控周惠南地畝轇轕等情因於昨晨奉傳投訊明府判姑退去俟晚堂投質○洪連發控流氓衛洪章行兇攫洋由探李星福於昨晨解辦明府判責四百板押捕房三個月○楊明生竊中興麵粉公司所用外國皮尺報探陳雲忠解辦判押候補傳見証再訊○馬夫唐鳳林拉韁不愼撞傷路人周永生蔡時卿手臂等處由印捕解辦判罰洋五元充公○老公茂紗廠婦人曹奚氏竊紗由探劉銘芝解辦判戒責五十下○王金元竊林華秀之木板由探解辦判押捕房五天○陸士喜竊取船戶洪德潤之洋布二十碼　捕解辦判責二百板（見） 
[法租界公堂案]  
　　恒昇號夥李李瑞生禀車夫趙海泉雇令裝貨硬欲加價另雇他車胆敢霸阻並將棧司兇毆送案請辦中西官判車力照章給發趙交保具結以後不准覇阻○電報局司專戴守廉禀已歇家丁許升來局求賞差使由舊僕許大　湯阿　引進寄宿當夜賑房内失去洋八十四元四角查許前有揑造信函假騙之事爲此送案請究陳大令判押候查明復核○武萬全偕弟萬昌禀稱弟婦吳氏被同鄉許阿三誘匿虹口前日在飯獲扭訴捕房解案請究大令判責四百板具安分結不准再與吳氏來往吳氏責手心二百下交其母領回轉交本夫管束○陸雲亭與弟掌福早已分柝有墳地一畝有餘係兄弟公産近被掌福賣與洋商得價洋一千一百六十元雲亭投上海縣控訴汪大令飭差移堤昨日解案請示縣差呈票求准帶回陸張氏禀此田在法租界寳昌路現經親友調處情願息訟大令與蘇繙譯會商之下著將掌福暫押候傳雲亭來案質訊並著縣差回署據情禀復○袁長根朱長福在公共租界竊大羅洋行馬科爲行主告發由英廨移解到案奉訊押候查辦在案捕房將袁朱解究大令判各責二百板張阿連王阿元洪阿三串竊太古棧房藥材爲巡丁扭獲送辦大令判張王各責三百板洪責四百板積竊　金生迭次犯案又至法界圖竊爲包探解辦大令判押捕房三天不准再至租界（居） 
[美租界捕房事]  
　　昨有二俄人飲酒過醉在有恒路滋閙並闖入八百七十五號剃頭店持兇將店主婦王丁氏頭額擊破報由二百四十六號印捕並喚同他　將二俄人及氏一并送入捕房奉飭氏送醫求治二俄人押送俄領事署訊辦○童阿松手持衣服三件爲顧包探巡見以其形跡可疑拘入捕房查辦○昨有乞丐一名倒斃漢壁禮路永祥里口由捕馳報捕房飭傳地保報堂棺殮（古） 
 
 
