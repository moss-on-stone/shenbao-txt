# 1920 - 281 - 4917117

 

Page 1

 
 
   
 
 

Page 2

 
 
   
 
 

Page 3

 
 
時評 
[政府之慣例（冷）]  
　　人民苟有所主張如於其時無實現之機會者政府亦甚容納之且有時亦自以爲主張之及至一旦事機已至大可實現而政府中人遂掉首不顧依然我行我素一若不知曾有此主張者此其道爲一種苟且浮滑愚民之方屢屢用之而自爲得計者也 
　　如謂不然則有最近之一事可以試驗之也軍民分治之說廢督之議今已風動全國矣李督死而江蘇之人無不引領而望疾走而告以期廢督之成而政府對之恐仍若夢若醒若忘若昧行其所固有而已 
[命令]  
　　十月十二日大總統令劉作霖加陸軍步兵上校銜此令又令參謀總長張懷芝呈請任命廖剛署江西督軍公署中校參謀張冠文署少校參謀均照准此令 
　　又令兼署陸軍總長靳雲鵬呈請將梁壽彭加陸軍騎兵中校銜田汝霖授爲陸軍二等軍需正王嘉槐爲陸軍二等軍醫正崔景任登雲爲陸軍三等軍需正何升平爲陸軍三等獸醫正均照准此令 
　　又令藤田榮介給予三等嘉禾章此令 
　　十月十日大總統令毛遇風熙洽均給予二等文虎章鄭維嶽高殿陞均給予三等文虎章此令 
　　又令褚其祥高在田晋給二等大綬嘉禾章此令 
　　又令諾們琪梅爾根襄國珠札木薩林札布羅布桑希儒布均給予三等文虎章根車蘇倫給予四等文虎章此令 
[專電一]  
　　北京電蘇同鄉定議廢督並聯絡 
皖贛廢巡閱實行根本的地方自治明日蘇館大會取决（十三日下午十鐘） 
　　北京電昨晚蘇社四代表議催王瑚速赴蘇財廳嚴家熾速發表蘇督巡閱缺而勿補爲廢督張本今午十時張一麐以此意謁靳面陳（十三日下午四鐘） 
　　北京電旅京蘇人一致認江蘇應趁此廢督日內將向政府請願（十三日下午四鐘） 
　　北京電李純遺書三函對統一地方善後及軍餉均有主張自言總總覺悟以謝國人中央專員往取某方保盧繼李（十三日下午五鐘） 
　　北京電昨晨府議對繼任蘇督人物主先徵集直奉同意再行發表惟李純飾終儀禮特加隆重並决定促王瑚到任兼經理喪務（十三日下午四鐘） 
　　北京電院令江寗地方重要責成齊爕元擔任維持（十三日下午四鐘） 
　　北京電外部對琿春交涉極感困難現擬派員會查再議應付（十三日下午四鐘） 
　　北京電李純照上將例優卹給銀一萬治喪李馨何恩溥馳回寗（十三日下午四鐘） 
　　北京電滇唐命其弟繼禹來京徐亦派王芝祥赴滇恊議和局（十二日下午四鐘） 
　　北京電晋閻電報勘災回省災區已辦急振（十二日下午九鐘） 
　　北京電唐使電告和蘭政府擬派員赴日本購糧恊濟中國災荒（十三日下午四鐘） 
　　北京電閣議內部公布振務處暫章巡閱副使官制交法制局核議皖敎廳長定張繼煦（十二日下午九鐘） 
　　北京電本日令范國璋免職閻相文繼二十師師長董錫成爲廬陵道尹祝惺元直交涉員（十三日下午十鐘） 
　　北京電周樹模應召來京車站歡迎者逹三百人（十二日下午九鐘） 
　　北京電江防艦請欵十萬元辦善後（十二日下午九鐘） 
　　北京電魯人電拒張壽鏞長財廳（十二日下午九鐘） 
　　北京電外息俄波戰事近忽變動波軍連戰皆捷俘勞農軍二萬六千人獲大砲二百十六尊機槍四百二十六架（十三日下午四鐘） 
　　北京電權領電阿穆爾省紙幣低落華僑罷巿（十三日下午四鐘） 
　　天津電眞日（十）（一）直省長赴保定大名一帶查災况並舆曹錕商議要事（十二日下午十鐘） 
　　天津電棉紗商投機失敗已有兩家倒閉其他亦岌岌不保（十二日下午十鐘） 
 
 

Page 4

 
 
   
 
 

Page 5

 
 
   
 
 

Page 6

 
 
[專電二]  
　　滁州電張文生文（十二）夜九時返蚌李秀山遺囑借撥新編安武軍餉二十萬（十三日下午八鐘） 
　　香港電北方旱災已由陳道尹捐三萬元（十三日上午五鐘） 
　　香港電眞日（十）（一）海珠會議李魏提四條件粵人治粵雙方停戰不得據兵工廠並立停工桂軍回桂粵籍留粵莫亦提四條件前方軍隊如何安置退回集中何處省城各屬如何接防退駐何地開㧞費如何發給何人負責籌撥有何保證（十三日下午七鐘） 
　　香港電和平會代表來港與紳商籌欵無緒昨返省（十三日下午七鐘） 
　　香港電湯昨午召各團體茶會宣佈桂軍開㧞費莫仍須二百萬並莫所提四件請如數籌足各代表面允卽回和平會開大會隨函莫謂經分頭籌集已足二百萬存放銀行桂軍開㧞時提用請卽命前方停戰（十三日下午七鐘） 
　　香港電聞李等以粵軍攻惠不得手派某率二十營入惠助戰均用粵軍旗號（十三日下午七鐘） 
[公電]  
　　南京兩齊報告李純出缺電（上略）各報館均鑒李巡閱使兩月以來臥病奄纒或輕或重神經時復錯亂本月十二日午前四時四五十分鐘忽於臥室用手槍自戕彈中右脇二下不及療治登時出缺留下遺書兩紙囑耀琳燮元代布其一云純爲病魔苦不堪言兩月不能理事貽誤甚多求愈無期請假不准臥視誤大局誤蘇省恨己恨天徒喚奈何一生英名爲此病魔失盡尤爲恨事以天良論情非得已終實愧對人民不得已以身謝國家謝蘇人雖後世指爲誤國亡身罪人問天良求心安至一生爲軍人道德如何其是非以待後人公評事出甘心故留此書以免誤會而作紀念耳其二云和平統一寸效未見殺純一身愛國愛民素願皆空求同胞勿事權利救我將亡國家純在九泉亦含笑感激也等語事出意外軍民震悼現在蘇省治安暫由耀琳燮元負責請紓遠系除電呈府院外誠恐遠道傳聞失實特此電聞齊耀琳齊燮元文印 
[天津來電]  
　　申報轉各報及蘇父老鑒李逝正可乘機廢督自吾蘇始請一致主張誓逹目的啓明報叩 
　　無錫公民請廢督電旅京江蘇同鄉曁六十縣公民均鑒天禍民國軍閥專橫人民呻吟虐政忍無可忍茲聞李督病没繼任未定之時吾蘇三千萬人民宜一致主張要求中央誓逹廢督目的以爲全國倡豈惟吾蘇前途切膚關係抑亦全國各省觀聽所在願吾蘇人奮勉圖之江蘇公民李康復朱翊新唐盧鋒叩元 
　　大名北五省災區協濟會調查員來電大名知事張昭芹動用公欵勒索鄉民借平糶爲名勾結奸商張景春通同舞弊陰曆五月赴新鄉辦糧夾帶芝蔴經該縣查出鄉民大譁禁止出省張景春膽敢開槍擊傷數人因此項交涉糧食遲至本月始運抵多已糜爛不堪張景春又私吞三百餘石其餘混以泥草等物至今賑目不清又因撫恤被繫傷民等每石雜用至四元之多張知事不但不加查問反以意偏袒現在平糶經張知事定價每石十元較之巿價反貴一二元因之民怨沸騰張知事一意壓制查張知事身爲長官欺民枉上視人民如兒戲借振濟以營私實屬膽大妄爲目無法紀當災荒之餘土匪蠭起張知事之行爲不啻驅民爲盜若不嚴加懲戒大名全縣生靈不知伊於胡底除另函詳告外特此電逹北五省災區協濟會第五組調查員時楙芬王鑑武馮慶昇周炎文 
　　瓊州宣布獨立電各報館均鑒自護法興師我駐粵滇軍隨諸公之後頻經血戰無非欲大法得復國是底定乃陸榮廷岑春煊莫榮新等專謀一系活動不顧護法根本離間滇軍逼散國會分派黨徒向敵求和甚且不惜以護法政府之尊嚴爲關餘對簿外人法庭受其裁判陰險卑劣令人愧憤炳榮等疾首痛心早難隱忍只因地方困苦不欲重苦人民近見其倒行逆施日益加甚爲救濟大局救濟粵局均難坐視適唐總裁特委何公畏爲駐粵滇軍宣撫使來瓊勸告乃於九月三十日在瓊宣布獨立出師討賊凡我滇軍允當一致自獨立日起炳榮等公推前旅長德裕爲統帶暫定名稱爲靖國聯軍援粵滇軍遙受孫總裁唐聯帥管轄就近粵中最高級長官陳總司令指揮並與駐湘滇軍一致行動現正整頓部伍力圖進取秣馬厲兵枕戈待命特布悃誠伏維鑒察靖國聯軍援粵滇軍第一梯團長何福昌瓊崖衛戌司令蔣超青率全體官兵叩東印 
世界路透電 
[四國代表會議新銀團]  
　　十二日紐約電英美法日四國代表今日開會磋商組成中國銀行團事會議情形雖尙未發表聞曾討論中國幣制及運輸問題 
　　十日華盛頓電明日摩根氏紐約銀行會議中國銀行團事拉門德氏任美國代表愛狄士氏任英國代表日本亦有特别代表二員輿會 
[俄波和議記]  
　　十一日紐約電里加電稱波蘭俄國媾和草約簽字後須於十五日內批准批准後須於六十日內調印休戰條約規定須在十月十七日停戰卽媾和草約簽字後之六日也 
[波陶戰事記]  
　　十一日倫敦電波蘭軍圖占立陶宛京城維爾拉之說乃起於波蘭齊里哥夫斯基將軍辭職以後截斷與華沙及其他波蘭軍之交通而向維爾拉進發之行動現信波蘭政府將不直該將所行爲 
　　十一日柏林電波蘭軍已占據立陶宛京城宣布新政府 
[俄國內爭記]  
　　九日瑞典京城電據彼得格勒某報載稱聞多木斯克已爲白軍軍官所率反對過激主義之農民占據紅軍委員數人被殺 
　　十二日紐約電共同通訊社倫敦訪員電稱倫敦接柏林轉來之華沙消息謂勞農政府已派代表携議和條件赴至藍格爾司令部 
[俄瑙商約會議不成]  
　　十一日倫敦電每日電報芬蘭京城電稱俄勞農政府代表里維諾夫　賣稱因不能與瑙威政府賣定俄瑙商約故已離瑙並謂瑙威對勞農政府之態度已於夏秋間完全變更 
[希王之病]  
　　十一日雅典電希臘王之病已有轉機體溫落至九十八度四 
[美總統之病]  
　　十一日華盛頓電威爾遜總統體復不豫殆因關心柯克思氏運動過勞精力之故其友及醫士皆覺威總統尙未復原不能操勞某著名醫士曾診治威總統之病症據稱總統體力永不能復原將常如今日之現狀其病近於尋常之麻痺惟總統每日從政如故不因體弱稍懈 
[英國礦工之投票]  
　　十一日倫敦電今明兩日將有近百萬礦工投票以决定接受或拒絶礦主提議之問題煤礦罷工風潮之發生與否將視此而定故衆極注意之 
[各國近事記]  
　　十一日倫敦電每日郵報載法國財政總長之談片謂法國因財政狀况發生之危險今已消滅 
　　十一日巴黎電巴黎附近克里希營內之華工今日慶祝國慶紀念演說者皆稱美法國之惠待華工 
　　十日瑞典京城電瑞典自由黨拒絶社會黨加入混合內閣之請求 
太平洋路透電 
[琿春鬍匪問題]  
　　十二日北京電海關報稱數月前鬍匪襲轚琿春勢頗猖獗今已三次來襲稅關被刦去銀二千兩並有職員一人被擄旋經釋回琿春居民中雜有日韓人頗多適日兵開抵諾伏基夫逝克彼等墜請日兵保護日兵不之理以屬於西比利亞遠征軍之故此次匪攻琿春之前有日兵三百名自韓境開　乃得將匪擊退華兵現方開往琿春該城則已由日兵衛守奉天當道不顧日人之警告因循至日兵抵琿春始遣軍隊前往以致引起交涉 
　　十二日東京電外務省已派員赴間島調查匪亂 
　　十二日漢城電日兵現正恢復間島秩序匪徒顯係來自雙城子與過激黨有關 
　　十三日北京電日使小幡本月九日通告外交部謂日本擬派兵赴琿春協同華兵維持秩序一俟秩序恢復卽將撤退外交部於十一日覆稱中政府不願日本派兵至琿春因該處已駐有大隊華兵也不知日兵在小幡通告外交部之一星期前業已開抵琿春外交部與小幡似皆故作不知 
[日本近事記]  
　　十二日東京電陸軍省現以日洋二百五十萬元興建大島等處之防禦工程並修理舊砲臺改良來福槍與機關槍 
　　十二日東京電首相今日在彈藥委員會前演說切實釋明集合工業以事國防計畫之重要且謂現正利用上次議會允撥之經費實行國防計畫如詳查利用工廠路礦船舶諸事皆在其內以備考慮國家有外患時得相濟助之最善方法 
　　十二日大阪電大阪每日新聞今日載有社論謂前貸與棉紗商之欵不日將到期而銀行所收抵押品之價値近已大跌借欵到期時恐復發生經濟恐慌 
　　十二日東京電報館挑字人現復要求增加工資報知新聞已加拒絶該館排字人卽宣佈罷工日日新聞已　列名聯合會之工人開除另用非聯合會會員之二人大阪每日新　及時事新聞現皆在觀望中 
　　十二日東京電日本　校敎員現正募集中國賑捐 
　　十二日東京電關內屬因五　之價近已低落决議自十一月起重繳捐稅本年五穀可望豐收肉食與蛋則仍免稅 
　　十二日東京電三井公司卸任理事原田氏將所有家產一千萬元建設一會增進中級社會之幸福及興辦公共愛國事業 
[中國對俄之通告]  
　　十二日北京電外交總長顏惠慶博士與外部刁參事因俄租界與俄官產管理事通告各公使其大旨如下（一）九月九日總統命令並未斷絶對俄之條約上關係不過臨時中止而已（二）總統命令並不欲取銷對俄條約及由條約發生之權利（三）上鳥定斯克代表團來駐北京與政府撤銷俄使領之正式待遇毫無關係（四）中政府擬暫時接收俄國官產代爲管理並在對俄舊有條約關係未恢復前時接收俄租界之管理權與行政權凡此產業與租界皆由中政府代爲收管直至正式承認之俄政府成立時爲止（五）俄租界之行政由中國交涉員監督辦理前俄領事之職務槪由交涉員接辦惟地方自治之機關包括巿議會警察收捐政費納稅人依照現行選舉條例推舉地方行政員等事在內皆不變更照舊辦理但遇情勢必要時得採用議案以資改良而利進行（六）俄人治外法權應停止但若遇他國人控訴人案件則在俄法庭審判適用俄法以與中國治權之施行不相抵觸爲限並由中國裁判員聘用俄國法律專家以備諮詢 
[北方近事記]  
　　十三日北京電政府任張志潭爲賑災督辦以陸徵祥爲副 
　　十三日北京電北京賑災局决發彩票於十一月三十日十二月十日開彩提所售票欵十分之六移充賑欵 
　　十三日北京電官場宣布南方海軍歸附中央政府消息 
　　十三日北京電今晨陜西紳士開會决定請政府撤陳樹藩 
　　十三日北京電齊燮元將暫維持蘇省現狀以待後命 
　　十二日東京電半官消息北京政府已許中英人合辦之某公司開採新疆油礦 
　　十二日北京電徐總統所著之世界大戰後之中華民國一書業已出版送交內閣 
　　十二日北京電參與國際聯盟會之中國代表湯潛夫（譯音）報稱聯盟會現正籌備組織國際法庭及國際運輸局諸事 
[東俄近事記]  
　　十二日北京電社會黨通過决議案以非社會黨决議脫離混合內閣不願實行關於對外政策等之民治主義故社會黨爲俄國計願維持民治政策停止內戰統一全國茲决議與農界抱此目的組織新內閣 
　　十二日海參崴電赤塔議會議長電稱遠東政府設於赤塔之談判現頗有進步又稱後貝加爾之哥薩克人現贊助赤塔議會之事業 
國內要聞 
[李純自戕之詳情]  
　　通信一蘇督李純前因病迭電乞假迄未邀准嗣復迭奉巡閱使上將軍之命每對人言病軀未能治事乃迭膺榮職深愧無以報國並云余夙無權利之心何至託病以希非分日前並對齊燮元劉玉珂郝得　李廷玉言欲偕李及秦錫爵同赴北京親謁總統總理表示病况藉明心跡旋經大衆勸阻事遂中止距近旬日因財廳長問題大受輿論攻轚反對之電絡繹不絶李自信爲官二十餘年頗能廉潔自持前在贛深得贛人愛戴移節來蘇後仍按步就班不敢稍有更張對於民政方面用人行政一聽齊省長主張今因齊將去蘇故對於中央用人曾有一二次建議不意竟遭蘇人反對已覺難堪加之國事日非段派倒後某某等爭權攘利較之段派有過之無不及以暴易暴爲世所譏鬱結於胸遂萌厭世主義上月致上海施愚電即言將披髮入由與世永别日前乃弟桂山返京之前一日李與言家事所有財產及經營之實業並將來如何佈置原原本本對乃弟詳述無遺又李之內弟王某現充某旅營長李日前忽招之到署言我的督軍不能做你的營長亦幹不久現我諭軍需課撥洋七千元給你回家購置田產可以過活此均前五六日事近三日閱報後必痛哭一次對王夫人言人心如此世無公道我命活不了人再三勸慰仍淚如泉湧然斷不料有此慘劇也昨日（十一日）上午十一時李詢左右勃郎林手槍一枝前送機器局修理現修好否副官即電詢機器局旋即派人送來李接在手中察視後即收入小皮箱內至下午三時李由後花園散步回入簽押房索閱本日上海報侍者答報尙未到至晚六時李又問左右仍以未到答之李知驅己遂呼承啓張某將本日上海各報送上閱後又頓足大哭言我在蘇數年撫衷自問良心上實在可對得住江蘇人今爲一財廳長如此毀我名譽有何面目見人夫人生名譽爲第二生命今無端辱我活之亦無樂趣言下揮淚不止王夫人遂命人請齊燮元李廷玉郝得志等入內勸慰半晌李不發一言齊等辭出至十二時李又命人請秘書某入內囑擬一電聞係致中央謝英威上將軍並述病難即愈保齊燮元暫代江蘇督軍某秘書去後侍者見李書寫信函多件遂登牀就寢至四時五十分王夫人夢中微聞有聲砰然後又聞其喉間痰壅乃急起趨視顏色慘變以爲發何急症遂命人延須藤醫士來診直至今（十二日）晨六時須藤始到遂解衣察聽肺部見衣有血跡復於枕底檢出小手槍始知其以小手槍自戕洞察右脇療治不及旋卽出缺嗣在皮包內檢出遺筆四封對於國家地方條分縷析神志朗然一世英名千古不朽矣遺書三封已詳昨日專電其第四封係致乃弟桂山中將處分家事遺囑九日卽已書就存於皮包內附錄如下桂山二弟手足兄爲病魔苦不堪言常此誤國誤民心實不安故出此下策以謝國人以免英名喪盡而留後人紀念涙下囑者（一）兄爲官二十餘年廉潔自持始終如一祖遺財產及兄一生所得薪公並實業經營所得不過二百數十萬元存欵以四分之一捐施直隸災賑以減兄罪以四分之一捐助南開大學堂永久基本金以作紀念其餘半數作爲嫂弟合家養活之費錢不可多留須給後人造福（二）大嫂賢德望弟優爲待遇勿忘兄言（三）二嫂酌給養活費歸娘家終年（四）小妾　人每人給洋二千元交娘家另行改嫁不可久留損兄英名（五）所有家內一切均囑弟爲管理郭桐軒爲人忠誠託管一切决不誤事（六）愛身爲主持家須有條理尤重簡樸切囑切囑兄純别書九年十月九日 
　　通信二蘇督李純忽於十二日晨喧傳病故羣相驚詫因李督於十一日尙與廣西代表郭松年等相晤談也後由警察廳以傳單證明李督係於十一日夜四時許以手槍自戕並有遺書多封分致中央及各處書中關於地方家事囑託甚爲詳盡甯垣忽聞此非常舉動疑駭百端探其內容據云李督近年身弱多病於第一次組織南北和會時頗費心力加以今年北方之戰蘇滬之爭焦勞過度遂致病狀日重在中央任爲北總代表 
 
 

Page 7

 
 
時屢辭不獲曾對人言倘此次和議不成予之身家性命將隨之俱去左右萬不料其有此决心也迨中央加以長江巡閱使之職李實以有名無實請即裁去而中央疑其稱病要挾别有慾望復易爲蘇皖贛巡閱頗以中央不諒苦衷至今並未就職國慶酬庸復授英威上將軍李愈覺難堪據聞該項命令倒寗時李督正與王夫人相抱而哭亦可見其有傷心事矣此次忽然自戕固屬出人意料之外而探其原因别無他故實以久病恐致不起和議又復無望環境太惡悲憤塡胸是以死耳觀其遺書有條不紊以三日之時間爲身後之遺囑從容不迫毅然就死知其心苦矣綜其在蘇數年維持地方整理軍隊亦甚盡力雖近來舉措偶乖諒爲病魔糾纒神經錯亂所致要之瑕不掩瑜也現旣殺身成仁瑕亦俱滅求之現時武人中能有幾人一世英名千古不朽吾哀李督吾爲一般武人羞矣 
北京通信（吹萬） 
[國際統一救災總會之幹事會]  
　　國際統一救災總會之幹事會於今日開第二次例會華人到者七人梁士詒熊希齡汪大燮黃鳳華蔡廷幹謝恩隆孫子文别由孫子文介紹天津孫仲英梁如浩二人加入旁聽即前會通過與之接洽者也西人到者七人深澤　禍克森盧克狄谷鐸爾孟格來洛克司美紅十字會代表白先生White加入旁聽汪大燮主席議事程序（一）請津代表報告並與接洽（二）與美紅十字會代表接洽（三）熊希齡提急賑案（四）山陜兩省請辦急賑案（五）上海沈君請分配賑欵電（六）委員會之組織梁如浩報告謂京津及各大埠均有賑會使無聯絡賑務固亂各分會若羣至一地購糧糧已爲之昻故當聯絡京爲政府所在京會可作主持機關津人熟於商情可爲辦事機關倘人自爲賑則委員用費必多統一而後二三人可當百今合各地所捐欵不過千萬以四千萬人分之人止得二角半爲德難卒當請政府借欵二萬四千萬使各人九月中共可得六元之助孫仲英繼起演說大致與梁同主利用敎士且謂此次災情若無善法以處之將成擾亂與疫情以害世界故擬辦法十二條請衆公决（一）請政府認災情之重當以全力維持負其救護之責（二）請政府認國際會爲此次籌賑法定機關（三）政府當先籌三千萬元與本會購糧大借欵成後此欵仍歸還（四）呈請政府借欵二百兆金元以四千萬人計不過人得五元此數即維持其九月衣食住及生畜（五）請交部對賑物不收運費辦賑人員用免費票電報亦不收電費（六）本會當竭全力合全國慈善團體爲一以免人自爲賑（七）北京爲辦賑主持機關天津爲辦事機關（八）本會當有計畫急賑而外其餘多用借欵辦法以後依然索償以去其依賴心并當設農業銀行（九）本會當有統計免災民以後重受痛苦（十）請紳士敎士帮忙（十一）除曾爲官吏者外當請地方眞愛國者爲助以顯其愛國心（十二）請政府用嚴令公布凡北五省在災期中之田地賣買悉歸無效此十二條請公决主席問討論津代表提案日期福克森主在下次再議熊贊成蘇道味主在大會討論蔡主以後討論得結果後報告津會迺請紅會代表報告白先生謂非來發言者僅以有欵擬請貴會分配故來旁聽彼但望有公平之散賑衆鼓掌熊提急賑案先讀其文蔡廷幹謂孫君言災民四千萬現無之其有力者已逃荒於他省而餘一部足自養者待賑者纔千五百萬耳人月一元半月不過二千二百五十萬七月所費當爲一萬五千七百五十萬日七十五萬元政府倘不辦此賑將僅有政府而無人民孫仲英請加入湘閩浙於災區全國同籌賑格來請熊表示實行辦法熊謂交通費倘加十之一則可得八百餘萬可借五千萬按年歸還倘能長江船加價則更佳盧克司主籌欵由政府但告以當用幾何欵格來謂上次議决以二萬二千元辦急賑華洋各半今洋人止得二千元華人如何蔡言華團體交者五各六百金汪主席報告山西十四縣陜十一縣災異常重大當加急賑四區成十五區衆贊成梁士詒謂孫君云當用二萬萬美金蔡君云一千五百萬熊云當籌五千萬究用若干不可不籌蘇道味謂調查股成後即可知主先組各分委員格來贊成梁士詒謂次日下午二時當開欵項委員會以組各委員會付表决多數鐸爾孟主急賑量入爲出每星期募捐作結束永久辦法則量出爲入未付討論福克森謂委員會旣通過方速辦迺公布各股人名公告股主任黃鳳華委員華人何瑞章宋采亮李文權方夢超四人西人三（一）B.Faser（二）Burr（三）Shelden調查本由劉芳擔任組織劉赴西山未到迺改推熊熊自爲主任委員葉景莘孫幾伊祝毓英陳道源四華人（一）Leonetti（二）Loureiro（三）Ednardo（四）Peffcd四西人蔡廷幹組採運聲明茲事體大已請路政司四路副局長及長春營口等處關監督稅務處報告其地糧價存糧若干俾便採運日本方面則與小幡接洽請南滿鐵路加入二人前日小幡言南滿鐵路公司已捐欵十二萬蔡已請購糧運入關以救急矣華人方面人數衆多而西人惟三（一）Dether（二）Pahner（三）Baker欵項股西人惟一人梁士詒則有六華人合計七人衛生股西主任畢君未到汪大燮華主任也謂已分發十組十日內有情形報告據現已得報告者言虎疫已退後當防冬溫矣權舉湯爾和陳祀邦嚴智春三人餘至十組人員歸後方可决至八時散會（十一日夜） 
[琿春案交涉之近訊]  
　　延吉道尹率同道署外交科長劉起　赴琿春後會同鳥副官着手調查計死日兵一名韓兵一名（係憲兵補助韓人並無資格爲日本兵）又日商人十一名受傷日人四名一爲重傷三爲輕傷查此項韓人數十人已由孟　派兵追轚一股向東溝退一股向俄國諾烏几斯克退惟此項韓黨所用之械有日本槍械不少此次在死傷者身上所起之子彈爲日本所造鮑督以琿春事件關係重大恐陶道尹不勝交涉之任擬派前哈爾濱道尹傅疆前往並派督署秘書前往查辦一面訓令駐延吉團長富德派兵取道高麗嶺馳往琿春一面由汪清縣派兵兜剿東溝之匪並請奉天派精兵一旅馳往辦理清鄉又張作霖佳電謂琿春事件軍警防剿不力實難辭咎已電鮑督嚴重處分並由奉天派衛隊旅全部附飛艇一架業已抵一面坡並嚴催其兼程前進馳往助剿等語政府方面則自九日午前十時日使小幡偕西田通譯赴國務院要求政府迅速確定辦法並提出最初條件請中國政府將琿春東溝及鵓鴿子兩處劃爲日軍駐屯地並由日軍協助剿匪且藉以保障琿春僑民今後之安寗當經政府委員答復謂總統對於此事已頒命令責成地方官妥籌保護此後中政府負完全責任小幡以中國做事太慢爲言始終未允是日下午政府接到張作霖青電謂日軍已派兩大隊馳往延琿等語是日下午小幡又赴外交部要求見顏總長當經接見小幡要求政府必須允許日兵入場顏氏答謂已令奉吉派兵前往今後琿春安寗我國負責日軍毋容前往但小幡仍未允末談及此案交涉需俟調查詳報到後方可談判乃退 
[俄租界共管說之反對]  
　　大陸報十二日北京電云外交部切實反對外交團所提合管津漢俄租界之議此議係星期六日外交團會議所决定後由領袖公使轉致外部在外交團之意俄租界收回後關於外人利益之事件定必發生法律上糾紛如共同管理則此弊可免外交團又請中政府正式聲明收回俄租界僅爲俄國正式政府未成立以前之暫時辦法 
　　北京　世報云我國停止待遇駐華俄使俄領曾於九月三十日以命令宣布近日公使團領袖西班牙公使巴士多復照會外交部請求正式證明並建議由外交部當局公使團會同商定管理俄租界法庭事項之暫行辦法其意蓋以爲中國單獨管理難免不引起法律及國際上之紛糾若由中外當局會管一方面可以保護俄租界內之外人利益一方面可以協助中國解决其中之一切難點云 
[國慶日之公府演說會]  
　　國慶日靳及各閣員均於上午十一時進府慶賀總統即席演說略以本人就職以來憂患迭經今日重逢國慶紀念之日痛定思痛頗知所勉蓋自二十世紀以來世界之軍國民敎育咸推德國爲最而專制之嚴烈則無過於俄國顧其所得結果均淪爲四分五裂斯可爲吾人用一良好敎訓潮流所届誠非由民治文治上着手實施不能爲功此次靳閣裁兵成績非常可觀可爲實行民治文治之先聲外人方面業有良好之批評此事余至爲慰救災事宜誠爲今日當務之急內務部及各團體均能妥善辦理交通部對於以工代賑辦法亦能妥籌盡善足見愛國愛民之心彼此均同此後仍盼積極進行使三千萬同胞早脫水火余所　切　者至和議一事余對於黔滇桂粵川湘六省一視同仁苟利於國無不開誠容納總之今日非尙武之　代所應注重者在民治與文治故余對於經濟敎育二事頗願研究近著歐戰後之民國一書內容即注重於經濟敎育問題今分送諸君一部期與商榷云云東海言畢靳相繼演說時間頗長略謂雲　第一次承乏揆席之日卽財政最紛亂之時中央每月應支出經費逹一千八百萬元而收入僅有四百萬元相差不啻四倍每年預算約差二萬萬元左右雖已力籌救濟辦法而迭遭陷礙迄難實行故二次組閣即以全力注重財政問題當大事收束時業已裁減每月軍費四百萬元後復　加裁决及實行減政每月亦可減省四百萬元刻下每月所支出者約在一千萬元左右此後尙擬極力　　再減至六百萬元一面並整頓收入使亦逹至六百萬元俾中央出納適合則財政庶不至破產此實爲雲鹏之職志云云靳演說畢各閣員亦多有發言迄十二時始興辭出府 
[天津通信（若冰）]  
[魯督赴保與省長問題]  
　　昨日由東督軍田中玉乘津浦車到津當由軍警到站歡迎隨換專車前往保定與曹巡閱面商要政探聞田氏此行與省長問題頗有關係刻下齊氏赴京旣因與田督政見不合憤而辭職京津兩地魯人方極端挽留齊之回任與否尙未可定惟引起一難决問題問題爲何即孫振家是也孫爲各方面拒絶王占元終不釋然孫係魯人以之長魯却合本省人治本省之名至齊氏爲吉林人以齊爲吉林省長亦頗相宜所未可知者孫氏長魯旣不易得田督之同意齊氏長吉更難得張作霖贊成中央因此惴惴恐漫然任命又惹起地方風潮益墮中央威信刻下魯人對於齊氏旣盻其回任而王占元方面又轉懇曹使向田督疏通允予孫氏同意旅京魯人得此消息因恐孫氏長魯成爲事實因之走求吳子玉將軍懇其以桑梓爲重代求曹使惟吳爲魯人王占元亦爲魯人就目下觀察孫振家之能否長魯須俟田督抵保與曹使協商何如而齊氏之能否回任須看魯人挽留之力量何如故山東省長問題之解决已暗操之於保定方面矣 
[南京快信]  
　　李督自戕出缺齊帮辦昨晨即邀請軍警政各界領袖到署會議公推齊帮辦代理督篆並一面電請中央特授以安人心並聞各公團亦續電府院謂齊治軍嚴明深得蘇人愛戴請即特任督蘇以維軍心而保公安 
　　齊代督齊省長昨會銜通電中央及各省督長報告李督自戕出缺地方秩序如常軍署昨已用萬急電促李馨中將來甯料理後事 
　　李督遺書昨警廳通知中有致曹盧各要人詞云云而今日所發油印品無之不知何故 
　　皖督張文生原定十一日下午四時抵寗旋來電改期十二日抵寗昨晨齊代督派副官趙瑞祺曾章林赴浦口車站迎迓車於上午十時抵站趙曾兩副官入見卽告以李督已自戕出缺張開言掩面大哭謂誰知遲來一日即不能見面遂渡江乘汽車入城與齊代督會商一切下午二時即乘專車返蚌 
　　錢能訓昨日早車出滬來軍署派副官陳廷謨赴下關車站迎接聞李督自戕出缺大爲傷感未入城即改乘下午三時特别快車北上 
　　齊省長昨日上午八時卽過軍署與齊代督會商一切善後事宜直至晚十二時始返省署 
　　李督出缺後省警廳卽於各通衢加派雙崗晚間騎巡隊巡邏不絶戲館仍照常開演秩序極安 
地方通信 
[松江]  
　　縣立第四高小之助賑會泗涇鎭縣立第四高等小學校爲本届直魯等省災情重大特於本月十二日課畢後聚集全校職員學生開一助賑會先由校長朱壽人報告開會宗旨次敎員徐劍寒葉油初張品純查劍鋒楊舒翹曹近仁秦樂山等相繼演說次職員學生均常場認定捐數共計有五十元之譜聞此項捐欵一俟收齊後即將彙繳勸學所轉解 
[蘇州]  
　　信島班船遇盜昨有閱門外任士廷胡長林信局行駛之日班脚划船行經齊門外蠡口與南北橋交界河中突來匪船一艘盜匪數人　擁登舟立將所帶銀洋貨物並莊票等件搜刦一空呼嘯而逸計被刦去現洋九元莊票一張計洋一千　百元銀角甚多已分投各該警區報請查緝並赴區署其狀呈報云 
　　演劇助振彙紀蘇州敎育界助振北省旱災由縣敎育會會長龍廢禹李叔良二君發起定十六號下午假舊皇宮開演化裝新劇　　來慰元陸寄社王佩周諸君串演並有吳苞孫君之幻術朱慰元陸寄社二君之雙　每票售洋五角所有收入悉數助振又聞閒區巿民公社業已商定民興新劇社於本月十六號起至十八號止開演義務新劇三天每票售洋一元其收入之欵亦悉數充作振費云 
　　保墓會與學校糾葛吳縣勸學所長潘振宥與第六學區學務委員衛顧德等因滸關鎭各校學生頗爲發逹而因限於校舍僅用單級編制特商同該巿董事張頌清等呈請縣署將該鎭學宮舊址荒地一塊（約十畝以外）撥充建築校舍之用以便併合各校改設多級制即經温知事核准該校亦即於七月聞開工建築該基地內向有趙公彌明塚係宋代古墓劃出在外擬俟校舍落成再行團植以期永遠保存乃前日蘇州保墓會會長吳蔭之帶同司事人等携帶界石至鎭傳喚警察地保到場立刻將界石植於趙公古墓之四團計佔地二畝有餘並以該校所築團牆有佔墳地飭令地保警察將該校所築圍牆限期拆讓該鎭董及學界人等聞之以保墓會事前後毫無通知突然自植界石欲令拆除圍牆未免武斷因此該鎭人士徧發傳單定於九月初一日假巿公所開巿民大會籌商對付辦法云 
[揚州]  
　　函集校長會議江蘇省立十一學校每年輪流値年一次管理敎育行政本年爲八中値年已由該校長李更生通函其他各校長於本月內來揚會議敎育改進事宜聞假定五師爲會場云 
　　自治學員返籍內務部地方自治模範講習所學員業經畢業爲吳庚鑫（江都）談守端（寳應）應鴻（鹽城）張復華（泗陽）四人已由京返藉聞俟新省長來蘇即當開辦道自治講習分所云 
[安慶]  
　　蚌埠將收雜糧出口稅蚌埠財政會議擬在蚌設局征收雜糧出口稅以爲新安武軍軍餉自本月一日實行 
　　迭起罷課風潮省立法校昨因推翻該校長胡寅昶全體一致罷課而第一中校日前亦起推翻校長風潮雖已平靜然至今尙無具體辦法聞各生又有第二次罷課之舉 
[杭州]  
　　塘工獎劵展辦半年浙江省長訓令塘工獎劵事務局云案查前因温台等屬迭被水災振欵無着節經先後電請內務財政部請將紹蕭塘工有獎劵續辦展期以應急需茲於本月五日接准內務部支電開有電悉中央辦理奬劵專爲各省區籌振而設塘工獎劵信用旣甚昭著應准俟期滿後展限半年不必更改名義免生窒礙特逹等由到署除令知財政廳外合亟令仰該局查照辦理云 
[宜興]  
　　請撤陳知事電南京督軍省長鈞鑒宜興縣知事陳善謨朋比僚佐魚肉鄉民縱容僕役詐贓有據迭經地方公團列欵電控近復無故拘留楊苍商民許得喜如此枉法橫行闔邑人民人人自危請即立予撤任以重民命而息衆譁銳進社社長朱梀副社長徐鍔吳峙等曁全體五百二十人羣益公會會長路彬副會長任援道等曁全體二百六十七人同叩 
雜評一 
[蘇督軍（默）]  
　　蘇督軍其發祥之地歟馮國璋爲蘇督軍而升副總統而代理大總統李純爲蘇督軍而升蘇皖贛三省巡閱使而英威上將軍 
　　蘇督軍又不祥之物歟馮國璋得副總統代理大總統而死李純得蘇皖贛三省巡閱使英威上將軍而死醉心權利者但見副總統大總統巡閱上將軍之可羡而不見馮李之死可感則必起而爭蘇督軍矣稍有覺悟者鑒於馮李之死之可悲必稍減其羡副總統大總統巡閱上將軍之念而爭蘇督軍之人少矣祥歟不祥歟亦視爭蘇督軍者之心理何如而已 
　　然以常情言之得權利而死威福不能作榮名不能享一切奢望皆成空幻所獲烏有哉苟有此澈悟則蘇督可不廢而自廢 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[各團體歡迎羅素博士紀]  
　　羅博士言中國宜保存固有國粹 
　　昨晚江蘇省敎育會中華職業敎育社新敎育共進會基督敎救國會中國公學　　　新報等六團體在大東旅社開歡迎會歡迎北京大學等四團體所聘請之敎授世界大哲學家之一之羅素博士到會者數百人羅素博士演說之精義爲中國宜保存固有之國粹 
　　歡迎會以七時始由江蘇省敎育會沈信卿君主席首述歡迎大意謂羅博士非特爲英國大哲學家之一亦爲世此次來華路過上海各團體集迎之乃乘此不可多得之機也其所以歡迎之理由有二一爲中國古來哲學與羅博士哲學相近之處甚多故亟宜歡迎以聆偉論一爲中國思想亟宜改造非得富有學識如羅士其人者不爲功云云 
　　次羅博士起立言曰余到華僅一日已得諸君如許之歡迎盛意深情至深感佩殊令異地來此作客者起無限之興趣及快樂足爲將來互相聯絡討論之先導夫中國現在過渡時代中國所宜注意者甚多余在華未久尙不能知中國之所需今日所能討論者爲歐洲現在改造時代歐洲所需大約亦將爲中國所需耳晚近歐洲之思想多激烈破壞及紛亂之狀態妬忌以之而起戰爭以之而生誠以當初過渡時代各種過渡思想有以誤之也中國殊不宜學之夫中國古代有甚好之文明及今中國國民尙謹守之凡中國人之一舉一動一事一物未受歐化之影響者均有至可羡愛之處此皆中國固有之國粹也不宜棄之雖然一國欲富强必須提倡實業及物質之文明惟其代價不宜過高若過高則一國之根本即失而國不能與之俱存中國有如許之文明際此過渡時代亟宜謹密庶不致有傾覆之虞社會改造固爲今日之急務然若改造之過急若俄羅斯反不能逹本來之目的中國當以各國過去之歷史爲前車之鑒而好爲謹愼從事則前途殊有希望余來此頗願爲中國改造社會盡力以余觀之改造社會及改造思想之捷徑在敎育若余苟能効力者當不辭勞苦以逹焉余更將以之爲畢生之幸事也說畢衆大鼓掌 
　　繼由朱進之君謝福生君相繼演說朱君之大意爲希望際此中國革新時代羅素博士來華演講當爲文化之光謝君大意則希望羅博士學說傳遍海內爲中國前途造幸福并希望因羅博士之來華而中英邦交以之愈親密而世界大同之期以之而愈近二君之論說一莊一諧頗博在座諸君之娛樂云 
　　是會到會者有羅素夫人徐季龍陳獨秀沈信卿薛恩培康伯趙元任徐維榮楊端六張竹坪王伯衡温萬慶夏奇峯胡明復朱進之謝福生張東蓀張伯初等其主席沈信卿君之中文歡迎辭及羅素博士之英文演說辭均由北京清華學校物理敎員趙元任博士譯成中英文而朱謝二君演辭均用中西並述云 
[李蘇督出缺後之滬聞]  
　　本埠軍政各機關昨接江蘇省公署電云李巡閱便兩月以來臥病奄纒或輕或重神經時復錯亂本月十二日午前四時四五十分鐘忽於臥室用手槍自戕彈中右脇乳下不及療治登時出缺留下遺書四紙（中叙遺書文已見昨報專電從略）事出意外慘痛已極省城一切秩序如常各屬治安務希鎭靜維持爲要除電呈府院曁通電各省外合亟電知務各轉知所屬一體遵照省長齊帮辦齊文云云上海縣沈知事奉電後已轉行各機關一體遵照矣 
　　旋又接元二電略云文電計逹本日邀集各軍政長官在督署開緊急會議僉以省城地方重要由齊副使暫代職權藉維秩序省城地方安謐如常善後諸務聽候中央示遵希各通知以免傳聞誤會 
　　又何代軍使昨晨接李督軍噩耗即將來電通傳各屬並派某參謀先行赴寗代祭所有軍署與有世誼者均往寗唁吊滬海王道尹將奉到函電全文通譯轉拍所屬十二縣知事知照 
[蘇省自戕與醞釀政變之外訊]  
　　大陸報云蘇督李純昨日自戕遺函三通謂自恨未能行救國之事蓋以現有事勢非渠所能左右尤以北京事勢爲甚也同時上海適又傳佈奉督張作霖奪取北京政權宣佈復辟之說此種傳言迄未證實又有消息謂直督曹錕由津南遁大約赴寗或赴滬吳佩孚消息則無所聞上述傳說因李純之自殺愈覺生色換言之即政變又在醞釀中而李純力未能阻止之也大陸報於夜間十二時半接北京電據稱午後北京接蘇督李純逝世之官報都人爲之驚駭衆料李純之死將擾亂政治上權力之均勢與目前政局極有遠大關係云按安福首領段氏實爲曹錕吳佩孚張作霖三人合力推翻段與張皆極媚日唯命是從張自推翻段氏後已與日人獨自聯合而日政府固願中國復辟也曹若南來則將與吳佩孚等結事共破張氏復辟之舉動如張作霖爲張勳第二同歸失敗則日人在京勢力或可永遠剗除雖然此事與李純之自殺殊有關係也蘇督幕中洋務秘書已電告大陸報證實李純自殺之消息總之今日中國政象似較袁氏稱帝時尤爲緊迫也 
[蘇人主張廢督之代電]  
　　江蘇省敎育會南京江蘇省議會六十縣敎育會轉農會商會公鑒頃電北京大總統國務院陸軍部文曰報載李督軍自戕遺言光明磊落足諷跋扈軍人蘇人至爲感佩顧念全國人心盼廢督久矣此正蘇省實行民治機會懇促王省長迅速履任蘇軍地醜德齊不妨暫由省長兼轄較易整理廢督之命先發自蘇此後各省遇缺即廢兼省長者裁督留長知幾之督必自請裁庶軍閥不以擁兵自雄而財政不以養兵破產謹陳民意請賜鑒納等語祈一致主張電陳政府務逹廢督目的以蘇民困江蘇省敎育會元 
　　公民顧樹森等江蘇省議會曁六十縣各公團公鑒發皇民治首在廢督國人主張廢督久矣顧中央旣無此心人民又無此力蹉跎至今河清難俟李督出缺是天與我蘇以廢督之機會廢督之舉請從蘇始自後各省遇缺卽廢不再派人待以時日廢督必有貫澈之一日軍閥歛跡民治入軌我民庶有來蘇之望應由貴會議員聯絡各縣公團合力主持請求中央速予實行務逹廢督目的則貴會年來遺留污點或可藉此湔濯倘良心汩滅惟官是媚如貴會議員劉某等之言行乖謬蘇人顏面爲之剥削殆盡公民等良心不死誓必有以對付不令狐鼠憑依日佈黑幕民治前途庶幾有望臨電迫切伏希鑒察江蘇公民顧樹森汪家棟狄君武管城潘文安元 
　　浦東同人會江蘇六十邑父老昆季鑒頃悉李督心憂國危竟以一死風世蘇人縱怯懦者應主廢督復自治此其時矣尙希一致奮起毋再因循庶民治可以發展國家得以幸存敬佈腹心不勝勝仰企如荷進行佇頒明敎浦東同人會叩 
[慈善團爲蘇財廳事致北京電]  
　　慈善團董姚子讓等昨致北京電云北京大總統國務院財政部鈞鑒文龢長蘇財廳事蘇人已有多數停稅之抗議惟思停稅事關係匪淺萬一因此而發生變故上海當蒙影響文枬等爲地方治安計不敢不盡忠告上海慈善團姚文枬陸文麓曹驤郁鍾棠賈豐芸凌紀椿等 
[納稅華人會今日開成立會]  
　　聯合通信社云納稅華人會籌備處爲選舉工部局顧問華董一事積極籌備現調查手續業已完備定於今日下午一時假四川路青年會開成立大會其有被選舉資格之人數姓名即於是日在會場宣布至於投票日期亦在今日大會中共同討論約定日期 
　　又商界繼聯合會昨發通告云敬啓者頃據納稅華人會籌備處函稱該會籌備手續業已完竣爰於本月十四日（星期四）下午一時假四川路青年會集合有選舉及被選舉資格之納稅華人開成立大會查納稅華人會爲公共租界內唯一之團體現届成立之期凡我各路商店住户理應於是日一律懸掛　旗表示我人公共歡迎之誠意爲此通告云云聞各馬路商界聯合會接到上項通告後業已印傳單轉致各商户及居民云 
[濬浦局聲明沿浦灘地升科權]  
　　字林報云濬浦總局登報聲明依照一九一二年中政府與列强所訂合同第七欵自上海兵工廠起至吳淞口長堤止大潮水線內之灘地悉歸入濬浦範圍其升科稅銀須繳濬浦局凡升科圖樣與收銀據非由濬浦局發給者不生効力按濬浦局發此通告因聞華商向財政部接洽收買軍工路沿浦灘地之故其地雖全未發展遍地蘆草但聞華商擬在此建築紗廠濬浦局今出場干涉蓋以濬浦局始有出賣此種灘地之權中政府旣以此權給予該局則財政部不應與華商接洽賣地也此種灘地因濬浦局濬浦工程始克漲出苟不妨碍河工該局當然不反對出賣但須由濬浦局出賣耳 
[西報紀意艦軍火事]  
　　大陸報云浙督盧永祥與駐滬意總領事間關於在滬意艦私售軍火之事現將有重大之發展聞意總領事已發出文告指盧督與直皖交爭時欲自得意艦軍火嗣因不能到手懷恨於心故指意艦私售軍火並聞意總領事已獲有盧督欲自得意艦軍火之證據云 
[美國艦隊司令抵滬]  
　　美國駐亞艦隊總司令格里甫氏於十二日乘旗艦休倫號來滬駐泊黃浦江本埠萬國官商均赴艦迎迓日昨海軍總司令　建樞氏曁代理江蘇特派交涉員職務之陳世光均御禮服乘車至浦灘登艦拜謁經格氏迎人艦中茗談良久始各與辭握别聞格氏將在滬盤桓兩星期五 
[法國兵士赴津過滬]  
　　法國軍官二名兵士四十二名由法乘Porthos號輪船於前日（十二日）到滬昨日（十三日）乘滬寗路七點五十五分開行之快車赴寗轉乘津浦路赴津 
[赴美學生安抵檀香山消息]  
　　繼清華赴美留學生之後有學生七八十人於八月十三一日乘尼羅號離申東航之時青年會協會總幹事余日章君會拍電致東京之中國青年會及檀香山舊金山等處各青年會並各友人託其迎接招待日前得東京方面來函該地青年會接待留學生甚周開盛大之歡迎會學生等均甚愉快昨復接檀香山華美銀行經理王君一函茲錄於下留美諸學生家屬見之當亦爲之一慰也日章先生左右九月二號四號尊電均悉感甚凡有學生由華來者此間無不竭誠歡迎弟私衷期望中國之命運在當代學子故尤不勝企盼其來而與一晤談也尼羅號於九月十七號午刻抵檀學生等均平安此間先由青年會幹事林君及留學生總會會長金君等組織一歡迎委員會均赴船埠迎接導至青年會　開數小團引往本城各處觀玩晚在菜館夜餐（中餐）由吾國唐總領事李副領事及華商聯合此間留學生等公請宴畢復其至青年會特爲開一交誼會有影戲音樂等等金君致歡迎辭由朱友漁博士及劉女士二人代表學生全體致答盡歡而散尤有幸者尼羅號因修理汽管停泊至九月十九號始開故吾人更有意外之期間多與學生晤語弟深信凡由祖國新來之學生恒足鼓動此間留學生惓念故邦之心也以後凡有學生來此者務請照此通知以便招拂不勝快慰 
[葡萄牙新領事蒞滬視事]  
　　大陸報云葡萄牙所派駐滬總領事加薩諾發氏已抵上海昨日視事加氏曾任西班牙京城總領事十一年後升駐暹羅公使兩年半改任新加坡總領事此次由新加坡調至上海云 
[金銀進出口之昨訊]  
　　前日花旗公司輪船進口運來華比銀行大條銀二百十九條已託泰亨源等銀爐熔化寳銀以應巿面今夏以來現標金之運往日本者扯計每星期必有二三千條昨日又由臺灣銀行運往大阪現標金五百六十條每條計重十兩聞因該國鞏固其金本位之基礎云 
[籌備省議員選舉之省電]  
　　上海縣沈知事昨接省公署電云第三届省議會選舉辦法電飭籌備進行在案查選舉法第二十三條初選監督應就本管區域內分派調查委員自選舉年限之前十月一日起按照選舉資格調查合格者造具選舉人名册又第二十五條選舉人名册應於前年十一月三十日一律告成由初選監督呈報總監督各等語爲期迫促此項調查委員亟應依法分區派定以資進行合亟電　該知事迅即遵照辦理並將派定委員姓名呈報一面督飭認眞調查不得稍涉浮濫選政關係重要各該知事負有監督之責務須切實辦理以免别滋流弊至此項調查表式應由縣迅卽刷印備用並將調查員辦事細則擬定報查毋稍違延切切省長齊眞印 
　　又接齊省長電云歌電諒逹查省議會議員選舉法第二十二條投票區應於選舉年限之前由初選監督籌定呈報總監督等語現已逾期仰即按照上届所定區域尅日籌定呈報勿稍遲延省長齊眞印 
[各方面之籌賑聲]  
　　華洋義振會華洋義振會昨日午後五時開第三次幹事常會通過議案如下（一）理事長朱芭臣君赴漢口由葉愼　管趾卿宋德宜三君代理（二）撥振直隸洋十萬元滙天津駐津調查員孫仲英收（三）　撥直隸洋二萬元滙文北京施省之督辦（四）撥振山西洋五萬元（五）撥振浙江台州洋二萬元（六）撥振山東東昌府洋五千元（七）撥振河南洋五萬元散會時已八時矣該會昨得直隸義振會自天津來電云諸公爲北省旱災提倡義舉迭經會議咸皆慨認鉅捐現據孫君仲英歸述一切情具見諸公博愛爲懷熱誠救濟至爲欽感惟敝省此次災區之廣災情之重實寫近世所無乃蒙竭力擘畫收效如此之宏若非毅力婆心曷克臻此現値秋末冬交朔風刺骨數千萬災民旣已啼飢又復號寒凍餒交加命懸旦夕若非趕籌振濟將恐盡塡溝壑轉有施振乏食之虞敝處雖力謀振撫廣辦平糶無如災區廣闊萬難遍及惟有仍懇貴會廣爲區勸募格外贊襄庶幾千萬災黎得以全活再生之德胥自諸君之所賜也臨電不勝翹望之至特此馳謝云云又接北京直魯豫義振聯合會來電謂敝會業經成立直隸已派二百餘人分赴各縣切實查户約兩個月內陸續查畢隨時放欵山東河南亦即照辦即有一切細情均托福博士赴滬面告直魯豫義振聯合會　海寰李士珍等眞又山西閻督軍及各團體來電云晋省本年雨澤稀少夏麥歉收秋禾枯槁平定盂縣定襄崞縣垣曲安邑等縣約共四十餘縣均因亢旱成災民間旣素鮮蓋藏鄰境復同遭荒旱飢民麕集供不給求徧野鴻嗷流民滿目荐臻飢饉其可以堪今由旅晋中外人士曁軍政學商各界慈善各團體發起山西旱災救濟會籌集振欵冀拯災黎惟是棉力無多未能有濟素仰大君子痌癏在抱飢溺爲懷用特馳電陳情爲民請命懇乞哀此煢獨遠賁恩施義粟仁漿俾蘇涸鮒則不特數百萬窮黎感深再造即三晋全省人民亦同拜仁人之賜倘蒙惠助祈寄太原中國銀行代收迫切陳詞惟希垂鑒閻錫山等叩號該會覆電云號電敬悉孔代表業已接洽敝會當即派員出查華洋義振會元 
　　商界籌振協會商界籌振協會昨日常會陸文中主席首由鄭鷓鴣報告和平社前台經理張巨川後台經理鄭正秋鑒於災區綿亘十餘省流亡載道凍餒堪憂自願演戲一天前台開支與後台各藝員均盡完全義務并允代銷戲劵五百元連同是日所售劵資一并送交商界籌振協會彙解災區又新世界亦經接洽允將北部游戲塲犧牲三天舉行游藝大會所有塲內佈置開銷完全歸新世界擔任所收各項游資悉數送與本會作爲賑欵當經推交際員王才運陸文中與鄭鷓鴣任矜蘋代表前往由會備具公函交代表持往接洽又甘爵一報告與佛教籌振會聯合辦振事已得北京復電極端贊同云 
　　台屬急賑會台屬急賑會續得電函如下天台縣知事胡遠芬電云頃據敝邑省會議員陳鍾祺徐卓羣張炘等及各　關禀稱本年九月三日起風雨交作歷三晝夜山洪暴發平地水高丈餘所有田舍墳墓橋梁冲没情形業經各地紳士分别呈報請知事擇要查勘各在案惟此次烈風暴雨所被甚廣近溪流　所土石無存不能恢復低窪之协大無收成即高處田禾亦有被淹没者遭此奇災何以爲情地極瘠貧素無貯積滿目災黎求生無路惟有仰懇知事迅電上海台屬急賑會轉各賑災機關一視同仁乞予仁漿以蘇涸鮒不勝屏營待命之至等情到縣查台邑本甚瘠苦何堪受此重災目擊災情凄慘萬狀前已函報茲得各紳來禀特再電逹貴會還乞諸公垂念哀鴻滿地速撥巨欵滙寄災區以資賑撫而免流離至禱至盼天台縣知事胡遠芬叩歌又台屬温嶺縣南鄉災民陳乃普快函云温嶺自五月二十九日起颶風大作疾雨兼旬洪潮陡發歷四晝夜田禾漂没者計數十萬畝人民淹斃者計二千餘名實數十年所未見比他縣災重數倍坍塌塘堤計二十三處約四千丈有餘廬舍傾倒計十三四村約千有餘家死亡相繼餓孚載道米穀無處可購雜糧亦已罄盡老弱之無衣無食者滿目皆是少壯之挨户求食者勢尤洶洶富者旣流離失所貧者更不待言不安分之頑民因此而藉端生事所在皆是各鄉紳董雖目夕呼號籌欵急賑無如災重欵微到手即盡哀鴻遍野賑濟無方束手無策惟有待斃而已聞諸公在滬組織籌賑會函電京省協欵急賑此不幸中之大幸也飛請速電當道立撥巨欵辦米購衣派員親至災區核實散放以救數萬垂斃之災民冬令將届苦狀尤酷若非巨欵源源接濟亦恐難拯災民於萬一普等目擊災情太重災民太多故不得不迫切詳陳大君子之前如荷先發欵項從速急賑則温嶺南鄉數萬之災民深感再造之恩於無旣矣温嶺南鄉災民代表陳乃並等一百七十四人共泣叩 
[中華職業學校]  
　　中華職業學校職員學生等通啓云敬啓者北省巨災赤地千里室如懸罄户斷炊烟甚至易子而食析骸而　災區兒童死於非命者比比皆是消息傳來　難言狀敝校職員學生共同發起收撫災區兒童四十名施以敎養并令學習工作養成生活技能俾他日足以自立所有經費除職員學生量力捐助及减膳充賑外統盤籌畫不敷尙巨敝校同人自維才力綿薄恐難持久用效將伯之呼藉解　懸之急貴處痌癏在抱慈善爲懷倘荷贊成此舉務請樂予慨助或納金錢充敎養之資或棉衣免凍冷之患敝棱敬領之下即當彙葉報以揚仁風無任感切待命之至中華職業學校職員學生同啓十月十三日 
各輪船進出口消息 
[國內輪船]  
　　寗波太古洋行之新北京輪船自寗波來申裝來進口貨有竹器四千七百件藥材一百十五件棉花二百四十件腐乾一千一百五十罐皮蛋一百草蔴三十四件鷄毛四件該輪當日裝出之貨有白米一千五百二十包麫粉一千一百包烟絲一百八十四生梨七十五件烟梗十二件紅棗一百三十件苧蔴十五件青鉛二十件花生七十五件沙籐十件皮二十五件又寗紹公司之新寗紹輪船昨日赴甬亦裝去白米千餘包鋼條鐵塊及洋釘等約一百擔其餘爲葡萄紅棗及水菓香烟瓜子等雜貨又有鵝數百頭 
　　長江寗紹公司之老寗紹輪船昨日開赴長江裝出之貨有鋼鐵一萬四千五百件糖九百六十六包檀香一百餘件餘爲洋瓶布疋肥皂等雜貨又太古洋行之武昌輪船裝出之貨有砲燈一百二十六件頭髮二十件鹹菜二十四件明蛹十件玻璃一百數十件蔴袋三十餘件餘爲紙頭肥皂並大宗鋼鐵機器百餘件並裝有太古糖千餘包同日招商局之華大輪船裝出之貨有書報紙十五件圓支六十餘箱玻璃一百件海禮司洋行之顏料及各牌肥皂三百餘箱蔴袋十件 
　　港粵昨日太古洋行裝新寧輪船運往港粵之貨有麵粉一萬袋黃荳五百餘包花生仁四千數百包生梨三百件白菓一百餘件生地五十簍砲燈六百三十九件花衣一百包猪油二百餘桶紅棗子四十件蔴布二十件並有上海陳端記及大德銀號裝往香港明新及天福銀號之銀洋四十三箱餘爲栗子等雜貨 
　　烟津招商局之新豐輪船本定開往蕪湖運米昨日忽改爲開赴天津烟臺所裝出口貨有白米八十五包豆一百十二包麫粉一千五百包紙頭三十六件棉花三十件馬口鐵三十件玻璃五十餘件火油一百數十箱醬食二百餘罐牙粉數箱 
[國外輪船]  
　　南洋英火輪公司之丹逹號Tanda自上月七號由滬開發後二十五號從日本抵香港本月二日抵星加坡六日到檳榔嶼昨日接該輪從仰光來電謂已定今日（十四）開向印度大約禮拜日可到喀爾喀特又有泰克逹號Takada於本月一號離開印度後昨日已從星加坡開赴香港現接來電報告大約二十一日離港赴滬二十四日可以進口至於上月二十四日由申開還印度之芝鴨家Gregory　Apcar號自抵日本後停留二星期裝卸貨物直至本月七號始從門司Moji開赴香港定今日（十四）離港往星加坡預計十一月二號可抵印度 
　　歐美昌與輪船公司之蒙抵格爾號於本月十七號可以抵申聞此次載運來滬之貨共有二千噸翌日（十八號）即須開赴香港又有提督輪船公司經理巴勃公司Barber　S.S.Co.之愛爾定南Eldena號從美國紐約取道波士頓巴拿馬來申已於昨日上午進口現泊浦東怡和碼頭起貨定十六號還國再太古經理藍烟囱公司之德藍門Tclamon號昨自利物溥來申裝來進口貨以 
 
 

Page 11

 
 
五金及疋頭爲主現在浦東起卸定本月二十八號還國 
[滬杭路轉運往來貨物]  
　　昨日（十二）杭滬甬鐵路各轉運公司裝運進出口各貨物如下（進口貨）愼大公司由南星橋裝來南棗四十桶由閘口裝來紙四百五十件均益公司由拱宸橋裝來杮七百十簍華盛義公司由閘口裝來紙一百件茂順泰由閘口裝來藥材六十五件三聯公司由閘口裝來紙五百件鴻興公司由閘口裝來柴三十噸通逹公司由閘口裝來紹酒三百四十壇（出口貨）愼大公司由滬運往閘口洋廣貨十箱土布六十件運往南星橋洋廣貨四十箱土布八十件外國線三十箱三聯公司運往南星橋鉛條九十件錫塊七十塊通逹華公司運往閘口核桃棗一百六十袋瓜子四十袋茂順太公司運往閘口土布五十件光華火柴廠運往南星火柴梗八十六箱公益公司裝往閘口糖四百十二件元和裝往閘口糖三百五十七件亞細亞公司運往閘口火油一千五百聽 
[滬寗路轉運來滬貨物]  
　　昨日（十三日）滬寗路運來之貨物如下永泰隆由無錫裝來小麥三百三十五包又裝來山鹿牌麵粉六千三百包茂新由無錫裝來兵船牌麫粉八千四百包華盛義由南京裝來瓜子三百九十五包由鎭江裝來小麥五百六十包由奔牛裝來小麥三百五十包由無錫裝來新米三百二十五包恒大由南京裝來生梨三百二十五包由鎭江裝來小麥四百二十五包由無錫裝來新米二百十五包悅來由南京裝來小麥二百十五包由鎭江裝來小麥三百二十包翔茂由南京裝來新米二百二十五包由鎭江裝來小麥四百二十五包瑞泰恒由南京裝來瓜子三百八十五包恊豐由南京裝來新米二百二十五包恒泰由鎭江裝來小麥三百三十五包由丹陽裝來小麥二百二十五包滙通由南京裝來生梨二百二十八件由鎭江裝來小麥二百三十五包協茂由南京裝來小麥三百二十五包由鎭江裝來小麥四百二十五包由常州裝來小麥二百三十五包運繭處由無錫裝來小麥三百三十五包由常州裝來小麥三百五十包 
[楊先芬北上]  
　　滬杭甬鐵路代理事務總管楊先芬奉該管理局長趙燧山委令赴京參預國內聯運會議該會定於十八日開幕茲楊君以開幕在即特於昨日（十三日）由上海北站乘坐花車掛於滬寗夜班快車赴寗轉車北上所遺車務總管職務經趙局長委令滬寗車務華總管袁紹昌兼攝並聞該路前局長任小由亦同事車北上云 
[許世英回京]  
　　許世英於昨日（十三日）晚乘滬寗路ＡＩ花車掛在由滬十一點鐘開行之夜班快車上赴寗轉乘津浦車回京 
[友華銀行銀巿報告]  
　　中美新聞社譯友華銀行十三日報告云昨日倫敦銀價近遠期俱漲七先令八便士倫敦紐約間滙價現爲三四九昨日爲紐約休假之日故未得銀價消息今日此間開盤金鎊爲五先令四便士金洋爲九三日金爲五四半巿况終日穩固收盤金鎊五先令四便士至五先令五便士金洋爲九四至九五日金五四無甚上下投機者者與銀行俱多售出印度來電巿况較佳銀價或將復漲云 
[公共租界重定地價表（西段）（八續）]  
　　地籍號數每畝地價地籍號數每畝地價地籍號數每畝地價三四四八三·○○○三四五○一·七○○三四五五四·○○○三四五七四·○○○三四五九一·八○○三四六一二·○○○三四六二四·五○○三四六三一·六○○三四六四二·○○○三四六六四·五○○三四六七三·○○○三四六八四·五○○三四六九四·○○○三四七○五·五○○三四七一三·○○○三四七二三·○○○三四七五五·○○○三四七六五·五○○三四八五六·二○○三四八六五·八○○三四九○六·二○○三四九一七·七○○三五○六三·○○○三五一○四·二○○三五一四三·七○○三五一五七·○○○三五二○五·○○○三五二二六·○○○三五二五五·二○○三五二七四·○○○三五二九四·○○○三五三一四·○○○三五三三四·五○○三五三四四·五○○三五三六四·五○○三五四一三·○○○三五四二三·○○○三五四三三·七○○三五四五四·七○○三五四六四·○○○三五四八四·二○○三五四九四·○○○三五五三五·○○○三五五五三·八○○三五五六四·○○○三五五八一·一○○三五五九八○○三五六○二·六○○三五六二三·二○○三五六五三·○○○三五六八四·○○○三五七○二·五○○三五七一四·○○○三五七二三·七○○三五七四四·二○○三五七五二·○○○三五七六一·六○○三五八○二·○○○三五八八二·○○○三五九一一·六○○三六三五一·二○○三六三九一·二○○三六四○一·二○○三六四一二·一○○三六四二二·五○○三六四七二·一○○三六四八二·三○○三六五○二·三○○三六五一二·○○○三六五九二·三○○三六六○二·一○○三六六一二·一○○三六六二一·二○○三六七○一·二○○三六九七二·○○○三七○○二·二○○三七九○二·二○○三八○○二·二○○三八○一一·○○○三八○三二·○○○三八四○二·四○○三八六二一·七○○三八七○一·七○○三八七二一·七○○三九○四一·七○○三九○六一·七○○三九一一八○○三九一五一·六○○三九三○七○○三九四六七○○三九四七一·六○○三九四八一·六○○三九五○一·七○○三九五一八○○三九五二一·六○○三九九九一·四○○四一六○一·六○○四一六二六○○四一六三一·四○○四一七○六○○四一七四一·四○○四一七五一·四○○四一八五一·四○○四一八七一·五○○四一九○一·四○○四一九五一·五○○四二一○七○○四二一一七○○四二一四一·五○○四二一八一·九○○四二一九七○○四二二○七○○四二二五七○○四二四七一·七○○四二四九八○○四二五○一·七○○四二五二一·七○○四二五三八○○四二五六二·四○○四二六○一·六○○四二六一八○○四二六二二·二○○四二七○二·七○○四三○○九○○四三○一九○○四三○二九○○四三○三八○○四三○四九○○四三○五九○○四三○六九○○四三○八四·三○○四三○九四·五○○四三一○四·五○○四三一五四·五○○四三一八七○○ 
四三二八四·五○○四三二九四·五○○四三三二一·五○○四三三三一·五○○四三三四一·七○○四三三五一·六○○四三三六七○○四三四七一·七○○四三五○一·七○○四三五一一·七○○四三七○七○○四三八○六○○四三八一七○○四三八六六○○四三九○四·二○○四三九一七○○四三九二七○○四三九三六○○四三九四七○○四三九七六○○四四○○七○○ 
[浦東大團鄉紀念國慶補紀]  
　　浦東大團鄉慶祝雙十節甚爲熱閙工商界懸旗結彩氣象一新上午十時縣立第六校鄉立民强校及北愚校學生皆執旗游行歌聲震耳尋集干柴塲行慶祝禮向國旗行三鞠躬時農工商各界到者亦甚衆由馬蝶醒盛漢珍林少伯董蓮汀先後演說齊聲三呼中華民國萬歲而散下午六時工商界懸五色燈學界提燈會燈上都貼實行自治振興實業發展民權普及敎育男女平權自由幸福毋忘國恥保我河山等字樣又有於燈上作醒世畫者燈彩輝煌頗極一時之盛 
[請騐格斃盜匪]  
　　上海地方廳譚檢察長昨午接淞滬警察廳電話略稱閘北五區總署巡警捕獲盜匪因拒捕當塲格斃該警亦受重傷請爲派員前往相騐等因當委魏檢察官沈檢騐員等前往詣騐矣 
[汽車肇禍彙紀傷五人死一人]  
　　汽車夫楊阿卿開駛三千四百八十三號汽車昨晨一時許行經法租界愛多亞路撞傷蘇州人朱阿菊跌倒於地不能行走由大自鳴鐘法捕房一百四十八號華捕到來押令汽車送朱阿菊往仁濟醫院醫治旋即帶該汽車夫入捕房請究又昨日上午十時許有某號汽車駛經外白大橋塊撞傷塌車夫江北人徐小猴牛腰部等處受傷當經虹口閔行路捕房三百零一號印度捕前來雇人力車送受傷人往同仁醫院醫治一而抄錄汽車號碼呈報捕頭候示又有楊樹浦某紗廠小工江北人曹關子年十二歲昨日上午十時半行經兆豐路被某號汽車撞倒碾斷腿骨由滙山捕房长 
一千四百三十九號華捕瞥見前來抄錄汽車號碼另雇車送受傷人往同仁醫院醫治又有某號汽車於昨日上午十一時許駛經虹口吳淞路撞跌七十三歲老人鎭江人譚子明腦部受傷甚重當經閔行路捕房三百十號華捕趕來將汽車扣留押令載送老人往同仁醫院醫治抵院後未及醫治即行斃命經捕帶該汽車夫入捕房禀明捕頭諭着送屍往騐屍所候報請公堂核辦又寓居馬霍路德福里三百十三號門牌寗波人陳榮章昨日下午自卡德路某校放假歸附搭電車行抵靜安寺路馬霍路口下車適有一千零九十號汽車駛來一時避讓不及致遭撞倒碾折足骨經新閘捕房八百六十九號華捕到來押同汽車載送陳榮章往仁濟醫院醫治更復帶該汽車夫投捕房禀候捕頭發落又昨晚八時許有婦人張錢氏行經四馬路石路口遭一千五百零四號汽車撞傷倒地爲老閘捕房八百六十五號華捕查見阻止汽車開行扶受傷婦人入汽車送往仁濟醫院醫治持西醫所簽傷單帶該汽車夫入捕房呈報捕頭請示 
[民生傘廠臨時股東會紀]  
　　上海民生傘廠股份有限公司開辦已一年有餘營業日漸發逹原有資本三萬元董事墊欵一萬五千元已不敷展佈近有美商某君擬訂該廠大批貨物運往外洋該公司得此良機非添招股份從事擴充不可遂由董事會議决召集各股東於前日（即十二日）假東新橋洋貨商業公會開臨時股東大會午後三時開會由到會各股東推舉項如松爲主席由田寄恒代表計健南記錄主席報告開會宗旨畢由經理報告營業情形及擴充計劃畢遂由到會股東討論第一案即改換名稱主席項如松謂本公司自去年五四運動事起因國人盛倡抵制日貨提倡國貨而陽傘一物家用要品國人未有創造何以抵劣貨挽利權遂由熱心諸君糾集同志招募股本一萬元創設陽傘廠於閘北海家橋至去年十月公司正式成立至本年五月招足股本三萬元現因調查他處有同牌號之同業且業經註册本公司呈部註册當然必須改换牌號至商標及免重征免出洋稅等均已照准務請到會股東愼重討論衆謂名稱旣有雷同且屬同等營業當然更改惟改換名稱終須顧名思義又要易於呼聲遂由張瑾伯提議以民星二字爲牌號衆無異議主席提議第二案即增加股份事馮志青謂營業發逹資本不敷應當添招新股經到會股東討論定額十萬元爲股本以老股三萬元爲優先股再招普通股七萬元以示區别衆無異議由主席宣佈用投票法表决議決各案到會股東共四百五十九權投票者三百六十七權均贊成廢票一權其餘九十二權因未將議决票帶會故未投票全塲一致通過將議决情形通告未到會各股東限一星期內答復一星期後無答復者作爲默許議畢散會已鐘鳴六下矣 
[基督敎救國會遷居之通告]  
　　基督敎救國會昨發通告啓云敬啓者本會事務所現已遷居法租界巨籟逹路新善樂里茲定於陽曆本月十五日午後五時（即禮拜五）在新會所開第二次新職員會議是日特請鈕愓生先生到會討論北方災振並聯絡基督敎協贊會捐建大禮拜堂及會議一切重要會務届時千祈惠臨或派代表蒞會爲荷再是日並舉行新會員入會式凡我會員均請惠臨不勝歡迎之至再本月十七日（即禮拜日）午後四時圍坐研經會亦在新事務所會葉如願到會者亦最歡迎 
[寰球學生會介紹部消息]  
　　寰球中國學生會介紹部消息云有人（在外埠）託該會聘請一英文敎員須英語純熟并熟悉留學美國之情形者薪水可以從豐又本埠某機關託聘一英文譯員每日任事四五小時月薪四十元如有人願任上述二事之一者可詳具履歷投函該會介紹部接洽云 
[商帮協會選舉會長紀]  
　　昨日爲旅滬商帮協會各帮會董選舉正副會長之期午後二時前各會董將選舉票一律投送到會當推定江湘浦開票楊叔蘋許筱甫杜向青楊俊維檢票揭曉川帮馬乙棠當選爲正會長漢口帮隙少舟贛帮會嘉　各當選爲副會長並議定舊曆九月初六日（即星期日）在該會內備茶點歡迎新任正副會長曁各帮會董就任並討論會務進行 
[組織河南旅滬同鄉商業聯合會]  
　　近有河南旅滬商界分子發起組織河南旅滬同鄉商業聯合會擇定三馬路小花園一號爲會址昨各該同鄉任會所開談話會提議事項純係謀商業上之聯絡聞該會一俟在滬同鄉全體入會後再開成立大會選舉會長等職員云 
[國民大會策進會評議會紀]  
　　昨日國民大會策進會開第十四次評議會届法定時間振鈴開議出席者三十一人公推陶樂勤主席朱定一紀錄幹事提出出發代表孫道勝張振遠朱定一三人同意案由主席說明各人資格職業籍貫性質加以各評議之證實均一致通過散會已七時矣 
[化學工藝傳習會定期開會]  
　　本埠省敎育會理科敎授研究會請留法化學工程師楊子嘉君講授化學小工藝前曾誌本報茲悉該會定於十七日上午九時起講授捕蠅紙及紅藍墨水製造新法午餐留膳一日授畢聽講者均得自行試騐每人祗納學習費及實騐費銀一元五角以補助消耗聞尙有餘額凡有志學習是項小工藝者可即日至小西門外中華職業學校內該會理科實騐室報名繳費以便届期聽講 
[李吉瑞來滬]  
　　伶人李吉瑞等八人於昨日（十三日）由京到滬聞李伶等此次來滬因北方災賑在城內新舞臺客串數天得資助賑李等現寓大東旅社 
[河南正劵開獎紀]  
　　昨日爲第九次河南救濟有獎正劵開獎之期仍在西門外共和影戲園內舉行自上午九時開始至十二時爲止茲將五大獎號碼並經　各嘉號錄下頭獎第一萬三千二百七十一號（本埠德和祥）二獎第九千三百五十四號（本埠廣萬源）三獎第三萬九千三百四十九號（本埠廣滙源）四獎第三千三百三十七號（漢口分局）又二萬三千零四十四號（杭州和記公司）五獎第二萬八千四百七十一號（寗波億中）又二萬九千五百八十一號）常熟厚生）又三萬九千三百二十四號（寗波甬利公司）聞該局新局長張文瀚到差後電呈河南督軍省長特派監視員郭懋忠届時與本埠各機關所派各代表人員臨場視察以昭鄭重云 
[精益公司十一週紀念紀]  
　　昨日爲南京路精益眼鏡公司十週紀念舉行祝典先期柬邀各界參觀比時來賓到者頗多旋經該公司總理張士德命庶務員報告一切略謂敝公司自辛亥年開幕初僅設立上海後分設北京天津漢口濟南長沙及各省大埠茲逢十週紀念蒙王正廷徐季龍二君與本埠總商會青年會環球學生會等均撰賜頌詞感謝之餘當益勉進以副盛意云云 
[昨日公共公廨訊案紀]  
　　昨晨公共公廨民四庭由關讞員會同美丁副領事訊理各案彙誌如次（一）美商科發藥房訴該藥房屬德商營業時代之買辦吳敬仲不將賑欵算清案前經兪襄讞及丁領事判决原告勝訴茲原告以吳尙未遵斷故由律師到堂要求執行堂諭結果以原告律師請求執行堂諭應由原審官核奪（三）兪錦芳請求准予破產案結果候派員清理賑目並着照章登報通知（三）德大錢莊訴嘉發錢莊股東鄭子嘉及田秉之不理借欵案被告延律師到堂聲明鄭等被控之案已有兩起因控數大故未到案請將交保數目減輕結果鄭子嘉田秉之着予二十四小時內各覔兩案控數舖保候訊（四）婦人陳王氏延朱斯芾律師請求給諭執管其故夫陳根儒遺產案結果應由檢察處函詢法領署二十七號田畝抵押情形及聲請人所請移轉辦法有無窒碍復廨再核（五）新世界游戲塲訴唱大鼓之鍾姑娘違背合同請追損失洋一千二百五十元案據原告代表林百克律師上堂聲稱被告業已離滬應請判决原告勝訴雖所下堂諭執行無期而新世界之體面則可維持云云並令該游戲塲用人施子坤到堂證明損失數目詎施所供之詞無一可靠結果註銷（六）鄧子林等男婦八九人環訴陳梓南不理存欠各欵案前經諭令派員清理被告賑目再核茲據理賑員代表許理律師到堂聲明理賑員已有理賑報告書呈案被告亦延林百克等律師到堂同稱旣被告已經破產似可無須交保請即開釋而各原告之律師對於理賑員之報告書意見殊不一致略有辯論仍未解决結果改期七天再核 
　　又午後民四庭由張襄讞合同美約副領事訊理各案亦誌如次（一）婦人許吳氏延朱斯芾律師訴曹瑞康不還借洋三百元案被告完全承認結果着被告償還並付每月一分之利息（二）童毓卿訴曹瑞康不還借洋三百元案被告認借二百元屬實結果着被告還洋二百元（三）婦吳邱氏訴陳炳記不付房租請飭押遷案結果限被告於一個月遷移並清房租（四）大通裕訴韓泰興不付房租請着押遷案結果限被告於兩個月遷移並清房租（五）婦人湯張氏訴陳榮庭賠償損失案原告律師因事未到結果被告交五百元舖保改期再訊 
[俄人請求鑑定公文之結果]  
　　俄國人枯而洋文公文四件須帶往哈爾濱因不能辨别眞僞故具禀公共公廨請求派人鑑定業由駐滬俄副領事麥拉夫氏於我國政府明令停止待遇後蒞廨會同陸襄讞諭派公廨姚秘書會同屠西夫許司呵夫及道勝銀行賑房爲該公文之鑑定茲悉所派鑑定人中之外人已共同承認該公文確係一人之手筆惟姚秘書則不能指定四紙公文爲一人所寫故昨日下午陸襄讞又與俄領升座第三公堂訊據中外鑑定人先後上堂陳述各個人對於該公文鑑别之經騐結果由問官宣諭曰俄商枯而呈堂之四紙公文旣據鑑定人多數認定第一紙與其餘三紙同出一人手筆自應准予立案此諭 
[續誌花園衖口火警]  
　　南市大東門外花園衖口火警略紀昨報茲悉起火者實係協成糖果店因其夥友在後面披屋內蒸糕忽步至店堂外俄即遺火成災勢頗猛烈幸救火會施救迅速得即熄滅僅焚去該店後屋一幢門面面隣居均未殃及然該店所存各種糖果茶食等品已受水漬矣當場由警查拘店主莊安生無着即將其母莊吳氏帶入第一區警署暫留在案後始傳到店主之妻莊丁氏問明起火之由飭即申解警廳司法科訊究莊吳氏交保 
[糞船途中遇暴]  
　　松江稻柴船户孫小梅近由原籍裝載稻柴八十餘擔來申將柴售去得洋四十餘元該船帮向例賣去稻柴後即裝糞穢赴松前日張裝糞滿載回松晚間九時許開至南黃浦長十八里地方突來巢湖口音之盜匪六七人駕小划船兩艘一擁上船有兩匪誤踏船板跌入艙內糞中不禁大怒將孫　臂上猛戳一刀受傷並將現洋四十餘元盡數搜刮而去昨日孫將船開回上海延醫治傷一面投閔行水上警察第一專署報請查辦 
[女子遇暴之驗傷]  
　　浦東楊家渡東唐家浜鄉民楊金聲之女翠囡今年二十二歲前日在香烟廠放工歸家行至離家不遠花田中忽來匪徒朱金發將其扭住攫取耳上金環該女抵拒竟遭朱匪用刀亂戳致該女背上連受刀傷二三處朱得贓後即飛步逃逸當由附近田中各農夫代爲追拿朱知難脫身將兇刀金環抛入河中嗣爲衆人將朱獲交巡警押送三區一分所移送地方檢察廳究辦昨午楊携同該女投廳聲請領贓並檢驗女之傷痕當奉譚廳長諭飭靜候訊辦 
[夥友誘拐主婦之薄懲]  
　　法租界小東門開設老虎灶朱金寶之妻施氏於日前被夥王金標誘拐至蘇州地方經原告報告捕房飭探前往至蘇州將王及氏移提來申解經法公堂詰據氏稱朱係婦人姘夫况所設之老虎灶由婦人之資開設等語判聽候查明再核在案昨由捕頭上堂禀稱查得老虎灶實係原告所開被告係再醮與原告請核繼由原告將婚帖呈案請察並稱請求堂上准將妻子給民領回云云質之朱施氏供情願隨夫回家中西讞員會商之下判王押二禮拜以儆施氏交原告領去管束 
[擅開汽車肇禍之科罰]  
　　汽車夫喬春海於前日駕車至法新租界霞飛路因司機不愼致將某甲撞倒受傷後由巡捕到來將兩造帶入捕房當將受傷人送往醫院醫治候痊愈再核在案昨因痊愈故由捕房飭探傳至法公堂請究原告未到先由捕頭上堂禀稱查得喬非但撞倒行人且司機並無執照請爲核示詰之喬供民人方在學習故未領照致肇此禍求宥中西讞員判喬不應違章着罰洋二十元充公再繳醫費完案 
[汽車夫玩忽業務之押儆]  
　　西婦某氏前日雇乘季阿三之黃包車經過二白渡橋堍被汽車夫嚴四椿開駛之一千四百四十二號汽車將黃包車撞壞致該西婦從車中跌出傷及臂膞等處當鳴由六十三號印捕摘錄該汽車號碼歸禀捕頭轉請公共公廨出單昨晨將嚴傳案請究雙方均延律師出庭辯論終結經兪襄讞商之英包副領事以嚴玩忽業務判押西牢一月或罰洋三十元充公 
[妓傭携帶幼女宿妓院之押儆]  
　　婦人吳薛氏買有一女年方十齡名張虎金近氏在九江路二百二十號門牌雉妓院內爲傭因將張女挈入該院住宿前日被老閘捕房包探沈阿岳覔見以氏違章連女一併拘回分别收押昨解公共公廨由中西官訊悉前情判氏押女所三月女送濟良所留養 
[竊賊拒殺傭工之請驗]  
　　浦東欽賜仰殿後面奚家宅居民沈茂卿家前晚夜半三時許突被窮賊三人入內行竊沈家傭工之崇明人名老王者一一說名江林在睡夢中驚覺大呼捉賊該竊賊等即向外逃走老王在後追至門外扭住一賊賊出利刃恫嚇喝令放手老王揪住不放致被戳傷腰部血流如注比經沈之家人聞聲出救該賊已被兎脫老王受痛倒地移時斃命當由沈報告三區二分駐所劉代警佐立派楊巡官率警馳往查勘並諭令協同地保投地方檢察廳報請相騐據稱楊巡官等馳往查勘竊賊如何入內毫無痕跡究竟該傭因何致命情有可疑返復劉代警佐飭警調查以憑禀復緝究聞譚廳長據報後定十四號下鄉相騐云 
[積竊與窩贓分别押儆]  
　　閘北華界居人陳福林因窩留偷兒譚金生周桂生王阿三王萬生陳依三陳少卿並代表其將所竊公共租界居民舖户顧灭盛蔡偉階徐坤發楊裕清張盛姚寶生陳任氏朱李氏趙姜氏日商商島印度人某甲等數十户之衣飾物件消贓於虹口天潼路四百八十一號門牌無錫婦人范何氏及趙張氏案發由匯司捕房中西包探將以上各人先後獲解公共公廨訊押吊贓在案昨晨捕房吊齊原贓傳同失主將被告解請張襄讞會同英赫副領事逐一訊明屬實判陳福林押西牢一年竊賊六名前列四人各押西牢四年期滿逐出租界後列二人各押西牢一月收贓之婦人兩名各押女所一月分别示儆贓交失主認領 
[賭徒攫取財物]  
　　住居梅家弄婦人程陳氏昨午出外買物行經太平街被擺撲克賭攤之賭徒誘令入　同賭不遂即攫其指上金線戒二只零洋一元逃逸該氏報告巡警上前追獲抄出原贓押送一區二分所警局轉解地檢廳訊辦着該氏自行投廳領贓 
[過犯攫飾押一年]  
　　王阿四於本月六號在廣東路攫取婦人任沈氏之珠花一朶被捕解由公共公廨訊押在案茲由包探陳桂卿查得王前曾任福建路攫取某氏婦人之金一粒焦惟失主無從查傳故昨將王復行解請中西官訊悉前情以王旣過犯判押西牢一年期滿逐出租界 
[誌謝]  
　　昨承商務印書館惠贈第十七卷第十八號東方雜誌一册又第十二卷第九號敎育雜誌一册又大世界贈九月份遊劵十五張小世界贈遊劵二十張書此併謝 
雜評二 
[李督自戕與謠言（訥）]  
　　北京之謠言已多日矣今因李督之死而益甚蓋造謠者旣可乘此機會以造謠而一般之人以李之死也突然且可以不死而死求其所以死之故而不得乃亦起而生疑於是聯想及於謠言以爲李之死與北方時局必有重大之關係者然其實人各有志李之死志在表明心跡在欲自全其一生之英名此在有血性之男子不惜一死以示其光明磊落之態度固古今中外恒有之事無所用其驚訝者也特其死適死於謠言盛行之時而謠言遂與李督之死相合耳吾願國人勿爲謠言所惑而起無謂之恐慌也 
公布欄 
[上海地方審判廳]  
　　公示送逹爲公示送逹事案據印三喜訴印雨村衣飾糾葛一案茲復定於十月二十日上午十時開庭審理合將該被告人印雨村傳票一件訴狀　本一件依法公示送逹仰即嚴守上開日時投廳集訊民二庭審判長推事施霖第二Ｏ九號爲公示送逹事案據陳宋氏與吳唐氏等因贖田糾葛一案業經本廳票傳審理在案茲復定於十月二十日下午二時爲續審日期仰被傳人吳呂宣嚴守上開日時來廳候審民二庭審判長推事鄭之國第二一Ｏ號爲公示送逹事案據孫長桂與戴金寶借欵涉訴一案本廳續定於十月二十二日上午十時開庭審理除原告傳票另行送逹外所有被告戴金寶傳票一紙依法公示送逹爲此示仰被傳人戴金寶依期到廳候訊民二庭審判長推事鄭之國 
　　判决主文（民一庭）件判决韓顧氏與張德廣等因欵項糾葛一案主文張德廣應償還韓顧氏欠欵洋四十元會欵洋一百零五元韓顧氏對於張游廣及其餘之請求均予駁回訴訟費用歸張德廣負擔○一件判决朱志堯與凌裕生等因執行異議一案主文原告人之請求駁回本審訟費歸原告人負擔○一件决定陳正記與沈志尙損失糾葛涉訟一案主文本件訴訟不予受理○一件决定胡愼生訴陳連生債務涉訟一案主文本件訴訟不予受理○一件决定於　馨與孫黃氏田畝糾葛聲明窒礙一案主文本件窒碍之聲明照准（民二庭）一件决定徐志炘等聲明管轄錯誤一案主文本件聲請駁回 
　　批示一件宦陳氏狀請執行由狀悉准予飭吏依法執行此批○一件陳紹麟狀領欵洋由准領此批○一件　竹　狀交鑑定費由准交此批○一件徐占元狀請銷案由狀悉本案欵項業經理楚准即函請阜寗縣知事將已封之不動產迅予啓封可也此批○一件唐林春狀繳租洋由准交此批○一件施肖梅狀請銷案由狀悉准予銷案此批○一件凌海卿請求銷案給領由狀悉准予銷案至聲請人交案之借據一紙並保證金洋九元四角五分仰另狀覓保來廳以憑核辦此批○一件沈典卿狀領單據由准領此批○一件錢鑑侯狀請銷案由狀悉准予銷案存案證據着即來廳分别具領此批○一件徐占元狀請銷案由狀悉准予銷案此批○一件錢鑑侯狀領賑簿由准領此批○一件張喜春狀交欵洋由准交此批○一件周蔭漁狀領欵洋由准領此批○一件許雲傳狀保翟歧祥由准保此批○一件孫協春狀領賑簿由查呈繳賑簿一本已給該民具領矣着即知照此批 
　　民二庭批一件决定蔡阿二聲請准予上訴一案主文本件聲請照准○批示一件張秋孫狀請銷案由准予銷案殷和尙業已開釋矣此批○一件李慶鍔狀請執行由狀悉准即飭吏依法執行此批○一件黃云共狀請執行由狀悉本案已飭吏依法執行矣仰候毋瀆此批○一件胡阿四狀請銷案由狀悉准予銷案此批○一件金仲廉狀請暫緩查封由狀悉此批○一件樓永和等狀保殷和尙由查殷和尙業已繳欵完案所請具保之處應毋庸議此批○一件孫協春狀請執行由狀悉爾旣請將吳正康應償部分註銷何以復請押追　意衝突殊欠明白仰即詳細聲明以便執行此批○一件吳小芳狀請展緩訊期由狀悉着速將案欵交清毋得遲延自誤此批○一件胡阿四狀請銷案由狀悉着速來廳候諭此批○一件林錦笙狀領借據等由准領此批○一件林錦笙狀交欵洋由准交此批○一件張根詳狀請執行由狀悉准予飭吏依法執行此批以　十月十三日 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
閒話 
[燕語（三）] [  燕燕]  
　　燕京雜記云京師城中街道除正陽門外絶不砌石故天晴時則沙深埋足塵屑撲面天雨時則污泥滿道臭氣蒸天吾初疑其言或過當及抵京後身受目擊乃知其言初非過甚之詞也旅居京師者不可不備眼鏡蓋每當清麗之天而片刻間塵沙飛揚輒至眯目其苦乃不可勝言尤不堪者巿政公所因晴日灰塵之多僱人沿路潑水以免飛揚雖不及上海用馬車者之完美其意蓋至善也然司其事者不加督率以致潑水之道反與人以難堪其一即以溝洫之泥水潑地旣穢且臭其中有不知若干微生物因之傳播空中其二　人往來其地潑水者未嘗因之稍停低首灑潑如故每致污人外衣以上二端之妨害行人實較灰塵　尤甚吾嘗謂中國人無論何事其初立法非不善也然奉法而行之則往往反增損害觀於此而益信矣 
　　電燈惟下午七點以前十一點以後能光耀輝煌其在七點至十一點時奄奄一息若斷若續令人不耐反不若用煤油燈之爲愈余之寫字間有一百支之電燈兩盞而其時之光亮遠不如七點以前之五十支光尤可恨者暑氣蒸騰之夜欲開駛電扇辄因電氣不足而停卽駛轉時其風力亦不出三步以外偶至妓寮與席眞沈悶欲死與上海之電氣相較不可以道里計矣 
筆剳 
[碾玉記（上）] [  碧梧]  
　　吾其癲耶言誘舉動固如常人也然而竟殺吾愛不　自剜心肝天下安有自剜心肝之人哉然則吾其癲矣嗚呼　車十里碾斷香魂凉月三更難尋舊夢吾雖萬死不足以謝吾愛矣茲記其事用懺吾罪用定吾讞 
　　吾果爲誰讀者不必究詰姓氏第　吾爲情場之罪人摧殘人道之蟊賊可已吾生不幸入世爲人即擁多金假使吾一貧如洗者安有今日之禍而吾與彼當得圓滿吾嘗以此意告吾友友曰汝苟貧者未必見愛於彼嗟夫此言大謬非論於彼也彼之愛吾悉本眞情何與於貧富且正以吾不能貧致爲金錢所粜而殺其身故金錢者實吾之莫大仇敵也吾識彼迄今已二年此二年中無日不往還小樓一角湘簾半捲傍欄情話樂乃無翅樓臨通衛　人甚衆車馬來回宛如梭織某日吾與彼方憑欄俯視見一車疾馳過樓下車中有少年男女各一比肩而坐狀至親寗彼見之謂吾曰儂果能自備一車者當日與汝出游以吾輩二人招搖過巿路人必屬目尙疑吾輩爲天上人也彼隨意言之而吾已如奉玉旨即曰備一車易事耳吾必償汝願 
詩選 
[讀史庾詞] [  小蝶]  
　　將何人物鎭南邦多少蒼生望謝安却在城西歌舞地夜深賭墅未曾還 
　　哀艶雄奇古不侔忽收　淚出神州夢中海嶽飛千尺引到蓬壺万丈舟 
　　長安兵氣化爲烽久在神機朦冥中誰識自深黃老術簃頭高臥一詩翁 
　　將軍能繼魏宗風盤馬親彎射日弓大有捉刀人在後床頭乃祖是英雄 
　　逐鹿中原萬骨灰狐鳴篝火夜深來月明何處吹蘆管更讓將軍獵一回 
　　大功成後不居功悔向雲中露龍我惜江東孫破虜誤隨諸鎭應曹公 
　　廣厦重開千萬間渡江名士又重來羣公盡抱匡時術肯與蒼生現宰官 
　　今生已無南董筆百年多誦子雲書獨憐冷落淮王宅尙有烏衣問起居 
　　南歸我已歎無廬北望烽烟家亦無獨是西城新甲第眼前多起列侯居 
新聞拾遺 
[擇婿] [  秋音]  
　　揚州舊城吳叟年逾花甲膝下僅一女擇婿甚苛不求財不求才不求貌求婚者必要半寸長指甲一與女之指甲並置於顯微鏡中比視之倘絲紋顏色相若即中雀屏之選或問其故叟曰指甲爲血之餘人之性情氣度皆主於血男女居室人之大倫其紋質相若者性情氣度必相若則少反目之虞焉其論甚奇然亦近似於理不知取義何典也 
[宴丐] [  宥全]  
　　東台本城楊君仲南胞與爲懷好善樂施先後創設因利局貧民學校里中失業小民及失學子弟受其惠者實繁有徒今秋德配某氏謝世三朝備辦素齋多桌大開善門徧招乞丐一般老　趨之若騖莫不酒醉肴飽食後每名併各贈銅元數枚歡躍而去東邑舊習多延僧道做七今楊君於做七又踵前法行之可謂熱心改良社會矣 
[繡鞋失踪] [  立德]  
　　昨晚南京路某游戲場女子新劇部座中有一妓女偕一少年觀劇妓將一對繡鞋脫去盤膝而坐與少年暢談及少年欲行妓則俯首着鞋詎鞋已不翼而飛於是兩頰暈紅欲行不得又被少年催促妓無奈祇得以襪代鞋奔出門外二人雇車而去觀者莫不拍掌云 
[花報出版] [  鶯鶯]  
　　海上小報繁多獨花報則付諸缺如茲有梅花館主晚香舘主議合資創辦一花國日報定名曰金粉志內容分花評花浪花訊花史劇聞劇談數欄并附刊名花照片以增興味另設花訊通信處於民和右琴樓院中茲數日來花界諸姊妹求登告白者已逹二十餘人出版之期約在重陽左右云（却酬） 
小說 
[社會小說醉獨醒（一六六）] [  瞻廬]  
　　第二十八回母護劣兒偏心有藥娘憐弱女補腦無丸老娘不肯吃善珍道老人家大清早出門空心空肚怎麽使得娘不吃便不放娘走老娘道空着肚子出門有甚麽緊　路上飢餓時我自會買東西吃你們在學校裏讀書一天　絞多少腦汁不比有家私的學生費了些腦汁自有補腦汁補腦丸取來滋補可憐你們兩個苦學生在校時用心用腦受寃受枉回家來又要捱深夜起清早帮着我做活計可憐我又没錢買東西滋補你們的心血這兩個蔴餅你們便吃　　說到吃字便覺有些口吃原來老娘的心已酸了善珍善寳聽了也各悽然　了良久老娘才吃了一個餅善珍善寳分吃了一個餅娘女三人才没有話說（母慈女孝一一如畫）老娘出門後姊妹倆自理絲軸從清早直掉到十句鐘簡直没有停過手那時房東家裏依舊靜悄悄不聞聲息張太太動着隔夜氣醒了良久偏执着不肯起身兩個媳婦也醒了向例媳婦比婆婆先起身揩檯抹凳掃地洗衣自有一番早晨功課這天大家没好氣都想婆婆吃了偏心藥（可與上文補腦丸作對）做媳婦的十分巴結他却口口聲聲只道是老三好我又不痴不顚也不犯俏眉眼做給瞎子看橫豎他有老三服侍我且安安穩穩睡這一睡當下你也不肯起我也不肯起直到十句鐘尙没動靜原來家庭勃谿也有一定的順序鬭口不勝便是賭哭賭哭不勝便是熬飢熬飢不勝便是捱臥他們婆媳三人彼此不肯起身就是履行勃谿學裏的第四條件 
[自由談之自由談] [  鵑]  
　　人之久處順境者一旦處逆境即煩惱怫鬱邑邑不欲生悲憤旣極遂至自殺李秀山之死實久處順境殺之也李身兼富貴事猶可爲而能乞靈於手槍以一死自了臨死之際復拳拳以國計民生爲念是猶不失爲賢者已 
大昌煙公司徵文揭曉（乙等） 
[大小嬰孩牌香烟道情] [  林企雲]  
　　家住春申浦水邊消磨歲月興悠然茶餘酒後渾無事愛吸嬰孩紙捲烟自家　雲道人是也飽嘗世味凈滌塵心煮茗花前竹爐有火傾樽月下花徑臨流喜爲游戲文章脫書生本色善别差池臭味居然騷客閒情今見大昌公司徵題香煙出品不免編成道情一個非敢抛磚引玉還期點　成金聽我唱來 
　　嬰孩牌好香烟買幾包不多錢貨眞價實名聲顯清香遠勝幽關發　味渾如苦茗煎親朋相贈情非淺告諸公孩兒送你到後來瓜瓞緜緜 
 
 

Page 15

 
 
   
 
 

Page 16

 
 
常識 
常評 
[勿爲左右所用] [  不冷]  
　　無論爲官吏爲常人無不有一二左右之人所謂左右之人者非他卽平時最近而親信之人也 
　　左右之人名爲我用而實則十之七八反爲左右所用故自古至今本人原無大錯因爲左右之人所用而致失敗者其數實不可計算也 
　　左右之人無事不可談故其言易入左右之人能知本人之性情習慣故使之聽其言也易且或秘密不能告人之事惟左右之人實與之謀故又易爲之要挾有此種種故人而不爲左右之人所用者實鮮也 
　　人莫不惡逆而好順人又莫不畏忠告而喜諛詞故凡爲人左右之人者其人必非正人君子可知蓋正人君子斷不能不可不愼防也明矣安可更爲所用哉 
國民常識 
[愛國非空言說] [  李傑夫]  
　　當夫國運衰頽憂時之士大聲疾呼警惕國民是固愛國心之發現者然愛國非空言之謂以言動人其效已淺人但知國之當愛而不知所以愛國之方於事庸有濟果有志愛國者當自淬勵其智德忠實其職守出以捨身救國之精神濟以任重致遠之魄力徒囂囂爲愛國之言而不自刻厲何以責人且危亡迫切之詞其激刺力雖强而使人習聞之感覺轉鈍空言愛國者何未之思也 
　　愛國不以空言而以其實故眞愛國者非必干與政治也其人雖無尺寸之柄然政治而外社會事業之待人經營者正不一途果能於敎育實業兩途卓然有所樹立使鄉里爲之感化後進藉以觀摩事功所貽國家終食厥賜其所以報國者大矣自夫熱中者流惟利是趨視天下無不可爲之事無不可與之人又慮人之從而譏其後也輒曰吾愛國吾愛國見世有潔身自好者輒不惜以放棄責任誣之以自掩其醜淺者不察幾欵奔走政治議論國事而外無當於愛國者斯瞀惑之甚矣 
　　愛國者不可不具政治上之常識人民而無常識則不能造健全之輿論輿論入於迷罔最足導政治於歧途而陷國家於危境號曰愛國實則誤國者比比然也惟所謂政治常識者非人人研究法政學之謂亦謂多數人民明白事理能辨是非利害之大端而已矣洞察環球大勢而知本國所處地位如何又能熟審本國之歷史與國情而因時制宜不盲從附和不輕舉妄動此常識之謂也是故文明之國當有多數備具常識之國民立乎愚民之上以爲造成輿論之中樞庶幾公道伸莠言熄不至貽國家以無窮之禍有志愛國者可不勉　備具常識之國民乎（乙種酬） 
經濟 
[分業之種别] [  天行]  
　　昔日自給經濟時代旣無經濟組織亦無經濟單位而經濟單位間之交換更無由起社會上之家族槪皆自爲生產自爲消費分業之事無自發生迨入交通經濟時代以後於是分業始盛茲類别各種言之於次 
　　（一）人與人的分業及人與物的分業此就分業之性質及其順序言之者也在昔時自給經濟時代無經濟組織無經濟單位前已言之自入交通經濟時代以來於是先有經濟單位內之分業及經濟單位間之分業前者如家政的分業一家以內長幼各事所業而爲耕稼陶冶是後者如職業有分業一社會以內同時而有士農工而等社會的分業是更進則商業有行商坐賈零售之分以造成專業的分業布業有紡者織者染者之别以造成生產的分業而勞働者復應社會之進步依勞働之順序及勞働之種類分爲數　或數十種之專門的勞働以造成勞働的分業此人與人分業之大槪也至於人與物的分業則爲勞働之代化世稱十九世紀之文明爲機械之文明蓋機械之應用日廣則工業之發逹日盛無論何種勞働凡關於生產者必一部爲機械之動作一部爲人之動作今更應世界之潮流大有將人之動作之部分一皆代以機械之趨勢矣 
　　（二）地方的分業及國際的分業此就分業所行之範圍而言之者也社會因生產上天然的及社會的條件不同於是各地生特產之名物各處有特種之製品此即地方的分業如我國江西以瓷著安徽以茶著是且不獨國內爲然卽國際間亦有基此同一之事情而生同一之關係者國各事其所長舉其結果以通有無此即國際的分業如美國以木棉著法國以絲綢著是 
　　此外依分業之性質及其效果而言更有社會的分業及技術的分業之别總之分業愈密則生產日增生產日增則社會日益發逹特凡事利弊相倚從分業之直接方面觀察之固屬有利而從間接方面觀察之亦未嘗無弊所望講社會政策者加之意焉（乙種酬） 
家庭常識 
[我之婦女儲蓄障碍] [  談雪]  
　　儉美德也能節省其日常之消耗日積月累以儲蓄之此尤男子所難能而尋常婦女之所優爲者也然中國舊社會婦女子儲蓄難免遭以下諸端之侵蝕 
　　（一）不幸爲男子所知豪奪以去酗賭博轉瞬即罄 
　　（二）婦女之有私積者鑒於以上之失於是託其母家之兄弟或近支之戚黨代爲存出其結果多爲其計誘以去 
　　（三）卽無以上之失乃有所謂張家婦李家媼者習知其有私積而無地存儲則以甘言誘之謂某店存息有二三分某處有某業可爲將來必有利可得惜無資本苟有人肯暫借除官利幾分外願以將來盈利平分婦人誰不好利於是慨然以私積予之其結果必致本利全無 
　　夫婦女日夕節儉幸而得有儲蓄其心甚苦其志可嘉不幸而逢此種種障碍大足以灰其積儲之心於是以爲與其散如泥沙以供人受用不如自己受用我亦婦人也常研究排除此項之障碍以奬勉其儲蓄之心計惟有爲之夫壻者首爲之倡克勤克儉萬勿有第一項之障碍且導其妻以正軌之儲蓄則第二第三之障碍自不能乘間而入矣（乙種酬） 
衛生 
[衛生常識維持家庭之一例] [  天鳥]  
　　湯生者紐約人以電機工程爲職業在紐約建設店舖二所經營擘畫事事躬親生涯雖盛精力日衰小溲中時現蛋白質非靜養不能保其康健 
　　其妻相夫有道精看護之學曾隨都巿之某名醫實習看護於一切要旨多所領會因知湯生之腎臟病非減少工作更易職業不能治痊顧湯生昕夕孳孳未暇計及攝生之道而其妻孤詣苦心操作家政之餘日夜爲湯生謀改業之策使藉此稍解優閒也 
　　會中國某校延聘電學敎員之消息接觸於湯夫人之耳鼓旋勸其夫子游遠東任校務蓋校務之工作時間不若營業時間之繁冗也湯生毅然歇店業絜妻子啓行程而來華就敎授之職 
　　凡久居繁盛之地如紐約者遷居於較爲清淨之區其心曠神怡之槪有不可言喩者湯生旣蒞校胸襟舒展塵囂之氣蕩滌無遺課業有定時休憇娛樂俱依規則甫半載而體魄健旺舊恙雖有偶發之時然已不足爲累矣 
　　蕩生得享家庭之樂乃夫人之衛生常識所致也願世間有相夫之職者各能盡其道耳 
[羊乳與衛生] [  張博文]  
　　牛乳補力之偉盡人知之然國人不知山羊之乳更較牛乳濃厚滋養分亦過之且羊乳有殺菌之效對於治腸胃病腎臟病等其效頗著又犯結核病或肺病之初期者常飲羊乳有不藥而愈之功產婦服之可以安產常服羊乳之婦女其所產之幼兒體質必甚健全諸衛生實騐家所公認者也故現時歐美各都巿山羊乳之售價且倍於牛乳矣今將牛乳羊乳人乳成分之百分率比較表揭示如此 
　　水分蛋白質脂肪炭水化物灰分牛乳八七·二三·六三·七四·九○·七羊乳八二·八五·七七·一四·二○·九人乳八七·四二·三三·八六·二○·三我國城鄉各處畜山羊者頗多於冬季產期內產乳極富願衛生家勿以無上之補品等開視之也（乙種酬） 
道德叢話 
[自制（Self-control）] [  梅]  
　　湯姆松Thomson曰眞光榮是從戰勝自己來否則乃爲眞奴隸耳印度之Ｂuddha亦嘗誡其子弟曰設有一人戰勝於千軍萬馬之沙場上而另有一人乃戰勝自己則此克服自己者尤爲大勝利者也蓋人之性情當常自注意常自控制不然任情任性隨意所欲莫知利害且或稍受外界剌戟不能自制即驚怕失措暴跳如虎對人對己害莫大焉 
　　何論何人無自制之力者於生活上於品性修養上均不能稍有發展自制者實剛毅與品性之眞要素也眞成功之人常依自制之指導而行務使不離常軌不論於幸運與不運之下得意與失意之時常熱心從事自己之所業無自制之力者則無論其才能如何優秀而時爲境遇所翻弄也 
　　回顧國人凡事業小有成功即已驕矜小有失敗亦卽沮喪甚矣無自制之力也我人當知欲求自己成功欲求國家發展不可不先管轄自己駕御自己冒不幸與反對而勇進也（乙種酬） 
法律 
[國家之領域與主權] [  堅金]  
　　國家必有一定之領域以爲其主權所行之範圍此項領域包含陸地水域與天空易言之即一國權力所及之部分均爲其領域其連接與否在國際法上不生問題故侵害領土固於主權有碍即侵害領水領空亦與主權有損茲分别言之 
　　（甲）領土領土爲一國主權所及陸地之範圍國境不明最易惹起國家間主權之衝突是以國家間大率定明確之境界或依自然之地勢（如山岳河川湖沼）爲標準定其國境或依條約以特定之地點爲標準而定其國境如中俄愛琿條約北京條約即係更定中俄之國境而我中國損失廣大之領土主權者也 
　　（乙）領土領水亦爲主權所及之範圍依水面之形將而有內海湖水河川及港灣沿海等之區别除內海湖水國內河川全在領土內者與陸地合體國際法上無與領土區别之理由外此外則均依條約或慣行明示或默示定其限界如沿海則以六海里爲領海之區域等是我國因條約關係各國兵艦均得在內河行駛是則損害主權莫此爲甚焉 
　　（丙）領空領空爲覆被國家領土領水之空間亦國家主權所行之區域也國家爲維持其公安擁護其利益將其空間一定區域置於支配之下實所必要兼以近世因輕氣球及空中飛行器之發明得於空間爲一切行動故國家必須對於他國及他國人民使用其空中加以制限以維持獨立保護利益局外中立之地位尤爲首要蓋非是不足以保持其主權也（乙種酬） 
識字捷法 
[應用字] [  濟滄]  
　　永長也篆文作　象水脈水文之長又遐也遠也 
　　辰水分流也篆文作　从反永音怕去聲 
　　派辰之俗字 
　　行人之步趨也篆文作　或作　从彳从亍彳音赤小步也象上股中脛下足三者相連之形亍音畜步止也从反彳一說从彳左步从亍右步左右步俱舉而後爲行又適也往也去也又凡物之流動事之施布皆謂之行又器物不牢者曰行俗讀若杏平聲又語也歌行古詩體之一種又行書書體之一介乎眞草之間又且也作副詞用又去聲德行也在心爲德施之爲行又音杭列也又輩行也又行行剛健貌 
 
 
