# 1913 - 34 - 4914352

 

Page 1

 
 
社論土耳其又閙風潮矣（默） 
[方得好消息又起惡風雲]  
　　自前日土耳其允許和議願讓亞得里亞那堡城與愛琴海數島消息傳布後我人早料歐洲巿塲狀態頓變大借欵將有復活說果也於昨日急電紛傳本館專電則謂倫敦代表已致電北京因巴爾幹和議已成中國若盡允條件上之要求則墊欵可以通融路透電則謂巴爾幹交涉進步北京各銀團多數代表已奉命令簽名於借欵合同之上西報譯電則謂昨夜銀行團接到歐洲訓令與中國續開借款談判可知此次大借欵之復生頓挫實因巴爾幹之戰禍迫壓資本家不敢輕於一擲一旦和局有望則恐慌頓消而借款議因之復活此固當然之事實也周總長自此次借欵破裂後正苦無法籌措即使如報紙所載另有一二小商願投資本然其利息折扣自必異常苛重今旣得有續開談判允付墊欵消息則其欣慰爲何如也 
　　然而土耳其之風潮又突起矣土國與論以內閣主張和議甘自屈服故致逼懾總理以下全體辭職并將陸軍總司令槍斃人心騷動幾有滅此朝食之勢則和議之成否又在不可測度之中而大借欵之好消息或又將因此而一變據我人目前懸揣不外兩種一說謂土民軍旣如此激昂內閣旣被推倒則將來新內閣成立青年黨復舊勢必仍執其保全領土之宗旨悉索敝賦以圖一戰而歐洲大局仍陷於悲境未可知也一說謂土自開戰以來屢次失敗原氣大傷財政奇絀募債不易甚至官俸軍餉不能發給而又爲列强逼迫四肢百體均被束縳已無活動之餘地故今日即有一部分人反對亦不過如死灰之餘燄不久終將就範則大局必不致再有變動未可知也 
　　果如第一說大局誠不堪設想惟據目下之情勢而論青年黨即使得志斷無常力以繼續戰禍然亦未必卽如第二說土竟就此俯首帖耳一聽土皇之命此何以故蓋土在今日固無再執强硬態度之理所慮者爲一二强國所牽率據昨電與奧聯盟之德國報紙已有責政府不應屈服於英俄法三協約國而勸土政府遷就媾和之議論而與奧對面之俄國亦有强迫土耳其降服之宣言以此觀之土卽自願束手聽命戰端卽不重啓而因奧俄間間接之關係或於條件上之磋商引起周折而致遷延和議大局不能驟决者亦自在意計之中和議一日不確定則金融一日不靈活而我國大借欵所受之影響亦即一日不進步余故謂土耳其閙此風潮而後我政府所得種種好消息或將仍歸諸泡影而回復從前延擱之態度亦未可知也即寬一步論之土風潮果立時平靜銀行團果接續開議而據昨日之路透電報銀行團自接借欵簽押命令後某某代表已發生異議於顧問員軍艦費等又另生枝節蓋彼旣挾此借欵問題以迫我外交問題之奢願則無往而不梗議記者已於昨報發其隱然則借欵上之危險豈僅係於土耳其風潮之劇烈與否也哉 
 
 
 

Page 2

 
 
命令 
[一月二十三日臨時大總統命令]  
　　蔡濟民特授以勳二位此令 
　　唐犧之蔡漢卿季雨霖吳兆麟杜錫鈞王安瀾特授以勳三位此令 
　　王文錦徐逹明吳釁漢李作棟特授以勳四位此令 
　　楊玉如劉英熊炳坤特授以勳五位此令 
　　孫發緒胡瑞霖饒漢祥均給予三等嘉禾章此令 
　　舒稷鑑夏維松劉人祥蔡文惠李凌徐榮庭姜心田呂逹先殷友于胡汝霖劉子敬李國鏞胡石庵均給予四等嘉禾章此令 
　　任命趙淵爲山西民政長此令 
　　任命饒鳳璜爲湖北荆宜施鶴觀察使此令 
　　任命南兆豐爲陜西陜南觀察使崔雲松爲陜西陜北觀察使此令 
　　任命蔡鳳禮爲福建延建邵觀察使此令 
　　財政總長周學熙呈請任命陸定署參事應照准此令 
　　財政總長周學熙呈請任命宋壽徵胡文藻署司長應照准此令 
　　陸軍總長段祺瑞呈請任命任耀武爲汴軍第一師步兵第一團團長諸廣琛爲汴軍第一師步兵第二團團長張殿興爲汴軍第一師步兵第三團團長謝允卿爲汴軍第一師馬兵第一團團長岳憲玉爲汴軍第一師砲兵第一團團長應照准此令 
　　國務總理趙秉鈞呈據臨時稽勳局局長馮自由呈稱審議員景定成呈請辭職景定成准免審議員本官此令 
　　蒙古王公効忠民國實贊共和者迭經優予獎勵此次年班來京未加封錫之王公允宜一體進封以昭激勸科爾沁逹爾罕親王旗多羅郡王那蘭格呼勒應進封親王科爾沁圖什業圖親王旗多羅貝勒托特吉應進封郡王科爾沁逹爾罕親王旗多羅貝子　桑巴拉應進封貝勒輔國公呢瑪多爾濟應均進封鎭國公科爾沁扎薩克和碩逹爾罕親王無爵可進應移獎其次子頭等台吉林沁色魯布進封爲輔國公此令 
　　那木喀呼圖克圖翊贊共和深明大義茲復派遣汗畢來京呈遞　品備抒悃忱殊堪嘉尙那木喀呼圖克圖應加封般若圓修名號並貫穿帶素貂褂賫予銀二千圓其派遣來京之汗畢商卓特巴文寳應賞加綽爾濟名號呢爾巴羅布桑逹瓦應以商卓特巴記名此令 
專電 
[北京電]  
　　六國銀行團於墊欵內容意見旣異而日法兩公使之借欵調停意見書又被外交部修正各使頗爲不悅且日英德三國欲於借欵項下除去訂購之軍艦費俄法兩使亦不允以此三原因故復活之墊欸問題又受蹉跌 
[北京電]  
　　駐英代表劉玉麟電告政府謂六國團並非决絶拒絶墊欵而周總長對政團聯合會代表言亦謂可望轉圜然情勢殊難預測昨日（十八日）午後俄使又照會外交部催索賠欵其意蓋仍在攫取北滿森林鑛產 
[北京電]  
　　财政部現擬减發官俸並向南洋募欵 
[北京電]  
　　南桂馨雖已交出而中央之意以爲非解散運城軍隊不可已令保定三師編混成一團准二十六日出發前往監視 
[北京電]  
　　梁士詒函致法文報辯明並未辭職且無辭職意又該報稱其左袒上海歡迎國會團之說亦經辯斥其誣妄謂其宗旨絶不相容謂並此次南行專以家族關係定二月十八日起行約六星期後返京仍供現職擬粉骨碎身以報總統厚誼云云 
[北京電]  
　　國務院擬復庫倫逆佛電謂合五族完全領土以成共和民國乃根據前清隆裕后詔來書謂閣下非清室子孫不能繼承顯係悞會卽各國新建共和領土亦决不因以變更朝鮮獨立何嘗不假借帝號然今已無韓執事先以兵擾阿科及逹里崗崖故總統特出偏師救民水火並不樂於用兵若能翊贊共和則懋賞內蒙之例具在云云聞此電辭恉係總統面授 
[北京電]  
　　袁總統擬贈駐京各公使徽章以酬其前年贊助共和之功 
[北京電]  
　　贛督來電謂聞中央將派兵來贛鎭撫人心恐怒請明白宣布政府復電謂該督治贛該省公私攻訐文電盈篋中央始終信任惟此次少數暴徒謀加害汪民政長不得不派員查辦該督即將抵抗汪民政長之各犯如何處分先行電復以定進止 
[北京電]  
　　外交團昨日（二十四）會議中國禁煙交涉問題内容甚秘 
[北京電]  
　　農林部擬在洮南遼陽等處設立墾荒事務局 
[南昌電]  
　　瑞金營縣獲匪王芝彬王桂生二名供稱閩省建寗興化汀州三處軍隊約定舊曆新年起事派伊等廿餘人來贛分地勾結軍隊地痞同謀二次光復等語李督電令鎗斃並通飭各營一體嚴防 
[杭州電]  
　　浙省衆議院議員杭辛齋候補議員金溶熙現被選舉人向高級法院告訴謂其素有煙癖不合被選舉資格 
[打箭爐電]  
　　裏塘有失守消息藏番迭次猛攻我軍力不能支因而却走現該處正在驅逐華商 
特約路透電 
[倫敦電]  
　　經辦克里斯浦借欵之卜吉爾君呈請英國大理院轉飭克氏資本團與伽格生君於克氏借欵將來繳付中國之際須先除下回扣十二萬二千鎊否則不得繳付因此項回扣十分之五應歸卜君之故克里斯浦資本團與伽格生君所請律師祇允扣除五萬三千鎊作爲前五百萬鎊回扣之餘數法庭准之惟不允下轉飭之諭 
[九江電]  
　　江西各地人士不認汪瑞闓爲民政長風潮至今未已汪現留北京居民均恐汪之返省蓋贛人雖願分治而李都督則大不爲然 
[九江電]  
　　現在九江口外泊有砲艇六艘魚雷艇一艘 
[九江電]  
　　江西民政長有派張希洲（譯音）消息張係直隷省人現在李都督權勢甚盛而所處地位頗爲鞏固現在贛江水勢甚淺他處兵隊不能馳抵省垣惟目下洪江會反對李督最烈 
[蕪湖電]  
　　本年年底此間軍隊將全行遣散旅長沈某業口撤任其軍　處已取銷 
[東京電]  
　　加籐男爵已行抵長春與北京日使伊集院君會晤加籐男爵願否受桂內閣中外務大臣之任日下尙　絶大之疑問 
[東京電]  
　　桂太郎雖已組織新政黨國民黨重要人物脫黨者亦復不少然日本政界之騷動情形仍未稍减 
[東京電]  
　　日本國民昨晚在某劇場開大會到者甚衆其踴躍情形較前更著開會之前會場門外已人山人海雖由該會收入門稅而場外之人仍有爭先恐後之勢繼因人羣擁擠會場大門被毀不得已乃傳警察協同劇傷夫役將闖入之巿民驅出會場該會演說者多知名之士國民黨領袖犬養毅君某報記者千葉君前任東京巿長大口君均與其列其言論頗爲激昂衆口一詞謂桂太郎無絲毫之誠心其言皆不足恃其黨實皆不合憲法桂氏苟有纖激誠心則當卽行辭職某演說家謂桂氏之言行較之娼婦之求貞潔尤爲難信尙有一人比桂氏爲黠盜已實爲盜而乃於追者之前大呼捉盜以圖掩飾本日會場之內共有五千人而因無地可容不得入會者尙有五萬人之多 
譯電 
[北京電]  
　　借款談判已在進行之中六國銀行團提出條件須以五釐起息實收八九中國如能承認則可將要求舉派稽核員一欵作罷某某二銀行之代表反對續付墊欵以故該問題未能續有進步 
[北京電]  
　　俄政府現效法中政府竭力尊崇蒙古各顯貴與各喇嘛現議於聖彼德堡建築大喇嘛廟一所聞活佛代表已請俄政府介紹彼等於英政府 
[聖彼德堡電]  
　　據俄國洛伏佛萊雅報載稱西藏逹賴喇嘛之代表覺其愛夫近由庫倫啟程赴歐擬請英俄兩國承認西藏之獨立 
[倫敦電]  
　　據泰晤士報聖彼德堡訪事電稱庫倫代表今日（二十四）以活佛禮品獻與俄皇俄皇以一等聖安恩勳章錫與代表領袖並以他種勳章分錫其隨員各代表乃由前庫倫俄領事保護引見聞彼等向俄皇聲明活佛深感條約中所列俄國與蒙之助力 
[北京電]  
　　駐紮保定府陸軍第二鎭已奉命派兵一標開往晉省平亂國務員之多數决議該軍司令應先與亂首開議和平調停辦法如果無效再以兵力從事袁總統則主張卽用兵力平之 
[北京電]  
　　陸軍部已承認陜西省向歐爾哈特廠北京代表定購過山砲十八尊 
[北京電]  
　　清皇室擬由禁城移居西山而將現居之三海等處讓交民國政府惟太廟及某殿仍須保留以供祭祀祖宗之用現正修葺頤和園 
[天津電]  
　　據黃河沿岸一帶傳來消息各處地面騷亂自一千九百年以來從未　今日之甚者人民雖在白晝不敢出外搶案盛行全無法紀官吏無法治理軍隊雖有若無而其行爲較無用　惡 
[君士坦丁電]  
　　今晚（二十三日）城中極爲安靜且大雨如注當不致發生騷亂土廷定布內閣辭職理由曰內閣决議覆文列强承認割讓亞得里亞那堡城及愛琴海諸島之一部分實屬違背憲法且復侵奪國民權利决議呈特别議會通過是以全國大動公憤致有聚衆示威之與內閣因此辭職云云政府公署之前至晚間七時人猶未散 
[君士坦丁電]  
　　城中人民大起擾攘街中曾毆鬭數次傷者十二人就逮者甚多希夫開特內閣業已成立該員以首相兼任陸軍大臣並以哈茄地爲內務大臣末克太爲外交大臣新內閣於今日下午（二十四日）開會議决答覆列强之公文草稿聞倫敦列强大使將力戒巴爾幹各邦暫緩進行以候土政府答覆列强後再定對付方法 
[倫敦電]  
　　路透電社得悉英國外相葛雷君大約將於星期一日召集媾和會以土耳其之决議用和約之式正式提出　據巴爾幹聯盟各邦聲稱現仍有重大複雜之問題多件須待解决一月之內恐難签定和約現信各邦必允代負土耳其之國債英金三千二百萬磅以一半作爲賠償兵費之欵據芒台里格洛之人聲稱奧國提議以斯克太里湖之一部分割讓芒國而城池不在其內芒人决不能承認今已準備死爭以逹目的云 
[倫敦電]  
　　倫敦媾和會布國代表領袖逹萊夫博士今日下午（二十四日）謁見英國外相葛雷君現向巴爾幹各邦代表卽開大會以决對付土國通行辦法 
[羅馬電]  
　　意國戰艦二艘已奉命開往土國海面 
[馬爾太電]  
　　英國巡洋艦雅茅　號忽奉命卽行開往克里脫島蘇逹灣 
[柏林電]  
　　法德銀行家已在巴黎開議供給土耳其軍需辦法聞英國銀行家亦將參與此事 
[鈕約電]  
　　鈕約立法院已通過贊成女子選舉權之决議 
[台爾希電]  
　　印政府茲將訪拿行刺印督兇手之賞格增中羅比十萬圓 
[東京電]  
　　星期五後於某劇場開第二次保護憲法推翻官僚黨大會劇場內外異常擁擠卒乃釘門以阻出入演說者皆爲著名政論家及新聞記者該會已有極美之效果 
公電 
[贛督自辨並未挾迫汪民政長去任電]  
　　各公團各報館均鑒軍民分治各省次第實行烈鈞以舊疾屢發難勝繁劇前經電請大總統簡任民政長來贛接理民事嗣奉大總統電任命汪瑞闓爲江西民政長並以汪爲鈞舊雨必能指臂相聯更命鈞專治戎政兼可休養精神公私交益至爲欣感汪公於十二月念日抵贛雖與論不甚浹洽而烈鈞極表歡迎於未到之先卽飭各司彙分　卷以備咨送並電請中央頒給印信旣到之後壘次咨催視事乃汪公以分治伊始端緒極繁爲猝從事窒碍滋多且以病體未痊擬先赴滬就醫並至京鄂查考一切再行履任曾以此情電呈大總統於時敝省水巡總監蔡銳霆因前爲武備學生時運動革命適汪總辦該校以是斥革此次汪公到贛　開會反對者蔡曾謁汪語言或有未周之處烈鈞旣不敢不維持政府威信又不敢過指地方與情一再設法調處而汪公以病須速治一面電京請假一面束裝就道瀕行商將分治事宜由鈞預爲籌畫期於實行挽留再三堅不允許及汪公去中央來電給假二十日鈞復函電往催均未得復近聞各處謠傳以汪公去贛係爲受人挾迫不知此時分治係烈鈞所贊同汪民政長旣係中央簡任又爲烈鈞所歡迎雖一般與論對於汪公不無微詞實無挾迫舉動第恐傳聞失實特此電陳統希鑒察贛都督李烈鈞叩印 
要聞一最近外交上之種種危象 
[嗚呼張空威之時代去而受實禍之時代來吾民奈何（北京特約訪員一葉子）]  
　　民國二年之歲始猶未及一月自元年中未解决之事件與新發生之問題益覺紛糾錯綜之象愈使觀測者不能知民國之前途變化至如何情形而止其　事變愈紛糾錯綜而變化之方針亦漸定蓋政府於此已漸以外勢爲終不可抗欲忍一時以待後日實力之充實矣嗚呼 
[蒙古問題]  
　　一月六日俄國公使使參贊克拉卑赴外交部提出五條代案後我政府尙未與以答復蓋俄國所以提出此代案者以俄國先提出之要求條件民國政府旣加修正删改而答復之矣此答復對於俄國之提案有全然不承認之意俄國以爲若仍以該提案繼續交涉是適以墮中國延宕之計於是放棄前案而更提出新案使問題一新常立於攻勢要求之地位若中國政府不能全部承認而加以修正答復則更提出新議案不將當初之要求完全承認之不已此則俄人之隱衷不可諱飾者也俄國一面執如此之態度一面又試强硬之手叚欲使我政府不得已而承認之其手叚如何卽對於我政府現時最困難之賠欵問題是也俄國以於賠欵總額中占二成半之額遂利用之欲以腕力催迫使中國爲無米之炊焉觀俄國公使於本月十三日以公文通告外交部其旨如左 
　　俄國政府對於中國政府所懇請之庚子賠欵民國元年份賠償額交付展期之件無論如何不能承認其請求望定一交付之期日從速答復云云 
　　據以上之公文再參以俄國方面所洩漏之消息謂民國政府若不能速將賠欵完全交付或遷延答復俄國政府當採毅然自决之處置依債務不履行之例在北滿一時占領常關金鑛森林等產業於是外間有謂俄國公使隨送交公文對於外交部以警告述其自己之意見者亦有謂以口頭傳述之者惟常關雖爲賠欵之擔保然究爲列國共同之擔保非僅僅屬於俄國一國也俄國安得單獨押收之然我政府若折衝不得其宜或賠款不能籌備俄國竟不顧公理而占領之 
 
 
 

Page 3

 
 
亦未可知此我政府所不可不注意也至金礦森林與各國無何等之關係者又不待論矣 
[列國公使團會議]  
　　駐京列國公使就賠欵展期問題及外人因革命之損害自借欵中扣除之件旣於增臘開公使團會議未能議决乃更於本月十六日開公使團會議其議題如左 
　　 [T13 ]一 [/T ]關於庚子賠欵展期之件 
　　 [T13 ]二 [/T ]上海外國銀行所保管之稅關收入共存一千三百萬元如何處置以充各國賠欵之件 
　　 [T13 ]三 [/T ]革命當時及其後與革命關聯外人所受之損害其賠償自六國借款中扣除之件 
　　 [T13 ]四 [/T ]關於鴉片輸入之件 
　　以上問題爲其重要案件會場即以英國公使館充之列席者共十一國公使會議之初俄國公使首先發言曰 
　　庚子賠欵展期問題各國自異其見從而意見不能一致俄國對於賠欵展期無論以如何形式不能許之業旣奉本國政府之訓電於十三日向民國政府單獨爲賠欵展期不承認之通告惟現上海所保管一千三百萬元之稅關收入自當準各國賠償數以按分比例分配之但此不過當現在所欠總額三分之一其條不足額承認其展期與否當以任各國之自由爲當云云 
　　俄國公使之發言比國公使亦贊助之其餘各國公使以聞俄國有民國政府不能全償賠欵將在北滿占領代抵權利之意若果各國自由索償自由押收代抵權利將以微細之賠欵問題而啟民國分割之端大有憂慮之態其間亦各有議論而未能决議卒乃不得要領而散翌日（卽十七日）更接續開會出席公使亦同昨日議題中賠欵問題以有去日之結果不再討議惟就上海所保管之存欵議分配之法此協議之結果决定以該存欵一千三百萬元由賠欵關係各國依按分比例而分配遂散會 
　　兩次公使團會議其所議决者如此而已因此會議而俄國對於我國之態度益顯其意蓋欲解决蒙古問題務先使我國陷於窮地因壓迫不得已而承認之路人皆知之矣俄國以賠欵不履行爲名果實行北滿利權之占領與否雖不可知若果實行則各債權國皆起而保護本國之債權各取索償之自由行動各自押收其代抵或者我國竟由此而啓瓜分之禍觀將成之借欵尙呈如此之結果則進而測我國之運命　　遷至如何之情形而止蓋有所不忍言者矣 
[西藏問題]  
　　西藏問題 
　　西藏問題自去年八月十七日英政府提出五條之要求條件求確定中英之關係而我政府於四個月間暫置不復至十二月二十三日始答復之英國政府接此答復深爲不滿然亦未嘗提出何等之抗議對於西藏亦無甚足以動人注目之事外間竊竊疑之莫能得其主旨之所在然就英國有責任之人親聆其　緒個中消息大可了解矣英人之言曰 
　　英國政府當時對於西藏情形提出五條條件之要求爲欲改訂舊條約而明確其關係邇來數月內西藏之情形一大變矣試觀現在之西藏情况民國之駐藏辦事大臣逃避出署不知所届從而民國政府對於西藏之政治的權一無所在駐藏華兵爲暴亂後悉四散而不見　影今日在中藏國境之華兵其力果有足以威壓西藏否凡此皆實際中國不有支配西藏之權能苟民國政府迄於今希望依八月十七日英藏提議之條件而改訂條約英國政府已以八月當時之要求條件爲不能滿意自必隨時局之　遷依適應於其時期之條件而改訂新約民國政府置其變化之情形於不問對於八月十七日之要求條件尙根本的否認以抗英國英國政府對於如期無誠意之愚弄外交的文書雖欲費吾人一分之思慮亦所不願也遠隔於交涉之轨道而爲應答適見爲無價値之交涉而已從而英國全不有應答民國政府之責任惟自由其所自信者執行焉可耳 
　　據上一端則英國政府對於民國政府十二月二十三日之答復不抗議亦不回答其理由如斯并由以知英國政府確定之方針矣由此觀之則西藏問題或者此後迀遠瑣屑之交涉不復見於中英之間惟出於實行之舉於某時期行其所欲但以宣言發表於世界以解决西藏問題蓋在吾人意計之中矣 
據外間傳述有謂民國政府鑒於英政府有不飛則己飛則冲天不鳴則已鳴則驚人之態度甚悔十二月二十三日之答復殊爲失策深謝前過更授意於英公使就可承認之相當條件另開交涉以求英使轉逹英政府公使旣爲之轉逹而亦卒未得英國政府之答復袁總統遂大爲憂慮云 
[解决之期應不遠]  
　　總而言之蒙古問題俄國主以腕力强迫若遷延之有藉以啓瓜分亦所不願之勢西藏問題英國之決心不稍動惟爲宣言對藏政策實行之時期問題而已因是之故近頃袁總統制定西藏待遇條例蒙古待遇條例回部待遇條例交付於蒙藏局更提出於國務院會議矣觀該條例之精神各許其自主殆以蒙藏最初要求之條件爲基礎而全然許其要求主旨所修改者僅潤飾其字句而已四圍之事實如此恐終不能維持其藩屬外部要求則服從之寗待該待遇條例發布始許其自主哉瞻顧大局蹙蹙靡所騁矣 
[中俄又起戕害旅客交涉]  
　　北滿鬍匪戕害俄國旅客一事哈埠總領事已於十七日提出向中國當局請求從嚴防範以絶禍根並聲明中國官吏若碍難維持安寧卽由俄國政府設法彈壓勿謂我言之　預云云俄公使亦以爲言日昨已由外交部備文答覆略謂此事旣由駐江領事與江督交涉宜歸就近辦理並據該省報告瓦薩爾被害一事現經詳細調查瓦薩爾於旅行之先並未曾向中國官吏聲明請領路證是以中國官吏亦未及派兵衛送其過境故保護之責不能擔負該遊歷員旣違約於前俄國即不能以此詰責中國政府云 
[紀日使伊集院氏之言動]  
　　駐京日本公使伊集院氏定於二十一日午後七時半專往長春與日本新外務大臣加籐高明君接洽一切據一種外人觀察謂日本桂太郎對待中國政策向持歐洲先發日本繼進主義故必先聯合歐州一二强有力之國爲主動而日本乃在不急不徐之間今茲對待中國蓋純以與英國商妥爲第一義者故以英國派而現又　英之加籐氏入主內閣此事可爲日本對待中國政策表現之一種機會且桂太郎氏尤將以此立取功名鎭服其國人最近之反對此說即日本本國報大阪每日新聞亦有主之者伊集院君之此行究不能認爲尋常接洽者比乃昨日該公使尙赴外部特訪陸總長聲言近來中國各新聞紙盛言日本在南滿洲增兵包藏何等之野心此等言論有害於中日兩國國際上之感情不少不知日本始終以保障東亞和平爲唯一之方針即日英同盟日俄日法兩協約亦均爲貫澈此目的此時若有他國包藏野心者日本方盡力以阻制之豈有日本反率先破瓌東亞和平之局乎且日本在滿洲諸利權皆繼承自俄國自下唯以確保此利權爲務毫無他種之舉動請明白宣示勿令一般人誤解有傷國　云云其果善爲說辭與抑亦外人逆億之失常耶 
雜評一 
[伊集院與新聞紙]  
　　今日之外交家往往有一種狡猾奸黠手段言在此而意在彼心乎蹠而口則舜亦旣昭然其若揭矣而猶施其諱莫如深之故智甚者且誣衊我新聞紙指爲有害兩國感情之媒孽物如日使伊集院氏之言論夫亦欺人太甚者矣 
　　殊不知鼓鐘於宮聲聞於外彼日人而不欲包藏禍心則亦已矣何必以保障東亞和平爲揭櫫以一般人有傷國交爲恫嚇哉且試問自民國成立以來其所以保障我東亞之和平者果可在耶我還以質之伊集院氏 
[贛匪與第二次革命]  
　　自光復以來一般鑛悍兇頑之徒動引二次革命爲口實波起雲詭昌言不諱一人首倡於前衆人承訛於後今日者且見之於贛匪之口供矣其將以是爲煽亂之道線歟抑亦隨波逐流而習爲此言耶 
　　夫革命者原所以革一姓之專制非可語於共和之時代也顧乃謬說流傳此倡彼和坐　鄉曲宵小亦遂人人挾一推翻政局之思潮奉是以爲號召之媒介物其爲共和之不祥也莫甚若是者吾不得不歸咎於首倡之一人矣尙願有輔世長民之責者其速急起設法有以正人心而早爲之計毋令此二次革命之一語陳陳相因於中華民國而未有已也 
[杭辛齋與嗜好]  
　　杭辛齋者近代江浙間實業大家雖三尺童子無不耳其名者一旦而膺衆議員之選忽以嗜好未除素有煙癖被人控訴於高級法院斯亦異矣 
　　說者曰衆議員不膺選杭辛齋之嗜好不彰夫亦以見杭之求榮而反辱也然而今日之求榮反辱者豈第杭辛齋一人乎哉 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[順天省議會覆選詳情]  
　　順天省議會覆選日期原定於十六日嗣因覇州與保定縣之軔轕久未清結故由覆選總監督來電將覆選日期展限三日改爲十九日投票茲將是日投票情形誌下 
　　此次順屬投票吳德鎭爲覆選監督先期由吳君於共和黨中延用數人爲投票處監察員國民黨聞知此事亦請於國民黨中加派暫人後卽决定國民共和兩黨各派九人爲監察員民主黨於此區初選當選者僅二三人亦請加派監察員聞亦加入四人較國民共和兩黨人數已少惟統一黨並未要求加派監察員及至十九日投票之時所有監察員大半皆各黨所派其意卽爲防備本黨之人亂投他黨之票此次省議議本以十票爲及額十票以外卽可黨選據聞是日投票之結果僅有十四人及額餘均十票以下照例本區應出二十九名議員若僅得十四名及額尙欠十五名聞前日未投之票尙有一百零七張昨日補投之票亦不甚多今日尙須補投一日明日即行開票倘人數不能及額即須加倍開列另行决選但投票之人昨日均紛紛出亦所餘者率皆兼有衆議院初選當選人之資格昨聞吳監督已商准總監督此次省議會開票之後即先投衆議院之票以免人皆出京傳聞將來投票之結果恐與省議會情形相同說者謂此種現象實爲各黨競爭之結果云 
[鄂議會對於暫行省制之態度]  
　　大總統劃一各省官制電令到鄂後黎都督及夏民政長即會同召集軍民各機關長官開會磋議遵照實行並無主張反對之人惟鄂省光復後道府兩級俱已裁汰前因行政上多所窒碍會議規復府制亦有主張重設道制者以致相持未决茲見總統暫行省制有道之一級此爭遂得解决當議定荐任夏癸甲爲武漢黃德道觀察使陶鳳集爲安襄鄖荆道觀察使而荆宜施鶴二道兩觀察使刻因尙未物色得人故暫行緩任詎湖北省議會對於此項暫行省制獨表反對除咨請兩府勿庸遵照改組外一面開會研究紛紛爭辯卒無結果而散而軍民兩府以該會現在不足法定人數旣非正式會議自應作爲無效况都督民政長絶對有服從中央義務無受省會命令責任故對於改組各事現仍進行不懈云 
[彈劾鄂都督未果]  
　　軍民分治創於黎副總統故於湖北首先實行惟因現任民政長夏君壽康較之前任劉心源君尤無魄力以致諸事多所叢脞黎公不忍庶政腐敗故於民政範圍之內頗多贊助夏亦奉命惟謹兼以饒漢祥以軍府秘書長兼任內務司居中謀畫以致軍民大致遂愈混合前日饒因濫發都督命令逮捕漢口禁煙局傅總理一案致傅陳請省議議彈劾已經通過不日即咨請民政長電請大總統免饒官職而省議員劉汝璘等又因饒案而提出彈劾都督案謂其侵權違法亦經議會支配列於議事日表然議員之不贊成者頗居多數惟以不便在議場辯護故多有請假避開者連日不足法定人數遂以延擱聞黎公聞省　彈劾之信頗以議會指摘皆饒所牽累若不去饒難平衆怒爰援大總統官吏服務令飭饒消除秘書廳長兼差但黎公歷來發表一切政見長電均饒主稿頗邀社會美譽今饒雖卸秘書廳責任如遇有發表長電及公佈文稿仍須請饒代勞至軍民分權一節須從改組軍府內部着手則以後自無侵權之處現大總統已頒布各省暫訂官制都督府設軍備軍法軍醫軍需四課參謀副官書記三處所有員額甚减頃已預備照定制改編今後人員旣少辦理軍政猶苦難周對於民政自不遑過問聞日來所有民政公牘輙以事隸民政範圍應由民政府主政等語批復轉瞬改組就緒卽不收受各司呈文若黎公者亦可謂勇於改過者矣 
[改訂黃督辦權限]  
　　督辦川粵漢鐵路黃克强先生自來漢接收路事後凡所籌劃一切進行方法俱與會辦詹天佑及粵漢鐵路總辦顏總慶相反而於工程用人一方面尤無黃置喙之處因此屢起齟齬黃意欲將詹顏調開俾詹專任廣東粵路顏專任湖北川漢路另薦程明超周振麟總辦鄂湘兩路詎爲交通總長所梗阻以致未能如願而部定督辦職權限制極嚴借欵一項非部令與銀行團代表會商則無直接磋議之權有此種種原因是以决欲解職前已迭電大總統辭職茲聞黎副總統以粵漢川兩路自前清以來數易督辦毫無效果皆因歷任未久於進行頗有妨碍特電請大總統交通部設法維持勿任黃君去職聞總統已允將交通部與督辦權限重行改訂今後督辦對於銀行團有直接磋商條欵之權昨朱總長特遵派僉事權量來卾就商改訂權限銀行團亦舉北京滙豐大班某君爲代表來漢磋議交款及增加借欵事宜諒黃君辭職之心此時必已回轉幾分矣 
江蘇高等審檢廳請欵要電 
[致北京電]  
　　司法財政總長鈞鑒　日應省長電各縣知事本省司法經費業經電逹中央請自本年起由高等廳直接向部請領在案此後無庸照付等語查各廳本月經費除少數已由財政司各縣知事借領外多半分文無着現羣向本兩廳請領其中囚糧等項再不發給旦夕生變况届舊曆年關非速予維持各廳人員亦將解散敬乞大部指定的欵迅電省長及新簡處長會商撥付以應急需迫切盼復江蘇高等審檢廳叩漾 
[致南京電]  
　　程都督應省長金國稅處長均鑒昨接省長抄電各廳司法經費業由本兩廳遵電中央會商省長指定的欵　付惟查本月經費除少數由財政司各縣知事借領外多半分文無着其中囚糧等項刻不容緩舊曆年關待用尤亟敬乞合力維持無任盼禱高等審檢廳漾 
[江寗鐵路處長之報告]  
　　江甯鐵路管理處長王監書君報告云竊監書前奉都督委任接收寧省鐵路事宜隸屬於財政司督率管理於本年七月二十一日接管視事前徐局長於開支外虧欠洋四千餘元移交監書於營業項下陸續代還當卽商同該前局長雙方呈報都督在案監書視事後即裁减員司人役薪工每月洋九百餘元一面督率在事人員嚴加整頓厘剔弊端憶自監書接收時每日收入僅一百七十餘元未及一旬增至二百四五十元月終統計可得七千數百餘元一面復將活支一項逐一節省每月除特别用項外共計開支五千數百元之譜約計月可盈餘二千餘元數月以來已將前辦虧欠各欵陸續還清另文呈報都督在案一面赶將朽爛枕木擇要抽換計購換一千五百根價銀合洋二千二百餘元又元號機車年久失修於前月拆卸赴南京機器局修理現在尙未竣工一俟工竣應將修理各欵列摺報查此監書數月以來經理鐵路之大略情形也抑監書更有請者查寧省鐵路自光復後局長數易其初臨時政府及留守駐甯時每月收入甚旺卷查逐月報册有萬餘元及九千餘元不等而各前局長任意浮支虛糜公欵其枕木朽爛機車損壞因陋就簡漠然不顧仍復虧欠四千餘元監書視事後危險狀况在在堪虞値公家財政因難又復無從籌墊所幸接管未久收數頓增復將額支核減活支節省補苴收拾月有盈餘除代還前辦虧空外稍稍將枕木及機車擇尤修治總計監書到差後歷經五月代還前辦虧空洋四千餘元購換枕木洋二千餘元修理機車洋一千餘元又本路經理房租一項原係另案報銷光復後如前局長籠統列收歸入正項開支無存自監書接差後呈明都督作一種省有財產另欵存儲按季報解合計秋冬兩季共可解洋二千數百元其營業項下抵至陽曆年終仍約餘洋二三千元惟監書承各前局長濫發免票之後多至千有餘張現届年終期滿業經呈請都督核准擇尤換給將來收數似應仍可增加每月當不上七千餘元案查全路枕木共計一萬四千餘根建築以來并未大修現雖抽換一知餘根僅合全數十分之一其餘朽爛甚多若不接續修換仍恐未能持久至本路機車僅有兩部且係購買滬寧舊件歷年以來疊次送往滬寗修理惟該廠修價太昻是以此次元號機車呈明函商機器局代修藉以稍省糜費第恐元號修整二號又將損壞非俟盈餘充裕時添置器車一部不足以資輪換又本路木橋共有兩座建築以後并未培植現已由滬購到可而太六聽擬趁此時冬寒水退逐細洒拭增加油漆以期垂久又本路客車八輛亦自建築以來缺於整理滲漏不堪前已添配玻璃油漆頂篷俾蔽風雨惟表面觀瞻所繫亦須講求實因路工機車事關急要暫將此項從緩現者從新油漆每輛修費約一百餘元合計需洋一千餘元方可　事以上數端均因光復前後各前管理視差使爲傳舍存五日京兆之心以致陋簡因仍失於培養監書適承此敗壞之後若仍偷安苟且敷衍目前誠恐一經朽壞不可收拾將來再圖整治需費尤多若逐一陸續增修雖無須籌借公款而餘利所入悉付開支値此財政困難不能解欵補助亦大非官有營業之本旨也（下略） 
[浙運使整頓鹽政談]  
　　浙運使張栩人君近以浙鹽行銷四省區域遼闊端緒繁多非精密調查難得眞相茲聞擬就調查辦法數種呈報財政部略謂擬分調查地叚爲十區更列調查事項爲六表每區派二員或四員每表各列總綱及細目如煎晒產額之增减灰泥製法之各殊柴滷人工價格之高下鍋盤松擔種數之不同此屬於產地之官調查者則製滷地場灶晒板三表以賅括之然引地範圍之大小行運路途之遠近以及銷數之衰旺售價之低昻種種情形不同在在關係國課此屬於銷地之宜調查者則製銷地一表以賅括之又如各場有督率煎連之權各局有主管征收之責各所各卡有批驗製驗之專司政務之張弛全視官委之勤惰此屬於用人之宜調查者則製場局所卡一表以賅括之他若巡務關官銷之命脈緝私杜梟販之根源堵截若不從嚴私鹽必致充斥故人數必求足額巡汎必定專區營制必期完善餉額必使畫一此屬於巡緝之宜調查者則製巡務一表以賅括之云 
[綏化人請任張奎武辦匪]  
　　黑龍江省綏化府自治公所商農各界全體致國務院電云爲黑省巡防第三四路統領官馬端祿奉調入都遺差經宋都督委第五路帮統官充任惟現在胡匪充斥軍心浮動倘遽易生手設有意外之虞地方何堪設想張帮統奎武素得軍心久爲匪黨所畏各界等僉議請以帮統權領統領並要求府知事亦發電陳請以維大局而安軍心奈電懇再四而宋督終不允許然綏人請願實有萬不得已之苦衷並非爲張帮統所請託亦非堅拒第五統領實以現狀危急暫用張帮統責令趕緊剿匪俟一兩月後匪患稍平軍心漸穩再行交替則保全綏化者事猶小保全江省大局者事更大也時局阽危四方多故綏人以一統領之問題而越爼妄瀆自知罪戾所慮者綏化逼近蒙荒又去東清鐵路沿線不遠如有變故綏人之身家財產不堪問矣伏乞貴院嚴電咨行宋都督俯順與情准如所請地方幸甚大局幸甚 
吉林官銀錢號近狀 
[官號歷史]  
　　吉林原有永衡官帖局專發官帖以資行用旣而續設官錢局發行銀元紙幣當道以其性質相類議將兩局合併改爲官銀錢號此官銀錢號之由來也 
[濫發官帖]  
　　方初發官帖時銀價尙低官帖一吊實足五百文故銀元一元可値官帖兩吊及改行省度支司饒昌齡兼爲官銀錢號總辦饒本商業出身於權衡子母頗稱能手由是與巡撫商酌次第加出官帖饒又倒賣羌帖故當初入號時尙負債二十萬吊越一年則除扺負外尙餘七八十萬吊據局中人稱饒之倒賣羌帖實於哈埠買賣及吉林巿面均屬有益無損維時吉省金融尙屬充裕能以餘力協助奉省故官銀錢號之名雀噪一時未幾因鼠疫而發官帖因火災而發官帖及民軍起義又因組織保安會而發官帖至去年報告全額約有數千萬紙之多於是吉林金融界大爲淆混矣 
[營業浮濫]  
　　官銀錢號貸出資金除商家有抵外政界借欵向惟恃長官之一批及借欵不能歸還卽以營業抵償現如省垣雜貨當商凡冠以永衡二字者皆爲該號因貨欵無着而收之者而以電燈公司爲尤大該號爲電燈公司共支出錢二百十六萬吊而公司物件實祗値錢一百萬吊現每月尙虧錢萬吊商家有願接辦該公司者該號則以帳面二百萬非承認此額不允許其接辦云 
[總辦不職]  
　　該號現任總辦文祿本一翩翩貴公子毫無經驗事事均由保滬一人經手每日到號必在午後三四時以致人之攻擊之者不一而足大約不久將倒矣 
地方通信奉天 
[國會覆選]  
　　奉天第一區衆議院覆選當選人焉泮春姜毓英楊大實張嗣良曾有翼劉恩格翁恩裕候補當選人趙中鵠鹿鳴彭錫庚 
[省會名單]  
　　奉天第二區省議會覆選當選人蕭露恩齊大昌王國藩高清和李學詩陳祖培丙克莊李有忱趙仙浦程世恩李如唐陳永寳劉秉林蘇玉方高雲標王寳善 
雲南 
[省會名單]  
　　雲南省議會第一區覆選當選人董玉書李源吳貞祥李潤劉僴吳崇義楊開源張嘉祜蔡維清陳恩錫張世華黨增善桂梁模羅汝梅張爾敏楊正芳楊國柱王洛李家珍第二區當選人楊瓊李炳泰張漢文李文蔚李培林趙綜楊東甘韶袁爲棟張霖鄭仰僑李爕元董芳王汝嘉第三區當選人李思陽羅應炯顏英賢湯希禹常敏業薛亮邱樹華龍廷升第四區當選人施爲章楊寳瑛符廷銓李沛澤張灼鄧覲臣姜廷英徐增祜王清瑞楊極中張域臣第五區當選人李朝紀李伯東周子蔭王汝明黃立綱董乃麟周澤南孫愼修者紹先陳子鑑高岩張五倫王壽山楊寳先丁鶴年第六區當選人陳乃佐侯應中李瓊書第七區當選人彭聯陞何畏叚學義鄭永熙陳鑒明吳振勳魯師虞王相臣李之浩第八區當選人舒良輔牛承漢趙鶴齡趙琳李端棻木枝繁 
山東 
[除毒務盡]  
　　山東警道致鉅野縣函云風聞鉅野境內種烟甚多方慮查拔之不易昨得執事所寄結狀知已一律查拔凈盡忻慰之餘至深欽佩惟是此次辦理禁種情形與從前大不相同不特執事員有完全責任卽出結之社長鄉長等亦均有擔保之責嗣後仍當隨時派員明察暗訪如曾經出結之區仍有種烟情事田畝卽行入官户主除罰金外仍嚴懲如律令出結之社長鄉長與加結之印委各員亦均有連帶之責任法禁至爲森嚴擬請執事重加查勘逐細搜羅倘有未盡之處務期槪予肅清一面傳集鄉民切實開導此時尙在春前還可播種除茲毒物移植嘉禾桑隅之收豈曰已晚彼蚩蚩之氓經賢長官之苦口婆心斷不至終於執迷不悟也 
[兩會名單]  
　　山東第一區省議會覆選當選人侯坤一王維棠王興能張駿烈王昭慶羅文寯王寀廷徐書麟仇純吉陳銘鼎孟繼傎陳愚藺傳習蕭恩慶邵晋蕃胡康侯劉蔭岐劉蘭閣馬樂善王座清陳𤀹川邱景參國進修李西成辛葆鼎衆議院覆選當選人周慶恩劉昭一穆肇仁艾慶鏞閆與可張玉庚 
浙江 
[籌築支路]  
　　寗波鐵路近正節節進行三四月間即可通車至慈谿南門現悉山北支路亦經虞洽卿諸君偕同鐵路孫工程師馳赴山北勘量約計該工程延長三十里包工計價需洋三十萬元該處南北兩村特於日前邀集籌議公决以南北兩村各分認十五萬元聞北村已由虞君曁吳作賢君分擔招認而南村正在磋商云 
[改駛商輪]  
　　寗波向有寳華商輪行駛温州坎門海門等處永寗商輪行駛台州定海石浦象山鎭海等處海門商輪行駛鎭海象山石浦定海台州等處均各聯絡班期以便行旅近自海門商輪觸礁損壞停駛修理以致交通間斷寗台來往客貨叢積各埠商業大受影響現聞該輪中人議定暫將寳華一輪改駛温台屬之坎門海門寗屬之定海石浦象山鎭海直逹甬埠永寗一輪改駛寗屬之鎭海象山石浦定海台屬之海門坎門等處直逹甌郡如此轉移則寗台温三埠貨物仍可裝運搭客亦不至稱交通不便云 
常州 
[學務規畫]  
　　武進全縣學務前曾議定除城區外其餘三十五鄉按照選舉區域分作十區每區設高等小學校一所近由縣參事議事兩會及縣敎育行政會一再提議均以學務經費異常困難不得不於適中之地擇要辦理現擬先設數校補助之費以班級多寡計每班月貼五十元全年六百元生　學金　作校用城區擬辦者爲原有之縣立男女高等粹化女師範冠英高等　及邑廟新添一校鄉區則將奮有德澤鄉之喬蔭安尙鄉之安尙安西鄉之安西昇西鄉之三近太平鄉之振聲五校劃歸辦理然此鄉區之五校地址殊不過當且旣云經費困難而所定學欵之數反較前加多行不顧言可笑殊甚說者謂此次辦法均係學務課長謝礪恒主持不過以公中欵項做人情於屠黨保全己之飯碗耳未知確否 
[試辦鄉警]  
　　武進城南吳塘橋地方當南路往來孔道人烟稠密商巿繁盛巿井無賴因城區嚴禁烟賭莫不以該地爲逋逃蔽五方雜處盜竊頻聞該鄉鄉董蔣桂生有鑒於此以爲緝捕紏察非開辦警局不可爰於前日來城禀請程知事酌核辦理茲已准如所請飭令南北區程孟二區官選派巡長一人巡士十人即日前赴該鎭會同蔣鄉董籌商辦理妥爲布置經費由商家擔任俟試辦六個月後再行推廣云 
鎭江 
[補選尾聲]  
　　江蘇第三區省議會候補當選應得五十一人尙缺一人日昨覆選監督蔣季和君舉行决選投票者僅二十餘人翌日開票如　張如霖得十六票南通單宗璐得十票張汝霖當選已滿法定五十一人之額蔣君恐有選舉訴訟等事刻尙留鎭未行云 
[破獲假冐]  
　　無賴王德生陳惟琴勾串革兵數人專事假冐禁煙調查員到處敲詐前曾搶去小門外李姓家銀鐲一副銀洋五元又强取大閘口王姓家衣服十餘件敲詐龍姓洋三元及拖板橋下某小販家銅元四百枚被累各家均以情跡可疑報知警務總所經稽查員劉君本茂嚴密偵探昨在大街拿獲王陳二人餘黨數人則已聞風逃逸經錢警長嚴加訊問各責掌心千下游街三日以示儆戒 
雜評二 
[黃克强可無辭責矣]  
　　黃克强以權限不專而辭職用人掣肘而辭職今交通部已允將權限劃清矣用人無掣肘矣卽與外國銀行亦有自由借債權矣政權財權獨攬從此可大展其才略而一無障礙異日川粵漢路而發逹皆黃之功他人不能奪也異日川粵漢路而腐敗皆黃之責他人不任咎也黃公其愼之也哉 
[競爭監察員何爲]  
　　政黨之大弊在預存一不肖之心待他黨以爲我黨皆賢而他黨皆不肖於是而猜疑而傾軋而互相防制而意見乃愈參差順天省會之選舉派共和黨爲監察員則國民黨亦請加派派國民黨爲監察員則民主黨亦請加派監察投票人乎實監察監察員耳嗚呼 
[卾議會果已盡職耶]  
　　溺職與侵權其罪均也一方有溺職者而後一方有侵權黎都督之侵民政權因夏省長之溺民政職也今省議會因黎都督之侵權而提議彈劾然僅彈劾侵權之黎都督而置溺職之民政長於不論亦豈得謂之平乎此非記者之好爲黎都督辯也夏民政長如不溺職則黎豈肯以首創軍民分治之人而自蹈破壞軍民分治之嫌乎此固不煩言而决矣 
 
 
 

Page 7

 
 
本埠新聞 
[省長令查大同黨員互訐]  
　　江蘇省民政長應季中君昨令行上海縣吳知事及商埠巡警局長穆抒齋云准國務院陽電開奉大總統命令據大同民黨全體職員方新崙等電稱本黨專以實業進行乃近有舉黨領章水天督蘇又冐章名目請征蒙兩電章實不知見報澈查均係黨員焦桐吳再漢許自由李荃程掃濤所爲特開會取消五人黨籍今聞五人又組織國民自强社藉此勒捐難保無謬妄舉動請電蘇督嚴究等情望卽查明該社有無藉名勒捐謬妄情事妥爲核辦等因奉准此正核辦間並據大同民黨全體職員函稱竊敝黨係純粹民黨發生以來久爲各界所推許乃近閱報載章水天運動爲江督一事業經政府嚴斥復有章水天電請征蒙事出言夸誕又經中央電令行政機關查察各等因同人深爲駭異當築同志查詢僉云不知實由章水天一人所爲查章原名梁標本一無賴子目不識丁專恃姦騙婦女爲生活光復時假革命美名更名水天百計誑騙同人初不知其底蘊故被其蒙蔽本黨成立時自稱黨領故態復萌與素行不端之倪學寬狠狽爲奸並經倪揑造章之小　聳人聽聞視本黨爲私產待職員如雇僕一應出入帪項不僅浮冐甚鉅且藉黨務爲名任意敲詐吞匿者以數千計凡本黨發生事宜皆出於一人私見並不經衆議決獨斷專行毫無忌憚是以有前項狂妄荒謬之舉動出現同人等以大義所在休戚相關若不設法維持則恐以一人之　逞而牽及全體崑崗失火玉石具焚言之可畏同人等擬定於民國二年正月五號午後在總部特開維持大會將章水天罪狀明白宣布實行取消黨領資格以維黨務嗣後如章水天有不法行爲當認爲個人交涉於敝黨無與等情該黨黨員互相訐謗其中隱情莫可究詰合行一併宣佈爲此訓令各該縣知事該巡警局查照應卽隨時查察如遇有藉端招搖勒捐謬妄情事應卽嚴行查禁報候核辦 
[省令嚴禁調查員藉端招搖]  
　　上海縣吳知事昨奉江蘇應民政長訓令云案查本省厲行煙禁不啻三令五申地方官固應振刷精神嚴除積弊調查員尤宜潔身自愛奉公無私現逾禁絶之期已有旬日果仍有不法煙民私吸私種私售各情自應隨時調查確實報由該管地方官拿解司法官廳按照新刑律鴉片烟罪各條辦理若以調查爲名挾嫌誣指藉端敲索或故意賄縱假公肥私者按照新刑律第三百八十三條應與烟犯同科合亟訓令該知事迅即嚴查各調查員有無藉端招搖敲許騷擾情事以重煙禁而杜營私 
華界禁煙紀事 
[催取各機關人員禁烟切結]  
　　上海禁煙局長嚴君昨日分别函致上海行政司法各廳自治所曁各局所云案查上海境內吸煙人數業經敝局派員按户調查尙無遺漏並經分佈傳單一律責令來局領取購買戒烟藥丸執照遵限戒吸在案至各局所內公務人員旣已享有公權理無吸煙情事惟於普通人民旣行嚴厲手續則各機關辦公人士尤應盡情披露以昭公允况各局所內所有僕役工匠皆係雇傭性質流品不一自非函請貴廳局等督同所屬遞相檢察繕具証書則禁烟辦法終嫌疎漏除先由敝局人員各具切結存案外相應函請貴廳局等查照迅將貴處所有辦公員役分别向未吸食業經戒凈現在遵戒三項連同貴廳局等所繕証書一併函送敝局以備查考 
[禁烟局長自稱不吸鴉片]  
　　禁烟局長嚴君昨日又親具切結一紙呈送上海縣知事查核其切結內稱局長素不吸食鴉片如有朦蔽願依新刑律治罪並甘照月薪五十倍處罰所具切結是實云云 
[閘北警局催毀烟具]  
　　閘北巡警局龔局長昨出通告略謂照得禁烟爲地方要政疊經通告居民限期禁吸實買各在案惟各吸户存有烟具亟應一律繳送禁烟局或本局一併銷燬以清流毒本局現特設煙具銷燬處嗣後各該吸户如有煙具速即繳往銷燬以便隨時焚燬如有藏匿烟具抗不遵繳及故違禁令私吸等事一經查出除勒令繳出外定即拘解檢察廳照例嚴辦幸勿貽悞 
[研訊吸煙案犯]  
　　王君才嚴永興前因私食洋烟均奉禁煙局並商埠警局分别查獲解送地方檢察廳預審屬實起訴同級審判廳請求按律科刑昨日午後金推事等開庭審訊王君才嚴永興嚴阿五崔生莊江鏡如夏金海王阿飛等或稱一時無知誤犯或稱已遵諭戒除問官訊得王君才年逾花甲姑寬判令罰洋二十五元自本月六號至今已押二十天每天五角應扣罰金十元外應再繳洋十五元如果無力措繳收押半月嚴永興嚴阿五著各罰洋五十元已押二十天應扣罰金十元再繳洋四十元無力收押四十天又私賣燈吃之高張氏供稱小婦人本有腹疾素來吃煙烟具祇有一副現在起案之烟燈十一只煙槍四支均非氏物巡警不察誤指求鑒問官以該氏供詞狡展判令還押候調查明白再行復訊判决 
[租界之秘密賣烟者]  
　　婦人李陸氏因在甘肅路一千一百八十七號屋內秘密賣煙被捕房查悉前日派探前往搜獲煙具昨晨將氏拘解公共公堂訊供不諱奉判罰洋二十元充公烟具銷燬 
[印捕暗殺印捕頭案定罪]  
　　新閘捕房印捕副頭目台物生暗殺一案昨日復由英副按察官卜而乃君於上下午閘庭接續研訊捕房刑事檢查員侃克君偕卜總巡均到堂候示印度人以及西國士女之觀審者甚衆先由英國皇家律師威金生向堂上聲稱此案已由中西各見証供明且尸身旁側所遺繞頭布斷柄洋傘均係七十號印捕之物是爲鐵証案關暗殺公役應請照例治罪被告代表德雷斯律師復逐層辯駁良久問官以七十號印捕身帶手鎗足爲暗謀之明証惟一百八十五號印捕雖涉嫌疑毫無證據應予寬宥並將中西各見證供詞當堂宣讀畢即行退座與陪審員領袖福來君等擬議罪名旋復升座經書記員麥君宣佈判詞一百八十五號印捕准予開釋七十號印捕暗殺上級人員應處死罪絞斃著將七十號帶回捕房以待行刑 
[程都督行館紀聞]  
　　江蘇都督程雪樓君蒞滬已五誌本報茲悉都督政躬不舒昨日仍未出寓是日晉謁官紳除淮南緝私第一標標統蔡和林接見外餘若兩淮運司張弧江北護軍使參謀次長張祖褘寗垣中西醫院院長　爾度山東中興煤礦公司戴緖适社會黨江亢虎等均一律擋駕 
[海軍處查報兵艦駐滬艘數]  
　　駐滬海軍司令部藍左司令現查浦江軍艦除奉令派調駛赴各洋面駐防外現在本埠浦江停泊者爲海琛海籌二巡洋艦鏡清通濟二練船南琛登瀛洲二運船永翔永豐二淺水艦江鯤江犀策電虎威建威楚泰江亨等砲艦七艘共有十五艘現已開報海軍部查核候令派駐 
[發覺誘略人口案兩起]  
　　粵人賴秀堂與妻李氏前日帶有男女小孩十二口至虹口怡和碼頭同乘財生輪船希圖帶往廣東販賣被美捕房包探王金茂周耀庭等查見上前盤詰支吾一併帶入捕房分别拘留昨解公共公堂情究先由該探等禀明查獲情形訊據賴供向在太倉毛家巿鄉立小學堂爲敎習後在該處開設益慶煙土店男孩孟榮孟林孟皮三人均係親生子女孩王阿妹杜桂新楊阿新係養媳至另有男女小孩小虎小牛三寳四寳朱田柯毛柯等六口並非商人所帶質之小虎等各孩均供與賴相識關讞員以賴所供不實商之德裴副領事判賴與李氏分别還押各孩暫行留候查明下禮拜六復訊再核 
　　又拐匪趙黃王福廷近在清江南京拐得小孩張桂丁月二口來滬希圖帶往外洋販賣前日二人携孩經過虹口其昌路被美捕房探目石金榮查見以其形跡可疑一併帶入捕房昨解公共公堂訊明串拐屬實奉判趙王各押西牢半年兩孩留候其家屬認領 
[巡警廳定期遷署]  
　　商埠巡警廳穆廳長以近來本邑四鄉巡警逐漸推廣警務紛煩原有巡警總局地方太狹不敷辦公因商明上海縣知事吳君禀准蘇都督卽以小東門內前滬軍都督府署（即前清海防廳署）大加修葺爲巡警廳辦公之所已擇於本月廿七號遷入辦公 
[巿政廳催繳公債]  
　　上海巿政廳於陽曆去年開秋季議會時議决募集公債銀四萬兩現計此項公債已經認定而迄未繳銀者爲數尙多茲届陰曆年關需欵正急是以分别函催迅將未繳銀兩如數繳足以資應用 
[巿政廳估計沿濠房屋格價之預備]  
　　上海拆城築路一事北半城業已竣工將次繼拆南半城已經工程司潘克恭君將此項工程詳細估核已包與某工人接辦業由市政廳飭令十六舖地甲等調查沿城一帶業户房產若干每月可得租資若干現由何人租住一併查明復奪迄今時逾兩月未據復到邇因春季巿議會開會期近應須預爲交議故市政廳長昨又飭而該地甲從速查報以便傳同圖保人等前往復勘繪圖造册交請市議會公决該房屋相當之價格以便按率賠償而資進行 
[查禁軍人私入黨會]  
　　步兵第　一第二營楊營長近奉李旅長轉奉都督訓諭以水陸營兵禁止入會諄諄誥誡不啻三令五申乃近來訪有不肖之徒或在外買放票布或勸人隸入黨籍種種悖理舉動最足以迷信軍人飭即力爲妨閑以一兵心楊營長奉令後昨特分令所部各連長迅行訓諭各排長目兵務各謹守規則不得私入各項會黨未入者互相勸阻已入者速即取消所有票布會名儘可送繳營部銷燬倘或一味執迷不悟一經該察明晰搜取証據定即按律懲辦决不稍寬以肅軍紀 
[國貨維持會定期宣講]  
　　中華國貨維持會宣購部陰曆十二月二十晚七時半假二馬路老介福間壁寧波同鄉會樓上開第二十七次宣講會由會長曁實業大家等到會宣講並備有男女來賓席無論何人均可入座聽　或發表偉論熱心國貨家届時盍往聽乎 
[亂倫案之餘波徐紀生死矣]  
　　鄉民徐紀生因妻姚氏與父徐炳炳奎通姦亂倫以手槍擊斃姚氏一案經中西官訊實後判紀生禁錮西牢二年炳奎禁錮一年茲悉紀生在牢近忽患病送工部局醫院醫治無效已於前晚身死昨將屍體車送驗屍所飭探傳其家屬到所棺殮聞者莫不嘆息 
[顯係盜犯飾詞]  
　　高昌廟陸家宅鄉民陸阿寳家被盜行刧並將陸姪阿毛戳傷抛入河中因凍致死當場捕獲盜黨陸阿弟即阿全一名解送地方檢察廳訊供不認已紀前報茲悉此案經檢察廳派員一再預審阿泉堅供爲成衣匠家住高昌廟王家宅向來安分是晚因事道經該處適陸家被盜民人恐遭牽累避入荒墳旁邊竟被拘住是實檢察官據情禀准陳廳長前昨二天特命法警前去調查平日陸阿全爲人是否安分限日禀復當經該警查得該處四面並無王家宅地名詢知商民並土人　咸稱不知陸阿全其人是以該警只得回廳禀報 
[贈劵報謝]  
　　昨承清心中學及旦華小學惠贈參觀畢業式之入場劵一紙書此報謝 
城內 
[縣知事批]  
　　（穗和行主錢安伯呈批）據禀該商在南巿十六舖地方以穗和牌號開設糧食行照繁盛捐銀一百五十兩請領牙帖取具保切各結呈送前來聲明此項捐銀已於前清宣統三年繳呈田縣令收訖等情查此案上年先准商會來函以該商穗和元興永泰瑞元隆萬豐惠和朱裕堂恆順合順萬泰信昌永共計十一户請領牙帖彙繳捐銀一千五百五十兩於上年閏六月廿九日由商會轉交田令兌收未辦各商帖未領到函乞清查辦理當因檢卷無着適値省委清算員在滬清查田令交代卽將原函移請清算員併查以便與田令清算嗣准清算員移送造呈田令交代清查册已將此欵列入欠解項下叙明因光復未及核辦續准商會移催又經復請轉知各該商部帖名目取消改爲登錄稅憑証應卽查明捐章等則認定貨目指明地址分别繁盛偏僻開具的名年籍補禀核辦在案茲查僅據該商穗和永泰瑞惠和萬豐元興五户具禀尙有元隆等六户未到候催商會轉知速即補禀以憑彙核轉請江蘇民政長核示祇遵各結附永泰瑞惠和兩禀併發此批 
[地方審判廳刑庭批]  
　　（劉來發具領姪女玉仙卽小芙蓉批）此案本廳前次庭訊據小芙蓉述稱伊父劉來發已故伊於四歲卽被楊廷緒誘拐至粵價賣爲娼是劉來發其人早已物故被拐之小芙蓉係已故劉來發視女並非姪女可知今爾竟以已故劉來發之名來廳冒稱小芙蓉係爾姪女核與小芙蓉原供諸多不符顯係冐名朦領殊爲不合不准并斥 
[幸未失物]  
　　本城老北門內白衣庵西恭慶坊弄內范仁金家於前晚夜半三點餘鐘被竊賊掘洞入內偷竊旋被五區巡邏巡士吳光耀等上前拘獲復由該巡士喊起事主檢查衣物尙未缺少當將該賊帶至警區經區員盤詰供稱本月十六夜在城外太平弄同泰藥棧竊得半夏十餘斤售與小東門外卜阿金家得錢化用等語當由區員飭派偵探前往吊到贓物一併解送商埠巡警局訊辦又五區巡士吳光耀等於前晚巡邏至半夜後五句餘鐘巡至薩珠弄內楊天祥家後墻被賊掘洞正擬兜拿該賊早已驚覺由屋內狂奔出外越城而逸當卽喊起該宅主人查明幸未失物旋卽回區報告區長以楊姓住宅入冬以來未滿一月已三次被賊掘洞行竊幸由本區巡邏當場查破該宅亦宜厚其墻垣同謀善後當卽飭警前往知照 
[拆散夫妻]  
　　賴義碼頭大源花行丁桂華昨投地方檢察廳控廿一保廿九圖蟻媒任富林誘拐伊妻無蹤請求提究又滬城土地堂地方民人程松雲控住在虹橋地方之婦人周氏串同逆子程三新因伊妻分離爲由紏合流氓多人來家行兇並將住屋拆毀呈請提辦陳廳長均諭候批示辦理 
[何苦蓄妻]  
　　謝金榜控陳老九誘賣伊妾一案經第三初級廳訊供未結昨命移送地方檢察廳訊辦 
南巿 
[區員調任]  
　　浦東第九區區員孟蓀荃現經商埠巡警局長穆抒齋令與南巿第一區區員秦仲熙互相對調昨日已分别調任矣 
[究誰指使]  
　　學徒王盛寶將五元鈔票塗改十元屢向協興昌錫箔店混用被該店看破扭控第二區請究已紀昨報茲聞該徒被拘後卽自認此票由源裕參店內囑令兌換混用迨由區探帶往指提未獲仍帶回研詰始云實由法租界小東門外陸家石橋震康小錢莊執事劉桂寶交伊在巿聞混用遂命拘留候禀明巡警局長再行擬究 
[搜出眞贜]  
　　匪人魏慶雲蔡阿二等專在南巿擲包誑騙受其害者不知凡幾昨被第一區號偵探查獲帶至警區在身畔搜出大洋八元小洋三角並當票三紙某銀樓發票一紙當卽一併移解商埠巡警局請究 
閘北 
[查獲私吸]  
　　前日由三區查獲住居江裕記弄內之吳小庭私吸鴉片拘解巡警局經司法科訊明屬實判連烟具移交檢察廳按律究辦 
[扭訴賴債]  
　　周步階前日扭謝如恒至一區控稱去年十二月初有大洋五元小洋十一角寄存謝處今因需用向取不料謝圖賴不認反敢逞兇肆毆張區長訊問一過卽解送巡警局凌科長判移檢察廳究追 
公共租界 
[私用帳洋]  
　　有餘米店夥陶鏡清因私用帳洋一百十二元被店主黃子荃查悉控由捕房於昨由探毛伊文將陶拘解公堂訊係虧空判陶交保着原告另行具禀案歸晚堂訊理 
[候再查明]  
　　德商有喊洋行司帪趙樹堂因串同陳鴻昌陸忠琪私用帳洋六千一百元經該行查悉執捕將三人獲解公堂訊供四追在案昨晨由廨復訊原告西人偕証包大昌上堂訴明趙等三人舞弊分用各情請究訊之趙等供認陸續虧空求恩寬限料理王襄讞會商德領奧君判趙等還押候查明是否私用舞弊下禮拜六再行訊核 
[緝獲搶匪]  
　　匪徒錢小六因與在押之同黨沈阿福等在提藍橋附近持刀截刧鄉人顧進才等現洋衣服被逃日久前日經包探王阿巧將錢緝獲昨解公堂經中西官略詰一過判押候下禮拜二帶同沈等到案質究 
[罰錢了事]  
　　皮鞋店主崔正伊因欠安正隆貨洋不還向索反用鐵球將安頭額擊傷被控公堂訊判存洋三十元交保候安傷愈再訊在案昨奉中西官復訊明白判崔罰洋五元充公另賠原告費洋五元 
[有待人証]  
　　張阿才控李錦春抵單不贖一案昨奉公廨王襄讞會同英領翰君升座特别公堂研訊原告投訴前情訊據李供此事係由盛會轉手等語中西官會商之下判各退去候補傳人証到案再訊 
[事由減價]  
　　沈秋槎控趙永利不交承定黃包車二十輛一案昨晨亦奉王襄讞會同英領翰君復訊原告代表愛理司律師譯稱原告向趙定購黃包車合同載明每輛價銀八十兩十月十號交車因逾期不交且所用橡皮乃是馬牌係屬違背合同請將承攬註銷追還定銀三百兩等語訊據趙供承攬係原告之戚兪允蘭所繕並非不交實因原告欲每輛减價洋三十元不允所致請爲察核中西官以前經斷令貨價兩交旣不折服候傳見証兪允蘭到案質訊着各退去候示 
[被押三年]  
　　曾聖惠因被馬鼎臣控告不理火腿價銀由廨訊押在案前日晚堂由聶襄讞會同觀審之奧克副領事復訊得被告已在押三年之久原告又　奉堂訊不到判曾還押候諭檢察處於十天內傳原告到堂質訊如違准予開釋 
[限期清理]  
　　戴明生控蔣阿如不理担保借洋二百元一案前日晚堂由廨提訊蔣供係陳雲卿担保訊據陳供此欵係由興記碗店轉手等語奉判蔣陳分别交保限一月清理又馮義和因欠吳榮甫洋六十元被控逮案前日晚堂由廨提訊屬實判馮押限一月清理 
[抵單不贖]  
　　陸桂堂控李仲卿又張石臣控張仰山均抵單不贖前晚堂由廨分别傳訊以李未到諭令看保交案張仰山押候補傳朱姓到案質訊 
[失火旋熄]  
　　昨日五點半鐘新閘派克路德華里章福記畫作內忽爾起火迨捕房皮帶趕往灌救已早煙消火滅矣 
[查究起火]  
　　前晚百老滙路武昌路轉角一千二百九十五號興泰泥土號樓下忽然起火由救火會到場救熄昨經捕房派中西探查明禀復再行核奪 
[拐失小孩]  
　　奚阿二住海寗路八百八十八號昨報捕房去被匪拐失三歲子阿毛請爲查緝捕頭准之 
[互毆被拘]  
　　昨有張阿虎顧子貴宋阿慶計南成等四人在吳淞路不知何故互相肆毆被捕一併拘入捕房捕頭調候查明核辦 
法租界 
[奸賣婦人]  
　　婦人翟氏前在高錢氏家學習機器被湖北人邱坤山誘往客棧姦宿後卽串黨小蔣小陳價賣與人茲爲翟氏之胞弟翟金安訪悉報捕拘獲解廨請究翟氏與高錢氏均投案禀明前情邱亦直認不諱中西官以原被俱在華界判送城內檢察廳訊辦 
[盜用帳洋]  
　　勝家公司跑街夥葉金榮私用客職洋五百九十多元控廨訊判交保後已向原告商允將另洋九十餘元先還餘欵分期拔付嗣因該被告仍分文不交致案莫結昨又提訊葉供年內實難措置聶讞員判仍收押嚴追 
[實因酒醉]  
　　陸福生前日酒醉後趁坐廿五號電車旋與收票人楊均明口角經安南捕上前干涉不服挺撞致被拘廨訊究楊與該捕到案訴明前情陸供實是酒醉糊塗判罰洋三元充公 
[須父料理]  
　　陳養愚控王咸林不還欠洋二百三十元一案迄今挺押不保茲又提究原告遣人到案代表求追詰之王供實係無力現已託人向原告說明請伊至我原籍邀我父親來申料理求察聶君判還押候原告到案再核 
雜評三 
[敬告主持禁烟事宜者]  
　　凡百禁令之設施苟雷厲風行往往易流於騷擾蓋執行禁令者未必皆賢而不賢者每利用社會心理上之恐怖以行其奸欺而社會遂厭苦其騷擾此不獨禁烟爲然而禁煙之調查其尤顯著者也 
　　顧吾之所慮不在騷擾而在因騷擾故矯其弊者致併禁令而不敢執行因噎廢食實吾國社會之通弊故爲安靖人心計爲永保法令之實行計嚴密約束調查員實爲今日禁烟問題中之急務吾因蘇民政長之通令而有感於上海之調查員焉願主其事者亟起圖之 
專件 
[巴拿馬太平洋萬國博覽會簡明章程（章祖純譯）]  
　　巴拿馬運河將成而南北美太平洋沿岸與歐西美東交通日以便捷商務必日以旺盛而吾國適對峙東岸關係尤鉅處之得當則商業亦隨之而興一或蹉跌則彼方盡奪我脂膏精髓以去而陷於不可恢復之地位是亦識者所深憂矣美國加利福尼省之山藩巿將以一九一五年正月一日爲開始博覽會以祝運河之落成卽以爲發逹商務之引綫規模宏大誠爲空前之舉吾國宜藉爲觀感力自奮興未事之前亟應切實準備不可再蹈聖路易博覽會之覆轍搪塞了事舉凡士農工商各宜殫竭心力舉吾國之所長以披露於彼邦亦可取彼國之所長以歸餉我祖國至若農工商業各省皆有特產品足以投彼 
 
 

Page 8

 
 
所好者宜力圖振興擴充庶可稍挽進口貨之漏巵吾國前年曾在南京舉行勸業博覽會矣是博覽會之利益固已盡人知之無庸贅言而此次之博覽會爲全球所注意吾國尤宜殫力從事以全國體而𤀹利源且加省山藩巿與吾國僅隔一水片舟直渡至爲便捷　會刻已特闢場地爲吾國建造屋宇之用屈指開會日期距今僅兩載矣亟宜從速籌備以免臨時竭蹶山藩巿爲華僑之所萃處其經商者多富經驗且篤友誼鄙人留美時常喜與游吾國商民之願赴賽者彼必樂任鄉道裨益尤多惟山藩巿商家多粵人向日物品固以粵產及日本產爲大宗此次吾國赴賽者能廣採各省之所長而勿斤斤于一隅　則幸甚矣譯就博覽會新訂之簡章計是會陳列所共十有二而以三所供農家之用足徵美國之注重農業不遺餘力吾國以農立國與美相同則是會又實與我以發展農業之善機故亟登諸日報以　我國民之願以農業及工業商業赴賽者譯者識 
[第一條]  
　　第一欵本會遵照一九一二年二月二日美國大總統命令曁一九一一年二月十五日議院定案恭邀萬國及萬國人民共開此次博覽會並共祝巴拿馬運河之落成 
　　第二欸博覽會基址坐落加利福尼省山藩巿港口與陸軍營基毗連共計六百二十五英畝占金門海灣岸綫一萬五千英尺該基址經一九一二年正月十八日議院定案專作博覽會之用除該地基外得於金門公園曁林肯公園內另建屋宇並得於山藩巿建一議事廳以供本會之用 
　　第三欵本會總理有直接管轄機關部幹事部曁各項陳列所之權 
　　各項幹事部職員曁博覽會公司經理合組爲總理之機關部幹事部職員如下總幹事一人管理各國及本國赴會事宜陳列品幹事員一人稽察幹事員一人工程幹事員一人會場劃配及准許入場幹事員一人 
　　上列各項幹事員各有屬科每科各有科長管理陳列品工築及會場佈置事宜 
　　總理有臨時添派他項幹事員之權但須得監理部之認可 
[第二條]  
　　第一欵本會按物品之種類分建各項陳列所俾游客便於擇覽評獎員便於考驗各項陳列所開列於下（子）美術品陳列所（丑）敎育品陳列所（寅）社會經濟品陳列所（卯）自然美術品陳列所（辰）工藝製造品陳列所（巳）機械品陳列所（午）運輸品陳列所（未）農業品陳列所（申）牲畜品陳列所（酉）園圃品陳列所（戌）鑛產及冶鑄品陳列所（亥）太平洋沿岸開拓發逹成績陳列所 
　　第二欵上列各項陳列所由本會按照物品性質建造屋宇宏廠精美力求適合各項陳列所之用 
[第三條]  
　　第一欵幹事部各項幹事員曁所屬各分科長有頒行各該管應執行之詳細章程之權 
　　第二欵陳列品幹事員有配置管理各項陳列品之特權但總幹事有監督全權 
[第四條]  
　　第一欵區劃陳列所事宜爲本會章程之一部分 
　　第二欸本會於未開博覽會以前再行擇期登廣告三十日及備文通知外國及本國各州赴會代表及委員討論矯改區劃陳列所事宜 
[第五條]  
　　第一欵　十二歲以上之觀客入場劵每張售美洋五角自五歲至十二歲者售洋二角半五歲以下者如有人提挈則免繳入場費 
　　第二欵赴賽人員及其雇用司事均有自由出入之權利但仍稍有限制 
[第六條]  
　　第一欵陳列品所占會場區域不收租費 
　　第二欵本會基址讓給外國政府及本國各州政府建造屋宇作爲陳列所者不收租費 
　　第三欵前列各項陳列所均准每日九時開門任人觀覽日落時閉門惟美術品陳列所日落後亦可定時開門 
[第七條]  
　　第一欵凡剏製各項物品之公司舖肆或個人皆有與賽資格協助他人剏製各項物品者亦得享受相當之權利 
　　第二欵本會專爲現時產品而設凡一九零五年以　剏製之商品及歷史上之陳物皆無得獎資格 
　　第三欵赴賽物品即以產地定其所產國赴賽人員之國籍與物品無涉 
　　第四欵外國政府與會者如派有代表本會即行承認爲與會之國如由美國外部卿轉咨本會或由該國政府直接行咨本會者本會總理即認爲與會憑信 
　　第五欵與會之國如派有政府代表到會則該國赴賽人員配劃區域事宜皆該國代表辦理 
　　第六欵美國各州官員及代表雖有條議會場事件之權然本會總理仍准赴賽公司舖肆及個人參商事件凡關於美術及商品則更有參商之權利 
[第八條]  
　　第一欵凡欲割占會場基址建造屋宇或爲屋外陳列場之用者須於一九一四年六月一日以前遞呈請願書 
　　第二款凡樹木花果穀類菜蔬等農品須於未開會以前預爲佈置田園從事種植務期於會期內葱茂可觀凡長成極遲之樹木宜於一九一二年八月一日以前卽行栽植 
　　第三款凡欲於各項陳列所內定占場地作陳列物品之用者須於下列各項定期之前遞呈請願書（甲）凡鉅大機械欲於會場實地宣示用法者以一九一四年八月十五日爲限（乙）凡鉅大機械不欲於會場實地宣示用法者以一九一四年十月一日爲限（丙）凡美術物品天然物品及製造物品類序未明者以一九三四年十月一日爲限（丁）凡個人會社或公司欲於陳列所內特别占地者以一九一四年十月一日爲限 
　　第四欵請願書須用本會所頒空格紙塡寫遞呈於本會總理 
　　第五欵請願書須附以圖樣以四分之一寸爲一尺詳示陳列品佈置狀式及其大小高低須與該陳列所內部形式不相妨碍又須經陳列品幹事員及各該科科長之許可 
　　第六欵陳列品書地准許狀不得讓給他人陳列品不得於請願書中所開列者之外再有增加 
　　第七欵凡關於赴賽家之人數人格等事以及赴會請願書本會謹守秘密不告他人但本會總理得預將各項物品應有之赴賽人數資格等事刊頒通告書 
　　第八欵凡　賽家或本國各州及外國代表組織各項團體本省不能正式承認又該項團體如發生關於赴賽家利益及本會執行事件之問題本會亦不與聞 
[第九條]  
　　第一欵與本會交通文件須直寄美國山藩巿巴拿馬太平洋萬國博覽會會長 
　　第二欵各項陳列品箱件須直寄本會總理查收 
　　第三欵運寄包件　籖須向本會索取照一下所開列者塡寫（甲）陳列品應配置之陳列所（乙）陳列品應指歸之國名或美國州名及領土名（丙）赴賽者之姓名住址及其包件總數 
　　第四欵陳列品裏運之箱匣宜用螺旋釘較勝於鐵　尋常釘每項包件外須貼二標籖包件內須附置陳列品清單一紙赴賽家得任意開閉裝置所有包件但須不背本會章程 
　　第五欵陳列品如須寄交數處陳列所者須分别裝運不得合裝一箱 
　　第六欵赴賽家所有物品如陳列品建築料及他種會場應用物件之舟車水脚及一切搬運等費須由各該赴賽於發運地點付清本會不擔委任 
[第十條]  
　　第一欵如陳列品運交本會其本人或受託人延時過久不來領取者本會卽爲運往貨棧貯存本會不再擔責任一切槪由本人自理 
　　第二欵如有笨重物品須將陳列場地基改築以便安置者可與工程幹事員磋商卽於建造屋宇時妥爲改築 
　　第三欵會期未終以前不得將陳列品全部或一部分搬出 
　　第四欵會期終後赴賽家即應將各項陳列品及他項物件全行搬出以一九一六年三月十五日爲期限逾期不搬之物件本會認爲赴賽家之遺棄物有任意處理之權（未完） 
來函 
[水業同人來函]  
　　本月十九號貴報本埠閘北新聞內有死灰復燃一則閱之不勝駭異敝公所於前清光緒三十一年設立光復後遷移至南林里口在𣺣軍都督民政總長閘北巿政廳禀　在案上年三月間有陳姓與所董兪俊臣夾仇誣控朦禀𣺣都督府幸𣺣都督主持公益當即二次派員調查據調查員秉公查　確係挾嫌誣控立交巿政廳提究誣控之人其人聞風避匿上年七月間兪董病故公所力不能支當由同業集議公舉費煥庭蔡光漢爲董事自費蔡二董接手以來整頓行規力顧公益同　深爲滿意忽有梅園裏虞少棠所開之店違背章程早經公禀巿政廳批示遷讓虞姓自知不合已經約日遷移不料此處老店忽遭回祿虞姓即央人至公所請託蔡董出爲調停蔡董因悉老店仍欲復開照理拒絶并勸導早日遷讓爲是但虞姓不遂所欲懷恨在心出此誣控手叚同人等憤不能平遂即邀集全體同業開會公議當具公禀審檢廳聲明理由查究誣告在案事關公益攸碍名譽敢請登入來函一門以分皂白𣺣江水業同人公啓 
 
 
 

Page 9

 
 
   
 
 

Page 10

 
 
自由談 
游戲文章 
[酆都城自治會議决興革事宜案] [  蝶仙]  
　　查地府沿襲舊制一切設施似專爲補助陽世司法機關而設别無行政事項之可言以致日漸貧乏逾趨黑暗向來司法官俸及監獄費均由陽世輸送冥鏹以資支出近來神權喪失迷信漸除此項收入已不足恃而絡繹送入陰司之鬼如鴉片鬼俄鬼窮鬼倒運鬼冐失鬼等日見增加枉死城中幾於容不勝容司法經費抑從何出若不亟圖補救實有鬼滿之患爰擬仿照陽世興辦實利革除弊害爲圖鬼國永固之基不避鬼計多端之誚此本議案提出之理由也現經多數鬼議員表决議定辦法十條如左 
　　一地府亟應設立警察以資豫防危害保全安寗查有惡狗村諸狗向能辨察異言異服站崗守夜尤具勤能堪以派充黃泉路上警察之用庶免另籌餉給設所敎練之類其警署長及分署長警官長警等即以該狗之大小量予任用所需服裝得取剥衣亭剥存衣服充用 
　　二黃泉路上應設火車直逹陰陽界以利交通查有火廊柱堪以改作烟囱汽管之用轉輪王殿下舊存輪軸堪以改作車輪卽就六道輪廻敷設軌道庶省工料而期速成鐵路總理公推第十殿所屬推輪小鬼充任 
　　三血污池腥穢狼藉有碍衛生應將油鍋地獄所存鍋內熟油送付鐵路總理以備髹繕車輛正用騰出空鍋卽將血污池所有血液運入鍋內熬煉發往陽世充作自來血補劑出售收入資金則歸地府公用池內旣經乾涸得取石壓地獄所存石塊塡築馬路並將奈河橋一律塡改車路以便通行 
　　四地府所有陰兵類多缺額並屬鬼頭鬼腦專工鬼渾殊不足以保衛地方查陽世有民團之設用意至善地府亟應仿設鬼團以資守望查有大頭鬼堪充鬼團局長應卽招募小鬼成立鬼團需用軍械得就刀山劍樹取用以望鄉臺爲斥堠之處俾便眺遠而資防守 
　　五地獄所有刀鋸磨碓向來專備處置刑事鬼犯之用似此嚴刑酷律殊非黑暗世界所應有亟應保持鬼道主義化無用爲有用悉數查明器械存數籌設鋸板公司及麫紛廠打米廠等以資振興工業庶將來編造統計亦足以增鬼國之光榮其獄內所存肉片肉醬肉粉等粉一律發賑餓鬼地獄并令油鍋獄卒往爲治庖將鋼叉獄所有鋼叉分給應用以供大餐該餓鬼等卽飭補充陰兵 
　　六枉死城所有鬼犯准照陽世現行刑律分别折贖收入鏹銀即充各工廠基本金所有贖釋鬼犯查照陽世提法司所定保護院章程第一條辦法防於社會上有危害之虞一律収入各工廠習藝以三年爲滿如至期滿認爲性質未改者仍得依據保護院章程第九條規定轉展延長之至於死而爲聻而後止其城內鬼犯旣經贖釋凈盡即得拆毀城垣以所有磚石用兢賣法賣却買入鐵路股票作爲鬼地方公產 
　　七地府應設學堂以資造就鬼材惟聘用敎員需費不資查有石壓地獄誤人子弟之塾師堪以取締勒令熟讀新敎科書及法律經濟辭典等書派作高中小學及法政敎員應給薪水在冥洋不敷周轉時得仿陽世官俸搭放公債票例以僧道諷唸不足之經佛等劵搭放至鬼國萬萬年償完兌現 
　　八孽鏡臺功用查與愛克司透物鏡相類堪於該處設立醫院其醫生即派催命鬼充之看護婦即派孟婆莊孟婆充之應用手術時得調遣穿腸剖肚獄卒施行解剖以資熟手 
　　九拔舌地獄制度不良適足以造成無數空口狂言之妄誕鬼本應革廢惟查陽世金華地方所產醃臘猪舌每十數條値洋一元處州地方晏客尤推尊品價値倍之當此地方公欵支絀自應仍舊設立拔存鬼舌按月出運該處銷售所有拔去舌根之鬼除擇尤另備任用外餘均發往陽世充作議院議員俾免無端饒舌以致空談誤國其剥皮地獄所有剥存皮張亦卽發往上海温州等處銷售其曾經剥去皮張之鬼發往陽世充任官吏俾知切膚之痛不致剥削人民脂膏各貨出運由鬼門關驗明報數備查一律免稅放行 
　　十地府應設公報一種以通消息並作言論機關設立地點以陰陽界爲宜訪事員即派活無常死無常充任排字人以摸壁鬼充之庶幾手勢純熟另於拔舌地獄選其舌根拔盡能說空話之促狹鬼聘爲記者其報章體例則不拘一格應任記者自由但創設之始尤非確有經鍊者不辦查陽世華報設立最早者爲申報現附自由談體例尤合本報宗旨擬聘該記者前來令入拔舌地獄拔去鈍根俾任斯席以資熟手 
試硯齋隨筆[  率]  
　　忠王李秀成翼王石逹開雄毅有爲不可一世均太平天國朝傑出人才也當專制毒燄彌綸之日金田崛起奮臂一呼景從者幾十餘行省抑亦豪矣所可惜者伐燕之師未皇　　諸將驕橫內訌劇烈而洪氏又信任楊韋歌舞江南不爲犂庭掃穴之謀遽作幕燕釜魚之計未免與創義初指大相刺謬遂使垂成鴻業終敗於二三小人之手中原華胄沈淪者又閱數十年豈不悲哉二公皆深通文翰有儒將風後知時事日非計無復之一托之詩歌文辭聯自排遣特當時禁網嚴密流傳絶少清季世稍稍發見於李得一律於石得五律雖俯仰身世多感慨淋漓之作然語絶雄壯究不失杰士本色亟錄之當於天下後世共寶貴也至其人其事他日自有史評不復贅李詩云鼙鼓軒軒動未休關心楚尾與吳頭豈知劍氣升騰後又是胡塵擾攘秋萬里江山多築壘百年身世獨登樓匹夫自有興亡責肯把功名付水流石詩云曾摘芹香入泮宮更攀桂蕊趁秋風少年落拓雲中鶴陳迹飄零雪裏鴻聲價敢云空冀北文章今已徧江東儒林異代應知我祗合名山一卷終不策天人在廟堂生慚名位掩文章清時將相無傳例末造乾坤有主張况復仕途多幻境幾多苦海少歡場何如著作千秋業宇宙長留一瓣香揚鞭慷慨蒞中原不爲仇讐不爲恩祗覺蒼天方憒憒莫憑赤手拯元元三年攬轡悲羸馬萬衆梯山似病猿我志未酬人亦瘁東南到處有啼痕若個將才同衛霍幾人佐命等蕭曹男兒欲畫麒麟閣早夜當嫻豹虎韜滿眼河山增歷數到頭功業屬英豪每看一代風雲起濟濟從龍畢竟高大帝動華多頌美皇王家世盡鴻濛賈人居貨移神鼎亭長還鄉唱大風起自布衣方見異遇非天子不爲隆醴泉芝艸無根脈劉裕當年田舍翁 
劇談[  玄郎]  
[紀鏡花園之客串]  
　　鏡花園爲寧紹班其唱工戲另成一調派似近於廣東調其打工戲務以丢包見長如辰州會一劇去王榮者竟以一人而丢至數十人者予以性所不近久不涉足其間前晚有振聲集之客串應友人之招始往聽焉入座則洪羊洞已過而涙雲之梅龍鎭方出場嗓子欠清潤而身叚檯步輕倩靈軟殊勝於萬盞燈周蕙芳輩無能之空城計（那馬謖失街亭令人可恨）一段搖板開場聲調平平（把街道掃凈）之凈字聲太低暗不愜人意（就在此琴）之此字用齒音工夫尙好慢慢西皮一叚（散淡的人）之人字咬得準頓得足抑揚盡致唱得最好（周室大振）之振字能提高其音亦好餘俱平庸二六一叚微嫌太快氣勢遂不免見竭惟做工尙從容可觀盜御馬一笙去竇耳墩聲容檯步楚楚可觀去天霸者工架頗着動惜做法太鹵莽毛草時有脫節失規之處座客太不滿意羣呌倒好然自剪辮以來伶界中亦時有脫帽之病不知原諒似太苛矣串黃金台者年尙幼稚體態窘極唱三句後座客大擲其茶盞茶壺遂草草收場如擲於盜御馬時去天霸者又可借演一齣惡虎村矣 
小說 
[政治小說鐵血男兒（四十四）] [  常覺獨鶴]  
　　時一僕衣制服持酒罇入梅啟橡木橱出銀爵三上嵌金製萊司徽章式甚古雅其一尤巨梅以之置烏前尼曰此皆先王羅逹所賜僕家世代相傳奉爲至寳殿下前置一爵尤極珍重先人名爲王杯非貴胃未許就飲也語已酌酒王杯中烏正吻燥欲裂即滿引一觥尼與白俟其飲畢亦各舉觴尼莊容曰殿下不嘗故鄉風味久矣此爲歸國後第一次飲酒不可無頌詞僕謹祝西奧司自今以始國利民福主聖臣良言旣乃飲 
　　烏廻首見梅立案側即舉杯謂梅曰姑娘勞矣盍飲一觥梅正色曰敬謝殿下厚意妾自有杯在不敢就王杯飲也烏故作諧語曰吾西奧司素崇迷信僕亦未能免俗姑娘如堅不肯就王杯飲則是僕返國伊始初次出言卽難如願實非佳兆必令僕此後發號施令不能指揮如意矣尙祈勉從僕願幸勿再事過却梅未應烏遽以王杯授之梅紅暈於頰却步疾顧其兄尼乃愼重爲烏曰求殿下見諒梅妹非敢重違尊意實以此中别有故也吾國舊俗男女不共飲於王杯中得共飲者惟兄弟姊妹及尼語至此囁嚅不能出口烏必欲盡其詞尼不獲已乃續言曰如非兄弟姊妹必爲夫婦始可共飲烏聞言大驚異蓋出亡日久此說實未之前聞也梅時粉頰低垂含羞不語 
　　烏年少剛愎最不喜人拘牽舊習阻其豪興因仍謂尼曰君所言皆齊東野人語無足徵信吾輩英雄本色宜從脫略令妹總須力矯俗態破例一飲勿拘拘然令人不耐言時手執王杯目　　視梅迫其飲梅無奈何乃接杯近脣際低聲曰妾謹如殿下命盡此一杯衆皆默然尼起立案前叉手於胸狀至不豫白注視梅置杯不復飲烏斯時頗悔孟浪蓋把酒勸人亦酬酢恒事初不虞遂以此故令舉座不樂也正躊躇間僕人入白曰遵命備馬已整轡久矣尼聞之即謂烏曰事已刻不容緩民情旣洽當急往一定軍心也烏頷首曰君言誠是其速偕行（二） 
[奇情小說畫師] [  瘦蝶]  
　　畫師陳某浙人也馳譽丹青尤長傳神其淵源出陳春泉春泉蓋寫生妙手陳遂盡得其秘一時譽之者比之陳良之徒陳相焉 
　　先是有陳姓婦早寡而無子每囑鄰嫗物色螟蛉居無何而嫗挈陳來時才八九齡一表非俗婦大喜遂撫爲已子陳婦家資頗裕飲食供給不减富家陳常喜獨居一室母爲特僱僕婦維持調護之且爲延師課讀宛然母子也 
　　旣而家漸落陳年已十四丰神秀逸娟娟如好女子見者輒驚其豓惟不喜讀書暇則握筆臨鏡自繪其貌積年餘頗得神似母見其不類書種因謂之曰爾旣樂此盍從事焉但須名師傳授方中繩墨若此東塗西抹亦何益哉於是乃委贄春泉陳性本慧致力復專數年後神明變化無妙不臻而陳某之名大噪矣 
　　稍長毋爲擇配陳婉辭以謝母以似續故再四諭之不從母怒乃徐曰母誠見逼兒當依命但須聽兒自擇否則惟有赴東海死耳母懼拂兒意頷之意謂此舉不知何年也越數月陳告母兒已得婦數日內即當成禮母以時日侷促不許陳投母懹作兒啼狀母無如何卽爲草草完娶七月卽生一女人並不爲異也旋設裝裱舖於肆中生涯亦頗盛 
　　初同業有金姓者少年秀美丰采殊絶陳因與友善晝同行夜同寢敬愛如夫婦時有餘桃斷袖之疑凡金有所饋遺陳受之從無李報陳偶被竊衣飾三百餘金金爲徧訪質庫廉得其物而歸諸陳由是金陳之交愈密 
　　一日陳獨坐悄然凝思若有不樂金忽來相引登樓喁喁私語適店友亦登樓取物甫及門開陳小語曰一妻一妾亦尋常事君但往謀勿以我爲念旋聞陳作怨恨聲金作慰藉聲友初不解竟入取物則陳猶涙涔涔濕衣袂也金將去陳更以别事囑之約以晚飯重聚金唯唯出門去 
　　迨薄暮金來知陳悄居樓上逕登樓視門已閉叩之不應急呼店友相助破扉入見陳自縊於牀頭氣已絶矣金駭極抱屍痛哭家人環集陳母亦至遂共含涙視殮殯禮豐備擬於巨室有某甲當爲陳沐浴更衣時賓朋滿座甲甫卸陳上下衣忽驚走大呼奇事奇事羣詢其故甲惟攢眉搖首咄咄稱怪爭視其屍乃女郎身也方陳之死也金泣謂陳母也請勿悲是吾之罪雖然玉樹旣摧我復何情而不相從於地下乎至是金逸去羣疑大釋店友又述所聞語始知爲金二色故陳憤而自殞也母亦恍然於所生之女非已孫然憶平時愛養悲悼不自勝心念金非人憤欲與訟陰使人偵之則金亦自經矣事遂寢後母於金家得陳小像爲裱而懸之即陳手筆云 
 
 
 

Page 11

 
 
   
 
 

Page 12

 
 
   
 
