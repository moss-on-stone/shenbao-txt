# 1909 - 43 - 4912945

 

Page 1

 
 
   
 
 

Page 2

 
 
上諭 
[監國攝政王鈐章正月二十八日奉]  
　　上諭貝勒載洵等奏崇陵工程請擇吉動土等語著欽天監於本年二月十五日以前選擇動土吉期具奏欽此 
　　上諭四川巡警道員缺着高增爵補授欽此軍機大臣署名奕劻世績張之洞鹿傳霖那桐 
　　宮門抄二十八日召見軍機洵貝勒倫貝子澤公鹿中堂論說 
[恭讀二十七日上諭]  
　　攝政王監國以後。對於籌備立憲各事。已不啻三令五申矣。而又恐内外臣　。不能依限辦理。且蹈秩序混亂之弊。乃復於昨日連下諭旨。諄諄勸勉。以辦理諮議局選舉。及籌辦各州縣地方自治設立自治。研究所。責成各省督撫將軍都統。以查催辦事稽延。并考核駁正其參差不齊者。責成憲政編查館。以修改删併新刑律草案。責成修訂法律大臣與法部。復經宣示修訂宗旨。殷然以維持綱常禮敎之大防。成責該大臣等。權限分明。用意周摯。昌誠我國人民所宜仰體者也。然竊觀去年以來。内外臣工對於此等要事。尙未有切實辦理認眞籌備之証據表現於當世。夫諮議局爲將來國會之基礎。地方自治又爲立憲之根本。本有相輔而行至爲密切之關係。而修訂刑律。尤與各種籌備息息相通。事體何等重大。乃觀近日理辦此事之成效。其彰彰可得而見者。果何如乎試略舉之。 
　　諮議局初選舉之期已届。試問各省能如期籌辦否。除江浙直三四省辦理眞切。粗有端緒。外其餘各省。大都因循迂緩。觀望又觀望。展期又展期。甚至調查選舉。有甫議設立事務所者。有甫議訂立調查規則者。有甫議選派調查員者。而其他敷衍塞責。不問資格之合否。胡亂入册者。且勿論矣。初選如此延擱。則將來複選如何赶辦得及。一省不能如期辦理。已足牽害大局。况有多數省分之遲誤。則將何以赴九月初一成立之期耶。各州縣對於此等欽限之事。猶敢視爲具文者無他。徒以上官之督促不 
 
 
 

Page 3

 
 
嚴耳。今日各省辦理諮議局之現狀如此。而猶欲託辭於民智未開風氣蔽塞。以自掩飾其辦事延緩之面目者恐朝廷亦所不信也。此即各督撫等不能遵守定章依限辦理之明證也。 
　　各省辦理地方自治。亦以蘇直等省發起最早。型模略具。其他則絕無成績之可紀。然前此之所以遲遲者。猶曰章程未發布。將有待耳。今地方自治章程已發布矣。而仍漠然不顧者何也。夫諮議局章頒行之初。各省尙。有一鬨之氣象。去臘自治章程之發布。則似絕未有人注意。至今已將匝月而地方之官紳。仍絕無所聞。其冷淡之現象。至爲可怪。大吏亦不聞有。督責之者。此又各督撫等不能督率所屬切實辦理之明證也。 
憲政編查館。爲籌辦憲政統匯之區。新法令之編訂。發縱指示之機關。均出於此。諮議局及地方自治之查催。與夫考核駁正。固其專責。然近來各省辦理此事之延滯。憲政館並未見有肯切眞摰之文告以詰責之。孰爲最緩。孰爲次緩。各省成績之何若。亦未調查而督催之。至其所謂考核駁正者。則更未易言矣。憲政館自訂之諮議局章。旣未能周密而明晰。及各省有疑義發電詢問。則又不能解釋明白。甚有自相矛盾者焉。愈詢問而愈支離。愈駁正而愈愆謬。然則如憲政館者。此後如不愼選司員。虚心稽攷恐將來被駁之不暇奚暇糾正人之缺點耶館大臣類多明白事理必不自護館員之短。而致負朝廷之委任也。 
　　修訂法律大臣奏訂之刑律總則分則草案。早於光緒三十三年九月。間咨送。各省籤註。限六個月咨覆迄今已將年半。而依限籤覆者尙屬寥寥。各省漠視之咎。固不能辭。然逾限至如此之久。而法律大臣與法部堂官。並不及早催覆。至今日而始行文咨催。可見其對於此事。亦未十分注重夫修訂新刑律。爲該大臣等之專責。從前草草編訂。率爾進呈。致被各省指駁苟熱心　事者際此時間似應急自研究早爲斟酌且必亟欲自知其偏倚缺略之處。則咨催各省籤覆。自在意中。今乃延宕若是。則其平日並不措意於此。已可槪見。此又法律大臣等不能認眞籌備之明證也。 
嗚呼。攝政王注意憲政之籌備。可謂至矣。繼嗣今有責任之各省督撫將軍都統。有責任之憲政編查館。有責任之修律大臣法部尙書。當不能再卸其責任矣。憲政庶有望乎。 
專電 
[電一（）北京]  
　　修律大臣沈家本以刑律甚繁限期過迫甚屬爲難擬請調駐美使臣伍廷芳回京辦理 
[電二（北京）]  
　　昨日（廿七）修改刑律注重綱常之旨係出張相意 
[電三（北京）]  
　　鹿相於二十六日退值後因陵工事出京翌日傍晚即回 
[電四（北京）]  
　　攝政王諭署郵尙李殿林等甄别部員務嚴用欵尤宜核減迅速遵辦 
[電五（北京）]  
　　憲政館通電各省初選複選期雖通融展緩諮議局成立期不得延誤 
 [L緊要新聞 
[萬國禁烟大會紀事十]  
　　萬國禁烟會各專員於日昨上午十點三十分鐘續開第八次大會茲將是日所議各事臚列於下先由會長將舉定研究萬國鴉片貿易條約各員之銜名當衆宣布次由坎拿大專員金氏呈遞坎拿大鴉片問題之報告繼將中國之報告提出討論惟並無指駁之言復由管理入稅部委員康里永陳述所擬調查該務之辦法並請將各統計表彚成總表其法以表内所列各國圜幣悉照英國幣制合算其面積重量等事均按密達衡量制核計所呈各表應自一千九百零三年起至一千九百零七年止旋有專員起言各國稅務結算之期叅差不一不如按西歷逐年列表爲便次由中國專員唐國安君提議請舉專員調查戒烟各方俾擇定斷烟最效之方法毋使仍用烟膏或同類之物即由會中討論片時並未議决擬待下會績議後由日本及美國專員互將波斯印度兩處報告先後質問多欵其答詞須俟下次集議時呈會議至正午十二時乃由會長　言散會展期於今日上午十點三十分鐘續議 
[資政院將設提調之原因北京]  
　　攝政王對於憲政各事異常認眞日昨論詢慶邸將應行籌備之事飭憲政館各員赶速籌 
 
 

Page 4

 
 
辦資政院章程亦經面催孫相二次十六日孫相召見時問陳璧參案數語後即諭詢資政院辦法飭將章程迅速妥擬並將草稿先行呈覽故孫相退朝後即與倫貝子等面商擬即添設提調二員以資承轉而便督率聞惲毓鼎可望此差 
[陵工大臣帶員查勘陵工北京]  
　　皇太后對於崇陵工事異常注意攝政王亦極細心凡遇陵工大臣章奏莫不面請懿旨十九日因事請懿旨奉諭著傳諭洵貝勒等陵工總期堅固不可稍有草率仍限三年竣工以便早日奉安聞各陵工大臣以此項工程木料異常難覓至速非四年不能完工已飭各監督諸事務求妥速現隨員及監脩各員已經派定定於本月二十五日由倫貝子澤公帶員親往履勘再行繪圖呈覽即日開工 
[憲政館咨明調查不待表式北京]  
　　憲政編查館咨各省文云光緒三十四年十二月初三日准東三省總督咨開省城設立調查局開辦情形前經咨明在案現據司道及府廳州縣各衙門呈報統計處均已次第成立惟未奉到頒發表式所有調查各事無從塡報咨請速將表式頒發等因查本館奏定各省調查局辦事章程第十條凡調查同調查所得之件應按類編訂呈由本省督撫咨送本館第十二條統計事項按照本館所定表式飭各衙門添設統計處分别列表彚送調查局各等語是調查事件與統計事件應分兩項辦理統計所辦事宜應候本館頒定表式而調查所得事件本兼法制統計兩項在内應即隨時按類編訂咨送本館不必盡待表式且統計事件亦須以調查事實爲先現准各部先後送至表册均係照此辦理除督飭館員先將核定統計表式尅日奏請頒行外誠恐各省調查局調查事件或有停待稽延合即通咨照辦以符原章而免誤會除咨覆外相應咨明貴督撫查照辦理可也 
[誠都統查辦口外蒙漢著匪近狀北京]  
　　張家口外地方遼闊當四塞之衝東接遼𤍽西連歸綏袤延數千里蒙漢雜居盜賊麕集躍馬縱橫四出剽掠甚或盤踞深谷召集亡命或支搭帳篷攔路截擊且有冒充官軍狡謀百出平時莫辨良莠事發動係巨案曾由察哈爾都統誠勳派妥員酌帶馬步各隊購線置諜四面查拿該匪黨且拒且逃經官兵追至界連山西之魁騰越墚大山之下先後擒獲歷次夥刦拒捕傷人之要犯趙佐李錫海董先𡷫趙　德王𡷫李恩等二十餘名並獲住行刦洞闊爾呼圖克圖財物之魁騰墚匪首韓登成一名曁賊魯普桑巴雅爾蟒鼐等多名搜出贓物起獲槍械押解來口餘匪聞風遠颺或竄入山内當將已獲各匪發司嚴鞫訊取確供照章正法其未獲贓犯現已檄飭興和廳勒限追緝聞此種零星賊股出没無定而老巢則在魁騰墚魁騰者譯言冷也該墚當察哈爾右翼毗連晋邊周圍三百餘里西抵陶林四五十里南抵豐鎭六七十里東距正紅旗北距鑲藍旗各百餘里山勢嵸巃層巒迵抱巉巖陡壑形殊險惡有一夫當關萬夫莫開之勢崖洞數十皆可容匪墚頂建土房十餘間如建瓴然墚内大小諾爾百有八處諾爾者譯言水泊也賊就其處闢荒爲蔬圃行旅經此則出而刦奪飽輒匿去故人無知者又中分爲二曰東墚即韓登成等負嵎之地曰西墚乃羣賊所聚多則千餘少亦數百更時與圍塲一帶土匪暗相結納其中著名蒙漢匪目多名誠都統以此種匪徒大致皆窮民無告流而爲匪不忍不敎而誅擬將右翼開墾地畝給領耕種俾各安生一面設法撫馭籌欵練兵以備巡緝誠都統刻已將以上辦法奏准照辦矣 
[新疆編練陸軍情形北京]  
　　新疆巡撫　魁具奏云准陸軍部咨行奏定全國陸幂應編鎭數章程内開自奉旨之日起新疆應限三年編足一鎭當經奴才飭令督練公所参議官兼兵備處總辦布政使王樹柟等按限次第籌辦在案茲據詳稱新省前因餉力奇絀就原有續備等營改編步隊三營馬隊二營砲隊一營暫名陸軍減成協曾奏咨有案去冬遵飭設法騰挪籌備餉項添募壯丁編工程隊一隊於前年十一月成軍續編馬隊一營於上年三月成軍分别揀派員弁管統並增設馬隊標統一員俾專責成馬隊營制餉章悉如其舊工程隊亦參照定章辦理等情奴才逐加查騐此項添募馬隊工程隊均係招自關内亦屬一律精壯現計砲隊尙虚第二第三兩營容俟籌有的欵即當按限陸續添足以符定章正月十六日奉旨陸軍部知道 
[厦門戲園閙事三誌]  
　　巡警與戲園衝突一案昨松督電委汀漳龍道何碧鎏觀察查辦已於二十日晚到厦假寓崎頭官葉紳公館園主瑪咁保之長子某已於前日携帶鉅資乘輪北上聞此行係欲進京運動班公使向外務部交涉瑪本兼理本埠招商分局自此案出現後各界大發公憤己聨禀大部請其撤退二十一日午後本埠紳商學界共百餘人先後至巡警總局會議并面謁道憲備訴該園主種種横暴情珙力求官長出力交涉以紓公憤同時又公擬對待八法由衆簽名認可者五十餘人至上燈時始各散去 
 
 

Page 5

 
 
昨日巡警西局陳巡官發出告示云照得中外通商以來我國家親仁善鄰講信修睦凡屬與國咸篤邦交去冬十月二十一日兩宮先後升遐中外臣民同深弔唁而日本皇帝及駐京各國欽使照會我政府均云素服二十七日百日内亦不作樂不宴會足徵各友邦君臣上下一體弔唁國恤敦篤邦交之至意不料厦門瑞記洋行籍商瑪咁保顯背約章藐玩國法獨於我國喪百日期内在寮仔後開設天仙茶園演戲本巡官身任巡警勢難緘默該戲未演之前早經勸阻旣演之後又經諭止迨至該戲園始終抗違面禀督辦憲核奪經奉憲諭亦祗以和平手叚辦理迭經出示禁止華人往觀此不欲與該戲園起因難之交涉俾自歛迹而全體面迨至本月十二夜不知嗎咁保於戲園内暗佈何等詭計戲未終局繼以痞棍數十人鬥很毆打本巡官以中外條約載明無論何國洋商洋行凡居中國境土之内均應優加保護故一聞警信卽帶巡士十餘人馳往該園彈壓不料巡士甫近園門該園不問皂白竟敢由樓上屋頂開鎗轟擊甚至閉門擄捉巡士私行吊打種種野蠻無法無天情同叛逆而園外之巡士受傷者不可枚舉至十四日始由法領事兼代日斯領事將擄去巡士押放業已僅存一息矣一切情形當經督辦憲電禀京部省督憲照約辦理在案曲直是非自有公斷詎該園主意仍不滿十六日復有糾衆毁局之舉本巡官早有所聞預爲防備不致遭其毒手下午五點二十分鐘時瑪咁保次子黃雷士身帶六響洋砲行至水仙宮街左近一見巡士即欲開鎗向擊幸天奪其魄當經街民相助奪下洋砲始得就獲西局不至糜爛本巡官立即連人並鎗槪送　督辦憲照約轉交法領事兼代日斯領事領回懲辦近聞該園主銜恨刺骨居心報仇仍擬乘機糾衆毁局地方人心大爲搖動合亟示諭爲此示仰諸色人等知悉爾等務須各安生業勿爲謠言所惑該園主不過　聲恫嚇而已 
京師近事 
　　都察院張堂憲英麟陳名侃伊克坦兩副憲於本月二十日到部是日爲開印後第一堂期故各道御史亦全行到署經張陳各堂宣言謂該院各御史嗣後凡有條陳事件宜當詳愼期於補助政體至於叅奏之摺尤貴確實愼勿率行入奏云 
　　孫中堂以内閣中書殷楫臣帮同查辦陳璧參案頗極得力刻議奏保該中書爲實錄館提調不日入奏請旨 
　　日前郵傳部咨覆農工商部文略謂前准部咨以京師商務總會懇將電報局捐助之欵改爲津貼等情現在電報改歸部辦從前捐助各欵自應一律停止惟本部所辦四政均有商業性質京師商會又爲各商業領袖自應變通辦理所有從前捐欵每年京平足銀五百兩應即改爲津貼由電政局照數頒發 
　　恭造監國攝政王輿服執事曾於年前諭催今年正月初六日又諭催内務府大臣令於十五日前一律造齊至今仍未呈交刻因二月初八日爲祀社稷壇之期攝政王親詣恭代故擬定限於二十六日前一律呈進 
　　度支部查得軍餉司京旗科書手傅某舞弊澤貝子大怒當將該書手斥革不得逗留部中 
　　内閣因三月十二日德宗皇帝梓宮奉移梁格莊行宮暫安理應派員恭送刻己派出内閣大學士學部尙書榮慶内閣學士兼侍郎銜毓隆楊佩章李聨芳等届時恭送已由内閣知會各員矣 
　　出使德國大臣廕昌本定於二十日出京茲聞廕欽使以尙有餘事未了故又緩期起程 
　　王主政慕陶去歲由比國回京昨蒙肅邸調入民政部在参議上行走　　駐日胡欽使日前咨報外部云湖北學生入日本帝國鐵路學堂肄業原定以四十名爲足額茲查先後入學者以此次張良材等五名連前合計已有二十五名已將張良材等五名咨鄂督請轉行提學使查　備案　　已故雲南銅礦督辦大臣唐炯於十九日係週年祭日張相國與唐舊交故於昨日設祭於賢良寺内爲之開弔追悼 
　　陸軍部鐵尙書前派良弼赴奉天考查編練陸軍情形是否與部定新章相合聞刻己啟程抵奉矣 
　　直督楊蓮帥昨將鈔關委員裁撤八名天津工巡局委員裁撤四名洋務局裁撤道員八名委員十四名保工局全行裁撤保護赴南菲洲之華工事宜歸併洋務局辦理其他督署内之佐雜人員裁减甚多業已電知軍機處將裁撤大略及隨時酌改情形請爲代奏 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[西報譯要]  
[日人反對新法鐵路之評論]  
　　文匯報載倫敦泰晤士報北京通信員電論新法鐵路事宜茲將原文節譯如下中國每逢新年政界皆停辦公務故中日滿洲交涉之六問題因此停議而六事之中尤以間島及新法鐵路兩事爲最關重要聞日使伊集院君對於此事不允顧全中國之權利夫反對中國擴張鐵路以入滿洲蒙古自有之土地關係至巨查日本所拒中國築路之區其幅壤大於腦威其膏腴等於坎拿大且其間名城對峙多有大於奎北克者（坎拿大之名城）承造新法鐵路者爲英人之公司係在一千九百零七年十一月八號簽定合同日人藉口此路將損日本南滿洲鐵路之利益起而反對英政府初則助主此說繼則委派商務委員何西君親赴該區查勘以視日人所持之說是否正當而該員之報告遲至今日未見宣布於此足見日人爭辯之難恃矣舍此而外尙有一證可以駁日本之要求者則爲滿洲海關稅務司某英人上年十二月十八號所編之報告有云若於新民屯法庫門之間築造鐵路而謂有礙日本南滿洲鐵路之利益者眞讆言也該稅司詳復察情實而下斷語日撲資茅之會日人固自認如中國異日有所經營可以發達滿洲商工兩業者日人必不出阻今乃拒築該路實自食其莊重之約言矣此事爭端一時難以調停近且有日人謀築粤漢鐵路之交涉蓋日人藉口於一千九百零五年九月九號兩湖總督與漢口英國總領事訂立合同時曾允將來兩湖鐵路如在英國募債築造准用日本工程司一半設日本果在滿洲及長城以外壟斷鐵路之利益及在已允開放門戶之區反對英人鐵路之經營誠無理之甚矣 
[唐紹怡行蹤近聞]  
　　文匯報載二十八日倫敦電云中國專使大臣唐紹怡業已首途前赴法京巴黎 
小說 
[官場小說衣冠影（三十八）]  
　　第十一回請王命中丞除盜送人頭太守驚魂 
王亞銀手中拿著這個電報。沈吟了一回道。論起來呢。我這個没本錢的行業。也實在有些做得不耐煩了。白撫台要招我去投降。倒也没有什麽。但是我的案子。犯得多了。萬一他有心騙我。把我哄了出去。却反轉臉來那時又該怎麽樣呢。這班紳士聽了。大家都說道。這個不要緊。我們大家都可以保得。白中丞一定不至於有什麽變卦的。况且我們十一個人。都情願住在這裡算做押頭你去見了白中丞没有什麽變故好好的回來再放我們出去就是了。王亞銀聽了一口答應道。旣然如此。我就把你們留在這裡。等我去見了白中丞回來。再放你們。如若白中丞那裡有了什麽變卦出來。那可對不起你們。小心自已的腦袋。衆紳士聽他肯去。大喜道。這個自然。我們要不是千眞萬眞的。那裡肯把十一個人都押在這裡難道我們不是性命麽王亞銀聽了覺得有理便定了主意一準出去投降。把十一位柳州府紳士。留在山上。招呼手下的人。好好的欵待自已只帶了兩個從人。竟到潯州府來先見了李太守。李太守大喜。便派了一個千總。一個巡檢。帶著詳文。一路同著王亞銀逕投桂林省城來。看官。你道王亞銀一個積年盜首。如何三言兩語。就肯輕輕易易的投降起來。原來王亞銀本來原是個　仔出身。做了十幾年盜首。著實有了幾百萬銀子。做强盜的人。無論怎樣的神通廣大。總有些提心弔胆的。怕著官兵來拿他。憑你再是快活些兒。心上却總是一天也不得安穩。更兼以前没有錢的時候。是橫來䜿去不過是這個樣兒。不做强盜。没有飯吃要餓死。做了强盜被官兵拿住了也不過砍了他的頭同是一樣的死而且做强盜的人。不見得一個個都被官兵拿住。十個裡頭。倒有五六個漏網的人。與其直挺挺的等著餓死。還是去做强盜。還可以免得目前的凍餒。所以那班孤窮無告的百姓。不因不由的就走到這條道路上來。拚著一條性命。那裡還有不好做的事情。及至到了後來。積蓄也漸漸的有了。錢也慢慢的多了。就未免痴心妄想。又要過起太太平平安安穩穩的日子來。 
分類新聞 
政界 
[革員呈請奏咨開復杭州]  
　　已革三品銜候補浙江知府何彦　前因督造軍裝局工程草率經張前撫奏參革職現該革守具禀撫藩各憲自願照章罰鍰賠修銀一萬兩籲求奏咨開復略謂革員係江蘇常州江陰籍已酉舉人由兵部郎中捐升知府分發到浙歷充釐捐等差光緒三十年蒙前藩司翁飭委督造軍裝局工程當時因建築未諳再辭不獲繪圖估工呈由聶前撫逐條改正面諭核實重估撙節開支准於正欵外加領一成作爲開支計正庫機器房製造廠工匠房委員辦公房司事房親兵房等大小一百十餘間需價三萬元共領到洋三萬三千元九月二十六日動工正屋風火墻外建磚牆又造泥牆一周杭俗泥牆必就地取 
 
 

Page 11

 
 
土時值隆冬版築最爲棘手凍沍雨雪隨築隨頺者計五次至次年三月粗具規模旋奉憲示署理台州府篆當以局工未竣如何措置請示聶憲諭以徐守病危亟求交卸飭速赴任至經手各工仍留司事趕辦革員遂於三月底禀辭赴任奈台郡距省較遠鞭長莫及本擬完工後親自晋省履勘堅實再行禀請收工詎料八月二十一日突丁内艱以倉猝聞訃急待交卸即據司事報告完工怱怱回籍慬派人往騐尙與估式無異騐收員有工堅料實切結在案至三十二年春苦雨兼旬泥牆坍卸在籍聞信正擬到浙呈請賠修詎四月恭讀邸抄謹悉張前院甄别屬員摺以革員承辦要工草率偷減奏請革職旨准革員自知獲咎無逭惟始以工未竣遽權台篆致督造多疎繼以工將完適丁内艱欲核收而未果司事等難保一無弊竇革員有承辦專責詎容諉過惟原叅僅此辦工不力尙無别項處分謹援罰鍰贖罪之條將祖產變價洋萬元作爲賠修如數寄呈瀝陳原委禀懇俯鑒下忱姑寬旣往據情奏請開復翎銜原官出自逾格曷勝銜感 
[蘇省設立自治局蘇州]  
　　蘇撫陳中丞以自治局章程己蒙頒發自應將蘇省前設自治研究所撤銷另行設立自治局派委撫署諮議文案金彭年充當該局法制科課長金大令奉札後即於二十六日禀明銷去研究所差務即到自治局任事 
[王相國出殯紀聞浙江]  
　　仁和王夔石相國靈柩已定期閏二月十七日出殯據聞一切儀仗極盛彩結一項約計費銀一千一百元所需黃布須一百數十疋之多所經過街坊里巷各發路由單預爲知照 
交涉 
[妄拘華人押斃之交涉奉天]  
　　奉天公主嶺地方去冬十一月有名馬金有者忽被該處日本警察署擒去云係鬍匪彼時並未知照該地方官及交涉分局竟將馬金有拘留該署迨至臘月初忽行知該交涉分局云馬金有已自戕身死交涉委員劉棣英呈明奉天交涉司請示辦理交涉司隨即派該署譯員胡維璜前往會同該地方官及交涉分局委員劉君細爲檢騐現胡委員業己回省銷差劉君亦因茲來省據聞該屍小肚有一刀傷恐未必自殉也 
[華俄兵警鬥毆詳誌奉天]  
　　哈爾濱俄租界糧台東隅慶豐戲園主人齊松林因索戲價致與廳署司法警兵互毆當時有俄國警兵在園彈壓隨即上前攔阻偏袒警兵園主因而大憤座中觀劇者有道標隊有廳署捕盜隊及落班之巡警兵羣起與洋兵攻擊各發手鎗數十聲幸未受有重傷而洋兵以寡不敵衆紛紛逃避華人亦即星散次日洋官照會交涉局言詞决裂立請拿辦現經警局拿到爲首人韓長雲並爲從之劉某陳某諸人送廳訊辦矣 
軍界 
[通札嚴拿逃兵浙江]  
　　浙撫通飭各屬文云上年八月間浙省舉辦徵兵係就金華八屬及衢屬之西安龍游嚴屬之建德桐廬照章由地方官責成董保妥選有身家職業之丁壯良民取具甘保各結並加具印結送徵兵官考騐帶省立法完備實與尋常招募不同詎各徵兵自入伍以來脫逃者時有所聞節經本部院飭縣嚴拿僅據金華縣拿獲逃兵朱九成一名解省其餘則均未弋獲實屬藐玩已極亟應查照定例切實辦理所有節次飭拿各逃兵該地方官查緝不力應以節次奉文之日起照例扣限分别咨叅如逃兵已回原籍莊董地保隱匿不報一併查明懲責 
[飭撥憲兵隊馬匹武昌]  
　　湖北憲兵隊於客冬實行查叚後各營軍紀爲之整肅茲該隊管帶鮑佑卿游戎以各國憲兵均乘馬而行徒步未免有損體制特禀請鄂督核示當奉批飭第八鎭張統制撥馬二十匹以資巡查 
[管帶發縣訊辦鎭江]  
　　兩淮運司趙都轉訪聞緝私營洪管帶卑鄙鑽營聲名狼籍且有尅扣兵餉情事其奉飭查辦黃凱臣一案又多方庇護遂密禀江督先行撤差並移請李統領押解來揚發江都縣訊辦 
學務 
[湘紳電請補助敎育總會長沙]  
　　湖南紳學界黃忠浩等上蘇撫陳中丞電云湖南敎育總會設立年餘不獨擬辦各事未及舉行即會所已撥有基地亦未及建築非亟籌鉅欵以作基本則敎育難期發達但此項基本　僅就湖中補苴籌措殊屬爲難伏思我帥素抱𤍽心維持學務桑梓敎育所繫必蒙玉成茲由同人公推熊道希齡爲代表面陳一切務懇籌賜鉅欵俾得觀成全湘學界胥仰大德 
[留學生官費未便額外增添蘇州]  
　　蘇撫近准駐日胡星使電咨略謂自費考入官立高等專門各生照章應改給官費前經咨請應否一律照准希電復等因旋經伯帥復電云蘇省官費生部文以原額十八名爲限至彭應蕃吳達兩名已補欵亦滙去餘俟缺出再補礙難額外准添 
[敎育會定期選舉蘇州]  
　　蘇省長元吳敎育會本年應行選舉總協理之期茲由該會職員等先於初八日評議事件定於初四日舉行投票選舉事宜 
[法政講習所行將畢業鎭江]  
　　鎭江法政講習所總辦陶樸靑觀察現奉江督札飭以該所各生自開辦以來一切常川開支均陶道一人墊用𤍽心公益良堪嘉尙江寗法政學堂甫經開辦人數寥寥仰即轉飭該所限於二月杪一律畢業以憑申送觀察已轉飭該所遵照矣 
實業 
[飭查農田機器之價值浙江]  
　　杭垣商務局以增生王藝創造抽水器具尙稱便利可否照章給予專利年限等情詳請浙撫茲奉批云王生所製新式水車據稱較之舊式一人可抵三人之力洵稱便利惟農田器不但物美尤貴價廉此項新式水車每具價值幾何應即調查明白　高于舊式者數倍仍未足以利民用來詳　稱其改製精良而于價值行銷一層未爲比較似屬疏漏現在振興工藝之時考察不厭精詳如果價廉物美有裨實用應准詳請咨部給于專利以示鼓勵 
[商務總會選舉紀詳蘇州]  
　　蘇省商務總會本届第四期投票選 
 
 

Page 12

 
 
舉議董定於廿六日舉行已紀前報茲悉是日各業代表均經到會下午二時開會先由理事員報告去年收支開銷及現存欵項次開筒宣布票數計得票最多數者倪詠裳吳似村尤鼎孚張月階杭筱軒洪少圃王駕六龐天笙潘濟之李爕堂餘如龐鼐君董子範吳子和程彝卿蔡壽卿潘賓如蔡儉安鄒椿如李質卿孫慕周蔡柏侯均爲次多數以上各員均被選爲議董現定於二月初四日下午由議董内複選總恊理後再行報部雜記 
[委員是否强姦民婦浙江]  
　　處州土藥局委員陸積源於郡城設局苛捐以來地方大爲滋擾茲悉該委於臘月廿九日早親至城内牛頭街程何得鹽店收取漿捐時何得不在店中其妻某氏獨自一人在外經理該委見其頗有姿色四顧無人遂大肆輕狂百般調笑某氏羞憤交集不得已退入臥室該委尤敢追蹤掩入希圖强姦適何得外歸撞見即在臥房内獲住隨將該委辮髮剪去又用麻繩將其兩手反縛繫　牀前并令親書認字一紙收存以免反噬該委一口依允何德始將該委員扭往縣署喊究當奉麗水縣顧令滌香以事情重大諭令陸委暫行保釋何德速即補呈送縣以憑察核詳辦商界聞之大動公憤由程裕德等聨名電禀省憲請其按律究治以懲奸惡該員聞風逃逸茲又經各商電云商舊臘三十日禀土稅委陸積源强姦商妻一案詎源卽夜畏罪逃避名節攸關乞查拿辦 
麗水縣通禀各憲文云處屬土藥局分卡巡勇查獲王流銀船内私漿七包忽有售漿舖戶程何得帶同甌幫多人拒捕搶奪並將巡勇李升等毆傷奪去號衣兩件經委員陸積源禀奉本府飭提李升等騐明傷痕飭差嚴提程何得王流銀等到案嚴訊確情遵即移提巡勇並差提程何得等到案質訊去後旋據程何得供係温州人在麗開設程裕大鹽舖并售土漿按月納稅十一月十五日局勇入船搜查不敢禁阻如何被失洋元伊並不知情當時適到埠秤買篰鹽有各店公人在埠集議伊亦從旁擬議詎程得榮挾前　伊小費不遂反敢控以拒捕搶奪大題壓制禀請察豁並據商會局將王流銀等帖送質訊曁該委員移送陳得榮等各前來隨即研究訊質供與禀移相同知縣查此案一以偷漏私漿爲詞一以搜奪洋元藉口兩造情詞各執自非密加察訪不足以昭覈實當將該船戶等仍交商會局帶回一面確切訪查該委員來移委屬實在情形王曾高所稱搜去買荳洋元旣無實據亦無張福魁其人况當時搜查私漿人多聚觀果有奪洋之事何無一人阻止即詢之商會亦不能指其實在其爲任意飾抵可知查巡緝私漿係屬巡丁專責際此實行禁烟時代若不認眞查緝何以杜私販而絕來源該船戶旣帶私漿有心偷漏姑念漿已充公從寬免究詎王曾高等自知情虚潜回温州本籍正在具禀間訪聞該委員因催收漿捐被程何得挾嫌關禁當經飭委典史率帶差役親往押放並將程何得帶案核訊旋准該委員移稱奉省局札調平陽土藥事宜所有捐欵自應淸楚茲於二十九日帶同巡丁詣各漿店催繳稅洋而程何得阻抗不遵扭毆巡丁敝廳見勢凶惡隨即趨避復有多人中途扭回店内關鎖房間剝去羊皮袍灰鼠馬褂洋綢腰帶等件剪去辮髮並敢用刀威嚇勒認强姦幸何典史傳同地保將門打開押令解繩釋放驗明手指綑傷痕跡將程何得帶縣訊辦隨提程何得到案訊據供稱該委員强姦伊妻因而綑縛伊妻供亦相同伏思姦情係暗昧之事光天化日之下豈能帶同巡勇行此非理本應押候嚴究惟其黨甚多誠恐别釀事端暫行保釋第程何得前爲查獲私漿奪去號衣今又抗捐不繳將委員關鎖似此胆大妄爲若不嚴行懲辦將何以肅法紀而儆效尤應如何懲辦之處仰祈批示祗遵按禀詞與訪員報告大異姑並錄之以觀其後 
[胥口盜犯就地正法蘇州]  
　　蘇鄉胥口鎭張讓卿家被盜一案經吳縣王竹浦大令會同飛划等營陸續獲到余老么等七名訊實後先將爲首之余老么胡鈞熊阿三三名禀經上憲批飭於二十七日就地正法嗣以是日恭迎喜詔未便行刑爰改期二十八日請令正法 
[飭拿著名梟販蘇州]  
　　江督端午帥訪聞淮南通州等處逼近塲灶梟販素多每遇兵隊捕拿動輒鳴鑼聚衆毆傷弁勇刦奪軍裝甚有名充董事實係私梟勾結匪徒多方庇護應即嚴密查拿以儆梟販特開單通飭查拿務獲解辦名次錄下沈松生沈吉人王桃唐　慶張五卿蔣楨顧虎唐大俊郭七王元丙潘達士 
雜談 
[選舉運動法]  
[一名騐烟錦囊]  
某生大日本夫子傳授法政速成科畢業生也。思運動一初選當選人。顧無途之從而出。適該縣審查諮議局選舉人資格。挑剔極嚴。凡犯諮議局章程第六條第五項消極資格者。公權均被剝奪。諸烟紳均憤憤。 
　　某生聞之。喜曰。得矣。時不可失。於是徧謁犯消　資格諸紳語之。曰公等以稍染嗜好之故。公權。剝奪。此不平事。公等尙有意乎。 
諸紳曰。不敢請耳。固所願也。顧無著手處。 
某生曰。無害。曷不請縣令騐。 
　　諸紳曰。此大難事。某生曰。無害。我入言。之某令無不可者。 
　　諸紳蹙頞曰。非此之謂。醜媳婦不堪令翁姑見奈何。 
　　某生曰。更無害。僕早爲公等計。 
　　諸紳曰。苟如是。不敢忘。他日必舉君。 
　　某生乃入謁縣令曰。某某諸紳。以蜚語有犯諮議局章程第六條第五項消極資格故。公權致被剝奪。實誣妄。請調諸紳騐。水落當石出。 
　　縣令曰善。差役人持片請諸紳。緒绅又大惶恐咸往求計於某　。某生曰。毋恐。即探囊中出一物啓之。則粒粒烟泡也。 
　　諸紳曰。聞查騐　。衣服中難挾帶。即假作痔症而藏諸便門者亦無效。若何。 
某生曰。更毋慮。僕亦入。僕爲諸公携之。諸紳乃大喜相約入。 
　　某令欵　膳。度間某紳有窘狀。生即以囊中物私授之。有一紳自恃其勇。失聲曰我無須。某令聞之不解所謂。即應聲答曰。不必客氣。聞者莫不捧腹。 
巵言 
[敬告提倡女學者]  
今之提倡女學。主張男女平權者。動曰中國婦人。數千年來。束縳於男子權力之下。幽閉不得出。以致無學識。無技能。今欲振興女學。必自破除　習始。豈知數年以來。女學雖稍稍發達。其於學問上。智識上。獲益甚鮮。而道德問題。己有今不退昔之慨　。吾嘗徵諸西國。羅馬古時。女人爲男人所　待。恒幽閉。之及其季世。脫離男人之束縛。并脫離道德之束縛。釀成風俗之敗壞。故吾國釋放女人之幽閉。亦須以漸。不可不防此等流弊也。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[京旗]  
　　憲政編查館咨覆京旗諮議局籌辦處文云准管理京旗諮議局籌辦處事務值年旗王大臣咨稱據本處總辦雙浚等呈稱職等詳細尋繹原章程所載被選舉各項資格外省易於舉辦京旗略有不同擬請將京旗候補候選人員歸入曾任實缺一項内一體選舉並將京旗不同之處逐欵聲明請咨行憲政編查館查核示覆等因前來查欵内所開各節自係實在情形惟選舉各事皆握要於調查本館奏定諮議局章程時亦知各項資格皆屬不易淸查不獨京旗難辦外省之府廳州縣尤爲棘手故議員選舉章程第十七第十八第十九等條皆列調查方法京旗固屬散漫無紀至辦理公益及學務人員當自不少舉貢生員無論是否曾在學堂畢業除不滿二十五歲者外仍應詳查列入選舉簿五千圓營業資本八旗誠屬無多而不動產之土地房屋所在皆是應仍各宜遵章詳細調查不使漏略方屬妥洽至旗人在各部院衙門當差官員本非本省官吏自不在限制之列惟八旗官員應以叅佐正印人員爲限照本省官吏停其選舉及被選舉權其餘無論實缺候補候選但合諮議局章程第三條資格之一者均得有選舉及被選舉權本館前覆杭州駐防沁電亦即略同此意總之選舉事屬創始辦法極爲繁難惟有切實調查方足以昭公允而維選舉相應咨行貴處查照飭遵可也 
[廣西]  
　　廣西巡撫張鳴岐具奏云竊臣於光緒三十四年八月二十日承准憲政編查館王大臣咨會奏各省諮議局並議員選舉章程一摺欽奉諭旨即著各督撫迅速舉辦實力奉行自奉到章程之日起限一年内一律辦齊等因欽此咨行欽遵辦理前來當經查照憲政編查館來咨先行設立諮議局籌辦處檄委藩學臬三司充當總辦遴派在籍陸軍部主事唐鍾元在籍四川候補道陳智偉並奏調編修唐尙光陳樹勳揀選知縣蔣繼伊回籍先後派充叅議於九月初八日開辦在案桂省僻遠奉到章程較遲加以風氣未開人才極乏交通不便文報多延雖距諮議局成立爲期尙有一年而籌備極繁急起直追已形迫促數月以來經臣常川蒞處親加督飭粗有頭緒謹將籌辦情形爲皇上詳陳之一曰變通初選複選日期照章正月十五日爲初選期三月十五日爲複選期而選舉人名册應於選舉期六個月以前告成此次奉到館章已在八月下旬由省轉行各屬至速又須月餘始能徧及調查資格編造名册即在熟手已覺委曲繁重况事係創舉官紳均未素習無論如何趕辦勢難一如定期現經　飭處員詳立期限淸單定於宣統元年五月十五日行初選舉七月十五日行複選舉但求不誤九月初一日諮議局成立之期至宣示名册選舉訴訟等期限均不免稍爲减縮情勢使然良非得已俟諮議局成立以後第二届辦理選舉仍遵奏定期限以符定章一曰派員司選自調查以至投票開票其間層累曲折極繁極難在事官紳苟不通曉章程辦理即無從著手自設籌辦處後即已招集稍習法政之士紳令將章程詳加討論俾咸瞭然於心然後每屬選派兩員令會同該屬之地方官召集本屬士紳再開一選舉研究會研究畢業即帮同地方官督飭各士紳從事調查猶慮派出司員之未必盡能得人也更派總司選員駐府以指揮之猶苦總司選員之不敷各府分派也更遣參議駐道以督率之總期僻壤遐陬皆可依期集事一曰宣講章程桂省除桂平梧潯各屬風氣較爲開通此外各屬士民多有不知選舉爲何事者調查資格旣難下手愚民觀望亦在意中故不能不於調查資格之先令各屬選派士紳廣爲宣講詳述朝廷庶政公諸輿論之意俾去愚民疑誤之心宣講之文均由省城編發以免歧誤以上三端大綱略舉此外一應條目亦經督飭處員詳加規畫次第設施即各屬應用之票匭表册均係由處備辦頒發冀免藉口遲誤現在議派司選等員均已啓程分赴各屬籌辦各事大致粗定所慮者人民放棄公權者太衆明習選舉者仍稀將來不滿票額或選舉無效均屬意中之事斯則關於人民程度無可如何者也臣惟有督飭全省官紳認眞經理以期仰答朝廷天下爲公殷殷求治之至意至籌辦處經費預算截至明年八月底止約共需銀九萬六七千兩應請飭部立案作正報銷 
[江蘇蘇屬]  
　　蘇省諮議局籌辦處札委日本法政畢業生費令廷璜充當選舉科科員差該員已於正月二十六日到差矣 
本埠新聞 
[閔行鎭董擬辦警察]  
　　紳董項文瑞蔣慶和等以閔行鎭地方離城較遠刦案迭出現擬仿辦警察以資保衛惟每年經費約需二千八百餘元就地籌認祗有一千元之譜不敷尙鉅茲已具禀上海縣請爲轉禀滬道酌量撥助 
[柴炭船戶聚衆要挾]  
　　烏山船公所近向同鄉柴炭船戶抽收公費各船戶羣起反對昨派船夥夏言林施順風等鳴鑼聚集百餘人分往各行阻止提貨旋復擁至該公所要求將所抽公費提出一半交還船戶因此扭控南區解送總工程局請爲訊究先據該業領袖夏傳孝皇甫生木等八人到案請辦訊之夏施二人同供向章所扣公費提出一半津貼船夥現被公所全行搜括以致動衆求斷　夏施速赴公所邀公正人自向董事調停 
[工部局禁止男女合演]  
　　英美工部局對於丹鳳髦兒戲館男女合串一事因華人意見均謂有傷風化故本届集議時已命書記員知照該戲館停止演唱 
[陸道生有此能力否]  
　　吳徐氏控奚陳氏串通陸道生覇吞方單一案昨又由縣提比奚陳氏與次子慶慶供因看管在案不能繳單訊之陸供詞推諉大令謂陸曰爾能出資十萬元辦一地方公益之事本縣或能代求免究諭畢陸與慶慶判仍回押陳氏仍交官媒限交方單 
[法租界議辦除蚊事宜]  
　　法工部局因每交夏秋界内及附近之 
 
 

Page 19

 
 
處蚊蝱叢生頗礙起居故於日前集會時决議辦理除蚊事宜先由工部局撥銀五百兩界中居民各視地產之大小捐資自五兩至十兩不等擬於西歷三月六號截止收捐届時視捐欵之充足與否再行核奪現已函告各納稅人知悉矣 
[禀復懲辦冒充鹽巡]  
　　新關稅司日前拿獲冒充鹽巡之曹茂春陳三海楊福張金生黃阿榮周阿金張雨來等七名送由滬道發縣收押在案茲經李大令訊明禀復謂曹茂春曾充縣署鹽快早已斥革今復冒充鹽巡實屬罪有應得應將曹茂春禁押二年黃阿榮周阿金二人現己病故毋庸置議其陳三海楊福張金生三人係屬夥犯判押三月張雨來年祗十四歲從寬開釋至所獲之船應請稅司變價充公以昭炯戒 
[緝兇撫䘏之示諭]  
　　英總巡卜君昨日出示略云駱榮即駱再詳係紡織廠工人年約四五十歲貴州人身長五尺六寸鬭鷄眼兩脚微跛身穿黑色舊棉襖藍灰色棉袍於西歷二月十六號早晨用刀戳傷楊樹浦路集成紡織公司經理人爲此示仰中西探捕留心查拿倘能捉拿賞洋五百元又示諭云照得已故華捕毛久康上月捕賊遇害業經曉諭在案所有該捕家屬現由本捕房給予英洋二百五十元以資撫恤 
[南市駁岸重行興工]  
　　南市十六舖大達輪步馬頭停工以來迄已數月茲由總工程局將稅司所發執照付給工頭再行興造並諭令遵照定章將挖起之泥塡在壩内不得任意傾棄所有大馬頭迤北之木駁亦均拆卸另行塡築 
[派員騐收押所工程]  
　　公共公堂男女押所業已落成滬道蔡觀察特於前日札委景毓華明府前赴該廨勘估騐收 
[姚主敎考查敎務]  
　　江南主敎姚君已於本月廿五日前赴江寗鎭江蘇州各屬考查敎務滬道蔡觀察昨特通飭各屬妥爲保護 
[拐犯禀求省釋]  
　　粤人王良海即王樹卿曾田新關稅務司查明係販賣小孩之犯拘解道轅發縣判押三年在案迄今已届兩年王母病重禀求省釋李大令因係奉發之犯未便擅專昨特禀陳滬道請示遵辦城内 
[求領寡媳]  
　　本縣李大令昨日午後回署忽有婦人何顧氏攔輿禀稱寡媳何湯氏聽從内姪湯靖嵐唆使誣控兒子何學利何學文何學成等謀斃故兒何學松並强逼再醮一案現在寡媳已經知錯願隨婦人回家守志叩求給領大令斥令退去候示核辦 
[弟媳何往]  
　　海門人沈其昌前日扭婦人李高氏至一路巡局喊控昨經游巡官提訊沈　海門廳人胞弟其祥於去年春間帶同弟婦袁氏來滬在西門内李高氏家學習女工九月間胞弟有病回籍遂將袁氏留於李高氏家每月貼償膳宿費洋三元詎料胞弟病勢日重一日於九月底身故小的當即函致李高氏家喚令弟婦回籍詎意音信杳然小的因於元宵後親自到滬訪問該處隣人據云李高氏已於去年搬遷弟婦被李高氏賣洋三百元現在不知住於何處等語直至昨日在城内遇見向李高氏詢問弟婦下落言語支吾因此扭案請究訊之李高氏供詞游移喝令掌頰一百下始供認賣洋屬實判氏交官媒收押限交到沈袁氏再核 
[爲夫償債]  
　　婦人施卞氏昨日到縣喊控據稱丈夫施翠福曾被米店主高子山扭控圖賴欠洋將夫收押在案現在婦人願將款項理明求請釋放李大令諭俟原告具禀求銷再奪 
[勒限交銀]  
　　商董虞洽卿觀察因有立生錢莊去年九月三十日期票銀五千兩往收無著禀准滬道札縣飭提該莊經理蕭邦泰到案訊追據稱本莊放出帳欵有二十餘萬之巨尙未收還以致不能照付判蕭交差限十天繳銀 
[一再勒借]  
　　吳福生昨將流氓唐根發扭至一路巡局請究吳供年二十六歲蘇州人住居姚醫馬弄前日經過陳市安橋與唐相遇即被扭住硬欲借洋剝去棉袍一仵當洋一元六角翌日復與　遇　將當票交還並復扭住定要借洋五元小的無錢應付即被痛毆幸由站崗巡士帮同拘住解案求究訊之唐供認不諱判責四百板送改過所管押五個月期滿再核 
[修理吊橋]  
　　新北門外吊橋欗杆年久失修業由該門弁禀知滬道將木欗改換鐵欗並將橋面一律修整昨請滬道派員騐收 
[道批四則]  
　　葉禮明禀批各欠戶抗傳延欠是否果由該差催傳不力所致仰公共租界會審官嚴飭分投催償淸結如仍抗違即予改差分提訊追母任久延黏單并發張芳林禀批　彝甫果有欠找運費應予究追惟一面之詞遽難憑信仰浚浦局騐收材料員鄺縣丞秉公澈查於批到十日内據實具復以憑察奪原禀黏抄并發裘明甫禀批此案旣經理勸爲難何以屢禀不批仰公共租界會審官迅予查案秉公理斷仍錄案具復察奪張華堂禀批前禀批廨核案飭遵時逾五月何以尙未了結仰公共租界會審官速遵前批辦理毋任纒訟爲要 
南市 
[毋庸推諉]  
　　泉漳會舘碼頭大興樓酒舘與樓下廣大烟紙店推諉起火一案昨由工程局陳參軍傳大興樓執事劉朝福廣大司帳王玉如到案復訊謂爾等旣係無心失火彼此毋庸推諉王供本店設在樓下求鑒劉供帳簿銀洋未及携出并焚斃學徒一人屍身業己扒出旋由衆鄰德意樓麫舘鈕福興蒲包店等投案堅指火由大興樓窗口射出以致均被殃及求恩撫恤叅軍諭將兩家所呈保險單存候查核並斷令兩家照保險銀兩核算各捐五釐覓保出外 
[攫取手鐲]  
　　寧波女孩王鳳仙在某處火場閑觀被湖州人孫聚春搶去手鐲一只由巡士追獲解至工程局請究判戒責二百下押半月臟給失主領回 
[違禁吸烟]  
　　南區巡士在馬家廠瞿張氏成衣店内查獲烟具三副及吸烟之豫興竹行夥董金葵成衣匠徐阿囡一併解至工程局請究判氏罰洋兩元董等各罰洋一元交保烟具銷毁 
[收買失臟]  
　　盈泰板木行執事周義芳控震記板行主顧老虎收買失竊之板木六十塊昨由工程局傳顧到案訊據供稱由該行夥張姓兜賣判交保尋張到案再訊 
閘北 
[盜竊屍棺]  
　　王阿根在新馬路一帶盜竊小孩棺柩由四路四區解送一區訊明屬實判重責六百板枷號一月 
[女工吵閙]  
　　九成絲廠夥沈淸仁昨至一區警局訴稱某女工作事草率被總管車訓責不服反令其母來局吵閙請爲禁止孫巡官即飭地保傳諭母許滋閙 
[瘋婦胡閙]  
　　昨有年約三十餘歲之瘋婦在路胡閙由四路一區巡士帶局轉送棲流所留養候家屬認領 
新租界 
[聚賭]  
　　小沙陀路北華洋交界地方陶雪生家晝夜聚賭事爲靜安寺捕房訪悉飭探查究 
[開燈]  
　　新閘捕房捕頭訪悉重慶路鄕人妙福家有私售燈吃情事昨飭包探查辦 
[更正]  
　　前紀新閘路鼎昌里居民李寳興之妻毛氏與夫姊口角吞烟自盡一節茲接李寳興來函謂此事稍有悞會緣毛蔚庭之妻陸氏於二十四夜至鼎昌里與女毛氏口角毛氏隨吞服洋烟救治不及而死與夫姊無涉云 
英租界 
[貨欵紏纒]  
　　英商祥泰洋行控徐文達戴登川不還貨銀一案昨由公廨會訊原告延哈華托律師到堂將己故徐榮昌往來各帳 
 
 

Page 20

 
 
及合同一併呈案請爲究追戴延穆安素律師譯稱戴與徐榮昌包造大北電報公司房屋所有欠欵六千兩早於第四次收領造價時如數還淸尙欠一萬二千兩並不知情如被告知有欠欵當時决不接辦應請察奪徐文逵亦延惠律師到堂辯稱徐兄徐榮昌承包大北公司房屋被告並未簽字如伊兄生前果有未料各債應向死者之子徐致祥追理與被告不涉請即將案註銷中西官以兩造供詞各執判各退去候會商核斷 
[追償水脚]  
　　英商太古輪船帳房控張炳生不還水脚銀兩昨由差探將張傳至公堂判令交保候照會英領會訊 
[又肇火灾]  
　　廣東路福建路轉角萬祥樓茶舘昨日黎明起火延及樓下鞋店烟紙店共燬房屋八間事後由探將該店夥馬阿二邱阿桂沈春庭三人拘入捕房旋解公堂請究據五十四號西探禀稱該店於西歷一千九百零七年四月十三日曾肇火灾今該店保有火險銀二千兩馬阿二係店主馬如堂之戚前次起火馬阿二亦在其中請爲澈究訊之馬供因大便撞翻火油燈所致邱阿桂沈春庭均供樓上起火由馬喚醒逃出求察判一併還押候查明再訊 
[减少罰欵]  
　　山西路福裕公客棧股東金靜生因吞没庽客潘駿一朱肯堂等珠飾各物控奉公堂屢提不到判將存在捕房之保洋二千元除賠還原告洋一千二百元外餘均充公在案昨金廷律師投稱被告因事未到並非有意抗違請免罰洋中西官判改罰洋三百元惟金因另案被控仍交保候訊 
[提究西婦]  
　　義商枵意戴控無領事管束西婦推尼生取去貨樣不還昨由義領事照會公堂飭傳不到中西官諭令改傳爲提 
[雉妓罰洋]  
　　雉妓花再芳陳阿媛張秀英張老三在途拉客昨晨由探一併傳至公堂請究判各罰洋五元充公 
[小大由之]  
　　尙仁里陳王氏妓院容留幼妓菱波小翠懸牌應客曾誌前報昨由濟良所解　復訊先由妓女怡紅别墅即張阿金投稱甥女菱波小翠年己及笄身材矮小並非故違禁令求察鴇婦陳王氏求請給領判菱妓發濟良所留養張阿金陳王氏均斥釋 
[竊賊自縊]  
　　金阿大竊收絨毯各物前晚八時由捕拘入捕房押候究辦詎金忽於夜半自縊身死昨晨經看牢巡捕查見禀知捕頭飭探將尸車送虹口斐倫路驗尸所飭保報縣相騐 
[冒名簽字]  
　　顧渭武拾獲滙豐銀票冒簽同茂號字樣至該行領銀當被察破報捕拿獲昨解公堂請究判顧押捕房一月 
[勒限交贜]  
　　船戶顧寳郎談義子羅六成陸其郎張奎郎吳榮福等承裝壳件洋行貨物中途失竊洋鎗二十五支昨由包探將六人解至公堂請爲訊究顧等供不知情判顧還押餘均交保限兩禮拜交贜再奪 
[冒充巡丁]  
　　趙新全鈕和玉在浦東日淸公司碼頭冒充捐局巡丁向貨客勒索規費一案昨經公堂復訊屬實判趙鈕送縣各押三月 
美租界 
[預防疫癘]  
　　英美工部局衛生處爲預防瘟疫起見速日由管理街道西人率領小工多名在天潼路一帶挨戶調查責令居民粉刷墻壁掃除垃圾復以辟瘟藥水遍洒屋内辦理頗爲認眞 
[俄人獲罪]  
　　俄人史邁富被人在俄領事署控告形同無賴由捕房拘解俄署訊實判發往海參衞監獄禁錮以昭炯戒 
[英人被罰]  
　　英人蓋珠昨在鴨綠路兇酒滋事由捕拘送英領事署訊實判罰洋五元以儆 
[西人行兇]  
　　前晚有一酒醉西人在密勒路毆打車夫陳阿由捕拘入捕押辦 
[女工互毆]  
　　密勒路瑞綸絲廠前晚放工時有女工吳阿三趙小妹兪阿玉三人不知何故互相兇毆兪因受傷投報捕房請究 
法租界 
[法領宴客]  
　　法總領事巨籟達君前晚邀請各國男女賓客三百餘人在署宴飲並舉行跳舞直至十二點餘鐘始各盡歡而散 
[責無旁貸]  
　　木作頭徐雲記前年將坐落浙省之田單一張托范吉甫爲中向大昌洋行抵銀一千兩到期不贖控奉公堂移縣提獲旋仍逃逸曾將徐子東興提案並傳范到案限令如數墊交在案前日該洋行請訊追范稱徐有房產坐落老閘地方每月可收房租洋一千餘元並非無力求察東興供係租地造屋况已抵押於朱姓計洋四千元是實聶司馬察閱扺據　有徐到期不贖由保人賠交宇樣判范限一月理淸徐之房屋歸范作主辦理抵環墊銀 
[須憑見證]  
　　姚譚氏控王茂興不還嗣父所欠債項一案前日譚氏復至公廨稟稱抵洋之事曾有潘某目見可以作証茂興供嗣父成殮時譚氏亦來送喪並未言及嗣父欠洋當時有堂兄王小梅在場亦未聽見求察判各邀潘某及王小梅到案再訊 
[可望了結]  
　　開達律師代法商台克司控告朱錫臣不還押欵一案前日開律師先將道契四張送至公廨朱供尙有定單及遷墳據共三張俟伊交出即行　還判朱仍送回英廨限原被於十四天内將單銀各自交淸免再紏葛 
國外新聞 
[紙烟業之競爭]  
　　二十七日東京電云英美紙烟公司將於西二月二十號在濟物浦設立紙烟廠與日政府競爭紙烟貿易 
[劇摥失火續聞]  
　　二十七日倫敦電云墨西哥愛開浦柯被火之劇塲其時觀者約千人大半皆該省富室起火原由係因影戲片外膜觸光之故頓時全場驚亂各自逃命因門窄擠倒及炙斃者爲數甚衆 
[德國穢案續聞]  
　　二十七日倫敦電云昨日柏靈又出汚辱婦女案五起現已組成國民防隊巡邏四郊 
[英國礦炸肇禍]  
　　二十七日倫敦電云特海姆省維恩斯丹萊煤礦近忽爆裂燒斃礦丁三十六名 
[滅魚雷艇試航]  
　　二十七日倫敦電云英國新建之滅魚雷艇斯威甫脫號近在西華特試航每小時駛行三十八海里有奇 
[西王調停爭端]  
　　二十六日柏靈電云西班牙王己允充裁斷威爾菲虛灣問題公正員 
[美國艦隊行蹤]  
　　二十七日紐約電云美政府近接回國艦隊由大西洋發來之無線電據該艦隊司令官報稱各艦於西二月二十二號華盛頓誕日可抵海姆登路故目下己預備歡迎 
[近東大變局九十二誌]  
　　二十六日柏靈電云希爾密組織新内閣後土爾其立憲制度亦藉以鞏固據該大臣宣言土爾其外交政策並無更變希爾密之簡爲内閣總理大臣奥政府頗爲歡迎二十七日柏靈電云土爾其内閣總理大臣已竭力擬將土奥條約從速議結布勒嘠利亞之内閣已在脫洛伏集議業已畫策保全布國之獨立俄政府已促土政府從速調停俄土兩國之交涉 
[美駐海軍大隊於太平洋]  
　　二十八日倫敦電云華盛頓電稱美國上議院已准將海軍議案重行訂正札派美國海軍之半駐紮太平洋隨時聽候總統調遣美總統本有此權而必欲令議院允許訂正者以見上議院之贊成此議爾 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
