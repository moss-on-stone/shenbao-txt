# 1890 - 6 - 4906007

 

Page 1

 
 
[續解浙賑] [  申報館協賑所謹]  
　　啓者本舘籌募賑捐以來陸續解往各處災區早己隨時登　茲又集得規銀一千兩解往浙省會同文報局散放歲云暮矣風雪連天千萬飢黎旣餒目凍鳩形鵠而望賑尤殷是以募得若干卽時彙解庶幾倒懸之困可稍蘇更望海内仁人腰纒槪擲俾纍纍餓殍得慶更生尤本舘所光叩首以請命者也 
[二百十一號畫報告白]  
　　廣東連州所屬之八排山爲猺人所居其俗婚嫁無媒妁之言六禮之需每年於十月初十日大會猺男猺女此歌彼舞遇有兩相歡愛者自爲配偶其父母不能主也渾渾噩噩風氣未開今繪爲圖以見獷野之性未易敎化准於十六日出售此佈 
[催取古今圖書集成] [  圖書集成局主人啓]  
　　啓者本局所印古今圖書集成于全書告竣後卽請與股者持單提取以饜先覩爲快之心現在尙有未經取去者所望速來提取俾本局早得息肩否則日久存在棧房設遭火患等情本局不能賠補也再本局除招股外尙印存若干部如有欲購者請臨申報館帳房面議可也此布 
[消寒新語]  
　　春回梅閣晴日烘窓壓綫餘閒圍爐共語客有狐裘黄黄衣服都麗者賓紅閣外史戲問之曰人皆知裘以禦寒服之足以冒風雪然當其藏諸篋笥直　綾羅相等從無煖氣之可親若是則裘之借煖於人非人之因裘而煖不知西人之講格致者亦曾明其理而著爲書乎客曰西書固不多見然子亦知裘之何由而煖乎攷裘本不足以生煖憔衣之而寒氣不得由外入煖氣不得由内出斯人自得其煖而不畏夫寒耳且子豈未見西人之汗衫耶當其溽暑薰蒸一紈力弱我輩方袒裼露體汗下如珠西人則仍衣單衣略不見其熱如蒸灼問何以故則曰熱由外入衣以禦之斯無由著體然則單衣以禦炎威重裘以護煖氣事雖異而理則同豈必格致家而始能明晰哉高昌寒食生聞之乃撫掌而笑曰有是哉我乃於此悟戰守二者之義矣今之言兵法者不外夫戰與守究之守非所守則敵人方蹈瑕而進抵隙而攻一著之差滿盤皆錯矣戰非所戰則敵人又亟肆以疲多方以悮三鼓氣竭　甲而奔矣我惟謹守我封疆築砲臺女砲位水雷暗伏鐵艦密排無一毫之疏虞無一刻之懈怠亦若裘之茸茸温厚密護我身庶幾煖意常存不被朔風吹散耳至於全軍皆墨大敵憑陵苟欲以彈琴賦詩却之鮮有不敗事者必也鍛乃鋒刃厲乃戈矛如火如荼氣壓讐虜始足以料敵制勝一戰成功蓋敵入猶炎威稍縱焉卽附在我身患無底止惟以汗衫爲禦庶幾暑退而災害不生平且戰與守非二事也必能守方能戰必能戰方能守今之言守者惟固我疆圉以兾敵人之不來不知敵人卽怯弱不堪亦安肯低首下心貿然避舍必使三軍戮力挫其兇鋒然後我武惟揚始足以邊陲永固言戰者惟一鼓作氣所向無前設一　敗北而奔何處可以駐足必也相度地勢穩立軍營然後可整旅而前掃除敵燄猶之有裘以護煖氣使筋骸堅固營衞調和然後當盛暑之時旣免使炎威著身卽可保一年平善否則三冬凛冽瑟縮如螿雖無溽暑蒸人已苦精神衰薾更何堪洪爐熾炭汗出如漿乎往事不必論請以至近者證之昔年法人之役彼軍旣潜人馬江層層節置中國統帥昏昏若在醉夢中錦繡江山漫不固守卒至一朝决裂砲火轟天毁我師船壞我船局我軍非但不敢言戰且更失其固守之方捨命狂奔貽笑諸國使統帥而先機防守則卽偶遭挫辱何致若此情形乎其後宣光諒山之戰找統帥蘇馮兩車門步步爲營節節進剿得寸則寸得尺則尺根基旣固始議興師法人卽勢不能支幾而全軍覆没追奔逐北掃盡狼烟屬國名城依然收復豈非戰與守相連之明証乎今日者海疆無事寰宇永清似乎戰固不必講求卽守亦不妨略懈不知人推當寒之未至先料理裘服以備禦冬庶乎薄寒中人不致吟肩雙聳人惟當暑之未至先整頓單衣庶乎炎帝乘權不致觸熱而病試觀歐羅巴各國自普法大興師旅後閱二十載不聞復動干戈近更約縱連横互相盟誓而整軍經武無一日或敢遺忘今日增礮臺明日造鐵甲見諸報牘幾於僂指難終誠以未雨綢繆始無敢侮防微杜漸所宜愼諸事前也我中國地處亞洲人物繁阜自與各邦通道外人無不見而垂涎今雖玉帛冠裳往來不絶安見十百年後必無兵戎相見之時所望奮發有爲一洗從前陋習擇善取法馴致富强則二十一省輿圖庶免致被外人窺伺乎外史曰此雖戯語然亦名言惟是我儕小人烏敢妄談國是我與子亦惟及秋而料理裘服當春而整頓單衣俾觸熱禁寒兩無所困而已至于愼守疆宇備禦兵戎則袞袞諸公自有長策我與子但拭目而觀可也乃振筆而作消寒新語 
[本館接奉電音]  
　　昨由京友電傳諭旨五道敬謹譯登○十二月十四日奉上諭陜西巡撫着鹿傳霖補授未到任以前看院模暫行護理欽此同日奉上諭湖南巡撫着張煦調補卽赴新任毋庸來京請訓欽此同日奉○諭魏光燾奏道員積勞病故懇恩優卹一摺新疆喀什噶爾道袁垚齡於咸豐年間隨同曾國藩襄辦營務嗣經劉錦棠調赴新疆運奇决勝卓著戰功辦理地方事件均能妥善遽以積勞病故深堪憫惜袁垚齡着加恩照道員軍營立功　積勞病故例從優議卹生前事實宣付國史館立傳並附祀新疆省城左宗棠專祠以彰忠藎該衙門知道欽此同日奉硃筆着舒恩稽查左翼前鋒統領護軍統領事務欽此同日奉硃筆本貴着堂河南道事務欽此 
[鄭重要]  
　　太和門興工懸樑迭綴報端惟以事同創始並無成案可循雖由工部樣于房繪圖貼說進呈御覽然恐聖意或未允愜殊非愼重要工之道是以額李兩欽憲飭諭廠商照圖先行承做太和門工程式樣一座一切尺寸以一丈縮作五寸核算刻已做成除前後坡陰陽瓦片毋庸做出外其柁樑柱檩檐楣門扇以及大脊岔脊吻獸山詹墻壁臺堦石欄皆以木做成逐處貼說一覽了然刻由工程處齎入内廷恭呈聖覽並齎往西苑皇太后閱　十一月十三晨由内廷發出用八人扛出西長安門沿大街送往醇邸看視似此辦理可謂鄭重之至矣 
[催解經費]  
　　户部奏撥光緒十六年分東北兩路邊防經費擬於各直省地　釐金鹽課關稅各項内共撥銀 
 
 

Page 2

 
 
二百萬兩限明年五月以前解天一半十二月掃數解清倘有遲延指名糾叅等情繕列清單進呈本日奉硃旨依議欽此欽遵到部已將指撥何省何關何項應解若干分繕清單於日内飛咨各省督撫鹽運關道一體遵照矣 
[捐建專祠]  
　　原任安徽巡撫吳子健中丞元炳河南光州固始縣人也從前在籍辦圑保衞桑梓勤勞卓著報享之典現尙闕如經豫省紳士聨名具禀倪豹臣中丞請於河南汝寗府城内建立專祠列入祀典由地方官春秋致祭以隆報饗而順輿情其購地建祠一切經費由紳等自行集捐興辦等情業由倪中丞據情代奏籲懇天恩奉硃批着准其捐建專祠該部知道欽此 
[堵築漫口]  
　　河南懷慶府河内縣王賀庄沁河地方漫口淹冲田廬居民已綴前報兹聞倪豹臣中丞以沁河北岸王賀庄漫口刷寛數十丈幸預作裹頭以免套陷升飭委地方官弁預爲備料現在霜凌大汛已過河水來源不旺督飭在工兵勇夫役於上月二十間開工進占竭力搶修抛築以期早日合龍庶免來年桃汛泛濫等情馳報九重矣 
[日下紀聞]  
　　鑲黄滿步營官兵由提署提出行搶齊化閂内小街茶店盜犯朱二等三名解至刑部經當月司略訊數語暫交南所收禁旋卽禀堂發歸直隷司訊辦○山西太原府理事通判慶霖六年期滿咨部簽選旋經吏部於十月分將慶通判霖簽升慕陵禮部員外郎奏開底缺除行文山西巡撫飭知該通判交卸回京供職外其所遺山西太原府理事通判一缺已行查各衙門京察一等奉旨記名以理事同知通判用之中書筆帖式等咨覆以憑揀擬帶領引見○盛京某大僚購捕梅花活鹿二隻盛以木籠派員解京詣醇王府餽献醇邸令將此二鹿送往西單牌樓北繖子胡同别墅中用心喂養○管理鑲藍旂滿洲都統大學士恩爲咨行事本旗五甲公中佐領聨奎病故遺缺揀擬人員於十一月初六日帶領引見初七日奉旨著委印務章京松麟補授欽此欽遵到旗相應咨行兵部查照註册卽將本旗公中佐領聨奎之名更易松麟冉新補公中佐領松麟現不兼充族長之處一併聲明可也○八旗滿蒙漢抽調練兵陸續調練不下二萬人其間分列一二三等上月經神機營分地閱操一次本欲遴出八千人立營訓練以備調遺惟須俟醇邸親閱合操後方可奏辦按月由部支餉惟兵數旣多非僅各旗教塲擺列不開卽海淀閱武樓教場布列陣伍亦未寛舒是以遲遲未行刻聞慶邸各堂憲分地閱操一次後請醇邸於十一月二十五日在南苑親閱合操○山西歸化城副都統奎英三年任滿例應奏請入覲天顔俾得親聆訓誨有所遵循謹循定制繕具清字摺專差齎京呈遞御覽奉硃筆著來見欽此差官接摺後齎回歸化城以便奎副都統遵旨入京○内恩豐倉開放内廷各項他坦内監蘇拉人等及香燈上媽媽等應領本年十月口分老米以大車裝載甫出東華門大栅欄卽有糧行就地購買計放老米八百餘石每石值松銀二兩六七錢左右○宣武門内絨線胡同中間六部口内耳垜眼胡同本係僻靜小巷住户無多十一月十五日燃燈後有一婦人年約四十許自安福胡同親戚家回來行經此處對面突來一人陡生歹念濳由身後拔取頭上扁方耳挖等物婦大呼有賊附近住户出而問詢代爲追赶已無蹤影遂同婦赴廂藍漢官廳呈報廳官慰以好言許卽查拿贓賊並差年老廳兵送婦回家○廂藍旗恩護軍統領普於十一月二十日已刻在地安門内五龍亭正黄旗侍衞教塲揀選副護軍叅領一缺空銜花翎一缺護軍校三缺並挑補七個甲喇護軍十二缺咨請右翼四旗護軍統領並稽察右翼前鋒護軍統領旗務御史屆期前赴教場會看揀選○兵部爲咨行事武選司案呈所有八旗滿蒙漢應歸本年年終彙襲可爵世職例以十一月二十九日爲限過期呈報劃歸下年辦理理合咨行貴都統卽將本年年終應襲之公侯伯子男輕軍都尉騎都尉雲騎尉恩騎尉各若干排共若干缺先行咨明本部以憑核辦○福建正考官徐季和副憲致祥於十二日午後回京暫假梵宫歇宿繕其安摺二分膳牌一隻委都察院筆政於十一月十四日子初齎赴内廷分交奏事官軍機處呈遞副憲於丑刻衣冠進内旋由樞垣傳令於第二起入見○山東巡撫委員解到鮮佛手五十一桶其桶以黄紙裱糊蓋上粘貼山東巡撫部院蓋印封條報明内務府由西華門擡入大内至總管内務府堂上騐明後循例奏明呈進内廷○太常寺爲題奏請旨事本年十二月初五日穆宗毅皇帝忌辰例應遣官致祭惠陵准宗入府咨送擬遣和碩睿親王魁斌前來應由臣寺繕本呈進是否卽遣魁斌致祭抑或改遣近支土公前往行禮之處伏候聖裁爲此具題請旨本日奉硃筆改遣奉恩輔國公載澤行禮欽此○年例於冬間欽派土大臣點騐八旗各營軍器卽紫禁城内外圍並圓明園外火器營健銳營軍器亦一律點騐以昭鄭重近經兵部咨取王大臣銜名繕單奏派奉硃筆圈出和碩怡親王載敦多羅克勤郡王晋祺多羅貝勒載瀅固山貝子奕謨大學士恩承吏部尙書麟書工部尙書崑岡都察院左都御史熙敬欽此除由怡邸等商訂日期外已由兵部咨行各旗營卽應騐之旗　槍刀弓矢撤袋箭壺等應存數目分繕手摺八分聽候傳期點騐日自行於欽派王大臣前呈遞備考○内廷方略館示傳准吏部送到漢謄錄官馮汝璋曹掄鄭敷侯維申葉在彦潘熙齡吳蔭培等七員於十一月二十五日辰刻親身赴館騐到勿違 
[上鄭工善後分局憲轉呈河帥稿]  
　　伏查下游河患由於逐節皆有淤淺南諺所謂狗頸内者辛莊鎭北開口處尤甚凡遇淺處大溜必不能暢行全河幾千里來源遲滯其中勢必險工迭　防不勝防束手無策惟有西法挖泥能了此患議者謂淤沙難於挖取實非處處皆然揀其硬泥挖深則淤沙必隨大溜刷去試辦不宜再遲必從海口挖進統以河深二丈爲率挖取之泥雇小火輪拖出口外傾入海中較爲便捷冉有河面窄狹之處暫非起手所急濼口旣有機船及濬河水師似宜咨商東撫盍亟開辦移無用作有益俟有成效續購擴充理河僅有此法餘皆末事如聘洋人經理亦無逾於此不過機船等類善擇精而適用者耳若循舊辦理毫無通變豈非舍本而逐末哉又查辛莊韓家垣自今年正月十八早晨開口以來現測口門已闊一百七十四丈水深一丈五尺與正河埒騐其大溜向東入口者五之四向北仍由正河者僅五之一以致正河日益淤淺量其漾北最淺之處大溜僅深三尺礮船食水甚少尙不能過均泊口門之内雇車遵陸測去再北里餘在河成右營右哨棚之東水面祗闊十一丈深則四尺餘苟非實測何敢妄議度北情形正河淤廢在卽聞新口灌進之大溜從東鹽灘出海只四十餘里比正河較近地勢又較低者者天意全河改由此道爽利猶舊河之歸大清河恐非人力所能勉强如欲仍濬正河惟有乘新口分流大溜因此不急挖深較易工竣之後兩道齊出河患全消蓋水惟就下善理河者必因勢利導先濬其尾閭出卸自然直捷矣十一月十二日下游測量司事賈步緯謹禀 
[盜刼商船]  
　　温州來信云前月十七日有閩商林某搭趁商船裝運笋乾經平陽轄界鎭下關外被盜搶刼甚至將商夥八九人釘在艙板下連船刼去當經喊報營縣現聞己飭舟師追捕未知能弋獲否 
[澤及枯骨]  
　　温郡西郊有同仁集者四明公所之寄柩處也創設以來已數十年邇以寗帮停柩愈積愈多幾無隙地去春由慈北陳子仙司馬倡捐運費議將存頓之柩分别清釐凡無主承領者一概搬運回寗立卽瘞理或無力歸葬者仍着親屬來集報明給資送回本籍洵善舉也現在捐有成數揭貼招報俾衆周知荒凉旅櫬得正首邱死者有知亦當結草以報矣 
[明州紀事]  
　　寗波官憲命四鄉設立圑防以禦宼盜蓋猶古者守望相助之意也某夜離南門十里處忽聞警鑼亂鳴各圑丁聞聲而來兜圍拿捉見有三划船飛漿而逃追至看經寺前拿獲三盜皆扮作漁人模樣綠簑青篛手執竿絲尙有一船被逃無迹搜其所獲船内藏有軍械 
 
 

Page 3

 
 
被窩遂於次日協同地保捆送縣署訊懲○浙江撫憲崧中丞札委前署杭州府郭太守會同寗波府胡太守設局稅關内籌辦振捐諭飭城鄉各當　將本年十二月利息悉數撥振災區各當鋪集議之餘允以一分助賑云 
[蘇垣火警]  
　　十三日午刻蘇州申衙前汪宅後進失愼是日西北風大作一時烟霧瀰漫烈焰飛騰各水龍紛馳往救幸取水甚便得卽撲滅僅焚去樓房十間當火起時文武員弁馳往彈壓藩臬憲亦命駕蒞止直至火熄烟消始各回轅 
[茸城讕語]  
　　松江東門外某姓家資富有儉約性成前月杪車墩二十圖俞佃載米納租某以米尙不敷不肯收斛俞遂申申怒詈以致口舌紛爭歸至家卽發寒熱日益加劇延至月初某日一命嗚呼其兄名耕發者促其婦若子前來吵閙不堪盡情毁物某知不可以理喻擬卽禀訴琴堂而婦先具詞控告縣尊帶同仵作下鄉檢騐見屍身並無傷痕飭傳醫牛某甲訊之的係傷寒之症遂飭默寫藥方具結而退一面令婦出結赶速棺殮了事○華亭縣署東首客庽主某甲拾得借錢票一紙視之則借主朱其姓瑞其名適石幢子有朱芹甫者其故父名老瑞遂持向索取朱適外出其婦告以翁在生時並無向爾貸錢之事甲誣其圖賴詈駡交加繼竟奉以老拳直扭至縣橋左近斯時朱已遄返見婦受此大辱將甲撳倒拳脚兼施中狼狽而回呼集家中男女五六人復至朱家破扃直入婦逃避不及遍體鱗傷旋互扭入華署控訴不知堂堂民父母將如何判斷是非也按以上二事皆據訪事人所報逐加删削而登之是是非非請還問之局中人本舘惟守有聞必錄之例云爾○鄉人某甲傭於某孝廉家月前忽有某姓婦來自申江囑爲推薦甲涎其姿色誘回家内偪令成婚旋被婦夫某乙偵知前來問罪甲置之不睬乙遂冋華亭縣署禀訴情由想不日卽須提訊矣○鄉人某甲年將而立平日藉縫紉以餬其口前年賃居西門外登龍橋程姓屋内至今春在某賭館博得鷹銀數十餅請程代爲收藏刻因諏吉完姻向程索取程設詞圖賴靳不肯還甲惱甚濳服阿芙蓉膏願拚一死程見其神色有異急倩人舁至門外隨卽魂赴泉臺乃赴善堂領一薄板棺爲之收殮迨甲之母妹聞耗前來而程已躱避無跡後經地保力爲排　贈以番佛三十尊母妹遂無言而去○青松石某姓家有子女兩人女係幼時撫作螟蝓旋擬配與其子詎子性情暴戾素行　方遂另字江姓贅于家中本月某日方行合卺禮子突入洞房將女所衣紅衫條條撕碎江夙性拘執見新人遭此辱侮卽購服紫霞膏比日未西沈已投入枉死城去矣寃哉○婁縣泗涇鎭邇有歹人聚賭抽頭牌骰之聲通宵達旦不識官斯土者曾聞之否 
[設宴籌捐]  
　　本年浙省水災雖蒙恩發帑賑濟并由官商竭力籌捐究之荒處甚多終難徧給崧大中丞委候補道鍾觀察元翰來滬勸捐前日借座邑廟内園請江海關道龔觀察松海防同知劉司馬上海縣裴邑尊英廨讞員蔡太守法廨讞員葛同轉赴宴席間談及災荒之重龔觀察卽墊銀三千兩交鍾觀察帶回散放并商請太守及同轉廣爲勸募以恤梓桑云 
[失業輕生]  
　　無錫人朱阿巧曾在日本營生娶日婦爲妻挈之來滬失業日久窮迫難堪昨持刺刀　戳喉間意圖尋死被人阻住得免輕生隨有巡街捕聞聲而至　明情節連刺刀帶至捕房捕頭問因何自尋短見答稱失業貧窮兼之妻有外遇力難約束是以忿不欲生捕頭命送英會審公廨請蔡太守發落 
[邑尊騐屍]  
　　寧波人于庭良僑寓本邑法界興聖街秦添興小客寓不知何故吞服生烟及寓主得知奔向捕房聲訴捕頭派包探送　仁濟醫院救治無效延至昨晨斃命經三圖地保投上海縣禀報裴邑尊准詞督同仵作書役等人親臨該院騐得確係吞烟自盡查無親屬在滬因着地保備棺成殮封釘發壇隨將書役軍健轎班等飯食錢照章發給排道入城 
[上海縣署瑣系]  
　　裴邑尊拘拿閔行鎭各賭徒訊責等因已詳前報前日復傳地保顧鑑至案嚴加訊究顧禀稱董小玉朱梅根蔣木山吳紹耕陸阿天等聚賭抽頭小的喝阻不依叩求鑒宥邑尊謂爾身充地保圖内有不扶之事自應來案禀陳何致任其開設賭塲肆行無忌本應懲責姑子從寛可將何處賭博何人爲首明白具禀核辦○姚守政因周書年控欠逮案訊追早登前報隨有盤記棧司事人某甲呈請附追欠欵銀四千餘兩而姚迭次繳銀均由周具結領去前晚甲又投案請追裴邑尊著候檢查原卷核辦○丁王氏訴稱丈夫在日曾欠殷介眉銀四百兩嗣殷屢次催索先歸還二百兩後卽料理明白惟摺子一扣未及收回目下丈夫已故殷忽囑顧子賢陳春榮到家盤踞滋擾叩求提究裴邑尊訊供之下飭差將顧陳拘案候訊○陳范氏控陳朱氏恃强奪産一案曾紀報章前晚裴邑尊升堂訊究陳范氏供稱丈夫去世後朱氏突來圖覇家産叩求究辦陳朱氏供稱小婦人向住寧波丈夫在治下開設水菓行納范氏爲簉室丈夫病故范氏竟將行内資本財産覇住圖吞叩求澈究邑尊謂范氏不應覇産着朱氏將遺財開列清單呈候覆訊核辦○閔阿源扭控顧廷良吕阿銀欠租盤踞　論被毆裴邑尊提集訊供閔稱顧向小的轉租房屋積欠租錢向索不歸懇令遷去置若罔聞而房主迭次向小的催租小的無奈向顧爭論顧竟邀吕帮同肆横扭住小的兇毆以致受有微傷叩求究辦顧供稱不的無力遷移吕供稱閔頋口角曾經解勸邑尊飭將顧笞責一百板荷以巨枷着赶緊遷居吕笞責五十板交差看管候顧遷後開釋 
[法捕房瑣事]  
　　昨報列妓女王寳卿由其夫邊阿三卽卞阿三投案具領葛同轉著卞出外找尋妥當保人至案具領云云昨晨葛同轉莅八仙橋捕房時據卞阿三偕同保人王殿卿投案王稱在租界中開設興順糕餅店輿張大寳卽開華確係中表弟兄因表姪女由其夫來申請領小的情願具保伴往揚州完姻同轉謂爾旣與張是親戚可知張平日所作何事答稱伊從前在虹口作小工目下作事不端尙求施恩免究同轉隨詰卞曰爾此次回家有幾人仝伴家中如何景况逐一供明卞答稱回家並無别人惟請保人王姓同在家中有田八十餘畝住揚州東門外三十餘里卞家沙地方父名開如四年前逝世尙有二兄長名王棍現年三十九歲次名玉興現年二十六歲皆有妻室在鄉耕種度日同轉謂卞曰爾妻在申爲娼實因父母逼勒所致爾將妻領回後總須留伊體面不可將穢事作爲話柄今著爾富堂具結用左指盖印保人王殿卿亦簽押存案卽著土出外探明輪船何日啓行速至捕房知照由捕房中派人押解下船送至揚州待伊成婚後迅速回申來案禀覆卞處亦要爾婉言開導王卞二人叩謝而退同轉旋謂張開華張王氏曰爾女不願爲娼爾等不應硬逼以致氣成瘋病着照昨斷各責八十下叱退○楊渭豐將女素蘭屢次價賣爲娼前由薙髮匠楊尊賢代還身價出外復經其父向素蘭滋閙仍欲變賣與熊四花烟館内素蘭情願從良當赴捕房控告經葛同轉訊得楊渭豐將女兒價賣數次父女之情早已斷絶當將素蘭准歸薙髮匠領去楊渭豐管押着交出其女幼時許配人家之退婚據並令具結不再滋擾等情前已列報楊竟挺押已久不肯具結昨日葛同轉命將楊帶案覆訊楊供並非挺押實因退婚據已被素蘭拿去小的之妻尙有銀鐲一副縐紗夾袄縐紗裙紅板箱等各一件在素蘭處求請追還同轉卽命包探至素蘭家查問是否寄存物件著下期來案禀明楊渭豐還押令其赶緊具結○昨報列張連生控被鄉人王硯香打破頭顱經葛同轉訊明情由着王邀同鳳凰臺茶舘主顧雅山來案訊問云云昨晨據顧雅山之子頌英投案禀稱父親有事不能來案同轉謂爾與王朴識否答稱認識向來安分並無歹事同轉謂張曰爾之頭被人打開不可張冠李戴嫁禍於人揆度情形王必不打爾竟敢指父巡捕將伊管押本應辦爾誣控之罪姑念頭已受傷從　免究王仍交原保張斥退○徐嘉貴控保大茶 
 
 

Page 4

 
 
葉店主俞大旺欠銀一節經葛同轉訊明着各請中人理算已列前報昨晨兩造復投捕房徐稱蒙諭請人調處豈知俞所請之人理算不公要將一應虛帳抵作實數爲此投案禀請究追同轉謂爾言俞之中人不公但中人等早已來案禀覆知爾亦有不是之處且爾爲何不邀同爾之中人來案禀覆徐答稱小的之事明明白曰無須邀同中人來案同轉謂旣已明白亦不必來案控告徐答稱控告原爲錢財事倘不斷結亦無妨礙同轉拍案怒曰爾作事混帳胆敢出言挺撞究竟誰人請爾打官司徐稱寃枉同轉謂何謂寃枉答稱吃俞之虧不少豈非寃枉同轉謂前期據爾等禀稱同往舟山辦茶葉其中細底爾有些對不住俞大旺爾可明白徐供並無缺陷之事同轉卽問俞曰爾與徐往舟山後來如何了局可將細情逐一禀明俞供今年四月間徐邀小的合做茶葉生意同往舟山四月二十四日徐與該處揀茶葉鄉婦做出不端之事經鄉人捉姦將徐縳住脫下上下衣衫徐寄信囑小的前往調停共費洋一百五十四元方得脫身回上海結算帳目共收徐洋九百五十三元共付徐洋一千零五十三元有奇内有洋一百元乃是餘利同轉謂徐曰俞之供詞爾聽見否爾尙有何言不妨當堂供明徐供詞含混同轉謂爾所爲之事本分府早己訪明念爾是生意人全爾體面不料爾不知悔過反敢來案饒舌徐連連稱是同轉復謂俞曰照徐帳爾尙欠伊洋二百八十元之譜爾須將洋繳案方可完案旋據俞之母李氏投案繳呈洋五十元歸還期票一欵同轉謂俞曰今繳洋五十元不足抵數爾須再行續繳着退去着候下禮拜至公廨質訊所繳之洋暫存 
[救災療病]  
　　人當疾病來有以寓挽回之術者其惟助賑乎湘西趙馬氏病痊完愿助洋五百元由日昇昌號匯來委解江浙災區以巾幗中人聞災而深明大義是誠利濟爲懷者矣○江寗府江寗縣籍胡善士長庚長柏賢昆玉爲尊人印炳南於十一月十七日由南京乘輪舶得病抵嘉興其病勢日重十二月初一日助浙賑洋五元初四日續助洋五元其病日减迺至初九日厥去數刻洎甦後自述若有神祗指示卽須續解賑洋三十元可以轉危爲安卽奉尊人命寄到英洋三十元委充浙賑以弟昆爲尊人抱恙濟世慇拳儼有神助其孶孶勸善聳人聽聞紬繹原委可謂煞費經營湮没不彰於心有所不安耳用是連煩以誌[  上海北市絲業會館籌賑公所施善昌謹誌]  
[接濟源來]  
　　敬啓者前承粤省愛育善堂匯來蘇浙賑欵四批共洋八千元均經彙解災區分别散放兹又由愼和祥號匯到愛育善堂第五批期票二千元合規銀一千四百四十兩經卽掣付收條肅函拜復前後各批均承上海招商總局交來荷蒙接濟源源樂施不倦想諸大善長救濟爲懷痌瘝在抱念斯民之飢溺因竭力以拯援惠以厚貲恩同再造敝所祗領之下亦感激而莫名况浙省災民躬膺德澤有不淪肌浹髓同祝長生者乎謹誌數言藉以鳴謝[  上海四馬路高易籌賑同人陳德薰等識]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[寄懷李仲仙方伯]  
　　停驂滬瀆乍攀轅分略雲泥道義敦偉業竹林尊柱石崇階秬鬯列屏藩廢詩粹養匡時學移孝睠懷報國恩翹首春雷驚凍蟄九霄鵬翮附高　[  策鰲遊客葉慶頤呈稿]  
[輓安定意琴室王潘月舫孝廉卽次大集三十初度原韵錄請高昌寒食生百花祠香尉同政]  
　　摔琴詞罷讀風雨黯秋辰落拓仍今我凄凉已古人春明慳後約嶺表失父親澈悟君何速空悲夢裏身世年標俊望豪氣振襟裾金粟圓秋夢晴山賦舊居萍飄閒載酒花笑偶臨書幾度江南岸裁詩錦不如尙憶歸坷里西山日暮催感知風木永書盼海天來忽道醒塵夢翻令泣霸才故人在江左目斷嶺雲開酹酒爲遥奠荒江秋涙多浮生花代謝英氣墨銷磨紫府誰修史清時正偃戈才人天不壽流恨此烟波[  山陰俟堂陳阜稿]  
[哭意琴室主潘月舫同年錄請高昌寒食生申左夢畹生大詞壇郢政]  
　　噩耗傳來濕素襟歌殘薤露未成音功名已負平生志箸作猶存不死心榕樹影凋風雨暗梅花香斷夢魂深君號千萬樹梅花主人意琴室邇人偏遠爲過黄壚感不禁○望斷晴山一角樓君家樓名斯人一去便千秋聰明絶世終成佛骨相如君竟不侯凄絶舂聲停梓里劇憐詩夢冷荒邱遥知羣季千行涙灑入梧江萬頃流龍山擅夢生稿於海上 
[輓意琴室主潘君月舫詩錄請桂笙夫子曁尉太痴同教正]  
　　我與安仁慳　面每將佳句細謳吟前承桂師以意琴室時詞册惠賜果然白雪詩難和可惜黄泉信已沈噩耗一朝傳到耳神交數載枉傾心祗今寂莫西窓下怕聽詩詞誦擗琴香尉作擗琴詞十章令人讀之流涕[  聘三詞客品珊周忠鋆未是草]  
[題姚月軒先生山水畵稿調寄滿江紅]  
　　栩栩皆春眞箇有詩藏畫裏最可愛叅差樹木蒼茫田里流水潺湲泉韵出遠峯隱約嵐光霽古今來除却虎頭癡誰堪比揮寸管點如米運健筆俄滿紙把胸中邱壑都流腕底莫是通靈模影事看將刻鵠鵰蟲技更誰知洒脫不覊材皆生意[  聘三塡于韞寳樓]  
[方錦川茂才以方園補讀圖屬題率拈四絶句]  
　　英豪豈肯效迂儒投筆居然大丈夫請得長纓期報國雄心直欲破匈奴君曾隨左文襄馬江决策掃凈塵氛奏凱回國家無事且歸來從今好把晨昏省綵舞堂前學老萊重把園林結搆新四時花月寄閑身吚哦常對書千卷不慕功名不染塵我也不求朱紫貴披圖觸感倍銷魂未知僕僕恩塵裏補讀何時返故園[  聘三稿於藴寳樓]  
[日本秋山儉爲襲尉招陪李仲仙方伯黄胎泉觀察葉新儂叅軍觀服部天一翁演東西戲術歌呈諸水吟壇削政]  
　　東海傑出大技師游戲三昧神鬼奇秋山豪士云相知招延高明集履綦我亦末座同追隨登塲觀厥技倆施攝物入壁如星移攝物入人如雲馳呼來嬌女春風姿能喝雙布成一旗女兮匿箱閉蛾眉刀鎗攢箱機其危口箱投水水遁之錦衣玉貌　遲遲技　縳手肱難麾抱柱抱人如不覊俄　取帕投銅巵一火再火帕不縻且復練水水成絲扇上刀上雙水持激而躍之人解頤水從髮　飛清漪刀兵水火均毋欺披師運用患匪夷妙不勝言良可嬉飛仙遨遊挾者誰令我臨風發遐也眞耶幻復奚疑九垓馳驟情非痴盧敖汙漫還相期[  秀水蒲華作英甫稿]  
[詠螢]  
　　雨歇黄昏後流螢度竹扉一囊深夜讀幾斛滿山飛投燭光偏暗迎風力更微夜遊聊自照敢與月爭輝蘆江釣鰲客張清子培求是草 
[華君味青錫山望族珠市營生近有維揚之游約同游覽余不克從偶成四律兼述近懷錄請玉和]  
　　託業清高滬水隈　籌早識不凡才珠圓玉潤胸襟見月戴星　眼界開述祖　期恢閥閱行商應慣涉崔嵬遥瞻廿四橋邊　恨不與君共去來閱出誰能學老莊牽人名处不嫌忙米鹽瑣屑貧難諱兒女圑圞願幸償藥店猶存龍守骨書城祗任蠧充腸遭逢我識平安樂慘聽流離水旱荒寄旅　教結比隣過從朝夕倍相親晝難衣錦歸鄉里夜所挑燈滯海濱廿載神交初識面半生形役剩空身瓊花艷迹平山句未許携琴一訪眞火碾雙輪破凍堅壯遊也肯讓鞭先二分明月迎詞客兩　寒山送酒仙誰認飛鴻陳爪印君眞騎鶴富腰纒預期載寳多金者歸折梅花正過年吳縣藜牀舊主稿 
[題方園補讀圖應三衢方錦川茂才囑錄請小樓主人大吟壇教正]  
　　方千力學守殘編吾子辛勤世澤綿拓地購成園一畝誅茅築得事三椂切磋益友來羅隱謂羅逢甫參考微言有鄭虔謂鄭渭川昔日抛荒今日補料知孟母意欣然君尙有老母在堂年年員米屋經營笑我天涯載酒行綺歲丹鉛成闊别他鄉鷗鷺結同盟鱣堂竟負先人業覊旅誰憐此日情聊藉書田餬口計不辭風雨舌頻耕西湖花 
隱次山楊兆槐未是草 
[上海四馬路文報局内蘇浙山東恊賑收解處經收金苕人觀察經交蘇省牙厘總局集募東賑細户清單另登]  
　　十二月初四日盛澤培元公所洋一百元義成裕洋綢官行李蓮炬蘇城厘局孫三户各洋四十元浙東居士上游局馮車坊厘局委員過湘鎭江下游厘局王四户各洋三十元常昭内河厘局奔牛厘局委員程六筯書屋三户各洋二十元常昭内河各卡洋三元江陰厘局委員牛十二元姚韻和洪宅兩户各洋十元中州金誼堂典業公捐兩户各八元南渡厘局六元潘子賢蔣德茂史庚記三户各四元沈渭良張芸輝堂浙鹽公棧三户各三元無名氏金吟香許浦關裕通行光德堂陳羅錦甫陸子律梁溪　客壽護堂德源莊十户各二元恭泰號順誠號恊興莊同懋莊羅福增義興　劉萬興陳思仁堂錢景記俞雲記楊雲屋堂杜添泰甌山書屋金洪仙谷宋盛氏洪謙豫堂蔣豐泰徐博經堂林履泰同泰豐復興隆秦　安潘崇孝堂彭易安堂王啓泰王震泰朱開泰德豐莊同豐寳隆莊吳慶泰同慶裕隆茂昌源茂全裕恆生莊恆和泰恊盛啓陶厚記曹生茂森昌福記源和祥永泰祥錦昌泰陶隆記源順昌永源祥楊恆源和發源三陽信無名氏張源泰嚴大生何錦祥無名氏吳福記無名李榮楨生恆茂恆鳳記許永寛陶乾記恆順林陳恆順森源義記吳義通聚和恆謙益成乾和謝茂湘王立德七十三户各一元曹雲溪陳友梅合寳昌隆悅昌隆合兩户各洋一元諸尙記王三懷堂兩户各七角五分義源震隆茂朱元隆萬　行許鶴汀卞信五無名氏不書名古香齋筆浪山堂敎忠堂愼茂朱菊記體仁堂金王怡樂堂恊和玉輝堂馬廣順森同泰源義泰和孫豐慶久成益大陳椿山文桂生態均甫咸泰劉廣和廿八户各五角亨源廣源合洋五角吳名氏重名記無名凌復興錦隆昌高源興無名張萬通無名邵文順德裕隆十一户各錢五百文以上共計英洋五百九十元錢五千五百文業經收到英洋一千元尙有細户未齊容俟交到再當補登報端合并聲明 
 
 
