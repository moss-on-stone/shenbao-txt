# 1906 - 185 - 4911935

 

Page 1

 
 
   
 
 

Page 2

 
 
[電傳上諭]  
　　五月十八日奉 
上諭安徴潁六洒道員缺著玉山補授欽此 
[曹元森上蘇撫陳中丞禀代論續昨稿]  
一交通之利便不可不講求也吳中之街巿湫隘極矣而各店户又不顧公益僭佔街道此習行之己久一日遽令拆進揆諸事實約有數難一户遲疑諸户觀望然竟許其不拆進不惟街道終無整肅之日卽消防亦有窒礙之時夫巡警本有清街道查户口之　先按區叚查有侵佔官道之鋪户約其本之大者若干中下者若干先曉諭之凡有願拆進欄杆者聽其不願拆者量其縱横各佔若千方尺概不得過一依亞照其本之大中小分三等以科之設攤者亦然月捐若干數造册存根卽由各段警長收其捐其有遷徙閉歇得月查一次以改註之則於經費小有裨補而街巿之擁擠可免警兵之巡查亦稍便易矣至於橋梁之擺設建築之突出木石之堆置騾馬之濫馳皆有關於交通之利害是宜急定其規則者也一營業之不可一例視也若古物商屑物商若烟店若膏店若酒茶店若書塲若劇塲若冥器錫箔作若骨董玩器鋪若金銀裝飾品凡於民生無益而有損者營業之人縱極精勤皆在分利之列此各國重征之所以冀其棄無用而歸有用也今可師其意查有分利者若干店亦照其本之大小而科之使商家多一實業之事卽民間省一虚花之費先使巡警明諭其故且予以限制使民曉然知實業之有用而貧民之習業者亦可預知所從違且無所用其欺騙矣此料金之規則不可不急定者也一衞生之關係不可不愼重也考各國行政警察衞生實居其大部分爲巡警者必先明人體生理解剖圖學而後傳染之病可豫防焉夫黴菌發生皆因污穢所致而空氣與水與物件等爲之媒介必有豫防之法言免此患若坑厠若大小便必在隠僻之所若食物若飲料必擇清潔之品其大較也今城中街頭巷口無不有坑厠之羅列吳氣董蒸蠅虫紛集而肉食之攤設焉水菓之攤設焉今縱不能盡坑厠而平之而便溺之自由可制限也縱不有盡攤鋪而遷之而傷生之物件可調查也今則夏令己屇疾疫易作若有人隨意便溺者若有人設攤近抗厠者有井厠相近而猶用該井之水者有人買假荷蘭水及不熟之果與病豕之肉者有貨蜜　而不用玻璃器者有人將瓜皮及茭壳丢在街上及河中者罰以金若干著爲令此雖無定額之可稽而租界捕房己有慣例仿而行之民不駭異天癘不作受惠無竊且零星　集卽可作各巡警獎勵之資是尤不可不實行規定者也有一定之規則斯巡警者易奉其職而違警者亦自知其非務使家喻户曉而後料金之法庶不致窒礙而難行此卽日本取諦之先聲一切細目表式具有成書規仿之正自易易故不復贅職生長三吳見本地俗習素弗謂是竊念地方自治匹夫與有責焉自肄業警學以來於今半載矣拙者之效無所表見現將畢業幸逢中丞大人下車伊始卽注意警政而巡士之　惰汰其大半閭閻之夢寐可待開通職不敢危言高論謹就目之所見身之所履以爲比例之起點而他處之同於蘇俗者可類推电蓋以省城爲一省之表率其一切習慣有害公益者實見其不可不革除而又猝難革除故欲採行各國懲戒之意以期目的之漸逹且入欵旣裕可卜新政之易行除絶對禁止外餘可以緩圖之者如有小菜塲而一肩挑贸易者可不必擁擠於街巿也如有消防器而水火灾變之虞可救濟於臨時也如有感化院而一切廢民强丐可不致恃强婪索也如有警衞隊而追捕盜賊可不虞救　之無應也如有瞭望所而站岡之勤惰可一望而知也雖國之辦警政斷不恃區區之料金而改良一切陋習實有潛移默化之妙用卽使怙頑不靈而徴其罰欵似可補助善後之費於萬一愚者一得或裨高深願我中丞大人賜畢觀覽加以采訪或發交商會核議施行抑亦三吳人民之幸也謹上　 
[紀常備軍與徴兵鬨鬧後之情形蘇州]  
蘇省松太兩屬征兵自與常備軍第一標鬨鬧後征兵有死者有傷者情形殊堪憫惻各家屬聞之或父招子歸或兄召弟歸不可枚舉查此次己斃婁邑征兵鍾子宜係被毆跌悶而華邑陶元鼎則落河身死其餘受重傷者十五六人輕傷者二三十人迨各征兵接電後紛紛禀告隊官征兵官阮慕咸君聞知當卽一一詳查計共散去者百餘人因好言婉留井允轉禀督練公所聞撫憲陳筱帥諭飭杜劉二總辦卽將征兵暫行暑假蘇松太各屬征兵計共一千五百餘人分爲十三隊有常昭江震昆新兵士借居寳帶橋常備軍舊營自十四日被狂風疾兩坍塌營房壓斃二人後由杜劉二總辦諭將征兵或借承天寺或借福田庵暫居昨經撫害陳筱帥札飭督練公所轉諭各該征兵一律暑假俟新營工竣卽行來省入伍現聞己定於本月二十日左右一律放假云元和縣孫大令禀報征兵與營能因事互爭被追落河身死詣騐各征兵恃衆滋閙拘留仵作等情己登昨報兹悉此事現經署臬司朱廉訪批示畧云兵本兇事不戢自焚此項征兵成軍無幾日尚待訓練以臻敦詩說禮之風乃於進營之初即與募兵爭鬥以致被追落河身死迨經該縣詣騐竟敢恃衆　閙侮辰官長復將仵作拘執兇毆實屢不成軍政昨奉撫憲諭飭該府帶令長吳兩縣馳往復騐己據騐明該二屍並無傷痕委係落河身死該縣仵作亦己提騐訊釋矣該兵士等恃衆無禮必有主谋肇釁之人自應擇尤嚴究以伸軍律並研訊因何啓釁各情分别懲儆批飭蘇州府分飭遵照並將督同復騐緣由作速據實通禀（永） 
[洋行夥擊傷彈壓委員湖南]  
　　常德府東門外某洋行某日人往往酗酒滋事閏月二十四日招致土妓多名徴歌侑酒警察海查嚴二尹在門首彈壓某人以觀者甚衆謂二尹彈壓不力遽用木棍扑擊傷頭顱並亂擊觀者一時大衆不服紛紛吵閙幾至釀成事端（濟） 
 
 
 

Page 3

 
 
[英請辦保護不力之閩官北京]  
　　聞日前英駐京代理欽使接得駐厦門英領事電照會外部略云前有英人二名於厦門突被棍徒毆傷甚重刻在英國醫院調治推原其故因有地方之靑者保護不力所致希貴部將保護不力之地方官議處並照數賠償恤欵以全邦交等語外部當卽電咨閩浙總督與英領事妥爲商定想不久卽可和平結局（閏） 
[趙軍帥電告勦辦木匪京師]  
　　五月初一日盛京將軍趙次帥電逹政府稱現查鴨綠汇沿岸一帶每有本匪勾串愚民糾衆成羣結隊擅入樹林斫伐木植悍不可遏勢甚猖狂刻己嚴飭地方官會營實力剿辦務使凈絶根株以杜後患（上） 
[奉省塩政最近調查奉天]  
　　奉省鹽務爲財政要點疆臣樞臣及外交界視綫所集刻當改辦督銷創興伊始本館特託瀋友詳細調查陸續報告以便留心邊界經濟問題者觀覽焉章幼樵觀察雖己卸差因歷年報銷各欵轇轕不清故至今仍留田莊目督銷總局辦理交代事宜開辦督銷屯買灘鹽需用麻袋蒲包甚夥該物産於直隷現委魏大令墨林駐紥天津隨時採買並由奉省駐津轉運局分批運送每年此項袋包需價銀約十餘萬兩新　蓋平鹽釐局董剌史元亮刻奉軍督憲委署復州知州遺差有調通江督銷分局委昌張縣丞元龍接充之議因張縣丞清查屯鹽頗著成效故以蓋半鹽釐局優差調劑之常家屯鹽釐同委員濟大令斌現調派新民斗秤局幇辦遺差改委財政局庶務所委員孫巡檢葆靑按孫巡檢爲洮南府孫太守葆瑨之介弟也（右） 
[議覆路務議員辦法述畧北京]  
　　袁營保奏路務議員章程不無窒礙一摺前己奉旨政務處議奏現悉政務處己於日前議覆請飭商部妥訂規則頒行其度材用人工程一切責成該管大臣督率經理隨時咨部考核部中亦隨時派妥員考察如有弊端卽行禀報由部咨行該管大臣杳照整頓但此項派往人員由部給發川資不受路工薪水方能實行監察如有擾累情事照出差人員舊例從重參處其承辦路工人員如經部指出情弊仍復徇庇誤工亦卽參辦其商部章程内有應行删改之處應由商部自行酌改等語業己奉旨依議（吕） 
　按此條大略己見初十日專電 
[禀覆滬寗鐵路採石辦法江寗]  
　　江督周玉帥接准鐵路大臣唐侍郎來電勘定之白豸棲霞両山擬不拘官山民山如歸路局開採每方丈給價洋一角五分條石五角如民山民採每方給價洋一元五角五分一切雜捐連費在内等因江督卽札飭江甯府縣妥議禀復兹據禀稱官山若由路局開採石渣每方丈高一尺繳費一角五分條石五角謹當遵照惟祗可僅指鐵路購石而言其各處建屋築岸馬路等用仍應按照向章收稅至民山民採石渣連採工雜費每方一元五角五分己諭紳董籌議俟具復再行禀請察核（帳） 
[粤漢鐵路公司致商部電廣東]  
　　北京商部貝子爺鈞鑒粤路遵旨開　當禀奉岑宫保　頒大質關防啓川初二日經會湘鄂存道肅紳由岑宫保札龔道點交接○照章　山支路三省管理其幹路估價除請詹道尚未冋粤外擬暫聘熟識路事公正人點騐估　同日奉岑宫保傳奉鈞部東電全體感頌議決以商辦有成刊報馳電定期初七日請各股東公同慶祝以仰答鈞部維持之至意小股銀約收六百餘萬申計股本三千餘萬堪慰厪懷商辦粤漢鐵路有限公司職道官應景棠叩魚（暑） 
[搭爾巴哈臺金礦請歸新撫主持京師]  
日前伊犂副都統咨行商部以搭爾巴哈台喀圖山金礦未能辦理妥善咨請該部能否照部定章程改良立法統歸新疆巡撫主持以期辦理妥善未識該部若何核辦也（懷） 
[擬先設局調查礦産福州]  
　　福建商務議員羅臻祿觀察前奉商部札飭調查全閩礦産日前己與林京卿爾嘉妥議辦法擬設局切實調查俟查有端緒卽行申報該部請示辦法（懷） 
[皖省無從抽收出井礦稅安慶]  
　　皖撫前奉商部來文查明各處礦産應報出井礦稅照章繳纳經皖撫查得束流縣屬喜山咆養山奣两礦一時無煤可運出井稅無從抽收應俟另開新廠再行遵章收稅云云咨復該部查照（懷） 
[麫粉不能變通出洋北京]  
　　上海各麫粉公司前以麫粉滯銷禀請南洋大臣出洋銷售嗣經駁斥邇又因舊金山火灾華僑商民亟待振救因又禀請南洋請運出口經南洋咨商商部由商部轉咨外務部變通辦法現經外部咨復大至云麫粉出洋一案恐爲他國藉口實難設法變通云云（懷） 
[蛋黄白列入出口稅則北京]  
　　商部前因鎭江蛋行商人禀請蛋黄白出口稅則輕重不一且時有加增情事商人受累不淺擬請酌定稅則以維商業經商部咨行外部核辦現經外部咨復略謂總稅務司所擬蛋黄白出口征收稅章均尚平允應將此數列入出口稅則之内以昭劃一（懷） 
[庫倫電請截留茶稅京師]  
　　庫倫辦事大臣延祉前擬請留茶規銀兩曾經理藩院咨駁在案本月初六日延大臣又有電致政府畧謂刻因庫倫舉辦各項新政需欵甚繁籌　尤爲不易應請准將恰克圖茶稅規銀截留五成庫屬辦公以五成解京交納諸鉅公己擬飭知理藩院核准勿再駁斥矣（和） 
[閩省農桑局章程尚須聲覆北京]  
　　閩督前奏報農桑局章程奉旨商部知道嗣經商部咨行户部查照現經户部詳核章程條欵有未盡明晰之處復咨行商部轉咨閩督按指各節詳細聲復以備核奪（懷） 
[派兵彈壓民閙卞南昌]  
　　上月九江府瑞昌縣統稅分卞鄉民閙事各情己紀前報事後委員王大令進省面禀一切情形撫憲吳仰帥恐别生事變特派兵二百名前往彈壓己於初 
 
 

Page 4

 
 
六日起程矣（用） 
[電飭蘇府澈究教練官毒斃案蘇州]  
　　鎭江府屬常備軍第四標教練官韓樹　毒斃一案迭誌前報兹悉哨弁陳明珊經蘇州府孫展雲太守屢次研訊並無口供本擬從寛懲辦刻由京師練兵處來電據云聞韓樹棨身死不　而陳明珊劣跡多端形跡可疑未便含糊了事仍飭該府訊取確供從覆懲辦（康） 
[湘學總會舉定職員長沙]  
　　湘省學務總會自公認長沙郭桐伯茶陵譚祖　两太史爲會長旋以會章未定職員亦未選妥致開會數次迄無成說卽每次到會者亦屬寥寥以故茫無頭緒近日復出易君宗虁仇君道南唐君乾一瞿君方梅劉君次源等發起邀同全省學界於本月初二日在南城天心閣開議傳各學堂職員部教員部學牛部各舉一代表人赴會是日到會者三部共有一古五十人於午前八時開會先由易唐二君報告開會緣起次投票選舉旋舉定學會幹事員石君廣權蘇君鵬易君宗虁禹君之謨唐君乾一鄒君代藩馬君鄰翼羅君永紹等幹事員八人石君乂報告初四日開職員會組織一切迨散會後忽有一學界公啓謂初二日午前八時開學生自治會歸併湘學會内云云八幹事員聞之以學生自治會係學生一部分之會不過統屬於湘學曾中與湘學會不能合併故次日開會除學生一部分外各校職員教員到者無幾致湘學會之八幹事員仍於初四且午前八時在邵陽中學堂邀同會長譚君延闓及西南兩路之發起人商議一切辦法以後凡公啓無八幹事員之名與湘學會作爲無關係云（車） 
[西報紀華商體操會赴宴事]  
　　十八日字林報云昨日華商圑練兵四百餘人齊集於北浙江路之體操場前往洋務局赴滬道瑞觀察之宴請午前各會員陸續至操場中西人士往觀者甚衆至十二句三十分鐘始列隊馬兵十六人亦皆整轡隊長葉君所騎之駿馬乃産自奥斯逹利亞者步兵原定以六十人爲一隊惟昨日到者僅三分之二十二句四十五分各隊始由操場出發前導者爲會中所派之會員二人皆乘自行車又捕房所派戎服佩刀之騎馬西捕一名印度馬匹四名繼以會中軍樂隊馬隊軍隊六隊沿途照料者又有差役數人各隊由北浙江路愛而琴路至商務總會行歡迎禮旋由北河南路過鐵馬路橋至抛球場向西過南京路向洋務局進發一切口號皆用英語各隊皆未帶軍器惟隊官皆掛德國軍刀其整齊嚴肅之象頗爲衆人所稱許旣抵洋務局卽由滬道延接入内欵以西筵滬道及各商董皆致祝詞聞者皆爲之激發滬道勸勉全體會友略謂中國仿照西法創設圑練兵實歷史上空前之舉外人屬耳目焉有一不守規則者則全體之名譽爲之損失諸君子其各進而愈上奮而益厲也當由聨長虞洽卿觀察代表全體答曰憲台訓勉之詞在會諸人當各遵行並自信决不敢有一人不守規則以貽全體羞而啓人之譏評也鐘鳴五下各隊皆出席重整隊伍步兵分爲两行每行之首各派一兵一執中國龍旗一執軍旗中繪＝虎以表中國人之膽力各店鋪大半皆高懸龍旗各隊自靜安寺路出隊經大馬路至河南路過橋至海甯路復轉向西至北浙江路操場散會該聨隊長爲虞洽卿聞會員現有三十人每人　捐銀三百兩爲經費至每一會友則按月捐洋兩元云 
[英國黨員對于英人議論之意見]  
　　十六日倫敦路透電云英外部愛華德格雷伯爵在下議院演說懲辦埃及人一案時衆皆屏息靜聽直至語畢衆皆鼓舞稱善獨立工黨領袖哈第君亦云革外部旣有此請自當不再議論此事惟愛爾蘭人領補狄倫君復歸過于埃及並毁謗駐埃及英大員克羅滿伯　之行政英外部謂狄倫君所害彼不能答稱無所關碍云 
[俄國大將之言]  
　　十六日倫敦電云俄國陸軍大將脫立濮夫曾告人云俄之國民院現實用以爲革命之中心點此等情狀斷不能令其依舊不改也至選用國民院會員建立内閣一節則亦未嘗不可施行此策雖或不免冒險然全國之太平固初非可視爲緩圖也 
[那特爾請兵剿匪]  
　　十五日倫敦路透電云駐紮白洛姆富聽及哈列期密士两歲之軍隊　潑立多利亞戍兵一部分己奉命准備開往　特爾 
[法國海軍政策]  
　　十七日倫敦路透電云法國海部大臣漡姆生君宣布年杪法國當建造戰　六艘並云法政府有　建造潛水艦云 
[英海軍人將行抵横濱]  
　　十六日東京電云英國海軍大將摩爾于今日下午行抵横濱 
[輪船在横濱互撞失事]  
　　十六日東京電云郵船雅斯寗號載有神户搭客一百八十六人横濱搭客一百二十六人由横濱起程開往温哥華埠適斯丹逹煤汕公司輪船亞潑勒溪號（拼水量二千四百二十六　）亦滿載貨物起椗開赴舊金山致和種撞亞潑覇溪號之右舷　入雅斯寗號之左舷致雅斯寗號迸裂一縫計長十二英尺又一孔計圓俓三尺亞潑勒溪號之錨鏈　斷亦裂一縫有六英尺之長两船皆受巨損行期己展緩聞搭客皆無恙　 
[俄國民院不允政府之請]  
　　十六日倫敦路透電云俄國執政大臣曾請國民院籌借吳金五兆磅爲賑濟災荒之欵國民院但允籌英金五十萬磅聲稱餘數當由國　項下裁减撥用云譯字林報 
[德國政界佩服英大員之言論]  
　　十六日柏林電云英外部愛華德格雷伯爵演說英國外交政策德京政界以其措詞對于各國皆表親睦之意皆爲之欽服雖柏爵立言命意有專爲英國處亦在所不計也 
[西班牙重立新内閣]  
　　法報云西班牙京城宣布西班牙首相馬君己辭職由都明基士君重立一内閣 
[酌減越南戌兵]  
　　法國泰晤士報云駐紥越南之戌兵擬於一千九百零六年酌加裁減 
[俄國民院籌欵振災]  
　　十六日柏林電云俄國民院己籌集羅布十五兆元以振濟被災各境 
[俄國預算國用]  
　　十六日柏林電云俄國大藏大臣預算今年俄國國用尚缺羅布一百三十兆元兵費一端估計不實此項預算表載當多出二百兆圓 
[美國派兵彈壓革命黨]  
　　十六日栢林電云美國現派小兵艦一艘前往聖多哥彈壓革命黨　　譯文匯報 
[贈書志謝]  
　　昨承商務印書館惠贈言情小說三字獄一册中述琴妮姊妹互易緣由變幻離奇殊耐尋味又偵探小說香囊記一册詞意亦雄瑋可喜○提煉煤油爐器圖說爲駐比參贊官臨安沈觀察瑞麟所撰於提煉煤油之法繪成各圖並附以說中國各處煤礦甚多採其法而行之亦開闢利源之一道也（顚） 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[日領事移署湖上杭州]  
　　杭州自日本開埠時卽派領事前來駐紥奈商務未興故在城内馬所巷租賃某紳大厦辦公兹因美領事署裁撤所遣之錢塘門外西湖寳石山洋房己由日領事高洲君租賃移住矣（委） 
[函請保護教堂江西]  
　　洋務總局楊觀察日前接准英領事倭訥君致函有云該國游歷教士前往都昌縣該縣不加保護幾致釀成事端請飭照約認眞保護等語當經觀察飛杨都昌縣遵照辦理母疎忽干咎（云） 
[江督電飭禁止清鎭小輪駛停瓜口鎭江]  
　　連日大雨如注江北運河水勢大漲往來清鎭各小輪由邵伯至清淮一帶南北綿長三百餘里沿途堤身被輪浪衝刷岌岌可危江北提督劉延帥特電咨江督轉電常鎭道陶觀察函致鎭江關稅務司義理邇君傳諭華洋各商小輪船局於十四日起將清鎭輪班一律暫行停止現各輪局均己遵照矣（再） 
[鎭道札飭警局認眞編查户籍鎭江]  
　　鎭道陶觀察以整頓警務必須編查户籍藉别良莠日昨特札飭警察局認眞辦理並委員分往各處切實清查編列字號詳細造册申報以憑核辦（要） 
[運判辭差未允揚州]  
　　袁述之都轉世傳日昨於衙參時面禀運憲將淮南局巡警局總辦及各項要差一律辭退趙都轉己遣任運判親往慰畱矣（凉） 
[南昌縣江大令靈柩回籍江西]  
　　原任南昌縣江雲卿大令擇期五月二十四日出殯嗣忽改於十二日由船運冋安徽原籍安葬先時並未出一訃聞通省士民均無知者事後聞之無不望風洒涙如大令者可哀也己（用） 
[贛省電話先編十號江西]  
　　省城各大衙署均己設立電話共計十號第一號警察總局第二號撫署第三號鹽道署第四號兵備處第五號常備軍第六號城外警察局第七號派辦處第八號糧道署第九號南昌府第十號藩司署尚有臬司衙署及南昌新建両首縣内警察四分局應再行添設計十七號云（靑） 
[仕學館考試題目蘇州]  
　　蘇垣仕學館定於十六日在藩署考試夏季甄别己紀前報兹將考試各題錄下 
政治門教人者養其善心而惡自消治民者導之敬讓而爭自息論 
法律門周禮秋官司剌掌三剌法即爲陪審肙之權輿義 
理財門埃及以國債而失其獨立論 
輿地門鄒衍談天淮南地形孰爲徴實論 
算學門今有長方田一塊計積七十二畝祇云闊不及長八十四步問對角斜線若干（照） 
[准支仕學館編書欵項蘇州]  
　　蘇省仕學舘司道前擬開編牧令全書請派藩臬兩司督率辦理以候補道長倚爲總纂以内班學員劉歌雅萬繩武朱乃昌阮崇德四員爲分纂共計每月請領錢九十四千文懇飭蘇州造幣分廠朱道按月發給等情詳禀蘇撫己記前報兹經蘇撫陳批云現值百度維新之際自非取法新書不足以裨政界應如禀以該両司督辦以該道爲總纂餘均照議辦理仰即督同在事員役趕緊開編每成一類先行繕册呈核至所需津貼等欵每月共錢九十四千文應卽由館錄批移知造幣分廠朱道按月發給歸入該館活支項下核實造報仍將開編日期報查（廟） 
[補誌巴陵縣各學堂之衝突湖南]  
　　岳州府巴陵縣於月前有某學堂學生數人赴縣署觀審案件人多擁擠差役向之彈壓學生不服差役仍恃威恫喝之遂至互相衝突縣主某大令以開罪學生立將差役笞責學生回堂約同全班停課並邀集該縣各學堂學生至縣署滋閙至將署中欄杆門頁匾額等項盡行打毁大令出爲撫慰學生仍滋閙不休並約同各學堂一律全班停課大令不得己通禀道府各憲請予查明究辦未識如何了結也（阿） 
[獎勵砲台官捐資興學鎭江]  
　　鎭江象山砲台總台官温朝儀自以每月所得薪資銀二百兩悉行捐出爲開辦習砲所常年經費事爲江督訪聞大加獎許己札行該台官優加獎勵矣（工） 
[呈控典史擅責學董紹興]  
　　餘姚三山蒙學堂董事陳餘綺之堂姪紹瑛因錢債糾葛被人在捕廳控追由袁敬修少尉以陳餘綺家道殷實勒令歸償拘提到署時陳不甘服袁少尉以馬鞭痛捶送縣發押致干士民公憤聨名數十人來郡報府呈控劉太守以佐貳濫刑妄責專員查核并請省憲將袁撤調示儆（桐） 
[電商定購安南米述聞武昌]  
　　昨由粤商電告鄂督謂安南米每石僅需錢四串餘文請派員購辦以濟急需聞鄂督己電復請定購三十萬石云（府） 
[限期禁米出口武昌]  
　　鄂督於初六日出示曉諭中外商民限定出示之日起至二十七日止以後米穀等糧一概不准運出海口倘有未經裝完米穀亦不得逾七日之限並札飭關道照會稅關一體照辦（户） 
[米價因洲圩水災加昻鎭江]  
　　鎭郡連日傾盆大雨附近洲圩各田多被淹没鄉間固少餘米各鋪亦存貨無多因此每米一擔又較前增價二三角矣（巧） 
[湘省赴贛採辦振米南昌]  
　　省垣自禁運米出洋並禁出省之後米價卽不復增漲上月下旬又大晴數日早稻有蓬勃之象本月朔日一雨應時卽復大晴早稻黄茂並異常碩大各囤户皆不敢居奇相率出糶南昌鄉問上月每石穀價一千八百文者本月跌至一千二百文湘省接得電信卽委候補縣丁大令贊熙來贛採辦振米五萬石當道斟酌情形允給護照出省並准免纳釐稅（云） 
[關道飭畱防隊恊拿巨棍鎭江]  
　　鎭江關道陶榘林觀察訪有京口旗丁趙竹芳以搭臺聚賭爲業甚或擄人勒　大爲地方之害特密札畱防隊官陸如仙曁周錦堂二副將會同選派得力營弁嚴拿務獲（巧） 
來函 
[華商體操會來函]  
　　十七日華商體操會出隊赴道憲瑞觀察召飲於洋務局時行經大馬路見迤南之河南路各商家懸掛龍旗知己豫備懽迎之舉在會同人同深感謝祇以會中先有命令此 
 
 

Page 10

 
 
路並不經行未便更章甚爲抱歉一俟滬南商團成立擇期會操之時定當行經是途以伸謝悃肅此代簡諸乞鑒原華商體商會正會長虞和德副會長袁有道謹啓 
[今日尚有各省新聞及本埠新聞均列入第三張閱者注意]  
 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
[常德商會總協理易員湖南]  
　　常德商務分會所有總理恊理前由各商公舉饒高福吳錫爵兩君己經分呈道府各憲立案昨由府尊唐太守接准省城商務總會函稱饒等聲名均屬平常自應另委妥紳接辦查有在籍候補道李紳壽熙鄉望素孚請曰貴府諭令該紳擔任總理職任其恊理一席亦應選舉熟悉商情紳董承乏聞太守己如函辦理矣（事） 
[派員查辦牙厦門]  
　　閩督近札潘履亨别駕來厦會同厦防同知原司等香辦各牙行認領部帖以濟練兵經費聞所定章程按地方繁盛偏僻分上中下三等完稅隨繳帖本不得希圖影射如隠匿不報加五倍照罰經廳憲飭差至各鄉鎭查辦矣（中） 
[敬局諄諭建屋讓道杭州]  
　　杭省街道因民間迭次侵佔漸形窄狹兹因初四日大街失愼延燒數十鋪刻又重行修建因奉○察督辦袁巽和觀察出示諄勸鋪户房主務各退讓數尺以冀寛展於火政清道等均有裨益且門面亦覺軒昻生涯尤可繁盛等語詳哳告誡并飭府縣一體示知此後修建房屋概須退讓如仍恃强佔定必勒令坼退且須究罰以爲不守公德者誡（巿） 
[贛垣各署添設電話南昌]  
　　撫憲吳仲帥查知省城各署公事諸多積壓傳見面催有費晷刻因電招電報總局魏太守來贛創設德律風太守於上月親督工匠到贛辦理日前己一律設齊從此傳遞消息可冀格外靈通矣（　） 
[鐵路工程局預防浙工罷巿鎭江]  
　　浙江之寗波人充鎭江鐵路小工者不下五六百人前因工黨對於學會收冋全浙佔地之事揚言欲停工罷巿業經諸浙董善辭解散乃洋工程師得此消息深慮與路工有碍當即會商怡和銀公司曁駐鎭英領事爲思患預防之計（皆） 
[巡防隊將添管帶鎭江]  
　　駐鎭巡防隊但設統帶一員難資鎭攝以致巡兵常常肇事兩江督練公所特重加組織并添設管帶三名以專責成（工） 
[江甘两縣同日决囚揚州]  
　　上年行刧江都境内某釐卞首從盜犯三名又刦甘邑邵伯鄉黄玨橋某業户首從盜犯二名兩邑尊訊實通詳均於十一日奉到上台釘封文書卽於十二日將各犯綁至西橋分别斬絞處決（詳） 
[疫厲盛行厦門]  
　　近來此間天時不正疫氣盛行死亡相繼三十六崎某轎店三日之内竟斃五人山仔頂簥巷街一帶傳染尤甚（中） 
[滬城官事]  
　　福山鎭總兵鄭灼三總鎭國俊昨日巡洋公回舟泊南巿十六鋪碼頭○淞滬厘捐局提調羅蓮圃太守道源昨由蘇省來申又候補縣范子雲明府壽桐由京解餉返申住太安棧又江督派赴義國賽會之候補道嚴焕之觀察其華住同茂昌棧午後均詣道拜會禀見○南巿調捐南卞委員魏明府允濟因病未愈昨日飭丁到道轉假三天（合） 
[廨員備迎考察政治大臣]  
　　出洋考察政治之五大臣現將回滬公廨讞員關司馬昨日照會捕房請派探　沿途照料並　廨中各差役預備迎接（力） 
[會示招考警察學生]  
　　滬道瑞觀察昨日會同閘北馬路工巡總辦徐觀察發出招考警察學生告示數道粘貼通衢略謂開辦警察爲現今急務合亟出示招考此次額定一百名自出示之日起以二十天爲限如不及期内投考者須候二次報考投考時各呈照片一張親自至局不准項替並須當面塡冩年貌三代履歷錄用者榜示局前不合照片發還年齡須自二十至三十歲方爲合格身家必須清白性格必極和平其有食烟酒者一概不准投考云（事） 
[法報舘主筆回國]  
　　字林報云上海中法新彚報館主筆館雷米也君於上禮拜六乘法公司輪船回國 
[輪船悞觸水雷受損]  
　　字林報云招商局寗波輪般由上海開往日本於上禮拜夜間三句三十分鐘在長江口觸撞水雷船首受損甚烈惟聞未傷一人該船當卽於禮拜六早六句三十分鐘行抵此間矣 
[華商體操會全體會員祝嘏誌盛]  
　　昨日爲華商體操會發起人虞洽卿觀察四十壽辰全體會員三百餘人齊赴觀察公館祝嘏頗極一時之盛（力） 
[西商圑練隊防患夜巡]  
　　日來本埠西人恐有匪徒混入租界擾害居民每晚派出西商圑練隊在泥城外路及曹家渡梵王渡路各處梭巡以保治安而弭匪患（力） 
[滙四捕房派捕不再越俎]  
　　閘北一帶自闢商塲所有閘北及天通庵巡局該管地方現己勘定界線故雖匯四捕房前曾分派印捕越界梭巡至新閘橋并干預地方一切絀事刻己巡至租界之界線爲止不再越俎矣（力） 
[禀請騐放軍火]  
　　江北提督劉軍門延年札委候選知府邱太守鳳五至滬採辦步槍四千桿又奉天將軍趙托本埠某洋行購辦步槍三十桿馬槍一千桿藥彈四萬顆俱己照數辦齊昨日到道禀請咨關騐放（宜） 
[道憲訂期會訊]  
　　上年壳件洋行洋東克拉克控華商朱培初不付拍賣用錢等情經英副領事會同讞員關司馬判朱照數還銀三成完案因朱並未遵斷投道上控至今未結現由英總領事霍必蘭函請道憲瑞觀察復訊聞觀察己與霍君訂定二十日午後在滬北洋務局親提訊問並函請南洋律法官届時到局會讞（力） 
[函請提究乘風刧物划船]  
　　日前浦江中風雨大作船隻失事時有江北划船户楊鳳山湯連寳三寳麻子大八子大立子二立子三立子及開船廠之阿寳等紛至各船乘危打刦棉被三十餘條箱子十餘只銀洋一百餘元相繼四散迨風息後各船均投救生局呈報由局派令司事往查起獲零星各物多件除飭各船主領回外其餘被掯尚多因函致總工程局及浦東總巡局分别提究聞楊等去歲風潮爲患之日所得各船財産有數千金之鉅此次故又蹈前轍也（寳） 
 
 

Page 18

 
 
[道憲提勘盜犯]  
　　昨日午刻滬道瑞觀察親提太倉州解道訊勘盜犯王阿大周阿興周阿松三名升訊因縣署書役紅禁人等不遵定章未將刑具携放大堂實爲不合大加申斥諭將各刑照例置放畢始提王阿大至案命承書將太倉州呈送供詞逐一宣讀向王詰責王供是夜並未持刀事後祗分得洋二元四角乞宥觀察謂無論持刀與否旣係得洋萬難寛恕命傳兩周至案照詰俱無翻異因命退候核示（嚴） 
[諭飭察看偵探]  
　　王阿三卽小眼晴三三由某叚董舉爲總丁程局西區分辦處偵探總董尚未核准王己在外辦事現經總董　飭偵探頭目薜貴察看其人能否勝任如果熟悉捕務准卽禀明給憑並取保證書呈司倘不合格卽予斥退（寳） 
[搶孀逼醮案犯重解松過勘]  
　　搶孀逼醮案内之沈妙金唐海生唐春泉曹五保等四犯由縣訊實解府訊勘發還現奉駁擬罪太輕札飭加重懲辦汪大令遵於前晚將沈等傳案順供不誤昨日備文飭役再解松郡請勘（嚴） 
[凶犯解府]  
　　金明生前與馬夫王阿福在張家浜鬥毆致金受傷身死由縣尊汪大令騐訊錄供具詳各憲在案刻奉批回解府勘審昨日大令遵諭備文派差將王押解赴松訉勘（宜） 
[提懲茶館聚賭]  
　　上海縣訪悉滬南如意街陳阿狗所開之某茶肆及萃豐馬頭鴻陞樓會館塲約緒樓南馬頭悅來軒馬家廠養心園等各茶肆藐視禁令容留茶客聚賭故飭分别提究（賓） 
[觸電婦垂斃]  
　　車袋角紗廠後某姓鄉婦前日觸電致傷左肩三處皮肉焦孄旋經其夫舁往鄉間療治刻聞奄奄一息大有姓命之處（命） 
[忿爭釀命]  
　　洪生馬頭胡阿福小烟館近因房主陳姓翻造房屋雇木作頭前往打笆詎胡情急與該作頭忿爭互扭旋即氣閉身死由子胡某挽地甲向作頭與房主理論不知若何丁結也（　） 
[上海縣業]  
　　張王氏喊控張全　楊心海誘賣伊女前晚由汪大令傳訉氏供去年　張說合云有楊姓欲娶氏女爲媳願出茶禮洋一百餘元當收三十五元不料過門之後竟被伊等販賣與某廣東人得洋分用求請究辦訉之張供明串買情形大令判押候再核○孫龐氏之女葉孫氏被葉子三女污受孕龐氏將女許葉爲妻詎料族中不服到懸禀探前晚亦奉大令提訊判孫氏不准嫁葉所主之孩由葉子三領回完案如違提辦○康永舟控汪和尚藉産姐詐請究質之原被告各有不實判康將房契交隅汪繳價　房了案（嚴） 
[總工程局紀案]  
　　同新壯醬園出店沈斌裕任仁毛挑貨至新開河輪船突被三十六個黨流氓王振奎王金生陳阿生誘賭口角將沈拔往城脚毆打由駐防所巡士解究陳參軍判二王各戒責三百下陳戒責四百下押候查明劣跡再辦○垃圾船夫頭朱坤控歇夥計蘭根將垃圾船浮棄捐壞解請究辦參軍判候計戚王桂生到案照賠○船户王廷桂在南碼頭與同業朱九桂算賑口角被朱兄八泉报局具控參軍判戒責二十下○西區分辦處探解陳阿福竊南洋橋飯司王海榮衣服二件請究判戒責二百下失贜給領○李洪生竊大南門某姓煙槍等賣與周來寳之妻由探拘究判各戒責三百下尺 
[英美公廨早堂案]  
　　王阿保在無錫誘拐陳錢氏之女阿毛至申寄匿經氏追蹝至滬報探拿究襄讞孫明府商之英副領事判王押交如違究辦○常州女子張秀保十歲時被姨母誘騙來滬押在西安坊改名雲中仙賣娼近經其母張高氏來申尋獲報探拿究奉判押候查明復訊在案昨又提案嚴究張供現愿領女回鄉秀保供曾取孔氏等洋八百元愿爲理楚孔氏等求追帶擋明府判秀保准張高氏領回不許化名賣娼帶擋例不准追被告蔣朱氏咎有難辭押官媒一月○會德匯駁船户張金榮因裝洋布失去由公司内執事趙慶和囑賠洋二十八元詎張前日在法租界向趙借洋十元不允报毆經趙鳴捕將張及夥張阿狥陸文仙送押捕房昨日移　諦究明府以金榮不應攔路尋釁判押三禮拜其　两人開釋完案○過犯王瑞生卽王鶴羊串同陳阿保徐阿二竊火腿等物由探解究判王押三月陳徐各押六禮拜○吉慶坊妓女錢寳珠不願賣娼由濟良所解訊錢供江西人十歲時被人拐至上海賣娼求恩超豁明府判發濟良所留養一年後擇配○積賊蔡芝山掩入洋人宅内圖竊由捕解辦判押西牢一年○徐和尚與堂兄徐聚卿口角用刀將聚卿臉面砍傷報捕解辦旋有曹子琴投案指控聚卿理曲明府以其插身多事大加中斥劉將和尚管押一月○工頭羅永祥計佛增與女工頭應三保趙秀盛等因霸工閙事　碎日商三泰紗廠玻璃由捕解究判分别押候照會日領事訂訊○業錢莊之陸松茂自行拉疆行駛快車山捕拘獲冒稱道轅譯員解案請究判罰洋四十元再賠周阿三修車費洋五元一工頭張利發行兇將工部局小工毆打由抽解辦判罰洋十元充公○龔少亭之姘婦龔氏與陳阿福通姦由龔捉獲凶毆經捕解究龔押一月氏斥釋○周頗利　漆碍　俞桂福馬車違章由捕解辦判各罰洋十元充公○李阿木藉端將陳蔡氏毆打由捕解究判押一月○　　　　　　來卿挖竊陳星海趙昌標等家衣服洋傘由捕解　判各押西　一年○徐瑞林沈炳文竊搭船客人朱天永洋七十五元布衣八件由捕解究判押候查明再訊○吳桂生前因犯案逐出和界令又　來由捕拿究判押西牢六月○蔡孫氏與夫蔡啓明口角打架由捕解訊蔡供因氏與馬夫有姦該馬夫之髮妻至小的行内捉獲是以口角現在不願顧回求恩安插明府判蔡先罰洋五元并押候過堂訊斷（當） 
[法租界公堂案]  
　　法大馬路益興肉店送猪至宰牲公司宰盖印被謝福根竊去一頭由公司洋人拘案請究陳大令判押捕房卄天猪給益興具領○陳生記本作前晚拘住竊賊李德福毆傷中捕昇送捕房轉送醫院治愈昨日捕　傳該作塲工人劉隆發至案請訊大令判李押十天陳生記不因毒毆罰洋四元○探解瞽目姜桂榮票請安插姜供安徽寗州府人幼習唱戲前在蘇州陳惠喜所開之富責　戲園唱文武小生因賭起釁被將雙目挖去送至上海迷失路途求請送回原籍大令判發一堂留養俟備文遞籍○杜紅標控紫來街嫁粧店主袁愼生與歐榮生盛菊生張靜卿作保合做鑛煤五百墩取去定銀一千两人卽避匿屢傳不到昨日堂期將袁愼生拘案請究杜遣洪炳奎投案請追質之袁堅求　限願交盛等到案大令判限三大交人違于押　○薦頭周小宋即周小叔薦傭婦至德順里李亭侯家竊　金飾值　四百一元潛逃未獲李投捕房究控由探拘周到廨訊遍判令尋交傭婦在　昨由原告投催大令判押候賠銀覆核○馮存仁藥店縣朱省山控胡慶如藥店主胡增祥　欠洋二一百四十元判令交保理楚在案昨朱投案求追大令著保交到胡妻王氏判押候究○周鈞鈺控周王氏吞没存洋八百餘元請追王氏供前與王　生股開生大澤貨號鈞鈺之　存與王處令王己死婦人不能理　大令判　玉氏交保料理如違押究○陳浦生　控車夫沈道福竊考籃一只請究大令判押候查核○探解陳巧福竊衣請究判押七天○李新元沈松元等投控失竊由探拘得積竊王阿二並　到茶壼銅吊衣服等贜請辦大令判贜給失主王押二日（興） 
[美租界捕房事]  
　　一百十一號捕巡路至武昌　頭見有鉄練　 
等二駁船撞損當卽回報捕頭飭採查取駁船主姓名著令照賠○鄉人伍阿狗 
鷄蛋行至西華德路被蘇州路三十五號西人馬車撞破甚多西人給以洋文名片　紙而去伍持片向捕請償奉飭自投該洋人索取○五十五號西探昨在虹口拘獲西犯一名帶人捕房押候核辦○王阿根張小妹等三十餘户傾倒拉圾違章由管理西人知照捕房函廨傳罰○夏金堂與小工李長海等昨在梧州路索取工資起釁夏即刀傷季身多處由捕拘究奉飭季送醫　治夏押候送辦○蔣施氏以伊夫生才近多外遇不顧家用且被毆打等詞報捕請究奉飭蔣如再毆鳴捕拘辦○楊子　碼頭　近昨日有女浮屍一具由捕回報捕頭函請水巡捕船查明收歛（似） 
 
