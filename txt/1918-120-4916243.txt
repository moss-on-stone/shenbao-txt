# 1918 - 120 - 4916243

 

Page 1

 
 
   
 
 

Page 2

 
 
時評 
[何徐子之不憚煩（冷）]  
　　徐樹錚由京而奉又由奉而津而京而漢更由漢而湘復由湘而漢而京不已復由京而津而奉何徐子之不憚煩若是也 
　　徐樹錚旣爲奉軍之副司令繼復爲四省之勦匪使後又奉命援川再復奉命助湘今又奉命將爲第二路司令何徐子之不憚煩而又多勞若是也 
　　徐樹錚旣爲段氏之心腹手足又奔走於軍隊又復活動於政事希望於選舉干涉乎用人何徐子之不憚煩而又多能若是也 
嗚呼國家大矣欲以一人一手一足之力包舉而囊括之古之豪傑奸雄且有所不逮况乎區區一徐子哉何徐子之不憚煩 
命令 
　　五月六日大總統令任命棍布扎布帮辦卓索圖盟盟務此令　　又令尤惠棠授爲陸軍步兵上校此令 
　　又令參謀總長蔭昌呈請行命劉藎臣爲陸軍第十六師二等參謀官應照准此令 
　　又令顧頑給予四等嘉禾章此令 
[專電]  
　　北京電小徐昨在參陸處提出軍事計畫書段親列席討論後小徐即赴津往奉（七日上午十二鐘） 
　　北京電參陸處昨開重要會議段親出席說明徐樹錚提出之撤回施部改任奉軍及進攻與接應計畫多數通過由處採行（七日下午四鐘） 
　　北京電政府自第二路失利加調蘇皖各一旅應援倪復電一旅恐不敷用派出步兵十四營砲兵二營由馬聨甲率往李以蘇省治安全恃六師鎭攝未敢抽調辭（七日下午四鐘） 
　　北京電國院行財部本期軍費支配第一二路各六十萬吳光新四十萬閩軍二十五萬贛軍十五萬限一週内悉數滙解（七日下午四鐘） 
　　北京電前敵後方紛索彈藥除飭各廠就近撥濟外由京交來員領回部庫已空所有（七日下午四鐘） 
　　北京電日來南北和議又有進步與政府接近三五要人已願任調停派遣代表分投接洽（七日下午四鐘） 
　　北京電五月分鹽稅可餘四百萬財部擬定用途預向銀團借撥（一）前敵軍費二百萬（一）中央政費六十萬（一）京畿軍餉八十萬（一）臨時特别費三十萬（七日下午四鐘） 
　　北京電馮玉祥日内赴宜昌（七日上午十二鐘） 
　　北京電政府欲表示愼重中日共同條件加派外陸參各次長及公府師景雲等會同辦理昨靳特邀陳籙等與日委員正式接洽（七日上午十二鐘） 
　　北京電中日共同條件日仍無讓步今日閣議將决定（七日上午十二鐘） 
外電 
　　哈爾濱電西米洛夫之軍已佔領近河之哇洛維亞那車站河橋已爲過激黨所毁紅旗軍對於西米洛夫之進行無甚抵抗依照上官訓令退往加里姆斯基以待援軍後貝加爾境内之哥薩克兵近在斯特里登斯克等處頗爲活動有截斷紅旗軍赤塔交通之勢故紅旗軍不得不退走聞美國工程師刻在中東鐵路整頓路政者不久將赴後貝加爾鐵路以助西米洛夫衆頗主張日本或協約國於此時出兵與西米洛夫聨合行動庶西米洛夫可於後貝加爾與濱海省得永久之勝利蓋紅旗軍勢必多集軍隊以衆制寡而使西米洛夫不能成功也目前協約國雖僅派兵而不與戰亦足使過激黨惶駭不安且可使俄人多趨集於西米洛夫部下再黑龍江下流不日可以通航若派軍艦駛往尼古拉夫斯克則黑龍江諸口岸可得保護而西比利亞東部之商務可復興矣（六日） 
　　哈爾濱電海參崴電稱該處地方委員會現征收各業所得稅凡所得不足五萬羅布者收百分之十二超過五萬羅布者收百分之二十至三十不等商人不願付此稅現擬訴諸法庭已有多人歇業中東鐵路以荳由海參崴運出頗感困難故對於由松花江附船運來轉至長春之荳現發給通運提單（六日） 
 
 

Page 3

 
 
以上字林報 
[北京電]  
　　王占元今日（六日）電告政府謂在宜昌方面周旅長奮勇擊破南方聨合軍已完全克復巴東（六日） 
[北京電]  
　　倪嗣冲電告政府謂因第二路敗北令馬聨甲爲前敵司令率同步砲兵拔隊赴援等語（六日） 
[北京電]  
　　徐樹錚於昨日午後四時半出京赴天津擬俟由津赴寗與李純面商後再赴前敵至任命徐氏爲第二路總司令將俟奉軍集中完畢以該軍爲前敵軍之中堅時始下明令（七日） 
[北京電]  
　　各路軍隊近來頻向中央請撥軍費僅曹錕張懷芝張敬堯陳光遠李奎元五處已逹鉅數故中央頗難於處置（七日） 
[漢口電]  
　　林公使帶同隨員今早起程搭乘日砲艦（嵯峨）經大冶下駛（七日） 
[漢口電]  
　　在湘北軍悉數退入長沙又有南軍約三十營旣到株州張敬堯親率部下向戰線前往長沙之守備現由第十一師長李奎元擔任（七日） 
[東京電]  
　　本日日本政府發表准京都府知事木内重四郎辭職任命廣島縣知事馬淵銳太郎爲京都府知事靜岡縣知事安河内麻吉爲廣島縣知事内務省參事官赤池濃爲靜岡縣知事（七日） 
[東京電]  
　　日本海外視察議員團甲組豫定於本月二十五日抵廣東乙組豫定於本月十八日抵奉天（七日） 
[東京電]  
　　松方侯爵本日抵東京入覲日皇參與内大臣府會議（七日） 
[東京電]  
　　俄國勞農政府極東委員喀喇韓氏二日謁見駐莫斯科之日本上山書記官聲稱傳言日本有援助反過激派之事要求查明其眞相（七日） 
[東京電]  
　　日本政府因米價依然飛漲已於昨晚對於購買定期糧食者發布告誡及警告（七日） 
[東京電]  
　　荷屬東印度政府三日布告禁令云凡木材煙草糖茶胡椒咖啡火油植物性各項油類獸皮等除有特許者外一概不准出口（七日） 
[東京電]  
　　寺内首相今日上午入覲日皇面奏重要政務（七日） 
以上東方通信社電 
[東京電]  
　　昨（六日）夜中國留學生二十餘人聚集於一中國菜館議論時事問題有不　之舉動而因向往取締之警察加以横暴故漸被拘訊中有女學生二人（七日） 
[東京電]  
　　日本政友會北　八州聨合大會於昨六日在富山市開會總裁原敬氏臨席演說演題爲（隨伴世界的戰爭之世界經商競爭）全會一致議决與聨合國協同步調實行中日親善設立北陸帝國大學等各項（七日） 
[東京電]  
　寄刋東京朝日新聞報上之唐紹儀之論文連登三日以今日完結其結論曰余對於日本朝野之妥協南北勸告將一言答之吾輩國民黨確然之主張在於護法妥協固甚要然對於護法之一點更無讓步之餘地惟對政治問題可以相當退讓然國民黨自始即不有政見故事實上乃無物可讓步也總之現民國之大害厥在軍閥所重要者在確立民權監督財政振興國民敎育所望日本朝野向此與以精神之援助使逹吾等之希望耳云云（七日） 
[東京電]  
　　日本國民新聞報曰中國北方之主戰派自後藤男任外相以來採調停南北之方針故意氣沮喪而南方亦動於總商會等之意見傾向於妥協故於此時我政府似將正式發議調停也云（七日） 
[東京電]  
　　向中日問題中心人物之中國赴東名士尚居東道主人之日本某有力者之言曰於今時欲恢復在北滿及蒙古之中國爲俄所侵之主權及利權實爲千載一時之好機會爲康煕以來未有之局面惜中國南北政客雖對内問題至爲熱心交換議論而對俄問題則極冷淡殆不存於心上誠爲遺憾而且奇怪之現象也切望操觚界之有以刺戟之云云（七日） 
　　以上共同通信社電 
戰電 
[倫敦電]  
　　今晚海格將軍報稱今晨敵軍在伊泊爾南面與東南以砲隊轟繫甚烈英法砲隊亦猛轟以答之敵軍未出攻僅數地點有步軍戰事昨夜英軍在漢巨斯境小戰獲勝俘敵四十人今日侵晨敵軍以猛烈之砲火掩護在洛康南面進攻敗退法軍在洛克境得進步俘敵五十人法軍右翼之英軍亦在美特蘭附近得進步昨日天氣清朗飛機戰事終日進行甚烈英飛機繫落敵飛機二十八架逐落五架英軍射空砲亦繫落三架英飛機失蹤者十一架（四日） 
[倫敦電]  
　　正午海格將軍報稱漢巨斯東北之英軍敗進攻之敵軍英軍陣線無損薩伊勒塞克附近與希布台爾勒東面英軍陣線稍前移俘敵數人英軍在尼泊森林境襲繫獲勝里斯河戰線雙方砲隊殊爲活動今晚海格將軍報稱法軍夜間在洛克附近俘敵多人戰線數地點有砲戰及步兵小戰昨日天空戰事頗少英飛機繫落敵飛機一架又逐落四架英飛機失蹤者兩架（五日） 
[亞姆斯特丹電]  
　　德報數種痛詆烏克蘭德國武員之舉動烏克蘭今已全入德人掌握伏瓦資報謂此事之可悲嘆一如該地所成之和局志在恫嚇所餘反對之人耳烏太格白拉特報謂縱樂觀家亦將見德人在東歐所處之臺其基礎甚不堅固云（五日） 
[倫敦電]  
　　德軍佔據薩巴斯土波爾後於港内查見俄國黑海繼隊之大部分及商船若干艘土艦數艘已抵該港戈朋號亦在内（五日） 
[亞姆斯特丹電]  
　　奥德羅代表已將附於和約之經濟條約簽定第一字奥德羅諸和約均將簽押（五日） 
[海牙電]  
　　荷蘭外交大臣今日在下議院演說謂德國所欲施行之各舉原祗一部分可以承認德國所欲者爲重行自德國輸運砂石取道荷蘭水路入比其前此運入之材料荷政府不必力主派專員查明其用途荷員因任意輸運砂石毫無限制實背荷蘭中立故向德國反對此議德國繼稱願每年以一百六十萬噸爲限荷蘭因此數低於前向英法宣示維持比國道路現　必要之數額乃加允可且當撤銷專家調查之條文同時德國且稱彼不欲以此項材料移作軍用云德國繼復要求每月得以石條二十五萬噸由荷運比荷蘭砂石出口向來自由自禁止德國輸運後大受窒磯且荷蘭產品之出口並未施禁今對於德國之請求當然無再否認之理至於德國願重行取道羅爾芒由比德鐵路輸運商品一節按照一八七四年荷德簽定之協約條件荷政府亦無理可加拒絶德國又願除飛機軍械子彈外得於該鐵路自由輸運商品運兵問題則未發生惟荷蘭爲遵守中立布告文第二條所述國際公法主義起見自不能容許德人運送軍械也云云荷蘭外交大臣今日通告下議院荷德爭端業已終止（五日） 
[華盛頓電]  
　　據非正式所報第三次自由兵債募　之數已逾原額千兆元購債劵者共一千五百萬人夜半截止之際人民極爲興奮（五日） 
[巴黎電]  
　　法砲繫毁德人轟繫巴黎之射遠砲一尊茲已徴實（五日） 
[亞姆斯特丹電]  
　　維也納電稱奥皇曾授權首相停止國會會議官報謂因國會當此戰局吃緊之際不能籌定穏固政策之故柏林日報維也納通信員謂國會之延會其主因乃由奥皇不欲議員討論其私函云維塞報維也納通信員謂奥政府存瓜分波希米亞之思塞克民族爲之大恐此次風潮多由此起（四日） 
要聞一 
[四日之中央政紀]  
　　公府情形四日午後一時馮總統臨辦公室披覽要電三件一時五十分接見陸軍總長段芝貴敎育總長傳增湘二時十五分傳見河工人員姚聨奎勞之常等五十二員三時見安武軍營務處處長中將蘇錫麟三時半見七十四混成旅旅長陳調元四時見長江巡閲副使王廷楨蘇督代表何恩溥至六時十分元首歸内室休息晚八時又至辦公室傳見本府政治諮議鄧毓張恩綬賈庸煕又訊馮總統四日上午十時左右曾至居仁堂辦公室披閲蘇贛兩督來電三件旋即入内室下午一時復至辦公室二時二十分接見河務會員鄭毅權等三時接見報告閣議之閣員四時與府院兩秘書長先後接談并覆蘇贛兩督密電各一件五時以後始退回私室頃據可靠消息馮總統四日閲及贛督復官命令之文稿後曾發一急電與陳秀峯督軍極加勉慰之語并聞國務院亦有此類之電致贛督原文與前晚發表之命令大意略同云 
　　國務會議四日星期六之國務例會段芝泉總理於上午九時三十分到院各部總長亦多於十時以前到齊届時因段總理在辦公室與徐又錚接談要務未能赴會議廳主席故遲至十一時一刻始照常開議原定先議某次軍事要案嗣因段香岩總長已退席至總理辦公室與徐又錚接洽軍事問題乃改先議中日交涉案段總理與諸閣員對於條件之内容均有具體意見發表日委員與我政府最大爭持之點仍爲履行條件之時間問題討論結果决定仍由靳翼青委員長前往與日委員接洽某總長并謂事關重大無妨以抽象的意見宣示國民以釋羣疑因未得多數之贊同此議遂寢次由段香岩總長報告某項軍事計劃無甚討論即照參陸處所决定者完全通過最後按照議事日程開議决定籌撥軍餉問題數件任命官吏案四件（一）爲陳光遠復官案（二）爲外交次長高而謙免職案（三）爲任命陳籙爲外交次長案（四）爲任命徐振鵬爲海軍次長案（均見明令）至下午二時一刻始行宣告散會云又訊四日國務會議之議案共有十餘項茲將所悉者略誌於后（一）江西督軍陳光遠及王范兩師長取消禠職處分案該項衆無異議完全通過（一）任命海軍次長案有主張仍命李和及曹嘉祥者後又提出海軍中將徐振鵬（一）電示閩督攻粤計劃案（一）京内外各行政機關在職人員薪俸搭給公債票案（該項未决下次閣議再行討論）（一）吉督電請截留應解中央專欵充作軍費案（該項已交財政部核决辦法）（一）庫倫都護使陳毅電告邊事吃緊要求指示方針案（該項未决）其餘尚有陸軍財政交通三部議案數件以及任命官吏案通過後遂即散議由段陸軍傳敎育兩總長赴公府報告一切云又據某方面消息謂日本新近交涉四日國務會議討論完畢已得具體之結果尚須與日委員接洽一次磋商此項條約之履行時期問題約計一禮拜内即可完全成立並聞公府及國務院兩方面日昨接到上海漢口等處外交後援會公民團之來電十數起請政府宣佈日本條打之内容措詞異常愴惻當局披閲後良心似稍發現爲之動容云又云奉軍副司令徐樹錚四日上午二時三刻專車抵京當由西站乘坐汽車馳赴北池子本宅休息至上午十時一刻即以電話諮詢段總理行止知已赴院徐即馳往國務院段總理接見於辦公室密談約一小時之久徐除對於湘省第二路軍隊失利情形略有陳述外其關於規湘援川攻粤各項計劃復多所建議並擬有具體辦法段總理深爲首肯且囑徐與段香岩總長接洽以便進行段總理比入會議廳段香岩總長遂至辦公室與徐君接見復將前敵各項計劃及其個人對於解决時局之意見一一向段總長陳述段總長亦力加贊獎并允將此等計劃提交參陸會議决定施行徐復與秘書方立之張伯英等接談院務片時至十二時以後始行出院并聞徐副司令此行隨從衛隊頗衆即四日赴院謁見段總理時亦隨帶有桓桓衛隊數十名又訊云奉軍副司令徐又錚中將偕奉天第二十七師師長孫烈臣第二十八師師長汲金純第二十九師師長吳俊陞於四日早由漢口乘專車到京九時徐司令及孫汲吳三師長謁見段總理協商奉軍攻南之一切重要計劃云云另一報告謂徐又錚於四日晨午前二時三十五分專車到京同來者有奉軍二十七師長孫烈臣二十八師長汲金純二十九師長吳俊陞徐曾謁見總理陳述三事一爲調動第二路軍隊於後方二爲前路及一二兩路軍餉應請發足總額約三百萬元三爲曹宣撫派兵站部羅耀章隨同來京亦候發軍費俾便進行並言奉軍三師長已來京總理當定上午十時延見聞徐副司令預定於即晚即行返漢惟時已届夜間十二時尚未聞有無變更行期云又一消息謂徐又錚此來之目的有三（一）請欵五十萬以爲奉軍餉需（二）請械彈（三）陳述援湘計畫并聞徐君已與合肥商定先行携欵三十萬回湘定於五日出京回湘并擬組織前敵風紀衛兵團由徐自行督率云云 
[關於戰事之北京近訊]  
　　第二路失利之眞相據張懷芝最近來電（一）第二路失利後分退長沙袁州兩方張檢閲使整飭諸隊期爲再接再厲之舉昨有江電（三日）來京報告由袁州啟程赴湘親身督戰原電略云各電悉辱承慰勉彌深惶慚頃得報告施師張旅本日已由長出發分别佔領陣地阨要固守以圖恢復茲於日内回湘督戰謹先電復云云（二）前次第二路失利原因據張使報告歸咎於械彈不充爲致敗之最大原因是以連電請發昨又有江電（三日）來京質問陸軍部其情急若見矣原電錄下前請發給七五山砲彈藥蒙交陸軍部核撥甚感惟近接陸部兩電第一電謂已交保局配置銅壳一俟完妥即行運濟第二電又謂部庫現無存彈前後矛盾隨口支吾不知部司此事者其心何居且手續繁瑣輾轉需時殊與戰局前途大有妨害究竟此項砲彈應如何領用之處伏候示遵云云（三）又聞第二路失利以後戰鬭力銳減急盼奉軍赴援然奉軍遲遲其行聞赴長沙者僅有一團張子志檢閲使焦急異常昨有江電（三日）逹到政府内云接倪督冬電謂駐宿奉軍開拔車已備妥惟許司令稱奉兩師電令一切計畫須俟商妥後方能出發等語此間待援孔亟懇電徐副總司令轉飭許旅迅即開拔云云（四）第二路前用之正華各種電本現已遺失張使昨有冬（二日）電來京報告並請改發密本已由參陸處電知各軍廢棄前本改發新本矣原電略云據施師長從濱電稱正華各密本均已遺失等語查此項密本旣經遺失誠恐滋生弊端懇通知京外並請另領他項密本以昭愼重云云又一消息云有親臨前敵之某少將來京據稱前敵雖小有挫折僅屬第二路軍隊之一部分尚有致牽動全局刻經各方面反覆籌商已擬有聨絡進攻之計劃惟關係軍事秘密事前未便宣布至贛湘檢閲使第二路總司令張懷芝因前次長岳之克復該路軍隊未獲微功此次湘東之失敗而該路軍隊適居其衝相形之下未免憤懣日昨對於該路各將士已嚴加申斥限以克復醴陵攸縣等處之期張使並擬親臨戰地督戰云又聞湘贛檢閲使張子志於冬日抵岳州江日卽赴長沙與張湘督籌商進攻南軍一切軍事方針聞中央昨早始接到張使抵長沙之電告云 
[施從濱殆全軍覆没]  
　　據一日長沙來電謂在湖南之各路北軍其進步頗爲順利株州方面北軍第二路因遇南軍奇襲北軍狼狽不知所爲遂全部退却如佔領醴陵施從濱所率之山東第一師其三千名内逃至長沙者不過七百名其餘均不知去向殆有全部覆滅狀態又云奉軍二旅已開往株州應援云 
[衡山已有激戰]  
　　據某要人傳出消息自第二路軍隊在湘東失利以來南軍已有乘勝進攻衡山之勢惟參陸處近定之計劃在奉軍未完全抵湘湘東各地未完全規復之先衡山方面宜暫取守勢此意業經分電張勳臣督軍吳佩孚師長似此則衡山方面近日或不至發生戰事等語但據某交通機關四日晚所得之長沙電訊則謂衡山方面已有戰事發生長勳臣督軍業經電令寳慶田樹勳旅長前往助戰云 
[常德敗後消息]  
　　常德北軍敗退後聞王正雅鎭守使刻已退駐南縣陳復初師長退駐安鄉王陳兩氏因誤中周則范之計以致失守該地兩氏現正聨絡進攻周軍方法日内常德方面必有激戰發生云又據共同通信社消息云陳復初被周則范所部南軍擊敗後已退往安鄉現已致電政府自請議處聞中央當卽分電陳復初王正雅務於一星期内再將常德奪回以贖前愆云　 
　　軍官擬互調移第二路失利張勳臣頗滋不悅將親自督師前進茲聞張督與曹宣撫使張檢閲使連日電商聨絡進行辦法業經由張督軍督師開赴前線曹使進駐長沙張使駐師武昌以爲接應昨已將所議辦法電呈府院矣 
　　張敬堯親赴株州湖南張敬堯督軍日昨有電到國務院略云予現已督軍親往株州銳意與各路軍隊連絡以期迅速恢復醴陵安仁各縣竊維我軍兵力旣厚氣勢亦盛恢復全湘之期想當不遠又前來應援之奉軍二旅刻已抵長沙行即接防　併禀告云云 
　　民軍援韶之聲勢粤北連山曲江等處突增滇軍三十餘營據外人方面接有廣東電報略謂北軍佔領南雄後現韶州道尹卽馳電廣州告急莫榮新當於五月二日在省垣大開軍事會議推定李烈鈞率滇軍六十營趕赴韶州應援現李已於三日由廣州起程星夜趕赴曲江（即韶州）矣 
　　龍濟光已得接濟兩廣巡閲使龍濟光所部之振武軍餉欵業經中央核准每月接濟四十萬元聞四月分之軍費已於四日由財政部電滙香港中國銀行轉交龍使提用云又聞政府得厦門第二路李司令行營冬電稱鈞電敬悉茲撥砲彈二十箱鎗彈若干箱於本日交由超武兵艦起運赴粤除電告龍吏派員接護外特此呈報云云 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[天津商會聨合會開會十二誌]  
　　全國商會聨合會於四日下午二時三刻開會仍由吕會長主席報告會員出席者三十一人復宣布按照第三次大會議事日程開議第一案烟酒稅率過重請求力爭案審查報告由馬炎文報告審查結果主席宣布根據審查結果表决贊成第二案土布免稅案審查報告由楊明僧報告審查結果馬炎文聶家楷王元貞胡炳堃楊震亨李堪羅人驥等均表示意見討論終結亟照審查辦法四條表决惟第四條文字稍加删改均完全通過全案又付表决贊成第三案請政府維持湘省金融案審查報告由楊震亨報告審查結果表决贊成第四案請政府速將商民納稅及貨物大車運費各省均應一律收用北京中交兩行鈔票案馬炎文主張歸併前案審查付表决贊成第五案中國商務急宜設取引所案由提議人張繼宗報告該案大旨略爲討論終結表决付審查至四點一刻閉會 
[天津之大慶會]  
　　梁士詒於星期六（即四日）晚在天津中州會館作壽茲聞四日爲梁燕蓀五十壽辰在河北中州會館大開讌會一時盈門珠履車水馬龍天津方面則有代理督軍兼省長曹健亭天津鎭守使兼參謀長趙玉珂財政廳長汪士元警察廳長楊以德前内務總長朱啟鈐前財政總長周自齊及在津軍政各機關之職員並寄居租界之偉人政客遺老鉅商約數百人北京方面則有公府顧問馮耿光公府秘書惲寳惠前財政總長王克敏内務總長錢能訓交通次長葉恭綽内務次長于寳軒財政次長吳鼎昌安武軍秘書王郅隆京漢路局局長王景春水鈞韶前參政楊度汪有齡等百數十人於晚八時三十分由京來津赴會其他京津間重要人物無不前往並聞延請著名優伶梅蘭芳王鳳卿姚玉芙等合演平生拿手好戲以悅來賓云 
　　又據京訊云楊度四日晨乘京奉車返津同行者爲前某洋行買辦王克敏内務總長錢幹臣次長于志昂亦於四日下午四時三十五分乘京奉快車赴津同行者尚有李贊侯葉譽虎兩次長同赴梁燕蓀讌會云 
[邊警中之東省消息]  
　　哈爾濱消息俄國依爾古次克自經過激派擾亂後人民均逃往他處過激派見人民逃盡亦紛紛他往現俄國舊黨中人以該城旣已空虚遂皆投往該處擬在該處組織一共和政府惟該黨中人辦事素稱穏愼不敢輕舉妄動特先向外交團運動承認俟得外交團之允許卽實行宣布獨立云駐滿洲里外之哥薩克隊近之與過激派開戰哥軍頗勇猛過激派係烏合之衆不能與抗故三戰三北現哈埠據謝首領電報云已將過激派軍隊逐出大霧里以外仍向西北追戰並請派哈埠之護法軍隊前往助戰務令過激派一敗塗地以恢復俄國之秩序云 
　　自過激派在俄國擾亂以後俄國已四分五裂各省組織之政府共有九處之多俄人亦無所適從現據哈埠俄報載稱西比利亞之新政府辦理之事與聨軍國之宗旨尚不相背聨軍國政府皆有承認該政府之消息云 
　　北滿報云滿洲里黑河間警備江省當道特設司令部以統轄之以巴英額充任駐黑河之旅部撤回改派第三團塡駐 
　　聞依爾庫斯克多數黨電告莫斯科云後貝加爾省情勢不穏頗與多數黨不利上烏金司克赤塔莫宗司大烏里等處皆助謝軍反對多數黨莫宗司站暴亂以兵力彈壓後漸能就序哥薩克人皆助謝故依爾庫斯克應實行徴兵云觀以上各節後貝加爾省多數黨漸覺不穏謝軍進攻未必不事半而功倍也又據依爾庫斯克傳云多數黨拘捕日人多名因偵探軍情不利該黨之故 
[吉安實業界好消息]  
　　江西吉安天河厚生礦煤公司礦質極爲豐富自張盡臣毛幼齋曾欲齋等集資開採以來出煤異常盛旺惟該礦山距河有十五里之遥運炭下河甚屬不便前歲該公司總理張盡臣等曾籌議建築輕便鐵道以便運輸業經呈准軍民兩長在案嗣因建築此路通盤計算非十五萬元之欵不能興工建築一時不易籌集此項鉅欵以致中止而該總理爲力謀便利運輸擴充營業起見對於此種政策終不能忘無日不在籌議之中張君上月間在吉安地方召集該縣各資本家極力討論提議續招股欵聞此項股欵業已籌集多數如該縣慎記錢莊店主因利權已認股四萬元信義祥錢莊店主劉子翼已認股三萬元裕記錢莊店主王小巖已認股三萬元仁鑫祥錢莊（店主姓名偶忘）已認股二萬元共計已募得一十二萬元之多尚有三萬元之數未能籌到業經該公司議决於老股分數攤派業已設立建築鐡道事務所附股設於公司現已從事建築云 
[熊克武到漢州之因果（成都通信）]  
　　川省軍政近已閙得四方五裂無論何人在位皆難言統一劉存厚張瀾時代雖不能言統一而川西南北三道尚可假有虚名今則連此虚名均歸放棄熊克武束手無策不能不有漢州之一行漢州之地表面上關係收朿軍隊事件而裏里實與統一前途有莫大之關係 
　　熊克武之統一政策首在收朿軍隊一律編制爲旅詎命令發出二三兩師長及各混成旅長均起反對尤以舒師長雲衢賴旅長心輝爲最激烈 
　　熊克武以政策被阻擬用武力以繼其後一面派所部到漢州彭縣一面請滇軍到　州陽縣以防禦之當時戰端之不致突起實賴調停者之力 
　　聞往舒雲衢處接洽者爲劉瑩燡氏（原係督軍署顧問）到鍾體道處接洽者爲龍光氏（原係第三師旅長）至五師之傳縱隊長常在賴旅長各方斡旋亦頗有力 
　　經若干之曲折鍾體道乃允就援陜軍第一路司令之職鍾又委所部吳旅長震爲先鋒即日拔隊離綿向陜西方面開拔張鵬舞亦惟鍾之意旨是從賴旅亦有承受命令開到龍安舊屬之說惟各處雖云聽候指揮而迄未開動熊克武特委但懋辛爲第一軍總司令卽到川北指揮各軍但到廣漢與各軍接洽前途仍多阻碍故請總司令命以定行止熊克武乃於日前親到漢州與各方協商並令鍾體道張鵬舞賴心輝等派員到漢接洽一切熊到漢後與各方接洽頗爲得手熊以第一步政策已逹目的遂擬由漢到簡與滇軍軍長顧品珍協商 
　　熊之宗旨現在甚爲和平苟可以不用武力者亦可委曲求全此次川北戰端之欲起忽滅亦爲熊愛和平所致初因賴張各軍愈逼愈近本有正當抵禦之命後因可以和平乃又下只作防禦之令石青陽顏德基所部與三師接觸小有衝突石顏請熊命熊覆以即遵前令石顏本與熊不一致卽遵抵禦命令動作以致近日盛傳川北戰事仍不罷休然實無關大局充其量不過在一地方彼此分一勝負而已 
　　熊氏之赴簡亦有最大關係川滇軍隊情感現在表面上雖無甚衝突而底裏究因彼此戰端已及一年根本已深滇督宣言川事由川自治乃能有此苟稍有他舉死灰固易復燃顧品珍本有會辦四川軍務之消息後因川人反對唐督乃收回成命熊氏將川北收歸掌握後又擬圖收川南川南地域現爲滇軍佔領故不能不與滇軍軍長商議統一前途雖不可必而不可無是舉日前曾派十九團蔡營到自井即爲收拾川南之張本也 
[卾西戰事消息]  
　　宜昌最近情表據各方面之傅述似又陷於危急之狀　據官電亦謂吳光新司令由漢返宜之後旋即有電來省内稱光新已於沁日抵宜地方秩序幸尚安謐惟川滇聨軍進逼甚急此間軍力單薄恐有疏失之虞請即商請徐副司令（又錚）派撥奉天軍隊迅速馳救等語是則宜昌方面危急之說非虚語矣又據交通界消息滇軍顧品列所部之先鋒隊業出巴東與黎天才王安瀾等之殘部會合力　攻宜經要炳之會同孟昭月猛力迎擊相持一晝夜黎等稍受挫折遽爾退却現吳光新以所部之軍綜計三萬餘人兵力已足擬乘勢進擊扼要堵塞業於一日分途出發接近戰火兩軍峙立不日必有猛烈之戰報云 
　　又聞第十八混成旅旅長趙榮華率部出襄陽繞道南漳保康興山直抵關口埡（地名）攻秭巴北部業與黎軍交綏一次勝負未分再駐宜昌朱廷燦軍指揮所部進攻巴東之東吳光新軍繼攻施南成三面包園式而南軍方面守巴東者爲黎天才軍及滇軍顧品珍所部共計十餘營人守施南爲由猶龍王安瀾及川軍顏得基所部共計約一旅人最近巴東茅塞山南新塘市俱有激烈戰事云 
　　又據軍界消息黎天才現在秭巴與北軍交戰頗形激烈北軍佔領紅岩以後並未稍歇連日進攻何家阪黎軍抵拒甚力宜昌方面雖云危險然就此時軍力與之頡頏尚可支持加以連日省派大軍前往扼要防禦綦嚴第十六混成旅亦有一部開赴前敵一部扼守湘西宜昌一埠當可保全也云云 
[江寛失事後之種種]  
　　前十六旅旅長楊桂堂隨段總理來卾楚材兵艦撞沉江寛時楊旅長及副官羅鳳閣同時淹斃昨段總理親拍電與駐漢人和里第二十師司令部令其設法打撈務獲尸身 
　江寛茶房名阿国者（前曾爲招商局員王某之車夫）於此次該輪被楚材艦猛撞時　登該艦詎該艦兵士以鎗相向仍欲推之落水經阿四哀衣遂將其身畔搜索一遍所有銀洋什物悉數取去復痛打一頓始得暫留該艦幸保性命並聞當時落水之人欲攀登該艦者該艦兵士竟對之開鎗使之不能相近云 
　　又聞段總理昨致電軍署極意謝過並捐一千元以助善　 
　　武昌各善堂以今番對於此舉深爲抱　特於二號在積善堂公議臨時旣未盡务事後不能不爲資助擬於漢口慈善會演劇籌資極力贊助云 
　　此次江寛被楚材撞沉溺斃人命數百損失貨財不可數計社會商民歛謂楚材之誤迺據官場傳言則云江寛自誤將來終結之裁判江寛一切損失恐難如數賠贖或云江寛迺中國商輪非外國商輪右比縱理直氣壯亦難佔完全勝利云 
　　武岳路第一段華工程司張克明眷屬乘江寛被楚材撞沉溺斃開張年四十原籍江蘇由山海關鐵路學校畢業曾充道清滬寗廣九各鐵路工程司素嫻英文爲詹督辦所器重調充武岳路工程司數年以來不克返里所生糼子尚未見過故特遷眷來卾以便骨肉團聚詎不幸遭此浩刧主僕七人同歸於盡張痛哭異常終日以涙洗面由路局同人分途打撈尸首江流浩蕩音信毫無刻由路警會同水警尋屍迄無所獲 
　　漢口慈善會紅十字會派會員王壽山等携帶水摸六十名前往失事之處設法打撈屍身前祇撈獲三十餘具二號該會員等有信來漢謂連日撈獲之屍連前所獲共計有一百餘具並囑該會趕送棺木以便拍照裝殮該會當於是日雇輪裝載大批棺木前往卾岸榷運局長熊晋閣之子熊春煦亦經撈起惟頭自身體均已腐壞令人難認祗有套褲一隻可認該局長現已派人前往領回備棺殮埋矣 
　　民人朱祥發前日由滬携帶眷屬七名搭江寛輪船來漢同罹浩刧朱女小毛年十三歲被舒恒興救起得慶重生現正打撈朱與家屬六名屍身尚無所獲 
　　漢口慈善會近因江寛失事派人赴丹水池江面設法打撈屍身已獲者一律拍照備棺裝殮懸牌招領每領屍棺一具發給撫恤洋百元詎近日市上竟有忍心害理之人冒充屍親赴會領埋意圖冒領恤金現爲該會查覺特設法取締以後領棺之人必須出具保結否則不得給領以杜弊端 
　　孫君夑昨致漢口慈善會函云弟日前由輪經過江寛被災之處見其屍棺埋積如山小輪拖埋絡繹不絶慘目傷心實不忍覩論者謂兵艦立停施救或者命刧不致如此之多是否眞相姑不具論惟據就地談者江寛沉下不過五六分鐘搭客急奔船頂得慶更正者居多在艙中及撞時受傷之人因船沉太速多數隨船下壓是以浮屍遂多言之成理未可爲非或候該船保險行家勘視循向艙中探摸苟得屍首巢穴免致葬於魚腹是否有當想諸大善長智慮藻密無待管窺瑣陳也茲奉上官票一百串仰祈查收掣擲收條此欵專指江寛之需明知涔蹄一勺　　車薪尚乞原諒云云 
　　又寗波會館特派調查員續行報告云五月一日上午八時半由漢埠開輪認屍親屬搭船者計二十餘人九時至丹水池所獲二屍一女一孩諶家磯方面有南洋烟草公司加意巡撈已獲四屍十二時至陽邏該處有培心善堂及紅紅字會照料前後計獲八屍昨日余鑒諶家磯下游由南洋烟草公司撈屍多名再下卽五通口亦可設法尋撈特與培心堂堂董商議據云撈屍船可以辦到惜苦於經費有志未逮余即允應費若干由敝會擔任當與官票三十千托其趕辦如有成效欵再續付是日詢其派船幾隻據云已雇十隻向上游去撈矣余復查陽邏八屍内一名係陽邏人在江寛充茶房而屍氽至水鄉卽有親屬認領又一屍身藏正金銀行鈔票一百五十元銅製官礦牌一塊是前一日由許振廷在該堂掛號者余亦在座其年貎服式一一相符余亦轉知許君矣三時半又鼓輪而上至諶家磯是日計撈六屍足以備記載者一係榷運局熊君之公子其一證據甚多可必其在楚材兵輪而落水者身藏葉恭綽名片三十餘張著名官長名片數十張條子薦書不一而足且有入覲大總統劵一張至見其乘車票旁註次長葉恭綽使役一人知是葉之跟隨也嗣至丹水池據云有撈船十隻由陽邏而來者欲在丹水池江面打撈水警謂其無團體確實關照遂揮之使下余輪至五通口江面見此十船即是也是日五時爲止自丹水池諶家磯陽邏葛店鵝公頸團風觀音閣等處共計一查零九名次日爲陽邏撈船事七時卽至丹水池登岸紅十字會慈善會辦事諸君尚未至無甚記載惟岸旁有徐字白旗撈船七八隻預備向江面打撈至諶家磯又新獲二屍一男一女該女屍着最新式套裙帶眞珠環袖邊緣新式硬桂是一時髦者凡有親屬一認即知十時半至陽邏聞所雇撈屍船十隻復向五通口江面撈矣十二時江上風浪驟起對岸一小船被風所淹幸當時小輪紅船甚多即時往救船中二人俱得更生亦云幸矣一時許余在紅十字會紅船内有一案徽人來紅十字會掛號其所述諸端適與上午所撈獲一屍相符即率其親姪往認姪大號屍竟鮮血横流可慘之至余歷觀親屬認到之時莫不皆然可知軀壳雖死而一點靈魂尚在也二時二十分復鼓輪上駛諶家磯丹水池復有撈獲統計如下淡水池七十二名諶家磯二十一名陽邏十八名鵝公頸上下二十七名共計一百三十八名以上係五月二號五時爲止 
[贛軍攻粤之進行]  
　　贛軍第三混成旅奉命援粤旅長陳光逵卽飭所部第二團由萍鄉向贛南移拔陳旅長則親率第一團出發於二日三時率領全團團長王永貴曁官佐兵士等至督軍公署聽訓陳督軍戎服佩劍親出大堂與各官兵敬禮畢陳督致詞訓勉旋即下河由水路逕向贛南上駛陳旅長此次出發隨帶子彈二百四十箱開花砲彈一百箱所有第二次招募來赣之補充隊一千五百名現已編制五中隊已由陳督委定官佐由游擊隊司令官二十四旅長岳兆麟督率尅日開赴贛南以厚兵力陳督又撥第十二師四十八團二營及機關鎗一營開往贛西袁臨一帶協防至陳督前在漢陽廠購買軍械已由陳光逵旅長接收第一批裝運來贛其餘鎗械子彈尚未見解到刻由援粤各軍紛紛請領鎗彈陳督特派陳副官赴卾領取各種軍械即日運省以便發給前敵各軍應用陳副官奉令後卽日首途往漢矣 
　　督軍署軍務科三等科員趙鳳春前因請假赴寗省親今尚未返省銷假現聞第三混成旅旅長陳光逵以該課員原在該旅充當機關鎗連長刻該旅將陸續開赴贛南擬即呈請督軍委趙爲該旅嚮導官 
　　贛南鎭守使吳鴻昌以現在天氣斬熱所屬各營兵士亟應更換夏季軍服特於日前派副官朱某來省呈請督軍給領茲聞陳督軍已於今日（一日）指令照數發給並令民船承雇處代雇民船民艘裝運前往 
　　本城戒嚴司令官岳兆麟奉陳督命令委充贛南游擊司令官今日（一日）據軍界中人言本城戒嚴司令官一席陳督軍之意不願另設機關有委警務處長閻恩榮兼任消息 
　　陳督軍對於援粤計劃業已籌定贛南軍隊似足備調遣惟值此戰雲彌漫之際所有各旅團營連兵士缺額者甚多陳督遂將前次招募新兵編爲補充隊俾便隨時備補以厚兵力嗣因所募新兵共計二千五百名尚不敷編製以致尚未完全編就經陳督仍令募兵委員長張林前往河南續募業經募集新兵一千四百名於昨日（一號）抵省駐紥講武堂内二號陳以贛南正在開始攻擊所有旅團營連兵士即應添補足額所募新兵旣已到省自應分别支配特飭令補充隊大隊長張煥章統率將續編五中隊隊長委令發表茲探得姓名職銜如下（一）第八中隊長王　　充砲兵第十二團執事官（一）第九中隊長高搏現充砲兵第十二團差遣員（一）第十中隊長張世臣現充砲兵十二團第一營督連長（一）第十一中隊長邵慶功現充騎兵第三營查馬長（一）第十二中隊長邢錫祿現充衛隊營督連長又聞此次續編之五中隊一俟編制就緒卽由大隊長尅日率赴贛南補充缺額云 
[南京快信]  
　　李督日前與盧護軍使聨電中央請宣布中日新交涉眞相昨奉復電大致謂共同出兵條件俟簽字即公司布内容與報載不同乞諭各界勿悞會免貽外人口實云云 
　　某當局派來活動新國會之某參議與李督齊省長協商後業於昨日晚車赴滬轉車赴杭接洽 
　　中央昨電齊省長趕辦新國會選舉務於六月内一律完竣 
　　吕調元家屬在江寛輪船被難吕昨由滬乘車來寗於今晨乘輪赴漢聞吕之全眷屍身均未撈獲云 
　　昨由津運來鎗械彈藥數吉箱即由大逹公司輪船轉運赴贛　　據蚌埠來人云倪嗣冲現在蚌准備出動援贛惟開拔尚未磪定日期 
　　李督因中央迭電催促援贛現抽調一混成旅昨已出動陸續運贛 
　　長江巡閲副使王廷楨昨由京來電述接洽剿匪情形 
　　軍署主任副官李登科奉派入京省視馮總統目疾昨已事竣回寗 
　　李督昨派陳副官入京請領援贛軍隊開拔費十萬元 
　　戒嚴總司令齊燮元前日會議省防將省城劃爲六區域責成各軍官擔負完全責任 
　　海軍總司令藍建樞建議在江陰建築藥庫以利軍事 
　　邳縣知事姚日新因辦理清鄉不力撤任遺缺委李廷琳署理並飭迅即赴任 
　　敎育廳長符鼎升昨由京公畢回寗 
　　蘇州警察廳長崔鳳舞水警第二廳長趙雲鵬因太湖梟匪猖獗事來省晋謁軍民兩長請示剿辦機且 
　　第六混成旅長張宗昌昨來電報告退守分宜 
　　第二路總兵站長朱增昨由贛乘輪來寗旋即轉車赴濟 
　　縣視學定後日（九日）在高等師範學校開講習大會 
　　省議員張毓瑞病故依法以第三區候補當選人陸宗漢遞補 
[杭州快信]  
　　盧護軍使昨又來電報告阪谷男爵現因滬上中外各團體欵留歡讌抵杭日期又須展緩 
　　中央特派陸軍上將周承菼（號赤忱前任浙軍政府司令官）昨日抵杭謁唔督軍面商要公 
　　杭總商會昨奉農商部頒到第四次農商統計調查表嗣後關於查報事宜應卽會縣塡造 
　　寗台鎭守使何豐林昨呈報到省已於三日由松江嘉禾一帶公畢返署 
　　七十五縣選舉人名册現已一律裝箱封送到省所中辦公人員日來收發文件查對一切甚爲忙碌　　 
　　長興承審員汪雲辦公得力經該縣王知事呈請獎勵齊省長昨令行高審廳予記大功兩次 
　　軍械局長蔡鼎彝昨由滬迎提第二批援閩軍隊需用鎗彈到杭 
　　建德知事張良楷黄　知事張蘭昨俱因公晋省 
　　北京總稅務司昨函到浙以浙海關稅務司來安仕現經調署九江常關稅務司所遺浙海關稅務司派宜昌關稅務司克立基調補 
地方通信 
[松江]  
　　馳馬傷人西車站馬路一帶舊時屢因馳馬傷人由警所出 
 
 

Page 7

 
 
示禁止無如日久玩生每於夕陽將下時仍萌故態六號傍晚又有王一倌者正當據鞍疾馳之際因偶不經意踏傷某姓九歲小兒額破血流頓時昏不知人當爲崗警瞥見將王拘赴西外警察第二分駐所一面即將傷兒送往西醫黄自雄處爲之灌救聞尚不致有性命憂云 
　　奉賢舉生旅行過松六號午前有奉賢縣立第二高等小學校之敎職員及童子軍等六十人由南橋分乘六船來松在東外登岸先至錢氏復園游覽旋即入城至縣立藝徒學校午膳午後又參觀縣立第一高等小學及縣立圖書館傍晚又往西外醉白池合撮一影當晚仍至東外登船往游佘山又該縣第四高等小學生亦於六號午前乘坐早班火車經過松江旅行赴杭 
　　丈田波折駐松官產局長狄恩霖因清丈蕩田高田事已屢與業户編書等發生衝突前日狄局長又因清丈燒香山高田强欲將官田民田接壤之地概行統丈爲紳士許仰輝所阻遂致大起衝突昨已由狄挽第一分駐所巡官尹子蓮前往疏通惟聞許紳因該局中人有謂其覇持丈政聲言將訴請法律解决者故極憤激是以尹巡官此去竟未有美滿結果云 
[蘇州]  
　　請委勸學所長吳縣勸學所即就原有敎育欵產經理處改組所有所長一席地方士紳分别推舉原充欵產經理正黄孔昭晋副董陶惟砥縣立第三高等小學校長潘振霄三人聽候遴委充任現經吳秀芝知事開列孔昭晋陶惟砥潘振霄三人呈請敎育廳長酌委一人充任云 
　　更換縣視學敎育廳符廳長近日通令各縣調查縣視學資格成績由縣加考呈廳加給委任茲吳縣公署視學員章世輔資格不合業經吳秀芝知事另調縣立商業學校校長龔耕漁接充縣視學員已呈奉敎育廳長核准加委任事矣所遺商業學校校長一職即委章世輔充任現已分别交接矣 
　　崔廳長請假省親警察廳長崔鳳舞籍隷直隷鹽山縣近接其封翁來信悉原籍地方盜匪横行人民不能安居等情崔廳長前請假一月回籍省親所有廳長職務請暫令總務科長高登第代理已奉省長批准現崔廳長於六日乘火車啓程矣 
　　敎育廳徴求意見江蘇敎育廳符鼎升廳長以第三次敎育行政會議定於五月二十四日舉行各縣敎育會對於各該地方敎育夙所研究如有意見務於會期前五日繕具意見書呈送來廳以憑酌采交議等情分另各縣知事遵照吳縣吳秀芝知事已轉移縣敎育會遵照矣 
[無錫]  
　　春蠶近訊無錫蠶業素稱發逹每至清明節後爲蠶苗收花之期現下各鄉春蠶大帮已過頭眠皆甚成熱但桑樹則因去冬春亢旱氣候寒冷且臘中凍死甚多致有不發一芽者故葉價奇昂每百斤連梗桑葉價自一元八角至二元二三角不等各繭商又因去年虧折今歲均預備壓低繭價但葉價旣昻因成本已重鄉人不免受累云 
　　米麥近市米市自正月底二月初有運往外洋之信致價目頓大現雖逐漸下跌比諸鉻市每石已高一元之譜小麥一項自正月内飛漲後並未隨米而跌因麫粉出洋異常踴躍之故也邇以外洋船少滬錫各粉廠不再開辦小麥市面乃逐日低落今昔比較相去已一元有餘今市高小麥售六元六角中段售六元三角云 
　　移兵駐宜駐錫陸軍第十九師第七十六團吳團長士棻日昨接奉督軍署訓令着挑選所屬步兵一連調駐宜興以資防範吳團長奉令後遵即派令所屬挑選步兵一連預備搭輪赴宜矣 
[鎭江]  
　　關於屠稅朝令暮更之廳令丹徒縣公署五日奉財政廳令以前奉部電各屬屠宰稅亟應改散爲躉由商人包辦以免漏匿而資整頓且可節減開支等情當經通令各屬遵辦在案乃各屬地方商人認定呈請包辦者雖不乏人然皆與原定散收之額尚不能及茲特再行通令仰該知事速將屠宰稅先行切實整頓一面招商辦理萬勿因噎廢食致滋遺漏云 
　　長江下游籌畫防務海軍藍總事令以長江自南京以下防務緊要江陰尤爲長江第一門户除飭第二艦隊派艦將寗鎭澄淞各要塞嚴密防護外昨又派軍艦二艘駛赴長江下游自淞口于寧垣一帶江面往來游弋以固江防昨午已有一艘駛抵京口云 
　　敎會女學運動助賑鎭江童仁甫君印發啓事略云直隷水災亘古未有中西人士各解囊滙往災區同人等已各盡綿力惟災區甚廣捐欵無多杯水車薪不能普及特於陽曆五月十五號即陰曆四月初六日下午二句半鐘在城内公共體育場由崇實女學開女子運動會所得劵資悉充直隷春賑云 
[揚州]  
　　市會公推職員本邑市敎育會於五日下午在會召集會員開評議會公推職員李伯樵戴子秋等十人爲騙輯符墨林洪鐵生等十人爲講演張少齋陳際唐等十二人爲調查云 
　　承審追繳錢糧本邑錢糧素稱疲玩現縣署以糧差虧欠甚鉅特由王承審員按户提庭比責限期繳解以重國稅 
　　所長呈請辭職本邑勸學所長前經敎育廳委張念劬充任茲悉張於五日以學識　陋精力衰頺上辭職書於縣署請廳另委賢員云 
　　巡士拾契不昧本邑瓜州董事劉懷德屠文治携田契進城納稅道經南門街猝爾遺失由四區站崗巡士檢得呈送於區長朱康侯備人認領現屠等以巡士拾物不昧特製區懸掛該區云　　師範生舉行參觀本邑第五師範四年級學生瞬届畢業之期特由敎職員率領學生五十八人於六七兩日參觀本城公私立各學校並定八日往無錫學校參觀以資借鏡 
[嘉興]  
　　會議選政情形嘉興縣知事張昌慶於日昨（六）召集各區自治委員會議兩院選政事宜是日除第五區自治委員唐子修因事不到外其餘八區自治委員均到會與議公决投票所經費每區洋十元每區設置監察員二人管理員一人至二人監察員咸盡義務管理員之公費每人五元當卽推定監察員三十四人管理員二十人業由知事發給委狀矣 
　　南門發現浮屍嘉興南門外五龍橋河内昨由上流汆來男屍一具年約三十左右身穿緞褂綢襔足上鞋襪整潔飄蕩中流隨波逐浪由該處地保玉寳瞥見後報縣相驗當由潘承審員帶同檢驗吏前往相驗週身並無傷痕惟生殖器已被剪去滿褲鮮血慘不忍覩揣測原因諒係風流孽報當卽收殮並出示招領矣　　徴求各校成績嘉興縣勸學所日昨奉知事訓令開轉奉省令准敎育部普通敎育司函開爲考察全國各學校成績由部設置學校成績陳列室徴集各校物品分類彚列以資比較而備考核其徴集方法約分三類（一）學校成績凡校内所訂各種規則及登記事項之各表簿並編印雜誌與校圖照片等屬之（二）敎授成績凡敎員所編輯講義製造標本及敎育細目敎授案等均屬之（三）學生成績凡學生平日所作調查鄉土報告旅行記錄並各科成績等均屬之以上三端有關敎育者頗重應請轉知各校將所有成績品選擇優良者即由各該校逕寄敎育部普通敎育司以省手續等因莫所長奉令後卽於當日函致各校查照辦理矣 
　　火車乘客跌斃日昨由杭開禾之慢車甫抵嘉興南門外里許地方内有乘客某甲突從車中跌下頓時斃命旋由嘉站長檢查遺有小包一個雨傘一頂柄上刊有陳燦庭字樣一面由地保報縣檢驗並出示招告該家屬前來認領矣 
[寗波]  
　　漁業所出海實習定海漁業傳習所技士李士襄君以改良漁具全資實地見習俾憑促進以收實效業經貰妥帆船雇同漁夥六七人乘茲漁汛偕同放洋試用新漁具以示先導李技士於四日先將該船所需漁具配置妥洽並示知各漁夥某種宜用淺水某種宜用深水及如何收縱法一一詳細指明以便放洋採捕一切魚鮮免致臨時貽悞定於七日啓椗開駛岱山俟漁汛起水向產魚洋同時下網云 
　　援閩軍之近訊浙江援閩軍先後由甬乘輪出發茲得軍界確實消息自童師長抵厦後復於二十五日率領軍隊乘輪轉向漳州進發現駐漳屬之龍溪縣不日奉令前進云 
[杭州]  
　　省議會常會浙江省議會於六日下午一時開會政務委員張行簡王濟組二人議員出席者九十八人秦副議長主席報告新補議員許之文葉國康茲已到會即議省立第三師範學校六年度臨時費追加預算案委員說明該校因建築校舍請追加預算理由由議長付表决計起立者四十三人少數遂打消次議籌設勸業銀行議案因政務委員未以變更議事日程開議免科省稅罰金案由秦枬報告審查結果仍應照本會議决案辦理母庸免除藉免流弊衆贊成卽以維持原案咨復省長查照飭遵次議查辦甲種農業學校校長變更預算案付法律股審查休息十分鐘繼續開會由建議股審查長李傑報告創設第二手工造紙工場案决定付議接議暫徴抵補金附加稅五角案無討論付財政股審查議畢遂散會 
　　常會臨時會之遷就解决浙江省議會本届開會係由齊省長召集定名爲臨時會各議員因第三年度内未開常年會不能先開臨時會當經全體决定依法改爲常會惟與召集之省令不無抵觸於支領經費上亦有窒碍業經談話會公推秦副議長與齊省長妥商大約將俟臨時會期滿繼續開會在省議會方面認爲第三年常會在官廳方面認爲兩次臨時會庶幾一切手續得以通行無阻云 
　　西湖遊孯覽會之第三日昨日爲西湖公園籌賑遊覽會之第三日門售大劵九百五十二張小劵一百十九張團體劵計三十二人五日第二次開獎一等獎已查得係第二師周意成君（住保安橋四十一號）所得七日第三次開獎一等獎二百六十九號西湖陳莊陳君尚一所得第四次開獎一等奬三百十九號黄君子球所得住梅東高橋七號場中佈置精雅如貧兒院販賣團以及各種奇術異獸無不畢備官產處長汪君漫峯親在該園書寫堂幅屏條對聨各種　以助賑書就各件祇售小洋數角至一元不等故購得頗不乏人云 
　　兩大學校比賽網球之江大學校接到南京金陵大學來函略稱該校學生運動部及參觀人准於九日乘車到杭十日在二龍頭操場與之江大學校球隊比賽網球並請兩校西人運動部長公同評判聞金陵大學網球爲各大學之冠云 
　　立夏日葉市之近聞筧橋喬司臨平星橋一帶等處因蠶汛較遲故歷年以來各葉行均定於立夏日始開行營業日後葉價之貴賤亦於是日爲標準今探得各處日昨立夏日開市之消息及葉價如下筧橋家桑每擔小秤（十二兩八）二元野桑一元七角是日共售出一萬二千四百餘擔臨平每擔大秤（十八兩）二元八角共售出一萬七千餘擔喬司價與臨平同共售出一萬一千餘擔星橋價亦與臨平同共售出一萬二千擔餘如丁橋和睦聨聟翁家埠等處與何處相近即與何處同價售出之數亦均各有一萬左右云 
　　失竊藥料案之破獲大井巷胡慶餘堂藥店膏藥原料失竊已非一次各夥友羣疑棧司之所爲祗以未得證據未敢確定此次有湖州練市人扒垃圾之陳得發胡阿二者二人向該店扒取鹿屎詎早已與該店棧司禇榮生串通先將萬應如意膏原料一百三十餘斤約值二百餘元置於鹿屎中挑之以去行蹤詭秘事爲各夥友所疑即出門追趕該垃圾夫二人不知去向昨日該垃圾夫又欲肆其故技卽爲該店夥友所拘獲送交警廳司法科訊問據供贓已運回原籍乃備咨文行該縣起獲原贓後再行核辦云 
雜評一 
[江寛失事後感言]  
　　人心之險詐殘忍至今日而極苟有所利雖忍心害理悍然莫顧觀於此次江寛慘劇後之搜取財物撈剥尸衣冒領恤費等事益見世風之不古矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[復查參院選舉人資格]  
　　上海縣初選區選舉事務所昨致各市鄉經董公函云敬啓者頃准省長公署楊委員來縣交閲省長訓令内開以奉令籌辦國會選舉資格一項限制本嚴乃各知事以選期太近調查異常草率如常熟一縣據報參院選舉人至三千九百餘人之多不獨造報冒濫且因之初復選選舉亦難求迅速自應切實檢查以資補救除飭員分查外合行令委該員即便遵照馳赴上海縣會同該知事檢同參院選民底册將所報參院選舉人按照法定資格嚴切檢查於十日内詳細呈報如有應行核删之人並即准予删除開單具報事關選政該員母稍違延致干重咎等因囑即邀同各調查員檢同底册按照法定資格嚴切檢查以憑呈報等因現定於本月八日陰曆三月二十八日二時開會審查即希貴經董查照準時蒞會與議一切事關選舉要政務希必到如果有事不克分身亦請委任代表與議幸勿稍遲爲荷再衆議院初選舉通告單及調查費現均備齊亦於是日照發并以附及 
[上海衆院選舉人之總數]  
　　上海縣沈知事昨據閔行引翔楊思三林陳行高行陸行曹行蒲淞市閘北市各選區調查員穆湘瑤錢貴三等報告此届衆議院議員選民實共四萬二千八百十四名沈君當卽電呈省署報告並分呈道尹公署備案 
[拒絶來滬謀事之俄人]  
　　大陸報云最近四個月内俄人避難來滬者共有一千餘人其中旣無謀生之路又無度日之資者頗屬不少故上海工部局特印傳單數百份寄交哈爾濱海參崴等處說明上海外人不能代爲謀事之情形一面又請輪船公司相助爲理凡自俄人口岸來滬之船遇有不持正式執照或來滬指望謀事之俄人勿許其登舟云 
[工部局招募特别巡捕]  
　　大陸報云歐戰發作後上海公共租界西捕之回國從戎者已佔全額百分之五十五是以工部局有招募特别巡捕之舉自得期六日此項通告發出後投函願任此役者今已有三十人西捕原額爲三百人故尚須招募特别巡　一百二十人云 
[護軍使親訊尹神武]  
　　奉天人尹神武因被軍署稽查員指爲謀刺前鄭鎭守使案内之孫强夫迭由軍署嚴密鞫訊已將定讞嗣由營口紳商三十三家代表十五人及伊叔堂兄等具呈軍署以身家性命保證尹神武確非謀刺案内之孫强夫請雪沉寃以維人道等情聞盧護軍使特於昨日（即七號）下午三時許親自提案研訊據聞尹一見盧使極口呼寃痛哭不止研訊至兩小時之久旋仍諭飭還押 
[發落聚衆暴動之小販]  
　　小販陳阿四朱文裕盧長榮徐泉林周天助張子堂金阿春李阿來陳阿法王瑞福劉根林等因反對英美工部局增加捐欵聚衆迫令各商店停止營業被虹口滙司老閘等捕房將陳等先後拘獲解送公共公廨經中西官訊明判均押候會商判决在安昨由捕房將陳等十一人併解公廨請示由西探目利扶司上堂禀明前情以被告等在公共租界内逼令各店舖閉市實屬擾亂治安請爲訊辦關讞員商之美博副領事以被告等聚衆暴動擾　公衆安寗本應　懲姑寛判陳阿四押西牢三月朱文裕盧長榮徐衆林周天助各押萬一月張子堂金阿春李阿來陳阿法各押滿十天王瑞福年輕免究着交其母王陳氏領回管束劉根林似非小販押候查明再核 
[江寛輪船失事十誌]  
　　招商局江寛商輪在漢口下游被楚材兵輪撞沉損失生命財產至鉅業經被難家屬迭次到局請求交涉惟滬鄂相隔較遠必俟調查詳確始能籌議故由該局董事會議决公推施子英傳筱庵兩君爲代表於前日起程先赴漢口調查失事情形及被難實在人數然後乘京漢火車赴京謁見段總理要求賠償撫恤云 
　　該局行駛長江之江新江華江裕江永江孚快利固陵等各船員買辦人等因江寛慘遭不測每船捐助一百元二百元不等以恤被難之人 
　　江寛買辦卓逹吾當該輪被撞後曾經落水閲兩小時始得遇救現留漢口籌商一切善後事宜及預備質證 
　　該輪船員淹斃者計船主一人屍身已獲二三司機二人（以上西人）二三領港二人（二領港本已出險因有人托帶金條回身携取遭難）副賬房二人管貨艙司事七人茶房二十餘人各茶房因買辦當時在船至船已沉下方行故各茶房得免者甚少 
　　當相撞時楚材各衛兵本奉有秘密命令嚴防奸細聞有巨聲誤爲炸彈即突開排鎗兩排 
　　楚材上之羅副官等於碰撞後曾至懸梯察看情形因有上面纜繩跌下帶入江心溺斃 
　　漢口棧房買辦姚榮根當江寛肇事後於十二時招留被難獲救之男女搭客一百餘人至棧暫歇姚見各人衣褲盡濕並即飭人至街市購買給予更換所需女衣則至其家及各辦事員家中取來與之易換 
　　江寛之第三層台格與船身分爲身分爲兩截故隨水下流汆至洋邏距漢六十里之遥始被截住 
[水木作工人之暗潮]  
　　城内外水木作工人近因百物昻貴物力維艱所得工資入不敷出遂有集議加添工資之舉要求各作場主及工頭等於做工時每工酌加工錢若干乃各作頭對於此舉頗多否認蓋因各工人每日工作時俱隨帶學徒以凑人數概照工人一例發給工錢其數已足並無短減各做手已均沾實惠萬難再行認加而各做手則大不爲然昨日相約罷工以爲要挾如見南北兩市有人做工者卽上前干涉阻止動工若輩往返馳逐雖無風潮發生惟已爲上海縣沈知事曁淞滬警察徐廳長所聞誠恐滋生事端立飭縣警佐及淞滬警察各區署所注意查察如有工人到境阻止工作及聚衆會議情事均着隨時妥爲解散云 
　　又一訪函云滬紹兩帮水木作工人近因物價昻貴所得工資不敷養贍擬訂傳單要求作頭加增工資醖釀以來業已五六日雖經該帮各董出爲維持並於前日在新北門内魯班公所開會磋議因各作頭到會人少尚未會議現此事爲上海縣沈知事所聞以該工人等要求加增工資儘可央懇董事向各作頭磋商或邀集雙方在公所會議公决不應刊發通告一律停工昨特諭令地方警察事務所飭派偵探分赴各處防範以免集衆擾事 
　　又函云滬上水木作工人向有紅帮甬帮本帮之别共有數萬人卽作頭有一千六七百人近年以來水木料昻貴造價逐增已逾曩年數倍各做工因際茲米珠薪桂百物飛漲所得工資實難餬口遂有人主動發起罷工要求二十五日已有數起停工不做前日漸推漸廣昨日如民國路及尚文門外法界東新橋街各翻造工程均被同業阻令停手遂有多數工人蜂擁至新北門内福佑路南硝皮弄魯班殿水木公所要求作主經水木作董事顧蘭湘向衆開導謂爾等欲加工資應先具理由書至公所須加若干亦必公推代表來所接洽今各工人並無代表雖工頭允加幾何亦不知全體能否能洽務必仍照舊工作靜候商議辦法若集衆罷工要挾必致肇事且停工一日已損失一日之工資延長數日損失不少竭力解釋始行散去聞各工匠方面現已分投商議公舉代表惟開工一層尚未照允云 
[建築江陰藥庫之提議]  
　　海軍總司令藍建樞日前巡視長江下游各要　察得江陰一口爲軍事上重要地點擬於該處建築藥庫曾經繪曱貼說估計　費十八萬元業已呈請海軍部核示矣 
[閩省新兵又到一批]  
　　閩省陸續添招之新拴到滬後暫駐龍華者已有二千六百四十名因無赴閩輪船現仍滯留昨晨（七號）十時又由滬寗火車載來親兵五百名乘車十三輛逕至龍華下車亦在龍輩操場暫駐聞將於日内一同起程赴閩云 
[江浙水警會勦海盜]  
　　吳淞口外沿第灘及江浙交界洋面近來海盜横行異常猖蹶致商漁等船時被刧掠業由浙江水警廳飭派兵艦前往江浙交界洋面緝獲海盜及盜船軍械等件解廳訊究在案茲經該廳來廳長查得此項盜匪黨羽甚多盜船亦夥現均散匿交界處所各港若不會同蘇省水警協力兜捕何以絶盜夙而安航行當經來廳長備文商請駐淞外海水警第一廳温廳長迅即選派兵艦帶領巡艇前往江浙次界會同兜剿等因温廳長接文後擬於日内飭派淺水兵輪帶同各警艇馳往會剿以靖匪氛而安行旅云 
[法比慈善救濟遊覽會閉幕]  
　　大陸報云法租界開展法比慈善救濟遊覽大會於星期五開始接連三天至星期晚結束共得洋五萬元左右 
[查禁關於中日締約之傳單]  
　　淞滬警察廳長徐國樑昨日訓令所屬各區署所云案奉松滬護軍使署函開現值時局不靖人心恐慌匪徒乘此時機往往摭拾　言肆意鼓惑藉無根之謬說作煽亂之前提圖擾治安情殊可恨茲由本署訪得市上現有一種傳單即就此次中日締結共同出兵條件造作危詞冀聳衆聽滬上五方雜處莠民孔多竊恐尚不止此亟應嚴行查禁以杜亂萌用將前項傳單檢送一紙即希查照轉飭各警區切實注意倘有分送及印刷此種傳單之人務須認眞取締立予銷毁勿任傳布是所至盼等因並傳單一紙奉此查傳單題目爲哭告全國同胞等字樣除分行外合亟訓令該署所隊仰即轉飭所屬切實注意倘有分送印刷此項傳單之人即行查拿禁止是爲至要切切此令 
[處治無故行兇之奥人]  
　　僑居北四川路七十號門牌之西婦指控同居奥國人鮑西無故行兇以致受傷等情昨由捕房將該奥人拘解公共公廨請究原告西婦上堂譯訴被毆情形訊之被告鮑西供詞推諉中西官以被告並無正當營業且無故行兇　屬非是判押西牢三月期滿解送護軍使署請爲發落 
[浦東土匪就擒]  
　　浦東土匪夏夢林徐炳齡等迭在川沙縣境欽公塘一帶糾黨搶刦擾害鄉里曾經川沙縣知事飭緝未獲前日該二匪復又紏黨十六人潛至龔家路口地方搶刦德昌木行銀洋各物所搶贓物寄存三甲朱順卿家翌日又至鄉民劉阿土塚刦掠業經報由縣公署飭警赴鄉查緝當將夏徐二匪拿獲立即解請縣警務長訊究 
[煙案罰金不許動用]  
　　上海縣沈知事前呈省長請將烟案罰金撥充查煙用費昨奉齊省長指令内開據呈已悉查烟案罰金向應專欵存儲前因英員會勘禁煙吃緊准其動用前項罰金係爲一時權宜之計現在會勘早已竣事此後禁烟事宜應責成該縣知事切實辦理所需費用即在行政經費項下撙節動支仰即遵照 
[縣視學講習會定期召集]  
　　上海縣沈知事昨奉敎育廳令開查蘇省縣視學講習會期現定五月二十四日舉行着派學務　屬列席並准縣敎育會將意見書於會期五日前報請交議等因沈知事奉令後當即遵照轉知縣敎育會查照辦理 
[商會聨合會議事日程]  
　　中華全國商會聨合會此次邀集各省總商會代表在天津開第三届大會業將應議事件分别抄錄分致各省事務所查閲備考茲將議事日程錄下 
　　四月二十二日一本會議事細則　二調和時局案 
　　二十三日　一請求政府維持土布免稅以昭國信案　二爲土布免稅一案江蘇財政廳不遵部令妄擬限制辦法請求公决呈請取銷案　三提倡土布改良案　四請求財政部從速　欵早發鈔票以維庫倫市而案　五請政储在烏梁海設華官案　六請政府向外蒙自治官府交涉減免苛稅案　七請政府向外蒙交涉取銷按地收捐案 
　　二十四日一二爲京師稅務署違法折扣收受國幣質問政府嚴行取締案　二爲請求政府速籌鈔票兌現辦法並飭徴收交通各機關一律收納國幣案　三爲整頓釐卡弊端並請將華洋糖平均收稅案　四崇文門稅届土布免稅不　院議違法仍徴案　　五維持土布免稅案　六釐定土布稅釐運照案 
　　二十五日　一調和南北戰爭解决時局案　二調停息戰案三調和時局案　四審查調和時局案　五修正調和時局案六南北問題本聨合會不任調解仲裁决議案　七發布息兵書喚起輿論案　八請求政府將中日交涉内容開誠宣示以安民心而昭信實案　九據報載中日締結密約請政府注意並請明自宣示以釋疑慮案 
　　二十六日　一改良印花稅案　二當票貼用印花案　三維持紙幣案　四維持中交紙幣案　五陳述土布豁免釐稅三年一案晉省徴收機關仍舊徴稅請呈請依案實行以維布業案　六爲鎭海商會與柴橋鎭商會劃分區域請解决案　七請政府向俄交涉將扣留華商財產及銀行存欵發還案 
　　二十七日　一請政府速頒債務訴訟辦法案　二爲西盟曁科布多各旗官長慫恿部屬搶刦商民請查辦案　三請政府頒布蒙商保衛條例案　四取銷運輸新伊百貨四個月期限免徴出口稅以恤邊商案　五請求政府處置德奥僑民應與協商國同一行動案　六修正提倡土布改良案　七請求政府恢復民國元年公布之印花稅法以蘇商困案　八爲烟酒稅率過重請求力爭案 
　　二十九日　一爲日人在山東設立民政署違棄公法侵我國權請求政府迅速交涉建議案　二設法防止中日交涉案　三協贊政府參與修改稅則交涉案　四陳述湘省商界歷年損失及此次被刦情形懇請轉呈政府撫恤案　五歐戰息後我國商界應注意外人經濟勢力侵入案　六請政府維持湘省金融案七都統借欵請求速發案　八實行豁免行銷蒙古磗茶稅及百貨釐案　九爲政府禁阻茶葉運入俄國影嚮茶業損失甚鉅請協議維持案　十爲江西設立官中領帖弊害叢生呈請取銷以蘇商困案　十一爲添設稅卡勒索商民請轉請江西財廳依法裁撤案　十二提議調和時局請兩方先行停戰案　十三請願息爭弭禍以拯危亡而安商民案 
　　三十日　一調和時局案審查報告　二美國實業團中美物產貿易公司代表羅司君提議組織中美國際商會聨合會縷述顚末請公同討論案　三日本全國商業會議所聨合會擬開中日博覽會徴求本會同意請公同討論以定可否案　四提議設法平糶順直災民案　五取銷四路搭現辦法仍應一律收用北京中交鈔票案　六整頓稅務案　七謂願政储制定常關稅法從事根本救濟案　八維持湖北票本案　九求增參院名額案 
[六不學聨合遠足]  
　　北無錫路務本小學南成大弄益智小學派构路振新小學新閘路新民小學寳山路培本小學北四川路志新小學於星期日（五號）聨合遠足以宋園爲目的地午後一時齊集閘北鴻興坊學生共二百餘人一時半排隊出發由朱稼甫朱文華二君領隊迤邐以北直逹宋園路並由各校敎職員朱企民滕肇乾陶漢塵徐惠施周少葵王智君張義卿朱炳權等沿途照料迨至宋園先向宋漁父先生石像行三鞠躬禮繼而各校學生賽跑及種種運動技擊唱歌遊戲等無不神情活潑而尤以培本之拳術務本之表情歌更爲出色公推郁慕俠君爲評判員擇優獎勵至五時許整隊而歸一路歌聲嘹喨步伐整齊觀者咸稱羡不置云 
[美術學校學生回滬]  
　　西門外白雲觀圖畫美術學由劉海粟君率第四班學生於前月赴西湖旅行寫生現已逾期業於今日回滬聞在西湖寫生時頗爲杭垣各校所稱許來往參觀者甚衆而劉君對於腦力手力目力之練習無不悉心指授名生經此實驗獲益匪淺云 
[誠正女校之遠足會]  
　　愛文義路誠正女校昨日（五月六日）由校長薛錦琴率全體學生遠足至星咖坡路楊氏花園結隊連裳精神活潑極與時偕行之樂流覽四小時許始整隊而歸 
[青年會今晚開會]  
　　今晚（星期三）八時四川路青年會開會員交誼會並演最近歐戰活動影戲此項戲片新由戰地寄來情節眞確凡留心時局者不可不往一觀會員憑會證入座概不取資 
[敎會記事二則]  
　　留學美國哈布緹大學及華盛頓哈咈大校見習衛生專門家胡宜明君去歲回華現任上海中華衛生會幹事於理　　有　　天安堂協贊會同人特請胡君於禮拜三即八號晚八　　　　說衞生緊要問題業已通告全體會員届時赴會　　偉　上海基督敎勉勵益賽聨合同人定於禮拜四卽五月九號晚八時在老北門外法租界浸禮自理公會堂關第三次聨合大會　各堂同志分任游藝演說詩歌笑林等序想有一番樂趣　 
[紗業公會遷移]  
　　南北市各紗號向在英租界南山西路（即畫錦里）設立紗　公會邇因會員日盛房屋不敷是以覔定漢口路（卽三馬路）美仁里又日新盆湯樓上之前後樓面二十餘間將該公會遷入業已佈置完備擇於今日（八號）遷入聞該公會正議會長聞　　項惠卿金錫之等除通告各同業外並邀各大商業領　届時　會參觀且預備茶點以饗來賓云 
[緝私統領分發巡緝報告表]  
　　兩浙緝私宋統領昨日訓令各營長云本埠所屬各營隊分防管轄巡緝均有專責凡逐日辦公時間以及各號巡船應行里程自當守定範圍實事求是庶於緝務前途曁關於全年銷數方有　益本統領自蒞各防以來深虞兵警不力往日弊在玩　因循非勤務於平時暫定以課程難以收指臂之效茲將製定巡緝報告表發給各該營隊長船長等一體知悉着將逐日所有應辦事宜隨時塡註須經各營長校對無訛後按月彚齊報呈以覘勤勞而收實效 
[省委察勘水池工程]  
　　閘北水電廠添築濾水池工竣笔由廠長單允恭驗收工程詳報齊省長等情已誌前報前日省委仲漱蓉字芙江來滬驗看水池工程經該廠馮王二主任導往廠中察勘一週聞仲君此次奉委來滬凡該廠内容莫不詳細考覈昨已公畢回省銷差矣 
[販運烟土之敗露]  
　　浦東南滙縣鄉民張子文前日在滬北某烟膏店内麟買烟膏六包藏在花布捲筒以内意圖販運地經南市王家碼頭被尾隨之某流氓上前拆梢詐去洋一元尚不滿意正在爭論　爲第九第十二崗警察查知上前詢問該流氓已乘機兎脫僅將張連同烟膏帶至一區一分駐所張警佐因事關挾帶烟土飭即申送警　司法科預審核辦 
[婦人私販鴉片]  
　　婦人殷周氏王氏串販烟土十五兩烟膏三百盒由四區警局　送地方廳昨日午後經推檢各官特開第五庭研訊之下判王氏罰洋三百元監禁十個月殷周氏罰洋二十元監禁一個月 
[浦東三月廿八之解糧會]  
　　浦東高橋鎭一帶鄉民每年三月二十八日必舉賽岸船會（　稱解糧會）一次前年因該管警所嚴行禁止以致釀成搗毁警局毆傷長警重案故後任警官咸取不干涉主義本届各鄉民　去歲秋收甚佳信爲神　默佑是以此次預備較諸往年尤爲　事增華以岸船爲主位船上紥就各彩佐以音樂更有無數　　追隨其後除尋常儀仗外尚有西游記抬閣高蹺　湖船托　　蓮花販鹽婦繅絲阿姊女拜香黑籍寃魂等各種戱劇定於今日舉賽該管警所聞將派警隨同彈壓以免生事云 
[拐案澈底查究]  
　　虹口文監師路一千一百二十七號門牌居婦羅陳工偕設羅喬雲前日午後投滙司捕房控稱無賴胡阿毛串黨將伊三歲男　阿英誘拐圖賣等情捕頭得報立飭西探目泮林士華探候阿　將胡拘獲昨解公共公堂請究經張襄讞輿　思副領事訊　中西探禀明前情判胡阿毛押候補提人證到案案澈究 
[誘拐婦女之根究]  
　　皮匠馮其山前在四區警署控告許阿羊誘拐其妻黄氏許祗　姘識不認拐逃各節已記前報昨馮又偕證人王于氏將史清桂扭宁控稱史許二人均在滬寗火車上當事守證人係其妻姊妹行據云黄氏未逃之前曾偕證人到過史處一次當時史贈給證人絲巾兩方請爲追究當經倖署長質訊一過諭令暫押聽候調查核辦 
[江北人往尋女婿]  
　　强榮寳前投法公堂控稱女兒强小郎子由江北原籍來申帮　私與般阿虎姘識請求訊究並請准將女兒領回完婚等情强小郎子供認與殷私姘現已有孕不願回家判殷交一百元人洋兩保小郎子交尋常保限十四天内由原告函致女婿到案再核殷遵諭保出强小郎子無保在押昨因届限又經提訊原告由某甲代爲到案聲稱强榮寳現往江北找尋伊婿約七天可以來申請爲展限中西官准予展限十天再行訊核 
[尋獲逃逸三年之姪媳]  
 
 

Page 11

 
 
　　徐明山之姪媳陳氏現年二五五歲於三年前逃滬興陶同元姘識匿居高昌廟昨爲徐明山尋獲將陶並氏扭控二區三分駐所移送地檢廳訊究 
[懦夫投河覔死]  
　　湖北人張金山之妻時常出外閑游張規勸不服反與吵鬧致張因忿無可洩奔至北西藏路橋（即新垃圾橋）跳入蘇州河圖盡幸經八百八十一號華捕查見急雇舟子設法援起帶入捕房禀明捕頭留候送請公廨核示 
[相騐倒斃男屍]  
　　二十七舖地甲陶愼忠昨午至地方廳報稱頃奉二區二分駐所傳喚大南門大佛廠門前隙地上有倒斃無名男尸一口着地甲往查等因當往察得該尸年約三十餘歲身着元布棉祅洋線布夾褲秃頭着鞋無襪查無家屬出認爲此報求相驗等情嗣經沈檢察官等蒞場驗明該尸係因病而死並無别故判令由堂棺殮 
[揚州逃婦之一瞥]  
　　揚州農人胡六平之妻龔氏於去年背夫脫逃茲由胡來滬在西門外遇見伊妻在外購物即尾隨其後走入某姓家胡欲上前詰問詎料該氏已由後户逸出旋據某姓云該氏由薦頭董徐氏薦來胡即向該薦頭詢問據云由其姘夫喬玉峯作保等語胡不得已鳴警將喬並董徐氏拘送二區警局轉送地檢廳訊辦 
[尸親大興問罪]  
　　浦東東溝附近鄉民顧阿大之女嫁於本鄉徐金榮之子林生爲室成婚已久邇來顧女忽染疾病前日身死徐父子並不向顧家報告嗣爲顧偵悉糾合多人前往阻止成殮一面至縣警察第六分所報告伊女因遭翁夫凌虐致斃請求伸雪湯警佐立即飭警將徐金榮拘案備文申送上海縣警察所昨午轉送地方檢察廳提訊一過判令徐金榮趕緊將尸棺殮再行核辦 
[强搶錢財之懲治]  
　　朱世才前投法公堂控稱商人日前至某錢莊内兌換洋銀突被無賴陶坤泉前來强行搶取洋銀飛奔逃逸當時幸有該處站崗巡捕將陶拘獲求究等情詰之陶供不承認奉判還押候傳見證再核在案昨又提訊先據二百另九號華捕上堂禀稱是日巡捕在大馬路站崗見陶飛步奔逃原告在後追捕將陶緝獲訊之陶坤泉俯首無詞中西官判陶押西牢四月期滿永遠逐出租界 
[承認串攫珠花]  
　　匪徒邱東來白阿慶丁榮生夏阿全等在廣東路天潼路等處攔刦婦人陳羅氏陸王氏等珠花各一朶變價化用由探將邱等拿獲解送公共公廨訊代收押在案昨晨復訊由陳羅氏陸王氏　繼上堂禀明當時被攫情形訊之邱等供認串攫不諱中西官　邱押西牢二年夏押年半白押一年期滿均逐出租界丁榮生押半年分别示儆 
[撤消持刀傷人之訴訟]  
　　松江人章榮生（即變囝）經新閘捕房華探目張子卿查得曾於去年在新閘肇慶里四十三號屋内持刀戳傷張阿裕肩際逃逸將章拘解公共公廨訊供收押在案昨晨復由捕房解案請究章延律師到堂代表辯護中西官以原告臨訊不到遂判將案註銷被告開釋 
[杜絶請領營造執照之需索]  
　　滬南工巡捐局姚局長布告云照得本局工程處各項照費向有定章凡遇商民請領執照除遵章繳費外不取分文歷經辦理在案惟日久弊生難保無不知自愛之人假託名義藉端索費若不嚴行查禁殊於路政前途大有妨礙合亟布告仰各商民一體知悉須知建築房屋呈領執照祇須遵章繳納照費並無他項名目本局員司如有額外需索者准其指名告發本局長定即查究决不姑寛 
[騙欵陸續追還]  
　　杜周氏前投法公堂控被樊復騙去鉅欵察悉後除歸還外尚欠六百元求追等情判令押追嗣樊挺押不理又經提訊樊供已托朋友前往原告處理勸尚未應允判展限七天自向原告理楚昨又届限提訊樊供已向朋友措得洋二百元惟原告堅索三百元方允了事民人一時實難籌措今得洋二百元呈案尚有一百元求請釋出歸還中西官判樊交尋常保出外限一月内繳洋一百元呈案之洋先交原告領去 
[黄包車夫扭住匪徒]  
　　近來南北市一帶時有一種匪徒串竊黄包車價賣分用車户損失不少前日上燈時又有匪徒孫寳華雇袁正三所拉之一百九十七號黄包車至小東門小弄中將袁騙開即將車上照會並象皮胎一併竊去袁即將孫扭交巡警押送一區二分駐所昨送地方廳午後由推檢各官訊供之下判孫收押着賠償洋三十六元限日繳案給予原告具領所遺破車先行給袁領去 
[線襪不准冒牌]  
　　香港民生織造公司在上海設立分銷處製造男女各種線襪以英雄立鹤爲商標遵照公司章程呈奉農商部核准註册並頒給執照在案該公司猶恐他人假冒商標妨礙營業呈請交涉公署給示嚴禁茲經陳交涉員頒發布告略謂該民生織造公司所製線襪其商標不准他人冒用如敢魚目混珠希圖漁利一經覺察應准該公司隨時呈請官廳嚴行澈查究辦以杜刁儒而維商業仰商民人等一體知悉 
[嗣子被母控告]  
　　住居東有恒路一千八百二十六號門牌之紹興婦人王薛氏投哈爾濱捕房控其嗣子王福生不務正業陸續竊取衣物質洋化用等情昨晨由捕將王福生拘解公共公廨經中西官訊供之定判王押西牢三禮拜以儆 
[巡警不爲利誘]  
　　福建人黄阿慶昨由租界購得藥酒扇子水烟筒等物其發票上未貼印花携至浦東爲三區崗警吕才芝查出黄卽賄洋一元求免解署該警不受連同賄洋併帶至署　解警正詰據黄供向在昇平輪船爲厨司因不知章程請求寛宥判令罰洋二元賄洋没收該巡警辦事留心不爲利誘着賞洋一元以示鼓勵發票發還仍令如數補貼 
[銅佛銀香爐一併充公]  
　　王金生日前在法租界内手持包裹形狀慌張適爲包探查見上前盤問一味支吾當將包裹打開察看内有銅佛銀香爐等物一併帶入捕房昨解法公堂請究先據該探上堂禀明前情詰之王金生供此物實係綽號小阿戇囑民人持往某押店内質當致被包探拘案現阿戇逃匿何處不得而知求宥中西官判從寛押滿七天釋放銀香爐銅佛充公 
[署員禁賭之簡示]  
　　代理淞滬警察第一區三分駐所焦署員昨出六言佈告如下　　照得聚賭抽頭　久經懸爲厲禁　况復困賭鬭毆　尤爲不法已極　近來相習成風　合亟重申禁令　倘敢陽奉陰違　查出從嚴懲儆 
[巡官捉賭類誌]  
　　浦東三區巡官劉恩誠訪聞隆茂棧附近邇有工人聚賭牌九昨特帶同長警前往該處拘獲賭徒田秀和沈貴英李小四子顧阿雨戴四林張永成等六名並竹牌一付併解至署訊究解警正判將賭具銷燬田等各拘留一日紧示薄懲　又三區一分駐所巡官王錫恩昨在浦東老白渡新衖堂某號屋内拘獲聚賭牌九之王大高長元王步樓劉登科姚三高永發王殿卿張安榮孫遊舟白壽乾等十名連同賭具併解至所經許警佐略詰一過姑念均係苦力判各拘留一日賭具銷燬 
[馬夫屢次違章]  
　　馬夫徐伯林前日駕駛五百八十一號馬車在蓬路違章疾馳被二十二號日本巡警查見將徐連車帶入捕房昨解公共公廨經中西官訊知被告已屢次違章判令罰洋十元繳洋開釋 
[食物店違章受罰]  
　　粤人林裕在武昌路三百三十一號門牌開設食物店深夜營業有違定章經八百四十一號三道頭華捕查見歸禀捕頭請廨出單昨將林傳至公堂經中西官訊明判林罰冰五元充公 
[清潔夫役之惡習]  
　　挑糞夫宋開福周如山昨晨在愛而近路某弄將糞穢倒於陰溝内被該處居婦張曹氏瞥見向阻不服喚到三百三十一號印捕將宋周二人一併拘入捕房禀明捕頭存洋保出聽候公堂傳訊 
[梅徽閣徒勞起訴]  
　　梅徽閣在公共公廨控告沈文彬不理酒價洋一百八十餘元由廨准詞飭傳倒案前日午後經關讞員會同義羅副領事訊據原告聲稱被告沈文彬所欠酒價屢索無着查被告迭次取貨均以郵片關切呈案請察詰之被告延代表律師到堂辯稱原告所控各節被告均不承認因屢次發來之貨分量短少頗鉅當時察出向論允爲補足迨後皆成空語繼由被告見證小堂證明來貨虧短是實中西官以原告所控證據不足且發貨短少斤量已失信用遂判將案註銷 
[債務人尚欲反控]  
　　談雲忠被姚桂發在公共公廨控告不還欠欵洋一百零四元由廨訊判如數還洋嗣因届限不理前日午後又經提訊被告供稱今欲提出理由反控原告願將判决之洋先行存案要求堂上暫緩給領中西官以是案旣經判决如欲反控應另行起訴遂判將繳案之洋准予原告具領 
[戲園主人之債務]  
　　閘北海寗路某戲園虧本收歇拖欠外債不少茲由藝員茶房並擺水果攤之各債權人如沈成龍張桂林謝文宜顧桂亭方順咸等同投地方審判廳控訴被該戲園主顧紀生虧欠包銀押櫃等洋數百元請求訊追昨日午後由該廳陳推事特開第一庭審理被告不到據原告沈成龍等投稱該劇園開辦時與民人等訂立契約詎該園於上月下旬閉歇以來每日由經理發給大錢二千文爲民人等日用火食之需至本月中此項日用即行截止且所欠包銀押櫃等欵延約不付爲此來案起訴合同呈閲請求訊追問官諭令退去再傳被告來案審理 
[行竊收贓之懲罰]  
　　江北人王金山行竊蓬路一百四十九號門牌某西人家　　　十兩之外國刨烟刀九把消　於愛而近路舊貨攤主王　生　售於武昌路戴文禮孫公興被滙山捕房中西探查悉將兩王拘解公共公廨訊判押候補傳人證吊贓澈究在案昨晨由捕傳同戴文禮孫公興將兩王解廨經中西官復訊明晰判王金山押西牢兩月王金生押一月戴孫兩人各罰洋十五元充公贓給原告領去 
[無賴偷鷄]  
　　無賴王阿二昨在閘北華界竊得某姓家之離鷄一隻擬携赴南市消贓道經美租界被一千一百八十四號華捕與探周　廷查見向　支吾帶入捕房經捕頭詰悉前情押候解廨請究 
[道尹公署批示兩則]  
　　滬海道公署昨批上海縣民陸肇基等呈爲據實詳陳請求止　道契俾維遺產由據呈陸根元將該民遺產影　洋商突轉　契如係實情仰速逕赴會丈局呈明聽候核辦可也此批又批奉賢縣民朱逹賢呈爲徇私濫保妄圖串吞請求令縣從嚴追究由據呈張桂生與保人何燧臣等妄圖串吞如果屬實自　　赴縣署請求訊究母庸來道率凟此批 
雜評二 
[選政退步（宇）]  
　　此次籌辦選舉各縣調查大都敷衍草率若按法定資格嚴切檢查其應行删汰者恐尚不知凡幾今省長公署因常熟縣所報參院選舉人至三千九百餘人之多造報冒濫已無可掩乃分遣委員馳赴各縣切實檢查並限於十日以内趕竣呈報其結果若何雖尚未能逆料惟旣因調查　遽致涉冒濫而欲於此十日以内逐一審查必求與法定資格無不悉合恐已補救無及矣嗚呼選舉調查他　何等鄭重何行之我國竟若是之視同兒戲耶雖然民意機關數經蹂　即使鄭重調查亦有何禆益固僅爲主持者成一官　文　已耳亦何怪選政之較前反有退步哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
續尚友錄[  警世人]  
[費丹旭]  
　　清字子苕號曉樓浙江烏程人天姿穎異糼關工畫美人稍長更精寫照如鏡取影能曲肖其神情著有依舊草堂集見湖州府志 
[虞應樾]  
　　清字春枝浙江德清人諸生善畫蘭竹不少着墨而備風晴雨霑之態見墨林今話 
[吳磐]  
　　明字大雍號桐江浙江歸安人才抱經濟學貫百家與張溥楊廷樞倪元潞黄道周凌義渠諸君子契合崇禎庚辰歲饑策救荒十二議上之大府全活無算流宼分略山邑郡守恒資其籌畫神廟以經濟召再徴不赴著書數十種藏於家工行草得者珍如拱壁世稱高士見湖州府志 
[張道岸]  
　　清字懸渡湖州人性嗜酒少飲輒醉醉即喜畫蘭勃勃有生氣陸子黄嘗得所畫懸之素壁忽發香滿室中因額其處曰蘭堂見浙江通志 
[吳景旭]  
　　清字旦生號仁山浙江歸安人明諸生耆德督學築堂於趙子昻故宅名曰南山景旭於此嘯咏終日有詩集著歷代詩話八十卷取材宏富採入四庫全書見湖州府志（三） 
家庭常識 
[戒烟之簡便方法] [  堉]  
　以水四百份硝酸銀一份爲含嗽劑每日於飯後嗽口三次至四五日爲止蓋硝酸銀能除尼古丁毒質大足以減除烟慾惟此藥亦含劇毒其濃厚之溶液有蝕腐皮肉作用故通常恒用八百倍之水爲溶液 
[驅除蚜蟲之方法] [  洧]  
（一）十五倍至二十五倍稀釋液 
（二）塗抺烟草浸出之汁液及松脂合劑等 
（三）穿穴根旁放出二硫化炭及安息香油則害根之蚜蟲可滅（四）芟除田旁雜草并行輪作法以絶其蔓延 
（五）保護草蜻蛉瓢蟲食蟲虻螳螂及寄生蠅寄生蜂等以使其繁殖俾　捕蚜蟲而食之 
（六）果以山　作坫木葡萄以美國種而圖繁殊均可免其毒害 
牧業須知 
[馬糞孵鷄法（五）] [  獨幅閲歷子]  
　　（六）小雞護養法　雞子將出之先宜預備人工代母室此以人力造成以代母雞之翼覆小雞者也其全體皆與哺雞之桶無甚差異惟在桶之中央部建一小圓柱柱上安一平圓薄板如雨傘張開之狀板下面貼以長毛羊皮其毛絲下垂以保護小雞其圓板中間之孔與圓柱用螺絲湊合俾得升降自如移小鷄於圓板之下此羊毛即能護擁之一如母鷄翼覆無二惟羊毛不能自生熱力故於代母室除面前門口處其除三面仍以馬糞圍之以保存其適宜之熱度其門亦如上法放下即成梯橋以便小鷄出入之道自小鷄出後日與餌二三次凡與餌則以木敲橋梯一二日後小鷄聞敲橋之聲即知由羊毛内走出覔食食後欲覔温暖則又自入室内伏於羊毛之下此器係保護小鷄有利無害之良製也迨五六日後可放出與稍大之鷄羣處得以從學食餌飲水馳騁各事惟朝晨草露未乾及陰雨時不可令小鷄出代母室之遠處以免受寒 
　　（七）收利之計算　俗謂斗米換斤鷄殊非謀利之勝算若以此法即售小鷄其利亦已不淺若飼法得宜（飼法及水陸養鴨法容日再上）譬如養鷄十二隻用新飼法每年產蛋一千五百六十個用馬糞　之除損失十份之二其全然長成者得一千一百二十四隻每隻再減作三斤約售洋六角可得洋六百七十四元四角除去飼養費每隻一角五分約可得利五百元有另其利當亦不薄矣故法國之貴婦人亦頗多樂於飼鷄以求利查法國全部畜鷄之入欵每年在三千萬元以外鷄蛋亦在其内並輸出於英國之蛋價亦近二百萬元然則以鷄作經營其利可想見矣（完） 
集益錄 
[續答九十一問] [  吳澄鑑]  
（乙）形性　自結昌法所製之磠砂雖爲白色之結晶性而昇華法所得之磠砂　爲白色之固塊呈織維狀結昌樣之碎而在空氣中不變化無臭有刺戟性味熱之初不溶解而直揮　冷之再固結溶解於三分之水及大約等分之熱湯不溶於酒　其溶解於水之際吸收温熱　使冷却 
　　磠砂之水溶注入硝酸銀液則生不溶解於稀硝酸之白　（卽錄化銀）又加苛性鈉熱之則發阿莫尼亞之臭氣又其水溶液（一千分溶二千分者）加以硫化水素（含鉛銅之鹽類　呈溷濁或生黑澱）硝酸　液（生白色澱者硫酸）及稀硫酸（生白濁者石灰或重土）俱不變化又滴入硫化阿莫尼亞不生沈澱（若生黑澱則爲含鐵之證）取磠砂一瓦加入少量之硝酸在重湯煎上蒸之則得白色殘留熾熱之則全揮發而不呈黑色（若成黑色則含有爹兒質殘留物固着者爲含石灰之徴） 
（丙）應用　磠砂觸於高熱度一時有分解爲鹽酸與阿莫尼亞之性故溶解於鹽酸之金屬或侵蝕酸化金屬可利用此性工業上用之洗滌金屬之酸化面或供用於鍍錫法鍍　　及　着法又用於擦染術及染色術又繪具之製造及白金或燭芯之製造亦用之又用於電鍍術及拉克魯氏電池其他磠砂可用爲阿莫尼亞水及阿莫尼諸鹽類之製造原料又分析化學及獸醫外科術及發寒劑等均用之 
長篇小說 
[二城風雨錄] [  英國卻而司迭更斯原著常覺小蝶天虚我生合譯]  
　　卷下　第四十三章（二） 
　　忽聞岐途中人聲陡起似有數騎雜遝而來御者即勒馬若有所待曼萊駭極欲號緊抱勞雷之臂伹眲前騎來者可十人　曰止而車若儕來自何許勞雷併其膽力探首出窗答曰自巴黎也曰然則究有幾何人勞雷曰此語吾乃不解曰吾問汝今日斷頭台上究有幾人耳勞雷始釋然曰五十二人曰則吾勝矣吾友乃謂僅五十一今如何異吾聞之確也别矣吾儕宜速入城觀此盛典言次策馬自行衆騎與俱勞雷不禁額手謝天車馬復動仍作雅步地近黄昏猶未抵站車中人互相對視默無一方暮影入窗起爲深黑忽見倚車側臥之人微微動側旣而張眸發爲詫愕之聲曰吾何爲而在此吾家人又何以均在此此何故耶又伸其掌曰噫此紙何來其聲顫而細竟湯訥也曼萊大駭顫聲曰嗟乎吾其在夢中乎不然言至此忽噤但聞車外御者以鞭策馬作　唶聲則知其意中之人雖得而此身固猶未出險境也 
　　曼萊諸人當出關時鐘聲猶未鳴十下不知賴福司獄後鋸匠之室中乃有多人聚謀欲傷此父女生命蓋馬丹竇瑪齊時方高坐與夾克三語鋸匠坐最末目視馬丹震　無狀唯恐遭訶譴也夾克三曰國民竇瑪齊意殊不直吾輩然此亦爲人情舊誼無足責者馬丹汹然曰吾夫直婦人之仁耳彼在平日非不强項而一見老醫士卽化爲繞指柔吾誠不解此老乃有何種之魔術也復仇之女神曰女國民言然但吾終能保其爲共和國良好之國民夾克三曰竇瑪齊事事皆佳特此一項是其缺　言次以瘦爪掩其貪吻半作咳聲馬丹曰夫醫生之頭戴與不戴亦無關於吾事吾夫欲生之者則生之耳唯愛芙孟之家則吾豈能容之露蒔昔爲老人女在分爲吾夫舊主今嫁湯訥則吾仇矣吾必并其稚女殺之夾克三曰美哉此首能使斷頭台上多一美人之鬼亦共和國佳話也復仇神曰然老醫士亦不能赦須知姑息一人斷頭台上即少一頭寗不使巨洛丁失望此事豈同兒戲馬丹曰欲行此事决不可信托竇瑪齊彼固不欲滅愛芙孟之族而我尤不許其姑縱老人意見旣歧何可復與之語今時鐘已幾杵矣鋸匠對曰十時有半馬丹曰可吾若立時告發猶可令其父女與其夫婿同上斷頭之台夾克四鋸匠立應曰唯馬丹曰彼常日恒在獄垣之後與湯訥暗傳信號謀刦出獄此事汝固親見汝能於堂上出爲證見滞鋸匠曰此何不能彼每日必至我固親見之也夾克三曰只此一事即足以斷其首馬丹曰然今我即赴聖裘鳴街一視彼女報以凶信視彼將何以對我又呼復仇神曰温敬思汝携我絨巾針黹先赴斷頭台次并爲我留一位置我於三句鐘時必至且送曼萊父女以俱來也復仇神亟應曰諾馬丹遂起披其外衣且携傘昂然出門去夾克目送之似對其領袖又有不勝欣慕之意念彼何幸而得此英雌之婦也（第四十三章完） 
 
 

Page 15

 
 
   
 
 

Page 16

 
 
   
 
