# 1885 - 337 - 4904549

 

Page 1

 
 
[詩句題解韻編總彚出售] [  點石主人白]  
　　詩句題解韻編一書創於金陵陳君劍芝而踵而行之者則有葉君湘秋顧君芷卿之續集三集光緒乙亥壬午間南匯倪壬雲先生又推廣而爲四五兩集於是得題共有五萬餘詩賦家羣焉稱便惜乎卷帙繁重翻閲稽時今本齋合五集而爲一倩善作宋體字者一律工寫又延名士反覆校勘付之石印今己竣工分裝八本外加绸王套至於字之清晰本之大小購閲者自知其可貴無俟鄙人贅述己定價每部二元四角上海售處在景行里怡豐洋貨號其餘南北申昌及各外埠申昌分號均可購取躉售格外議减此佈 
[五十九號畫報出售] [  申報舘主人啓]  
　　蘇城閶門外有古刹曰西院勅建之大叢林也殿内供奉羅漢五百尊奇形古貌無一相同法身約長四五尺下砌磚臺爲佛座臺則迴環繚繞愈轉金深咸豐季年燬於刧火今無復興之者吴君友如爲熟游地事隔二十餘年猶能記憶其彷佛兹因南京妙相庵事借題攄寫聊存勝蹟俾後之覽者　地遊其焉報首畫譜兩圖爲沙君山春所繪孩子嬯戲圖後附淞隠漫録圖説一則准於二十六日出售此佈 
[論衣冠賊]  
　　甚矣賊之難防也彼賊其貌者尚易知賊其心者難知矣賊其心而不改賊貌者尚可知賊其心而竟無賊貌者更難知矣前者曾有賊冒稱官府踏勘入人之室登人之堂人猶以爲眞官也而迎之拜之彼則巍然高坐先貴地保更練而後復肆擄掠揚長而去是己奇矣近又有假充差官公然至大員私宅請見公子一得其門而入即化冠裝之會爲戎衣拔刀脅制搜括一空乘輿鳴騶而來復升輿呵導而去抑又奇矣此皆所謂賊有賊皆本報署其目曰衣冠賊盖即賊其心而不賊其貌者也雖然此不過賊之假衣冠以行刧者耳非與衣冠中賊也今天下衣冠之賊豈少也哉間嘗過通都適闤闠見夫大行曰莊金漆招牌煌然赫然東家經手莫不轎馬出入裘葛以時今日酒舘明日妓樓其揮金也一似用之如泥沙不必算之盡錙銖也者而且此輩中人大都捐有官職是獨非衣冠中人乎而實則專以排塲門面炫人耳目庶幾有可通挪之處設或有人入其彀中則忽焉而捲逃倒閉雖各債户紛紛呈控或竟將其人拿獲到案而挺押不繳無可如何或更挽人出爲調停講定折成始稍吐其所茹以了官事事既了則可以擁其所有以安季餘年則其居心直所謂大盜不操矛弧者矣顧猶曰市儈之倫固知有利不知有義無足異也又嘗遊膠庠侣文士見夫輕紗白袷闊服襴衫咿唔之聲不絶於口坐則摇身抱膝行則揖讓雍容傴僂其躬若甚謙巽也者雖諾其口若甚卑抑也者而一與之吐肝胆攄胞臆則憒憒而茫然所知即或有人援之以手俾得一席之地一舘之安而反以爲此我輩才所應得非關夫人之力也設遇其人落阱之時不但不之救又從而下石焉此其心不較大盜爲尤毒乎至於與人相交無論其爲何等之情但知有己不知有人平時贈友一金賻友一物皆譁然有怨詞而己若有事人不之問則鬱鬱焉心有所不平而况雌黃之口忮求之性人之善則不置喙人之惡則抉摘無遺是雖由於習慣自然實則皆平日娼嫉之念有以中之者深也甚而至於族誼不之顧戚屬不之理孳孳焉惟以利己捐人爲事是獨非衣冠之賊乎顧猶曰措大眼孔小情亦可原也又嘗過省會接官塲見有候補之官員聽鼓轅門鑽頭覓縫偶聞有一差使即競延頸企足以待待之不得而或爲捷足者争先則必多方阻撓之排擠之或冷語以譏之或轉背而攻之充其量可以無所不爲幸而得之則患失之心更甚而且數年之虧空皆欲於此一差彌補而歸結之雖敲髓剥脂而亦不顧倘或僥倖而得署一缺則眞有令人願天有眼痛地無皮者而於同鄉年世諸誼則又不甚念有相求者輒辭以缺瘠差苦而不事酬應但知實私囊爲子孫謀而他皆不顧焉是其居心尚可問耶刻下講求水師謀充管駕一或謀之而得享大俸食大禄日夕誇耀於親朋其於船上之機器馬力固未之知即所應修應補之物亦不過虚開浮帳支取私肥至於所管之船能與敵相見與否船上兵上之性命國家之關係漠然不以關懷此其心視盜賊爲何如噫何滔滔者之天下皆是也昔人有贈盜詩曰相逢不必相迴避世上於今半是君誠哉有慨乎其言之然則於此時而欲求一挽回之術不亦難乎吾以爲無難也夫謂非其有而取之者盜而充類至義之盡也在上者固不必比今之人而誅之但得於用人之際而愼其選風行草偃當亦無難醇邸奮然　勵精圖治之志四海翕然而向風刻下鐡路將見創行鐡甲日見增益將來必不至若目前之玩泄閻相國躬行節儉中外不敢于以私倘者内外大員皆如閻公之清風亮節則天下安得而不治説者謂目下盜風之熾由於遊勇之多是固然矣而不知盜賊之生實生於人心人人心乎賊即非賊也而亦不免於賊人人不心乎賊則雖本爲賊亦將棄刀劍而佩生犢古人德化之説豈眞爲紙上之全設也哉因有感於衣冠賊三字而推闡論之如此閲者當亦諒其苦心也 
[中法換約]  
　　中法條約前經法國議院核准後由伯里璽天德簽押盖印在案此次全權大臣戈可當來華經外部大臣弗來西内將該約齎交戈欽使謹敬携來訂期互換戈欽使遵十日前照會總署土大臣土大臣據以奏聞并將前項條約恭請御筆書押盖用御璽奉旨允准欽此隨派慶郡土許少司寇爲換約大臣總署恭録諭旨昨復法國使署去後法使署遂于十月二十一日飭譯官微席葉君前赴總署與徐侍即用儀等和衷商摧訂期于二十二日午後三點鐘互換條約彼此各具換约争結内載兩國換約大臣爵秩官階暨換約之年月日期并　明中國大皇帝法國大伯理璽天德彼此批准各無異言等語此結係由法國主稿經微君譯出華文呈閲總署王大臣首爲之肯乃用華法文字詳細照録各備二分鈐用印章於二十二日偕條約一并互換是日徐侍郎用儀禄侍郎毓汶續京卿昌沈大京兆秉成閻恊揆敬銘及換約大臣慶郡王許少司宼庚身均於午後到齊法欽使戈可當率同參賛巴脱諾德曷林德及微繙譯等如期而至將換約事宜赶速辦妥即起立恭獻頌詞以祝兩感長享昇平之福慶郡王等亦起立酬答彼此盡歡而散 
[調兵赴埃]  
　　西報云英國近擬調兵三隊前赴埃及意者埃亂尚未敉定歟 
[兵丁正法]  
　　福州西字報言上月十八日馬尾地方有一兵勇明正典刑緣該兵搶劫錢戮人致死經統帶 
官立按軍法也查此等兵勇係遺散而待船裝送回籍當該兵等至馬江後店鋪諸人畏之如虎竟欲閉門罷市現經此次嚴辨各舗始知軍令之嚴漸漸開張如舊安得多派輪船速行送回原籍使不致逗遛貽　也 
 
 

Page 2

 
 
[經理公司]  
　　德國擬創公司輪船往來香港上海此己早經列報兹悉德公司業己興辦其上海之經理此事者則歸美最時洋行從此中國又增一德公司輪船矣 
[朝鮮雜録]  
　　每夜定更後鐘樓鳴鐘街上即禁人行走有被執送官者然能禁行人而不能禁盜賊將奈之何○東關居民家夜有盜數十人明火執杖奪門直入隣里驚起共相喧擾捕官率兵而往無如重門扃閉不敢輕啓只登城上遥望任盜飽掠而去○官參别將爲王採辦紅參之官也來京者約百餘人以其堂官作事不公特來聚訟不知若何了結○俄兵船到仁川其星便韋君己進王京寓在美國使署之東○傅説明春即由俄國交界開築鐡路從此履險如夷一往無阻然設險守國古言明言果如此尚何險之可守○日使爲電線事争論不己多方挾制聞又立多欵請高廷應允始肯了事否則將興問罪之師○日人於城中隨地繪圖凡通衢大路以及曲巷竊村無不瞭如指掌今又由仁川乘舟劉漢江一帶將其山水形勢險要情形一一圖繪徧加小注○現聞由日本購買大炮數尊洋槍數百支將可抵仁川矣○自來火己造成出售惟微欠精細耳價較廉故有買者亦未始非生財之道也○聞將於漢江岸上另建房屋爲置造玻璃之區但不知其土性宜否○漢江至仁川潜岸上山頭舊有砲臺然半就傾圮不足禦敵也○夏秋間聞有懇荒之議今將中止以有撓阻者也○南别宫木棚近己造成高約八九丈遠望之矗由雲表洵壯觀瞻○水池氷凍元山金曠近己停工○海關己將興工以無屋可居住也純係木板支成放雖天冷仍可興築○北廟任北城之隅地静人稀意囂逈絶王以去年避難得蒙呵護之靈特獻江縀金花袍而於關帝身上毎日派官祭奠寒暑無間○慶南道之雞籠山高而且峻入有病者許以鐡釘置於山畔病即愈現經多年鐡釘堆積不知幾千萬億有偷取者即病須將原物送還再　送一分始能霍然有相隔數白里而亦奔走前來者此習俗相沿無足怪者○松都府官建京地也城外有石橋橋有血迹如新晴雨　改聞是鄭姓忠臣被執不屈大罵捐軀流血所殘己五百年於兹矣橋之兩頭加木栅護之禁人行走外遂另築一橋俾人來往焉　洪氏經去年英植謀叛後族遂不振○平安道營兵全數進京請王閲看操演王以訓練不精未加許可　城内練軍數營懈弛己極兵丁恃勢欺侮小民在　滋事民敢怨而不敢言故彼之氣　益熾○巫風盛行沿街喧逐彷佛跳神之舉平素見人須以衣蒙頭而趨避之此時則赤體露面了不知羞任身傾側隨意笑言狂態可掬○九月三十日下午大聲震如雷傅是演砲有謂是地動者○少年進士十五以下者多至十餘人現均爲官入暑辦事○有宰牛某甲酒後顚狂持刀自劃其腹腸出而殞○夜者强人叩居民之門硬借錢物者可以覘世變矣聞某甲未曾允諾被其刀砍臂上倒臥於地直入其家席卷而走○竊儒某僻居陋巷盜夜悮入見其環堵蕭然妻子坐泣牛衣中即踰垣出竊别家錢數千從墻外擲入殆所謂盜亦有道歟○棉花短少價更騰貴後有來者可獲重利○狐狸等皮現己入巿價過昂較去年多至兩倍○元山到米甚多而消路滯塞以致商人赔累從前所獲之利僅足相抵○外道游勇被外道之官派着押回王主京者己有數人皆遊手好間之輩托名爲商實商中之蠹也 
[交廣擷腴]  
　　香港報云月之二十二日龍州發來要電云本月十八晚約九點鐘時龍州一帶地方陡驚地震窗櫺几榻皆爲移動所獨之物訇然有聲直至四下鼍更始覺寂然無事而人心己不勝驚惶矣又云鄧大鴻臚鐡香憲駕己抵太平日間可到龍州會商劃界事宜矣又東京法報言河内一境西人卜居日衆法人垷鳩工庀材營建屋宇不遺餘力且有越人仿法人式建造紛紜將爲租赁生息者聞各處擬築閘門以别街道而防賊匪惟法人欲築車路倘建此聞不便往來或須移去矣法人又用越人三千有奇以作苦工作築街道且將於城外建築石砌圍基約十餘英里之遥劃分七道通違城内長約十四英里有奇云 
[西江試事]  
　　瑞臨袁各屬縣府試曰内將次告竣梁湘南宗師定於十一月初二日按臨瑞州十二月初二日按臨臨江明年正月接試袁州想諸君蒲板楎邉自行文之樂無譁戰士啣枚勇下筆春蠶食葉聲當曲肖此時景象也 
[簾訪騎箕]  
　　本年七月杪江西鹽局憲張子衡廉訪岳齡前赴金陵晉謁曾九帥旋於八月中言旋珂里今得噩耗悉廉訪己於九月某日遽捐館金按廉訪湖南平江人由諸生從戎屢平劇賊陳臬八閩官聲卓著其官江右贑南道時陳太史存懋方爲諸生即爲其所激賞不數年果翔步木天洊歴清要又聞廉訪兼擅蕶術堪輿卜筮罔不精通本年起一六壬課自知不吉是以亟辭鹾務遄返家山其鬱鬱佳城亦平日所自定云 
[隣封獲盜]  
　　前日吴江捕役捉獲盜犯一名解送嘉郡秀水縣署朱邑尊當晚研訊知確係秀界盜犯遂衝收禁立照賞格賞給隣捕云 
[松郡鴒書]  
　　李質堂軍門因病未就痊請續假一月聞己由曾沅圃爵帥於十月二十二日片奏矣○姚少讀太守議將古浦塘先行此濬己蒙上臺批准第此時鄉間租務正忙督使開河恐傷民力故緩至冬節後興工來春二月間當可竣事所有經費即於前府尊所集築吕岡涇壩巨疑五千内撥充○金山縣學教諭陳廣文在任病故宦囊如洗喪費難籌姚少讀太守函致夏午亭邑尊從優資助俾家屬靈輀得回故里開眞存殁均感者也 
[新林紅葉]  
　　　　金陵向以南鄉米爲上熟不减吴下長腰每歲當錢漕開徵鄉民之駄運來城者相望于道以故價亦爲之稍减今歲河既早涸年又不順農夫日夜焚香祈禱企望改豐爲歉改徵爲停日下所有斗升咸葢藏爲朝夕饔飱計以致城内外之素仰食者共嗷嗷如在中澤云○通濟門外之設閘也原議藉以洩水亦藉以蓄水盖其洩也束清水使人秦淮以便民居之灌溉其蓄也留秋潦使資冬涸以便船隻之往來借筋者不可謂不周且至乃今夏入城之水太盛致兩岸無一片乾浄土秋後水頓歸壑閘例上板無如閘内源竭與閘外清淺相似徒費此十萬金錢響同虚設或日據形家者言東關之啓閉實係科第之盛衰故自東關暢流本届上江兩縣獲雋之多爲從來所未有此即明效○人生不幸至于注籍日難民苟稍有人心者止宜一視同仁撫而矜之不必苛求其鶉未結而鳩未形也金陵向賑難民以米例于十一月朔日按起分給名曰撫卹局局設在莫愁湖邊仍由城外保甲總局劉觀察督辦去冬南門外查賑時難民至毁官滋擾盖南門外流民敢雜查辦不易本届吴大令親歷汛叚執簿而勾稽之每一草棚必先核其丁口之多寡以爲領米之數多則以三口爲限其次或一大口一小口不等强者不能奪弱者無或遺務使膏不上屯澤不旁漏人人鼓腹稱爲萬家生佛説者謂大令年六十無子今有此舉或者天錫公純嘏得生甯韾兒亦未可知○上月廿五日韋觀察扃試吏治於下江考棚題爲三不朽論一道是日大班應試者三十二人小班應試者一百人 
[星使蒞蘇]  
　　本月初二日錫席鄉大司宼由淛過蘇先是府縣名官己在碼頭恭迓憲旌既莅衛中丞以次均往遠迎星使隨即入城次第赴各衙門答拜新簡鄂撫譚序初中丞係星使鄉闈房師是晚即備席疑留香火情深離悰鬯叙當不僅三雅一鴟如尋常宴會也星使軀幹不甚豐偉而精神奕奕實逾恒人年止三十八齡己得起居八座將來黃閣宣麻黑頭宰相當可預卜矣 
[蘇垣縣試]  
　　本月初一日長元吴三縣在試院中扃門縣試計長洲有二百九十餘名元和有二百七十餘名吴縣有五百二十餘名童子軍中拔幟易幟誠哉文壇健將凌厲無前也所有試題附登於後長洲己冠以道蠡至城門之軌未冠難與言童子見次題是猶弟 
 
 

Page 3

 
 
子詩題賦得不將今日負初心得心字○元和己冠吾賦點也至曾晳後未冠門人問曰何謂也次題功烈詩題賦得喜見輪囷赤玉盤得盤子○吴縣己冠不其然乎唐虞之際未冠菲飲食次題陳良之徒陳相詩題賦得十一月徒杠成得成字 
[土匪不靖]  
　　前數日四馬路某土行出售私土被獲充公行中人深惡巡丁群思有以中傷之昨日巡丁又伺於行前日嗾出店人以柚子藏身畔步出行門僞作驚惶之狀一若眞有私土恐其破獲也者巡丁見其身畔纍纍然尾隨其後將至巡捕房驟然拘入向捕頭告以故及搜之則所藏實柚而非土也捕頭乃一笑釋之竊謂是役也雖係巡丁之鹵莽然其隨處用心亦己一斑可見恕具悮而賞其勤誰曰過當 
[讞員將返]  
　　聞英廨會審妥員羅少耕太守與署川沙撫民廰黃芝生太守會算任内交盤一事業己結算一清其監算者爲署吴縣馬邑尊并聞羅太守當即日回申代理會讞事宜之王鴈臣司馬因飭差知照捕房暫將公事停解以俟太守到來接辦云 
[研訊匯票]  
　　純泰洪源卜文記悦生昌德興瑞允孚等錢店綢鋪向收吉祥街益裕竹布店匯票一案訊理情由疉詳前報昨晨翁太守臨捕房時各原告投案候示太守着提益裕店主鄭傅禮至案問此事如何料理鄭稱匯票係公和祥所付與我無干聞公和祥司帳公己來想此事總可清理太守問各原告公和祥可有人出爲調處命稱無有太守謂鄭現在各家向收銀洋共有四千九百元爾既不認姑且提開但爾從前所付彼等之銀票皆准期付銀無悮各莊因此深信不疑爾究竟如何經付可即供出情由鄭堅稱從未付過銀兩伊等向我店往來惟竹布二三疋多至十數疋安有成千銀兩太守謂從前爾付銀無悮實係有體面之事何以今要賴去且己了之事並無關繫不妨直説緣由爾前稱是監生試問監照何在答稱己信致家中將照取來大約三四日内可到太守謂即屬監生如此刁狡亦應先責手心當即責二十下復貸詰問鄭堅執如前太守謂綢莊收票尚有轉手至純泰洪源等自往爾處收銀爾將莊票付彼此等莊票從何而來洪源曾令學徒同至公堂對質爾還思抵賴乎着再責二十下鄭稱伊等誣我我實未與汕頭往來亦未付過匯票太守問伊等何故誣爾答稱實因氣運不佳太守謂爾氣運並無不好但受人之愚亦須伸訴明白本分府可爲爾伸寃况銀兩是公和祥虧空與爾無干爾若不供實係有心狡赖且伊等己陸續收銀二萬兩之譜豈不知爾底細爾將匯票進出之帳藏起惟剩此不倫不類之帳三四本取來唐突可取小凳到來再責鄭始稱匯票是公和祥付出伊惟來關照到期將莊票交來囑我代付我亦無利可沾所與公和祥交易者惟竹布二三十疋而己太守謂從前約計收付過多少銀根所收己付銀之匯票何在答稱收下之票伊早收去我亦未知多少太守謂然則可是錢綢各莊揑造僞票向爾收銀乎鄭稱是太守謂爾於前日遞禀稱各莊誣爾匯票是假做今日供明匯票並不是各莊僞造爾之串通實而有據矣爾須自出主意將此四千九百元匯票如何付楚鄭稱此事總須問公和祥太守謂皆爾從中作崇串合吞銀着再責手心四十下仍還押所旋據包探嚴頌眉禀稱前所扣留之竹布兩箱今己開看似非原箱盖原箱必裝滿今則面上缺少不全然守親爲看過着仍舊釘好存留捕房候案定再核 
[擔保欠洋]  
　　前報所紀空心大老官朱某兹悉實名心翹管押捕房迄今尚未保出昨晨同順衣莊夥陸本招訴稱朱與妓陸寳玉所欠衣洋三十三元己經長林堂本家阿囡姐担保約十二月初十日准付並由寳玉出約票一紙計洋三十元交執即由阿囡姐與一眼阿九作中當面籨押其找洋三元己經付下續將朱釋放可也翁太守將朱傅出問爾既無生意出外何往朱稱擬覔便回里太守謂爾年紀尚輕山當奮發有爲嗣後不可迷戀烟花樂而忘返朱叩謝而出嘗聞老圃言經春蘿葡類多空心者若求之今日花叢中我忍蘿葡且茂於野草矣老圃見之當必拍手而笑曰好利市 
[巡丁獲土]  
　　前日下行洋藥局二十四號巡丁袁鴻高在十六鋪交界處查見有人夾帶漏捐私土因潜尾其後既界外即向搜查計身藏小土二十四塊當即拘入局中禀訴局員聽候裁奪 
[實事求是]  
　　本邑貧民由各善堂給發口糧自乾嘉至今從未有報消清册本縣莫邑尊恐其中不無弊竇因諭令普育堂董某君會同各司事查明實在人數姓名造册呈送亦實事求是之至意也 
[英界公堂瑣案]  
　　延生等十餘莊控允孚錢莊小付票銀一案王司馬諭俟批示等情己詳前報前晚司馬飭提該莊執事人蕭春泉司帳人紀桂生到案庭訊各莊夥申訴前因并呈票總核得共有五千餘兩蕭供所出之票大半付與公和祥綢庄轉付各家後因公和祥倒閉以致累及我莊刻下無力照付票銀紀供與同司馬問公和祥曾欠允孚莊若干蕭稱除收過票銀外尚欠一千八百餘兩現公和祥執事人尚在請即提追司馬調爾莊所出票銀多至五千餘兩爲何概不照付蕭稱公和祥倒欠波累我莊一時不能惜辦且被别户結欠者亦復不少司馬謂生意場中全以莊票爲重豈容延不料理致被控追隨着紀交保出外收帳歸還蕭則須人銀並保訊畢隨有人將紀保出昨又具呈請追公和祥銀兩司馬問爾出外收帳幾何曾否將各室票銀料紀理紀稱正飭　收取并向各家商懇折償惟尚未定妥耳現在求提公和祥執事人司馬着赶緊收帳料理呈詞候批○一百十五號華捕禀稱韓阿春在路旁設攤擲豆拘案請懲賭具呈案韓供偶犯小賭叩乞施恩土司馬判枷號二天賭具銷毁○句探禀稱緝獲積竊陳阿林搜出押票許多吊齊贓物查係杜氏等五户報失之件陳認竊求恩王司馬判笞五百板管押四月贓交各失主分别認領○包探楊阿炳禀稱陳贒卿報失棉被查獲竊賊陳桂卿搜出押票甚多陳請爲領贓桂卿認竊棉被押票皆己物土司馬可將被給領桂卿交包探帶回再詰有無别案○句探陳阿九禀稱某押舖夥報稱任順卿曾以假簪混質錢文旋又以僞物往質獲住扭交詰得任係閬苑第一樓堂倌旋至住處搜得假簪八支今特一併解案任順卿供有客欠去烟咨將簪抵押王司馬飭將呈案之簪存堂任交保出外將寄簪人交案核辦○某戲園花房馬阿桂訴稱李阿大來看白戲與諭逞蠻交捕送案李供尋人被阻致與争執當被交捕管押一宵王司馬謂李應懲辦今姑格外從寛着令退出○十號西包探禀稱昨見二人在路争毆拖案語訊宓金大供與李永生算帳不符以致争執李永生供與相同王司馬概予斥釋諭令不得再事紛争 
 
[正悮]  
　　昨報首所登詩句題解韻編告白每部計價洋二元四角校對時將四角二字脱去合即註正 
[謝惠校邠廬抗議]  
　　吴下馮敬亭宫允不特交章鳴世抑且經濟冠時其所著之顯志堂全集生前早經授梓行世惟校邠廬抗議數十篇議諭奇闢於當今之利獘直抉無隠宫九允恐干忌諱故未刊入集中然所言實洞中肯綮即不能見諸行亦當存其説留心時務者固宜家置編也昨承福灜書局主人排印出售寄贈一帙並不告曰於後幅爰綴數語敬誌傾佩兼謝主人 
[彩票得中語來取彩]  
　　謹啓者敝公所承名省善士助來物件彩票售滿十月二十三日開彩對號清單業己登報奉聞務請得彩善十對號如得彩物者持票請來取彩嗣後各處善士如再有樂助物件請易洋交下住解災區實因彩票己開設有各物存擱下來及反對不住是以一概不收伏祈原諒弗責爲幸尤恐各處善士未及週知今特登報聲明謹呈公鑒[  上海絲業會館籌賑公所施少欽謹啓]  
 
 

Page 4

 
 
[浙省撫轅少]  
　　十月廿一日仁和縣趙錢塘縣唐俱禀知准蘭谿縣電報欽差于二十日戌刻抵蘭谿約于廿五日可抵省城俱禀安候補縣郭雅註禀銷海運津局差○廿二日崇文山長馬由紹來省親拜同知常安禀謝上届海運保舉候補府經歴儲汝翼禀銷海運通局差並謝上届海運保舉衢標右營額外外委龔士彪來省禀到呈投表文○廿三日候補同知蔣程禀知江西難民男婦一百四十七名由武林門外前來己于廿一日遣送出境向臨平一路回籍通判丁士崑禀知塘工局委赴海塘丁差叩辭仁錢二縣禀知本日開船迎接欽差禀安○廿四日候補縣江澄禀銷乍浦公幹差陳正榕禀銷錢塘餘杭查灾差左元鼎交無聞堰厘卡禀知藩司委署諸暨縣叩謝王紹庭禀銷查探硝磺差禀知豁　案内銀兩解清布照磨費呈送彩縀金花銀盃禀安前江山典史湯守銘禀知辭赴紹郡公幹試用巡檢劉培元由京騐看來省禀　○廿五日候補同知朱錫傅禀知本日接辦厘捐局又案差通判劉舜年禀知丁父憂昌化縣胡禀銷厘捐局又案差叩辭赴任○廿六日正任中防同知姚禀知卸事署中防同知何禀知受事並禀知赴塘試用縣丞蘇錦霞由京騐旅來省禀到府　歴吴世寳由京騐放來省禀到 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十一年十月廿三日京報全録]  
　　宫門抄○上諭一道録前○發抄旨四道○東撫陳奏防黃西河平稳摺○又奏道員病請開缺請旨簡放摺○又奏籌欵接放冬賑片又奏請旌奬片○直督李奏請更正片○又奏請照原保給奬片○東撫陳奏漕船過境情形片○大臣杜奏循例查閲台站摺○又奏旂員病請給假片○十月二十三日理藩院鑾候衛光禄寺正白旗值日侍衛處引見三十名○恩今續饌十日○召見軍機○皇上明日辰初至南海辦事用膳召見後至黃幄看侍衛箭○發抄鹿傅霖奏秋審情實斬犯葉廣葚臨審翻供覆審定擬奉旨刑部速議具奏欽此○又請將疏防刦案之興平縣知縣外委摘頂勒緝奉旨傅錫馬聨甲均着摘去頂莫先行交部議處餘　議該部知道欽此○又陜省銅礦未能開採奉旨户部知道欽此○桂祥奏傷病復毆懇請賞假奉旨賞嚴一個月欽此○○降三級留任山東巡撫臣陳士杰跪奏爲節逾霜降黃河上游賈莊等處防守平隠恭摺仰祈聖鑒事竊照東省黃河賈莊濮州一帶爲上游南北南岸堤身各長二百餘里向派文武員弁督率勇營民夫分叚防守該處距省較遠臣因下游河工緊急深恐兼顧難周屢次嚴飭各該員弁加章認眞防護並令河防局前臬司潘駿文稽核用欵以免虚糜桃汛内據報南岸雙合嶺堤身下蟄米口亦出險工當經添修埽壧加培縷堤孫樓路莊向爲險要並添夫帮同修守其餘各叚一體擇要加廂期臻稳固迨交伏汛黃水來源甚旺各該處此冲彼塌危險時形弁勇分投搶護竭二十餘日之力計修塌壩至四十餘叚秋汛水勢益漲加以陰雨晝夜滂沱各工上淋下汕節餘生險而雙合嶺溜勢頂冲孫樓自小口起以迄十里堡七十餘里間大溜緊逼堤根内外皆水情形尤爲岌岌各員弁人等往來搶解幾至應接不暇迭據禀報到巨當以北岸壽張縣業經漫决濮州境内又被上游直隸之開州漫水下注南岸賈莊一帶關繫大局甚重不容再有疏虞疉繼諄飭設法嚴防一面派員會同壽張縣堵築决口濮州水勢則令堵截來源相機宣洩所有被淹災民均飭查勘輕重分别賑撫幸員弁人等尚能不辭勞瘁將賈莊雙合嶺各處要上保守平稳壽張口門亦即隨時堵合現在節逾霜降水勢歸槽全工一律稳固據曹州府知府積慶等禀報前來相應仰懇天恩頒發大藏香十枝由臣祗領委員虔詣賈莊大王廟敬謹祀謝以答神庥餘仍嚴飭小心防守預備凌汛並將出力員弁擇尤存記外理合恭摺具陳伏乞皇太后皇上聖鑒訓示謹奏奉旨己録○○降三級留任山東巡撫臣陳士杰跪奏爲兗沂曹濟道因病禀請開缺請旨簡放以重職守恭摺仰祈聖鑒事竊據兗沂曹濟　善聨禀稱該道素患肝疾本年春間由部領憑來東途中感受風寒觸發舊症到任後多方調治迄未痊愈精神益覺委頓驚悸失眠地方關繫緊要不敢以病驅戀棧懇請代奏開缺回旂調理等情臣查該道履任半年於地方一切事宜均能實力講求整躬率屬乃以夙疾纒綿恐滋貽悮堅請開缺該處鮮有良醫自應准如所請俾得回旂安心調理當經臣遴委候補道張曜前往接署所有兗沂曹濟道係屬要缺應懇迅賜簡放以重職守除循例題報外理合恭摺具奏伏乞皇太后皇上聖鑒訓示謹奏奉旨己録○○陳士杰片再東省被灾各州縣現雖一律散放普賑災黎藉慶更生惟瞬届隆冬謀生無術難免飢寒交迫賢仰體皇太后軫念災黎至意擬再接放冬賑一次並於省城關廂設立粥廠收養貧民惟庫欵異常支絀捐輸亦屬無多臣督同司道竭力籌勸約計所短尚鉅可否仰懇天恩飭部酌撥來年應解京餉銀五萬兩或准截留山東本年新漕四五萬石以資賑撫此外不敷銀兩由臣與司道設法湊俻是否有當出自聖裁謹附片具陳伏乞聖鑒訓示謹奏軍機大臣奉旨户部速議具奏欽此○○陳士杰片再臣據助賑官紳國子監助教銜嚴作霖教習候選知縣敦則敬先後禀稱該員等在上海揚州各處募捐賑濟銀兩兹有山東候補布經歴黃夑三品銜候選道黃煜之母一品命婦黃俞民捐銀一千兩又理問銜監生瞿南陽遵其故父六品封職瞿克允遺命並母瞿周氏之命捐助棉衣一千件又分省補用知縣莫炳琪遵其父五品封職莫宏材之命並故母莫周氏遺命捐助棉衣一千五百件又福建浦城同善堂捐銀生千兩湖北漢口鎭敦實善堂之救生局捐銀一千兩該善堂紳士均不敢自邀奬叙擬捐建坊公所以資觀感等情臣查賑捐定章棉衣每件准作銀一兩黃俞氏瞿南陽莫炳琪所捐銀衣各數均與建坊之例相符至着堂請欵該紳不敢自請奬叙係屬出於至誠相應仰懇天恩俯准黃燮黃煜爲其母黃俞氏瞿南陽爲其父母瞿克允瞿周氏莫炳琪爲其父母莫宏材莫周氏在於各原籍照例建坊給予樂善好施字樣並准浦城同善堂漢口敦實善堂之救生局建坊公所以示旌奬出自逾格鴻慈謹附片具陳伏乞聖鑒訓示謹奏軍機大臣奉旨着照所請該部知道欽此○○李鴻章片再臣於光緒五年八月會同曾國荃保奬直隸歴辦晋振捐運事宜出力人員内有候選同知沅貞瑞請俟補缺後以知府用先換頂戴經部核准在案兹據沅貞瑞禀稱該員先於光緒四年十二月在直隸晋賑局報捐指省江西試用五年二月領户部執照係屬江西試用有同知非候選同知請將坐銜更正前來理合附片陳明伏乞聖鑒勅部查照謹奏軍機大臣奉旨户部知道欽此○○李鴻章片再光緒八年會保海防淮練各軍歴年修築河道出力案内分省試用通判李錟請留北河儘先補用吏部以該員係何項分省試用通判應查明覆奏核辦等因兹查該員李錟由監生於同治十二年在陜西甘捐總局報捐縣丞雙月選用復於光緒五年在山東滇捐局加捐通判不論雙單月分省試用並免保舉均奉有部照據統領銘軍記名提督劉盛休查明詳覆請照原保給奬前來理合附片具陳伏乞聖鑒勅部核覆謹奏軍機大臣奉旨吏部議奏欽此○○陳士杰片再據臨清直隸州知州王其慎東昌府知府程繩武先後禀稱江北回空漕船於八月初五日陸續駛抵臨清察看運河存水足資浮送隨即分起灌塘晝夜䟎惟至陶城埠運口水勢淺涸當經程繩武會同押空委員設法挑溝拖壩前進共船五百十八隻於九月初九日一律挽過口門渡黃河南下其餘未回十五隻詢係在衛河貿易所過各船沿途均尚安分並無騷擾情事堪以仰慰宸厪理合附片具陳伏乞聖鑒謹奏軍機大臣奉旨知道了欽此○○奴才杜嘎爾車林多爾濟跪奏爲循例查閲台站恭摺具陳仰祈聖鑒事竊奴才查鳥里雅蘇台南設喀爾喀二十台站係蒙古叅贊大臣專責每年秋間或親往或派員查閲一次歴經遵辦在案奴才等隨時體察台站情形自得走西路雜差輕減後各該台弁兵益加感奮踴躍當差均屬妥適無誤兹屇應查之期奴才等公同熟商擬即派員往查以省台力當派軍管署内閣侍讀主事職銜全成隨帶蒙員尼瑪等照例前往查閲去後旋據復稱各台本年自夏徂秋雨澤調匀水草一律暢茂所有二十台供應各處一切往來要差及接遞文報均係隨到隨遞並無貽誤至各卡官兵等例有軍器毡房等項照熟查點均能整齊駝馬亦臕壯即挨台照數點查榻烙火印等情禀覆前來奴才等當將各台倒斃駝馬遵照定章由官廠内撥補足額謹將派員查閲台站緣由理合恭摺具陳伏乞皇太后皇上聖鑒再叅贊大臣恒明請假回京未經列銜合併陳明謹奏軍機大臣奉旨知道了欽此○○杜嘠爾等片再據三音諾彦部落盟長吉克吉特多爾濟等呈報本盟扎薩克台吉鄂勒哲依巴逹爾琥凌琥呈稱竊職素患腰痛復發又加神迷等症雖經延醫調治總未員效實難力疾辦公呈請照章給假俾資調理其札薩克印務派委本旗恊理台吉車林多爾濟署理等情當經差派恊理台吉那遜瓦齊爾前往查騐屬實取具該扎薩克印結據實呈報前來奴才等查該札薩克現在患病請假既經該盟長等查騐屬實自應按照定章給假兩个月令其調理所有札薩克印務即照所請派委本旗恊理台吉車林多爾濟署理除將呈送到印結存案備查並檄覆遵照外理合附片具陳伏乞聖鑒謹奏軍機大臣奉旨該衙門知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[廣督張蔬陳海防要策稿]  
　　兵部尚書兩廣總督臣張之洞跪奏爲海防要策首儲人材次製器械次開地利亟宜設法籌辦以規久遠謹陳管見仰祈聖鑒事竊維自强之本以操權在我爲先以取用不窮爲貴夫疑善其事先利其器百工居肆君子致道經之明訓也器械不免受制於敵者實因水師之無人槍砲之不具故臣抵粤以來首以購備軍火爲務分向歐美各洲不惜重金廣　利器遠募洋將以資教練並訪求粤省究心雷械之員弁工匠凡稍有才藝心思者皆令多方試造以冀逐漸擴充開兹風氣往時華軍與洋人角逐每苦不敵近來滇桂出關之師暫得各種後膛快鎗己能取勝倘再有陸路車砲地雷等具加以主客之形衆寡之勢勝算實可自操即台北諸役人自爲戰尚能遏其内犯如有利械何敵不摧兹雖欵局己定而痛定思痛尤宜作臥薪嘗胆之思及今不圖更將何待臣夙夜籌思當時急務首曰儲人材夫將師之智略戰士之武勇堂堂中國自有千城腹心豈待學步他人别求新法獨是船台砲械則雖一藝之微即是專門之學有船而無駕駛之人有砲而無測放之人有魚雷水雷而無修造演習之人有砲台而不諳築造攻守之法有槍砲隊而不知訓練修理之方則有船械與無船械等故戰人較戰具爲尤急查泰西各國莫不各有水師陸師學堂粤省曩年設立實學館近改名博學館以教繙譯算法因經費未敷規模未廣臣擬就博學館基址設水陸學堂一所參考北洋福建水師學堂章程愼選生徒延聘外洋教習並令陸續募到之通曉火船水雷輪機駕駛台壘工程之洋弁皆集其中講習水戰陸戰之法外如繙譯西國兵書測繪地圖並電學化學重學氣學光學等項有關于兵事者以及製造火藥電綫强水英土泥各種技藝均可量能因性分門講求並選有志氣肯用心之將弁亦入其中博習討論以備將材之用此時儲育之經費無多而異日備用之功效甚大臣以爲宜急籌者一也次曰製器械去年各省設防以來所購軍火不下數百萬金而良楛不齊且損重費甚至居奇抑勒藉口宣戰停運截留種種爲難令人氣沮其運脚保險行用等費扣至四五成不等仰人鼻息實非長策查外洋所恃以爲戰者四其争勝干外海者恃鐡艦其水陸攻守兼用者恃快鎗巨砲其設法守於海口者恃各種水雷鐡艦之製費鉅工遲即鋼中衝怏各船費雖稍減然而所定濟遠之式每艘己需銀六十萬事體重大機算精微未便率爾施工粤廠現雖試造成水輪船亦爲練習人材漸求造法而于快船巨艦不易蹴幾謹當另籌辦法專疏上陳惟各種鎗砲乃水陸所急需查後膛前膛利鈍逈别一不避風雨二迅速三及遠四輕捷五穏便輕捷者克虜伯三千斤之砲其力與英法前膛萬斤者等而簡速靈活過之穏便者後膛砲可以蔽身入彈不必探身出外裝洗敵彈緊密之際後膛槍可以臥放滚進洋兵笨重不能學此前敵將士屢次苦鬥思索而得之者也比年各軍將士漸己曉然後膛之利不復偏執故説是故船利雷猛則省砲臺堅砲準則省陸營敵在海口以一臺票之而有餘及其登岸以十營防之而不足連年各省海防募勇數百營耗費無算良由臺炮俱無可恃不得不多備陸勇以爲平地搏戰之謀然深入野戰所傷己多且勇散多則可憂械久存無不敝故節之之道自砲臺始砲有臺砲船砲行營砲三種其用各别臺砲船炮皆以身長擊遠爲貴船炮非輕則船不能勝惟德之克虜伯廠爲宜臺砲略重無妨即英之亞吾士郎之砲鋼管外加熟鐡箍其製較易近上海購旨製十八頓炮之機器用亞吾士郎之内外鐡用克虜伯之來福綫後開門各法如使所製能成其重己及三萬斤彈遠能至十六里中國各海口砲臺似己足用臣近閲大學士左宗堂疏請閩省船政兼鑄砲廠心韙其論蓋閩廠地基堅固規模宏闊工匠衆多其中機廠皆足備用若就原有　拉鐡鑄鐡各廠增置機器以製十八頓之砲當所能爲特是鑄巨砲最難德國克虜伯廠中能主持鑪冶心知其意者止每二人故巨砲難於猝成即成亦不能多惟有一面購備一而學製若陸路行營車砲其用尤廣其製尚易近來考求洋兵陸戰專恃砲隊擅長鎗隊次之以鎗禦炮短長懸遠勝負立形若中國有砲隊則彼之長技盡失故行營砲尤不可緩如克虜伯車砲之六生特七生特半口徑者南北皆宜之八生特口徑者北方平原以及守營攻壘宜之其機器購之德國葛魯孫廠又有烏拉秋司行營鋼銅砲内用鋼管外用銅套雙層緊束以水力壓擠性純質輕亦可參用其法以期利便其機器購之德國澳國各廠連珠砲則糯登飛哈乞開思兩種皆良而哈乞開思新加爲二寸徑之砲彈可穿雷艇其用尤精其機器購之德國力拂廠又有分截行營鋼砲分携合放利於踰山行遠德國克虜伯廠有之又有田雞炮製樸價廉利於憑城據嶺夾岸擊船英德廠皆有之此上數種華廠足可仿造至各國後膛鎗標新鬥巧而通國一律從不參差中國各軍亦宜畫一以免彈子混淆手法錯亂屢經校騐大抵單響者以德之毛瑟爲最擊靶取準遠較遜於馬梯尼三十步而機托堅樸過之連響者以美之五響黎意槍爲最遠於毛瑟十步近於六響哈乞開思十步而穏定不摇槍尾不坐均過之十槍中速於哈乞開思者三槍而吐子無病亦過之其機器購之美國林明登廠近毛瑟亦有八子連響之式其機器亦購之德國力拂廠如於單響連響各擇定一種雇匠購器設廠自造尚不爲難又如各種水雷以魚雷最爲猛烈一物而兼船砲雷三者之用而布扼海口則有浮雷沈雷撞雷伏雷伺雷射雷專視港口淺深以别其用其中機竅繁細電機電括争之毫釐臣近飭各員及所延西人悉有考核雖内外膽管購自外洋而模範筒殻皆能自製雷艇形模較小機器尚簡亦應隨雷自製既有精槍砲尤宜有精火藥既求力猛且防漲然德廠砲則宜用一孔餅子藥扣先製惻騐漲力速率之機器再向各廠造法雇匠仿造并造炸藥棉藥則可以因應不窮矣至洋師洋匠惟宜求之德國其人性樸而學精近年所製各種船械甲於歐洲各國取法造槍或可用美匠造雷或可用丹匠此兩國人性和平尚能盡力此外他國夸詐不馴平日則不盡其術臨事則刁難變幻甚多斷不可用粤工多習洋藝習見機器於造槍造彈造藥造雷皆知門經香港素多鐵工尤易招致擬歸閩廠造炮而砲彈及隨砲各件附焉粤廠造槍造雷造藥而槍彈彈艇及隨槍各件附焉槍廠行之有效則漸可試造行砲各省撥用者繳價歸廠兩廠既成各省皆足臣以爲宜急籌者二也[  此稿未完]  
[禁錢出口]  
　　制錢出海本于例禁日前温州福記兩貨行沙福大布莊竟將通錢八十餘綑附永甯輪船裝往甯波其報關護照内載明每千約計重三斤事爲永嘉石仲蘭二尹訪聞面禀周邑尊前往查拿船上人置之不理因復轉禀李太守將未裝之錢二十三綑提存縣庫以充兩廣山東等處賑疑福記沙福大敦懇紀税務司向温味秋觀察乞情觀察允之發還福記三百千沙福大一百六十千次日紀税務司大張告示内開嗣後無論制錢通錢一概不準出口云云而二家輾轉相求縻費實己不少矣 
[上海四馬路高易公舘恊籌與廣山東沙洲賑損所經收十月廿二至廿六等日賑疑清單]  
　　廿二日黔湘劉氏錢四百○同安街大和捐捅衆善士洋二元錢五十○靖遠街捐桶衆善士小洋二角錢二百六十銅洋二元○青雲里捐桶衆善士洋一元銅洋一元錢一百四十圖書石二方○萬和捐捕衆善士錢一百○美賢里捐桶衆善士錢二百四十○廿三日怡和洋行交來劉濟善堂四元吴榮業堂力不從心曾晋陽堂廖誠餘堂李隴西堂梁培桂堂六户各二元吴忠恕堂梁積厚堂陸積善堂黃耀堂潘樂善堂郭中興六户各一元以上十三户計花洋二十二元○廿四日生和泰交來梁杏江指損廣東規元二十兩折銀十九兩七錢四分○天津北大源伍竹亭翁交來天津大昌和棧古德溪翁募一千六百五十五號册李業烱五元李靈大林德來二户各二元朱裔瓚梁福康李業享李業瑞李堆業葉可基曾福田譚炳揚甄翼簪甄樹連梁康受余宣和李彬廼李奕焜劉維美李期壽林水林葉錦棠十九户各一元莫勤李長慶賴福黃琪宗謝添球甄翼　陳德張福祥李常九户各半元譚仕元張純賛二户各二角五分以上三十三户計洋三十三元○無名氏四元○廿五日德清河廰署内許朱二户各二元内銅洋一元○廿六日英昌照相店募韓姓售照相器具助賑二十元○牛庄招商局翁曉山翁募五百四十一號册源記筱記義德逢三户各錢六吊隠民氏仁昌二户各錢十吊泉記德豐泰阜凝德萬順魁永生慶永成公玉發號柳隠氏謙泰恊興萬豐泰棧恆盛泰同德泰永同慶義順魁東成棧東興玉東義順義泰福天利德永遠興天成德裕成福天增棧慶隆昶二十五户各錢四吊古槐氏悦盛號和順局順興有東茂凝五户各錢二吊裕盛祥三吊以上共三十六户計錢一百五十一吊伸規元十六兩七錢四分又交來程經募五百四十號册槐塘上府喜德堂紹坡氏義心堂四户各二元程樹勳程奏勳小瑯環舘主竹屏氏下政氏紅榴書屋松蔭山屋七户各二元實保氏來喜氏李青陽張禹臣干恩卿哈聘三日蔭書屋方正堂李長春九户各東錢二千楊瑞永傅殿魁傅其彦夏玉山玉雙桂徐永泰從貴齊永升于敬奎劉占元王闊兩喬元凱許斌張雲仿董成萬育和材振聲枕流山八十八户各東錢二吊劉和廷十二吊以上三十九户洋十五元伸銀十兩零六錢五分錢六十六十甲銀五兩六錢六分户共伸規元十七兩二錢零七厘○以上統其收并元二十三兩六錢八分七厘洋八十开元二角内銅洋四元花洋二十二元錢一千一百九十文圖書石一方合并聲明 
[上海三馬路與昌絲棧陳竹坪經募兩廣山東江寗沙洲賑捐棉衣十月廿五日第一百三十四次清單]  
　　金陵永大布號經募昌字一千八百廿册永號洋五元盡心氏鑑庭氏至德堂三户各洋二元崇德堂餘詈堂蔣立成成記號徐炳翁五户各洋一元以上九户共來洋十六元○海甯順和號經募昌字二千一百五十二册餘慶堂洋四元桂韾書屋汪澍泉二百各洋二元廰潮軒懷橋堂畢愼齋錢詞金錢韻清金國耀沈萬錦徐陽舍悟迷于九户各洋一元以上十三户共來洋十八元○文報局移來蘇州潘仲翁募美中不足主人助翡翠班指一隻茶晶　鏡一副○鎭江全昌仁局來海陽半半愚人續所吕宋大票一條英十二月份第四千四百七十一號前洋十元己登初九申報○葉樹大德典吳美丹善十九次續募不書名助希布七十五小浙寜居完願進宅興隆資喬遷蟻獻生求四季平安五户均助棉花各洋一元○江夏再生氏病危獲愈完懇洋十元京兆氏求痛速愈洋五元林姓洋二元同昌德亨合銀洋一元○昌宇上千三百三十五册甯波愼昌號銅洋十元○歸安縣正堂諄經募與字八十五册譚記澤芬堂二户各洋二元俞心氏章心記鑑水章道里俞程同壽程海繁王仁壽愽陵仁周肅如潘竹逸王詠梅周三省汗寳甯汝南氏十四户各洋五角以上十六户共來洋十一元○昌字一千七日八十三册金陵永順綢莊經募傅廣笙紫藤香舘主人二户各洋十元聚星堂銅洋十元裕善堂洋二元亦政堂錢二千文啓佑堂耄耄老人雙善堂三户各洋一元新安堂銅洋一元菉猗堂四知堂循中堂玉樹堂飲樂堂德星　六户各洋五角無名無名實卿三户各錢五百文半仙散人錢四百廿三文無名錢四百文無名二户各錢三百文分與子錢二百文聊助子無名無名無名無名五户各錢一百文無名二户各錢五十文以上三十户共來洋三十一元一角銅洋十一元○本日共收洋一百元銅洋廿二元小洋一角翡翠班指一只茶晶眼鏡一副白希布七十五疋吕宋大票一條合并聲明 
 
