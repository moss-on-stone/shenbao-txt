# 1922 - 13 - 4917566

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[法總理之辭職（冷）]  
　　以熱心爲國甚有能力之人一旦措施不滿意於國人之望則蕭然而去無稍顧戀如法總理白里安氏之辭職何其光明磊落若是耶 
　　由是以觀我中國之政界鄙瑣甚矣事苟有益於國自當直任而不必有所諱忌志苟不同於人又當自表而不容有所遲疑此則賢士爲國之心也今乃不然進旣不能力行其志退又不能自表其心依人而動無殊黜陟他國總理之對於議會且不如此况其對於同僚之武人耶故不必問其政策之如何才能之何似祗就此進退間之態度言之抑亦在彼不足數之列矣 
[命令]  
　　一月十二日大總統令　兼賑務處督辦齊耀珊請辭兼職齊耀珊准免兼職此令 
　　又令　特派高凌霨兼賑務處督辦此令 
　　又令　全國菸酒事務署督辦汪士元呈京兆菸酒事務局局長馮應熊呈請辭職馮應熊准免本職此令 
　　又令　派顔德慶爲粤漢川鐵路會辦此令 
　　又令　任命顔世清爲京兆菸酒事務局局長此令 
[國内專電]  
　　北京電　吳佩孚元電梁套討武氏檄（十三日下午八鐘） 
　　北京電　吳眞電梁稱先生攻撃已往現在三日不去則五日閣員擬總辭（十三日下午一鐘） 
　　北京電　梁决意下台請東海趕選繼任曹汝霖勸業專使行將准其辭職（十二日下午五鐘） 
　　北京電　張作霜將有通電表明此次梁閣純係東海意思與作霖决無關係去就由東海自决作霖並無主張（十二日下午五鐘） 
　　北京電　今日閣議内閣前途决由徐出面向直系各督說明維持過舊年又議九千萬公債决停辦又以中交兩行謝絶借欵各百萬决發鹽餘庫劵二百萬又議以增加關稅發公債需向外團疏通又議蘇紳韓國鈞等反對滬寗漢長途電話交交部核覆又張英華調甘財廳丁道津爲河東運使吳本植爲綏財廳（十二日下午七鐘） 
　　北京電　蕭耀南劉承恩蒸電指摘微虞兩電態度不同馮玉祥劉鎭華蒸電駁不限日欵贖路仍留日欵地步宜將日欵除外梁分别答覆謂二十八見小幡係賀作需招待二十七小幡赴外部係訪問 
　　北京電　梁通電内債贖路自認三百萬（十三日下午八鐘） 
　　北京電　梁士詒嚴令檢查電報有電局人員三人因疏忽被撤 
　　北京電　華銀團向政府表示願籌三千萬購膠濟路以海關加稅爲擔保外部已電知三代表囑其堅持贖路主張據在京日人稱日本决不允收受現欵贖路因他國在華均享有鐵路管理權期限甚長且中國自募鉅債適增仇日風潮是日本友誼讓步反受犧牲 
　　北京電　外傳則部與法國協商處置庚子賠欵分用於（一）重整中法實業銀行（二）資助游法學生（三）撥充駐外領署經費三途之說據使署消息尙未經過討論階級 
　　北京電　處電馮玉祥吳部連克多城所有出力官兵俟陜南肅清擇尤請奬（十二日下午五鐘） 
　　北京電　院覆海軍各司令鹽稅爲外債擔保若强行截留勢必引起國際問題某國已訓令長江艦隊取適當之處置務顧全大局 
　　北京電　英使署向政府表示反對海軍截取鹽欵意已飭英砲艦監視保護鹽務洋員惟未訓令阻止截留内閣擬月撥月撥鹽稅餘二十二萬元爲海軍經費想截留事可不實現李鼎新被人譴責已提辭呈（十三日下午一鐘） 
　　北京電　九十兩日秦皇島又運出意械兩批由津浦轉鄂（十三日下午一鐘） 
 
 

Page 5

 
 
   
 
 

Page 6

 
 
[國内專電二]  
　　北京電　馮玉祥眞電報告肅清陜南辦法蕭耀南眞電報告鄂川各不相侵條件（十三日下午一鐘） 
　　北京電　津浦寗浦購下關煤炭港官地三十三畝價二十一萬元已訂合同（十三日下午一鐘） 
　　北京電　章祜等定二十五離美赴羅馬（十三日下午一鐘） 
　　北京電　院函鹽署云津貼東西洋記者費向由康參事經手現十年下半年計三千五百鎊希卽見擲鹽署覆職署存欵毫無無法開支（十三日下午二鐘） 
　　北京電　民二善後借欵俄國部分之債票在俄京被過激派首領竊去託一印度人以私人名義移於倫敦銀行該借欵團今成爲問題 
　　北京電　外訊勞農與蒙古結約（一）莫斯科與庫倫取互助精神（二）蒙古年以一千萬布特之糧食供給莫斯科（三）莫斯科年以值三萬萬羅布之罐頭魚及呢絨布與其他工業製造品供給蒙古免出口稅（四）蒙古及俄國金銀礦任何地方均可合辦漁業任何河流亦合辦（十三日上午十二鐘） 
　　北京電　四國協定十年十二月十三日美英法日四國代表在華會問答詞已到京又我國提出第八條已經大會通過案全文亦到 
　　北京電　吳淞商埠督辦張謇電請准援海州開埠先例將自來水電燈電話統歸商埠承辦以一事權 
　　北京電　上海絲繭交易所續繳之保證金二十五萬元係就緩路債劵該所已就近送交農商銀行收管（十三日上午十二鐘） 
　　北京電　綏遠薩拉齊各公團反對綏包路警强佔民房驅逐住民請嚴懲（十二日下午七鐘） 
　　香港電　洪海員會因要求加薪東家無滿意答覆昨晚罷工往省城江門各夜船不能開行 
　　香港電　昨開投省河補抽廠底五十一萬餘元宏發公司出價三十二萬餘元投得 
　　香港電　陳對小校敎員加薪意見以省預算已定待下年始解决現擬由省署一次過撥欵支給雙俸一月（以上十三日下午六鐘） 
　　香港電　總部開辦之屬官研究所係容納被裁之屬官委員已竣事定名爲粤軍軍官研究所撥黄埔陸軍小校爲所址暫考錄三百人二月初開課 
　　香港電　總部實行裁冗員聞軍需處一部己裁八十餘員現全部約月支經費萬元　 
　　香港電　新會縣長因禁娼事覆縣會謂若禁娼則花筵捐停止自治費無着不如寓禁於征重征收（以上十三日下午十鐘） 
[國外專電]  
　　華盛頓電　魯案開議討論日軍撤退事日代表允於中國募成有力警備隊時卽撤回日軍此層中國已同意如魯案全部解决日軍當卽撤歸埴原稱膠濟路事尙未議及日本仍未允放棄以日人爲鐵路執行人員之要求云埴原此說與東京傳來消息相反聞遠東委員會下屆集議時將提出二十一條要求案紀錄日本之聲辯（十一日） 
　　華盛頓電　今夜得悉哈定總統催提議遠東問題在大會閉幕前討論山東滿洲西比利亞事件聞總 
統甚反對無結果之散會英日頗有不顧慮將來影響亟須於一二星期結束大會而將議程所列上述各問題置諸不議之意哈定聲 
稱此會此種行止將使美國大部份人民憎惡難保四國協定必爲參院批准於是貝爾福加藤前已表示不日起行之意者今乃取銷行期蓋知美國對於大會敷衍了事不討論遠東重大問題之謀有形跡顯然之反對也美國不欲卽接受日諾瓦經濟會議之請書衆信美國赴會與否視有關係願否依可使美國輿論滿意之方針透澈解决遠東問題爲轉移（十一日） 
　　開恩斯電　今日爲休戰後歐事最緊急時代法國衆議院態度固執白里安不得不驟然抛棄高等會議馳往巴黎解釋時局歐洲改造案遂因以中止白氏須在内閣與衆院中作政治生活之奮鬭法人態度使英相喬治重振歐洲之大計劃無結果圓滿之氣象白里安勇氣現已頽唐或將脫離政治舞臺英人亦大失望謂在開恩斯與在美京同如法國目前更易内閣適證明恢復世界和平爲不可能云（十一日） 
　　東京電　聞諸最高官塲昨日午後東京内閣開特别會議决定對膠濟路續予中國以其所必可接受之新讓步魯案全部紛爭至此可謂解决又聞所謂新讓步者係指膠濟路付欵方法日人以爲付欵手續爲魯案中唯一爭點今旣讓步魯案卽可不復爲遠東政治中之擾亂原因訓令卽發致在美代表轉瞬可得魯案定約之消息云日本新讓步至何程度内容現未能探悉惟據可恃消息凡中代表所提出各要點日本幾皆承認之查中代表最後提議係以五千三百萬金馬克或三千萬日幣之代價贖回膠濟鐵路發行國庫劵限十二年償清自發債劵日起三年後可隨時取贖中國允任用東京指定之日人充車務副管與副會計員而日本則堅持借十五年 
日本債欵贖路之態度以今日探詢所及日本並未全變其日欵贖路之舊主張不過附以他種讓步使中國願意接受日本解决魯案之新提議耳昨日本内閣接美京報告内稱時局非常複雜宜速設法解决魯案内閣乃召集特别會議官場現稱使魯案死而復活之新讓步可對美對世界證明日本欲解除主要難題爲遠東和平之阻碍者之誠意云（十三日） 
[交通大學無線電]  
　　華盛頓電　赤塔代表稱已將法日往來文件謄本送父大會主席休士請大會於討論西比利亞問題時聽取赤塔代表之陳訴但未接奉休士覆函 
　　華盛頓電　駐美印度自治會主任聲稱印度戰爭可免與否或可於國民黨與政府間星期六日之會議决定之政府欲藉會議以終止國民黨不與政府合作之消極革命印度人民固欲自立共和國但消極革命之領袖甘地氏或可勸告國民承認自治而不脫離莫帝國以免流血（以上十三日） 
　　華盛頓電　據要津聲稱美國須俟接到日諾瓦大會議程後方可决定與會與否 
　　華盛頓電　法總理白里安辭職消息如霹靂之倐至華會方面以爲此事將有重大影響及於已成與將成之决議法人則故示鎭靜薩爾諾稱渠不信白氏辭職將破壞已成之約但美人深慮海軍公約大受影響蓋法國放棄主力艦三十五萬噸之要求實白氏之力也日代表現尙未接東京關於海軍公約中海島現狀一條之訓令 
　　華盛頓電　美休士英貝爾福意山塞爾法薩爾諾皆希望白里安之辭職不致改變或延緩大會之結果薩諾稱渠已辭殖民部長之職但大會代表之人物不致有何更動渠當以與前一致之精神辦理會務云 
　　開恩斯電　高等會議接白里安辭職之消息已無期休會 
　　華盛頓電　當軸稱美國關於參加白諾瓦會議之决定將因白里安辭職而延緩 
世界路透電 
[法總理白里安辭職]  
　　十二日巴黎電　法總理白里安氏今晨回抵巴黎希圖以在開恩斯會議所持態度釋告其同僚白之地位現甚摇動因一般人士之印象以爲白擬改變法國對於德賠欵之要求而爲協約故承認德國停付賠欵也一月十日十一日山總統主席之内閣會議亦有多員具此意見此數閣員且主張向勞農政府索取保證而尤注重俄國承認負法之巨額債欵必俟承認後始能容俄代表參與日諾瓦經濟會議衆意白里安氏今日將在内閣會 
議取强硬態度提出協約之遠大方針於是將以進退要求其同僚一致行動但閣員縱與白氏同意而衆院恐未能贊許之也 
　　十二日巴黎電　白里安氏今晨參與内閣會議旣而宣布閣員與渠同意 
　　十二日巴黎電　白里安氏電致喬治氏謂渠之繼任者必能賡續莫法間之討論而告成兩國所抱之計畫 
　　法衆院定星期四日重行開會法總統曾邀普恩氏入府衆意普將繼白之任 
　　十二日巴黎電　白里安於艱苦情形中　在衆議院發揮其意見因衆語龐雜屢次欲捲其演稿而去但經議長力勸得畢其詞議場秩序旣由議長恢復後白里安切實聲稱未蔑視法國利益並盛稱英國之誠意謂法國一旦邊疆有事則英國海陸軍即可集於法國之側白氏言至是時右黨忽高聲曰英國無陸軍秩序又爲之一亂白里安以失意之姿勢作最後之言曰苟余不能必背後之不受攻撃余何可赴前敵 
　　十二日巴黎電　白里安氏業已辭職近數日内白里安氏關於開恩斯會議議事日程之重大問題頗不孚巴黎之輿情白氏今日在衆院宣布其政策極言美國旣允參與開恩斯會議法國未能反對與會並謂賠欵委員會多數會員擬允德國停付賠欵白氏要求議院是否以一言爲决蓋知議院持不友好之態度故不予以投反對票之機會也白氏辭職書旣上即由米勒蘭總統接受　開恩斯會議聞此消息如靑天霹靂其一切討論均成泡影洛歇爾氏宣布擬即回巴黎大會則仍從事聆德代表賴齊諾博士之意見其他代表亦作回國準備 
　　十二日倫敦電　開恩斯會議之德代表今日將在高等會議陳述意見總代表賴齊諾博士今晨曾向賠償委員會解釋停付賠欵之理由頼氏對答非常靈敏且提出種種辯論以擁護其主張賴氏建議繳付四○四○○○○○○金馬克附以與繳付貨品有關之條件接原定之數爲七二○○○○○○○金馬克賴氏謂德國商業出入比較須短少一五○○○○○○○金馬克此與賠償委員會所有之他項證據相矛盾賴氏復提出種種保證如增高火車費郵費電及煤價並减少糧食津貼等類德國與協約國專有之小委員會將審查事實與數目德代表此次與會携有文件十箱 
　　十三日倫敦電　白里安之辭職爲英人之大失望開恩斯會議已受其打撃矣日諾瓦會議或亦將受其影響蓋法國不列席則開恩斯之討論不能繼續進行苟開恩斯議案不邀批准則日諾瓦會議將不克實現雖白里安隨歷來總理辭職之習慣一見同意票將不可得即先自告退然其辭職書之驟然提出實令國會驚訝白工以其流利之口才作一小時之演說冀壓倒衆院之敵熖但羣言紛起使之不能暢所欲言故不及說明英法盟約之條件白氏爲國民黨「英國無陸軍」之答語所攻撃後即力闢斷送法國權利之意旋曰余所已爲者余已爲汝言之矣他人或能行事勝余一籌也言畢即悄然出塲迨議員知之白已偕全體閣員出門去矣逾數小時白氏辭職之消息即正式發表普恩賚受組織新内閣之命國民黨如果得勢將何以處置德國賠欵與對外關係此爲極可注意者對外關係尤以對美爲重要蓋歐洲之改造繋於美國之扶助也今晨各美報謂喬治英法盟約之價值爲世界所共知必不致喪失法國人民終必愼重考察之泰晤士報稱無論白里安復職與否時局中之事實將强令新内閣趨向白氏所定之目的 
　　十二日巴黎電　國際政策之關係中心點現已由開恩斯移至巴黎預料該處日内將有驚人之發展保障法國防杜德國侵迫之協約似將陷白里安氏於傾覆地位 
　　十二日華盛頓電　貝爾福氏謂白里安氏之辭職與華府會議無影響美國主要代表亦具此意見美國政界則以法新政府對限制戰艦之態度或有更變爲慮法代表薩爾諾氏今仍留駐華盛頓 
　　十二日華盛頓電　華府會議聞白里安氏辭職消息皆爲怏怏 
[各國近事記]  
　　十二日華盛頓電　中日代表已商定膠州租借地鐵路段爲高密至宿州由國際團築造國際團大約即爲現有之銀行團第三段爲烟台至濰縣由中國自造之現正在籌商開放靑島以供各國平等經營商業問題 
　　十二日倫敦電　邱吉爾氏特許各報宣佈英皇允赦愛爾蘭休戰前之政治罪犯獄囚即將開釋 
　　十二日羅馬電　敎皇電賀英皇告成愛爾蘭和平偉大事業 
　　十二日巴黎電　羅馬電稱警察搜查佛洛倫斯之著名共産黨人住宅抄出極重要之文件 
　　十二日巴黎電　萊浦齊獨立社會黨今日在倫敦組織外國社會黨代表大示威運動法社會黨勒洛台爾氏亦加入 
　　十二日巴黎電　法總統已批准軍人大赦議案 
　　十三日瑪德里電　現悉西班牙王拒絶批准陸軍大臣賴西爾伐氏呈遞之命令一節實屬不確不過欲稍遲批准之耳豫料摩拉氏將組織新内閣賴西爾伐氏仍將加入 
　　十二日巴黎電　華沙電稱内閣已採納議案命施行取縍猶太人之特别計畫 
　　十二日倫敦電　中國武員秦某代表航空處今日參觀維拉柯白萊法國飛機廠 
太平洋路透電 
[香港水夫罷工]  
　　十三日香港電　華水夫於今晨起罷工此間沿海航務幾全停頓水夫聯合會要求每月工資三十元者應增百分之三十三十元以下者應增百分之四十預料罷工者將達二千人内有許多已赴廣州暫住聯合會寄宿舍受影響者爲太古·怡和·提督·花旗·大來·陶格拉斯·廣澳輪船公司日船公司及來往港滬之輪船所有水手均寗波人未受影響外洋郵船之水夫未加入罷工 
[日政府之鐵路借欵]  
　　十三日東京電　政府擬由全國郵便局發行鐵路借欵日幣八千萬元六三起息此較銀行或郵政貯蓄金所付之利息爲大蓋擬便該借欵普及於小投資家也 
[暗殺原敬之兇手]  
　　十二日東京電　暗殺前相原敬之兇手已在預審法庭供認行兇審案詳情業已公布兇手供詞與前各報所載事實無甚異聞據兇手供稱渠殊反對社會主義惟渠信前相政策有害日本國民之利益渠計謀甚愼嘗東布試其刃殺原敬後圖自刎但爲警察所阻 
[東俄戰事記]  
　　十三日海參崴電　白軍陣線仍在伯力一百二十俄里外紅軍進攻者均被撃退海蘭泡鎭人心驚亂鐵路橋被毁者迄未修復故海參崴與伯力間尙不能通車 
[公電]  
　　吳佩孚宣布新閣罪狀電　各報館均鑒天降喪亂蟊賊内訌國家將亡必有妖孽梁士詒以洪憲罪魁倖逃顯戮營私結黨盜竊席虺蛇爲心燕集剿幕奴性不泯媚骨天成甫入閣門首以市政督辦畀諸國賊陸宗輿以市政所屬建築財産抵押日本借欵一千萬元供其登台之用以賣國成績最優之曹汝霖爲實業專使實行其葵心向日政策以資熟手更用賭魁張弧之謀以鹽稅作抵發行九千萬公債以二千萬還日本借與邊 
 
 

Page 7

 
 
防軍之欵以五千萬還國内銀行此債票係一種定時有價證劵票收期内欵取將來彼從此可自由操縱國内銀行而制其死命借日欵贖還膠濟路各部總長均極反對獨梁葉張弧不以爲然蓋梁與日使交涉欲以膠濟路表面還中國實際則將債票完全押於日本銀行名爲交路實則仍在日手華會代表來電反對北京與日使直接交涉而梁則扣電不發以破壞我華會代表之勢力使英美各友邦受莫能助綜觀其登臺十日賣國成績已如斯卓著設令其長此尸位吾國尙有寸土乎吾民尙有瞧類乎燕啄皇孫漢祚將盡斯人不去國不得安倘再戀棧貽羞可謂顔之孔厚請問今日之國民孰認賣國之内閣吳佩孚文 
　　吳佩孚勒限梁士詒下台電　各報館均鑒頃致國務院梁燕孫一電其文如下北京國務院梁燕孫先生鑒計自洪憲蹉跌埋首五六稔此次突如其來而竊高位餘學君醜咸慶彈冠誠所謂一人成佛鷄犬昇天矣公果有新猷利國大政福民鄙人與公夙無芥蒂之嫌亦何至予公以難堪而不謂秉揆未及旬日偉略未聞穢聲四播首先盜賣膠濟鐵路促進滬寗漢長途電話更援引賣國素有成績之曹陸朋比爲奸實行鹽餘公債九千萬借欵旬日之政績如斯卓著倘再假公以時日我國民之受福於公者更當奚若君子愛人以德責善乃朋友之道寗蒙失言之議不願居失人之誚鄙人歌庚佳蒸各通電對公司可謂仁至義盡乃公不作苟有之幸而存必文之心公之虞電曉曉迷離模稜一言可以道破華會余蔣代表之專電與交通大學無線電及倫敦華盛頓路透電皆流言耶公之電告專使接受日本借欵贖路與中日共管之要求更可藉此多得日本之借欵亦爲流言耶若皆以流言視之一筆抹煞則公之五路參案洪憲通緝壟斷交通紊亂財政結納曹陸鹽餘借欵亦皆可視爲流言矣我國人誠好流言何流言如斯之多耶華會與中華相去數萬里何兩地流言不約而同同時恰相符合耶折衝壇坫非公一人顔外長尤當其衝胡爲賣國榮名獨集公身耶謀定於組織閣之先辯揭於燃犀之後心勞日拙何必當初職權旣居百僚之首才略必冠羣倫之右自問無以過人疇則請君入甕在天下本未嘗有斯人不出之歎在公又何必自負舍我其誰之感津上之土未乾五路之案猶在於人何尤躬自悼矣汔可小休勿目苦也公夙淡泊必不以戀棧貽羞衆怒不可犯民意不可侮各省疆吏各界團體旣皆有請公去位之表示公亦必不具拂逆疆吏與民意而戀棧貽羞今與公約其率醜類迅速下野以避全國之攻撃三日不能至五日五日不能至七日七日不能是終不肯去也吾國不乏愛國健兒竊恐趙家橋之惡劇復演於今日公將有折足滅頂之凶矣其勿悔吳佩孚眞卽 
　　田中玉關於魯案通電　北京大總統鈞鑒國務院外交部均鑒魯案爲我國在太會中國際人格存亡問題而膠濟鐵路又爲魯案中重大關鍵頃聞日使向我外部要求借日欵贖路並用人由日推薦在日本之爲計誠善矣乃比日道路紛傳竟謂政府已徇日使之請並有訓令駐美各代表遵照之說其言或出於無稽其事與人以可慮魯案自巴黎和會拒簽德約以來輾轉累歲百折叢起一髮尙懸固賴邦人君子呼號匡救之力亦實執政者俯順輿情善用民氣有以堅持而不懈太會開幕各代表力爭於外政府嚴督於内雖未能遽遂國人喁望之奢然專使焦唇敝舌中樞竭智運策耿耿丹心實昭然與國人以共見中玉衡前事以察現情以借日欵用日人政府斷不若是愼於前而忽於後也惟是流言足以傾衆止謗莫如自省魯中士民以生命財産所關懍懍乎切膚之痛聽此消息如醉如狂紛舉代表環署號泣前者未去後者踵來中玉苦口開導氣竭聲嘶而此哀哀者卒以不獲政府明示不遑寗居中玉處此曷敢壅於上聞謹以鰓鰓過慮之懷陳期期不可之義我爲參戰國之一員在德約喪失效力之日即主權完全恢復之期日本無繼承德國權利之根據環球皆知無條件歸還之宣言今猶在耳按諸公理路已屬我何有於贖今竟出於籌欵贖路辦法在我已極端退讓乃以還路故而議贖以贖路故而迫我以借欵迫我以用人得寸進尺朝四暮三自欺欺人母乃太甚國贖路而借欵因借欵而押路名雖歸我實仍空言又何必多此一番交涉况用人之權落彼掌握管理收益彼實尸之我則處喧賓奪主之中更積困於數千萬債權纍纍之下而不能自脫豈惟無益反以加害是直不如膠路不收之爲愈此爲路權利害計其不可者一也民智啓民氣亦隨之而日張利導之所以圖强拂逆之所以速禍经歲每一中日問題發生士農輟業工商罷肆仇日之今愈積愈深排貨之風再接厲一夫狂呼全國風靡遏之不可聽之不能此中種種痛苦政府旣屢驗之而飽嘗之矣自英美斡旋而魯案有會外交涉之舉國人方聚訟紛紛嫌其涉於直交反對之聲雷動團體之立雲連學子呼囂乎街巷志士鑒突乎道塗平情而論彼亦何苦而憚煩若是哉蓋亦實有見於路失則魯不保魯不保則全國將淪於浩刦始也出於憂國之眞誠繼或轉爲逾軌之行動積漸使之然也就令贖路一節聽我自行籌欵邦人心理其謂我何尙難預測若復伈伈俔俔俯首聽命於借欵用人之條件竊思恐民怨津騰風起雲湧小之妨害治安大之釀成交涉不可收拾所拾所謂庸木朽株盡爲難者此也此觀之國内民氣其不可者一也國際雖恃强權人心自有公道魯案曲直是非各國均已洞若觀火而美國新聞家之論調察其議院之意嚮其所以裨益我者良非淺鮮其當局原以抑强救弱爲己任徒以我則不盡心專注之英法各國亦率視我自振之限度如何以斟其助力伸縮而增减之即日本士夫清議亦殊不直其政府所爲我若持以始終一貫之精神輔以各邦輿論之呵護資其外交家右挈左提之力魯案結果必有可觀今若離去華便甘受城下之盟而不辭是令愛我者寒其仗義之心侮我者肆其憑陵之志我將何以自解此徵之國際輿情其不可者又一也以上三大不可政府明察自能見及所以爲忉忉者諉以忝膺重寄於是邦土地人民休戚與共計華府開會累月於茲矣中玉對於魯案素無一語之敷陳蓋念分屬軍人雅不欲以越俎之跡蹈干政之嫌今魯人環泣於外良心剌痛於内不忍再安緘默如傳詞果出子虚國家之幸山東之福仍請將魯案交涉最後實情開誠公布俾釋羣疑萬一事出有因敢乞迅予根本撤銷中玉謹代魯省三千八百萬黎庶百叩鴻施臨電迫切不盡悚惶田中玉叩庚印 
　　齊爕元王瑚請罷斥梁士詒電各報館均鑒梁士詒誤國禍民罪案昭著業經各省軍民長官並全國各團體及人民通電聲討諒均達覽似此羣情憤激輿論沸騰爲梁氏謀縱欲巧言辯飾徒增欲蓋彌彰之譏或仍一意孤行恐有不可終日之勢梁氏號稱智者閱世甚深處此楚歌四面之中似應早自爲計廻溯梁氏組閣之始我大總統鑒於外交危迫財政困難若令閣揆無人何以固國基而維現狀嗣以梁氏才尙可用故不惜畀以鈞衡以冀其共濟艱難力圖補救此固毫無成見一秉大公孰意梁氏入閣以來種種倒行逆施至於此極不第中外大爲失望亦决非元首初料所能及也爲今之計惟有仰乞我大總統對於一切外交案件飭令外交總長顔惠慶一手經理獨立進行不准梁氏過問顔總長品端學粹久爲中外所信仰因應外交悉臻妥協若責令專辦事可挽救萬一夫内閣政策失敗當然退職爲各國通例毫無疑議之可言愼選賢才組織内閣爲元首特權久爲法律所規定此後内閣問題惟乞大總統乾綱獨斷無庸撝謙祇求其夙洽輿情而無物别色采才組織一極純粹之人才内閣夫誰敢議其後者而一般國民尤所忭舞而歡迎者也夑元等今之一再饒 
舌者對於梁氏非反對其個人實反對其政策揆諸君子愛人以德之義甚欲梁氏引咎知難奉身而退凡我國民不能諒之於始未必不諒之於終若竟悍然不顧依然戀棧則是顯與國民宣戰國民雖愚亦必力等相當之對待吾竊爲梁氏前途危也抑爕元等對於梁氏更有嚴重之警告者語曰三言投抒慈母見疑梁氏返躬自省是否有曾參之行國人疾視梁氏是否有慈母之愛夫曾參殺人並無其事以此相例誠爲擬不於倫然蜚語傳聞雖賢如曾母尙不能不爲所動何况各方電告已有鐵證其他種種且見事實雖有儀秦之辯百喙無以自解使梁氏而愚人也則可梁氏而智者也何必文過飾非徒爲國人齒冷專欲難成衆怒難犯證諸歷史驗之近事以一身爲天下之的未有不潰敗决裂於一旦者恃智者以智敗恃力者以力敗好民所惡甾必逮身前車覆轍梁氏宜引以爲鑒趁此時見幾而作則國人或當略跡原心留爲異日相見之地不然則後果如何非吾人之所敢知矣最後忠告兼貢蒭蕘迫切再陳伏維公鑒齊夑元王瑚覃印 
國外要聞 
[美國特派記者通信（伯衡）]  
　　四國協商與日英同盟（續） 
　　洛志氏宣讀主婚詞後各國代表均有賀詞英國代表貝爾福氏深致贊美日本代表德川氏娓娓作謙詞中國代表施公使亦作禮上之頌賀一堂歡笑誠盛與也惟美國國民好爲妍究此四國協商之内容之宗旨後此能通過於美國國會與否尙在不可知之數觀於上議院中已露反對之聲浪則今日之賀禮亦不必過作樂觀耳 
　　提倡此四國協商者咸　是四國也足以維持太平洋上之和平而有餘實則太平洋上之和平能否維持尙不能預言而太平洋上戰爭之因又難保不因之而伏偌大之太平洋中數千處敏島數百里白浪向來甚爲清潔不受外人管束與分配者今已爲四大國支配矣各國正在討論取消中國勢力範圍時反加一勢力範圍於太平洋上而互相承認之吾人旣認中國之勢力範圍爲各國爭論之因則太平洋上之勢力範圍後日必爲各國爭論之端無疑 
　　然自日本方面觀之則此四國協商爲日本外交之大成績前此僅有一國爲之助此後美法亦加入而爲日本助日本之勢必大張無怪上議院立德氏Reed大聲喚配美國人民謂四國協商爲美國外交之大失敗日本之大勝利拉福來特氏La　Follett謂四國協商之假道德與國際聯盟爲二而一一而二者也 
　　此日本全國所歡迎之四國協商於十二月十三日美英法日四國代表已在華盛頓外交部簽字以備各代表携回各國爲各該國議會所討論而通過矣其全文如下（一）美英法日四國彼此互認對於各他國在太平洋上之領土權均須有尊敬之意如各國對於此種領土權有爭執外交上不能解决摇動四國間感情時須召集四國大會以討論而解决之（二）如美英法日四國在太平洋上領土權爲他國侵擾時須互相通知討論以求一最完備之辦法或由一國或由一國以上共同對付之（三）此四國協商爲各國通過後十年以内爲有效之期逾期以後如須取消時四國中無論何國可於十二個月以前由公文通知其他三國而取消（四）此協商須依四國憲法上之慣例爲四國政府正式通過之通過以後須送至華盛頓存案自存案之日起即爲此協商起效期自此訂之英日同盟即爲無效（十二月十七日發自華盛頓） 
[韓人對華會呼籲之失望]  
　　世界新聞社華盛頓通信云華會舞臺上之演劇角色爲美英法日中葡比荷諸國其背景中則有若干國之國民團體皆欲乘此機會一訴其不平之鳴於諸大國代表之前冀得恢復其自由幸福如遠東共和國之外尙有高麗印度等國或設有機關或派駐代表均爲相機活動之地印人情形記者未悉茲請略述韓人方面現狀如下 
　　韓人運動獨立百折不回彼等以美國主持公道名播全球且與韓國舊有條約上之關係故運動美國爲其後援不遺餘力其在美國設立機關鼓吹主義已歷多年然迄無結果此次哈定總統召集華會除减軍問題外注重討論太平洋遠東問題風聲所樹三韓人士痛心國難者視爲千載一時之機會其在美代表上書美當局請求許高麗參加大會陳述案情抑知所謂正義公道終不過爲大國外交家之口頭禪弱國小邦不能自立而仰面求人决不能得絲毫效果高麗之於華會遂亦絶無危望可言矣 
　　韓人在美京之機關設在『大陸銀行建築』中辦事人皆英俊少年從事宣傳等事主任領袖爲美國人陶爾夫氏純因表同情於韓人之主義爲之贊助不支薪水其愛人仗義之處誠屬可風高麗共和國總統李星門於十一月初旬到美京與同志接洽一切大約須俟華會閉後再行他往除陶爾夫氏之外尙有美人湯麥斯氏任高麗合團之特别顧問亦甚出力記者日前曾往訪問韓總統李君未值晤陶爾夫氏談次陶氏頗慨華會之漠視高麗事件並謂該使團曾上書美國代表團請提議韓事而大會迄未列入議程恐終無提議之望請願書中有一段云『大會爲世界從來未有最重要之會欲達其目的須根據一根本前提而進行根本前提維何即國際 
間同意締結之約在未經公認的手續正式否認之前簽字之國必須忠誠遵守之』此蓋隠指美國與高麗之條約關係而言也陶君謂各謂各國代表及新聞家對於韓事均不注意獨中國代表對韓人極表同情某中代表曾云『高麗請求獨立若終不得世界列强之垂陚則中國恐將爲三韓之續不可不自警也』 
　　陶君又云『高麗自被併於日本後曾三次呼籲於國際大會一爲海牙二爲凡爾塞三爲華盛頓各國代表之個人無不力表同情謂韓人之主義合於公理然爲政策上之阻力所礙彼等終未能公然爲高麗仗義執言誠可慨也一九一九年曾有美國米俊里州箱參議院議員斯賓塞氏提出一議案其文爲表同情於高麗人民自擇政府之希望但終未經投票公决至於國會中關於幹事之文書訂有一專卷備記日本在韓之野蠻舉動然亦終無補於高麗之仍被日本宰制也』誠慨乎其言之矣（十二月三日發） 
國内要聞 
[北京通信（吹萬）]  
　　北京人民對於魯案之表示 
　　北京各團體國民外交聯合會於今日下午二時半在鑾儀衛夾道開會討論外交問題到會團體凡三十有七代表四十一人輪推山東旅京各界聯合會代表趙志澄爲主席首由鍾少梅報告收受各方面之文書皆係關於攻撃梁閣對於魯案政策不良請該團體起而糾正之者報告未終有警廳代表二人到會要求出席有所陳述衆贊成該代表持國務院爲梁辯護之油印品散布凡列五項（一）政府對於膠濟鐵路案件始終抱定籌集欵項贖回自辦之宗旨（二）此案始終由外交部電知我國代表在華盛頓會議解决並無在北方直接談判之事（三）我代表來電報告主張籌付現欵或發行國庫劵贖回自辦未變初旨（四）關於膠濟路案國務院並無逕行致電三代表之事（五）政府並無借日本債之意思鍾少梅繼續報告畢張煊起言國務院油印品所言不實日本報紙傳播梁氏主張讓步之說固可諉爲日人之間言我國民代表余蔣亦來電證明之矣然猶可諉爲國民代表所得消息或不確乃政府之委員楊天驥亦於六日正式來電證明梁閣確主讓步不過謂其係受日使小幡之誑迫可證梁氏確有令代表讓步之電况梁氏組閣即起用國民所絶端反對之曹陸其誠心親日已無可諱今日當分别兩項討論（一）爲對外表示（二）爲清内奸之運動請諸君共同討論鍾少梅梁氏賣國實據已無可諱飾吾人當宣布其罪狀一面警告梁氏使之改過一面電三代表請勿聽内閣訓令務必尊重民意堅持到底張煊對於鍾君主張表示贊同惟警告梁士詒一層似太輕當改爲請罷免梁士詒梁爲洪憲功臣本爲推翻民國之人中華民國尙欲保持此民主政體本不能讓推翻國體者出而組閣太總統起用推翻國體者實有叛國嫌疑依約法參院可提出彈劾今無國會人民當警告徐氏使立即罷免梁氏並應請政府罷免曹陸當即有新任國務院參事上任事王某等出而反對有謂梁氏之出組閣有軍閥爲後援非人民能要求罷免者有謂徐且爲梁辯護者有謂外交會不當談内政者有謂徐亦有叛國賣國之 
嫌疑非可令徐免之者有主張不屑對徐請願者而張則謂如不罷梁則梁可以總理資格蓋印於賣國合同人民且莫可如何故非去之不可孫幾幾伊謂我國實無國民當梁受命之日誰不知其非善人者竟無人反對今日若無吳子玉電恐國民尙無所表示如果國民能有免梁之决心則梁固可免張育海謂雲南起義紀念日會塲中即有人注意内政張煊謂國民大會開會日即梁閣受命日煊以病未能蒞會聞當時有人主張反對梁氏爲二以外交不當涉及内政推下如果當時不爲此說所利用則此次梁氏賣國之事不致發生故吾人在此時更當有非請罷梁不可之覺悟至於國民之表示則各報紙月來之言論皆可爲代表固非因吳子玉一電而發端者至此宣告討論終結主席以通電三全權請貫澈初衷付表决全體贊成由會中擬稿請外交部拍發推張育海張煊趙志澄鍾少梅戢援爲赴外交部代表（三）推代表見各國公使請各國尊重我國民意當推定張耀曾孫幾伊王家襄王灝梁家義五人爲代表（四）宣布梁士詒罪狀主立予罷免全體贊成公推張煊孫幾伊王灝張育海羅正緯爲起草員有由滬回京之羅敦緯報告上海情形以時已宴其餘各問題至十三日再行開會討論 
[華會勸告我國裁兵]  
外交部通電各省軍界 
　　參列華會之各國希望我國裁减陸軍五日上午遠東委員會開會時美國全權代表恩德渥氏報告中國關稅特别委員會通過之决議後對於中國現有之陸軍提議縮小略謂中國現有陸軍實在過多其大部分皆爲中國各省之陸軍首腦支配中國之用國家收入因而枯竭特甚此等軍隊應速行裁减匪特於中國之政治統一及經濟的發展大有裨益並可保障中國財政之恢復因此中國關稅特别委員會擬提議由由華盛頓會議通過對中國爲節减陸軍經費起見勸告中國政府速執一種手段之决議我國全權代表顧維鈞氏乃起立答言曰此種裁减中國陸軍之希望完全與中國人民及政府之希望相一致中國代表確認此項决議係因最良之意嚮而促成故對於此項議决不持異議惟中國對於此項議决擬不參加投票但甚感謝各國對此之精神云云該决議案當委諸關係國代表之商議爲期其採用起見擬以適當之形式再行提出會議我代表於是即來電報告外交部外部以關重要已於九日據情電知各省巡閱使督軍師旅長其電文云准美京施顧王三代表五日電稱本日全體委員會議决如下全體委員會各委員於研究增加關稅稅則之稅率以應中政府急需之問題深覺中國因養各省冗濫之軍隊致公帑上遂有巨大之流出此等冗濫之軍隊大半爲各省軍人首領所統率且因其長此存在致成中國今日不定之政局故以爲此等冗兵之立即大加裁减不惟可促進中國政治統一與經濟發展之機且可迅見中國財政之恢復是以副委員會並無干涉中國國内問題之意特爲欲覩中國之發展及自能維持有效鞏固之政府以期中國與各國之商務俱受其利之誠念所動並爲本會議係欲以限制軍備减削顯然大足妨礙企業與國民發達之巨大支出之精神所鼓舞敢將應向大會提出一表示本會議之切望並具有對華友誼之建言謂中政府應迅速切實舉行裁减上開之軍隊與軍費云云特轉達注意外交　九日 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
[各方抨撃中之梁内閣]  
　　新内閣之形勢已因各方反對之劇烈而日即於黯淡就吳子玉發出庚電之情狀觀察之梁士詒之疏通政策殆已近絶望並聞其赴保之專使已回京報告謂直隸首領之態度如梁内閣對於一般攻撃之點能有切實聲明及保障則彼敢擔保吳子玉氏决不至事外苛求但如不能自洗滌凈盡則彼亦不能遏止衆怒云云府院方面得此報告後即於前晚邀集關係内閣本身重要人物會商洗滌辦法其結果不外由國務院發表一種宣言或再由公府通電全國以證明現内閣應付魯案之情况一方面於日昨國民外交聯合會開會之際由京師警察廳特派許祖炎等三人爲代表到會宣佈政府對於膠濟路主張極力剖辦冀可挽回一二除上項宣傳政策以外梁氏並電致奉張冀其有極熱切之表示惟聞奉張來電對於梁氏援助之程度亦祗空言慰勉於反對方面並未顯然表示對抗之態度故外問傳說又謂梁有負咎辭職之意也 
　　内閣之波盪旣如此則其餘所種種之計畫已均說不 
到惟可紀述者即舊曆年關之財政爲何如耳新内閣之財政計畫殆借欵以外無辦法而稍稍引以救濟者即爲關餘前曾由政府函請稅務處轉詢總稅務司清算關餘安格職已有函辯明舊日關餘雖尚有六百餘萬兩之存餘而皆有着落顧此則未免失彼如政府必欲挪用時亦當須費無數量之唇舌此可斷言者至所仰仗之九千萬借欵已因各方面之反對勢將難成事實外人方面對此尤多異議同時北京那世寳通信社亦發爲譏評冷落之論調云梁總理聲明此次喧傳之大借欵乃發行倆票非借欵債票與借欵雖爲兩事要之中國政府渴望有鉅額之金錢供其需要則一故謂發行債票與大借欵爲兩事者咬文嚼字之文學家斤斤計較於字義之異同訓詁形聲之假借轉注或視之爲兩事於造 
句鍊字之間彫斵藻不容誤用用理財大家如梁士詒君者不應有此種思想也何者發行債票與大借欵其借入償還有抵押付息則一而已安有分别哉雖然吾有以窺見梁之用意矣自中華民國以來所借之欵亦不知其若干次長期借欵短期借欵大借欵小借欵凡有借欵之形式伊已親嘗殆遍凡借欵者之於中華民國非有愛之也利有膏腴而已故借欵必先選擇抵押品現今之所謂一等抵押品如關稅鹽稅烟酒稅等早已抵押凈盡無已則思其次如關餘鹽餘之類須知所謂餘者漲落無常不甚確定然亦早向彼借欵者抵押矣因是之故各部院衙署之行政經費亦抉剔無遺至無以維持現狀捉襟露肘窮窘堪憐此種現狀恍如一般投機實業家之買空賣空揚言某某處發現一金礦以股票出賣於市場有識者勘破一文不值故今中華民國之債票恐亦一文不值也然梁固以善理財聞者也盤根錯節乃見眞材以如是之狀况發行債票於市塲無人光顧而總理亦必有術以處此世之需用眞材與眞材之效用於世兩者相值其間必有不可思議之妙用非吾人思識中所能想像而擬議者至其如何實行籌欵渡此難關想梁總理必有以解此難題也「云云即此一種論調已足以代表外人對梁内閣之理財感想則九千萬特庫劵計畫其無成功可以强半判定者也 
　　九千萬借欵之次爲硝石借欵昨據傳聞謂此項借欵已由某洋顧問介紹某洋商磋議妥協已將簽字惟雙方均在秘密中其額數至多不過百五十萬於年關所需之數相去甚遠如何騰挪殊非外人所能代謀矣 
[九千萬鹽倆之研究（二）]  
　　據財政界方面談話云　梁内閣發行九行萬元鹽餘庫劵問題外間反對贊成有紛紛之議論實則發行此項庫劵之動機始於某某銀行方面因其資本已盡墊用於高利貸之政府借欵故希望能先得此項庫劵以爲周轉之餘地政府所以擬先向外國銀團發行者無非欲多行吸入現欵還諸銀行則社會金融得以稍形活動而一部份則可以充政費之急需但日來與外交團接洽之結果英美日之意見旣不一致而關於條件之磋商又大唱其高調政府處於此種情勢之下見四圍空氣之不佳而純向外國銀團接洽國内銀行界亦頗不滿意事實理由兩無所可於是改變方針仍擬向國内銀行團發行由外債而復爲内債矣 
　　九千萬元數目大體之分配係以七千六百萬元還却從前以鹽餘爲擔谷之債務此外一千四百萬元如能完全售去則希望爲彌縫日下軍政費支絀之用此項債劵發行之效果誠不失爲整理鹽餘各債之一方法蓋政府所欠各銀行以鹽餘爲擔保之各項皆係隨時挪動利息甚高期限甚短今旣無力償還對此條件數目期間皆錯雜而不一致之借欵直無整理之善法如此項債劵發行期限延長利息減輕條件一律從前陸續所借之鹽餘各債至是乃可使歸於統一以後雖每年抽广籤且以經發行則以後鹽餘將不能再用者尙非合於事實之觀察也 
　　又現在所謂以鹽餘作此項債劵这擔保者仍不過暫時之辦法政府希望關稅之增加早得實行則將以關餘移充此項債劵之擔保而使鹽餘完全騰出充北京軍政各費此後决定不再以鹽餘供任何借欵之擔保則政費確實（鹽餘每月多則五六百萬少亦三百餘萬）各機關人員薪俸不至如今日之積欠此爲當局進一步之預定計畫 
　　至國内各銀行之贊成與反對純爲事實問題而非感情之問題在銀行第一希望自願政府能還以現欵不願政府之僅還以債劵但現欵旣絶對無有不得已而求其次自不如取得較有確實擔保之債劵而資本較鉅之銀行得此債劵不必遽以之變換現欵可靜待抽籖付利之期限若資本微弱者取得債劵仍須以之變易現欵其中不無拆蝕虧耗故事實上大資本之銀行易於引受小資本之銀行自不甚願此所謂事實問題也惟旣定劃一之辦法苟小銀行有不受債劵而索取現欵者政府必仍答以待此項債劵售出再以售得之現金奉還其結果相異之點不過一則銀行立將債劵取去一則債劵暫存於政府之手以待售出此亦所謂事實問題也 
至論因發行此項債劵而政府與銀行兩方（債務者與債權者）所受影響之利害問題亦可從數方面觀察之政府所受之利益（即銀行方面之損失）爲利息减輕期限延長條件一律但銀行方面亦有可視爲利益者蓋銀行當貸欵與政府時往往早將其利益之大部份先行扣去大法律上嚴格言之此種高利貸之債權是否正當應否完全履行債務實爲疑問今明知政府無欵可還且無一定辦法若能取得此項債劵在政府以爲從事整理一勞永逸在銀行未始不可視爲本不確實之債權乃因此項債劵而方得確實也銀行界之所以在體贊成固出於不得已仍不外事實問題而已 
　　依十之所說明發行九千萬元債劵之結果惟能使各項以鹽餘爲擔保之債欵作一總結束而政府所希望售得現欵之一千餘萬恐不易如其理想蓋處於今日政治環境之下以倆劵還債銀行固不能有受令以現金購債劵當不甚見其踴躍若仍以不經濟之方法變賣之雖將來以關餘掉換鹽餘可使鹽餘依然無恙然關餘之增加尙未實行而先將一部份以不經濟之方法運用之亦未見其可也總之國家太窮積欠太多寅吃卯糧明知其不經濟然仍有可諒之苦衷惟營私舞弊則不在吾人原諒之列耳 
[安格聯對處理關餘之聲明]  
　　民國九十兩年關餘除撥抵各欵外結存之數尙有六百萬兩總稅務司迄未交付亦未聲明處置辦法近經政府飭由稅務處致函安格聯查詢究竟茲據安氏函復略稱九年第四結洋稅收支數目總表開載年終結底所存之欵係關平銀六百七萬五百五十八兩二錢九分二釐惟因此數内有各稅務司就地所存之現欵關平銀二百五十五萬八千七百三十兩九錢四分九釐及各關滙入總稅務司洋稅帳目項下已解未到之欵關平銀五萬三百五十二兩八錢一分九釐是以總稅務司在滬洋稅賬目項下所存之現欵實爲關平銀三百八十六萬一千四百七十四兩五錢二分四釐此次鈞函内開院部所謂民國九年底結存關餘三百餘萬兩蓋卽指此數而言也（查各關匯解時有因各地方特别情形不能不就地暫行存留者亦有已經撥解尙未到滬之欵大約每届結底結賬時不免因上述兩種原因空懸關平銀二百萬兩左右是以總宜按照總稅務司在滬洋稅項下所存之現欵核計方爲確當按以下所謂存欵即指該賬目項下所存之現欵而言特此註明）案查前開九年底結存之關平銀三百八十七萬一千四百七十四兩五錢二分計合規平銀四百三十萬一千六百八十二兩六錢二分内有九年分關餘扣存西南政府之欵計規平銀二百五十一萬三千九百五十兩（此欵在民國十年間業經按照財政部函示各辦法分次完全支銷矣）又因備抵三四年公債之五釐外各常關稅收有由省憲截留致三四年公債之五釐外各常關稅收有由省憲截留致三四年公債受虧之欵經財政部核准在關餘項下提撥規平銀三十六萬兩曁紐約絲業博覽會經費由財部核准提撥規平銀二萬兩三項共平銀二百八十九萬三千九百五十兩以與九年底結存之規平銀四百三十萬一千六百八十二兩六錢二分相抵實祗餘規平銀一百四十萬七千七百三十二兩六錢二分按此數即係民國十年一月一日總稅務司在滬洋稅賬目項下所存可以應用之現欵惟因此項存欵應作爲善後借欵及撥補德奥賠欵不敷之數並備作其他意外之支出等用是以當由總稅務司存留此九年底結存關平銀三百餘萬兩之處置情形也至十年一二三三個月之關餘係如何處置一層查該三個月内總稅務司洋稅帳目項下收支相抵後所餘之數計爲規平銀一百三十三萬二千二百十七兩八錢一分加入九年底結存凈數規平銀一百四十萬七千七百三十二兩六錢二分扣至三月分底核計該項賬目項下可以應用之數實爲規平銀二百七十三萬八千九百 
五十兩四錢四分（查第二百四十二結即本年第一結） 
洋稅收支數目總表内載總稅務司在滬所存之現欵爲關平銀三百十七萬六千九百三十兩錢七分七釐即合規平銀三百五十三萬九千一百兩四錢四分係包括有九年份關餘西南政府部分未支之規平銀八十萬一百五十兩之數在内故成此數）其十年全年份總稅務司洋稅賬目項下欵項除償還債賠各欵並由九年底結存總數内開支西南政府關餘與其他用欵外所有截至本年十二月三十一日止餘賸可以應用之欵應即按照大總統命令内開辦法盡數撥入總稅務司内債總基金賬目項下備用再上開九年底及本年三月底所除之欵未將總稅務司在滬匯豐道勝等銀行債務賬目項下之存欵包括在内竊查此項債務賬目在民國九年底計存規平銀二百二萬九千三百四十七兩一錢八分截至本年三月底止遂增爲規平銀三百二十一萬八千十七兩六錢九分惟此項存數向因金銀行情不能預見每結底至少應留規平銀二百萬兩以作有意外行情之預備現截至本年年底爲止所有此項賬目項下餘欵除存留規平銀二百萬兩外亦盡數撥入内債總基金項下備用矣合併聲明 
[黑督報告救濟庫恰難民經過]  
　　庫倫失陷被難俄民逃集恰城勢頗危險前經孫烈臣派員援濟辦理未盡妥善吳俊陞到任後改派他員接辦昨特致電政府報告經過情形原電如下國務院鈞鑒昌密前因庫倫失陷被難俄民逃集恰城勢極危險須往援濟孫前督軍遵照院電於十年二月間派參議孫書堂往恰調查華僑並庫倫情形該員行抵上烏金子因到烏難民傷兵衆多要求接濟與駐烏俄當局洽商運送撥車等情業經據情轉陳俊陞到任之初適准院電令該員負責辦理與俄當局接洽進行復給國務院咨議名義派其駐烏專辦救濟難民各事一面由俊陞籌備欵項米麵運烏交該員妥愼辦理並以國權民命攸關屢誡其誠謹將事該員始尙辦理得法繼則涉於鋪張終至用人用欵均多失當以致難民傷兵及外人方面不免互有煩言聞悉前情當派上校參謀王濤等前往接辦並調查經過情形隨調該員來省清理經手用欵嗣僑商紛呈該員有見欵不償情事當面質詢對於公用私虧遽難自判暫行看管嚴飭籌償現在諸事清理 
行將就緒釋外辦事除難民傷兵結束情形及一切用欵俟辦竣另陳外謹聞吳俊陞叩麻印 
[江北匪亂之眞相侃侃]  
蘇齊督報告半年來之情形 
　　江淮之間素多盜匪靑島浪人又每潛運槍械入境以重價售與土匪於是江北之匪愈熾蓋現在淮徐海各屬匪徒成羣結隊均係新式快槍快砲爲向來所無閱者疑我言乎請看齊夑元報告之剿匪情形不能不爲地方憂也其文曰「蘇省江北一帶素爲盜匪出没之區上年經夑元等先事預防嚴飭駐防軍警聯絡鄰省軍隊先後痛剿各股匪迭受重創雖地方未盡肅清大致尙稱安謐迭經陳報有案自靑紗障起伏莽蠢動益以逆黨韓恢乘機勾結故徐淮海各屬復有大股匪徒發現當經分電白使寳山馬使玉仁陳使調元督飭軍警嚴加剿辦并令限期肅清母稍鬆懈所有馬使玉仁剿匪情形復於八月巧電九月哿電陳報亦在案茲據白使寳山報稱匪首竇二墩徐鼻子趙永玲唐士洪袁三陳三等率黨三百餘人槍二百餘枝盒子砲二十餘架旗幟鼓號俱全盤踞宿境新安鎭西侯墩猶湖南陳北陳四莊六月寒日經新編第一師第二旅朱團長督隊馳剿并知會魯軍許團警備陳團宿遷縣知事派隊協剿先後將墩南北陳三莊奪回匪聚狄湖抵死抗拒相持至午後十一時各隊挑選奮勇四面猛撲并以大砲火轟撃軍警乘勢繼進斃匪三十餘名傷匪數十名擒匪二名救回被架人民十餘名奪獲槍彈牲畜甚多陸軍傷連長一員兵士二名魯軍及警隊均有傷亡匪乘夜竄篠日據報狄湖被撃之匪復踞減塲楊塲劉家大溝等處午後二時軍警合進剿鏖戰至晚八時斃匪十餘名擒匪三名打落人票衣物無算我軍傷兵士二名匪復乘夜竄逸巧日各隊正分途搜剿忽聞該匪等已竄據邳宿鄰交界之曹莊業與第五旅馮團徐營邳縣警備隊交戰當即督隊馳至併力猛攻連破三圩斃匪三十七名擒匪四名獲槍七枝該匪迭次受創業已膽寒逃竄無蹤徐營奮勇先登陣亡兵士三名傷三名又匪首張桂香李大夸子陳小癡吳慶雲季大張小柱葉增信等各受韓恢委任糾黨五百餘人槍三百餘盒子砲三十餘架携帶子彈三車并鼓號旗幟等件由淮境竄至泗宿沭交界之蕭湖彭湖管莊等處新編第一師第二旅張團聞報立即督隊出發以保案隊長王文郁爲鄉導於九月江日午前八時馳抵該處分兵進攻力將匪踞各莊奪回匪竄孫張徐三莊據牆穴洞向外反射激戰五小時斃匪十四名傷匪二十條名擒匪六名奪獲民治軍匪旗一面匪向周莊陸莊石荒莊等處逃竄我軍正在追剿沭縣警隊繼至合兵突進又傷斃匪徒多名擒匪一名救回被架人民十六名匪竄泗境之小張莊凌家莊支日軍警跟蹤迫至四面包圍并以砲火猛撃斃匪二十餘名擒匪四名奪獲民治軍獨立營匪旗二面匪力不支紛向西南東南兩面狂竄我軍陣亡兵士一名傷五名又匪首盧毛剌曹樹庭等四百餘人槍三百餘枝佔據睢縣高集并於該集西南袁塲小郭樓西北孫莊曹宋莊各處派黨設卡九月删日經新編第一師第一旅史團會同睢寗縣莊知事帶隊進剿迭將各卡攻破匪遂堅守高集由午後四時攻至次早五時迄不少動適大雨暴至我軍乘匪稍懈越濠猛進撃斃著匪盧毛剌一名匪徒二十六名擒匪三名傷匪極衆救回被架人民十三名匪向蘇塘營一帶逃竄軍警冒雨跟追再加痛撃匪又越堤涉水竄過黄河時已拂曉我軍追至欽陳莊分路包抄槍砲齊發斃匪十七名傷匪三十名救回被架人民七名匪向東北竄逸再追至張官圩不見匪蹤又據陳使調元警備隊第二團陳統帶有珍先後報稱悍匪李八張五朱三毓等聚夥一千二百餘人在銅東黄集一帶肆擾經第五旅馮團李營畢團徐營於八月眞日會師進剿匪聚耿集抵抗勢極兇猛由午前八時戰至午後六時我軍奮勇登圩斃匪九十餘名擒匪一名匪首李八身受重傷打落人票牲畜無算餘匪四散逃竄以水勢浩大未及窮追我軍陣亡兵士二名傷三名又銅境黑山寨股匪三百餘人據寨架槍附近各莊均受其害九月號日經馮團魯徐兩營率隊會剿該寨地勢險峻仰攻不易遂分兵圍攻使其四面受困迭次衝撃匪不少却繼用山砲機槍轟撃全軍呐喊猛進始向西南潰竄又經截堵痛撃乃向曹家羊圈一帶逃逸窮追無踪是役斃匪八十餘名傷匪五十餘名擒匪五名獲槍五枝並子彈驢馬等件救回被架人民八名我軍傷兵五名又匪首曹傳銀等糾夥四百餘人竄入銅屬朱家廟姚莊一帶八月皓日經馮團所部連在小李莊朱家廟後李莊及李園等處數次痛斃匪二十餘名傷匪四十餘名餘匪潰逃我軍傷兵士三名九月蒸日探知曹傳銀又與著匪張守之高五郭全興李開元等聯合盤踞睢境陳莊馮團徐營星夜馳剿睢寗縣警隊亦至施以猛烈攻撃斃匪十餘人傷匪四十餘人匪竄憂樓軍警跟踪追撃斃匪首高五郭全興二名匪徒十餘名獲盒子槍一架槍四枝子彈二百餘粒救回被架人民十四名匪向史家羣牆逃竄因靑障未除致失匪蹤我軍傷兵士三名至十月陽日又據探報曹匪復糾合匪首靳廣居等率匪二百餘名佔據小塔山附近各莊復經徐營往剿激戰一日斃匪二十餘名傷匪三十餘名匪向北竄跟追至汪莊又斃匪十餘名我軍傷兵士二名又匪首范明新等率匪千餘人軍服馬匹旗幟洋號均極完備由山東單縣魚台等處竄入豐縣西北固城集一帶經畢團周楊兩營曁豐縣警備隊安武軍隊會師進剿十一月删日戰至王莊楊廟王河等處銑日戰於豐西據席莊單莊等處篠日戰於戰境田老家趙家莊等處巧日戰於北橋朱莊等處皓日戰於王崗集王華樓等處連日追剿計斃匪徒二百二十餘名匪首范明新左臂受傷我軍陣亡兵士一名傷六名以該匪等業經竄回魯境詎蘇界已遠遂卽收隊艶日探知范匪等又率夥匪四百餘人盤踞豐縣魚台交界之王海韓莊白莊復經周營與安武軍馬隊及警備隊加以痛剿斃匪三十餘名匪仍向西北回竄我軍受傷排長一員十二月東日范又糾合匪首羅春陽梁盛懷王福盛等六百餘人復由魯境竄據豐縣小周莊周莊寨等處周營聞報馳剿鏖戰竟日匪始敗竄冬日追至單境李樓江樓江樓又激單數小時江日匪已竄入金鄉旋復折回單境我軍尾追至胡莊曹莊等處正在與匪酣戰忽由魯境續來匪徒八九百人圖與范合當即分兵抵禦奮勇力撃始將該匪等撃退仍向北竄總計三日斃匪一百六十餘名並撃斃匪首王福盛一名我軍傷排長一員兵士三名等情並據各該使以轄境餘匪經飭軍警先後搜剿業已殲除殆盡依限呈報肅清前來查本年夏防期内始則黨人勾媾盜匪益肆猖獗繼則洪水遍地剿捕愈形困難較之往年剿匪情形難易正自不同幸軍警等銳意圖功合力剿辦總計數月以來殲擒首夥各匪至千餘名之多奪獲槍械贓物救回被架人民爲數尤鉅洵屬異常出力並能搜剿餘孽依限肅清所有出力官兵除由夑元等優予犒賞以示鼓勵並令各率所部整頓防區嚴防隣匪以綏靖地方外謹此電陳「政府得電後當即覆以艶日代電所稱數月以來江北一帶剿匪情形殲擒首從各匪千 
餘奪獲槍械贓物及救回被架人民甚夥等語辦理甚用爲得手用能綏靖地方至深嘉慰仍望分飭各路軍警嚴爲防剿務絶根株是爲至要 
[魯人對於梁閣外交之憤慨]  
　　山東外交協會昨致北京一電文曰北京國務院鑒魯案拒簽駁牒抗爭數載人民種種牲力充政府後盾無非冀伸公理維我主權當此南北分治之際政府應如何振刷精神力爭外交藉以收拾人心促成統一乃據各報披載政府對於魯案竟取直接交涉授意華會代表容納日本要求全國譁駭函電紛馳政府縱有剖白之電純係自欺欺人之語豈果政府諸公成竹在胸謂全國人民之伎俪止於罷學罷市通演講之範圍以内且不能作五分鐘熱度之延長鄙會百思不得其解前者鄙會同人依據代表報告甘作無上犧牲忍强盜架票之痛苦作備價贖路之預備由東全省總商會銀行公會等商業團體之組織作百零七縣各商會之聯合追隨全國同胞切實籌備底欵一俟交涉就緒不難依次提撥事實俱在决非空言似此後援原可仗恃詎新閣甫經落成公然倒行逆施人民之積怨已深西南將有詞可措統一絶望紛擾堪虞其尤甚者政府袞袞諸公同是中華民族現在甘心媚外斷送國權縱一時之輿論不足恤身後之褒貶不必顧而子孫之奴隸難免祖宗之墳墓堪慮試爲借箸一籌寧不疾首疚心尙希速各警醒力蓋前愆拒絶借欵共管之要求促成備價贖路之原議人民不念舊惡仍作政府後盾諸公想均明察幸勿河漢斯言爲禱山東外交協會叩 
　　山東提倡國貨研究會籌備改組已有多日經昨日（十號）午後三鐘之審查會决定於星期五日（十三號）十二鐘在議會塲舉行投票各項手續均預備刻下發出通知其目的在此會組成後重振精神於振興國貨事當有一番動作也又據最近消息靑島日人之港灣事務所因港内水淺不能泊駐最大汽船刻在該國運到浚港械器聞將改造港灣現值魯案將次解决之際日人尙經營此項大事業亦吾儕人民所應行注意者也 
[閩學生界之新波瀾]  
留日官費生代表爲請欵事返國 
雲漳旅厦學生爲聯鄉事上書 
　　福建留日官費生聯合會以官費積久不匯負債甚鉅勢將輟學遂舉林朝章（莆田人）王兆諧（閩侯人）二人回國向閩當局請求并携有請欵宣言書該書略謂吾閩敎育經費曾經省議會編成預算本有着欵嗣因閩粤搆兵邊疆告警當軸剜肉醫瘡飲酖止渴將學欵移充他用遂至留日學生學費久不東匯然生等得以維持者賴監督處借欵爲生活也不意自本年（十年）五六月而後監督處發費恒不如期及乎十月並分文不發全體官費生均陷於杌隉地位是因各省學費不繼吾閩積欠尤鉅公使就近借欵又爲日人所拒絶因苦情形實難罄述今燕齊吳越湘鄂粤桂滇黔晋各省學欵都已解到如數發給此後并有相當保障而吾閩經年以來僅匯國幣五千究不過供月餘學費生等負欠居停爲數尙鉅迫清宿逋急於星火避債無臺點金乏術學欵苟不續匯則前途茫茫未知涯涘言念及此寗不悲傷嗟嗟同入一校而苦樂懸殊同旅一館而待遇差異此中隠痛誠不堪爲吾閩父老告也伏念曩者閩人兵燹邊境不寗學欵雖不滙來中央尙能代墊今中央庫空如洗羅掘俱窮而日本比年以來物價昻騰非僅倍蓰書籍膳宿各費在在要需即使官費按期發給且艱於維持况又加於無着乎生等落魄異邦有關國體因是日前特開大會議派代表回國向當局陳明此間生活實情乏費狀冀其指欵撥充學費藉以維持學業蓋以育才是國家要圖輟學非吾儕本志公等負有重望主持清議片言月旦九府風從用是晉味陳辭乞爲援助云云王林二氏日前抵省篇訪各界代表後即於九日上午十時赴敎育廳謁王叔梅廳長備述在東困苦情形請極力設法俾免輟學王允每月匯寄二千元該代表以此數不敷尙鉅請再設法王謂須請示於李兼省長後再行答覆十二時許該代表始退出 
　　雲霄聯鄉自治會蔓延至於漳浦勢甚猖獗官軍輒 
 
 

Page 11

 
 
爲所窘本報已屢紀之茲聞日昨有雲漳旅厦學生上書李厚基略謂生等離鄉就學厦門比聞梓里因連鄉事與軍隊開戰戰雲迷漫商賈停滯惡耗傳來憂心如 
擣竊以連鄉自治在前清已有端倪不過守望相助藉圖自衛而已厥後雖迭有連鄉會議之事要不踰越範 
圍而爲軌外行動民國七年南軍入閩暴歛横征苛捐雜稅層出不窮且彼時軍隊藉口軍事關係動輒欺壓平民鄉民急於公憤而圖自衛不得不陰示反抗聯鄉自治因是而起閩南收復官廳苟能開誠勸導不難消患於無形乃民則種烟官則收稅有所謂畝捐者有所謂按照派額者農民之於田畝種榖種麥幾不能輸官廳之稅以致多有改種烟苗官廳旣誘之於先突然禁種於後愚民昧於重利鋌而出此咎將誰屬而事發之後當地又加以會匪之名目請兵勦辦玉石俱焚良莠不分同歸於盡夫民爲邦本本固邦寗古訓足徵而官廳動輒以民爲匪重加驅除願鈞座懲前毖後勦撫兼施開誠勸諭則保全豈獨一邑已也云云然吾恐閩軍政當局終無覺悟之日亦足悲已 
[浙人請盧沈否認梁閣]  
　　浙江國民外交大會爲梁士詒主張魯案直接交涉賣國媚日特於本月十一日午後三時在省敎育會開臨時代表會議到會者有律師公會·國民自治會·省敎育會省農會·司法協會·民治協進會·學生聯合會·浙西水利會·醫學專門校·等二十餘團代表·胡逸許倬雲童一心等四十餘人推童一心主席首議魯案直接交涉事件僉以梁士詒主張魯案移京交涉並借日債購膠濟路賣國媚日大違民意應通電反對並聯合各界一致聲討當將擬就電稿修正通過次韓寳華主張推代表向督軍省長請願與本會一致主張衆贊成並舉阮性存·許倬雲·裘英·韓寳華·胡逸·陳邦彦·童一心·羅霞天·張錫綸·夏子鈞十人爲代表於十二日上午九時往督軍署請願盧督因腹疾由何副官長國華接見首由童一心君云魯案直接交涉人民極端反對奔走呼號數年於此梁士詒組閣突主直交並借日債贖膠濟路甘心賣國人民痛心疾首本會已通電反對許倬雲云梁氏賣國按諸輿論證據確鑿外交緊急稍縱即逝督軍愛國心殷前曾以此事致電質問國務院請再以代表等意見去電嚴斥梁氏不予承認裘英胡逸韓寳華先後陳述魯案不能直接交涉及梁氏甘心媚日違反民意非罷免不可情形措詞極爲激昻何副官長云盧督熱心愛國諸君想已早悉山東爲桑梓之鄉魯案交涉尤爲關切自報載梁氏主張直接談判後即去電質問諸代表所述情形鄙人當爲轉達商請督軍再發電電反對以答人民之企望至十一時三十分始興辭而出並擬下午二時往見沈省長請求一致主張通電罷斥梁氏茲錄其請願書如下爲請願事竊維魯案關係國家安危反對直接交涉已成有口皆碑膠濟鐵路爲魯案關鍵國民自願備欵贖回保全主權不圖梁閣組成通好日本許以魯案在京直接交涉膠濟鐵路借欵贖回悠悠之口其寗有已倒行逆施顯與民意作戰開門揖盜盡將權利拍賣敝會蒿目時難恐貽後患全體議决通電各省一致聲討請求元首即予罷斥并聯電各國駐京公使銀行團否認秘密借欵及一切行動以明公理而固邦基我督軍省長以安民爲職保國爲懷際此羣小用事政局飄摇亟請俯察民意力爭外交電陳政府糾正方針則大局幸甚敬呈區區伏乞鈞鑒 
[杭州快信]  
　　高審廳委斯欲仁充書記官劉範範充孝豐承審員 
　　杭屬公民楊守悌與楊其三因選舉訴訟案上訴高審應現定二月七日下午公開審判并通知辯護律師俞煒杳照 
　　軍警衝突案經紳商調解聞該師要求四欵太涉苛刻於理法殊多欠缺警界方面尙難承認 
　　本月份軍政警各費因届陰曆年關須提前撥放財政陳廳長現正籌劃（以上十二日） 
國民外交大會因反對梁國媚外推出代表韓寳華等十人昨午後詣省署請願沈金鑑拒不見亦不派代表延晤現該會定明日（十四）仍假敎育會開代表會議 
　　東南大學敎育科主任鄭曉滄及高師附小主任俞子夷應浙省敎育會之聘·講演設計敎學法及敎育原理測騐等學科·今日（十三日）早車來杭省敎育會及縣敎育會均派代表歡迎 
　　高審廳昨日通令各屬民事訴訟抄錄費自二月一日起照常征收 
　　杭州女子體育學校定十五日行第二届畢業式（以上十三日） 
[南京快信]  
　　蘇常鎭守使未煦通海鎭守使張仁奎徐州鎭守使陳調元淮揚鎭守使馬玉仁駐鎭第十九師師長楊春普駐揚第二混成旅長黄振魁均奉齊督電召來省面授軍事機宜昨晚齊在署設宴欵待 
　　曹錕派來之張書元孫發緒兩代表昨辭齊督赴贛與陳光遠有所接洽又陳光遠派諮議譚毅來寗謁齊督談二小時辭出今日午車赴滬 
　　齊督昨派參議馮錫庚赴保定謁曹銅參議楊立言赴洛陽謁吳佩半接洽要公 
　　安徽軍務帮辦馬聯甲昨來寗謁齊督面商軍務旋即乘艦回蕪 
　　兩淮運使丁乃揚因海軍派艦到十二圩截留鹽稅昨來省謁齊督商榷妥善辦法聞齊督允電杜司令勿操切從事 
　　第六師參謀長李鉞經齊督指令調充團長所遺參謀長缺委佘念慈接充 
　　財廳委簡任職存記孫多禔充閔行稅所長 
　　齊督以本署參謀長劉玉珂上校參謀曲巖任職年餘勤勞卓著日前特電京請簡任實授以勵賢能昨奉命令照准 
　　省署諮議焦文基辦事員陳宗韓馬儉餘張景元繆翰陳毓杭趙傅福曹昌祐汪甲榜王宗祜等十員經王省長保准以薦任職分省任用張錫沅錢兆舜張性涵以委任職分省任用 
　　江蘇昆蟲局附設東南大學農科内現定明（十四）日午後二時在實業廳行開幕禮 
地方通信 
[松江]  
　　縣署集議冬防辦法　縣公署以近日城廂内外迭生盜案爰於十二日午後二時邀集三法團及士神軍警會議冬防辦法計列席士紳十九人防守司令委孫凱庭副官代表蒞會其餘縣警張簡齋及城市四區巡官均在座温紹樑知事因病不能主席委二科周鳳紀代表首由主席報告開會宗旨并征求防意見嗣在會各紳次第發言僉以盜案之多由於警政之腐敗都主切實整頓警察爲根本辦法而張簡齋警佐亦以職權旁落設施不克展布爲言旋經謝宰平提出清查盜匪整頓警察辦理冬防辦法八項大致（一）清查窩頓所在如藥水窠茶寮飯館臺基賭場等（二）資遣游兵散勇并由縣呈請司令部清查客民所開食物舖以防混跡（三）編設巡邏隊澈夜巡查各處要道（四）改編偵緝隊整頓緝捕（五）實行會哨（六）巡官須日夜駐所辦事（七）實行點名發餉由地方士紳切實監視以杜吞餉之弊（八）嚴定賞罰以資激勸當經完全通過由縣採擇施行最後又有請縣破除情面停止城區四巡官職務之提議大約城區巡官尙有一番變更也 
　　金山人反對畝捐　金山縣人反對該縣帶征義務敎育畝捐一案近聞朱伯平知事己允减收二分每畝實行常征五分而業户方面則祗允加征二分兩力堅持之結果致該縣忙銀尙短七萬而漕糧復相約一致緩納昨該縣士紳高望之等又向省長連遞三呈請求檄撤銷帶征原案 
[蘇州]  
　　虎邱馬路阻力　虎邱建築馬路業由蘇紳設立籌備處並規劃路線自關門馬路苦兒院後面起至半塘冶坊浜建築木橋跨過甲塘河直建虎邱山以利交通正在籌備進行而山塘市民顧三麟等忽起而反對以山塘街道開闊僅有一丈一經改築馬路車輛往來行人不及避讓危險堪虞若拆屋讓寛街道則下岸多半小家小店無處遷移難免不流離失所特公函市民公社曁工巡局請予阻止 
　　人力車停止出城　城外市民反對人力車經市公益事務所議决於年尾歲首停止四十天昨日爲禁止出城之第一日人力車公會特召集各公司經理人議决分向各車夫勸導謂儘此四十日内擇南童子門霞漳碼頭及南濠中水弄口兩處建築一橋以利通行故昨日關門越城以迄石路已無人力車往來矣 
　　珠業創辦小學校　蘇埠各業皆設有學校惟珠實業獨無現由觀前倪源源珠號内徐君發起組織珠業小學校已聘定前培養小學之胡味雲爲主任預計每年經常臨時等費約需四五百元已擇定周王廟爲該校校扯 
[無錫]  
　　暢銷時期之糖市　現届陰曆年關爲食糖暢銷時期但本年歲歉之後營業大遭减色所有市價與上月相仿茲探錄如下四五温十二元四角四二五温十二元二角四温十二元三七五温十一元八角三五温十一元六角三二五温十一元四角三温十一元二角嗬赤頂高九元四角至九元二角西靑八元連靑七元文氷二十二元四角廣氷十五元 
[鎭江]  
　　麥價趨高之由來　小麥一項近因各麵廠購買原料爲製粉之用自本月初旬以來市價步步增高徐州麥由六元三角漲至七元左右緣各廠用塲浩大又加一般做投機者在市收買本地所産旣供不敷求而客麥又因皖魯各省水災奇重米價昂貴災民均以麥度日故各該産地雖有存貨不肯運出來源因之頓絶此後價格勢必有升無降也 
　　瓜清汽車動機　寳應盧殿虎等發起瓜清長清長途汽車以利交通現已委人測繪由清江起直逹瓜洲長計三百里一俟測繪事畢即行開工築路　　冬賑局限制放粥　城外萬家巷冬賑局現已開廠放粥以濟貧 
民惟今歲江南北各處災情奇重貧民就食者爭先恐後擁擠不開該廠經董現擬呈請張知事出示取締凡年力强壯务能自食者不得前往與老弱爭食以示限制 
　　東碼頭盗案兩起　丹徒縣焦東鄉東碼頭橋頭鎭袁某前日在城收得米欵回家爲匪人所悉竟於當晚擁至袁家肆行搶刦當被搶去大洋九十元銅元二十千衣服兩件嗣即報縣委令楊承審往勘現已派偵緝隊員江貴穆崧從嚴偵緝又該鄉某孀婦素以抽絲爲生盜等疑其藏有積蓄於前晚衝至婦家以刃架婦頸逼令盡獻所有婦當時不知所措謂我家祗餘錢二百文可以任隨取去匪等不信即翻箱倒簍果無所藏祗得將二百帶去現已經該鄉董吳壽齡報縣請追矣 
[南通]  
　　紗廠建築工程　南通大生八廠自本年七月間籌備建築以來各項工程積極進行現已告竣者爲清花廠房粗紗細紗廠房花棧房及圍牆餘如辦公廳工役房等因年關在邇不便動工俟明正即行繼續清花廠房係平屋式粗紗細紗廠房係樓房式完全用鐵筋三和土建築花棧房四排二十八間圍牆長一百十二丈半高一丈一尺半均用磚瓦建築黄砂粉面其所費之時日計廠房五月而成花樓房三月而成圍牆僅二十四日而成 
[揚州]  
　　海軍索餉近訊　海軍來圩借餉已迭誌前報齊督軍關於此事亦密電丁運使齊統領令其維持現狀報告經過情形丁運使即派總務科長錢仲良乘江靖兵輪往十二圩會晤海軍蔣總司令接洽一切並自赴寗垣商承齊督辦理現運署已於十一日奉到北京來電原文略謂海軍餉項財部已撥十萬元由海部派員送滬除咨院逕電莊杜勸阻截稅外望飛電該司令遵照云云第海軍欠餉經年所撥等於方倉之一粟恐難打消其舉動也 
[嘉興]  
　　通電反對梁閣　國民外交後援會昨發通電云梁閣成立未久即赦禍首用曹陸隠瞞專使秘行直接交涉舉全國人民所痛心痛首之事而次第施行之如此膽大妄爲直公然與國民挑戰也國民豈容坐視望各界協力同心羣起而攻之嘉興國民外交後援會叩 
　　請欵發給歲米　嘉興每屆陰曆年終由地方士紳呈請官廳撥欵購辦米石發給歲米以惠貧民現又屆歲暮日前特由朱福清等具呈縣署請求循例撥欵以便購米發給聞縣署據呈後已批准於縣稅公益費項下撥洋六百元由該紳赴縣具領 
　　呈控侵蝕公欵　公民王蔭棠以前第四區自治委員顧某侵蝕公欵二千元至今尙未移交清楚特於前日向縣呈控汪知事據 
呈後以該區自治委員已三易其人該公民當時何不呈請飭追前何憒憒今何察察旣據所呈當由縣令飭現現任四區自治委員陳堅本覆以憑核辦已於十二日批示知照矣 
雜評一 
[挑戰（默）]  
　　吳佩孚攻梁之電直接攻梁間接即以挑對手方之怒也然雖一挑再挑日逼日緊而所謂對手方者依然不動聲色且表明其與梁閣無關則挑者之技倆窮矣夫所謂對手方者立於梁閣之後以擁護梁閣者也立於梁閣之後以擁護之者旣挑之个出則梁閣失其後助而梁閣窮雖然倒前内閣者即立前内閣之人也立現内閣者即倒前内閣之人也恃倒閣立閣如兒戲之人爲後助則其託命之所本不穏固其窮也固宜 
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國民代表之要電]  
梁士詒確曾與日本接洽··國民必須監視 
膠濟事無論如何不借日欵贖路 
華會延期··當利用此機實現國民主張 
　　國民代表蔣夢鏖君自華盛頓來電云各方面確實消息均證明梁士詒曾與日本接洽無疑此後國民必須銳眼監視余日章君已於正月五號乘俄皇后號自美返國中日談話會再開鹽田公地礦山無綫電問題均經討論休士貝爾福非正式的斡旋其間膠濟事之解决不出二途（一）向日本借欵以五年至十五年爲期不僱用日人（二）我國攤欵贖回以三年至十二年爲期僱用日本車務經理反會計吾人力促政府代表注意吾人表前提辦法（如第三十四電所述者（一）在鐵路交還以前或以後於一定日期將贖路現欵付貯中立銀行（二）交付國庫劵或中國銀行團之紙幣以該路爲抵押品該劵以十二年爲期在三年後無論何時均得全部贖回未贖回時僱用日本工程師）奮力進行無論如何不借日欵贖路北京居心叵測借欵必另起葛藤國内所有來電均登載美國報紙上此間聞知吳佩孚及國民均反對梁士詒之耗情勢較良哈定宣言華會閉幕以前山東問題必須有相當之解决美代表團今頗注意解决遠東問題大會或將延至月終閉會美國西部中部及參議院力迫美政府爲中國得公道參院謂中國如不得直則不予承認和約吾人當利用此機盡情實現國民之主張 
[各團體斥梁之再接再厲]  
向徐世昌說話乃是探原之論 
　　東北城商界之侵電　聯合通信社云東北城商業聯 
合會昨以梁閣舉止乖謬特電北京請即罷斥茲將該電探錄於後北京徐菊人先生惠鑒燕蓀竊閣甫及匝月新猷方針未見賣國事實已彰如直接交涉也擅借日債也起用陸曹也特赦叛逆也種種設施全背民意舉前内閣所不敢爲者而梁氏竟不顧國本擅自爲之凡屬國民罔不憤慨若不立即罷斥則五四之事必再見於今日爲此懇請先生俯順輿情另簡賢能以固國本而平民憤否則天下之皆將不爲先生恕矣特電忠告尙希採納滬東北城商業聯合會叩侵 
　　履業工會之元電　上海履業工便發電云桂林孫大總統廣州國會各省總司令省長鈞鑒魯案直交舉國同憤北庭賣國罪益昭彰近且倒行逆施無所不至 
凡有血氣能不聲討同人雖云工界分子短乏救國之術然亦粗知天下興亡匹夫有責之義是以根據全國國民外交大會議决主張懇請政府除派代表力爭外交外并希即日出兵揮戈北指同人棉力雖薄誓爲諸公後盾臨電迫切無任企盼上海履業工會叩元 
　　愛多亞路商聯之議决　本埠愛多亞路商界聯合會於昨日開職員緊急會議到會職員甚衆正會長穆抒齋因事未到公推副會長魯建廷主席邱步靑紀錄首由主席報告謂近日報載北京政府非法擅任洪憲罪魁帝制餘孽爲内閣實行其賣國政策羣情憤激輿論譁然荒謬絶倫違反民意莫此爲甚本會爲商業團體本不與聞政治今爲良心愛國計不得不徵求諸君意見對此賣國賊應有何表示當由職員童理璋張禮林石祥生劉志誠等相繼發言大致謂梁士詒賣國路人皆知今北京政府違拂民意不惜犧牲主權任梁爲僞閣甫經上臺即秘密電令太會代表施顧等代表直接交涉魯案甘心賣國俾可得借外債倚賴軍閥膠濟鐵路爲非法政府私向某國締結未經國會通過今國民有主張籌欵贖路之議彼則主張借欵九千萬贖路以鹽稅爲抵押品又聽紅鬍張令特赦安福罪魁曹陸章實行繼續賣國主義若不反對國亡無日主張以通電反對付表决全體贊成當推文牘科章仁麟起草電稿次討論整頓會務問題（一）正會長穆抒齋未到會應推交際科　禮林會同童理璋前往接洽（二）二屆徵求會員俟夏曆明春舉行（三）報銷賬請會計科徐雲棠孫正揚辦理（四）夏曆年關期内商界忙於賬務休會至明春開議議至十時許散會 
　　旅滬浙人責備政府之通電　聯合通信社云旅滬浙人邵力更等以近日北京政府種種舉動悉違民意昨日擬具通電用快郵發出原文如下各省省議會敎育會農工商會學生聯合會各報館各團體公鑒邦家不造國勢日蹙外患内憂沓來紛至自帝制餘學梁士詒攫竊揆閣膽敢置全國民意於不顧擅赦安福罪魁起用曹陸二賊倒行逆施聞之髮指現輿論沸騰羣情憤激乃梁逆不獨悍然不恤人言尤恐國亡不速竟敢私借日欵斷送膠濟直接交涉以媚日人喪心病狂莫斯爲甚徐世昌靦爲元首形同傀儡對於梁逆種種悖謬舉動不啻仗馬寒蟬視軍閥如神聖視人民如土芥賣國殃民全國共憤甘冒天下之大不韙與民爲敵言之痛心吾人五四偌大之犧牲行將盡歸於泡影務希全國同胞共伸天討鋤此巨奸可自即日始倘彼等依然冥頑不靈惟有停止納稅一致共棄作最後之對待愛國同胞諒具同情務望奮起協力進行以挽危亡而定國是迫切陳詞幸祈鑒納旅滬浙人邵力更陳浩波等二十八人同叩元 
　　外交大會之元電　各省各團體各報館曁農工商學各界均鑒北京政府之罪惡暴露中外不俟罄述近自帝制罪魁梁士詒與徐世昌相狼狽於敎育破産實業凋弊軍隊譁變之餘倒行逆施與日俱甚特赦安福起用曹陸發行鹽餘公債密電施顧王以膠濟路押於日本特其初步耳祗此數端凡我農工商學各界頻年所奔走犧牲以力爭者已悉歸泡影况華府會議之四國協定與九國協約尙較魯案與二十一條爲尤危險耶彼寄生其下之武人如吳佩孚輩覩茲現狀平旦之氣尚難盡冺吾人備受苦痛豈堪優容螫蛇在手壯士斷腕爲否認華府會議關於我國之議决案計舍否認北京政府實無他道惟内則破壞未終建設力始外則强鄰逼處交涉頻繁不得不有一政治中心以負艱鉅顧社會組織之破碎殘缺豈容諱言若請求武人獨立固類拒虎進狼卽高唱國民自决亦等望海探仙吾人徬徨四顧無路可適北京政府則因之苟延殘喘斵喪國脈奈何徒呼噬嚌曷及按南政府疊經聲明完全廢除二十一條無條件收回山東一切權利否認莫揚押與英商之礦産盡協吾人初衷而港督示禁慶祝小川凡私運軍火先後抗議英領事向之道歉日領事允爲取締澳門交涉葡公使疊以强硬態度威嚇南政府始終堅持不稍遷就其衛民愛國之精神視北京政府何啻天淵之别若夫刷新自治提倡市政實行省縣長民選聽許人民自製省憲禁絶雅片賭博振興敎育實業尊重勞工成績燦然更足爲外交勝利之基礎夫政治本無極軌倘國民有自由發展之地步當道有奮勵改進之决心自能蒸蒸日上本會爰於本月九日公决否認北京政府於本月十一日公决承認南政府暫停行使中華民國政府之職權限其於統一全國後一年内召集人民代表機關改組政府即希國人認定此舉爲實行改革内政之唯一辦法一致宣布使外人不致誣認我國已陷於無政府 
時代當此靑黄甫接之際一面須努力推翻北就政府一面須努力鞭策新政府庶不負友邦人士勸告吾人改革之盛意也除馳電華盛頓會議各國政府曁各國公使外敢將顚末敬告國人惟亟起共圖之全國國民外交大會元 
[贊成國是會議之聲浪] 　 
貴州省議會之灰電　旅菲中華商會來電 
　　國聞通信社云商敎聯合會昨接黔省議會及菲律賓中華商會來電各一通黔議會電云商敎聯合會議辦事處鑒奉電敬悉國是調螗大局兀　南北紛爭兵戈相尋瞻神州之破碎歎魯難之未已諸公遠曯高瞻共圖挽救深謀遠慮商定國是無任欽佩極端贊成敝會派代表二人與會一俟選定再行電聞現在贊同者有若干省區然能否成立務乞電示以便敝會代表遄程詣會也特復黔省議會叩灰又菲律賓馬尼剌中華商會電云上海中華全國商會聯合會敬電悉國是會議本會極贊成中華商會 
[定期集議恢復自治]  
　　明日午後二時在欵産經理處集議 
　　上海縣敎育會致各團體函云敬啓者前日本會開職員常會提議擬請求恢復地方自治議决由本會邀集縣商會·疑産經理處·勸學所·各市鄉經董以及地方自治關係人員開會共同商議等因茲訂於本月十五號午後二時假欵産經理處集議恢復自治事宜届時務請台駕撥冗惠臨至爲盼荷惠此順頌台祺 
[粤烈士歸葬撫卹之請願]  
　　聯合通信社云民國四年民黨襲撃肇和一役死者甚衆粤人陳可均遺櫬現已由陳競存司令致函本埠廣肇公所運粤安葬者而同時因是案死者尙有馮漢祥等五人事同一律陳司公或不知其詳昨粤人崔通約陳席海聯名具函陳司令請一例辦理原函如下競存總司令鈞鑒逕啓者日前本埠廣肇公所奉到鈞函爲商運陳烈士可鈞靈櫬回粤擇地安葬并予優卹等因循誦之餘莫名感佩竊查陳烈士當民國四年袁世凱盜國稱帝國旗變色烈士等聯絡同志密謀起義是年十一月襲撃肇和一役除陳烈士外尙有馮漢祥（十九歲番禺人）余燎泰（二十二歲三水人）謝英球（二十三歳三水人）莫金揚（二十二歲三水人）莊由公（二十三歲新會人）五君隨同血戰支持一畫夜以無後援而退未幾軍警合乃與陳烈士同在浦東被捕入獄五年一月十二日僞令傳來不特陳烈士慘遭毒害五君亦均殉難死時尙齊唱愛國歌甘心飲彈死後烈容仍含喜笑是慷慨死節與陳烈士未分軒輊乃者陳烈士荷蒙鈞下函知公所將烈士靈櫬運粤安葬附於七十二烈士墳塲并飭財政廳酌量撫卹今陳公安矣其如五烈士何事同一例論功報德豈可獨偏通約忝屬廣肇公所評議 
員一分子對於五烈誼切鄉親特向山莊調查明確馮烈屬二號余烈屬三號謝烈屬四號莫然屬五號莊烈屬六號刻該柩仍寄存滬濱新莊且舊曆春間公所董事諸公因山莊墳地不敷將擬提出遷地問題尤不忍五烈靈櫬長此依草附木所惜通約人微言輕揚烈有心卹忠乏力籲懇鈞下再函公所仍照陳烈士一列辦理除將五烈靈柩運粤案葬外并查明五烈家屬酌予撫卹以慰烈魂而勵來茲母任感激之至是否有當專此并頌台祺崔通約陳廣海謹上 
[美國在滬設專校入學試騐處]  
原入美國專校者注意 
　　上海美人學校頃接消息據稱美國專校入學試騐所决定在東方設一專校入學試驗處已擇定上海美人學校爲試騐處定期六月十九日開考以一星期爲限凡欲赴美國專校肄業者無論中美等國籍學生皆可與考惟考費美金二十元須直接繳付美國專校入學試騐所故欲與試者務於三月三十一日以前將考費連投考請願書逕寄紐約城西第一百十七街專校入學試驗所書記費思克收Thomas　S.　Fiski,Secretary　College　Entrance　Examination　Board,　431　West　117th　Streat,New　York　City. 
[道路建設會徵求成績再報]  
　　全國道路建設協會開幕徵求會員會費得三萬一千五百六十分各節業紀前日本報茲悉此次徵求不及一月計有維持會員四十人得會費四千元特别會員一百六十五人得會費四千一百二十五元普通會員一萬零八百零四人得會費一萬零八百零四元特别捐欵贊助會員三百七十六人得會費一萬二千六百五十七元總共求得會員一萬一千三百八十五人募得會費三萬一千五百八十六元本會預算目的不過三萬分此次徵求實超過預算目的一千五百八十六分可見人心不死能於夏曆年關事務最忙金融最緊之時各隊職員會員均爲國路前途犧牲一切且能於最短期内成此偉舉 
非獨道路會之榮幸實爲中華民國前途之樂觀也 
[外交大會報到新代表]  
　　聯合通信社云昨前兩日外交大會報到新代表六人錄之如下郭懋量（四川旅滬軍事討論急進會代表）伍行毅（湖南江華各公團代表）張邱奎（中國工黨同盟會）代表）鄜公耀（上海粤僑工團代表）曾文質（湖北德屬旅滬同鄉會代表）李翼民（湖北利咸來旅滬校友會代表） 
[鄭天錫等北上]  
　　太會代表團鄭天錫等十一人於昨日（十三日）乘滬寗路九點三十分鐘開行之特别快車赴寗轉車北上矣 
[太會顧問鍾文耀等亦將回滬]  
　　由美回華之太會代表團業於十四號（今日）晨分别乘車回京回籍等情已誌本報昨聞交涉公署接外交部太會籌備處代電稱參與太會顧問之鍾文耀梁如浩等業於一月七號由乘提督公司郵船回華希查照接待云云業經許交涉員飭令預備迎迓矣 
[吳濓伯丁内艱政治關係歸去不得]  
　　第一屆國會衆議院議長吳濓伯寄寓在滬日前得電知其太夫人在奉天原籍逝世吳君因政治關係不能回籍奔喪已遣其夫人及長公子由鐵道回奉料理喪葬吳君則於今日在漁陽里本寓設靈致奠云 
[工商友誼會警告交易所所員]  
　　聯合通信社云工商友誼會信交部會員昨發白話文警告交易所所員云『所員諸君呀你們不是犧牲了本身的營業和荒廢了求學的志願來投入這個賭博性質的交易所做所員你在那光明自由的路上不去反來走入歧途豈不是很可惜的一會事但現在是個經濟時代人人因多被金錢誘惑壞了所以都望着金錢岩裏去鑽這是金錢主義不能打破的緣故弄得很清白狠優秀的靑年不去求正正當當的事業而投入這黑暗的地獄做資本家的奴隸你們自己情願的麽不是要吃飯要着衣要住屋的三大椿原因嗎我們也知道衣食住爲人生第一要緊的但是有許多的人不知道這衣食住三字爲何物一經入了交易所就忘記了志願竟揮金如土麻雀撲克終日不離有時還要三五成羣四六結隊去到那不正當地方白相如此可見你們入了金錢世界就忘記了本來面目今各交易所因年關緊急大半靠不住 
了有的已經宣告解散了有的已成爲不生不死的現狀但是諸君的薪水還没取到且欲别謀生活因條件的關係亦不許你們自由出所所謂求生不得求死不能本會曾經三次警告諸君覺悟速謀自救辦法不然則生路難行死途已達本會乃夥友團體有所見必當貢獻現在没有法子祗得請各同志一致加入本會信交部作你們許說痛苦的機關或者可以亡羊補牢代抱不平話雖如此能否入耳當請各國志捫心再思呀』上海工商友誼會信交部警告 
[蔴袋交易所解散消息見機而退]  
　　國聞通信社云本埠蔴袋兩業所合組之交易所前經開會籌備認繳證金茲聞該交易所發起人以現在市面不佳金融恐慌且鑒於各交易所之擱淺倒閉因此經過發起人會議决定解散將以前認股證金除去支用欵項以九五折計算發還現已實行清理以便結束一切云 
[閘北又有三百餘家反對加租]  
　　閘北長安路信益智和兩里前接房主通告略謂明年起增漲房租二元三元不等該里房客對於加租問題均不贊成迭次與房主函牘往返均未得要領故於昨晚（十六日）召集兩里全體三百餘家假座共和路慕爾堂開便討論解决方法茲覓得其通告照錄如下陰曆十二月十六日（禮拜五）下午七時半假座（共和路西盡頭二十二三號）慕爾堂耶穌敎堂特開緊要會議報告本會經過情形並討論善後辦法届時務乞依時到會憑入座券入座至要至要特此通告智和里信益里房客交誼會啓 
[泰和里房租交涉解决]  
延至明春遷移尙近情理 
　　南京路九江路泰和里房客被房主築笆勒遷一案自經房客總會向公廨函商復經交涉使向領事交涉現房東方面已經切實讓步取銷年内遷移之議向房客方面再三婉商延至明春十五以後再行出屋所有舊臘及明正兩月租金一概免收並别給遷移費用至前築南京路籬笆即行拆去頓將從前强硬態度完全軟化現房客亦不爲已甚允許房東要求泰和里交涉即可告一結朿云 
[仁德里房租彙存銀行]  
　　西華德路仁德里加租風潮經房客總會曁該路商界聯合會出而調停迄無效果房東又延不收租現經該里房客聯合會議决將十一月份房租彙存上海通商銀行虹口分行交與會審公廨轉付房東已由房客總會函懇公廨核辦矣 
[武進縣商會電請續免布稅]  
　　上海布業總公所昨接江蘇武進縣商會來函云敬復者前奉台函藉悉土布續請免稅定期開會共同進行敝會常即轉知敝地布商一體知照所有敝會對於此事分電省部原稿茲特抄奉希即台察是荷此復敬頌公祺附抄電部省原稿如下（一）北京財政農商部鈞鑒現奉行知土布免稅期限屆滿十一年一月一日起照章徵收等因竊查免稅原案係爲體恤貧民生計年來災祲頻仍本年繼以洪水爲災哀鴻遍野各地雖多方籌振尙難週濟土布與災黎民生關係尤切各省商民具有同情曾經全國商會聯合會臨時大會及省議會先後議决請求展免各商會亦相繼籲懇無非爲補救災黎民生提倡土貨起見當此歳荒民困何忍再加貧民負擔伏乞大部俯念民瘼收回成命通令各廳關繼續展免以紓民困無任迫切待命（迅咨財政部收回成命以紓民困無任迫切）江蘇武進縣商會會長于定一叩皓（二）南京王省長財政廳嚴廳長鈞鑒現奉行知土布免稅期限屆滿云云當此歲荒民困何忍再加貧民負擔伏乞鈞座廳長俯念民瘼迅賜電部收回成命並祈令行廳關迅予電呈部省回成命飭屬一體免徵以紓民困除電財政農商部外謹電呈武進縣商會于定一叩皓 
[部批土布免稅之固執]  
先去寒電反對 
　　國聞通信社云全國商會總事務所前因商情不佳曾向農財兩部迭次請予展長土布免稅期間昨日接到農部回批仍不允予展限批云案查前據該會呈請將土布免稅再予展限等情業經咨行財政部查核並批示各在案茲准財政部復稱此項欵各廳關原來每年共收一百七十八萬餘元免徵已届四年公家損失甚鉅應自十一年一月起將土布稅釐照章徵收以裕國計等因到部合行批示仰即知照云云惟該事務所在接批之前曾又發寒電力爭該電已誌昨報不悉結果果能達到目的否 
[昨日錢業公會之議决案]  
　　昨日錢業公會開第二十二次常會其議决案如左（一）新開錢莊報請入會永聚莊資本銀十萬兩股東秦畛蓀·嚴康懋·徐承勳·陳星翊各二股半經理吳廷范協理朱崙卿見議秦潤卿王鞠如（議决入團）裕豐莊資本銀十萬兩股東金仲廉·陳公洽·莊孟蘋·各三股劉石蓀一股經理林聯琛副經理馮筱康蔡詠和見議秦潤卿 
 
 

Page 15

 
 
王鞠如（議决入團）（二）擬訂游覽内園規則内園向係我業管理凡有大會議咸聚於斯現經重加修葺擬於星期日如無會議許各界人士入内游覽擬有游覽規則七條應請公决（議决通過） 
[航務雜訊一束中美大力士來滬比武]  
　　上海昌興郵船公司頃得坎拿大電訊謂有中國大力士李君Georgie　Lee向在北美之德古姆埠現將搭乘該公司之亞細亞皇后號來滬大約二月十九日到上海同時有美國之武術團領袖豪夫猛氏Hoffman在美時曾與李氏比武多次未分勝負今聞李氏到滬遂亦挈帶全部團員乘亞細亞皇后號一同至申預備來滬後與李君在本埠大比武藝以决高下云 
　　美國政府所派在本埠江南造船廠監工之委員麥梨孟君Merrimon現因任務已畢結朿歸國定於明日午後偕同華人潘君夫婦同乘提督公司之新郵船松木邦號至日本横濱起岸聞麥梨孟君將在東洋各地遊歷一週然後起程返美云 
　　法郵船「亞瑞臘里第安號」昨午接無線電云十二日已經過西貢二十七號抵上海此輪爲法政府新派來之第二船計一萬五千噸輪中有十二月十七日以前之法郵件運來云 
　　昌興公司之蒙抵格爾號定二十一日由滬赴温哥武本埠動身之旅客於是日午後二時許在海關碼頭搭渡船至吳淞換乘該輪又俄后號昨又接得電報謂二十一日即可抵甲 
　　日本貴族議員島定治郎昨搭熊野丸到滬現住霞飛路四百九十二號又有東京大學生費敏士·黄金二人畢業還國尙有波斯人著名跳舞專家亞奇立氏及日本自由車技術家中西駒之郎統於昨日抵滬 
　　日本駐法大使西園Nishi奉命赴任搭乘吉野丸輪至馬賽昨該船由日抵滬停泊匯三碼頭歷十小時西園並未登岸同往者有外務省特派之Kayama及外交官清水家邦·藪田眞治·岫詩郎·木村修三·及文部省派至法國研究心理及哲學之靑木益之等另有大學敎授霖島正之等四人又有海參崴俄國派出之官員多人亦搭該輪往法此外尙有山下汽船會社特派大批船員四十七名至倫敦開闢日英航路至於由東洋搭此輪來滬之旅客計有鑛業商盧成章君及西人密德GugentMitt（係意國之外交官）等三人瑞典人愛德温佛來台等三人均在上海上岸而吉野丸則於昨日即往香港矣 
　　怡和洋行行駛漢宜之江和商輪此次由漢口來滬入瑞鎔廠修理現已工竣定於十五號清晨啓輪上駛該 
船買辦徐研僊業已奉到行中知照直放宜昌故所裝之貨皆川邦之棉紗（一百餘件）及疋頭等貨搭客亦紙能直抵宜昌者方可乘此云 
[昨日之金融市况]  
　　昨日麥加利匯豐等各銀行收欵仍有一百餘萬兩銀拆上午爲五分午後收盤三分較前日略小四分年關内已無所進出故拆息無再高之勢 
　　銀幣午前收盤爲七錢二分四釐六二五因各莊有裝往烟台及廈汕等去路故洋釐午後收盤又升至七錢二分六釐比較前日大一釐 
[紗花最近之市况]  
　　棉紗市價近數日間忽漲忽落現貨本紗日紗各客帮每日有數百包交易川帮執有餘欵論價未洽故無成交花價仍極穏固緣出産不佳收成歉薄極形單薄且各新廠明年尙虞斷乏按客帮活動原料欠缺而論則紗市應可看漲但一般賣空頭者散放謡言或謂某省獨立或太會失敗决裂等語一時人心懷疑乘此售出大放空頭操縱市價市面受其影響一時亦有不能遏止之勢然不過交易所標凖期貨買賣之一方耳現紗則不致於此陰曆年關將近總計物品棉紗等各交易所連日間每天數盤所拍棉紗一部亦不過一千包之譜陰曆度歲大約二十五六日亦皆停拍也昨日現紗各價均與前日相仿客帮成交六七百包 
[商業氣象之蕭索年貨銷場不佳]  
　　歷來每屆陰曆歲闌商界與客帮一年交易後必有開鴻盤貨以爲報酬此向例也本年因南北分裂太會外交失望謡言蠭起凡紗業洋貨糖業等年貨尙不踴躍客帮亦皆謹愼爲主竟有已經結束起行遄歸者預測壬戌春首之商業亦難抱樂觀也 
[近週中絲市狀况]  
市况異常活動價格大都漲起 
　　近來絲經交易活動異常惟因價格太昂故成交數額 
並不甚巨各洋莊辦貨者以美莊最占多數據聞本埠存絲甚形單薄預料絲價將看續漲白絲成交不多價格漲起廠絲以里昻方面問訊最多價格漲起三十兩計最近一星期中各絲成交者有廠絲各牌共計三百三十五包價自一千三百兩至一千四百八十兩新廠絲五百五十包價一千一百兩至一千一百七十五兩復摇廠絲公記馬牌二包價一千一百兩黄絲二十六包價四百九十七兩半至五百兩云又據美電十二月十二日開史冬號由上海裝美之貨已於本月三日十時二十分抵美卸交云 
[電邀國際絲繭展覽會代表]  
　　德華電報社華盛頓七日特電云紐約絲業聯合會致函上海及其他各大埠絲業公會正式邀請遣派代表出席於明年二月之國際絲繭展覽會並請蒐集各省各種絲 
業出品帶往紐約與賽該展覽會或於明年二月五日至十五日開幕其範團較一九二○年所開之第一次絲業展覽略廣美商界因鑒於中國絲貨出品之衆多及其第一次展覽會之失敗故希望此次中國能先期備妥賽品與會云云 
[婦女節制協會之新職員]  
　　中華基督敎婦女節制協會日前開年會時選舉職員該會長石美玉醫士總幹事梅雲英女士靑年幹事王立明女士等均復當選另有湯郭秀娟女士爲副會長劉景芳女士爲書記吳翠玲女士爲司庫李冠芳林陳槎先兩女士爲主筆所舉均屬得人可謂該會之幸矣 
[吳淞口新沉之寗波釣船]  
　　吳淞口浦江東脚方面沉有寗波釣船一艘該舟裝載礫石進口於前日傍晚行經是處忽然發漏未幾滿艙盡水立時沉下船中夥友數人急登舢板上岸未遭溺斃現舟沉浦中幸在淺水之處落水時船身露出昨由洋關河泊司小輪前往查見詢問踪跡該舟並未報告失事情形抑且無人看管不知如何沉下現正調查船主若不將船設法撈起在彼妨碍航行擬拖往内港安置云 
[調查賑務之報告（續）振欵收支一覽]  
　　（五）江蘇省長經募捐欵現洋六萬五千元（六）福建省長轉送各處代募捐欵現洋八萬三千二百五十一元九角（七）安徽省長轉送各處代募捐欵現洋一萬一千一百六十四元四角（八）熱河都統轉送各處代募捐欵現洋三千零三十四元五角五分二釐（九）奉天省長轉送各處代募捐欵現洋一千四百一十九元八角（十）吉林省長轉送各處代募捐現洋六千四百二十七元（十一）四种樂山縣知事郵送各處代募捐欵現洋一百三十三元三角（十二）籌募賑災公債處撥來債欵現洋四萬一千零八十七元（十三）辦理義賑奬劵處撥來奬餘現洋一萬五千元（十四）湖北督軍省長撥來捐欵現洋二千元（十五）吉黑榷運局鹽斤秤餘撥充賑欵現洋五萬元（十六）哈爾濱鐵路公所撥來捐欵現洋二萬元（十七）航空事務署捐欵現洋五百元（十八）京津電報電話局捐欵現洋一百元（十九）福建華洋義賑會代募捐欵現洋一萬零一百三十六元零八分（二十）厦門關轉解日本領事轉送台灣同鄉會捐欵現洋一千六百零三元（二十一）吉林濱江道尹轉送哈爾濱義賑會代募捐欵現洋九百元（二十二）安徽休寗縣商會人募捐欵現洋九百元（二十三）泰東日報社等處代募捐欵現洋四萬五千八百一十一元八角八分（二十四）順天日報社代募捐欵現洋一百三十七元四角七分（二十五）東三省旅京同鄉會代募捐欵現洋一萬六千零五十七元二角六分九釐（二十六）京師警察廳轉送尙志學校捐欵現洋一元八角（二十七）雙城子鐵路公司捐欵現洋二十元（二十八）陸澄宙代募捐欵現洋四百元（二十九）黄佐宸代募捐欵現洋三十一元（三十）各慈善家個人捐欵現洋一萬六千零八十二元三角一分（三十一）財政部核扣中央各機關職員三個月二成俸薪捐欵國庫劵三十八萬零八百六十八元（三十二）財政部轉送各稅關職員二成俸薪捐欵現洋四千一百四十二元（三十三）交通部核扣各職員三個月二成俸薪捐欵現洋三萬零九百四十四元六角七分（三十四）稅務處核扣各職員三個月二成俸薪捐欵現洋六千一百五十六元（三十五）全國烟酒事務署及各省分局核扣各職員三個月二成俸新捐欵現洋一萬二千四百一十三元九角六分三釐（三十六）廣西財政廳解到各機關核扣一個月俸薪捐欵現洋一萬零二百三十一元（三十七）南滿鐵道公所退回半價運費現洋七千一百一十三元一角（三十八）各處回繳蔴袋變價現洋一萬零一百六十一元八角七分八釐（三十九）委員陶鼐文繳回在哈埠裝剩賑糧拍賣價欵現洋九十二元（四十）各銀行來往存欵拆息現洋八百九十元零一角七分 
　　開除細數　（一）京兆房山縣賑欵現洋一萬元（二）京兆賑務處賑欵現洋四萬三千元（内有本處借墊三萬三千姨百一十三元（三）直隸肅寗豐潤等縣賑欵現洋 
五千二百元（四）河南賑務處賑欵現洋四萬一千元又日本鈔一萬零七百八十元（五）山東賑務處賑欵現洋一萬五千零七十元三角六分又日本鈔一萬八千七百八十元零三角五分（六）陜西振務處振欵現洋四萬五千元（内有日華實業協會捐助五千元）（七）熱河潮陽凌源阜新等三縣振欵現洋二萬元（八）京畿粥廠 
等籌辦振欵現洋九萬元（九）直隸義振會振欵現洋一萬元（十）華北救災協會振欵現洋一萬四千七百七十八元三角二分（未完） 
[瑞典領事審訊裴迪生紀聞]  
絶端否認毆斃米船夥 
　　毆斃常熟帮米船夥曹阿根之海關水巡西捕裴迪生自經瑞典領 
事公署指令捕房將該兇犯拘獲轉解瑞典缰領事訊辦等情已誌前報昨（十三日）午後二時瑞典領署開審此案先期由瑞總領事函詢交涉公署轉詢地檢廳原告方面有無律師到庭此外關於證人共到若干希即見復許交涉員立即電話知照檢察廳據聞瑞領署審訊裝迪生毆斃船夥案除被害人家屬等到庭外官廳方面有護軍使署洋務秘書陸達權到庭旁聽并聞該兇犯絶端否認毆人謂伊係奉公執行職務云 
[新開河桂圓號又告火警]  
　　救火員觸電殞命 
　　新開河民國路聚成桂圓號於上月内因迭次無端起火鄰居等疑有保險縱火情事曾經保險洋行查悉派人前往調查該行以狐妖作祟爲詞曾經法公堂飭傳到廨判罰洋八百元該行自經屢次失火之後内容旋即改組牌號易爲豫成自明年新正開市現已先行交易進貨不料昨日午後一時該行樓上堆貨處忽然起火墼濃烟四射火光直冒捕房聞警急驅皮帶車飛馳而至汲水灌救有大自鳴鐘洋龍間救火華人某里被電線焚斷墮下誤觸電流立時暈去當有某乙上前救護即經西人阻止一面立飭汽車至捕房取到橡皮手套及避電器具始將甲扶入車中業已氣絶不救所有該行樓面兩三椽均已焦灼所堆之貨燬去不少剩者皆爲水漬現捕房飭探傳該號經理到案一面調查起火因原再行核辦 
[四誌索欠打架之命案]  
湯如河屍已棺殮請保喬得勝不准 
　　戈登路捕房二百八十九號華捕喬得勝遣馬小金向鹽城人湯如河索討被欠印錢行兇將湯毆斃報請法庭派員騐明詎屍母湯陳氏屍兄湯如江湯如揚等大閙屍塲攤屍不殮一案已誌前報茲悉此案當時在場胡閙除屍屬外尙有死者霋母王胡氏外甥孫長貴孫長發等三人經法庭訊供判押後湯如江等更爲憤恨故意將屍延擱不殮要求將在押者一律釋出並獲兇手馬小金到案懲辦方肯將屍棺殮但目下雖則天時寒冷然將屍不殮究與公衆衛生大有妨碍是以法庭派員率同法警向各屍屬反復開導始於前日將屍棺殮地檢廳鍾檢察官已諭飭法警嚴緝兇犯馬小金來案訊究昨午有喬得勝之各親友到廳具詞請求將喬交保出外候訊問官以馬小金一日不到則喬得勝一日不能脫累所請 
交保碍難照准 
[寰球學生會紀事]  
　　職業介紹部　寰球中國學生會自遷至法租界護飛路三三二號以後會務益見發逵原有職業介紹部更力圖擴展日前該部部長與幹事協商種種方法期使託聘人欲物色眞才時本部立即擇尤介紹謀事人欲託代覓職業本部宜詳審其學業經騐及操行等分别向各學校機關公司設法介紹相當位置國外留學生本部宜注意調查及通信以便國内需用專門人才時得用簡捷方法與之接洽 
　　徵求會員　寰球中國學生會徵求會員情形疊誌前報茲悉近日成績甚佳昨日俞希稷君介紹在野名流柏烈武君爲贊成會員吳和士君隊隊員雷顯之君亦徵得會員多人其他各隊進行亦極猛烈云 
[同濟畢業生遊德預誌]  
　　同濟醫工學校於本月十八號行休業式二月十六號開學德文科畢業者三十六人聞有三十餘人預備二月間動身赴德留學其餘十餘人升入醫科工科今日包島斯號放洋該校有醫科學生童亞澄汪元臣乘此船至馬賽轉栢林入栢林大學醫科聞同行者有該校工科德敎授Zetnin云 
[初級小學休業紀]  
　　小南門倉基路初級小學校於昨日上午十時行休業禮學生到者百餘人幼稚生二十餘人家屬及來賓數十人是日因校長臥病請蘇女士代致訓辭繼由各敎員相繼演說辭多勉勵至正午始散聞明年開學日期爲舊曆正月二十四日云 
[職業校螺甸鈕營業之好况]  
　　本埠陸家浜中華職業學校附屬鈕扣工塲專門製造各種螺甸鈕扣雙手商標運銷各地每歲不下三四萬金爲各廠冠今歲秋間特聘顧寳榮技術專家擔任全場工務力加改良故所出各品非常精良而顧君以化學研究深蘧故於漂白一項尤爲特擅現聞明春擬擴充廠房添置各項新式機器營業前途大有希望云 
[興業公司開幕]  
　　昨（十三）四川路七十號上海興業合資公司舉行開幕禮中西各界來賓到者如朱葆三姚紫若秦潤卿穆藕初等三百餘人該公司爲上海紗商徐慶雲吳麟書等十餘人所組織以紗花及國外匯兌等項爲營業範圍並聘請忻子湘爲經理姚麟書爲協理且已設分公司於香港等處云 
[紗帶廠之組織]  
　　滬上所用之紗帶向爲某國舶來因其代價較蔴線爲廉而又得於帶上刷印廣告故各大商號咸頗業用自五四以後國人亦有此項紗帶出售惟因機器不甚完善又加資本均欠充足故未見十分發達兹有裴國雄錢模文夏詠林唐世昌王慕周等五人集合資本一萬元組織中華紗帶公司在南市租地建築工廠大約二月底即可告成機器則亦照舊式改良同時亦可竣工此項新機每日可出普通紗帶八萬碼加圖紗帶八千碼除紗帶外並能製造别項帶類且裝置不苟大小尺數亦足不若别處之呆笨及虚尺等弊病目下已與國内外各大埠訂立代銷章程不日即將正式宣佈云 
[滬西保安救火會消息]  
　　曹家渡保安救火會以一週紀念特開全體大會並用記名投票法改選正副主任結果仍以封春孫吳蘭慶連任又舉出副主任一人爲黄道生其餘各職員悉仍其舊旋由各會員戎裝出外至某操塲試演火龍迨散會時已夕陽西下矣 
[甘肅副劵開奬記]  
　　昨日爲甘肅奬券總局第二期副劵開奬之期假座於西門共和影戲園内舉行自晨間八時起紳商各界臨塲監視者甚衆頗稱一時之盛茲將五大奬號碼及承銷各票號錄下頭奬第一○一七七本埠廣萬源承銷二奬第四九二五○杭州兆元承銷三奬第一七九七二紹興全號示銷四奬第三五九七四本埠廣萬豐承銷四奬第四八六七二本埠廣萬元承銷五奬第四七二八七杭州億中承銷五奬第四五八六九本埠振華公司承銷 
[證劵生品交易所消息]  
上海證券物品产易所昨日市場示云本所股股分總額業經第四次股東會議决老股仍爲十萬股每股五十元附加新股二十五萬股每股二十元其從前之新股即日起停止發行已發行者更換在案所有三月期起定期交易從前新股停止買賣又三月期起本所股老股交易爲已繳過附加新股銀除去新股權利者又本所股老股自一月十四日起之新買賣每股再徵收增加證據金十元與本證據金同時繳納又第一百十七號金銀部經紀人唐玉笙來函請求廢業業經本所承認自一月十四日起第一百十七號經紀人唐玉笙停止金銀買賣又第四十六號經紀人黄錫墀來函請求將金銀部廢業業經本所承認自一月十四日起第四十六號經紀人黄錫墀停止金銀買賣云云 
[乾繭絲吐交易所股東質問發起人]  
　　本埠各交易所歸併解散日有所聞昨日午後一時有華商乾繭絲吐交易所股本約三四十人同赴華界該交易所首先發起人邵如罄家聲稱我等認購該所股份均由爾一再勸認現該所理事會成立數月經紀無人開幕無期以致股票跌至半價尙屬無人顧商多數股東感欲實行解散以資結束而理事會尸位素餐毫無建白爾係最先發起人應轉告理事會速開股東大會以資取决正言厲色幾欲與邵爲難嗣經卲鳴警到來並向各股東聲明所事久不過問决無偏護之意待正式函致理事會要求召集股東大會以資取决云云各股東始行散去 
[交易所扭控欠欵之經紀人]  
　　有混名森坤娘舅者近在某交易所爲經紀人不知如何虧負銀一萬四千餘金爲理事長秦錫圭等查明勒令繳銀延宕不付昨經秦等將森坤扭入二區一分所當因案涉民事立即備文將原被派警移送地方審判廳請辦該廳諭飭將森坤收押候訊 
[百福里房客限令遷讓]  
　　英商新瑞和洋行在公共公廨呈訴山西路百福里一百零三號門牌租房趙梓鄉欠租覇屋一案昨晨由廨傳訊據原告代表律師上堂譯訴被告欠租不付且因欲將該屋收回自住請爲追租並令遷讓等語訊之被告亦延律師到堂辯稱所欠原告租金已送存敝律師處請交房主收取云云經中西官核供判趙繳付租金三個月諭限六禮拜遷屋並令原告具結備查 
[理髮店失火]  
　　美租界伯頓路一百八十一號門牌某理髮店於前晚七時許不戒於火頓時冒穿屋頂火光直冲宵漢當經各段救火會聞警立驅皮帶車馳往灌熄計焚燬居屋兩間事爲該管捕房所聞立飭中西包探前往詳查起火緣由稟候核示 
[沈保忠騐明病斃]  
　　北浙江路惠商旅館萬客沈保忠恩病身死由保報請地方廳相騐已紀昨報該廳委派郭檢察官沈檢騐員等蒞該館相騐當據郭友卿投稱安徽人年三十九歲已死沈保忠是我繼父年五十三歲亦是皖人向係販運馬棕生理此次抵申寓在此館曾有洋五六十元前晚繼父忽然病死但原籍尙有家屬郭君騐明已死沈保忠委係因病而死諭令郭友卿具結收殮惠商經理曹懷榮等候警廳送案再核 
[迎提葉耀蓮命案中之顧子文]  
　　用竹托揷入葉耀蓮肛門因傷致斃案内之兇犯顧子文由屍弟葉小蓮在川沙縣三王廟地方將顧獲送川沙縣公署收押一面至上海地方檢察廳禀請迎提在案昨午該廳備文飭警協同屍屬乘輪赴川沙縣迎提顧子文到滬訊辦 
[傳訊毆斃馬長林案之關係人]  
　　張壽根毆斃馬長林一案連日由地檢廳訊供不認並傳當時在場一區一分所巡長寗禮堂等到庭亦難證實諭令管押候示在案茲悉該廳查得二十三舖地甲姚鴻與本案亦有關係故於昨午將 
姚傳案經檢察官畧訊一過諭令交保出外着將此案如何起衅正兇究竟爲誰限三天查明具復 
[汽車傷人二則]  
　　昨日下午三時許五千一百五十七號汽車駛經平凉路華勝路口撞倒江北人季順喜腿足受傷由捕押令汽車載送受傷人往同仁醫院醫治旋即帶該汽車夫入捕房稟候捕頭發落又有寗波人十歲男孩呂壽標昨晚七時許行經愛文義路被某號汽車撞倒碾傷足部當經戈登路捕房三百六十號華捕前來將汽車號碼抄錄另雇車送受傷男孩投仁濟醫院醫治一面歸報捕頭候示 
[淞滬火車撞傷小孩]  
　　昨日淞滬支路由淞開滬之尋常客車駛至天通庵相近有一小孩在軌道中行走被車撞傷當由車長派警將傷孩帶至上海車站送醫院醫治 
[毆傷戳傷之控案]  
　　海州人張文標住北新涇周家橋前日偕徐州人趙福全顔金標扭本邑人姚小弟至四區四分所控稱日前有羅小金根等三四人悮扣王坤山家店門起衅互相鬥毆由民上前排解亦被毆傷眼角經人調處令羅等償民醫藥費四元了事詎羅尙不甘休今糾顧家生姚小弟等將趙福全之夥顔金標戳傷甚重當時扭獲姚小弟一名餘均脫逃請爲究辦李署員判原被四人併解司法科訊明核辦 
[毆傷女孩罰五十元]  
　　住居法租界地方之婦人劉半氏邇因將九歲買女衛三囡毆打面部受傷事爲探目方福林偵悉前往將李氏及女孩一併帶入捕房昨解法公堂請究先由見證王梅生上堂證明毆打情形繼由衛三囡稱女子由父親賣與李氏爲女兒時被凌虐請求超豁質之劉李氏供實因女孩時常溺便於床上故而畧責以後不敢再犯中西官判李氏罰洋五十元充公女孩仍交李氏帶去如敢復犯重究不貸 
[聾啞生無端被毆之交涉]  
兇毆殘疾人太可憐了 
　　羣學會聾啞學校八歲啞生葛起庸昨日四時在課堂陽廊游息突被貼鄰洪某之驕僕無端投擲碍片竟將該生頭面撃破血流不止似此殘廢靑年無端遭此横暴觀者頗爲不平急由該校通知該家屬將該生車送醫院救治一面由該校對於洪某提起交涉此種行爲係屬犯罪行爲牽涉刑事當地警察有干涉之責也 
尙有本埠新聞等轉入後頁 
雜評二 
[今之貼鄰驕僕（旡用）]  
　　傳曰非宅是卜非鄰是卜鄰之不良受累曷極况有驕僕益狐假其虎威矣夫驕僕毆啞生仁人君子必曰此可憐蒼生何必欺抑之驕僕曰不然不觀諸今之世界乎國與國鄰其政府皆公僕也政府施行侵略政策與之爲鄰者土地之占領經濟之竊弄鐵路之攫奪民人之所有彼必悉力侵之雖當列邦代表會集之頃猶不憚靦顔固守不稍退讓試問果合於萬國公法乎抑合於兩國完備手續正式締訂有效之條約乎公理旣所不可人情亦所不能而仍實行其睥睨一世旁若無人之驕態舉無如之何而獨我也乎記者觀此言知驕僕之不可救藥果與貼鄰計唯有抱定懲奸誅惡之主旨而訴諸情訴諸法又持之以恒衆怒矣恐難犯則驕僕或不終於驕歟吾念及此不禁重有感矣 
 
 

Page 16

 
 
本埠新聞二 
[李佳白聯合宗敎之演講]  
　　法租界　飛路尙賢堂李總理佳白博士現已由京返滬聞該堂特定於明日（十五日）星期下午四時（自會務規復後）開第三次敎務聯合會由李佳白博士演說題爲「北京宗敎聯和之確證」蓋博士以聯合各敎爲唯一志願此次演講對於聯和敎務辦法定多確切之見解現該堂已片請各敎蒞會共事研究並悉各界人士闌心敎務者增可往聽云 
[沈家木橋華姓家被搶]  
　　法新租界善鐘路古拔路東首沈家木橋華姓家於前晚一點時突來盜匪七名敲門入内各出手槍利刃嚇禁聲張當被搶去手飾衣服其值洋一百餘元而逸後由包探到來匪已遠遁當即查勘一週回稟捕頭諭令務緝核匪等到案究辦 
[飭緝田玉山家刦案逸盜]  
　　上海縣警察所偵探戴逢春趙升等緝獲搶刦浦東周家渡田王山家銀洋一千三百餘元案内之盜犯張明其衛長明劉長關等三名業經轉解松滬護軍使署訊辦在案前日軍署軍法科訊據劉關等供認糾黨十二人於舊曆十月二十三夜各執手槍刀棍侵入田姓家内先將男女事主綑縳繼在臥房内刦鈔票現洋飾物等件携贓逃逸俵分各散等語判令收禁正在飭緝此案逸盜間旋據浙省德清縣呈稱緝獲搶刦塘西米船案内盜犯周六一名訊據糾同張明其等一同搶刦得贓共分直認不諱查張明其一犯在滬另犯搶刧田玉山家銀洋一案業經獲解鈞署研訊現擬請求將張明其一盜發縣備質以便研鞫等情軍署據呈後以正在訊辦之間未便交給來探帶回故於昨日又令上海縣警察所迅飭承辦此案偵探戴逢春趙升等再行購線跴緝田玉山家案内之逸盜趙七等務獲解候訊辦 
[私印鈔票押兩年]  
　　汕頭某銀行股東高蜚史指控福建人李亞山私印該銀行十元之鈔票等情昨晨由特别機關西探目利扶司·華探目鍾星南·包探蘇長生將李拘解公共公廨即據該探目等稟稱被告先至乍浦路 
三百二十號門牌日本印刷所定印汕頭某銀行十元之鈔票四千張計洋四百元付有定洋一百五十元繼至山東路三百十九號門牌甡甡印刷所定印二千張計洋一百五十元先付定洋七十元被該印刷所經理人金朝生察係冒印電詢該銀行旋得回電稱無印票之事並令扣留定印人是以由金報告捕房往將被告緝獲言至此將印成之新票及舊票樣一紙呈案請察並據甡甡印刷所代表律師上堂向該探等詰問前情一過又據原告高蜚史投案聲明得到甡甡印刷所報告後即行來滬請爲澈究旋由日本印刷所主任雷池及甡甡印刷所經理金朝生相繼到堂證明前情並經金之代表律師向金與雷池復詰一過聲請堂上核示經李襄讞核供商之英包副領事以被告私印鈔票罪已成立判押西牢二年所有印成之僞鈔票着留存十張備查餘票悉行銷燬 
[私造僞洋案之訊懲]  
私造者押五年混用者二年一年 
　　無賴沈引大王阿寳兩人邇在法新租界蒲石路七號門牌内私設僞洋機關雇用沈阿福楊阿三王春芳譚春生陳金生等五人在外混用事被探目楊振富李榮卿包探何圭根偵悉前往將沈等拘獲抄出鉛質大洋及四八鉛角甚夥並製造之粉模乾電等器具帶入捕房管押昨解法公請究先由捕頭上堂禀明前情並將僞洋呈鑒詰之沈王兩人供認私製僞洋不諱質之楊等五人供認混用中西官判以沈王兩人私造僞洋罪已成立着各押西牢五年沈阿寳押二年楊等四人各押一年以儆抄案之僞洋一併銷燬 
[又一私造僞幣案]  
　　虹口捕房華探目蔣阿林包探吳如熊於本月五號在漢璧禮路緝獲身藏僞輔幣希圖行使之江北人王和解由公共公廨着押候查明再訊兹悉該探目等查得王和之僞輔幣係從閘北公興路三百二十三號門牌之僞造鉛角機關内得來因稟由公廨備函投請該管警所派警前往該屋内抄出僞造之小洋四開八開共計五百數十枚及製造器具並將製造行使之甬人金永福盛阿二陸阿五三名提回押至昨晨連同王和併解至廨稟明偵查情形將所獲證物逐一呈察庭由張襄讞會同英赫副領事訊據王和供稱我身畔之鉛角係向金永福購買每角計價銅元四枚金永福承認私鑄鉛角出售不諱陸阿五供認所鑄鉛角係伊帮同電鍍銀色盛阿二供認伊係代金將鉛角持往内地行使問官訊畢以該被告等私鑄僞貨幣在市行使擾亂金融旣已自行供認着一併押候商明宣判 
[喬立南准改交五千元保]  
　　四川路華美遠東物品證劵交易所籌備副主任喬立南因被股東經紀人孟建業等指控騙洋三萬元等情一案昨農復訊先由原告律師上堂陳述案情訊之喬延律師到堂辯稱前堂奉諭着被告交一萬元保因無人具保現尙在押要求减輕交保數目云云經中西官核供判喬交出賬據准予改交五千元舖保候展期再訊 
[冒簽字據騙洋押半年]  
　　愼昌洋行指控用人黄根生冒簽西人湯姆生之名七次廳洋四十愉元等情　由　房蔣黄拘解公共公廨　告由　　生借　律師上堂證明被告屢次冒簽字　向買辦處廳洋請　訊究訊之被告供認不諱經中西官核供以黄不應冐騙判押西牢半年 
[逆子西牢六月]  
　　陳茂林昨扭其子陳少堂至法公堂控稱兒子陳少堂不務正業時常在家强索銀洋不遂所欲動輒行兇故扭案請究詰之陳少堂供實因貧苦無奈故向父親索取銀洋不敢忤逆判查得被告增經辦過此次不應復犯着押西牢六個月以儆 
[串剪金鎖片押六月七月]  
　　無賴陸阿寶阿根兩人日前至八仙橋地方剪取俞鹤明家小孩頸内金鎖片一枚圖逸當爲包探追獲帶入捕房昨解法公堂請究先由原告投訴被搶情形詰之陸等供認剪取不諱判陸押西牢六個月劉押七個月以儆 
[山東路之烟賭窟主人李阿四罰三十元]  
　　老部捕房鄧副捕頭於前晚率同包探陸根生協往山東路二百九十五號屋内破獲烟賭窟一所當將其主李阿四吃烟人王永生賭徒潘順卿鄒珠一錢阿榮顧二連同烟賭具一併帶入捕房着李收押餘人准各存洋十元保出昨奉公共公堂傳案訊明判李同洋三十元餘均保出不到着將保洋充公烟賭具併燬 
[私售雅片分别押儆]  
　　劉祝現在法租界向朱紀達租得樓面一間私設烟榻容人燈吃並煮洋烟專托龔榮卿在外兜售事爲法捕房探目沈德福偵悉以其違章稟明西探同至該處抄出烟具等物甚夥帶入捕房諭着交保昨日傳至法公堂請究先由西探上堂稟明前情詰之劉等供認私售不諱中西官判劉罰洋一百元朱罰洋五十元龔罰洋二十五元充公烟具没收 
[公廨車務公堂訊案紀共十八起]  
　　星期四下午公共公廨車務公堂開庭由陸襄讞會同英赫副領事訊理車輛違章肇禍案十八家併紀如次（一）俞春生於本月十號在虹口吳淞路武昌路轉角開駛汽車將九歲孩子陳談興撞倒碾傷出事後經三百四十九號華捕傷孩送院醫治俞拘解公堂着交五百元保候訊茲屆開審捕房將一干人證傳案即由證人朱金林上堂證明伊是日經過該處見一汽車由南往北並未甚速而小孩其時係從東面階沿上舉步穿過馬路欲至西面故該汽車不及避讓遂將孩撞倒云云質之俞春生供稱車至吳淞路武昌路轉角處見一孩在我車之前面奔路我急鳴汽笛而孩似不聽見奔路如故致因避讓不及將其撞倒等語問官核供以木案汽車夫並無過失被害人自不小心判案註銷（二）徐順甫（三）張來生在梅白格路廣東路開駛汽車或無照會或不聽巡捕指揮判各罰洋二十五元無力改各押十四天（四）徐姓在愛多亞路開駛汽車不點車燈犯過多次判罰二十元（五）顧柳根在圓明園路開駛汽車不聽巡捕指揮判罰洋十五元（六仇元子（七）王阿鏡均在南京路開駛汽車或司機不愼或不點車燈判各罰洋十元（八）顧阿金（九）李金發均將裝有重貨之汽車不禁止行駛重車之乍浦路橋上行駛判顧罰洋十元朱罰洋五元（十）吳阿四（十一）曹阿四（十二）江阿堂（十三）劉德三（十四）孔廣盈（十五）曹成標在愛多亞路河南路等處開駛汽車或不點車燈或號碼不明判各罰洋三元（十六）王錫生在北蘇州路將馬車久停並坐車史　瞌睡判罰洋兩元（十七）同連生（十八）張阿四兩汽車去捕房訴其違章訊無證據均註銷 
[公共公廨訊案彙錄]  
　　昨晨公共公廨民四庭由陸襄讞會同美丁副領事訊理各案併誌如次（一）益隆西號訴黄介甫等不理糧食價洋案結果被告屢傳不到原告呈堂之證據應認爲確鑿可信准予缺席判决着給付原告洋五千四百七十五元五角五分及自判决日起至執行終了日止常年七釐利息并擔負堂費（二）華安水火保險公司延甘維露律師訴王紹表私收保險費銀案王延許理律師請求减輕交保結果被告應於兩日内交一千兩舖保候訊（三）奚仙嵩訴奚鴻鑫等不理擔保欠銀案被告延朱斯芾律師請求减輕交保結果第一被告之請求未便照准本案候訂期排審奚鴻鑫交七 
五百十兩舖保（四）蒲白華訴楊俊炘不理欠理銀案原告不到結果被告保洋發還展期三禮拜再訊（五）楊俊炘訴蒲白華（即蒲耀五）股欵糾葛案結果展期三禮拜再訊（六）柳鈺堂延朱斯芾 
律師訴已閉老久大錢莊股東尹省三等不理押欵案被告代表甘維露律師以貨物尙未賣完請求展期再訊結果照准（七）薛坤德訴李友松積欠房租棄店脫逃案結果拍賣所得之七元七角　五分准原告領去 
　　又午後民四庭由俞襄讞會同美約副領事訊理（一）錦發號訴汪明市黄嘯山合股做麵粉生意不將細賬交閱案原告旣係錦發而到堂者則爲與該號毫無關係之張錦齋兩被告之律師一致反對結果訴訟主體錯悮應予駁回（二）孫又新訴杜馥卿不理擔保欠銀案杜延高露玲律師到堂請求减輕交保結果杜馥卿准减輕交五百兩舖保第一第二被告如查無他國入籍關係應即飭傳到案各交一千兩舖保或登報傳達（三）朱桂延朱斯芾律師訴徐頌聲不理往來欠銀案結果改期由兩造律師互商再核（四）謝伯孚訴陳秉侯不理楠木價洋案結果註銷 
來件 
[中國衛生會之緣起]  
　　本年十一月二十八日中華衛生敎育會開董事會議於　山花園四號當時有該會華幹事胡宣明君提出創立中國衛生會之議案蓋以衛生事業頗關重大非由本國人士提倡未足以收大效胡君遂痛論衛生會應由華人自辦之必要并及入手辦法種種且言時機迫切已不容緩云云言畢該會董事極表同意當即通過議案如下本董事會贊成胡君所提議之中國衛生會並助以本年華人所捐人之五千一百九十三元一角半爲開辦費嗣由聶雲台胡宣明二君邀集同志預爲籌備即於十二月一日晚七時開第一次籌備會於聶雲台先生之宅到會者十餘人胡君報告開會宗旨聶先生歷述衛生關於國家之重要并云中國衛生會矢由國民自動組織之當時大衆贊成即舉出籌備委員六人郭秉文俞鳳賓鄺富灼聶雲台胡宣明朱胡彬夏諸君是也（籌備時期）籌備時期須預計種種進行之事項惟茲事體大非一手一足之烈所能竟其功勢必旅行各省接治夙負社會聲望之領袖說明本會宗旨及其辦法與夫一切經過情形而後相與討論進行之方迨至組織已有頭緒即從事徵求會員擇定地點與全體人員公同舉行成立大會焉（擬辦之事業）（一）衛生博物院吾國人士對於衛生問題向多忽略即衛生兩字之界說性質範圍等等亦恐禾盡了然茲爲開通國人之衛生智識計擬儘先創設衛生博物院一所備製衛生圖畫標本模型等物陳列其中以資觀悠庶能引起其注意之心（二）衛生試辦區本會擬擇一城市爲衛生行政之試辦區境界不必太廣廣則難周民力不宜太窮窮則無濟最要者由本地固有之愛鄉愛國人士自願與本會接洽共同進行經費由地方擔負本會同人貢其所知以相贊助雙方同心協力蓋未有不收巨效者如此辦理一足以振起國人自動之精神二足以樹立隣省先事之模範三則藉此廣得經騐俾各方繼起之賢知所措手也（三）衛生調查部衛生爲地方要政盡人皆知特國人爭相詰問者祗是入手辦法耳雖本會籌備人員亦無成見以吾國官吏士夫皆鮮有此種閱歷也况各地情形人同雖外人數十百年之經騐未必適用勢必一方調查本地情形一方參照各國辦法斟酌損益執兩用中乃爲上策例如食水厠所學校衛生工場衛生等皆在調查之列又有衛生統計亦一要事尤當以調查爲之基礎也他日無論何人詢及衛生事項亦不難隨時答覆矣（三）防疫隊近年以來各處疫癘流行亦一大患本會擬聘衛生 
專門人材組織防疫隊當疫症發現之際亦可助地方領袖從事消弭惟中國地大民衆决非一防疫隊所可能奔命也但願藉此先樹楷模椑各地聞風興起云耳（五）學校衛生團西國辦理衛生早稱先進但於下等僑民郂麕集之處亦每有束手無策之嘆則以習慣已深未能驟改也惟有注意兒童敎育以期於下代收事半功倍之效耳故本會最注重者是爲聯絡全國敎育機關對於諸生多下衛生敎育工夫以養成人民衛生習慣而樹全國衛生事業之基礎焉顧難者曰能使我輩梢見成績便當出而相助耳如此是未事耕耘先求收穫殆事理之所必無也將來成績雖非今日所敢言但看國中民舍之頽唐街市之蕪穢閭巷之湫溢公厠之汚穢又且瘟疫流行隨處皆有以致鰥寡孤獨盲啞攤聾與夫疾病顚連者呻吟牀褥者舉全國而合計之何止萬億人愴地呼天不忍聞覩即尋常自謂健康者亦多隠病内蓄於臟腑殘缺明見於官骸否則精神素衰委靡不振以視文明國民之健康相去不可以道里計無怪乎敎育實業舉一切之文明競爭皆膛乎其後也直言之失敗而已矣待斃而已矣諸君猶欲立見成績乎曷以信仰之心且觀後效果蒙同心協力奮往直前而好爲之將見國中人士必漸知注重衛生舊日城市將改腐敗之觀新闢市都必呈文明之象以及肥美活潑之兒童聰慧康强之少年體質健全之婦女精神矍鑠之老人與夫堅貞勇毅之社會領袖必因是而日益加多一掃向日懦弱衰病之習殆必然之事也中華衛生敎育會猶具慧眼知上述云云早晚必成事實故肯不惜重資行覆一簣以助提倡而我愛國之人士豈可不各竭智能襄茲盛舉乎總之中國不欲圖强斯亦已矣苟欲圖强必先有預備健康强壯勇毅果敢之國民爲之根本乃克有濟是故健康者强國之基礎凡我同胞有以救國爲天職者皆望乘時並起俾僕等得以追隨左右共建此基礎也 
公布欄 
[江蘇高等檢察廳]  
　　批示　徐煥章狀悉本案迭經明白批示毋庸多凟此批李銀山等狀悉候調卷核奪此批李雲軒狀悉該犯請求易科罰金一節業經同級審判廳决定照准仰即依法繳納可也此批朱阿渭狀悉候同級審判廳穆卷過廳後另行核辦此批顔承善狀悉查此案已由本廳調閱卷宗仍發向原縣令予依法進行仰即知照此批趙鹤事狀悉候令薄門縣和事查覆核奪此批 
　　言文彬狀悉所訴是否屬實仰候令行原縣依法辦理此批李伯筠狀悉查該民原判徒刑已由審廳决定准予易科罰金三百元仰即連同併科罰金一併繳納到廳以憑核辦此批黄陳氏狀悉候調案核奪此批楊阿二狀悉候調卷核奪此批高萬聚狀悉本案上告准予撤銷此批楊阿雲狀悉查本案在逃之吳元金等業已轉令原縣嚴密查拿并續予通緝在案應候就獲後再行由縣依法究辦仰即知照此批呂鴻滋狀悉本案曾經明白批示該民如果有所請求向原縣民事具訴可也此批施士元對於陸士材等一案爲事不干己懇請免傳呈遞一狀蔡平之不服如　縣批示聲明抗告呈遞一狀余香齋等補陳理由并委潘承鍔辯護呈遞二狀以上四狀業經本　查閱函送同級審判應核辦仰即知照此示以上一月十三號 
 
 

Page 17

 
 
自由談 
游記 
[碧瑶游記（十）] [  顔文初]  
　　是地種植蔬菜及販售日用商品本皆操自華僑近三四年來漸有和服木屐兒混跡其間在商業上有二日本雜貨店工業上有一剪髮店木工數十人業農者亦數十人亦皆種植菜疏與我華僑相競爭彼普通國民對於耕種事業若殺蟲若灌溉皆較有新智識故其成績視我華僑爲優惟銷路現猶由我華僑包攬再過十年後彼之勢力日益擴充優勝劣敗在所不免願我華僑其急謀鞏固有之地位也 
　　九時旣屆雲收雨止諸山峯皆蒼翠欲滴有似美人曉妝初竟倍增嬌艶先觀察菜市規模壯麗聞在十年前建築費已六萬餘元顧客秩序井然無喧譁聲所列食物以蔬菜爲大宗云 
　　予等此行目的欲作短時觀察非欲長期避暑故乘天朗氣清時急僱摩托車游各處計作三小時之流連雖則走馬看花其狀况可述焉碧瑶近因交通便利明屹首府遷居於是屬於政府機關有檢察所有裁判所有市政局有總督行轅備暑假時辦公駐有法軍一團備土人或生暴動藉資鎭攝而保護游客地處山顚周圍幾數十里路道四通八達（其修整如上海徐家匯）凡一草一木一花一石皆經人工整頓無不秩然有序其建築物不論爲公共機關爲個人别墅皆爲崇樓高厦不見有低矮茅屋點綴此世外桃源微風一起柏葉𫃊𫃊作聲胸襟爲爽全無半點暑氣迫人也 
筆記 
[復仇記（一）] [  西雲]  
　　邊省多崇山高嶺由多匪匪巢築於深山巢主一支巢十百各趨所利不相統屬某巢匪甲梟名夙著部衆萬人平居黨羽四出偵察富有者誘致之一入樊籠不能解脫山左僻鄉居民甚稀有李翁率女居之翁老而鰥膝下僅一女曰娟姑年十七早歲字吳生猶未合巹吳本舊家子幼孤苦寄寓富紳家襄筆墨翁因愛女故時存問之翁以懇蓄起家積有多金鄉人艶羡父女尤嫻技撃蓄僕二粗壯有力蓋苦多盜用以自衛而已一日翁歸蹙額曰余心怔忡不寗慮有大變頃聞西城章氏子被擄幽錮别室初緩弛而後嚴急限三日取贖不則加刑章氏駭甚昨以萬金贖歸余自城中歸見二人尾余後面有刀痕目睽睽可畏似非善類雖然我老矣無能爲也苟不幸而被掠者誓以一死拚之所憂者惟弱息耳余意欲徙居省垣爲女完婚以了向平之願時僕人朱桂進言曰主人母乃太怯乎彼賊匪果來者當力敵之語際神采奕奕翁曰爾等固健者余豈懦夫所不欲與較者徒以吾女故女聞言亟曰兒雖女子身自信技足以勝人彼鼠輩何足慮翁曰爾等旣不欲遠徙當愼守吾廬母爲所乘咸應聲曰唯自後翁家防範綦嚴四周巡邏達旦始已朱桂尤勤奮冠擠輩腰問懸七首咄咄逼人如是者月餘迄未有警而防守不以稍懈一日薄暮忽一僕持書至書由匪巢來稱富紳家記室爲君快壻今爲吾黨所獲茲呈紅票一紙計值萬金期七日取贖不則殺無赦吾黨律嚴不汝戲也翁覽畢長太息曰匪垂涎久矣計不得逞遂李代桃僵早從我言何致今日雖然萬金不足計何以洩我胸頭恨耶明日余當親入虎穴以窺究竟爾等在家其嚴任防衛之責時朱桂奮勇而進欲代主行翁不可旣念匪固以勒贖爲生初不傷及取贖者遂不復言 
劇談 
[崑曲大會串記] [  省卿]  
　　一月九日起小世界全福崑班請清客會串崑曲三晚第一日往觀有折柳陽關絮閣痴夢樓會拆書藏舟慘覩搜山打車游殿等予聆至藏舟因趕赴寗波會館之京劇會串遂舍之而出次日至詐君家均謂慘覩搜山打車游殿四齣實妙極又探知第二日各齣演者姓名單晚間持往覺興趣益足此一時盛事也烏得不記 
　　驚變　凌芝舫陳風鳴合演林君扮明皇有富貴相唱工做科均妙見楊妃已醉樂不可支數次大笑寫到十二分樂境 
[内閣巧婦難为無米之炊]  
　　以反襯聞訊之驚恐失意神氣深能體貼劇情陳君扮相富麗有肥環風度惟口大可吞桃非櫻唇也唱則不弱 
　　議劍小宴　張某良君扮王允班中陸壽卿配曹張喉不佳做科圓熟得體聞昨演搜山打車喉音較好云其吐字朝詔字均念穿齒音似於字音未能全宗中州也王君立方才十七齡扮呂布頗佳惟張君議劍中掛黑鬚（小宴中换　白）似有誤歟 
　　樓會　徐叔理徐鹤盤二君合演鹤盤君衣若京劇之所謂 
古裝頭亦梳高髻此種裝束合法與否是一問題不敢判斷惟於驚喜腼腆各種神氣未能表出 
　　喬醋　殷震賢張寳鑒二君演殷君之唱甚佳做尤妙扮相亦瀟洒張君亦佳惟欠洒脫於喬醋二字未能淋漓盡致說親回話　吳瑶山君演聞孝幃孝裝均自備唱做妙絶是斵輪老手寸尺尤有解數中州韻音亦有十之五六矣潑水張玉蓀君演神氣唱做均入妙蓋爲拿手之作 
　　佳期項君韾吾起紅娘殷君震賢起張生呂君一琴起鶯鶯鶯鶯紅娘均衣古裝亦如京劇新式予最惡此劇逐不注意即以文論借紅娘口中唱出如許情事眞無謂之至訌問紅娘懴得刻畫此事否而近人多喜演唱此劇不知是何心理豈風氣使然歟然今日之扮紅娘者昨扮藏舟之鄔飛霞所唱喉音雖細實得名師傳授請以後勿演此可乎 
連觀兩日童子得一結論唱生旦者多如鯽唱老生者只一人大面則並一人亦無此可見南人之體質弱嗓音雌好美心重長此以往數十年後恐唱老生者亦無一人矣 
小說 
[社會小說人間地獄（九）] [  娑婆生]  
　　第二回雋人幾輩商略芳名老嫗片詞敷陳媚術伍仲良道你放得開也好收得攏也好我們全不管我們只要能來請請客打打牌不看杭州條二碼子的臉嘴就好了蓮孫道條二碼子是什麽伍仲良道就是警察的代名詞這是光復以後的新名詞難怪你不曉得了條二碼子没有别樣本領只有同他們這班秘密生活的人爲難蓮孫點頭道原來如此蘭阿奶歎口氣道條二碼子談也不要談起談起了正是氣煞人新近一件事····阿美不等他說出來連忙攔着他道姆媽好不要說了說出來有仕麽好聽蘭阿奶便也止住不往下說程二少爺最喜歡管閒事的緊着望下追問蘭阿奶道話長呢改一天談罷伍仲良道說了半天牯嶺路的門牌始終没有說蘭阿奶道沿馬路三百四十五號半伍仲良笑道這半字怎樣講是不是半開門的半蘭阿奶道伍少爺又來取笑人了我爲這個半字眞眞恨極了我也覺得難聽要想不要說出這個半字來前天弄出大笑話我對紅木租器店裏只說了三百四十五號吃没這半字誰知道木器店將傢俱車送到斜對門朱公館裏去了被朱公館的巡捕呵斥了出來因爲朱公館門牌是三百四十五没有半字我們是有半字程二少爺道你們同朱公館只算差了一半說得大家全笑了這時候伍仲良忽然詫異道咦我們說說話不留心床上兩個人不見了大家被他提醒一看方纔兩個坐在床沿上的倌人已經不知去向程二少爺道他們恐怕被鎖一定是溜之大吉蓮孫道一點鐘後他們没事了許再來的程二少爺道我們再寫局票去呌說詩　要去撳電鈴呌茶房拿局票伍仲良攔住他道剛剛去的何必再呌呌得來又是打得一團糟我們還是趁此清談一刻程二少爺道也好蘭阿奶同阿美立起來也要走了程二少爺道忙什麽我們同你的話還没有談完呢蘭阿奶等便又坐下程二少爺道我剛問阿美他說是今天到的聽聽你的話房子傢俱統已租好並且做主意的辦法章程也都定好這半天工夫虧你辦得這樣快蘭阿奶道阿美是今天到的我是前半個月裏就在這裏安排了安排好了方去接他程二少爺道這樣說起來阿美今天算到上海頭一天做生意了蘭阿奶道今天還不能算呢還要佈置三四天可以出局現在我們家裏人手還没有齊全呢 
餘瀋[  石征鴻]  
　　茫茫亂世中相親者惟骨肉耳然亦有視家庭若贅疣目骨肉若仇敵者其督寳之全無心肝歟雖然鬩牆自殺者又豈僅在家庭之間耶 
誌謝昨承中央印刷公司惠贈小說新潮一册謝謝 
 
 

Page 18

 
 
   
 
 

Page 19

 
 
申報汽車增刊 
評 
[汽車肇禍之研究（省齋）]  
　　汽車肇禍日有所聞行人之被蹂躪者輕則殘傷重則損合推原其故或言行人走路人愼之有以致之或方駕車者不精汽車機關之有以致之或言刑罰不嚴使駕車者輕視其事之有以致之或言車主人之愛廣塲馳驟慫恿車夫之風馳電掣之有以致之凡此種種固非泛言然猶非根本之原因也 
　　然則其根本之原因果何在乎曰上海汽車業無具體之組織之有以致之曰上海行人走路之無一定規例之有以致之何以言之請爲一詳言之 
　　上海汽車之多雖不能與各國都便相比較然以比例就道路之廣狹多寡以言之則上海之汽車不可曰少汽車日有加增凡關係汽車所應設備者未聞有具體之組織研究而討論之職是之故工部局有考騐汽車夫之資格而後給以執照之舉夫汽車夫之考驗何論其如何嚴緊消極之方法也欲使汽車夫賀馭技術之精非有積極之方法以鼓勵之養成之不爲效積極之方法何在曰汽車業宜有具體之組織是也 
　　上海馬路行人嘈雜不論在馬路之何一段行人之欲越而過之者皆可隨意爲之而汽車之過此一段時固未料行人之欲越過此段也歷來汽車之肇禍殆皆因此然則行人走路之宜有一定之規例其可謂今日防止汽車肇禍之又一方法也 
專論 
[修理汽車機器談（續）（省齋）]  
　　匹斯登初成方肧打磨不精於裝配時宜詳細測量而後打磨務使其凖確爲止至於如何裝法已詳述於若初肧已爲圓形則亦宜再加打磨 
　　氣缸之舊者宜再加磋磨如是能其在圈之動程稍覺裕如否則幾轉即損壞矣磋磨氣缸約有三法第一法爲老式之鑽孔法此法在汽車業幼稚時代所用然此法之弊甚多此法之引用須有機器專家之有經驗者以磋光氣缸於車牀其弊一也若用此法必用硬鑽孔棒而此棒必較長於氣缸此使其動作時棒之一端必有顫動之虞其弊二也氣缸鑄成之時金質不能平舖以致有較堅爲剏之處故　孔棒觸之則其鋒立鈍或跳回孔處或放過高處若觸稍柔之處則易使其磋平其弊三也 
　　古若用第一法則所製成之氣缸高下不齊用之汽車則必生種種困擾今日所用者之第二法即開展法此法專用張眼鑽Reamer張眼鑽之作用與鑽孔器相髣　惟上　有刀口四爿張眼鑽之旋轉依原有之孔圈而行第三法爲最妙之法卽磋磨法近世汽車製造家大半皆用此法若用磋磨法則氣缸與鐵板緊夾住而其孔往往與底線相對其磨機之機心亦按序旋轉磨心之一端有一輪旋轉甚速輪之邊常與氣缸之直徑相遇磋磨桌所作者而使隨氣缸長短而動作磋磨輪能配各種刀口就大小而再轉再磨卽用第一法式第二法不平之氣缸亦可用之修改（完） 
[對於全國道路協會徵求結果之樂觀眞眞]  
　　父老苦荆棘塞途豺狼當道閉户不出裹足難前者久矣亟欲斬荆棘鑿坦途逐豺狼利行人四通八達毫無障礙而未能今驟聞中華全國　路建設協會徵求會員羣策羣力專爲四萬萬同胞謀子孫萬世發展實業普及文化便利交通之大幸福故不憚於夏曆年關將届萬事怱忙之時各隊職員能犧牲自己寳貴光陰衣食金錢專爲協會四處奔忙徵求會員會費演講則舌敝唇焦應酬則費時耗財備極熱忱良堪欽佩無如羣衆程度參差不齊入會贊成者十中不過三四掉頭不顧者固極多而造謡破壞者尤不乏不苟無定力决心忍耐沉毅萬難勝過魔力著此成績數千年來國民性習難與圖始可與樂成觀於周人毁謗姬公鄭人欲殺子産此種性習相沿旣久任事者只求問心無愧實事求是而無稽之怨謗謡喙聽之勉之可也若因而灰心自阻則世界改造之新事業永無實現之時人類亦永難進步而得脫離苦難能勿悲乎遍查世界史凡有一番大利羣衆之新思潮發現時其力至微所受羣魔之打撃摧殘則甚巨卒之羣魔終失敗新思潮終經百折千回而成爲新事實其本源貴純正堅潔始終如一不含一毫渣滓黑點如水晶然如鑽石然其價直自珍貴其精神自永久其利益自普及固非偏重利害權術之政治家陰謀家所得同年而語當此年底最忙之日金融最緊之際能超過目的三萬元若提前數月或移後數月而辦徵求其成績當更可觀可以斷言眞知該會主幹因見第三次揭曉只一萬三千八百有奇尙欠目的三萬過半有幾焦勞成疾甚恐惹人輕視貽笑强鄰本週連日交分者甚踴躍然到十一日午後四時該會主幹力疾呻吟到辦公處清查所得數目僅一萬九千有奇六時以後乃有奉天隊參謀長吳志靑陳琴軒副隊長陳勇三君等持特别捐欵八千巨數云係築路特捐吳君乃求陳君維新電約王會長到靑年會會食堂協同磋商此欵當特别存儲俟築本會成立紀念路時乃能取用隨后河南江西兩隊及其他各隊亦紛紛交欵竟於數句鐘時間不但達到三萬分目的且超出一千五百八十六元尙有山西隊千數有元及其他各隊已填願書未及交費之分數尙未加入二月八日開褒榮宴時各隊自遠處徵交所得之費預料數目必在萬元上下我國國人年來對於社會公益服務熱忱當以此次道路會創辦之第一届徵求事實上與時間上均屬最不容易成績反能卓著者足以表見國人急公好義與見義勇爲進步之速非區區無稽謡隊所能阻撓破壞國人漸富辦别是非之能力於此亦可概見亟盼道路會中任事職員努力圖之設法提倡籌組道路儲蓄銀行與長途汽車公司及調查汽車工廠等務使會中會員人人均爲股東對於建設道路均負責任復於全國各省縣鎭設立支分各會一致提倡風行　邇羣 
 
 

Page 20

 
 
情贊助收效自易此眞眞對於該會徵求之結果抱此樂觀實對於中華民國之前途尤有無限之樂觀而國外之一切强權會議與國内之一切賣國行爲均理亂交替過渡時必有之事實與必經之階級只要人心不死依軌力行進者自進則凡背道而馳者必有顚臥危亡之一日請諸君手持窺遠鏡上觀千古下觀千古方知予言之非誣若能洗滌胸懷采納忠告能平世界之不平化爲康莊能除世界之險道化爲大道而全世界之眞正和平即基於此又何勞太議陽假和平之名陰種戰爭之禍剌人神經令人長嘆耶 
[汽車宜裝甲以減危險說（味澄）]  
　　汽車之於今日誠爲交通之利器於文化之輸進與貨品之轉運均有極大之裨益然以中國道路之不修街衢之狹隘以及駕駛者技術之疏陋道德心之薄弱故肇禍遇險時有所聞所謂未能操刀而割其傷實多生命至重豈容以步武文明草菅蹂躪顧世界進化又不容或後無已則唯有於勇猛精進之中稍庽以緩和救濟之法就鄙見觀察汽車之易於碰撞碾軌者首在面積太闊而輪轂不潛藏故難於避讓而易於牽扯若以車闊而縮其體積則或以機械之繁複礙難裝置或以座位之狹隘致礙觀瞻亦一難題倘在歐美廣塲十里街衢寛闊縱横馳騁誠不見其爲巨然在上海除一二寛闊如南京路黄浦灘外餘皆不甚寛廣以狹路而馳多數闊車猶之以黄包車馳於城内窄巷中便見高大動輒窒礙而碰撞若以黄包車行於南京路黄浦灘則渺乎其小而碰撞之事絶希其理甚明雖然縮小車體旣不可能展寛道路亦不可得緩慢開駛又不可必然則徒步者終以生命相周旋豈得謂爲事理之平僕爲尊重人道主義起見竊擬於倉猝難避之中求一緩和救濟之法固不必縮小車體亦不必減慢速率惟於汽車首部左右各裝以金類護板密合車身板首端作銳角式（如Ａ）後端護及車身之半以無礙上下爲度高約三四英尺距地約二三英寸俾前部輪轂機件均掩蔽在内於行駛旣無窒礙而金類板面光滑髹以美麗之漆亦復無損於雅觀風馳電掣車體雖龐大然足以致人死命之地充其量不逾一英寸何以故如對方之物適當其銳角之尖則其禍誠不可免然無論左右苟稍偏以一寸之地則在斜面版上版面光澤毫無牽掛其勢陂斜其結果不過推而遠之絶不至有捲入車輪輾軋横死之慘即推力猛而傾仆然距車已遠亦不至壓入車身况斜擦而過與直衝而倒其力已不相等在理必緩和遠甚行人避讓救濟之易較之不裝甲之汽車面積闊至四五英尺以外形勢杈枒動輙牽惹其安危相去奚止霄壤抑有進者汽車馳行旣速空氣之抵力亦至强若裝以銳角車首更足以破空氣之抵力而增進其速率如汽船之首必作銳角式亦以减少水之阻力者同其影響於汽油之節省亦甚巨一方固足以維護人道一方又可以裨益經濟一舉兩得提倡汽車事業與製造汽車事業者又何憚而不爲或（乙種酬） 
[汽車失愼之原因及其急救法（景）]  
　　駛汽車者對於汽車失愼之原因及其急救之方法皆汽車事業中當研究者也蓋老於駛汽車者至十餘年或數十年之久或不能盡明之如於駕駛時見白烟出自車頭繼之以火燄苟駛汽車者已具此常識將汽車失愼之處在及原因覓得然後施以急救方法則火可立止若乏此常識則車將盡行燒去惟汽車之行程在百英里以外者車上宜置各種撲滅器蓋車行至百英里時其中熱度過高往出火燄或可燒壞機件此賀駛汽車者所宜注意者也 
　　當車行時駛汽車者苟臭得如烟之味者此失愼之起原必在電線上宜速將電流拆斷使電流不通切不可驚慌致手足無措迨已發火燄則施救較難也 
　　若已發火燄宜阻住導火管拆斷電線至若通鳴號及電燈之電線可不必拆斷之再將各種機件拆開細察各種電線臭其有無如橡皮味者如有必爲短絡與燈線相和宜速開塵板則火燄不致入車身且火燄可止此急救法對於車已停者而言至若車行時宜立止燃燒短絡可不必拆斷然後照以上之手續爲之 
　　車身苟積有油不揩去之則車行至過遠之路程車頭熱度甚高致油燃燒車之四周乃出烟不止此無十分損害於車 
[看下列各種汽車頭君能辨别乎？]  
　　故駛車者不必警慌以毯或皮遏之可也 
　　駛汽車者見白烟與火燄同時出自汽車頭者此失愼之處必在貯汽油處無疑其原因因機件過熱汽油因之蒸發入於炭油調和器Carbureter此可用撲滅器Extinguisher撲滅之 
　　如機件已着火而發火燄此發火之原必在車後蓋生汽爐Generator過熱而發火故也致火燄由大管而入前面之炭油調和器中車頭中之機器遂着火駛汽車者如遇有此種失愼宜當具一撲滅器以撲滅之或用冷水及沙亦可惟冷水與沙携帶殊不便利云 
　　若生汽爐過熱而發白烟車前面之電線當速拆斷之使電流不通若不能盡行拆斷可拆斷其一線已拆斷苟白烟仍出不已且繼之以火焰則宜用撲滅器以殺之惟撲滅器不在時亦可以沙與灰代之 
　　若臭得橡皮之味則須檢點電線而尤宜注意近汽油管之電線蓋橡皮燃燒則不足畏而所可畏者汽油受熱則必爆發致人受傷故駛車者宜用鎭靜之頭腦敏㨗之手足以施救之不然將禍延及身也 
　　車行時驟見車頭出火焰則速當停車關閉油管乃執撲滅器以撲滅之如塵板已開切不宜用水注入反使燃燒更速蓋油之能燃燒非養氣不爲力苟以水注入有如以養氣與油也本此油燃燒不甚速若加以水實速其燃燒也（水爲Ｈ２Ｏ所成故有養氣）故當以沙或毯子遏阻之則油無養 
氣輸入漸自滅矣惟於發見起火之處切不可使火上延致不易殺之至若木部之焦處甚易撲滅之 
　　若汽油着火則將炭油調和器關住使汽不致流入再將總汽管關没則汽流入後部之途塞汽旣流入後部之途塞則火熖萬不延至後部惟汽油Gesoline延燒甚速難撲滅如延燒部份過多則已無救藥駛車者宜離此車則不致延及身也 
　　至若加婆來篤之起火往往於車初行時故駛車者當踏住發動機使火熖吸入因琴Engine中不致延燒車頭理令他人以沙或撲滅器以制之此撲滅器有汽車者所當具且宜常置之車中以防不時之需 
　　以上所述駛汽車所當注意其最要之二點即車旣起火須覓得其起火之所在及原因乃施以各種撲滅之方法也（乙種酬） 
[嚮笛之研究（嵩生）]  
　　汽車猛然相撞之事時有所聞此何以故莫不曰駕駛者於轉灣處不用嚮笛以告知對來之車也然則駕駛者於應用處不宜寂然以過蓋可免兩車相撞之危險也觀上海一隅汽車之往來於道路者不計其數行駛於廣闊之道路尙可免相撞之險然於狹隘之路使兩車不能並進之時若駕駛者祗想己車之進行不顧他車之相撞其危險殊不堪言狀矣是故駛行汽車者宜時時忠告己之進行亦當於越過馬路時注意兩方之來往各車否則禍患百出且對於生人之道德心完全毁滅惟此種不幸之遭遇駕駛者常於半秒之時間内忽然使響笛發聲以驚告行人之急行於道路者然步行者躊躇途中於片刻間决難和覺以定其生命之安危此種情形似可依下述普通之定例而行之如遇機會可過街頭時且順便駕過如駕駛者目光中以爲上前進行或有相撞之禍患發生則略停數分俟他車經過後再行但於轉角處難見對面之來車者則當發極大之聲以驚告之 
　　雖然汽車之肇禍者公堂所注意之點或問肇禍之前響笛之發生其足以駭呆行人乎蓋年老之輩奔忙於路中忽聞響笛之聲往往手足無措驚慌異常即以事實證之年老者之所以爲汽車傷亡較靑年爲多之故亦即在此且小兒亦最易受驚如將遇險可輕輕發聲蓋賴其天性之活潑伶俐不致有禍患發生也由此觀之響笛之本意在免危險倘依上述則響笛非特不能免危險且足使老幼不慣此聲者聞聲而倒如是則欲響笛何用耶更有進者響笛之聲不宜可怕蓋其聲可怕恐不足以令人自然注意也 
[推行汽車之利益雷生]  
　　吾國路政不修交通沮滯久爲商業上之障礙自國道省道縣道條例頒布後築路之聲喧傳海内江南之滬太滬閔江錫等江北之瓜揚通如等或在籌備之中或在停滯之列惟 
 
 

Page 21

 
 
南通境内業已暢行便利之處有目共見加以今歲吾蘇秋水成災嗷嗷飢民觸目皆是眼前固須散放急賑明歲靑黄不接之際尤須春賑鄙意除一部分老弱之民應特别加以賑撫外如籌得大宗欵項自宜以工代賑清末美慈善家之在徐海目前南通之修築江岸即其先例一舉兩得其利益可列舉如下 
　　（一）關於營業者　鐵道一項自粤漢股票失信後商民之信仰已一落千丈且建築之資本非千百萬不易觀成故集欵匪易長途汽車輕而易舉只須填平道路便可開車車輛之多寡又可酌營業之興盛至若何程度添置車輛若干一鐵路之費可以辦長途汽車三五倍不等官利紅利皆可操券而獲此股東方面之利益可决其有贏無絀也 
　　（一）關於交通者　吾國除江淮河漢諸大川外平原之地到處皆是應有幹路多供抵押品利源外溢已爲人所共曉且幹路亦未完全告成於商業上文化上發生種種窒礙有長途汽車則幹路未成之地可暫爲替代支路未成之地當然可以轉輸貨物利便行旅偏僻之市村固可藉此聯絡繁盛之都會未始不賴以輔助况來往便易則人民活動消息靈通文化之灌輸其足以增進國利民福者亦匪淺也 
　　（一）關於商務者　吾國地大物博二工廠寥寥所恃以挽回利權抵塞漏巵者僅有原料而原料之輸送交通不便之地率頭帆船人力車等等風雨阻隔固屬曠時廢日加以釐卡之留難沿途換船換車之裝運起缷不知費許多手續在歐美之國一二日可至者吾國則非經年累月不可此長時期内貨價之漲落金融之參差與商人皆有直接之關係横被遷延往往蒙莫大之損失資本稍豐者尙可徐圖補救資本不繼者輒一蹶不復振有長途汽車則朝發夕至不但上述之危害可免且昔之裝貨缷貨僅能往返一次者今而後可以來往三五次不等積有原料之農業家不患無銷路商業家不致受損失即工業家亦無虞供不應求也 
　　（一）關於工界者　商賈輻輳之地勞働界多賴以生活長途汽車其範圍不限於通商大埠實遍及於偏僻鄉村勞働社會稍解汽車之構造者即可多獲僱金非如輪船火車其司機者僅有少數人可以供職即以一英里需二十五輛汽車計之則百英里即需二百五十輛可活二百五十人倍之則可活五百人若年增數千英里（吾國財政不如美之豐富姑從少數計算）則勞動界得此一項已可增多量之收入起貨缷貨之需多數工人更不待言矣 
　　（一）關於文化者　吾國以交通不便故來往艱難旅費增多風雨泥濘更有行不得也哥哥之歎以是中人之家其子弟有因欵絀而不能出外求學者有因行路難而不能往各處淤歷者旣不獲交換知識更何得增進文明有長途汽車則我能往彼亦能來無形之中於知識上已增多幾許呼朋引類不召自來必不致如昔日之閉關自守也 
　　以上五則皆即其大者而其細微之處更不可殫述甚願　眼人竭力提倡母若庸庸者之可與觀成難與圖始也 
[法國通行汽車之調查（省）]  
　　按法國政府統計法國今日通行之汽車其有二十三萬六千一百四十八乘此數祗汽車而言汽機脚踏車則有三萬部汽機脚踏車有相接座位者其有五千四百五十八部他種汽車八百十四部倘合上述三種計算則法國共有汽車二十八萬乘 
上述之二十三萬六千一百四十八乘汽車可分述如下 
（一）私有之載客車　　　　　十三萬五千二百六十六乘（二）私有之四輪車及風車　　七萬二千六百四十九乘 
（三）出租載客車　　　　　　二萬一千零三十八乘 
（四）出租之風車　　　　　　六千四百十八乘 
（五）國有之汽車　　　　　　七百七十七乘 
共計二十三萬六千一百四十八條 
[修補翻新像皮胎之中國專家]  
　　汽車橡皮輪胎不獨可以修補且能翻新歐美各國汽車之爲用旣廣輪胎之修補及翻新事業亦因之而盛研究學理採用新法以增進修補及翻新上之價值於汽車之經濟頗有密切之關係存焉吾國採用汽車爲時不久用之者亦多富胥之輩對於小經濟固不甚介意聽車夫之指使因而發生種種弊端往往一輪之值增至二三倍尙可應用之輪抛棄不顧耗費實甚歐美各國則不然人人有學識人人明經濟廢物利用亦科學進步之一端故橡皮輪胎之舊者破者皆得修補而翻新之所謂Vulcanizing者是也吾國人民之精於修補翻新或明其道者直一人亦不能舉惟唐君壽芝字昭吉廣東香山人也旅美多年僑居美國加利福尼亞州勞斯案琪兒城時即隨美人學習修補翻新橡皮輪亂之技藝費十有餘載之功始敢出而問世於一九二○年二月間蒞滬賃屋於天潼路Ｇ字三百四十六號從事於橡皮輪胎修補及翻新之技惜華人問津者極少而西人則頗多信任之以其藝精而費廉故樂與周旋用誌數語以告國人凡有輪胎之欲修補或翻新者知所問津焉 
[航空實見記本報駐京記者墨哂]  
　　御風行空山河過眼大千俯視塵思都蠲此予航空時之感想也時維十年日長至予由南苑航空站飛行塲乘英國維梅式飛機大鵬號游覽京師長城間機停於站搭客七人一一由機身側站魚貫入座駕駛人登司機室場中工役將機前螺旋漿撥轉鼓盪空氣作巨風塵沙飛揚撲撲作響駕駛人微轉制輪即如矢發漸漸升騰此時甚覺顚簸若航海船之遇勁風也幸予體健尙不感昏暈嗣作直線行平穏若乘摩托視高度表知離地已二千餘尺玉字無塵機聲震耳瓊樓高處俯瞰下方鱗櫛密結者宮定也墨白錯雜者林池也蜿蜓起伏者萬里長城也河山帶礪有或畫圖中心愉快誠難舉似於空中大轉灣時雖受簸動猶不暈眩惟須臾機作急轉摇擺特甚頗感不快翺翔約一小時復達南苑飛行場盤旋周匝安然降落原地移步下機參觀機體其構造之材料不外乎鋼鉛及膠布窗户以明角飾之不用玻片螺旋漿位機身最前部亦名爲引進螺旋漿（式與在後推進者有）漿在别前有碍視線不合軍用惟其製造簡單商用最宜此機駕駛祇須一人坐機首之中央全機舵索均集於此機身中部爲艙室内設籐椅十其後部有厠所一有小門可通全機長四十二英尺八寸高十五英尺三寸左右上下兩層翅長各六十七英尺上翅面積較大爲一千三百三十方英尺初升速度每小時一百零九英里升高至六千英尺生小時一百零三里升高至一萬英尺每小時九十九英里其上升速度六千英尺需十七分鐘萬尺需四十八分鐘全機載量爲一萬一千一百二十鎊故能載十二人及其行李但載滿客貨則所載之油不能過一百九十鎊僅可敷五小時之用每小時可發行一百零九里欲增加速度必須减少客貨便加哉汽油及水此機每架裝配發動機二具每小時如飛行九十英里平均用汽油十七加侖用機汽油一加侖此機裝有鎭平機關即駕駛人放手亦無妨碍故升降均甚平穏發動機即有一具損壞亦可不停但速率稍减耳此機係由航空署購自英國現有四十架每架價值一萬一千五百鎊連運費約合華幣十一萬元左右未免過鉅但此機優點頗多甚合運輸之用航空署將利用此機舉辦商業航空其意寓兵於商預備防空能力未可厚非惜等備以來其預定開航日期屢屢展限此不能諉過經費不足也聞前此航空借欵計一百八十萬零三百二十鎊爲數非少僅購百數十架大小飛機他事未舉已報無餘可證該署實未嘗有切實計畫亦宜速爲另行籌欵繼續進行今日之望惟有提倡民業航空以補公家不足此事不僅有關工商業自國防觀之尤爲要圖例以此次歐戰可知其概略當歐戰甫起協約方面望風披靡推厥原因半由德人方面備有航空利器所致自『佛克耳』飛機『徐柏林』飛艇以武力戰勝於空中英法 
等國始知海陸軍不可專恃急起直追與德人馳驟空際始得最後之勝利中國幅員廖廓多屬平原交通設備不如泰西遠甚正宜提倡民間航空事業無事則共交通上之運輸有事則改爲軍用以補助航空軍之不足也但現在郵電舟車交通極便故於航空運輸之始宜先與他種交通之法一計其優劣如關於郵政航行者則須與電報及新式遞快信法爲遲速之比較關於運輸貨物航行者則須能運輸普通商品貨樣必要時須能運輸機械如是始可無蹈空之敝免虚靡之誚而收交通之實利也然此數者非謀爲永久之飛航其效不見若無定期或適風露輒阻則商旅慮時日坐耗將皆附定期之舟車『佛克司頓』與『克羅革尼』間『倫敦』與『巴黎』間之航空線所以發達之原因皆以有定期也欲圖航空事業之發展者可不於此加意故予於斯篇兼論提倡民業航空曁定期航空之利冀航空當局者有採擇焉 
[中央汽車公司分設西區出租部]  
　　中央汽車公司爲上海最大汽車行之一年來營業發達於經售各種汽車車胎外設出租部以供社會之用者已多年矣近聞因營業發達四川路大洋房内之出租部有應接不暇之虞故於威海衛路分設西區出租部云 
[華昌貿易公司]  
　　華昌貿易公司之汽車部設於靜安寺路新世界隔壁經理著名納許汽車式樣旣亲質地亦堅舉凡一切汽車上之零星用具皆有出售其最足注意者尤以普利賴電池密勒橡此胎二種專爲特色聞該公司爲優待顧客起見於新年内大廉價三星期於期内往購各物皆以八折計算 
[卡薄沙到滬誌]  
　　聯益貿易公司經理美國咪吔公司卡薄沙專供汽車以用若將此料加入戤司淋中可以節省戤司淋且能增加汽力際斯冬寒尤能免損機器承該公司贈予兩廳藉此誌謝並爲閱報諸君介紹 
[問答ＮＬ問]  
　　（一）問購摩托自行車以何牌爲佳有旁車SideCar者以有多少馬力爲合宜 
　　（二）現時如購一摩托自行車Motorvcle佳者價約美金六七百元合華銀約一千餘元此價可購一小摩托卡如何方可省簡 
　　（三）摩托自行車駕駛之法與摩托比較若何修理容易否 
 
 

Page 22

 
 
常識 
常評 
[一圓可以救國] [  覺]  
　　我國人力爭魯案對於膠濟路均主贖回贖回之價則三千萬圓耳以我國户口之衆常以四萬萬同胞爲口頭禪苟四萬萬同胞中有三千萬人各出一圓則一圓可以救國矣此一圓之收集機關當由全國各總商會各商會任之以全國各校學生利用寒假各於其鄉土講演此一圓救國之良策并先與商會訂定收欵辦法每日將收到之數報告上海各報館并由全國商敎聯席會議事務所議定衆所信仰切實可靠之銀行爲各商會收到贖路欵彙總存儲之所其欵或十日一解銀行或一月一解銀行吾知此區區三千萬圓决不待至華會代表所擬之九個月期限而必先已齊集且或有餘欵可作他項之救國儲金也 
　　我國民而果有救國之誠意者此一圓之救國事業人人之力所能任也具速起速起 
衛生 
[生活素與人生之關係] [  曹熙宇]  
　　近年來營養學上起一絶大波濤即生活素之發見是也生活素者人生不可缺之一種神秘物質吾人日常食物中多少含有之不識不知之間滋養身體而防止疾病也 
　　自來滋養成分爲脂肪澱粉等物所謂生活素者則出乎其 
外性質效用截然不同惟其成分至今尙未闡明誠恨事耳生活素有三種（一）油溶生活素第一（二）溶生活素第二（三）水溶生活素第三 
　　油溶生活素乳及蛋黄中含蓄最多牛油菜類（如蒿　菠菜捲心菜蘿蔔馬鈴薯）及榖類亦含其少量猪油中則極缺乏之概言之此生活素係廣布於綠集及各種種子之胚中據學者研究之結果食物之滋養不能徒以發熱量及消化率爲標凖當以生活素含蓄之多少爲權衡此爲新舊營養學之差累矣 
　　水溶生活素第二有抵抗脚氣病之效其分布極廣天然食物中都含之而尤以酵母中所含爲最多榖類（如米麥）僅含於外層故極白之米及機器麥粉此生活素大都脫除雖屬可口然往往有患脚氣病之憂如某種皮膚病即其表徵也 
　　水溶生活素第三存於鮮果及菜類中有抵抗壤血病之效即缺乏此生活素之人則患此病 
　　橘子汁中含水溶生活素第二第三兩種可治脚氣及壞血病其第二種若以酸性精土吸收之殘留之汁中僅第三種能治壞血病而不能治脚氣病其在粘土中則反之 
　　一九一六年英國印度聯合軍隊向俄國出征所帶軍糧爲麥粉餅乾罐頭肉類及馬肉印軍不食馬肉惟食麥粉英軍則反是故四閱月後印軍人生壞血病而英軍人生脚氣病此因榖類富於水溶生活素第二故能抵抗脚氣病而不能抵抗壞知病新鮮馬肉含水溶生活素第三雖能免却壞血病而不能免却脚氣病也 
　　以上三種生活素俱爲生活上不可缺少之物每日每種當使攝取若干以强固其身體茲有不可不注意者卽此等神物受熱則易毁滅就中以第三種爲尤甚第一種次之故凡乾燥保存煎煮等事均能損其含量此係食物製造上重要之問題也（乙種酬） 
[治療遺精之法] [  旭羣]  
　　世人患遺精者頗多患者身體孱弱形容憔悴因之百病叢生成爲虚弱症者亦不少同治時浙江蕭山縣令某君傳一治療之法患者依之試之均百試百驗迄今仍有口傳其法者今以其法甚驗也特錄之其法每夜（飯後一點鐘腹已漸飢時爲妥）坐於椅兩手用力掙於腰際兩足跟向地用力斜伸以鼻扎緩緩吸氣引至少腹吸氣二次兩足仍收回原處靜坐十分鐘再如前法伸足吸氣二次每夜行三回經過一月後病即霍然久久行之則其病永不再發此法行者多效故記之以廣其傳（不受酬） 
經濟 
[興水利卽所以清盜源] [  雷生]  
　　吾蘇今歲水災達五十四縣爲近數十年所未見公私損失 
計數千萬（參看十一月十三日經濟欄）此爲余之概算實則尙不止此數今冬賑雖放盜匪充斥根本何在一言以蔽之曰農田水利不興故吾蘇民以柔弱聞而徐海等地獨以强悍著猝遇凶荒盜匪益横豈竟甘心爲匪愍不畏死歟良山徐海等地工商業遠不逮江南之蘇常近不及江北之通揚大多數悉恃農産爲生活而農田水利之不興實莫徐海若鄙人假居其地者四載考其土質沙俱夾黄五榖棉蔴無一不宜（海州贛豐公司之麵粉經美人品評列世界第五其佳良可知）實江北之良好平原而水利不興雨則宣洩無路汪洋一片早則灌溉無資赤地千里以致災害頻仍强悍之民迫於機寒初爲小盜繼成大匪民國十年以來屢次調兵痛勦旋散旋聚終平能盡絶根株者以散則爲民聚則爲匪匪多則募兵以勦之兵散而仍歸於匪國家之損失私人之損失幾不可以數計其大病即爲農田水利不興之故鄙人旋居其地四載之中大旱者一大水者一其他可想而知故余敢斷言曰水利一日不興盜源即永永無廓清之一日果淮沂沭泗正幹一律疏通旱澇有備再徐徐整理溝洫以資灌溉則江北農産年可加增一倍不獨徐海之盜源可清而民問之生計亦裕僅養兵以平匪是治標之策非根本之計也（乙種酬） 
法制 
[說權利] [  華戰吾]  
　　溯自民國成立十年以來變亂頻仍瘡痍滿目究其原因何一非武人官僚政客同室操戈互爭權利之惡果國人懺悔 
[話要出在西洋人嘴裡方有價值]  
　　聴盂祿演請的感想少飛口應鵬 
放屁先生我對於這門功課天性不　實在讀不好 
先生圖畵一門為升麽不平均 
中學校的腐敗對於學生不能引起求學的興趣都是不行選科制的緣故 
之餘幾相襲成風一言權利鮮不以爲可鄙噫是不可以不辨 
　　夫權利者何依法律所定之可能力以爲適法律之行爲者也例如法律定選舉權吾人即得選舉其所欲舉之人定所有權吾人即得處分其所有之物他如居住營業以及言論著作出版等權利均本諸天賦爲人人所享有而以法律爲保障者也蓋旣號曰人號曰國民皆應有此權利者也非然者直奴隸而已矣賤種而已矣國民云乎哉美儒吳汝雪曰「國家之基礎權利也欲求一合乎公道之國家非於權利之精髓見之絶瑩殆不可能一又曰「若舍權利不言則禽視鳥息斯可矣」故歐美各國國民不惜納流血之代價以博得憲法凡以爲權利也憲法者質言之一權利書也法蘭西富一千七百八十九年第一次大革命之後國會首揭人權文告十七條以宣布於世良有以也 
　　彼武人官僚政客之所謂權利昧「人」「我」之界共同生活之關係破道德之藩籬法律之限制以暴力削奪他人之權利以爲權利復植黨以把持之各據地盤以攻略之與其名曰權利母寗謂爲「贓物」一所謂竊國者侯是也要非所語於國民之享平等享自由神聖不可侵犯之權利也（乙種酬） 
道德 
[醒世語] [  吳俠盧]  
　　善惡之念决於一殺那間 
小智欺人終受大辱 
脚踏實地方不跌倒 
金錢用盡道德名譽用不盡 
金錢一文不可浪費光陰一秒不可錯過 
能忍耐能有爲 
人當忿極欲門時只要閉目靜心少頃即解 
奢侈是淫佚之因敗家是淫佚之果 
作事如行路始速者必終怠 
裝體面者先吃虧 
早起是勤勞之階梯勤勞是成事之階梯 
事患不作患無恒作而不輟終必有成 
鎭靜可以處急變又可做百事（乙種酬） 
雜錄 
[釣魚須知] [  監殷]  
　　釣逸事也然每一垂鈎則蹲踞池畔注目視魚游不稍瞬此心怦怦急欲舉得魚而後快若久久不獲一尾則倦厭隨之令人掃興余性喜釣暇時每獨理竿絲往釣池中一餐之蔬膳輒賴是以備世不乏同好者爰錄數則於左以供攷 
　　（一）釣之類别　魚類依性質之不同而有上層魚下層魚之别上層魚者性活潑機敏廻游於水面下層魚則棲息於水底性較遲鈍釣魚者因之有上層釣與下層釣兩種前者謂之溪釣後者謂之池釣一般釣魚者溪釣與池釣相混合牛頭馬頭宜其終日不獲一魚也 
　　（二）餌料　餌料可分眞餌二種眞餌者池釣用之以蟲類爲最佳例如蚯蚓爲鯽魚最喜好之食口且裝鈎後又不易脫落故蚯蚓爲一般池釣者所樂用也至於溪釣則宜用擬餌因溪魚食慾甚盛游行時又每每成羣故一見食物遂不辨其眞僞迅速來食也且每一擬餌普通可用至數百次惟用擬餌釣時第一手續須熟練舉竿時尤須迅速舉起否則魚仍有脫逃之患又擬餌之製成普通以蚊形者爲上等（三）鈎之色釣魚之得勢與否於鈎之色澤亦稍有關係普通溪釣之鈎宜用暗淡色池釣則宜用色澤光亮者此理易曉因水面光線充足可母藉釣鈎之發光以引起魚類之觸目水底則反是且在水面之上層魚機敏善警若用有光彩之鈎則魚反見之而驚避也 
　　（四）時期一般釣魚之好期不在日中而在早晚蓋日中水頗明澈魚眼觸釣絲鈎形而驚愕避遁至於早晚則水中光 
線不甚明澈且依魚類之性質此時在索食也（乙種酬） 
 
