# 1904 - 166 - 4911195

 

Page 1

 
 
[古今圖書集成并二十四史全書增價出售] [  圖書集成局啓]  
　　本局所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請速移玉帳房購取遲恐番數售罊不能應命矣再是書圖有誤訂處現亦悉數查准補訂完全可稱毫無遺憾惟海内鑒之○二十四史全書共訂三百九十二本分裝三箱實價洋六十元此佈 
[新印歴代史事政治論] [  點石齋啓]  
　　是書集古今論史之作多至五百種如　夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫錄王穀讀史管見魏禧史論尤侗看鑑偶評夏之蓉讀史提要等類不下数百種一一搜錄并各爲之標題以時代編次史書中可命之題無一不備購此一種可免别購他書讀者解類旁通自有左右逢源之樂凡三百零八卷訂二十八本欲購者請至上洋三馬路申館報申昌書室及各書坊均有代售 
鄂督張制軍江督魏制軍會奏江南製造局移建新廠摺 
太子少保湖廣總督臣張之洞南洋大臣兩江總督臣魏光燾跪奏爲遵旨會籌江南製造局移建新廠辦法現已妥商定議一面分投赶辦恭摺復陳仰祈聖鑒事竊臣之洞於上年十一月陛辭請訓時面奉 
皇太后懿旨飭赴江南查核製造局事宜會同臣光燾將移建新廠各事妥籌辦理當於三月十三日起程赴寗業經電靑軍機大臣代奏在案伏查中外大局情形今年較之去年尤爲變動莫測則軍實　係緊要情形今年較之去年尤爲急迫難緩自宜迅速定議舉辦查移建新局以籌欵擇地定機核用用人定槍砲式儲備廠才整頓舊同爲八大端臣光壽上年接准政務處議復後疉經督飭局員按照原奏將滬局應　應節各欵確考詳籌祗以時當多故軍火需用方設舊廠遽難　辦致　欵不能甚多用是躊躇未定臣之洞抵寗後連日與臣光壽往復晤商分别定議其間有按原奏切實舉行並加推闡者有較原奏量爲變通　謹爲我皇太后皇上縷晣陳之一曰籌欵查原奏就滬局原有經費將各工廠裁節歸併每歲約可提存銀一百萬兩惟據各局禀稱本省需用軍火取給於滬局者居多北洋亦常有調取飭造之　他省亦間有索取者况規順東方有事需用或較平日爲多新局未成以前所有滬局槍砲藥彈等廠只用暫留以應急需　情臣等查滬局槍砲非全由機器所成因歴年機器係陸續添置湊配故必須參用人工以致不能精密一律且出槍不能甚多本應早日停舊改新以免虚糜而　實用惟新廠之成尙早不得不酌量應付暫作支持然目前雖不能全行停辦必當漸次减造並將各項冗員浮費竭力裁汰曁將附屬各小廠歸併减省再三核算每年祗可節存銀七十萬兩敷之數尙鉅經臣光燾電商江蘇安徽江西三省撫臣歲籌協濟以五年爲限將來三省撥用槍砲彈藥准將協欵劃抵旋准江西電復允歲籌銀十萬兩江蘇安徽電復各允歲籌銀五萬兩五年内當由臣光燾於江寗省司庫鹽務各欵籌撥銀十萬兩共湊足三十萬之數其滬局每年節存之七十萬兩無論滬關二成洋稅及各關局額解之欵盈絀如何責成總辦道員總須設法撙節如數提撥總計仍係歲撥一百萬兩五年後此三省協款雖停而舊局應將原有之欵約一百四十萬兩全數撥歸新局之用此以上係議定籌欵辦法惟新局現議槍砲綱藥兼營並造且將各項出數極力擴充開辦經費旣非原估五百萬兩之數所能敷用而此後常年製造之欵僅恃滬局原有經費一百四十萬兩亦尙不足以濟事者不另籌挹注誠恐新局因用繁費絀觀成無期際此多故之秋新局早一日竣工卽新械早一日資用又上年在日本訂造長江淺水兵輪四艘原議養船經費在鎮滬加抽米捐項下動支現在江南米捐並未開辦將來新艦造齊其養船經費亦擬由滬局籌撥非有的欵供支勢難持久查光緒十二年間欽奉懿旨整頓圜法經戶部會議復奏以外洋銀錢皆用機器製造行令直江蘇機器局妥籌試辦嗣於光緒十九年二月前督臣劉坤一因上海地方錢價奇昻商民交困批飭江南製造局總辦道員劉麒祥遵照前准部咨用機器鼓鑄制錢以資民用旋因虧耗太多未能源源接鑄該處仍苦制錢缺乏以致近年錢荒物貴貧民生計愈形艱難兹飭查照戶部奏案就原有機器添配碾片春餅印花各機酌鑄銅圓流布巿廛以濟圜法之窮所獲盈餘新舊兩局各半分撥俾規模得以完備經費免致不敷利國利民斯爲一舉兩得俟新局告成一律開工製造卽將滬局槍砲藥彈各工截止停辦專辦煉鋼廠修船廠修理機器廠三大端其機器廠内並設法製造槍砲機器之機器以備中國擴張車實取用不窮免致仰繕外人並酌量改造各種農工需用之幾件及仿造有益民生實用之外洋貨品以廣行銷藉資抵制所製出售之品可隨時酌量收回工價以資添補廠用除將銅圓一半盈餘仍留充舊局成本如有不敷另籌撥濟外其原有製造欵項二成洋稅及奏定各關局常年經費二十萬曁銅圓一半盈餘應盡數撥充萍鄉新局常年經費核計新局每歲造足快槍五萬枝過山快砲野戰快砲共二百尊臺砲船砲共四十尊械數旣屬宏富需欵自必浩繁除江南自籌各欵外必須各省取用槍砲隨時付價方足以資周轉免致捉襟露肘停機减造致妨自强要圖此摺未畢容再續登 
[本館接奉電音]  
　　昨日下午四點鐘時京師友人飛電傳來旨一道敬謹譯登○五月初三日内閣抄奉旨這所參疏防監犯越獄官順天南路司獄張承恩於監獄重地並不加意防範致任監犯與禁卒人等一併逃逸其爲鬆刑賄縱已可概見核其情節實非尋常越獄之案可比張承恩著革職拿問交袁世凱嚴行審訊按律定擬有獄官署南路同知黃嶼雖經據報先期公出仍著照例議處並勒限嚴緝逸犯關振聲及禁卒張二等務獲懲辦餘著照所議辦理該部知道欽此 
[雷傳宮門抄]  
　　昨日午後四點鐘時京師友人專電告知本館云五月初三日皇上召見軍機大臣及 
 
 

Page 2

 
 
根祥 
[日船被擊]  
　　前晚一點鐘時日本東京來電云日本商船常陸丸佐渡丸長門丸在日本九州洋面被由海參威來援旅順之俄艦類轟擊而沈日本聯隊長某君自焚聯隊旗而死其餘死者頗衆 
[日船被擊續電]  
　　華歴五月初四日日本東京來電云日本官場接到信息知日本運兵船二艘一名常陸丸一名佐渡丸於初二日上午十點鐘爲俄國兵艦發砲攻擊至下午三下鐘時卒被俄人以水雷轟沈之佐渡丸主及餘人等大半被俄人拘去救出者祇三百十四人副將名蘇及註譯音者乘常陸丸舉火自焚其旗中俄軍槍彈而殞其餘各兵官有爲俄人擊死者亦有自剖其腹而死者又我羽後丸中俄艦開花砲十五彈幸未大傷遂鼓輪逃至臺歧島查知各俄艦係海參威艦隊至我日被損之各輪船則皆租自三菱公司者計每艘各重六千餘墩 
[日船被擊官電]  
　　昨晚六點鐘時承駐滬日本總領事小田切君以初四日下午二點四十分鐘東京官電見示内開初二日晨海參威俄艦隊一名露西亞一名哥落姆杯一名路列克駛至元界海面發砲擊我運兵船常陸丸旋卽沈下救起兵士無多繼又發水電擊我運兵船佐渡丸未致沈没大約舟中軍士大半得以援起也至我運兵船羽後丸則不知蹤跡俄船旋卽引去至初三日有人謂在小島遇見以上之三俄艦又云黑木將軍報稱四月二十九日我軍占據懷仁是地距寛甸東北一百九十五華里敵軍計有六百名内有三百名皆係馬賊我兵均無死傷至敵軍則未知情形何似惟俘獲一俄兵察其軍衣係西卑利亞東部之軍也 
[電告得利寺之戰]  
　　昨日午後前三下鐘越三十分時本館得日本東京專電云華歴五月初二日拂曉我日陸軍進攻俄兵之駐守得利寺者偵得自大房身迄如子山一帶駐有俄兵二師團有半我日正兵遂由鄒家屯沿鐵路進發清晨九下鐘許我左翼自圖龍海來會正午又有騎兵到自顧家屯遂圍俄兵於得利寺沙場喋血奮不顧身力戰移時俄兵力不能支斜竄而出我軍奪獲旗幟若干面快袍一十四尊當俄兵潰敗時有第十四步營游擊隊管帶某氏及所部兵士三百名被我軍俘擄陣上遺棄死傷軍士約五百名左右聞敵之第一師團管帶某氏亦負傷 
[電告大房身之戰]  
　　昨日午前三下鐘越三十分時本館得日本東京專電云我日陸路正兵於華歴五月初一日分爲左右翼沿鐵路魚貫而進將屯占奉天南部瓦房店迤東之俄軍擊退至午後五下鐘許俄軍復進抵龍王廟迤北大房身列陣互戰砲彈紛集若密霰然相持至兩小時我兵得將自卜家屯迄瞿家屯之地占據迨戰畢則已日下　嵫矣 
[日軍捷電]  
　　昨承駐滬日本總領事小田切君以所接五月初三日下午五點二十五分鐘時日本來電見示照譯如下管理遼東將軍奏報日廷五月初一日督率麾下中軍分作二隊沿鐵路往北前進至瓦房店遇俄兵互相攻擊俄兵向東而退至下午五點鐘時俄兵屯紥於龍王廟及大房身一帶竭力抵拒接戰之下約歴二小時已近昏暮我兵進占彭家屯及右河屯等處另有一軍攻敵右翼并遮護我後路之軍由復洲之東那家屯而進俄兵之在龍王廟者乃益厚其兵力至初二日敵軍在得利寺相近地方已有二軍半之數駐紥於六房身成住山迨至天明時我軍開砲攻撲中軍則仍沿鐵路而進一隊則由朱家屯前進上午九點鐘我左軍由東龍溝來會比至正午我騎兵亦從賈家屯而來合圍俄軍於得利寺奮力猛擊至下午三點鐘俄軍大敗向北而退是役我軍之死傷者大約不滿千人奪得俄軍徽章并快砲十四尊俘獲俄兵三百名有第四隊步兵統領在其内查悉俄軍之死傷者約有五百餘名據我先鋒官所見稱俄人持日本國旗而行因此我砲兵誤以爲眞遂正攻擊也 
[巡察俄艦]  
　　昨晚六點鐘承駐滬日本總領事小田切君以初四日午後三點一刻鐘東京來電見示内開村提督督率所部艦隊於初二日在海面游弋巡察擊毁我船之海參威俄艦三艘 
[嚴追罰欵]  
　　廣州訪事人云粤西革鎮陳桂林以性情貪黷經督憲岑制軍奏參一面押候追繳贜欵現經陳赴督轅禀稱所認之五萬員業已繳清隨奉制軍批示云查該革鎮貪劣昭著本應速卽受懲本部堂前祇罰令呈繳贓私以充軍餉且又减至八萬元實屬格外從寛乃該革鎭一味狡抗先後僅繳到五萬元且一再嘵嘵瀆辦實屬玩法昨擬廣西派辦處司道禀稱該革鎮尙有冐領太平府糴價一欵猶爲貪黷無賴業已飭處訊追該革員應迅速將此欵清釐至本部堂繳罰之欵已瞬屇期滿該革員旣緊守慳嚢甘蹈重典候到限之後卽行懲處可也 
[批示賠累]  
　　紹興訪事人云山陰南米折價本有定案邇由湯愼台大令禀稱賠累等因當奉藩憲翁筱山方伯批示行府轉飭到縣其略云查該縣南米减浮案内議定解省本色米四千餘石每石隨收耗米七升此外折價耗米在内每石收錢五千文從前米價輕减該縣收本色者亦收折色此時照章折收以外又欲加收耗米不但與案不符民間亦恐有所藉口况省倉兵米每石連耗僅解錢四千二百八十文餘錢七百二十文以現解五千六百石計應餘錢四千三十餘串又解裁兵零戶兩項米每石折銀一兩六錢以現時銀價并解費約略除算可餘錢二千五百文共解米三千一百餘石計應餘錢七千七百六十餘串又撥提標兵米五百五十餘石每石折價四千文餘錢五百五十餘串統共餘錢一萬二千三百餘串該縣額征南米除歉緩外實徵一萬一千八百餘石而得盈餘一萬二千三百餘串减浮原定辦公經費僅祗米一百六十八石四斗錢二千四百六十六串旣有如此之多該縣尙以種種賠累爲詞實屬不解仰紹興府轉飭遵照悉循舊章妥爲辦理毋任浮收滋弊十咎切切 
[考查商務]  
　　無錫友人來函云商部參議王丹揆參堂清穆自奉旨考查長江一帶及南洋各島商務卽偕單束笙楊仁山二部郎由京蒞滬因無錫絲巿爲中國貿易大宗必須先行考察爰於上月某日行抵錫山錫金二縣主聞之均往舟次迎迓王君等詢問一切繭務情形翌日復命駕至距城十里之周新鎮此鎭於五年前本甚荒寂由邑紳周舜卿觀察獨力興創今則絲廠學堂及一應巿民房屋蓋造整齊烟戶不下千家竟成一絶大巿鎭矣此係周君一人之力所成故命名周新鎮當日由周君邀同本地商董陪同王單　三公察看絲廠學堂及閱歴全巿一週周君復設盛筵欵之藉盡地主之誼王君等辭别後卽於上月十七日乘輪船赴蘇垣謁見各大憲藉以考查商情 
[釐務得人]  
　　金陵訪事人云此間洋務局總辦汪叔芾觀察嘉棠肆應多才素蒙上游器重現值釐用局總辦俞恪士觀察被參撤差兩江總督兼南洋通商大臣魏午莊制軍檄飭汪觀察兼辦其事日前已趨轅禀謝大約不日卽須到差矣 
[揚試展期]  
　　揚州訪事人云本屆揚州府試本定於五月初一日開考嗣府尊余石蓀太守以爲時遇促詳請江蘇提督學政唐春卿大宗師展緩旋蒙批准已展至五月十二日舉行矣 
 
 

Page 3

 
 
[新絲减色]  
　　金陵訪事人云今年四鄉育蠶之家以三四月間陰雨連綿以致蠶食濕葉多受傷損又值天氣甚涼故未及大眠已十死七八當新絲上巿之日定價肥絲百兩值洋銀二十六元嗣緣來貨寥寥一再繼長增高刻已漲至三十二元尙有蒸蒸日上勢恐業此者不免大費躊躇矣 
[鹽勇不法]  
　　松江訪事人云前者鹽捕中營吳金忠都戎麾下之勇成羣結隊入巿游行道出佛字橋東偏途遇少婦勇等恣情調戱婦懼而號其隨行者斥之遽被肆毆婦卽遁入福音堂勇等愈聚愈多跟蹤入内堂中教友及講書人吳姓起而勸阻勇等不服恣意喧譁並出刀械戳入庭柱以示威武復擊毁桌椅等物事後堂中嗚知保正并報知教士李多瑪君乘輿謁見華亭縣陳大令府尊田太守聲請嚴辦太守遂偕大令面向吳都戎索出肇事之勇王均如姜大有兩名由大令研訊一過判令笞責數千板並地保枷號堂前以示懲儆一面復出示誥誡本月十二日大令以枷示已歴多日飭帶王等至案將枷開去收押公所聞將遞解回巢湖原籍也 
[鄞縣盜案]  
　　寗波訪事人云四月二十六日之夜鄞縣張王地方王某家突來盜匪多人蜂擁入室翻箱倒篋大肆搜羅家人某甲起與相爭被傷頭顱因此室中人咸畏其兇燄蝟縮一隅任其飽掠而去事後王開列失單投報縣署縣主周少軒大令前往查勘後業已嚴飭差捕四出跴緝矣 
[寗郡官塲紀事]  
　　寗波訪事人云新簡寗結台兵備道高嶼卿觀察英現經閩浙總督李勉帥留辦要差正資得力不克復新而前任惠樹滋觀察森急於交卸上憲因檄委寗波府喻庶三太守兆蕃暫行護理已於本月二十六日接受關防矣○寗郡牙釐局總辦白幼芝太守曾烜現經省憲奏參撤差所遺局務委府尊喻太守兼辦亦已彼此交替矣○正任鄞縣高子勛大令莊凱現署新城縣篆業經上憲飭赴本任大約秋涼時候當可鳬舄量移矣 
[鎮郡官塲紀事]  
　　鎮江訪事人云兩江總督魏午帥節抵京口簡閱砲臺曁各防營操演復於四月二十九日命駕詣新湘五旗及武威六營點驗軍裝曁各兵花名箕斗三十日鎭郡各官公議在金山肆筵設席恭請午帥讌飲以伸東道之忱簉座者爲常鎮通海道郭月樓觀察京口副都統奇健亭統制升任江蘇按察使署兩淮鹽運司恩新甫廉訪瓜洲鎮總兵高藎臣鎭軍南洋續備新湘全軍統領徐瀚臣軍門署鎭江城守營參將周錦堂參戎樽前帆影檻外江聲迨至夕陽在山始各盡歡而散○駐防清江南洋常備左軍總統杜雲秋觀察赴金陵公幹刻已事畢於四月二十八日乘某輪船道出京江拜會各當道小駐行旌旋於三十日換座民船揚帆北上○駐防鎮郡南洋續備新勝水陸各營管帶徐寳山都戎近聞邵伯裏下河一帶又有梟匪嘯聚滋擾閭閻因卽飛派砲艇若干艘馳往巡缉○督辦儀徵淮鹽總棧蒯禮卿觀察於四月二十八日因公來鎭小作勾留旋於三十日之晚附某輪船回儀 
[薊門攬勝]  
　　京師訪事人云永定門迤西城垣缺口係聯軍駐京時所開曾安置鐵軌内至天壇自聯軍退後天壇交還中國此路久已作廢城缺則仍其舊刻鳩工運料補築城缺並將永定門内拆斷之石路一叚曁石路兩旁溝帮之塌壞者聞將一律修整悉照舊式矣○四月初八日京師淘溝一月限滿五城俱已工竣街道廳連日親履各溝眼同驗收溝工命溝夫一名帶官給執照自此溝眼入至彼溝眼出中無窒礙難行作爲收工一叚執簿稽溝逐叚勘騐以袪敷衍不通之弊亦實事求是之新法也○三月杪有流娼輩在天橋迤西街頭設塲唱曲卽俗呼爲女落子者經本地營汛驅逐設場者係街道廳署差役倚勢不服與營汛弁兵齟齬繼而毆詈隨之弁兵等將其布棚桌凳搗毁殆盡旁一聽曲某甲惡弁兵阻其興因亦口出不遜弁兵以甲多事扭而搜其腰則囊内當票若干張多貴重物質價頗高相其人似非已物疑之繫以鐵索牽之回署笞而訊之竟供認在某某處刼案多次夥盜幾人立禁之獄語云天網恢恢疎而不漏觀於甲而益信此語之不誣○都中有買良家女教以歌唱送往靑樓賣笑者卽俗呼爲養家是也若輩類多殘忍性成稍不遂意爲之女者卽被鞭撻横加種種荼毒三月杪某養家打死一女年甫十三捲以蘆蓆於黎明時呼丐委棄之許以厚謝丐舁至天壇附近僻處詎爲巡街局勇所見疑而尾其後俟丐去啓席窺之則女屍也傷痕纍纍復尾丐回隨入養家繫鴇及丐解回局中一訊而服刻已案詳城憲不日當卽送部審訊矣○四月初前門外西城根蘆漢鐵路一頑童戱拾石子抛擲車軌車站巡丁見之拘童送交站長閉置閒屋内錮禁移時其父聞而趨至哀求釋出旋有鄰黨數人偕來環懇站長允諾乃釋其子囑其父帶回嚴加　束○四月初九日之夜二鼓後有甲乙二人向某靑樓詐索不遂尋釁怒詈北城巡街練局聞而馳至拘獲甲乙將送局中行至煤巿街突來武衛軍有弁率同該軍勇多人向練勇索還甲乙蓋甲乙亦武衛部中與哨弁　皆駐紥南大街給孤寺中者也練勇不允致相爭吵繼以鬥毆軍勇人多奪回甲乙練勇有身受重傷者旋一練勇扭住軍勇一名馳而北去至蝎子廟地方距勇局已近忽軍勇多人復自後追來劫之而返惟軍勇所持之洋槍巳被練勇奪去回局禀知哨官轉報會辦五城陳玉蒼侍郎侍郎赫然震怒次日親往給孤寺拜會管帶某君詳述前夜之事管帶立飭查辦軍勇概不承認侍郎命跟人出奪回洋槍示之管帶不敢坦護復命人挨次詳查果少洋槍一杆哨弁等不敢强辯乃立將滋事之甲乙責革并將追奪甲乙之哨官撤差諸軍勇等分别輕重挨次笞責侍郎意始少解不與深究回局按練勇受傷輕重分别標給養傷銀若干 
[邑侯請假]  
　　上海縣汪瑶庭大令在任已有四載日前具禀督撫憲請假三月回籍掃墓督憲魏午帥撫憲恩中丞俯准所請卽以元和縣金調卿明府調署大約日内當有明文也 
[局員銷假]  
　　日前南巿馬路工程局總辦翁子文太守偶沾清恙特遣丁赴蘇松太兵備道轅禀請袁海觀觀察給假三日曁又展假二日兹幸喜占勿藥昨已遣丁赴道轅銷假矣 
[法員回滬]  
　　前者法總領事署繙譯官魏武達君乘某輪船北上謁見駐京本國使臣近已事畢南下昨日由漢口回滬當卽登岸入署視事如常 
[兇手已獲]  
　　上月十八夜三十六個黨流氓沈阿順行至法界護城河畔被同黨小連生等挾仇刃斃報經上海縣汪瑶庭大令臨塲騐明飭拿兇手訊究在案旋由法包探拘獲帮兇之趙阿春張二眼解奉讞員陳楚生大令詰知正兇小連生卽崇明石郎犯案後避匿崇明飲探前往拘獲昨日帶回捕房捕頭命押候解送公堂禀請訊究 
[因傷斃命]  
　　山東人趙蘇恒在龍華某甎瓦廠被梟匪槍傷胸際舁送美界同仁醫院求治無效旋卽斃命當因天氣炎熱屍身有腐爛之虞卽由捕頭派人傳知家屬備棺收殮然後核辦 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　四月二十日禮藩院光祿寺八旗兩翼值日無引見棍貝子由　髻山回京請安葵公續假十五日皇上召見軍機大臣及張亨嘉○二十一日外務部欽天監侍衛處值日無引見皇上召見軍機大臣及伍廷芳外務部遞封奏一件提督衙門奏北營參將王漢池遊擊曾崇蔭等督飭守備王得祿拿獲結夥持械迭次搶劫行人盜犯胡石頭宋劉罄兒卽宋中杜雨仔卽杜文圍趙麥秋兒卽得山等四名均請交刑部○二十二日商部鑾儀衛廂黃旗值日無引見繡貝子假滿請安常山百日孝滿請安皇上召見軍機大臣及唐文治商部遞封奏二件陳璧遞封奏一件○二十三日吏部翰林院正黃旗值日無引見王福祥續假十日吏部奏派驗看月宮之大臣派出溥善李殿林特圖愼溥𨬔葛寳華徐世昌孚琦成章茹泰艾慶瀾左紹佐瑞璐李灼華周樹模聯魁陳恒慶皇上召見軍機大臣及延清○二十四日戶部宗人府正白旗值日無引見王中堂等謝賞廕生恩侍衛處奏派保和殿監試派出頭班阿王芬車麟公松公色清額二班瀛貝勒文璞成安榮福穆精額皇上召見軍機大臣及陳邦瑞○二十五日禮部太常寺正紅旗值日無引見禮王等謝賞紗葛等件恩孫中堂等謝賞蔭生恩達壽謝授侍講學士恩克王請假十日禮部奏派考試繙譯正副考官 
派出崇勳伊克垣太常寺奏派視看甡隻派出莊王李紱藻皇上召見軍機大臣及麒德 
[縣差被押]  
　　昨日某僧由四川來滬至法界大馬路某飯店果腹適有寳山縣差役二人來滬緝兇向僧藉端勒索事爲包探所聞索閱信票並無此僧之名且不應越界拘人遂將二差拘人捕房捕頭命押候解送公堂禀請讞員陳楚生大令訊辦 
[法廨停訊]  
　　昨日爲法租界公堂訊案之期適讞員陳楚生大令别有要公飭丁函致法總領事署代理繙譯官蘇君并咨照捕頭暫停訊判一期 
[上海縣署瑣案]  
　　前日陳本全投縣喊控縣主汪瑶庭大令升堂訊問陳供小的無錫人日前來滬販售米麥收得洋銀數十元行經新閘北首被流氓數人圍住將身畔洋銀如數攫去求提訊究大令判候派差查提流氓訊追究辦○秦樹慶控王某圖吞牌號租金亦經大令訊問秦供小的有某業牌號一塊於同治初年出租與王姓立有租契每年祇收租錢十餘千近因被欠甚多向索不付求提訊追大令判候飭差查明禀覆再核○龍華某窰廠小工王錦平與范高頭張關松素有仇隙日前范糾得羽黨十餘人駕駛槍船由滬前往尋畔開槍轟傷謝趙兩小工田工頭于英才送同仁醫院救治一面投縣署禀報前晚縣主汪瑶庭大令傳到是圖地保宣連夫著令交出范高頭張關松到案究辦宣供張關松刻己逃逸求恩寛限尋交范高頭實不在小的圖内求鑒大令著宣速將張關松尋獲交案違延未便 
[馬路工程局瑣案]  
　　前日南巿永源莊主夏少堂鼎泰莊主張季生彚泰莊主朱榆生扭已閉之生記裕布莊主胡康伯至捕房控被虧欠往來銀兩捕頭解至馬路工程局總辦翁子文太守倩襄讞委員黃衡堂二尹研訊夏供胡之布莊於去年倒閉胡潛行逃逸被欠銀一千三百餘兩今始尋獲求向究追張供被欠銀八百六十餘兩朱供被欠銀八百三十六兩均求恩斷胡供小的所開布莊實因無力支持於去年十二月二十七日倒閉卽往他處措銀來滬料理各戶欠欵至今尙無頭緒求恩酌斷二尹予限七天交保理楚如延移縣辦理○生大布號主袁益甫扭昌記布號主宋竹孚至捕房控被虧欠往來貨銀二千四百餘兩捕頭解至工程局黃二尹向之研訊袁供昌記莊主於光緒二十七年分在小的布莊往來交易陸續積欠銀兩向索不付爲此扭求恩斷宋供小的在崇明開昌記布莊現已閉歇所欠銀兩不能措交求恩酌斷二尹子限七天交保出外理楚如違送請上海縣訊辦○南恊興燭店主張子衡探金四安欠去往來貨銀一百餘兩黃二尹命提研訊張供前由沈金生擔保同業來昌店主金四安在店交易去年來昌店已閉歇向索欠欵不付爲特扭求斷追金供求恩寛限二尹命交保出外子限七天理明○張雲泉爲賭徒望風被巡街捕拘獲解案二尹判責手心二百下交保賭具銷毁○王阿毛行竊恒甡木行木植被拘到案二尹研訊之下判責一百板驅逐出境贓給失主具領○徐金福控單扣寳無端糾人訛詐黃二尹判責八十下 
[英美等國租界公堂瑣案]  
　　前者春源祥珠寳號馬尉控侄紀才行竊翡翠石角賣與俞瑞麟馬老三等情經襄讞委員王松丞剌史訊明判將馬紀才押西獄十八月俞馬押追原贜旋因俞在押患病由玉器同業沈錫祥集成洋銀三百元呈繳公堂將俞保出王亦由其母某氏措繳洋銀百元作爲賠欵得卽開釋剌史著將百元給馬領去馬不允迄未了案昨日馬遣其子某甲投案請追讞員黃耀宿司馬會同英總領事署繙譯德爲門君先問俞曰爾所買之石迨後售去究竟得價幾何俞供商人初以二十九元向紀才購得未幾賣出僅得三十元止贏一元惟當時與紀才議價雖係二十九元實則伊止收去二十五元此事同業咸知故肯相助求鑒甲供前次訊供蒙斷四百元求恩照追德君謂俞所繳三百元乃係保銀並非賠欵且竊物之人已經懲辦斥不准理隨商之司馬著將沈代繳之洋銀三百元如數還俞當堂開釋○工部局洋人控泥城外協興牛奶棚主衛錫元將牛奶攙水混售等情昨由包探陳雲忠將衛傳案請究洋人禀稱衛所售牛奶業經醫生騐明或攙水四十分或攙水二十分有乖養生之道請卽重懲衛供日前小的適往他處販牛諸事托人經理致有此弊尙乞鑒原司馬以僅子罰錢不足示儆判押捕房一月○某號西包探在公共租界池浜橋左近廣興小押店内查獲巡捕所穿新皮鞋二雙詰之店主翁岳飛稱由學徒收押因將原贓送入捕房昨日傳翁到案請究西探禀稱當往查時據稱此物係巡捕持來付押請著將此捕指出翁供當收押時此捕原約卽來取贖今爲時已久何從訪覓其人尙求恩宥司馬判罰洋銀二十元○積竊陳金生掩入二馬路西安康里二百三十三號門牌内圖竊經其家所雇包車夫楊阿福拘獲扭交一百七十九號巡捕送入捕房昨日捕頭派包探金立生解案請究陳供詞閃爍司馬以陳怙惡不悛判責二百板押捕房三月○包探徐榮珊解遞籍復來之王阿四到案請懲司馬判押六月○小賊汪阿根行竊虹口漢璧禮路一千一百五十號門牌居子安家羽綢棉袍一件報由包探孫阿星拘獲吊到原贜解案請辦司馬以汪前經懲辦未及旬餘復蹈前轍判責手心五十下發改良所一年贓給還失主 
[美租界捕房紀事]  
　　昨日甬人吳慶和行經靶子路第三十號洋房門首突被是處某西人所蓄之猴咬傷左腿痛極而仆二百四十四號印捕見之當卽送入捕房捕頭令送同仁醫院醫治候查得養猴之人核辦○昨日貨車夫張高慶拽車至北四川路偶不留心將登大馬車行内馬夫某甲碾傷足背血流如注爲六百八十八號巡捕所見一併帶入捕房捕頭令甲送同仁院醫治俟傷痊自赴公堂具控○前晚銅匠唐阿松在乍浦路帮同某　妓在途强曳狎客爲六十六號西捕所見將唐拘送捕房捕頭本擬押送公堂訊辦繼因唐再四苦求從寛釋出○昨日提藍橋西國牢監内押犯汪江慶因病醫治無效旋卽斃命當由司獄者投報捕房捕頭令傳是圖地保轉報某善堂備棺收殮 
 
 

Page 10

 
 
   
 
 

Page 11

 
 
   
 
 

Page 12

 
 
收繳契紙經費銀三錢二分五畝以上者收繳銀二錢五畝以下者收繳銀一錢二分此外不准需索分文如有刁徒仍敢匿地不報卽將田地充公治罪等情詳請奏咨前來奴才查兵衛屯地畝落水鄉連年實歉生計艱難與鄂省情形本有相同之勢武左黃州原係鄂衛分坐巴陵臨湘二縣境内歸併查辦是湘鄂辦理宜有畫一之規合無仰懇天恩府准循照鄂省章程辦理實于恤民清賦兩有裨益除覆飭司道督同岳州府印委各員認眞經理並咨戶部查照外所有清丈屯田循照鄂章增收稅費各情形謹會同湖廣總督臣張之洞漕運總督臣陸元鼎恭摺具奏伏乞皇太后皇上聖鑒訓示謹奏奉硃批戶部知道欽此 
[湖南巡撫趙奏爲查明湖南新化縣被水衝毁田畝懇恩豁除原額錢糧摺十六日]  
　　湖南巡撫奴才趙爾巽跪奏爲查明湖南新化縣被水衝毁田畝籲懇天恩豁除原額錢糧以示體恤恭摺仰祈聖鑒事竊查寳慶府屬新化縣地方光緒二十九年七月初間蛟水暴發衝壓田畝房屋淹斃人口經奴才附片奏報並批司移行該管道府督飭查勘並於秋灾案内聲明該縣被水最重之西北鄉沖毁沙淤不能修復各田應行豁免錢糧容俟查勘明確另造册結辦理在案兹據湖南布政使張紹華詳稱光緒二十九年七月内新化縣蛟水冲壓不能懇復田畝現據新化縣知縣申錫綬詳稱縣境西北鄉西城團等七十七處被水沖刷沙石壅積不能懇復田三百四畝六分九釐應徵正銀八兩二錢四分四釐隨徵加一耗羡銀八錢二分四釐四毫據各業戶將置田之印契繳清騐明分别註銷實係失額無徵請照例豁免等情由司批飭該管寳慶府知府潘清親詣復勘取員册結由府加結齎經該管鹽法長寳道朱延煕覆核加結移司核明詳請具奏前來奴才查光緒二十九年新化縣境西北鄉西成團等七十七處被水衝刷失額不能懇復田畝應完地丁正耗錢糧銀九兩六分八釐四毫係屬實在情形相應籲懇天恩俯准豁除糧額以廣皇仁而紓民力除將册結送部查核外理合會同湖廣總督臣張之洞恭摺具奏伏乞 
皇太后皇上聖鑒訓示謹奏奉硃批著照所請戶部知道欽此 
[湖南巡撫趙奏爲湖南省光緒二十九年分徵收新舊錢糧截至年底止完欠數目摺十六日]  
湖南巡撫奴才趙爾巽跪奏爲湖南省光緒二十九年分徵收新舊錢糧截至年底止完欠數目循例恭摺仰祈聖鑒事竊照各省徵收錢糧例應於年底截清完欠銀數專摺具奏歴經遵辦在案兹據布政使張紹華詳稱湖南省光緒二十九年分司道庫額徵地丁起運存留驛站及隨濡淺船南折驢脚並蘆課各稅等項錢糧正耗共銀一百四十萬六十七兩零截至是年底止已完銀九十四萬九千四十七兩零未完銀四十五萬一千二十兩零又上屆奏銷案内應徵舊欠光緒十四五六七八九二十二十一二三四五六七八等年地丁正耗共銀三十八萬五千三百八十七兩零已完銀三萬五千六百八兩零未完銀三十四萬九千七百七十八兩零又灃州安鄉湘陰益陽武陵龍陽沅江巴陵臨湘華容等州縣各應帶徵光緒十四五六七八九二十二十一二三四五六七八等年被水灾緩地丁共耗四萬八千七百七十三兩全未完飭據該管道府州確查均係實欠在民等情詳請具奏前來奴才覆查光緒二十九年分應徴新舊錢糧截至年底止所有未完銀兩均係實欠在民並無以完作欠情弊現在督飭司道覆切催徵務令於奏銷前一律掃數完解以重帑項理合循例恭摺具奏並將完欠數目分晰繕具清單恭呈御覽伏乞皇太后 
皇上聖鑒謹奏奉硃批戶部知道欽此 
[山東巡撫周奏爲遵旨招墾沿海荒地謹將辦理大概情形摺十七日]  
　　頭品頂戴兵部尙書銜山東巡撫臣周馥跪奏爲遵旨招墾沿海荒地謹將辦理大概情形恭摺具奏仰祈聖鑒事竊查前准軍機大臣字寄光緒二十五年四月初六日奉上諭立國之計足食爲先近來米價騰踊戶鮮蓋藏而各處荒田尚多日久淤廢者亟應因時開墾以廣利源著各督撫認眞查勘該省荒地共有若干責令各該地方官妥定章程設法勸諭凡有可懇之處許民間相度土宜承認耕種毋任吏胥騷擾苛索亦毋庸遽定升科年限一切務以便民爲主但使山澤少一曠土卽閭閻多一生業該地方官等務當仰體朝廷軫念民依之意悉心經理勿憚煩勞果能辦有成效准由該督撫奏請奬叙仍將墾出地畝數目隨時奏報以備查核將此各諭令知之欽此遵旨寄信前來等因承准此當經前撫臣欽遵通飭遵辦在案臣訪聞登州萊州靑州三府屬頗有荒地而萊陽縣等處爲尤多沃土民間因私懇爭訟卽經札飭藩司派員查明萊陽縣之大河口堯山後南北官庄等處荒地不下數千畝此外如棲霞招遠榮城文登海陽等州縣境内亦有可墾荒地復經臣派委候補道杜秉寅前往登萊靑三府督同府縣約會本地紳董詳細確查凡有荒廢未墾之地准其輕繳押荒銀兩寛定升科年限先准附近居民認墾量爲匀分不准爭佔其有已經佔墾者不追旣往酌收押價並准從緩升科旋據該道督同印委分投履勘並酌議墾荒章程禀由臣恭錄諭旨出示曉諭一面飭由該道認眞勸辦鄉民知爲便民之舉踴躍呈報聽勘丈升已辦成荒地八千餘畝收起押價京錢一萬七千餘串以一成充賞三成撥充各該州縣學堂經費其餘六成核實開支查丈經費餘欵解司補助各州縣興辦農工蠶桑之用自上年冬間開辦以來民情勸給並無吏書騷擾苛索情弊辦理尙屬妥速至以後續墾地畝若干及將來如何升科應俟辦理完竣體察情形另行奏報除將章程咨送軍機處戶部備查外所有招墾登萊靑三府荒田辦理大概情形理合恭摺具陳伏乞皇太后皇上聖鑒訓示謹奏奉硃批戶部知道欽此 
[湖南巡撫趙奏爲審擬命案照章摘叙簡明事由摺十七日]  
湖南巡撫奴才趙兩巽跪奏爲審擬命案照章摘叙簡明事由恭摺仰祈聖鑒事竊照湖南省現在勘審命案有瀏陽縣民鄒雅賢捕毆竊賊湯治科身死一案緣鄒雅賢門首田内種有甘蔗光緒二十八年十月二十七日黃昏時分瞥見湯治科偷竊甘蔗用拳毆傷湯治科眼胞並用木擔毆傷顖門額角等處倒地移時殞命報縣詣驗獲犯審將鄒雅賢依擅殺罪人律擬絞監候秋後處决又醴陵縣民胡側仁毆傷黎掛山身死一案緣胡側仁與黎掛山田畝毗連向由胡側仁田内過水光緒二十九年七月初九日黎掛 
 
