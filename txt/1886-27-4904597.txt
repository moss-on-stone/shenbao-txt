# 1886 - 27 - 4904597

 

Page 1

 
 
[古今圖書集成出書告白] [  申報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止　部　銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此　 
[六十四號畫報出售] [  申報舘主人啓]  
　　法事敉平之後中國籌辦海防不遺餘力近從英國阿姆斯脫郎厰購到四十墩重之大炮八尊行將分置吳淞江隂等口以備外侮本齋特倩晝工前往閱視按其大小短長尺寸照繪以供衆覽報首畫譜走獸兩圖爲任君阜長所繪後附淞隱漫錄圖說一則准於十六日出售此佈 
[論銅洋小錢宜嚴禁]  
　　天下事有至輕至微似無與於國計民生而實則明犯王章暗虧商務若不密加查訪嚴爲創懲勢必相率效尤愈趨愈下而不可究詰者莫如滬市攙用之銅洋及私鑄小錢是已夫洋之銅者與錢之私鑄者各處皆有雖長吏非無條告而一紙文書不過爲縣尉生財地歩然而僻壤偏隅市面尚小偶或自知不便不難令行禁止可無慮乎陽奉而隂違也獨滬上五方雜處人類不齊凡外洋之貿易於中原者尚知以信相交數十年來銀洋出入從無屬鼎乃有機械變詐之徒居心不淨爲鬼爲蜮旣無貲本爲堂堂正正之經營衣裳則務爲鮮華飲食則慣相徵逐空空妙手不名一錢設爲大盜不操矛弧之計不特本洋英洋純乎作僞并對開四開等小件亦有攙雜牟和者輙復蠅營獨苟但冀盈餘不知利害與若輩私相交易自九折至對折視其夾銅之多寡較其銷塲之難易以分價值而判低昂在大行家大鋪戸必有精於鑒别之人無能淆溷閒或一時大意悞爲所紿折閱甚微無甚大關係最受虧者鄉曲朴僿之人或糶米麥或貿紗布或置零星什物找出小洋洋一過手珍藏保護不輕示人追至後日需用始知僞質懊喪欲絶掉換無從必將視爲畏途不敢再蹈而况小本營生以一日之辛勤當交易時偶爾忽忙無暇倩人細看受之不疑倘由店主親自收納吞聲忍氣付之無可奈何若經掌櫃之手則遷怒焉反脣焉所賺幾何而堪遭此播弄乎至私鑄小錢尤爲惡習形蹤詭秘轉徙無常掘窟穴鼓鑄其中大抵不在書而在夜非與之熟識者相携偕往不能獨到其處蓋恐洩漏機關爲官場所跴緝耳然使鑄者自鑄用者不用舉凡大小來往一律制錢如近日蘇州城中自譚中丞查禁後通市不見一小錢豈非正辦奈何貪鄙鑽營惟希射利曰呆曰絶眉目繁多煌煌稱大錢莊者亦復居爲奇貨藉以充贏其收進也幾於萬選靑蚨斷斷焉不容稍雜其兌出也至少每百砌入二三文號稱通用每百　十餘文之多設或不能使用與之更換則又答以非找之物我家素無小錢安得誣說壞我招牌爲詞噫闤闠之中多不識大體苟可稍覓蠅頭便爾趨之若騖甘之如飴世變風移　無足怪特是市廛之盛商旅之多要以滬江爲第一極之周地球中更無匹於滬江者邇者海　安謐各業如前兩生意場中終較住日大減探其原初不係於銅洋小錢而銅洋小錢允爲國計之蠧奸民生之蟊賊光天化日豈容若輩留　施其伎倆哉九府圜法亦祗權大小輕重之宜太公用以周幾管仲因以齊覇所謂事有至輕至微不可不密加查訪　示創懲者此也翁羅二太守廉明剛正有利磨不興有害靡不除則此銅洋小錢二端其事雖細未始非整飭地方之一助言似迂闊是所望於雷厲而風行之或曰滬上一隅市廛如此其盛也商旅如此其多也二太守孜孜求治毣毣圖功其大者遠者且有日不暇及之勢徒拘一孔之見逞一得之谈遽肯因子言而認眞查辦歟卽認眞辦矣滬江之銅洋小錢遽因之而從此淨盡歟多見其不知量也余應之曰天下事行者不必言言者不盡行余祗言其可行者耳他何計焉 
[援例議卹]  
　　美國前總統格蘭脫君薨逝早登前報兹閱美國新聞紙知現有某大員請集衆會議擬每年　給撫卹銀洋五千元以養贍格蘭脫君之妻室盖美國之例如此刻下前總統之家屬每年領取此項撫卹者尚有數人故　蘭脫君亦將援此成例也 
[定期設奠]  
　　大西洋國皇之父夢逝前已列報兹悉本埠西洋總領事接到本國電音令舉行設奠之禮現已定期於本月廿四日上午十點鐘在新北門外天主堂舉行典禮想各國官商必當躬预其盛定有一番熱閙也 
[汕頭地動]  
　　汕頭傳來信息云本月初九日該處兩次地動屋壁有坼裂者幸尚未坍塌云 
[信船遇盜]  
　　嘉興協大順成兩信局划船於十九日開往蘇州行至吳江縣界唐家路地方天尚未暮突遇盜舟鼓槳而來將信船中銀洋貨物搜搶一空所有兩搭客之物亦被劫去當經船夥至吳江縣署報案請勘聞協大局劫失洋信十六封計洋二百三十五元湖縐五十疋寳銀三隻零貨十三件寳銀係嘉興恒新庄所寄順成局刦失洋信二十四封計洋四百餘元零貨二十六件搭客一王姓係六里堰正茂木行夥刼失洋一百三十元及衣被等一方姓嚴州人販草紙者所失不多 
[預防火患]  
　　語云曲突徙薪宜預爲備若至失愼之時而以爛額焦頭爲上客則已晚矣今屆歲晚大小各家無不餞臘迎年延賓欵客從事於烹炮以供卒歲之需故煬突之間積薪執炊或有終日不熄者火患尤宜愼防第一先通烟囱去其舊煤則雖炊煮竟日亦可無妨否則易於延燃倉猝之際致無所措其手足奉勸各家以此爲急務愼毋因其爲老生常談而忽視之也 
[揚州官塲瑣錄]  
　　程尚齋都轉之夫人十三日發引本擬令公子扶柩回籍現聞攺期明春是日暫將靈輀　厝南門内某廟中○初七日湖南提督周軍門盛波由天津抵揚聞有數日勾留○十二日吳柏莊觀察由邵伯一帶　估東西堤工回○邱遊戎慶華解江西餉來○運轅南牌樓被火延燒刻已飭准南總局勘估重建○吳伯壯觀察於十七日赴金陵謁是曾爵帥面禀要公○總辦儀棧楊子穆觀察十四日到揚○十七日何璞山分轉浩委解甘肅餉○邵鹺尹芝生胡鹺尹坤均委解南京餉差○十八日富安場盧鹺尹禀辭回泰○十九日角斜塲納課銀六百餘兩 
 
 
 
 
 
 
 
 
 
 [ 
 
 

Page 2

 
 
[謹擬有限國家銀行章程恭呈憲鑒]  
　　一銀行益處一可令有股份人得利二中國生意可藉资擴充三中國國家如欲借欵可以堨力經辦並各省關收發宫項亦可代理二本銀關平一千萬兩分爲有限股票十萬張每張計銀一百兩三銀行辦法皆照外洋歴經訌驗參酌盡善之最妙新章四總周設於北京作爲根本又在上海分設總局以便與各處往來便易聲息靈通至其餘各省俟後推廣設立則皆爲分局俾重事權又總分各局應請國家簡派京外大員二三人督辦幷由督辦大員將衆股友公保中外可任總督之人查係果屬公正明白卽行札派坐局管理爲總辦至少須有三人多至七人爲止每遇會議皆在上海聚集緣議處乃通商要埠一切事宜皆以是地爲歸宿也五督辦權柄可以派用總辦並隨時查閱帳目盤兌存銀但總辦須由衆股友公保六一切帳目應請公正人查勘簽字以昭核實每屆六個月刊發一次俾股友及大衆知悉北銀行股票刊印華英合璧字樣股友可隨時買賣不須向銀行更名掛號銀行只以股票爲憑藉免轇轕八應請明降諭旨恩准該銀行利權四條一國家借欵及發交購買軍火機器等件銀兩并出洋大臣廉俸皆歸銀行辦理匯　二月海關　省所有稅銀皆交銀行收存自存銀至發銀日止三月以内認息三厘三月以外認息五厘遇有發欵卽由銀行匯兌三應准銀行開寫銀票其數目由督辦酌定隨時可向取現銀各省關交帑納稅皆可以銀票上兌四以上三條在五十年限内只銀行獨占利益他人不得分潤九銀行旣得受以上四條利益亦擬有四條以盡報効之忱一應請派員監查銀行代國家經辦一切欵項汲進出各帳果否核實二國家遇有要需銀行情願承借供用至多以銀三百萬兩爲止每年按七厘付利并可以隨時取用不須另立合同倘所用較少則按照實用若干核算利息三凡遇國家一切出納銀欵各事銀行當必竭力効勞雖不敢言定較同别家往來節省若干然總可此照别家至賤之價爲斷成更爲從減四將來國家攺用金銀各錢之時銀行必爲格外贊助以廣流行十應請諭旨恩准銀行招集有限股份并派創立之員詳議妥善條規按照英國所訂銀行規例辦理并另派專員監察其事○宫太傅爵中堂閣下敬禀者竊維目今求富之道不外乎用土　闢物産繁滋自必日臻殷厚所尤要者則務使銀幣流通若血脉之周身貫注循環不息其目有三必令到處可以周轉隨時可以取用多寡可以應乎方見銀幣益處則仿照西法國家銀行之設最爲要圖所有外洋銀行章程緣其歴年已久近皆講求盡善遺憾毫無亦如機器等事初創時未免笨滯後經逐漸修改始克造極登峯若中國仿設西法銀行定可坐收以上利益其銀行應有利權須令大小各戸之銀盡存行内有如百川匯海之勢至行中存項旣廣上可供國家要需下能應民閒揭取而外洋最妙之法更在存銀不必運動只須開出銀紙到處通行人旣喜其擕帶輕便又隨時可取現銀故能無不悅服所以外洋逐日成交數千萬兩大宗生意絶不須現項過手而諸事得以畢辦否則不但過平估色日不暇給且亦斷無若許實在金銀可供大衆之用然銀行辦法必使人盡信服乃第一關鍵庶令貧富人等無論存銀多寡盡數交存行内旣無水火盜賊之虞並可由銀行酌給利息倘照以上云云則通國銀幣渾如草木繁茂日見滋生至國家有向銀行往來各事尤要在互相深信緣一切出入數目必較民間倍蓰也又若國家庫存現銀亦可交存行内設有需用卽由銀行領取實則國家無庸收發現隷凡遇進出各項皆由銀行經辦卽以銀紙成交俾免國家勞必度支得有餘暇愈可勤求治理伏以國家進出欵目爲數甚鉅外洋各國皆自有銀行經理一是此宗銀行資本甚大人盡信服然必使一錢有一錢之用不令置諸空閒之地故能利中求利日起有功近有數國按照以上辦法所獲利銀除本國應用外尚有餘裕借給别國以廣利源就目今而論中國之仿行西法建立船廠以及機器製造各局更復廣植電標歴年漸久成效昭然似國家銀行之設尤宜乘時舉行且現值海防整頓增拓船砲各廠需用浩繁若設有本國銀行縱遇帑項偶或不敷則可令其代爲周轉又中國常有與外洋各處交涉銀欵之事亦卽可令爲經理卽後欲借鉅項更不須再令别家銀行承辦槩交本國銀行招售少票庶所出利銀仍歸華民所得緣中國地大物博首稱富庶祇商民多封殖自雄不善營運若經設有銀行各出所藏交存流通則舉凡增拓各廠鑄造鐵路等項巨工雖用欵多至數千兆萬似不難一呼立集再立有國家銀行卽外洋之銀刃可交存行運而中國民財向之散于四方者更可聚諸一處其各直省府庫存儲帑項素同虛設并可發齡經營頓化無用以爲有用又向來各省關交納部庫及恊濟鄰省之各項銀欵所有水陸運脚委員辛水護役工食一切糜費更僕難數若再各處設有分行則一紙匯撥立卽竣事旣多節省更免躭延至銀紙一事實最爲有益於民之舉俟後民心皆信此銀行深爲可靠當必視此銀紙較諸現欵金銀尤爲珍貴因其諸多便易故也又銀紙通行之後所有各處交易約只一分動用現銀其餘九分當以銀紙出納生意必因而廣大又銀行所出銀紙換回之現銀若干可請國家派員查勘倘有需用卽隨時以前項供應利息一切可照用銀起止日期截算清付不同揭用洋款必立一定年限所省實多而利息亦可較小又將來國家欲改用金銀銅三品錢幣可令銀行鑄造發賣按以上各宗利益設國家自設銀行固甚合官惟需用資本旣大更恐或有虧耗莫若准令招商聚集鉅股妥善試行由國家派員察查可以坐收利權縱有折閱亦無關碍實爲權宜上策再銀行得利可操左劵外洋久著成效現在中國仿設銀行其股票必易於賣齊且此宗股票可以隨便買賣不須向銀行更名挂號則將來盡歸華人收執亦在意中藏富於民莫妙於是所有銀行詳細章程另繕呈覽外合將未盡事宜覼縷上陳恭候訓示遵行專此叩禀順頌勛綏伏希慈鑒 
[冒差訛詐]  
　　直隷順義城裕豐酒店麴蘖生涯頗爲茂盛歲暮恐存酒不彀應酬特遣鋪夥胡姓雇大車二輛往通州燒鍋處販買仍由舊路而還行至州城迤南突來回民數十人將車圍繞自稱係京師崇文門稅課司巡役汝等胆敢販運私酒可同往稅課司照例罰鍰　見諸人行同匪類知其頂冐官差乃答云是處非崇文門連管請從此去毋溷乃公於是兩相爭詈各不干休諸人將軍擁至稅課司不料該司巡役竟與匪類聲氣互通竟將酒押於官店月餘不放胡情急控諸有司衙門稅課司聞之急提此案訊問胡乃備訴各情官知非私酒顯係巡役勾串回民藉端勒索乃大怒派役往捕諸人諸人皆已匿跡銷聲祗有三人未經漏網遂將酒車釋去三人則從重枷號並於各處要路黏貼告示以杜勒索之弊云 
[襄垣紀事]  
　　前有華商禀請包繳烟士稅厘等關道梁小若觀察允之刻已諭令關書張子實總司其事而華洋商董副之以本有十二日爲始停止各行號提貨俟擬定章程再行開辦聞由華商措股月貼英商銀三千兩無論華洋行號進口之貨每箱一律照部章八十六兩折成納稅云○皖南掛印總兵蔣策勳鎭軍兆麟昔年隨曾九帥轉戰江皖積功甚偉保至以記名提督簡放上年莅任以來整頓防軍不辭勞瘁以致舊恙復發病勢非輕刻禮延徽醫項佩之來蕪診治想天相吉人定可早占勿藥也○本月十四日梁小若觀察親訊寗廣解來盜犯十一名錄供後發蕪湖縣監禁○聞有匪黨二十餘名來自湘中行蹤詭秘煽惑愚民經各憲暗地嚴拿未悉能破獲否○蕪湖縣揚大令城守汎張鳳戎會銜出示略云蕪邑　　大江中外交涉之區人烟稠密之所現屇歲暮宵小最易竊發兼之海防各營凱撤兵勇四散難保不隱藏其中随機搶刼除會同遴派兵役　夜梭巡外仰各道城門二更一律關鎖鑰匙存儲内署倘遇地方風火要事准至署請領内條啓鎖外如遇不法之徒藉故滋事准隨時扭禀懲辦不貸○自梁小若觀察親督保甲局總巡沈榕青别駕蕪湖縣楊璞生明府及各段分巡員弁每晚梭巡十分嚴密居民咸得高枕無憂賢監司整躬率屬宜居民之頌禱弗諼也○十二日輪應江孚輪船上水遲至兩足日上午始行抵埠聞因在京口時輪　損傷是以遲留一日也○連日燈草巷口來鳳門外各倒斃乞丐一口年均而立藍縷不堪蓋因邇日朔風凛冽剌骨砭肌又兼癮染芙蓉無以供應以致仆地 
 
 
 
 
 
 
 
 
 
 [ 
 
 

Page 3

 
 
氣絶僵若春蠶也 
[示禁索詐]  
　　寳堰鎭在丹徒西南距城八十里上通句溧下通蘇杭一水陸埠頭也地雖荒僻熙熙攘攘者頗不乏人該鎭埠役以去城遠肄行索許凡舟車驢轎　柩一經該處無不受其勒索自數百文以至數千文不等名曰馬頭費否則必須該埠頭承攬昂其價值稍不遂欲動輙聚衆逞兇廿不法情形不勝枚舉言之令人髮指往來者以人地生疏衆寡不敵只得飲恨吞聲不敢與較該夫役由此愈無忌憚沿爲成例過客幾視爲畏途今秋八月有許君由上海扶柩回籍舟抵該鎭埠頭向其索詐至三千六百文之多許君以普大之下莫非王土何區區鎭落反有此惡習耶遂未允後經友人以八百文予之埠頭意猶未足曕敢率衆百數十人兇毆阻喪許君見來勢洶洶横蠻已極欲禀官究治埠頭等始知畏罪求該鎭紳董再四向許君求情願具嗣後不敢需索分文律據並具禮叩頭服罪將棺柩送出境外事遂寢息頃聞許君已將筆據呈請句容陳大令移文丹徒馮邑宰會銜出示勒石永禁在案以後往來過客莫不頌許君功德不置矣僕數經其地累受其欺今聞此舉爲之雀躍者累日故不揣冒昧歴述顚末敢謫登諸報章俾以後行其地者不至再受其勒索也幸甚感甚乙酉季冬不平則鳴客謹啓於春申江上 
[縣示照錄]  
　　在任候補府特授鎭江府丹徒縣正堂加十級紀錄十次馮補用直隷州署理江寧府句容縣正堂加二級紀錄二次陳爲出示嚴禁事照得埠頭夫役漏兇把持大干例禁查寳堰鎭埠頭雖籍隷丹徒其夫役多半句容唐庄人氏今本縣訪聞該埠頭及夫役人等凡遇裝載客商及棺柩船令至該埠起岸任意爭抬多方索詐稍不遂欲動輙恃衆兇毆實爲行旅之害殊堪痛恨除嚴密訪查外合行出示嚴禁爲此示仰寳偃鎭埠頭及夫役人等知悉自示之後爾等務各痛改前非各守本分凡有裝載客商及棺柩船隻到埠起岸者雇夫挑抬與否悉聽其便毋再把持索詐恃衆逞兇倘敢仍蹈故轍一經察覺或被告發定卽差提到案從重懲辦决不姑寛地甲狥隱倂究不貸其各凛遵　違特示光緒十一年十月十二日 
[年例停公]  
　　本埠各銀行因中國年節在邇登告白於西字報自除夕起停辦公事直至新正初六然後開門照常收付此常年舊例也惟除夕一天則仍付銀但不辦公事而已 
[哭鬼爲崇]  
　　阿福性嗜酒醉輙效灌夫之罵府時或搔首呼天痛哭流涕人咸以哭鬼目之前日同業蔣某偕友在新北門酒店沽飲時哭鬼已三杯酊酩翩然入座莊以冷語侵之哭鬼喃喃而去復赴他店痛飲驀思前事忿不能平奔往蔣店尋釁遇蔣學徒揮　肆擊學徒見其沈醉不與較適蔣偕諸友回來詢悉情形大爲忿怒卽將哭鬼拉出攢毆爭扭之餘髮辮頓脫哭鬼遂不肯于休經隣人竭力調停令蔣置辦香燭茶酒向之服禮事遂寢息 
[愛憐少子]  
　　華金榮竊取路燈經馮刺史訊責枷示等情已詳前報事經半月有餘前日華父投局禀請開釋剌史念其年幼無知姑准所請當將金榮提案嚴加申斥著具下次不敢再犯切結交伊父領回管束祗以愛憐少子以致牽率老夫生兒不象賢當亦喟然一歎已 
[索詐送官]  
　　鎭江人周子仁向豐順輪船買辦陸某架詞索詐由陸禀明招商局總辦函送英會審公廨請辦 
[查取棧簿]  
　　前報列公盛號葉成記控萬生油坊徐悔園買夫油二十簍不付銀兩一案當經傳到該坊夥沈靜山據稱油向同順買來現在同順已倒該店夥時來收銀不便付給葉成記亦來討銀但從未買伊貨物如何可付銀兩翁太守着將銀繳到公堂查明再核昨日公盛葉成記投案請追沈靜山亦投案稱同順各債戸亦向我計銀但我不能付容下期繳案旋據號莊糟坊等九戸聯名具禀謂萬生之銀不能付與他人容待帳目清理或再分攤太守見到者六人問是何店號答稱是聚生元裕和泰寳記愼記成茂大生等尚有三戸未到太守謂爾等爲同順事何以知萬生買油答稱同順帳簿被伊等夥討揭去因查提單知少油一百二十簍查得棧長義者五簍棧宏升者五十簍均已止住豐茂二十棧賣與萬生已提出十九簍尚有一簍抵作棧租知銀兩未付故來備案請止據葉成記稱伊等因見申報是以出塲油實合記名下共有五十簍於豐茂除元吉太提去二十篓同順十簍外尚有二十簍由我賣與萬生徐梅園何牽扯别家太守問豐茂可有棧簿答稱有太守着各戸於下期將豐茂棧簿呈案着沈靜山將店中帳簿及發票等取呈又謂葉成記俟下期取到帳簿再爲查核 
[獲盜述聞]  
　　前晚九點鐘時有眼線至法捕房報稱搶劫元和縣境某錢莊之盜犯己在滬北一枝春茶舘拿獲一人卽交法捕房管押 
[英界公堂瑣案]  
　　高易洋行經收房租西人稱周德裕欠租不付反偕其妻逞蠻爲此請令搬移周同妻供將房屋轉租與人開錢莊我未欠租西人又稱惟向周是問羅太守着周赶緊付租否則押遷○陳吳氏稱張金標擲石擊碎玻璃窗由捕拘案張稱偶爾嬉戲致碎伊窗無力賠償羅太守判張管押三天○王朱氏稱被賊竊去布褲二條由捕阻獲太守判將該竊濮阿二管押三天　交該氏○開豆腐乾作之唐瑞和稱沈阿金來竊傢伙見而扭獲太守判管押三天贓交唐領○李梅生稱被賊扒竊銀洋一元獲住交捕太守判將高阿坤管押七天洋給李領○包探顧阿六稱劉阿裕到陳王氏家圖竊扭獲送案劉阿裕供醉後悞入伊家不敢圖竊太守飭劉覓保開釋○華捕稱馬星卿乘馬在通衢馳驟拘案請罰太守判罰馬洋半元撥充醫院經費○钝捕稱見郭阿四在火燒塲扒竊鐵斤是以送案郭供所拾者皆係釘頭羅太守見郭所拾無幾從寛飭釋○陶徐氏稱失銅銚由捕阻獲人贓王阿和供伊遺銚在路我貪小拾取太守謂拾人之物亦屬非是今姑從寛開釋嗣後犯竊定干重辦物交該氏 
[法界公堂瑣案]  
　　前報誣竊白蠟一案經瞿子英將姚茂木卽阿三等尋到由捕解案瞿與陳平記亦投案禇元發帶子阿全投請伸寃翁太守謂陳平記何以知蠟是褚阿全所竊答稱伊等四人到我家說竊蠟已有憑據及後又說贓已拿到太守謂取蠟回去時在路落下一塊此語出自何人答稱係更夫所說更夫亦是伊等領來太守謂一面之言豈可作証隨將姚茂木研詰據供白蠟是太古十一號棧房出店人阿二取出交與張榮太守復加盤詰答稱取出兩塊十六日八點鐘在同桂樓交與張榮太守問爾在何處答稱在一枝春茶肆太守謂爾何由知答稱是張榮所說旋據包探禀稱白蠟從洪義園茶舘取到鹿鶴同春樓然後解送捕房太守又將姚研詰兩塊之外尚有白蠟藏放何處爾等究想酬洋抑要害人是何人主意姚供白蠟祗兩塊實係李榮榮起意害人我未到褚家太守着將姚交捕管押楮元發將子領回着陳將該出店於下期交案并着瞿子英將張李等人尋交各人退出未幾瞿已將李榮榮尋到據供十六日太古出店將白蠟在同桂樓交與張榮我從新北門出來伊等呼我上樓旋與姚張兩人同到褚阿全家姚張興褚有宿怨十四夜向褚借錢不遂欲剥馬褂不遂因之懷恨誣告太守着將李榮榮　押俟拘到張榮再核○捕房昨將竊烟鎗之秦阿金李阿大解案原告益泰堂倌王洪春投案將鎗認明翁太守准其銀去又據南誠信堂倌胡阿二眠雲閣堂棺王子恩投案請追失鎗太守着將秦李兩人管押嚴比○前報計姓小孩被俞雲堂抱出尋獲一案嗣經葉春亭投案稱被兪偷去洋十九元半當經翁太守將兪身畔搜到之洋十二元給領外尚少洋七元迄今未繳捕房昨將兪解案太守判責一百板○法包探等前在招商局江孚輪船獲到竊犯周友才據供湖南人前充營勇與楊九同到輪船尚未偷到物件即被拘來翁太守以前報失單有偷竊枕箱之事着將周管押俟緝到楊九再核楊九者亦是湖南人後扮作福建人式樣至捕房鐵栅外探信被周通信遠颺因未獲到昨日捕房將周解案太守着送縣辦理○昨 
 
 
 
 
 
 
 
 
 
 
氣 
 
 

Page 4

 
 
報某兵船水手在小東門外花烟舘肇事一節捕房將拘至之人解案花烟舘鴇婦訴稱被伊等打碎火油燈等物太守詰之該水手據郁毛毛供在飛霆船上充水手管帶官係五品銜吳克威肇事者實是張得勝太守詰其本來名字船在何處蓉稱我名積信船由高昌廟開往虹口現欲往江隂太守着將郁毛毛送往該船請管帶官自行懲辦○前報林阿珠將小孩賣與小東門德泰花糖行客人一案昨據該行夥蔡忠樵投案稱東人林雨庭因事不能前來行中已遺出唐到福建將孩領冋年内可到現又發電報去催翁太守詰林阿珠究竟賣得洋若干答稱伊父得洋二十四元媒人分得六元太守着將林仍交原保蔡退去 
[上海文報局籌賑叢譚五十三]  
　　頃接京都電報云兹有毋自欺齋九思齋九如室三多書屋貽德堂省非齋篤慶書屋求免愆齋安康室各捐賑京平松江銀一千兩以六千歸山東三千歸沙洲等因分九府之泉以振窮九疇祝福若九河之水以注海九叩拜嘉說者曰是殆諸大老九九消寒之會衆災黎生生不絶之機也一俟欵到再行分解先行登報以揚仁風○山東賑款除于十八日由嚴佑翁經手起解二萬七千兩以備春賑外誠恐潘仲張三君不敷接濟兹又于二十日會商陳李諸公起解第十批庫平銀五千兩内計與昌棧解一千兩高易行解一千五百兩敝所解二千五百兩計自八月初一日接閱邸抄恭悉東省被災之後三公所共解東賑庫平銀六萬兩規銀二萬二千兩另由絲業會舘起解庫平銀四萬五千兩規銀五千兩 
[滬游二絶]  
　　憶昔申江買棹過等閒花柳奈情何憑君說與遊人聽若個柔鄉是鳳窠海上烟花到處新何如過眼盡成塵笑儂曾讀淞南錄夢影依稀認不眞[  申左紅豆詞人草]  
 
 
 
 
 
 
 
 
 
 
 
 
報 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[福州官報]  
　　通判劉耀垣卸辦閩安海防縣丞胥兆熊卸辦汀州羊牯厘卡均到省署南平縣唐繼斌禀丁父憂卽用縣趙丙榮起服來閩知縣臧錫鈞委辦軍裝局布都事貴靈奉委厦門提督騐卡知縣何紹堂奉委深滬厘局均禀辭按經歴戎陳猷禀謝升補澎湖通判署甯化縣典史壽文誥卿禀到省前辦臺灣安平轉運局世職雲騎尉薩臚芳自臺到省銷差知縣劉朝縉委署永春州知縣饒世纓委署南平縣督轅文巡捕徐洪業委署峯市縣丞 
[奉題小樓主人吟飲圖卽步元韵]  
　　過江名士不須尋半幅杭州認舊襟斗酒終輸君善飲新詩也許我狂吟無雙圖譜千秋話三百篇傳萬古心一詠一觴饒韵事風流直欲繼唐音[  梁溪芍泉顧鶴翔拜稿]  
[上海三馬路與昌絲棧陳竹坪經募山東江寧沙州賑捐棉衣十二月十八九日第一伯九十二三次清單]  
　　武昌縣允裕典諸友洋十八元○寧波祥泰號經募魚門李氏無名氏兩戸共助洋八元○嘉興董稻孫善士經募昌字二千五伯七十七册恊興益記永源信泰德源泰延陵子徐三畏七戸各一元源遠生裕王恆森大甡信聚豐恆興行大昌七戸各洋五角以上十四戸共來洋十元虛對洋一个○張堰張石齋善士經募昌字二千七百四十一册張二恨洋二元姚西疇銅洋六元張杏莊洋一元不留名張張長興張瓞翁張良翁張嶺梅張懷遠六戸各洋五角以上九戸共來洋六元銅洋六元○同康庄交來庽廣東江寧帮繽助規銀三十八兩○春生鑑寳號交來松軒氏助江寧洋十元○同康庄交來如在堂夏經募江寧昌字一百另五册生大洋五元蕪湖公盛玉興昌又朱啓昌又大生顧啓松五戸各洋一元夏懷德堂正恭祥方少溪蔣沍順四戸各洋五角以上十戸共來洋十二元○義橋乾泰昌茶行經募昌字二千六百六十九册乾泰昌吳豫隆兩戸各洋一元愼記洋五角以上三戸共來洋二元五角○洙涇大成典經募有心無力人洋二元○無名氏銅洋三　○福建積成號經墓松月書屋錢四千文又施陳林錢一千二百文久馨軒錢三千文四知堂崇德堂二戸各錢一千文無氏錢八百文不求人知錢四伯文求心安一愚齋問心堂三戸各錢二伯文以上十戸共來花洋九元内估看出銅洋一元錢三伯九十文○兩日共收規銀三十八兩英洋七十六元五角銅洋十元虛對洋一个錢三伯九十文合併聲明 
[上海三馬路與昌絲棧陳竹坪經募山東江寧沙州賑捐棉衣十二月二十日第一伯九十四次清單]  
　　潮陽裕後堂洋五十元○四川渠縣分縣鍾大善士續募渠縣正堂朱銀四兩渠縣學陳銀二兩裕泰隆鹽店錢四千文渠縣廳王職節婦童鍾氏鍾繩武徐憲墀曾萬渠縣汛廖刑席孫養初東昇典馬發九戸各錢一千文長茂合錢六伯文張洪順劉李氏劉懷仁三戸各錢五伯文吳麒孫有儀熊佐周陳芝州四戸各錢四伯文鍾繼璧鍾可大王都氏田興基四戸各錢三伯文田羅氏三仲膏二戸各錢二伯文龔萬隆李誥化二戸各錢一伯文以上二十八戸共計銀六兩錢十八千五伯四十六文合來規銀十六兩二錢○湖南長沙府登陸街裕春庄竹亭善士經募昌字一千八百九十九册師愼堂洋五元愼德堂同德堂厚德堂立德堂樹德堂飽德堂峻德堂至德堂懷德堂香簡堂紹蓮堂蔭厚堂臣記禾記可記十五戸各洋一元趙厚德錢一千文兩成記錢八百文趙從記錢五伯文趙安記成姓瞻記趙有記耀春五戸各錢四伯文榮章趙熙記趙鳴記趙樂記趙益記盗記怡記趙蕙記愉記璜記君記王姓周氏孫氏儀記趙氏君記張母資記潘母王氏鄭氐李氏王氏任氏馬氏實氏沈氏周氏李氏馮氏陳氏李氏沈氏楊氏徐姑成姑三十七戸各錢二伯文以上六十一戸共來洋三十元○本日共收規銀十六兩二錢英洋八十元合幷申明 
[上海四馬路浦灘文報局内恊賑公所經收賑捐十二月中旬清單]  
　　十八日銳册震澤保赤局徐雲卿翁恆悅有典英洋六元又募廣善堂十元○催單揚州汪錦堂翁募十七元○十九日催單汪德記爲室人江氏生産平安三元奎映主人一元怡興店錢四百無名氏八百合收五元常熟大東門餘久土棧募二元○電册永保棧交來石英甫翁募七元銅洋一元○銳册葛繁甫大守交來威靖兵船管駕徐友卿善士募兩記善士十元○二十日高郵丁鏡齋翁募第十五次十一元現銀六錢又募第十六次七元錢一百○滬册招商津局交來遵化州豐潤縣正堂郝募市平銀二百零一兩玉田縣正堂賈募松江銀廿八兩五錢灤州開平汛裴募開平鎭新科副車周代募庫册銀十一兩一錢四分通永練軍馬隊各員弁等曁學生等庫平銀九兩湘平銀一兩英洋六元又各當鋪實號等一六串東錢四十七吊合庫平銀四兩八錢一分六厘五共收規元二百六十九兩三錢二分五厘○蘇州太湖救生局募花橋巷棣華書屋秦潤筆英洋三元現銀三錢二分錢八百姚鑅章十元邵玉書六元鄒義莊四元晴雪山房抱經室高錢氏無名氏四戸各兩元蓮記無名氏凌　氏三戸各一元○李洛才翁交來江南隱名氏本洋三十元又交來紫籐羅舘主人求目疾速愈爐胚洋十元李洛才翁銅洋十九元○常熟抱芳閣募英洋一元錢二百○京口免灾無力子來李少伯善士募英洋十元○三天共收英洋一百廿元本洋三十元爐胚洋十元铜洋廿元現銀九錢二分錢一千一百規元二百六十九兩三錢二分五厘○附收江寗賑細戸清單昌字三百七十四號長崎理事蔡英洋二十元長崎文案梁十元鼎泰七元長崎繙譯蔡泰昌號信記豐記泰記德泰號大記號磊茂號昇記號恆記號怡德號義記號晉恆號黄長海永同孚永祥泰廣昌和萬昌和興泰十九戸各五元三餘泗隆利泗合盛公安號順記五戸各四元錦昌昇昌湧記三戸各三元源生福昌信裕信成洽義肇昌瑞記敦記甫順記成記號同和號生昌號有利合記十三戸各二元永興榮泰正記松盛義利義盛永隆合昌號潘世榮九戸各一元昌字二百十七號全心田翁募厦門林古徒十元種德堂積　堂最樂齋保安齋四戸各一元寓厦徐姓三元銅洋三元無名氏補過人隱名氏裕德堂四戸各五角○本旬共收賑規元九百四十七兩六錢三分九厘九八半平銀五十四兩二錢批見規元五十三兩四錢八分二厘英洋九百十八元計規元六百七十兩另一錢四分爛印洋七十元計規元四十五兩五錢爐坯洋三十五元計規元廿一兩銅洋廿三元炸見規元三兩三錢五分八厘虛對開二个計規元五錢八分四厘小洋五角計規元三錢六分五厘錢六千五百另二文計規元四兩三錢三分五厘○九項共合收規元一千七百四十六兩四錢另三厘○又附收江寗賑英洋二百十五元計規元一百五十六兩九錢五分銅洋三元炸見規元四錢三分八厘○連前共收規元十六萬九千五百九十五兩二錢六分一厘英洋二萬另五百元○付解川沙賑規元一千兩付解山東賑規元二千七百四十兩○連前共解規元十七萬另六百四十七兩三錢二分五厘英洋二萬另五百元○實塾解規元一千另五十二兩另六分四厘合併聲明 
 
 
 
 
 
 
 
 
 
 
 
 
 [ 
 
 
 

Page 10

 
 
[光緒十一年十二月初八日京報全錄]  
　　宫門抄○發抄旨四道○大學士李奏遵照章程會議具奏摺子○盛京將軍慶等奏請緩造琉璃摺子○又奏工程方向不合擬請緩修摺子○黔撫李奏調署知州片○船政大臣裴奏委弁因公淹斃請照陣亡議卹夾片○閩督楊奏據情代奏摺子○十二月初八日兵部太常寺太僕寺正藍旂值日無引見○載瀾由東陵回京請安○禮王等各謝議叙恩○崑岡雍和宫熬粥覆命○蒙古王公等到京請安○延煦請假十日○召見軍機蒙古王公○皇上明日午初至西廠子看跳步札○發抄劉錦棠奏酌裁新疆各城回官並請賞給出力回目頂戴奉旨着照所請該衙門知道單倂發欽此又游勇滋事登時撲滅請將提督等免議奉旨知道了董福祥等均着免其置議仍飭將在逃餘匪嚴密查拿按名弋獲毋任漏網欽此○又土鳳鳴等調哈密恊副將等缺奉旨兵部議奏欽此○楊昌濬奏前署長樂令臧錫鈞續完欠欵請開復處分奉旨着照　請吏部知道欽此○○大學士臣李鴻章等謹奏爲遵照章祿會議具奏事内閣抄出江西學政陳寳琛奏請將先儒黄宗羲顧炎武從祀文廟一摺光緒十年四月二十二日軍機大臣奉旨禮部議奏欽此欽遵到部臣等查同治二年禮部奏准祔饗廟廷祀典至鉅咸豐十年閏三月大學士軍機大臣遵旨議定嗣後從祀文廟應以闡明聖學傳授道統爲斷特恐各省官绅未能深悉歴次所奉諭旨紛紛陳請從祀殊非愼重之道應請飭下各直省督撫學政恪遵十年定章不得濫請從祀文廟並不准援案如爲文廟中必應從祀之先賢先儒方准該督撫會同學政詳加考核奏明請旨並將其人生平著述事蹟送部查核其欽定書籍中引用若干條論賛若干條先儒中引用若干條論賛若干條一併詳細造册送部不得僅據空言率行陳請均請飭下大學士九卿國子監會同禮部議奏等因在案兹據原奏内稱先儒黄宗羲顧炎武皆以勝朝之　獻蔚爲昭代之儒宗家傳忠孝學有淵源而生當明季經術荒蕪漢註唐疏棄置不談宗羲倡之於前炎武繼之於後承學之士始習古經且宗羲矯良知之未派以愼獨爲歸炎武辨陸王之　微以紫陽爲的而又能抉許鄭之精判賈孔之談不以抱殘守缺爲止境尤爲考據家之流弊欽定四庫全書總目采宗羲之書多至十有四種采炎武之書多至二十二種提要謂宗羲推究事理不爲空疏無用之談炎武博贍通貫學有根抵國史儒牀炎武冠其首宗羲接其列是其生平久經論定以之附祀春秋庶幾無慚崇報等語當經臣部行文江蘇浙江各巡撫咨取書籍兹於本年八月間據浙江巡撫將黄宗羲所著書九種顧炎武所著書五種咨送前來臣等謹按欽定四庫前書提要於宗羲所著孟子師說謂其多闡發良知之旨　推究事理亦不盡主姚江之說於　學象數論謂其究心象數非但據理空談惟河圖洛書泥宋薛季宣之說矯枉過直於深底考謂其變亂舊詁多所乘謬於工程學案謂其盛談伊姚江之根抵終在於明儒學案謂其生於姚江欲抑王尊薛則不甘欲抑薛尊王則不敢故於薛之徒陽爲引重而隂致微詞於王之徒外示擊排而中存調護猶有勝國門戸之餘風此外如今水經各種大抵謂其搜羅考據有密有疏於炎武所著左傳社解補正謂其多得左氏之意能彌杜解闕失於日知錄謂積三十餘年而爲一書精力所注博贍而能通貫然炎武生於明末喜談經世之務其說或迂而難行或愎而過銳潘來作序乃盛稱其經濟以考據精詳爲末務殆非篤論於天下郡國利病書謂其采掇舊文國異兼收間有矛盾編次亦絶無體例此外如音學石經各種大抵謂其考核精確亦有附會泥古之處是該故儒著作早經高宗純皇帝鑒定於四庫全書中分别棄取並於提要中辨其純駁是非聖謨久埀定論又道光九年奉上諭禮部議准御史牛鑑奏請以李容從祀文廟一摺先儒升祔學宫祀典至鉅必其人學術精純經論卓越方可爼豆馨香用昭崇報若僅著述家言闡明心性未有躬行實踐超越等倫列祀鄉賢已足彰褒旌之義豈宜升祔廟廷稍滋冐濫綜核李容生平學行雖足爲閭黨矜式然似此者亦不乏人何能盡登兩廡該部請如該御史所奏准其從祀文廟之處着毋庸議欽此天語煌煌允宜遵守今黄宗羲顧炎武國史儒林傳載某生平學行亦僅著述家言未有躬行實踐似不足當闡明聖學傳授道統之目臣等公同商酌該學政請將黄宗羲顧炎武從祀文廟之處擬毋庸議惟該故儒等志節矯然博贍通貫足爲閭黨矜式應准其入祀鄉賢以彰褒旌所有臣等會　緣由是否有當伏候訓示遵行除署兵部尚書潘祖蔭工部尚書翁同龢署吏部左侍郎通政使司通政使周家楣戸部左侍郎署禮部左侍郎孫詒經戸部右侍郎孫家鼐署都察院左副都御史徐樹銘國子監祭酒宗室盛昱署祭酒龍湛霖司業奎明署司業陳秉和另摺具奏是以均未列銜再此摺係禮部主稿合倂聲明爲此謹奏請旨奉旨已錄○○奴才慶裕阿克丹跪奏爲承修要工應需琉璃燒造不及擬請緩修以昭愼重會同恭摺具奏仰祈聖鑒事竊奴才等前因昭陵琉璃昭壁工程係嘉慶二十五年經欽工修理曾於去冬十二月閒附片陳明請旨飭下工部將是年核估物料銀兩做法清册照抄咨送到奉奴才等卽飭承修委員遵照欽天監選擇吉期動工興修嗣後據委員禀稱遵吉動工續　情形奴才等卽出派　員前往詳細查勘得准盛京工部照依勘估委員查勘情形並添換料件成數照案陳請另繕清單恭呈御覽請旨飭下工部迅速核估嗣准部覆核准銀數飭令各樣琉璃赴緊燒造運送在案兹准盛京工部咨據五品官侯廷春呈稱竊職於本年八月二十日奉到札開奏修照陵琉璃照壁工程應需黄緑琉璃磚瓦　件飭令帶領匠役赴工視騐式樣燒造運工等因奉　職當將彼時天已寒凉承造各項水坯恐遲延日久不乾各情聲明蒙批赴緊設法燒造等因立卽傳喚黄瓦廠領催侯興帶領塑匠來省赴工視騐畢於九月初一日嚴令叵窰設法赶辨去後兹於本月初五日據該領催禀稱抵窰赶緊傳集各作匠入及僱覓人夫調和泥土成做連磚眷磚勾滴瓦片各件已逾數日坯水氣未能爽漓並有頽損各情隨親視該匠役每天遷京火薰日中晾晒復逾半月有餘除已乾同板瓦片燒火坯外至磚坯料件未見有半乾情形據該塑匠等聲稱地處潮潤每日薰熾不及夏晒半日如此久候不乾空費工做等語伏思至再現當氷雪在地寔係無法燒造理合聲明等情咨行前來奴才等詳細查看委以天寒泥水不合以致琉璃料件燒造不及此項工程寔難興修核對成書明年方向又不宜修奴才等再四熟思惟有據情奏明緩俟方向相宜之年再行修理除將琉璃照壁工程暫行飭令該關防妥爲保護外謹將所需琉璃料件未及燒造擬請緩期興修各緣由理合恭摺具奏伏乞皇太后皇上聖鑒訓示謹奏軍機大臣奉旨看照所請該衙門知道欽此○○奴才慶裕阿克丹跪奏爲永陵泊岸被冲各工明歲方向不宜擬請緩修恭摺奏聞仰祈聖鑒事前因永陵明堂前草倉河於本年夏同河水漲溢由辰方起至申方止共計十叚兩旁樁笆冲刷湊長一百四十餘丈均寛深四五尺至八九尺不等因河滿溢並由街道湧出之水至將中間車道冲刷東西長一百零五丈深三尺至三四尺不等以及龍頭不路南岸東西樁笆走錯土岸塌陷北面冲刷窪坑並石堤三空板橋欄杆𡮦朽石堤間有走錯鐵扣亦有沉落草倉蘇十河内淤河高阜名情當以所冲各工明歲方向未知是否相宜請俟欽定吉方立成新書頒發到日具行奏請辦理等因具奏承准軍機大臣奉旨此項應修工程一俟可以開工　着奏明辦理該衙門知道欽此欽遵前來分行答處遵照在案兹奴才等現准欽天濫頒到欽定吉方立成謹按永陵圖說詳加考核明年方向辰日午未方均不宜修惟申方宜修被冲無多其龍頭石路等工情形較輕奴才等詳愼思維若俟辰已午未各方均屬相宜恐難其遇擬請俟辰已方宜修之年先儘上游方位興修庶於工程有裨而期鞏固其餘各方應緩俟相宜之年再行次第奏明勘估興修以昭愼重謹將泊岸被冲各工請倂緩修緣由是否有當理合恭摺奏聞伏乞皇太后皇上聖鑒謹奏軍機大臣奉旨着照所請該衙門知道欽此○○李用清片再平遠州知州王維舉調省遺缺查有准補興義縣知縣劉杭安詳明白不事鋪張堪以調署據藩臬兩司會詳前來除檄飭遵照外謹會同雲貴總督臣岑毓英合詞附片陳明伏乞聖鑒謹奏軍機大臣奉旨吏部知道欽此○○裴蔭森片再監工委弁五品軍功留閩儘先補甲千總邱水生督帶匠丁在撈起之琛航船上拆　銅鐵各件以備修理詎意九月十二日午後風暴驟作江濤洶起船爲之簛該弁正在船旁挑板上指揮匠作被翻入水身故查該弁在工供差幾二十年勤奮出力此次在船率作因公淹斃實堪憫惻合無仰懇天恩飭部照軍營陣亡議例從優　卹以慰監魂出自鴻慈謹會同署理福州將軍臣古尼音布閩浙總督兼署福建巡撫臣楊　濬附片陳明伏乞聖鑒謹奏軍機大臣奉旨邱水生着照軍營陣亡例從優　卹該知部知道欽此○○頭品頂戴革職留任閩浙總督兼署福建巡撫臣楊昌濬　奏爲據情代奏恭摺仰祈聖鑒事竊臣准福建副考官翰林院　修張鼎華緘稱鼎華籍隷粤東服官京國先人墳墓拜歸久虛茲承節命典試福建竊幸　粤鄰省一水可通還鄉甚便查歴　使臣請假回籍省墓均蒙俞允現在棘闈事竣擬請假兩個月回籍修墓假　卽行回京恭覆恩命等因臣查閩省本屆鄉試業已一律告竣揭曉以後士論翕然茲　考官臣張鼎華以典試事畢自侐資斧請假回籍修墓核與成　相符合無仰懇天恩賞假兩个月准其回籍修墓以遂孝恩臣謹恭摺代奏伏乞皇太后皇上聖鑒訓示謹奏車機大臣奉旨張鼎華着賞假兩個月欽此 
 
