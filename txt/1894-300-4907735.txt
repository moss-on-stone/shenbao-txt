# 1894 - 300 - 4907735

 

Page 1

 
 
[新印繡像全圖三國演義] [  圖書集成局啓]  
　　三國演義一書崇正統斥奸臣寫意描情惟妙惟肖又得茂苑毛序始先生逐回評點益覺無微不至有美必臻本局以雪白連史紙印成裝釘亦極華美卷首冠以銅板繡佝百數十幅每回又增人畫圖二幅誠可盡善盡美髮憾無遺者矣兹已告成每部公裝十二册碼洋一元五角如欲躉購請移玉申報館帳房面談可也 
[曾惠敏公奏議日記詩文集告成] [  圖書集成局代啓]  
　　公之經濟學問家法相傳而又留心時務通曉方言非獨天禀之優而學問亦具有根柢近來談洋務者當以公爲巨擘惜星沈箕尾未　所長奏　議論洋務交涉自强之道多所發明計奏議六卷文集五卷詩集四卷日記二卷本局用新宇排校潔白連四印釘精工每部價洋一元二角在蘇州緑蔭堂及上海文瑞樓書坊城内文海堂均有出售 
[新印資治新書出售] [  圖書集成局啓]  
　　資治新書爲李笠翁先生所蒐輯共中羅列有明諸大老及國初名公鉅卿奏牘文移遺聞軼事門分類别令閲者如登　風面採玉泛滄海以　珠不特什版中人可資考証卽茶餘酒罷藉此以消遣閒愁亦屬相宜本局印以新鑄鉛字刷以雪白紙張計初集十四卷二集二十卷訂成十二本裝以錦套每部碼洋一元五角　顧者請移玉三馬路中昌書室各埠申昌及售申報人購取可也此布 
[急救篇]  
　　秋高馬肥滬上西人之作寓公者輒爲秋賽之舉相率而觀者盈千累萬雖已歴數十年似乎數見不鮮而不遠千里百里來擴眼界者尚不乏人余本不便遠觀且厭塵嚣故於此數日中往往杜門不出適有紅梨聽松客以手製琴譜屬余修飾乃手鉛槧展卷而讀閲未及卷之半有客倉黃入告曰先生何其閑也亦聞九連城失守之信乎余曰聞之客又曰亦聞大連灣倭奴登岸之信乎余曰聞之聞之則何以安閑若此也余曰客毋然天下事大都皆鹵莽者壞之倉猝之間無所措手但知一味惶悚此畏事者也畏事者不足與共事一聞惡耗而髮指眦裂咆哮如雷此選事者也選事者亦不足與共事如客所言然則一聞中國稍有敗耗卽將栗栗然縮首不敢出氣乎抑將憤憤然急起尋倭人而毆之乎昨有人示以長崎新報所登九月初一日朝鮮守門將金基泓疏稿一紙其詞氣頗爲壯烈其辭義未盡詳明意者輾轉抄傳或有訛誤惟會之以意而已其言甲申之禍由於四凶此人之所知也其言今年之亂生於八奸則人尚未盡知八奸者一爲安　壽二爲金嘉鎭三爲金宏集四爲權瀯鎭五爲金元植六爲金集漢七爲朴定陽八爲趙義淵也疏中大旨無非欲其國王誅戮八奸然而余讀其文固不能悉解卽論其命意亦嫌其過遲惟忠憤之氣可嘉而已此事發動在於六月至九月而國事已不可爲國王權不在已而猶以此説進則其迂緩爲何如者卽我中國之事説者皆以爲前此倭人以大兵赴朝鮮而中國僅以牙山一旅絶不續調大兵前往先着之失卽在乎此於是有專執此以咎當軸諸人者夫當軸者咎誠無可辭也然敬知其咎而立卽變計猶足以及而乃爲暮氣所中以和字橫胸不亟亟於備戰以致高陞一船先喪鋭氣牙山雖捷而平壤旋失然猶曰所失者爲朝鮮之地也今所失者爲九連城則中國之寺矣登岸者爲大連灣在旅順口之後則又中國之地矣中國起兵以助朝鮮今反至於自失其地同有血氣者孰不爲之仇然作色嘅然長歎甚而至於仰天痛哭是固不行謂之非忠義所激者也因而追咎辦理之不善甚且有爲誅心之論者大有欲得而甘心之勢顧使果得而甘心也於國事卽有濟乎故爲今日計不必追咎其旣往但當責效於將來中國之敗先此以爲由於兵無統帥號令不一兹則前敵諸將悉統於宋宮保一人何以仍至於敗有以爲倭人先伏内間者有以爲華營之鎗砲藥彈多不適於用者又有謂諸將中仍有不服宮保節制者傳言不一皆由於電報秘密故迄無確音而敗信則必非無因也夫勝敗兵家之常亦何足異必人人皆有恥敗之志人人皆有求勝之心而後乃可轉敗爲勝失機諸將不可以倖縱也朽　諸器不可以夕留也於此時也汰老弱之衆凡充數者悉芟而去之無留前敵其所用器械統歸一律必挑選精鋭合用勿以廢舊攙雜其間而第一則尤貴乎選將桀驁者不可用巽懦者不可用不拘資格大加遴選可用者拔之於行伍之中不可用則編入於簿籍之内我先恃吾之不可奪而後可以不患人之奪如但倉茫奔走則我退一里宼進一里是不啻爲之先導也九連鳳凰相爲犄角今九連旣失則偪近鳳凰去樂亭甚近吳清帥守是處聞兵力頗單不知如何布置宼深矣而猶可不痛思變計僅以憤言塞責也哉客曰僕之憤非僅以言而已實以才識短淺不禁形於詞色而先生之屢聞警報仍以琴書自娱抱膝長吟若不與聞世事者不亦恝乎余曰我儕無權無位但託空言以希冀效愚者千慮之一得而採取者卒寥寥焉則亦何能爲力耶救時之良策又不禁深有望於袞袞諸公已 
[蘭臺走馬記]  
　　吏部爲批示事本年八月二十七日據候選員外郎兼襲三等男程建勘情殷　効呈請到部本部於九月初九日具奏本日奉上諭候選員外郎兼襲三等男程建勘著發往北洋交李鴻章差遺委用欽此等因到部相應示傳該員欽遵前往○兵部爲傳知事所有奏補游擊升用叅將陳紹芳儘先游擊升補都司劉雙曜升補守備李靑高奏補定備補用都司余世綦奏補守備儘先都司李佩玖等五員本部於九月十二日帶領引　見相應傳知該五員穿常服佩帶飄帶荷包手巾於是日五鼓赴西苑門外都虞司本部下處報名聽候排班帶領引　見並傳於十一日已刻赴部演禮萬勿遲悞○正白漢善副都統考訂於九月十二日辰刻在東長安門外挑補正白漢固山五個甲喇領催馬甲敖爾布養育兵等缺先期由印房傳知應行挑補之兵丁等務於是晨前往預備○盛京工部司庫等缺業經咨取到齊卽應揀選由吏部開列各堂銜清單請派員揀選官缺一摺於九月初九日具奏本日奉硃筆圈出户部尚書熙敬禮部右侍郎志鋭户部右侍郎陳學棻禮部右侍郎李文田欽此宣旨後熙菊莊大司農等卽由西苑門先後齊抵天安門朝房揀選計應揀盛京工部司庫一缺四川雲貴總督衙門筆帖式各一缺吉林伊通州吏目一缺長春府朱家城照磨一缺奉天東邊道豐盛庫大使一缺廣西太平府思州土州州同一缺○連日會議軍務之總署各堂翁李尚書趨赴西苑門候請恭邸至時同入西苑先於南書房少坐旋入樞秘值廬與軍機王大臣會晤籌議刻已旬日較前益關防嚴密是以局外人無從得悉端倪云○吏部爲曉諭事查例開揀選及揀發委用各項人員由吏部將滿漢大學士六部九卿堂銜開列奏請欽派大臣中有與應行揀選各項人員係　　親屬中祖孫父子伯叔兄弟已之女壻嫡甥外姻親屬中妻之父及兄弟　　甥之父俱令官小者於臨時自行呈明迦避不准列入揀選○江寗將軍豐 
 
 

Page 2

 
 
　　漢文留守紳遵旨入京祝嘏隨帶旗員繕具安摺膳牌於九月初九夜差弁齎往西苑門由奏事官遞入初十晨留守趨赴西苑門六項公所坐以候旨少頃由軍機處發出傳單豐紳頭起備見留守卽趨入勤政殿覲光上以江海防務等要事詢之留守將見闻所及敬謹奏陳宸聽畢卽退下殿廷出西苑門乘輿回宅○皇太后頒發内帑三百萬兩九月初九初十兩日先由海内頒出六十萬兩每一千兩裝一黃布袋袋口緊縳貼黏印封外繫一紙上書庫平紋銀一千兩計十包每三袋用一筐盛之二人舁之以行步營弁兵在前後左右簇護各禁門皆派户部官監查舁至東長安門内暫置於地俟六十萬運齊後由東長安門内舁送户部存庫○本年覆核朝審一事業將　欽派各堂銜名綴登於報兹悉欽派之額筱珊相國等八堂憲定於九月二十二日在朝房看册二十三日帶犯過堂先期由刑部分咨内閣六部九卿翰詹科道届期齊赴天安門外朝房會同覆核○欽派專操之多羅端郡王載兵部尚書敬自挑練八旂漢軍槍營砲營練兵内外滿洲八旂火器營圓明園八旂健鋭營八旗擡槍排槍劈山砲練兵逐日教練兩月有餘一切規模漸著成效遵諭九月十八日卯刻在海淀閲武樓孝塲閲看○吏部爲曉諭事本部奏請揀選盛京工部司庫等缺因人數較多如應行揀選各員中有與欽派大臣係屬祖孫父子兄弟妻之父已之女壻嫡甥俱令官小者於臨時自行呈明廻避扣除揀選如有徇隱照例分别議處○皇上派前馬蘭鎭總兵景瑞正藍滿副都統秀吉酌帶神機營馬步隊官兵三千名前赴古北口駐防聽候調遺並傳聞此項官軍歸端郡王遥爲節制○兵部爲傳知事所有呈請兼襲騎都尉之升用道雲南雲南府知府鄒馨蘭一員本部於九月十二日帶領引見相應傳知該員穿當服佩帶飄帶荷包手巾於是日黎明赴西苑門外都虞司本部下處報名聽候排班帶領引見再傳於十一日已刻衣冠赴部演禮萬勿違悞○鳥里雅蘇臺將軍永邊帥德遵旨入京祝嘏業由定邊馳抵京城繕具安摺緑頭簽於九月初十夜子刻專員齎往西苑門由奏事官遞入十一日寅刻邊帥趨詣西苑門外候旨權假六項公所小憩少頃由軍機處發出傳單永德頭起備見邊帥凛遵步入西苑上於勤政殿寳座垂詢近日邊陲防務邊帥逐一密奏宸聽畢退出西苑乘騎回寓○本年甲午科順天鄉試中式舉人照例應於大内殿廷覆試以憑准否一體會試經禮部奏請欽定覆試日期九月十一日奉　旨著於九月二十日在保和殿覆試欽此欽遵到部除傳新舉人取結赴部納卷以便覆試外卽行分咨各衙門查照辦理○河南巡撫裕澤生中丞寛遵　旨入京祝　嘏酌帶文武業由豫到京繕具安摺膳牌於九月十一夜子刻專弁齎往西苑門由奏事官遞入十二日寅刻趨赴西苑門假工部公所小憩候　旨少頃由軍機處發出傳單裕寛頭起備見中丞卽步入西苑趨詣勤政殿各上跪安奏以清語上卽以豫省河工地方及撥勇諸要政垂詢中丞逐條奏達宸聽畢退下殿廷與近侍臣工少叙寒暄然後出苑乘舆還宅午後軍機處傳旨河南巡撫裕寛著於十三日呈遞膳牌仍赴西苑門預備召見欽此○禮部爲知照事所有本部奏充會同四譯館監督一缺人二名於九月十三日帶領引　見相應開具滿漢排單各二分先行咨送軍機處查照 
[名城已復]  
　　昨日某西字報館得中國官塲中人來信謂刻接報捷電音悉九月二十九日華軍已殺退倭奴將九連城收復從此乘勝長驅勢如破竹倭奴雖悍恐亦無駐足之區矣不禁喜而雀躍 
[倭奸正法]  
　　寍波捉獲倭奸押解杭州已詳前報兹得杭州訪事人來信謂當日旣解到卽在府轅拷訊關防嚴密外人不得與聞惟聞東渡而來共油漆小轎三乘密垂簾幙派楚軍數十人沿途護送二爲甲乙兩倭僧一則解差也初甲僧至寍波往乙住持之某寺挂單乙久客四明各與當道往來以甲同鄉遂留宿焉翌晨甲踽踽出門至某砲臺相度形勢或俯或仰一似量臺之高下者然適有勇丁之能操倭語者見之略詰數語甲疑勇爲同道微吐其情勇知有異引至僻處僞稱我之所以在此者醉翁之意豈在酒乎君果胡爲乎來哉甲竟以採辦糧食探聽軍情和盤托出勇唯唯約次日在某寺欵談甲遂和南而去勇卽禀報營官前往寺中獲甲甲指乙爲師父乃并乙而獲之及解省乙極口呼寃承審各員告以汝在此駐錫多年决非細作上憲亦已深知之此行斷無妨碍旣而杭州府陳太守升堂訊問甲歴供採辦糧食偵探軍情略不隱諱問乙果與汝相識否則稱旣係師徒豈有不相識之理及禀聞於巡撫廖榖帥謂一係倭奸一雖不爲奸究係倭人殺之亦不爲過遂以軍法從事九月廿九日已刻由縣獄解甲乙至府堂如法捆綁仁和縣伍大令錢塘縣束大令及城守營兵六七十名各執洋槍刀矛之屬圍護於左右前後押赴清波門外敵樓旁俄而撫轅當差之某武員手捧令箭飛騎而至惟聞一聲吆喝連珠槍數十聲而甲乙兩顆光頭　已在塵埃中亂滾矣隨裝入木籠發寍波海口懸竿示衆監斬各員回撫轅禀銷當乙解至府堂時號哭呼寃聲若斬豕且作倭語大聲疾呼某員告以此次惟出城陪綁而已原知與汝無干可免刑戮乙乃俯首就縳 
[消息通靈]  
　　寍波訪事人來函去提憲商諸寗波關道在署内創設德律風遥接鎭海大營以便消息通靈不致軍情隔膜此工兹已告蕆數十百里之内互相傳達幾與晤語無殊實從來未有之創舉也 
[恭迎恩詔]  
　　本年十月初十日恭逢皇太后六旬萬壽普天同慶率土臚歡現任大小文武官員俱賞加一級上月某日江蘇巡撫奎中丞預飭候補府余太守慶祺出境恭迓恩詔二十六日清晨八下鐘時舟抵胥門外官碼頭撫藩臬織造糧道各憲及府縣總捕總巡等文武百官咸趨詣碼頭迎接吉期旣届中丞率百官薛請聖安畢將恩詔供奉黃亭内舁之而行護衛者俱穿花衣一時槍砲聲如珠之貫迤邐進胥門至萬壽宮沿途鼓樂喧闐異常熱閙旣至中丞率百官行三跪九叩禮由文直刺林宣讀徽號朗誦恩詔各官復三跪九叩謝恩中丞卽與各官拱别呵殿回轅時已鐘鳴十一下矣 
[語兒鄉語]  
　　嘉協張副戎札調左右兩營駐防各外汛弁兵至郡在北門外大教塲操演俟純熟後禀請大閲○平湖塘十八里橋鄉間盜案報縣請騐後經劉大令帶同差捕並會同營汛乘舟往勘被刦情形勘畢回署飭捕限緝被刼者爲永豐庵云○有某嫗者由姚姓婦薦引至城内譚宅傭工至第三日失竊首飾匣譚疑嫗所竊送官究追由捕谦提訊發押後經設法保出訪尋眞賊杳無蹝影媼含寃莫白遂欲以身殉之僞稱小溲登樓自縊樓下人怪其良久不下往視則已魂歸泉壤媼有女亦在城中傭工聞信奔至撫屍大慟未知以後作何了結○宗太守於九月二十日乘舟赴省謁見各大憲面禀要公○秀水縣甯大令乘舟下鄉向各户催繳所欠錢糧已於九月二十一日回署○楚軍水師蔣統領奉撫憲札招募營勇連日投効者甚衆經統領派員挑選精壯年輕者入伍於九月廿三日雇船數艘先行載赴省垣其餘俟有成數再行陸續運省至應募而來者大都客籍墾荒之人也○九月廿四日嘉恊舉行迎霜降禮經楊都戎在内教塲調集兩營弁兵整隊直行但聞角聲嗚嗚然經城内出北門過吊橋北麗橋走塘灣街過端平橋鈕家橋經西河街過春波橋宣公橋吊橋進東城門走東大街仍回内教塲各散○宗太守因公赴省往返皆用小火輪拖帶是以趲程迅速已於九月廿三日回署廿四日復乘舟往乍浦閲視砲臺及沿海防務大約奉撫憲面諭故有此行也○江西人黃某以手藝營生在禾已久其妻某氏於前年從原籍來禾尋訪並帶幼孩長途跋涉飽受艱辛及抵禾伉儷重逢共訴别情之苦食貧居賤甘之如飴不料造物困人迍擅徧歴黃忽爲二　所纏牀褥呻吟竟以不起身後蕭條無以爲殮氏呼天無路搶地無門遂以一盞紫霞膏從夫於地下境遇之厄黃實爲之然如氏之臨燮不撓捐軀以殉其激烈誠有足多者以視彼堂堂大將愛財惜命不惜爲萬人　駡者愧此裙釵多矣 
[神山晚眺]  
　　蕪湖縣王宇春大令探聞湖廣總督張香濤制軍奉召晉京日内當行過鳩江卽飭辦差家丁在江干搭蓋碼頭迎迓並 
 
 

Page 3

 
 
聞憲節約九月廿六七日可過蕪下駛由清江遵陸北上○蕪湖道袁觀察於九月十三日乘輪晉省叩賀福大中丞任禧並禀要公旋於廿一日清晨回署○皇太后萬壽慶辰伊邇王大令傳諭城廂大小店鋪著於十月初五日起至十七日止一律張蓋彩幕懸掛各種明燈以申巷無衢歌之意各商董聞之更擬鋪張揚厲踵事增華現已次第預備又聞道憲及王大令除捐廉修整萬壽宮用申華祝外届時更廣徵鞠部演劇旬日藉示與民同樂之意○委辦蕪湖電報局安徽候補直隷州王叔英直刺詒善藉隷太倉州之嘉定縣以孝廉出仕皖江到省以來歴奉要差並攝定遠縣篆本月中浣接珂里所傳噩電驚悉太封翁在籍作古直刺聞訃之下哀慟莫名立卽具文禀報丁艱一面乘輪星夜奔喪所有電務則向上游請假暫託親信人經理○王大令以地方防務雖早經戒備然民間十家門更及冬防各事亦應及時辦理特於日前抄發傳聲警盜章程出示通衢照章於十月望日起輪流支吏烟館飯鋪務於二砲時一律息燈城廂各栅欄則槪捐廉俸逐一修整二更後卽須下鎖一處有警各鋪皆起而相助務令掃除舊習較往年加倍認眞俾與官辦冬防相輔而行亦　張官之用心也○王大令於九月廿四日乘坐怡和輪船赴省叩賀福中丞任禧兼禀要公 
[玉人簫韻]  
　　揚州訪事人云甘泉縣汪大令報丁内艱揚州府沈太守以該縣事務殷繁未便稽延隨卽詳請上游委員接署一面遴委保甲總巡方果卿大令臻峻先行庖代大令奉檄後於九月廿三日子時在公館接印任事大令公館本居城内故傳諭毋庸另備以示體恤其辦公訊案則前往官衙○兩淮運司江蓉舫都轉之五公子各列賢書　郡紳耆印委均衣冠赴轅道賀冠裳輿馬極盛一時○前督辦揚州保甲總局朱秋生觀察溍之太夫人仙逝擇於九月二十三日發引舉襄是日清晨由東關街公寓舁柩而出安設龍頭獨槓舁以三十二人前導除尋常執事銜牌外有銘旌亭誥命亭香亭魂亭容轎次則幢旛桶旛再次則翣牌功布一切如儀緇流羽士各一班咸持法器諷經恭送布圍内孝子孝孫麻衣如雪均經人扶掖繞棺而行觀察涕泗交流尤形悲痛執紼送者濟濟蹌蹌運司江都轉以次各印委路祭後復繞道至河干恭候登舟叩奠沿途路祭不下數十處一路由東關彩衣街經南北柳巷達多子左衛等街迤邐出徐凝門碼頭登舟向之江珂里進發 
[唳鶴灘問俗記]  
　　松江訪事人云距洙涇數里五龍廟爲金山縣境每届九月二十左右里人必資雇優伶支搭戲臺五座演戲以答神庥附近各鄉村鎭紅男緑女挈伴來觀肩挑背負之流無不利市三倍某日橫潦涇某渡船載有看客十七八人一聲欵乃放乎中流適旋風驟起波浪滔天舟子支撑不住陡然掀翻逕入鮫宮深處隣船急爲援救出險者僅有五人餘皆凶占滅頂矣慘哉○松城察院後街迤邐而東其地爲邱家灣去歲十月初旬明經尹君曾被糟邱所悞失足墮河一醉千古今年九月廿四日十二點鐘時有捉垃圾之老叟道經其地一失足由岸灘滾入波心見者急爲救援已四肢厥冷面目全非有識者代雇肩輿舁之以去不識能免性命之憂否○楓涇爲婁縣嘉善交界之所是處产圖河畔於九月廿一夜泊有收買棉花船一艘偷兒見而垂涎結伴入艙任意偷竊花客甲乙兩人從黑甜鄉驚醒起而扭獲賊無計脱逃袖出利刃戳傷甲之肩膊遽爾兎脱甲且怨且泣忿不欲生投入水晶宫去同夥急爲援救遍撈不獲翌晨屍身汆至九圖由地甲等會同報縣張邑尊前往騐視旋騐得傷痕本非致命委係墮河身死當卽塡格緝兇毋任漏網特不知鴻飛冥冥果能尅期弋獲否或曰旣被戳傷理應控告豈有無端自盡之理意者被賊砍墮河中事後有人設法彌縫諉爲自盡蓋卽大事化爲小事小事化爲無事之故智也理或然歟然而死者之寃已無由伸雪矣 
[永寗宦迹]  
　　温州訪事人云樂清縣徐翔池大令前因政體違和請假調養現近匝月尚爲造化小兒所累纏綿未愈邇值樂東一帶土匪蠢動搶案頻仍政務紛繁未便延滯遂禀請開缺調理代理縣篆之郭外峯司馬鍾岳奉蔣幹臣觀察札委權攝於九月初五日頒發紅諭　吉佩萸之先一日接印履新○省憲委候補縣顔大令其慶督催瑞安縣沙塗丁賦於九月初十日抵郡暫駐襜帷隨於十二日前往章安○代理平陽蒲門司巡檢王雨金少尹因前任病故出缺奉委庖代已於九月望前接鈐任事○　標中營守備蔡鶴山守戎殿華於九月十三日任事○統帶温標練軍中衡遊擊胡星貴遊戎近因土匪充斥示期九月十五日督率中左兩哨練兵出城巡哨所經樂清虹橋大荆楊公嶼等處軍容茶火足壯聲威隨於十九日辰刻公旋由雙門馬頭整隊回營 
[滬上官塲紀事]  
　　浙江解餉委員玉明府寳善於昨日到滬船泊珊記碼頭飭丁進城商請上海縣黃大令派勇前往防守以備不虞○昨日南匯縣汪蘅舫大令因公來滬僑寓名利棧○本月初五日爲蘇松太道劉康侯觀察之夫人帨旦預期徵召妙伶登臺演劇屬下員弁紳商紛紛餽送盛儀衣冠祝嘏○前臺灣巡撫邵筱村中丞奉旨調任湖南巡撫交卸後挈眷來申日内行將抵埠黃大令因飭辦差丁役在金利源碼頭整備恭迎並將天后宮側出使行臺灑掃一清以備中丞駐節 
[秋郊賽馬記三]  
　　上馬不知身落後貪看山色又回頭其爲詩人得意之秋乎若西人則不喜欵叚徐行而獨喜騰驤超躍蓋西俗尚武故雖游戲之事亦不惜勞其筋力驰逐於平原淺草間賽馬蓋亦游戲之一端也昨已賽至第三天而意興愈豪斷不如曹劌談兵再衰三竭自午後以迄薄暮賽者旣龍驤虎躍觀者更蟻聚蜂屯計第一次賽十二馬會中人製就一銀杯值銀一百兩與賽之馬每匹復捐銀五兩首到者得銀杯之外又得銀七五成尚留二五成由第二騎得及賽畢陶爾司爲首何麗梅次之第二次賽七馬其彩一銀盆值銀一百兩由雷納捷足先得第三次賽五馬彩物爲一銀杯值洋銀五百圓與賽之人復各出銀十兩頭標除銀杯外得銀七 
次則雷納第四次賽五馬其彩爲值銀一百五十兩之銀杯一具每馬復出銀五兩以益之第一騎以銀杯相贈第二騎贈以銀七五成第三騎贈以銀二五成先到者爲陶爾司次雷納又次順全隆主人第五次賽三馬其彩爲值銀一百五十兩之銀杯一具入會之馬又各出銀十兩旣而銀杯爲雷納所得陶爾司得銀五十兩第六次賽九馬會中人預製一銀杯值銀一百兩又備銀五十兩旋由陶爾司首先驰至取銀杯以去宗則尾其後會中人遂舉銀贈之第七次賽九馬會中人預製一值銀一百五十兩之銀盃及銀五十兩其盃仍由陶爾司得銀則歸賽姆生第八次令前曾獲勝之馬一律與賽其彩爲值銀三百兩之銀盃由順全隆主人所獲第九次五馬跳浜先到者爲祥茂洋行主人得一銀盃值銀一百五兩斯時賽事已畢游人散歸三市六街早已明燈照耀矣 
[解餉詞]  
　　浦東龍王廟常年上中下三元節由鄉人集資賽會名曰解餉實則安有餉之可解惟是藉此歛錢而已前日又逢賽會之期舁偶像游行洋涇等鎭及各村莊然後回廟會中旂鑼傘扇之外有大寳銀數十錠裝在車上每車載大銀一錠或小者三五錠不　其上用紙糊成看財童子車夫則頭戴凉帽身穿花布短衣故作怪誕之形以博觀者發噱又有拜香會數起經行之處觀者塞途 
[頒發護照]  
　　江海關道署東繙譯官劉子貞太守曾任駐日大臣叅贊熟習日本情形近以租界中仍有日本商人與華人貿易旣無領事管束應諭令央殷實商人具保頒給護照俾得安分營生昨日會同上海縣黃大令法讞員葛同轉赴天后宮傳齊日本人一百零六名按名點騐立佐藤小野等三人爲董事將護照逐名給發尚有十三名未到將護照交董事轉給隨諭令董事隨時稽察管束如遇身無護照者亟宜拿究以免爲非如此懷柔遠人可謂無微不至矣其奈倭奴之不以爲恩反敢稱戈犯順何 
[法界火災]  
　　前晚一點逾十分時法租界大馬路紫來街口失火自義大烟店新協成祥烟館迤東延燒老萬興糕團鋪鴻泰炒貨店至大有烟館僅焚去西首樓面一間協成祥前後三進悉付一炬樓上各值堂人以梯已燒斷從後樓屋上躍下類皆頭破血流法工部局火龍近在 
 
 

Page 4

 
 
咫尺間聞警而來急用皮帶澆灌旣而英美各洋龍紛紛馳至併力救援至一點二刻時火勢漸希是役也共焚去門面樓房五幢連後進約計三十餘間被災各家保險者居多尚可望桑榆之補當火熾時火塲上人多於蟻擁擠喧譁捕頭立遣中西捕探及各探夥分投彈壓葛同轉亦飭會捕局通班線勇照料旋拿獲乘間搶物之火匪四人送入捕房並將義大新協成祥兩家夥友拘去克捕頭略加詰問交人保出候堂期解請同轉研訊罰鍰 
[幾遭火刦]  
　　前晚本邑西門外四明公所西首劉姓家因作晚餐遺火柴中一霎時烟霧迷漫幾遭浩刦幸鄰里汲水灌救得免於災 
[告示彚登]  
　　署理江蘇按察使司按察使韓廉訪出有四言告示頒發來滬張貼縣署頭門其文曰蘇省流氓大爲民累無行無業不倫不類烟館賭塲成羣結隊穿黑衫褲形同魑魅鬆三把辮自覺俏媚街市橫行人皆遠避搶奪拐騙愍不知畏輕則偷竊入人家内重則强刼得財而潰此患不除隱憂方大現已通飭牧令丞倅一體嚴拿重治其罪省垣重地豈容此輩立拿到案刑則加倍言出法隨毋貽後悔○欽命二品頂戴署理江南分巡蘇松太兵備道劉爲出示曉諭事照得現届冬令天氣漸寒各乞丐夜間或坐臥簷下或竟至露宿飢寒交迫實爲可憫業經前升道在南門外搭蓋瓦屋作爲桱流所准老弱乞丐前往住宿夜間給粥一碗本年仍舊照辦兹派委試用從九高彥龢經理彈壓定於十月初一日開廠所有城内無歸宿之乞丐夜間應一律前往廠所棲止不准再在城内沿街露宿如敢不遵必係不安本分之人逗餸城内欲圖爲匪一經察出定卽嚴究除札上海縣及總巡並各巡員外合行出示曉諭爲此示仰乞丐人等一體知悉務各届期前往毋再逗遛城内致干嚴究切切特示 
[醲恩徧施]  
　　啓者本堂春間　局開診内外科先生九名計贈診男婦内外症共一萬九千二百餘名所贈之藥數亦如之然由各善士送堂之丹散藥茶並本堂添辦亦爲列出務使咸知計紅靈丹痧氣丸四千七百瓶白痧散珍珠散五百瓶救疫丹四百服紫金錠一千八百服甘露茶三千二百包七液丹一千包濟生散五百包午時茶三百塊太乙救苦疫丹二百服臥龍丹三百服合共計一萬二千餘件寄去香港祖師靈符二千張紫金錠一千七百服以救疫災先此乞登貴報容後細列謄入信錄供善士之覽也[  上海虹口元濟善堂董事唐廷桂謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[皖乘]  
　　徽省垣訪事人來信云候補府王子裳太守詠霓經福大中丞札飭襄辦洋務局太守奉札後隨卽詣轅謝委不日當卽到差視事矣○池州府文太守明於上月十五日行抵省城謁見福大中丞小作勾留卽須返署供職○前會辦省城保甲事宜候補道李篁仙觀察仙逝後諸公子筮期九月二十一二兩日開吊二十三日發引并敬請福大中丞題主○邇有東流縣屬八都山一帶男女難民共百餘人向各鋪乞錢果腹某日擁至二郎巷仁和典鋪硬索典中執事人張姓不肯多破慳囊難民遂聲勢洶洶多方羅唣張怒遺夥訴諸汛弁及保甲局不一刻會辦保甲局候補道劉子幹觀察安慶城守協劉煥章軍門撫標遊擊齊遊戎占鰲及方載靑千戎均親臨彈壓向難民善言開導謂爾等皆係　朝廷赤子雖連年亢旱亦宜安分營生不可藉端滋擾現在農田已得透雨務卽遄歸故土盡心穡事以冀來春二麥豐收隨飭典中給以錢八千文難民乃歡聲雷動而去○堯年鄉距省數十里之遥係懷寗縣所屬某日地保以命案報縣縣主黃漢池明府乃趨詣各憲轅禀辭帶領仵作吏差等人前往相騐 
[嚴查僧道]  
　　中東有事以來倭奴之在華者輙剃髮挽髻僞作内地僧道混跡各廟宇偵探消息經各省大憲出示嚴拿鄂省居長江之上游漢皋爲互市之巨鎭難保無倭奸僞扮僧道溷跡廟宇刺探軍情前經大憲懸賞拿奸煌煌出示遐邇咸知近日各憲又示僧綱道紀等可曉諭城鄉各庵堂寺觀不准停留面生掛單之僧道並異言異服之人如違重究不貸隱藏不報厥罪惟均自示之後黃冠緇衣恐獲咎戾莫不懔遵飭諭 
[牝賊]  
　　寍波訪事人來函云上月某夜北門内某販夫睡至夜半覺有人探手取搭膊内洋銀急劃洋燧燭之突見一女郎縊於梁上駭極呼集衆鄰取以下向之盤問女郎赧然曰奴非賊乃李某之妻也不幸身帶隱疾如佛家所謂半邊釋迦白嫁杏期逢卽被兒夫所棄邇者無衣無食不得已而學作穿窬猶恐被人識破行蹝故裝作縊死之鬼耳衆鄰不信袒而索之則新剝雞頭小如黍粒下體則又牝牡不辨無殊蠶室中人遂扭交近處團防局次日解送鄞縣署請懲楊大令提訊之餘供稱奴年三十餘僑宿鹽倉門内高遠橋陳姓家大令飭呼待詔至令將　鬢削去結成大辮并褫其藕履解下雙纏暫時管押翼房候拘陳質對 
[賭法翻新]  
　　近有賭徒串同無業西人在泥城橋迤西賃屋設攤招人賭博其法以大骰一顆共分六門如有以小洋銀一角入局者勝則可得四角然勝者少而負者多爭闹之聲昕宵不息不知捕房中何以寂無聞見耶 
[定貨轇轕]  
　　掮客吳明齋控同業張問渠擔保華正記卽炳如購定絨布十三箱虧銀逃避宋通刺提訊之下著張交保出外候備文移請吳縣提華訊奪此已記錄報章矣日前華已提到至晚通刺升堂訊理吳訴稱華向小的定購前項货物由張從中擔保現在照算虧實銀一百餘兩小的被累難堪求恩追給張供小的與兩造均同業當定貨時小的確爲之介紹並無擔保事情華供稱小的洞庭山人向在榮大昌洋貨號爲夥前與張合定洋面巾六十箱小的得四分可贏銀一百八十餘兩尚未分拆現存張處除將吳欠欵劃付外尚應找還小的銀八十餘兩求老爺恩鑒通刺以張旣擔保在先未便置身事外著連華管押諭令急向吳料理 
[英界公堂紀事]  
　　鼎盛米店主陸曙卿扭黃杏卿至公堂訴稱黃積欠米價銀洋日久不還索之反遭蠻橫現願將此欵撥充善舉宋通刺著押候訊核○包探顧阿六送馬仁昌至公堂禀稱昨日馬糾約多人向湯雨泉索詐湯投報捕房捕頭遣小的拘馬送究通刺著暫行收管聽候研究一面諭令湯雨泉明白補詞 
[美界捕房紀事]  
　　前日午後五點鐘時有縣捕夥役名和尚會同手下廿餘人至虹口北首某繅絲棧後賭檯上捉賭賭徒羣起而攻和尚號召黨徒與之鏖戰繼復扭入捕房七號三道頭西捕欲一併覊押適黎副捕頭至問爾等至租界中捉賭可有公事否各稱公事在正身處捕頭限半黠鐘取到旣而仍空手回捕頭怒遺華捕將甲乙二夥役及丙丁戊己四賭徒一併解送公堂請宋通刺辦理○昨日天甫黎明江北人嚴利方手持報時鐘一架途遇巡街捕拘入捕房黎副捕頭令押至九下鐘時遣包探竇如海帶領出外訪查旋查悉此鐘竊自虹口迤東下海浦矣新街第五百二十六號門牌胡順初家遂告知失主投英公堂領贓嚴則押候送究○寍波人李鴻壽不知操何業携妻某氏賃居虹口篷路　華 [ 
 
 

Page 10

 
 
　前晚　鄰胡姨姐誘氏至家狂且選巫山之夢　　　　　　　施　外來見牀頭人不知去　旣而察知被胡姨姐所誘破扉而入將氏痛毆而胡姨姐卽乘間脱逃狂且亦如飛而去李見事不妙　　　　　　　　　山外偵探如見胡姨姐可喚巡街捕拘押送懲○前晚六下鐘時寍波人王鳳興至虹口漢壁路某水木作　内　同　　　　　口　　　　拳朱力大如牛非王所敵致被擊破頭顱王誓不甘休扭入捕房　訴黎捕頭遣包探送往同仁醫院醫治朱押候解送公堂　　 
[金陵官報]  
　　九月二十六日糧　里謝委武闈内楊調○　　　　　頒　　營　　　　　魏光濤　辭行南捕通判屠銷帮辦文　供給○二十八日江蘇試用通判林介鑾由京來到省委署阜寗縣胡保聨謝委禀銷轅下校對曁善後　　　　　示慶賀　　　　　二十年十　初十日　慈禧端佑康頤昭豫莊誠壽恭欽獻崇熙皇太后六旬萬壽是日五鼓應穿朝服齊集萬壽宮拜牌應自十月初一起公所　　　　　　　服一月 
[蘇省官報]  
　　一日崑山縣葛禀知交　崑山縣事回　　　　　　　　華亭縣缺五品頂戴指分江西試用府經黃桂仙安徽人禀到○廿二日通判毓錦委辦理　防營文案卽　差知縣孫淦委海防營文案卽到差指發　　直隸州州判　　　江西人由京來○廿三日知府林文炳余慶祺禀知奉委海防籌餉差 
[邗江官報]  
　　九月十六日趙鹺尹爾旅禀回　　　次王　尹　　　辭尹廷颺　　　北鹽就道○　　　日任鹺尹之瀚委辦如臯南閘差○十八日丁分轉乃嘉起復回淮郭　尹曾尚委赴沈家渡緝私潘鹺尹萬源楊鹺尹繼曾均奉　甄别○二十日縣鹺尹錫紳公幹赴省○廿一日陳分轉康由香港差次來○廿二日許分轉之奇由　山來楊公幹○廿二日泰壩林司馬鐘峽禀　赴任任鹺尹之瀚　　如臯　　　鹺尹善　銷南京餉差○二十四日儀徽縣朱大令江禀知回任張鹺尹思安禀銷金陵押餉差徐　尉福勛解海分司餉來揚二十五日瞿鹺尹鴻勛四十一圩唐鹺尹初由　　　　局抵揚公幹二十六日湖北揚守戎崊解餉到揚 
[恊振所經收順直振捐九月廿日至九月卅日止第十七]  
　　九月廿二日無名氏洋五元不留名洋五元○廿三日延陵求子求锺兒病速愈洋四元○廿四日百官全盛來吳正修堂洋二元○廿六日蕪湖周　繼求家平安　拾元陳寳　洋一元○廿八日金百川醫金助振小洋九十四角銅洋一元○卅日顧門徐氏求喉症速愈洋二元儲門韋二小姐得子平安完願助振洋廿五元以上總共收洋五十五元小洋九十四角銅洋一元 
 
 
 

Page 11

 
 
   
 
 

Page 12

 
 
[光緒二十年九月二十六日京報全錄]  
　　宮門抄○諭旨二道錄前○教職單○蘇撫奎奏辦解慶典恩賞各項片○護皖撫德奏甄别知州片署閩臬陳奏報接篆日期○將軍裕奏調署知縣片○陜撫鹿奏報署理將軍印務日期摺○江撫德奏報藩司晉京起程日期摺○江督劉奏徐州徵收土税情形片○九月二十六日户部通政司詹事府正白旗值日無引見○恭王等謝賞貂皮恩○孔令貽謝賞戴雙眼花翎恩○信侯花尚阿各假滿請安○前河南巡撫邊寳泉病痊請安○陜西布政使張岳年到京請安○安徽總兵任祖文到京請安○侍衛處奏派保和殿監試之大臣派出頭班瀅貝勒那公載振愛隆全福○二班倫貝子大額駙霍倫泰良泰色清額○召見軍機○光緒二十年九月分教職單正諭安徽鳳陽吳之鸞寍國山西洪洞白象賢平定應州任樹槐汾州甘肅寍州徐恢業凉州浙江縉雲高掄元嘉興福建南平黃湘慶汀州廣西橫州王舟桂林俱舉訓導安徽東流郭守身頴州繁昌孫榮先鳳陽貴州桐梓戚人傑貴陽俱舉山東霑化張廷弼東昌歲山西崞縣李震解州挨復諭河南原武張雲從開封　河南洧川陳詩林南陽拔　鄉劉正斅河南舉陜西興平袁金瀛漢中副浙江壽昌金致和杭州副武義錢保壽寗波舉廣東四會鄧文彪韶州恩和平王開瑞瓊州　翁源邵本元高州歲復訓山東萊蕪陳芝昌沂州山西臨汾崔璟沁州江西臨江沈兆祉南昌俱禀廣西思恩李發祥鬱林附雲南鄧川李岱生徵江舉○○奎俊片再查兼管卷内接准内務府來文奉旨傳辦細　𧝟衣馬褂緊身衣面共四十五件曁傳辦瀛秀園等處應用鋪墊簾帳等項並奏派恭備慶典恩賞八旗壽婦及直隷壽婦等妝蟒縀疋共動用銀七萬五千三百十五兩二錢三分九厘九毫又准文開奉旨傳辦頤和園仁壽殿德和園頤樂殿恭備慶典歴用鋪墊簾帳等項動用銀三萬七百一十兩七錢二分四厘八毫以上各欵均經本任江南織造文煦援案估價報部咨准兩江督臣分飭司道關局匀撥銀欵先後呈解前來經奴才按欵發辦解京呈交惟妝蟒縀疋項下不敷銀一千一百二十三兩五錢一分六厘自應另文咨請户部行知補撥再行找發除造具細數清册分咨户部内務府核銷備案外理合敬繕簡明黃册恭呈御覽並附片具陳伏乞聖鑒謹奏奉硃批該衙門知道欽此○○德壽片再勞績保歸候補班州縣人員應於到省一年後察看考核出具切實考語奏明分别繁簡補用歴經循辦在案兹查有知府銜候補直隷州知州丁文炳自光緒十九年七月初九日到省之日起扣至二十年七月初九日止試看一年期滿例應甄别據署藩臬兩司會詳前來臣到任未及三月例不加考惟本任藩司係屬統轄例得加考覆查得該員丁文炳才具練達勤求治理堪以繁缺留省補用除咨部查照外謹會同兩江督臣劉坤一附片具陳伏乞聖鑒謹奏奉硃批吏部知道欽此○○布政使銜署福建按罕使糧儲道臣陳鳴志跪奏爲恭報微臣接署臬篆日期叩謝天恩仰祈聖鑒事竊臣於本年七月二十三日奉閩浙總督臣譚鍾麟飭知按察使張國正遵旨入都年遺臬篆奏委臣署理等因當卽交卸道篆於八月初四日准臬司張國正將印信文卷等件移交前來臣恭設香案望闕叩頭祗領任事伏念臣湘楚庸才成均下士自咸豐四年經前湖南撫臣駱秉间委辦營務統兵進剿廣西江皖等省逆匪嗣調直隸防守黃河光緒十年八月隨前大學士臣左宗棠统領恪靖諸軍援閩臺防解嚴接署臺灣道篆蒙恩簡授福建糧儲道十九年二月曾署按察司事舉凡詰奸除暴察吏安民遇事講求尚懼弗克勝任兹復委權斯篆正值防務戒嚴任重才輕倍深悚惕惟有隨時禀承督臣實心經理益矢愼勤以期仰答高厚鴻慈於萬一所有微臣接篆日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○裕祿片再奉天安東縣界連朝鮮義州其所屬九連城大東溝等處爲現在東征各軍前敵軍火糧餉轉運樞紐之地兵差絡繹事極殷繁現任知縣徐本愚雖供職　勉而謹飭有餘才非肆應於此軍務緊要之際承辦兵差等事恐難周顧裕如查有鐵嶺縣知縣榮禧才具精明辦事能幹營務情形均所熟悉以之調署安東縣知縣可期得力其所遺鐵嶺縣缺徐本愚安詳勤愼飭令署理亦堪勝任如此一轉移間庶人地各得其宜除分檄飭遵外理合附片具陳伏乞聖鑒謹奏奉硃批吏部知道欽此○○頭品頂戴兼署西安將軍陜西巡撫臣鹿傳霖跪奏爲恭謝天恩仰祈聖鑒事竊臣恭閲邸抄光緒二十年七月初三日奉上諭榮祿奏遵旨入都隨班祝嘏請派員署理將軍印務一摺西安將軍著鹿傳霖兼署欽此當准現任將軍臣榮祿將印令合符文卷等件委員齎送前來臣當卽薛設香案望闕謝恩祗領任事訖伏念臣鶉疆久領駑鈍時虞兹復寵命渥頒益切私衷感奮竊維近代文臣或暫權於武職而國朝旂缺鮮叅用夫漢員而况將軍始於秦漢以前貴極武臣之品考川陜未分之日督臣罕得兼權迄咸豐用武之年撫臣僅司照料臣獨何人膺兹異數惟有愼持筦鑰益勵操防固三輔之雄藩整八旗之勁旅取鯨鯢而封京觀欣逢海上之銷兵北虎豹以守天關謹附江南而拜　命所有微臣感激榮幸下耽理合薛摺具陳伏乞皇一聖鑒謹奏奉硃批知道了欽此○○頭品頂戴江西巡撫臣德馨跪奏爲恭報藩司交卸印務遵旨晉京祝嘏起程日期恭摺仰祈聖鑒事竊臣接准部咨光緒二十年正月十五日奉上諭本年恭逢慈禧端佑康頤昭豫莊誠壽恭欽獻皇太后六旬萬壽寰宇臚歡薄海臣民咸深慶　外省將軍督撫副都統提鎭藩臬等官自必情殷瞻覲　懇祝釐第念各省文武大臣職守綦重若同時並赴恐地方營伍事務管理乏人或有貽誤轉非敬事抒忱之意朕欽奉懿旨于各省將軍督撫副都統提鎭藩臬内每省各酌派二三員均於十月初一日以前到京並各酌帶道府丞倅將備二三人隨同班列其未派令來京者毋庸紛紛籲請庶各省文武官員於本任職司要務不虞　廢欽此又光緒二十年正月十八日奉上諭朕欽奉慈禧端佑康頤昭豫莊誠壽恭欽獻皇太后懿旨本年予六旬慶辰各省文武大員情殷祝嘏業經降旨於各省將軍督撫副都統提鎭藩臬内每省各酌派二三員來京慶祝兹派江西布政使方汝翼著於十月初一日以前到京恭候届期隨同祝嘏其未經派出各員毋庸再行籲請欽此各等因欽遵在案伏查本年恭逢慈禧端佑康頤昭豫莊誠壽恭欽獻皇太后六旬萬壽欽奉諭旨差派該司方汝翼入都隨同慶祝定期十月初一日以前到京現在爲期已近所有該司篆務業經奏委鹽法道兼巡瑞袁臨道裕昆署理該司方汝翼卽於七月二十日交卸藩司篆務定於八月二十日帶同隨員補用知府聨震南昌府同知蔡世俊試用通判胡先翥等三員束裝起程赶副定限到京兹據該藩司方汝翼詳請具奏前來所有藩司交卸印務起程赴京日期理合恭摺具奏伏乞皇上聖鑒謹奏奉硃批知道了欽此○○劉坤一片再據辦理徐州圭藥統捐局江寗布政使瑞璋徐州道沈守謙詳稱本年徐州各屬所種罌粟據各州縣及各局員先後禀報因去冬雨雪稀少有缺滋培春間亢晴日久被旱受傷枝榦稀疎葉多黃萎且有已就枯槁者迨楊花之際得雨補救爲時已遲復爲濃霧所侵俗名爲丹以致結實瘦小漿汁無多其中不揚花不結實者亦復不省是以收成殊形歉薄當經委員分投確查並由該道復加查勘核與各州縣及各局員等原報大致相同查捐出貨數之盈絀全在出產之多寡歴年徐州所產之土以豐縣碭山爲最多今歲歉收情形亦以豐縣爲最甚碭山次之且徐土運至上海鎭江始行轉運分銷該兩處土藥價值視各省運貨多寡而定近來徐土市價日增加以捐欵運脚所有價值竟較鎭江上海爲昻客商無利可沾屢有停收之議雖經飭令各局員剴切勸諭縱不至一律停收而旺市已過銷路因之不暢繞越偷漏之弊勢必更甚於前徐州地屬平陽界連三省平時巡緝本較難於他處今際收歉銷滯之際惟有嚴飭各局員酌添巡丁殫竭心力認眞梭巡庶幾少一分之偷漏卽可多得一分之厘金等情詳請具　奏前來臣詳加體察委屬實情除飭令嚴督各局員認眞巡緝實力稽徵以保捐務而裕餉需外謹會同江蘇巡撫臣奎佷附片陳明伏乞　聖鑒訓示謹　奏奉硃批該衙門知道欽此 
 
