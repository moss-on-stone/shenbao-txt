# 1918 - 175 - 4916298

 

Page 1

 
 
   
 
 

Page 2

 
 
[攻粤攻川（冷）]  
　　政府以攻川爲攻粤後第二步計畫然則其用兵之雄心今猶方興未艾也 
　　攻川之後又有國外出兵之計畫又有與日邊界出兵之計畫然則中國之兵其果有幾耶 
　　以我測之攻粤果能實行與否尚在不可知况乎其必能勝况乎其必勝後而能攻川况乎其爲攻川而必能平平川後而謂國内之爭即了况乎其爲國内之爭了後尚有餘力爲參戰而出兵爲防邊而出兵然則所謂定内亂而後出兵者特消滅出兵之名詞耳烏足恃哉不然美與我國同時與敵絶交而美之出兵助戰巳逾百萬而我猶一無舉動何耶皆彼攻粤攻川等等爲之阻也 
[命令]  
　　六月三十日大總統令托布敦巴勒珓爾晉封輔國公此令　　又令竹堃厚晉給三等文虎章此令 
　　又令劉葆元晉給四等文虎章此令 
[專電]  
　　北京電駐美顧使因中美外交上要務須面陳政府擬請回國一行聞已去電照准（一日下午一鐘）　　北京電中美兩國駐使相互歸國聞有要務各與本國政府接洽（三十日下午九鐘） 
　　北京電段召曹錕速來面授機宜曹復起程有期先行到京（三十日下午三鐘） 
　　北京電曹錕電第一路各軍隊二月以前欠餉已逾百萬請照數發清以維軍心而策戰事進行批交財部迅撥俾該使迅速南下（一日下午一鐘） 
　　北京電官電湘西之黔軍已與北軍十一師在辰州方面激戰（一日下午一鐘） 
　　北京電政府仍以攻川爲攻粤後之第二步計畫（一日下午二鐘） 
　　北京電段將以吳光新爲援川總司令許蘭洲副之（一日下午一鐘） 
　　北京電梁士詒仍主以外交促進和平將赴香港一行視外人態度如何定解决時局辦法（一日下午一鐘） 
　　北京電陸宗輿辭龍關鐵鑛督辦（一日下午二鐘） 
　　北京電林長民爲馮聲明不希望下届總統（三十日下午九鐘） 
　　北京電黔省議會來電聲明認舊國會存在並攻擊政府指派議員（三十日下午九鐘） 
　　北京電政府現以吉林某處大森林向日人抵借二千萬農部反對甚力（二十九日下午一鐘） 
　　北京電森林借欵吉林督長均贊成或以一部供該省之用一說孟督反對曾來電阻止（三十日下午九鐘） 
　　北京電森林大借欵由陸宗輿經手又得吉督長同意農部仍 
 
 

Page 3

 
 
持反對（三十日下午三鐘） 
　　北京電昨日閣議外内財三長臨時請假重要案件概未提出（三十日下午三鐘） 
　　北京電龍濟光在奉直所招新軍已編成二十營决由海道運厦海部允撥兩艦護送（三十日下午三鐘） 
　　北京電龍濟光赴奉天開大會議倪盧各派代表列席結果决定援粤以奉軍負後方責任（三十日下午三鐘） 
　　北京電張懷芝電告過寗晤李督過潯晤陳督對攻粤計劃均極贊同（三十日下午三鐘） 
　　北京電中央第一部選舉舞弊案高審廳定明日開庭（一日下午一鐘） 
　　北京電政府擬將全國印花稅收入向日人抵借二千萬正在協商中（二十九日下午一鐘） 
　　北京電段諭外長密商法使轉飭滬領逮捕孫文（一日下午一鐘）　　北京電電令滬盧使嚴查孫文回滬行動呈報（二十九日下午一鐘） 
　　北京電政府令盧交涉捕孫文盧來電請自向駐京公使交涉（一日下午二鐘） 
　　北京電洪述祖運動特赦輿論大譁（一日下午一鐘） 
　　北京電洪述祖案地檢廳預審終結將以敎密殺人罪起訴（二十九日下午一鐘） 
　　北京電洪述祖預備待司法方面判决後運動特赦（三十日午午九鐘） 
　　北京電英使照會外部江寛案開審時即派航海專家旁聽（一日下午一鐘） 
　　北京電參戰處出兵計劃擬以近畿十師爲基本採取小徐原議先平亂再參戰（三十日下午三鐘） 
　　北京電唐繼堯由渝電馮承幹老轉來鈞電和議無望至爲可惜西南舉兵相應殊非得已（三十日下午三鐘） 
　　北京電林紹斐赴粤後已有電來言往訪武鳴證明陸未死（二十九日下午八鐘） 
　　北京電政府昨接章使來電報告日政府會議出兵情形東省當局亦急電報告政府始臨時提出商議（二十九日下午八鐘） 
　　北京電章使電告協約國公使對日本出兵條件巳在東京决定外交軍事上將生變化本日閣議提出討論（二十九日下午一鐘） 
　　北京電外交界因劉鏡人來京及劉式訓將任瑞士公使今日開會歡迎（三十日下午八鐘） 
[外電]  
海參崴電二十九日海參崴勞兵會爲乞克兵所解散今鐵路車站火藥庫及公共衙署皆由乞克兵與英日兵所佔紅衛隊戰敗乞降死傷之數未詳過激黨在海參崴握權之時代至此遂告終（三十日）上海秦晤士報 
　　北京電龍濟光在各地招募之兵約一萬人擬於七月中旬由福建借入軍艦二隻及海軍遣派二隻分作三次由秦皇島向福建厦門輸送（三十日） 
　　北京電曩日袁世凱招撫爲將軍府參軍之張鈁此次不得段總理之允許前往陝西土匪猖獗之各地段因危張之態度故對於地方官憲命其監視（三十日）　　北京電因修築京綏鐵道支路交通部擬募集第五期短期内國公債四百萬元案提交國務院該公債利息爲七分五釐自七月起算限四年間用抽籤法每年償還百萬元（三十日） 
　　北京電關於最近喧傳之烟酒稅抵押借欵之締結據外交界消息該借欵林公使亦不贊成云（三十日） 
　　東京電得報告云聞却克軍有佔領海參崴將設立代理西伯利亞政府官廳及勞兵會會長等已被捕之說日英陸戰隊已劃定中立地點監視市民中國軍艦已於六月二十九日派陸戰隊五十名上岸（一日） 
　　東京電據東京朝日新聞云此次陸海軍元帥聯合會議之結果已將日本國防標凖兵力規定陸軍爲三個聯隊編列二十一軍團海軍爲八八艦隊三隊但尚未確定（一日） 
　　東京電日本前次向英法兩國定造之戰鬭飛行機二十架不日卽將運到所澤飛行隊從此將實行其大發展計畫（一日） 
　　東京電後藤外務大臣於今晚設宴欵待向與外交有關係之諸前輩名士但大隈侯爵加藤子爵等皆未到且毫無何等政治的意味不過一尋常宴會而巳（一日） 
以上東方通信社電 
　　以上東方通信社電 
[戰電]  
　　羅馬電公報云意軍於二十五日擴張加波細爾　端砲臺一役俘虜五百零五人（二十七日） 
　　倫敦電今晨海格將軍報稱敵軍襲擊亞拉南面摩瓦央維勒附近英軍防營一座受損而退英軍於日間任末里柯爾附近襲敵得利俘虜數人未受損失今晚報稱英軍在尼泊森林東面廣三十英里之陣線小戰獲勝前進約半英里俘虜三百餘人獲機關鎗二十二架是役英軍突然出擊盡得諸目的地死傷者甚少澳兵攻克美爾里西面防營數座俘虜四十三人獲機關鎗數架昨日天空戰事甚爲活動英飛機共擊落敵飛機二十架又逐落九架英飛機失蹤者十四架（二十八日） 
　　巴黎電德國公報云松末河兩岸英法軍殊爲活動里斯河兩岸及愛恩河南岸敵軍炮火甚爲猛烈德飛行家擊落敵飛機三十架（二十八日） 
　　巴黎電公報云昨晚十時四十分敵飛機隊攻擊巴黎抛擲炸彈數枚枚半始全飛退當時道中尚有行人故死傷頗多物質損失亦頗重大敵飛機乃由四面飛來（二十八日） 
　　巴黎電昨晚敵飛機襲擊一役共死十一人傷十四人（二十八日） 
　　倫敦電外間關於俄國事務謡言頗盛且多相牴觸故不能定共虚實俄國廢皇遇害之說傳之數日今聞已由俄國外交總長致德國達姆斯太王室之電徵實俄前后亦出自該王室彼得格勒某報載有驚人之消息謂柯尼洛夫將軍與加爾定將軍已與德軍佔據莫斯科推倒過激黨擁戴尼古拉大公爲帝里寗與特羅斯基二人均逃往末滿海濱云今無論眞相若何而全俄過激黨之權力似已日見衰弱矣（二十八日） 
　　倫敦電丹京電稱希爾新福接俄國最近消息謂大局殊形阽危衆料過激黨不久將被推倒彼得格勒之紅旗軍晝夜巡邏街道不時鎗擊平民人心惶惶新西比利亞政府須俟里寗退出政界後始允以榖供給俄國今每日輒餓斃數百人俄人數各刻在俄國加里蘭境自巴加拉起至芬蘭灣止掘壕其故未悉但芬蘭人民頗爲疑慮（二十七日） 
　　亞姆斯特丹電伏細斯施報宣稱俄國立憲民主黨領袖米里柯夫氏（前外交總長）及保皇黨領袖葛區柯夫氏已抵哈爾濱主持反對革命事務（二十八日） 
　　倫敦電薩西爾貴族今日在下院答某議員之質問謂協約國政府現正在討論方法以期使俄國得免爲德軍攻入而受控制開拓惟彼於出兵問題目下尚不能有切實之宣言云（二十七日） 
　　倫敦電工黨大會以一七○四○○票對九五一○○○票决議解除暫止政黨競爭之約言（二十六日） 
　　華盛頓電據非官場宣稱日政府决議拒絶協約國所提出出兵西比利亞之請求此間政界或協約國大使署並不視此爲協約國或美國輔助重興俄國排除德國勢力之主張行將作罷之謂日本之拒絶出兵衆皆視爲眞誠鼓勵俄國友人設法輔助力求恢復俄國法律治安之一派云（二十七日） 
　　巴黎電考查軍備之中國委員韓軍官曾告某報代表謂中日兩國關於西比利亞問題完全同意滿洲所駐華軍其力量厚於過激黨十倍云（二十七日） 
要聞一 
[時局之新觀察（留因）]  
攻粤眞因 
爲新選舉之後援 
對馮而非對西南 
　　今日段内閣之攻粤政策喧傳一時拚命借債以充軍費鼓勵曹張以擴軍力購械募兵以實軍備就表面言之着着進行大有不戰不巳之勢然其實不過一種種預備之政策而已余所謂預備云者非對於遠在西南之廣東而爲近在左右之馮派也斯言得毋聞而疑駭然實有一種眞確之理由焉 
　　南北雖有不並立之勢然欲以武力征服南方在段派亦自知其不能故和之一字非絶對不贊成者特以和爲馮派早懸之招牌議和而己派之勢力不能鞏固或且失其固有之地盤則亦殊爲危險故今日第一先謀鞏固己派之勢力與地盤而選舉新總統之爭不得不視爲首要以目前情况論安福部之先鋒在各省巳佔勝利但馮派亦豈易與者馮派失利而後勢必謀破壞新國會且進而與西南携手以和爲標幟復舊會爲幌子勢更易入近來馮與陸榮廷等時有電報往還隱約之間有所接洽此正爲段派所大忌者日前段派報紙對此大施攻擊並謂某要人派員携巨欵南下從事活動蓋段派之所慮已昭然若揭者也有此前題故今日馮派愈謀與西南妥協則段派愈謀破壞其妥協之成是以攻粤之準備在表面爲對西南而實際在對馮派質言安福部爲爭總統之先發隊而攻粤軍爲爭總統之後援隊也 
　　讀者諸君亦嘗憶段派某政客之宣言乎西南苟有誠意與段内閣接洽者則段總理無論何條件皆可讓步段非必欲以琥力壓迫西南者不過冀西南之覺悟耳云云言外蓋明示其不可與馮派接洽也與段派接洽則條件皆可讓步與馮派接洽則惟有以兵力拒絶而已故今之大呼攻粤一面在以虚聲招徠西南一面在以實力破馮派之進行此正段派絶妙之作用也 
　　馮派見此情勢知急與西南握手亦有不利故其策士之奔走南北者最近皆以冷靜之態度出之暫時停止其進行以示遠嫌而段派則仍由安福部等暗中急進謀大選舉之完全勝利苟至其時而得達目的者則將幡然一變其攻粤之計劃而開始與西南接洽矣昨晤某要人言政府正以全力對粤議和今尚非適當之時意者所謂適當之時者其即在此時乎諸君不信俟之可也 
[東京通信（心危）日人之我國借欵與幣制改革觀]  
　　我國政局愈演愈奇主戰主和頃刻萬變要之不外乎武人專制置國家於不顧政府固非不知討伐南方之困難而乃不憚國家之瀕於破産以借欵爲生活最近所成立者爲吉會鐵路借欵其他謡傳已久者如烟酒稅借欵地租借欵大借欵第三次墊欵等段總理曾言欵非不可借惟在用途適當試問目下之諸借欵其用途正當否耶借欵開端至今鐵路礦山稅源權利已有滿目瘡痍山河破碎之感曾有何項借欵收其實益而今日尚欲稱兵黷武以權利抵押借欵政府果若是之忍心哉今日此間報載上海來電謂地租借欵爲五國銀團所反對雖經取消而西原龜三與曹汝霖復有一億萬元鐵路借欵之說此事確否雖不可知而政府借欵之勢固不難揣摩而得之者也 
　　日本衆議院副院長濱田國松氏方自我國遊歷歸日語人曰日政府援助段閣巳多非難此次遊歷後始知勿誣每遇南方派莫不言日本政府屢稱中日親善而一方對於北方助以武器金錢使南北分裂而有餘不足以言統一也故日本對華態度非愼重不可觀夫中國之財政狀態北京政府一年經費約需三千六百萬元此外討伐費一億二千萬元而收入中之烟酒公債稅海關等僅七千萬元是不足者約六七千萬元故不能不仰給於外國之借欵正金借欵巳達二千五百萬元其他五百萬元現正在進行余此次視察以後始信帝國政府不可無决斷之態度以釐定其方針（一）以二三億元投下之使組織一有力之政府而統一其羣雄割據之督軍（二）或者絶對的不干與而處於純粹之旁觀地位以待其自然之妥協若目下之以小借欵應其需要良非得策蓋小借欵者不異於以米帛施諸貧民欲其時局收拾如待百年河清耳云云是可作我國近日政局之旁面觀者也 
　　至若吉會借欵已經簽字其條件諒巳揭載兹不贅述雖該路之借欵非提議於今日而當此時局艱難之際忽將此借欵成立不能無欵該借欵共二千萬元於簽約之日先付墊欵一千萬而此墊欵據此間所傳均謂將作討伐軍之用政府苟非喪心病狂者何以出此朝日新聞社論曰此次成立之吉會鐵路借欵至爲奇異今日中國鐵道國有以該借欵交付於其政府固非不當而要亦不能無流用之虞從來鐵路借欵未有以現金交付於中國政府者須以此欵存諸銀行由債權者指揮監督之下於需用時漸次支出吉長鐵路南滿五鐵路借欵莫不以此爲必要之條件且其他各國之借欵亦莫不然而此次吉會鐵路借欵以一千萬墊欵即行交付於中國政府將來果有流用之弊與否不能無疑苟以此墊欵用於討伐南方或改選總統則不但日本爲南方之怨望所歸且該鐵路之成立不知期於何時也云云嗚呼吉會鐵路之條約竟未蹈以前之窠臼誠爲萬幸而苟流用於軍費如該報所言是政府貪此墊欵而絲毫未有益於國家也此間東報載倫敦電北京泰晤時報通信聲稱中國　來借欵頻仍如有烟酒稅借欵之說長此以往使中國將來福利行將抵押盡淨而多爲軍費之支出各國今日猶默然不問恐將噬臍莫及云云此種消息我政府不可不有以自警也 
　　阪谷芳郎由華視察而歸於今秋將應我國財政顧問之聘據聞其意以爲中國欲整理幣制最好爲金本位而以目下中國現狀而觀幣制複雜每以銀價變動市場理想上最佳者爲金本位而須先從統一貨幣着手以銀本位爲過渡時期况現在各國禁止現金出口行金本位亦非容易日本明治十九年亦以銀爲本位期以十年後行金本位而待金本位之確立殆已費三十年今中國先事統一貨幣然後進行至若中央銀行亦須大事整理造幣廠亦須改良並已聲言於我國當局如欲聘爲財政顧問整理幣制須表示誠意决不可因更迭内閣而變動其方針以致不能達統一之目的阪谷氏尚無具體的改革案而先以我國政府之誠意爲標凖改革幣制誠爲急務當時堀江歸一氏至北京時似政府對於幣制問題異常注意乃堀江氏今春歸來言中國政府及人民均無改革之誠意不過欲提出一紙改革案以向五國團開口借欵耳由斯以觀阪谷氏之聘爲財政顧間果爲改革幣制計耶宜乎彼將以我政府之誠意爲標準矣 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報之東俄亂訊]  
　　字林報二十九日路透北京電云俄屬土耳其斯坦之亂耗今仍續有所聞據俄電觀之去年十一月過激黨佔據塔施干後斜米勒精之哥蕯克民族遂宣告獨立並通知各協約國及中國但今年三月過激黨得勢獨握政權四月間哥薩克人再起革命恢復地方惟不足兩月管理權復爲過激黨所有此後黨人横行恣肆其狀若狂哥薩克人之領袖伊諾夫氏與回敎徒聯合會會長於六月五日電致北京各協約國公使籲請援救以阻過激黨屠殺男子姦辱婦女毁壞田禾逼民出奔之暴行而避難於伊犂者數千人亦請求協約國出兵討亂以恢復斜米勒精之秩序未幾俄屬薘靼民族亦有兩次乞助之文據稱過激黨屠滅平民又謂中國回敎徒被過激黨慘殺者已及千人其文結尾處有哥薩克人刻在斜米勒精極力守禦急待援助等語塔城來電已證實上述諸事據謂有基爾吉斯族四萬人已聯合哥薩克人組織防禦會請中國接濟軍械過激黨在波哈拉之舉動尤爲殘忍據報紙云紅衞隊乘武裝車碾斃在田工作之鄕民掠搶吉爾明地方雖回敎長之宫室亦被搶刧四出縱火驅散牛羊三月十五日過激黨要求回敎長辭職四月七日解散回敎長之兵士一萬二千人奪其新式鎗械擄去國家銀行存欵四千萬盧布並强徵食物之稅五月三十日過激黨自稱土耳其斯坦爲共和國並派某美人之表同情者赴塔施干佯稱已得各國承認今新疆中俄官員援助難民不使失所而楊督軍亦迅速設法將暴民逐出境外惟中國邊疆以外過激黨依然肆其兇燄無人阻之也 
[武漢又加緊戒嚴]  
　　武漢市而前半月本已平靜蓋曹張相繼北返一般人民均有和議之希望近者曹張再行出征武漢市面又現一種恐慌之象人民有厭亂之心當道無悔禍之意此最可浩歎者也自四省經略使援粤司令相繼發表後此間謡言大起王督軍昨日除通飭各軍警仍然一加緊戒嚴外並於是晚八句鐘輕騎減從乘坐人力車出署由長街過司門口至糧道街撫院街各處視察軍警勒惰直至十二句鐘由武昌路過閱馬廠大朝街水陸街回署漢口軍警同一加緊戒嚴對於旅館車站輪船碼頭之盤查尤爲認眞蓋因四省經略使援粤司令部均有在漢設立之消息繁華之區又將爲丘八太爺來往之孔道漢陽兵工廠以地理上之關係所出鎗械子彈不能供其所求故該廠總辦劉慶恩特行入都報現在情况及擴充計畫并請先給銀二十萬元以作經費而無意識之黨人又勃勃欲動武昌之自强會已被官廳干涉連日捉獲嫌疑黨人數名雖未有一定處分然亦未明白宣布此實爲加緊戒嚴之第一原因也又聞第十六混成旅馮玉祥因曹張再行出征自願充當援粤軍先鋒隊須擴充一師將來漢與張一商惟中央尚無正確表示王督軍接張子志來電即日由寗來漢此後武漢又將爲軍事發展地漢口紅十字會刻正加置醫藥材料推廣其範圍預備隨營救護以盡其天職焉 
[湘鄂戰事之新消息]  
　　據交通界消息謂馮旅自巧日克復漢壽以後即巳繼續進向桃源攻擊一面督率張之江團長進攻安化以清餘敵另以鄒團心鏡爲追擊司令率三支隊進向沅江猛攻以分敵勢現時各路均已接近尤以桃源方面戰事爲較烈蓋進戰此方軍隊除馮旅王使兩部外張湘督復派有四十二旅之一部往與會攻而田周各部亦與石門臨溰常德漢壽等處接連敗潰之後軍力遂皆集於桃源一隅兩方之軍力既厚戰事亦猛烈　南軍卒以軍火告罄勢難久支故已漸向辰門關退却馮旅恐其與黔軍聯合正在設法追擊又聞南軍退至桃源漢壽之後抗守石門之林德軒近亦向桃源退却常德周圍三十里以内已無南軍蹤跡張湘督派張敬湯旅長進攻漢壽馮旅長電請加入攻轓軍隊之内將來若成事實則擔任湘西攻守之主力軍將爲第七第十一兩師各一部以朱澤黄王正雅爲之協助 
　　據軍界消息鄂西方面現除巫巴一線尚時有戰事衝突外其建始利川一帶兩方均在休息之中惟形勢則異常險惡終或不免一番激戰但預計將來南方參與戰事者爲滇黔兩部軍隊與夫唐（克明）王（安瀾）等部至川省軍隊絶對不易出渝江一步惟唐王等部則尚一鼓作氣力謀發展其勢力又一消息謂建始方面業已發生戰事李旅炳之現正猛力向建屬黄姑山鍾嶺一帶攻擊而吳司令並已令飭駐巴各軍設法前進以作施南策應惟結果均尚未分又一消息近日建始方面戰事激烈砲火不絶者已有五六晝夜之久而川滇方面由石乳關進援者不下兩梯團之衆由南坪趨利川者亦有萬餘章炳麟亦率測繪生數十人來此觀戰施南形勢當日趨險惡也巫山方面北軍似不易進攻未可長驅而入秭歸方面王黎二軍尚欲乘北軍之後而使其受牽制也 
[廣東報界同業之大集議]  
民主報陳耿夫之鎗斃 
各報飽停刋一天 
　　昨午廣州民主報編輯部函邀報界全體同業在公會集議事緣該報主幹陳耿夫因前星期六日登有關於財政廳更動之新聞一則不知何故竟致大觸桂軍界之怒於星期日下午七點鐘有民裝軍隊多人携帶武吕到該報將陳捕去該軍隊持有督軍手諭云照得本月二十二日民主報載政局變化之醖釀財政廳更動之惡潮要人電中之密語如是我言各節連篇累牘無非故爲挑撥軍心仰該司令即會同警廳將該報館主幹陳耿夫拿獲送署究辦此諭云云陳被捕後翌晨六點鐘即已鎗斃當經同業全體開會研究查核該報所登各節其有關於軍事上之文字以駐粤廣西軍政界同人披露之財政廳更動一則爲要點查此稿係一種印刷物省會各界機關先一日皆有接到報界公會亦接有數十張實不待報紙之刋載而巳大爲傳播如此稿確有犯挑撥軍心之事則軍警界自應先行函知勿令刋登乃爲正辦今軍界捨刋印人不問而必歸其罪於轉載之民主報致令將該報主幹人置之重典豈得謂平且督軍前定報紙條例既未經國會表决承認而條例中所最嚴厲者亦並無鎗斃明文今竟有此惡耗是否尚有天理應請全體討論辦法藉資維持云云旋由公决議案如下一公議報界全體於二十六日停派報紙一天以誌哀悼二請願國會及省會要求伸雪三嗣後關於督軍署文件概不刋登四通電中外報界全體討論維持方法翌日廣東中華新報特刋廣告云本城民主報陳耿夫君因紀錄事爲軍署鎗斃報界公會遂議决議案四條通傳各報遵守第一條係公議二十六日停派報張一天以誌哀悼并擬定停工告白分由各報一律刋登當將議案及告白稿送至本報時查核各報簽名已在九報以上僅某某兩報及本報以路途不順故至此時而始送簽耳本報乃着來人先送某某兩報迨完全簽畢復送本報本報深維陳君誼屬同業云亡哀悼義所宜然且由報界公會公决施行尤足徵團體之堅令人凛然不敢自異蓋全體既一律停工則訪員之送稿工人之派報均不能獨爲一家効勞此則雖不欲爲閱報諸君減去一日利權而事實感情兩難自已者也惟是報紙係對於社會盡義務一日無報卽一日之義務有虧故本報雖遵議停工决定仍出特刋一切新聞紀載依舊蟬聯務求報務格外完全消息依然不斷至報界公會議案中其他各條如嗣後關於督軍署文件概不刋登之類本報以其太違反新聞性質無論徵諸往事斷難久守且推類至盡亦將無新聞可登以消極之行爲窒社會之耳目於義多有未協故亦提出疑義向同業諸君請益矣兹先將本報遵議停工及仍出特刋各理由奉告於閱報諸君幸垂鑒焉 
[粵省會反對借租案之激昻]  
　　省議會昨日開會議員出席者七十八人議長羅曉峯忽然患病擬於席上去假嗣因選舉代理議長手續繁難羅遂扶病主席簡經綸提出動議大意謂傳聞龍濟光央求北京政府將廣東所有鑛山押抵息借洋欵五百萬元姑無論此事是否屬實我廣東人應有思患預防之責省議會爲全省最高機關尤應通電外交開聲明廣東公産非由本會議决無論中央地方政府均不能擅自抵押借欵否則本議會絶不承認俓體一致贊成將此案通過後并即通電北京公使團廣東領事團國會各省議會長官及本省各機關一體查照簡經綸復動議息借租捐一案大意謂此案政府向未交議今且實行究竟此案從何機關發生省議會應否負責如關於捐租問題且不由省議會議决省議會亦可以不設如關於人民增加負擔省議會亦不能過問何難抽及人稅省議會亦不可以理處本席以爲省議會對於此案亟應表决可否以重職權云云譚仲萱伍于簪李樹茂陳樹榮等相繼發議皆謂息借租捐一案實爲擾商害民之尤萬難承認隨付表决全體起立反對并定即咨省長飭行取消 
　　省議會質問後省長咨覆云廣東省長公署爲咨復事現准貴議會咨開本會議員關越傑質問報載官廳已實行借房租何以尚未將案交本會議决一案核與省議會暫行法第十九條之規定相符相應抄錄質問書咨送貴省長查照如期答復用釋疑問等由計送質問書一通到署准此當經令行籌餉局迅將本案因何未據呈請交議緣由查明呈復在案除俟復到另咨答復外兹准前由相應先將本署核辦本案全卷抄錄成帙咨送貴議會查照此咨廣東省議會并附錄籌餉局籌議借捐房館兩租全案原文如下廣東全省籌餉局呈爲籌議借捐房館兩租謹分别擬具章程呈懇核明指令遵行事竊本省財匱不自今日始而以今日爲尤急若不權宜籌措何以維現狀而保安全嘗聞理　猶醫病緩則治本急則治標當此一髮千鈞倘祗爲經久之謀則西江之水將曷以活涸鮒吾粤財政非無可救但非旦夕所能奏功濟急之方謹按龍前督曾抽房捐　月成效頗著不以人廢自不妨仿行之變通辦理但念房屋之出息無多斷其兩月之收富者雖易若舉一毛貧者未免喫力現擬每借兩月用舉債方法定期付息償還在個人忍痛須臾璧則猶是在公家則稍寛時日珠必終還此對於城廂内外各住戸當借租兩月一也房屋雖各不同性質原亦一律本未便不均厚薄致啓猜疑但本省自開辦防務經費以來各防務館租利市百倍既有特别之來源自不能施以普通之負擔所謂取天下之財量天下之力有少而滋怨多不爲虐者此類是已擬各抽捐一月併攤及省外以免偏倚而收裕益此對於省内外各防務館當捐一月又一也以上兩端當經總會辦等面陳督軍業蒙採納併召集各界會議僉以爲可行飭即擬具辦法呈候核奪等因奉此自應遵照辦理兹經體察情形將借租捐租兩項分别擬具章程理合備文呈請察核指令遵行計繳借租捐租各項章程一扣會辦楊樾總辦曾彦會辦歐陽榮芝 
　　刻聞楊永泰業將息借租捐原案積極進行派定委員分赴警署趕將段内戸口徧查尅日開收兹聞籌餉局昨已議定開收辦法（一）先從殷戸入手以次及於貧民（二）凡催收委員按戸借捐必須會同該段長警入内以杜混弊（三）如住戸對於借捐辦法或未明瞭必須虚心解釋不得稍存意氣致乖職守並將規則通諭借租各員一律遵守 
[西南之軍政府與國會軍政府之七總裁]  
王家襄之三條件 
　　廣東軍政府自改組後即在長堤二馬路舊警察廳署内爲籌備處兹據國會某君消息謂國會所選舉之七總裁已得伍林陸三公次第通電就職至唐冥賡之就職當無可疑唐雖不能來粤李根源可爲代表其餘岑西林孫中山之就職與否須視唐少川之進行如何爲標準如唐氏回粤財政一職必爲其兼任内政部長有擬定孫洪伊之說未知孫氏允擔任否司法部則定王寵惠聞王現已抵粤其司法次長則新任高等廳長徐傅霖最有希望故日來籌備軍府之進行異常忙碌前在大南門三元店定造之軍政府三大字横額亦已造竣日間即行高懸頭門其地點現仍擬定士敏土廠但該處地方無多恐不敷辦公將來或有適宜之地點再行遷移亦未可云云 
　　前參議院王家襄留在北京粤省國會舉行正式會議後曾派員往京探問王氏察旨王氏將三大條件交該代表帶付留粤議員研究若能就其範圍他即約同留京議員赴粤該代表將條件寄到國會昨特在省會開談話會將三條件宣布第一條維持約法之尊嚴第二條國會開會後先護憲法如果足法定人數則兼議選舉法第三條對於總統之選舉大總統選北方人副總統選南方人該三條件宣布後議員羣以第一條爲應有之條文全　贊成第二條對於議憲法亦贊成至對於選舉法之議定否應待開會時决定第二條之條件則無成立之理由因選舉總統以民意爲歸向安能限定南北以分界限云云并議决舉定代表往上海天津請各議員早日蒞粤以使速行開會 
[廣東之水災未已]  
　　廣東水災情形迭詳前　至今日漲猶未已特錄各方報告如下三水來電云連日黨兩幸水勢自寒日後仍陸續消退現水量高祗一丈二尺一寸今日放晴堪慰　系再東區虎瓜南圍據報佳日被水冲决田園廬舍盡成澤國巳電救災公所迅籌賑濟謹聞知事劉庸叩巧清遠電云　雨連綿河水漲溢儒溪城湯梅溪中華四堡田地其萬餘畝又大本洲中河局數千貧民均靠農耕度活所有田地植物盡行淹没無一復生早造失收知事一面親赴災區履勘設法撫恤一面飭令團局准備散放義倉賑濟除將勘明災情另行呈報外理合先飛報察核知事鄧辟疆叩銑印增城知事電云元日郵電諒達縣屬霪雨不止自元日起水復增漲迄今計漲七尺有奇縣城東門已被淹浸該處城基崩陷丈餘續據報告上都之鯉魚洲基圍碧江之七約圍新基圍圍仔下洲圍横涌圍沙路圍瀐手潭圍大基圍均經先發或崩或没而下都之圍心及仙塘上都之南　等處仍已盡成澤國田禾百物淹没無遣除籌條城基並履勘災區設法救濟外令亟續報察核伏祈轉知救災公所九善堂分别迅籌施賑以拯災黎知事莫國　呈銑印東莞函云此次東江水災實爲百年所未有敝村吉頭適當其衝上下基圍盡陷田廬淹没牲畜漂流塌屋聲連逃生絶路慈善各界不聞有一粒義粟一勺仁漿往土瓜局内放賑務望登報端俾獲拯救興寗縣知事劉家鬯　云縣屬霪雨連綿巧日潦水復漲迭據各區報告堤缺屋塌人民失所被災情形頗爲慘淡又函云增城縣屬之山村沙頭等鄕遭水災最慘連日倒塌房屋已達六百餘間惟該處僻處一隅而鄕民又均務農不知設法求賑致餓斃溺死不知其數現在逃出難民奔避廣九鐵路石瀝　站露天棲止者絡繹不絶慘狀難述哭聲震天聞慈善界有到石龍石灘賑濟惟此次獨付闕如此處水路通增城河之石灘河陸路則附近廣九鐵路石瀝潛站敬祈登諸報端俾慈善界知所賑救不勝盼禱　廣九鐵路石瀝　站長處代籲云增城上都沙村處太平圍中心當東江衝要慘於舊曆五月初十夜潦水漲丈餘圍基盡决田禾牲畜浸淹一空其最慘者戸口千餘家傾塌房屋十之八九災民二千餘或露宿荒野或棲息樹梢而潦水淹滯至今不見稍退所餘災民不死於水定死於饑新塘來電云此次水災遍成澤國圍决屋塌居民露宿絶粒慘不堪言懇速救賑免難其魚仙村鄕民代表陳伯儀等表叩潮洲來電云商會報館善堂救災公所鈞鑒雙江水漲意溪堤岸巧日崩决數十丈潮澄饒同受災害損失財産無數災民待哺趕築乏力乞拯救潮安意溪百餘鄕災民同叩 
[川軍張鵬舞逝世（成都通信）]  
　　川軍中有名之軍官張鵬舞已於五月九日病故張任清未行伍出身由什長而升至管帶民國光復乃擢升至團長初在周駿之第一師中經多番戰事以勇敢稱護國之役張轉入鍾體道之第三師連年戰事張又能身先士卒旋升至旅長鍾熊此次開釁張以川省不可再事内訌宣布嚴守中立熊乃委以第一縱隊司令不謂積勞成病竟至不起兹將死後一切情形紀述如下張於去年在隆内各處血戰頗久受濕氣過重加以突受坐折憤怒抑鬱致半身發腫遷延數月日見沉重遂於舊曆四月三十日正午壽終安縣行營李宅臨終時遺訓（一）老太太在日舊日官兵戚族須代爲服事（二）張子廉爲盧太太子義子金姓爲劉太太子蘇外子四姓爲王太太子財産平均分配外不得沾没舊日官兵及族戚有保護敎正之責任（三）没後典禮均照陸軍中將例辦理（四）没後請於西充建專祠以陣亡官兵配享（五）旅團營官兵照常供職以愛惜國家人民愛惜軍譽固結團體爲要對於銀錢尤當清白乃心否則九泉痛恨（六）繼余之職應屬參謀長何疇由全體具詳請委不得違背（七）繼余職者須將未了及應辦事件賡續辦理（八）老太太及二太太早日護送回籍（九）熊但兩公鍾劉兩師長及各將領均以川民爲念應請早日息兵一師爲川軍精銳應請虎臣師長加意維持（十）余死後族人有好事生非者部屬親友爲我矯正在證者爲參謀長何疇參謀官蕭正墨書記官范祖唐副官長謝汝賢軍需官楊錦鐘代理軍需官江東平副官長張克武一團長袁彬二團長唐義承一團中校團附姚金章一團一營長何金　一團三連連長張維中前十團副官張及第一團旗官張肇成二團旗官張兆廷又聞張旅長病故　安縣各界均在弔唁此問軍界各長官亦紛紛送輓聯誄文到　藉伸弔悃 
[贛商會不認聯合會之新會長]  
　　天津全國商會聯合會此次改選新會長贛商會不肯承認其上國務院及農商部文云（上路）改選會長既無結果强奪就職法更難容懇請先行撤任再加查辦事竊照此次天津第三次大會其主要在請求息戰解决時局冀減　家痛苦以期商事　行乃利用時機者竟演出非法選舉一事以致異議滋多終無結果而散是會長並未合法選出安有就職可言根本既謬尚不知止違法之事愈出愈奇本所電請澈查殊愧言詞略簡試再舉之選舉事畢必由舊任會長呈報今以無效之選案自無具報之埋由乃卞蔭昌等概不聞問至接事後始行報部不遵定章自以爲是其違法一也會長等以兩年爲一任期吕楊賴任期在本年九月届滿即新會長依法産出亦應如期交替而爲不恤人言甘冒不　惟以攫取會長爲榮其違法二也吕會長在京賴副會長代行職權即應交卸賴係主持之人何以歡迎就職之時竟以天津商會書記夏彦藻爲主席更且號召巡警將會内文牘書記丁曰琇等加以看管並將關防文卷盡行奪去此何等事而以武裝行之其違法三也就職既已不正復以不足法定人數之十二省區各代表舉行决選以張興漢爲副會長姑無論張無人格曾犯刑事社會上已有惡劣之名即按諸選法亦爲不合其違法四也况任意指派各省評議員尤屬荒謬如甘肅雲維儒經甘肅商會來函不認其爲代表全體議决無投票權如雲南蔡榮九奉天劉士林廣西劉體乾均非此次到津代表又如以天津商會會董楊明僧指爲熱河評議員加派孫樹勛爲大阪評議員按之向章均無此項辦法其違法五也昨讀鈞院鈞部行直隷實業廳指令僅取消不合法决選之副會長張興漢職權而以卞蔭昌張維鏞不待前任期滿即行就職核與定章不符作爲代理俟前任期滿之日再行就職等因仰見鈞院鈞部維持會務加以寛容自應遵照惟此項會長爲全國商會領袖實中外觀瞻所繫首在得人今以種種違法之卞張靦顏而居此席商務前途不堪問矣本省商會嘖有煩言均已不肯承認而各省赴津與會代表又復函電紛馳通告各省各會因此起而力爭者必不止吾贛一省已也以法律論卞張應入刑事範圍以公理論卡張亦無存在之餘地本所以情節重大事實昭然未敢安於緘默爲此呈請俯賜察核並懇先將卞蔭昌張維鏞會長職務撤消所有　防文卷刻日交還吕楊賴三會長接收以懲强迫而重會務無任啣感謹呈 
[甯蘇選民問題之大激戰（二）]  
　　寗蘇選民爭議函電迭誌本報兹又有省議員朱紹文等向省公署提出質問書云自吾蘇議員季通等倡寗蘇選民爭議後地方士庶靡然以起馴至明哲之士亦復尤而效之執政者惑於是說使命相屬循其所指而削減之知事之不稱旨者獲大過焉夫選舉監督負核定選民責任者也如以爲濫則自始駁之矣准於前而駁於後必有積非勝是之謬說使之然者孔子所謂言僞而辯孟子所謂邪說積非勝是之謬說使之然者孔子所謂言僞而辯孟子所謂邪說誣民者也是不可以不辯夫寗蘇界域勝朝之歷史也鼎革以來夷爲散縣選舉區劃一變爲四區再變爲五道三變爲十一屬參伍錯綜迭爲離合寗蘇疆理泯然無存泥古之勢言今之政不待智者而知其不可矣然或曰以是爲標準也則吾且更爲之說凡物之不齊物之情也鄒魯與晉楚比大宋魏與齊秦比衆可乎寗縣三十有五蘇縣二十有五此區劃之不齊也寗人二千一百九十五萬蘇人一千一百七十七萬此衆寡之不齊也寗地三十三萬八千方里蘇地六萬五千方里此廣狹之不齊也寗地三十三萬八千方里蘇地六萬五千方里此廣狹之不齊也（均據元二年本省内務行政報告）必令議員額强而同之是巨履小履同價之說也且夫議員額之規定亦自有不易之理矣國會組織法云衆議員之名額以人口之多寡定之今之省議員名額同爲臨時參議院所制定其爲同一採用人口主義無疑報而寗蘇未分蘇屬尚有濫報選民侵佔員額之餘地倘如議者之意劃而分之寗屬人口佔百分之六十五而强應得議員一百四名蘇屬人口佔百分之三十五而弱應得議員五十六名則又何說之詞耶議者之言曰選民資格以其負擔輕重財産多寡學識文野而殊異則吾且更進一解夫學識一項在選民中佔最少數議者已先言之矣可置勿論今姑論其多者父子兄弟叔姪十人共納直接稅二十元或共有不動産五千元不得各有一權此法律解釋之眞義也據此則戸之多寡與選民數有不可離之關係蘇屬有戸二百四十萬寗屬有戸四百四十萬以三分二有選舉權者推之寗屬二百八十餘萬蘇屬一百六十餘萬正自相當以最近參議院選民數例之蘇之富民（大地主納稅多額者） 
倍蓰於寗則佃種之家無選　者當不止三分之一謂蘇濫於甯則可謂甯濫於蘇則不可　又謂稅額十萬止應選民五萬稅額 
 
 

Page 7

 
 
　　人萬止　選民四萬依此限度是　取財産資格而奪之也按不　　五百元之法意係爲納稅不及二元而設他姑勿論僅就土地言之寗地與蘇比價爲二與一足矣全省土地面積以百分之寗佔八十四蘇佔十六是爲二十一與四之比較其加多何啻倍　寗地以每方里值五千元計之總值爲十七萬萬元蘇地以每方里值一萬五千元計之繼值爲九萬七千萬元姑以五百元爲單位（加房屋及附於土地之物即五百元以上）是寗屬選民應得三百四十萬蘇屬選民應得一百九十萬今寗選民二百八十餘萬蘇選民一百六十餘萬同居總值十分之八按諸蘇屬大地主較多之例即謂濫則俱濫寗屬已抱不平之感而執政者偏聽無稽之言電令連編使命接踵袒蘇抑寗吹求無已一不從則申斥再不從則記過俾蘇屬有以小加大之嫌寗屬有廣土衆民之悔竊爲執政惑之至選民宣示確定後對於無理空言奉之維謹係據何種法律且聞各委員並未實地調查遽以削減上報究竟所減之人是否確當削減之後是否宣示均不能不生疑問請將據何法律委查依何憑證削減用何手續宣示何以專減寗屬不減蘇屬四種疑義限三日内分别答復是所盼禱 
　　馮議員士奇等提出質問書云查省議員莊以涖等質問儀徵縣選民之數乃根據民國三年江蘇省内務行政報告書内列人口一覽表頗滋疑資度此表所據不外兩途一爲挨戸清查一爲按照糧册塡寫今有一法可以判别如係挨戸清查普通人民遷徙無定極難稽考惟科舉時代之舉貢廪增附等册籍在官與本届參議院選民册資格較高决無遺漏之理試一檢底册如有遺漏必爲按照糧册塡寫了無疑義蓋江蘇習慣地主惡書吏之需索糧不更名十居八九即轉售他人尚多頂名完納者民國三年騐契之多可作鐵證契既未稅名何從更可知糧册所載多係先人之名子孫固未列册更有無糧之十農工商皆非册内所有烏足爲據因徵歷史漢平帝元始二年口五千九百五十九萬後漢和帝永興元年口五千三百二十五萬唐玄宗開元二十八年口四千八百一十四萬元薛禪皇帝至元二十七年口五千八百八十三萬明神宗萬歷六年口六千六十九萬清康熙四十九年口二千三百三十一萬乾隆五十九年口三萬七百四十六萬道光二十八年口四萬二千六百七十三萬其辜較如此夫自元始以來至於康熙計千七百年民數不甚相越及乾隆之際相去才八十年而民驟增十三倍此何說也可見我國人口向未清查或多或少皆非確數儀徵一縣如查僅有十萬四千四百十八人而出選民十萬零零四百二人實屬不合究竟當年内務報告書人口表是否挨戸清查抑照糧册塡寫羣疑莫釋請三日内答復爲荷郭議員麟珍等提出質問書云查選舉調查浮濫固爲法律所不許而任意刪減剝奪選權似亦非法江都爲舊治甘泉合併之縣幅員之廣戸口之繁甲於全省（見内務行政報告表）上届調查選民爲數不多其時當改革之初人心未定避地他徙及自甘放棄不願入册者居大多數本届列册自許增入况江都爲兩淮鹽運機關所在地點鄂湘西皖僑居商賈及宦裔占籍者實繁有徒按選舉法住居二年以上合於某項資格卽有選舉權此又爲增加之原因至選民數與本縣直接稅總數不能符合理由實以選舉章程准許寄居人民各報本籍所納稅數支配選權又有住居本縣而在他縣置産者亦居多數其在本籍及他縣所納之稅按照選舉章程亦准合併計算所以本届選民溢出實有種種原因本員等服務省會蘇寗視爲一家對於本縣選民毫無爭多論寡之見但近來反對者函電交馳種種宣言儼同秦越本員等再難緘默不言此次省署派員分往江北各縣　減人數車馬奔馳絡繹不絶總其名曰選民浮濫甲縣務減若干乙縣務減若干不知憑何根據依何法律發生斷定之明文伏查省議會選舉法第二十五條選舉人名册應於前年十一月三十日一律告成由初選監督呈報總監督第二十六條初選監督應按各投票區分造選舉人名册　前年十二月一日頒發各投票區宣示公衆本届調查人數各縣早經呈報并依法宣示認爲確定在案官廳應負完全責任事隔數月忽由總監督發布刪減命令遍查選舉法無此規條或者即因片面之詞生此紛擾豈欲適成非法選舉以爲將來解散之地耶抑欲搆成紛爭意見以啓内部分裂之機耶維持秩序保障共和責任所在省署義有難辭本員等實有所不解謹依省議會暫行法第十九條之規定提出質問即請依限答覆以釋羣疑 
[杭州快信]  
　　參議員選舉今日開　聞沈銘昌吳鐘鎔汪有齡沈僉鑑潘補五人當選 
　　浙江農工銀行袁道冲已當選爲衆議員行務未克兼　財政張廳長現擬保薦杭商會副會長王錫榮充任不日可望發表 
　　省會議員初選舉昨在舊錢塘學宫舉行清晨六時即有不倫不類之人環聚投票怪狀百出聞價值甚賤八百票售洋一百元 
　　海軍司令部電稱奉飭派魚雷艦隊赴閩助攻援粤擬自今日（一號）起陸續派艦至象山洋面會操取齊出發楊督已電致鎭海砲台張司令曁外海水警來廳長查照 
　　全省警備隊各區統帶昨已一律辭行回防 
　　長興縣屬廣興煤礦公司總理劉長蔭以礦路中斷呈請繳銷執照奉軍民兩長批指照准 
　　革除現水劃洋一案財政廳已據杭總商會報告集合杭甬紹錢業會議情形仍無切要辦法張廳長以現水劃洋不但於市面有礙且與幣制有妨迭與中行蔡行長商議决意改劃洋本位爲現洋本位惟辦法如何尚在審議 
　　塘栖警佐彭樑賄縱丁家湖煙案得誠甚巨夏廳長已派員查辦 
[南京快信]  
　　津浦路軌道被水衝毁今日（一日）已不通車 
　　各縣紛電省署呈報水災甚重齊省長擬即派員分赴各屬查勘情形 
　　張懷芝致電李督即由九赴南昌省城籌劃軍事 
　　湘張敬堯電告王正雅於宥（二十六）日佔領石門 
　　魏宗瀚所部一混成團昨由浦轉輪運赴閩省助戰 
　　京畿警備司令部參謀長宋玉峯已調任爲援粤軍總司令參謀長宋昨由寗乘江輪赴贛 
　　蘇省擬發行短期公僨被部批駁財政胡廳長昨謁齊省長請示祗遵 
　　江北選民浮濫抽查煩難聞省署現擬依照民國元年選册爲標準刪減 
　　省議會聯合會决本月中旬移滬開會惟各省代表多已遺回原省 
　　省議會議决六年度本省地方行政歲入歲出預算總分各册省署以册列各欵按諸事實尚有窒碍難行之處相應開列清單聲明理由依據省議會暫行法第三十八條之規定咨請貴會查照復議 
　　省議員葛夢樸張從仁王玉樹郝崇壽均當選爲衆議員省署昨咨復省會依法以徐國藩卓則濂陸維翰馬良魁遞補 
　　新參議員當選證書省署昨已塡發聞蘇參衆兩院議員准本月初旬即領川資北上 
　　駐泊下關之雷艇砲艦昨已由象山會操畢均駛回仍停泊下關草鞋　 
　　楚有楚謙軍艦昨均過寗駛赴上游 
蕪湖鎭守使馬聯甲昨過寗乘車赴蚌 
　　司法部派周僉事來寗調查司法事宜昨日晚車赴蘇 
　　齊省長政躬不預已三日未見客 
地方通信 
[松江]  
　　降罰吞土警卒西外某區巡長姜璜及端李二巡士於日前查獲私土一大宗約值洋四百餘元逕自朋分吞没當被該區巡官所知嚴辭諸責　等迫不得已逾將售餘之土悉數解公旋爲領袖警佐那鶴年所知以其事關警察風紀極爲震怒即將姜降爲四等巡長李降爲四等巡士端降爲備補警並將端李二警調入總所差遣以便就近監視 
　　試辦露天學校私立姜氏尊　學校校長姜粟香君鑒於失學兒董之可憫思有以敎育之遂於西外嶽廟内奉高台上試辦一露天學校每當夕陽西下即令尊親學生招集市上遊　由姜講演關於敎育之故事俾涵濡其向學之熱心聞姜君之意似待此　目的逹到後再敎以讀書識字並參以體操音樂以助興趣 
[蘇州]  
　　通緝越貨殺人案江蘇水警二廳趙　長准無錫縣咨呈稱武進客民池燦順偕同夥友池順福在武進縣東門外白家橋代客顏林榮裝猪八隻於本月十四日赴蘇出售數日杳無音信其家屬情急四出偵訪始在無錫黄埠墩之吳橋西首塘河南岸發現屍身二具認明確係池燦順池順福無誤由池桂福池張氏以貨船兩失主夥並斃報請詣騐飭緝以伸冤抑並據地保蔣永和同報到縣據經前詣驗明該船戸等委係被匪謀斃棄屍河内將貨船刦去屬實查本案情節重大除分呈各憲通令協緝並訓令水陸警隊購線密緝解究外應請貴廳嚴密偵緝務獲解究等因經趙廳長已密飭各專署分署隊曁游巡艦一體嚴密協緝矣 
[鎭江]  
　　知事親護圩堤鎭屬揚中縣宋知事以江流陡漲水勢澎湃沿江新洲老洲一帶圩堤均岌岌可危連日親赴各圩認眞防護以免潰决之虞 
　　朱使遏鎭回蘇蘇常鎭守使兼二師師長朱申甫君日前赴省晉謁李督軍兹已事畢於三十日乘午班火車道出鎭江文武各官咸詣車站歡迎儀少頃開車遄回姑蘇 
　　迷信算命自戕六豪地方有韓某日前途遇算命者謂其冤　臨頭數日内必遭奇變韓驚懼過度神經錯亂至夜手持菜刀自砍頭部骨斷寸許被家人聞知急前往速救見韓某仰臥地上血跡糢糊其刀尚在手中也後請醫診治腦筋未傷聞尚不至有性命之虞世之迷信算命者可以鑒矣 
　　知事注意衞生丹徒縣兼警察局長倪和甫知事以天氣酷熱亟應講究衛生特通令城内外各警區禁止街市小販販賣不潔食物如霉爛水菓及各種有礙衛生食品云 
[揚州]  
　　飭探警緝匪江都周墅鄕向有積匪蔡金標勾結黨羽王四玉五小王三等在於孫家莊張家橋西油坊一帶專事搶刦出没無常人民不堪其苦兹經駐防該處警備隊協同保衛團緝獲王五解縣趙知事除委承審員訊究外復飭探警上緊緝拿餘匪懲辦以靖盜風 
　　紅會將演影戲揚州紅十字會經費支絀有金寳滋者願將自備影戲機器移入該會開演祗取影片租金振揚電燈公司經理王瑞芝亦願將影戲所用之電減收半價聞已由會員劉隴西朱達齋提議擬不取戲資聽憑觀戲人量力捐助其戲場内執事人概由會員擔任一俟籌備完竣即行開演云 
[清江浦]  
　　組織籐轎公司清江至西壩相距十里餘往來之人如織交通之具僅舊式破壞之東洋車數十輛舍此則小車而已近來西壩各鹽商合資組織一飛雲籐轎公司每股二十五元共招三十股計洋七百五十元購辦籐轎二十頂舉鹽商楊蔭南爲經理該公司地點在西壩協同泰棧内一俟籌備完全即行招租矣 
　　嚴禁私娼之原因清江自花捐取消後私娼生意大爲發達衆院複選舉時大有應接不暇之勢近有妓女小白菜者與狎客某下級軍官衝突該娼竟公然至鎭守使署呼冤鎭守使馬玉仁因公不在署該署朱參謀長以爲太不成事體即函知淮隂縣署請其實行嚴禁縣署奉此乃於二十九日出示限一星期内出境否則立予究辦不貸 
　　勸學所將次成立淮隂勸學所長前由縣署照章　合資格者三人呈報敎育廳團委乃將學務委員范奉怡團出范因有種種關係力辭不就復經縣署呈請改委始將現縣欵産處王義成委出現王已着手籌備准於七月一日成立惟公費規定五百元王將有所擴充云 
　　蕩灘局開徵麥租江北各縣所有革灘蕩田之租稅皆歸省有收入故省署單獨委員來浦設局經管其事現届開收麥租之期該局長沈朝宗於二十八日通告各租戸趕速到局完納 
[杭州]  
　　參議院覆選情形三十日爲參院覆選之期管理監察各員均於七點鐘到會八點鐘開始投票按照規定辦法以每五人爲一起每一人入場先後驗證書繼分别給票例如赴甲櫃給票處簽到領票　投完畢再向乙櫃領票以次及於戊櫃進退有常故秩序毫無紊亂投至下午二時左右計算投票人總　共到四百七十七人不到者僅有十二人嗣乂續到者一人放棄者僅十一人是日齊覆選監督因故未到所有投票情形業由管理監察各員依法造具投票錄報告監督察核一面並由監察員將票櫃妥爲封固一日上午八時當衆開票 
　　路局不收京鈔之質難浙路股東要求滬杭甬路收用交通京鈔一案因洋賬房不許可且以煤價昻貴爲詞現聞各股東謂部復不能收用京鈔理由以會計之權屬於洋賬房迭次磋商不允况值煤價昻貴收支已難相抵自不能再收低價之京鈔等語查洋賬房無非滬杭甬路外國股東所派之人何以對於外國股東均須現銀交付對於浙路股東則以交通京鈔還股同一出資造路而政府待遇特殊此不可解者一至謂煤價昻貴不能收用京鈔查煤價高低繫於市面貨物多寡以爲衡京奉等路同一用煤行車照收京鈔何以滬杭甬路藉口煤價昻貴謝絶還股之京鈔此不可解者二已呈請交通部明白批答矣 
　　革除現水劃單之進行浙省整頓金融革除現水期在必行現日杭市現水因銀根充足商用稀少之故已跌至五角一分聞寗波方面恒孚等莊已與中國銀行聯絡一氣大約甬申現水不久卽須革除劃單名目自然隨之取消杭甬兩市改賒貨爲現貨後紹興錢市不難迎刃而解矣 
　　查勘水利工程情形浙江水利委員會技正林同莊君偕同吳伯盛技土於前日由省出發查勘浙西水道兹已將嘉屬泖河及運河杳勘完竣並往平湖新埭鎭監察汪德口工程又往吳興義臯鎭監察北塘河工程與陳沈兩主任及馬趙兩查察員籌議進行方法聞定於本月二日回省 
　　司法特派員回京期司法部特派司長凌士鈞君來浙調查司法事務凌君自抵杭後連日與經陶兩廳長會商調查事務已將完竣於本月五日乘車赴京覆命 
　　松木楊開設製靛廠杭商金雪漁等集資二萬元擬在西湖松木場地方組織製靛廠一所並聘請著名藝師勞師俞孔培元兩君來杭敎授製靛方法所出靛油幾與德靛相　共分三種一鳳球牌二獅球牌三木球牌現已試驗合法特行呈請實業　核准備案矣 
[嘉興]  
　　無試驗檢定之敎員嘉邑小學敎員無試驗檢定曾由各敎員檢齊各項憑證及書類著述等報名至嘉興縣勸學所共計五十五名由勸學所彚報至檢定委員會審查在案現委員會已審查定妥張廷楠等四十六名核與檢定規程第十四條相符認爲合格其不合格各員准其查照檢定程序第十六條續請報名試驗檢定合格各員之憑證及著述已由委員會發還勸學所知函各員到所領取矣 
　　夏司令示禁賭博嘉屬戒嚴司令官夏兆蹸以南湖烟雨樓爲嘉興勝景每届夏令湖中盡訪縱横游人如繼惟聞麻雀撲克輸贏頗巨困之致禍者頗不乏人日前出示諭禁一面令知各警佐督率各長警嚴行查　　 
[安慶]  
　　營長告奮勇皖南鎭守使馬聯甲前已帶安武軍十四營向贛出發頃有駐紥宣城安武軍一路三營營長李守德自告奮勇請赴前敵聞馬鎭守使批覆云宣城爲皖南要鎭防守責任最爲重要即赴前敵同是爲國勤勞俟將來前敵有事再行電調云 
　　遷墳建署之軍令倪督軍前在蚌埠購地一百三十餘頃以備建築長江巡閱使署因該地面積遼闊古塜甚多一時難以施工現已飭地保鳴鑼傳知墳主有主者刻日遷移無主者將自行平没 
　　飭撥軍餉之無　蚌埠軍署電令財政廳以馬鎭使援湘出發趕緊速籌軍費十餘萬以應軍需劉廳長接電後以庫空如洗一時無從應付聞已向中交兩銀行設法籌撥矣 
　　繁昌鐵鑛希望官股繁昌裕繁鐵鑛公司前已定爲官督商辦在案頃聞省議會又有建議擬改爲官商合辦以期添足資本增加出砂嚬數自行建爐化鐵庶可挽四利權已由該會咨請軍民兩長轉咨農商部核覆 
[武昌]  
　　運到大批銅鑛砂官礦署現在大冶陽新開採歐陽山等處銅鑛已見成效連日運到礦砂二千餘石交由化驗廠提煉銅質甚佳並聞此項鑛砂每年可出三千噸爲造幣廠鼓鑄銅元之用此後可望源源接濟足以塞漏巵而保利權矣 
　　蘇商承辦造紙廠白沙洲造紙廠自前清宣統元年落成八九年來官辦商辦或作或輟均未得良好結果揆其原因官辦不免鋪張糜費甚鉅商辦亦未得竅要致難獲利兹聞有蘇商江某特聘技士來鄂擬承辦該廠云 
　　選舉之若隱若現王總監督前擬以本月三十日開始初選參議員下月三日初選衆議員十日初選省議員電京請示中央尚未覆到而王總監督又稱進行困難趕辦不及電京取消前電俟手續妥當再行定期云 
　　大批贛米赴湘湖南素稱産米之區鄂省且猶仰給之今因戰爭影響全境無一淨土所有良田均成赤地兹據米帮確息近日湘人已起米荒來漢購買贛米運湘陸續不絶昨又有湘人在贛買米一萬擔過鄂赴湘以維民食查鄂省民食全依湘贛接濟今湘省如此而贛亦發現水災鄂民食之恐慌終恐不免矣 
　　湘鄂路衝斷中之行車辦法湘鄂路線在咸寗縣屬之官埠橋站被水衝壞三華里軍事運輸處以現正運輸緊急之時不得停滯乃與路局商定一面通融開車一面加緊修理所有通融辦法商定由點魚套運至賀勝橋南端卸車由陸路繞過衝斷處再由咸寧車北端上車接駛赴湘惟既分兩段車輛不敷並議定南段湘局由株萍路轉借北段鄂局向京　借用二十四日已實行開運矣 
雜評一 
[護法歟非法歟（默）]  
　　西南非所稱護法者乎既云護法自必守法然而今日粤當局之舉動去守法遠矣召賣運艦之不交議猶得諉爲時機之忽迫焉至於息借租捐案關係增加人民負擔爲省議會應有之特權此而不交議則省議會尚有何事可議借租爲擾累商民之尤此而力爭無效則省議會尚有何權可使當局之心目中既無省議會存在是不啻已無形解散矣護法之師之起也曰爲解散國會故今之無形解散省議會其非法將奚以别乎况乎因民主報登載財政上之事而鎗斃其主筆專横有以異乎北方乎宜乎北方之反唇以譏也 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[交通部嚴禁鐵路站員賭博]  
　　滬寗滬杭甬路局奉交通部令開站員賭博各路皆懸爲厲禁誠以路上良莠不齊恐爲舞弊之媒介向來員可服御稍爲奢侈爲上官者即宜注意調查其行動此爲防徽杜漸不得不然况賭害之烈更非此比每有月薪甚微而勝負動計千百者以有限之薪津供無窮之揮霍其來源果何從給如非舞弊蝕公勢必恃路欵爲騰挪指假貸爲彌補縱在職可以彌縫而遷動必且敗露甚者賭風一熾商客得迎嗜好而夤緣員役可藉樂輸而貢媚引屬員爲同調則威信不行陷共事於彀中則操縱惟命在路員財力耗而操守墮弊端在所必生精神敝而耳目昏出險尤屬可慮近頃以來日久玩生荒嬉之風寗知所届爲此令仰該局長飭下所管切實偵察力予杜塞須知此種積習初非一紙文告即可禁除必拔本塞源防閑嚴密庶可挽回萬一類如不時驗欵查帳清查運票不使站欵稍有隔日積壓或懸欵未清之事以及隨時派員密查其賭名素著之人卽暫時未得確證亦應隨時予以遷調俾易地而改良卽所以保存其末路其查有實據者即分别從嚴懲辦以袪惡習自此次通令後本部當隨時派員至各路車站密查隨時糾發如賭風尚屬未息並當治該管長官以徇縱之咎勿謂言之不預也除分令外仰即遵照 
[鐵路員司請給奬金]  
　　滬寗鐵路六年分營業餘利項下擬分給辦事員司狀勵金薪水一個月經總管理處大會通過呈請督辦核發在案兹聞該項奬金前由任局長呈部請發後迄今已逾三月尚未奉批核准全路員司對此頗爲盼望昨已聯合工程車務機務各部份人員公呈洋總管克禮阿請爲轉呈局長電催交通部迅賜核准以便給領未知有何效果按係被水衝斷 
[津浦路忽有阻碍]  
英文滬報云據郵政司通告津浦路有阻昨夜今日郵件不到 
[杭商會對於聯合會選舉會長之否認]  
　　上海總商會昨接杭州總商會來函略謂中華全國商會聯合會正副會長主持全會事務關係至爲重要宜如何愼厥選舉庶足以協謀全國商務之發展輔助中央商政之進行詎料本年天津開會選舉正副會長不趨正軌踰越範圍種種違法舉動非特貽全國羞且於大局亦多妨礙即如此次聯合會特開大會敝會未及舉代表赴會閱投票人名表有浙江代表到會投票情形其究由何處指派始終未見函知敝會碍難承認除呈農商部並將就職公函繳還聯合會外兹特抄稿送閱如何進行之處仍乞指示以便接洽 
[商界對於短期公債之冷淡]  
　　江蘇財政廳長胡君發起籌募短期公債呈奉財政部核准分令各屬向地方紳商切實勸募以濟公用在案兹悉上海縣沈知事奉令擔任籌募五萬元如能增多照章給奬限期九月以前呈報數目當由沈知事函致南北兩商會各商會曁各市鄕經董分任籌勸一面由胡廳長加委上海稅務總公所所長陳竹甫輔助進行業已分别轉勸惟各業商家僉以現在商業凋敝且已加增稅率商情恐慌安有餘力擔任公債故對於此事其態度頗爲冷淡云 
[絲茶貿易之悲觀]  
　　今届新蠶業由各處運滬發廠繅絲惟因歐戰未終洋商採購者爲數甚少是以本埠原有絲廠七十餘家現在開手繅絲者祇有四十家餘均暫緩開工且刻下繅成之絲每擔成本約在七百兩以外而統扯售價則在七百兩以内繅絲一擔須虧折銀三十兩之譜絲廠營業之艱難於此可見矣 
　　各處新茶均已上市向來淡茶在上海開盤紅茶則在漢口今因滬地存茶甚多加之輪運困難是以各處茶客未敢運滬所有紅茶一項在漢洋難是以各處茶客未敢運滬所有紅茶一項在漢洋商亦已束裝返滬停止購辦以致難以開盤聞去年每擔售銀四十兩左右今祇售銀銀十兩尚難覔批主顧故全皖茶號（均入山收貨者）原有七八十家每家投資四五萬入山採運今歲則祇存八家勉力支持每家投資亦祇三四萬茶業不振不知何日始有轉機亦可慮已 
[穆湘瑶不願應選之呈報]  
滬海道王道尹電呈江蘇齊省長略謂據當選衆議院議員穆湘瑶呈稱因時局多艱不願應選懇請辭職前來應依選舉法以候補當選第一陸家鼐遞補特爲電呈請轉咨内務部曁籌備國會事務局查照云云齊省長業已據電照轉矣 
[駐美公使起程返國]  
　　文滙報云中國駐美顧公使於六月二十九日離美回國不久仍須回任 
[英美烟公司提早辦事]  
　　文滙報云英美烟公司自入夏季後即提早辦公原定晨間八時起至午後二時止中無休息時間惟試行數星期頗形不便故自七月一日起改定晨間八時至十二時午後二時至四時爲辦事時間 
[西報紀銀行假期]  
　　文滙報云上海各外人銀行因届夏令假期故於今明兩日（即七月一日二日）停止營業 
[俄領截留芬蘭人]  
　　英文滬報云昨日俄屬芬蘭人五名由海參崴乘本薩號輪船來滬俄領事偕法捕房石總巡等先至吳淞登輸察視見其未執護照且無旅資故將此五人拘至捕房詰問據稱擬赴爪哇謀事惟目前暫無輪船開赴爪哇而此五人僅解芬蘭語言若在滬謀事未必能成故俄領事决計於一二日内仍將此五人解回海參崴 
[再誌希圖誑騙之嫌疑]  
　　楊仁鏡希圖誑騙昨報已詳紀其事兹又得一訪函云二十六號午後有三十餘歲衣服翩翩之湖北人楊仁鏡至法新租界寳昌路捕房對而大利汽車公司内與西人接洽稱擬遴購汽車一輛言明價洋四千五百元謂俟中法銀行收到滙欵即可照付並言及本埠各機國領袖俱與契識該西人深信不疑頗爲優待未幾楊即他去後又轉入找該西人稱有急需暫借現銀二百兩俟欵滙到併付一再商酌經西人給借洋六十元楊即持欵至英租界一品香菜館招人飽食次日又至大利擬續借貸並出示中法大班楷片一紙由該西人堅令同赴銀行旋至中法晤大班云與楊某素不相識並無存欵惟前數日曾見其到行詢問滙市現水故給與楷片一紙云云該西人知已受愚即用電話知照總巡捕房立派包探前往將楊拘解總行供稱久無職業家住常州等語中施總巡遴派幹探赴常調查業已回滬復稱常州係楊妻母之寓家道甚貧楊亦久未回常等語施君諭令押候解廨訊辦 
[再誌軍官私帶烟土之發覺]  
　　松滬護軍使署副官周奉春私帶大批紅土經南京稅關簽巡照章揭封檢視查獲三大皮箱值洋數萬元業由該關移請盧護軍使按例懲辦判處永遠監禁不日送交陸軍監獄執行等情已紀昨報兹悉周副官私運此項紅土並非自備資本販運乃係貪圖厚利以爲所帶行李均有軍署封條諒不致被關開檢是以代人私帶冀獲穩利詎事不凑巧竟被破獲且於簽巡查詢携箱之人之時周即出而承認故事後無可推卸聞自此案發覺後護軍使盧子嘉君大爲震怒當卽面諭所屬各旅團營長官曁全署人員萬一嗣後再有此種情事發生概須按照軍法加等治罪决不寛貸云云故此次周之知己同寅等皆不敢代求寛典云 
[五誌迎春坊之暗殺案]  
　　潘龍生（卽潘阿根綽號跑龍套阿根）於上月二十號夜在湖北路迎春坊二弄被人暗殺後經公共公廨中西官驗明棺殮並由捕房緝獲帮兇徐阿三（即六次過犯夏老三）徐毛囡及關係人陳程氏（即雉妓王老四）案證劉阿毛一併拘解公廨分别押候緝提正兇澈究在案昨由捕房將在押男女人證解案由華探目張芝卿上堂禀明將被告與案證等拘獲情形中西官以死者因與在逃之某甲爭狎雉妓王老四被甲糾人用刀戳斃現甲在逃未獲帮兇人口供既經捕房盤詰明白母庸再訊遂與案證等分别還押候緝正兇到案訂期研訊 
[時疫醫院開幕紀]  
　　本埠紅十字會每届夏季例時疫醫院施治一應危急痧症歷稔以來活人無算昨爲該院本届開診之第一日下午三時仍在英租界天津路三百十六號原址舉行開幕禮會長沈仲禮朱葆三辦事董事江趨丹哈少甫沈鼎臣桂仲庚諸君偕同理事長趙芹波該院監院洪文廷中西醫長王培元保德立曁職員在場招待中外來賓約二百餘人松滬護軍使派秘書長杜梅叔君滬海道尹派第一科科員顏仲華君淞滬警察廳長派張桂榮君滬南工巡捐局姚局長派范通甫君代表他如中西報館記者多人均蒞院參觀儀器及各等男女病房相與讚美不置臨時助欵頗極踴躍約集洋一千餘元茶點既畢復攝影以留紀念至六時半散會 
[華隊新兵開始操練]  
　　商團華隊第十三年所招預備隊員前由正隊長騐視體格多數及格已誌本報兹已於昨晨（七月一號）起每日早六時三十分在福州路工部局新建操練廳内用英國陸軍最新訓練法敎授約三月後成軍此次預備隊員有一百餘人之多聞隊長特派正排長陸葆泉爲新兵射擊正敎員派正排　宋雲奇爲新兵操練正敎員加派正排長劉影和陳影塘爲帮敎員並派正副棚長孫陳張陳崇袁徐馮屠何陸郝諸君爲分排温習敎員云 
[電燈加價問題之近訊]  
　　南市志成公所等二十六團體反　華商電氣公司增加燈價一事雙方爭持迄今尚未解决兹有新記船號主卽該公司查賬董事李詠裳等出爲調停另籌折衷辦法擬照前次縣商會勸加之數再加五分以息爭端未識能允洽否 
　　又聞華商電氣公司總理陸伯鴻已於昨日（一號）飭匠將已經剪斷之線實行修理限三日内一律通火昨先報告道縣各署謂已遵令辦理聽候解决云 
[禁遏擾亂治安之舉動]  
　　浙省温州同鄕以去年普濟輪船溺斃多命後招商局並不出力打撈遂有人刋布通告發起組織敢死隊各埠分設支會以激烈手叚對付該局各輪船等語嗣由交通部訪聞以似此舉動實屬有意擾亂治安干犯刑律亟應查緝究辦除通令各海關監督嚴行檢查外一面咨由陸軍部通電長江各督軍轉令所屬軍警凡遇招商局輪船到埠自應加意保護仍嚴查該隊中人隨時拿辦以衛行旅並於前日逕電浙省楊督軍訪查該發起人是否現在原籍着令該地方官拿辦昨聞盧護軍使亦已奉到命令飭屬一體查緝矣 
[破獲鑄造僞幣之機關]  
　　陳鳳祥何玉宋等糾黨在西門外租賃房屋製造鉛質小洋使黨在市混用（該黨中切口謂之賣牌）兹二區警署杜警正據人密報乃於昨晨飭派長警馳往將陳何二人先行拘獲然後抄出銅洋一枚僞四開四十五個僞八開一百四十八個並製造模型十二付以及一切製造器具一併押送到署經杜警正提案研訊陳等俯首　恩判將陳何二人連同證物申送警察廳司法科訊辦 
[新兵由徐來滬]  
　　閩省續派浙軍第一師副官何恩溥前往徐州等處選招新兵五千名一經招足送滬暫駐分批送閩編練等情經紀前報兹悉何副官已在徐州將應招新兵如數募足業經商由津浦局加車由徐分日載送至浦渡江送滬昨日已有第一批新兵五百名由寗乘車逕送老龍華下車仍由護軍使指定新操場爲新兵暫駐之地云 
[南市攤戸造册呈報]  
　　南市各攤戸因滬南工巡捐局徵收攤捐相繼罷市後經縣商會勸令各攤戸公舉代表到會旋與姚局長磋商暫以半數徵捐以示體恤即由該局布告風潮平息後各攤戸即紛紛擺攤營業現查攤戸比前更多業經該團體所有各種攤頭分門别類查造册籍呈請縣商會將所造之册轉請工巡捐局長按戸塡給捐照令即繳捐領照營業如再觀望抗捐定予究罰云 
　　附縣知事布告前據城廂内外各攤戸呈請轉咨滬南工巡捐局豁免攤捐等情當經據情咨商在案兹准咨復以該攤商等瀝陳困難懇予維持查本局經費支絀本難照准惟既經商會代爲請求又承貴知事咨商敝局顧念小本經紀食力維艱格外體恤應准自本年七月一日起照原定捐額減半徽收布告施行以卹商艱經此次酌減之後該攤商等應即恪遵取締章程一律納捐領照以符定章並希轉飭知照實紉公誼此咨等因准此合行布告該攤戸等一體遵照特此布告 
[土販售土被刦]  
　　皖人黄元州前晚與歐正卿卜嘉法王春法等至公共租界寗波路土販何姓家以購土爲由乘間攫取值洋一千元之紅土六包逃逸事後由何報告老閘捕房派令中西包探同往新閘愛文義路一千五百八十六號屋内將黄歐卜王四人拘獲搜出刺刀一把帶入捕房昨解公共公廨由中西包探上堂禀明前情請究中西官判被告四人還押聽候查明於下禮拜一開審 
[搜獲實彈手鎗]  
　　揚州人夏寳琴前晚與黄新珊陳紀山同在新閘路徘徊窺探被該管捕房華探目邵和鈞西探斐司戤潑查見以其形跡可疑一併拘入捕房在夏身畔搜出實彈手鎗一支押至昨晨解送公共公廨由該探目等相繼上堂禀明前情並將手鎗一支鎗珠五粒呈案請察關讞員商之英卓副領事判被告三人還押逾探切實調查曾否犯案展期一禮拜解廨訊核 
[浦東又出刦案]  
　　浦東其昌棧南首十六圖梅園地方船戸金毛毛家於前晚十一時突來盜匪十餘人各執兇械撞門而入當時金家均屬女流相顧失色鄰居張桂華擬代鳴捕致被該盜等用繩將金張兩家男女盡行綑縛當被搜刦金戒兩只金圈一副銀鐲一副及綢衣數件約值數十金之譜携贓呼嘯而逸後由金等投報三區警署請求飭緝 
[青年會募捐展期再誌]  
　　昨日（七月一號）青年會新會所募捐展期一週之第一天各隊經募員益增精神四出勸募午後一時仍聚集報告第一隊趙晉卿君捐得洋一百七十二元第二隊歐彬君捐得五十元第五隊蘇振廷君捐得七十元第七隊穆藕初君捐得洋二百五十八元第八隊錢新之君又捐得滬甯鐵路局銀一百兩第十二隊李觀森君捐得一百四十三元執行部捐得一千二百五十元青年會中學校捐得九百元餘有各隊因未到會故不得報告是日王正廷君亦到會主席並勸勉各隊經募員在此一星期中當不憚艱勞共圖良策以成完善之結果云云 
[各學校紀事一束]  
　　六月三十日吳淞江蘇省立水産學校舉行第三届製造科畢業式齊省長符敎育廳長委寳山縣張知事代表給憑致訓畢業生姓名列後蔣廷煥浙江富陽徐曾沆江蘇宜興王禮儀江蘇南滙戈堅安徽廣德王福庸江蘇無錫陳明生浙江奉化馬逢坡江蘇上海唐秉堃江蘇崇明馬金坡江蘇上海朱延章浙江嘉興又聞該校現正招收第七届預科生凡高等小學校甲乙等畢業生得請本縣縣公署或縣敎育會保送無須考試 
　　閘北寳山路寳興西里商務印書館私立尚公小學校開辦巳十餘年成效卓著聞本届畢業國民科四年級單式五十六人國民科三四年級複式中男生十四人女生七人高等三年級十七人共有九十餘人之多現已擇定七月六日行畢業式及署假休業式是日尚須開舉業生家屬談話會展覽學生成績届期必有一番盛况也其招考日期定於陽曆八月九十十一三天隨到隨考 
　　新閘醬園弄尚德公學校長汪馥沅以暑假在即一般學子又將虚擲數十日光隂殊爲可惜因設暑假補習科學科分國文英文數學美術並備膳宿以便旅滬學生 
　　商餘夜校自開辦以來成績卓著該榏主任江沈二君爲珍惜光隂起見特於暑假期内添設中日英文補習課定於隂曆六月初一日開課校址在二洋涇橋南天主堂街 
[豆腐業又開會議]  
　　本埠各豆腐店工人要求加增工資已屢誌前報昨日大行方面又開會議由司董喬桂芳顧桂生宋芹香顧裕生丁進生邀集各店主討論對付方法詎小行方面突有陸掌生（混名玉不琢掌生）及混名豆腐萬珍吃飽呌化子阿多小銅砲野周倉關林蹺脚大發等數十人紛紛擁入公所該司董等見來勢洶湧立卽善言勸導並囑小行方面迅舉代表俾便磋商加增工資之辦法和平解决是時陸掌生即開出種種要求條件大行司董詰問曰爾是否代表陸等否認且於條件上不肯列名一味胡鬧大行司董曰既有條件便可磋商祗須舉定代表來所商議衆始散去觀此或不致釀成罷市風潮矣 
[碾米公所之議案]  
　　前日爲上海南北市碾米公所在總商會開會之期經張錢兩董曁評議司月各家先後到會提議米商公會即各米行樣台行夥所組織對於各廠要求每斛米一石需費用三釐一事經各廠會議之下以各廠家代客碾貨收取碾費此項費用廠家無結付之理由亦不能負賠貼之義務自應拒却衆皆贊同倘各廠或有徇私給與破壞同業行規者查出公同處分事遂决定 
　　又提議南帮公所函詢保險一層經衆議决後遂函復該公所云敬復者前准貴公所函開以敝同業客貨保險一層並無賠償之規定從前按月收洋五釐嗣又減收究竟此項保費現應如何規定希即示復等因祇承一切敝公所即經邀集同業迭次開會討論兹經公衆議决以客貨臨時保險費如糯粳每石按月收洋七釐秈米每石按月收洋五釐如第一月未出清尚有餘數至第二月僅收其存廠所餘米數每石亦作七釐與五釐餘月推類如對月過一日（即三十一日）則照兩個月收算或有不測之虞亦照存廠實數賠償是保險費收入賠出均照存廠貨實數核算以昭公允倘有廠家因地段及房屋之關係對於保險行之保費較重須酌加保費者則亦不限定每石七釐與五釐應由廠家雙方議定施行至於賠償一節廠家如有信用各廠自行負責敝公所議案業經通過合將此事規定情形備函奉復即希貴公所察照爲荷 
[楊思鄕救火會開會誌盛]  
　　古曆五月二十日爲楊思鄕救火會操演洋龍之期先時經各職 
 
 

Page 11

 
 
　　員將器具物件銅帽服裝製備齊全並柬請鄰鄕各界到場參觀是日上午十時由領袖王學汀陳子馨率領全體會員龍夫等携帶第一龍第二龍排隊出行至第一國民校操場步伐整齊儀容威武休息片時即由會長穆杼齋在禮堂演說消防之利益娓娓動聽全體鼓掌稱善繼副會長陳悅周演說及領袖各會員等相繼演說旋由文牘員楊鵠儀宣布擬定會章曁平時操演規則書記員楊二泉庶務員孫楚翹報告籌備情形及收支欵項畢由領袖發令操演兩龍器械精良出水甚高歷一時之久各會員手法純熟秩序井然十二時同至曹村廟午餐並在恒源花廠設席讌請各來賓下午二時仍集第一校分各會員爲數組作各隊試演比較出水遲速手法優劣各會員踴躍從事毫無怠容會長當場評判隨攝操演式影片一張三時後全體攝影散隊當時鄰近各鄕村紅男綠女前往觀看者頗有萬人空巷之概云 
[周浦鎭商家之興會]  
　　浦東周浦鎭各商店以近年來生意蕭索特聯絡各舖捐集欵項於隂曆二十日起演戲五天並情大團鎭之龍舟到周週游市河並於是日將消防所水龍拖出演習一時四鄕農民聞風畢集熱鬧非常茶寮酒肆莫不利市三倍而大小客棧旅客擁滿聞此次演戲龍舟之資所費不下數百金而商店投機生意之收入當數倍於此云 
[爛泥渡演龍改期]  
　　浦東爛泥渡第九區救火會本定本月二號舉行演龍適因事務所房屋天雨損壞現正雇工修理故公决改定於十二日舉行想届時必有一番熱鬧也 
[女醫院改訂視症時刻]  
　　英租界山東路仁濟醫館女醫院因天氣炎熱於七月六號起午後停診至八月十二號照常開診凡遇急病仍可隨時治救昨已布告週知矣 
[函請保護時疫醫院]  
　　江蘇特派交涉公署昨接沈仲禮洪肇基等來函略謂天津路三百十六號時疫醫院業巳於七月一日開幕除函各機關查照外爲特函達鈞處即希查照轉飭保護 
[審查滬南工巡捐局案卷簿據]  
　　江蘇齊省長前據省議會咨請查辦滬南工巡捐局長姚志祖違法溺職等情當即委令滬海道王道尹詳查事實呈復核辦王道尹奉文後即委上海縣知事沈寳昌就近查明呈候核復沈知事卽轉委本署第二科科員姚鑫之與房捐主任李堯欽從事查察該兩員已於前日特赴該局將省議會所指各節之案卷檢出詳細察核並將收支各簿據杳看畢即晤姚局長潘科長略談片時始行回署據情報告沈知事核奪呈復 
[開徵上忙之諭話]  
　　民國七年份上海縣上忙由縣知事也示通告定於七月一日開徵已紀前報昨已届期先由沈知事飭派催徵吏分投下鄕往傳本邑四鄕各圖地保於昨日午後到署聽候諭話至四時許沈知事在大廳上升坐公案命傳各地保至案諭曰本年上忙錢糧於本日開徵但查舊欠上年冬漕等共被各圖拖欠有二萬數千元之鉅前經限期十卯仍未掃　清繳今再寛限五卯以五日爲一卯如數清繳若再抗延惟有提案押追至今届上忙自今天開徵之後爾等亦應趕緊催繳各地保咸唯唯而退 
[羅紗供不敷求]  
　　杭産熱羅宫紗皆爲夏令應時之品本年市上頗爲缺少其原因厥有二端一因各機戸鑒於絲價昻貴成本較巨因而少織一恐穿者厭舊喜新售出爲難豈知連日竟求過於供底貨大缺熟羅行盤每尺須八角四分雙加重杭官紗每尺洋六角左右市上各店所售者以紹興貨爲多每疋五丈行盤約二十一二元之譜 
[請奬辦賑員紳之預備]  
　　熊督辦來電云中國濟生會紅十字會義賑協會順直水災義賑會廣仁堂義賑事務所京直奉義賑會佛敎慈悲會鑒上年京畿水災瀰漫極廣幸賴各慈善團體熱心捐助分途散放百萬災黎得慶更生現在賑務將次告竣所有承辦冬春急賑出力各員紳亟應一律彚案請奬以酬勞務用特電違務乞查照迅將此次承辦義賑各員紳履歷事實詳晰造册尅日送處以憑彚奬無任企盼 
[賬簿少貼印花]  
　　印花稅大檢查一事業經淞滬警察各區署所派巡官會同警廳委派之科員在各該境内按戸調查各商舖有無漏貼稅證及貼不足數等弊刻正從事進行將查出各家分别酌罰兹聞此次檢查時查得有種小店舖之賬簿每以丁巳年（上年）加附戌午年（今年）字樣其稅證並未依法加貼向之詰問各舖戸均諉爲未諳梲法實非有意嘗試所有第一區署查獲前項情弊之店舖業已酌量處罰矣 
[公廨停訊民事]  
　　公共公廨因昨今兩日爲中西各銀行夏季結賬之期所有民事訴訟亦均停訊惟早堂刑事案仍照常開審 
[英副領事銷假]  
　　駐滬英副領事白君因有感冒請假醫治經紀前報兹悉白君係患喉症業已醫愈銷假於昨晨蒞廨照常陪審 
[蘇州車站巡警犯法]  
　　蘇州滬寗鐵路車站巡警張鶴全於上月二十二號勾串外人至票房内竊取現洋九百六十元逃匿滬北公共租界海寗路兹被該管巡官偵悉派警來滬於前日報告滙司捕房協同中西包探將張緝獲昨解公共公廨經中西官訊供一過判張押候該管警員備文到廨再行訊核 
[補充十九舖地甲]  
　　滬城十九舖地甲楊和尚因病身死其遺差尚未有人接充兹有張福新投縣禀求承充昨日午後由沈知事命傳至案察驗張稱本地人今年四十二歲住道前街向在十九舖爲夥役請求恩准接充沈君曰十九舖地方公務非别處可比今命爾前去試辦若有遇事需索等情弊定卽追究張叩謝而去 
[稽查處長喪母]  
　　前任兩浙緝私第二營營長現任蘇常鎭守使署稽查處長婁子雲之母吳氏於上月二十八號在蘇病故前日婁處長得耗後立卽赴蘇治喪 
[監犯患病殞命]  
　　徐桂香前因在外犯案由警拘送地方審檢廳訊實判决監禁在案兹因在監患病發送新普育堂醫治無效延至前晚身死由堂中以電話報告到廳經林廳長委樓檢察官沈檢驗員等蒞堂驗明因無尸屬判由善堂棺殮 
[同居姦騙之發覺]  
　　住居虹口西華德路三千二百十八號門牌之粤人黎仁山指控同居人曹德標誘姦十八歲婢女李彩好並於上月二十八號唆使其子黎錦章將囑令送往銀行之現洋八百元票洋七百元捲取逃逸等情昨由捕房將曹與黎錦章並婢女彩好一併拘解公共公廨由中西包探偕同原告黎仁山上堂禀明前情請究訊之被告等供詞推諉經張襄讞商之英白副領事判曹德標押西牢二年期滿逐出租界黎錦章交其父領回管束李彩好姑寛斥釋 
[迷路女孩待領]  
　　閘北四區崗警前日先後查見迷路女孩俞毛頭陳寳卿二口解入警署俞供溧水人年十二歲家住北火車站陳供寗波人年十一歲住靜安寺該署員諭均留養候領 
[監禁花會賭棍]  
　　甬人沈琴芳前日在北成都路三百五十八號屋内誘人賭博花會被捕查見拘押捕房昨解公共公廨經中西官訊實判沈押西牢二月花會紙張焚燬 
[復查德和福和兩銀樓之賬目]  
　　無錫新寳成銀樓股東林時生陳澤初陳友松三人前延賚美律師代表至法公堂控被股東李茂齋虧空欵項爲數甚巨察悉後逃來上海現經查得李將此欵在法租界内股開德和福和兩銀樓請向該兩銀樓追還等情德和福和亦延逖百克律師到堂代辯判候核奪在案昨又傳訊原告復延巴仁律師聲稱敝律師對於此案手續尚未完備應請展期復審惟查德和福和之賬雖經堂上派人核算内中尚有種種可疑之處查德和福和之賬雖經堂上派人核算内中尚有種種可疑之處須請堂上再派查賬員詳細核算便可得其實情等語逖百克律師聲稱原告律師要求復核賬目敞律師並不反對請爲核示中西讞員准另委任貝明忠爲該兩銀樓查賬員俟查明禀覆再行核斷 
[陳嘉猷被訴類誌]  
　　陳金氏前至法公堂控告伊子嘉猷不給贍養費請求追繳等情嘉猷聞之即行逃逸嗣由原告將嘉猷之房産開單呈案請求准歸原告執管判候登報聲明再核在案昨又傳訊被告仍不到案原告投稱查有坐落霞飛路之房屋數幢係巴吉掛號被告避匿後無人收租所有每月應繳之捐費工部局欲着原告交出請求准由原告收租方可照繳捐費中西官判房租暫由巴吉往收除捐費外餘洋存案候再核奪 
　　又方南屏昨至法公堂控稱陳嘉猷於上年間央同中保將方單一紙抵去銀一千兩迄已逾期延不贖取核計本利銀一千三百餘兩請求傳案訊追中西官判限七天偕同保人到案再核 
[汽車夫舞弊營私]  
　　怡昌汽車公司洋人昨至法公堂控被汽車夫劉和尚私自開車出外賺錢察悉後向之理論一味支吾請爲訊究詰之劉供前日上午九時由公司中式老夫陳龍華稱有浛洲旅館客人邱姓雇車民人當即馳往由該客人囑令遊行一週至十二時止給民人洋七元交給酒力四角後即馳回將洋如數交於陳龍華由陳私給民人洋二元囑令民人不可聲張民人並未自行作弊求察陳龍華供是日劉開車出外祗有五分鐘卽回交付商人洋一元並無七元之多亦無私給劉洋二元之事實被誣報並由見證顧秀慶趙介夫供稱民人等在滄洲旅館爲茶房是日劉之汽車於十時馳來至十二時止計付洋七元四角是實中西官以劉舞弊屬實判押一月以儆陳龍華雖無作弊證據亦已失察着罰洋二十元充公 
[緝獲串黨攔刦之匪徒]  
　　匪徒王阿大在滬寗車站附近串合同黨攫取鄕人譚金甫衣包一個内有現洋一百元逃逸被譚報告捕房派探將王拿獲拘押捕房並吊出原贓昨解公共公廨經中西官訊實判王押西牢三月贓交原告領回 
[烟膏來歷不明]  
　　浦東人金祥祥昨日携帶值洋二十四元來歷不明之鴉片烟膏四盒至美租界華記路圖售被滙山捕房華探目蔣榮生查見向詰支吾帶入捕房押候查明解廨訊核 
[竊賊被捕撞見]  
　　無錫人潘順卿昨晨掩入七浦路六百十三號門牌王友年家竊取自鳴鐘一架携贓逸出適被一千三百十二號華捕查見即將人贓帶入捕房禀明捕頭押候查明曾否犯過他案解廨請究 
[竊賊扭鎖圖竊]  
　　蘇州人許金生至老唐至一百三十四號門牌施子香家門外扭鎖希圖入内行竊適被包探王挂生查見將許拘入捕房押候解送公堂訊究 
[過犯迭次行竊]  
　　王雲祥先後竊取北海路二百六十九號劉吳氏家及雲南路五百三十一號陶陳氏家值洋一百餘元之衣物昨由捕房派探將王拘解公共公廨經中西官訊知王係過犯判押西牢二年期滿逐出租界 
[車票並非竊來]  
　　王阿根前日將某西人失竊之電車月季票持至外灘乘坐電車希圖朦混被二號查票人察悉立卽喚捕將王拘押捕房昨解公共公廨經中西官訊供明晰以王並非竊來判令從寛開釋 
[爛泥渡警區招告二則]  
　　浦東爛泥渡淞滬警察第三區昨出招告云案據長警張鴻儀等在隆茂棧東首查獲携帶來路不明廢鐵二十餘斤之朱狗子王金貴二名帶署請核訊據該犯供認由鴻升鐵廠竊來不諱除將鐵給棧具領外爲特將該犯發往犯事地方招告如有曾受該犯擾害者准即來署據實聲訴以憑併案嚴懲此佈又案據本署巡長苗鶴等昨晚在鴻源紗廠門首查見周阿桃乘該廠放工之時攔路調戲女工實屬有傷風化帶署請究等情訊據周阿桃供認不諱除判决拘留外爲特將周阿桃押往犯事地點招留一日以儆其餘此佈 
[滬海道公署批示二則]  
　　太倉縣民婦端盛氏呈爲縣役索賄擦案藐玩憲批再求令縣嚴限迅即提究由呈悉查此案前據該民婦來道呈訴當令太倉縣知事查案訊究具報在案迄今日久尚未呈復殊屬玩延據呈前情候再令太倉縣知事迅速查案傳訊秉公核究具報此批　　南滙縣民陳兆祥呈爲案關風紀續求檄催原縣遵批澈究具報由呈悉查此案前據該民等來道呈訴當令南滙縣知事澈查核究具報在案迄今日久尚未呈復據呈前情候再令南滙縣知事迅即澈查明確秉公核辦具報此批 
[新指南移滬]  
　　兹有某君等將前在東省發刋之新指南報爲利便南省閱者起見特遷來滬暫賃屋於北江西路一百六十九號重行組織再設編輯等部於法租界東新橋南民國路口出版期定古曆六月初四日每日暫出二大張嗣後再行擴充云 
來函 
[中華照相館來函]  
　　敬啓者敝館昨晚應寳隆醫院之召代照電光相片因店員配合電粉裝瓶後誤被來賓無意將瓶摇動欲止未及時值天氣亢炎異常電粉受其激動粉性生熱忽然爆發光射四處電粉性本薄弱祗能發光因店員伸手止摇將瓶接轉致被灼傷店員二人現均送院療治不日可愈敝館貿易照常深恐傳聞失實敬特聲明以免誤會尚祈登入來函欄内實紉公誼上海南京路中華照相館謹啓 
專件 
[姜堰商會致省議會修改貨物稅稅章稅率請願書（續）]  
　　（六同條内又云分運貨數至多按原數八成爲限查商貨運至）指銷地點本非善價而售若市價過低自應運銷他處今必責令在原指銷地點售去二成殊嫌近於强迫應請取消此項限制悉聽商人自由請領運單以免虧折 
　　（七）同條第二項驗單換給運單以三個月爲有效期其運單期限以該貨起運經過第一機關加蓋驗戳之日起核云云限制似嫌過嚴例如某貨已抵指銷地點因其他種種障碍必須逾期三月始得分銷他埠若發給運單則嫌違章若禁止分銷則又失貿易自由之眞理應請刪去較無窒碍 
　　（八）同條第三項認完銷稅之貨物祗應在本境範圍以内銷售不準塡給運單云云此條意義殊不明顯本境二字亦不知何指應請詳細說明俾商民等有所遵守 
　　（九）商人習慣貨物至運銷地點往往因市面滯銷運回原地求售或再行分運地處或雖已指定運銷地點半途因價目合算即行售去與第十一條所言不准折回重運及扣存運單各節有無牴觸應請分别列爲專條明白規定以免臨時留難 
　　（十）第十一條換給運單時須由殷實行舖具結擔保云云查運單本憑驗單換給既有驗單爲證何庸另取舖保且商人祗知營業不解公事一聞具結必滋疑懼應請准予取消以示寛大（未完） 
雜評二 
[捕孫文（訥）]  
　　京電政府又有捕孫文交涉之說矣吾謂事實上能辦到與否姑勿論而今之政府既定策攻粤决意以全力征服西南西南果平民黨勢力自然全滅足爲政府俘虜者豈僅孫文一人若不能平卽使去一孫文與西南有何關係况乎未必能如政府之願則孫文依然孫文徒示人以度量之不廣而又增加一重惡感其計不亦左哉 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[中華戲院之劇評] [  河影]  
　　擾擾紛紛說甚麽憂國憂民事事無非是戲奇奇怪怪嘆這些大人大物個個都要登場僕也冷眼旁觀不禁看一回歎一回爰就今年所演各劇一一加以評論確當與否一般在台下看戲之人自能辦之 
　　馬二先生係本戲院前後台總主任前曾親自出場擬演一齣正德游江南於是看客非常注意以爲必有出色驚人之作不料未到江南半途卽返此劇遂無足觀 
　　李慶棠前曾與陳嘉祥王鳳卿合演一齣南北和唱做異常出力無如看客不知好歹漫然送一倒彩以致李陳王三藝員均憤然退入幕後不再出場殊爲可惜 
　　曹甫臣張鶴樓合演戰長沙一齣眞刀眞鎗特别打武頗能呌座在前程長庚譚呌天合演此劇甚爲人所稱今曹張拦擻精神直欲壓倒程譚而程譚亦遂偃旗息鼓退避三舍矣惟此劇演後不知何故曹張兩藝員均稱感受風寒拂袖北去大有不再出場之意殊可怪也 
靈芝草爲本戲院唯一之著名角色前曾因與前後台主任馬二先生意見不合憤然下場嗣因再三敦勸重復登台常演之戲無非鬧院與紅梅閣等等前月忽然親自出場演漢津口一齣接演游江南頗哄動一時耳目然細按之亦只平平而已無甚精彩惟演此兩齣該藝員所用之包銀竟達一百二十萬之多與前馬二先生演游江南時同一聲價云 
　　本戲院有著名客串二人同稱徐處年歲一老一少人因以老徐小徐别之老徐又名粉菊花爲徐娘派著名角色年華雖老猶喜搔首弄姿雖不輕易出場而在後幕中頗有權力小徐則喜演武劇今年舞臺中所演連台武劇多係伊所主張近日曾在天津演第三本血涙碑演至石如玉殺陸文卿一幕居然假戲眞做竟將陸文卿當場殺斃此亦劇界之創舉也（六） 
家庭常識 
[跳虱藥] [  紅雨樓主] 　　 
春夏之交氣候融和而一般擾人之昆蟲亦於是俱見跳虱一物尤屬可憎鄙人以經驗所得製有藥劑一種試之良效法用黄瓜子木瓜屑甘草各等分同研成末遍灑褥上（並無污漬）過夜翌晨視之盡已醉斃在褥可取下殺之行之數次當可無復噍類苟以施之貓犬身上亦佳蓋可杜其來源也 
[烟囱] [  紅雨樓主]  
杜上之烟囱倘非着地啓門而久不掃通者每有轟炸之患不幸而兆燎原之禍者往往有之苟欲防患未然宜每月燒皂欺莢三四枚於突内則囱中之煙煤能逐逐而落即無虞矣 
[瓶梅結實] [  花朝生]  
折梅蕊一枝揷磁瓶中入硃砂四兩常澆以水自能作華結實不異盆影 
[活死犬] [  花朝生]  
死犬以葵根塞其鼻良久可甦 
[活遺精] [  花朝生]  
取荷葉不論多少　乾研末晨起酒下數錢治夢遺有效（却酬） 
[松煙墨] [  花朝生]  
松烟磨濃往往起沬纒筆不可書入耳垢少許即淨（却酬） 
[種桑] [  花朝生] 　　 
預埋龜版土口樹老而不蠧（却酬） 
詩囊 
[和天虚我生四十初度原韻] [  魏塘張病鳳] 　 
　　詞壇拜倒已多年著作名山定勝前一道高軒韓愈賦千間廣厦杜陵田相憐失意花無語消遣牢愁酒有權我亦天涯遲暮者青春難買莫言錢 
　　詩城酒海興陶然花月江南第一仙說劍談兵人似玉成紅鏤翠筆生烟十年夢覺皈依佛一笑情轉悟空禪容易鬢　悲老大成隂莫恨杜樊川 
　　畫堂珠履客三千爭說繁華十載前白　友朋都跌宕紅閨姊妹各芬妍有情碧玉恩難斷作祟黄金夢未圖未識小桃花在否甚　再續涙珠緣 
　　最難　受美人憐福慧如君獨占先保國文章傳後輩放懷詩酒傲前賢窮途阮藉原非病豪氣元龍詎是顚玉體長生應有訣爲留彩筆補情天 
牧業須知 
[實騐養羊法（四）] [  村士] 　 
　　（二）飼養及管理羊之飼料極爲簡單通常以草與　稈爲主加以少許根菜及榖類足矣或利用樹木之葉亦可但飼料與毛質毛量有密切關係給以肥腴飼料則毛質良而毛量多給以粗劣飼料則毛質劣而毛量寡故飼料宜擇其精細者而用之牧羊最適當之法爲利用荒地故荒地廣大之處有全年放牧而不舍飼者如家庭間飼養少數之羊即可利用宅邊隙地以放牧之牧場中當常備清水俾羊得以自由吸飲食鹽一物於羊大有利益每年每頭至少與以二十兩多或四十兩放牧時之管理者閹羊三百頭至五百頭牡羊或孕羊一百五十頭至三百頭使用一人足矣羊舍務於乾燥東南向温暖之地建之宜多開窗孔俾得光線透射空氣流通每頭面積至小須縱横各三尺牡羊較牝羊宜稍廣舍内當每日掃除更換敷　以保清潔若汚濁不堪則毛之品質勢必墮落宜愼之又愼（未完） 
集益錄 
[又答一○六問] [  黄華]  
　　丹方集異載有治小兒螳螂子方凡四則今並錄之以備病家採擇 
（一）嬰孩有痰火者吃乳數日腮間必腫總名妬乳俗名　螂子用元明粉一分硼砂五釐薄荷尖二釐青黛五釐氷片四釐共研末以手指蘸搽口中腫處三四次即愈此方功效如神 
（二）麝香一分硃砂五分大田螺二三個同搗和作餅貼於囱門及頰上藥乾病退所搽藥末以温水徐徐潤之然後拭去若症重者將針微刺患處血出用金墨麝汁擦之立愈 
（三）黛赭石以胭脂水磨塗頰上數次即愈 
（四）巴豆半粒謝香二釐半研末和丸一粒放膏藥上貼右太陽風門穴次日即起水泡揭開銀針挑破其毒水流出即愈但此水不可流入眼内愼之愼之另有一方用小生地川黄柏生大黄三味每味計錢三文用陳酒浸半日搗爛塗男左女右脚心自愈又預防法已載家庭常識第四集及前日栩園之答按兹不贅錄 
長篇小說 
[冰山奇俠傳] [  常覺小蝶合譯天虛我生潤文]  
（原名ＨＡＮ　ＯＦ　ＩＣＥＬＡＮＤ）法國囂俄著　　 
第十六章訪恩 
　　罕恩所居在氷山之頂其地高寒終年積雪不化遠望乃如結晶之體山路非熟客不辨上有峭壁劃然中斷裂爲巨口狀如野獸張吻勢欲攫人而食是爲罕恩棲息之宫而土人則稱之爲野猪洞也洞既深邃窈然而黑其下鳥道紆廻不能容足而罕恩獨能飛行絶跡上下無阻每當深夜時時聞有長嘯之聲出自巖下不辨其爲獸爲人故聞者股栗初無敢仰止一觀者而是日深夜獨有急騎小隊向山路而驅爲首者衣玄衣佩刀琅然雖爲喬裝而不減其宰官傲睨之態此人非他蓋即冢宰亞菲爾也其人之來即欲徵辟罕恩使爲礦工之首領耳旁其馬行者爲麥東亦黑衣高領此時方與亞菲爾語其後則有騎士六人擁護以行但去二人稍遠亞菲爾曰麥東汝何以知罕恩之必居此地麥東曰主公我蓋昨日聞之漁村中一件儒彼謂罕恩實居此洞雖不可盡信然亦未必無因亞菲爾撫其背曰忠哉麥東此行果得罕恩則汝功績實偉賞賚尤多言次忽駐馬曰止前山深谷中不見火光熊然耶殆即其人所居處矣若儕且止吾當獨騎訪之麥東駭曰此不可彼罕恩者野如兕虎結隊而往且患披靡今以孑身而入虎穴如之何可亞菲爾笑曰此何足懼吾以誠往彼亦豈能遽肆其野若儕即遲我於此果有緩急我但一呼若儕亦可聞聲而至今無碍也言次遂一躍下馬竟徒步登山山路既窄石齒間積雪成氷滑不容足亞菲爾以手攀巖竭力匍匐而登行半時許始見火光耀眼則已至野猪洞外矣（未完） 
 
