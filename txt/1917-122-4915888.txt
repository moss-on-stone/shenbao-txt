# 1917 - 122 - 4915888

 

Page 1

 
 
   
 
 

Page 2

 
 
時評 
[外交與内閣（冷）]  
　　外交問題未解决而因之又有入於内閣問題之象余蓋以爲勿當也雖各國爭戰時多有改組内閣之舉余以爲非所論於中國也余之持此論者非謂現在之内閣爲萬善不當改組之也余之對於中國之主義第一爲少開紛擾之門第二爲各歸各事少生糾纒蓋糾纒愈多即紛擾愈甚紛擾愈甚即中國之前途更無下手處也是故今日之外交問題更萬不可以内閣問題牽連其間也 
[命令]  
　　五月八日大繼統令國務院存記之鄭覲光著仍發往山西交該省長酌量任用此令 
　　又令司法總長張耀曾呈請任命顔希魯署直隷高等檢察廳檢察官沈秉謙署江蘇江寗地方檢察廳檢察官劉含章沈炳榮署江蘇上海地方檢察廳檢察官干建書署陜西長安地方西檢察廳檢察官應照准此令 
　　又令司法總長張耀曾呈請任命沈承煌爲大理院書記官應照准此令 
又令山西省長孫發緒呈舉劾屬吏擬請分别奬懲等語山西財政廳廳長朱善元才大心細因應咸宜冀甯道道尹徐之棨局度端重諳練老成均著其令嘉奬調署平遥縣知事朱鴻文勤政愛民慮識宏遠著晋給四等嘉禾章調署洪洞縣知事孫英崙才猷練達明幹有爲平定縣知事馮延鑄識略宏通深明治術晋城縣知事戴書銘心精力果所至有聲均著晋給五等嘉禾章徐溝縣知事吳永治心細才長講求水利調署五台縣知事陳士凱志趣端謹治理明通均著給予五等嘉禾章調署臨汾縣知事張文翰辦事認眞羣情愛戴渾源縣知事李兆麟廉潔自持勤於敎養署新絳縣知事郭學謙審斷廉明愛民以惠調署口關縣知事賈治邦緝捕勤能提倡實業口河縣知事庭鄉璜才具開明庶政畢舉調　介休縣知事彭承砣悃愊無華措置悉當調署忻縣知事尹榮修穩練樸誠經驗宏富署太谷縣知事楊培祖才華練達輿論翕然署潞城縣知事蔡寳廉踐履篤實爲守兼優署創嵐縣知事莊允鑑禁烟得力弭盜無形均著給予六等嘉禾章大同縣知事童慶麟濫支公欵禁煙不力離石縣知事趙延桐廢弛煙禁玩法殃民前潞誠縣知事張孝全違章浮收縱役肆賭應縣知事祝　藉端科派擾累閭閻試署陽城縣知事李廣濂私和命案濫用職權署離石縣知事夏優銜濫刑斃命被控有案均著交文宫高等懲戒委員會依法懲戒此令 
　　又令兼熱河都統姜桂題呈考察屬縣知事在任成續　請擇尤奬勵等語林西縣知事李傳勳才識穩練治事精詳園場縣知事唐炳麟捕盜安民政平訟理試署經棚縣知事謝致　實無華化縣知事羅則逖治事勤能　　　　　才優辦事勤敏代理隆此令　　　　　　　　　輿情愛戴均著傳令嘉奬以資激勸 
[專電]  
　　北京電昨日衆院討論宣戰案主張即日投票者爲極端反對之人如郭同汪彭年皆韜園派著名分子至贊成派及懐疑派則主張愼重故遂决付審查 
　　北京電日來京外各界紛上促戰之請願昨又有五族公民及陸海軍人署名請願書出現此間人士頗以爲異 
　　北京電宣戰案明日（十日）衆院審查結果恐即日改爲大會决定宣戰可否現兩方均竭力奮鬭元首對某閣員談及頗現憂慮之色 
　　北京電衆院以宣戰案付審查後當晚發通告定十日下午一時開全院委員會審查該案據昨日形勢警察前途尚危險段總理旣表示宣戰後改組國防内閣各方面巳漸進於具體之商榷張谷亦表示願讓閣員位置 
　　北京電張勳昨電密三事（一）内閣及軍事會議决定外交方針無反對理（一）倘政客以宣戰案爲交換條件者萬勿承認（一）國會如故意爲難亦有相當對付 
　　北京電改閣計議中人物内務張鳴岐或王揖唐財政梁啓超交通岑春煊司法王寵惠敎育蔡元培 
　　北京電將來國院内閣中人物如岑西林唐少川梁任公等均爲擬議人物 
　　北京電研究會對於李經羲頗表示不贊成李遲來確與外交内鬧和有關 
　　北京電法部長認楊蔭杭張汝霖逮捕許世英爲濫用職權依法官懲戒法第一欵三十一條呈請均予停職交會議處已照准 
　　北京電楊蔭杭張汝霖一併交付懲戒 
　　北京電財部賄案聞審判廳豫審巳畢祇認陳廷銘有詐欺取財罪陳錦濤虞熙正吳乃琛均有不爲罪說 
　　成都電滇軍在東路姦搶燒殺人民多逃省呼籲聞戴有解散省議會說戴又示禁討羅軍川南川滇兩軍均在備戰頗急 
[外電]  
　　廣州電　陸榮廷已赴廣西擬於一個月内就兩廣巡閱使之任惟粤人頗不滿意以軍費現巳甚大故也（七日） 
　成都電今查見一事足以釋明此次交訌之原因若干時日前有一華人往見某外人謂黨派間將發衝突國民黨欲布其勢力於蜀省故欲使羅佩金留京供職云云並請外人發電聲明保全蜀省安甯非留羅在蜀不可該外人即謂彼對於各黨無分厚薄婉詞却之羅佩金現已至簡州其部下兵士昨巳離開東關聞戴戡刻與各軍統領商議設法以保全蜀省秩序 
　　（八日）以上路透電 
　　北京電公言報云昨日衆院湯化龍動議將宣戰案交審查贊成者二百六十四人反對者一百九十九人大約星期六日可望投票（九日） 
　　北京電昨日參院開秘密委員會時丁世嶧對於總理宣戰政策又抗議甚力（九日） 
　　北京電末次之軍事會議大約將於星期六日舉行此後各督軍即須各回本省但留代表在京組織軍事政策之特别會（九日） 
　　以上德文電 
　　北京電協約各國公使今日午前在法國公使館協議處分在上海及他各地方德國人之事（九日） 
　　北京電銀行圑於七八兩日將鹽稅餘欵五百萬元交與中國政府（九日） 
　　北京電據中立派某議員談外交問題已全變爲内政問題即段總理以次之舊進步黨欲以段總理爲中心改造國防内閣黎總統以次之民黨中大部分則欲去段總理組織全新内閣因此對德宣戰問題非該兩派妥協之後究難由議會完全通過云云（九日） 
　　東京電遠東運動大會第一日（八日）比賽續報百二十碼海哈特爾豫選競走非律賓選手拉巴亞氏占第一着前年上海此類競走時間記錄十七稍五分四此次十七秒五分之三一英里競走其初中國選手三人占先日本選手追逐於後至第三圈疾馳最先之中國選手李文祥（譯音）氏終被日本選手鈴木井上二氏追越其前至最後之四圈半日本選手多久儀四郎氏忽然飛馳超過先頭十碼以外遂得第一着之用桂冠其第二第三亦係日本選手一舉共得勝點六點二百二十碼豫選競走日本選手復奮其力第一次佐伯巖氏二十五秒第二次卡拉倫氏（非律賓）二十四秒五分之三第三次直殿三三五氏二十四稍五分之三各占第一着最後跳遠以遠來之非律賓選手成績最好計得勝點六點第一日之成績非律賓得六點日本得六點中國未得勝點（豫選不計勝點）（九日） 
　　東京電今日爲遠東運動大會之第二日日本選手與中國選手第一次開戰足球日軍奮鬭頗力然中國選手技藝卓越甚爲自由交戰僅二分鐘中國軍巳勝一點繼十數分中國軍復勝一點終以五對零之差日軍敗北是時中國之應援隊極其欣喜以爲昨日零點之敗可其挽回一時意氣大昂次中國與非律賓第一次開戰網球中國軍頗不振以數點之差爲非軍所敗（以下續報未到）（九日） 
　　北京電宣戰問題贊成反對各方面今日壛有非常活動之勢惟贊否孰可决定刻仍不能判明據聞明日之衆議院全院委員會反對贊成之論戰必極激烈然其結局恐終不能决定蓋現巳有可信之理由也 
　　（九日）以上東方通信社電 
[戰電]  
　　巴黎電今日下午公報云松末河與瓦期河砲戰大爲活動昨夜敵軍在伏開倫東面及歇滿台達美向班桑與塞尼方面回攻爲法砲火擊潰伏克勒克高原及克拉盎勒境均有劇烈之砲戰敵軍希圖奪回昨日法軍所佔萊姆西北及貝里約巴克南面之戰壕兩軍遂相激戰法軍得利法軍昨於該處俘敵一百二十人法軍奪獲泊羅斯西北之砲壘一座德軍在北特山東北特登山脊猛攻大受損失（八日） 
　　倫敦電今晨海格將軍報稱德砲隊甚爲活動佛萊斯洛與魯斯之間尤爲激烈英軍在新敎堂及伏基薩爾乘夜襲擊頗得利敵軍在亞 
 
 

Page 3

 
 
美蒂愛爾西北襲擊英軍以短兵逐退之敵軍又在該地南面襲擊亦敗退（八日） 
　　倫敦電德國公報云英軍在羅曷及方丹與里安柯爾間進攻大受損失布勒柯爾之戰事停止時敵軍仍留於東北界德軍佔據佛萊斯洛瓦村俘虜二百人英軍希圖奪回未果法軍猛攻哈特比斯與克拉盎勒間之高地大受損失法軍且由伏開倫與柯比尼進攻均遭失敗僅在克拉盎勒西面稍得利星期一日敵軍失飛機二十架四月間敵軍共失飛機三百六十二架德軍共失七十二架德飛行隊現盡其全力作戰（八日） 
　　倫敦電法軍大本營路透訪員電稱據香巴業戰報觀之興登堡元帥已被逼盡出香巴業與亞多瓦戰壕中之兵以作戰德陸軍在法者占全數三分之二卽一百四十三師是也興登堡之預備兵共四十四師計四十五萬人今出戰者巳有三十三師半因損失過巨已調回重編四月間德軍在法死傷者共約二十萬人據巴黎電稱西歐陣線之德軍戰於英軍陣線者幾占半數而英軍之陣線僅及法軍陣線三分之一（八日） 
　　東京電羅馬路透訪員電稱德皇近在柏林乘摩托車出行時爲狙擊二彈中摩托車一彈飛落他處（九日） 
　　倫敦電喬治君桀里柯海軍大將勞勃生陸軍大將已回抵倫敦聞諸員對於在巴黎與法政府會議之結果甚爲滿意該會議幾全注意陸海軍事務及使兩國行動目的均相一致之辦法　　（八日） 
要聞一 
[北京特别通信（七十一）（飄萍）]  
　　（五月七日） 
　　對德宣戰案提出 
　　外交次長之談話 
　　自前星期二閣議决定對德第三步問題一時内外注意議論横生或爲贊成之宣言或倡倒閣之論調或甲詈乙爲搗亂或乙指甲爲陰謀其反對者固不免含有政治之意味即贊成者未可必其以國家爲前提此愚處於第三者地位靜觀各派行動而下誅心之論斷苟尚有良心存在者必不能否認吾言數日以來北京政界之活劇已於此數言盡之者也 
　　政府當局是否有尊國會之眞意今且不論但數日以來其苦已甚旣有迎賓館之茶會而零星小件對於一圑對於數人疎通之聲殆無虛夕焉然其初亦頗不易少數督軍其鹵莽滅裂之行動僅足以嚇腐鼠之閣員議員之來自田問者雖時聞解散國會之謡未即因之生懼在政府方以爲苦吾人則覩茲現象寗以爲可喜至於昨日各種政派似感於政府之誠眞關係之重旣漸變其態　而表示好意的周旋於是已蓋印待用將數千年來子子孫孫相傳相守之中華民國付諸世界舞台之宣戰咨文遂飛度國務院之門嫁其大半責任於號稱代表人民者之兩肩觀其是否擔承以爲彼飄零内閣最後五分鐘得維持生命與否之標準某君觀察國會之形勢來告余曰宣戰案提出國會肯爲之通則即可望其過惟慮其或付審查終始不得通便始終不得過耳此言饒有趣味且合於現在之情形 
外交高次長到任以來愚曾與爲一次之談話其言散見於京滬各報昨日下午記者復往訪之高君氣喘之疾已不如前次之甚因近日外交上無重要事故發生僅記細碎之數事以實吾通信高君爲主張宣戰之一人記者問此次宣戰單獨乎抑與協商或與美一致行動乎高君言目下僅言宣戰今後無論與美或與協商方面自然皆生互相協助之關係蓋對德而戰則數方面同一目的者也記者問條件之說今已何如高君言近日並未提議及此蓋各國不易一致用尚有中立之國與戰事未生關係者何参以加入爲由與之磋商條件故最初議及條件實政府之錯誤今且勿言此矣記者問駐德顔使近狀若何吾國人之居德者已出境否高君言外部前數日曾發一電詢顔使以如君所問之種種情形顔使覆電言其詳巳述於二日所發之電報現留德學生尚未出境但待遇尚優二日所發電報不知何故政未有收到故不知其詳昨又去電詢問矣顔使本兼丹麥瑞典公使今居丹麥遂爲駐丹麥公使又顔君曾電請給假歸國國務院方請示於總統也記者問此次各督軍來京與公使圑往來酬酢是否爲適當高君言督軍之活動有何關係余不能知但公使圑之宴會實非發議於督軍記得最初因英公使有新到戰爭影片欲延請各督軍及代表等觀覽以表揚其軍國之精神托江朝宗爲之介各督軍以素未習外交官之交際也頗有難色然終乃遂應其請外部且特派繙譯員十餘人爲各督軍與代表代談話焉聞昨日俄使館又有宴也然則此次各督軍之來京他無所進外交界應酬交際之風其殆可以少窺門徑也乎 
[宣戰案提出時之議員態度]  
　　昨日爲星期一關於外交事宜曾特開國務會議一次聞已議决將政府所决定外交方針備具咨文咨請國會同意大約今日可以到達從此兩院議員之態度當益爲世人注目茲特將議員最近對於此問題之各方所聞彙錄如下 
　　昨日憲法審議會開會時馬君武特邀李肇甫至休息室階下樹底詢問其外交意見李氏先言許久未聞反對外交之議論甚願君有以語我馬氏謂我之意見在新聞上巳發表不少君應見之母須再述故余甚願聞君之意見如何李氏謂余從前對於現在之外交政策本爲懐疑者之一人最近由種種方面調查情形覺非贊成不可並謂此種意見係三日前所决定者馬氏聞之勃然大怒連呼狗屁狗屁卽以所持行杖痛擊李氏之頭顱李氏以手抱頭猶與馬抗辯馬氏咆哮愈甚而杖亦屢下李氏頭面受傷甚重時無第三人在旁幾有不能支持之勢幸相距遠處有一巡警望見急馳往將李抱住而是時代休息室中亦有許多人聞聲而出有爲李抱不平者但李氣象尚甚鎭靜雖受意外之打擊以爲馬係十餘年前老友又當外交緊急之時不願使外間發生一種之議論而龔政陳時詮則痛責馬之不是促其應向李服罪馬氣亦稍平遂與李連揖而罷議員由宗龍等關於對德宣戰問題提出質問書其文曰爲質問事對德宣戰問題爲政府確定之外交方針邇來政府連日與兩院議員接洽疏通意見在政府固以爲事前疏通各議員當無不恍然於對德宣戰之必要然本員等靜觀默察深知兩院同人懐疑派尚屬多數且近據中外各報紙登載我政府並與鄰邦有秘密之結合云云秘使往還相望於道事關存亡問題行將提出國會本員等頗有懐疑之點若政府實有其事應請開誠布公將與鄰邦締結秘密事件從速提交國會秘密研究俾兩院同人得明此案之眞相本良心之主張爲政府之後盾一致進行以期妥愼解决本員等爲愼重外交問題起見謹依法提出質問希於三日内明白答復云云 
　　日前有署名上海軍商學各界者對於外交問題致電北京蘇省議員曾電滬詢問刻尚未有著落茲聞又有北京軍商學各界孫熙澤等爲外交問題請願國會其文曰爲請願事竊維歐戰緜延日久異日國際上發生極大之變局與吾國前途息息相通故此次加入本爲千載一時之際遇貴院前已信任政府爲通過絶交之提案仰見我代表諸公矚遠識微力持大體之至意惟絶交之後而於宣戰問題迂延未决則一方面旣無以見好於德人而一方面適足以叢怨於協商况對德問題發生之初宣言與美國一致午動今美國旣已宣戰我國若行反汗則國際信用必將墜地無餘而日後吾國外交必陷於孤立之地位一任交戰圑之處置矣我神聖之代表諸公皆屬洞曉際大局之人伏望始終顧全大局立予贊成加入俾政府與國民對外爲一致之行動則國家無疆之休矣謹援約雀地第七條提出請願伏乞貴院鑒核施行請願人孫熙澤等七百五十一人謹上 
京津太晤士報云中國内閣决定向德宣戰國會方面對之將如何中外人士現無不注意内閣人員及各陸軍首領之贊成叚總理之政策者力謀疏通議員以便此事通過然成否尚不可必也數星期來各省督軍之舉動甚招疑忌蓋各方面多恐戰端一開督軍皆將總攪大權而宣布戒嚴以維持其位置於是督軍執掌國政矣段總理前在迎賓館大會議員到者約四百人然自贊成宣戰者觀之不得即謂爲疏通議員之成功叚總理在會中除於對德絶交又須正式宣戰外更詳說其對外政策必須實行之理由然參議院議長王家襄之答詞及其他議員之演說對於外交上不甚注重亦無熱心宣戰之表示蓋當日議員似其注意於段總理之宴請殊未在其外交政策也又英文星期報云此案提交國會恐無半月時日不能决定反對派謂當三月中國與德絶交時段總理曾對國會宣言謂與德絶交可得協約國之諸項利益今旣與德絶交中國之要求條件竟不得協約國之允許是叚之政策失敗段總理應即自行辭職贊成派則謂中國之要求條件須數月之久方能與協約國商議且中國旣已與德絶交德國在遠東亦毫無勢力若再不與協約國及美國聨合勢必孤立無援卽近如日本致極贊成中國加入則不加入將來與日本必亦不能融洽而兩國交涉必多棘手反對贊成兩派各具理由各不相下意見分歧尚不知何時可能調和也 
[内閣問題之各方主張]  
　　内閣問題最近各方面意見殊不一致有主張段總理辭職另行組織内閣者有主張於段總理之下改組閣員者至於改組之目的大都以大混合爲前提卽搜羅各黨派之領袖羅列於閣員中以平均國内之勢力也聞研究會對於改組内閣亦表示相當之贊成但伹有兩個條件一改組之事必俟外交案通過後始舉行二必須於段總理之下改組閣員政學會之意見似亦能與研究會相同該會中之張谷辭職問題日内益形緊迫國民系之舊友頗多勸告希望其即時辭職者而張君溶西個人之意見則以爲當此内外風潮甚烈之時提出此事頗有近於乘危以拆台子之意於政治道德上似乎說不過去並使段總理發生一異派分子難與共事之感覺所以預備俟外交案通過後即行辭職騰出閣員椅子以便組織大混合内開張君此意巳於前日在某君席上對於政學會研究會許多人表示聞昨晚政學會開大會時張君對於全體會員復發表其决定之意思並聞政學會某君曾對人言云外間傳布本會有交換條件者　必謂木會另須提出何人加入内閣也今本會先犧牲固有之兩位總長而後主張改組交換之謂何蓋自己先以地位讓人又何能同時有所要求云云言下頗有不勝慨歎之意至於先進派之意見有絶對反對外交方針者有絶對反對段内閣者有在兩者之中僅反對其一者有兩者皆絶對反對者情形頗形複雜昨晚廣西議員圑及益友社各圑體開會者甚多其結果如何尚未易明 
[許世英與楊蔭杭]  
　　閣議與部辦控訴與質問 
　　高等檢察廳自經傳訊前交通總長許世英後前星期六日國務會議擬定將高檢長楊蔭杭氏停職查辦並卽時擬具命令一通署名蓋印當時有某要人進言當局於是此項命令擱住不發昨日星期一本非閣議常期以外交問題遂特開會議據聞關於楊蔭杭事亦閣議中之附帶議題也閣議結果關於楊蔭杭事已决定由司法部酌定辦法聞前次閣議本有某閣員主張將楊免職司法張總長以爲不合故改爲停職此項禠職命令改爲停職命令後確已送交總統府用印然以不合方式仍未發表按普通辦法此等命令應由司法總慧呈請而當時所擬之稿未曾提出何人呈請僅以查有二字故總統當卽命國務院取回另擬昨日特别國務會議議决照大總統意旨仍照常式擬稿呈請用印司法總長見此情形乃自申明謂事關本部行政例應商之部中司員方可萬全云云故昨日停職之命令雖巳擬就而未發表者職是之故也 
　　許氏被傳之日許氏家族之在京者即奔赴北城某要人私邸哭訴於某要人之前而某要人以此事係司法界行使職權行政部决不能出而干涉未之應昨日許世英氏又親赴國務院中謁見總理歷言如何被傳如何被押如何受苦又同時賭呪發誓如何不要錢如何不犯罪聲涙俱下總理頷之聞許氏又聲稱高檢長楊蔭杭氏此次傳訊爲違法瀆職擬赴法庭對於楊氏提起訴訟云云又聞衆議員田桐等巳提出京師高等檢察廳濫用職權質問書請政府答覆又衆議員葉夏聲等亦提出質問政府何以不將濫用職權之京師高等檢察廳檢察官嚴行懲戒云云然一方面以爲許旣免職即爲平民如有嫌疑檢廳有權傳訊爲楊鳴不平者亦大有人也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[遠東運動會紀（二）（心危）]  
　　北方選手到日 
　　南方選手練習 
　　東報盛稱我國選手 
　　蘇粤諸省運動員之抵日情形詳述前函北方選手亦於三日晚十一時來此計選手三十八人應援者二十人同行之美國人士共六十五人以政府代表清華學校校長趙國祥君爲全體領袖張君柏齡爲選手代表敬君元崇爲選手指導選手多多北京之師範清華天津之南海唐山之路礦等校學生來時取道朝鮮渡海至日本下關登岸乘火車東上僕僕長途絶無勞頓之色留東人士之往迎者雖將夜午猶有三百餘人之多南方選手亦與其列火車抵站時舉旗揮帽高聲歡呼三五西方美人則揚白巾點綴其間下車後假寓青年會某君謂北方天寒春間不能充分練習運動其後又迫於學校試驗故此北或有減色之虞然大衆意氣固甚壯也 
　　遠東運動會之目的謂爲競技無甯謂爲聨絡感情謂爲選手爭勝無甯謂爲爲國爭光而選手競技者達此目的之手段耳歷來舉行二次俱有相當之成績可觀而今次運動會期以前之情形巳有足道者此間留學生或則傴腰曲背或則瀟灑軼羣日人統名之曰支那式曰病國人民及吾選手來茲日人見此赳赳偉丈夫歐曰中國亦有是耶未可蔑也東報紀載我邦人物鮮不嘲諷而於選手則盛稱之日來各報滿載照相及個人之談話此二者足徵遠東運動會有增進國際感情發揮國民本色之效力也 
　　選手到此後休息二日即事練習觀者若堵張君信孚之跳欄陳君士元之擲鎗東報稱之曰怪腿怪腕足球之類日人尤望塵莫及其他運動亦多足折服日人惟游游一項大是困難因選手皆來自廣東技術雖精然皆皆以日本水寒爲苦每次入水常覺顫慄不識練習數日後能否稍慣耳北方選手休息一二日後亦將練習較之南方選手各有專長也 
[宣戰案之外交形勢]  
　　駐京協約各公使日前曾聨袂晤訪我國外交當局對我國加入協商問題確已在口頭商議三種條件其一關稅除優待某國紡績進口稅率外餘則俟中德宣戰後各國皆納值百抽五之稅則其二賠欵事允停付五年其三辛丑條約内中國收回沿海砲台一時旣難辦到則置緩議而天津租界三十里内不准中國過兵一項亦暫緩議惟又據外交界消息現下協約國駐京各公使對餘我國施行之手續尚微有懐疑之處如中德斷交以後中國處置在華德人辦法未能合諸各國公例我國對奥態度尚未明瞭現在軍界集議多數贊成宣戰其範圍僅限於局部尚難認爲根本之妥定將來宣戰後對於處分德人宗旨亦未預先表示明悉聞政府對於此等問題之解釋將於國會通過後再行磋商 
　　國際評議會中之陸子欣曹潤田汪伯唐等定於今日（七日）在來今雨軒開會與一班外國顧問疏通意見而公府顧問中之韋羅貝與莫　遜兩客卿昨前兩日亦曾呈遞元首修陳各一件大致韋氏歷言美國此次對德宣戰手續之穩健甚願我國步法美國並詳言宣戰事前固應徵諸國民意見事後則宜全國一致力防反對而免□雜莫氏所陳者係言宣戰後中國内外通電機關繫乎軍政國情宜先將國内電局妥爲整頓而對外則應擇其曩日詳實電訊恃爲可信之機關不宜放任以免是非混淆聞元首以該兩顧問所陳者均關重要昨已批交國務院詳加審核矣 
[羅劉停戰後背約復戰]  
　　二十五日發（成都通信） 
　　成都羅劉戰事二十二號由戴省長邀請英法日三國領事曁本城紳耆商會代表等與羅劉兩氏調和停戰羅派代表韓鳳樓劉派代表徐孝剛均到省署雙方承認簽字後臨晚兩軍復戰砲聲甚烈步鎗而外更有大砲機關鎗等彈落如雨人民之中彈及兩軍之陣亡者又不知增加幾許矣戴省長見此情形即於二十三號午前七鐘派員至羅劉兩氏處責以偉人不應無信背約復戰是有心蹂躪省城願率所部黔軍出城任憑雙方軍隊將省城人民生命財産蹂躪余可一槪不管并須將情電報中央及各省軍政長官知悉藉卸余之責任并令羅派員到署仍將督軍印篆收回以便即日率軍離省云云省城各界人民曁各法圑聞此消息又吃驚不小卽於午前九鐘紛紛赴省署再四哀懇弗行始獲允許 
　　羅氏接戴省長函後即派代表到省署表示心迹并云昨夜開砲係劉氏軍隊首先攻擊本部下級軍官及士兵不服始與大戰劉存厚亦派代表到省署言確係滇軍先開砲擊斃士兵多人且追入黔軍駐守區内擊斃黔軍七人所部官兵見其恃强背約始羣起抵禦之并云滇軍之燒燬刦掠火線附近人民財産尤爲不少云云是時雙方代表均在省署而皇城内又起砲聲約數十發劉氏代表當即質問言昨夜開砲孰先動手皂白難分現今開砲又歸咎誰羅氏代表答以回署清查懲辦始散 
　　英法日三國領事聞戴省長因羅劉背約事將率兵出省乃於十時前赴省署安慰勸以省城人民生命財産甚衆色若帶兵他去何堪設想千萬念此赤子無辜勉任保護羅劉之事自有中央政府解决川民感德我等亦欽佩云云戴氏鑒此誠意始息忿爲笑是日羅氏派所部滇軍分投出東門在各門城外米市拉有米販駝米騾馬數十匹單輪車百餘輛苦力勞動者約二三百人於午後二三時紛紛入城向皇城進發所過街道均關門閉户至午後五時由皇城内開出步兵一營押解輜重百餘駝（南北兩脚店騾帮之驢馬百餘匹二十二號即被完全拉去）步馬五子鎗及子彈均貼督軍封條紛紛由東門出宿於距城五里之得勝場（一名牛市口）次早前進劉存厚氏於二十二號將兵符印篆交代後翌日即帶弁護衞兵由少城通惠門出發以免羅氏縱兵騷擾有所藉口 
　　省會警察廳行政科科長陳東垣是日到總府街二區署（附駐五分所）集合長警（該區一分所署員巡官長警等均逃匿一處）等演說謂此次滇軍作亂殘殺警員長警頗多該長警等深明大義臨難未逃將來定有優奬昨已商求廳長呈明省署俟滇軍開去後仍照舊服務並請改辦軍事巡警以維秩序其勿聽信浮言隳厥志氣云云舊藩署側經歷司署内駐有二區一分所巡警約三十餘人二十二號突被藩署内之滇軍數十名琥裝擁入向内開砲幸該所路徑深曲該警等紛紛由所之側面砲至卓氏公館内躱避開砲時一兵因病奔跑不快中彈倒斃滇軍並將署員拉住索供鎗械署員王奠安滇人接事甫一星期再三以同鄉之誼要求始免危險并請保全長警等三十餘人生命始由卓公館穿過棉花街逃匿於總府街二區正署内云（棉花街總府街均係黔軍區域故避難者頗多） 
　　二十二號有方正街李桂林軒（香粉舖設總府街）之五少爺午間出立公館門首被滇軍拉去指爲劉軍偵探金鏡金表等物概行搜去李氏子不服又被以刺刀戳傷腰脅四處用繩縛將推上城牆鎗斃家人見之駭極立由李氏電話報告商會商會亦由電話報告省長省長亦卽以電話告羅氏羅氏飭東較場之滇軍釋簇始獲倖免但該圑長雖命釋放而下级軍官及兵士等以李係巨商搕索銀幣四百元始將李氏子赤體交還李氏見子傷重已延西醫調治矣 
　　省城紅十字會是日分投在皇城附近又收得中彈傷斃人民屍體二百餘個帶傷未死者百餘死者設法購棺殮葬傷者抬回該會醫治兩方面陣亡官兵及帶傷官兵則由該軍各葬各醫武成門城牆脚下滇軍隔城抛下鎗斃之普通人日有三四十個是日又收殮四五十人 
　　羅劉雙方簽字後昨夜開砲交戰卽巳背約不謂今夜又開炮且甚劇烈達旦始止聞是夜開砲因滇軍刦掠雙栅子街等處川黔軍故又與之交戰也是夜戰時不知何軍擊出火彈一顆落在中新街磨坊内立即以水灌熄約燒燬衣服二十餘件而他處之被燒燬者又不知增幾許矣 
[旅津川人請移調駐川滇軍]  
 
云羅劉兩軍在四川省城内激戰一案連日報載綦詳曲直是非瞭然明白政府旣派員查　自必秉公執法昭示中外無待公民等曉瀆顧兩軍互鬭猶有曲直是非之須查百姓則何曲而何非也以省垣之地爲戰場以衞國之兵爲殘賊斃無數民命燒無數民房慘無人理罪必有歸聞省會議長胡駿亦經申請根究重懲以符共和國民爲主體之約法將來如何擬結公民等更不敢請求所萬不忍緘默者在四川省之後患而巳川省之後患即中國之隱患關擊至大結果至危請爲鈞座瀝血陳之羅前督佩金之電中央也自言始終以維持地方爲主不忍塗炭生靈儼然以仁人君子自居乃二師遵令出城則伏兵狙擊矣三師防汛在外則潛渡猛攻矣於地方獨無損乎於生靈獨無害乎竊料該前督即阻兵安忍當不至如張獻忠之酷虐或者本非將材訓練無素部下不受節制陷該　督於流宼行爲然該電竟謂川省叛變發生語意漫無界限殆明知焚殺無辜罪無可逭特先入川民以應剿之罪爲異日倖免地步抑滇人久有異謀此次該省議會越權限而請剿辦顯以川省爲該軍佔領之屬地故該前督因人民未盡服從不叛中央遂目爲叛雲南耶論者謂其居心狡詐似未足以盡之也蓋劉存厚縱擁兵違限個人之罪耳二師縱索餉抗裁偏師之罪耳苟不遽行四襲變且無由生何有於叛巳屬誣罔况二師縱實叛變此罪且不應槪加川軍至不曰川軍叛變而曰川省叛變窺其意直視全川無一非叛變之人即無一人應在赦宥之例以此入告必以此誓師路透電載滇軍之屠殺四川平民者共有二十六處似此滲毒夫固有所禀承今戴兼督戡勉强調停令兩軍各移城外鍾體道周道剛各令所部勿近滇軍戰禍似可冀稍戢然而滇軍仰承該前督意旨已待川民如仇敵兩軍雖不接近何處無居人豈能盡行遷避空地以駐滇軍若川民不肯請臣請妾難保不因薄物細故加以叛變罪名動輒屠戮川民含寃茹痛雖柔懦不武非無血氣倘使激於公憤起義師則辛亥年督署鎗斃人民同志軍之前車可鑒也川中本有外匪勾結土匪肆行刦掠倘藉口羅公然向地方官紳索餉則乙卯年反對帝制護國軍之前車可鑒也是二者不待與滇軍接戰而川禍已不知胡底其後患爲何如查報載陜匪猖獗近因川事影響復乘機煽動又載外人注意川事以爲中國分裂之現象前說爲事實後說爲理想然皆可發人深省陜西如此他省可知内訌不已外患乘之綜觀歷史五胡之雲擾十六國之割據其始不過一二事措置失宜其後遂潰决不可收拾今二亟振餉綱紀萬一處處效尤分崩離析中央將無權統治强鄰虎視因而呈其野心其隱患又何如夫前清專制國也凡牧令人地不宜者不惜撤調非命官輕於士庶也誠深知民爲邦本本固而邦乃甯耳共和建國民尤主體固不當徇少數軍人之權利以擾無數國民之治安臨機應變間不容髮遊移瞻顧後悔莫追爲救禍計擬請調在川滇軍退歸滇境抑或移駐别省以平川民怨忿之氣而伐滇人吞併之謀誠以今日事勢祗有滇軍退讓庶幾川爲國有蓋川軍川民退無可退讓無可讓豈忍　固有土地供人剥割若仍駐川人情惶駭恐非文告所能釋然西顧之憂曷其有極况北軍旣可去蜀滇軍何必戍川該軍旣編爲國軍應服從中央調遣羅前督果以維持地方爲主不忍塗炭生靈則流毒至二十六處亦應惻然諒必遵令旋師若復違抗則心不可測矣預弭萌芽之釁永奠磐石之甚政府當必有以處此公民等懐覆舟之懼爲曲突之思冒味上言伏希採納不勝迫切之至施紀雲傳增湘孫鴻猷李光益貢大逵陳邦達施愚何靖馮驤李大鈞孫鴻慈王乃孫孫鴻鈞鄒雄薛傳斌黄迪等 
[京兆防務與直省河患]  
　　京兆尹王達以所統驚備隊全爲保衞地方而設目下對德宣戰在即尤宜妥籌防務俾免積匪莠民乘勢横行故特訂定規條以便維持境内治安茲錄其大要如下（一）各路應自備路籖按隊發給輪流交換以爲互相策應之證（一）各路應預客各隊會哨地點日期並斟酌情形得與縣警察或游緝隊保衞圑約齊會哨俾巡迴無間銜接一氣（一）各路此後晝夜加班下道其加班人數次數里數由各道自定（一）各路應於定准會哨地點日期及加班入數次數里數後預行具報以便不時派員抽查（一）各路應會縣取具各村正副切結將村内有無窩藏匪類及容流來歷不清之人逐一據實聲明以免扶同徇廳（一）此次防務稽查各路巡緝事件係遴派專員辦理 
　　水利局總裁以直省河患頻仍幾無寧歲雖由積久弊深修防不力有以致之而推原本始實以直省最巨河流如永定北運南運大清子牙向有五大幹河之稱萬派千流胥由天津三岔河口入海以海河一線之微而承五幹滙流之巨即時加疏濬尚慮難於宣洩矧其沙停流滯河身淤塞耶故特將朱經田省長查據歷次勘議及治理各節擬定辦法提出國務會議討論以便從事進行 
[奉政界更調之暗潮]  
　　奉垣自湯玉麟撤任後軍界中大事更動業已見諸事實日來民政方面忽又發生種種暗潮甚爲劇烈大抵不外乎爭權攘利兩途但此種政爭醖釀已久直至上星期財政廳長王樹翰上書辭職始行揭露張省長接得王呈後派人一再挽留王則去志甚堅措詞决絶聞於於星期日張省長與幕僚議定以王旣不肯襄理惟有准其辭職擬調警務處長王永江長財政廳所遺處長則以營口警廳長王蓮坡來省接任然此係簡任職必須履行呈請任命之手續於是又牽及洮昌道伊王耒辭職問題王道尹繼任之人當局本早核定惟因軍界波瀾無暇及此今旣有此機遇遂將政務廳長金梁調任道尹而以史紀常長政務聞已於四月三十日電請中央任命惟外間紛傳軍界中聞知王永江將長財政頗有反對謂王太精刻將來於欵項出入必多挑剔已由領袖禀請張省長核辦而財政廳中課長員司亦有全體辭職之說現主氏已藉口整理警務尚未告竣聲請暫緩調動云 
[株欽周襄兩路進行之别報]  
　　大陸報云美國西姆斯開里鐵路運河公司總理開理君回華之後美國在華之鐵路計畫即將著手進行開里君近在美國辦妥承造中國鐵路之財政事宜今已歸抵北京矣此項鐵路所需經費將由美利堅萬國公司按照與中政府訂定借欵合同供給之其興造章程與中國所造其他鐵路不同蓋新章中訂明承造家應受所需經費之若干成以作工程之報酬也開里君遊美之結果已將即行興工諸事布置妥帖預料興工之期當在三月之内按西姆斯開里公司曾於上年五月五七日與中政府訂定興造中國鐵路合同九月二十九日復訂定詳細合同中政府許該公司承造鐵路一千一百英里其路線俟測量後再定嗣後卽有專門鐵路工程司率領測量隊分頭勘量後經定有兩路線一自粤漢鐵路之株州起越寳慶桂林而達海濱之欽州一由河南沙河周家口起西向達京漢鐵路之郾城轉向西南達南陽襄陽於是沿漢水通至陜西尚有一隊勘查自襄陽至京漢鐵路中間之地謀使襄陽與該路直接溝通俾得一通漢口與揚子江船舶更近之路各路線今尚未由阿造人擇定測量隊之報告亦未齊備預料日後興工必先從事過漢水一路蓋此路可望通入出産豐富交通困難之四川省也論者或以信陽與襄陽間何不築一直路爲異則須知中英公司執有浦信鐵路合同合同中載明該公司有自信陽展長路線之權故欲由信陽築路而西必先與中英公司商妥也聞英美兩公司巳在商議此事今深望其得以商定辦法果爾則路成後可爲一自上海達四川之幹路此固大有益於英美執僨劵之人也否則美公司若决議不興造郾城至襄陽之路勢必另行設法與京漢鐵路相接郾襄一段之路固可接通四川且所過之地富於農産然工程艱鉅故必擇一便利之路由信陽通至漢口也今如能於漢水與川省之嘉陵江間築路溝通則此線可成中國最重要者之一他日興工或將首先從事使襄陽與京漢鐵路相接亦未可知詹美生君勘查周家口至襄陽間之地後即上報告謂全區種植甚盛蘇里文君勘查株州至寳慶一線亦畢其功據報一路富有礦産煤鐵礦尤多至於銻礦則巳有開採者而農産隹云 
[魯省今後之國民敎育何如]  
　　山東省長公署日前提出籌辦普及國民敎育計畫案咨交省議會云東省敎育數年以來力圖進行所有高等小學以上各校無論公私立類能粗具規模略著成效惟國民敎育進行計畫迄無確當手續甚或淡漠之以爲無當於樹人之至計影響所及致全省學齡兒童失學者幾占十分之八循是以往若不通盤籌畫妥定辦法恐難期敎育之發展而樹普之基礎茲謹酌量全省現時情狀參議部頒義務敎育施行程序切實計畫分爲寛籌學欵廣造師造師資擴充學校三端惟籌集學欵擬取審愼主義東省各縣學欵除舊有學欵外以敎育附捐爲大宗引項敎育附捐各縣辦理頗著成效其有未辦各縣應責令妥籌舉辦並責令各縣知事酌量情形徵收學費及其他公益捐加以濮工附捐之撥助分配當可敷用此外不再議加造就師資擬取積極主義各縣小學師資就現時狀况而言尚稱敷用一經擴充學校及實行檢定敎員則師資立見乏缺四道師範每年造就師資旣屬有限各縣師範講習所又多簡陋敷衍所造師資不盡可用應除令四道師範酌量擴充並令各縣師範講習所設法整頓外就省敎育會附設師範講習所酌予補助經費量加擴充以爲兼收并蓄之計擴充學校擬取漸進主義財力不充師資不妨學校雖立難期成效甚或春始成立秋卽消滅徒言擴充無濟實事　斟酌情形分别次第招集各縣勸學所長妥商辦法就各縣學區學童詳爲規畫依程遞　以上各項分年籌辦實力督行不難期敎育普及特先就近三年進行計畫開具槪略臚列如下 
　　第一年應辦事項（一）設置學務委員會（一）分劃學區（一）籌集經費（一）檢定敎員（一）優待敎員（一）籌備各屬應需小學敎員（一）籌備學區遞年設學辦法（一）分級招集各縣勸學所長來省會議普及辦法全省各縣約分爲四級次第辦理（甲）以學務成績最優各縣爲第一級（乙）以優等各縣爲第二級（丙）以中等各縣爲第三級（丁）以下等各縣爲第四級其會議前各勸學所之應行調查事項（甲）全縣敎育經費確數（乙）全縣學齡兒童確數（丙）全縣學校確數（丁）全縣國民學校師資確數（戊）全縣國民學校在校學生確數（一）分撥各屬濮陽河工附捐作擴充國民敎育經費以撥得全數十分之三造就國民學校師資其十分之七則補助國民學校（一）確定全省小學基金（一）規定分劃　區統一辦法各縣分配學區區大小漫無　準少僅三四區多至五百餘區相縣實覺太遠設置學務委員會權限亦難劃一應定統一辦法以利進行（一）保存固有學欵如有因事挪撥及受拍賣官産影響情事應飭照前頒通令確實辦理（一）劃清學來數目責成各縣知事會同勸學所長及欵産清釐員將全縣學欵界劃清楚不得移作别用（一）催令未辦敎育附捐各縣迅速籌辦（一）通令各縣酌量地方情形徵收學費（一）添籌公益捐如牙行附捐及戲劇等捐應就各地方形酌量抽收以裕學欵（一）按照部安規程實行檢定敎員（一）令四道師範招生編級務照部章以五十名爲額不得減少（一）令四道師範籌　講習科及師範二部（一）擴充省立師範講所（辦法另定）（一）整頓各縣師範講習所（人數足額資格從嚴）（一）規定奬勸敎員辦法（辦法别定）（一）就各縣鄉村數學齡　童數按照前次普及國民敎育分年計畫擴充學校及　額（一）令各縣設立半日學校及夜班學校（一）本年七月招　第一級各縣勸學所長長來省會議普及辦法（一）規定各縣國民敎育由濮陽河工附捐欵下提成補助常年經費辦法（一）分配第一年縣濮陽河工附捐欵項撥助國民學校 
　　第二年應辦事項各縣學區之審定（一）繼續調查學齡兒童（一）繼續檢定敎員（一）擴充四道師範講習科及二部班次學額（一）繼續整頓各縣師範講習所（一）實行奬勵敎員（一）按前期規定普及國民敎育分年計畫繼續進行（一）各縣籌辦蒙養園（一）各縣推廣半日學校及夜班學校（一）令各縣推廣女子國民學校（一）於本年一月招集第二級各縣勸學所長七月招集第三級各縣勸學所長來省會議（一）分配第二年各縣濮陽河工附捐欵項撥助國民學校 
　　第三年應辦事項（一）實行奬勵敎員（一）繼續擴充四道師範講習科及二部班次學額擴充之數應以足供次年推廣小學之需要爲標準（一）繼續整頓各縣師範講習所（一）　 
 
 

Page 7

 
 
　　續調查學齡兒童（一）按前期規定普及國民敎育分年計畫繼續進行（一）籌設四道女子師範學校（一）各縣推廣蒙養園（一）各縣繼續擴充半日學校及夜班學校（一）各縣繼續推廣女子小學校（一）本年一月招集第四級各縣勸學所長來省會議（一）分配第三年各縣濮陽河工附捐欵項撥助國民學校（一）確定全省小學基金 
[紀雲南之政務會議]  
　　上月四日軍署續開政務會議所有議决各案如下（一）發給卹金案議决應查明各項罰欵凡未經繳解者嚴催速解以作發給一次卹金之用至第一次卹金先行發給半數（二）各學校應加軍事敎育案議决各學校注重軍事敎育應從管理入手先於師範中學兩學校中每學生兩班設一學生隊長由軍署遴派熟習軍事人員充任參照軍隊管理辦法實行整飭現有體操敎員一律裁撤即由隊長兼任（三）修築三迤汽車道路案議决將舊欠鹽款查明催收其線路先由迤南着手餘仍照前次議定辦法設路政局逐漸規畫侯有頭緒卽行籌辦 
[杭州快信]  
　　日本實業圑領袖中村健一郎率全體圑員（共三十八人）昨已抵杭寓清華旅館軍民兩署巳派員招待 
　　各縣征收錢糧對於滯納罰則每多額外需索財政廳昨通飭嚴禁 
　　青田夏陳氏爲夫夏之麒死難請卹楊督軍咨請省公署核辦齊省長以陳述事略與卹典定章不符昨已據實聲覆 
　　新運司抵任後昨開始辦公各科人員暫不更動惟隨行來浙者如毛桂榮李紫紱等不下二十餘人一時俱未位置舊日各員不免恐慌 
　　寗温台三屬漁圑捐早由財政廳招商包辦舉行投標現又取消投標各商以徒多耗費頗形怨懟 
　　高等廳書記官洪桂秋經廳長委充金華分廳主任書記官昨已赴任 
[鎭江快信]  
　　昨午後四時大風七濠沙頭一帶房屋吹倒無數長江船隻損壞甚多約歷三時許始息 
　　江北一帶旱象已成聞高寳興鹽四縣知事均各設壇求雨並禁止屠宰米價每石又漲二三千文天若再不降雨則農作物悉數枯槁江北難免饑饉之嗟矣 
　　揚由常關所屬邵伯泰縣姜埝二道溝各口因運河水涸貨船阻窒故近來收數不及從前十成之四 
　　鎭江關稅務司威君奉調上海稅務司業於本月五號赴滬茲威君之眷屬等亦於八號由鎭乘吉和輪船赴滬 
　　丹徒倪知事今早奉齊省長電飭嚴禁外人在境内私設機關收買制錢及私燬情事巳轉飭所屬一體查禁 
[蘇省會第三日開會紀]  
　　新議長産出 
　　江蘇省議會八日常會錢副議長主席届時宣布到會人數九十三人第一件加征附稅兩角五分案第二件否認地丁附稅另籌抵補方法案主席宣告兩件合併討論因第一案前日會場行政委員答覆不明瞭故今日另派委員出席說明略謂當時電部請照議案留漕南爲地方稅乃財政部覆電謂俟國會解决是以略存觀望直至二月下旬漕南仍無解决而忙銀將次開徵不得巳仍就忙銀加徵兩角五分如貴會意在否决但使籌有抵補無不樂從云云王景常首先反對合併討論謂第一案係違法案第二案爲合法案兩案不能合併朱紹文等則主張合併討論同付審查爭執甚久季通等起與反駁謂第一案已無成立之理由第二案朱議員爲提案人旣自認爲應行否認則今日無庸討論張援附議謂第二案抵補二字係否認之結果旣不否認無須抵補主席以否認第一案付表决起立者多數於是朱紹文陳伯盟等主張合併討論者皆大譁謂現所討論者爲合併問題而主席竟將第一案付表决實爲錯誤戴思恭等起而反對謂爲無誤一時議場秩序稍亂主席宣告按照細則表决不明重付表决然表决者係合併否問題抑第一案可决與否問題仍有爭執末由董允成主張第一案巳付表决現應將第二案付表决附議者五人以上表决多數三次大會未决之問題竟得解决時届四鐘主席宣告休息三十分鐘四時三十分續議第三案修正議事細則主席以成立與否付表决少數第四案沙議長辭職函主席宣布後陳伯盟孔紹文等主張挽留王景常等主張許可結果投票表决多數主張許可辭職主席因詢衆意應否即選議長主張即選者多數於是朱紹文等反對派紛紛退席但在場人數尚八十餘人遂散票投票結果沈惟賢得最多數錢崇固得次多數沈當選惟尚有副議長一席須續行投票錢副議長即請沈主席散票投票結果無足法定票額者時已六鐘餘遂散會 
[地方通信]  
[蘇州]  
　　趙廳長慶壽盛况昨（八）日爲駐蘇水警第二廳長趙會鵬五十壽辰大開祝宴鋪張揚厲一星期前已令庶務處籌備昨日駐蘇軍界如朱鎭守使蘇旅長圑長金伯琳參謀長彭錫範吳副官長及禁衞軍劉圑長以及馬砲輜工各營長米廷炬王萃華等政界如王道尹孫知事關監督楊士晟稅所長葉增濤等警界如崔廳長及五區五隊警官並科長等本風如第一專署長沈葆義第二專署長師蘭亭第三專署長仇志鵬以及各兵艦長營官等他若緝私統領蔡竹賢日本領事池林永一君等均於上午十時親往慶賀趙委三專署長分别招待督軍省長及王鎭守使等亦各委代表到蘇即浙水警廳亦派員來賀凡各機關公署所送禮物趙均一律收受惟商界則概行璧謝民興新劇社及春仙第一臺各送日戲是日備有極豐筵席六十桌並西菜數臺欵讌來賓杯觥交錯極一時之盛 
[松江]  
　　氷雹爲災今春天氣亢旱致鄉間所種麥荳等春熟已因此大受損害詎本月六日天忽奇冷上午八時氷雹驟下間有雪珠大者如拳小者如荳計下三十分鐘而止城中損失雖屬無幾然據七寳鄉人來言知該鄉是日所下冰雹時間較久所損甚鉅至春熟之摧折及建築物之被毁殊難計數云 
　　盜匪肆刧楓涇東柵外北塘涇錢瑞堂於本月五日晚被盜五六人挖去大門閂入室將衣洋飾物盡數刧去事主雖未受傷俱被捆縛現經楓涇警察第一分所長尹祖鋆呈報所長派委領袖警佐那鶴年督同縣探王慶等下鄉勘騐並於即日通令跴緝矣 
[鎭江]  
　　盜案兩起鎭郡對江黄家橋附近周姓家前晚二更時分被盜二十餘人持鎗破門入内刦去財物甚巨幸鄰近聞警往救擊傷盜匪兩名餘黨呼嘯而逸事主周某業已開明失單報由董保禀縣查緝又南鄉天王寺章姓家六日晚九時許亦來盜匪二十餘人章經商在外祗其妻王氏脫逃不及肩背腰窩多被毆傷搶去衣服米麥等損失約在五十元左右當已報告鄉公所轉求縣署跴緝 
[揚州]  
　　判决案開庭重訊今春搶刦徐凝門外碾坊朱仲和家之要犯劉瑞義吳壽庭等前經江都周知事訊明呈請上峯核辦高等廳以該犯供詞諸多不實又天寗寺僧人文希不服判决上訴案一併訓令周知事重行開庭復訊明確再爲呈報 
　　懲罰不貼印花日前各警區查獲不貼用印稅之棉花蓆子店等六家解送警務公所昨經楊警佐訊判按違法重輕罰欵自五元至十八元不等以示警戒 
[杭州]  
　　官荒招墾之界限清理浙江官産處前奉財政部令兼辦官荒招墾現查各縣事務所對於山荒湖荒尚未有精確之計算前據省公署調查報告農商部浙江全省荒地共有一千五百零五萬六千九百零九畝以山荒佔十分之六湖荒佔十分之四茲爲振興墾務起見除各縣童山由處派員測勘外所有各湖漲灘恐有關農田水利特咨請水利會勘定禁賣界址以便招墾聞該會林技正巳派第二測量隊隊長趙震有帶同隊員及測地夫於昨日出發測勘 
[南昌]  
　　部電不允變更省會常會省長公署昨接内務部來電云前准虞蒸有日各電贛省議會因國會常會期業經議决省議會未便獨異請將業經召集之第三期常會改爲第二期第一次臨時會等語查省議會常年會之召集應否與國會常年會之召集同一時期於法令向無規定於省議會此次召集第三期常年會並不因國會常會期之議决而發生牴觸所請改爲臨時會之處應母庸議希轉知該省議會遵照 
　　警區搜查錢店之交涉省垣第一區警察署日前派警至生益錢店搜查烟土毫無所獲以致交涉（業紀前報）茲聞生益店主劉緒卿以商會盧會長馥窗出而調停暫候解决嗣據盧會長面告該區趙署長態度强硬無可調停遂延聘律師依法起訴此外又有當時在該店敎書先生亦被解衣脫褲倒篋翻箱侮辱太甚在私塾改良會陳訴故該會亦因此案牽涉將於日内具狀請檢廳併案起訴 
[武昌]  
　　省會議决爭回漢冶萍鄂股鄂省議會於五日開第十四次大會出席者五十四人僅足法數兩副議長均在假公推杜康鶴爲臨時主席是日報告之文件十餘起其最要者有四（一）北京國際協會來電請極力阻止加入戰圑（二）川省議會來電通告要求中央請以岑春煊督川（三）詹趙梁三議員中之趙鵬飛來函辭職語殊憤極（四）杜瑞壽丁學庸又來函以臨時會期將了請决定簽席執告竣按照議事日程討論清理漢冶萍鄂産案主席先請楊瀚芳報告去年提議清理鄂産之旨趣旋說胡潛報告派員清查漢冶萍鑛地案之理由楊胡報告主旨均在保全官山並爭五百六十萬之鄂省公股惟其中略有歧異之點蓋楊君主張在爭得實權俾鄂股可在董事會發言及一切監查之權胡之主張則謂宜將鄂股收回於是由蕭延章周之瀚等多人反復討論多數贊成胡說劉恒奎周之瀚等主張由會内推舉代表赴申辦理交涉一面仍請省長派員查勘鑛界以保官山遂公决投票選舉代表時有陳君勝等不贊成而杜瑞壽丁學庸又到會場喧聲大起幾又演成二日大會未能議事之覆　幸主席調停命杜丁暫退乃投票用無記名法選出張國恩李法胡潛李宗唐等四人爲代表而散 
[雜評一]  
[告蘇省會新議長（一子）]  
　　議會之有信用與否固視全體議員之行動然議長之行動尤爲議會信用所繫議長而能力扶民意不阿官吏則行政方面自不得而輕侮之蓋議長本立於官廳對等之地位人民疾苦地方利弊全賴議長爲之宣達有時不得不與官廳力爭以保地方人民權利者亦分所當然也故議長能愼守其職剛正不撓則官廳對於議决案自不敢不實行一切專横手段自不敢施之於議會若議長而懦或喜迎合官廳遇事遷就則官廳知議會無能爲而藐視之心以生於是出爾反爾可以無所不至自來官廳視議會若無物者皆由議長不能自重其身分階之厲也 
　　江蘇省議會歷來之成績何如信用何如沈議長必已知之審矣沈議長果有謀福利之决心乎必不以吾言爲逆耳矣 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[總商會維持金融之計畫]  
　　上海總商會條陳道尹交涉各署略云近來現銀出口爲數頗鉅瞬届絲茶登場影響至巨曾經一再磋商銀行圑未至再裝然爲杜絶之計謹再陳之擬請呈明省長咨商外商兩部與駐京各公使磋商曉以大義轉飭外界各銀行無論現銀現洋於此三個月内不再裝運出口如果成議再行飭知各口海關嚴行禁止裨益大局何可勝言此商會經騐所及非此不行之大槪也查江寗造幣廠宋廠長前月來滬曾與詳細討論目今製造銀圓以現銀不敷周轉隨鑄隨售大約每一龍圓虧銀四釐以每月四百二十萬元計算虧銀一萬六千餘兩如果鑄而不售以龍元抵銀亦可周轉迨至絲茶登場再行贖售不但無虧尚可獲利蓋此時商人以無銀故不能預買一到時間雖價貴亦所不計擬請呈明省長飭知宋廠長趕速以銀鑄元每月可鑄四百二十萬元實爲臨時補助一大關鍵此商會會議籌備萬不可緩之大槪也預計五月中旬絲茶旺産彼時造幣廠或能積至七百萬元市上可以流通五百萬元臨時或再商請各銀行於暫借準備金内撥出五百萬元約以一月之時間由造幣廠鑄造歸還則統計可得一各七百萬元雖不足往歲裝運之數而大致敷用實維持本届金融一大計畫裨益商業工民國稅土産殊匪淺鮮是否有當尚祈核奪施行 
[最近中美貨物之交換]  
　　現行中美航路之船舶極少僅有太平洋公司及美孚行烟公司等數艘故邇來進出貨物亦不甚多茲將莊前香烟公司船吉司丁號由美儎來各貨及該船出口所裝各種土産分别調查摘錄於下進口汽車及電具等十五件紙烟九百三十四箱烟葉十五件香皂六千箱造屋料鐵柱角六百九十八件生鐵三百零九件（每件約二擔餘）鐵板三千九百零三件鐵釘三百件鐵條一百六十件鐵鋏鏈二十一件鐵絲一千二百四十一件鐵篐一千五百八十八件螺絲釘一千八百二十七件洋鐵（卽馬口鐵）八百十七件 
　　出口榈子五百件猪腸二十五件棉羊毛一百零四件生牛皮六十件生羊皮十八件　皮五十六件鵝鴨毛一百十五件青田石三十件 
[紀美人商會之宴會]  
　　八日美人商會以駐華商務委員安諾爾氏及大賚輪船公司大賚氏近皆由美回滬特在滙中西旅館設筵洗塵並請朱交涉員與中國商界要人與宴美總領事薩門斯主席略述美國商務之發達朱交涉員亦以簡短之詞盛稱中美商人時常聚晤之必要並預料將來良好之結果安諾爾氏起言略謂美國商人多不知中國事情其所注意者專在中美南美故學西班牙語言者頗多而學中國語言者則極罕見即有之亦不過大學中寥寥數人而已余回美後即游說中國市場之重要告以美國商務不當僅限於中美南美並在各學校中演講多次國人聞之頗爲興奮頗有願研究東方歷史商業與輿地者當余初低加里福尼省該處大學習漢語者僅有四人迨余回華時巳有五十人矣吾人當以中國事敎導國人並多寄中國地圖及關於中國事之書籍歸示國人以引其對於中國之注意云云大賚氏繼言謂數年前美人不甚注意對外貿易今則不然蓋知對外貿易苟不從速加增則美國今日之工廠將來必有停閉一半之一日也美國商會代表前來游中國未幾中國商國界代表亦至美國遊歷於是美人對於中國遂大爲注意矣云云 
[美國商部委員抵滬]  
　　美國商部委員韋桑姆氏巳抵上海將在東方調查各口岸商務及輸送情形以三年爲期自海參威以至印度莫不在調查之列將來其報告書必大可觀也韋氏俟事畢後即將返國游說各省使商界知東方情勢及發展商務之機會云 
[勘察地質水道部派員重復蒞滬]  
　　北京農商部地質所所長丁文江君因本埠浚浦局海工程師要求測量揚子江潮流水源於上月來滬當由海工程師飭令正測量師安特尼君會同丁君至揚子江上下游悉心考察已記前報茲悉丁君正擬從事考察適奉部電飭先勘視贛省礦苗是以丁君與該測量師鼓輪赴揚子江口勘視一週立即回滬轉輪直赴江西聞贛省玄武山各礦苗産甚形興旺必須詳細勘視始可從事採擷現丁君巳公畢返滬昨特晋訪浚浦局海工程師適海君乞假返國未晤由代理工程師賽姆萱君代爲招待聞丁君休息一二日即須回京覆命云 
　　又上海縣公署昨訓令各市鄉經董云案奉滬海道尹公署第一一七五號訓令開案奉江蘇省長訓令第一七五六號内開准農商部咨開本部現派技正丁文江調查長江下游地質水道并考察各地礦産沿途均須測量繪圖採集標本應請貴省特令金陵道淮揚道蘇常道滬海道各縣知事於該員調查過境時妥爲鄉導保護以利遄行相應咨請查照辦理可也此咨等因准此除分行外合行令仰該道尹轉飭各縣知事於該員調查過境時妥爲保護此令等因到道奉此除分行外合行令仰該知事查照俟該員調查到境妥爲保護此令等因奉此合亟令仰該經董即便查照俟部派員調查到境時妥爲保護此令 
[路局員司不敵局長]  
　　滬寗滬杭甬兩路被裁員司公電交通部查辦一節已誌前報茲聞江局長接到暫緩裁減之部電後已將改組辦法及各該員司或辦事不甚得力或職務等於虛設或久假不能到局辦事種種情形密呈交通部鑒核昨已奉到部復准予照辦仍飭勿再添派新人以免藉口云 
[車袋角添造貨棧]  
　　滬杭甬鐵路總工程司克禮阿以現届繭汎本路運輸乾繭爲數甚夥自兩路接軌後車袋角發棧愈覺不敷收容亟應添造貨棧專爲暫堆乾繭之用以期車運之發展查此項添造貨棧巳列入本年度預算早經大部核准擬先提用洋三萬元爲建築費用俟全功告竣再行列冊具報一面已飭工程司赶辦工程務於本届繭汎之前一律告竣業已函請江局長呈部核准矣 
[工部局與荷領之問答]  
　　本埠荷蘭領署判决德人荷修勃特一案屢見本報茲悉公共租界工部局董以荷蘭領署審理此案時秘密訊案且容德領署人員在堂帮審特於四月二十三日致書荷領質問一切五月一日荷領答覆略謂荷領署依法審理此案非他人所能置議工部局來書質問未免越出範圍至於訊案時德領署人員在堂襄助一層則因中政府曾允以前德領署員三人助荷領署執行保護德人利益等事自無可反對之理云云八日工部局又致書荷領署略謂中政府允許荷領署用前德領署員三人襄助執行保護租界内德人利益事宜此爲工部局第一次所聞之事工部局旣爲公共選定圑體畀以保護公共權利之責則當有他日復遇類此案件時自行决定適當辦法之權云云 
[洪述祖在滬被控九誌]  
　　前農林總長林敎仁被刺案内之要證洪述祖近由日本來滬化名張皎厂寓居公共租界北山西路因不理德商韋爾抵欵銀一萬五千兩經該德商偵悉控請公共公廨逮案後經旅滬民黨得悉延代表律師偕宋君之子振吕投廨認明張皎厂即洪述祖本人扭至駐廨西捕頭冩字間内查明案卷將洪寄押滙司捕房復解公廨諭令收押並經宋振吕分别禀請交涉員曁地方檢察廳先後函致公廨要求早日預審引渡經中西官訂期本月二十九號三十號三十一號六月一號四天接續研訊各情已屢誌本報茲悉兩造代表自接公廨照會後現正籌辦辯護手續均甚忙碌而被告洪述祖因恐原告將各種證據檢呈公堂一經證實難保不引渡内地法庭訊理故又於前日囑其家屬添聘中國律師馮國鑫爲代表帮同辦理俾異日引渡内地官廳爲之出庭辯護惟聞馮與宋君有舊且與民黨各首領素有交情不受委任業已謝絶矣 
[米船在途遇盜]  
　　船户姚阿福裝載白米菜子赤荳共四十餘擔自青浦開行來滬於前晚八時半駛至龍華灣内外日暉橋相近港　突遇匪船二隻匪徒十餘人假冒水巡各執手鎗單刀蜂擁上船向該船户强借三百元未遂即將白米十六包（袋上均有萬隆兩字）赤荳八包並現洋四元鈔票六元一併刦去臨行時匪首聲言我名高大爺因路過此地斷絶伙食故此商借資斧後當如數奉還並囑該船户不得報官否則日後相逢當以手鎗相餉各匪皆操江北口音身穿短衣過船後向龍華灣外港而去日昨姚船户開駛來滬停泊南市萬聚碼頭特開具失單分向水陸警署報告請求查緝 
[糖食店幸未被搶]  
　　新閘路五百零五號門牌瑞興祥糖食店於前晚九時半突來匪徒三四人以買物爲由闖入店堂希圖刦取賬檯上所置現洋銅元經該店主婦大聲喊捕一時鄰人畢集該匪等見勢不佳分投逃竄當經巡街印捕追獲形跡可疑之某甲一名帶入捕房經捕頭略詰一過諭着押候查明再行解送公共公廨訊核 
[安南副捕頭被匪傷害七誌]  
　　法捕房西探目阿而風西華探程則周等協同閘北探警在义袋角恒樂里拘獲鎗傷越捕頭阮文林案内之嫌疑犯孟金同王玉秀王德清張希用及婦人王曹氏等五人惟潘正川仍在逃未獲已誌前報茲悉以上諸人前日已經司法科許科員略訊一過候法公廨備文移提歸案訊辦 
[潯關加鈔問題之近訊]  
　　潯關免料加稅一事前經本埠國貨維持會徇贛省商界之請代呈農商部請予維持已迭誌前報茲悉該會又接駐潯江西全省商業會議處來函略謂頃據九江茶業公所報告内稱潯關加稅一案迭經全省商會及各行各業合力爭議電呈部處請予撤銷陰曆三月初十日奉潯關監督轉到處令准暫緩提議十一日常關副稅司復邀敝業董事到關告以此案雖暫緩議究難撤銷或可從減輕稅額磋商辦法並引奉天常關改稅問題各商停運貨物一月抵制無效之前事以爲證意在勸導商人稍減稅率預爲復議之地經敝董事答以茶業潯爲一小部分且各事須由上海作主此案關係作省商業使非一帮可能發表意見副稅司復告以各業均須陸續邀來從長計議伏思此案經全省商會費盡全力僅博得暫緩提議四字而其繼續進行未知紀極倘有一帮一業稍示鬆懈於爭議前途大有關礙爲此據實報告務希貴處轉知各商會通告各行各業促起注意是所至盼等語除分函各商會外合亟奔報貴會請速轉致各行各業對於此項絶對不能承認之事勿稍放鬆致貽大悔是爲切要 
　　再該會正會長王文曲氏前因此案親自晋京面謁政府當道代請停辦茲悉該悉現接王會長自京來函大致謂潯關加鈔一案刻已得財政部俯允從緩並於昨日表行九江關緩辦但此案巳蒙大總統面允停辦現正與財部交涉俟完全取消停辦字樣達到後再行電聞望卽轉達磁茶二公所及九江江西景德三商會以慰衆望等語該會接函後昨巳分别轉函茶業磁業二公所及九江江西景德三商會一體查照矣 
[七圑體致參衆兩院電]  
　　北京參衆兩院均鑒對德宣戰决非民意經各方面疊電諫阻乃近日報載閣議已决勢必實行正深駭異忽有假造民意揑電主戰者顯係帝制餘孽希冀從中煽亂敝會同人利害切身詎甘默爾兩院諸公身爲國民代表務祈審察國勢輿情切勿被脅通過全國存亡在此一舉謹再瀝陳上海策進地方自治會中華學界聨合會政法學會中華國民勵恥會國是研究會國民公會平民政府研究會等同叩 
[旅滬廣東公民致北京電]  
　　北京大總統國務院參衆兩院各報館南京副總統鈞鑒聞政府有意加入戰圑已經提交國會此事於我國危害實甚縱有關稅修正賠欵緩還等條件亦不足抵償若謂爲勢所迫則我猶是獨立之邦何至一切受人牽累孤注一擲投入漩渦而計及將來又必以我爲魚肉此眞可爲太息流涕者即如招工糧食問題已足惹起全國紛擾故此番消息傳來滬上米麥價值飛漲異日更可推知粤人粒食向苦不敷全賴外省糧食補其匱乏一旦杜絶立見餓殍滿里之憂粤民疊經兵燹未得息肩凋敝之餘何忍更奪之食驅就死地商民等爲民國一分子興亡有責加以切膚之痛即在目前爲此急切告哀萬望勿輕嘗試專電伏祈諒察寓滬廣東公民劉兆銘連聲海羅翼羣鄧子瑜羅應坤陳謨陳虞光蘇理平陳香伯郭健霄陳公哲盧偉昌羅克己王世仁吳公幹趙全李貫之黄斐陳善亭吕竟李辛白周軍唐維浩繆少墀潘晴軒謝冷舟鄒紀杜有生汪祖培蔡維藩何建基吳晴波翁華山周振羣 
[上海外交研究會致各圑體電]  
　　省議會總商會敎育會各報館均鑒頃致參衆兩院電云我以積弱之國介於列强之間外交方針要以親仁善隣爲一義此次對德問題應有始終一貫之辦法凡略諳國際情勢者無不同此主張現聞宣戰案已提交國會同意與否本屬國會職權無庸本會容喙惟本會所引爲深憂者同意案經一次否决在同一會期内不得再提業經參院明確解釋此次倘遭否認則今後邺外態度是否可爲變更之表示設使萬難變更是否有應付之善策務望兩院諸公愼重審察注意此點等語值此危機一髮迫切萬分務望各界同胞合電呼籲一致主張大局幸甚上海外交研究會庚 
[國恥紀念會彙誌]  
　　寰球中國學生會日校以五月九日爲吾國國恥紀念日特於午後停課開會演說首由楊校長德鈞登台演講略謂今日本校開會卽所以紀念國恥並欲使我青年學子於學業上格外用心以期將來有雪恥之一日楊校長復將當時經過之一切外交事實詳述一過繼請敎員林禹川演說略謂羞惡之心人皆存之即如昔日普法戰爭法爲普敗全國大憤力以戰敗形狀繪成圖畫多種布示於市場中一般敎育家亦將此類事實編入敎科書中於是法人咸觸目驚心引爲莫大恥辱後卒勝普於此足見人之受莫大刺激者必能鼓動其愛國心吾國今日之紀念猶此意也繼由金驥臣演說略謂吾民國有國慶紀念及國恥紀念之稱所謂國慶紀念者係慶賀民國之成立是吾人樂觀的國恥紀念者係不忘民國之奇辱是吾人悲觀的本校今日開會惟望諸生共聆此言勿以今日國恥爲與個人眇不相涉而置諸腦後也演畢校長即宣告散會 
　　大東門外青年普益演講會昨開國恥二週紀念大會到會者二百餘人分贈紀念印刷品首由主席朱君報告開會宗旨繼由該會學生唱國恥歌次由穆深思君演說大旨謂不憂敵之强而憂己之弱不憂敵之智而憂己之愚繼又有鄭君煒光宣讀前清以來之國恥史略裴君國雄演說國恥之大數及包君傳賢之雪恥方法曹君慕江之振興實業徐君慕鍔之整頓武備末由各學生唱自强歌振鈴散會 
　　新閘派克路養性女校亦於昨日下午三點鐘齊集各敎職員曁全體學生在校開會首由校長謝强公陳述開會宗旨並紀念之在因次經理局學孟女士演說謂人不可以無恥人若無恥非但凡百事業不克樹立即對於求學亦缺乏一種比較競爭的觀念自永無進步之希望恥之於人關係旣若是其鉅况國家之大恥爲吾四萬萬人共同所有烏可淡漠視之乎故深願我同學永憶不忘云云旋復經名譽校長胡德貞女士曁各敎職員相繼演說并全體學生唱國恥紀念歌至五時始由敎務長周容宣告散會 
　　英租界墳山路翕濟兩等學校亦開國恥紀念會首唱校歌次本校敎員吳右雲演說國恥兩字之意義校長謝强公致訓勉詞散會已七下鐘矣 
　　江蘇省立第二師範附屬高等小學校昨亦舉行國恥紀念會由各級敎員聚集全體學生宣講國恥意旨勸勉學生母稍或忘 
[春季賽馬三誌]  
　　昨爲旅滬西商春季賽馬之第三日計賽十一次第一次六馬西人斯球代密司小馬立師粉紅衣帽黑馬勝第二次四馬西人馬臘代瑞記洋行藍衣白帽白馬勝第三次九馬西人大格立司代密司麥搿利搿紅衣黑帽黄馬勝第四次三馬四人野漢代大英公司黄衣黑帽青馬勝第五次三馬四人斯球代密司小馬立師粉紅衣帽黑馬勝第六次七馬西人强生代怡和洋行藍衣帽黄馬勝第七次十二馬西人野漢代大英公司黄衣黑帽黄馬勝第八次四馬西人大格立司代密司小柯子黑衣帽黄馬勝第九次十馬西人斯球代馬立師粉紅衣帽黄馬勝第十次九馬西人强生代怡和洋行藍衣帽黑馬勝第十一次七馬裕昌洋行寫字西人代花旗銀行黑衣帽灰馬勝並定於舊曆本月二十三日（即星期六）續賽跳浜 
[工商研究會明晚開會]  
　　工商研究會前因會務逐漸發達所設國貨陳列所亦進行甚速是以由多數會員提議修改會章以期妥善曾經商由楊會長核允由總務部推定起草員分别改訂經評議會議决業巳脫稿所有前曾提議之徵求會友規則亦已擬訂故該會擇定本月十一 
 
 

Page 11

 
 
日（明日）晚間七時在該會特開全體公議大會磋商徵求會員 
辦法並通過新會章以資遵守業於昨日先行分函全體會員届期均請到會討論一切云 
[是即致富之匙]  
　　寰球中國學生會前晚七時請青年會費吳生君演說由謝武衡君繙譯略謂前數次在本會演說大都科學上如磁電等類今晚題爲致富之匙宜注重商業先述二十事昔有某印度人耕田爲業因收成不佳以致典質殆盡至香港游蕩多年及年老還鄉前植之地得主已由此成巨富矣探其原泥中本有金剛石在向之種植不利實因泥土瘦瘠不諳其法亦不能久守之故又外國有一地謡傳金鑛頗夥羣往取之相隔數千里不勞跋涉而往皆覓之不得負負而返中有一人不願回家就地耕種爲生日以爲常一日忽得金精一塊旣而又得金塊無數遂以鑛成巨富此二者本與本題無涉然一言以蔽之曰欲得金鑛卽在諸君之前大凡爲人定須金錢有金錢即有權力或有問余聖經上曾載金錢者爲罪惡之根源此言良是要知貪財供個人之揮耗於社會無益乃謂罪惡之根源金錢者原以付吾人行正當公益事業不觀夫美洲慈善圑圖書館博物院等及其他各種偉大事業何一非大宗資本所成今歐戰方殷我輩雖不臨戰場然能致富以救國亦間接應盡之義務在座諸君不乏商業中人未識能明此理否有爲商二十年三十年而不見效或因僻靜之處不能發展實因不得其法之故其法在社會服務尤大則權利亦大使我人於社會上所不能少無論事之有關與否果能代人出力即目前不得其效將來無不有間接之利益今之爲商者往往不欲盡義務顧客購同類之物或貨色不齊或簡慢草率要知商人爲萬人之僕最宜調查市面缺貨一一齊備切不可忽即非關本業者亦宜探聽鄰邦更宜聨絡感情余雖非商人但環球曾歷五次昔在哥倫比亞大學讀書時組織一販賣部年可獲三千金以供應用後因不合素志遂來中國故商業情形略有成見或問之曰商業因可利市三倍惜無資本此乃坐井觀天之語上海爲通商大埠大資本家大都皆窮苦出身祗因富於常識所得薪資农漸積蓄乃成資本即目前先施公司大之建築費須一百五十萬查創辦者前在新金山時亦窮苦非常惟旣富之後富翁子大都奢侈不知物力維艱用之不正遂致失敗其復能發展者十不得其一昔一富人子問於父曰汝財均一人所賺否答曰然此兒遂毅然辭别獨謀生計每月工資僅三元亦樂爲之因之家産發展又有一販針者僅一元之資本先營他貨大半虧本後探得市面缺少縫針遂營此業漸成鉅富有一廣告公司登一雜誌須二萬元之費人願出之初開設時亦不料有此結果迨後果見大效今之商人因眼界過高小事不願爲者數見不鮮即邇來北京候官缺者調查有二萬人之多一朝得手則飽搜金錢供其揮耗所在皆有但望諸君勿存此旨致富之術在乎理力助人旣獲富之後須用之正當庶幾能成眞富演畢散會 
[法警陳訴鹽城之黑暗]  
　　前在杭紹並安徽等處開設赤金舖之韓泉去年八月間在滬南車站陳長銀之人力車上遺失金條金葉珍珠等物值價數千元近由警察廳將陳拘送上海地方廳韓即遣派代表張鑑堂到廳具詞禀准林檢察長飭派法警協同該代表押解陳長銀前往興化鹽城等縣查吊原贓並提該處索詐之各土豪來案訊追等情巳誌前報茲悉派往該處之法警黄進清秦賡堯已於前日返滬到廳禀復略謂警等奉諭前往吊取金條並一千人證除興化縣知事協助不力曾經報告請求備文交涉外不料鹽城縣公署協助此案卽發生許多黑幕今將駭人聽聞者擇要陳之本月二十號在該署投文之後奉派該署法警金濤恊助辦理警等正欲起程間即由該署刑事書記官王雨滋即王素芬又名王壇興遣人至寓所即第一樓旅館傳喚聲稱王書記官有要事相商現在朱家等候等語警等以協助衙門旣有傳喚面商必有補腲手續見敎不得不去於是前去會面之後王稱此案公事是我經辦馬統領處公文昨亦發出但此處紳董陳其東是我親戚彼則對於此案並無切實關係但該董身分重大未便對簿公庭所以煩爾等竭力帮忙至於爾等返申銷差之公文我已辦妥况陳董現在城中並不在鄉爾等可以不必前往至於爾等從中周旋我已代爾等設法送給爾等洋二百元就此糊塗了案等語警等聞之大爲不然當場面斥曰爾亦係在官人員應知法律何能出此違法之言况案關重大收贓人若不到庭則原贓焉能追繳遣公署同一司法機關共守法律豈有如此辦法詎王雨滋當時一再要求無效竟老羞變怒口稱陳其東在我家中由我保護看爾等用何手段對待於是各散次日警等下鄉調查據鄉間父老咸稱陳其東等諸位紳董已於前日爲城中王雨滋老爺來信招去矣警等遂將地保陳英帶至該公署至四號奉縣長開庭預審警等在庭上要求嚴提陳其東等到案帶滬並聲明王雨滋包庇藏匿並一切違法情形縣長當庭發言陳　東等均不在家乃將警等報告單收受後卽命退庭傳王到署勒令繳出至八號續開庭訊陳其東等雖均投到然在庭上所供各語皆避重就輕該縣官卽准其就輕賠償警等因又上堂要求交給帶回不料縣官聲言爾等公文中並無提人字樣所以未便交給如要提人須補具公文方可照辦現在陳等本縣長已交人具保决勿有悮等諭警等不得巳先行返滬爲將上情先行禀復請求廳長另備公文關提收贓之陳其東等各人到案方可嚴追原贓云云林檢察長諭候再行核辦 
[工黨送殯之通告]  
　　前滬軍都督陳英士靈櫬定於本月十三日由滬舉殯歸葬湖州原籍各圑體均預備前往恭送法界霞飛路中華工黨總部昨亦發出通告略謂本黨與共和同時恢復凡手造共和之元勳自應馨香崇拜前滬軍都督陳公英士在任時正值本黨創辦之始深蒙贊助不意去年在滬遇害茲訂於五月十三日舉殯凡我工人務希届期上午七時以前齊集法租界霞飛路尚賢堂内會同執紼以表哀忱特此通告 
[新舊稅務司改期交接]  
　　江海關稅務司安文君現須請假回國呈由北京總稅務司核准令調鎭江關稅司威厚蘭君來滬接任原定五號交代嗣因安稅誠司尚有經手未完事件正在趕辦交代故由安威兩稅司商定准於本月十五號交接昨已咨明海關監督查照矣 
[訓令無從送達]  
　　上海縣公署昨出牌示云案奉江蘇財政廳兼理全省鑛務事宜胡訓令内開案奉省長令開前據上海中國實業界探鑛圑發起人鄭浩然函稱組織探鑛圑情形並送宣言書請予贊成等情前來本公署當以該圑已未呈准立案無憑查核咨經農商部復開查該圑並未呈准有案核閱簡章亦多與條例未合並涉及行政範圍自應毋庸置議鄭商果有志振興鑛業儘可遵照條例呈請辦理相應咨復貴省長轉飭遵照等因准此合特令仰該廳即便轉行上海縣知事轉知遵照此令等因奉此合行令仰該知事卽便轉行該商遵照此令等因奉此查鄭商住址本公署無從查悉前項訓令無可送達爲特示仰該商遵照特此牌示 
[浙江旅滬公民會通過草章]  
　　法租界霞飛路漁陽里浙江旅滬公民會自發起來入會者頗爲踴躍前晚八時該會發起人復又開會由臨時正會長夏爾鈞主席副會長兼文牘長黄奠華宣布該會簡章草案經衆逐條討論一致通過繼由臨時會務長陳浩波報告籌備會務進行情形擬俟籌備完善即行定期開成立大會選舉職員云 
[滬江大學普濟醫院之開幕期]  
　　楊樹浦滬江大學爲學生及鄰近鄉民疾病起見於校址内建造醫院一所其費由中美各慈善家捐募而集業已工作完竣定名曰普濟醫院茲定於本月十六號下午三時半行開幕禮除具柬遊請各善士到會觀禮外凡商學各界願往參觀者均極歡迎云 
[松江同鄉之懇親常會]  
　　松江旅滬同鄉假座四馬路晝錦里謙吉旅館開五月分懇親常會一切籌備情形已誌本報前日爲開會之期到者甚衆有某君提議謂茸城邇來劇社林立當其創立之始罔不宣言爲補救社會敎育起見洎乎今日按其内容類都誨淫之作兼之社員品格卑鄙種種劣跡疊見各報若不呈請縣長嚴加取締寔於梓桑風俗人心大有關碍等語經衆贊成擬即日呈請縣長查核矣 
[久成分廠請警保護]  
　　久成絲廠本設滬西徐家滙路晋安公所隔壁邇又於裏日暉橋另設分廠惟該處地頗荒僻時有流氓痞棍索詐情事業終該廠主莫觴清呈請警廳飭柢梭巡藉資保護當經徐廳長令由高昌廟警區李巡官加派巡邏前往梭巡並於南草塘北草塘泉漳會館南洋中學裏日暉橋等處各設巡邏箱一只以資策應云 
[售賣僞錢票之澈究]  
　　湖北人馬怡銀前憑陸洪春王兆龍等介紹出洋六百六十元購買數千千文之湖北官錢票約在西門外方板橋某茶肆交付正在交易之際爲巡警查悉以此項官錢票實係僞造馳往拘拿詎陸王已帶票逃逸祗將馬拘送地方審檢廳訊辦昨日復將陸王拿獲解至警廳轉解地方廳歸案訊辦 
[少年進德彙編第一編出版]  
丁福保君發起之少年進德會專以提倡少年進德以不　不賭不嗜烟酒不納妾東身自愛爲規約并每季出刋雜誌以爲會員進德之圭臬願入會者只須至靜安寺路三十九號少年進德會事務所報名登冊槪不納費該會自剏設以來入會者一閱月之間已及千數今聞廉泉嚴修聶雲台張一麐諸君亦原爲發起份子竭力提倡以是近日入會者更爲擁擠并願在外埠設立分會共同促進如硤石宋無我君杭州汪造裁君太倉趙金傳君常熟鄭浩文君等甚多昨該會進德彙編業已出版會員索閱只取印本一角逕函郵示該事務所即將彙編寄去 
[還是自行拆卸]  
　　滬城大東門至　笠橋馬路早經工巡捐局定以四丈寛闊所有坐南房屋盡行拆卸退讓業經各業户允從遵辦現有少數業户意圖反對以致未能同時動工故已拆卸之各業户於日昨聨名赴工巡捐局請飭將未拆卸者從速拆卸以憑建築當經朱局長令飭十五舖地甲咨照各業户從速自行拆卸否則由局飭人圍築竹笆派警勒拆云 
[發給德僑旅行護照類誌]  
　　駐滬交涉署附設之臨時檢查所日前造送第一第二兩期登錄移居報告表已誌前報茲聞檢查所復編發給德僑旅行護照一覽表已由朱交涉員分呈京部曁南京馮副總統齊省長備查云又聞德商納登擬於日内赴北京西山之吏溝唐池寺靜養兼習華語聞由朱交涉員電請中央核准後始照章發給旅行護照又德婦莫樂福工擬赴天津德女葉枝擬赴長沙由交步署附設之臨時檢查所發給移居護照一面電請天津長沙交涉署妥爲保護 
[商餘研究社之進行]  
　　上海商餘研究社成立以來舉凡裨益地方之事莫不竭力圖成如組織武學講習課設立西文夜學等均著成效今該社社員因社舍不敷擬在閘北購地自行建築然一時無適宜之地此時暫賃華興路九百零三號爲社所俾資進行并聞社長俞宗周總務部尹蠢父徐少堂文牘陳安甫等已將原有社章修訂完美呈請官廳備案矣 
[小保險公司倒閉案近聞]  
　　愛衆保壽險公司倒閉後由介紹人（即保險掮客）顧玉麟等十七人同投法公堂具控後爲包控韓邦達將協理鍾安樵及司 
交保暫釋着各原告舉定公正人到案廳候核辦昨日顧等各原告投案聲稱現舉王益庭俞愼芝兩人爲公正人請求核示聶讞員判鍾安樵還押王俞兩人准其爲公正人與邱鍾兩司賬同至該公司内將賬清理究虧若干禀覆候核 
[控告警長違法殃民之道批]  
　　滬海道公署昨批民婦徐陳氏控警長違法殃民請飭縣究辦由據呈朱警長非法逮捕等情是否屬實仰候令縣查明依法辦理具報核奪此批 
[請求復訊之效果]  
　　福建路某茶食店夥周壬于因收買竊贓珍珠由捕拘解公共公廨訊實判周押西牢三月嗣因周之家屬不服延律師代表禀准公廨昨將周與竊賊王小三子帶堂復訊據周之代表律師聲稱被告並非有意收贓應請開釋而捕房牛門律師則上堂反對請照原斷執行中西民判周減去刑期一月 
[洋貨店學徒之末路]  
　　廣東路一百二十號門牌某洋貨店學徒王來生因私取值洋三百七十元之衞生衫褲四百零二件質洋化用自知無可彌縫於前日投浦圖盡由捕查見救起送回店内經該店經理汪惠生詢悉前情將王送入捕房吊到原贓昨解公共公廨經中西官訊明以被告年輕判押候兩禮拜内由原告邀同被告之父到廨再核 
[相騐受傷落河之屍身]  
　　救生局三號巡船日前在浦江中撈獲受傷男子一口當時救起雖未氣絶已不能言當因傷勢較重立送上海醫院醫治無效延至昨晨斃命院中以電話報告地方廳委派李檢察官毛檢騐員等蒞院騐得該屍年約三十左右身受木器傷多處委係生前遭人凶毆後抛入浦中因無家屬塡明屍格判由善堂棺殮遂返廳禀明林廳長聽候查緝凶犯並示召家屬認領屍棺 
[花廠准免勒遷]  
　　淞滬警察廳批豫通花廠經理人史佩訓呈悉現據四區警署以該廠現在所擬防險辦法尚屬妥善等情呈復來廳業經指令該署准將勒遷原案撤銷矣仰即知照此批 
[債務人不服判斷]  
　　已閉某錢莊股東宓松雲呈控李瑞久不理往來銀一千餘兩一案業經公共公廨訊判被告按照原告控數還銀在案茲悉被告以此項往來銀兩於未經該莊清理處知照以前已被該莊經理人鄭銘三收去有鄭親筆收據可考故不服判决特延聖文律師代表定於今晨投廨聲請復訊 
[新屋忽然坍塌]  
　　公共租界北海路（即六馬路）寗商總會西首一帶房屋破舊不堪業由房主興工建造將次告竣詎前日午後三時沿馬路之新屋三間正由各工匠在屋頂蓋瓦因樑柱不堅忽然坍下壓傷工匠三人由捕查見除將受傷工匠送請醫院醫治外並據情回訴捕頭請爲爲核示 
[拐賣女子之懲治]  
　　陳維士至法公堂控稱胞妹愛珍年十三歲於上年冬間在南翔原籍被人誘拐無蹤今始訪悉係被陳子生誘拐托趙阿三趙阿福爲中售於包品章爲弟媳業已報捕拘獲請求訊究並將胞妹給領愛珍供被陳誘至上海價賣是實包稱因胞弟雙目失明求婚匪易適有貼鄰趙阿福來言陳子生有一胞妹小名愛珍因其貧難度日願爲人家養媳商人卽憑阿福說合出洋六十六元爲胞弟娶爲養媳由陳出立婚帖爲憑呈鑒惟商人並無不合應請追還身價阿福供與陳並不相識當時聽信趙阿三之言故敢爲中得有中金兩元是實阿三供與陳雖係朋友實不知其有誘拐之事故轉托阿福爲中售於包姓分得中金四元訊之陳子生供向推包車實因貧苦無奈作此犯法之事求恩寛宥判陳子生押西牢兩年趙阿三押西牢四月趙阿福押西牢兩月愛珍給予其兄領去包品韋請追身價一節着另行起訴聽候訊追 
[婦人糾衆報復]  
　　賃居浦東爛泥渡之鹽城人陳幹青昨因挾嫌將同鄉劉駝子之子小和尚毆打和尚回家哭訴後由其母劉張氏等紏同多人前往報復互相打架致將存心堂藥店門窗玻璃擊碎數塊由三區崗警到來將一千人拘解警署經解警正詰明前情判陳賠償藥舖損失洋五元一併斥退 
[出外尋子之悲劇]  
　　安徽合肥人王正元昨在浦東爛泥渡附近樹上自縊圖盡當由三區崗警孫起升等瞥見上前救下帶署經解警正詰據供稱年五十九歲因來申尋子未遇行囊告罄是以自尋短見等語當奉給洋一元派警將王送廳呈請徐廳長備函送回原籍以免流落 
[繅絲女工之蠻横]  
　　住居美界嘉興路之通州婦人許陶氏有女名翠愛年十三歲在閘北胡家木橋雲成絲廠習學打盆前日被繅絲女工曹阿照打傷頭面手臂等處甚重該氏卽扭阿照至五區三分所告發轉解司法科經許科員察得該女確受重傷判移地檢廳核辦 
[車站上查獲烟犯]  
　　北火車站警廳檢查所前日查獲烟犯宓壽卿汪阿大二名抄出烟膏三兩四錢烟泡二個一併解送司法科訊明判移地檢廳核辦 
[拐案展期研訊]  
　　庽居蘇垣揚州人秦鶴山之十四歲胞妹秦小什仔被人誘拐來滬賣於馬霍路三十九號門牌杜王氏家學習戲曲希圖賣娼經秦偵悉控請吳縣知事備文派警來滬協同捕房將女查獲解送公共公廨訊判暫留濟良所候訊明再核在案昨由捕房將杜王氏與女併解公堂請究杜王氏延朱斯芾律師到堂辯稱女由其兄得洋一百三十元立據價賣請予交保展期研訊俞襄讞商之英白副領事判杜王氏交二百元人洋並保候下禮拜三復訊再核 
[幼女供詞矛盾]  
　　鄭湯氏前至法捕房報告稱被同居之王鳳書誘姦十三歲幼女鄭牛娟等情即由捕頭飭探將王拘案並將牛娟送至醫院請醫生驗明是否被姦再行核辦昨已驗明解送法公堂請訊王供鄭姓母女住在樓下是晚因被冰雹打碎天窗房中潮濕難以安睡我妻好意携牛娟上樓惟因房間窄狹並無餘鋪故民人與妻及牛娟同睡一床事實有之並無强姦之事牛娟稱是晚七時上樓九時與王妻同睡至四時王妻下床睡在樓板上王卽將銅元兩枚外包粗紙誑稱四開兩枚給與女子旋被姦污至天明下樓訴知母親報告捕房是實聶讞員察閱醫生驗單書明並未破身故又向該女子駁詰忽又改稱給我銅元之後天巳黎明我即起身下樓餘言含糊中西讞員以原告所控無憑遂判將案注銷 
[無賴藉端訛詐]  
　　紹興人繆桂香陳紀遠昨至北市藥店購得肝胃魁靈丸計價洋二十五元分裝六匣又五小包携至南市十六舖地方突遇無賴王阿毛上前干涉指其私帶戒烟丸藥訛詐不遂行兇毆辱當爲崗警所見一併拘至一區署詰得此種藥丸並非違犯烟禁之物因事關素詐飭送警廳司法科訊究 
[願有情人成了眷屬]  
　　靜安寺路一百十四號門牌雉妓院妓女王月英與狎客吳錦堂訂嚙臂盟不願接客並以龜鴇逼娼等詞自投濟良所求援由所解送公共公廨經中西官訊判鴇婦王老二罰洋三十元王妓發濟良所留養在案茲悉昨晨由吳錦堂延朱斯芾律師投廨聲有吳願娶王朋英爲室要求堂上准予領回正式結婚等語旋由濟良所西女董投訴朱律師之請求實與定章牴觸請爲鑒察中西官判候調查實情再核 
[確曾做過妓女]  
　　龔徐氏前至法公堂控胡國安在途調戲强搶金鐲一只請求追究等情胡供氏前在老長春么二妓院買娼時有某姓向民人借去洋六十元由徐氏担保未還此次遇見向索口角並無搶物之事嗣因徐氏堅稱並未做過娼妓判令管押候查在案昨由捕房查明徐氏前實在老丰春爲娼名曰馮月閣故又解至公堂請訊徐氏始稱現已從良因與丈夫顔面　關故前次查訊不認爲娼中西讞員以徐氏不應謊供着押滿三天胡雖無搶物實據亦非安分之徒着押十四天以儆 
[寡婦不認動戀]  
　　粤人楊獻庭賃居南市毛家弄内向業布莊因其寡姪媳繆氏向之索取洋五百元不允以致口角動蠻扯毁衣服繼即扭至一區署控請訊斷楊供該氏不聽訓誨要挾强索氏供年二十四歲夫故四年近因患病用度無着特向借洋並不動蠻等語經董警正慰勸再三榻固執如前因飭移送地方檢察廳預訊核辦 
[姊夫格外放情]  
　　昨日清晨有江西人閔新旺在南市商船會館附近徘徊四顧被二十一崗守望警察張錦查見見因其手持洋鐵匣一只内儲金飾形跡可疑詰其來歷語言支吾卽帶入一區一分駐所李金　令將洋鐵匣啓視則有金鐲一對重計八兩金戒六枚金耳環四對金押髮兩支金别針金鎖片各一件并銀飾數種詰其從何得來據稱有姊夫彭程萬住在法新租界霞飛路寳康里四十八號屋内前日晚間姊夫同胞姊出外觀劇令我在内看守乘隙將金銀首飾携出等語當即傳彭到來質問據稱閔患有神經病時發時愈借宿我家巳逾半月旋認看起案飾物確是己物請爲免究將閔及飾物一併領回李警佐飭覔的實保證方可照辦否則須移送警廳請司法科預審核奪 
[工巡捐局批示二則]  
　　商人梁芹生請減照費由批禀悉該商擬就大觀園舊址改演廣東戲劇請求酌減照費等情查該園前領三等執照係屬戲園照費内最少之數無可再減所請碍難照准此批 
　　商人顧雲生禀批禀悉該商擬就共和路明玉樓茶館演唱攤簧旣據禀奉警署批准姑准給照仰卽繳費領照恪遵取締章程不得演唱淫詞切切此批 
[誌謝]  
　　公共租界工部局設立之華童公學定於本月十二號下午三時舉行十二週運動大會昨承柬邀參觀書此誌謝 
[雜評二]  
[再進一步（庸）]  
　　灣關加稅一案經九江等處各商會之呼籲而贛督軍李純氏於入京之便復代向政府請命以官商之力爭方由稅務處訓令暫緩提議雖官場公牘之慣例於自行取消之案類以緩議兩字爲消滅之方法然此案旣關於增加收入問題當此上下交征之會恐當局所謂緩議者當係一時之敷衍而非永久之擱置又况稅務處之改革稅制向來多係採取各關之主張乎然則九江等商界不滿意於緩議而務欲再進一步以明文宣布撤銷者非過爐也 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[賀麻子書] [  能寒]  
　　近讀廣告有某藥房立退而麻藥水出世果如所云未始非麻界中之大幸也爰寓書以賀之 
　　燦明星於碧落引領清暉灑細雨於紅塵傾心道範密點濃圈讀文章而思風采前因後果悟佛氏之散天花夙仰蓬根依附甄陶而成直道之風國本奠安羣庶而躋大年之域（壽麻國見山海經）楚大夫託而興歌（楚辭九歌）唐太史因以佐命（翰林志）遐徵家世之淵源益起私衷之歆艶惟是寳鏡重開悲容顔之寢陋明珠十斛補罅漏而無由篔簹斑斑疑是湘妃之涙梅花點點終非唐主之粧乃有虎埠寓公伉儷相憐於同病牛衣舊侣汛瀾共對而興悲忽傳海上之靈丹驚歎人間之幸福買來滬瀆還我廬山從此楊枝灑去崎嶇悉夷爲康莊爰先蕪簡陳將頌禱用登於几席敬請平安惟希光照（四） 
家庭常識 
　　治猫病猫能捕鼠爲家畜中之有益者猫有内病不食而萎疲可於藥舖中購少許烏藥煎飲之立愈猫生屎閉病刮釜蓋上之油韌炙灰和飯中食之能愈 
　　脚癬以瘖粉（夏令小兒生瘖子所撲之粉）裝入白鶴花（即白玉簪花）蕊中吹乾後裹諸盒中患脚癬者取其粉撲患處可愈 
　　燻　魚殺好之鯽魚於醬油酒内浸透陰至半乾乃置釜中以豆油熬之待魚皮炙透盛起置鐵絲網上釜中放甘草沙糖以火熱之糖與甘草發出香味騰至魚下魚上復時時抺以蔴油此名五味燻魚有不以甘草等爲香料於爐中爇木屑燻者其味不甚佳 
　　青豆以嫩毛豆置鍋中加鹽水而煑之（水不可多）旣熟盛糠篩中篩置釜上釜不加熱炙乾色絲而味甘有不置篩中即於釜中焙乾者其色味皆不及上法 
　　糖金柑以金柑剔去其蒂柄并搾去其酸汁置釜中和糖熬之約二十分鐘卽熟火力須文不致焦炙考究者撒去其核而熬味更佳云 
　　藕粉七八月間藕中含粉最多做藕粉時先將藕切成細粒置手磨中磨之磨時稍加以水磨𡐋中磨出之漿盛布袋中搾出其汁稍和以水面掉之俟其沉澱上層黏稠之漿即可調飲下層之粉嚗乾之即藕粉也可以久藏[  吳瑛女士] 不受酬 
　　玫瑰醬先將玫瑰花瓣一一摘去其白色尖端而後浸於鹽梅子之泡出液中少時取出入臼中略搗之更加入泡過去核之鹽梅子（每玫瑰百朶加三個）共搗之至十分糜爛後乃加入潔白糖（每玫瑰百朶加斤半）混和而貯之密閉其器半月後取出食之味甘可口且香氣芬馥色澤美麗（附註）鹽梅子之泡出液須待其冷透而用之蓋花瓣之反以用鹽梅子水泡者乃欲使其色彩美麗也若不俟其冷卽浸入之則花色反呈暗赤是與本旨相反矣 
玫瑰糖製法一如玫醬但花瓣中之汁須搾去而所加糖量須較多玫瑰梅子白糖三件旣搗爛混和後乃入於木製模型中（紅木小件店内有售）製成各式糖塊乾後貯於石灰壜内隨時可食味與玫瑰醬無異 
　　玫瑰酒以玫瑰花二三十朶去其花　而用其瓣入於能容酒一斤餘之玻璃瓶内更加入高梁酒一斤及氷糖屑二三兩密封置暗冷處歷半載或一載（愈久愈佳）乃可啓飲酒味清香是爲上品 
　　桃酒將半熟甜桃去核及皮切小滾以白糖裝瓶内封口藏之三月後桃盡變成液汁清香有酒味故名[  汴良]  
　　煨蛋以棉線在鷄蛋上横纒數匝置火灰中燒之至熟不破線亦不斷香味頗佳 
　　滌瓶以石灰少許和水摇之則潔白無垢[  竹庵]  
　　腦漏用陳松花粉吸入鼻内不久可愈 
　　酒壺錫壺有損無益因錫内雜鉛質性毒易溶於酒内故貯酒以磁器爲佳[  銘恕]  
　　附白家庭常識彙編已在編印容出版即廣告惟印多印少殊無把握茲定每次凑滿一百頁即出一冊定價三角凡投稿家及愛閱諸君於未出版前預定者作附印論每洋一元得取八冊請由郵滙勿以郵票代現編輯者天虛我生 
　　右預約劵現托上海棋盤街中華圖書館發行約陰曆四月半截止月底出版仍由圖書館發行外埠寄劵取書每八冊須附郵費七分半 
尺牘偶存 
[復栩園書] [  長沙彭延壽]  
　　奉讀惠書敬聆一切承示擬以白香詞譜一律註以管色斯事僕極贊成但關於此有二問題一即以元明曲譜塡入詞中如補紅詞譜之例一則不依成譜概由己意製以新聲由前之說固屬確有根據竊恐詞中長調院本未必有之則全譜終難盡註由後之說雖係出於杜撰然苟能字叶音諧得古人之遺意要亦未爲不或特需時未免更多耳不諗先生之意將以何者爲然更有進者白石道人自製歌曲旁註管色字譜以張叔夏詞源攷之則各字皆能辨識獨是板拍節奏未有註明且一字一聲絶無咏歎摇曳之致以此不能譜入管絃今若體察詞中關鍵就原譜加以襯字散音添明板眼付之歌喉將使小紅低唱我吹簫南渡新聲容復聞於今日矣豈非千古一快哉先生旣有前者之作更望留意於此以爲詞壇增一勝事至於聲律之研究來函因前稿未竟命僕從事續貂謬承推許敢辭不敏但其中實有困難之處因僕所學與先生頗有異同如前稿論樂之二變謂正聲爲和協二變爲拗腔愉樂之曲槪用正聲辛酸之劇多用乙凡生旦多用正聲外末多用乙凡故一宜十八女郎一宜關西大漢又如泛論衆樂獨推尊琴謂其音韻之精微譬之美人之蘭息彈者性情緩急都可由絃上出之故學之旣久可以矜平釋躁凡此等語皆能深得三昧爲僕所最傾服乾此則理論上之同也若夫論五聲爲一成不變而律吕則流動不拘則與僕適相反對僕之論律吕謂猶算學之單十百千各位論五聲謂猶一二三四之數故比之風琴黄鐘大吕即CD等七字及五黑鍵之音宫商角徵好1234之名根本上已相反若此以下更何能合此則法術上之異已大抵先生主張爲毛西河一派而僕所遵守仍朱蔡之舊說二者極端背馳固不能折而圜之也昔者江愼修汪燦人兩先生生同鄉井學亦相埒獨於樂律一事意旨不同江譏汪篤信候氣飛灰汪譏江附會納音甲子究竟二氏之說各有見地未可以主奴之見蔽之今僕於先生亦願竊比前人彼此著書各存一說正不必有所强同也鄙意如是高明以爲何如（下略） 
　　栩按彭書所論至爲切當是函係在乙卯冬得之淮城當時如何答復已都忘之蓋僕性疎懶書函概無存稿而白香詞譜註譜一節亦成畫餅因女子世界停刋即補紅詞譜且半途而廢矣乃知人欲著書誠非具有清福不可丁巳三月誌 
集益錄 
　　答第五問僕粤人也生自田間於南方草木狀知之頗詳木棉一名吉貝廣東無地無之其最大者高逾十尋圍徑十餘尺亭亭轟立蔽日參天春末開巨花艶紅如火瓣厚而蕊黄不香結實如拳破之有黑子數十枚比絲豆而差小味略甘粤藥肆有製之出售云極補賢其棉色微黄輕而不煖從未有以之充衣衾用者間有用作椅墊牀墊或枕袋而已樹雖大惜紋粗質脆非棟梁選即作薪亦不耐爨惟植之園中俟二十年後著花時如標赤幟於萬綠叢中亦一園林點綴品也若謂其爲各棉之冠可禦寒可獲利未免盡信書矣江浙粤氣候似無大差異倘欲移植粤中嘉種當擇其栽種易而收效速者亦料無不合土宜之弊奚必木帛粤之植物佳者甚繁欲知購苗栽種等法者試函詢廣東省城東門外農事試驗場必得完滿之答覆[  杜階平] 不受酬 
長篇小說 
[寫情小說柳暗花明錄] [  常覺小蝶天虛我生合譯]  
　　第二章（四）（陰曆三月十四刋起） 
　　然不轉瞬亦即忘此一事曰先生汝視村中風景佳乎而爵邸尤佳人言此邸已古尚建自十三世紀世吾父則謂邸中牆壁雕琢尤精類多名手君後次來時吾必請之吾佼引君）游邸中今則闃其無人故重門均鍵唯管家婦白萊生人守之或者汝不喜舊屋薏德言至此忽戞然而至蓋彼言時少年竟似未聞側首若有所思薏德故又下此轉語少年乃笑曰喜之使以後重來者吾必請之尊甫導吾一游薏德聞語乃復喜曰佳且白萊生爲人亦至和靄必能招待來客唯老爵巳殁而新主復未至雖有台池鳥獸而景物終凄寂不如前矣言次乃黯然若戚旣又展輔笑曰此語或不確蓋聞人言小爵將於今日抵村中矣而吾適與老馬泰之妻閒談亦嘗見一華服之男子匆匆入爵邸而去其人殆即是也少年笑曰然乎然則其人如何薏德豎其姆指曰高華哉目生於額行路乃不見人殆即吾同學所稱爲闊人者也言次不禁嗤嗤而笑少年亦爲之解頣因曰以我思之人亦不能因此輊之汝思凡人而爲伯爵又焉能不高視而闊步乎密斯句薏备曰吾名薏德鄧姓而吾父則但呼我爲阿薏此三者中君可任擇其一而呼吾不較也雖然吾甚望其人除兀傲而外尚有他長足取則佳矣少年笑曰汝疑其人無他長乎薏德顰蹙曰以吾度之殆非佳少年否則老爵生前何致絶口不道其人而吾父則尤謂其叔姪實嘗交鬨乃致决絶少年曰是又安知交鬨之過不在老爵薏德摇其首曰决否蓋老爵之爲人固人人所愛而　　少年續其語曰而人人乃恨小爵可憐者少年今至此恐非其安居地矣薏德笑曰然則汝識小爵矣少年然曰否吾亦不過意料之辭或者當如此耳薏德因微歎曰吾乃深望其人將來不至如汝所料之劣否則以杜中來一有勢之人而人人皆不之愛豈非無趣少年曰吾亦但望其不如人料勿奪敎堂産業或牧師家之老牛薏德曰無傷彼欲偷吾家物者亦背矣蓋吾家貧乃無可偷之物諺曰貧者有貧福良不誣也少年不覺失笑因曰伯爵亦富乎薏德曰富哉此間一片廣田莫非彼有而蘇格蘭尤有巨産倫敦亦建巨屋然吾思之彼雖得此亦不能樂蓋不賢者不能樂也言次則自脗唇而笑以爲此語實至當也（第二章完） 
 
 

Page 15

 
 
   
 
 

Page 16

 
 
   
 
 

Page 17

 
 
老申報四十年来之囬頋尊聞閣選 
[四十年前之釐金]  
[論關卡釐金有名無實]  
　　（鑡本報癸酉年三月初四日） 
　　關卡釐金之岳納蓋因軍需支絀藉以貼補餉金而設原屬不得巳之事但十餘年來習爲故常已成定例今雖寇亂大定各省將一律肅清而國計所關有不能遽免者何也則以内亂雖平外憂或尚可慮耳夫時局旣變則握權者不得不思患預防矧欲固國當重兵防而欲兵精惺先國富費用種種爲數甚鉅習知時事者諒早熟籌此國家於寇平之後所以不遽免釐之故也惟是上海之指釐在本館前曾言及矣今攷滬城通貿之貨其以火船運來載去者十分中居其九然火船所載而有捐納釐金者又萬不得一日何故哉蓋照西人和約就江海關各輪船帆船而論均無納釐之理若中商之裝貨於西船者應如何完納釐稅例有明文今華商多取巧者皆假西人名目而爲之於是明明中商所裝而亦無釐金之納是徒有抽釐之名而無抽釐之實也明矣旣無抽釐之實例已虛設不行曷若使西式船在海關納正稅半稅而免此釐金之例耶至西人之貨獨不抽釐而華人則應輸納者此非獨厚於西人也招徠之意亦利外人之貿易中土耳今以西船載搭之貨約徵正半二稅計之則百兩之貨巳有七兩五錢之多在長途雖未見多然近如上海之於鎭江寗波之於厦門等則亦甚重矣是以西船之例而免釐金之納又安見有不宜哉若名雖存而實則無且使華人得依傍西人而營私妄作旣於釐務有損亦豈國體所宜乎上海一隅實爲通商總滙凡官之知其弊者必宜認眞釐剔并以實情上達倘可變通即日照章改辦則於國庫無虧而華商之弊亦可絶矣豈不幸哉 
尊聞閣筆記 
[童年韜晦（見本報甲戌年正月初八日）]  
　　李廣元次子名上俊年十六染心疾時而嘯歌自適淵淵作金石聲時而涕泗横流若羊曇之哭西州門家人習見置不爲怪一日忽宿疾盡捐其父怪之俊涕墮如緶巳而嘆曰此兒不得已之所爲也遂縷陳顚末其父追維往事亦如夢初覺焉先是李髮妻殂喪遺子二人長上朋次卽上俊明年甫七俊三齡耳李爲撫字計急於膠續聘鄭氏女爲繼室逾年誕一子氏仇視前室子而性奸險善蠱惑李得其一言卽奉行之惟恐不至久在氏浸潤中遂亦視朋兄弟如秦越人之視肥瘠朋就外傅氏以李不在家即借朋不能背誦爲名施以撻楚仍罰長跪不許晚膳時俊雖稚而友於之性頗露端倪見其兄不敢飯即以所得諸隣姆之餅潛授之朋餒不能禁即啖之氏見之謂其盜槖中青蚨供口腹滿身皆果餌朋無以自明遂言餅乃俊授氏觸胸中隱事不覺怒熾如火復撻朋並撻俊無算李適歸叩其故氏風雲其口以動天聽且謂俊被撻楚呼父不置若以爲父如在家即不至横遭撻楚也者無謂其推年不棘刺也因脅李面囑伊云朋兄弟若有過犯即椎楚之無稍赦朋等遂益不聊生氏對人云吾不敢虛騖慈愛名坐視異腹兒爲惡而不之責也李見氏不少假朋兄弟以詞色而陰對李備陳煦煦意遂謂其嚴慈兼盡以細柳目之會氏親子殀氏謂由朋驚嚇所至即詈李縱兒陰殺其子因而痛哭自撾如摧肝肺李無以自明毒撻朋以自解而朋之死根自此伏矣氏窺李不在卽摧殘朋等且謂吾子死汝兄弟豈獨生李自氏子死亦仇視朋等此正如諺所云視妖妻顔色以爲喜怒朋受楚尤甚不任挫折得怯症年餘卒氏哭之慟曰所以待之過嚴者實冀其成人今若此是使吾無以自明也其奸險如此俊遭家變目擊其兄以被戕死隱痛不已遂染心疾盡反常度自擊自詈無不至氏暗謂此吾子有靈使汝兄弟皆不獲安生也已而又思此子素無此疾今胡至此遂思所以試之乃授以食物而故置穢其中俊食之若不知也又或於寒日故褫其衣俊縮瑟而已亦不之索也多方試之俊皆渾渾穆穆氏不得窺其隱遂以爲廢物頓消其妬嫉之心李亦以病廢視之俊因得以廢自存某月氏以産難亡蓋盤腸産也俊於其死大哭曰恨不能令兄見此然九原有知當亦無憾遂亦大笑李時懐懊惱不暇與較及喪葬畢俊忽頓復常度盡棄其病態李見之亦喜但不明其能愈之故俊曰自母死臥始貼席而猶未敢遽白者恐父猶爲死母所蠱也今父漸見愛兒不復自晦因白其母之奸險李嘆恨不巳吁俊亦智術兼備哉馮子曰智者術所以生也術者智所以轉也不智而言術如傀儡百變徒資嘻笑而無益於事無術而言智如御人舟子自炫執轡如組運楫如風原隰關津若在其掌一遇羊腸仄徑危灘駭浪頓棘手而呼天其不至顚覆者幾希矣蠖之縮也蟄之伏也麝之决臍　之示創也術也物智且然而况人乎李耳化胡禹入裸國而解衣宣尼獵較散宜生行賄仲雍斷髮文身不知者曰聖賢之智有時而盡其知者曰聖賢之術無時而窘緩而不遂謂之委蛇匿而不章謂之謬數詭而不失謂乏權奇不緩者物將格之不匿者物將顀之不詭者物將厄之嗚呼術神矣智止矣 
[妻斷舌（見本報甲戌年二月初九日]  
　　某會垣人本富人子濫情縱慾至廢舉業其妻習聞　外之言凡邪狹遊之樂處醉鄉風月香國衣裳皆能津津而道蓋少年習氣恒以是述於閨閣藉爲燈下談資妻以某眠花臥柳殆無虛日竊效東方譎諫謂昔有紈縉子溺於青樓妓審其金夫凡得甲一言雖寒月芙渠亦欲嗟咄辦也而又用打穿後壁法賂甲之狎友使言於甲謂妓非眞情者第以季子多金故貌爲李十娘耳甲言凡事以閱歷而見道即邪狹遊亦可莫不然君　人本不識青樓趣味徒以舌劍唇鎗作酒肉場經處得謀醉飽於原已足又何必謬認負知人之識離間情緣友言脂粉場中無非假面恐君　　深而不知耳旁觀乾清予視此中不過一層紙幾眼疎櫺凡嬉笑情僞莫不歸於洞鑒君苟落魄能保此妓不以盛寰易志乎甲曰余與此妓情深齧臂非徒以金交者友笑曰惑深哉遂去甲思妓情意雖濃而未經變故亦無以見其肝膽乃久不至妓所突飾作落魄狀往見妓妓見甲一寒至此不暇致詳遽埀雙涙隨叩甲以墮落之故甲託言父使往收某地官帳以賭故傾陷萬餘金父怒而見逐函其事於戚友使莫恤予予往求親串皆以先入父言莫肯援手平昔酒友肉朋亦皆藉我父言爲隱身草故勢成孤立遂至於斯妓言何以遲遲始至甲曰如此形狀羞見芳卿今進退無路額冀卿或有香火情故赧顔一見耳妓爲之易衣所以慰之良厚甲曰請助方略妓曰無不竭綿薄但春風無力惟盡所有以濟君急耳君姑忍耐緩籌方略如事敗繼之以死妾請先試黄壞追隨泉下言已涙隨躲迸甲感妓意厚遽言予自知卿斷不以盛衰易志惟無此一番僞折挫則無以顯卿眞情且不足以杜盲友之口遂以激於友言僞飾相試今芳卿情堅金石義薄雲霄不枉平昔交結矣妓曰妾以心事君固當與啼笑皆僞者殊科後甲日惑於妓卒以此破其家蓋始終在妓籠絡中而不知妓之爲此以自題顯其情實欲使無知浪子爲情死云某妻言至此某曰此東方滿諫之流韻也卿可謂雅人深致顧僕之馳郭於此者只求追歡買笑其誠僞固可勿論卿休矣勿再勞粲花妙舌以上皆某自述於人以顯其閨閣内有熟識人情世故之賢助也嗣某以外作色竟久曠琴瑟遂致閨房變起蓋妻以春秋虛度花月笑人時形怨恫某置若罔聞妻竟以舌潰致死據　者言如舌疽等毒猶易療恐是齒牙毒則當另行施治某妻不以實告遂不治有婦傭於甘家者言某妻每日輙詣某寺禮拂盡日始歸妝飾絶艶其舌本潰爛實由牙咬所致云 
神話 
[魚腹餘生記（見本報癸酉年正月十三日）]  
　　杜若洲云壬申秋予自京師來滬瀆作宦遊計酬酢於新知舊雨者四旬適聞族兄令南海遂附洋舶往粤中年昆季重叙他鄉棋酒流連瞬經匝月暇時偕幕中諸君子遨遊市肆見書籍玩器翡翠象牙之屬悉價廉物美予出諸友餽贐凡我家所罕有者購數種以壯行色嗣西丹火輪至省卽整歸裝臘月二日自香港展輪風逆播蕩衆客已不能興而予則飲食自如至初四日已初駛至福建洋面忽聞鷁首大震聲如巨霆衆皆駭走上艙見船已觸礁而踣水入火房烟冲霄漢煤夫數人一無逸出客有手持木器皇然蹈海者四五輩洋人以綆測舟尾深且二十餘丈驚惶失措知不可爲遂駕四小舢板率水手而逃客之健捷能從者十餘人尚有一小舢板洋人棄而不用衆以奇貨視之爭躍而下身未汨於舟中頂先滅於波内十數人竟無一倖免棺木四具登時沉弱有夫婦子女四人携洋人水桶危坐其中以爲如圜之轉任其飄泊可登彼岸不期駭浪驚濤隨捲而没予與老婦女孩四十四人束手待斃幸船頭擱於暗礁之上船尾揷於暗礁之中巍然屹立恃以無恐無何天動地旋心膽俱碎則以船底龍骨銳而不平舟腹轉身而臥也蝸角衆生或則蛙聚或則糅升拭目視之不被洪被所浸者二丈有奇驚定之餘衆復差慰當船之初沉也衆皆手足無措泣涕漣如予以膠不爲深船夫大損斷無沉没之理姑慰之至是共信予言非妄蓋洋人祇測梢尾而不計礁身深淺不同股弦互異技疎膽怯反不如予之臨難有識也午後來小舟五皆撈取飄浮物欲乘便援救而阻於駭浪四面不能近延至薄暮小舟各散去呼救罔應頃之驚定稍慰者茲復慼慼滋懼也二更後朔風寒冽大雨淋漓衆如蠖屈或圑坐以禦寒男女交錯各無機心而鬼聲四起忽抑忽揚若遠若近新鬼故鬼殆以舟中人爲同類耶物危迫之際雷電交作鬼聲頓寂人心稍安繼而與水風鬭風激水鳴滾滾波濤旋起旋落試思以觸礁半破之船爲巨浪所搏擊驚險非等尋常性命實在呼吸一生萬死非是時乎予誦觀音救苦經適滿三千藏數遠見紅燈兩盞高懸空際衆皆祈禱默矢誠心頃刻之間風平浪定設非神靈護佑必不能轉危爲安若斯之速也神燈方隱東方已白大小魚艇蟻附舶旁衆皆緣繩而下婦女十八人以繩擊腰而墮銀物濕衣悉贈魚人行里許回望觸礁洋舶缩入海中矣若緩須臾一無完卵清夜思之慄慄危懼舟近小由阻於淺離岸約三四十丈遂徒涉而前衆於涉中小憇共慶更生復前行匍匐至絶讞忽聞大聲疾呼并有慟哭於途者急詢之蓋海島孤懸不通人世方泯波臣之懼轉深餓殍之慮予亦趦趄無策歷視一周有蠶叢一綫覓路下坡則山凹中有敗屋兩椽超而視之雖室如懸罄而灶不生塵知有人居桶中貯淡水爭飲之渴頃解不啻瓊漿玉液焉夕陽在西漁翁數輩駕一葉而來予身無長物僅存洋五元悉出以獻漁翁乃燭火烘衣於石窟中取地瓜乾條爲黍餉額兩日不食入口勝於粱肉拔茅藉地列坐其次予更蒙青眼令臥積薪中覆以敗絮手足漸温五更睡方濃絮敗收去作入海網魚之用黑甜鄉變爲氷窖山矣日午漁翁回使其徒具舟於河衆乃濟水程三舍止小村有里正煑粥供食明日復坐船以行信宿抵海壇黄鎭軍及海防唐司馬厚加撫卹乘舢板得生者亦來會共計五十七人從此輾轉遠閩省乃月之十四日也蒙潘方伯各給洋三十元授餐適館以撫流離人戴二天恩銘五内適官輪伏波回浙予與船主有舊載難民俱不取值偕衆來滬已在除夕前二日矣予虔誠自矢茹素三年以表寸忱爰作魚腹餘生記以自叙或謂屢險如夷逢凶化吉必有由來予則敬謝不敬焉耳 
 
 

Page 18

 
 
   
 
