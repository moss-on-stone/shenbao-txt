# 1881 - 278 - 4903036

 

Page 1

 
 
[書山東周撫軍請免關員讓處著賠摺後]  
　　閏月念四日京報中有山東撫周中丞奏陳臨淸關稅無來源徵收短絀實情籲請飭部查照俟年滿報時免其議處著賠一摺閱竟不禁　然竊謂關稅之與釐金其勢固有不能並行　夫二者皆出自民間以供上用有稍共者則關稅定額不多而厘金則徵收無額也抑關稅以資内用除内府傳辦各事卽以此項開銷其餘則解歸内府或有仍歸部庫收儲者要皆解京之欵不濟外省之用若厘金則隨收隨用專顧外省而不解京師微特京中不能藉以挹注卽每年實收若于實用若于猶且不辦報銷部中無從稽核盈絀一任外省之如取如携而已准其情形不同故督撫均以不停厘金不復稅章爲便雖部議屢聞而疆臣執以爲不可也蓋地方土產今昔不甚相懸民間日用亦豈有所增減區區此數納稅則耗其一完厘則耗其十在民間苦於節節輸將不過加價於貨貴倍從前使日用之物銷路稍滯商賈略至稀少耳而在理財者固以爲十倍於稅得以補諸項之缺額而變通以濟一切之用故自軍興創辦以來埀三十年雖地方漸就安堵餉項大半減裁而曩日之爲　餉不得巳而試行者今竟沿爲常例駕乎例定稅章以上而獨見其不可廢也夫此固非厘金之眞不可廢也以　厘金可以挹注而凡從前編支各用之欵不復整飭以還其舊故至於本款無着而藉口於厘捐之難停也　地丁正耗半入荒無不能認眞稽考而侵蝕隠匿之獘日甚一日漕糧鹽課不復舊章海運綱鹽更分委任而廢弛糜費之習已爲故常則亦何怪常欵之不能充用各省皆然而斤斤焉以厘金爲補苴之計也耶雖然凡事京師爲本而外省爲末京師爲重而外省爲輕厘金所以濟外省關稅所以資京師今謂關稅可以不復厘金萬不可停爲督撫者何其專爲外省計而不爲内庫計乎卽如周十丞所言明知關稅之缺額由於厘卡之多商人繞越乃徒能爲監關者求免議處着賠之累而未嘗　畫減卡之法使以後商民不怵於卽節輸將羣由衛河東趨臨關而稅收可以畧加乎夫使上游之厘卡實有不能裁撤之勢則臨淸之關可以閉也不特臨關卽以厘卡紛設致商人繞越是不達臨關亦不溯上游矣此紛設之厘卡又何爲者特毋上游之上貨自行鉅欵可集故爲是十里一捐五里一騐者乎此則所不敢知也以今日商民困苦貨物涌貴船販稀少之情形通而論之卽厘卡之如臨關者亦豈云少然有差愈於無差則無局不如有局以故相仍而不議撤也顧局則可以有空設之局而關又何以不可有虛設之關同治以來未復之關部中屢經議飭疆史設法復開而疆吏决意爭之竊謂關稅資内厘金濟外民間輸納止此數目原不堪關卡並收稅厘迭繳然嘗計之定例稅則較輕於厘金而關之設每省不過一二處各因其地勢之所便或分上下游或分南北路譬如稅於南者自南而至他省則又有關焉若稅於南而又北行則北路不重徵之其稅於北者介然要之一省之中止稅一次而已然則明定新章并稅與捐而收之亦無不可大抵商貨出於此省者先於此省納稅其沿途厘卡仍舊照捐約略以關稅抵一局之正捐由關而出者至次站遇卡則免止捐而改爲照票下站則再納厘捐若入他省境内遇關應稅則視其前站以爲準前站納捐則關改爲騐前站照票則關收其稅如此則雖爲復關而其實不過參關於卡中而通徵於商民而已省止一關設關僅抵一局於民無所苦局濟外用關資内庫各隨商民之出入貨物之多少而歲比其额雖不拘拘於舊額而以抵一中等之厘局則四五萬金亦可徵收分於厘金者不多而入之内府者罔缺一轉移變通之間而辦理自有成效也黃欲分途而治難矣哉 
[電音類列]  
　　○好望角土人與英國搆釁一節已屢列於報嗣悉英國與該土人議立和約以期息事玆閱本月十六日由倫敦發來電報則云和約議定之後好望角人見之不勝忿忿緣約中有數歀該土人頗爲不服故必欲英國重爲更定也電報又言法國近命兵丁　駐多尼思地方大有開疆拓土之意云 
[學生逃學]  
　　○天津設立水師學堂招募學生疉次考試均經入報玆悉通共取錄約及三十人入選如是其難在榜上有名者宜萬分榮幸矣乃聞已入塾而逃出者復有四人殊所不解嗣查得塾　功課甚嚴於肆習中西學外復須教以水師事宜其教師係福建人有一學生不知因何事被撕破耳輪少許因是畏而逃出者有四人云竊謂五刑中則居其一在軍中之犯小過者亦有插耳箭以示薄懲今該學生當肆業之初原不能去其耳亦不可插以耳箭第於面命後而加以耳提爲教師者殆猶行古之道乎 
[躭誤工程]  
　　○船局拉鐵廠工程最繁因兼拉銅打鐵兩廠常有工匠二三百人在内工作近聞拉鐵拉銅已停工兼旬查係因水缸廠製錯汽管故拉鐵廠不能開車嗣以學生藝徒等議添汽箱兩个將就了事而畫院繪圖延至五六日模廠造模延至旬日始交鑄鐵廠鑄造然未知鑄後能合用否現在拉鐵工匠已含恨水缸廠模廠延悮將來如何解釋尚無聞也 
[修船續聞]  
　　○福州船局修理萬年淸船將及一年前經列報玆聞輪機水缸巳鑲配落船而學生所繪脫汽筒鉛墜之圖及所製之鉛墜其汽磅過輕不能轉動故試車之時頗費籌畫現欲加重又恐弄巧成拙巳由委員禀請憲示仍著匠首等設法維持以免貽悮苐快船龍骨尚未到工萬年淸舊船亦未修畢人心無所適徒學生等師心自用又無一見長卽試以最小之件往往貽悮又安問快船之工若何耶現惟以覔鐵礦鉛礦自炫其能種洋痘捉蟋蟀聊遣其興至如何報效國家整飭海防則固未之聞也 
[科試將屆]  
　　○日來江蘇學憲黃文宗歲試常州府屬已將竣事試畢卽按臨蘇屬故蘇城各文童邇來文會文社幾於無日無之緣聞文宗取士詳愼功令嚴肅每當新進案出先期踰額酌取多名當堂面試或作起購或作提比或作中後旣限時刻復限字數統俟面試分別去留再行按額招覆應試諸童聞風者愈形戰憟在文宗誠爲力杜僥倖禁絕槍替諸弊起見果其學非標榜則萬選之錢百中之矢當不致臨塲而顚蹶也 
[捕鬼笑談]  
　　○蘇郡日來疾疫甚多大抵由前月間炎凉不測或由伏天暑氣鬱積所致並無所謂瘟神疫鬼 
 
 

Page 2

 
 
爲祟也而愚夫愚婦往在因疑生鬼幾於艸木皆兵其信之者胥門外一帶鄕人尤甚該處遇有疾病不事醫生專延師巫不服藥石獨焚楮帛雖牲牷酒　動費數十貫或百餘貫挪借典質有所不惜卽致身死家傾亦無所怨月之初間橫塘某甲家中大小十餘口病者過半勸之延醫不信屢次招巫禳禱迄無所效其村人有荐城内某寺僧能捉鬼驅疫者某卽命豐俻香金雇棹入城延請僧去僧視病者故搖首伸舌不肯施治巫者從旁曲爲央懇許以重酬乃露頂跣足杖錫周巡唪咒命於病者牀前各置瓦瓶一枚每於瓶口貼符似聞瓶中啾啾有聲則曰得之矣自初鼓　三鼓施法未竟僧忽陡然倒地口寒不語初疑其弄鬼裝神故爲此狀及至半晌依然不動撫之手足俱冰喘僅如絲其家大驚以爲鬼之仇僧也適中之親串某乙亦在其旁乙素精醫理視之曰此痰厥也針之數下霍然而醒因謂僧曰大師之恙病耶鬼耶如其病幸勿誤以爲鬼如其鬼也則鬼將殺汝而謂汝能捕鬼乎哉於是僧人不敢捕鬼病家亦不復信鬼服藥數日人漸瘥愈云 
[瘟神作祟]  
　　○金陵專經書院山長於閏月底被竊計失衣服三十餘件次早向保甲分局報案正在指畫情形突有一人急問局勇云夜間有竊案否今早如廁見兩人負三大包過去脅驚惶失措之形子亦不敢多事比回家則有兩大包在室卽向所見者詢諸家人云有兩淸江人借火吃烟暫存兩包饊物携去十聞此語知此物必係竊贓倘不赴局禀明竊恐見疑窩藏而受累也局員正在設法緝賊一聞此言卽着勇丁同去將包携回報知山長旋使人仍在存贓處左近隱匿靜候兾其人贓兩獲直至日落並無人來局員度此贼夜間或到原處取物另委數人前往密緝云又雲觀察在江南候補多年公館在金陵宦囊所餘僅有千金前月下旬被賊席捲一空人贓俱未緝獲金陵前亦有瘟神敲門不可答應之謠人咸謂此卽瘟神之作祟也又金陵南鄕距城五里許一小村庄不過七八姓居住閏月二十七夜間一家聞有人打門心欵瘟神不敢答應少間有一大猴由屋躍下衆謂瘟神降矣咸相避匿其家長云此猴也何懼之有覔取繩索意欲擒而繫之詎猴見人登卽升屋而去及啓戶察視但聞足音跫然始知猴也者卽瘟神之先鋒也 
[情疑串訴]  
　　○本年二月間本報登送堂候領一案原告係保定人許仁彩投訴法公堂稱有表妹胡金賽被拐尋覔無蹤現訪知在滬北法界　街花烟館爲妓到彼詢問據表妹訴以苦楚囑爲求官伸寃超拔等情當經原間官翁太守准詞傳到胡金贊詢其家中情形供稱係山陽縣人氏父母早亡祇一胞姊嫁歸趙姓現住淸江全願從表兄許仁彩回籍當時翁太守見胡金寶係楊州口音飭將胡金寶送歸善堂由公堂於罰欵内提洋五元給許仁彩令其自往淸江邀同胡姊到滬具領在案而許仁彩去後至三月初二日復投案禀稱蒙給盤川用剩洋一元繳案胡姊因有病不便到申有信一封囑爲呈案太守閱信則見仍係許姓出面况據胡金寶所供則家無親人自應由堂擇配本報亦經錄列嗣後許仁彩不知是何居心一再投案瑣瀆太守將許仁彩送縣請辦遞籍而許去而復來仍然瀆求太守將伊斥退詎事隔半載昨日法公堂復據陳慶生胡小園兩人投案遞禀伸訴陳稱偕同表弟胡小園到申住登豐棧與胡金寶爲姑表兄妹胡小園稱淸江人習成衣業今年二十六歲小名扣仔家中尚有老母今已六十七歲今母因思念胞姊命我來申領歸太守問爾胞姊何人答稱卽胡金寶小名順官今年三十二歲在家時已歸潘姓妹夫早亡翁太守得供後謂汝等諒由許仁彩串出將禀擲還陳胡兩人再四叩求辦理太守姑爲准詞諭俟查明核辦胡陳兩人叩謝退出按此案情節口供種種不符且前次胡金寶到堂其年歲亦無三十餘將毋是太守所謂串計耶姑錄之以俟續聞 
[怙惡再辦]  
　　○前報列姚阿三被顧阿金打落門牙一節詎顧阿金得釋後又去尋釁復經姚阿三將顧扭進捕房昨解公堂請辦姚阿三偕姚復新到案伸訴翁太守以顧阿金不知悛改判打六十板枷號二十日示衆 
[限期還借]  
　　○前禮拜四有蘇婦龔華氏投法公堂控稱本年二月間有姊妹行謝桂雲向氏商借洋四百元據云係代陸姓轉借者當遽應允言明利息照典約於次日洋據兩交謝卽於二月念六日偕其夫徐雲甫送借據來當將洋四百元交去嗣後月利係徐雲甫親自送來至今無欠現因急於需用欲將該欵收回詎徐謝忽然避匿爲此投控求爲提追翁太守訉其有無丈夫答稱丈夫早故在日稍有積蓄遣下子女現在撫幼度日又訊徐謝住居何處答稱住英租界南陽里太守因被告在英租界故商之一巡捕頭照會英捕房派包探恊同原告至南陽里提人則徐謝已聞風遷避及返在途巧値除雲甫卽行拘入捕房昨晨解赴法公堂審訊原告將借據呈案翁太守詰之徐雲甫供稱蘇州人向做雜貨生意所有借洋四百元是實係我妻向伊借就洋雖交我而我隨交妻手轉借與別人今我甫從蘇州來妻之住所巳經遷移須待尋到妻後方有佈置而原告禀稱本月之利尚伊親手交來何云初至包探禀稱查得徐妻謝桂雲借洋之後卽以此欵置買二女孩在滬北開設妓館在後又遷往南陽里刻下不知去向太守調無論謝桂雲有無下落應歸本夫徐雲甫承當隨謂徐曰爾妻買女爲娼亦有應得之罪今姑從寛不究惟所借洋四百元何以歸償徐稱須尋到妻氏設法太守斷將四百元分本月底九月十五兩期歸還徐交的保云 
[拐案移縣]  
　　○中秋日報列拐案俟究一節因禮拜六交保之陳陸氏未經傳到而熊阿二亦早經避匿故未覆訊昨日法包探將陳陸氏傳到捕房亦將在押之王周氏解案原告李張氏等仝船戶沈富林投案候訊翁太守以王周氏前日在捕房曾供出李張氏之女二寶被陳陸氏賣在蘇州唐姓處得身價洋七十圓因詰其如何分資王周氏答稱不知翁太守謂陳陸氏爾今尚能置辨否陳陸氏無語太守謂該女旣被賣於蘇城當爲關提訊斷應由上海縣署核辦飭將陳陸氏王周氏沈富林三人送縣請理而令原告李張氏自行投縣候示云 
[罪人歸國]  
　　○本埠文報局委員王司馬昨接得駐劄日本國橫濵之理事官范太守文移有罪犯韋滔廣東香山縣人因在日本故殺陳建兆問擬載監候罪詳奉出使日本欽差大臣勘准派差押解就近通商口岸之上海縣監禁遵辦此係華人出洋犯罪之第一起創舉也聞下次三菱公司輪船來滬卽可遞到是以縣中亦已預備飭差收接矣 
[棲流加額]  
　　○前報列議足善欵一節玆悉棲流公所定額留養流民百名業已滿限而投往懇收者尚紛紛不絕陳太守以該公所本有餘地擬卽添造房屋再加百名之額現將興工起造深悉日後經費不敷故商諸各業董事酌量抽收月捐以濟善舉云 
[售屋述聞]  
　　○租界地方之舖戶房屋多係洋商管業出租者邇來時有洋商將房屋轉賣與華人英租界棋盤街一帶之洋商房屋兹聞亦已賣與存養租金公司　定價銀三十二萬兩業經成交行將付銀會租云 
[逃夥尋回]  
　　○揑摺支銀一案玆悉由原告安康庄遣人至漢口招尋魏儀廷業在武昌地方尋見勒同來滬卽將送官然則是案可期水落石出矣魏到案後訊供情形再行探錄 
[事主不見]  
　　○石路松風閣茶館對門小弄内吳發林家失愼傷斃人口情形疉經登錄兹悉殮屍之後其棺卽停於火燒塲上捕房着　保令吳速爲遷開詎地保尋吳竟無下落不知何住豈依他處親友而成歟或肄其悲痛難堪恐有輕生之事是不可以臆度也 
 
 

Page 3

 
 
[贈鈍榜狀元並柬霧裏看花客卽用倡和詩原韻]  
　　○識韓宿願十三春　己已夏余過覃門屢訪不遇　未卜何時面卽親　大作有未面相思面卽親之句　豈爲乞憐慕祟榿只緣末戚屬朱陳　哲嗣菊存爲先句寇公壻　俟門遠隔塵難到名紙長留墨尚新　當蒙飛刺答拜至今猶存　不有詩筒傳近况料應圖畫上麒麟○輸卻一官贏一身　用尊句　從來才大志難伸珠光出水眞咺赫劍氣冲霄易渾淪薏苡何曾隨宦轍簿書畢竟誤儒中酣眠不覺黃粱熟夢醒邯鄲悟夙因○性分惟饒友一倫　用尊句　誰云此外更無親放開詩胆吟奇句刪卻塵緣號幸民　大作有溷跡游民號幸民之句　文不値錢休再賣樽猶有酒未全貧抗懷結得巢由侶洗耳同來大海濱 
　　黃潔芝稿 
[擬設洋藥公司奏摺]  
　　○現接京都友人來函得悉李伯相以朝廷欲加各省洋烟釐稅深慮釐稅旣重則偷漏愈多思設善法以杜其弊適有顯宦人都道出津門先後爲香港富商代呈節略擬在香港設立公司包抽包繳李伯相詳閱之下深韙其議卽據實轉奏俟朝廷察奪施行云玆將奏稿錄登以供衆覽　李鴻章片再近有粵商等擬於香港設立洋藥公司據粵商先後託代呈節略大致謂該商等擬集銀二千萬圓以作公司資本先與印度妥訂章程合同每年限定運赴香港洋藥若于箱每箱價値若于統歸公司承買繳偕再由該公司發售中國各口不准印度洋藥徑運他處售與他人如於定數外尚可多銷再由公司寄信印度添運該公司於賣出後每箱統交中國稅厘銀一百餘兩四月間適有英官沙苗奉派前來中國查考各口每年售銷洋藥數目該商等與之相見議論創設公司之事沙苗允爲留意謂若中國與印度肯照承辦再行函知各等語該商等遂囑人都人轉言於臣其素悉洋情深明大局者亦將此議函達前來臣維印度洋藥之來中國必湏先到香港而私銷卽在該處爲多按總稅務可開呈總冊每年私銷者約有二萬數千箱以現議每箱稅厘一百五十兩計之每年偷漏銀已三百數十萬兩將來南北各口驟加捐數難保各省奸商不徑赴香港私運至沿海無關卡之處酒賣私銷則成本愈輕獲利愈厚所謂爲淵敺魚爲叢敺雀患生於所備之外卽法令有時而窮誠能於香港設立公司專歸公正殷富華商經辦仍聽官主持一切務使全網在握毫無偷漏不但歲餉頓增數百萬而各口岸内地之局卡及各路之巡船均可裁撤節省糜費尤屬不少聞各商多係殷富久在粵省香港一帶貿易熟悉華洋商情其他富民聞有此舉亦願出資附股盖買賣洋藥統歸公司咸知有利無害是以集本不難其應交厘稅則明立保結嚴定章程特泒大員前往監收按照各省關稅釐收數分別批解其有盈餘提撥部庫亦尚無慮虧缺惟香港爲英國屬地有該國總督駐紥必須該商等先與該總督及印度總督熟商俾英廷君臣均無捍格如能允其照辦給予憑約勿任洋商爭奪阻撓偷運私售此議乃可有成事旣關乎大局權公自我獨操英員沙苗前曾過津謁晤旋卽回國未知該國及印度部主意見究竟若何臣於代呈節略人回粵已囑其傳諭該商等自行與英官設法疏通俟有定議切實禀知再咨商總理衙門曁兩廣總督臣核酌妥辦玆因議加各省洋藥稅厘誠恐偷漏愈多終致有名無實不得不就該官紳之論聊備一說其成否尚未敢豫定除先咨總理衙門主持商辦外合將大槪情形附片瀝陳伏乞　聖鑒訓示謹秦 
　　選錄香港循環日報 
[光緒七年八月初八日京報全錄]  
　　宮門抄○川學政朱　奏恭報接印日期摺○又　奏合考事畢卽辦科考片○川督丁　奏請暫留副將差遣片○閩撫岑　奏請留子任所暫理家務片○湖督李等　奏請　恩施摺子○將軍銘等　奏請仿照章程酌量補用摺子○滇撫杜　奏委調署府縣各員缺片○八月初八日刑部都察院大理寺廂藍旗値日無引　見○麟徵由　白龍潭回京請　安○廣壽請假五日○瑞興請假十日○繼勳錫祉各續假二十日○召見軍機醇王　○○四川學政朱逌然跪　奏爲恭報微臣接印任事日期叩謝　天恩事竊臣於本年四月初八日渥承　恩命簡放四川學政二十八日趨赴　宮門仰蒙　召見跪聆　聖訓遵卽束裝就道玆於七月二十二日行抵四川省城二十四日准督臣丁寶楨委成都府學教授范元音訓導薜墀齎送學政關防文書冊籍等件移交前來臣恭設香案望　闕叩頭謝　恩祇領任事伏念臣浙東下士知識庸愚久陪侍從之班無裨時政再典輶軒之使倍懍　殊恩臣惟有矢愼矢勤恪共職事願與岷峨之士同切劘於儒修俾知楊馬之文皆　　畬於經訓奠以涓埃之禾効少酬　簡畀之　隆知所有微臣到任日期除循例恭疏　題報外敬謹繕摺叩謝　天恩伏乞　皇太后　皇上聖鑒謹　奏軍機大臣奉　旨知道了欽此　○○朱逌然片　再臣查前學臣陳懋侯任内歲科分考地方歲試均巳告竣至歲科合考之酉陽忠州石砫　州綏定龍安六屬亦由前學臣次第試畢臣今檄令成都各屬赴辦科考府州縣試俟寍遠雅邛合考事畢卽行開辦科考此次臣所過直隸山西陝西及川北一帶地方甘澍應期嘉禾被野民安物早堪以仰慰　宸厪惟山西平陽蒲州各屬經累年荒旱之後田野未盡開闢陝西麥收歉薄官民盼雨甚殷理合一併陳明謹　奏軍機大臣奉　旨知道了欽此　○○丁賽槓片　再前任四川馬邊協副將調補湖北黃州協副將明耀光前因母老丁單原籍乏人侍奉懇請開缺終養經湖廣督臣據情具　奏奉　旨允准回籍嗣於光緒四年十二月報丁母艱扣至七年三月服滿起復該副將前在川省帶兵剿匪屢著勞績於川中夷務最爲熟悉玆准署提臣唐友耕咨擬令該副將暫行留川差遣俟夷務完竣再赴鄂候補等情請　奏前來臣覆查無異理合會同署提督臣唐友耕合嗣附片具　奏伏乞　聖鑒謹　奏軍機大臣奉　旨知道了欽此　○○岑毓英片　再臣毓英三子岑春澤係簽分工部學習主事於本年三月在部請假來臣任所省親應卽回　京當差惟臣奉　命調撫閩疆並隨時渡臺勢難兼顧家務雖有五子春萱隨任讀書尚屬年幼合無仰懇　天恩　賞准將臣三子工部學習主事岑春澤留於任所暫理家務俾臣得以專心辦公並可督其努力讀書講求實學仰副　朝廷教育之至意除咨工部查照外謹附片具　奏伏乞　聖鑒訓示謹　奏軍機大臣奉　旨知道了欽此　○○頭品頂戴湖廣總督臣李瀚章湖北巡撫臣彭祖賢跪　奏爲紳士好義捐產陳請立案恭摺仰祈　聖鑒事據湖北布政使王大經詳據署江夏縣知縣熊鑾詳據在籍二品頂戴前江蘇補用道袁太華遣丁呈稱太華於同治九年間將武漢房屋値銀三萬二百餘兩儘數捐辦闔邑賓興公車義學家塾等事名爲興善庄呈蒙詳請　奏咨兹歴十餘年來經營積蓄復添置房屋三處値銀六千二百五十兩田產二十五處値銀二萬六千九百九十五兩共計値銀三萬三千二百四十五兩自顧年已八十難再經理一子平耀巳入府學附生亦自向讀書度日無須坐擁多資今願將續置各產儘數捐出歸入興義莊辦公項下推廣闔府屬十州縣賓興公車以及義學膏火養恤孤貧等事特將房屋田地坐落價値租課酌擬增辦規條分開淸冊呈祈詳請　奏咨立案不敢仰邀議叙等情經該縣飭據邑紳前往逐一查勘所揖產業數目與冊報相符所議辦理規條與衆情洽詳司轉詳前來臣等查前江蘇補用道袁太華同治九年捐置房屋舉辦闔邑賓興公車義學家塾等事値銀三萬二百餘兩經臣瀚章會同前撫臣郭柏蔭奏奉　諭旨賞給二品頂戴在案今復據續捐房屋田業推廣闔府十州縣賓興公車義學膏火養恤狐貧等事値銀三萬三千二百餘兩核其捐產價値較多於前以十餘年之經營積蓄盡歸於培植士林而贍困乏足徵好善不倦其子袁平耀勵志讀書助父行善均足以風勵世俗激勸人心該員袁太華前巳蒙　恩賞給二品頂 
 
 

Page 4

 
 
載今據呈稱不敢仰邀議叙其情出自至誠可否將其子武昌府學附生袁平耀量子　恩施以資觀感之處非臣等所敢擅擬除將齎到淸册咨部查照外謹合詞恭摺具陳伏乞　皇太后　皇上聖鑒訓示謹　奏軍機大臣奉　旨該部議奏欽此　○○奴才銘安玉亮跪　奏爲吉省各　州縣員缺擬請仿照奉省章程由所請揀發曾任實缺正途人員不分滿漢酌量補用其向例由各部院筆帖式應升同通人員均請停止揀發俾資認眞整頓地方免致再蹈從前積習恭摺瀝陳仰祈　聖鑒事竊奴才等前因整頓吏治業經奏准將吉林理事同通三廳統歸外補並請由部揀發滿漢曾任實缺正途同通州縣六員來吉差委各在案現在請添廳縣各缺亦經奉部議准伏念新設各缺地處邊隀民多初集一切政務有剏無因固非夙昔通達文理講求吏治之員治巨理繁難期勝任其舊設理事三廳或地當衝要政務殷煩或雜處蒙民撫綏匪易兼以山深林密伏莽滋多闢地放荒滿民頗衆今非昔比治理維艱惟在簡賢而任能可期化民而成俗前荷　天恩准奴才等因地制宜整頓吏治自應請將新舊廳縣各缺統照奉天章程由揀發曾任實缺正途及　奏留各員内酌量試署請補以期聲教振興政體畫一惟吉省理事同通各缺史部仍照例將筆貼式應升理事同通人員請　旨揀發來吉差遣查此項人員例由各部院華帖式推　奴才等前曾奏陳該筆帖式等在署當差僅効奔走文理多不通達吏治素未講求民社驟膺茫無所措持丁胥爲耳目倚幕友爲腹必傀儡登塲隨人喜怒公務之廢弛頑民之梗化推原其故職此之由奴才等於各項揀發人員内悉心考察試以事功其曾任實缺正途各員除核實甄別另片奏　聞外所有留省補用各員尚能講求利獘之源足挽因循之習較之各部院筆帖式優劣迥別亦非謂各部院揀發人員全無可用但初爲民牧之司卽加以煩難之任辦公竭蹶終覺利少弊多吉省民官極少新舊各缺均稱難治現當整飭吏治撫緝地方揀發各官來一員卽須得一員之用與其徒沿舊例廢以賢才僅見之備員何若統照新章永除茍且相安之陋習在奴才等旣可位置得當在該員等亦免坐困向隅實於員缺地方兩有裨益現在由筆帖式揀發以同通補用者尚有毓綬毓衡二員查毓綬人頗勸謹前經委署吉林廳事雖辦公尚無貽悮而措置未能裕如吉省新舊煩要各缺均非該員所能勝任未便遷就留省補用相應請　旨將候補同知通判毓綬歸部仍以本班照便選用其毓衡一員於本年七月甫經到省自應隨時察看試以差務能否自爲另行甄別斷不敢膽徇情面致誤地方奴才等擬請嗣後吉林各廳州縣員缺均仿照奉天章程奏請由部揀發曾任實缺正途人員來吉差遣不分滿漢酌量補用其由各部院筆帖式揀發之例合無仰懇　天恩飭下吏部永遠停止庶幾因地擇人量匪授任新荒可期漸闢舊弊不致復滋以仰副　聖主察吏安民勵精圖治之至意奴才等爲整飭地方起見是否有當謹叅摺具　奏伏乞　皇太后　皇上聖鑒示遵謹　奏軍機大臣奉　旨吏部議奏欽此　○○杜瑞聯片　再雲南府知府毛慶麟現因　大計卓異應行送部引　見所遺員缺查有大理府知府鄧華熙才識明練爲守兼優堪以署理遞遺大理府知府缺查有候補知府朱一泉老成穏重辦事安詳堪以署理又永北同知吳保輔因病禀請交卸調理遺缺查有候補同知　瑞鴻才具練達甚以署理又鎭沅直隸同知鄧家榮撤省遺缺查有補用直隸州知州覺羅明圖穏練老成堪以署理又書嵩明州事鎭雄州知州彭培之現據禀請給咨赴部引　見遺缺查有軍功保舉大挑改留雲南補用知縣鄭蘭蔚辦事勤愼堪以署理又署南甯縣知縣袁照蓉調省遺缺查有補用知縣孟蔭桂氣質厚重堪以署理又雲南　知縣蘇　林病故當經　題報開缺並聲明遺缺扣留外補在案應卽先行委員署理兹查有太和縣知縣張　亮堪以調署遞遺太和縣知縣缺查有候補知縣吳申祐辦事精細　以署理又代理呈貞縣知縣麻維培因病票請可省調理遺缺查有試用知縣唐鼎昌年强才裕堪以署理又署寶甯縣知縣項聨晉調省遺缺查有本任知縣任蘭徵應卽飭今回任以重職守據藩臬兩司先後會詳前來除分檄遵照外謹會同雲貴總督臣亂長佑附片具陳伏乞　聖鑒謹　奏軍機大臣奉　旨知道了欽此 
[蘇省撫抄]  
　　○八月十四日安徽候補知府李松瑩松江上海寶山查哨回　通判許之玨禀知丁生母憂　從九迮世輔禀知善後局委工料所監工差　撫轅牌示於本月二十四日換戴暖　　藩褤牌示照得松川沙同知陳方瀛病故遺缺查有江防同知羅嘉杰調補　丹陽主薄陳保泰叅革遺缺以分缺先用主薄邵霖請補　丹徒主簿熊　病故道缺以試用主簿黃士棻咨署　署鎭洋典史王鎔期滿查有試用徒九吳謙　署太湖再頭司巡檢應萬靑病故查有試用府照磨汪承綬均委署 
 
 
 
 

Page 5

 
 
H>第五頁 
 
 
 

Page 6

 
 
[第六頁]  
 [Ｇ>　　呂宋票 
　　英十一月票出售每張六元半張照算兼收得格外克已賜顧祈至望平街長豐綢莊對門便是必發啓 
　　得來呂宋票 
　　英十一月呂宋票每張六元分售亦可外貴客商出局寄帶對號單到得來兌洋開設馬利望平街 
　　大有發彩票 
　　英十一月票全張六元半張三元外埠信購原局回件不悮並收得彩紅票即兌現洋開設棋盤街北首大有啓 
　　萬福來 
　　英十一月呂宋票全張六元半張照價遠方由信局來購者原斑寄奉並有呂宋烟出售鋪在上洋大馬路望平街口 
　　牲牲源呂宋票 
　　今有英十一月票每張洋六元半張三元如貴客賜顧者外埠指明信局亦妥請至棋盤街北口牲牲源啓 
　　湧記呂宋票 
　　今英十一月份票出售貴客賜顧由局寄購並收兌彩票即付現洋定票另議此佈上洋棋盤街北口湧記啓 
　　詠記呂宋票 
　　英十一月呂宋票每張六元半張三元貴客賜顧請由局寄申江二馬路國填間壁石庫門內便是 
　　元記洋行 
　　英十一月彩票出售每張六元半張亦可並收得彩票即兌現洋遠處由局寄取至棋盤街北天源洋行對門便是 
　　呂宋票 
　　今有英十一月份票出售如貴商賜顧請來面購外埠由局寄帶無悮此佈別發洋行啓 
　　拿能洋行呂宋票 
　　英十一月份票全張六元半張三元本行所售之票得彩極旺並收得彩票格外克已諸君賜顧請移玉棋盤街 
　　利勝和呂宋票 
　　英十一月票出售每張六元分半亦可兼收彩票格外平價貴客賜顧至大馬路拋球塲東首還　指明信局寄購庶不致　上海利勝合啓 
　　重刻小　劅舘文集發售 
　　是書彭湘涵先生所箸每部用上白紙印訂成書價洋四角上洋寶　街公順里望益山房售局啓 
　　秘本書籍 
　　批本雍正上論十元左海全集六元白紙徐文靖公全集四元白紙雙桂樓業書八元袖珍漢魏業書十元十萬卷業書八元晉略三元汲古閣仿宋蘇字陶詩一元白紙一元二角請至二馬路味三堂新北門城內醉六堂發售 
　　新增乾坤戒烟丸接嗣丹 
　　新刊戒烟書分送詳述受癮之害吸烟日　以致臟腑積毒每逢戒烟藥都用土皮灰膏誤人非淺惟本局誠採金不換草外加補藥修合乾坤戒烟丸立除大癮能療百病飲食加增所有烟毒從便代出永不發癮真盖世頁方每料二元又接嗣丹補先後天虧損色慾過度精關不固夢遺滑精兼婦女天葵不調赤白帶子宮虛冷男婦犯此症絕嗣可嘆此丹立起痿固精種子仙品藥性溫和寒熱之體皆可常服自然養元回春每料五元　耳聾復聰丹兩元半　大造膏化痰順氣　狐臭轉香丹各一元　艷容膏退雀痣風斑禿髮散復生光彩各半元　犀珠丹治傷梅毒淋立止痛消腫賜顧者由信局致上海石路中同慶里口廣濟局不誤乙 
　　蛀牙痛藥 
　　蛀牙作痛向無善法可治今製藥水耑治其患立刻止痛除根永不復發寄售上洋南市恒如意北市葉樹德藥號此佈 
　　文海興地圖出售 
　　萬選青淺文海百念本洋十元小搭全新三元六角新選小題一貫一角半小題南針一角半中外一統興地全圖一元亞西亞地圖一元半上海棋盤街文瑞樓啓 
　　呂宋票 
　　本行出售秒號五張售洋一元外埠貴客賜顧請由信局寄至蘇城察院巷中仁虛恒號內購取原斑回件悮易得行啓 
　　呂宋票 
　　今有英十一月份票出售如貴商賜顧者請速來購外埠由局寄　原班回件不悮此抪拋球塲北得發行啓 
　　外國上洋跑馬票出售 
　　跑馬賽會茲已屆期本商特設股份五千號每號收英洋一元半票亦可頭彩得洋一千元二彩得洋五元三彩得洋二百元其餘得彩甚多於票上注明外埠請由信局寄購俟跑馬畢即有對號單奉寄以便查明領彩既付現洋遠近一律昭誠信發記　鴻羅來　河南路慶和里第一家石庫房八馬士洋行　西人未士蘇沙啓 
　　聲明 
　　謹啓者本商跑馬股份票五千號只係　八馬士　發記　鴻福來三家售賣於九月初六日大跑馬　蒙各埠士商　光顧者務望認明四家牌號以免魚目混珠特此再白　　未士蘇沙再啓 
　　新刻郎潛紀聞 
　　是書四明陳鈞堂先生所著爲紀述堂故之書今初筆十四卷刻竣本局借板印來每部竹紙價洋五角白紙八角欲購者蘇州留青閣常熟抱芳閣書坊代售上海寶善街公順里望益山房啓 
　　泳記呂宋票 
　　英十一月票出售每張六元分半亦可茲恐魚目混珠故於票後今添三點兩字貴客信顧宜指明九章斜對門并在漢口黃陂街太平巷間壁恒豫銀號陳志海兄設寄售新細認圖章庶免假冒 
　　鋤月山人 
　　仙傳針　專治中風半身不遂推　小兒驚風包醫痰瀝遠年寡　二十四留製半夏新到大小　白淡硇砂發兌寓上南書錦里新昌參號 
　　杭城發財票 
　　英九月對號單已到小號得彩甚多諸君請來對號即付現洋並十一月票出售全張六元分半亦可遠處賜顧由局寄至官巷口便是 
　　　　機器出售 
　　本行今有新到做螺絲釘鎮　齊錐洞各機器如貴客欲賣者請至可也至可也此佈　新　　洋行啓 
　　　　英十一月呂宋票 
　　今有英十一月發彩票出售財票每張洋六元半票三元遠處欲購買者寄信到取不誤棋盤街口榮昌茶樓內　新記啓秋季榗紳發售 
　　文武八角禿文六角　預何義門讀書紀二元月河精舍嚴鈔一元二曾文正公奏議七種二元五請至上海二馬路味三堂或醉六堂購閱 
　　　　褒南妙製薑汁 
　　嗜慾過度寒暑反常致病固屬不同而愈疾亦各有異拯斯之要全賴良方今本行妙製薑汁出售此物聲名素著大有益于痞疾及食不消化肚痛臌脹又善治發痧傷風痢疾極有效驗其性能漸補肚腹使通體溫和寬胸開　外用之功則腹中急痛風濕頭風痛牙痛等症或敷或搽立即見效然本行非爲志存射利實欲方便同人一遇病症不至束手不致于庸醫已耳如蒙光顧祈至本行面議可也此佈　上海四馬路新同孚洋行謹啓 
　　　　羅浮山仙法戒烟藥 
　　前報黃慈恩先生濟煉長壽華藥戒烟一錢用藥二錢一面食烟一面食藥十天可去一半卅天內自小去清飲食精神加增十分靈驗每兩洋五角七折因今四方君子用烟數多欲買者請認八十老人爲記大馬路江西路利昌內發售 
　　　　老德記百補鐵酒 
　　夫鐵之爲物產自山中其質既堅且重其性益血和陰醫家取用浩繁奏功甚速而中國醫家不譜格致工夫不明煆煉法製宜其相棄如遺藥籠罕列也今本藥房探奇索隱知鐵之性味補血獨魁於是用格物之法不撣勤勞精求奧妙集其氣味汰其質渣再以極精極貴之品最佳最潔之泉蘊釀鐵酒名曰所浙鴨柜專治一切男婦血症無論勞傷失血該嗽帶紅日晡發熱癆療陰虧氣血並虧本元虛損心浮肉顫頭暈怔忡以及婦女月經不調真陰耗竭凡屬血虛皆能應驗此係西國名醫所創功效異常照法常飲自然氣體強健飲食加增百病消除有益無損此酒在中華業已各省馳名遐邇咸羨賜顧者須認明本藥房招牌庶不致悮每日三次每次半羹匙用開水送飯前服妙 
　　　　聲明開號　登報 
　　定議跑馬第二日即照頭一天跑馬得彩十八號即開照號登報貴客照申報對號領彩近日開跑馬票甚多或虛實不一本行之票欵式不照開後五天對號之法另有告白注明價目細載無　售出多少依期當中開票貴客票客買者請認本行不悞英商英隆洋行再啓 
　　　　茶捐將停 
　　茲本號代辦閩省茶捐請獎現聞部議定止仍侯上諭到日即當止截諸君有志願揚趁此便宜望早來號報捐幸勿再延是祈粵東西榮巷香港上環上海法界同慎長啓 
　　　　新開東洋茶酒樓 
　　本樓開設在四馬路祥春里第一百十二號門牌新造房內窗明潔樓閣寬宏專辦四時鮮菓各色點心香茗奇種滿漢酒席華法大菜俱全味精且美其價格外相宜擇於八月十八日開張如蒙光顧即賜惠焉美滿壽酒樓主人啓 
　　　　新聞同運來發售呂宋票 
　　啓者今有西十一月份呂ＳＯＮＧ票出售每張價洋六元分半亦可如得彩者即付現洋外埠由局寄買原班即奉賜顧者請至上海三茅閣橋北三馬路口便是 
　　　　頭彩報喜 
　　今接點報英十月份頭彩第一千七百零八號由本行售與同業同發馥號未悉該票轉售與某翁若得彩之財翁望即携票到來取洋是荷特此佈聞上洋棋盤街廣惠和啓 
　　　　揚名 
　　金陵世醫張秉衡先生專門包治痔漏不用刀剪全仗藥力限日除根永不復發余患漏延醫岡效蒙治得脫苦海特報鳴謝顧患者知之寓新北門外京江棧太古昌曹小泉啓 
　　　　重刊華佗青囊 
　　華佗中藏經八卷人疑其獄中所焚之書即是書也并附內照經一卷可以洞見藏府預決生死如海內諸君欲購者祈向上洋萬隆洋行帳房並各書坊購取可也每部連史紙洋五角竹紙四角蔓售另扣 
　　　　輸船往東洋等處 
　　啓者本行托局麥魯輸船於禮拜五即華本月二十二日下午三點鐘開行往長崎西門舍革神戶橫濵等處如各貴客欲裝貨及搭客者請來本行釘定可也開行是日提貨單概不簽字此佈八月十四日三菱公司啓 
　　　　對號單 
　　英九月對號單已到楚有英十一月票出售賜顧者請連來購取外埠由局寄購原班回件此佈棋盤街獲利洋行啓 
 
 

Page 7

 
 
 [Ｇ>　　英十一月票喜報 
　　頭彩一千七百另八號二彩一萬三千七百另一號三彩五千九百五十一號特此佈聞協記泰記號啓 
　　建昌生呂宋票 
　　英十一月呂宋票全張六元半張三元並收逐月得彩虹票貴客賜顧外埠由信局寄奉二馬路九章綢莊斜對門 
　　呂宋票 
　　今有英十一月份票出售價隨大市如蒙貴商賜顧請至上洋三馬路北首九章綢緞斜對門此佈華鴻利行啓 
　　杭州德記呂宋票 
　　英十一月票全張六元半張三元並收彩票格外克已賜顧者請至大井巷元元銀樓隔壁外埠函購即奉不悮 
　　寍波源號 
　　英十一月分呂宋票出售全張六元分售亦可兼收得彩票兌現貴客光顧請至江北岸認明居址招牌不悮 
　　克砵紙出售 
　　今有新到照相用大小克砵紙蛋紙出售其價格外公道如欲買者請來面議可也此佈和順洋行啓 
　　張利昌呂宋票 
　　今有英十一月份發彩票出售全張或半張均可分售貴客光顧請至虹口禮拜堂東首便是 
　　汞利呂宋票 
　　出售英十一月份票全張分半皆可賜顧由局寄購兼收逐月得彩紅票價格外克已棋盤街中 
　　旗　泳呂宋票 
　　英十一月票出售全張六元分半亦可遠由信局寄購即旺寄奉並收彩票格外克已三馬路老泰興棧對門 
　　悅來洋行 
　　英十一月呂宋票照市出售十二月大票全張十二元分半四開均可並收得彩票不扣付現住上洋英大馬路大興街口遠埠函購即奉不悮 
　　Ｇ法國新到金雞挪敏魚鐵酒專補陰慮血勞胸隔痞塊婦女産後服之能調懾輕胍固本葆元每瓶價洋一元大一元五角有仿單并載用者不誤上洋外洋經橋堍大英醫院代售 
　　新刻昏喪二禮 
　　昏喪服制極明每部一百在北市文瑞樓城內實順堂及各書坊發售又書式六種徐殿撰書大小字全每本四時 
　　狐臭藥 
　　夫狐臭又名騷患在兩腋毛竊中常流脂水臭味惡烈暑天一至衣單汗流令人更是難受　本藥房精選歐洲上品藥材專治此症無論男女患此症日搽兩次一月之久其氣自失患此症而得此藥者真受憲無　矣賜顧者須認明本藥房招牌庶不致悮上海老德記藥房謹識　　天吉呂宋票 
　　英十一月票每張六元分半亦可賜顧者寄信至上洋棋盤街北首四馬路口震元洋廣貨號間壁城濟堂內發售 
　　婦人調經丸 
　　晉謂婦人之病與男子迴異者無非胎孕經水而已然經水不調孕亦難受故體寒則經水來遲體熱則經水來速其中或多或少均屬病侵必一月一行屆期而至方稱無病面後可以受孕也一有不調急宜醫治若任其因循則始尚病輕繼則漸重或成崩漏或成乾血以致隕命甚爲可憐今本藥房特採逍地藥材不吝資費合成調經丸專治婦人經水不調以及血崩乾血等症應驗如神百試百效如蒙賜顧須認明本藥房招牌庶不致悮大馬路老德記藥房告白　　和順呂宋票 
　　今有英十一月票出售每張六元分售亦可如欲買者青睞購取漢口在蓄蓆街又在省城內斗級營東口寄售甯波江北岸新和順分售此佈上海和順洋行啓　　新到野人 
　　黑貴國洋人獵於深山瞭見谷中有物莫辯即用千里鏡照看分明是野人在谷哺乳欲獵其子無奈母乳懷抱不離守望至三天始見野人夫婦携手越山不知何往隨即搶抱其子飛奔回寓察其年紀未及週歲上下門牙生出四个諸君欲曠眼界祈請早降每位一百文四馬路一品香 
　　精於風鑑 
　　今有屬友鄧君由幕而官北上乃見滬邑人文輻輳之　則房其風鑑最長以相天下之士雖始談數人均稱麻柳復生非江湖術士可及而尤不較相資足見高雅現寓三洋經橋福照樓上二十號諸君若問終身休咎幸勿吝步蓉城羅星潭啓　　棧房召租 
　　啓者今有棧房五大所并有大天井坐落近美國領事官公廨旁有碼頭與客裝貨最爲便當租價格外公道如有願租者請至河南路第三號門牌平和洋行面議便是平和洋行啓　　普國呂宋票發彩票 
　　今有英十一月呂宋票出售每張六元分半亦可又有大普國二百八十會發財票每票英洋四十元半票四開均可分售今買第四次起之票其票兩號中一甚易得彩今已開三次號數愈易此票尚存無多貴客意欲碰彩者宜及早購取可異多望數次焉四馬路廣豐洋行啓　　自來水公司告白 
　　本公司前所買定之股份現議得第四次抽提之銀針每股提英銀五磅須在英明年正月初三日以前付楚不得過期如在中國或香港或日本等處之買股份者其銀必須付在上海之滙豐銀行轉交本公司照收爲盼德興洋行啓　　益記發彩票 
　　本行出售英十一月票全張收洋六元半張照價外埠分售請仍由局寄買原班回件不悮又備救解吞烟木棉　花敬送上海　之馬路老富椿帽鋪隔壁益記洋行啓　　普國發財票 
　　今有大普國第二百八十次發彩票出售每號售洋四十元分半四開均可此票得彩甚易諸君賜顧請至棋盤街北此佈永吉洋行啓　　書籍出售 
　　名人著述葉編六角律例精言三角白貢舉考略六角硃批史記精華一元四角徐氏葉書一元二白徐批外科正宗一元六水道提綉二元漢印分韻初二二元四硃批陶淵明集一元白才子古文一元五白絕妙好詞菚六角上海拋球塲傳是樓啓　　書籍發售 
　　焦里堂學算記三元經籍纂詁陸元算學啓蒙四角九數通考一元六幾何原本則古昔齊重學白紙四元四古今錢略十元卅三種嚴書七元法范珠林四元納書楹曲譜全集二元上洋實善街公順里望益山房書局啓　　老德記十全大補丸 
　　蓋鐵質之收列藥材部內自古以來有之而醫士之知爲補身符者宇宙亦無國蔑有蓋以人身弱而轉壯衰而變健無如此鐵材之奏效也惜乎煉合之法昔時不得其妙故每陰於用幸藥製之法近已良得而此藥質之裨益世人巳倍於從前矣前老德記自造鐵丸因製法最新且精故丸旣小而奏效極大且因製煉之妙則人胃之最弱者亦仍易於銷化可以走入血內緣此藥一過胃內所生之汁液捷於融化旣入血而血爲之紅血紅者卽壯健者之象也故男女血氣巳衰敗或精神不興旺者或因失血痢瀉或因寒瘧吸烟或因酒色不愼所致諸病能服此丸盡可獲益惟願故試一次而其不失所望可必矣至於助人生子原爲補身之第一快事亦大可用也其價洋一元給藥一百粒上海大馬路老德記藥房謹啓 
　　招人包造陰溝四號 
 

Page 8

 
 
   
 
