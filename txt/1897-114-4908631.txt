# 1934 - 114 - 4908631

 

Page 1

 
 
[醫林指月出售] [  圖書集成局代啓]  
　　醫林指月一　爲胥山老人王琢崖先生所輯計書十二種曰醫學眞傳曰質擬錄曰醫家心法曰易氏醫家曰芷園　草存案曰敖氏傷　金鏡錄曰痎瘧論疏曰逹生編曰扁鵲心書曰本原崇原曰侣山堂類辨曰學古診則集前明及國朝諸名醫箸述彙輯成編誠醫學之準繩後人所宜奉爲圭臬者也原板久已模糊茲本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[王氏潛齋醫書五種○脉學四種] [  圖書集成局代啓]  
　　海寗王孟英先生所著濳齋醫書五種首醫案霍亂論等縱談古今之同異百家之得失滔滔滾滾折衷翻當一案一方發明病源莫不崇論閎議縷晰條分久爲醫家寳笈前印五百部早經售罄今倩本局二次重印每部八本定價洋一元半○校印脉學四種每部四本洋六角寄上海三洋涇橋緯文閣發售 
[論設立學塾宜籌持久之計]  
　　今之策時務者咸孜孜焉以富强爲急務以貧弱爲深憂今日之中國似不能不謂之貧弱矣而海外諸邦皆蒸日上甚有富莫與京强莫與匹之勢豈外洋之治法果較勝於中土耶說者謂外邦之所以富强者在精於製造耳振興商務耳講求武備耳勤課農學耳中國則製造不如也商務不如也武備不如也農學不如也於是貧富强弱遂判若天淵不知製造商務武備農學之事皆在人爲之豈西人之才力果優於中國而華人竟不能望其項背耶大抵西人首重儲才無一事不從學校而出故皆有根柢非若華人除八股課士之外别無所謂學校是以聰明才力無所磨勵悠忽怠玩馴至疲弱而不可救藥非眞人才之不若也自遼東之戰見屈於日人華人始知不能變通不學西法之害於是汲汲焉議設大學堂於京師分設二三等學堂於各省而士人之欲奮發有爲者莫不體朝廷培植人才之意一邑一鄉一鎭之間皆思創立學堂教育子弟報中屢登告白及詳細章程有立爲家塾者有立爲公塾者其章程教法大略相同不可謂非美善之事切要之圖說者謂如此風氣大開日廣一日將見少則五年多則十年中國人才當不可以數計遲之二十年後而尙謂不能與歐西諸邦並駕齊驅吾不信也日本倣行西法不過二十餘年向之羣目爲孱弱之邦今已儼躋於上國無非人才爲之輔耳人才之多學校之廣耳此非明效大騐耶蒙意中國設立學校倣行西法固爲根本之圖最妙之舉然竊恐創行易而持久難耳嘗考各國學校規制雖互有異同而其能持久不廢且能日新月異精益求精則一也英國之學校共分三等曰大學院曰學堂曰書塾凡男女幼童初學者入書塾繼入學堂繼入大學院通國以敷斯佛堪比立兩大學院爲首肄業者歲各二三千人經費歲各三百五六十萬圓左右其餘之著名大學院尙有二十九所中書院五百十七所小書院一萬七千七百四十五所皆爲國家所設其經費亦由國家所撥此外又有公會之學按年公捐以充經費各會主皆以世爵富紳充之法國學校亦分三等小書院設於鄉中書院設於郡大書院設於京師共計小書院三萬七千五百有十中書院二十有六經費半出國帑半出民捐旦其定例地方户口至四百五十人卽須設初學學堂男女有六人以上卽須設一學塾氏間設立者多至三千九百三十六所俄國學堂經費國家歲出約一千五六百萬盧布十盧布合英金一磅其學校之盛亦可想而知日本自維新以後大小學校除私設者不可勝計外其由官設者亦多至三萬一千七百九十餘所宜乎其能與西國抗衡也中國風氣初開雖已設立大學堂及二三等學堂尙不能各省皆有其已設者皆由官辦經費亦由官籌不患其不能持久若鄉間之私設者創行之人如有財力則不敷之時尙能補墊否則僅恃學生之束修一旦招不滿額勢必至不敷開銷而中輟且出修金之家未必皆係富有半皆望子弟成才之切竭力而籌一旦力不從心亦只能中止使學堂而中輟則受學之人必至半途而廢非但無益而且有損不如不設之爲愈矣大抵外邦之學校皆籌公欵并有善士捐輸盈千累萬故人人得以入學人人得以學成若中國則僅恃官辦之學堂所學之人究屬有限勢不能不藉各鄉之私設然各鄉之私設旣無官欸又無公捐斷皆不能持久是在地方官爲之籌畫紳士等協力捐輸則不但可以持久而且可望擴充則人才庶幾輩出矣然創行之人必須實事求是方能取信於地方官及紳士之輩若僅藉設立學堂爲私計吾知其不俟經費之不敷而先不能取重於人則斷斷不能振興學校鼓舞人才者矣　 
[希敗電音]  
　　本月二十六日倫敦來電云土耳其與希臘交兵希人力竭氣衰退至臘梨殺埠土人整隊猛攻鏖戰至六日遂將臘梨殺占踞二十三日又戰於帝拿獲埠希人敗北土人馬隊自後窮追殪斃希人不少各新聞館訪事人幾　於難未幾希人又敗於比格帝牙埠死傷者約共五百人顧土人陸路雖獲勝仗而海中軍艦之泊於大德乃爾斯河者悉被諸大國所阻謂一經出口卽不足禦風濤云 
[使星遠照]  
　　舊金同報云伍秩庸星使於西四月十號抵金山共帶隨員供從六十人在九層樓客棧暫駐數日然後前赴華盛頓接理使篆按星使曾於一千八百七十七年由英回國道經此埠其洋文才學無不兼優向在英京充當大律司之職及回香港後旋於一千八百七十五年充香港總律政復充香港總巡捕兼議律院律紳洎中日議和李中堂挈往馬關協辦和約今奉使美邦其親戚何君名啓者隨軺而至爲大埠總領事官 
[交通郵政]  
　　美國舊金山華洋新報云美廷接中國政府照會内開中國新設郵政各省開局遵行爲此移文照會貴邦總郵政局約於是歲西五月派員到美合衆商辦擬定中美接濟書信章程悉照各國已辦條欵務使彼此通行此中朝開國以來未有之創舉也故特志之 
[甬鄉大火]  
　　寗波訪事友人來函云本月二十日晚寍波南鄉繆家橋地方忽兆焚如光燭天因該處鄉僻並無水龍相救故祝融氏得以跋扈飛揚東衝西突約焚兩點餘鐘始熄共燬去大小房屋百有餘間云 
[烟海濤聲]  
　　烟臺訪事人云月之十一日忽聞鑼聲亂鳴遙見東南隅烟焰冲天火勢炎炎而上急出詢之知係奇山所東莊劉姓人家偶以不愼致焚燒積薪一垜時狂風大作故吳回氏甚覺披猖猶幸下風並無居鄰不至蔓延他處否則將有不堪設想者矣○有江湖賣解者流日在巿間演要戲劇觀者甚衆蠅頭之利頗足以養贍妻孥日前有西人三名　立觀看賞洋二元及小洋二角彼中人不勝稱謝蓋亦自耍戲以來未嘗得此巨利也○縣城南有名爲曲家𤱝者日前於初八日忽遭回祿之災又有鄰村某𤱝亦罹斯難二𤱝共焚燒居民百餘家餘則所存無幾被難者棲宿� 
 
 

Page 2

 
 
無方衣食不給正當東作之際而犁鋤器具俱歸烏有邑尊惻然憫之因勸諭各紳商集資振濟被災之民乃不至流離失所咸頌邑尊爲萬家生佛云○奇山所西關弔橋旁地屬通衢道亦寛敝植有楊柳數株排列发椿有工於牟利者斬柳爲柱擱木爲址支蓋板屋二間租與賣烘餅者設肆爲業是處倚橋跨水柳暗花明一交夏令不啻身入畫圖惟當山水暴漲時見者常有冲塌之慮而數年來則相安無事詎於月之十九日不知如何遺火頓成一片灰燼惟該鋪夙防水患而竟遭火刦蓋亦出人所意料也○邇由省垣到來女優一班在天興茶園演唱觀者人山人海後至者悉成門外漢尤復貯立傾耳以未經快睹爲憾附羶逐臭保若是之多耶夫販賣人口本干例禁而良家子女墜入娼寮妓　　何止千百萬計� 
似此娼而兼優其苦况必當更甚安得賢有司嚴爲禁之俾靑蓮花皆出諸火坑也 
[江寗試事三誌]  
　　金陵采訪友人云江寗縣試正場于晚間十點鐘時放頭牌某童竟携卷出塲事經胡綬卿大令查知牌示試院前云該童不遵功令理應扣考嗣于次夜五鼓時扃試性理孝經論上元縣孝經題謹身節用以養父母論性理題立人之道曰仁與義論江寗縣孝經題聖人因嚴以教敬因親以教愛論性理題志伊尹之所志論卷後恭默聖諭廣訓百餘字閱兩日頒發首塲案上元取列二百七十名江寗取列二百三十名示期十八日初覆上元四書文題元士經文題君子有榖詒孫子詩題賦得春逢榖雨晴得晴字江寗四書文題其設心以爲不若是經文及詩題皆未詳及案出上元取列二百名江寗取列一百五十名示期次晨二覆 
[揚屬試題續誌]  
　　揚州訪事人函云江蘇學政龍大宗師科試揚屬各題疉登前報兹將連日續考生童題目照錄於左高郵生員正塲題君子懷刑興化君子喻於義泰州君子欲訥於言而敏於行東臺君子博學於文通塲詩題賦得一枝紅杏出墻來得紅字十二日高寳文童正塲題高郵不膚撓寳應不目逃次題有能一日用其力於仁矣乎通塲詩題賦得决勝文塲戰已酣得酣字十四日興東文童正塲題興化始吾於人也聽其言東臺今吾於人也聽基言通塲次題芻蕘者往焉詩題未詳十六日江甘儀文童正塲題江都使天下仕者皆欲立於王之朝甘泉耕者皆欲耕於王之野儀徵商賈皆欲藏於王之巿通塲次題及其使人也求備焉句通塲詩題賦得委懷在琴書得懷子十八日泰州文童正塲題天將以夫子爲木鐸次題由平陸之齊不見儲子詩題未詳 
[白不官塲紀事]  
榖限期轉運上船刻下觀察已檄飭領漕帮官及隨漕委員定於月杪起程上駛大約蜺旌北指總在本旬矣○新授江西廣信府查太守恩綏引見出京某日行抵白門謁見劉峴帥及司道各員聞暫作勾留卽須馳赴江右也 
[珠海雙魚]  
　　廣州采訪友人云佛山恩光里梁陳氏母子因食鷄蛋茶而斃南海縣某大令查得其子從前曾兩次服毒遇救得生嚴訊其媳並無異詞遂將此案擬照服毒斃命申詳大憲察核督憲以此案倫紀攸關出入甚鉅原告霍梁氏不能切實指証究竟梁張氏不日行爲若何姑媳是否和協有無時常來往之人該氏果否受毒嘔吐曾否昏迷當時死者是何情狀同居人何譚氏陳李氏諒有見聞仍仰臬司悉心查訊明白分别辦理具詳務期毋枉毋縱○某日南海縣署親兵拘獲拐匪二名解請訊辦有知其顚末者謂二匪在惠州河源縣有案縣主高懸賞格日久未獲初六日逃至省垣以爲可以無事矣偶至縣署觀望被親兵所見呼令同伴拘拿誠可謂自投羅網也○某日淸晨七下鐘時有盜匪三人至新城廠後街徐宅問主人何在門者詢以何事云交匯單因卽帶之入内二盜一見主人卽出洋槍指嚇時主人方呼待詔整容待詔心驚手戰誤傷主人面部盜復偪令交出銀兩主人知不得免一一指示之任其取携而去廣勇聞聲追逐得以拘獲一盜解至營中刑訊旋頒賞格購拿餘當不知日内已弋獲否 
[明妃村佚事]  
　　宜昌采訪友人云上月以來陰雨不絶以致淸明節近掃墓者甚屬寂寥至上已芳辰晴曦微露於是題紅詞客拾翠佳人閒步於紅橋紫陌間時吟陌上花開之句白雀寺一帶紅男緑女尤覺掩映生姿不知川楚交界之區千萬飢民流離道路亦有此閒情逸致否也○某甲隨某宦入川近日游倦而回携有女孩數口行至虁州關上關差照例截留甲百計懇求始得開釋聞萬縣一帶飢民無計謀生多有男女小孩任路人買去者言之誠痛心也○楚川交界飢民每將田中荳麥之苗擷食淨盡上憲急籌振撫是以米糧之轉運者甚多前此快利輪船運到八千石沙巿輪船運到千餘石兹者快利又裝運八千石聞大吏更飭江寛輪船運米一萬四千石外不日卽可抵宜矣○鄉民所藝來牟久經雨漬近日晴光始露二麥遂生意芄芄菜花滿隴香飄收成可望日内雨水霑足農夫之於　舉趾者無不汲汲不遑矣○河下米糧價漸平减目下熟米每石只四千數百文是以平糶局前不復如前擁擠矣 
[皖江鴨緑]  
　　安慶采訪友人云敬敷書院每月分官師兩課本月初二日爲甄别之期十八日由黄山長舉行師課文題居是邦也事其大夫之賢者友其士之仁者詩題賦得燕語鶯啼春事半得春字○本月二十一日于方伯奉鄧大中丞札委致祭江神八大首領均隨班陪祭○鄧大中丞每月調閱練軍各勇洋槍打靶本月十八日爲始親蒞校塲簡練計每日閱六十名大約左右前後各營并砲隊營一月内可閱竣其操示距八十弓之外設一高垜内藏石灰槍子有命中者其灰立卽飛颺監靶者擊鼓以報中丞卽援硃筆記於册上人各放五槍全中則當塲賞給洋銀一圓操畢復令奪帥旗先於箭道中掘一濠溝深闊各數尺將帥字旗竪濠外挑選壯勇以十名爲一排號起則飛步過濠奪旗而返奪得者亦賞洋銀一圓 
[幾兆焚如]  
　　揚州訪事人函云郡城古旗亭某浴堂火房内儲柴甚多本月廿二日下午火房執事偶爾疏虞遺火灶外登時燃及積薪烈烈轟轟勢將冒穿屋頂幸人手衆多儲水甚足汲取澆灌得卽熄滅然屋内椽柱等已灼成焦炭矣洗浴者均吃驚不淺提衣而出又四巷口某燈籠店後面住房亦於前日黎明時因洋油燈未熄肇禍險遭回祿牀帳板壁均已燃著幸店主婦機警過人急取絮被浸混將火擈熄未致成災亦云幸矣 
[潯陽絃韻]  
　　九江訪事人云上月某日廣濟縣紳士因公事與邑宰何大令齟齬將武舉尤某等管押衆人不服幾釀事端幸江防府知之急往彈壓始得安靖現在上憲委員查察官與紳俱已上省矣不知將如何辦理也○潯地銷售美孚煤油甚爲暢旺價値陡漲有人至南須記定油五千餘箱竟無以應亦可見消路之旺矣○本月初九日張瑞豐信局發去第二批進山買茶銀八十四擔刻下銀價稍有起色每銀一兩可換錢一千三百文左右○江撫德靜山中丞委候補通判翁少村别駕寳仁管解貢木進京别駕於十七日過潯廿一日搭輪船赴滬擬在滬雇　舟載木赴京○九江道誠果泉觀察札委周作賓叅軍嚴鴻波馮萃如何鞭卿錢紹曾四少尹分赴廣饒九地各屬淸查驛站○江西候補道賀芷蘭觀察元彬因公赴金陵十六日抵潯廿一日附江孚輪船東下○署南康府檀鎭生太守本月十八日甄别鹿洞書院生題暮春者至吾與點也詩題賦得匤廬齊秀甲天下官韻未詳童題君子喻於義詩題賦得布帆何意拂匡廬官韻未詳○南康營都司高小圃都戎同科因撫憲調攷軍政已於十九日來潯候　臺騐看○九江後營遊擊周席珍遊戎因有公事於十八日晉省中軍及城守營熊德旺熊偉廷二守戎均往恭送○臨江府王筱初太守之藩安徽鳳陽人歴任二十餘年頗著政聲日前因病出缺托庀守下者咸有頓失大裘之歎焉○分發江西候補府魯太守鵬 
 
 

Page 3

 
 
奉命南下十七日抵潯卽買棹晉省○藩憲札委劉心培二尹瑞林赴德化催地丁錢糧已於十九日馳往 
[蕪城草色]  
　　揚州訪事人函云淮北之板浦塲有經理汪運北鹽等事責任綦重兹運憲江都轉以實任板浦塲金鹺尹錫祥經理江運短絀檄調臨興楊沈鹺尹福恒前往接署以資整頓所遺臨興塲卽以淮南通屬之金沙塲陳鹺尹皓調署遞遺之金沙塲遴委候補經歴洪鹺尹鼎棻前往代理刻已禀奉督鹽憲批准隨於本月廿一日牌示轅門一面分飭遵照○原任延綏鎭左軍門寳貴之眷屬寄寓袁江其長公子本聘揚城同教脫明經之胞妹爲室日前軍門夫人携同公子來揚涓吉本月二十日完婚是日上午先由風箱巷公館發轎至坤宅迎娶迨登堂交拜 
少保世襲一等輕車都尉賞給二等侍衛國史館立傳入祀京師昭忠祠等約有二十餘對又萬名傘數柄沿途觀者莫不歡呼稱頌蓋以昔年軍門督兵兹外爲國捐軀里巷小民皆知觀感也○揚城東關城外對河之凹子街房舍鱗比居民甚衆有某甲虎而冠者也劣跡多端近爲地方官所聞擬拘而禁之乃甲一聞此信急卽渡河比船至中流不知何以甲忽立足不牢翻身落水兩岸但聞扑通一聲赶卽雇人作象罔之求已杳不可得直至二十日始見屍浮水面聞已由地保禀報矣聞者咸以甲爲惡貫滿盈之報云 
[告示照登]  
　　昨報紀暫停鼓鑄一節兹接局中來函悉現在從速鼓鑄並無暫停之事并鈔來告示一道照錄於左欽命二品頂戴江南分巡蘇松太兵備道兼辦製造局劉爲出示曉諭事照得上海前因錢價日昻商民交困業經本道擬請籌欵鑄錢勉救巿面禀奉兩院憲批准督飭王直牧世綬設局開辦在案兹據王直牧禀稱開辦鑄錢一切現俱就緒著有成效一經各爐開齊出錢日多陸續撥解發給轉展行至滬巿卽在目前禀請出示曉諭俾得通用等情到道合行出示曉諭爲此示仰商賈及諸色人等一體知悉嗣後如遇新出制錢務各照常行用不得藉詞折减並准一體完糧納稅其各遵照毋違特示光緒二十三年三月二十五日示 
[領事讌賓]  
　　前晚法總領事白藻泰君設席署中東請南洋洋務局總辦蔡和甫觀察讌飲陪座者爲法界讞員鄭大令及中西紳商二餘人至十點餘鐘始盡興而散 
[大令騐屍]  
　　昨本報紀命案誌供一節當時黄大令訊問畢忽有潘某投縣稱願將此事與屍母等理勸了給大令不准將潘逐出昨日午前九下餘鐘帶同刑任書役人等鳴騶出城赴十六圖屍塲相騐早有地保預設公案大令升坐命提人証訊問與昨報略同飭仵騐得死者頭面有致命傷一處及背脊有刀痕委係因傷身死大令離座親視無悞塡明屍格卽將各兇犯一併帶回縣署候訊時已鐘鳴四下餘矣 
[淸理街道]  
　　本城保甲總巡鍾壽百明府自兼理淸道局事後勤愼辦公時出查察昨日明府復帶同局差人等往各處察看街道至本城太平街見太平樓茶肆門首任意置放水缸數隻有碍行人明府遂飭赶緊搬去以後下准違諭有碍行路如犯重究不寛 
[發留善堂]  
　　本城提右營水師砲艇某管駕之妆與甲有染爲陳察悉查點各物多被私運出外盤結之餘妾堅不吐實特飭家丁送縣請究前已紀之報端現在陳願將妾發交善堂留養每年貼以飯資若干本縣帮審委員蔣壽林刺史准如所請著將陳妾於日前押發某善堂永遠留養矣 
[覆訊糧船失事案]  
　　金和順沙船失事後禀經松海防同知劉乙笙司馬會同上海縣黄愛棠大令會騐并提舵工水手訊供前日又在覆訊船户湯新全卽康新田供稱小的係南通州屬某邑人裝新陽縣漕米二千數百石於正月二十九日裝齊二月十八日開行一日行至吳淞口外二十七日駛至佘山二十九日忽遇大風小的令舵工火速卢帆不料帆繩中斷隨風飄去船身以致横臥巨浪湧入船中其時漕米已有浸混及至三十日風勢更狂水更汨汨而入衝去漕米八百餘石本月十三日進口小的卽赴寳山縣署據情禀報十七日縣主人老爺親臨勘視十九日小的復至上海投案彭瑞卿供稱小的年五十有一江北某邑人在金和順船上當舵工顧誠信稅行夥投案供稱康船裝載漕米出口由小的行中代報司馬與大令飭將船身修理再行核奪 
[具結折償]  
　　拔維晏洋行乾康繅絲廠與泰源謙吉及無錫厚仁厚泰等各錢莊往來共欠銀十萬餘兩控經法界公廨讞員鄭大傩令會同法繙譯官迭次訊供著邀公正人淸理前日原被人証齊集公堂法總領事白君會同大令傳兩造入寫字房分别研訊以乾康絲廠不至六萬兩著减作四萬兩歸泰源等分派所欠謙吉銀三萬三千兩著折去一萬兩實收銀二萬三千兩此外尙欠拔維晏行主孟娘銀一萬兩及各錢莊息銀數千兩歸沈子雲承認各具遵斷切結呈案嗣大令察核所具切結不合飭另具合式之結聽候示期傳集原被各人在當堂畫押 
[租船轇轕] 　 
前年英商信隆洋行經理中國各輪船行駛江海并攺斯美爲武寍攺駕時爲寍州攺江順爲江寍此已見諸前報旣而逐加修葺所費不赀漸復積不相能以致涉訟至本月初七日英總領事函飭信隆行主内開本總領事接准江海關道來函略謂兩江總督現委蔡道鈞前來會查此事俾仍言歸於好因此飭將行中帳目呈送本署以便移送道轅轉送金陵輪船支應局與局中帳目核對明白等因信隆行主遂將帳呈送領事惟寍州之帳不在其内緣寍州行駛香港支應局已控諸香港英官設法扣留故此帳須另由香港判斷也 
[法界瑣聞]  
　　昨日禮拜三捕房所押各犯應由讞員發落鄭景溪大令以案牘寥寥無幾飭暫停發落一期○讞員鄭景溪大令公館新遷至八仙橋迤西有慶里未及一月疉被宵小行竊數遭前晚又乘僕人熟睡撬門而入竊去各贓昨日開列失單飭家丁分赴八仙橋巡防局及捕房報請嚴加查緝 
[上海縣署瑣案]  
　　陸掌華控被陸春蘇戳傷前日黄大令倩蔣刺史升堂提訊陸供稱小的係太倉州屬崇明縣人駕舟爲業陸訛詐不遂持刃戳小的小的奪刀　戳以致受傷刺史喝令從重笞責二百板○行竊裕源紗廠之賊犯包二獲案後經黄大令訊明判令枷號發該紗廠前示衆包乘人不備棄枷脫逃前日地保投縣署禀明黄大令倩蔣刺史研訊王俊卿禀稱小的充當地保夥役奉諭發看管之犯於前晚四鼓時逃出小的自知該死求大老爺格外恩寛刺史笑謂本委著爾代包二枷號一月發該廠門前示衆王保遂怏怏荷枷而退○淞北營移文縣署請提逃勇胡阿華黄大令飭役提到後請蔣刺史升堂研訊胡供稱小的係本邑人在淞北營某大人麾下當勇去年十二月告假探望母親來滬並不私逃亦不知營中被竊之事惟在逃之兪全全實係小的舉薦刺史飭將營中所失洋銀十圓於半個月内繳案再行核奪○張仁卿控金老培吞没股本前日黄大令請蔣刺史升堂訊鞫張訴稱此案前蒙訊判後由沈晋及唐秋濤勸老培出洋銀三百圓小的未允必欲將股本八百圓收足至小的曾央老培向鮑姓借洋銀三十圓張立卿所稱與仁卿相同金老餘供稱小的理勸不妥叩求公斷老培供稱前由沈等理勸小的告以立卿與仁卿均欠小的洋銀執有憑據刺史判老培還洋銀二百圓除仁卿立卿所借外歸還一百圓限十日繳案給領○婦人陳蔣氏控夫叔陳汝東盜賣房屋由蔣刺史升堂訊問蔣氏供稱本地人與夫叔陳汝東於某年間分得火腿弄房屋一所計地四分兹被盜賣是以控請斷給陳汝東供火腿弄房屋一所係陳錦堂户名前由王心梅爲中抵押與夏姓得銀一千二百餘兩計地一畝二分不意丈量時祗有八分照單缺少四分陳蔣氏所控盜賣房屋並　其事求察蔡雪華供係二十五保十一圖地保陳汝東賣去之房屋係陳錦堂户名照單有一畝二分現祇丈見八分其中如何缺少不知底細王心梅供與陳爲友陳托將火腿弄房屋價賣與夏姓是監生爲中刺史訊得供詞各執著退候核奪 
 
 

Page 4

 
 
[英廨晚堂案略]  
　　婦人童兪氏以子違忤扭交一百四十七號巡街捕拘送捕房轉解英廨奉屠别駕飭押候訊已詳前報前日晚堂别駕飭傳童兪氏並提其子訊究氏供稱今年六十有一寗波府屬慈谿縣人隨夫來滬兒子桂生先做侍者刻在浦東某火油棧執役數年前童養某姓女爲媳撫育至今已經廿歲因恐兒子在外游蕩擇吉與之完婚不料子非但不從瞻敢違逆先則將氏辱駡繼竟被其推倒幸旁人不服喊交巡街捕拘送案下務求重辦以儆將來别駕乃命提其子至案供稱年廿四歲在浦東火油棧生理不敢違忤餘供支吾别駕怒曰爾年已長大須知孝敬父母何得將其推倒倘一失手豈不釀成逆倫重案實屬形同梟獍喝令拖下重笞五百板桂生苦苦哀求連稱嗣後决不敢再蹈前轍别駕得供判著具攺過甘結候侍奉母親回去童兪氏叩謝而退○野鷄妓女高月紅投廨喊控龜鴇逼虐前日晚堂亦經屠别駕傳訊妓供江北揚州府甘泉縣人年十九上年正月間被生交帶至上海價賣與麥家圈平和里龜奴趙恒春家得洋一百元現因身染毒瘡不能接客而龜鴇尙欲威逼稍不遂意夏楚齊施不得已投案喊控叩求超豁别駕問爾家尙有何人答有胞兄陳順良在揚州仙女廟地方以成衣爲業别駕乃判交官媒押候備文遞解回籍交伊兄領去 
[壽儀助振第二次淸單]  
　　嚴筱舫觀察壽儀助賑業將第一次淸單刊呈公鑒矣兹又收到潘芸生觀察王梅生仁翁各洋十元蘇寳森翁洋廿元周維翹翁洋六元張子彬翁袁詠笙翁經蓮珊翁各洋四元許春榮翁張芝華翁各洋二元除由敝堂各掣收照外特再登報奉聞上海六馬路仁濟善堂司董等謹啓 
[行善及時]  
　　啓者頃承無名氏大善士由崇餘寳莊袁善長鎏交來助川鄂規元一千兩江右趙樹儀善士募蜀人鍾體志大令求保椿庭康泰由天順神來洋一百二十元樂善堂善長助洋一百元張雪堂善士募無名氏洋一百元陽湖縣正堂張錢宗漢朝記三善士各洋五十元胡善士助洋三十元天順祥募來三户合元三十六兩三錢四分六厘敝所先後祗領感戴同深作善降祥理無或爽謂予不信請拭目以觀後效可耳[  上海北市絲業會館籌賑公所制施則敬子英甫謹啓]  
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英界公堂瑣案]  
　　前日葡萄牙國屬民劉蓬山之子劉守明毆擊天成綢縀號夥張如福一案已紀報端昨晨包探秦少卿將劉瑞二韋成法周二郎解案禀稱此事已由葡領事署訊明判罰守明洋銀二十圓所有帳銀亦已付訖屠别駕詰訊之下以瑞二等不應隨同肆横遂商諸薩副領事然後判令各罰洋銀四圓○一百二十六號華捕解蔣四金至案禀稱此人在某船當水手昨日與同船水手曹長生爭論酒貲互相毆鬪以致曹被擊傷頭顱適經小的查見解入捕房兹者捕頭令送請究辦曹投案訴稱小的雖已受傷並無妨碍蔣供稱小的一時憤爭以後不再滋生事端矣别駕判令笞責五十板○包探徐榮珊禀稱賊犯梁連生竊取應文生木作内所用木桶報捕後捕頭令小的緝獲人贓送請究辦應投案領贓梁供稱小的與應老板同鄉邇者流落在滬無計謀生略竊些微以資果腹别駕判令笞責五十板贓給還失主○包探韋阿寳禀稱賊犯陳阿林前曾解經大老仰遞解回籍今又肆其故智是以小的拘請究懲陳供稱小的係浙江寗波府屬某邑人前雖犯事業已攺過自新矣務求曲予矜全恩施格外别駕判令管押一月期滿後遞解回籍○包探沈金隆禀稱賊犯彭阿寳竊取沈長春家水烟袋一枝持赴某押店質錢適爲小的所見送案請懲沈投案領贓彭供稱小的失業無聊初次犯竊叩求恩鑒寛免一遭别駕判令笞責五十板○包探章阿友禀稱賊犯施隆富竊取徐逹生家千里鏡一枚報捕後捕頭令小的查獲人贓送請究辦施供稱小的係太倉州屬崇明縣人偶見地下遺有千里鏡無人在側以故取歸别駕判令笞責五十板贓存候失主認領○朝鮮國人韓致敬投道轅控華民邵俊德乾没資本洋銀劉康侯觀察札飭公堂訊斷别駕奉札提訊限邵繳呈淸帳此已列入報章昨日覆訊韓訴稱旅人慕上國之勝是以　宫來此不料被邵騙去洋銀八百圓及子金一百十圓聞邵之兒子頗有資財若蒙盡法嚴追彼自不難繳出邵呈是淸帳供稱此事已受虧不小去　至今曾用去洋銀三百圓尙有所雇夥友三名薪水未經付出且已與韓當面結帳誰料其忽地控諸道轅韓稱邵所稱雇夥悉是誣說實則並無其人别駕問邵曰夥係何人供稱一爲鍾阿如現在外間候訊别駕飭役傳入鍾供稱小的係浙江寗波府屬某邑人向在某鋪生理近被邵邀出目下韓已不願開店邵許貼一年薪水計洋銀一百圓别駕曰店旣未開爾豈得受人薪水韓又再三請追本利别駕商諸薩君謂本分府觀邵所欠洋銀未必能如數淸理今姑　　押繳資本八百圓可乎薩君頷之以首韓乃稱謝而退 
[美捕房紀事]  
　　小工劉祿記昨在北蘇州路鐵大橋西首做工不知如何誤傷洪阿株之頭顱洪不肯休扭入捕房控訴捕頭詰問之下知劉非出本意碍難准理因飭洪至同仁醫院敷治劉卽釋放○寗波人　工邵金狗昨在蓬路某姓家修飾門面適有張森記所推之東洋包車飛奔而來將邵撞仆於地傷及腰脇等處勢殊危重經二百三十六號三道華捕將兩造拘送捕房捕頭飭送邵至同仁醫院療治張押候解送英公堂訊核○前晚有五六歲之男孩一口在乍浦路啼哭經一百八十九號華捕送至捕房捕頭令暫行留養候家屬認領○前晚有寗波人某甲至西華德路稻香村茶食店購買茶食論價不合與店夥爭吵店中喚到三百零八號華捕將甲拘八捕房禁押至昨晨開釋○糞夫倪阿寳昨日上午十一點鐘尙在漢壁禮路挑糞有違租界章程經三百四十五號華捕拘入捕房禁押○無錫人張阿生鐵工也刻在外虹口老街某鐵店爲夥年晨與同夥楊阿渭爲錢鈔口角互相爭毆復扭入捕房控訴捕頭以兩造均有不合從寛斥釋○偷兒莊金生陸續竊取瑞和元和各輪船上搭客之衣服不記其數昨經包探竇如海緝獲拘入捕房捕頭飭押候吊齊原贓然後解送英公　訊辦 
[白門官報]  
　　三月十六日城守恊楊統領親軍老湘等營新授山西大同鎭劉均見北捕通判　　江浦回○十七日新授江西廣信府查恩綏辭統領衡字全軍王世　禀　　鄉查卡叅將張本生叩謝奏留兩江通判瞿鴻瑺到上海來布倉火使周殿魁禀知泰派江西嚮新　收　○十八日帮辦江西善後局候補道丁乃揚回江西特用道　　炎進京均辭請補邳州孔祥霦奉府委赴江浦公幹兩首縣張胡均禀知今日初覆文章正住江寗縣趙禀知山　回並謝委痹辦文闈供給所知縣王豫煕請假赴江北　資江　補用主簿傅淇到由京騐看來省巡檢李濬禀知奉府委解秋審重犯赴蘇卽辭　調兩江　　　東　　　　勘候補道倪世煕均到由蘇回○十九日知縣李瀚鋆叩謝請補　　縣典史張黻謝委代理江寗縣典史雲　尉諶自元奉恊憲派姿探接新任江南　　增○二十日　府劉禀知任事署首府柯禀知交卸統　衡字全軍王世雄禀知查卡回　督曾喜照易占吉總兵陳起鳳均叩謝先錄官管帶　字左營徐靑雲到同知章銓　二叚通判沈樂　北平盐叚均銷保甲差湯官賢謝委觀　門保甲差請補邳州孔祥　自江浦問案回奉糧道委赴汜水公幹本任宿松縣張樹建辭知縣葉元　總押江北回空　　　銷　又郭　　河收兌漕米回楊激雲起服回省吕顾　謝委厘捐　稽核並兼辦　運捐　祿德正審江祖文帮審吳錫官均謝委府發審差袁國鈞奉示考試林　　　二叚　伯　北十五叚均禀知到保甲差府知事胡登衝交　瓜　　司回檢郭先知銷會　土　局差陸秉璋禀知過班知縣祥雲輪船李家　辭赴上海鹽巡檢龔齊慶　　　徐籲　　　　　　○二十一日洋務局候補道徐由滬回儲　學堂候補道漡禀知由上　招考學生回新授江西吉安營叅將松山辭　住委辦灣頭　捐知縣　　　辭　　又江竊　　计發審　　王世楨謝委吳淞騐補釐捐鹽巡檢　　辭回淮首府劉禀知開　供給所○二十二日管帶水師營陳有明到兩首縣張胡均禀知今口二　文　知縣劉　　元六　　幹回江西撫　左喻千總徐兆熊到江西來投文候甄别知縣葉意深奉　委赴上海寗波公幹卽辭知縣吳兆林謝委府　審正辦卽　到差 
[江西官報]  
　　二月十六日從九賀鍾濟由　化邱紹繆由石城　催墊欵圓黄作　　　江　　陳景湘往五山章錫朋往進賢沈　琛往廬陵俱催漕折顧其壽往萬年催道欵○十七日候補府經殷崇光孫祖烈開製洋火藥刑部郎中陳永戀由京回靖　　知縣叅官　由　　縣追淸差欠回蔡金由浙江採辦桑殃回　燦往宜黄催稅契彭　荃籣饒州徐有成往星子俱催屯糧張如馨往棄平催地丁童必江禀謝拔委一　行知新　典　典史　　麟禀到○十八日吳文荃往宜　鍾華嵩往豐　徐保龢往樂平邵　實往上饒俱催地丁張福祥往安福催道欵新選石城敎諭程式榖騐看領　 
[刋江官報]  
　　三月十六日江　尹寳年禀知到總　稽核差文鹺尹齡赴省公幹○十七日孫　　　　委泰屬聽差○十八日總局許分轉星壁委正辦任分轉杰委　局會辦陳鹺尹同壽委隨棧差遣分發知事姚鹺尹晉　山東人禀到毛分轉昌駮由泰屬來張鹺尹審褀銷泰州南門差彭牛尉輔辰銷仙鎭保甲羅鹺尹樹屏回泰壩差次○十九日儀棧提調許分轉星壁公幹到揚丁分轉乃鎔由省回○二十日通分司金分轉禀辭　鹾尹瑞　　南掣　　江鹺尉準委帮辦五成鹽價差 
[申報館恊賑所經收順直山東鄂省川東賑捐三月十一日至三月二十日止第八次淸單]  
　　三月十一日蘇州恊源局來筆耕齋　人洋六元上虞正六局來不書名　一元宜　寳順届來古歙靜怡子求保眼光明合家淸吉洋十七元審慶工人洋四元炳方氏洋五十元○十二日　盛春川鄂　十元孟霄　洋五元○十三日蘇州通順局來　湖童子劉家偉求吐血速愈洋一元○十四日靑浦汪恊大來　　氏今　　　六十　　　　賢　　　十元朱涇順成局來不留名洋三元吳曾沂洋二元吳宋氏洋四元○　五日不留名洋二元無名氏求三兒關煞開通洋一元無名氏洋三元○十六日古滬競齋　人　泉氏　三十元○十七日不書名銅洋八元小洋八角休南廷陵忆沛鈞昆仲　先母六旬冥壽將懺資移助洋四元恭壽堂洋四元范陽氏洋五元○十八山東帮　祥號祥一　　　　　　　病　願洋四元張頌淸徐福壽陸記三户各助洋二元吳志記　少和陳錦華沈成非葉卜盛五户各助洋一元莊永泉洋五角嚴阿品洋五角○十九日洙涇　　　　　南味　家康寗無病洋十元陳燮元交來陳則蔣洋五十元售去天靑　褂料一件洋四元蘇州全盛來拘墟子洋十元○二十日黎茀臣票元一百兩永安憲　元二　　糊號　　元一　兩太原氏銅洋九十元殷茂庭求子守源病愈洋十元古虞　耕堂羅爲生子節省紅蛋資移助洋十元莊再豪洋十五元銅洋十六元以上　共收洋三百八十七元八　　元四百兩銅洋　百十四元 
[上海陳家木橋電報總局内賑公所經收宜昌義賑第二次淸單]  
　　陳仁　堂觀元一　　　　　　三百元李蓉汀洋二元王硯記洋四元鄭輝凝廿元　　　共洋三百廿六元規銀一百兩正 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年三月十七日京報全錄]  
　　宫門抄○杭州織造書奏爲報銷各項活計用過料工銀兩摺○鄂譚奏爲拿獲迭次强刼盜犯審明照章懲辦摺○浙撫廖奏爲彚報輪委署缺各員片○三月十七日吏部翰林院廂紅旗値日無引見○倫貝子專摺謝管樂部事務恩○文海由口賜奠回京請安○潤貝勒請假十日○濓貝勒橚貝子各續假五日○馮汝騤邢桐預備召見○宗人府奏派守護東陵　出崐貝子遷公○召見軍機 
馮汝騤那桐○皇上明日卯正至醇賢親王園寢行禮畢還頤和園○○杭州織造奴才書正跪奏爲造報辦解各項活計用過料工銀兩請旨敕部核銷恭摺仰祈聖鑒事竊查奴才衙門辦解活計用過料工銀兩業經前織造英瑞造報至光緒二十年十一月分照辦在案所有光緒二十年十一月奴才到任起截至二十二年九月分照陸續辦解過工部派辦奉先等判帛五千端料工銀二萬二千五百三十三兩九錢四分又各品誥敕命二萬道料工銀三萬九千六百五十六兩三分八厘又大駕鹵簿内應用紅綢駕衣片二千一百十件緑紡絲綢二百十一疋料工銀一萬三千九百八十一兩二分九厘六毫又請轎校尉等穿用紅綢駕衣片三百七十二件紅纱駕衣片三百七十二件緑紡綢七十五疋料工銀四千五百六十四兩四錢五分四釐六毫又請轎太監等穿用紅綢紗駕衣片七百四十四件緑紡絲綢七十五疋料工銀四千五百六十四兩四錢五分呈四釐毫又二十二年分各包絲羅二十疋料工銀五百十七兩五錢六分七釐九毫五絲又二十三年分各色絲羅二十四疋料工銀五百十七兩五錢六分七厘九毫五絲又綺華館派辦織綢紗紡絲應用白絲經絲一百五十斤緯絲一百五十斤及機上應用器具等項料工銀二千五十一兩三錢四分二厘八毫九絲五忽七徽又造辦處傳辦上使硃紅絹四龍福方八百張五色灑金絹六百張五色灑金蠟箋紙二百張五色素蠟箋紙二百張徽墨六百鋪料工銀一萬二千二百十八兩九錢五分八厘八毫又上使硃紅絹四龍福方八百張五色渍金蠟箋紙二百張五色素蠟箋紙二百張五色絹六百張白畫絹二百張徽墨六百錠料工銀一萬七千三十三兩三錢五分八厘八毫又内務府派辦賞需大小卷縀綢一千𤴓件料工銀一萬八千六百六十八兩二分八厘八毫又長春宫搭蓋形棚臺應用縀綢細布等六千七百疋手帕一千個料工銀三萬六千四百七十五兩五錢二分三厘八毫二絲又乙未年分添派縀綢二百五疋料工銀六千三百十一兩七錢七厘三毫三絲又賞需大小卷江綢六百疋件料工銀一萬一千二百六十七兩一錢一厘二絲又長春宫搭蓋彩棚臺應用縀綢細布等四千五百疋料工銀二萬八百十兩八錢八分二厘五毫九絲六忽又丙申年分添派縀綢二百八十五𤴓料工銀七千七十三兩六錢六分四� 
厘五毫三絲六忽統共應銷料工銀二十一萬八千二百四十五兩六錢二分一厘二毫八絲七忽七微所銷絲斤各項價値遵照光緒十四年六月問户部議定減成章程分别核實造報所有動支料工銀兩續准藩司解到地丁項下銀一十五萬七千八百二十六兩八錢九分六毫三絲一忽七微又轉解到厘金項下銀三萬七千三十三兩三錢五分八厘八毫又錢二萬串按照帀價易銀一萬三千六百四十四兩八錢五分一厘又轉解到運庫鹽釐銀一萬兩又前織造英瑞銷存銀一千三百二兩四錢三分七毫七絲六忽共應作收銀二十一萬九千八百七兩五錢三分一厘二毫七忽七微除報銷外實存銀一千五百六十一兩九錢九厘九毫二絲應歸下届造報所有此次自光緒二十年十一月起至二十二年九月止應銷銀兩照章扣出九分申餘以作解費公用另行册報内務府查核除造具料工細册並另開淸摺分呈内務府造辦處户工二部核銷外理合恭摺具奏伏乞皇上聖鑒敕部查核施行謹奏奉硃批該衙門知道欽此○○頭吕頂戴湖北巡撫臣譚繼洵跪奏爲拿獲疉次强刦得贓並拒捕盜犯審明照章懲辦恭摺仰祈聖鑒事案據襄陽縣先後詳報刀痞梁思寛拒捕槍傷差役王天貴身死曁生員王源海民人陳新文等家被盜强劫各案當經分别批飭緝究嗣王天貴王源海二案疏防限滿開列職名題叅在案該署縣丁國楨旋獲犯梁思寛等訊供通禀經臣批行該管道府督同提犯覆審明確照章就地正法梟示兹據該縣梅冠林錄叙全案供招議擬由襄陽府知府王貽淸詳經署湖北按察使瞿廷韶核明轉詳前來臣覆加查核緣梁思寛劉照邵淙導均籍隷襄陽縣彼此素識梁思寛平日帶刀游蕩擾害鄉里經該縣梅冠林前在任時訪聞差拿光緒十八年七月初三日差役王天貴跴至縣界陳家集地方與梁思寛撞遇攏捕梁思寛逃跑王天貴追至任家畈地方被梁思寛施放洋槍轟傷殞命而逸是年八月二十五日夜梁思寛起意紏允劉照並在逃之張梁匠散牛蝸張狗卽張老三王老四周畜生秦和尙　導士王繼先一共十人分帶洋槍刀械行刼生員王源海向貿易之京貨鋪得贓俵分并拒傷鋪夥揭鏡秋鄰人張辰等平復二十年十一月初一日夜梁思寛又起意紏允劉照邵淙導及在逃之敦狗卽尙印聶家况一共五人分帶油捻及刀械行刦民人陳新文家得贓俵分并拒捕事主之弟陳安文平復以上各案何人分得何物該犯等均記憶不淸所分贓物均各賣與過路不知姓名人得錢同分得錢文花用該屍親事主先後投保報經該縣會營勘騐詳緝分别按限開叅旋經該前署縣丁國楨會同營汛並緝捕委員候補寺備羅心溶督率兵勇差役拿獲梁思寛劉照邵淙導到案訊據供認不諱並究出該犯梁思寛劉照另有紏刼宜城縣民人叚會淸家錢物一案移查宜城縣拿獲黄潮甲等犯供情無異該犯邵淙導卽中導另有聽從已獲正法之王賴子行刼襄陽縣職員閻治臣泊船錢物一案檢查原案相符禀經臣批行署安襄鄖荊道淸普襄陽府知府王貽淸督同復審明確將該犯梁思寛劉照照章就地正法梟示該犯邵淙導先已在監病故由府委員驗訊禁卒並無凌虐詳經批飭歸案議詳兹比緝逸犯無獲應卽擬結查倒載强盜已行但得財者不分首從皆斬等語又光緒九年湖北省奏定章程嗣後拿獲盜犯如執持刀械强刦聚衆至五人以上者　犯訊明後解由道府覆審卽行就地正法又光緒十三年刑部奏定章程嗣後强刼之案但有一人執持洋槍在塲不論曾否傷人不分首從均擬斬决梟示各等因遵辦在案此案梁思寛平日帶刀遊　　害鄉里經縣訪聞差拿瞻敢施放洋槍拒傷差役王天貴身死並迭次起意紏刼生員王源海等家得贓執有洋槍拒捕傷人實　兇暴昭著劉照邵淙導聽從疉刦得贓均屬同惡相濟失贓雖未起獲但疉經隔别審訊供吐如一正盜無疑自應按律問擬梁思寛除拒殺差役王天貴身死罪止斬候係屬輕罪不議外應與劉照邵淙導均依强盜已行得財者不分首從皆斬律俱擬斬立决梁思寛劉照并加擬梟示已於訊明照章就地正法梟首示衆邵淙導已在監病故應與訊無凌虐之禁卒均無庸議該犯等均訊無失察爲匪之保甲傳案折責革役買贓人不知姓名無從拘究逸犯獲日另結監斃盜犯一名管獄官例得免議邀免開報王源海被刦一案獲犯尙未及半仍應開叅陳新文被刼一案首夥五人已於陳防限内獲犯過半兼獲盜首　防職名邀免開報至王天貴被殺身死一案　該犯梁思寛一人拒捕已於三叅限内拿獲原叅限緝之案應請查銷　治臣被刦一案先後　犯擬辦於光緒二十年十二月内奏咨在案宜城縣叚會淸被刦一案刦一案另摺議結除供招送部外理合會同湖廣　督臣張之洞恭摺具陳伏乞皇上聖鑒敕部核覆施行謹　奏奉硃批刑部知道欽此○○廖壽豐片再准部咨各省州縣缺山分　　署先委正　一人次委勞績一人再將各項委用試用人員輪用一人每届三月彚奏一次等因歴經遵辦在　　查光緒二十二年冬季分輪委州縣有桐廬縣知縣周芳松丁憂　缺裘正　班火挑本班儘先補用知縣馮炳奎署理又署雲和縣知縣秦耀奎綢省　缺委勞績班候補知縣華松年　　據署布改使丁峻詳請奏咨前來臣覆核　異除　咧部　照外　合附片具陳伏乞聖鑒謹奏奉硃批吏部知道欽此 
 
