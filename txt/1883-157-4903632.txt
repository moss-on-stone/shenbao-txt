# 1883 - 157 - 4903632

 

Page 1

 
 
[前後漢書出售] [  點石齋主人啓]  
　　本齋石印書籍近來愈加精妙不特字畵清楚而且墨色停勻足令閱者賞心娛目以故每成一書爭相購買前印史記縮成四本點畫清爽郎若列眉　巳小脛而坐茲復將前後漢書縮照印出前漢書訂爲六本後漢書訂爲四本皆用堅木夾板裝訂精雅絕倫與史記大小一律以便將來念四史陸續印成無少參差刻己工竣定於十五日出售每部兩套收回工本洋四元五角正售處仍照曩例諸君幸卽賜顧可也 
[本館告白]  
　　本舘前擬將光緒八年分頒發之　論旨按日彙齊敬口淤錄鉗行以便各官神隨時循日現巳工縫每部釘成一天本其版霄與本報內之甩張個口勵本牧間紙料印工伴－角玉分準議四月十二日出，本埠申昌書書室暨各外埠之竇珍報入均可向之價購也 
[四書味根錄出售] [  點石齋主人啓]  
　　石印縮本書籍創自本齋近復精益求精每一書山購者爭先恐後四書味根錄一書向無善本本齋特倩名手抄寫校雖遵照相石印法原書十六册總成兩本易繁就簡旣便舟車而字劃清楚又復逐句加圈雖龍鐘無視一目瞭如較諸行稠字密注目熟視而難分行句者有宵壤之別現已印訂成書統售於華商荷記准於四月十二日出書每部實價洋一元五角仍由上海申報舘間壁申昌書畵室發售外埠在發賣申報處並申地各書坊後馬路乾記衖蔣同泰綢莊分銷 
[滬上宜平米價論]  
　　古諺有之足寒傷心民寒傷國以民爲邦本故也穀米騰貴民爲之寒民以食爲天而民食又以五穀爲重失之一日則饑三日則病五日則死非若珍饈之味偶　物缺而致價昂卽終年不食不爲日用所需茍非鰣魚之癖如䢴上老饕於人固無害也䢴上爲淮南都會習尙奢華物以時貴新必先嘗呼爲搶頭鮮每逢鰣魚上市舉國若狂以魚可求而時不司失時之爲義大矣哉有某生者癖嗜尤甚自號老饕家綦貧詠楝子花開句口角流涎不覺青衫之濕晨入市得鰣一尾而囊不名一錢呼漁父隨至家下付之其室人交謫之曰日前拚命吃河豚已撤帷帳捲而致諸長生庫中更無別物可質一錢奈何生顧其婦曰古之人有不時之需惟婦是謀古令人何遽不相及也婦調之曰身以外惟君　命力所能致又何惜焉生熟視良久笑而請曰願假衵衣三五日吾當奉原璧歸諧趙婦曰如下體何曰不袴而裙尙隔秦關百二春風能偷度玉門乎婦不得巳褫而與之質已尙缺其半又請於婦并假其裙婦曰袴且不惜何有於裙第袴已先去裙以內更有何物子試思之盍稍留餘地乎生曰卿第擁被高眠烹調之役我自任之晨炊蓐食與子綢繆行樂須及時毋使後人笑我拙也生旣得裙質償漁父復以餘錢沽酒而返意甚得他日隣人有微聞其事者笑而問之生直陳不諱又問魚價幾何曰斤六百鄰人曰今日魚價甚廉視昔十减其七生曰幸吾及其貴而食之苟如是之賤食不下咽矣鄰人曰異哉所聞人欲其賤爾欲其貴且物雖至貴不能食爲之廢者其惟米榖之類乎質衣糴米人情之常謀及婦人而脫其裙袴米甑生塵且猶不可况僅抱無魚之嘆者乎士也無衣無褐尙離卒歲婦也不裙不袴何以爲人而吾以爲無米則餓死無袴則羞死人如老饕世能有幾與其羞而死毋寍餓而死邇來海上米價日昂有加無已窮民無死法二者必居其一矣前年秋霖潦爲災雨三旬不止井𥩋生魚青苔及榻余賦久雨歎結句云硯田豐歉無催科嗚乎奈爾蒼生何時石米錢五千賢有司于是有平糴之示閭閻賴以安堵迄今人猶頌之今春米價每石錢三千五六百不卑不亢尚得其平近以時屇麥秋麥之刈秧之插棉之種皆日俟晴明荷　腰鐮待於隴畔深恐淫雨愆期致成荒歉農人多以爲憂然猶爲將然未然之事也而商家牟利米價日昂將來之是否荒歉尙不可知而目前之景象艱苦己形關心民瘼者亟宜挽回而補救之也或謂米價大减於不耕而食者誠便矣客米多則病商囷米多則病農商農交病是欲救而反害之毋乃不可不知海上蘇松常鎭間白種甚富刻聞上洋米貴附舟裝運而來者視春初入口之數有過之無不及俗所謂價高招遠客也至於本境各鄉囷米本屬無多農人僅足自給以境內　田種木棉者十之六七種蔬菜者又居十之一二麥稻之產殆寥寥焉是以此間花市以上南青寶爲大宗審是客米甚賤囷米甚少價雖平商民何至交病殊不必過爲之慮而使海上窮黎長此菜色也 
[歐洲絲信]  
　　○近接外洋電信云歐洲近來天氣極好於養蠶最爲相宜絲之收成大有豐盛之望故目下絲業市面殊形滯鈍蓋本地之縣業旺則外來之絲業衰是固相因之勢也中國之業絲耆不更有戒心乎 
[茶船開行]  
　　○問天祥洋行之斯答林盖斯德里輪船已自漢口載茶於昨晨六點鐘時過鎭江是晚出吳淞駛往外洋矣 
[英皇壽誕]  
　　○今日爲英皇誕辰本埠英領事官及英形司均閉門停辦公事以誌慶祝向例各銀行亦於是日閉門兹緣次日公司船開行諳務繁多故攺於下禮拜一卽念二日閉門補慶本埠西商團練兵本擬於是日操演兹以開公司船之故亦攺期念二日下午三點鐘在工部局空地會齊前赴泥城外操演此次操演乃係拔幟易幟之期蓋團練中有大旗一面每年逐隊交替執掌必須該隊中技藝精良超羣拔萃始以此旗付之准其執掌一年以爲顯榮今次適當其期未知何隊搴旗得彩想桓桓武士必將倍形踴躍也 
[觀察行旌]  
　　○總辦招商局唐景星觀察前偕袁翔甫明府由滬起身出洋節經列報昨得新加坡來信知觀察於三月下旬到坡廿五日同駐紥新加坡之領事左太守游胡氏花園胡本嶺南人諱玉𤪽向曾任新加坡領事之任於前年作古者是日園內紅蓮已開碧草如毯異域風景逈然不侔觀察頗顧而樂之勾留數日仍卽楊帆西指云 
[新船下水]  
　　○浦東祥生船廠新造小火軸船一艘於前日下午二點半鐘下水聞係李傳相飭該廠所造一俟船內諸物齊備卽可駛行其船尙未命名船身皆係水質　包以銅皮前後長九又六尺闊一丈五尺半自艙面　船底計八尺九寸機器有十二匹馬力將來內外裝潢整麗益覺光彩奪目船內傅相駐節之處及上下各房莫不一色精雅所有機器一切均係該廠新製前日下水時中西人觀者甚衆順流而下極爲平安云 
[花會誌勝]  
　　○前昨兩日爲本埠西商開設賽花勝會日期前日天氣晴朗頓足遊目騁懷昨日則又細雨初過 
 
 

Page 2

 
 
道塗稍濕不免阻人清興今年本埠雨水太多所有花卉菜蔬水果等類不及上年之佳然該會中人着意哉培尙足以人力勝天公家花園所有好花亦皆移入會中以供衆覽中西士女往觀者正不乏人此兩日中英水師提督飭其船上樂工至該會棚中奏技以爲娛樂故頗不寂寞萬紫千紅賞心悅目及時行樂眞乃不負韶光也 
[工局議事]  
　　○本月初八日英工部局議事有中國電報局總辦盛杏蓀觀察來函內開現在電報局當在租界地方建立電線桿以與大東公司海電接連請飭巡捕妥爲照料等語工部局卽行函覆請將電稈所建豎之地及數目若干繪成一圖交局方可核准本埠關道育照會致英領事亦言此事領事卽札行工部局局董亦卽禀覆言中國電局總辦已有函來本局已覆函請其繪圖交下再行核准矣此一事也又有致電燈公司一信緣前者該公司言浦灘之燈當懸於兩桿之中庶幾浦灘樹蔭不至蔽明而寓居浦灘之西人皆恐電燈之光射入室內夜寐諸多不便請其迤西一面將燈光遮蔽診公司則以爲旣欲一面蔽明則燈不能中懸當移於貼西一邊方可爲力請命於工部局局中允其將燈稈移置西首并云倘天馬路等處亦有不便夜寐欲請遮蔽燈光該公司當照浦灘一律辦理此又一事也餘事無甚關要故不贅述 
[電報近聞]  
　　○中國電局續設電線本館有聞必錄兹悉自滬至杭所用電線材料係上年就餘欵中備辦江線之用共值二萬金設線至甬材料卽罄因議設錢至杭後先做蘭谿一路俾可騰出寍紹材料先通粤線也此次所定外洋材料爲數甚多價價銀兩分作三次付銀現已付出七萬餘兩日間接到外洋電信知頭批材料五月初卽可寄到司無缺乏之虞矣又聞電桿一項四處採辦現在亦均購定自上海至紹興共用九千根係石姓委員經辦自杭州至浦城共用七干根係經姓委員經辦自浦城至福建共用一萬根係鄧姓委員經辦自福建至廣州共用二萬根係兪姓委員經辦共計四萬餘根每根長三丈扯銀一兩五錢左右現已銀木兩交經辦者無不實事求是故一切倍形妥速也又聞電局與英國大東公司立定條約旱線只准中國自造遂從上海至吳淞設立鐵桿電線工程異常迅速卽日可以告成又將添設中國吳淞電報局矣從前大北公司從上海至吳淞每一字收徉一角利息極厚中國電局將來或可减價丹國大北電報公司亦將上海至吳淞旱線賣與電局計銀三千兩於前日訂立條約從此中國旱線皆歸中國自有洵可謂保全自主之權也又聞中國電報章程只准華商入股現因洋人之經手電報事宜者均謂中國電報取費旣昂人工又省可包三分長利紛紛購買丹國公司乃電局徉總管等收買最多故中國電局中不准買票公司刊刻票買私相交易云又聞各電局中因南北洋外國軍務電報紛紛不絕商報亦日增月益報房中均守夜班總辦亦常在報房監察本月中因學生不甚勤奮巡兵脩綫不力分別記過及扣罰薪水口糧巳有三四起矣 
[京師郵信]  
　　○戶部自客歲清理積壓案件奉有堂諭無如年久事繁終未能全數掃清山東司又兼管東三省錢糧有奉天旗地租提銷案卷一件應咨會兵部辦理者乃迄今數年文件尙未咨到四月初兵部突來咨文向戶部問及閻大司農卽飭山東司查取此案及案卷呈堂則咨文久巳辦出且可堂各銜大半畫押實係書吏延不行文故立將該司行文書吏咨送刑部嚴訊○月之初三夜才二點鐘宣武門外虎坊橋東木廠屋坍倒壓斃二人聞睡在此屋者共肖十數人餘皆竄出無恙死者一係廠中之木匠一係他廠工人至該廠閒話者同遭慘禍殆亦有數存歟○本月初七晚雷雨交作直至次早晴明今春近畿帶雨澤霑足二麥可望有秋也○三月初八日右安門値班人勒索士子致誤塲期一案業巳明降　諭旨矣刻聞月之初八日崇文門監督將右安門値班人五名送交刑郃是否卽勒索士子者俟續有所聞再錄 
[謠言勿信]  
　　○數年前揚州因紙人剪辮之事散布謠言人心惶惑乃昨接揚友信述及本月初十日大東門內仁豐巷朱姓之子年已二十許三更睡醒覺髪覆於額以手拂之其辮已失急呼母燭之蓬蓬如頭陀矣一家大驚告之地保忽有人言城中近有一起燒悶香之賊大盜小偷無物不取汝子髮多而長其光呵鑑或係若輩取去以賣錢也翌晨又有人云剪辮者又至矣數日前南門外寶塔灣有船泊於河于夜間忽失三辮前日南門外獅子巷豆腐店一夥一徒亦被剪辮刻下想已入城云云於是以訛傳訛居人咸有戒心一如數年首事竊謂輕信謠言固屬愚民之常情然當教匪滋憂之秋則謠言之興安知非匪黨所散播冀以煽惑人心乎有地方之責者所當靜以愼之密以察之 
[童宜管束]  
　　○松江郡治惟西門外嶽廟街最爲熱鬧夜間各舖買賣至十點鐘方歇近有無賴童孩在廟中聚集約有數十人或以竹馬爲戲或以竹棒打人或以棄紙燒人燈籠行人頗受其果彼爲父兄者何竟昏憒不聞耶少成若天性習慣成自然蒙養固不可輕忽也 
[袁江雜錄]  
　　○前次官憲禁燬淫書何等森嚴何等愼重乃煌煌示諭各舖戶以司空見慣都漠然置之不但此也凡遇一二子弟購其在禁之書必故作疑難固索厚價遂致利息倍於尋常各書坊之畏威者轉皆感德矣○教匪之事近雖平靖而各處土匪轉覺肆橫異常清河北鄉一帶盜案疊起半月之間聞已出四五案類皆畫面持械糾衆硬刼並有傷斃事主者楊邑尊因之臨場檢騐懸賞緝犯日不暇給焉其所刼均係銀錢衣服是誠淮北之隱憂也○新官之蒞任也例有塡宅其去任也則擇其好者携之以去積習如必不以爲怪兹聞慶蘭圑漕憲將署中器具一概留存謂屬官曰汝等凡數月而兩易上司供紛未免過費何如將吾所留器具以備後任之需乎是則漕憲此舉不徒體恤下情更足見其清德矣○前報京控案犯自盡一事兹悉被告某乙有族人某家資頗富某歿而無子序其圖系乙固當繼某妻則不願擇遠而繼乙乙貪其財走求某甲甲卽現之原告也約謀成分其財一半以與之甲爲畫䇿訟果勝乙復食言不能如願相償甲訟之官乙又布置得宜甲不得直控省控京現已發交至道糾纏數年矣道署發審某委員不耐研訊又左袒乙甲不服言語相侵委員怒刑逼乙迨下期提訊申遂乘間自盡委員因亦撤差矣○浦上保甲局以譚方伯將卽接篆遍貼告示飭令城廂一概將烟館閉歇俾免憲怒無加禁者自禁而開者仍開也 
[愚人可笑]  
　　○滬俗每逢四月十八日各處道士與所謂算命先生者聯絡一氣附會其說謂是日乃紫薇大帝誕期小兒有疾厄者禳之可以解禍愚夫愚婦羣焉赴之俗名之曰過關而實則若輩不過藉此以歛錢蚩蚩者乃竟甘受其欺一何可笑 
[循例開局]  
　　○虹口安仁樂善局向章於五月初一日施診給藥其中保全性命蓋已不知凡幾現在節近端陽知該局仍照舊章於五月朔開局辦理凡貧病和連者又得均沐嘉惠矣 
[烟館會議]  
　　○租界之中烟舘林立日盛一日雖其間有大小之分而其鬥靡誇多則一也邇因各煙館生理稱清眠雲閣首創新章每客開燈送烟五分於是生意爲之生色而效尤者不乏其人旋由各煙舘公議停止送烟但聞各煙舘中雖無送煙之名却有送烟之實每匣烟一錢者現竟加至二錢或有驟然减價者是以各烟館又互議由南誠信發帖請諧煙館主於前日至法租界鴻運樓酒舘赴宴議事據聞英法美三租界內開大烟館者共有一百零四家是甘至者八十八家共十一席所議則尙無一定章程云 
[賭棍逞凶]  
　　○虹口賭棍有名麻皮星年者日前聚賭抽頭其友名茂祥代邀某甲入局詎甲贏得洋十一元五角星年悉付籌碼而不付現洋翌日甲復入局輸洋九元星年卽索現洋甲欲以所得償所失將籌碼付還麻皮不元以致　論同往泰記烟館吃講烟約費烟資二千餘文 
 
 

Page 3

 
 
經人從中理勸遂各散歸而事仍不了前夜又在泰記吃烟復至爭毆某甲情急鳴捕而各賭棍遂各鳥獸散云 
[願作鴛鴦]  
　　○雄狐之詩一則曰之子無裳再則曰之子無帶禾嘗不嘆衛俗之淫而今日租界之台基則又過之英租界石路中久安棧弄內有著名台基某妪家雇一蘇妇爲傭該婦見獵心喜頗羡野鴛鴦之樂遂由某嫗作撮合由令婦與某甲成其好事旣而婦有二心復懇某嫗借箸適寍人某乙欲娶婦某嫗又爲之說合婦旣歸乙而甲又時至乙家與婦絮語欲續舊好某乙覺之卽欲挈婦回寍婦不允乙乃向某嫗理論問婦何以不願回甯而該婦亦向嫗爭論謂成婚時言明不往別處何以忽欲返寍且所得身價尙爲某嫗借用若干因此私議頗多葛藤云 
[自願給銀]  
　　○葉田安控被鄭玉章欠銀五百兩陳太守傳鄭訊追據鄭供欠葉銀百兩是實然我在公和祥棧爲工頭逐日應收之工資向買辦鄭如之處領銀而被逐日折扣計有六個月共被扣去銀一千餘兩以致虧耗請提買瓣追銀等語陳太守補傳該買辦於昨晨到案候訊鄭玉章申訴前因鄭如之供逐日付伊之工帳蓋有圖章並無折扣又無欠找銀兩伊如何無端呈控帳簿呈閱并稱伊旣停歇困苦情願給伊銀百兩請令以後不得與我饒舌鄭玉章供做此工頭計有六个月然已逐日墊付工資儘將家中衣飾典押押票均在且尙欠人銀兩務求買辦體恤我亦育帳呈閱太守閱得買辦帳簿實係逐日照付工資工頭盖有圖章且總數亦符並無不合至工頭所呈之帳雖係應找銀千餘兩毫無証據本難准追旣攘貝辦願給銀百兩特令酌加付銀二百兩給工頭着具嗣後不得再向饒舌切結完案買辦之帳簿發還工頭之帳暫行存堂 
[依然管押]  
　　○翁太守昨晨臨法捕房時提出寄洋案內之崇夢熊詰其前期到案自稱監生應將監照呈閱答稱存於家內太守謂從何處捐納三代履歴當能背誦崇稱于同治十三年在協黔捐局報捐而背誦履歴時則囁嚅不吐太守着取筆墨到案於其背誦時卽行錄記限三日將部照檢呈隨詰其認賠之洋元何不繳案答稱求交保出外以便向人設法太守謂交保出外恐爾又往蘇州不如赶緊寄信之爲妙復詰崔廣順之人可靠否答稱從前曾與伊同事葢屬誠信現在不知若何太守謂旣已不知卽屬難保着將崔提出嚴詰崔則堅執不曾作此事太守復飭掌頰一百下崔仍不認旋有崔之伯父投案遞禀并稱伊家中赖伊活命伊母將欲餓死等语太守謂伊家中有洋一百元谅不曾用完儘可度日旋將禀擲還崇夢熊又求請掉王楚寶進來代押自已交保出外赴辦認賠洋元太守謂他人代爾管押爾反逍遙事外乎着將崔崇二人仍舊分別管押云 
[英界公堂瑣案]  
　　○寍人鮑雲祥稱爲木匠與李阿大之妻認識已有三載按月貼房飯資前夜李竟持刀前來把我右手砍傷伊妻之左手亦被砍傷由捕拘案李阿大供爲踏布坊生意妻竟與鮑有染我自捉姦求請究辦李妻李某氏供因丈夫不能養活故與飽姓相識至我家中一切開銷留由鮑給今丈夫又因向鮑索洋未遂卽被持刀逞兇陳太守訊供之下謂鮑雲祥旣爲姦夫本當懲辦今已受傷從寛免究李阿大縱妻與鮑私識又行捉姦之舉無恥已極格外施恩着領妻醫傷一併逐出○徐瑞生稱因失去三歲之小孩聞在楊樹浦地方之鄉人家又有人到鄉人處冒認而被看破扭到捕房往認固係我家之孩今蒙送案是以投案請領李阿大供居楊樹浦當日見小孩在路啼哭恐係走失爲此留養在家門前貼一字條言明孩之年歲衣服憑人認領詎有蘇瑞三前來冒領遂將蘇交捕蘇供爲縫工並無冒領之事陳大守判蘇管押一月孩交徐領○富捕頭稱毛文林推東洋車將豐茂洋行住宅門口所停外國新到之轎式馬車撞壞後面之板設或修理須銀百兩因將車大交捕帶至捕房問得車主係顧秋濤今亦傳案毛供撞壞馬車原是無心賠修却又無力顧供租車與毛每日收租無幾不知伊如何疏忽致碰馬車惟求施恩陳太守商司副領事謂車夫無力賠修車主亦係被累應予體恤司君亦以爲然請判顧繳銀十兩酌償修費○蔣氏稱昨夜有人闖入我家狀似竊賊詰其來歴反敢毀壞火油燈幾致失火因將伊交捕送究王春園供雲南人昨過該氏門口該氏見我有表及洋喚我進去向我索錢我不依以致爭毆被毆失表及銀詳包探陳阿九禀王春園係屢經犯案者陳太守察得王春園衣衫藍縷髮長寸訐諒無毆失表洋之事押侯備文移縣遞籍 
[捐洋養狗]  
　　○放牛局收無主之狗免被巡捕擊殺誠亦善舉惟經費雖由各善士捐助而尙覺不敷均係該局董籌墊爲日方長深恐難乎爲繼尙奠各解腰囊庶可留此狗命兹將四月中旬收到各善士捐洋照登於左吳中不寐道人陸君捐洋六元寍郡惜生居士捐洋十元曹素功捐洋一元恒元莊捐洋二元元源莊捐洋二元無名氏捐四開洋二元積善士指四開洋二元無名民捐洋一元 
[利濟爲懷]  
　　○泰西藥房以英國屈臣氏爲巨擘不獨馳譽於歐洲蜚聲於西土凡在中國上自名公鉅卿下逮婦人孺子無不識其名屈臣氏生平酷好方藥從事刀圭配合君臣講求佐使物惟其備方必以名采之於名山巨川購之于通都大邑固已心存濟世功在活人非庸醫下走之　能幾其萬一也屈臣氏于一千八百四十一年卽我朝道光二十二年創設大藥房於香港中環至今蓋四十有三年矣四方來者輒相獎許旣眄睞之有加亦揄揚之恐後播傳遂廣運邇咸知屈臣氏於以大慰以爲若此可以將此方藥公諸海內庶幾無沒夙昔之苦心當謂肘後金經刖饒手叚枕中玉板自具心傳彼夫萃八方之菁英窮四時之採擷春滿杏林之樹香流橘井之泉多是生機無非至味又豈以中外而有殊哉故於此利濟是懷畛畦不別凡遇中國人來購藥餌者輒减價而畀之往往値賤而品良盖體胞與之懷不以彼此而異致進參苓之益尤須人已之均沾則其志趣所向亦可知已顧說者謂中西藥材其質品性味各有不同况以飲食殊調則臟腑之厚薄自異水土殊地則軀秉之强弱相懸又以中藥多草木西藥多金石中藥重用率以錢計西藥輕用率以釐計有此數端遂生異議不知產樂雖區乎南北東西而用藥不出乎寒凉温熱中藥西藥究其指歸一也惟往乎善用之耳試觀近日西醫所譯西藥本草昭然可覩其間多有參用中藥者然則以中藥治西人則可心西藥治華人則不可豈理也哉惟西醫治病藥石之外別有諸器用以審證察微其精妙所在直可以人巧而代天工以故屈臣氏之藥房近日行之而益廣也惟是屈臣氏年來所蒿目而傷心者則在斯人之溺嗜乎鴉片疾已中於膏肓證有同於癥痼勸者一而吸者百未嘗不嘆其治之難也今世所傳戒烟諸方幾於汗牛充楝而取效者殊鮮其故在採用之藥其性質不能與鴉片相尅治也而屈臣氏所製之丸則有與尋常逈別者其中有精粉一種博采旁求至數十年而始得之甲以滌除積垢驅掃宿癥扶元補衰益精輔氣其功效不能殫述會試之於一二人而有效推而廣之至於千百人無不皆騐據屈臣氏之意以爲鴉片之戒正在今日始此中外不司失之機也英國上自爵臣下逮黎庶皆知鴉片流毒于中國創深痛鉅近設禁烟公會於倫敦力爭議院面折廷臣務期於有濟而後己卽中朝士大夫有志於救世者亦皆繼之而起或著書立說或饋藥贈丸閭閻少一吸烟者卽廛市多一樂業者此其功德無量不可思議江南金　諸處已有行之者矣此更屈臣氏所聞之而竊喜者也屈臣氏藥房於製造藥材之外兼及香品誠以澡雪精神芬芳軀體亦所以適性怡情爲養牛家所不可無者也屈臣氏利濟爲懷功德及於遐邇不可於此見一斑哉選錄香港循環日報 
[香奩詩]  
　　○無題　蛾眉懶畵减梳妝景入春閨引興長綠樹烏啼迎綺陌紅窓駒隙過雕牆漏聲罷聽銅龍滴鼎篆初焚寶鴨香素手織 
 
 

Page 4

 
 
繊翻繡譜拈針恰好刺鴛鴦○春愁　看書韶光欲斷魂含顰無語掩蓬門緑水柳葉牽情思紅簇桃花染淚痕綺閣輕烟籠翠幕紗窓細雨濕黃昏春心一縷渾如結寂寂深閨若緒繁○春閨　寥落空房一味間春愁黯黯木全删夜寒料峭虞岑寂曉夢惺忪怯病頑戶外鳥歌鸜鵒語窗前香爇鷓鴣斑年來不敢開妝閣乍點胭脂損瘦顏○驚夢　停針繡罷畫樓西倚枕偏多睡味迷一院凄凉花亂落五更風雨鳥空啼蝶魂乍斷青燈冷燕寢無聊翠幙低倦眼朦朧愁未了曉窓猶喜曙光齊○惜花　獨留仙品擅瓊姿灌溉由來未是遲翠檻小風吹蝶瓣紅樓細雨濕燕支誰憐薄命藏金屋曾荷深恩到玉墀一種嬌嬈應見妬春光埋沒已多時○春寒　蝶怨蜂愁處處同生憎狼籍有東風凍來楊柳都含緑勒住桃花不放紅金線漫挑華閣裏珠簾低拂繡樓中待看淑氣催黃鳥始信陽回造化功○夜坐　深閨無事日徘徊尺幅廻紋罷剪裁詩稿先從珠幕起燈花獨向繡簾開焚香寂坐風初靜把卷驚看月又來待旦春宵應不寐一竿紅日照妝臺○早起　鳥語驚人二月天小樓一榻不成眠簾前曙色風來早墻畔花陰露滴圓夜枕聽殘雞喔喔曉窓夢破蝶翩翩雲鬟欲理還梳洗整頓衣裳着在先○卽景　鴨篆爐烟縷縷微無聊只好賦璇璣滿階露濕櫻桃重一院風輕蛺蝶飛繡幙低埀花影淡畫樓靜坐鳥聲稀頻年不辨關山路未卜漁陽信早歸○懷人　幾日輕寒暖亦輕落花滿地碧苔橫緑埀新柳千絲密紅漏斜陽一線明燕子未來春欲半鵓鴣乍喚雨初晴紗窓靜坐悉無那忽惹相思淚暗傾 
　　汪嗣綰伴梅稿 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[京報第四百念三號]  
[光緒九年四月初八日京報全錄]  
　　宮門抄○發抄　旨五道○旨兩道錄前○粤學政葉　奏爲遵　旨覆陳摺○又　奏出省按試日期片○將軍恒　奏請銷假片○湘撫卞　奏自行檢舉並請更正片○又　奏查報督臣起程北上日期片○又　奏剝船造竣押運起程日期摺○豫撫李　奏道員到省飭赴新任片○湘撫卡　奏請查抄各故員家產備抵摺○四月初八日禮部宗人府欽天監正紅旗值日無引　見○溥齡謝襲公爵　恩○奎潤大額駙各謝放左右翼監督　恩○閻綬曾朱呈瑞各謝授左右監副　恩○桐澤謝授江蘇常州府如府　恩○杭州織造連明請　訓○成志請假十日○宗人府奏派守護　西陵派出奎公○禮部奏派𥡴察中左門　派出明安○發抄　梅啓照奏黃何桃汎安瀾奉　旨知道了欽此○涂宗瀛等奏雲夢令吳念椿調補黃陂令奉　旨吏部議奏欽此○彭組賢奏續行查明殉難官紳請分別旌䘏奉　旨何作霖等均着照所請交部分別旌䘏單併發欽此○又解本年第一批邊防經費奉　旨戶部知道欽此○又節婦馮陳氏請旌奉　旨着准其旌表禮部知道欽此○召見軍機　桐澤　連明　○○廣東學政臣葉大焯跪　奏爲遵　旨覆陳恭摺仰祈　鑒鑒事本年正月十二日承准軍機大臣字寄光緒八年十二月十六日奉　上諭有人奏廣東考試弊端百出請飭整頓等語考試爲掄才大典必應令絕槍替諸弊方能拔取眞材着葉大焯查明以上各種弊端嚴行禁絕並將考試事宜認眞整頓以端士習而革澆風原片着抄給閱看等因欽此仰見　皇上愼重試事精別士林之至意莫名欽服伏查廣東考試弊竇較他省滋煩臣自蒞任後日夜焦　　密查訪逮奉　諭旨復加詳求所有情形皆與原奏所陳一一脗合積痼久則狃以爲常倖進多則趨者若騖非執法痛繩之人無畏心而獘將加厲原奏所稱塲內換卷招覆頂替病在不嚴對筆跡一節查換卷之弊多在正塲頂替之弊兼及覆塲有正塲覆塲前後分雇兩槍者有正塲覆塲前後專雇一槍者有雇槍而卷由本童親塡者有雇槍而卷由槍手塡者情狀不一總之分別眞僞筆跡爲大關鍵挂牌招覆之塲必正塲筆跡出案後再覆之塲必對府州縣考原卷筆跡槍替之徒庶不得售其技至正塲換卷一在入號之先禁其東西私越一在查號之頃偵其有無可疑𥡴查之法尢宜詳密所稱槍替入塲由府縣考時童生預報假名所致病在不嚴懲廪保一節查粤省府州縣試假名最夥不特廪生揑報凡非眞正童生意存牟利皆一人重報數名爲院考時鬻賣槍替地步每府州縣考試卷雷同不通之外甚有抄錄不對題文字混充完卷者皆假名也各州縣官務爲寛大概行送考以致院塲槍冒煩多眞僞雜糅臣現飭各府州縣考試遇有前項劣卷從嚴扣除不准濫送假名之弊除則槍手之源絕至廪生保槍例干嚴譴粤省廪生保槍得贓較鉅貪利之心重則畏法之心輕誠非咨部永遠斥革不足示警臣現申明舊例嚴飭各學教官愼揮認保公挨派保不準虛應故事此後按試一經拿獲槍替所有認保泒保俱宜照津嚴懲以挽頹習所稱闈姓根株未雞巴弊者多病在不嚴密關防一節查禁蟹扛雞等名目或將未買之姓設法抑壓或將已買之姓多方求售鬼蜮伎倆最堪痛恨當將此等弊端預圖杜絕合署內外多立隄防比後試塲凡幕中黜落之卷必事重摉錄取之卷必親裁定鑒衡不厭周詳奸僞庶期剔抉至棍徒藉詞影射招搖撞騙風氣之澆漓皆由闈姓臣現出示購拿並定賞格胆經訪獲盡法處治此輩咸知忌憚所稱巡役暗遞文字名曰走生病在不嚴縈傳遞一節查試塲之弊有丙槍有外槍多由號溝墻隙潛入內槍則書吏所住之地最易藏奸中間傳遞總以巡役爲樞紐此後臣按試一棚先期必將號墻周圍閱視稍有罅漏盡　封固臨塲鎖閉書吏所留巡役只許號外瞭望非吩咐入號提人不准擅進臣當終日坐堂嚴緊𥡴察放牌收卷事事加謹惟期內外隔絕衆弊肅清以上數條職所應辦重以　訓諭周詳益當力圖整頓才疏議短竭蹶深虞惟矢精勤弗辭勞怨凡弊所在務盡剗除此外與月課以勵人才黜劣行以維士習事關學校皆當督率教官實力修舉但令僥倖悉絕不屈單寒佻達知懲咸歸厚謹旣足仰慰　宸厲亦微臣區區之志願也所有遵覆情形謹繕摺具陳伏乞　皇太后　皇上聖鑒謹　奏軍機大臣奉　旨知道了欽此　○葉大焯片　再粤東考試向例先考肇慶府試事現據禀報二月初旬當一律完竣臣定二月十四日出省開考肇屬試畢以次接試羅定連州韶州南雄回省接試廣州所有塲中情形再當續報理合將出省日期及按試次第附片先陳謹　奏軍機大臣奉　旨知道了欽此　○○奴才恒訓跪　奏爲病勢漸愈應請銷假視事恭摺　奏祈　聖鑒事竊奴才前因偶患肝疾心跳氣喘當巳具摺請假蒙　恩賞假一月欽此奴才自請假後加意調治於靜養之中常服加减越鞠保和湯現在大症漸痊飲食稍進雖元氣尙未充足而精神微覺健壯現當時事多艱自應力疾趨公期無貽誤且假限已滿奴才卽於三月初七日照常視事所有奴才病勢漸愈奏請銷假緣由謹恭摺具　奏伏乞　皇太后　皇上聖鑒謹　奏軍機大臣奉　旨知道了欽此　○○卞寶第片　再臣上年十二月十九日具　奏甄別知縣一摺有前署慈利縣知縣呼喝清一員摺內寫作呼延清實係結寫錯悮臣校閱一過未經看出應請　旨將臣交部察議除咨吏部查照更正外理合附片自陳伏乞　聖鑒訓示謹　奏軍機大臣奉　旨着交部察議欽此　○○卞寶第片再臣接據雲貴總督劉長佑函稱該督自抵常德以後靜養數旬醫藥尙爲得力脚氣稍平可無持杖淹遲在道時覺難安已於正月二十五日登舟北上具函知照前來臣伏查屬實所有該督臣起程日期理合附片具陳伏乞　聖鑒謹奏軍機大臣奉　旨知道了欽此　○○湖南巡撫臣卞寶第跪　奏爲湖南省承造剝船全數完竣卽由承辦委員押運起程恭摺仰祈　聖鑒事竊照前准戶部咨以直𨽻續增剝船限滿裁除行令湖南分造剝般三百隻派委妥員排造務于光緒十年春間解到天津以濟該年起剝新漕之用一切製造式樣支銷數月保固年限均令查照成案辦理所需工價銀兩在漕項款內動支作正開銷等因轉行遵辦去後隨據布政使龎際雲糧儲道夏獻雲詳委候補知府李惟丙徐淦二員赶緊購料督匠興工如式排造應用工料均於糧庫移解漕項銀內動支給領事竣造册報銷詳經前廾撫臣涂宗瀛奏明在案兹據該司道會詳稱據委員李惟內徐淦禀報前項剝船三百隻親督工匠陸續造竣登水由司移會岳常澧道崔穆之督同常德府知府高萬鵬親詣工所查騐　切木料做法均屬如式堅固並無草率偷减情弊取具委員保固切結由府道加結移送到司又原造委員徐淦現因另案降調責成李惟丙押運前進並據申報定於本年二月初八日由常德府水次開行除仍飭妥速解赴天津交收不得稍有遲逾及將沿途行走情形隨時禀報外詳請分別奏咨前來臣覆加查核無異除分別咨明並將保固印結咨送戶工二部查核外所有南省委員承造剝船工竣開行日期理合會同湖廣督臣涂宗瀛恭摺具奏伏乞　皇太后　皇上聖鑒謹奏軍機大臣奉　旨知道了欽此○○李鶴年片　再臣前准吏部咨光緒人年九月十四日奉　上諭河南開歸陳許道員缺着陳彝補授欽此等因當經欽遵分別移行一面檄委候補道王文錦前往署理恭摺奏明在案兹該道陳彝業已到省應卽飭赴新任以專責成除分檄遵照外謹會同河道總督臣梅啓照合詞附片陳明伏乞　聖鑒謹奏軍機大臣奉　旨知道了欽此　○○湖南巡撫臣卡寶第跪　奏爲故員虧短錢粮等項家属逾限不完應請查抄家產溝抵恭摺仰祈　聖鑒事竊查湖南巳故知縣王國賓湖北襄陽縣人虧短攸縣任內錢粮銀八百一十三兩七錢四分六厘六毫庫雜銀三百九十二兩一分六厘五毫漕南正雜銀三千二百四十七兩八錢一分五厘二毫巳故知縣劉如玉江西新昌縣人虧短寗遠縣任內錢粮銀六百二十雨三錢七分八厘九毫巳故知縣陳時瀚廣西興安縣人虧短永定縣任內倉谷一千七百八十石四升九合五勺巳故知縣李煒江西永新縣人戲短東安縣任內倉谷一百七十九石七斗六升六合普濟堂租谷七十九石四斗四升巳故同知蔡履清四川梓潼縣人虧短芷江縣任內錢粮銀一千二百一十九兩四厘巳故知縣曹震東正紅旗漢軍崇繼佐領下人虧短芷江縣任內錢粮銀二千六百九十五兩六錢八分三厘前因各該故員均無家属在南無從追繳由司彙案詳經前升撫臣涂宗瀛奏請勒追於光緒八年六月二十四日奉　上諭着四川江西湖北廣西各督撫正紅旗漢軍都統飭属嚴追各該故員家属勒限三個月將欠欵掃數完繳倘逾限不完或完不足數卽行查抄家產備抵以重庫欵欽此欽遵轉行去後嗣僅據蔡履清家属將芷江任內欠銀解清業巳奏免勒追在案其餘各故員虧欠迄今限期久逾未據分毫解南內除曹震東芷江縣一案現準部咨巳由正紅旗都統於限滿後奏抄家產備抵外所有逾限未完之王國賓劉如玉陳時瀚李煒等各案未便再任延宕據布政使龐際雲按察使孫翹澤粮儲道夏献雲會詳呈請核奏前來相應請　旨飭下各該省督撫轉行原籍地方官卽將各故員家產嚴密查封造具清册估變銀兩解湘備抵謹會同湖廣總督臣涂宗瀛恭摺具奏伏乞　皇太后　皇上聖鑒訓示謹奏奉　旨巳錄 
 
