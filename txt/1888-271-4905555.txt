# 1888 - 271 - 4905555

 

Page 1

 
 
[重印小豆棚出售] [  申報館主人啓]  
　　本舘所印小豆棚一書早經售罄兹特重付手民字跡旣新紙色亦潔欲聽豆棚下語者蓋取而閱之每部六本價洋三角五分售處仍照曩例 
[雍正○○○硃批諭旨售書處告白] [  點石齋代啓]  
　　是書向由新泰絲棧發兌現於五月初一日起改歸清遠里恆泰昌出售此外則南北申昌及帳房皆可購取價碼仍照四十元至其校對印訂　漢無不精益求精早爲有目共賞所有售出股票亦統歸恆泰昌發書此佈 
[新選大題文富告竣] [  點石齋代啓]  
　　近來所出石印大題文非將舊文互相傳鈔卽將庸惡淺薄濫竿充數雖目稱幾萬篇而仍不能備題徒耗紙墨甚無謂也醉經室主人深知諸弊　與人同廣延名宿專選時下罕見之窗稿擬作硃卷課藝凡已見于刻本石印者概屏勿錄名之曰大題文富得文萬五千篇每題一文並無其二亟付石印以供揣摩至于字畫清晰校對精良較他書格外認眞刻已出書墨色紙張務臻美善裝訂二十本收回工料洋十二元諸君子有先覩爲快者向山西省城祁邑東昌府書業德記書坊蘇申掃葉山房江左書林文瑞樓醉六堂千頃堂著易堂文玉山房三蒼書局暢懷書屋讀未樓芸綢　南北申昌以及各書以及各書坊發兌 
[點石齋訪書啓]  
　　啓者本齋現須購用殿板初印桃花紙九通一部必得卷頁完全無少欠缺者如海内藏書家不吝割愛祈卽寄樣本至本帳房一觀本齋不惜重幣也或各省業書諸君子有深知某處某家有此書設法轉售亦可以獲重酬特此布知幾統希雅鑒 
[論興工通商]  
　　今天下竸言富國矣夫富國必先富民百姓足君孰與不足百姓不足君孰與足此國家所以藏富於巨室也顧巨室之爲富也非損人而益已也非瘠人而肥已也亦不過於士農工商四民中求其致富之道而已凡讀書者皆曰士而登賢書入詞林膺顯秩而享厚祿者卽士之巨室也凡耕田者皆曰農而雇佃户課額租畸産業而實倉廪者卽農之巨室也凡善事利器者皆曰工而製造開礦船政諸局集衆工以同力合作者卽工之巨室也凡通工易事者皆曰商而輪船鐡路電報諸局招衆商以懋遷有無者卽商之巨室也斯四者並駕齊驅無分軒輊而後可以言富安得謂士爲民首食爲民天貴士農而賤工商也哉我中國振興洋務講求西法歴有年所日上蒸蒸洋務西法莫先於興工通商二端有製造開礦船政以興工有輪船鐡路電報以通商亦可謂纎悉靡遣重大具舉矣乃起而觀四海以内十年以來四民中之爲工爲商者猶有廢時失業游手好閒放棄浪遊不獲其所者何居誠以招股集貲開局創業所得者雖厚则所及者未宏所成者雖大而所推者未廣也何以言之滬上爲中國最大之埠舟車之輻輳財貨之充盈雖英之倫敦法之巴黎斯美之紐約德之伯靈皆不可同日而語則凡抱器懷才乘時用世者擇一業建一事開一局成一功宜乎如願相償獲利無算矣今試有人於此其器量可以開物成務其才能可以遺大投艱可大受而不可小知成大事而不見小利姑與之共事焉以測其所至騐其所成則集思廣益决勝運籌安坐指揮無所事事綽綽乎有餘裕焉然行誼不登薦剡之書姓氏不聞說項之耳偃蹇閭卷骯髒風塵彼轉丸之蜣搶榆之雀皆得而笑之侮之雖明知某處可以開礦某處可以墾荒某處可以通行輪船某處可以創建鐡路而勢孤無助費鉅難支建條陳而世不我知籌股份而人不我信至於優游終老迄無成功欲降而求尺寸之柄效涓埃之勞争一日之長完畢生之志無如招股集貲開局蝕業如製造開礦船政輪船鐡路電報等顃總其成而司其事者各治其事各理其業旣無曠職又無冗員卽爲之荐禰爲之說項無可位置徒見擯斥耳夫抱器懷才乘時用民猶不可必得則碌碌無能斷斷無技供奔走而効弛驅者更無論矣天是以滬上一隅廢時失業游手好閑放棄浪游不獲其所者之比比皆是也說者謂營謀旣衆則不能免人浮於事之虞其𢷤棄不用者勢也股份過多則不能償積少成多之志其招集難成者亦勢也是固然然所以𢷤棄不用招集難成者豈非以招股集貲開局創業之所及者未宏所推者未廣歟不寍唯是今有人焉挾百萬之鉅資創大業於滬上欲求一勝任愉快之人旣戞戞乎其難之欲擇一永遠不朽之業亦戞戞乎其難之是又非𢷤棄不用之爲憂招集難成之爲患也然則何策以處此曰是有術焉上有好者下必甚焉所以振興洋務購求西學者當破除成見以工商二者與士農並重拔其尤者而官之則激勸鼓舞之道得矣又於内地各埠廣設學墊多譯成書延師以教之學而優者亦官之則誘掖獎進之道得矣夫如是無論入官從學者目染耳濡心領神會知之旣稔揖之旣詳卽智淺術短未嘗學問亦皆拾其唾餘襲其粗迹一知半解各有所得焉而後抱器懷才乘時用世者騐礦苗之旺盛而當開測荒地之肥饒而當墾輪船當通行於腹地鐡路當創建於通都若何開辦若何利益博考詳說刊布天下以爲招股集貲開局創業之地俾天下皆知其人之學業有成也信任之而不疑尚何憂𢷤棄而不用乎皆知其事之眞實无妄也贊助之而不吝尚何慮招集则難成乎其所以興工通商下以富民上以富國不在是哉 
[本館接奉電音]  
　　昨接在京友人發來電音有八月二十八日旨一道敬謹譯登○八月二十八日奉旨 
恒明着賞給副都統銜作爲伊犁察哈爾領隊大臣照例馳驛前往欽此 
[埤南捷信]  
　　埤南土番生變官兵先後剿辦各節屢登前報又有北洋水師總統丁禹廷軍門帶來鐡甲船兩 
隻一名致遠一名靖遠兩船數日一次開往埤南窺視動静丁軍門則日在前敵與各統領商度機宜八月十八日靖遠船由埤開回基隆帶有軍門書就電音發至台北内云台北爵憲鈞鑒吕家望十六日攻破細情吳鎭有捷禀昌與各統領仍留數日昌十八自埤禀電音只此數語不能細述詢及該船友人始知顛末先是吕家望一社極爲兇惡靖遠船十二日由基隆開至彼處十三四五等日丁軍門會同吳瑞生萬道生張月樓各統領先後與之交戰均未十分獲利各營傷去帮帶哨官不等勇丁死去百餘人靖遠兵輪砲手亦同時被傷者八人陣亡者一人并聞某統領一日身帶差官數人前往探敵忽從草際躍出生番數人手持火鎗望之便擊差官均卽殞命某統領一人獨免亦險矣哉直至十六早丁軍門督同水手扛抬巨礮直向吕家望進撲各軍亦陸續奮進礮十直如雨下殺斃生番數百人始將此社攻破大軍現 
 
 

Page 2

 
 
已迨抵大庄餘番想可卽日平定矣查生番用兵向無紀律惟火槍極准或一二人或四五人藏於草際望人便繫百發百中制之者亦須先用礮攻大軍隨後再進方爲上着故說者謂是役也丁禹廷軍門之功居多又軍門此次在台劉省三爵帥得以資其臂助擬請軍門再留數月乃於念一日接得李傳相來電有云一軍统將實難久離望飭於九月内赶回北洋以便封河時巡視南洋等語想俟捭事稍定軍門當卽鼓輪北上王事賢勞軍門有焉 
[臺北拾零]  
　　前辦全臺糧臺沈吉出方伯浙江人自去嵗乞假歸里後優遊林下將及一載今因八月二十七日爲省帥夫人六旬壽期 
特乘駕時快船由申來臺抵滬尾之日城中自臺北府以下均往碼頭恭迓行臺設於府前之善後局連日省帥及邵方伯均命輿前往答拜車馬往來頗極一時之盛○省帥前向日本延致并工數人來臺開并已登本報井工共有三人近已陸續到臺機器亦由駐日大臣黎星使備文送至省帥當飭井工先於府城内之味和館對門試開　　鑿至二十餘丈已見清水當不至成畫餅也○臺北各海口所築砲臺以及刻下鐡路所需之鐡水泥均向外洋購辦近又購得此泥共六千桶由外洋　硤板船載至基隆當由省帥電飭竇雨村統領督率兵輪迅速缷運絲與該船洋人議定十日爲限過期卽須加銀也 
[之江寒潮]  
　　浙闈謄錄歴届是寍波人居首而尢以鄞慈兩邑爲奪標老手總須俟鄞慈卷謄發過半則他府方能陸續發謄大官耳目 
絶無聞見眞具絶大神通也今届亦然且謄錄所任人進出論者比諸文王之囿殊足哂矣兹頭場卷甫於八月二十日夜間謄竣二十一晚始均由内收掌盡送内簾監臨衛静帥遂於二十二日午刻出闈回署○陰雨三日考市清静各府士子均賦歸與其未行者不過千百中之一二各店鋪因盡將貨物裝箱收儲均擬一二日内停歇詎至二十四日天色晴明本城各項人等齊至青雲街購買各物市面熱閙竟不减於場首二十五則挨肩疉背來往於　在大半婦女故書坊玉器店磁器店三業竟將售價抬高數倍生意仍極熱閙亦歴届鮮有之事也○廿四日晚間有人至有玉橋塊厠坑大便手携不燈籠照路甫入厠擡頭見一懸梁者大驚極喊厠旁係一烟室聞喊齊出問訊而燈籠已滅暗無所見其人已在發抖口不成語急入室取火復出始知其故廼將人鬆帶放下察之尚存一息羣爲設法百般醫治卒無效延至次日下午氣已絶矣地保查屍親不得且無一相識者祗得禀官請騐正不知爲何處人因何萌此短見也○浙闈揭曉之期外間謡傳爲十二日有謂是初十者竊意二塲卷尚未閱完典試者决不能先定日期宣告外官紛傳之言正不知何自來也○城中自陰雨三日後天雖放晴而氣候甚寒非重綿不覺温暖卽日當卓午時亦非綿衣不可寒暖不齊一至於是 
[摩人禳災]  
　　摩路之俗按葡萄牙禮拜五日卽爲摩路禮拜之期每逢禮拜則扄門閉户不與外人交涉自辰至酉禁絶烟火卽蔬食淡 
水不敢輕害遞年齋戒四次每值齋期於四十日中潔浄齋戒備極虔誠僅食凉水以供口腹兹於華歴八月十一日爲葡人禮拜日卽摩路秋季開齋之期摩人以前十日有摩路某鋪槮被回祿亦謂天災流行無可倖免當奉摩路教主舉行禳災祈福之例有扮作金身而神頭鬼臉者有扮作無　而跳躍者有扮作司錄而稽查者鉦鼓淵闐槍砲轟響通衢逹巷觀者如堵莫不稱爲奇觀倘行至人家門首無常則飛身跳躍司錄則緩步稽查該人家須以禮貌相待或贈送利市或施放火爆摩人亦還以拿手之禮告謝而去否則不合摩人事例致多齟齬語者謂摩路開齋扮神扮鬼通澳跳躍本澳中向來未有之事也兹因摩人駐澳生齒日蕃某鋪又遭火警衆議開創此例故援筆述之廣方風土之記焉 
[憲示照登]  
　　欽加同知銜升用直隷州知州留熱補用知縣特署理事分府管平泉州正堂加十級錄十次蓋出示曉諭事案查中 
外和約章程各處教堂及傳教奉教之人均應一體保護習教者固不得干預地方事件欺凌平民不習教者亦不得與教民爲仇妄滋事端遇有詞訟地方官卽應秉公訊辦但分曲直不分民教速爲斷結以期民教相安通飭各屬凡有教堂地方均應明白出示曉諭俾得安心傳教盡釋猜嫌如有無故滋事者立卽嚴拿懲辦以儆效尤等因内地歴經示諭在案嗣於光緒十一年間張前府因風聞天主堂有收買嬰孩挖眼剥心之訛傳出示禁止以致匪徒藉端滋擾迨蒙各憲委員查辦並無其事會同張前府禀明從新出示前嫌稍釋第恐日久弊生而毁訪教堂之言迄今猶未盡絶復有匪徒從中煽惑紳董居民地基宅院不准賣與教堂以資建造現蒙國家已施寛大之恩民間豈可違背於理不合復查該教士聲請申明舊約出示曉諭係以傳教起見與理並無不合爲此示仰闔屬蒙民人等知悉自示之後爾等務體國家柔遠招徠之至意蠲小忿成大信務釋猜嫌永締和好一一遵行不怠是所至望至天主堂傳教士由海外來至中國計程數萬里不憚跋涉之勞不惜資財之費一片苦心煞費經營其孜孜勸人爲善愿視天下爲一家中外爲一人並不干預他事豈有採生折割之禍且從教之人悉係中國百姓又豈可存歧視之心互相猜忌遇有詞訟案件仍由中國本地方官乘公訊辦但分曲直不分民教速爲斷結如有無故再爲滋擾攪亂置買房産修建教堂或仍蹈前愆照常毁謗者一經呈禀到官立卽鎖拿懲辦以儆效尤萬勿以身試法也各宜凛遵勿違特示 
[棘闈餘聞]  
　　本科廣東鄕試初七晚四更各士子點名魚貫入闈每牌二十人約點五牌後均閉一處領卷已畢再行續點闈外訛傳有 
謂搜檢甚嚴至於携帶烟鎗亦被檢去以故各士殊多畏縮而且東中兩路試卷均皆調亂益形濡滯點畢之時已逾三鼓傳聞不到者剩有千餘卷迨於初十日已刻開門士子出塲備悉塲内共死三人是日更後闈外蓬廠偶爾失愼火光熊熊幸卽撲滅不至成災四鼓以後清塲封門旋卽復開又點名矣然頭場登藍榜者約計有六十餘人云 
[日本水師]  
　　日本整軍經武可謂不遺餘力矣第昔時究限於國帑所以水陸未能並舉至今陸路軍容如荼如火已足稱雄而术歸亦 
漸增船艘勤練士卒固已倍勝於前然尚孜孜焉如恐弗及則其鼎盛之勢固可立待矣况現在之水師提督受奴莫拖曾肄業於荷蘭之大書院而於水師之學靡不攷覈精進勇敢善戰誠謂水師中之良將昔日皇歸政時爲將軍領水師禦皇於大坂其時船砲未堅爲皇所破提督遂歸於皇第溯日本初設水師時其第一艘兵艦購自法國名斯拖那夏購回後改名曰阿蘇埋後又購英國水師舊船數艘斯時也機器局船塢等事均未舉行其後始設船塢於日京相近之有枯司喀地方請法國最著名之物爾乃及狄司提耶二人專司修理船艘等事後又於此設立機器廠等繼又設立學堂招致學生習練造船修船等事業成後遂用該國之開阿開木造船一箏進呈御用該船計可載一千八百頓馬力四百五十匹後又造船三艘大者能容一千二百頓小者可裝八百頓第查頭次用開阿開木所造之船殊欠堅實蓋其木性脆而鬆不能禦大砲後所造者均用柚木遂極堅固嗣又設立水師學堂於京城聘請英國最著名之船主一人曁砲手一人爲該堂教習訓練學生故今者日本水師能與英媲美職是之故惟造船之法均仿法製因機器廠所用者係法國著名工員日勃汀故耳現在日本水師船假尚未能一律或因經費不足日後總須更换耳蓋現下所有之鐡甲五艘其第一艘曰阿蘇埋設遇戰事恐難爲用第二艘曰福叟係英人活李所造共中不能無弊其舵轉側不靈設或器機損壤而欲　帆以駛殊欠精利而船身亦甚窄狹至黑也及康哥二船亦未見甚妙因其船身未臻鞏固耳至活來鳥吉一艘更等諸自　以下矣現在可用者惟英之阿姆斯脫郎廠所造之二艘曰難尼丸曰堦克欺呼最妙較中國之超勇揚威更大而行駛則相仿每船有二十八頓砲兩尊及五頓砲六尊船身鐡甲最爲堅實裝煤富足行駛靈便後又向歐洲定造可裝五千頓貨之鐡甲船一艘馬力有一萬二千匹每點鐘可走二十 
 
 

Page 3

 
 
海里用雙暗輪計裝大砲四尊小砲八尊並有機器魚雷等砲現聞尚須添造四千頓重之鐡甲每點鐘能行十六海里者兩艘以爲保護沿海要隘之用又擬造出海邀戰之大鐡甲數艘並擬添巡海之快船數艘又擬在本國廠内製造能出海之二號魚雷船三十艘又管理有枯司喀廠之法人勃汀别出心裁繪畫圖様擬造巡船一艘純用小砲可以行駛迅速至其現在水師船艘之管帶等均在學堂内選擇精於戎機者爲之卽水手一切亦俱訓練精明溯一千八百八十五年時水師官兵統計祇七千一百六十員名在船在差者計三千八十五名餘皆問散食俸聽候差遣刻下又添無算沿海居民及船户等均令其練習以備有事聽用至船塢現亦有三所一在有枯司喀一在神户一在長崎現聞尚擬於内海擇一要地創立極大船塢及機器廠可見日人勵精圖治之心愈久愈切宜其蒸蒸日上而爲東海之雄邦也 
[韶州府示]  
　　爲曉諭事照得詞訟之設將以理民冤伸民抑也百姓果有冤抑原許具詞上訴然必先赴州縣衙門具控如審斷不公方 
准赴該管上司呈明否則照越訴治罪此定例也慨自風俗目倫人心日僞無論命盜姦拐擄竊以及户婚田土錢債之案動輒來府混瀆推原其故或自揣情虧已經縣駁或自知理曲恐于反坐因而架詞𪮝控冀得藉以挾制隠恃爲符或案經縣斷意欲圖　或訟已全輪妄求争勝因而𪮝詞聳聽兾得批傳覆訊陰遂奸謀亦有土豪勢惡嚇詐鄕民以爲瞒准一呈便可虚張聲勢肆行擇噬魚肉善良更有刁紳劣監遇事風破以爲案必叩府乃可任意株連假公濟私布圖勒詐甚有兩造本無控意爲書差所唆擺不敢不從兩比並不知情爲訟棍所把持莫由自主禱張爲幻百出不窮或架以搶劫大題或誣以斬絞重罪或以閽差朦蔽爲說或以官紳賄袒爲詞懇請委員乞求提審種種虚𪮝更不難終本管府州若能察彼奸情據理批斥未始不可種福無如精明者多沈潜者少每收一紙方欲自矜具識自炫具才圖顯一已之胡以形屬員之短嚴相詰責雷厲風行此方批提彼又委審委員差役絡繹於途不知事控在縣彼差役之訛詐訟棍之開銷與夫倩作呈詞投請干証兩造已不堪其擾一經府控則其氣益燄其勢益張就令泛常一批已屬多所藉口而更重之以提則解役之需索往返之路費以及衙門打點寓店日用層層剥削案尚未審家已先破矣此提審之弊也至若委員會訊弊雖較提案略輕然委員之意祗在順承案中之情寡多不甚求如上控者訟得其直案内之是非更置不問如上控者情在可原且欲自詡賢能假詞恫喝百姓長其威燄鮮不曲從飲恨吞聲轉多屈抑所委如係佐雜尤慮從而染指朘脂吸髓雞犬難安此又委審之弊也若是者名爲認眞公事實則反擾地方名爲欲與百姓伸冤實則隠縱百姓上控名爲不受州縣欺朦實則暗爲奸民書差訟棍所使况州縣爲親民之官詞訟本其專責苟非萬萬不才何致枉法以自利乃地方官則不信而委員則信之且甘爲書差訟棍所舞弄尚詡詡然自命爲明也亦可哀矣本署府目蒿時艱心傷民瘼前任連州四載每卯收受狀詞無不斟酌再三從未輕易下筆以故全保實多撫衷尚可無愧並以職守應爲之事無敢或苟仰蒙兩院憲知遇許以爲能然能事而非好事也昨者履　南雄該州百姓咸謂本署府素不要錢勤於聽訟因而若男若女若老若穉環　投詞甚至定罪在禁之囚遠年已結之案亦復訴屈稱冤哀求審理幾至日不暇给不知清勤二字分所當盡徒以俗漸澆漓治多粉飾人或不無顧忌本署府則准於至理得失不繫於懷人或未免偏私本署府則秉以大公請訐素絶於耳所恃以事上臨下者此心卽所恃以自信者亦此心初無黨同伐異之見也今者復奉憲思兼權府篆诚恐爾等百姓因本署府素竊能聲幸得相聚遂將遠近新舊各案不論有無控縣曾否訊結一如南雄故轍紛紛越訴以致自干成例特將上控無益有害就平日所聞所見者爲爾等百姓明白開導務各回頭猛省庶可永保身家爲此示仰合府軍民人等知悉爾等須知詞訟之准子上控者緣恐各州縣或膠執偏見或曲徇私情或限於聰明不能　燭或囿於才力不敢果决以致下民隠微之痛委曲之衷仰而不逹耳若案未控縣或控而未審審而未結又從何而知其不公而亟爲上控耶嗣後爾等如非十分切已冤抑之事可忍則忍之可讓則讓之否則亦投族理處切勿輕於搆訟倘屬萬不得已赴府呈訴卽當遵傳赴審將情由從實供明静候判斷不可聽唆肄行越瀆設使縣斷委有不公爾等實有屈抑亦必須遵照後開條欵將如何不公如何受屈逐一聲明出具切結按照卯期遵式呈遞則或准或駁自能察奪違者定置不收閱爾等務當仰體本署府此番苦心父勉其子兄勉其弟各鄕紳老各自勤其鄕人各姓衿耆各自規其族衆實所厚望母違特示 
[拿獲銅洋]  
　　捕房查明私造銅質小洋之人密禀蔡太守派差恊捕往提已列昨報先是捕房獲到某中認明在本埠西北鄕大場鎭開 
爐私鑄遂由麥捕頭禀請太守簽票飭差趙金張福恊同包探康阿顺前往該處先傳地保同至私鑄處其時私鑄之人業已逃避惟一切傢伙及鑄成之銅四八開尚存當經該差及包探眼同地保檢點雇車載至捕房一面將情禀覆太守并將銅四八開呈騐其四開照日本式八開照香港一毫花樣光彩斬新非細察不能知其僞也 
[縣案彚錄]  
　　閔行鎭人黃宗堅控叔兆熙覇吞家産一案所有訊供各情早登前報前日晚堂復經裴邑尊研訊以兩造供詞各執且兆 
熙堅不遵斷邑尊遂謂本縣迭次開導爾等冥頑不靈至於如此着一併管押候示○漕河涇陳張氏　子東生偕地保史惠投縣喊控并求騐傷經裴邑尊庭訊張氏稱小婦人向開雜貨店前日有地棍張阿生買糖七文店夥收錢給糖張嫌太少滋閙不休店夥取糖加給并言汝嫌少嗣後可向别店去買不必再來此地交易張聞言忿然而去時兒子在田内收花張奔至田間將兒子毆傷叩求騐傷提究地保稱小的來城完納錢糧在西門外遇見張氏說知毆打情事小的未經眼見邑尊騐得東生受有微傷着發待質所醫傷飭張氏明白具詞呈候核辦○前報列陸馬氏控孫心葵污衊女兒一案經裴邑尊訊明情節將該氏大加申斥前日邑尊傳孫到罰令修整十六鋪瀞灘馬路十丈以示薄懲孫遵諭而退 
[英界公堂瑣案]  
　　漆經閣石印書局倒閉後各工人等扭司帳嚴王二人到案求追經蔡太守飭將嚴王暫押再行關提開局之人一面 
將書局生財拍賣已列前報嗣因蔡太守憫各工人窮苦將被欠工資一百二十餘元墊發一半以示體恤及拍賣生財得銀無幾校對人又扭總校對吳澤山到案太守判令押候核辦昨晨各項人等齊集案下呈帳求追茶房稱小的做一月有餘非但工資無着反被主人典去衣服釘靭等件呈票請追各工人又稱被欠工洋一百九十餘元太守謂爾等先開一百二十餘元今又稱一百九十餘元前後數目不符前給之洋係本分府墊發爾等豈容任意浮開工人等稱吳澤山在押可以質對小的等不敢虚開帳目太守謂該局被人控欠甚鉅拍賣得銀無幾不敷分給惟校對都係寒土工人自食其力飯作木作等又皆窮苦之人着同原差與吳對明帳目先付一半工資此外各項欠欵須俟開局之人到案訊追各人叩謝而退○水巡捕頭報稱招商局之江天輪船進口有杉板船不待輪船停泊上前兠攬生意爲此拘案謝西安蕭阿順同供皆是棧夥各雇杉板到輪船接客何阿仁余阿五同供摇杉板船由棧夥雇唤囑我赶上不知定章以致違犯蔡太守判謝西安蕭阿順及船户何阿仁等每名各罰洋一元余附五爯無力罰洋太守謂旣稱無力改爲管押三天○張才寶稱失窮衣服物件由捕阻獲人贜住認無誤今蒙送案爲此投案請爲領贜蔡太守判將竊犯陸士相押候過堂笞責一百板以儆起案之贜給張領去○楊來全稱有縐皮棉衣料交縫工楊雲壽裁製衣服楊延不交來向催延約查知已被當去五件報捕拘伊起到押票五紙送案請追楊雲壽供父親開裁縫店楊來全交來衣料因成衣工資無着將衣典押一件照算工資伊尚應找我並未典去五五件現在或將所典之衣贖還再與算工資亦可蔡太守謂楊雲壽總不應將楊來全之衣服典押今姑暫押呈閱之票給楊來全查明是否均是交做之衣料覆候核辦○朱長林稱吳春天昨到我棧索錢千餘文約期交付伊尚不依吵閙不人由捕拘案 
 
 

Page 4

 
 
欠伊之錢是實今願立卽歸還乞免訊理吳春天供向伊索欠反被拘案蔡太守見吳在天卽昨竊犯張子文案内牽涉獲案交保之人惟旣田朱長要聲稱索欠情眞着自料理將吳斥釋不得逗遛再滋端事 
[法界公堂瑣案]  
　　包探江德林禀稱奉諭查吊培松洋行失竊之傘三十五頂今在合盛押鋪吊出祇有廿七頂解請訊究培松洋行西 
人投案請將所吊之傘先行給領所失洋紗襪仍請追究保薦之徐阿昌俯首求恩司馬謂着爾交保將阿毛之兄阿榮尋交向以依然在押可曾寄信否答稱未曾包探又禀伊說撑駁船之人可保前日將伊帶往其人不肯具保司馬謂徐曰爾總當將阿毛及阿榮尋交到案爾可從輕發落如二人皆不來總當在爾名下追究合盛押店遺夥求追押本錢廿五千四百四十文土司馬商之祁繙譯官將綢傘念七頂先給該西人領去俟徐阿昌交到阿榮再行復訊徐仍還押待保○前報登瑞生洋行馬夫孫阿順等調戲婦女經王司馬訊供補提張和尚張阿工等懲責一案昨有句容人沈阿大張阿二等各具益泰等保單求將張和尚張阿虎二人交保王司馬准如所請○有恒洋行帳房收租人張金生扭房客閩人林阿毛到案稱被欠三月房租除收過四元外尚少二十三元向索延約昨日天甫明時帶物逃逸跟蹤拘獲送請究辦林阿毛供開德和烟館欠三月房租因無生意無力償還况租伊之房已有十載年王司馬謂爾租十數年卽可不償房租耶烟館可是爾開答稱與父親同在一店還是父親所開司馬謂欠租總宜償還林俯首無詞司馬判令押追延干比究○包探王榮培拘獲賭徒陳紀元並呈賭具及錢二百數十文請究陳紀元供江西人補鍋爲業路過拾錢誤被拘來司馬謂旣是補鍋何以不挑鍋担顯係抵賴答稱將鍋頂於頭上沿街叫喊補鍋故無担子司馬謂今姑從寛可有保人答稱不知友人肯保否司馬謂爾且寄　令爾友到案再核○前夜一點鐘有流氓數人携帶婦女觀劇散後至新街口源昌　店　上飲酒適有賣豆芽之沈長順魏杏生二人手携牛肉亦至該店飲酒該婦等謂牛肉用犬可食沈以其誚已與之口角彼此不肯相下各以老拳奉敬打成一圑經捕拘押捕房昨解公堂請訊源昌店主汪長林携呈碎盆六隻請閱司馬問汪彼等因何打架答稱前夜十一點鐘我不在店及後回来司帳人告訴情由知伊等爲吃牛肉起見今有沈等之友出爲解勸所碎之盆已肯賠償可否免究司馬問是何人勸解答稱八仙橋之保保出勸沈魏同供賣荳牙爲生昨日飲酒伊說牛肉是犬吃以致彼此打架今有友人出勸求免深究王司馬商之祁繙譯官謂現已自行理明從寛斥釋○徐阿慶携子至法公堂遞禀不知所載何語又有蔡錫安匍伏案下王司馬問蔡曰爾可知徐之下落否答稱不知司馬謂爾可與徐飲茶酒吸烟否答稱徐宫日對我說如知伊妻下落愿酬洋三十元我說不知不料伊竟控我司馬謂爾如知道徐妻下落不妨直說本分府可令給爾酬洋且隣人衆多何以獨指爾一人小豆芽東福爾可認識答稱認識徐稱東福是伊好以况我妻在不福處當綢褲　錢置辦什物蔡亦知道蔡則一味游移司馬謂事無左証着將蔡交保將小豆牙東福尋交到案再行核辨又謂徐曰爾妻到家有幾年答稱十五年已生一子司馬曰爾妻到家十五年之久今尚棄子私逃此其居心不問可知徐尚求追究司馬諭蔡限明後日將東福交案質訊徐叩謝而退呈 
[蘇有轅抄]  
　　二十四日前湖北荆宜施道董儁翰浙江人自籍來四品銜刑部候補主事周志靖宜興籍來候補縣誥謝委署荆溪縣事朱永臨禀知聞訃丁父憂○二 
十五日撫憲松於今日起穿掛候補府楊靖禀辭奉委解餉銀赴都候補同知袁保基由京引見回省新選金匱縣羅　禀辭　任○二十六日候補知州朱秉衡禀知辭奉委赴靖江縣查積穀差陳鳳蔚禀知奉委領解甘肅新餉差殷動禀知奉撫憲委收呈差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[减潤助賑]  
　　趙君秋水博學能詩兼精繪事兹念直省災黎待賑孔亟願將書畫减潤彚繳捐局解助所訂潤格如左山水堂幅八尺三 
元六尺二元四尺一元屏條每幅每尺一角紈摺扇二角册頁三角梅花照上减半五日取件董家渡泰茂北貨行邑廟臨哪榭代收鴛湖荼廳花館主謹誌 
[七夕懹人詞寄臨江仙調兩體二十四首錄請諸大吟壇拍正]  
　　猶記程門曾立雪後堂絲竹參差畫　訪玉樹罘　　中人而含笑拜 
花枝年少可憐離别易再逢還約何時錦函珍重寄瑶思要煩憲鵲訴與阿面知　園夫子○猶記相逢花外路等閒先許同心愛人鮑叔慣分金感恩知已遐想寄懷深容易惜餘春館散墜歡惆悵難尋海萍飄泛怨無根料君今夜兒女共穿鐡舒少卿○猶記旌旄來海上愛才相引爲曹綺筵笑語鬭清宵小紅低唱凉併一枝　巴樹蜀雲青眼遠可知遊子萍飄嫁衣裁就尚藏嬌聘錢誰貰中夜涙如潮李仲仙觀察○猶記江干臨别語幾回相約書勤寸金一刻聚難分海天脩阻容易感離羣　秋入萬山鄕夢　眼中望斷吳雲畫屏無睡獨思君酒邊何日重與細論文沈酒舲陳肖巖○猶記疎狂投臭味兩情深比桃潭偶留食味必同參一杯飛去燈下戰聲酣分手又逢秋七夕冷風凄雨重巒吐絲翻悔縛春蠶枉塡詞句雙調望江南喬定侯金免痴○猶記俞生呼密友四難鄒葉姚黃可憐舊雨早年亡謂慕眞山人尚留君等何日肯相忘山水萬重人萬里夜闌齊結迵腸鵲橋高隠月茫茫料應知已同是涙千行　姚小坡葉綬卿吳子爲端木是清趙叔楹○猶記尋秋來古刹廣隄同載香輪茗香領略鬭詩情泥君遥送駕鶴問歸程　别　作平　後不知身遠隔旅魂還逐江濵一方烟水夢伊人醒來庭外風露正泠泠朱筱唐黃瘦竹倪思劬○猶記春江花月夜締交情重金蘭一朝曲苦唱離鸞悼亡悲逝詩句共相參一分袂又逢秋令節會眞君自圑圞夜中私語倚欄杆笑陳瓜果良伴締新歡顧松泉方雨人管秋初○猶記蒲西皆作客一年風雨聨狀大才直欲擬盧王酒仙時聖風月兩清狂　上碧梧吾集棘世間青眼茫茫幾同河鼓怨參商乞將新巧無計慰扣郎馮秋舫黃式權桂盰生○猶記巾車花下過半途笑柏雙肩訂交翰墨盡名賢異方同術詩酒任流連臣朔只愁飢欲死海風吹引遥天客中倉卒送華年又逢今夕秋渡鵲橋仙萬劍盟張遂生汪蕪庭秦膚雨袁翔甫倪雲癯郭晚香○猶記秦淮約良伴鎖闈畫燭深深尚交論世愛才心文章甘苦味我輩是知音轉隣簪綦　墜雨霎泥抵作平死分岑依人辛苦作冤禽聘錢空十萬愁絶倦停鍼王毓仙曹醉　江建霞曹曉雲周芝翰許伯謙○猶記龍輩接芳躅　春破霽驅車短筇香徑看桃花村中新釀熟醉倒射　家三月初五飲於濮明泉處伯樂　逢王謐死誰教飄泊天涯申江回首暮雲遮無心還乞巧愁緒十分賖錢昕伯何桂笙席子梅錢明略○猶記推袁進前席憐才畢竟情多處囊毛遂謝烟蘿鍾期今日遇寸抱感如何料得花南秋興好清狂風月婆娑家人瓜果祭星娥彩鸞仙眷屬佳織獲金梭鍾鶴笙舒芷厚○猶記紅箋寫名字評量學士風流慣陪文讌共綢繆晶瓜凉勝雪膩語伴香樓别幾時來星物换山窓無奈聽秋銀河清淺月如釣自憐心境窄能貯許多愁蔡子黻李芷汀絲藻卿祝聽恫○猶記春申浦前路斜陽約伴登嵩小　烟雨茗香調笙歌花世界粉月可憐宵意趣方聨懽正足浮生何苦萍飄光陰今又鵲填橋素心人不見凉雨暗魂銷何蒔圃浦　庭吳翔甫馬相如余成之龔春如○猶記新詩互酬唱蠻箋兩地同裁平生青眼爲誰開長春花館裏競誦少陵才遠别多年芳訊斷交遊深貲疑猜王孫樵悴復誰哀凉秋感增感慨乘鶴幾人來楊耀卿孫莘田杜晉卿葉紫綬○猶記前秋滬江畔蘭臺走馬忽忽萬花圍住畫燈琵琶聲調急一曲有情儂豈料懽悰渾似水梧桐金井秋空烟迷翠冷憶春風渡河成懊惱仙夢白雲封牟淵如蔡伯森黃静伯家雪村○猶記徐園夜開宴羣曹詩酒風流看花說劍語深投勞君頻削簡鄭重寄香樓水寺疎燈山寺月離人容易傷秋天孫應悔嫁牽牛别來歡會少江上幾時遊　楊香蕖潘月舫　明泉查掄先○猶記蘇臺數長夕挑燈窗下深談室中香味盎芝蘭杯呼吳市酒一醉不知還每憶前遊如在目依人偏誤青衫天風吹絮墮深山一星河鼓朗飛夢隔鄕關馮翰芝黃曉生陸曉雲周伴蓮徐伴琴蔣植三趙子均陸哲卿錢冠偏○猶記驅車冒寒訪詩人客裏相逢曉幃雙夢喜偎儂壇雲堆枕畔懶嚲玉　鬆　暗蟬驪歌君去也傳書難覓孤鴻星期過了尚飄蓬旅窻情味惡疎雨滴梧桐　王薇閣葉曉茗○猶記同儕泰和宴狂傾春酒千觴遠邦人物海東良論詩曾夜午倚璧一燈凉準擬煎茶來入社雙肩吟瘦斜陽何期託作平鉢走他鄕命如天女薄空織綺羅香　日本岸吟香北條鷗所土橋八千太○猶記燈宵醉歌舞霓裳小會羣仙眼眉融洽可人憐論交眞不俗惟静亦纒緜畫卷留題詩未就泥鴻偏印遥天長生殿曲奏華筵暗抛金鈿盒良會負年年吳子芹○猶記春宵踏明月妝樓曾訪朝雲曼聲新學泥人聽含情眉起秀艶玉忒瓏玲贈我相思留情影愁來空自呼卿痴心夢裏遇傾城並肩無一語携手拜雙星朱素芳金翠梧○猶記聽泉白雲寺松陰曾悟琴禪草堂眞教願親傳何年能擺脫更結酒人綠褦　應爲方外笑修成莫上蒲圑芒鞋根破衲衣寒且尋天下約新月捲簾看虎邱寺僧雲磵法華寺僧相崛[  戊子七夕梁溪瘦鶴詞人稿時客山左般陽]  
[上海可熾順陳春記經辦四馬路奉省水災恊賑公所第十八次收捐旬單]  
　　黃縣丁怡善堂大善士洋二百元郁巽泉翁四十元南京洋炮局王芝友翁廿元沈蕩李德茂 
絲行來李陳氏五元沙溪來萬祥泰八元太昌汪承望翁募汪自怡汪吉祥二户求病愈各五元黃静之四元隠名氏求保平安十元循理主人因舌燥便血求不發二元集　書畫祉一元五角在保平安一元○漂陽隠名氏二元又册狹石寶成典各友八人共三元杭州杭顺號來隠聞聊盡心願速告功成决造塔尖庶家鄕復舊得子孫賢五人各一元蕩口大昌德記來錢蔭梅無名王質卿李竹卿黃聚昌步錦園六人各一元大昌號二元三角居鴻卿華子明桃源選花史劉義裕和唐錦梅華錦園涌隆德查溪山汪鄒氏張姓十一户各五角王益泉術錫記二人各三角隠名氏吳啓茂沈春觀三人各二角蘭溪德茂來查烈記四角八分虎臣代一元查雲溪胡郁周洪照賢江業修洪應廉余松甫六人各二角余有成汪雲　王鼎揚三户各一角無民氏五分虎臣代縉符二人各銅二元葉謝來永大昌南貨號吳碧松兩户各一元許永興錢四伯顧泰來錢三百莊紹庭朱永大謝恆來朱福興四户各錢二百揚州多子街鼎泰棧來陶鳴臯古月氏求平安平腸士四人各一元　書人二元朱涇鈞如氏來施伯記施惠迪二人各銅洋一元施仲記張松舟二人各五角梅秋搓施叔記二人各錢三百高平如錢二百五十謝寶樹錢二百杭州力不從心人一元都門全芸軒翁猜來京兆郡三省主人二人各三元保安氏悔過齋平安三户各二元畛西潘豫順米行來寶德居一元一角半王夑卿一元潘豫記五角松溪居士川學齋趙聖卿敬修書屋四户各二角秦季雲一角半蓉膝居士勤甫祥愼管萬豐四人各一角崑山正心崇善局盛森卿翁募第二批李東有四元繆鳴閣勉力子保嗣母病康兩户各二元李師儉一元湖州永興南貨號來三十户共九元銅洋一元無民一元木子榮四本堂王二户各一元省之氏求椿萱康健三元徐寶記周正記惻荒客三户各二元歸雲記一元汪自怡鄕夢李金芙蓉舘兩户各兩圓楊吟翠山房汪淵素閣李淵淵居居易齋乙黎閣唐怡怡室楊爵雪菴李周氏保安七人各一元李無名氏五角陳夢鶴廬二角無民士四圓恊泰典兩洋泰和堂省節費五圓愧少氏隠民氏二户各一元武功氏銅洋九元吳鰲峰五洋胡廷献一洋吳友生胡孟調各五角姚廉生二元以上共收洋四百十元零二角銅洋十六元錢二千二百五十六文八月廿八日奉省恊賑公所同人謹啓 
[上海四馬路文報局内恊賑公所經收賑捐二月上旬清單]  
　　初三日河南捐本埠蔚泰厚票號交來吉林電局姚彦森司馬募貝斐初善士吉平銀申合規銀四十兩零零 
八分湖北省江右黃惠人先生募昌吉亭黃静三梁雨林周雲章李小屏公善堂朱理臣七户各錢二千元硯農錢六千蘇垣豐錢一千五百周憩庭孫守愚公吉屠仁福鄭俊廷羅心如樂安堂孫三善堂沈滋德堂李榮陽堂鄭熊德泰十一户各錢一千　海堂龔錢五百王小書錢三百延陵堂吳景蓮堂周二户各錢三百映雪堂張理泉二户各錢一百共實收原平銀二十兩○初四日河南捐湖南常德府胡萬昌信局趙少卿翁募韓晉增錢二千唐興昌募字號校經堂鳳林堂四户各錢一千劉子乾德隆店熊字號三户各錢五百榮桂堂錢四百張翰城曾昭慶劉望生劉乙芝吳有名福茂同廣發李恆慶堂劉敦義留蔭堂詒穀堂培基堂張義順萬源昌鼎盛元三善堂大興堂史志錦王募橋無名氏蔣益泰邵良甫隠名氏皇甫逹王盡臣馮楚南二十六户各錢一百實收原平銀六兩六錢七分江西福隆菴吳君交到求消災延壽人洋三元○二天共收英洋三元規銀四十兩零零八分原平銀二十六兩六錢七分 
[上海北市絲業會舘籌賑公所施少欽經收河南皖北賑捐五月廿五至廿九日第一千七百七十至七十四次清單]  
　　爲子求病愈人由俞星齋翁來洋一百元四川虞卿 
堂由蔚豐厚來規元三十四兩七錢四分二厘無錫大吉春王思槐堂保平安求子洋十四元無名氏保平安三元二角王賡記保平安康健一元八角王選羣求子一元常川慈心人由西塘寄來十元無名氏十元金邑唐時長募張錢氏求唐氏媳病速愈十元又求曾孫分基聰吉合家平安十元又求累事速結穏妥平安十元盛川宋氏祈産婦諸病还痊十元長安勉善子爲母七十三嵗求增福　壽八元勉力子五元璉　鼎成吳雲洲節省五元油車港興　秀水無名氏五元皖北有心人午月捐由羅塘搉舍寄來二元善璉汪觀福求妻金氏病愈并家門清吉二元昨非氏一元以上二十五日○永琴主人由恊同慶李子材兄來京平銀一百兩揚州何階平募知足齋主人節省贖産資移助求病速愈由恆豫莊來洋五十元畢大興吉記保平安廿元九江祥發元募有心無力子十元映雪堂質病速愈二元無名氏醫藥資移助求病全愈二　錢八百文乍浦楊還愿洋一元陳椿年一元銅洋一元○恊　莊來蘇州恊昌莊募莫釐隠名氏洋廿元補過齋廿元還愿記十元○　陵楊世承堂募不書名節省移助祈保人口平安廿元不書名六户節省合十元信和裕來常德太和成募公餘堂相記各常平銀四兩無名氏義豐和祥和美三户各二兩鎭海東岳官益者三友洋一元三角陳雙德知非子讀花詞者高樹記曹二哥五户各一元徐寶田四角王述記三角蘇采記金龍何品記章伯記杜丹記五户各二角共十三户各合洋八元以上廿六日汪鑄庚求長命富貴由蔚長厚來洋十元青浦源康典同人節省瑞節席費五元楊葆年四元山陰沈由源豐潤來四元又無名氏一元吳琨圃三元晉陽　海隠名氏三元銅洋一元漢口昌記募恊善昌洋二元三角漢口太古晉信局陳菊堂爲女病求速愈二元王富臣病愈完愿一元以上廿七日杭州未棣氏續助由惠泰莊來廿元浙寗同生號周楊卿求女病速愈由普源公來廿元海寗蔣照生爲妻病鬆續助完愿求速愈口元無名氏了心事十元蘇省趙心銓爲妻胡氏求病速愈十元包芝田張半溪朱錫三江肖庭江徲香王子鹿宋韻生書畫助賑由包芝田兄來十元德清陳保庵八元常熟震源　馮裕茂均求合店平安各五元常熟翁宅愿做好人行好事居士二元王門朱氏求足疾愈一元浙寗道耆新關文案處募胡張氏女　求　灾病一元浙寍捕署陳價人一元陳程氏一元常熟周同福義號無名氏求目疾速愈一元新場留餘堂英洋三圓銅洋一元分餘子銅　元嘉郡放生室主人爛板洋三元嘉郡北門厘捐總局募謝昔恩鈞錢四千文養晦山人四百三十五文鄒少塘四百文洛書道人自新客與人爲人與人同人落拓道人中梅山人補過子七户各二百文共十户合來洋六元清江補仰化集夢碧生朱裴　募仰化集各紳錢一千八百文虧心人一百 
 
 

Page 10

 
 
五十文陳夢麟杜康樂各一百陶樂貧五十文共五户合洋二元以上廿八日通州毛順之募由丁裕大曹小泉兄來洋一百五十元沈紹楨求母病愈十元又求合家平安六元無名氏四元松江延齡氏爲委生平安還愿四元浦左豐溪氏募浙乍隠名氏三元玉峰夢樵子求免灾晦二元如臯悔滌子以追薦父母經資移助一元震澤還愿氏二角邳州炮車鎭葉學會記汪鳴翁至宿邑邵店鎭陳世昌號募世昌坊錢二千文無名氏一千文汪明甫程志惠志通志遠龔錫傑張佩堂周希路天佑坊八户各五百文吳兆恆錢文翰王棨明王治勲蘇全則朱緯周希茂七户各三百文徐秀倫張宏基黃承禮劉萬書四户各二百文共二十一所由瑶灣寄來洋九元怡和絲廠募彭綸錢二百廿文敦厚堂陳春生各二百文袁液甫王𤤿庭章佛眉章書森鮑瑞卿周少軒無名氏邱映松周友棠王洪山洪生僕陽飛卿沈錦春周氏唐氏十五户各一百文共十八户合洋二員以上廿九日 
 
 
