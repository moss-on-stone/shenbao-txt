# 1918 - 24 - 4916147

 

Page 1

 
 
   
 
 

Page 2

 
 
　　恩　化培任宗熙爲陸軍步兵中校陳光仁爲陸軍工兵中校並加陸軍工兵上校銜范世傑爲陸軍騎兵中校候旅爲陸軍工兵中校王亞特爲陸軍步兵少校並加陸軍步兵中校銜方承矩爲陸軍騎兵少校并加陸軍騎兵中校銜羅金元加陸軍工兵中校銜楊　　陳炳章梁和劉其昌余德宜孫爲武李家鈺　殿　曹　劉文輝廖貞袁廷鑑蔣元會李宏銀楊口魏邦文周琢之周協南江伯純馮雨時孫進材張秀鼎陳其昌周世林徐光　陳宜廷爲陸軍步兵少校戴俊徐邦藩爲陸軍騎兵少校黃毓英爲陸軍砲兵少校羅琦梁士榮爲陸軍工兵少校劉乃鑄爲陸軍　重兵少校劉崇俊加陸軍步兵少校銜均照准此令 
　　又令吉林省長郭宗熙呈卸任寗安縣知事德頤私招兵隊畏罪潛匿請予褫職緝究等語德頤著即褫職嚴緝務獲究辦此令 
　　又令曹豫謙晋給二等嘉禾章沈寶昌俞壽璋均晋給三等嘉禾章吳其昌叚士璋陶士英趙汝梅均晉給四等嘉禾章此令 
　　又令萬成給予三等嘉禾章此令 
　　又令陳雨帆晉給三等文虎章邱昂靑黃擇溥邱瑞生均給予四等文虎章此令 
　　又令謝濂晉給三等文虎章蔡榮壽徐世勳李成林晉給四等文虎章此令朱鈞弼黃慶瀾黃繼忠給予四等文虎章此令 
　　又令是永重雄晉給四等文虎章此令 
　　一月二十二日大總統令前政事堂存記之董清峻劉秉堃着交財政部任用吳寶煒着發往安徽交該省長酌量任用此令 
　　又令國務院存記之沈恒着交鹽務署任用陳公亮着發往山東交該省長的量任用此令 
　　又令陸軍總長段芝貴海軍總長劉冠雄呈陸海軍會計審查處科長郭幹卿現經調用請免本職應照准此令 
　　又令陸軍總長段芝貴海軍總長劉冠雄呈請任命林　爲陸海軍會計審查處科長應照准此令 
　　又令陸軍總長段芝貴呈請任命劉乃昌爲陸軍第二混成旅步兵第一團第一營營長韓光裕爲陸軍第十三混成旅步兵第一團第一營營長田鎭南爲步兵第二團第三營營長均照准此令 
　　又令陸軍總長段芝貴呈請任命王玉魁爲陸軍第二十一混成旅少校副官應照准此令 
　　又令陸軍總長叚芝貴呈請任命趙芷香爲陸軍第二十七師步兵第五十四旅少校副官應照准此令 
　　又令阿畧第麥葉均給予一等大綬嘉禾章風澤謙吉費郎芳均給予二等大緩嘉禾章出淵勝次給予二等嘉禾章桂樂思給予三等嘉禾章沙嘉士給予四等嘉禾章此令 
　　又令劉萃龍給予三等文虎章此令 
　　一月二十三日大總統令任命劉存厚兼任陸軍第二十一師師長此令 
　　又令任命舒榮衢爲陸軍第二十一師步兵第四十一旅旅長陳洪範爲第四十二旅旅長此令 
　　又令任命劉成勳爲陸軍第二十二混成旅旅長汪可權爲第二十三混成旅旅長此令 
　　又令陸軍總長段芝貴呈准察哈爾都統田中玉咨請以孟克鄂音爾補公中佐領應照准此令 
專電 
[北京電]  
　　今日閣議未開明日閣議極重要馮提出議案（一）國會以舊法召新會（二）唐爲滇黔巡閲（三）對陸不用舊名義以桂軍去湘爲條件畀陸以新名義但臨時參院未消滅辦法困難恐明日尚不能通過惟馮已有决心時局有轉機 
[北京電]  
　　明日閣議先提出以馮名義通電南北之稿將國會等問題表示政府具體意見（二十三日下午一鐘） 
[北京電]  
　　章行　謁馮陳和局先决問題（甲）撤退北軍岳防（乙）撤消龍濟光巡閲（丙）罷劉存厚督川馮對甲項允時至可辦乙項正在設法必使兩方滿意丙項有難色意在川滇自行解决（二十四日上午十二鐘） 
[北京電]  
　　國會問題馮主折中辦法以舊法改選已電徵各省同意（二十四日上午十二鐘） 
[北京電]  
　　陳光遠昨來告急密電報稱李烈鈞率四混成旅攻江西前隊巳至庚信防務吃緊（二十四日上午十二鐘） 
[北京電]  
　　和議中阻岳州又戰馮下午訪徐世昌問計（二十四日下午十鐘） 
[北京電]  
　　馮段徐密議結果極重要内容未便宣布（二十四日下午十一鐘） 
[北京電]  
　　今日閣議馮所提出通電閣員以具體意見一經表示恐一方有反對者仍歸無效故主愼重即同赴公府覆總統主戰派暗中運動反對甚力（二十四日下午七鐘） 
[北京電]  
　　閣員某等以馮主張有與主戰派根本不相容處故電稿不能通過和議進行尚待疏通（二十四日下午六鐘） 
[北京電]  
　　頃吳光新來電石星川退出荊沙吳軍進據石往公安惟公安地鄰湘恐與湘合（二十三日下午十一鐘） 
[北京電]  
　　奉督請設東三省巡閲使（二十四日上午十二鐘） 
[北京電]  
　　陳貽範今日赴滬履新（二十四日上午十二鐘） 
[北京電]  
　　外交團昨集合英使館開防疫會决在南口先設防疫所次在三家口及豐台設檢疫處（二十四日上午十二鐘） 
[北京電]  
　　財部今日提出某項借欵秘密案閣議通過（二十四日下午六鐘） 
[北京電]  
　　一千萬墊欵名爲還去歲政府所欠中行墊付之欵開有清單備銀團查考（二十二日下午六鐘） 
[北京電]  
　　贛財政廳長楊慶鋆代表陳督謁當局言中央命令一切自當遵守惟至時局破裂不得已而用兵則贛仍無力出兵云（二十二日下午六鐘） 
[北京電]  
　　李陳兩督已表示不拒南下軍隊惟亦不主戰當局言亦好留兩人將來可與西南説話（二十一日下午九鐘） 
[北京電]  
　　陳光遠提條件係述彼所主張非代表政府聞陸榮廷贊成但當局以爲未確（二十一日下午九鐘） 
[北京電]  
　　主戰派黑幕移往奉天聞張作霖拒絶但張與段派密切恐不確（二十一日下午九鐘） 
外電 
[北京電]  
　　江朝宗會長與醫士商榷後即主張下述辦法（一）南口設立驗疫局行客須留驗五日（二）建築特别房屋安置患疫及疑係染疫之人（三）路線分爲兩叚一由張家口至南口一由南口至北京北段車輛不准行於南段（四）南口關與驗疫局由北京憲兵看守（五）張家口挨户查疫並設立驗疫局（六）如疫症發現卽設立隔離醫院正太鐵路亦施行同一防疫法渾源爲山西北境通至保定之騾車大路刻將施行防衛方法以保京漢鐵路聞大同已開始挨户查疫傳説行客爲繞避南口關計今沿騾車大路由張家口循渾河流道而至三家店改乘門頭溝至北京之鐵路豐鎭兵士近由歸化染疫而來者又死五人防疫委員會决計使張家口與北京間之火車復行開駛如江會長所主張之辦法果能採用則京張開車目下似無須反對據有關係之當道報稱張家口與歸化間設立驗疫局者約有二十處他處亦將增設内務部據官場呈報發表疫死人數表至二十二日止連薩拉齊在内共死九十五人謂歸化死三十人豐鎭十八人大同五人此數與薩拉齊附近 
 
 
 

Page 3

 
 
各村疫氣盛時之原報不甚符合伹城邑中死於疫者之不多亦可由此知之晋督二十一日電稱雁山關以南共有疫症十八起死者皆巳埋葬衣物巳焚房屋巳施消疫法不許人居刻疫氣南行蔓延漸廣北境商人刻紛紛回南度歲故事　頗爲可慮現擬停開客車不敢愛惜金錢精力致疎防範苟有會同進行之處自當勉力爲之云（二十三日）字林報 
[北京電]  
　　江朝宗報告大同無疫惟相距八里之楊香第（譯音）村有一家連死四人現巳設法防衛（二十三日） 
[南京電]  
　　李督軍注意北方疫症已擬定防範條例俟交上海工部局史醫士商榷後即將發表華人方面所傳來之消息言及疫症較報紙所載尤爲兇險（二十三日） 
[北京電]  
　　英使朱爾典爵士接電謂海峽殖民地與巫來由羣島各助中國北省水災賑捐英金五千鎊（二十三日）以上大陸報 
[北京電]  
　　京綏鐵路之醫士電告鐵路局謂大同開會江朝宗主席討論貨車開行事陳醫士與郁夫勒醫士反對甚力但鐵路代表釋明開車之必要後多數贊成依照下列京張間分段開車之辦法（一）鐵路員役七名經切實察驗後開車至南口關之北然後另派七人開車至北京（二）祇運貨物不裝牲畜（三）抵北京或豐台後當地官吏應令貨主將貨物在日中曝晒七天（四）貨主或經紀人不許登車或隨貨同行江會長擔任禁止兵士恃强登車（二十二日） 
[香港電]  
　　午前香港警長歐蘇立文與西捕克拉克在格雷森街六號搜查軍械屋中人聞係中國北方人竟開槍拒抗將警員等擊死常備兵遂率警察及預備兵出隊往攻閲半小時之久後有中國婦女六人出立於洋台之上兵警乃停止鎗擊衝入屋内查見一華人已被擊死又有一華人匿於　　業已自殺婦女皆被擒餘者皆逃但有一人身懷武器方擬脱逃時爲追者擊死歐蘇立文與克拉克皆死於屋内有華人偵探一名藏於牀下尚未死英捕某腿際受鎗傷巳送醫院診治印捕華捕各死一人午後梅總督等皆往肇事地點察看（二十二日）以上路透電 
[香港電]  
　　官場消息謂歐蘇立夫與克拉克率領華捕赴某屋搜查贓物時爲屋中武裝匪人所困閲數小時之久歐氏受鎗傷五處克氏傷四處皆死一華捕在屋後天井中被殺一印捕於追匪時飲彈而死傷者西捕一華捕四印捕一盜匪被殺死者二自殺者一被捕者一此羣匪徒共有幾人今尚未知（二十三日）文滙報 
[北京電]  
　　據國務院方　消息今日開國務會議閣員全體出席討論依據舊約法召集新國會及和平解决　南北軍隊之配置等件當即全體贊成可决馮總統提出之議和條件隨即通電各省又决議付軍費五十萬元於龍濟光惟龍濟光所要求之借欵權决不允許（二十四日） 
[漢口電]  
　　荊州城已於二十二日夜間十二時完全爲吳光新部下第十三混成旅第一團所佔領（二十四日） 
[漢口電]  
　　聞岳州南方新牆地方於二十二日晚間南北兩軍互相衝突有劇烈之戰鬭（二十四日） 
[漢口電]  
　　佔據隨州棗陽一帶王安瀾之部下與北洋第三師交戰敗退襄陽與黎天才之軍隊合併而第三師由同方面漸次逼攻且有黎部下通北軍之第十八旅由老河口方面向襄陽側擊黎因大勢不利急派參謀向王占元提議取銷獨立正在交涉云（二十四日） 
[漢口電]  
　　沙市急電二十三日夜大起掠奪市内混亂異常（二十四日） 
[漢口電] 　　 
　　傳聞石星川於二十二日出荊州走常德之説（二十三日）以上東方通信社電 
戰電 
[倫敦電]  
　　可靠消息徵實奧匈工界與經濟騷亂之重大或謂奧國因德國握奧之陸軍政治大權大約將乘今次事端與德分離惟消自靈通之人皆不信此説（二十二日） 
[亞姆斯特丹電]  
　　德國柯洛業亦加入反對祖國黨之運動星期日該處開會時羣衆喧譁阻止演説社會黨大呼（推倒竇比士和平萬歲）杜孟特地方開會亦被衆驅散柏林某處開會時竇比士海軍大將宣稱今必須迫令英國承認吾人與處平等地位（二十二日） 
[亞姆斯特丹電]  
　　奧國罷工風潮漸定匈京安靜如常匈首相維克爾博士允即注意改革選舉制如鐵斯柴伯爵阻撓之則擬解散國會（二十三日） 
[俄京電]  
　　過激黨報稱俄軍已擊敗烏克蘭軍佔據波爾太伐鎭（二十二日） 
[倫敦電]  
　　公報局發表公共餐例定每星期無肉食兩日牛乳除飲茶咖啡古菓時不得用之所需之糖均須自帶早餐用麺包三温司中餐用肉三温司麺包二温司晚餐肉之分量與中餐同麺包則用五温司又三餐各用油脂一温司之三分之一肉之分量須連骨生秤之（二十二日） 
要聞一 
[北京特别通信（一百四十四）（飄萍）]  
　　一月二十一日余與某當局之問答時局問題之解决難 
　　兩三日内北京方面之消息有如驟雨初晴疾風巳逝木葉靜止㣲聞鳥聲在多數渴望和平者之心理以爲時局殆一無可以樂觀之處雖然時局問題固依然無所損益也惟較諸督軍團　臂喧囂之日搖旗呐喊者縱橫道路鷄犬爲之不寗則似此一時的休息亦足令人感激涕零視爲莫大恩惠而所謂一時的休息者是否爲若　偃旗息鼓間道來襲之謀又非吾人所敢逆料也蓋奉天會議不成天津會議已有復興之風説矣 
　　愚於今日下午以電話與某當局爲數分　之問答欲其搜羅可以樂觀之材料慰我渴望和平之　者某當局曰無有無有如故如故愚不　爲之索然　欲凑成數百餘字之通信聊以塞責乃再爲問答如次 
　　（問）時局之難决者究爲某某數項問題 
　　（答）以表面言則爲國會問題以實際言則駐兵地點問題其最大者耳 
　　（問）政府對於國會問題究竟作何態度 
　　（答）總統昨巳發一明電言恢復舊國會無論於情於勢皆做不到 
　　（問）所謂北洋派之内部現已何若 
　　（答）明令主戰一層現已擱起李陳兩督現不至與北派離而爲二南下之兵已聲明不加阻止惟主戰則亦不能 
　　（問）荊襄方面今日之消息如何 
　　（答）吳光新電告李朱兩旅長已攻克當陽宜都白羊現方進兵荊門荊州沙市石星川軍隊退至石首方面 
　　（問）王占元督軍有何報告 
　　（答）王占元辭兼省長之説不確今日尚無重要報告但言漢陽城外某彩砲店失愼延燒多户查無他變恐誤會特聞 
　　（問）報載滇代表見王總理總理告以對西南巳有辦法不日發表確否 
　　（答）滇代表今日始由惲秘書長介紹於總理總理樂見之約明日可以接談報載不確或係見總統之説蓋滇代表確 
曾謁見總統商川滇黔解决之法總統示以滇軍可駐一師一旅在川省邊境餉歸中央發給如仍慮滇省之力不能養活多數軍隊則應酌撥若干（約萬人）編作赴歐新軍至於黔省因該省食川鹽保護川鹽之名義亦可允駐兵一旅於川省邊境中央對川滇黔表示具體辦法以此爲第一次其餘如國會問題聞有請唐督另行主張之　滇代表已以此電　於唐督 
　　（問）陸武鳴宣撫三省之説成事實否 
　　（答）王芝祥確有是電到京政府昨巳以國務院名義致電王君如兩廣取消自主桂軍撤回本省則中央下此命令亦不爲難 
　　（問）近日政府有何重要命令發表 
　　（答）此尚難言但頗擬對西南發一最後忠告之電説明中央對於時局爲難之苦衷及外交内政危迫之狀况如西南果肯相諒則派員會議凡事總可商量否則相逼太甚國家危亡西南亦不能辭其責 
　　（問）督軍團又移於奉天有其事否張作霖之態度何若 
　　（答）尚無詳細報告惟聞張督不願延納張督之態度亦無具體表示但張與段前總理方面關係較深 
　　（問）章行嚴回京其任務若何 
　　（答）章君本爲大學教員乘放假而應西林之招赴滬西林來電對於時局言已力竭聲嘶有未便見之於文電者託行嚴代達云云以日計之今晚可到 
　　其他問答無關重要者概置不錄綜上所談表面上之國會問題巳甚難决而各方軍隊駐地爲將來勢力所關解决更難不待言矣李陳兩督暫時冷靜然旣不肯主戰必與未來和局有關亦即馮派不欲與西南斷絶之證荆襄問題北方得利而吳光新之活動頗思振起段派長江之勢力至可注意川滇黔辦法稍見端倪而劉存厚之意如何唐督現處優勢是否即肯讓步恐解决仍須時日其餘如督軍團之秘密進行愚料其前次計畫失敗必不如是遂已不過改變方針以求一　　　愈久則爆發之以後收拾愈難馮氏之和戰並用不下戰令不得罪西南而以荊襄爲犧牲使主戰者聊有放矢之的蓋恐段派即以其人之道還治其人之身也然就全局而論如此　延混沌可以樂觀之點究安在乎愚謂西南專待馮段之俱傷以收漁人之利亦非矣全爲大局計算者也 
[南京形勢與天津會議]  
　　自浦口風波平息之後中央一方面疏通主戰派督軍一方　慰挽李蘇　之辭職最近所得之效果則表面上李陳兩督業巳與主戰派之督軍一致所謂表面一致之證在李蘇督已不反對主戰昨日府院接到李督最近一電聲明對於主戰之説不生異議此種公式之聲明蓋以此爲第一次至所以發此電之原因一以中央現以全力進行和議馮王並不主戰李督之不反對主戰與其主張調停結果上並無差别而可免同派之攻擊且與中央統一北洋之政策相符合第二則因贛督陳光遠最近有致李氏一電商榷大計大抵謂和平政策雖爲至當然目下似尚非時機各方責備反不易自處不如目下改守沈默與主戰派一致則機會一到反可實行調停大局之懐所李督深然其説遂有昨日之來電也至此電之效果則南京從此可以不受攻擊至於大局方面則當然無影響可言也 
　　天津會議自十五日閉幕以後即傳有兩星期後將如何之説繼又有各代表赴奉之事伹與議各代表之在京者前晚又附車赴津昨日又在天津開會所議内容無非繼續前次之主張申其請戰之論但聞直隸督軍曹銀於此次會議時態度較前大爲冷淡而河南督軍趙倜亦將不附和主戰派之議論其力已不如前矣 
[杭州快信]  
　　駐浙第四師軍餉不敷昨奉財政部電准在公賣費項下撥給省令該廳局遵照辦理 
　　省長回籍隨行人員巳派定警隊司令部副官王俊德韓維藩差遣劉鳳揚李翔衞隊哨官李長順率隊四十名護衛各預發薪餉一月聞此行確係爲母壽稱　别無他　 
　　二師五團代理三連連長盧垣前因甬案嫌疑奉令撤差　　現經一再研　確無附和情事巳由楊督軍委充本署差遣飭師團給任命狀 
　　新任錢塘道尹沈致堅由蜀來電即日抵杭 
　　内河水警第三隊暨十二隊訂造汽船業巳呈報工竣省署　委知事韋榮齡馳往驗收 
　　楊督軍委陳雲飛爲一師一團三營營附余文浚爲一師二團十二連連長孔昭道爲一團機關鎗連連附 
　　杭關監督沈爾昌昨由滬乘晚車返署 
　　安澜公司前訂購軍用舊廢銅鐵欠繳巨欵勒保押追現甫呈繳五千元楊督巳飭縣先將保商岑樂琴釋放仍飭限交餘欠 
[南京快信]  
　　南北和議尚無具體條件提出政府昨電李督速促岑西林北上俾和局早成 
　　岑西林昨電李督以氣喘時發不克來寗 
　　鄂督王占元截獲譚浩明程潛攻岳通電李督昨與鄂贛兩督會銜去電詰責 
　　張敬堯昨通電來寗准二十五日由徐出發援鄂聞政府已任張爲討荊襄總司令 
　　前傳開赴贛省之魯軍一旅茲查係第七師張敬堯所部開赴援鄂者魯軍赴贛因籌辦兵站及運輸事宜須待半月後始克成行 
　　贛督陳光遠昨致李督電兩通聞仍爲拒絶魯軍入贛事 
　　李督昨又派軍署參議田寳榮赴直魯兩省面謁曹錕張懹芝接洽一切 
　　李督請病假十日中央昨已復電照准 
　　長江巡閲副使王廷楨已出京回浦昨入城會晤李督面述在京接洽一切情形 
　　張宗昌電告李督已由京漢車回京 
　　冷遹張岳軍於昨日晚車由寗回滬 
　　倪嗣冲之參謀長李玉麟昨已由寗回蚌 
　　第十九師師長楊春普第七十四混成旅旅長陳調元均於昨日來省禀商要公 
　　譚延闓有允赴湘督任消息 
　　省議會副議長錢崇固昨謁李督商省議會代表會議進行事宜 
　　聞李督已電滬促魯議會副議長孔祥柯來寗 
　　齊省長昨因要公親過督軍署與李督密商二小時始回署 
　　軍署昨電徐海兩鎭守使嚴防匪患 
　　本届省議會舉各屬調查選民浮濫甚多聞有江寗縣公民數十人昨呈省署請派員複查 
　　李督極注意鼠疫昨面諭警廳長王桂林速飭衛生科設法預防 
　　東海縣知事段士璋迭被該縣士紳高作霖楊蔭孫沈　年等在省署控告侵蝕警備隊餉項　收濫支等情昨經省署會同財廳派委張鑄前往密查以憑核辦 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[中央最近對於時局之主張]  
　　昨（二十一）早九時馮總統臨時以電話請王總理張宗昌陸錦等六七人在公府春藕齋舉行談話會首由張宗昌報告鄂省岳州防務及討伐荊襄之經過馮云荆襄剿匪問題現陸岑方面以爲藉口其間不無誤會在中央始意並非對於西南而石黎强附於西南之列西南竟認其爲同派殊出意外况襄荆匪徒動惹外交如擊船搶教士等事外人頗有煩言而荆襄外人曾有組織義勇隊自保之説若中央不亟於討伐深恐外交上有所藉口云云王擬提一折衷辦法謂最好中央不直接討伐而由政府任命一剿匪督辦專理此務並保李奎元可膺是任而以吳佩孚副之俾一面授以剿匪之任務而一面中央與西南協商息爭對内對外皆不致有所藉口粵意僉同總統亦深然其言遂决定先徵曹督王督同意然後發令此議遂决其次討論李蘇督來電聞李電大意係感謝中央之慰留並請主持和議末謂否則請明命免純而俟主戰者之凱旋云云遂卽復電由王　稿略謂中央始終未放棄和議但總須有接近之路線方臻妥洽並道及省議會聯合會暫時不能召集必俟至反對方面有遷就之意方能舉行意蓋謂時機未熟也其次又談起岑西林巧電之主張舊國會未召集兵州兵不撤退以前不能言和瘙王皆頗不樂某員謂再令李督疏通遂决定再電李督能令岑來京最好否則務使鈕永建章士釗到京從長討論總以疏通着手並令王以私人名義致陸榮廷一電亦係疏通性質此談話會遂於十一時告終 
　　中央最近數日以來對於和議方面竭力進行且亦頗示樂觀之意其原因蓋由於寗浦危機業巳消滅對於主戰派之疏通巳有幾成把握二因陸唐兩人皆屢有表示而南方現狀陸唐岑三人提携一致巳形成南方勢力之中凡政府以此三人惧主張和平遂認爲調停之有望也至中央對於解决時局之具體辦法聞王芝祥南下時曾經密示方略如國會問題祇能召新不能復舊此條西南須爲政府讓步如撤消龍巡閲使問題俟兩粵取消自主後或可辦到此條政府可爲西南設法此外湖财問題主張桂軍通出湘境而以湘人治湘爲條件四川問題主張滇軍退出重慶而以川軍駐東北滇軍駐川南爲條件又對於王芝祥來電請以陸榮廷爲湘粵桂三省宣撫使一事政府已認可昨已電覆王君言如能使兩廣取消自方桂軍撤回本省則中央自以此任命此皆中央具體的解决時局意見之一斑也並聞政府中人現正密議對於西南發一最後忠告之電詳叙中央對於時局種種苦衷如西南果有息事寗人之意則各派代表共商辦法開誠布公凡事總可解决否則西南不諒中央政府亦無法再讓内政外交危急如此其責任將有所歸大意此此現尚未脱稿但對於主戰派方面仍聲聲言戰十九日參陸辦公處特發電令張敬堯率第二路徐州軍隊即日開赴岳州軍行各費由部迅卽籌撥經行地點仍由徐州取道浦口溯江上行不必改道隴海鐵路蓋李純方面已經通允張軍過境不再反對張亦允即日開㧞仍要求開抵前線後踐約發令而已此最近和戰兩策雙管齊下之情形也　 
[蘇督轉達陸榮廷意見電]  
　　江蘇李督軍十五日致北京電云萬急大總統國務總理鈞鑒頃據派赴南京代表李廷玉元日電稱奉電飭將王總理埀詢各節探幹老主張即經轉詢據云此次西南用兵專在恢復舊國會俾黎黃陂正式辭職馮河間依法繼任以下手辦法則須推翻段内閣前因段内閣旣倒蘇督亦通電調停當即電令前方罷兵靜待中央解决别無條件可言現在停戰宣布根本解决只在法律問題余對復舊召新本無成見惟大多數主張復舊爲宜碍難强抑若逕行主斷不特理欠圓滿抑且難爲運用余處調人地信甚以徇衆爲宜頃贛督來電提出四項條件一）允黎黃陂辭職馮河間依法繼任（二）王總理正式組閣允爲通過（三）憲法上政權允持平規定（四）國會對督軍團不再生異議均極表同情並電湘粵取一致態度且發表意見主持開會從速早解糾紛黎馮兩公高尚謙退己所深信河間與我舊交其坦白光明尤爲欽佩但就事實論黃彼河間均係舊會產出經各國承認若不復舊會辭職繼任之法定程序均須久擱與召集新會多啓枝節之爭毌寗恢復舊國會以合法律之正至多數反對一節屈指計之不過奉魯皖浙閩數省以河間威信致各方感情果與疏通當可有效回憶國會被解之其黃陂所有行爲論事能有困難之責則已失尊嚴縱他方慫恿復職就主觀客觀而論承認一節萬難實現以余個人言之亦不主其再上舞臺彌嫌缺憾以黃陂之明當自了解此時前線兩相對峙尚未用兵若中央一再遷疑恐此停戰期間生出意外衝突不但重起内訌且慮外侮逼來無力抵禦萬望河間毅然獨斷不信浮言並望王總理相與有成早達息事寗人目的各等語謹此奉聞等語細譯報告頗足藉悉西南眞相未敢壅於上聞理合轉陳伏祈鑒察李純叩咸印 
[北方防疫之電訊]  
　　晋督閻錫山號日致内務部電云效電悉榆次壽陽陽泉三站由防疫局選派中醫前往任事固關設所檢驗自係愼重辦法俟楊醫士到晋再行商决辦理閻錫山號又巧電云銑電悉查偷敦教會醫士愛德華即葉卓志已往雁門關襄辦防檢事務天主教醫士皮安器利即白繼黃現照請在省城防疫總局協助醫務皮利克琴卽赫尚現駐石家莊亦由本署備文照請協助防疫事務特電奉覆閻錫山巧又哿電云巧電報告本省防疫情形計已邀覽發電後復將省城各門堵截只留東南西北四門切實檢查北路沿邊各口既已分别歸併堵塞恐孝義介休等縣歸客改由離石縣之磧口入境已電飭阻斷交通並令離石臨縣孝義介休設所檢查盂縣與平定壽陽接壤亦飭設所防檢巧效兩日據報疫死者八人内計代縣寢家坪德和店店長工役三人山陰新岱兵居民范閻二姓崞縣南窑村萬盛店口外歸客閻保保一人石寺村王姓一人鄭家營張王氏一人均經飭令依法深埋其病疫飭令醫治者山陰巡警周德貴居民馬姓叔姪及王士吉四人均服檢定方藥及雷擊散痊愈查此種疫症按照宣三東省萬國鼠疫研究會報告本無治療之法但各該縣所報痊愈之人病症與死者無異是否疫症種類不一已飭多備藥劑審明病狀切實考驗如果確有效果再行電聞閻錫山哿 
　　内務部致晉督電云巧電敬悉承示據各縣報告染病死亡人數日漸加增疫症流行迅如星火至念旣經尊處分層防禦布置周密慰佩之至昨據交通部函送正太鐵路局電稱代州發現疫症已令該路醫士一人常住石家莊籌防太原擬暫聘天主堂醫士帮辦其榆次壽陽陽泉三站請代聘華醫分往任事各情茲准電榆次等處均設所防檢所有各該處防檢醫士諒已分别選派會同該路局辦理又查娘子關之南尚有固關爲直晋往來孔道應否加設檢驗所以期愼密請並商正太路局籌辦昨電達楊醫士懐德赴晋襄助可一併商决並希電復内務部效印 
　　又致檢疫員電云大同站長轉陳委員豐鎭站長轉何委員鑒銑日電達各節望即隨時商同各醫士切實進行防疫事宜關係重要昨日本部約俄美英日法意各國著名醫士將此次防疫經過情形及委員會討論辦法各端詳細報告並徵集意見藉資參考各該醫士等對於現在防疫辦法頗爲滿意並以委員會討論各端諸臻妥協極表贊同協和醫學校醫士楊懐德尤爲熱心願往晉省協助辦理業電閻督軍查照接洽江會長於本日上午十一時出京前往各防疫區域考察狀况所有各該處一切事宜希卽就近商承辦理内務部效印又致蔡都統電云綏遠蔡都統鑒篠巧兩電均悉深佩　籌當以東行大路係屬察區前已由部電請田都統飭屬擇要設所檢查當再電請辦理頃據報告薩拉齊包頭一帶染疫身死者甚多如果屬實殊堪憫惻特電請飭屬確查籌防電復至盼内務部效印 
　　何以仁自豐鎭致内務部電云昨上一電曾報告由綏遠來此所存之疑似患疫兵士頗難救護其生命今日果疫死九人又傳染者四人何守仁二十日 
　　施醫士致政府電云今日上午在江將軍車上討論開貨車辦法彼此爭持陳委員及法國醫士不以開貨車爲然纔到之東西洋醫員爲公判經柴君對於應開貨車亦助解理由其結束先訂京張段通貨車所擬如下（一）路局須憑可靠之醫員將每次車應値班共七人驗明無病只准其隨車至康莊爲止另派新班七人轉車入關舊班仍要回張（二）無論何種乾貨均可入關惟畜類猪牛羊等不得入關乾貨到京或豐台時由地方官警監視須限貨主卸下曬亮三數天（三）車上不准貨主或棧夥押貨本路亦不得派巡警押管只准値班之七人管理全車此條聲明未表同意須俟禀商局長至於乾貨到京或豐台須曬亮三天一項江將軍擔負通知地方官警代管至於恐貨車開行軍人强行登車一件將軍亦許代設法彈壓此係議案詳情由將軍電部核辦前各電所陳辦法雖聲明未得衆同意張豐段之貨車及應否開客車之件仍須開議容續報郵政差一層容再議 
　　江朝宗號日致内務部電云衛密朝宗昨日上午由京起程經過康莊通家口柴溝堡陽等處均與地方文武接洽據稱尚無疫症發生今晨七時抵大同現正與地方文武及中西醫士考查情形俟議定妥協辦法再行隨時電陳江朝宗叩號 
　　田中玉哿日致中央電云江會長昨晚七鐘到張玉已到站接洽當於十鐘開車經柴溝堡大同赴豐矣張垣安靖現仍無疫並據喬鎭使報告豐境近日亦無疫謹聞田中玉哿 
[劉存厚處境困難之京訊]  
　　四川目下形勢日有變化川督劉存厚頗陷於困難之境蓋川東一帶盡被滇黔軍占據熊克武僅保守重慶不能阻滇黔之攻陷同時則自劉氏督川以來其近日收撫之新部下因地位等不滿其意頗懐觖望而軍心有動搖之勢最近劉督有一電報告首叙川東一帶業被滇黔占領川東爲財賦之區今旣不守成都大受影響又報告彼所率之川軍駐紥綏定順慶雅州邛州眉州嘉定等七府者皆因軍餉欠發頗有不安之象賴彼多方鎭懾當可暫免有意外之事發生云云觀以上所述足知劉氏地位之困難也又聞川軍各歸中頗有與南軍通聲氣者如第三師之龍灼三一旅第一師之王昌　一旅皆已與滇軍取一� 
致之行動王氏且已有通電發布矣 
　　再者外間近日盛傳川滇妥協並謂劉存厚亦有來電報告停戰然昨得劉存厚最近通電一件仍請中央明令聲討滇黔則妥協之説似屬疑問其電略云竊存厚於本月豪日接國務院有電奉大總統布告遵卽轉飭所部停止進攻並退出隆昌納溪以避衝突所有情形經於豪日通電具報在案本日據第一師長徐孝剛由内江元亥電稱本日午後二時敵军以四營以上兵力在凉水井附近攻我劉旅又據自井江旅長元亥電稱牛腹渡方面之敵先到者約有團餘向我陳團攻擊又據富順舘旅長元申電稱本日午後一時敵約二團兵力附砲二門由靑山嶺趙北鎭兩路進攻富城正與我軍猛攻激戰中又據叙府劉陳兩旅長寒電稱據支隊長徐防報元日午前十時約團餘之敵大砲四尊機關鎗兩架向我猛攻各等語國基之立首重綱維元首命令可以任意抗違何以維持國憲此次存厚自奉明令業經宣布停兵滇黔兩省乃更分道相攻是藉口和平存心禍亂誠如大總統前令所謂當全國視爲公敵者也存厚謬忝疆符守土之責不敢放棄除飭所部盡力防禦外應懇我大總統總理迅下明令聲罪致討以彰國法并望各省軍民長官同聲義憤力賜援助不勝企禱劉存厚銑戍印 
[劉存厚就督軍時之川局成都通信]  
　　川省自重慶失陷後黨人滇軍黔軍非常活動遍地皆是現川省三份之二已入南軍之手劉存厚勢巳窮蹙茲將各方面之情形分述如左 
　　川東之情形重慶未失以前川東各縣黨人卽已活動故吳光新未去時達縣新寗宣漢渠開等縣即已獨立吳周去渝後黨人勢更張大各處募兵與滇黔一致行動而滇軍黔軍及熊克武所部第五師之川軍則移軍西向永川合川銅梁璧山大足榮昌各縣先後被滇軍佔據最近已到隆昌境上下川東已完全入滇黔軍及黨人之勢力範圍至於　萬自吳光新去後北軍不免騷擾人民大爲憤恨奉節雲陽等縣紛紛電渝請熊克武派軍鎭懾而熊氏現經各方推爲四川靖國軍總司令頗能統馭各黨人故川東現在爲南軍最優之根據地 
　　川南之情形川南一帶滇軍盤據兩年日前因攻渝抽去重兵川軍一三兩師遂猛攻瀘州方得攻克而重慶巳不守滇軍趙又新黃毓成乃率兵返攻復據瀘州現瀘州以東與渝軍已實行聯絡其中各縣無一川軍民黨黃復生虜師諦現已到瀘盧駐永寗黃入瀘城後率所組之四川靖國軍防守其滇軍則漸向西攻與瀘接近之江安前係川軍駐守現已爲滇軍戰敗逐去川軍進據江城并有一支直向南溪攻擊冀入叙城駐南溪之川軍第一軍縱隊長卽與二師炮兵司令賴心輝於一月二號率軍相禦近日戰事甚烈駐叙之右翼軍司令劉成勳已由叙城率兵到南助戰所遺叙州防地由中央隊接防該軍司令陳洪範已派其第七團團長萬成率軍到橫江一帶防守駐嘉定之第八團團長黃澤浦日前奉調到省行至眉山又奉防叙之命令刻巳折回向叙前進陳司令亦擬於本月七八號赴叙以便策應但未知叙州果能保守否 
　　川北之情形川北一隅向稱安靖自三師攻瀘後地方無軍黨人因以活動綏定之四川靖國軍早已進窺順慶近來熊克武又派其縱隊長呂超率軍到合川助黨人進攻石清陽已率其衆攻入遂寗距遂五十里之安居鎭一帶均已作防禦工事順慶最近亦已攻下一師附南之王旅近且有少數軍隊潛到樂至與成都相距只兩站路一月一號劉存厚就督軍職接此警報大駕即日派軍往禦至川北司令管金聚之軍因人數無多只能防守楊肇錫軍隊雖已出發而楊尚留成都故川北方面南軍雖無甚勢力仍非川軍北軍之範圍前四川財政廳長楊伯純在潼南獨立後川北各屬大半久南刻已逼近川西至上川南自張煦逃後甯事已平川西係劉軍範圍尚未有事但以川省全境而論已失去三分之二黨人尚在各縣紛紛舉事劉勢實甚窮蹙矣 
[監利南北軍之戰訊]  
　　襄陽黎軍現在固守襄樊並無舉動宜城鍾祥一帶駐無多軍荊州石軍則恃有湘援態度强硬現悉援荊者不僅張學濟之四梯團尚有王正雅（常灃鎭守使）新編之一師亦全開至荆軍力愈厚王軍第一團駐枝江二團駐沙市三團駐監利四團駐石首又砲一營駐監利馬一營駐松滋荊沙一隅連石軍幾有三師之衆王子春因監利本非荆軍防地前爲民軍所襲湘軍遂乘勢而來茲與譚浩明交涉撤退迄未辦到遂命王懋賞盧金山督軍進攻十七日已接仗一次勝負詳情尚未得悉惟據由沙市乘大元商輪回漢目睹戰事者云十七日拂曉時輪船經過監利城中火光冲宵烟霧彌漫下行里許卽抵南北兩軍火線南軍佔據南岸北軍佔據北岸遙相對擊鎗砲隆隆輪船行至其境南軍忽射數彈幸未傷人該船卽轉駛數里擬戰息再行俟至天明戰鬭如故該輪遂開足汽機如飛而駛霎時闖過戰線見有由　上駛之美兵艦（莫納卡西號）被南軍射擊該艦亦用砲還攻南軍射救益烈美艦知不能上行始折回漢（聞現已由漢口美使電湘省軍事當局嚴重交涉）大元與之銜接而行甫行數里見有小輪數隻拖民船數十隻滿載北軍行至火線附近一二里地方由南岸登陸諒係北軍調遣抄擊南軍後路者此十七晨監利南北軍交戰之實情云云至荊沙與宜昌兩方日來亦頻有衝突但非激烈戰鬭荆軍因拒絶王子春藉日剿匪近日捕剿藉名騷擾之徒甚力每日荆沙必殺搶掠勒捐之徒數十人地方已較前安靖矣 
[湖北近聞]  
　　高松如身後影響鄂官錢局兼官鑛督辦高松如近因病逝世後鄂省金融問題頗受影響聞高氏經手有兩宗借欵其一爲臨時救濟問題近因荆襄獨立税捐減少大半軍費支出倍增司財政者異常棘手官錢局代辦省金庫無論若何困難總須預籌供給高因羅掘已窮紙幣不能再增特以個人名義向奉天吉林兩官銀行挪借一百二十萬元暫作臨時接濟該兩行長均與高至好已經承認鉅欵尚未滙至高已身故近王子春致電張孟二督請繼續前議張孟復電推向兩銀行直接磋商此事恐難有成因高死兩行必索確實擔保也其二爲維持錢局問題官錢局鈔票久成不兑換劵而通行數省尚有信用苟鄂省戰事一起價格必日低跌高上年即有以該局產業向天津中法銀行抵押一千萬元作開兑基金之議以條件太苛迄未成交茲以戰迫眉睫亟須籌足基金一以接濟軍費一以維持信用復與中法銀行商榷頗有頭緒本擬日内親往京津與財政部及該銀行商訂契約交欵有意天奪其年遽爾逝世故王子春爲之痛哭也又據傳聞高尚有以某處官鑛押借某國商人一百萬元之事亦未成功現王督因軍費需欵急迫已數電中央設法接濟至高所遺兩職暫以造幣廠長金鼎代理 
　　殘廢軍赴荊投効荆州獨立鄂省退伍將士往投効者多至萬餘人所有辛亥起義傷殘之士有四百餘人（原有一千餘人因受傷不重休養金多爲袁政府取消）聚集荊州求石安揰石以大局平定後當爲設法撫慰之若輩見不收留乃散居旅棧開會推舉代表要求通電西南於議和時提出規復傷軍終身休養金並請將荆州貧民大工廠改爲傷軍工作廠專製軍用品石不允許若輩乃全體至司令部前長跪哀求照軍官招待所解散例各給二十元之資費於是石雇輪一隻强制押解其復返武漢 
[潯警廳呈報黃梅縣事]  
　　鄂屬黃梅縣事發生後九江警察廳訪得其詳情呈報當道其文略謂竊本年一月十七日訪聞本埠租界法國醫院内曾有鄂屬黃梅縣被匪騙城刧獄之受傷人前來就診情事經飭屬切實調查去後旋據覆稱緣月之十二日夜五更時候該縣突有匪徒百餘人扮作商民模樣扛得似綁非綁之盜匪多名稱係被搶報案者呌開城門擁入縣署持手鎗四枝向内亂擊縣知事從夢中驚醒聞警急遁所有兵警亦均在睡郷以故措手不及任其將監獄打破逃出人犯至七八十名之多又擊斃會計一員兵士三名經警佐兼警備隊長之山東人王君玉佩督隊抵敵腰後雖受有鎗傷二處仍未退却得以將匪衆登時擊散並生擒數人次日知事出示維持地方赖以安謐至外間傳有失落印信及搶劫等説均屬子虚人民亦無一受傷者所謂前來就診之人即王玉佩也投入該院迄已三日傷勢頗重尚有一彈深入腰眼未能取出云云 
[贛聞零拾]  
　　國務院王總理派諮議龍佐才來贛代表與陳督軍商議解决時局辦法 
　　非常國會代表朱念祖（號伯錢）陳鴻鈞（號容甫）兩君於昨日聯袂來贛與軍民長宮有所接洽 
　　總統府顧問王勵齋王嘯雲係奉馮總統派委來贛與督軍接洽防務今晨卽至軍署謁見陳督及李參謀長聚談　日猶未回寓 
　　有人接張敬堯部下私函有云大局未定我軍終須南下至遲約在陰曆年内云 
　　倪嗣冲派其子道烺奔走魯奉吉黑徐浙滬汴各處運 
 
 
 

Page 7

 
 
動開戰 
　　蘇省李秀山眞日電中央辭職陳督軍以長江重鎭未可遽示更張電致總統責成李督軍勉爲其難其原電略謂頃接南京督軍李純眞電備悉眞日巳上我大總統一電歷陳數月以來大局經過之困難個人調停之委曲末復自請罷免恭待備員接替以謝國人明知我大總統驟閲此電必深訝其無端卸責殊乖政府期望初心而在李純所處地位實具有萬不得己苦衷光遠非敢引伸其辭良以同列調人故於李純之所陳不啻若自其口出如以現狀而論則江西爲五省交衝萍郷更與湘南直接其防務吃緊較寗有加卽對待爲難較寗更甚避賢卸責光遠敢後於李純特以旣任調人於先苟有一線和平之機不得不作最後希望具此觀念用敢誠懇我大總統俯念長江重鎭當此時機萬急未可遽示更張一面仍責成李純勉爲其難靜待中央指令庶我大總統寗人息事之初念貫澈始終而李純動心忍性之所爲力圖後効所有迫切之忱不勝惶恐待命之至陳光遠叩元 
　　近有人布散謠言謂贛北鎭守使吳金彪赴寗參與會議並率兵常川駐寗等語政府聞之電詢陳督是否屬實陳督覆電略云承電詢敝省派贛北鎭守使吳金彪赴南京參與會議及率兵常川駐寗有無其事各節光遠前因潯屬各處軍防緊要曾派吳鎭守使前往實地調查並指示岳旅長佈防計畫確無派往赴寗會議與駐防之事但此項謠諑必出奸人僞造特懇從嚴查究云云 
地方通信 
[松江采石經理之受累]  
　　松江天馬山周某經理采石事務被高姓工頭拖欠捐欵墊欵六七百元又被工頭之婦索詐覇擾以致自三月迄今工程停止而縣署以捐欵緊要未便拖延擬將周名下石子備抵現經周再四申明捐欵之拖延實由工頭之婦霸詐所致縣署亦調查得其眞相特派員會同該處自治委員瞿久餘學務委員盛競生與該經理共議善後事宜諸委員素孚衆望必有妥善辦法處理此事然該經理之受累巳不淺矣 
[盜匪肆刦傷人]  
　　楓涇下郷二里許之吊鈎浜富户胥姓家於二十夜間突來盜匪三十餘人破扉而入直至胥某父子臥房搜刦胥某父子喊救俱被砍傷頭面手足勢頗沉重所有房中現洋五十餘元及金銀衣飾盡被刧去所失價値約有一千餘金刻已報請楓涇警所勘緝未識能贓盜並獲否 
[派委監焚烟土]  
　　縣署自民國六年七月一日起至同年十二月止關於烟案没收之烟土煙具嗎啡等前經分别列表呈請派委監焚在案茲省署已派禁烟委員張希元訂期本月二十五號來松會同縣長當衆焚燬縣署得悉後業巳擇定署前空地爲焚燬地點並預揭布告俾衆周知 
[奬勵獲盜警員]  
　　今春閔行大刦案内之盜犯劉錦善紀堂林正材汪長英等四人前往東郷新橋鎭被該鎭警員馬良卿逮解歸案當時李縣長以該警員破獲巨盜特紀大功一次並爲轉詳上峯請予奬勵茲縣署已於前日轉到内務部三等奬章一枚頒給該員祇領矣 
[鎭江鹽梟滋擾]  
　　江北洪澤湖一帶近有大帮梟匪　集騷擾天長　貽等縣郷民一日數驚刻經官軍備足軍火前往剿辦 
[改辦小學]  
　　鎭郡城内中街愛國學社長王君以該社僅具英文一科規模尚嫌狹小近又約同志數人擬添圖文與地算學各科其開辦經費由某君一力擔任改爲義務小學校一俟章程擬定後即招生就學云 
[圖財害命]  
　　日昨有瓜洲郷嫗某氏收得會款洋三百元由十二圩雇舟回瓜駛至小港附近舟子遽起不良之心將嫗謀斃盡奪所有而逃事爲網船户某甲所知暗中尾隨至人烟稠密處呼集衆人將舟鎖住擒舟子及二夥送縣請懲 
[喉疫盛行]  
　　今冬雨雪過稀天時燥烈揚中縣新老各洲一帶盛行喉症朝發夕斃甚有全家殞命者 
[安慶鳳陽盜匪肆刦]  
　　鳳陽縣周家莊等處前被盜匪搶刦騷擾經該縣警備隊暨團防併力驅逐詎日前該縣東北郷小溪河又有盜匪數十人明火執械肆行强掠該處團防因缺乏鎗械未敢抵抗遂任該匪等按户搜索嗣津浦車站護路隊聞警開鎗示敵匪始逃散現被災各家報告縣署已由該縣知事派員往勘并電請省公署派隊兜拿 
[朱家珂判罪不服上訴]  
　　朱家珂前在皖警廳長任内侵占公有物僞造公文凟職各罪曾經汪占鰲等控由地方廳公開判决處未徒刑六年已發交懷甯監獄執行嗣朱家珂趁上告期間未滿不服申請上訴其理由謂當日違法自行處罰烟土各案曾奉將軍面諭而地方廳駁以當時何以不遵官吏服務令依法拒絶不准上訴頃聞朱家珂擬再上訴歸咎於警廳司法科各職員云 
[皖垣亦出刦案]  
　　皖垣軍警林立防範甚嚴似不致再有竊盜等案乃昨晚（十六晚）忽聞四牌樓下泰昌金號屋上有盜行走比時鬨傳滿街拿捕而盜已無蹤後聞城内善公祠後街裴某屋内忽被該盜匪等進内搜箱倒篋搶刦金銀飾物等件約値數千金比經裴某報警該盜匪等已查如黃鶴矣 
[嘉興投票區域之布告]  
　　嘉興省議會議員初選　調查事宜業巳告竣呈報張初選監督特於日昨按照選舉法將選舉區域布告並繪圖呈報齊總監督察核計全縣劃爲十七投票區（一）城區（二）王店（三）新滕（四）王江涇廉讓渠東尖墩角（五）新豐（六）塘滙三店玉溪（七）鎭埭（八）南滙梅湖（九）池西澄溪（十）雙橋（十一）陶涇濮院（十二） 
新　（十三）濮塘（十四）餘賢（十五）鳳橋（十六）東　（十七）棲鳳 
[郷民抗租之提辦]  
　　平湖四郷田禾秋間螟蟲爲災經縣呈奉省署派委查勘分别成災輕重核減賦額縣照辦在案詎有北郷柳河十八坊農民始則來城要求縣署出示免租繼復私立農團名義相約不准還租違者　起與之爲難近各業主以糧從租出紛紛呈請縣署飭役催租而縣署催租公役蕭某奉諭下郷催租竟被該處郷民將該公役痛毆並將船隻搗毀現縣知事已飭警拘提爲首之人懲辦 
[山東王議員全家被戕]  
　　嶧縣議員王伯謙（居齊村在滕　兩界）家道殷實久爲土匪所注意於舊曆月之初五日夜間突有土匪七八十人各持快鎗闖入將王君及其夫人並其長子澤如次子澤霖老幼十餘人一併殺害搜掠細軟而去嗚呼慘矣 
[津浦路檢驗時疫]  
　　津浦路駐濟管理局昨奉總局指令略謂現下西北時疫發現傳染甚速若不預防實於公共衛生大有妨害仰即飭令沿站及各車守對於客座特别掃除潔淨并隨時委派醫生多人分叚上車隨時檢驗旅客以防傳染云 
雜評一 
[石星川退出荊州（步陶）]  
　　荆州爲自古用兵之地石星川據之可以斷北軍入川之道可以壯湘邊南軍之形勢卽襄陽之黎天才亦有相互策應之關係然而石竟不爲堅守而輕於委退焉夫石軍較弱於黎所遇又爲懷憤出川之吳光新自難免於敗退　勝敗何常之有湘軍出隊相援且邇在咫尺倘背城借一未必其不可有若干時日之支持乃必亟亟退却且必亟亟向鄰湘之公安退却此中或别具兵事上之計畫未可知也雖然退走則自退走可耳二十三夜之沙市其掠刦紛擾則何爲也以此卜之似又僅以刦財逃生爲唯一之目的而兵事如何策畫抑且未遑計及矣 
　　惟是湘軍旣明認石黎爲友軍又隱隱約約遙爲聲援則石軍之失敗湘軍寗有終於袖手之理而况石軍之明向湘邊退却耶嗚呼牽一髮而動全頭武岳間南北風雲其前途正未知所届也 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[設立棉花檢查所之籌商]  
　　上海總商會接江蘇實業廳長張軼歐公函云案奉農商部令開棉花爲我國出口大宗物產關係至爲重要中國商人往往昩於貿易正義貪圖暴利每將乾潔之棉花攙水染色及夾雜他物希圖增加重量一經洋商挑剔退盤及禁止輸入之事時有所聞殊於國際貿易海外銷場大有妨礙民國四年曾准直隸巡按使及外交部來咨經部咨商税務處擬先就津滬兩關設法檢查嗣因時局變更暫行中止本年十月復准駐京美使及税務處函稱棉業亟須整理等因當經由部特派技師卓伯森技正謝恩隆前往上海與檢查棉花攙水會商議改良棉業事宜現據回京報告中外棉商均以禁止攙水等弊爲振興貿易要圖現値歐戰需棉此項大宗輸出自須竭力整頓以應要需查津滬兩埠爲我國重要商場棉花出口數量尤多滬上棉商會有南市檢查所之設立祇以辦理不善成效未彰亟宜先就該處酌量情形各設棉花檢查所一處嚴行檢查恢復信用庶幾價値增高銷路日暢於農商兩業均有裨益除咨行江蘇省長查照暨分令直隸實業廳遵辦外合亟令仰該廳迅卽擬具詳細辦法妥爲籌設並將辦理情形隨時呈部備核等因奉此查中國棉花出口商人希圖增加重量每有攙水染色等弊誠於國際貿易海外銷場大有妨碍惟滬上南市檢查所之設立前因釀成郷民罷市風潮省議會曾有訾議是此次檢查所之籌設必須加意愼重貴會於此事先後情形諒所深悉其應如何預防流弊之處必有卓見可資取法軼歐頃以漢治萍總公司於舊曆十二月十五日開股東大會奉部委任代表蒞會擬於舊曆十二日由寗起程來滬届時當親赴貴會面聆教言敢請將此事成案及可供研究資料先期蒐集便可公同討論擬定辦法至　公誼相應函請查照爲荷 
[美國注意華棉之輸入]  
　　駐滬美總領事接有咨文謂裝貨者不得以有子之廢棉包裹陶磁等器由中國運往美國蓋以此種廢棉其子内恐有淡紅色小蟲殊屬有害也現美國當局以如不去此以有子廢棉包裹物件之習慣則須拒絶此項物件入口或須消毒以爲入口條件又棉花樣品不得與其他商品同包寄美必須另行包封並於其上標明棉花樣品字樣此項樣品且須錄入艙單俾船抵港時即可報告檢查員如有違背規則以板花樣品混入非棉物品内或將棉花與他物同包者一經發覺必須取銷其所執之入口准狀云 
[處置敵國人民條規之增加]  
　　駐滬交涉公署昨接松滬護軍使署公函内開頃接内務部漾電開查處置敵國人民條規及其施行辦法均經先後通行查照辦理在案惟查各該辦法均未定有罰則茲經國務會議議决修正於原條規第八條後加增第九條敵國人民違犯本條規者得勒令出境其有事實上未能即時出境者得拘留之至可以出境時爲止又原第九條應改第十條第十條應改第十一條電到盼復等因除電復普分别函行外相應函致貴交涉員即希分行遵照 
[敵人軍服留存捕房]  
　　僑居虹口百老滙路五十五號門牌之德國人羅伽司與搿羅立克因在北四川路水手總會内飲酒大醉出外胡鬧普將電車公司條路之標燈擊破經美捕房西探司密司查見以其酗酒滋事且身穿軍服尤屬違章卽將羅伽司搿羅立克兩人拘解公共公廨經中西讞員訊明判被告羅伽司罰洋三十元搿羅立克罰洋十元一併充公軍衣暫存候請盧護軍使核定應否按照刑律一百十一條第五欵辦理復到再核在案茲悉公廨已得護軍使署答復卽由公廨訊明定奪故昨日復由捕房將羅伽司搿羅立克傳案由捕房代表牛門律師上堂譯訴前情請爲核示俞襄讞商之美柯副領事判羅伽司等退去軍衣留存捕房俟戰事解决後再行發還 
[敵輪改名後開始營業]  
　　華乙商輪係將德國之西來亞號所改茲在滬上裝儎牛皮絲　猪油花頭等物擬運往意大利國交卸曾經禀請新關驗放威税務司以該輪由滬前往意大利沿途經過洋面恐遭意外之虞所有該輪服役舵工水手以及賬房人等如係華人應將姓名年歲籍貫由關調查註册刻已一律告竣計共六十餘人業經驗明於昨日（卽星期四）由滬出口放洋並聞該輪因須經過險地故在頭尾裝置長式快炮兩尊以備不虞又支那號商輪所改之華甲輪船因香港現有貨物急須運滬故於昨日由滬空船放洋開往香港儎貨又華戊輪船亦係德商之阿爾本加號所改現巳修理告竣將次營業部頒船牌亦已塡發惟海關之洋船照尚未發出故特禀由新關税司於昨日塡給華洋文第三十五號船照一紙俾便騐放 
[日本兵艦駛往長江]  
　　去年十二月三十號由日本駛泊浦江之日本兵艦ＣＨＩＹＯＤＡ計有士兵二百五十人裝載快砲二十二尊茲奉日政府電令以該國商船在揚子江流域往來者甚多自應駛往南京上游一帶游巡保護是以該兵艦業於昨日報明海關由滬出發 
[新軍艦需用快砲]  
　　海軍部劉總長因有新造軍艦急須裝置六磅重砲彈之快砲四尊以備調遣業於前日電令上海兵工廠着令砲廠趕緊製造矣 
[南北錢業提早結束]  
　　南北兩市各錢莊因近來市面不佳特於前日公同會議决定年底結帪比往年提早結束所有往來各户無論存欠均於陰曆二十以前一律歸結各莊本票各户支票出至二十六日爲限各屬滙票亦提早止兑所有近處各地及杭紹甬等屬滙欵亦照本票限期同時截止並即日通函各該處同業及往來各商號一體查照惟聞今歲南北各錢莊因時局不靖早爲留意平日所放帪歀極爲愼重故大小各莊均可獲利預計大者數萬金中次者數千數百不等亦可見近年錢業之穩健矣 
[殖邊銀行不還律師存欵之辯論]  
　　本埠殖邊銀行因虧欠摩西律師存欵洋一千二百元延不料理被該律師控經公共公廨於前日午後二時半由美副領事博金式君蒞廨會同襄讞員張鑑文君提訊原告摩西律師上堂陳述案情並稱此欵本有四千二百元曾由該行行長徐畿亭出立殖邊銀行之票據及至該行停止營業後即託斐斯律師函致該銀行催索當由該行洋經理愛司而斯函復允付説明以張德恩之存欵歸償均有信函可以證明後來陸續收到洋三千元尚欠一千二百元延不料理請求缺席判决如數追還云云殖邊銀行延賚美律師到堂聲稱敝律師受北京殖邊總行委託爲代表原告摩西律師所控之欵殖邊銀行早已料理並未虧欠且此欵係由行長徐畿亭在外私自接洽被告不能承認應請堂上暫緩判决俟檢呈證據再請訊奪即經張博兩君磋商良久判被告律師請求展期復訊一層如能檢呈證據准予復訊否則着原告登報通告應即缺席判决 
[法捕房嚴厲禁烟四誌]  
　　法租界各捕房近日嚴厲禁烟種種情形已迭紀本報茲又經法新租界嵩山路捕房捕頭查得白爾路十五號門牌董阿大家及霞飛路九號門牌劉福生家均私設烟榻容留外人開燈吸烟當即帶同包探王德奎前往董劉兩家抄出烟槍各一支烟燈八盞一併帶入捕房諭各存洋暫行保出昨又飭探將董劉二人傳至法公堂詰訊董劉二人均供認私設烟榻供人吸烟不諱中西讞員判各罰洋二十元充公烟具銷燬又法租界鄭家木橋街私設之季吾氏正福和坤泰等挑膏店四家被捕抄出證據解經法公堂訊供屬實判正福和坤泰各罰洋四十元季吾氏抗傳不到諭令改提在案昨由包探將季吾氏店主拘解法公堂訊究據供民人前奉傳訊實因不知公堂地點故未到案並非有意抗傳聶讞員問曰汝是否私設挑膏店答稱私售烟膏實不其事求恩寛宥判罰洋四十元充公以儆 
[引渡投函嚇詐之主要]  
　　英美捕房西探日前偵悉投函嚇詐某姓之主要宋祺蓀匿跡法租界内曾偕華探請由法捕房加派包探按址協拿當卽將宋拘獲帶入捕房昨解法公堂請訊先由英美捕房西探投訴前情請爲引渡旋經中西讞員向宋略詰一過以事出英租界内准交保探帶去歸案訊辦 
　　又一訪函云公共租界漢口路中和洋行買辦宋季生指控蔣作新葉龍聲迭次用威嚇手段圖詐洋五千元等情業經捕房將蔣葉兩人查獲解送公共公廨訊供暫押在案前日又經總巡捕房捕頭偵悉現庽法租界貝勒路道德里十號屋内之杭州人某祺蓀與此案頗有關係即飭中西包探協同法捕房探捕將宋緝獲提回押至昨晨解送公共公廨由中西包探上堂禀明前情請爲訊究中西官判宋押候帶同蔣葉兩犯解請英領陪審 
[巡長擒獲水盜]  
　　本月二十二號晚十一時許有船户陸和尚由内港裝載荳米來滬交卸詎駛至曹家港口外黃浦中突來盜船四艘將陸船四面圍住各盜即紛紛過舟大事搜索首將衣服銀洋鋪蓋刦至盜船繼欲搬運荳米陸和尚與船夥張子靑即大聲喊救其時適有曹行警察第三分所巡長等帶同警士經過港口突叱呼救聲知係水盜行刦立即飭警分守岸邊該巡長急覔民船帶警往捕該盜等正在搬運贓物未及覺察遂被當場拘獲盜匪楊仲興等九名並截獲盜船四艘該巡長等立將盜匪與船並事主陸和尚船夥張子靑連同贓物銀洋衣服鋪蓋併送到所經所員先向事主詰明被刦情形並將獲盜逐一盤詰後即於昨晨備文呈解地方警察所經王敬常警佐發交司法員詳細研訊復候核辦 
[三誌寓客召妓侑酒之毒計]  
　　寓居九江路湖北路轉角新旅社一百零四號房間之閩人李永全（即李文全）與在逃某某兩人箋召小花園妓女雲蘭閣至庽侑酒潛用毒藥和入酒内將該妓及妓傭嚴老四迷倒强將値洋二百七十元之金鐲金手表等物逃出即由新旅社司閽華捕追至馬路經華印各捕帮同將李拘獲搜查原贓無着帶入捕房解送公共公廨請爲訊辦諭着押候查明並補提在逃同黨併究在案昨晨復訊由老閘捕房中西包探上堂禀稱緝提同黨尚未獲到並由原告雲蘭閣與跟局之嚴老四到堂證明當時被攫情形被告李文全延海德禮律師到堂聲稱敝律師甫經被告延爲代表手續尚未完備應請展期開審即經張襄讞商之美博副領事判李還押候再提訊 
[甯波方橋郷盜案已破]  
　　王阿崑黃阿三尤培福均係寗波山北人日前在閘北某押店質當衣服一包緣袱包上染有血跡被閘北偵緝隊士張用浦查見拘押候究已誌前報茲悉王等拘入該隊後迭經盤詰供認於上月下旬在原籍方橋郷行刦某姓家計有同黨八人得贓後分投逃散我等三人同來上海云云旋往王等住處起出另女小孩衣服數十件内有線春面子貂皮袍子一件及千里鏡等物留候函傳失主來滬再行核辦 
[煉鋼廠增加工資]  
　　陸軍部以鋼料爲製造軍械之重要品自滬廠自行提煉之後每年不復採購舶來品節省甚鉅該廠承辦員司悉心提煉深堪嘉尚自應量予奬勵所有出力之工師工匠人等既據呈請酌加工資應予照准爰於前日批令上海兵工廠謝總辦如呈辦理矣 
[公立醫校預防鼠疫之條陳]  
　　江蘇公立醫學專門學校呈省長文云竊意災疫流行國家代有綢繆未雨事勢宜然近聞綏遠地方又復發生鼠疫延及太原天津等處流行之速深可驚心查此病傳染性最爲猛惡死亡率爲百分之九十蓋其病原菌名配司脱者侵入人體内有徑路三一皮膚二黏膜三呼吸器皆爲最捷之徑其形態爲桿狀菌其性質屬於出血性敗血症病菌之一種每因鼠類爲間接之媒介物故譯之爲鼠疫凡人感染此疫者潛伏二日至七日即病作其禍之烈概可想見故東西各國研究預防方法至爲周密亦惟禁絶傳染嚴行診查毌令健全之人民罹此災禍安樂之土地並及氛祲而已現在鼠疫發生於西北浸尋將及於東南轉瞬入春温暖增加滋生尤易若不預爲防遏深恐滋蔓難圖爲此不揣愚昧擬具防疫辦法四條呈備採擇一宜設檢查所也凡舟車旅客及疫地運來之貨物宜切實檢查注意消毒並檢查旅館責成衛生警察嚴捕鼠類施行檢驗次宜責成居民及醫生報告疑似病人以備實施預防與無病人隔絶一宜設隔離醫院也遇有患此疫者使居院内禁其與人往來若有疑似病人則收容别室而查騐之一發生本病處宜嚴重消毒及施行隔絶也凡此疫發生處所急宜施行消毒及隔絶方法應責成衛生警察輔助防疫專員辦理並嚴密監視以杜蔓延一宜記防疫專員施行防疫事宜以重責任也防疫要政非設專員難期成效並宜分駐要區辦理各項事宜如隔離病人病地檢查行旅施行消毒皆屬之以上四喘僅舉綱要伏念長民者素具胞與之懷際茲毒癘流行思患預防定蒙計及且蘇省係商埠繁盛之區設不早自　維易致外人口實似與政務國權兩有關係諒在洞鑒中無待鰓鰓過慮用敢陳其一得之愚倘荷埀察施行不啻出斯民於水火而登之祍席也地方幸甚人民幸甚 
[厲行清潔之訓令]  
　　淞滬警廳奉省長署令開准内務部咨開查衛生行政首重保持健康健康事項要在厲行清潔苟汚穢之不除即疫毒之潛滋藴積日久發爲疫癘則人民生命爲之殘害國家財力爲之消耗其幾甚微其患甚巨近時發生肺炎鼠疫可爲前車之鑒考查東西各國於河渠道路市場家宅之管理及塵芥汚水糞便之處置莫不詳爲規畫定有專章切實施行巨細靡遺用能保持清潔疫癘不興即偶或發生亦易及早撲滅不至廣爲蔓延法良意美可資取法上年津京河决爲患災區至廣居民蕩析離居莫此爲甚一切病毒由此滋生疫癘之興悉本於此有際此交通頻繁之日一經蔓延於災區之外其爲危險尤可慮也要在厲行清潔以清其源則災區雖廣疫癘自無現在京師警察總廳訂有預防時疫清潔各項規則各省情形不同對於清潔事項應各有相當辦法本部爲杜止疫癘保持健康起見相應咨行貴省長督飭所屬重定新章或以舊章加以增修務相完善嚴令各處切實奉行並將厲行清潔各辦法咨部查核等因准此查防疫衛生至關重要除分行外合亟令仰遵照並將辦理情形具報爲要 
[普濟輪船失事二十誌]  
　　此次招商局普濟商輪被撞沉没後甬滬兩地客商咸有戒心紛紛要求招商局將往來滬甬之朽老船隻江天號更易堅固新輪並添加班頭以杜危險該局迄未應允茲悉有寶華輪局自置之寶華輪船載重五百四十五噸估價五萬兩其航線自上海至永嘉又有鎭昌輪船公司自置之鎭昌輪船載重七百八十九噸估價十萬兩航線自上海至瑞安均將開駛滬甬運輸客貨云 
　　日前温州屍親虞柏　之姪仲謙偕同郷會及普濟買辦所雇之人赴定海商會查詢小洋山發見屍首一事當由温州同郷會致函該會昨虞仲謙返申言定海商會對於此事極其關心招待甚周惟小洋山離定海甚遠帆船往返非十日不可逕由上海以輪船開往似較便利並得定海商會來函如下温州旅滬同郷會大鑒昨日貴會特派余虞兩君來會遞到尊書一緘祗悉並由余虞兩君述知一切惟此間去該處亦極遙遠並無輪船班頭雇用帆船大約非數天不能到若遇逆風更屬無可行駛祇好請由招商局特派輪船往查較爲便利 
　　普濟遭刦後旅滬温州同郷會辦理種種用費甚鉅温州布業公所首先提倡特别會捐以充臨時用費昨寄交林炎夫君大洋二百元函屬交付同郷會收用該公所亦可謂熱心矣 
　　普濟之刧死者甚衆善後事宜均由温州同郷會會同招商局辦理所有費用除招商局照例給付外餘由温州同郷宦游各處及經商上海者特别捐助當山該會給以正式收條爲憑近查有假普濟救濟之事致函北京近畿陸軍第一旅第一團團附馮直辰君内附勸捐劵一張馮係温州人卽函旅滬同郷查問此事是否係同郷會發出其機關設於馬霍路某里云温同郷會得此消息查並無發勸捐劵之事或係假慈善之名義騙錢亦未可知昨有温州木工李阿三在南市開設宏昌祥木店忽有操蘇州口音之人持公善局收照一本向李阿三勸劵捐欵言爲普濟被難之事李阿三捐錢七百二十文當取公善局收照一紙係一千五百二十四號第未知上海是否有公善局該局係何人主持是否假善慈之名爲騙錢之實俟查明續報昨温州同郷會聞各處有此勸捐之事已登廣告聲明矣 
[圖畫美術學校第四届畢業]  
　　西門外圖畫美術學校於昨日（卽一月二十四日）行第四届畢業禮首由校長張聿光君給發證書並謂此届畢業成績較第三届更爲優美推其原因皆係諸生平日勤學所致但學業本無止境嗣後尤當加意自勵以達美滿之目的况吾國際此美術幼稚時代深望諸生出校後努力前進以提倡美術爲天職次由副校長劉海粟君勉詞略謂吾人立身社會總以敦品立行爲第一要義如品行有虧學問雖優仍不能爲完全人格諸生就職他方當以不背此旨爲最要云云茲將畢業學生姓名籍貫列後甲等方思藻廣東普甯　沈鏡圓江蘇宜興 
[商餘交誼社之常會]  
　　滬南業盛里商餘交誼社自成立以來着着進行社務頗稱發達上星期日午後二時爲常會期由社長莊冠南提議内幕應分五部爲教授辯論足球音樂游藝衆皆贊成於是各社員選舉才技兼優者一人爲部長惟教授部進行尚需時日聞定於明歲元宵後舉辦餘均實行云 
[學生演劇團假座開演]  
　　學生演劇團於本月二十七號（即夏曆十二月十五日）日夜假座寰球中國學生會演劇籌欵創辦音樂會由本團學生新編偵探新劇（學生寶鑑）夜演（俠女）二劇均有益社會其中情節聞頗離奇云 
[聶中丞華童公學休假預誌]  
　　聶中丞華童公學定於二月一日舉行寒假休業禮預定秩序如下臨時主席埃士拉氏（工部局華童教育部總董）（一）校歌（明誠）全體學生（二）歡迎來賓詞聶光均（三）校長報告（四）英文背誦（肓兵）聶光堃（五）主席演説（六）英文背誦（蜘蛛及其妻）（七）英文班給奬埃士拉夫人（八）英文背誦蒲美中（九）聶雲台君演説（十）中文班給奬埃士拉夫人（十一）中文背誦錢超倫王禮明（十二）閉會 
[啓明小學之改組]  
　　城内喬家浜啓明小學校開辦以來已逾數載今應時勢之需要改設商業專科大加擴充並聘日本明治大學商學士陳景新君爲主任定陰曆正月十六日開學 
[實業廳長奉委來滬]  
　　漢冶萍公司訂於本月二十七號（星期日）假總商會爲會場特開股東會籌議進行事宜並報告上届公司賬略及應行提議各節除先期分函各股東持股單向公司領入場劵届期蒞會與議外並分别呈請省道各公署派員參預聞齊耀琳省長特委實業廳長張軼歐來滬充任代表張廳長奉委後業於昨晚由寗乘車來申約今晨即可抵埠以待參預斯會云 
[嚴禁司法警察之需索]  
　　江蘇高等檢察廳長王仁山邇因訪聞各縣知事兼理司法及管轄各檢廳之司法警察每有一般前清差役朦混充恣意需索破壞司法名譽實爲可恨除通飭各縣知事一律查禁外日昨並飭寗滬兩地檢廳嚴加約束毌任擾害云 
[浦東許警佐誥誡長警]  
　　浦東楊家渡淞滬三區一分駐所警佐許壽靑以所轄地方遼闊華洋廠棧林立際此年關伊邇冬防吃緊之時防務亟應整頓以弭隱患特於昨日午後二時許傳集各棚長警點檢訓諭略謂巡警負保衛地方之責業於居民有違禁之事（如賭博鬭毆等事）務須先行緩言開導如開導不從應卽帶所報告核辦切不可出言恫嚇及用槍柄毆擊情事而夜間巡邏須循路線所過廠棧教堂富户等處尤須緩步行走悉心靜聽如有三五成羣認爲形跡可疑者卽行向詰來歷云云各長警均唯唯而退 
[華界警探防範益嚴]  
　　淞滬警察廳長徐國樑昨奉盧護軍使面諭以舊曆年關將届爲商界收束帪務之期對於防務尤應愼重等因徐廳長奉諭後除傳令所屬六區各分署一體查照添加各要道崗位另派巡邏警加防外並傳游巡第一隊馬雨霖隊長諭令抽派隊士兩排駐防十六舖小東門一帶又令第二隊長郝采章抽派隊士二排駐防九畝地方浜橋等處午後復傳偵緝隊長飭即選派幹探分二人爲一班駐防緊要處所以輔警隊之不足云 
[游巡隊長調差]  
　　駐防閘北之游巡隊劉隊長昨奉徐警廳長訓令着與駐紥梨園公所之游巡隊郝隊長對調卽日彼此交代到差視事 
[黃豆貨缺價昂]  
　　本埠黃豆銷數向以冬季爲最旺茲因上月天氣奇冷水道永凍產地之貨不克運送者頗多而陸路亦因軍事關係貨車停駛以致來源缺乏價亦昂貴惟他處銷路尚稱暢旺各客帮及囤户等見此情形恐年内到貨未能踴躍故搶先訂購者近三日内爲數甚巨公會同業買賣者亦夥預料市價必再增漲號家方面手中稍有存貨者亦多不肯輕售近日市價驟漲二三錢漢口貨每擔開售二兩七錢次者二兩六錢浦口貨二兩六錢半蓋緣車輛缺乏各帮所運之貨大都堆積浦口車站故有此現象云 
[北貨業取締欠賬]  
　　沙輪北貨同業近以年關將届本埠店家及各埠經辦各客之欵到期未清者爲數甚巨惟該業點春堂定例以每月初十二十五兩日爲收欵之期爰特報告點春堂於前晚邀集同業開會議决所有未清之户無論店家客人於即日起停止交易並通告同業一體遵照 
[搶匪供出主謀]  
　　花旗公司輪船此次在浦東其昌棧碼頭被匪徒搶去香烟四箱經淞滬偵緝隊士在十五問地方緝獲搶匪陳得富一名解廳訊辦已誌本報茲悉此案業經司法科劉科長訊據陳得富供認聽從在逃之小貨行主陳得標前往搶刦不諱奉飭嚴行收押候緝 
 
 
 

Page 11

 
 
獲陳德標到案再行訊辦 
[串竊棧貨之盤詰]  
　　招商局北棧塌車夫頭目金小老虎與塌車夫李大汪九竊取怡和洋行轉存該棧内値洋三千餘元之泰西緞五箱串同探夥黃小棠（即皮鞋小棠）戴文卿及掮客劉阿表顧小弟陸續銷贓於天津路某洋貨號及土販天津人某甲經管碼頭西人查悉報告捕房將金等七人先後拘獲解至公共公廨經中西官訊判金與顧小弟暫行管押餘人各交一百元人洋並保在案昨晨復訊先由原告代表律師上堂譯訴被告等串竊情形繼由見證唐忠茂姜立甫張宗昌等上堂證明當時由李大持單來棧出貨後檢點失去泰西緞五箱是實後由金小老虎所延代表佑尼干帮辦羅斯律師及黃小棠所延代表海德禮律師各向該見證等盤詰良久堂上以時已過午宣諭退庭判金顧兩人還押餘人仍交原保候下禮拜二再訊 
[私帶烟土之情虚]  
　　浦東坦石橋航船户孟正山昨午在北市購得煙土數包計重十二兩擬往郷間販賣行至中途被流氓探悉尾隨其後擬至僻靜之處向之索詐及行經一區二分駐所附近爲該所巡長王之佐查見以若輩緊隨在後决非善類喝令孟緩行詎孟自知情虚飛步奔逃王巡長立即追上將孟帶所後隨各匪即乘間逸去到所後即將烟土抄出禀明王金山警佐申送警察所轉送地方檢察廳訊究 
[索討膳費之衝突]  
　　木工蔡阿萬前因失業借住美租界愛而近路張榮新家每日三餐貼在張處月貼膳費洋四元前日有閘北烏鎭路某作場雇蔡工作蔡結欠張飯洋一元七角潛將鋪蓋搬出迨張尋至作内索討蔡稱有鋪蓋作抵遂起衝突互相毆鬭當被崗警一併拘入四區警署押候訊明核辦 
[書局拘獲竊賊]  
　　周家昌前日竊取愛文義路中西書局内儀器鉛板等物被該書局夥吳金龍瞥見鳴捕將周拘獲昨角公共公廨經中西官訊知周係過犯判押西牢年半期滿逐出租界贓交原告領回 
[設肆欺騙續誌]  
　　杭州某綢莊學徒王某設肆欺騙已略紀二十三日本報茲據另一訪員報告云浙江人王炳生串合同黨在公共租界漢口路同安里口虚設永昌綢緞店先後騙取錦成錦豐謙吉祥大錩正三陽泰景昌協等各綢號値銀四千餘兩之綢緞棄店逃逸業由被騙各號報請老閘捕房派捕將該店生財各物及學徒一併看守並於前日將王炳生尋獲扭交捕房捕頭諭令將王收押並着繕具禀詞呈請公共公廨請究 
[指控攫取鈔票]  
　　姚根榮指控陳毛南於前日串合同黨在雲南路攫取鈔票洋三百元逃至北海路由捕帮同追獲等情昨由捕房將陳解送公共公廨經中西官向陳研訊一過以搜查贓洋無着判陳押候查明再訊 
[流氓搶物勒索]  
　　徽州人董志忠昨赴三區警署訴稱伊住浦東桃園宅地方向爲搶客生意舊曆本月初七日由浦西購買香煙數聽經過隆茂棧碼頭被流氓仲阿狗江和尚李阿毛王鶴林等指爲小貨攔路劫去勒索洋十五元方肯給還是以來署請求究追等情解警正立派劉巡官督同長警前往將仲阿狗江和尚李阿毛王鶴林先後緝獲到署昨解警廳司法科訊辦 
[串放白鴿之起訴]  
　　浦東陸家嘴著名蟻棍王阿虎日前串同無賴朱根發將年約三十餘歲之某氏婦賣於楊家宅向爲紗廠工人之霞柳爲妾計身價洋三十五元詎該婦越日即潛逃無蹤霞柳知係串放白鴿昨赴法庭起訴 
[貪小拾遺之受欺]  
　　揚州人范子佐年逾五十手持短旱烟袋一支於昨日午後至滬城購買雜物帶有銀洋被擲包匪徒察知俟范在虹橋飯館中果腹而出即將皮包一個失落於地范貪小拾取即有匪黨上前將其手中之洋十元騙去迨范察悉匪已逃去席地大哭後由崗警查知勸合往南找尋（南爲二區二分駐所轄境）范遂含淚而去 
[老人被火焚斃]  
　　南京人郭榮和現年六十八歲向在大南門外中華路南京帮所建之茅山殿内爲管門邇因患病於前晚自行煎藥不知如何被火燒去身上所穿衣服人則倒臥於地當時無人知覺直至昨晨由比鄰接引庵僧人以郭每日起身極早何以時至巳刻未見啓門心甚異之遂由後面便門入内察視見郭老四已倒斃在地身無完膚其風爐藥罐則傾翻於地立即通知二十舖地甲邵梅生投報地方檢察廳請求相驗旋爲死者族姪郭春嚴所悉亦卽到廳禀請免驗自行棺殮林檢察長諭飭具結送案備查備棺收殮 
[請傳聚衆賭博之茶館主人]  
　　賭徒惠國樑等二十二人於本月十六號在北山西路一千五百二十四號門牌某茶館内聚衆賭博被華探目馬阿美等拘入捕房存洋作保後經公共公廨傳訊因惠等臨訊不到判將保洋一併充公在案茲經捕房查得該茶館係蘇州人陳阿二所開因復禀請公廨出單將陳傳案訊罰 
[女孩並無傷痕]  
　　婦人范高氏昔年在北市開設旅館虧本收歇曾欠茶房王某等押櫃洋三十元王等迭向追索該氏不得巳將螟蛉女阿毛現年十歲寄養於王處爲質舊曆本月初九日王忽囑令王茂林將女送回氏家該女巳僅存一息氏向詰問據女答稱因時遭虐待以致受傷等語延至前晚氣絶而死該氏卽將王茂林尋獲於昨晨扭至地方廳禀請驗究當經賀檢察官提案預審判王茂林押候交保一面同沈檢驗員至南市三角街范高氏家驗明該女並無傷痕委係因病身死塡明尸格判由該氏棺殮 
[女子投河遇救]  
　　住居法新租界常德里之女子張阿囡年十五歲前日因與鄰家女稍有口角爲乃母所呵斥女即氣憤隻身出外至南市三泰碼頭投浦覔死適爲崗警查見救起帶入一區一分駐所問明暫留未幾女母張王氏偕其親戚吳子亭（新豐海味行夥）投所聲稱該女係從幼螟蛤夫名桂生在王家碼頭成昌洋貨店爲夥請爲給領等語張警佐准予覔保領去惟一准虐待具結存查 
[女孩迷路類誌]  
　　揚州女孩高大老黑年七歲昨日挈領其二房東家三四齡之女孩出外中途忘却歸路在十六舖地方徘徊爲崗警查見帶至第一區署問明家住法租界嵩山路五十七號門牌父推塌車等語留候屬人認領又揚州女孩王根弟年十歲在南碼頭迷路由該處宰猪公所夥周德明所見代爲招留報告一區一分駐所請爲核示張警佐諭候牌示召屬認領 
[江北婦人被擊受傷]  
　　江北人紀桂三住閘北大統路興隆里内其妻張氏前日不知何故被隣婦殷王氏糾同王包氏蔣周氏黃理生等以鐵器擊傷下體由四區崗警一併拘獲轉解司法科移送地檢廳究辦 
[拐賣女孩之追究]  
　　蔣少卿魯阿毛串拐山海關路二號門牌婦人王李氏之十一歲女孩根根帶往嘉守販賣嗣被女母得悉報告捕房昨派包探將蔣魯兩人一併拘解公共公廨由中西包探訴明前情請求備文移提王女到案質訊中西官判被告兩人押候備文派探前往嘉定縣公署移提人證到案再訊 
[婦人程車跌斃]  
　　婦人王孫氏前日乘坐電車至北四川路橫浜路轉角急欲下車跌傷腦部由捕查見立即雇車送往同與醫院爲之療治詎受傷過重旋即身死捕房得報後即飭包探將尸㫒入斐倫路驗屍所於前日午後禀奉公共公廨張鑑文襄讞員會同英副領事白君蒞所驗得死者委係磕傷腦部致命遂塡明屍格諭着屍夫王阿清具結領屍棺殮 
[夫婦口角之流血]  
　　住居虹口東西華德路七號門牌之甬人婁小榮前日因與其妻余氏細故口角忿無可洩遽持剪刀自向喉間猛戳血流如注余氏駭極狂呼即經隣人代招巡街捕到來將余車送同仁醫院醫治旋又回禀捕頭請爲核辦 
[爭風累及押店續誌]  
　　虹口鴨綠路乾德押店夥戴田生因受押曹李氏向奚金氏處取來之金飾等物經公共公廨傳訊以其收受來歷不明之物判戴管押西牢兩禮拜在案茲因被告不服判决昨晨延請代表律師投廨聲明不服理由將戴帶堂復訊再行酌奪中西官諭候會商再核 
[五洲藥房控告冒牌]  
　　五洲藥房經理項世澄至法公堂控被法大馬路老仁濟孚記藥房主周鳳銓於上年起仿造五洲藥房創製之自來血私行發售近始由五洲藥房派出之調查人張首文在格洛克路蔭餘里内見有人將裝置自來血之玻璃瓶及商標等物送至該處當即報告捕房前往搜查詎已聞風將所有冒牌物證搬至附近七十二號屋内藏匿後又被張首文查悉密報捕房飭探至七十二號抄獲證據甚多一併車至捕房惟周巳乘隙逃逸現經尋獲特將僞商標及五洲藥房之商標呈請鑒核並求追償冒牌侵銷以後所受之損失即經聶讞員將僞商標與原告所呈之商標比對相同又向原告項世澄詰問據稱被告係將五洲藥房之商標用照相攝下後照樣仿造必須以顯微鏡細察方能區别又據見證張首文投稱目見周之車夫將冒牌之物携入蔭餘里某號屋内商人亦即入内詢問據一婦人答稱周鳳銓時來時去祇有車夫常居此間云云故即報捕設法抄獲是實詰之周鳳銓供不承認中西讞員判周交保候捕房於七天内澈底查明是否冒牌再行核奪 
[請求保釋監犯之批詞]  
　　淞滬警察廳已革偵探張志雲前因得賄包庇經徐廳長提案訊實申送護軍使署訊明判决徒刑三年又六個月發送陸軍監獄執行在案茲由該犯之妻張朱氏具禀請求保釋昨經地方監獄典獄長兼陸軍監獄官敖雲亭發出批示云禀悉所呈各節情尚可憫核與暫行新刑律第六十六條之規定亦尚相符姑准據情轉呈護軍使署核示飭遵 
[縣知事公署批示四則]  
　　公民周徵呈爲請追加學費飭繳歸墊由呈悉卷查該公民與錢經董因短由學費互相爭執一案業經本公署令行公欵公產經理員會同兩造理結在案今尚未復到茲據呈請追加學費一層仰候一併令飭妥議具復核奪 
　　船商高銀元金順興等呈揑名誣控據實聲明請消案呈復由呈悉查此案前奉省道各公署令查已函行商會查復核辦矣該商等應靜候辦理可也仰即知照 
　　孫世英呈爲被竊單據請求備案由　候令册書查復核辦此批報紙糧串存 
　　二十九保九圖册書李新壽呈爲奉訓令簽册具復由　呈悉存查册發還 
來件 
[美國大總統答覆教皇文]  
　　奉美國大總統諭令本部依下列之文以明接奉聖者於一九一七年八月一號致各交戰國之文云云凡未　因經此次可畏之戰事中心　　或發剛硬者不能不受感於教皇聖者動聽之文不能不深覺爲斯文者慈悲慷慨之主動鄭重而有力更不能不切望克奔所指引和平之路但斯路倘與歸宿稍有出入而由斯路者豈非盲然也哉 
　　本國所答覆者總以事實爲根據此外無所憑依而其所要求者匪但停止戰事乃以穩固長久爲和平此次痛苦實吾儕不欲再經者尤當平心靜氣以審察用何防禦之法不致重罹如斯之疾苦聖者所提之要件即恢復原狀俟後當彼此原宥縮小武備範圍各國當承認公共裁判爲連合各國之本根據此同一方法訂立海面自由而以和平世界之新思想力顧受影響之國民所要求商訂法國義國之索地巴爾幹之複雜與波蘭國復興各問題 
　　明亦知非恢復原狀能作此項章程堅金磐石之根基否則一條亦不能發生效力 
　　此戰事之目的欲釋放環球自由之國民於武力雄厚機關威權之下並實行此種勢力範圍之内此項武力機關係聽從獨斷政府所指揮其初則陰謀雄長天下繼則不顧條約上承認神聖不可侵犯之義務終則對於萬國慣例上名譽上共認尊貴之公理概置諸度外而實行其陰謀於是擇一與己適當開戰之時倐忽一繫不受公法慈心所制限俾一洲之大盡沈溺於洶湧血海之中不第兵士流血即無辜之婦孺與窮而無告者亦被波及現雖時有障礙而非受挫於人以爲全球五分之四之公敵 
　　夫實行如斯之勢力者非德國國民乃其殘酷之主人翁而偉大之國民因何漸入勢力之下以及暫時羣甘心服從勢力宗旨吾人雖不必越俎代籌然所當籌者卽所餘諸國之歷史不使復受其玩弄 
　　對待此項勢力而以和平規定條件據教皇聖者所推議之章程吾人能見到者即包羅勢力恢復原力復興原旨總難免永久各國聯絡防禦德民以彼等爲此項勢力之中堅設吾人棄新產之俄國於不顧必令其嘗受德國新奇習見之陰謀並運動復辟之影響 
　　吾人肯令德國政府復其原力並在商訂和議上能承認爲神聖不可侵犯之詞作和平之基礎 
　　今日可信靠之一般政治家曩雖間有未諳時局者今已瞭如指掌無論政治上經濟上令此也當佔利權彼也當遭損失以及懷怨復仇或中傷各舉動胥不能作和平之基礎 
　　此次戰事美國國民凡所受德國無可忍受之損失無意在德民上行使報復前失委因彼等在此次受迫之戰事上已受莫大之損失 
　　美國國民深信和平基礎當以各國國民之權力所建築蓋非各國政府之權力所建築自不分國民之多寡國勢之强弱以上所述之權力卽自由治安自治並公平通商政策而德民若肯承認平等主義不要求統馭事權彼等亦與焉 
　　試驗和平條件問題本乎各國國民信用爲本則與抑以一方面好高行險之政府所許諾與一方面各國國民所信用爲本則與此種試驗爲根本之解决亦爲必須之要素 
　　合衆國在此次戰事上之目的爲全球各國所共曉除却被人蔽其聰聽而忠言逆耳者外其目的不必申言吾儕不求形式之利益深信肆虐逞凶之德國政府在其手中受不可受之損失者當然賠償惟不能令有一國國民之主權喪失爲賠償方法無論國民之軟弱及强大者反欲力爲保持 
　　據吾人之眼光科罰賠欵瓜分國度設備損彼利此之聯邦商業組合非徒無益亦必有損不能作何項適宜和平之基礎更不能作永久和平之基礎永久和平者乃立於平允公道與人類普通的權利上 
　　吾之不信任德國現政府之言詞爲何項長久之中保必須德民承認此項且表示其意志之新據此等新據尤須令各國所明認者 
　　如無上項之擔保即議和條約減少武備章程之同意以國際仲裁代强權之條件並商訂劃界及筣立小國之建議若無他項擔保祇與德國政府訂立當此之際豈有一國一人所敢信靠者吾人須俟歐洲中心偉大之國民表示其意志之析據但願上帝速令此新據實現俾各國國民彼此信抑並信能以議和立永久之和平也云云　美國外交部總長蘭心 
來函 
[德大紗廠藏書處徵求揭曉]  
　　日前本處投函申報館編輯部徵求丙辰年夏初申報來件欄刋布之穆藕初碩士對於派遣女學生出洋游學意見書第一號應徵者爲松江楊漱川君係端書抄下奉贈一二三四期機會全分並加贈商戰術市情之變化各一册第二號應徵者爲無錫玉祁李芷園君剪報奉贈機會雜誌四册又平湖某君誤將日前通告剪下不合本處徵求本旨故無贈件但諸君子留心報紙記載至佩若楊李二君珍藏全年申報不使一分遣失充此恒心將來所得機會烏有限量特此揭曉以爲海内珍藏全報者勸並以示本處之無欺現應徵期限已過贈品亦已取消特此通告　德大紗廠藏書處謹啓 
雜評二 
[議設棉花檢查所（步陶）]  
　　滬地棉花之攙水染色等惡習誠宜革除然僅僅由官場設一檢查所是否卽能爲實際之革除尚屬疑問蓋南市檢查所爲棉商所立尚有種種難防之弊　若易之以官場胥吏則場面鋪張陋規敷衍自較商人爲加倍而官家既設立此機關其經費仍必間接以取償於吾民夫何如一仍其舊俾棉商自爲整頓之較有實效也 
　　棉業各商董其速起圖之須知棉花之海外貿易乃吾商人直接之商行爲原不必待官場之起而代謀前此罷市之風潮雖亦辦理未善之見端而要不可即謂商人之必不能自剔除其弊端也且以實際論祇須嚴定行規於秤手收花等不爲一毫之假借斯攙水染色等自無所施其技倆然則商辦之檢查所其形式且可有而可無矣更遑論於官辦雖然實業廳方開幕其亦安能一無事事哉 
[本館故事一]  
　　本館本埠訪員王佑之自陽曆一月一日起業已辭退恐未周知特此告白 
[本館故事二]  
　　各界投稿本館素極歡迎此第各機關各團體如有應需發表之件務請逕送本館無須托由訪事人轉交 
 
 
 

Page 12

 
 
   
 
 

Page 13

 
 
自由談 
游戲文章 
[消寒雅集圖序] [  鐘景琦]  
　　士君子當先天下之憂而憂後天下之樂而樂若當憂而不憂不當樂而樂君子恥之丁巳暢月筍郷諸名士作消寒雅集於螟巢園之拜石齋園爲康氏產筍郷之名勝也余得諸人之許可亦與焉時方嚴寒朔風怒號彤雲密佈日欲現而不現雪將下而未下余與諸人相將拂几案除塵垢熾獸炭煖濁酒整杯盤列肴核連翩入坐舉杯暢飲俄而雪下漸下漸大如玉屑如柳絮因風亂舞故作顚狂一若笑人之畏寒而瑟縮者而數人者興愈豪飲愈狂一杯復一杯若與窓外之雪互相竸爭天雖冷亦不覺其冷矣余友某君執爵而言曰樂哉此會當爲之圖以誌不忘余曰爾所謂樂者何哉友曰我國行省二十二江蘇其最也江蘇屬縣六十南滙其最也我得生於斯長於斯居於斯日與二三知己嘯傲風雲逍遙物外以視東北西南諸省之居民遭水災罹兵燹飢不得食寒不得衣流離失所轉輾溝壑者苦樂不相去霄壤耶且夫繁華泡影轉瞬即消富貴浮雲變更靡定彼去年今日一箸萬錢一呼百諾門庭若市炙手可熱之袞袞諸公今則垂頭喪氣杜門不出作牛衣對泣之故態者不知幾人而我則依然如故圖之將以驕之也余曰子以爲驕人吾恐人將笑子也夫今何時耶憂耶樂耶以吾邑言樂矣然水災於北兵結於南大亞細亞之主義起於强鄰吾儕當思如何安災黎如何弭内患如何禦外侮憂之不暇何樂之足云子欲爲圖當作災黎被難圖以喚起慈善心作兄弟鬩牆圖以喚起親親心作蠻夷伐夏圖以喚起愛國心而乃不作焉持是圖以驕人吾恐人將謂子爲無心肝也余友瞿然而起曰子言是也然吾固未嘗忘也圖祇能繪我之形不能繪我之心倩子爲之序以誌吾過何如余遂因其意而序之（五） 
家庭常識 
[仿造紫檀] [  吳素娟]  
　　梅梨榆等木浸以蘇木熱液乾後塗以醋酸銅冷液若楓木則先漬以白礬液次浸以蘇木熱液乾後塗以醋酸銅冷液色澤均與眞紫檀無别仿造紫檀之法甚多此爲最簡單且完全 
[洗軟皮手套法] [  吳素娟]  
　　用鮮牛奶二兩炭酸鈵一分調匀將手套套於手上用佛蘭絨一塊滲透此液輕輕擦之擦畢再用乾佛蘭絨一塊抺之使乾轉瞬之間汚穢之手套卽煥然如新矣 
[治癬] [  伯修]  
　　友人患癬逾年購買各藥房癬藥朝夕塗敷迄無效驗適其戚自粤來教以皂角和醋熬煎成膏塗敷數次便愈果驗（栩按用安母尼亞濃液搽之亦頗效） 
[眞筆板印刷須知] [  褚人武]  
　　硫酸或硝酸書字於原紙時筆畫不甚分明頗廢目力宜略和以硃或墨此弊可免又須於寫就後置一小時付印則筆畫愈顯不致花白（却贈） 
工業須知 
[榨菜製造法] [  摩樵]  
　　榨菜近爲全國人士所歡迎其風味之佳毌煩贅述而其製造之原料爲羊角菜（四川俗名結韃菜）性好暖地栽培之法凡讀蔬菜園藝書者類能言之然用以製造榨菜之法則除川人外莫得其詳爰將余幼時親歷者介紹如次以爲留心物產者之參考 
　　製榨菜之羊角菜在四川以陰曆七八月下種（卽收稻之後）發芽後二週間移植於本畦株間距離二尺肥料多用堆肥或　肥亦有用人糞尿者於移植前及生育中數回施之至翌年陰曆二三月菜之莖部膨大時割取之即曬於日光下蒸發水分俾嫩芽不再伸長經四五日葉蠻黃乃用大缸盛水納菜於缸中以竹刷凈洗附着於莖之凸入部及葉之細土同時並以菜刀切大者爲兩半且剝去硬皮老葉洗後用繩掛於篬下風乾四五日至一週間菜之水分失去大半乃取下盛於大缸中加以適量之鹽（在四川以用雪白花鹽爲佳次之爲鍋粑　如江浙地方無井鹽可用久大精鹽）大約菜一百斤加鹽五斤用手揉匀然後覆以木板其上加大石壓之或於攪鹽之後納菜於布袋而設於磨盤用磨石壓之榨壓之中須時時滤去其所壓出之涩水經三四日至水不見出爲止乃去壓出菜攤於大竹籩就廊下陰乾又數日菜愈收縮嘗之鹹味較濃時即預備盛菜之壜及二次浸漬之鹽與香料等盛菜之壜家常所用者曰朝天罐又曰自潑水卽壜口下三四寸處另出一托盤可容水盤上氶陶製倒缽形之蓋取其平日空氣末由透入也用以運於上洋販賣者則用如盛紹興酒之壜另備一淺底缽缽中盛水將壜倒置於其上亦可使空氣不易侵入各種準備告竣時先將壜洗淨驗其漏水與否次分别榨菜之老嫩各納於大缸中加鹽極力揉匀此時菜一百斤約加鹽六七斤到十斤（鹽少者入壜後經久則酸敗又水分未乾盡者亦有此弊）其後加適量之五香末與辣椒末（此爲家庭自用者之製法其量依製造者之嗜好而定用販賣者多不加入）混匀乃取其大塊而嫩者先入於壜底（入壜之時其剖開面有擦以一撮之鹽者）次第塡實最後入以較老者並用由巳榨一次之菜莖撕下之葉覆於其上用力壓實然後用洗淨之竹　與竹片以水不易侵入爲度押於其内緊封之事畢即加水於壜口之盤上蓋或將壜倒置於容水之淺底缽以後每二三日換清水一次至二三月後則壜中菜之香氣馥郁即成榨菜可食矣惟榨菜壜中最忌空氣侵入苟壜不罅隙則壜内之榨菜不但失其香味且漸次腐敗生　如發見有此　時即　換壜裝封裝完可加高梁酒一二兩然後密封之平日留心換水則風味可復原矣 
長篇小説 
[二城風雨錄] [  英國卻而司迭更斯原著常覺小蝶天虚我生合譯]  
卷中第十八章（一） 
　　卡登之落落寡歡誠如史蒂爾所言卽在曼萊之家亦恒鬰鬰無語至則以背倚窗仰面而望承塵頽唐乃無生趣然有時興至亦復高談雄辨一洩牢騷特其態度終偃　耳以貎視之卡登之爲人宜若不知情愛但一窺其心中則固嵌有曼萊之小影也惟自念此潦倒之身何足當美人靑睞矧有湯訥汪前於己尤屬無望惟以愛好天然耿耿之心終難自滅故當歸途之便濁醉如泥輒徘徊於曼萊門次仰望樓上燈光用自慰其私慕曉風冷然拂其衣袂低徊之際則覺殘月在地孤影夐然又不禁自嘆其癡也日者史蒂爾已往郷間避暑不復理案卡登無事要治則强振其無聊之精神躅躑而往沙柯途次心口自問設備種種之思想終而毅然决然及門不復凝佇逕拾級以登曼萊之樓女侍爲之先容而卡登亦不待其傳命時曼萊方背窓坐低頭以治針　見卡登踉蹌至則頗局促停針廻顧覺其面色殊異常時略道寒暄因曰君顏色何晦豈不適耶卡登頽然曰吾無病也特縱欱無節放浪太甚故類病容曼萊曰然則何不自節果使病　侵至悔無及矣卡登曰嗟乎吾心寗不自疚特終不能自振乃覺非酒不歡知我者其惟天乎曼萊笑曰君果能自改者吾料上帝亦必助汝卡登無語而目呲　然發爲凄感之聲曰吾今欲改亦已遲矣吾身乃類失舵之舟旣遭滲漏則愈沉愈下但能坐俟其滅頂而巳言次淚顆竟隨聲而下則以手掩面冀不爲曼萊所見而曼萊已見其泣覺卡登今日何其悲痛之深心殊忐忑因輟針　曰君何悲且憤哉卡登見問則下其手咽淚言曰願君恕我無狀我有積捆而無能宣故不覺其悲從中來君亦能許我一盡言乎曼萊曰使君言之而足解君之悲者則恣言之無傷卡登曰謝君見憐吾蓋畸零人也此身處世無異巳入墟墓更無存問之人今何幸而得君埀憫則是吾生已得一知己死亦可無憾矣言次又復喟然長歎曼萊視其頽喪之態意頗憐之因曰君年正壯前途方如燦爛之花何便作此凋傷語者卡登𩒽𩑕曰此語還以祝君若我前途固 
已逼近死郷無復生趣雖然吾心中嵌有一語挾之以入窀穸亦殊不甘蓋凡人之心最難死耳今請君恕我唐突我　自恨生平不得知己及唔尊甫　君乃覺天地之間聊足以慰我之夐獨者惟此兩人而已尊甫垂老我惟視之猶父君　我直視爲手足殆無異於姊妹雖不知君之視我奚若而我寸心之中固已銜感滋深以恒情論得女友如君疇不思攀附因緣冀成眷屬惟我自知太深料此落魄之身無復出頭之地苟乞婚於君而君竟許我則無異設阱安　陷君於窘難之郷故我雖愛君而不望君之愛我且尤以君不知我之愛君爲幸也（未完） 
 
 
 

Page 14

 
 
   
 
