# 1909 - 40 - 4912942

 

Page 1

 
 
   
 
 

Page 2

 
 
論說 
[敬陳所望於各臺諫]  
　　以久無聲息之臺諫。而彈劾大臣。不稍顧忌。其剛直爲何如。以久無價值之。参摺而貪黷之大員。因是褫革。其快意爲何如。以久等等寒蟬之碌言官。而聨袂入奏。若應試對策然。其濯磨又何如。 
　　記者曰此新皇登極政界發見之新氣象也。此賢王揶政。廣開言路之良効果也。此官僚政治整飭之見端。而各言官發揚蹈厲之好機緣也。雖然所以開言路者。爲朝廷收集思廣益之效。爲官塲樹糾正風紀之的而非爲政界開攻訐傾陷之風也。處官塲腐敗風紀蕩然之日。而優待言官。俾盡言責此在今日臺諫言誠爲難得之遭遇然必力持大體整肅臺綱。權貴固所勿避。而斷不可濫劾紧示威。風聞雖許奏事。而决不宜挾嫌以入奏。務使所彈之人。所言之事。必有應彈應言之理由。而後有效力。有價值否則雖有納言受諫之賢王其始也以御史爲朝廷耳目之官而恃爲可信。其旣也。以参奏多任意。論事無意識。而遂視爲等閒。斯則言官之咎。而非優容言官者所及料矣。敢陳數端。以箴臺諫。 
　　自江春霖以刻袁故邀攝政王賞識。於是鹿張相被参。陳璧被叅。陸尙書被參。徐世昌被参。最近如某御史奏政務處辦事敷衍。阻碍新機。一時京外大員。名列彈章者。日有所聞。彼言官有彈劾之責。所参者誠多可議之人。然而攻訐傾陷之風。宜防其漸。使因一時之際遇。逞一時之意氣。而互以彈劾大臣爲儕輩之翹楚。則不肖言官。必有借此爲報怨計者。旣存報怨之私心。則羅織其事。以圓萬一之滿意。而京。外大員。皆惴惴不自保。不自保則不得不結奥援。結奥援者於理應劾。不自保則不得不廢職守。廢職守者於理又應劾。而政界從此擾擾矣。弭之奈何曰勿濫參。 
自陳璧革職之諭下。海内人心。爲之大快謂陳璧有運動萬能之手叚。孫那兩相有代爲脫御之覆奏吏部陸尙有畏事圓融之素習。當交部嚴議之際。注意此事者。方逆料其不必革。而竟致革職者。此實近數年創見之快事。東南民怨從此少紓矣。然據最近消息。各御史因陳僅革職。不足蔽辜。擬再彈劾云云。夫以陳璧之貪黷斂財民怨騰沸。雖革其職。而仍得坐擁厚貲。以優游林下。誠非事理之平。然以無可運動無可脫卸并無可圓融之結果。而言官一疏竟使落職。則朝廷之所以肅官常。重臺諫者。已非易事而臺諫彈劾之價值。亦已較前特著。使必持之過嚴。則政界之變幻多端。陳某之黨援不少脫或不能如願。則於事無補。而此後之臺諫。轉損其尊貴之價值。此亦言官所宜注意者也。注意奈何。曰勿奢望。 
自攝政王以鼓勵言官聞。所謂言官者。遂爭自濯磨。交章論事。然或不如大體。或迂腐可嗤。或摭拾似是而非之論。以圖表見。於是李灼華則以請復歲科試入奏。某御史則謂憲政籌欵。深恐滋事。而請自興利裕民入手。前者以規復歲科試。爲保存國粹之法。一若舍此無所謂國粹。並無所謂保存者。其迂謬不通。適足爲臺諫恥。後者模稜費解。一若立憲殊可不庸。苟能興利裕民不必事憲政之籌備者其不知憲政爲何物并不知籌備之順序當如何。尤足爲臺諫中無意識之特色。要之無論事之價值。而適足以淆朝廷之聞聽。用則害政。不用則妄譚。此言官所宜自審也。自審奈何曰勿妄。奏 
自謝遠涵等参革陳璧案出。言官之参劾無效者。勢力薄弱者又因豔羡 
 
 
 

Page 3

 
 
同列之結果。而轉生妬忌之惡感情。於是某御史奏本院。某言官逢迎上意。不稱厥職。彼其用心。雖未必不出於至公。而以曩日臺諫卑鄙之積習。推今日同列互訐之本心。則因羡生妬。因妬相訐。亦爲或然之事實。夫以同列而相妬。而互訐不已。則臺綱何在。此亦言官所宜力戒者也。戒之奈何。曰勿妬嫉。 
　　以上四者。皆臺諫易有之事。而若効力。若價值。胥於此有極大之關系。際此言路大開之日。苟各言官能力除四病。則所以答賢王待遇之隆。而自盡其職守者在此。即所以福國利民者亦在此也。願各言官其自勉。 
專電 
[電一（北京）]  
政務處重議幣制多擬採用專使唐紹怡摺内所陳各節 
[電二（北京）]  
　　政務處會議歸化城副都統三多請選蒙古王公勳舊子弟送入貴胄學堂肄業一摺擬准照辦 
[電三（北京）]  
　　革職尙書陳璧交代部務已畢昨語人云用人或有不當受賄實寃抑 
[電四（北京）]  
　　甘督升允奏甘省設立諮議局籌辦處派官紳經理奉批憲政編查館知道 
[電五（北京）]  
　　魯撫袁奏委陳炳文署理運篆緊要新聞 
[萬國禁烟大會紀事九]  
　　萬國禁烟大會復於日昨上午十點三十分鐘在匯中旅館開第七次會議即由意大利專員法萊洛君呈遞意國鴉片問題報告繼將荷蘭報告略加討論乃由日本專員答覆英國專員蘭特腦君之問即將臺灣烟膏銷賣及鴉片入稅之數逐一宣布旋由中國專員唐國安君答覆上次會議時英國專員何西君之問引用日本臺灣報告以證中國人口秘烟者之成數並謂其餘所問各事一俟查實即當宣告後由荷蘭專員巨恩君宣讀陳詞中言荷政府已明布禁烟政策擬在荷屬印度逐减鴉片銷數議至下午十二點十五分鐘輟議休息復於午後二點三十分鐘續行開議先將奥國報告提要討論次由德國專員賴斯納君起請奥國專員將天津奥國租界銷烟之數詳爲宣示波斯報告須俟該國鴉片出產問題報告呈會後再行討論賴斯納君復請舉派委員研究現有之萬國鴉片貿易條約即經全體贊成繼復討論會中應行遵守之質問範圍後於三點四十五分鐘散會展期星期四日（二十八日）開會續議 
[軍機處供事將次更章北京]  
　　軍機處章京之下設有供事若干人專供善寫每遇繕脩淸漢檔之年開保一次計五年保兩次向例得保之後即須告退以讓在其後者因别無津貼所博僅此項保獎耳自前年蒙大行太皇太后頒賞養廉而供事亦與其列且爲數極豐遂將舊有供事嚴加甌别擇優酌留計共留六十人去年淸檔告成得保者尙未告退本届漢檔即日開保續有得保之人亦本無須告退惟有急於引見出京者人數漸少不得不招考充補現擬於二月間招考舉人五貢考取後挨次傳到并將未退之供事一律改爲錄事惟某樞臣則謂各部院之所以有錄事者以設有七八品之缺可以推升本處設缺無多勞不能由供事或錄事驟升章京擬仍從舊制暫不更改照常給予奬叙或即由各部調取供事錄事考試文義擇尤留用不日即可定奪 
[錫督辦理雲南警務情形北京]  
　　滇省警察學堂開設於光緒三十二年照定章取文武學生各二十名外附團練學生六十名三個月畢業派充敎習經前督丁振鐸奏明在案迨錫淸帥到任後以原設學堂專係造就警官因於省城設立巡警營挑選土著良民及原設警兵電調四川得力警員來滇管帶敎練畢業之後分叚站崗旋又以警兵程度太低復將原設警察學堂暫行停辦改巡警　爲警士學堂提高警格羅致俊秀於是投考者類皆文理通順之人計自前年十二月開堂至去年四月畢業共得頭班畢業警士四百一十七名淸師爰於省城内外劃分九區區設巡官二員司法一員庶務長一員乂分設派出所六十三處每所用長巡六名即以畢業警士派充及去年奉民政部通行章程後復將省城現設警士學堂改爲高等巡警學堂另行設立敎練所招選學生以備巡警之用惟定章高等巡警學生至少須滿五十名應以本省 
 
 

Page 4

 
 
舉貢生員及中學堂以上畢業者考選滇省風氣尙示大開中學堂又甫經開辦斟酌現時情勢不能不略寬成格稍展限期而現有警官又實不敷派用淸帥之意擬先辦高　巡警學堂應行　　之簡易科暫定學額五十名一年畢業俟選有能合高等程度之人再行開辦三年畢業之完全科以期深造至於省城巡警現在警士學堂二班學生亦經畢業合之頭班僅共四百八十餘名除隨時斥退病假外人數亦已無多若待新設敎練所一年畢業則缺額塡補需人實屬緩不濟急擬於省城敎練所招足百名先開一班暫以六個月爲畢業以後即行遵章辦理惟省外各廳州縣地方困苦財用拮据按照定章有不能不量予變通者滇本邊瘠之區年來新政繁興地方公欵羅掘已盡各屬現辦巡警每處多者五六十名少者止二三十名經費已萬分竭蹶若遵定章府廳州縣各設一敎練所額限百名目前不特無此多數敎員而財力實有不退擬先於各府直州設敎練一處調集所屬合格學生敎練其並無屬邑之直廳即酌量送至附近府州附習以上情形已由錫淸帥具摺入奏矣 
[孫那兩相查辦陳璧覆摺之内容三（續）]  
　　以上各節均係臣等按照原參詳細訪問並證以該部及各該衙門所送 
案卷曁連日訊取供詞之實在情形也臣等竊維原摺所奏如訂借洋欵秘密分潤擁資百萬託人經理以及開設糧行公行賄賂雖屬嘖有煩言究未指有確據固覺難於查究亦不必因此牽連唯用人理財爲當今要務統計該部出入欵項奚啻幾千萬兩苟非國家擔任之借疑即爲商民附入之股金應如何愼重開支涓滴皆歸實用乃竟意爲增損迹涉報酧甚至一鐵路局長月薪至一千九百兩而各局總辦亦有多至千兩者以管理局務之員其薪水優厚至於如此等而上之又將如何然使所用之人果皆奇才異能實心爲國則優給廪餼以養其廉亦未始非興利除弊之一道乃總觀前後所調各員雖不無可用之才而冒濫實所不免私門干謁暮夜營求臣等亦何從查悉惟耘苗必先於除莠畜馬當去其害羣查郵傳部員外郎金恭壽候補小京官王守爵庸鄙猥瑣迹近營私擬請旨即行革職民政部員外郎丁惟忠以曾經被參奉旨撤去差使勒令出局之人未及數年復至今職較前尤招物議擬請旨即行革職永不叙用以儆官邪其林壽熙一員品行卑汚亦與金恭壽等相同惟業經身故應免置議此外所調各員爲數衆多緊否不等擬請暫免深究飭下郵傳部堂官自丞參上行走以下無論實缺候補及已未奏留之員一律留心查看於辦事得力者仍准留部其冗濫充數庸劣不職之輩即行切實甄别則從前濫調之弊可以澄淸至於津貼過多亦由該部堂官切實核減量其事之繁簡奏立定章以免任意高下陳璧之子江蘇候補道陳綸咨調農工商部候補主事陳緘及陳璧之姪女婿度支部員外郎黃曾勛等三員其才具是否可用應請飭下該省督撫及各該部堂官隨時查看另行辦理至該尙書陳璧才氣素優勇於任事前在御史及順天府府尹任内甚有能名惟德不勝才往往失之操切輿情不洽聲名頓減遂致謗議横生此次所參贓私各節或未免人言之過然濫費公帑濫用私人檢查該署官册皆所難免徇情見好殊愧公忠職守有虧實難辭咎應如可懲處之處恭候聖裁所有遵旨查明大員參欵據實覆奏各緣由謹合詞恭摺其陳是否有當伏乞皇上聖鑒訓示謹奏 
[公禀保釋顧忠琛安徽]  
　　安慶馬砲營兵變首要熊成基係由敎練處總辦顧道忠琛所引用皖撫以該員收留匪人咎無可辭業經奏准革職收禁茲有候補直州章鈞等多人以該員引用叛逆本屬罪有應得惟因誤受别人指薦亦屬無可如何且砲營管帶陳昌鏞亦係該員所保何以被熊戕斃據此類推委係誤受他人保薦之害業已公禀皖撫籲懇准予保釋不知能准如所請否 
[揭破香山採石之影射鎭江]  
　　丹徒縣王緯臣大令近據鄉董吳士等禀香山左近有鄉民偷採山石不如集股用土法開採以興大利並據承辦紳董聲明並無窒碍爰照便鎭江商會總理朱朗軒於二十一日午後假錢業公所邀集紳商學界開會集議到者二百餘人當由朱君宣布嚴紳之說帖及江南北鎭江同鄉公函大致謂原禀所指香山即曹王山之影射所稱採石即開礦之影射倘示請縣封禁將來必爲銅官山之續雖欲挽救無濟於事衆皆皷掌稱善並公議即以輿情不順有害無利復縣核辦當塲贊成者簽名甚衆事畢散會 
贛撫爲南安匪亂致各處電 
[致軍機處第四電]  
　　北京軍機處王爺中堂鈞鑒辰本日扭兪明震電禀我軍直入五洞等處匪巢斃匪甚多餘匪越嶺四散計獲匪三十餘名内頭目三名已受鎗傷昨晚訊明正法獲鎗二十餘枝刀旗等件甚多等語查此股匪徒不難撲滅惟必須盡絕根株方無後患除飭跟蹤搜捕並電粤兜剿外尤必須聨合粤省赶辦淸鄉爲一勞永逸之計當即電商江督端方會同粤督張人駿妥带籌辦以靖地方謹請代奏馮汝騤叩漾印 
[致粤督電]  
　　廣州張督帥鑒辰電奏稿奉閱本日云云至以　方等語請尊處電飭合力兜剿至淸鄉一節必粤赣合力方有實效請電飭沿邊地方文武會商兪道速議章程切實舉辦爲懇乞核復騤漾印 
 
 

Page 5

 
 
[致江督電]  
　　南京督帥鑒辰兪道剿匪獲勝想已電禀據稱須辦淸鄉自是要著已電商安帥飭粤邊文武會同兪道議章籌辦又兪道電稱匪已散祗須搜捕吉安一哨即日可到兵已敷用邱鎭在贛爲妥等語自可照辦並電袁坦暫緩赴贛矣騤漾印 
[致兪道台電]  
　　南安兪道台鑒南漾電悉我軍直入匪巢斃獲甚多奮勇可嘉即先傳諭慰營尤宜趁此兵威跟蹤搜捕務絕根株並已電粤勿分畛域彼此合剿淸鄉最爲要策已電奏希即訂章速辦邱鎭固不必動袁統領亦電告勿往矣院漾印 
[致吉安袁統領電]  
　　吉安袁統領鑒西兪道電我軍直入匪巢斃獲甚多匪已四散不難撲滅難在盡絕根株須辦淸鄉等語匪勢已衰似閣下暫不必帶隊親往仍希隨時探明籌備院漾印又電云西敬電悉即電將董管帶之隊分駐安源萍鄉縣城其栗市張平祿之營可以不調惟前調栗市營業已電奏現在劉標統又帶兩隊到吉吉防兵厚仍須預備抽調如贛防須添兵即刻由吉拔隊希即電商兪道院敬印 
京師近事 
　　赣撫馮汝騤昨日有電致某軍機商量告退之事聞馮擬以病退某軍機覆電則云不如從緩 
　　鐵尙書等自奉攝政王諭挑禁衛軍後當即商議擬由八旗陸軍中挑選精壯不日開練去冬派入禁城各兵近已陸續調開而所留者仍逐日在内訓練每日操演六小時 
　　日前有某侍御擬呈遞條陳以邊省練兵爲當務之急而東三省陸軍官兵每日操練甚勤日打靶準頭甚佳擬請飭將各邊省練兵要政一律仿照東三省辦理以期完善日内即將奏請施行說者謂該御史此意實不可解 
　　此次留學外洋各陸軍學生回國經陸軍部奏請照章考試分别等次授以副協軍校等官查此等副恊軍校係按照奏定陸軍官階三等九級之制現該部復擬奏請將業已授官各學生請旨發往各省委用刻已咨照各省矣 
　　内閣與軍機處商議以客歲十一月試騐第三期保薦人才因兩宮升遐未及施行今百日孝滿之期將届應即定期考驗聞已入奏請旨 
　　聞攝政王已與各樞臣及鐵尙書議决興復海軍辦法先從整頓南北洋水師入手逐年由各省籌欵購置戰艦添募士卒認眞訓練俟留學歐美之海軍員生第一期畢業歸國後分派各營實地練習一年期滿量才授職成軍後即作爲南北洋第一艦隊以上一切籌備限至宣統五年告成其第二艦隊成立期限則須至宣統八年告成 
　　本月十六日軍機大臣交學部片云廣西張鳴岐中丞奏設本省中等農業學堂擬敎授百名派委妥員前赴德國選聘優等敎習以期取法計需經費由臣督飭司處竭力籌措冀底於成請先行立案已奉旨允准 
　　吏部自光緒三十一年招用謄錄後已届三年期滿應照章給予保案聞該部已於十四日入奏按原章舉貢出身者獎七品小京官現已改爲獎八品錄事較舊章爲苛其有頂替當差者亦可改名與保則較舊章又寬云 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[大沙頭火災後之籌備]  
[禁絕沙頭妓艇]  
　　張督前日札各屬文云照得廣州省河大沙頭一帶妓艇於本月初九日夜失愼延燒船艇多艘燒斃溺斃男女數百名實屬異常慘烈當此創鉅痛深之際亟應爲懲前毖後之謀訪聞該處妓艇除被焚外尙存數艘應由巡警道督同廣州府南番二縣查明艇隻數目及開艇之人姓名一律勒令改營正業凡已焚者不准再行裝修未焚者不准復載妓女嗣後河面不准再有一名娼妓寄居舟中亦不准游人在舟招妓侑酒俾淸河道而杜災害至花捐一項本爲巡警入欵之一宗惟由商人包承難免不實不盡今河面旣無花艇此輩悉在陸地賃居似可由道飭令分局巡官稽查按戶給牌造册以杜誘拐婦女賣良爲娼之弊花捐即改爲牌費酌仿房捐辦法責成巡官按月核實收繳毋庸再令商人承辦庶可剔除中飽悉數歸公當於警費不無裨益 
[查辦阻救水巡]  
　　大沙頭慘斃多命皆由水巡警辦理不善所致現經張安帥札飭巡警道查覆其文略云本月初九夜省河大沙頭妓艇失愼各報登載起火之際各船赶往救護被水巡警兵拔槍禁阻甚有擊破赴救之舟人頭顱者救災公所紳董前往水巡兵亦不准攏近雖有公所燈籠名刺均不見許並月水巡第三號船放鎗二聲以致衆人不敢救援核與訪聞情形大略相同查水巡警局委員周倅維屏具禀但言勇弁救護得力不言巡兵禁阻之非未免有心迴護查巡兵攔阻赴救船艇雖爲嚴防掠火匪徒起見究屬不知輕重緩急應由該道詳細訪查究竟當日禁阻之巡兵是何人係何弁督率有無放鎗恐嚇及擊破舟人頭顱情事務將實情秉公懲處勿任該局　等再事徇飾致爲紳民所詬病 
[南令禀覆情形]  
　　南令通禀各憲云大沙頭密邇省河帆檣叢集花船洒艇麕聚其間往來客商游蹤最盛詎于正月初九夜忽有財記花艇洋燈爆碎因以失火立時延及左右船隻知縣聞警立即知會縣丞帶同勇役馳往救護其時正值潮生風勁火勢猛烈人力難施迨後將火救熄計已燒去大小船隻六十一號當時督飭小艇及由水巡弁各輪船沿河救人計在火塲救出及水中救活者計有一百三十名口間有受傷男婦已送交赤十字會醫治而船上男女散失遇害者尙未查有確數當時水巡弁勇盤查嚴密尙無匪徒乘火搶掠等事自初十日後由巡警及救災公所分派員紳乘坐船隻沿河打撈屍身即於岸邊分設四廠停屍召領連日撈獲男女屍骸共二百八十一具其無親屬到領者均已預爲拍照列號登設給棺收殮淺埋標記先由知縣捐銀二百元送交救災公所俾資補助其失業船戶亦己會商善董妥爲撫䘏以免失所流離連日河中淘出屍身多具河流汚濁不堪汲用已奉督憲傳諭自來水公司多備水缸分儲河干注滿淸泉以爲沿河居民及艇戶人等逐日食用現時民情已照常安堵河面船隻來往如常 
西報譯要 
[葡簡劃界專員]  
　　字林報載十三日倫敦電云葡京里斯本電稱葡政府已簡麥開都中將爲澳門劃界專員將在香港守候中國專員 
[致賀中國禁烟之勇毅]  
　　又載十三日倫敦電云倫敦敎長近率同戒烟會各代表謁見中國專使唐紹怡面賀中政府禁止鴉片貿易之勇毅唐大臣答謝頗殷 
[法擬减少北淸戍兵]  
　　又載十三日北京電云駐京法國公使宣言擬將北淸戍兵减少數目惟意在形式上之减少而非實際上之减少故僅將步軍第三聨隊撤退該隊兵士有已回國者不復補額現有少佐一員大尉兩員軍醫一員散弁多員及兵卒四十名將次回國尙有統將一員統帶步軍兩隊砲軍一隊駐紥京津兩處 
分類新聞 
政界 
[江督批斥政事表册之簡略南京]  
　　建昌縣譚鴻基近將上年十一月分政事表册申請江督鑒核當奉端午帥批云茲據該縣備具正副詳申文塡送十一月分表册併新建縣塡送十月分表摺前來而新建縣不獨未具副申且並申文而無之至上饒榮仁新城等縣八九十十一月分并安遠縣九十十一分新建浮梁樂安吉水泰和等縣十一月分以及其餘各州縣迄今仍置若罔聞違不遵辦實屬玩延已極應即由司查明分别詳請懲處仰西藩司即便遵照辦理併再查照先今各批示嚴行通飭所屬一體凛遵辦理 
[請加稅契捐被駁武昌]  
　　卾督陳小帥前據天門縣羅令禀稱現因錢價低落賠累不堪擬將田房稅契捐每千文加收錢十文以資彌補當經批飭藩司會同善後局核議在案茲李方伯等詳復以稅契欵項原爲練兵賠欵要需業經奏明作正報銷並列入交代不准絲毫蒂欠現值庫藏空虚需用甚迫所請加收十文事同創始未便准行當經小帥核准札飭該令遵辦 
[象邑禀報統計成立寗波]  
　　象山縣程令日前通禀各憲略謂遵照憲政編查館奏定章程内第十二條設立統計處並訂定統計處辦事規則内開如有未盡不妨因地制宜詳加斟酌務求完備等因奉此查統計規則頭緒紛繁非熟悉掌故人員不克勝任象邑紳士之堪膺此選者祗有王紳予袞陳紳焯二人王紳本係勸學所總董現又經辦戒烟局及選舉事務所實不能分身再辦統計事宜陳紳則已應都城禮學館電召將次入都惟查有象邑敎諭丁謙學識優長著述宏富且秉敎此邦二十餘年於地方民情風俗歷史掌故均所熟悉擬即延派辦理象邑統計處 
 
 

Page 11

 
 
編纂調查悉由敎諭兼任月薪經費由縣籌撥處所即設該敎諭署内與規則第二條統計處人員不拘官紳量材器使設局處所不拘衙署或公會地方相符已於本月初八日由丁敎諭報告成立 
[改委調查統計員杭州]  
　　浙省調查統計局總辦章觀察具詳撫憲以前派統計科科長石門縣知縣沈維賢現充憲轅文案勢　兼顧法制科第一股股員知府章運熹現在請假第二股股員知縣張書紳另有差委擬請分别改委等情當經增中丞札飭藩司另委桐廬縣知縣王丕煦爲調查統計科長月支薪水銀百五十兩典史伍步瀛充法制第一股員知縣趙翰綸充第二股員月支薪水各八十兩 
交涉 
[工人與巡捕械鬥漢口]  
　　漢口某茶磚廠工人因玩龍燈經過俄國租界鳴金擊鼓站崗巡捕以其違章上前阻止工人不服遂至鬥毆巡捕以衆寡不敵受傷十二人當經俄捕房捕頭通電英德日法各界捕房派印捕多人至塲彈壓協同捕獲工人九名昨經會審委員吳小汀直刺會同俄領顧連科審訊除爲首者重責千板判押一年外餘均分别責押枷號以示嚴懲 
[關道預杜外人侵權漢口]  
　　漢關道齊照岩觀察以華景街地方與德界毗連商務繁盛人烟稠密警局雖派站崗巡士按叚稽查然因地廣人少故德界巡捕屢有越界干犯主權情事特函商巡警道請在該地添設警局分區一所委派文武弁各一人督率巡士認眞梭巡以保主權 
[照請法官拿犯之辦法廣東]  
　　欽廉匪徒向以越南爲逋逃藪近日法兵搜捕甚嚴大憲亦因此將逃越各匪開列姓名照會法領轉請越督查緝解交惟現接法領照會以竄越各匪一經到境多改姓名每遇照請解交甚爲棘手擬請嗣後照請拿犯應將犯人相貌備具相片一紙如不能辦到亦將年貌詳細開明俾易著手等情現已轉飭欽道遵照矣 
軍界 
[電請騐放巡艦鎗彈蘇州]  
　　蘇撫陳伯帥致陸軍部稅務處電云頃據瑞藩司呈報蘇浙巡艦需用手鎗已由逸信洋行訂購丹國最新式手鎗二十七桿子彈七千顆皮匣二十七副等情除給發護照外相應照章電請轉電江海關查照騐放以免阻滯稅務處得　後當即電飭滬關查照放行矣 
[川督咨商酌留邊界防營武昌]  
　　川督趙次帥據川黔鄂三省交界士紳條陳酌留協營免予裁汰以資捍衛特咨商陳小帥俟議妥後再行會同黔撫龐劬帥聨銜入奏請旨施行 
[甘督憲調陸軍將校湖北]  
　　鄂督陳筱帥准甘督電稱敝省近因推廣練軍應需敎員六員查貴省留日陸軍將校陳漢勳鄢錦彪左樹德袁衛國李傑王之佐等六員堪以勝任特咨請貴督速派來甘以資訓練陳小帥刻己札飭張統制轉知該敎員迅速遵照前往 
[派員專司陸軍統計事務安慶]  
　　皖撫朱經帥以陸軍調查統計表迭經部咨嚴催未便延宕致誤限期特飭督練公所巡防營務調查局另派委員兩員專司調查前項統計並飭另派淸書數名會集公所分手繕寫務於十日告竣不得再有延誤 
[電陳官兵剿會黨情形廣東]  
　　粤省陸提秦軍門致督憲電云永安匪徒嘯聚并革命黨徒謀於該縣起事正月初八九日迭據東路第十四營夏管帶文熙及藍塘局紳飛報匪徒千數百人於湯坑樹旗聚衆請火速添兵當飭第六營洪管帶光麟水提親率右營唐管帶維炯各率所部馳往助勦並飭第四營賀管帶陽鰲在梁化預備接應復飭劉幫統寳春往前敵督率夏文熙於初九日各軍未到之先親督弁勇及水師哨弁易復勝馳往湯坑古竹坑等處與匪相遇鏖戰數時之久陣斬頭　雙金花匪首二名生擒一名奪獲快鎗手鎗十餘枝書符白扇二柄紅　布六條逼碼五十餘顆山頂血跡甚多匪等死傷不少我軍沿山追搜二十餘里始行收隊由夏文熙禀報前來除飭劉分统督飭各營飭將匪首陳亞秀弋獲并將此股匪徒痛予殲擒勿留餘孽至生擒斬級奪槍各勇丁均酌量給賞以示鼓勵 
學飭 
[監生仇視學界温州]  
　　平陽金鎭監生夏毓崧素恃年耄族强橫行鄉里前曾以阻撓學務由支提學司嚴批申斥詎該監生怙惡不悛去冬復糾同徐佐之李際唐等向金鎭某校堂長朱子昭恃蠻挾制冀分公產經王蘭孫大令飭差彈壓始得無事茲聞該監生近仍在外招謠與朱爲難並作七律詩多首張貼通衢内有難移夏鼎四千載枉疉巫雲十二峯及縳犬奚須擒虎力割鷄焉用戮牛刀等句類皆似通非通解人難索惟似此有意排釁恐非學務前途之福 
[增撫嘉獎支提學提倡學務浙江]  
　　浙江支學使前日詳報辦理學務情形茲奉增中丞批云據詳已悉該司抵任以來實心提倡浙省學務如注重師範畢業者數以千計籌設校所加添者數以倍計於女學則申嚴禮防於小學則保存國粹振興實業先培留學之人才統一機關規定各員之職守各屬之勸學所敎育會旣己次第成立統計表册敎育官報無不總核詳明以擘畫之精心促文明之進步具徵成績嘉佩良深仰即隨時督察力謀擴充　浙省敎育前途日臻發達本部院有厚望焉 
[勸學所選舉學員松江]  
　　靑浦勸學所於正月十三日開選舉會視學員葉君其驥已就敎員之職當衆自辭遂由學界投票舉定前視學員錢君學乾復充此職其敎育會亦於十四日開會由會員舉定方君存純爲會長聞即日　請縣申詳云 
[中學堂分期招考松江]  
　　府中學堂擴充新班已於二十日考試於各高等小學校升送各生及程度合格報名投考各生中共取正額三十八名附額三十六名客籍四名二十四日又復招考云 
[玩視學務者鑒嚴州]  
　　壽昌縣令普榮通禀上台呈報勸學所業經成立並選派勸學員分區勸導開辦學堂懇請頒給鈐記以昭信守並前奉憲飭因勸學所敎育會尙未成立詳請記過懇請取銷等情當奉浙撫批云據禀已悉仰提學司照章核明飭遵並頒給鈴記以資信守所請 
 
 

Page 12

 
 
銷過應俟該勸學所辦有成效再行禀　 
實業 
[蘆溪市設立商會江西]  
　　江西萍鄉縣蘆溪市商務繁盛設有巡檢一員分治現經商號集議擬設商務分會一所以結商團當經舉定總董等情呈請商務總會報部立案 
[戊申年粤路車利表廣東]  
　　正月搭客八萬九千四百四十七名車利銀九萬七千七百五十七元八二月搭客七萬六千九百七十二名車利銀一萬零六百一十五元三毫四三月搭客八萬八千七百六十七名車利銀一萬三千四百四十七元八四月搭客七萬三千八百五十四名車利銀一萬零九百六十六元二毫六五月搭客九萬九千九百一十五名車利銀一萬三千七百二十九元零七六月搭客六萬八千三百六十名車利銀一萬零四百三十七元四七月搭客七萬八千零一十七名車利銀一萬二千二百八十六元一毫二仙八月搭客九萬七千九百一十五名車利銀一萬四千七百三十七元八毫四仙九月搭客八萬九千六百二十三名車利銀一萬四千零三元二毫二仙十月搭客九萬三千四百零九名車利銀一萬五千九百九十九元二毫二仙十一月搭客九萬六千九百二十四名車利銀一萬八千八百八十一元四毫二仙十二月搭客一萬九知二百一十七名車利銀二萬二千八百九十八元七仙是年共搭客一百萬零七十萬一千七百二十六名共進車利銀一十六萬七千二百零二元六毫九仙是年共支薪水勇粳費用等銀三萬九午八百二十五元九毫四仙八文除支用外實進車利銀兩一十二萬七千三百七十六元七毫四仙二文 
雜記 
[知縣欠欵逃逸台州]  
　　前代理臨海縣潘崇桂虧短藩庫地丁等項銀五千九百餘兩錢六千七百餘千洋三百九十餘元又粮庫漕項正耗津租等銀一千二百餘兩節經札委試用通判徐鼎勳等四出查提並無下落又赴上海等處細加詢問亦無蹤跡茲藩司顏方伯糧道李觀察以該革員旣未在浙自必濳回原籍特會同詳請浙撫咨提並逕咨安徽藩司（按該革員係安徽嫠源縣人）派員查提押解來浙以憑追辦 
[湖北日報啓封之原因漢口]  
　　漢口湖北日報因刋插畫經厦口廳金司馬該將館發封並拘其主筆等情迭誌本報茲悉該館被禁之後即刋印傳單縷述始末布告各界一時武漢人士大　鬨動咸謂不合公理陸軍張統制以人言可畏當代求卾督飭夏口廳釋而勿究金喣生司馬特於十七日親詣該館將字架上封條揭去命人將鄭江灝由學迎歸現該報正淸理一切不日續行出版 
[縣令匿報刦案發覺南京]  
　　沛縣監生朱宗廉以刦案不詳蠧捕誑詐等情禀請江督提訊當奉批示云據禀匪徒糾夥執持洋鎗搶刦錢物旣經報縣勘騐　獲犯樊圭葛二紅到案供認不諱何以該縣延不詳辦且迄未禀報似此養癰貽患無怪盜賊橫行也至捕役許田詐索緝費洋四十元列有過付諒非揑飾尤堪痛恨除行蘇臬司外仰徐州府嚴飭沛縣勒限文到半月内提取現犯研訊確供先行禀辦一面另選幹捕勒緝此案贓盜務獲究報並由府查明捕役許田如確有詐贓情事即提府盡法懲辦毋稍徇縱 
[准釋無辜誣拿人犯蘇州]  
　　揚屬與化縣民人兪義和前被砲船勇丁誣指販私開鎗轟斃由縣獲犯訊辦惟供詞狡展當將訊明無辜誣拿之王如山嚴福興等分别交保釋放一面由縣申詳各大憲核辦茲奉蘇撫批云此案旣據質明革弁王項臣妄拿無辜鎗斃平民亟應澈究嚴辦未便任其狡延仰按察司速飭揚州府行提人卷到郡切實研訊錄取確供從嚴詳辦嚴福興等旣係無辜被拿應准保釋以免拖累推將來如有　訊之處仍應交案備質 
淸談 
[官紳新發明之挾帶]  
　　從前歲科試。學子有挾帶。百計以求周密。或匿之於巾帶。或藏之於糕餅。甚且夾之於兩股之間。檢查者即極力搜索。終不能獲其隱微。可謂秘矣。不料此風今竟行之於烟界。 
　　自厲行烟禁以來。紳士有犯吸烟之嫌疑。而欲得諮議局選舉權者。則必設所調騐。官場有犯吸烟之嫌疑。而欲保全前途之功名者。則亦設所調騐。 
　　自調騐之令行。一般吸烟之官紳。乃百計以謀挾帶之方法。而於是查騐所中奇奇怪怪之新聞以出。記者就近日所聞見者。而錄其至妙之方法一二端。以爲一般入所候驗之官紳作車針之指導。 
[一入所時之懷挾]  
　　查驗章程。各處寬嚴不同。則懷挾之法亦異。故凡　驗官紳。須於入所之前。先探聽其章程之寬嚴以定挾帶之方針　最要如最嚴者。於入所時之搜查。必有赤身先浴之令。而詳細檢點其衣服。此法最爲嚴　。則凡欲懷挾者。有一絕妙之法在。 
　　用膏藥一方。將生烟塗抹其上。（其膏藥之大小約够留所時足以過癮爲度）或貼之於肘腋之間。或貼之於穀道之下。總以最秘密處爲要。即被查驗員查得。亦可以患痔瘡及一切無名腫毒等詞。搪塞過去。 
　　如次嚴者。入所時亦必於身畔略爲搜索。或檢查其行李。如脚徒之搜檢考生然。如此則藏丸藥烟泡於身畔。尙非萬全之策。當更有一法。 
　　用綢巾一方。向上海某藥房購買莫啡藥水。灑於巾上。此樂以鼻嗅之。即可過癮。即被搜出。亦無烟迹可尋。斷不疑及。倘一時購不到此種藥水。則以巾角浸漬生烟。俟其乾而捲之。以執之放手中祇須掩匿其巾角而查騐員亦不疑及矣。 
　　加最寬者。則設所調驗之命意。本在敷衍了事。即明知其有懷挾等弊。而苟非明目張膽以帶烟具。則其餘必不嚴密搜查也。故此等挾帶之法最易。 
　　其癮輕者。或用林文忠公戒烟丸。或國民富强戒烟丸。或天然丸亞　奶梅花參片等。藏之挾袋。即可以救暫時之急。如烟　過重。非藥丸所能代者。則多帶烟泡亦無礙。 
　　入所時之搜查。爲挾帶者之第一關頭。故須謀出萬全。以上三法。雖不得謂之萬全。然已無有妙於此者。此關一過。則宜研究　二關頭。所謂第二關頭者。即　服此挾帶之烟藥是也。服此烟藥。亦須秘密鄭重。否則必被覻破。而全功盡棄矣。茲再條舉暗服法如左。 
（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[官長設立]  
[安徽]  
　　南陵縣兪令昨以選舉投票紙内似應編號塡簿俾可杜本人自舉之弊等情禀奉皖撫朱中丞批云據禀已悉查投票法有單記聨記二名無記名之别惟單記及無記名法經東西國法家論定謂爲利多弊少展轉仿用日本前取聨記及記名法今亦一律改用館章採用此制本極精審然法律家每言立法無論若何詳愼不能謂完全無弊亦惟權其輕重因時施以補救而已該令慮開票後無憑稽核恐啟投票者自舉之弊擬請編號塡簿以便檢查原爲愼防流弊起見所擬甚爲周妥特事關重要全體應歸一律法理亦不厭詳求仰籌辦處迅速核議通飭各屬辦理并轉飭該縣知照原禀發仍繳 
士民實行調查 
[安徽（太平蕪湖）]  
　　蕪湖選舉調查事務所於本月二十日開辦職員逐日到所值日辦事每日以下午二點鐘起五點鐘止每逢星期全體到所會議一切遇有要事臨時開會星期一鮑嘯琴黃竹如陶篤卿星期二張小卿陳香崖洪理和星期三甘小秋潘伯和胡嚋生星期四吳松亭謝岷泉胡采山星期五鮑許齋汪文輝星期六經偉臣姜少廷并將擬定辦事日期錄下正月二十一日召集調查員并議派赴四鄉督催四鄉調查人名册繳到事務所不得延至二月初十日以外二十二日定奪調查員後即請監督衱給照會二十五日召集調查　開研究會并發給受查證據二十六日各調查員預備以下應辦事件二十七八九日由各調查員自在本區擇定處所宣講諮議局選舉利益應得選舉者不可放棄等詞并會同各該區鄉董等恊商一切二月初一日各區開查選舉人名册限十五日一律繳所十六七八日准遺漏者於此三日内自行陳明請補惟逾期不錄十九日至二十四日審查選舉人名册二十六日起繕造淸册限月底截止閏二月初一日核對淸册以初三日爲止初四日選舉人名册一律呈送初選監督 
本埠新聞 
[四明銀行新屋之落成式]  
　　四明銀行之新建屋在英租界寗波路八號門牌已於昨日遷入規模宏敞屋宇輪奐因尙在國制百日期内落成禮式且從簡易惟備具西式茶點及各種名酒以欵來賓茲悉是日各外國銀行洋總理直率蒞賀者麥加利匯豐道勝花旗德華正金東方荷蘭華比義豐利華十一家道憲蔡觀察讞員寳明府王李二委員亦蒞止稱賀其餘如通商大淸交通裕商各華商銀行天津兩廣東三省四川駐滬官銀號及各幫票商南北各錢業同行莫不蒞止稱賀各西商銀行稱賀時適道憲蔡觀察亦蒞止各銀行總理特請虞洽卿觀察介紹與蔡觀察相見僉謂四明銀行甫經試辦即儲蓄櫃收零星儲欵洋銀七萬八千零零四元商業櫃收存儲欵洋十三萬零一百元規元五萬一千餘兩放與各外國銀行十餘萬元如此發達將來執銀行之牛耳可預卜也並聞有滙豐銀行西人願與聨絡而該銀行亦深願與各銀行互相聨絡彼此協助云 
[外部查詢禁烟會情形]  
　　萬國禁烟會中國專員蘇藩瑞方伯前日奉到外務部札文飭將禁烟事宜赶緊會商各國專員切實提議仍將議辦情形禀候查核云 
[關於禁烟之調查]  
　　江督端午帥前飭各屬確查種烟地畝業均呈報茲午帥以各屬所報之件未將種吸賣三節詳細開列實難查核爰於前日分電各屬飭將境内原有種烟地畝若干現在減種若干土店膏店原有若干禁閉後尙有若干以及吸戒人數一併查明確數迅速電復 
[差保實難辭咎]  
　　領袖領事前因城内尙有燈吃烟館報告滬道去後茲聞蔡觀察以城内旣有燈吃烟戶顯有差保得賄容　所致爰即嚴札上海縣等密查标閉仍將私售烟戶提案嚴辦以儆效尤 
[南市大火續誌]  
　　南市廣大烟紙店前晚失愼延燒多家已紀昨報昨日總工程局副裁判陳叅軍飭傳該店司帳王玉林及大興樓酒館夥陳永泉到案研訊先據該酒館執事劉朝福投供是晚起火時均已睡熟迨驚醒起視已不可收拾所有銀洋帳簿均未携出且焚斃學徒一人店中所保火險僅一萬兩而生財底貨約值二萬餘金詰之王玉林供店中熄火而臥實不知因何起火本店共保險銀五百兩求鑒旋據被累衆鄰公禀求斷判候派探查明實情再核王等一併交保着將保險單呈案騐看 
[南市碼頭又將興工]  
　　大達輪步公司去年在十六舖迤南沿浦一帶興造碼頭旋因招商局恐有淤泥凝滯阻碍行輪禀由新　稅司飭令停工在案茲工程局董以此項碼頭工程不便久停禀明滬道照會稅司發給執照仍准興工去後業由稅司核定所有挖泥機器在沿灘挖起淤泥仍應傾在駁岸之内以便塡造馬頭其在他處挖起之泥不准再在該處傾倒須運至浦東白蓮涇堆積昨己函復滬道照會局董轉飭工頭知照一俟稅司發出執照即可興工 
[禀催頒發巡警局關防]  
　　吳淞婦警局一切規則均仿上海總工程局章程辦理曾於光緒三十三年十月初由該局董事盛如玉等禀請滬道刋給關防在案茲因迄未頒發又由該董等禀催聞蔡觀察業已允准頒發矣 
[謝贈]  
　　昨承掃葉山房惠贈騙術奇談一書凡百餘則搜羅宏富事跡離奇社會變態鬼蜮百出閱是書者當不爲若輩所賣矣爰誌於此以鳴謝忱 
城内 
[春祭日期]  
　　昨日道署發出春祭單照錄如下二月初一日祭吳應余三公祠初三日祭文昌初四日祭呂祖初六日祭龍神初七日祭文廟黃婆祠初八日祭社稷壇神祇壇風神廟海壇羣忠祠土地祠 
 
 

Page 19

 
 
周太僕祠十二日祭陳吉袁三公祠劉公祠愍忠祠十三日祭天后十四日祭關帝十七日祭文昌 
[加意梭巡]  
　　一路警局昨出牌示云照得邑廟花園游人衆多時有流氓匪類聨羣結隊乘間搶刦財物調戲婦女並於松鶴樓桂花廳船舫廳柴行廰錢糧廰董事廳第一樓得意樓得月樓四美軒安樂居君玉樓如意仙樂圃廊潮心亭等茶室之害除由東區增添崗位輪派巡長隨時梭巡外再由本局加派巡弁帶領巡查長警加意巡查遇有不法之徒立即嚴拿究辦母稍寬縱其餘熱閙街口僻靜處所各區長警亦宜認眞嚴防母徒奉行故事藉以塞責倘再遇有此種情事定惟各該長警等是問仰即一體遵照愼勿自干未便 
[流氓就擒]  
　　着名流氓顧其昌（即麻皮阿小）日前與同黨蔡福生馬口鐵阿炳小卵子等在邑廟松鶴樓茶舘將吳淞營鼓手玉器榮福用刀刺傷刻被滬道訪悉飭派偵探揭金山會同縣差於前晚在崑山縣火車站將到拘獲帶回道署發縣收禁聽候嚴辦 
[盜犯監斃]  
　　搶刦西南鄉莊家經地方某姓家之盜犯高彩雲昨晨在監病斃李大令諭候稟知道憲派員相驗 
[拖欠漆價]  
　　李金生扭控董阿慶不還貨欵昨由本縣李大令提訊李供在寳源漆店爲夥董阿慶開有生記漆作及松鶴樓茶舘去秋來店交易拖欠漆價銀六百餘兩延不歸還求追董供欠銀屬實惟曾向寳源店主商妥先於月底措還二百元其餘陸續拔還現該店主因事回藉忽被伊夥扭案求察判董交保著於本月底先還一半餘限閏二月歸楚 
[曾否知情]  
　　工程局函解由縣移提之秦禮增到縣訊據供稱胞姊嫁於丁瑞甫爲室夫婦向不知睦是以胞姊住在丁之親戚兪姓家兪姓遣姊上街買菜忽然逃逸丁即控告小的串匿實被寃誣求鑒判秦覔保尋姊到案訊奪 
[茶館聚舘]  
　　法華司兵差前日至趙阿毛茶館内捉賭反被行兇拒捕昨將爲首之趙阿毛拘獲解送縣署看管候訊 
[押犯胡閙]  
　　本縣待質所押犯因翻造房屋遷至各班房暫行收管己誌前報茲有張永林朱連生二犯因嫌押所狹小任意滋閙昨日提訊張朱供認不諱判一併送至改過局朱押二年張押一年 
[道批]  
　　商人鄭義興禀批此案昨准好稅務司函詢己請將陳長華押究矣著即知照 
[官事]  
　　滬軍營帮帶曾毓麟候補鹽經歷許崇興昨均到道禀見新委署理黃　司巡檢徐宗一到道禀知由省領憑到滬即日赴任 
南市 
[盜賣馬匹]  
　　陳根生（即江根生）在南市陳兆昌馬棚内租馬一匹盜賣與蘇州某姓得洋三十元昨由法公堂移解總工程局請爲究辦陳供認不諱判戒責一百五十下押限交贜 
[烟賭並犯]  
　　南區巡員昨在南碼頭八十號門牌查獲聚賭抽頭並留人吸烟之盛玉水及賭徒徐芳雲等四人解至工程局訊究判盛罰洋三元徐等各罰一元交保烟具賭具一併銷毁 
[誣指竊衣]  
　　大讓里張公館前日失去狐皮女襖一件後由庖丁高阿三誣指　夥張四奇所竊扭至南區解送工程局訊明實係寃誣判高戒責五十下交保張釋放 
[巡士被毆]  
　　南區二十九號巡士在南碼頭查見蘇路公司茶房击德發與舅嫂等在途口角向之勸阻反被披頰該巡士當即將周扭解工程局訊供不認判留候飭探查明再訊 
閘北 
[曾否被朦]  
　　劉同春拐匿楊梅春之妻沈氏經四路一區孫巡官判劉罰洋十元沈氏交夫領回在案詎劉母近又串同楊之妻母沈侯氏將楊妻及四歲男孩誘匿楊復投局控告反被申斥茲楊心不甘服因偕其母楊沈氏以差保得賄朦蔽巡官等詞具禀總局求請伸雪 
[枷責搶匪]  
　　張阿大控李金海强搶銀洋七元八角並剝去皮馬褂一件經四咱路一區 
孫正巡官提訊屬實判李笞責四百板枷號七天贜給張具領 
英租界 
[電綫下墜]  
　　前日傍晚南京浦灘電車電綫忽然中斷至晚七點餘鐘浙江路南京路轉角之電車電綫亦折斷墜下由捕報知捕房知照公司飭匠修整昨日下午南京路江西路口之電燈電綫亦墜於馬路由捕奔告捕房轉囑電燈廠赶緊修理 
[慘無人理]  
　　著名地販陳道生之妻王氏將買女許阿毛任意凌虐用火燙傷茲被女母許韓氏查知控奉捕房飭探將陸王氏與女一併提解公堂請究許韓氏偕中証唐氏投訴因夫死家貧將女賣於陸姓爲女今陸王氏將女作婢竟將女之手心兩腿用火扦燙傷婦人備齊身價洋五十元往贖不允求請恩斷陸王氏延律師到堂代辯中西官以該女傷痕屬實判陸王氏帶回捕房存洋五百元交保女送濟良所醫治候傷愈再核 
[不認拐匿]  
　　周發全控曾生奎拐匿十七歲之女兒大根子由探查獲昨解公堂請究周偕見証錢阿四投案求究訊之曾供不承認判押候查明再訊又許周氏誘拐劉星祥之十一歲女孩小白子由探解廨劉偕鄰女巧雲投稱伊女實被該氏拐匿求究質之氏堅不承認判押候查明再訊 
[累及猶子]  
　　華俄道勝銀行控關海樵積欠羅卜銀票一案茲關已病故昨由差探將伊侄關壽彭傳至公廨關延律師聲稱關壽彭爲督作保伊叔尙有二子在家可以料理判壽彭交保候訂期會訊 
[騙子待訊]  
　　騙子滑頭小朱即朱錫臣昨由法公堂送回公廨請究因尙有美商益同成控案判押候訂期會訊 
[騙單紏葛]  
　　許丹桂控顧千千騙取田單昨日由探將顧傳至公堂請究中西官以此案牽涉洋商判顧交保候訂期會訊 
[串騙銀洋]  
　　金錦堂章阿炳騙收周勝年陳進記洋一百六十元昨由捕房解廨訊供不諱判金章各押捕房四月 
[串拐小孩]  
　　王阿三范朗福串拐石茂春之子錫根由法捕房拿獲昨解公堂訊供屬實判王范各押西牢一年期滿一併逐出 
[粤妓違章]  
　　粤妓兪阿妹深夜在途拉客由捕查獲解廨請究判罰洋五元充公 
[仍被查獲]  
　　徐榮甫担保美商協美洋行欵項不理逃匿西門内前日由廨役前往提獲昨解公堂請究判押候繳銀再核 
[抵單不贖]  
　　楊樹浦地保楊輦卿（即楊鶴亭）與顧全卿將單抵於日商大成染坊延不取贖昨由公廨一併傳案判分别交保候訂期會訊 
[短交花子]  
　　德商增裕洋行控周錦祥短交花子一百三十五担昨日傳至公堂判押候德領堂期解訊 
[小孩行竊]  
　　老公茂洋行控小孩章來法竊取油衣由探查獲解廨訊究判押改良所半年期滿交其父領回管束 
[苦無川資]  
　　過犯彭孟記復來租界由探解廨請究據供因貧不能回里並不犯竊判給川資洋二元自回江北原籍 
美租界 
[坍屋傷人]  
　　新記浜路一百二十六七兩號房屋年久失修前晚坍塌壓傷老婦一口昨爲捕房聞知當即飭探將受傷人送往同仁醫院醫治一面飭查房主姓名核奪 
[學徒兇橫]  
　　泥水作學徒曹和尙昨在滙三捕房建屋與陳根山口角曹將磚瓦擲傷陳之頭面流血不止捕頭即飭送往同仁醫院醫治再核 
[擊傷鄰婦]  
　　住居新記浜路之崔徐氏昨與鄰婦施陳氏因事口角竟將鐵噐擊傷施陳氏之面部由捕并送捕房捕頭飭將受傷人送醫調治崔徐氏保釋候核 
[調戲女工]  
　　無賴應廷星昨在西華得路將紗廠女工李徐氏扭住調戲由捕將應拘入捕房押候核辦 
[西人不端]  
　　五十四號西探昨與一百四十二號西捕拘獲專事行竊之西人一名帶入捕房押候解送該管領事署訊辦 
法租界 
[排難解紛]  
　　大昌行洋東前日乘坐汽車出外被某號電車碰撞險遭不測後倩開達律師代表投廨禀控旋有人出爲調停得以無事昨開達律師特偕原告洋人到廨禀准 
 
 

Page 20

 
 
銷案 
[小工行竊]  
　　甬人徐仁恆前在太古棧房房充當堆貨工人歇出後屢至該行棧房掘洞行竊洋布各物本月十六晚又至該棧竊去熊胆十一隻售於南市陳茂順藥材店得洋十元旋經該棧買辦查知報捕一併拘獲吊贓解廨請安徐　同黨陸寳元業己逃去判一併還押候核 
[聚賭罰洋]  
　　一百零二一百四十兩號暗差巡捕前晚查知陳王氏家有二十餘人在内聚賭當由禀知　房傳解公堂請安判罰洋五元充公 
[婦女吸烟]  
　　小東門南寄園及陳玉峯陳兆堂公記等大小烟間俱因容留婦女入内開燈昨由捕房查知一併傳解公廨訊究判寄園等各罰洋十元公記罰洋一元 
[火警]  
　　洋行街同元昌海味行前晚失愼延燒方惠和糖行德記益大兩行亦被波及事後由捕房飭提該行主訊究 
國外新聞 
[英日聨盟之効力]  
　　二十三日東京電云日政府於昨晚設宴慶祝英日聨盟第七年紀念日席間外務部大臣小村起言聨盟之舉必仍能增長兩國國力而互獲其利英國駐日大使竇樂爾亦起宣言謂各國對於英日聨盟皆視爲和平之要質故世界三大强國皆以英日聨盟爲基礎而與日本締結同式之條約此最可歡賀者也 
[發明無線電報器具]  
　　二十三日東京電云日本管理遞信事務官員近發明無線電報新噐具日間相距四百英里可以傳信夜間則可傳至一千英里云 
[日本預算案通過]  
　　二十四日東京電云昨晚下議院討論預算案約六小時之久旋將該案略加增删即於當晚通過 
[日本郵船擱淺]  
　　二十四日東京電云日本郵船春日丸由神戶啓椗於今晨破曉在門司擱淺 
[近東大變局九十誌]  
　　二十二日倫敦電云奥國各報因塞爾維亞政府仍在備戰大爲震動皆謂此事非外交口舌所能濟事今惟有明下哀的美敦書與之宣戰而已同日栢靈電云土爾其内閣大臣近與靑年黨互起衝突謂該黨擬簒害土王 
[紐約省對日之感情]  
　　二十三日紐約電云紐約立法院擬舉派委員調查移民問題一舉並非爲排斥日人起見實欲藉此以惠日人蓋立法院之意以爲今日正宜將移民問題澈底調查不容再緩而立法院各員多數之意見均以所擬岐視日人之律實屬大違公道今將各國入美移民問題詳行查明而後會合各省名員秉公討議則必能將美人實未嫉視日人各節揭示天下近日各處排日騷動實由本地政治情勢醖釀而成並出於工黨領袖煽勤之力惟紐約省各埠領袖員對於此重損害美國友邦交誼之舉動無不反對 
[意大利頻遭地震]  
　　二十五日倫敦電云美西拉近乂遭劇烈之地震所有前此免厄之屋至此悉行圮毁西雪萊島及意大利南部一帶頻遭地震 
[西王爲勘界公斷人]  
　　二十四日柏靈電云西班牙王現經請爲德英維爾菲虛灣界線問題公斷人 
小說 
[官場小說衣冠影（三十六）]  
　　第十回嚴交涉領事起風潮緝大盜中丞傳密電金觀察没有走的時候。這個鎭南關砲台。有兩營人馬。一隊砲兵紥在那裡的。有幾個人還笑金觀察不會布置。這樣不要緊的地方。何必用重兵駐守。糜費這些無謂的餉需。就是白中丞聽得金觀察用重兵扼守鎭南關。也有些不以爲然只說金觀察過於多慮。不想金觀察去不多時。就閙出鎭南關失守的事來。白中丞花了四萬銀子。剛剛把這個鎭南關砲台買得回來。接着又連得潯州府的電報。說著名匪首王亞銀要擇日在柳州府城起事。幸而本地的紳商。都去和他苦苦的求情。方才暫時不動這王亞銀又羽黨衆多。巢穴秘密。無從拿起。要向白中丞請示辦法。白中丞看了。也曉得這王亞銀是廣西通省有名的巨匪。緝拿了十二三年。都没有拿到。白中丞便想要做個圈套引他出來。先除了匪首再想法子去搗他的巢穴。便打個回電給潯州府呌他設法擒獲。潯州府接到了這個電報。吃了一驚想着這個王亞銀是大家都知道是個最有名的匪首。那裡捉他得到。没奈何。只得請了本地的一班紳士來。商議這件事情。原來廣東廣西的紳士。比不得别省都是在地方上帶領團練防守村鎭的。當下這位潯州府李大人。請了他們到衙門裡頭來。要請他們想個捉拿王亞銀的法子。這班紳土二個個把手亂搖道。大公祖在我們敝地多年。難道還不知道這裡的情形。這個王亞銀是拿不到的。李大人聽了。也没奈何。只得打個電報。回復了白中丞。那曉得不多幾天。又得了白中丞的電報。要把捉拿匪首的事情。責成在他一個人的身上。不許借端推諉。李大人看了心中着起急來。便乂請了一班紳士商量辦法。那班紳士起先都不肯答應。禁不起李太守再三再四的懇求。就有幾個𤍽心的紳士。挺身出來說道。法子昌有一個在這裏。只要大公祖包得白中丞不要殺他。而且要招安他。我們就有法子去騙出他來。不過我們自已冒險些兒就來了李大守聽了大喜。急問值麽法兒。那幾個紳士便如此如此的說了一遍李太守聽了。想了一回。沈吟道。這個法兒。未免有些危險。但如今事已如此。也說不得的了。待我先打個電報到中丞那裡去問他一問。要是他回電答應了招撫不殺我們就如法泡製便了。但爲了兄弟的事情。却要諸位深入虎穴。去這般危險。兄弟心上實在過不去。不知究竟想的什麽法兒下回交代。 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
