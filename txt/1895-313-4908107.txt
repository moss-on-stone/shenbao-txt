# 1895 - 313 - 4908107

 

Page 1

 
 
[沈氏尊生將次告成] [  圖書集成局啓]  
　　尊生一書爲錫山沈孝亷所箸孝亷博通今古于醫學尤爲精邃窮半生之力箸爲是書行之醫林奉爲枕秘惜坊刻模糊漫漶每多帝虎辛羊本局特覔得原刻善本代書肆中重付手民印以新式鉛字潔白紙張刻已將次告成定于下月初旬出售世有研求醫術者請屆時移玉購取可必 
[新印傳家寳全集] [  圖書集成局代啓]  
　　揚州石天基先生所撰也言言通俗事事得情雖愚夫愚婦閱之盡可知治家立身處世植品實足爲驚世之木鐸後起之津梁盖其書分初二三四集初集則言事親敎子讀書學禮之道旁及養心消閒之法二集則言人事格言保産種子之方以及出仕錢粮諸端若三四集一則詳敎文字因緣禪宗直指一則備具悅情怡情笑話逸事上而治平下而脩齊無不於是書囊括也兹由煥文書局托本局用大號鉛字排印成書每部價洋一元六角上洋三洋涇橋沿浜煥文書局二馬路千頃堂外埠湖北漢口鴻文順記書局福建省城益記書局山東膠州成文堂烟台成文信蘇州彚文軒發售 
[論自强之策不宜枝節爲之]  
　　今有一屋焉數百年前故物也棟朽榱腐上漏下濕垣墉傾圯戶牖破敗居是室者往往堍顧左右幾無容身之所駐足之地心竊憂之旁觀者咸言此屋宜請名匠求善工購美材而重建焉一勞永逸費在一時而功在百年矣舊材之中繩墨者留而用之不可用者削而去之則人人共諒爾心之出於不得已而非喜新厭故者可比也主人曰不然此屋是我祖所建以貽子孫者也當其創造之初朝夕經營食而忘味寢而不寐而後克底於成制度臻於美備今當吾世而改變更易之豈第忘吾祖之艱難辛苦抑且吾祖之制度規畫亦掃地矣吾安忍乎哉吾安忍乎哉吾第於棟榱之朽腐者稍易而新之上漏而下濕者稍補而修之垣墉之傾圯者稍扶而直之戶牖之破販者稍整而理之庶幾不忘吾舊吾心安焉何必去故更新重起鑪灶爲傷財勞民之事哉卒之修於此而壞於彼補於前而破於後斤斧之聲靡　不有圬墁之工靡月不作其費與除舊更新者所去無幾而終無救於老屋之頽廢也今中國之情形亦猶是也開闢最早教化獨先實爲亞洲之舊國地大物博人民秀慧實爲萬邦所不及然而風俗習尚惟古是崇國政制度惟舊是遵自西人來華以新奇而形我舊拙以精美而誚我粗劣於是有志之士趨時之傑上合朝廷下逮草野莫不日昃不遑疲精勞神爲補救之計見其製造之美備鎗砲之精堅則仿其規模而有製造鎗砲之苟矣見其鐵甲輪船之堅巨可以壯　威而懾外人則開船政之局而仿造矣見其水師精練雄冠五洲戰無不勝守無不固則建立水師學堂講求風濤沙線駕駛測量諸法又創設海軍操練布陣以資水戰矣見其人材輩出超羣佚凡各有專技以備國家之用則創設西學學堂格致書院延請西儒教習又遣幼童出洋肄業爲國家儲材矣見其礦務振興利益宏溥則仿其章程相地開採矣見其鐵路遍布國中四通八逹運兵載貨便捷異常則創建鐵路之議紛然而起矣見其商務繁盛利權獨攬輪舶往來絡繹不絶則開招商之局與之並駕齊驅矣見其洋布紗線以及民間日用所需莫不來自外洋暢消於中國則開紡紗織布等局以塞漏巵矣凡此措施自數十年來次第舉行不遺餘力上者規畫而下者受命智者勞心而愚者勞力海内之士罔不曉然知國家之衰弱舍此末由補救卽當事諸公亦以爲必如此而後可以轉弱爲强然而一事未起而弊端已隱於其間一物未成而耗費已寓乎其内學堂書院大抵富貴子弟濫竽其間而其材未出也　務鐵路官督商辦有始無終而徒滋物議也製造各局人浮於事物貴貨劣而採辦未已也海軍則縻費帶金徒壯觀瞻而今且一敗塗地當世之人幾疑西法不足以富强適足以成貧弱耳盍以中國本有之法原有之事力加整頓興利剔弊差可自强何必效顰而枉勞無功乎殊不知此皆有激而言並非持平之議不然何以西洋各國稱强者必船堅砲利稱富者必商務振興而謂中國獨能外此而富强乎又豈能不事此而富强乎雖至愚者亦知其不可也獨是中國數十年以來舉動措施似爲當今之亟務然而外患迭起内亂屢萌外有富强之名而内無富强之實此無他徒有其貌而無其實徒有其文而無其質所爲者西法而所以爲者依然中華之積習也蓋爲天下國家之大事必於其大本大原而爲之果能如此則興一事而一事有效創一業而一業可成天下之人第見國勢駸駸日上漸臻富强之盛以爲在於立法之良善防弊之周密振興百事以致之而不知其自本原爲之也今中國仿效西法創舉各事類皆枝枝節節而爲之未能考求大本大原之所在是以勞而無功上下交困利一弊百而欲臻富强之盛業邈乎遠矣嗟乎此余所以嘆數百年故屋主人翁不聽旁觀之言而卒無補於破敗也然則大本大原果何在哉余將有待而後言 
[上諭恭錄]  
　　十月十九日太常寺題十月初十日皇太后萬壽聖節致祭太廟後殿奉旨遣凱泰行禮欽此○二十一日奉硃筆稽察廂藍旗漢軍旗務著聨錦去欽此同日奉硃筆稽察廂白旗滿洲旗務著松齡去欽此同日奉硃筆著賡颺稽察左翼前鋒統領護軍統領事務欽此同日奉硃筆著洪良品署理山西道事務欽此同日奉硃筆稽察正紅旗漢軍旗務著鍾華去欽此同日奉硃筆稽察廂紅旗漢軍旗務著文英去欽此同日奉硃筆稽察正藍旗漢軍旗務著文博去欽此 
[新開商埠]  
　　西字報云中國現准將離北海西二百三十里之東興地方作爲通商口岸法國已於九月十二日派駐領事官矣 
[鹽局被毁續聞]  
　　鹽局被毁一事昨已據鎭江訪事人所述列入報章兹又得揚州訪事人來信云十二圩距揚城數十里本一濱江小鎭自淮鹽大棧由七濠移至遂成熱閙市廛蓋淮南北二十三塲引鹽多於此囤聚故也邇年日益繁盛居民鋪戶密比如鱗上下水輪船每於此停輪卸載貨客以致五方雜處熱閙非常其地有名頭帮者爲各處無業貧民所薈聚誅茅結屋多至三四千家其人不耕而食不織而衣專賴掃取毛鹽爲仰事俯畜之計間亦有當鹽倉夫役者毛鹽者卽塲鹽到圩挑運上倉及岸鹽出江挑運出倉時由倉至馬頭甬道上所抛撒者也初僅百數十人掃取繼亦不過數百人積年累月至刻下竟不可以數計近日大棧提調某太守思及此等毛鹽每年狼藉道途爲數實覺不菲不獨商本虧耗且於國課有關再四籌思毅然禁止一面出示曉諭一面製成腰牌若干面發給鹽倉内有執事之人復於上鹽出鹽時遴派各員率勇在甬道栅欄前認眞查騐無論何人有牌者放行無牌者概不准入於是掃鹽者可望而不可及類皆垂頭喪氣含涙而回迨本月十五日太守詣各廟拈香甫出某廟門瞥見輿之前後人多如蟻遠近猶絡繹而來其中婦女居十之八九手執香火高呼大人開恩詢之皆掃毛鹽者太守正欲研訊情由而若輩已將筍輿圑圑圍住其時輿前雖有巡勇然亦無可如何幸有點者急至本處駐防小營禀請營官速帶防兵前來保護然路途甚遠 
 
 

Page 2

 
 
往返需時太守見事不諧飭人傳諭謂大人自有善法斷不絶爾等生機又得本處圩董出爲排解太守始得脫身而去迨將及棧門彼等愈聚會衆復將太守阻住擾攘不堪棧門外照墻被擠而倒時小營防兵已至始將太守保護入内而若輩仍不肯散防兵見皆係窮黎不能示之以武惟有小心彈壓而已正在無可如何之際彼黨中忽有人大言曰此事皆某商店住圩管事人李某主使我等當去求伊於是一倡百和紛紛然擁至所指之商店逢物便毁店係合面兩進若輩拆毁無遺其有拆毁不及者則倩内丁神相助爲理李亦飽受驚嚇遁而之他太守怒不可遏據情通詳各大憲至二十二日清晨若輩仍各手執瓣得蜂擁至大棧外門者恐釀成巨禍飛速閉門若輩自恃人多將門撞損不由分說一擁入花廳廳上鋪陳肆行擊壞然並不攫搶惟盡情作踐而已旋經多人好言撫慰始各散歸二十三日清晨運司江都轉請駐防是處之合字管統帶章軍門復飭淮南總局許分轉分棧委員毛鹺尹卽刻起程前往相機勸導並面授機宜囑各員務必輕車减從不得多帶從人軍門曁分轉鹺尹出轅卽相約遵陸馳往如何辦理容俟續聞 
[乙未科武會試題名全錄]  
潘燾福建武國棟直隸王逢皥浙江劉溎洲直隸鄒榮標廣東高鳳翔直隸顔振汝江蘇毛連彩直隸陳愼彊直隸黃復元江蘇岳鴻圖直隸欒鴻基山東呂桂榮河南董慶山東林宜春福建崔天華河南劉應森廣東劉金殿河南謝鴻元姚龎華河南稚哩罕滿洲憨龍章河南侯引山東王承瀛福建呂鳴春河南袁承印江西趙立芳河南張鳳麟山東張煥斗甘肅王柱廣東張國鵬直唐龍超浙江卓元崗福建時鵬程河南杜逢春廣東張秀崇山東陶建勲浙江徐永祺直隸陳鴻恩河南劉步鯨順天鄧早藩廣東趙心田直隸舒湧泉浙江耿兆永李中恩浙江張大宗廣東鄭瀛福建張成湖南張廷元貴州葉世發雲南李德京山東張粤康廣東戴宗鎧直隸謝旗鰲福建韋宗俊江蘇陳連虞廣東劉成忠直隸方鳳儀福建王錫純山東陳榮康廣東林鵬飛福建孔廣震山東方時驤廣東白英華直隸叚立德山東閻飛鵬直隸袁威鴻廣東湯國秀江蘇林起元福建葉漆孫廣東黃步忠湖南李殿雄廣東王巽直隸屠金冠江蘇李裕泰雲南黃鼎元廣東孟傳峯山東業國器福建王柱國直隸梁鴻洗賞成滿洲福昌漢軍叚逢賓江西趙萬全直隸俞貽琛福建郭雄生江西楊建勲雲南朱宣清浙江陳交斗湖北王鵬來浙江向定國湖北蔣一柱湖南烏精阿滿洲洪發蒙古黃席珍雲南丁金榜湖北龍乘波貴州楊有奎四川胡錦章安徽瑞芳漢軍王毓奎雲南陸炳鴻漢軍胡锦標安徽何興邦四川武海清山西王辰山廣西晉名甲山西傅仁傑安徽楊國珍四川楚鎭南湖南楊高廣西鄒鴻逵奉天　作震廣西張維新甘肅楊昭春貴州王嘉猷陜西郭明元山西任培四川張星耀山西楊興國安徽王盛森　　韓文昭山西汪洋叙四川王榮順山西蔡金波江西阜鵬舉湖北李鶴林江西劉秉慤湖北倪春芳江西朱登雲甘肅楊作霖江西朱登五湖北江澄瀾江西馬培蘭湖北余鈞江西楊光國安徽艾旡魁四川張璜安徽 
[清查荒産]  
　　杭地自遭兵燹之後居民田地房産大半荒蕪克復後所報之糧不過五成譚文卿制軍開府之江時逐一清查嚴杜隱匿其時書吏人等有藉端索詐及得賄包庇之事經鄉民聯名控告制軍立拿書吏數名從嚴懲辦庫書程某畏罪自盡何某則明正典刑以儆效尤其時各圖里書始實力舉行紛紛呈報然尚不過八成左右近年以來房屋則陸續添造田地亦逐漸開墾而補行納糧者尚屬寥寥現奉部議清查荒産以裕國課行文到浙廖中丞卽轉飭各屬認眞清理毋許容隱仁錢二邑尊奉札後先行出示曉諭從速補報從前慝漏之處一概寛其旣往不與追究如再遲延不報立將田地房産人官并須從嚴懲治也 
[日事述聞]  
　　有客自日本投函本館云俄人於朝鮮事變之後向日本大加詰責謂朝鮮旣共認爲自主之國日本不應派駐兵士官吏致啓弑妃之禍今後若不撤回我國定爲朝鮮代下逐客之令近日日人傳言俄國大有尋釁之意議院中曾議及可讓則讓之萬一俄人要求已甚祗有備兵五十萬名分三次調出與之開戰○近衛師圑長陸軍中將北白川宮能久親王於上月二十九號在臺南因傷身死日人咸諱莫如深至本月二號宮中猶循例叙勲三級賜勲章升任大將六　始發喪各通商埠内外官署及各兵船皆下半旗三日以志哀悼長崎水陸將校率士卒至招魂塲招魂以祭某日報則言親王於上月二十九號午後二點鐘時乘西京九回國四號抵横濱五號入閣長逝云云按西京丸已於上月十六號攻臺南在安平港彈傷機器而沈曾紀日本各報今忽云二十九號乘此船回國殆以死日作回日也○俄人造鐵路自海山崴以逹黑龍江前年開工伊始卽有日本人六百名前往願爲傭役近已有大半言旋據言此輩非盡作苦者流間有官士裝作傭工前往受雇以便探路畫圖携回本國云○日本各處所設學校其生徒之衆者每年春秋二季必由教師率領整隊至附近曠地或鄰縣演習武事謂之行軍日前熊本縣尋常中學校生徒至長崎演習數日八號清晨向早岐進發經時津歸校長崎尋常小學校生徒則於八號舉行秋季運動會赴合戰塲齊集步伐一如行軍 
[英使來申]  
　　英國駐中國欽差於昨日乘怡和洋行連陞輪船至上海聞將調任俄邦旣抵公和祥馬頭英總領事卽前往迎迓 
[電聘名醫]  
　　皖省某大憲欲調攝政躬電致本邑淞涙捐厘總局延陳蓮舫醫士前往診治昨晨陳君由青浦乘舟用小火輪船帶之來滬至晚卽乘招商局江永輪船就道想不日當返申江小駐數日也 
[以待來年]  
　　本縣黃大令本月初六日會同青浦婁縣兩邑尊履勘蒲肇河將次興工開濬一則兹經同仁輔元堂董曹寄耘等禀縣聲稱今年不及開辦因冬令冰凍難以從事故也請俟開春再行會勘議辦黃大令准如所請當卽移知青婁兩縣並詳府憲核示 
[失火二則]  
　　本邑人銅匠張生泉者凭居美界百老匯路振豐街之後西王家宅第三百八十二號屋内家有母年已古稀購得軋花機器一架張出外工作早去暮回習爲常事母則在家軋花前晚十一點鐘張已回家母尚在軋花不料屋内所懸火油燈懸繩中斷從空墜下適傾與花衣包内霎時烈焰飛騰火光四射張母奔避不及致將衣服燃著滿身皆火張聞聲赶至急往解救卽呼集鄰人立時澆息張手臂稍受火傷不致有碍惟張母已焦頭爛額已不成形狀矣事爲黎捕頭親見卽喚東洋車將張母送至同仁醫院療治奈年老血衰受此痛楚兼之火毒攻心未至藥房中途氣絶仍送回家殯殮○又美界斐倫路第一百六十四號門牌同茂和烟紙店前日下午有江北人某甲購買香烟一支順手取自來火劃火用力過猛火頭飛墜在火油箱内甲已揚長而去而火油箱内轟轟上熾店主卽以衣服蒙覆幸卽息滅店主之衣袖致被燒燬稍受燃傷 
[會訊案略續登]  
　　江海關道黃幼農觀察二次蒞英公堂會訊先令案本館已歴紀報端前日午後二點鐘中西官復升堂訊問担律師問見証人福白司曰　和洋行主愛汾司回國後行務由爾代理乎答是問有買二萬五千磅英金匯票之合同是爾做乎答是問合同究係何事答定買先令預備買　之用問謙和買辦先令係代源記乎答是廉和出名與徐靜記買者問用廉和行名要憑據乎答保單問如無保單許用謙 
 
 

Page 3

 
 
和行名乎答不許問保單之底係誰所起答我問上午所看拷卑簿上印留者是爾親筆乎答是親筆問保單上誰人簽字答由源記號蓋印之後卽存放鐵洋箱中問存箱幾時答直至一千八百九十四年二月二十八號滿期之日取出是日蘇寳森來卽同徐靜記結帳之後謙和有盈虧歸源記約有三萬兩後徐靜記又要做共買英金二萬五千磅愛汾司自得一半徐靜記得一半問愛汾司回行旣有三月知此事卽源記之事乎答知之且曾會面愛汾司亦何别言且准蘇寳森至徐靜記處收銀故徐靜記亦將銀付給蘇寳森了事問以後愛汾司曾否要收此欵答並未曾要收過且我向在行中辦事至五月底分手愛汾司並不提及問爾出行後可曾控告愛汾司答控告過大約在西歴六月間問爾禀中有帳愛汾司請追欵内有二萬五千磅先令之欵答有此案由英正臬司韓能在西歴十一月間斷原告銀二千左右愛汾司請追銀四萬左右結案時韓正臬司斷令愛汾司還銀六百兩先令之事與愛汾司無干問保戰是爾呈堂乎答是問保單從何處取來答向蘇寳森處借來問爾與愛汾司涉訟律師可是小威金生答是案結之後曾否約期檢還憑據答卽約期當時檢查憑據英署中金律師與兩造律師均一同在塲取出紙張各寫收條愛汾司所請之漢律師言保單與一萬二千五百磅之合同要交還與愛汾司我不允漢律師言此兩紙本是愛汾司之物理應還他我則謂此兩紙愛汾司均有底簿可查故應存在我處當時漢律師言印底不能爲憑至威律師則曾將合同在愛汾司所留底簿上印過並無差錯是時保單尚在我手後見愛汾司檢查别項紙張露出電報單一紙我以此紙電報與我有益遂與掉換因想案已了結此保單卽成無用故放心掉換在英署編列字號電報單編在以字保單挨字合同編愛四字從此卽不見保單矣曾向索取愛汾司不肯付出後由公正人四高得向之詢問愛汾司不認有保單後來以在美署控我則與二萬五千磅之事不涉案結之後愛汾司又寫信至威律師處索取保單但律師問畢之下又由愛汾司問曰爾涉訟結案之後二天由威律師向爾索討保單後又屬次寫信要取保單有之乎答記憶不清惟口索則有之愛汾司又檢出西文信數紙　　白司曰此信爾見過乎答稱未見愛汾司曰威律師屢向福白司信追各據及保單而福白司回信僅答各據於保單一節並不提及意存推諉問一千八百九十四年二月二十八號問爾蘇寳森在源記號究竟有分乎爾言不知有分惟曾問及可靠否並未問有無分觀其動作不像有分之語有之乎答稱記不得愛汾司曰當做先令時曾經問過福白司因何不用自已名字據言因徐　記要用謙和名字之故如謂盈虧與謙和無干何必要用保單担律師又起問曰爾與謙和行分手之後與愛汾司交情何如答稱甚不好惟與買辦蘇寳森交情甚好問爾不見保單之後意欲找回乎答是問保單如在爾手爾願還蘇寳森乎答稱願問蘇寳森與愛汾司有糾葛爾肯帮助蘇寳森乎答稱願帮助問爾想保單如在愛汾司手中肯還蘇寳森乎答稱如爲愛汾司算則决不肯還當公正人四高得判斷時愛汾司亦不肯認有保單担律師曰請問大人案中可有譯出小威金生回國時之誓語乎觀察曰有担律師又檢出誓語原文呈案謂亦有布正領事所簽之四及臬司印信旋有威律師繙譯曹吉甫到案作証担律師問曰爾是小威生處繙譯乎答稱是問前年去年均在小威金生處乎答稱英一千八百九十三四五年均在問愛汾司與福白司涉訟之詞禀爾見過乎答稱見過問内有保單乎答稱有担律師遂給看愛汾司所呈之拷卑簿中留下之保單底曹看畢担律師又問與原紙有異乎答稱字句相同惟原紙上蓋有圖章因此紙極其緊要故曾見過三四次雖不能背誦記却記得案結之下遂不　此保單之究竟問四高得公斷之時爾在塲否答在問提及保單之事否答稱提及福白司則言有而愛汾司則堅稱無問大　愛汾司不肯認乎答稱是愛汾司又起而問曰爾現云保單見過幾次何以能字字記得清楚答稱惟言略記非能字字記清問了案之時爾常常在英署乎答稱去過並非常常去的又傳源記號執事袁順山上堂供稱是源記號執事當徐靜記倩謙和行出面購買英金先令係號中作保問買先令何用答稱因源記與謙和往來購買洋布之用問保單圖章是爾蓋乎答稱是問保單在幾時答稱第一天說定第二天蓋印問源記號圖章是爾掌管乎答是問别人能用乎答稱别人不能動愛汾司至此取出簿據一本問袁曰此簿爾見過否答稱記不清愛汾司遂又翻出其中蓋就之圖章問曰此圖章是爾號之圖章乎觀之良久曰是是時報時鐘已鳴六下矣中西官遂相約退堂定於禮拜四再行復訊 
[縣案照登]  
　　費恪生春間在縣呈稱住居本城也是園浜因景况艱難將住屋一所賣與司徒瑞生議定價洋出房交價因有房客朱松泉佔住不遷買主欲俟出讓方肯付價求請押遷等情前晚夏明府提訊費供前蒙翁大老爺斷過朱具結四月内搬讓違延至今佔住如故務求勒令卽速搬出以便交屋收價朱松泉供在本署爲書辦於光緒十三年閒租費恪生之父鼎人房屋居住每月租金一千一百文後因費有急需在書辦處借洋五十元言定以租劃利前年鼎人去世其子恪生將房賣與司徒爲業書辦未知前蒙判令搬讓篡應遵諭緣恪生時常前來吵擾催促妻室有孕以致警惶墮胎今未痊可求恩寛限至十月杪方可搬出再不拖延費恪生復供故父在日並無向朱借洋情事小的因伊逾限時往催遷朱一味玩延置之不理叩求明鑒司馬得供判令朱松泉交保准於十月底赶緊遷讓如違定予提比費飭退候示○寡婦奚吳氏春間投縣呈控朱丫頭盗葬墳地一案前經黃大令准詞提案訊供押令遷葬還地在安兹已逾限已久挺押不遷奚吳氏屢次投催前晚又經夏明府提朱至案訊比朱供實係小的家老墳已有七八十年尚有墳樹在上並非盗葬明府以其刁狡喝令笞責朱稱現患腿腫之症殊爲疼痛求恩免責明府察視腿疾屬實恩准免責飭令還押一面飭差開導原告勸理禀復核示○彭鼎亨偕夥沈雲彩在縣控顧長卿謀奪主顧勒寫借據等情黃大令准詞提訊前晚委員夏明府訊斷彭供本地人向做棉花生意並請諭帖准做洋商生意後來與顧合夥去年小的有事他往致洋商生意爲顧奪去今求恩斷沈其昌供無錫人年三十八歳是寫票中人顧長卿供亦無錫人前曾與彭合夥後來分開各做彭之主顧小的素不顧問並不謀奪求明察曹吉甫供無錫人在小東門外老協成祥烟間爲夥因同鄉顧長卿兠攬茂生洋行蒲包生意因無諭帖向彭鼎亨沈雲彩處言明合帖同做嗣經算結盈餘每人應得洋一百五十元彭因收用當由沈雲彩出立票據洋一百五十元三月廿三日在小的烟間内寫票五月初五日其小的因兩面皆是熟悉略予數語不意彭鼎亨意圖悔賴至四月初八日投案控稱顧長卿謀奪主顧牽涉小的爲先發制人之計明府查問彭將諭帖呈案明府閱畢判曰合做生意盈餘曰應照派爾旣出筆據五月初五日付洋何至四月初八控案實屬不安本分仍照期票斷令付洋彭供刻因無力明府准緩至十一月底照付如果違約定將諭帖扣除彭遵斷具結而退 
[英早堂案]  
　　包探黃四福禀稱野鷄妓女高桂林李陸氏在胡家宅一帶拖拉狎客經小的查知爲此拘送請判高妓與陸氏同供寗波人不敢拉客因是日適見胞兄在彼行走故大聲呼喚並非拉客叩求恩宥别駕得供以野雞拉客最爲可惡今姑從寛飭令具結如以後查知再有在青蓮閣一層樓拉客情事定當究辦○包探顧阿六禀稱烏龜曾阿五與併婦張王氏凌虐買女王彩寳逼令爲娼因彩寳不願接客竟然兇毆以致彩寳遍體鱗傷經小的拘獲送究王彩寳供素患羊癲病時時要發身上之傷均係自已跌出不干父母之事父母亦無凌虐情事求鑒質之曾阿五張王氏同供彩寳係買女不敢凌虐求鑒别駕得供以王彩寳旣不願實供遂判令彩寳仍交曾阿五領回○積賊陳阿彩陳阿三曾經犯案懲辦今又連竊伶人陳彩林諸阿壽沈韻秋吳和尚張銀發等五家綢布衣服及零星什物由何瑞福黃四福兩包探緝獲人贓送究陳彩林等各失主紛紛投案求請領贓質之陳阿彩陳阿三同供浦東人行竊不諱求恩典别駕訊得二陳係屢犯積竊未便從寛判令各責四百板驅逐出境贓給各失主分别認領○包探沈金隆禀稱前日有西洋人畫物四乘坐顧順德之東洋車遺忘金表一枚報捕後經小的查獲送核顧順德供不敢藏匿故交與車寓主别駕判將顧具結金表一枚存案待領○包探杜雲卿禀稱王根生竊取張阿大布衣二件由小的緝獲人贓送究别 
 
 

Page 4

 
 
駕略詰之下以王行竊屬實判笞一百板○包探陳阿九禀稱昨有劉金標至復成衣莊僞稱買衣攫取藍縐紗女褲一條飛步逃逸經小的拘獲送究復成衣莊遣夥投案申訴情由質之劉金標供不敢攫物實因在彼小便致被悮拘求鑒别駕得供判將劉金標笞責一百板遞解回鎭江○包探張阿五禀稱流氓沈金芳前日在虹口捋取陳侯氏所抱小孩腕上之銀臂釧經小的拘獲送究陳侯氏投案申訴並請領贓質之沈金芳供小的向亦生意中人近因失業無聊不得已而爲此求恩别駕得供判令掌贋五十下○過犯俞錦山曾經懲辦昨又行竊陳阿二家衣服兩件經包探倪順泉拘獲人贓送究陳阿二投案領贓質之俞錦山供平湖人家中開有木行爲家中农出求恩别駕得供判令掌頰五十下遞解回平湖 
[美捕房瑣事]  
　　崇明人張金全昨晨肩荷麻袋一隻内儲銅錫器具昨晨八點鐘時行至吳淞路二百九十七號華捕以其情節可疑因卽拘送捕房捕頭令暫行看管飭包探查明核奪○金雲山金掌全二人均以撑船餬口陸續竊取搭客之棉花積至百餘斤負往本埠南市銷售爲包探金阿狗查悉前晚將二金拿送捕房告知原委捕頭以事起在租界之外非捕房所應理故不予深究當卽開釋○鄉人李毓泉昨晨肩荷衣包一個行至漢璧禮路某號走街捕疑其竊賊因卽拿解捕房李稱向以小工度日並非偷兒捕頭卽倩包探衛阿和查明的係安分小工故卽釋放 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[法公堂案]  
　　永安街正和糖行有白糖五包托怡和永報關出口爲巡丁騐出僞單將船貨扣留解經關道憲黃觀察倩　　總巡曹明府查辦正和糖行先將報關行洪春卽洪恒齋扭送捕房昨禮拜二堂期解請鄭大令祁繙譯會訊正和糖行周租瑛投案遞禀伸訴前情稱之洪春供行主劉可鈞係寗波籍現住上海娶有二妾一住法界一住新閘行務卽由劉經手小的在該行爲跑街夥大令爲祁君會商著將洪春送解周徂瑛着自行投縣備質　王桂六禀稱在治下大馬路開設鐘表店八月十六日有蔡洪鈞托同鄉人郭錦文薦一十三齡之孩子張仲卿來店爲學徒因伊家中貧苦曾給洋二圓立有關書爲証前日又領九齡之孩童王二根來滬欲賣寄在店内小的恐遭波累不允所請旋　至虹口將蔡獲住連小孩一併解案請訊質之張仲卿供年十三歳　籍鎭江父名張小峯藉拆字爲活爲蔡領出先至燒餅店後又領至丹陽復至上海大令謂爾如何肯隨供稱蔡許領回鎭江并還父親實被其所愚王二根供年九歳係鎭江人父名王愛仔小的被蔡用羅卜誘出拐至上海父親尚未知悉質之李洪鈞供薦張至燒餅店學業因伊蠢笨斥逐出外大令謂爾爲拐匪做過幾次從實供明供稱初次犯法大令與祁君會商著將蔡押捕房五個月責一板張仲卿供父親曾有招帖仍欲小的回去現在情願學業大令著兩孩一併押候家屬具領王桂六斥退○張仁忠禀　　飯爲業有向爲侍者之賀家仁許薦外國酒店生意每月可得工資洋四元小的受其所愚被借去銀表一只衣服二件當　至虹口　博輪盡許卽歸還迄今分文不給求請究追賀家仁供在洋涇浜西酒店爲出店司向來安分東家肯來具保張仁忠禀尚有伊友阿蘭同至虹口賀一人賭博小的與其伊從旁觀看賀供在滬多年並未犯過亦無賭錢情事求恩明察大令以供詞各執著押候查明　核○陳阿瑞禀被内藏有洋銀八元因曬晾跌出爲挑水夫陸根堂拾去向索不還　捕拘案請訊陸根堂供陳將小的拘入捕房身畔搜尋並無銀洋陳又禀尚有車夫目見到　捕　質証大令謂旣有見証豈容抵賴陸矢口不承大令著押候傳車夫到堂質訊陳阿瑞斥退○孟洪昇控陶三寳竊洋一案因牽涉顧三寳著交保出外找尋到案復核陶三寳業已到案昨日堂期解請訊究陶三寳供孟洪昇本名關關慫使小的竊洋七十八圓孟分用四十七圓其餘小的用盡大令以原告未到著押候傳孟到堂對質○虹口包探衛阿和禀稱銅匠李自金竊取銅軋頭十餘枚售與王大元捕頭著小的來此吊贓請將收贓之王大元帶回質之王大元供開王萬興銅店出洋五元二魚買來業已澆成銅板尚存九件大令謂爾不應收買竊贓著罰洋三十元王再三求减大令格外從寛著罰洋廿圓充公再賠洋十五圓俟交案後交虹口包探帶回○楊浩泉控陳順章結欠貨銀不還一案迭經大令研訊著照合同辦理昨日堂期陳順章遣弟裴然投案遞禀聲稱此項生意被楊奪去大昌加價徒托空言小的實不能遵斷若照數付給　　三百餘實難從命楊浩泉禀陳有意刁玩大老爺公斷尚且不遵求恩明察大令謂公平交易何能謀奪陳又供楊見佼親已故不照合同有心欺侮况用低貨攙入以致兵船退還以後不能交易楊又禀此貨意國不合别無消路大令再三開導陳堅執不從大令著仍遵前斷限五日因如數　銀○沈建中控胞弟沈梅生在餘大米行學業竊洋數百元至虹口賭錢復至杭州遇見洪慶文弟兄同伴來滬拘入捕房經大令訊供以洪無干　釋梅生禁押捕房昨日堂期沈建中投案請斷大令判將梅生還押掌責一百下交其兄保出○無錫寡婦錢張氏控其姑朱氏不許守　　　嫁人一案經大令訊供著將錢朱氏傳案詰問交其姪保出錢張氏仍押捕房昨日堂期命帶案送至普育堂留養非有公堂憑據不准領出錢張氏禀姑遞尚存洋八十元及衣服等件求恩斷給大令准之○包探禀稱積竊陳阿元竊取杌子一只在途行走爲巡街捕拘獲解案請訊質之陳　元一味支吾大令著押候枷號廿天笞責一百板○陳阿福毆捕判押兩禮拜昨已滿期命帶案覔保開釋○王大椿朱生林因圖竊　　判押兩禮拜期滿命帶案開釋○女孩劉巧雲係天津口音實爲婢女被家主責打逃出在途啼哭爲巡街捕帶回捕房昨日堂期解請大令訊問劉巧雲供年九歳父名劉照榮問家主何名供稱不知大令著暫留捕房待登報招失主認領 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年九月十八日京將全錄]  
　　宫門抄諭旨一道錄前○長江水師提督彭奏報巡閱上江近駐岳州起程日期摺○府丞沈奏請開缺調理摺○滇泉湯奏報到任接印日期摺○雲藩岑奏報接印日期並籲懇陛見摺○御史陳奏請厘定部員保荐章程片○直督王奏委署藩臬片○又奏駐防兵丁被災懇恩撫恤摺○九月十八日刑部都察院大理寺侍衛處値日無引見○麟中堂假滿請交○福　　專摺因伊姪以文職用謝恩○前盛京戶部侍郎綿宜病痊請安○候補道府王秉恩等謝恩○德公續假十日○松溎色楞額英信各續假五日○信侯請假十日○關防衙門奏初一日大高殿拜表瀅貝勒行禮○内閣呈進勾到本○召見軍機薛允升裕德○○署理長江水師提督奴才彭楚漢跪奏爲恭報奴才巡閱上江營伍近駐岳州起程日期恭摺仰祈聖鑒事竊於本年六月初二日將防營撤遣並飭調防水師均歸原標俟各船修艌油竣再赴上江巡閱營伍恭摺○奏報七月十六日齎回原摺奉硃批知道了欽此欽遵在案奴才駐靖江防次時於下游一帶江面以及沿江兩岸内河港均經躬親周歴察看形勢並繪圖貼說以備觀覽一目瞭然所有瓜洲鎭標四營各杉板砲船隨時就近嚴飭各將領督率弁兵認眞操練巡防未稍鬆懈奴才現定八月十二日督帶師船由太平府起程閱看本標營伍卽泝江上駛按閱湖口漢陽岳州各鎭標營水操陸陣官則試騐槍砲打靶準頭兵則考校駕駛舵槳並閱洋槍打靶刀矛雜技已先期通飭各營加緊訓練以憑當塲校閱如有軍實不齊操防不力及沾染嗜好不圖振奮員弁卽當隨時咨會各督撫臣據實叅辦以除積習而肅營伍兵丁技藝庸劣卽時責革務期精練悉成勁旅並隨時與各員弁講求禦敵制勝之法激以敵愾同仇之義練出膽識鼓勵土卒以備征戰尤隨處加意嚴查匪類務絶萌芽查長江袤長數千里沿江兩岸内河港爲盗匪潛蹤之所出没匪定其支流四通八逹且爲外宼内侵之路奴才挨次校閱營伍擬卽　各營汛地叚並各處内河港親履察看一併繪圖詳細貼說合下游已繪之圖彚成編幅俾均了然心目庶臨事調度易資守禦不致失措而平時巡防嚴密清查淵藪使匪徒無處託足滋事擾累最爲緊要奴才荷恩深厚忝權重寄務必殫精竭慮力圖整頓以期日加嚴緊毋稍懈弛凡有裨益一切應辦事宜隨時與各督撫臣會商辦理仰副聖主愼重江防之至意奴才初次出巡挨次認眞詳細校閱營伍並繪圖貼說等事往返需時甚久擬俟開春再赴下游校閱瓜洲鎭標四營以符定制奴才出巡之後署中日行公事檄委署提標中軍副將陶樹恩代拆代行其緊要事件仍包封遞至行次由奴才自行核辦以昭愼重餘俟巡歴事竣再將巡閱情形據實具奏外所有巡閱上江營伍進駐岳州起程日期理合恭摺具陳伏乞皇上聖鑒謹奏奉硃批知道了欽此○○頭品頂戴宗人府府丞臣沈恩嘉跪奏爲假期屆滿病仍未痊籲懇天恩俯准開缺調理恭摺仰祈聖鑒事竊臣前因感惠暑濕牽動肝疾疉蒙聖恩賞假調理赶緊延醫服藥現在堵逆諸證雖覺稍平惟動輙作喘出汗據醫者云患病日久元氣大虧非寛以時日息心靜攝難以復元伏思臣久曠職守撫心自問彌覺難安若仍以病軀戀棧深恐貽誤孔多再四籌思惟有仰懇天恩俯准開缺俾得安心調理一俟痊愈卽當泥首宮門求賞差使斷不敢稍耽安逸自外生成所有微臣假期屆滿病仍未痊籲請開缺緣由謹繕摺具陳伏乞皇上聖鑒謹奏奉旨已錄○○二品銜雲南按察使臣湯壽銘跪奏爲恭報微臣奉飭到任接印日期叩謝天恩恭摺仰祈聖鑒事竊臣於光緒二十一年六月二十四日在任奉到行知蒙恩補授雲南按察使當將感激下忱具摺叩謝天恩並籲懇賞准陛見拜摺後卽將到任經手事件料理交代清楚起程進省以便星馳迎摺北上適奉到兼署雲貴總督雲南撫臣崧蕃檄飭先行到任恭候批旨旋於七月初六日准升任按察使岑毓寳將印信文卷移交前來臣卽於是日恭設香案望闕叩頭謝恩祗領任事伏念臣知識庸愚渥邀寵　溯關符之謬綰報稱毫無復臬事之忝膺存肩愈重律法具有深意宜如何愼定爰書民情類多隱私宜如何清厘庶獄如臣檮昧深懼弗勝惟有勉矢愼勤隨時隨事禀商督撫臣悉心經理以冀仰答高厚鴻慈於萬一除前次謝恩並籲懇毕見一摺恭候批旨遵行外所有微臣奉飭到任接印日期並感激下忱理合恭摺叩謝天恩伏乞皇上聖鑒謹奏奉硃批知道了欽此○○二品頂戴調補雲南布政使臣岑毓寳跪奏爲恭報微臣接印任事日期叩謝天恩籲懇陛見仰祈聖鑒事竊臣欽奉諭旨補授貴州布政使當經具摺謝恩籲請陛見在案旋奉兼署雲貴總督雲南巡撫臣崧蕃檄知接閱電鈔光緒二十一年六月初三奉上諭岑毓寳著調補雲南布政使欽此並飭令先行赴任俾升任藩司吏念祖得以交卸起程隨於七月初七日准史念祖將藩司印信文卷派員移交前來臣當卽恭設香案望闕叩頭謝恩祗領任事伏念臣猥以庸材渥邀宸眷開藩黔省旣蒙簡擢之恩布政滇疆復拜量移之命撫衷循省彌切悚惶查雲南爲邊徼要區藩司荷旬宣重任理財期能裕饟貴出納之兼權察吏所以安民在激揚之互用自維檮昧深懼弗勝惟有殫竭愚誠隨時隨事禀商督撫臣認眞經理以期仰答高厚生成於萬一再臣調補雲南藩司部文現已奉到仍應循例籲請入覲天顔俾得親承聖訓稍伸犬馬依戀之誠所有微臣接印任事日期並感激下忱理合恭摺叩謝天恩伏乞皇上聖鑒訓示謹奏奉硃批毋庸來見欽此○○御史陳其璋片再查吏部京察定例捐納在部候選及分部未經奏留遽行得缺者應於試俸三年之外食俸二年統計歴俸五年方准保送一帶並不准捐免試奉至期滿奏留又經行走三年以上始行得缺者仍准照歴俸三年之例保送如得缺在三年以内並未捐免試俸則須歴俸四年以上方准保送若已捐免試俸仍照歴俸三年之例辦理良以京察爲激揚大典此數項未經補缺以前並未食俸自不得與例准食俸之員同登上考例意本至周密然此項到部以後有續中進士奉旨以本衙門員缺卽補者其未經補缺之先例給正俸與不准食俸者不同而應否准保一等例章並未指明且續中進士以後食俸之年分深淺不同補缺以後有捐免試俸與未捐免試俸之别亦未詳細分晰臣愚以爲部員保送自以貲俸爲重捐納分部人員例不准其食俸其業經捐免試俸者僅只扣歴俸三年則續中進士例准食俸之員似宜量爲區辊此項人員如奏留行走三年以上始中進士且中式後食俸已及三年始行補缺復經捐免試俸應無庸再限以歴俸三年之例倘期滿奏留以後行走未及三年到班輪補及行走雖逾三年而中式後食俸未及三年遽行補缺應仍按照未經食俸之員辦理例關保薦考核不厭精詳若不預先酌定誠恐見案定章易滋情弊應請旨飭下吏部一併核議以免混淆是否有當伏乞聖鑒謹奏奉旨已錄○○王文韶片再藩司陳寳箴已奉諭旨補授湖南巡撫應行晉京陛見調補直隸藩司王廉到直尚需時日所遺藩司篆務查有臬司朱靖旬老成幹練熟悉情形堪以署理遞遺臬司篆務查有奏准暫留之升任福建按察使前長蘆鹽運使季邦楨事理通逹心氣和平堪以委署仍照案會辦各局處事務除分檄飭遵外理合附片具陳伏乞聖鑒謹奏奉硃批知道了欽此○○直隸總督臣王文韶跪奏爲雄縣駐防兵丁被災窘迫援案懇恩量予撫恤恭摺仰祈聖鑒事竊雄縣駐防旗營因本年四月初間風雨交作連宵逹旦官署兵房冲塌甚多兵丁無處棲止兼以糧價昻貴糴食維艱窘迫情形殊屬可憫查光緒十六年水災經稽查采有粥廠升任太僕寺少卿胡聘之以左右兩翼駐防兵下生計維艱奏請酌撫經戶部議照光緒九年成案按現放章程加給一月錢糧在直境者由藩庫撥給在順境者由府尹撥給均在賑撫欽内動支十八十九兩年水災並本年固安東安覇州保定駐防被水亦經循辦在案今雄縣駐防兵丁被災因苦應請援照成案加給核兵丁等一月錢糧雄縣係在直屬境内應由藩司在於賑撫項下核明撥給以示體恤據升任藩司陳寳箴具詳請奏前來臣覆查無異理合恭摺具陳伏乞皇上聖鑒訓示施行謹奏奉硃批著照所請戶部知道欽此 
 
 

Page 13

 
 
[光緖二十一年九月十九日京報全錄]  
　　宮門抄○諭旨三道錄前○直督王奏請緩徵鹽山縣海潮被淹田畝糧銀摺○又奏報順直各屬短收分數片○黔撫嵩奏銷黔省練軍經費收支各欵摺○將軍恩奏樺皮不敷採捕請緩進呈片○將軍恩奏報歳考繙譯童生取進名數摺○恭親王奏補軍機章京片○大臣恩奏經徵菸稅未能足額懇恩准予寛免摺○都統崇奏改練馬隊片○九月十九日工部鴻臚寺廂黃旗値日無引見○慶王謝册封親王恩○長江水師叅將趙三星王鴻年謝恩○載澤請假五日○内閣呈進勾到本○召見軍機啓秀張蔭　○○直隸總督臣王文韶跪奏爲鹽山縣海潮被淹田畝請緩徵糧銀以紓民力恭摺仰祈聖鑒事竊據布政使陳寳箴詳稱鹽山縣馮家鋪籌二十二村因上年九月間連日隂雨海潮漫溢近海一帶房屋多有倒塌秋麥盡行被淹現在水已消涸地皆鹽鹻寸草不生民情困苦無力完糧由縣詳司批飭天津府檄委慶雲縣知縣楊善慶會同鹽山縣知縣夏聲喬勘明屬實計被淹各村柴草等項糧地共二百五十七頃一分九厘每年應徵糧銀二百九十五兩九錢五分四厘又節年民欠未完銀一百九十二兩一錢五分請自光緒二十年起一併緩徽一俟該地甜水浸潤可以生草種麥再行啓徵造具頃畝銀數册結具詳請奏前來臣覆查無異合無仰懇天恩俯准將鹽山縣馮家鋪等村海潮被淹地畆自光緒二十年起應徵本年及節年糧銀一併緩徵以紓民力仍俟該處地有收成再行啓徵復額除册結咨部外理合恭摺具陳伏乞皇上聖鑒訓示謹奏奉旨已錄○○王文韶片再順直各屬本年秋收除被水村莊勘明災歉分數另行具奏外其永平河間遵化易州四府州屬約收七分餘順天保定天津正定順德大名趙州深州定州九府州並口北道屬約收七分廣平宣化冀州三府州屬約收六分餘據藩司具詳前來理合附片具奏伏乞聖鑒謹奏奉硃批知道了欽此○○頭品頂戴貴州巡撫臣嵩崑跪奏爲黔省練軍經費收支各欵按季分造清册懇恩勅部覈銷恭摺具奏仰祈聖鑒事竊查貴州省練軍經費收支各欵自光緒五年十月改編練軍起至十七年六月底止業經前撫臣奏銷在案所有十七年七月以後練軍費費收支欵目奴才飭報銷局查照例案按年分晰造報去後兹據署布政使唐樹森署按察使黃元善兼署糧儲道文海詳稱該司道督飭局員候補知縣楊廷傑候補通判錫明調齊卷宗查照則例定章逐欵清厘詳加核算自十七年七月初一日起至十二月底止共請銷銀二十一萬六千三百七十七兩五錢一分八厘一絲六忽六微六塵八纎三緲又自十八年正月初一日起至閏六月底止共請銷銀二十五萬八千七百八十五兩三錢二分九厘四毫七絲七忽九微三塵九纎六緲又自十八年七月初一日起至十二月底止共請銷銀二十一萬六千八百八十二兩九厘四毫四絲三忽三微三厘四纎九緲所有糧餉薪水均係按照例章支給至洋槍砲子洋火藥及心紅紙張等項向照市價採買據實開報並無浮冐按欵造具收支清册詳請奏咨前來奴才覆覈無異除册部咨查照外謹恭摺具奏伏乞皇上聖鑒敕部覈覆施行謹奏奉硃批該部議奏欽此○○恩澤片再查奴才衙門向例進呈樺皮每隔一年採捕一次本年係屬採捕之期當經奴才等揀派協領銜花翎佐領慶桂帶兵乘船前往三姓會同該城官兵入山採取去後嗣據三姓副都統富魁咨報省派花翎佐領慶桂於閏五月十八日抵至小古洞河口會同三姓差員雲騎尉綽勒翰帶兵進山採捕旋據該員等禀稱於二十一日督飭嚮導兵等進山剥採樺皮緣産樺樹山塲早年均被野火焚燒樹株尚未長大而近年另覔小古洞河西伯河等處山塲連次採捕大樹均已剥盡山樹不敷採取故旬日之間謹剥得樺皮二百餘張均係無花不堪挑選等情禀報前來當派雲騎尉全喜督同該差員等刻卽再行進山務將應進樺皮如數採捕足額不准藉詞拖延並將小古洞河西伯河等處山塲如何不敷採捕具實查明禀報去後嗣據雲騎尉全喜呈覆遵飭督同兩城委員嚮導兵前往産樺樹各山遍加履勘非爲野火所燒之塲卽係累次剥取之處所剩樹株實係微小不堪採剥等情禀由該副都統轉報前來奴才等伏查樺皮乃係例應進呈斷不敢稍有貽誤惟據報查明産生樺樹山塲之樹均皆微小不敷採取係屬實情况山塲僅有數處剥取已歴多年大樹産捕已無小株不敷應用若不諒予休養恐致將來貽悮貢差惟有據實陳明請將本年應進樺皮　俟明年補往採捕再行照例齎進除咨報武備院查核外謹附片具陳伏乞聖鑒謹奏奉硃批該衙門知道欽此○○奴才恩澤沙克都林札布跪奏爲歳考繙譯童生取進名數恭摺奏聞仰祈聖鑒事竊查吉林前於光緒九年間奏准援照奉天章程添設繙譯童試十二年因繙譯童生爲學日淺咨部請緩迨十五年歳試之期始行開考嗣至十六年科考十八年十九年歳科兩試當將取進繙譯文生名數曾經奏報各在案本年係歳試之期當飭據内外城滿蒙漢八旗送到投考童生共五十餘名經奴才等當堂考騐擇其粗通文義者三十九名照例驗看騎射於七月初八日在學政衙門考棚扃試嚴密關防以杜冐名頂替傳遞代倩諸弊兹於譜童試卷内擇其滿文稍可觀者取進德成等五名所取之卷不過微曉文義難免小疵其餘諸童奴才等詳加察看其資質明敏村堪造就者尚不乏人若再加以勉勵工夫俾下屆考期列取可以無濫除將錄取試卷封送禮部外所有歳考繙譯童生取進名數理合恭摺具奏伏乞皇上聖鑒謹奏奉硃批禮部知道欽此○○恭親王等片查軍機章京宗人府府丞沈恩嘉因病開缺所遺章京一缺應以額外行走之刑部候補主事盧震充補謹奏奉旨知道了欽此○○奴才恩澤跪奏爲覆陳經徵烟稅實因災歉單務商販不通未能足額籲懇天恩准予寛免恭摺仰祈聖鑒事竊奴才衙門經徵烟酒木稅向以黃烟爲大宗上年五月霪雨連綿烟苗被雨浸淹補栽之後又復亢旱枯萎日甚未得滋長經長順派員逐處履勘據委員覆稱高阜之地收數僅有四五成霪下之地不及一二成通盤核計不過四成取具鄉牌各結禀覆覈辦卽經長順於十月十五日附片奏明在案迨奴才接任後適値奉省軍務吃緊人心惶恐商販裹足農民負烟貨賣雖極賠價出售而無過問者故計自光緒二十年正月初一日起至十二月三十日止一年内除木稅經徵足額外惟烟酒稅課計短徵銀一萬四千一百四十九兩七錢六分八厘當於本年六月初五日恭摺具奏仰懇天恩俯准寛免在案兹准戶部議覆光緒二十年分吉林省城短徵烟酒稅銀一萬四千一百四十九兩七錢六分八厘照例責令該委員照數賠補奏奉諭旨咨行前來奴才自應勒令賠補曷敢妄冀邀免况當此時事多艱經費支絀但有可興之利尚思不避勞怨竭力圖維豈有稅課常經任令無故虧短惟查黃烟一項始之以水旱收成本極歉薄繼之以軍務商販異常阻滯貨買無主稅實無從而出短絀情形委非揑節假使虧額無多力能彌補奴才受恩深重斷不敢見好屬員任令短絀允宜嚴飭賠交早思補救無如虧額旣屬實在稽徵亦非不力若必責令賠補委員之力實有未逮合無籲懇特恩俯准寛免出自逾格鴻慈除將徵收細數仍歸年終造册奏報核銷外理合恭摺具陳伏乞皇上聖鑒訓示再聞本年黃烟民間因軍務未平商販不通春間種植减去大半夏雨過久因又成災容俟委查明確再行核辦外合併附陳謹奏奉硃批戶部議奏欽此○○崇禮片再前熱河添練兵勇由旂營挑練馬甲五百名又練閒散壯丁二百五十名又圍塲添練步勇二百名均經奏報在案自應酌度情形分别裁留查口外地方遼闊各州縣所轄均不下數百里之遥且係馬賊出没之區設遇有警動輙騎馬持械非步隊所能抵禦似應多添馬隊方能得力現擬由馬甲五百名内挑練馬隊一百名其原練馬中仍補足五百名歸春秋兩委照例操演騰出原定每名每月一兩五錢之餉專練馬隊恰與旗營練軍馬隊月支餉乾章程相符並不格外加餉所需馬價及鞍䩞等費由練軍馬隊歴年節省項下動用銀千兩作正開銷另行造報圍塲步隊二百名亦改爲馬隊一百名合舊有馬隊共二百名其月支餉乾仍照圍塲馬隊支放亦不加餉如此一轉移間不但餉不虛糜且可朝發夕至呼應較靈實與口外地方最爲相宜除原練閒散壯丁二百五十名照舊訓練無庸更改並將調數清册　部查核外明有改練馬隊緣由是否有當理合附片具陳伏乞聖鑒訓示飭部核覆謹奏奉硃批該部知道欽此 
 
 

Page 14

 
 
[光緒二十一年九月二十日京報全錄]  
　　宮門抄○諭旨九道錄前○桂撫張奏彚報盗犯正法案由摺○署直臬季奏報接篆日期摺○江撫德奏報到省接印日期摺○浙撫寥奏委署司道片○署浙藩兹奏報接篆日期摺○順天府奏懇恩賞給粟米片○署直藩朱奏報接印日期摺○九月二十日内務府國子監正黃旗値日無引見○懷塔布等得賞謝恩○徐郙謝賞壽物恩○徐樹銘等塲差覆命○張英麟謝授詹事恩○江南副將雷玉春謝恩○浙江副將劉興邦謝恩○熙敬續假十日○召見軍機長萃徐樹銘○○頭品頂戴開缺廣西巡撫臣張聯桂跪奏爲州縣捕獲盗犯飭令照章就地正法按季彚案具陳仰祈聖鑒事竊光緒八年五月准刑部咨酌議盗犯就地正法章程原奏内補廣西爲昔年肇亂之區暫准就地正法統限一年規復舊制實係距省窵遠長途恐有疏虞亦可酌照秋審事例解赴該管巡道訊明詳由督撫題奏等因賞經前撫臣轉行遵辦在案惟查廣西盗風未息尚難卽復舊制數年以來各州縣緝獲强刦盗犯均於審明後解赴該管道府直隸廳州覆審禀請就地正法緣各屬地雜苗猺山深　密最易藏奸自咸豐初年土宼蠧起辦理軍務垂二十年始得以次戡定而伏莽未凈猶虞竊發持械搶刦之案隨在皆有無財可刦卽擄女口爲害實甚非速加刑誅無以昭炯戒而示懲儆惟應正法者該州縣必須細心研究取錄切供就近解赴該管道廳州覆審果係情眞罪當錄供由司核定轉詳方准正法以昭詳愼自光緒十五年七月起經前任撫臣將正法各盗犯叙具案由按季彚奏至二十一年春季止各州縣决過盗犯名數供情俱已清單奏明在案兹光緒二十一年夏季分據興業陽朔新寗博白懷集武緣上林桂平容縣恩隆天河柳城宜山羅城馬平當川遷江平南恩陽寗明等州縣先後具報緝獲各案盗犯劉蒂水等五十四名均據該州縣詳細研審各供認持械搶刦得贓或拒捕傷斃事主各等情不諱所供行刦年月日期均與事主報案相符究明此外並無另犯搶刼别案錄供解經該管府州覆審供情確鑿轉報臬司核明無異各該犯均係罪應斬决或應加梟示法無可貸先後由司詳報批飭隨時就地正法並飭嚴緝各案逸犯務獲究報勿稍疏懈其有獲犯尚未及半或首犯未獲者分别照例開叅所有二十一年夏季分各州縣緝獲盗犯審明就地正法緣由理合繕摺具奏併將各案盗犯名數供情開具清單恭呈御覽伏乞皇上聖鑒訓示謹奏奉硃批刑部知道單併發欽此○○二品銜署直隸按察使新授福建按察使臣季邦楨跪奏爲恭報微臣接署臬篆日期叩謝天恩仰祈聖鑒事竊臣於光緒二十一年五月初六日欽承恩命補授福建按察使七月二十七日交卸長蘆運司篆務應卽遵旨入都陛見旋經督臣王文韶奏准暫留八月二十一日接奉行知以直隸布政使陳寳箴升任湖南巡撫所遺藩司篆務委按察使朱靖旬署理遞遺臬篆委臣署理等因當卽赴省於九月初二日准臬司朱靖旬派員將印信文卷移送前來謹恭設香案望闕叩頭祗領任事伏念臣早列監司渥蒙寵遇提刑閩嶠甫荷遷除陳臬燕疆復權繁劇查直隸地居甸服攬邦畿千里之全臬司職掌刑臺有糾察百僚之責官常何以整肅憲典何以嚴明奸蠧何以鋤除盗賊何以斂戢凡紀綱之所繫卽職守之攸關當官而行懼才弗逮臣惟有勉殫心力益矢愼勤遇事禀商督臣實心經理豈敢以暫時權攝稍存急遽苟且之心但期夫爾位靖共藉酬高厚生成之德所有微臣接署臬篆日期並感激下忱理合恭摺叩謝天恩伏祈皇上聖鑒謹奏奉硃批知道了欽此○○頭品頂戴江西巡撫奴才德壽跪奏爲恭報奴才行抵江西省城接印日期叩謝天恩仰祈聖鑒事竊奴才恭承簡命調補湖南巡撫當卽具摺謝恩荷蒙召見訓誨周詳陛辭後附輪而南七月二十四日行抵武昌途次准兼護湖廣總督湖北巡撫臣譚繼洵轉傳總理衙門電開奉旨德壽本日已調補江西巡撫並令卽赴新任毋庸來京請訓所有前次交查事件著移交譚繼洵辦理欽此欽遵將奉旨交查事件面交護湖廣總督湖北撫臣譚繼洵辦理奴才旋卽折回下駛行抵江西省城接准吏部咨光緒二十一年七月二十四日奉上諭德壽著調補江西巡撫卽赴新任毋庸來京請訓等因欽此於八月初十日准前撫臣德馨派委南昌府知府倪恩齡署撫標中軍叅將徐壽春將江西巡撫兼提督銜關防一顆曁王命旂牌文卷等項齎送前來奴才謹卽恭設香案望闕叩頭祗領任事伏查江西水陸交衝壤連六省幅員遼闊政務殷繁九江爲通商口岸時有中外交涉事件際此和局甫成譜務整飭之時舉凡察吏安民整軍經武以及籌辦江防恊濟餉需任在均關緊要奴才檮昧驟膺艱鉅深懼弗克勝任惟有殫竭血誠督同司道及各鎭營認眞經理遇有緊要事件應時會同南洋大臣和衷商辦以期仰答高厚生成於萬一除將到任日期恭疏題報外所有奴才感激下忱謹繕摺叩謝天恩伏乞皇上聖鑒冉奴才經過長江一帶及江西境内各地方民情皆稱安謐閱視九江湖口各砲臺演試均尚合法堪以上慰駕懷合併陳明謹奏奉硃批知道了欽此○○廖壽豐片再臣接准部咨光緒二十一年七月二十四日欽奉上諭陜西巡撫著胡聘之補授欽此所有浙江藩司印務自應先行委員署理以便萌聘之交卸起程查有按察使聶緝椝才識優長勤明穩練堪以委署遞遺臬司篆務查有杭嘉湖道王祖光識練才明講求更治堪以接署遞過杭嘉湖道印務查有候補道陳乃瀚明幹有爲堪以委署除分飭遵照外理合會同閩浙總督臣邊寳泉附片陳明伏乞聖鑒謹奏奉硃批吏部知道欽此○○二品頂戴署理浙江布政使按察使臣聶緝槼跪奏爲恭報微臣接署藩篆日期叩謝天恩仰祈聖鑒事竊臣奉撫臣行知欽奉上諭陜西巡撫著胡聘之補授金此所有浙江布政使篆務奏委臣署理於本年八月十八日准升任藩司胡聘之將浙江布政使印借文卷委員　送前來當卽恭設香案望闕叩頭祗領任事伏念臣備員浙水無補時艱臬事恪陳愧弼教明刑之未當藩條曾攝復用人行政之多疏兹仍承乏旬宣益覺悚惶無措惟有冰淵自勵倍矢愼勤將一切　辦事宜隨時禀商撫臣認眞經應固不　操切圖功更何敢因慵遴悮顧名思義勉竭愚衷以期仰答高厚鴻慈於萬一所有微臣接署藩篆日期理合恭摺叩謝天恩伏乞皇上聖鑒謹奏奉硃批知道了欽此○○順天府片再查畿西蘆溝橋地方地瘠民貧光緒二年奏請添設粥廠摺内聲明照普濟堂及通州王恕　等處於每年秋冬時體察情形辦理奉旨允准前據西路同知鄒在人陸續倡捐成本共銀八百兩發給　州良鄉房山三州縣交當生息所得利銀作爲開廠經費又據前通永道英良詳明按年由捐籌地租内撥銀一百兩臣　門鬱　銀五千兩以資添助均經奏明並自光緒三年起按年奏蒙恩賞米石設廠放粥以贍窮黎在案舊據西路同知李天錫禀稱察看本年情形貧民生計維艱擬請在蘆溝橋地方循舊設廠撥米四百石於十月初一日起查照成案每日煮粥散放至來年三月底停止該援案具奏等情前來臣等復查無異相應奏懇天恩賞給粟米四百石敕部撥發由臣等飭令該同知督李紳士赴倉領　至廠妥爲煮故核實經理以惠貧民而廣皇仁理合附片具陳伏乞聖鑒訓示謹奏○○二品頂戴署理直隸布政使按察使臣朱靖　跪奏爲恭报微臣署理藩篆接印日期叩謝天恩仰祈聖鑒事竊臣接奉督臣王文韶行知以藩司陳寳箴升授湖南巡撫所遺篆務委臣署理旋經升任藩司於九月初二日將印信文卷移交前來臣卽於是日恭設查案　　叩頭祇領任　伏念臣一介書生十年郡守仰承恩遇不次超遷方深惶恐之思冀效涓埃之報乃受事未久復攝藩　自顧何人彌　　奮理藩司有　率屬僚之責吏治實國家之根本之圖一息偷安則羣下之精神不振一官失職則舉邑之民命難堪臣以至愚敢云勝任　皇上勵精圖治氣象一新凡屬内外臣工咸思竭誠自效臣遭逢明聖感激馳驅惟有不辭勞怨隨時禀商督臣認眞經理以　仰酬高厚生成之恩且稍釋清夜捫心之懼所有繳臣接署藩篆日期並感激下忱謹繕摺叩謝天恩伏乞皇上聖鑒謹奏奉硃批知道了欽此 
 
