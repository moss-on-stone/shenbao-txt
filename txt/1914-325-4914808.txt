# 1914 - 325 - 4914808

 

Page 1

 
 
   
 
 

Page 2

 
 
時評 
[歷史特性國勢民情（冷）]  
　　以歷史特性（見昨電約法會議呈文）故而約法根本改變矣以國勢民情（見今日政治會議呈文）故而司法亦將根本改變矣豈我中國之歷史中國之特性中國之國勢中國之民情一不合於文明法律耶約法新矣以前之約法自歸無用矣政府新矣以前政府之制度與人物自歸無用矣司法新矣以前司法之組織與法津自歸無用矣以前種種是謂昨日舊以後種種乃爲今日新也夫我國之有約法有共和政府有司法獨立機關曾幾何時而均以爲不適於歷史特性國勢民情之故遂以爲舊昔以更始而建設之今以更始之更始而悉改之其亦出於歷史特性國勢民情之不得己耶嗚呼何我中國之歷史特性國勢民情之一不合文明國法律如是耶我爲中國之歷史特性國勢民情哭矣 
　　附言昨評第三叚總統就職云云以誤解電文致有錯誤特改正之 
命令 
　　五月一日大總統命令約法會議議决中華民國約法兹特公布之此令 
又令特任徐世昌爲國務卿此令 
又令前據司法總長梁啓超條陳司法計畫十端當經發交政治會議討論辦法兹據該會議呈復迭次開會討論逐欵議决分别辦法呈請鑒核等情本大總統詳加披閱所議各節於原陳司法計畫什九贊同而又證以國度民情平心商榷不騖高遠期利推行救弊補偏斟酌妥善應即責成司法部按照所列辦法切實釐訂分别呈請施行本大總本維持司法夙具苦心乃自改革以來凌躐無序人民實苦無門控訴將爲根本解决之圖必先從修正法律入手該會議所議辦法皆與法院編制訴訟程序及刑律施行各種單行法互相關連所請特飭司法部徴求新舊刑律名家爲法律編查會員特派專員詳爲編訂等語洵屬切中時弊應卽由司法部將法律編查會規則酌量修正呈請派員詳愼辦理總期屏除成見悉合時宜使犂然有當於人心以上臻弼教明刑之盛軌本大總統有厚望焉此令 
　　又令前據各省都督民政長朱家寳等電請分别裁設各司法機關曁司法總長章宗祥呈擬各省設立辦法兩案當經先後發交政治會議討論兹據該會議併案呈覆據稱各省高等審檢兩廳與省城己設之地方廳照舊設立商埠地方廳酌量繁簡分别去留其初級各廳以經費人才兩俱缺乏擬請概予廢除歸併地方東三省裁留各廳辦法擬請與各省一律至各省有交通不便距省較遠處所不能無就近上訴機關爲人民便利之計且現時以縣知事兼第一審旣己實行亦應隨時考察自非增設高等分廳不可惟設廳經費太繁擬斟酌繁簡於各外道公署附設分廳委託該道以監督司法行政之權等語司法獨立爲各國通例現在財政艱難人材缺乏該會議所呈係爲預儲人材徐圖改良起見因時制宜亟應照辦至如何另定專章卽由司法部法律編查會妥議呈候核奪施行其檢察制度是否適宜請於改訂法院編制法時熟籌審度亦應由司法部查照辦理此令 
又令沈鈞業給予三等嘉禾章此令 
又令柳占魁鈕全如均給予五等文虎章嚴肇徴陳廷尉均給予六等文虎章此令 
　　又令任命田文烈兼署河南都督此令 
又令田文烈加陸軍上將銜此令 
又令兼代國務總理孫寳琦内務總長朱啓鈐呈請特派丁士源兼管漢口工巡事宜應照准此令 
又令内務總長朱啓鈐呈據廣西民政長張鳴岐轉據龍州警察廳長蔣乃勤呈請任命周祖蔭爲秘書應照准此令 
又令陸軍總長段祺瑞呈請將劉友才爲陸軍步兵中校周長霖爲陸軍步兵少校應照准此令 
又令内務總長朱啓鈐呈據京師警察廳總監吳炳湘呈稱署長黄敦鼒現己考取縣知事請免去署長本官等語黄敦鼒准免本官此令 
專電 
　　北京電約法布告特名爲布告第一號未經變動之各總長亦特加任命皆以示更始之意 
　　北京電新政府改組並非最後確定如農商長須俟張謇辭後乃能發表新人似必爲楊士琦 
　　北京電昨日國務卿令下徐氏即遞預擬之辭呈袁請徐赴府徐不到昨今又敦請數次 
　　北京電國務院大改組故該院秘書長等自昨起己不到院 
　　北京電大總統府政事堂組織令現方起草官制分五局（一）機要（二）稽核（三）法制（四）銓叙（五）印鑄及事務所稽核局頗涉財政範圍先擬設國務次卿等承宣所即該堂之秘書長今又擬改政事丞總統府之秘書大裁汰將僅留關防秘書之類 
　　北京電政事丞以錢能訓之說最高惟法制局長施愚未必肯在丞下故現有改局爲廳說 
　　北京電丁恩氏力爭於五國圑謂鹽稅有餘須撥付中國用如整理粤紙幣之類尤爲正用何可不發且應將大借欵之保息作廢故聞日前己將鹽餘二千數百萬撥付財政部 
　　潼關電西安不聞白狼消息數日内亦無緊急電報惟省垣駐軍甚多不免騷擾之象 
　　大同電營長宋世傑排長馬崇德查明有將槍械售於蒙匪並有搶掠商民之事多端現被孔師長訊實擬卽就地正法 
　　開封電河南西平一帶仍有太股土匪地方至不安謐 
　　武昌電武昌陸軍監獄犯人越監之事因發覺甚早僅逃去十餘人當場拿獲並槍斃十餘名地方現尚安謐 
　　廣東電海陽縣知事藍和光電告儉（二十八）夜梅縣陸軍兵變僞潮梅軍司令王國柱星夜抵潮攻擊海陽縣署守軍竭力抵禦擊斃王國柱叛兵就撫全城安謐 
　　雲南電此次兵變係前圑長張開儒養成唐督己飭拿張治罪　　哈爾濱電齊齊哈爾現尚安靖俄領署所增衞隊聞有撤回消息　　南昌電高等審檢廳通電各屬除暫留省潯地方廳外概於冬日裁撤 
　　南京電馮督以各屬土匪充斥宜速行勦辦特開軍事會議擬派員予以指揮調遣軍隊之權相機撲勦並令各鄉舉辦民圑自衞如獲匪有贜証者格殺勿論 
　　南京電江蘇各師軍餉經馮督酌减每月仍需五十萬元聞四月份餉銀省長己籌欵應付 
　　南京電省長於二日赴常熟察驗白茆河工便道游覽焦山准五日返寗 
　　南京電蘇關稅司催促欠解洋欵昨省長電請中央撥還蘇省不能擔任 
　　南京電警察學校長石人俊己由蘇來寗視事 
　　杭州電浙路職員因爭酬勞金五十萬元未能照數歷次開會以停車要挾限公司理事會今晚答覆如不遂欲於本日起甬滬綫同盟停車 
　　杭州電昨（東日）上午十時蕭紫亭赴都督府正式授勲衞隊整肅軍樂悠揚軍界人員紛紛向受勵諸君道賀異常熱閙 
　　杭州電梅占魁統領電呈督府查吕東升確己病故前傳未死實訛 
　　杭州電麗水郎知事請宣布戒嚴朱督以該縣謡諑雖多應密爲防範母庸標戒嚴名目 
　　杭州電鹺使署鹽警王鐸私售鎗彈被督府稽查處拿獲送軍法課訊辦 
特約路透電 
　　北京電袁總統命令宣布取消國務院設立政事堂於總統府並命京外各公署向致國務總理之呈文嗣後應直逹大總統 
　　北京電今日深夜有命令宣布新内閣人員一如昨電所報 
　　北京電梁士詒己任爲稅務處督辦蓋徐世昌旣任爲國務卿其責任實同總統府秘書長也 
　　北京電約法會議延會至五月一日 
　　北京電政治會議今日討論取消十月十日武昌起義紀念日 
　　北京電今日總統府開會討論請英國或法國保護墨西哥華僑事宜 
　　北京電阿爾泰行政長帕親王因被控侵吞公欵就逮今應在京蒙古各王公之請開釋聽候傳訊 
　　成都電聞孫統領在鄉城安民頗爲得手藏民均安處受華官之治孫統領己集有小炮三百尊大炮一尊惟仍有心懷不平之兵一隊留駐康戈嶺（譯音） 
　　成都電裏塘有軍官兩員因口角引兵互鬥中有一軍官身受重傷 
　　香港電花旗公司西比利亞郵船在臺灣海濱擱淺之說實屬不確花旗公司經理今晨接小吕宋電云上午九時接西比利亞郵船無線電沿途平安並無意外 
　　東京電西比利亞郵船聞己安抵小吕宋 
譯電 
　　北京電梁士詒仍寓總統府僅遷其私宅而己　　北京電戴湛麟（譯音）及總郵務司帛黎己任爲參與西班牙萬國郵務大會之中國代表 
　　華盛頓電南美各邦之調和者現正籌備進行關於美國及烏爾太總統之計畫惟墨國兩黨調和之望業己罔效立憲黨領袖卡蘭柴將軍不允與官軍休戰己命維拉將軍部下之一萬二千人進攻台姆闢柯 
　　維拉克羅慈電美國海軍大將費蘭巨前按戒嚴令將英公司之碼頭歸公今己與該公司商定妥善之辦法 
　　偷敦電政局漸有光明氣象現且及於愛爾蘭惟關於詳細辦法尚多阻力衆意和平己有希望現信首相愛斯奎士君及賴特芒君卡生君將儘速開談話會聞平民議院現有自由黨議員二百人統一黨議員一百人贊成聨邦主義 
　　柏林電據配姆電稱德國汽球家偕同伴兩人偶在俄境降落爲俄員指爲偵探判定監禁六個月之罪德人聞之大爲憤懣 
公電 
　　閩省長答覆三年度預算辦法電民政長鑒敬電悉閩省上年實行减政各項支出己極縮減三年度預算即按減政數目編送其經常國家支出計行政公署一十四萬四觀察八萬三千六十一縣四十八萬省會警察一十九萬厦門商埠警察五萬警備隊五十六萬曁南局一萬四千司法費二十六萬二千外交費三萬八千財政費五十五萬教育費五萬審計費二萬四千臨時國家支出計約三十餘萬統共國家行政各費經常臨時應共二百八十四萬一千其海陸軍政費未計在内現尚未奉到核定部令將來如何辦法俟奉行後冉當佈聞謹覆福建民政長汪聲玲世印 
　　浙省報告會勘烟苗情形電北京大總統鈞鑒國務院外交部内務部鑒英員會　烟苗據報寗温台舊府屬均己一律肅清謹聞浙都督朱瑞民政長屈映光印 
要聞一 
[政局改變之前提]  
　　政事堂内部分科政事堂之組織其内部分科辦法己由法制局起草（一）政事堂分三科（甲第一科掌機要文書編纂記錄等事（乙）第二科掌中央地方各官署文件及統計丙第三科掌會院庶務交際（一）應設科長科員由國務卿任用之（一）關係兩科事務兩科人員會商之（一）收到文電分别擬稿呈長官核閱緊要文件第一科長隨時請示（一）擬稿員於稿面署名蓋章（一）各科人員應守秘密之責（一）保存文卷另設編檔處 
　　約法三讀會誌略今日（二十九）爲約法會議第三讀會前次二讀會所通過者爲十章六十八條第一章爲國家第二章爲人民第三章總統第四章爲立法第五章爲行政第六章爲司法第七章爲參政院第八章爲會計第九章爲制定憲法　序第十章爲附則廻憶約法會議開會距今僅四十日今日爲第十一次會議約法之修正即於今日可以完全告竣蓋三讀會之性質不過整理條文修正字句必不至過於爭執今日三讀會通過全　之後晚間即可繕齊明晨一定可以咨逹總統請公布經總統之裁可全閣員之副署大約於五月一日可以公布 
　　徐東海省制主張有人上書徐東海謂吾國行政區域太大政難下逮監督官署層級太多則親民之官無從舉其職擬改地方行政爲兩級以道爲第 
 
 

Page 3

 
 
一級以縣爲第二級縣分三等道署設司分曹佐治縣署設科略如道　中央不時設置巡按使舉劾道縣賢否共和以來破除資格凡得官者長官延攬日中一二奔競自荐什中八九人懷饒倖流品蕪　欲清其源須嚴行考察庶才之大小各得其用聞東海頗然其說 
[京塵中之官場態度]  
　　梁敦彦冋國主指梁敦彦氏本經總統特派爲政治會議委員惟梁氏對於此席始終未允擔任此次回國係總統特電召其承乏新政局中之一席故梁氏日昨到京謁見總統即面辭政治會議委員昨又　續提出辭呈矣 
　　劉冠雄回京覲見海軍總長劉冠　己於昨日（二十八）午後三鐘專車抵京海軍部人員曁各機關中人員往接者甚多是日兵弁到站迎接者有海軍警備隊海軍軍樂隊陸軍軍樂隊沿途兵警佈置 
極爲嚴密劉總長下車後即到海軍部内本宅憇息聞二十八日卽行覲謁總統 
　　孟恩遠辭職原因吉林護軍便孟恩遠日昨致電政府辭職經政府復電慰留兹聞孟氏此次辭職係因該署問題與陸軍部衝突緣陸軍部日前曾通電各省聲明都督缺員省分由護軍使設署辦公迺　昨孟氏將護軍使　遷移都督府内報告到部而部中又去電詰問責其不應移署都督府跡近自行取消都督因之孟氏大憤致電總統辭職其辭電文有恩遠年來奔走國事手鎗炸彈均所不懼而近月一奉部令則惶恐戰栗不知所措等語其言雖近滑稽亦足徴其意之所在矣 
　　劉文翹保獎關係保舉一途在前清時代冗濫之極始行停止民國開創雖保薦人材者不乏其人至於因案請獎實官尚不多見日前山東因勦平吳二和尚一案有劉文翹者保獎以縣知事交部記名現聞部議以地方親民之官關係綦重軍功出力人員自有陸軍部專章核給奬勵擬請嗣後保獎地方官者應加限制云 
[是亦保商政策之一斑]  
　　減費恤商之公函昨交通部路政局爲巴拿馬賽品減價致函京漢京奉津浦京張張綏吉長正太滬寗株　廣九各路局云逕啓者案香巴拿馬賽會出品迭准該事務局函請減收運費業經本局允准人貨一律以七折收費惟押運人員每次祗以一人爲限擬訂鐵路減價憑單一種以爲証據雙方商定所有辦法九條均記在憑單背面庶人貨到站時站上員司即可一目了然兹己將憑單印刷齊全除由本局蓋印並函送該事務局加蓋印章分發各出品機　依式塡用外特將憑單式樣函發希卽查照分發各該站　照辦理惟各站驗收憑單後每月應將憑單送由該局彚送本局以憑核對是爲至要此致 
　　整頓國貨之部覆農商部致　務院函云逕啓者本年四月十五日准交下程淯睛整頓國貨辦法呈一件查原呈内稱宜變通專利章程俾推廣仿造一節爲倡辦實業擴充銷路起見用意未嘗不善但專利性質係就商人自出心裁所發明或改良之製造品而言至若普通品物概予專利反爲黠者所壟斷轉與商業有碍民國元年十二月間前工商部司疋暫行工藝品獎章業經公布施行於獎勵工業之中　寓維持國貨之意至特許法本部正在籌　俟擬　專章再當呈請大總統公布施行又查所陳整頓國貨辦法四條如能實行挽回利權良非淺尟但此事應出於人民愛國之本心似不宜遽以法令嚴爲限制若果在各機關一切所用各品能提倡國貨以爲表率未始非轉移風化之道相應函請貴院查照可也此致 
[治法治人之具體觀]  
　　觀測所制内容第一條觀測所隷屬於農商總長掌事務如左（一）關於氣象觀測及研究事項（二）關於氣候調查及預報事項（三）關於觀測所用器械檢定事項第二條觀測所置職員如左所長技正技士主事除前項職員外得酌用雇員第三條所長人以農商部技正充之承農商總長之命綜理所務指揮監督所　職員第四條技正一人承所長之指揮監督掌理觀測所切技術事務第五條技士承長官之命分掌技術事務技士員額以農商部部合定之第六條主事二人承長官之命掌理會計文牘及庶務第七條農商總長得於必要地點設置分所其職員由觀測所派充之第八條觀測所觀測分所設置之地點及處務規則由農商總長定之第九條本官制自公布日施行　　新舊稅兩所人員財政部整理舊稅籌辦新稅兩所因分股辦事難專責成特經開會議决改組爲某省之人擔任某省之事外間己有傳述派定數省者惟未詳盡兹探得人員分配詳單孫昨日（二十八）該所開會從新改定者誌如左直隷姚詒慶熱河姚詒慶山東徐慶元江蘇劉保慈姚東彦趙曾蕃江西陸長佑浙江金兆蕃湖北孫宗華陶德混湖南張茂炯河南姚詒慶福建陳遵統廣東胡銘槃廣西徐慶元陜西雷多壽雲南高瑩奉天沈爾蕃高瑩吉林陸長佑黑龍江劉保慈四川沈爾蕃山西吳蔭桐察哈爾吳蔭桐安徽趙曾蕃甘肅新疆貴州三省尚未派定 
[二届知事試驗之第一甄錄試]  
　　昨上（二十八）爲第一届知事試驗甄錄試第一日兹述誌其情形如下 
　　點名是　早晨六點鐘應試人員即齊集衆議院門首按名排計算約有一千三百餘人議院門首大有從前春闈光景頗形熱閳七點鐘按排點名每點一排應試人員隨名排魚　而入秩序尚嚴整點名時由内務部派員唱名應試人員一律皆應聲呼到點至第十七排時中有一高呼到字者嗓音宏大　振岩壁大有張翼德　斷當陽橋之勢亦考場之趣聞也應試人員於點名後憑卷票領卷由值場委員指引各歸本號及至點名完畢時己九點半鐘矣 
　　入場此次場中坐號仍照　届假議院中各休息室編列天地元黄等字號每號約容納百餘人應試人員歸號後或伸紙試筆或伏案假寐或彼此接談或吸紙烟過癮形形色色雖寫生之手亦不易描摩盡致無何題紙飛來由　場委員按名散給接視之僅一題爲卜式以牧羊喻治論此與上届一場兩題任人揀作者異矣 
　　作文題紙發下後應試人員遂鋪紙吮墨做起文字以此題爲史事之最明顯者尚易完卷然竟有不知卜式爲何代人物者卽有知爲　代不知究係某帝時人者　於　牧羊喻治之原文多半不甚記憶亦可見近入於學問一道荒疏者多矣 
　　場規此次應試者入場後照例給予麵包一封有應試某君　東語指此麫包欲有所陳述而不解束文者誤聽其言謂其近於戲謔遂轟然大笑至十一鐘時應試人員卽陸續有繳卷者據質之上届應考言此次場規較爲寛鬆監場委員亦照例敷衍故夾帶而被搜出者甚屬寥寥 
　　繳卷考員繳卷畢卽由警衞給以出場劵引導至議院東院休息室休息有在游廊下閒談者有在茶桌旁飲茶者瞻　徘徊急欲放行出場至繳卷人數有百餘名後始放出場一次 
　　考官據個中消息云第一届試騐所派主試委員程度不一閱甄錄試卷者未必盡通漢文閱第二三場試卷者未必深諳法學故應試者有幸有不幸所謂不願文章高天下但願文章中試官是也聞此次考試深恐埋没眞才擬力矯前弊所派主試委員對於各場試卷務期程度不大相遠云 
雜評一（無名） 
　　徐世昌之辭文徐世昌之辭文余昨謂其就職之舊例無足怪矣雖然今日又電謂公布之前本未允許者嗚呼　其可怪之甚也使果如徐言政府豈有强人爲官之理且前電傳徐之組織政務人員者何說也便其言而非是則旣幾費躊躇以出仕而臨事又復出此欺人之　母亦做作太甚矣雖然今且稍俟俟其果否就任决之 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[西報述狼蹤]  
　　字林報載四月二十九日北京通信云陸建章允鋒隊乃由王天縱統率兹據西省來電該隊己開抵潼關陸建章因有軍務須與豫督會商故在開封小作勾留再行進發又據官中電音　白匪屢敗勢力大蹙現由官軍四面圍攻云云漢中鳳翔孝義郿縣等處之爲白匪攻陷或進逼者目下均告安靖張芳（譯音）所　之川軍亦抵渭河之南政府現信此次大舉進兵必能杜絶後患 
　　楚報載四月二十日郿縣通信云前書發時乾州城外之白匪猶未去也惟留駐未久卽趨入隴大道前　而永壽邠州皆不免矣羣匪至一新地不改素行劫殺姦焚四字可以蔽之旋由邠州入北山進趨東南　同時有官兵三圑由他道入山以期與匪永不相遇故皆洋洋自得放膽進行詎知事有出人意料者匪正狙伏以待出其不意開槍擊之官兵見匪驚惶失措無不向後狂奔以求逃生此爲前行之兵兩圑而在後之一圑甫聞鎗聲亦轉身逃亡扶風武功後一二日内有生面之人絡繹入城者卽此輩也余（通信員自稱）嘗因事赴扶風亦於途中遇見數人聞白匪當日直追至距扶風東北四十里之山麓官兵旣逃抵扶風復東進三十里乃止而過宿蓋必令扶風在前爲庇而後始心安也趙倜部下之毅軍在西安城休息數日卽拔隊開往乾州至則見匪己入山圖　西南該軍不知沿山進趨北路而乃由西南進至武功致跋涉兩日未見匪蹤而匪則己逍　於二百里外該軍離武功之夜距武功西一百二十里之岐山亦陷風聞白匪現正越南山進窺漢中　中實秦省極南之要域也 
[對於實業借欵條件之質問者]  
　　日前京師自來水公司開股東大會公决對於中法實業銀行借欵條件擬上書質問政府及中法實業銀行兹探聞該質問書己分别遞呈矣其文略謂竊近日華洋各報登載中法實業銀行借欵條件以北京電車電燈自來水等作爲抵押之品己於三月十二號經政府批准等語不勝駭異查電車電燈兩公司内容敝公司固不深悉但敝公司自前清光緒三十四年開辦實大總統在軍機時力予提倡始得成立近年以來因時局影響迭受波折近甫漸見發逹其爲完全商辦公司固己共聞共見此次中法借欵所指自來水若指敝公司而言則商辦實業公司可由政府任意指爲抵押全國商辦公司何限孰不自危未辦之公司更何人敢出而興辦若所指自來水　别屬市有之營業並不局於敝公司則大總統公布商人條例第二十條内載業經註册之商號如有他人以類似之商號爲不正之競爭者得呈請禁止其使用並得請求損害賠償　等語當作何解京城地方自來水由敝公司營業於前清奏准註册民國　建自當繼續有效豈許市　對於　公司爲　法之號爭穫穫　由百思悞解伏讀大總統逃次命令言以實業爲當　之急所以籌維持而啓　之者無數不至湖夏遠職運　同欽夫對於將來未辦之實業尚　力籌保護豈對於身所提倡己成之實業反肆摧殘想政府必不出此伹報章騰載衆股東懷惑萬分環來質問苦無以應不得不請明解釋以袪羣疑而維商業除呈明　通知某處聲明主權所在未經敝公司正式承認不得受作抵押外爲此具書云云 
[大閙文明園之歸結]  
北京文明戲園搗毁事本報己誌其當時情形兹得其滋事原委爲述如下四月二十一日有公府軍衞士及他營兵多人入西珠市口文明茶園觀劇是時園中座客擁擠異常樓上下幾無挿足之地該兵士等因座位之爭執與看座者口角起豈致成鬭毆當經巡警憲兵進内彈壓排解乃人多氣盛轇轕不清遂又毆傷巡警戲園亦立時停演而窮究其事之發生聞由陸軍衞士長白玉堂約朿不嚴所致次日巡警總監吳炳湘氏特入總統府呈請面謁總統陳述此事謂總統以地方治安維持之責委之炳湘巡警不能任其責當受其咎乃不謂以公府之衞士長竟可縱兵滋事致令巡警失其維持秩序之力何必須此總監云云嗣以總統有要公未得晋謁僅遞一公事陳明始末並據公府指揮使徐邦傑查悉此次出外滋事之軍衞士實係軍衞士長白玉堂所部卽擬具辦法呈明總統總統異常震怒以京師重地軍紀森嚴該衞兵等竟敢任意出外滋生事端實屬不成體統特從嚴懲辦除爲首滋事之人分别飭革監禁外將營長白玉堂斥革軍官公府該衞司令記大過一次其他附從之營兵並着陸軍部一律查明究辦己於昨日（二十八）訓令陸軍總長公府指揮使遵行矣訓令錄下據公府指揮使徐邦傑呈稱有軍衞士及他營兵丁在文明茶園觀劇因口角爭執致成門毆擬呈請將　營官軍衞士長白玉堂先行撤差旋由護衞司令范樂田將爲首滋事之張懷禮雷日新等查獲交執法官訊明屬實分别斥革監禁期滿遞解各等情查該軍衞士長約朿不嚴縱兵滋事僅予撤差不足蔽辜己别有令斥革軍官以示薄懲該護衞司令失於覺察應記大過一次其他營附同滋事之人着陸軍部一律查明究辦　儆效尤京師爲具瞻之地軍人宜如何恪守紀律以重名譽乃竟敢肆意遊觀輕滋事端殊堪痛恨仰卽傳飭在京各營兵官務宜切實申誡嚴明約朿嗣後如再有此等情事併將該管兵官嚴懲不貸凛之此令 
[鄂垣監犯反獄續誌]  
武昌監獄犯人於二十七夜大鬨出獄當場捕獲多名正法外問人謂事前實布有接應且極關係軍隊惟現在官中不認此事謂訊據業經逃出被拿之犯人蔣意秋田世華等供稱其越獄原因由於月前同監之犯熊碌（按熊己止法多日）向我們說在監内受罪總是死不如大衆齊心死力逃出或可保全性命是時大衆被其說動　商量將鐐銬　擦　薄折斷了再走且各用布袋裝些石灰預備打阻攔的人大衆每日　這樣倣四鐵鐐不易磨斷所以延緩了一個多月今天本約定是晚八點鐘越獄他們有些人勾結六點鐘將獄門打了大家就紛紛逃出來至外面實無勾結的人各等語又有一說云越獄原因在一月前有一犯人謂昨日半夜夢入隂司閻羅云爾等均無死罪緩月餘後卽有隂兵前來救護爾等出獄言之確鑿衆犯被其惑致有此變此二說均由各犯所供說者謂一則指己死之因煽惑一則假託隂司恐各犯雖愚俱知監門以外軍警密布豈能輕易脫逃惟當道懼軍隊疑懼生變故不敢將所供眞情宣布耳 
當時越出監門之犯共有六十餘人監中守軍倉皇間多被擊傷幸軍法處即在間壁該處憲兵連長程定國立刻帶隊攔緝該犯等俱各持有木棍石灰包袋瓦石抵禦一時汹湧勢難敵衆嗣北軍二師及各署警察均趕至連放排槍在監前格斃三人小都司巷格斃六人監門外格斃四人衆始退入監内隨又經軍警在附近攔獲蔣以秋朱四成羅三元田世華金花鐵牛王德清陳振清劉漢清朱長安康白吳松柏李皮匠李運隆等十四人呈奉都督命令即行正法遂於是夜二句鐘處决其餘造意勾結外援各犯聞係張啓敏阮竹林等皆係新獲黨人業提至軍府訊供於二十八日午後正法其訊供時極爲秘密僅由都督護衞官在旁照料 
此次軍警圍捕逃犯事先並未禀奉都督命令卽行開槍段都督在府（軍法處距監甚近）突聞槍聲隆隆大爲詫異卽令駐紥府内拱衞各軍立刻戒嚴將機關槍架於頭門一面以電話探問嗣知係監犯反獄乃命護衞隊長王祥發率隊前往協擊而市中人民尤爲驚懼羣疑黨人起事咸檢點貴重飾物金錢賬據預備逃避後悉係監犯　率方各釋然但全城澈夜交通斷絶其距監遠之民家仍不信爲確實事後段督卽出布告宣布監犯越獄及格斃各情并通電各省長官以免訛傳 
[川邊危險之軍報]  
稻城知事呈報敵情己六次在案刻又有七次呈報即錄如下 
　　一敵情鄉城駐軍前攻下鄉城頗得勝利現該軍分駐銳擦無志進取以故下鄉城之賊來稻助攻者多至一百餘名内皆有快鎗藏壩失守五十餘日我軍停兵不戰賊遂從容部署且擄得蕭營子彈四駝快鎗五枝餉米軍裝無算賊氣遂豪三月間九標二營所失管退炮二尊除燒燬一尊前由劉軍覓得外其又一尊爲逆擄去現在修理完好搬運來稻幸子彈僅三顆其餘自造者不適於用以此數端我軍又無米鹽葉等故其氣燄又復洶洶 
　　二民情稻城係久叛新附改流地方愚民不知邪正惟有力强者是從被圍後供差　　僅有百家現亦半懷二志附逆之民有種族關係鄉逆待之甚優其附我者逆則大肆兇殘焚燒殺掠在署供差保正村長頭人等鄉逆恨之入骨　　財物焚刧一空質其家屬限令　日就附伊黨違則全戮其家屬駐稻各軍不護時務不明大體糧　　乏則紊亂秩序掠取順民財産軍官不能禁止文吏徒唤奈何民情因之而變 
　　三軍情駐稻各軍自二年十二月十一號噪潰復集刻下囂然不靖屢釀事端其最可慮者莫如糧秣一端自藏壩失守運道梗塞兩月以來粒米俱無惟恃附近治所之百姓百家完納本年减半糧賦苟且糊口查此百家糧食未園以前知事業己賒買二萬斤被　後又借二萬餘觔現己罄盡軍士有食猶且噪潰食盡援絶何能固守妙手空空撑持數月忍辱含垢水盡山窮現勉諭頭人挨户搜集並派科員赴拉賒買雖有無幾而處稻各軍日需雜糧四石入不敷出朝不保夕嗟我領土亡無日矣 
[今後奉省之地方行政費]  
　　奉天自停辦自治與各縣警學等三年度預算可增入地方行政費百分之二十所有前由國家補助之欵京部即將由此停給兹讀四月二十四日農商部致財政部函己見其凡原文云逕啓者准奉天民政長呈稱案查奉省二年度預算請依據原案數目核實開支俟决算時聲明理由要求承認一案現奉財政部令開應由該民政長另案呈請該主管部商由本部核辦等因自屬闡明統系辦法欽佩莫名查奉省二年度預算在奉省己三四次核減在京部亦兩三番審核省册部册錯雜紛紜迄今年度將滿補苴罅漏猶未完全以致財政部最後所頒修正册其與省册相符者要皆自十二月起實行其有過減而不能辦未列而不能裁劃歸地方而欵無所出者又皆事實所關斷無機關未撤遽停其經費之理欵項己支追溯其旣往之理是以本民政長前呈請歸決算辦理如有可緩之費仍遵五條辦法俾於顧全事實尚不失維持預算之意躊躇冉四覺舍此别無補救之策除再分别列表呈請財政部仍依據原案歸入決算辦理外謹將奉省實業費分别相符劃歸地方各表爲貴部剖切陳之一相符表内部册修正列十一萬八千零九十四元與本省修正册尚屬相符一劃歸地方表内省册列五萬零三百三十五元部册仍劃歸地方查此項機關均在奉天省城與各縣地方行政不同若劃歸地　而省城又無地方之欵勢不能不仍由國家補助現擬自治停辦與各縣　學應餘百之二十分之欵統提省城充爲省城警學實業等項地方行政費之用即母庸再由國家補助惟未實行以前所有己支之欵應請仍由國家補助歸入決算辦理理合繕具總表分表並說明書呈請貴部鑒核等情並預算册表等到部查奉天商品陳列所女工傳習所植物研究所　業試驗場種樹公所等處二年度經費業經前農林工商兩部曁貴部核歸地方歲出在案兹據該省表列商品陳列所經費七千三百十一元女工傳習所經費一萬四千七十四元植物研究所經費四千七百六元農業試騐場經費二萬八百十一元種樹公所三千四百三十三元共五萬三百三十五元遵照劃歸地方請仍由國家補助歸入决算案辦理等語該省旣無省稅入欵前項支出旣據一再聲請仍由國家補助本都擾准照辦理惟三年度據呈旣有提歸省城各欵則前項經費卽不得再請由國家補助相應函請貴部查核如荷贊同　希見復以　辦理此致 
[黑龍江防軍譁變續誌]  
　　交通之斷絶兵士攻署時當將軍署行政公署電話線電報線電燈線全行砍斷並將電報局派兵數人看守不准通電并通知省外各路巡防叙述前後情形宜布軍使不合之處并於次日干涉郵電兩局無論何人不准寄遞故郵局電局均行閉門交通己斷絶矣 
　　擊傷之人數當攻署時北門内崗兵聞警鳴笛被兵一鎗將警擊倒又有一人服洋裝乘馬車行至公署兵指爲軍使嘗轚一鎗中腿部其人即加鞭往南馳去又聞兵入署時誤擊本路兵士三人一頭部中鎗二兵傷在腿部均有性命之虞次日均送入官醫院醫治 
　　市面之情形聞攻署之兵悉數屯營東門外樹林各地防範尚嚴并不准兵士私自出營官銀號廣信公司均有兵士保護商家仍照常開市惟公司銀號曁各錢莊均未敢開門並未開金融市行 
　　要求之條件許旅長曁各統領恐釀成大禍又恐惹起外人交涉并恐黨人乘機而入故居中極力調停聞東門外兵要求數事一朱軍使卽日出境二鎗斃袁統領三全數解散惟不繳鎗又聞附從叛兵之各軍官在袁公館大開會議 
　　巡警又戒嚴二十一日晚警廳傳諭晚九鐘淨街戲園電影園停演省城内外加添崗兵商民因昨晚之變夜間均不敢出又有謡傳陸軍附合巡防二路又有暴動之舉一時人心慌恐街上並無行人大有風聲鶴唳草木皆兵之勢 
　　商會之維持省城商會見軍使與訪軍相持不下恐遲則生變特電呈大總統云江省巡防一路因軍使强迫更换軍官致起全路兵怒二十日夜鎗林彈雨由十一鐘至二鐘始止滿城人民驚愕幸經許旅長　停該路兵丁各安秩序商民並無絲毫捐失請大總統速爲維持江省幸甚大局幸甚 
　　　求之允准防軍要求驅逐起事之人朱軍使己允准將軍署姜參謀長陳一等參謀王齊錢三副官尅日出境不准逗留軍使又邀防軍各軍官入署告以前次更换軍官改編陸軍均參謀長一等參謀副官等之意見非余所主張現己取銷前委之人驅逐參謀長出境云云朱軍使又允准防軍要求己宣布暫不改編陸軍取銷新委之二百餘員軍官各兵不繳軍械並允加給子彈　　軍使調京說江省兵事經各機關電陳中央聞大總統有意將朱軍使調京不日即有命令軍使一缺有委許旅長代理並有委許代理民政長之說並聞防軍要求朱軍使出境許旅長兩方調停有展緩五日之議 
　各國之要求俄領事因江省兵事起先傳知俄商均入領署避難復又　兵來江保護聞由昂昂溪派來俄隊一百五十名於二十一日早到江分駐俄領署内外曁西江沿其他日英美各商均求外交署保護並於二十一二日均　掛國旗各有戒　 
　　防軍之來省兵事一發一略當卽電知省外各防軍江省巡防原有八路第五路己裁現有七路共四十餘營接電紛紛來省者己有十餘營謡傳各縣防軍來省胡匪當必大起人民安寗無日聞到來各軍均在城外四鄉暫駐 
　　軍署之會議兵事己作軍使於二十一日　集軍官開議會數次二十二日又開議會數次其内容外人不得而知據軍界人云二十三日當有一定正式辦法諒必無事並聞陸軍防軍各軍人曁商民各界均舉許爲軍使許以未奉中央電到堅不認可並聞許勸解陸軍該軍己取銷與防軍附合之議矣 
　　中央之復電此次防軍在軍署鳴鎗朱軍使電告中央以防軍軍官不合資格照章更换乃該軍不遵軍令在軍署開鎗要挾請速維持而各軍軍官曁紳商各界亦電陳一切並有舉許蘭洲爲軍使于駟興爲民政長者二十三日奉大總統電令該省防軍開鎗要　此風萬不可長仰該軍使速設法維持安撫兵心至軍官商紳各電以其跡近要挾現己三日並無復電　　全體辭職說朱軍使曁參謀長一二三等參謀副官等電呈大總統謂防軍開鎗要挾軍使辦理不善全體辭職聞中央電令仍照常任事並聞又電某觀察使就近來江查辦此事軍使現暫不允出省擬俟此案了結以病假電請免官 
[接收浙路之雙方手續]  
　　職員要求酬勞浙路公司全體職員以路權讓歸國有必有一番更動旣奉交通部電英銀公司存欵六十萬元免本還息均主張要求理事會卽將是欵作爲酬勞金遂於昨日（一號）下午一點鐘在杭州城站樓上開全路職員會計杭滬甬紹常五各職員到者共有四百二十四人公推戚貽軒爲臨時主席首報告開會宗旨次討論酬勞問題僉謂兵士退伍尚有數個月恩餉吾輩辛苦十載安肯無酬勞而辭退况六十萬元之欵係交通部所賜並不取之股東自可要求理事會承認理事王湘泉馮暢亭諸君擬將此事付股東會表决各職員不贊成馮王兩理事遂去嗣由審議員田澍霖調停請各職員公舉代表同到湯先生前去說如再無良好結果另用他項手段對待於是始行散會時己五句半鐘矣 
　　股本分年還清日前交通部函致浙路代表云本年四月十一日交通部與浙江鐵路公司訂定收歸國有合約第二條公司所有股本部允如數歸還（中略）現因交通部實有不得己情形彼此特再行訂明所有浙路股本即改爲分四年還清仍以四個月爲一期計自接收後第四個月底起分十二期還清至每期歸還若干按照清算後核定之表辦理其餘一切辦法均照合約辦理并無更改以上各節應請見復承認云云聞黄蔣兩代表己代表浙路公司承認奉復交通總長察照備案矣 
地方通信 
[松江]  
　　是否燒燬烟土審檢廂歷來抄獲之烟膏烟土其數不　作何銷路概守秘密前有人假新聞記者出名公函　問二十七號 
 
 

Page 7

 
 
遂在署中焚　先期並不宜布僅俟柴火　　時由親信役人携　出大小紙包多封向火中亂抛見者相視而笑有人　六才句云假若果是大和烟也有些土氣息烟滋味 
　　法署交替紀聞審檢廳盧韓兩廳長久己他去一切公務由初級推事包允恭庖代先期懸牌停止受訴三十號終止五月一號由縣知事周君接管寄廳二號接檢廳聞擬派第一第二兩科長至該廳繼　辦事一說謂警察局亦行政機關假設在普照寺未免觀瞻不肅故擬搬入審檢署尚有餘屋則以現附縣署之稅務處遷入俾騰出房屋令專理民刑訴　各員移歸與縣主同住一　以免兩誤 
　　押犯亦得便宜審檢裁撤各員役皆需收拾回家公所拘押之人犯過多現紛紛招人買釋有二十元者三十五十元者廳署左右當事人雁行立較市場尤盛其己判之案亦减價招　如王某以姦拐案判定八個月有期徒刑現准折半以一百二十元　故云 
　　商品展覽會巴拿馬賽會中松地學界前己徴集各校成績開會陳列商界現亦搜集天然人工各品物就商會開展覽會八號九號男賓十號女賓預發入場劵俾便分起入觀 
　　警界中消息新警務長李寳凱君　任後整頓警務不　餘力現以北門一帶爲往來上海靑浦要道遂改出張所爲派出所添巡士六名以沈區員肇瀛勤愼幹練責成辦理 
鎭江 
　　都督宣慰中學江蘇省立鎭江第六中學校前經軍官奉令在該校搜查黨人毫無實據業由鎭守使呈復都督己紀前報昨日都督特派專員到鎭赴第六中學校傳令宣慰並告該校校長謂軍隊擅行搜查業經懲治軍官表示道歉云云 
　　鎭守使之榮獎鎭江鎭守使施從濱前奉命令頒給動三位及文虎章刻由劉馨山君齋發到鏡劉君事畢卽於日昨由鎭乘舟至清江然後回京瀕行時施鎭守使率領軍隊排列江干恭送如儀 
　　派軍勦辦仲匪日來江北仲匪滋擾勢甚猖獗前經中央派張巡閱專辦勦匪然該匪一經繫敗勢必往海州一路以圖下竄江蘇陸軍第二師第四圑圑長陳有珍接奉都督電令飭將所部三營開往海州以資截堵日昨己有一營乘火車抵鎭住宿車站次早即整隊渡江前赴海州警務總所派警備隊到車站照料聞該圑尚有二營由蘇續開海州云 
　　派員查勘烟苗鎭郡警察事務所張所長以各鄉區私種烟苗雖迭經查勘刻除然當此春夏生發之時亟應從事密查前日特派警備隊員黄漢臣偕同吳某等赴丹徒諫壁大港大路一帶實地查　矣 
[安慶]  
　　發　員獲罪皖省軍法處發審員杜秉鈞前充泗縣行營發番屢經地方控其貪贜枉法魚肉良民曾率倪督委查均以奉出有因查無實據禀覆故未深究乃　近又指誣湯楠爲帮匪該縣士紳大動公憤即聨名上訴頃經倪督派員密查湯係孝廉方正平素並無不法情事遂大震怒即將杜發交軍法處訊辦聞軍法處以杜係該處委員理應廻避請示核奪刻由倪督批令總務處黄處長嚴訊飭卽按律懲辦 
　　嚴查軍政學社簡章頃北京軍事執法處有電來皖謂黨人派有死黨王道山潛行長江一帶運動軍隊擾害大局并撰有軍政學社簡章濳布皖境布　煽惑請卽飭屬查禁云云倪督准電後卽通令皖南北鎭守使及水陸警察各探訪局一體嚴查勿稍疎忽 
[浙江]  
　　嘉禾營警衝突嘉禾新勝營警昨以細故互相衝突兹將嘉禾知事與管　等報省各窀錄下（一）管帶電都督民政長鈞鑒昨日午後營警因口角郎所長喊令開鎗刀傷兵士自毁什物以　抵賴孰是敦非乞派員澈查以明曲直另詳函地方安謐管帶王恭禮叩（一）知事等電都督民政長鈞鑒據新　分事務所長郎俊强奔告本日下午因拿賭被駐鎭第一防營兵士干涉傷警毁所走訴管帶未曾會面除詳情另文呈報並派員前往會勘外合先電聞嘉禾知事孝稱所長憲　叩 
[天津]  
　　鎗斃六犯之布告北洋行營營務於前日下午鎗　六犯兹將公布錄下照得本處審明緝捕馬隊拿獲賊犯姜　順聽糾結夥分持洋鎗在於東安縣一夜連刦三家均己得贜又拿獲賊犯劉子田聽糾結夥分持洋鎗在於南皮縣境迭次行刧得贜并在場目繫夥賊鎗斃事主又拿獲匪首管長發糾邀結夥分持洋鎗在於山東德平縣境迭次行刼得贜并　設　主　殺官兵又緝捕營步隊拿獲賊犯韓順德聽糾結夥分持洋鎗在於靑縣境内迭次行劫得贜并在揚目擊夥賊鎗斃事主又天津警察廳函送飛龍輪船拿獲海洋盜犯張彦才薛景文聽糾結夥分持洋鎗在海洋行劫綁人勒　迨經輪船追捕竟敢關鎗拒敵官兵均擬請盡法　治由呈奉都督批示　准如擬辦　等因邊　於四月二十八日將該犯姜實順係東安縣人年三十六歲劉子田係慶雲縣人年五十四歲匪　管長發係山東陽信縣人年三十三歲　順德卽韓殿係獻縣人年二十三歲海洋盜犯張彦才卽老疙担係　縣人年二十五歲薛景文　縣人年三十三歲騐明正身　赴刑場鎗斃處决合行佈告軍民人等一體知悉此佈 
雜評二（默） 
　　約法會咨文與徐世昌辭呈民國成立三載以制度不良政府一籌　展今障碍己去政治刷新在此今日此約法會咨文之言也大總統精心毅力鎭懾維持二載有餘漸臻底定胥由聞謨獨運蒼生受福此徐世昌氏辭呈之言也二說矛盾吾百思而不得其解一則謂庫空餉絀匪亂兵驕内政外交在在棘手是言國家未治也一則謂漸臻底定蒼生受福似言國家己治矣一則謂不治之故由於政府一籌莫展以有約法　　之也一則謂己治之故由於總統閎謨獨運又似不關約法之障碍矣然則今日之中國果己治耶抑未治耶人必曰未治所謂己治者媚言也未治之故果由於約法不良而政府一籌莫展耶抑政府本不受約法束縳而向來閎謨獨運耶若本閎謨獨運而必稱爲一籌莫展則約法母乃受不白之寃若本一　莫展而必美以閎謨獨運則政府又奚肯受此虚譽吾不知此二說爲孰是也 
雖然以前之事且勿論今則不良之約法己良矣向之一轡莫展者可以　謨獨運矣此後之治不治責又奚辭 
　　白狼己入隴矣數日來之言白狠消息者咸曰勢己窮蹙矣己被官軍擊散矣然而昨日路透電則謂己陷靈台崇信爾縣是白匪己竄入甘肅矣所謂截擊兜拿云者兜截於何在耶聞白匪到甘後己有遺散之回兵附之夫甘新之軍隊本疲騙不足與白狼　且多不可恃回匪土匪又素盛一旦與之勾結西北從此不靖白匪從此難平矣而徐氏猶曰漸臻底定蒼生蒙　嗚呼蒼生何幸而蒙此福也 
　　閻羅亦惡作劇耶鄂監犯之反獄外間咸謂先約有黨人軍隊接廳而監犯之供詞則堅謂閻羅告以爾等罪不至死某日當派隂兵來接應故敢反獄然則閻羅亦通黨人耶抑誘之反獄而速其死耶誘之反獄而遠其死是　羅亦助官吏以　除黨人也何怪今日之黨人多紛紛投於閻羅殿下歟 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[催完丁漕之通告]  
　　限陽曆五月内完楚 
　　上海縣知事洪伯言君昨接江蘇省行政公署及國稅廳籌備處會銜通告一道當卽發貼其文云爲通告事照得國家以理財爲要圖人民有納稅之義務古今中外此理皆同民國肇造以來軍用政費爲數日增國用不支外債層積中央時虞破産各省豈得瓦全心體相連痛癢一致吾蘇本東南財賦之區有文明省分之譽所有應完賦稅尤宜踴躍輸將以濟要需而維危局乃查上年丁漕兩項各縣積欠者共有四百七十餘萬元之鉅而辛壬兩年所欠者尚不在内在各知事催徴不力固屬咎無可辭爾糧户等非知名之紳士卽安分之良民愛國急公熱心同其倘併此應納之正供尚復拖延不繳身負國民之義務目覩大局之阽危反躬自省當亦有蹙然不安者且預算實行之後有一分收欵卽有一分支欵相抵起視庫藏垂垂盡矣軍需孔亟政費浩繁稍有不繼後患何堪想本民政長本處長籍隷本省雅不願催騎四出擾我民閭然度支旣將告罄賦稅自有當經爲此通告各縣糧户一體知悉務各激發天良趕於陽曆五月内將應完地丁漕糧照數完納清楚維持省用卽所以擁護中央倘再逾限遷延則是有意抗違卽由各該知事簽提勒追勿謂言之不預也特此通告 
[華法電車通行期之展緩]  
　　滬南華商電車公司前經與法租界電車公司會商妥洽定於五月一號將兩界之車接通業由華商公司將華界十六舖橋堍鋼軌裝妥刻聞法電車公司之意以該處橋北堍現正開工修路須展緩一星期方得將軌道鋪設所有鋼軌物料暫由華商公司代爲製就借用云 
[協緝客縣贜犯之通令]  
　　昨日閘北警廳徐分廳長訓令各區署文云案准督辦淞滬水陸警察薩訓令内開案准上海鎭守使鄭公函開准江蘇都督公函内開據宜興廖知事呈稱縣屬韶巷鎭地方於三月初十有盜匪數十人闖入何洪泰胡仁昌董慶元三店鎗傷事主任意搜掠當經勘騐屬實查事主失單内有冬防公局前膛鎗兩枝七十兩元寳兩只係此案特别贜証呈請通緝前來又准江蘇都督公函内開據六合縣知事呈稱在金牛山拿獲教匪陳六等搜出紅頭布甚多子彈五粒八卦圖兩幅黄綾一方上書天下太平四字蓋有僞印字跡糢糊據供在金牛山吃素擺堂立有小皇帝神差等名目其香頭焦廣元等聞風遠颺呈請通緝前來（中略）爲此令仰該署長查照前開贜犯嚴飭警探認眞緝拿並仰轉飭所屬各分署一體協緝 
[鄂都督電請協緝黨人]  
上海鄭鎭守使接鄂督電謂湖北破獲黨人機關除當場格斃十餘人外逃逸者亦屬不少誠恐潛滬蜷伏浦東勾串梟匪海盜復謀擾亂請爲嚴查拿辦由鄭鎭守使接電後特飭駐浦第一營廖營長轉飭所屬嚴加查緝矣 
[偵查私運軍火]  
　　滬南警察分廳日前接薩督辦訓令云准江蘇馮都督電告近得探報長江一帶有黨人私運軍火飭即派探查緝等因故崔分廳長卽派本署軍事偵探周孔張金四員於前日午後前往浦東會同各巡隊及碼頭偵探顧三福在大阪公司長江碼頭守候留意偵查至昨晨二時半始行回署 
[龔淡如果然亦經通緝耶]  
　　皖人龔淡如前被偵探誤指爲黨人龔振鵬獲送公廨訊明錯誤因另犯他案保候調集皖省証據到滬再行集訊在案兹聞皖督自接鄭鎭守使電告後查得龔淡如實名偉辛爲龔振鵬之姪當上年二次革命時曾殘殺胡某亦經通緝有案兹旣在滬就獲當飭胡某家屬來滬投質現胡姐業己到滬昨投鎭署請送公廨備質當由鄭鎭守使諭飭候檢同各項證據派員帶赴公廨質訊 
[嘉獎捕獲大成里黨人出力人員之文電]  
　　日前滬南大成里捕獲黨人一案經鄭鎭守使派員將各犯訊實分别擬罪將畢良臣胡德昭二名鎗斃等情屢詳前報兹聞關於此案之出力人員經鎭守使呈請嘉獎特將其往來文電彚誌於左 
　　鎭守使呈陸軍部電前據滬南警察分廳長崔鳳舞會同第七旅旅長臧致平所派官弁在十六舖南大成里破獲亂黨機關拿獲畢良臣胡德照（卽胡子明）等一案當經訊明該二犯謀亂屬實處以死刑立予鎗斃先後電呈在案伏查此案之破獲由於該分廳長會同第七旅旅長所部指授機宜得以七鬯不驚亂徒伏法所有在事得力官弁理合查明呈請分别獎賞以昭激勸 
　　陸軍部電傳大總統令上海鄭鎭守使鑒奉大總統令效電悉此次破獲亂黨機關一案第七旅旅長臧致平署滬南警察分廳廳長崔鳳舞訓練有方赴機妥速傳令嘉獎餘人均着照所請分别給賞以昭激勸等因奉此除知照軍需局外合電逹遵照陸軍部□印 
　　鎭守使令崔廳長臧旅長案查亂黨畢良臣胡德昭等暗設機關圖謀内亂經該廳旅所屬巡長馬弁投身黨窟探悉種種謀亂情形並取得多數謀逆証據由該廳旅會同拿獲解送到署業經訊明謀亂不諱分别鎗斃在案頃准陸軍部電開奉大總統令（同上） 
傳令嘉獎等因准此合行令仰該應長旅長卽便遵照 
　　崔廳長令二區二分署案奉上海鎭守使鄭令開（同上）等因奉此查此案之破獲該分署巡長歐明修谷子瑞實能深明大義隨時將亂黨隂謀報由本廳長指授機宜得以迅速破獲該巡長之忠誠實堪嘉尚除歐明修現己提升二區二分署巡官谷子瑞以巡官記名遇缺儘先升補外該分署署員鮑繼清巡官查鳳翥教授有方亦呈請督辦各予記錄大功二次兹將面奉上海鎭守使頒發獎洋三千元獎給歐明修一千元谷子瑞一千元尚餘一千元分給在事出力之各員警以昭激勸仰即遵照分别來廳具領 
[緝獲身帶軍用鈔票之軍人]  
閘北警廳偵探前日緝獲前在南京軍界之丁裕成一名搜出軍用鈔票二百張解經司法科密訊一過解送鎭守使署歸軍法處訊究 
[搜捕大帮鹽梟之空勞往返]  
　　上南川鹽巡第三隊右哨槍船領哨甘君前日在浦東各處放哨巡至新場鎭西港口見有大帮鹽梟朱木勝等一百數十人匪船二十餘隻在彼開場聚賭因衆寡不敵不敢捕拿回報鹽巡隊官張點忠君於昨日上午親率槍船六只備足子彈馳往新場搜捕而該梟匪等己聞風遠颺矣 
[海軍司令部備發軍火]  
　　海軍李總司令因悉長江下游一帶近來伏莾滋多恐有蠢動情事所有駐泊長江各要口之軍艦應將炮彈火藥預爲備足故於昨日特將現由東洋援助丸輪船運滬之炮彈軍火一併卸入福安兵艦定於二號運往長江一帶交與海軍各艦備用 
[福安艦安設快砲]  
　　海軍李總司令查得前由福建調滬之福安運船並無炮械安設現值多事之時須常川運送軍火等物如無砲械恐難於自衞故於前日飭撥六磅子快砲六尊發交福安艦長安設 
[保衞治安之軍警會議]  
　　現駐製造局之步兵第七旅臧旅長於昨日午後三時柬請巡警薩督辦南北警廳長崔徐二君及各區署署長署員巡官等齊集旅司令部並傳本旅所部各圑營長各連長等到部會議保衞南北地方治安及嚴緝黨人辦法聞擬劃分區域分認晝夜梭巡云 
[三誌物産會開幕前之預備]  
　　未到出品之催促巴拿馬賽會蘇省籌備出品協會上海分會會長洪伯言知事定於五月六號爲始在尚文門外貧民習藝所内開物産會業將其預備情形兩誌本報兹聞上海各圑體舉定之幹事員陳列員等現均陸續到會將各勸導員從各界征集之各種出品在會場内外陳列尚有未到各出品由各該勸導員分别擔任催促務於四號以前一律征集到會按品臚列 
　　應用便屋之搭蓋會長洪伯言知事委任會場幇辦張逸槎君己連日在會所預備一切兹聞張君以届時開會恐遇隂雨所有救火聨合會擔任撥派之消防隊曁警察保安隊等無安頓之所殊未妥善爰特另行搭蓋便屋數椽四週糊裱五色洋紙以備臨時之需用 
　　道路阻塞之預防昨聞洪知事以開會時遊人擁擠車馬雲集道路或虞阻塞應預先佈置停車處所方免爭軋爰特函請工巡捐總局局長朱壽丞君迅飭路政員在該處編釘路牌擇定停車地點並函致滬南警察廳崔分廳長令知第二區第三分署署員届時須在該處會場附近加添臨時崗位數處以期保衛會場 
[關於出品協會議决案之公函]  
　　南商會接上海縣知事洪伯言君公函云敬啓者案奉省長訓令内開實業司案呈本省籌備巴拿馬賽會出品協會奉令召集各縣實業科員臨時會議並交議擔任賠償損失案赴日大正博覽會實業參觀圑籌備案會同同盟出品圑組織法案研究調查報告應行改良事項案各縣物産會編纂報告條例案業於本月十五十六兩日依次議决兹按照會議章程第六條議會議决後應卽錄案報告懇祈鑒核採擇施行等情據此本民政長詳加復核視爲可行應即照准除研究調查報告應行改良事項一案各縣應將改良方法隨時呈核外合行彚錄簡章條例令仰各縣知事督同該科員等遵照辦理此令等因並附發議决簡章條例等件到署奉此合亟轉行函逹貴商會希即查照迅將賠償損失合同盟出品兩案議决辦法轉知出品人一體知照至赴日大正博覽會實業參觀圑一案屈計爲期己迫應請按熙條件迅卽推定圑員一二人如期出發并先將推定圑員履歷開單見復以憑呈報至爲盼荷 
[自來水公司案臨期停訊]  
　　前大清銀行清理處並交通銀行義善源等倩代表潘承鍔等控内地自來水公司總理莫子經不理抵押銀六七十萬兩一案前經地方審判廳示期五月二日續開辯論各情己紀前報昨己届期午後二時兩造在案人証先後到廳候示至三時許忽奉該廳傳諭謂今因問官别有要公無暇辯論知照原被各人暫行散歸聽候展期集訊可也潘代表等咸皆掃興而去 
[私造銅洋之懲辦]  
　　閩人金阿城張阿二在成都路四百十三號門牌私造銅洋串同嘉定人徐壽昌及婦人郁陳氏四處混用被捕偵知一併拘解公共公堂訊押候辦在案昨晨復訊金等供詞仍一味狡展中西官以証據屬實判金張二人各押西牢半年徐與陳氏分别各押一月起案銅洋生銀塊等物一併充公 
[法官交替之預紀]  
　　上海地方審判廳長張清樾君奉諭免官由袁鍾祥君接任等情曾紀前報查袁廳長曾任寗波檢察廳長並杭州審判廳長昨日上海廳中得悉袁廳長不日抵申故張廳長己諭飭錄事書記等清理一切訟案以便移交而奉諭委任代理上海地方審廳推事官之戴家煇君字伯璇己於昨日到申卽詣該應與張君晤談聞定於星期一（即明日）蒞廳視事 
[美領事代理會審]  
　　昨日星期六會審公堂輪應德領陪審因德領師君另有要公不克蒞廨而各捕房瑣案紛繁故仍分樓上下兩堂除德領裴君與王襄讞升座樓上公堂外樓下公堂由美領卓君蒞廨庖代與關讞員會同訊理一切 
[朝鮮人來滬遊歷]  
　　朝鮮人金德基號雪坡持有長沙交涉使所發護照由湘來申游歷寓在公共租界松江路某客棧内嗣金以該棧房欺其異鄉勒索重價旅費故於昨午詣上海縣公署謁見洪知事述明一切當經洪君接見金卽將該護照呈請察閱并備述棧房勒索情形洪君因言語不通諭令筆談後知其來意立飭地方警察事務所偵探沈阿松護送金出城金不願再回該棧居住遂遷至三茅閣橋附近某旅館住宿卽由沈探向該旅館聲明來歷并囑妥爲待遇一面調查勒索之事以便回署報告 
[勒遷有碍工程之江北船]  
　　上海工巡捐總局朱局長昨致第一分署公函云逕啓者機廠街木橋損壞不堪現擬將橋拆卸塡築馬路並排三尺徑瓦筒溝日内即須動工查該處原無船隻進出惟江北船停泊不少業由敝局頒發通告並諭飭該處地保傳知各船户卽日移泊該橋東首以便開工興築在案深恐各該船户延不遷移有礙要工用特專函奉懇即祈查照飭令警士協同該處地保勒限各該船移泊橋東以免延誤實級公誼 
[借貸者被疑串刦]  
　　塘山路二號居民蕭金泉家被匪搶劫一案當經捕房拘獲嫌疑犯蕭足生李桂林二人解經公共公堂訊押候查在案昨晨復訊據原告供稱蕭足生常來借貸己有十多次近因借貸不遂難保無串劫情事惟被劫時是否在内因未認明不敢妄指質之被告蕭足生供因乏資回里前往借貸係確有之事惟不敢串刦而李亦供不承認中西官核供判蕭足生押七天期滿送湖北同鄉會遣回原籍李無干開釋 
[兩桂林一逃一獲]  
匪徒王根全（卽黑皮桂林）因與同黨陸桂林（卽廣東桂林）在新閘長康里攔劫婦人蔣戴氏金鐲逃匿城内由一區警署先行將陸拘獲收押詎被其脫逃復將王拘獲由新閘捕房張天林提回解案訊押在案昨晨復訊經中西官判仍還押候提到同黨再行解究 
[客棧主掯匿皮夾]  
九江路四百零一號門牌某客棧寓客屈孝通因被該棧主將伊所帶内　值洋一千二百元之金珠飾物鈔票之皮夾一隻掯匿不還控由捕房拘押昨晨解送公共公堂先由西探上堂禀明情形被告延律師到堂代辯中西官會判着存洋一千元再交五百元人洋並保候下禮二查明解訊 
[騙子加押年半]  
　　北京人劉瑞昌因冒充工部局衞生處用人在英法租界各店舖以分送避疫藥水爲由每家勒索洋二元三角由捕查獲業經法公堂訊押兩年祗因公共租界之北浙江路一百六十六號張子甫米店及八百二十三號張頌堯醬園北河南路一百五十六號陳萬友肉莊及五百十六號陳才寳火腿店五百四十六號陳桂亭水菓店等共計二十四户亦被騙洋五十餘元故又提回昨晨解送公共公廨經王襄讞與德裴副領事會訊明確判押西牢一年半期滿逐出租界先送法捕房俟押期滿後提回照斷執行 
[拐案與薦頭店之關係]  
張吳氏之養女順寳被薦頭店夥王大金誘拐入唐順卿薦頭店内希圖售賣爲氏鄰張老三尋見向之理論反被王糾同彭連生行兇爲捕拘案經捕頭訊明起釁情形飭探將唐等一併拘解法公堂請訊先由吳氏及老三投案申訴前情求究順寳供前日出外購物行經菜市街被王大金引誘至唐姓薦頭店内當被藏入房中至翌日唐王兩人正欲携女子出外售賣適爲張老三所見與王相爭後卽由包探到來帶入捕房是實王供認誘拐不諱唐供自知不合將順寳留宿並無串拐之事彭供帮兇是實聶讞員判王押四年唐押三年薦頭店着卽閉歇彭押六月順寳交吳氏領去 
[判結姦拐婢女案]  
　　馮金生誘拐南京路壽康里三百三十九號門牌朱培基家十九歳婢女李蘭香至大沽路家中姦宿十餘天復領往法租界串同孫三葉阿四議價洋一百六十元圖賣與小東門外劉德星所開之花烟間爲娼經劉詢知係被姦拐而來因即通知朱姓報由捕房派探將馮及女一併查獲並將孫三葉阿四及劉德星先後提案迭經公共公堂訊判女留濟良所劉葉交保馮與孫還押候核在案前日午後由廨復訊捕房牛門律師上堂請究並復向女詰問被姦拐串賣情形質之馮孫二人供詞狡展關讞員核供商之英領康君判馮押西牢三月孫押一月女留濟良所照章擇配葉阿四劉德星從寛仍交原保開釋 
[爭奪再醮婦尸棺之訟案]  
　　本邑閔行鎭附近十八保三十二圖婦人沈陳氏前因夫故無依再醮與喬三峰爲室轉嫁到今己有數年前月中該氏忽染疾病醫治無效而死當經喬備棺成殮將棺停厝室中嗣爲氏前夫之姪沈東全偵悉即紏合多人前赴喬處將尸棺扛抬而去與其己故胞叔同塟一穴喬心不甘服即以沈東全糾衆强攫尸棺等詞控經地方審檢廳昨經陸推事官與李檢察官開庭辯論後以沈東全將棺取去與叔合塟實爲正當辦法喬三峯所訴各節毫無理由當庭宣判被告無罪將案註消 
[抗租行兇之控告]  
蔣國楨之妻蔣陳氏前將房屋向法商白蒲抵銀八千兩過期不贖所欠利息四百八十兩亦分文不付遂由福履理律師代表具控法公堂請追經公堂判歸原告收租以抵利息在案今福律師續控稱本律師派收租人高悅泉前往收租詎有蔣國楨之妾蔣沈氏出場揑稱房屋己抵與陳喬記不准收租並喝令伊弟沈仁林之用人沈三慶等將收租人兇毆並將房票圖章一併奪去到過初級審判廳有案可稽請照刑事辦理着沈氏交出行兇人究辦等語沈氏延逹商律師代辯稱行兇一節係房客所爲與沈氏無涉訊之沈氏供沈三慶係陳喬記所用之收租人與高悅泉相爭有之所有高之房票由婦人之代表呈交審判廳署婦人並不行兇求　交保聶讞員判管押候移查審判廳覆到再行訊斷 
[洋東行兇]  
　　百老匯路某號洋房内侍者陳某前晚不知因何事故被洋東以大菜盆擲破頭部由陳投報捕房捕頭略詢一過飭送同仁醫院療治候再查核 
[揑詞誣訴之收押]  
　　趙勝全因不理徐芝堂控追之聘金由閘北初級審判廳强制執行詎趙忽投檢察廳控范全生私封房屋等情曾紀前報前日經檢察官傳訊之下以趙揑　誣訴判令收押聽候起訴同級審判廳核辦 
[拘押虧欠忙漕之地保]  
　　西鄉二十六保十五圖地保許少卿虧欠上海縣公署忙漕銀一百數十元屢催不繳昨經洪知事飭吏下鄉將許拘獲解案　押候比 
[幸有婚據可憑]  
　　在海容兵輪充當兵士之魯人李榮田於前年憑媒娶清江婦人唐楊氏之夫妹唐戴弟（卽李唐氏）爲妻詎唐楊氏於前日串同同鄉人沈子濤希圖將夫妹領回致與李在馬立師地方大起　突由捕一併帶入捕房押至昨晨解送公共公堂質訊先由探捕上堂禀明因兩造在路爭閙並大呼搶人是以拘入捕房並由原告李榮田供稱於前年八月間憑劉李二姓媒人聘定唐氏爲妻去年四月完姻住居滬南高昌廟因我在兵輪當兵在家日少被告楊唐氏希圖誘匿故領往馬立師親戚人家被我在途撞見又敢希圖搶奪求請訊究並據劉李二姓婦人上堂證明爲媒屬實訊之楊唐氏供稱前將胞妹老漢子許與原告爲妻詎於去年五月病故乃今原告忽串同媒人强指夫妹爲妻請察質之唐戴弟（卽李唐氏）亦不認曾嫁與李關讞員核供以原告旣有婚據呈案自是正式夫妻因與美領卓君判唐戴弟（卽李唐氏）交原告具結領回楊唐氏及沈子濤從寛開釋 
[戲園主債務未了]  
　　陳輅清前延福履理律師爲代表投法公堂控租開歌舞台戲園之楊介人虧欠房租巨欵押追不交後悉楊亦遣人在城内審判廳具控各股東不理虧本銀兩俟追出後移回法公堂作抵嗣聞各股東己在審廳交洋二千一百元遂由法公堂備文致廳移欵來廨兹悉聶君接審廳覆函謂洋由楊介人領去故特提楊詰訊楊供商人在押不知各股東交洋之事亦未將洋具領俟商人函詢家屬方知實在判還押候再函致該廳將洋移歸公堂抵欠 
[攫取賬簿]  
北蘇州路六百二十八號愼豐洋紗號司帳邵寳岐控同業鍾鴻剛攫取帳簿等情昨晨由捕拘解公共公堂審訊被告延律師到堂辯稱原告不認結欠被告銀三百餘兩經被告親自在原告帳内查出故欲將帳簿作証送交棉紗商會評理並非攫取云云中西官判被告罰洋三元充公帳簿暫留本廨並着被告於七天内另行起訴 
[限三月還清結欠]  
　　前清候補道常州人惲瑾叔因不理結欠李竹吾借欵銀九千餘兩被控公共公廨迭經傳訊在案前晚由廨復訊兩造仍各延律師到堂互辯多時孫襄讞核供因與觀審西官英領哲君判惲交保限三個月將所欠銀九千零零三兩還清如有不符准被告另行呈明再候核奪應納堂費歸被告遵繳 
[借物不還之扭控]  
　　前日有汪幼田同妻汪陸氏將虞贊堯扭入二區一分署控稱前由虞來託轉向隣婦金施氏借去金戒金練當洋六十元又騙去洋五十元向索不還等情當經該分署將原被一併移送第二初級檢察廳究追 
[查獲聚賭抽頭之總會]  
　　在蘇州路十五號西妓院内爲西崽之無錫人吳福壽私在香港路九十五號門牌設立總會招集同類鍾華朱阿慶蔣祖榮等在内聚賭抽頭由捕偵知往查屬實當將吳及鍾等三人一併拘獲並搜出麻雀牌兩副挖花牌一副並籌碼帳簿等件解入捕房奉飭吳存洋二十元鍾等三人各存洋十元保出候訊昨晨傳訊經中西官訊供屬實因判吳罰洋十五元鍾朱二人各罰洋五元蔣祖榮臨訊不到將保洋十元充公賭具帳簿發交捕房銷燬 
[查獲烟土]  
　　閘北二區警署前日查獲土犯闕雲全趙金蘭周廷濟三人抄出土四十四兩又獲吸烟犯張仁張新卿兩名一併移送檢察廳核辦 
[醉漢在途滋擾]  
腦威國人海某前晚在乍浦路酒醉滋擾繫碎某號西飯店之玻璃窗當被西捕查見拘入捕房昨解該管領事署請辦 
[車夫竊取泥土]  
　　昨有甲乙二車夫同往靶子路附近空地上竊取泥土被工部局衞生西人查見拘交巡街捕送入捕房押候究辦 
[花烟間妓女拉客]  
　　法捕房以花烟間妓女在途拉客殊屬可惡故飭各探捕嚴行查 
 
 

Page 11

 
 
察在案昨由包探拘獲縱令妓女拉客之鴇婦王張氏張楊氏王沈氏張王氏王陳氏等五人解送法公堂請究張氏等同供婦人等均有事出外被妓女所誤後當遵章不敢再犯判各罰洋三元以儆 
[公共公堂瑣案]  
　　積竊張阿三在四川路陳阿二所拉之包車内竊取油衣一件又周阿二行竊朱海生值洋二十元之茶葉一箱均經捕房拘押昨晨解經中西官訊明以張係九次過犯且己七次逐出而周亦係三次過犯因卽會判張押西牢十八個月周押三月期滿均再逐出租界 
　　匪類錢熄友王和尚串同在逃之一人在漢口路摸竊吳永堯袋内皮夾及鈔票洋三十五元現洋二元以及銀表等件被捕當場拘獲昨晨解經中西官訊供狡展因判押候查明於下禮拜二再訊 
　　劣孩陳和尚在平橋路攫取小販葉德順銅元一百四十枚並行竊長浜路周和尚愛文義路陸爕林等家洋傘銅吊等件由捕查獲拘押昨晨解經中西官訊明判發押改良所學習工藝一年半以示懲儆 
　　住居靜安寺路十九號門牌之高文桂因在法租界犯竊故由法捕房派探投請公共捕房派探協同拘獲昨晨解經中西官判押候法公堂補發牌票來廨移提歸案訊辦 
雜評三（訥） 
[嗚呼文明之江蘇]  
　　嗚呼以東南財賦之區而負欠丁漕至於四百七十餘萬之鉅以素號文明之省而令各知事任催征不力之咎誠所謂反躬自省而有蹙然不安者矣雖然所謂財賦之區者卽賦稅最重之區也江蘇人負此文明之虚名然自革命而後民窮財盡欲保此虚名而不得矣無財固不能文明也幸而大吏愛我江蘇不願催騎四出以故文明雖掃地閭閻猶未受騷擾之苦然則江蘇人可不激發天良勉力繳納以答大吏之雅意於萬一也耶 
要件 
[大理院民事訟費則例]  
　　第一章訟費種類額數及徴收方法 
第一條凡上告於本院之民事案件準用高等以下審判廳試辦章程第八十七條及第八十八條之規定徴收訟費但應收銀兩時於國幣條例施行後依該條例施行細則之規定折算銀幣非財産權上之訴訟與由此所生財産權上之訴訟併合時從其較多之額繳費 
第二條對於本院爲左列之聲明或聲請者應繳納銀幣額數如左一聲請再審二元二聲明抗告或再抗告一元三聲明窒礙一元四聲請回復原狀一元 
　　第三條繳納第一條及第二條之費用者給與本院本訟費證票伹應黏貼於狀面由收費衙門蓋用消印 
第四條本院因審理必需之郵送費依實費之額計算前項實費之額由本院書記官作證明書附入於訴訟記錄 
第五條鈔錄卷件費每百字連紙徴收銅幣五枚 
第六條當事人或其代理人經傳唤到京聽審者自其傳票指定之日起算每日旅京費以銀幣二角計算伹報到在指定期日後者自報到之日起算因辯論终結諭知出京者不在償費之列前項諭知記明於言詞辯論筆錄 
第七條住居京外當事人經傳唤到京聽審者其路費每一日行程以銀幣五角計算 
第八條因審理必須之通事費每到庭一次以銀幣一元計算 
第九條左列各費母庸計算一送逹費二送逹各該當事　人之裁判正本鈔錄費　三委任本院約定律師費　四委任　律師或其他代理人輔佐人費五當事人書寫狀紙費六　其他本則例所未開列或表示限制之費 
第十條凡上告顯然不合法依本院通告事例應由原高等審　判廳或本院徑以决定駁回者不收受訟費或於收受後返還　於該當事人前項規定於顯然不合法之抗告或其他聲明　聲請準用之 
　　第十一條第一條及第二條之訟費由當事人投遞狀紙時先行繳納但未經繳納或繳不足額者由本院命令投狀八補繳 
第十二條第四條之訟費由本院先行墊付第五條至第八條之訟費由各該當事人先自墊用依本則例第二章所開定其負擔 
　　第十三條對於原高等審判廳轉遞之狀紙徴收第一條及第二條之訟費囑託原高等審判廳爲之原高等審判廳徴收第一條及第二條之訟費除依本則例所定外凖用司法部民事訴訟費用徴收規則第四條至第十四條之規定 
第十四條原高等審判廳依前條所開代收訟費後卽於每月　上旬開具詳册將前月份收費匯送本院 
　　第二章訟費負擔之標凖 
第十五條爲無益之上告或撤回上告者其上告審訟費由上告人負擔前項規定於抗告或其他聲明聲請準用之 
第十六條當事人於上告審爲和解者所有和解費及訟費視與各自擔負同但有特别之契約者不在此限 
　　第十七條因上告撤銷原裁判之全部或一部而爲判决者依據高等以下審判廳試辦章程及本則例所定並其他適當之條理判斷全案訟費之負擔有理由之抗告或其他聲明聲請除依特别規定及條理外認爲全案訟費之一部 
　　第十八條鈔錄卷件費由請求人按照另定規則自行繳納 
　　第三章訟費負擔之裁判 
第十九條高等審判廳原判决之全部經本院撤銷改判者將全案訟費於本院判决中宣示之原判决之一部因上告經本院撤銷改判及原判决之全部因上告將其一部撤銷改判而其他部分爲上告駁回者亦同 
第二十條高等審判廳原判之全部經本院撤銷發還原審或發交相等及第一審審判衙門更爲審判者全案訟費由該衙門於更爲终局判决時宣示之原判决之一部因上告經本院撤銷爲發還或發交及原判之全部因上告經本院將其一部撤銷改判或將其上告駁回而其他部分爲發還或發交者亦同 
　　第二十一條對於高等審判廳原判决之全部或一部爲上告經本院駁回者將上告審訟費於本院裁判中宣示之 
第二十二條凡爲抗告或其他聲明聲請於本院係無理由者其訟費於該决定中宣示之但係有理由之件由终局判决衙門計算於全案訟費内宣示之 
　　第二十三條訴訟有不經審判而終結者本院得依職權以决定爲訟費之裁判 
　　第四章訟費確定之請求 
第二十四條對於本院所爲擔負訟費之裁判請求確定費額者依控告審以下訟費確定之例由該有請求權人將費用計　算單及證明費額書狀并其他必要文件提出於原第一審審　判衙門聲明之第四條之費用由確定費額衙門本於本院書記官之證明書併爲確定之裁判 
第二十五條本院爲負擔訟費之裁判若卽能確定一造懸行負擔之費額者依職權以决定爲確定費額之裁判或於判定負擔義務之裁判中併予宣示之 
　　第五章訴訟救助 
第二十六條下級審所爲訴訟救助於本院上告審亦有效力第二十七條當事人若因支出上告審所需訟費致自己或其　家族窘於生活并取具確實舖保或户鄰切結者得連同保結　提出聲請狀於原高等審判廳轉送本院或徑呈本院請准免　繳前項聲請本院以决定裁判之 
第二十八條訴訟救助經决定准計者免交第一條第二條及　第四條之費用但己免繳之費用本院於裁裁判中仍宣示由負　擔訟費之相對人繳納之 
第二十九條訴訟救助雖准許於償還相對人第六條至第八條之費用無涉 
第三十條訴訟救助之效力不因受救助人亡故而消滅但一般繼承人力能繳納訟費者本院依職權或相對人之聲請以决定撤銷救助并命其補繳被繼承人己免繳之費用 
第三十一條前條但書規定於訴訟救助之要件有欠缺或其力己能完納訟費者準用之受救助人依裁判應負擔之訟費力己能完納者得由確定費額衙門於確定訟費時依職權以决定命其補繳 
第三十二條受救助人因於訴訟救助之要件有欠缺致被撤銷者其應補繳之訟費具保結人亦應負擔但受救助人己依命繳納者不在此限 
　　第三十三條聲請准許救助未經裁判前暫停止收費 
[附則]  
　　第三十四條本院訟費證票未頒用前以收費條據代之 
第三十五條本則例於民國三年四月十五日以後繫屬於本院之案件適用之經由原高等審判廳轉送本院之件視爲己繫屬於本院 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游游文章 
[逃去來辭（仿歸去來辭）] [  三鳥]  
逃去來兮狼勢兇猛胡不逃旣自以身爲司令奚愷懼而獨悲悟帷幄之無謀知趨安而避危幸肥　其未損覺逃是而戰非心摇摇以忐　馬得之而遄飛問殘兵以前路恨星月之光微雖定驚魂載悚載奔出死入生甫及衡門頭銜雖失腰纒猶存依　入室　　幸輜撫妻妻而自娱計子母以怡顧趕朿裝以就道託租界而偷安權隠姓以埋名門雖設而常關倩僚友以探詢時縮首而瞻觀駕彳亍以散步竟被捕而不還獄森森以將入繫梏桎而盤桓逃去來兮請息怨以絶尤命與我而相違夫復言兮何求輦金錢以運動聊自慰以消憂吏人告予以死至將行刑于西疇或命槍斃或令斷頭且衞隊以擁　亦縲總而鎖喉彈轟轟以畢命血滴滴　成流羡他人之得時感吾生之己休己矣乎寓形宇内復幾時曷不决心赴冥幽胡爲惶惶欲何之富貴不償願運動不可期　輪廻以再世延謬種而雷遺任萬人之睡罵恨夫吾命復奚疑 
[唐詩别解] [  熱廬]  
　　聖代無隠者英靈盡來歸徐東海之出山瞿善化之進京梁崧生之歸國 
冠　滿京華斯人獨憔悴章太炎之近况 
似　昨者亦松子恐是漢代韓張良張季直之南歸觀經鴻都尚塡咽坐見舉國來奔波縣知事之考試當仁自古有不讓言旋屢頷天子頣王湘綺之延覲點黨堯典舜典字塗改清廟生民詩王湘綺之講經座中泣下誰最多江州司馬靑衫濕汪瑞關之褫職今年歡笑復明年秋月春風等閒度大借欵之一再成功　避猛虎夕避長蛇磨牙　血殺人如麻豫陜間之狼禍　火燒不盡春風吹又生武潢間之黨機關 
　花潭水深千尺不及汪倫送我情梁秘書之新會壽文 
方今太平日無事柄用儒術崇邱軻康南海之祀孔談 
侯王將相望久絶神縱欲福難爲功約法　讓議員主張恢復五等爵位 
　姜自愛千金貌游俠輕量十斛珠小阿鳳從良之間　 
海外奇談 
[美國婚服之世龑] [  警衆]  
　　美國第一代大統領華盛頓之夫人麥碩客斯家斯家無論何人凡女子之出嫁者或娶入者當舉行婚禮之時必須一著華盛頓夫人之禮服此禮服本係白色現因歷年太久己變爲黄色矣其跱並須手持華盛頓夫人所手　之帕與扇且掛紀念之手袋最近曾著此禮服者爲駕奇市之貝巴黎根儂夫人也 
[結婚開彩]  
英風　格　有少女名尼　者　美之名遠近知之幼失怙恃而家業甚富向依母舅拉　以居年十六歲求婚而相當者己有五千四百九十二人之多拉女均亻能　　年　　　七千二百八十一人女忽籌一奇策開辦彩票設額萬號每號售價十磅中首彩者妻之所得票資創教養　數處　得首彩者爲一大學之卒業生其結婚之美滿可知而蘇格蘭貧民更感女不置云 
尊聞閣詞選 
[今春攖花爲雨雪摧殘損人吟興以詩弔之不勝自悼之感] [  選錄南湖東游草]  
　　披香殿裏　腰支桃李何曾有此姿日暮酒醒愁又到不堪回首半開時 
多情易老悔　　恨不相逢未雨前自笑楚襄仙分薄梯航欲發更遷延 
繁華一去風流盡空谷年年　歲寒疑是　花天女降眼波向我大無端 
　　冰霜不改好顔色衣領燕脂認舊因莫唱陽圖斷腸曲江南猶有未歸人 
筆記 
[韓夷] [  韋士]  
二百年前吳有力士曰韓夷本世家子少時工詩文談吐俊雅冠年娶某氏女美而賢未半月邑遭匪冦寇臨其門夷父母悉被戮娶曳夷衣依肘下而泣夷束手無策戰慄失色匪入室妻投井死夷僅以身免逃棲窮谷迨兵蒞匪平夷返家廬舍悉成焦土父母之骸骨不復在探井又不得妻尸乃大慟曰男兒至不能保其父母妻室乎寇盜來不能捉而剮之何用此昂藏七尺爲今而後知文章詩賦不足以保父母妻室矣乃入山尋異人學武　至三十歲學成遂以武藝雄於吳奔走郡縣間爲技師孜孜焉誨人不惓嘗曰吾不顧天下有懦夫也聞者壯之一日在通州某埠閒行港岸間見一帆舟且起綻舟子六人俱兇暴無善良狀夷躍上舟問何往曰往寗波夷視舟容則一中年婦一少女及一老蒼頭也詢之蒼頭知其主人爲寗波富户　通州營商使妻女返鄉掃墓者夷本萍寄蹤跡無定窺舟子態狀可疑不如護送彼母女返鄉舟人以夷貌温文也亦允之不以爲意夷自思救人於忠難己成之後不如救人於患難未現之先我俟彼母女有　然後　吾能恐傷及己也不如示舟子以威使自泯共惡念乃於月夜向　子素酒邀其魁偉者偕飲酒酣夷拍案曰今夜好月色不宜負此良宵舟子笑曰得無秀才詩與勃發耶舟中奈無筆硯何夷大聲曰吟風弄月儒夫事耳男子當揮利劍斫惡人頭乃拔劍腰間撤席舞劍寒光閃閃風聲呼呼舟爲動摇觀者失色一考舟子目眩倚桅立夷揮劍向其頂中於桅離髮分許耳老舟子大驚夷曰母懼吾與爾戲耳大笑歸艙　自思彼舟子膽小如　必不至再有動作　目熟睡及醒聞老人嘶聲知彼老蒼頭己受困欲出援則艙板　蓋且不鍵又以米袋壓之重可數千斤夷力竭不得出忽又聞婦人呼聲忽又聞女子喊聲夷惶急中心如焚覓劍劍又不在乃奮力以爾手撑拓米袋漸移動忽轟然一聲鎖斷鎗板裂米袋盡墮水中夷得出力奔呼號處則商人女方　伏艙角老蒼頭及女母己受刃死夷大怒奪刀殺舟子舟子六人合門夷夷一一戮之至末一人卽老舟子也夷忽自念曰今飄泊巨海中吾不能駛舟升帆又不知何向可抵陸地不如留之使送商人女返通州乃以意告舟子且曰能抵通州者吾赦汝不然臠戮汝告商人女女涕泣而　三日舟抵一處老舟子欺夷不識地理也駛舟抵一小　島咨窟其巢穴也老舟子先　入水泗而登岸須臾卽有　盜挾火器兵刃捉夷及女入島有紅髯盜魁鞫夷夷慷慨資以大義且曰即令爾等負才能嘯聚海外取財帛足矣弱女　婦老蒼頭何爲殺之紅髯魁大笑曰聆爾言殊落落大方予盗聞名久曷相從共安樂共死生夷怒叱曰吾生平素惡爾輩立志思盡戮之以爲快尚欲我相從耶盜魁亦怒乃命與女分禁之待明日戮夷夜自禁室通出四覓商人女不得捉一抱拆者而脅之始得女於地窖内挾與同奔海岸忙遽中覩一帆舟椗水湄登之揮力斷纜升帆隨風駛島人追至風迅去己遠舟爲魁所居中多寳貴物蓋掠自沿海　埠者儲食品亦窩適東風起夷棄槳舵聽風吹送令女獨居艙中夷秉燭坐舵樓逹旦如是者一日夜遇一緝鹽水師船夷大喜舟相近韓夷請水師船拖之返通州諾之斯船以捕盜爲職居海上久知夷舟爲海盜盜魁坐艇也且以夷爲盜魁疑其醉而忘形誤與官兵戲利其自投羅網也乃陽與歡樂夷細述救女事舟人盡傾耳聆之交聲贊其勇健而隂令人置暈藥茗中而縳之星夜駛舟抵狼山總兵處以盜魁戲官以舟中多寳物也曰是乃盜贜又以舟中有商人女也日是乃掠得之良家女女在舟累經災患腦昏慮亂病且殆不能爲夷辨夷理不得伸遂判大辟乃椎胸號哭曰我殺盜而官盜我此冤何日能白爲俠士者急人之急不愛其　我死何足恤惟恐天下人傷我之死鑒我之以俠義受國刑他日見危難遂相視袖手不救也女病三月神智略爽而韓夷己在省獄待秋决急告其父奔省營救又託戚友之任台誎者陳其事於朝寃始得白出獄商人感之妻以女自是韓夷俠名遂播遐邇此事予友人爲予述如此 
自由談話會 
[絶對一聨]  
　　吳王越王吳趣王越女嫁吳王 
孟子莊子孟莊子莊暴見孟子[  高陽子]  
儉德會規則一不狎邪二不賭博三不必以酒貪結交四不必華服五不經寒案 
入會者江隂季樹雲季樹棠　丹陽林錦佩林逸民王筱 
珊揚州趙憲伯休寗汪曉初姑蘇徐杏生金鑫鯨 
小說 
[火燄珠（三）] [  常覺譯]  
我當卽對他說道蘿　你我性命可有救了料想我們是　那海濤衝在這森黛海中的一個小島上了他也不開口只顧眼瞪瞪向海面上呆望我見他那上下嘴唇忽地牽扯起來知道他觸起了往事便急忙安慰他道處這　地你務須忍住些纔是你父親可是不歡喜你哭的他是最恨那種無魄力無主意的列位我這話可不是說謊蘿荑姑娘也自知道他父親生平最厭惡的就是一般懾怯之輩他當下被我用個反激便把櫻唇咬了咬眼睛擠了一擠把滿眶熱涙忍住　不哭卜來我便趁勢將他扶起卽在那沙灘上走了一會略舒筋骨他纔問我道這是什麽地方你可知道島唤做什麽我道大約是高老羣島之一我們得到此處也算是徼天之倖了一二日内定遇往來船隻把我門救了去的且說話且想法兒好把　　的愁緒　開我便對他說道爾我旣飄流到這荒島上不妨效那探險家把這島探一會兒蘿荑也不說一聲只　幾點頭好似贊成的意意我便欣欣然領着他向那山上走那時山上樹木十分暢茂遠遠留着葱翠鬱勃煞是好看我同着　美一路走一路流覽景物走不多遠忽地　見一　可　的　來那涉灘上去我所立處不到三四武有那革靴的足印並有幾個跣足的痕跡直逹那森林而没當下蘿荑站住了脚對着這足印呆望好似是十分驚訝的樣兒向着我說道這是讙的足印莫非就是說到此處便不忍說了拿眼睛不住向我　我當下明白他意思向他摇一摇頭道不是不是他二人决不及穿革　的他聽我說顔色　然變了那眼眶中熱滬幾乎又滾了下來我見這情形自悔孟浪不該打消他那些微的希望等了一會他帶着哭聲問我道這究是誰的足印呢我道實不知道實不知道再過一會或者可以分曉說着便循着那沙上的蹤跡向前信步行不多一會己入那深林中籐蘿雜錯荆棘滿地把地上的足印便掩没了祗是那折枝落葉在在示我們有人跡經過的證據所以我二人仍不難追蹤而進 
我同着蘿荑攀援而上到了那半山時間我忽地捉住蘿荑的手臂不令他前進原來那山風向着我們吹來遠遠裏好似有人的聲音並且那聲音非常耳熟似乎是在那裏聽見過的祗是一時己記不起來暗想總當謹愼當下便把蘿荑靜悄悄引到一株矮樹的後面躱着命他切弗作聲我則將身匍匐地上蛇行而進行不多時那聲愈覺明亮我聽了亦愈覺耳熟便用手把前面的深枝密葉略略的撇開了些探首一望便吃一大驚見那樹林外乃是空曠的平巖平巖之上離我伏身不數武處見有一株老樹的杜根那人就蹲坐在這樹根上你道是誰就是那茉莉后的副長眇一目的巴魯登當時他只側身坐着他那眇目正向着我所以不見我的影子旁他更立着四個水手裝朿的土人寂靜的在那裏聽他講話但是他們的目光郤　注在前面一片蕉葉上我便仔細一瞧那蕉葉之上陳着一顆圓亮的東西此又非他就是那苿莉后船長赫德雷的火燄珠列位我的瞻量向來是極壯的但到了此刻覺得脊背上好似澆了冷水一般不覺打了個寒　咳那殺人賊果眞是這獨眼賊奴那四個水手必定是他的同黨被赫德雷殺剩下來的我伏身林中足有二三分鐘時候看那怪珠的光燄直打珠心透射出來嫚在空中忽伸忽縮乍摇乍定好似與那太陽的光綫爭明角勝一般當時那五人己被　的魔力攝住九個　子注在這珠上一瞬也不瞬大有寗得珠而死之氣概你道這珠燄的魔力大不大麽 
　這五人中兩個是客林人種一個是吊宋人種還有一個棕色的矮子好似是日本人或歹克人的雜種個個生得面目狰獰狀至可怖我見這情形頓想起處境的危險也無暇去聽他們的講話便廻過身來向蘿荑處悄悄爬去那蘿荑己自樹後迎上前來　住我手低聲問我看見些什麽我只摇了摇頭挽着他的手把他引到别處去瞧那五個惡魔遠了些蘿荑忙同道你究　見了些怎樣人不要謊我我是傅家莊的女兒不是個儒怯無用的我聽說便向他打量一打量果然見他臉上顯出堅毅果敢之態度知道他那舊日的胆力己是回復轉來便答道那邊的入可不是些好鄰居咧我們不得不退避三舍呢他笑道到底是些什麽人令你這般的驚懼我便告訴他道我所見的就是那荣　后的副長巴魯登同着四個兇惡的水手在那裏把玩那赫德雷的火燄珠蘿荑聽着毫不驚訝只顧靜聽我的話我見他果然不弱便接着說道這一般人都是些殺人兇犯當初殺了赫德雷劫得他的火燄珠今日若是見了我們我們的性命可就在他們手掌中了這種殺人不怕　　的怪物任是什麽樣慘怖的事都做得到的呢更正一日小說火燄珠第十八行第十五字　悞鬚又十九行起首這燕柴三字應改剛逹爾又三十一行廿字顆一個又四十九行第一字拿誤那又五十一行十八九樣子　衍 
 
 

Page 15

 
 
   
 
 

Page 16

 
 
   
 
 

Page 17

 
 
申報弟五張 
　　中華民國三年 
　　西曆一千九百十四年五月三號星期日 
　　舊曆甲寅四月初九日共五張 
專件 
[司法部分發法官之布告]  
　　查甄拔司法人員凖則第十四條規定甄拔合格人員由司法總長指定審檢衙門派往實習等語兹將此次甄拔合格人員分别指派除分發各省人員定於本月三十日發給憑限執照由各該員親自到部承領外特將分配地點開列於左 
[計開]  
　　何驥福建車繼武浙江李沛直隸　葉在哺福建胡績浙江孫偉浙江姜丙奎浙江張奉先奉天王席珍浙江傅濟泰浙江章坤浙江林克俊福建孫熙鼎安徽王家標浙江周致澤浙江魏金壽山東馬鴻遠浙江羅潛四川黎楷貴州陳沂福建以上二十名分發京師楊壽岑直隸史延程山東余成章湖北梁正言浙江管景銘山東李宗理江蘇廖允祚河南　聨榮浙江鄭申浙江陳猷浙江尹圖浙江蘆森福建以上十二名分發直隸石廣垣直隷何德亮安徽姚鳴楷直隸賈振聲直隸王殿俊直隷顔廣照湖南楊廷秀浙江宋景祿直隸以上八名分發奉天李葆光直隸王作善奉天李緒纉奉天周慶恩山東郭伯堅直隸楊溥直隸楊鳳五直隸范　直隸以上八名芬發吉林張聚慶直隸吳紹姬奉天霍垚奎直隷王之棟奉天以上四名分發黑龍江宗雲亭直隸王慶麟直隸楊士庸浙江王清浙江曹育材河南簡炅湖南于宗海山東樓航浙江　福　浙江梁瑞麟江西聞人植浙江以上十一名分發江蘇吳奉璋浙江周　江蘇李光文湖北孫秉壽浙江劉振宗直隸刁天培直隸以上六名分發安徽郭公弼福建李謙益福建吳月潭浙江魯同恩直隸易新河南李長黻直隸周鋆直隸高春熊直隸王瑞曾江蘇以上九名分發山東徐嗣甲安徽朱錫祚湖南張鍾嶽山東胡國槓直隷鄭西庚直隸吳廷楨河南徐澤錫直隷許維本山東以上八名分發山西張兆麟直隷張地直隸馬玉瑞山東藴芙直隸金良驥浙江續香州直隸劉管鈞直隸邊文泉直隸以上八名分發河南李濟時湖北宋維經四川潘蔭庭浙江趙席珍山東以上四名分發陜西姚家琳福建以上一名分發甘肅樊中央河南間鼎浙江李澤之湖北蔡成瑞浙江陳之偉浙江蕭篤秀江蘇余傑浙江郭經廣東以上八名分發福建金兆鶴安徽陶嘉春江蘇趙壽春安徽孫越安徽祝錦桂江西沈文傑江蘇胡兆沂江蘇王天偉江西陳於邦江蘇以上九名分發浙江洪文瀾浙江段錫三湖北王紹穀浙江鄧燃福建張絃浙江梁伯藩浙江錢壽兩浙江　英浙江以上八名分發江西劉毓俊直隸尹全　直隸　樹乙貴州李羣秀浙江蕭紹望湖南劉祚譯湖南張啓鴻江西邊寳海直　載　　直隸以上九名分發湖北廖成廉四川劉文釗湖北田鴻浙江徐心泰浙江周錫九浙江沈秉謙浙　李樹聲湖北黎汝霖廣西以上八名分發湖南安先華湖北劉大樸湖南彭柄柯湖南邵化南浙江毛　德浙江景志仲陜西　光　湖南以上八名分發四川黄乃超福建陳恭福建鄭之　浙江胡亮浙江余蟲浙江丁亦葵浙江林學明浙江謝道仁福建謝光祖廣西黄炎廣西以上十名分發廣東陳邦逹四种趙曙南湖北黄應均廣東賀國昌湖南朱道融湖南張烈範浙江以上六名分發廣西李時品四川楊鳳梧浙江孫平浙江吕炳光廣西以上四名分發雲南傅绥德四川朱肇幹湖南以上二名分發貴州 
[擬訂官商合辦浙海漁業公司暫行簡章]  
　　第一條本公司由官商合資辦理報部立案以提倡本省漁業爲宗旨按汛在浙少舊寗台温三府屬各海洋面捕魚及經營漁業各項事務定名爲官商合辦浙海漁業公司由民政長刊給圖記一顆以資信守 
　　第二條本公司先設事務所於鎭海籌設公司一切事宜並經理修船銷魚配置查察等事 
　　第三條本公司先集資八萬元分爲八百股每股計銀一百元官廳認籌五百股其餘本百股招商分認 
　　第四條本公司股票定爲一百股五十股十股五股一股五種由公司發給請民政長加蓋印信 
　　第五條官股商股均按每年六釐給息 
　　第六條本公司先向上海著名廠訂造新式漁輪一艘名曰府浙按汛捕魚俟有成效再行酌量添造 
　　第七條本公司應置冰廠醃廠卸鮮廠臘鮝廠各一所現擬先向江浙漁業公司商借合用俟營業發逹再行自立廠所 
　　第八條本公司辦事員役設額如左 
總理一人恊理一人會計一人庶務一人售魚人若干人廠工雜役若干人 
　　漁輪管駕一人副管駕一人機器師若干人捕魚人若干人其餘工役水手若干人 
　　以上各員役月給薪資另行規定 
　　第九條總理協理由各股商中公舉各二人熟悉漁務富有經騐者呈請官廳核准各一人委任如有舞獘營私及其他不稱職等事官廳得令其退職 
　　總理協理任期均以一年爲限但得連舉連任 
　　其餘辦事各員由總協理選用呈報官廳備案 
第十條本公司收支各欵每年七月結帳一次造册呈報官廳並刋布帳略宣示分送以昭大信 
　　第十一條本公司收入除各項支銷外餘利按二十成分派五成分給本公司及漁輪内各辦事員役之紅獎五成提存公司預備擴充之用十成按照官商所出各股分給之 
　　第十二條本公司設查帳員二人由官廳選派一人股商推選一人協同查帳設董事員五人由官廳選派三人股商推選二人照章組織董事會前項查帳員董事員暫不支薪水 
　　第十三條本公司凡有重要事件須集會付議者經董事會議决由總協理函告各股商定期開會議决呈報官廳核准 
第十四條本公司各員役辦事規則由總協理規定呈報官廳備案 
第十五條本公司開辦費及常年收入支出各費另以預算案定之由總協理召集股東會議决呈報官廳核准 
　　第十六條本公司每年營業狀况由總協理呈報官廳轉報農商部備案 
　　第十七條本公司用防護之軍械得呈由官廳發給 
第十八條本公司所有認定官股如商股踴躍能認集巨欵繳　　還全數官股時得由總恊理吴請官廳核准專歸商辦 
第十九條本簡章由官商兩方面協議公决施行呈報農商部備案其有未盡事宜得由總理協理協同各股商隨時修正呈請官廳核准 
來件 
[江蘇赴美巴拿馬賽品賠償損失簡章]  
　　一本省協會分會對於各項出品完全負責如有損失照價賠償一本省協會自接收分會出品之日起對於分會負責任各縣分會自接收出品人出品之日起對於出品人負責任 
　　一非賣品及借品均由出品人預擬價值經接收出品機關認可者卽定爲賠償損失之標準 
　　一當然之損失不在賠償之列（如物品之感受風日氣化及歷時經久自然腐變非人力所能保護者） 
　　一特别捐失在無可保險之各縣分會不任賠償 
一特别損失非保險所能及者省協會各縣分會均不任賠償 
[江浙赴日大正博覽會實業參觀圑條件]  
一圑員資格有專門學識者（如會在中外農工商專科畢業是）有普通學識者（如曾在中外中等實業學校畢業是）有實業技術者（如各實業界中工匠技師等是）有實業經騐者（如辦理各項實業在三年以上是）年均在二十五歳以上有開四項之一者 
　　一經費各縣酌撥地主公欵約計二百元爲補助費　　一人數各縣至少一人由出品分會推定後呈報省行政公署一職員圑長一人各部調查主任十四人總編輯一人 
各部編輯主任十四人通譯員二人庶務員一人會計員一人以上各員均名譽職由圑員公推之如通譯員缺乏時由省署另派 
一服裝用乙種常禮服 
一期限各縣推定圑員限五月五日以前呈報限五月十五日以前由滬出發往返參觀以三星期爲限 
一會内參觀屬於會場内由各部調查主任約同圑員分任調 
查 
一會外參觀酌量應行參觀事項臨時由圑長開單函請駐日公使介紹俾各部調查主任約同圑員分任調查 
[江蘇赴美巴拿馬賽會合同同盟出品圑組織條例]  
　　一宗旨集合羣力以擴張永久之海外贸易俾得集患廣益衆擎易舉 
　　二定名案照北京籌備巴拿馬賽會事務局護定出品手續（丙）（戊）兩條辦法名曰合同同盟出品圑 
　　三組織集同類之出品者爲一圑或集各類之出品者爲一圑共同擔任調查裝飾廣告等費爲海外留易之基礎乘賽會期内以副賽品試賣藉以决定海外贸易之建設 
四職員圑長一人辦事員調查員書記員各若干人以圑中財力定之 
　　五職務（甲）於開會期前（一）調查外人嗜好及外國市場之流行品以圖仿造或加改良（二研究物品之裝飾及包裝 
（乙）於開會期中（一）看護出品（二）調查外人對於本國出品之評論（三）調查運輸便利方法（四）調查會場審查時詳情（丙）於開會期後（一）照料運回之出品（二）設法轉售賽畢後之出品三）調查寄售方法（四聨合各圑設立海外運銷總機關或商店（五）聨絡僑商推廣外國各地分售或代售各機關（丁）於開會期後（一）調查關於各業之特别研究會 
六圑所出品之先就各地本業公所或商會爲討論進行之所 
 
 

Page 18

 
 
   
 
