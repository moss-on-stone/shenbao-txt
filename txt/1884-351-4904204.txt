# 1884 - 351 - 4904204

 

Page 1

 
 
[第二十四號畫報出售] [  申報舘主人啓]  
　　今歲皇上新建二宫曰翌坤曰永和爲皇太后頤養之所九月間始告成京友繪圖郵寄南來凡一切上用物件均屬目所未覩洵巨觀也再高麗一國通商最後其國俗政令罕有見聞兹因其國有犯錢案者捕治之日概以白帋糊犯者面目未知是何政敎兩圖俱編入此二十四號畫報准於初六日出售自乙至此期凡十二卷頁凡九十有六裝成一本可與甲集兼存是爲乙字之終另繕目錄一張隨畫報分送不加分文仍附淞隠漫錄加圖說一則閱者鑒之此佈 
[縮印大題文彙出售預白] [  點石齋主人啓]  
　　本齊現請南匯朱紫佐主政號贊虞　選四書大題文約一萬二千篇用石印照相法印成縮本擬釘十二册分作兩帙明年三月間當可出書其文　各省府書院課藝或名人窓稿内選出凡坊間刻本已見者概不攙入務取興麗矞皇及時花樣以便習舉業者晨夕揣摹斯眞極文苑之大　也快　印告竣當再定價登列告白茲特預布 
[審機說]  
　　兵法云知　知彼百戰百勝又曰見可而進知難而退又曰守如處女出如脫兎此非老生之常談正兵家之要著也法人自聽流丕聳說李威利狂言用兵於越以爲唾手可以成功而卒至於無成雖沿紅河佔得地方數處而　釁於中　屢躓於劉軍　實由於知已而不知彼放也迨天津立約之後人皆爲法人幸爲中國惜而諒山一役輕開兵端以至基隆馬江淡水連攻不已刻下東京之兵則已有岌岌之勢而臺北之法兵亦爲劉省三爵帥守住不能登岸基隆些少法兵之在岸者固不足以損中國而法人猶復大言不慙肆行封口設中國而以兵蹙之法人將無噍類而况蹙聞臺北有風颺之災法軍有疾疫之患而猶不知死生欲以螳臂而當天戈此則由於知進而不知退故也然而疉觀各處信息則知法人實有增兵之舉此時議院所議雖尙未知確信而西貢法字報則已聲言有鐵甲若干膄兵輪若干膄可行於小港内河之船若干艘皆將駛行來華此說雖亦未知是否法人自爲誇張之語然又安知法人之必無此舉並者議院議增兵餉云以爲今年東京之用旣議集餉度亦必議集兵竊意法人此時欲困臺北則臺地足可自守必不能使之坐困於其中法人亦豈不知而顧依然封口而不解圍馬祖澳復以數船蟋踞於其中其意果女在乎彼蓋以此爲疑兵卽其駛赴香港之船俄而又回至臺北飄忽無定出没不常實欲爲此虚聲以緩中國之師而曠日持久法之增兵咸集然後奮力以撲犯我境具所以爲此疑兵之計者正恐中國之乘此以攻之也夫前者馬江之戰我兵實中其計卽曰敗　尙有可以自解迨旣戰之後法人濳在馬祖澳修船待糧淹遲月餘而中國絶無舉動此則中國之失計前已論之詳矣目下情形又與前此相將朝廷廟謨默運飭下南北粤洋調船援臺而迄今尙未舉動正不知各省統兵大員命意所在豈欲聚法人而殲旃故遲遲吾行以待法醜之畢集乎夫朝廷眷念臺防頗勞宵旰卽如日前諭旨飭式百　　臺一節以高麗藩屬之國近忽肇釁傳相欲請以式百齡先赴高麗辦防剿事宜而朝命以輕重爲衡以爲高麗海　近無戰事臺灣防務緊要該洋將旣情殷効力卽令帶兵船五　急赴臺灣以力勦法人卽此可知朝廷之意重在援臺况高麗之亂外間傳間雖屬其勢洶洶或謂日人爲法所嗾使此說也本館早經疑之或又謂日人正乘法人攻華之時擾高麗以洩前憤或又謂日本必欲得高麗而甘心謡諑紛紜其說不一似乎一波未平一波又起中國大有應接不眼之勢而孰知朝廷視之則以爲不過蠻觸之爭無損於兩國之交誼故連日接到京都電音僅命吳清帥續都轉前往高麗查辦此事並不飭帶兵船由是觀之則知高麗之事實非法人之比此援臺之師所以必不可緩也夫高麗之事中朝旣不調兵船前往則北洋兵船可以調赴臺灣此時法人雖有增兵之信添船之說而其兵與船之何時啓行尙未知其信息卽使此時業已啓行其來尙需時日設中國於此時而急起大兵廣調兵輪前赴臺北合力圍攻則區區數法船何足一撃且更有一策於此兵法云甯我致人毋致於人此時中國而悉師以攻臺北之法船則馬祖澳與夫前此駛赴香港之法船必將還以相救非必勝之道也不如出其不意先攻馬祖澳此處法船不多地小易攻旣燬其澳中之船則法入之氣已奪而後以數船遊奕防其外救而以銳師堅船悉萃於臺北以攻孤拔如此則法船之糜爛有可以預决者矣非然者遲以時日俾法國所增之兵與船陸續駛到則彼不但不懼我之攻剿且將出而肆擾於他處其害可勝言哉是故君子貴乎審機也 
[高事續電]  
　　高日釁起傳聞異詞本報惟照錄所聞以供諸君快覩昨晨十下四十四分鐘時京中訪事人又發電音云高民作亂圍困王宮高王以事出倉皇力難抵禦遂求救於中日駐防之兵詎日人乘機而入佔踞宮中事定後仍不肯退出高王因請華兵恊同攻撃殺斃日本兵商硏十五人事聞於中朝皇太后以目中兩國和好素敦不宜因此細端遽生嫌隙爰簡派吳清帥大澂續都轉昌馳往查辦以期不失與國之歡云 
[西報述高麗亂耗]  
　　昨晚又閱西字報所述高麗亂事似與前報大有出入晉源報之言曰高麗　黨擾事高王卽請日本公使入衛日使聞信卽帶兵守衛王宮華官以保護之權不應歸之於日本亦率兵以往日兵拒之華官麾大隊兵勇前進日兵見勢不佳乃整隊退至仁川占國與日本搆此釁隙恐未易銷弭也此一說也文匯報載日本西字報之言曰日本人教高麗造書信館落成之日高人置酒大會賓客而守舊黨人不喜開化黨之所爲遂致激成此變當時華兵有一千人與高麗兵數千人合攻日兵日兵不過一百數十人自知兵少糧乏遂保護其國之男婦老椎由土據退至仁川其婦女之不及奔避者爲華兵刼而淫之計是役日兵死者約有二十人傷者三十餘人其餘所述擾股情形與前報相同故不再譯此又一說也連類譯之以見傳聞之異辭孰是孰非則非本館之所敢知也 
[定造巨炮]  
　　西報言意大利國現請克虜伯炮廠定造一百三十墩之巨炮造成之後如試騐得法則尙須定造數尊以備海邊需用也 
[外洋消息]  
　　外洋新間紙言中國駐德欽差李丹崖星使於九月十五日晉竭德皇告辭新欽差許竹篔學士 
 
 

Page 2

 
 
亦與同見並有西通事偕行云又言法元戎迷祿回國之後卽以柏里也爲元戎而復命覺風乃力爲副將以補柏里也之缺業經乘公司船啓行能又言法國某府署有三十餘人議事言及法兵在東京虽事得法頗爲喜悅但不願法兵往遠處爭戰以至耗費國帑俾兵士有離散之苦故　望議院中將中法一事從速議定勿使法兵在外奪地也 
[瘋人自燔]  
　　有輪船名格魯木耳從紐約開往荷蘭行至中途船中管事之華人忽發瘋癲身上遍塗火油至已房中自燔二副見其房中縷縷出烟推門視之該管事忽持刀而出向二副肩上直剌一刀隨卽躍入海中船上火未延及亦云幸矣 
[新塍大火續述]  
　　新塍鎭失火大略曰登昨報兹聞實由老虎竈起火因天氣久晴物料枯燥助以風威火勢愈烈遂致不可嚮邇火星萬點直飛封對岸瞬郡事　燒　　屋數十聞統計兩岸燒去店面及樓房平屋約有三百間光景當持有水龍一架正在打水而屋忽傾　壓斃兩人又有四五人亦被厭傷其不及逃出而燒斃者老幼三四人被災之店如衣莊四家南北雜貨店銅錫店酒館第一樓茶館肉在烟店等難以更僕數泰來興當幸有高牆火不能及至石庫門而止南首直燒至陸家橋據父老云數十年來未見如此大火也 
[楚軍近信]  
　　鄂省前有楊厚菴宮保岳斌奉命招募舊部防守海口之信十月二十八日宮保忽乘坐官船來省停泊文昌門外皇華館碼頭省中自巡撫藩　憲至道府縣各官皆親赴江干呈遞手版宮保隨登岸乘輿以次答拜次日拜會營務處各官商議目前軍事聞宮保刻已募召成勇丁十二營統領官押隊從湖南陸路來鄂馳抵距省六十里之紙坊地方擇地駐紥以待東下並聞在湘省時有營勇因事騷擾店舖宮保聞之立將其人正法誠可謂號令森嚴秋毫無犯者矣 
[漢移設] 　　漢江水涸忽漲沙洲愈漲愈多水勢較前更淺其沙有連有斷形式不一靠漢口之沙起自龍王廟迤邐將近通濟門縱六七里横二三里漢陽府東門外亦露沙灘疎疎密密如星點然每塊約有數丈省垣夜山門外　魚套口江心亦露沙洲一片長三四里闊里許　日淘沙鬼在招商局碼頭沙洲内挖得煤斤並錢捆鐵錨皆昔年船毁沈溺之物刻下諸輪船無可停泊甚不易便江通現已停走宜昌躉船盡　無用太古行止拖出躉船一艘寄椗晴川閣前聞現已在該處租得棧房兩所輪船到埠將貨暫付躉船轉入棧中怡和諸船仍寄椗江中旗昌　以江通爲躉船然亦未有就緒漢口船稅關素在洋街尾叚此時各船出境多向對江之紅關完納漢關稅項不得已議於十月二十一晶起移殿新洲之上稅項似較原處稍有增益云 
[飢黎可憫]  
　　湖北黄梅縣之新開清江叚窑等鎭江西德化縣之封一封二桑落等鄉山多田少秋收以棉花爲大宗邇年頻遭水患民不聊生今秋棉花减收每畝祗十餘觔五六觔不等且花價較平時大减竭終歲之辛勤所得寥寥無幾以故居民多桑田廬挈眷屬轉徙他方效伍相國吹籍故事上月二十一日有難民五百餘名雇巴斗船數十艘載往下江就食二十五日又有四百餘名群往江西等處二十九日潘興圩有難民千餘名渡江往瑞昌武寗等縣扶老携幼鵠面鳩形每一屬目如披一拂先生流民圖不知爲人上者果能賑撫瘘施使千百萬哀鴻不致流離失所否也 
[密捕巨盜]  
　　傳聞吳江縣密派砲船數艘帶同捕役於初三日赴盛澤鎭捕盜及到鎭果見盜舟泊焉因挾舟子同往市中覓盜直至岳陽樓舟子先上樓認明盜犯卽下樓報信砲船上哨弁捕役趕上兠掌盜共有九人見勢不佳皆從樓窓躍下當卽獲住三人餘均兎脫該哨弁等卽帶盜下船并將盜舟一并帶回吳江矣 
[客船遇盜]  
　　有甯波船由滬赴嘉興船中搭客五六人於初二日酉刻抵嘉善停泊諸客以路途險阻囑舟子勿夜行舟子佯應之於是客皆安睡不料三鼓後舟子忽解維行駛而客不知也行不數里卽有盜十數人上船刦掠將諸客行李搜括淨盡呼嘯而去幸人口無傷舟子恐諸客與之理論卽於是夜潛遁該舟隨於次日到嘉興体遇盜事如此 
[京江火警]  
　本月初一晚十下鐘時鎭江西門外昭君廟附近李姓家忽報祝融肆虐緣是夜李解衣將睡以鴨爐烘煖被池忽口渴異常竩提壺上街泡茶泪回則烈焰飛騰早已冒穿屋頂俄各水龍聞警齊來設法施救如得烟銷焰滅不致延及比隣然草屋九間已盡付楚人一炬矣屈高日燥居家者可不加之意哉○翌口晚四鼓時西門外寳塔巷某姓家又不戒於火焚去草房數椽是晚天氣酷寒朔風砭骨兼之爲時已晚各人皆已改漆園深處作騎蝶之游聞呼驚覺瞥見紅光燭天竟有不及披衣赤身奔出者一時男啼女泣慘不忍聞嗣經各水龍竭力灌澆始能熄滅有某姓婦偕一幼子在家其夫貿易遠方有　浮梁茶賈比夢醒藤牀早已火光逼近無奈一絲不掛抱子出門行蹲伏牆隅暗泣路者視之意良不忍解一棉袍給婦遮羞嗣經該婦親串送衣前來方得蹣跚而去亦慘已哉 
[秣陵瑣錄]  
　　金陵南門大街某網縀舖日前忽來一客騎怒馬如龍口操楚音衣服都嚴後隨俊僕到店後卽言須買杭摹本縀兩疋繼又商之舖夥曰此係内眷所用顔色花樣恐恐有不擬令僕擕蹄一閱我在此少候兌價可也舖中見此景象疑必營官之流初不慮有他事慨然許之迨僕去未久忽又一客傏皇而入曰我何處不覓乃在此耶遂附耳私語良久復曰尙有要話請至門外一談前客卽附洋一包交於鋪夥並當面開看計共百元令暫作押並屬馬夫照管馬匹不准移動乃一去之後待至食頃客旣不來僕亦杳無消息及問馬夫爾主何人則支馬係受雇言明按日給錢四百此外不知　舖中尙以有洋作押不甚着急及再開包詳細檢騐惻大半　鼎眞者不及十分之二於是始知受騙相顧　喪而已○六子者秣陵之土妓也寓於石壩街金陵閘口上月十六日定更　忽有流氓四人往打茶圍妓見其非善　卽告以現已從良不復理舊時生活諸君何故貿然而來豈可調戲良家婦女耶流氓等見其以閉門羹相待不覺老羞變怒遽以拳脚從事致將房内火油燈撞翻一時烈焰飛騰妓家大聲呼救四隣聞警畢集流氓見勢不隹當卽逸去三人其一爲衆所獲先走者與淮清橋下卡房親兵相善遂託其前往彈壓實則欲救被獲之人親兵到後竟入妓家大作威福衆隣不服立將所穿號衣剥下持赴保甲分局喊控經中長出爲調處未識能了結否○前日坊口大街湯姓刻字舖内於三更時忽有盜二人從檐口躍下手執利刀明若秋霜舖中人懾伏不敢少動聽其搜括旣畢仍從屋上遁去次日查檢失去洋蚨二百餘元舖主積累半生失之一旦幾於痛不欲生雖已報案恐難望珠還合浦也 
[富貴壽考]  
　　王賡虞侍郎自去年子告回籍買宅於杭州中城清吟古里俗呼爲晴蜓巷者是也是宅本仁和巨富瞿姓之産垣墉高峻甲第雲連侍郎分其半而居之大加修飾極意經營丹靑士木之盛甲於一郡侍郎奉母家居養志林泉怡情花木階羅玉樹堂茂金萲而太夫人亦石床奉佛銀鹿弄孫車前八騶堂上百歲人倫之盛海内榮之上月二十一日太夫人忽以壽終享壽八十一歲遂於二十三日入殮飾終之禮極盡美備是日當道各大憲皆登堂甲奠巷中車馬填塞相傳太夫人生前諱言死事是以一切身後之具侍郎恐傷親心不忍先時預備是日製 
 
 

Page 3

 
 
辦衣衾共雇縫工四十餘名聞其棺係陰沉木價不下千金太夫人臥疾數月終日惟命諸孫曾輩在床前嬯戲或分果餌或散錢文頗有問安領頷繞膝含飴之樂是日方以石榴分給諸孩忽左腕欲伸不得逾時卽含笑而逝富貴壽考可謂兼有之矣 
[宜昌近事]  
　　宜昌鎭羅總戎前日調集所轄兵弁在北門外校場操演施南協及遠安營宜都營均來合操考弓箭而不放鎗砲閱操旣畢賞賚有差○荆宜施道于觀察於上月十四日抵宜昌文武各員均至河干迎迓鎗聲震山谷○卞制軍巡閱荆宜羅總戎於上月十六日親率砲船至荆州迎接○聞江通輪船因江中有沙該船吃水太深恐有擱淺之患此後不復來宜惟彝陵船則仍照常行駛也 
[備物且旨]  
　　本埠各西人行舖每至年終均須添配新貨以備各人採買本月初九日爲西歴冬節各行舖張揚厲尤極繁富昨至大馬路福利公司遊觀見門外有華字招紙殊甚别致其招紙上之字從外望之若在深井中而字跡仍極顯明復有賀冬西字亦作此式足見獨出心裁引人入勝入其門則奇巧玩物羅列兩旁如入山陰直上令人目不暇給其中所裝之猴犬等物皆目動口哆羅跳如生有一西人倚於桌邊頭戴花帽口含呂宋烟笑容可掬余以爲活人也及見其不言不動屢遇之皆如此而後知其爲像生之製誠　奪天工矣所尤大者正中一八音櫃高丈餘人音齊奏純如皎如其羅列物品美不勝收指不及僂後面則皆係食物嘗之美且旨登其樓則坐具桌儿無一不備其内　則　錦韜光怪陸離目迷五色洵洋洋乎大觀也哉主人殷勤使人引導并以西東相遺受而懷之謝而歸出一果以示人則不啻交梨炎棗莫知其名詢之西友乃知爲巴西之核桃云 
[申江雜爼]  
　　英會審公廨所募護勇四十名雖皆年富力强然並未按期操練昨晨該勇頭目率領各勇赴新閘演放洋槍僅裝火藥不用鉛丸盖恐有意外之虞也○昨晨十點鏑時有雙輪馬車馳至浦灘馬忽溜韁從大馬路飛奔向西至泥城橋始止馬夫在後狂追終不能及幸道路寛平尙無傷人之事然亦險矣○昨報列流雲小火輪於前日開往吳淞半途閣淺一事兹悉前日該輪初次開行有搭客二百數十名駛至高橋沙浦面吸水之管忽然閉塞無水灌注致火爐上之鐵盖墮下不能行駛搭客惶急異常紛紛渡登岸上現已用拖船帶至楊樹浦修理約三日後仍可照常行駛也 
[乃見狡童]  
　　桑濮之風以租界爲最盛或曲院雛姬香塵細步或靑衣美婢深夜獨行輕薄少年輒潜尾其後如俗語所謂打野雞搭拚頭者固已習以爲常若遇良家婦女固不敢冒昧嘗試也有某婦者居法界雙鳳樓茶舘後面年華弱小姿態嫣然固逢門之艶質也前晚在四雋路第一樓前姗姗而行忽有一少年尾其後口中喃喃不知作何語婦絶不作聲怱遽回家甫進門而少年將磚石擲進因喚巡街捕將少年拘押或謂少年是某洋行之侍者當經人保去然以素無瓜葛之人而竟如此惡作劇亦未免唐突西施矣 
[悍婦應罰]  
　　法租界人仙橋地方有某氏婦者素性悍潑固所謂胭脂虎也前日其親串男婦兩人因錢財爭鬧某氏婦前往解勸不知何故暗携小刀一陃將婦面及手腕　傷婦因鳴捕將某氏婦拘押數時放出後復至英租界紏流氓十餘人拉其親串在茶肆吃講茶該處鄰人代抱不平公斷罰某氏婦香燭服禮以了其事吁鬚眉男子且不可作暴戾之事况巾幗乎固宜衆隣人之不服也 
[地甲毆人]  
　　前日巡防局將金蘭生移送上海縣署當由帮審委員王明府升堂研訊金供爲花行生意向居城内紅橋南首近因房里破壞遂於月初賃居守府衙門左近陸姓屋内前日我持租契至二十舖地甲陳勝處囑春畫押畫畢遂持契歸家詎未及一刻陳卽同其夥金生及素不相識之數人至我家中扭我至陳　桶橋兎某茶肆誣我竊伊水烟袋兩支我素係清白之人奚能承認又扭我至伊家將我弔月逼冩服辯我一時痛苦難當無奈寫給求恩明察明府飭陳到案謂爾身當地甲爲何將人弔打答稱並無其事明府又問金究被何人所打答稱實　勝及伊夥金生明府飭陳將金牛交案再行覆訊 
[捕夥保釋]  
　　前報載法界拘獲偷雞賊何阿大翁太守訊問之下何呈騐腰牌自稱捕班夥役雞係自已買來並非竊取太守遂飭移送上海縣署發落前晚帮審委員王明府提何庭訊何供與公堂同明府傳捕頭柴樛到案問何是否爾夥柴稱確係小的之夥求恩釋放明府遂着柴樛將何保釋 
[公館被竊]  
　　本城石皮弄李公館於前晚三點鐘被梁上君子所徣失去金飾二十餘件并珠寳衣服共值銀千餘兩刻已開明失單報知上海縣求請追究矣 
[英界公堂瑣案]  
　　包探阿二禀稱捕頭訪悉裏虹口民團局在租界各鋪收捐囑往查明故將該局收捐之張賢金張富金二人拘押並傳同輸捐之各户及捐簿一併送究旋據民團局董王學源禀稱奉憲在念三保二圖設局團練實爲保衛地方起見開辦以來各户每月認捐數百文不等皆出自願並無相强况曾經縣憲給諭飭遵乾大生烟店主周松全同興館飯店周阿四同稱我等每月需捐五白文實出自願太守　何人赴捕房控爾答稱並未控告今晨由捕房包探來傳太守將情告知翟副領事翟君謂聞各户在外有不願出捐之語况租界中不應收捐太守謂該局之設有上海縣諭單可憑翟君問諭單何在王董答稱並未帶案翟君謂可見此事不實須請究辦太守堅稱不能竩與翟副領事麥總巡婉商至再着俟禀群道憲及各領事會商示遵二張交捕房帶回候示○前報載洋人格來特控洽順木作主周貴忠悔議停工一案黄太守着邀同打樣西人金世美估計核辦昨晨該洋人偕金投案稱奉諭估得各項價值除周收過銀兩外應由周找出銀廿五兩現在已經另雇别人完工求請向周追給周稱前日金往估時我未到塲碍難憑准中西官會商之下謂本應向周追價今姑格外從寛着卽毋庸工作了案○日前有恒洋行主金世美控華人陸驛梅抵欠延岩一案當經黄太守判令邀中人徐浩源到案覆訊昨晨金投案請斷陸供將田九畝零央徐爲中几有恒洋東處抵供洋一各餘元去年本思贖出另售因該洋人以一面之詞登之日報致無人顧問現市價與去歲大相懸殊致我虧折太甚徐供作中是實惟與陸並未會面另有朱木全從中介紹去年催陸贖田稱無銀兩洋人遂將田收管陸稱如欲管田須找價銀若干以致躭延迄今朱供亦同黄太守商之翟副領事着陸十一月内赶向理贖如再遲延准該洋人管業陸堅稱價值懸殊不能遵斷太守謂毋庸多瀆○前報載錦名洋行主人控張泉坤積爼地租一案旋因有事赴蘇遂由原差洪福往蘇提囘收押黄太守照會領事訂期昨晨會訊錦名洋人投案訴稱本年地租已欠二期計銀六百餘兩尙有本期銀一百餘兩以西歴滿號爲期如再不付我必將房收管張供錦名地租係我東人汪星甫經手我並不千涉汪在甯波叩請移提歸案現我實無銀措辦黄太守商之翟副領事着張於七朋内赶將應納地租銀六百餘兩繳候給領設冉抗延准該洋人收管房屋並着押候繳銀○包探顧阿六禀稱前月念五夜浦東爛坭渡某船塢失愼焚去房屋數間昨有姚立册趙阿坤稱是該船塢之夥間其失火緣由稱有經手洋人哀姆斯特郎將火油澆在新聞紙上用大蠟燭張燒以致蔓延焚屋因卽拘押送究姚供在船塢爲庖人洋人屢欲將房燒　我曾竭力阻止近被積欠工洋三十餘元向索謂須同伊將房燒毁方肯付給無奈允許上月念五晚該洋人出門時頓備引炎之物囑我於十二 
 
 

Page 4

 
 
點鐘舉事迨至半夜我囑更夫趙阿坤往放火發後我等亦各出外趙供爲更夫放火之事洋人與姚言妥我未知悉惟是晚姚囑我進内查看可曾火發餘不知情黄太守商之翟副　事判將姚趙交捕帶回俟下禮拜一傳到該洋人質訊核辦○包探秦少卿禀稱上禮拜六晚上積竊周仁卿至廣婦李氏家圖竊當卽拘獲送請究辦李供與包探同周供偶往問信不敢行竊中西問官判押一月以儆○兒和尙訴稱上月十四日我　被同居之李萬夫誘逃捲去衣飾等物昨日遇李向索李竟言語支吾爲此交捕送究李供前與倪同居現已另住伊妻年四十五歲我僅廿餘歳拐伊何爲惟聞伊妻在伊姪女處未知確否黄太守商之翟副領事判將李交捕帶回押同往尋倪妻下落冉行禀候核辦○包探陸柏林禀稱有日本人失去火油燈十餘盞報捕查悉係張阿毛所竊搜出原贓一併送究日本人供訴前因張直認行竊問官判押十四天燈給領○張賢初訴稱爲木作生意作内時失水料昨在張二觀舊貨店内查獲原贓訴捕將張拘押起到原贓一併送究張供開舊貨店木係門前收買並不知是竊贓中西間官判罰洋五元贓給失主具領○二百二十九號華捕解送投河自盡之吳長春請爲安揷吳供蘇州人實因飢寒交迫所致問官察得吳貧苦屬實判暫送棲流所候資遣回藉 
[輪船來滬電音]  
　　英公司北少兒圇船昨早十點半鐘由香港開行來滬 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
