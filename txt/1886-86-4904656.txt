# 1886 - 86 - 4904656

 

Page 1

 
 
[七十一號畫報出售] Z>申報舘主人啓 
　　有友人從廣東歸携有馮軍門子材小影軍門諒山之捷中外震其聲威此圖卽督戰時情景草屨粗服玉立挺身本齋列入此次七十一號畫報　海内君子同深瞻仰淞隠漫錄圖說一則仍附畫報之末准於二十六日出售此布 
[于論拐匪宜設法重懲]  
　　甚矣好事之難成也前以無錫談姓失八歲兒得陳君竹坪懸賞七十元始於羅店鎭覓還其時日之遷移查訪之婉轉已不啻赤水求珠幾費離婁象岡矣乃未逾十日昨復有浙東王姓在江北經紀十胎而獲一男方七歲携以歸家行上冡禮道出申江遇其兄入湘園茶室叙情話稚子下樓尋便旋處遽被拐匪挾之遁其始老弟兄密切談心若忘其携帶稚子者迨猛省追呼則已去如黃鹤幸戚友頗多分頭尋覓成託友人或煩包探即於其晚得焉僅費番妋十一餅耳而同興里剃頭店中又以十三歲之張阿二見告說者曰拐匪之多以有賞無罰故人家找尋失孩四處貼招送歸者謝逓信者謝且明慰拐匪决不波累復得樂善好施之士憫他人之骨肉分離至出重貲以待拐匪之豔羡於是一孩之價其售諸遠方或不過十元二十元不若仍歸本主串其黨羽略露風聲先定酬儀而後秦庭返璧爲拐匪者非徒脫身串外得價又過於販賣亦何憚而不爲哉或又謂翁羅一太守亦嘗盡心以治拐匪矣去歲之冬曾獲二犯文移照會頗費周章但已經到案租界訊究行杖枷示之外别無刑具不得不移解縣庭兾有以盡法而懲治之豈知正印官事事從寛不及兼旬二拐匪均已保釋矣夫欲辦者旣不能辦能辦者又不欲辦則雖有樂善好施之士適足以推其波而助之瀾欲望拐匪之盡絶得乎且也懲一可以儆百古所謂辟以止辟刑期無刑亦貾就一二極惡窮凶準以典章嚴以科罰俾旁觀者觸目警心相戒母輕試法然後可老安少懐乃身爲拐匪明目張瞻攫人于喧譁擾攘之間非特不加顯罰并藉收厚利以飽其貪心遂其奸計此不僅長官紳士之慈仁有以致之卽漫爲錄報者亦不得謝其責焉言未旣余囅然而笑曰如子所言必使天下無寛容之吏當世無推解之人且本舘之秉告白者必依違狠愎凡遇幼孩被拐先責貝自不小心何以得入宵人之手次責其徑求官府不當令仁人長者聞之終則謂此等細微不足煩我律墨而後合乎憲令順乎輿情耶夫亦不思之甚矣爲民上者孰不知有犯必懲特若輩同類繁多行蹤詭秘輪船四達無難誘拐遠逃偶或敗露機關當塲捉獲則又口舌利便恃無佐證不能加以重罪覊管數月無非取保開釋耳事涉官場卽拘於例案旣可减法中之罪又可施法外之仁而拐匪遂防不勝防焉聞之治亂國用重典滬北爲華洋雜處其法度紀綱亦視他方爲梢異似宜别定科條明爲榜示使拐匪知案無不破相戒不敢再蹈前轍未始非保全童稚之一端是所望於良有司實力行之無但博寛厚名也獨是因拐匪而論列者已非一次矣前曾勸閩廣勿收義子庶可以杜拐之源孰知秃髮髠徒輙思傳其衣砵廣購幼孩大半由拐匪所羅致似始言猶未爲暢達及羡陳竹坪之好善竊欲播揚之以冀聞風而推廣有亦覺未稱詳備致日來報失孩童益復層見疉出則向之有賞無罰者請攺爲有罰無賞向之能辦而不欲辦者謂攺爲匪辦卽辦庶不至好事難成歟 
[大沽水淺]  
　　日前怡和洋行高陞輪船由滬開往北洋旣至大沽測得水僅一丈不能行駛自如遂在口外停輪蔣各貨用駁船駁進隨卽駛回上海云 
[法將赴日]  
　　法國水師提督來滬一事已登昨日報章兹悉提督定于今日乘多倫鐵甲船前往東洋并派定一小兵船於日後送法欽差至高麗與高廷商訂和約云 
[商議烟稅]  
　　香港西字報云中國與英國因烟稅一事各派大員將從前威妥瑪君與李傅相在烟臺所立條約重行議定英國駐華欽差派駐津領事香港總督派按察司中國派海關道邵小村觀察云 
[兵船失事]  
　　香港西字報云聞中國某兵船在澎湖相近失事惟其船名及如何失事尚俟續錄 
[憲節回轅]  
　　楊石泉制軍奉旨閱邊兹悉於廿三晚回轅文武百官均出城迎接本屆巡臺名營員弁兵勇均操練嫺熟制軍每嘖嘖稱善故所閱一帶俱有賞無罰云 
[貴州開礦]  
　　貴州巡撫潘蔚如中丞因查該省地瘠民貧尺寸皆山請派員開銅鉛煤鐵硝磺各礦以裕國而便民擬定章程數條入奏聞此摺已交户部核議大約准如所請云 
[承認虧項]  
　　客歲户部奏請將已革道員胡光墉解交刑部並令其家屬完繳虧項曾飛咨各省督撫順天府五城察院查其寄頓財產查抄備抵嗣據浙撫咨文到部聲稱革道胡光墉已於去年十一月病故其虧項由伊子運同銜分發試用同知胡乃鈞承認户部刻又咨覆浙撫將伊子胡乃均如何料理及其家產如何變價之處迅速報部並將其私款查明詳咨刑部以憑核辦云 
[生榮死哀]  
　　本月丁一日爲前陜西巡撫馮展雲中丞二七之期往奠者車馬盈門傍晚又于大門外隙地上令紙匠紫成帋屋每間廰房住宅樓榭亭臺以及陳設器皿奴婢等人無一不備延僧衆繞行諷經然後焚化鐃鈸喧　觀者如堵聞中丞享年六十有五幼時聰慧過人成童卽入泮宮旋登庚子科鄉榜二十二歲成進士攺庶常入内閣歴任詹事府少詹吏刑禮部左侍郎江西湖北福建學院丙午科廣西主考已卯科典試江南嗣授陜西巡撫以事去官壽逾花甲位至封圻生榮死哀斯之謂歟 
[運河水淺]  
　　邇日運河水勢甚小由界首起至淸水潭一帶淺涸尤甚船身稍大卽不免膠滯之虞行舟者尚其愼諸 
[接錄美國金山華人禀稿]  
　　計中國商家貨物運來金山每年輸餉約數百萬各物稅餉向有定章而稅關則隨時議增隨貨議增稍拂其索勒之意卽將貨物久留稅關以致色味俱變難於沽發且物不應時忽然跌價則缺本甚多此稅關之刻薄商人也華人到來金山搜尋私帶漏稅此乃本然之事乃有箱篋中一包熟烟者從而搜之一對新鞋者從而搜之一絲巾一腰帶者從而搜之甚至身上穿一二件新衣裳者從而搜之此稅關之過爲苛刻也十年十二月夭李架闔埠唐人被美人驅逐鋪户盡遭焚劫共計失去財物七萬四千七百一十七元現在大埠洋官衙門呈控有卷 
 
 

Page 2

 
 
可查十一年七月二十五日洛市丙冷埠卽煤炭山地方忽有美人匪徒數百各持炮械轟擊焚燒殺斃唐人二十八命受傷重者十五人王堪散堪共計失去財物銀一十四萬七千七百四十八員被殺姓名開列於後廖臣頌新甯人五十一歲廖狗悖新甯人二十四歲余仕元新寗人三十六歲廖大伯新甯人五十六歲朱百括開平人二十三歲佘本能新會人三十七歲廖龍康新甯人四十五歲廖藉明新甯人四十九歲梁振邦新甯人四十二歳許阿昌新甯人三十二歲羅慳隆新甯人三十四歲胡阿女開平人四十三歲廖子宏新甯人三十歲廖祖佛新甯人三十五歲廖添廣新甯人三十一歲馮昆全新甯人四十二歲譚希堯開平人三十四歲馬子才新寗人三十四歲廖龍滾新甯人三十六歲葉阿萬新會人三十八歲廖龍玕新甯人四十一歲廖龍河新甯人四十四歲廖阿俊新甯人三十六歲梁登香山人四十歲廖開一新寗人二十五歲袁春生薪甯人三十六歲許阿貞新甯人二十六歲陳均勝新甯人三十九歲俱經唐洋官騐明現在抓愼頓洋官衙門入禀十一年七月二十八日舍路埠因摘槐花爭工美人匪黨殺死唐人三命莫月英吳應信馮芳偉俱恩平縣人焚燒煤炭廠一間約値本銀數萬現在舍路洋官衙門呈控十一年八月初四日近倒路紛坑上有美人名啡市被人謀殺其兇手或唐人或西人抑係茵陳均不得而知並不查問竟於初九日有美人通知魯士頓糾黨百餘人來倒路紛亂捉唐人於十一日吊死唐人五名李駒南新甯縣密沖人係在倒路紛做泰源生意値身家數萬且有家眷子女良善之人無辜被吊李亞圖新甯密冲人三十三歲同做泰源店生意李廟南新甯松仔朗人三十餘歲盧心開平人四十餘歲林旺新會人二十八歲十一年九月二十八日堪罷埠唐人被逐失去財物數萬十一年十二月初四日尾矢近地美人殺死唐人二名伍厚德新甯縣上坪村人鄺入德新甯縣冲雲人餘外各處謀殺密殺者尤多未能盡錄此稿未完　 
[都閂雜記]  
　　京師前閂外甘井胡同有新房一所尚未出租十八夜看守者不戒於火畫棟珠簾盡付一炬幸各城水會齊到不致殃及隣右也○醇邸因整飭海防調練各旗隊烏烈逹峯太司馬所管旗兵有一各未到請旨交部議處嗣經兵部擬定罰俸一年於二月十九日八奏聞此摺留中未發云○前門内外石路已於十九日興工附近各巷口皆塞以荆籬禁止車馬僅容人行監修司員皆於早晚查閱兩次○前報崇文閂内截留殯槓一案目下刑部已經定案供詞與前報小異聞死者係廣東人初爲妓其故夫隨某官遊粤夫死後妓扶櫬歸都中依兩夫弟生活故夫遺囊不下萬金妓方妙齡姿色絶倫而立志守節夫之二弟業典當三弟有戚施之醜又跛一足故年已壯而無室新正偶以戯謔相加妓厲色拒之弟反羞爲怒以木杖毆妓妓飄零異地舉目無親被毆之下怨莫能訴遂服烟膏而死弟賄陰陽生開殃榜含混棺殮隣人某甲知其事將詐騙其財約乙丙丁等相助爲虐嗣喪家許賄甲京蚨二千緍約發喪後交兌甲從此不理其事亦不復通知乙丙丁等發喪之日喪家請甲送殯乙丙丁方疑甲獨吞騙財又見甲乘車送殯故追而截槓於途刑部擬定甲乙丙丁等皆不于己事希圖詐騙罪有差等第三夫弟比擬絞監候因殘廢减等充軍二夫弟在外貿易不于此事毋庸置議○十五日夜崇文閂外西城根然放花盒觀者約數萬人城内之人不得出城皆爬城眺望守城兵弁恐被步軍統領知覺獲咎攔阻諸人人多勢衆幾成抗拒之案幸察夜者至人已寂靜尚未肇事○都中名優正生徐處向在春臺班花臉穆子向在四喜班皆名振一時者二月間二人相約同出京其秦腔之正生達子紅者聞己往豐潤縣矣 
[江干火警]  
　　杭垣鳳山門外自炭橋至大通橋一帶江塘極爲熱閙而其中之諸美洋海化五橋尤爲菁華萃集之處店棧林立衡宇相接本月廿二日天將黎明該處忽傳火警是時城閂未啓城中各集水龍爭先奔集洋龍亦電掣星馳而至守閂者亟去鎖鑰而文武印委各員弁絡繹俱到是時火光甚猛兩岸齊焚居民從夢中驚起僅逃性命聞火由某姓酒店中起緣店中之洋油燈學徒未曾吹熄迨至油盡燈炸火星爆裂致兆焚如是處街道極窄市廛極閙勢如風捲殘雲延燒殆盡約計七點鐘後直燒至美政橋畔祝融氏始行返斾計共焚去店户四十餘家而裏街之民居不與焉幸天已大明人口並無傷害云 
[王大宗師歲試蘇屬題]  
　　十三日考教官仁以爲已任君子以自彊不息總覆生一等父子主恩二句賦得柳邊風去緑生波得生子十四日提覆江震童吳江難乎有恒矣子釣作入手弋不射宿至而作之者作中渡海面風横江心雨驟將此意作五律兩句震澤與仁達巷作入手不謀其政子曰師摯之始作中渡十五日常昭童正塲常子謂子昭子聞之孟子將朝王王使人　 
來賦得雲水光中洗眼來十六招覆江震題未詳十七日提覆常昭常織席昭亟其乘屋均作後比而注之海驅蛇作起講葉密如雲花繁似雪將此意作五律兩句廿三日提覆長元吳長薄乎云爾惡得無罪鄭人作起講一釣一渡元後聖其湀同上吳水考文今天下車同上燕銜泥去蜂採花回將此意作五律二句廿四日招覆三縣樊遲問知子曰務民之義儼若思安定辭賦得暗水流花徑得流字 
[袁江官場瑣紀]  
　　崧漕帥令弟錫侯廉訪抵浦後小駐署齋風雨連床樂數晨夕祗以勤勞王事遂致判袂忽忽於初八日解維南下聞十二日已抵揚州旋赴湘治矣○江蘇督粮道韓古農觀察循例赴津料理漕事已於初十日由蘇省來浦小駐行旌便爾戒途北上○崇實書院掌教現由漕憲聘請方子箴都轉已於初四日自揚州來浦漕憲設筵欵之以盡東道之誼都轉品端學粹以之矜式士林必能勝任愉快焉○土瑞之大令選補豐縣去歲由京師到省近已由省捧檄到任於初二日道出浦上揚帆西下○五品銜委署阜甯縣知縣曹大令明志於初九日由省來浦謁見各憲旋卽前赴任所○武昌正衛岳州衛杭嚴衛樑日期滿漕憲於十三日在署督同淮揚道簽掣三缺并定先後序次照章派委是日掣簽後翌晨卽牌示云武昌正衛委勞績舊班衛守備范彥同岳州衛委正途舊班衛守備黃英杭嚴衛委五缺得一班衞千總彭允爕均署理　 
○帮資一項本所以卹貧員近日漕憲於體恤之中寓撙節之意凡有存記者始准頒給此項乃近來趨附者競持尺一書紛紛然以存記爲請漕憲惡之遂揭示轅閂凡文武候補禀請存記槪不收閱 
[襄垣官事]  
　　正任南陵縣文禹閂大令龍年逾古稀精力漸涸近因染病禀請給假就醫所遺篆務經藩憲檄委德蓮舫明府愷代攝○新任河口巡檢恩少尉麟暫假廣仁局爲公館於本月十九日寅時接印少尉並曾代攝是任頗著循聲今兹重蒞槐衙必能游刃有餘批却導　也○壽春鎭郭善臣軍門及駐防梁山之張統領均派弁至蕪製辦號衣四五千件槪用靑羽毛鑲以黃邊布鋪縫工幾於日不暇給 
[括蒼小志]  
　　郡城人烟稠密闤闠連綿居民喜用煤油是以各洋貨店之販運來甌者不啻肩摩踵接前經永嘉縣石邑尊飭令屯積城外空曠之區以免祝融爲患無如日久玩生城内煤油依舊如山之積一有水測其禍豈可勝言惟望當道諸公重申前禁并定以限制大鋪不得多過四箱小店不得多過二箱庶能弭患於無形乎○上已前後例有賽會之舉去歲法人齟齬風鹤驚心以致此舉作爲罷論兹値花明柳媚之時八仙樓東嶽廟各司事已於初八日以温元帥旗傘執事前往各處發貼標紅連日送壽桃分星疏省絡繹不絶雖曰春秋祈報之遺意然其實皆會中人藉此歛錢也○平陽縣古鰲頭銅匠甲乙兩人造成木輪船一艘名曰彈子氣船經費浩繁幾至傾家蕩產湯紹卿邑尊愛其不假火力行駛如飛特給洋蚨千餘元以資用度惟所用各輪均係松木製成曷弗攺鑄鐵輪以期堅固乎○永嘉上河鄉葉嶴樊某於初六日延請樓橋寺 
 
 

Page 3

 
 
僧在家誦經禮懴次日事畢雇小河船送各僧回寺船抵半塘亭舟子偶不經心跌於河内各僧駭極如鳥獸散後經攬釣船將屍鈎起隨向各僧理論出資爲殯殮之費並許以厝葬銀二十責其見死不救之非僧自知理絀願餘番其事始寢○樂淸流氓渾號山隍爺向充營勇近憎秦協戎操演認眞遂紏集多人議當協戎閱操時劫赴城外事爲協戎查悉遂帶同弁勇將該流氓拿獲送縣嚴行訊辦羅邑尊笞責二千板飭上天平架該流氓始供出同謀之八人及飭役緝拿均已兎脫隨咨照協戎先將各人錢粮汰去一面飭令各役務拿到案儘法嚴懲云○脫鞋兒者係誘賭騙錢之輩卽滬上所云牌九司務也本月初八日突來數十人自南閂内大棧中扭出脫鞋兌之六人由澤進巷過鼓　下轉進縣後港出東門外至高殿前吊在樂淸棧内聲稱去冬受伊等之哄輸去洋蚨一百三十餘元其騙術之精非楮墨所能縷述惟記其中有點頭搗脚上手下手草頭㑽子各名目無論士農工商一經閒話莫不墜其術中云 
[鹽梟猖獗]  
　　自鹽禁綦嚴私梟不能販運遂嘯聚浦東各鎭專以劫物拔人爲事種種情節前經疉列報端兹又得周浦鎭來函云距鎭東北西五里有地名湯家巷者茅屋四五家結隣而處夫耕婦饁食力自安本月廿二夜忽有梟匪三人叩居民郭阿發之閂郭拔𢹞而出卽被一匪扭住毒毆郭痛極狂呼其二匪急取稻草灰塡塞其口隨入内劫其妻姚氏劍負下船郭見匪去遠始匍匐赴隣邨哭訴其事隣人憫之集資給郭勸令報官南匯縣祁西垣大令詰訊之下謂此案頭緒全無大難緝獲郭無奈痛哭而回據聞郭妻方懐娠彌月有人見屍浮某處塘内腹已剖開誠慘矣哉查周浦向爲金陵機户聚集之區其中良莠不齊往往滋生事故近各梟皆與機户潜通串令僦屋僻處以爲逋逃之藪以致劫奪之案時有所聞誰爲司牧奈何竟置若罔聞耶 
[裝運大砲]  
　　招商局利運輪船前在船廠脩理現已竣工前日在浦内試行旋卽移泊順泰碼頭裝載大炮多尊將駛往旅順口交卸云 
[道憲拜客]  
　　新任蘇松太道湯小秋觀察於昨早八點半鐘偕同英會審委員羅少耕太守洋務局委員陳寳渠太守並沈善伯司馬赴董家渡天主堂拜會倪主教至九點三刻時赴法租界密采里西國飯店拜會意大利國駐華欽差其時羅太守先在密采里伺候道憲與意欽差叙談片刻辭出至新關拜會新關稅務司後又拜會英刑司並美俄奥等國領事至十二點鐘時至新衙閂午膳於二點鐘至五馬路拜會法總領事始行回轅英會審公廨於是日停訊公事 
[示禁牧馬]  
　　欽加三品銜升用道候補府正堂正任松江川沙撫民府調辦上海租界會審事宜加四級隨帶加十級紀錄五次羅爲出示嚴禁事據二十三保二圖地保錢孟揚禀稱該圖與租界毗連東北一帶俱屬農田播種麰麥近有不肖之徒包牧車行之馬并有遊蕩子弟將所養馬日夜散放田間踐食苗麥農民不勝其害紛紛來告嗣後再見有馬踐田定須傷斃等語恐生事端禀請示禁等情據此查散馬踐田實屬有妨農事亟應遵照合行出示嚴禁爲此示仰牧馬人等知悉爾等須知農事攸關自示之後務各將馬圈養勿再散放踐田倘敢故違定提重究各田户如遇有馬在田踐食應卽查明何人之馬禀候究賠不得私行傷斃自蹈愆尤其各凛遵毋違特示 
[受傷屬實]  
　　聨發烟膏店劫案本報已疉記情形店主婦藍張氏之母張楊氏知女被押往店中詢問情由旋被張氏之夫叔藍照南等攢毆受傷楊氏偕同長婿吳錦梅投縣喊請檢騐前日由帮審委員李司馬提訊地保石松舟禀明藍照南報案及協同包探等前往騐看情由隨傳張楊氏揚氏倩人扶掖至案供稱年八十一歲原籍杭州生兩女長嫁吳姓次女卽嫁聨發店主藍逸亭新正初三日逸亭病故照南等欺侮我　 
女孤寡頓起不良屢將我女逐出希圖覇吞家產屢次圖害未成又敢栽贓妄報盜案我女致遭訟累小婦人聞信往視又被照南糾黨毆傷叩請騐視抱告吳錦梅供與略同司馬卽飭仵作騐看旋據回禀該氏頭面肩膀受傷兩處司馬遂諭抱告吳錦梅將該氏速行抬回妥爲醫治候移提一千人到案訊究吳遵諭叩謝而退 
[移解人犯]  
　　日前有蘇人陳順福挈一八歲男孩赴滬北八仙橋左近某姓烟舘圖賣經該烟舘主潮州人某甲看出破綻將陳及該朱瑞林一併送交巡防局經局員朱君詰訊之下該孩供明蘇州閶閂外人父親朱錦山向爲牙醫我被匪人誘拐來滬等語當經局員將一千人解送巡防總局馮剌史將陳張兩人飭甲看管該孩發堂安揷一面信致蘇城查問該孩下落查詢之下仍無蹤跡馮剌史因於前日將陳張二人移送上海縣辦理下午由莫邑尊升堂研訊該孩朱瑞林供訴前因拐匪陳順福供蘇州人不敢爲非孩係親生祗因我失業無聊將子託張九之價賣張供陳託賣時伊稱是巳子是否拐賣實不知情邑尊復將陳研鞫堅執如前邑尊着張九之交保候備文將陳及孩一併移解蘇州歸案訊辦 
[嫖債難欠]  
　　老北門外城河浜有義豐烟舘係廣東人林姓所開生有數子其次子性好冶遊在英租界某妓處欠嫖洋五六十元妓向之索討其子惱羞變怒紏人至妓處將什物打毁一空大床亦被搥壞居然大殺風景妓奔赴英捕房伸訴英捕頭派包探秦少卿投法捕房告知梗槪法捕頭飭法包探王榮培往覆豐煙舘提人適不在後至淸芬堂始行拘到同入捕房交英包探帶至公堂不知如何判斷旣欠嫖債又逞凶鋒固宜龜鴇之興師問罪此例一開無數空心大老官皆不能施賴債手段矣 
[捉賭未獲]  
　　前日法捕房新捕至西洋涇浜巡緝見有賭徒呼盧喝雉興會甚高見該捕至自恃人多遥謂曰爾敢來捉賭當拔全中國地界敬奉老拳勿謂乃公無手段也該捕當差未久不敢造次回告捕頭卽派法包探偕同中西捕四人前往衆賭徒始紛紛散去將檯凳抛入河中包探等至着人將檯凳撈起解入捕房並將是處開老虎灶者傳到着其交人因該賭徒均聚集於該店也 
[上海文報局内籌賑叢譚六十九]  
　　吳閂陳君玉先生聽鼓漢皋擬創一會助賑每人日積一文週歲可得三百六十文昨日已將其一年内應積之錢預爲寄下此事輕而易舉人人皆可仿效苟能日省一文便可積成巨款溝壑餘生爲幸多矣傳云人之欲善誰不如我其亦聞風而起乎○雲南府鄧小赤太守歴募賑捐不遺餘力兹又於二月二十七日交到第七批賑銀一千兩另謹已拜收値此捐欵竭蹶之時蒙此厚惠感同身受除函復外謹再登報奉聞 
[上海北市絲業會舘籌賑公所來啓照登]  
　　謹啓者今正二月連讀山東放賑紳士疉來公函并嚴佑之先生電報山東官賑支絀異當被災地方不堪困苦全賴各省諸大善士樂助不分畛域一視同仁集解接濟春賑災區欵省人衆勢難徧給萬望速爲籌解早到一分捐早救一分命現値陰雨連朝黃河各口水勢甚大萬分吃緊等語善昌得悉情形昕夕躊躇今春代籌已解山東春賑兩批庫平銀一萬五千兩目下勸賑計窮力盡雖有天下善士帮助總未能永遠兼顧萬不得已二十五日大早不揣冒昧繕禀百叩焚呈公所供奉聖帝神前祈禱呼籲代山東億萬生靈恭叩轉求昊天至尊逾格施恩山東三年成災被刼最重今春桃花汛發黃河各口能伏辭明好生之德護佑安全勿再决口歴年以來連讀邸鈔皇太后皇上每見督撫告災無不立沛恩施發帑撥漕查災散放毋令一夫失所愛民如子從古迄今未有如此之曠典奈山東災沴頻仍南中諸善長力薄無術挽回於萬一今特登報奉聞務望各省前輩功魁果實大善士具禀轉求祝告穹蒼以紓聖天子宵旰勤處感召天和俯賜立消災刼山東蒼生幸甚天下幸甚[  光緒十有二年二月十二六日晚生施善昌頓首拜啓]  
[助賑彚登]  
　　謹啓者蘇州不留名善士爲病心許賑洋一千元先付一半由彚泰錢莊滙到英洋五百元如數收明并帶去關聖竈祪神疏 
 
 

Page 4

 
 
文兩扣事出肫誠定能消災延壽焉恒隆慶綢莊交來茂永堂善士將故妹生前存積助以資冥福洋七十元充入賑需爲兄者傾其所有曲子轉旋九原有知當亦忻慰窮矣又茂永堂善士代友因母病移買物放生資四元以愛物之資轉而補賑療母之病定就康彊勿以戕物有嫌處加譴責也[  上海北絲業會舘籌賑公所少欽施善昌謹誌二月二十七日]  
[江督轅門抄]  
　　二月二十一日署山陽縣桂正華赴任委辦武穴掣騐知府曾廣照見辭○二十二日欽點主事張士彬到路過進京 
[蘇省撫轅抄]  
　　二十五日候補同知褚成績禀知丁母憂候補通判董法中禀知奉委東路總巡差委署丹徒縣王祖慶禀辭赴任並銷發審局差前任崑山縣溯傳禀知　浙江撫憲給咨赴都引見候補縣劉德麟禀知奉委鎭洋塘工差吳江縣縣丞陳叔謙禀辭赴部引見候選按照磨潘紹騋浙江人禀知奉總辦電報局憲盛道台委辦無錫電報局差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[光緒十二年二月二十一日京報全錄]  
[宮門抄]  
　　發抄旨九道○缺單○楚督裕奏叅疎防獄囚致斃同犯管獄各官摺○黔撫潘奏請知府暫緩引見片○湘撫卞奏爲請免總兵騎射片○川督丁奏爲揀員調補要缺片○閩督楊奏報道員回省片○皖撫吳奏爲遴員接署知州片○晋撫剛奏叅疎防文武各員片○二月二十一日工部鴻臚寺八旗兩翼値日無引見○奕杕謝授光祿寺卿恩○文碩桂祥謝指婚恩○延煦續假五日○邵曰濂續假二十日○侍衛處奏派管營管道之大臣派出廷楨承蔭桂全容貴溥偀承綬明桂文治○又奏派口外賜奠之大臣派出鳳山○兵部奏派演放水師砲位之大臣派出長順明安○都察院奏派專司稽查之堂官派出英煦白桓○召見軍機○發抄明勳奏接任安關謝恩奉旨知道了欽此○楊昌濬奏彚奏請龔世職奉旨兵部議奏單併發欽此○又馬江陣亡之將士許壽山等請給世職奉旨兵部議奏欽此○又龍溪令饒世綏署南平令奉旨吏部知道欽此○又大桃令馬世樑期滿甄别奉旨吏部知道欽此○陳士杰奏請將虧欠鉅款之靑州當商革訊究追奉旨劉潓劉嘉榖劉嘉禾均着卽行革職餘依議該部知道欽此○張之洞奏甄别佐雜各官教職劾及額奉旨吏部知道欽此○恩霖奏交卸淮安關盍督日期奉旨知道了欽此○又洋藥稅自行解京奉旨知道了欽此○光緒十二年二月分缺單知縣安徽霍山白玉崑革福建南平邱晉昕廣東靈山鄧倬堂俱丁安徽建德倪晋麟終養陜西延長石應韶甘肅伏羌汪鳳述江西萬安王麟書俱修墓巡檢廣西武緣楊文煥故鹽茶大使四川鹽道潘廷灝人地不宜○○頭品頂戴署湖廣總督兼署湖北巡撫奴才裕祿跪奏爲特叅疏防獄囚致斃同監人犯之管獄有獄各官請旨交部議處恭摺仰祈聖鑒事竊據湖北布政使蒯德標按察使黃彭年詳稱據安陸府知府李恩熙詳據署鍾祥縣知縣陳樹菱禀稱光緒十一年六月初四日該縣隄防工次據典史張正國申據禁卒唐庸王丙禀報是日伊等在監防守有監犯鄒和尚因與同監人犯陳幗斗說笑起釁口角鄒和尚乘間取内監門外打柴石碾滾擲傷陳幗斗左足外踝倒地該典史卽往彈壓赶飭醫治陳幗斗傷痕詎陳幗斗受傷後傷口進風醫治不效於是夜因傷身死該縣聞報當卽馳回卷查陳幗斗卽陳登瀛係鍾祥縣人因毆傷無服族叔陳開恭身死擬絞監侯恭逢光緒十一年正月初四日恩旨奉部奏明減流之犯鄒和尚卽鄒志受係京山縣人因聽從張明江等糾劫陜商邱茂盛泊船得贓案内解府督審明確禀請照章就地正法發縣收禁聽候批示之犯提訊鄒和尚及禁卒人等均無起釁别故並私鬆刑具曁與囚殺人之具各情事當將鄒和尚嚴行監禁請委騐訊等情禀經該府檄委京山縣知縣張麟定前往騐明監犯陳幗斗實係受傷後因風身死塡格取結通報由府將該縣管獄有獄官詳揭請叅並准安襄鄖荆道盛植型揭移到司詳請具奏等情前來奴才查監獄重地覊禁罪囚宜如何小心防範乃該典史張正國並不督率禁卒嚴行管束以致在監擬斬人犯鄒和尚因說笑口角毆傷同監犯人陳幗斗身死實非尋常疏忽可比該署縣陳樹菱雖赴隄防工次究未能先事預防亦屬咎無可辭除已飭將該典史張正國撤任委員馳往會府提犯及禁卒人等研審明確並究明有無與囚殺人之具及受賄鬆刑各情獘按律擬辦外相應請旨將管獄官鍾祥縣典史張正國有獄官署鍾祥縣事保康縣知縣陳樹菱交部照例議處以示懲儆至鄒和尚糾劫陜商邱茂盛泊船得贓之案業已審明擬辦應於此案訊明後卽將該犯仍歸盜案照章正法分案擬結用昭烱戒謹叅摺具陳伏乞皇太后皇上聖鑒訓示再湖廣總督係奴才本任無庸會銜合併陳明謹奏軍機大臣奉旨張正國等着照例議處餘依議該部知道欽此○○潘霨片再據布政使曾紀　詳稱竊查都匀府知府樊葆書於光緒九年大計保荐卓異奉准部覆例應引見該員於十年八月間因病請假淮其交卸回省就醫旋卽病愈銷假適値省局查辦歴年善後支用各數案牘較煩需員淸理該員善於勾稽札委充當提調襄辦報銷原擬俟銷案辦有頭緒卽行詳請送部引見惟查都匀府係該員實缺該處接壤粤邊所轄八屬幅員遼闊獄訟紛煩内地居民苗多漢少向爲苗疆第一要區彈壓撫綏均非易易該員前在任内整頓圑防巡緝游匪審理積牘撫輯苗民於地方一切事件措置悉能裕如現經查辦揷花踩勘礦路並開荒招種事在在俱關緊要該員才識練達熟悉情形一切諸有把握是以詳飭該員仍回本任分别及時舉辦認眞經理期於地方有裨所有前保卓異之案應請展限暫緩送部引見理合詳請核奏等情前來臣覆查無異合無仰懇天恩俯准將都匀府知府樊葆書暫緩赴部引見以重地方之處出自鴻慈除咨部查照外謹附片具陳伏乞聖鑒訓示謹奏軍機大臣奉旨着照所請吏部知道欽此○○卞寳第片再據管帶湖南虎字等營提督銜記名總兵揆勇巴圖魯彭炳武禀稱於咸豐二年由武童投効軍營轉戰湖南湖北江西安徽河南貴州等省先後克復府縣城數十歴保今職前於咸豐四年七月克復湖南岳州府城左手右骽等處受傷五年九月攻拔湖北通城首先登陴腦頂被大刀砍傷徧體被火蛋延燒九年六月援解寳慶城圍身受刀矛傷多處十年正月夾擊安徽太湖潜山等縣援賊連復二城右手受重傷在當時裹創征戰醫治雖已獲痊而至今筋骨損縮每遇節氣陰雨傷處時發疼痛實難挽强命中禀請奏免騎射前來臣覆查無異相應　奏懇天恩俯准將提督銜記名總兵揆勇巴圖魯彭炳武免予騎射以示體恤除仍遵照新章飭令攺習槍砲並取履歴咨部外謹剣同署湖廣總督臣裕祿附片陳懇伏乞聖鑒訓示謹奏軍機大臣奉旨着照所請兵部知道欽此○○太子少保頭品頂戴降三級留任四川總督臣丁寳楨跪奏爲揀員調補省會要缺知縣以資治理仰祈聖鑒事竊照成都府屬成都縣知縣耿士偉於光緒十一年七月二十三日丁憂應以丁憂本日作爲開缺日期前經具題開缺並聲明所遺員缺係調缺例應在外揀員調補在案查該縣附省首邑政務殷繁必須精明幹練之員方足以資治理兹於通省現任正途知縣内逐加遴選查有巫山縣知縣許堯文年三十九歲係貴州貴筑縣人由俊秀勞績遞保府經歴縣丞選用又剿辦安順府等處出力保奏同治二年三月二十八日奏上諭着免選本班以知縣不論雙單月卽選並賞戴六品頂翎欽此又辦理城防出力保奏六年四月二十二日奉上諭看賞加同知銜欽此八年由監生中式副榜續經吕式癸酉科並補行甲子科本省鄉試舉人請咨赴部投供候選光緒四年九月分選授巫山縣知縣王大臣騐放領憑起程九年六月初九日到任歴署南充開縣現署成都縣知縣辦理裕如該員任事實心才情敏達以之調補成都縣知縣實堪勝任正署各任内並無降革留任展叅及承緝盜劫已起四叅案件一切因公處分例免核計且歴俸早滿三年與調補之例相符由藩司易佩紳臬司游智開詳請奏補前來合無仰懇天恩俯念員缺緊要准以巫山縣知縣詳堯文調補成都縣知縣洵於地方有裨如蒙俞允該員係現任知縣調補知縣銜缺楫當毋庸送部引見所遺巫山縣缺現有應補人員應請扣留外補是否有當理合恭摺具陳伏乞皇太后皇上聖鑒訓示再此案由司遴員請補係在限内合併陳明謹奏軍機大臣奉旨吏部議奏欽此○○楊昌濬片再江蘇候補班前補用道李家驊經前督辦福建軍務大學士左宗裳奏調來閩委辦營務處兼理金陵後路糧臺頗稱得力現在該員前委各差均已一律裁撤並無經手未完事件應卽飭回江蘇原省補用除咨部查照外臣謹附片陳明伏乞聖鑒勅部查照謹奏軍機大臣奉旨吏部知道欽此○○吳元炳片再六安直隷州知州劉宗海十年俸滿禀請給咨赴部引見劉遺員缺應卽遴員接署以專責成查有本任懐甯縣知縣尹起鸞廉明强幹堪以調署該員本任内並無承緝盜劫已起四叅案件據藩臬兩司會詳前來除檄飭遵照外謹會同兩江總督臣曾國荃附片具陳伏乞聖鑒謹奏軍機大臣奉旨吏部知道欽此○○山西巡撫臣剛毅跪奏爲特叅踈防關廂連劫未能迅速獲犯之文武員弁請旨摘頂勒緝以示懲儆恭摺仰祈聖鑒事竊查署鳳臺縣知縣豫臨禀報本年十月初一日傍晚時分該縣南關義利正日昇昌兩家錢鋪同時被刼拒傷舖夥劫去銀錢等特而逸時値該署縣豫臨先期因公進省經代行典史會營追捕無跡該縣公回勘訊估詳等情禀經前署撫臣奎斌批司飭緝詳訊在案臣查盜賊肆劫最爲民害地方官文武宜如何整頓捕務認眞巡捕乃該縣關廂地面竟有兩家同時被劫拒傷事主重案事前旣疏於防範迄今贓賊一無破獲捕務實屬廢弛該署縣豫臨雖在公出期内惟不能先事預防亦難辭咎據藩臬兩司詳揭請叅前來　應請旨將署鳳臺縣知縣豫臨澤州營千總陸占元一併摘去頂戴勒限兩个月嚴緝贓賊務獲究辦屇限不獲再行叅辦理合繕摺具奏伏乞皇太后皇上聖鑒謹奏軍機大臣奉旨着照所請該部知道欽此 
 
 

Page 10

 
 
   
 
 

Page 11

 
 
   
 
 

Page 12

 
 
[揚城官報]  
　　本月十五日程尚齋都轉親詣已故山西巡撫憑展雲中丞家設祭十六日徐州府桂太守中行泰州牧許剌史之軫均由省回過揚十七日運轅請鄭范兩分轉張行孚唐怡王紹修三鹺尹閱甄别卷吳柏莊觀察由工次回十八日江西張叅戎金榜解餉來揚孫鹺尹杜委解南京餉二十一日婁鹺尹奏書委泰州南閂掣騐二十二日程都轉以下咸至曾公祠上文正公祭二十三日吉分轉昌委解京餉同日餘西塲納銀八百餘兩石港塲納銀一千餘兩均兌交運庫二十四日浙江糧道廖儲憲抵揚江甘兩邑尊均至河干迎迓憲駕登岸拜客次晨解纜北上 
[粤東官報]  
　　藩憲牌示潮州分司缺委潮州府朱丙壽兼署准補高州通判王先達飭赴新任三水縣缺委候補縣張文翰署歸善縣缺委曲江縣魯宗頲調署封州縣缺委准補乳源縣周濟仁署長樂縣缺委新委長甯縣陳慶篪調署准補長甯縣葉大起始興縣鄭守昌歸善碧甲司陳乃燦均飭赴新任順德典史缺委番禺沙灣司覃樑勳署陽江太平司缺委從九品徐啓愼署海豐典史缺攺委典史陳兆桂署南海神安司缺委未入流劉兆麟署羅定晉康司缺委從九品俞繼光署曲江典史缺委准補陽江太平司關漢皋署 
[上海北市絲業會舘核奬籌賑公所施少欽經收山東捐二月廿三四五日第九百四十二三四次淸單]  
　　新安力絀氏求叔氣喘速俞由浙閩恊泰森局來津十元勉力子五元以上廿三日○新安瀛溪紫陽氏次子病痊酬愿八十元山左孟肖童求兄昭而骽痛速痊五十元曹福昌孕求得男慰老母望由和橋復濟典來廿元陳世基求母病痊十元石門善長典友五十壽移同人餽儀十元程少安求妻病痊愈合宅平安十元洞庭隠名氏求椿萱康健合家淸吉十元怡郡曹平銀十三兩八錢耐記六元桂記四元怡記求六十官平安二元胡康伯求子病痊愈五元湖濱有心無力人完心愿二元嘉定眉壽堂秦二元省營氏求愈疾一元海寗慕萱子一元徐敦泰求病均痊一元鄭樵山人求兩兒聰讀錢四百文○同愼祥洋貨號經交昌字一萬五千一百廿五號册太邑崔四元戴潘氏無名氏無名氏無名氏四户各二元崔毓芹劉子安趙允嘉王筱泉無名氏無名氏無名氏無名氏無名氏九户各一元合共十四户來本洋九元英洋十二元○學淨意人由燕湖捕署來銅洋十元以上廿四日○潯溪梅記求病痊由沈　翁來三十元滸浦崇禮堂舞示内人病愈廿元慈谿鄭顯淸求子病痊十元李謙翁明府由江西來八元源昌鐵行五元朱世英奉母命移針指錢四元右心無力子爲女病求痊二元○漠口永吉泰莊經募幻欺樵者資　福常平銀九兩四錢五分潤吾軒一錢七分二户合來英洋十四元務本野者求平安洋兩元以上廿五日 
[上海三馬路與昌絲棧陳竹枰經募山東沙洲賑捐二月廿五六日第二百五十八九次淸單]  
　　申字單之罘樂善軒續助洋十元由泰亨源交來○湖北亷讓間士紋銀　十三兩申規銀廿三兩一錢七分三厘○申字單楊州毛聘臣洋四元郝仙舟洋二元○常熟金陵存德善堂交來江寗昌字三十號册福來康洋三元錢三百文平安子洋二元無名氏源遠堂李世德堂浙湖子祈母壽綿綿子祈母壽無名氏六户各洋一元乾元雲鹤堂厚德堂思梓廬張四户各洋五角銅以氏省過子無名氏無名氏四户各錢二百文又交來二百六十八號册南門無名氏洋十元無名氏洋二元古剝㭝鐘談毓村自願齋合泰南陽海印樓五户各洋一元如意齋義成興二户各洋半元又交來二百七十二號册春陽洋五角沈茂如錢五百四十文無名氏錢三百六十文湯和興號許荃記葉雲峰同盛興泰昌乾大曹蓉生勤餘程浦溪葛仲華殷鄒姓十一户各錢二百七十文○萬里雲求生意興隆洋五元無名氏無名氏二户各洋二元劉德記銅洋十三元十六鋪巡防局爲賭案搜出銅洋四元仁和長銅洋一元○兩日共收規銀二十三兩一錢七分三厘英洋六十一元銅洋十八元合併聲明 
 
 
