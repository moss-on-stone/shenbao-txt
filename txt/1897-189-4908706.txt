# 1934 - 189 - 4908706

 

Page 1

 
 
[新印大字本子書二十二種增附鶡冠子告成] [  圖書集成局代啓]  
　　二十二子爲秦漢古本文筆深奥稽古之士靡不涉獵行子世者以杭州局刻本爲最善惜卷帙繁重定價甚昂寒士力有未逮徒興望洋之感近時坊間所行石印本字跡細若蠅頭全部僅八百餘頁今二林齋主人覓得初印善本倩本局用大號新字排印成書以公同好體例悉照原書計共二千四百餘頁用潔白連泗紙印釘精工裝成三十六本每部實洋四元此書旣便誦讀更便舟車惟所印無多遲則恐難應命蘇州綠蔭堂上海文瑞樓蕪湖汴梁文苑山房出售 
[出售中東戰紀本末○又續編○文學興國策○續編有李中堂籌商和戰密電七萬字] [  圖書集成局代啓]  
　　廣學會著中東戰紀本末八卷本忠愛之忱獻治安之策除售罄重印價仍一圓五角外林蔡二君重輯續編四卷取價七角内如東征電報京外諸公密摺俄日各國條約西報叢說等類皆萬金不换之秘本百思不到之眞詮同在申報館申昌書畫室格致書室美華書館西馬路大吉樓古香閣廟園五鳳樓出售書中於中國重大新政東洋搆釁實蹟歐洲交涉近情臚列無遺今禮部議准卿會試策問歲科試經古皆兼時務題目此二編與泰西新史攬要時事新論文學興國策同爲考据所必需凡連戰紀初續編文學策同購者每套二圓專購文學興國策二角時事新論六角 
[論烟害]  
　　鴉片烟流毒中國已百有餘年當時視爲禁物來數旣不多中國人之吸食者亦甚少自林文忠公燒烟償欵之後烟禁遂大開雖無教民間吸食之理然旣收稅著爲定例則民間亦遂明目張膽而吸之來源愈旺吸者愈多而受害亦愈甚然當時祗有外洋運來之大土其受害已無窮期今則各省徧植鶯粟括漿成土若雲南貴州四川山陜以及江蘇之徐州尤其著名者也向咎西人之毒中國而今更自相殘害旣收其稅自不能禁外洋之不來旣不能禁外洋之不來自不能禁民間之吸食况雲南貴州四川山陜江蘇等處民間之栽種者又收其土藥稅爲進欵之一大宗則何能再禁民間之吸食乎不但此也中東議和之後出欵愈大羅雀掘鼠搜括靡遺藥稅之外又加膏捐說者謂西人烟酒之稅獨重以其無益於人也稅重則物價必昻物價過昻則無力者自不能吸食卽有力者亦可望其稍稍節减中國之土稅土捐猶是意耳亦不禁而禁之一法也昨報紀蕪湖訪事友人來函云傳聞駐京總稅務司條陳加稅土藥一策專以出土最旺之雲南四川江蘇安徽等五省先行創辦按照每百觔徵稅六十兩計算每年約可收銀三千萬兩惟須就田間收漿時卽行徵繳以後無論運至何省概不重徵等語總署業經議准惟户部與外省督撫尚多顧慮或謂京中俱經允行並有此欵以六成歸還洋債三成解歸内務府一成辦公惟各省疆吏議覆摺奏尚未盡行達部故尙未經揭曉此係官塲得有確信且悉總署會議原摺及稅司條陳某京官條議均皆奉有廷寄抄給到省勢在必行云云如果照此辦理則土藥之稅當加一倍土稅如此加重其價必昻方冀吸食者舍洋而就土雖烟害猶是或者利權不致旁落今若土藥過貴則人亦何樂而不食洋藥乎蒙意土藥加徵則將來洋藥亦必加稅而後已其勢然也然無論稅重稅輕而吸者仍不聞少减非但不减而且日有所增於何而知卽於加稅知之矣誠以能加重稅者以土藥銷塲之旺也土藥銷塲之旺以吸食者之多也以此觀之中國之烟害終無已時矣四民以士爲首朝廷雖大開禁令而於官塲士人仍不稍寛者誠以官爲四民之表率而士人皆得進身爲官者也往往見有同通州縣以下因嗜好過深而上之彈章者朝廷卽立予斥革可知朝廷烟禁雖開而獨不能爲官恕也或者謂因嗜好而登曰簡者下僚居多豈内而閣部寺院外而封疆監司皆知自愛而無嗜好者乎曰不敢謂大僚之中竟無嗜好之人惟皆諱莫如深人皆無從而知之故亦無從而叅之耳至於士人雖未聞有因吸食鴉片而被斥者然各省學憲考試時無不諄諄勸諭黄潄蘭學憲試江蘇時須騐考生之指如吸鴉片者不列優等亦可謂嚴矣昨報紀調署廣東番禺縣裴明府出示云壹本府憲轉奉糧憲札行准藩司移開案於光緒十二年七月十八日奉兩廣總督部堂兼署廣東巡撫部院張案騐光緒十二年六月二十六日准禮部咨内閣抄出光緒十二年五月初三日奉上諭卸史文海奏請嚴禁士子吸食鴉片一摺士爲四民之首宜如何束身自愛若如所奏本年會試士子竟有手提鴉片烟燈出闈情事實屬不成事體該御吏當時旣經目覩何得因人數衆多不卽扣留懲辦嗣後鄉會各塲所有派出王大臣等務當實力稽察如有前項弊端卽行送交刑部照例辦理並著各省督撫於鄉試時一體認眞查辦以端士習而挽頽風欽此欽遵云云贪届塲期廣東援例出示各省想亦必遵行上之責備士子如此之嚴是待士之厚也凡士子之吸食鴉片者秋闈伊邇恐中心不無惴惴矣不特功令森嚴不無顧忌卽塲中吸烟種種受累其害亦有不可勝言者矣未完 
[本館接奉電音]  
　　昨日午前京師飛電傳來硃筆四道旨一道敬謹譯登○六月十一日奉硃筆惲毓鼎補授司經局洗馬欽此同日奉旨這所叅疏防監犯越獄脫逃之管獄官四川彭山縣典史王綸選著卽革職拿問交鹿傳霖提同刑禁人等嚴訊有無鬆刑賄縱情弊按律懲辦有獄官彭山縣知縣康壽桐雖報公出究屬疏於防範著交部議處仍勒限嚴緝逸犯吳老二務獲究辦該部知道欽此○十二日奉硃筆浙江正考官著徐樹銘去副考官著吳郁生去欽此同日奉硃筆湖北正考官著黄紹箕去副考官著熊亦奇去欽此同日奉硃筆江西正考官著張百熙去副考官著楊家驥去欽此 
[請同車軌]  
　　天津訪事人函云前者俄國築西伯利亞鐵路曾商請中國接築東三省之路由吉林以南抵榆關牛莊再南至旅順口如中國一時力有未逮亦可由俄國代築約定年限由中國備價購還嗣以中朝不欲借助鄰邦願自興築日前俄國吳爵使來華向總著商議謂東省鐵路雖各歸自造而鐵軌寛窄尺寸兩國均須一律將來火車往來於華俄鐵路相接之處無煩換車便可徑行無阻實有便於商旅等語聞中國富道以中國鐵軌寛窄尺寸均有定式未便强同吳爵使極力相勸謂中國鐵軌必須與俄國尺寸相同方爲妥善便利我中朝當道恐於此節碍難允許也夫鐵軌之式各國尺寸不同中國之不能舍已從人亦猶俄國之不能就我範圍也今日者兩國睦誼永敦玉帛相將固不虞有他變然身秉國鈞老成謀國可不爲先事預防之計耶 
[俄使回國]  
　　天津訪事人函云前月俄爵使吳君奉彼國之命來華報聘兹聞京友述及前月三十日俄使公竣啓行回朝覆命挈帶書記官並在京郵政官商業福君曁前在海關當差之克君取道回國先是二十七日總署王大臣設筵祖餞二十八日爲李傅相翁樞卿公饖 
[人被逮]  
　　韓城來信云高麗有自稱日本黨者奉國王還景福宮後欲擁大院君攝政邇者陰謀漸漸顯露 
 
 

Page 2

 
 
國王遂密敕將洪顯哲以下二十餘員名逮治旣而陸續拘獲三十餘員名然事頗秘密除辦理此事之官吏外雖警務廳諸吏亦不能知惟聞前宮内侍讀洪顯哲前内部參事官現宮内府參書官申大均前宮内府承旨李容九新任總巡宋鎭用第五大隊餉官尹錫夫其弟尹錫俊及二三小隊長皆在逮治之中洪顯哲素爲大院君之黨有日本人之相識者謂其爲人頗肖李世植雖非可信之人然頗有才智此外尚有宋鐘大者曾爲忠淸道暴徒首領有學識有智略平日養死士數百人其居心亦大略可見矣 
[礦災續述]  
　　日本大城煤礦被火成災前已譯登於報兹聞此礦爲明治採炭會社之業礦前有一水池會社中人以火勢歴久不衰擬用池水消滅不料天晴日久池水漸漸乾涸不能供滅火之需惟有袖手吁嗟待雨澤之降而已聞此礦被火後所費已多大約自始至終所耗必二十餘萬圓之譜也 
[豫章水患]  
　　江西采訪友人云五月十五日省城附郭處水忽汎濫迨十九日已漲至八尺三寸水源漸漸至城内高士橋畔亦漲起尺許城外𩽴魚閘被水衝倒水浸至澹臺門外佛頭墖二十日復漲二寸二十一日南昌府江訒吾太守督同南昌縣孟子卿明府新建縣文芝塢明府禁止屠宰薰沐求晴是日卽雨止水退七寸二十二日又退七寸二十三日又退尺許然三湖一帶尚無處不水雖民居並無大礙而菜園多被湮浸菜蔬價幾加倍柴船不能泊岸木柴亦加三分之一米鋪見奇貨可居每升加價三文或四五文某日高士橋下浮起屍骸一具不知何日失足溺斃者滕王閣下有三人臨流濯足其一頽然而墮一入水援之同溺焉一再援仍溺三人遂同歸於盡亦慘矣哉二十四日又退三寸二十五日又退九寸然仍水深五尺餘二十六七日小雨廉纎水未堪退恐數日内不能一律退淸也傳聞上游各屬山内多出蛟濵江濵湖同遭水患崇仁縣山水暴至災况頗深某日省河中有一女屍隨波而下好善者撈置岸旁有見者謂死後尙抱一幼孩不釋衣袋内有洋銀三十圓乃爲之購棺殮瘞萬石埠向有搶水之習當水初漲時有親戚者皆駕小划來救無親戚或有而相距窵遠者則登樓以避某姓家適宅中人皆因事往戚串家祗留一男子守屋水驟漲男子急檢點衣物登樓未幾所携者悉被匪人搶去洎宅中人乘筏而回慘覩一物無存相與號咷痛哭久之見水勢有漲無退遂與男子空手往戚串家至二十八日城外之水祗存三尺許矣不料廣信府屬夏至前後連得大雨六街三市一片汪洋居民皆效仙人之樓居鄱陽湖亦滾滾滔滔倒灌省會遂致六月朔日章江又漲二尺三寸高士橋畔當二十八日水甫全退至此復漲一二寸猶幸天公做美霽色大開此後當無他患也日來南昌新建兩縣之被水者紛紛投各衙求施賑求築堤求免租賦紛紛擾擾不一而足藩司翁筱山方伯批示云查本年入春以來雨水稍多其時尙未播種嗣交四月以後時雨時晴河内之水旋漲旋消卽使該民等地處低漥尚有積水現已暢晴急宜趁此節氣甚早赶緊疏消補種何得率請賑濟率稱虚望據呈前情仰南昌府卽飭南昌新建縣傳諭遵照一面勘明果有積水未退卽飭設法疏消補種以冀一律有秋又批據呈該民等糧田衝决堤身都被沙石壅塞是否屬實仰府飭縣調核契據勘明禀辦毋稍遲延又批據呈該集義圩地跨南新兩縣上當吉贑之衝下抵鄱陽之汊水漲太驟難保不决卽思救護缺少椿木等情是否屬實應否酌給椿木費錢仰縣立卽查明酌辦毋延又批該灌口圩堤身旣稱並未衝决該民等自應就地集費趕緊培修以資保障現值庫欵支絀之際所請撥欵遷築應毋庸議又批據呈該上豐樂圩石壩倒壞圩堤坍塌是否屬實仰縣勘明妥籌辦法飭遵具覆又批該張牙瀝圩堤前於光緒十八年十月間據該民等來司呈請給欵遷移當經前司批府飭縣援照淸江縣辦法富户出貲貧民出力由縣查議詳覆在案兹據呈稱該處堤脚益衝益崩是否屬實仰府飭縣迅速查明督紳妥籌詳辦又批查此案上羅葡圩中叚迭據該職府等呈奉撫憲批示並據來司具呈均經轉行批示在案兹據續呈該圩業經賠修數次因今春河漲遏湧復將三次賠修新堤漫刷無存是否屬實仰府飭縣遵照院司批示確勘妥籌禀辦毋延 
[烟寮藏匪]  
　　姑蘇采訪友人云省垣舊學前有某甲者梟匪之流亞也設一小烟館以阿芙蓉餉人際兹盜賊横行閭閻寢不安枕各當道札憂殊切謂會城重地若輩必有窩藏之所爰札飭長元吳三縣主及各路總巡嚴加查緝六月初旬某日之夜總巡某君親挈勇丁邏察至甲處　如者已三聲矣門縫中見其内尙燈火熒然歡呼笑語於是毁門而入拿獲梟匪五人連甲帶回懲治烟館則立卽發封 
[四明火警]  
　　本館於六月初三日得寍波采訪友人翰簡云六月初一夜五鼓時有匪徒縱火於郡城湖西虹橋之畔江集生家後進房屋江未之知也幸僑居前進之丁姓及萬韭生某甲等人從睡夢中驚起倉皇無措大聲疾呼匪徒乘亂叩其門曰火起矣火起矣勢已逼近不逃命將噬臍矣門内人急開門而出則見旁門洞啓門内小弄底遺有竹轎積通其節灌以火油始悟匪徒實圖種火刧財迨各水龍聞警齊來吸水噴激火卽告熄僅焚燬後進四椽然前進雖得保全而器物已悉被匪徒刧去矣 
[六訊租船案]  
　　英商信隆洋行因租賃輪船與金陵支應局互控劉峴帥委蔡和甫觀察與韓總領事在天后宮出使行轅會訊前經詳紀報章昨日午前十點二刻爲第六次會訊之期支應局所延担文律師問曰納處曰爾於幾時來華答稱一千八百九十五年三月杪來華問操何業答稱操極大事業曾在一大公司中管理事務問未來華時操何事業答稱向在司馬德埠代蘇丹國購苎麻問是何行名答稱列士行問開設幾年答稱自一千八百八十八年開至一千八百九十三年問爾來華有無事業答稱有問何事答稱爲公司之事問前在司馬德埠是否經理公司之事答稱有兩公司一卽與蘇丹國交易苎麻一則訪績麻之法問來滬幾何時矣是否自己開行答稱一千八百九十六年二月某日來滬在怡和洋行與人合操苎麻業問現在尚操此業否答稱否問爾來滬是否專爲推廣苎麻生意答稱是問此生意至何時始止答稱直至目下担律師曰然則現在别無事業矣答稱尙有别事問爾有資本若干答稱貲本可措辦生乵愈大則可措辦愈多問可有訂立合同承租輪船之事答稱有問租船之事曾否與他人商議答稱曾與行中人撲賴克商議問旣立合同承租輪船長江各口可有經理人答稱有問是否專駛長江一帶答稱亦往他處視攬載貨物之多少爲衡問各口有無自已所築馬頭答稱無問各口經理者係何人答稱記憶不淸矣惟長江爲德國人某姓經理烟臺爲德國人西德經理天津爲英國人雲司經理牛莊爲英國人丹林經理鎭江爲美國人愛寗經理其餘各口均由華人經理問各口馬頭如何答稱並無馬頭船泊中流貨物用小船駁運惟漢口有一馬頭問行中往來之銀行是誰家答稱是德華銀行問爾曾言有極大資本乎答稱是問爾行中是否可墊船上各欵答稱未租船時則可問何時有銀答稱在武寍輪船未壞之前問是否七月二十六號之後卽無銀乎答稱非問然則何故向被告借銀答稱非向支應局借銀實向徐借也問行中有若干人答稱十餘人問何人爲最緊要者答稱買辦蔣伯恒繙譯龔闐甫問現均在行中否答稱蔣仍在行龔已他往問何故他往答稱由徐商令辭去問龔兩次私致電信與金陵制室爾知之否答稱事後始知問辭龔時可曾明言此事答稱曾與明言問爾與龔言船已損壞有之乎答稱有之問船上裝修爾曾過目否答稱看過問此言在訂立合同之前抑在其後答稱在訂立合同之後問徐可有許爾修理之據答稱只有託購繩索之信一函别事均係口說問照合同可自修乎抑以口說爲憑乎答稱照合同支應局應將船修整然後交下此租船之通例也故修船之費應由支應局付出問合同可曾抄因答稱已抄出供至此卽檢呈問合同是否在華文上簽字將西文黏貼其後不復簽字答稱是問西文由何人譯出答稱由龔譯出問照合同支應局應賠銀兩在何欵答稱在第七欵及第四欵問有無别欵答稱無問船上有總管之人否答稱未經專派惟武寍船上曾托大管輪兼總管之任至進退各人權由商人自操問爾行中之事與寳納同辦乎抑分任乎笞稱寳納可專主惟須與商人說明問現在何處答稱尙在行中問船上進出各人之期可記得否答稱略記得問武寍 
 
 

Page 3

 
 
輪船修理及行船日期可有日記簿答稱修理無日記簿有一人可於下次會訊時來案作証至行船雖有日記簿然其中恐有僞寫之處問曾否取出答稱可取出遂卽將武寗行船日記簿檢交担律師威律師見之卽作而言曰此簿祗可呈堂不能逕交被告律師担律師曰呈堂未爲不可惟須請堂上官諭令以後欲閱此簿時兩造均可隨便檢閱威律師允之遂將此簿呈堂担律師又問餘船有日記簿否答稱如欲觀卽可取到問下次會訊時可取到否答稱江寗輪船日記簿可取到新福建日記簿須緩一禮拜寗州日記簿則不能問交代四船事在何日答稱記憶不淸然所差不過一兩日而已新福建在六月三號問是日是否卽新舊交替之日答稱是武寗非六月十九號卽六月二十號江寗約在六月杪寗州約在七月初問船照由何人到關請領答稱由徐去領問四船器物點交後可有淸單答稱有帳簿三本問是何船之帳答稱是新福建武寍寍州惟江寗船無之問此船可有帳付與爾處答稱無問徐時時欲索還此三簿否答稱有之然因器物不全未經還去問船上點交之物與簿上所載符合否答稱物雖符合然有損壞及朽爛者並未註明簿上問點交器物後船主有無退回之件答稱有之且甚多但此三簿係抄寫者其原簿仍在徐處問如何知之答稱徐自己說過問檢點物件之日是否卽交船之日答稱是問何人往請騐船師答稱徐欲將船保險註册故自行往請問旣騐之後有無憑據白納處卽檢呈江寍寍州兩船騐據担律師曰此兩船在而來處註册編列天字第一號新福建騐據何在答稱在徐處及問徐稱新福建請騐船師河寍騐過據言此船前已註册故不必另出騐據問白納處曰輪船可曾保險答稱保過新福建寍州武寍均保寍公司所保每船保銀四萬兩問保險單何在答稱在徐處問保寍公司曾否騐船答稱騐船者卽河寗訊至此已十二點二刻遂商訂翌日午後兩點二刻再訊 
[攤派工程]  
　　　日上海縣署接奉松江府恩詩農太守來札内開府署現須修理其費應由所屬各縣攤派等因并聞不日卽當雇匠興修矣 
[移咨照錄]  
　　法界紫來街牙帖北公所准上海縣移咨略謂據稽查牙帖經記王承熊禀稱查有南市恒大藥材行以葉恊泰舊帖朦混又新開之穗記藥材行與北市之永升磚灰行均係無帖私開禀請押令捐帖據此除批示外合行飭遵爲此仰役遵票協同牙甲並各該　甲等押令恒大穗記永徣赶緊赴局捐請部帖開張並著恒大將葉恊泰廢帖檢出取同捐帖局收限三日一併繳案以憑詳銷倘敢抗延定提押閉究辦該役毋稍任延于咎速速 
[舞弊荷枷]  
　　江海關稅務司送串同舞弊之許文炳許文卿至道署劉康侯觀察札委英界公廨讞員屠興之别駕赴署詳加訊鞫本報已迭記讞詞矣前日觀察又傳别駕赴道署覆訊二許所供與前次無異别駕判令各荷枷一月發江海關前示衆並著該處地甲嚴加看管○有朱永福者在郵政局執役膽敢將受寄之信私自拆開局中人察知解送道署前日劉觀察飭傳屠興之别駕提訊朱供稱小的不知局規以致偶然拆信今已知過求開一線之恩别駕判令荷枷一月發江海關前示衆 
[匪人斷路]  
　　本邑四門外日暉潜一帶每當深夜時有匪徒蹲伏於野田草露之間刦奪行人財物甚且以白刃從事以致行者皆視爲畏途前日西鄉人張元春等夾滬販賣雞雛泊舟是處至晚負擔而返不隄防匪徒一聲呼嘯紛紛自叢薄中躍出按倒於地搜括行囊聲言如敢聲張定作刀頭之鬼張等魂不附體祗得聽客所爲致賣雞所得之錢一併被攫有一人倉卒中悮墮陰溝之内致折一足𨆪不能行事後邀集同帮數十人具詞控諸總巡局不知鍾明府果有法以除暴安良否也 
[失愼卽熄]  
　　虹口新記浜路第五十三號門牌房屋工部局所雇掃街小工十餘輩均下榻其中室中懸火油燈一盞前晚八點餘鐘衆方在外納凉不意所懸之燈繩忽中斷轟然一聲遍地皆火幸人手衆多急卽取水潑救未至酿成飛災然亦險矣 
[魂游水府]  
　　一昨天剛遲明虹口楊子路馬頭有小工某甲忽以腹急在河漘大便偶一失足墜入浦中時晨光晞微蒼茫不辨雖經杉板船上人撈救無奈已蹤蹟杳然至今尙未將屍身撈獲也 
[反目輕生]  
　　江北人陸芝仙僑居虹口華記路開設小客寓藉以餬口前日傍晚偶因細故與妻反目經人勸解而散事後陸以爲恥潛購得阿芙蓉膏背人吞服僵臥呻吟奄奄待斃幸家人察知尙早急卽倩人舁往同仁醫院求救經醫生如法施治得以一嘔而愈 
[上海巡局瑣案]  
　　木工顧進發向在董家渡梅家弄花衣公所工作日前冐稱公所需用向某姓鐵店内支取釘數斤事後經公所司事查知解送二十三七鋪巡防局請究局員姚殿卿二尹提案研訊顧供稱小的家在本邑浦東一時貪小致有冒名取釘之事今已痛自悔艾尙乞原情二尹著將冒取之釘如數呈出然後具呈改過切結覓的實人保釋○某日龍華鎭二十七保四圖地保龔洪生至日暉港十四圖某姓烟館中大言恫喝謂我奉局員魯老爺之諭查察各烟館爾若欲操比業須以番佛五尊爲魯老爺壽烟館主微哂曰區區領有門牌方敢以芙蓉膏博蠅頭之利難道魯老爺財星照命竟效要錢太守之所爲乎事被局員魯君查知立飭勇丁傳龔保研訊龔保抗傳不到局員大怒勇丁始拘拿到局至晚升堂研訊龔保供稱小的素來安分不敢在外招搖局員叱令重責二百板謂本委何時令爾在外訛錢供稱小的一時心地糊塗叩求老爺超豁局員遂令具呈改過切結交人保釋○鄉人張永銓家居楊樹浦二十三保六圖生有一子娶附近俞姓女爲室生性潑悍具雌虎威而張子則甚懦弱初僅庸奴其夫繼於翁姑前亦多不遜稍弗其意卽詈骂不休前日之午因事勃谿張略加叱斥氏遂奔回母家使弟俞銀全前來報復張略與辯駁遽卽飽以老拳揚長而去張憤不能平偕妻陸氏投奔巡防局控告李二尹准詞飭差恊同六圖地保蔡雲舟將俞銀全拘案訊知行兇屬實判責一百板具改過結交蔡保出○婁春春家避引翔港鎭以開設小茶肆度日兼設局賭誘人爲牧猪奴戲彼則從中抽頭以收漁人之利經楊樹浦巡防局拘辦爲日未久故態復萌李二尹聞知其事因於前日下午督帶勇丁親自往緝至則見有愽徒麕萃因卽喝令拘拿衆博徒猝不及備無從逃遁當塲獲住夏桂宗張阿德並婁春春等四人帶回研訊夏等均稱無知初犯叩求寛宥二尹飭各責手心四十下具結釋放惟婁春春前曾犯案不知改悔未便姑容飭令暫行看管候備函移解總巡局請鍾明府訊辦○楊樹浦某紡紗廠添設陰溝雇本邑砌街匠張東賢包工興作惟彼業中自有行規張未辦過公差不得擅自承攬生意同業中人因遂聨名禀投上海縣署黄愛棠大令准詞飭差嚴桂於昨晨至楊樹浦巡防局移提李二尹遂飭勇協同二十三保十二圖地保徐良圃將張東賢拘獲交原差帶回縣署訊辦 
[法界捕房瑣案]  
　　昨禮拜一鄭大令發落各案旣升公座卽命提竊取招商局檀香之陳阿大李阿仁照原斷枷號半个月周正甫徐阿三枷號十日發碼頭示衆期滿責放○僧結菴由杭州來滬寓居公館馬路陳泰豐小客棧中積欠房租三百數十文向索無著反肆爭毆經寓主扭送捕房解經鄭大令訊从判押三天昨日期滿命帶案開釋諭讼速回原籍不准逗留○孀婦顧趙氏控郭寳林爲錢少坡擔保借去洋一百四十元向之歸取意圖吞賴經鄭大令提訊著交保出外限一月歸淸期滿已久仍置不啋昨日原告投案求追大令著保人將錢郭交案錢供無力歸還再求寛限郭供奉諭出外帮同理處無如錢饔飱不繼實難了此借欵惟有求恩寛予限期大令謂本委限於一月内歸楚今已兩月尙未了結顯見有心圖賴著押候嚴　郭寳林仍交原保○湖北人萬貞桂誘領孀婦李呂氏至滬匿跡於八仙橋西首小屋内經夫弟李炳生尋獲控經大令訊供責懲著押候傳到屋主冉核昨日俞李氏投案禀稱上月廿四日萬貞桂向小婦人租賃房屋廿六日搬進共男女二人據言是夫婦餘 
 
 

Page 4

 
 
不知情萬貞桂供李呂氏托小的租屋是實並無别情呂王氏投案禀稱李呂氏係小婦人之女因案禁押代求施恩大　謂爾因何知悉供稱同鄉人葉桐生述及此事是以得知大令著將萬貞桂李呂氏還押俞李氏呂王氏一并叱退候傳案復訊○沈元貞控傅樂山於榮堂置買靛青以假票洋五十元搪飾往收無著扭案請追經鄭大令訊供以傅另欠於洋三十八元著押候三日内將欠洋一并交案給領昨日沈於二人投案求追大令命提傅樂山到案以逾限不交著從重掌頰傅叩首求恩願寛限三天交保出外理償大令准之著交保依限理淸延干追比○利喴洋行西人控蔡阿昌等掮賣金剛鑽約指金表屢延不繳經鄭大令迭次訊供押交在案昨日蔡夥殷公才呈繳洋五十三元求准交保出外理處大令准之○枷犯李銀泉邇忽患病求准交保大令命帶案騐視無甚病狀不准所請仍著還押 
[美界捕房紀事]  
　　江北人汪通源餅師也賃屋於篷路第一千零四十八號門牌新設一燒餅店昨日開市淸晨卽起忽有寍波流氓朱根來昂然直入出鷹銀一元言如其值購辦油炸檜汪知其意急以孔方兄出爲和事老講論至一千四百文朱始首肯携錢而去汪以開市遇詐爲不利奔訴捕房捕頭飭包探倪順泉將朱拘獲著押候解送英界公堂訊究○某西人僑居有恒路第二十七號洋房内昨日投捕房報稱失去洋銀三十元並稱銀在臥室内失去斷非外人所能竊請爲查辦捕頭遣句探倪順泉前往稽查旋將細崽林小茂帶回捕房禁押候查明核辦○前晚有王毛毛盛阿昌兩江北人相遇於漢璧禮路盛向王索欠非但不付遽以惡語相加以致爭毆王出小刀剌中盛腿當卽奔逃盛訴諸捕房捕頭飭包探倪順泉將王拘案押候解送英界公堂訊究 
　 
 
 

Page 5

 
 
西洋參一物產自花旂購自粤東近困價値昂貴竟有以假參冐充者今據嘉廣生中和裕合茂悅泰和立成元豐行等聲稱北市廣號到有西洋參一種來邀開盤經行等估見乃係僞貨細　氣味知是東洋參改造行等素知自愛不忍昧心漁利而竟置若罔聞一聽　客販户冐充混賣不獨蠢捐亂市抑且轉輾害人因此買得用參一箱重六十觔計價銀八十四兩呈交公所定奪等語本公所查西洋參乃滋液生津之要藥東洋參係甘温補氣之常品性之温凉大相逕庭茲閱僞參形色與眞者無異非精於藥業者幾莫辨爲　　仕宦購買難免不受其愚患陰虚症者服定貽害非淺理應設法禁止冀杜流害今將所呈僞參儘數燒燬一面諭飭巡丁嚴密稽察一經查獲立卽送縣究辦爲此登報以告射利之徒急宜自反毋貽後悔　藥業認捐公所告白 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上縣署瑣案]  
　　甘義生與張綏之涉訟黄大令倩蔣剌史迭次訊供俱詳前報前晚剌史升堂覆訊張訴稱甘欠職員洋銀若干非但不還反　道轅誣控甘供稱監生奉斷之洋銀業已繳案俞錦齋供稱奉諭理勸現已勸令甘繳到洋銀三百五十圓剌　著將所繳洋銀給張具領○竊取復來典各物之賊犯陳銀海前經黄大令倩蔣剌史訊究陳供稱小的與同黨徐全大串竊剌史責令捕役將除獲案前晚飭提訊鞫徐供稱小的係浦束高橋鎭人向充水手現在某烟館爲傭陳曾紏合小的竊取陳豐記之銅錫器以後之事小的並不知情陳供稱徐實祗行竊一次剌史　押候核辦○虹口巡防局員函送張王氏張坤坤張妙妙至案黄大令倩蔣剌史分别訊究張王氏訴稱小婦人年六十有四坤坤係小婦人之兒子小婦人家居虹口有屋二間半餘地二分數釐同治五年經張永修介弨抵與張全全得銀二十七兩現被全全將屋轉抵與人叩求公斷坤坤訴稱母親將房屋抵與全全不應轉抵與人妙妙訴稱小的與坤坤爲昆季行同治年間張王氏將屋賣與故父實係絶契呈坟電核剌史著妙妙再抵錢十二千文限五日内繳案以便給坤坤具領○徐桂華訴稱小的與張阿榮同居一宅張貿然將地基賣與應文生致被應圍以竹笆不問情由將小的家圍入同宅土根桂之女阿秀時方臥病誤傳應欲將宅中人驅逐以致情急而亡不得已偕王等來案控陳伏求大老爺作主黄大令諭令明白具詞呈候示核 
[英界公堂案]  
　　昨日英副領事薩允格君隨同總領事韓能君至天后宮會訊租船案故公堂各案由屠别駕獨自判决○包探黄四福解賭棍程竹亭錢小甫周四增至案禀稱此三人皆著名惡棍日前誘令沈耀亭賭博輸去洋銀三十三圓後知若輩用倒脫靴之術因之投報捕房捕頭令小的送請究辦沈投案申訴被騙情由程錢周三棍供認誘賭叩乞開恩屠别駕判將各罰洋銀一百圓如不能繳則管押捕房半年○包探趙銀河禀稱竊犯王正法迭經解請大老爺懲辦昨又竊取毛阿三家綢衣兩件經小的緝獲人贓帶入捕房捕頭令送案請究毛投案領贓王供稱小的係江北某邑人犯竊該死叩乞施恩屠别駕判令笞責一百板管押一月期滿後遞解　籍○包探韋阿友禀稱竊犯土德法竊取萬步生冢珠寳金節報捕後捕頭令小的緝獲人贓送請究辦萬投案領贓土供稱小的素好交游邇因窮苦難握以致犯此别駕判令笞責一百板贓給還失主○一百十八號等華捕解陳四弄顧阿炳吳全寳李仁芝俟妙英唐全桂張阿堂葉阿寳張雲昌張年卿王阿四葉阿增張林榮毛毛浦寳生潘百生吳四法王生芳蔡保秀浦阿二等二十人至案同禀稱昨日小的等巡至菜市見若輩互相格鬥是以帶入捕房告知捕頭送請訊究别駕判令各枷三日○包探施奎江禀稱浙江寗波府屬某邑人徐阿招前因犯事經大老爺遞解回籍今復來此是以小的送請究懲徐供稱小的係定海廳人因事來此不敢逗留加駕判令笞責一百板遞解回籍○水巡捕唐寳榮解王根祥至案禀稱小的見此人駕船至蘇州河飛駛而前有違海關所定章程是以送請判罰王供稱小的因潮急不能搘拄以致船順流而下别駕判罰洋銀二十圓 
[蘇垣官報]  
　　六月初六日同知李念典禀銷解南京餉差新選震澤縣劉潤珩縣沈祖燕楊士晟葉光祖張祖綸均禀知在撫署閱卷又林賾山由江陰見學憲回撫轅牌示六月分候補同通州縣直隷州州同州判各員月課定於本月十二日考試 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十三年六月初二日京報全錄]  
　　宮門抄○蘇撫趙奏爲知縣留蘇補用片○江督劉奏爲遵旨查明崇明縣錢糧稅契並未違例浮收據實覆陳摺○蘇撫趙奏爲匯解邊防經費片○雲督崧奏報蒙白關徵收稅銀支銷數目摺○大臣載奏爲搜捕松虫之兵丁酌貼津賣片湖督張奏爲甄别道員以繁缺補用片○陜督陶奏飭員兼辦善後事宜片○六月初二日禮部宗人府欽天監侍衛處值日無引元○榮中堂等得賞辦恩○一部奏派搜檢之王大臣派出莊王良培德魁攔定定昌善耆溥頲壽耆玉書舒存○召見軍機○○趙舒翹片再治民以州縣得人爲急而近今仕途多雜習氣錮深求其廉勤自愛者殊不易覯兹查有候補班補用知縣汪懋琨山東進士由簽掣四川卽用知縣親老告近改掣江蘇歴汪桃源昔泉等政績卓著輿論翕然實屬難得現在該員丁憂服滿起復應仍歸原掣四川省分該員初到四川人地尙須歴練而蘇省則失一情形熟悉洵屬勤政愛民之官合　仰懇天恩　准將候補知縣汪懋琨留於江蘇按班補用爲作循吏者勸仍令捐交離省銀兩以符定例謹合詞附片具陳伏乞聖鑒訓示謹奏奉硃批著照所請吏部知道欽此○○兩江總督臣劉坤一江蘇巡撫臣趙舒翹跪奏爲遵旨查明崇明縣錢糧稅契並未違例浮收恭摺覆陳仰祈聖鑒事竊臣等承准軍機大臣字寄光緒二十二年十二月初九日奉上諭都察院奏編查馮誦淸等以地方積弊請奏明查禁據呈代奏一摺據稱江蘇崇明縣錢糧銀價田房稅契地方官不遵奏案例章以致小民艱苦無所控告等語案關地方官違例浮收虚實亟應澈究著劉坤一趙舒翹確切查明據實具奏毋稍徇隠原呈鈔給閱看等因欽此當卽欽遵札行蘇藩司遴員馳往按照原叅各節確明密查一面將該縣黄傳祁先行撤任調省兹據委員候補知縣林鈞津按欵確查禀復如原呈所稱蘇省各屬徵收錢糧銀價同治年間定爲每兩折收錢二千六百文旋又减爲二千四百文光緒三年減爲二千二百文二十二年上下忙又减爲二千文歴經各督撫奏明銀價漸落不得不體恤民艱將錢糧折收之價一律减收以昭平允乃崇明自同治年間奉准每兩折錢二千六百文之後相沿至今迄未照减所有歴次奉案由司出示通頒各屬者崇之民皆莫之知等語查崇邑歲徵地丁忙銀二萬二千餘兩並無漕未同治七年奉定忙銀每兩折徵錢一千六百文並原照各屬漕糧之例隨收公費錢一千文與有漕各縣徵收忙銀情形不同所收銀價公費無分大小户一律照完歴年開徵忙銀時將每兩奉定折價隨收公費各數目分别開列田蕩科則每畝應完銀合錢數刊刻告示刷印徧貼城鄉並於糧串上加蓋每兩實收錢數紅戳該縣黄傳祁於光緒十七年到任歴年均係照章徵收二十二年上忙起蘇省通屬忙銀因銀價低賤奉飭每兩减收錢二百文崇邑奉文照减每兩連同公費共收錢二千四百文每忙啓徵照案報明示諭弔查該縣印串紅簿均屬相符此外並無絲毫浮收又駋原呈所稱例載田房價銀每兩納稅三分崇明稅契一項每兩完納九分爲最少之數前聞鄣中有整頓稅契之說地方官藉此追呼不遺餘力而問其收數仍以每兩九分爲率初不少减絲毫等語查該縣田房稅契一項每價銀一兩照例納稅銀三分並加耗銀一厘五毫每應徵銀一兩照忙銀定價一律折收由縣出示曉諭非書吏所能高下其手查該縣業户多有白契管業隠匿不稅十七年黄傳祁到任時年約徵銀二百餘兩遞年整頓近已每年徵至七百八百餘兩不等徵稅尙爲起色第鄉民稅契半由業户託人輾轉投納經手者或從中漁利似難保其必無業户不知在官均係照例徵收以爲須費若干未免易滋浮議原呈所稱每兩以九分爲率或者因此傳聞失實亦未可知檢核該縣契根簿據逐加查對尚無弊混等情禀由蘇州布政使聶緝槼逐細覆查無異詳請核辦前來臣等伏查崇明孤縣海外素稱瘠苦額徵祗有地丁並無漕米而所徵之銀則照收價撥放滇標兵餉與别縣情形不同經　督臣議定該縣徵收銀價每兩收錢一千六百文並援照各屬漕糧之例隨收公費錢一千文歴年照章完納光緒二十二年臣因蘇省銀賤附片奏明將通屬忙銀每兩减收錢二百文該縣亦一律照减並無浮收至田房稅契一項前因經書多有浮勒曾由司議定照例三分核算按地丁定價折收不得絲毫浮索刊入省例通飭遵照該縣徵收稅契查係照定價折收亦無浮勒情弊均請免予置議仍飭該縣嗣後徵收稅銀卽在縣署糧櫃附設稅櫃示諭各業户自行執契照章投稅不得託人代納以杜弊端崇明縣知縣黄傳祁在任數年雖尙無貽悮第察看該員近年氣體歉弱未能耐勞恐難勝海疆繁劇相應請旨將崇明縣黄傳祁開缺另補再該縣城外海岸衝擊堪　前經奏准撥欵興築石塘民心賴以鎭定縣城迤西接近新塘數里内近據報間有冲塌已飭籌欵添築藉資捍衛合併陳明謹合詞恭摺覆陳伏乞皇上聖鑒訓示謹奏奉硃批著照所請欽此○○趙舒翹片再准户部咨會奏預撥光緒二十三年分東北邊防經費銀兩照案指撥江海關洋稅銀十萬兩等因卽經札關遵照去後兹據江海關劉麒祥詳稱奉撥前項銀兩現於關稅項下先行動支一半庫平銀五萬兩循案仍交京莊號商源豐潤匯解赴京投納以期妥速詳請奏咨前來臣覆核無異除給咨批發商匯解外理合會同兩江總督臣劉坤一附片具陳伏乞聖鑒謹奏奉硃批户部知道欽此○○頭品頂戴雲貴總督奴才崧藩跪奏爲蒙自關第一百四十六結期滿徵收稅銀及支銷撥解提仔各欵循例開單奏報恭摺仰祈聖鑒事竊案准户部奏咨洋關徵收稅銀照章應接結奏報一次等因業將蒙自關自光緒二十二年八月二十五日起至十一月二十七日止第一百四十五結期滿徵收正半稅銀及支銷撥解提仔各欵開單奏報在案兹據雲南臨安開廣道兼管關務鄒韾蘭將光緒二十二年十一月二十八日起至二十三年二月二十九日止第一百四十六結期内徵收正稅分别四六成四成作爲京餉其六成洋稅項下除開支正半稅傾鎔折耗及關用經費外餘銀提一成五厘出使經費所收子口半稅全數歸入六成項下供支並將實徵船鈔各欵數目開列四柱淸單詳請核明具奏再此結内提歸總理衙門三成罰欵銀九錢六分自應遵章隨結聲叙等情具詳請奏前來奴才覆核無異開案繕具四柱淸單恭呈御覽除咨總理各國事務衙門南洋大臣户部查照外謹會同雲南巡撫臣黄槐森恭摺其奏伏乞皇上聖鑒敕下該衙門查核施行謹奏奉硃批該衙門知道單併發欽此○○載信等片再奴才等逐日督飭捕拿崧虫昆兵役等均能奮免踊躍從事連日搜拿不遺餘力目覩勤苦淸形不能不量加鼓勵奴才等公同商酌每名每日津貼銀四分用昭勸勉自四月二十九日起統讦　派兵役　來共需用津貼銀三百十一兩六錢近查崧虫情形漸輕兵役亦陸續撤歸本處當差現在搜虫兵役减少卽無庸再請加添津貼所有動用過津貼銀兩應歸於廣恩庫年終一併奏銷理合附片陳明伏乞聖鑒謹奏奉硃批户部知道欽此○○張之洞片再道府州縣勞績候補捐納試用人員定　均應於到省一年後出具切實考語奏明分别繁簡補用兹查三品銜補用道札勒哈哩　緒二十二年二月十九日到省扣至二十三年二月十九日一年期滿又查試用道張煜林光緒二十二年三月初九日到省扣至二十三年三月初九日一年期滿據湖北布政使王之春署按察使瞿廷韶取請該道員等履歴淸册詳請甄頒具奏前來臣覆查補用道州勒哈哩老成穏練吏事精詳試用道張煜林年力富强才具開展均堪以繁缺留省補用除將該二員淸問咨送吏問查核外理合附片陳再湖廣總督係臣本任毋庸　　併陳明伏乞聖鑒謹奏奉硃批吏部知道欽此○○陶模片再查西寗善後賑撫一切事宜經西寗道聨魁拷辦後措施悉當現雖冬賑春撫先後竣事而淸理叛産安插難撫助未盡事宜尙多適接部咨光緒二十三年三月十五日奉上諭西寗辦事大臣著聨魁署理欽此理應遵照交缷道篆前赴署任惟該處善後縣重聨魁　理妥恊未便遽易生　　滋貽誤據甘肅布政使曾鉌具詳請奏前來相應請旨仍飭西寗辦事大臣聨魁就近兼辦善後一切事宜俾昭妥義而竟全功除咨聨魁查　外謹附片具陳伏乞聖鑒訓示謹奏奉硃批著照所請欽此 
 
 

Page 15

 
 
[光緒二十三年六月初三日京報全錄]  
　　宮門抄○晉撫胡奏爲揀員請補理事同知摺○大臣崇奏爲據淸代奏摺○豫撫劉奏派號頭無從購良據實覆陳摺○疆撫饒奏爲知縣不職請以府經歴縣丞降補片○雲督松奏爲援照順直推廣振損接展一年摺○豫撫劉　奏爲試用知府送部引見片○陜督陶奏總兵丁憂開缺請旨簡放摺○六月初三日兵部太常寺太僕寺廂與旗值日２上　處引　見二名史部二十五名兵部二十七名欽天監一名侍衛處十四名值年旗五名正日蒙七名正紅蒙二名正紅漢二名正藍蒙十五名兩翼十四名頤和園四名○恭土等得賞謝恩○瀅貝勒鈕楞額各假滿請安○麟公齡公由東陵回京請安○溥良椿壽各續假五日薛允升裕德色楞額各續假十日○麟公恩佑耆齡各請假十日○文熙續假十五日○召見軍機楊賾○○頭品頂戴山西巡撫臣胡聘之跪奏爲請補理事同知以重地方恭摺仰祈聖鑒事竊照朔平府理事同知興瑞病故業經具題開缺因晉省現有應補人員請將員缺扣留外補並截缺報部在案所遺紛繁難中缺該同知駐劄朔平府管理右衛駐防並旗民交涉刑名事件兼有徵收米石支放糧餉以及緝捕盜賊之責自應遵例請補查有候補理事同知通判崇源現年四十九歲正紅旗滿洲恒秀佐領下人由監生捐納筆帖式同治六年承襲雲騎尉九年選補兵部筆帖式光緒二年充補委署主事八年京察一等奉旨記名以理事同知通判用欽此九年充補滿檔房幫辦堂主事十一年京察一等奉旨記名以理事同知通判用欽此十三年充補會典館滿校對官十四年京察一等奉旨記名以理事同知通判用欽此十四年十月十九日奉旨山西巡撫衙門筆帖式員缺著崇源補授欽此十五年二月到任十九年署理薩拉齊廳撫民同知二十一年在浙江籌防捐輸案内捐戴花翎是年十二月六年　滿奏留山西以同知通判補用二十二年三月奉硃批吏部知道欽此四月請咨赴部六月初三日吏部帶領引見奉旨者發往原省照例用欽此八月十六日到省該員年壯才明辦事穏愼以之請補朔平府理事同知實堪勝任據布政使俞廉三按察使劉鼒會詳請奏前來合無仰懇天恩俯准以候補理事同知通判崇源補授朔平府理事同知洵於地方有裨如蒙俞死讠員係候補理事同知通判請補理事同知銜缺相當毋庸送部引見亦無叅罰案件合併陳明所有請補理事同知緣由理合恭摺具陳伏乞皇上聖鑒謹奏奉硃批吏部議奏欽此○○奴才覺羅崇歡志銳跪奏爲據咨代奏籲懇天恩賞假恭摺仰祈聖鑒事竊奴才接准烏里雅蘇台蒙古叅贊親王那木濟勅端多布咨開竊本王前於光緒二十年因病咨請代奏懇恩回牧調理蒙恩賞假兩個月已於二十一年八月由牧回烏銷假當差在案不意將及年餘舊病復發去年入冬以來腰骽疼痛飲食不思氣塞嘔吐近又增添喉間作腫終日昏睡據家云此間水土不甚相宜况本王自幼習　克魯倫沙附近暖泉遇病證沐况卽愈現在雖百方醫治因此處水土總未見效伏思本王世受國恩應效馳驅况年甫四旬曷敢遽萌迟志惟是病體支離實恐有曠職守惟有仍行咨請據情代奏叩懇天恩除去往返程途賞假三個月俾得回牧就醫一俟痊可卽可銷假當差如果病勢纏綿丹由游牧咨懇代奏開缺等因奴才等查該士心地樸誠辦事謹愼在此數年民蒙均尙畏服據稱病勢沈重委係實在情形旣據咨懇未敢壅於上　惟有據咨代奏叩懇恩施可否賞假之處出自皇上天恩謹合詞具陳伏乞聖鑒謹奏奉硃批著賞假三個　欽此○○頭品頂戴河南巡撫臣劉樹堂跪奏爲派辦贏頭無從購實據實覆陳恭摺仰祈聖鑒事竊臣前准上駟院咨以承差鸁頭齒老力疲因直隷非旌鸁之區奏奉諭旨行令河南山東各採買鸁二十頭派員解京以備恭請上乘黄車之差等因臣當與司道詳加體訪鸁　産自陜甘豫省向非著名産鸁之區與直隷情形相同民間豢養偶有孶生均非上選難供御用隨經電商上駟院旋准咨覆仍令迅速採買卽經行司派員携銀分投購覓兹據先後覆稱各就商賈聚集之所徧加物色並無鸁馬大市間有出售類皆身小力弱蓋本地所産尋常土駒仁堪耕種負載卽有尙可駕車者不惟身材脚步均難中選尤多性不馴良曷敢遷就塞員實屬無從購實仍將原銀繳庫由司詳請具奏前來臣查此次派辦鸁　分派委員搜求兩月迄無合式之贏堪備上駟精選物産所限委係無從採購相應據實覆　合無仰懇天恩俯准改派産鸁繁盛省分採辦以供要差除咨上駟院查照外爲此恭摺具奏伏乞皇上聖鑒訓示謹奏奉硃批該衙門知道欽此○○饒應祺片再知縣爲親民之官必須勤愼自　瀠已愛民方足以資治理兹查有同知銜補用直隷州知州分省候補知縣曾廣均於光緒十二年留省從前委辦和關厘稅喀什噶爾通商事宜並代理英吉沙爾疏附等廳縣供職尙稱循謹二十一年代理于闐知縣員缺旋改署理該員自改署以後辦事因循能不振作任聽書役頭目人等苛派病民毫無覺察實難勝民社之任據該管道州詳由布政使丁振鐸會同兼按察使潘效蘇揭叅前來相應請旨將同知銜補用直隷州知州留新候補知縣曾廣均以府經歴縣丞降補歸部銓選以肅官方謹會同陜甘總督臣陶模附片具陳伏乞聖鑒訓示謹奏奉硃批著照所請吏部知道欽此○○頭品頂戴雲責總督臣崧蕃雲南巡撫臣黄槐森跪奏爲滇省賑捐遞形减色體察情形仍難停止請援照順直推廣賑捐再行接展一年恭摺仰祈聖鑒事竊據雲南布政使裕祥會同善後局司道等詳稱滇省前因連歲被災貧民待賑綦切當經奏准自光緒二十年三月起仿照順直賑捐章程開辦滇賑捐輸一年嗣凶限滿收數無多復經奏准展限一年光緒二十一年順天直隷大水爲災又經直隷督臣王文韶奏請開辦順直推廣賑捐咨滇廣爲勸辦等因刻因滇省振捐早成弩末若再開辦順直新捐則愈分愈少滇直兩無裨益亦經奏請將順直賑捐卽在滇省現辦賑捐欵内按卯劃撥四成解直協賑　请自光緒二十二年四月初一日起再行展辦一年除去封口日期扣至本年五月初一日又已一年限滿核計捐數近來愈形减巴除劃分四成解直外所餘更屬無幾查滇省從前被災之區元氣迄未盡復上年魯甸永北鶴慶各屬又復先後氷雹爲災淹損田廬被災甚廣雖隨時委員發欵賑濟杯水車薪不敷甚鉅不得不藉辦賑捐以冀稍資補救現在順直推廣賑捐已經直隷督臣奏蒙聖恩准十接展一年滇賑事同一律擬請將現辦滇賑捐輸自本年五月初一日限滿後再行接展一年仍照案劃撥四成解直協賑不准滇民同沾實惠卽順直災黎亦可共沐皇仁等情詳請具奏前來臣等覆加查核係屬實在情形合無仰懇天恩俯念滇省連歲偏災民情困苦准將現辦滇賑捐輸援照順直推廣賑捐再行接展一年仍照案判四成解直恊賑以期兩省災黎同沾實惠出自逾格鴻慈謹合詞恭摺具陳伏乞皇上聖鑒訓示謹奏奉硃批著照所請户部知道欽此○○劉樹堂片再分省試用知府伍元芝經臣保奏送部引見光緒二十二年十二月初五日奉硃批着照所吏部知道欽此欽遵到　當卽轉手飭遵照去後兹據該員伍元芝繕具詳細履歴呈稱並無經手未完事件懇請給咨送部前來臣查分省試用知府伍片芝係臣奏保之員現無經未完事件理應遵旨由臣給咨送部帶　引見除將履歴淸册咨部　分别咨照外　附片具陳伏乞聖鑒謹奏奉硃批吏部知道欽此○○　品頂戴陜廿總督臣陶模跪奏爲總兵丁憂開缺請旨迅賜簡放恭摺仰祈聖鑒事竊臣據　授新疆　犁鎭總兵王鳳鳥呈報光緒二十三年四月十四日在蘭　省城途次　到　　　　父　元於本年三月十三日　安徽鳳陽　原籍病故禀兵係屬親子例應卜憂呈請缺回籍守制等情前來臣查該總兵土鳳鳴旣經丁憂例應門缺回籍守制所遺伊犁鎭總兵員缺應請旨迅賜籍放以重職守除咨新疆撫臣查照外理合恭摺具陳伏乞皇上聖鑒訓示謹奏奉硃批另有旨欽此 
 
 

Page 16

 
 
[光緒二十三年六月初四日京報全錄]  
　　宮門抄○諭旨五道錄前○滇撫黄奏爲借發石磨抱按等井柴本銀兩摺○江臬張奏爲接印任事謝恩摺○陜撫魏奏爲歸還商借息本緣由片○東撫李奏總兵服闋仍留登防片○又奏韓家堵口工程實屬力無可施應請暫行停工併劾各員摺○大臣載奏爲移父印鑰日期摺○陜督陶奏委署州縣片○六月初四日刑部都察院大理寺正黄旗值日無引見○恭王謝賞燕　　恩○徐郙　公各假滿請安○溥善堃岫由○東西陵回京請安○文海謝照舊供職恩○熙敬永隆祥普各請假十日○都察院奏派專可稽察派出奕杕○召見軍機李端菜○皇上明日已刻升文華殿○○雲南巡撫臣黄槐森跪奏爲借發石磨抱按等井柴本銀兩預採供煎以顧課欵恭摺仰祈聖鑒事竊查前准户部議覆嗣後如有必須煎鹽柴本卽應遵照奏案先期奏明始准出借以昭愼重等因當經轉行在案兹據鹽法道普津會同布政使裕祥詳稱據兼辦抱按等井鹽務石膏井提舉許之載詳借光緒二十三年分石膏井柴本銀二千兩磨黑井柴本銀三千兩抱香井柴本銀二千兩按板井柴本銀三千兩共銀一萬兩卽在於在年徵收各井課内如數借給飭令該提舉出具印領將　發交殷實灶户採辦供煎以顧課欵仍自次年夏季起予限一年分季扣繳隋課批解列入二十五年銷册造報倘繳不足飭令該提舉賠繳照例叅處等情詳請具奏前來臣覆核無異除咨部查照外所有借發石磨抱按等井柴本銀兩緣由謹會同雲貴總督臣崧蕃恭摺其陳伏乞皇上聖鑒訓示謹奏奉硃批户部知道欽此○○二品頂戴新授江西按察使臣張紹華跪奏　恭報微臣抵江任事日期叩謝天恩仰祈聖鑒事竊臣於光緒二十二年九月初三日在直隷通永道任内奉旨補授江西按察使聞命自天感深伏地當卽具摺謝恩籲懇陛見奉硃批著來見欽此旋經直隷督臣王文韶奏請留任兩個月辦理通州潮曰河隄潮要工奉旨允准十一月河工告竣交卸通永道篆十二月初八日到京泥首宮門仰蒙召見兩次訓誨周詳莫名欽佩陛辭時蒙恩賞假一個月二十二日束裝出都仍返通州將任内父代料理淸楚遂卽由海達江遄回本籍展墓事畢尅期起程兹於本年四月十八日行抵江西省城奉撫臣德壽檄飭到任二十三日准兼署按察使督糧道劉汝翼將印信文卷移交前來謹卽恭設香案望闕叩頭順領任事伏念臣皖省庸材銓曹供職曩城分巡北道曾無涓滴之酬今兹秉法南州彌切氷淵之懼查江右居荆粤之衝臬可有風教之責舉凡察吏安民詰奸禁暴諸大端在在　關緊要如臣擣昧深慮弗勝惟有殫竭愚誠遇事禀承督撫臣實心經理竊冀案無留牘情法持平以仰副聖主明愼用刑之至意所有微臣抵江任事日期並感激下忱謹繕摺叩謝天恩伏乞皇上聖鑒謹奏奉硃批知道了欽此○○魏光燾片再前奉上諭飭辦息借商欵准於地丁關稅項下按期歸還等因釟此當經前升任撫臣鹿傳霖欽遵辦理陸續共繳到商借庫十銀三十八萬四千四百兩分解部庫截留並頭二兩期歸還商借本息共銀二十二萬六千六非一兩四錢五分内除本銀十九萬四千二百二十五兩業經歸人二十一年地丁厘金等欵分别列支造報均經前護撫臣奏咨各在案所有下餘應歸二十二年支銷本息銀五千二百六十四兩五分又頭二兩期應歸二十一年已支未銷息銀二萬七千一十四兩四錢二共本息銀三萬一千二百七十八兩四錢五分在於二十二年土藥厘金欵内如數提還又提撥日貨厘金歸還三期商借本息共銀四萬九千二百九十九兩七錢八分三厘共動支銀八萬一千五百五十八兩四　三分三厘業經在二十二年奏銷册内分别列支造報其餘已還未銷三期本息銀五萬一千二百六兩八錢一分七厘仍俟四期一律淸還統歸二十三年列支造銷據藩可張汝悔詳請奏咨前來臣覆查無異除咨部查照外謹兩片其陳伏乞聖鑒謹奏奉硃批户部知道欽此○○李秉衡片再統領山東防營記名提督廣西右江鎭總兵夏辛本前因海防緊要經臣奏請緩赴新任並聲明該總兵已丁承重憂應否改爲署任子光緒二十一年八月二十九日奉硃批夏辛本著改爲署任准其仍留山東以資得力兵部知道欽此欽遵轉行知照在案兹據夏辛本禀稱自光緒一十年十一月十八日聞訃丁繼祖母承重憂之日起扣至二十三年二月十八日不計閏二十七個月服滿懇爲奏明起服等情臣查該總兵廉勇樸訥圖效血誠駐紥登州將近三年嚴明紀律整頓操防恩信足以相孚軍民無不翕　洵海防最爲　力之員今該員已届脤闋相應籲懇天恩准其仍留登防以資鎭攝其廣西右江鎭總兵原缺可否仍准實授之處理合聲明請旨恭候欽定除咨部查照外謹附片具奏伏乞聖鑒訓示謹奏奉硃批另有旨欽此○○降二級留任又降二級留任山東巡撫臣孚秉衡跪奏爲節近夏至大汛已臨西韓家堵口工程實屬力無可施應請暫飭停工俟秋後再行接辦恭摺具陳仰祈聖鑒事竊臣前因西韓家口門太深未能速堵業將添建　水壩就東西壩迤後另援壩基情形並聲明如順水壩挑留得力卽仍從原口門籌堵於五月初二日奏報在案查該處自上年六月漫口以後續塌寛三百餘丈正河日　停淤巨深慮堵合不能成功至伏秋大汛水勢直趨口門必至奪全河之溜故亟亟於添建順水壩以圖補救自建壩之後大溜漸歸中洪口門微見浴淤臣方幸棧有可乘飭舍去新接壩基仍就原口門進占在工文武各員皆以工鉅期迫無不奮迅將事雖晦明風雨未敢片刻少休惟口門新落之淤本未堅實一經土料追壓入水仍深至六七丈迨東西壩各進兩占口門愈逼愈緊兼以時近夏至汛水暴漲驚濤駭浪排山倒海而來如雷霆砰訇聲震數里致將已作未成之金門占又復冲塌臣籌思無計焦灼莫名若復勉强前進勢伊盤壓不實徒糜料物再四思維惟有暫飭停工先將已成之三百丈竭力保護俟秋汛過後溜力斬微再行接辦似可事半功倍所賴順水壩尙屬得力正河北岸灘嘴已刷去一百餘丈河身日見淘深加溜勢不再變遷當不致遽行淤塞此西韓工程不能不暫從緩辦理之實在情形也伏思此處工程本係民修民守臣以該處水皆　　並無出海之路恐民力不能堵合將致貽害大局故不恤身任其事改歸官堵自上年十月興工至本年五月在工文武各員衝寒冐署艱苦倍嘗乃因門過寛溜勢過大以致汛水猝至計無可施實非辦工不力惟臣職總全河責無旁貸此工辦理已逾八月費帑二十餘萬卒未能早爲堵合上慰聖懷實深愧憤應請旨將臣交部嚴加議處下游督辦河工候補道丁達意督率無方亦難辭咎應請摘去頂戴營官候補副將駱金玉候補都司王恒德承加要工雖因工程過難究屬未能迅速應請一併摘去頂戴俟秋後接辦如再不能得力嚴叅所有節近夏至西韓工程暫請停辦緣由理合恭摺具　奏伏乞皇上聖鑒訓示謹奏奉硃批欽此○○奴才載遷跪奏爲移交印鑰日期恭摺仰祈聖鑒事竊奴才前於本年三月十六日蒙恩派出守護東陵接代奉恩鎭國公溥齡之差當經叩謝天恩嗣於四月二十一日到任二十三日經奉恩鎭國公溥齡將東陵承辦事務衙門印鑰委員齎送前來奴才遵卽祗領任事恭摺具奏在案今固山貝子毓崑於五月十八日到任接代奉恩輔國公麟嘉守護之差奴才伏恩固山貝子毓崑爵秩較崇自應佩帶印鑰當經奴才謹將印鑰派委司員齎父毓崑佩帶所有奴才移父印鑰日期理合恭摺具陳伏乞皇上聖鑒謹奏奉硃批知道子欽此○○陶模片再西府知府胡礪鋒病故遺缺查有調署循化聽本任貴德廳同知歐陽樂淸堪以委署署靜寗州知州潘力謀調省遺缺查有試用固知洪翼堪以委署署平番縣知縣陳兆康調省遺缺查有卽用知縣沃士惠堪以委署署臯蘭縣知縣姚世貞病故遺缺查有現署高台縣事儘先卽用知縣　心鏡堪以調署遞遺高台縣知縣員缺查有試用知縣盧求古堪以　署張心鏡未到任以前臯蘭縣篆務應飭在省靈州知州查之　暫行代理據藩臬兩司會詳前來除批飭分别給委外理合附片陳明伏乞聖鑒謹奏奉硃批吏部知道欽此 
 
