# 1891 - 12 - 4906371

 

Page 1

 
 
[二十四史第三批展期] [  圖書集成局主人啓]  
　　啓者本局所印二十四史首二批告成後與股者已紛紛來取兹第三批亦已排印告竣惟裝釘尚略需時　以期精益求精是以展至明年正月出書尚祈諸君垂諒爲幸 
[新印經藝三萬選啓] [  點石齋告白]  
　　經藝向無鉅集自本齋經藝淵海文準出踵而起者有戞造宏括文府等書然其文皆不及萬篇且多大同小異求其如四書文之大小題皆有以三萬選名編者盖戞戞乎難之本齋不惜重資延聘名手主持選政搜採務求宏富去取尤必精嚴古淡膚庸概從割愛不獨集石印經藝諸刻之菁華卽各省書院社課及近時名人牕作亦幾巳網羅殆盡自無滄海遺珠之憾洵乎無美不臻無題不備盡經生之能事極藝苑之大觀現巳書底告成卽日開印計裝四十准明年二月初書合先佈聞 
[集腋社第二次協振彩票] [  申報館協振所謹啓]  
　　本舘籌辦振務以來歴蒙諸君子慨捐珍物琳瑯滿目美不勝收曾　春間製爲彩票一千二百張售錢助振窮黎受惠銘感同深兹者順直以東沈災未澹又蒙遠近善士以書畫衣服珍寳陸續頒來合而計之約值洋蚨七百餘翼祗以災區需欵萬不容遲遂復製成彩票五百張將各物　作洋五百元計得彩者有二百張之多將彩物分别重輕悉心配搭頭彩值洋一百四十元二彩值洋八十元三彩值洋六十元其餘俱注明倣單登副本月初一十五日附張上一俟定期開彩當再登報聲明每張仍售洋一元諸君子善與人同請臨本　帳房或交信局購取可也肅此佈聞伏維德藏 
[輪船防火贅言]  
　　盜賊之兇惟刧財耳刦之未必盡卽盡刦矣而人則依然無恙未必被其所戕卽被戕矣而所戕者祗一二人從無有千百成羣悉數被害者洪水之害似甚於盜賊矣遭其災者室廬田產盡付波濤子婦丁男浮沉淹没此其慘狀誠有甚於盜賊之刦財者然水之來也其勢以漸人苟抱得一竹一木蕩漾中流　遇善人尚可援之以手則亦不至同歸於盡一網無餘獨至火災烈烈轟轟赤熛亂煽吳回一怒焦土可憐此際夫携其妻父挈其子哭聲遍野炎威燭天一頃刻間頓成灰燼頽垣之下敗壁之間狼藉　骸肢體殘缺卽幸生者亦糗糧衣服被毁無遺凍餒交攻坐以待斃嗚呼噫嘻天下之苦無可說者孰有甚於是者哉然岸上之火施救尚易爲功獨至輪船而放乎中流四無畔岸一遭火警人力難施而又貨與山齊人如蟻集擠擠擁擁道路難分此時而坐守艙中勢必焚身有禍卽聳身入水冀緩須臾而非海卽江洪濤滚滚一經衝激卽致葬身魚腹之中嗟乎嗟乎平常之懼江海亦曰懼溺斃耳不料今則不死於水者竟死於火或因火而仍死於水然則出門惘惘何處非荆棘之區人尚何敢乘子抛妻輕身一擲哉今歲寳淸輪船失事死者多至數百人江水滔滔竟爲之膩迄今偶然談及猶相顧失色肌粟難收不料上月中旬又有上海輪船失火被焚一事據云火自貨艙鋪盖中出未及一刻全船已焚燬無餘人遂疑爲匪黨挾仇乘機放火究之事出莫須有僕固不敢據以爲眞惟是船中多至四五百人屍體蔽江幾如魚貫亦有焚斃艙底者殘胔烏黑血水淋漓閒步江濱慘不忍覩吁何祝融氏之兇殘竟如此其極哉在西人之意凡華船之見危不救鄉人之攫物刧財者皆須澈底根查從嚴懲辦僕則以爲斯言固是也惟是當軸者自有成見凡我黎庶烏敢末議妄參獨是輪船破浪乘風本屬險事加以火災疉見失物傷人使不及早防之恐官商皆視爲畏途此後多不敢附坐輪船生意不將由此蕭條乎防之之法奈何一曰禁吸烟外洋公司船設有烟房供人吸食淡芭菇以資消遣如有隨處吸食不入烟房者船上人必向之呵斥至華人則水早昔加紙捲諸烟之外復有吸鴉片烟者蘆扉一張横陳對吸瘾未過盡神志昏沈一盞洋燈安保其不遺火今且倣公司船之例另設鴉片烟房凡欲吸紫霞膏者皆驅入房中不准在臥處亂吸庶乎遺火之患可稍免乎一曰以電燈易火油燈公司船各房皆設電燈每至黄昏明如白晝顧但有光而無火遇物斷不能燃是以航海平安無煩顧慮今中國江海諸輪船各房皆掛火油燈偶一疏虞潑油於物立時上熾易釀飛災惟臺灣商務局斯美駕時二輪船已設電燈人皆稱便雖其費較火油燈爲天然一遇火厄所失甚多則何如改用電燈俾臻穩妥乎一曰勿裝易燃之貨輪船定例火油概不附裝俱另用帆船轉運强水必裝於艙面俾免意外之虞立法可謂善矣棉花雖易引火然爲貨物大宗欲求生意流通不得不爲裝載獨至自來火一物　性甚燥遇火卽焚雖爲日用所必需然其禍獨較他物爲烈今勸諸輪船第一以不准附裝爲妙倘不得已則亦如强水之裝於艙面概不雜在貨中或者當火起時易於抛入波心不致釀成巨患至於若何而雇人照料若何而稽察匪徒若何而操演水龍若何而籌備小艇則老於船務者優爲之無俟鄙人贅述今者招商局鑒於前事已格外整頓章程怡和繼之亦多雇妥人看守懲前毖後可謂小心矣鯫生雖見小識微亦曾遠涉重洋親見一切故敢獻芻蕘一得以期有所采納云爾 
[幽燕冬景]  
　　和碩怡親王載敦年逾六旬前因　病奏開各差在邸以養餘年乃於上月初染患時疫觸發痰喘舊疾迭經醫治惟年老氣衰漸形沉重延至十一月十一日戌刻薨逝王世子晋公赶備衣衾棺槨含殮如儀於十三日接三擬於府中停柩五七唪經建醮後奉移王陵以安窀穸其怡邸遺摺十三日呈遞一切飾終恩禮已見邸抄兹不贅述○吏部爲咨行事文選司案呈山西歸綏兵備道安祥因病呈請開缺回旂調理經山西巡撫具奏奉旨准其開缺回旗調理等因查歸綏道一缺例係旗員專缺應由本部揀員請補上次缺出揀選科道止此次應揀郎中人員相應咨行各部院於一等資深兩項旗員郎中内各保送一員開造履歴出具考語卽日過部以憑訂期帶領引見○鄭親王凱泰之生母側太福晋姜氏母族别無他人僅存其母自鄭邸襲爵後循例封生母爲側太福晋而生母之母卽以外祖母目之衣食所需時加供顧乃側太福晋之母近抱疫症醫治罔效於十一月初十日卯刻病故側太福晋率次子樂泰立往探喪凡衣衾棺木喪事所需派頭等護衛咸善經理擬停柩半月　經六日　方發引安葬惟母族别無親丁雖棺杠豐美而承重乏人未足以壯觀瞻而咸善願令伊次子文立作爲承重孫穿孝架靈側太福晉聞此甚悅已允所願辦理矣○新任禮部右侍郎李少宗伯文田詹吉於十一月十四日午時上任已由司務廳示傳四司處所滿漢司員筆政鑄印局大使會同四譯館大使序班通官太醫院吏目官生僧録道録以及吏役人等至期進署一體謁見勿違○吏部示傳所有籖掣國史館漢謄録殷崇昌殷季鈁張鵬翺盧乃潼陳存志張心翼葉壽萱籖掣方略館漢謄録李志昌籖掣會典館漢謄録劉雲龍等限五日内取具六品以上同鄉京官印結填冩履歴親供親身赴部騐到有執照者携帶 
 
 

Page 2

 
 
呈騐以憑咨送各館毋違特示○鎭守黑龍江等處地方將軍依爲移知事據齊齊哈爾副都統咨稱本城廂藍旗滿洲雲騎尉滚布扎什錦病故出缺應令伊子照例承襲按譜應以伊子閑散巴拉克車德恩年二十四歲擬正伊次房族叔馬甲沙克都爾車德恩年三十八歲擬陪呈請咨送京旗承襲等因查各省駐防遇有世職出缺承襲之人年已及歲例應送京引見承襲今滚布扎什錦所遺雲騎尉世職承襲之人業已及歲除將宗譜册結黏附外理合咨給該正陪賫京投遞廂藍滿都統衙門請爲查照　辦○值年旗爲咨行事准兵部文稱所有八旗滿蒙漢親軍前鋒護軍等營有無委頂色驍騎校親軍校前鋒校護軍校例於年終查明造册彚報本部以憑覈辦歴經照辦在案本部現在查辦本年年終奏題各案所有前項四校應咨值年旗轉行咨查等因到旗相應分咨各旗營查明有無委頂色驍騎等校務於文到五日内自行咨報兵部以便覈　○甘肅新疆莎車直隸州轄境一帶地方於八月中旬大雨如注山河並爲暴漲田禾淹没宛在水中廬舍激冲魏圯不少雖水漸退消又值連日朔風大作嚴冷異常田塍結冰禾稼大率凍萎收穫歉薄小民困苦情殊可憫該牧親勘災區分别輕重上請蠲緩徵粮轉瞬冬令災重貧民尚須酌辦賑恤以免流離等語魏午莊署撫得報後委員前往會勘妥籌撫恤禀覆核奪並將水凍情事馳報九重矣○新任吏部左侍郎徐頌閣少冡宰郁　吉於十一月十六日未刻到任刻由吏部司務廳爲禮儀事照得本部新任漢左堂徐大人於十月十六日未刻上任爲此示仰　署官員中役人等至期進署一體謁見勿違特示○京師近日瘟疫盛行男女染患甚多此症初染頭疼暈悶通身作燒四肢無力輕者尚堪支撑重者倒臥不安術操和緩者竟日應酬不暇由朝至暮無片刻閒而生藥鋪生意過旺利獲三倍病者旣繁殞者亦形不少此皆冬深不甚嚴寒六　花杏無所見故也遽醫家論今夏雨水過大溼氣釀結甚重交冬後天復和暖地氣倒發上升加以上月間臭霧連　以至疫氣流行云 
[北通近聞]  
　　右營曹少堂守戎與趙州王守戎對詞前日曹守戎交卸以右營司廳張蘭譜代理十一月初三日王守戎由趙州來通闔營兵弁均在南門外列隊迎迓卽於是日接印任事○原任何寄雲直剌因病出缺曾經列報一時署印無人由東路廳郝近垣司馬暫權篆務一面詳請尹憲委員接署尹憲聞信後飛檄代理薊州趙大令文卒到通署理趙大令在薊州甫接印一日赶卽淸理緊要公牘交卸起行於十一月初八日來通履新郝近垣司馬委程少尉將印送至公館大令循例接受旋卽排齊儀仗隨帶勇壯八名由書吏恭　進署循例祭門拜闕排堂升座各書差分班叩賀俄而印委各官赴署賀喜者脚靴手版絡繹如雲趙大令歴任繁劇官聲卓著聽斷神明今又署理斯篆定能措置裕如也○有垃鹽大事二輛到某邸卸載復往他處行至城西南臺湖地方遇　糞車二輛結伴同行藉壯聲勢以備不虞黄昏時候至胡家堡庄頭突來匪徒十數人手執洋鎗阻住去路將車夫全行打倒内有一人受傷濳赴村内報信村中首事人赴廟鳴鐘霎時聚集二百餘人將爲驚散之計奈匪徒放鎗不絶聲如貫珠不敢前進計被牽去騾之肥壯者九頭後有三頭不受覊勒順道趨回車夫赴州報案近接邸府來信限五日内務將贓賊獲到未識有捕緝之責者能迅速拘拿以副嚴限否也○南門外某村孫姓以武力登鄉榜近日不知何故自縊身死因是處爲通州三河交界郝司馬移請三河縣某大令就近相騐其中有無别情俟有續聞再録○年例十二月初一日各當典减讓利息以濟貧民今年闔屬被水成災民情困苦官紳賑撫兼施日不暇給時　嚴冬誠恐貧民典質棉衣取贖不易遂由裕方伯詳准制憲飭屬自十一月初一日起一律提前核减原當三分者减去一分二分者减去五厘子母旣輕取贖自便貧苦小民受惠洵非淺鮮○近日冬瘟極重傳染極多甚有一家十數口盡患此症者死亡相繼號哭時聞蒼蒼者天何不愛我民之甚耶○有某太守束裝北上在張家灣投宿客店征塵乍拂旅夢初長及聞雞聲三唱驅車就道離城數里見有匪徒持械而來將行李奪去某太守立飭家人報知地方營汛迅速追緝迄今數日尚未破案太守在路守候必須贓賊並獲方肯啓行未知何日始能破案也近有大車數十輛由常平倉運出賑米載往城南被災一帶庄村煮粥散放以惠窮黎○鄉間粥廠領粥人數各有一萬數千刻因米數無多改章單日令男子赴廠領米雙日令婦孺赴廠領米以資區别而昭節儉亦變通之一法也○機器磨麥工省麫細價亦從廉刻有人由天津購來機器一副欲在東關安設磨麫减價發售獲利三倍可預卜也 
[一析津鯉信]  
　　津城於九月間共得微雪兩次自此以後未見滕六稅駕者一月有餘天氣不寒人多疾病至十月底連旬大霧迷漫空際對面不見人其氣甚惡棘於鼻刺於心令人作嘔由是病者愈多或竟因之不起現已八九而氣候仍和煦如春倘仍不雪不寒竊恐釀成冬瘟杞人之憂殊夫已也○軍械所曁製造局總辦張次韓觀察席珍爲傅相之甥年纔四十　達老成向爲上游器重總辦軍械所歴有年所今秋兼辦製造局長材素裕措置咸宜凡在同僚無不悅服詎於十月十旬染病症入膏肓醫無和緩甫經數日溘然長逝不特僚寀扼腕卽傅相亦嘆英才無禄爲之痛悼者久之其公子年約二旬爲龔魯卿觀察之令坦伏案攻書因勞成疾月初遽赴修文之召先後不出半月而北山之喬南山之梓同爲急雨所摧殘望丹旐之飄零撫素棺而哀痛數耶命耶不可知已○盛軍某游戎向隸周剛敏公麾下嗣充督憲先鋒官派在武備學堂差委體質素强並無疾病忽於十一月初十日微有不豫赶卽延醫調治不效曾未半日遽傷仙逝佛經謂人生如夢幻泡影如露亦如電觀此益信○鄒岱東太守於十一月初六日起分塲考試七屬文童内有某縣童子軍因值水災無力投考報到遲遲太守於初六日開考天津縣正塲文詩各題姑不具録初九日考靜海南皮滄州並旗籍首題同係及其至也一句一與知焉下一能行焉下一造端乎夫婦下十二日考靑縣鹽山慶雲首題均係則不得其正一句一恐懼下一好樂下一憂患下太守命題意固有在識者謂其謔而不虐云○運津米石奉旨豁免稅釐是以商賈雲屯貨如山積傅相俯念直順兩屬同被水災不宜有畛域之分以致顧此失彼爰飭司道除籌賑直隸外復購米石委員運京設局平糶與順天府府尹平糶局並行不悖京城售價每石京平松江銀三兩二錢居長安者不至嘆米如珠貴矣天方教人張某以武功起家久已逝世其妾任氏旣喪所天樓身無地遂依其姻婭文生郝聨甲度日氏於今歲季秋作古張某無子由其姪具詞控郝請官追取遺資給領邑尊秉公判斷謂姪生前棄氏如遺死後惟利是圖實屬非是惟郝不　不　匿人財物亦屬有玷宫墻除詳革衣頂外押令繳銀三千兩以濟賑需郝自知理屈遵斷繳銀當獲開釋該欵已由縣詳送籌賑局備濟矣 
[營口近聞]  
　　關道憲誠觀察於十月十三日因公晋省盖平縣陳仲彦大令先於十二日抵營旣送觀察啓行卽於翌日回任○十月十四日有永昌和油坊晒鹽工頭某甲來營支取衆夥工資共得東錢一千零三千數百文計票帖一千千現錢三千有奇連淸單裝入搭連袋中携之而返行至裕盛典南首驀來兩土匪一抱其腰一奪其搭連贓旣入手往南飛奔甲大聲疾呼追出圍子門知不可及遂回營訴知被刦情形由永昌和坊主分投海防廳營務稽察處報請查緝十五日淸曉稽察處勇丁在關帝廟前王法所開烟館中緝獲積竊一名連王送海防廳著訊辦供稱並未刦錢實由他處竊得鐵鍬一柄售得錢二千餘正與同夥分贓不料突被拘獲云云章幼樵司馬暫將該竊收押令王法央的實妥人保出一面飭原差徐光速行查訪○向來節逾霜降卽無雨澤今冬交九後尚細雨如絲至十月十六日淸晨先雨後雪積至二三寸許入夜北風狂吼翌晨卽旭日高懸居民喜被黄綿無不頌天公之做美云 
[邪緣莫狎]  
　　道旁無甘李之遺墻外之野花莫采苟貪奇遇誤狎邪緣則消受半刻之歡娱莫療畢生之惡疾可不懼哉肇城東門外某 
 
 

Page 3

 
 
街高陸兩人素相友善出入必偕八月中旬白沙演劇慶祝龍母靈誕之辰高偕陸夜往觀塲塲中有少婦年二十許者姿首佳麗送睞含情蓋瘋婦而不見於面借觀劇而衒玉求售者也陸恣其　眼注而視之雖臺上妙伶淸歌妙舞目不暇給焉婦亦與陸目成陸故爲作態弄姿含情送睞兩相會意於不言之表而高不覺也迨至夜深歌塲人散高與陸亦相率而歸婦亦起而暗隨之陸知其有意也故意行遲落後向婦調之以求桑中之樂婦不甚峻拒偕入河旁之厠中高前行迴顧失陸所在恐爲路鬼所祟復循來路覓之覺厠中有人小語聲以所持籠燈入而燭之陸與婦正雲雨方興之頃野合鴛鴦忽被驚散陸謂高曰何不少假片刻而遽敗興耶高曰若遲片刻則雲消雨散君將不堪高以爲陸被婦所染矣方爲之危及今已四閱月而陸之廬山眞面依然不改因謂陸曰疇昔之夜吾若不敗君之興則如玉之身將必爲彼婦斷送矣安得有今日之握手相晤哉陸聞高言回憶曩事如當頭棒喝不覺寒心因曰昔方懟君今乃德君矣由今思之然後知野田草露中莫貪邂逅緣也選録廣報 
[  子殤復生]  
　　王某古岡州人也經商佛山自乃祖乃父業紅白紙生理而王世其業挈眷寄居於涌邊坊而家焉年逾四十尚艱於嗣妻陳氏自知不能宜男勸王賦樛木之詩以期蘭徵之兆王恐二女同居志不相得以致詬誶時聞以是未果氏因爲王擇得鎭内張某家婢周氏有宜男相置之側室而能逮下相愛不啻姊妹焉前三年十一月妾幸舉一子今秋七月妾子思病月餘夜間而殤王與妻妾哀痛欲絶凌晨倩仵作某肩往瘞之身穿衣裳手貫玉釧不忍脫去仵作肩至山隅利其衣裳玉釧可以易資向屍身褫而去之覺兒體猶温遂去棺蓋停於山隅不葬而去旣晏兒甦而啼適有蛋婦經行山下將往爲人收取茡薺聞兒啼聲尋聲而往視之見兒死而復活起坐小棺中抱歸而養之迨本月初九日蛋婦負兒沿街以售荸薺適至王某之門解兒於襁褓中而溲溺之兒溺旣畢因賣荸薺聽兒行走兒方學步入王門中王有侍婢調而弄之怪其貌酷肖已故之小主因而驚訝遂白於主婦主婦出視之一見而驚曰抑何似吾故兒也世上豈有形貌之相酷肖者因使婢喚蛋婦入詢之曰汝兒年幾許蛋婦曰不知其年抱養已四五月矣王妻妾復詢之曰誰家可兒如玉而忍捨之於汝乎語次兒依王妾之膝似猶認其爲母也者王妾撫其首而憶其兒不禁忍涙不住蛋婦見兒依於王妾而不去因具告以抱養之故王妻妾皆悲喜交集曰此吾兒也乃未死而猶在乎卽尋仵作某至詢以葬兒之事仵作自諱脫兒衣釧順應之曰已葬於某山義地矣王妾出兒示之仵作曰爾時見體尚温暖故未敢卽葬乃復生耶王妻急遣婢走告於王王歸見兒舉家相慶以資贈仵作而遣之使兒拜蛋婦爲義母而邀蛋翁至與蛋婦同就食於家以報之録廣報 
[痛失掌珠]  
　　杭垣獅子巷某姓夫婦兩人伉儷尚篤年已五十餘膝下尚無似續遂以十斛明珠買得小家碧玉以冀荔枝旁挺或可收效桑榆俄而種玉藍田弄璋錦褓晚歲得此喜可知也荏苒光陰兒已三歲一日其内弟由紹來杭有洋烟之癖午後一榻横陳吞雲吐霧兒適嬉戲牀頭給以果餌樂也融融少頃因事往外舍回視盒中烟膏已去其半知兒誤食急爲灌救祗以臓腑脆薄染毒已深不及救治白髮婆娑空揮老淚豈非命耶乃知千載傷心人固不獨一鄧伯道也 
[鴛水櫂歌]  
　　秀水縣屬新塍鎭鄉間客民林姓於數日前半夜後被盜持械行刦旣入門搜括各處别無長物祇有毛荳十餘石只得相將携去忿無所洩又將事主砍傷次日入城禀報劉邑尊立卽帶同書差捕役並會同營汛下鄉履勘騐明事主傷痕賞給醫資一面飭捕緝拿盜犯務獲懲辦○端平橋外停泊米船被盜於夜間排擋出外搶刧物件失主係巢湖帮人於次日投縣禀報劉邑尊立卽前往勘視被刼情形見該處泊有砲船於盜黨行刦時絶不爲之援手實屬咎無可辭邑尊勘畢回署飭捕限緝未知卽能破案否也○十一月二十八日爲嘉興府宗太守夫人壽辰僅傳鼓吹一部在内堂奏樂藉以叙家庭之樂事至屬下文武各官恭賀壽禮者則一概璧謝淸風亮節可見一斑 
[䢴江官報]  
　　十一月廿四日師司馬世煦任分轉杰均由省公幹回楊廿五日監掣章司馬禀赴通屬總巡差崇鹺尹璋辭赴西壩卡張鹺尹秉心由天津公幹來揚 
[平山冷色]  
　　揚州新城瓊花觀舊城石塔寺兩粥廠本爲土著貧民而設今歲紳董預行公議凡外來流民之就食者概不給籌止准來廠啜雙弓米并先期派司事分往茅檐蔀屋逐户淸查分别土著流民人數多寡詳登簿册然後按口給籌聽其持籌領粥刻已挨查淸楚於上月廿五日一律開杓就食貧民不似上届擁擠蓋分數路魚貫而入井井有條故也○前報紀地藏菴東某姓嫗妄造妖言謂有仙姑降臨塑像惑衆兹經甘邑宰訪聞排道躬往昆往來香客蟻聚蜂屯並有似僧非僧似俗非俗之二人侍奉香火歛聚香資不禁勃然大怒立飭從人將籖筒仙方及案上所供各物全行摔毁一面提嫗研訊嗣衆鄰代爲哀求云嫗實係向有瘋疾邑宰見其老邁免予施刑惟令將偶像付之焚如復具改過切結是時觀者如堵墻有咋舌摇頭者有拍手稱快者該嫗門前途幾塞斷云 
[甯波火警]  
　　上月二十八日之夜甯波郡城紫薇街城守營對面某　店不戒於火四面延燒警鑼亂鳴水龍　集約焚一點鐘之久共燬房屋三十餘椽内有甲乙丙三山西人昆季也寓居於此專以放印子錢爲生涯是日收得錢洋存諸家内一聞火起恐被匪人刼奪緊守門房並不奔逃旣而丙見火已及身急切出外甲乙則始終緊守以致葬身火窟中嘻是眞所謂以身殉財者乎然亦足爲重利盤剥者儆已 
[廣南叢話]  
　　湖南提督鄭心泉軍門之令媛與前任順德協副將戴朝佐副戎之公子聨婚六禮旣陳百輛宜迓詹吉於上月十八日迎娶儀仗亭宇備極輝煌觀者咸嘖嘖稱羡不置○撫憲劉大中丞接印之日省中各官紳皆來　喜中丞傅知巡捕逐一登記次日卽排道出門無論官階大小均親往答拜謙光下逮人咸頌之○候補府張縵卿太守自上年冬月奉委錢局坐辦差力矢淸勤認眞經理局中事務日有起色現届一年期滿大憲論功行賞給子超委二次以獎其勞○候補同知黄子超司馬現奉藩憲札委會辦北海厘務司馬聞命色喜卽向各憲禀辭馳往差次視事○每届年終例有賞卹貧員度歲銀兩現藩憲札飭廣州府查明候補各員委係貧乏者列名詳報以便給發首府李宫山太守卽傳知各員先向同鄉實任官取具印結報名到府再由本府查訪確實然後申詳大憲以杜冐濫○上月二十晚初更時河南龍溪四約何姓家因晚炊遺火在積薪内致兆焚如火光熊熊上燭霄漢水龍聞警赴救約歴一點鐘祝融氏始行退避鄰右有美國教堂一間亦遭是厄計共焚去房屋五間○十二鋪三界廟橋脚廣和石作有石匠甲乙兩人不知因何起釁互相械門甲用鐵錘向乙力擊乙閃避不及頭面着傷登時倒斃於地乙之親屬赴縣署喊寃當蒙縣憲騐明屍傷並拘甲回署審辦想殺人者死律有明條斷不能輕恕也語曰忍一時之氣免百日之憂觀於甲而益信○撫憲劉大中丞牌示略云本　院廿四五日親詣各廟行香司道公事繁多無庸隨往所有應行伺候人等照例齊集伺候等語中丞實事求是不尚虚文於此可見一斑矣○督憲牌示廣州協右營都司缺以現署靈山營守備截缺惠州協中軍都司楊金甲請補那扶營守備缺以督標中營儘先守備陳增福請補陽春營守備缺以廣州協右營効力武舉補用守備虞朝佐請補 
[五馬來甲]  
　　松江府恩詩農太守將次來申已登前報兹悉太守已於昨日乘舟來滬矣 
[奉委查缸]  
　　松江府恩太守派委侯少尹振邦來滬查看滬上各醬園醬缸額數少尹於前日抵滬卽赴上海縣署與陸邑尊晤商一切並請派差飭查邑　允之 
 
 

Page 4

 
 
[循例祭倉]  
　　上海縣陸邑尊定於本月初二日開徵光緒十六年冬漕昨已届期上午時邑尊往滬南馬家廠漕倉致祭倉神循向例也 
[攔輿遞詞]  
　　前晚陸邑尊出迓蘇撫剛大中丞及鹵簿言旋時有徐佩如扭陳杏生攔輿聲稱我在治下大東門外鹹瓜街益大參行管事用陳爲夥不料陳私取行中往來摺一扣向源裕莊冐收洋二百八十元居心叵測此風斷不可長爲此扭案請追邑尊得洪着將陳交保候訊○昨日下午陸邑尊循例祭倉及回署有王少雲攔輿遞禀聲稱小的爲米店生意上月間有洋一百八十餘元託船户王金華王炳華帶回店中不料王等將洋吞没連日找尋杳無形影今日始得遇見爲此扭案喊控邑尊着將王等分别交差候訊○某氏婦攔輿訴稱小婦人籍隸上海住浦東甘露寺地方昨晚有名樹山者帶同十餘人破門直入不問情由將小婦人搶至北蔡地方至今晨幸得乘機逃出爲此夾案喊控務求伸雪邑尊着明白補詞呈候核奪 
[龜殻幾碎]  
　　粤人某甲曾與姑蘇蕩婦某氏私識因能操吳音後在法界作奸犯科經法公堂　辦遂挈該氏移居英界開設野鷄妓寮一頂緑頭巾居　穩戴而仍捕風捉影遇事招摇兹有龜奴某乙向某丙索所欠洋銀二元丙不能還以致口角甲知之卽唆使内至捕房控乙訛詐捕房查得事因索欠而起並無訛詐情形叱丙使回不予准理丙隨又問計於甲甲令再訴諸他處捕房乙友　丁聞之笑向甲曰爾旣當忘人又作流氓毋乃太忙碌乎甲曰爾因丙控乙事是以代抱不平乎丁曰然甲曰事由我指使爾將奈我何丁大怒曰今日不擊碎龜殻决不干休甲知力不能敵丁稽首乞恕旋經旁人勸散始免紛爭 
　　討嫖債一世間最賤者莫如妓女世間最惡者亦莫如妓女當其送舊迎新爭妍獻媚甜言巧語自計承迎雖以魯男子當之尚不免意爲之移情爲之蕩洎乎纒頭金盡索逋入來語鐵顔冰使人難耐娼家伎倆至此遂和盤托出向之爲所惑者所當鄙之恨之而不復恕之諒○矣新桂仙堂某妓女前晚帶同男婦傭人至法界人仙橋附近某押店向店主索討嫖洋七元適該店主因事往蘇州當有店主婦支應邀妓入内詢問緣由言語稍有不合店主婦未免含酸愈形忿怒遂效申申之詈該妓女亦大換本來面目揎袖揮祭棄文用武所帶男女傭人又復助桀爲虐當將桌上之醋瓶瓦罐毁壞一空有店夥出外鳴捕將該妓等三人拘入捕房管押一宵昨晨解至大自鳴鐘捕房經備捕頭研訊之餘以妓女不應至店中吵閙勒令賠償毁物洋三角始得釋放有此一重公案恐店主歸來未易逃閨中戒律矣 
[英界公堂紀事]  
　　瘋子沈仁金沿途滋圖的某號巡街捕帶至　　移送公　蔡太守諭令值日差查得沈並無家屬命發城内普育善堂留養○某號華捕于巡路時見林渭生貧病交攻倒臥於路因扉車舁至捕房捕頭命送公廨蔡太守飭發滬北棲流公所留養○顧木生扭張錫榮至公堂訴稱被欠柴錢向索延約希圖吞没請賜訊追蔡太守正欲訊供隨有人出爲調處蔡太守遂諭以旣已理明准千銷案 
[法捕房瑣事]  
　　邇來常有十餘齡之童子三五成羣遊蕩在外日復一日不覺墮入下流胠篋探曩　無忌憚而爲父母者舐犢情深曾不稍加約束遂致膽愈大而黨愈多相率爲成人不敢爲之事此亦人心風俗之憂前日有住居法界高陽里内之某童約其同黨數人攫取鄉間幼孩菜籃内靑蚨三百翼飛奔而逸鄉孩棄籃追之當將某童揪住送入捕房據情控訴捕頭以某童不應糾黨攫錢着卽管押候解公堂訊辦○沈朝福竊得荳油一鉢在街行走經包探瞥見送入捕房管押○某氏婦失去幼孩疑爲鄰婦誘拐遂將鄰婦扭入捕房捕頭訊無証據將鄰婦交保令其帮同找尋幼孩不得置諸不理 
[英大馬路保安堂啓]  
　　啓者敝堂經辦寳淸輪船被難之屍共獲屍身六十五具除領去廿六具外尚存屍棺三十九具内女棺二具待認已久無人來領故購地於寳邑金二圖指江廟前面敝堂義塚西首業於十一月十八日一律編號安葬其女棺二具分開另葬所有屍身衣服及零物一切仍存敝處後有認領者來堂查對可也 
[江督轅門抄]  
　　十一月二十四日新授江蘇臬司陳謝委總理江南水陸馬步等軍營務處○二十五日署　陽縣吳乃斌卸事回○二十六日蔣元樾銷鄂岸緝私差回縣丞兪明課禀知奉委督署校對文案差 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海四馬路文報報局恊賑公所經收蘇垣署鄧從善堂經募順直東第三批賑欵細户另登淸單]  
　　湖北巴東縣康明府卽土銓捐亷銀二十兩又募沈大隆錢四串文沈正大錢三千孫永昂同順福朱永慶皮恆盛向源泰陳慶豐崔廣盛七户各錢二千薛德荃永盛公蕭興順同順義誠新泉東生源韓恆芳張安靜八户各錢一千懷仁厚錢四百文同春和朱福順田永盛宋永發王永和黄長順仁和森胡豐泰戴永盛張德泰覃德順田永盛春泰來大興文十四户各錢二百文大有益同順興隆盛源鄭賢昌黄長發徐裕盛向德興恆茂林恆源森兪復興嚴萬順俊發元章天慶韓春茂祝慶遠李恆豐魯恆鴻懋吳長興十八户各錢一百文又册募向志尚足錢六百文龍必騰龍翔自二户各錢五百文官鹽店錢四百文季賛元陳運泰二户各錢三百文鄭士英羅德浩游永森朱宗謨張恭允唐成壽譚久達向必珍向必田沈孝曾態萬順曾祥彩盧傳傅發林龍玉權商士才向成信宋大斌向東福譚宏喜應光華李正順陳升階李翼臣二十四户各錢二百文以上三册共合計銀五十　　湖北員陽府許太守募忠亮堂許銀五十兩　自堂愛日堂二户各銀十兩江澤堂久安堂少吕堂三户各銀五兩振鐸堂聘賢堂二户各銀四兩祥瑞堂寳善堂文彬堂鶴臯堂星五堂五户各銀三兩崔岱銀二兩又册募黄開奎張鳳玉李正發　德山傳德李瑞林劉啓發傅鴻入王敬修曾三友十户各銀四兩　正發張如茂趙登雲曾明遠朱炳南陳啓祥馮連升周化南宋克成魏才章雷發升　德祥十二户各銀一兩五錢何順李兆林趙安姜玉書姜元貴陳啓瑞王敬臣曾三益藍興旺蕭成恩魏鴻章何玉善曹可用黄宗臣劉輝堂曾三錫傳成李芳林商良科范金龍韓桂林楊上雲二十二户各銀一兩黄宗志王有發何希達江洪柱劉　榜姜玉成陳啓鳳何占先高萬壽汜成功黄占德和書銀馮玉喜馬連升蕭開印劉占春何啓云陳志發李　艮何占彪二十户各銀五錢又册募永茂森　三兩集瑞質當銀二兩永泰恊永昌質永亭長思過堂陳四户各銀一兩李澤雲殷正興福春龍永興森福春興王義大郭榮堂永茂怡鴻順久萬全振永美公十一户各錢一串文瑞和振王天興二户各錢五百文又册募郭有福錢五千侯名洋錢三千陳國玉童嗣昌劉懷玉陳益林史光朝向耳善朱玉澡王昇榮張洪昇楊霸周爲貞十二户各錢千文以上四册共計除欠平毛永合銀二百十九兩二錢五分○辦理湖北沙洋厘局黄司馬募持恕堂黄捐錢十六串文大誠祥郝子俟二户各錢十串文省吾居張臻百永大洋三户各錢五千文新順公同昌永吳恆安三户各錢四串政大和王怡順毛慶廷三户各錢三千文大順元文源堂二户各錢二千吳素仁吳　平廖春華鄭鑑泉余　宜余　貽堂吳化人符　皇　芳齋九户　錢一串鍾崇琛余順臣二户各錢八百道率性堂錢七百孫紹敖無名氏方爾敦三户各錢五百胡少泉厲延堂二户各錢四百王植三李定遠李秉蘭孫子昌四户錢三百沈吟閣錢二百文又册永安宜加商賢二户各錢十串文致大陳尉占二户各五串泰康永吳慶祥二户各四串際順隆德懋成邱俊臣李萬元高大有鄭文煥六户各錢二串邱春陽錢三串黄福生饒蔡仙二户各一千余謙益堂七百文任泰發張春亭二户各錢五百文吳　彦李香孫福生無名氏鄒春暉陳紹祥林致祥陳德　七户各錢三百文　全菴錢二百文以上二册錢合銀一百另四　　錢○辦理湖北羊樓同厘局金太守募興隆茂錢二千大湧玉長順川復順泉德愼恆泰昌玉大德通恊成泉公記七户各錢一千巨貞　無名氏二户各五百文無名氏四百文又册募隆興抬東口德臣生二户各二千晋祁天聚和長裕川二百各錢一各梁詔廷郭弼臣渠潮源郭　山四户各錢五百文又　募同興福錢六串祥興永錢二串雪　卿饒茂盛恊成泉大德通臣貞和謙益盛長盛川大昌玉復盛泉德愼恆大湧玉十一户各錢一串乾泰盖錢七百文無名氏錢五百馬恊源錢四百志裕祥程達記成鼎日盛昌吕大興吕新盛張億和天成齋昂昇記聚和興十户各錢二百文又册募新盛和日盛昌官和興熊恆盛乾成無名氏裕和義泰興源黄泰發　烟臣朱茂興聚和興天成齋萬昌茂十四户各錢二百文胡義興楊逢源愛敬堂恆順昌熊恆順洪茂和黄全太吕盛祥許祥豐王源發王子成廣發恆十二户各錢一百文以上共四册合計銀三十一兩三錢二分○辦　湖北黄陂縣厘金局戴明府募戴立謙錢十五串文屈愼吾徐相臣王金之蕭義泰王履泰仁泰恊六户各錢一串文周姓錢七百唐河濱牛振　禮和三　各錢六百蔡少云陳松亭二户各錢五　信昌蔡詠樲石性初郭集勛王恆昌張東太六户各錢三百張元豐錢四百張廣興任兆泰泰鄭兪義李信泰　裕太丁合興陳寳源木號余同興木號藍德盛九户各　二林姓陳姓李升馮剛陳姓王升劉福張姓潘姓十户各錢二百五十文蕭來順應恆豐黄和順陳體順聶省順陳順陳春順陳　　陳　興張恊和合興陳節茂陳恆茂十二户各錢一百文以上共計合銀二十兩另五錢四分○辦理湖北野三關土藥局趙司馬趙福壽堂錢福大徐均福田裕順祥豐厚五户各錢三千文福康雲　恆合成三户各錢二千文志和廣元二户各錢一千文以上三册共合銀十五兩六錢四分○另募五吉安銀十兩佑安堂銀五兩一錢書玉善士捐銀七兩五錢○以上統共合計銀四百六十三兩七錢五分申合規元四百八十八兩三錢一分於十一月廿一日由本埠百川通票號匯到合併聲明 
 
 
 

Page 10

 
 
   
 
 

Page 11

 
 
[光緒十六年十一月十五日京報全録]  
　　宫門抄○諭旨一道録前○發抄硃批四道○蘇撫剛奏閩臬在滬因病出缺請旨迅賜簡放摺○閩督卞奏總兵因病出缺請旨簡放摺○護新撫魏奏審明定擬摺○副都統恭奏恭報交卸署理印務日期摺○副都統忠奏恭報接印日期摺○東臬曹奏恭報接印日期摺○皖撫沈奏恭報查閱營伍完竣回省日期片○十一月十五日理藩院鑾儀衛光禄寺正藍旗值日無引見○克王請假五日○慶王續假五日○橚貝子恩全各請假十日○章耀廷續假十日○召見軍機○發抄李鴻章奏宣化令史善詔等爲其故父母捐賑建坊奉硃批着照所請禮部知道欽此○又試用道傅廣捐賑請開復原銜翎枝奉硃批着照　請該部知道欽此○又請以靈壽令劉俊升與懷來縣貴咸對調奉硃批吏部議奏欽此○又道員徐文達請附祀淮軍昭忠祠奉硃批着照所請禮部知道欽此○○江蘇巡撫臣剛毅跪奏爲福建臬司在滬因病出缺請旨迅賜簡放以重職守恭摺仰祈聖鑒事竊據署上海縣知縣陸元鼎申報新授福建按察使許鈐身於七月十二日請訓出都告假一月回籍省墓嗣因假滿在籍起程九月十八日行至上海正擬搭坐輪船赴閩到任詎於二十五日忽患痰喘之症醫治罔效至九月二十九日因病出缺等情到臣據此臣查該故臬司許鈐身年力正强通達時務由直隸通永兵備道蒙恩簡放福建按察使方冀展其長才爲國宣力乃沉病忽染殁於上海途次殊堪憫惻除批飭該縣將該故臬司許鈐身身後事宜督同該家屬妥爲料理外所有福建臬司在滬因病出缺日期及請旨迅賜簡放以重職守緣由理合恭摺由驛具奏伏乞皇上聖鑒訓示謹奏奉硃批另有旨欽此○○頭品頂戴閩浙總督臣卞寳第跪奏爲總兵因病出缺請旨簡放恭摺仰祈聖鑒事竊准浙江提督馮南斌咨據定海鎭標中軍遊擊　文勝呈報本任海門鎭調署定海鎭總兵官彭大光因積受潮濕兼冒外邪醫藥無效於光緒十六年九月初六日病故等因臣查該總兵彭大光籍隸湖南長沙縣由軍功剿匪著績遞保今職蒙恩補授海門鎭總兵經前督臣楊昌濬奏准與定海鎭總兵楊岐珍互相調署計今三載地方洋面尚屬又安兹遽因病出缺殊堪惋惜惟海門一鎭管轄台州地方山海交錯素爲盜賊淵藪該鎭楊岐珍前調來浙專辦臺郡防剿事宜自抵署任督率兵勇師船緝捕巡防不遺餘力所有本管及鄰境水陸盜案無不尅期破獲並將大股匪首次第就擒辦理正在得手似未便令回定海本任浙江撫臣崧駿亦以海門較定海爲重楊岐珍調署得力電商前來所有海門鎭總兵員缺相應請旨簡放可否仰懇天恩仍准楊岐珍照舊調署之處出自聖裁至定海鎭轄洋遼闊統率籌防亦屬不容稍懈由臣先行委員馳往署理以免曠誤查有浙江瑞安恊副將劉興邦水師諳練資格最深堪以接署除檄飭遵照外臣謹循例由驛馳奏伏乞皇上聖鑒訓示謹奏奉硃批另有旨欽此○○頭品頂戴護理甘肅新疆巡撫新疆布政使臣魏光燾跪奏爲審明逆倫重犯按律懲辦恭摺具陳仰祈聖鑒事竊綏來縣民薛得喜因瘋砍傷伊父薛興福身死一案經綏來縣知縣李原琳訪聞騐訊通報臣因案情重大批司轉飭該縣押犯至省發委迪化府審辦正提訊間該逆犯瘋病復發不能取供卽飭醫調治就痊兹據署迪化府知府黄丙焜督同綏來縣知縣李原琳訊明議詳由署鎭迪道兼按察使銜陳名鈺覆審解勘臣親提研訊緣薛得喜籍隸綏來縣已死薛興福是其生父平日孝順並無忤逆情事光緒十六年正月間薛得喜忽患瘋病時發時愈薛興福因其並不滋事央允鄉約邢添福鄰佑張玉成未經報官鎖錮三月三十日薛興福在炕睡臥薛得喜瘋病復發手持劈柴鐵斧砍傷薛興福左太陽穴仍復持斧出外跳舞經鄰佑張玉成查看情形知係瘋病復發奔告薛興福見其躺臥炕上始知已被砍傷當卽投保將薛得喜綑住一面醫治薛興福傷痕詎薛興福傷重至四月初十日因傷殞命該縣正訪聞查拿間卽據鄉約報騐提訊薛得喜目瞪口呆語無倫次飭醫調治漸次就痊録供通詳批解至省發委迪化府督同綏來縣審擬該犯瘋病復發又飭醫痊由兼按察使銜招解前來臣親訊無異並非裝瘋揑飾亦無起釁别故案無遁飾查律載子殺父者凌遲處死又例載子殺父之案無論是否因瘋悉照本律問擬如距省在三百里以外於審明後恭請王命卽在省垣正法仍將首級發回犯事地方梟示又例載瘋病之人鄰佑人等容隱不報不行看守致殺他人者照知人謀害他人不卽阴當首報律杖一百各等語此案薛得喜因瘋用斧砍傷親父薛興福左太陽穴身死實係罪大惡極雖由瘋發無知究屬形同梟獍仍應照律問擬薛得喜合依子殺父者凌遲處死律凌遲處死查綏來縣距省在三百里以外臣於審明後當卽恭請王命飭委署鎭迪道兼按察使銜陳名　署撫標中軍叅將湯秀齋將該逆犯薛得喜綁赴市曹凌遲處死傳首犯事地方懸竿示衆以昭炯戒鄉約邢添福鄰佑張玉成明知薛得喜素思瘋病輙聽從薛興福容隱不報又不看守致釀逆倫重案應按律科罪邢添福張玉成合依瘋病之人鄰佑人等容隱不報不行看守致殺他人者照知人謀害他人不卽阻當首報律杖一百例各擬杖一百折責發落邢添福仍革役無干省釋屍棺飭埋兇器銷燬除全案供招咨送刑部外所有審明逆倫重犯按律懲辦緣由理合恭摺具奏伏乞皇上聖鑒勅部查照施行謹奏奉硃批刑部知道欽此○○署理乍浦副都統杭州副都統奴才恭壽跪奏爲恭報奴才交卸署理乍浦副都統印務日期謹恭摺奏聞仰祈聖鑒事竊奴才前自光緒十六年七月初八日先因暫行代理印務繼復蒙恩署理乍浦副都統當已具摺奏報並叩謝天恩各在案今新任乍浦副都統奴才忠瑞於本年九月二十三日到省奴才卽將乍浦副都統銀印一顆及一切文卷等項派委印務協領文秀齎交副都統奴才忠瑞接收任事外所有奴才交卸印務日期理合恭摺奏聞伏乞皇上聖鑒謹奏奉硃批知道了欽此○○新授乍浦副都統奴才忠瑞跪奏爲恭報奴才到任接印日期謹恭摺具奏叩謝天恩仰祈聖鑒事竊奴才滿洲世僕一介庸愚渥荷殊恩復　副都統重任奴才跪聆聖訓後自京起程於光緒十六年九月二十三日行抵杭州省城准署理乍浦副都統奴才恭壽派委印務恊領文秀齎送乍浦副都統銀印一顆曁文卷等項前來奴才當卽恭設香案望闕叩頭祇領任事訖伏查乍浦地方爲海疆要隘現在滿營八旗舊制事件尚未興復一切應辦事宜在在均關緊要奴才自揣譾陋隕越深虞惟有竭盡愚誠事事悉心會商將軍奴才吉和妥籌辦理斷不敢稍涉疎懈以期仰答高厚鴻慈於萬一所有奴才到任接印日期並感激下忱理合恭摺奏報伏乞皇上聖鑒謹奏奉硃批知道了欽此○○二口頂戴山東按察使臣曹秉哲跪奏爲恭報微臣到省接印日期叩謝天恩仰祈聖鑒事竊臣前奉恩命補授山東按察使遵旨入都陛見仰蒙召對兩次訓誨周詳莫名欽感臣出都後沿途尚無阻滯十月初四日行抵山東省城奉撫臣張曜飭知赴任初八日准署臬司王作孚將印信文卷移交前來臣當卽恭設香案望闕叩頭謝恩祗領任事伏念臣粤東下士智絀才庸外擢監司兩權臬篆方愧涓埃之未報乃承雨露之新施查臬司職綜刑名齊省地當衝要東南則三面濱海勑法宜嚴西北則四省連疆詰奸匪易矧值河流甫輯民困未紓盜賊旣慮濳藏緝捕　關緊要如臣檮昧深懼弗勝惟有恪遵聖訓益切講求隨時隨事禀承撫臣實心經理以冀仰酬高厚鴻慈於萬一再臣經過地方水患均已消退秋稼登塲民情安謐堪以上慰宸所有微臣到省接印任事日期並感激下忱理合繕摺具奏叩謝天恩伏乞皇上聖鑒謹奏奉硃批知道了欽此○○沈秉成片再臣於九月初八日自省起程前赴皖北查閱營伍具摺奏報在案旋於十六日行抵籌州將壽春鎭標中右及馬步練軍並調集之六安廬州頴州毫州泗州龍山宿州等營曁卓勝威靖等防軍併長淮水師各營分日校閱完畢兹於十月初一日回省所有臣查閱營伍情形另行恭摺具奏謹先將回省日期附片陳明伏乞聖鑒謹奏奉硃批知道了欽此 
 
 

Page 12

 
 
[光緒十六年十一月十六日京報全録]  
　　宫門抄○諭旨一道録前○發抄硃批四道○禮親王等奏充補軍機章京片○將軍岐等奏各營剿辦雷波夷匪謹陳迭次獲勝情形摺○大臣興等奏請獎辦運員弁書吏摺○倉塲衙門奏請改給獎叙片○將軍岐奏添募勇丁緣由片○直督李奏請獎勵片○閩督卞奏恭報交卸提篆日期片○又奏委署鎭篆片○十一月十六日吏部翰林院鑲藍旗值日侍衛處引見二十名○承侯耆齡各假滿請安○徐會灃謝署光禄寺卿恩○王仁堪謝授江蘇鎭江府知府恩○儘先副將鄭潤材謝恩○榮公請假二十日○汪鳴鑾續假五日○托偷布續假二十日○召見軍機王仁堪○發抄李鴻章奏已故提督李長樂請於蘆台建立專祠奉硃批着照所請禮部知道欽此○又補用副將王榮和病故請從優議卹奉硃批着照所請兵部知道欽此○又景山同知　延馨請暫緩送部奉硃批吏部知道欽此○又將軍希元爲其故母捐賑請移獎子弟奉硃批着照所請該部知道欽此○○軍機大臣臣禮親王世鐸等謹奏查滿洲軍機章京理藩院員外郎齊普森現在蒙恩簡放廣東瓊州府知府所遺軍機章京一缺應以署缺行走之理藩院題署主事豐陞額充補豐陞額所署之缺應以記名挨次補用之内閣中書榮霈充署謹　奏奉旨知道了欽此○○四川成都將軍臣宗室岐元頭品頂戴四川總督臣劉秉璋跪奏爲各營剿辦雷波夷匪謹將迭次獲勝情形恭摺會陳仰祈聖鑒事竊本年春間雷波廳屬小溝補卽　支風簸漁姑等勾結西昌縣生番二千餘人滋擾邊境焚塲刦財擄人經臣等調派各營前往迭於牛喫水蓮花石等處接仗擊退曾將獲勝緣由奏陳在案七月二十七日大浣子貝札黑夷普子紏夷五百餘人竄出海　壩徐家崖一帶經哨官趙孟諭都司吳以忠合攻轟斃夷匪四十餘名趙孟謙奮勇直前將黑夷普子生擒過陣餘衆奔潰統領達字營馬朝選卽於次日率弁分路由徐家崖進剿曹家　轟斃夷匪百餘名長勝右營弁勇擒獲白夷數名各奪獲刀予氈衫百餘件並燬蠻棚七十餘間各營日出搜山夜守要隘該夷濳侵暗擾均經營勇擒斬多名隨時擊退馬朝選探得夷匪集有二千餘衆盤踞距三陵岡三十里之田家灣因密與各營將備商定調守備戴炳勳千總徐所部營勇並叅將謝金誥之鄉導勇二百名及先鋒營劉玉田合爲一隊進攻田家灣調雷波廳施毓齡帶勇一百名團練二百名爲一隊進攻田家灣左路該統領自派管帶唐珊峯並衛隊及中哨隊伍爲一隊進攻田家灣右路復派長勝右營姚振邦安阜營吳以忠先期濳赴三複岡於九月初七日夜陸續會齊三路同時並進夷匪驚覺大股出敵我軍各用洋槍連環圍打一面放火先將寨外蠻棚焚燬鄉導先鋒等營先進各營相繼而進接戰良久夷衆抵敵不住四散奔逃墜巖落澗者無算乘勝將田家灣秦家梁子夷巢數百間悉行焚燬天曙追殺十餘里轟砍致斃夷匪百餘名斬首二十餘顆生擒黑白夷三十餘名是役也我軍帶傷亦二十餘名　卽照章分别輕重給賞隨密探該敗夷散踞葱子坪雙土地白巖灣等處夷巢馬朝選與各營將備商定進攻於初九夜仍分三隊謝金誥劉玉田督勇銜枚疾走至老街子解衣渡河直上該坪陣斬十餘名生擒督隊夷酋日户達曲一名黑白夷二十餘名施毓齡等進攻雙土地姚振邦等進攻曰巖灣同時撲擊各有斬獲轟斃逆夷無算餘衆退敗三路弁勇會齊於初十日午後收隊沿途共燬夷巢千餘間燬　夷卡三千餘座各營獻俘獻馘當經該統領分别記賞一面將擒獲百户達曲等斬梟叛夷退入母猪坡監守劉玉田探得有黑夷慈噶者爲此次號召夷匪指揮出擾之人遂與謝金誥密派熟識慈噶之鄉導勇於十五日夜濳赴該坡夷匪偵知山頂檑石如雨而下待至四更檑石不繼我軍突上山寨火彈齊發火光中鄉導勇羅廷荃瞥見逆首慈噶倉皇衝突鏖戰兩時傷其左腿始就擒獲夷衆又復散敗我軍振旅而還臣等因其先後告捷檄令各營仍前嚴密防範相機進剿俾該夷勢窮力竭自必傾心歸誠所有各營剿辦雷波夷匪迭次戰勝緣由理合恭摺具陳再此次各營將士極爲奮勇頗稱得力將來敉定後可否擇尤保獎以示鼓勵恭候聖裁伏乞皇上聖鑒訓示謹奏奉硃批着俟事定後擇尤保獎毋許冐濫欽此○○臣興廉臣游百川跪奏爲本年漕務竣事謹將出力人員照案奏懇恩施恭摺仰祈聖鑒事竊照江浙海運糧米改由糧道徑行起剥運通交納直隸應辦事宜經直隸督臣衙門核議奏咨章程天津通州兩處辦運委員書吏核其勞績奏保每處以六十五員爲度等因循辦在案本年江蘇浙江湖南湖北海運江北河運漕曰正餘採辦各米及奉天額運黑豆先後挽運到通經臣等督率坐糧㕔等隨時騐收飭令派出在事各員認眞經理隨到隨卸轉運入倉業於八月十六日奏報在案所有任事各員不無微勞足録臣等詳加酌核除出力較次員弁兵丁由臣等核給咨獎外坐糧廳滿監督吏部郎中常裕擬請賞加四品銜前任漢監督先儘升用知府吏部郎中劉子銓擬請俟升任後賞加三品銜前任漢監督新授廣西慶遠府知府孫欽晃擬請賞加三品銜此外辦運出力之咨調委員書吏共六十五員地方文武印官漕務專員十六員臣衙門派出監督筆帖式十四員大通橋所調京營巡糧武弁十七員分繕淸單三件恭呈御覽可否照擬給獎之處出自聖主鴻施除飭取各委員履歴咨送吏部備查外所有請獎辦運員弁書吏緣由理合恭摺具奏伏乞皇上聖鑒謹奏奉旨已録○○倉塲衙門片再上年臣等奏保辦運人員案内查有署理東路㕔同知順天府治中查光泰請俟歸知府後加三品銜吏部查與奏定章程不符駁令另核請獎又有奉天康平縣訓導蘭維烜請以知縣在任候選吏部以該員已有候選知縣升案請保定章不符亦令另核請獎各等因在案伏查該二員保案旣經吏部議駁自應另行核給獎叙臣等擬請查光泰一員改獎以知府在任候補蘭維烜改請俟離任歸知縣班後加同知銜爲此附片奏懇伏乞聖鑒勅部施行謹奏奉旨已録○○岐元等片再雷波一役前因隘多勇少不敷分布已檄令叅將謝金誥暫募鄉導勇三百名屏山防營前因調派唐珊峯督勇赴雷波助剿該處空虚檄令該營官節孔善添募新勇一百名又據建昌鎭劉士奇禀報雲南披砂㕔屬夷人叛逆經滇省分調官兵進剿披砂與川界緊連恐其竄入爲患該鎭所轄制兵不敷守禦亦批飭該鎭暫募土勇二百名藉以分防邊隘均自成軍之日起查照川省勇營各哨章程支給口糧實因三邊同時有警各募一營不免糜餉是以從權酌令分募一二三哨以節餉需一俟事定卽令裁撤理合附片陳明伏乞聖鑒謹奏奉硃批該部知道欽此○○李鴻章片再京城巡護電綫弁兵係由步軍統領衙門酌派前因三年届滿桿綫均未損壞傳遞要報從無阻滯所有在事出力武弁經臣照章於光緒十三年十二月十九日奏請分别給獎奉旨允准在案兹自光緒十三年七月起扣至十六年七月止又届三年期滿該武弁等晝夜梭巡始終不懈數年之久電綫並無被人竊割尚屬著有微勞據總辦電報事宜東海關道盛宣懷詳請給獎前來除應給記名千把總外委補用者五弁咨由步軍統領衙門註册外所有四品頂戴正藍旗蒙古步軍校達洪阿擬請遇有恊尉缺出儘先升用正旗蒙古步軍校恒福擬請賞給四品頂戴左營東便汛候選衛千總胡勝海擬請俟選缺後以衛守備在任歸催漕班選用俾資鼓勵理合附片具陳伏乞聖鑒飭下該衙門查照謹奏奉硃批着照所請該衙門知道欽此○○卞寳第片再福建陸路提督孫開華入都陛見欽奉諭旨着臣兼署兹孫開華於十月初三日業已旋閩初四日臣謹將陸路提督印信王命旗牌等件委署福州城守協副將本任提標中軍叅將樂文祥齎送提督孫開華接收任事除恭疏題報外所有臣交卸提篆日期謹附片具陳伏乞聖鑒謹奏奉硃批知道了欽此○○卞寳第片再福建福寗鎭總兵曹志忠請旨陛見奉硃批着來見欽此自應飭令交卸起程所有福寗鎭總兵篆務及長門防營統領應行委員接署查有營帶長門砲臺發往福建差委記名總兵洪永安才勇兼優辦事誠實前曾代統凱字各營紀律嚴明堪委署理鎭篆並統帶防營除檄行遵照外臣謹附片陳明伏乞聖鑒謹奏奉硃批兵部知道欽此 
 
