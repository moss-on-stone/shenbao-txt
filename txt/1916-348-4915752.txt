# 1916 - 348 - 4915752

 

Page 1

 
 
   
 
 

Page 2

 
 
時評 
[暗潮愈烈（冷）]  
　　府院之争因孫去而嫌疑解釋矣憲法之閧因中立派調停而願和平矣此近日以來所傳之好消息也不謂好消息方傳而所謂暗潮愈烈之報又即見告也 
　　暗潮愈烈而議會之調停尚需時日此無待論也不意府院之爭又因是而復起總統赴保定又有府中對叚將有若何舉動之謡此言雖不足信而此言之來因無論爲虚爲實終非府院之福也 
　　雖然歐洲敵國尚有議和之時此次和議即不遽成終有議和之日奈何中國同在一院之議員同任國是之政府明潮暗潮相繼不絶寧無相解之一日也耶嗚呼 
[命令]  
　　十二月十四日大總統令俞崇敬給予三等嘉禾章此令又令前政事堂存記之沈賓清著交財政部酌量任用聶樹楷着分發廣西交該省長酌量任用此令 
又令任命張金印爲陜西陸軍第一混成旅步兵第一團團長胡景耀爲陜西陸軍第一混成旅步兵第二團團長曾繼賢爲陜西陸軍第一混成旅第三團團長井山秀爲陜西陸軍第二混成旅步兵第四團團長嚴紀鵬爲陜西陸軍第一混成團團長李天佐爲陜西陸軍第二混成團團長陳樹滋爲陜西陸軍騎兵第一團團長曹位康爲陜西陸軍騎兵第二團團長此令 
又令陸軍總長段祺瑞呈請任命牛文亮爲陜北鎭守使署副官長蘇向湯爲陜西陸軍第一混成旅少校副官徐繼祖爲陜西陸軍第二混成旅少校事官應照准此令 
又令陸軍總長叚祺瑞呈准正白旗漢軍都統麟元咨請以瑞麟海順錫桐補驍騎校應照准此令 
又令陸軍總長段祺瑞呈准署吉林省長郭宗熙咨請以侯建祿陞補寗古塔正黄旗佐領應照准此令 
又令湖南省長譚延　呈據高等審判廳廳長陶思曾等呈稱前保靖縣知事陳朝楷因　盜褫職兹經查明該員前在任内尚無有意諱盜情事懇請轉請開復處分等語陳朝楷著開復褫革處分以策後效交内務部查照此令 
　　十二月士五日大總統令劉友才晋給二等文虎章此令 
又令顏德慶晋給三等嘉禾章此令又令丁士源給予三等文虎章此令又令佐藤三部給予四等嘉禾章此令又令王人鶴唐甘泉吳心榖蕭俊生戲智崇吳勤訓均給予四等嘉禾章此令 
又令王肇基綸予四等文虎章此令 
又令陸軍總長段祺瑞呈准　白旗滿洲都統瑞豐咨請以塔欽布貴釭鈺泉增林補驍騎校應照准此令 
又令兼署福建省長李厚基電呈政務廳長璩珩剛愎自用人地不宜請予免職等語璩珩著即免職此令 
專電 
[北京電]  
　　總統昨上午八時親赴保定軍官學校行畢業式下午即回京王士珍蔭昌馬龍標蔣作賓隨行 
[北京電]  
　　昨中立各政團繼續協商省制關於彈劾省長解散省議會問題因丙辰俱樂部潘江反對又幾破裂而研究派報載今日元首赴保定軍校行畢業式府中對段將有若何舉動在孫派等報紙又指湯梁提倡解散國會並痛斥梁秋水馮承鈞登載公言等報之文暗潮愈烈恐調停將須時日 
[北京電]  
　　研究會及討論會等因十九日衆院議程列入彈劾内閣案將發通告請會員勿請假一致反對否决此案 
[北京電]  
　　議員鬭毆案檢廳認爲傷害罪成立如被告再抗傳得請國會許可用拘攝昨呈司法部提出國務會議通過行將咨取兩院同意 
[北京電]  
　　中立各政團昨繼續協商地方制度大綱討論結果决定兩個問題（一）彈劾省長以省議員三分二之出席出席員三分二之同意可决由政府諮詢參議院解决之（二）省長得省參事會員三分二之出席與同意得解散省會解散案由國務會議解决之 
[北京電]  
　　老西開案兩方有均守秘密之約故内容未得宣佈但伍總長與法代使聲明若到可以簽押時必先得國會之通過 
[北京電]  
　　伍總長今日會商財部討論幣制統一要題明日提議加稅免釐辦法均召國貨維持會長王文典列席參預 
[北京電]  
　　明日國務例會將提議五年預算案 
[北京電]  
　　熊希齡赴日擬以國務院中李大鈞及外部某秘書爲隨員 
[北京電]  
　　據財政要人聲稱中國總行調滬行張公權赴渝以該處分行糾葛非張不能勝任係升調性質並非撤換 
[北京電]  
　　禁烟聨合會决議廢除烟商合同昨呈請政府公布 
[北京電]  
　　歐戰和平會上書總統請出參和議 
[南京電]  
　　今日（十六）九時開黄蔡追悼會由馮副總統代表何紹賢主祭俞道尹紀琦楊司令春普陪祭 
外電 
[北京電]  
　　四國銀行團照會財政部謂關於中國善後借欵之倫敦會議因俄法兩國銀行家未曾蒞會是以展期舉行但本月内可以開議（十六日） 
[北京電]  
　　赴日專使熊希齡啟程之前將宴請日使林權助此後日使亦將請熊讌會 
（十六日） 
[北京電]  
　　張國淦長内務之同意案巳送交國會定星期二日投票（十六日）以上德文電 
[香港電]  
　　香港大學昨日開會朱省長梁士詒及廣州英總領事哲美森皆蒞會校董宣讀黎總 
 
 
 

Page 3

 
 
統祝詞内有中西有同一之目的思想則求學是也一句校長演說謂黎總統極注意於此校及其敎育中國青年蔚爲成才之方法又謂朱省長親來觀禮殊足令人欣感誠大學前途之佳兆希望粤省學子肄業此校云云昨夜香港總督備筵欵待來港觀禮之中國來賓（十五日） 
[丹京電]  
　　丹麥開平民投票會解决售賣丹屬西印度島問題贊成者二十八萬三千六百九十四票反對者十五萬七千五百九十六票（十四日） 
　　以上德文電 
[北京電]  
　　中美借欵因滙水相差甚多故未受授惟四國借欵尚未成立且年末將届需費甚多或不得巳從早交付亦未可知云（十六日） 
[北京電]  
　　中國政府與四國銀行團之正式交涉因有種種之故尚未開始大約下星期可開議云（十六日） 
[東京電]  
　　大借欵之交涉四國銀團尚未開正式借欵之會議惟四國之間内中協議已有進步或且不開正式會議即於北京由中國當局與四國代表者開始交涉亦未可知（十六日） 
[北京電]  
　　據聞政府已廢袁政府所定以一月一日至十二月末之會計年度而回復民國二年參議院議决以七月一日至翌年六月末日之制度此次第五年度新預算之編製巳經葳事定於明日（十六日）交國務會議該預算以軍事費二萬萬元爲最多且因各部各省經費增加故支出超過約一萬萬元聞現正圖將軍事費及他各般費用酌減云（十六日） 
[北京電]  
　　段總理接見東三省陳情委員李善才（譯音）時答其鄭家屯中日交涉問題中之日本設置警察派出所並招聘軍事顧問之問日伍廷芳已就外交總長之任該問題不久即可解决政府之於某處日本派駐警官之件及聘用軍事顧問之件均甚注意而日本朝野之有識者今亦由其衷心希望中日兩國之親善可信其决不出侵害中國獨立權之行爲故東三省人民關於該問題之進行務當靜候政府當局平和解决萬勿輕舉妄動以致阻害兩國之國交務　回省切實指導云云（十六日） 
[北京電]  
　　黎大總統親臨軍官學校卒業式於本日（十五日）午前赴保定旋於是夕五時回京是日開車及回抵車站之際均由軍警嚴加警戒（十六日） 
[北京電]  
　　參議院昨由政府派遣委員到院開秘密會報告如左政府原擬派曹汝霖爲赴日贈動專使因有反對故改派熊希齡某議員質問曰右係報告抑求同意政府委員曰專使之性質與大使公使異不必請求同意故惟報告議員以如此不得要領之報告大可不必即請委員退席開秘密會付討論衆議院咨逹之派遣贈勳大使决議案决付審查（十六日） 
[東京電]  
　　日前東來之張繼氏於今日午前至外務省訪問幣原次官（十六日） 
[漢口電]  
　　曩由王督軍移緝在上海法租界捕逮之湖北革命黨首領（漢口暴動焚毁事件之主犯）向海潛及王文彬二人昨解至漢口（十六日） 
[南京電]  
　　江蘇全省舉行黄蔡二公大追悼會已於今日午前八時在中正街萬壽宫内開會馮副總統親臨主祭舉行祭典儀極莊嚴午後由軍民各長官參拜各官衙各學校均休業下半旗以表哀悼日本高尾領事多賀駐在武官及居留日本民會會長等亦往參拜明日（十七日）則爲敎育界商業界及地方紳士人等分班參拜（十六日） 
[南京電]  
馮副總統以近參衆兩院議員等互閙意見公私混淆弊害益甚似此决非國家前途之幸頗爲憂慮特於昨日電徐東海請其力當調停和協之任（十六日） 
[東京電]  
　　十五日閣議决以勝田大藏次官升任大藏大臣即於十六日行親任式所遺大藏次官以一木主計局長升任（十六日） 
　　以上東方通信社電 
戰電 
[倫敦電]  
　　英首相喬治君與塞首相巴西區君交換電文謂協約國决計進行戰事至塞國恢復獨立而後巳（十四日） 
[彼得格勒電]  
　　半官公文評詆德國媾和之意見謂今苟與力盡而未壓倒之敵人媾和則協約國無量數之犧牲將付諸虚牝云 
（十四日） 
[華盛頓電]  
　　德國大使署宣稱將來媾和會所討論之最重要問題列國限制軍備一事必居其列（十五日） 
[倫敦電]  
　　財政大臣巴拉勞君今日在下議院提出兵費案計數英金四百兆鎊據謂此欵可以用至來年二月二十四日英國現每日平均須用五兆七十一萬鎊本届會計年度共需兵費一千九百五十兆鎊溢出預算三百五十兆鎊所增之數多供製造軍火及貸與協約國與殖民地之用軍火出數之增多幾令人爲之疑訝此爲英國實力充足顯明之證據協約國『與殖民地借欵一項所增之數日約四十萬鎊惟增加之欵全由協約國用之因各殖民地均能自給也巴拉勞君切實聲明德國對於支配同盟國通力合作一事頗佔便利協約國政府亦嘗力謀統一近六月來成績頗侄彼信戰事獲勝之遲速全視協約國之軍隊餉糈軍火彼此通用之限度爲斷旋以該案付表决卽經一致通過（十四日） 
[彼得格勒電]  
　　公報宣稱十三日敵軍繼續向布成方面從事攻擊俄馬隊與步隊與敵軍在布成西面西南面相遇遂相激戰公報中並未云及是役之結果大約戰事仍在進行（十四日） 
[倫敦電]  
　　俄國公報宣稱敵軍在斯土克化特河基塞林南面前進爲俄砲隊所阻俄砲隊在太洛波爾至查洛琪夫鐵路兩面阻止由格拉柯夫士進攻之敵軍俄羅軍爲敵軍所逼現正由布成退走故防守加洛米柴河陣地之軍亦不得不退（十五日） 
[倫敦電]  
　　布國公報宣稱布軍前鋒枝隊已抵布加萊斯至菲台斯蒂鐵路俄國艦隊轟擊黑海巴爾吉克港（十五日） 
[倫敦電]  
　　德國公報宣稱德軍已佔據羅國之布成鎭（十五日） 
　　以上文匯報電 
[柏林電]  
　　公報宣稱麥剛森元帥現正在其全陣線進攻雖遭至大之困難仍能廓清大伐拉幾州自布加萊斯至塞拉伏逹路線南之大路俄軍在卡巴西安山森林境塞軍在塞拉河東岸進攻均遭挫衂（十四日） 
[柏林電]  
　　十二月十三日德軍大本營公報云敵軍得俄國騎隊之援後復在加洛尼柴河高地抵禦但未幾即向東北敗退多瑙河之軍及第九軍現於全陣線進逼敵軍同盟軍在通布成之大路得地甚廣俘敵三千人昨又在山中俘敵四千餘人（十三日） 
　　以上德文電 
公電 
[李純勸國會議員釋爭電]  
　　上海各報館均鑒連日接靈法研究會議員庚電益友社眞電知審查省制加入憲法一案竟有紛擾不可收拾之勢純竊爲大局悲而爲議院惜也世所稱議院爲神聖不可侵犯之地以尊崇議院者謂上自元首下至人民所遵循之憲法由此而生也今憲法未成現象如此以純心理度之有大可危者一大可痛者三願與邦人君子一證此言當國會恢復之日議院諸公咸懍愛國熱誠有宣言不黨者有宣言速定憲法以維國本者海内聞之交相慶幸廼近以意見之不洽激成意氣之爭持此一是非彼一是非各趨極端無復顧惜恐憲法從兹中斷而國將不國矣可危之事孰有大於是者議院爲代表人民而設此次舉動實失人民信仰之心信仰旣弱疑誤滋焉疑誤旣滋攻擊起焉此大可痛者一也議院爲監督政府而設此次舉動開自身輕褻之階失政府尊崇之意莊嚴旣墜監督奚言此大可痛者二也議院爲外人所注視現時鄭家屯老西開及廈門各案方兾外部速定方針國會起爲後盾今議場行爲如此恐外人窺我底藴我謂無和衷共濟之誼必將啟投間抵隙之謀此大可痛者三也積此可危可痛之事竊願議院諸公不諫已往共勉將來板蕩中華庶幾有豸夫平勃交驩而漢復安郭李釋嫌而唐再造古旣有是今詎不然倘諸公仍持意氣不顧國家大厦將傾諸公又豈有幸乎純憂從中來難安緘默敢引孟氏其兄關弓而射則己埀涕泣而道之義祈議院諸公一垂聽焉李純叩删 
[江蘇省議會來電]  
　　各報館鑒本會今日追悼黄蔡二公下旗休會一日以誌哀忱謹聞蘇省議會銑 
要聞一 
[北京特别通信（五十）（飄萍）]  
　　十四日之國務例會　　並未撥付孫文索欵　　注意十九日衆院議程本報自今日起對於國務會議之例會特會擬逐次略記之（例會爲每星期二四六特會無定期）此項會議無旁聽無新聞記者席但依國務員之傳述而事實可擔保其無誤也昨日（十四星期四）之國務會議例會共議程有五（一）浙江省請免屠宰稅案屠宰稅之行於浙江屢感其不便浙省當局曾擬具理由請予免除昨乃提出於國務會議討論結果以今日遽行免除亦有困難之處且國家稅地方稅尚未劃分應興應革尚無標準議决俟兩稅分後再由財政部酌量情形核定辦法即以此答覆浙省 
（二）福建政務廳長璩珩經會議决定免職（三）國務院銓叙局請劃分保案權限辦法案從前關於保舉案其規則非常紛亂權限不分辦理　爲困難銓叙局乃擬具詳章請國務會議通過昨會即議决依該局所擬辦理 
（四）運送蔡將軍靈櫬赴漢前本派（楚有）艦今因該艦有不便運送之處昨會議由海軍部另派（利川）裝運而以（楚有）護送 
（五）答覆衆院質問孫文索欵案近日報紙紛傳民黨偉人如孫中山吳大洲鈕永建諸君皆向政府請發鉅欵而孫中山多至二百八十萬元頗　社會之法意亦有以欵爲已付若干即借以攻擊財政當局且詆毁諸偉人者又因有從美國借欵中撥付之說中國銀行徐總裁（恩元）乃恐影響於兌現即函詢陳總長似含有不應以辛苦經營借得之錢撥付偉人之意請陳總長宣布以免内外恐慌云同時衆議院議員卽提出質問書今日國務會議决定答覆聲明政府並未允撥孫中山以所要求之欵惟請其先以細目證據繳核再議報紙謂已撥付若干皆非事實云云 
以上乃今日國務會議之大略也又聞熊希齡赴日命令之所以迅速宣布者蓋外交上有不能不即宣布之處故昨日命令僅以三小時内决定頒發其原因究竟如何須俟一二日後再可以宣布也又衆議員溫世霖等提出之彈　案已列入十二月十九日議事日程且列於第二項題曰國務員段祺瑞等違法失職彈劾案（下注議員温世霖等提出）此項十九日之議事日程與十六日者同時發出格外加早頗可注意其殆欲贊成反對兩方面及早預備即於是日决一勝負而免此案之久懸歟 
[中立團亦起爭議]  
　　十四日午後一時各中立團代表在衆議院内憲法起草委員室開會討論地方制度大綱出席人員如左討論會孫潤宇丙辰俱樂部潘江平社黄雲鵬憲友會何雯靜廬鍾允諧憲友會　繼漢衡社梅光遠協議會李芳韜園陳洪道憲政會胡璧成開會後即繼續討論省長之彈劾同題孫潤宇君提議省長之彈劾與省議會之解散問題之關係擬請將此彈劾與解散同時討論較爲便利衆贊成其討論結果大概如左一省長之彈劾以省議會總員三分二之出席出席員三分二之可决可决後經國務院提交參議院議决之三省議會之解散省長得參事會之同意提出由國務會議議决之對於上列結果大多贊成惟丙辰俱樂部代表潘江起而反對謂三分二之制限太高果爾則解散省議會亦須有參事會全體三分二出席出席員三分二可决之規定孫君答言參事會共十三人而六爲省議員若此六省議員一律不出席或一律不贊成省長之呈請解散權即同虚設萬不能如是規定潘仍堅執己說平社代表黄雲鵬君亦勸其勉徇衆意且謂此並非正式條文儘可自由聲明意見留待下次協商不可以一團之意見阻全體之進行且尤不可以調停之人而自啟爭執之事潘又不願聲明於是各代表遂不歡而散 
[馮副總統之憲法請願（一續）]  
　　（一）行政審判機關宜加規定另行設置按憲法草案中關於行政訴訟事件未有所規定亦無設置特别機關但於第三章第十四條有陳訴一語是否卽指行政訴願與訴訟而言未盡明晰此種事件應歸何等機關受理審判不能不明白規定者也臨時約法第十條有平政院之文今日巳設之平政院實根於此憲法起草之意或將歸諸普通司法機關世界各國之行政訴訟制度其機關約爲三種（一）附屬於司法者英法比利時是也以司法官兼理此項審判行政事務旣非所習行政法規或有未諳且以司法權侵及行政頗滋流獘（二）以行政官廳自理者法國是也法以參事院爲受理審判機關行政内部自判是非亦有不公之　（三）特設行政審判所者德意志是也德之行政法規最爲明備此制已較平允日本採之吾國亦以别行設置爲宜平政院業經設立昔有附屬肅政廳糾彈之事今旣廢止以之專理行政訴訟編制職權略加修正已　完備憲法中宜明定之（一）解散衆議院不宜加以限制按憲法草案第七十五條大總統解散衆議院須經參議院三分二以上之同意如此規定解散之文幾等虚設解散者訴諸民意也議會與政府相持不下其勢必求一解决故不得已而訴諸民意以　再舉之形勢是誠立憲政治責任内閣之妙用惟有勇於負重之政府而後乃有解散議會之事英國憲政實以此爲進化之路世之論者往往謂君主國議院可以解散共和國議院不可以解散是誠不明憲政之理解散議院乃與責任内閣爲對待無關乎君主與民主法襲英制而以元老院過半數之同意爲制限意在折衷轉失其用自共和成立迄於今兹解散下院僅僅一見而内閣之更迭至不計其數夫以過半數之同意解散權之行使尚如彼之難况三分二乎又况今日吾國參衆兩院性質之相同則犄角之勢同意更不可得者也以無可伸縮之議會得挾其威以臨政府但見政府之汲汲顧影而政務將以不振更安望國力之發展哉若改爲一院制則無所謂參議院之同意若猶有兩院者則此種限制萬萬不宜規定（一）不信任决議不宜設此明文按憲法草案第四十三條衆議院對於國務員得爲不勝任之决議第八十二條國務員受不勝任之决議時大總統非依第七十五條之規定解散衆議院應卽免國務員之職權不信任之决議爲過半數解散之制限爲參議院三分二之同意其難易不均兩院相與維繫政府處於孤立其形勢又不同是政府必敗而議會必勝此就現在之草案言之决非事理之平者即令改成一院或參議院變其組織解散權不設制限而此種不信任之决議亦屬廣漠無稽無事規定各國責任内閣在國會中偶有此項事實然絶未有見諸明文者内閣當得國會之信任苟失信任則預算案及重要之法案國會皆可制其死命何待决議如能表示閣員違法尚可彈劾彈劾之下審判隨之審判屬實制裁隨之監督之道亦云多矣况不信任云者其中必含有違法之事實日本議會於明治二十八九年間亦屢行之矣其列舉内閣之失大都皆以違法爲口實是則不信任與彈劾本屬一事無須重複者也（未完） 
[杭州快信]  
　　省議會致電各省議會謂國家預算先交省會審查遇應增删修改處加以說明陳請國會備考庶政府無疎漏浮濫之獘而國會收抉擇便利之益本與國會議决預算權極無抵觸本會前經公决請願國會詎參議院認爲抵觸約法拒不受理業經咨駁務請協電主張 
監視選舉公民會定於星期一上午開成立大會討論監視方法昨派幹事向各舞台相商暫備舞台爲開會地點並於昨日下午在昭寳堂三十八號事務所開談話會 
地方檢察廳長昨帶同警吏親至新市場清華旅館詳細搜查運動參議員之證據 
新任高等檢察長陶恩曾定今日接篆視事 
 
 

Page 4

 
 
本行經理北英商火險公司醬銀四千餘萬兩在申開設最先迄今已數十餘年專保房產貨物棧房一切火險遇有不測無不立即照賠保價格外公道如蒙紳商賜顧請到三馬路第十二號門牌樓上本公司帳房面議自當悉心照辦以副賜顧此佈 
[廣東仙壽窩立愈癩疥瘡藥]  
此藥不論何種瘡毒久年惡瘡等症朝搽晚愈神效之速世所罕有大盒五角小盒二角 
上洋二馬路畫錦里口請認鐵拐李爲記 
[存濟局周文卿大醫士治小便腫爛白濁刺痛魚口橫痃聖手]  
余酒後誤入花叢忽焉下身染毒初患小便刺痛繼則白濁淋漓兼旬不止嗣爲無經驗之醫生所誤投以不相當之藥反覺更劇於前竟然毒入下部兩旁突起橫痃便毒腫痛異常日益加重百治無效蒙友指示六馬路朝陽樓茶館對面存濟局周文卿先生毒門擅長請爲包醫當服　先生秘製丹藥內服外敷立刻止痛未經一星期下部漲肉新肌立生橫痃魚口遂漸退消險症可畏全愈何速　先生真當世名醫也良用欽佩蓋滬上醫家林立丸飲繁多試之竟無寶效惟存濟局周文卿先生功效如神可推海上第一名醫　先生祖居滬上九世於茲臨診長久加之苦心研究精益求精無論何種至重至危之毒症四肢疼痛梅瘋癱痿透頂爛鼻下部腫爛均可包醫限日全愈出立保單逾限不廖可還原洋每日門診隨到隨看奏效神速醫資從廉　先生誓不用輕粉水銀惡劣毒劑摻雜爲丸患毒同胞幸勿交臂失之　該局秘製珠珀下疳散每罐一元　珠黃掃毒丸每料二元　珠珀立止白濁丸雙料四元　單料一元　橫痃魚口內消丸每料二元　橫痃魚口立消膏每張一元要皆神效無比也　本埠後馬路錢業鄭鑒清謹謝 
[星牌名片緊要廣告]  
星牌名片銷行已久早蒙各界　諸君贊許無待贅述也今因百物漲價本品原料紙價異常高貴不得已將以前所定價目表修正同時將乙丙元竹等顏色名片一律改爲白色精益求精實較前更爲特色而紙盒上及紙盒旁邊則仍刊入特許星牌字樣尚望名界　諸君隨時試用是幸 
再者近有無恥之徒假冒星牌名片以塞主顧魚目混珠實可痛恨請賜顧　諸君格外注意須認明本品紙盒上及紙盒旁邊星牌商標爲記庶不致誤也 
總經理上海河南路七七七八謄寫堂支店謹啓 
[遺失長期存票作廢]  
今遺失益大莊第十六號存票一紙計十一月念五期九八元五千兩正已向該莊掛失如中外人等拾得作為廢紙已登申新兩報特此聲明 
楊盛啟 
[江海關論]  
照得本關現有充公食米一百六十九擔仁丹六千包以及線襪土布花邊手套香肥皂洋廣雜貨等件訂於本月十九日下午兩點鐘在本關棧房拍賣特此論知　中華民國五年十二月十五日 
[一分時立止　心肝胃氣痛藥]  
此藥無論何種心肝胃氣痛須痛到人事不省衹吞服二分其痛立止兼永斷根每大瓶一元中瓶半元小瓶三角上海二馬路畫錦里北首 
保太和啓 
[上海新開寶康協記五京食物西飡社]  
擇于陽曆十二月十五即陰曆十一月廿一日正式開張 
本社自運泰西罐頭食物各色麵包精製異樣各種禮品茶點糖菓餅干選聘超等名廚佳烹歐美大菜陳設特別雅卒呌局侑酒迅速異常侍候招呼格外週到公司大菜每日輪換新鮮食品　諸君請嘗試之方知價廉物美為滬上首屈一指也倘蒙　剛頋公司菜券格外克已　藉酬雅意耳　 
上海英大馬路泥城橋　新世界對面　電話四六五六 
[三馬路大新街西首愼泰木器號]  
電話一千七百十號 
諸君欲府第增美觀而適衛生乎是不可不有歐美裝璜及木器以佈置之　諸君欲佈置之而得宜乎是不可不知本號能副　雅意而有餘蓋所得二十二年之經驗與最新之學術足以致之耳 
[聲明]  
前在鎮海余會置辦浙安巡輪一艘摻巡外海保衛　商至今年三月該輪乏資　續故至八月間將浙安輪出賣與靖安公司主任王芝卿君訂定陰曆九月初十日該輪船價如數付清今時　兩月而該輪之價延宕未交余與該公司主任王君商妥欲將該輪收回另賣與協與公司新有前欵一概歸余白理與協興公司無涉　不　知特此聲明 
朱雲水啓 
[永新利等特別聲明]  
啓者前小號等閘北大統路新大京貨店捲逃一案前會登報聲明當時因怨促間祗登孫二人將回謀在　之該號股東五益五及其子五善生二人姓名遺去為　登報再行聲明敝希公鋻啓 
[美國巴拿馬賽會優勝獎北京國貨展覧會加獎沈制鏡面散]  
本主人由化學發明沈制珠粉羊脂鏡面散經中外名醫化學博士研求試驗的確專治男女老幼面上雀斑○粉刺○煙容○酒刺○紅瘰○白點○晦色○油光○疤斑等自行世以來靈驗昭著寰地球到處歡迎前清恭親王贈果然靈驗又荷軍政商學各界閨秀名媛靈驗書積有六千餘函其信及郵局蓋印信封集裱屏條張掛門口任人閱看以照靈驗之鐵據赴美賽會得有優勝獎證北京國貨展覧會由　家商部評定嘉獎純粹國產確治皮膚上之聖藥無出其優足銅陵鏡面散功用實有藥到病除之能力較之舶來口優勝萬萬也但人心ｉ８古假冒及影戤甚多凡賜顧諸君及各埠經理處必須認明沈制鏡面散五彩洋鐵匣子（加面上有餘年氏小照藍龍商標仿單上均有小照商標巴拿馬賽會獎證背北京展覧會獎憑）方是的真以免僞藥害人衛身售價雙料重用羊脂珠粉每洋兩瓶每料六瓶二元五角單料每洋五瓶每瓶二角五分外埠寄郵政局妥批發特別公道上海山西路即盆湯弄大街集益里二弄對門人壽醫藥室總發行啓 
[訪尋陸培之君德坤行踪]  
啓者鄙人興陸培之君多年闊別音信沓無查陸君係前清浙江候補知　曾任銀海縣縣泌年三十九歲直隸人日光復離浙後迄今五載不通聞問為此廣告訪尋如有知陸君行踪及其家屬住址者務乞致告請陸君迅賜音信寄杭州永裕錢莊交鄙人收啓俾知近狀以　渴思無任禱切之至 
杭州聞鴻源謹啓 
[立止婦女白帶最速之法]  
義商彭壽堂秘製婦科白帶靈丹○立服立止○神效異常○立止經期腹痛丸婦女眞正參茸白鳳丸每盒一元統治百病婦科夢熊丹每料四元 
婦科白帶一症大傷元氣此症因濕熱滯積月經愆期或憂思過度動即遺洩寒濕凝聚膀胱受濕以致脾胃不和腰酸腹痛面黃肌瘦頭暈眼花久則百病叢生漸　癆症本堂獨秘立止白帶靈丹不論新久赤白帶下服之愈試屢驗其應如成功能除宮中之濕提下陷之氣化痰解鬰清火調元是以帶下即止腹痛立愈連服七日包能脾胃健旺飮食加增月經調和身體強壯非特止遺止帶之功實有廣嗣延年之妙　每盒一元　中盒二元　大盒四元 
上海拋球場南首河南路三層樓七號洋房義商彭壽堂啓始創眞正萬應如意油批發公道 
[公共租界會審公廨公告]  
案據總巡捕房解在早車上摸竊洋元之竊犯一名業經訊論判押並將原贜交存捕房合登申新兩報一禮拜如有被竊前項洋元者即赴本廨檢察處證明給領此告 
[專門治咳醫生唐拾義]  
庽三馬路石路口 
（醫例）　門診十元　號金半元　出診面議　每日限診十二人若非重症恕不出診 
（時間）　門診九時至四時逾時不候著名久咳丸每瓶一元 
[上海新開金陵春申樓庭記菜館]  
擇於舊曆十一月念一日開幕 
本樓自寶善街始創二十餘年遷移英大馬路亦逾十餘年今為推廣營業另設於　四川路清雲里口定造坐西朝東洋臺門面選聘超等廚司代辦大漢全席各種點菜隨意小酌陳設雅坐呌局侑酒迅速異常侍候招呼格外週到倘蒙 
惠顧敬備歡迎 
[春申樓方聚庭啟事]  
啓者春申樓係先父善街已歷二十餘年遷移南京路京逾十餘年余幫同店務亦有　　年先父故後將店中一切銀洋帳目均歸余收管主持余因推廣營業起見於上午分設新世界不能分身兼頋將店中銀洋往來帳目一切等情暫交胞弟聚松經理今新世界取消遷移北四川路中市此係鄙人自立故特另加庭記為憑嗣後銀洋往來人欠欠人一切帳目是舊歸舊是新歸親恐未週知特登申新兩報以供眾覽分清界限以免後累此佈 
[真是兒科聖藥]  
驥雲先生有道僕南徐人氏旅滬經三十載矣膝下三兒一女均先天不足　病驚悸長幼兩子不幸殤亡今者次子亦患急驚四肢抽搐目睜不語與前兩子病狀相同於是舉室驚惶急迫中夫妻痛哭手足無措鄰家子音朱君聞聲來視切囑至北市瓣香廬購小兒百病無憂散或可挽救當時即奔至尊處不意倉猝中忘帶銀洋承蒙貴友見予淚痕滿目慨然在瓶中傾少許相贈予心嫌太少然不敢啓齒持歸用白糖調和撥開牙關用水灌入約十分鐘噴出痰涎不少四肢頓然和暖一點鐘後笑容並作病巳霍然矣區區之藥能奏如此大功誠出意料之外予感先生相救之恩特於前日踵門償還藥資幷親筆書此請登報以告育兒之家庽上海花衣街陳思聰李子多壽同啓　價大瓶一元小瓶五角　上海盆湯弄寗波路口瓣香廬總發行所照錄　分設○北京觀音寺街靑云閣商場○天津北門東獅子胡同○南京下關大馬路○長沙粮道街○安慶軍署西○杭州陳列所○無錫北門外江陰巷內 
[補血藥不用鉄養生素]  
衛國者鐵補身者血人體賴以資養者血液耳鐵之原素化合成分為補血唯一原料今得美國醫學博士璧柯臣醫生發明Ming　Chnig化合成分為養生素其功效滋補血液強壯肌膚健陽增力又爲治肺癆病唯一聖藥也詳細功用及服法載明仿書各界衛生諸君注意爲幸價目大瓶二元二角小瓶一元二角 
中國總經售處　上海四馬路五州大藥房 
[贊揚周嗚岐大醫士]  
周君嗚岐六代世醫四明巨族也在申懸壺二十餘年於內外花柳科尤爲擅長奏效神速毫無痛苦所需藥品悉　王道與市上稱爲秘製聖品種種包治者不同　同人等因見周君存心濟世並知其對於貧苦病癥尤能格外體恤實無滬上惡習用特登報贊揚爲病家指示南針焉　局風設有男婦病房極爲清雅雇用男女工人伺候聽有癥名診所開錄於後　內科　外科　花柳科　眼科　喉科　瘋科　在二馬路新旅社隔壁良濟局便是 
介紹人朱葆三　顧馨一　蘇筠尙　錢達三　沈聯芳　楊信之　徐菊如　聞蘭亭　張樂君仝啟 
[仙品馬寶治癡如神]  
京都天寶齋　眞正西藏馬寶專治文武痴癲痰迷心竅　試驗萬人　靈驗如神　鋪設上海二馬路西鼎新里內遠埠函購原班回件 
馬寶能有的眞經云治癡癲第一對癥本齋濱世存心不惜千金採得真正以救世人其性能入心肝脾肺腎專治百藥罔效之症惟各種文武新舊癇狂發痴作呆以及豬癎羊癎錯心失驚服之最有奇效雖諸醫束手危險萬分只須錢餘癎症無不立愈大凡染痴癎一症皆因痰迷心竅憂鬰驚恐痰滯胸腹糊塗不醒或事結於心或功名未成或見色而痴或爲財而癲致恐失魂落魄之症則自語自述大呼小呌弄文作武嘻笑怒罵染此之症受累無窮世人如患此症者請即試服輕者五六分告痊重者一二錢試根最奇者愈後永不復發誠天下第一除癲救命寶筏也每分二元或購一錢照碼九折另製天下馳名癫狂鎮心丸曾经驗萬人效驗如神○雙料每粒一元○單料五角遠埠函購郵局妥速信力自給 
京都天寶齋啓 
[中西醫藥函授學校招生奉送講義雜誌樣本]  
本校創辦以來頗受社會歡迎因醫學一層不但注重學術亦須注重經驗兜本校有鑒於此每月分兩發給內外各科講義並有醫藥雜誌畢業後可來醫院實習以重經驗凡入學時學費暫不收取校址遷移至上海大通路新康里九弄一千二百三十九號福民醫院內並有詳章樣本函素附郵三分 
[廣昌號緊要廣告務請注意]  
敬啓者本號行銷之廣昌戒煙丸雪記紅色補丸雪記除煙補丸廣昌新藥等久蒙各界稱許近者因假冒迭出故將裝潢更改登報聲明諒邀鑒及並將牌號商標藥品稟准上秒縣註冊給照公告及交涉員場給示嚴禁各在案嗣後如有僞藥混發現定當稟究不貸務望經售及惠顧諸君無論躉批另購均請直接當格外優待以廣招徠再本號只此一家並無分出外埠亦無店夥兜售幸勿貪　受欺凡蒙賜顧原班回件除佈告外特再聲明貨價照傷煙癮一錢吞丸五粒 
[陳金寶兄鑒]  
汝于八月間取去五磅拜耳騎驢硃樣子一聽當時言明限次日付銀出貨不料至次日竟作罷論其樣子一聽理應交還非但不還樣子且逐日誘約至九月念二日始將汝新用之人力車一輛以作抵押至今已逾三月未見來贖因此樣子鄙人向別友掮來緣該友逐日追討故特登報聲明限七天內即來取贖如逾限不贖將此車拍買以還此欵特此佈告勿謂言之不預也 
陳彬彰啓 
[湖州太古保險公司賠欵信實]  
啓者小號等前向太古公司保有火險本月初八夜比鄰失慎幸未延害查見損　當即開單呈報茲蒙賠償足見該公司信實行事謹登報鳴謝忱 
貝文一　瑞豐園　永泰　同啓 
[緊要通告]  
本號無力支持不得已昨已閉歇生財貨物均經盤訖除各友私自往來之外所有欠人之欵業已付訖人欠之欵歸怡沅康代收自後或有假冒圖章私行取貨不涉本號之事恐未週知特此佈告信義祥主人白 
[聲明]  
茲有本店內吳松記名下二股生涯於民國五年十月底止出推與柳姓所有店基生財貨物歷年　餘衆產存欠賬目一售爾銷請　　　　　　此登報聲明 
恒昌甡啓 
 
 

Page 5

 
 
   
 
 

Page 6

 
 
要聞二 
[籌備修改關稅]  
　　農商部日昨咨請外交部抄送前與駐京各國公使磋議修改海關稅則案卷文云爲咨行事案查裁釐加稅爲近今重要問題各省商民及商會團體時以此事來相呼籲本部職掌農商自應搜求各種文件從長研究以爲利弊興革之資民國元二年間我國以與各國所訂商約无將先後滿期迭向各該駐京公使提議修改海關稅則關於此項交涉經過情形以及往復文件貴部當有案牘可稽擬請摘要抄送過部以資參攷相應咨行查照辦理見復可也此咨云云 
[内部擬畫分行政區域]  
　　内務部擬將全國行政區域酌量改畫發表意見說明事由全書頗爲詳核兹錄其所擬畫分之區域如下京兆改爲津海省（兼有直隸天津等縣）直隸改爲保定省奉天仍爲奉天省吉林仍爲吉林省黑龍江仍爲黑龍江省山東分爲岱北膠東岱南三省河南分爲大梁河北汝南三省山西分爲晉北河東二省江蘇分爲淮北（兼有安徽河南山東各省地）江北江南三省安徽分爲皖北皖南二省江西分爲豫章贛南二省福建分爲閩北閩南二省浙江分爲浙西浙東二省湖北分爲江漢襄陽（兼有河南四縣）荆南三省湖南分爲湘東湘西二省陜西分爲長安漢興二省甘肅分爲隴右（兼有陜西數縣）河西寗夏（兼有陜西榆林數縣）三省新疆分爲山北山南二省四川分爲川西川東川南（兼有雲南昭通等縣及貴州咸寧水城二縣）三省廣東分爲粤海潮海雷瓊三省廣西分爲桂林南寗（兼有廣東欽縣等四縣）二省貴州分爲貴西黔東二省雲南分爲滇中滇南滇西三省綏遠仍爲綏遠特别區域（兼有察哈爾四縣）熱河仍爲熱河特别區域（兼有奉天錦義各縣）察哈爾仍爲察哈爾特别區域（兼有直隸口北道全境）川邊仍爲川邊特别區域阿爾泰仍爲阿爾泰特别區域青海仍爲青海特别區域另置洮遼特别區域（係由奉吉黑三省毗連地方析置）合計舊省二十二今析爲四十九省舊特别區七今仍置七區 
[内蒙恢復衛兵問題]  
　　内蒙各盟土匪猖獗地廣兵單此剿彼竄辦理異常困難而蒙古各盟亦無自衛之策不獨政府視爲北顧之憂即蒙人亦抱切膚之痛頃聞駐京蒙古王公代表那彥圖氏條陳政府謂蒙人方面如有自衛之法則土匪滋擾之禍或可稍輕在前清時各旗有札薩克一職以王公爲之部下有兵五百名現此制已廢亟當恢復俾各旗得自保衛但從前札薩克之兵所用皆舊式兵器如刀矛火鎗弓箭之類今日已不能用應由政府給予新式快鎗俾各旗認眞訓練鎭壓匪徒云云政府當局以此事關係重大（一）地方情形今昔不同不知與各蒙地之行政上有無牴觸（二）各旗五百人悉發給新式快鎗不知中央能否完全備辦除交陸軍參謀兩部　議外並電奉天黑龍江甘肅新疆四省督軍及熱河綏遠察哈爾之都統阿爾泰辦事長官查明情形妥籌議覆又聞内蒙古各王公大臣以毗近直奉晋秦等省各蒙旗匪氛未靖且值冬防吃緊之際特聨銜具呈政府要求准在内蒙各旗編練衛兵以資保護地方聞政府業將原電批交國務院會同蒙藏院妥籌辦法　昨中央特又分致奉天督軍張作霖山西督軍閻錫山熱河都統姜桂題等徵詢内蒙編練衛兵之政見統限七日内詳確電覆以憑核辦而决行止並聞黑龍江督軍畢植臣昨電中央略稱土匪屢謀内蒙各旗實屬可慮特擬先在海喇爾舒都臚濱石勒喀克魯倫等處尅期編練警備隊以禦匪患而衛蒙民能否邀准尚未探悉 
[西江實測報告與工程經費]  
　　粤省因連年水災損失重大乃有治河處之設并由中央委任譚學衡督辦其事該處成立以來先從測量入手近日第一期指定西江實測工程經已完竣已造具報告書分送各團體徵求意見又以該處設立原案其測量經費擬由散賑餘欵支籌其疏濬經費則擬俟測量完竣編成預算按照田畝科捐并放金山米出口按石抽捐以爲常年經費惟此二項均爲增加人民負擔之事應由議會通過方便執行現在隆冬水旱正合下手疏濬之時昨特由治河督辦譚學衡會同省長備文咨請省會早將此案經費議决其咨文云查粤東瀕年水患以西江爲重民國二年災情尤甚於是全省紳商善各界商議治河並公舉代表入京請命其時本督辦正在鄕間督修天河三圍得接同鄕京官電約赴都商議治河辦法爲一勞永逸之計旋經内務部據同鄕京官禀稱兹事體大所有勘定河線測　購地督工籌欵及與地方官民接洽保護彈壓一切事宜非派威望大員爲之督辦不足以昭信用其測量經費擬由散賑餘欵支撥其疏濬經費則擬俟測量完竣編成預算按照田畝科捐並放金山米出口按石抽捐以爲常年經費等語而粤中地方長官亦會電前因當由内務部據情呈請是年十二月十三日奉策令任命譚學衡督辦廣東治河事宜此令等因本督辦於四年六月開始實測前經呈明治河測量爲入手先義所有應辦事宜歷經呈報布告在案嗣於本年二月二十三日奉申令着譚學衡會同張鳴岐將該省應辦工程悉心經理督飭進行一面籌集欵項依次興工務收實交此令等因當經會商張巡按使議定此後之規畫進行由本督辦肩承其籌集欵項則歸巡按公署擔任亦在案現經測量西江完竣其治河情形及工程預算業經編輯報告成書由本督辦分别咨送備案至於東北二江及珠江亦經賡續接辦趕緊測量傳得次第興工以符原案所有治理西江工程經費自須亟爲籌定以免臨時阻碍本省長亦責無可諉除將續測東北二江及珠江經費預算追加另案咨議外其抽收畝捐放米出口各項辦法前係呈定有案現應如何籌集之處相應咨請貴會議决見覆以便進行而維水利 
　　治河處於請求省會議决經費之外並刋布第一期西江實測報告書及治河意見書分送省議會及各機關其報告書都爲八章前五章論西江水道形勢曁各種水陸測量及雨量流量水度等條分縷析皆從實地測量及調查而得第六章論治河各種計畫徵引宏博其以修繕基圍爲目前治理西江唯一之辦法乃由各種計畫斟酌盡善而始定第七章論全部工程之預算第八章所擬預算逐年分圖列表至爲精審其治河意見書簡而能賅所有報告之要旨胥在是矣據報告書所言全部工程需銀三千四百萬餘元惟查粤東全省田畝共有三千餘萬頃假如每畝每年捐銀一角以充治河經費則每年可集欵三百餘萬元十年外始可畢工其每畝捐銀二角則五年間可望告竣聞各業户以潦水一至無論直接間接間接均受損失且見近年來内外各埠慈善家雖無田畝被淹猶且慷慨輸助以充賑災欵項數逾七百萬元相形之下益爲奮勉且據意見書所云内地田畝遇有應興水利之處亦由治河處擔任維持各業户對於抽捐一法均極贊成一般輿論亦極盼早日經營以收一勞永逸之效成功年限愈速愈妙所需欵項祗與一年水災之損失差相上下按畝抽捐不數年間即可使粤中永絶水患想省議會議員關心民瘼當能於下届特别會提議時一致通過此案也 
[鄂省會清算舊賬之大論戰]  
　　鄂省議會爲清算二年會欵事電由敎育部轉飭前議長覃孝方回鄂清算刻覃已於九日到鄂次日舊進步黨員卽在漢口英界楊子街新組協進俱樂部閧歡迎會籌商一切十一日覃氏遂至省會先是省曾清賬特别骨以覃旣已辭職不宜在大會出席擬於十二日開特别股員會請覃携帶細賬到會以便審查是日（即十一日）適開大會臨時主席杜康鶴報告覃已到會可否　其出席衆以覃旣來可請出席覃入場登台向衆脫帽鞠躬就演台前立報告二年休會後以迄解散時將文卷傢具欵項交行政公署點收保管情形並謂每月用欵皆有報告同人不妨逐項審查如有疑義可請面質至各位有未領得公費者亦可面詢壽堃自當逐一答復倘各位認答復理由不充時再聽各位討論如何辦法總之對於官廳已經交代對於同人祗能負報告之責不能負交代責任而於索交細賬事則置不提當由楊玉如傅作楫先後發言大致皆以清算解散以前之賬爲應有之職權覃氏則云已承認各位清算但不負交代責任耳旋因傅作楫辯駁稍形激烈致與葉蘭彬大起口角國派助傅進派助葉發言者至多拍案頓足呌駡不休秩序大亂經臨時主席與周之瀚梅寳瑗等極力維持謂北京憲法審議會擾亂議場本會尚在電詰何得甘蹈其覆嗣由梁鐘漢聲請行别股員長報告審查經過事實由周之瀚登台報告秩序始復周君報告太致不外審查並無細賬只調到四柱清册大家不能了然故請覃南來今覃君已當場報告如同人認月報爲明瞭則本股責任可卸倘以口頭報告爲不足據必須細賬則特别股當然俟賬交出再行審查語甫竣吕漣起立言月報雖云根據細賬然非詳核細賬不能解除覃君責任且楊君玉如曾查得十月報告不符處有一萬數千元尤非細賬不能明瞭覃君當向楊索閱十月報告謂此係臨時議會月報非本會月報楊君自看錯了並由會内清出報告一本以爲證明於是進步派之袒覃者大譁一片聲喧秩序復亂並不討論細賬之應否交出惟駡國民派胡閙欲藉此將清賬事根本打銷臨時主席見秩序大亂議員自由退席者紛紛遂摇鈴散會 
　　按鄂省議會開會以來旣有改選議長之風潮選舉因而停頓又有議員復職之爭議費盡氣力方始决定今又因清算舊賬之故議員一番舌戰險至用武何議會自身之多故也說者謂以上三事於法律問題之外兩方尚含有感情作用與黨派意味果如所云則復職問題今雖解决而此一篇糊塗賬之清算恐尚須閙幾時也 
[鄂垣發起合鑄總統銅像]  
　　鄂省議會代行議長職權之王副議長信敷本爲官僚出身三年解散省會之後袁項城卽畀以三等嘉禾章交國務院存記以關監督道尹任用今代理議長又思聨歡黄陂前日協進俱樂部（現改名崇實社）開發起籌備會武漢紳商著名人物多到會王派之議員亦齊集討論該社組織章程後王信敷演說黎大總統在湖北起義推倒滿清創造共和功德在民宜鑄銅像於省議會門前以表崇拜當時到會者以省會爲起義時祭天壇之所鑄銅像於此多表贊成漢口慈善會長蔡輔卿因感戴黎大總統捐欵撥地與商辦紡紗織布四局經理徐榮廷亦擬各鑄一銅像一豎於慈善會前一豎於織布局江岸嗣經衆討論以鑄像太多不惟費欵不資且難籌措宜合鑄一像於公共名勝之場乃决議由崇實社發起聚集各界捐欵在省垣黄鶴樓建一銅像於省議會前建一起義紀念塔仍鑄銅像於中以期永埀千古 
[秦鏡報再停刋之原因]  
　　陜西秦鏡報因登載陳樹藩反對新省長停刋經理柯松亭被押陸軍監獄各節曾略見報端慈悉此緣起之遠因蓋以該報曾登陳氏從前事迹謂陳在軍官馬科速成畢業初次光復招集無賴藉革命旗號搶刦潞村（山西產鹽地）獲贓三百餘萬南北統一後張鳳翽將伊軍編爲一旅卽保伊爲該旅旅長到處刦掠民不堪命云云陳早恨之入髓今見其登出陳氏反對新省長事故忍無可忍遂有此番之發作先是陳氏初爲督軍兼省長卽藉口遵照報律着秦鏡繳納保押現金七百元以爲停版地步柯君亦悉其中底藴銳然停刋嗣報律取銷秦鏡報乃有復活之動機及聞新省長將次到任遂决意繼續出版與該報前總編輯吕君訂約嗣吕君因事到京議暫緩出版及王礪廉借公憤團名目反對新省長秦鏡報遂於是日（二十號）重行出現矣當日論說欄載新省長傳略時評譏諷陳樹藩妬賢嫉能并有號外一張係宣佈王礪廉之劣跡不能作公民代表因此觸陳氏之怒遂派兵將柯君在報館内飽以馬棒蜂擁而綁入陸軍監獄且下令勒即停版柯君下獄之次日由陳樹藩之軍法課陞堂訊問柯君據理力辯問官無以爲對遂喝令重打軍棍一千又喝悍卒用火燒肉及夾棍等刑柯君死而復生者屢屢并暗屬獄卒時拷打脚鐐手肘之重較死囚有過之而無不及也柯君被捕後城内士紳吳君葆三李君仲特郭君希仁及樊君等先後至陳樹藩處質問并要求即時開釋以重約法而尊輿論惟陳氏堅不肯從各士紳覩此情形只得憤而出旅京陜人得柯君被捕信後函電紛紛去探惟陳氏檢杳郵電甚嚴消息不易傳遞近日發生一種訛傳謂　君巳被陳氏槍斃紛紛走告衆口一詞如是有擬在國會請願者有擬發布傳單宣布中外者有欲在法庭提起公訴者昨日有人在某議員處探問謂不確實故各派進行暫止羣以用電訊必爲扣留不若派人回陜詳細調查以期水落石出不知結果究竟如何也 
　　按蜀報之風潮其印相猶在吾人腦海今秦鏡報又有捕押經理之傳說赫然見告矣積威之下動以軍法從事卽在前清末造與袁氏當朝時代亦未有如此之肆行無忌者今共和回復報律廢除而内地報界之遭遇乃有如此之不幸者然則廢除報律寗不益增報界以不可理度之無窮危險耶事實是非法秆具在竊願當地司法機關有以檢舉也 
[浙省議會臨時會記要（之生）]  
　　浙省議會昨開第五次臨時會出席議員一百四十三人政務委員八人沈議長報告云本會前次常會議决遣派留學生規程今省長來咨敎育部尚擬修正應如何辦理請大便公决各議員僉謂仍照議决案咨請省長執行又報告新補議員謝廼績今日出席毛雲鵬動議云警備隊經費旣列入省稅支出該隊編制規程本會當有議决之權而咨文中不曰交議而曰參考本會不能承認請議長將原案卷宗檢出宣布衆贊成首議浙江地方物品展覽會議案由政務委員登臺說明理由陳鐘旗宋吉成張廷霖徐仲偉王倬雲許祖謙王廉毛雍祥何紹韓任鳳岡馮良翰等討論多時表决少數遂廢棄休息十五分鐘復席議長報告謂各種單行規則及章程現已由本會咨請省長提交接議招商承辦模範繅絲廠案由庶政股長　宗况報告審查結果政務委員云省長意思主張繼續辦理不主張招商承辦孫如怡云大會議决招商承辦審查報告並未明定辦法太簡單許祖謙云對於報告不贊成因省長交來覆議前大會旣主張仍執前議審查會應該詳訂辦法今旣無辦法不能有效鄭凝云如主張停止不妨將原案打消審查會不必以招商承辦四個字延誤王廉云本案如無益應打消毛鵬云應由招商承辦内想一辦法故炳旒云應再付庶政股審查沈文華云前本會常會議决卽有衆議員金溶熙來電承辦所以不必再議招商承辦之法秦炳漢云應由官廳每廠借給五千元三年之外歸還方可任鳳岡云但大商人來辦恐無模範性質應嚴定五廠以五家商人承辦不得一人包攬如查出重罰並定辦法衆贊成公决付特務審查由沈議長指定任鳳岡方贊修何奏簧莊景仲張立陳鐘祺宋吉成管　鄭凝徐仲偉張廷霖毛蒙正謝鐘靈十三人爲審查員接議浙江省五年度地方歲入預算書由財政審查股長馮良輪登臺逐條報告審查結果並由政務委員說明貨物附加稅數目不符原因各議員均主張開審議會衆贊成沈議長卽退本席由審議長何紹韓主席並即禁止旁聽 
[浙省參議員選舉競爭（靜眼）]  
　　浙省議會選舉參議員去今只有兩日對於選舉競爭近日最　熱閙一般議員之奔聨絡其忙碌情形不減於梅蘭芳來杭登台之時顧此中心理乃不如看劇時之同一目的其中可分爲數派焉有爲良心而動者有爲交誼而動者　爲勢力而動者有爲金錢而動者五花八門頗足惹旁觀之注意記者姑循有聞必錄之例撮舉所知以供社會之研究 
前數日間屈文六派大以金錢勢力閧動多人台籍議員尤爲盡力迨公民監視會發起驅逐忽烟消而灰滅屈派方倒而項霈一軍乃如蒼頭特趨大有起而代之之勢旋有激於義憤之人欲將項之刑事案犯通緝未除之事實復行起訴始下臺而去按項任縣令時曾犯贓罪與屈之因做官而發財者大同小異主張當選者必含有分肥之性質否則如台屬議員純爲同鄕私情而動也 
屈仆而項興項又不成而盛某乃乘機而入盛某亦議員之一此三五日内忽現丈六金身捧出番佛一萬六千尊分給議員每票二百七十金又加中用三十元合計三百元頃聞巳得六十餘票將以最多數當選矣 
良心之勢力不及錢神自古爲然於今尤烈今參議院副議長王正廷者亦新人材中之傑出者也此次改選時被抽籤抽出浙人應爲補選乃各議員中雖心知其人而往往爲錢神所奪不獲自由現經熱誠愛國之人盡力勸導始搜得有五十餘票以視盛某之三小時中成功者其難易相去遠矣 
此外陳季衡汪叔銘兩氏亦各有贊助之人且有參衆兩院中之友人南下相助兩君人才固較盛某爲勝然其財力乃不能敵聞將以次多數當選云姑預誌以觀其後 
[財部否認省會議决灶地權]  
　　江蘇齊省長咨省議會文云本年二二月九日准財政部庚電查通屬灶地地價欠繳甚鉅前經部派孟委員鐸前往催繳並請貴省長嚴飭縣場竭力協催在案現據淮南墾務局電稱催收仍無起色固由歲荒銀緊實由省議會提出停止放墾免繳地價議案印刷傳播業户愈加觀望如該案通過准予停辦不獨未繳之價無着而巳繳之價如何對付尤恐各省屯田營田沙田及墾荒局所均受影響如何主持請卽示遵等語查省議會議决本省財產應以屬於地方自治者爲限灶地本爲國有而處分官產又係中央財務行政非省議會職權所及務希轉行省會取消議案一面嚴令各縣場轉飭灶户照章繳價不得觀望等因查此案未准貴會咨送到署旣准 
 
 
 

Page 7

 
 
　　部電前因相應咨行貴會查照 
[江北最近軍事譚]  
　　江北與魯豫皖三省接壤久爲軍事重鎭光緒三十一年恩壽督漕時劃江淮揚徐海通海等三十七州縣爲一省設江淮巡撫於清江以恩承乏未幾而收回成命置提督於其間光復以後分省之議又興乃以都督取銷遂將一團蓬勃之熱潮歸諸烟消火滅厥後由都督護軍使由護軍使而鎭守使範圍之縮小每况愈下今並區區鎭守使而亦有其名而無其實矣初淮揚鎭守使劉詢兼統第五混成旅駐防淮屬自今春江陰事變省垣軍隊四出馮氏電調劉氏防堵於四月二十九日拔隊赴寗嗣以事平遂留白下當時來浦換防者爲第一混成旅一般人士紛傳以馬代劉又有改爲清淮鎭守使之說數閱月來並未成爲事實於是劉氏回防之說聲浪頗高清淮人士王化南等復赴省呈請督軍馮氏速定此項問題以重防務馮頗屬意於馬氏爲之呈請中央任命遲遲至今未有確耗劉氏回防之說又熾其實軍界中人多以劉氏所統之混成旅頗欲改編爲師故回防與否殊不置意也現在有以徐占鳳（前十三協協統曾駐清江）將膺斯缺者有以楊春並（十九師師長）亦有希望者又有以仍屬諸馬玉仁者議論紛紜莫衷一是姑誌之以觀厥後 
駐防泗陽縣境之江防第四十營營長朱緒東日昨來浦聞爲會商淮泗聨防事宜 
淮陰南鄕福田菴被匪搶刦一案曾經披露此案發生以後街談巷議頗謂與軍界有關駐防浦地第一混成旅亦訪聞有兵士得贓縱匪情事立飭連長王兆武馬湘濤購線偵緝旋在韓信城地方緝獲朱得祥陳鴻慶二名訊據供　糾集于新等行刦該菴不諱並謂行至下伍城地方所有贓物爲兵士取去將伊縱去適有兵士楊得全楊得標往南門王某典質衣看出破綻由旅部提訊承認得贓縱匪不諱惟楊本爲匪因緝獲江北巨匪陳小獅子時曾作眼線以有微勞補充兵士以備勾線緝匪今復賊心不死仍然犯法當由馬旅長於十二月九日錄供電請馮督軍核示十二日接奉震電内開佳電悉楊得全楊得標身充兵士膽敢强取盜贓匿不呈案質押分用並將匪縱去實屬敗壞軍記寖長盜風所請將該二犯均即鎗斃係爲整肅紀律起見所辦甚是應卽照准仍將朱陳二犯速行會訊擬辦詳核等因該旅於十二月十三日曉間將楊得全楊得標二犯驗明正身押赴南門外敎場執行鎗斃一面委派季軍法官與縣知事會訊朱陳兩犯以憑詳請懲辦 
[江北短簡]  
　　長江巡閱使稽查某來浦巡視泊舟杯渡菴前越日卽去 
　　第一混成旅旅長馬玉仁派參謀長朱岡參謀翟常發赴淮安參謀張鵬飛赴淮陰分别檢閱各營軍隊學術 
　　蘇省巡廻講演團講員趙增祐（淮陰人）申研秋（東海人）唐雲青（漣水人）由海屬回浦十二日上午在東城外慈雲寺内講演下午在盡樂茶園講演並演幻燈到形　　幾於利市三倍 
南通 
[侯祭蔡公之情形]  
　　蔡公松坡靈　由東回國後暫寄滬地不日將運回湘省原籍安葬通如泰海靖五屬官紳商學各界特電致上海治喪事務所詢問靈櫬過通日期俾便候祭而表哀忱昨得電復謂靈櫬於十六號晨過天生港（現蔡櫬由滬起程巳改期十七則過通當在十八）兹特將致祭之禮節開列於下（一）蔡公靈柩船到鳴禮砲奏樂（二）演說候祭蔡公概略（三）各團體致贈花圈（四）紳商公祭（六）地方官公祭（七）奏樂（八）學生合唱輓歌（九）攝影 
安慶 
[請裁苛細稅捐]  
　　蕪湖地方素稱產米之區故蕪關亦以米稅爲大宗收入乃自蕪湖添設查驗補抽局以來需索繁苛商人避重就輕大都繞道運載故近來米市　索遠不如前頃有米商魯道生具禀省長擬請於石跋河和尚港兩處添設分卡所有内江之苛細稅率酌量裁汰經省長批交財政廳查覆兹據廳復稱補抽局係堵内河各卡之弊至石跋河和尚港兩處添設分卡僅堵和縣當塗兩處之弊究與内河釐稅毫無裨益云云故該米商之請求恐難逹目的也 
[愼重借撥軍餉]  
　　頃安武軍總司令部咨請省長轉飭各縣局所借撥各該縣駐防軍隊餉項蓋因本年四月間有安武軍第三路營隊奉令開往湖南旋省署據泗縣報告曾向該縣借撥五千元嗣經查明並無此事已飭財政廳將前扣泗縣所報借撥之欵照數撥還一面將泗縣知事傳令申斥以後如有此項借欵歸私人交涉自行賠累故安武軍司令近有此咨請也 
廣東 
[紀追悼陳景華事]  
　　前廣東警察廳長陳景華實一奇異人物癸丑歲龍濟光入粤中秋之夜於杯酒之間執而槍斃識者冤之然皆有所怵而不敢言今甫及三年共和再造警界中人乃有發起追悼陳景華之舉於十號舉行其行禮地點卽在東園門前日前各界追悼黄蔡之處因机壇未拆略事修葺以故一切佈置均與疇昔無異壇中供奉陳之消像及其墳墓景象影片四圍繞以生花以猪羊爲祭品場中懸褂輓聨數百正中懸生花横額文曰人切去思又一花圈中有英靈未冺四字是朱省長所贈者壇前生花横額中砌宏願未酬四字櫬以生花十時後赴會者甚衆然以軍警兩界爲多其最惹人注目者則孤兒院全體孤兒赴場時各皆手執一白幟有還我使君四字迨至十一時遂即奏軍樂開會行祭禮由陳蘿生宣讀祭文行禮畢後復由警廳科長陳恭壽廣東省長朱慶瀾警務處長王順存曁江紳孔殷謝君巳原等挨次演說多述陳之政績謝君巳原以無僞無畏四字爲陳景華至大至剛之盛德足以埀勵後人砭碱社會全場爲之動容江孔殷演說則有最痛快之語曰人每言公道自在人心吾則謂今之社會已無公道久矣爲問今日在會諸公當年曾有大駡陳景華抵殺者否其語咄咄逼办衆聞之亦大鼓掌朱省長演說詞則皆屬推許之詞演說旣畢政界各員同入東園茶會警界各員則將陳景華遺像數百張分贈各界俾資景仰直至午後三時始行散會 
雜評一 
[中立團（步陶）]  
　　中立團第一次討論地方制卽有注意政治德道與勿爲政略家利用之聲明其意蓋欲爲純粹之中立並以期速成憲法會議之進行也惟是道德爲無形之物注意與否微個人良心外固無人能爲相强者政略爲政治家所難免之手腕利用與否被動者常有不及自知之處所必事前而一一防閑之是於中立份子中不免有多少之俀心而所執調和業務轉難期以旦暮就理故我之所望於中立團者人人以君子自待百勿輕用其防閑之意念時時以調和爲萬不得巳之行徑而勿遽以加入中立爲自出頭角之地步至於調和之着手無論執何程序而第一要着厥爲速與簡之二字蓋速則免生枝節簡則兩方易於相從也嗟嗟　法討議之停頓巳久國人責望國會議員之心甚切在此有限之開會時期中尚其勿僅以調停奔走　乃事哉 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[梁任公在南洋公學演說紀畧]  
梁任公先生於星期六日（十六號）在南洋公學演說聽者甚衆錄其大要如左 
今日到此校演說鄙人極有一感覺蔡公松坡實爲此校前班學生公之于此校名　非用鍔乃蔡艮寅是也（查蔡公鍔即巳亥年五月南洋公學考取外班生第六名蔡艮寅是也第五名即今敎育總長范靜生君是也）其未來滬時之所經歷或爲在座諸君所未及知請略言之公家寒甚至不能具衣食而公求學之志未嘗稍懈公有一表兄家亦甚貧公向借錢二百文步至漢口路中辛勤可想而知幸公有一友在漢口贈以六元始得至滬而入此校肄業後公在漢口謀革命同事者五人唐才常其一也後事敗公得脫即東走日本自此時至今所謂五人僅　三人而已今敎育總長范靜生君卽此三人之一也啟超在湘主時務學校始識公卽深器之其後共歷患難今適在公之喪後而臨此校故有所感觸也鄙人以爲蔡公之於此問甚有關係故擬將蔡公遺像送至貴校以留紀念而資觀感（大拍掌）至今日鄙人所欲與諸君商榷者至夥今止就一時之所感覺者言之中國今日之學務可謂不振極矣彼泰西各國凡一國民皆受有完全之敎育由小學以至大學拾級以升而後入社會辦事其學之興也如此以視吾國其相去奚可以道里計今日中國學校中其内容完美者不可多得敎員之佳者旣不可多覯則學子感覺困難之處必甚多可以斷言今日中國之社會一污穢充塞之社會也其所需要之人材徧地皆然故君等學成不患無致用之地特無學問者將來社會中恐不能有一立足地耳譬如欲辦鐵路必需有鐵路學校之畢業生其他種種專門人材亦甚可貴而中國今日專門人材之缺乏較之財政之竭蹶爲尤甚則社會之有望於諸君者何如諸君其知勉哉夫今日財政之消乏極矣而人材之消乏乃更過之天下可嘆之事孰過是也天下可危之事又孰過是也雖然今日非無人材也大都辦事家耳次等之人物耳欲求敻絶一世之人物殆不可得誠哉中國之危有以也復次以今日中國不良之社會苟以身投入其中殆必喪失其節操而後止鮮有能自拔者諸君今日在學校中雖各校之校風有佳否之别然旣名校風尚不至於喪失人格之價值若至社會則恐有難言者矣夫以今日設施未完備之學校其基可謂甚薄及出而投身社會其能免此惡濁之空氣者不其大難然則諸君今日之修立殆不可不加注意也吾國自提倡新學以來已二十年矣其效不過如是以本校論可稱中國自辦學校之最早者（時務學校尚後一年彼時簡陋巳極言之可笑）而彼時學風尚未能盡善則自檜以下可知矣是知孔革學風之責又今日諸君子所有事也在帝制未倡議前國中諸前輩對於新學界多有不滿意處以爲由今之道無變今之俗則足以亡國而有餘彼輩具此頑固之觀念旣深且久於是結果乃至欲稱帝制甚至復科舉而廢學校此其根本心理巳屬大誤彼時鄙人等目覩兹現狀乃竭力反對之我輩反對其稱帝制猶其次反對其復舊之思想尤其要也今此種勢力已消滅無餘足見終非新思想之敵然新界人物受社會惡濁之空氣喪失其節操者往往而有使果袁勢至今仍熾則有新思想之人物或亦轉而趨奉之較官僚輩爲尤甚未可知也由此以觀所謂今日之新人物者亦多不足恃故今後學界非大放光明另闢一新境界一掃從前之惡濁不可否則肉食者流其誤國殃民者必仍未有艾也夫今日中國軍事財政外交等種種之困難危險不可勝數然鄙人以爲此乃一時之現象不足深慮惟全國學風不能改良臻於至善一般學者無自覺心此最爲可慮者也設今君輩或詢我改良之法將何道之從則吾將答曰雖此完全責任不能歸之諸君而先輩亦半分其責然彼不過提倡之而已實行之責仍在君等之自覺也倘君等不知自覺則君等之師雖曰以身作則誨人諄諄不倦亦何益乎所謂自覺云者卽自覺諸君今日之城位爲何如而後精研學理講求道德爲學界另闢一新境界是也昔英國某哲學家有言曰意之所至無不可逹者在人之自爲耳由是以觀人生於世最要者即開拓一已之命運是也吾輩命運决無有冥冥中爲之主宰者有志竟成天下固無不可成之事人皆須有開拓一己命運之决心而後人格始立譬如人至稍有智識時卽無不有未來之思想吾將來之爲士爲工爲商爲富貴爲貧賤爲何種之事業皆無不在思想中此即所謂志也人至青年即當有志所志旣立此後有所作爲卽無不凖此以進行雖有種種之困難亦無足盧蓋困難者乃最有益於吾人者也孟子曰天將降大任於斯人也必先苦其心志勞其筋骨　其體膚空乏其身行拂亂其所爲所以動心忍性曾益其所不能此實至理名言吾人所當三復者也又鄙意以爲困難之來必須有抵抗力以抵抗之抵抗力强者則凡百困難皆爲所敗經一次困難則抵抗力卽增加一力往後則抵抗力愈强困難愈少將無不成之事矣古來英雄豪傑之所以成爲英雄豪傑者豈有他哉亦視其抵抗力之强弱而巳矣（未完） 
[再誌蔡黄靈柩回湘之預備]  
　　海軍利川運艦因須運送蔡松坡先生之靈柩故由總輪機處王處長昨飭該艦長駛至法界停泊招商局碼頭該運艦中之後兩艙須設蔡公靈位巳由紥彩匠趕紥素彩 
　　黄克强先生之靈柩自滬歸葬湖南原籍由其家屬擇定在招商局北棧碼頭下船已誌前報兹悉其家屬以靈柩下船應取便利而原定之招商北碼頭距離較遠現已改在法租界黄浦灘該局之金利源碼頭登輪以省周折 
[最近一星期之商業調查]  
　　銀市銀價本星期漲起半本士據星期三日倫敦消息銀價刻爲三十六本士又八分之五蓋以售者不多而政府尚源源購入故也本埠現銀加增一百二十六萬四千兩率由鎔化爛板洋及角洋而來運出二十萬兩往漢口又運往南京鑄幣廠四十一萬兩本星期杪上海中外各銀行存欵計銀二千二百二十六萬五千兩洋一千四百六十萬元大條銀三百七十五條 
[疋頭]  
　　本星期疋頭拍賣市情較上届更强自歐戰議和消息傳出後五金顏料橡皮棉花等市價皆受若干影響獨疋頭不然其故則以目下疋頭市價猶在外國定貨價格之定也若以上海存貨運回若干種至英國求售且可獲利而以美國貨爲尤自九月起美國貨之運回美國者巳不下五千包矣星期四日元芳呌莊約售出六百件聞夏曆新年前後暫停拍賣以半月爲期大約從陽曆一月十五日爲始 
[棉紗]  
　　本地日本與印度三處棉紗本星期内市面皆不活動孟買棉紗市弱每包低落十羅比故上海印度棉紗之價較上星期每包巳減二三兩星期三日大阪棉紗市因聞和議消息頗起恐慌一般外行前見市價日起爭來定購以圖厚利者恐和議告成市價將大跌遂卽貶價求售以致一日之内每包跌價至十元之多但老於棉紗業者仍照常收買故市價賴以維持不致續跌至於遠期貨價則跌落尤甚 
[調查苛細雜捐]  
　　上海總商會分致會董及各業會館公所函云逕啟者苛細雜捐累我商民莫此爲甚案准全國商會聨合會函開迭奉大總統令飭各省減免苛細雜捐迄未實行現巳由部派員調查恐不得其眞相兹巳由各商會自行調查報告彚案呈請以期核實等因檢同調查表函送到會並准商會聨合會蘇省事務所函同前因查苛細雜捐名目繁多非由會分别函請會董及各業會館公所詳細調查未能核實除分函外相應將送到調查表檢送一份卽請查閱凡關於苛細雜捐逐一填入送會彚轉如調查表不敷填用不妨依據原來表式幕摹冩填註免致參差事關求免苛捐藉紓商困務祈迅予調查核實填送爲荷 
[總商會之提議案]  
　　上海總商會於十二月十六號開第二十五期常會其提議事件如左 
（一）部派員來滬勸導貼用印花稅案准駐滬交涉公署來函轉奉部令以華人在租界或通商口岸居住營業者自應遵章貼用印花請會勸導並妥商辦法等因並准上海縣公署來函以部派督查員姚君交到規則訓令通告等件抄送到會又准姚君來會請設法勸導等語印花稅本爲一種良稅因辦理不善致未能推行盡利上年商會聨合會對於審查印花事宜採集輿論分爲應貼不應貼兩項詳細開列呈部核示旋奉部批甚有不諳稅法等示兹准前因應請一併核議（二）海關進出口洋文日報改刋荆洋文合璧案准駐滬交涉公署來函以中華工商研究會擬請將海關進出口洋文改刋華洋文合璧一案呈請農商部轉咨稅務處核辦在案據海關稅司面稱（一）華商認購三百分（一）報費每年十五兩實難少減等語請會勸購見復等因卽請公議 
[江海關第三次焚煤烟土]  
　　本月八日江海關在浦東陸家嘴舉行第一次焚燬私土計四千零三十三斤六兩五錢前日（十五日）第二次焚燬計五千八百四十二斤三兩又烟粉及罌粟子五十三斤十兩詳情已兩記本報兹悉前晚焚燒至七時許窰内餘燼猶未熄滅火光燭夫甚爲猛烈維時各機關監視人員均已散去而江海關施監督代表奚麟石吳淞常關委員周功甫及代理正稅務司瑚斯敦副稅務司式美第管棧房西人羅勃斯等以事關重要未便輕離故在場守候指揮小工人等從事挖檢灰燼直至八時後始行散去兹將昨日繼續焚燒情形詳細錄後 
[焚燬確數]  
　　昨日（十六）爲第三次焚燒之期所有各機關監視人員曁在場執事及彈壓之軍警悉如前日上午八點三十分鐘開始焚燒至午後五點鐘計共焚燬烟土五千一百零一斤一兩有奇合諸前二次焚燬之數統計一萬四千九百八十七斤二兩又烟粉及罌粟子五十三斤十兩 
[私土種類]  
　　此次焚燬之私土種類不一其中以紅土（卽波斯土）佔十分之七其餘爲各種雜土及大土等更有烟粉一種聞以鴉片嗎啡等物練成其毒尤甚於鴉片嗎啡至其裝盛之法極爲取巧蓋即倣照吾國香粉瓶之形式私行運來被海關查獲爲數頗多付諸烈燄中粉瓶爆裂之聲逹於窰外其餘各種私藏之術尤多奇妙如枕頭中亦藏烟土云 
[事後情形]  
　　午後六時各監視人員均各散歸禀復各該長官察核而江海關施監督代表奚麟石吳淞常關委員周功甫等則協同瑚稅務司等各西人在場指揮小工人等料理一切並商定所到軍警徹夜防守以便翌晨火熄後再行檢取灰燼抛棄海濱直至八時後始行握别查昨爲星期六西人向例午後爲休息之期而各西人均精神活竭力從公洵可嘉也 
[新閘重慶路之盜案]  
　　前晚七句餘鐘有盜匪八名各帶手鎗利刃突至新閘重慶路二十一號門牌倪靜波家敲門入内一盜出示手鎗嚇禁聲張餘盜將倪姓傭人三名用繩縛住擁入臥室翻箱倒篋刦去值洋二千餘元之金珠飾物及綢皮衣服等物呼嘯而逸迨事主報請新閘捕房立飭通班中西探捕往拿該盜等已遠遁無蹤旋卽協往倪家察勘一週並向詢明該盜等年貌服式回訴捕頭轉禀麥總巡通飭各捕房中西探捕一體留心偵緝務獲解究 
[公廨訊究嫌疑犯類誌]  
　　匪人朱正青（卽朱正洪）李祥有（即夏懷莫）張同典（即張同仁）魏國興朱正龍柏正祥柏秀山等因在常州武進縣公署附近某茶肆内啜茗被該縣警探查見以其形跡可疑協同水警將朱等七人一併拘押嗣經公共總巡捕房華探目陳雲忠得悉以朱等曾在公共租界内犯有刦案禀請公共公廨備文前往將朱等一併提回與續獲之項小雨（即杏山）戴天紅併解公廨訊供判均押候查明再核在案兹經捕房查得被告等曾於本年六月二十一號夥刦白克路永年里四百六十七號門牌何伯英家金珠飾物當於昨日傳同事主並眼線陳小六將朱等九人一併解廨請究先由中西包探上堂訴明前情繼由眼線陳小六投訴係民黨份子被告夏懷莫張同典於陰曆五月二十日夥刦何姓之前曾來邀友同往我即向夏等勸阻當時見夏身畔藏有手鎗與捕房抄獲之手鎗武樣相同等語訊之夏懷莫供此次手鎗係同鄕人周姓所寄從未犯案求察關讞員商之德師副領事判被告九人暫押捕房一月候捕房切實查明有無他案再行解訊 
　　寓居六馬路華商旅館内之皖人陶玉龍被總巡捕房中西包探以其形跡可疑將陶拘獲搜出鎗珠繼將押在法捕房陶之同黨孔伯林王德奎張少卿連同手鎗子彈一併提解公共公廨訊供收押在案昨晨由廨復訊據中西包探上堂禀稱被告等所犯各案尚未查明請爲展期研訊中西官判陶等四人帶回捕房聽候查明訂期研訊 
[梟匪解回無錫]  
　　安徽人徐老窩子（即孫老窩子又名王志强）因身中鎗彈於半月前自投虹口同仁醫院醫治當經醫生察其形跡可疑密報捕房派探到院盤詰而無錫縣知事署　探亦至院查詢始悉徐係梟匪迭在江浙兩省搶刦近在無錫縣境圖刦率衆拒捕中鎗逃滬故由捕房派捕至病房看守嗣因傷勢甚劇經八十四號西探目利扶司禀報公共公廨電請無錫縣知事派員王賢來滬偕同公廨錄供生及中西包探至病房向徐研訊口供各情巳誌本報兹悉徐之傷勢稍輕前日又經江蘇水警第二廳備文派員投廨聲請引渡當經關讞員諭飭捕房將中西文案由單呈案商之原陪審西官德師副領事會判徐老窩子連同抄出銀錠兩只併交來員解送無錫縣知事署歸案訊辦 
[浙江水警來滬緝匪]  
　　浙江杭縣北鄕之永泰鎭八字橋地方近有著匪劉金標卽小麻子又名小蘇州等率領羽黨數百人各備槍械在該處大開賭場當爲浙省水上警察總廳訪悉以劉金標係是巨盜光復之前曾經獲案判决監禁五年旋於光復時越獄逸去此次於一月之前又犯搶案查緝未獲爰卽飭派水警官兵往拿詎劉匪膽敢拒捕奪去快槍數桿分竄四散兹經偵悉該匪逃逸上海故特飭派偵探丁某於昨日來滬持文呈請淞滬警廳長派探會同查緝解浙訊究 
[交通部尊重郵權]  
　　本埠各行政機關近奉省令准交通部函略謂我國郵政於上年加入萬國郵政公會所有各省内地向不容外局侵入致礙郵權曾經通咨在案惟恐商民無知貧圖微利或於内地代售外局郵票或於商店附設郵遞機關均足有礙郵權亟應詳細調查以資取締除分行外相應函請查照令飭所屬隨時調查如遇上項情事應卽從嚴禁阻云云 
[建築商品陳列所近聞]  
　　上海總商會擬將北面舊有辦公處房屋拆卸就該處基地建築一規模宏大之商品陳列所曾經提議籌欵辦法兹悉此事經總商會迭次常會議决各商董一致贊成現在籌欵辦法經衆表决故於上届常會提出進行手續如下（一）編製預算（二）測繪圖樣（三）擬建築五層樓（四）内部組織公共討論務期蒐集意見着手進行 
[敗人興趣之恐嚇信]  
　　湳市花衣街同益里第十號門牌張某向開張元茂舊布絮店家頗殷實近擇於本月二十七日爲子完婚因吉期將届正在籌備一切詎十九日忽接一匿名信告借銀洋一千元囑於二十二日送至虹口某旅館交付如過時不交將乘吉日以炸彈手鎗相餉張某得信之下大爲驚恐現正籌商對付方法云 
[國貨維持會之評議會]  
　　國貨維持會於前晚（星期五卽十二月十五日）開評議常會首由主席徐春榮君報告本届議事日程畢逐項討論表决如下（一）商帮協會來函并送南京光復工廠馬君哀陸發明齒牌牙粉十瓶二袋請爲提倡等情當經决議將所來牙粉酌送工商研究會陳列所代爲陳列並將來函抄送工商會報登載以資提倡（一）營口東方石印局函詞印刷所用材料及價目等項决議公推徐枝春徐春榮兩君調查價目再行函復（一）黄惠任提議擬 
 
 
 

Page 11

 
 
將各公所條陳苛稅意見摘要轉呈核辦等情决議於本星期日（卽陰曆本月二十三日）下午三時在本會集議辦法再行核奪（一）徐枝春君提議訂調查部細則並謂前因高昌工場請給證明書一案前以本會章程並無此項規定兹擬於調查細則内規定證明書辦法以資捉倡當經决議先行推定起草員擬訂規則再行討論當卽公推郭建侯汪星一兩君爲起草員議畢時已十句鐘遂散會 
[緝獲帶械潛逃之正勇]  
　　駐紥南市十六舖大成里之淞滬緝私第二營第一隊隊長張占忠查得所部緝私正勇有無端口角帶械私逃者數名特派親信人分投查緝昨日由其同類張銀山毛開發張滿堂等在關橋南首查見逃勇張裕銀一名正欲詰問忽然向南奔逃迨追至第一區警察署前始爲門崗警察所見協助追捕始將該逃勇獲住解署後搜出所携之手鎗一支子彈三顆小刺刀一把詰其私逃之原因據云一月以前被同事侮辱現庽小客棧内沔部染患瘡毒等語旋爲張隊長得悉持營長顏某之名卡到署請爲給予帶回本隊自行處究嗣由董警正察得該逃勇身懷手鎗逗遛在外顯非善類當此華界盜案發生迭據事主呈報盜案行刦持有手鎗該逃勇出外月餘用度何來其情形不無可疑着即暫留候知會一區三分駐所宋警佐傳諭事主錢蓮卿帶同家屬來署認明再行核辦並囑該隊長且暫回去 
沈知事銷假回任 
　　上海縣知事沈蘊石前丁内艱奉齊省長給假一月治喪嗣因期滿展假一月現沈知事因兩月假期均已届滿未便久曠職守特於前日赴寗晋謁馮督軍齊省長面請銷假後卽遄回上海於昨日回任視事其代理景知事亦即交卸縣篆仍返地方警察所警佐領袖本職 
[安徽義賑會記事]  
　　本埠紅十字會安徽義振會前以皖北濱淮各縣大水爲災迭經商請西敎士會同該會查賑員分赴各災區詳細調查昨日回滬報告據稱此次被災各縣以懷遠鳳台五河爲最重鳳陽之淮北岸壽縣之正陽關頴上之東鄕霍邱之三河尖靈壁之南四區盱眙之水七堡阜陽之南八保爲次哀鴻徧野無食無衣少壯逃於四方老弱轉乎溝壑其一種慘苦情形幾令人目不忍覩耳不忍聞現經該會决議先購白米三千石棉衣三千件刻日運蚌分散懷鳳五三縣以資急賑一面購買高粱一萬石黄豆三千石分散被災各縣以爲籽種惟綠災區至十七縣之多人民至數百萬之衆以上各品尚難普及擬再竭力籌募繼續進行云 
[相面先生被人暗算]  
　　邑廟後園看相人王成可日前正危坐相攤突有甲乙兩人來攤求鑑口操北音自稱軍界王均以譽詞詡之甲乙咸喜大稱神術當以番佛一尊爲壽並謂有友亦須看相邀王同往新北同外民國路寳源酒店小酌詎王爲迷藥所醉昏伏酒樓桌上指上所帶金戒兩只被甲乙　去其一迨藥性旣過精神復舊甲乙巳去如黄鶴只得算還酒錢隱忍而去現正託人偵查尚無着落 
[掘毁墳墓之爭端]  
本城西倉橋浜卽新縣公署後面向有空地一方爲錢姓之產内中葬有棺木頗多兹由媂人錢郭氏出面央中將地賣與沈某爲業派工匠前去掘毁墳墓事爲該氏姪媳錢俞氏得　立投地方檢察廳禀控奉諭飭將被告錢郭氏提案訊押一面諭令阻止掘墳在案不料昨午有陶建新爲首糾衆各執鐵器又至該地上掘毁棺木由錢俞氏前去喝阻不服以致互相爭毆由警到來將兩造並器械十三件併送二區二分駐所飭將兩造並鐵器解送檢廳訊辦 
[皖商自設碾米廠]  
　　頻年以來本埠北市新閘老閘垃圾橋等處之機器碾米廠相繼而起如源昌鎭昌恒昌永大昌恒豐等廠專碾錫帮常帮及蘇同帮之糙粳糙元等米日有三萬餘石之多營業異常發逹皖省之巢湖尖由　甯火車儎來亦日有六七千石向由以上各廠代碾出售現由皖幇米客紏集股本在老閘橋北堍自設元生東電汽碾米廠其房屋將次落成惟電汽馬逹及所用電力之額巳滿尚須設法故年内不能開幕云 
[剃頭匠服藥斃命五誌]  
　　法租界大馬路二十二號門牌剃頭店主婦文李氏在法公堂控告黄樂思串同何雲際用毒質白藥謀斃其夫文家財迭次訊供詳情屢誌前報昨日又經讞員聶君會同法副領事德君升坐特别刑庭諭將黄何提案先向是晚前往該店查問之一百十五號華捕李鵬飛詰訊情形據稱是晚十二時文李氏至捕房報告伊夫被醫生用毒藥謀害勢已埀危黄樂思現巳到來請爲查究捕頭飭令巡捕前往入房觀看見文家財口呼疼痛兩手發抖形似患癡向伊詢問祗言三馬路旅館至該旅館之牌號因言語含糊聽不清楚巡捕當即回禀捕頭奉諭車送醫院醫治迨巡捕行至門外李氏又來聲稱伊夫巳經身死不必送往醫院當同李氏復至該店見何雲際亦在房中興黄樂思同躺一榻之上後察知文家財實已氣絶卽將何黄兩人拘入捕房管押是實王耀庭供在店中爲經理店主文家財近患臂痛並無他疾陰曆十月二十六日下午黄樂思來店店主留伊吃晚膳時黄問店主臂痛愈否店主答曰未痊黄稱我代介紹一醫生請其診治即能痊愈言畢而去至二十八日下午又來店主邀伊入後面閒談因後面屋中店主婦在内民人不便進去故此伊等所談何語未有所聞旋由店主同黄從後門出外至晚十點時店主回店持來藥方一紙言係醫生所開並未煎服此藥方現已失去旋卽結算賬目畢後重復出外至十一點後民人已睡店門已閉店主從後門進内入房爲時無多聞店主婦大喊店主病勢不好民人卽喊同各店夥起身入房見店主滿身發抖詢知醫生係寓居公共租界三馬路澄江旅館内之黄樂思所薦民人當至該旅館將黄尋見向伊言明店主服藥發抖情形黄言醫生說過此項白藥服下後實要暈去數時諒不妨事即隨民人至店中向詢醫生何雲際住居之處黄言何住三馬路望平街留影照相館三層樓上當遣店夥徐根生前往請何到來向之詢問究係何藥何以服下暈去何稱此藥專攻寒濕故服後要暈去一二時俟藥性一過即能甦醒决不礙事如有不測我願抵命後見店主身死希圖乘隙逸去是以交捕拘案是實徐根生供王耀庭囑民人前往留影照相館樓上問何先生何從床上聽見起身便問有何事故民人將店主服藥難過情形向何言明見何而呆色白似有慌張之狀始則不肯同民人前往後被民人再三催逼始同民人到店入房觀看餘供與王相同訊至此時巳過午中西讞員判黄何還押候再覆訊核辦 
[婦人呑金圖盡]  
　　住居東有恒路五百九十二號門牌之婦人岳周氏前日因與人口角遽將三錢餘重之金戒一隻呑服圖盡經其家人覺察送往同仁醫院救治未識有性命之虞否 
[幼女被人污辱]  
　　住居閘北長安路長安里之江北婦人王蕭氏有一女兒名喚小二子年十二歲昨被親戚姜漢祥乘氏他出用强污辱事後爲該氏查悉扭控四區二分所解經司法科判送地檢廳按律嚴核 
[電車撞斃行人]  
　　王銀泉在通海公會執役昨晨因事行經十六舖外灘鹽碼頭地方適華商電車公司七號電車由南往北十九號司機人駕駛不愼將王撞倒磕傷頭額等處一時昏暈不省人事當由崗警到來將司機人銅牌取下報告一區警局一面將傷者送至紅十字會醫治無如王受傷過重到院後不及救治氣絶而死院中立命十六舖地甲喬忠投報上海地方檢察廳禀請相驗當由林檢察長委派宗檢察官毛檢騐員等前往騐得王銀泉太陽穴等處受傷而死判令屍弟王三和自行備棺成殮遂回廳禀復午後卽由王三和到廳具禀聲明此案已與該公司說明和解請求將案撤銷林廳長諭候批示辦理 
又一訪函云向在大生輪船公司充當茶房之海門人黄銀泉於前晚九點三刻時送信至十六舖南市外馬路新舞台附近地方因行走過速悞碰由北往南之華商電車致被電車猛力彈出倒於路旁之側石跌傷腦部口不能言當爲崗警所見立送紅十字分會醫治因傷勢過重即時殞命旋由伊母黄陳氏投報上海地方檢察廳昨經派委宗檢察官往驗判令自行棺殮一面函致電車公司請將該車司機人解廳訊辦 
[水警分署之冬防告示]  
駐滬水警第三分署昨日布告云爲布告事案奉廳頒冬防辦法第十四條載冬防期内各鄕鎭禁止演戲禁止聚賭水道内除航輪及郵政信船外一律禁止夜行本管區域以内難民船隻禁阻入境各城水關及各處水道栅欄在鎖閉時問除因公奉差出入外禁止開行又按第十四條應由各專分署長先期布告並隨時察酌情形出示禁阻各等語泃爲預防地方危害保護人民安寧起見自應認眞遵辦以期鞏固冬防除分令各屬隨時查禁外合亟布告一體知照特此布告 
[拐匪乘輪出口]  
　　前日有大帮拐匪拐得男女小孩十六口同至虹口華順碼頭搭乘怡和公司之廣生輪船帶往厦門汕頭等埠販賣迨經美捕房得悉該輪已開出口外當卽發電目的地請爲截拿究辦 
[拐匪歸案訊究]  
　　常州人吳廷仔因在原籍將陳金根陳全根等之妻陳任氏陳石氏拐賣案發逃匿虹口西華德路某餅店内經兩陳偵悉控請武進縣派警持文來滬於前日協同捕房將吳拿獲昨解公共公廨請究經中西官預審明白判吳廷仔交來警帶回歸案訊辦 
[復訊串放白鴿案]  
　　虹口通州路六十九號門牌鄕婦周許氏控胡掌發徐老三與在逃之李玉林陶啟山串將南京婦人陶段氏冒充閨女得洋一百四十元價賣爲媳未幾捲逃等情由探將胡徐二人拘解公共公廨訊判二人各交七十元人洋並保限繳身價再核在案昨晨復由中西官傳訊據包探禀稱胡存洋七十元保出未到中西官判徐押候胡掌發到案於下禮拜六再訊 
[查封保人產業]  
　　德商裕和絲廠王耀祖在公共公廨呈控彭啟新不理擔保史晋甫欠銀三千二百零四兩一案昨晨由廨傳訊被告未到據原告代表斐斯律師上堂譯稱被告現回溧陽原籍被欠之欵無其了結請求移查被告等產業抵償俞襄讞商之德裴副領事判候移請溧陽縣查封擔保史晋甫之彭啟新產業復到再核 
[追索存欵之辯論]  
　　范其昌至法公堂訴稱前將洋九千四百九十元存在魏連奎處向之索取一味延約請求訊追等情魏稱商人前虧欠各户存欵甚巨巳於前年破產范其昌等若干户欠欵前由江瞿記爲總代表具控審判廳將大慶大吉兩里内之房屋破產了結有范簽字爲憑求察范又稱並無托江瞿記在廳署具控之事亦未簽字聶讞員判魏交保候再覆訊核辦 
[小果行索償欠欵]  
　　水果行主邵元成投法公堂控稱前有汪交易栗子結欠洋六十一元已有兩年分文不付請求追繳汪氏稱欠洋實有其事惟有唱戲機器一副推於原告尚未除去邵又稱機器一副該氏巳經質洋十五元將當票推於商人備本贖出售得洋三十五元除去贖本外餘洋均已收入該氏欠欵項下有賬簿爲憑呈請鑒察聶讞員察閱賬簿無訛判氏交保限七天繳洋 
[盜犯姓名不符]  
　　餘姚縣公署偵探馬阿生馬阿賢昨日持文來滬會同五區二分所長警在申鑫里拿獲盜犯王炳炎一名解經司法科訊問據供姓周名阿炎並無爲匪情事判送地檢廳訊明核辦 
[過犯行兇拒捕]  
　　過犯張福卿復來租界前日在虹口被包探嚴阿慶查見上前拘捕張即拒捕行兇當被拘入捕房昨解公共公廨經中西官研訊屬實判張押西牢半年期滿仍逐出租界 
[控告攫取烟土之無效]  
　　黄顯忠控粤人胡惠廷於十一月十號串同在逃之甲乙兩潮州人以購土爲由在北四川路五十一號門牌陸錫英家攫取值洋一千二百元之大土四只業經捕房將胡拘解公共公廨迭次訊供判交一千元人洋並保候補傳人證再訊在案昨由捕房將案證麥孟成麥千成傳案經俞襄讞會同德襄副領事質訊之下以原告所控攫土一層並無充分理由判胡開釋兩麥退去候另提主要人到案澈究 
[串竊絲繭之結果]  
　　虹口密勒路二十五號門牌絲廠經理吳蘭溪控塌車夫周小四子與夏春祥王玉章串竊值洋七百六十元之絲繭八包消贓於北京路絲頭號主蔣琴航得洋三百零五元分肥等情由探將被告各人一併拘解公共公廨訊判蔣交一千元人洋並保餘人押候再核在案昨晨復由捕房將一千人證解廨經中西官研訊明晰判周小四子押西牢二年夏王各押一年蔣賠償原告失贓洋七百六十元着令繳洋開釋 
[流氓强搶首飾]  
　　流氓陳阿四前日在新閘小菜場攫取許王氏金耳環由捕追獲昨解公共公廨經中西官研訊屬實刦陳押西牢二月贓交原告領回 
[滬海道署批示二則]  
　　滬海道公署昨批黄桐君訴榮杏芬冒賣則田始末情形由候訓令會丈局併案切實查明詳復核辦此批圖樣存又批朱晋濤呈訴瞿世榮姦佔伊妻請飭縣律辦由據呈各節旣經向川沙縣署請求起訴自應靜候批示解决縱有延擱亦當具狀向縣催訊不得以被人阻擾憑空臆度之詞來署越凟所請不准此批 
[介紹新刋]  
　　中國科學社創行之科學月刋第二卷第十一期現己出版其内容有趙元任說時王又痴振動之週期錢治瀾廖慰慈合譯吾人常夢之證楊銓歐洲之水電業陳藩冲積礦採掘法述略嚴莊礦業勘察撮要薛桂輪說火泥鍾心煊裂殖菌通論李寅恭說蓄牧任鴻雋近世科學家列傳等篇皆爲當世有數文字他如插圖調查雜俎附錄社記諸件亦各有條不紊其寄售處仍在各埠商務書館中華書局及本外埠各大書肆雜評二 
[鐵路聨運之困難（庸）]  
　　鐵路聨運所以圖運輸之便利也武進商會以滬寧車時有遲到之故而頗不滿於滬寗之守待津浦以致行車愆期夫以守待而愆期致旅客有不能準時到逹之憾誠屬非計然因津浦之遲到而遂不守待則聨令之效用盡失似亦有乖聨運之本恉此其咎固不盡在於滬寧大抵行車之路線愈長則到逹之期間愈難準確自匪以精密之手續爲統一之計劃此等現象不易排除固匪小小一改革所能整頓也抑記者尤有言者滬杭一路路線不可謂長然由杭至滬之車往往不能準時而到其甚者愆期乃至一二小時之多此種弊病自始巳然今杭寧已相接軌吾不知影響於滬寧者何如如果兩路相銜而杭滬之車仍不能依期而至則滬寗旣以津浦而下駛不能準時復將以滬杭而上行又多牽率局外責言之至恐將不止武進一商會也交通行政方在京會議此等困難問題曷不討論而解决之 
來函 
[武進縣商會來函]  
　　大主筆先生台鑒自甯至滬特别快車屢屢誤時危險不堪設想兹由敝會致函各商會謹抄稿呈閱務乞登載報章是所盻禱順頌台祺武進縣商會啟 
逕啟者滬甯鐵路行車晷刻向稱準確行旅便之近來變更行車時間爲與津浦鐵路聨合計用意甚善乃實行以來自寗至滬之特别快車屢悞時刻僅就敝會長身經目擊者言之本年十一月十三日在常州趁特别快車該車到　應在五時三十六分乃遲至六時十分應於九時二十分到滬遲至九時四十五分又於十二月十一日在常州趁特别快車該車遲至六時五十六分到常到滬則在十時敝會長不常乘車兩月之間僅此兩次均遇愆時詢之同行旅客則僉謂自滬寗變更行車時問後各次行車仍能準時惟由寗至滬之特别快車則往往愆時推究其故則以津浦汽車遲到滬寗以守待乘客所致竊謂滬寗津浦同爲國家鐵路兩路聨絡時間爲便利旅客計爲統一路政計意非不善惟一路以不能整飭時間致牽率他路愆時則期期以爲不可查滬寗鐵路有慢車客車快車特别快車及滬常寗常區間車之分車價以特别快車爲最高誠以行車縮短時間非遇一等車站不停其收入之數將以增價爲補助而旅客納此高價之車費應享減縮旅行時刻之利益理至公平今則反是納高價之車資轉不能準時乘車所謂特别快車較之慢車猶爲不如此不應一聞滬寗守待津浦來車最久以二小時爲限而滬寗行車時刻表絶不標明此次行車有猶豫時間旅客以準時到站守待無定時之來車每以所期之人所約之事至於延悞而損失此不應二坐待旣久或苦腹飢或愁寒冷童稚啼哭男女喧譁秩序紊亂怨詈雜作黑暗之中頓成愁慘氣象外賓之待車者睹此情形頗爲齒冷路政不飭騰笑中外此不應者三其尤爲可驚可慮者登車以後速率倍增車中頓覺震動逾常蓋將以已去之時刻補償於規定之鐘點中故僅就到常之時刻以騐其到滬之時刻卽可知其途中絶塵馳駛之確證晚間行車本較緩於日間今乃倍其速率危險何以且各站員役服務具有定時過時服務猶恐精神不能貫注遇此無定時之行車管理預防尤難週密設有疎虞誰能當此重咎以列車數千人之生命視同兒戲此而可忍孰不可忍此不應者四總之自寗至滬之特别快車果因何種事由而愆時吾人無從臆斷但其往往愆時則已爲人所共見使果因守待津浦來車之故則常思津浦之旅客何幸滬寗之旅客何辜津浦車何故遲到滬寗車何故爲其所牽累此聨絡時間之事實其果爲滬寧所發生則滬寗應於事前與津浦約定行車時刻之不能延悞其果爲津浦所發生則津浦應思本路之行車時刻有無準確之把握其果爲交通部所發生財應知兩路之管理人員能否程度相等斷無不問其内容如何事實如何即貿然施行之理似此情形關係匪小以旅客之咸感不便其害小影響於滬寧沿途商務其害大以旅客無端遭不平之待遇其害小以路政之不飭貽譏於中外其害大以稽延時間致旅客受無形之損失其害小黑夜行車轉增速率於多數人之生命危險其害大言念及此不寒而慄敝會長爲國家路政計爲滬寧沿途商務計爲多數行旅生命計不敢緘默謹舉大概陳明貴會長請公推滬寗蘇三總會領袖公呈交通部立予整頓以免損害而保安全敬祈迅賜示復遵行無任迫切待命此致各商會公鑒武進縣商會會長于定一 
上海青年會來函一朿 
[徵求大會第一次揭曉]  
　　前晚（十三）八時爲徵求會第一次揭曉之期計土星隊八百六十四分木星隊五百三十四分水星隊六百九十一分金星隊四百七十分火星隊六百四十二分地球星隊三百六十九分海王星隊五百五十九分天王星隊一百五十九分八隊總共得四千二百八十八分以後請注意天球模型卽知各隊進行之先後其餘個人分數則逐日粘貼廣告板尚望諸君努力前進以爭最後之勝利 
[克樂愷君將回滬會]  
　　克樂愷君及其地从等於今日可抵長岐不日卽可抵滬仍任本會童子部幹事 
[韋爾弗個分設支行]  
　　韋爾弗個公司爲世界大商行之一近在滬地建設支行聘請檀香山韋廉先生爲滬行經理該行規定凡辦事人員願入青年會者半數會費由該行擔任在美之總行雇有辦事人員數千已照章辦理兹在滬行亦當仿行如此辦法則行中辦事人員咸知利用空閒時間獲身心靈之益處其受益爲何如吾滬上不少大商號何不仿行之收效當不淺也 
[人生之根本問題]  
　　本會德育演講會於本禮拜卽十七號晚七時半敦請南昌聖公會牧師程宗洛演說人生之根本問題凡我青年盍早蒞聽 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[調停鄂議員資格問題] [  胡我生]  
　　鄂議會自開幕以來祗爲議員資格問題爭執迄未能平而昨日且引起參議員之憤爭矣（見十五日本報專電）蓋一方挾有内部之電報（指詹議員等三人）一方挾有省長之證書（指杜議員等三人）勢力維均理由各執即考之輿論亦各是其所是非其所非迄無公平適當之解决予聞之喟然嘆曰有是哉議會諸君之迂也夫事之爭執而難决者其兩方面必各有一定之目的萬不可犧牲之一物也試問今日爭充議員諸君其意果欲爲人民謀幸福乎亦曰貪十百金之月俸而已局外諸君果本此意以爲調停有何不了之事乎以予之意在爭奪資格之兩方面果有一方面略示讓步只須月領俸銀不必定求出席旣不失一己之權利更可免彼此之突衝是爲上策如其不然則由内部承認其資格者即稱爲額内議員由省長承認其資格者即稱爲額外議員名稱略異而薪水權利則同即使兩方面同時出席亦無不可或曰考議會組織法議員名額定有專條又何能任意增加乎予曰如子之言所謂以活人守死法而不識通權之義也予思議會增添額外議員雖無正當之法文却有相當之比例君不見各部之中有所謂額外主事乎又不見各省之中有所謂額外科員乎立法行政原無偏重則議會增添額外議員有何不可推而言之外部有次長二人財部有次長三人（此事散見各報）以官制言除正式次長一人外其餘皆河謂額外次長矣以次長而有額外之名則議員之增添額外也更有充分之理由矣况省事紛紛百端待議資格之問題一日不决正式之議案一日難提爲大局計更宜通融辦理而不可死守成法乎所望當局諸君不棄芻蕘採而用之庶尊嚴之議會不至終於擱淺斯爲幸矣（五） 
談業 
　　香河陳砥堂先生風流倜儻工駢散文官天津學博時與同事　廣文爲文字交廣文履任未久遭奉倩之傷衾裯獨抱思賦小星囑陳物色後得小家碧玉白姓者爲妾廣文敎以讀書識字鍾愛異常陳戲爲小啟以調之曰司鐸新膺鼓盆旋賦重謀鸞續頻倩蜂媒詎物色之幾經竟低昻而莫就爾乃尋香妝閣空憶菱花因而問渡津門寄懷桃葉恰值綠珠有贈用聨締足之緣未免紅袖關情倍踰畫眉之寵如花美眷睠言顧之咏絮才高何慚白也具此靈心慧質雅宜茹古含今用將帳底芙蓉移作門中桃李鴛幃悄寂女博士進而受經馬帳深沉莽先生今將傳火案頭燈影拂花影之迷離盒底脂香蘸墨香而馥郁向枕邊而問字雞舌香含坐牀下以學書兎毫磨秃消受春風一度彌添滿座之風沾濡化雨多番强半巫峰之雨探取枕中之秘講解從頭隄防袴下之錐殷勤刺股多以爲富俾寢饋乎大家引之入深得胚胎乎諸子有時輕攏粉頸面命兼及耳提有時略接櫻唇指畫時須口授有時低埀鴛項妙議應有會心有時尖聳鳳翹弟子居然高足倘眞精 
之未得尚須卿自事鑽研苟一間之可通問是誰爲開芽塞閒曹無事鄭康成何嫌往愬之頻清興旣蘭邊孝先又作欲岷之態洵可謂詼諧入妙矣[  曼盦] （二） 
聨話 
　　嘗見自輓兩聨一則曠逹得妙聨云七十有二春糊糊塗塗官界耶商界耶流水無心隨他去罷』四月初三日清清楚楚醉醒了夢醒了拈花微笑待我歸來』一則詼諧得妙聨云百年一刹那把等閒富貴功名付之雲散』再來成隔世是這樣夫妻兒女切莫雷同』 
　　輓宋遯初先生聨多不勝舉余最愛某君戲代袁世凱作一聨云旣生瑜何生亮卿不死孤不安寥寥十二字詼諧得妙[  洗心] （二） 
小說 
[言情小說妍媸鏡] [  常覺小蝶合譯天虚我生潤文]  
　　第十七章（四） 
菲雪先生試思凡人而稍有人心者寗肯賣其姊妹以求一己之安樂乎故吾决然以信致君斷此前約毋令我負不義之名實則即使柰梨而果嫁君吾指亦不敢沾君家一錢男兒貴自立耳奚能倚賴他人而生活哉菲雪此時見辱於一孺子又不能怒面上仍現傻笑轉向曼睞曰密斯吾今乃知受汝斯矣汝不謂此次婚事君家實無一人不表贊同然以現勢證之乃殊不盡然曼睞大赬以目視我恨極乃以齒自嚙其唇注目於地而菲雪則猶和顏以向亞琪曰小友此事旣然决絶吾亦不必多戀然吾尚有一事當許我見問則君家經濟現狀究巳如何吾固甚願爲君資助亞琪見問赧曰謝君此亦但祝吾人之能力矣此屋終非吾人所能再有至於以後之事則但能於以後言之菲雪首肯曰汝言殊當然無論如何苟有緩急時可來相見吾海倫菲雪决非啣人宿怨者也亞琪矯然不爲動伸手握菲雪曰然則先生再見總之此事之誤誤在當初吾姊弟感先生厚德終身不敢忘矣菲雪無奈　然與亞琪握手欲行又轉身曰密斯柰梨願君此後與鄙人仍爲朋友以前之事兩皆忘之予漠然伸手亦與相握菲雪始退竟不向曼睞告别曼睞初則現爲苦笑及至菲雪一出乃頓怒向予曰柰梨汝亦知若頃間所行乃何事者行見一家四口皆斷送汝手矣嗟乎天乎吾誠不知汝腦乃以何物製成者也亞琪立予身後以手輕撫予肩曰曼睞已往之事不必再言柰梨汝亦勿哭曼睞曰汝何能止吾不言總之汝儕皆童獃行事乃不審其大體旣而又冷笑曰其實此皆何關於我汝儕自作孽汝儕行自受之吾殊不能與若儕共其甘苦即於今夜吾往姑母家矣予駭然曰曼睞此何可者無論如何汝必勿行曼睞微聳其肩如不　揮其手曰止汝亦毋庸惺惺作態此後當各自爲生窮逹不必相問言次竟自搴裙出室而去予欲曳其衣顧巳無及亞琪抱予曰柰梨勿爾曼睞自有主權汝何能阻使不行予曰固也但彼囊中實不名一錢又將焉往亞琪曰縱使無錢然終以不復居此爲佳予愕然曰亞琪汝此語乃作何解亞琪以手插於衣袋冷然曰柰梨汝今須知汝我以後正有患難須挨次而過曼睞又奚能受故吾以爲不如行佳也嗟乎讀者不謂此語乃出自亞琪之口其人昨日蓋猶不過一孺子耳（十七章完） 
 
 
 

Page 15

 
 
 [Ｇ> 
[新學會社　出版新書]  
　　　秦杜譯　與本社原有養鷄　　　　每冊大洋四角　　　　鷄新法　十二只每年獲利五百元 
實用養鷄全書一元實用養魚全書一元養豕全書一元二角養蜂新書二角五分實用畜產業書六角畜產學各論八角家畜飼養論五角家畜病醫治法四角農家副業四角五分 
農學校用化學有機篇　南通李乃昌譯　每冊定價大洋八角五分 
書凡二百餘頁都三十七章原著者日本麻生慶次郎片山外美雄與本社原有之無機篇合成完璧無機篇每冊大洋六角五分 
化學工藝寶鑑全編一元五角西藥形性效用新編八角實用果樹園藝學全一元六角農藝輯要全編五種一元一六銅版精印茶業論三角五分銅版精印糖業論五角銅版精印羊毛業論五角 
[沈製生髪膠]  
本醫藥室主人發明沈製生發膠不論男女老幼氣虛血衰髪黃髪白病後產後陰　血薄脫髪等患均可禿發重生係生毛髪唯一之良品久搽能烏黑滑亮清潔馨香光可覽人永無吐落之　洵固髪妙劑　自本腎藥室行消十年發來治好已不勝計不靈包可退回惟生髪藥名目繁多切記認明○覽龍商標○本主人餘年小像方是的具售價每瓶大洋五角第料軣瓶二元五角○又製一種咬髪癖藥咬髪者係吐去之髪根上有白癬爲之咬髪若不早治久癬變爲禿頂此藥專治此症靈驗異常每瓶大洋四角每洋二瓶 
上海盆秬弄集益裡對門人壽醫藥室啓 
[北長生洋衣公所催材回籍]  
啓者本公所廠屋無多速所寄厝日盛認領日少以致厝柩田疊積今冬爲始另雇民船售客帶柩之舉凡我業親友人等速來認領不論帶入各埠領柩人出費來塘山路公所接洽至埠一切之費甚爲划算而且妥當因本所遠年浮厝甚多如無認領冬至後代爲申新兩報 
[乾血癆第一靈藥]  
婦人閉經　活人無算 
此藥專治婦女種任捐傷虛腎血枯及血少血閉或優鬰思慮過度而經不行則中氣益捐陰氣益乾致成瘀血凝聚癆瘵險症本熹世祖秘傳良方久已馳名活人無算無論男女老幼遠年初起一經服此聖藥三日立刻健脾開胃養血滋陽重者服藥一料足矣血脈流通功效大見因此藥十分靈驗故敢出而問世非圖漁利也每盒二元每料四元不靈包退還洋 
舖設上海二馬路西鼎新里京都天寶齊 
[三日愈　癩疥瘡藥]  
每盒二角不效還洋上海英二馬路畫錦里保太和啓 
[西門外方板橋　共和活動影戲園]  
今晚戲目一覧表　植物影片（事實） 
警世好片共四十大本 
秘密黨　九本起至十二本止　存私見惟利是圖　爲公益捨身成仁　天下無不可化之人　黨中亦有反戈之客　好阿哥與弟同志　救人子其母感恩　施詭計汽車墜河中　起淫心美人囚幽室 
互相恩受　（滑稽） 
日戲　每逢禮拜三六以及禮拜亦開影片 
[維多利亞影戲園　虹口海寗路廿四號]  
請本園不惜巨資特聘歐洲第一大力士亞力大君（准於陽歷十二月十五號即禮拜五晚起）登臺演技四日亞君兩臂具有千斤之力能折鐵條胸前可壓千磅重量之巨石用鐵鎚擊碎無傷其體至其頭部亦具有特別能力運動全身肌肉活動可謂天下無匹矣　諸君中有强力者可於十二月十八號（禮拜一晚）與亞君比試如能得勝者亞君願酬洋二百元决不食言千載難逢之機幸　各界士女早臨無失之交臂也 
本園主人白 
[返少新術]  
執事先生偉鑒僕五年以來奔走國事暴歷風霜心力交瘁以致面部焦悴皮膚粗黑二十許年望之不啻而立以外覽鏡自照能不慨然返少乏術徒增傷悲今乃共和再造返身歸山偶閱報紙見有貴藥社新發明之皮膚滋養料（即廿四點鐘）功效甚速乃即郵購一瓶依法施傳未及半瓶而面貎光潤大非昔比皮膚諸癥亦將罄盡以致親友羣來詢問驚爲至實乃授親友之託再郵購半打祈即原班寄下是爲至要（下略）十月廿九南京鼓樓巷蘇筠笙上價目每瓶一元二角　上海西門外義弄新藥社啓　上海寄售處　四馬路植權公司　三馬路廣昇祥　五馬路南洋襪廠 
[官膏再放盤]  
蘇紳星拱堂窖藏八年前清官南京膏大小兩種計念餘桶每鉰桶四千兩二月間與英大馬路裘天寶銀樓隔壁永和里順興土棧訂立合同一家寄售即將大土清膏收乾作頭號小土清膏收乾作二號又將桶面大小土靈膏腳膏併合過籠收乾作三號已經如此分清煙力煙味濃厚芳香所以寄售以來各界讚美批發零挑罐頭每日門市踴擠異常今計禁期將終恐售不盡已於陰十一月初六日起仍照原訂合同價目將頭二三號官膏一概梅洋再放盤三分趕緊銷售云○按蘇紳存此官膏計當日之價利錢何止十倍難怪今日樂得便宜也 
[第一台]  
念三日夜特煩寰球歡迎著名新舊劇哲學大家鬚生 
汪笑儂 
念三日日戲　金馬門　李太白醉罵安祿山　三麻子　日戲　羣英畢至　夜戲　吃人肉　麒麟　日戲　亂石山　夜戲　戰蒲關　高百歲　日戲　硃砂痣　夜戲　上天台　 
念三夜夜戏　木羅殿　胡迪骂阎大游十殿　芙蓉草　日戲　鴻鸞禧　夜戲　拾玉鐲　張德俊　日戲　亂石山　夜戲合演　大四杰村　日戲　蓮花湖 
金馬門與罵閻羅皆係汪君生平最得意拿手傑作早已膾炙人口因劇中唱句道白甚多皆經削即做工一切與他人所演者真有天壤之別務希各界光臨賞鋻方知所言不謬矣 
[吉屋招租]  
法租界打鐵浜內新貝勒路水木學堂隔壁望德里新造庫門樓房每幢租洋六元小租不收如合意向管門人接洽或向賴格納路大德里看門人領看亦可　源記啓 
[拔毒止癢癩疥瘡藥]  
此藥無論何種疥瘡小孩黃水瘡濕毒一到止癢頭尾三天便無痕跡大盒半元小盒角半 
上海拋球場北首廣東杏林軒啓 
[大住宅召租]  
茲有牯嶺路延慶里口三開間三進中進是三屢樓高大樓房住宅一所自來水下房晒台一應俱全交通便利公館行轅最爲相宜租金格外克己如合意者請問南香粉弄五台寺接洽領看可也 
[有志求學者注意]  
有倫敦大學堂畢業之貴族女郎特備清雅書室意欲延授華人學費格外從廉如欲廷請到府請奉亦特別公道凡士商閨閣有志求學者請移無至靜安寺路二百十七號聖喬治西族館接洽可也 
[蔣可宗介紹書]  
陸軍一等軍醫正浙江督軍署軍醫課課長 
哈蘭士新發明之內服聖藥六零六專治花柳毒門楊梅結毒確有藥到病除之能力吾國從前遇此等病症發生在西醫未盛行之前祗知服尋常湯劑十無一愈及西醫盛行之後雖醫法改良取效較速然亦未臻完全效果前數年自發明注射藥以來掃除梅毒已極神效今哈醫士更精益求精改爲內服在患者旣無針痛之苦而收效反較注射爲速予屢經試驗百無一爽敢進一言願爲患者告並敬爲醫者告焉 
靜安寺路丁福保醫生處 
本埠經售處　四馬路中英藥房　北四川路同濟藥房　河南路泰西藥房　棋盤街美華藥房　五馬路中外藥房　寶善街華美藥房　三馬路大陸藥房　麥家圈大生藥房　棋盤街立成藥房　十六舖內如意里口英美藥房　各埠藥房均有經售 
哈蘭士醫生秘製內服聖藥六零六 
花柳毒門有淸血解毒之能　風濕骨痛有祛風理濕之效　瘰癧　疸有內消外化之力　癬疥惡瘡有去腐生新之功　價目每瓶大洋一元七角半　每打十七元五角 
外埠諸君如需此藥可就近向當地各大藥房囑爲代購更較妥速 
補血生精　止咳化痰　人中寶保肺漿　功能補血健腦壯陽保腎調經種子平肝止帶養陰培元如蒙購服定能立見奇效定價大瓶洋二元小瓶一元二角凡患痰飲乾咳氣急哮喘痰壅喉癢倒嗓肺癆傷風咳嗽盍購試此漿一瓶服之立去痼疾大瓶大洋一元七角半小瓶大洋一元 
總發行所上海石路中四馬路口太和大藥房　總經售處英大馬路同濟大藥房　電話四九二一 
[天外天]  
增廣游藝商場特別茶室彈子房日夜門票每們小洋一角升降電梯上下小洋一角半 
二層樓　麗查　番菜館　惠顧者贈天外游券公司餐券午餐大洋七角夜餐大洋一元另點外賣格外克已 
新洋房戲場　女子新戲　日二點至四點止　夜七點至九點半　活動影戲　日四點至六點半止　夜九點半至十二點 
三層樓灘簧書場　胡潤魁　文明宣卷　日二點半至三點半 
吳西庚　玉孫　玉蜻蜓　日三點半至四點半　夜十點至十一點止 
沈聯芳　果報録日四點至五點半 
天津女班　大鼓調　夜八點至九點止 
筱侍孫　改良蘇灘　夜九點至十點止 
丁小蘭　東鄉灘夜　十點三刻至十二點 
四層樓男婦書場　天津男班　雙簧戲法　日二點半至三點一刻 
范少山　時事蘇灘　夜八點一刻至九點一刻 
女校書　京調時曲　五點半夜九點一吸至十二點 
新大洋房　麗查西式旅館　價目自五角至二元五角止一例八折遊覧天外天屋頂花園分文不取 
[新世界]  
上海第一游藝場在英大馬路泥城橋　門票二角升降梯三角每晚十二時止夜一律 
樓下影戲間　髦兒戲　影戲　二點至四點一刻　七點至九點一刻　四點半至五點半　五點三刻至六點三刻　九點半至十點半　十點三刻至十一點三刻 
二層　女子新戲　三點半至五點半　六點半至八點半　九點半至十一點 
三層樓書場　曹少堂　文明宣卷　二點至三點　七點至七點三刻 
謝品泉　三笑　三點至三點三刻　玉蜻蜓　七點三刻至八點半 
謝少泉　落金扇　三點三刻至四點半　三笑　八點半至九點一刻 
天津班　大鼓　四點半至五點一刻　快書　九點一刻至十點 
吳小松石　描金鳳　五點一刻至六點　白蛇傳　十點至十一點 
周珊山　改良灘簧　六點至七點　十點至十一點三刻 
中餐菜券每位五角西餐菜券每位一元遊資均在內 
[樓下鴛鴦池西外洋新到三種怪人]  
一身無足女子　一手大於身之異人　一頭如橄欖之幼女 
十一月二十起映偵控新片　百晚金 
每日下午四點半起映每夜九點半起映 
共四十六本每天准映二本 
偵探影片類多萬緒千頭無從索解惟百萬金新片則一線貫通觀之不特神味　永且能　得劇中趣旨至事實之新穎曲折背景之奇異動人爲偵探片中絕無儘有故百萬金影片出世而　種偵探影片爲之減色得觀百萬金而即知百萬金之價值也 
 

Page 16

 
 
   
 
 

Page 17

 
 
新自由談 
短篇小說 
[亞森羅蘋賊史之一黑珠（六）（常覺覺迷合譯）]  
維多欲不言顧又不敢則始頽然曰在此石板縫隙之中也言次皺眉蹙額　然而歎爲狀乃至可憐吉馬德曰汝何事如此曰嗟夫予已不名一錢今再失此黑珠予直將爲餓莩矣可復奈何吉馬德曰汝需幾何曰予今欲出亡美洲汝果能給予川資乎曰可曰此外再給予一百法郎用作度日之資吉馬德曰予當更益一百法郎給汝二百法郎可矣曰然則吾爲汝言秘藏之處矣汝自此向右行至第十二三石塊之間但向石隙中取之即得矣曰汝乃匿於陰溝中乎曰否即在石塊下也此時電車往來正如穿梭車中乘客不知凡幾乃竟不知此間石塊之下藏有無價之實維多亦誠狡矣吉馬德乃自袋中出一小刀如言而往以刀撥泥深入三英寸許刀果格不能入探手摸之黑珠果在此一顆無價之寳遂又出汙泥而入人間世矣次日法蘭西日報上刋載來函一則云世界著名之黑珠昨夕已自殺死安德羅伯爵夫人兇犯手中取得並將黑珠攝影寄往倫敦及聖彼得堡　勒革逹（印度都城）保障那哀勒（阿根廷都城）以及紐約各大都會謂有出善價者可於報紙中通函競賣其下署名則即亞森羅蘋是也予見報後因以詢之羅蘋曰汝即冒吉馬德名自兇犯手中攫得者乎羅蘋曰然此事實予生平第一得意之事予自竊得星格萊姑娘之信函其中并有圖說予初以爲此物必爲我所得矣不意乃有先下手者予因留心細察先於榻畔獲一紐扣後又覓得一刀當時予之靈機觸發念予欲得黑珠必使兇手被逮又使官中因無佐證釋放庶予得悉其人可以挾制其生命向之索取因即匿其兇器而故遺其一紐且將壁上指印亦復拭去而予出後户之時又獲一匙遺於鎖竅之中蓋維多奔出後户時其方寸已亂不遑取去予又取而懷之予初亦不知兇犯爲誰及官中以紐扣證明予始知爲維多故吾此事成功實賴官中之力多矣言次殿輔而笑且出皮匣以珠示予珠巨而圓色黑如漆而實光耀人蓋即世界最著名之黑珠也羅蘋則對之癡視曰此一顆尤物害人生命當已不止一伯爵夫人今後競賣如入俄國親王或印度酋長美國富翁之手更不知將害幾許生命也（完） 
[詩囊]  
　　贈梅畹華六首選三（蔣蘇酓）譜出新聲擅勝場不同凡艶不輕狂怡紅影事瀟湘涙歛黛低鬟一斷腸 
美慧尤知重老成丰姿映照玉山行絶憐執手相懛立儻許神交訂一生 
淡粧濃抺聖湖春着爾翩翩絶世人行到孤山因悟入玉梅幾樹認前身 
海外拾遺 
[亞拉伯婚禮中之裝奩（振亞）]  
　　近時亞拉伯人男子每於婚姻前一二日以禮物遺女及女至男家亦即以物遺男子其物爲家具及一矛一幕家具備日用矛備習攻守術冀彼良人異日爲國干城幕則備晚間之合宿云 
[市長加冤（振亞）]  
　　居倫敦而被選爲市長必行加冕禮冕嵌金剛石千數百大小並列值價百萬以上市長執行市内事務必戴之以示威 
[制御新婦具（振亞）]  
　　索馬里國俗凡新郎自結婚後十四日内手中常持一鞭名新郎鞭婦反郎意郎得任意扑之使知懼而後已以故索馬里通國無河東獅吼聲（二） 
[謎話]  
　　今歲夏山居無事恒於午後共吾友頴仙話凉庭階戲作謎相射除習見聞者外不下百餘則皆隨口占出無紙筆謄底其中嬉笑俗濁者居多數不足錄也兹僅憶數條似爲純潔略佳者顧不記何條爲頴仙所搆何條爲禹門所搆者矣四書謎如（寺）射（不學詩無以言）（好仇）射（有婦人焉九人而已）（可）射（如之何其拒人也）禮記謎如（二十號）射（冠而字之）聊目謎如（東坡玩研）射（蘿菔）捲簾格射（冷生）（白菊花）射（素秋）古人名謎如（常熟）射（田豐）（飛）射（張翼）字謎如（蛇相交）射（巽）六才目謎如（嫁娶）射（賴婚）此謎似牽强蓋以謎面二字折爲女家取女即謂爲賴婚也（陳禹門）（不受酬） 
[畫謎揭曉]  
　　本月二日畫謎之五丁慕琴君本意爲『凭欄視他見黄鶯作對近庭軒花柳依然』惟嚴俗人所集三句與丁君適合此外如老翁射爲『繫春情短柳絲長中間幾眼疎櫺立蒼荅祗把繡鞋兒冰透』李一大射爲『綠窗人靜粉蝶成雙踞着脚尖兒仔細定睛』攘公射爲『凭欄視他見黄鶯作對繫春情短柳絲長『天　射爲『綠依依牆高柳半遮粉蝶成雙拜罷也斜將曲闌凭』泗涇雲根射爲『我獨在窗兒外躡着脚步兒行斜將曲闌凭瘦生射爲『柳遮花映斜將曲欄凭踮着脚尖兒仔細定睛』嚴煥臣射爲『凭欄視近庭軒花柳依然只聞鳥雀喧』均於情景頗能切合而尤以嚴煥臣君所集三句包括無遺其他諸作似不免有顧此失彼之嫌故畫謎之七任集三句四句不復規定尚望不吝賜敎爲幸上列諸君各贈拙著小說一冊乞示住址敬當郵奉天虚我生誌 
 
 
 

Page 18

 
 
   
 
