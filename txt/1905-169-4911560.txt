# 1905 - 169 - 4911560

 

Page 1

 
 
[電傳諭旨]  
　　五月念一日內閣抄奉上諭周馥奏提督懇請終制一摺潘萬才著准其終制貴州提督著劉光才補授欽此 
[論保守與進取之效果]  
　　老氏之言曰知足不辱知止不殆斯言也殆爲中國古來保守家所藉口羣奉之爲金科玉律而莫之敢背者也是以得隴望蜀者不以爲競爭而以爲貪得無厭閉關自封者不以爲怯懦而以爲休養生息陋說相沿見聞尺咫衆口嘵嘵習非成是苟非丁大交通之世目覩夫五洲萬國之雄圖幾幾乎無以破舊說而發新機矣今夫吞二周亡諸侯一四海并八荒威百粤走匈奴者歴史上紅日初升之光輝也守一隅保四境他族强悍實逼處此輙事以繪幣贈以子女賂以土地者國體上西江難洗之污點也此二效果者其得失若何不待智者深爲明揭究論而已粲若列眉　 
難者曰凡論其事之效果務通其全體而觀之不得即一二以槪其餘吾儕生於今日所見所聞異於古時苟以進取二字爲統有價值保守二字均無生機則曷不觀歐美二大國乎歐之强俄奉大彼得遺命經營遠東不潰餘力而竟受今日之失敗致數百年之威名掃地而盡美洲之聯邦遵孟禄之主義保守西寰得享和平之幸福其間孰得孰失當亦横覽全局者之一大問題也 
則應之曰子方所言豈不曰斷事務觀其全體乎何亦以矛陷盾自相觝　如是其甚耶夫强俄之進取特性素雄視於全球固爲歴史上之顯徵而亦有識者所共認其得據有遠東大張勢力者正其進取之明效也惟是天道好新有後起者學問思想得以駕而上之其能力愈宏其精神愈奮而 
 
 
 

Page 2

 
 
進取之勢亦愈恢張舊敵遇之每爲傾覆此少年世界之所以日强而老大帝國之所以退後也豈得以正比例衡之而不察其情勢哉至美洲之聨邦其孟禄主義實用以鞏固國勢之利品然自十九世紀中葉以來鑒於列强之恢拓版圖各爭雄長知僅恃保守不足以握太平洋之海權而執東亞之牛耳故亦一變其方針取古巴攫菲律賓議開巴拿馬運河以通東西洋之關鍵駸駸乎以保守爲進取矣子不綜觀大勢而據一偏之見以相詰難抑亦謬矣 
雖然經子一攻吾說彌固吾且得緣是以敬祝方來之中國定獨一無二之趨向以保守之主義進而爲進取之主義破除老氏之陋習而人人以勇猛精進爲方針冐險敢死爲目的彼哥侖布麥折倫之豐功偉烈何遂讓其專美於前則效果之善可出現於二十世紀之大舞臺矣 
[杭州士民致曾少卿函（爲華工禁約事）]  
　　美國禁約虐待華工中外同憤各省競籌抵制吾杭學界同志亦於五月十六日在吳山之阮公祠先行集議所議簡章次日佈告一經發起衆議僉同謹將簡明章程附呈鈞覽事求實行不尚空言實行之法宜得其本竊思上海爲百貨匯萃之區而總握其根者惟執事用特函懇就近邀集吾杭寓滬商人中之向辦美貨者勸其暫行停辦登高一呼衆山必應且思執事於禁約一事領袖其間愛國之忱尤爲士民所欽仰用是不揣冐昧泐函奉懇倘蒙許可就此推行弗懈全國聞風相應而禁約之廢定可逹其目的否則散沙貽譏不獨吾杭之恥已也俯如所請則華僑幸甚吾杭幸甚全國幸甚（南） 
[曾少卿復杭州士民函（爲華工禁約事）]  
　　惠書祇悉簡明章程未見附到儗勸庽滬同鄉不辦美貨刻下時尚未到前與美使柔君面議乃定二個月後改良美使請寛六個月雖未允許而此去正當暑假美例假內向不開會自是實情姑俟二月期滿函詢美使如果美使不能切實聲覆那時特開總會傳電各埠實行抵制所幸茲事萬衆一心實行抵制不愁不逹亦旣逹矣不必慮少數華商只顧私利蓋少數華商亦具有人格者旣員人格應不至天良悉泯熱血全無至與同種同胞顯相反對謹此奉答祗頌熱力并求少安毋躁（南） 
[粤東教會對於美禁華工之感情廣東]  
　　粤東教會中人以美禁華工擬合兩廣牧司教友聨名函致美政府請將苛例删除等情已誌本報兹復擬就傳單刊發公佈照録於下敬啓者現因中美兩國將換新約中國商民有此事件大起風潮紛紛集議謀所以抵制之策未知將來之結果如何弟等有對於教會與對於國民之兩重責任欲求一妥善因應之法敬請於本月十五日下午兩點鐘到油欄門美福音堂各抒偉見俾得知所率從是望鐘星可葉芳甫余錫生謝已原馮活泉蘇道明左斗山温國符廖德山黄登雲何信侯廖卓庵劉活芻禰錫鵬同啓（睽） 
[俄議和大臣仍選駐法欽使]  
　　二十日倫敦電云俄政府已决定仍選駐法　　納立陶夫君爲議和大臣　字林報 
[政府商請派遣專使與聞議和]  
　　二十日北京電云官塲中人以爲華政府已向英美兩政府商議遣派專使與聞日俄議和之事以保全中國之利益譯太晤士報 
[政府留心日俄和局]  
　　二十日北京電云華政府自聞日俄已允議和之消息卽日行密議并諭令駐各國欽使將所聞一切信息隨時電陳 
[華官憂慮交還滿洲之索欵]  
　　二十日北京電云中國大吏以爲欲日本將滿洲交還中國必難免以下之索欵一因華兵不足分駐滿洲各地故滿洲之治安須由日本相助維持二滿洲俄人所享之一切利益應註銷三吉林盛京及黑龍江作爲萬國通商地四東清鐵路旅順大連灣由日人統轄譯太晤士報 
[盛京將軍電告日兵官指索要犯盛京]  
　　日前盛京將軍電致北京外務部云據康平縣禀稱三月二十七日突有日本隊官李得玉王如松來署持有照會指索押犯白長劉旺小良子哈土八特王元祥荆鴻緒金上林劉禮貴等八名該縣答以白長等皆命盜重犯未敢擅放日官輒有怒色意將用武并帶有蒙古降隊多名持槍欲行强劫監內要犯尚多若乘亂逸出咎更難逭只得將八犯提出點交日員帶走等因除飭交涉局照會總司令部設法禁止外電請施行（艮） 
按此事已由外部照商日使轉飭將犯交還見五月十四日本報 
[盛京將軍電覆日人在新民府安設鐵路盛京]  
　　盛京將軍得京師外部來電詢問日人在新民府安設鐵路一事因卽電覆云日人所造小鐵道詢係手推小車載重不過數百斤軌寛不及二尺專運軍物因道路泥滑難行修造以利軍用不能用之汽車亦未與新民軌道相接創造之始並未知照其始由瀋通至巨流河後又過河通至新民中間未造橋梁修造甚速正在詰問謹電復（艮） 
按此事前得天津專電略紀五月十四日本報已由外部向日公使力阻矣 
[電詢九廣鐵路能否設法堅持集股自辦廣州]  
　　英人欲由九龍建築鐵路直逹廣州省城各情已迭紀前報兹悉日前粤督岑雲帥電致京師外部略謂聞英人已由本國聘請工程司到港擬將租界內一叚先行興築日前港督在議院宣言有已請駐使向大部商議中英合辦之說查此路關係極重英人蓄志甚久如向大部商及能設法堅持由中國集款自辦保全路權固屬至善倘以從前已有成約勢難終拒必不得已惟有妥訂中英合辦條欵期於權利兩無失損稍資補救此事現在駐使曾否提議章程辦法乞詳電以便細酌再請核辦（屯） 
 
 

Page 3

 
 
[會議籌措粤漢贖路欵廣州]  
　　粤漢鐵路現已廢約購還路費經張香帥派定三省同籌并電告粤紳趕緊籌辦粤紳於上數日函逹兩院堅請仍行國民贖路股票章程隨接覆函照准飭司請各紳於十四日詣藩署晤商聞各紳定於十六日在天后宫路權公所特别會議云（冬） 
[日本留學生阻止津鎭鐵路合同勿與畫押之原電天津]  
　　日本留學生電致京師外部請力拒津鎭鐵路勿與畫押本館已據天津專電紀諸五月十四日報端兹覔得原電照録於下膠濟路成德勢已熾近又迫訂津鎭續約蠶食可虞查二十五年與德華匯豐所訂津鎭合同非政府畫押故爲私押而非條約且實行猶待續約則又僅預約而非正約非條約則我有撤回主權英德不得干涉非正約則我不訂續約兩銀行亦無如我何此合同不利於我甚於粤漢彼旣興工尚可力爭此未訂定尤宜峻拒條議續呈日本留學生全體（艮） 
記者按中德商約現由德人開列欵目送交中國商約大臣聞津鎭一事並未提及又聞津鎭鐵路以中間治澤太多建築不易將從罷議云 
[張督覆礦章再緩一月寄部之原電湖北]  
　　鄂督張香帥接外部來電催取所訂礦章當即電覆再緩一月成書寄部已紀五月十四日本報茲覓得原電因照録如左礦章須中外遵行關繫極重不敢不加審愼去冬准伍侍郎寄到擬稿復屬英著名礦師布盧特詳訂布稿已送來另派華洋各員校改大致就緒現又派遊學政法畢業生再酌敝處尚須詳核計再有一月可竣俟編定卽奏交覆核屯） 
[咨催晋省礦務辦法章程速送商部北京]  
　　晉撫前因盛大臣所訂澤道路礦合同電請商部爲晉省商民開礦預留地步當經該部照准電復茲探聞商部又行咨晉撫請將晉省各礦先飭商務局妥議辦法詳訂章程迅速送部以憑核辦（震） 
[奏請興辦路礦以保利權北京]  
　　昨有某尚書專摺入奏略謂近來各省路礦事宜屢被外人要索惟恐利權旁溢現因振興財政挽回利權之際亟應力加整頓請飭各省督撫查明所屬凡有未經探採礦產及應修鐵路之處設法速行開辦妥定律例或歸官督紳辦認眞補救以防侵佔而固利權云（訟） 
[商部勒限查覆房山宛平縣私窰北京]  
　　順天府屬房山宛平兩縣境內私窰林立疉經商部札飭順天府轉飭查明據實詳報在案乃該縣令一味含糊所報仍屬不實前經商部札飭限一月內禀覆如再延宕定干未便昨日順天府又奉到商部催札飭令迅速確查倘逾限不復或詳覆不實定卽參處云（震） 
[龍芝生侍郎逝世長沙]  
　　龍芝生侍郎湛霖於五月十二日疾終於西園里第聞行年六十有九（餘） 
[議准奏補睢寗縣缺北京]  
　　江蘇巡撫前經具奏請補知縣略謂現出有睢寗縣一缺員缺緊要查有海防先知縣胡葆聨才具明晰辦公勤奮以之請補斯缺實於地方有益昨經吏部各堂核准覆奏卽日當咨行該撫遵照（訟） 
[札飭裁撤鮎魚套厘卡武昌]  
　　省城望山門外鮎魚套釐卡專收落地貨厘苛細殊甚現已改辦統捐當道卽札飭牙釐局裁撤札文略謂本部堂現辦統捐以恤商艱查鮎魚套局向收省城落地百貨苛瑣殊甚所徵皆係粗賤零星之物歲額不過五千串而九門設卡小民甚苦煩擾司巡任意侵漁殊屬無謂應飭牙釐局將鮎魚套釐局卽行裁撤遴派榦練之員查明省城各行户大鋪將原有落地釐金分别酌量認捐按月徑繳牙釐總局一洗從前司巡隔閡煩擾之弊其貨物向在漢口完過落地捐分撥來省者准以漢口釐局分撥印票呈騐抵算以免重徵云（比） 
[絲偈停歇之風潮廣東]  
　　順德縣清鄉委員王崧擬辦絲偈稅契各絲愒以諸多轇轕不允承認一律停工王卽用强硬手叚連日赴容奇將永昌成聯發祥頌爲亨廣昌錦成綸忠恊二才忠信恒廣恒昌九家查封又於上月二十六日誘留容奇紳士楊兆驁迫令具結遵抽并聲稱楊恃財武斷此次奉文到來辦理稅契稔知該職產業最多又夥開絲偈多間恃符把持倡議抗稅以致稅契毫無起色如不遵抽定將楊解省懲辦云（睽） 
[帮匪拒傷營兵湖州]  
　　浙西帮匪到處嘯聚横行無忌自去歲聶中丞札飭泗安統領姚育泉副戎兼帶水陸各營迭在長興袁家匯和平鎭等處剿捕拘獲匪首混名海裏蹦匪勢爲之稍戢邇聞該匪復舉一悍賊金姓爲首匪燄又熾聚賭刧掠擄人勒贖民屢被害本月十四晚湖郡飛划營水師巡經南門外適與巢湖帮匪船相遇互以手槍轟擊有弁兵三人同受彈傷殞命飛划營始收隊而返匪船乘機逸去現已禀知統領嚴剿矣（復） 
[屠讞員由江督記大過三次]  
　　會審委員屠司馬因周鐵英控告楊允之一案辦理失當已由道憲袁觀察記過三次茲聞督憲周玉帥昨又札飭道憲謂楊允之案廨員屠牧聽信繙譯一面之詞擅出提票以致損失主權實屬荒謬已極著記大過三次移司註册並交該道察看如才具平庸實難勝任即另選幹員禀請接替（豐） 
[湘撫端中丞示游學預備科諸生文（爲開學日爭持禮節事）]  
　　照得遊學預備科前日開學諸生以爭持禮節竟至不能成禮事至可駭該生等謂湖南自立學堂以來除謁先聖外其餘均係三揖語多未竅本部院近送甲班遊學諸生拜跪雍容衆目共覩到鄂以後蒙張宫保餞送亦皆行禮及至上海候船馬紳隣翼來電並有同諸生叩字樣均足爲湖南諸生行禮証據即省內省外官私學堂組織建立凡有禀報無不以遵照奏定章程爲言今謂湖南諸生獨 
 
 

Page 4

 
 
自爲風氣無乃厚誣即或從前所行禮節容有參差一二學生故示傲慢間未整齊試問此爲有禮乎抑無禮乎諸生於學界近時之閎美等諸若忘而轉於曩日之小尤意在傲效母乃昧於所擇歟至諸生以跪拜之事屈膝折腰五體投地爲奪其見在高尚之志而爲將來氣節之憂其語陳義似高按之古今情事頗爲不審古者席地而坐燕居無事無妨隨意有事示敬略一直立古云危坐今謂之跪古人之拜無不跪者故許愼說文云跪所以拜也六國之君其於臣下長跪請教往往史有其文古人拜跪本非甚特别之事其後几案羅列人皆設座一切古制原可變通禮從其朔浸尋至今然於一切大典得藉存古以示隆重亦足見其優異日本從前本襲華風維新以後傚則歐美而家庭之間敬長禮賓亦有長跪之事此何關於屈辱而如此致疑乎諸生而果以此施之敵人懾於其威而不憚屈膝施之途人歆於其物而不卹折腰謂之屈辱是誠無辭今諸生所處之地則學堂也所敬之人則師長也所立之位則學生也自顧其名拳拳而不忘一切儀文由此以略示等威何悖於義今以諸生行禮於學堂而謂有損於高尚以學生而敬禮師長而謂有虧於氣節本部院百慮千思不明其旨母亦諸生先未正名析禮之未精或大惑不解歟甚爲本部院不取也禮儀規條載在奏定章程苟非朝廷明示損益絶不容諸生稍有通融本部院蒞湘以來除模範小學堂外此爲首先開設之學堂爲將來聿新觀贍不能不爲諸生明辯此事西國哲士謂世界人類各有先天地位有後天地位爲何國之人守何國之習慣先天之地位也治何處之事守何處之章條後天之地位也其語則至精其理則自然若於諸生之言則先天後天皆失其地位矣中國文敎以萬物本天人本祖二義組織而成親親尊賢定以等殺原有精義與西士專拜上帝本難一致諸生勇於從人而自忘故我以是謂之氣節謂之高尚誠不知其何說也經此次剖晣之後知諸生曉然其故必樂遵循若一定堅持不能一迴初慮則是於本部院所言並不平心研究相悅以解則諸生不妨分别從違自爲去留本部院不深强也除行學務處通飭遵照並飭預備科定期開學外合行牌示曉諭此諭仰諸生一體遵照毋違特示（餘） 
[直督袁奏核估光緒三十一年分北洋海防經費請將恊餉無著各欵飭部改撥摺]  
　　奏爲核估光緒三十一年分北洋海防經費請將恊餉　著各欵懇恩飭部改撥以應要需恭摺仰祈聖鑒事竊照此洋防費向係按年估撥光緒三十一年分應用各欵照上年額支之數核計無甚增减仍須一百六十萬兩上下內各省關恊餉應解銀九十三萬兩惟江海關洋稅及江西釐金五十六萬兩尚有把握其浙江關稅釐金銀二十四萬兩上年絲毫未解本年復經電商浙江撫臣量力籌濟輒以點金無術萬難兼顧爲辭則本年協餉仍不能報解分毫已無疑義山海關稅銀十三萬兩營口未經收回欵亦無著本省應籌銀六十四萬餘兩按照上年核計僅收銀二十八萬餘兩值此地方彫敝之際更難竭澤而漁是年防餉所需一百六十萬兩可恃者僅止八十四萬餘兩二十九三十兩年虧短之項經臣設法騰挪移緩就急藉以彌縫而東挪則西缺仍不免顧此失彼之虞迄今懸欠纍纍催償孔迫更何能再事通融本年防餉若照原案指撥則涸轍立見北洋局面勢將難支刻值海氛不靖籌辦中立北洋屏蔽京師關係全局一切應辦各事皆宜隨時設施相機立應萬不能以有名無實之欵抵此刻不容緩之需惟有仰懇天恩飭下户部將原撥各省關恊餉九十三萬兩內江海關稅及江西釐金共銀五十六萬兩照舊指撥其浙江關稅釐金旣准該撫臣電覆萬難兼顧斷無籌解之理山海關亦無欵提解應請一併由部改撥的欵以免貽誤大局幸甚至本省自籌不足之欵仍由臣自行籌畫俾應急需除咨部查照外謹恭摺具陳伏乞皇太后皇上聖鑒訓示謹奏奉硃批户部議奏欽此（露） 
[英首相爲反對政府黨所逼]  
　　二十一日倫敦電云英首相巴爾福君爲反對政府之人所逼故宣言云查察南非戰時軍需品作弊案之委員有權迫令証人作證譯文匯報 
[日親王已抵北京]  
　　二十一日倫敦電云日本有栖川親王及其夫人已抵比京譯文匯報 
[法人聲明願遣專使會議摩洛哥事]  
　　二十一日倫敦電云據云法首相兼外部大臣羅維益君行文於駐法德使聲明法國願允遣專便至各國公會會議摩洛哥事但須先知所擬議之各條　文匯報 
[英委員演說英德睦誼]  
　　二十一日柏林電　德人在柏林設席邈請考察德國各地城政之英官時英委員爵人立佛籘演說謂德英現頗輯睦但兩國之報彼此相爭深爲抱歉然此次英員游德英報頗表同情譯德文報 
[北高麗俄兵退至修松]  
　　二十日東京電云本處官塲宣告謂北高麗日軍一隊於昨晨占據廣松該處之俄兵計七千人并帶大砲向北退至十英里之修松 
又電云北高麗廣松之俄人其退出之故係因接到對馬戰敗之消息又因糧食不足及後隊兵力薄弱圖們江之南現尚有俄兵二三千人日軍之先鋒馬隊已抵廣松之北譯字林報 
[俄將軍遷隊保存鐵路]  
　　二十日東京電云滿洲俄凌義維樞將軍所統極左隊之俄軍遷向鐵路意圖保存并設防務界線於長春及吉林之間日報館數家咸謂不久將有大戰當在雨期之後譯字林報 
[俄巡艦查察德船]  
　　二十日倫敦電云英路透電局駐奥利亞雪疉乃埠訪事人電云俄尼泊號巡艦於上月二十八日在吕宋之北將德雪及斯門親王輪船喝停查看船牌卽放令 
 
 

Page 5

 
 
就途譯字林報 
[俄可薩克兵與工人械鬥]  
　　二十日倫敦電云英路透軍局駐俄陸磁訪事人電云該處之工人因可薩克兵虐待人民羣起抵抗集合工人五萬人排隊遊行街市高喊願專制之政府滅亡忽有可薩克兵及他馬兵由旁街突出開放排槍將衆人驅散當時擊斃十八人傷者約百人左右譯字林報 
[日軍逼退俄兵]  
　　二十日東京電云聞滿洲之日軍逼令俄軍退至吉林譯太晤士報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[札委兼辦銅元提調蘇州]  
　　學務處提調應太守德閎現經撫憲陸春帥札委兼辦銅元局新廠提調已於本月十五日奉札十六日謝委到差（隨） 
[展限鐵路領價蘇州]  
　　長洲縣蘇靜菴大令接總辦滬寗鐵路工程購地總局憲林觀察來文略謂本局疉奉鐵路大臣盛電飭四五叚購地遷墳等事迅速趕辦報竣等因查各叚添購之地爲數無幾姑從寛展限本月內一律告竣如有抗不領價之户應卽查照局章將各價移縣存儲待領一面撤局以免藉延而節糜費飭即出示曉諭等因大令遂於本月十五日出示諭知未領價各户一體知悉（隨） 
[學堂辦事者之朦蔽上官江西]  
　　贑撫胡鼎帥上月某日親臨高等學堂見規模不甚合度與監督商議修建隨命委員引看齋舍乃委員僅引至新造各齋請鼎帥一閱其餘年久卑陋者則一概不使遇目且去冬新造之齋舍至今首夏僅歴數月耳然已徧處溼漏每至風雨無不飄搖聞當時建築費約用數千金而乃材料脆薄若此未知當局者將何詞以辭其咎也（晉） 
[常備軍按名拍照蘇州]  
　　蘇撫陸春帥以蘇省水陸各營積弊甚深札飭督辦營務處朱竹石廉訪認眞整頓隨時派員分赴各飭點騐朱廉訪以按册點驗恐有冐名頂替之弊議請將營勇按名映一小影粘於箕斗名册之中俾可按名識認藉杜雇替之弊詳奉撫憲批飭先從常備軍辦起已經臬司行文常備第一二三各營按名照辦聽候點驗矣 
[盜犯認供松江]  
　　去年奉賢縣金匯橋孫姓盜刧一案經飛划哨弁林秉忠在上海拿獲費嘉玉一名解歸奉邑訊實解府詎到府過堂時翻供不承田太守疉次研訊日昨傳林弁面質提費逐一細審林袖出費犯當時在奉縣供出各盜姓名一紙費始俯首自認在塲接贓按費卽著名巨梟費嘉裕之兄（賁） 
[軍門宴客]  
　　製造局船塢督辦葉桐候軍門因商議起卸俄艦軍械存儲各節定於念三日在局設席特請俄逃艦阿斯科管帶及各船員並候補道劉茘蓀觀察羅誠伯觀察與上海道袁觀察該局總辦魏觀察等飲宴（金） 
[製造局留改各工匠彚志]  
　　製造局砲彈廠前奉督憲改爲鑄造銅元廠未幾銅元歸江寗設局鑄造仍改爲砲彈廠刻此廠已歸船塢裝設船塢應用機器所有工匠由洋工頭羅斯桑另行招用所有砲彈廠各工匠仍還製造局昨日魏觀察將以上各匠分派製銅製鐵砲廠藥廠等各處收用（渙） 
[酌留工匠]  
　　機器廠劃歸船塢後仍代製造局代造銅元機器四部刻下船塢總辦以此項工匠船塢並無用處故擬一律遣散惟銅元機器工程尚未完竣故由魏觀察商之船塢總辦吳副戎酌留工匠一十二名以便赶造竣事解往寗垣（渙） 
[求助川資]  
　　昨午有湖南少婦投上海道轅聲稱丈夫在日曾署江西某府及某營統領刻因流落滬江叩求酌給川資俾得回里觀察以形同騙錢斥不允給（金） 
[限運穢米]  
　　南市喬順興各店近日購有失事元和輪船焦米數千石以備製糖等用連日分晒各處臭穢不堪其中并有受難人之屍血骨肉一經製就發售恐釀疫癘經本邑紳士秦某等所知聨名禀由警察總巡前晚奉朱明府提該店主喬少卿及徐雨春等到局訊供限二十天內將米連出如違提究一面將情移知上海縣核示（金） 
[學堂施醫續誌]  
　　渡東爛泥渡蒙養小學堂董延內外科醫生數名在堂施診已紀前報兹悉董事以堂中經費雖由保甲總巡謝明府提倡在烟館茶肆抽捐並由明府自行助捐尚難展佈以是每名仍取號金五分一俟别有捐項再議給藥（土） 
[飭拿盜賣]  
　　保甲總巡謝明府訪悉浦左一帶每有不肖棍徒將鄉鎭義塜私行盜賣爰飭差保嚴密偵查務獲懲辦（土） 
[巡勇記過二則]  
　　警察帮巡馬午橋參軍昨見大東門東局巡勇盛湘林巡緝不力函致東局郁二尹將記過一次以示薄儆○警察東局委員郁二尹查得巡勇蕭福珍有不守局章情事本應斥革姑寛著記大過一次（金） 
[驅逐擺攤]  
　　本城邑廟花園內素有擺設雜物求售之各攤自開辦警察改訂新章一律驅逐前昨等日已由郁二尹傳諭限於今日爲止不准擺攤如違罰辦（金） 
[上海官事]  
　　昨日爲馬路工程局襄讞委員黄衡堂二尹及其夫人六旬雙慶在竹行碼頭公館中大開筵宴同僚均往祝嘏○江南提督楊軍門於昨日黎明來滬泊舟小南門外董家渡各防營管帶咸往舟次晉謁午後軍門命駕詣各衙門拜客○南市馬路工程局襄讞黄衡堂二尹業奉省憲牌示飭授川沙廳司獄現定六月初赴省騐看領憑赴仕○ 
 
 

Page 10

 
 
浦東保甲總巡謝岳松明府聞有六月杪進京引見之說（本邑奇兵營奉飭改爲留防營委員接辦前管帶羅遊戎已於昨日到道辭回湖南原籍）奉委來滬監開南洋彩票之譚觀察昨已公畢赴蘇銷差再返江安糧道本任○江蘇候補知縣章味青大令與派赴日本學習政法畢業之湖南候補知縣盛小吾明府又試用知縣蔡明府薰等昨均因公到道禀見（金） 
[上海縣]  
　　湖北人夏曾蔭攔輿遞禀稱胞弟夏子林在怡和絲廠當小工被徐良卿毆傷斃命求開棺復驗汪大令立飭看管於前晚提案謂夏曰爾弟死後地保報請往騐委係吞烟自盡今請開棺爾具結夏不敢遵從大令斥責提後照會英領事轉飭將徐良卿送縣質訊前日由捕房送到大令卽出訊問徐供夏子林做工貪懶小的將其申斥詎夏吞烟身死實未毆打大令復詰無異判交探捕帶回准令回廠工作○武弁夏鳴皋拿獲刼犯戴老六解由浦東總巡局轉解到縣訊供狡賴大令喝掌頰一百下始供於三月間來滬在南鐵廠某麵店爲夥是月下旬趙某邀到江橋鎭夥搶京貨米店四月二十一日又紏至張家樓搶一米店分得洋三元二角及布據銀鏈共當洋一元餘無别案大令判釘鐐押候復審○警察西局解搶扇之孫金生到縣訊究孫供在路拾取並非搶來大令察其腿有笞痕斷非安分之人判責三百板押辦（金） 
[會訊美最時控韓炳南案]  
　　美最時洋行前控青島船買辦韓炳南等侵呑關稅銀兩迭經提訊昨日午後德繙譯帥謀君會同孫明府覆訊被告延同哈華托律師到堂聲稱輪船裝貨經收籌人將單送至帳房簽字登簿買辦即將帳簿帶至行內查對韓未曾對簿應得失察之咎其手下人辦事難免無串通舞弊惟與買辦無干斷不能歸罪於一人且裝船交卸一切不論何船均由副買辦及手下人經理正買辦不能事事經心請堂上著原告指出眞憑實據方可將韓懲辦明府商之帥君諭候禮拜六十點鐘下斷飭　（木） 
[公共租界晚堂案]  
　　卓繼堂前控水木作頭蔡元生圖賴包工借欵五百餘兩當經屠司馬　訊將蔡管押諭令邀人理算前晚又奉孫明府覆訊卓供小的搬取木料一百餘元變價償還墊欵質之蔡供與前無異明府著蔡交保出外候函知水木作董查明理處○陸祺清控應少明不還保單經明府提訊陸供薦應在輪船管事詎作事不端恐被連累因此索還保單反遭毆打應供未有過犯前日陸已借洋十元立有借票後因索酬未遂尋釁退保明府斷陸還洋十元將保單借據互相交還銷案（木） 
[公共租界早堂案]  
　　余樹生王金寳卽張升等前因冐充善堂司事向各處勸捐爲某善堂查知本欲送辦經余等一再苦求始釋不謂余等近又假造蘇州公善局捐簿向租界勸募爲某善堂司事查知將王金寶卽張升指交捕房昨日解案有潘幼峯者函致屠司馬言王金寳即張升本在敝處充當家丁因事停歇此次冐充司事勸捐與敝處無干云云襄讞孫明府訊之王金寳供此項捐册實是余樹生之物小的爲其所愚明府商之英德副領事判將土發押三月一面票提余樹生到案核辦○謀得利洋行前送把持停工之何明生顧阿木何和尚王燕榮等當奉堂諭交保候訊昨屇訊期經原告投案禀稱刻已說妥照常工作請免傳訊中西官准之卽將何等四人釋回銷案○章阿華控沈掌兆冐探誣竊持刀勒索田水巡捕拘案章供向由小火輪船裝運煤屑出售與人前夜沈同數人來船冐稱探夥勒詐洋二十元不遂即將小的夫妻毆打並用刀恐嚇當有水巡捕船聞聲來救沈將刀抛入河中沈供在某包探處爲夥因見章深香夜裝煤上前盤問明府判責三百板押捕房三月○張阿全控趙阿冒探誣竊硬取油布風蓬由水巡捕解案張供前將絮被質當趙誣爲竊物紏合多人邀至烟館勒索前夜趙同多人上船口稱水巡捕房包探將油布布蓬攫去訊之趙狡賴不承旋經包探禀稱趙乃范高頭之姪明府判責三百板押捕房三月並作苦工○祥生鐵廠控沈全全行竊木板藏於船上被更夫追獲交水巡捕拘解請辦判責二百板○東洋車夫李阿四因無照會由捕拘住適有嚴文耀見係被竊原贜詢問何來李答在劉阿余處租賃經巡捕一併拘解訊之劉供出洋四元買來明府判劉責二百板李責一百板○前日工部局函稱因老别根路及盤內路小樹被人抝折請傳地保王錫卿龔阿毛到案當由包探禀稱新築馬路並無巡捕管束應歸該圖地保照應茲兩保抗傳不到明府著備文至上海縣移提○趙湧全控吳壽寳張仁福搶去鈔票洋九十元昨由捕房將吳解案原告延候魯公律師到堂供在鳴泉樓發給工資吳應發洋二十元小的扣去缺工洋四元五角因吳不肯起釁伊之小工即將小的毆打吳乘間攫去鈔票洋九十元有王健候王阿福並烟館主可証兩王同供見吳取去鈔票一捲藏於身畔不知若干鴻泉樓主亦供目見明府判責吳二百板開釋○信泰洋行控張梅福竊洋傘一頂畢幾十四碼香烟嘴四十九只昨經訊究判將張枷號一月（木） 
[法租界公堂案]  
　　趙雨生之女張趙氏被方老和誘拐藏匿控奉陳大令提訊押追在案昨日命提復訊有徐阿才投稱小的之妻卜氏與二房東楊王氏同居三月間被楊王氏誘拐出外托魏阿寶方老和二人售與他姓今方因案禁押求請附追質之方老和供徐妻由魏阿寳領來小的轉托顧蘭亭售於奉賢縣鄉民王木生身價洋七十五元小的分用洋五元趙氏係趙阿渭經手售與南邑某鄉人小的分得洋四元魏阿寳供徐妻卜氏係揚王氏領來由小的轉托方老和出售所有身價除小的分用五元外其餘盡爲楊王氏取去大令得供判將方魏及楊王氏分别管押候備文分投南匯本賢兩縣關提趙氏卜氏到案再核○王褚氏被本夫王福堂迭次出　濳行逃出由同鄉人鄧長根尋見通知王悞爲誘拐供訴捕房解案請訊王供鄧將妻誘出前來通知欲索酬洋三十元扭求訊追褚氏供上年丈夫將小婦人賣與　魚行夥劉福生因屢次索借劉情願退還今又欲賣與花烟間故出外暫避鄧供小的並不向索酬大令以所控不實著一併管押候　明復核○流氓陳阿寶乘鄰居失火　入新北門外王成永烟裝店搶去水烟袋一百餘雙　城內臬 
 
 

Page 11

 
 
當質洋後又贖出爲保險行偵知函致捕房將陳拘獲昨日傅同店主王榮解案請訊陳供水烟袋係王子佩生托小的取出質洋大令判枷一個月示衆期滿責三百板佩生著王送案究辦○竹匠龍家林禀稱被同行薛金松費桂卿軋住敲詐持刀行兇扭案請辦質之薛費二人同供龔與伊友洪元有隙向龔尋釁小的與龔亦稍有口角因此挾嫌誣控大令著將薛費二人交保開釋不准多事○徐小炳禀稱去年十月與陳桂生同居被陳竊去洋銀八元四角前日在途遇見扭案請辦大令判押捕房十天期滿責二百板（水） 
[美租界捕房事]  
　　前晚某捕在西華德路見有酒醉俄兵將行人兇毆當即拘入捕房捕頭令押至酒醒時再核○林陸氏訴稱在楊樹浦路某紗廠爲女工被崑山路某牛奶棚出店恣行調笑向之斥責反被兇毆失夫金環一枚並用刀剌傷手背請爲究辦捕頭令包探前往查辦○昨日王茂生在元芳路搭蓋凉棚爲巡捕查知未領工部局執照將王拘送捕房捕頭令赴工部局領照○甬大林阿二雇縫工陸金生在家作工乘間行竊綢　衣服昨由某包探將陸拘獲送入捕房候解辦○昨日午後有俄兵某乙雇坐胡春扣之東洋車在車假睡失去帽子疑胡藏匿扭入捕房捕頭以乙目行失落斥出不理○印度人某甲被人謀斃屍抛浦濵並田捕房　形跡可疑之乙內二印人拘獲曾誌前報昨日又經某西探將乙等同黨某丁拘獲帶回捕房候送駐滬英總領事署禀請訊究（火） 
 
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
