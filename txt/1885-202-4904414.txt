# 1885 - 202 - 4904414

 

Page 1

 
 
[四十六號畫報出售] [  點石齋主人啓]  
　　京師永定門外地勢平坦芳草一色每當春秋佳日人多約伴跨馬以邀遊張蘭齋軍門現駐兵於此而其部下弁兵恆於此處彎弓盤馬各厭神通朔方健兒好身手　之以供衆覽報者　譜　　則一獅一鹿俱係在君　長所繪隼墨之妙已詳前報無俟贅言准於十六日出售後附　隱漫錄圖說一則閱者鑒之此佈 
[石印重校增廣策學總纂大成附蜀水攷]  
　　是編爲德化蔡梅菴先生所輯盡取　肆策學廣爲搜括益以經解史論諸子百家羅列宏富包舉糜遺惜功間翻刻之本頗極訛誤舉業家每以爲憾聞見齋主人有鑑于此延致名宿重加校正並倩營咨者楷錄一過囑本齋用照相石印法編成六本字跡清晰朗若列眉較諸坊本大有上下牀之别現已將次告竣准六月二十日出欎每部連綢套實洋一圓六角如欲躉購請至上海邑廟園内翼化堂面議其徐三馬路申昌書盡室掃葉山房均有發售惟所印無多諸君子請早賜顧此佈 
[論英人與中國商取哈密教島]  
　　哈密敦島卽巨文島爲英國所踞一事論者謂英國雖以阿富汗與俄失睦恐有兵爭將取道東洋以窺俄之琿春海參崴埠頭以分俄兵之勢而增其東顧之憂故特取高麗國境之海島以爲屯兵之所然按諸列國自立之例則英於此事究嫌擅專盖哈密敦爲高麗屬境形勢天然足以當俄羅斯東下之衝於此屯泊兵船直扼咽喉而於俄兵東下之時尤有踞險設隘之勢高麗當中日俄之間中國爲其所事之國朝貢往來載盟書者二百餘年若日本與俄則時時有蠶食鯨吞之志有此險隘而不能自强以重兵駐守其地他國之與高麗通商者固嘗周歴詳察而識此島之可以屯兵也則當告諸高麗政府使之不棄險阻整頓兵制嚴設戍守否則英有防俄之心或有逼俄之意卽俄未嘗欲逞志於高與高之兵九實亦不能遽改舊觀繕完守備英爲同盟爲已謀爲人謀擬將調撥鐵艦進泊其地亦宜假之於高或島人民稀下財産不饒一切布置皆宜英人爲之籌備地可屯田埠可開巿島中所出或中製造之用或爲販運之貨設廠置關大興其利將來可作久遠之計雖歲奉租息與高廷訂立合同寛以年限自出租之後高麗於此境内外一切不問悉歸英人處置吾知高廷亦未嘗不允也以中國之澳門香港猶且割歸葡英以爲東來之逆旅通商之利由此大興高麗而苟舍此一島亦未必卽貽宗社之羞夫英人之近時以越海控制之勢收外府無窮之利正官保泰持盈與世休息然後長享其利其待與國固應敦崇信義修講親睦乃以防俄而忽焉無禮於高麗擅取其地踞而有之四洲諸國其將謂奂爲何如國哉意英人必不出此也前日本報述錄英之取哈密敦島先與中國議定謂與其高麗不能白守而爲俄人取之孰若乘俄未取之時而爲英人守之盖此議亦明知高麗兵制不能遽雙輪船鐵艦不能購造砲臺鎗械不能堅利且前者以法事未妥日本乘機要挾逼請中國撤防中國有待時而動　意姑且允許所駐防兵限期撤回現雖法人就欵而日本之盟未寒其勢固不能發兵衛高以背其約而英俄有事難保無東下之舉事出兩難是以不如以此島英人使其代高距俄而卽以爲中國防俄之爲愈也目前疆土之廣國俗之雄惟俄當之譬如六國之畏秦視如虎狼而苟以兵力相衡則英人尚可與俄一戰顧英之所以爲國本者在印度稅項與東南洋碼頭耳俄欲由阿富汗以逼印度假如英人駐印之兵與印度土兵合而擊之俄固未能必勝况前報述俄阿起釁緣由阿國之將弁兵士實亦不甚疲弱故俄將軍遲疑觀望不敢直前是俄人於陸路難保不爲英人所算俄旣防其不勝則必於水路進兵由琿春等埠發舟帥以南下而擾英國之通商埠頭否則西趨印洋以遏其紅海轉東徃來之路此俄人意中之規畫即英人意中之隄防而日高之西中國各省之海口與夫臺瓊一路設爲俄人所擾其患正不下於法人故中國而爲高人計不能不聽英人之取不爲謞計而爲英人計轉爲已計又甚欲英人之取也前聞英取哈密敦之後中國曾發兵東渡又有兵輪數艘前往高麗外間紛紛謂中朝將向英人詰問此事繼而知此信之不確今得此耗乃信英人之不同擅專而中朝亦無須發兵調船也英人旣取此島傳言德國亦將向高麗乞得一島葢歐洲强國英之外近當推德德人思踵英人之後殆亦共保調麗以全太平洋通商之大局已耳英爲俄事其取高島爲切已之圖若德人則不必亟亟故先有此意而未便擅取或亦將與高麗徐徐訂定且應商諸中國然後可行竊謂高麗一國從前閉關絶使不欲通商孤立之勢介於俄日岌岌可危自前年中國往靖基亂教之與英美諸國立約而近則欲居其島者又將接踵而來則將來俄人亦無能伺其隙嗚呼大國之字小國也已則不克而合衆諸侯以成之存衛救邢其義猶是也况今日之世固大小相維之勢而非强弱攻取之局哉 
[本舘接奉電音]  
　　昨午本館京師訪事人專電傳來本月十五十六兩日諭旨七道敬謹譯登○六月十五日奉上諭鄭藻如奏染患劇疾懇請開缺一摺光祿寺卿鄭藻如着准其開缺欽此同日奉上諭河南河北道員缺着裕昆補授欽此同日奉上諭記名提督福建建甯鎭總兵張得勝由行伍出師著續補授總兵上年在閩省扼守長門極力鏖戰尤爲奮勇現在因病出缺加恩着照提督軍營立功後病故例從優議卹該部知道欽此同日奉旨土先謙補授國子監祭酒欽此同日奉上諭福建建甯鎭總兵員缺着蘇得勝補授欽此○十六日奉上諭工部左侍郎孫毓汶順天府府尹沈秉成均着在總理各國事務衙門行走欽此同日奉上諭湖南按察使續昌看開缺以三品京堂候補在總理各國事務衙門行走欽此 
[法雷彚譯]  
　　西貢法字報載有法國電報云中法所定十欵條約於五月廿四日在議院集衆共議議後各議員意皆允洽至本月初二日卽行核定并擬另簡欽差名哥孤丹至中國訂立通商條約矣又云法國與眞臘所立保護條約刻已互換各執矣又云法國招募之越兵與孤爾西將軍相攻一節兹悉法廷已傳諭孤爾西將軍當按照保護之規律議罰 
[疫症盛行]  
　　香港報言接到外洋電報云日斯巴尼亞之南境某地近日霍亂病盛行每日死者約有七百人是亦可謂非常之疫矣 
[俄約存疑]  
　　俄高潜自立約屢據西報列入或以爲有或以爲無不一其說兹閱杳港西字報據稱其事實係有之葢出於穆麟德之謀穆君自至高麗其初辦事亦頗勤敏至去年忽與俄人立約六條内有高麗聽俄國保護之意 
 
 

Page 2

 
 
因是高王心滋不悅穆君内不自安卽欲辭職現在則不知如何仍爲高官由是以觀則是俄高暗約若眞有之然究未敢信以爲確姑錄之以觀其後可耳 
[暹王卓識]  
　　香港西字報言暹羅王近遣其王子四人前往新加坡再由新加坡赴英國學習西法盖暹王前此政躬不豫曾延西醫調治現已勿藥乘該西醫回國之便令王子與之偕行并派官員隨從數人陪之俱去並令一律習學暹王此舉誠知所先務矣 
[英國電報]  
　　倫敦發來電報言美前總統格蘭脫逝世之後當將屍身安放四天俾衆人瞻禮至六月廿八日始行安葬盖美國在西半球其氣候與中國相反此時正當隆冬故屍身可以躭擱多日俾舉國臣民皆得遂其瞻望之怳也 
[日下紀聞]  
　　總稅務司一缺前次官塲曾以德璀璘赫政二人相擬議嗣又傳得總署王大臣擬派同文舘總教習丁君韙良接充然亦無確據也○比利時國雖與中國通商無甚貿易而在華京固亦有使臣駐紥也中國則尚無使臣在彼亦一缺典聞日内已奉上諭派許竹員星使兼充出使比國欽差大臣當由總署備文照會比國駐華公使并電逹許星使欽遵辦理并聞許星使已往法都呈遞國書矣○法國蜚嘉路日報舘訪事人日前到京寓於亨逹利西國客店與各西人杯酒往還尋消問息頗不寂寞聞日内又招請善法語之華人某姓偕往口外游歴以擴胸襟而豁眼界○由滬赴京之相九霄唱演淫戯聲名噪甚不特見賞於宦塲抑且見知於閨閣日前有某大家雇班演劇點該伶演拾玉鐲一齣聲情態度惟妙惟肖當蒙某姓婦括目相看立命賞銀百兩并囑不必卸裝趨前伺侯該伶一一遵行婦大喜又賞銀百兩自此遠近喧傳潘爲佳話○中法議和以後總署往來電報不復如曩時之日不暇給司其事者亦得稍閒乃自俄高立約而南北洋大臣日與總署從長密議每藉電線以傳信故日來總署中堂司各官及泡子河官電報局打報學生又覺公事旁午矣○六月初五六日天氣最熱居民在室中扇不停揮猶覺汗涔涔下○成均錄科自嚴定章程不准頂替後諸生之能於自出機杼者固屬綽有餘裕而文理未通希圖徼倖轉致露醜出乖亦可笑之甚矣如言必有中題旂人某甲誤解題意以中舉人中進士分作二比遂致名列列孫山以外閱卷者大書特書曰文理謬又君子不器題某部候補人員某乙文氣不貫語多費解本擬弗錄嗣因某大官恐一經屏棄有妨某乙官階遂格外施恩作爲一軍之殿云○孫子受少司農科拭順屬諸生每縣取列一二等者爲數無多而落入大海之中將來必須錄遺者每縣竟有克餘人○開挖護城河一事日内卽將築壩興工想張朗齋中丞督率有方大工告竣當在指顧間矣○東安門外菜廠胡同皮賛公藥肆以丸散膏丹馳名寰宇而究其所用藥料本勝人一籌以故購藥歸有試之輙著靈效每逢鄕會試年該肆生意尤盛然該肆前後各胡同内假冒影射者不下五六家門面旣形彷彿招牌不甚懸殊外來士子每易受其欺蒙間嘗細心察訪知假冒者門口招牌不敢題書成贊公祇有青囊一卷天下第一家等字樣故欲購眞藥者幸勿掉以輕心焉 
[救生不救]  
　　頃有友人從邦江惠我雙鯉言及揚之上游壁虎橋每遇水大年分卽開壩放水勢甚奔騰大有一落千尋之險岸傍設立救生局以備不虞法至良意至美也乃近聞該局船隻旣不齊全水工又無犒賞邇有沈溺情事不惟從旁袖手而且絶不出頭聞日前一船失事共有九人喊敕之聲聞於里許當由局並流過該局並無一人出觀亦無一船往救幸賴渡船麕聚全數拯起得慶更生至救生局中則仍行所撫事也夫以今日時勢而論有名無實之善舉隨在皆然然他事視若具文耗無益之費猶無大害若救生一事存亡在呼數之間關係甚重該局員竟如此哉噫 
[津門雜紀]  
　　德律風之設雖數百里不殊面談天津自去冬仁記薩寶實兩洋行由紫竹林通綫至天津彼此傳言不殊一室事爲李傳相聞知亦飭匠竪桿設綫就督轅接至津海新關等處文報遞傳諸形便捷隨又通至北塘唐元圃統領營中大沽恊羅副戎榮光署内現又丈量地叚將迤邐接至保定府城矣考保定距天津三百餘里○前月初武備學堂總辦馬翰卿觀察偕堂中教習德人李保率領學生數十人乘馬赴距津五十里之軍糧城閱操城中有楚軍馬隊兩營步隊兩營係徐見農軍門統領轉齊嚴肅獨出冠時而馬隊尤爲　極生巧軍門隨傳相已一二十年在湖北時卽帶馬隊故有楚軍馬隊之名前月廿五日李保曾偕德國領事貝勒璫德兵船主羅遮前往閱操一次見其號令嚴明步伍整飭不覺極口稱揚故初一日李保及馬觀察又同學生徃觀俾擴眼界也○四月之晦天津已得甘霖向未深逶苟能五風十雨節候無愆則二麥或可作桑榆之補伯○城濠歲歲興修時苦淤塞上月間新任　萬觀察親赴南門外勘叚興挑務令去甚淤泥加寛濠底勘至西南塘脚見濠址已失無異坦途遂飭弓手丈明地叚就原址開深從此由南而東由西而北漸推漸廣次第興工行見一水繞城比尸皆飲和食德矣○直隸提督李漢春軍門長樂於前月杪抵津月初復節北塘統領各軍新授廣東陸路提督唐元圃軍門仁廉統率楚軍馬隊曁駐紥早粮城之徐見農軍門邦道先後到津雷軍門正綰奉命防駐鳳凰城節麾亦經蒞止有備無患安不忘危如火如荼誠得未雨綢繆之道乎○日前徐兄農軍門禀明李傅相給發文書移咨兵部派弁出口採買戰馬一百匹查馬隊章程年中必報銷倒斃若于匹老弱若干匹閱一二年則派弁出口採買添神一次云○唐元圃軍門擬泒弁八人至督轅親兵前營學習後膛炮務約在初十日後十五日前到津云○傳相有晉京陛見之說然未定日期姑述所聞以符體例○今歲蝗虫爲患爲十數年來所僅有日前傅相曾飭附城練軍五營及督轅護衛親兵各一營分投捕捉奈蝗已長翅且翌日遇雨不能得手遂卽折回嗣生生不已唁長潜滋不啻多若恒河沙數禾苗被嚙幾如風捲殘雲至本月初二三日大雨傾盆初七日又雨蝗虫隨卽漲死現據各防營來報該虫已匿跡銷聲且雨水旣是禾稼俱生意盎然生民雀忭臚歡咸謂今秋可轉歉爲豐矣○克虜伯博　等砲盡善行軍和器然一砲中零星物件多至數十種無論缺欠卽偶有朽壞亦苦運用不靈前月傅相特派德人之熟悉炮務者馳往各軍查洪閱匪否爲盡美如有零件不全者着開單赴軍械所具領云 
[皖垣記要]  
　　皖垣苦雨情形早登本報至上月杪紅日當空炎威頓熾江水雖未退縮亦不泛濫爲災民心稍爲安謐不似從前之仰屋吁嗟矣○歴逢鄕試之年例由現任正途候補候選班内各調數員前往金陵聽候監臨遴派上月之紗已在現任各州縣内調派四員兹又將候補正途州縣選委十二員以便分當内外簾各差所有銜名開列於左候補直隸州以翰候補通判向懋楚卽用知縣張銘和英熒乾吳筠年鄭葆清楚登鰲候補知縣蔣山金士翹吳雲濤張源溱本任文合肥縣曾道唯○安慶府成寶岸太守知皖省小民健訟多由訟棍包攬捉刀遂令四人舁神龕一座内供牌位大書勅封值日公曹之位一人枌作訟棍模樣手持白洋布匾對徐步龕前匾云包攬訶訟對云一枝筆寫盡祖宗前輩德半錠黑研斷子孫後代根令遍游城廂内外兩日一面選派幹差各處訪拿訟棍並飭各捕保嚴密訪查想刀筆者流至此應洗心革面矣○太宿潜桐舒等縣爲江廣必由之路今夏洪水爲災驛途口站俱被水淹一片汪洋無由逕逹所有羽檄另由各處繞道分設鋪遞約須多走五百餘里之遥兼之由嶺崎嶇剕榛繭足指日江廣主考及京餉過境礙難按程接應刻已通詳各大憲不知有以善爲設法否也○東北兩門城脚下皆係菜園秋蔬春韮新緑滿畦老圃生涯頗不寂寞邇來傾盆大雨園中積水甚深菜蔬皆浸没水中亦有隨波漂去 
 
 

Page 3

 
 
者巿間每斤需價二十文及廿餘文不等生計之艱卽此可見矣○城垣遇雨連崩數處盧大中丞諭令安慶愶安慶府挨叚會勘估工以便擇期修葺本月初一日由劉協戎曁成太守登城查勘以便撥欵興修云○升任鳳頴六泗道高博九觀察坻省小住數天欲卽赴任奈由陸道至鳳陽尚被水阻遂於本月朔日雇舟至金陵謁見制憲然後由水道赴任履新云 
[新塲來信]  
　　有集客從石筍灘邊投書本館云南匯新塲鎭東三十六圖地方向有新安會顔曰思義堂赭宼之亂蕩焉無存昇平後經徵人之行商於此者資重建翬飛鳥革較前益覺輝煌定例凡徽州一府六縣之在浦東者殁後皆得厝柩堂中館由司事掛牌編號登册註明以備他日遷回地步法至美意至良也詎六月初二夜忽有妙手空空兒挖門而入撬開男女屍棺九具尚有四具撬碎未開至天明始由可事訴知堂董及地保赴縣禀報適逢祁邑尊公出初八日詣勘保捕均各受懲限三日緝獲迄今尚蹤跡杳然不識果能破案否查南邑各鄕屢有刨相之事祇事主忍不報官致若輩益肆行無忌云 
[暫緩履新]  
　　黃芝生太守聞定於今晨乘坐輪船赴金陵謁見曾制軍再赴川沙履新 
[荷花塞會]  
　　昨上海廟邑舉行荷花會霓裳水珮摇曳臨風品緑評紅别饒韻致會中更設音樂一班絲竹悠揚洋洋盈耳花神有知當必顧而樂之也 
[刃傷巡捕]  
　　虹口捕房之三百三十七號華捕於前夜十點鐘時巡邏至美公舘左近卽閔行路地方忽聞喧嘩聲及至轉角處見有日本水手與水菓攤上人尋釁該捕上前喝阻水手突取水菓攤之刀戮捕左臂仍持刀往三菱公司碼頭而去該捕負痛尾之見水手登日本公司輪船捕頭上船拘之被該船掛得買司所阻只得回告捕頭督同中西捕及受傷之捕又往該船告知船主及覓行兇之水手已不見旋在坑厠間内尋見帶至捕房先將受傷之捕送至同仁醫院一面送水手至日本領事署請辦 
[竊烟續訊]  
　　意大利領事署失竊雪茄烟一案經葛大令將侍者王潮海出店焦茂生押候會商意領事再行核辦前日午後意領事同鄧繙譯至公廨會同大令將王焦二人帶案訊供仍執前詞意領事仍請大令會商厦正領事杭斷大令隨飭將王焦二人管押候示 
[擲瓶被押]  
　　某甲不知何許人前晚行至法界新街東一弄第六號閂牌某花烟舘適有烟妓小坐閂前見甲卽招之入室中怒而不答順手將香水瓶望妓面上擲來以致兩相齟齬由烟舘鳴捕拘甲管押捕房諒今日當解公堂訊問矣 
[匿私被押]  
　　江蘇海運滬局里運糧米因捕盜局捐章未妥致各沙船被扣等情節登本報兹悉業由捕盗局及江海關扞役查得該沙船等尚有夾帶漏私茶葉雜貨等物遂由海關將該沙船概予扣住不准放行云 
[徒學自盡]  
　　朱某向在本城淘沙場開設匣子作其子遜堂遊手好閒不務正業日徵逐於賭塲烟室中往往夜深始歸堂上人嚴加飭斥子惟視若耳邊風本月十四日出外至晚未歸朱怒甚遍告各夥不准私放之入至三鼓後遥堂貿貿然回呼令學徒張阿金開門阿金以事屬兩難私行開主至次晨朱知覺因將該徒鞭責徒忿極遂向同業友借得青蚨一百頭赴某烟館挑烟意圖畢命烟舘以徒無還灰不肯挑出復赴他處開燈竟將一匣阿芙蓉盡行灌下回店照常工作不特烟館中不以爲意卽朱亦未之知也迨下午毒發各夥見其有異向之盤詢徒始將情直告當卽飛報朱某急請陳君竹泙抵家灌救終以毒深無救延至午後四點鐘時輾轉斃命聞該徒原籍蘇州並無親屬在滬朱因卽先行棺殮一面致信屍統來滬收領云 
[嚴緝女堂]  
　　法界各女堂烟館已奉會審委員翁子文太守嚴加懲辦務絶根株刻本縣莫邑尊亦奉上憲札飭查禁因於前日飭差遍查租界及城廂内外如有私開一體嚴拏究辦並傳諭各地甲取具鋪内並無開設女堂切結 
[籌賑末議]  
　　啓者兩廣水災各項捐賑困頓寒士有心無力抱歉甚深因思江南五郡浙西三郡從無蛟水之患凡我士民宜如何寅感以答天庥現屇秋試之期各處賓興等項誠爲寒士赴試急需之欵萬不能從井救人概行移賑惟各縣賢父母官均有元卷餽贈或每一洋或每半洋卽極貧之士恐亦無以少此一洋不能成行者奉懇各賢令尹何不以此欵移助粤賑在多士所少僅一洋半洋之數而聚而計之至少亦有數千金之譜未識以爲然否創議者亦係孤寒貧士　據軿湊以應試者不過高目時艱妄攄管見至于各賢令尹或每贈半洋者因移賑加爲每作一洋每贈一洋者加爲每兩洋此尤樂善之誠創議者非敢與聞若名縣考數如于應發如干因移賑以多報少則天下無此不仁之令尹忍以小人之心度之哉個中人是啓 
[上海四馬路浦灘文報局内三馬路陳與昌棧内兩廣協賑公所公啓]  
　　啓者昨接兩廣各電報詳悉廣東被水地方計肇慶廣州德慶三府十餘縣以廣寗高要四會三水爲最重廣西被災地方計桂林梧州潯州南寗四府二十餘縣以懷集賀縣平樂昭平籘縣岑溪爲最重災區旣廣協賑非易當請揚州嚴佑之先生來滬商議適粤東善士梁資卿先生亦從天津南下同於六月十五日到滬梁君係嚴君辦理山東河南山西直隸安徽賑務時舊同事也機遇之巧無逾於此當即公同商酌定於二十日以後先由梁君酌帶一二善士馳赴兩粤交界察看災况比較輕重以爲先路之導嚴君及查賑善士於廿五日後續即前往擇廣寗高要四會三水懷集賀縣平樂昭平籐縣岑溪等縣中至苦之地未經愛育堂助賑者量爲查賑以期迅速而資實在惟災區如此之廣災况如此之重現雖集銀三萬無殊杯水車薪務祈各省仁人趕緊濟助俾不至中道而止進退惟谷傳云救災卹鄰行道有福敬爲募賑捐賑諸大君子旦夕期之 
[陳煦元王松森等拜啓]  
[致武林各書院肄業同人啓]  
　　謹啓者竊惟歴屆正科各府州縣向有賓興銀兩分給士子現值兩粤水災待賑孔亟可否祈諸君子禀請藩憲將此欵通飭各屬留存迅賜彚解災區此亦移緩就急之一法也 
[寓滬浙省同人公啓]  
[上海三馬路與昌絲棧陳竹坪經收六月十五日第十三次廣東廣西賑捐清單]  
　　吳興沈誠記二户各洋一百元祖蔭洋五十元浙慈梅花書屋恆源泰節省醮費移助二户各洋念元枕城恊興局寄來西冷洋十元懷愼堂楊慶和益和號三户各洋五元金振記王乃興大和興三户各洋四元大吉祥河間子益盛交來隱名氏紥文堂春陽號不書店號泰潤行上海知非子求母病速痊傅愼德　元生號清芬堂東號張恆豐萬隆號溤南孫正入源不留名熊無名氏奕和號十八户各洋二元太和藥號月中桂南號又北號文瑞樓公醮移助益盛五鹿昇安定熙求母目疾早愈稼豫泰玉天頤堂上海戴張憲文沈平山徐巽甫瀛豐莊翁舜齋元吉泰源源紙號洪盛黃萬順胡進發沈文侯宋春元陸孝甫張晋元陸明德楊慶元求病速愈王瑞卿郭善士噐議泰嚴承德堂浙寗桿偉鉗三陽號同三和德泰庄三十五户各洋一元余隱名氏洋一元錢一百四十文恊成祥洋一元又衆友洋二元小洋四角錢口八文益裕徐天祥戴文華陳吉堂沈桂年朱菊坪萬興號無名氏裕森張東望益泰庄壬康庄張柳溪羅敦甫黃渭卿毛培生徐蘭卿葉志雲十八户各洋五角恆德米店虚對洋一元永安堂小洋六角有心無力子銅洋三元福壽隆銅洋四元泰康祥絲棧又募來李耀山尤劍泉　季昌四户各洋四元楊信之洋六元王寶森虞芝崖張梓卿施珊山陸竹亭五户各洋二元姚蘭園楊文治章金如三户各洋一元○共收洋四伯四十六元虚對洋一元小洋十角錢一百六十八文銅洋七元○初十日已登報章揭存洋四伯十八元六角今十一日第九次至十五日第十三次清單止共收洋一千七百四十六元九角規銀五十二兩兌見洋七十元零四角五分連前揭存錢四千八百十八文兌見洋四元二角五分又本洋一元日本爛印一元虚對洋十元小洋廿六角四項兌見洋七元九角又金飾重七錢在楊慶和兌見洋十七元一角五分銀飾重四錢六分兌見洋六角五分統共揭存洋二千二百六十六元九角銅洋九元白米票十擔合并聲明 
 
 

Page 4

 
 
[潯陽月旦評]  
　　九江關道自俊質堂方伯景介臣觀察沈品蓮方伯相繼興利除弊皆多有志未逮之處惟我嵩書農亷訪大人　任未及期月奏功極速盖其清潔自持謙虚下問之所致也新赴江西糧道任道經潯陽博採輿論利弊早緼於寸衷及其秉簜來潯復糾集神董講求興利除弊以核其實然後一一舉而行之興學校疏溝渠修橋梁置洋龍皆捐亷俸以培植地方而非徒弋虚名已也觀其優待委員以重職守而寮寀有以養亷添派巡查以防偷漏而稅務日有起色體恤商家以杜苛刻而行旅自屬樂輸嚴察書吏以清公事而宵小不至舞弊有實政者自副盛名交卸之時歌頌匾額牌傘等件數拾份紳董士商知禮義者其獻頌固不足異惟茶廠無知婦女亦爲感恩戴德敬送牌傘德之感人可謂深矣後之官斯土者如我嵩亷訪實有厚望焉 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒十一年六月初七日京報全錄]  
　　宫門抄○旨一道錄前○發抄旨三道○疆撫劉奏試署道員請補授實缺摺○江督曾奏請補水師都司摺子○又奏請補守備摺子○晉撫奎奏甄别知州片○大臣清奏循例奏聞摺子○六月初七日内務府國子監正紅旗值日無引見○補用總兵李占春謝恩○耀年請假十日○掌儀司奏初九日奉先殿親行禮節○召見軍機李占春○發抄卞寶第奏鎮　地方蛟水爲災情形奉旨着該撫督飭地方官妥爲撫恤毋令一夫失所欽此○劉秉璋奏石浦營都司鄭碧山在洋斬擒匪犯金永虎等奉旨知道了欽此○又請將捕匪因傷殞命之儘先遊擊黃明厚積勞病故之台州恊王天焱等分别優卹奉旨着照所請兵部知道欽此○○欽差大臣督辦新疆事宜尚書銜甘肅新疆巡撫二等男臣劉錦棠跪奏爲新設邊疆道員要缺揀員試署著有成效懇請實授以資治理恭摺仰祈聖鑒事竊臣前奏設新疆南路道廳州縣各缺請照吉林新章由外揀補一次當經部臣覆准由臣先後委員試署在案兹查喀什噶爾兵備道員缺轄境遼遠所屬水利屯墾錢糧刑名曁通商事件政務殷繁應作爲冲繁疲難最要缺南疆設官伊始百廢待興道員率屬綏民尤關緊要非得廉明幹濟之員久於其任不足以資治理查現署喀什噶爾道二品頂戴鹽連使銜甘肅遇缺儘先題奏道黃光逹現年四十二歲湖南湘鄕縣人由文童投効軍營於收復江西崇仁東鄕宜黃南豐鄠都各縣城案内奏同治四年閏五月初四日奉上諭着以從九品遇缺卽選欽此是年截剿江閩一帶竄匪並克復嘉應州城案内保獎經吏部議奏應俟選缺後以應升之缺用准戴藍翎六年三月十七日奉旨依議欽此是年陜西同朝剿捻獲勝案内保奏九月十六日奉上諭着免選本班以縣丞不論雙單月遇缺儘先卽選欽此克復陜西綏德州城曁直隸剿賊案内保奏七年六月初六日奉上諭着免選本班以知縣不論雙單月儘先卽選欽此是年肅清直東捻逆案内保奏八月初六日奉上諭着賞加同知銜賞換花翎欽此肅清陜北並克復甘肅靈州城池兩案併保九年閏十月二十五日奉上諭着以本班留於陜西歸車功候補班前先補用補缺後以同知直隸州知州歸候補班前先補用並賞加五品封典欽此經吏部議奏該員所叙在後之請給五品封典已逾准奬層數應毋庸議十二月初十日奉旨依議欽此蕩平金積堡賊巢寗靈肅清案内保奏十年十月初二日奉上諭着俟補同知直隸州後以知府用先換頂戴並賞給四品封典欽此經部議奏該員所請先換頂戴係本管上司銜應毋庸議所請四品封典亦與定章不符十二月初一日奉旨依議欽此解西甯府城重圍並克復大通縣城案内保奏十三年七月二十八日奉上諭着以同知直隸州知州仍留原省補用欽此克復肅州關内一律肅清案内保奏二年二月初四日奉上諭着免補同知直隸州知州以知府仍留原省歸候補班前　用欽此是年攻拔新疆古牧地堅巢並克復迪化州城案内保奏八月十六日奉上諭着免補本班以道員仍留原省儘先補用欽此攻克逹板托克復遜土魯番案内保奏四年正月二十五日奉上諭着賞加鹽運使銜欽此新疆兩北兩路一舉湯平案内保奏六年止月三十日奉上諭着仍以道員改留甘肅遇缺儘先題奏並加二品頂戴欽此該員才識練逹操守謹嚴從事戎　二十年懋者勤勞光緒二年隨臣出關深資臂助歴辦庫車葉爾羌和闐善後各局於邊地情形極爲熟悉上年委署斯缺措置裕如均無貽悮該員試者已久銜缺相當擬請補授實缺俾得從容展布以收駕輕就熟之効合無仰懇天恩俯念邊缺緊要准以二品頂戴鹽運使銜甘肅遇缺儘先題奏道員黃光逹補授喀什噶爾兵備道員缺實於邊遠地方有裨如蒙俞允俟接准部覆即行給咨送部引見以符定制是否有當謹會同陜甘督臣譚鍾麟恭摺具陳伏乞皇太后皇上聖鑒訓示施行謹奏車機大臣奉旨吏部議奉欽此○○太子少保兩江總督一等威毅伯臣曾國荃跪奏爲揀員請補裏河水師都司等缺恭摺仰祈聖鑒事竊江南裏河水師太湖右營都司金榮因案革職所遺都司員缺應行揀員請補以專責成臣查是缺都司駐札荆溪縣管轄蘇常兩府七縣地方汛境極爲遼闊湖蕩紛歧冋爲私梟匪徒出没之區管駕巡緝在在均關緊要非精明幹練熟悉該處湖面情形之員難期勝任是缺按照定章係題補第二缺輪用儘先人員臣於裏河水師各員内逐加遴選查有叅將銜儘先遊擊淞南營守備武玉賓年五十一歲江南揚州府江都縣人由行伍調赴水營隨剿屢立戰功拔補提標右營千總荐保花翎儘先都司復於水師經年防剿案内以遊擊儘先補用奉旨允准同治三年奏請升補京口右營守備經部覆准發給署升札付軍務凱撤飭赴守備本任於改設水師營制案内京口右營改爲淞南營移駐周莊地方駕船巡緝光緒二年前督臣沈葆楨給咨送部引見九月初一日奉欽派王大臣騐放請旨准其借補照例用初三日覆奏奉旨依議欽此經部發給守俻實授札付領票回任於光緒二三兩年冬漕海運出力改獎案内請加叅將銜光緒七年四月二十七日奉旨依議欽此該員諳練水師熟悉營務歴任江蘇一帶屢獲私梟悍盜緝捕勸能以之請補是缺都司洵堪勝任所遺淞南營守俻員缺駐紥蘇州府東鄕周莊地方爲該營遊擊之中軍有經理錢粮管駕師船之責尤應揀選精廉勤愼之員以期勝任查有裏河水師儘先都司署淞北營千總周蔭恩年四十六歲江南通州人由行伍調營防剿荐保藍翎儘先守俻並加都司銜任賴捻逆肅清案内經湖廣督臣李鴻章奏保奉上諭着以都司儘先補用欽此歴拔狼山太湖等營外委把總拔補淞北營于總光緒三年八月内受札五年開缺留營効用旋經委署淞北營千總該員諳練水師操防勤奮擬請遞行借補是缺守俻該二員前經借補守俻千總今請補都司守俻各缺均係二次借補核與限制相符合無仰懇天恩俯念員缺緊要水師人材難得准以叅將銜儘先遊擊淞南營守俻武玉賓補授太湖右營都司儘先都司周蔭恩遞行借補淞南營守俻寔於營伍地方均有裨益如蒙俞允俟部覆至日分起給咨送部引見恭候欽定除將該員等出身履歴及周蔭恩前在他省並無叅革朦保印結咨部查核外謹會同江南提督臣李朝斌恭摺具陳伏乞皇太后皇上聖鑒訓示謹奏軍機大臣奉旨兵部議奏欽此○○太子少保兩江總督一等威毅伯臣曾國荃跪奏爲陸路守備員缺遵章揀員請補恭摺仰祈聖鑒事竊蘇松鎭標中營陸防守備周允潞病故遺缺接准部咨係題補第一輪第六缺應用應補人員行令揀選合例人員請補前來臣查是缺守備駐札崇明縣雖係專營陸路汛地而地處海疆操練巡防極關緊要必須曉習營伍之員方足勝任臣遵章遴選除名次在前之周耕祿戴鳳鳴二員於是缺人地不甚相宜未便遷就請補蔣廷幹一員現丁母憂例應停其升轉外查有學習期滿雲騎尉題補守備張宗祥年三十七歲安徽宣城縣人同治七年經前督臣曾國瀋奏請承襲雲騎尉世職經部議准十二月十五日覆奏奉旨依議欽此遵卽到標學習嗣於學習三年期滿給咨送部同冶十三年六月初二日經部帶領引見奉旨張宗祥着發回本省照例用欽此是年八月十二日回標光緒二年八月内試用期滿咨部註册在案該員年力正强留心營務以之請補是缺守備洵堪勝任雖名次稍後與例微有不符而人地實在相需例准聲明奏請合無仰懇天恩俯念員缺緊要准以張宗祥補授蘇松鎭標中營陸防守備實于營伍地方有裨如蒙俞允該員係曾經引見奉旨發回候題之員毋庸再行送部應請勅部頒給札付令其赴任除將履歴咨部查核外謹會同江南提督臣李朝斌恭摺具陳伏乞皇上聖鑒訓示謹奏軍機大臣奉旨兵部議奏欽此○○奎斌片再定例知縣各項試用人員應於到省後分别年限留心察看甄别歴經遵辦在案兹查有大挑知縣江際清到省試看一年期滿教習知縣張壬林到省試看二年期滿由署藩司兼署臬司馬丕瑶具詳前來臣查該員江際清持躬端謹張壬林辦事勤愼考以律例均能通曉堪以各本班留省照例補用除履歴清册咨部查照外理合附片陳明伏乞聖鑒謹奏軍機大臣奉旨吏部知道欽此○○奴才清安額爾慶額跪奏爲循例派員會查鉛砂礦廠情形恭摺奏聞仰祈聖鑒事竊查科布多属札哈沁游牧迤南杜蘭哈喇地方舊有鉛砂礦廠前於嘉慶年間因邊徼情形不甚相宜奏奉諭旨嚴行封禁至咸豐八年間據烏魯木齊都統融什琿布奏請招商試辦當經科布多叅贊大臣麟翔奏明該處僻在邊隅幅　遼闊竊恐匪徒藏匿偷挖鉛廠甚或滋生事端諸多窒碍請仍遵照成例封禁並於每年雪氷泮之後科布多巴里坤二城各派委員巡查等因歴經辦理在案今屆巡查會哨之期前已咨明烏魯木齊巴里坤各派員前赴該處會查鉛廠惟據巴里坤來咨内開近來餉項支絀差繁兵苦盤費難籌未能派員前往會哨等因前來奴才等當卽差派委員喀拉崇武前往該廠會同坐卡官兵詳細搜查有無匪徒藏匿偷挖鉛砂情形務當據實禀覆兹據該委員喀拉崇武禀稱查得杜蘭哈喇鉛廠内並無偷挖鉛砂之人亦無來往蹤跡並囑令該卡官兵認眞巡查勿得稍涉疎懈等情禀報前來除由奴才等飭令札哈沁公策林多爾濟轉諭駐卡官兵等必須嚴加看守不時稽查外理合循例奏聞伏乞皇太后皇上聖鑒謹奏軍機大臣奉旨知道了欽此 
 
 

Page 11

 
 
[光緒十一年六月初八日京報全錄]  
宫門抄○上諭二道錄前○發抄旨五道○倉督興等奏爲遵旨酌議倉務摺子○將軍慶等奏爲拆卸完竣勘明續有應修各工摺子○署西撫李奏察看試用期滿各員夾片○六月初八日理藩院鑾儀衛光祿寺鑲白旗值日無引見○錫珍錫鈞各假滿請安○西安副都統德漙假滿請安並請訓○胡瑞瀾謝授太常寺卿恩○記名總兵朱元松謝恩○悳銘續假十日○召見軍機德漙朱元松○發抄希元等奏出征存營官兵名數奉旨該部知道欽此○又副都統恩津點騐隊伍奉旨知道了欽此○又請將濫刑斃命之管街雲騎尉色並徵額革審奉旨著照所請兵部知道欽此○文緒奏遞年積欠各站銀兩請仍准核銷奉旨該部議奏單併發欽此○又驍騎校常青等仍請賞戴翎枝奉旨兵部議奏欽此○○臣興廉臣游百川跪奏爲遵旨酌議整頓倉務恭摺具奏仰祈聖鑒事本月初四日承准軍機大臣交出本日面奉諭旨給事中洪良品奏倉務積疲請飭整頓一摺倉務積弊已深亟應釐剔該給事中所陳各條着倉塲侍郎悉心酌核妥議具奏欽此並將原奏抄交前來臣等竊維倉儲積弊日久且深亟求整頓必先究其致弊之由未有不知弊之所在而漫言整頓者也臣等自受任以來隨時隨地無不兢兢以去弊爲心有因時制宜漸收實效者有積重難返驟難悉除者謹卽該給事中所陳名條明辨其是否可行並就臣等思慮所及覼縷悉述敬爲皇太后皇上陳之原奏謂各倉偷漏由於封鎖不嚴查存米各厫歴經臣等於完漕後發給長封嚴密封固其未經放竣之零厫例由都統御史封識然每歲大雨時行監督例得啓封查看俾免米石因滲漏侵濕又新收之米不無因熱回潮該監督亦應察看分厫挑晾歴辦章程如是夫嚴密關防固爲滇重倉儲要事然查從前倉虧各案動輙盈千累萬而謂偷漏之弊繫乎封鎖與否則實不盡然若如該給事中所議各倉鑰匙或存倉塲侍郎或存查倉御史收管查收放米石遲早無定臣等自春歴夏經秋遠駐通州各倉分隸都城内外與查倉御史住址遠近不同隨時請鑰不但往返稽遲且恐諸多牽制實有未便擬請仍照常責成輪班值宿之監督一手收掌由臣等嚴飭監督於收放之際逐日親自封鎖不得假手花户其有不遵定例封鎖或挑晾查看不行報明臣衙門者卽由臣等查叅庶事無旁貸而責有攸歸矣又原奏謂土米存倉易啓攙和之弊查各倉發糶土米久未查辦蓋從前全漕不下四百萬石倉儲之米陳陳相因故有分年糶變土米之例自减漕折徵以後收數僅三分之一雖有土米而不能發糶者一因收倉年分未久旋卽支放例不准揭除氣頭厫底一恐倉役藉便夾帶好米出賣故三十年來未經舉辦然而米質已變者按例不准揭除各旗不肯關領歴年卽久積而愈多損傷折耗實爲各倉之大累臣等惟有嚴飭監督查看各厫於現在收存之米勤加挑晾毋使稍有霉變庶米色不致顯有差池而攙和情獘可期漸除矣又原奏騐米色以核收數一條據稱來近入倉之米聞途中有潑水攙沙等弊及每石短少一二升等語查各省運通米石臣等親臨查驗必須乾潔方准斛收起運其由通至橋派委員弁節節防查至由橋運倉亦有武弁押送何來攙和情事或有起運之際驟然遇雨者亦必札飭該監督在倉風晾乾燥再行入厫其米袋到倉例准抽掣如有短少歸於車户名下應賠於倉儲實收並無所損原奏所稱攙和短少或係傳聞之誤到於放米之時御史例得在倉稽查應由臣等通飭監督每逢收米之日先行報明御史以便臨倉查察並如該給事中所擬各倉支應收放人役均以已正齊集不得稍有遲延以免貽悮又原奏估修厫座一條查京城各倉自光緒元年擇要興修其未經修理之厫誠如該給事中所奏現有坍塌日甚情形前經臣等咨明工部查勘嗣准覆稱雖有應修各工惟經費支絀暫擬緩修等語旣經該給事中指陳臣等自應嚴飭各倉監督查看應修厫座分别輕重情形據實詳明由臣等循照辦過成案籌欵奏明興修總期工歸實用帑不虚糜至如何辦法方臻核實臣等另行附片奏請候旨遵行又原奏嚴制防以馭花户詳考察以課監督查各倉花户有頭役有散役額設雖有定數而其實多寡不同散役人等無非著名花户所援引非其戚黨卽其友朋總屬通同一氣該給事中請令花户分厫管領意謂各有責成而有無弊竇仍不能出頭役之圈套所議之法恐未必得力該花户之良莠視監督爲轉移苟監督得人則全倉可以望治如不得人則諸務逐漸廢弛此中情事久在聖明洞鑒之中臣等於所屬各員密爲體察遇有庸劣不職者立卽撤回才堪造就者勤加訓勉其辦事勤愼之員無不按照章程奏留奏保是監督之勸懲已極詳愼計惟有隨時嚴飭實力防維以期倉務日有起色並請飭下户部轉行各衙門於保送倉差時愼選明幹廉正之員庶有治人乃有治法矣總之倉厫之隱患在於虧短虧短之情弊在於偷漏而偷漏之原由有出於私者有迫於官者前聞匪徒私行偷竊並不由厫門出入名曰掉扇盜米數十百石猶是暗偷其最甚者實由不肖監督與骩法之花户勾結串通私行開放黑欓此弊花户不能自作未有監督不知情者臣等蒞任後刻刻嚴防監督中有素行不謹聲名平當者不待顯有劣跡卽登時撤任咨冋原衙門當差計已六七員名現各倉監督似皆有警畏之心不敢妄爲臣等仍時時嚴密訪查不敢稍涉疏懈此弊之出於私者防之務盡也其弊之迫於官者按例充當花户皆係殷實良善平民相沿旣久則良善者絶少而作獘又非盡無因查定例各旗開放甲米先儘存倉較陳之米書寫厫名公同掣聞近年關領甲米時往往不按厫徧倉挑揀偶有攔阻卽鞭撻立下監督稍涉庸懦率行畏避直待花户向跟隨人等私用使費說合始行竣事而運往内務府交米亦不免需索抑勤花户之錢從何而出無非取給於米石此獘之迫於官者也然此等弊風花户隱忍而不敢言監督畏葸而不敢禀事屬曖昧弊竇實難遽除相應請旨嚴飭各該衙門嗣後領米務遵照定例按制厫座支領倘米質霉變不堪食用准各旗據實糾叅如米質尚好亦不得任意挑剔藉端訛索庶厫成法不復視爲具文臣等如聞該倉不認眞辦理有前項情弊監督則立子撤叅花户則從重治罪此澄治本源切求整頓之愚慮也所有臣等遵議緣由是否有當理合繕摺具陳伏乞皇太后皇上聖鑒訓示謹奏奉旨已錄○○奴才慶裕阿克丹跪奏爲要工拆卸後勘明續有情形據實奏聞仰祈聖鑒事竊奴才等遵旨恭修福陵隆恩殿工程業將開工日期奏明在案兹督率司員飭令匠夫將應修工程拆卸完竣奴才等敬謹詳勘查得隆恩殿拆卸頭停後露出東間七架梁下頂梁枋柱二根前後金簷檩枓各十三根斗枓十二攅槅扇坎框平頭枋一根後簷平頭枋三根梓角梁四根兩山扶脊木二恨全行　朽山尖臌裂必須拆砌換新方能穩固山柱鑽金柱半露牆外雖有朽情形尚輕擬加包柱其腦椽花架椽簷椽翹飛椽翼角椽照估請添二成飛簷椽　朽過甚俱請換新至琉璃瓦料吻獸扶連珠子緓絡等項按成添換惟勾頭一項墜落破碎照數換新殿内兩廊前後簷下鋪地方石及週圍欄杆前面　　帮牆座台以上海墁四角水口龍頭走錯極多聞有殘缺若非一律修整殊不足以壯觀瞻擬請添換三成翻墊歸安週圍坐台條石請添三成占斧見新護脊鉛箔一層四角贫脊鉛箔一層銹亂不堪請添六成敬謹修理用資鞏固但此工業經拆卸若俟奏請欽派大臣續行勘估往返需時未便日久敝露懸工以待檢閱查估大臣松森原奏内稱不露明處所拆卸時續有情形應由承修大臣核實增估奏明辦理等語奴才等公同商酌除琉璃料件由盛亦工部燒造現續估工程情形惟有援照歴次成案一面據實具奏一面飭令工員認眞核實修理不准分毫浮冒務期妥速堅實庶昭愼重其應需錢糧並原估銀兩援照同治十二年恭修福陵隆恩殿成案支領實銀免其折扣此次續估工料先由盛京户部支領實銀三千兩以濟要需將來或盈或虧如數繳還找領統俟工竣查騐後一併造册送部核銷謹將奴才等照案辦理續估及支領實銀緣由理合恭摺具奏併敬謹另繕續添估計應換木植琉璃料件清單恭呈御覽飭部核算伏乞皇太后皇上聖鑒訓示遵行謹奏軍機大臣奉旨工部知道單併發欽此○○李秉衡片再定例未經筮仕人員籤發各省試用該省督撫詳加察看試用期滿如果才堪勝任卽據實奏留遇有相當缺出酌量題補等因兹查有廣西省分發試用知州王鴻誥改發廣西試用知縣楊樹榮均已試用一年期滿臣於臬司任内經藩司會同察看出具考語詳請核辦臣覆查試用知州王鴻誥識見明通辦事勤愼試用知縣楊樹榮心地明白樸實耐勞堪勝州縣之任應請留於廣西遇有缺出照例按班補用除將各員履歴送部外謹會同兩廣總督臣張之洞附片陳明伏乞聖鑒訓示謹奏軍機大臣奉旨吏部知道欽此 
 
 

Page 12

 
 
[邗上談資]  
　　木工小羅三係揚城著名土棍今春保甲總局曁江甘兩邑尊曾出示訪拿被逃未獲端陽前一日不知從何處濳歸適爲官差訪悉驀至其家私索錢文羅佯許之囑其移時來取差去遂密購阿芙蓉膏吞服迨家人驚覺解救不遑延至次日晚上毒發身亡說者謂其惡貫已盈一死實不足以蔽辜也○五月初八夜三鼓時灣子街某烟膏店忽有偷兒挖門而入幸店東未入華胥聞聲赶捕時值大雨如注街道積水成渠以致泥滑難行未經弋獲諺云偷雨不偷雪此竊殆得眞傳衣鉢者歟 
[邑宰騐屍]  
　　鎭海西鄕沙豆庵跟某姓女幼時許字石塘岙船匠王長庚爲室王旣患癩頭又操微業女緑窗繡罷每嗟彩鳳隨鷄往往借題發揮常與二老肇釁致父母抑鬱成病先後而亡王念年輕孤女孑然自居心甚不安欲圖擇吉迎娶詎冰上人將情告女竟圖翻悔决意不從媒說之再三大遭辱駡王聞而怒甚殺機頓萌身懷利刃直趨女家將女連斫數刀玉殞香銷登時斃命王亦自剌而投於水當經鄰里撈起見其傷處尚未致命卽向近處營官求藥敷治一面令王之家屬出貲買棺殮女事遂寢息此四月初旬事也延至下旬事爲府憲陳太守所聞札飭鎭海縣查辦邑尊廖明府奉文後卽飭傳王及地保隣右人等到案俱供前情不稍諱飭邑尊遂於五月初三日帶同刑仵人等下鄕開棺檢騐想秦鏡高懸定必水落石出也前報殺妻自刎一則卽是此事盖當日傳聞異詞也 
[來信照登]  
　　爲窮民請命於少欽竹坪二大善士臺下溯自粤東警報至申未及彌月竟襲鷹餅數萬彚解災區昔人以司馬温公爲萬家生佛如二翁者有過之無不及已奈籌捐者不遺餘力而被災者竟無盡期恐各捐户亦有發棠之慮後學不揣愚昧敢獻芻蕘於無可設法之中擬得下策十條佈諸台端未知以爲可行與否倘其采取下言竊願爲窮民請命焉一茶坊每客捐錢四文二烟館每客　錢十肆文三酒肆每席捐洋二角四肉舖每觔捐錢十文五綢莊每洋捐洋五分六花粉鋪每物申捐加一七梨園每客捐錢十四文八參行每洋捐洋五分九木行每洋捐洋五分十磚石作每洋捐洋五分以上十條所取甚廉而累而聚之亦不爲細所願諸大善士采此俚言彚禀道憲及邑尊出諭發各店實貼令該店向客先收捐錢設桶零貯司事者按月收取彚解庶乎有濟至於廣肇會館助醮一費近聞粤人居滬者貧户以五角起碼至十數番者纍纍屇期建醮三畫夜壇上之舖陳奇異裝飾精工動用錢文約以數千貫計試問司事者作何功德雖謂隂陽一理而要之冥冥之中究無人親歴其事何如挹彼注兹使流離失所之民得延殘喘於宇下乎有志者理宜以此欵移賑不勝翹企草此數言謹登申報呈電浙人隱名使者拜啓 
[普陀朝山移資助賑]  
　　謹啓者文昌帝君隂隲文云欲種福田須憑心地可見人生斯世心地無虧卽不入廟焚香而神明亦默爲呵護焉今有寶記善女以普陀供佛香金移助粤東粤西賑捐此誠以不急之務濟其所急拯災之功德亦奉佛之功德也矧自敝公所勸賑以來善女捐助亦多現接踵而起者又撙香金慨助賑需不勝忻喜竊思普陀山乃供奉觀音大士具慈悲願救一切衆生世人茹素燒香皆爲脫離苦海起見不知天災未已饑饉屢臻山東則重遭决口兩廣則洪水横行可憐數萬哀鴻流離無告惟賴四方善人慷慨輸將迄今以後望好善者以寶記爲師箴聞風興起體上蒼好生之德拯黔黎倒懸之厄撙節奉佛香資迅賜解囊以助則焚香亦可告天何事葦杭而遠涉移欵差堪濟世休從蓮座以籲求溯夫漢明梁武崇信佛教史册譏評嚴於斧鉞洎唐迎佛骨昌黎伯蹇諤陳詞不亞當頭棒喝如寶記善女卓識仁心兼而有之其於緩急之間辨之早辨勸天下求福者加意忖度勿爲牟尼珠所惑可也[  籌賑公所施善昌少欽氏謹誌]  
 
 
