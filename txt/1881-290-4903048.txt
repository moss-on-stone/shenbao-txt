# 1881 - 290 - 4903048

 

Page 1

 
 
[冶游閒論]  
　　人茍束修自好則放蕩邪侈之行决不肯爲卽曰飲食男女大欲所存一切嗜好之端雖賢者亦所不免何論中材願偶然徇欲儕輩嬉游當時固無矯情而於正人之前堂皇之地則必深自諱飾譬加狎妓一事女閭之設肇自管子以致官山府海之利蓋以待商賈之無家者使有繫戀之思而無岑寂之感乃能經營異地久不懷歸而齊因而强且富此正覇佐之權術也後世襲其法乃置營妓以待久戍之軍人亦此意也六朝以後浸爲濫觴文人騷容寄興歡塲毫不爲怪至於教坊歌舞供奉宮廷已極盛矣然若而人者要皆隸入樂籍由官稽察故非名都大郡繁華稱勝之區則流妓士娼仍嚴驅禁是以流寓其間者每有所遇詩酒流連徵歌選色不坊互相角逐而烟雲過眼何當深情野鶩家雞難同風味雖寄情歡於離合止誇韻事於風流斷無輕訂死生易言嫁娶者盖以妓名官妓不若今日之多而又如上海之可以自便也紅拂之於李卽梁夫人之於韓王不槪聞焉獨是唐宋以來雖不以狎妓爲諱而以云風流則有之以云立品則亦非所尚也至於聖朝則盡除教坊沒籍之令於是官妓絕迹而所有者皆爲土娼矣狎官妓則猶可不諱暱土娼則必自諱之甚以古之官妓皆士夫得罪妻孥沒籍其志本不願爲妓者若朝廷無此律令而龜公　母重價購雛拐匪奸徒設計誘賣相率而爲此生涯則妓中人陷溺旣深終身汚賤其品槪誠下於官妓矣何况蕩婦冶容輕棄具夫而自投陷穽者尤不足數也然而觀於上海則妓又若非私也狎妓者更若不必自諱而轉可自雄也夫各省會繁盛之地商賈雲集旅客住來奚獨上海而守土者乃煌煌示禁何以上海無聞焉馬車招搖酒樓歌唱絕不畏人見之聞之豈以爲如古官妓耶然今日無之也浙江之茭白船應官憲過境之差粵東之河泊所官日有當餽若此者固漏規也豈教坊樂籍之謂哉雖然通商旣久繁華之境首推上海有妓館而商旅可招卽各項生意亦藉之以生色人情相若儕輩遨游苟爲掩耳盜鈴之謀無寍大聲疾呼之快况乎同車過市携手登樓甚至對榻吸烟並肩茗話人皆不以爲羞而我獨深自掩飾夫亦太覺乞兒相矣此蓋世風之轉移與地運之消長實有主宰之者固不必問其爲官妓爲土娼也獨至以兒女私情儼然涉訟於公廷之上無乃大方之太過不自知狎妓爲何事矣夫妓自願從良龜　阻留無非爲身價之輕重官必袒之至有身家之人廁名於妓女之訟案則無論是非曲直而先責以不應爲而爲設有頭銜必遭褫革故狎妓者終自諱之上海雖爲租界中西例案不同而以華官斷事何必勉强遷就乃竟有因狎妓生子而控妓不肯委身求官審理者噫可異矣若而人者固不必爲仕宦中人恪守官箴亦並非學校中人曾讀臥碑不過經紀生財薄有積蓄偶爾應酬無因種果遂與該妓有此孽緣私相盟訂當其浪擲纏頭之日豈不曰吾儕生意人狎妓一端何關名器况在上海顧狎妓常情而試思生子於妓館此何事也家有老妻苛難於似續置勝何如乃生於妓館而抱之歸家人將謂我何該妓果肯相從置之外舍可　旣有異志重理生涯則挽人與理取珠而棄櫝可也何必訟乎此等情詞若在別處衙堂斷不准理今上海則不足爲奇也然而狎妓生子而經官斷領恐從此姦生子女亦可訟直公庭矣或曰公堂非衙署比案情拉雜如男女私合斷拆拚頭答妓串逃緝追帶擋諸如此類不一而足若縣署宜無此事矣乃今亦有狎妓之人爲妓所屬意被傳質訊間官教以有錢嫖娼家家可去何必定要該妓等語鳴呼是何言也衙堂之上一無避忌若此何怪今之冶游者輒相遇而致頌曰堂哉皇哉皇哉堂哉 
[杭垣火警]  
　　○杭垣自近來保甲認眞夜巡嚴密兼以放火搶火之犯盡法懲辦是以數月以來火患鮮有乃上月廿一日十二點鐘警鑼忽鳴各集水龍聞聲爭出卽城守營之洋龍亦如飛而至嗣悉被災者爲城東之新橋地方聞該處有一排樓屋九間皆係各姓租住盡以絡緯機杼爲業者是日某姓午炊熟時吹火烹茶餘火遺入茅柴堆内遂致成災幸時在白畫人手衆多水龍齊集遂得撲滅只焚去樓房兩間餘則幸獲無恙云 
[少婦被辱]  
　　○杭垣衆安橋地方八月十九日五更時忽來一少婦年約二十餘以身挨壁而行見人羞縮不前遙立問路時街上尚無人行惟夜巡兵弁未散有打洋燈之某甲者適坐路旁聞該婦問太平門去路遂指引之初亦不甚經意及子細一觀不禁大駭緣該婦所衣者係男子之破藍布大衫破碎不堪上則脫肩露胸如僧家偏袒衣相似下則僅有前幅而後面則兩股盡露無袴無裙不堪卒視及俯視雙鈎則玉筍纖纎肌膚盡赤旣無纏帶又乏弓鞋惟攅眉徒　而行某甲向之盤詰云係太平門外人因與夫反目負氣入城不期天晚失路暗中摸索遇一匪徒騙至荒僻之處將首飾裙袴衣履都已剝盡幸有一持燈者行過匪急逃遁否則身亦遭辱矣然身無寸縷無以爲人卽欲在近處河中投水自盡不料爲更夫所見急來撈起且蒙贈破大衫一件聊爲遮羞令我從此一直而行逢人可問出城不遠也言罷哽咽天已黎明某甲遂引之過和合橋告以一直前行但不知是婦曾否抵家耳 
[會營捕盜]  
　　○天津之新庄離城四十餘里盜賊之　藪也烟戶二百餘家而明火執杖作奸犯科者不下四五十戶平日犯案纍纍傷差拒捕亦難更僕數捕人畏其黨羽不敢正賬相窺前有就其庄外偵獲三人者電掣風馳急擁之行擬解案下詎行未半途卽於擺渡口被羣賊追至搶歸當奪犯時來勢洶洶觀者如堵盜衆喝避謂刀鎗有眼洋槍無眼望鄕親們退避三舍毋溷跡以致殃及池魚有傷隣誼話猶未畢鄕人各散店舖咸閉門以避洋槍聲響纍纍如貫珠曾未逾時捕快各受重傷而犯被奪回徜徉以去有司禀明早擬會營勦捕祗以公務叢雜遲遲未行其殺人掠貨向於海面居多初尚未得主名現在罪惡貫盈所有失事者每指名控告上憲念稂莠不拔難植嘉禾涓滴不息將成巨浸而又獅子搏兎非用全力不足以示威於是於上月初八日撥去馬步隊數百名協同縣捕往捉一時驚禽駭獸奔竄紛如火炎崑岡玉石俱焚連累良民不能安業渠魁漏綱獲到從犯數名一經審明當卽請令斬决其渠魁年只二十餘歲雖經脫逃而其妻妾均巳就獲年皆少艾貌亦嬌嬈按之菲人不孥之義當獲寛典刻姑暫押官媒云 
 
 

Page 2

 
 
[地保怠惰]  
　　○皖垣城墻週圍常被賊竊取磚石變賣殘敗不堪城内城脚下亦有工人偷挖黃土變賣曾由各保甲禀縣請禁縣中疉次出示並勒石城下嚴禁飭令地保隨時密拿在案無如日久　保懈怠工人及竊賊等仍行違禁偷竊邇來四城脚下陷處甚多深淺不一月前城守劉都阃朱守府履新之時巡視城垣見此情形當諭各地保認眞查禁詎地保奉諭後不爲實力稽查竊者如故玆朱守府閒步登城見東門内一帶陷處較前尤形深闊歴視數處皆同乃回署飭傳地保詰問該保無言可答守府怒加申飭嚴諭查禁如日後再經查出被竊定子重辦云 
[訓蒙解嘲]  
　　○蘇州某學究設帳於鄕聚徒二十人皆村野頑童而某則性旣疎懶貌又柔懦故學徒皆不之畏塾中終日不聞書聲諸童或有面塗朱墨而效優人之演劇者或有手拍夏楚而效樂人之歌曲者或且捧書焚帋效僧人之唪經道士之禮懴者甚或彼此頑耍肆口喧嘩揮拳搏擊者某則目若不見耳若不聞不敢呵一聲亦不敢責一下有見而誚之者曰先生如此無乃悮人子弟乎某笑謂之曰子曾從師遊乎試問子之師果何若乎曰予之師嚴而肅限以功課範以規矩有不率教者則呵譴隨之扑責繼之故子見有弟子而畏先生者未見有先生而畏弟子者曰然則子有如此嚴師卽一能爲聖爲賢亦可致富貴利達何至於今求爲學究而不得也吾聞之植物者宜諳其性誨人者宜適其天童子之戯嬉童子之天也而約束之拘禁之不能暢其天將明者轉昧智者轉愚且無謂頑耍之無益也就其演劇可以啓其忠孝之思就其歌曲可以導其和平之氣就其唪經禮懺可以致其莊敬齊肅之誠則較諸三行大學半本神童誨者諄諄聽者藐藐如水潑石隔不能通教如不教者何如以不教爲教之爲愈也夫世有不明義理徒狃章句學者從之以五言八股爲梯榮之具究之各不能成利不能就而垂頭喪氣卒以學究老死家鄕此則予之所謂自悮也夫惟自悮者更不敢以悮人而乃謂悮人子弟謬矣聞者服其辯而惜其遇曰惟其如此所以異於學究也惟其如此所以老於學究也 
[河廳回任]  
　　○上海縣水利廳趙二尹承恩前因六年俸滿於本年六月間奉調騐看甄別該缺委員代理現奉驗看後由藩憲飭令回任卽於今日接印任事云 
[助捐續聞]  
　　○本埠英界之棲流公所添造房屋放額收養流民由陳太守請各業董事籌捐各善士絡繹輸捐節經列報玆又有法租界地方之順興店主陳錦華捐助洋二百元已交公所樂助者源源而來如此欵資之足可望矣洵窮黎之福也 
[逸馬傷人]  
　　○前日午後有溜韁馬在英租界大馬路向西奔馳至坭城外撞倒一東洋車夫頭顱受傷當由巡捕拉住馬匹並昇受傷人至醫院醫治馬亦帶至捕房俟查明誰家之馬匹再行傳人辦理云 
[子限還借]  
　　○前月二十九日報列查究重利一案禮拜六法公堂將洋人阿三傳到俞渭忠亦將和仙堂　婦秦田民交案洋人阿三　上借據秦田氏亦呈前借已還之塗銷筆據中外會審官將各據閱畢其未還之一百五十元據上載照典起息而已還銷去之據載明四分利息翁太守詰秦田氏究竟利息多少答稱去年所借之欵或三十元或五十元不等息均四分兼有印子錢在内計算至今除還本外共付過利洋一百五十七元矣太守謂何爲印子錢且一年之中巳付利洋如許則借本諒必不少秦田氏答稱所謂印子錢者設如借洋一百元分作四個月還淸加利洋二十元以十天爲一期每期合計母子還洋十元較五分利更勝一籌白譒譯官詰該洋人何放如此重利阿三稱未放重利按月祗收二分息借據載照典起息請騐白君謂已銷之據上何寫明四分答稱此據非屬我者復詰此次一百五十元按月收利若干答租祗收三元三個月共收過九元白君又謂太守曰外國利息每百洋按年不過取利六元卽作寓居他國少爲加重亦不應過十元此案須爲明斷太守間秦田氏每月究付幾元答稱六元係該洋人自來收取問官着兩造對質則各執如前翁太守諭秦田氏利息一節且俟對明再核其本現在如何還法答稱俟拍賣生財傢伙除去房金卽以歸償請限二禮拜理淸太守着秦田氏交保以便到期傳訊因見所呈借據上借主名設活絡非阿三又因該洋人稱前欵係另一洋人者故諭以重利一節待禮拜二傳到設活絡再辦云 
[接錄岱參將陳臺灣事宜]  
　　○且所開處仍任生番駐歟不若勿開抑令民番聚居歟始終難保其無事勢必强民遷徒是以安民者擾民人情安土重遷誠非易動不見夫殷民有魚龞之憂遷殷一役數千百載下猶聞其咨嗟今欲無故使民雕鄕士棄田園携老幼載貨物而置諸不測之地何可得也强民而民不從猶可言也設激變成亂一波未息一波復興然後以法繩之是罔民也總之開山一役毫無益而大有損一悮於沈總制輕信人言不能愼其始再悮於王中丞多疑不决不能正其中迨至丁前撫憲縱才智足以有爲然大錯已成亦不能善其後矣爲今之計除城郭已具人民已安之處不必深求外餘此大工大役莫善於卽日奏停諸凡仍前故制勿遂前人之過勿蹈覆車之轍果能失之東隅收之桑榆則免開闢之勞戰征之苦少糜國帑鞏固藩籬民番相安華洋無事臺灣幸甚天下幸甚必不得已則有從權大興數萬之師分道直搗其巢穴痛加撻伐俾知王命之必不可違待其力竭勢窮胆寒心服或留其餘孽或凈其根株爲我欲爲一勞永逸所謂威之使畏然後可以施恩制之有方然後可以嚮化馭番良法如此其庶幾乎若仍前泄泄沓沓希冀僥倖不惟示以怯懦且養成其驕恣徒勞罔功竊謂非計伏惟憲台鴻才曠世必有上智奇謀成竹在胸自無不盡善盡美誠非卑職所能窺測於萬一然而區區愚衷不能自已罔揣狂昧擬陳事宜八條聊以補夫涓埃仰副憲台殷勤海疆之至意管蠡之見是否能合機宜則非卑職所敢知謹列條陳於後一選任良將以專責成兵者國之大事也所以衛民所以戡亂將兵者將也不得其人是棄其兵又何衛民戡亂之有哉故古之善將將者遇有征伐必先愼選其將之良者任而專之舉無不當功無不就所謂良將智仁敬信勇嚴足備者是也當今之世未見其人降格以求則惟智勇知兵者庶足一當斯選智則慮無不周勇則果敢有爲雖曰如此仍非易易今之所稱名將者不惟分數形名奇正虛實兵之秘要詢之茫然卽使整齊隊伍操演弓刀至淺至微亦復不曉類多貪鄙劣懦于進夤緣惟知名利是圖置軍國於不問一旦將兵盜賊聞而笑之士卒見而鄙之安能使畏而服之乎然而十室之邑必有忠信將帥紛紛豈無智勇之人特未嘗誠心求之耳旣巳求之見共勇易知其智難何則勇發乎外戰野攻城炮矢如雨武夫犯難不死必傷豈有自士卒至將帥時閱數十年身經百十仗而身無半創何世多福將耶然此猶爲匹夫小勇也狥義不懼臨難不苟則毅果斷是爲眞勇智蘊於中何由而識是必舉軍機要務不决難明之處商詢一二縱能權變通達不過衆人所知非智也必也先知不惑而識見絕人斯可矣誠得智勇之將如此任而專之許其便宜後事勿使掣肘於其間久無成效未之有也現臺灣已有南中北三統領想必才勝其任何又以鎭道爲總統事權不一無所適從夫兵事頃刻萬變督撫大帥尚不便從中御之而地方文武未必各無所私遙遙牽制而欲責以成效難矣况未必皆智勇知兵之良將哉 
　　此稿未完 
 
 

Page 3

 
 
[光緒七年八月二十日京報全錄]  
　　宮門抄○諭旨三道錄前○禮親王等　奏爲合詞籲懇摺子○大臣金　　查明仍請照前　　夾片○晉撫衛　奏請查明移獎夾片○直督李　奏請　旌表夾片○又奏　請列入志乘夾片○晉撫衛　　甄別各員摺子○八月二十日　部翰林院侍衛處値日無引　見○翁同龢前往　東陵請　訓○廣西提督馮子材請　訓○内閣奏派騐放之　大臣　　　　　　　　　　恩麟○禮部奏泒啓櫝之大臣　泒出萬靑藜○召見軍機　馮子材　○○和碩禮親王臣世鐸等跪　　　　　　懇御祈　　　　　臣等伏讀七月十一日　上諭本年九月初九日朕奉　慈禧端佑康頤昭豫莊誠皇太后恭送　孝貞　皇后悻　　　　　　　　　　　　永遠奏安等因欽此仰見　皇上　聖孝肫誠盡哀盡禮之至意臣等曷敢妄行瀆請惟思　皇太后　慈躬申報大　氣體　　　　　　　　正資靜攝九月中旬節交冬令天氣己寒若往返長途復加傷感於　節勞頤養之道均不相宜論者或謂　皇太后　可　　　皇上　　恭送庶幾事出兩全第念　聖主尚在冲齡隨待　慈闡事事皆資調護自　入承大統以來晨昏相依未嘗有一日之　　　　　　　　　慈懷厪系昕夕難安仰惟　皇太后　訓政勤勞一身實繫　宗社之重况　孝貞顯皇后不幸棄天下臣民　此進事　　　　　　　賴　璇宮裁决設因懸注過切致於頤養之道有疏益將上歉　宸衷下殷民望知　孝貞顯皇后在　天灵爽必　　　不要卽　　　　　列宗佑啓垂眷　神靈亦恐無以仰慰伏思　天子之孝以仰承　付託爲先經云禮時爲大又云禮以義起　之所阻　　　　　　　時之所限義之所生臣等雖甚愚昧亦知仰體皇太后悲思　孝貞顯皇后之至誠　皇上愼終追遠之孺悃何敢　　靈又以　　　　　　　　　皇太后與　皇上旣有不能遠離之情　宗社萬世之奠安與　山陵一時之典禮實有相較尤里之義所關太　不　　　　　　　　無可相何之時爲酌經從權之請伏查康煕二年　世祖章皇帝梓宮永遠奉安諸王大臣引禮止　駕遠送復經　　　　　　　　　　　聖祖仁皇帝勉從　慈命未赴　山陵禮有經權固天不後世所共諒臣等公同商議惟有籲懇　皇太后　皇上仰　　　　　　　　　　　躬送以上慰　孝貞顯皇后在　天之靈而副中外臣民之望如蒙　俯允所請其一切應行典禮請　旨飭　各　衙門　　　　　　　　等不勝迫切屏營待　命之至所有合詞籲懇緣由謹恭摺具奏伏乞　皇太后　皇上聖鑒謹　奏奉　旨已錄　○○　　　　　　　　　衡廿肅遇缺卽補知縣隨帶軍功加一級張雯因上年屯田秋收異常豐騐在事出力經奴才彚案保奏　封與　　　　　　　　　　　　建部之員其官階銜翎並未聲叙是否捐納抑係勞績保舉於何年月日奉　旨應令查明覆奏再行覆核等因前來查廿錄遇　卽補　　　雯並非捐納係由文童投効奴才軍營隨營出關迭著勤勞經奴才於克復後鳥魯木齊案内保奏光緒四年二月初四日奉　上論　　　　　以州吏目留於甘肅歸軍功候補班前遇缺儘先補用並賞載藍翎欽此又於克復瑪納斯南城案内保奏光绪五年七月初一日奉　上论史目张雯着免補本班以縣丞留原省歸候補班前先補用並賞給隨帶軍功加一級欽此又於截勦西北兩路　　　　　　　　　　　　十二日奉　上諭縣丞張雯着免補本班以知縣仍留原省歸候補班遇缺儘先卽補並賞加同知銜欽此均經恭錄　　　　　　　　　　　　該員監收軍糧尤爲出力擬請嘗給止五品封典經部行查理合將該員官階銜翎逐細聲叙仰懇　天恩　　　　　　　　　　　　以示鼓勵出自　聖鑒訓示謹　奏軍機大臣奉　旨吏部議奏欽此　○○衛榮光片　再捐生劉德淦於光緒三年　　　　　　　　日六十兩請由監生獎叙從九品不論雙單月選用經前撫臣曾國荃於光緒五年第二次請獎案内彚奏请奖在案　　　　　　　　　　　　　省新設捐輪總局報捐巡檢指省分發山東試用查前請獎叙官階核與報捐官階相同係屬重復懇請咨部註銷該　　　　　　　　　　劉汝繼由俊秀捐監生加捐從九品雙月選用開呈劉汝繼年歲籍貫三代禀由捐輸局司道詳請移奖等情復经　　　　　　　　　准部咨以向來外省移獎悉令專案咨部嗣於光緒四年八月間奏定章程無論本身改獎移獎子弟移獎他人悉　　　　　　　　　　光緒五年五月以前奏明辦理嗣查名省逾限奏咨各案揆其情形尚非有意遲延請將逾限奏咨各捐案以光緒五年十二月三十五日　　　之日爲始一律照准查劉德淦移獎劉汝繼咨文雖在光緒五年十二月二十五日展限章程以前到部核與光緒四年　　　　　　　　　　明辦埋並應將劉德淦原捐從九品雙單月實收送部查騐等因經飭取劉德淦原指實收去俊兹據試用巡檢劉　　　　　　　　　　月選用從九品並無領過實收無憑呈騐等情由善後局司道詳請覆奏給獎前來臣覆查無異相應請　旨飭部查　　　　　　　　　　請獎叙官階註銷移獎劉汝繼以監生加捐從九品雙月選用以符定章而免重複除咨部查照外理合附片陳明伏乞　聖鑒謹　奏軍機大臣奉　旨該部議奏欽此　○○李鴻章片　再據淸苑縣紳士張淸元等禀稱該縣烈歸姚任氏係前山东蘭山縣知縣　　　　　　　　三年隨任山东曹縣適値髪逆竄擾姚景崇率勇迎擊携朝服而往誓以死拒該氏谓夫主若死於敵我等決不偷　　　　　　　　　　　　成功保全境地迨姚景崇乞病回里縣孝婦江臺氏係直隸靑縣知縣江貢琛之妻敬侍翁姑克盡婦道同治十三年　　　　　　　　　　和藥以進姑病立愈該氏勤儉仁慈平日節縮衣食周濟貧乏親族稱賢今歿於伊夫任所照章應由服官省分　　　　　　　　　　　婦姚任氏考婦江臺氏均屬至性過人擬請　旨飭部照例　旌表以彰孝烈理合附片具奏伏乞　聖鑒訓示謹　　　　　　　　　准其旌表禮部知道欽此　○○李鴻章片　再據浙蘇揚滬協賬公所紳士王承基等禀稱廣东香山縣封職鄭　　　　　　　　　　規勸戒錄等書籌置義田興立善堂地方水利橋梁義倉各公舉無不盡力樂輸悉心規畵光緒二年江南山東　　　　　　　　　　捐資爲但迨西北大祲鄭文瑞在本鄕勸捐並諭伊子鄭思齊鄭官應鄭思賢等在上海九江漢口等處分途　　　　　　　　　　協賑晉豫直隸各省最著善勞募資尤鉅該封職鄭文瑞一門敦善該紳鄭官應力辭獎叙洵足以表式浮　可否　　　　　　　　　　等情請立案前來臣查近年各省籌賑員紳歴經臣曁順天府尹河南山西各撫臣臚叙出力員紳銜名奏请列入　　　　　　　　　　案今該封職鄭文瑞義方教予利濟及人一門好善之誠尤足型方訓俗合無仰懇　天恩俯准廣東香山縣封　　　　　　　　　　名事蹟載入廣東省志並香山縣志藉示表彰而資激勸理合附片具陳伏乞　聖鍳訓示謹 
　　奏軍機大臣奉　旨　照所請　　知道欽此　○○頭品頂載山西巡撫臣衛榮光跪　奏爲道員通判知縣期滿甄別恭摺仰祈　聖鑒事竊查嘉　十六年八月十五日本　上諭嗣後各　　　　　　　　　　嚴加甄別如實係才具明晰辦事勤能者准予保留等因欽此又同治五年三月十九日奉　上諭外省試用人員着各督嫵於期滿時考以大淸律例　其能　　　　　　　　　　欽此歴經遵辦在案兹查花翎二品銜遇缺儘先題奏道岳壽四品銜直隸州用試川通判劉飭安鹽提舉銜補用知州試用通判　　　　　　　　　　　　　　　　　　　　　　　張祖均大　縣莫奎林張道一王步　李 
 
 

Page 4

 
 
祥年等九員均到省一年期滿自應詳加甄別據藩臬兩司造具履歴考語淸冊會詳請奏前來臣查該員岳壽心地明白任事安詳該員劉劭安才識穩妥辦事詳明該員譚治淸年力富强才具明晰該員余卜頤才具明练遇事勤能該員張祖均年富力强公事勤愼該員莫奎林性情謹飭差事奮勤該員張道一才學優裕幹練老成該員王步墀心地樸誠留心吏治該員李祥年當差奮勉心地和平考以大淸律例均能通曉意義堪以歸入道員通判知縣各本班照例補用除將該員等履歴淸冊送部外理合恭摺具奏伏乞　皇太后　皇上聖鑒謹　奏軍機大臣奉　旨吏部知道欽此 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
