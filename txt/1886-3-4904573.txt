# 1886 - 3 - 4904573

 

Page 1

 
 
[古今圖書集成出書告白] [  中報舘點石齋主人啓]  
　　本齋開印古今圖書集成工程迅速擬分六期出書其第一期本可早出兹因石印事繁圖畫不能速印故遲至丙戌年四月内始可出書六月終出　二期倘有因他故而第二次應繳之銀今年内未能繳到以致限滿罰去應歸本齋者無論若干部均湏出售自丙戌年正月分起至六月底止每部售銀二百兩其銀交足者卽付六期出書之憑單如過六月則湏加至每部三百五十兩先付定銀一百兩尚餘二百五十兩俟書成之後繳銀取書此布 
[文匯館精選石印小題宗海初編出售] [  點石齋主人啓]  
　　縮本小題宗海爲吳下文匯館主人選定是選專取名家稿本時賢窻作以及歴届試草各省　院課藝始事於癸未之春而集事於乙酉之夏先出初編八千首交本齋石印欲購諸君爭來問訊而主人不厭精審凡字體略欠工整而校對容有漏誤者不惜貲本抽出重印且查與文藪珠華等集有一題一藝之雷同者刪除盡淨是以稍稽時日今巳一律告成分裝十六本定價洋六元五角准於十一月十九日出售售處在法馬路密采里外國飯店南對面第六十七號門牌内文匯館購取如願躉售面議可此佈 
[六十二號畫報出售] [  申報舘主人啓]  
　　缅甸服屬於英歴有年所今王忽與英爲梗一戰再戰至喪師失地而不悟緬不國緬無人矣西國畫如繪有緬之都城宫室興其執政之宰臣使臣出鎭之武將兵弁等圖本齋一一照繪列入畫報并爲述其崖略以饜觀者之心報首畫譜兩圖爲管君劬安所繪後附淞隠漫錄圖說一則准於工十六日出售此佈 
[論興泉永道憲造園以憩四人事] [  山隂述蕺子稿]  
　　閱報見有厦事一則西國官商請子興泉永道憲欲于大擔山租一席之地以爲宴遊之所大擔山在水中央一航可逹春秋之際風暄物麗草木爭姘登高四望可以豁胸襟消塵俗地方雖小亦足稱海外桃源西人亦負雅人深致欲于此間築數椽屋以容膝以息肩道憲曲體其意遂于洋藥厘金局練勇餉項内提出若干以充起造花園之費俾各西人可以至彼避暑蓋租地非守土者所能專主而故逆其情亦非懷遠之道躊躇再四而後得此兩全之策也憶中國自通商以來邊疆要地無不有交涉之事而辦理或有不當則一言不合立致齟齬大者不難起兩國之兵戈小者亦遂貽遠人以笑柄蓋中西之風土旣有不同而其人之性情亦難視以一例西人之舉事皆直情而徑行而華人之舉事則每多周折辦理者必剛柔相濟庶幾不卑不亢懷遠卽可以服遠然此非守經而逹權者不足與語也聞俄人言于日本請給三兵船諱照得以在日國各口岸隨意遊行又欲借熊本屬縣之天草海島數百弓地以屯海軍日廷欲允不能不允不可辦理此事者殊形棘手蓋邦交之難固非獨中國爲然也或謂俄人有意爲難每欲與日本借端尋　故先以此爲嘗試而西國官商之請大擔山則並無此意且俄人之借地于日本所以屯軍而西人之借地於中國所以遊憇一則兵戈一則樽俎爲事旣不同用意亦各異不可以一例論也然事雖不同而其爲假地於人則一也雖有挈瓶之智守不假器觀察其肯違是言乎論者以此事爲觀察示弱於人厦地雖曰通商而大擔山非通商之地西人租地之請旣非舊例則又何不能却者且土民有所不安目爲異言異服羣起而攻則後日必且爲患觀察何不以此意明告西人不可則據理以爭之乃因其一言遽爲之起造園亭以遂其所樂何爲者哉然竊思厦地通商始於道光之際至今己數十年福建各處通商之埠以此爲最先大擔山旣近於厦門則其於西人之言語服色性情嗜好諒必司空見慣不以爲奇數十年來相安無事豈於今日而忽有意外之變耶且各國定例他國人民苟非仇敵固有請護照而至内地遊歴者安得以非通　之地而阻之也或又謂西人旣欲租地則不妨立以界限定以稅課雖數畝之地所入無多然一園之費至少亦須數千金則與其許其入而復費此數千金以適其心何如租以地而歲有所入之爲愈乎然許其入而責以地租是貪其利也貪其利則請之允與不允其權將操之于西人許其入而與以園是示以惠也示以惠則允不允之權仍在于我所費不過數千金而權之轉移如此其孰損孰益當有不難明辨者矣且允其請西人意中之所期也允其請而更與以園西人意中之所不及料也與以惠而出于其人所不及料其頌德爲何如哉若旣許其入而復惜此區區之費適足以見度之不宏耳吾之所慮者西人見旣允其請而後人視此爲例更　一地于觀察觀察將何說以辭之中國名勝之區各處皆有或山川清秀或林樹幽深可以陶情適性者每省皆有數處苟西人亦援此例而請於各處地方官又將何說以辭之觀察此舉不且貽後人以口實乎然所以不責地租者亦正慮此故耳西人請之觀察允之是睦隣之誼也旣允而復請是得隴望蜀無厭之求也曲直有所在矣西人其肯越於情理故事苛求而自取曲名耶夫此一舉也上以體國家修睦之意下以示天下樂土之歸中國各邊疆辦理交涉事件者若皆以此爲法吾知四洲之内皆將曰中國果文物之邦而仁聲之播有不難遠周四海者矣 
[本館接奉電音]  
　　昨晚九點鐘時由電飛傳本月二十八日上諭一道敬謹譯登○十一月二十八日奉 
上諭户科給事中員缺着張其駿補授欽此 
[閩嶠書]  
　　福州花會盛行疉登前報大憲飭令城守營前往駐紥洪塘挂巴地方以便查拿詎花會首林福安林國太聞風躱避城内外小巴亦槪行停止都人士聞之莫不額首稱慶乃未數日該處花會仍前挂巴所紥營兵亦己撤回朝令暮改誠不知其中委曲也○船政監工委弁邱永生千總在廠供差計己二十年前月督帶匠丁在撈起之琛航船上拆卸銅鐵各件以備修理突遭暴風船爲傾側邱正在指揮被跌入水而死船政大臣裴欽憲憫其因公淹斃爲之具奏懇飭部照軍營陣亡例從優議卹以慰幽魂并會同古將軍楊制軍附片合奏云○朱太守幼懋之公館　盜一案兹聞復經侯邑尊將盜提訊據羅永奴供稱前二十七日曾同范姓四人前往西關外浙紹會館停柩處爾時墻尚未倒後來他等未曾會同齊去其初一日如何動手分贜無從知道卽經嚴刑拷打終不改供惟懇飭差捕獲正犯以便對質邑尊亦恐有寃抑隨傳緝役五名到案重比一千限卽日内務獲范姓等犯毋得縱延云○大閱屇期楊制車古將軍于二十日二十一日在東校塲閱視駐防八旗軍標大營陣式技藝炮隊省標大營于二十六日在南較場閱脫其步伐均甚整齊不愧爲節制之師也○海防無事營兵陸續裁撤以省軍需恪靖先鋒營恪靖副中營業己奉憲遣散○本任閩縣現署海防廳羅司馬大佑歴官閩省卓著政聲大憲深愛其才兹因福防同知王冕南司馬告病開缺卽以斯缺請補羅君現奉部覆都人士聞之莫不額手稱慶 
 
 

Page 2

 
 
[盜案巳破]  
　　西湖三潭映月寺僧被盜一案刻經錢塘幹役燒餅老五緝獲說者縷述細情云清波門外長橋堍有問水亭焉年久失修日就坍塌近處二樵子棲宿其中編茅作户圍席爲門雖在頽墻斷柱之間亦足以蔽風霜而支雨雪上月二十八日夜己交四鼓甲樵蝶夢初醒遥聞人語披衣起坐見有六人繞湖而至赴亭中爭先覓坐似有勞乏求息之態其音格磔鉤輈不辨作何語惟悉其爲楚産無疑是時霜氣滿天夜寒殊甚衆人咸如縮項　呼冷不止有一人起而與甲婉商欲購茅柴二束以打火堆甲允之其人復向甲借潮烟管一用甲取烟管連潮烟一大包與之於是多人圍坐烤火輪流吸烟未及天明潮烟己罄甲於火光中見六人皆短衣窄袖各負包囊面目歴歴可認迨東方旣明衆各起身解開衣包取出長衫馬褂棉袍等件裝束一新一人於包内捧錢一掬酬甲甲再三稱謝數之得錢二百餘文時曉日已升甲亦起而擔柴入城與六人同路行由清波門入城約半里許始分散及甲賣柴歸偶與人言及此事事聞於差捕公湊川資購甲爲眼線四路跴緝至菱湖地方緝得盜窩所在老五乃密帶散役四五人輕生胃險深入虎穴密擒兩盜而歸聞該處爲盜淵藪略漏風聲卽遭非命也詰訊之下盜直認不諱且云東獄一案亦係彼等所爲但訊其盜首及餘黨姓名則竟抵死不言按杭省著名差役惟仁和有三四人錢塘則無之向年錢邑出有命盜巨案每借仁和差役緝捕不謂此次巨案甫及半月而其盗己獲且能兼破他案設非該差之勤能奪迅何以得此日來城廂内外無不知錢塘之有老五也惜其名姓未曾問及云 
[丁沽賸語]  
　　天津租界由紫竹林迤邐至下園其中英法美鼎足而三統計惟二里有奇而止現中外官憲擬在交界之區建一石牌書明租界字樣俾中西巡役彼疆此界分叚梭巡彼此不得越雷池一步以免屢肇事端云○盛軍周四統領盛波於前月底由小站到津入謁李傅相請爲代奏乞假言旋隨蒙優詔俞允遂於本月初八日復至津沽聞小住數天卽須從陸路回南遄歸坷里十一日吳凌峯鄭誠齋兩軍門　筵祖餞大會衣冠然柳折長亭未免離情繾綣矣 
[宜昌來信]  
　　初八日宜鎭劉游戎坐官船往上路查看汛卡各兵弁均至河干相送○近日武昌省開辦電線接至宜昌而上逹四川重慶府逕抵成都省垣又南至雲貴等省業巳出有告示聞鄂省撥銀五萬兩川省撥銀十萬兩權充經費俟辦成再行攤派○時疫廣行有木匠易姓病止二日卽死河西某商亦不過三日大抵痢疾居多醫生爲之束手○水勢巳退出老岸赶向下贸易者莫不搭盖茅篷生意陡覺熱閙○冬防加緊城内印委等官徹夜梭巡鎭憲亦不時親出城外防營弁兵鳴鑼聲銃往來稽查不懈民得高枕無憂矣○宜昌府署内書役某甲因辦事不公經存太守斥革永不准再充盖存太守清廉自矢凡署内丁役人等每　工食均由太守發出不准在外苛索小民一錢卽有堂事每堂只准原被兩造各用錢六百文若丁役别有需索准其指名控告儉以率下勤以辦公地方得此賢太守固宜興來暮之歌也○江水雖退江中沙洲尚未透露江通輪船此後尚　往來且招商局由重慶運下之貨堆積如山每次江通到宜又恐水淺有阻只裝一萬餘墩而棧中前貨未運後貨又來帥令彛陵輪船來往分載其勢亦有所不給較之上年貨物約增十倍亦可見商務之盛○關稅務司辦理稅務極其認眞客商報關者從無怨言卽駐宜之英領事官亦與中國官員和衷共濟說者俱以爲一時之好官○近日米價略見昻貴而烟土來路極多消場並未見阻滯近日洋船載貨往漢口多係木子油白蠟等項云 
[留關道示]  
　　出示諭禁事照得鎭海至甯波港面爲輪船行駛要道每有山東福建等帆船當中停泊一遇碰撞必遭沉没歴經各前道出示諭令各該船以五隻一排挨泊兩岸中留三分之一爲輪船往來之路仍聽候本關理船廳及派駐鎭海之洋人指泊處所不得散亂中流如違罰懲并禁止商船無故放砲者罰銀百兩抛棄泥石者罰銀五十兩一律曉示嚴禁各在案今乃日久玩忽該帆船等竟忘利害視爲具文任意散泊不遵指示可憫可恨兹准本關稅務司照請查禁在案示禁前來爲此示仰帆船各商舵工水手人等一體知悉爾等須知輪船直駛浪人力猛避讓不及帆船必有碰沉慘事非特人船兩危且受違章之咎本道爲爾等資財性命起見不憚諄諄告誡嗣後務須照章聽候理船廳及派駐洋人指示依岸排泊如敢抗違將船散泊中流卽由理船廳將該船户等人拿送本關交地方官懲辦或由稅務司查照總理衙門頒發章程從重罰辦以昭儆戒其有無故放砲及抛乗泥石者亦照舊章示罰除將示稿刊發山東福建各會館紳董於每船各發一張永遠遵守外其各　遵毋違切切特示 
[整頓冬防]  
　　寗友云時届隆冬匪類易於生事歐陽健飛軍門諭令各營哨官帶同兵勇分布城廂内外各要道嚴密巡查使盜賊無所潜蹤閭閻得以高枕而臥月明無犬吠花村誠哉太平景象然非軍門之實心整頓曷克臻此 
[粥廠近聞]  
　　京口德星宫粥廠辰開午閉就食者擁擠異常日前有一中年婦挈三齡男孩挿身人叢中甫一擠軋母子爲之離散迨婦大聲呼救旁人方爲讓避急抱兒歸已斃命矣慘哉查粥廠向例由董事查明極貧各户每户給一粥牌祇須一人届時往領歸時剖分而食間有中等之户不必領粥者往往攙雜冐領有時以粥餧猪不顧暴殄之咎董事查知此弊故於本届更改章程必須貧户親自來領按名給粥以社冒領之弊意非不善然少壯之人爭先搶奪老稚婦女反遭蹂躪豈得謂之公平不知此外更有良法以處之否 
[集捐修廟]  
　　京口西門外德星宫向奉火神年來展宇傾頽失於修葺以致垣摧棟折滿目荒凉刻紳董楊君等擬加修理具禀縣中旋于本月初五日出示勸捐略謂該廟載在祀典若聽其𡮦朽殊非敬重之道且悉各鋪户樂從善舉咸願解囊若有巿産者各業户及租户於本月租金内概提五成房主房客各認其半由董事挨收以作工料之用其下走之役則飭各坊地保承充倘有不肖之徒從中阻撓准其指名禀究應用欵項若干俟工竣日書榜通知云云想不日卽可鳩工庀料矣 
[設櫃徴漕]  
　　蘇屬長洲元和兩邑定於本月二十二日征收折色冬漕定價每石二千四百文吳縣則於二十六日開收但米價糙粳巳增至二元四角折收辦漕實多折耗折云 
[獲匪續述]  
　　懷寗錢少雲明府在江孚輪船查獲盜犯八名一事巳據皖江訪事人來函錄登前報兹悉明府連日研訊己供出盜黨廿餘名其所獲之陳老五程吉九李蓆九三犯前曾犯案數次面剌輪船抓匪四字用藥塗爛筆跡模糊陳老五并供稱原籍楚南妻某氏揚州人現住鎭江老母在堂年巳花甲今夏由籍來皖寄寓小南門是案盜得寳銀十二錠因聞搜查甚急早巳各自俵分云云想定供後自當按例重懲　 
[靈東卞]  
　　前任鄂撫彭中丞靈輀定於二十日護送出城巳登前報兹聞出城時本省文武各官咸來執紼裕制軍亦徒步相送靈輀由撫署向西入大街過察院坡至司前直穿長街主望山門碼頭登舟後至二十二日早啓行計大小官船五艘概用小火輪拖帶順流而下桅上藍旗飄颺見者咸動哀思塘角一帶防營站隊放鎗聲震兩岸觀者甚衆咸謂彭中丞惠澤及人故思慕不置云 
[匿票免究]  
　　二十日外國冬至節漢口稅司裴君設席招大冩諸西人飲是日天氣和暖酒半酣大冩西人不覺微汗遂脫去外衣命侍者接去衣袋中有票銀二百兩侍者某甲見之轉遞某乙令向他莊更换現洋分潤次日該西人查票不見將所用侍者管廚管門人等十餘名一 
 
 

Page 3

 
 
并送官察究并將兌洋之錢莊開名送官幸該莊經手兌洋者能記某乙面貌告知裴君並大冩西人先後向甲乙兩人盤問甲乙無可推諉祇得直認裴君以甲乙平日服役尚勤勿予深究事遂寢 
[火警又聞]  
　　小東門外之火甫越三日而阜康里之火又作彼祝融氏眞有不憚其煩者查阜康里共有五弄第五弄又名仁里其第一石庫門内於昨早二點半鐘時失愼英會審員羅太守聞警視往照料英法美之水火龍汲取自來水灌救又有捕房巡捕頭督令中西捕舁樂水龍奔馳撲救得卽熄滅計燒去房屋三幢旁有一幢拆毁樓面一聞當火初起時搶火者不少及鳴鐘報警包探巡捕畢集乃拘獲數人待送公堂發落該處　屋係高易洋行之産第五弄乃新造者房屋大半空閉遂有疑匪人縱火者有無錫人言在某署中當差移居此間甫及五日見貼隣石庫門内房屋二幢己有人租定先雇木工在内裝修木工卽暫居其中昨夜二點鐘時回家欲睡忽聞間壁拉雜有聲心疑之少頃再聽聲愈急啓樓窗看之火己冒穿屋頂立命家人同搬物件悉被人攫去現祗抓取餘燼而巳言畢涙涔涔下或曰非也因木工在内裝修木花狼藉滿地夜深遺火致成此災云 
[甲捕求寛]  
　　本月中旬大南門内西喬家浜土公館被竊報請巡防總局勒捕　拿迄今未經弋獲前日馮剌史傳訊二十舖地甲陳昇汛捕黄和各笞二百板　限三日内速將是案破獲甲捕唯唯而退旋投土公館泥首環求公館中憫其當役之苦姑准從寛隨時緝獲云 
[行劫傷人]  
　　鈞和兵輪水手周亮之於前日領得餉銀二十餘元雇杉板船至小東門外金利源碼頭登岸船户見財起意探知周必回船遂暗地通知同業六人先生碼頭守候洎周回船時各船户假作爭毆將周圍住乘間刦掠銀洋周見勢不佳高聲呼救船户竟持刀恐嚇以致頭額手背均被戳傷旋經法捕到來若輩始各鳥獸散該捕詢知情節立卽四處兠拿早己銷聲匿跡惟在碼頭獲到空杉板一艘因令周坐東洋車至捕房捕頭着送仁濟醫院調治一面將情知照鈞和船昨該船管帶某君赴仁濟醫院飭人持函將周送請上海縣莫邑尊騐傷并請迅將兇徒拿辦邑尊騐明着卽舁回醫治准卽查拿究辦云 
[求免相騐]  
　　沈阿三夤夜自刎後前日亭午馬房主丁松泉協同該處二十三鋪地甲陶勝赴縣呈報莫邑尊隨於昨晨九點鐘時帶同刑仟書役人等親臨小南門外屍塲陶勝禀稱二十七日清晨丁稱歇夥沈阿三向日躭閣棚中本月二十五日晚三鼓後突聞聲響經夥友趙坤全起視見沈己將閘馬料之刀自刎急卽延醫施救至昨日黎明氣絶因卽偕丁投案請臨相騐丁供小的在治下牧馬營生上月二十七日友人郭錦亭卽郭錦齊荐沈至小的處爲夥嗣因不合於本月十八日辭歇沈以無處躭閣仍央郭向小的懇商暫容棲宿詎本月二十五日晚沈驀將閘草刀自刎急卽延醫無從施救延至昨日斃命當沈自刎時有夥友趙坤全聞聲起視叩請傳趙詰訊便悉情形邑尊命傳趙至案趙供沈於前晚刎頸小的聞聲起視見巳倒臥在地咽喉勒斷鮮血迸流旋據屍弟沈曾榮訴稱阿三係小的胞兄素患瘋癲時發時愈前懇郭荐于丁處爲圉人停歇後無處棲身仍舊躭擱丁家此次斃命緣由想係發瘋所致邑尊間爾現在意見如何究欲相騐否答稱旣己慘死叩求免騐邑尊俯如所請着速具免騐自行棺殮切結備查所呈之刀飭差帶回儲庫 
[細鞫姦情]  
　　旅邸捉姦一事解案後華少卿叩請從寛願將妻陳氏領回管束翁太守以此等無也婦人豈能輕貸斷定該婦及姦夫陸伯勲分别責懲在案昨晨臨捕房時復提華陳氏問爾丈夫是何名姓家中尚有何人母旅在　處華陳氏供丈夫華少卿家中姑嫜在堂住在本城也是園浜相近母家住鄉下尚有老母太守謂本分府聞得華少卿非爾結髮丈夫此等無恥之事究竟做過幾次如何借住同安祥客棧可知該棧是何等所在卽可棲身爾與該棧如何相識答稱華少卿實是丈夫同安祥棧主是丈夫親戚太守問鄉下母家可去否答稱不去太守謂本分府業巳訪明爾尚有結髮丈夫何敢抵賴不供喝卽掌頰正待施刑該氏卽供稱結髮丈夫曹渭榮己去世一年再醮於華今腰間所束白帶卽是前夫之服太守問再醮由何人主婚何人作伐答稱無人主婚亦無媒妁太守謂再醮雖例所不禁但須夫族出面如夫族無人亦應母族入出面且須媒証可憑今旣全無明是私奔何得云再醮且前日爾在公堂供認嫁華巳三年今日又稱夫死一年難道未死之前卽巳再醮乎年輕婦女廉恥今無實屬可惡陳氏俯首不語太守問包探曰華可到案否包探將華傳進太守問爾究作何事答稱本習酒店現在失業太守問陳氏是否爾妻從實供明免受笞責華稱陳氏實是妻室娶巳三年生有兒子太守謂媒人何在主婚何人答稱無人主婚亦無媒人伊母自將庚帖送至我家太守謂旣無主婚媒妁何得可算妻子况陳氏巳經供明尚有結髮丈夫可知爾與陸實因妬姦起釁串人訛詐拆梢此等混帳事究竟作過　次華仍不認太守着提陸到案旋有楊錫九　黄崇福等公禀稱與陸是親戚求請交保太守將禀閱竟問楊此中情卽爾向由知道禀中有朱松泉是何處人答稱此事由金德興客棧中人說知朱是本地人太守謂命書人品行若斯應辦否楊稱極應嚴辦太守問陸究竟可曾寫過筆據答稱被伊等逼勒寫過伏辯太守謂爾旣有此種情節前日堂上何不供明現可將如何住棧中如何誘串逼勒從直供來答稱我住金德興客棧二十二日至遂園吸烟見陳氏與同安祥主婦阿寳亦在旋阿寳多方誘我我不肯去後陳氏至金德興棧住過兩夜二十四日晚上華同四人來棧尋見將我皮袍褂剥去勒寫筆據索洋三十五元我不允伊欲奮毆說我拐逃太守問斯時朱曾來否答稱來筆據由朱起草包探嚴頌眉禀稱是日金德興來報時此等事情均巳說過華少卿實是華心如前因銅洋案到過公堂太守問華與朱如何相識答稱前開帽子店時相識往棧捉姦時恐陸脫逃故唤伊同去太守謂爾前日說恐張揚爲何反糾合友朋同去明係通同串詐當着將華與陳氏分别管押陸准予交保着下期送案並著包探傳朱　押以憑質訊 
[營毆人]  
　　前晚有兵勇在蘭芳里某花烟舘吸烟一言不合毆傷鴇婦之頭旋被龜子獲住一人送入捕房管押捕頭看將受傷之鴇送往仁濟醫院調治　晨翁太守臨捕房時有身穿前哨護勇號褂之某勇投案禀稱駐紥徽州會舘之某軍門營中號房某甲偕某勇在蘭芳里花烟舘肇事被押請求開釋太守見該勇並無信函名片隨謂營勇宜在營中辦事豈可任意閒游無端生事此案姑待營官有信到來再核現人被打傷未便開釋 
[發落搶匪]  
　　二十七日本報列搶火類誌一條内有周阿全一名昨晨小東門外一泉樓荼博士士雲鶴訴稱是晚火發時小的囑周搬取舖盖棉被太守着包探帶往小東門捕房查明周所携鋪盖是否王之原物如果不虚可卽將周釋去沈桂福前供衣箱由天順客棧主婦囑搬至萃豐碼頭蘭亭家去太守着查明核斷嗣天順棧夥土杏元投案訴稱楊　林帮搬物件被捕拘押故敢投案剖明太守將楊釋去復問王可曾託沈搬物答稱並無其事棧中亦未失去衣箱太守以沈說謊可惡判令枷責昨包探禀稱有某花烟館人至捕房稱火起時囑素來相識不知名姓之兩人搬移衣箱物件今知有人爲衣箱事被押不知是否卽此二人太守着將沈暫緩發落姑待包探帶往該烟館將面目認明再認箱内物件押候再核據德大生烟店夥周子仁訴稱火發時有水烟六箱及零星各烟并各物件搬在陸家石橋面上及火熄後檢點失去水烟四箱皮　二百餘包現聞捕　獲有水烟一箱投案認領失單呈案此人實是搶火匪徒太守着周往小東門外捕房認領所少之烟待緝獲日再給搶火人陳良福仍照原斷枷責包探禀稱奉查之沈楚南實是牛甡南貨店小主人巳經查明釋去太守着將此外所判枷責之人分别發落 
 
 

Page 4

 
 
[水手滋事]  
　　前日爲泰西元旦浦中各兵艦水手人等多半上岸閒遊結伴飲酒至晚有一水手醉態懵騰彳亍於洋涇浜岸上將某中頭額毆傷血流如注巡街捕晁之拘進捕房捕頭飭將受傷人送入仁濟醫舘又着捕將該水手帶往查明何國兵船上人昨晨翁太守臨捕房時捕頭卽將情節告知 
[英廨停訊]  
　　英公堂昨仍停訊今日又係禮拜所有捕房各案統歸明日解訊 
[逆子送官]  
　　　昨晨有某甲中以其子不遵教誨扭至英公廨請官懲辦由值日差禀明羅太守飭將甲子暫行管押候訊 
[惡人慘死] 西鄉人某甲在某署中爲捕夥有年其家則住城中近忽患病彌留時甲自言見官矣責小板受大刑矣并自道其生平　　　事歴歴如繪如是三日氣始絶可見作惡之人雖逃國法難免冥誅書此所以存炯戒也 
[山東撫提部院陳批上海文報局協賑公所禀送徴信錄由]  
　　來牘閱悉該道等頻年捐助東賑全活災黎不少所擬奏請嘉獎目當照辦等因計開江蘇紳土李培松李培楨林祖述劉翊宸姚嶽松毛鳳音邵醰王瀛王熾昌謝庭芝安徽紳士江聨葑浙江紳士施善昌丁炳龎雲鑪張世祁桂蔚草雲南府知府鄧華熙上海縣城山東會館紳商香港東華醫院紳商日本各口中華會舘紳商南洋新加坡仰岡埠中華會舘紳商 
[觀火臆說]  
　　本埠小東門外地方十餘年間慘遭焚如之禍巳經三次豈在該處居住開張者均屬火星照命歟或曰是係熱地故生意茂盛數年必有一炬然參以鄙見或由花烟館林立幾同列肆而居穢惡冲天神明共怒特降此鞠凶耳自今伊始倘將花烟館一律押閉驅逐速使濮上桑間頓成清凉世界則永保平安可操左劵謂余不信請騐諸異日[  天涯淪落人書]  
[普勸救火謝筵移賑啓]  
　　　者本埠小東門外之火災亦云鉅矣閙巿層樓頓成焦土聞者酸鼻見者傷心而該火場之前後左右隣凡屬巍然獨存未遭殃及者謂非幸邀天佑乎天旣佑人則人當思行善仰答天心以期永承天庥夫善之至大而宜速行者莫若救災卹患也方今山東兩粤迭告水灾徧野哀鴻嗷嗷待哺盍早解囊助賑耶當鄰居失愼時因親友咸來救護事後設席伸謝本屬繁文似可移賑登報以鳴謝悃焉願質高明以爲何如[  臨崖勒馬客竹樓氏拜稿]  
[耳食小樓主人大名匪伊朝夕矣兹特謹步小樓吟飲圖原韻以誌仰慕并丐高昌寒食生郢政]  
　　酒國將軍何處尋樓中詩伯正披襟樽開北海歡豪飲燭剪西窗發朗吟遠眺烟雲消世慮高談風月得同心斗山夙切瞻韓願肯許巴人和雅音臨崖勒馬客竹樓氏就正草 
　　 
[壽沈雨三先生六十]  
遥瞻紫氣自東來萬丈霞光入酒杯栢子筵開仁壽鏡小陽春放嶺頭梅絶無塵俗心常靜却有芝蘭手自栽六十華年身尚健稱觴深媿未趨陪記曾竹馬識荆州荏苒韶華似水流獨立滄桑看世變放懷富貴等雲浮時花美女情難着明月清風興最幽常對窗前一杯酒羡他清　幾生修[  海上種榆山人悅彭氏拜稿]  
[賀李君月三生子]  
　　昨夜文星下九天試啼眞箇是英賢筵開湯餅梅初放竹報平安斗正旋自古石麟原有種從今衣鈢可堪傳看他頭角峥嶸候定卜書香繼後先[  種揄山人拜稿]  
[茶餘岑寂偶憶世上所稱暱交密友鮮能愼始敬終遂於途中口占二絶句]  
　　凶終隙末嘅難陳白首如新得幾人睚眦頓成秦越視絶交劉峻豈無因人情何止太行險車笠尤難愼始終千古論交能耐久裴炎祗與魏元同[  悅彭氏稿]  
[謝楊蓉秋先生見惠墨寳]  
　　昔我少年日翰墨時間作臨池本素心元理媿未覺從事幾寒暑孰若此超卓君字一何勁下筆殊落落縱横若游龍輕匀如雀躍想彼摛藻時胸中具邱壑輕將鵝溪絹惠我情不薄猥以碔砆材難酬荆山璞海上種榆山人悅彭氏拜稿 
 
 
 

Page 5

 
 
   
 
 

Page 6

 
 
   
 
 

Page 7

 
 
　　大英公司英正月票出售 
 
 
 

Page 8

 
 
   
 
 

Page 9

 
 
　上海同文書局石印各種書帖發兌價目 
　　本局摺印圖書集成廿四史兩書巳印就廿四史内陳書史記前後漢書三國志梁書周書而園書集成巳印就目錄所有取書換單等由迭次登報諒附股諸君均經鑒及但圖書集成都數尙未滿額廿四史續印五百部每部價洋一百念五元如合意者請來定印可也現在續印北齋書不日亦可次第告成此佈三國志十四本布匣兩函六元增廣羣策匯源四本價洋一元碧血錄分裝五本每部洋一元蕭選韻系二本布匣計洋一元爾雅圖分裝二本每部洋六角新編峴傭說詩一本價洋三角毛詩稽古編八本木夾洋二元聖廟典蹟圖考四本布匣一元加批四書味根錄四本洋二元孫鳳居篆書百體千字文三角宋版唐人合集八本一元四角凌烟閣功臣圖像一本洋三角殿本篆文六經四書十本二元陸操新義二本布匣價洋一元殿本康熙字典六本夾版三元茜窗小品畵譜二本布匣二元佩文書畫譜十六本兩匣七元快雪堂法帖五本布匣洋二元說文解字雙聲疊韻譜二角半舊拓皇甫君碑綾面計洋一元宋本切韻指掌圖一本洋三角趙文敏墨蹟洋八角未裱五角通鑑輯覽放大二十本洋七元劉文清墨蹟洋八角未裱五角合肥李光祿愚荃詩集洋三角成親王墨蹟洋八角未裱五角廿四史内陳書六本布匣二元何太史墨蹟洋五角未裱三角史記二十六本四匣計洋十元鐵將軍墨蹟洋四角未裱三角前漢書卅二本四匣洋十二元管夫人小楷金剛經墨蹟五角圖書集成目錄念本兩匣十元戴文節臨顔魯公墨蹟洋二角殿本子史精華八本木夾四元馮展雲中丞摺楷千字文六角蜀本孔子家語五本布匣一元張文敏臨九成宫二角裱三角聶本三禮圖二本布匣洋一元王夢樓墨蹟洋四角未裱三角鍾刻韵史讀本一本計洋三角汪巢林墨蹟洋三角未裱二角詩句題解彙編四本二元六角官靜夫墨蹟洋六角未裱四角漢書蒙拾分裝兩本價洋四角易筋經圖附八叚錦圖洋一角洗寃寶鑑裝一本洋一角五分文章潤色裝訂一本計洋四角文選課虛裝訂一本計洋三角典林瑯環四本綾匣一元六角大悲神呪綾匣每部計洋一元試帖玉芙蓉四本每部洋三元花甲閒談四本每部計洋八角幽穽雪鴻圖每部計價洋一元後漢書廿八本四匣價洋十元九歌圖每冊洋五角未裱三角何太史楹聨洋五角未裱二角錢十蘭篆聨洋五角未裱二角玉堂揩則每冊七角未裱四角樂毅論每冊洋二角未裱一角四書典林四本綾匣一元六角四書題鏡四本每部一元二角五經類典囊括六本一元六角四庫全書簡明目錄四本一元制藝精華二本每部價洋五角俞蔭甫太史註金剛經洋四角袁翔甫輯談瀛錄二本洋三角張子翔繪水滸圖每部洋三角蘭閨清玩圖說每部價洋一角董文恪書冊裱五角未裱三角大題文府二十本每部十二元經藝宏括十六本每部洋八元五經合纂大成二十本洋十元汲古閣文選十本每部洋五元各省課藝匯海八本每部四元詩韵合璧六本綾匣每部二元策學淵萃四本每部價洋一元十三經策案二本每部洋六角廿四史策案二本每部洋四角文料大成二本每部價洋六角陸批四書二本每部價洋一元學庸理　每部計價洋三角本局設在上海虹口西華路專辦石印各種書籍其分售處一在英大馬路耕餘樓一在京都琉璃廠一在河南省城北書店街一在四川成都學院街一在重慶府城魚市口一在福建省城貢院前衞巷一在廣東省天平街廣百宋齋同文書局啓 
　　屈臣氏大藥房 
　　精製廣東臘丸發售 
　謹將本局唐欵膏丹丸散藥酒等項略列於左計開參茸衞生丸定志寜神丸寜坤至寶丸小兒回春丹萬應紅靈丹萬應痧氣丸婦科三多丸跌打黎嚟??丸甘露午時茶歡喜添丁丸參茸白鳳丸安胎益母丸追風蘇合丸袪風活絡丸琥珀抱龍丸萬應神麯茶袪風濕壯筋骨酒如意油丸藥太多未能盡錄謹白 
　　白鶴告白 
　　世有娱情於山林園亭者每憾無鶴蓋羅致非易卽有亦無非灰色與山石相映一色未足點綴雅景筆畊齋主近又由海外歸來帶有白鶴一對身高而大羽白而潔頂紅而鮮固可稱謂仙鶴也本意携歸自賞但慮路遥只得割爱讓諸　好雅要者請致棋盤街北有記號領看議價可也 
　　書籍丸粉藥水出售 
　　本號開設杭城水漾口蒙客賜顧頗昭信義外埠信購原班寄奉不悮并售外國各種藥水丸粉同文局石印書籍泰來謹啓 
　　杭州大井巷德記 
　　本號開設有年蒙客賜顧交易照常外埠信購原班寄奉不悮並有外國各種藥水戒烟藥粉代售貢部藥水 
　　如獲二天 
　　僕楚南人也壯歲利逐蠅頭經商異地丁丑冬初在牛庄地面忽患喘症愈醫愈甚未幾加以血症藥更無靈自分病入膏肓如同廢疾正擬束裝歸里萬念俱灰適因附搭拱北輪船獲晤買辦戴君談及病情據稱前年時伊亦同病相憐幸遇上洋延春閣主人贈以治喘止咳化痰丸五瓶服僅旬餘應騐如響囑僕趕速寄買當無不效僕遵卽專人前往如數購到照單服食食至四瓶舊病若失竊思哮喘一症最難斷根稍觸風寒病輙發作僕患病以來求治無方諸醫束手積漸形消氣沮逆料難永天年豈意得此藥丸沉疴頓起眞覺恩同再造不啻續命靈丹也惟僕以經紀小民幸獲生全未有圖報故特登諸日報用代銘　不忘亦欲爲世之患是症者導以迷津俾同登壽字云爾陳玉田謹啓 
　　逐月批發吕宋票 
　　門莊零售價照大市彩票兌洋公道及各欵頂陳吕宋烟均可發行如蒙外埠信購指明棋盤街北原班寄奉上洋萬寳源拆票行謹啓 
　　英正月吕宋票出售 
　　全張六元半張三元分條足洋七角遠客信購當班回件不悮指明上洋棋盤街北首萬利行啓 
　　調經種子坤順丸 
　　竊謂乾以健行坤以順受天施地生陰陽自然之道也本齋承有祖傳秘方先經製就乾健丸耑補男子之元陽茲復製成坤順丸並濟婦人之不孕二者交資爲用相助有成人事可以奪天功勿謂人無子嗣遂安之於命己也此丸藥品純和藥每一味動經數製耑治婦人多年不孕子宫寒冷月經不調臨經腹痛赤白帶下七情鬱結四肢困倦頭暈眼花面黃肌瘦胃弱嘔吐甚至經閉咳嗽成癆各等危重之症服之立見奇效未孕之前可以調經種子將產之際可以安胎寗神催生保產臨盆以後又可以去瘀生新扶元養血倘或迫於求嗣尤宜男服乾健女服坤順並行交濟奏效更神此誠廣嗣之良方家傳之秘寳也每丸寳價洋一角雙料二角半小丸每盒四兩計洋一元並有治各症單另呈廣東邇遐齋蠟丸號分設上洋英老巡捕房對門 
　　吕宋票 
　　英正月份票全張六元半張三元分條洋七角賜顧認明牌號捕房南首吕商必發行棋盤街利大行仝啓 
　　正月份發財票出售 
　　隨票奉送中西兩式月份牌 
　　本行自運英正月票全張六元半張三元條頭七角准在華十二月十五開彩號單年内可到來信指明上洋棋盤街北 
　　香港分設吕宋票行 
　　在上洋大馬路抛球塲南首自運吕宋票及吕宋烟批發兼零沽專收紅票英正月份票全張半張分條均照市遠客信購當班回件兼售廣東臘丸馮了性藥酒 
　　出售正月票 
　　本行向在吕宋自運逐月大票開設有年現在分設上洋棋盤街倘紳商賜顧者亟購無悮卽班回件無論躉折格外公道兼收紅票寔足兌現此佈 
　　專收彩票 
　　本號開在吕宋香港上海並無枝分别埠自運吕宋烟吕宋票逐月零售全張分條皆照大市號頭上俱盖腰子華英字印以杜假冐來信買者原局回件老巡捕房三馬路口廣揚興行啓 
　　新法秘製代針治病保命太和膏 
　　醫學之道由來古矣考之神農嘗百草而藥石始興迨軒轅繼作諮於岐伯作内經藉以抉性命之微究天人之奥其所述寥寥數方外專以針灸爲法溯岐伯所言謂是上古先師僦貸季之所授當軒轅時且稱僦貸季爲上古可見歴年雖久精微之學聖聖相承雖千秋如一日也是故九針之用通於神明寒温補瀉效如桴鼓古人師弟相傳按對銅人穴道濳心學習十年面壁始出應世如扁鵲倉公而下代有傳人治病之神不差毫髮自華元化斃於獄中遺書焚燬針刀之術嶄然中絶漢季張仲景出始者傷寒論金匱玉函經方法皆備實爲用方之祖歴唐宋金元劉張朱李輩各著成書并各局方盡專言湯　治病於是置針法於不講抑或習針法而不精論者謂古人不作針法無從考究矣然針法雖失師傳穴道彰彰可考僕祖傳數代業醫有年每歎古人針灸之精由未仰溯幸有家傳秘法製煉膏藥用代刀針每出應世靈騐無匹盖内科病症不一五腑六臟各有受病之源按穴貼膏直透單微無不立效他如癰疽瘰　一切隂陽惡毒大瘡等症取效於外科者更不待言矣僕得眞傳不敢自秘特將此膏公諸海内并附刊銅人穴道開列各種症效分别治法庶使婦人孺子皆易適從是亦簡便濟人之一術也粤東延春閣壽松氏自序○此膏專治内科五癆七傷遍體疼痛腰脚軟弱痰喘氣急咳嗽吐血手足痲木癱痪遍枯行痹走痛男子遺精白濁婦人赤白帶下月經不調臨期腹痛紅白痢症風寒瘧疾膀胱七疝疴嘔吐病週身浮腫胸腹飽脹痞塊癥瘕頭風脚氣肝胃氣痛小兒急慢驚風以上各症治法另有銅人仿單凡用此膏必須查明按對銅人穴道分别施治神效兼治瘿瘤瘰　癰疽大瘡無名腫毒疳疔魚口刀傷跌打遠年爛脚疲頑惡癬一切外科疲頑等症未成貼之卽消已成卽潰凡有紅腫痛癢濃水淋漓久不收口者將此膏貼患處立能止痛生肌其功不能盡述諸君凡有染症者請來試之每張價洋大三角小一角廣東延春閣蠟丸號鋪在上洋英界棋盤街北首開張 
　　英正月票已到 
　　每張六元半張三元裁條足洋七角對號單年内可到請來購取卽可發財小行等並無出外抖銷及分枝别處遠客函購祈指明投交當卽回件騐明圖印信封不悮老廣豐新廣豐萬福來萬寳來仝啓 
　　平地一聲雷 
　　隨票附送華英月份牌 
　　英正月票出售全張半張分條價照大市遠處信購指明上洋四馬路當班回件 
　　正月票出售 
　　全張六元半張三元分條照市兼賣吕宋煙番菜點心價目公道遠處購票請認圖章指明上海四馬路 
　　召租 
　　法界大馬路中市德銘里新造洋臺石庫門雙進四幢後庫門一宅並綢緞顧繡莊生財全副合意者請至德泰昶茶號面談 
　　諸葛武侯金錢神數 
　　是書先生出師决吉凶時武侯遂在馬上占之答曰卜得集吉然有其說而無其書湘傳抄本秘不能得今由襄中幕友處覓來眞本其占法用金錢五枚吉凶禍福一目了然附易經闡微每部二角半寄四馬路萬卷樓城内寶順堂啓 
　　義豐煙膏 
　　本店開設工洋老北門外城河浜精製清膏每洋一兩三錢陳膏還灰二兩二錢公膏每洋二兩六錢冷籠每洋三兩熱籠每洋三兩三錢平頭外加比衆公道凡仕商賜顧者請認本號招牌不悮 
　　十一月廿八日公平易股價 
　　招商局新股五十七兩中國電報五十五元五織布局十五兩平泉銅礦十七兩開平煤礦四十六兩自來水老股三十七磅電氣燈四兩賽蘭格點銅十元零五旗昌棧碼頭八十兩叭喇糖公司十八兩上海保險公司十七兩　紗峇開地公司九兩 
　　原價 
　　一百兩一百元一百兩百零五一百兩二十磅一百兩一百元一百兩五十兩 
 
 

Page 10

 
 
[袁浦瑣聞]  
　　回空漕船行至徐屬因水淺阻滯地方官乃築壩以蓄下游之水俾漕船得以浮送近日運河水勢漲高二尺以外尾帮船隻業巳出險矣○近有委員自閩來淮出示招軍在普應寺山西會舘城隍廟等處設立公所聞俟成軍後卽當調赴臺疆駐紥想淮隂游俠兒　伍歸田者當復躍馬擐戈詠王龍標之從軍行矣○張都轉前赴桃宿一帶勘估工程巳於十五司浦所有淺滯之處小試挑濬需欵巳及數萬擬定江省運道上游由王司馬慕柳督辦下游由萬司馬少雲督辦張都轉卽於十人日赴江甯禀覆制憲○某鹽棧因冬令事簡辭歇夥友　人有某甲素性怪僻被逐後一去無蹤甲家至棧詢問棧中人言語支吾甲家不　無疑復聞清江閘後近日有男尺一具爲地保掩埋衣服形狀略似甲因尋地保同至瘞所視之果甲也甲家遂向薦人曁棧主理論棧主義給卹欵了事而甲家意猶未滿乃訟諸官邑尊臨騐後先責地保不報之罪再判兩造之曲直○前大憲特委土克齋觀察赴東省陶城埠以上相度鐵路情形近己回浦適接軍機處文札以興造鐵路欵項甚鉅未易開辦議仍於臨清州陶城埠上下建築蓄水壩並造駁船以利轉輸業巳委員估工矣 
[某公子]  
　　某公子翩翩裙屐顧影　　席祖父餘資不治生産日從事于花天酒地幾于樂此不疲人或以花叢驚蛺蝶呼之不顧也薄游泉唐與江山船某校書遇校書　貧家女悞墮風塵小字珍珠鸚哥解唤華年碧玉燕子難瞞時或小撥檀槽鶯喉低轉梁塵𫃊𫃊飛墮筵前眞有曲罷常教善才服妝成每被秋娘妬者公子惑之甚流連半月形影不離纒頭之錦動盈篋笥始得目成心許暗度陳倉當低幃暱枕之時公子眤語曰以卿玉貌决不久困溷茵鯫生雖不才亦係世家子弟倘肯小星三五穩抱衾裯則金屋深藏可無興綵鳳隨鴉之憾未知卿其有意乎校書以公子不文漫聽而漫應之顧公子之心猶未肯卽時灰敗也令人向鴇兒關說惕以利害啗以多金許至身價二千餘兩鴇兒巳首爲之肯適家中催歸符至怱怱解纜言旋校書私喜浪蝶　蜂遠離香徑花旛高建可無意外之憂矣乃日前公子書至附贈金跳脫一雙及珠翠等物以作聘儀并言蝟冗稍清卽當一櫂渡江遠迎桃葉女恚甚初欲脩札詈之繼念開罪莽兒郎或恐覆巢焚卵計不如婉言謝却乃親擘浣花箋裁書作難其略曰蒙賜多金均己祗領當卽分贈姊妹花使同拜公子嘉惠妾自顧陋姿難列錦屏之選兼以紅顔薄命無福　消公子徒費多金而婢子答呼如願亦何必徒自碌碌也書甚冗長不及備錄公子至是始知流水有情落花無意彼心匪石斷不可以轉移乃不復作在東之請　 
[無鬼有鬼]  
　　金陵三條巷仁孝里有宅焉門庭軒敞偓佺之倫曝于南榮雖非楊柳樓臺却是梧桐庭院主人係元元皇帝之裔巳如羊曇所謂生存華屋處零落歸山邱者據其左右鄰云宅本爲某碩腹賈藏嬌之所赭宼破城後爲賊將所踞時賊競娶室家爲子孫計賊將數略地多子女玉帛宅有樓面鍾山爲屏障鶯鶯燕燕充牣其中己則嘗料理財物如賣絹牙郎樓以四面有山皆入畵一年無日不看花十四字爲楹帖盖紀實也歲甲子官兵薄城下城垂破賊將乃手刃充下陳者數十人掘正室爲巨坎雜布帛錦繡以瘞之始潛逃賊旣去賈家有寡婦流落鄉村問關歸里見魯靈光殿巋然獨存乃入室居然作主人翁時人言巳藉藉謂屋中多窖金可發取婦念未亡人非所以光閂楣者拒不聽適宅主人爲桓公入幕之賓聞人言利令志昏遂謀出心兵令莫耶爲將操腹劍斬寡婦首篡取其屋婦又不爲動會有誣寡婦以曖昧者婦不能明恐爲人僇笑而屋遂易主矣主人旣得宅方移居在堂下巳恍惚有所見猶竊謂守藏神將伺有福者付以筦鑰耳一日擇土脉墳起處令兩人以鍬鐝從事入地丈許獲骼胔無算不覺大駭舁而埋諸野再入亦如之不得巳封以土而奠酒脯與死者盟指閫以内爲息壤俾安魂魄且相戒無相擾巳則就東偏隙地草創五楹置硯田爲管城子湯沐邑如是者十年前年主人病自言從幕中出輙有一僧如前驅從至其家坐臥不醮甚至相隨如厠惟入幕則不見病旣劇又有衣靑衣者踞爐側爲煽火煎藥女公子見之驚而仆將屬纊忽張目四顧若有所睹者然徐俯首語其夫人曰我此去與胡某對質恐不勝苦楚潸然泣下又云我被庸醫誣以虚証隕命轉展牀蓐者年餘而心則了無昏憒與夫人言家事尚井井有條有知其事者謂和尚一案不知卽妙耳山之斷頭闍黎否果爾則諺所謂現世現報正不必到孽鏡臺前始見前生影相矣主人死其子以宅賃人入居者至夜不能闔户闔卽自開什物空中相觸擊怯鬼者胆爲之碎　敢居者近有人由該宅徙出爲述其所聞所見如左誌之以質天下之續無鬼論者 
[廣濟救荒辟穢神丹]  
　　專治饑荒之後胃氣虚餒客感濕濁穢氣發爲嘔吐腹痛瀉泄等症此方最騐用土炒白术三兩丹參一兩五錢蒼术浸去粗皮三兩炒焦甘草一兩五錢陳皮三兩白蒺黎炒去剌一兩五錢薑製樸三兩右藥七味共研細末以老黄米一升炒焦磨粉爲丸如龍眼大每服一丸冬用淡薑湯夏用凉水春秋以隂陽水調服至愈爲度如非灾區去老米水法爲丸廣配施送功德無量 
[五十初度感懷自述錄呈諸大吟壇郢政]  
不堪回首付長吟半百光隂轉眼臨無補時艱空運甓祇謀人嫁慣穿鍼家圖升斗馳千里我誤詩書愧寸心快着祖鞭前路望猶欣斜日未西沈少
年悠忽恨無窮未報劬勞百事空琴續重調彈夜月箎吹中裂嘆秋風向平有願籌宜亟鮑叔難逢志不同作客近來頻萬里看山遊遍嶺衡嵩六尺徒存骸外形風塵碌碌最難醒頻年航海蹤南北逐世逢人眼白靑温飽詎縈曩日願滄桑屢變半生經刹那堪惜驚心晚果否知非半百齡自問生平直道存不欺堪對故人論雄心猶舞當筵劍鄉思頻添客舍樽悵望天涯雲擁樹獨居海角月臨閂倦遊何日歸來賦種竹栽花闢小園[  小園沈嵩齡脫稿於珠崖電局]  
[感懷呈海上諸吟友同和政]  
　　萬里故鄉心孤燈壁影沉一身多病誤百感夜寒深事去方知悔憂來不可任黄閂渾未老惆悵二毛侵游子蹤無定慈親鬢己皤偶然念身世幾度悔蹉跎骨肉天涯少烽烟海内多摩挲出硎劍慷慨復悲歌[  石橋生未是槁]  
[有贈]  
　　愛惜丰標與秀姿年華可可長成時秋風瓠落同余命曉月花寒動客思碧檻一燈消眼福紅橋咫尺阻心知多情豈是甘輕薄休擬揚州杜牧之○重贈病骨蕭疏强自支私恩得報總嫌遲自緣福薄纔增慧不爲情多豈號痴巳覺浮生無樂趣但期春夢有甜時蠅頭蝸角爭名利孤負紅樓綽約姿[  姑蘇高太痴]  
[感别]  
　　摇落眞何遽分離大可憐歸程三百里末路一文錢志願都休矣交游巳渺然只愁憔悴死消息倩誰傳欲殺將焉避相留却亦痴本無懽樂分剩有死牛期後會非余定前盟不汝欺向人哭何益强笑且爲宜[  身世玉琴樓主姑蘇高太痴]  
[贈屠仁卿]  
　　醉躡崑崙曉日鮮玉紅草長拂吟鞭希微博趣羞名道泡影觀空笑遁禪摩碣遠尋龍隠洞品茶清汲虎跑泉蕭閒乞得長生訣采藥歸來枕石眠○奉懷日本金天游伊藤子固喜從海州得知音水月澄空冩素襟重見前朝金叔度淡雲微雨譜秋吟清標不讓張元垢傑句爭傳崔不雕昨夜浪華飛夢度月明七十二紅橋浪華日本東京地名子固詩有浪華七十二紅橋句○題西子雲茂才齋壁分占蓬壺一角春書堂斜倚古城闉薔微滿架紅含汞薜荔圍墻緑糁塵日詠小年唐伯虎唐寅字伯虎自日長如小年句見宋史文苑傳山圖懸霤李公麟清聲聽澈桐花鳳爭說傳經有替人○贈家耐圃疏坪香圃數弓開舊里柴桑沔水隈仙饌玉英儲正則佛緣金粟證如來謨觴搜籍薰蘭茝梁石摩文剔草萊兀生雲根晞短髮濁醪記取盡餘杯[  雙紅豆館主卿顧麟稿]  
[上海四馬路浦灘文報局内恊賑公所經收振捐十一月下旬清單]  
　　廿四日滬册蘇城楊春波翁募錢紫佩英洋五元不留名四元致和莊姚馬氏二户各一元鄭永隆梅記虚對開一个招商津局交來遷安縣正堂牛嘉遷安縣匯川總鹽店庫平銀二十四兩全升號等三兩信恆接當慶泰德當信裕當信恆當信隆當義利當義通當義同當永合當永祥當復成當像茂當全興當全順當隆盛當雲吉當公成當永全盛公義號十九户各二兩永成號永興號復興號中興號源茂號源發號源遠號全順號全順號恆聚號全興號中興號全興號輔　局德順局永曾局永成局增福局義原局隆泰成局信隆局永順局信隆局廣興局義合局福泉局隆興局同順局德泉湧鴻興湧泉生湧信泉漢廣泉湧泉聚湧全興湧聚成湧全興湧義合湧會川湧利泉湧深茂永源茂永順興永同德永信隆泉復興成永興居德泉隆萬聚祥三合成萬順和同義成永裕昌會成棧泉聚棧五十五户各一兩又交來催單直隸通永練軍馬隊弁兵募方光國劉學齡蔣成泰袁成四户各五錢魏守義三錢史九霄田景順馬金保宋得功董福五户各二錢又交來郭少亭太守京平松銀五十兩合收申規元一百八十五兩八錢四分湖北德安分府蔡墓謹若山人　馬卦面易銀移賑九八半平銀二兩四錢又募蓮若山人一兩二錢廣和糖行　英洋十一元○銳册黎里毛泰江翁募笠澤堂無名字二戶各五元知忍記三元維新堂化德師貫一子容膝君四户各一元德記六角連理草堂元記杏記漱記四户各五角全記惠記一記龍記壽生連生八愚子本乎天杏所居九户各四角守記獨醒道人二户各三角　記二角通生錢五百六十文普願利人徐梅生汝杏所自在軒四户各五百文保記洗心子　記包坤堂　建章省道人六户各四百文守一子四百廿文永萱草堂四百廿文張允中黄江二户各三百文合收英洋廿九元銅洋一元○朱筱韻先生書潤小洋二角錢五十六文○本日共收規元一百八十五兩八錢四分九八半平銀三兩六錢英洋五十一元銅洋一元虚對開一个小洋二角錢五十六文 
[上海三馬路與昌絲棧陳竹坪經募兩廣山東江寗沙州賑捐棉衣十一月廿四日第一百六十九次清單]  
　　朱少梅善士　助兩廣洋五十元又募南寄園助兩廣洋卅元綺園助　廣洋廿元以上三户共來洋一百元○煙台北公順寳號經募昌字一千九百四十三册北公順洋兩元德春億趙松齡季從諒孫國作四户各洋一元李同興王萬來謙益　李同亨四户各錢一千文王萬起王萬發二户各錢五百文以上十一户共來洋十一元○昌字一千六百十九册屯溪曹正　洋五元○馮陸氏病愈還愿洋三元沈謝氏洋二元○申報館交來　李門墻同人洋三元○同康莊交來京都陳鴻廣邱範儒兩善士經募江甯昌字一百零七册陳桐堦洋二元邱萬儒錫扆臣鄭季申三户各當十大錢十吊吳伯高當　大錢六吊管鳴之當十大錢五吊以上六户共來洋五元錢七百七十文○定海恆豐醫園經募昌字二千三百六十七册宜宜居洋二元古滃北街徐項董羅趙張倪洋一元五角陳人二洋一元吳鶴年洋五角馬晋康洋四角恆豐醫園洋三角馬和笙洋二角虞祖全洋一角以上八户共來洋六元○本日共收英洋一百三十五元錢七百七十文合并聲明 
 
