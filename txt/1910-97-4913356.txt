# 1910 - 97 - 4913356

 

Page 1

 
 
   
 
 

Page 2

 
 
[上諭]  
　　監國攝政王鈐章三月初六日内閣奉 
上諭甘肅蘭州府知府員缺緊要著該督於通省知府内揀員調補所遺員缺著慶隆補授欽此軍機大臣署名奕劻世續鹿傳霖假那桐吳郁生 
[交旨]  
　　二月三十日軍機大臣欽奉諭旨順天府奏臚陳籌備第三届憲政事宜並各級審判制度曁現行清訟辦法 
 
 
 

Page 3

 
 
　　請飭詳議一摺着該衙門議奏又奏建築習藝所請由備荒經費本息項下撥給銀兩一片着照所請該部知道欽此 
三月初二日軍機大臣欽奉 
諭旨貝勒載洵等奏現修崇陵工程各段情形一摺即着承修大臣妥籌善法以期鞏固而　敬愼欽此 
論說 
[論司法上陪審制度之地位（雨）]  
　　國家爲保護人民之用。於是乎制定法律。法律行而　者無所逞其權力。弱者無所生其畏懼。此不可謂非世運之進步也。然僅僅以法律。爲之保障。執法之吏。爲之評判。而人民之爭執。猶或不能得事理之平。於是隨世運之進步。有所謂陪審制度焉。陪審之制何自起。起於近世。然在後進之國。則猶未見實行。一若司法上尚非必要者。抑知國家不欲盡保護人民之。責則已。欲盡保護人民之責。而終始貫逹其目的。則非陪審不爲功。可斷言也。蓋執法之官。徇私舞弊。必求所以監督之術。决獄之吏。任情枉斷。必求所以矯正之方。監督與矯正。其道舍陪審末由。蓋古來與衆共棄之訓。見於官禮。國人皆殺之旨。載諸七篇。此即人民參預審判之意亦即泰西各國陪審制度之所由濫觴。惜乎時至今日。我國已失其眞義。而泰西各國乃竟見之實行也。近頃以來東西學者。益深研究。言論約分數派。其主張此說者。則謂裁判官之審理訟事。往往以刑事被告人與罪人同視。先有牢不可破之見。梗於胸中。而其决獄之結果。輒主重罰。此不得不置陪審員者一。又謂裁判官所以行使國權。陪審員所以洞徹民情。故一有遵守國憲之義務。一則爲代表輿論之機關。必其能力足以相抗。斯其定罪不至偏頗。此不得不置陪審員者二。而其反對者。則又紛紛辯難。莫衷一是。或謂陪審員無法律之智識。易墮奸民之術中。或謂陪審員無正當之判斷。動輒隨人爲毁譽。要之皆不知陪審爲文明制度所必臻之階級。爲保護人類計。不逹其階級。於心總有所未安。於法總有所未盡。譬之長江大河。挾其澎湃洶湧之勢。不逹乎四海不止也。蓋以裁判爲摘陰勾奸之事。必於裁判之時。參酌法律之輕重。辨别輿論之是非。而後得其情而見其實。非有陪審員。則不足以爲裁判官之耳目而左右之也。况我國刑律初訂頒布之期。即在目前。尤宜愼之又愼。否則决獄之初。官吏或因是而上下其手。武斷骫法。流弊堪虞。則何如逕法歐美。一躍而躋於文明之制也。兹請述英德兩國陪審之制度。以資參考。 
　　一英國陪審制。按英制陪審員分爲四種。曰大陪審。曰小陪審。曰檢屍陪審。曰主婦陪審。大陪審員所以審查刑事公訴狀。而判决其起訴之理由。小陪審員所以參預刑名事之訴訟審判。而爲事實上之判决。至檢屍陪審員。則凡變死死體發見及監獄内之死亡等。均須查勘其理由。至一。切謀殺故殺等不法之原因。亦須宣告其事實。使檢視官依之而爲提起公訴之準的。又如主婦陪審員。則由旣婚婦選任。凡婦人受死刑之宣告。以姙娠而停止其執行之時。或因爭奪相續財。產而僞爲姙娠者。均須辨别之。以釋其疑。此則英國陪審制組織之一斑也。 
　　一德國陪審制。按德制較英爲複雜。其現行制度。有種種之組織。而大部則分爲陪審裁判所。刑事部。參審裁判所之三種。各以罪案之輕重而有差别。凡罪之至重者。屬陪審裁判所之管轄。而罪之至輕者。屬參審裁判所之管轄。因之形式不同。制度亦異。其陪審裁判所之内容。則以裁判官定其罪之大小。以陪審員决其罪之有無。而參審裁判則不然。由專門裁判官一人。普通人民二人。以爲共同解决之基礎。蓋德制雖由英國之制度所變化而來。而於此已純然有獨異之性質矣。 
　　至其他諸國。亦多採用陪審制度。其組織則皆與英德二國有相同之點。然今之歐羅巴境内。惟法蘭西與德制稍似。其他則盡以英制爲模範近日日本之提出議案。亦參酌英制者爲多。要之德制之複雜不若英制之統一。德制之簡略。不若英制之完備。而以罪案之輕重。分審判之界限。則又不合於法理。其間一得一失。必有能辨之者。此則我國取法之資也。蓋陪審之制。導源乎羅馬。而集成乎英倫。至日本又從而參酌之。變通之。我國不注意於審判之改良則已。欲求審判之改良。奈何不於此加之意哉。來稿 
[南洋英荷兩屬曁暹越各埠僑民促開國會請願書（再）（續）]  
且夫以四萬萬人之衆。選拔數百議員之才。中國雖乏士。何至無人。且凡人莫不短於行而長於言。此數百議員者。以之行政。或閱歷尚淺。未見優長。若以之論政。則或熟於地宜。或長於專業。其過於政府大臣有必然矣。即不然。披隙導竅。補缺拾遺。下順輿情。上收人望。外動萬國之觀聽。内合全國之人心。以此加賦稅而行公債。民皆相信。而無嫌疑。以此改民兵而增陸軍。民皆捨身而願任兵事。夫出財至難也。當兵至險也。若開國會民。皆曰是我國民之義務。我當任之。夫以四萬萬人願出其財以爲用。則富不可言。四萬萬人願捨其身以爲兵。則强難思議。其與今日上下憂危。如寢薪火。如履淵冰。憂心忡忡。不知所届。神州有陸沈之痛。人民有絶種之憂。孰爲得失乎。古者冢宰計國行於歲終。今者萬國國會開於歲暮。今宣統元年九月初一日。爲各省開諮議局之始。竊謂宣統二年九月初一日。爲開國會之初。秋高氣爽大典舉行。一以著聖天子即位之休明。一以著監國賢王攝政之更始。上强國勢。下洽民心。舉國翹企。誠在於此。或謂中 
 
 

Page 4

 
 
國地大路遠。期近時速。議院之制未定。議員之集綦難。豈知一切政事。取適時宜隨時變通漸期美善。始於蓽路襤樓後乃玉輦金輿。政體但取於合民。議院可從乎權制。去年突厥以七月下詔開國會。以十月全國集議員。雖選舉或有未周。而合議固已環集。何至待明堂畢建。諸儒聚訟而無成。養老乞言。羣臣逡巡而不敢。遲遲未定。迄用無成。國家阽危。豈能久待。今内之諮議局之成規具存。外之各國議院之章程具在譯出編定。旬日可成。全國議員。兩月可舉。四月可集。比之突厥。暇豫從容。國會開定。自能更擬妥章。此則議院之内事。非諸大臣之責任也。伏維我皇上聖明照臨於上。監國賢王。夙夜憂勞於内。上念祖宗付託之艱鉅。下慰國民雲霓之切望。特沛明詔。渙汗維新。即以宣統二年九月初一日爲開國會之期。令各府州縣選舉議員。宣逹民隱。以多爲貴。仿英法例約七百人。今户口未定。請令每直州一人。簡府二人。繁府三人。首府四人。若蒙釆納中國幸甚。國民幸甚。謹公舉代表人詣京師呈遞伏乞代奏皇上聖鑒謹呈（完） 
專電 
[電一北京]  
　　某御史奏鹽政處設立後並無切實整頓辦法徒事集權搜羅欵項殊違朝廷整飭鹽綱之意且拂商情請飭該處力加整頓奉旨鹽政處知道 
[電二北京]  
　　軍機大臣鹿傳霖又請假半月 
[電三北京]  
　　郵傳部奏稱津浦鐵路總站仍設在天津 
[電四（北京）]  
學部唐尚書於分科大學中甚重經科 
[電五（北京）]  
　　京官制草案現聞樞臣有採取頒行之意 
[電六（北京）]  
　　錫良奏陳昭常辦理延吉邊務卓著政績請旨加奬奉硃批陳昭常着加頭品頂戴 
[電七（東京）]  
　　韓國統監曾禰子爵西四月十五日自請開缺 
[電八（東京）]  
　　韓國統監辭職及日韓合邦之說皆屬風說無據 
[公電（漢口）]  
報界公會鑒本報因記湘人拿路賊楊度事夏口廳馮篔無理干涉諭禁發行請持公論漢口商務報 
緊要新聞一 
[唐尚書考試留學生之預備北京]  
　　學部唐尚書到任後對於廷試留學生一事頗極愼重日昨在部與各堂會議略謂留學生應廷試者人數甚多其中宗旨是否純正係由本省督撫曁出使大臣調查明晰加考咨送本部不担責任近日政府大老恐學生中或有黨人在内欲由本部預爲調查此事實難辦到只有俟將來任用時詳愼考察如果心術不正行止悖謬惟咨送大臣是問等語各堂均極稱是後又提議將來任用章程必須用其所學决不能如歷届辦法牙醫等科與以知縣以至用非所學并飭各司員將任用舊章改訂入奏請旨定奪 
[大理院咨查華洋訟案辦法北京]  
　　大理院以各省籌設審判廳原爲將來收回治外法權之預備辦理一切不可不格外愼重昨特咨行各省略謂所有酌定堂費訟費及添設官家律師原被告律師之處應候會商法部詳酌議辦惟審理各項訟案凡關於商埠中外事項一切刑訊自應悉行禁絶無論刑廷裁判中外交涉各案民廷裁判中外交涉各案均不必限以五板五度之例轉致他人資爲中外異法之口實餘俟詳商法部彚訂外請即查照迅將現辦及平日華洋訟案擬辦情形併案咨報 
[政府又議劃分地方行政權限北京]  
　　樞府近議各省諮議局開辦以來往往因事與督撫及地方官齟齬推具原因多因國家行政與地方行政權限未能詳細劃分之故若再因循恐將來難免衝突甚於憲政前途有碍擬由憲政編查館再將原定諮議局章程第二十一二十二二十四二十五各條所列各欵詳細解釋頒行以爲暫時消弭爭端之計 
[又一整頓鹽政之方法北京]  
　　督辦鹽政大臣澤尚書日前在鹽政處會議决定派員會同各省鹽運司詳確調查各產地銷地之實數與原定引額是否相符其有應需增減之處即行持平酌訂並將有名無實之口岸分局及應行裁併之批騐督銷各員缺報部酌裁以資整頓 
[有鹽局總辦之希望者北京]  
　　自鹽政大臣奏定各鹽局關棧總辦另由鹽政大臣派員接充後一時熱中人員希圖此項差使莫不竭力運動現聞鹽政處已選定若干員大通總辦一差議委蒯光典瓜洲棧總辦擬委陳惟彥漢口局總辦擬委金鼎宜昌局總辦擬委李荷恂江西局總辦擬委沈銘昌大約不日即可揭曉 
[籌備藏衛改建行省之大綱北京]  
　　藏衛改建行 
 
 

Page 5

 
 
省一事政府屢經提議均以恐有碍窒而罷前日政務處又開會議决計先行籌備一切俟籌備就緒再行察度情形實行改建聞其所擬辦法甚多現探得大綱三則一詳籌藏地對於外人之關繫及邊防之疏密一劃分駐藏大臣與藏僧治事之權限一恭核欽定西藏法規變通損益重頒藏僧敎法規律此外條件尚繁探悉續登 
[西藏又請籌撥軍用欵項北京]  
　　陸軍部昨接駐藏　　大臣電報一件探悉内容係因派赴西藏保護商埠各兵隊陸續到齊營房有限不敷應用所有添修改造之事刻不容緩且值藏亂未平購械籌餉需費甚巨其如何籌撥之處應請部中從速核准等語壽尚書及各堂接閱後當即諭交軍制司會核尚未電覆 
[吏部釐定翰林院升轉新章北京]  
　　吏部奏稱前准會議政務處咨送議覆内閣侍讀學士延昌奏變通翰林院舊制一摺内開侍講學士升爲正四品侍讀侍講升爲從四品撰文秘書郎升爲正五品等因於宣統元年九月二十五日具奏奉旨依議應即欽遵辦理竊維翰林院各官品級旣改升轉斯殊内外分班缺輪宜定以及漢員抵補一切事宜均須詳加釐訂方足以資遵守查定例翰林院滿漢侍讀學士由侍講學士轉侍讀由侍講轉又滿庶子缺出將内班升用二次外班升用一次中允贊善缺出先儘内班内班無人始用外班嗣以翰詹衙門員缺裁改品秩更張迭經奏定侍讀學士侍讀作爲侍講學士侍講升階撰文作爲秘書郎升階滿洲侍讀比照庶子秘書郎比照贊善歷經遵辦在案臣等參酌例章悉心商槯現在侍讀學士侍講學士侍讀侍講撰文秘書郎缺雖六項品祗三階概名應升實有未符擬請將同品各官改歸轉補滿洲庶子贊善本有内外班名目擬仍參照其制略加變通於侍講秘書郎兩階各定爲内班一次外班一次輪補抵補即照原奏辦理無論滿蒙漢軍及升用之外班抵補之漢員一經升補合爲一班應升應轉統較俸次先後惟滿漢較俸之法向各不同應令各較本任之俸以昭平允漢缺較俸仍如其舊至漢員抵補之後一切升轉專歸滿缺無庸調還惟將來升補滿學士缺即須歸併漢員班内遇有滿内閣學士缺出不得復行開列以示限制二月寺十八日奉旨依議 
[長沙饑民暴動詳聞]  
　　字林報載初五日北京電云湖南長沙府今日忽起暴動放火焚燬維斯爾揚敎堂又據上海内地會公所今晨所接長沙電音云敎會珍貴之屋均已被燬敎會同人現均安居衙署惟逃出時幾遭不測據傳此次暴動之由實因官塲運米出口致當地糧食缺乏之故北京續電云長沙三敎會之產業均已被毁聞暴動之民現已圍攻撫署按長沙亦爲中國最富之地方其地居有退老之官甚衆境内敎會不下八處如美國新敎監理公會内地會公所伍約翰敎會倫敦會腦威會美國福音敎會維斯爾揚敎會耶路大學會等現尚未聞有傷失人命情事英國砲艇二艘將連夜駛往該地以資鎭壓文匯報載初六日漢口電云據長沙最近電音該處大局頗形危急亂民猶未壓服撫台衙門中外學堂及外國敎堂均已焚燬外人聞均平安現有英國砲艇二艘由北開往該處續電云聞撫憲於亂民焚燒撫署時業已被害（按此說恐不確）現由藩憲代理其任亂事現已休止餘尚安靖 
[揚度爲鄂路代表所窘漢口]  
　　楊晳子京卿前因上書郵部主張借欵修築鄂路大爲輿論所不容傳檄公討等情迭紀前報兹悉楊於上月二十九日偕其弟及戚某由湖南來漢始庽迎賓江館適遇湘省拒欵代表粟戡時等四君亦庽館内楊恐受辱密遷他處詎爲鄂路代表張伯烈君偵知當即派人尋覓未見至初一之夜始悉楊匿居英界一馬頭旣濟水電公司第四層樓上張伯烈君即邀粟戡時等四君往見楊堅不肯出久之央人出語張代表曰度承敎矣自知悔過不再赴京等語張伯烈君因楊甚狡黠意欲闖入施以野蠻手叚以伸粤鄂湘三省士民之氣經湘路代表再三婉勸始罷現旅鄂湘人以楊破壞路政衆論不容已於初二日在鄂省湖南會館内開會提議對付之法 
[日人逞蠻激成暴動十六誌杭州]  
　　紳商學界徐侍御定超等之公呈昨日已奉撫憲批示略謂此案已先後電咨外務部並飭洋務局按照條約及杭州開埠專章分别照會轉行辦理總之條約明定租界若彼欲雜居内地必先撤回領事裁判之權與華人受同等之法律否則條約具在彼亦不能不遷入租界也仰洋務局錄批傳知諸紳知照 
各日店之房東張子舟舒青蓮邵小棠黄志成童芝趙鴻翥民婦程王氏等因各日店覆租已久迄無遷意昨向撫院進禀兹將原禀錄下爲覆租多日迄無遷意公叩恩准作主迅飭一律如期照遷以保治安事竊職商等置有市產管業出租近年日人潛來城内營業違約設肆其初並不告以實在往往倩由華人出面間接租賃丸三藥房係張子周產而由孫子卿轉租仁信堂藥房係舒蓮記產而由廣揚聲轉租重松大藥房係邵小棠產而由唐繼順抱租他如近和堂藥房永命堂蛋餅店鐘美堂藥房無一不是如此租約具在可以覆按自上月十四夜福壽堂日人行兇釀禍後羣情憤憤職商等恐生事端已各向轉租人往覆各該日店懇切勸 
 
 

Page 6

 
 
導囑其速遷一面復登報聲明日往催問乃各該日店一味延宕非云遷讓爲難即云須聽日領事命令其命意措詞均不可解查拱宸橋租界及通商塲該日人本可居住營業相離不遠遷徙何難至謂須聽日領命令尤堪詫異該日人租屋時自已尚不敢出面輾轉倩由華人訂租何嘗知有領事命令總之論公理則日人固在應遷之例論習慣則產主本有覆租之權現距初八之期祇有三日若任其藉詞遷延萬一别滋事端非但有礙於地方抑且不利於日店職商等焦灼萬狀不得不瀝陳下情環懇恩准作主迅飭各該日店一律如期照遷以保治安 
[京師近事]  
　　陸軍部壽署尚現爲節省經費特將編輯局改隸軍學司惟前局長許稚筠劉伯剛均以秩銜較崇未便就差已另委羅春士接辦並將局員及薪金裁减過半其總布胡同舊設之局所亦經裁撤移入部中辦事 
　　陸軍部奏定陸軍第一中學堂章程每年正月二十日入學一班專收京師及燕　豫趙皖各省陸軍小學堂畢業學生現各省陸軍小學堂學生已一律畢業照章入堂惟京師陸軍小學堂學生須至伏假方能畢業實與原定章程不合碍難准其入堂現已行文京師陸軍小學堂展限半年於年假前畢業以符定章 
　　大清總銀行監督張伯訥京卿現在哈爾濱黑龍江等處設立分行昨已禀請度支部澤尚書派員前往組織一切 
　　新簡駐德使臣梁誠已擬調新調郵傳部之奉天候補道胡惟賢隨同使德其餘使館人員須照新章由部遴派聞大半已經派定并聞梁星使准於初六日由京南下俟一月假滿即行赴德接任其胡惟賢一員派爲駐德使館二等參贊官 
　　攝政王日前在三所特召恭邸面詢京内外禁烟情形並云政界爲四民表率近日疆吏中時有被人參劾私吸鴉片情事决非盡無根據殊屬不顧大局嗣後務須嚴密查參無論王公親貴内外大臣一律辦理不得稍涉徇隱 
　　理藩部查得開缺貝子銜輔國公藴端多爾濟之長次二子係屬同名雖蒙古舊習往往有父子兄弟同名者究屬難以區别現擬奏請由部通飭蒙古各盟旗嗣後父子兄弟叔姪均不得同命一名以杜弊混 
　　德國衛生學會現定期於一千九百十一年在德士頓城開研究會各國均派專員赴會惟中國尚未决議至該會特派來東之專員已於昨日抵京 
　　順天府考試屬員經王大京兆評定甲乙昨已揭曉計分四等一等爲余畊禮王宗祐二員二等爲高文才等十員三等爲陳潤章等十三員四等爲吳威麟等十員此次考試即作爲課吏館第一次面試其列入三四等者聞均須分别停委撤差并聞第一期傳考之熊濟熙大令批判呈詞頗有老吏折獄之風面試章程數條亦極明晰且當日交卷者實祇熊令一人故越三日即懸牌飭赴密雲本任日昨揭曉並未列名 
時評 
[國家之用人]  
　　國家用人。惟其有才而已。至於循資按格。乃不得已而防弊之一法。蓋自學校之制旣廢。取士之道不公。與其使不才者夤緣而躁進。母寗使有才者按級而遞升。斯固最下之策也。 
俟河之清。人壽幾何。充其所極。勢必有才者亦沈滯於宦途。雖英雄無用武之地。而與不才者同汶汶而終耳。 
今吏部釐定翰林院升轉辦法。仍齗齗於較資之一事。夫當國家需才孔亟之時。而尚不免拘牽文義之見。是亦不可以已乎 
[國家之設官]  
　　欲求普及敎育。而設各省提學使。欲求清理財政。而設各省監理官。欲求實業興則設勸業道。欲求民政理則設巡警道。國家之於官制。可謂惟美惟備矣。 
今各省請設交涉使者。又紛紛而起。但觀中國之官。宜乎中國之事。靡有弗理者矣。 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[津浦路移站之覆奏天津]  
　　翰林院侍讀榮光奏津浦鐵路迅求便利一摺當奉諭旨交督辦徐大臣議奏原摺内容係主持南開設立總站徐督辦札飭該路北叚總局查覆去後兹據該局覆稱本局去年亦曾主持南開設立總站後以經過坟墓過多業經改定設在京奉路新車站迤西現已佈置就緒日内開工至一切橋樑亦由外洋造齊不日來華預定本年八月竣工倘有更動必多稽遲所請辛莊改站之處似難遵辦俟將來體查情形可於西南隅修一支路以便商運等語徐督辦據詳隨即具摺出奏上月二十八日奉旨依議 
[浙省奏准添設交涉使杭州]  
　　浙撫增子帥以浙省交涉日繁擬請添設交涉　司經紀前報兹悉原奏略謂浙江本爲沿海省分風氣早開迄今商埠交通輪軌四逹與外人交涉日多自非設立交涉專司不足以修敦睦而保主權查奉天吉林雲南三省均已設有專官漸著成效浙省地居衝要最便交通似應因時制宜仿照辦理其舊有之洋務局旣設專司應行裁撤凡關洋務均由交涉司辦理俾專責成如蒙諭旨允准再由臣於通省道員内擇其平日研求洋務熟悉情形者奏請試署翼收人地相宜之效二月二十九日奉硃批著照所請 
[浙撫奏報桐鄕閙漕詳細情形杭州]  
　　浙撫增中丞具奏略云宣統元年夏秋之間杭州嘉興湖州三府所屬各州縣偶因水旱偏灾曾經籌欵賑撫並照向辦成案剔荒征熟飭由布政使會同督糧道出示曉諭詎湖州府屬之烏程歸安德清三縣嘉興府屬之桐鄕縣無知鄕愚以光緒十五年大災免漕有案初則藉口被災相率觀望繼竟鳴鑼聚衆約會抗漕情勢洶湧不可理諭而尤以桐鄕一縣爲最甚先是該縣鄕民藉飢荒爲詞向富户索食聚集不散遂有匪徒乘機思逞於十二月十四日夜煽動鄕民希圖入城滋事該縣知縣余文鉞會同營汛將敎堂監獄妥爲保護一面禀經臣電飭該管知府英霖前路左翼統領沈棋山酌帶水陸兵隊前往彈壓解散並札委道員袁思永帶隊馳赴查辦十五日早鄕民千餘人自城北而來營縣上前攔勸鄕民持械攻擊致傷弁兵七名奪去槍械三杆印官被毆幸未成傷兵勇開鎗抵禦格斃一人並傷一人而鄕民愈聚愈衆蜂擁進城焚毁師船一艘奪去子彈五百顆復擁至漕倉搗毁什物並折毁縣署房屋搶失案卷物件閧閙多時始各散去維時沈棋山等已督隊馳赴縣城先派兵船將敎士着口護送至郡分撥兵隊加意巡防十六日辰刻鄕民麕集於東門外余文鉞與沈棋山登城再三勸諭置之不理旋即放火焚燒城門不得已開鎗格斃二人誤傷一人鄕民始退城外電桿即被拔毁兩支電信遂絶傍晚復聚集雙橋地方聲言入城報讎嗣聞省中大兵將至始各鼠竄而散是夜袁思永等率隊到縣卽經督同印官分投勸導解散脅從並將已獲毁倉閙署之首犯王函桂一名訊明正法各鄕民始懍然於國法之不可犯謡言頓息閭閻始安十八日又傳集各鄕區董剴切開導飭令傳諭花户從速完糧以免貽誤漕運是日午後即有遵諭來縣完漕者現在漕糧已收有成數地方一律敉平烏程歸安德清等縣亦安靖如常合將詳細情形恭摺具陳二月二十八日奉硃批該部知道 
[山東諮議局呈請保護議員（續）]  
　　竊思議員被選以前旣由司選員調查初複選監督審查經選舉訴訟期間種種鄭重手續始得當選而爲議員其不在八項剝奪之列自非品行悖謬營私武斷者無難斷言本局亦不敢謂全局議員絶無品行悖謬營私武斷之人如被選以前果有其事在法律上謂之無効在初複選監督亦難免失察之咎至被選以後議員如有劣跡昭著違犯法律情事應請撫台劄行本局由本局公議除名照懲罰章程辦理萬不至稍事姑容留作圭玷至除名後無論行政官如何處分本局不能過問致侵權限本局欲防患未然研究再四思求平允兹經公同協議擬日後所有議員被控案件除關係個人私事無容置議外如有因公被控案難昭雪呈請撫部院札委妥員及本局調查員兩面查覆如所查不符再由撫部院據兩面查覆情形另委查辦似此辦法在該委及本局調查員皆不敢徇情納賄隱匿眞情庶於保護議員之中兼寓愼重訟獄之意且本局僅居查覆之一面應如何辦理之處仍候鈞裁即本局一面查覆之責係蒙撫部院委任發生不得謂立法機關侵入行政範圍况爲愼重案件務究虚實起見想爲撫部院所樂許也是否有當理合備由呈請鑒核施行旋奉孫中丞批答云來牘具悉各議員均由初複選舉而定自必衆望素孚不應有所謂品行悖謬營私武斷之人所慮各節雖爲情理之所無容爲事實所或有本部院忝爲行政長官又負監督該局之責任自不能使議員偶受侮辱致損該局名譽但經控告必當切實查辦倘果有劣迹昭著違犯法律情事確有証據自當依律處分並行知該局查照辦理如該局以事近誣枉可由局派調查員確實查明將所查情形呈請昭雪本部院當另行派員覆查總期水落石出以昭公允總之議員爲國民之代表熱心公益或不免怨謗所歸然皆律己謹嚴處事公正官紳亦豈能無端周内其有恃才傲物辦事任性或凌侮官長或欺壓平民甚有藉口公益冀便私圖則斷難爲輿論之所容今日之是非毁譽雖不能確有眞評然相去亦不甚遠是在本部院與該局虚公審察無所用其偏袒耳此復 
西報譯要 
[滿洲日人虐待華民之實證]  
　　字林報載東京通信云關東民政長某 
 
 

Page 11

 
 
君近於東方會社開會時蒞會演說滿洲日本地位黑暗之狀態藉以儆戒國人據稱日人現寓滿洲者共約六萬名惟若輩之前途殊屬無望蓋若輩均傲慢自大且往往掠奪華人之商貨華人積憤無可告訴乃損害日本鐵路以爲報復之計故南滿洲鐵路近時恒有出軌等情即重建安奉鐵路之日工亦復虐待華人某日見華人乘車經過故以炸藥炸裂山石以傷之即滿洲曾受敎育之日人對於華人度量亦極狹窄因之滿洲日本之商業大有江河日下之勢商務實業均爲美德兩國人把持零星商業則歸華人掌握故日人當急起自圖毋使至於不可挽救之地步云 
[鴨綠江築橋權利又歸日人]  
　　又云鴨綠江築橋合同已於西四月四號即華歷二月二十五日由駐奉日本總領事與中國代表在奉簽押該橋將與安奉鐵路同時竣功接連滿洲高麗之路使日本可以取道釜山直接與歐洲交通而漢城至義山之路亦可因以發逹故日本將照上次國會原議以日洋五百萬元從事此橋其工程限三年之内告成屈指一千九百十二年可以竣功 
分類新聞 
政界 
[香山自治公所被毁詳情蘇州]  
　　蘇鄕太湖濱香山地方係吳縣所轄近日設立地方自治分所即在俞紳培元家議定先從調查入手（並未議及抽捐）分派調查户口財產等項調查員至各户調查時詢及户口年歲等項各鄕民中於答復時連生日時辰一併答復調查將竣本地鄕民忽四散謡言謂調查各户人口係因造鐵路需用數萬人八字壓入之故迨後又有一女巫造言惑衆云某老爺上身告述某日有陰兵過境是以本地調查各户人名八字將來入册各人均去當陰兵云云各鄕民聞之大爲驚惶咸思將調查户口底册追回上月三十日聚集數百人至自治分所吵閙欲索回調查底册俞紳等再三開導無如鄕民中有無賴之人附和其間遂致用武將分所搗毁並將俞紳家器具打毁甚多後遂四處逃散當經俞紳等飛報吳縣陳介卿大令於三月初一日會同飛划營前往該處查勘情形地方安靜如常大令即查訪爲首滋閙聲名素劣之人拿獲五名於初三日晚押帶回省禀復各憲矣 
[法部擬考審判員之恐慌杭州]  
　　日前廣西巡撫張中丞電咨憲政編查館以該省司法人才缺乏擬請先行試署暫免考試業經該館電復仿照法官考試章程先行由部派員考試分别任用等因現在浙江審判研究所學員由法政講習科畢業者實居多數而法官攷試章程須得法政别科畢業者方爲合格致全體學員大起恐慌公推班長蘇宗軾君晉謁監督請示詎該監督謂本所學員旣不合格或可冒充刑幕投考等語經蘇君傳知同學全體大譁咸謂旣云冒充何必研究特於初五日下午召集法政同學五十餘人在三聖橋錢宅開會公議對待方法投票選舉蘇宗軾楊拱笏方瀏生錢江四君爲代表擇定初九日晋謁審判廳籌辦處監督請示處置辦法次謁撫憲要求電咨法部以安衆心並又選舉文超梁蔚何炳吉秦聨奎等爲調查員云 
[通飭創辦政治研究所杭州]  
　　浙藩顏方伯通飭各屬略稱自捐納保舉分途雜進宦塲擁擠時有人滿之患然至差委補署因事擇人甄拔爲難又有乏才之嘆况今預備立憲新政進行自司道以至府廳州縣均擬分科治事非有專精之學多數之才尤不足以供取求而備任使但用才宜以儲才爲本儲才必以培才爲先前蒙撫憲於會議廳提議籌設政治研究所薈萃羣材分門造就範圍旣廣取用自宏祇以經費浩繁驟難成立惟有各就主管事宜先行分立研究所徐待擴充兹本司擬於署内設立吏治財政研究所酌定章程派委監督等員布置一切卽行定期開辦 
軍界 
[蘇省新軍官長之大更動蘇州]  
　　蘇省新軍滋事案審結具奏各情已紀前報兹悉撫憲寳中丞以蘇省新軍閙事之後亟須實力整頓將來方可添練成鎭督練公所參謀處一缺本難兼充自應另派專員當即委定河南候補道方咸五任之其協統一缺蘇省實無相當之員可以接充當與督練公所袁總辦商酌再四總辦面保前充協統劉錫鈞守戎在是差時甚爲得力中丞即諭令電致北洋調劉守戎來蘇充當協統聞劉尚有經手未了之事一時不克來蘇現中丞先行派委四十六標標統齊允代理遞遺標統一差札委四十六標第一營管帶邱震先行代理現在代理四十六標標統蘇大令謙則飭回兵備處提調原差遞遺第一營管帶則委本標督隊官繳玉田暫行兼理至四十五標標統張祖煒及該標二營管帶王萃華六營管帶任耀武四十六標敎練官陳寯章協部二等參謀官鄧杰等均先後由寳中丞分别札委當即刻日到差視事 
[統制分行軍隊敎育表册湖北]  
　　陸軍第八鎭統制張虎臣軍門准督練公所敎練處咨開案查敝處編訂去年一年間軍隊敎育表詳奉調任督部堂陳批准遵飭轉發實行並經將每次檢閱成績呈報各在案惟敝處編發該項敎育表係屬創辦表内僅列科目回數至各科目之程度尚未分别註載難期劃一因於去年年終檢閱後復行考訂將各項科目擇其要點分别註出編爲一年間敎育表以期逐漸改良力臻完密所有改訂本年各表業於二月初七日呈奉督憲批示改訂本年各項敎育表均屬周妥應准照辦希即分别轉移實行等因奉此除分送外相應咨送請煩轉飭所屬一體遵照敎育表辦理等因統制除分行各標營外即便轉飭遵照辦理 
學務 
[法政學堂職員之妄爲杭州]  
　　法政學堂許鄧監督爲該校暗潮被報紙所揭載勃然大怒疑是學員所爲致學堂咸岌岌不自安而管課員反因之益肆昨晨九句鐘前將上課時有三講堂學員陳某怱怱自外至先到休憇室暫息片刻管課毛某逼令上課陳乞小憇毛某謾罵陳大聲急呼各講堂聞之羣來詢問觀者如堵嗣悉毛某辱罵學員同聲詰責人聲嘈雜毛某見動公憤始抱頭鼠竄而去現在各學員擬俟監督到堂申訴（監督兩日未到堂）請示驅逐 
[留東女生懇給官費安慶]  
　　留東女學生范稻安徽休寗人在東留學已屬兩年所有應需一切費用均係自行籌備惟該生家頗寒素近 
 
 

Page 12

 
 
以旅學等費實屬欵巨難籌該生向學情殷援照他省補給女生官費之案禀懇胡星使咨請皖撫酌核辦理等因朱中氶准咨後當即札行學司核議詳覆以憑察奪 
實業 
[川商會請弛現銀出口禁令漢口]  
　　漢口前因現銀輸入四川過多故禁現銀上運兹商會接重慶商會來電云據各商報告貴處阻銀出關國寳源流向無禁阻之例近年川銀運漢不計若干從未禁阻今因川銀奇緊該商等始運川接濟若令互相隔膜自必兩面受傷貴會主持公道務望弛禁通行以全大局並速賜覆以安衆心云云當經漢商會查得連日由上海進口之銀甚多所有阻銀運川禁令業已自弛爰即據情電復該會查照以睦鄰誼 
[膠灰廠是否妨礙水泥廠歟武昌]  
　　湖北勸業道高佑諸觀察近據貢生黄毓麟禀稱擬集股在大冶縣黄石巷設立膠灰廠並呈一切辦法請允核示立案高觀察當查所陳膠灰一物可備鐵路之用並歷舉產地配製及建廠諸法條理井然不爲無見惟查大冶縣一帶所產石質於造水泥爲宜按水灰卽該貢生等所稱膠灰但該處已經設有水泥專廠招商承辦並准在湖北境内專利在案所請未免意存攙奪故批駁弗允開辦 
[東省協會籌設動物院吉林]  
　　東三省協贊會理事長宋守乃秋禀請公署略稱據南洋勸業會董事會函開本會規模宏遠爲商業競爭之進步亦中外觀瞻之所繫并以擬定章程凡各省别館不能另收入塲劵費若設有特别品物者准其發售特别劵查東省出品動物爲最著凡奇異鳥獸爲南洋各省人民所未見者所在多有以之附入會塲誠足聳遠近之耳目闢特别之利源等因據此伏思東省動物種類繁生爲關内人民所未經目覩者十居八九若能多運會塲自必爭先快覩非特有利益之可操即於我東省局面亦不無生色况該會一經開幕蒞會遊玩者不下數百萬人若設動物院以每劵售洋一角計之即僅銷百萬張亦可得十萬元兹附呈董事會開單動物各種爲馬鹿虎麅子熊貂灰鼠玄羊老雕元狐白狐梅花鹿豹狐狸貛狗鷹灰鶴豻逹豻四不相子野猪山狸刺蝟黄鼠狼黄羊計二十三種云 
雜記 
[匪徒鎗斃事主二十九人之猖獗廣東]  
　　信宜白龍堡地方於十七日楊姓在田心圍掃墓被族匪楊吉林挾仇槍斃二十九人擄去四人槍傷數人經吳管帶聞耗督隊赴救至大窩山遇匪接仗數時之久奈賊多勇少祇鎗斃數匪　去匪級一顆因天黑山高未能窮追查田心圍距信城二百餘里匪徒竟如此猖獗營縣緝捕廢弛亦可見矣聞該縣陳令已將情形電報來省云 
[鄂屬缺米恐慌之現象武昌]  
　　開缺鄂臬梁節菴　訪因鄂省民食缺乏而四川又擬於三月初一日起禁止米榖運鄂民情必愈形恐慌兹特於二月二十八日電求川督再予展限當奉復電允展限一月而鄂督瑞制軍下車伊始深念食爲民天不可不設法籌劃已飭籌振局漢關道與漢口三井洋行訂購西貢米石接濟並派委幹員分往皖贛等省採購此後當無虞缺乏昨特出示曉諭武漢三鎭商民人等謂米價日内必跌爾等務宜各安生業勿再驚惶倘有不逞之徒散布浮言妄圖煽惑愚民藉端滋事定即嚴密查拿儘法懲辦云云一面札飭江夏縣李令曾麟漢陽縣張令振聲夏口廳馮丞篔各出嚴示禁止武漢米商不顧大局囤積居奇如有高擡市價者定行查究但官塲日日言平米價而米價仍有加無已其故何哉 
[賊船綁人勒贖駭聞山東]  
　　海陽羽山口濱臨南海向爲帆船輻輳之地自烟台開埠後該口漸見蕭瑟商鋪亦較稀少近聞有船匪登岸將某某商號各執事綁去六人約以萬金到船贖人併約送銀之船插一紅旗匪船則放一空砲以便兩相交劃俟人銀交換後匪船解纜去尚不許此船移動必俟匪船去遠不見方許回帆云 
[命婦虐待婢女慘聞山東]  
　　前任登萊青膠兵備道徐觀察瀛眷僑寓青島夫人待婢甚酷偶不如意每用貓兒放在婢女褲襠裡猛打其貓貓急即在婢女褲中㧓咬痛號之聲溢於户外令人慘不忍聞 
清談 
[朝考]  
科舉時代。每當優拔貢朝考之年。應試者麕集都下。百計運動。故當朝考之先。其言某人如何運動。某人運動某某諸大老者。輒項背相望。及其榜發。則向所紛傳其運動之人。無不占。優勝者。 
去年所取之拔貢。倍於曩昔。而優貢且數倍焉。又益以舉貢之考職。則今之集都下。將應廷試者。其人數自衆。其運動競爭之劇烈諸大老之門庭若市。又豈待言者。且今人運動之熱度。廻非往昔可比矣。昔之運動。不過官界中人。相沿成習耳。今則諮議局選舉。運動百出矣。地方自治選舉。運動百出矣。資政院選舉。又運動百出矣。運動之手叚。繼長而增京日。新而月異。朝野上下。相師成風當此攷試日近。功名心熱。又安得不竭力運動者。彼大老者。習見往時朝考之慣例。重以同鄕故舊之情面。又安得以朝廷掄才之典而拒之。吾知日來都中紛傳運動之聲。必日盛一日。而不可息矣。 
或曰。此臆說也。亦安見其然者。然今之以應試而入都者。率持運動之主義而往矣。又安得而不然乎。 
瀛談 
[攻擊飛行艇之快砲]  
飛行艇者。爲軍勞探測戰攻利用要艇。往來空中。旋轉便。速探窺軍情。人所不覺。雖世上。格羅栢砲。爲著名之利器。尚不能擊中。近日專製擊艇之砲。得有三種。一曰專擊他人。三面可攻斜度七十度並可野戰。其砲徑二寸五分。砲重七百七十五。磅砲架一。千一百五十磅。共計一千九百二十五磅。内用彈子九磅。每秒能走二千零五十尺。出彈遠至二萬八千五百五十尺。高至一萬八千八百尺。二日追擊斜度砲另有　關隨意可以高下。能　轉自開人力不過稍顧機關而已。且彈子甚輕又可裝電車之上。出彈甚速。砲徑七寸五分。砲重九百九十磅。架一千五百五十磅。斜度七十五度。彈丸所行。之路。幾成直線。彈重十二磅。每秒可走二千零六十尺。高可至二萬尺。裝砲之電車。能任重三噸半。車亦堅固。不虞損傷。且可隨路修理。每句鐘可行九十里。車前餘地。可以另放應用他物。第三種之砲。更爲重大。與平常試用之砲。不相上下。祇設於魚雷艇及軍艦以取其速。若與平時之砲比較。緩急不啻霄壞。砲徑四寸有餘。此砲連架約有六千六百磅之重。彈重四十磅。每秒行二千三百尺。遠可至四萬四千五百尺。高可至三萬七千六百二十尺。 
以上三種新砲。對於攻擊飛艇爲第一妙用。况所發之彈離飛行艇之遠近高低。均可預用千里鏡測定方位。用表針對準。一擊必中。使球艇自　。或有失位不中者。則所出之烟直冲所至之處。結而不散。夜則以火光可觀。離艇之方寸。如此分明。不患不中。近時各國研究飛行艇。以防　來　戰之用。然有此砲。亦不得不急爲精製。無飛行艇之國。購備以攻他國之艇。有艇之國。更宜急造以防後患。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要件 
[駁江督張奏淮鹽行銷二成復價已提作海軍經費請免予提充路股摺並發起請全省士紳公同集議力謀抵制期復原案以全公益啟（續）]  
　　原奏本年六月欽奉上諭開辦海軍飭令各省協籌經費和司局同處窘鄕無從挹注臣以海軍爲當今急務無論如何爲難定須合力通籌飭據前署兩淮鹽運司吳崶察酌再三不得已於前項二成復價内飭商認繳海軍開辦經費銀七萬五千兩常年經費銀五萬兩共十二萬五千兩是前項二成復價已不能全歸商得湘省所請實未悉前已提回八成此次又須提作海軍之用臣察看鹺局復價雖未全行收回實難再令飭繳蓋竭澤而漁爲政所不取不得不稍留餘地以爲日後緩急之需駁議前署鹽督周所提復價之八成與此次認繳之二成均指鹽釐與四岸運商本利内規復之一錢五分絶不相涉前條駁議案内已詳確言之兹所駁議者其强顏爲說耳如云是前項二成復價已不能全歸商得夫鹽政具有定章運商自有應得之利益若復價因銀貴而提不應歸商暗得者自當全數提出今以不能全歸商得爲詞是鹽法無定準可以由運商出入也有是理乎又謂湘省所請實未悉前已提回八成此次又須提作海軍經費之用此等顢頇之語尤覺可笑試問湘岸復價出自何人銀價過高提回應歸何省如非湘人應得之欵自不能向江督請提若係分内之財江督亦無權指撥况前署督周所提之八成與此次認繳海軍經費之二成並非湘中請提之復價乎又謂復價雖未全行收回實難再令飭繳此雖專指鹽釐而言尚非正當辦法况混合商本爲一乎鹽法專章减售規復胥視錢價爲定當淮商歷次禀乞規復之時即聲明銀價至一千六百餘文仍請將岸價隨時酌减今兌至一千九百餘文商利最厚旣未照減自應提充應繳飭繳何謂爲難又云蓋竭澤而漁爲政所不取不得不稍留餘地以爲日後緩急之需此則理屈詞窮而巧爲掩飾之說也何者當同治七年減售之時銀價僅在一千七百文以内今自規復以後近年銀價已逹一千九百餘文復價全提仍屬多留餘地何云竭澤且路工爲當務之急凡可籌之欵無不通籌况復價久飽鹽商意外之利罔取甚鉅豈可終任其壟斷乎其紕繆二也 
原奏即如蘇紳請以復價提充路股贛紳請以復價提歸公用無非藉口於銷鹽省分冀其協助臣概未允准者現在各項貿易渙散堪虞獨鹽務尚爲中國完全實業不得不稍予維持以資休養 
駁議鹽法具有專章銀價每兩以一千五百文爲率銀貴則酌减售價銀賤則規復原減兩得其平最爲公允之辦法今自規復減售以還銀價並超過同治七年原减之上商人獲利甚鉅實非分所應得蘇皖贛鄂諸紳因舉辦新政在在需欵以復價出自四岸之民旣未减售理應提歸四省公用援案呈請固與湘人之請充路股無異也在稍顧大局頗明公理鹽督必能悉予照准全公益而順輿情始爲正辦乃張督不守舊章不察情實不惜輿論不顧處分於各省所請概不允行反託詞百項貿易渙散堪虞而以庇護鹽商爲維持中國完全實業立詞雖巧而按理則無也夫鹽督固以整頓鹽法爲職務者近年運商朦收混取無不利市三倍鹽法旣壞民食日艱平情而論鹽價如此過高四岸紳民縱不請減請提鹽督亦應酌一平允辦法况聨合呈請確據難誣而反一手遮天架詞搪塞乎凡百實業均待提倡各項貿易胥資整頓今不允提欵則實業無由而興偏徇奸商則貿易無由發逹上無道揆下無法守中國商務從此更無望起色矣其紕繆三也 
總之張督摺奏有意欺朦包庇運商廢棄前案是非顚倒妨礙憲政前途黑白混淆誣蔑歷朝良法專横之罪小欺罔之罪大若緘默不言湘中失兹鉅欵且貽後患無窮爲此特逐層駁議縷陳衆鑒諸公深明事體諳悉案情其有未盡事宜務乞循條籤出集合衆意撰就檄文公請撫台入奏再公舉代表赴都察院呈請代奏或請御史結實奏參務必挽回以保權利兹定本月□□日□時起至□時止假席少保祠爲會塲公同討論辦法凡我湘紳敬乞先事核議届時賁臨事關大局諒必悉荷贊成也闔省公啟 
本埠新聞 
[最近華洋交涉案公牘譯錄]  
　　西三月二十四號即華歷二月十四日領袖比總領事薛拂爾君致書工部局總董藍台爾君云近接滬道來書係代中國巡警官吏轉逹租界界邊拘拿人犯之事今將來書抄錄並譯文一通附呈察核即請鈞鑒 
西三月二十號卽華歷二月初十日滬道致領袖領事書其譯文之意如下華歷二月初五日即西歷三月十五號滬道接巡警總辦來函内開據四路巡官禀稱華歷二月初一日即西歷十號下午三點鐘時有一百五十八號一百七十六號印度巡捕二名偕同五百九十七號華捕一名由匯四捕房至華洋交界第十二叚南公益里第三千九百五十二號某麫館捉賭賭客均已逃逸惟堂倌章阿寳爲巡捕拉住髮辮互扭之際跌出窗外觸於鐵欄之上致頭面受傷迨經送往醫院卽時殞命查該麫館出入之門共有二處一在華界一在租界今該巡捕等係由租界之門入至華界之屋此種侵權越界拘人之舉且因此而肇人命之禍殊礙中外之交情故特將案情禀陳以便察核等語按在華洋交界之地如遇拘捕罪犯理應先行照會俾得會同拘捕嚴守界線此次印捕旣未先往調查是否確在賭博亦未照會華官請准會同拘捕實屬違背定章且釀人命重案此種舉動不法已極懇求照會領事公會請其轉飭巡捕房重懲違章之巡捕以儆將來而保公安云云滬道接函即致書領袖領事請飭巡捕房拘拿違法各捕嚴加訊辦並候覆示 
西四月八號即華歷二月二十九日工部局總董藍台爾君致書領袖比總領事薛拂爾君云前接西三月二十四號尊函轉逹滬道通告閘北界線附近巡捕捉賭事宜並有華人一名牽涉遇禍今經本局嚴密調查知 
 
 

Page 19

 
 
第二百七十五號有聚賭情事查該屋係在租界之内且繳納工部局常捐該西捕即隨華捕前往查探虚實以便報知巡捕房甫行登梯各賭徒即在樓上室中相率奔逃該捕並未入室即回至下層不欲從事拘捕於是離屋出門乃見死者受傷臥於階上因即將其送往醫院西三月十一號上海縣驗屍之時亦謂死者咎由自取今請領事公會可以此情轉逹滬道藉以更正閘北警局之誣報爲荷 
[提議採米平糶之先聲]  
　　本邑城内地方公益研究會同人蔡正蒙郭廷軫陸文麓葉隹棠等致城自治公所曁商務總會函云國以民爲本民以食爲天民惟邦本本固邦寗此一定不易之理也溯自光緒三十一年以前米價每石僅四元之譜自弛禁出口價即飛漲至每石八九元又以江北水災飢民百萬一時强硬者搶米而戮孱弱者無米而殍前撫憲惻然憫之撥欵數十萬派紳赴南洋購辦籼米運滬設局平價出糶米價因以漸平地方賴以安謐宣統元年江浙安徽產米之區均患水災秋收僅半是以米價每石又漲至六元以外今年正二月間步步增漲每石已近八元貧苦小民饔飱不給目下如此將來四五月後青黄不接更何以堪恐有缺米之慮况四月間南洋勸業會開會華洋紳商聚集數萬食米必增與其噬臍莫及熟若先事圖維擬請貴公所俯念民食攸關迅賜轉禀督撫憲查照前案籌撥公欵遴派公正紳商採米平糶以安民心而免意外 
[巡查勇丁是否越界耶]  
　　梵航渡駐防局巡勇周紫桂張古生周泰山劉龐雲李福元等巡夜行經公共租界極司非而路被靜安寺捕房捕頭麥戤利搿帶同中西探捕將周等五勇拘入捕房解經公廨奉孫襄讞與英領訊判一併留候會商寳讞員核奪各情已誌本報昨晨復奉寳讞員會同英廓繙譯官研訊據捕房見証二百零九號三百四十六號兩印捕並一百九十七號五十七號兩西探到堂証明西歷本月十號夜間一點鐘時見該勇等身穿號褂未帶軍械梭巡經過租界等語旋據麥捕頭訴稱在靜安寺捕房辦公三年彼處局員係四個月一調前該局巡勇等因至租界巡查曾在該局知照彼此毋得侵越况該勇等如在轄境巡查有萬家橋可以行走何必繞道租界係屬故違定章應請核辦並由捕房侃克律師到堂聲稱各節寳讞員核供諭謂查得彼處地屬華界被工部局開築馬路且該局巡查已十餘年不能作爲越界並查天津條約華官在邊界巡查外人未便干預遂會商廓君以該勇等已拘留兩日判一併開釋候再禀請道憲核示 
[緝盜未經簽字之紏葛]  
　　盜匪梁松林在湖北夥刦事主梁訓昭家衣飾分贓逃滬經湖北巡警道馮觀察訪悉諭飭探勇目劉鴻恩秦洪發探勇宋邦臣鄧海松汪光前徐長春趙雲龍見証佘惠如王國鎭來滬投文公廨移提諭單未經西官簽發詎盜匪梁松林前日在虹口被見証佘惠如瞥見即誘梁至泰安棧劉等庽所内拘留候解旋經總巡捕房捕頭偵悉即飥探目李星福包探何正喜將各人一併拘入捕房昨解公共公廨請究捕房侃克律師到堂聲訴該探勇等未帶諭單亦不報捕派探盜曾投公文因見該盜在虹口不及候示等語寳讞員會商英廓繙譯官判佘惠如交保餘人開釋梁盜押候復訊核奪 
[閘北與南市接通電話]  
　　巡警總辦汪觀察以近來閘北一帶商務日形繁盛地界逐漸遼闊電話通信實爲輔助警政之最要機關因特咨商滬道蔡觀察與南市電話局訂明繞道北新涇等處接線業已興工建築矣 
[潭子灣又出盜案]  
　　潭子灣北大張家宅張中和踏布坊前晚一句餘鐘被盜匪四五十人明火執仗破門而入刧去貨物衣飾等物約值千餘元并刃傷事主鄰居陳顯章鳴鑼報警亦被盜匪開鎗擊傷昨已投報四路分局黄巡官飭令退去靜候勘緝 
[施福果將庾斃矣]  
　　頭鋪地甲施福自枷犯龔三郎脫逃後先經本縣田大令諭飭站籠嗣改枷示在案現枷示以來病勢日重一息奄奄伊祖母到所伏侍不見輕減昨由管所丁役據情禀請大令核示 
[軍械此後安置他處]  
　　浙江水師武弁貝運寳傅嵩林因被楊樹浦捕房捕頭拘入捕房將軍械扣留該弁等投廨請領未給各情已紀前報昨晨貝傅兩武弁復投公堂請領並稱該兵輪約期出月初可以竣工寳讞員會商英廓繙譯官諭令將各軍械自赴捕房領取安置他處 
城内 
[點驗貧民]  
　　普育堂董事葉君棣華前日函告縣署謂堂中養病貧民滿期均逗遛不出擠壓太甚若至十六點名之期又需多日敬請早期到堂先將全堂各民一體統點等情大令准詞即定於昨日到堂點視當將滿期者二十餘人照章開除每名發給大錢二百文一律遣去 
[照會協提]  
　　何召政賈劍門兩人倒欠宏德莊鉅欵曾經大令飭差嚴拿至今未獲刻由原差查悉何賈兩人藏匿英租界禀請大令給發公共租界照會協提 
[照據罰洋]  
　　楊紀之前控邢俊才呑没定洋昨奉訊究楊供去夏邢將田地售與父親付過一洋五百元後因田單係邢袁氏抵在伊處在案控追故禾付價又即去世邢供伊父自不付銀非小的不賣大令察閱成交據有倍罰之言判邢還押限還定洋外另罰洋五百元 
[是誰之咎]  
　　巳倒元源錢莊失竊錫事件等各物器值價洋一百餘元將看守該莊生財瞿咸全王小寳送局解縣訊押後今又復訊仍各推諉不知大令判俱押改過局一年 
[查獲竊賊]  
　　某學堂畢業生某君出洋留學前在浦東附趁寗波輪船赴牛莊被竊皮袍褂銀洋金表等物並墨盒一只係前兩湖督憲給奬之物當即禀奉道憲飭緝經偵探長程品山在浦東大阪碼頭大貞丸船上查獲積竊王竹林即小山東一名搜出　票三紙並墨盒一只係某君之物當將該賊帶回禀奉蔡觀察諭發上海縣訊辦嚴追贓物並緝同黨 
[搶案]  
　　張立郎抬子順福到縣請驗聲稱兒子拾取路上木柴　寗波人張阿友兇毆暈去由浦東巡局將阿友拘住解案請究張阿友供小的係順泰木行雇用派在浦東看守棧房因時常失木今張順福到來小的順手在頭上打過一下跌撲擦傷膝蓋行内願代爲醫治求宥大令飭仵驗得順福左面頰有拳傷判張阿友赶緊與順福醫痊再核 
[姦案]  
　　浦東總巡局函送林福福控告陳重山與妻吳氏犯姦一案奉田大令升訊林 
 
 

Page 20

 
 
供崇明人向在祥生廠爲小工娶鎭江婦人吳氏爲妻已經六年前月三十夜小的回家在床下查見陳重山拖出詰問陳與妻將小的扭住幸隣人聞聲　同巡士拘解案下吳氏供正月下旬與陳重山認識曾得過洋兩元私下往來陳抵賴不認大令判陳重山與吳氏一併分别收押再訊 
[道批]  
　　何秀根禀批此項欠欵旣有揭據爲憑詎容藉詞延宕仰鎭洋縣速移劉河商會勒令赶緊清理速即傳案訊追具報胡光鏞禀批　經飭縣提押勒繳詎容一再飾凟仰上海縣遵照節次批札辦理毋再寛延切切王同順禀批各自禀縣聽候查明辦理所請由道　示分飭一節應毋庸議抄章姑附楊周氏禀批著禀縣聽候查明究理毋得越凟山談氏禀批控情孰虚孰實旣經兩造在縣互控應候查明秉公斷理毋得越凟 
[官事]  
　　河南採辦委員候補通判陸　彬婁縣知縣劉怡昨日到道禀見松海防同知查燕緒禀請感冒假三天候補知縣姚鵾禀謝仍回張江栅巡防局差辭行 
南市 
[船捐懸旗]  
　　總工程局浦江船捐與垃圾捐照費兩項俱係有人承認包收在案近由認包船捐之連錦堂查得經收垃圾照人每在浦中混稱船捐向船户收取以致船家付出後不肯再捐船捐反多受虧爰禀明局董擬在收捐划船上懸以龍旗註明工程局船捐字樣免再淆混等情業已由董核准諭令照辦矣 
[聚賭釀禍]  
　　前晚已革巡士楊元璋紏同某羊毛店夥潤生等假南市竹行弄張源泰漆匠店内𢩳頭聚賭蕩婦萬珍將金戒一枚扺去賭負洋十七元後欲取還不允即將桌上之洋搶取併有同賭之工程局四十五號巡士趙錦標四十六號劉保城五十五號侯家祿六十一號項雙喜等乘機搶奪以致人聲鼎沸擁至途中肆行格鬥由站崗巡士到來查拿若輩紛紛逃竄未及拘獲遂回報工程局警務處巡員查明屬實即將犯賭巡士四名一併斥革再拿賭棍究辦 
[男女無恥]  
　　浦東人黄生林與其姘婦劉周氏因爭奪器具在途打架由巡士拘至南區解由工程局陳副裁判訊之氏供與黄姘已四年今欲回蘇州母家破黄阻不許行是以爭扭官以均屬無恥判氏戒責一百下黄戒責一百五十下一併麾出 
[欠洋一]  
　　裕豐米行執事張子明與　客張雲鶴同扭木作頭衛海記欠去米洋一百三十四元四角延不歸楚坟追等情由工程局陳副裁判訊供屬實判交保從速理楚 
[欠洋二]  
　　義源德記水菓行執事陸文晉扭控同業人朱杏泉去年冐公記户名來行買去栗子欠找價洋六十一元零延不付還求請訊追經工程局裁判訊明著交保先還二十元餘着分期拔還 
閘北 
[索欠]  
　　住居華通坊之陳紀仁昨投四路一區控沈子鰲欠洋四十五元向討恃蠻請究經黄正巡官集訊判沈先繳洋八元交保餘限四月底還清 
[姦拐]  
　　范根福昨扭林喜寳至四路分局控被姦拐伊妹范小妹求請究辦經黄正巡官訊明屬實判林責二百板飭具改過結交保開釋小妹交范領回管束 
[勒索]  
　　汎捕夥王生因向枷犯吳生全勒索陋規硬剝衣服被黄正巡官查悉收押候辦昨奉提訊判王責五百板革除卯名永遠不准化名復充 
英租界 
[供詞各執]  
　　清和坊二弄妓女花梅雲花侍兒尤阿寳控四馬路萬家春番菜館夥沈廷芳圖賴局帳洋十五元向索行兇一案昨晨由　集訊原告投訴前情訊之沈延愛理司律師到堂所欠原告之洋已將大菜帳劃付過割阿寳不應到店吵閙並不行兇請察襄讞孫明府核供會商英森副　事以兩造供詞各執判沈交原保候查明實情下禮拜一再行訊核 
[是否無涉]  
　　英商立德榨油公司控益昌號主沙養瑜不交定購花子一案昨日午後由廨　訊原告延愛理司律師上堂代表請追據原告見証蔣又梅供稱去冬沙與立德公司買辦劉長蔭訂立合同承辦花子係大生輪船局茅渭如担保沙供海門人在家耕讀年五十有四從未經商去冬友人紏做棉花生意在籍設立益昌升號並在滬南棉陽里設有分莊沙益昌並非商人所開亦無與原告訂立合同之事並延律師德雷司代爲辨護寳讞員核供會商英廓繙譯官判沙仍交原保候補傳人証再訊 
[劣僧聚賭]  
　　劣僧　禪根王雲清在北江西路二十六號屋内紏合婦人張阿彩張陳氏與倪全金等聚賭被捕查獲昨將該劣僧等傳案訊明判陳氏與倪各罰洋三元兩僧各罰洋一元張阿彩開釋尚有夏榮昌顧全高張阿春張阿毛均存捕房洋十元保出不到着將保洋一併充公賭具銷燬 
[私售燈吃]  
　　虹口有恆路五百十四號居人王阿四因私售燈吃被捕查獲於昨將王解奉公堂訊明判罰洋念元充公烟具燬去 
[串竊定案]  
　　日本郵船會社控吳阿六趙春林串竊值洋二千餘元之寗波漆消贓於張仲山一案昨奉公堂復訉據包探石金榮　稱贓係張仲山所收與梅海榮不涉等語訉之吳趙均直認不諱判趙押西牢一年零三月吳押一年張罰三十元充公繳釋完案 
[不交定貨]  
　　德商魯亨洋行控陳寳記不交定貨又美商美生洋行控陸阿二担保欠銀等案於昨由探將陳陸二人傳案判陳交保候訂期會訉陸押下禮拜二訉核 
[軋傷何多]  
　　裕通機廠工匠王寳慶因工作不愼被機器軋傷左手又普昌公司工匠葉萬昌亦因做工不愼被機器上鐵板擊傷頭額均由同廠工匠先後將兩人車送仁濟醫院請爲醫治 
[倒斃慘聞]  
　　前日北京路倒斃無名男屍一具年約三十歲由八百七十七號華捕查見回報捕房派探將　車送斐倫路驗屍所飭保報請上海縣相驗 
美租界 
[被毆受傷]  
　　昨有丁老九投捕房控稱被崑山路某木作内小工阿得阿狗等無端肆毆受傷甚重捕頭飭將丁送同仁院醫治再行究辦 
[捉獲竊賊]  
　　甲乙二粤人串竊某姓家脚踏車二輛又張四倫行竊吳淞路某姓衣服先後由探緝獲押候究辦 
[違章一]  
　　工部局衛生西人查得天潼路青雲里歐瑞雲梁淡如陳阿紀等三家均在門外堆積垃圾違章報知捕房請公堂傳訉 
[違章二]  
　　昨有馬夫張德喜在黄浦路停車礙路違章被捕拘入捕房飭將馬車扣留候廨傳訊 
法租界 
[積欠房租]  
　　新瑞和公司收租人投廨控稱通商客棧積欠房租數月計洋一百三十五元屢索無應請將棧主張子鑫提案究還等情經聶司馬准詞傳案訊究張供實因生意清淡求恩寬宥判交保限兩禮拜先父房金二月准欠一月 
[誘拐妻子]  
　　吳全生前控李楊氏王李氏誘拐妻子一案經聶司馬提訊判押候追在案昨日復又提詰兩氏仍堅執狡賴不認判從寬父保出外限兩禮拜將吳妻交案 
[强搶金飾]  
　　婦人許氏前日上午由城内親戚家出城行經河　即被匪徒顧金生上前將金挖耳簪搶去報由捕房拘獲於昨解訊原告偕同胞兄投訴情形聶司馬判顧枷號一月押捕房三月示懲 
[罪人斯得]  
　　蘭芳里某花烟間門口小南京被小蓬頭張金寳毆傷斃命一案由上海縣蒞驗各情已誌本報昨日捕房將緝獲兇手張金寳一名解訊張稱小的是日進蘭芳里小南京出蘭芳里兩下迎面相撞誤踐其脚詎遭掌頰故小的順手將伊一推致跌在東洋車上撞損要穴致死聶司馬會商西官飭探解送縣署歸案訊辦 
[無印猪肉]  
　　宰牲所西人前日查知陳阿五手持無印猪肉違章送廨　究陳供該肉由浦東購來官判罰洋一元將存在捕房之洋五元内扣除當堂發遠四元了案 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要摺 
[安徽巡撫朱家寳山東巡撫孫寳琦奏查覆安徽鹽局委員祝雲翔等叅欵摺（續）]  
　　又原奏局員王鴻陸移示新章内載加價短秤二則加價須每斤加制錢七短秤則每斤短去二兩仍須加制錢二文均無掛販勒令衆紳認可一節查宿局滋事之後袁樹勛派委候補知府王鴻陸前往查辦王鴻陸禀承前督辦陳炳文所擬辦法每鹽一斤足秤十六兩門鹽售錢五十四文批鹽售錢五十二文若按十四兩足秤出售每斤價錢四十八文蓋以該局原價制錢四十文光緒十年經局員禀請減去一文以廣招徠後又迭次奉文加價共錢八文今欲規復舊制實合制錢四十八文惟以四十八文售足秤鹽十六兩核計成本不敷過鉅只可減去二兩藉輕賠累當經商　紳董議允情願照十四兩足秤售錢四十七文門鹽銷挂一並減折　賠搶失鹽斤價值分年在鹽局所捐學堂經費内扣還公禀銷案旋經王鴻陸會同宿州知州李銘楚曁皖省委員許之麟鈔呈原禀懇請銷結批准照辦在案此次陶鎔張茂鏞等晤詢該州周黄邵三姓紳董僉云所具之禀確係公司議允則此案係王鴻陸等俯順輿情和平了結非勒令認可不辨自明又原奏祝雲翔丁鏜王鴻陸及知州李銘楚明目張膽擅將各紳私押一節查王鴻陸到州後開單移州請拿辦滋事之犯六人内張四元一名已於三十四年臘月間由鹽局送州供認因購鹽在局滋閙復經該州飭差拿獲徐伯馬永潞周盛三名徐伯供認在鹽店滋事馬永潞周盛供稱鹽局被搶在旁觀看先後押訊在案以上四名類皆地痞街猾藉端滋事自應查拿究辦原參謂係私押紳商自係傳聞失實又原奏祝雲翔前充南運局司事才足濟貪經前山東撫臣周馥謂其客奪主權聲名狼藉曾經驅逐一節查祝雲翔曾在宿局充當振務司事多年嗣捐通判到東候補陳炳文因其熟悉情形委充是差平時物望旣不相孚到差後又不與紳商接洽此次出示改折係遵陳炳文諭飭辦理其充司事曾否被逐無案可稽惟未與官紳商妥即出示折收致肇釁端究屬辦理草率業已撤委記過應請停止差委二年以示懲儆又原奏丁鏜與知州李銘楚及局員王鴻陸朋比爲奸一節查丁鏜禀請查拿煽惑滋事首要人犯事出因公尚無不合且查王鴻陸與該州知州李銘楚等會禀内稱宿紳周召棠等均知自愛查無傳單煽惑確據案已議結請免深究等語則其並非朋比更可概見原參似係連類而及均請毋庸置議統查此案起釁之由實因銅元折收以致刁徒煽惑愚民暴動今則此案議結而鹽斤價值分兩一層臣等一再籌商並質之東省司道局員咸謂鹽價有關成本及認籌賠欵兵餉並奉撥機器局各學堂經費等項勢難再减而售賣十四兩秤究非持久之道惟詳核宿州紳董公同議允之意蓋以鄕民一文爲重食鹽零星售買者居多以十六兩足秤暫减二兩或不顯其少若由四十八文再加六文之價則鄕衆均駭其多是以情願每斤仍照定價减讓一文作價四十七文而鹽則暫以十四兩足秤售給一俟銀價减落即行規復舊制是雖暫屈於一時終可取盈於日後自應俯順輿情仍照前議暫行辦理以期官民相安無事除由臣寳琦督飭南運總局較准砝碼嚴飭局員遵照此次定案售賣鹽斤不准稍有扣尅並飭鹽運使將東省鹽務妥定章程另行咨商督辦鹽政大臣核辦外所有遵旨查明宿州鹽局被參各節理合會同據實覆陳伏乞皇上聖鑒訓示再此摺係臣寳琦主稿因事關兩省相距遥遠往返籌商致稽時日是以出奏稍遲合併陳明謹奏宣統二年二月二十七日奉硃批督辦鹽　大臣知道欽此 
專件 
[日本通商行船條約第四欵釋義]  
　　日本臣民准帶家屬員役僕婢等在中國已開及日後約開通商各口岸城鎭往來居住 
　　按中國與他國所訂條約内凡通商之處均稱爲口岸實則有海口有城有鎭之分日已開是指該各處已定者而言曰日後約開是指未經約定者而言故統其詞曰各口岸城鎭馬關條約第六欵第一條云所有添設口岸均照通商海口或向開内地鎭市章程一體辦理顯然判别並無城字蓋添設之口岸旣均照通商海口辦理又云或向開内地他鎭市者以沙市係是鎭市與漢口同也 
又准其於通商各口任意往返 
　　按此指明通商各口其非通商各口即不得任意往返日本人之往返城内者當照通商行船條約第六欵在通商各口岸有出外游玩地不過華百里期不過五日者無庸請照之例辦理 
凡通商各口岸城鎭無論現在已定及將來所定外國人居住地界之内均准賃買房屋租地起造禮拜堂醫院墳塋 
　　按此亦以已定未定之故統稱爲各口岸城鎭云外國人居住地界之内蓋指通商塲及他國之租界而言在此界内准其租賃則非此界内不准租賃可知杭州通商日本旣有租界又有通商塲安得在城内賃屋開店乎若城内准其居住又何必更加入此一節乎日領事旣知引用此條乃欲强爲飾詞殊覺無謂已 
小說 
[社會小說清夜鐘（十）]  
　　第三回愛掌珠家庭失敎走風塵貧士投親楮觀察看了這樣情形。一時間不由得目瞪口呆。一句話都說不出。一時行禮已畢。大家呆了一回。褚觀察只得請他坐下。慢慢的談起心來。龍公子便把自已近來的困苦情形。細細的說了一遍。說著。不覺流下涙來。褚觀察聽了。倒也著實替他傷感。安慰了他一回道。如今你旣已到此。彼此至親。用不著客套。現在且暫在舍間住下讀禮攻書。俟服滿之後。再出去用心應試。像你這般學問。一定不是久困沧中的人物。你只顧放心就是 
 
 

Page 27

 
 
了。龍公子聽了褚觀察這幾句話兒。心上自然歡喜。免不得立起身來。開口致謝。又要請出褚夫人來拜見。褚觀察心中暗想。旣然是至親。本來禮應相見的。便點一點頭呌人傳話進去。說浙江來的龍姑爺。要請夫人拜見。褚夫人聽得女婿來了。心上也自然高興。急急忙忙的換了衣服。帶著一羣婢嫗。欵步出來。到了廳上。見了女婿這般模樣。心中也是大大的吃了一驚。登時立定脚步。不肯上前。只見這位龍公子。不慌不忙的走上前來。端端正正的叩下頭去。褚夫人忽然番轉臉皮。高聲問褚觀察道。這是什麽人。龍姑爺在那裡。褚觀察聽得夫人口風不對。不由得呆了一呆。有一個快嘴的僕婦。在旁邊插口道。這一個就是龍姑爺。那裡還有第二個龍姑爺。褚夫人聽了。故意高聲說道。我們這樣人家。那裡有這樣的親戚說著。不由分說。竟自回轉身來。往裏便走。褚觀察出其不意想不到忽然這樣决裂起來。一時間面漲通紅。一言不發。龍公子見了丈母這般相待。也由不得涙珠欲落。滿腹悽惶。呆呆的立在一旁。說不出什麽說話。褚觀察只得安慰他道。方才的事情。你也不必介意。一切都有我在這裡。說著。便把他請到東首一間書室裡頭。把行李暫行安置。派了一個家人。呌他伏侍姑爺。自已便起身入内。要和夫人講話。不想他夫人見了他的面。便劈面一口唾沬。口中嚷道。你這個人。眞是老背晦了。 
國外新聞 
[英國注意在華商業利益]  
　　初五日倫敦電云下議院近組織專部注視英國在華商業利益該部各員現每日在國會詢問一切 
[英國上議院改革先聲]  
　　初五日倫敦電云上議院議員羅斯培萊君已將續擬改革上議院條陳呈案討論其條陳略謂上議院之議員第一爲世襲貴族自相推舉及英皇所簡之貴族次爲品秩合格之貴族又次爲院外選舉之代表合行組織聞該條陳將與政府之條陳同時呈交上議院審查部核奪同日倫敦電云貝爾福君在合衆俱樂部演說謂聨合黨主張上議院議員歸國民選舉之議惟不得全出於選舉以免損害下議院不可侵犯之優勢云 
[土拒德國代表在華利益]  
　　初五日倫敦電云德國前請土爾其以土國在華之利益暫託代表土政府現已婉詞謝絶 
[澳洲選舉近聞]  
　　初五日倫敦電云倫敦泰晤士報雪梨訪事電稱澳洲聨邦選舉議員工黨共得十八席之多 
[法奧新戰艦落水]  
　　初五日倫敦電云據法國波毒電稱新戰艦凡爾尼哇號載重一萬八千三百噸業已落水連前落水之戰艦五艘將成法國最强之海軍艦隊又據特里斯脫電稱奧國新築成之戰艦一艘載重一萬三千五百噸現亦落水該艦裝有十三寸口徑之大砲云 
[俄意外交員互會]  
　　初四日柏靈電云俄國外務部大臣伊斯華克已在拂洛恩士地方與意大利外務部大臣桀里阿洛互會 
[法國罷工工人暴動]  
　　初四日柏靈電云法國馬賽爾斯造船所工人罷工風潮仍未平靖目下勢益劇烈街巷之間時有爭鬥 
[飛船越境之難防]  
　　法京巴黎電云德國齊泊林式之飛船近復飛越法比兩國比國人心頗爲不安（以上譯字林報） 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
