# 1918 - 104 - 4916227

 

Page 1

 
 
   
 
 

Page 2

 
 
時評 
[四大主義（冷）]  
　　段氏此次之南下據電所傳約有四主義焉一爲進兵二爲商費三爲抵制干涉內閣四爲勸人服從命令 
　　雖然余以爲此四者一而巳矣苟能各督軍而服從命令者何至不肯進兵何敢多索軍費更何能干涉內閣乎 
　　雖然余又以爲欲人服從命令猶非一會議一通電所能收效也古人有云上行而下效欲人服從命令先自服從命令始此第一義也欲人服從命令必先其命令出於至正至當而人莫敢不服從此第二義也段氏今已見及於此乎盍三反此二義焉 
[命令]  
　　四月二十日大總統令賀喜業勒圖墨爾根封爲輔國公此令　　又令任命周家義爲交通部司長此令 
　　又令內務總長錢能訓呈准陜西督軍兼署省長陳樹藩電陳陜西警務處處長兼省會警察廳廳長南岳峻呈請辭職南岳峻准免本職此令 
　　又令任命張金印署陜西全省警務處處長兼省會警察廳廳長此令 
　　又令司法總長朱深呈秘書楊志洵虞錫晉楊增犖趙福濤等懇請辭職均照准此令 
　　又令外交總長陸徵祥呈請任命張翼廷爲熱河赤峯交涉員兼充赤峯開埠局局長應照准此令 
　　又令陸錦給予二等寶光嘉禾章此令 
　　又令顏世淸給予二等文虎章瀛張殿魁均給予四等文虎章此令 
　　又令德啓晋給四等文虎章此令 
[專電]  
　　北京電段昨帶秘書張伯英並葉恭綽吳鼎昌曲同豐等出京預定今晨抵鄭州與趙倜會晤今晚七時可抵漢口一星期回京現錢能訓暫主閣務 
（二十一日下午六鐘） 
　　北京電段今晨過鄭州預約趙倜會晤此行雖爲軍事兼關財政故隨帶財交兩次長同往並携現金三百萬充臨時特別費之需（二十一日上午十二鐘） 
　　北京電段此去帶有電稿一通內容令申明威信分兩層說法一不可干涉內閣行政一不得蔑視中央號令擬在會議席上取同意後譯發（二十一日上午十二鐘） 
　　北京電曹錕頃覆參陸處遵令電飭各軍前進應請速撥特別費六十萬該處即核准函部籌撥（二十一日上午十二鐘） 
　　武昌電漢口各團聯合會因王督有調直及辭職說電京懇留（二十日下午八鐘） 
　　北京電駐港探員電復龍軍失守電白已徵實李嘉品被擒不確（二十一日上午十二鐘） 
　　北京電陳樹藩昨來一電反對某項計畫措詞乖謬頃巳去電申斥（二十一日上午十二鐘） 
　　北京電全國高師校長聯合會昨假敎育部開幕以三週爲期（二十一日上午十二鐘） 
　　北京電由京逃出之奧俘有五名潛赴奉天昨據探報去電嚴拿（二十一日上午十二鐘） 
　　武昌電合肥長子段君良昨抵漢今往宜（二十日下午八鐘） 
[外電]  
　　北京電英美煙公司辦事員勒夫氏巳爲匪釋回詳情未悉聞本月十七日豫省有大股土匪在歸德與碭山間攔刦隴海鐵路之火車一輛殺死搭客二人并傷數人 
（二十日）路電透 
　　大陸報云上海英美烟公司昨日接電謂其售貨人勒夫氏被擄後經美英華員設法拯救已於星期五日下午由匪釋回是人被拘兩日並未受傷現尙有同時被擄之譯員與廚司各一爲匪扣留皆係華人 
　　北京電段總理昨日臨行時電張懷芝張敬堯李純陳光遠云因有重要會議事件請即日赴漢口又電約趙倜在鄭州車站會見又通電各地方長官曰此番出京專爲會議軍事計劃此時勿輕爲謠言所惑（二十一日） 
　　廣東電討龍軍第五軍司令劉達慶於十九日佔領龍軍根據地高州或謂龍已逃往廣州灣（二十一日） 
　　廣東電南雄縣來電云十七日有北兵一隊入該縣境據此間當屬者言北兵之入南雄僅欲牽制討龍軍之行動耳至南雄以南北兵斷不能越雷池一步也（二十一日） 
　　廣東電當局者因近日傳說北軍入南雄北部邊境形勢緊急决定任討龍軍司令李根源爲粵贛湘邊防軍務督辦李巳從前敵回省城（二十一日） 
　　北京電據某方面消息關於德奧人之處分近日中可以發表其放逐地有英公使曾主張濠洲之說（二十日） 
　　北京電天津全國商會聯合會於二十日致電大總統云近來新聞報紙傳播中日交涉之事究竟眞否請速賜明諭以釋羣疑（二十日） 
　　北京電今日（二十日）早晨開國務會議協議總理南下後之計畫擬通電各省督軍長官勿干涉內閣及勿作破壞中央命令之行動等件其結果俟取决於漢口會議後之情形再發通電聞段携帶其電原稿赴漢口云 
（二十日） 
　　漢口電王督軍准備歡迎段總理極形忙碌段抵漢後即赴武昌又有徐樹錚今日（二十日）來漢之說迄今未到據一說因曹錕王占元聯名反對徐南下之結果（二十日） 
　　東京電米穀取引停止善後策現正由各處米業同行爲融合之協議尙未有適當確實之解决米價調節之根本方針亦尙未决定但近數日內米價巳微跌矣（二十一日） 
　　東京電日本遞信省昨日公表對美國政府供給船舶之交涉之顚末據云日本政府决計借船舶二十三艘（重量噸數共計十五萬一千一百六十六噸）與美國政府且對於遣美船船員有所訓示日美船鐵交換之交涉其第一次於是已完全决定其第二次大致巳决定近將開議第三次之交涉（二十一日） 
　　東京電政友會於今日發表第四十四次議會報告書（二十一日） 
　　東京電傳說現留東京之唐紹儀已與湯化龍會見但一般人士皆不視之爲一種問題（二十一日）　　東京電台灣生番六十名將於二十五日到東京（二十一日） 
　　東京電憲政會昨日發表本期議會報告書其中有云現內閣之外交屢誤機宜失信於與國墜威於鄰邦如出兵問題又陷於進退兩難之境日本帝國在國際上之地位有岌岌可危之象云云（二十一日） 
以上東方通信社電 
　　東京電日本全國紡績聯合會就短縮繰業之繼續協議已定自七月以降更繼續六個月章公使患僂麻窒斯赴箱根溫泉轉地療養來五月上旬日本全國靑年團將於東京開大會以謀益奮志進行日本共同投資團昨夜在芝紅葉館歡迎北京記者團先由朝鮮銀行總裁美濃部俊吉氏述歡迎之辭記者團一邊則由汪團長答辭此外有二三演說而紅葉跳舞愈使記者團更加喜悅 
（二十一日）共同通信社 
[戰電]  
　　倫敦電法軍路透訪員電稱余（訪員自稱）曾謁見久歷戰爭之法將即前於本月七日大戰以三師之衆抗拒敵軍三十師至十日之久者也據稱今日之戰局絕不足慮吾人於比加爾第及佛蘭得斯二處皆有把握德國仍將以疲乏之師投入戰爭必至力　而後已此次大戰其要點當與前此數大戰相同雙方將迭爲賓主或以大軍或出奇略覓取防務之弱點一面保留其後備軍俾至决勝之際藉此以操勝算吾人執戈從戎四年於茲今乃漸近决勝之點矣第以德人於法仍有未用之後備軍與生力軍故大戰尙非一時可已一俟由貝葉　關口向哈士白羅克衝入之狂瀾受阻則將續有大衝撞大戰進行之期或有一月或達一月以上惟必俟敵軍戰至力盡及人敷減弱則始能遏制之然後協約軍可藉美軍之助挽回戰局而佔優勝該將又述及昨晚英國公報宣布所失之各地略顧地圖而言曰陣線之伸縮爲戰爭中之常事不足介意又言前退過松末破敗之境時有英兵二軍團戰於其部下英軍臨陣之際儼如發狂其戰鬬精神至可欽佩該將談話之結語曰德人任意糜費兵力終必無以爲繼吾人用兵力求節省然仍能扼制敵軍云路透訪員繼乃詳述德軍之兵力查德人其有兵約二百四十師然必尙有後備軍若干今在法比境陣線者共有二百師其中一百五十師已參與此次攻勢另有二十師爲國民軍防守法國不居要衝之地點以年老不堪用於比加爾第與佛蘭得斯戰爭劇烈之處敵軍今日確尙可以其他生力軍及佈於東歐陣線之軍用於協約軍陣線故吾人估計敵人尙可以七十師之衆出現戰地但以目下之肖耗率而論僅能支持六星期之久德軍今士氣漸衰其德因有三 [T13 ]一 [/T ]損失之重大 [T13 ]二 [/T ]協約軍炮隊之力量 [T13 ]三 [/T ]天氣寒冷德軍數師有折剩自百分之四十至百分之六十者德軍兵士現僅准收信不准發信近於戰地檢獲德兵所接國內友人之信內謂一九二0年級之後備兵限於三月十八日起至四月二十日向陸軍當道報名按此輩均爲十八歲之幼童也協約軍於近今大戰曾擒獲德國一九一九年級之少年兵法國一九一九年級之後備兵則正於本月召集以備訓練一年云（十八日） 
　　亞姆斯特丹電德國海軍大臣在聯邦議會演說詆責協約國劫取荷船並對於潛艇主義之結果表示滿意謂協約國之地位能否進步或竟墮落須視其陸軍勝利及造補被沉之船决之繼又否認潛艇將士不願入海之說及外間所傳潛艇損失之數謂新成之潛艇實較所失者爲多且其體質噸位逐漸進步英國於海上戰爭能否有獲勝之望全恃其船廠工程能否彌補損失該大臣末言潛艇主義必獲最後勝利毫無可疑之理由敵國抵制潛艇之方法固已稍收成效然斷難以此决勝英國缺鋼日甚頗關重要美國因噸位短少終難以大力參與戰爭云（十八日） 
　　倫敦電英海軍部以文告答復德海軍大臣在聯邦議會發表之言論交由路透電社傳播文內辯明德大臣所稱協約國與敵國每年造船噸位之數全不符實其所稱英國船舢損失之數亦張大其詞其實上年英國船舶每月平均損失爲三十三萬三千噸而該大臣於潛艇所沉之一類謂有六十萬噸之多英國船舶到本年三月三十一日止之一季內損失數表不日將由政府宣布以證明損失之率逐漸減少之言至於英國鋼料之來源足供造船之用前已由海軍大臣告明下院目下國內船廠無一不廣儲鋼料云云（十八日） 
要聞一 
[邊境之風雲益急]  
　　滿日新聞云海參崴勞兵會長接俄相來迎氏電遇必要時應將崴埠市街付之燬滅免落人手西比利亞德奧俘之行動今已達最可注目之時機匈牙利羅馬尼兩國之俘虜從中主動於圖拉司諾耶爾舉行俘虜大會會衆千餘赤色軍亦 
 
 
 

Page 3

 
 
加入相約疎通雙方意志取堅持奮鬬的活動又伊爾古斯科附近之德奧俘組織萬國勞兵農民會以德俘西亞得夫將軍執牛耳約有會員千人已武裝向赤塔方面進發 
　　鮑督致政府眞電云據駐滿司令電稱俄過激黨現將馬碟子車站橋梁用砲擊燬其重兵集合於大烏里齊都一帶又海埠德奧俘虜均已編成軍隊尅日東下等語懇速决定對待方法云云翌日黑督又有急電報告政府云哈什地方已被俄激派佔據情勢異常兇惡乞政府迅示辦法 
　　鮑督十八日電政府稱黑河警備巴司令於刪日就職後卽將第三四兩混成旅分配於黑河南岸鐵路沿線奉督允派一混成團因編制需時期於月內開到即協防黑河防區第十九混成旅編制經費務希迅速電滙 
　　近日俄國過激派人致黑龍江鮑督軍之最後通牒係由名拉卓者署名其人之在滿洲里車站居於過激派領袖之地位亦由去年流丁之在哈爾濱也該牒要求將謝米拉夫氏軍隊解除武裝並將該氏引渡已經鮑督拒却更再警告該派黨人謂如在滿洲里站對於中國有對敵行動則認爲對於中國宣戰中國軍隊當有斷然之對待云云謝米拉夫將軍與其軍隊尙在滿洲里該處每日均有新由奉吉黑三省開來之軍隊蜂擁而至據齊齊哈爾來電稱鮑督軍將親來滿洲里視察防務但該處實尙未有戰事也謝米拉夫頗得中國軍隊之贊助華軍駐地與謝氏兵營約隔二十里過激派兵巳棄道里亞站向西撤退僅留兩小隊在波爾查站赤色衛兵似已瓦解蓋因聞得協約國在海參崴之舉動深恐將以同種手段對付彼等也其在中國軍隊駐紥地附近一帶之各村似均願加入謝米拉夫軍隊哥薩克人之家族常不承認其子弟之與過激派人爲伍咸望其靑年子弟組織於謝米拉夫之部下謝氏實力漸益强大巴有砲隊七隊現惟俟該隊軍士之訓練日精彼并有機關鎗甚多一切制度益敗改良據由赤塔前之一軍官云後貝加　各處之各種老哥薩克人悉將其子弟之加入過激派人而歸者逐出此輩老人均宣言願令其少子輩隸謝米拉夫因彼係眞正哥薩克人對叛國者而戰者也此等意見漸漸令形勢爲之變化故過激派人亦甚爲憂慮據本月九日滿洲里電稱過激派人致最後通牒於中國當道要求立即交出謝米拉夫並解除謝氏軍隊之武裝經中國當局拒絕其請過激人即向車站開砲哈爾濱之半過激人即社會黨與革命派人之一部極以過激派人此種舉動爲懼因恐逼出協約國或日本之干涉行動於俄國社會黨或過激派之將來最爲危險也據海參崴至哈爾濱之一報告　之過激人方集中其軍隊於海參崴附近之某站欲圖抗拒上陸之外國軍隊云 
　　聞恰克關張慶桐近日亦有急電報告國務院謂俄過激黨數萬巳抵賣買城勢不可遏云云 
[段總理赴漢之推測]  
　　大陸報十七日北京通訊云段氏赴漢之說本在意中北洋派團體近雖湊合然非堅結段氏此行亦應有之結果也或謂段之南行似有一箭雙雕之意焉前敵諸將確未有活動之表示爲時已久其故由於北京意見之分歧北京一暴十寒今日傳諭進兵明日電令緩進前敵司令無所適從而戰事遂滯頓矣今則事態一變不獨段氏將赴漢口即各司令亦將集議於漢以討論用兵南方之前途焉財政問題亦將爲集議中之重要事件今戰地諸帥日向政府請求軍費惟政府經濟不充未能盡應其求估計戰地軍隊維持費月需一千五百萬元縱今日借債千萬明日又借債千萬亦未必敷用苟戰事延長政府將無以爲繼故段氏此行在直接上將促令諸帥從速進兵以結果戰事並將籌議戰費也在間接上段將竭其能力以堅固全部或一部北洋派之團體然段所注重者首爲戰事次爲北洋派利害一說在若干人觀之與事實相反云 
[十八日之中央政聞]  
　　公府情形十八日馮總統因辦理某項事件到辦公室較早下午除接見入府報告閣議情形之閣員外并與張仲仁秘書長密談時事良久張秘書長至下午六時三十分始行出府又一消息馮總統十八日下午二時三十分即到居仁堂辦公室三時十分延見朱淵博劉資頴兩總長茗談約半小時朱劉兩君退出後元首即批覽國務院及各部呈遞之重要公文與各省拍來之要電歷時甚久五時四十分歸內室休息又聞新簡長沙關監督劉淇赴府請見因總統閱看電報未邀延見 
　　國務會議十八日星期四之國務會議其議案一爲續議某項重要外交之件一爲討論七年公債頒佈明令之件一爲續議接濟湘省政軍各費之件（此項結果將該省軍費列爲最要政費及維持市面經費列爲次要提交財政部核定數目）一爲呈請政府任命敵僑事務局局長之件一爲討論指示吳總司令包攻巴東兼取䕫州萬縣之件（此項係參陸會議表决者照例通過）一爲協濟兩湖舉辦淸鄉經費之件（此項未决歸星期六再議）一爲某種借欵略加討論解决與否未悉此外尙有重要議案一件不知內容其餘如任命官吏案及財政陸軍兩部提出例案通過後遂即散會比由朱淵博劉資頴兩總長赴公府報告又一消息十八日閣議除例案外則有龍濟光高州失守一電及張湘督之十萬火急電報告吳佩孚師撤退情形皆由段總長報告有極長之討論故會議較往日延長一點五十分鐘直至三點後方散聞例案僅通過僑工工頭取締章程一案係農商部提出者其他爲參陸處議决各案在閣議席上一讀而巳又一消息十八日之國務會議全體閣員均列席十時開議時局問題略有討論按照議事日程所列僑工出洋條例案募工承攬人取締規則案此兩案均僑工事務局呈請議决係經該局會同外交農商內務三部擬訂又經法制局核定故全體閣員均無異議完全通過其次駐日章公使來電稱留日學生監督彭淸鵬引咎辭職請簡員接替案略有討議段總理即席曾聲明親自南行犒師意旨嗣經各閣員討論甚久多主張總理不必躬自南下遇事儘可與前敵諸將領電商一切總理復又說明南下犒師之必要閣員中仍多主張不必南下又一消息段合肥欲出京原定於十九日啟行適因十八日國務會議總理報告此事時全體閣員竭力勸阻元首及京津各方面重要人物亦紛紛向總理挽駕均謂值此謠諑繁興之際總理不宜於倉卒離京苟有犒勞接洽之事不妨特派大員前往等語惟總理現尙猶移謂此行關係甚大萬不可免不過早出早歸諒亦別無關碍之處故總理行期暫爲停滯一日又聞總理出巡時期擬先請外交總長陸子欣代理國務數日如陸氏力辭不就則惟有仍請錢幹臣總長出爲擔任 
　　參陸處會議參陸辦公處十八日上午九時召集例議一次到會者爲靳翼靑將軍段廕兩總長陸張兩次長及師嵐峯處長等十餘人首由段香岩總長報告粵省形勢吃緊情形繼議援粵辦法至一小時之久因段總長須入閣會議比即散會其議决之情形當由段總長報告於是日之國務會議其議决各案如下 [T13 ]一 [/T ]議廣元劉厚存告急四電結果復致劉督一電內容爲仍令堅守廣昭（廣元昭化）防線以待後援暫時勿得輕棄所有出力官兵中央酬庸有典自應查明給獎云云 [T13 ]一 [/T ]黑龍江鮑督十七日急電（計百八十一字）報告黑河警備司令部删日正式成立所有特別防費每月追加四萬四千元請予核准當議决通過即日電復鮑督 [T13 ]一 [/T ]陳復初請將王正雅所部軍隊鎗械由中央配足協同收撫田應詔各隊議决准其補充由參陸處函知陸軍部照數發給 [T13 ]一 [/T ]豫督趙倜電請自鎭嵩軍調陜後豫防單薄請添宏威軍六營亦已核准張敬堯十六日電請前方需用七生五山砲彈及十二生野砲彈爲數至鉅請飭滬廠速撥當議决電告滬廠酌撥又聞參陸辦公處以各方面軍事吃緊故無論星期非星期各要人均於九時前後到處披閱各處電報籌商各路軍機十八日九時許各要人又在新花廳會議聞所討諭者仍多關於派軍援粵援閩各問題並聞對於湘省軍務計劃是日亦已去電與張湘督磋商矣靳翼靑將軍十七日請假十八日又續假其所議各案俱由段香岩主持 
[最近之政客見聞錄]  
　　徐東海出京赴豫徐世昌定十九日上午十時乘京漢專車出京朱桂莘氏亦同行惟東海此次出京極形匆卒先本擬少緩三四日嗣聞段總理有出京消息恐爲各方面所牽掣墮入政治漩渦故不能不緊急就道至其回京之期亦尙未能確定必俟段總理南巡返都後然後由汴動身蓋以游歷而寓隱避之意東海先於十八日派代表到公府與元首辭行並言准於十九日上午十時由京起身當蒙總統指派武承宣官王蘭芬上校護送赴彰交通部特飭京漢局備花車一輛頭等車一輛二等車一輛東海此次出京除前內務總長朱桂莘外尙有爲項城修墓之委員童蔭甫直隸候補知事鄧榮光諸人同行 
　　何少軒奉派赴漢據某方面消息近數日間各處重要人物紛紛赴漢似武漢間將有如何重要之舉動日昨公府方面元首亦巳特派公府衛隊長何少軒中將即日前往漢臯並親齎元首密函二件一致王督軍一致某要人其內容非常重要何中將巳於十九日出京南下 
　　朱兆莘出京赴任公府洋文秘書朱兆莘氏現蒙政府派充舊金山總領事聞朱氏於十七日晚謁見大總統請訓並辭行經元首面諭朱氏接任後務須聯合邦交使其日益親密爲至要之圖並有勉勵訓詞朱准於十九日出京赴任 
　　張遠伯去志巳堅國務院秘書長張遠伯自請假以來雖仍按日往參戰處辦事惟據政府某要人傳出消息謂張氏近數日間對於時局極抱悲觀頗持消極態度即參戰督辦處亦請假未到段總理雖曾迭次慰勸張氏仍無銷假視事之意云云又一消息云張志潭氏自辭秘書長後卽决意不再回秘書長本職並聲明祗在參戰督辦處辦理一切機要事宜但聞張日來即參戰處亦不常到總理以張去志旣如此之决恐難强其回院故擬即將方立之氏正式任命爲院秘書長惟方氏自代理斯職以來亦常露不就之意將來方氏擔任與否尙未可預卜也　　鄂省長將另簡人鄂省督軍兼代省長王子春氏迭請開去兼代省長一職茲據某要人傳述王鄂督近日又有辭省長兼職之意中央以王氏迭次請求意甚懇摯碍難久於相强擬准辭去兼代省長之職務至繼任人物鄂督署參謀長何佩瑢氏雖經鄂督一再電保馮總統以其資格尙淺未便照准近日則以前廣西省長劉承恩氏呼聲爲最高其原因則由劉氏旣爲馮段兩方面接近之人物且與鄂督及地方感情亦素融洽故擬畀以此席也 
　　段內閣防邊新略政府以邊地風雲日緊確已將重要防備辦法責任內閣迅速籌劃茲據政界傳出消息近日段總理擬定緊要防邊方針數端 [T13 ]一 [/T ]庫倫方面應予陳辦事大員以特別大權以期遇事易於應付 [T13 ]一 [/T ]恰克圖方面應照中俄蒙原定條約辦理 [T13 ]一 [/T ]哈爾濱方面應暫用特別戒嚴方法進行其他事件須臨時酌定辦理至烏里雅蘇台科布多等處均巳擬妥相當辦法只緣多涉外交應守秘密 
[劉存厚電揭周道剛]  
　　川督劉存厚通電陳述成都失守由於周道剛通敵所致並電請中央嚴辦周氏各節巳紀本報茲覓得其通電原文云竊川軍此次成都不守固由第一師長徐孝剛混成旅長劉存勳附南讓出資中叙府俾滇軍及熊師得合力進攻所致曾於二月養日通電在案查徐劉之所以出此者實係周前督道剛所指使事前周曾兩致書於熊克武（原書見另條成都通信故略）等語足見周與逆通爲賣川誤國之鐵據伏維我大總統仁德爲懷前對於周道剛重慶失陷尙授以保威將軍崇職該周道剛不思圖報反勾通逆黨慫恿北伐嗾使川軍破壞大局至應如何嚴辦以肅軍紀而儆效尤之處我大總統自有權衡謹陳顚末伏候示遵劉存厚叩江印 
[熊錦帆所收束之川局]  
（成都通信） 
　　川省擾攘經年劉張逃後乃告平息然劉張雖走而其潛勢力不因個人去留而全倒熊克武抵成都初欲全盤推倒凡所有川省原有之師旅長除劉成勛陳洪範劉湘陳能芳在劉張宣布前附南者外其餘劉存厚直接有關係之第二師長舒雲衢旅長楊肇錫廖謙田頌堯賴心輝與張瀾有關係之第三師長鍾體道旅長張鵬舞唐廷牧等一槪取消現有職務任爲總司令部顧問諮議各職二三師遂一致反抗不服命令謠言以是蜂起熊遂派員請前督軍周道剛到省商籌一切周初以熊受滇黔支配曾以書答之藉故不允來省熊又派員前往疏通一切周始於前月三十號由新津起程即日抵省劉成勛本擬與周同來因新津有兵士放火又不果行茲將熊召川軍各師將領電文及周所復書採錄如下 
　　熊克武電云嘉定陳旅長榮縣劉旅長仁壽舒顧問官鄧旅廖參議陳光仁團長新津劉師長邛州楊顧問綿陽鍾顧問官吳旅長唐諮議張諮議張昇廷團長綿竹田司令賴團長均鑒川事結束軍隊亟應改編已於前日分令在案惟此改編之後凡關於餉項衛戌種種事件急宜逐件籌商加以川難雖平大局未定出師計畫亦待妥籌而吾蜀糜爛之餘瘡痍滿目故以父老子弟望治甚殷尤須集思廣益共謀善後諸君愛國愛鄉當必共有同情用特馳電奉約請諸兄得電之後卽日輕騎來省共同討論决策進行俾國難早定鄉土得安實爲至幸并希將就道日期先行電復爲盼克武感印 
　　周道剛函云前日質夫轉來手束一函業經奉悉昨眞吾來新面述尊意并悉執事謙抑爲懷不棄朽拙欲令來省備供諮詢并聞將有派隊郊迎之舉濃情摯誼感甚感甚剛自解職以來於川事久已不問矣昨臘歸鄉掃墓見祖塋多缺碑碣而宗祠亦漸紊亂中心惄焉旋見川事日非無從治理遂决意以數月之力創修族譜建立宗祠刊䜿墓碑以竟先人遺志前已派姪輩分支調查剛亦决意數日內由津還鄉矣至川局善後以執事才能必能擋於磐石之安若剛者賦性拘直前此代理軍符已不能以誠格物今已致川事若此豈能尙敢有所言哉即言也豈復能稍有裨益哉懼念執事旣一再函邀情意諄諄剛旣不能應命來省若竟不稍貢鄙忱實恐無以答盛意傳曰狂夫之言聖人擇焉故剛不自揣測而有所妄言亦惟執事擇焉而已查此次戰事至各師旅歡迎執事主持川局以前孰曲孰直孰是孰非均屬已往事實不必追 
述惟就各師旅在資議决宣布迎公護法之意出於保川息禍之忱蓋各師旅以爲滇黔所持主義不過護法耳所不能相信者不過劉存厚一人耳若能迫劉存厚去職宣布一致護法并迎執事以堅滇黔信用庶幾一致北伐早促大局和平藉消川地戰爭并達川人治川之目的爲國家計爲桑梓計以爲當可告無罪也各師旅歡迎執事之意如此故爲執事計似宜開誠聯絡盡心扶持俾各師旅盡釋懷疑同深感激一面曉以大局將來之趨勢川省此後之方針使反側安心庶內部一致再與滇黔聯合東下促進和平以發揚川軍名譽而減少客軍阻力果如此則川省可免戰事之禍而川軍亦得消導之方各師旅具有天良能不鼓舞歡欣始終擁戴執事耶乃昨據眞吾來言謂執事宗旨主張先收束川軍再圖聯軍北伐意恐內部不消後患堪虞并言此種主張實出於滇黔之要求各派之同意故决行者剛竊以爲誤矣夫以執事處今情形其能同利害共安危者滇乎黔乎各派乎川軍乎執事當能詳悉今姑勿論各方對執事之誠意若何即就是非利害言侵假執事竟聯合滇黔以消滅川軍建制各派微論執事良心川人心理不敢謂然即以滇黔對川歷史及現在對執事之情形觀察亦恐川軍滅而執事即隨之矣且聞滇黔方面已定陰謀執事諒有所聞豈有明知陷阱而故入者故剛知執事必不出此也然則聯合各派以消滅川軍抵制滇黔乎則無論各派實力寡不足恃而能否爲執事用尙不可知至若聯合川軍前已詳述或慮其意見不定恐北伐後將爲之累似也而實非也今試問川軍各將領除劉存厚外孰與執事有深仇大恨孰人資望能與執事爭此次歡迎執事意在聯絡執事耶抑係仇執事耶且各將領不迎滇黔而迎執事其意果何在者今若不先設法消導客軍而先設法收束川軍是直爲他人雪恨也傳曰鹿死不擇蔭剛竊爲執事危也况即使大局變換川軍隨之轉移此亦人情自保之常矣奚足深慮不觀前年某某之於周駿某某之於劉存厚即係多年所部豐亦有統系之可言哉故剛意執事成敗以南方勝敗爲衡不必慮川軍之擁戴與否而川軍之能否始終擁戴執事亦須以南方之勝敗爲衡不必先慮其意向之定不定執事素達觀想不以斯言爲河漢也惟剛所以囂囂置辯者不過以川軍實力尙有五師之衆執事聯之可以制滇黔及各派之牽制將來南成或和平解决執事固勛猷卓著即使不幸南敗而川軍實力尙存不致爲他人輕視川人亦當感激否則川軍實力先消徽論中間有無衝突爲滇黔藉口推倒執事即使無之而我之實力日減彼之實力日增竊恐將來南敗執事固無以立脚南勝亦不能自由則爲執事不取也忝屬同舟故敢直陳書不盡言另由眞吾而罄執事高明尙祈有以敎我弟周道剛手上按劉之揭電卽據此 
　　周道剛到省後熊總司令但司令即經面商川中一切要政周現駐東御河公館熊總司令昨又與周晤談川局前途熊感漢不置周巳通電各將領將總司令苦衷詳爲轉達又聞周擬三日後即離成都外間見周來又起謠言謂周來接熊克武事實則周並無是心殆亦離間者之作用也 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[陜西管陳齟齬之近訊]  
　　陜督陳樹藩與陜南鎭守使管金聚意見齟齬一節業已紀本報茲聞管金聚十八日又來一電對於陳督頗有煩言略云陳督朝令暮更無所適從南防固屬吃緊鳳兵勢又難撤應請迅賜方針俾有遵循前電要求增械編師實有不得已之苦衷並懇察諒俯准云云聞總理披閱管電頗爲不悅自批申斥之又據政府方面消息管金聚自川北開回漢中後態度極不明瞭近日關於軍事種種佈置尤爲奇異並向漢中商會勒借鉅欵並有不日獨立之宣言云 
[劉存厚在廣元之窘狀]  
（成都通信） 
四川靖國軍顏德基軍於三月十七號佔領昭化縣城即欲進攻廣元劉存厚軍聞之即派喩海淸到昭化交涉請求停戰靖國軍營長葉承宣允其所請十九號該軍機關營營長謝庶常第七支隊長李鑄特派差遣二人運送猪酒到昭化犒軍答謝並密約俟劉存厚北上後即時宣布附南歸貴軍節制二十號喩海淸又到昭送軍用品大　酒食等件并言陳玉廷營長准定一星期內全部開拔到昭聽候編制葉營長許以兩月恩餉二十一號葉營長亦送牛酒前往勞軍藉表觀愛之情該軍前哨誤認爲進攻之兵各路步哨四散城中甚爲驚惶劉氏亦頗慌恐後經說明始各釋然喩海淸復來昭謂三日後即宣布附南張表芳見兵不願戰知情况不佳乃軍騎赴陜未携一鎗一彈 
　　雙方所議之條件分甲乙兩項（甲）劉軍來昭要求條件 [T13 ]一 [/T ]由廣至陜西路道安靖與否尙不可知須續限一星期俟劉派人前去偵查路道後即由我軍自行催劉西去以便與貴軍連絡 [T13 ]二 [/T ]劉去後我軍卽行宣布以便與貴軍表示同情 [T13 ]三 [/T ]務須以昭廣兩縣及朝天觀爲我軍駐防地 [T13 ]四 [/T ]我軍受熊總司令節制 [T13 ]五 [/T ]兩軍各駐議定地點不得携械侵越以免誤會衝突否則絕不負責以上條件不過要求貴軍同意而已（乙）靖國軍答覆條件 [T13 ]一 [/T ]劉氏所部旣在川北區域宣布附南應悉受顏司令節制但編制後鄭指揮因職權上之關係與顏司令應同有節制調遣之全權 [T13 ]二 [/T ]宣布時之編制以營爲單位須根據靖國軍第二十五營號數推算編定番號官兵餉章比照請國軍發給編成後總指揮官准給恩餉二月以作慰勞 [T13 ]三 [/T ]軍隊駐紥地點劉氏所部旣與靖國軍表示同情各地均有駐紥之權利但現在暫駐昭廣免與北軍逼近致起衝突 [T13 ]四 [/T ]宣布後應卽通電全省以彰義舉但須由兩軍公同起稿 [T13 ]五 [/T ]劉氏派人偵查北上道路以四日爲限但限期旣滿劉氏能否北上應卽實行宣布附南否則靖國軍認爲敵人對待 
　　二十三號劉氏特派副官陳錫九到昭極言贊成靖國軍宗旨二 
十四號又來函請靖國軍派正式代表交涉并求給士兵之欠餉二十五號靖國軍指揮部委正式代表楊參謀交斌汪副官全琯於二十六號抵廣劉極爲歡悅并言管金聚阻伊北上之路實出意料之外是晚喩海淸帶廣之警備隊到昭聽候靖國軍編制二十七號劉軍機關連連長秦良相率本部到昭是晚劉連侯連長率本部由廣元出發宿於昭屬之實輪院均編入喩海淸部下昭廣自此或無戰事聞昭化張知事已會同葉營長曉示謂此後决無戰事發生人民不必驚恐云云并聞喩海淸前在三師爲連長此次護送劉張至廣元劉任爲全部指揮官茲已附南靖國軍擬委任爲團長日前張表芳同廣元林知事由寗羗州北上劉則尙滯廣元聞係管金聚阻彼赴陜之路刻擬改由他道北上 
各軍麕集昭化縣署應接不暇有要被蓋者有要軍米者有要換紙幣者又時而雇夫送差時而派兵催欵蕞爾一邑奔於疲命城內紳商多有避匿潛逃者該縣張知事伯英與紳民感情尙洽前月因病請辭當道未允現聞因勞成疾又通呈當道堅懇辭職矣 
[張曹之兩密電]  
　　張督軍致曹督軍電漢口曹宣撫使鑒正密頃以悶坐無聊翻閱舊報見順天時報三月十七日地方新聞欄內登載我弟艷福雙修一節謂弟納姬人賽金花錢珍珠兩名丈夫豪興行樂及時顧不快哉特以報紙　言芝實未敢深信然回憶前曾電約吾弟共到長沙一會弟以防範亂徒爲辭漢口密邇武昌乃竟以此託詞得毋謝太傳眞個銷魂眷戀東山絲竹未遑跋涉耶芝之所以待弟面商者一則以中央之四期作戰計畫須同研究竟之辦法以定進止一則以國會問題擬與弟會商决定偕同晋京俾至妥善以定國是且長沙克復多日弟與芝不一臨視似於宣撫檢閱名義尙嫌缺略况我輩更進一步前敵士氣亦必爲之一振種種原因亟需晤面務請我弟定期賜示　冗一臨即或不能久住不妨暫來一晤萬勿見却不盡殷殷張懷芝眞印 
　　曹督軍復張督軍電萍鄉張檢閱使鑒正密眞電悉順天時報所載納妓一節憑空揑造妄肆謗言此謠出自何人刻正飭查嚴究乃我哥竟以眞個消魂東山戀妓之事加之於錕錕丈夫也何荒唐至此吾哥何如是輕信耶况此次南征原爲義氣而來不惜犧牲一切所隨征者卽手足子姪輩均已加入戰線溯自復襄樊克長沙轉戰千里苦心籌畫兩月有餘日夜愁慮心焦如焚目患流淚鬢亦間白日前病體較甚曾電中央請假兼辭宣撫實以精神不支之故錕與我兄情如骨肉義其死生何吝遠行一晤豈庸詭詞推諉而錕病容削瘦日服藥劑共見共聞當蒙曲宥且今何時也內憂不靖外患紛耘正臥薪嘗膽之日豈娛樂聲色之時凡具有人心者斷不忍爲此放蕩之舉而謂錕忍爲之乎我輩相交最久相知最深我哥達人諒必信而憐之必不疑而誚之區區苦衷尙希鑒照錕寒印又致某公電云報紙無中生有本屬恒見之事無足介懷而子志兄竟信以爲眞值此軍事方殷錕謬膺軍寄自當與將士同甘苦假使以訛傳訛旣妨錕一身之名譽更有礙將士之觀感故不得不急爲剖白以免誤會特此敬聞諸惟察照曹錕寒印 
[北軍方面之湘鄂戰訊]  
　　湘省方面頃聞軍署消息衡山方面戰訊已開始總攻擊惟衡山地勢險峻嵯峨曲折直至零陵率爾進攻不獨難得勝利且恐不免損傷故攻衡軍隊現分五路繞攻側面及後面分敵之兵力以免受其居高臨下之制業於删日起發生戰事卒以地勢懸殊軍事上尙無進步云云第二路軍隊將瀏陽克復後前鋒李傳業及張之傑所部進攻攸縣與南軍洪紹林林俊廷所部激戰數次已將攸縣完全佔領南軍退至生塘雙江扼險以守李張卽率兵追擊南軍因勢不支遂棄雙江生塘之險要而去又聞政府前此計畫三路攻湘之總攻擊確已於十三日開始進行是日晨起衡山附近已發生激烈之戰事兩方主力軍隊一爲陸裕光所部桂軍之一部一即吳子玉之第三師特以戰事未結勝負尙難區分其第二路之張（宗昌）師亦於是日攻擊衡陽甚烈桂軍韋榮昌極力禦之居高臨下（韋軍係以屏障衡陽之某山頭爲防禦線地）張軍稍受挫折至李傳業所部之安武軍及施從濱所部魯軍第一師是日亦向永豐寳慶兩方面攻擊施師略佔優勢又聞南北兩軍現在衡山相持北軍稍有進步現駐茅龍灣南軍據衡山西北之某地兩軍對峙相距火線約二十餘里北軍頭道火線仍在四合山分中左右三路每路軍隊約一混成旅刻因地勢上障碍進攻不易須俟寶慶得手左路進兵永州以收三路夾擊之效湘西方面除王正雅歸誠中央外其張學濟（外間謂張巳投誠實無其事）田應詔岧則範李書城胡瑛謝國光林俊廷各部佔踞二十餘縣大軍數萬勢力尙厚日前十一師之張敬湯一旅並補充一團由湘江蘆林潭進攻常德第七師吳心田率全旅由沅江會合於十一十二兩日在常德附近與張部開始戰鬬甚爲猛烈張部以子彈告罄大受挫折北軍遂佔領益陽縣張學濟退入常郡又張督敬堯特調直軍一三兩旅由湘潭折轉西攻旅長王承斌閻相文已於十四日包圍靖州田應詔林俊廷兩部分扼黔江蔴陽預備迎戰王旅分出一團由側面之何家墩進攻芷 
江湘軍僅一營棄城而逃十五日由王旅佔領刻正分路抄圍靖州日內當接近攻擊也陳復初之十七師一部由江陵進駐華容南州計在取道澧州與王正雅合攻辰州詎王天縱唐克明兩部分駐於宜都長陽松滋邊境勢欲襲擊陳師之後連日小有戰鬬相持不下然陳師進攻辰州之計已大受牽制矣 
　　鄂西方面宜施上游現狀外間傳說不一茲探得最近情况如下南軍方面自荆襄獨立之初南軍主將意見紛歧各率所部割據地盤因爭執軍權財政時起內訌迄石黎敗走王安瀾劉英繼之然猶失此得彼有所立足迨北軍克復荆門當陽節節進行而綿亙二千里之荆襄內河已非南軍所能出沒即扼守施鶴歸巴之黎牟各軍亦成窮蹙之勢忽以滇黔川三省聯軍東下聲勢復振黎天才前曾鎗斃季闕指劉梁兩部爲土匪迨佔領施巴後復禁止其他南軍進駐該軍防區互相仇視最近由唐犧支吳 
醒漢杜邦俊蔡濟民四人發起調和內部聯絡一氣往返磋商文電絡繹始具頭緒於本月四五六等日各部派有軍事代表會師巴東縣城議决條件將黎天才王天縱唐克明王安瀾劉英梁鍾漢牟鴻勳韓退之陳瑞蘭李少伯十部合併改組名曰湖北靖國軍公舉黎爲全軍總司令全體簽名願受節制化除意見一致對北於魚日通電西南六省當奉孫中山電令正式任命並撥助餉欵二十萬元軍債票三十萬惟黎以各部人數雖多鎗枝太少决定實改編仍用柙師名義以黎之本部爲第一師由猶龍爲師長其鎗械可完全編足三團以王天縱爲第二師唐克明爲第三師暫以合編兩團以王安瀾爲第四師暫合編爲兩團此外尙有鄧賢才爲憲兵司令姜某爲砲兵司令另舉唐犧支爲施南安撫使張伯烈爲總司令部參議長杜邦俊爲總參謀其餘人物尙難指計日前黎已發布誓詞通告就職矣 
　　黎之本部計兩關分駐施南六縣親率一團扼守巴東擔任正面防禦線刻下牟鴻勳所部已開至歸州興山援助正面王天縱所部扼守鶴峯擔任右路防禦線唐克明一部前由湘西繞道以達鶴境王安瀾劉英梁鍾漢陳瑞蘭各部由遠安取道赴鶴援助右翼及側面另由唐繼䨌加委黎天才爲前鋒總司令至滇黔川東下之聯軍巳出䕫巫分駐萬縣利川巴歸一帶者確有五梯團以上擔任中左右第三道火線至北軍吳光新司令自本月五日由沙赴宜實施其電准參陸處分兵進取之方略到宜軍隊已足六旅之數其李炳之所部之十三混成旅與劉文明之第一補充旅由鐵路（川宜路尙未完竣）馳入巴境擔任中路攻擊會合孟團昭月進攻最險要之野山關自五號開始交綏相持六晝夜戰火未息惟該關形勢太險黎部約兩團有砲數尊負隅固守北軍時用衝鋒時用襲擊施演各種陣術卒未攻破十二晚李旅長提選工於山行夜戰勁卒五百名爲敢死隊懸賞撲刦黎軍砲台夜半以散兵式突入該關左端營壘開鎗瞄擊先行刺殺黎部哨兵數名黎營於夢睡中齊起應戰刺刀抵殺頗形激烈北軍散線伏臥不時嚮鎗黎部難覓北軍蹤跡旋由右端北斗冲之黎軍向左射擊鎗砲聲震於山谷北軍以夜深地生退回原線黎部自相戰鬬直至拂曉（十三日）始知誤會停射防守左端之前鋒隊司令黃保吉陣亡營長方至森營附汪某均受重傷惟險隘仍未失陷滇軍已到援應而北軍必得此關爲進佔巴歸封鎖川東之首步故急調奉軍一旅刻已行抵前線（前報謂奉軍已開戰實無此事滇軍亦未開戰）大軍峙立日內必有猛烈之戰鬬也又聞滇軍顧品珍所部一梯團行抵巴東與黎軍會合刻由吳自堂司令派劉旅長躍龍出奇突擊顧軍未及防備退三十里現已與黎軍間斷黎由黃溪退走龍渡口又聞吳司令現因援軍大至已令朱旅長廷燦率所部第七第八兩團出防三峽以資防堵 
[奉省軍務之忙碌]  
防俄邊防西南防本省黨人 
　　張督昨得中央電稱政府爲保護沿邊居民及在俄華僑起見已派海容兵艦海鯨商艦現已啓𦩘前往務宜互相聯絡以保華僑而維國權並應相機添派巡船游弋以備策應云云張接電後已與孟鮑兩督磋商矣 
　　奉省爲援鄂攻湘軍隊徵發過鉅以致出兵北方暫時擱置現聞張督與政府磋商以東北風雲日緊函須籌備出師（一）俄過激派對我雖無宣戰表示惟爲保護僑民及預防邊患起見應須出發軍隊暫取守勢（一）日美各國旣已出發軍隊我國亟宜取一致辦法故奉省出兵一部援助吉黑邊防一部開駐崴埠及沿國界一帶以防危險（一）軍費純由中央參戰費內撥給 
　　奉天省公署籌設戰時警備司令處曁附設收容所經費均爲六年度預算所無日前由財政部造具追加預算書提交　議現已决定准予追加昨日國務院等已函達督署查照矣 
　　奉軍副司令徐又錚氏前以南下在即特來奉與張督面商進行方略業誌昨報現已籌商就緒於昨晚十一句鐘即乘專車匆匆返軍糧城送行者有孫師長吳師長等曁軍界各要人 
　　某黨首偕同黨三百餘人並携欵八十餘萬元來東圖謀起事一節已見本報張督以省城軍多地面寛廣恐軍隊嚴防不週又慮互相委託故劃定擔負完全責任前半夜爲陸軍戒嚴後半夜爲警兵戒嚴至憲兵及偵探等爲不時帮助之用 
　　陸軍二十七師孫師長以近日黨人謀奉甚亟正宜嚴防故特通令所屬各營長戒嚴（一）現值戒嚴時期凡我軍人均應夙夜在公有家者不准回家住宿（二）官兵無故不准擅自離營以免貽誤（三）所有各項勤務尤須格外注意並聞各陸軍營每夜除加倍添派衛兵嚴防外日間亦加雙崗並荷子彈（平常日間衛兵只持鎗不荷子彈）不論官兵有客造訪者一律拒絕至星期放假官兵不准出營均在營休息 
　　此次黨人來東以大連爲總機關奉吉黑三省均設立分處惟其來奉後匿跡何處無從查訪故張督特飭令警備司令處並警察廳憲兵營三機關每機關各派稽查憲兵一名偕同該管警士於棧店伙房晝夜調查遇有操南音者盤詰更嚴 
[兩譚之近况]  
　　譚延闦來粵前湘督譚延闦與岑西林出任調人欲弭南北戰禍嗣以北派志在黷武不能容納譚氏意見遂辭謝調人之職蟄居滬上近忽命駕來粵與各要人一圖晤叙已於昨十號由申附輪抵港隨即改搭夜輪上省十一號早抵步旋進督軍署與莫督及各要人晤會同行者爲張其皇在督署下榻行李甫卸即偕張等到海珠致祭程總長隨卽往林司令私宅拜訪聞此行與和局極有關係譚氏去歲亦曾南來惟到香港後卽改輪往𪩳並未到省現閔譚氏在省勾留三數日後尙擬乘兵輪西溯灣𪩳一訪陸幹卿氏殆必有所商榷也 
　　譚浩明來電譚月波氏昨日由湘來電云成密自岳州旣下地形失利不得不退守湘南輜重雖有損失兵力仍屬完全少數散兵亦經收集惟是旣戰之後兵力疲勞倘再持久疲勞更甚至於粵軍千里饋糧雖能源源接濟終恐難於持久湘省近來財政甚爲困絀雖極力支撑亦有不能堅持之勢兵力財政胥覺交困有不得不亟爲補救者二端請伍唐吳林諸公積極籌畫一實組統一機關辦法就近與在粵諸公切實磋商就緒從速成立內政外交旣有所統一則借欵購械亦能着手進行聯軍聲勢亦能大振前此稍事持重意在恐多樹敵今則非此不能圖存矣一請滇黔川聯軍迅速東下關接蓂公來電已令各軍分途出發仍望催促迅速進行如能早下宜昌直趨荆沙則敵右側受敵此間便可乘勢反攻不難規復長岳以圖會師以上二事爲今日救亡之唯一辦法萬懇早日進行無任盼切浩明忝總師干待罪湘中縱極艱苦總當勉力堅持决不負國家負法治負湘人以負初衷也所最痛心者敵兵所至十室九空慘狀至不忍聞人民何辜遭此荼毒退却雖爲戰略所許而其禍之中於人民者乃至是則尤浩明所不能辭責者私心內疚此痛何極凡我同志當爲憮然事勢急迫佇候明敎浩明齊 
[江西省議會推翻議長之風潮]  
　　十六日午後一句鐘省議會臨時會議員出席者八十八人顏副議長主席議員劉子貞拿出油印一大包向各議員席分散衆知爲劉子貞賴行恕賴天球三人提議取消任壽祺議長資格案陳衎祖請交秘密談話會議歐陽莘反對其說劉子貞躍入演台說此案要變更議事日表王震寰云事關重大應從容磋商開審查會劉子貞云前會計程熙午捲欵而逃已由任議長負責現在一二兩期現已淸償而第三期又不能繳到我們在先未能提出彈劾故此次提出彈劾也李儒修謂非取消議長資格不可饒正音云臨時提出油印並不先數日通知各議員當然不生效力徒以取消議長資格是自己已違法並不是議長違法至人格問題又是一端本席對於任議長並未有若何關係據云欵項未淸現經任議長承認繳出如其要推倒議長何必在此短期臨時會行將閉會之期舉發本席極端不能贊成李儒修又云因該事係與程熙午起訴可交審查現各議員推翻議長更無審查之必要取消議長尙留議員資格王震寰云現任期只有三個月非有重大罪名不能提出取消查提議案稱舞弊違法有何證據公然人言嘖嘖係打白話敎育司案發生係每部分反對與議會無涉稍知廉恥偏袒傲慢尤其不成問題藉私意報復附和者是奴隸性質是中華民國罪人鼓掌如雷劉子貞又登台發議衆皆臭名其妙巢廣源硬要主張一讀二讀同日舉行不交審查賴天球亦亂說不交審查不交審查林中桂又說任議長承認賠欵允交陳衎祖不過稍遲數日不能搆成罪名曹和濟又力爭要付審查歐陽煒主張要解釋辦事細則第五十六條黃用中云此案鬧了半天紛紛聚訟趕快付表决主席以贊成此案根據本會議事細則第五十六條第二讀會與第一讀會同日舉行者請起立贊成者有五十三人遂宣布開第二讀會有多數人密說請反對此案者發言饒正音云取消議長資格尙有議員資格到底要過半數以上或過三分二以上其中不無討論之處劉子貞又跳上演台大呼議長是過半數選出來當然用過半數推翻去饒正音又辨明取消議長辦理細則上有此規定明文與否不要胡鬧休要討論林中桂云議員係二十禀得來試問議長二十張票能得當選麼劉子貞又上台說及議長是議員代表不承認就算了陳鴻藻云雖要議長議員問題詳悉解釋不可糊塗演成提議人違法言猶未已你說我呌記者一時辨號不明劉子貞又取出參議院章程一本登台唸過衆皆紛紛逃席主席搖鈴點名僅存六十四人不足法定人數劉子貞又往各號拉人卒無一人入會場時近四句鐘宣布休息劉子貞又往各號强拉議員出席不過三二十人鵠立會場前自談自語有說本會第一件事是守衛隊可惡看議長如監督庶務會計待衛長諸人如管理員出入立正把我們議員當作學生可惡不可惡又有主張開秘密談話會結果如何未悉 
[南京仇殺案三誌（南京通信）]  
　　省督署內衛隊第一營王營長家慘殺兩命案巳迭紀本報連日外間紛傳有謂已執行鎗斃者有謂已辦剮罪者據確實調查該凶手李金海夫婦仍押軍署並未行刑經執法官隔別審訊李金海直供謀殺不諱又謂並無從凶之人李妻則供謂主人寡情事先與謀願同一死執法官以案關人命未即定讞並聞李金海被捕後押在警署時曾與其妻見面一次謂妻曰大仇已報死復回恨惟幼子夭亡我又罹法網李氏香烟從此斷絕不免耿耿耳李妻答以香烟無績自有定數今罹法網亦係前因所最可憐者拋下七旬餘婆婆年老受苦何以爲生言次相向而哭並言願同一死此可見李夫婦愛情之深亦可證明此案純爲仇殺並無他種隱情在內也記者昨又晤警界某君詢該凶手被捕時之情形據云該犯在大中橋被盤查時對答非常靈敏如非警士留心該犯决不能拿獲當盤查時警士問爲何人幹什麼的李答賣菜的警士又問何以無菜筐李答筐在家中復問何以如是慌忙李答恐家中盼望故急急而行問畢命近前引至有路燈之處察看見其足未着鞋遂問其故李答草鞋走壞深夜無處購買故着襪以代又問襪上何以有血跡李答適纔鼻子出血沿染襪上對答如流毫無遲疑形跡該警士復令開胸懷一驗見胸間腰際血跡甚多始知必非好人乃帶區詢問李知事已破在區侃侃而談毫無隱諱云云 
[隴海客車被搶駭聞（徐州通信）]  
　　江蘇碭山縣西境楊家集聚集土匪數百人突於本月十七號上午十時將自徐州開行之快車圍住所有搭客衣物等件被搶淨盡並波及一隨車西人軌道上先用石塊堆積以阻進行火車頭管理人擬開廻輪又被匪用快鎗擊死內有碭西之紳商十餘人及不悉姓氏之軍官家眷數人南京郵局司員一人均被架去勒贖據該路辦事員云徐州歸德一段將停車一星期云 
[南京快信]  
　　大達公司小輪前晚由鹽城開往邵伯鎭下午三時經過興化縣境烏金壋地方突來土匪數十人施放空鎗小輪恐遭危險卽向岸拋擲洋邊數十元該匪正欲登輪行刦幸該鎭警察及地方團練聞警鳴鑼結隊飛至該匪始分頭竄散 
　　海州鎭守使白寳山奉李督面諭迅速回防以重職守 
 
 
 

Page 7

 
 
　　軍署軍務課長張松柏奉派赴徐與張文生協商剿匪方略昨已由徐公畢回寗 
　　聞主戰派之曹錕張懷芝等均有電來致李督贊成議和 
　　張懷芝致電李督稱於十六日由醴陵回萍鄉 
　　李督病已痊愈昨已照常見客批閱公牘 
　　駐寗各國領事因李督病已痊愈昨均踵署晋謁李督旋派外交顧問謝傳安赴各領事署答拜 
　　蘇常鎭守使朱熙昨來省晉謁李督禀商軍事 
　　下關海軍各艦長曁海軍雷電鎗砲學校不員定今日（二十一）在下關開會追悼饒懷文 
　　省立學校聯合運動會明日（二十二）舉行預賽江寗鎭守使齊燮元爲總司令省警廳長王桂林爲副司令李督預備獎品三百餘件價值數千金以示鼓勵 
　　仇殺二命案之兇犯李金海昨晚經李督親訊供詞未悉 
[杭州快信]  
　　中央特派來浙接洽要公之陸軍部諮議官丁慕韓昨已公畢乘早車離杭 
　　陸軍部稱嗣後軍隊行動欲開專車曁運送軍籍靈柩等情俱須咨呈內務部核准施行已通令各屬遵照 
　　鄞縣大嵩鎭發現私梟拒捕案傷斃鹽警九名該場黃知事飛報到省袁運使已飭該縣會營勘驗緝凶一面密派妥委查辦 
　　温州警察局改組商埠警廳現已籌有的欵下月准可成立 
　　一師司令一等軍醫陳濟二等軍醫鄭理俱已隨征赴閩楊督昨委鄒懷淵充該師二等軍醫兼一等軍醫 
　　王國鐸已委充省署機要秘書金華道尹缺以前甌海道尹趙曾蕃署理昨已發表 
　　杭關監督兼省署秘書長沈爾昌昨由滬返署 
　　熊希齡昨又來電爲湘省被兵災民請欵賑撫并分函各同鄉一體協助 
　　代理省公署第一科長張鴻聲第二科長鄭惟章昨俱奉齊省長改爲正式委任下令飭知 
　　日本伯爵大谷光瑞准日內到杭游歷當道已飭屬妥爲保護地方通信 
[蘇州]  
　　織機公所職員行竊喬司空巷內霞章公所隔壁朱姓家富有資財而家中止有婦女數人前日晚被賊竊去金珠飾物衣服各件約計值洋四五百元當即報告北區警署轉報廳長飭派偵探人等前往踏勘勘得進竊形跡係從隔壁霞章公所而來旋即至該公所內察看情形並向該公所會計繆福如文牘邱鶴英二人盤問詎繆邱二人言語含糊頗現恐慌之狀當將該二人帶廳訊究卽據繆邱二人供認因屢次嫖賭虧空公欵無可彌補致有偷竊之事該案實係伊等邀約秦如孫王阿三徐阿二陸如金等所做等語當由偵探將王阿三秦如孫徐阿二陸如金四名一併拘獲並至該公所內起贓查獲衣服多件解廳發交司法科訊明解送吳縣公署審辦矣查該公所係蘇城內外全體織機同人所組織自此案發覺後該公所董事王雲門即召集同業開會籌商辦法當場大衆高呼董事用人不當連累全體名譽惟有將公所職員全體解散另行選舉一時人多聲雜遂無結果而散 
　　火燒草房本月十九號晚十二時胥門外萬年橋東堍沿城牆草房忽然火起延燒左右隣居草房共有八九十家迨各處水龍趕到極力灌救始行撲滅聞係某姓家洋油燈潑翻起火該警區已飭傳起火之人到區訊究 
[松江]  
　　運動員晋省省立第三中學校因赴寗垣省立學校聯合運動會選派學生五十餘人於本月二十號由楊子侁校長率赴西車站乘車晉省 
　　考查員赴寗寗垣實業廳長對於去秋螟災事曾令知被災各縣遴委深明農業之人合組一螟蟲考查團李縣長奉令後當已委令縣立苗圃技士吳步蟾莘莊鄉自治委員顧吟香爲考查團員茲吳顧二君已奉到廳令飭即前赴寗垣爲學理上之研究然後分往各縣實地考查故二君已於十九號赴寗矣 
　　鳴鑼拒警北交吳陳二姓以房產紏葛涉訟已逾六年近由縣長批令警署派警押遷當由那鶴年警佐諭令第一分駐所區員派值差之王巡長帶巡士二人隨同吳姓於二十日午乘舟前往詎陳姓一見巡士前來頓即鳴鑼集衆上前爲難該警見機棄舟竄回未遭毆辱惟船隻已被陳姓扣留矣 
[鎭江]  
　　江北貧民紛紛過鎭淮徐海各屬貧民歷年於冬令結隊南來視爲生計鎭郡各大慈善家集資輔助官廳設立粥廠散放冬衣始無滋擾情事每至次年二月間撤銷粥廠時即各回原籍今届各貧民由鎭回里者絡繹不絕昨又有海州貧民由常州至鎭爲數甚夥當至縣署求給川資倪知事見而憫之遂飭江快雇備民船裝送淸江資遣回里二十日早又由丹陽來鎭之江北貧民大小男女六百名口即經倪知事派水陸總巡張委員前往按名發給銅元五枚押令出境 
　　官地變賣提學欵鎭郡城外荷花塘官地前收租金內有提充學校經費若干成嗣經官產處成立此項官地照章標賣昨官產處曾處長奉到財政部指令俟召變後應提學欵基本金三千元已轉飭鎭江駐辦員王乃康遵照矣 
　　泗匪竄擾紀聞頃聞淮北泗漣一帶匪首丁明常劉思彥等又率黨羽意圖竄擾現經淮揚鎭守使馬玉仁君通飭所屬各團營長限期剿滅冀絕根株 
　　調查敎育費丹徒縣倪知事近奉齊省長訓令略謂民國三年頒布之縣稅小學費支配章程巳經廢止自本年起應由勸學所調查各區敎育經費編就預算表詳呈知事列入縣敎育費項下統一支配以符法令云云倪知事即令勸學所遵辦在案茲悉勸學所長徐君昨特呈復縣公署請速令各自治區學董將本區敎育固有經費核實呈報以便彙案報辦聞倪知事已令飭二十一區學董限文到五日內一律核實呈報 
[無錫]  
　　電催趕造選民册本届衆議院議員初選舉事宜業經楊知事迭催各市鄉調查主任趕速籌備業已調查竣事先將選民總數電報省署惟選舉人民册因趕造不及尙未造送茲復選監督王道尹以分選期限已迫昨再電催云衆院選民册迭經電催分選期限已迫急待核定彙報仰速尅日造送萬勿再延至誤通案云 
　　縣立一高童子軍本級舉業紀縣立第一高等小學校原有初級黃子軍三十餘名所有本級課程業已次第敎授完畢先期由該校校長朱鏡澄君團長馮樸材君嚴行甄別選取較優者若干名於十八日復請童子軍聯合會長唐閏生君總敎練顧拯來君蒞校覆試錄取合格者計丁贊卿姚宗虞張蘭舫周太初惠思九王國珍張杰朱南銓薛德威曹志廣王奉孫袁翔霄程文標宗啓誠路秉森等十五名即於午後四時行畢業式同時給予初級證書者有師慶　蔣梅芳余銘鑒顧國柱等四名茲將其畢業式之順序錄下 [T13 ]一 [/T ]入席 [T13 ]二 [/T ]對校旗國旗行最敬禮 [T13 ]三 [/T ]童子軍國歌 [T13 ]四 [/T ]宣誓 [T13 ]五 [/T ]校長報告 [T13 ]六 [/T ]團長訓詞 [T13 ]七 [/T ]會長及總敎練訓詞 [T13 ]八 [/T ]給發證書及獎品 [T13 ]九 [/T ]畢業生代表答詞 [T13 ]十 [/T ]攝影 
[揚州]  
　　營長禀陳公務淮南緝私步隊第二營營長王宏鈺現由防地來揚二十日謁見張運使劉統領禀陳防地一切事宜旋即乘輪遄返 
　　請禁侵佔鹽銷寗浦食商乙和祥號現以久大精鹽違章運銷有礙食鹽銷路禀請運署查禁張司長業據情轉詳鹽務署核奪矣 
　　岸商代表赴津鄂岸運商同發祥號湘岸運商淸吉昌等前以淮鹽不及濟銷禀經鹽務署批准撥借蘆鹽十萬引暫濟燃眉故該商等業於本月二十日公推某某等爲代表前赴天津接洽一切矣 
　　榷運局長蒞揚湘岸指桂榷運局局長長陸澍咸現因鹺務事宜來揚拜謁淮運使磋商辦法 
[寗波]  
　　援閩軍開赴甌江駐甬陸軍步兵第一師第一團奉令調赴援閩十九日下午由團長陳肇英君督率軍士負鎗荷裹拔隊啓行乘泰順輪開赴温州而由紹抵甬之軍隊亦由營長吳國棟君督率同日乘輪赴甌矣 
　　茶市較遲定海東西北三鄉產出茶觔行銷蘇屬爲數頗多本年茶汛已届而各鄉新茶因春寒過度致茶芽發生較遲採摘因難着手一般茶客雖接踵前來而茶市開盤尙須有待云 
[安慶]  
　　駐和水警撤防水上警察廳呈報軍民兩長略云上月含山匪亂和縣告急即令駐紥當塗之警備隊馳往和縣之新河口停泊適值該縣衛隊長吳明壽奉派援含中途附亂城內空虛商民驚恐萬狀紛紛遷避署長仝貴榮以變生倉猝遂不分畛域親督警隊一百四十名登岸入城會同金知事維持現狀力予鎭攝嗣經馬鎭守使派隊到境擊散復派隊常川駐紥人心大定惟職廳警隊責在水上似不宜久駐城鄉虛懸江防業於四月一日電令仝署長將駐和水警一律撤退分泊各汛並留巡船一艘駐泊該縣河口以資鎭攝 
　　請查違法知事頃婺源縣公民王作楫以該縣知事葛韻芬縱盜殃民下鄉騷擾恢復陋規庇縱受賄勒和命案庇役吸烟監獄聚賭俘收丁漕擅離職守種種違法等情呈請省議會咨請省長迅派妥員查明核辦以蘇民困聞省長已准咨飭查矣 
[嘉興]  
　　戲捐又有贊成包辦者嘉興第一區區敎育會職員沈寶華等因戲捐事要求陳會長召集各部職員於二十日開臨時會議是日其到評議幹事編輯各部職員約三十餘人當由會長陳述開會宗旨後由職員金漢聲宣布辦理戲捐經過情形略謂戲捐公所取消與否本會未便過問惟抽收戲捐前已有人認辦收數可達一千元今包認辦法旣經取消則此後收數是否可達一千元或一千元以外總之城區學欵竭蹶萬分提議抽收戲捐擬於七年度第一學期列入預算今收欵旣無把握則本區敎育經費殊難支配應由會中函請勸學所長宣布約收數目俾便列入預算以重學務經公衆贊同遂付表决並聞第二區（王店）第五區（新篁）兩敎育會亦將此事提出質問矣 
　　請求續收蠶種捐嘉興新篁棲鳳兩區學欵向有蠶種捐之抽收以資補充詎於去年三月間忽被官廳飭令停止致該兩區學欵驟形減少頗難支持茲由新篁區區立第一第二第三第五等國民學校校長蔣庭梧等棲鳳區區立第六國民學校校長唐模於日前聯名函請勸學所轉呈縣公署請求繼續征收蠶種捐以裕學欵而維學務莫所長已於日昨據情轉呈矣 
[杭州]  
　　省議會要聞浙江省議會二十日簽到議員漸衆擬於二十二日舉行開會式至何日開議事件並更選審查員手續即定二十一日下午開談話會决定外間傳沈議長不到將改選議長一說聞各議員主張任期僅有數月所議重要事件亦不過一部預算册共維現有秩序不再更張議場主席請秦副議長代事沈議長即作爲請病假論云 
　　水利議事會開會紀浙西水利議事會於二十日開特務審查會其議案爲泖河上游汪德口及北塘河工程事務所預算與開辦經費預算並汪德口之工程經費北塘河竹馬漾至沙家漾顧家蕩之因瀆村工程經費等案共計十起分別議决矣 
　　六大學運動之近訊本年五月十一日爲杭州舉行六大學運動之期惟此次六大學舉行運動其地點定在杭州二龍頭之江大學校操場以該操場地處高山規模宏大接近湖江空氣充足大可流覽風景暢如胸襟並聞金陵約翰南洋東吳滬江各大學運動員來杭時並同來參觀者有百餘人之多云 
　　絲茶新消息杭垣城鄉養蠶各戶向例於淸明前後向種桑各圍主買空賣空因蠶戶恐異日葉貴先爲訂定價值以買之而桑戶亦因貪得現洋又恐異日葉賤故預爲賣之目下每百斤定價一元六角昨今兩日每擔又漲起四角據該業中人云本年育蠶戶較上年爲多如蠶汛一好葉價當然看貴云又杭垣各繭行如艮山門大開塘棲臨平四鄉長渚留下演鎭筧橋等處各行主因本年淸明節業已過去開市日期不得不預先議定茲經各同行會議一律定於陰曆四月初一日定價開秤收買現正修葺房屋籌備一切並各赴縣請領牙帖矣杭垣茶市將届各茶行均須行用現洋故各錢業預向上海調撥已於二十日早快車運到現元十箱計五萬元當由各錢夥雇用搬摃夫分搬至各莊收儲矣又聞龍井獅峯翁家山留下等處新茶葉業於淸明節開採各茶行均須携欵購辦惟近日現洋缺少驟提現欵必致現水奇升有妨市面茲特與各山戶約定除另星欵項槪付現洋及鈔票外餘均搭付即期莊票聞山戶尙多未允云 
雜評一 
[威信（默）]  
　　威信云者發自內者也令出而必行爲威言出而必行爲信若人不遵我令不從我言而强人以遵從則所謂威信其有幾耶 
　　今之行政一任武人之干涉今之命令一任武人之違抗而莫可如何矣非特干涉與違抗也有時且俯首聽命以服從武人之指揮是今之政府早爲武人狎而玩之矣以可狎而玩之之政府而求所謂威信其可得耶賞罰不明政令無常用人賢否莫辨凡此皆所以自喪其威信而開狎玩之門也旣使人狎玩而又欲强人遵崇其可得耶 
　　段內閣初藉武人之力以成其所謂段內閣繼又欲藉武人之力以伸其權力於西南不謂權力未伸而巳爲武人所挾制其藐視政府也固由政府所自召然則今之屈尊赴漢以求保全有何益歟 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[犯案葡人之提訊]  
　　大陸報云自日本解回上海三葡人之一名勒摩斯者昨在葡總領事之前陳述供詞本星期內大騙案之證人將逐日到堂作證而勒摩斯亦將爲此案見證並爲共同犯罪人至於轟擊葡總領事之兇犯二人將由葡副領事提訊大約將於本星期內解赴澳門云 
[木植船此次航海之異遇]  
　　閩帮木植船永順發號向由該省裝運木植來滬行銷此次又由福建滿載木植來申於本月十五號午後駛至該省衡山洋面忽覺後面有船追趕並聞抽放回聲甚急該木船老大心知有異遂令停駛即見該船並不甚大形式奇異（如海軍魚雷艇）在後鼓浪而至駛近該木船靠傍於側該船中出兩洋人攀登木船向船夥等詢問各船夥均不解洋語咸呆立不答該洋人知其情步至所儲水柜旁用手作索討狀並促同來一洋人返船糾同二三人持鉛筒過船往來搬運淸水數次運畢該洋人取出金鎊一枚給償該船夥等以淸水非值錢之物却之該洋人始握手示謝意過船開駛向東而去詎該船駛未數里即見濃煙一溜全船沒水已不知去向該木船船夥等羣相驚駭始知該船乃係潛艇惟因不知洋語未明其係屬何國耳昨該木船已抵滬經船夥等將情報告該號卽於午後卸淸木植仍行運回閩省矣 
[滬浙軍隊採辦糧米]  
　　浙江督軍楊善德所統之第四師及上海盧護軍使所統之第十師軍隊現奉中央抽調赴閩攻粵所需軍糧經楊督盧使派員馳赴蕪湖採購客秈五萬石業已訂定分批運裝運往福建溫台者爲四師軍隊之需運至上海吳淞者爲十師軍隊之用昨亮晶晶是盧使接得來電巳商賃輪舶前往裝運滬上米業亦接該處同行來電知有大帮軍米採辦故梗米市面仍平平而客秈市價已略爲看高矣 
[又有閩省新兵過滬]  
　　福建李督軍因前招新兵五營尙不敷用又派李委員續往津魯等處添招新兵已見報端茲悉此次續招之新兵現巳招得二百四十名經李委員督同至寗乘坐滬寗路局鐵篷車八輛於昨日午刻駛滬開往新龍華下車當由李委員報明盧護軍使告借龍華操場暫爲駐紥一俟雇定赴閩輪船即當出發赴閩聞尙有二百餘名亦將即日到滬云 
[蘇軍將改編國防軍隊]  
　　蘇州第二師朱師長所部官兵原屬省防軍隊現因中央查得國防軍隊邇來調令出防者甚多故擬將該軍改編爲國防軍隊以歸一律已由陸軍部命令朱師長查開所部各軍官佐士兵名册送部核辦矣 
[曹錕電告特派軍事探訪員]  
　　松滬盧護軍使昨接兩湖宣撫使曹上將來電略謂近據密報長江下游時有不靖之謠事雖無稽實爲關係上游軍事影響特派軍事探訪員許蘭亭郝玉林龐樹興三人前往下游一帶調查除通電外爲特電請查照云 
[五誌黃包車夫之風潮]  
　　公共租界黃包車夫於十七號淸晨在洋商各黃包車公司租車出外兜攬坐客甫至卡德路即被巡捕查見指爲違章撬去照會該車夫等以捕房取締過嚴有碍生計疑爲電車公司暗唆聚衆搗毀電車並將查票西人毆傷旋由新閘捕房捕頭愛爾司等到場騙逐不散致被該捕頭等開鎗擊斃江北人孫萬如楊泰甫兩名並彈傷薛東生業經公共公廨驗明諭令屍屬分別具結領屍棺殮並着將虹口新閘兩捕房所獲肇事之山如卿張阿琴孫阿卿金順慶等押候薛東生傷愈再核各情已屢誌本報茲悉該屍屬等以死者均非拉車度日亦不附和滋鬧實係橫遭鎗轟身死且均極貧苦分別具禀公廨要求撫恤未奉照准並 
悉該車夫等公舉代表具禀分呈盧護軍使陳交涉員王道尹等要求設法維持生計各署雖均允爲扶持然皆無明示辦法現 
該車夫等咸靜候示遵而受傷之薛東生經西醫驗得鎗傷腿際聞連日醫治仍未見輕云 
[海關議設棉花檢查機關]  
　　江海關監督公所昨接農商部訓令云案查棉花爲我國出口大宗物產關係至爲重要中國商人往往昧於貿易正義貪圖暴利每將乾潔之棉花攙水染色及夾雜他物希圖加增重量一經洋商挑剔退盤及禁止輸入之事時有所聞殊與國際貿易海外銷場大有妨碍前准外交部咨經部咨商稅務處擬先就津滬兩關設法檢查嗣因時局變更暫行中止復准駐京美使及稅務處函稱棉業亟須整理等因當由部特派技師單伯森技正謝思隆前往上海與棉花檢查攙水會商議改良辦法茲據回京報告中外棉商均以禁止攙水等弊爲振興貿易要圖現值歐戰需棉此項大宗輸出自須竭力整頓以應要需查津滬兩埠爲我國重要商場棉花出口數量尤多亟應先就該關酌量情形各設棉花檢查所一處嚴行檢查恢復信用庶幾價值增高銷路日暢於農商兩業均有裨益除分行外合亟令仰該監督迅即會同實業廳擬具辦法妥爲籌設報部備案云云現馮監督正與蘇省實業廳籌議於滬關附設檢查機關云 
[縣商會會議請改稅率]  
　　南市縣商會訂定昨日開會已紀昨報茲悉該會昨日於午後三時開會到者計油豆餅米木船號商參藥顏料染織布棉花洋紗皮毛桐油衣莊洋雜貨糖北貨等業共六七十人當經正會長顧馨一報告開會宗旨略謂近據油豆餅米業草貨業并各船號商等先後來函聲言江北一隅現定本年五月一日實行改釐爲稅所有蘇省各業貨稅亦復大加變更增加稅數較前逈不相同若羊毛業等稅已增多數十倍當此商業凋敝之秋困苦之情達於極點何能遽加重稅將來困難情狀更不堪言各業對於加稅之舉萬難承認云云旋公决須快郵代電呈請江蘇胡財廳長設法維持懇將稅率妥爲修正嗣顧會長又報告現奉江蘇實業廳頒發農商部經濟調查會江蘇分會應行調查事項並已派專員葛淵如携帶表式來滬調查各項實業茲將該員之表式先行分知各業照表塡註以待該員訂期參觀云云至六時始散會 
[附油豆餅業萃秀堂公所致縣商會函]  
　　敬啓者竊查此次江蘇全省修訂稅率原因江北裁釐改稅所致其中或加重或照舊均依據物品之日用與消耗而定敝業各貨中如豆子豆餅稅率固均照舊而豆油則每百斤較舊加徵銀元三分花生油加七分芝蔴菜子均每石加七分然此數種貨物均爲民間日用必需之品非消耗品可比按之修訂稅率之意斷不應在稍有加徵之列况上海南市豆油花生油等貨均由沙衛船由營口及山東各口運來抵滬已完納江海關正稅除原省產地出口稅不計外在滬完關稅後再完貨物稅已一貨兩稅矣較之江北內河帆船運貨稅則已經重懸殊 
此其不應加重者一也再南市毗連租界輪船運貨祇完關稅沙船須再完貨物稅擔負已重南市來貨以沙船載運爲大宗若再加徵是爲叢敺爵矣此其不宜加重者二也當此國家多故銀根奇緊百貨停滯捐稅照常尙慮不支若再加重民何以堪此又不可加重者三也爲此急迫陳請環求貴會鼎力維持迅予據情轉請各長官體念商艱准將各貨稅率一律照舊徵收藉維市面而保商業不勝盼禱之至 
[烟酒聯合會常會紀事]  
　　中國菸酒聯合會昨日開星期常會首由主席陳良玉報告近日疊接沙縣鹽城等來函均稱兩業因時局糾紛營業停頓捐稅更苛請轉呈財政部及烟酒行政評議會設法維持昨日又接合肥烟酒業藍子　等來函亦稱苛捐近更難堪請轉達商艱早定劃一辦法并擬照本會章程在該縣組織烟酒聯合分會以資接洽公决兩業生計所關自應函復贊成次金拜仁提議全國商會聯合會發起組織國貨陳列所與國貨營業有絕大關係兩業應如何籌備公决贊成惟事關全國應致函各分會徵求同意次裘如邦報告此次至杭屬各縣調查紹酒營業氣象更見衰敗皆因公賣細則繁章動輙得咎貨物被扣到處皆是羣赴省局呈控而批示不外仰該分局查復核奪等語呼籲無門情甚狼狽次陳祝三報告近接陜西涇陽來函云義軍有攻取同州之耗風鶴頻驚紛紛遷徙吾民本不敢妄談軍事祇因商業所關不得不聊報大略民不安業商困於市復何生意之可言目前現銀貼水仍如前報而供給公款則又日出不巳來日大難不堪設想次提議維持方法討論至五時餘始搖鈴散會 
[聶管臣君之儲蓄談]  
　　昨晚七時寰球中國學生會請中孚銀行監理聶管臣君演說（儲蓄）方法先由朱少屏君登壇介紹旎請聶君演說略謂世人說到儲蓄二字多含有儲蓄金錢的意義不知吾人所應當儲蓄者尙有智識精力機會信用等然其結果皆可成金錢之儲蓄故今日所講即以金錢儲蓄爲目的而其他可以融會貫通焉儲蓄之定義不放棄也試想世上許多廢棄之物此人以爲無用者他人以爲珍奇旣以爲無用則瓦礫視之矣不知瓦礫之可貴有時黃金且不能買焉舉其例吾廠做水門汀地板因無瓦礫工程多延幾旬此幾旬之光陰黃金不能買也世人視少數金錢猶瓦礫也無識者常言每月除食飯外僅餘一元數角何能儲率故有耗之於煙酒者有耗之於賭博游戲者不知美洲之某某大王其始皆貧漢問其成功之由則皆自儲蓄微欵而創大業然則吾人亦何得輕視少數之金錢而夢想巨富耶儲蓄之作用能使人從少數之金錢而變成鉅富然其秘訣則自不浪費始吾人而能不浪費也則不徒可以儲蓄金錢且可增高其人道德健全其人之體魄濬淪其人之智識請分別言之嘗聞人詬人無廉恥則以爲難堪然　袴子弟無家庭敎育之富家婦女手筆闊綽則又從而羨之且思從而仿效之吾湘省諺曰打腫臉做胖子適今日社會一般人之病仿效此輩者固然立敗即彼豪富者亦何常能久如此其結果勢必負債一至負債又無生財能力勢必無錢不要無廉即無恥雖受人詬辱亦無如何已講儲蓄之人不肯浪費縱不能時常有餘然决不願輕易負債亦不想非分之財其與人往來最重信用其自奉必儉有識之人見之必生敬仰之心其在社會上地位必不至低落如此則益增其自尊之念吾故曰可以增高其道德也昔吾友未購包車出門常徒行有時坐電車能飛馳而逐電車從前吾輩同出郊外散步路較遠時較晏吾友若無其事也者今則以包車關係故遠不如前之身體自由而其實某君每月之所費亦未嘗少省蓋向者步行時多也而其害則當不止此因某君近日幾年蹶步不願自行矣推之家中僕役多者主人必然懶散而其家中亦反不若貧家之勤於洒掃爲衛生也且講儲蓄之人必知時間之可貴必能早起夜間必不作烟酒賭博觀劇等無益之舉自必早眠人能早起早眠自必身强腦健吾故曰講儲蓄者體魄健全者也智識爲人生不可少之物而於儲蓄尤有密切之關係無智識之人不知儲蓄者多矣有能儲蓄之人而無智識則其害更大焉譬有人力求樽節竟將子女敎育費減至極低之度交際費全行删去以致與社會上絕少交往甚至新聞紙亦不看公共有益之俱樂部亦不能加入表面上似可省錢而其暗中損失則巷大也吾所言者則尙不止此講儲蓄者貴有常識知某物價將昂則預購若干以備用知某事爲不急則立定宗旨而不爲電車有行十步而可少算一站者則必不中道上車市物有遲數日即跌價三倍者則必不以嘗新而多費他如衣服冠履之類今日以爲時式明日已成陳舊吾惟求樸素耐久者不與時派少年爭勝此等事非有根器之人不能爲以其胸無主宰易受外界牽動而其囊中之錢遂不翼而飛也又近來海上之騙局層出不窮作黑幕者特揭六大字訣以警我輩曰莫貪財莫近色我輩束身自好如有室家不近色易而不貪財難近來報上編郵票騙議義費騙報名費者大抵說得天花亂墜中計之人多半以爲此天下便宜事何樂不爲豈知世間之金錢惟營力可以得之豈容倖致耶故受人騙者因無智識遂喪金錢耳凡講儲蓄者朝作夜思其智識之增進又不待言也矣故講儲蓄金錢而道德智識體魄亦同時儲蓄而其人在社會之信用之地位這機會亦恒較不儲蓄者爲優儲蓄之秘訣則亦六字曰不浪費有恒心能實行此六字未有不達到目的者至儲蓄之方法則宜略用勉强的因放任的儲蓄能成者鮮勉强的方法維何即存之銀行並約定每月一日存洋一元存若干年今將中孚銀行章程爲例如每月一日存洋一元並約定存二十年及至滿期則本息共達五百八十三元三角七分而其所存實祗二百四十元且係陸續付去諸君乎每日省銅元四枚二十年後七百餘千矣諸君其有意乎近來上海有標名儲蓄團體而定期開彩者皆非儲蓄之正宗吾人儲蓄原所以備不時之需並非欲從儲蓄而驟致巨富蓋吾固巳言之矣儲蓄須有恒心而不可思倖得也聶君演畢後由朱少屏答以謝辭欵以茗點及贈各來賓中孚銀行章程一份而散 
[建設會之進行]  
　　大陸報云昨日建設會午餐時會董王正廷演說後决定招募美國紅十字會會員以表示中美之感情豫料此舉可得會員一百萬人業已舉定幹事百員皆係上海重要華商除招募特別會員終身會員協助會員等外並擬勸募富紳捐助巨欵 
[路員聯運優待劵規則]  
　　滬杭甬鐵路運輸總管Ｅ字第四號通告云爲通告事茲發給各員司下列規則一份仰各遵照此佈本國聯運各國有鐵路發給員司聯運優待劵規則第一條凡聯運各鐵路員司任事已逾兩年其本人及其父母妻子得購此項優待劵鐵路員司購頭等優待劵者准予隨帶僕從兩人購三等優待劵鐵路員司購二等優待劵者准予隨帶僕從一人購三等優待劵第二條此項聯運優待劵售與各該路員司及或上開各眷屬無論同行或分行每年祇得有來回路程一次或單獨路程兩次但於該年內已購用聯運優待劵一次後如遇親喪或妻喪必須本人前往料理時准其再購一次來回路程之聯運優待劵（民國七年一月二十八日由部核准）凡鐵路員司任事已逾兩年如被裁黜並非由於本人過失者其離差時無論本年曾否購用聯運優待劵准其再購單獨路程之聯運優待劵一次（民國七年一月二十八日由部核准）第三條各該路員司購此項聯運優待劵其每人按普通票價核收四分之一其上開之眷屬應按半價核算十二歲以下之孩童按照普通成年人之票價核收四分之一至四歲以下之孩童准予免收票價第四條此項優待劵原以乘坐尋常列車爲限倘執票人願將快車之附加費全數補納且車上尙有空間亦可通融乘坐快車第五條行李免費須依照普通章程一律辦理其逾量行李應收之費亦照尋常逾量行李之運價計算第六條優待劵或一部分未用或全未使用得退還票價其退還之法應經該員司所屬某部分之首領向售票路線之車務總管索還第七條此項優待劵係按該員司所屬該鐵路某部分之首領或該路准予施行此權之職員所發憑照到站換購該憑照以三月爲有效期間但欲發歸途購劵之憑照得自發給之日起算以兩個月爲有效期間（民國七年一月二十八日由部核准）此項憑照須經發照之某部分加蓋正式圖章前項憑照須經發照之某部分之首領署名並加蓋該科正式圖章及日期戳記（民國七年一月二十八日由部核准）第八條此項優待劵不得移交他人應用倘該路員司有爲他人不在本規則規定範圍之內者購用此項優待劵一經查明立卽撤差第九條此項優待劵出售及到達地點當以聯運各站爲限第十條各路員司凡持有他路所給購買優待劵之憑照而非售票之路所發者仍可在聯運分站按照聯運價目購買車票如鐵路員司需要優待劵至發行來回游歷票之站而該站非發售普通聯運票之站者則由該員司所擬到終站之他路分站給與該員司購買優待劵之憑照（民國七年一月二十八日由部核准） 
　　第十一條聯運各鐵路員司在差身故運柩回籍時經由聯運各路得按四分之一收費其親喪妻之柩則按半價核算但須憑其該管首領函請各路發給憑單繳費起運（民國七年一月二十八日由部核准）凡員司遇有家屬運柩須由該員出具切結倘查有冒濫情弊除追補車價外即予斥革其工役人等遇有前項事故則須邀同相當保戶二人出具保結倘查有冒監情弊照章十倍處罰藉杜弊混第七條第二項及第八條之規定於前次適用之（民國七年一月二十八日由部核准）第十二條本規則於本年七月一日施行其上年六月七日頒行之規則一律取銷 
[負擔查勘繭行用欵之規定]  
　　上海縣署昨接實業廳訓令略云本届繭汛將屆商民在縣請設繭行所指地點各縣本應先行詳細查勘所有第一次查勘用欵應仍在各縣經費內支銷未便遽責商民負擔惟經縣查勘駁斥後商民尙有不服或有人呈控奉准開設之繭行須履行勘丈者准由各縣酌量用欵數目責令聲請或具控商民繳納備支至多以三十元爲限支用有餘仍開單發還各商民收領其新行被控後查勘所控屬實者所有查勘費應向被控之行商追繳給還具控之商民收領以杜朦控而免賠累至商民因駁斥後續請查勘仍予核准者其已繳之費應由縣發還除分行外仰即遵照 
[絲繭公所呈請保護繭市]  
　　江浙皖三省絲繭總公所以時届春季新繭瞬即登場連日接到三省各分所彙報各縣區域預定繭灶淸單表冊由沈總理核定 
　　分備手續具呈三省督軍省長於新繭登場以前分飭各屬營縣一體妥爲保護以重蠶桑業於昨日分別送發矣 
[花邊營業似有轉機]  
　　花邊同業因美國限制消耗品進口各洋行停止收買以致大起恐慌女工生計大受影響詳情已迭誌本報茲據該業中人云此次美國限制消耗品進口對於花邊一項本無明白表示實由少數資本家趁此時機操縱經營壟斷市面藉此謀取厚利而多數經計商人及女工等生計莫不大受影響現聞有洋行數家將於星期一（即今日）開始收買優良之貨品故連日業此者均在活動如浦東無錫常熟江浙等處已紛紛將貨運滬市面或有轉機之望云云 
[武舉非畢業相當資格]  
　　滬海道尹上海縣知事均接省長電云准籌備國會事務局文電開畢業相當資格不包括前淸武舉在內請查照等因准此除分外行合行電達仰即查昭辦理省長齊咸印 
[紗廠女工業巳照常工作]  
　　楊樹浦三新紗廠因拔升女工頭目各女工不服全體罷工要挾撤換等情已誌前報茲悉該紗廠各女工罷工後經總辦將東細紗廠女工趙翠媛西細紗廠新升女工頭目王媛媛（即奚媛媛）兩人開除以服衆心並查得西廠女工唆使鬧事之四十餘名着該頭目一併停歇所做工資當即照給惟爲首唆衆罷工之女工王大大業已拘入捕房捕頭詰悉其情飭令候解公堂訊辦昨各女工已一律照常工作矣 
[同義學校之春季旅行]  
　　打鐵浜中華同義義務學校同義雪恥隊於星期六（卽十二號）舉行春季旅行以龍華爲目的地下午二時全體學生在該校集合整隊出發由嵩山路經霞飛路至祁齊路至馬拉住宅同入花園遊覽畢振隊出大門經徐家滙路至遂吾廬休息少頃至豫豐橋散隊食茶點畢振隊前行至龍華散隊是處有陸軍某團駐紥兵士多人在操場內運動該校學生亦於附近曠地以拳術助興兵士見者無不鼓掌少頃乃振隊歸校時已七時餘矣 
[濟生會春賑獎劵開獎詳紀]  
　　上海中國濟生會因北地災區春賑孔亟特設籌賑獎劵二萬張每張募洋二元由會中同人分銷勸募以期速集巨欵昨（星期日）爲開獎之期借用本城九畝地新舞台爲開獎場所先期邀集政商各界臨場監視是日上午八時起來賓已陸續蒞止官署有護軍使代表秘書杜梅叔縣知事代表王敬常警佐淞滬第二分署杜署長子純縣警察所熊育衡商界則有上海內地電車公司董事莫子經開明公司張逸槎姚紫若此外男女各界來者約千餘人舞台前部左設搖號大銅球右設搖獎小銅球居中爲會 
 
 
 

Page 11

 
 
員騐視號珠處右爲來賓抄號處左爲報界抄號處台下左右爲登記獎號及塡寫號條處此爲會場之大略情形也樓上左右花樓爲政商兩界監視處其特別樓座及臺下正廳均爲來賓參觀之所惟女賓席則在樓之右畔開獎所用之大小銅球號珠皆借用慈善救濟會新製之件號碼鮮明光潔無比自一號起至二萬號挨號排比每五十枚以一銅絲穿之共計四百串掛於臺前聽人查驗獎額一千號內中搖得者二百號頭二三四獎末尾二字相同者各得一號益以頭二獎上下各一號共合一千號以省手續搖時大銅球以四人司之小銅球一人司之每次兩輪各搖出一珠由檢珠者報號後交與監視員驗明穿入珠盤滿百號卽掛於台前俾與得獎號條比對以免舛錯自十一時搖獎起至下午四時竣事頭獎爲七千九百三十一號二獎爲一萬一千八百一十號三獎爲一萬六千五百零九號四獎爲一萬五千九百八十九號五獎爲一萬七千九百三十六號六七八九十獎爲一萬三千七百五十六號五千三百七十號九千五百十三號六千八百四十二號一萬八千三百九十四號其餘號數繁多不及備載所有前列十獎物品金珠寶鑽光怪陸離均由慈善界所捐助慷慨爲懷殊可欽佩場中貼有布告謂賑劵原額二萬張銷去一萬六千張尙存四千張因開獎定有日期就此結束由本會截角封存以昭憑信所有賑洋實收到三萬二千元儘數解充賑用如開出獎號在截角封存獎劵之內者另由會秉公變價充賑云現在辦理賑劵者同時尙有慈善救濟會獎額尤巨濟生會特其先聲前事之師端在乎是造福災民實無涯涘也 
[呈請撤換校長之道批]  
　　滬海道署昨批奉賢縣公民阮志純等呈控校長腐敗糜費學欵環球飭縣撤換以維敎育由據呈該縣乙種農業學校校長周鳳岐品性卑劣糜費學欵各情是否屬實候令奉賢縣知事澈查明確秉公核辦具報仍候敎育廳批示此批 
[工商研究會歡迎香業會員]  
　　本埠香業同行本客兩帮雖有雲和堂名義訂立工作規條然並未成立公所近該業同人思聯絡一氣結合團體曾經邀集衆同行會議加入工商研究會業已函請該會查照當由工商研究會楊會長函復允認並倩調查部長徐豫發分投調查該業狀况當查得本帮有朱信隆金鼎齋三星齋朱錦隆朱沁隆吳振隆興隆齋萬和齋等號客帮有王大昌惟善齋鋆記聞妙堂王順昌侯天源大願船莊天順同森太義昇雲長祿齋永和興姚復興天祿齋姚大豐福星齋德馨齋慶雲齋王大興惟善齋信記聚馨齋透雲齋張萬生萬生齋金鼎齋馨和齋萬和太王大有協和太金鼎齋大房王合興等號上海全市計本客兩帮四十餘家惟其中對待香工稍有不同恐日後有碍經商故特造册呈由楊會長訂期二十一日（昨日）午後二時在該會開歡迎新會員大會昨適星期日該會各職員陸續蒞止未幾楊會長倩代表卓君及副會長郭建侯香業李少琴與各店主等亦先後到會經招待員分別邀坐略事茗叙卽振鈴開會郭副會長推沈卓吾爲主席沈君起而向新會員鞠躬歡迎畢遂陳述同業須協力同心互相聯絡萬不可存同行妬忌之心自絕生計團體宜堅結以謀永固貴業因本客帮工資作工參差致纏訟經年尙未解决現省道兩長諭令和衷共濟今本客兩帮加入本會深望嗣後互相融洽共策進行云云述畢即倩該業同人討論一切事宜當經赴會諸同業互相磋議良久由郭副會長邀衆略飲茶點而散時已鐘鳴五下矣 
[中外商人游覽蘇州名勝]  
　　昨日星期日本埠寳興長商號煤油部經理劉淵士特請日商三井洋行煤油大班高橋氏曁中西日賓四十餘人赴蘇州游覽范墳山觀音山等各名勝之區特包滬寗火車專車一乘於上午七時出發至日暮始回滬 
[敎會紀事兩則]  
　　基督徒佈道團定於今晚（二十二）八時在麥家圈敎堂開本月份議事會各部報告事略提議佈道要點籌備夏令出發講題並定每星期一爲查經之期 
　　美租界文監師路浸會眞神堂會吏朱復白今日（二十二）午後三時在堂歡迎傳道聯會全體會員該會並集議敎務報告各堂事略籌商個人傳道方法 
[春季銷鹽之暢旺]  
　　兩浙緝私第二營營長婁子雲對於緝私頗爲認眞是以本年春季行銷甚爲暢旺計一二三三個月該管區域連同醬銷共銷官鹽一萬四千一百二十七引以三百斤爲一引比較去年春季多銷四千五百八十七引昨將春季比較盈銷情形呈報宋統領曁袁運使查核 
[添雇緝私船之批准]  
　　兩浙緝私第二營婁營長以本埠租界私鹽充斥妨礙行商認繳稅課呈請添雇巡船十艘以資緝私在案茲悉此事已經宋統領批准添招雇船惟辦法及餉欵等事須先磋商辦理一俟宋統領出巡返滬即當實行 
[美孚煤油公司創立辦事新例]  
　　本埠各洋行辦事時間向例多於上午九時起至十二時止下午二時起至五時止夏季則上午提早一小時下午早歇一小時今美孚煤油公司决定自本日起其辦事人一律定晨間八時開始辦事至下午二時完畢即閉門此與公司公務無礙而與辦事人大爲方便聞此種新例巳有美國洋行兩家將效行之云 
[派員查察菜市攤照]  
　　九畝地開明公司一帶菜市淸晨所設菜攤業經滬南工巡捐局姚局長酌收捐欵并給發攤照在案刻該局稅務處恐有朦混漏繳於昨日淸晨爲始由許科長親自督率稅務處各科員協同淞滬警察等前往分別查察如查出漏捐者責令補捐並須照罰 
[漢口路火警]  
　　前晚夜半三時公共租界漢口路（即三馬路）第五十一二號門牌和綸綢莊內不戒於火霎時冒穿屋頂經巡街捕瞥見奔訴捕房當用電話通知瞭望台鳴鐘警告救火會西人立驅皮帶車馳往澆熄計燬樓房兩幢右鄰五十三號門牌空房及左鄰五十號門牌利盛外國首飾店均遭水嘖事後經老閘捕房捕頭偵悉該綢莊保有火險恐有別情除派捕前往火場看守外復飭中西包探往查起火緣由禀候核奪 
[誘匿女子之追究]  
　　江北婦人戴周氏有女阿五年十八歲被同鄉王阿三串同姘婦尤沈氏誘匿閘北叉袋角草屋內前日被女母周氏偵知報經四區二分所將王阿三尤沈氏及戴女一併拘案昨解司法科訊辦 
[開除女生之醜行]  
　　浦東周浦鎭女子戴新寳係由學校開除之女生放蕩不覊近與商人沈皓新姘識往來頗密事爲沈妻申氏得悉前往姦所抄獲情收十七封內有唆沈拋妻等語申氏閱悉檢出要證五件偕其胞弟投南滙縣公署控訴請求提究經杜知事批准業已飭傳戴新寶等到案訊究 
[走失養媳之追尋]  
　　住居閘北新橋之蕭啓龍家十二歲童養媳小芽前日忽失所在蕭托人四出找尋至前日始在小西門婦人吳黃氏家瞥見報告蕭啓龍前往向氏理諭並欲將女領回詎該氏不認藏匿該女以致互相爭執由警到來查悉前情一併拘送二區二分所轉送地檢廳訊究 
[私抱女孩之訊究]  
　　潘老五偕妻蔡氏住居閘北恒豐路有二歲女阿毛於前日忽被素識之趙玉山黃金貴二人乘潘夫婦不在家中時抱出行至中途適爲潘夫婦撞見向詰支吾遂即鳴警拘送警署轉送地檢廳經檢察官預審之下判趙黃二人分別收押候究 
[逃妾請求超豁]  
　　上星期六上午濟良所解婦人范蔣氏至公共公廨請示據氏供稱崑山人年十七歲於去年七月初三日憑媒嫁與現在法租界鄭家木橋附近開設季吾氏煙膏店之潮州人范季吾爲第四妾因時遭虐待近范欲回原籍逼我改嫁迫不得已走出投入濟良所求援務求超豁經李襄讞得供商之義副領事羅君判氏仍留濟良所候查明再行訊核 
[圖害姘婦之敗露]  
　　住居靶子路五百十四號門牌之粵婦梁曾氏向與同鄉人梁聯姘識邇來氏另有外遇被梁偵悉頓起惡意於前日購得硝鎡水暗澆於氏之床帳被褥衣服枕上希圖謀害經氏察悉鳴捕將梁拘入捕房捕頭詳詰一過諭著將梁押候解廨訊懲 
[毆傷胸部]  
　　昨日浦東爛泥渡有福建人陳阿明與同鄉周文波因細故口角互相揪扭周力較大將陳毆傷胸部登時昏倒於地當由三區巡長孫漢坤到來將周拘獲連同受傷人一併帶署經解警正略詰一過判原被併送地方檢察廳訊奪 
[糖食店夥毆傷薙髪藝徒]  
　　滬城銀河路蔡姓薙髪店藝徒徐三囡年十六歲前日傍晚時至附近協泰糖食店內購買食物時出言不遜該店夥黃阿東以其不應辱罵將徐批頰數下並將其毆傷內部當時口吐鮮紅由警到來將徐黃二人一併拘送一區三分署由焦代警佐訊供一過以事涉刑事於昨移送地檢廳卽由檢察官騐訊以徐所傷無碍令回去自醫黃押候訊究 
[搶飾禁錮兩月]  
　　徐董氏昨至法公堂控稱婦人日前出外購物行經法新租界突來匪徒朱才福將婦人所戴之珠耳環一副搶去圖逸經婦人喊捕幸有包探王銀桃到來帮同將朱追獲抄出原贓訊究詰之朱才福供認搶飾不諱中西官判押西牢二月以儆環交原告領去 
[鄉民不得購買賤價木屑之怨憤]  
　　浦東塘橋鎭榮昌火柴公司向以製造火柴盒所遺木屑賤價出售該處一帶鄉民咸樂於　用邇因此項木屑燃料已被柴商朱某悉數包去增價出售以致各鄉民大爲不服轉相傳述謂某紳董爲柴商効力得達包辦目的故咸歸怨於某紳董前日（二十）午後聚集鄉婦老嫗數十餘人各携筐籃擁至某紳董家聲稱年來米珠薪貴生計埀絕僅存區區便宜之燃料今已無處購買特來向紳董購柴等語一時人聲嘈雜囉唣不休旋經該鎭三區三分駐所長警到場解散該鄉婦等旋赴火柴公司囉唣經該廠司事善言開導囑令散去容商明廠主再行核辦該鄉婦等始各散去得免無事然而鄉民生計之困苦於此可見一班深望爲民上者有以善其後也 
[蛋黃變壞請追損失之辯論]  
　　英商老公茂洋行在公共公廨呈控莊鈺慶所交定貨蛋黃變壞 
請追損失銀兩一案上星期六由關讞員會同英卓副領事升座民庭研訊據原告西人惠斯考投訴專管出口蛋黃於西曆一千九百十六年十月二十六號向被被定購蛋黃二十五噸至十二月六號訂立合同詎出口之貨均已變壞當由倫敦拍電來滬即通知被告繼由公正人估計損失銀二千一百二十八兩蛋業公所董事亦已承認有細賬呈案並延律師到堂代表請追訊之被告亦延律師到堂辯護並向原告逐層盤詰良久中西官核供判被告交保候再復訊 
[錢債案缺席判决]  
　　日商興業洋行日本人井上助之控包筱北與包少北欠洋七千五百元等情因被告不到由廨判登報通知被告投案質訊在案上星期六經兪襄讞會同日副領事林君提訊據原告代表律師上堂陳述案情以曾經登報通知今被告仍不投質藐抗巳極請求缺席判决並請俟原告查明被告揚州鎭江等處產業再請公堂查封備抵中日官核供會同簽判云本案因被告抗傳不到准原告代表律師之請公示於申新兩報限令投案候訊迄今逾限該被告等仍未到案殊屬藐抗着被告償還原告洋七千五百元並利息此判 
[判結洋貨號欠欵案]  
　　嘉發錢莊戴信之元盛莊邵蘭芳同延逖百克律師代表至法公堂控稱嘉發莊前與愼昌洋貨號往來被欠銀四千七百餘兩又代付支票銀一千五百餘兩後祗陸續歸還銀五百餘兩尙少一千兩將棧單五紙作抵兩共欠銀五千七百餘兩元盛莊亦被愼昌虧欠銀一千七百餘兩向索不付詎愼昌主黃子賢避匿不見具控後祗提到經理黃子榮而另有債權人榮成永隆永裕錦昌等四戶被愼昌虧欠不多擅自將該號存貨八箱搬去於理不合今榮成等聲稱愼昌經理自願推抵但毫無憑證請堂上着榮成等將搬去之貨交出由各債權人公攤方爲正當辦法旋據榮成張惠成等同稱愼昌號主黃子賢避匿後商人等同向索取虧欠貨銀該號經理黃子榮自願將貨推抵由黃開有發票可證並非擅自搬取求察黃子榮稱號主黃子賢避匿後嘉發元盛兩莊問榮成永裕永隆錦昌等四戶所有存貨如何辦法榮成等允將存貨封存櫥中再行公議辦法不料至次日榮成等四戶前來將存貨八箱擅自車去榮成等呈案發票實非商人所書愼昌欠人之欵商人在押難以料理放出之賬亦有四五千兩可否請求釋出收賬歸還中西讞員判黃子榮管押嘉發所控棧單抵銀一節將貨拍賣作抵尙有與元盛同控欠銀之案候公堂派人爲理賬員收賬淸理榮成等四戶搬去之貨着即交存捕房拍賣再核 
[虧欠公欵之移傳]  
　　寓居公共租界內之卞僅侯（即卞敬懷）在揚州虧欠江都縣公署公欵延不淸理茲由江都朱知事移文公共公廨轉飭捕房於前日派探前往將卞傳至公廨關讞員諭着交保候示 
[不理兜售銅器價之判償]  
　　向爲洋貨掮客之夏和興被泰昌洋貨號經理陳崇德在會審公堂呈控不理兜售銅器價洋二百二十元銀九十二兩五錢等情訊供詳情已誌本報前日午後由公廨兪襄讞會同英白副領事升堂復訊據被告夏和興上堂供稱我與原告往來貿易已有五六載去歲十月初旬向原告兜售之銅刀及魚尾叉等件由法界人和成洋貨號掮來係該號張董二人囑我代銷後被宏昌發生刑事控案我當時即至原告陳崇德處聲明來源同往人和成洋貨號質對明晰但我操此掮客營業不過得此傭金實難賠償云云繼由被告代表律師投案譯稱調查得被告邇來經濟困難萬分窘迫况爲掮客僅與兩造接洽價格按諸法律亦無賠償銀錢之責請求將案註銷着原被兩告環控來源的主云云原告律師聞之起而反對聲稱照法律上掮客無權向買主收銀並不得親自交貨乃該兩項被告俱全應負完全責任至環控一層與法律更不相符旋由兩造律師互辯良久中西官核供磋商之下判着被告如數還洋並償利息限期兩月遵照堂諭執行違干未便 
[註銷不還綢價案]  
　　陳世臣在公共公廨呈控陳鳳梧不還綢價洋一千餘元由廨諭令被告交保在案上星期六由廨傳訊卽據被告代表朱斯莆律師上堂聲稱原告臨訊不到應請將案註銷中西官得稟以原告臨訊不到實係自誤遂判將案註銷被告開釋 
[被告交保候訊]  
　　袁伯貞在公共公廨呈控盛艾臣不還股票又龔順興控盧信不理借銀七百五十二兩又王義昌控朱梅生借洋三百二十六元不還又福來號控王仲琪不付包裝電燈費一百十四元等案上星期六由捕將被告各人併傳到廨中西官諭令分別交保過堂候訊 
[不理欠銀案尙須覆訊]  
　　黃震之在公共公廨指控邱啓華不理欠銀四千九百兩前星期六由廨將邱傳至公堂經中西官研訊一過判邱交保候再訂期研訊 
[深夜賣酒之訊罰]  
　　四馬路豫豐泰酒店因深夜賣酒違章被一千零三十八號華捕查見於上星期六將該店經理章長生傳至公共公廨經中西官訊得違章屬實判章罰洋五元充公示儆 
[房客欠租潛逃]  
　　房主嚴洞天至法公堂控房客周焜泉虧欠房租一年有餘計洋一百八十餘先具控後人即逃逸遺下什物祗值六元求請核示判什物交嚴收管作抵餘欠俟周出面准予扭案訊追 
[客棧違章受罰]  
　　法捕房包探金九林日前查得法界永安街永福客棧不將寓客姓氏籍貫注明循環簿上有違章程稟明捕頭昨將該棧主婦周陳氏傳至法公堂請訊先據該探上堂稟明前情並將循環簿呈鑒詰之周陳氏供稱司帳有事回籍婦人目不識丁故此乏人書寫是實中西官判周陳氏不應違背章程姑念初犯從寛罰洋四元充公以儆 
[水探拘獲一羣竊賊]  
　　前日有晋和糧食行雇陳小生之駁船裝運荳數百包晚間停泊蘇州河口候翌日駁往輪船卸貨詎當晚有積竊胡小龍糾同羽黨多人在浦東東洋公司碼頭先竊得小工船一只乘坐前往陳小生船上竊得黃荳六包正擬開駛逃逸被陳覺察大呼捉賊時適水巡捕房何探目巡查經過聞聲前往拘拿詎胡等膽敢拒捕經何探目等奮力捕拿始將胡及朱三子沈子良萬阿生孫連生陶阿福陳明坤劉子明陸木林等九名一併拘獲連同船隻解送捕房由梅捕頭訊供一過除將船隻留候認領外飭將胡等九犯一併押送地檢廳訊辦 
[嘉定移提竊案牽涉之警察]  
　　嘉定縣同茂源茶葉店夥張松安行竊店內銀洋一百七十二元由店主報請縣警所提到該夥訊供之下牽涉縣警察郭秀庭　郭警已於日前請假來滬前日經縣警佐派巡長張炳祥至閘北四區二分所請派長警協往叉袋角將郭警拘獲昨解司法科寄押聽候移提歸案究辦 
[拘獲竊取鐵錨賊]  
　　陸家嘴浦江中所設浮筒係便輪船帶繩之用近來該浮筒忽然移動當由海關洋員查得該浮筒之下鐵錨二只失去其一遂稟明稅務司飭令水巡捕房查緝嗣經該表房探目何春生查獲是案竊賊姜裕泰沈銀春陳文祥沈長甫等四名向詰一過當以姜等所竊之物雖微然有碍船泊並人之生命立即備文一併押送地檢廳訊究 
[拘獲竊賊指出之收贓人]  
　　積竊潘林泉（混名小豆腐）袁其祥江富等因在浦東等處竊取宏昌船廠內鐵料二十八擔其昌棧之鐵板十五塊經警廳偵緝隊士破獲後供認將原贓賣於北蘇州河路元泰舊貨店主嚴正元處共得價洋數百元等語昨日由隊士朱仁泉至閘北該管警區報告前情協同警察至元泰店將嚴拘解警廳由司法科長飭着小心看守以待詳細預審未幾有某洋行西人帶同譯員赴廳聲明失竊鐵料請爲併案追究 
[馬糞傾倒馬路]  
　　北四川路三號門牌馬車房主黃阿甫因將馬糞任意傾倒馬路被五百五十六號巡街捕查見以其不顧公衆衛生據情歸禀捕頭諭候請廨出軍傳究 
雜評二 
[蘇軍改編國防（訥）]  
　　以江蘇之情形言之防土匪最爲重要據今日所得消息江北之匪刦輪船搶火車蔓延猖獗日見其甚倘再任其橫行則預魯境內之擄敎士刦外商釀成交涉之現象不難再演於蘇境此吾之所以爲江蘇危也 
　　是故當道而欲遏止亂萌者宜盡軍隊之力以防匪所謂省防者他無所防惟匪是防而已若所謂國防者旣不調往東邊參與對外之戰事則改編國防更屬空名吾望當局勿徒論省防國防之名義而致力於防匪之實際可也 
 
 
 

Page 12

 
 
 
 
 

Page 13

 
 
   
 
 

Page 14

 
 
自由談 
百弊叢譚 
[縣公署第三科各員之弊（徐勵吾）] [  ]  
　　縣公署第三科各員一爲科員一爲視學員一爲學務委員皆贊助縣知事施行一縣敎育政事者也而其所作之弊有俱作者有獨作者有串通而作者茲試據吾所聞一一揭明於下以告夫今日爲縣知事者督察而斥黜焉 
　　（甲）俱作之弊第三科各員俱作之弊厥爲干預詞訟斯言也　聞之者必以余爲妄說殊不知今日縣公署第三科各員俱用本地士紳以資熟悉故居是席者桑梓之鄉人多相識結訟之人欲行賄而有所求謀必以其爲近水樓臺多來求其介紹第三科各員於此旣可得請託介紹者之酬謝金又可以多報少而賺賄欵居中傳達兩面獲利今之由寒畯而富有者固不乏其人也余雖不便實指其姓名然一采諸與論即知之矣 
　　（乙）獨作之弊所謂獨作之弊則視學員隱納書肆之賄也書肆以營業發達爲目的各種書籍未有不望各學校賜顧者惟篇至各校請其賜顧甚覺散漫難周不如賄托在各校中大有權力之人使之令各校齊購其肆中各書則各校唯命是聽而其目的達矣視學員之權力在監視各校功課可以令各校長用何書籍敎授學生也又可令各校長易何書籍敎授學生也故書肆多賄托之賄托一次則令各校易新書一次賄托二次則令各校易新書二次甚至有前書學生祗讀半册卽令其棄舊而從新者不知者方以爲視學員講究功課不得不精益求精其實則書肆賄金之影響也（按視學員作此弊勢力僅及於一縣耳） 
　　（丙）串通所作之弊私立學校之請給輔助金鄉市劣董之請興學捐各校校長之請改修校舍增置校具皆關於學務者也其禀詞俱由第三科科員擬批或准或駁則賄託其擬准批者自不 
乏人但私立學校之求輔助金必由視學員調查其敎授良否請興學捐及改修校舍增置校具必由學務委員調查是否可行然後始能批答此公事之手續也使科員不以所得之賄與視學員學務委員朋分其如調查報告書阻礙其批准何哉此其弊所以不得不串通爲之凡此三種賄金之中惟興學捐之賄爲最多因劣董志在藉公肥己不惜重價以購批准也修改校舍增置校具則不過開一花賬各得幾文而已至於私校請給輔助金乃寒畯之所爲或送禮物兩份（一送科員一送視學）或請筵宴一驟以酬情而已所謂秀才人情紙半張其賄亦不過如此也即或有賄亦不過預先說明將前數月之輔助金具一領狀而請科員代領代受而已 [T13 ]五 [/T ] 
家庭常識 
[莩薺糕製法] [  壽千] 　 
揀莩薺肥大者若干削去外皮搗如肉泥與菉豆粉和成稀糊形傾入熱鍋中（鍋中須塗以油）不住手以鏟攪之俟將凝結時摻入白糖隨摻隨攪約五分鐘即成凉粉樣矣卽於鍋中鏟起盛入磁盆置透風處吹燥取出切成長條塊再下鍋以猪油煠之味極甘美誠宴客之佳肴也 
[頭暈] [  周心海] 　　 
生白果三粒去衣及壳研碎於每晨用開水冲空心吞服如法服至數次即愈（却贈） 
工業須知 
[亞麻之栽種及製造法] [  張靜生]  
　　亞麻在數十年前大都祗取種子榨取油質罕有利用其繊維者爾後漸次發明取其繊維製成織物爲用乃廣迄於今日亞麻織物則已暢銷於世矣蓋以其色澤優美僅亞於蠶絲故頗得社會之歡迎歐洲諸國竭力經營於是製造此種織物日臻發達每年輸出於亞美二洲爲數至鉅如輸入我國之假絲緞等年達數千萬兩考其原料多以亞麻爲主也而察各國產亞麻原料之情形額產最多者爲俄國品質最佳者當推比國之苦爾來麻法意德荷矣及諸國年產之額均不甚豐且愛爾蘭產額日見減少日本惟北海道及澳洲殖民地栽培之美國之亞麻多數供種子之用惟密執安Ｍichigan明尼蘇達Minnesata及拍極脫海峽Pugst　sovnd旁諸地有植亞麻以取繊維者由是觀之現在亞麻一 
物尙在需要多於供給之時陡有大宗之亞麻產出亦絕無滯頓不銷之弊可斷言也吾國此際提倡種製亞麻繊維若以之紡織則各國已進步於先非立時所可追蹤故宜作第二步之希望輸出生料設法發展冀成出口貨之大宗而爲吾國農業謀闢新利源今之經營實業者盍一注意於此乎 
　　亞麻之名稱及形態亞麻爲藍花麻之一種俗名胡麻（舊稱脂麻爲胡麻此爲現在亞麻之俗名）學名Ｌinum　usitatissimum英名Flax於植物學上屬亞麻科一年生草葉互生爲箭簇形夏月著花爲天天藍色凡五瓣亦有開白花者其子殼如球狀大如豆 
　　亞麻之用途亞麻之用途至賡以共莖富織縱種子含油其繊維可製繩線織帆布襯衣布織帶等其布之繩白者可爲衣料手帕及檯布領巾等用亞麻之殘碎者又可化造成紙供書寫印刷之用亞麻子油爲製造顏料假漆印刷墨油布等之財料又烏麻布Ｌinobaum者卽亞麻子油合枳櫟外皮及樹膠熱之而成者也（未完） 
集益錄 
[答第九十五問] [  周友勝]  
　　日前貴報載有問苧蔴之出產地點以及作用未見有人答復因就鄙人所知略述大槪以供參考查苧蔴本係中國天產二十一行省各處均有類多野出惟農家所種植者爲四川江西湖廣三處皆係家園種植四川出產長可三四尺不等色白湖廣出產稍短色帶蒼黃惟江西出產最佳長短合宜其色帶靑綠蔴可織布即夏布是也故江西夏布名溢中外蔴可雜絲充織料細可爲線粗可爲繩又可結網捕魚羅雀均無不宜近今新發明蔴可製棉故蔴之一項其用最廣但蔴分兩種以上所述皆係四川湖廣江西種植之蔴浙江近來有人種植偕乎不多另一種名曰火蔴專爲做袋皮造繩之用因其色赤性質過硬不通用於織物也凡種植苧蔴之利甚厚不擇土地一年分三季收穫若將此項擴充設立公司敎人種植誠一大宗出品也 
　　按此答復原問題多有未盡尙希經騐家切實再答 
長篇小說 
[二城風雨錄] [  英國郤而司迭更斯原著常覺小蝶天虛我生合譯]  
卷下第三十九章（七） 
　　途中自念數日以來迭覩慘狀貴族之恣橫實非人類所堪吾旣目擊其狀豈忍不發一言任死者含寃於泉壞乎蓋予此時血氣方剛覺有義憤之氣勃然乃不可遏旣歸則吾妻方坐火爐之次久待予歸數日來予乃屢屢他出初亦不以底蘊告之蓋吾妻善愁苟令聞此必又多一番顰蹙也故於是夜予亦殊無多語匆匆餐畢卽入書室閉門獨坐抽紙握管將以數日所見所問之事上之有司雖知貴族勢力互相庇護此呈上時直不啻以卵當石然吾亦聊盡人事而已是夜起草直至更盡吾妻屢次相促吾恐其怒始輟筆就寢及至明日而鑲寳指環已置吾門且盛以小盒中有紙條作爲細書曰愼毋忘昨夜之約致自取其不利予讀已不禁失笑念貴族之能力雖偉而欲以區區之金錢堵塞人口抑亦難矣是日予復草呈以竣昨夜未竟之稿忽小廝　瑪齊人白謂門外乃有婦人謁予視其刺則聖愛芙孟候爵夫人也然則其人卽彼兩兄弟之室歟此來見予意又何居及出視之嫣然一婦人也年少而貌娟好顧有憂抑之色入予室自謂日來之事巳皆知之且知死者尙有一妹故以問予將給資以扶助藉補其夫怙惡之愆惜予不知死者姓名更遑論乎其妹夫人乃大失望歎曰吾夫獲罪於天豈竟不容我有　悔之餘地乎日來之事博士必能言之吾雖聞其大略而根柢莫詳博士能爲我一言乎予曰此恐未能蓋吾雖有所見而其事內容實無一毫所知今辱夫人下間愧無以對惟夫人歸時尙宜一勸侯爵此等罪孽究宜少造夫人含淚而起曰謝博士之箴吾夫惡德吾豈不知然而苦品屢陳奈渠兄弟之不聽何原書至此又斷蓋又一日之記載畢矣（未完） 
 
 
 

Page 15

 
 
   
 
 

Page 16

 
 
   
 
