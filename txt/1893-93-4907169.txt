# 1893 - 93 - 4907169

 

Page 1

 
 
[重印鄕會試應備各種書籍啓] [  點石齋主人謹啓]  
　　石印曉自泰西而創行於中國者則自本齋始二十年來所出書籍不下數千百種早蒙海内士林同聲稱賞今届慶榜宏開查歴年售缺各書數己不少理宜重爲補印以便諸君採購謹將共目略列於下計開經策通纂乃戊子年所出縷析條分包羅富有固己盡經生之能事集策學之大成矣當時共印一萬部現己售罄仍照原式開印不敢縮小以省目力又大題觀海初二集亦於是年告成其初集　國初名作二集則皆近時名人窻稿及各省課藝并本齋自請名手補題一萬篇共得文四萬首裒然鉅集出色當行爲石印文中别開生而揣　家久己奉爲圭臬又五經文準係本齋自請名宿精選而成凡己見於宏括淵海戞造等集者概從割愛今更重選將稍不愜意及雜見於三五萬選者全行剛汰益以華藻矞皇諸作因於原名上加精選二字以示區别又大題多寶船乃本齋印文之嚆矢海内風行己銷十餘萬部其美善處姑不暇贅以上各種並横行佩文　府均於去冬開印不日卽可出書尚有大部書籍爲他家所未見者己由名家編輯成書現復請經學生詳爲校正容俟續出其餘試帖策府凡有　於文塲者概行重印茲不細登有欲躉購若干部者請來而議可也 
[重印大題文富告白○附查售書價目] [  點石齋主人謹啓]  
　　本齋於戊子年會印大題文富五千部士林稱賞海内風行未及年終卽己告罄蓋以集中鴻篇傑作與大題文府大題三萬選等各樹一幟絕不雷同且一題祇文一篇更無疊床架屋之弊共文一萬四千首戞戞獨造簇簇生新實爲藝苑中不可多得之書祗日當時係集股告成各人志趣不同未能重復開印數年來久付闕如空勞賜購深用歉然今本齋獨出鉅資將各股全行購歸卽日開印約三月間出書一切仍從　例裝釘三十二本務使字跡淸晣一覽了然永無細若牛毛模糊莫辨之慮有志觀光者誠不可不備也倘各書坊有欲定購二三百部或躉購若干者請至本　房面議爲盼又十三經難字音註價洋二角岑宫保介福圖洋一元悔蹉跎齋試帖洋八角售處仍照曩例此佈 
[論人心之肆]  
　　光天化日之下承平無事之秋而莠民匪類公然大肆蠻横不知法度爲何物此地方之害亦世　之憂也近來曾黨漝伏齋匪遍布時時有乘機蠢動之勢而又往往與西人之教堂尋仇其尋仇於彼教者非眞有所仇也蓋欲挑中西之釁俾西人於中國興問罪之師則中國於泰西亦必籌禦敵之計旣有外患卽無暇平内亂去年余屢言及之西人旋亦恍然洞燭匪人之奸與中國和衷共商協力靖亂而匪黨遂不得再逞雖不免有時伺隙而動如福州厦門今又見告然竊以爲此等蜚語無稽祗可以煽動於一時斷不能簧鼓於日久且祗可以誘惑乎愚人斷不能勾引乎豪傑縱有蠢然思動者苟中西咸曉然於其故同心合志嚴密防辦若輩又何足爲患哉乃不意定海有藉荒滋事之信查定海廳廣寍波府管下所轄共十八莊去秋因田禾告歉顆粒無收飢民咸擁至殷富之家掠取倉榖或逕入廚下狼吞虎嚥名曰喫荒旋己哄至十二莊莊民深以爲苦有張姓者聚族居於大碾地方有名乾高者又名小增家號小康其族人張文亨卽石匠阿三平日横霸一方黨羽甚衆曾逼令小增出洋三千元爲團練之費小增不允以致積怨成仇去冬十一月間招集　黨百餘名擁至其家恣行凶惡小增全家避去年關將近仍盤踞不去具呈於定海廳廳尊據情呈禀道憲至今正二十日廳尊會同營兵二百名將往大碾彈壓行至鵝鼻嶺文亨所結黨羽聞風潰散其愍不畏死者尚餘三十四人膽敢作負嵎之勢緊閉前後門戶以拒官兵廳尊督令匹面兠圍蓋尚欲生致之不卽開槍也乃若輩反开屋擲瓦且先開槍拒敵一彈從廳尊頭上飛過遂赫然大怒飭營開槍環擊文亨立卽中彈而死餘黨除死傷外計尚有十七人生擒十六人被兎脫者止一人而己夫以同族之人挾有微嫌居然大動干戈生此大浪人心之恣肆爲何如乎然猶曰積怨成仇又當吃荒之際故肇此禍也乃前報曾紀吳江縣護勇劉某奉本官令往盛澤鎭催糧駛至該鎭永栅驀被梟匪鎗斃吳江邑宰聞信卽帶砲船前往勘騐亦爲梟匪所圍旋經省憲飛飭緝捕營水師砲船數艘星夜馳往始　將邑宰救出重圍邑宰圖署後立卽晉省將細情面禀撫憲奎大中丞赫然震怒立飭撫標營帮帶宫何君　領雄師協同水師營哨官二員帶領砲艇前在緝拿該匪於解圍之後亦自知罪惡彌天必膺憲典旋卽東逃西竄比及官車到時則己杳無蹤影邇日又聞浙江烏鎭地方有鹽臬横行正月二十日浙省官軍馳往彈壓匪黨竟敢恃衆抗拒槍砲齊施如臨大敵當塲槍斃哨官二人兵勇四名匪黨授首者九名中有二名乃彼中頭目奎中丞特傳何君等面諭謂該處鹽梟難保非盛澤滋事匪人之黨伺隙竄往者爾等宜速往協同掩捕務將著名匪首獲案以憑從嚴根究何君葉遂奉令而去夫以梟匪而敢於戕護勇圍邑侯開槍拒捕死傷相當東竄西突令人不測至於如此尚復成何世　耶嘗　近來中國講求製造所製槍砲雖未必敢信爲高出乎外洋然儘足以禦内訌蓋器械旣極精良　演亦尚認眞而内地匪黨卽有槍砲究不能充足故以此時之官兵而靖内亂如湯沃雪前年朝陽熱河等處會匪馬賊紛然並起不匝月而大定此其騐也顧近日以來匪黨之槍砲亦漸見其多至於吃荒之黨亦有登屋開槍幾陷廳尊之腦則可見槍礮之遍布於天下者固不僅官軍有此利器己也若輩亦各有利器而官軍與匪黨勝負之數適相當矣故槍礮火器本所以衞國家投民生也而亦足以壞國家禍民生彼匪黨之槍砲火器何自而來哉夫有所購之也軍火之禁中國未嘗不嚴而外洋則殊見其寛中國方欲使内變之不作必須自設法嚴查私販軍火始不特嚴於本國己也且宜與外洋妥商協力嚴查而後可夫天下之惡一也泰西諸國又豈肯故爲作難也哉 
[本館接奉電音]  
　　昨由京友電傳諭旨二道敬謹譯登○二月二十日奉硃筆會章補授詹事府詹事欽此同日奉旨景霖榮恩文炳淮泉俱著賞給四等侍衞順昌文瑞溎和俱著賞給藍翎侍衞在大門上行走欽此 
[棉花免稅]  
　　日本工藝日盛一日歐洲之利多爲所奪以棉花所製布疋而論銷流己不知凡幾惟日本所産棉花不敷國中工廠所用故向外國購棉入口以資接濟向來棉花入口徵稅頗重所製之布成本重而獲利微是以日本下議院議將入口棉稅豁免以體恤製造之家或曰蠲免棉稅雖有益於製造然植棉之人實受其損日官之倡此議特見利而忘害耳 
[鱷魚遠竄]  
　　新嘉坡消息言霹靂處馬登地方素爲鱷魚所聚貽害人畜不减昔之惡溪居民慘遭荼毒實繁有徒地方官欲聚而殲之以除民害使人縛餌垂釣以期捕獲凈盡有杜郎處頭目於一月之間捕得鱷魚十六頭中有一頭長十九英尺腰圍九尺碩大無朋據言鱷魚皆曾食人故附近居人一聞被獲相率往觀以視腹内有友人遺體否 
 
 

Page 2

 
 
及將鱷剖騐則腹中祗存臟腑餘無别物衆皆嗒然聞當時有鱷七頭亦經吞餌帶鈎而逃不知所在據杜節頭目稱前數月崇基利茂至鳥丹美靈登等處沿途行人有被鱷登陸追噬者自捕獲十六頭後則行人安謐無復昔時之被擾矣 
[發憤爲雄]  
　　暹羅一國近年大爲振作有利必興無弊不除興建車路仿效技藝且常派貴介出遊外國採風問俗以期擇善而從聞暹員某乃暹王之至戚前曾至歐洲各國遊行迨返暹力請暹王舉辦數事卽建築鐵路亦多得某之力方底於成今暹國與英人分劃暹緬鴻溝暹廷所委之員皆係深識地理者由是觀之暹之振興正未有艾也 
[砲捐减折]  
　　厦門因購砲築臺向各處捐集經費經譚制軍奏明援照山東砲捐成案准捐實職官階與新海防捐輸一律當奉諭旨准如所請此信一傳福州粤東等處殷實紳來厦買票者頗形踴躍其數七五至七八五不等或可减至八成在捐戶雖捐千兩實銀不過二百兩尚何憚而不爲哉 
[盜案疉出]  
　　厦門附近蔴灶地方匪徒於前年冬間搶刦某號洋銀其時秋露軒司馬署厦門分府獲緝盜犯訊問之下供稱爲飢寒所迫司馬爲之惻然諭令該鄕攤賠贓欵盜犯從寛釋放自此以後盜黨亦無顧忌時有攔路搶刼情事近有客商運送洋銀大士被盜所刼匪類似此猖狂行旅聞而裹足矣乃知姑息之不可以圖治也 
[博徒猝斃]  
　　厦門和鳳宫前允昌號夥某甲素喜賭博以葉子戲車馬砲爲性命入春以來昕宵從事往往三五夜不寐初一晚間十二點鐘又往對門某號作葉子戲因座中尚少一人不能成局鬱鬱不樂回號偃臥至次日花梢影動仍效遠安之高臥店夥疑其疲倦多時貪眠忘曉入房呼之寂然不應撫之則體氷而氣絕矣旣非暴病又未自尋短見何以有入夢之時竟何出夢之日急索解人不得 
[水手忿爭]  
　　厦門港仔口一帶雙槳小船率係吳陳兩姓駕駛性最强悍動輙恃衆打架初三晚港仔口演戲若輩作壁上觀忽與德記洋行舢杉板水手陳姓忿爭大戰一塲血飛肉薄兩下受傷甚重己禀請分府相騐禾識能保全性命否小縏小手横行己久地方若能懲辦一二庶足以儆將來若以煦煦爲仁是縱人肆虐也奚可哉 
[劇盗兔脫]  
　　十六日午後鎭江柴炭巷仁和酒樓有三人飲酒一吸千鍾直欲氣吞湖海忽有差役率同城守營兵數名各帶鐵尺等物一擁登樓爲首某差役遽拍中坐者之肩謂老兄别來無恙幸得在此處相會三人相顧錯愕徐謂曰勞公等至大是辛苦男兒作事磊落光明誓不摇尾乞憐公等不必多言東南西北惟命是從語畢出囊底錢料理酒債紛紛下樓及出門後差役輩俱以五六人圍繞一人有持其衣袖者有握其髮辮者有牽其腰帶者擬由新橋過小閘迤邐進城三人毫無懼色行近小閘一人忽欲小遺暗以目示二人差役不爲意忽聞槍聲大作轉身急避繼而連放數聲恐爲所傷均各釋手三人聳身一躍鳬水而遁差役見有火器不敢窮追任其向南逸去嗣聞三人係桃源縣大盜行刼之案幾如山積桃源縣懸賞緝拿縣差由桃源一路偵訪至此知其下落因三人手叚高强縣差恐力不能勝特至丹徒縣署報明添差協緝並向守府署借撥營兵以資臂助是日由客寓中躡跡至酒樓旣己成禽復被兔脫差役輩得無自悔疏虞哉 
[奇花有主]  
　　蘭之爲物也氣芳而品逸騷人墨客愛之成癖若爲樵夫牧豎所見則蕪穢視之矣杭垣有某甲者素以販魚爲業其子與紹興人某乙相友善乙偶携蘭草二種一爲素心荷瓣一爲素心並頭蘭甲子悅之乘乙出外不告而取藏諸密室中詭謂乙曰蘭己被某雛鬟摘去矣其草尚在垃圾堆中乙笑應曰此蘭予從蕭山東門外得來初有樵者負薪一束蘭亦雜其中將歸而爲炊爨之資子喜其花色幽靜從敗葉荒草中檢得之樵亦不顧問焉俄至土地祠前有老嫗倚門而立告予曰此蘭可值靑蚨六百翼予異之携至此間希有相識者甲子曰旣有定價當代償也乙復言想老嫗誑我耳花色雖隹斷無值三百文一本者甲子卽以靑蚨六百翼畀之乙喜出望外更邀甲子至墟頭盡醉而歸翌晨甲子携蘭至三元坊邵芝巖筆店蓋店主素有蘭癖也出洋一元五角易之甲子不允復携至下珠寶巷當織署經承之高某家中高見之以爲此固希世之珍也遂出番餅四枚購之盛以白玉磁盆培以金砂泥盛以紫檀雕刻盆架圍以琉璃屏風而蘭於是得其所當其偃蹇空山離披風雨自分與草木同腐耳庸詎知懸金以求者竟視爲奇珍深其愛護惟恐不至耶君子所以有知遇之感也 
[柳浪鶯聲]  
　　杭垣艮山門外皋亭山地方有娘娘廟相傳後宋高宗南渡時所建者素著靈異每當春景暄妍小本營生者　集於此謂之赶香巿現届二月中旬香巿未起而博徒己先在沿河一帶喝雉呼盧通宵不絕爲民上者當有以禁止之幸勿爲阿家翁也○十四夜魚更初躍城頭巷某姓家雙扉未奄有偷兒混入空室中藏匿暗陬及人靜後竊去皮箱一口廳前燈臺器皿等物約值四五十元仍由大門拔關而去經某姓開單報呈飭捕追尋未識能完璧歸趙否耶○東城講舍甄别向章由杭州府命題兹聞陳六笙太守於初九日黎明親至講舍點名給卷題目録左子曰君子之於天下也三章賦得何人會得春風意得風字五言八韻限次日黎明繳齊聞與考者約一千餘卷云 
[補考書吏]  
　　吏部考功司北直江南山東廣東四甲閒散書吏前經分日考試或作四六文一篇或講例案一則或宣誦諭旨一道經主稿司員李君分别優劣以定去留至臨考不到之書吏等人原議開除姓名不准入署嗣經四甲經承再三籲請另爲擇日當堂補考李君允之然尚未定補考日期也 
[大風覆舟]  
　　厦門信云十一日午後三點半鐘遥望長空忽起黑雲一片頃刻暴風大雨金鐵皆鳴港中駁貨船隻一時不及停泊遭風吹覆者約有五六艘石碼渡船夥某甲在艙面收拾繩索被風打落海中登時溺斃閱十五分時卽息人心始定 
[禍起風筝]  
　　金陵友人云花濃酒艶春色撩人游人每喜携紙鳶登雉堞臨風一放高可凌雲詠吳榖人祭酒鳳泊鸞飄似筠裁紙翦工竊來慈母綫送入大王風之句覺嬉春之樂莫有過於斯者正不必追溯李業閒情繙遍兎園册子也二月初三日西門内機匠羣聚放風筝正在乘風得意時忽與東門内機匠所放者互相糾結用力一扯綫忽中斷風筝遂一瞥而逝不知所之東門内人大怒紛然上前各以老拳奉敬彼來此往扭作一團局外人從壁上觀者不敢出而勸阻但聞羣無賴譁然曰頭裂矣速止速止號令一聲衆皆歛手内一少年鮮血涔涔沾染衣袖猶竪大指顧左右自稱好漢同類爲之束以帕或推或挽向北而去或曰是役也非品茶賠禮贈以鞭爆花紅决不能了事至肆筵設席猶其餘事也嘻以游戲始者竟以格鬥終兇悍之風至於此極爲人上者奈何不有以儆之哉 
[竊鎗誌略]  
　　金陵機器局總其事者爲郭徐兩觀察平日督率工匠整頓規條勞怨不辭略無貽誤前數日查點軍裝庫忽失鐵鎗五六桿急飭巡勇詳加查察並戒以不得聲張巡勇廣布綫人留心伺察見有長夫國姓者行蹤詭柲出没無常一日黄昏時偕黨羽二三人偷入庫房用粗毛竹一根中空其節以鐵桿實之補其兩諸用以扛物而出寄頓他気在後再入庫中遂向總辦禀明立飭護兵拘拿懲辦國偵知消息逃避無蹤因將其兄押至窩藏之家起出原贓帶回本局升堂訊鞫供出尚餘贓物售與東牌樓某舊貢店不過照頑鐵得價而己隨往起出銅壺二具烟鎗一枝復加窮詰飭笞數百板枷號示衆俟國到　再行核辦此二月十五日事也次日訪聞國藏匿某處密令局勇往拘國膽敢逞强拒捕有三人帶傷而歸禀請添派多人重往緝捕想難再逃法網矣 
 
 

Page 3

 
 
[雲間春色]  
　　松江誌事人云恩詩農太守示期二月十二日考試雲間求忠景賢三書院淸晨太守排道至校士館點名給卷考生紛紛擾擾不下千數百人可謂人文極盛矣雲求題子曰有教無類三章賦得古來射策如彎弧得如字景賢題聞斯二者至聞詩聞禮賦得雨餘花氣潤吟箋得箋字○朱姓女郎家在松江西門外新橋附近荔枝年紀嬌艶無雙幼時經某茂才執柯許字姑蘇人某甲百花生日詩詠桃夭言定贅甲於家效齊渭稽故事不料屏開射雀新郎竟音信全無侍至月上柳梢猶是靑彎杳渺家中人大爲驚訝咸歸咎於冰上人茂才無可奈何只得放棹蘇垣往尋快婿意者其紅彎星未經照命耶不然何竟狐負此洞房花燭也 
[厦門米貴]  
　　臺　鹿港笨港所出之米大都運赴泉郡附郭一帶兹因臺地禁米出口泉州米價日漲厦門亦隨之而漲近日輪船載米到厦大獲其利泉郡米商均來厦販運而厦門之米價仍有增無減卽蕃薯雜糧亦昻貴異常關心民事者有善法以處之否 
[創建生祠]  
　　前任福建水師提督彭紀南軍門蒞任將及廿年撫綏士卒威惠兼施兹因奉諱回籍標下五營叅遊守備曁南字備曁南字各營弁兵捐集欵項在虎頭山脚購地一區起建生祠以誌弗諼請爲之頌曰天風浪浪海山蒼蒼軍門之德山高水長 
[抱孫誌喜]  
　　前辦吳淞釣船局委員竇奠高明府前日誕育文孫印委各員均往道賀明府定於今明兩日在滬北山家園公館設湯餅筵邀請各官雙讌輝增錦褓喜溢華堂是亦一時佳話也 
[洋房失火]  
　　洋房失火事所罕見蓋以其屋皆用碍石砌成鞏固堅牢非回禄神所易於惹事者也昨日天將破曉蝶夢初回驀聞捕房亂擊警鐘旋分四下知英大馬路以南至洋涇浜必有走水情事推牕仰望惟見一鉤殘月數點疏星被毒燄所蒸隱隱作紺紅色遥聞人語曰旗昌洋行被焚矣旗昌洋行被焚矣旗昌原係四層樓遠揖吳淞俯臨黄浦自經倒閉後街談巷語仍襲舊名茯實己將房屋租與别人居住其樓下有自來水公司及些釐登礦局公裕保險公司錦名洋行等家至二三層樓上爲各西人棲　屬之所第四層樓則設庖廚其時治庖之副手方擬爇火爐煮牛乳加非以供早膳突見廚下火勢炎炎急取水澆之己無濟於事一霎時四層樓焚燒净盡三層樓亦己延燒第一二層雖未被災然各洋龍吸水狂噴諸物悉遭毁壞大約所失約值數萬金須責令保險行賠補矣又聞第三層中係西人藏生所居該西人在浦東船廠執業是夜未歸不知寢室中如何遺火迨烟焰迷漫由窻隙縷縷冐出爲更夫所見急呼管門人檢點而火勢己大熾矣奔告西捕吹筩集衆各路中西捕聞聲馳至火己徹上徹下及鳴鐘告警洋龍齊集始得救息第四層巍峨高聳被火最烈第三層中間蓋毁僅存四面窓檽第二層後面但有焦灼痕前面己焚燬矣樓下物件亦無存者當火熾時諸西人及所用侍者等皆在夢中驚學住樓上者聞烟氣觸鼻欲下樓則梯己焚斷危急萬分乃從簷下鉛皮水絡管緣之而下閭有衣服被火延及者是誠異常狼狽矣 
[煎油遺火]  
　　虹口漢璧禮路有粤東人錢福堂建造房屋數幢將次竣工昨因工匠熬煎柏油遺火木花中至五點鐘時濃烟四射幾欲燎原幸卽瞥見多方施救得以撲滅 
[臺基又見]  
　　臺基之害人較娼寮爲尤烈而未能凈絕者豈人心之不古耶抑禁令之不嚴也有寍波人蔡雲卿偕其妻高氏賃盆湯弄北首三泰公司房屋一幢陳設矮榻勾引狂蜂浪蝶共赴藍橋有業湖絲棧生意之莊邦和素有登徒子之癖與陳生岳之妻陳林氏時往蔡處貪歡半晌陳己有所聞未知蹤跡所在是以隱忍不發前晚九點鐘時莊與林氏又至彼處欲續舊歡陳偵知躡蹤而至驚散被底鴛鴦察見陳孑然一身以爲可欺遂欲强賓壓主扭至某老虎灶評論陳不得己遂喚巡街捕將奸夫　婦並蔡夫婦一併拘至捕房轉解英公廨蔡太守飭押候訊辦 
[人之無良]  
　　滬城曲尺灣左近何合興木桿店學徒某甲係浦東人其父逝世有年其母某氏徐娘老去尚解風情與棕榻匠吳子良歡諧魚水吳情甘倚玉術乏點金屢將氏之及師付諸長生庫氏至此頓萌悔意携取所有不告而行逕往何處借片席地以資棲息吳當時尋訪未得蹤跡至前日經過何店與氏邂逅相遇吳卽指向爲誘拐氏怒詈　我與汝素昧生平何得以惡語傷人吳大怒奔入店中拍凳敲擡大肆吵閙何惱羞變怒扭吳至聚寶樓評理一塲舌戰聲震街　旁人詢知情節以吳逼人太甚欲以老拳奉敬吳知衆怒難犯始抱頭鼠竄而去 
[偷嫁東風]  
　　甲乙兩人家住大南門外尚爲隂溝匠早失怙恃祇有一妹年己及笄寂寞深閨鴛盟未訂偶動懷春之興遂成野合之緣與左近某丙繾綣情深如膠投漆甲乙微有所聞稍加防範女恐姻緣不遂前日乘兩兄未歸將家中所有各物捲取一空與所歡偕遁迨甲乙回家則黄鶴凌霄雖有繒繳亦無所施柳絮隨風桃花逐水抑何輕薄乃爾 
[載沈載浮]  
　　浦左陸家嘴角相近有禮柏火油棧門前設立碼頭以便起運貨物前日下午潮漲碼頭下忽有孩柩四具隨潮而至經工頭李某查見遣人報知滬南救生局由局中派二號巡船駛往騐視不知作何處置也 
[賠贓受累]  
　　滬城大東門外郎家橋地方有一飯店係本邑人楊某所開肥魚大肉老饕每見而垂涎本月中旬小竊某甲因飢腸轆轆 
遂爲不速之客醉飽之餘不名一錢揚長逕去楊上前索取無以相償搜其身畔祗有押票數張遂留抵飯資楊得票以爲此中有利可圖傭本利向押鋪贖出銅銚一把釘靴一雙及布衣等物帶回店中欣然日得至前日甲又在大東門外東張西望欲施其妙手適被捕役某乙瞥見突前擒之詰問某某等家失物是爾竊否甲直認不諱問物在何處答己押去問票在何處答被楊搜去乙遂將甲帶往楊處將原贓起出以楊不應收贓欲與甲一併解至巡防局請究實則無非爲婪索地步耳 
[工頭喊寃]  
　　英界友興茶棧工頭馮桂芬被小工王烏利爭奪一案經黄大令念馮管管押多時從寛交保王傷己痊愈應毋庸議具結完案前日午後大令拜客回署王又在大堂上攔輿遞禀訴稱小的傷未平復求請伸寃大令著退去聽候批示遵行 
[勸捐牙帖]  
　　欽加運同銜在任前先補用直隸州調補松江府上海縣正堂黄爲查案曉諭事案奉松滬捐厘總局憲札開境内如有無帖私開舊帖朦頂牙行押令捉請部帖倘仍任意玩延卽行由縣照章嚴究詳奉撫憲批准轉飭一體遵辦等因節經出示曉諭並諭牙經紀稽查在案誠恐日久玩生合行查案示諭爲此示仰諸色牙艉人等一體遵照爾等須知開行必先領帖曰拉例禁綦嚴凡有無帖私開及舊帖朦頂之戶赶緊備銀赴局捐請部帖倘敢延玩一經查明或被告發定卽提案究辦决不寛貸各宜凛遵毋違特示 
[會勘線路]  
　　英工部局議在虹口建築西華線路其詳己紀前報昨晨十點鐘時英界讞員蔡二源太守上海縣黄愛棠犬令曁丈量局委員會同英國易副領事及工部局打樣西人至二十五保二圖查勘繼至十五圖西十三圖十圖東十三圖十二圖至太平寺爲睛勘畢順道至下海浦捕房略坐片時排導而回英公堂因此停訊一日 
[蘆子城邊閒話]  
　　江北人陸某僑居本邑南巿草鞋灣小本經營略有儲蓄顧年逾不惑尚賦雉飛角枕錦衾頗嗟鰥緒去冬經某氏婦作伐以番銀一百餅娶姑蘇某姓女爲室閨房之樂有甚畫眉夫唱婦隨不嫌寂寞矣前日忽有一老翁來自姑蘇臺畔自稱婦係伊之寡媳音時傭於滬上今當挈返鄕間甲惶遽萬分亟向媒人理論不料山名撮合竟離遷移無奈央人向翁婉轉商量給以洋蚨數十翼翁始致謝而去特不 
 
 

Page 4

 
 
知以後果能永斷葛藤否也○有陳根寶者膝下一子並未皈依三寶偏襲髠奴之號以和尚喚之和尚娶某氏女爲妻魚水和諧頗多樂事顧其姑遇之虐鞭鸞笞鳳習以爲常本月十二日淸早歸寍回時稍晚姑怒以竹箠痛抶之根寶婉勸再三始己昨日媳之伯叔聞知其事前來探望剌以冰言姑卽怒髮衝冠持劈柴刀向媳亂砍媳不及避讓致斷去手指一節鮮血如潮噫是眞豺狼其性者歟○姚某以販竹爲生其夥名小六子不知爲何許人昨日向姚預支辛工洋銀十元以致互相齟龉小六子忽大聲曰我帮爾賺錢不少似此區區者竟靳而不予不將令我曰費辛勤耶今當借洋銀三十元若少分文定難善罷於是兩相口角各奮老拳旋互扭至十六鋪巡防局請懲局員黄二尹著押候訊斷○南巿薜家浜北岸木駁久未修整以致朽壞不堪兹經圖董捐集巨資換砌石磡昨有石匠十餘人正在支搭木架繩忽中斷紛紛墜入水中幸適風靜潮平得以泅登彼岸然己拖泥帶水狼狽異常矣 
[英界公堂紀事]  
　　王陳氏控李錦堂薛金發藉索喜封向之訛詐毁壞雜物失去金簪事後訪知由土棍瞿桂寶主謀因向捕房聲訴捕頭飭包探先後拘獲李薛瞿等人解送公廨由幫審委員宋二尹升堂訊究判令將李薛各枷半月瞿押候查明是否主謀再行核辦此己詳列報章矣兹查得瞿實未干預此事遂飭交人保釋李薛枷期己滿著各具攺過切結始准釋歸○王阿明陳桂生二人貧病交攻沿街蜷宿適某號巡捕行至是處雇車舁至捕房捕頭令解送公廨值日差向問姓氏陳己一息奄奄遂據情禀明蔡太守太守飭送請棲流公所留養并延醫爲之調治俟病痊後再籌安置之方 
[法捕房瑣事]  
　　游勇楊春和卽姚德華因屢次犯竊管押捕房己詳前報昨日下午二點鐘葛同轉蒞八仙橋捕房將姚逮案姚稱在嚴家橋營中爲庖人現有表親在彼處問身上號褂從何處得來供撤差後由營官賞給包探郁庭湘禀在姚身畔搜出烟槍押票一紙查知姚等三人同往滬南油車碼頭小烟館内吸烟姚竊鎗先走其餘兩人被烟館中人拿獲因無贓証奉以老拳當卽釋去同轉問餘兩人爲誰姚供係表親陳李兩姓問槍是否爾竊供李姓所竊小的祗取押票一紙同轉判責一百板押候遞解回籍嗣因苦求再三免其遞解諭令嗣後不准再來○同樂樓茶博士周阿六控被薙髮匠王興隆擊破頭顱一案昨據包探禀周在醫院療治約五日可愈同轉將王帶案王供向在虹口鴻泉茶館内爲人整容於本月初九日停歇是日有同業之人謀事偕往品茗並未行兇問周之頭顱被誰擊破答稱小的等三人祗泡茶一碗博士不允微有口角適有旁桌素不認識之五人代抱不平以致擊破頭顱謂帮同打架總是爾之同黨著押候原告到案再核○昨報列質衣狎妓一案昨據包探王榮培禀查得蕭萬和尚係乞丐中之歹人每逢二八月赴各碼頭强索硬取與陸陳兩人在蘇相遇同船來滬同轉著將三人帶案蕭不認行乞騐視腿上確有板花判責二百板陸福福陳國林旣是生意人不應與惡丐同伴同轉喝令各掌頰八十下斥釋○莫其勳控包車夫陳三郎冐名取錢一案昨又覆　陳供錢己用罄求准交保出外待日後作工拔還問有何人可保供新閘陳家浜某地保之弟金松林可來具保問爾與金有何交情供金曾借衣服典押至今未贖同轉著押候邀金到案再核○包探孫錦榮禀剪綹賊陳阿金之父並未在廣隆盛烟館無從查問同轉著帶陳至案陳供父親多日不到期票二紙實是父親囑收同轉著押候查明出票之通順等家再核○陳羅氏控郭長發一案昨日同轉問郭曰令爾繳錢二十八千爲何挺身不交供因父親未回以致躭延同轉著掌責八十下交伊胞妹收管候其父來案照數交錢○捕將盜賣北恆茂火油之舟子張阿榮逮案張供竊油之錫華不知去向包探王榮培禀錫華係張阿榮之夥想北恒茂必知下落同轉著傳到原告再訊○協順糖行主盛中炳控被經手劉寶善侵用臺灣分店洋一百八十元一案昨日盛投案聲稱知劉與汪雲從水烟袋店合本經管並非無錢劉供前年九月歇業盛有淸單小的祇欠洋一百廿元除去薪水祇欠九十餘元謂爾前次曾認用洋一百元今又翻覆著限三日内交保理處○吳祖贊曾竊義興花園物件經公堂究辦釋放未久又竊八仙橋巡防局物件經捕役魏德查知該竊家住法界同春樓街第五百十一號門牌剃頭店内遂赴大自鳴鐘捕房協同包探前往查獲解至巡防局笞責四十下又掌頰二十下移送縣衙○通源洋行買辦黄少齋虧欠郭俊英銀一千兩一案遲延未了昨日又將黄帶案黄稱有通源洋行主可來具保約兩禮拜料理同轉謂此案懸擱己久若不將一千兩繳案斷難開釋仍著還押限兩禮拜料理違干比究 
[正誤]  
　　昨報列彩雲何在一則據序賓園主言方生林並非該園中人且無股份用書數語以免傳疑 
[飢黎戴德]  
　　昨日本館協振所承無名氏善士助振洋五十元擲將囊底之蚨數適符乎大衍潤徧車中之鮒澤且逮夫羣黎十念之誠可通金石祥符感石如影隨形合綴數言以勸來者 
[無量福緣]  
　　謹啓者敝堂接奉吟紅館主大善士爲文郎跌傷祈求速愈樂助山西賑洋一百元又奉張渠客大善士七十壽辰筵資移賑樂助山西洋十元還祝諸親友福壽無量目下山東山西賑務孔殷刻不待緩弩末情形籌捐不易廼蒙海内仁人源源接助或集腋以成裘或移緩而就急節耗費之錢財造蒼生之福命先後領到欽佩莫名敬告同人冀廣善緣上海六馬路仁濟善堂籌賑公所施善昌等謹誌 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[金陵官報]  
　　二月十五日藩臺瑞水師學堂前淮楊道桂支應局候補道吳洋務局候補道蔡下關擊騐鹽厘候補道胡金陵書局候補道志湖南督銷候補道唐善笔防營報銷局候選道陳首府李兩首縣陶藍正任江寗縣陸通州鹽運分局項晉藩辭蕪湖縣王萬甡到各位均見副將蔣友和謝委轅下先鋒官委署南捕通判同知朱其煌禀知任事總催江北河運直隸州方臻喜辭赴氾水章銓奉委南八叚保甲差委辦灣頭釐捐知縣秦基辭赴局並銷南八叚保甲及府發審差知縣任治謝委府發審差准補全椒縣劉慶光由皖來指分江蘇試用道庫大使吳陛鏞由京來均禀到巡檢何鴻舉禀知丁母憂十六日准補全椒縣劉慶光辭十七日知縣汪壽年到見由蘇來分寗差委灣頭厘捐知縣許廷楨專差來省禀知叩謝奉調高郵厘捐差 
[蘇省官報]  
　　二月十四日鹽城縣劉崇照碭山縣陳守晸均由江寗來奉江藩憲飭知赴任藍翎試用縣丞曹鴻澤安徽人禀到十五日知府沈鳳韶禀知本日到差直州傅瀚銷差均善後局支放文案差知縣諸可寶辭赴上海催勘租界地圖並赴江寍覆測天度經緯府經吕鍾嶷禀知奉飭換蘇差委縣丞邵鼎禀知奉委閶門水關差楊挽瀾禀知奉委代辦中路三叚巡查卽到差從九沈欣然禀知奉飭派蘇差委藩轅牌示照得蘇州府照磨楊錫塵丁憂遺缺查有代理斯缺之試用府知事郝會通堪以攺爲署理十六日知府王灃專丁來省禀知奉直隸爵閣督憲李飭知於廣東勸辦順直賑捐案内保奬俟歸道班後加二品頂戴通判楊和培禀知奉委西路總巡差鹽城縣劉碭山縣陳均辭赴任十七日藩轅牌示照得宜興縣典史莫之林病故遺缺查有新海防遇缺先補用典史馬長康堪以請補十八日通判楊和培禀知接辦知縣孫寶榖交卸均西路總巡差 
[水災續述]  
　　新金山地方洪水爲災前經録報兹接續信言附近有數處猝遭風雨損傷物業不知凡幾雨水之大爲從來所未有電線火車者爲停止附近葉土域城受災尤重城鄕街道一片汪洋居民用小舟來往依忌獵士煤礦被水淹没有工人七名走避不及遂被淹斃目下水勢漸退卽可將火車復開聞域多理及惡土利布列治兩城所損物業約值銀廿五萬磅被災者約有千百戶小民無家可歸流離失所殊堪憫惻也 
[上海六馬路仁濟善堂籌賑公所施少欽經收山西等賑捐二月初一至初十日止淸單]  
　　屠時齋大善士求太夫人病速愈洋一百元蕪湖無名氏求生貴子吳師杰求病速愈三江塲胡惠覃三戶各洋五十元無名氏三十元本洋八元曹慶甫爲姪女病愈完顯祈順氏愼修堂三戶各洋二十元隱名氏洋十二元　州恆孚銀樓來無名氏又無名氏謝子淦求病速愈再生人祈妾病速愈江西撫州釐分局花淨撫州分府署花洋崔觀淸崔寶淸徐眞甫宋隱名裕元糖行經墓陳伯英張信符徐逹洪姜忠堂十四戶各十元張靜初銀硃九十兩血標一觔共作洋八元蔣公大求病速愈金印戒兌洋六元七角買汝明彩票移賑六元胡庚生病愈完愿課奬移賑安定氏請符保女病速愈李修本爲父　完正月分願蕪湖無力人志雲書屋廣陵省過子聚康莊王合成紉秋舘姜孝鴻姜孝　十一戶各洋五元沈蕩李氏太記霖波子鄭王武麟三戶各洋四元程　亨祈除妖孽保家宅平安蘇州恆孚銀樓義賑桶内散戶不留名愧無力子無名氏四戶各洋三元楊浩庸許　葉學畬槐隂書屋光霽艸堂寄緣艸堂蘇州無名氏無名氏訊梅氏八戶各二元慈雲樓待月軒桐閏居雪瑩軒延齡室吳雲軒闕疑氏妻王烈符倪敦五徐鏡元張光霽丁徐氏范珩卿十三戶各洋一元無力氏求女病速愈陳良樞馬右卿王昆池吳品三鄧端甫黄壽山倪春霆王禮耕九戶各洋五角邵阿麟二角無名氏一角兪聚星堂佑記規元二十兩六錢江右西昌隱名氏十五兩五分緑　精舍癯僧經懺移助十兩紫焦舘病愈完願紋銀四兩二錢彚康莊交來蕪湖匯康莊銅洋八十二元振源永銅二十三元正裕洋貨行銅洋十五元無名子銅洋四元無名氏銅洋三元憾孚銀樓義賑捅内另戶不留名銅洋二元錢二百三十四文張子泉銅洋二元李善士無名氏元茂元利合助三戶各銅洋一元南昌電局何梅閣仁翁由蔚長厚號交來江西撫州府正堂顔筱夏太守錢五十千文撫州縣署錢四十千文撫州閫署撫州臨城釐卡撫州鹽棧三戶各錢十五千文撫州延緑閣華撫州黄江卡二戶各錢十千文撫州耑城錢五千文撫州府學正堂龔撫州瑞凝堂杜二戶各錢四千文撫州保甲陳錢二千文以上共收洋六百二十五元五角規元四十五兩六錢五分紋銀四兩二錢銅洋一百三十四元本洋八元錢一百七十千一百三十四文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒十九年二月十四日京報全録]  
　　宫門抄○發抄硃批五道○江督劉等奏丹徒等縣開辦賑撫大略情形摺○黔撫崧奏叅革各員摺○江撫德奏審明　　會匪分别懲辦並保奬出力各員片○新撫陶奏寗考現任文武各官摺○江撫德奏匯解黑龍江省俸餉銀兩片○二月十四日理藩院鑾儀衞光禄寺正白旗值日理藩引見和名○豫公因伊弟以文職用謝恩○繼公因伊子以文職月謝恩○田志　謝授光禄寺少卿恩○　尚阿假滿請安○試用道府劉秉楨等謝恩○松慶謝授右竪副恩○貴恒懍塔布各請假五日○良培續假十日○召見軍機崇禮許應騤田志肅○發抄福潤奏審明民婦張劉氏　爾案定擬奉硃批刑部議奏欽此○又皖省勸辦東賑請奬奉硃批吏部議奏欽此○又江蘇候補守松麟攺奬奉硃批吏部譏奏欽此○又道員董璣捐助棉衣請加二級奉硃批著照所請該部知道欽此○又凌汛平穩奉硃批知道了欽此○○兩江總督臣劉坤一江蘇巡撫臣奎俊跪奏爲丹徒等縣開辦賑皆大略情形恭摺仰祈聖鑒事竊照蘇省鎭江府屬之丹徒凡陽等縣被旱成災當經臣等將籌議賑恤大　情形專摺馳陳於九月十五日遞回原摺欽奉硃批另有旨欽此同日奉到光緒十八年九月初五日内閣奉上諭本年江蘇鎭江府屬因亢旱日久田禾未能及時栽插丹徒丹陽二縣被旱尤重荒歉情形殊堪憫惻瞬届冬令小民衣食無資亟應豫籌賑濟加恩賞給江北河運漕米五萬石所有　脚運費等欵一併截留爲鎭屬各災區賑濟之用卽著劉坤一奎俊督同司道勘明被災處所駿飭印委各員確查戶口核實散放並將賑撫事宜查照成案委籌辦理總期實惠及民毋得稍有弊混用副朝廷軫念災黎至意該部知道　此遵卽恭録轉行各司道欽遵恩旨截撥漕米折價解濟並飭屬委員會縣確查戶口妥議章程核實散放又經臣等倡率司道各官捐廉助濟設立籌賑總局勸諭官紳商業量力捐輸照章核奬一面督飭鎭江府縣派委公正員紳親查被災戶口核計丹徒縣應賑貧戶大口十四萬一千七百餘口小口八萬三百餘口加恤大口七千三百餘口丹陽縣大口七萬二百餘口小口四萬三千餘口先行散放冬賑一次每大口極貧給錢四百文次貧三百文小口减半給發於十一月中旬一律開放其與賑撫相輔者一曰以工代賑該二縣境内通江運訂支港閘壩曁太平港練湖越瀆等河均應分别疏濬以備旱潦於應賑戶口中易出壯丁八萬餘口例賑之外加給工資以備挑濬現經委員先將運河勘估舉行餘俟捐欵有贏次第施工一曰餒養耕牛貧民遭此枯旱無力飼養勢必宰食以顧目前轉瞬及春憑何耕作業經查　量給餒養約需錢二萬五千餘串一曰曠土樹藝荒僻山陬不耕之土應飭雜植桑竹爲民間稍資生計責成紳士設局專辦此丹陽分徒二縣辦理賑撫之情形也又金壇溧陽二縣亦多高瘠之區被旱較生由縣確查禀報批飭酌動倉榖量加撫恤因於捐欵中各撥錢六千串金壇則買補倉榖溧陽則以城工代賑又常州府屬之武進縣與丹陽毗連之通江等鄕災歉亦重飭將該縣所募賑欵截留濟用此又毗連被災之區不得不推廣撫恤之情形也兹據督辦籌賑局蘇州藩司鄧華熙等詳請具奏前來臣等伏查江蘇一省五年之間疉遭水旱偏災紳富募捐勢同弩末此次舟徒等縣亢昌成災幸蒙天恩浩蕩截漕濟賑得以及時拯救災黎共沐皇仁歡騰四野現在渥沾雪澤宿麥己滋民情安謐所籌開河種樹諸端業飭次第舉行如有未盡事宜臣等惟有殫竭愚誠督飭司道各就地方情形因時補救以仰副隔主痌瘝在抱無使一夫不獲之至意謹將辦理賑撫大略情形合詞恭摺具陳伏乞皇上聖鑒訓示謹奏奉硃批知道了欽此○○頭品頂戴貴州巡撫奴才崧蕃跪奏爲秉公激揚以求治理恭摺仰祈　聖鑒事竊黔省邊瘠兵燹之餘地方凋敝要在得人而理以期治安府廳牧令皆爲親民之官佐貳雜職亦有助理之責奴才到任一年有餘平日接視僚屬詢事考言隨時與藩臬兩司考核各屬員才具品操優劣本年出省復於經過之地採訪輿論官聲以聞見之實爲舉錯之用查得候補班知縣羅煥章委辦厘務舞弊營私開州吏目蔡昭春派辦要差因循貽誤永寗州募役司巡檢馮樹堃前因事撤省嗣委局差虚糜經費弊混濟私似此貪庸不職均請革職以肅官方奴才爲整頓吏治起見是否有當謹會同雲貴督臣王文韶合詞具陳伏乞皇上聖鑒再開州吏目係選缺黔省現有應補人員應請扣留外補募役司巡檢係苗疆要缺另行揀員請補除咨部查照外合　陳明謹奏奉硃批另有旨欽此○○德馨片再哥老會匪在萍鄕縣大安里地方聚衆倡亂其首要各犯雖疉經拿獲訊明懲辦經臣先後奏報在案惟該匪黨與衆多仍恐隨處潜匿勾結爲患臣嚴飭各屬出示曉諭凡圖保身家誤買票布者准其繳票具結免罪以解散其脅從一面嚴查保甲加意防範留心查緝以期有犯必獲免致爲害地方前據南安營叅將徐　春禀獲會匪歐陽雲華卽歐陽老信一名當以南安距省窵遠長途押解疏脫堪虞經臣批飭署南安府知府姜秀瀾就近提犯確審禀覆兹據該府審明録供禀報前來巨查該犯歐陽雲華爲前辦會匪羅洪章案内要犯經前升任南安府知府周浩屢次購線訪拿未獲今旣據供認入會爲匪得受僞職封爲老六充當黑旗不諱實屬甘心從逆罪不容誅當此查拿會匪之時未便稍稽顯戮致貽後患當飭署南安府知府姜秀瀾會營將該犯歐陽雲華卽老倌綁赴巿曹就地正法梟首示衆以昭炯戒又據代理新喻縣知縣張善鐸禀會營拿獲前辦會匪池化隴案内逸犯鄒有二一名又據上高縣知縣江召棠禀獲會匪鄒老八一名卽經批飭解省發委審辦兹據委員南安府知府曹秉濬審明開録供招由臬司福裕覆審解勘前來臣親提研鞫據鄒有二供認聽紏入會並聽從池化隴圖破瑞州府城輾轉糾人與聞逆謀據鄒老八供認教習拳棒聽從晏兆糾邀入會結拜兄弟充當淸江新喻上高等縣地方頭目並照抄僞示徧處張貼煽惑人心於南坑接仗時該匪留守大安里巢穴各等供不諱臣查該犯鄒有二爲前辦會匪池化隴案内要犯聽從圖破瑞州府城輾轉糾人與聞逆謀該犯鄒老八充當會中頭目並徧貼僞示煽惑人心又於南坑接仗時留守賊寨均屬情罪重大法無可貸臣於審明後當卽恭請王命將該犯鄒有二鄒老八綁赴巿曹處斬梟首解赴犯事地方懸竿示衆以彰國法而戢亂萌所有緝獲會匪異常出力之南安營叅將徐壽春請以副將在任儘先補用代理新喻縣知縣候補知縣張善鐸請俟補缺後以直隸州用並加四品銜知州銜上高縣知縣江召棠請以直隸州知州在任補用在任候選縣丞新喻縣各北司巡檢胡日升請俟選縣丞後以知縣用試用縣丞孫澄淸請俟補缺後以知縣用縣丞銜劉耀奎請以縣丞分省補用廪生榮恩綬請以訓導不論雙單月選用文童姚捷勳請以從九品不論雙單月選用可否仰懇天恩俯准分别給奬以昭激勸出自　鴻慈逾格除造具各員履歴咨送吏兵二部並將各犯供招照録咨送軍機處刑部仍飭屬嚴緝各逸匪務獲究報外所有審明緝獲會匪分别懲辦並彚案酌保緣由謹會同兩江總督臣劉坤一附片陳明伏乞聖鑒訓示謹奏奉硃批該部議奏欽此○○頭品頂戴甘肅新疆巡撫臣陶模跪奏爲新疆現任提鎭城守尉司道知府循例年終密考繕具淸單恭摺仰祈聖鑒事竊照各省提鎭司道知府等官定例由督撫於年終密考陳奏新疆文武各官歴經前撫臣劉錦棠前護撫臣魏光燾密陳在案十七年終臣甫到任未及辦理兹本年又己届期各員辦事之勤惰才識之短長臣留心察看採訪輿論詳悉底藴自應循例註考除署事代理例不註考外謹就現任提鎭城守尉司道知府出具切實考語寗繕淸單恭呈御覽伏乞皇上聖鑒謹奏奉硃批知道了單留中欽此○○德馨片再查前准戶部咨黑龍江壬辰年俸餉奏撥江西厘金銀一萬五千兩徑解盛京戶部交納當經行司遵照籌解去後兹據布政使方汝翼詳稱查江西省奉撥黑龍江壬辰年俸餉厘金銀一萬五千兩現於厘金項下動放銀一萬五千兩以爲黑龍江壬辰年俸餉本應委員解往但江西相距盛京路途窵遠委員管解難期速到應請循舊交商匯解以昭妥速兹於光緒十八年十二月二十三日如數發交蔚豐厚商號具領查照成案限十九年三月二十六日以前匯到盛就戶部衙門交納除另給匯費銀三百七十五兩飭令妥速匯解外詳請具奏前來臣覆核無異除咨戶部曁盛京將軍戶部並黑龍江將軍外所有匯解黑龍江省俸餉銀兩緣由理合附片陳明伏乞聖鑒謹奏奉硃批戶部知道欽此 
 
