# 1903 - 114 - 4910785

 

Page 1

 
 
[正通志出書并發售新編九通全書目錄啓] [  圖書集局謹白]  
　　九通一書集歴代政治之大成爲本朝掌故之淵藪本局旣據精本校印以餉學人又以全書卷帙浩繁檢閱或多不便爰不惜重貲禮延通才博學將是書條分件擊編成九通目錄四十卷語節繁蕪事無滲漏提綱挈領井然秩然現已付印不日出書定價每部大洋一元八角曾購本局九通股票者僅收工料英洋一元以示區别諸君有欲購取者請於領正通志時繳洋預定掣給憑單俟正通攷告成一併登報發書特此佈聞諸維雅鑒 
[與客言廣西近事]  
有客叩執筆人曰僕偶過烟寮茶肆聞人竊竊偶語以爲粤西撫軍王芍帥將借法兵以靖地方我子以爲其說殆出自齊理野人乎抑果確鑿可據乎執筆人曰嘻惡有是哉粤西匪亂歴二寒署法人以鎮南關之與越南接壤也曾於去歲白諸蘇帥謂擬酌調師旅犄角而攻華軍剿之於憑祥有竄逸出關者法卽迎頭痛擊俾烏合之衆一鼓盡殲蘇帥以未經請命於朝下敢擅專對法人遂不復有言迨臘杪及今歲新春駐京法國使臣迭向外務部探問廣西軍事謂恐教民受匪人荼毒務須及早盪平外務部大臣告以小醜跳梁不久自能撲滅誠以若輩即甚猖獗並非生而爲盜者不過不土著之散勇與夫無衣無食之饑黎結黨成羣狼奔豕突觀夫昨報所紀常有聚衆千百而僅掠靑蚨干翼牛豕一二頭者亦有今日被匪所劫明日卽隨匪刦人者可知若輩但求殘喘苟延非若從前洪逆之志在攻城奪地也旣於法人無所妨礙法亦何樂而興師動衆虚糜無數軍糈哉至謂法人因芍帥所請而來則更决其必無是事自去冬奏定三省會剿之事百色憑祥以上歸蘇帥主之芍帥則僅剿潯梧以下匪徒蘇帥素與法人交誼甚深芍帥則前雖奉使俄羅斯與法不甚聨絡軍旅重事而謂可信平日不甚聨絡者之一言介紹遽爾大動干戈天下有是情有是理乎或謂法人非果欲結好我華特借剿匪以宰割我土地若是則英必起而爭之何則英之通商於梧也非眞利梧之富饒也徒以其人旣以鐵路偪近鎭南關勢必伸其勢力於粤西内地故索開口岸以阻其謀法人知之遂力索廣州灣使英人介乎法間志不得遂今者法苟以助剿之故將粤西疆圉據而有之英人烏能於臥榻之旁容人鼾睡恐匪患未必平靖而英法已由此失和我是以知法人之决無此事也然則滬上之紛紛擾擾者果能有法以阻之乎曰苟無此事安用阻爲且彼之議欲阻之者亦甚可笑矣彼自言僅據日木留學生電文盧實尙未得知率　横生議論夫使議論而果得其要雖以匹夫而僭陳國政亦尙未可厚非乃彼之所陳者惟集貲耳惟號召二千人掃蕩全省匪衆耳惟調日本留學生回國與法人爭持耳惟請政府將芍帥開缺耳集貲固彼意中第一要義然誰是肯白白輕擲巨金者匪衆蔓延日漸猖獗雖以蘇王諸帥之威勇時歴兩載迄未掃穴犂庭區區二千人其何能濟留學生各有事業豈若輩所得調回卽果回華亦豈法人所畏懼爭持之下徒喪厥軀耳芍帥爲封疆大臣朝廷所簡命勝則蒙褒擢敗則有常刑草野小民安能握黜陟之權貿然電請開缺事同兒戲一笑置之可也抑更有駭人聽聞者謂官吏通洋人者殺之兵勇助洋人者殲之夫官吏爲朝廷所設兵勇則朝廷用以禦外侮戍地方朝廷方輯睦鄰邦和好無間而責其與洋人交接而欲殺之殲之是背朝廷矣是師拳匪托名扶淸滅洋这故智矣是借阻止法人爲名而陰謀戕官作亂矣奚其可者要之粤西之亂散勇也饑黎也得飽卽安非生而爲盜者也近閱香港廣州諸日報以及本館采訪友來函知百邕將次肅清芍帥亦奏稱迭次獲勝廷寄著王之春會同黄呈祥大張撻伐凈掃宼氛我知今歲苟時和年豐小民得資果腹雖有游勇當亦不難就撫歸農况目今之面縳投誠編入營伍者前驅効用早已無復有貳心更何用法人叅預其間更何用因阻法人而反滋事故哉曰子言是矣抑僕更有疑焉今之謀阻法人者意蓋不容外人之越爼也乃僕觀彼之在演說塲中者大半冠西冠履西履支其髮辮見人行脫帽禮一若事事服從外人者然何官必禁其通外人而民反可外人之是效乎則笑而應之曰是彼所謂文明也是彼所謂愛國也反是則爲野蠻之行徑而難逃不愛國之罪名矣子何欵哉客乃默然而退 
[電傳宫門抄]  
　　昨晚京師友人專電告知本館云四月初四日皇上召見軍機及雷補同聲壽丁之拭恒啓 
[俄訂礦約]  
　　日本某日報登中國京師來　云俄官賢岳烏怡之氣君與前中國黑龍江將軍薩軍帥保議訂條約十二則大略謂東省鐵路兩旁三十華里内煤礦須給俄人自行開采之權三十華里以外則先准鐵路公司購定其餘始得任他人購求各商設立公司開挖煤礦將軍如欲允許應先商之鐵路公司離鐵路三十里以外則公司如從事采煤應遵守中國礦例公司采得礦煤應酌定時價准附近民人購取開礦采煤時不得礙及中國民人室廬墳墓及耕作之地如有妨礙准公司中公評價値以銀償之每采得煤一千斤由公司出庫平銀八分繳呈黑龍江官庫每煤礦一峒繳庫平銀十六兩六錢四分黑龍江所有林木如用以建屋及充薪蒸不論官業民業皆當償以滴中之價始准公司中從事斧斤軍帥畫諾鈐印後隨申請外務部察奪刻已由外務部王大臣批准施行矣 
[俄人藉口]  
　　日本某報云目前占據奉天之俄兵祗撤去一小隊而牛莊烟臺反購煤屯積烏港則預備糧食儲峙如山原其所以不卽撤兵者因俄人曾在高麗通電滿洲就義州安東創設電局高廷一任其經營布置略不過問事爲中國駐高使臣所悉立向高廷詰責並索還從前所貸之銀俄人悻悻於心意欲起而相搞兼藉口於滿洲衛生之道不甚講求以故不肯如約將兵　　云 
[議約述聞]  
　　日本某日報云中日通商條約刻已將次就緒惟第四條關涉釐金之事尙在互商日員之意除 
 
 

Page 2

 
 
鹽課烟稅外凡内地各釐卡須一律撤去而將海關入口貨稅加收一成吕鏡字尙書謂若是則内地貿易所有一切課稅不能收取分文矣此事萬難承諾伍秩庸京卿則謂若照美國新約收至百之十五或尙可從總之事緣盛杏蓀保宫丁艱解任以致多所阻礙今雖奉旨重復參議終因此而多所遲徊也 
[美擴海軍]  
　　英京倫敦友人來信云邇者德俄兩國銳意增兵蓋以防國境也美利堅人聞之不樂退居人後因於此次上下兩議院諸員集議時籌集銀錢八千萬枚添造重一萬六千墩之戰艦三號重一萬三千墩之戰艦三號兵額則計至西歴一千九百十三年須較目前加二倍云 
[土國徵兵]  
　　土耳其匪人作亂關涉俄奥兩國前已譯列報端兹得英京倫敦電音云西歴四月十七號俄奥使臣同時入覲土皇奏達一切土皇隨傳電小亞細亞召集豫備兵三十大隊意者其將大動干戈耶 
[歐洲大雪]  
　　英京倫敦來電云日來歐羅巴各國寒威凛冽無異隆冬狂風怒號繼以大雪德京柏林一帶搓棉扯絮竟日不休俄國司卡痕其内烏伊耶鐵路火車被雪所埋全無蹤跡園中諸果及用以釀酒之葡萄葉悴枝焦花果零落亦非常之變異也 
[舉人覆試虹題]  
　　昨有客歸自汴中述及上月二十日爲各省新科與人覆試之期題目二道一爲子曰先之勞之請益曰無倦義一爲禮義廉恥爲四維論 
[奏開商局]  
　　徐家匯匯報云近日定邊將軍連軍帥順奏准朝廷在烏里雅蘇臺設立中俄通商公局辦理交涉事宜事緣近年俄人之在烏者日多一日烏梁海恰克圖等處均設有俄官卽喀爾喀四盟亦無一旗無俄商蹤跡蒙古諸部落貿易益繁每年由三札兩盟運貨至烏者不下數百萬其由此運往俄法者爲數尤多先時中外交涉事機皆由理藩院主宰軍帥恐有貽誤爲患匪輕因特奏設此局此後一切交涉可不由理藩院施行矣 
[華船發軔]  
　　粤港巨賈鳩合貲本創設中華輪船公司製就四船由香港開往墨西哥國所訂規則前已譯列報端兹閱羊城日報云第一期船名亞多路定期三月初四日出洋共載客四百零六人貨二千餘墩此爲中國郵船發軔之始故志之 
[五續四川總督岑制軍奏設成都勸工局章程]  
　　支發處司事責一管統於支發委員兼任保管銀錢物品助錄簿記之責儲貨所司事責一管統於支發采辦委員按照儲貨所規則排列物品而保管之支發處有發單至則照發儲貨所司事不得擅自發出二儲貨所司事應備三表一收來貨物種類時日表二照發貨物種類時日用由表三月終報銷現儲貨物種類表三收存物品儲貨所司事必詳加騐看收儲以後卽爲該司事之責四物品在儲貨所朽腐破壞儲貨所司事不先通告者責償五儲貨所司事休息日不得去所發貨所司事責一管統於支費管辦官凡某科當用原料各教師通告發貨所司事請支發官核定可發者給予憑單在儲貨所照領轉發二製成物品有當發交列貨所者亦由支發官給予憑單在儲貨所領取轉發其有發售者亦受支發官之命照領點發三儲貨所發出物品發貨所司事必詳加考辨發出之後卽爲發貨所司事之責發貨所發出物品必得管物人之收據而後爲完其責四發貨所司事必常川住所列貨所司事責一管統於支發採辦官按照列貨所規則保管陳列物品有破壞者必任其責廚房食堂司事責一管統於監廚食官有助理采辦食物整飭廚所食堂之責五卒業規則一各科教師必預計其科學酌定卒業期限二先期及期卒業者卽由本科教師考騐呈其製造成品由總辦給予卒業憑據三旣得卒業憑據應由總辦酌定三種一堪任教師三年之効力二堪任工匠三年之効力三准其出廠營業酌定之後卒業者照約遵行留廠任教歸工匠者給予薪水工資但必减於現在之教師工匠十分之四出廠營業者則三年之内必提其所業之息十分之二並以爲報酬本廠教養之費四卒業之日如有於本廠所教之外别有精巧方法者考騐之後或留其在廠代任教師不减薪水或聽其出營各藝不取酬報五及期不卒業者如有他故卽准展緩十分之二三期限使其補習如係怠拙卽行斥退仍繳廠費六凡展緩補習之人卒業後不得任教師之職[  章程未畢容再續登]  
[第一捷報]  
　　徐家匯匯報云粤西匪目黄寳齋自被官軍在長擊退之後卽竄至安平土州其地向無城垣不能據守以故黄匪將至州牧及紳商士庶先已逃避一空時適中軍張參戎在雹墟卽星夜帶兵埋伏要隘某夜三鼓黄匪率衆至諜者告以故急率黨二十餘人從小路遁不虞伏兵齊起槍砲交轟匪衆半殲官兵僅死其五黄匪被殺醜類均願投誠翌晨叅戎將黄匪首級解赴越南請法官騐視蓋以曾殺死二條金線法官故也是役也奪得軍器號衣逼碼糧食甚多爲今年第一次在捷 
[匪黨伏誅]  
　　漢口日報云廣西藕塘村與𨿅縣交界處有文生韋秀瑤暗與匪首覃五六覃老發黄中魁交通經地方紳士察知控諸� 
州署州尊李直牧鴻賓與韋有師弟之誼非特置之不理反令充當團總紳士大爲不平一再上控適寛字營後哨譚弁文炳駐防是處正擬拿辦不隄防事機洩漏羣匪遂於正月二十八日之夜糾黨縱火攻刼防營殺斃譚弁并什長勇丁十有一名傷八名衣服軍械搶掠一空直牧因之撤任時韋已懼罪遠颺後任某直牧遂將其父禁諸獄中未幾統帶廖君拿獲匪首劉濫夫黄老欺二名紳團亦拿獲匪犯四名刻已訊明一併梟首示衆矣 
[禁冐洋商]  
　　廣州訪事人云佛山非通商口岸　約不准懸掛洋牌月前駐廣州德領事備文照會大憲大旨謂佛山店鋪如有懸掛洋行招牌者請卽勒令撤銷南海縣裴明府接奉憲文即飭一律除去 
[北洋陸軍營務處示]  
　　爲出示曉諭事照得行軍之道紀律爲先教練之方臨戎始見故屯紥烙處之軍有時必派隊遠出練習行軍攻守野戰各法勢分主客使將領易明因應之宜涉歴川原庶兵卒不以習勤爲苦現値新苗未苗平野無垠三月十七日奉宫保督憲袁諭令駐紥保定之常備新軍分東西兩路各出隊伍三營遠適百里以外演習行軍戰法等因奉此兹謹遵辦定於三月二十六日率隊起行一軍由高陽取道至河間一由祁州進軍繞道博蠡約期會於肅寗之野習戰旣畢徑回保定惟恐所經過地方民間未曾習見不無驚擾紛紜合先出示曉諭爲此示仰軍民人等一體知悉爾等務各自安生業勿事驚慌我軍紀律素　斷不致秋毫有犯倘有本地痞棍不肖吏胥冒充本軍弁兵藉端需索滋擾閭閻准卽當塲指認扭解來轅以憑究辦本處言出法隨决不寛貸爾商民人等亦須知兵以衛民本非異族務各公平貿易勿得高擡市價任意欺凌其各凛遵毋違切切特示 
 
 

Page 3

 
 
[愼毋貽笑]  
　　武昌采訪友人云湖北學務處查得近日自備貲斧出洋游學者爲數愈多誠恐其中人類不齊學無根柢因於某日牌示云以後凡自費生務須有切實保結該生亦必自揣天資器質是否與彼邦程度相合方可前往毋愼遺笑友邦致失國體 
[約束巡捕]  
　　昨日潔南馬路工程局總辦翁子文太守親赴馬路中查察各捕勤惰見二十五三十五五十三等號巡捕沿途與婦女嬉笑立飭捕頭從嚴約束以整捕務而挽澆風 
[議設學堂]  
　　本月初二日午後五點鐘時本埠中西紳商爲創立尙賢堂於上海特在工部局議事廳聚議請美總領事古納君爲會正故得首座入上座者爲吕尙書鏡宇伍京卿秩庸英總領事滿君日總領事小田切君老公茂洋行大執事德眞君字林報主筆立德祿君南洋商務參贊官福開森君劉星堦學士楊彝卿觀察並尙賢堂總辦美國進士李佳白先生其餘中西紳商難以枚舉今將會正美總領事古納君之言照錄於左古君云予聞尙賢堂之名久矣而至今未立殊足今人長嘆也今諸君特爲此堂聚會則此堂之立否卽在諸君亦卽在今日也此堂原議設於京師庚子年後遂攺議設於上海堂中紳董已經籌議爲捐欵之多寡並買地造房等費約需十萬金海年經費亦　八千兩此欵萬不能全出於外邦必先由本埠中西紳商助成此善舉則外邦紳富必有聞善興起樂意助資者若旅居上海之中西紳商不先提倡彼歐美之紳富又焉能觀感哉蓋此堂之成立雖在中外紳富之同心樂助而創辦之初本埠紳商尤宜出力以任其成庶可以感發全球善士之心也今者諸君聚會於斯我知必欲聽李君之陳說以定此堂之成否也 
[示界火警]  
　　昨日午前十點鐘時小東門外洋行街某炒貨店樓上不知因何遺火致兆焚如霎時烈燄飛騰冐穿屋頂瞭望臺上鳴鐘報警捕房中人卽驅皮帶軍至竭力施救逾時熄滅僅焚去樓面二　事後包探將店夥拘入捕房捕頭令押候解送公堂禀請　員孫建臣大令訊辦 
[火未燎原]  
　　前晚八點鐘時美界篷路第六百三十五號門牌某姓彈棉花店不戒於火幾兆焚如幸即察知竭力救熄不致成災然四鄰已受驚不淺矣 
[惡棍横行]  
　　虹口著名惡棍綽號皮鞋錦三者與同類徐海松積不相能前晚率同羽黨閙天宫及大阿新寶寳等人將徐劫至蔣家橋左近肆意兇毆旋刓其兩目如一哄而散事後徐摸索至虹鎭巡防局喊寃未知局員李二尹如何懲治也 
[上海官塲紀事]  
　　昨日四川委解貢木委員候補知州應韓薌剌史道出申江命駕赴道轅謁見蘇松太兵備道袁海觀觀察隨詣上海縣署拜會勾留數日卽當取道入都○江蘇候補道孫花樓觀察於昨日乘輿至縣署拜會縣主汪瑤庭大令晤談良久而别 
[上海縣署瑣案]  
　　前日陳慶堂舁陳大榮至縣禀請騐傷當晚縣主汪瑤庭大令升堂訊究慶堂供稱小的家居本邑西鄉屋旁有一小河如往田中耕作種必須繞道而行故與同族大榮搭一浮橋以便來往有陳洪生者聲稱此橋有碍伊家風水擅自拆毁大榮向之理論致被毆傷爲特舁請騐明提究大榮所供相同大令飭仵役騐得大榮左肋受傷諭令回去候飭差查明核奪○保甲總巡朱森庭明府函送顧陳氏扭控沈湯氏拐匿伊女愛寳一案至縣大令研訊之下顧陳氏供小婦人家居大南門外商船會館左近女兒年甫十九許字某姓子前由沈湯氏携往北市某新衣店取衣料縫級至上月某日又携往結算工資一去不返向之追問意圖諉卸爲特扭局移案叩乞究追沈湯氏供小婦人與伊家鄰居故薦伊女前往某姓家裁衣並無誘拐之事聞伊女向與王某私識或者被王誘匿亦未可知大令令交人保出帮同該查○前趙敏齋控陸秋翹吞没生財等情大令研訊之下趙供小的有槽坊生財二副於光緒十年租與陸之故父每年租錢五十二千後由陸接租至前年槽坊閉歇生財均被吞没控蒙斷令歸還迄今置之不理務乞嚴追陸供故父租趙生財實祗一副叧有一副出貲購買至光緒二十五年小的槽坊閉歇浼唐達卿將所租一副點明交還尙求明鑒大令諭候傳唐質訊 
[上海巡局紀事]  
　　前日貨捐局司事吳某行至萬裕碼頭查得元餘米行所運米石未報落地捐因將學徒錢炳生拘回禀請總辦揭述亭太守轉送十六鋪巡防中局局員黄衡堂二尹研訊之下斷令照數補捐從寛免究○昨日十六鋪巡防中局委員黄二尹查悉局内勇丁洪濤玩悞公事時向婦妇調笑因卽斥革卯名 
[馬路工程局瑣案]  
　　船户沈瑞興被周寳寳張阿三無端扭毆經巡街捕拘入捕房轉解馬路工程局總辦翁子文太守倩襄讞委員黄衡堂二尹研訊沈供小的年六十有一原籍無錫爲人裝載米石藉資餬口昨日偶至街頭被周扭住髮辮張拳毆脚踢時有不知姓名之某甲乘機將身畔洋銀二元二角攫去求恩究辦周供小的年二十有二前在小的尙所開茶館當茶博士一日沈來啜茗不給茶資致小的被小和尙辭歇今得相遇因向索取不料伊竟藉詞誣控張供小的在彼勸解並未帮兇二尹判將周掌頰五十下張申斥一番從寛免究○王壽林王阿全董榮生朱季發均在中華茶樓賭博經包探黄量海拘入捕房轉解工程局黄二尹研訊之下王等同供小的等均在太古洋行某輪船上工作偶因閒睱在彼游戲尙乞恩寛二尹姑念初犯交人保云 
[鉅欵救災]  
　　南昌輔善公所來電閱申報知劉蘭階善士經辦廬振待援孔亟當湊申規銀四千兩濟之請陳潤翁先爲電咨等因現在廬州劉蘭翁電函紛來催款接濟急於星火雖經竭力籌欵於前月二十五日電解二七寳銀萬兩終屬杯水車薪今蒙南昌輔善公所紳董閱報後卽以鉅欵惠頒敬悉之下莫名欽佩敝所擬湊籌六竿匯解濟急維望四方善士俯憐災黎當仁不讓解囊佽助俾得源源接濟以救倒懸之急謹代災黎九頓百叩不勝盼切之至[  上海六馬路仁濟善堂恊振公所仝啓]  
[謝篷濟貧]  
　　丁甘仁善士承各親友貺以壽儀𢀿儀共計洋銀三百十五元移助敝堂充養老育嬰善舉拜領之下莫名欽感丁君本擬� 
肆筵設席答謝隆情然諸君以濟施爲念亦遂省宴飲之文移作濟貧之事特節筵資二百元交敝堂爲養老育嬰諸善舉之用爲諸君造福於無窮焉[  滬北鐵大橋廣益堂司董嚴信厚龔心鉤施則敬朱佩珍唐榮俊葉貽釗等謹誌]  
[申報館協賑所經收四川山東安徽賑捐三月初一至初十日十一日至二十廿一日至廿九日止第五六七三次清單]  
　　三月初一日汪了課愿洋二元無名氏銅小洋七十五角○初二日鼎裕銅洋廿三元○初五日無名氏求三官關煞開通洋一元○初七日吳宅洋一元趙鏡淸銅洋一元○初十日瑞興隆王夑山花洋一元○十一日順利銅洋五元全昌仁來京口合記洋一元○十三日　佐廷洋十元○十五日周昌記銅洋一元寳和銅洋十元謝記洋二元○十七日黄禮步洋十元○廿二日無名氏銅洋一元○廿三日六祥號戲筵資移助洋一百廿元○廿八日光裕堂爲子福生病愈洋十元淑記山東廣西洋十元靜記洋六元福記洋十元鶴生洋一元鐵生洋一元徐興貴罰洋一元同慶堂洋十元○廿九日無名氏洋廿元以上總共收洋二百十七元銅洋四十八元五角 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[英美租界公堂瑣案]  
　　包探何阿春解李王氏到案禀稱伊誘得應得高家女孩寄與老嫗李沈氏處歴月餘浼陳王氏說合托王阿仙董阿三領出賣入某花烟館經應路遇報由小的拿獲一干人送請究治應偕其女伸訴情由李王氏供此女被應毒毆乘機逃逸以故小婦人留寄姊妹行家中不敢拐賣襄讞委員魏蒓塢大令商之美總領事署白繙譯官判將李沈氏鞭背三百下李王氏陳王氏各鞭背二百下王董各笞臀三百板女交應領去○包探徐榮珊解偷兒王和尙到案禀稱伊行竊王連秋家衣物報由小的拘獲請卽究懲大令判責二百板○包探石錦榮解賊犯陳秋升到案禀稱伊與細崽范舟桂竊取美領事署寶石故由小的送請究懲大令奍罰洋銀二十元○包探朱桂生解枷犯吳王氏到案禀稱伊係廣東某縣人前收買來歴不明之小孩三口經小的查出解案訊責枷示兹特解請發落大令飭卽開枷還押官媒處覓人保釋如無保人遞解回籍不准在滬逗留○包探趙銀河解流棍趙道伯到案禀稱此人在賭檯上望風故由小的解請究辦大令判責二百板枷號一禮拜○包探倪順泉解扒手陳毛毛張阿榮到案禀稱伊等二人串竊張阿四家衣物故由小的送請究懲大令判各責三百板○包探竇如海解盜黨蔣阿二到案禀稱伊在租界内被無錫地保王長福指爲夥劫無錫縣屬時紀貴家衣飾洋銀協同小的拿獲送請訊追大令略訊數語飭押解無錫歸案訊究○包探劉光震解小利李桂林到案禀稱伊行竊陳杏生家衣物故由小的送請究懲大令判責三百板○包探倪順泉解羅阿木到案禀稱此人在西婦枷米活氏處爲馬夫前日不别而行後經氏查得家中失去器物報由小的拿獲送請究追羅供所失之　巳由小的交還細崽大令飭押候傳細崽到案訊核 
[法租界公堂瑣案]  
　　公館馬路溥泉小錢莊樓上所積草帽忽於前日午後二點半鐘時火起捕頭聞警急令人驅皮帶車救熄隨將學徒李栢祥拘入捕房昨日解送至案莊主王松泉投案供稱樓上所積草帽由杭紹等處販來曾保火險銀一千兩昨日二點鐘時小的出外買物不知因何遺火李供其時小的在樓下不知樓上如何起火大令與法總領事署費繙譯官會商判罰王洋銀四十元以儆○魯班殿司事王子香與蕩婦陸陳氏姘識已歴多年邇者王别有所歡氏遂時時與之反目前日將衣服洋銀席捲而逃匿於史鳳山所開羊肉麫店王偵知投報捕房捕頭令包探將氏連史及衣物解入捕房昨日解送至案王歴訴前情氏供小婦人出外傭工歴十餘年積有餘資置備衣服邇者王忽有外好視小婦人如眼中釘因此投親串史鳳山家暫住大令判將氏掌頰二百下發某善堂留養史責六百板衣服給王具領○李春榮訴稱昨日鄰居火起妻子將皮箱一口棉被一條從樓窗抛下被人搶去嗣由陸子安來家報稱贜在萬泰烟紙店因報知捕房吊出送究大令飭將陸交人保出贜給李具領○流氓宋海山刦取某氏婦首飾被包探拘獲解案大令著補提同黨閙天宫等人究辦昨日包探將宋解請復大令判枷一個月責五百板○餘杭人孫錫寳販荀來滬與伊友某甲同宿某行甲乘間竊取行中洋銀六百元逃逸無蹝行主遂將孫扭送至案大令向之詰訊孫供小的向在餘杭義興祥筍行爲夥滬上並無相識之人大令著押候邀義興祥主人來案具保○曹阿根行竊江灣某姓家金戒指一枚被包探拘獲解奉大令訊取口供飭赴江灣查問失主昨日包探解請覆訊大令著責手心一百下○王芬前控榮錦芳吞没小麥銀二千餘兩迭奉大令訊供押追在案昨日命提復訊著具結存案候解送縣署覓人保出前往天津限一個月内邀同購麥之劉子美來案質對○上海縣署公差曹勝階夥役張順持信票投捕房請派包探至盛京輪船協提要犯張金榮迨捕頭派某包探前往而張已被曹拘解入城捕頭以縣差不應違犯租界定章解案請訊大令著押候核奪○恒豐里内居民劉崔亭陳阿寶張連生遞呈公禀聲稱鄰居馬子英之妻因患瘋狂時常吵閙求飭遷居大令命提馬妻到案開導一番勒限遷去 
[美租界捕房紀事]  
　　昨晨偷兒徐阿鳳混入西華德路某號門牌張姓家行竊衣物携之而出適爲包探倪順泉所見連贜帶入捕房捕頭令押候轉解公堂禀請讞員張柄樞司馬訊辦○昨日甬人朱阿二在西華德路某小茶肆中向同鄉人黄阿奎索欠致相扭毆某號巡街捕見之一併帶入捕房捕頭申斥一番揮之使去○前晚虹口鄉民瞿關榮投捕房訴稱行經裏虹口被著名流氓徐阿介瞿聖全糾集羽黨扭住兇毆併攫去洋銀二十餘元捕頭令某包探前往查明然後拘送公堂禀請核辦 
[皖省官報]  
　　三月十九日五品銜指分安徽試用知臧杰到江蘇人號少相府經黄經耘到湖南人攺指安徽試用巡檢瞿韡棠到江蘇人委辦太白厘卡知州黄建　知銷辦銅圓局臣工候補知州馮紹恩知接辦銅圓局監工差通州周備如縣李榮墀巡檢廿棠鑑典史顧文丙均赴淮北牙厘局差遺知縣陸恩壽謝課吏超等第一名平成謝課吏超等二十二十一日本任婺源縣方永　辭赴京應經濟特科試六安差遣典史葉大椿到解秋審人犯來省布經廳陳毓岷辭赴皖南差遣二十二日新授微　道童德璋飭赴新任委辦運漕厘卡知府王詠霓太白厘卡知州黄建簃均辭棕陽釐卡真隸州王大慶到前請補靈　縣鳳陽府經莊介褘到起服來省巡檢姚源典史汪景鴻均辭奉委採辦京棕差 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
[光緒二十九年三月二十日京報全錄]  
　　宫門抄諭旨均錄正張○兼湖廣總督端奏攺設夏口撫民同知員缺緊要仍請以原擬之員補授摺○又奏爲簡缺知縣照例擬員請補摺○又奏爲擬員請補知縣摺○又奏升任道員飭赴新任片○東撫周奏爲報銷通省抽收各項釐金並支存銀數摺 
頭品頂載兼署湖廣總督湖北巡撫奴才端方跪奏爲改設夏口撫民同知員缺緊要仍請以原擬之員補授𢚈摺仰祈聖鑒事竊照湖北夏口撫民同知係改設衝繁疲難四項最要缺前經奴才會同本任督臣張之洞請以候補班前補用知付新海防試用同知馮啓鈞補授在案旋准吏部咨馮啓鈞已保免補同知以知府仍留原省歸候補班前補用其試用同知原班已斷所請補授漢陽府夏口同知之處毋庸議行令另行揀選等因於光緒二十八年十一月二十日奉旨依議欽此奴才督同藩臬兩司覆加察核該廳駐劄漢口濱臨大江陸則爲鐵路發軔之區水則爲輪船聚泊之埠中外商賈輻輳其間會匪遊勇最易溷迹且各國租界俱在該廳境内華洋交涉政務尤繁非精明幹練熟悉情形之員斷難勝任計自改設以來隨時揀選一時難得其人以致要缺虚懸未經請補兹復在通省現任候補各項同知班内逐加遴選實無堪以升調請補之員惟查該員馮啓鈞强幹精明才堪肆應於交涉緝捕等事尤擅專長去年正月以試用同知委署斯缺至今已逾一年民教相案中外輯睦措置一切無　裕如前因拿獲自立會匪出力保帥知府候補惟其試署斯缺係在未准部覆之前現在雖已經部議准究未引見過班其同知原資不得謂爲全斷且查勞績保舉人員部章本有准其註銷保案仍歸原捐班次序補之文前請將該員候補知府　去仍以試用同知請補攺設撫民　知要缺似於部定　程不甚刺謬伏讀光緒二十八年正月十七日上諭著各督撫接見僚屬擇其賢者量加委任不必衋拘資格等因欽此誠以時局艱危非才莫濟與其拘泥成例貽誤將來曷若任用得人收效切迫今夏口廳係改設要缺一切交涉事宜倍形繁重因應苟有未當大則動爲全局所關小亦足爲地方之累馮啓鈞署理年餘卓著成效人地相需合無仰懇天恩俯念員缺緊要准將馮啓鈞候補知府註銷補授漢陽府夏口撫民同知實與地方洋務兩有裨益據湖北布政使瞿廷韶按察使李岷琛會詳前來除咨吏部外理合𢚈摺具陳伏乞皇太后皇上聖鑒再湖廣總督係奴才兼署毋庸列銜合併陳明謹奏奉硃批著照所請吏部知道欽此 
頭品頂載兼署湖廣總督湖北巡撫奴才端方跪奏爲簡缺知縣照例擬員請補恭摺仰祈聖鑒事竊照宣恩縣知縣洪錫爵調補黄岡縣知縣遺缺接准吏部咨坐光緒二十八年十月初七日行文按照限减半　算扣至十一月初一日爲開缺　期等因查是月叧有羅田縣與宣恩縣同月出缺隨經掣得羅田縣知縣爲第一缺現請以新海防遇缺先補用知縣胡俊采奏補在案兹宣恩縣知縣爲第二缺應插用鄭工及新海防分缺先用正途出身之員查有新海防分缺先補用知縣曾傳漳年四十四歲湖南黔陽縣人由拔貢遵新海防例報捐知縣指分湖北分缺先補用免試用光緒二十一年八月十三日由吏部帶領引見奉旨著照例發往欽此十月十五日到省旋加捐同知升銜二十六年三月聞訃丁母憂回籍守制二十八年六月服滿起復八月二十五日領咨回省覆查該員曾傳漳謹飭安詳堪資造就名次輪値頂補所有宣恩縣知縣員缺應卽以該員請補該員係新海防分缺先補用知縣請補知縣銜缺相當毋庸送部引蚫仍令試俸三年據湖北布政使瞿廷韶按察使李岷琛會詳請奏前來除咨吏部外理合𢚈摺具陳伏皇太后皇上聖鑒勅部核覆施行再湖廣總督係奴才兼署毋庸列銜合併陳明謹奏奉硃批吏部議奏欽此 
頭品頂戴兼署湖廣總督湖北巡撫奴才羰方跪奏爲簡缺知縣照例擬員請補𢚈摺仰祈聖鑒事竊照羅田縣知縣陳樹屏調補江夏縣知縣遺缺接准吏部咨坐光緒二十八年十月二十八日行文按照限减半計算扣至十一月二十二日爲開缺日期等因查是月叧有宣恩縣與羅田縣同月出缺隨經掣得羅田縣知縣爲第一缺例應用新海防遇缺先各項出身之人查有新海防遇缺先補用知縣胡俊采年三十七歲河南光州直隷州人由附監生充會典館謄錄報捐通政司知事銜攺捐知縣指分湖北試用並捐免保舉加捐同知升銜光緒二十一年三月十二日由吏部帶領引見奉旨著照例發往欽此六月十五日到省旋加捐新海防遇缺先補用免試用接准部文以光緒二十八年二月十五日爲到省日期覆查該員胡俊采心細才長辦事穩練名次輪値頂補所有羅田縣知縣員缺應卽以該員請補該員係新海防遇缺補用知縣請補知縣銜缺相當毋庸送部引見仍令試俸三年據湖北布政使瞿廷韶按察使李岷琛會詳請奏前來除咨吏部外理合恭摺具奏伏乞皇太后皇上聖鑒飭部核覆施行再湖廣總督係奴才兼署毋庸列銜合併陳明謹奏奉硃批吏部議奏欽此 
端方片再准吏部咨光緒二十九年正月初十日奉上諭安徽布政使著聯魁補授濮子潼著補授安徽按察使湖北荆宜施道著余肇康補授欽此欽遵咨移到鄂當經轉飭遵照在案兹查署漢陽府事調補武昌府知府余肇康旣經升授湖北荆宜施道應卽飭赴新任以重職守所遺漢陽府知府篆務查有試用知府程道存植品端嚴辦事切實堪以署理據布政使瞿廷韶按察使李岷琛會詳前來除分飭遵照外理合附片具陳伏乞聖鑒再湖廣總督係奴才兼署毋庸列銜合併陳明謹奏奉硃批吏部知道欽此 
頭品頂戴兵部尙書銜山東巡撫臣周馥跪奏爲報銷山東通省光緒二十六年抽收各項釐金並支存銀數繕單具陳恭摺仰祈聖鑒事竊查山東省各海口抽收百貨釐金向歸州縣經理解交省局洋藥釐金歸併理海關徵收彚報腹地洋藥稅釐歸於省局稽徵與東海關課欵各不相涉嗣因開辦士藥稅釐將腹地洋藥一項統歸土藥局徵收彚解至部議開源節流案内奏明省城販賣洋藥坐商十二家各歲捐銀二十四兩係屬鋪捐與按貨抽釐者不同是以仍照向章歸併釐金項下辦理河路鹽貨釐捐先後在𨿅口安山姜家溝館陶石村等處設卡抽收所有收支各項銀數截至光緒二十五年底止均經分欵奏報造册咨部在案兹據總理善後釐稅局司道詳稱督飭局員檢齊卷宗逐加稽核自光緒二十六年正月起至十二月底止除支局用外共收過海口陸路河路各項釐金銀七萬五千一百八十一兩零又收繳回武衛右軍移紥脚價銀五千三百七十四兩零連上屇奏銷案内存銀二萬七千一百九十六兩零統共銀十萬七千七百五十二兩零除支解固本京餉及洋務局經費認還俄法英德借欵等項共銀七萬四千四百兩外實存各項釐金及糧茶加釐一成共銀三萬三千三百五十二兩零留備撥解固本就餉等用歸於下屇造報詳請具奏前來臣覆加查核收支各欵均屬相符查光緒二十四五等年徵收百貨釐金多則十二萬數千兩少亦將近十萬兩零二十六年分僅收銀七萬五千一百餘兩推原其故委因是年地方不靖商販裹足不前以致收數短絀係實徵實解無收多報少情弊局用經費部章按一成開支今僅支銀二千二百三十餘兩亦尙節省除飭造具總細各册咨部查照並令認眞稽徵外謹將光緒二十六年抽收各項釐金支存銀數繕具簡明清單𢚈摺具陳伏乞皇太后皇上聖鑒謹奏奉硃批户部知道單併發欽此 
 
