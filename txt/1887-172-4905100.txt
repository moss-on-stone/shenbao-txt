# 1887 - 172 - 4905100

 

Page 1

 
 
[精選石印巧搭網珊出售] [  點石齋主人啓]  
　　自泰西石印之法盛行大題小題選家林立靡不搜羅宏富集成藝林之大觀惟巧搭一書從無專選巨帙以供揣摩未免關□茸城頌□室主人其有憾焉爰取同人名手搭題窗稿以及歴屆歲科試藝各省書院傑作羅致極廣剔選極精計得巧搭文四千有奇交本齋石印名之曰巧搭網珊□已見於向時石印諸書中者概從割愛准於十二月十五出書每部分訂八本定價洋四元四角在上海南北申昌及各書坊外埠申昌發售如願憂購者問法大馬路南申昌面議價從格外此佈 
[大題觀海初二集] [  點石齋主人啓]  
　　石印大題文始於多寳船而文彚文府掄元等繼之然皆陳陳相因雷同者什之九甚有將原書重印改換名目藉以漁利本齋心竊鄙焉用是不惜重資購求家藏舊文於東越吳氏得國初以來鄉會墨硃卷房稿　本文二萬七千餘篇延請名宿詳加選擇始自國初訖於乾嘉得文二萬篇是爲觀海初集自大學至孟子題惟備道咸而後專取絶時眉樣利於塲屋者亦得文二萬篇鄉會墨什之二窗稿什之五試牘課藝選本專稿什之三其已見文彚等書者概從删薙是爲觀海二集自大學至孟子題亦惟備間有一題兩篇者必一整一散一奇一正相間而登便於取材而評語圈點校勘無一不臻美　庶獲免於草率從事沾沾漁利之　也於去年六月間登報搜文九月開選定於本年十一月出書躉售格外公道特此佈聞 
[接錄耕硯農人覈議黄高峯樵擬稿]  
　　核計大缺實得不過千餘兩或不及千兩小缺實得不過三五百兩至於州縣用度原屬奢儉不同然但以署内日用必不可少者計之其延請幕友首重刑錢每席每年修脯動須千兩至少亦須三四百金餘則帳書征號均非人莫理四項統計亦須五六百或二三百金約而計之州縣一署無論如何節儉每年要非三千金不辦而年例攤捐派捐各項尚不任内其他大缺更屬不貲此僅據浙省而論他省諒亦同然是所出如此之多所入如彼之少縱使嚴其考成重其譴貢恐亦斷不能於俸廉之外不染纎塵要不過陽奉隂違毫無實際愚以爲欲社州縣之虧空須先禁州縣之攤捐且須匀定州縣之出息務使通省各缺均于辦公之外歸老有資則人孰無良豈有自甘貪墨者古人謂州縣窮則天下窮州縣富則天下富此言具有深理蓋州縣爲親民之官未有自顧不遑而能計及民生之休戚者故馭州縣者必須寛以利權而後嚴其虧空庶有實際所謂匀定州縣之出息者州縣鎭有肥瘠卽任有盈虧在肥缺不但課項册虧且能宦囊充足而瘠缺則入不敷出虧累多端縱使調繁亦僅能彌補前累以致不肖者營求外務誠篤者受累無窮今惟以州□□征錢漕内所得餘耗及鹽當諸陋規一切相沿已久上下胥安悉仍其舊不必禁革但令自顧有餘缺分較優者量提一二成解存府庫以爲津貼同府瘠缺之需仍將向來攤捐等項盡情革去庶使爲之者旣有自立之資復免辦公之累然後三年考績任賢黜貪嚴以虧空之條重以分賠之例則功巋實在而事無不治矣　一用人宜出以公心一條據稱吏治　繫民生釐金攸關軍餉均應痛戒督撫破除情面愼選委任而厘局司事尤不准上司薦人等語惟是當局者委薦或能自愼而情而萬難破除何則凡一督撫到任舉凡朝綱要道舊日同僚莫不引薦紛乘函條雜遞偶或應酬不到動覺舉止乖方而貧寒親友希冀枝棲又復隨任而來難以麾之使去縱有鐵而無私之大吏至此亦不免顧後瞻前卽使例禁綦嚴亦屬空言莫補愚以爲各省委缺委差無論情面私人一概置之考核道府以上督撫自行考核同通州縣則責之兩司雜職則責之道府其考核之法應卽按季面試如前條所云仍定期分班進見以察其平日之指趣果有賢員先爲存記道府上之兩司兩司上之督撫遇有差缺輪替委之倘有弊端卽惟原上之保人是問至於厘局司事於額定人數内似宜抽發數成安置佐雜閒員渠等自顧考成斷不敢公然舞弊其餘司事巡丁人等亦必薦人具保方許收用仍應奏定章程事在必行庶於吏治厘金方有實效而上司薦人之弊以格於具保一層自可不禁而自絶矣至於整頓厘金莫善於湖北定案今宜仿照辦理以中稔收數作爲定額只准加增不准不及復又嚴其考核令出惟行捐數自不致减色矣以上四條均就原稿覈議以期歸於實事求是之意然而大要之歸是在爲上者之操縱也所謂治人其在斯乎其在斯乎 
　　右稿係友人郵來披閱數過覺其言皆有物可見施行凾分錄於報以供衆覽惟其中謂州縣缺有肥瘠當匀定其出息凡缺之肥者量提一二成存之府庫以爲津貼同府瘠缺之需此說恐必不能行夫調繁調簡乃上司斟酌損益之權衡若州縣出息酌盈劑虛優者仍奪諸其懷中絀者仍子以津貼則是近乎佛法平等公則公矣將何以爲勸懲而昭激賞卽有勵精圖治實事求是之上官恐未必有此辣手也嗟夫處今日之時世而欲責人以廉潔難矣况能使之取懷而予人乎而其議論則明暢無匹故存其原文而識數言於後[  本館附識]  
[本館接奉電音]  
　　昨接在京友人發來電音有本月初七日上諭一道敬謹譯登○五月初七日奉上諭唐炯奏請調員辦理礦務等語候選知縣濮文曦四川機器局委員巡檢高啓文前四川越雋廳同知鄧林着吏部及四川總督江西巡撫飭令該員等迅赴雲南交唐炯差遣委用欽此 
[神京載筆]  
　　醇邸因奉皇太后懿旨辦理大婚典禮乃與戸部内務府堂官面商令將同治年間穆宗毅皇帝大婚時成案開列清單以便公同籌畫旋經戸部查明毅皇帝大婚時傳辦龍衣細縀珠寳玉石磁器等物共開支銀六百萬兩皆經該部奏請由各海關六成洋稅項下指撥其物料皆由三織造曁粤海淮安九江山海等關恭辦乃按欵開單呈諸醇邸至内務府亦查明毅皇帝大婚時大内一切欵項共開支銀五百餘萬兩亦已開列清單呈請醇邸鑒閱矣○上月廿四日夜前門外各街巷見有官役多人持械來往住戸不知何事驚駭異常久之始知五城司坊於上燈時奉有軍機處廷寄因金侍御壽松以近日前門外有教匪聚衆滋事奏請嚴拿並將爲首十七犯之名姓綽號住址開列清單入陳黼壓故有此舉也刻由中城獲到綽號老小太歲孫大顯道神陳大二名北城獲到恩四黄上一名解交刑部訊辦矣○戸部捐納房現擬海軍捐輸翎枝章程三品以上如捐花翎者定以實銀二千兩三品以下實銀一千兩其藍翎無論何項官階均擬實銀五百兩云○刻下工部恭辦大婚典禮一切事務較他部倍繁因派總辦帮辦司員共百員之多至他部則尚未點派云○圓明園旁有旂人居焉生有一子年甫十二齡與某甲之子同塾讀書上月下旬某日因師他出結隊嬉娛甲子從桌上跌翻傷其左脇舁回家内閱日而殤甲痛子情深遷怒於旗獲向海淀地方官控告經官解交刑部刑部飭西城司宫親往稽騐司官騐明實係自己跌傷取具親族隣右及該旗佐領印結 
 
 
 
 
 
 [ 
 
 

Page 2

 
 
具禀堂官至該部如何斷結尚未得聞惟見該孩由海淀鎖押解部沿途啜泣頗覺可憐云○閏四月二十六日天將明有一人手持利刃掩至前門内椅子胡同將某甲及甲女一倂砍傷甲已在花甲之外女則破瓜年紀婉麗如仙地面官役見之急將其人拿獲甲旋於次日殞命女經中城司騐得傷痕甚重恐亦難免性命之虞刻經該城將凶手解交刑部研訊矣○崇文門外明因寺街田姓孀歸膝下一女年已及笄許字西單牌樓闞姓爲妻然尚未歌雍雍鳴鴈也上月二十六日日之夕矣家中人正作晚炊忽有十數人各操兇械攔入婦家將女擁置七香車向西飛馳而去中一少者大聲曰我闞姓卽女之婿也街隣知係槍親相顧默爾久之見婦哭赴南城坊控告旋經是坊傳齊案内一干人以待研訊聞諸路人言婦欲將女鬵與西商已有成約故闞不得已而出此下策耳 
[章江水厄]  
　　黄梅時節淫雨經旬章門水漲丈餘前已列報兹聞澹臺門外數里之大圩關繫南新二縣全境田賦所入皆在於此刻下水勢漸漲圩隄岌岌可危上月二十八日南新二縣親往該處督同民夫日夜巡守以防崩潰其餘若謝埠若李家圩若魚尾紥若武沙港皆被水衝决堤口刷倒房屋人民亦有淹没者南昌府已委妥員赴各處勘騐其被災輕重容俟續聞再錄○滕王閣下立有水樁以誌漲水之大小近日水漲與乙酉年不相上下較丙子年尚低二尺許近日天己放晴惟父老言水泡未至水當有漲無退據此則水勢殊可憂也○德勝門外城濠盡處有河水倒灌之患上年經振武軍營勇築堤堵禦始克保全今年大水振武軍復乘夜將此堤搶築完好故城外堤街雖漲水丈餘而城内湖邊僅漲水尺餘不可謂非振武軍之力焉 
[再述信船遇盜]  
　　初三日黎明時嘉興各信局開赴杭州之划船在嘉興南門外三里許之野茅洞相近處遇盜搶刼兩紀前報兹又聞盜船扮作鄉船模樣初將順成恊大兩局划船扣住搶刦順成局船夥被盜撳住不能動故盡數被刼恊大局船夥將洋包抛入河中未被搶去惟貨物及搭客行李盡被刼去計順成局由蘇來寳銀十隻由申蘇來洋信共一百餘元禾地收得之洋共四百數十元又貨十六件恊大局失貨二十件内有由申來小土一百零一包送杭省其昌洋藥行收值價最鉅又福潤局由紹興來洋信一百元亦被刼去又富陽紙客收帳回趁順成局船有洋六百元該客見盜亦將洋抛入河中未遭盜刦又本郡北城門口復源紹酒店客有洋二百元緊藏身畔未經搜去尚有三客所失祗衣服鋪盖並無洋信恊大局及紙客抛棄之洋當日雇划船打撈直至初四日得以如數撈起是亦幸矣報縣後經秀水縣朱邑尊乘舟往勘飭捕嚴緝未識能卽行破案否聞該盜初意非欲打刼信船　偵知南門外棚下某米行一米客售得洋五六百元將乘船開往别處其洋下船時爲盜所見日間未便動手候至半夜欲將米客船排擋出外以便搶刼不料爲艙内人覺察大聲呼喊幸在市河盜舟遂逸去至野茅洞天已微明見有局船划來遂肆截刼是則米客之幸而信局之不幸矣 
[甌江漁唱]  
　　磐石營方守戎被革兵王勝標等控其尅扣津貼需索棚費等情經樂清秦恊戎將各情禀詳督憲楊制軍嚴行叅辦現奉批回將守戎奏請革職發交温處道會同温州鎭研訊究辦恊戎委徐千戎押解來温送道研訊守戎方抱采薪憂歩履需人扶掖日内勉力帶同眷屬赴道投訊並請騐明病狀在外求醫苑觀察飭吕别駕騐明屬實准其交保出外一俟病痊再行質訊並牌示閏四月二十一日先堤革兵方姓等訊究該革兵等供稱方守府曾將礮兵五十名去年冬季津貼洋銀每名扣去半元别駕訊以有何憑據答稱無之别駕問未革各兵何以竟無一人呈控獨爾等已革之兵出頭控告况王勝標等已經逃避其中顯有别情各革兵供稱未革各兵之津貼實未截扣惟小的等十一人每人扣洋半元給取出礮眼鐵釘之鐵匠並非侵入自己私囊别駕見各革兵供詞與呈纸上大相矛盾諭令帶去管押且俟守戎病愈再行質對○永嘉上鄉灰爐大橋鳩工重造業已告成擬於上月初十日辰時舁該處華光財神賽會行橋初九下午倐聞轟然一聲橋上鐫刻建造年月及福建候補通判曾某監造之石板折爲數叚隧入波心經理者卽雇人下水打撈將舁置岸上想須重復興工矣○上月二十九日午後有一五十餘歲之老人行經四顧橋下王木亭前大喊一聲跌仆於地口中鮮血噴湧如泉頃刻間卽己斃命有路過者辨認面貌知其家在第一橋下立卽馳赴告知而其家貧無立錐無以爲殮遍向親友借貸方能置辦棺衾吁办慘矣○五月朔日爲英國君主踐阼五十載之期是日江心寺施領事公館中結綵懸燈以伸慶賀晚間燃放烟火並然點電氣燈照耀江中猶如白晝一時觀者人山人海幾無容足之區渡船亦利市三倍云 
[縣旗伸慶]  
　　昨日爲英皇加冕之期滬江中各兵船均掛五色旗幟以伸慶賀風前飄拂殊壯觀也 
[馬戯述新]  
　　車利尼馬戲來滬已多時矣初到數禮拜内座上客常滿後至者幾于插足爲難嗣以梅雨涔涔經旬不息近更因慶賀英君主賽會懸燈是以觀者稍稀不致人滿爲患前晚憨雨初歇痴雲未收友人邀往縱觀適以他事見阻因喟然曰觀劇僅游戯事耳而眼福不齊竟若是哉昨又與友晤笑問之曰昨宵之景何如友曰妙甚初入門報時鐘方鳴八下中西士女早已如水如雲門以内羅列各種奇獸珍禽大約皆前報所已記略觀卽就座時諸伶尚未登塲而于于而來者益復絡繹不絶有挈友者有呼朋者有携妻者有領子者各從其類環坐於馬圈四圍少焉樂聲嗚嗚然畫簾捲處一東瀛人引猴子出冠日冠服日服初騎一犬作種種戲術繼忽躍上一繩或作蜻蜓之竪或效鸜鵒之舞離奇變幻幾不可以名狀如是者久之始跳舞而入旋有一人乘騎出疾馳戯塲上褫其衣互易三次蓋英吉利係合英倫挨爾蘭蘇格蘭三土而成國三土各有服式此戯盖有心效之也而其心靈手敏有令人非思議所可及者此劇演畢繼之以一足人扮作阿非利加洲人模樣面黑如鍋底𨆪而出且躍且歌余雖不諳西國方言然觀諸西人皆拍手稱贊則其妙亦可知已由是而日本妙伶緫竹竿作戯法腰柔如柳面艶於花其妙已詳前報中此可無煩贅述演畢翩然而下如一葉之墮秋階隨卽肅恭入内旋由車利尼引一小馬出竹批雙耳風入四蹄名駒也正在廻旋舞蹈時有一小丑與之詼諧打諢揷科殊足令人發　隨向塲上鋪氍毺有男女伶各一　一小孩次第登塲爲互翻觔斗之戲□綜變化輕捷如猱是劇也雖中國武伶亦優爲之而其靈拙則大有異已時已十下二刻戯暫停西人皆散歩而出或沽飲或閒觀其婦稚之不耐宵深者皆先乘車而返或則采烈興高必欲一觀全璧則仍入座坐焉閱一刻許樂聲復作四女伶乘馬疾馳而出花容月貌婉麗如仙娬媚中微露英姿不讓明之秦良玉先是場之東西隅各矗一紙糊人首馬過之處剌以矛人首應手墮轟以鎗亦然古稱宜僚弄刃不差累黍四伶豈其流亞歟旣而一人蒙毛衣作驢子狀一花面伶引之出教以舞蹈不應鞭之始馴擾於是導之東而東導之西而西長耳軒然頗解人意惜不得置之灞橋風雪中令人增添壽思耳一孩在馬上獻按亦復屈伸如意顚倒從心繼此則又演日本戯一人臥地上雙足翹起抱一孩立其上或如神夔之獨立或如么鳳之倒掛男兒好身手眞覺履險如夷忽以箱置足底孩一躍至箱上漸加至三箱五箱七箱箱漸多而孩漸高仍復略無怖色忽焉雙足一奮箱紛紛堕旁人方目眩神迷而孩已復立足底矣是則境愈危險劇愈佳妙充斯類也雖在危峯荆棘間亦復如履平地尙何憂世途之險巇哉斯時夜已交子接演三人翻觔斗一武士狎虎而戯遂終聞今日晝夜開演其戲又當統換一新諸君子有好遊觀者乎請偷半日閒一恢眼界莫令愁城困守錯過好光隂也 
[奉札會訊]  
　　浦東金家橋姜金和被胞弟海全毆傷致斃經莫善徵直剌提訊屍父永春旣得朦庇了案後復由屍堂兄姜仲仲控諸本府　飭發回云云業已疉登前報兹悉松江府恩詩農太守以此案前經莫直剌訊理因禀請上憲札飭直剌蒞滬與蒯邑尊會同覆訊邑尊亦已 
 
 
 
 
 
 
 
 
 
 
 
具 
 
 

Page 3

 
 
接奉上憲札文飭原差赶將人証解齊以俟審辦矣 
[盜刼局船]  
　　順成信局船在嘉興被盜日内尚未破案而不謂永義昶局船又遇盜刦何盜風之熾若是乎昨聞滬南永義昶信局之角直班船於初四早由角開來行至黄渡等處時已傍晚該船赶快來申約離鎭二里許地名老港忽遇盜五人將局船上兩人梱過盜船凡船中銀洋貨物一概刼去幷以棉絮塞兩人之口使不得聲張現在該局已赴嘉定縣禀報請官追緝矣 
[無賴逞凶]  
　　前晚七點鐘時有無錫人蔣聚榮者飲酒過醉餘興未闌獨行踽踽復至小東門外陸家石橋北通裕酒店中呼酒獨酌然酒力不勝喉中已格格不下連酒菜祗吃錢二十四文堂倌向索酒鈔蔣囊中實無一文徒呼負負堂倌見其沈醉揮令出外蔣於此時正如俗語所謂酒在肚裏事在心頭遂怒曰爾呌我去我偏要吃酒堂倌不肯再爲添酒蔣卽伸手向堂倌面上打夫堂倌猝不及防竟被掌頰怒而喚捕適有西捕經過遂招之入蔣見捕至竟舍堂倌而與西捕扭打致將號衣扯碎西捕欲將蔣拖進捕房在店門口時蔣忽跌倒在地右額已破鮮血淋漓直下滿身作猩紅色其時適有無賴之輩駐足觀看密若堵墻大呼曰巡捕打傷人矣不如大家動手此唱彼和幾成一片人亦愈聚愈多巡捕見勢不佳乘間走回捕房詎料無賴輩又擁至捕房門首值班捕頭見人多難於驅逐隨將捕房大門暫閉用德律風通知大巡捕房該西捕不匪進捕房暫匿於某錢店樓上以避凶鋒備總巡聞報卽帶通班中西捕嚴王兩包探亦帶通班探夥前往另有一西捕忽被前在福建當勇之劉敬如軋住欲過陸家石橋法包探等見之上前奪下探夥竟被劉重打一頓於是先將起釁之蔣聚榮帮兇之劉敬如兩人拘獲後法包探又將擲磚打碎自來火燈之徐文蘭拘獲前後共獲擲石駡捕丢靯之人共二十一名及解到大自鳴鐘時途間又獲擲石者一人一併管押於昨日解訊小東門捕房三道頭捕帶同受傷西捕到案通裕酒店夥葉小山亦投案伸訴起釁情形葛同轉詰之蔣聚榮據供無錫北門人作羊毛生意現在失業來滬祇十天住南市王家碼頭同興店内昨日先在寳善街飲酒過醉不知人事夜間所犯事茫然不復記憶葛同轉詰其頭上如何致傷被何人所打蔣答稱不知葛同轉着帶過一邊復詰劉敬如據供前在福建當勇現來滬尋生意因有友人林姓在一枝春間壁開小烟館我卽住在伊處昨夜聞滋閙聲出外見巡捕打人因之喝開葛同轉着將劉先帶出詰吳蘭生沈佳生兩人據供在該處船局生意聞閙觀看被捉法包探土榮培禀稱此兩人立在馬路囑伊走開其時兩人亦已酣醉卽答稱吃花擂搥是不要緊的我因將伊拿獲又據徐文蘭供在鐵錨弄做成衣停工出外聞人打架往看被拘法包探禀稱此卽擲石擊碎自來火燈者現在捕房中有鞋子磚石等物不少徐堅不認擲石葛同轉見其衣上有血跡詰問何來答稱此係鼻破血出楷在身上鞋子是拉進時脫落倪炳勳供爲木匠至城内劉家弄因要到紫來街看友路中聞打架立足觀看致被捉來陳勝來供在南市挑水因到虹口去路過觀看被捉賈阿寳供在城内塌水橋剃頭店因聞城外尙要點燈是以出城適逢打架被捉曹和尚供以搖船爲業打架觀看被捉又據法包探禀稱有高東來熊超林熊長林徐桂仁張勝軒等五人同立在清芬堂前駡捕我欲拘拿伊等又避至東園烟館後始就獲其間以高東來爲最兇横王金彩供亦爲撑船嚴春泉供在新閘上生意傳阿三供在洽興街做成衣蔡阿端陳北金俱供爲賣檀香劉來生供在太平碼頭公興泰行裝糖均看相打被捉葛同轉商之祁繙譯官以此事雖由蔣聚榮起釁但蔣已沈醉不知人事現在頭上受傷着送醫院醫治俟痊可後枷號一個月劉敬如事不干已動衆與捕爲難此係有心閙事判責三百板枷號三個月倪聚寳秦巧福判各枷十四天王金彩徐文蘭賈阿寳三人各枷號七天陳北金管押七天沈佳住曹和尚蔡阿端高東來各管押三天倪炳勳陳勝來吳蘭生各押二天熊長林熊超林張勝軒徐桂仁四人均交保劉蘭生傅阿三嚴春泉三人當堂釋放 
[自墮惡趣]  
　　本邑人陸陳氏挈子桂壽投英界會審公廨控稱童養媳顧氏成婚有日忽氏私逃尋緝多時今始訪明在公陽里爲妓改名文寳求提訊究蔡太守飭候訊供核奪嘻世稱靑樓爲脂粉地獄或墮落其中其苦實有難以名狀者今該氏舍夫唱婦隨之樂甘心送舊　新其眞如佛家所云自墮惡趣者耶逮而懲之以維風化是所望於賢長官 
[窮途覓死]  
　　吳人何士炎向業布米嗣因烟霞成癖失業無聊遂在南市十六鋪浦灘設攤賣卜跪則借宿附近小客寓中邇因天雨連綿生意大爲减色積欠寓貲三四百文寓主向索何屢次游移前日因將何攤板扣住何懇請給還俾趁得錢文付淸前欠說之再四寓主終不允從何自念命蹇途窮生不如死黄昏時候至萬瑞碼頭左近躍入浦江旁人見之急爲援起詢悉情由殊堪憐憫遂湊集靑蚨千餘翼與之何卽叩頭稱謝而去 
[上海縣署瑣案]  
　　日前湖廣總督裕制軍赴都陛見道出申江迨乘輪北上時有竊賊李得勝混入制軍坐艙竊取金表朝珠等物當被某家丁所見獲送法捕房解經公堂訊供送縣前日經蒯邑尊飭提該竊研鞫據稱家在杭州不敢行竊因往船中尋友致被悞拘邑尊以人贓並獲豈容狡賴喝令掌頰二十下該竊始府首乞恩邑尊着押待覆辦○生員奚錫華卽奚文周投縣控稱南市萃豐碼頭有祖遺房屋一所租與陸茂榮開設天福樓茶寮積欠租金甚巨叩求提究押遷蒯邑尊准詞之下正在飭提昨日陸忽投案訴稱小的租奚房屋並未積欠租金因有人向奚挖取是房　欲小的遷移先在十六鋪巡防局控告奉斷令國償還搬費錢百千然茶舘以裝修爲重歴年共費錢九百餘千之譜　如必欲小的遷移請令償遺此欵邑尊以兩造均屬一面之詞殊難憑信因着將　暫行交差待示期質訊 
[英界公堂瑣案]  
　　張布高稱雇坐張阿記小車行至中途忽不肯走查看所帶錢八百四十文已被串黨竊去交捕送究質之張阿記則稱錢係别人所竊蔡太守商之易繙譯判將張管押七天○蔡星丹失竊花盆一个由包探秦少卿查係邵云林所竊賣與陳福林所開舊貨店得錢六十八文吊出原　解案請訊蔡太守斷將邵管押七天陳罰洋半元撥充醫院經費○蔡春榮挑賣食鹽有陳阿炳向其購買爭論價值將蔡毆打太守詢之陳阿炳情願受罰因判陳罰洋半元○宋錫記稱近因屢次失挑所包租界坑熼昨因守獲侯松桂送究訊之松桂據稱爲天雨坑滿有人喚挑太守著松桂覔保具結不得再犯○陳五福往湖北妓家尋友爲李炳生所阻爭執被毆太守判令李罰洋兩元給陳養傷○鎰昌成興等土店十一家於上年九月間被陳德榮假託工部局新議每家應捐洋一元帶同洋人往收各土店不識眞僞先後各付洋一元嗣以無收票未免滋疑及至探問始知實被假冐而工部局亦有所聞惟陳德榮一時未得尋見近始獲到由捕房傳當日帶同往收之洋人戴佛生觸案訊明實係陳德榮起意冐收土店捐雖據稱實祗收過洋十二元與洋人分用惟假託工部局情實可惡太守繼將陳發捕房管押三个月示警惟該洋人則稱雖爲陳德榮央託　收未知何項捐欵雖曾用過洋錢却示冐稱工部局實受陳愚弄並非勾串聽由該管領事另行查訪察辦○留春戲館看門之王小毛指控王金福王金寳等因看白戯阻住被毆質諸王等則稱因帶孩童往看不肯另出錢起見太守以事起細微概予甲飭不理○曹劉氏稱有寄住之崇明人倪顧氏自初五日夜間出外不歸查被田永生誘匿扭交巡捕質之田永生據稱綠湖南人向曾與倪顧氏姘識此次路遇該氏因看燈被搶首飾不敢歸家拖伊暫覓棲身之所是以寄往南京太守着將田永生管押令其交出倪顧氏到案再行訊究 
[法界公堂瑣案]  
　　城中張公館失竊石菖蒲一小盆銅罐一个係繆福山所竊經法包探拿獲解案旋據包探禀稱繆於上月間携燈扞 
 
 
 
 
 
 
 
 
 
 
 
接 
 
 

Page 4

 
 
一對女衣六件將伊拘進捕房時據供物件係吳淞鎭某託伊帶到城中親戚家因尋不到復行携出管押多日吳淞並無人來故將伊釋放衣服燈扞暫存捕房迄今仍無人來領現在伊又犯竊張公館家丁及該處禁地均到葛同轉着傳進詰間判將物件交該家丁葉福領去又將該禁地申斥繆福山管押候辦○肉店夥陳松和向飯店主陳晉德處收得洋十六元被江北人陶阿林陸鴻福等五人所見伺陳出飯店門半路截住將洋搶去並將陳松和毆打由陳赴捕房控訴領同捉到陶陸兩人餘人避去昨日解案葛同轉着陶等將未經拿獲之人交案陶陸兩人不認搶洋並供吃　祗有兩人　詰至再矢口不承葛同轉以其在　人廣衆之口爲强　　　之是實屬目無　　　　　　　　　　三百　　　　　月禾衆○馬順昌由董家渡挑鮮蛋一擔往北呌賣路經新北門被剪綹賊吳阿長竊蛋三枚馬覺之停担奪回吳將蛋担一掀蛋竟碎去大半查點之下計碎二百廿餘個由馬扭吳交捕昨日解案葛同轉判實吳阿長一百板○法捕房下灶董保身前晚在西洋涇浜小木橋邊與平治門行下灶周阿英爲小溺爭吵打架據董稱失去洋蚨時辰表等將周扭送捕房昨日解案周供不曾見表洋我等二人伊等三人伊竟恃衆打人葛同轉詰兩造平素可認識否均答不認識葛同轉着將周阿英管押限五百將物繳案 
[上海恊賑公所接嚴佑翁五月初七日山東來電]  
　　商河放竣惠民望後開放惟惠民濱州最苦一賑不能了事如有欵來秋冬仍須兩賑此次賑票卽不收回否則俟振翁辦冬賑行止立候電示霖 
[更正]  
　　前報新委謝員一則實係錯誤用亟更正 
[讀高昌寒食生蝶戀花詞戯成一闋用元調幷次元韻錄請方家正拍]  
　　客裏光隂忙裏過忙裏偷閒也效閑人住忽忽春來春又去桃花流水天台路　解我情懷何水部影事依稀一笑風吹霧懶向芳叢回首顧題紅品翠從前悞[  意琴室主倚聲]  
[蘇省撫轅抄]  
　　初四日轅牌示照得丹陽縣主簿邵霖奉都覆准升補吳江縣縣丞飭赴新任遺缺查有試用縣丞魯希曾堪以署理限於本月初七日來　禀見給札赴任前貴州糧道松長湖北來進京候補府吳道中銷假並禀知奉委赴松江公幹○初五日巡檢張壽椿江隂催提漕項回○初六日候補同知莫葆辰禀知奉委發審局差 
 
 
 
 
 
 
 
 
 
 
 
 
一 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[袁江蘿錄]  
　　前關憲明監督交清稅務後於上月二十七日啓行回都取道滬江乘輪北上○上月二十六日爲鎭憲章作堂軍門壽辰桐葉遇閏之　正花甲將周之歲特設小宴欵待賓僚漕憲以下均往道賀晝筵開處珍錯羅陳帳下健霓亦在戟門外飲宴歡忭無量○道憲下車惡靑皮特甚謂其强賒硬討庇賭包娼大爲地方之擾爰飭保甲局認眞訪緝務欲絶其根株煌煌示諭現已遍貼通衢矣 
[古潞近聞]  
　　通永道許觀察於閏四月二十三日赴薊州寳坻武清下帶查騐河堤順便至天津謁見李傳相面禀地方公事○本屆東陵兵米輪應江蘇交納日前阿正郎由陵來通會同坐糧㕔於上月二十六日扞騐兌收○江蘇漕米騐至上月二十九日已騐過四十六起浙江漕米騐過三十九起倉憲傳諭江浙漕粮定於五月初十日一律兑完○江廣海運漕米業由天津招商局開兌倉憲行文催提不日當連檣北上矣○江浙駁船戸提壩交未時有作弊攙水者連日由倉憲　憲分别責懲加風呈樣江浙兩局總辦隨親標硃諭懸示局前略云嗣後駁船戸如有舞弊情事定必笞責枷號扣除例賞銀一兩加賞銀五兩仍將該船牌追繳船送州懲辦其有米色乾潔顆粒不欠者本局查明該船戸等花名藉貫先行註册准來年提前抽裝白糧一次以示鼓勵○倉憲提騐浙江第三十三起漕粮時有某號船戸因卸船人索錢彼此口角致被毆傷要害奄奄一息人事不知舁至局中未知能否醫愈也○王藎臣司馬驅逐流妓雷厲風行一時城廂内外各妓寮翠翠紅紅鶯鶯燕燕呼姨挈妹遷避不遑雖未能盡絶根株然皆銷聲匿跡矣○張璞君剌史於閏四月二十七日接印任事○王藎臣司馬缷署通州篆務後聞有調署昌平州之信然尚未見明文○江蘇粮道成儲憲將次抵通局員在南關火神廟預備迎迓○去歲易直剌由雲南運銅來通除業經運京外下餘銅片寄存北關外某貨棧刻下京局鼓鑄制鑄需銅甚急遂借用　河駁船於閏四月二十八九兩日將銅駁運進京矣○通利橋花枝胡同某氏婦不知何故自將喉管割斷血流如注紅染襟裾恐已不可敘藥矣○時屆夏至二麥登塲其價每石祇值　制錢六千一二百文縱横數百里均慶豐收田家之樂不問可知已○許觀察倡捐五十金置買字紙簍父吕祖祠華法庵文帝祠紫清宫正陽祠字紙會分送并飭各會分叚收取以昭敬惜 
[江西官報]  
　　翰林院庶吉士朱承光由鄱陽縣籍刑部學習主事饒昌麟由臨川縣籍俱來省拜會岳恭先奉九江道委解關餉來省候補縣王源翰销查南新二縣馬廠地租分發直隷州判胡可願繳照山西文水縣人乙酉拔貢浙江同知劉度來由湖北來江請餉通判李餘委辦角山釐卡候補縣張鑌謝拔委本班一次行知縣丞徐德新起服禀到候補縣馮學禮委勘估城上工程義寗八疉司葉開宇俸滿騐看候補府但培良缷辦河口分局回同知胡純祖謝拔委知縣一次候補縣丁樹棠謝酌委本班一次劉均禀銷騐收貢院圍牆工程同知劉家棣委往贑南二府屬公幹 
[邗江官報]  
　　五月初二日鹽捕營曾都戎由仙鎭公幹回初三日前安徽歙縣劉大令家序抵揚初四日張鹺尹溶從泰屬仇湖口來 
[蓬壺清話]  
　　前二年起意謀叛朝鮮之磯山清兵小林雄樟等五十八人被逮後歸大坂府重罪裁判所定罪當開堂訊鞫時中國駐東星使泒繙譯官三員筆錄各犯口供以備譯作華文轉送中國○十五日午後長崎十善寺鄉五十番戸薪掘一并尚未竣工正在將大石鋪設并底忽焉觸動地中之火將石轟碎幾如萬片飛花田村初太郎探身入井以觀其變不覺目爲之眩墜落井中其弟總太郎見之一躍而入意欲救援旁觀者恐其同斃井中急傳知警察署隨有警部巡查戸長醫員等紛紛而至着一善泅者入井醫只付以吸筒更以氣管送入乃將二人鈎出騐得初太郎已死總太郎尚可救治云○六月六日倫敦來電云土耳機駐紥法俄兩國全權大臣决欲將埃及盟書重行議定至初九日又來電云英國女皇踐阼五十年舉行祝禮除本國自行誉備盛儀外歐洲各國皆有皇族一人來預此會云○駐紥德國伯林京城全權大臣品川彌次郎已屆瓜期日廷命轉任宫中顧問官而另簡駐紥奥國之西園君接任客月初旬已由叅事官辦理新欽差榮任之事旋于三十日履新○日廷命伯爵戸田共君往奥國維也納京城駐紥侯爵蜂須賀茂韶君爲法國巴紥京城全權大臣兼辦白耳義瑞嗹西班牙葡萄牙各國通商事務○去年日廷遣茶帥五人至漢口學習製造紅茶之法本年四月中在該處逐一巡視分爲二種習法一考究各處出茶景况及焙烘等事一專事紅茶製法有久永貞利神田清吾兩人已經熟習隨附輪舶而回尚有井上泉可德乾永鹽男一郎三人因事勾留漢口○成産會社支店長未次讓平氏等興起製茶法本擬聘請華人一名爲教師嗣以中國製茶之法分門别戸非一人所能兼因此書翰往復謂須得熟練者三人方足教習云○十五日午後五點鐘時代理長崎縣中村書記官設席伊良林鄉藤屋請各國領事官飲宴入席後命武士數十人在筵前擊劍發矢以供衆賓當覽其酒菜俱用日本式○叅謀本部陸車歩兵大尉長岡外史奉命赴對馬島轉往朝鮮釜山巡視隨帶陸軍屬員武田尚君於十三日到長崎暫寓萬歲　上野屋聞日内卽須乘輪前往云○西歴六月十五號有一日人持一大龜至長崎浪平町詢其來由云有漁夫從海中網得其大無外見者咸咄咄稱怪龜腹有南無阿彌陀佛火烙懷字想由僧人所放故以佛號誌之也不識誰有肯發慈悲心費却杖頭錢縱令徜徉於滄海乎 
[祀田罰戯助賑]  
　　閏四月十九日接浙寗鴻昌洋行冶塘氏來函據云慈東敦睦堂徐姓爲祀田轇轕罰得戲洋八九除去湊助族人棺木及給本家船轎外餘洋六元移助東賑囑卽抄登各報以兾周知等因具見家律森嚴心田惻隱三章約法上以衞宗祖之靈千里家恩下以造子孫之福爰誌數言聊申感悃[  上海絲業會館籌賑公所施着昌謹誌]  
[蒲月一日吟香翁將遊蘇州走筆成此以送其行卽請桂笙先生大吟壇政和]  
　　鴻飛那復計東西離合教人意轉迷時余由京甫歸綺夢春醒黄歇浦畫船人遠白公堤怱怱此别何須說歴歴前遊莫漫題一事憑君聊記取吳天梅雨杜鵑啼又從江上聽驢歌錢飲難傾金叵羅躤柳卽今端午近去舟奈此别愁何狂同杜牧飄零極窮似蘭成感慨多安得追隨同載酒俞門我爲問奇遇吟翁此行特爲訪兪蔭甫太史[  海上浮查客鷗年生率稿]  
[上海長里山東賑捐轉運處代江南籌辦山東賑捐局收第一次各戸清單]  
　　竹齋汪君手交來龍岩州任悟金翁經募壽椿萱等各營士十一戸捐花洋四十一大元日中元共合九八元銀二十九兩三錢八分四厘又林於春曹殿種存心堂謝三書士捐光洋六元花洋二大元一中元共合九八元銀六兩二錢八分○湖北翰林院張捐九八元銀二十八兩林君蘭蓀手交來福緣氏賑洋三元○以上共收捐九八元銀六十三兩六錢六分四厘又洋三元 
[上海四馬路文報局内恊賑公所經收賑捐五月上旬清單]  
　　初五日作善降祥册本埠公茂行交來無名氏二元又交來鄺麗東先生募陳汶南吳氏鄺麗東三戸各三角周文啓馬衞臣吳瑞芝梁子蘭四戸各一角○又册本埠兆豐號募韓氏歸安定吳興歸安定二戸合助一元求免患子一元十齡童四齡女童幼童三戸各三角○使君受福册本埠南市長義荳行交來石門洲泉公和號募尚義堂思補齋吳徐氏三戸各五元見行堂樂善堂倖獲軒三氏各四元深柳書舍三元○受福公字□三百念八號杭城陳敬之善士十元陳吳氏二元○漢口來仁扇堂宜平銀十三兩二錢○本日共收英洋四十七元宜平銀十三兩二錢小洋六角 
[上海北市絲業會館籌賑公所施少欽經收山東順直賑捐閏四月廿七八九日第一千三百八十八九九十次清單]  
　　現成功德莫要錯過機緣救命摺第四千零十三號陳公館嘉嚴慈健洋二元汪姓陳保安燈映堂張志仁馮步枚萬芷亭六戸各一元共七戸合來洋八元○常熟無名氏募義隆節省端陽酒席資裕昌節省端陽席資各五洋五元德泰豐英洋一元銅洋一元不知名求家平安銅本洋一元福記號求合店友過夏平安銅洋十元天成亨銅洋八元永德求平安銅洋五元永益銅洋二元共八戸由義昶局合來英洋十一元銅洋廿七元○貽穀堂吳爲鄰居失愼幸獲無恙助賑由王憶笠翁託恊康庄來洋二十元趙門居氏求平安如意消灾降福醮資移助由姑蘇全泰盛局來洋二十元徐在□爲第三子完姻承親友送隆儀移助廿元嶺南人求平安六元農隱不易氏四元阮惟動求五女善生病愈由楓涇河署寄順成局來四元怡然氏一元順安氏第一萬三千二百九十三號昌字册一元以上二十七日○現成功德莫要錯過機緣救命摺第四千三百七十五號鎭江吉盈豐募無名氏銀四兩二錢八分又一戸洋六元又三戸各二元又一戸一元徐春圃二元無名氏錢一千二百文求瘡愈寅各一千文無名氏壽小子各五百文無名氏四百文又二戸各三百共十五戸合來銀四兩二錢八分洋廿元○又六千三百十四號京江沈内生由胡萬昌局來洋一元○又九千零五十二號四川如是急人募戸房錢八千李成林六千文邢房嚴恭寅各三千文代書王之良謝克榮柳銘四戸各二千文陳懋勛一千六百文陳德全馮鈞雷定釗劉良鍾鄭良陽有基馮鎧陳德盛程文炳趙壬成曾秉金韓坤傳堃李元陳平鄭順胡泰體房工房陳玉二十戸各一千文張爲惺三人合一千文承發房六百文王昇嚴德華焦順楊順趙天成馮泉張英端黄蓮生李祥楊玉余楊黄桂方德王平十四戸各五百文兵房林泰各四百傅禮鄭豈山余奎向培秦洪楊元周洪郭洪順八戸各三百陳品王春張發胡崐鄭玉趙元傅倫七戸各二百共六十二戸由恊同慶號來規元四十二兩零六分三厘○昌字册第二千七百五十五號宋保和洋二元張禹孫二元周倚雲六邱殿臣四角共四戸各來洋五元○厦門福義號魏蓮翁募臺北自知小閣洋四百元合規元二百八十八兩五錢八分脩本堂洋一百元合規元七十二兩一錢四分聚福記洋七十二元合規元五十一兩九錢四分共三戸由啓昌粮行合來規元四百十二兩六錢六分○鎭江殷濟川病鬆完願求保速痊由久和粮行來洋五十元保合號平安四十元求萱壽十元二戸由春源粮號交來金祖澤病愈完愿由同里金小蘇寄全盛局來二十元三隂補愿堂姚十元畫補拙主人求病速愈五元平木氏保壽延年五元鋤經堂知非士求母病速痊由泰州福興潤局來五元都門白由蘇州謬邵生寄全盛局來三元石生記求淒生産平安由揚州慶茂福號寄老恊興昌局來三元謝藹然求壽並求身體康健由姑蘇寳順局來二元葛少仲由宜興全盛局來一元映雪草盧墓善氏祈保逢凶化吉由雙林全盛局來一元以上二十八日○新安周朱氏求病愈保身健洋二十元婺源彭城氏祈合家平安二十元新安姜孔氏求病愈保身健十元陳　求母病速愈由太倉致大局來五元可熾順募知過子四元彩娥求痘平安一元古歙吳午樓一元杭城有心氏代李厚承求冥福虛對開洋一元隱名氏由南匯日生局來銅洋二元以上廿九日 
 
 
 
 
 
 
 
 
 
 
 
 
 [ 
 
 

Page 12

 
 
   
 
