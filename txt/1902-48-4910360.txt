# 1902 - 48 - 4910360

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○綱鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續錄實洋二元五角○左文襄公奏疏碼洋四元○隨園三十六種實洋五元○刑案匯覽洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彚編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康熙字典碼洋二元八角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彚碼洋二角○日本國志碼洋二元五角○徐氏十三種醫書碼洋一元六角○大清會典碼洋一元六角○何典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○　芳錄碼洋一元二角○紅樓夢補六角○閱微草堂五角諸君欲購者請移玉至三馬路申昌書畫室或申報館帳房可也此佈 
[書俄習國書後]  
　　我朝龍興遼瀋神武開基四裔來歸帖心内面當順治十二年俄羅斯國察罕汗卽遺使來朝迨十三十四兩年復遣使表貢始以來使不諳朝儀却其貢而遣還之繼以表文語多矜誇不遵正朔僅收貢物以示函容惟不令陛見卽遣之還國至康熙十五年察罕汗又遣陪臣尼果賴罕伯里爾卾維策進貢奏言俄羅斯僻處遠方從古未通上國不諳中華文義及奏疏禮俄兩次抒誠致多缺失今特敬謹遣使奉貢仰祈矜宥聖祖仁皇帝嘉其誠悃降 
旨准其通貢然是時俄羅斯雖貎似恭順而已内懷不馴其屬羅刹犯雅克薩尼布楚地聖祖仁皇帝曾諭察罕汗來使尼果賚等撤回其衆竟不覆奏聖祖慮前書未逹遂因荷蘭國使臣入貢稱與俄羅斯接壤乃以屢諭情節爲書付荷蘭國使臣轉發察罕汗處既而察罕汗遺使上疏言皇帝所賜之書下國無通解者及尼果賚歸始悉情節乃劃定疆界立碑釋兵遣使通市數十年無間世宗憲皇帝并諭修京城俄羅斯館來京讀書之幼童及教習等官均爲之給其養贍蓋俄羅斯與我國邊境毗連首先通使交涉貿易之事歲有所聞始以文義不通情多隔閡故允其幼童來京讀書優加廪祿以冀兩國之情可以相逹而邦交得以永固也惟是京師雖有俄羅斯學館而來京肄習之俄童究以道遠間關來者甚鮮近聞彼國曾自設立華文學堂招習生徒學習華文華語論者每謂俄人意存恢廓覬覦中原故欲熟習華文以收他日駕輕就熟之效兹又於俄界海參威地方創設滿文學堂招集聰慧俄童學習滿洲文字並請齊齊哈爾都統薩統制推薦滿員主持講席且以墨爾根城卾倫春協領永善學䆳年高指名相請薩統制允之遂爲之附片奏聞飭令永善暫往試辦俄人亟亟之心可謂不遺餘力既使其國中子弟誦習漢文復於海參威設立滿文學堂令習滿洲文字窺微察隱之士咸謂俄人似此舉動殆爲他日乘瑕蹈隙有不利於中國之心初非若昔年之賓服北陲思習中國文言以聯交誼也夫中國自邇年以來爲海外各國所弱而俄之患尤深俄人既極如此留心而中國反若不甚措意試觀當今時彦大率喜習英法日本諸國文字而曾不及俄雖間有學生赴俄習業京師同文館亦嘗延俄文教習以訓生徒究之造就無多尚未足爲指臂之助愚謂英法日本等國文字學習固不可緩而俄文亦不可漢然置之昔康熙年間俄使齎書來華聖祖閱之曰此喇提諾托忒烏珠克俄羅斯三種文也外國之文有三十六字母者亦有三十字母五十字母者其源與中國同但不分平上去而尚有入聲其兩字合音甚明中國辨四韻極精以兩字合音不甚緊要故知者漸少夫以我聖祖宵旰勤勞萬幾之暇猶且旁及乎是是非以中俄兩國當時屢有交涉故聖學亦嘗及之俄人亦因此不敢狎侮國勢遂躋於盛强今俄人之勢日盛一日處心積慮隱患不忍明言而朝野上下坐觀其熟習乎滿漢之文字以洞明乎我國之政事民情昧焉無所學察於中瞢然不謀抵制之道是漁人已垂餌以釣而游魚尚出没於水際絶不知其已動機心也吾是以表而出之殆亦當世識時務之士所聞而瞿然者乎 
[本館接奉電音]  
　　昨日午前京師飛電傳來上諭三道敬謹譯登○正月十四日内閣抄奉上諭工部左侍郎著郭曾炘署理欽此同日奉上諭湖南按察使著黄建筦補授唐紹儀著補授直隷津海關道欽此同日奉上諭徐會澧奏特叅貪劣不職各員請分别懲處一摺候選道薊州知州姚虞卿貪詐性成聲名惡劣北路同知沈宗譽天性凉薄行止佻逹西路司獄署龐各莊巡檢章毓秀操守平常諱盜不報均著卽行革職缷署香河縣知縣何慶采辦事草率嗜好甚深候補知縣憑恩年少輕浮不知自愛均著以縣丞歸部銓選永平縣知縣王錫麟年力就衰難斯振作著以原品休致餘著照所議辦理另片奏保舉循良牧令請旨嘉奬昌平州知州許元震寗河縣知縣李培之香河縣知縣署東安縣知縣馬爲瑗均著傳旨嘉奬該部知道欽此 
[改訂約章]  
　　中俄條約自全權大臣仁和王相國不允畫諾卽經俄使酌改四條外間皆有先覩爲快之心所苦原本無從覓得兹天津直報錄有全文據云得之在京友人爲特轉錄如下大清國大皇帝大俄國大皇帝因一千九百年中國内亂致傷睦誼現在重修舊好益增堅固兩國特派大臣爲此願將滿洲交涉各節妥商議定如下第一條大俄國大清國捐棄前嫌立永久新約所有東三省俄兵佔據之地一律歸還中國各該地方自主之權俟歸還後仍聽中國自治惟有妨碍俄國者俄政府仍須過問請中國改定以全交誼第二條大俄國駐紥滿洲各軍原爲中國代平内亂起見現大清國既經允准東三省及中俄兩國地面再無去年之亂大俄國自應允將駐紥該處之兵陸續撤退　甲一千九百一年所有駐紥遼河一帶及盛京西南各處之兵先行撤退其半　乙一千九百二年奉天盛京兩處之兵全行撤退　丙一千九百三年俟中國北方無事自能守護再行撤 
 
 

Page 2

 
 
去黑吉兩省之兵第三條大清國在東三省留守兵額不得於原額外無故增添所有需用兵數須該省將軍與俄督酌定不得私增致乖睦誼　甲東三省自治之權仍歸中國官吏管轄惟須力任保護俄人及不准華兵俄兵有齟齬等事　乙東三省所有華兵平時祇准携槍不准用砲第四條大俄國允以山海關至營口一帶鐵路交還中國自行管理惟中國須仍照原辦該鐵路章程辦理不准添築支路及展長原定之線如不得已增改線路須商定俄政府再辦　甲所有去年至今保護修理鐵路之費應由中國償還此次交還鐵路須中國自爲保護不准許他國兵隊駐屯並不准築橋過遼河　乙管理之法按照一千八百九十六年英俄和約辦理 
[以時述職]  
　　昨得京師友人手函云署直隷總督袁慰庭宫保近上封章請飭下各省督撫大臣於每歲之春入京述職并於此時酌議興學阜財及巡警盜賊諸新政庶法令齊一全國氣脉得以互相貫通 
[親王向學]  
　　昨得京師友人手函云新正某日恭親王入見皇太后齎呈所讀讀書皇太后展而視之諭令恭王試讀恭王乃朗誦三四行皇太后諭以汝既有心向學務當精益求精俟學業有成輔助國家成中興之盛治恭王遂謝恩而退 
[近支筵宴]  
　　聞之京師友人云新正元旦皇上升保和殿筵宴近支諸王公所有御前大臣曁御前侍衛執事人員俱朝服朝冠以崇體制 
[鐵道紀聞]  
　　某日報云粤漢鐵道先經美人辛基根特承辦嗣忽將股票售歸比國聲請註銷前約中國政府堅持未允美廷遂於近日屢派工程師赴廣東分三路勘察不知將來究歸何人興作也 
[魚雁交通]  
　　天津直報云前者中國未入聯邦郵政會以故公私信件之遞往歡洲各埠者必黏香港郵劵以利遄行自西歴本年正月一號起祗用中國郵劵法國郵政局亦允代收代遞所有聯約各國第一次赴歐洲之信已於正月十三號交法公司某輪船矣并聞德人亦將與中國郵政局商議彼此互遞信函之事 
[署篆述聞]  
　　姑蘇采訪友人云聞之官塲中人傳述兩江總督兼南洋通商大臣劉峴莊宫太保戕次入京陛見所遺督篆歸江蘇巡撫恩藝棠中丞兼署然尚未聞綸紼宏宣也 
[備迓豸旌]  
　　姑蘇采訪友人云官塲得白門電信悉新任江蘇臬司效述堂廉訪定於本月某日啓行約二十六日抵省擇吉二十八日受篆履新長元吳三縣主遂飭辦差丁役在胥葑二門外將接官廳鋪陳整潔懸燈結綵預備恭迎署臬司朱竹石廉訪更嚴飭各科書吏清釐交卸事宜 
[裁减輿從]  
　　蘇州訪事人云時事多艱償欵浩大各省大吏咸節省糜費以裕度支江蘇巡撫恩藝棠大中丞尤以力崇儉約爲心自本年正月初六日起凡出轅時前導僅大鑼一對紅傘二頂洋槍隊二十名馬巡捕二人其餘頂馬對馬以及飛虎旗之類概行裁去 
[保奏能員]  
　　蘇州訪事人云江南銀元局自經兩江總督兼南洋通商大臣劉峴莊宫太保遴委劉少峯觀察總辦以來凡事悉臻妥善洋工師梅爾思尤殫心竭慮昕夕不遑是以所出銀元銷塲甚廣去年之杪核計一年之内贏餘銀一十八萬兩峴帥甚爲嘉許聞已將觀察附片奏請擢升矣 
[禁革澆風]  
　　杭州訪事友人云浙省城廂内外年輕子弟輙喜裝束離奇往往窄袖短衣散辫高領甚且效輕年女子養成劉海髮圈種種情形不堪寓目去年許豫生觀察權臬篆時出示嚴禁有犯必懲此風得以稍息乃事經半載故態復萌臬司湍靜臣廉訪見而惡之特於新正查照成案會同保甲督辦周庚五觀察札飭地方官及各保甲局巡員認眞查禁以拘頽風并出示曉諭責成父兄戒勉毋得仍蹈故轍倘有不遵除將本身拘拿到案重辦外并提父兄訓責以爲縱容子弟者警似此雷厲風行彼好異矜奇者當稍知歛跡矣 
[嚴禁小票]  
　　杭州訪事友人云省垣地方向有開設公司私賣小票者現經大憲一律示禁并派差逐叚訪查如敢不遵定將店屋標封并拿店主治罪 
[京師盜案]  
　　京師訪事人云臘月二十一日清晨崇文門外打磨廠泰昌客店突來十數人口稱欲訪僑寓此間之存義公匯票莊執事人店夥見人數過多阻不令入諸人謂有匯項不能遲緩店夥乃導一人入内其人問存義公執事薛某何在旁人答以高臥未起其人遂去移時復來仍以未起對其人云薛納某妓爲小星事已定矣何避匿爲我將送妓至矣言已盛氣出門薛聞之駭甚遣夥持名片赴南城勇局報知局中人旋派練勇十數名來店匿複室中待其人復至薛遂出見不三數語其人遽曳薛出勇急起追之其人見有備遂舍薛而奔勇由後尾追并呼人攔阻適迎面來一猛漢其人恐被阻截出洋槍擊之猛漢自後抱其腰槍撫所施遂由追者執縛解赴勇局訊出劫案多起且前兩日恒裕金店被劫之案亦若輩所爲傳金店中人至一見卽識其面復加刑訊供出夥盜若干人名姓刻已捕獲六七名歸案訊辦嗣悉路截此犯之猛漢乃附近整容匠也不知何以竟力大心雄若此 
[琴川命案]  
　　有客自常熟至姑蘇語本館訪事友人云縣境王姓嫗年已六十左右近向金某索欠金央其戚錢姓調處錢欺嫗老弱一味恃蠻嫗忿無可宣服毒斃命事後屍子王某投縣控告縣主楊大令飭仵役細騐指爲因病身死勒令王具結了案王不遵乘間逃逸大令因飭王妻某氏具結氏稱事由丈夫作主小婦人不敢擅專大令怒飭掌頰數十下管押翼房王遂繕禀赴省上控 
[縱差釀命]  
　　九江訪事人云江西德安縣賀月槎大令因縱差擾民威逼人命等經事主赴府轅上控去冬臘月某日九江府孫景裴太守委瑞昌縣陳明府前往相騐旋申請藩憲柯方伯將賀令撤任聽候查明揭叅 
[鄮山火警]  
　　寍波訪事人云月之初九日上午十一點鐘時寍郡又新街第一道公墻内宏昌衣店忽有火星自烟囱冐出店中人未及覺察以致飛入柴堆遂肇焚如之禍遠近各水龍聞警馳至極力施救逾時始火滅烟消計共焚去樓房四幢左右鄰幸有高牆阻隔未受池魚之殃 
[潤州火警]  
　　鎭江訪事友人云新正初九日之晚六下鐘時城外雁兒河迤西某姓家廚下失火燃及茅龍一霎時烈烈轟轟蔓延無際迨水龍馳集噴救雖得烟消火滅已焚去草舍十餘家矣當火熾時地方文武各官均到塲彈壓故尚少匪人乘災攫物等情事後常鎭通海道憲 
 
 

Page 3

 
 
　久山觀察查得被災各戸露宿荒郊情殊可憫特命按戸發給蘆席竹竿使之暫蔽風雨並各給洋銀三元 
[蘇垣火警]  
　　姑蘇采訪友人云本月十三日上燈時桃花塢左近某姓家不戒於火警鉦報處水龍雲集四圍噴激幾如銀河之瀉自天空無如祝融氏采烈興高勢不稍殺迨至救熄而房屋數進已悉化昆明池刼後之灰矣 
[寗郡官塲紀事]  
　　寗波訪事人云新任浙江鄞縣黄菊友大令於去臘二十八日鶯遷入署書吏差役叩賀如儀○去臘二十七日爲立春令節寗波府高嶼卿太守率同鄞縣黄菊友大令以及縣丞典史諸員舉行迎春典禮○前鄞縣徐蓉齋大令缷任後於去臘二十六日取道滬江馳回杭省 
[蘇省官塲紀事]  
　　姑蘇訪事友人云本月初八日吳縣田春庭大令帶領刑仵書差赴光福鎭附近某鄕相騐命案翌日卽回○本月初八日福山鎭總兵王總戎幼山由營次來省叩賀撫憲恩藝棠中丞年禧○本月初九日撫標水師中營帮帶任游戎毓山帶領砲艇駛往各處巡哨○本月初九日寳山縣金大令由任所來省叩賀各大憲年禧○本月初九日蘇防後營管帶謝游戎德鳳由震澤巡哨來省詣各憲轅叩賀年禧○撫轅牌示正月十五日上元令節十三十五十六等日應穿蟒袍補褂掛朝珠十四日仍素服○川沙廳撫民同知陳桓士司馬常熟縣楊大令炳震震澤縣夏大令輔咸吳江縣宗大令能述均於本月初八日來省叩賀各大憲年禧○候補同知吳司馬源由滬來蘇詣各憲轅叩賀年禧並禀謝三季比較有贏蒙記大功一次○本月初八日候補知縣恩樸山大令厚由車坊釐局查司馬燕緒由上海布捐局錢大令浦由吳淞鍾大令鴻鈞由吳淞沙釣船捐局盧大令懋善由閩廣貨捐局陳直刺錫純由海運扈局朱大令賡思李大令樂善由瀏河釐捐局徐大令敦業由出口貨捐局來省叩賀各大憲年禧既而恩大令禀知在順直振捐案内奬叙花翎錢大令則謝半年期滿比較有贏奉飭留辦旋於初十日相約禀辭○留防太湖水左營管帶陳總戎師正右營管帶錢軍門漢南後營管帶劉游戎榮盛中營管帶王副戎友田副中營管帶劉郁戎祥吉均於本月初九日由太湖一帶巡哨來省賀各大憲年禧○江南提督李壽亭軍門蘇松鎭總兵陳總戎江南銀圓局總辦劉少峯觀察均於本月初十日來省向撫憲恩大中丞賀年 
[晴川春樹]  
　　漢口訪事人云湖北兩湖書院聞有改設大學堂之舉督憲張香濤宫保擬延日本教習添課東文○夏廳同知張堯臣司馬以近日漢上各項彩票銷塲大旺獲利甚豐若不責令報捐請帖不足以昭鄭重因傳集各行主諭以若無牙帖一概標封○漢陽紳士議將晴川鳳山兩書院改爲學堂已禀諸府尊趙楚江太守大約今春卽須開辦矣○烟膏捐局歸夏口廳同知張堯臣司馬辦理現已將局屋赶緊修理開辦之期當不遠矣○客臘晦日漢口自躬巷左近某縫衣店學徒某甲肩負青錢數千在途被人攫去歸告店主大受鞭笞遂吞服阿芙蓉膏斃命不知將來如何了結也○漢鎭團防營本有改爲警察兵之議號衣早經頒給嗣上憲忽飭收回不知何故 
[整肅朝儀]  
　　昨爲元宵令節黎明蘇松太兵備道兼江海關監督袁海觀觀察江南提標右營叅將廖楚材叅戎各率所屬文武百官趨詣萬壽宫排班朝賀禮也 
[備迎星使]  
　　去臘前出使德國大臣吕鏡宇星使任滿回華駐節滬上旋往金陵公幹前日本邑官塲探悉星使由金陵乘某輪船東下將次抵滬因飭人至碼頭上盛設供張以便郊迎 
[牙儈須知]  
　　前者松滬釐捐局督辦朱詵伯觀察查得本邑各行鋪每有無帖私開及朦頂舊帖擅抽用錢情弊札飭籌餉貨捐局總辦勞太守查明核辦太守查知若輩多在十六鋪一帶因卽會同縣主汪瑶庭大令出示曉諭予限一月赶緊赴局領帖既復申禀撫轅奉江蘇撫憲恩藝棠大中丞批回著改限半個月一律報捐刻已移知大令轉飭遵照矣 
[良宵樂事]  
　　元宵佳節人月雙圓本邑南市陸家浜一帶好事之徒相約紥成各種花燈遍遊街巿陸離光怪悅目賞心大東門外浙寗會館則由司董陳設各珍玩供人遊覽十六鋪巡防南局委員陳二尹恐匪人滋生事端特派勇丁爲之彈壓 
[日相戾止]  
　　昨日午前十一點鐘時日本國前内閣總理大臣伊藤春畝侯由新加坡乘德國公司某輪船抵滬日本諸官商齊赴虹口武昌路日本郵船株式會社碼頭竭誠迎迓捕頭派令中西捕數十名悉心照料伊侯登岸後就日本總領事署暫駐行旌定於今日傍晚時航海回國 
[令節停公]  
　　昨日爲元宵令節各署循照向章停公慶賀英美租界公廨讞員張柄樞司馬法界公廨讞員杜枝園大令均先期照會西員并飭知捕房暫將各案停訊 
[請商務]  
　　敬啓者去夏長江一帶蛟水爲災漫延三省繼又遭六月十八至二十二日四晝夜狂風大作沿海江湖隄决圩衝漂没人民不可勝計卽或臨歧遇救而田廬産業蕩焉無存少壯流離失所老北病不能行遍野哀鴻卒爲餓殍慘苦情狀誠有不忍覩聞者雖經官紳籌辦急振無如災廣欵微遽難周轉蒙盛宫保創捐銀一萬兩諸同人勉力籌募並製備寒衣加放冬振一交而災寛欵絀遠難週佈至江西蛟水成災十六州縣秋間又遭亢旱以致流離失所散至四方迭接電報南昌新建歲暮乞振災民十有餘萬而沿鄱湖更不知有若干萬數不惟死亡可憫亦復後患堪憂今春爲日方長加之沿江數十萬災黎仍慮無以存活必須多集鉅欵續放春振至麥熟時庶可稍資民食兹蒙各善士垂注殷殷邀集同人於本月十六日兩點鐘時聚會仁濟善堂商及救濟之策届期務祈惠臨贊成善舉至盼至禱嚴小舫楊子萱陳潤夫劉蘭階施子英同叩 
[定期開診]  
　　啓者敝堂施醫給藥精益求精不遺餘力迄今幾二十年矣雖因人之力不敢自以爲功然區區之心頗堪自質想亦樂善諸君所謬爲許可者也兹循曩例於正月二十一日開診先期敦請内科王君介人李君龍田韓君少懷李君紫璇岑君仲良周君小農諸周君吟梅剿君雲崧何君橘仙外科李君文瀾顧君燕侯眼科蔡君仲甫專習推拿之女醫韋姓吳姓每逢單日上午到堂施診又遥請内外專科孟河巢君崇山丁君甘仁巢君松亭專治傷科華亭徐君宗揚遇有危難重症今患病者持本堂醫票踵門求治不費分文其藥亦由本堂給發與大衆無異牛痘敦請黄君斗槎以雙日下午一點鐘至四點鐘施種從此春回海上隂陽之滲戾盡消人樂天年世界之昇平同享語云不爲良相當爲良醫願與諸國手交勉之矣乞登報牘藉作先聲滬北天后宫前廣益善堂司董嚴信厚龔心釗施則敬朱珍佩唐榮俊葉貽釗等謹啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　前日本邑西南鄕朱家行鎭某圖地保張栢生投縣禀稱小的圖内劉姓家於前晚請親朋飲年酒觥籌交錯　戰聲喧駐紥是處保護教堂之營勇聞之疑係聚賭洶洶然前往拘拿一言不合互肆兇毆勇受有微傷劉姓亦被擊毁物件小的恐肇事端故卽來案禀報詎料各勇疑小的庇護劉姓糾衆到來將門窗器物盡行擊損家中老幼相率驚逃刻下小的亦不敢回鄕求恩履勘大令以所禀不盡不實諭候派差前往查明再核○前者道憲袁海觀觀察查知本署書吏王樾卽王友芝串同米販楊介庭朦稱閩省需米赴兩江督轅請領護照意圖私運牟利實屬膽大妄爲因將卯名斥革發縣提楊質訊嗣因狡不實供分别收押後家屬屢次禀乞施恩觀察准之飭縣從寛取保前日大令飭差帶王楊到案略加詰訊同供此事實由何介平起意何現已不知去向矣叩乞開恩大令著覓人保出如敢再犯加等科罪○前者某洋商向升科局永遠承租充公田畝正欲起造房屋舊業戸忽出而霸阻因浼會丈局員函請大令提訊地保陳耀芳及舊業戸顧方氏顧張氏陳保禀稱小的父親陳惠亭向充地保至光緒二十一年因年邁力衰將圖内公事交小的代辦顧方氏之地由伊夫顧木增出租惟不知何人在租契上蓋戳顧張氏之地售與應文森由應轉租與西人另有房屋三間之基址當光緒二十三年升科局憲清丈時顧張氏無單呈騐致被充公後由應文森承買轉租與某洋商此次顧張氏如何霸阻小的不知求鑒顧方氏供是屋係同族顧張氏之産彼霸不准拆事與小婦人無干顧張氏供丈夫逝世多年是地向來祇有契據並無方單丈夫在日租與陸慶雲造屋三間嗣丈夫因有急需向陸借洋銀三百元現因無力歸還將地劃去一半售與胡瀛芳備償陸欵尚有一半並未出租大令諭以既無方單照例充公飭差協同顧張氏將屋拆去交洋商管業違干究懲 
[馬路工程局紀事]  
　　本邑南市馬路工程局總辦翁子文太守查知近有不肖之徒自稱曹邱生一流人物在外招摇撞騙深恐愚民不察徒喪資財特飭吏繕就告示嚴行禁止以杜邪萌○本邑南市新馬路一帶電燈近已推廣至裏街工程局總辦翁子文太守以各燈將次裝設齊整定於本月十九日一律燃點俾得光明大放加惠行人 
[英美租界公廨紀事]  
　　歹人李榮海前經讞員張柄樞司馬訊懲遞解回籍兹又濳入租界中被某包探拘解公廨旋由戴生昌小火輪船局夥某甲投案具保司馬查得李前曾犯案纍纍未便輕縱著發回捕房管押三個月期滿再行遞籍○日前周林氏扭尤趙氏至公廨訴稱伊同王寳姐將女兒珠鳳藏匿迫令賣娼向贖不睬司馬諭令押候訊明核奪 
[英租界捕房紀事]  
　　日前偷兒陳阿榮濳至墳山路俞海林家圖竊經巡街捕拘入捕房捕頭著押乞丐牢一宵以儆○睡有乞兒病臥於芝罘路適爲某號巡街捕所見雇車送至捕房捕頭著轉送公堂禀請安插○前晚朱金山葉子才二人相約至福州路某肆購物繼忽互相口角經巡街捕拘入捕房捕頭著押乞丐牢牌時然後開釋 
[法租界捕房紀事]  
　　有曹阿中者年未弱冠前日偕其姊行經法界公館馬路頑童王阿二向之調笑曹喝阻不依舉足以踢適中腎囊痛極踣地王父聞信前來將曹扭入捕房既而曹父踵至聲稱願爲之延醫療治捕頭察得所傷尚無大碍允如所請○流氓某甲冐充包探夥役向護城河畔某姓舊貨店藉端訛詐經包探拘獲解入捕房捕頭命押候解送公堂禀請讞員杜枝園大令訊究 
[美租界捕房紀事]  
　　昨晨積竊沈阿林掩入寄居新記浜路之甬人顧張氏家竊取脚爐等物携之而出適爲某號巡街捕所見連贓解入捕房捕頭令押候轉解公堂禀請讞員張柄樞司馬訊辦○昨日午前無賴徐木大顧阿寳在篷路中互肆兇毆徐力大如牛將顧擊破頭顱血流如注某號華捕見之一并帶入捕房捕頭察得顧受傷屬實令人扶送同仁醫院求治徐則押候解送公堂禀請訊究○昨晨甬婦某氏提籃　篷路　市中向小販李阿茂購物互議價值久不得諧忿而肆毆拳如雨下既復將李扭入捕房呶呶聲訴捕頭詰知事涉細微申斥一番揮之使出 
[省官報]  
　　去臘十二月二十二日浙江候補道張士璜辭行卽用知縣王元綎到由太宿提漕回蔡世信到由皖夾措資回知縣曾廣勳謝奉前撫台委辦流波疃茶厘陳世楠到由西岸差遣回鄧之望由合肥訊案回馬文錦奉臬委首縣帮審並委辨防軍火藥局王嶽崧鄭學嶟直隸州陳梓憼均奉臬台委首縣帮審縣丞王彦成謝奉行知註册巡檢章祖謝奉行知存記優差一次典史劉家越辭奉徽甯道委修蕪湖堤工指分安徽試用巡檢王啓尊到湖南人二十三日委署　山縣張武桐禀知前在陝賑捐局捐四品升銜指分安徽本班儘先補用按司獄顧鴻林到湖北人試用縣丞張桂芳到浙江人候補知縣鄧英知奉委赴蕪湖督修堤工王嶽崧知奉委赴繁昌督修堤工試辦農墾荒事務黟縣職員孫紹先知開辨二十四日缷署池州府林載亨到從九楊寳琛知加捐指項巡檢分缺間補用二十五日候補知府何亮標知奉委辦運漕　卡知縣馬文錦知接副辦防軍火藥局差主簿吳書年謝奉行知註册 
[法公堂自一千九百一年正月起至六月底止罰欵收付清單]  
　　正月初八收楊小狗收贓酒罰洋二十元十五收洪瞿坤推車碰撞罰洋二元廿九收胡榮　等賣贓　罰洋四十五元又收蔡長林等行賄罰洋二十元又收孫進法等得賄罰洋四十元三十一收張朝榮收贓罰洋五元二月初九收恆豐違章收當罰洋三十元十四收徐阿金招謡罰洋十元又收王阿定竊煤罰洋十五元三月初二收戴斐亭失火不救罰洋二十元十二收王谷泉犯賭罰洋四十元又收殷甫之等泊船阻河道罰洋八元二十三章讓三失火罰洋五十元又收張子如上報汚衊罰洋五十元又收吳季才逞兇罰洋十元二十八收施壽昌殘忍罰洋十元又收瞿阿二拆橋罰洋十元三十收姜文明娶有夫婦罰洋十元四月初二收王金標拆梢罰洋三十元又收趙華氏　煤罰洋四十元初四收陳叔平收贓罰洋十元又收陳國光收贓罰洋十元初九收陳王氏聚賭罰洋二十元又收季阿狗騙賭罰洋五十元十一收張掌泉等毁物罰洋十元十二收貢正美私貼招帖罰洋十元又收王季才唱攤簧行賭罰洋四十元又收劉阿田窩賊罰洋十元十八收徐阿三收規費罰洋四十元又收陳阿三原告不到罰洋一元又收林炳水等販小錢罰洋十元二十一收潘俊卿收買小錢罰洋二十元二十五收徐阿三减押罰洋十元又收穆福壽行賄免枷罰洋四十元三十收陸榮才醉閙罰洋二十元五月初四收陳阿炳收贓罰洋十元十四收趙炳堯混用銅洋罰洋二元又收張仁保放爆竹罰洋一元十八收陳利生爭水行兇罰洋一百又收姚金林賣假酒罰洋三十元又收桂雲卿毆打罰洋四元二十一收吳金林混用銅洋罰洋六元二十三收王阿二原告不到罰洋一元又收唐阿明毆打罰洋五元又收張元山等局賭罰洋二十元又收林少卿混蓋圖戳罰洋十元二十五收沈土林等搶親罰洋十五元又收蔣元成收釘贓罰洋五元又收張阿大又罰洋十元二十八收蔣坤賢竊煤罰洋五元三十收陸根榮等帮搶親罰洋二十元六月初六收陸月洲收贓罰洋一元又收陸仁才收贓罰洋十元初八收陸阿四具保醉漢駡捕罰洋二十元十一收吳永生繳養傷充公洋五元又收姚道茂拍賣船　洋四元三角十三郭阿來誣告罰洋十元十五收李福籌收贓罰洋五十元又收許福奎誣告罰洋十元十八收沈阿狗收保險牌贓罰洋五十元又收張阿大收釘贓罰洋十五元又收王金生混用銅洋罰洋十元又收顧長星倒垃圾違章罰洋二十元又收金阿開冐充巡丁罰洋十元又收林浦浦販小錢罰洋三元共收洋一千一百九十三元三角○開支項下正月二十四付顧順堂工食洋七元又付公堂用拖布　帚洋四角三十一付巡捕房充公洋六十六元二月初一付阿金洋七元初九付王福昌資遣洋二元十八付彚成煤三墩洋四十一元又付顧順堂工食洋七元又年節洋三元五角又付陸司務幢橱洋八元五角三月初一付阿金工洋七元又付王蕙記　被工料洋五十元二十二付仁濟醫館治洪錦福傷飯資洋一元八角二十四付顧順堂工食洋七元又付公堂拖布掃箒洋六角三十付阿金工洋七元四月十一付文案張上年添寫修金洋一百六十五元十三付巡捕房充公洋五十九元十八付元泰綠呢檯毯洋十八元又付彚成煤一墩洋十四元二十三付顧順堂工食洋七元二十七付怡順簿子案由單洋十二元三十付阿金工洋七元五月初四付巡捕房充公洋一百七十四元五角十三付聚寳齋刻洋文印條洋四角二十三付　順堂工食洋七元又付仁濟醫館治朱阿林傷飯資洋十六元八角六月初一付阿金工洋七元初五付金源生修裝風扇洋二元初八付巡捕房充公洋七十六元一角双付探夥赴海門提案川資洋十七元八角十八付昇大丈地馬車洋三元又付鐵栅門洋鎖洋一角五分二十付顧順堂工食洋七元二十九付公堂用拖布洋四角三十付阿金工洋七元又付巡捕房充公洋九十八元一角 
 
 

Page 10

 
 
   
 
