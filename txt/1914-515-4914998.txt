# 1914 - 515 - 4914998

 

Page 1

 
 
   
 
 

Page 2

 
 
時評 
[金錢與血（冷）]  
　　今之世界所爲强有力者金錢與血之强有力耳今之世界所謂大戰者金錢與血之大戰耳故世界大戰之結果而定世界之正眞强有力則惟金錢孰多流血孰多而已矣 
　　英法不惜金錢者也德奥不惜血者也然而英法亦非惜血者况又有不惜血之俄德奥亦非無金錢者故今之大戰者唯以金錢與血血與金錢相博而巳 
　　是故中國而欲求於世界也當於血於金錢加之意也如何而能使我國家增進此金錢與血乎 
戰事要電 
　　其一（本館特電） 
[北京電]  
　　日人現於膠濟路分三段開車每段一元限用日幣及軍用票站内設兌換所日軍官有令凡有其軍人不准著軍服在市街行走以免擾惑近調南滿路員來濟改良日人新到濟者約四百紛往黃河觀鐵橋華官恐人多易生誤會商之日官議限制法彼已允日將派林久次郎駐濟爲天津總領事之出張所林曾在吉林長春四年頗習華事者據查德軍此次在靑共發出子彈萬六千餘似已空其所有故除降外無他策 
　　其二（英人路透電） 
[東京電]  
　　官場消息代表靑島司令之大佐對於日本全權代表二人所提出之條件並未斤斤計較明晨會商讓渡靑島之辦法十日可望實行讓渡靑島敵俘約二千三百人日本傷軍官十四人兵士死傷者四百二十六人德兵共損失若干迄今未能詳知今晚五時靑島陷落之慶典開始舉行提燈會偕軍樂火把繞行歡呼於日本同盟國之使署前市政局請七萬人内有内閣諸大員於星期三日赴日比野公園舉行慶賀大會（八日） 
[東京電]  
　　靑島失陷消息傳布後全國爲之歡忭今日下午赴外交省陸軍省海軍省道賀者實繁有徒各街道均懸旗幟而英旗亦雜列其間現正籌議舉行提燈會事宜據官中宣稱攻擊靑島最後一役死者三十六人傷者一百八十二人内有英國隊長兩員今晨九時德員派代表請示以投降條件旋在毛奇兵房開會（七日） 
[東京電]  
　　據官中報告攻擊靑島情形謂砲隊於一日以攻城大砲開始轟擊步隊則伏於壕内四日步兵工兵藉砲隊掩護復行進攻六日深夜工兵毁鐵網三道一時四十分奪獲極重要之地位一處晨間以英軍居中從事總攻擊上午七時乃奪獲各砲台（八日） 
[東京電]  
　　日皇致電靑島日軍嘉讚陸海軍將士之抒忠盡責且致電靑島英軍曰英國陸海軍輔助日軍勇戰以達戰爭之目的其光榮之功績朕深嘉尙之日后亦發出同樣電文（八日） 
[倫敦電]  
　　英日兩國於靑島陷落時曾互通電文詞極誠摯（八日） 
[巴黎電]  
　　今日下午公報謂法軍在伐伊萊繼續克復地位敵軍進攻亞貢旋被擊退日暮時法軍在數處前進並佔據哇柯爾與洛桀維爾兩村敵軍進攻末斯河高地森林地段與凡爾登之東南及亞泊芒納森林者皆未得利法軍在聖勒米左近佔據敵壕數處法軍行近南錫之大柯朗恩時德軍迎攻之經法軍擊退德軍頗受損失德軍擬襲法軍于控制柯爾特聖瑪利之高地但完全失敗（六日） 
[巴黎電]  
　　據今日下午公報宣稱德軍猛攻洛夫俠配爾爲英軍擊敗於亞曼蒂愛爾與拉巴塞運河之間德軍在拉巴塞運河與亞拉間及亞拉與瓦斯河間日夜猛力迎擊我軍但均受挫而退我軍於凡爾曼萊及愛克斯洛萊特之南稍得進步（七日） 
[巴黎電]  
　　據今日下午公報宣稱伊塞爾河一帶較形沉靜比軍曾由尼曷濮爾進至萊巴愛齊特德軍迎擊之幸及時得援該方面之戰局乃得完全恢復舊狀狄克斯末特水兵曾逐走新取攻勢之敵軍敵軍在比克斯歇特周圍進攻者巳經前進之法軍擊退伊泊爾以東之戰局無變動我軍巳在伊泊爾東南取攻勢敵軍以近運入戰地在伍兵一軍團猛力進攻經我軍會同英軍擊敗之（七日） 
[巴黎電]  
　　據昨晚十一時公報宣稱星期六日德軍復沿全線進攻經我軍擊敗聯軍已克復伐伊萊東北之舊壕且以鎗刺衝鋒復佔末斯河高地之聖勒米村（八日） 
[倫敦電]  
　　印兵一隊及水兵一旅進攻波斯灣沙特愛爾亞拉伯河口之福鎭敵兵抵禦一小時後英軍卽佔據該上且未受損失（八日） 
[北京電]  
　　俄使署接俄京七日官報謂桑河及泊里齊米塞爾之南頑强戰事繼續進行幾無間斷歷三星期有餘直至十一月五日奥軍始全行退走俄軍於三日夜間渡越桑河四日夜間奥軍進擊俄軍戰線甚廣軍隊擁入陸續不絶俄軍悉擊退之並加以重創五日晨敵軍漸從桑河間卡巴西安山塞克林隘方向退去敵軍擬避免戰事但俄軍奮力追之此處戰事始於十月之初俄軍原有目的不過欲擊退進攻華沙之德奥軍隊今收效如是可謂大矣十月中旬俄軍與敵交綏時戰線延長逾三百二十英里自華沙至古斯尼資又自泊里齊米塞爾至沙洛維資十月二十日俄軍在華沙境内大獲勝利擊退維斯土拉河右岸之德軍俄軍復向前進其目的蓋欲驅出據守維斯土拉河及桑河之殘餘敵兵也俄軍於上月二十三日至二十七日戰事中以比列柴側面之行動擊敗德奥之軍敵軍雖力拒然不得不退走俄軍遂窮追之自二十八日至十一月二日俄軍在洛夫亞歷山德利亞與桑杜米爾境内毁敵軍这抗拒力五日奥軍主要軍隊之在加里西亞者受迫而退俄軍三百二十英里戰地全線上之勝戰至是乃告完成俄國旣得此勝戰即可續進戰畧上之問題此後發展必將爲戰事上之新狀態矣（七日） 
[彼得格勒電]  
　　公報謂自十月二十三日起至十一月四日止俄軍在自克拉戈至桑恩之戰線上奪獲榴彈砲三尊野戰砲四十尊快炮三十八尊並大宗戰具又俘軍官二百七十四人兵一萬八千五百人（七日） 
[彼得格勒電]  
　　據今晚公報宣稱俄軍現正進攻洛米登森林菲里巴里克後德軍已由姆拉伐受重創而退維斯土拉以西之敵軍仍在退走德兵一分隊於五日經過克成斯土旭夫退走伐爾太地方及末查附近曾有小戰加里西亞之奥軍退走時在桑河附近之二村棄有患虎列剌症之兵多人俄國黑海艦隊轟擊山格達克擊沉土國運船四艘三艘載有軍火一艘載有軍隊土耳其柯泊里柯之天然險要控制赴愛爾齊納姆之大路者俄軍激戰之後巳於六日佔據現正追擊敵軍（七日） 
[倫敦電]  
　　桑齊巴爾（斐洲東部）有勢力之回敎徒致電土耳其内閣總理大臣請土勿助德戰彼等乃英國忠誠之民自不能表同情於英國之仇敵且不信土助德戰有益於土或回敎徒云波塞將軍宣稱梅里資攻擊開浦殖民地已無戰事叛黨有投誠者有就擒者今幾無餘矣特萊斯佛爾之亂事全無關係惟哇其亞以北之亂事蔓延稍廣荷蘭各報載稱德現棄盎凡爾之醫院而走携帶行李紛紛離境者爲數甚衆市政廳關於軍政之文牘均經搬去聞斯拉地方有德人七百人患瘟熱病（六日） 
　　其三（日本領事館電） 
[上海消息]  
　　日本陸軍公報云前報之後在靑島德軍於十一月七日午前九時二十分特派軍使向日軍請求開城是以於是日午後四時在毛爾脫開兵現正在締結開城規約（八日） 
特約路透電 
[倫敦電]  
　　英國銀行發出報告至十一月六日止一星期内淨增預備金七百萬鎊其總額將達七千萬鎊（六日） 
[倫敦電]  
　　今年十月輸入英倫諸島之貨物較諸去年十月減少英金二十兆十七萬零八百八十七鎊惟糧肉食物較前加增進口貨減少者以棉花羊毛兩項爲大宗棉花少英金七兆鎊羊毛少八十三萬七千零四十三鎊出口貨最減少者爲棉布羊毛布及煤棉布少英金五兆二十六萬四千五百三十三鎊羊毛布少一兆二十八萬四千六百五十六鎊煤少二兆十九萬八千二百七十三鎊（七日） 
東方通信社電（日本人組織） 
[東京電]  
　　本日陸軍公報云彼我全權使議訂開城條欵於昨日（七日）下午七時議結九日彼我委員會合後即於十日實行 
　　自六日之夜至七日晨捕虜二千三百名我軍損害計四百四十名（八日） 
[東京電]  
　　靑島現暫施行軍政日本政府因該地有外國人居留之關係辦理外國事務必須外交人材故擬由外務省派員前赴靑島刻正挑選人員云（八日） 
[東京電]  
　　一般國民對于靑島陷落之迅速意外歡悅且以此陷落可除危害中日兩國善良國交之禍根尤爲可喜 
　　日本政府曾聲明其意向謂靑島必要上之軍政現暫施行早晚必當撤退而講求中日兩國之國交及通商上最善之策云云 
（八日） 
[東京電]  
　　大隈首相以及當局各大臣府邸昨日以來賀客盈門各國大使公使均各深表其慶祝之意中國駐日陸公使亦轉遞袁大總統之祝電（八日） 
專電 
[杭州電]  
　　外間所傳浙省請中央派兵之說茲據某參謀言毫無影響 
[杭州電]  
　　第六師葉師長校閱軍隊畢事巳詳報軍署 
[杭州電]  
　　杭垣近日謡言漸息衛戍巡查業已收回 
 
 
 

Page 3

 
 
要聞一 
[日本攻圍靑島小史]  
　　大陸報紀載攻圍靑島小史云自聞攻圍靑島第一炮聲以來巳有七十三日於八月二十五日電線斫斷翌日砲聲隆隆至於陸軍之攻圍直至九月二十日始行下手 
　　日本愛的美敦書期滿之時德人祗以奉德皇命堅持到底爲辭三日後有一軍艦名肯匿者追捕德艦Ｓ九十號直至膠州灣口而止而膠澳港口於是封鎖矣 
　　九日二日日軍由龍口登陸是時風雨交加受盡種種困難五日日軍十三寸半徑口大砲運上陸地十日日軍先鋒隊到卽墨距離靑島約十英里後五日興工建造鐵道由龍口過萊州至平度以爲轉運野砲攻擊靑島之用十九日英兵離天津二十日德日兩軍在卽墨東十三英里初次接戰二十三日德軍中利德塞男爵陣亡二十九日日軍奪取第一層防守線德軍退守界線闊不過五英里耳傳聞日軍損失者一百五十人德軍被擄者五十人 
　　十月一日英日艦隊合力轟擊據德軍言日軍至是死者一千七百人傷者八百人裝水雷艦沉者一艘六日兩軍復交鋒日軍死者五人傷者八人德軍損失共四十七人德軍俘虜一百五十人旋即送往日本十三日非戰士離開靑島同日德人抗議英人分佔山東鐵路事十六日靑島各砲台復受敵艦炮擊德艦Ｓ九十號逃出擊沉日艦一艘死者二百五十四人二十三日大砲安置清楚豫備轟擊二十八日傳言靑島攻陷且夕間事耳三十一日日軍大肆攻擊翌日靑島船塢及奥艦伊利沙泊沉焉德軍降者八百人 
　　十一月五日伊爾帝司砲台失守靑島街道彈如雨下據日軍報告陣亡者共二百人受傷者八百七十八人七日英日聯軍入靑島攻圍至是閉幕 
　　有西人某君在戰事期間曾到靑島數次深諳該處戰事情景星期五日返滬據稱日軍報告至十一月五日止死者二百人傷者八百七十八人一節恐與實數相差尙遠日軍統計當有七萬五千人（英軍尙未計及）死傷之數共計極少當有六千一日該西人目擊日軍結隊進攻日人以爲守者力弱不足爲意昂然而進毫無顧慮德軍隠藏機關鎗忽然發作日軍大驚亟令分隊而退然死傷者巳不乏人及退至中途以爲當在炮線之外不意復遭地雷爆發即僅就此役而計死亡者巳不下六百人云又言日軍對於埋伏之地雷極爲注意延緩攻擊靑島之原因其一端即爲未曾探得地雷所在故不敢進日軍每於夜間出種種方法引誘敵人發放地雷第一次驅牛而進然聲音過大當爲假兵之證繼以猪羊相混亦無效果最後縱放兔子聲當相類然又無成德人地雷到底俟日軍經過方肯出而相迎也 
[龍口調查記]  
　　（本館戰地特派員仲遠） 
　　山東地大物博在中國各省海岸線爲最長其港灣有闢爲商場之資格者凡三即煙台靑島龍口是也烟台爲約開之港靑島已租借與人惟龍口爲中國自闢口岸乃經營方始而奇禍天來友人於兵過之後前往調查茲記其所述如左 
　　一舊有之局面龍口地勢全部平坦土質肥沃適於耕種沿市桑麻徧野綠樹成陰現有市街所佔面積南北約長三里東西約長二里其大街爲一南北之直街商市多設於此左右有胡同甚多碼頭則在西岸港灣甚闊可容多數之汽船帆船惟水稍淺僅有四五邁當之深其船舶有輪船沙船兩種輪船有日人之大連公司與英商之太古公司大連公司往來之地點爲龍口牛莊旅順太古則往來於龍口烟台牛莊之間中國人之船業僅有沙船一種大者可載重二三千擔常往來於天津牛莊烟台及龍口亦有遠至膠州及南洋者出口貨以麫粉石灰爲大宗全市人口約五六千人其金融則操於龍口銀行資本約十萬元日人之股份佔大多數故實權不啻操於日人之手也另有華人組織之商務分會勢力亦頗大此外之機關有七一水警分廳（日軍上岸前甫成立）二巡警局（屬黃縣知事經費由商務總會擔任現額不足四十名）三東海常關（專司出入口貨稅）四釐捐局（專收内地烟酒騾馬等捐）五軍隊（屬九十三團團長爲李森舊駐防於此現移黃縣）六郵務分局七電報分局（皆屬黃縣總局） 
　　二現在之情形龍鎭自日兵登陸後市况蕭條十室九空回視數月前之繁盛有如隔世蓋日兵到時即將市鎭全佔設立一等兵站内分四部一憲兵隊二兵站隊三衛生隊四繙譯及郵便隊凡有較爲高大之屋莫不爲其佔住富商大賈遷徙一空現雖大隊南移僅留三四百名守護糧台之之兵然海面仍泊有淺水兵輪二隻另有大連輪船公司輪船及帆船多艘輸運糧米絡繹不絶緣日軍兵隊近雖改由王哥莊等處登岸而其糧餉則取給東三省仍須繞道龍口也民間鑑於萊州平度之事富者不敢歸商者不敢來非日兵全數撤退市面恐難復舊聞日軍初到首將電局看守官商密碼俱不能發明碼亦稽察甚嚴後費幾許之交涉始將守兵撤退乃未及半月又復派兵前往至今干涉加嚴並就中國電桿挂線一條直通戰地東海分關初亦爲日軍佔據近來華員雖經回局日軍仍爲一部分之干涉水警廳門前望旗初被折下改懸日旗後經烟台交涉員嚴詞詰問始將日旗卸下現在市上流通日本軍用手票甚多聞日軍此次到龍並未携有大宗現欵惟以使用手票爲目的後見不能暢行乃由大連運來銀幣若干在關帝廟設交換處始漸通用隨軍隊來龍之日商甚多僦屋設市志不在小後因市况冷落無利可圖回國及他去者不少現僅餘小本營生之雜貨商數家而已 
　　三將來之希望龍鎭屬黃縣在烟台西相距陸路約二百二十里海道約二百八十里東北至大連營口西至天津俱數百而近故渤海方面之交通龍口實較烟台爲適中以山東現在的實業與商務而論究屬與内地之關係多與世界之關係少以内地而論又與東三省之關係多與他省之關係少故龍埠之港灣若能開挖深廣足俾容多數較大之海輪再敷設二三百里之鐵路通至濰縣與膠濟相接（此路經過地方全屬平陸工程甚易）則其發達較靑島必過之蓋其附近各縣盛產絲绸草辫及糧食石灰石炭等物每年運往關東及天津者爲數甚鉅又魯人工作於東三省者不下數十萬人每歲往來者不亦下十餘萬人現皆取道龍口交通便利後必更增加此項水脚亦甚可觀也又本埠氣候極佳爲全國之冠旣無南中之霉濕亦無北地之塵沙全年除兩季外不常有雨若在此建屋避暑當較北戴河等處爲佳甚望吾政府及實業家從早佈置毋再輕視此天然之良港也 
雜評一 
[戰事盲談（六十三）]  
[  無名]  
　　歐亞之戰仍無大消息歐東則據俄人報告俄又戰勝德奥矣苟如俄人所言則今後俄軍之行動必有新態度而攻奥之計劃必將繼續進行矣俄土戰事據俄電亦謂俄勝也 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[鼙鼓聲中弦誦聲]  
[  本報旅行記者抱一]  
　　以敎育總長出而長一省民政其於敎育雅意提倡亦固其所而地方官吏之善伺上意者亦不敢公然摧殘敎育以逢彼恕以硝烟籠罩之山東猶得延敎育之運命於一線未始不由於此此亦齊魯諸生不幸中之幸事也 
　　蔡巡按使所委任之敎育科主任爲胡家祺氏夙長直隸師範學校有聲於敎育界其爲人長規畫能於萬臡中婉曲達其所志而不渝山東人多稱之現其政策於行政上則從事整理以爲入手辦法於敎育上則提倡研究以立改良基礎若夫擴張計畫非今日事矣 
　　山東省敎育費三年度預算原列七十二萬圓財政廳核減爲五十三萬五千圓敎育科酌盈劑虚核爲六十萬三千八百九十圓巳公布矣現有省立中等以上學校如左 
　　法政專門一農業專門一 
　　工業專門一商業專門一 
　　師範四中學十 
　　甲種實業二 
　　省立師範學校舊有十所但設備不完學額亦少且有與中學同校舍者現規定分四道設立第一師範設於濟南道校在省城第二師範設於濟寗道校在曲阜第三師範設於東臨道校在聊城第四師範設於膠東道校在掖縣以掖縣校含修建需時暫在益都開學其他各校多分别歸併減校數以增班數此師範敎育之大槪也高等師範巳歸國立不招新生暫與第一師範合設中學校舊設十五所今之十所乃其歸併之結果云 
　　小學校省城多係省立其縣立或城鎭鄉立者據敎育科披露二年度調查報告高等小學各縣均已設立初等小學全省一百七縣中一縣最多數爲三百七十一最少數爲二總數爲七千四百三十六平均數爲每縣六十九至設立小學敎員講習所或單級分所者共九十五縣大抵敎育内容上之優良胥視此若干師範學校與講習所傳導之力矣 
　　各縣敎經費前清之委皆係就地籌欵其種類爲書院基金各項謿產公產雜捐等民國成立前敎育司曾通飭各縣妥籌學費每地一畝征銅圓一枚是爲敎育附捐專充設立初等小學之用各縣多經照數征收然亦有移作他用者亦有因用途不明停止征收者現經巡按使飭知各縣嚴禁挪用并發表式飭令調查具報 
　　省城小學敎育研究會經巡按使飭令師範校長曁省立小學校長共同組織每月開會一次夫以研究敎育事宜乃荷行政長官分其叢脞之精神提倡督率余以是多行政長官焉 
　　雖然鼙鼓之聲與弦誦之聲二者終不能相容余過益都所謂第四師範學校歷經召集學生猶未能開學則今後之山東敎育正未可樂觀耳 
[海軍中鉅案之投書]  
[  來稿]  
　　有自北京投書本館者云海軍留日學生因求增川資致遭羅織一案輿論所寃茲將此事之緣起曁經過之情形函告貴報館務求甌錄爲幸 
　　留日學生係第四届學習輪機者凡十九人由陸軍留學生監督吳宗煌代任學監事宜今夏畢業海部允給川資每人一百元該學生等以前届回國川資每人均係二百四十元且瀕行之時均須履行債務因環請吳學監照前例發給吳電部請示不允學生等無法乃請於百元之外作爲借欵俟回國自行籌還并立借據爲憑吳仍堅執不肯學生之黠者以吳素有烟霞癖乃羣詣吳所陳說故延其時以爲吳癮發則必轉圜内中以沈一奇吳建何豪觸吳之怒爲甚此不過少年之惡作劇吳果中其計竟發給每人三百元而耿耿終不能釋回國後禀由海軍部軍學司轉詳於劉總長擬請薄懲學生以洩忿劉批按律懲辦學司以該司無律可引則牒付軍法司軍法司司長許繼祥者固劉總長所認爲深明法律者也新任事思有以顯其能且夙嫉留日學生得此事乃狂喜力主開軍法會審復以吳宗煌原禀措詞太輕則邀吳使易其辭吳謝以軍人不能執筆許因代爲之吳復不欲架詞以陷人也許誘之曰此不過罰金耳吳乃鈐章而海軍部第一次最尊嚴最威信之軍法會審開幕矣 
　　法庭之組織悉以年少軍官爲審判官及辯護人並特稱曰辯護官此輩於法律素無研安許司長則預授以問答之辭諺云敎的曲子唱不會開庭後凡許所敎者巳忘其强半許手足無措乃託爲旁聽以手作勢導使發言其狼狽情形都門傳爲笑柄尤可怪者審判時旣不直接訊問當事人復不聽當事人自行申辯且未經會審員評議許竟以個人私見援引新刑律第一百六十五條科沈一奇等三人以聚衆爲强暴脅迫之騷擾重罪各處以十二年有期徒刑其他十五人各處以一年六個月有期徒刑尙有一人因事未來則倖脫於重譴 
　　爰書旣定部員全體反對由參事司長等聯名具詳略謂此案應屬於敎育上之懲戒不屬刑事範圍援例求增川資不爲違反部令學生人數本多各有應領之川資不爲聚衆且指爲强暴脅迫亦當實有行爲吳學監身體旣未受傷室内器具亦無損壞即不得謂爲强暴至脅迫一節究竟有何證據刑律第一百六十五條係騷擾罪查騷擾罪之客體爲社會一般之安寗該生等果有騷擾何以當時日本警察不一干涉法重情輕不能成爲信讞云云請劉總長准予再審以昭公允劉初意亦不欲爲虐因以詰許許謂我係根據英美法律非彼等所知如必須再審是總長不信任我我只得辭職劉無奈詢之某秘書其秘書者曾充地方審判廳書記官凡六個月亦劉總長所認爲深明法律者也素袒許且與參事司長等積不相能極以許之判斷爲是劉意遂决而此學成回國之十數少睥年遂沈淪於閽無天日之寃獄矣 
　　事爲肅政史所知夏寅官蔡寳善雲書張超南兪明震麥秩嚴等六人聯名上書彈劾先是大總統巳微有所聞正在簡派大員密查而肅政廳之　章與海軍部之呈報同日遞進總統乃令海軍部檢呈原卷將發交高等軍事裁判處覆訊許亦心悸急將原卷重行竄改希圖掩飾想明察秋毫之總統當不爲其所惑也 
　　許繼祥者始畢業於福州船政學堂復奉基督敎非信仰宗敎也日以敲詐鄉愚爲事捉將官裹去者非一次矣皆倖而獲免一日鉅商林某自上海運布入閩遺其提單爲許拾去偵知某商有喪事不暇取貨乃持單冒領運至外郡售之某商訟之不勝挽其戚鉅紳陳某冒於官捕之許乃逃至滬久之充某律師抄寫辛亥秋滬上光復許夤緣陳其美等自充爲華洋裁判所法官訊案時頻操西語爲各報所詆聞於司法部乃檄蘇督將該所撤銷去職日盡以所餘經費入私囊長官怒將劾之挽西人排解事始寢其姪某業醫時爲劉總長眷屬治疾因介以謁劉侈談法學劉爲之動容委充海軍部法律顧問顧無術以自表見居恒鬱鬱會上年南方亂起乃慫恿劉總長於上海設捕獲審檢所旋有外交家言於當軸以爲政府對於内亂匪黨不得視爲交戰團體即不應設立捕獲審檢所總統乃電令取銷然此事已騰笑中外矣今歲海部修正官制始增設軍法司劉乃薦許爲司長聞劉之於許固目爲我國獨一無二之大法律家而此案即爲軍法司成立後之第一次成績竟以召物議之沸騰言官之彈劾許之所以報劉者殆所謂忠於知己者歟 
[江蘇之吏治]  
[  岐逸]  
　　比年以來江蘇政事承清季惰寙之風日進無退迨民國基礎漸固治内方法以澄清吏治爲首務中央釐定各種法令及奬懲條例多如牛毛復於吏治本位之縣知事加以嚴恪限制規復前清大僚舉劾之例所謂退職褫職之策令續續發布舉國喁喁所期望者在吏治修明俾爲施政救亡之基吾蘇宦場中資格居第二把交椅首善外屈指即是也故觀察江蘇吏治之賢否則全國吏治这半面可窺知之 
　　今日談吏治者必有三種時期（一）清末時代（一）爲放任時代（一）爲整頓時代蓋江蘇在全國中破壞最甚放任亦最甚知清末時期之吏治情形而可得持以比較放任時期之狀况知放任吏治之污濁而可辨整頓吏治之功效 
　　清末時期江蘇吏治一言以蔽之惰寙而巳事情遼遠本篇所不能容其大端在官多於鯽爭利行賄爲官與官相互之行爲苛征誅求不恤民隠爲官與民單獨之行爲如斯而已然猶有法例以束之舉劾以戒之各種事務多有成規一至革命而吏治全廢江蘇於民國元年元月起至六月止半年間國基未定官如傳舍直無吏治可言爲純粹放任時代自元年六月至二年七月江蘇實行軍民分治設立民政長斯時爲片面放任時期二年八月至十二月復爲純粹放任時期自三年元月迄於今日爲着手整頓時期民國之江蘇吏治屢經波折以三年之寡時歷四次之動摇爲全國所僅見者也 
　　純粹放任時期清末苛政及惡吏胥役一掃而空此時江蘇吏治尙在萌芽而朝氣勃發景象一新頗有進步之微詎執政者徒有勇猛破壤之能力絶無設施政事之手腕憶元年初季有任沐陽縣民政長者以同黨求差至於禁錮一室乃急電省辭職有（如不俯准當執鎗自殺）二語傳爲笑談此爲經驗派崛起之動機及民政長蒞任漸次整理執政者已有半數爲舊日官僚其官官間之吏治尙屬清明官民間之吏治則清末狀態巳漸發生嘗見一册子係民國元年八月所立爲縣署人役之花名底簿全册均鈐有（東臺縣民政長之印）字樣此正片面放任時期也試一稽其内容鮮有不詫嘆爲奇者此册面有（兵房承）字樣他房尙不在内其種類有十一項人數有二百四十五名如皂班頭門皂東班刑杖西班刑杖民壯頭健快頭堂快頭軍牢轎役紅衣班斗級等每項人役自三人至三十六人有差又有散役一名爲各役之副者最多爲八十五人此一小册不啻示吾人以江蘇吏治之内幕兵房之役巳二百餘加以催科吏各房役一縣之胥役必有千名清季吏治之最大污點在胥役不料民國元年號稱民權擴張之時已完全恢復舊制矣 
　　二年八月至十二月之純粹放任時期與第一次名同而實異此所謂放任直縱無數虎狼聽其狂噬大嚼是已爲江蘇吏治敗壞之極點今日痛定思痛猶有餘悸者也（未完） 
[張元奇到奉與政界風雲（二）]  
[  化險]  
　　至任氏爲張錫鑾在前清時代撫晋時所信倚者以京曹調省襄辦政務共和後張氏改簡直隸都督任氏復獲依附末光奈政聲頗劣惹起省議會全體的彈劾而去及來東長民政任氏又以張之呈請特簡長秘書論者謂爲領浙派之首與方梅生（實業主任）輩同爲張氏有力之電柱也任氏當省官制修正後以政務廳長兼居公署四科之首（總務科主任）所謂衝繁疲難非異人任而各縣知事之薦任或署理又皆操在任氏之掌握故（小巡按）之徽號膾炙於奉天政界之口及新巡按使任命公布任氏又出其敏脫手腕晋京迎迓外論謂任氏善於逢迎計爲欲留任其政務廳長之目的此任氏爲浙派中政戰之健首也 
　　張任兩氏以外號爲舊巡按之派别者若敎育主任之莫月樵實業主任之方梅生均以學識見稱幹材得見爲張氏所信任之人物且巳先張貞午之來皆蒙張氏特保才堪大用以道尹記名故說者謂均將來張氏政界勢力之羽翼也猶有内務部主任之梁首相（亦浙籍）以前清被汰之法官（梁曾爲　陽審判廳長去年法院改組取締舊法官梁在淘汰之列曾聯解職法官控司法總長許世英於總統府）亦得攀附於顯要張氏且專呈敬舉賢良亦將交政事堂存記矣浙人當權之言愈足徵信其他若新任東邊道尹談國楫遼瀋道尹榮原澆昌道尹王耕木或以至交或以同鄉或以信任靡不有極深之淵源爲張氏浙系人物中之錚錚者聞此　亦在備戰之列勝負則未可知也 
[陽新縣巨案續紀]  
　　湖北陽新縣知事周行藻遣衛隊擊斃蔴商多命一案現已由巡按使飭提解來省研訊用將各情條誌如下 
　　徐芹堂之解省斯案發生後激動閤邑公憤巡按使特派内務科民治股主事汪澐前往查辦江漢道尹亦兩次派員前往密查得實以徐永春蔴行爲殷實商户即經被控應以票傳乃命衛隊荷鎗佩彈星夜前往演出鎗斃多命慘劇是該知事已搆成刑事重犯除電令大冶縣知事史淼往騐外並飭高等審判廳提省究辦周以解省不利於己百計掩飾意欲委員下縣督審一面迫誘徐彩光（即芹堂）自報身故出獄了案故逾延多日經高等廳一再以違法濫刑電斥催解該知事昨始將徐芹堂及開鎗之衛隊十餘人一併解省候究 
　　各商民之慰送上月三十一日周知事備齊起解公文提出徐芹堂安慰一番飭役釋去刑具徐不允乃將頸上竹扛强制取下而手足則仍鐐銬雇輿抬送出署沿街商户歡聲雷動僉謂徐老寃入陽新黑暗地獄不料今日得覩重光茲幸天外有天沉寃可伸矣云云當有百餘人擬送登舟又恐衛隊誣以聚衆刦犯之罪當推代表四人趕送上船代携各歡送者名片及糖食路菜數十包足徵徐芹堂之與地方感情矣現徐與衛隊巳於二日抵省赴高等廳投案 
　　檢察長之起訴高等檢察廳長陳福民點收此案人卷即飭吳書記官將史知事勘騐詳文及調查報告一併提出詳有檢察至三日晨親率張劉兩檢察官特開預審先提徐研訊一切次提衛隊哨長王某研訊甚久惟供詞在預審中不能得悉是日周知事另申辯訴詳一通指控徐拒捕情形謂衛隊爲目衛計不得巳而開鎗並呈解鐵木器數件指爲拒捕證據經陳檢長逐一駁斥一併移送同級審判廳訊判蓋永春蔴行連内眷店夥僅二十餘人萬無敢與數十枝毛瑟鎗抗衡之能力且衛隊係深宵到鎭豈徐姓於睡夢中驟能集合以街迎擊乎况先架鎗於窗户側門向内轟擊及斃多人徐始開門其初迎拒者乃疑爲土匪前來搶刧也迨搶抬徐芹堂去後行抵海湖口（距縣城三十里）天始大明義渡爲地方善舉招待稍遲即鎗斃舟子一人傷二人此與土匪何異　　繳鐵器乃農民耕作物是否係該蔴行所有姑不具論究不能指爲拒捕證物也現陳廳長認定此點已具詳巡按請將周知事撤任歸案究辦 
[趙春廷免禍紀]  
　　湘省自前次郴州兵變後前湘南鎭守使趙春廷處叛兵爲其所轄且至蔓延八九縣釀成絶大風潮趙身爲長官事前旣不能防範事後復不能維持在趙氏巳自知必不免於罪人亦莫不爲趙氏危迨亂事次第敉平趙氏即於九月下旬晋省謁見湯將軍湯將軍初次接見尙極意周旋多方慰勞這第二次往謁湯將軍遂屏不延見立命招待員引至將軍署後第七十七團團部爲之輭禁並將郴亂始末及趙氏處理各情形呈報中央聽候發落旋於十月二十九號將軍署接到大總統電令前湘南鎭守使趙春廷來京覲見餘着照所擬辦理等因湯將軍遵將趙氏開釋趙氏始得免於禍矣聞擬於本月初啓行入京覲見總統至前次郴州謀亂之軍官趙元發鍾覺森楊玉山等三人（聞一係隊官一係參謀一係獲官）因奉中央命令遵於十月三十號由將軍署押赴瀏陽門外一律槍斃 
　　聞兵變時趙氏抵郴後見巳糜爛無從著手訪悉内弟某某（亦係軍官）在　曾爲部下叛兵迫脅雖非有心謀亂但未預先告密形跡不無可疑遂將内弟宣布死刑雖有多人爲之緩頰趙氏終不允准立予鎗斃蓋欲藉此以鎭懾人心而自明其心迹也並聞趙氏在郴屢欲背人自盡而卒不果外間亦屢有趙氏呑金之謡蓋爲此也 
[考取知事之呼籲]  
　　頃有考取知事張友伊等七百餘人會禀内務總長云敬禀署竊知事等於六月間到京友伊等幸以試驗及第然自榜發後守候逾月迄今分省憑照靳而　予惟寅等巳審查及格亦守候逾月迄今覲見之典尙未舉行分省之期未卜何年何月殘冬不日將盡轉瞬又届陽春知事等困守京師川資用盡典當一空出京借貸者有人回籍不來者有人　員如此廢職豈不於名譽上有關係茲特公同禀請總長飭司迅速承辦俾知事等得以　日出京免致沈困京寓實深寅感肅禀敬請勛安知事張友伊趙惟寅等七百餘人公禀内務部接此禀後即飭司速辦憑照並分别傳見分省矣 
[第三届考取知事分發之披露（續昨）]  
　　分發福建者徐煒朱建時孫麟閣張如川甘孔恩陳培基張道鎔袁世鐘曹楨魏錫庚周恒校培乙江景淹黃樹棠張衡臯夏侯楷共十六員 
　　分發浙江者陸清翰廖立元吳傳球林覲光李沬吳含章金鴻翔湯贊清陳嘉溎成健黃屬中張迪襄羅贊鐸黃德馨顏干晉趙銘傳鄭玉輝姜若錢葆田劉瑋廖　羽方琳蘇書田李雲峯邱竣羅士筠（原名會苞）郭芳春李藩呂耀鈐談長康劉克謙張選英李崇儒秦聯元蕭　楊士髫劉偉彭劉應元歐陽忠浩唐玠劉鐘年郭曾煜共四十二員 
　　分發湖北者張友伊丁建池呂興周王啓傑程敉功　維翰繆綸藻包安保彭學浚譚景綸周壽馨彭　濱黃書行陳克刚徐子貞王湘衡胡琦吳鄴耿翼郭光　鄧駿崧鄭永禧包亮采劉鵬源杜顯裕李祖元高自明安慶豐王宗儒　　　王家三王郊麟李之幹（原名德鈞）譚世禧　　　何贊襄共三十六員 
　　分發湖南者謝驤墀陳崇祖楊煒嚴棨胡緯 
 
 
 

Page 7

 
 
曾廣瀛巫朝輔張孚襄何培瑛盧爾斐彭繩祖范藻羅世彝（原名騫）陳禹範潘漢源朱光堃高信舉彭問福雷衡章徐履中邵承祜周　業何　常白元麟熊吉暉鄢啓訓共二十六員 
　　分發陜西者白玉昆馮繩武蔣鎭南張驤秦福相馬振波葉蓉韓宏頻馬正乾張文棟張炳炎陳策劉生麗吳德溶吳玉棠張宴文吳家祝任知五嚴心敏佐質鼎舒沅共二十一員 
　　分發甘肅者李樹芳禇鼎卿姚鴻恩畢丕盛陳鴻烈周昆共六員 
[陳繩被害案審訊終結詳情（三續）]  
　　董升又向審判長說道您打算要作一位清官麽要做清官你就豁出這審判長不要啦您就秉公判斷即或您因爲秉公判案當時把這官壞了將來還一定要升到甚麽地位現在雖然壞了官你的名譽可是正啦以後編成書落得一位好官您想地方廳的官上回黃曾緒在堂上還駡過他混蛋您先讓書記官查查筆錄有這句没有審判長道不用查啦他是駡過的董升道您想黃曾緒爲甚麽駡這話您就不研究研究他這話嗎我今兒說了罷是黃曾緒起初不認這坎肩地方廳給他一封私信硬呌他認故此那天他想起來才駡地方廳混蛋其實黃曾緒亦不算明白此案您今兒就給我一箇乾脆您要說非問屈了不成我就在白紙上先畫供隨後您隨便寫供我拿命盡義務要不然我就撞死堂上董升又向董珍說道我死你也别活着董珍道我還幹甚麽活着呢當時　警庭丁等聞聽董升要撞死的話約有七八人在旁保護審判長當呌董珍退下董珍堅不肯退下以後還是董升有話董珍才肯退下去審判長當向律師鄧爾班問道對於董升有何辯護鄧爾班起答本律師根據貴庭之種種調查極謂爲最公平惟本案經地方廳草率判决闢於殺人之原因手段凶犯人數及主事者均無眞確之認定遽歸罪於董升董珍二人極不公允本律師謹就貴庭公平調查所得之眞相約有五端（甲）殺人原因地方廳認爲董升圖掌陳宅財權因與陳繩有隙恐其障碍故謀殺之無奈陳宅財權不在陳繩亦不在董升且陳繩雖打過董升於次日即予董升洋銀五元解釋何至仇殺董升雖至愚斷不圖殺一與財權無關之主人本律師以爲陳繩之死係陳璧受纔言所致觀黃曾緒夫婦等供陳璧責駡五姨奶奶並不許五姨奶奶跟陳繩說話並要將陳繩趕出等語是陳璧疑五姨奶奶與陳繩有姦也此等讒言旣非董升所　則董升無殺人之原因（乙）殺人之手段據陳馮氏等供陳繩不見後數日曾同二太太及陳璧帶領任順徧查各井並無形跡是殺後數日乃抛屍井中也是時董升尙押在探訪局内則董升無此分身法亦無此靈敏手段（丙）凶犯人數據地方檢察廳檢驗之屍傷左額角有刀傷深至骨右腮頰有手掌傷口内塞有泥土頷頦刀傷深至骨骨巳損右手腕有手把　傷脑後當正有二寸餘長刀傷深至骨骨損脑後近下偏左有刀傷三處深至骨就所騐各傷推測之兼以陳繩素日好講武功是有勇力者非六七人不能殺害何得專以董升董珍二人謀殺定案 
（未完） 
地方通信 
　　蘇州 
[進步黨支部突然發現]  
　　蘇垣海紅坊巷私立法政學校門前突然發現（進步黨蘇支部）鉅大之牌子蘇人以進步黨係共和等三黨所併成者蘇垣雖有該三黨支部而未聞有開會合併之舉支部從何而來爰詢之該校閽者據云係某律師某敎習等所開辦云云不識究竟若何也 
[會議帶捐水利費之餘聞]  
　　吳縣孫知事前日召集二十七市鄉各董到縣會議帶捐水利費一事議畢後孫知事復商令各董等趕將巳認購之公價欵繳縣彚解各董等唯唯應命而散聞吳縣奉派公債五萬元僅收到三萬八千餘元尙有一萬一千餘元須再設法勸募吳縣敎育欵產經理處副董劉傳福再三辭職故該處迄今尙未正式成立現定十一月九號仍在胡書記橋舊皇宫内開會投票另選副董昨巳分發傳單通知各市鄉董及各視學員學務委員届期蒞會又聞各市鄉董等巳約定即趁選舉學欵副董之日會商反對水利費一事擬定公禀即請各董於是日加戳俾早日遞呈 
　　鎭江 
[中學生赴會回校]  
　　省立鎭江第六中學校前於一號由該校陳敎員率全體學生赴省城聯合運動大會巳紀前報茲悉各學生於初二初三兩日到會運動精力矯健爲敎育科長所嘉許聞該校學生頗有得奬者現已於昨日上午回鎭矣 
[新知事到任種種]  
　　新任丹徒縣張知事祝昇於三號接印先由家丁在大堂懸掛紅縵陳設公案飾以紅幃一如前清新官到體任制嗣又不知何故一律撤去迨吉時旣届張君　禮服　大堂拜印行三鞠躬禮旋向左右行一鞠躬禮並在大堂口向各　演說略謂鄙人在北方稍有經騐此次南來於情形不甚熟悉一切公事仍望諸君相助爲理云云隨張君來者幕賓七八人僕從倍之接印後先派家丁至收發處拘留所等處嗣以家丁不諳收發章程復邀舊有收發員嚴君到處辦事此外科員書記均未發喪 
　　南京 
[靑島陷落後之防範]  
　　馮將軍現以靑島陷落在即惟陷落以後關於中立之交涉事項不可不預爲研究特與中立辦事處主任各員籌商辦法大致以首先注重津浦路線一帶之防務最爲緊要恐將來逃出之軍官兵士由此南下者多不可不先期佈置以免臨時掣肘 
[私測要隘之交涉]  
　　甯垣附郭一帶砲台碁在星羅邇有某國人在附郭各砲台左近私測形勢事爲稽查員某君偵知當將該外人拘獲交由將軍府辦理　上將軍據情後照會駐甯該國領事略謂本國自歐戰發生以後因時有國外之人在於各要隘測繪軍隊駐紥地點或參觀炮台形勢早經查禁在案不意近來忽有貴國之人依然私測隘要形勢不知是何用意即請聲叙理由以便電達中央與貴國駐京公使交涉該領事頃巳申函道歉旋將該外人由將軍府索回判令拘禁兩星期俟期滿後即押令回國 
[韓使最近之行蹤]  
　　皖省倪將軍因韓巡按使現已由京出發准期本月八號乘津浦火車南下昨巳委派專員來甯歡迎聞韓使此次南下本擬旋即赴皖履新因袁大總統令往上海一行密查事件故蒞皖之期當在梅開嶺上時云 
雜評二 
[神奇之砲彈]  
[  默]  
　　法國新發明神奇之砲彈曰毒而霹靂脫偶一中之全軍立斃如同觸電彈來時異常神速前後左右並至無可倖免着彈後則架鎗者仍架鎗瞄凖者仍瞄凖仰天直視者仍仰天直視僵立不動儼同一隊沉靜之鬼兵且騐死者之身並無傷痕殺人之器精利至此眞可謂之神奇以吾憶前此各國用特姆特姆毒彈咸譁然互相攻揭以爲過於慘酷有違人道而今新發明之砲彈論者又以其死時不知痛苦謂爲與人道主義最近然則人道與非人道之分殆在此一霎間之苦樂矣嗚呼人道主義 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[漕糧照舊折收]  
　　上海縣知事接江蘇財政廳通電云各縣知事　據寶山縣知事詳此次征收冬漕應征折價是否仍照元二兩年舊章每石折收正附稅抑照本年忙銀成案加收省附稅之處未奉明示無可遵循等情請示前來查新章加收三角係專指忙銀而言漕糧並不在内自應仍照舊章每石折收五元以歸一律深恐各縣或有誤會除批示外合行通電飭遵財政廳支印 
[稅務處督勉商人]  
　　稅務處商務科近發公啓云自歐戰發生我國出洋貨物滯銷　積各口金融因之益困半由商人於中立義務有所誤解其實運貨出洋除軍火爲交戰國絶對的禁制品外其他一切商貨用品食品徵諸海牙保和會簽定海陸戰爭條規並無限制明文但關於交戰國封鎖口岸不能運售耳歐洲各國因戰爭需用貨品尤切我國商人自縳其趾致苦供求兩不相應本年東三省大豆收成極豐較上年約增三分之一若不設法運銷未免自窒利源殊屬可惜而目前尤宜注意者俄國航海商埠如北方之亞爾干日亞（出皮貨）每届水澤腹堅雖鑿冰器亦不能奏效惟恃黑海各港口與遠東之海參崴以通海道之贸易耳然默察土耳其近時狀態黑海之各港口隨時可以封閉是俄國航海商埠本年冬令僅海參崴一處可稱完全無害該處雖亦封凍第藉鑿冰器之力船隻仍可往來將來該處實爲俄國商務薈萃之區日美商家均極注意其俄國迤西波羅的海與經過丹麥等國之北海又有德艦游弋之危險是俄國入口貨物難期由西路運進預計外國商人所存積上海與他通商口岸入口未經售出之洋貨以及往常由波羅的海曁黑海各港口展轉入俄值價鉅萬之貨物亦必同以海參崴爲銷場我貨運銷該處尤爲便捷本國所產土貨如絲茶皮革煤炭以及各種食品亦宜乘此時機爭先運往祗須商人重以信實依期交貨目無不得操勝利若東三省之大豆亟應設廠製成餅食等項運俄分銷歐洲各國以圖大利蓋其西比利亞之鐵路實爲運輸貨物之捷徑且每年各國運俄銷售之貨爲數本鉅現在戰爭時期道阻需繁是則運銷貨物於海參崴利市三倍之占定可操劵我國商人務宜緊着先鞭勿稍觀望此固鄙人所跂而望之也 
[保護靑島避難商民]  
　　上海當道昨日（八號）接到中央來電略謂靑島已陷訪聞該處中外商民因刧後餘生紛紛南徙難免不往上海暫時棲止此項中外商民决與戰事無干失所流離殊堪憫惻如果該商民等巳經來滬須遵照中立條規妥爲保護並盼電復等語聞當道接電後立即分别行咨調查有無由靑來滬之逃難商民以便保護云 
[兩大交涉案近訊]  
　　上海會審公堂收回主權及閘北推放租界兩問題曾經外交部與駐京各使磋商大致就緒惟其細目尙未議定嗣因歐洲戰　事遂停頓今滬上外交界又在繼續進行所有公堂主權一節擬照前清洋涇浜設官章程除捕房解堂刑事案件（即早堂）仍由各國領事官輪流會審華洋錢倆地產訟事由該管國領事與中國讞員會審外其華人與華人訟案（即晚堂）收中國會審官訊理西官不得干涉惟捕房所派之駐廨西檢察員及管理傳提事宜之西捕頭西官方面不允裁除僅允作爲華官聘用其在廨辦公之華探錄供生等則改爲承發吏書記等名目仍歸西官監督至閘北擴界一節因北四川路等處東西兩端界址尙示劃清車站如何辦法尙在爭執故迄未勘繪正圖此最近上海中西官磋商之情形也現兩方面均須詳報中央聽候核示再行會議解决 
[查提兩次暗殺案之要證]  
　　暗殺前浙江鎭海關砲台營營長陳子文之兇徒裘美根及暗殺金琴蓀案内之著匪陳錫奎（即小阿四）均經公共公廨解請鎭守使署按例懲治在案茲悉巳由軍法處訊知暗殺陳子文一案實由公廨訊釋之呂梅根指使並以陳錫奎供稱暗殺金琴蓀案尙有在押西牢之李友山在場故復行文公共公廨查拿巳釋之呂梅根並詢李友山是否在押着即送署質究因茲經關讞員查得李已在押病故至呂梅根是否仍匿租界應俟轉飭捕房偵緝昨巳先行禀復矣 
[嚴防黨人勾結軍人]  
　　上海鄭鎭守使近聞蜷伏滬地各黨人屢思賄結現役軍人乘隙内變特於前日午刻飭傳第七旅旅長臧致平十三團團長周孝騫第六團團長龔銘卿炮兵第四團陳團長及各該所部營連軍官到署會議約束兵士辦法並飭傳諭各排長務將管轄各班之頭目曁正副干兵隨時誥誡恪守軍紀勿爲黨人所誘以保名譽而免罪　云云 
[章水天有例可援]  
　　前大同民黨首領章水天因被中央政府指爲違反命令私立黨會曾於去冬由捕拘解公共公廨送經研訊至今年春間判决發押西牢三年免作苦工期滿由海道逐出中國領土嗣章復延羅禮士律師投廨聲請減輕未奉允准茲章在西牢聞得黨人熊仁巳准赦免爰復延請羅律師知照政府代表高易帮辦瓊司律師以章與熊仁同是國事犯今熊巳奉江蘇馮軍督批准回國且查今年五月三號曾奉總統通令赦免脅從黨人之罪許以自新俾竊身海外者皆得重歸故土熊仁旣邀矜全章不能獨抱向隅請爲贊同以使呈請特典赦免云云聞瓊律師亦表同情業巳雙方函達公共公廨請爲轉詳滬海道尹曁鄭鎭守使會電中央請示　 
[蔡銳霆案訂期預審]  
　　前充九江軍政分府參謀長之蔡銳霆被鎭守使署偵探諸元高在虹口兆豐路撞見以蔡曾在晋省圖謀三次革命縱火焚刧事敗逃滬當被鳴捕拘解公共公廨諭飭押候訊究並經晋省將軍署延請律師葛福來爲代表投廨以此案手續尙未完備請爲緩訊在案茲晉省李軍督特派軍法課員吳耀楠帶同證據公文於前日來滬與代表葛律師接洽聞該律師已將證據爲文逐件譯出以便臨訊呈堂察閱並巳函致公共公廨訂期本星期三上午十時正式預審云 
[盜案從犯無庸減罪]  
　　上海鎭守使署前日接奉蘇省齊巡按侃飭開盜匪糾衆持械入室强刧案内之從犯如係徒手在門外把風並未入室搜贜者能否减輕抑或仍以軍法懲辦例無指明曾經電請政事堂司法部核示在案茲准電復養電悉查懲治盜匪條例原無正犯從犯之規定其定義若何應依律第九條適用刑律總則定之糾衆持鎗入定强刧案内有徒手在門外瞭望並未入室搜贜之犯乃刑律第二十九條第一項之共同正犯並非第三十一條第一項之從犯仍應依條例處斷現　刑律所定各種減輕原因自無庸減等因飭即遵辦云云聞鄭鎭守　巳轉飭軍法處遵照辦理矣 
[提倡儲蓄票之通飭]  
　　楊道尹沈知事奉巡按使公署通飭云准財政部咨開查新華儲蓄銀行經本部特准發行儲蓄票以便民生而裕國計業經呈奉大總統批令照准在案查此項儲蓄票原爲奬勵全國人民儲蓄起見際此發行伊始亟應合力提倡以利權推行茲據該銀行禀稱儲蓄票每期抽籤三次每年抽籤一次每張十元分爲十條每條一元每次中籤之票均給鉅奬三次不中仍行發還原本其給奬還本均由政府擔保各處原發行地之中國交通兩銀行及郵務電電報各局凡懸有儲蓄票代理所牌記之處均可憑票領奬或取本當收創辦之始風氣未開於給奬還本辦法及地點非由各地方官廳出示曉諭加意保護不足以昭愼重而杜假冒用請大部咨行内務部分行各都統各省巡按使通飭所屬各縣將發行儲蓄票辦法及購買之利益出示曉諭實貼各處中國銀行交通銀行及郵電各局門首並銜要街　俾衆咸知等語前來相應恭錄三年十月十一日大總統批令並印刷新華儲蓄銀行發行儲蓄票章程一并咨請貴巡按使查照轉飭一體遵照等因計附件一份准此除將附件抄登省公報附錄門類外合行通飭該五道道尹六十縣知事一體遵照辦理並出示曉諭實貼各銀行並郵電各局門首及衝要街衢俾衆咸知切切 
[敎員辭職須先三個月聲明]  
　　齊巡按使奉敎育部來文略謂敎育事業責任匪輕在學校應知尊師重道之義優禮敎員在敎員應本師表後生之心自重品格是爲雙方各盡之道查各學校聘定敎員其契約或以文字或以口頭均無定式偶有事故或學校辭敎員或敎員自請辭職往往以法無明文互相爭執以致貽悮課程關係於敎育前途殊屬匪細茲特明定辦法如敎員欲自請辭職者須於先三個月向校長聲明乃可去職否則不能有違成約致碍敎育進行云云現齊巡按巳通飭各學校一律遵行矣 
[紅十字旗何可濫用]  
　　上海中國紅十字會致濟南紅十字會監察員王培元君電云電悉接總會歌電准陸軍部函開閱本月四日北京日報膠州來函載有紅十字會售旗每幅定價二十五元云云查紅十字會爲萬國發　之中立機　至爲鄭重倘如該　所登殊屬有失大體應請總會查明速復等　又今日時報亦載山東紅十字分會在　縣開會入會者會資每人洋二十五元給旗一面云云查此事關係重要亟須嚴究應請貴監察就近向濟南等各分會查詢如有其事速卽吊銷旗幟爲要並切囑各該分會除分會立事處及醫院救護隊外槪不得濫用旗幟袖章致干法律并希將辦理情形先行電復切盼和魚 
　　王培元君復電云沈副會長鑒抵濟後即晤呂會長及日參贊船津商運棉衣赴戰地散放日參贊允即照會前敵司令保護輸送膠濟車搭客並無阻碍刻奉魚電遵即切實調查按膠州濰縣等處分會醫隊均爲濟南分會所派如有其事自當責成該分會立即吊銷旗幟以符會章培元齊 
[最近之商業調查]  
　　本埠各項商業自受歐洲戰事影響迄巳三閱月所有各業狀况已屢經調查登載報端茲將近日調查所得者錄後 
　　先令價格近來大跌截至前日止巳跌至二先令一辨士七五較之前兩星期計跌落一辨士之多故標金價隨漲至四百五十餘兩現雖稍低亦需四百四十餘兩足赤兌價漲至六十五元半現亦須六十三元左右調查此次飛漲原因實爲英政府籌備軍餉收買金鎊以致價格大漲各國滙水亦隨之增高 
　　洋布自受戰事影響後各客帮因滙水過重錢莊難通停止辦貨近兩三禮拜中長江一帶雖稍有交易然不過客帮辦去二三件各應市面而巳山東膠州兩帮平日交易甚大所辦粗布斜文每裝必數百件現均停止不辦 
　　棉紗近來印度紗價甚貴辦者甚稀各客帮多買中國紗（即本廠紗）以代之以其價比印度稍廉也東洋紗則因匯水增高來貨不多每包巳漲起一二兩不等 
　　火柴爲日用必需之品近年銷場甚繁獲利亦甚厚攷其初運來華得祗英德兩國及後日本繼之近年滬地爕昌榮昌等廠亦次第仿造惟祗做紅頭此項柴坯產於日本燐質則以德產爲最良各國設廠製造火柴者必須向日購柴向德購燐自此次戰釁開端輪運阻滯滬地火柴因來路稀少價遂逐步增漲現查滬地各廠所存燐質祗敷至本年歲底之用若戰事延長將有無貨可售之慮 
　　染坊染業名目雖繁大率以靛靑爲染料之主體自德靛暢行本靛幾至絶絶跡此次歐洲開戰德靛不來價格驟增而市上本靛又不多見染業中乃大受影響而尤以藍布坊吃虧爲最鉅該業自舊歷中秋節後即經公議要求布店酌增染價各布號巳允加給五分惟該業因尙不敷成本仍有續請增加之議此外印花灰色等坊亦因受虧甚大相繼要求現正雙方協議尙未解决 
[澈究殺害婦女之眞相]  
　　本月一號法新租界太平橋蘇州會館舊址西首空地上發現被人砍斃之女屍一口經紀前報茲悉法代總巡石維也君對於此事非常注意除飭各探捕四出嚴緝兇手外並將該屍拍照懸掛招人認領惟迄巳多日尙無端倪亦無屍屬認領故尙難明眞相現石君以出事之日蔡騐該女屍形似江北人又在身畔抄出字條一張上書淮城内靑龍橋正泰馬廠張天昌字樣爰擬飭派幹探前往淮城實地調查俾易破案云 
[調查當舖押店茶館]  
　　新閘捕房捕頭以邇來租界内迭出搶案鮮有破獲並查轄境内當舖押店甚多　　較易且大小茶館亦頗衆多尤爲　徒托足之處昨特　　本捕房各華探分段調查界内當舖押店茶館共有幾家着即開明該店舖等略名門牌牌號彚呈以　查考云 
[捕房照料賽馬場]  
　　今日爲旅滬西商秋季賽馬之第一日中西士女之　賽者勢必熱閙英美總巡麥高雲君深恐匪徒混入滋擾昨特諭飭新老閘兩捕房捕頭多派中西包探分往賽馬場内外妥爲　料 
[貧兒院又開菊會]  
　　上海貧兒院於八日起至十七日止開第六次品菊會每日午後招待來賓會場内設有茶酒雅座清曲管弦以佐游興並發賣中西各種花子及玲瓏盆景想中西士女往觀者必多而一般有　明癖者尤必趨之若鶩也 
[育才公學開運動會]  
　　本月七日卡德路育才公學舉行秋季運動會於午後二時半開會是日天氣晴和來賓甚衆運動目次共十八節其中替換跑及拔河兩節係與華童公學比賽替換路華童公學生獲勝拔河則該公學生獲勝該公學開辦未及三載平時注重體育故成續大有可觀賽畢即至禮堂頒給奬品迨散會巳鐘鳴六下矣 
[學生體育之進步]  
　　南洋公學體育素稱發達本月一日與新關西人比賽足球全勝四次昨日（即八日）下午又與英美烟公司西人比賽足球又勝三次觀者莫不驚服 
[梅溪學堂校友會]  
　　梅溪學堂校友會昨日假座普益習藝所開懇親會一時攝影二時至五時演劇六時叙餐並請校友家屬蒞會以賡懇親之誼是日雖有微雨而男女賓來者近千人頗極一時之盛云 
[浙軍由滬赴温]  
　　上海鄭鎭守使昨接浙省朱將軍來電略謂茲有浙軍一營由湖州出發赴滬擬在製造局碼頭搭輪業巳雇定招商局普濟輪船載往温州駐防請爲照料等語惟浙軍一營共五百四名巳先於前晚抵滬昨在製造局碼頭登輪准今日（即九號）清晨由滬開赴温州駐紥 
[肇和艦長蒞滬接事]  
　　新任肇和練習軍艦艦長黃鳴球君業於前日到滬接事黃係英國海軍學生留學多年與蕯鎭氷劉冠雄鄭汝成諸君同學當袁總統練兵小站時曾延爲敎練清末就京師大學堂總敎習之聘後回原籍就電報局差至本年春間海軍部劉總長赴閩曾與黃話舊現即由劉君呈請總統任命爲練習軍艦艦長兼充練習艦隊總敎練官及閩厦三都中立司令之職云 
[遣散違犯軍規之兵夫]  
　　步兵第七旅臧旅長查有所轄某營内之兵夫五十餘名不受敎訓諱犯軍規應即分别斥革惟所革兵夫均係直隸籍如不遣回難保不流而爲匪是以購備船票給發川資於前昨等日押送登輪遣回原籍 
[新知事委任徵稅員]  
　　前清寗波府知府許星箕之子許益山君曾任上海第一初級廳檢察官茲由新任上海縣沈知事查得許君頗有經騐因特委爲本縣騐契主任兼理烟酒牌照事務前日許君已到差視事矣 
[棉花檢查局之通融]  
　　南市棉花檢查局布告云照得本局扣留濕花按照定章期滿給予領晒出售歷經遵辦在案近因戰雲不靖市面日疲爲體恤花户疏通積壓起見凡烘見八折以上之濕花准予天晴日上午九時持單來局聽候挨號給予晒售過午不准幸毋自誤其八折以下者非到期不能給領以示限制爲此示仰花販船户代售人等一體知悉 
[催迫秤販繳捐換照]  
　　工巡捐總局局長朱壽丞君查得沿浦馬路及西門外南門等處所設之露天過秤估價各種菜蔬攤販向章分爲季捐年捐由前市政廳給照遵守如期繳捐年捐以每届九月底爲限季捐則以三個月爲限均依限換照以杜冒名頂暬等弊茲自本局斷續辦理以來此項攤販領有年照者曾經出示曉諭届限掉換乃若輩來局遵換執照者甚屬寥寥且訪聞有不肖之徒從中梗阻殊於捐務有碍除將刁唆違抗各人名姓開單呈報鄭鎭守使請飭縣公署立予查提究辦外仍由局中派員傳諭各秤販迅行止　　捐換照以重公欵云 
[迷藥害人之結果]  
　　閘北南林里住户陳叔芳之妻陳方氏及陳之内姪方清曜於今年四朋間被同居之揚州婦人汪王氏（即王汪氏）串同汪長興等用迷藥攙入陳方氏家之飯鍋内致該氏與方飯畢登時昏暈汪王氏等即上樓攫取衣物等情曾經地方檢察廳預審明確起訴審判廳辯論終結聽候宣判在案前日由推檢各官提案宣判以汪王氏犯罪成立科以五等有期徒刑監禁八個月并着賠償陳叔芳洋六十元汪長興訊無共同行爲宣告無罪當庭省釋 
[汽車撞傷小孩續紀]  
　　江北小孩楊大虎子被五百三十二號汽車撞倒碾傷巳記昨報茲悉捕房將傷孩送院醫治後即傳到汽車夫詢明交保至昨晨該孩因傷重身死屍送驗屍所候請中西官蒞騐再核 
[場車碾傷小孩]  
　　昨有小孩江張利在北蘇州路垃圾橋堍被場車撞倒碾斷左腿由三百四十三號巡捕車入捕房當送同仁醫院療治再行查究 
[婦人被車撞傷]  
　　婦人劉陳氏前日在邑廟附近行走被王阿三所拖之人力車撞傷頭額由警一併帶至一區二分署逕解地方廳訊辦經檢察官預審之下判王收押候核劉陳氏受傷甚微判令自行醫治 
[機器軋傷工匠]  
　　楊樹浦恒豐紗廠工匠錢長興昨日在廠工作時被機器軋傷右背甚重當由該廠將受傷人函送同仁醫院療治不識能免殘廢否 
[流氓强搶烟土]  
　　華界禁烟之後有等流氓專在租界各土行門外守候購土之人出外指爲犯禁恃强搶刦捕房以若輩有違租界定章故飭探捕嚴查在案昨有王廣福在蔡文年土行内購土一斤出外爲楊丁奎及某甲兩人所見上前强搶王大聲喊捕由二百零二號華捕到來拘獲楊丁奎一人解送法公堂請究王投訴前情楊供實係某甲爲首小民不過在場附從而巳聶讞員判楊收押九月以儆 
[夫兄無權干涉]  
　　李阿大偕母李林氏至五區一分署控寡弟媳李唐氏捲逃一案前日移送檢察分庭經李檢察官預訊之下以寡婦再醮夫兄不應干涉判將控案註銷一併斥退 
[婦人不甘受欺]  
　　姚楊氏投法公堂控稱婦人行經吳根全三四賭擬前被吳强迫與賭輸洋數角暫將金戒一枚作抵詎吳等即將金戒取去一哄而逸業巳報捕拘獲吳等四人求究訊之吳供認誘賭取戒不諱包阿中王永甫張阿毛同供由吳雇小民等爲望風是實判吳押一月包等三人各押三天 
[煤炭業整頓行規]  
　　上海縣知事據煤炭業總董謝　牕曁城内　辦姜榮祥等禀稱近年以來貨本漸漲躉進零出以銀易錢巳覺血本大虧旦新店添設挖屋貼租此爭彼奪紊亂無底揆厥原由皆因無團結力所致爰集城廂内地同業議訂規章並抽捐經費繳存公所撥充善舉陳請立案給示等情現縣知事巳批准給示矣簡章摘要錄下　　一會所附設於福佑路煤炭务公所一臨時經費由發起老店分捐擔任一於本年陰曆十月起抽收月捐每店每月抽捐銀二角按月由司月經收繳存公所議撥善舉一嗣後新創之店須距離老店周圍四十間門面以外方准領取行單認捐開張一新店領取行單如雙店面者捐費二十元單間者捐費十元嗣後仍照認定月捐不得違背一各户往來貨銀每月大小月底結付門市現售皆照公定價單不准私相增減零售煤炭至少以三十文起賣一如老店閉歇須於三個月出盤如逾期無受盤者該店原基作爲取銷牌號收存公所倘有人盤頂接開仍須遵照第五條之規定一所有善舉辦法另以規約定之 
[追索押欵之堅難]  
　　劉　記前以爕昌火柴公司股單二十二股向餘大錢莊抵押銀兩嗣因積欠本利銀一萬五千餘兩逾期不理被該莊控由公共公廨飭傳不到缺席判决着將所押股單拍賣備抵在案茲因該股單祗拍賣銀九千兩不敷甚巨故由原告禀奉公堂於前日上 
 
 
 

Page 11

 
 
　　　　　　　　不　由原告代表律師投案請　不足之欵　　　　　　判候　提被告到案訊　勒繳 
雜評三 
[紅十字旗]  
[  訥]  
　　此次戰事我國人亦有盡力於戰場者乎曰有紅十字會之　　是也中立國人之蓋力於救護祗能揚紅十字旗而不揚中立國旗者無他恐爲　火侵及損國威也然國旗固重而紅十字旗亦重以紅十字會爲萬國之紅十字會故亦不　輕視其旗如報載二十五元之價值未免亵渎過甚宜總會查究之也 
　　嗚呼區區一旗耳交戰之國勝則其旗榮敗則其旗辱中立之國旗人對之而不敢犯則國旗榮人對之而蔑如則國旗辱若紅十字旗能使交戰國之傷兵得保全於其旗下則旗榮僅以其旗掛救護之虚名則旗亦辱旗之爲用大哉 
來函 
[徐弢來函]  
　　美租界北山西路新德安里第一弄四百三十九號門牌紹興婦人某氏上年以英洋四十五元買得九歲婢女一名自買之後任意凉餓致該女在外沿途拾取垃圾中穢物聊充飢腹近更百般毒打頭面手足遍體鱗傷左右鄰居憤憤不平徒以事不干己未便越俎素仰貴報主持人道務祈登入來函使該婦知所微戒則此婢受惠多矣 
[靑口商號公函]  
　　昨聞報載靑口利興利源天成等號自備沙船携帶銅元出口購貨被海關扣留等情想係訪員誤聞之故查此事前經興利興源天成等具禀海關懇發護照准將銅元運往靑口以備購辦土貨之用蒙海關批准須由商會查明妥辦商等禀明商會可否實行尙未示復現時並無裝運銅元亦無扣留之事請速更正是所切盼 
 
 
 

Page 12

 
 
   
 
 

Page 13

 
 
自由談 
游戲文章 
[擬妓女致在津敗露之女黨人書] [  競存]  
　　諸女　殺黨偉人英鑒頃得政界著名狎友報告謂天津后家後第一臺旅館等處捕獲君等手鎗炸彈要塞地圖軍官名姓　記及藥粉　危險品多件巳捕獲女亂黨七名男亂黨五名計君等同時出發者二十餘名正在嚴飭各屬軍警一體查緝中妓等　廳之餘旣深佩諸君之膽量又深歎諸君之挖空心思異想天開不可不謂暗殺界之神速進步者矣顧妓等竊有所未解者以爲君等旣志在暗殺重要人物則何不可出以堂堂正正之義若女學生也女敎員也女社員也再亞之若女新劇員也何在而不可冒充在各重要人物方以得親敎育界事業界諸女同志之芳澤以爲幸而各妓等專以色相授人方且司空見慣毫不居奇君等果與若輩虚與委蛇則向津有自行見高軒枉顧者踵相接當夫色授魂與之時何在而不可施以暗擊暗殺之手段若此方不愧爲光明磊落之舉動今乃以神聖不可犯之女偉人名譽自願犧牲竟冒充執業至卑且賤之妓女而爲妓等增榮妓等誠不敢當轉惜君等之苦心孤誼不能見諒於妓等也緣君等志在暗殺若輩而若輩則誅之不可勝誅君等同志僅二十餘人温柔鄉裹未必能同時暗殺各重要人物也一旦事機洩漏則遭連類之寃誅此計恐不得再售而彼等之往返京津尋花問柳平日之色膽如天者至此乃膽小如　恐從此京津問風行之八大胡同及后家後第一臺左近之繁華街將絶若輩之蹤跡而妓等營業必一落千丈平時彼輩費盡心思所括來之民脂民膏猶幸間接施諸妓等暗通有無以小試基均富主義今一旦受此影響彼輩必保守此造　錢作歸賦小星計矣君等投鼠而獨不忌器乎聞君等接客不過探聽軍情暗殺官長因並未專做生意形跡可欵致被捕獲可見君等志不在搜羅銅臭而在暗殺要人與妓等用意大有間倘君等能惠妓等以多金密出其軍官姓名簿一一示妓等而與妓等熟商下手之法則方且効勞之不暇將秘示君等以某某公餘之出入及平時匿跡消遣之所在而使君等候其必由之要路一一飽嘗以衛生丸爲計豈非得乎况妓等執業雖賤而殺身之術則較君等有過之而無不及彼輩願爲風流鬼不甘作炸死鬼也妓等知之熟矣君等旣以名簿上目的重要人物見示則妓等爲知己者用方出種種狐媚口蜜腹劍及暗裹藏刀之術無在而不可代君等捉刀或則飽享楊梅使之不敢吐露或則間施掌頰使之乘運終身且目下妓等新發明一　彈　彈姆之毒　質竟可使彼輩流傳殆遍旣殺其本身復以餘毒斬絶其後膏使氷不與君等作反對旣遂君等之願復不損妓等之營業又得於賣笑金外藉一收君等酬謝之兼金豈非一舉而數善備乎乃君等先時不與妓等熟商善策遽爾師心自用冒充妓等職業行事事機不密鑄成大錯君等旣夙志不償轉使彼輩視妓等如畏途寗獨甘心君等休矣今與君等約自今以後妓等營業果依然如昨也則亦巳耳若因此而一蹶不振門可羅雀妓等方將代當道密偵君等蹤跡隨時報告以爲報復計試思妓等之追偵君等當較當道之福爾摩斯爲便利也君等縱有漏網者尙其愼之 
[游窮國記] [  覺迷]  
　　世有所謂窮國焉予考地理誌知窮國乃在苦海之東去此蓋萬里而遥予窮於世欲往游者久矣一日不期而與極生遇予二人乃乘風破浪作窮國之游先至一處其土蕩然自稻梁麥菽牛羊鷄彘魚鼈瓜菓一切生人之物無一有焉極生謂予曰此乃窮鄉俄有人成羣結隊而至其人短褐不完腰束破碎戴無邊帽着落底靴面目　黑愁眉深鎖極生曰此鄉無告之窮民也行數里則有一山予二人躡履而登一俯一仰則覺山頂　然寸草不生山下涸然洞滴莫尋予曰此殆窮谷乎極生點首稱是走數武乃有一廟牆壁傾圯磚瓦凌亂蓋一破廟也中供窮極無量天尊廟前則有男女六七輩趺地雜坐計飯籃打狗棒破沙鍋之屬雜陳階下而其人皆嬉戲自得極生曰此諺所謂呌化子發　窮開心也旣下山行行重行行扺一　則城牆坍廢城門掩閉居民窮思極想闢爲一洞凡進也者必由洞而鑽顧進者出者則又氣洶洶目灼灼類皆窮隐極惡之徒予二人乃嗒然歸相與歎息曰窮如予輩猶不能久處其地特記之以告世之問津者彼花天酒地中人物曾亦思他日　游窮國耶 
詩選 
[秋夜同然犀作] [  拜花]  
　　秋懷不可掩　語亂西堂歒枕閒難寐持杯悶亦忘葉聲軒外掃人意夜來涼一醉推窗望高梧漏月光 
[詠菊同然屬作]  
　　靜對南山三徑香東籬佳種逐年芳芙蓉逞艶輸耆壽松節凌高太老蒼簾捲西風人共瘦含土德稻同黃白衣自愛陶家令日日銜杯諙夕陽 
[秋雨]  
　　一夜瀟瀟雨悲秋獨不眠朝來寒幔望落葉滿牆邊 
[詠蟹]  
　　　然一公子任意肆横行愼勿誇中滿終爲俎上羹 
劇談 
[時事新劇佛動心] [  鈍根未是稿]  
　　第四幕毒計（四續） 
　　（曲）你們瞧好不好 
　　（廖）狠好狠好 
　　（麥）不過說代任監護怕不妥當明年蟆婚滿了五歲豈不是仍舊要歸他領去嗎 
　　（曲）阿呀麥女士你眞太覺古方了這要把孩子要了過來你便遠走高飛他還能夠向你討還嗎 
　　（廖）照啊（麥微微頷首） 
　　（曲）那麽事情完了我要去了還有一椿重要案件是兒子控告老子的忤逆我便是原告律師我得快去趕辦（取帽鞠躬迴身急走）谷疊排愛谷疊排愛（曲去） 
　　（麥）我看這混帳律師寫的零零碎碎太不爽快需得我自己寫一封纔　（麥就書案寫）（廖在旁讀）老　我老實對你說我不愛你了我現在外面狠自由决意與你離婚了你須給我十萬塊錢譬如我在你家多用了幾年的錢蝦兒蟆兒都是我辛幸苦苦養的你該送還我速速送來不可遲延你若不聽我的話家庭内必有一番大血戰你悔之晚矣 
　　（廖）好好爽快的狠但這曲律師寫的一封也不可不用待我　清一遍改換稱呼送與那老頭子賴振寰他是家主財政權都在他手裹只要他答應就容易了 
　　（麥頷首起立）（廖伏案作謄寫狀）（寫畢摺疊封固）（喚僮）你呌牛二進來（僮出偕牛二入）（廖以書付牛二）這兩封信你赶快送到順德龍頭鎭賴　家内立等回信快去快去（牛去） 
　　（廖）倘然這信去了賴榮不應許你的要求便怎麽樣 
　　（麥）那我自有道理 
　　（婢自内出）夜飯端正好了請奶奶少爺進去用飯（廖麥入）（僮婢隨入）（場上電燈齊息作夜狀）（未完） 
小說 
[滑稽小說魔玉（十六續）] [  卓呆]  
　　十七 
　　倘若這時候校長不過來不知舍監要怎樣的講出他的英雄本色來使生徒們快樂豈料校長手中提着一個酒瓶走來伸着他細長的頭頸一手高舉一條皮鞭呌道這酒瓶是誰的校舍之内一切酒類及其他雜食不許擅自携入這是你們應當知道的第一條件何以把這種東西私自拿進來傷害胃袋實是無可寛赦的罪惡這瓶到底是誰的快些自認校長說畢向衆生徒看着生徒中並無一人開口校長再舉起瓶來又道自己不認我來說罷這是第六號室内的頑公聽着突然一驚六號室就是自已的寢室他確是知道昨夜馬慕德買的校長催着道無人肯說時六號室内的人全體處罰頑公急道我曉得是馬慕德的校長向馬慕德道是你的麽馬慕德紅暈兩頰一時說不出話只是恨恨的看着頑公校長道明白了即將馬慕德拖出來舉鞭就是一下打得他大聲呼痛打倒第三下巳跌倒在地校長再向着衆人道近來校内風紀紊亂此後須大家注意纔是你們看高定一何等顧全公德非有痛惡罪惡的道德心是做不成的校長說畢欲去走了幾步又向舍堅道　先生你在宿舍中把行李内及抽屜等上須精密檢查一遍休假之後一定有什麽違禁品帶來的衆生徒就跟了校長舍堅一同入室第六號室是發現酒瓶的所在自然第一先查頑公床下有一皮箱正面寫着大大的一個高字頑公以爲平素不給無益之物與兒子并且也嚴禁他購買食物的所以中間也似乎不必檢查豈意箱子蓋一開種種的違禁品出來了吳宗俊大喊道燻魚與肉鬆校長的視綫就移向頑公吳宗俊又呌道高梁一瓶說時右手高舉只見一個扁平小瓶這時節那吃香蕉糖的莫希達道高定一你是喜歡告發他人的自己怎樣呢校長聲如雷鳴喝道僞善是比各種罪惡更重一等頑公勿然藏頭縮頸躱在一旁他並非别事怕要吃校長的鞭子校長道上課的時刻將至且到晚間再說校長話畢向外就走同時一陣鈴聲是預備上課的時間到了 
文字因緣 
[奉題酒丐先生三借廬賸稿] [  跫廬]  
　　萬里河山落日昏千秋豪傑幾人存避廬何處尋神界玩世無妨乞塜墦長抱酒壸消日月獨留詩句滿乾坤衆人皆醉何須醒哺餟糟　笑屈原 
[敬步酒丐師伯元韵題三借廬賸稿] [  一儂劉雄]  
　　落拓江湖幾千年風流誰似醉中仙等身著作多遺散歷盡滄桑賸此編 
　　醉鄉隠跡恣狂吟誰識高山流水音挈　提壼稱酒丐陶然不與世浮沈 
[酒丐先生徵題三借廬賸稿作此應之即步原韵] [  蘭陵羅繡娟]  
　　梁溪名宿酒爲年應是天家謫降仙著作等身聲價貴不脛而走是斯編 
　　賸稿刋成細細吟慨將百部贈知音夜來繡閣焚香讀不覺天邊皓月沉 
[應題酒丐先生三借廬賸稿兩絶步韵] [  褉湖寄厂]  
　　中酒吟詩年復年號稱酒丐實詩仙一　風雨三杯酒借此澆胸賸此編 
　　等身著作半豪吟白雪陽春孰賞音借問酒家何處有　君痛諭世浮沉 
[再步酒丐先生元韻題三借廬賸稿] [  鷓鴣詩裔]  
　　歲月逍遥不計年頭銜合署地行仙功名富貴淡於水詩酒留連著作編 
　　佳什每從酒後吟漫云塵海少知音卷中慣有驚人筆喚醒昏迷大陸沉 
[三疊前韻]  
　　精神矍鑠古稀年對酒當歌便是仙老眼厭看新世界閉廬養志著斯編 
　　舉杯邀月發狂吟好似聲聲鐘呂音瓦缶爭鳴嘲我拙况如投石海中沉 
[題酒丐三借廬賸稿] [  寄塵秦粤生]  
　　先生矌達人萬物付何有置身天地間落落誰與偶疏狂號酒丐遣興惟有酒好學老彌篤一編時在手稿賸三借廬大名垂不朽 
 
 
 

Page 14

 
 
   
 
