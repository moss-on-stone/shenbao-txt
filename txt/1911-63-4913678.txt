# 1911 - 63 - 4913678

 

Page 1

 
 
   
 
 

Page 2

 
 
[上諭]  
　　監國攝政鈐章二月初九日内閣奉 
　　上諭陸軍部會奏遵擬陸軍部暫行官制繕單列表呈覽一摺陸軍大臣廕昌著補授陸軍正都統陸軍副大臣壽勳著補授陸軍副都統餘著照所請由該大臣等分别奏咨辦理欽此　　上諭海軍部會奏遵擬海軍部暫行官制繕單列表呈覽一摺 
 
 
 

Page 3

 
 
海軍大臣貝勒載洵著補授海軍正都統海軍副大臣譚學衡着補授海軍副都統餘著照所請由該大臣等分别奏咨辦理欽此 
　　上諭專司訓練禁衞軍大臣貝勒載濤等奏請頒給爵章一摺陸軍貴胄學堂蒙旗監學舊土爾扈特郡王帕勒塔著賞給藩屬鷖王爵章欽此　　上諭雲南鹽法道載林着開缺送部引見所遺員缺着毛玉麟補授欽此軍機大臣署名奕劻假毓朗那桐徐世昌 
論說 
[論中俄邊警之原因及其對付方法（續）（轉錄國民公報）]  
　　依十二條。俄國有在蒙古及伊犂各處自由貿易之權誠是也。然此因當時爲收還伊犂起見。崇厚誤之於始。曾紀澤彌縫之於後。不得巳而以此特權許之。幸也俄人商工。猶不足以壟斷西北邊境。而吾之西北部猶大抵在游牧時代。故令兩國之貿易微末不足道。不然。俄且以工商亡吾西北而有餘矣。夫此特權旣爲一時權宜之計。故其勢之處於必廢。早在當時立約者意料之中。故又設將來云云之語。以申明之。夫俄人斤斤以千八百八十一年條約爲言。抑知此條約中早巳規定在先耶。在手腕敏捷者當早聲言於俄。以爲作廢之地步。不料俄竟以此箝我之口。且卽曰無此規定也。則今年爲此條約滿期之年。凡關於通商條約應全行訂正。又爲該約第十五條所明定。則俄國更不能據巳往條約之一字一句爲要求之地步明矣。嗚呼。俄之要求者。其爲條約上之權利乎。其爲條約外之權利乎。願世界公道之政治家一剖之也。 
　　抑就國家關稅政策言之。世界各國大抵傾於保護貿易故斷無許外國貨物不納稅者。藉曰有之。則英之自由貿易國耳。然不知英之工業發達巳達極點。故雖採此而無妨於國家之利益。然今日其國中一部人猶引爲詬病。而謂吾國而能採此乎。然則俄國所以爲此要求者。直曰欲取吾西北之商業而壟斷之耳。何也。俄貨旣無稅入境。則他國之貨物有稅者不能與爭。（如最惠條文適用時爲禍更烈）即吾國貨物不能免内地之稅者。亦不能與爭。此非獨占而何。此舉而實行也。吾西北之産業從此淪於九淵。不能自拔。膏血巳盡。軀壳徒存。吾不知整頓西北行政者之安從著手矣。 
　　據西報所載俄人要求添設領事之處凡十。曰科布多。曰哈密。曰古城。曰喀喇沙。曰庫倫。曰烏里雅蘇台曰喀什葛爾。曰烏魯木齊曰張家口。此十處中。除二處待攷外。若庫倫。若喀什葛爾。則咸豐十年條約中有許設領事之語。若科布多烏里雅蘇台哈密烏魯木齊古城。則此七年中條約許之者也。至張家口舊有通商塲。而不見有許設領事。之語。咸豐十年之約與光緒七年之約。其許設領事同。而商務興旺之制限語。則咸豐約中無之。然領事之職原在保護商務。故商務之衰旺爲設領事與否之標準。此一定不易之理也。乃俄國於設領事之語。則斤斤以條約爲言。獨於其制限語。則漫不加察。何其巧於舞文耶。夫此等地方之荒涼。絶無商務可言。俄人豈不知之。顧以設領事爲請者。則藉口在商業而目的在政治耳。蓋旣設領事。則有裁判權於是凡爲俄人者則由領事管轄。夫其因俄人而起之交涉暫置不問。僅以吾國人民言之。一在中亞細亞之中俄人種本不易區别而七年約中第三條。又有准伊犂人民自由入俄籍之語。使領事而果設也。則其爲領事者。必多方以誘吾民之入籍。與向之誘西藏喇嘛者等。則交涉必紛起疊出。而伊犁新疆且爲東三省之續。在俄固失之東隅收之桑榆。而吾國則何堪此再三衂創而不巳耶。（未完） 
要件 
[蘇路總理復旅京股東單束笙書]  
　　改線借欵抵制部辦 
月前臨時會。原爲披露同鄉公函。討論最後辦法。開通一說。亦蘇路死中求活之計畫也。尊論謂蘇路結束。必以部收爲妥當辦法。弟實不敢遽表同情。去冬翼之在京。曾與部中談及。迄未得其要領。南線存欵。旣不續撥。章程又不决廢。部中明知公司艱困。有意留難。道路傅聞。有人獻議毗陵云俟一年半載。蘇路無術自支。部可乘機攫取。今日存欵不發即爲異日收路張本。雖虚實未可知。默察部中舉動。似巳早定方針。坐是種種。公司不得不勉圖自立。冀不爲僉王之言所中。股東知其實情者。莫不憤激萬分。遂議决撤路局。辭退洋工程司。并以部欵九十五萬作公司賠償損害之費文電並去。部亦杳無消息。度可如是巳矣。亦存欵應有之結果也。時至今日。無調停之法。公司惟視部命而巳。北綫辦法會中討論多端。卒以投票表决。贊成鄙議者計一千二百五十權。反對者計五權。此時應請再將弟所倡議之改線借欵兩端詳細研究。當公司發起之初。北線以海開爲正幹。本是弟所主張。迨丁未戊申。迭次調查。方知海州開作商埠。諸多不便。且津鎭改爲津浦。我之北線較有展布餘地。是以股東會决議。先築清徐。次修瓜清。並以海清暫歸官辦。現在考察地勢。酌度時宜。瓜清與津浦南段。究嫌距離太近。况此路承開徐而下。不僅關乎一省。爲規畫東西正幹計。開海不若開通。路線長短利之厚薄擊焉。蘇路南繳僅一百十二里。加以浙之杭嘉二百五十里。接軌後即勉敷開支。徐通起。訖計里十倍。 
 
 

Page 4

 
 
於滬嘉。將來通過豫省上連秦隴新疆。客貨來源。遠及數千里。而猶虞無利。當無此理也。至謂清通一段與運河並行。斷難獲利。此却不然。運河水大水小。皆不能行輪。上年北線轉運材料。備極艱困。即使鐵路與運河並行而航業斷不能與汽車爭利。况清通線自高郵以南卽趨泰州。固非全與運河並行也。路政重要。斟酌幹線。不厭求詳。開通果能决定。則海清可照原議。仍由官辦。海徐直綫。萬不能行。事關一省利害。正不得以郵部曾。有奏案。遂置不議。此改線應再研究之說也。拒欵之論。起於東南。想外交之損失。發愛國之熱狂。一唱百和。言之成理。當滬杭甬借欵未定時。季老曾倡商借商還之說。爲衆論所不容。公司辦事人。非樂於借欵。懼股欵之不繼耳。迫於公憤。踴躍認股。内欵可恃。焉用外資。公司之進止視股東爲轉移。故在曩日有不言拒欵而不能者。詎部欵定議改借爲存。而商股因之解體。迨路事進行。勢難中止。而部欵亦復食言。人事乖忤。恒出意外。夫路歸商辦。國家旣許之矣。中更變故。欵不應手。不得巳而出於舉債。此次臨時會股東議論相同。但能保全商辦。使交通事業。早日觀成。何損於國家而獨不許之乎。以拒欵始以借欵終。言固不順。以商辦始。以官辦終。言亦不順。權其輕重。審其利害。吾寗借欵而保全商辦也。此借欵應再研究之說也。 
專電 
[電一（北京）]  
　　滇督李經羲電奏敵軍壓境萬分危急樞部敷衍誤事滇省學界商界主張速籌救急遲則决裂雖牲犧身家無補大局 
[電二北京]  
　　川督趙爾巽由江寗電致樞府力陳英國片馬交涉應請急籌善後稍縱禍及川省長江震動 
[電三北京]  
　　資政院總裁擬奏請開臨時會議商交涉事宜 
[電四（北京）]  
　　學部唐尙書電請駐日欽使阻止留學生組織國民軍并商樞府設法取締 
[電五（北京）]  
　　駐京各國公使因中英交涉未結願電英政府合力排解 
[電六北京]  
　　陜督長庚電奏武威匪亂勢熾巳飭總兵遵命往勦請示機宜 
[電七北京]  
　　沈雲霈因戒烟病劇身腫目殘勢將不起 
緊要新聞一 
[嗚呼片馬交涉尙能恃我外部乎北京]  
　　滇督李仲帥以英人違背公法駐兵片馬屢次電請外部嚴重交涉未據切實答覆爰復將危急情形電告各省督撫請爲協助詎政府聞之大不謂然卽於前日電致仲帥謂片馬事巳由外部電致駐英劉公使與英政府交涉報載尊處電告各疆臣一舉於交涉無絲毫補益不過徒亂人意自滋紛擾究竟有無其事卽希見覆昨得仲帥覆電力陳片馬交涉如何緊急如何困難及如何對待外人如何固結國民之計畫謂决不敢輕開邊釁貽誤大局云 
　　片馬交涉之起由於勘界問題業巳屢誌前報茲聞此事英人蓄志巳久深悉中國向無精細輿圖可以攷証故英人假造新圖以爲証據而勘界委員興祿等以此地中國向未過問且英人証據鑿鑿故不詳細勘查遂將此地劃於英國李督以此事所關甚大去電阻止英人巳進兵片馬意圖佔據及李督電京之後外務部料不敢認定此地究竟屬中屬英仍係李督指定地界詳細測量始斷定片馬地方確爲中國完全領土刻聞樞廷又有電致李督謂片馬雖確係中國領土然以前旣視爲甌脫之地此時亦不便過於强硬致釀意外交涉等語則將來此案之結果不外讓步了結我國外交家之政策於此可見一斑矣 
　　又有一說謂中英此次交涉雖由劃界而起然英兵入境尙有他種原因蓋以雲南邊境與英屬緬甸接壤之處有名克斯塔地方本係中國地界而官吏以爲邊境荒地漠不經意於是雲南與緬甸之匪人匿迹其間擾害邊民英使去年曾照會外部謂其擾亂緬甸治安如雲南官吏不速勦辦英國當爲代勦外部尙未回答而英兵巳入境矣此亦吾外部之遲疑不决有以致之也外務部誤機喪罪狀不可以擢髮數聞近日堂司各員反羣相慰藉云片馬交涉問題幸發生於資政院閉會之後不然又有許多質問難以答復矣 
 
 

Page 5

 
 
[日俄兩國在東之舉動]  
　　月前日人爲防疫問題要求東督三事錫制軍以日人所要求者除遮斷交通而外其餘兩事皆關主權未便承認業巳據理駁斥本月初一日由交涉司知照駐奉領事團卽日遮斷奉天城關所有城内洋人一律由交涉司設法供給食用並由民政司出示曉諭人民如不携帶通行證劵不准出入一面由制軍電致樞府力陳外人干涉防疫動輒牽及主權亟應設法防範以免藉口請卽撥欵二百萬兩以備專辦防疫之用 
　　安奉鐵路自歸日人自由改築之後該國商民來奉者愈見增多勢力俞大現聞日人擬乘此機會實行急進之策駐吉日領近又接到駐奉日總領事密信請向中國要求修築延吉路線如中國無欵可向正金銀行借墊或由日政府出資或中日合資如中國不認可援照安奉路綫成例自由行動云云聞吉撫巳有電致政府咨商一切矣 
　　據深知俄國軍情者言日俄戰爭後俄國即於西比利亞及北滿地方預定增加三軍團其後着着實行上年三軍團業巳完全遭日俄協約成立遂以三軍團自恰克圖輸送於伊犁方面目下佈置妥貼一旦與我國交涉决裂其侵入方面約分四路（一）由恰克圖經庫倫進張家口直吭北京之背（二）由深巴拉欺斯枯經科布多烏里雅蘇台與庫倫聨絡（三）由第二路之南方前進（四）由土耳其斯坦進入塔利木河之平原窺新疆甘肅 
　　聞由哈爾濱及雙城子運入長春之俄國麵粉現巳接續輸運每日約有十車至二十車之多至載往奉天營口等處者每日亦有數車云 
　　日俄在奉人員連日聚集會議異常秘密究竟所議何事外間無從得知然明眼人諒能覷及之矣 
[中美借欵遲滯之原因北京]  
　　我國向美國借欵五千萬元一事早有成說近日所以遲不發表者約有三因（一）政府不願聘美人爲顧問官（二）因美國資本家所要求之利息過重（三）因美人與歐洲之各銀行尙未商議妥協惟外間有謂美國巳將財政顧問一層删去者其實不確又據借欵代表斯列德氏言日此次借欵與創議設立之中美銀行毫無關係刻下此項借欵問題與錦璦鐵道問題皆未商議及之惟粤漢鐵路借欵之談判則大有進步日内可望成立云 
[度支部維持豫算之深心北京]  
　　度支部因各省督撫紛紛反豫算恐宣統三年之豫算案破壞殆盡特於日前奏陳維持實行豫算辦法嗣恐仍有反對因特通電各省督撫謂本年試辦豫算案前巳核定奉旨頒布在案迄今巳經多日京外各衙門尙無奏請聲明虧欠者因卽於奉到咨電之日起再限十日如再無聲請者即行認爲定案嗣後非遇有重要事端不得再行補請云云似此極力維持豫算一事或不致竟同泡幻矣 
[鍾文廣勢將不了矣北京]  
　　梁士詒自撤去鐵路局長後近因部中派員查帳甚爲恐慌欲以酒肉之力箝制唐于胡何諸人之口其最不了者則爲梁之内弟總收支鍾文廣鍾本目不識丁平日憑恃梁勢目中無人有睥睨一世之概從前該局總辦遇事尙須惟命是聽他可知矣然鍾本粤中窶人子以狡猾不齒鄉里後夤緣數年始得海關司事不旬月即以舞弊洩漏被究逃入京師投身梁士詒時梁正得唐紹怡之寵任爲總文案鍾得此憑藉遂以縣丞職銜任收支處優差甫五閱月即排去異巳數十人遍置私人以爲牙爪以壻梁鎭卿（梁士詒之姪）爲帮辦收支客歲又薦往津浦路爲總收支以叔鍾吉卿司理銀錢（鍾乃上海自行車行之庫理目不識丁者）收支處雖向無文案鍾因目不識丁乃設文案以戚陳其琮充之組織旣成收支處遂爲全粤世界矣至其舞弊也此路本爲國家營業其收入皆係國家公欵自無待言鍾以公欵私存於珠寶市九家爐房中此外又復存於隆茂源各錢店以生息肥巳日約二萬元左右以三厘計之每日可得利五六元每年可得二千元因進欵皆係洋元存於銀行又須以洋易銀鍾以所換之價每元少報四五釐每年以一千萬元換銀則鍾可得五六十萬兩左右且站入洋元較龍元每元須多換銅元一枚京漢每年進欵在一千三百萬元以上站入洋實有二百餘萬鍾則以數十萬元報帳計每年可得一百餘萬枚銅元此外則京局員之薪水以龍元雜其半北路工役數萬人鍾每月必拖延其辛工十餘日以此欵放於商家生息及發給工資時每名又多雜小洋二三十角每角得利十餘文又復抺其奇零以飽私囊故統計鍾每年可侵蝕公欵九十餘萬以五年計之當至四五百萬近聞將次查帳始不敢以路欵爲私債從前所放各欵悉數收回又恐弊端盡被查出乃於前日親造總辦私第以問疾爲辭苦求設法彌縫及鍾去總辦向人曰吾去歲大病數日並未見渠到門今小不豫渠即親來何其前倨而後恭也鍾 
 
 

Page 6

 
 
則向人猶作大言曰我腰纒有二百餘萬雖撤差庸何傷 
[粤督對於地方稅之建議廣東]  
　　粤督張鳴岐致各省督無電云前准度支部電令各省劃分國家稅地方稅年内列表送部核辦等因岐以爲租稅之等級與行政區劃之等級實爲一正比例現在外官制巳由各省聨銜電奏請分爲兩級督撫爲一級主决本省行政事務府廳州縣爲一級各治一隅不相統轄而按之奏定地方自治章程則府廳州縣之下尙有城鎭鄉一級是將來地方行政應以省爲一級府廳州縣爲一級城鎭鄉爲一級有一級之行政即應有一級之稅一省共同之事當以省稅支辦之一府廳州縣共同之事當以府廳州縣稅支辦之一城鎭鄉共同之事當以城鎭鄉稅支辦之界限分明乃得各就其財力之盈虚以爲三級辦事之標準故此次劃分稅項不特國家稅與地方稅在所宜分卽地方稅一部亦應區分等級若但混言之曰地方稅則將來地方所分之三級財政界限不明行政必受牽掣鄙意擬聨合各省電商大部此次區分稅項凡各省預算册内各種稅捐應歸地方稅者均就其徵收之主體參酌本欵之性質分爲省稅府廳州縣稅城鎭鄉稅三種將來大部釐定稅法即以此爲標準似於將來地方行政不無裨益特奉商乞敎諸公如以爲然即祈清帥主稿會銜電部 
[日美恊約之表面如是]  
　　日美協約問題業巳屢誌前報茲悉陽歷三月一日日本外務大臣小村曾在議院詳細報告謂日本帝國與外國締結之通商航海條約我帝國政府前巳通告各國一律廢棄矣惟日美現行條約兩國政府之見解特異種種交涉不能一致帝國政府特以期限問題暫置不論自本年七月十七日現行條約外另締結一新條約要求美政府之贊成當蒙美政府許可巳經美國議會元老院批准特於二月二十一日在華盛頓由兩國全權委員調印矣該條約以帝國政府之提案與美國政府之修正案爲基商議决定以現行條約對照之其差異如左（一）新條約以現行條約第二條末項關於勞働者之移住及其他種種但書不紀載蓋關於合衆國之移民帝國政府之方針嘗於第二十五議會宣告明白我帝國政府至今未變新條約調印之際帝國政府先以巳意宣告美政府知之（二）新條約關於關稅兩國間再定别項專條或參酌各本國内法彼此議定再定日美兩國恊約其未訂協約之時依據現行條約辦理（三）新條約以現行條約第十條末項所載帝國開港塲間美國船之積荷運搬許可不載凡沿岸貿易一任各本國法之規定互相保障以最惠國待遇之（四）新條約關於永代借地權現行條約中之條項削除帝國政府當從本件之根本的解决再與美國政府恊議（五）關於現行條約中遭難船舶之規定及脫船人涉於領事官之職務者新條約中削除 
時評 
[屬吏與長官孰重]  
　　今試問奴隸屬吏之罪重乎。謾罵長官之罪重乎。則人必將曰厥罪惟均。 
　　然則奴隷屬吏之大員亦孔多矣。何不聞有人舉發之者。而一旦謾罵長官。卽開缺。即交部嚴加議處。何其雷厲而風行也。 
噫嘻長官之威嚴。較之屬吏之微末。其高下不可同年語矣。 
或曰。周中丞之揭參趙民政。司非僅僅以謾罵長官也。蓋亦於其奴隷屬吏之積習。知之巳久。故今日此舉。特兢兢焉推巳以及人耳。且不觀周中丞亦嘗自請朝命罷斥也耶。是其於趙民政司之揭參。明明非以謾駡長官爲重也。不然揭參則揭參耳。何必又自請罷斥耶。 
　　記者曰。其然。豈其然乎。 
[議員與疆臣孰勝]  
　　近日疆臣。往往喜與人爭意見。鬪勝負。擴張一巳之權利。以不惜爲聨名合電之舉。 
　　　者各疆臣既聨合以與度部爭鹽政之改革矣。今又汲汲焉聨合各省督撫電爭資政院議减各官公費。 
　　就通例測之。鹽政一改革問題。各官公費亦一改革問題。鹽政之改。出自部臣。公費之定。出自議員。部臣行政官也。議員立法人也。以行政官而與行政官爭。或者能勝。以行政官而與立法人爭。固宜居於劣敗之地位者。何各督撫顓顓不知自量。度部之電爭。尙歸失敗。乃又爭及皇皇之議案也。 
　　記者曰。噫嘻。胡爲其然也。今欲卜疆臣之勝敗亦觀所爭之地之權力何如耳。如不然者。且觀異日館部之覆奏。 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[外人攘奪地産譸張爲幻之眞相杭州]  
　　永年人壽公司經理包英投函諮議局商會等處情節離奇當由諮議局備文呈請撫院札飭交涉司查明按照條約辦理等情巳誌本報茲悉永年人壽保險公司在杭多年官塲之往保險者甚夥候補府成琢如太守亦在該公司保有壽險與該經理西人包英相識上月二十二日成答拜包英包告以現公司所租之屋及其旁屋均巳由梅籐更醫士轉售與渠現擬將此屋轉售洋商開設商店巳由美孚火油公司欲與定購乃外間風傅交涉司欲收回置爲私宅未知確否請爲探詢意旨成以未知交涉司究竟有無收回之說惟洋商私相轉售必籌對付當於二十四日謁見交涉司詳陳情形王司使以外人情殊可惡命取一手信以爲憑據成因又往告包須有手信方能轉達當晚包遣通譯孫姓至成庽送英文信一件成因不識英文詢由通譯口述大意次日成即將原封送到交涉司署王司使令科長張芹生司馬出談成將信交張轉呈王覽旋張出謂司使巳閱過諭以現在並無收回之說可即作爲罷論等語並將原信交還二十六日包英往成庽詢問成即以王司使語告之包無辭而去忽於初一日投函諮議局商會等處一面逕直接致函交涉司王司使初二日上院即面禀中座謂此事皆由成守多事釀成增中丞聞之大怒初三日立傅成守到署詰問詞甚嚴厲成至是始悉包英曾投函諮議局商會又自行逕函交涉司要索價洋三萬數千元限三日答覆否即轉售與他洋商云云而交涉司亦即委其辦理此事責以速向包英磋議了此交涉並一面自與梅籐更交涉請其從中調停旋梅來言地價二萬元又包英另索洋六千共二萬六千元可了正商議間而三日之限巳滿王司使復命成太守往包英處商以延期數天再議包允緩至禮拜二王又命成往探底藴包始言渠所巳購定者係價洋一萬五千元巳訂合同其另有荒地一塊梅索價洋五千元渠嫌其太貴尙未成事惟梅曾有信允許不另售與别人目下祗須退回定洋一千五百元即可將合同取去並另給洋六千元渠即他去云云現聞浙撫巳分别電致外務部及英總領事聲明梅醫士種種不合嚴重交涉矣 
[水師將弁亦蹂躪女學矣南昌]  
　　江西敎育總會呈請撫院文云二月初日准女子公學移開竊本公學開辦迄今巳歷三載近悉本城百花洲彭剛直公祠向係地方公欵建立曾租賃開設活字印刷所當經城自治公所清理地方公産呈報自治籌辦處憲並憲台在案爰由本公學備文移請城自治公所並呈明憲台曁學憲撥借爲本公學校舍以節經費而資持久詎料本公學將該祠添新葺舊修理完竣業於本月朔日行禮開學突有吳城水師營參將周雲亭主縱勇弁四五十名帶率器械帳具入本公學不由分說竟將講堂寢室概行佔據並將敎員管理員及全堂女生概行驅出一切器具抛擲校外其勢洶洶情同流氓本公學無奈祗得奔請貴會急電學憲轉電警憲幸得警士到來尙未釀成禍端現在女生紛紛竄散歸宿無所器具狼籍散失甚多而該勇弁恃奉有上官命令盤據不退開學無由非公懇貴會分别電呈各憲設法維持則女學前途萬分危險所有參將周雲亭突縱勇弁兇閙毁學踞校不退女生驚散情形合行報告貴會懇卽電禀層憲嚴拏究辦以申軍紀而維女學迫切望切等因到會准此查女子公學移設彭公祠内係向自治公所承租彭公祠有無斜葛均與女子公學毫無干涉參將周雲亭本係三品武職應約束弁兵謹守軍紀今據女子公學移稱周雲亭縱兵毁學據校不退等情殊屬目無法紀且江西女學尙在萌芽豈容任意毁閙爲此備由呈請憲台飭拿盤踞弁兵按律處治並將參將周雲亭治以縱兵毁學之罪以維女學而肅軍紀 
[川南鄉民暴動紀松江]  
　　川南自治風潮一事屢誌本報茲悉該處鄉民除爭奪廟基之外尙以各董爲苛收捐欵遂將各紳董及學堂房屋任意焚燬當各董赴廳禀報時成司馬亦以民間畏懼苛捐恐成禍患爲辭一再遷延該處董事謝紳酉山等以司馬不早辦理致肇此變巳赴寗禀見江督面陳一切目下蘇撫程中丞派撥之太湖水師統領劉映來游戎所率砲艇六隻巳駛抵川沙廳會同飛划水師分投駐防而蘇省左路巡防營統領林建侯都戎所率之陸兵三百名前晚亦由滬渡浦至董家渡馳赴川上兩縣交界之龍王廟駐節其道府派兵八百餘名分駐龔曹各鎭川南大勢刻巳平靜松府戚守暫時留川會商善後昨午川境在申避難各紳士亦分道回川面謁戚守力求詳辦而松江府署昨又接奉江督來電飭派戚守迅赴該處察看情形署中人以太守早在川沙立派專足賫電前往本日提台劉軍門接到該處來電謂鄉民巳散風潮略靖惟太守尙未回郡大約尙需籌畫善後事宜也茲將連日川紳蘇撫來往各電錄左 
[川沙被難旅滬紳民公電蘇撫電]  
　　蘇州撫憲鈞鑒巫倡胥煽匪棍蜂起聚衆自三十日始成丞延不請兵致公所學堂宅店焚掠一空公私淨盡宗美重傷垂斃得救負遁求電道府勦兇現無家可歸食用不繼妻孥在鄉流離尤慘懇恩憫救並嚴飭成丞賠恤　 
[蘇撫致滬道及松江府電]  
　　據上海縣田令電禀稱川沙鄉民連日閙 
 
 

Page 11

 
 
事拆燬房屋多處并傷人命謡言四起將入上海境滋閙紳董惶恐求策事旣多日非派營嚴防拿辦不可若待蔓延恐難收拾馳禀請示並據川沙廳成丞電稱衅由爭廟而起淞滬兵均到惟拆燬未巳解散爲難各等情查此事昨由劉道及紳電巳電飭戚守親率師船往辦在案鄉民聚衆滋事拆燬房屋不巳并傷人命實屬目無法紀自非嚴拿首要不足解散脅從除飭巡防營務處酌派飛划隊伍尅日馳往會同相機辦理外希即嚴飭淞滬各軍相機拿辦以免滋蔓並由戚守速將前往查辦情形禀覆曁傅諭田令成丞仍添派幹役恊同防捕勿稍懈忽 
分類新聞政界 
[浙議局召集臨時會業巳發表杭州]  
　　浙撫院劄諮議局文云事案據上年諮議局議員全體表决呈請酌定臨時會日期將本省預算案提出交議並於一月前劄行到局等情業經本部院批准並札飭清理財政局將預算表册趕速編齊詳送核辦有案茲據該局將各主管署局原送說明書逐欵逐項詳加說明另具表册詳送到院當經發交會議廳審查科公同審查自應酌定召集之期俾得遵章準備茲定於本年三月初十日爲臨時會召集之期除將提交預算表册飭司代印由諮議局繳價歸墊外爲此劄行諮議局查照辦理 
[規定自治會籌辦特捐附捐辦法杭州]  
　　浙撫增中丞近日爲城鎭鄉自公所創辦特捐附捐一事札行各屬謂浙江地方自治現巳辦理就緒各屬城鎭鄉議事會亦將成立所有自治經費應由該管地方按照城鎭鄉地方自治章程辦理以期進行嗣後該議事會籌辦自治經費及創辦特捐附捐如與城鎭鄉地方自治章程第九條至九十七條並無違背應准擬具章程呈請廳州縣核准遵行詳報備案不必據情代轉空文請示以致貽誤事機至該議事會創辦各捐應否核准以於地方有無窒碍爲斷除通飭外合行札飭札到該屬即便遵照定章體察地方情形切實辦理 
[審判廳奉文置用刑員杭州]  
　　寗波審判廳長金泯前禀提法司署以刑事案件証據確實罪關駢首之犯每多畏罪不認非用刑訊難期承認特請頒用小板等情巳誌前報現奉提法司李橘農廉訪批云查停此刑訊諭禁綦嚴苟非犯罪巳死証據巳實不肯供認者不能稍事刑求蹈舊時詢刑之惡習該廳置備小板遵照現行律施之於死罪人犯狡滑不肯供認者自應准予所請卽由該廳自備置用惟對於遣流以下人犯概不得私用以矜庶獄而重司法 
[鄂湘商定賑糶米捐辦法湖北]  
　　鄂督昨致湘撫電云湘鄂賑糶米捐一案前據湖北諮議局議覆以湘米鄂食收捐之欵實由鄂民間接擔任新加二百文仍應湘鄂各半並請裁撤覆查局卡以省商累當即據情咨商於正月初八日郵寄計早達覽茲接來咨據湘省司道議詳擬僅分鄂二成與湖北諮議局所議數目縣殊且來咨於該局議案并未核復亦難照辦此事往返咨商遲遲日久外間頗有猜疑應請查照本年正月敝處咨文迅賜酌核見復俾可早日定議鄙人於湘鄂一視同仁但使可對湖北紳民决無過望再此項新加錢二百文巳商定先令照數徵收現巳徵有若干並希飭局報告將來定議即行按成派分澂叩 
外交 
[遊獵洋人因犬鬥肇禍武昌]  
　　初三日午後三時有西洋人男女二名至鄂垣城外青山一帶圍獵歸途路經武勝門外新闢商塲四馬路地方有居民所飼之犬十數頭聚而狂吠該洋人所帶歐種獵犬卽撲而與鬭羣犬嚙之獵犬勢將不敵該洋人即放手槍轟擊爲助黑烟一縷猛彈四散不料將馬路旁候補道蕭公館門首之一八齡幼童頭顱擊穿該幼童聞係蕭道台之公子當經家人輩將該洋人扭住報明警察下局第二分區區長前來勘騐登時鄉民圍觀者頗衆齊動公憤欲擊斃該洋人以快心幸混成二十一協某營兵士在附近之地操練巡警卽請其前來相助始免意外之虞當將該洋人拘送專區轉解警務公所核辦至被傷之幼童太陽穴巳成一洞昏迷不省人事當送往醫院診治不識能保全性命否又聞該洋人卽某專門學堂敎員刻蕭道台巳禀請督院交涉司巡警道向該管領事援照該國故殺律要求嚴辦 
[禁阻大帮洋鹽入口廣州]  
　　沙面德國瑞記洋行司理人岳甸商人毛士甸日前到運司署請謁蔣運司聲稱有美國洋鹽一萬　擬運粤銷售並將鹽樣小包呈閱當經蔣運司以洋鹽入口爲條約不准答復該商去後隨派員前往詳查或稱鹽觔巳運至香港或云尙在美洲聞蔣運司現巳諭飭各鹽商不准與洋商洋人買售洋鹽並詳請督憲照會領事照約嚴禁該洋行商人私販鹽觔八口以免有碍鹽政矣 
軍界 
[大通水師毆辱警官之續報安徽]  
　　大通水師營勇毆辱巡警一案巳詳昨報茲悉大通巡警局委員朱丞祖圻電禀撫轅謂該鎭水師勇丁聚有二百數十人之多滋肇釁端居民舖户異常驚恐嗣經該委員督帶巡勇渡河前往彈壓詎該兵丁等竟敢聚衆毆官警兵亦被毆傷並搗毁警局懇請撫憲查辦以肅軍紀等情朱中丞據電後以該委員來電並未聲明究因何事肇釁殊難核奪刻又電飭詳細查覆以憑究辦矣 
[八鎭砲隊紛紛準備檢閱武昌]  
　　八鎭統制張提軍昨飭砲隊第八標標統龔光明以陸軍部奏派檢閱大員有於月底到鄂之信亟應預作準備所有校閱該標之術科係用漢陽兵工廠五生七山砲現在該標應將各砲需用駄䯃皮件以及各項附屬品均應先時妥爲檢查如有應行修理者或不堪於用者務須迅速開報以便分别送廠飭匠修換裨資周密而免臨時參差貽誤至各營術科應卽操練五生七山砲以資純熟而野砲亦不可偏廢以五分之一時間操練俾免荒廢 
[陸軍警察開辦之輿論江西]  
　　贛省陸軍警察營去夏開辦原設兩隊計憲兵八十名所用官長均係馮撫在寗咨調來江開辦而陸軍部現又派警察畢業學員萬志超張宗林來江接充隊官周秉機接充執事官定於二月初五日爲交替之期所有在寗調來各員現在要求馮撫咨送回寗惟該營管帶吳乃楫薪費最優誠恐戎部又派學員來江接帶殊形慌恐現巳托某大老代爲轉圜以便自固惟該營開辦將近一年内務敎育異常鬆懈以致兵士在外時越範圍干預他事地方嘖有煩言近來　 
 
 

Page 12

 
 
尤藉稽查娼寮愈作威福時有誤入民家百般騷擾之事以致衆口嗟怨恨之切齒 
學務 
　　 
[湘省開辦存古學堂之計畫長沙]  
　　湘撫楊俊卿中丞爲保存國粹起見擬就省城開辦存古學堂一所現巳編定章程不日招考聘請王紳先謙王紳闓運孔紳憲敎黄紳自元等分任監督總敎習監學敎習等項招取本省舉貢生監入堂肄業其校舍則尙未議定聞係將校經堂（即成德學堂）孝廉坊（即達材校士館）歸併辦理所有應需開辦常年等項經費卽就該兩處向有公欵内動支現正組織一切不日即當發表 
[高等學堂招生之困難湖北]  
　　鄂省文高等學堂原擬於去歲春間開辦彼時出示招考曾限定非中學堂師範學堂三四年級畢業生不能入學且須繳納學膳書籍雜用等費一切較别學堂爲鉅各生多屬寒畯望而却步是以展期三次均無一人報名乃議將該堂暫行停辦茲王次泉提學以此項學堂係憲政進行基礎學部籌備單内限定必辦之事特飭原派該堂監督紀中書鉅維重張旗鼓稍寛其格詎出示招考巳逾半月而報名者又復寥寥祗得再展限報名期半月云 
實業 
[氈呢廠更委總辦之原因武昌]  
　　湖北氈呢廠總辦嚴道開第近因官本巳經用盡商股尙未招齊廠政艱困後難爲繼特禀懇卾督請再抽提各署局廠公儲存欵爲股本並請咨民政部陸軍部提倡銷路詎鄂督以現今各署局廠同一困難官錢局所招鐵路股欵亦難改作别需不允所請刻嚴總辦以無米之炊巧婦難爲因一再辭差請委員接辦端制軍以該廠開辦以來用欵巳四十餘萬不爲不鉅乃開辦年餘周轉巳不靈活殊堪疑異而該道因所欲不遂輒請乞退尤爲意存要挾爰即將嚴道澈差改委奏調來鄂之浙江補用道現充官印刷局總辦王道濳剛接辦所有嚴道耗用各欵並飭王道澈底清查有無弊端是否實用實銷詳細禀復核辦聞該廠成本己盡之故實因事屬草創一耗於購地建廠二耗於置備機器三耗於原料價昂而出品之價低也 
[針釘廠近狀之困難湖北]  
　　漢陽針釘廠係前督張文襄所創辦所出之貨惟釘尙能銷售若針之一項則因本國鋼鐵之質不佳原料尙須購自外洋迨至造成熟貨以後成本較洋貨爲重而國人之習慣又以洋釘物美價廉故無人過問去秋鄂督以該廠長此不巳虧賠何堪爰與南洋某僑商立約擬將該廠全部頂歸承辦並定於本年正月朔爲接手之期詎該僑商因製糖生業及橡皮股票失敗無欵承頂自今尙未來鄂接手瑞制軍乃飭該廠總辦節省用度只開小工以成貨變價支持危局因此入正以來該廠經濟大爲艱窘各工匠薪俸伙食無以應付總辦李觀察不得巳避居省寓久不到廠昨日該廠工匠人等二百餘名以日食無資遂至省垣大朝街總辦公館鬨閙李仍避匿不出惟諭家丁出言不日卽有錢發放衆以腹飢難待滋閙不走後經巡警前來彈壓約以三日爲期各工始怏怏回廠 
[雜記]  
[商會總理拜闕奇談安徽]  
　　安慶商會總理張君杏書任事一年期滿商情允洽經各商董再四挽留續任奈張君次意堅辭遂另舉吳朝俊（混名吳老虎）接充昨日爲接事之期商會門首懸燈結彩堂中用紅紙大書接印大吉四字惟最荒謬者莫如拜闕一事居然補褂朝珠朝北行三跪九叩首禮禮畢猶以未用贊禮生爲恨一時商界莫不傅爲笑談 
[冶遊汛弁敗露軼話廣東]  
　　粤省河南纜路尾汎兼巡警區官劉啓章與東關汎賀文彪在堤岸長安酒樓挾妓聚賭經委員查悉禀報張制軍立將該弁撤參等情茲聞該兩弁當時見有人到查欲逃無路賀弁情急計生立發一電話至廣協署云現偵得有形跡可疑者數人匿在長安酒樓巳由該弁會同纜路尾劉弁親往圍捕仍恐人少或被逃去請添派弁勇前來會拿以免疏失蓋欲藉此以爲掩飾地步詎該委員亦甚機警先將妓婦賭具執住然後着該弁親律簽字該弁初欲求情該委員云如不簽字則同往面見制軍二人料知不得挽回祗得當面簽字爲據云 
宦海艶史 
[通緝逃妾之知州]  
　　前署某州知州張某卸任回寗。其第三妾與家丁楊華。夤夜偕逃。並捲去衣物多件。事爲該令查悉函請巡警總局通飭各區代爲嚴密緝拿。以冀合浦還珠。嗣又間該家丁等業巳偕匿上海。遂派人至該處將其妾獲回。住寓月餘。又復逃去。現聞該令仍行眞騎四出。意在尋回以遂舊好。官塲傅播一時多資爲笑柄。云 
[及時行樂之監司]  
　　某省候補道傅某身兼數差。以調查陸軍財政處一席爲最優日前爲其太夫人七十壽辰。令第一舞臺髦兒戲停演一天。徧請同寅。招致寓内演唱堂戲。各當道皆衣冠往賀。同聆雅奏座中有許某。亦道班中之最有勢力者。其乃翁開設慶昇戲園。粉墨登塲。頗有聲色。該道是日以所狎女伶名白蘭花者。演翠屏山一劇情形畢肖。不覺眉飛色舞。賞贈　頭座客亦皆解囊相惠。風聲所播。一時傅爲盛事。 
雜錄 
[紅樓夢發微]  
　　世傅納蘭容若爲賈寳玉隱名。以容若所手編納蘭詞。其中即景各闋。多與紅樓 
大觀園當日情景逼肖。故云然也。實則詩人吟咏。即物託情。幻搆虚詞。偶符實景。亦事所恆有。任翻何人詩集。儘有與此相頻者正未可持此以爲証也。近更有謂買寳。玉殊有俠氣者與紅樓。夢所紀多不類。然妄言妄聽。亦叢談中資料之一助也。錄之如左。 
　　國初沈歸愚尙書未達時。與里人梁生友善。（梁生或以爲名漢槎未詳）梁貧。工文詞。尤遂于倚聲之學。歲遇鄉試。以逼於家計。舍巳田而不耘。而爲縣中富人某生捉刀。事敗。被逮下獄。是時治犯科塲律極嚴。旣定讞。梁以軍罪編戌烏魯木齊矣。 
　　起解日。沈尙書抵江亭送之。是科尙書領。鄉薦瀕行時梁生泫然執尙書手謂之日勉之君前程。萬里勿以故人。爲念也。尙書。涙眼。　然嗚咽不能答。有間。語梁曰。君家即吾。家母老吾葬。子幼吾撫。妻餓。吾　粥。富貴苟有。日若罪吾　贖。所不能踐此語者有如皎日。君往矣。前途珍重。烏頭馬角會當有期也。梁聞言。大哭再拜辭。去 
　　尙書歸。迎梁家而贍養焉。尙書家故貧。均粟而食之。脫衣以衣之。里人以爲。難皆嘖。嘖稱道不。少置尙書聞之。赮然曰。此吾分内事。非奇節也。夫坐視其至友家啼飢號塞而。不一顧。豈人情也。耶然而尙。書家自此。亦稽裕矣是歲。尙書計偕入京後。捷南宮。膺詞　。鶴俸所及。無凍餒憂。然而雪窖氷天。故人萬里。巳身雖貴。不能立出鉅資。以脫故人於罪。（蓋是時軍犯適有贖鍰之例）興念及。此恆咄咄書空。不置。且翰林衙門。向來清苦。所得祿米。除贍家外無所。餘尙書又素。性介。介絶少。交遊。間有一二名公鉅卿。折節。下交。得以一膽丰采爲幸。而尙書終以交淺言深。不肯。爲借貸權門之舉。由是於邑。者常累日。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
要摺 
[民政部奏催設巡警道缺摺]  
　　奏爲催設巡警道缺以專責成而重憲政恭摺仰祈聖鑒事竊查憲政編查館奏定直省巡警道官制絀則各省應酌裁分巡各道增設巡警道缺嗣臣部於宣統元年十二月二十二日片奏尙未設立巡警道省分應催令增設毋再延緩奉旨允准在案上年十月十一日欽奉諭旨縮改於宣統五年開設議院臣部調查户口籌設巡警均屬關係重要聖訓周祥莫名欽仰是全國警政爲憲政各項基礎必須早籌完備未設巡警道缺各省萬難再緩現查江寗新疆等處尙未遵章設立江寗巡警事宜前經該省督撫奏稱寗屬地廣於蘇越江兼治統轄爲難宜仿藩學二司之例寗蘇分設兩缺各等語新疆巡警由兼提法司銜鎭迪道督理現在司法機關業經獨立未便兼攬行政之權且新省高等審判廳廳丞檢察長現巳奉旨簡放警察爲執行各項行政機關尤爲切要臣部與各該省督撫於應行提前籌備事宜同荷仔肩應即尅期籌畫所有江寗新疆等處巡警道缺亟應遵章設立以期切實進行無誤程限如蒙俞允卽由臣部咨行各該省迅速欽遵辦理是否有當謹恭摺具陳伏乞皇生聖鑒訓示謹奏宣統三年正月二十二日奉旨依議欽此 
[度支部奏遵旨覆陳應行籌備事宜提前趕辦摺]  
　　奏爲遵旨覆陳臣部應行籌備事宜謹遵憲政編查館奏定清單提前赶辦恭摺仰祈聖鑒事宣統二年十月十一日奉上諭前經明降諭旨縮改於宣統五年開設議院所有關於憲法之各項法令及一切機關應卽責成該主管衙門切實籌辦其度支部清理財政釐訂稅法等項均屬關係重要不容置爲緩圖各該管衙門均有應擔之責任著即迅將提前辦法通盤籌畫分别最要次要詳細奏明請旨辦理等因欽此又准憲政編查館將欽定修正逐年籌備事宜清單曁該館原奏按語繕印咨行到部修正清單本年臣部應辦之事有三一頒布會計法係臣部與憲政編查館同辦一釐定國家稅地方稅章程係臣部與憲政編查館各省督撫同辦臣部於上年十二月間業經酌擬辦法通行各省督撫列表繫說咨送核訂並奏派左丞陳宗嬀等馳往東洋考察該國會計法規及國家地方各項稅目一俟調查事竣臣等卽當督飭各員參酌本國稅法情形會同憲政編查館妥爲編訂一釐定皇室經費係臣部與内務府憲政編查館同辦臣部於上年業經將關於皇室事務衙門歲出經費編具表册咨送憲政編查館備查在案擬卽按照修正清單會同内務府憲政編查館敬謹調查從速釐定此臣部本年應行籌辦事宜之情形也又宣統四年臣部應辦之事一曰確定預算决算查宣統三年預算臣部巳於上年試辦現擬試辦全國預算業經釐訂章程及事項清單奏奉明諭欽遵在案本年應接辦宣統四年全國預算並於宣統四年辦理全國决算以期次第改良漸臻精確此又臣部明年應行籌辦事宜之情形也以上臣部應辦各事其緩急先後之序現經憲政編查館開單奏定臣部惟當遵照辦理此外如有未盡事宜或爲該館修正清單所不備者臣等仍當切實籌維隨時奏陳請旨辦理以仰副朝廷推行憲政之至意所有覆陳應行籌備事宜緣由謹恭摺具奏伏乞皇上聖鑒謹奏宣統三年正月二十三日奉旨憲政編查館知道欽此 
本埠新聞 
[組織上海傳染醫院]  
　　城自治公所近奉滬道劉觀察照會謂北方鼠疫發現流行甚烈誠恐滬地亦有傅染之患查北市巳經設立中國公立醫院專治疫症南市尙付缺如自應趕緊籌設治疫醫院以便療治而救生命等語茲聞所董巳與各商董集議擇定西門外斜橋西園地方設立上海傅染醫院業巳擬訂章程將次開辦並聞有何老太者創捐經費銀一千兩亦可謂之樂善好施矣 
[振興農業之基本知識]  
　　江蘇敎育總會昨致各勸學所文云本會接會員楊君廷棟函稱蘇省頻患水旱之災其原因全在不知講求水利現爲普及水利智識起見宜令全省學堂分别程度之高下一律於本省本地之地理課本内添講水利庶人人知其大概獲益當非淺鮮等語查定章小學地理敎科本應先講鄉土有關係之地理本省水利於農業有重大之關係各學自應於敎授地理課時各就本地情形加意注重以灌輸農業上之基本知識務請轉告各學堂查照辦理不勝企盼 
[嚴飭警局永停刑訊]  
　　蘇省巡警道汪觀察以現届預備立憲時代近奉明詔停止刑訊而滬上各警局尙未遵行殊屬胆玩因於前日札飭滬局總務科長姚司馬轉飭總局司法科曁各分局正巡官著於奉文日起將一應笞杖鞭撻枷示等刑一律永遠停止 
　　按四路分局黄正巡官最喜用刑自正月二十六日欽奉上諭後黄巡官逐日訊案仍不停止刑責今巡警道之札文豈黄巡官所敢遵守乎若果遵守則皇皇朝廷之命令反不如上司之一紙文書矣 
[陳明帶徵學費之性質]  
　　本邑紳士姚文柟等昨呈蘇撫文云竊上海冬漕帶征積榖改撥學費分四年征起歸還李故任墊欵經紳等呈請更正奉批（見初七日本報）由松府照會前來查彌縫李故令虧空係上海特别之創舉帶征積榖撥充學費爲本省久經規定之單行章程性質旣各不同事理亦難牽混并爲一致自多窒碍爲特分籌辦法繕具說帖恭呈鈞鑒再紳等奉到照會時李紳鍾珏業巳赴京不及會商惟先經文柟遇便面詢李紳除公地變價匀撥公用外並無另行呈請帶征撥還之事與紳等意見無異合併聲明除呈松江府轉詳外伏乞核奪附呈說帖 
 
 

Page 19

 
 
帶征學費應請更正案由之說帖前呈所請查案更正者謂此帶征應以光緒三十三年藩學兩司會詳批准之案爲根據不當以宣統元年田令等會詳而批核未定之案爲根據也今提出必須更正之内容條件如左（一）征漕在冬末春初故宣統二年冬漕帶征之欵應充宣統三年以後之用不應追抵前欵之用（二）三十三年原案本爲各地方普及起見故此項帶征學費應充各城各鎭各鄉興辦小學之用不應充批解游學等費之用（三）三十三年原案實由三十一年錫金議案發起本爲地方興學舊欵不敷起見故此項帶征學費興辦小學應推廣增益於舊欵之外不應抽換舊欵（四）現届各城鎭鄉自治先後成立縣自治之成立亦在目前故此項帶征學費推廣興學應自縣自治議事會决議支配撥用不得趁過渡旋渦影射紊亂以上各節專爲財政清楚起見如果理由正確仰蒙憲鑒應請專案札飭出示更正施行 
[邵招福亦准交保]  
　　邵招福前將水爐公所義塜基地賣於公共租界工部局旋經司月徐順卿查悉控縣將邵提訊收押復經江寗公所董事薄德明等禀准滬道照會領袖領事請將該塜地復還原式在案茲悉此事迄未就範邵亦覊押經年未予省釋邇因押所時疫盛行奉襄讞承明府提邵到案從寛交保惟諭出外後卽須自行理明毋再延宕 
[縣署押犯之好機會]  
　　本縣待質自新二所各押犯傳染患疫迭紀前報茲悉田大令連日翻閱案卷除重犯不赦外其餘挨次保釋昨日巳倩襄審承明府升座提訊計當堂保釋者共有六名分别錄下戴周氏控霸屋不遷之李菊如朱玉庭控圖賴欠洋之張禹言製造局函送承造房屋違背合同之木作頭談省卿田土糾葛久押不理之劉阿大竊賊王星齋盜買煤炭案内牽涉之袁星寳 
[絲廠女工罷工續誌]  
　　閘北協和絲廠女工同盟罷工巳詳昨報茲悉當時不服諭阻之女工陳招弟王周氏徐王氏周陳氏等四人拘至四路分局後即經黄正巡官訊問一過判將陳招弟戒責一百下王周氏等三人各責五十下一併交保開釋靜候核示不准再行滋閙 
[何堪令阿兄窺見]  
　　北浙江路新衙門斜對面信通織布廠用人王阿福前晚闖入附近開封路女工龔寳妹臥室内與女絮語適被女兄龔耀祖撞見向論不服被龔持刀將王肩背等處戳傷王即控由捕房於昨日派探將一千人証拘解公堂請侒訊據王供因呌寶妹到廠做夜工是以入内且女母時亦在旁詎龔不問情由出刀猛戳現巳受傷求請騐究訊之寶妹及其母汪氏供稱阿福實係闖入房内調戲並非喊做夜工並據龔耀宜供稱因見阿福調戲胞妹小的忿極持刀戳傷求宥孫襄讞商之美仇副領事以王咎由自取且傷無大碍着王自行醫治惟龔亦不應恃刀行兇姑寛判罰洋十元充公示儆汪氏母女一併斥釋 
[報關行内之博局]  
　　賭徒王子吉陳德勝陳再文陳福王寶榮徐明根徐才元張桂芳周阿五施阿者周增祥張阿福徐阿大王阿福于正文顧祥生等在四川路十二號同茂報關行内聚賭抽頭前晚被總巡捕房捕頭偵悉率同中西包探前往將各賭徒拘住連同賭具一併帶入捕房昨晨解送公堂經寳讞員會同美海副領事訊明判顧祥生等九人各罰洋三元尙有王子吉等七人各存捕房洋五元保出未到著將保洋一併充公賭具銷燬 
[大監獄將次落成]  
　　法公堂自停止刑訊改爲枷押以來各捕房所押犯人日漸增多均有人滿之患茲經法總領事與各西董議定在新租界呂斑路附近營造西式五層樓大監獄一所佔地數十畝建屋五百餘間每間關押一人獄中備有洗浴室工作塲其餘一切衞生之具莫不齊備聞日内巳將次告竣矣 
[浙糧道由滬返杭]  
　　浙江糧道曲江晏觀察於月初來申假寓北市大方棧業將各屬運來冬漕次第驗兌旋因别有要公即與招商局總會辦籌商補解截漕及裝輪趕運赴津各事宜定於今晨七時乘車返省 
[公立醫院可以添建病舍矣]  
　　中國公立醫院沈仲禮君致滬道劉觀察函云前以北方鼠疫蔓延爲禍劇烈各國領事中外官商防疫會均深恐傅染至滬於是公議公立醫院需添購地畝增建病舍推廣防疫事宜荷蒙飭知寳山縣胡令調元飭派差保帮同勸諭凡與醫院毗連之地每畝給價洋五百元遷坟一座給費洋十五元當有該處顧雲山曹雲停兩户知係公益之事欣然樂從親至醫院交地領價惟内有郭桂卿一户意在居奇不肯交出繼見左近均巳領價於初七日亦至醫院領價交地現在應行添購之地十畝均巳立契過户此次胡令辦理甚稱得力且甚迅速俾醫院得以早日添建病舍感紉公誼實無旣極 
城内 
[虚應故事]  
　　昨爲致祭天地壇之期滬道劉觀察因别有要公札委海防同知查燕緒上海縣田寳榮代往行禮 
[串匿婦女]  
　　木作頭林瑞生昨將顧福梅張杏根二人扭至縣署控稱妻子陳氏於上年携帶幼子並捲衣飾銀洋值洋五百餘元深夜潜逃找尋無着現據顧等二人向小的聲稱陳氏母子係被陳福生誘匿浦東如願酬謝尋費洋四十元包可尋交小的允先付洋二十元詎收洋後一味游約嗣經小的細加探訪實被顧等二人串匿爲此扭案求請追究田大令諭着補詞候核 
[新娘賠驚]  
　　文廟隔壁衛姓家前晚八時半迎娶新婦到門廚房中忽然濃烟四射查係柴房失火當將彩輿舁放空塲大聲呼救幸人手衆多帮同救熄祇毁披屋一間 
[挾資逃遁]  
　　西門内大街義順燭號經理謝廷湘因周轉不靈於前日携資潜逃　欠二十一户約銀二千餘兩昨經各債主分投縣局禀求查緝 
[道轅紀事]  
　　候補朗中汪世榮金陵青年會兩江師範學堂敎員漢文中國公學敎員薛森候補同知駱成駿昨均到道禀見虹鎭巡防局委員周宗瀚禀知銷差 
南市 
[吞没房捐]  
　　十五舖地甲張榮吞没房捐洋二百九十餘元延抗不繳昨經房捐局委員函請裁判所訊明判限二天將捐欵繳楚如再抗違移縣革辦 
[酷海興波]  
　　海門人某輪船夥徐雲生近與四川寡婦傅胡氏有染詎該氏先與油車馬頭舟子王正潮姘識同居船上儼同夫婦前晚徐往氏處王已在船撞見之後兩相爭執嗣被王紏集多人將男女捆縳送至南區各押一宵一面令王交還衣服勿再滋閙所有帮同捆送之宋春甫王萬利張德順等三人着各罰洋五角充公 
[警鐘誤報]  
　　前晚八點餘鐘救火會警鐘樓鳴鐘五下南區長知係西門外斜橋附近 
 
 

Page 20

 
 
起火立即撥派消防隊馳往施救詎該處並不起火遂即折回事後始知起火之家在西門内被警鐘悞報故昨由東區董事函請救火會以後務須留心勿再悞報 
[截止報名]  
　　滬南商團公會添招特别班新生曾記前報茲聞業巳招足一百十名故於昨日截止報名 
閘北 
[僅獲奸夫]  
　　住居德生里之顧金生前日將胡榮根扭至四路分局控稱胡與妻子某氏通姦被小的在姦所捉獲由巳乘間脫逃請爲究辦當經黄正巡官訊明判胡笞責四百板還押候補提顧萎到案再核 
[婦人慘斃]  
　　袁阿根因積欠房租三個月計洋七元三角前日被管門人張明生扭控四路分局袁妻朱氏患病在床聞夫被扭赶出攔阻被張推趺於地不省人事當由隣居帮同救甦延到傍晚六時竟爾斃命旋由袁弟阿三投局求恩始經黄正巡官諭令開釋歸家收殮 
英租界 
[碍難累及]  
　　北京路協泰舊貨店主楊桂生因與馬二及某啞子等串竊華洋各商脚踏車由廨訊實巳將楊等分别押辦並將該店發封拍賣變價除房租及差探赴杭緝捕盤費外餘則充公嗣因楊文少庭一再禀求啓封奉中西官照准判罰銀五百兩准予啓封楊則交保限繳在案昨日復訊楊延律師哈華托投稱楊桂生係少庭之領子因不務正業巳於光緒三十四年逐出協泰係少庭所開與楊桂生無涉應請啓封寳讞員商之美海副領事判楊少庭仍交原保候商再核楊桂生仍照原斷還押 
[又獲一匪]  
　　潘榮根控張阿全等串拐男孩案内之陳阿章昨由包探拘解公堂押候禮拜五與張等併究 
[兜售淫畫]  
　　王阿大在租界内兜售淫畫被捕查獲昨晨解廨訊實判淫畫銷燬王押兩禮拜 
[抵單不贖]  
　　德商瑞記洋行控楊銀寳抵單不贖一案昨晨由探將楊提案押候禮拜六德領堂期解訊 
[凌虐畜生]  
　　屠夫應祥生李阿毛朱小弟驅趕猪隻任意鞭撻巡捕以其凌雪畜類有違定章遂即一併拘入捕房昨解公堂訊究判各罰洋十元充公如無力繳洋改押十天 
[身契何多]  
　　粤人楊桂榮莊松初劉金堂與粤婦楊吳氏吳陳氏等帶有莊阿榮等男女小孩五口庽居天津路福興棧六號房間内被探查見以其形跡可疑一併拘入捕房並抄出賣身契多張於昨日解至公堂經孫襄讞會同美仇副領事略訊一過判分别押候查明有無販賣情事於下禮拜四訊該 
[拐孩無憑]  
　　沈阿松控高金氏張章氏與張松林串拐七歲女孩金雲等情由廨判將兩氏押交候張與沈孩至案再核在案昨日復訊據見証朱周氏投　金氏等曾將沈孩領至伊家游玩詎該孩忽然走失咸疑張松林所拐是以控告中西官以原告所控並無實據判兩婦併交妥保出外帮尋 
[勿再虐待]  
　　胡老三與妻徐氏將妹胡阿蓮用鐵練鎖住被捕查悉巳將徐氏解廨收押昨日復由捕房將胡解案訊明屬實中西官以胡夫婦不應將妹鎖在姑寛着各罰洋五元充公女仍交胡領回以後不准虐待 
[舉目無親]  
　　男孩施金花在百老匯路徘徊啼哭由捕查見帶入捕房昨送公堂盤詰據供年十三歲丹陽人父巳去世母亦出外帮　近隨一不知姓名之婦人來滬謀生因被同伴欺侮是以走出判送棲流所留養　認 
[孤苦伶仃]  
　　江北小孩張彩六因貧在北四川路求乞由捕拘入捕房昨解公堂請究據供並無親屬依靠判暫留本廨留養候核 
[乘間行竊]  
　　江北人張大前日闖入北四川路陳戴氏家以租房爲由乘間竊取報時鐘一架圖逃被氏之同居王少漁追獲張即將髮辫割斷飛奔旋由巡捕帮同追獲昨解公堂訊悉前情判押一月 
美租界 
[情急繳租]  
　　西華得路八百十三號益大馬房因欠房租被房東新瑞和洋行控准公堂昨派差探前往封門旋由該馬房主薛道生自投捕房繳清租洋始免發封 
[阻礙行旅]  
　　塌車夫余阿四昨將所載貨物堆置於百老匯路巡捕向阻不服拘禀捕頭諭令趕速移開如違押辦 
[不能作抵]  
　　小車夫宋阿三因欠陳寳大借欵洋四元不還昨被陳將小車推去宋即報告捕房飭探傅案捕頭命陳送還車輛欠欵赴廨控追 
[索債鬥毆]  
　　陳阿仁昨向戚阿金索討欠欵在途互毆由捕併送捕房押候查核 
[扭獲偷兒]  
　　韓阿溪昨日闖入公平路某西人家圖竊被該西人扭交包探帶人捕房押候查核 
法租界 
[公堂停訊]  
　　昨日法公堂輪應訊案因會審西官顧副領事稍有感冒遂停訊一期 
[添招巡捕]  
　　法捕房麥總巡以近來各捕房出差巡捕實不敷用故又招添數名現合原有之捕巳有一百九十七名 
[巡捕上課]  
　　捕房麥總巡上年諭飭各華捕至法文書館學習中法文字業于年終考試停課今該館巳開課多日麥君又令四十六號華捕頭率領原班進院上課免致荒廢 
[海上閒談]  
　　上海商界中之闊人。凡官商合辦者。則有總辦焉。商人自辦者。則有買辦焉。問其頭銜。則盡是紅頂花翎之候選道員也。問其財力。則大都股票房地之大資本家也。其位置之崇。聲勢之赫。非尋常商人。所能企及矣。然其人格。果有以異於尋常商人乎。抑反不如尋常商人之安分守巳乎。是豈記者所敢言哉。 
　　賭博局騙。下流社會之生業也。商界中人。旣有正當之營業。則不應爲此。若其旣爲總辦買辦矣。則尤不應耽耽于此。以荒其職務。喪其名譽。乃某總辦則何如乎。其所隸屬之各商。旣日事賭博。虧負纍纍。某無一點主意以黜責之。且巳亦招集商界鉅子秘密大賭。以展其所長。毋乃太覺逍遥乎。而孰意竟有不畏勢力不貪賄賂之巡捕。 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
專件 
[法政科進士劉冕執上度支部整理大清銀行推行幣制條陳詳註（四）（續）]  
　　以便推行幣制救濟市塲蘇民困而紆國難中否有當伏候鈞裁 
　　或疑民間現貨盡被吸收未免奪民之利不知現貨存儲大清銀行大清銀行與以鈔票未嘗將其現貨動用民間仍與使用現貨無異所謂奪民之利者安在大清銀行所得利益在現貨準備外之保證準備不在挪用現貨於國有益而實於民無損且財政裕如則民間之負担自少若此等事尙不欲爲必欲破壞之以爲快則是不知有國也又何貴有此民乎 
　　或又疑幣制取十進位兌換有一定法則錢業者旣無餘利可圖今現貨復被大清銀行吸收發票槪歸大清銀行獨占則錢業者未免大失其利不知一國人民之比較究竟普通人民多而爲錢業者少幣制整理大清銀行獨占發行鈔票權則普通人民使用貨幣時於銀錢旣無兌換之損耗於鈔票復無倒閉之危懼利孰大焉犧牲少數者之利益而令多數人民共享之有何不可且錢業者於兌換銀錢私發鈔票以外非絶對無利可圖卽以資本改營各種銀行及他商業亦無不可何必齗齗於此致令國家之財政不能整理因以日卽於危弱乎國家危弱則錢業者亦不能長享其利益也然此事早巳奏定辦法實行與此項條陳無關不過代爲追論其不必致疑之點耳 
　　或又疑現貨概存大清銀行由大清銀行發行鈔票倘外人窘我收集多數鈔票持向大清銀行兌換現銀則將如何竊謂此不足慮大清銀行辦法正當信用昭著外人斷不至設法欺我卽令爲之而大清銀行所出鈔票除保証準備制限額外原係一一收人現銀非發空票人始以現銀交我持我鈔票繼復以鈔票還我索我現銀於我何損於我何懼且試思外人所持鈔票果自何來如其爲以經濟能力善取得我民間者則民間卽未與以鈔票亦早巳與以現銀大清銀行即未收其現銀其現銀亦必流出而無可如何救治此弊在振興實業毋俾國民經濟日就枯竭與大清銀行吸收現貨發行鈔票無關係也如外人取得大清銀行鈔票爲以惡手叚或人民故意以鈔票與之以苦我大清銀行則此等事更無從想出又何懼外人之索兌現貨也哉至保証準備制限額之钞票雖無現貨準備而其數爲民間日用流通所必需斷不至有盡行索兌之事如亦疑乙則私發鈔票之錢店商家其現銀何以不立被兌盡而一人大清銀行則反立被兌盡也哉故此事實不足憂也 
　　右條陳簡單述明第一在整理大清銀行内容登報以昭信用第二在利用新舊貨幣兌換機會吸收現貨第三在現　吸收後騰出保証準備範圍以便政府有發行公債籌借實業資本之餘地其方法至穩（卽不成功亦無危險損失較勝借外債者萬萬）至順（毫無勉强）其效果至大至速不及數年朝野上下轉貧爲富此種因勢利導之事倘猶不能立即舉行則誠無事可辦無事可言矣不識公忠體國諸大政治家諸大學者究以爲何如也（完） 
[泰州陳文鐸請議米麥價貴勉籌挽救之策案]  
　　請議人陳文鐸介紹議員徐炳華凌文淵 
　　竊聞國以民爲本民以食爲天近歲以來米麥雜糧價值逐漸增漲柴薪蔬菜食飲服用各類無不因之昂貴幾於各處皆然江南寗蘇兩省素號殷饒糧食出産最廣江北府州尤以揚通兩郡裡下河一帶爲稻麥發生最旺之區乃選年富者漸虚貧者益匱其原因皆由於米麵食用價倍從前甚且數倍於隆盛之時食力之家進欵祗有此數而用欵不止倍之豐稔之年猶現此象荒歉之歲苦困可知哀哉下民何以堪此馴至盜賊蠭起搶刧掠虜之事時有所聞官吏束手愁歎閭閻臥枕難安加以邇者皖災乞振寗蘇均有偏災淮揚等處去歲霪雨爲災下河稻收大减由冬及春民艱粒食平糶則倉少餘榖義賑則呼籲幾窮縱有濟施斷難普及若不亟籌挽救之法使米價稍爲平减竊恐飢黎盈路弱者餓塡溝壑强者呼嘯成羣剷之則傷造物之和聽之則禍揭竿之亂待至彼時而始思弭患勢必有倉猝不及之虞目下亂象伏於未形遠鑒者私切杞憂寡識者共安檮昧鐸身居草野惄焉如傷一得之愚義難緘默竊惟榖貴之由原因不一現前最劇之害莫過於各處麵粉公司消磨麥食轉運申江安見有以上洋中興華興等公司機麵行銷内地者雖云公司具結查有偷漏出洋者照罰充公特掩耳盜鈴自欺欺人語耳下民日食惟米麥爲大宗爲今之計莫如呈請大憲勸禁上洋曁内地各公司停止機製數月暫不向内地購麥顧全本地民食少此麥麵漏巵米價自可略减不至仍如現在之八九十文一升小民終日勤勞難謀一飽矣若謂窒礙難行有損公司利權不知公司股分中人皆係富實殷商及有權力者半多深識遠慮之巨公民生休戚與巳身利害相關應當洞見癓結卽有小損亦當顧全大局免致不可收拾轉受大害更甚於前之海豐等所損失也安國利民身家同保人我胥益莫善於此待其後而策之恐無及巳管見所及是否可採素仰貴局爲通省建言機關諸大君子關懷時局憂樂同民爲此自忘愚陋謹將米麥價貴勉籌挽救之策議案理由據實建呈請付大會公决不勝拜禱頂祝之至 
國外新聞 
[德國反對敎皇之仇新]  
　　初九日倫敦電云普魯士國會巳討論普魯士與羅馬敎皇政府之交際事宜院長卑士麥化爾韋格博士謂羅馬敎皇近來之勅諭使德國深受激刺尤以强令天主敎大學敎授發反對新學家誓言爲最甚彼巳通告敎皇政府如因此事激起爭鬥當由該政府擔其責任敎皇之宣言殊不能調和政敎之感情惟德政府現望此種情態爲偶見之事故並不欲撤回駐紥敎皇處之公使云按據西正月三十一號路透電稱普魯士與敎皇政府之交際近來大爲違異普魯士駐敎皇處之公使末爾培博士於德皇萬壽之日曾在 
 
 

Page 27

 
 
羅馬席間宣言謂德國宗敎因敎皇政府之態度似將失其和平其禍端似由敎皇强令敎士發反對新學家誓言而起敎皇政府曾允普魯士之請准免天主敎大學神學敎授宣發此誓旣而敎皇致書柯洛業大敎長内謂切望准免發誓之各敎士能首出爲此以證其勇毅之行云云新敎各報見此書後大爲忿怒 
[美國與墨西哥亂事之關係]  
　　初八日倫敦電云華盛頓電稱據外間謡傅美國台克賽斯州定其舉行大操實因墨西哥外人之利益勢頗阽危恐有重大之結果所致英政府似曾照會美政府如美國不能保護墨西哥外人則英國可以自衞其民云（以上譯字林報） 
[朝鮮舉行孔子紀念會]  
　　初八日東京電云昨晚漢城舉行孔子紀念會中日貴賓到者甚多朝鮮副總監山縣君時亦蒞止 
[卸任德使覲見日皇]  
　　初八日東京電云德國駐日大使末姆男爵今晨覲見日皇皇遞召還書證旋由日皇賜宴宮中時内閣各大臣及各國使臣均在座陪飲 
[俄國陸軍人員之調動]  
　　初八日柏林電云俄國陸軍參謀部部長桀格洛斯中將巳由陸軍部調用其遺缺由第十軍團司令官希林斯克接充 
[墨西哥亂事猖獗]  
　　初八日柏林電云墨西哥亂黨現巳蔓延南部一帶外人之地位頗形危險美政府巳嚴防一切 
[英日稅則交涉將次議結]  
　　初九日倫敦電云英日兩國交涉日本新稅則事宜將次議結 
[倫敦布告書之關係]  
　　初九日倫敦電云馬萊子爵在上議院答稱海軍部對於倫敦布告書（即各國公訂未决之海戰新律）之意見都謂與指揮海戰一事僅有微細瑣碎之關係（以上譯文滙報） 
小說 
[言情小說投海孤兒（十）]  
　　當弗倫富士。揭其假幕之初。漸作獰狀向人。以震密昔司。密昔司乃忍而弗較。自念或者彼今日有不特意事所以作如是之狀態。吾何爲不諒其人。密昔司旣忍不與較。而弗倫富士之計益得。則漸肆其欺衊之行。至於密昔司大不能堪。出語詰責。弗倫富士乘此乃與密昔司大鬨。夫婦不交一語者。幾六七日。密昔司旣悔且悲。恒於夜中起而恣哭。至於白雷姆之身被楚毒。吾書今亦無暇詳述其事。約言之平時則擯諸學堂。不令寗家。即至暑假年假之時。亦不聽其出門游涉。必舉書中之深文艱義問之。以試其成績之優。劣苟答不中程者。則以爲惰而不學。必捶楚之以爲戒。一日者弗倫富士高坐書室之中。童子捧書而立。兩手顫動。狀至慄懼。弗倫富士向之微笑。取文法之書。令白雷姆近案背誦。白雷姆格格然。不能出口。弗倫富士瞋目視之。而薏麥玲悄然巳入。弗倫富士舉首謂之曰。吾親愛之人。吾方在此督令白雷姆温其舊課。汝何爲來此。薏麥玲顫聲曰。吾方。在客室覓君不得。故至此視君。弗倫富士佯笑曰。親愛之人。今試坐此。薏麥玲嘿然而坐。縱目視白雷姆之面。顔色慘戚。白雷姆久背不能成誦弗倫富士離座而起力取座旁之戒尺一手直攬白雷姆之袪薏麥玲見狀大震。趣步力前。弗倫富士阻之曰。薏麥玲。汝匆預吾事。此子惰不勤學非抶之使有警懼之意。决不能冀其成人。薏麥玲涙被於面。堅挽弗倫富士之袖。哀之曰。吾親愛之弗倫。君今日報視吾面。赦彼勿笞。明日更如是者。聽君抶之。吾决不爲之求免。薏麥玲語時。涙光照眼。語音顫動。幾於不能成聲。其婉轉乞憐之狀態。雖以蠢蠢之驢。見之亦將生其憐愛。矧弗倫富士固爲人類。見此薏麥玲之狀。心亦不期而動。則擲去其手中之戒尺。謂薏麥玲曰。薏麥玲。汝言吾乃不能不聽。今日姑免其笞。語旣。又指白雷姆曰。汝宜留意。果明日不中吾程。吾將於汝身體中留一絶大之紀念品。言巳。徐步自出。白雷姆始敢仰首。以視其母。則見其母力伏案上。兩手掩面。聲息都渺。而肩臂時時閃動。白雷姆知其母哭也。立趨其母之前。牽其衣袂。忍涙言曰。媽媽勿哭。媽媽勿哭。斯言旣發。乃愈增其母之悲。引其涙眼。以視白雷姆吞聲而哭。白雷姆以小手力捧其母之頰。亦哭良久。薏麥玲强抑其哭曰。吾兒勿哭。兒哭母心碎矣。 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
