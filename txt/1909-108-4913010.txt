# 1909 - 108 - 4913010

 

Page 1

 
 
   
 
 

Page 2

 
 
[交旨]  
　　閏二月二十九日欽奉 
諭旨加上列聖列后尊謚告祭太廟由鹽國攝政王代詣行禮欽此又奉 
諭旨加上列聖列后尊謚告祭奉先殿着派　親王奕劻恭代行禮欽此又奉 
諭旨貝勒載洵等奏　往查驗西陵梁格莊行宫工程並將舖陳一切　飭内務府備辦一摺又奏派農工商部郎中栢銳等充監修一片又奏請將調充監修員英俊開去廣東高雷 
 
 
 

Page 3

 
 
陽道底缺在農工商部參議上行走一片均着依議欽此又奉 
諭旨理藩部奏内外札薩克蒙古王公等每年應進貢物可否照例呈進一摺所有關係奉先殿等處供獻祭品着照例呈進其餘各項貢物均着勿庸呈進餘依議欽此又奉 
諭旨禮部奏預備立憲事宜酌擬辦法一摺着憲政編查館知道欽此又奉 
諭旨内閣侍讀學士延昌奏變通翰林院舊制一摺著會議政務處議奏欽此 
論說 
[論今日禁烟之所當注意者（翰）]  
　　中國近日所最可痛者莫如朝廷有求治之心。而官吏無奉行之實。披誦文誥。則皇皇聖訓。足使海内戒心。外人注目。及細考其効力所在。則如水之源。流愈遠而勢愈緩。如火之焰。風漸殺而力漸微。此所以日講新政。而國力如故。日求進化。而民生困蹙如故。民風凋疲如故。時不我待。外患方深。將何以立國於二十世紀哉。光緒三十二年下禁烟上諭。雷厲風行。一時震動。比年以來。疊經禁烟大臣。曁各省督撫。將沾染嗜好各官。查驗參處。各省種炳地畝。初定章程。本限十年遞減。而雲南四川山西直隸黑龍江等省。請於一年内全行禁止。任事不可謂不勇。外人見中國有熱心禁烟之意。美前總統發起萬國禁烟大會。聨合英法德等各國。今春開會於滬上。中國亦派端制軍爲代表。此從來未有之盛舉也。乃其結果。英國尚不贊成即行禁絶之旨。無他。彼見夫中國朝廷。雖有禁烟之心。而中國官吏無竭力奉行之實。乃恭讀二月念四日上諭。以禁吸一事責之禁烟大臣。及各衙門長官。各營兵夫各學堂師生。責之該管長官。商民人等。責之民政部。曁各省督撫順天府府尹。及管理地方之將軍都統等。禁種一事。責之各省督撫順天府府尹。及管理地方之將軍都統等。抵補稅釐一事。責之度支部。諄諄誥誡。爲國計民生慮者。周且至矣。然果能博外國之信任與否。收全禁之實効。與否。猶非所敢知。何則光緒三十二年上諭限六箇月内將烟館全行禁止。十年爲限。一切禁盡吸烟。禁吸之限。尚未到期。無可計算。惟及今已逹三載。試問各直省府廳州縣。一切烟舘。果全行禁絶否。則非記者所敢深信矣。證之近事。禁烟會席上。英人霍希怡。查核山東巡撫報告。去年山東產烟數。僅八十八噸。而海關報告。乃逹七百十四噸。相去甚遠。則今日各直省府廳州縣。禁種之事。果切實厲行否。又未敢深信者矣。故修訂法律大臣。現議嚴定罰則。用斬絞徒流等刑。爲一時權宜之計。俟烟禁期滿。即行廢除。旣不可諭之以理惟有威之以刑。此亦在上者不得已之苦衷不可以淫刑以逞論者。 
　　如禁吸一事。上諭中最注重者乃設局施藥。勵其廉恥八字。定章吸烟者剝奪選舉權。已隱寓勵其廉恥之意。而設局施藥。則尚未切實舉行。近來吾國人民稍知廉恥者。莫不自願斷癮。顧或因年老。或因體弱。或因疾病則其畏死也。甚於畏清議。甚於畏法律。其不敢斷癮也宜。若果有良藥。屢經試驗。保無危險。則人自樂從。前萬國禁烟會旣經中國委員提議。請西醫配置良方。爲禁吸之本。近寗夏將軍台布副都統志銳。奏得戒烟良藥。五日即可斷癮。志銳首先戒斷。飭令合城兵民照服千五百名。一律戒斷。（見昨日本報專電）但未經禁烟大臣查驗確實。尚未可據爲有效良藥。此時自宜由禁烟大臣。專聘西國名醫。並咨行各國醫學會。精製一種戒煙藥。無論老弱疾病。收效如神。頒發各省府廳州縣施送。則願戒者必多。如禁種一事。上諭中注重者。相其土宜改莠爲良八字。中國農學尙未發逹。農民智識淺薄。無由攷驗地質養分。彼等但知種鶯粟之利。倍於他植物。故自禁令發布以來。吾國人民。稍知自愛者。莫不願意改種。第以日用衣食所需。取給於此。則其畏飢寒也。甚於。法令。其不能樂從也宜。若果有良種。適合土宜。獲利一如鶯粟。或且過之。則必無梗令者。此時禁烟大臣宜令吾國農學卒業生。兼聘外國技師。考檢各省素種鶯粟之地質。宜於何種植物。代替鶯粟。必使收成不減。衣食無憂而後可。 
　　又如抵補稅釐一事。上諭但令度支部悉心擘畫。不能確指的欵。誠以財政支絀。司農仰屋。已非一日。旣以鹽斤加價四五百萬充數。更無巨欵。可以指撥。然禁烟一事爲國家存亡所繫。民生休戚所關。事不容緩。是在朝廷撙節冗。費。清理財源。振興農工商業。救急之法。則宜加稅奢華品嗜好品劇烈品以謀抵補。 
　　以上三者。是在奉行者實事求是。不尚虚飾。奮勵精爲國之力。除因循苟且之習。而後上諭中所云責成某某長官某某吏員等。皆得收成効於目前。去酖毒於後日。况英華契約。固云印度輸入額欲每年减少五千擔。必中國内地額出產實行遞减而後可。若更依違遷就。内地之種植如故。外國之輸入如故。十年之期。瞬目即是。禁烟之效於何收之。我思之。我懼矣。專電 
[電一（北京）]  
江督端奏陳禁烟專賣辦法招集商股官爲督辦京師設總公司各省設分公司各州縣設分售所簡派官膏專賣大臣以各省督撫爲會辦禁絶土藥專收洋藥由總分公司煎膏憑照分售其餘不得私相賣買違者重罰所煎之膏分爲三等逐漸攙入减癮藥料似此辦理十年内自可禁絶奉旨著外務部度支部禁烟大臣妥議具奏 
[電二（北京）]  
吏部奏禮部堂司處分係公罪可否抵銷奉硃批不准抵銷 
 
 

Page 4

 
 
[電三（北京）]  
　　江督端奏揚州府屬之儀徵縣敬避御名改爲揚子縣江寗省城之儀鳳門改爲威鳳門 
緊要新聞 
[攝政王好學勤政之一斑北京]  
　　軍機大臣在攝政王前侍議每有建議事件自繕議略近十數日來諸樞臣建議事略已有數十件之多昨奉攝政王面諭一律由軍機大臣親自押封編號備查仍存辦事殿内以便檢查攝政王近對各樞臣云邇來報律雖訂間有不妥之處亟須改正以便推行無碍此爲實行新律之開始萬不可稍存敷衍且報紙改言時事可爲補助機關但求不違反法律斷不可輕於封閉束之過嚴則借外人保護殊失國體攝政王近來每於臨朝辦事後必詣上書房披覽學部進呈講義各書約二三刻鐘或一小時不等閱畢諸書方詣三所休息惟至三所時尚與樞臣垂詢要政並披覽要摺每日歸府第時約在十一十二點鐘攝政王以皇族多半廢學深以爲憾日前面諭禮邸轉飭近支王公貝子貝勒留心嫻習經史子集及政治書籍並擬將孫中堂等進呈講義各書一併另錄分送近族之聰慧者閱看 
[奏報鄂省禁烟情形北京]  
　　湖廣總督陳　龍具奏略云鴉片流毒蔓延數十年創鉅痛深言之疾首幸值天心悔禍甫有轉機萬不宜觀望徘徊坐失時會上年臣到鄂後即設禁烟公所責成司道認眞經理並酌議辦法十二條奏明立案嗣以開辦土膏營業牌照及購烟牌照續經專摺具陳各在案兹復仰承垂詢謹將鄂省一切辦法覼縷陳之一曰禁吸職官爲四民表率已於上年一體取具切結所有省内及漢黄德安各屬文武人員内或實已斷凈或陳明斷戒或情形可疑或訪聞明確綜此四項共計二百餘員概行調所考驗其距省較遠之荆襄鄖宜施鶴荆門等處并經咨會提臣曁飭各鎭道就近考核並派員分往調騐其中查有嗜好已深一時難以戒斷者業由臣分别撤參嗣後仍當督飭公所切實糾查如有玩違欺飾之員隨時據實参辦斷不敢稍有瞻徇此外如各營兵丁各學堂學生各署幕友書役各局司巡各廠工匠人等均責成各該管官員嚴行考察勒限三個月内一律戒除倘奉行不力即將該管官員分别撤任裁差用示懲儆並由臣衙門首先辦理以爲之倡至商民人等前經遵章發給牌照並照章抽收牌照捐以憑限制復於省城内先後設立戒烟第一第二等所酌采良方廣爲施戒一面責成現任府廳州縣推廣辦理現據各屬禀報以漢口商民所設戒烟善會爲最多其餘遵設者亦有四十餘處通省合計已戒者現約有一萬七八千人察看民情頗知禁令森嚴不敢仍前玩泄一曰禁種鄂省產烟之地以施南鄖陽宜昌三府曁鶴峯廳爲最此外襄陽荆門兩屬以及武昌府屬之崇陽黄州府屬之黄安德安府屬之應山隨州荆州府屬之公安監利宜都等處間有種植爲數無多其餘各廳州縣土性不宜向無裁種罌粟情事調查上年情形從前種烟地畝現在减少八九成至二三成不等且有業經禁盡之處復經臣督同公所悉心考察與其逐年遞减不如全行禁絶已札發告示通行各屬限自本年下半年起凡向種罌粟地畆辨其土性所宜改種雜糧果木不准再種罌粟違者即予拔毁治以應得之罪現正飭催各地方官取具各鄕紳董永不栽種罌粟切結仍當隨時派員分途查禁必使一律剗除地方官果能勸導民間多種土宜廣興地利應即擇尤請奬以示鼓勵一曰禁售上年夏間臣查悉通省煙館尚未禁閉即經嚴飭各屬勒限一律閉歇嗣恐仍有違禁私開情事復重申禁令責成各地方官督同紳董認眞稽察如有開燈私售立將房屋發封充公並將其人提究近來訪查民間尚知法守至境内膏土各店均已照章發給營業牌照祇准閉歇不准添開其帶賣膏土各店概飭各營本業不准再售膏土俾資核减仍一面定立期限於膏土營業以外兼貿他項營生逐漸改業務於限内一律停止期於定章相符以上三端禁種以塞其源禁吸以遏其流禁售以握居中之關鍵大抵禁烟辦法不外乎此至抵補藥稅誠關緊要亦經再四研求徧加諮訪一時尚無妥善之方俟籌有良策隨時奏陳 
[黔撫請裁敎職就欵興學北京]  
　　貴州巡撫　鴻書奏云竊惟敎職一官古稱秉鐸所以謨訓上庠培育英儁任至重也沿襲至今古意寖失往往坐糜廪粟學殖荒蕪求如唐鄭虔宋胡瑗之爲人百無一二實去名存良可浩歎據署提學使陳驤詳稱黔省財政困竭各屬辦學每苦不能擴充竟有數廳縣因籌欵無着僅勉設初等小學一堂者惟有挹注一法可以略資補濟查敎職一項自利舉停後每年卷租　榖一切仍舊征收此項資產似在虚耗之列雖新制議改爲奉祀官而循名覈實亦屬無所事事蓋春秋典禮載在册籍籩豆之事則有司存無須敎職之充位備員也擬請將通省敎職全行裁撤遺出俸薪資產衙署飭作辦學之用庶幾學堂日增敎育可期普及至裁撤人員寒畯較多不能不代謀生路現已設立視學員講習所即飭入所肄習以備派往各屬充當視學差使似此辦理敎職皆非棄材學費亦有實際等情詳請具奏前來臣查該司所擬欵不另辦事無窒礙化無用爲有用莫便於此合無仰懇天恩准將黔省敎職裁撤騰出的欵以爲興學之需閏二月二十五日奉硃批該部議奏 
[湘省建築諮議局之預備湖南]  
　　湘撫岑堯帥致魯撫袁海帥蘇撫陳伯帥電云建築諮議局　叅酌議院規模惟各國議院式樣甚多尊處係仿何式已未興工修建需經費若干是否奏明作正開 
 
 

Page 5

 
 
　　支祈先電示大略一面飭詳圖分條開載辦法及欵目交郵局寄示俾珂鄕得資仿辦至爲盼禱 
[鄂督奏報第一届籌辦成績北京（續）]  
　　又調查各省人户總數一節臣惟憲法萬端必自清查户口始鄂省設立之調查局上年分製統計各表於民政户口特詳現正刋表飭發且户口消長興地方自治關係尤密前設自治局曾通飭各廳州縣舉定調查員即以調查户口爲第一要端現又准民政部咨送奏定調查户口章程當經飭由巡警道轉飭各屬一體遵辦旣有依據之資益利推行之用必使户口之消長盈虚瞭如指掌而後可與言治此屬於調查户口之預備者又一也又調查各省歳出入總數一節查上年迭准度支部咨行清理財政詳核部章自以釐定欵項爲入手辦法尤以截清舊案爲承接關鍵界畫旣明舉凡預算决算乃有憑藉當飭司道各員遵設清理財政局業於本年二月開辦惟查上年十二月度支部奏遵旨妥議清理財政一摺内稱决算預算報告各册與從前報銷舊案不同自應另訂册式旣擬逐一釐訂交清理財政局遵式塡送等語此項調查應候部定册式到後遵造塡報現在試辦大綱先飭省内外文武大小各署及局處學堂塲廠公所均自光緒三十四年起分别内銷外銷赶造收支清册註明事由近者限二月内到局遠者限三月内到局復限於此兩月内由該局核定釐爲國家行政地方行政兩項詳晣開列其自光緒三十三年以前應遵部章第五條作爲舊案仍飭照光緒三十四年造報辦法分别内銷外銷核實開列由臣詳細覆核妥議截結辦法似此界别部分爲分日清理之初基亦即爲將來預算之張本此屬於調查歲出入之預備者又一也又籌辦各省城及商埠等處各級審判廳一節臣惟憲政要端其一在司法獨立鄂居天下中樞又爲通商大埠將來擬收回領事裁判權必先改良審判使外人無所藉詞而後法權乃無旁落現在遵章籌辦即以省城及商埠審判廳計之其需才已在數十人以上循流溯源自應以養成審判人才爲預備始基已督飭臬司迅遵籌辦另案奏陳此屬於籌辦各級審判廳之預備者又一也又各廳州縣巡警年内粗具規模一節查鄂省巡警業設專官且於武昌省城開辦警察學堂數年以來計畢業學生已及三四百人分派武漢及外屬充當巡士並在該堂附設巡警敎練所招集粗通文字之人入所訓練繼又陸續抽調武漢兩處警兵來所補習於更番訓練之中寓逐漸推廣之意兹准民政部咨行奏定各省設立高等巡警學堂各府廳州縣應設敎練所期限三月六月設立按章敎授等語臣於奉文後即札飭該學堂改爲高等巡警學堂招選高等科學生一百人三年畢業仍在該學堂内附設巡警敎練所專以養成巡警下士爲主至定章府廳州縣應設巡警敎練所一節通飭各屬一律籌辦其有因經費不足不能如期設立或已練巡警仍屬不敷分布者則由省城敎練所酌派巡警前往開辦此屬於籌辦各屬巡警之預備者又一也以上各節就第一年已經籌辦者祗一項於第二年應籌辦而已預備者共六項餘如舉行資政院選舉及創設廳州縣簡易識字學堂頒布國民必讀課本各節應候資政院章程並簡易識字國民必讀各課本由資政院曁學部頒發到鄂後再行分别籌辦臣惟九年籌備事宜外用雖殊内體則一事以能豫而不窮理以相因而各當直追急赴猶恐後時月考歲稽敢忘惜寸微臣遭際聖明忝膺疆寄惟有督飭所屬各員振刷精神尅期責效庶幾交相鞭。策必求實事之歸。（恭照硃圈硃批是）不使稍涉舖張致蹈空言之咎是則區區愚慮不得不披瀝直陳者也閏二月念四日奉硃批該衙門知道 
[京師近事]  
　　景皇帝梓宫奉移由京至梁格莊共二百四十餘里第一日行三十餘里第二日行八十餘里第三日第四日每日俱行六十五里陸軍部日前奏請欽派散秩大臣以備守護梁格莊暫安宫殿當奉旨派出慶恩恩輝德壽承蔭等四大員 
　　外部各大臣議定三月十五日在部公宴各專使已詳前報兹聞該部各堂憲會議届期宴謝辦法擬定三月十五日午刻恭請各專使齊至本部公宴以伸謝忱是日辰刻派員前往各國行館迎請至其中主席及各使次序尚未擬定 
　　監國攝政王每於各省大吏具奏摺件親批硃諭現軍機大臣已專派漢股章京數員分班專司恭錄硃諭另謄漢檔以便備查並聞此項漢檔由軍機詳閱分日署名檔内以防訛舛每日由樞臣封進三所呈請御覽　　樞府王大臣日前曾議東三省改設行省一事已有端緒原定巡撫不准專摺奏事現擬取消以免掣肘聞已决意俟錫清帥到任後照辦奉撫一缺應否裁撤即行具摺奏請 
　　陸軍部以各鎭會操爲軍政要點自應確定期限次第舉行以備編列成軍計自江鄂現已舉行先行派員考驗外次爲閩粤次爲江浙次爲雲責次爲四川陜甘次爲山東山西次爲東三省均應次第考驗以　進步　　駐法劉公使前日有電到京謂法政府現派馬格來君繼充巴司德之任已誌本報兹悉馬君歷史初由中央法政大學畢業後即置身於外交界者十年於兹一八九五年嘗充駐清頭等書記官一八九九爲駐美頭等參贊同年又爲駐丹國大使參贊一九零三年爲駐西班牙之參賛一九零六年充多瑙河劃界會會員一九零七年始充駐暹公使馬君不獨於世界國際間有深遠之經驗且文學法學亦名振一時者特誌之以告吾國之外交家 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[魯撫奏陳銅圓十弊治標三策北京]  
　　山東巡撫袁樹勛於上年十二月間奏陳改元事宜摺内請將銅圓限制鑄造法定本位及補助品三等級爲統一幣制張本曾誌前報兹又默揣銅圓受害之現象與治標之方法具摺奏陳略云一國之幣制必合乎其人民生計之程度遠且弗論試以今日程度與近二三十年前相較其終日汗血僅傭值百數十錢者殆無少異也而試問其人日用所需之飲食服御器皿一切消耗之費視二三十年前乃或相倍蓰焉或相什伯焉辛苦愁歎孱焉不可終日非銅圓爲之阱乎夫所便於當十銅圓者爲其與十文之制錢相當也一錢之費應用十之八九漢時且然况在今日而銅圓與制錢較乃僅值十之四五是作僞也非作法也弊一利者人之所趨上以僞倡下以僞應官鑄則行民鑄則禁是防川也弊二顧盜鑄在民猶可說也前數年間各省奏參銅圓虧空之案層見迭出舞弊輒在局員昔之盜鑄者民今之盜鑄則並在官弊三官骫法則奏參查抄矣民觸法則籍没監禁矣然私鑄仍踵項相望有自外洋運到銅胚者有手摇機器軋成者餌之以利而驅之於法是罔民也弊四如果當十竟十亦可說也完糧納稅以銀兩計市塲貿易以銀圓計以終日傭值僅獲百數十錢之貧民一與之接觸必輾轉遞加成色或合銀兩或合銀圓則當十銅圓尚不及八九文之用弊五民苦其接克而官樂其贏餘此省鑄彼省亦鑄互相禁制如防敵然蓋不特視民鑄爲私鑄即視官鑄者亦如私鑄矣弊六錢者貨泉也藏者曰泉行者曰布皆取流行無阻之意今此省對於彼省之銅圓非遏絶即折抑之而奸商乃得僞鑄私運以售其欺一國之官彼此不相聨屬一國之幣彼此不相流通是何景象乎弊七富人猶可煢獨如何彼默忖其日獲百數十錢經銅圓輾轉之掊克尚不足以餬口又安望能赡家不得不邀求營業之加價始而見諸機織各户繼而見諸勞動工人一加再加之不已亦一閧再閧之不已其事誠激其情亦可憫此二三十年前所未有也鋌而走險恐尚不止此弊八如果工藝發逹土貨暢銷則生活程度與之俱高亦固其所今中國足稱生利之事業祇此舊有之數種乂未加改良致外來種種貨物日浸月灌故工藝一途亦頗衰落向之自食其力者其手技類多拙劣生利者未見其贏分利者徒奢其欲銅圓乘之雖加價如未加價矣一籌莫展兩敗俱傷弊九向猶以爲害在民而利或在官也今則官亦困矣完粮納稅曩或有所謂盈餘焉盈餘者銀價不甚昻而錢串亦不甚長故見爲有餘也東省州縣曾提取盈餘矣今即不提盈餘而瘠苦之缺尚不足以自存賢者視得缺爲畏途不肖者或多取而爲虐上無法定之幣下無法守之官上下交征而國危弊十從根本上解决則必操金融之出入而後可與歐美各國經濟界抗衡而今則本位尚未堅定奚論金融亦必圖實業之發皇而後可使人民生計增長其程度而今則知識尚少開通何來實業惟銅圓之害旣剝及脂膏則補救之方更急於眉睫臣所爲輾轉籌思而姑爲治標之策者也查日本明治初元諸藩錯峙各自鼓鑄幣制粉糅日臣松方精研財政自明治三十一年發布統一幣制之政令三十七年始收統一幣制之效果我國今日銅圓其粉糅情狀與之極相似如調查日本統一辦法分期籌備則我國銅圓其銅質之低昻銅色之參差與夫銅圓以外復有制錢而價格又絶不相當一言蔽之皆可謂之非法法定如何我國如確定以銀爲本位則一兩重之銀圓按照市價定爲可易當十銅圓若干文其於凡不滿一銀圓之交易則通用銀圓爲補助品中間更鑄爲一二錢以上之小銀圓爲層接之補助又恐民間交易尚有不及銅圓十文者更添鑄當二當五之小銅圓爲層接之補助其向來行用之制錢與銅圓價格旣太不相當且歷來私鑄制錢搜禁未盡不如由部臣通盤籌畫奏請敕下各省儘若干期限内盡收天下之制錢改鑄法定之銅圓庶補助可以得宜輕重不致偏畸此爲治標之上策或慮各省情形不同銅圓充斥者固多銅圓缺乏者或亦不免籌備之始不如略分階級銅圓與制錢價格太不相當勢不能不將銅圓分期抑價如京師行用當十大錢後皆通用作二文亦以此項銅質並無當十之實在也天下事無其實而襲其名久之必有仍還其實在者今銅圓實質旣不過值錢四五文故民間交易亦有私自折扣以求還其實在之漸與聽其私自折扣價格必又不整齊不如由國家法定自某年起至某年止自八九文遞减至五六文爲止蓋遞减至五六文則去實質已不遠必無再有私鑄者所謂盜鑄無利而止也此爲治標之中策或又慮邊省腹地尚用制錢或制錢銅圓並用尚在銅圓未甚充斥之時則民間亦未受何等之影響遽言折扣轉拂興情不知政者正也非人人而悅之之謂也且其未甚充斥之區長官或乘間請鑄焉奸商或牟利暗運焉未充斥者必至於充斥已也幸其充斥之未至而飲酖以爲甘必將恨其充斥之難去而噬臍有不及苟且補苴制錢銅圓並行亦應將價格稍爲區别以杜其充斥之萌然我國古時即有圜法今東西各國盛稱幣制法也制也令天下而無不從禁天下而無不止倘一國之中有兩種銅幣之形式而質料價格又復懸殊此環球所竊笑亦考古習法之徒所大惑不解者也是爲下策並此不爲粉糅也聽之充斥也亦聽之交閧也聽之交征而交困也亦聽之朝下一令曰可以搭用暮下一令曰無許折扣而不計及以上種種之妨害相率而爲僞者也惡能治國家是爲無策 
分類新聞 
政界 
[籌劃八旗生計鎭江]  
　　變通旗制處通行各省文云現因籌劃八旗生計欲將各省駐防旗一律調查户口詳細列表咨送來京然後再調查各省及内外蒙古各處邊境荒山荒地以便籌辦計口授田之法一以推廣八旗生計一以開墾各邊荒地務請切實調查等因京口副都統查仲連統制刻已奉札遵照矣 
[奉禁州縣苛捐苛罰蘇州]  
　　李侍御請飭各省嚴禁州縣苛捐苛罰一事蘇撫陳中丞奉到廷寄後當即札行藩臬兩司遵旨認眞整 
 
 

Page 11

 
 
頓並嚴切責成分别考核隨時查禁以期殲除積弊 
[習拳立會之監禁徐州]  
　　銅山縣大許家圩董事文生許泗秀之子許德瀛從大刀會敎師學習拳術圩内設立會堂經該縣拿獲禀奉督批將許泗秀文生斥革提府訊明嚴辦許泗秀旋即病故許德瀛供稱因前年大荒後鄕間不靖家中薄有產業恐被搶刦傳聞從師學拳能避刀鎗即可禦盜保家於三十三年十二月拜從朱家廟張立逹爲師學習拳藝張立逹先叫伊口誦無量佛三字並用黄紙畫符三張燒灰冷水冲服一連三天所畫何符伊不知道又用磗塊在伊臂腿等處亂砸漸不知痛伊纔學三月尚未學成張立逹係敎師張老鳴之大徒弟現已逃避張老鳴在山東一帶敎拳等語太守得供即詳請各憲將許德瀛擬以監禁一年限滿察看辦理 
[逆倫案提省審辦蘇州]  
　　海州沭陽縣民路士有因與同族路喬氏通姦被翁路鳳泰訓斥禁絶往來旋經路士有商同路喬氏將路鳳泰揢勒身死由沭陽縣提訊驗明屍傷通報到省奉撫憲批飭該縣親押犯証來省審辦昨經該縣張恭彝明府押同案犯路喬氏路士有等到蘇禀奉臬憲飭發蘇州府督同張令速訊明確候恭請王命將犯正法 
交涉 
[日本艦隊巡游長江之行蹤漢口]  
　　日本第三艦隊司令官寺垣少將乘羽音兵輪並同明石宇治二兵輪於上月二十五日由滬展輪入長江一帶遊歷沿途經江陰鎭江預定三月朔日至南京再溯蕪湖大通而上初八日至安慶十一日至九江觀覽鄱陽廬山風景十六日至大治視查鐵礦二十日至漢口勾留數日換乘宇治兵艦並同原駐漢口之伏見兵輪上駛定於四月初二日抵長沙初六回駛鄂境初八至沙市十一日至宜昌折回漢口開日本海軍戰勝紀念會届時有日兵艦二艘來漢預備賽跑駐漢日領事昨已照會江漢關道有照矣 
[日人承認中國東沙島廣東]  
　　日本人西澤在東沙島開闢碼頭經營事業迭誌前報近聞粤督與日領事議商數次日政府頗爲堅執後知該島實係中國領土始肯退讓惟西澤在該島經營事業已有十月所費甚巨故尚須通融辦理 
[哈爾濱改爲租界之風說吉林]  
　　字林報載初四日東京電云此間連接多電謂俄皇已允將哈爾濱改爲萬國公共租界俾消除鐵路區域内領土權之爭端然此電恐未確實 
軍界 
[水陸防堵之周密寗波]  
　　象屬石浦自匪謡起事後官民頗受虚驚刻就石浦先設民團四十名以資保衛又派標兵朱都戎守備張守戎防營章管帶等在昌國衛加意防堵令永南兵輪傅管駕紅單船錢管帶等在道士岩逸狗山沿海一帶輪流巡哨其通寗台要道之黄埠嶺番頭嶺等則于城北安設大砲三尊由標營王把戎專司扼守城西安設大砲二尊由防營周把戎專司扼守輪船帆船往來絡繹以及各飯店寺院等則派巡檢錫二尹綱嚴查軍火以及形跡可疑之人一面仍由文武各官紳不時偵探毋使混入 
[部員參觀春操鎭江]  
　　江南新軍第九鎭各標營自行演習春操己紀前報陸軍部特派二等檢察官張學緒君來寗參觀一切故駐鎭三十五標各營己奉文預備矣 
學務 
[浙省創建圖書館辦法杭州]  
　　浙撫增中丞具奏浙省創建圖書館摺云古今中外文化之遞嬗學識之交通必藉圖籍爲之引導邇來江鄂諸省先後創置圖書館文物燦然足資揚扢浙省爲山水秀靈之域高宗純皇帝六飛巡幸詔頒四庫全書於西湖文瀾閣與江左之文匯文宗鼎峙而三兵燹之後敬謹修葺浙人士相與鈔藏閣本闕而復全際兹風會大通智能日出非保存國粹無以扶植人倫非輸進文明無以博通事理歐美諸邦通都巨埠皆有圖書舘之設建築精美卷帙盈闐縱人覽鈔月無虚日奴才身任地方日求敎育之發逹自以蒐集圖書爲先務查省城舊有官書局刋布經史子集百數十種近年專事印刷未能擴充前學臣張亨嘉所設藏書樓規制粗具收藏亦憾無多均未足以饜承學之士茲議一併歸入圖書館以爲基礎廣購中西載籍凡政治法律之殊工商藝術之屬有關實用俱撥搜羅檄委提學司支恒榮爲圖書館督辦候補知府許鄧起樞爲坐辦延聘在籍翰林院編修孫智敏中書科中書楊復爲會辦一面就城内外適宜之地相度基址預備建築並飭參酌江鄂等省成法妥訂藏書借觀章程以便多士之觀摩用助文明之進步 
[夫馬費永遠補助女學南京]  
　　江寗諮議局籌辦處會辦照章按月給夫馬費銀五十兩前充會辦熊秉三觀察因江南女子公學經費支絀遂將此項夫馬費捐入該學以資補助現熊觀察奉旨派充東三省正監理所遺會辦一差請委員暫代並請此項銀兩仍捐作學費江督以此差毋庸委代所有夫馬費准即撥作江南女子公學經費財政局昨已奉到飭知矣 
[法政學晨請補官費安徽]  
　　兩江法政學堂附正科肄業生方翀係宣城籍已入堂半載惟家計貧寒時慮經濟難敷半途退學現該堂官費生李學果因病回籍昨特上禀皖撫懇補李生缺額以恤寒微 
實業 
[提倡樹畜之先聲江西]  
　　饒州景德鎭附近荒地甚多振興墾牧爲莫大利源近有胡君承業時君雨農方君止庭吳君星垣等招集股本開辦大生樹畜公司在本鎭附近里村八股山地方建築塲所延聘精於樹畜者極力研究動物如豬羊雞鴨之屬植物如果蔬竹木之屬均已羅列無遺並呈請農工商礦總局核准立案 
[安徽開辦勸業分會安慶]  
　　南洋大臣端制軍昨咨皖撫略謂開 
 
 

Page 12

 
 
辦南洋勸業分會事屬創始頭緒紛繁非明訂章程不足以咨遵守現飭據該會坐辦會同員紳擬呈第一次開辦規章草案尙屬妥洽由本大臣核定刋印成册除分别咨行遵辦外相應隨文咨行貴撫希卽飭屬查照辦理中丞奉咨後即行勸業道分别轉行遵章辦理 
[咨委阜寗礦務局會辦清江]  
　　江督咨江北提督文云前辦江南財政局翟道衡璣現雖調辦江寗釐捐局惟該導礦務情形極爲熟悉應仍派委爲阜寗礦務局會辦遇事會商總辦張道妥愼辦理以維礦政 
[黟縣商會成立安徽]  
　　農工商咨皖撫云黟縣地方遵禀設立商務分會查閱所擬章程尚無不合廪生余毓元旣據衆商公推爲總理應准加札委用附發札文圖記式樣各一件咨請貴撫札飭勸業道轉發該會總理祇領遵照部章悉心經理 
雜記 
[皖豫禁烟之觀望安徽]  
　　皖省前因河南永城等縣烟苗未盡剷除以致皖北各屬互相觀望咨請豫撫飭即查禁嗣接復稱謂永邑鶯粟業經一律犁毁兹據廪生曹懋德等禀稱安徽宿州等屬仍然栽種如常永城爲皖省接壤之區皖屬不禁而獨禁永城未免羣生疑慮等語呈由吳中丞咨皖查辦速飭拔毁俾民間無所藉口 
[財政監理之瑣聞南京]  
　　江南清理財政局擬借設於造幣分廠已經詳請督帥札飭該局將應借之屋即日騰讓以便辦公惟聞正監理官三月初旬不及出京約四月初蒞寗副監理官景主事凌霄已於昨日起程入京以便接洽一切 
[軍樂護解盜犯之奇聞浙江]  
　　臨安縣巨刦案内首盜趙老板獲案解省兹經駐杭巡防第一隊副排長張鳳藻率同兵士及偵探多人前往臨安三十六村甘山地方購線拿獲趙之羽黨諸小妹（即老諸）周小均小老陳三名護解到省昨日下午四句鐘該排長率隊擎鎗護送到省仿馬參戎解趙老板故事導以軍樂直入府署當由讞局委員提審釘鐐收監以待覆訊 
[臥茶室窩藏盜贓無錫]  
　　金匱城外天四圖張成弄某臥茶室向有容留匪類及男女姦宿情事前晚並查出衣服首飾軍器等物甚多擬即送縣訊究該店主頗覺倉皇失措詎該圖地保希圖分贓竭力排解爲之庇廕以冀將就了事 
[護理總監之政績南京]  
　　寗垣巡警局總監何黼庭觀察前患中風尙未就痊江督因局務無人主持遂委該局總参事劉卓東大令暫行護理大令於局務頗能實事求是日前己禀商督帥將五處分局先行裁撤以資撙節 
[給還頂戴問題蘇州]  
　　嘉定縣楊新甫大令前因辦理清鄕遲延經蘇藩瑞方伯禀奉督憲批飭摘頂示懲在案昨經該縣楊大令將清鄕事宜趕速辦理並造齊各册呈送禀請給還頂戴等情方伯以清鄕公所現已裁撤所有清鄕未了事宜已移送臬司衙門辦理應否准予給還頂戴之處須候臬司核辦遵照 
文苑 
[蒯督]  
　　蒯監督。眞胡閙。奇想忽發不做官。立請開缺淮揚道。 
　　某相國。某制軍。個個都是老交情。另討差事一定靈。 
　　想歐洲。開化早。歷派學生己不少。監督吳道不可靠。 
　　蒯禮翁。費心了。赴歐約束諸年少。且可留意革命報。 
　　差事成。出洋好。到滬演說作先聲。痰沬黄濃毛辮小。 
　　重洋過。巴黎到。下車先訪吳稚輝。門尚未進先罵了。 
　　進學會。大聲吵。無法牛皮信口吹。遇着對頭眞懊惱。 
　　從此後。收場好。英倫躱住將一年。學部行政亦虚號。（蒯自命學部行政官） 
　　懦學生。幸不少。指名扣費聊作威。且見老夫辦得好。 
　　李孟實。太暴蹂。墜樓斃命將何爲。　我老蒯殊不妙。 
　　法學會。舉代表。突如其來兩巴掌。居然把我打倒了。 
　　呌書記。打電報。辭差歸去另求生。留歐性命不可保。 
　　誰不怕。試便曉。光典此差原不惡。無奈學生管不了。 
紀事 
[希望於新聞記者節譯東京日日新聞]  
　　記錄事實之抉擇 
近來某新聞記載田中宫相事。據所有之事實秉筆直書。以爲清凉之劑。固屬甚善。然其隱於内部。甚爲猥褻之事。亦搜而出之。儼如偵探然。竊以爲不示諸世爲當。日日新聞於此點記載雖少然願今後益善維持其品位夫秘密隱怪之事件足以警戒世人刑事上之注意者固多然自他方面觀之。其敎惡人以種種之手叚也亦不少。是在記者之識别抉擇之而已。 
[事實之眞相]  
　　此外所謂勿誤事實之眞相者。亦爲緊要。近來新聞。不置重於事實之眞相。而急於報告之結果。遂致誤傳。滋人疑惑。更有不意之傾向。此宜十分注意者。世人於甚明之事。尙往往掩飾之。而顚倒其是非。若誤載之。是適滋人惑而己。其責任之重。不可不知。 
[公德之重要]  
　　背於私德者。　諠傳之。而關於公德之事。則不言矣。譬如於汽車之中。以巨大之物占數人之位置而不顧他人之逼仄。人將笑日本社會爲公德心之缺乏。新聞爲社會之鑑。又爲社會之指導者。願記者切誌此語。以摘發社會之狀態。亦自有書法以懲之。 
[勸善懲惡]  
　　勸善懲惡。雖爲必要。然勸善欲不過其度。其難也。亦與懲惡同科。新聞之頌揚。固屬常有之事。較之摘發奸惡者殊覺其逾。然此有煽動虚榮心之弊。此亦不可不注重者。蓋中庸之道。是爲第一。如或記集會之模樣。或記宴會時貴婦人之行爲等。殊亦有趣味。但此等記事。未免甚少耳。 
[新聞之經營]  
　　新聞亦商品之一種。其不能不求暢銷也無論已。然謂可以省去下品記事之報告。而爲正定確論者。不過新聞紙之理想。而違乎社會之嗜好。則不能得多數之讀者。而經濟以絀。若如吾輩之理想。經營新聞。而經費不絀。則吾人亦將爲之矣。新聞之改善。果若之何而可哉。吾人亦末由知之。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
名省籌辦諮議局 
[舉行初選舉開票]  
　 
[江蘇寗屬（海州）]  
海州初選當選人名單錄下武同舉一百五十九票楊光第一百五十一票陳錫朋一百三十四票武可綸一百三十一票劉楫卿七十五票馮敦悌七十五票 
次多數丁綏康　張福年　邵長鎔　張福森　馬紹融　王琴山陸愛芹　夏曰瑁　張振宗　趙良箴　楊汝翊　王若先　張祥霖黄道傳　張汝楨　姜有珍　股克勤　張大斌 
舉行一二次初選舉開票 
[江蘇寗屬（淮安阜寗）]  
　　阜寗初選當選人名單錄下王以昭二百三十八票趙承霖一百十一票陳爲軒一百票季龍伸九十一票余慶安十九票趙承嘏十一票 
又重選當選人十名龐友蘭一百五十一票周德卿一百十九票顧恩溥一百十五票江啟銀一百零三票陶承恩九十九票徐鳳苞九十八票丁慶鼇九十七票孫源深九十四標顧汝寅八十二票唐釆宜七十八票候補當選人五名絡子慕七十七票顧汝雲七十七票方映斗七十六票陳如磊七十四票姜之驥五十七票 
預備舉行複選舉 
[江蘇蘇屬（松江）]  
　　松江複選監督戚太守派定複選管理員名單前署華亭縣候補知縣程鵬帮審委員候補知縣沈唐委辦五庫釐卡候補知縣商言志法律學堂畢業生候補知縣孫洞松江府經歷陳壽彝 
官長設立 
[江西]  
　　贛撫馮中丞復諮議局籌辦處函云前准兩次來函並江省學額清册核計諮議局議員額數各節當經電請憲政編查館示遵兹據復電内開咨查禮部復稱江西原設及永遠加額共二千一百三十名查與所報尚無歧異應即定爲一百零六名等語查本省議員原定九十七名今得一百零六名甚爲喜慰惟我在事諸君子曁各屬初複選舉監督及司選調查各員自應愼重將事依限辦理毋誤毋遺以增進江西一省國民幸福除另文分咨並通行外先將往來電文抄送公鑒希即用眞筆板尅日冩寄各　並送登日報俾衆週知是爲至要 
　　江西諮議局籌辦處致吉安廬陵縣彭令電云沁電悉舉貢生員應填科分年分學務公益應逐件指明自某年至某年止投票人以列名本屬投票所之投票簿者爲限載選舉章程四十一條又致贛州道俞觀察電云南贛寗各屬選舉調查申報多不切實虔南竟未申報請通飭趕辦 
贛縣汪令都良禀諮議局籌辦處電云現造正册資格合而年至七十並保甲紳甚多能入册否乞電示 
初選舉訴　 
[江蘇蘇屬（松江青浦）]  
　　初四日午後府尊戚太守升坐堂皇傳原告汪承寛費宗德朱魯芹王韋訓王殿臣被告何繪書共六人植立案前太守謂今日係選舉訴訟然兩造均由積嫌而起卷案吊到者厚至七八寸不能不一一研究爰將學堂善堂河道街衢各欵目逐一詰訊兩造爭辯良久太守謂歷觀各卷汪何兩黨互相纒訟並無絲毫公心雖各處董事何莫不然而以重古爲甚借義務兩字爲大題目實則祇知權利而已今何繪書爲當選人是否合格應俟查明核斷惟念初次選舉風潮已如此即如婁縣亦閙得議論蠭起深願複選時各人顧全大局選一公正士紳以息謡啄至本案牽涉錢紳等烟癖則需爾汪朱諸人到所陪驗汪朱同稱錢紳已據禀報戒凈生等亦自願遞禀述明太守謂姑候開導錢紳肯免驗最好時已入晚遂退堂專件 
[江西複選舉辦理綱要]  
　　一稽核初選舉事務初選舉章程辦法已由籌辦處分類編訂頒發施行惟各項事務有宜歸複選監督稽核者分列如後甲）核定各初選舉區投票區投票所開票所地址一初選區宜就城鄕分劃投票區一投票區内宜擇適中地方設立投票所其分配之法是否妥協初選監督宜繪圖附說詳報複選監督核定（乙）彚造初選舉區選舉人名册籌辦處前訂複選舉事務所章程第九條之三彚申各初選舉區選舉人名册一項原擬各屬正册造齊飭令呈由複選監督彚送籌辦處嗣以各屬正册辦理恐有歧誤特札令將申報督撫名册概行逕送籌辦處以取迅速而便核對其呈送複選監督册一分由複選監督詳加考核彚集保存（丙）判定不服者呈訴各屬正册造齊即須宣示如有選舉人資格錯誤或竟有遺漏情事准有選舉權之本人呈訴其呈訴之期自宣示日起以二十日爲限在此限内如遇選舉人不服初選監督之批判即可禀請複選監督核定複選監督宜於收到呈訴後從速判斷（丁）分配初選舉當選額數及當選票額籌辦處前發之初選舉綱要飭令各屬於正册造齊時一面將該初選舉區選舉人數電禀籌辦處彚呈撫院核定各府州議員額數各廳州縣當選額數及初複選舉當選票額仍由籌辦處電知複選監督届時由複選監督專差札知各屬（戊）核定各初選舉區投票開票管理員監察員此項員紳由初選監督委派惟所委之人是否干犯諮議局章程第六條各項之一複選監督宜即詳加察核札知各屬已）徵集初選監督之報告初選監督對於投票開票及一切事項宜於初選舉事竣後編成初選舉事務報告書由複選舉監督核定複選監督負初複選舉區之責任對於此事宜詳悉考核彚呈籌辦處（庚）督催各屬執行一切事務初選監督專掌初選事務複選監督除實行複選事務外兼有督催考核初選事務之責如所屬之區有辦理錯誤或時日稽延等事複選監督均任其咎（未完） 
 
 

Page 19

 
 
[本埠新聞]  
[紳士禀訐官長之督批]  
　　崇明紳士沈翥鴻前以興學被毁書差舞弊請飭拿辦等情禀陳江督兹奉批云統核全案其起釁之原由於以廟爲學遷佛逐僧致成聚衆搶毁之案該職禀稱遷佛爲李際蟠非該職父子要皆同是事會之人搶毁者豈暇深辨其搶毁之衆該職專指賭徒挾恨州審謂由燒香船户兼及鄕民賭徒想當聚衆之際究由何人煽動何人烏合鳥散當時且難分清事後何能確指本犯又豈肯遽認其被控之人該職所指董保以及人犯多名推情想理或有憑藉或係誤會在該職似皆持之有故必一一懲辦而後快在問官不能據該職一面之理想辦無供無證之犯以償該職之愿該職以不能如已意禀訐官長官長以該職聲名素劣歸罪該職復欲以賠修息事該職遂又謂不願賠修不願終訟但欲洗除污名則此案層折之大略也州詳已八閱月該職久未來轅禀辦今復忽於州詳多指斥過甚之言且謂將俞犯釋去查州詳將兪定福發縣緝犯質明並未開釋總之該職以興學被搶受侮抑鬱憤懣其心誠有難平該縣因犯逸案懸現犯覊押其咎亦實難辭除行蘇臬學二司外仰蘇松太道飭催崇明縣迅速嚴拿逸犯提同現犯訊究詳辦毋得延宕 
[印人輪姦鄕女駭聞]  
　　寳册縣大塲鎭西塘橋鄕女劉翠英年十九歲初二日來滬探望親戚歸時已將傍晚行經潭子灣麵粉廠相近忽被住居該處之管工印人甲乙兩人强行拖入輪番姦污是處地甚荒僻呼救不應直至初四日下午始經附近鄕民偵悉投報四路三區警局畢副巡官立派長警多名前往拘獲印人蒲極項生一名其一被逃入視該女己奄奄垂斃受傷甚重當即移送一區經正巡官提訊劉　英站立不穩聲息斷續據供有兄名秋生在市　橋牛奶棚内爲夥並泣訴被姦情形且云被閉兩日不給飲食並嚇禁聲喚質之該印人一味裝聾作啞狡不承認巡官即飭傳劉秋生到案解送總局旋由靜安寺捕房捕頭帶同華探禀請總辦汪觀察將該印人帶回解交英領事署懲究劉翠英送院醫治候傷愈再行核辦 
[體操會員被匪鎗斃]  
　　昨夜九句鐘招商内河小輪船司事兼華商體操音樂會領袖方雲卿行至英租界寗波路貴州路口被匪連　三手鎗方即倒地該匪乘間逃逸旋由巡捕查見車送捕房轉送仁濟醫院醫治無效斃命捕頭立飭中西包探查拿凶手務獲解究一面飭保報請上海縣蒞驗 
[凶犯供出同黨]  
　　總巡捕房華捕毛九康被匪戳斃後甫於前日由法界包探拿兇犯廣東阿四（即陳阿四）一名已紀前報兹悉該犯供出同黨二人逃匿金陵昨英總巡卜君因即函請公廨發給移文並派警役協同包探李星福及法界包探即於昨日同乘火車往寗協緝懲辦 
[南市火警詳誌]  
　　前晚四點鐘時南市豐記碼頭北首老馬路周永興蔴絲店起火延燒比鄰周永興店屋張崔金筷作錢永興櫓店鄔水林篾籮作開泰木行後弄門樓茗園茶館屋面及該館主馬俊住宅又面東之江北人油炸　店李裕銓舊貨店童祥泰銅錫店王春榮烟紙店等樓房六幢平房五間所有起火之周永興店主周永發夫婦及寡媳并孫兒三人均不及逃出葬身火窟幸其次子在外習業未罹於難昨日聞耗到場在瓦礫中扒出屍身均已焦灼慘不忍覩並聞賣油炸槍之某甲亦因逃出跌傷未知能保全性命否又聞住居該處附近之劉公館聞警搬遷中途遺失皮夾一隻内有鈔票一千四百元信成銀行儲蓄册一本匯票數紙時表兩枚旋於天明時遣丁畢銀至信成銀行門首守候俄有莊大順板木行主莊筱連持册往領被畢察破扭至工程局訊究據云由伊叔莊溪水在路拾來局中立即派探提同莊溪水到局溪水供認拾得簿册其餘均不知悉判留候派探細查再行核辦莊筱連交保候示 
[西園失火]  
　　西門外斜橋西堍之西園前晚因近鄰施放爆竹遺火茅亭幸即救熄僅燒去茅亭一座所有噐具及金石書畫會陳賽品物悉數取出無一損失現擬即行改建上用鐵瓦並置消防器具以免後患 
[俄領函請保護學堂]  
　　海門廳境三陽鎭地方現有華人三十名崇信俄國宗敎茲在該鎭馬爾克王聲聞家設立敎會學堂深恐該處愚民藉端擾事故特禀陳駐滬俄領事函請滬道札飭該地方官妥爲保護城内 
[一之爲甚]  
　　城内一路巡警分局游巡官批商人王祖保禀云據禀巳悉查該商民前次禀懇在福佑路同益茶居唱演攤簧酌提唱資爲設立宣講所經費并稱係爲振興市面裨助公益起見本委意不謂然嗣採諸輿論以爲師出有名姑予照准其實攤簧之鄙俗演唱之醜態即云改良不過爾爾集一室之座客多數盌之茶資翻舊樣之新詞惑無知之男女此而望感發人心振興市面裨助公益也得乎本委固不之信想亦同爲有　者所不取也不意該商民復於前次福佑路禀定之同益居嫌其清淡欲移向邑廟内用羣玉樓取其熱關以今所請思前所禀共之意之所在必有能辨之者本委拙於性訥於言亦不暇與之論情理較是非也惟邑廟人衆動易滋事沽安所關碍難曲徇仰仍在前次禀定之地切實振興可也 
[得首領]  
　　謀斃吳華春之兇手　四曾在南京拿獲解縣收禁在案昨忽病斃由管 
 
 

Page 20

 
 
監家丁禀知縣主立即禀請道憲派委鄰封相驗 
[互相控告]  
　　咈布小行工頭朱廷奎昨扭恒源坊主盛阿元童順裕坊主童可久黄錫記坊主黄錫貴信大坊主陳岳堂到縣喊控該坊主等吞没酒錢不肯發給請爲究辦繼又有陳岳堂到案互控朱廷奎藉端拆稍並聲明並不吞没李司馬諭飭兩造靜候審訊 
[資遣回籍]  
　　販賣華工之李四泉云年誘騙山東直隸奉天一帶之愚民二三千人載至南洋某埠今有杜榮甫等十一人逃回上海由滬道購買安平輪船船票發送到縣遣令赴津 
[道批七則]  
　　印花染坊公所司事蔣子春等禀批案經一正函致法總領事飭將顧紀生交由會審公堂提同倪成發訊究着即靜候商辦母凟陳舫蘭等禀批創建公所重整行規旣經各同業公同商酌互相允洽應准立案仰上海縣查明給示曉諭可也汪裕生禀批全泰美倒欠莊欵一節經飭廨查帳訊追在案所有該商等各户存欵如果控據確鑿自應并案追　仰公共租界會審官查明秉公辦理仍將訊追情形具報察奪李和尚禀批此案前據家丁翁貴及王阿虎等具禀均經各前道分别批廨核辦本年二月奉督憲此發金范氏　詞到道又經分行縣廨查明原案秉公辦埋迄未復到據禀前情仰公共租界會審官迅速核案秉公辦結具報毋任纒訟仍將辦理情形先行錄報姜寳善禀批前據朱樹亭來禀當經批行查辦在案據禀前情仰上海縣遵照前批秉公澈查辦理具報鄔張氏禀批案旣由縣訊斷仰南　縣照案飭遵母任違延傅金裕禀批仰公共租界會審官立予着保交案勒追母任久延 
南市 
[斥革巡士]  
　　篾竹街許桂興竹噐店失火未成旋由一百三十九號落差巡士進内誤指鄰居徐培元搶火軋至小九華毆辱一案昨經工程局陳副裁判飭探查明提案復訊以該巡士實有不合判送警務處斥革示儆 
[妓女擇配]  
　　英租界胡家宅逃妓薛金秀被南區巡士查穫連同串逃之狎客陳阿根解至工程局經陳副裁判提訊金　供年二十二歲蘇州人前被表叔領來賣入妓院今因時被鴇母凌虐是以逃出判發堂擇配陳阿根收押三天 
閘北 
[禁約訟棍]  
　　王幹臣控趙碧泉及子趙得金借洋八百元不還昨由四路一區巡官提訊趙等供借洋屬實已倩唐發榮調處巡官查得唐發榮即著名訟棍糖菩薩動輙干預局案當諭各地保一體嚴查若再有招搖情事定即提案究辦一面飭將趙得金還押趙碧泉開釋著即赶緊理處 
英租界 
[研訊起火]  
　　西上林街福安客棧失火一案昨晨由探將棧主朱梅生棧夥毛綸琴及見証寓客金寳山王榮生　如堂隣人王賓來等解廨復訊據九號西探禀稱該棧保有火險銀五百兩前因容留匪徒罰洋十元朱已無力繳出向人商借此次起火係在樓上中間房間内所住棧客二人朱又不能交出情節可疑應請澈究金寳山等供稱是日黎明時有棧客二人欲乘頭班火車赴蘇囑令茶房開門旋即在該房間内起火小的等當令勿放二人出門詎巳放去所有衣服悉被焚燬請爲究辦朱梅生供稱該棧係二月間接盤是晨起火小的並未知悉迨經棧客叫醒小的與妻兒均不及穿衣逃出是實棧夥毛綸琴供是晨樓上二棧客須剩早車往蘇故開門放走後聞樓上起火因見主婦未穿衣服抱孩逃出小的即用棉被裏孩不及施救所有二棧客現不知逃匿何處旋由楊寳山投稱該棧由小的與朱合股開設倩朱經理此次失火實因棧客不愼求鑒判朱毛還押候再訊核 
[預防火患]  
　　顧海泉家違背租界章程多積稻柴昨晨由探將顧傳至公堂罰洋二十元充公 
[勾引成姦]  
　　張劉氏控江北女子董阿二誘令伊女彩貞同至田秀貞客棧内與薙髮匠王阿二姦宿一案昨由官媒將黄阿二解廨復訉直認不諱判押女所二月 
[串拐養媳]  
　　王薛氏控張勝泉陸坤囡祝楊氏串拐養媳王金大昨經公堂復訊判一併押限七天交金大到案再訊 
[茶舘聚賭]  
　　應朱氏朱夢卿等所開之茶館均因聚賭由探一併傳至公堂判各罰洋三元充公 
[押限料理]  
　　森昌信局錢玉成控毛春亭竊金逃逸一案昨由捕房將毛及在押之吳禮寬殷德才王紀福毛湯氏吳湯氏等一併解廨中西官以毛春亭係由殷德才尋交判殷與兩氏開釋王紀福吳禮寬二人不應知情縱放著各押滿三月毛押限一禮拜向原告料理所有查到各贓先交原告具領 
[客棧罰洋]  
　　福建路八十號門牌某客棧因容留來路不明之婦女由探將棧主陸童生傳至公堂請爲究辦判陸罰洋十元再犯將棧封閉 
[串放白鴿]  
　　汪文金控施同生衛興齋吳江氏陳孫氏串放白鴿昨由公廨訊實判施押捕房三月餘各押滿二禮拜再行開釋 
[婢女迷路]  
　　迷路女孩周如意昨由捕房送廨請訊據供年十二歲在虹口廣東人家爲婢因出外購物不辨道路致被送案判發幼女所留養候領 
[氣忿圖盡]  
　　潘春生前晚至金利源碼頭投浦　盡田捕救起送入捕房昨解公堂請訊潘供住居法界前開烟間因被人欺辱氣忿投河判潘開釋以後毋再輕生 
[追還贜]  
　　王徐氏控辛關關朱關順串竊田單金飾一案昨經公堂復訊判贓給原告具領辛朱押候下禮拜六訊辦 
美租界 
[事不干已]  
　　李阿榮之　夏氏歸寗日久李往領回被妻母囑令應寳根覇留不放李即投報捕房飭探將應拘入始將該氏交出給李領回應從寛斥釋 
[監犯瘐斃]  
　　西牢押犯陳阿來昨日瘐斃當由管獄人知照捕房飭保查明收殮 
[攫取首飾]  
　　　婦李阿桂昨在崑山路被流氓攫去金簪一枝投報捕房飭探查緝 
[西人行騙]  
　　北四川路　順興京貨店昨有某西人前往購物值洋六元命夥跟往取洋忽被逃逸因即投報捕房請爲查緝 
法租界 
[藏垢納污]  
　　西洋涇浜　裕里浦東新華小客棧容留年輕子弟勾引洋人入内雞姦兹爲捕房麥總巡訪悉突于前晚一點餘鐘密飭西探西捕前往拘獲陸阿二陳有生陳品炳等三人尚有同黨施福岩因姦拐錢徐氏之十四歲女兒錢阿五逃避致未破獲遂將陸等三人及茶房蔡秋生棧主陸其祥丁順華一併送入捕房迨至翌晨英界捕房又在馬立師路將施福岩錢阿五一併拘獲移歸法捕房俄由麥總巡諭將一干人証解廨請究丁供該棧於去年八月間讓于濮姓由濮轉盤于陸其祥接開小的諸事不問陸供小的並不在店諸事不知蔡供充當茶房陳品炳等與洋人來過兩次給付棧資四角交於店主伊等上樓入房將門關閉約一時　即去彼等在内作何勾當亦不深悉中西官問每晚到棧收錢之婦人是誰陸答稱是小的之姊即順華之妻質之陸阿二　向爲洋行出店現巳歇業陳有生　素爲排字生意父母遺體不敢毁傷實　悞拘求宥陳品　供雖同洋人到過該棧並未被污施福岩供駕車度日曾推送洋人到棧並未做過　恥之事判丁陸二棧主各枷一月各押半年陸阿二陳有生姑念年輕全其體面與蔡秋生一併開釋陳品炳照相逐出租界　福岩兩案併發判枷號一月押捕房五年錢阿五當堂給其母具領管束新華棧發封充公以示炯戒 
[押追借欵]  
　　沈森生借戴茂松之方單抵於王阿林復由王阿林轉抵於王堂堂糾葛不清互相控告經公堂判令王阿林交洋廿元沈森生交洋卅二元在案兹王已照交沈不遵斷前日復由公堂着保交案押限交還 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
小說 
[譏彈小說滑稽魂（五十四）]  
　　第十回項司馬指分直隸章中堂初見庸奴項安閣低着頭。慢慢的跟着進去。到了屋内。方才抬起頭來。只見章中堂連帽子也不帶。端端正正的坐在一張椅子上。見他進來。動也不動一動。在章中堂的旁邊。站着一個紅頂花翎的少年。目秀眉清。唇紅齒白。約有二十八九歲的樣兒。只聽得章中堂狠嚴厲的對他講道。你曉得什麽東西。想做起統領來。這個海軍的事情。不是頑的。那少年陪着笑臉。深深的請了一個安道。只求中堂的恩典。章中堂道。碰你的運氣罷。那少年又請一個安道。謝中堂的栽培。就在這個時候。項安閣已經搶步上前。恭恭敬敬的跪卜叩頭。章中堂慢慢的立起來。也不回禮。只把腰略略的灣了一灣。口中說道。不必行禮。項安閣已經叩過了三個頭起來。章中堂把手往對面一指道。你們坐下。項安閣還不敢坐。章中堂道。叫你們坐下就坐下就是了。項安閣暗想怎麽開口就是這樣傲慢。果然巡捕的話不錯。一面想着。見那個少年已經坐下。自已也便坐了下來。挺直了腰板。眼觀鼻。鼻觀心的。氣也不敢哼一哼。只聽章中堂開口問道。你來幹什麽。項安閣聽了。覺得頭一句話就有些對答不上來。只得大着胆回道卑職到這裡要求中堂的恩典栽培。又聽得章中堂道。什麽恩典。什麽栽培。像你這樣年紀輕輕的小孩子。不在家裡頭好好的讀書。跑出來幹什麽。項安閣聽了。急得面漲通紅。那裡回答得上來掙了半天。掙出一句話來道。卑職家道貧寒。出來求中堂賞碗飯吃。章中堂道。你們家裡頭的光景。我知道的。老師逝世之後。雖然没有多少錢。却還是狠過得去的。怎麽你說没有錢。一定是你不知世事。把家裡頭的錢都混閙掉了項安閣聽了。不敢答應。章中堂又道。况且你們家世代多是科第出身。爲什麽你要就起捐班的這一途來。看你年紀狠輕正好一心一意的巴結功名。你難道不想接續祖父的書香麽。這一席話。把一個項安閣問得張口結。舌一時答應不出來。只好連連的答應是是。不知後事如何且聽下回分解 
國外新聞 
[日船被撞沉没]  
　　初四日東京電云據傳有某汽船在能登外海與某船互撞立時沉没溺斃搭客十六人 
[羅斯佛君行蹤]  
　　初四日倫敦電云前任美總統羅斯　君已行抵斐洲芒拉薩該處英員設宴欵待英皇亦致電歡迎羅君深讚英國增進斐洲文化之事業並申謝英國兵艦歡迎之盛意並謂威力即和平之根本深望世界公正大國充其武力以維持云 
[美國麥價大落]  
　　初四日倫敦電云美國壟斷麥市之裴登兹忽失其蹤跡莫知其所在裴氏避匿後鈕約及芝茄哥麥價陡然大落據鈕約世界晚報載稱裴登君現擬壟斷棉市兩日之内已輸出英金一百萬磅同日紐約電云芝茄哥裴氏壟斷麥市已有傾覆之象 
[美國河冰危象]  
　　初二日紐約電云美國奈格拉河結凍高約八十英尺日後釋凍時附近三鎭將遭氾濫目下居民異常惶恐現雖設法將該冰炸碎　有効力 
[斐洲憲政近聞]  
　　初四日倫敦電云斐洲好望角苑民地及奈脫爾省之議院已將憲法及修正各　核准通過奈脫爾合併問題因該處人民反對不從故將移交議院公决 
[土爾其内訌九誌]  
　　　初四日倫敦電云土爾其上下兩議集議員在君士坦丁之外森斯合拂落地方聨合集議並頒發示諭勸喻國民服從軍令土爾其海軍艦隊突然開回京城宣稱願爲國會竭忠干白爾海軍大將並未在隊同日柏靈電云土爾其上下兩議院議員現在森斯台拂落組織國會决議將土皇廢位贊成者一百三十六人反對者五十九人反對革命黨之首領現有多人業已出奔雅典海軍艦隊現亦附從青年黨奉命開往買摩那海初五日倫敦電云據君士坦丁連次電音均謂森斯台拂落議院現已决議廢罷土皇並宣布舉立今皇之兄穆哈默德里沙特接祚惟芝扶開脫大元帥曾致電土皇反對廢位之舉並稱陸軍之職務惟求維持憲政之無損土皇近赴塞拉姆列克會議儀仗頗盛羣衆皆高呼致敬 
[俄國進兵波斯]  
　　初四日柏靈電云有俄人八百名分赴波斯各處初五日倫敦電云波王並未通諭台勃里保王黨暫休戰務故俄兵已急向前進保護歐人 
[德國籌借債欵]  
　　初四日柏靈電云德國國債三百二十兆馬克普魯士公債劵四百八十兆馬克半係四釐起息半係三釐半起息將於西五月三號同時發行德國國債每百多收百分之二零七普魯士公債劵每百實收九十五零六 
 
 
 

Page 27

 
 
   
 
 

Page 28

 
 
   
 
