# 1919 - 45 - 4916525

 

Page 1

 
 
   
 
 

Page 2

 
 
   
 
 

Page 3

 
 
時評 
[和議與陜事（冷）]  
　　陜事非和議中應有者也何也此蓋屬於停戰事也陜事而涉於和議和議之不幸也　　雖然歐洲和議亦嘗有其例矣歐洲和議代表之警告捷克與波蘭曰和議間而以兵力取得之疆土無效也南北代表而亦能發此有責任之言者陜事不難解决矣况乎此之疆土更同爲中國之疆土乎專電 
北京電滬朱總代表號（二十）電本日上午九時已正式開會雙方總代表曁各代表均齊集總代表各有宣言另電陳明兹商定我方由啓鈐電陳政府由政府正式通電各省及各駐外公使彼方由唐總代表電逹廣州軍政府轉告西南各省希兩不直接通電伏祈查照（二十一日下午三鐘） 
北京電唐少川電徐對陜事提出嚴重警告（二十日上午十鐘） 
　　北京電和平聨合會請將陜事明令停戰如不奉令認爲公敵聞克盩役賞五千元 
　　　（二十日下午四鐘） 
　　北京電劉存厚陳樹藩聨電遵令停攻静候劃界中央以漢南雙方軍隊起釁原因實不明瞭電囑宋聨奎馳往調查　　北京電法使館得巴黎電歐會長法總理克列曼索於十九日晨由私邸出門時被無政府黨員密林連擊七槍四肢及肺部俱受重傷和議因此暫停政府聞報已電胡使代表慰問　　北京電巴黎電法提議修正國際憲法草案第八條一聨合會應設立稽核各國軍備委員會隨時查察各國是否遵照規定之辦法實行二聨合會應組織永久國際軍隊法代表持之甚力英美均反對辯論至一小時無結果（二十日下午五鐘） 
　　北京電外交圑消息中東路自協定共同管理後現各國委員在海參崴正議施行細則惟協商方面以劉鐘人不善英語要求我政府撤换外部已接到公文政府决派詹天佑爲技術委員先以調查名義前往俟商定再發表（二十日下午三鐘） 
　　北京電免遣敵僑商准須經公使圑保證漢納根卽由英使保免美使亦保證一人嗣兩使館意見不甚一致英使昨至外部重加討論（二十日上午十鐘） 
　　北京電外圑照會外部京漢路貨車缺乏查由曹總長調往山西爲自設協豐公司運煤致漢上貨物積滯請速調回濟運　　北京電新設駐外商務委員現由外農兩部提出九人　　北京電鐡路統一案新舊交系對根本上表示贊成惟辦法則同一反對現外交委員容納雙方意見從事修正條文但膠濟满蒙兩路不入本案範圍某巨公謂似此即失統一精神極不爲然（二十一日下午三鐘） 
　　北京電鐡路統一案名義上由熊所提出實爲梁周發動蓋新舊交系對路事一主聨日一主聨美各走極端正在激戰　　北京電美國短借欵五百萬有日内成立說（二十一日下午三鐘） 
　　北京電瑞士公使昨在六國飯店失竊鑽石飾品一件價值十餘萬急請警廳協緝（二十日上午十鐘） 
　　北京電蘇李督轉譚延闓電湘督稱周偉等越界事非事實南軍與吳馮等軍歷久相安徒據諜報雙方各執終非久計請轉飭田使就近與周司令商訂劃區辦法免糾紛（二十日下午六鐘） 
　　北京電國防軍段已允交出惟時間不無猶豫徐正使人協商中（二十日上午十鐘） 
　　北京電本日閣議决定所得稅條例内容分二種第一種法人所得卽當商鹽商銀錢商等課百分四公債社債之利息課百分三第二種卽官吏議員及從事各業者所得五百至二千課百分二二千至三千課百分三三千至五千課百分四五千至一萬課百分五一萬至二萬課百分六二萬至五萬課百分七五萬以上課百分八　　（二十日下午十鐘） 
　　北京電龔財長提出减薪案已由閣議通過徐極反對已交覆議此案將打消（二十一日下午二鐘） 
　　北京電農交兩部擬創設中華工程師學會辦法聞元首特捐二千元提倡（二十日下午五鐘） 
　　北京電昨日安福系開會討論八年公債案聞已允由政府先以敎令公布再提交追認　　北京電財部因財政困難呈明元首擬從整理收入與支出爲入手辦法（二十一日下午四鐘） 
　　北京電魯督以烟臺蓬萊等縣被鬍匪搶刦架勒一案該屬文武異常疏忽請分别降革記過以儆（二十日下午六鐘） 
　　北京電張文生電告在豐縣楊樓等處擊斃匪首苗汝霖擒獲田鬍子（二十日下午五鐘） 
　　北京電鍾體道電該師仍守原防静俟解决（二十日下午五鐘） 
　　北京電管金聚以所部竄逃懇將查辦案早宣布以安軍心　　北京電管金聚又來捷電稱克復扶風（二十日上午十鐘） 
　　北京電童保暄劉鎮華均請訊籌餉欵接濟（二十一日下午四鐘） 
　　北京電各省長因中東路事吃緊二十日由吉起程來京請示機宜（二十一日下午三鐘） 
　　北京電趙倜電告豫省會爲六年八年預算决算定三月十日開臨時會議審查（二十一日下午三鐘） 
　　北京電贛省長徐屬意李國筠已促其來京候命（二十一日下午二鐘） 
　　北京電甘州護軍使凉州鎮總兵均改爲鎮守使聞卽以馬麟馬廷勷簡任（二十一日下午四鐘） 
　　北京電農部召集全國工商界訂三月十日外會議　　（二十一日下午二鐘） 
　　北京電國務院爲準備結束曹部前敵軍事召潘矩楹來京接洽（二十一日下午二鐘） 
　　北京電政府决定派薩鎮冰赴歐（二十一日下午四鐘） 
　　北京電唐繼堯電告祖母病故遵禮成服乞轉陳明　　北京電殖邊銀行新得李純投資百萬張勲百二十萬馮倪張亦各允以巨欵存入舉張弧爲總理（二十日上午十鐘 
 
 
 

Page 4

 
 
   
 
 

Page 5

 
 
   
 
 

Page 6

 
 
公電 
江蘇舊國會議員電江蘇省議會商會農會敎育會同鑒報載有人盜用秣陵公司名義與外人私訂合辦鳳凰山鐡鑛合同直接賣鑛間接賣國務請一致力争無任跂禱江蘇國會議員楊擇丁文瑩趙師鼎董繼昌吳涑胡兆沂石銘劉可均高旭凌鴻壽朱寶楨周積芹丁善慶陳則民張清樾劉雲昭劉汝麟韓志正徐宗德胡應庚王汝圻徐蘭墅王紹鑿戴維藩陳尚裔眞各通信社電 
北京電協約國駐京公使以同樣牒文送交中政府言京漢鐡路貨車缺乏事各公使以漢日領事所呈報之事件爲抗議之根據略謂外國貿易大遭損失由於貨車缺少之故而貨車之缺少則由於以鐵路供軍用之故且謂所可得之貨車大半由交通部撥交某公司獨家使用云（二十日） 
　　北京電中國議和專使陸徵祥偕軍事隨員於二月七日往晤法國福煦上將表示總統欽慕之意並謂總統擬以寶光嘉禾章贈之（二十日） 
　　北京電參戰處借欵之餘欵尚未交付外人使署現反對交付惟日人顯願履行借欵合同庶可向中國表示其踐約之願意而予中國以敎訓也（二十日）　　　　以上字林報　　哈爾濱電霍爾瓦特將軍接海參崴來電屬其即往崴埠故已起行（十九日）路透電 
　　北京電錢閣電朱總代表陜西停戰辦法五條已公佈勿以此牽連和議　　北京電宋聨奎電告陜戰未停因口口（電碼不明）事　　廣東電陳炯明眞日（十一）電以閩省劃界停戰大員南應推林葆懌北應推薩鎮冰　　廣東電軍政府派藍天蔚爲鄂西川陜宣慰使　　廣東電熊克武電軍政府謂川軍八師三旅每月虧餉一百二十餘萬客軍費尚不在内請和會主張截解中央稅抵銷　　廣東電唐繼堯熊克武電軍政府主張和會中撤消國防軍爲重要條件　　以上二十一日　　　　以上平和通信社電 
　　北京電四國銀圑對於美國提議復行加入事正在討論　　北京電院及各部多反對薪俸減成并搭公債辦法錢總理允商龔心湛再從長計議　　北京電政府已承認唐少川所荐之張瑞璣爲陜省劃界監視員另一方面又力保張紹曾内意以一事兩人反無專責仍擬專任張瑞璣辦理　　北京電晉省長有從閻督請特任田應璜說　　北京電朱啓鈐電告本日和會開幕情形并告第一議案爲陜西問題　　北京電政府接宋聨奎電陜戰未停由於誤會現已向雙方解釋暫停請速派員監視院據轉朱啓鈐囑向唐紹儀解釋并促張瑞璣速行　　北京電院電陸徵祥唐在禮詢問法首相遇剌事北京電財部撥欵二十萬匯陜爲奉軍遣撤之用北京電鐡路協會對於統一鐡路外債案臚陳利害兩種之比較呈請當局討論（以上二十日） 
　　北京電戰後經濟調查會請派員調查奉天東蒙等處日人所辦及中日合資合項實業　　北京電閣員及外財兩會全體委員將開聨席會議討論統一鐡路各利弊酌定進止　　北京電馮段近甚聨絡皖直意見已融化有合組政黨說　　濟南電此間紳商學各界爲章宗祥與日本所訂之約日昨又開會集議　　福州電李督厲行烟禁以禁烟成績山西爲最電詢辦法冀資仿照（以上二十一日） 
　　以上中孚通訊社電　　北京電本日午刻日本小幡公使至法國公使館訪問法國公使對於法國克勒满沙首相之遇剌表示問候之忱　　北京電據此間有力之某報所報告則美國方面現正在謀劃如左之小借欵（一）一九一六年所締結之借欵三千萬元以煙酒稅作抵押者當時已付過五百萬元此次亞卡忒氏抵京後將完全締結此項借欵契約（二）英美烟公司一千萬元之借欵目下正在上海協議（三）美國資本家與財政部正在締結充作軍費之借欵五百萬元不日卽可成立　　北京電駐在海參崴之劉鏡人昨日電國務院聲明對協商國方面主張鐡路守備隊應當全部用中國軍警　　北京電倪嗣冲於十九日致電中面大致謂現大和平會議尚未就緒裁兵之舉不宜急急恐防和議决裂猶需兵力不可漫行讓步致陷入南方之計略此事宜於和平會議告畢後再行協議云云　　　（以上二十一日） 
　　東京電選舉法改正案豫定於本星期内經樞密院之决定於本月二十五日提出於會議　　東京電日本政府爲關於國際聨盟案决定日本之態度起見將開外交調查會會議（以上二十一日）　　廣東電廣東省議會對於軍政府郭松年爲廣東代表之舉提出反對意見軍政府答覆如下因郭松年熟悉廣東情形故派彼爲代表軍政府選定代表方法非必以本省人爲本省之代表如唐紹儀胡漢民兩氏亦係廣東人斷無不利於廣東之事望勿誤會　　（二十日）　　以上東方通信社電 
法國無線電 
二十日里昻電和平大會本擬於星期四日下午開會現展緩至星期五日主席似將由美國國務卿藍辛擔任　　二十日里昻電據星期四日晨發表之病狀報告法國國務總理克勒满沙氏晚間睡眠極佳Ｘ光線察得克氏所受之彈已入肺中體質情形極佳温度三十五度九食量照常法國及國外對於克氏表示同情者極多衆議院中由孟納斯蒂爾氏主席述明全院議員聞克氏被剌之忿恨並稱克氏竭其全力使協約國戰勝且罄其寶貴之實力使由極大犧牲所求得之和平得以實現法國全國實與克氏密切相繫云云海軍總長萊格氏以政府之名義加入衆議院敬禮克氏之演詞中衆議院之敬禮克氏實係表示全國人民之心理此舉不啻祖國對於戰場勇武之軍士紀其功績也英王比王勞合喬治氏歐蘭杜氏均有電致克氏西班牙王則曾致電法總統云　　二十日里昻電倫土消息巴將軍率領之法國委員圑已尾抵美屬科倫比亞之域多利亞受科倫比亞首相奥里維爾氏及加拿大政府代表博泊氏之歡迎巴將軍宣稱該委員圑視察澳洲及新西蘭殊得最满意之結果並稱彼甚望法國及太平洋英國屬地加拿大間之商務擴張云　　二十日里昻電福煦上將通告政府委員哈倫奇氏稱協約國按照實行休戰條约而要求德國交出之坦克式貨車一千輛已於今日交付　　二十日里昻電二月二十日巴黎倫敦間匯兌率英金一鎊合二十六佛郎法國公債劵市價如下三釐公債六十四佛郎六○一九一七年四釐公債七十四佛郎五五一九一八年四釐自由公債七十四佛郎五○一九一八年五釐自由公債九十佛郎七○路透電 
[歐洲和議近情]  
　　十八日巴黎電昨日行後福煦上將報告和會謂休戰條约内波森邊界一帶之界線經哈末斯坦將軍與維剛將軍討論後稍有更改因此脫離德國主和之土地其政府問題尚未解决惟此項土地内之德人由華沙協約國國際委員會擔任保護星期一日晚間曾致電波蘭人請勿攻擊德國土地　　十七日巴黎電休戰條約正式全文證實十六日巴黎所傳各節　　十七日巴黎電今日開高等軍事議會討論俄事歷時頗久有責任之英人方面表示意見謂聨合政府或將决計重行致書請俄國各政府彚議書内限定赴會時間並聲明關於泊林斯島會議一說之精神必須依從　　十七日巴黎電德國釋回之第一批波蘭人計男婦二萬五千人孩童六百五十人皆以無蓋之車運至波蘭邊界而天氣極寒致凍死孩童五十六人德人且於邊界車站搜奪回國波蘭人之金錢衣物且扣留十五嵗至三十五嵗之男子波蘭外交總長已向德國提出抗議並以詳情通告協約國　　十八日倫敦電巴黎公報云塞維亞斯拉夫克羅特代表各在和會委員會前解釋土地之要求該委員會議决以所要求之邊界問題除意大利有直接關係者外移交阿拉特河問題審查會議覆　　十七日巴黎電巨哥斯拉夫代表通告克勒满沙謂願將與意國争論之問題交由威爾遜總統仲裁羅馬電稱意國不欲承認巨哥斯拉夫將彼此要求移交仲裁之計畫　　十九日巴黎電提交列强會議之巨哥斯拉夫要求内有亞德里亞海全岸目意大利邊界起至阿爾巴尼亞止須屬巨哥斯拉夫故特萊斯特與阜姆二地皆在其内意國亦力欲得此二地謂二地居民意人占大多數巨哥斯拉夫答稱腹地居民全係克羅特族列强會議尚未作决　　十七日海牙電荷國外交大臣在國會答覆關於比國要求希爾特河左岸土地問題謂已命駐巴黎荷使通告和會凡關於荷國問題非先向荷蘭宣布詳情後不得討論凡要求荷蘭割讓土地必受堅决之拒絶云 
[德國内事近狀]  
　　十七日丹京電韋瑪電稱伏錫志報云德國藍超氏已辭外交總長職　　十七日巴黎電佛蘭克費特報云外交總長藍超氏簽定休戰條約後卽行辭職政府請其留任　　十八日巴黎電德國佛蘭克費特報云藍超向内閣聲稱德國志在復戰故彼不能施其對外政策故請辭職今藍超仍未去職往内閣之意也　　十八日柏林電德國大局因斯巴逹克斯圑之活動日見阽危羅爾境有同盟罷工之舉愛森罷工者宣布不以一噸之煤供給現政府罷工之舉須俟羅爾礦産歸爲社會公有及政府之兵召回後始已一切行動全由斯巴逹克斯圑主持韋瑪消息該處郵局已由軍隊佔據政府之兵已準備一切柏林大商肆用人之罷工現已逹六萬人以上預料柏林不日將無商店　續來消息云斯巴逹克斯圑已封閉羅爾境之各報館愛森杜塞爾杜夫等處之携械斯巴逹克斯圑現正擁入末漢該地顯爲斯巴逹克斯圑運動中心點　　十九日巴黎電韋瑪消息德政府現正討論羅爾境罷工事宜該處鑛産什九已入共産主義黨黨人現阻止運輸煤斤哈諾佛消息政府已調兵三萬三千人已遏止罷工　　十八日亞姆斯特丹電德國各處紛紛開會反對協約國據德匣殖民地拘留戰俘歐士白格氏致長電與福煦上將拒絶以德商交由協約國調用如必欲用之須商定以糧食接濟德國並保衛德船員役 
[俄國近狀與協約國]  
　　十八日瑞典京城電希爾新福電稱勞兵會現與里寗主任之莫斯科政府大生意見莫斯科政府因俄國經濟窘迫願與協約國議和特羅資基與齊諾維夫主任之勞兵會則竭力反對此舉謂過激黨佔據鳥克蘭後糧食與燃料不憂缺乏惟據基夫消息烏克蘭人已在距基夫二十基洛邁當及烏克蘭他處大敗過激黨　　十八日俄迭薩電高加索台尼金將軍所統之軍隊已抵裏海於十二日内深入三百五十俄里俘獲三萬一千人奪砲九十五尊武裝火車八架及其他軍用品甚多據公報云所獲各物裝置車中沿長路線三十俄里红衛軍數約萬人已被擊潰台尼金將軍得此勝利後可移其注意於事勢吃緊之桐河陣線近東法軍司令白慧洛將軍已抵俄迭薩　　十九日倫敦電陸軍大臣邱吉爾氏在倫敦演說謂英國不欲派大軍入俄如俄國須加救護當由俄人勉力爲之 
[英國處置罷工情形]  
　　十八日倫敦電星期四日格拉斯哥漸恢復工作工人願暫時接受雇工者所提出每星期工作四十七小時之辦法以待全國解决　　十七日倫敦電工部大臣宣告政府召集全國工業大會於二十七日在韋斯特明斯特開議此會之目的在使政府有機會可與國家實業界之代表共商工業上之不寗靖並徵集雇工者與工人關於此層之意見現方廣發請書務使此會得以完全代表實業界　　十七日倫敦電召集全國工業會議一說已由官場證實大約月内卽將舉行凡關於工資時間與雇用條件等之争點將在此會討論國人聞此消息大爲欣慰即極端派亦以此舉爲然　　十八日倫敦電今日巴黎公報云國際工制委員會昨决定常年勞働大會每一國家得各派代表四人計政府代表二人僱工者與工人之代表各一人每一代表有一票權 
[法總理被剌情形]  
　　十九日巴黎電法外交總長畢勛言總理克勒满沙被剌情形謂克總理於第一次槍彈發出後高聲呼曰（未中）但克總理已知槍彈行將復發卒被一彈擊中有彈數枚穿入克總理之大衣行剌地點距總理住宅僅五十碼時克總理方步行也剌客名柯丹乃一勤學少年不飲酒不吸烟曾充兵士因有心疾故免軍役向屬衆所視爲無害於人專事演講之無政府黨當行剌時顯無從犯惟有一人因喝阻衆人扭毆柯丹致被拘禁 
[各國近聞]  
　　十七日南斐開敦電國民共和當代表擬即乘非英人之船隻前赴歐洲南斐艦隊司令願以英國軍艦載送國民共和黨代表赴英　　十七日倫敦電商部許與土耳其小亞細亞阿米尼亞古爾狄斯丹交索波太米亞叙利亞布加里亞通商俄國黑海各口岸亦可望通商海外商業科允以利便給予英商俾可派代表赴俄國南境振興商業現有英商航業公司數家已佈置恢復航業之辦法　　十七日倫敦電管理糧食大臣取銷國外非有執照不許經營糖業之禁令　　十八日巴黎電奥京電稱選舉之結果不僅表示社會黨之成功且爲主張與德合併派之勝利　　十八日華盛頓電威爾遜總統電告陸軍總長謂高等軍事議會現方指示方法以改良俄國北部協約軍之軍事現狀要聞 
[統一路債問題之新潮流（二）]  
　　統一全國鐡路外資問題爲交通最近發生之潮流此中利害關係國家前途甚鉅京師輿論界已引起注意日來贊反兩派議論蜂起雖其間不免含有黨派色彩而此種大問題研究固不厭求詳也據聞外交圑方面佔有中國鐡路權最多之國頗不贊成其他則頗主張政府方面外交委員中贊成者頗多其理由謂與其爲一國具有政治性質之壟斷母寗歸諸國際商業性質徐圖收還爲愈惟某總長現方以去就争謂此舉不啻將全國鐡路任人以處分敵産之方法處分之反對颇烈昨日下午兩黠半又在國務院召集外交委員會委員及全體國務員開特别會議籌商此事兹彚錄北京各報消息如下以供參考　　國民公報云中國統一鐡道計畫醖釀已有一二月之久發議者本係外人聞其辦法厥有數端（詳見另段） 
所傳辦法雖間有不同然要旨所在約有數點（一）撤消各國在中國之勢力範圍（二）中國各種所借外債有將到期者可以新債票换回舊債票（三）將來築路可向各國共同組織之銀圑借欵以興築全國之鐡路故中國有識之士對於此等計畫多表贊同即向與路事有密切關係者經愼重考慮之後亦以爲利多弊省力子贊同所反對者獨少數耳聞日本方面對於此事尚未正式發表意見前者葉恭綽氏赴歐道出日本亦曾與彼邦人士談及此事日人似不反對惟實際日本對於此事未必贊成蓋日本爲扶植其在華之特殊勢力起見不能不打消此項計畫卽如山東問題其重點不在青島而在膠濟鐵路日本對於青島早有宣言歸還吾國惟欲承繼膠濟鐡路耳故在巴黎和會所傳中日兩國委員争執之事即係此點如此項計畫實行則不但日本所欲得之膠濟路無以償其願望即其已得之南满路亦將發生變化歸於此次計畫中之鐡路總機關所掌管殆非日本所願耳　　晨報云自當局有統一全國鐡路之計畫中外人士對於該問題遂甚注目該案日前經國務會議通過之後即由政府電致我國議和專使囑其依照辦法提出和會嗣因交通曹總長忽變態度從中反對該案遂致緩提聞政府於昨日（十八）下午兩點鐘復在國務院開特别會議除國務員全體出席外外交委員會委員亦列席籌商該案之辦法會議歷兩小時之久關防異常嚴密詳細情形無從探悉惟聞雙方會商結果均尚融洽即日入府報告總統可見當局對於兹事尚在極力進行又我國鐡路協會係交通界關係人員所組織自统一案發生後該會人員頗爲注意日前開會時由副會長前路政司司長關賡麟報告該問題經過情形並陳述原案之利害當時頗惹中外之注目聞該會昨日復在西長安街本會開會由關君繼續說明鐡路統一問題是日演說者尚有參議院議員陳介津浦鐡路副局長俞人鳳京漢鐡路局長丁士源路政司科長劉景山胡鴻猷華南圭魏武英等或縷述情形或痛陳利害到會者有五六百人可見國人對於該問題熱誠之一斑吾人但望彼等專就全局利害商榷勿令派别畛域以陷國家於不利之地位也　　民福報云近來盛傳中國鐡路有歸外人管理之說其說發自王景春王氏在美國紐約演說有中國鐡路可由外人管理云云此種聲浪由是大振初不知此一席話何以竟如此動人而駸駸然將演成事實也兹據深知内情者言自舊交通系下野後每欲作政治上之活動然新交通系旣以日本爲外援則該系本身不得不别求外助於是乃有王景春氏在歐提出鐡路公有轟動一時之新政策遂大爲各方面所注意若日來新銀行圑之發生美人阿卜脫氏之來華皆於此事大有關係中國此次善後事宜如須借欵則此事想即見諸事實矣確聞前日協約公使開會討論對於管理中國鐡路一事仿鹽稅抵押借欵辦法並聞某某兩國公使將此事之利益於中國者詳細說明咨呈中國政府俟國務會議通過然後實行於是昨日曹汝霖在國務會議極力反對彼蓋因與日本交涉甚多而日本現正謀訂膠濟等路合同故甚反對各國合辦鐡路之議（按此係中美通訊社消息）親美派之舊交通系旣欲挾美爲重接近政權而親日派之新交通系亦欲挾日爲重極謀抵制遂至釀成此種波瀾而國家與人民之利害如何遂各執一是非矣查統一全國鐡路案前由外交委員會建議曾電陸專使參考因未在閣議正式通過故昨日下午兩點半又在國務院召集外交委員會委員及全體國務員開一特别會議籌商辦法會議歷兩小時之久詳細情形尚未探悉　　京報云我國鐡道多以外資建築鐵道之行政與組織視投資國之成法而定故一路有一路这辦法英國資本之鐡道其用語爲英文其材料卽英産一切皆倣英國式日本資本之鐡道其用語爲日文其材料卽日産一切皆倣日本式甚者如往日津浦鐡路英德合營以蘇魯爲界而其内部即不能劃一國與國殊路與路異吾國鐡道行政遂有不能統一之大缺點此其弊病一爲交通運輸之不便一爲管理之繁難一爲阻碍發逹欲矯斯弊自非亟謀統一不爲功此爲中外識者一致之點如日本交通界及美國經濟界皆有此意去年向我國某要人屢有表示并交换意見日美之間亦有私人的商議此鐡道统一問題之由來也至於統一之方法并無成議據外間所傳凡分數種第一種之要點有四端（一）設國際委員會由最有關係之五國卽英法美日本與中國各派委員會議後交由執行部辦理執行部首領用歐美（二）交通部之下設中央路政管理司亦由五國委員組織（三）使中國鐡路爲完全國際鐡路機關（四）照鹽務署辦法以華人爲首領而以歐美人爲副首領第二種之要點有三（一）在交通部之外設立一種統一鐵路總機關倣照日本鐵道院辦法内置督辦一人以交通總長兼充督辦其下置委員若干人各債權國各出一人（二）前此所有各路借欵債劵一律收回改發新劵一撤某路借某國資本之界線（三）管理運輸之權仍歸中國自主第三種之要點有三（一）所有以前借欵各路由中政府發行新債票换回舊債票（二）所有已築未築各路另設管理委員會聘英美法日俄五國人各一爲顧問工程與管理二項得用外人但有鐡路專門知識之華人應儘先擢用將來漸以華人替易外人（三）運輸全權仍歸中國此外尚有種種傳說要之俱是片面所主張擬議將來决無依樣實現之理蓋此事所關者玉遠且大非寥寥三數語所得而解决確定至於英美日法俄諸國對於此案之態度極有注意之價值其中日美二國因經濟之充裕將來在華發展之志願與能力自然較其餘爲大而日美者似立反對之地位即美國贊成而日本反對而日人之中亦有贊成之者如交通界及某大銀行是也但日美政府則絶無表示耳至於英法俄三國俄國因内亂不遑他顧姑置勿論英法俱無表示但其贊成未必如美之熱其反對未必如日本之烈此則可以斷言耳我國當軸對此尚躊躇未决昨集國務員及外交委員討論此事其結果尚難發表 
[山東問題中日换文之披露]  
京津泰晤士報云中日兩國於去嵗九月二十四日締結關於山東鐵路之密約報紙登載均未揭其眞真兹覔得該項密約及中國駐日公使與日本外務省大臣往來文件譯錄於下以供衆覽　　日本外務省致中國駐日公使書敬啓者敝國政府以中日兩國輔車相倚唇齒之邦本諸親善之懷締結此約此約告成則關於山東各問題均可迎刃而解矣今將條約各欵繕呈希卽轉逹貴國政府是所至禱條約錄下（一）山東鐵路沿線所駐之日軍除濟南一部外均行撤退（三）中國政府另組警備隊護山東鐡路（三）山東鐡路應備充足之欵以作警備隊經費（四）所有警備隊總司令部鐡路各大站及警察敎練學校須聘用日人（五）關於該路郵傳等事均由中國人辦理（六）此約締結之後此路即歸中日兩國聨合管理（七）從前所設之民政署現仍存在者一律取消以上七欵請於接到貴國政府意見之後即行示知尤爲至感此致卽頌時祺日本外務省大臣内田男爵簽字　　中國駐日公使覆日本外務省書警覆者接奉來文内開敝國政府云云等因准此當即呈明敝國政府旋接訓示極表贊同相應照覆貴大臣希即查照是荷中國駐日公使章宗祥印　　查以上條件以及往來之書回憶小幡氏答覆外報駐京記者云山東鐵路之约全屬商業性質係由日本資本家與駐日章使議訂等語今觀其内容政治性質實較比商業爲重又兼章使覆書謂中國政府深表贊同一語殊屬令人驚訝不置聞此約純由日本外務省大臣與章公使秘密結合絶未得中國政府之同意云 
[述財政（一士）]  
　　總理一國收入支出之財政總長晨九時到部晚以七八時方退歸私室非有國務會議未嘗輕出衙齋一步於清愼勤中一勤字之官箴宜可當之無愧乃督辦烟酒公賣之張小宋嘗語財政部員之入謁者曰聞爾總長日日在部讀書有之乎言外之意蓋譏其刻苦若儒生而實未能任事謁者唯唯末敢一爲長官辨則緣龔心湛之入治事之室非閱書即閱報誠無第三事也　　龔心湛何以消極若是試一考財政先後之情形則誠有大難處置者溯自軍興以來非唯西南各省久停報解即中央威令所及之地方其應解部之專欵亦多被截留抵充本省屯軍之軍餉中央除特别軍費外尋常軍政各費猶月需千二三百萬元從前除鹽稅餘欵按月可得二三百萬元外其餘則由中交兩行墊發八百萬元不足更向他銀行零星挪墊藉以彌縫龔嘗一任財政次長實則與各銀行未嘗或通欵曲此番到部見 
 
 
 

Page 7

 
 
部庫如洗亦嘗親到各銀行面懇通融而各銀行竟無一應夫今日之任財政總長者舍借債更有何術以善其職龔於此旣有不能宜若一無可爲之事而其所抱消極態度因亦有不得已者也　　龔旣日借閱報以自遣身任部務之次長即不能綜核全部分之支出而於部中之日用開支則責無旁貸前日嘗到鹽務署與商借欵署員詢其借額幾何對曰得三千元斯可救一時之窮矣署員笑應曰若是戔戔者固不妨如取如携也代理次長之錢錦蓀即欣然收所借之三千元而去夫以兼總一國收入支出之財政部何致竟爲三千元所窘則龔心湛之颟頇有不得辭其咎者事緣上月適值陰曆年終東海於龔未到任之先早諭兩镒長將年终用欵先期籌備計算聞支之外尚可餘百萬元爲部中本月这用開支項下有三百萬元係須交付陸軍部分發直轄各軍之軍餉者財政部亦早籌定不意取消援粤總司令之命令適亦於陰曆年終發表總計收束各費又須三百萬元二十八日國務會議時靳雲鵬向龔面索此欵龔誤爲即前此之三百萬元應之曰已早籌備矣靳退即命陸軍次長張遠伯由電話中告知財政次長李贊侯囑即時付欵李大詫拒之不應與張由電話中大開舌戰後又面詰龔心湛龔始恍然自知其悮二十九日靳又向龔索欵龔亦力拒之靳謂昨應而今翻是有意與之爲難大憤勢欲用武諸人排解不開遂共向東海聲訴東海嚴斥兩人謂以閣員而竟出此市井之舉動又以靳理長而龔理短責令龔速行設法龔不得已除將留備部用之百萬元盡數撥付外又由李向他處挪發七十萬元其事始了然財政部自是遂爲一錢不名之財政部今二月又將告終矣此千二三百萬元之軍政各費不知龔將向何處籌措也 
[八年公債之前途]  
　　財政總長龔心湛近日以羅掘無術忽擬發行民國八年公債於各省軍政欠欵稍資搪塞藉延殘喘日昨特飭公債局速即着手籌備一切並决定發行之期在陽曆三月中旬惟其間有兩種難題（一）公債之發行須以預算爲根據預算八年用費不足始得爲八年公債之募集今六七兩年度預算從未編造遑論八年龔氏究以何根據而發行八年公債（一）須得國會同意龔氏自知此舉在國會方面難得良好結果乃乘新國會閉幕之際急遽進行並要求安福系議員通過將來新國會二届常會再行追認昨日下午（十八日）安福俱樂部開會即爲此事惟龔氏此舉議員中多不謂然頗持反對熊度但聞此案已經閣議議决日前並由該部專電通知各省謂近爲整理國庫金融擬發行民國八年短期八釐公債額定四千萬元閣議决定以津浦貨捐礦稅爲擔保償本以五年爲期請即知照俟發行定期再行電知據財部中人云現各處催索欠欵亟須應付者已逹三十餘件龔之減政主義杯水車薪無濟於事近日極力進行某項借欵又無成效焦灼萬分不得已乃有發行公債之計劃云 
[京華短簡]  
　　十八日閣議消息昨日（十八）上午十一時閣議例會交通總長曹潤田未到除外交問題臨時由陳代理報告外另由財政部提出所得稅條例以關係複雜未經即决司法部提出山東高等審判長沈其昌因廻避省長沈銘昌調京另用以陳福民爲山東高審長另以徐維藩爲山西高審長均經可决因下午兩點須開特别會議至一點三刻即散會　　陜境戰事尚未已政府對於陜事曾有通電令各師撤回原防北方各將領對南作戰仍在進行普金聚於九號率師佔領汧陽劉鎮華於十三號率領鎮嵩軍佔領郿縣將於日内會攻鳳翔又陳樹藩寒日來電呈報收復郿縣及齊家寨同日另有一電則謂乾縣方面業派張白兩旅前進甚爲得手又陜省瞿參謀長删日致電政府略謂盩城已得乾縣合圍早晚可下惟援陜晋軍第一支隊拒澄城尚遠第二支隊亦未渡河祈電催速進俾得併力以靖陜北而所得陜西電訊亦謂蝚近一星期該方面戰争甚烈死傷頗衆按此事於和局甚有影響不知政府何以對南方也　　詹天佑往查中東路中東鐡路歸入各國聨合管理俄國鐡路之内日美二國已接洽妥貼前日日美公使偕往外部通知此事昨聞政府方面一面籌議抗議一面擬令漢粤川鐡路督辦詹天佑前往查勘該路情形又中東路添設路警一事郭督辦久有此議惟因種種障碍未及舉辦近復重提前事决擬添練路警若干先令分駐各站以資維護業將擬具辦法呈請察核　　食鹽濟日之磋商日前小幡公使因奉日政府電令向我政府交涉接濟食鹽一百萬擔每擔一百斤政府以其關係鹽務當交鹽務署核辦小幡公使遂又與鹽務署督辦商榷辦法要求增加二百萬擔共爲三百萬擔並以日本現在缺乏食鹽甚急請設法從速允運現在鹽務署迭次討論已有允可之意惟以食鹽出口關係禁例且在條約上尚須得英法二使之同意故此案日昨已由鹽務署轉資英法公使俟得同意之後即可答覆日使　　美銀圑來京任務美國莫根銀行圑代表阿卜脫氏行將抵京此來任務殊爲繁重因美國脫出銀行圑後屢有復行入圑之說雖與其他關係國家大體接洽就緒惟尚未正式决定而美國方面猶待調查我國最近之財政經濟情形及財源之類别此阿氏來華任務之一也烟酒借欵曾有向美抵借三千萬之約已先付五百萬當時美國方面之當事者即阿卜脫氏今美有正式續訂前約之意須與我國當軸接洽此阿卜脫之任務二也交换關於國際聨合管理中國鐡道之意見此阿卜脫之任務三也據華北明星報哈爾濱電訊阿氏十五日行經奉天即將來京矣　　張元奇長閩已定張元奇長閩之說風傳已久迄未發表外間謂係張憚於還鄕之故力辭此缺兹聞張氏并不畏難已向政府表示同意日内即可發表　　擬設駐外商務員田農商長以我國駐外各使館向無商務調查專員當此歐戰告終對於各國貿易尤關重要連日與外交部往返會商擬將英美法日各使署添設商務參贊一缺和比義俄巴西等國各設商務隨員已立爲草案於十七日咨呈國務院請提出閣議表决 
[東京通信心危]  
　　　憲法三十年紀念與普通選舉運動　　昨日（十一日）爲日本紀元節適當憲法頒布後三十週年乃開視賀大會誠盛舉也會場在東京青山權田原新築明治神宫之外苑憲法恩賜紀念館該館中係日本宫殿式内陳列明治欽定憲法時御前會議各種圖畫及一切書類更有當時明治帝之玉座以爲將來永久之紀念是日該館之正門另紥牌樓一座遍懸國旗門前題額爲憲法發布三十年紀念祝賀會大正天皇現以避寒藥山未能臨席遂遣閑院宫親王代理被招待者爲當時憲法起草有關係之金子堅太郎伊東已代治兩子爵各國務大臣樞密院顧問貴族院衆議院全體議員其他尚有各新聞通信社代表等濟濟一堂約千有餘人祝賀會形式簡單僅兩院上祝賀表先由衆院之大岡議長宣讀次爲貴族院副議長黑田氏致辭蓋該會之發起者係議院方面也最後爲原内閣總理祝辭三唱萬嵗而紀念會之禮式遂畢乃各赴食堂張大宴會而散此外各政黨均於本部另開祝賀會商業會議所亦然惟東京市民僅各户懸旗表示祝意而已　　雖然日本憲法自明治二十二年發布以來迄今已三十年矣憲政上之運用如何自有論評亦無須局外者之曉曉而觀其昨日憲法紀念之晨普通選舉示威運動如是其國民思想之發逹已較前有進步矣日本爲制限選舉法以納稅資格爲標準以前爲納直接稅十元以上才始有選舉權故其全國有資格者僅百五十萬人以六千萬人口比較之爲數固極微也去嵗議會中有主張納稅五元者即有資格而今年則更有二元說與三元說蓋因歐戰後民主潮流所激之故但以改正選舉法漸有提倡者而廢棄納稅資格之說乃大流行議會中主張有人於是所謂普通選舉運動遂深印於國民腦中苟實行普通選舉可得一千五百萬人與現在相比適差十倍上次普通選舉大會記者曾有通信以憲政會之尾崎行雄主張最力而其他學者亦反覆討論赞成者漸衆惟現内閣尚無實行之决心故其結果尚未可知也昨日一方面開憲法三十年紀念會一方面學生圑體二千五百餘人爲普通選舉示威運動發起者爲早稻田大學生聨絡東京各大學專門學校等十七校開大會於日比谷公園以祝賀憲法爲名而宣言促進普通選舉並議决請願於議會大會散出即赴議會適議員由紀賀會通出對於普通選舉有同情者均列議院門前學生擬派代表數人入内說明理由而爲議院守衛所阻議員中有竭力主張普通選舉者如憲政會之岡部次郎聲言諸君之運動主旨議員亦已丁解當爲諸君盡力期貫澈此項主張於是萬嵗之聲雷動聞學生代表以尚無結果擬數日内面會大岡議長務期逹到目的一方面更要請議員今井嘉辛請願谥議會並上奏文其運動成功與否雖未能逆料而與一般人民以莫大之激剌則可見矣　　綜以上二事而觀最足使吾人心中怦然而動者其一日本維新以後加運展進之速自有史以來所罕見其憲法發布僅三十年而其國基之鞏固如此於憲法有絶大之關係返觀我國憲法至今尚未産出能不令人愧煞乎其二日本自停戰後人民程度能增長如此之速有以應此世界之潮流亦足爲鄰邦國民喜也 
[粤聞紀要]  
　　軍政府致鄂軍電萬急䕫州黎聨軍總司令鑒頃讀致長代表文電谓據上海探報蘇督電稱煊電此次議和只認爲川滇黔湘粤桂六省之統一代表等語尊處未察遂多責備之詞聞之駭悚兄等堅苦護法血戰經年欽佩之暇何敢歧視煊之來此激於義憤方憾正誼不獲遍伸於全國詎有自爲縮小範圍之理吾輩共事多年兄知煊當較他人爲切自信行事磊落必兄所見諒廼據一紙探報遂若信以爲眞吾輩夙誼之深縱有懷疑似應徑電詢問今之造謡挑撥者多矣探報所言是否確實可電蘇督或託親信滬友至蘇查問便堂明了毁壤一人之名譽關係小摇動護法之圑體關係大還望切實澈究以釋羣疑是所切禱前接冬電謂王占元劃施南爲匪區已電北方質問頃據復電謂無其事是否掩飾不可知尚望嚴密戒備爲要并希覆示春煊江　　林議長致熊錦帆電成都熊督軍鑒艶電奉悉吾人以護法爲號召則凡事當以法律爲根據總統旣緩選舉則於正式政府未成立以前亦當有合法機關以與合法之國會並立此次國會第四次宣言正所謂昭示中外使知護法政府不僅爲西南數省軍事上之統一機關實直接肩負約法上正式政府之責任名分旣正然後護法之旗幛以鮮明國會亦可依法行使其監督之責尊電所謂各節以更改名稱無補於事且鑒於前軍政府之改組深以横生障碍爲慮殊不知名分不正即責任不明内啓局部之糾紛外惑友邦之觀聽曩者軍府根本改組故議論紛歧今僅易名稱何由發生意見况此次和議之倡半自外力欲求國外之援助當去友邦之懷疑少川總裁自日本歸即先生主張將軍府改稱護法政府來函商榷同人討論至再僉謂此爲合法之要圖政府所關極爲生大非偶然也至謂和局已開不應於此時多所更張不知和局成否漫無把握且護法正名爲一事議和爲一事何可相提並論川粤遥隔恐未明眞相特電詳陳想我公可以釋然矣林森叩元印　　唐總裁致廣東電自權奸亂法國本動摇西南興師國會移粤齊心同志共濟艱危雖法紀賴以維持而民力已苦凋敝言念往事常爲痛心夫護法而至於用兵實出於不得已苟舍此而可以逹護法之希望亦何必相見於兵戎邇者全國人心惻然厭亂歐洲戰局已告敉平北方知西南之不可以力征故惄然有議和之議護法各省自不能不贊同以響應世界之潮流而稍留國家之元氣惟是贊成和議所求者在適法永久之和平并非敷衍目前爲苟且之計使和議而國基可以奠定吾輩亦復何求設北方對於法律問題無正當之解决則即和局破裂其責亦有攸歸或再致破釜沉舟西南亦可宣告無罪於天下然欲貫澈主張非徒泛空言必恃有力量有責任之護法圑體使促其成今代表旣經推定應即由軍府力促進行俾會議速開早定立國大計若因循苟且而内部互相牽掣使大局陷於杌隍不安之境西南受拒絶和議之名想亦非愛國諸君子所忍出此冀軍府當局力任其難國會諸公亦互相體諒庶始終一致相與有成不致憑意氣誤國家爲天下後世之所責心切詞迫尚希諒之繼堯徑印 
[厦門最近之現狀]  
　　值此南北和議開始時候漳厦南北兩軍各守疆界戰事停止各界得以度此春宵亦是人民幸福矣兹將厦門各界最近現象分誌於下（一）商界厦埠商務自歐戰後漸見衰頽及至去年南北兩軍疊戰於閩南一帶各方商業受此一番影響更爲凄凉近戰事雖停但承去嵗敝困之餘各商務皆未見其有如何發展以比較前數年幾有天淵之别計自新正迄今將届兩旬出入輪船合計僅八艘而已内往上海者兩艘一太古之綏陽輪一招商局之新豐輪往南洋　叻者爲豐美一艘往臺灣臺北者二隻卽大阪會社之天草丸及蘇州丸是也往汕頭香港者兩艘一爲得忌利士之海鴻及大阪會社之開城丸又往福州者僅得忌利士之海壇輪一艘而已每艘輪船所裝貨件皆寥寥無幾觀此月輪船出入之稀少亦可知厦埠春初商務之冷淡矣十六日招商局之新豐輪進口厦埠商界對之非常色喜蓋自去秋迄今往來申厦之船皆太古公司一家輪船行駛而招商之船已隔斷半年之久未曾來厦今申厦增此船隻往來航路交通卽見利便是以對此非常色喜也中國銀行總理陳茂甫（厦門人）近有更動消息故奔走運動者甚多（一）學界予回憶往年新正各校招生廣告遍貼街市乃返觀現日貼此招生及定期開學廣告者寥若晨星有之僅同文書院旭灜書院桃源學校崇實學校幼徲園敦化學校此數校而已至大同學校競存學校紫陽學校崇德學校及一切小學講堂宿舍皆尚被軍隊駐紥不能開學上課其外能照常肄業者皆有外人關係如同文書院乃美國與中國合辦旭灜書院係日本人所創設至幼徲園敦化等校乃耶蘇敎會所設立聞同文書院定二十四日開學該校校長韋茶霽（美國人）對於學務非常熱心辦理亦頗盡善近年入學生徒增至三百餘人去嵗韋氏親往南洋一帶向各埠華僑捐題學欵以作設立大學之預備費本年先舉辦大學預科一班（一）軍界際兹停戰期内軍事一方 
面本無甚可記載但聞月之十五日駐江東橋南軍與駐石美之北軍小有衝突及至次日兩方皆停止攻擊查其肇事原委因該處居民夜間燃放爆竹以慶元宵北軍誤認爆聲爲南軍槍聲遂以排槍向南軍方面擊去於是兩方面皆將空槍亂放及至天明始知誤會乃由兩方軍官約束停止攻擊又漳厦交通迄今仍形不便凡由厦往漳則駐海澄及石碼南軍搜查兩次方准登岸若由漳來厦至石碼須由南軍給放行單至厦門則水上警察盤查無違禁物方許上陸其查問之嚴密一與前無異也又聞厦門警察廳長有提升旅長消息前年黃承璋撤任即委史以廳長之職迨閩粤戰事起時又兼任圑長現又將提升旅長云 
[皖省近事]  
　　新省長吕調元已於日昨蒞皖視事今日上午特在公署公讌政界要人外客一律不見並聞署内各科職員均從新支配惟秘書科長業於昨日發有矣　　新任財廳長胡思義刻來電准二十日出京到蚌與倪督面商要政延擱數日卽蒞皖接篆　　省議會長晉席珍昨來省該會臨時會期前定二十日兹因各議員尚未到齊不足法定人數擬展至三月一日舉行開幕並由該會函知各議員從速蒞省以便開議　　皖南鎮守使馬聨甲昨由蕪來省　　敎育廳長董亨衢現委第三中學監學何子白調查皖南學務近狀何君昨已由省出發矣 
[裁撤南京會議辦事處]  
　　國内和議已於昨日在滬舉行所有寗垣籌備會議辦事處自無存在之必要李督軍定於月底撤消並擬訂结束辦法令行籌備處遵照令文云前者國務院委任之總代表等倉卒來寗而西南代表尚未派定當經奉准暫設會議辦事處分别籌備以促和議之進行現在會議地點决定在滬院派各代表均已離寗所有辦事處機關應即裁撤各該員司均行取消統限於月内一律結束完竣具報備案所有未盡事宜按照黏單各條分别接續清理此次在事各員籌備迅速辦事勤奮促成和議備著辛苦應俟大局解决後擇尤彚獎以資酬勞除報明中央並分别咨行外合行令到仰即遵照母違云云（一）秘書廳未盡事宜移歸秘書處辦理（二）支應廳未盡事宜移歸軍需課辦理（三）交際廳未盡事宜移歸副官處清理（四）參議處未盡事宜分别移交秘書處副官處清理（五）籌備事務所招待未盡事宜均移歸副官處繼續辦理（六）衛戌司令職務移歸江寗鎮守使曁籌備司令照常辦理 
[南京快信]  
　　省議會二十八日開臨時會各屬議員到省者已有六十餘人　　商會聨合會蘇省事務所定三月二日開第二次大會討論統一貨物稅等案已通函各屬商會公推代表來省與會　　連日米價飛涨白米每擔漲至七元有奇　　李督電徐州鎮守使張文生在蘇魯交界地方設立清鄕局以防魯匪竄入蘇境　　李督涽李廷玉中將入京謁總統又電調來寗之程樹德林步隨均昨日下午北上李督之弟李韾准明日下午赴京　　姚錫光今晨乘津浦車抵寗李督派陳參謀趙副官赴浦口車站迎接住交通旅館　　淮揚鎮守使馬玉仁運河工程局長馬士杰昨因公來省馬使住大觀樓　　陸軍部財政部派部員蔣某陳某調查歷年兵額及軍費今晨過寗轉車赴滬　　蘇常鎮守使署參謀長彭丙一前奉調來省辦理交際事宜昨日已請假回蘇 
[杭州快信]  
　　浙江組設銀行公會定期明日（二十二日）假中國銀行開會集議辦法　　本月份省金庫收入適逢淡月應支軍政警各費尚虞不敷聞財政廳已商中行挪借凑數准二十六七日即可動放　　杭州商品陳列館已由上海李合順工廠投標包辦計工價銀三萬五千五百四十餘元業已動工建築　　齊省長今日（二十一日）午刻在本署盛張筵宴柬請各當道會讌　　國務僉事屈議（號伯臯）昨因要公來杭寓湖濱旅館谒見軍民兩長面洽一切地方通信 
[蘇州]  
　　米價步漲之預防蘇城近日米價逐步增高較諸去冬每石已漲起六七角現市中色米每辦須六元以外蘇常道尹王可耕恐有奸商私運出口情事特通令所屬各縣知事隨時注意密查並飭將各該縣存米數目及米價漲落按旬報告一次以憑核轉　　飭查敵僑藥房日前齊省長通令各縣准内務部咨請調查如有敵僑開設之藥房無論共開獨開將舖主姓名電復等因現悉常熟縣葉祖修知事已查明境内並無敵僑開設藥房情事電請蘇常道尹轉報矣　　兩弟戕兄北寺前第七號門牌痴子阿和性好游蕩每與其母及兩弟藉端尋釁致積怨甚深前日阿和行經北寺山門空曠之處忽被其弟阿木上前攔腰抱住繼由其三弟阿軋抽刀猛制咽喉當即血流如注昏絶倒地後經北區派警前往將受傷之人舁送醫院醫治并將兇手及其母一併解區轉送吳縣公署訊辦 
[松江]  
　　商會業輩之改選商會於二十日改選各業業董先期由會將選舉名册及選舉票證分送各商號是日各業將選舉票題投各本業票匭午後開票李潤之縣長親往監視至會長一職議由各新業董定期公選兹將各新業董姓氏錄下典業程貞觀金融業黃涵伯鹽業馮受祜綢業周繼良木業方廷柱米業張克漢醫園業沈繼昌五金業陳啟章衣業朱振聲襪廠業閔瑞芝交通業張思恒顔料業杜伯堂南貨業周廷楨線業錢仲生雜糧業沈晋夫茶業蔣静庵紙業黃友梅茶食業蔡光照燭業仇燕堂冠履業袁鴻逹山地貨業舒葆三煤炭業黃少秋電燈業張思永肉業金良傑　　高小運動之籌備本届縣敎育行政會議議决於春假前後舉行高等小學校聨合運動會業於勸學所内設立聨合運動會籌備會定期本月二十三日召集縣署三科主任科員縣視學勸學所長各勸學各學委各高小校長及各校體操敎員開第一次籌備會議以便着手佈置　　撤换校長之糾葛五庫鄕第七國民學校校長徐正光被控去職另由勸學所薦任襲芝雲接長該校詎釐於去臘前往接收校具後徐正光託言尚有某敎員寄宿校内不容龔校長關鎖校舍及今春前往開學時徐仍盤據校内聲言已由謝某等留伊在此辦一私塾及查視校具已被鎖存一室詢以錀匙所在則稱此地原屬謝姓家庵錀匙由謝姓收掌云云龔見無可理說遂折回呈報縣署又該鄕朱橋鎮國民學校亦由勸學所另委殷某往長該校詎殷往開學時已被舊校長將全體學生帶入新設之私立學校復被串出本地紳民函資勸學所旣經委定校長何不前往開學語涉譏訕云 
[鎮江]  
　　市　請嚴米禁鎮郡米市自聞開弛之說市價忽漲貧民苦之本埠市公所董事王振文特函南京市總董請聨絡各機開圑體合力一致請求勿弛禁令以維民食云　　政客紛紛經過和平期成會熊秉三君之代表梁玉書於昨乘中班車由滬赴寗聨合和平會代表昭烏逹盟長奈曼旗札薩克親王蘇珠克圖巴圖爾蒙藏院喀喇沁親王代表李詵同於昨午乘車過鎮至蘇再行到滬各代表過鎮迎送者頗爲忙碌 
[安慶]  
　　各縣報解丁漕龔前省長調查各縣欠解戊午年地丁及六年漕米等欵者計有二十餘縣欵項甚鉅業經一再督催嚴定考成始各源源解省現聞宣城阜陽等縣均已掃數解清矣 
[南昌]  
　　分期遣送敵僑計畫敵僑以潯埠及牯嶺兩處爲多現經九江商埠警察廳調查共計德奥兩國男女一百四十餘名均經分别通知遵照期限一律遣送惟雇用人夫搬運行李手續極爲繁重而各僑所居之地距離輪船碼頭計四五十里之遥若不將起程次序從容準備届時不免有顧此失彼之虞而敵僑中之置有財産者頗多均須於啓程前先行清理現在期限已迫不但輪船艙位有限即護送人員兵役亦難照顧爰擬分批遣送以事關部令未敢擅主具呈潯陽道尹轉呈省長請示遵行 
[漢口]  
　　遣散敵僑之公示敵僑事務局分局長十日發牌示云内務部電開查遣送敵僑回國辦法業經籌備實行凡敵國人民無論何項聲請事件均應向原登錄之該管地方官廳呈候核示母庸來部呈遞又政府電鄂云所有漢口居住敵僑限於二月二十日一律赴滬彚齊歸國行囊財産早爲整正連日以來敵僑等多將器具拍賣　　小輪船碰沉行駛湘漢間之永泰小輪與行駛新（堤）岳（州）之小輪鴻升於十日晨相撞於白螺磯地方因是晨大霧永泰下水甚速以致避讓不及永泰反被撞沉溺斃搭客百餘人水手船户九人而鴻升亦受重傷不能行駛停泊該處刻正雇舟扛撈云 
[福州]  
　　漁圑聨合會之規劃李培之督軍前留農商部調查員林元良在閩籌辦漁業事宜林即被選爲漁圑聨合會副會長現值正會長陳其樂病故由林代行職務聞林君所擬籌辦進行手續計分四期第一期設立漁業技術傳習所第二期創辦漁業日報編輯漁民統計選派學生出洋留學第三期開設漁業銀行第四期籌備漁産陳列所改用新法捕魚現在第一期已擬具技術傳習所章程及概算書呈報省署核准不久即實行開辦雜評一 
[鐵路問題與黨派（庸）]  
　　我國近來無無何種問題發生其内幕中每多含有黨争作用而贊成與反對兩派亦不免出以黨派之關係於本問題之利害轉不暇深求甚至節外生枝離題愈遠卽如最近發生之統一鐡路問題其關係之重固不待言然利害所伏亦必非倉猝之間所能斷定乃始則新交通系與舊交通系旣因是引起政潮繼則研究系與安福派又相對壘以此等關係國家命脈之問題而主張乃不離黨派之窠臼已屬憾事而况乎尚有欲挾外力以自重者 
 
 
 

Page 8

 
 
新年佳節　美景良辰　京戲小曲　娓娓動聽　
鑽針唱機　百代發明　全家團聚　共娛清音　宛然劇場　不出門庭　譚派劉調　高不分明　函索樣本　原班奉贈　如蒙惠顧　曷勝歡迎百代留聲機器部啟　上海四川路九十九號天津法馬路十六號　器部啟香港皇后大道十二號 
中華民國八年二月二十一日星期一申報第二張舊曆已未正月二一十日（八） 
[丹桂第一臺念二日戲（大减價）特别官廳四角特别包廂三角上層包廂二角頭等正廳三角二等正廳一角三等客座一角]  
王蘭芳李少棠滿漢漢　李錦榮薛銀麟張月樓草上飛（蓮花湖）元元旦李慶棠　穆柯寨　麒麟童王靈珠　汾河灣　賈璧雲　小放牛　元元旦李玉奎馮志奎　酸棗嶺 
[丹桂第一臺念二夜戲（價目注意）官廳八角特廂六角上包三角頭廳五角二等二角三等一角]  
朱如雲　彩樓配　王蘭芳李少棠　堂樓詳夢　苗勝春薛銀麟吳堃芳　三本（鐵公鷄）　賈璧雲王靈珠　二本虹霓關　羅小寶　空城計　王蘭芳馮志奎苗勝春羅小寳李玉奎王靈珠麒麟童賈璧雲王金元李少棠薛銀麟元元旦宋志普　三戲白牡丹特燈船異樣佈景水中變裝與前不同　 
[天蟾舞台念二禮拜六日戲全體文武名角一齊登台]  
蔣硯香　反五侯　董俊峯　草橋關　沙香玉　遊西湖　王月舫張德俊李永利李寳龍王益芳　四收關勝　林樹森　古城會　譚小培尙小雲孫長海　桑園寄子　林樹勛李永利李桂芳劉玉琴趙君玉小達子楊瑞亭張德俊何金壽小桂元王益芳　名角匹配比衆不同全本王亞銀全本 
[天蟾舞臺新正月念二夜戲特煩著名藝員拿手傑作]  
每逢禮拜六禮拜日准演日戲全班藝員一齊登台　電話中央三七○二 
洪際雲　斬竇娥　工董俊峯　打龍袍　張德俊李永利　史文恭　沙香玉何金壽　吃鼻烟　楊瑞亭林樹森　少年立志孫伯符大戰太史慈　小達子　鳳凰山救駕　薛禮嘆月　譚小培尙小雲孫長海　丁山打雁汾河灣　何金壽李桂芳劉玉琴趙君玉楊瑞亭林樹森沙香玉小桂元林樹勛霍春祥小寳翠洪際雲　今夜煩演新排好戲賈元春歸省慶元宵大觀園 
[大舞臺正月念二日特煩全班文武藝員准演拿手好戲日戲價目特别包廂四角特别官廳三角二等正廳二角三層包廂一角]  
馬俊山陳嘉璘孫慶芬　一棒雪　李勝奎王祥雲譚月明　靑石山　張桂芬劉慧琴姚俊卿佳楣陳月樓殷春虎白玉崑應寶蓮張春海　（鎗挑小梁王）　孫少棠趙如泉毛韻珂張桂芬范敏兒　妻黨同惡報 
[大舞臺正月念二夜特請優等藝員准演雙齣好戲價目注意特别包廂七角特别官廳五角二等正廳三角三層統位二角]  
田桂枝陳嘉璘佳楣張桂芬姚俊卿白玉崑毛韻珂趙如泉應寳蓮劉慧琴趙竹卿　新排頭本二本唐朝燈彩新戲義　于振廷殷春虎劉慧琴趙如泉毛韻珂姚俊卿應寳蓮佳楣于振廷張桂芬王祥雲陳嘉璘　（善游斗牛宮） 
[法界共舞臺男女合演正月念二日戲大减（日戲價目）月樓三角　特包二角　官廳二角　特廳角半　頭廳一角　二廳一角　三層廂一角　電話三五一七]  
吳春恒○兵呑六國　沈瑞堂　六月雪　葛玉庭　謝水福朱子久　陽平關　李秀山周俊民　打龍袍　夏如雲小花樓李印亭孫香林小金培　大溪皇莊　特請超等坤角花旦筱金鈴詹潤泉孟鴻羣　蝴蝶夢　筱月紅筱桂紅筱香紅　千金一笑　朱榮奎露蘭春小寶義馬春甫　代演哭靈堂雙請宋靈　 
[法界共舞臺男女合演正月念二夜戲（夜戲價目）月樓六角特包五角官廳五角特廳三角頭廳二角二廳角半三層廂二角電話三五一七]  
葛玉廷　八義圖　孫香林　鴻鸞禧　李秀山　斷太后　小花樓小鳳樓　界牌關　楊亞芳木子君小金培筱香紅筱月紅露蘭春筱金鈴小寶義鑽小金鋼孟鴻羣　七本宏碧緣　夏如雲筱桂紅詹潤泉　探親家　謝水福木子君小金鋼鑽筱月紅露蘭春馬春甫朱榮奎筱金鈴小金培筱香紅蔡紫紅　七本宏碧緣 
[新舞台念二日戲價目注意二等五分頭等一角特廳二角特廂三角]  
湯雙鳳　百花亭　曹甫臣　探陰山　李祥林劉漢森鍾鳳林倪金利（火燄山）陳筱穆　文昭關　張順來許奎官張德祿潘月樵夏月珊潘海秋潘桂芳劉漢臣（准演前後本左宗棠吃人肉）　查天影汪優游趙文連（歐陽予倩夏月潤周鳳文邱治雲邱沁如　准演新排一尺圓 
[新舞台念二夜戲價目注意二等角半頭等三角特廳五角特廂六角]  
湯雙鳳　皮匠殺妻　李祥林楊善華　雙賣藝　陳筱穆　黑風帕　許奎官（張德祿）（張順來）曹甫臣　有勇無謀冀州城　查天影汪優游歐陽予倩周鳳文趙文連鍾鳳林　黛玉焚稿潘海秋汪優游趙文連夏月潤夏月珊潘月樵周鳳文邱治雲陳筱穆邱沁如　計擒段山峰夢中判疑女菩薩出家濟公佛還俗七本濟公活佛 
[天蟾舞臺念三禮拜六禮拜日日戲全體名角一齊登台]  
禮拜六禮拜日日戱特别大减價 
注意花樓五角特别包廂四角優等特别官廳一律四角頭等正廳二角三層樓統售一角 
董俊峯李長勝　雙包案　張德俊　三岔口　劉玉琴沙香玉　奪頭彩　楊瑞亭林樹森程少餘劉振九（戰岱州）譚小培　賣黃馬尙小雲　宇宙瘋　劉玉琴趙君玉李桂芳　千金一笑　小達子郭小福沙香玉劉松亭　全本酸棗嶺 
[新舞台念二夜初次演新排七本好戲七本濟公活佛]  
七本節略　 
王全千里尋濟公　段埧見色誑劉喜　壯士感恩　謝强徒　嬌妻拒姦遭慘刧　張三戲言成寃獄　公子拾頭遇飛災　濟公夢中判疑案　英雄定計擒惡寇　女菩薩立志守節　陰險賊圖謀家財　太清毒設拘魂瓶　濟公智渡結髮妻　現法身惡奴喪命　逼還俗活昇天 
[最新出現七本活佛爲全部中之一大段落]  
有人說新舞臺排的濟公活佛○爲什麽不照原書排下去○要抽幾段出來排呢○因爲活佛一生的歷史○本是許多救苦救難的事蹟○分得開○合得攏○無連演之必要○原書雷同的地方○太渺茫的事蹟○都與舞臺排戲○不甚合式○我們但求看客悅目○何必處處照書呢○現在最新出現的七本活佛○是濟公歸故里○母舅逼還俗○一段故事○乃全部濟公傳中之一大段落○前六本的事情○都是活佛救人○替别人忙事○這一本的事情○是活佛忙自己的家事○向來打扮像得呌化子一般的活佛○今天因爲迫于舅命○竟然肯露出眞面目○打扮得非常漂亮○諸君請閉目一想○就曉得這一本是最有情趣的關子戲了○茲已排演純熟○准于念一夜起演○愛觀諸君○速來定座 
[勸業場]  
念一日起門票日夜一角附贈彩券一紙每逢十開彩對號給獎諸君注意 
電光影戲日夜開演俠義偵探長片紅圈共念八本每逢星期二五掉換 
本場小京班特排大斗牛宮洛陽橋特備全新燈彩滿檯佈置擇期開演 
一層小京班　二層商場彈子房三層女子文明戲電光影戲書場　四層 
念二日戲 
茹福中　百壽圖　李福瑞　雷峯塔　馮福勝　合風裙　周福善　捉放曹　茹福中　趙福和王福英黃福春　溪皇莊八美跑馬 
念二夜戲 
賀福貴　鎖五關　朱福善　落花園　周福善　取帥印　陳福强　鎖雲囊　趙福和王福英陳福强　三本鐵公鷄 
（競化社）改良新劇日戲　美人毒　夜戲情場　惲過錄　 
電影光戲日夜開演楊瀛槎　玉夔龍　楊幼槎　描金鳳　郁蓮卿　三笑　周杏泉　戲法明德社（女子新劇）日戲五六七八　珍珠塔　夜戲　金釵鈿邵良濱馬金生吳玉蓀　改良戲曲白蛇傳詳細鐘點及影戲說明書請看勸業塲報 
得獎章程　頭獎一張得二兩金鐲一付　二獎一張得七錢金鐲一付　三獎一張得五錢文明鐲一付四獎兩張各得二錢金戒一只　五獎四張各得銀表一只　六獎五張各得自鳴鐘一只　七獎念張　各得洋傘一把　八獎（一百）張各得花露水一瓶　九獎（二百）各得本場遊券兩張　開彩五日後未領者一概作廢 
[笑舞臺開設在跑馬廳東首廣西路中汕頭路口]  
正月念二日戲（全本乾坤鏡）特别正廳一角 
正月念二夜戲大減價特别包廂三角特别正廳二角二等一角 
俞大宗陳兆峰裘湧棠陳憲章小鳳彩林芳錦史亦奎潘得勝嚴小炳周昌順胡鳳林楊子和張寳香　軒轅鏡 
[愛普廬活動影戲園]  
開設北四川路海甯路北五十二號 
特别廣告○開演新到好片 
眞正巧利却潑麟破德軍捉興登堡新片三卷新韻軍事 
禮拜一念四日起連演四天 
此新好片價値壹百萬金元 
本院至友在美覓到世界第一聰明絶倫全球伶界大王眞正巧利却潑麟君最新近之應時大傑作三卷乃○却潑麟率美軍赴歐助戰大破德軍捉獲興登堡麥剛森之大滑稽○准禮拜一念四日起連演四天情節如戰壕中千辛萬苦敢死隊九死一生聰明人神機妙算捉德帥易如反掌旣增智識又發笑趣請　紳商淑女早臨賞覽以飽眼福是荷　愛普廬戲院啓 
[○○○北四川路虬江路口即美租界○○○老靶子路北首東崇業里隔壁○○○上海大戲院]  
大部諷世新片　頭本二本酒徒現形記　大部偵探連台新片（第七集第八集）第十三本第十四本第十五本第十六本奇怪船 
[沈製生髮膠]  
不論男女老幼髮黃髮白病後産後脫髮等患均可秃髮重生係生毛髮唯一之良品烏髮出髮靈效非常自本醫藥室行消以來治好已不室行消以來治好已不勝計不靈包可退回售價每瓶大洋五角每料六瓶二元五角○又有一種咬髮癬藥靈效異常每瓶大洋四角每洋三瓶　上海盆湯弄集益里對門人壽醫藥室 
[華太化ＶＩＴＡＦＥＲ（ＢＲＩＴＬＳＨＭＡＫＥ）英國補粉]  
活血長精冬令妙品保赤延齡却除百病　各大藥房及先施永安兩公司均有售出 
[一瓶斷根靈驗心肝胃氣痛]  
此散不論何種心肝胃氣痛凡痛極難能忍不特辛苦更有性命攸關如遇此症請嘗試騐之妙藥一經服下馬上即速止痛縱有遠年幾無可治之頑症以及結核成塊時痛時止腹胸腫脹濕痰邪熱勞鬰噎氣瘀滯等氣痛即服此散限定一瓶包能斷根永不再發大瓶一元小瓶半元上海英界三馬路新聞報館對門廣東杏濟堂啓 
[鳴謝周文卿醫生白濁靈藥]  
余患淋濁兩月苦不勝言醫生之方藥雜陳藥房之丹丸盡具不但無效且益加劇幸承友人指往六馬路朝陽樓茶館對面存濟局周文卿先生包治急服秘製珠黃止痛止濁丸每料一元轉瞬間痛已立止再服先生立止白濁丸每料一元未及一星期竟霍然獲愈足見存濟局之丸藥雖仙丹不是過也該局珠黃下疳散每罐一元　珠黃花柳掃毒丸每料二元　橫痃魚口内消丸每料二元　橫痃魚口退消膏每張一元　均皆靈騐無比特此登報鳴謝　三馬路貿易公司紀才駿謹啓 
[遺精聖藥金剛百鍊丸注意假冒]  
本藥房發行遺精要品爲天下無敵靈藥歷售三十餘年凡官紳商學各界莫不同聲譽美治愈之人不可思議咸推善治遺精無上聖藥謝函証書早經盈箱滿篋全國聞名口碑載道但華人惡習每見暢消品物必多假冒近有同業無恥混售希圖漁利以假亂眞情實可恨特加松鹿商標購者注意蓋人之精華關係最重精固則强精竭則亡患有遺精更宜急起調治以衛自强本藥房家藏經騐秘寳係坐茅蓬老僧所傳寳元眞方一再研究始獲出奇制勝功能療治戕代過度慾火妄動未交先洩少年誤犯手淫中年操勞失節夢遺滑精肢體虧損服後精關堅固養腎滋陰應效不爽抱此症者宜速調理却病延年每料四元半料二元小盒一元外治遺精一貼膏每張七角功效同上雙方並用偉力最速年久遺精務使内服外貼宿疾無不　根永不復發誠乃善治夢遺滑精益世良藥外埠函購郵局回件上海三馬路大舞臺對面鍊雲藥房啓 
[包愈勞傷咳嗽順氣化痰吐血斷根]  
吐血一症皆由身體虚弱或咳嗽而傷肺而其病原尤在憂鬱思慮過度日久不愈致成癆瘵性命攸關本齋利濟爲懷皆得祖傳良方不惜工本秘製此膏專治一切吐血之症以及痰傷咳嗽無論男女老少雖十年二十年老症服之立刻見功屢試屢驗重者二大盒斷根輕者一大盒包愈永不復發妙在滋陰潤肺止咳化痰眞治吐血天下之第一良藥也若有虚言神明共鑒每大盒四元小盒二元每料六盒洋十元大盒每料念元先試二元亦可惟假冒甚多購者認明○外埠函購原班回件信力自給（另有咳嗽順氣化痰丸立服立止每瓶洋五角另有小兒救命丹名曰萬應保赤散專治小兒百病服下馬上見功每瓶洋一元如不靈驗包退還洋以昭信實●舖設上海二馬路西鼎新里内京都天寳齋啓 
[劉厚夫郭華海翁通清三君注意]  
本律師名下代爲掛號英册五千一百六十號及五千七百○一號之道契又美册一千三百四十二號道契所發之權柄單請即行送到本律師事務所由登報之日起以一月爲限如滿限尙未送到則此項權柄單作爲廢紙特登申報聲明此佈　　博易律師謹白 
[浙江省立甲種蠶業學校補習科招生]  
本校爲普及蠶業起見特設補習科一班授以專門學理及技術定一年畢業學費免膳費講羲費照繳凡有志蠶業文理清順者均可先行報名于二月二十號起至三月二號止來校攷試　校址西湖金沙港 
此處作爲廣吿地位如欲登者請與廣吿處接洽 
 
 

Page 9

 
 
[農商部註册上海滙中燭皂廠露佈]  
我國近年以來肥皂一項於滌垢去汚衛益身體莫不視爲要品向年多用舶貨而漏巵外溢不可勝數本廠乘時崛起不惜重金聘請遊藝歐西學成回國之技師監製各種燭皂别出心裁精益求精故本廠出品較之舶品過無不及十數年來銷路之廣幾徧中國不特本外埠向本廠購辦者踵幾相接卽各洋行購定燭皂運銷外洋者亦指不勝屈可知外洋用品且求諸中國而中國人反喜用舶來品而不知自失權利不亦愼乎本廠開設閘北太陽廟特設總發行所於二馬路陶朱里欲便利各埠通銷起見呈請農商部備案註册外埠運銷除正稅一道外沿途概免釐稅以利顧客之便早登申新兩報諒荷鑒及就滬地而論經理本廠燭皂已有念四家之多而外埠先後函訂欲爲經理已不下數十起本廠爲招徠起見竭誠歡迎本發行所設有電話四八一零外埠諸君到滬欲與本廠聯交者請以電話招呼卽當派友前來接洽自有圓滿之果也 
中華民國八年二月二十日星期六（申報第三張）舊曆已未正月二十二日（九） 
[陽歷三月一號開獎陰曆正月二十九日湘賑第五期慈善救濟劵給獎章程]  
本會承辦湘賑慈善救濟劵業已四期蒙　各界熱心好善踴躍購銷俾得集成獎餘劵欵歷屆彙繳湖南籌賑會施賑衣米饑饉餘生寒冬幸度感戴　各界功德實非淺鮮茲第五期特呈請　内務部推廣獎額增益獎銀用酬樂善購銷之雅意凡購本期獎券者容易得獎幸速購之得獎等次開列如下　　本期券額設五萬號 
頭奬一張獨得洋五萬元二奬一張獨得洋一萬二千元三奬一張獨得洋六千元四奬二張各得洋二千元五奬五張各得洋一千元六獎十張各得洋三百元七獎二十張各得洋一百元八奬五十張各得洋五十元九奬七百張各得洋二十元頭奬上下附號各一張各得洋五百元二奬上下附號各一張各得一百五十元三奬上下附號各一張各得洋一百元四獎上下附號各一張各得洋五十元五奬上下附號各一張各得銀二十五元六奬上下附號各一張各得洋十二元頭獎末尾兩字相同者四百九十九張各得洋十五元二獎末尾兩字相同者四百九十九張各得洋十二元三獎末尾兩字相同者四百九十九張各得洋十二元四獎末尾兩字相同者九百九十八張各得洋十元五獎末尾兩字相同者二千四百九十五張各得洋十元凡與頭奬前三字相同者九十九張各得洋三十元凡與二奬前三字相同者九十九張各得洋二十元凡與三奬前三字相同者九十九張各得洋十元共計得奬彩號六千一百十七張如奬券由就近中國銀行發出者其奬銀可向就近中國銀行匯兌奬銀十足照付毫無折扣 
全張六元每條大洋六角洋價概照申市總發行在上海民國路老北門東首第二百七十一號大洋房内　上海慈善救濟會謹訂 
[經理歐美各國著名各種洋酒白蘭地酒]  
履泰洋行　上海北京路十二號電話中央一三九 
ＣＯＣＨＲＣＤＲＲＡＣＹＯＥＲＥＵＲＢＲＡＮＤＬＮＡＧＲＩＥＲＡＣＣＯＣＨＡＣ 
[全昌新到大小金鋼鑽批發公道]  
本號自運金鋼鑽以來已歷三十年矣貨眞價實老少無欺固蒙各界同聲譽揚信用昭著銷行日廣茲又續到色白光亮大小金鋼鑽巧鑲鑽圈鑽戒别針手局喜慶禮物精製中外金銀首飾眼鏡等類一應齊備價廉物美眞不二價絲毫無扣如蒙　賜顧請早降上海跑馬廳新世界南首安康里口分設蘇州閶門外馬路便是 
[藥房召盤]  
茲有藥房在虹口繁盛之區全盤召頂有意者請至北四川路白保羅路六號本編輯處面商可也　廣東浸信會月報啓 
[兒女逃走王嶠崧尋人逃夥傳授咒符]  
男女走失拐帶金銀生死不明終大結局求子財壽身圓亡魂光答話紫竹算命不報能知八字寓四馬路東首杏花樓對門滙中旅館後進十一號看三世果報上看天堂下看地府觀音臨壇治病符小兒邪驚病符法搖會 
[止痛斷根心胃氣痛散]  
此散專治各種氣痛立服立愈大瓶一元小瓶六角元玉樹神油大瓶一元中瓶半元上海二馬路畫錦里廣東仙壽窩鐵拐李爲記 
[一瓶全愈立止白濁丸]  
此丸專治三淋五濁等症立服見效每瓶半元十寳搽疳散每瓶半元上海二馬路畫錦里中仙壽窩 
[始創婦科經期腹痛露]  
專治婦女經期腹痛或經前腹痛經後腹痛或兩脇作痛或經滯經閉或數月而不來或一月而數至或白帶白淫甚至乾血癆等症一服此露包能奏效輕者一二瓶重者三五瓶便可除根本號始創此露純用中國藥料製煉而成妙在清香可口不若湯藥味苦難嘗愿世之患斯病者嘗試之每瓶八角每打八元上海棋盤街三茅閣橋堍門牌念二號　廣東保太和啓 
[滬海道尹准立免費函授新學術]  
文化愈趨開通處身愈覺危險詐欺變幻雖爲智者亦難預防計欲抵禦其惟催眠學爲若輩中之勁敵乎催眠學者卽精神學也精神學以心理學哲學生理學三者混合成此神聖不可思議一種之學問西儒曰二十世紀不學催眠學即爲廢人眞中肯之論也然究其功用之偉要非筆墨所能盡擇其大端者言之有若交際界藉以自防而禦他人之陰謀有若敎育界藉以感化人民守禮法而崇道德有若司法界藉以剖明疑案而免杜縱有若軍界藉以啓發愛國之眞誠增進忠良之勇敢夫醫學界藉以治療神經無形醫藥不療之疾病能使勿藥自痊偵探界則藉以追蹤躡跡如影隨形案無遯飾女界則藉以陶淑氣質防閑僻邪克成爲巾幗模範上列言其鉅者充類至盡自在學者本所舊歲疊次所招免費函授學員畢業者已占半數成效卓著毌庸贅述今爲推廣學額起見茲再每省中績招百名學費講義費入所費保證金一律均免海内有志諸君幸勿交臂失之函索報名單及章程附郵票一分即行寄上　上海新閘新康南里八弄中華精神學養成所啓 
[赤馬函授畫學會第三回募集會員東京巢鴨町宮下一五九七番地　]  
科目　分第一第二兩　第一部　木炭畫　鉛筆畫　圖案畫　鋼筆畫　木炭肖像畫　第二部　ＰＡＳＴＴＬ（色臘畫）水彩畫　油畫　水彩肖像畫　油畫肖像畫 
入會有志者不論男女不限年齡均可隨時報名入會 
範本講義　本會章程内附有範本講義愛讀諸君請附郵票三分向本會或上海經理處取閱可也 
經理處上海民國路三十七號門牌榮盛行内 
[湯易陽相命十大特色]  
一政界陞降得失何日判斷無訛二商賈成敗意外盈虧對定方針以好進行三飛星窵度用西法新量天尺能評生死日期四奇門化學不報八字玉尺量指知來友年月日時五揣骨論相妻子財祿一一皆中六觀流年氣色未來禍福預先趨避七河洛易理奇門大課可决憂疑八察先天心肝脾胃腎虚弱指引衛生九後天已虧未來疾患發生何經宜先保全十心神不定意外危險視形察色立可解决直言無隱筆資先惠外埠函批三日回件談相評命起碼一元僞術欺世罪我惟天　　庽三馬路大新街名遠旅館樓上十四號官房　介紹人　楊彥如　鄧竹青 
[江蘇銀行廣吿]  
本行開設七載索承各界信用總行設在上海江路西五十一號專收存欵兼做滙兌滙押貼現抵押放欵買賣生金銀及銀行應辦各項格外克已優待自有堆棧堆存押欵貨物及客商寄棧各貨並在蘇州無錫鎭江南京南通等處設有分行下關徐州蚌埠設有滙兌處又於上海總行蘇州南京兩分行内附設儲蓄處專爲存儲零星欵項凡有銀元一元以上均可存儲活期利息長年四厘定欺期存欵利息特别從優面議並有特别定期儲蓄存欵利息可分四期每三個月支取一次以資便利倘蒙　惠顧本行無不竭誠招待也總行設上海英租界江西路五十一號電話二四五二分行蘇州閶門内德馨里　南京城内黑廓大街　鎭江風神廟巷　無錫竹場巷　南通西門關帝廟滙兌處南京下關惠民橋西首　徐州東門内　蚌埠頭道街堆棧上海蘇州路第四十五至四十六號六十三號門牌南京廊大街淨覺寺内 
[大世界中國第一俱樂部在上海西新橋堍𣸯資每位小洋二角童㒒減半]  
大長片　電光影戲　乾坤班　文武京戲　小京班　文武京戲　優美社　文明新劇　鳴津班　大套曲藝　韓秉謙　新奇魔術　白雲鵬　文明大鼓　劉翠仙　京音大鼓　老倭瓜　特别大鼓　曾振廷　單弦快書　馬佩環　文明大鼓　人人笑　特别口技　山東班　梨花大鼓　周珊山　時新灘簧　曹少堂　文明宣卷　吳玉蓀　白蛇傳　玉蜻蜓　錢幼卿　笑笑笑　吳小松　描金鳳　吳小石　白蛇傳　石秀峯　楊家將　宏碧緣　葉聲揚　英烈陳士林陳瑞麟　果報錄　花園内　小蓬山　花園内　機器游戲　花園内　跑冰場　小盧山　靈禽仙葩　樓下　哈哈奇鏡　樓下　動物院　商場内　彈子間　大餐劵　每位一元　中餐劵　每位五角　春申樓　京蘇大菜　日本式　衞生食品　共和廳　精雅茶室詳細鐘點及戲劇菜單目錄請看大世界報 
[哮喘氣急]  
哮喘一症皆由氣衰感寒邪而起或腎虚火旺肺經受尅痰鬰於内風東於外甚至坐臥不寗飲食不下如服此丹立能轉危爲安曾經試騐萬人莫不功效卓著有口皆碑天上仙丹人間妙藥洵不世之奇方也大盒二元小盒一元每料六盒五元 
上海盆湯弄寧波路口崔氏瓣香廬總發行所啟 
本廬分設北京靑雲閣樓下　天津東北城角 
南京下關大馬路　奉天金銀庫胡同　安慶軍署西　長沙糧道街　福建總督署口　無錫江陰巷内　杭州陳列所 
　　◎呼吸病最新打針療法最新吸入療法◎胃腸病胃腸洗凈療法電氣療法◎婦産科水治法難産早産避姙法◎兒科最新藥治療法◎皮膚痔瘡最新打針白色法◎淋梅下疳最新理化學應用療法温熱療法無痛打針診察時間自九時至五時診費門診二元往診五元住院隨時應需　日本東京醫科大學專修　院長伊藤三郎副長今泉長吉醫長張雪蓀陰萎症淋毒症梅毒症送上各症最新簡易療法書及生殖生理及病理書可封入郵票三分 
院址英界大沽路一號（路馬廳南泥城橋西首）電話中央四七六十日本伊藤醫院 
[留心假冒惟我一家秘製專治身體虚虧年久白濁體虚白濁丸]  
體虚身弱之人房慾過度腎關不固初起點滴久則旺流若不早治年久不止病因體虚精傷故有淋濁之患每日所流白濁即人之精血夜時流出名曰遺精日中流出名曰白濁此皆不出乎腎虧之範圍本醫生因鑒於斯研究極靈極妥之良方名曰體虚白濁丸以止白濁並服滋陰補腎丸包愈斷根永不復發每盒一元無論十年八年之老白濁服之痊愈斷根無效還洋外埠函購郵寄妥速浙江路三馬路口時芳照相館隔壁德法製藥公司　程鳳生醫生秘製 
[化痰順氣立止咳𠻳丸]  
傷風咳嗽久咳新咳一服立止每瓶四角　上海棋盤街三茅閣橋堍廣東保太和啓 
[民熙藥房種子神藥傳種回天露]  
外用固精興陽强形辟毒功比懷中秘寶而簡便過之雙料五元單料二元二馬路一百十三號王製 
[甘油燐]  
補腦蜜燐粉（男婦並宜）甘油燐補腦粉（補腦最宜）甘油燐補腦酒（宜飲酒者）甘油燐補腦糖漿（宜孩童）以上四種功效相同 
主治 
腦力衰弱思慮過度諸虚百損五勞七傷陰虧肝旺足軟腰痠婦女貧血月經不調 
各種經驗良藥應有盡有另印藥目函索立奉上海南京路科彂藥房謹啟 
[大橋洋行]  
啟者本行代客賣買各種中日棉紗有價證券以及各種中日股票如蒙　賜顧請移玉至四上海取引所經紀人　大大橋謹吾 
馬路十九號取引所内上五號 
寫字賬房間電話中央五三七一五三六五大班住宅電話北一二七五 
[在華東方催眠術第一]  
新發明靈氣法 
世界催眠首以日本爲先中國之有者惟上海最早吾東方催眠術會卽滬上最早之創設所施之術全係由日本之原派主講者爲蘆舟君故而敎法與别家廻乎不同至今學習而成者甚多無不出神入化早經在人耳目現在更有新發明靈氣療法興催眠術合叅治疾十分效驗如有學習及治病者均有詳細章程來函索取惠郵三分當即奉上此吿　　　上海虹口閔行路巡捕房隔壁東方催眠術講習會理事部啓 
[受盤聲明]  
啓者南市水神閣東首久裕板木行因原主無意經營今將生財底貨一應盤與和記爲業於已未正月十九日雙方交割清楚所有前主一切往來欠人人欠均歸原主理直與和記無涉恐未週知特登申新二報聲明　久裕和記板木行啓 
[恭賀新禧]  
河合照相館同人鞠躬敝館研究照相事務已數十館年分設上海已來亦歷有年所藝術精良早已膾炙人口極蒙　各界愛顧營業得以日見發達茲因又逢新春敝館更當精益求精特别改良以酬貴客雅意也　虹口北四川路四十號海寗路轉角河合照相謹啓 
[儉煤新式引擎出售]  
茲有新式自吸炭氣儉煤引擎二部每部八十匹馬力各製造工廠均可合用每匹馬力每一點鐘用白煤不過一磅成製造家之利器也如有合意欲知詳細者請至寗波路富華利公司詢問一切可也 
[種苗特價表]  
時値新春本園循例行特價發賣一次除將原價特别减讓外寄費亦歸本園負擔但以清明爲止請早采購是幸各特價如左 
品物　原價　特價 
大麗圖譜所繪球根七種一組　七元五角　四元大麗球根各種混合百種一組　四十五元　二十五元大麗種子菊瓣　管瓣　星形　廣瓣　狂瓣　毬形　每種一元二角六種五元　每袋一元六袋四元六寸牽牛花種子　一種五角十種四元　一種三角十種二元麝香連理草種子　一種二角五分十種二元五角　一種一角十種一元　西洋花草種子十種一組　二元五角　一元森林用福鳥櫻種子　每升七元五角每斗六十五元　每升四元每斗卅五元細種菊苗綠菊在内十種一組　十二元　五元 
購貨法　貨欵請由郵局滙下如以郵票代價須作九折計算原班回不件不稍延誤　 
來函請交郵局掛號寄下以免遺失 
浙江定海縣鎭署旁　仙樂種植園 
此處作爲廣告地位如欲登者請與廣告處接洽 
 
 

Page 10

 
 
南方議和代表之一章君士釗肖像章士釗字行嚴湖南長沙人曾卒業於日本正則英語學校後游英國卒業於愛丁堡大學精通法律文學财政各科歸國後主筆上海民立報民國元年任浙江敎育司長辭職後經營獨立週報第二次革命時從岑春煊赴武昌嗣江甯之役爲南軍秘書長後又游日本在東京發行甲寅雜誌及各省獨立設軍政府於肇慶任爲秘書六年十一月赴北京應北京大學文科講師之聘自後常爲國事奔走此次南北議和由南方舉爲代表之一本埠新聞 
[和平會議紀事（二）]  
　　昨日開會情形平和會議於昨晨九時開第二次會議南北總代表及各代表均經列席討論陜西問題唐總代表主張將陜西問題早日解决雙方商定張君瑞璣迅速赴陜與雙方將領接洽實行李督提議南北同意之五條辦法並囑張君於未啓行之前與朱總代表詳細研究陜事以期張君到陜得以從速進行今日九時續行開會　　張瑞璣訪兩總代表張瑞璣於前日由粤來滬後當於昨日上午往訪唐總代表晤談片刻午後三時再訪朱總代表　　今日會議國防軍問題此次南北和議除陜西問題阻止進行外較要者即爲國防軍問題聞即於今日討論此事云　　平和通信社消息今晨九時開議陜事唐總代表詰問久不停戰量由並須罷免陳樹藩職撤退北軍離陜朱總代表答稱自十三日公布停戰辦法後如再有戰争自當負責惟對唐所主張恐惹起糾紛不能同意嗣議劃界辦法亦不得要領聞此事須詢張瑞璣意見再定解决方法唐總代表主張以後開會祗議重大議題俾得會期縮短和局早成舊議員現紛紛來滬者又有二百人國會在廣東已成不能開會之勢張瑞璣定於明日赴京　　聨合通信社消息昨（二十一日）爲和平會議開幕後正式會議之第一日上午九時各代表齊集後首由唐總代表提出陜西問題對北代表嚴重質問朱總代表不能作確切之答覆唐總代表並提有解决陜事之具體辦法數條（具體辦法尚難發表）北代表亦難予承認磋商良久不得結果惟軍政府派赴陜西劃界專員張瑞璣北代表完全同意並表示希望張君迅速前往云張瑞璣昨日由粤抵滬已與雙方代表接洽專候南代表所提辦法取得雙方同意後立即起行　　全國和平聨合會代表昨已將陜西開戰部題提出該會共同討論議决以該會名義電詢中央此次奉軍挑釁是否由中央調遣抑是自由行動並要求中央飭前方軍士立時停戰撤回原防地點又函懇朱總代表將此情形與中央嚴重交涉而維和局云　　中孚通信社消息二十一日開議唐紹儀提出陜事首要求撤换陳督朱啓鈐辯駁大致謂界未劃定兵未裁定遽爾易督恐牽動别項問題唐尚不極端反對次由唐提議劃界事劃界方法經雙方議定兩軍各退至砲火不能互逹之地讓山若干里爲中立地由監視員居中監視以免衝突惟界線一層唐力主南北兩方佔領地回復上年十一月十六日停戰令以前原狀朱主照現時兩軍所在地定界因此頗有争論無結果而散明日爲星期六聞雙方商定縮短會議時間仍九時開會下午一時即散會 
[關於陜西問題之函稿]  
　　旅滬舊國會議員致唐少川函少川總代表閣下前爲陜事敬陳意見未蒙採納竊維陜西事件非一省之問題乃全局之問題陜西民軍旣以護法爲職志血戰經年其總司令子右任復經軍政府任命𢌿以督軍位置論其地位應與滇川黔粤各省視同一律乃自停戰令下北廷强指陜軍爲匪置之停戰範圍以外而許蘭洲之軍張錫元之軍蔡成動之軍以及甘肅之軍山西之軍皆在停戰之後陸續入陜甚至宋邦輪之一旅段氏所謂爲國防軍供參戰之用者亦向潼關進發我總代表曁軍政府雖迭電抗争而北廷不顧也川軍援陜者吕超一師石青陽一旅已抵漢中杭建平滇軍一旅亦逹陜境皆於停戰後飭令撤回南方停戰實行退兵北方停戰實行進兵事實彰彰此固中外人所共見也今者我陜西數萬之義軍皆爲北廷殘殺數百里之地域皆爲北廷佔據而北方和議代表乃翩然來滬矣當停戰令之未下也湖南方面韶關方面福建方面宜昌方面早經停戰所未停戰者獨陜西耳停戰令下而陜戰事反因之愈烈則所謂停戰者實徐世昌詐騙南方之一種手段藉此名義阻止南軍之攻擊乃乘機抽調重兵一意圍陜陜軍殲滅殆盡而和議於以開始司馬昭之心路人皆見矣竊謂此次和議應依照國會軍府迭次聲明以陜事爲先决問題（一）北軍於停戰以後違約攻陜應由徐世昌負完全責任此責任未解除南北和平事件不能開議（二）北方藉調和之名行攻陜之實請將徐世昌詐騙詭謀通告友邦設因此和議破裂應由北方負責並以此旨通告護法政府（三）陜事未解决以前入陜北軍宜卽時即出陜境陜軍所失防地一律恢復原狀以上條件同人認爲正當辦法公任全權總代表必能嚴重交涉以釋陜人之憤憤以正全國之是非除另函參衆兩院及護法政府外謹此函懇云云李爕陽陳榮廣彭漢遺彭介石王法勤張書元丁象谦牟琳姚桐豫彭養光陳義鄭衡之劉祖堯焦易堂郭人漳方潛茅祖權王試功王乃昌楊銘源謝良牧陳毅居正張我華李錡周震鱗陳家鼎同啓　　朱鏡宙致南方各代表函世界和平共進會代表朱鏡宙爲陜西事昨致南方各代表函云陜西方面消息日惡北廷陽藉議和之名陰肆近攻之策已昭然若揭我數千萬秦人誰非炎黃子孫神明華胄而獨横遭慘禍天下事理之不平寗有過此然而諸公質問抗議亦已舌敝唇焦而卒無以解秦人之厄則北廷之必欲得陜與夫陜事之必不能以口舌争勝可知近聞攻陜之師數逹十萬並有日内即行總攻擊說是陜西存亡已在旦夕間也以交通梗塞之陜西當此千鈞一髮朝難保暮之秋乞靈文電往返需時不特於事絲毫無濟且恐電文未到而百二秦關已無復有吾軍踪跡矣爲今之計惟有速將陜事近狀通告各國公使並附以明細地圖詳標未停戰前吾軍原有之轄地若干自北廷借議和之名陽言停戰陰肆攻取吾軍喪地若干失名將若干近又大率國防軍若干旅入陜佔據吾軍之名城要塞又若干且有行總攻擊之計劃我護法政府本早識北廷議和决非誠意惟以尊重各公使希望我國和平之盛意起見不得已勉强遷就且令退軍以示决心今以尊重勸告故而議和因議和而致喪師失地倘不幸使我陜民軍因此全失其土地是時尚望各公使主持公道爲我護法政府明一是非曲直此實目下急則治標之辦法而亦將來一有力之保證一方仍請我政府速飭川邊軍隊尅日前進以　窺動静夫能言戰而後方能言和爲古今中外不易之道今和局未成而援陜軍隊已先自撤退是自取滅亡耳尚復何言諸公代表西南負有重責對此問題不能不有一適當辦法以慰國人之望也（下略） 
[李齊民等致巴黎電]  
　　李齊民等致巴黎電云巴黎胡公使轉陸顧王三專使鈞鑒密約議起全國震駭日謀益急近聞迫我政府承認一切草約并續訂較酷密約助長内亂擾害亞東實違公理有碍世界和平懇急將各種密約一併宣布堅持到底非至取消不止誓死以待瀝血電陳國民對日外交後援會李齊民等一百九十八人叩哿 
[華盛頓誕辰之點綴]  
　　二十二日爲美國第一總統佐治華盛頓誕生之期駐滬美國總領事薩門斯君通告美總領署於是日停止辦公一天同日南京路美商開設之行號大抵於陳列窗中恭設華盛頓遺像紅藍白三色之彩綢緣飾其旁頗具美國式之風習惟美國是日所用之糖質櫻桃上海方面尚不得見云又南京路先施公司對門之議事華盛頓NOTGNIHSAWEGROEG 
廳民國元年第一次南北和會之議場也是夕十時旅滬西人舉行大跳舞會届期士女聨袂信來翠羽明璫之西婦必將於華燈照耀中　艶争奇以極一時之盛該會場甚寛大可容千人現由協隆洋行凱君經理售劵每劵價五元云 
[張唐致徐東海近電]  
　　張季直聞膠濟路將訂正式合同特致徐東海電云奉院復電知歐議會宣布密約一節已成過去事實惟頃又見滬報載中日前訂山東高徐順濟兩路草合同又有膠濟路合同不日須正式訂約此路地屬山東約因借欵必與此次歐會議題有關又非國民公認之事率爾爲正式之續訂墮小幡乘便攫利之計害已大失各國抑强扶弱之機害更甚是非中國永久之福亦非政府目前之利不知政府何所見何所圖而樂爲之也南北和議將開矣又何取多此一事供人抨擊自貶信用滬報所言確否不可知旣有所聞而見爲大患則不敢不盡野老之忠告政府之人亦中國之一民也徼天之幸有此歐洲和平會議予中國以假息復蘇之會而必欲違天以喪之殆非人理度政府决不爲此無策之策也乞垂鑒張謇銑　　本月十七唐紹儀得巴黎中國代表宣布鐡路合同及北京内閣决議仍接收參戰處所借餘欵一千七百萬元之消息乃致電徐東海大致謂歐戰旣終參戰處無存在之餘地更不能藉此名義以募外債即借欵與此同一性質而未嘗經國民認可與夫各鐡路合同其他之密約等未經國會同意者雖得在平和會議宣布然决不能認爲有效應請外交部電告陸使徵祥宣示此旨云云 
[永久和平會最近所接函電]  
　策進永久和平會昨接廣東參議院議長林森復電云中華國民策進和平會劉會長鑒齊電悉日使無理迫脅良深痛恨尊諭各節卓識藎籌至爲欽佩森等業於眞日致電王正廷君請堅持到底並通電全國及唐總代表同謀對待幸人心未死公憤同昭願合聲援力圖抗拒林森叩篠　該會又接陜人周愚夫楊銘源党中昭姚鑫振王炳靈康寄遥等來函云策進永久和平會諸公鈞鑒明令停戰迄逾三月陜中戰事無日不烈最近陳劉許張管各軍猶復合力圍攻民軍乾鳳垂危涇原動摇民軍根據岌岌堪虞昨得有責者之確報北廷又續運奉軍十四列車十四日由觀音堂急行西開似此積極作戰寗有言和餘地况南北代表齊集滬上和議開會今卽實行而南北和議進行之時是否應有此專力攻陜之怪象吾民何辜遭此鞠兇豈秦中八百萬生靈獨非中國人民耶諸公領袖名流海内共仰旣以策進永久和平爲職志同宜以一律停戰爲前提今各省均無戰事吾陜戰禍益烈諸公痌　在抱畿溺爲懷對此當同深憤慨也敢請電北京並與南北和　代表確商迅從陜省停止並令陳樹藩劉鎮華許蘭洲張致元火速離陜依法嚴懲以絶亂源倘能俯允所請則受其賜者豈僅三秦人士全國實利賴之謹此哀求諸維諒察 
[南洋華僑之近電]  
　　爪哇華僑王克仁等來電云上海華僑平和期成會鑒和議開始懇代表華僑眞正民意轉陳南北代表務逹合法議和目的中日交涉尤須注意王克仁等叩新加坡華僑工業競進會來電云上海華僑平和期成 
會公鑒貴會代表華僑促進和平敝會一致贊成懇積極進行以慰僑胞衆望華僑工業競進會叩 
[工部局新議董揭曉]  
　　公共租界選舉工部局議董昨夜揭曉新議董如下英人不爾斯（老公茂）得票九三一美人麥里門（ 
協大）得票七○四英人賀華德（老沙遜得票六七六一英人懷德（協和）得票六三五日人伊吹山（日本郵船會社）得票六二一英人勃羅克斯密士得票五九四英人瑪克萊（天祥）得票五八四美人大來（大來）得票四九三英人陪恩（元芳）得票四六四不爾斯麥里門懷德與伊吹山四人皆係舊議董 
[反對弛禁米糧之函電]  
　　南北兩商會曁農會敎育會接江蘇省議會議員朱紹文等公函云蘇米弛禁問題將由蘇省議會議决同人等前以事關民食竊恐一經弛禁必受條約拘束一發而不能收將來各地米價昻貴難保無餓斃人命及閙荒搶米等不祥之事特電大總統國務院主持申禁並電上海代轉各縣各法定機關諒蒙鑒及現因省議會臨時開會之期已迫特再逕函台端務請查照各地情形將蘇米不能弛禁理由詳悉開示俾同人等得在講場發爲有根據有價值之言論江蘇大局幸甚江蘇省議會議員朱紹文劉俾昌張福增陳伯盟黃次山周承基黃守孚陳大猷朱積祺鄭巽秦炳章朱毓賢徐鳳標謝乏光朱祥紱等同啓　　江浙兩省族滬公民張一鳴等爲米糧弛禁事昨致江蘇齊省長電云南京齊省長鑒米糧弛禁足害民食强人奪小民之日糧權蠧串奸商而射利民亡國亡永淪萬刧吳越陳跡班班可考比日米價高騰諒在燭中若有人欲賣國而速亡我民者出此間接之詭秘置我民於饑餒之死不如直接干弋死於砲火爲快幸賴我公堅持南册可移蘇省米禁萬不可開之决心則兆民感戴永頌公是南山矣痛心之言幸恕狂瞽虞電未盡再申前請迫切陳詞悚惶待命張一鳴黃奠華湯城陳浩皮張志純梁念郮邵俊榮渭陽趙善如陳方王百揆等五十三人同叩節 
[糧食研究會亦主禁米出洋]  
　　糧食研究會致南京電云南京督軍省長省議會同鑒敝會研究蘇省米麥之存積與賦稅之不均本國民自覺之良心前次請願宗旨第一免繳麵粉出洋照費第二暫復漕粳起解本色至應如何疏通原待研究結果再定辦法目前運米出洋非所主張又接會員南通張季直先生函稱上月督軍省長爲日本要求接濟米糧事曾派委就商當略述倜人意見現在情勢變遷米石出洋爲自害政策絶對不可行應由會重申宗旨云云敝會鑒於外交情形亦一致主張禁米出洋爲此電請督軍省長俯察與情省議會堅持定議維持出洋米禁無任迫叩糧食研究會馬良等同叩哿 
[關於遣送敵僑之消息]  
　　北京共同通信社消息云據中國方面向日本使館報告此次免其送還殘留在華之敵國人數如左（第一） 
種一北京二一直隸二三山東四江蘇七○安徽一湖北一六湖南四廣東一二山西一江西一一浙江二福建一五底册未詳二三共計二○三此中有曾爲稅關吏者計一二六人敎師四八人技師及其他二九人此内井陘一人京西炭礦二人湖北漢陽一人上海漢冶萍顧問一人江西漢冶萍顧問四人北戴河朱啓鈐所保工程一人（第二種六十嵗以上）京師二奉天一北戴河一漢口四天津一三山東二一上海三三長沙一共計五八（第三種）北京一上海八漢口一天津六南六一共計一七（第四種）男女醫三二人内中女人十五（第五種）宣敎師七九人内女二一（宣敎師多在山東者） 
　　遣送敵僑事務局近接湖北王督軍來電略謂武漢有敵僑一百七十人小孩二十人共一百九十人候船依限到申祗以招商局商船無多分載又恐遲誤請轉商招商滬局特派一船專裝敵僑云云盧督辦接電後當已商准招商局决派江永商輪前往漢口擔任裝運復電王督軍查照并允照給船價並聞此次敵僑由漢來申鄂省派有護送軍弁五十餘人偕同來滬云　　該事務局昨接浙督來電詢問遣送敵僑之船期聞已經政府商英國公使撥船遣送惟何日可能放洋即希電示云云當由該局電復遣送敵僑各船定期三月七日放洋所有内地各敵僑至遲三月朔務要到滬以便遣送　　該事務局昨接北京等處來電報告計北京有敵僑二百五十餘名定於二月二十五日啓行山東德縣一名定於二月二十三日啓行又禹城縣一名定於二月二十四日啓行寗波二名携行李九件定於二月二十二日啓行陸續來滬請爲接護遣送云云該局當即函致淞滬警察廳囑令届時派員接護逕送候船所暫駐聽候遣送　　該事務局自開幕以來籌備遣送種種手續將次完全並管理各敵僑報到免遣及願遣之人計有數百人各地來滬待船者亦頗不少該局已將籌備情形與現狀電報軍民兩長轉咨國務院查核　　該事務局前在三馬路德律風公司樓上組織之中西騐病室連日開騐敵僑頗形擁擠該會狹小不敷應用經中西各醫士呈明督會辦遷移現已擇定二馬路（ 
即九江路）二號花旗銀行樓上房屋僱工搬遷矣　　該事務局據敵國各醫士報請免遣曾開名單備具免遣理由電請内務部核示去後昨已奉到復電照准計醫士方雪孛福弗令毛視培蕭爾資布論文士伯德道德將故羅斯共八名當由該局備函知照各該敵國醫士查照　　此次遣送德奥敵僑經國務院規定凡年逾六十嵗者得免遣送故該局開辦後即令各敵僑赴局報告現統計君住上海租界年逾六十得免遣送之敵僑共三十人妻室子女二十六人其居住華界者共九人妻室子女十一人云　　該局昨致滬寗鐡路管理局任局長函云凡敵僑由陸來申者如乘滬寗火車到站請轉車送至南站以便接護云　　外交部特派江蘇交涉員陳貽範君於昨日函咨滬寗杭甬兩路管理局長任小山略云現際遣散敵僑期内各須極力防禦敵人之逃脫經與各國駐滬領事會商議决嗣後凡有歐美各國西人或西婦欲趁各國國有鐵路他往者必有各該管領事發予執照方可售予車票其執照樣張兹已附交文係證實該購票西人或西婦確已經該领事署註册無誤又是項執照須有外交部特派江蘇交涉員加印及領事之簽字方爲有效倘無是項執照之西人概不售子客票等因當經該路局長轉飭車務總管分飭各該站長一體遵辦矣　　昨午十二時新豐輪船由汕頭厦門等處載來德國敵僑男女共三十一名携帶行李一百八十餘件當由憲兵八名偕同交涉公署譯員陳震東馳往該輪迎護立即送往普益習藝所暫居以備第一批彚遣送出口當將抵滬男女各德僑名姓譯明開單送請遣送敵僑事務局核辦　　管理敵僑財産事務分局昨接總局開上海交涉公署陳局長鑒九日快郵計逹關於不動産業等註册簿記捐册粮册等及此外可資證明不動産權利所屬之書類諒已分别調取希摘要抄送本局爲要曾彛停印管理敵僑財産事務分局昨又發出批示二則一係謙信洋行經理周亮呈爲受抵該行房産由批呈悉仰該商携帶原抵合同及系屬於該合同之契據等件於本月二十四下午三時親來本局執行科聽候問話以憑核辦一瞿慶墇呈爲德僑南門賣地不交契請求給契由批呈及抄件均悉該具呈人於本月二十五日下午二時携帶契據親到本局聽候問話以憑核辦 
[犯罪敵僑請願遣送回國]  
德國人搿克司門（即亞多色爾克）與瓊姆根（即華爾脫抱啣）因於七月間在滬違法行使俄國領事假護照案發被捕獲解公共公堂訊明判各押西牢一年期满詳解護軍使署核辦在案兹悉該兩被告得悉中國政府外交部電令上海交涉員在滬組織遣送敵僑回國事務所照會領事圑飭知捕房將卡爾林道等六犯解廨經中西官准予緩刑遣送回國消息後故亦分别繕遞華洋禀詞遞交監獄官史賓斐爾君核准於昨晨派西捐在西牢内提出　克司門等兩德人解送公共公堂即據駐廨西捕頭惠勒投案禀明案情並將被告兩人所遞聲請禀詞請示工部局代表牛門律師因另有要公故未到廨堂上即向　克司門瓊姆根兩德人詰據供稱我等均願遵照部令回國要求緩刑准予遣送等語俞襄讞與英领卓君磋商之下判被告均押候下禮拜一核奪 
[嚴查私種烟苗之訓令]  
　　上海縣知事公署近接南京軍民兩長訓令云頃准國務院通電内開現近春烟下種之時玩法奸民難保無希圖嘗試情事縣知事負一縣禁烟之責禁烟切結非徒具文恐於深山僻壞發現偷種情事應請隨時查禁並派軍隊檢查以重要政等因兹分别派員前往各縣調查外令仰該知事一體遵辦云 
[張樂君亦辭赴寗代表]  
　　上海總商會因商聨合會江蘇省事務所定於三月二日在省開會討論蘇省統一貨物稅協助稽徵一事請舉代表來會列席與議當經本會於八日常會時舉定會董顧韾一張樂君赴寗與會經錄送省議會議案及簡章等分别函知後顧會董因兼縣商會會長職務紛繁無暇兼及據情函辭請再另舉在案兹聞張會董對於此席適因舊曆嵗首營業部署甚形急促未便離滬故亦函復該會併請辭却該會乃定常會期内重行推舉云 
[碾米公所定期開選舉會]  
　　上海機器碾米公所昨致同業各廠通告云本公所司月六家查於上年議案第二十二條章程載定以一年爲任兹届期满經本月十八日初期常會議决訂於二十八日常會以投票法當場投票選舉以票數多者當選並報告上年各項開支賬略用特通函布告届期務請各寶廠執事諸君早時蒞會是爲至　 
[求新廠改歸中法官商會辦]  
　　本埠求新機器造船廠擬歸中法合辦迭見報端兹經北京閣議决定改歸中法官商合辦聞已由政府委派前福建造船廠總辦魏澣來滬協商籌備開辦一切手續魏奉委後已向財政部領得旅費千元擬即日南下 
[薄子明又訊一次]  
　　庽居法租界打鐵浜这魯人薄子明與趙揮臣田守平李獻堂蘇榮康宋玉合及吳正清（即秀亭）藍湘臣邱萬福屈已和等被盜匪紀少樓周良臣越貨傷人案内牽涉由捕獲解公共公堂迭次研訊詳情屢誌本報前日（二十）午後經王襄讞與美丁副領事繼續研訊卽 
 
 
 

Page 11

 
 
由捕房代表牛門律師向薄子明詰據供稱去年十二月十九號在法界庽所被捕時先聞包探連唤子明子明我卽向視並不相識我心中疑其如何知我名字遂問該探（指包探鍾星南）你是否山東派來拿我之人鍾答否係爲租界馬立師擊斃巡捕牽涉卽將我與趙田李蘇宋等五人拘入法捕房翌日解至法公廨訊據紀供我始知被捕綠由爲淡水路刦案但據前堂曾姓所供搶刦是十月十三晚而我於是日午後往同益里孫洪伊家賀壽並在彼與同往之趙揮臣及該處辦事人等聚义麻雀結局時已夜半十一句鐘遂與趙回庽故與此案無涉是晚我亦在孫處晚餐其菜蔬比平常豐盛我在滬上除同益里孫家外别無良友故該處除每星期一四夜往大世界遊玩不去外餘無一日不至孫處惟孫係在野政客並不招募軍隊現在我不知該通信處仍否設立前堂紀少樓供我在途求他到堂切莫牽涉之說毫無根據而周姓同聲附和者想伊兩人同押一處係屬同類至伊等此種誣詞是何用意實出不知前堂包探所禀各節均屬南方口音我實不懂故不知其所云且亦不識其人之姓氏卽由牛門律師答以名李星福復據薄供即包探鍾星南亦係被捕後知悉至此由堂上向薄詰據供稱文德里之房屋不知何人租賃北京政府懸賞二萬元緝我之事係由友人告知推其緣由我前在山東爲旅長任内命我帶兵攻打湖南當時我以與南軍頗相和好不願赴敵棄職而逃所致然所有軍械臨走時均已交出祇北京政府委任狀一紙隨身帶往青島現尚在該處青島雖屬山東地界現則屬日本可以恃其保護當到滬之時所帶銀錢用罄粤政府之欵尚未收到故將衣服典質需用若再告乏尚可向孫中山處移挪在堂上之各被告除我所帶之趙等五人認識並紀姓前曾來庽借錢不遂因而認得外其餘周吳藍邱屈五人均不相識但宋係山田回魯於十一月十二日帶同來滬更與搶案無關云云供畢卽據薄之代表律師台維司譯稱現有孫中山總裁致巴和律師證明薄子明品行並與淡水路搶案無關之信函及孫洪伊致巴和律師之證函併呈察核中西官得供會商之下判各被告還押候訂期再行續訊 
[查究國民禦侮會傳單]  
　　松滬護軍使署據特派偵察員稱二月十六日在法租界地方拾得傳單一紙上有國民禦侮會刋送字樣中含有挑撥南北輕視鄰邦等語特將原傳單附呈仰祈察核等情盧使以刻值和議開始之初豈容乘間挑釁妨碍大局亟應查究除密令各偵察員嚴查刋發此單之首要外一面於昨日分令所屬各營及淞滬警廳公共公廨法公廨等一體查究 
[强盜累犯刦案之訊辦引渡者十名]  
　　匪徒張洪山（即生才）殷金良（即小娘舅）張渭江（即張庄卿）周義陸阿三（即來富）陸阿二張永明（即張玉其）李富雲（即冷西北風）陳忠清（即陳亭者）施明富（即小國子）倪阿金徐九思邵焕金等因在肇勤路二百七十二號楊樹浦路七百十六號門牌兩處組織盜黨機關被哈爾濱捕房中西探目查悉將張等十三名連同婦人陸阿二夏陸氏陸張氏一併拿獲並抄出手槍一支子彈二百粒槍袋一隻單刀一柄及各種金銀飾物綢皮衣服分别解送公共公堂訊判一併押候查明事主澈究等情已詳本報兹悉此案經捕房連日派探詳查並將被告等逐一帶至寫字間研詰口供後已據殷金良張渭江供認於去年十二月二十五號及本年一月十一號先後持械搶刦兆豐路三百九十五號門牌康金寶岳州路三百五十號門牌王陳氏等兩户值洋一百七十二元之金飾現洋張洪山陸阿三供認一月二十三號夜持械夥刦東鴨綠路五百八十六號崔崑富家值洋三十元之衣飾陳忠清施明富倪阿金供認於上月二十九號夜搶取肇勤路二百八十五號甘姚氏（即甘雲記）家值洋二百元之衣飾現洋李富雲張永明供認於十二月十號夜搶刦威海衛路三百六十一號蔡文秀余順才黃少甫邱渭章等四户值洋一百五十八元之衣物陸阿二供認十二月三十號隨衆持械搶刦北山西路三百二十二號楊國襄家值洋一千一百元之金飾現洋等情因即錄取口供吊齊各項贜物昨農傳集事主人證將張洪山等男婦十六名解送公共公廨請究先由中西探上堂禀明前情將各被告在捕房所供之供單逐一宣讀並將起出之手槍子彈及各種贜物呈案請察繼由事主康金寶王陳氏等分别上堂訴明當時被搶情形質之被告張洪山等同供我等在捕房所供之詞並無錯誤是實張襄讞得供商之英包副領事以邵焕金徐九思與本案無關判着開釋婦人陸阿二夏陸氏陸張氏各押女所一年陸阿二押候另案解究張渭江扏金良張洪山陸阿三陳忠清施明富倪阿金李富雲張永明周義一併押候錄供備文詳解護軍使署按律懲辦起案之刀槍子彈併解無主失贜暫存捕房聽候失主認領 
[白爾路刦案盜匪之定罪引渡者兩名]  
　　法新租界白爾路裕福里内二號門牌范志餘家於陽曆上年十二月十三號晚間被盜持械搶刧去價值八百餘元之　戒兩只經事主報告捕房請緝在案現經探目黃金榮包探韓邦逹方福林程子卿曹福昌尚元章等偵悉此案盜匪匿跡之處前往拘獲陳源海李甫英（又名冷家裏綽號西北風）李阿四等三名吊出原贜鑽戒一只並將收贜人沈恒山曹潤卿等一併拘入捕房昨解法公堂請究先據事主婦人某氏禀稱是晚共有盜匪七八人前往搶刧内有一盜（即指陳源海）袖出手槍向婦人恐嚇當將婦人手上之鑽戒及頭上之翡翠針一只强搶而逸今蒙拘案請求重究詰之陳源海供此事係素識之桃生麻皮起意糾同民人及李甫英等前往搶刧後將贜托沈恒山銷售得洋五十五元是實詰之李甫英供認同往搶刧分用銀洋不諱李阿四供民人雖係知情並未同往搶刧事後祇由陳等分給民人洋若干元是實沈恒山供民人向開刷染店前由陳持來鎮戒一只稱係賭博贏來托民人代銷後由民人持至曹潤卿處估價曹稱值洋二百四十元故由曹與民人商議合資買下民人當將洋二百四十元如數給與陳等是實陳等又供民人等實收到沈洋五十五元並無如此之多曹潤卿由保人代到稱曹因伊母去世回籍故未到案中西讞員會商之下判陳源海李甫英持械搶刧罪已或立着送護軍使署訊辦李阿四押西牢三年期满永遠逐出租界沈恒山押西牢九月期满驅逐出界曹潤卿限七天投案候訊核奪 
[鐵路紀事四則]  
　　運送手槍兗州鎮守使前派副官金士翰來滬向上海兵工廠領取白郎林手槍三百技并將陸軍部護照及半價劵呈請滬寗杭甬兩路管理局簽印准予裝往南南京該路局長飭車務總管轉飭上海南站飭配車輛照裝現於昨日（卽二十一日）由南站上午貨車裝運卽由該副官押運前往南京轉由津浦鐵路運抵兗州　　改建棧基滬杭甬鐵路上海南站貨棧房地基向用木板平鋪現該路車務總管擬將地板改用水門汀日前特咨上海工程師計畫改建已經該工程師親自察看於昨日興工預計是項工程須閱月後方　　事故日來該路所有進出各貨另儲一間以便更相修改　　運貨擁擠滬杭甬鐡路日暉港站及上海南站自燈節後出貨擁擠已誌本報兹聞近日共掛貨車四十餘輛而該兩站存棧之貨待發仍源源而來其中尤以豆糖二項爲多計兩站存貨非有箱車三四十輛不足應付現已由該路車總管電致各大站趕將空車送來應用　　旅客跌傷昨日（二十一）由杭開滬之第一百零五次慢車駛抵筧橋車站將進分道忽有旅客一人由車躍下受傷甚重幸未斃命當由該詀站長立派路警前往救護并電知車務處曁醫務處知照立速醫治 
[催派軍艦駛松黑兩江]  
　　海軍司令公署前接海軍部令前准國務院咨開據黑龍江督軍鮑貴卿呈稱松黑兩江航權前被俄人操縱屢次交涉毫無效果兹乘俄國内亂之時設法收回並擬籌辦松黑兩江江防計畫提交國務會議照擬通過咨部令行上海海軍司令公署選撥淺水兵輪馳往弋巡以固邊圉等因合行轉令遵照等情藍總司令當經召集駐泊浦江各艦艦長及本署各課課長等會議之下以松黑兩江須經過黑水洋洋面洪波巨浪非淺水兵艦所能勝任决定俟北洋開凍後選撥大號軍艦前往巡防在案現海軍部又委部員王崇文前往松黑兩江察勘防線並與鮑督軍商定設防地點由五部員將調查所得實在情形繪圖貼說呈覆海部核示故海部復又訓令上海海軍藍總司令迅即派艦馳往以固江防藍總司令奉令後已遵照辦理矣 
[又有龍部散兵抵滬]  
　　留居香港待遣之龍濟光軍曾經分批運滬轉送北上遣散前晚太古公司鎮安商輪抵埠時又有龍部軍官兵士百餘人到申此項軍官兵士均穿呢大衣不似前數批之衣衫檻樓登岸後即分居新大方等棧暫駐守候便輪北上 
[民議聨合會開會紀]  
　　民議聨合會昨日（星期五午後二時開會由朱菱溪） 
主席向衆報告略謂和平會刻已開幕本會會員對於時局意見書刻已收來多件應訂期開會討論以便擇要轉陳當由總幹事謝復初起立謂本會籌備多日刻已將内部佈置就緒規模粗具卽各圑體各會員之加入者亦日見增多似應擇訂日期開正式大會廣事徵集意見云云述畢由某君提議先開討論會討論開正式大會手續及徵集辦法俟手續完備卽當開大會公决衆會員咸贊成遂散會 
[法公廨讞員之榮譽]  
本埠總商會各商董以法公堂會審讞員聶榕卿君副領事德賚沛君辦理中外商界交涉各案秉公無私商民悅服故於昨日製就匾額一方文曰公正廉明由該商會總協理朱葆三沈聨芳兩君恭送至法公廨當由聶德兩君迎入客廳再三謙辭然後懸掛在公堂之上並欵以茗點始握手興辭而出 
[各學校消息併紀]  
　　寰球中國學生會日校已於昨日開學校夜校定於二十三日下午七時開學排班本届新生報考者常異常踊躍除前次錄取者外兹又錄取二百四十一人　　吳淞乙種商業學校於去年開辦兹於二月十八日下午一時行始業式本學期新生約增五十餘人宿舍已不敷應用舊借與民國女校之樓房一幛擬請其遷讓現正組織商店學生入股者甚多商品陳列室亦正在布置　　吳淞私立崇德女校去秋該鎮火災時同遭其刼校舍校具悉數被焚嗣經各校董籌集鉅欵並山縣指撥省賑火災欵項重行組織現由愛國女校畢業生劉元琪女士爲校長訂聘省立第一女子師範畢業生崇明蔡女士南匯縣立女子師範畢業生奚女士及留學日本之劉蘇女士愛國女校體育專科畢業生沈世雄女士爲敎員租賃鎮西大街民房爲校舍添設高等科及幼稚園並請前愛國女校幼稚班教員徐女士爲保姆業於十六日開學授課聞該校自經火災經費竭蹶職敎員大多勉盡義務云　　法租界南洋橋勤業女子師範學校日昨上午十時行第六學年始業禮到校新舊學生百餘人敎職員十餘人開學秩序（一）振鈴整隊人禮堂（二）向國旗行三鞠躬禮（三）向敎職員行禮（四）向同學行相見禮（五）山師範生錢啟秀奏琴唱校歌禮畢首由學監劉少　女士訓詞並述美洲最新敎育主義次由校長朱劍霞女士訓話略謂本校辛苦經營迄歷八載承中外名人擔任校董贊助經費及各敎職員熱心維持幸有第八年始業禮切望諸生深體此旨益勵學業云云該校每班取第一名者均獎勵免學費一學期姓名列下（師範）秦家潤（高小）周鑑秋（國民科四年級）施瑞玉（三年級）石金鳳（二年級）蔡勝俊（一年級）杭日韾 
[青年會今日開宴會]  
　　今日（星期六）午後十二時半四川路青年會爲歡迎全國商會聨合會代表孫仲英廣東省敎育會會長陳其瑗現紐約萬國青年會代表蘇柏君特開宴會於該會會食堂紳商學各界皆可與宴會内備有西餐劵任人購買 
[楊小川之提倡國貨談]  
　　工商研究會在新世界所設之國貨陳列所布置已將就緒會長楊小川爲聨絡感情起見持於昨晚束邀新世界經理董事等及該會各職員在新世界餐室宴會到會者有張蝕川鄭錦峯鄭正秋孫雪泥郭建侯徐春榮沈卓吾君等數十人席間不用外國酒特遣專足向張裕公司購取楊君舉杯稱祝并言歐戰數年正　我國競争工商業之機會國人因循坐誤良爲可惜本會今設國貨陳列所於新世界實欲使人於游覽之餘咸起購用國貨之觀念云云席間主賓盡歡至十時許始散 
[陳交涉員抱恙]  
　　昨日下午一時許外交部特派駐滬交涉員陳安生君自拜外客歸署下車後行未數步將近大廳處忽然昏暈於地不省人事左右急爲延西醫到署診視據云平日勞神過度致得腦膜炎症非細加調養不可常即由署中人扶上馬車護送至白克路陳公館現聞陳君神志已漸清楚諒無大碍云 
[寧波同鄕歡迎李次長]  
　　寗波旅滬同鄕會昨日下午二時開茶話會歡迎同鄕財政次長李思浩到者有會長張讓三錢逹三方樵苓及會董朱葆三周金箴嚴子均秦潤卿等八十餘人當由會長錢逹三致歡迎詞旋由李次長答詞謂鄕人旅外者各埠營業居多近來歐戰和平趁此時機創設實業挽回利權最爲佳事本會爲同鄕圍體機開鄙人阿望會務發逹造福桑梓尚祈諸先生有以敎我爲幸至三時散會 
[請獎防疫辦事員之預備]  
　　松滬盧護軍使查得上年春間滬上設立防疫所辦理防疫一事經各圑體及南北兩商會正副會長等輔助進行得以消弭疫氛地方人民共保安全所有前項出力人員應即分别查明姓氏履歷列表造册詳請政府頒給獎章以彰勞勩昨特備就表式分函商學各界請將姓氏台銜職業籍貰等詳細填列於二十四日以前送至本署彚齊詳請 
[土布價格仍貴]  
　　土布一項浦東各鄕婦女皆有機織出品素稱佳美去年因花價紗價異常昻貴織成布疋售賣殊不合算故織者少而土布甚缺牛莊營口各埠因無布可裝遂改辦本廠布以供所求各布廠遂得將底貨盡數售罄年終各廠家尚能維持本年以來營口牛莊河凍將解該路駐滬客帮現已入手仍須購辦各項稀布套布預備打包裝頭帮船出發故各號家均於前日分赴浦東收買惟因紗價仍貴十四支地球寶鼎等牌每小包需洋二元六角織成布疋每仍須一元二角云 
[紹帮酒業之訴苦]  
本埠紹帮批發酒業因江蘇烟酒公賣第二區第六分棧主任王愷夫私用小票加增同業酒稅商情困苦曾經開會集議兹聞該業現已公推代表丁庭馥携帶證據先行赴省呈訴同業困苦情形静候省中批示云 
[顧家町居户請裝水龍頭]  
　　南市陸家浜海潮寺前顧家町地方前於十七夜有皮匠馬老三家失火焚去草屋十四間事後由住居該町後街之顧某至小南門外一區救火聨合會聲稱是夜發生火患爲時尚早經鐘樓報警後各區車俱到塲四覓接水龍頭無着俱皆束手後經某會員尋至三味庵左桑園街口見有龍頭始將皮帶裝接汲水時火勢業已難遏且火患地點與汲水處相距數十丈之遥致水力遲緩射擊不能得手頃刻間坐視被燬草屋多至十四間查該町四週雖有接裝居户食水細管向無龍頭故一遇意外再值潮汛退落卒至無水可引似於防患之道尚欠妥善現惟懇請貴會與水公司提議即日派員履勘該段一帶究竟有無大號水管埋接能否裝置龍頭或請設法接埋添裝期事完備至工費一層希請貴會與水公司核議籌辦不足之數令由該段居户量予捐助同事進行事關公衆利害幸祈採納見允等語當由該會陸錦麟主任答以此舉亦本會應盡之義務惟需欵浩繁一時不易籌辦當俟商之會長邀集圑體會議再與水公司斟酌核辦云 
[調查緝私防地]  
　　蘇屬緝私宋統領以時届春初鹽塲灶户正值熬鹽之際出産鹽數亟應確切調查以杜售於私販情弊並因訪有梟匪在松屬各鹽塲結帮私販鹽斤情事深恐妨碍鹽課爰於昨日特派鵬飛兵輪管帶閻振玉率領士兵駛往松江沿海各鹽塲嚴查並飭查勘各防地有無疎懈復候切實整頓　　又鹽務署僉事陳兆焜稽核所委員魏柯年運副委員姚毓珂奉令來滬調查蘇松各屬緝私各防營汛地所駐師船是否扼要故於昨日會同蘇屬緝私宋統領所派之總稽查張竹居等駕坐兵輪前往松江金山等處先行調查然後再行查勘蘇屬 
[傭婦毒斃幼孩案六誌]  
　　桂墅里經仲濤控乳傭劉陸氏以赤燐毒斃伊三個月之幼姪女一案經地方檢察廳函請上海醫院剖腹化騐明確委係中赤燐毒而死函復該廳後即經該廳將劉陸氏嚴行收押候究在案兹悉此案前由二區警署將劉陸氏之夫阿三（即卜恒貴）並十一嵗幼女王順弟子一併拘獲收押（王女之父在小北門開設包飯作名王惠卿）現承此案旣已確定有毒故於昨日將卜恒貴王順弟子等飭警函送地檢廳訊辦原告經仲濤亦即帶同弟婦（即死者之母）經盛氏證人婢女經阿小傭婦周媽及混名蹺脚媽媽等一千人證投廳禀請訊究下午經檢察官提同在押之劉陸氏（即卜陸氏）卜恒貴王順弟子等到案逐一研訊良久判將卜陸氏等分别收押婢女等交原告帶去聽候再審所有該醫院騐明之臟腑仍請該醫院妥爲保存應否送廳俟禀明林檢察長核示飭遵 
[價賣有夫之婦之敗露]  
　　住居靶子路一百五十二號門牌之甬婦錢王氏串同在逃之表妹將北京有夫之婦張魏氏誘拐來滬得洋五十五元價　與板橋街七號門牌周女新爲妾被包探王少廷譚鳳池偵知將周及周妻徐氏並魏王兩氏一併拘解公共公堂先由中西探上堂禀明前情並據張魏氏訴稱丈夫現在北京鐵路公司開車我於去年被鄒婦即王氏之表妹誘拐來滬價賞與周等語訊之周文新供因無子出洋五十五元價寶魏氏爲妾詎過門後終朝哭泣向之詰問始悉北京尚有丈夫故即自行報捕云云質之王氏供稱魏氏係由表妹領來據云係伊丈夫之妾不知係有夫之婦等語中西官得供以周文新夫婦無干判令開釋錢王氏押女所半年張魏氏函送救濟便遣回北京原籍 
[淞滬火車碾斃搭客]  
　　十九日下午淞滬火車由滬開行至江灣鎮有年約三十餘嵗之金姓搭客不待車停匆遽跳下致遭跌仆車輪從其身上碾過立時斃命當由屍屬聞信趕來不願報官請騐舁回家中備棺收殮 
[位中善堂施醫給藥]  
　　大東門外位中善堂自陰曆元宵後經各绅商董會議妥洽公舉錢月樵爲主任並定本月二十二日起每逢雙日施醫給藥二十三日始每逢單日施種牛痘 
[輪船搭客私帶烟土]  
　　姜順卿由厦門私帶烟土二十一兩乘輪來滬於昨抵埠正欲携土登岸當爲水巡捕房探目何阿春查見將人證拘送捕房梅捕頭諭將烟土送關候燬姜押送地檢廳訊辦 
[男孩被棄之可憐]  
　　男孩范吉來在法租界地方迷路啼哭爲捕查見帶入捕房昨送法公堂詰據供稱年十嵗浦東人前因貧苦被母親賣與潮州人某甲爲子現該潮州人亦因貧苦無力撫養故將我抛棄弄内是實判送堂撫養 
[冒名定貨案改期審訊]  
　　信記洋行延律師控林銘初於去年九月三十日假冒鼎豐恒號名義私刻圖章定貨等情昨晨由西探堯克將林拘解公共公堂即據原告代表律師上堂陳述案情請爲改期中西官得禀判林押候下禮拜一訊核 
[道尹公署批示兩則]  
　　范海揚等呈控南滙縣署法警王韵岩私擅逮捕濫用刑具環請檄縣革職究辦由呈悉法警王韵岩私擅逮捕如果屬實殊屬藐法候令南匯縣知事提案依法審辦具報核奪此批來呈未用副呈違式特斥　　馮寶賢呈爲川沙縣停辦不理請求指令强制執行迅予辦結由據呈已悉候令川沙縣知事依法執行具報此批來函 
[上海醫院來函]  
　　敬啓者連日報載上海地方檢察廳送請剖騐經仲濤訴劉陸氏用紅頭火柴毒斃姪女一節或云證明無毒或云尚須另請西醫覆騐均與事實不符是否訪員傳聞之誤均損敝院信譽查此種案件關係甚大而手續學識尤屬煩深須有法醫學及化學專門智識始能從事此件聞先送某院某院不敢接受遂送敝院敝院自院長以次均係富有經騐者故於翌日即由敝院院長督同醫員執行剖騐之後復用化學試騐始得證明該孩之死確係中黃燐之毒業已製成屍體鑑定書送請地檢廳至於是否乳傭謀斃則係檢察官之職責非敝院之所欲問唯連日各界時來問訊特先電商檢廳撮要以告祈即登入來函門俾知醫學家有帮助法官之義務而敝院對於此種案件一如診治各症之注意從事也 
[旅滬湘人覆張敬堯自白支電書]  
動臣　帥大人鈞鑒振湘等生命不辰遭逹喪亂流離顛沛遠徒他鄕自維去國之身眞類喪家之狗公之賜也夫復何言前於滬報見載湘民血涙一則雖語焉不詳而事皆翔實誠足爲公當頭棒喝也殊近日報載公自白支電一則曰自問此心可質見天日再則曰清夜捫心固無愧怍三則曰此中顚相惟在湘士紳目擊當時情形者能詳之且自許爲血性男子並以篤信因果自明一若旅滬湘人故爲國語玷及賢明振湘等去湘日淺湘中近事知之尚悉以證湘民血涙所云誠不敢謂爲厚誣公也將謂公縱兵殃民非事實耶則試問謂陵株州岳州實　等處數萬户之廬舍果孰焚之數十萬之人口果孰殺之數千萬萬之財産果孰奪之不寗唯是省城内外勒買强佔刦搶兇淫之事日有所聞而陰歷年終搶風更熾除人民呈報有案可稽者外近如滬上湖南善後協會採輯中外各報印行之湘災紀略一書列舉亦復不少夫以省會之區軍入乃敢兇横至此謂非公縱之而誰縱之如謂野蠻軍人難於約東顧何以吳佩孚馮玉祥所部奉法守紀乃能如彼也如謂軍非直轄整飭爲難顧何以第七師爲公所部其焚殺淫掠乃冠各軍且哲嗣繼忠在新化之十大罪狀傳單徧於國中井經新民歐陽淦等控京有案公其何以自解也不寗唯是貴介弟敬湯所謂四大人者身爲官長乃亦多行不義購取民物率不給值曩在寗鄕熊某張某等店購得大宗綢緞不與一錢店主隨至省城婉轉求償則假他事下之獄　索取洋數百元乃釋至省垣商家被四大人之損害者尤多公身綰　符兼權民政坐令傲弟兇子統率暴兵恣爲民害成兇出柙責有專　公尚可以自恕之辭爲怙過之地乎公與署中員役多有烟辦湘人　能言之近見湘中烟禁大開推求其故竊以爲風行草偃人言未必無根違犯圍法牽動外交流毒社會所開豈淺鮮哉藉曰無之則不妨呈請中央派賆抽騐以爲對外之表示不然雖百口置辯終不勝人言之嘖嘖也湖南紗廠業經湘人集資承租立案預計去年八月可以開工公乃故意留難並改委衛某爲總理工程停頓事敗垂成廠員多責省流氓日惟鴉片雀牌是務廠中村物幾於拍賣一空近聞公且欲將此廠　與外商即此一端其能　斷送實業之罪哉湘省紙幣低　　因固在公來湘以前然其時票幣一串尚值現銅元四十枚左右自公設立裕湘銀行不獨置湖南銀行清理處之兌换不顧且將備换舊票之銅　新票四千五百萬及已收未　之　票概行發出肆其盤剥又由　介弟敬湯私設日新銀號設法操縱現幣遂日益絀紙幣遂日益低今一串且僅抵銅元三枚矣造幣廠鼓鑄銅元日不下數萬公則盡敬運往漢市　營私利湘漢之間盡人皆知其跡尚可掩耶湘民厚受公經濟政政之賜中家至於破産小民無以爲生去嵗省城紳商籌設米鹽零　所以濟貧民日食雖爲善舉而慘劇時聞一日該所因軍人混雜擁擠調戲致踏死婦女三人當經檢廳勘騐商會給死者每名票錢千串以資撫恤旁一老婦喟然白若死誠　然得此恤金一家數口足　數月以視我輩殘廢求生不得求死不能不猶愈乎其言可哀其痛可想省城如此他處可知誰爲爲之孰令致之公乃猶鰓鰓然曰清夜捫心固無愧怍不亦誣乎湘岸榷務自公委貴成劉誠信爲局長後每鹽百斤除牌價八元四角外開倉有費起票有費以至起運包索及領護照莫不有費共計每百斤需銀十三元有奇事實昭然公乃亦指爲市虎杯蛇傳聞失實之語耶其後劉聞鹽務稽核所將派員查究始席捲潛逃而外間則盛傳劉實匿居貴署振湘等未曾目諸不敢臆斷特不解劉誠信爲公至戚服務省垣何以藐法横征絶無忌憚公事前則襄如充耳事後則默不追贜苟非狼狽爲姦何至祖庇若是中内政府所頒之水災賑欵本係光洋公則每元以紙洋三元折發其時光洋市價每元值紙洋九元直不啻扣發三分之二矣災黎具在豈容諱飾幾　賬欵且被侵吞居心抑何忍乎至於公之使貴師部販賣私鹽貴秘書于文波偷運烟土疊經拿獲中外咸知其他劣蹟罄竹難書嗟乎自公蒞湘以來士爲廢學女爲棄織商爲罷買農爲　耕至使里閈蕭條城邑爲燼寇盜满野流亡載途受牧視死咎將誰尸公自謂篤信因果夫使因果報施而不爽也公其能幸免乎湘省頻年　擾人民厭亂久矣推倒懸求解饑者易食之心即中材之人來主湘政亦當詑爲賢明公苟無大戾何至怨毒深入人心今不自悔艾反咎人之多言傎亦甚矣雖然公不云乎將於軍事有間一意肆力於民政今者和議已開戰争早息盍乘在湘之日舉從前病民之政殺然剷剔爲湘民留一線生機藉以懺除罪孽恢復名譽公共有意乎倘及此不圖一旦去湘將永無湔洗之日茫茫大地何處容身而地獄泥犁且增一席以相待矣振湘等創痛餘生愤填胸臚重以公自謂眞血性男兒屢示欲聞　論故敢質直以陳不自知其愚　也吾言不妄天日可憑公試静氣平心一加省覽知我罪我兩無校焉嶽雲南望回首凄其臨穎神馳無任喬企敬叩勛安不一旅滬湘帮難民王振湘賀民興林猷曾廣鑑張調元羅宜福郭宗　陳紹祖劉崇邦莉本機趙純李之紀徐茂林王隆葉拱辰杜固俞榮　歐陽振平周壽嵩文象明左傑等三百八十二人同啓雜評二 
[法總理之遇剌（默）]  
　　世界至足悲者是非不明之人之輕舉妄動也夫以歐洲和會正在進行之際而爲主席之法國國務總理克勒满沙氏忽以遇剌聞誠可駭歎克氏竭其全力犧牲寶貴之精神與無數之生命財産以助成協約國最後勝利而得逹永久和平之域此當爲全世界人所欽感而乃於大功垂成之際遭此惡劇則非特法國人民同聲憤怒卽凡協約之友邦亦當共鳴其不平也矣幸而所傷不甚重要據里昻電傳病狀報告眼食照常苟能天相吉人早告痊愈則亦我友邦人民所欣慰於無窮者耳 
[華盛頓之誕辰]  
　　華盛頓爲美國開國之第一人亦即美國人民信仰之第一人至今届其生日稱爲國父舉國歡欣鼓舞之狀莫可名言况乎今日威總統奮起力助協約國摧滅黷武使公理自由得伸於今後之世界以今日美總統主張之成功而追念前總统之遺徽宜乎其國人之歡欣鼓舞更甚於前也我國今亦爲民主國矣而數年以來紛争擾攘無一人能以至誠堅毅之心力格人民而挽國難者我人即以崇拜雄英偉人之心理言之對此友邦盛興能無感慨係之乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
新談 
[旅美觀察談（十九）] [  一之]  
　　我國古人詩有（南北山頭多墓田）之句今人詩如傳沅叔游鄧尉觀梅有（他時若葬湖山畔好種梅花作墓田）之句平心論之我國墓地實不啻堆泥覆土之田西國墓地乃爲砌石鋪磗之庭園或園塲耳德女稱墓地爲ＦＮＥＤＯＬ其字之下半截即有庭字或塲字意以我國墓地與西方墓地相較亦大有研究之價值也　　以東美費城附近之西桂山莊爲喻亦足舉一以反三矣西桂山莊係屬與費城同州之萝孤美郡墓地乃爲臨流之一高丘高出河面約逹二百英尺春夏秋冬四時悉可免除低窪潮濕之虞其下壁立陡削天然與毘連地相隔絶可免外界之驚動其存積金之辦法最爲妥善凡購地置墳塋者必須計其地價料價總數更增十分之一交由墓地營造公司轉存極殷實極著名之信託會社（信託會社即銀行之類）逐年生息以爲墳塋永久之保管費此則頗與我國富户買山營塘或更爲管墳人置田起宅者用意正復相同惟西國恃强有力之法律永足保護一切耳　　人而託生新大陸其逝後殯葬地舍與上海外國墳山相同之單獨墓穴穴外尚有四種特别偉大建築可合祖墓生壙而爲一並足以省占地之方積也第一種爲靈廟ＭＡＵＳＯＬＥＵＮ富室建之祗備一家用外人不得闌入也其物頗似我國鄕村之財神堂或上地詞惟彼　廟均係累石而成門以堅栅視我國神廟之木栅祗以本條横直交互而成者精粗逈不相同窗以彩色透明之金屬片爲之頗似清幽華貴之外國大禮拜堂門栅成種種花形窗片嵌諸神像聞各國中如土耳其民族等極不喜身後殯宫入地穴若築靈廟則各棺即在廟牆之中均屬地而以上矣但此靈廟造價極昻中雖可葬數人計其全價竟有費美金逾萬者外人豪奢處誠出人意想外也第二種爲靈宅CRYTKNUM一切與上述者相近似祗備塋墓未成者爲長時間停厝之用第三種爲窖室墓庫ＵＮＧＥＲＧＴＯＵＮＤＶＡ 
ＵＥＴ亦可合葬若干人每穴隔壛用厚磗層封密砌可無進水之虞其上有嵌極堅厚之玻璃板者自地面俯視下層歷歷可見亦極精美之建築也第四種爲殯庫ＲＥＣＥＶＵＢ｜ＮＧＴＯＭ 
Ｂ乃暫時停厝之所每所租費反視我國各公所各會館中凄凉破碎之敗屋數椽爲低廉云 
老申報 
[陸峻之身後成神]  
　　（見光緒元年十月初一日） 
金陵陸峻之一生忠厚待人正直凡一切非禮之事弗視弗聽人每笑其太迂而陸自若也年四十以後尤篤信佛敎誦經茹素好善不倦近因里中設立仙壇凡有疑難雜症禱方輙靈騐無匹陸躬任發方給藥等事歴久不倦本年夏間忽然不食一二日後竟無疾而逝身後家徒壁立一貧如洗賴衆親友帮助殯殮昨於鄕試後忽有句容某士子來壇詢問壇中向有陸某否衆曰有然已作古先生何爲問耶豈與陸有舊乎某士子曰否吾固向未謀面也因問陸之生平一切衆以其言有因固詢之某士子曰僕世居句邑之某鄕村村本極大不下千餘灶亂後稍覺寥落然亦尚有五六百户也近因同志數友來省應試曾先期設壇扶乩蓋欲占今科能中者有幾人惟時降乩者先是本鄕土地尊神乩上自書係金陵陸峻之奉上帝旨來任斯職僕等因叩神生前住址乩上又書可到省城東隅某仙壇一問便知底細今因場後訪問果有此壇故來一詢根底耳衆始知其來意因述陸之生平一切某士子不勝敬服衆皆嗟嘆而散蓋所謂聰明正直之謂神吾於陸峻之而益信矣此金陵友人函述如是并囑亟爲登報以勸善人余以爲因果之言原不足據而報施之理亦不盡誣故陸公之爲神與否事涉渺茫無須多論第其生平旣從善如登死後即不爲神亦足爲人取法也因照錄之而不欲拂其來意焉 
新拾遺 
[歐戰趣談] [  謝俠遜]  
　　比皇后愛仇如友 
　　比國皇后素信奉基督敎性慈惠恒出私財以拯窮乏當歐戰開幕後后即紆尊降貴投身紅十字會醫院親爲傷兵看護日夜巡視各病室詢問寒暖細膩周至傷者親爲敷藥呻吟呼痛者设法以撫慰之其傷甚重而奄奄欲斃者則請牧師爲之祈禱且能實行基督敎之愛仇如友主義對於被獲俘虜亦一體相待亳無歧視院中有德國傷兵無數一日后方巡視間忽有一德兵呼曰后乎小兵悶欲死聞后善鼓琴甚願一聆雅奏后其許我乎后笑應曰諾立命人取提琴至輕揮玉指一彈再鼓德兵大樂俄又呼曰小兵久不聞歌后能爲我歌一曲乎后見其兩臂已斷意良不忍遂又爲之歌我愛我仇一聞德兵聽畢頓忘痛苦高呼比國萬嵗我后萬嵗满院復兵亦同聲拍手以和之幾不自知身處何境矣　　異父姊妹之祈禱　　英國某婦嫁德人某生一女琴瑟不諧改嫁英人某又生一女 
古枚里（古蹟圖十八） 
漢枚乘枚臯故里在今淮安城北五里河下　　已閱數嵗兩女漸長自知同胞而異父此次英德大戰德人某應徵赴前敵英人某亦有從征之耗兩女同住一房臨寢祈禱長女曰神勿使吾妹之父殺吾父少女曰神勿使吾姊之父殺吾父　　英少婦喬裝從軍 
　　英國少婦甄利廼爾於歐戰開始之翌年十一月間自剪其髮喬作男裝往海軍招募所報名入伍主者不察已記其名於軍籍及騐視體格例须寛解其衣婦知不可掩急自陳曰吾雌而非雄也吾意中人爲海軍兵士出戰已久存亡莫卜故欲變相從戎冀得尋訪一晤耳言已大哭詢其眞實姓名亦諱不相告是亦一可憐人也常識 
[小中微生蟲消滅法] [  恩泳譯]  
　　不潔之水飲之易起傷寒症故遇水有不潔之嫌疑者則消除其中微生蟲之術不可不研究矣平常消除之法多用沸水然未能必其必死兹述一法定能使微生蟲消滅無遺其法如下取純潔漂白粉一茶匙與水少許相調於杯内旣成糊再加漂白粉一茶匙與水少許相調依此製去至成一满杯糊而止然後再徐徐加水三杯務令混和透澈貯於黑暗色之瓶中苟遇不潔之水時只須取此不潔之水兩加倫（量名）加所製之藥水一茶匙調之使和停二十分鐘後此水即可供飲食之用蓋在此二十分鐘時間之内藥水中之綠氣逸出所有水中微生蟲遇此綠氣即不能保其生命唯瓶中藥水經一星期後即失其消滅微生蟲之能力）譯者按所以必用黑暗色之瓶者即防其遇光而绿氣走洩也然經一星期後亦難免有走洩之虞）故最好每次製此藥水以足供一星期以内應用爲止勿必多製也 
雜錄 
[世界小新聞]  
　　○歐洲羣芳統計表歐洲全部之花某植物學家曾作統計表據云白色之花凡一千一百九十四種有香者二百三十一種黃色之花凡九百五十一種有香者七十七種紫色之花凡三百零八種有香者十三種青色之花凡五百九十四種有香者三十一種赤色之花凡八百二十三種有香者八十四種雜色之花凡二百四十種有香者二十八種[  竸存]  
　　○水上行走之器具美人奥克斯脫麥非而特發明一種器具能於水上行走曾於米西西比大河上試行如履平地奥又自述因去年鐡台尼克出事後即思發明此器以救人命至今竟得成功其製法祗用一大帆布布上裝氣管裏於臂下四面張開如荷葉備有帶縛於肩腰各處兩足縛一鴨掌式之布即能於水上行走奥曾以此器借與捕水禽者試用甚稳妥雖開放巨統亦祗有些微之退縮力惟用此器者僅能於水上行走不能游泳也[  競存]  
　　○火車内將設影戲塲法國某公司上書於俄國交通部請求於西比利亞火車及别路各火車另拖專車一輛設爲影劇塲之用觀者祗費一先令[  競存]  
小說 
[滑稽家庭中表（三）] [  雄倡]  
　　密昔司臉乃大頳似俯身所致言曰吾特覔我針墊耳方汝入時吾適墮其物其夫以足指示曰彼窗前之物非耶婦囁嚅言曰嘻物乃滾去如是之遠言次立趨拾之其夫然其烟斗静察婦狀婦則曳其坐榻至於星隅近橱下而坐其夫乃詰以胡由移榻去爐次婦對曰以其太煖故耳吾自覺紅暈於頰其夫曰汝狀果如是於是寂然移時密司忒華金司力吸其烟斗烟雲嘳薄復言曰然則彼人乃未至乎言時叩其烟斗於空際作八數婦且糿且問曰汝言誰未至耶曰無他中表亞力山大耳言時以背抵榻續續吐其菸烟婦格格而笑曰善哉汝乃尚未之忘耶是特戲耳曰吾意亦然於是夫婦談鋒復少頓密司忒自覺其菸斗呼吸不甚靈通則以針徐徐剔之復燃火而吸仰首注視承塵少頃如有所思已乃索取啤酒婦以針指案上曰此壼中尚有餘瀝汝自取飲密司忒大訝曰誠然吾乃竟未之見並有杯在殆已有人集飲於此苿莉汝乃方引觴自酌乎婦答曰我旬我自覺寒極而顫因而少飲以自鎮密司忒傾酒满注其杯言曰天氣乃至劣汝乃忽寒而忽煖吾終日亦復如是雖然今則又冷如冰雪矣語時莞爾而笑婦曰吾亦思爾狀乃不甚適盍歸臥乎密司忒曰歸臥耶晚中九句鐘乃遽就榻乎吾自覺似可坐至終宵婦曰此尤足見汝體之不適汝平日此時恒倦欲眼今盍登樓吾自週審門户加以扄　曰恣汝所爲吾方用自適乃遽爲人遣之歸寢亦大奇矣語次作沈思狀如醉如痴復曰娱適者天下至有倖福之事吾今坐此吸烟而進酒彼世人方罹百種憂患者不知凡幾或溺死或焚斃尤有閉息而不能自脫者闭息者天下至可怖之事吾猶憶嘗讀一書云曾有一童子誤爲人閉置橱中迨他人覺而引出之此童子面上已如塗烏煤以繩糾結其肢體急如束濕噫可怖哉可怖哉語次頻摇其首似甚悲惜且言且進啤酒其婦則運針至疾似欲超過紉工忽爾驚躍則身後微聞有丁當之聲 
[自由談之自由談] [  不冷]  
○人言人言曰信此又字之可味者也造字者之意豈見世人重以責人輕以責已故人言爲信不以已言爲信乎或曰否人者對物而言言者對於其他聲音而言言而苟勿信者直謂之人首而畜鳴耳　　右說字三 
 
 
 

Page 15

 
 
   
 
 

Page 16

 
 
   
 
