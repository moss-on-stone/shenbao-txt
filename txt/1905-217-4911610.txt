# 1905 - 217 - 4911610

 

Page 1

 
 
   
 
 

Page 2

 
 
[電傳上諭]  
　　七月十二日奉　　上諭文瑞請假修墓一摺文瑞著賞假三個月歸化城副都統　貽穀兼署欽此 
[論爭回西牢押犯事]  
　　租界中之罪犯其情節稍重者無不判押西牢旣入西牢之後瘐斃時聞於是外間論者西牢與死弄無殊以爲其慘酷之境未嘗少减於中國之監獄惟强悍鷙暴之徒始堪受之否則罕有能免者也然聞西人之所言則又不然以爲西牢之規制仿自外國極爲周備卽其潔淨一層以視中國監獄之黑暗汚穢者不啻霄壤之殊故中國騐獄之待罪犯也以犬豕視之西牢之待罪犯也體恤無不至未嘗有絲毫之虐待也 
　　夫一西牢也其地不出租界之中其事非頭緒紛繁而不易調　也然自中國人論之則異口同聲無一人不謂其酷之類於中國監獄也自西人論之亦異口同聲無一人不謂其優於中國監獄也二說相持將孰爲可信乎平心論之凡一事之善否其所評諭不出於一二人之私言而出於衆人之公論者此其說必非無稽而不可憑也今論西牢之制一以爲善而一以爲不善旣皆出於衆人之公論是必皆持之有故而言之始能成理其所以相背而馳者不得不歸於中西之習慣不同而其情意必尚有隔膜之處也 
　　前日本報紀公共公廨會審委員關司馬以近來西牢押犯病斃甚多推厥原由半由所食粗糲倂迫令時以冷水洗浴又臥處首足高下過懸之故中西體質不同故覊押稍久卽委轉致斃因詳　道憲擬將判押西牢之犯設法爭回云云記者於此　頌關司馬之仁政而尤願爲工部局諸董告也夫西國文明之政因非吾中國所及即當兩軍對陣之時所獲俘虜紅十字會一體治療之在仇敵且加以愛護其於犯罪之人固哀矜之不暇豈有設法以虐待之理哉且中國刑律近乎復讐西國刑律至於足以懲惡而止其原理己有不同故監獄之制中國之不及西國固盡人所同知也然則曷爲以入西牢與死刑並論乎是藎有二大原因焉 
　　一在中西之習慣不同也夫昔日淞口之防疫醫院非惠民之政乎乃輪船進口而驗疫及已騐有疫而使入醫院在西醫亦不過循例行事耳而中國人已疾首蹙額羣以爲不便卒至另建中國醫院用中國醫生而後已此可爲中西人之性質習慣不同之明證矣今西牢之用冷水洗浴固取其潔淨以合衞生之道乃中國人以不習慣之故轉因此致病其他一切之不適於中國之人習慣者諒必不止此一端在西人視之以爲善政者而中國人受之以爲虐待譬猶以中國人之習慣轉而待諸西人不許其冷水洗浴在中國人自以爲美意也而西人則將不以爲　反以爲怨矣易地以觀此理至易明也 
　　一在於情意之隔膜也夫管獄西人雖有至仁愛之心而不能保其所用之人皆如是存心也徒以語言不通故罪犯雖有不便而無術以伸訴之於是管理飯食者遂有給以粗糲之事西人卽甚精明亦未必能悉覺察也試觀租界所用包探巡捕馭之不爲不嚴矣而在外滋事勒詐者猶時有所聞其不發覺者當亦不少此亦可以證西人所雇用之人每以情意之隔膜而不易察知其弊矣然則西牢罪犯之爲此等人所苦或亦意計中事也 
　　以是二者之故而西人矜恤罪人之意遂能諒於中人此亦甚可惜之事也惟爭回押犯在西人必以爲侵其權其果能行與否尚未可必且中國獄吏之弊亦防不勝防竊謂莫若另舉華董數人會同監察西牢之押犯將中國習慣所最不宜者設法改良之不時查視以逹其情庶幾外人之疑謗可以少息而罪犯亦較受實惠乎 
[示知美政府允將工約改良松江]  
　　日昨華婁兩縣出示通衢略謂奉本府札奉撫憲札奉外務部沁電各屬以不用美貨抵制華工禁約並紛紛電致本部請勿簽約據梁使電美政府已允轉圜美柔使詞意和平亦無迫我簽約之理各屬成登報紙或發傳單均屬激於公憤然恐匪徒乘間煽惑致滋事故著卽撰示切實勸導等情說者謂不用美貨係民人自有之權非官塲所能干涉也（白） 
[寓鎭甯建兩帮集議抵制美約鎭江]  
　　本月初九日寓鎭寗建二帮商民在山巷南首閩浙會館開會集議抵制禁約各商一律簽尤看不買賣美貨以盡　　（常） 
[溧陽士商會議不用美貨鎭江]  
　　鎭郡之南溧陽縣洋廣貨布各業以長江内地各埠因美國立苛例虐待華工相繼開會籌議禁貿美國因亦於初九日借城南小學堂集商抵制辦法議畢到者一律簽名均願自後不進美國出産製造各貨云（常） 
[水木作抵制禁約傳單]  
　　啓者抵制禁約事本業兩次會議業已簽名允諾今再定於本月十三日午後三點鐘齊集城内魯班殿議决不費及做奏貨幷籌持久辦法凡我同人務　准到爲幸水木作同人公啓（外） 
[文明拒約社敬告天下同胞]  
　　曾公欲　甡一身以救同胞設有不測我輩誓繼公志不死不休　我四萬萬同胞寗學曾公死母學奸商生文明拒約社發起人汪昱庭汪鶴汀　維新王淸甫瘙仰山　徐叔仁　余積臣　王莒蓀　劉采彰　余伯陶　楊竹坪　吳廣銓　張渭臣　吳頴函　鮑輝垣　鮑殿勳等共三百十二人同啓（外） 
[彚錄抵制美約致曾少卿各函]  
　　盛鑑秋書美虐華人　　抵制以不買美貨爲起點而閣下能登高一呼爲天下先此豈非我朝二百餘年將轉環之氣數乎（中略）此事關係不物專爲抵美卽將來我國立憲攺良亦兆於此是放創此議者非以天下爲己任而無秦越之界限者不能挺身而出自立於不敗之地而不避嫌怨者亦不能肩任具責前於務本社聆公演說　更恍然悟肅然敬勃然起然而有不能己於言者則以天下　　難以一人之力行之必賴有以輔之佐之斯可以終始不怠且事變之乘處　提防尚多遺梅况此二百餘年一大轉機之起點乎僕毗倰下士才識學疏祗此一腔熱血無可傾吐今幸遇知已敢拜下風敬　芻議（後略） 
　　蕪胡文明抵約會書（前略）某等於月之朔日約集同志開會演說是日到者幾千人歡聲雷動爭以簽名爲榮現方聯絡各帮商人以爲實行抵約地步團體固結實爲始意所不及料惟某等尚有疑義公所謂抵制者至攺約而止乎抑至廢約而止乎至改約而止者爲士商言之也至廢約而止者兼工人言之也若第望其改約則目的所注固僅在士商而不在工人矣然原約並無禁止士商明文 
 
 

Page 3

 
 
其所以禁止者實約外之虐待耳夫虐待旣在約外則約自約虐自虐改約不改約與虐待不虐待固絶無攔　也彼旣不能遵約於前又安能保其遵約於後　約雖改而他日之虐待者如故又將　策以應之乎况　報章所載上控之繼彼政府亦尚未應允其所以不應允者並非爲工人起見實仍爲他日虐待士商地步耳彼政府旣徇工黨之請禁我華工又安知不徇關吏之意苛我士商此不可不統籌深慮者也且我華人之游歴美境及留居者士商居其少數工人實居多數今日奮全國之力量振全副之精神其所捍衞所保護者乃僅在少數之士商而多數之工人反聽其魚肉刀俎而不之顧豈士商爲華人工人獨非我華人乎竊謂今日之舉廢約爲上卽不得已而改約亦當懲前毖後必如何而後我華人始享約中之利權必如何而後我華人始免約外之凌辱雖爭約之權在政府抵約之權在人民然界限不能不分明而聲氣實不能不聯絡况政府之意重在省　萬一曲徇外人之請貿然簽認一旦宣布百悔奚追故欲改約必先議約務將利害所關及　弊　在宣揚抉擇使政府所依據不致爲外人所愚則此舉庶具有濟若徒方抵制而所以抵制之要反置而弗顧非計之得也（後略） 
　　德淸商會書抵制美禁華工續約我國民萬衆一心以不用美貨爲宗旨自能達其目的（後略） 
　　淸江各業書抵約一事辦法文明浦地現己興起願表同情業於前月二十七日電告一切章程仍乞賜示俾得附驥而行（後略）（南） 
[學堂監督勸勉拒約之韵言九江]  
　　美人虐待華工聞之痛憤德化縣學堂於七月初一日集　抵制之法副監督羅統丞孝廉復作四字韻語勸勉照錄如下美邦不仁虐待華工百般慘酷民困　窮嗟我遠民白叟黄童美地荒蕪前做苦工開懇熟地勞而無功刁難苛派驅逐排攻恩將仇報情理難容今我中國共憤其凶設法抵制一秉大公不用美貨各　皆同豈我潯民眼肓耳聾自今伊始一律從風認明牌記切實禁封居家勿用街市勿通毋任欺蔽勿受牢籠如　私賣查出充公凡我潯民宜奮公忠大結團體共濟利衷民心苟固外侮何從（立） 
[女志士生輓曾少卿]  
　　自曾少卿觀察留别天下同胞之書流布海内凡有血氣無不見之而悲昨有秀水陳月娥女士援古人生輓之例預以一聯哀之投書本館囑爲代刊聯云爲四百兆民作犧牲公自大名垂宇宙完十二萬年立功德誰能後起繼先生（外） 
[西報論禁約事]  
　　華人抵制不用美貨事現已異常膨漲此事不特美人受其應響卽於寓華西國商人之商業上亦大有關係故美政府急欲妥定此事駐京美欽使柔克義已受美繼統之訓令囑知會華政府將千八百五十八年在天津所訂美國通商條約第十五欵詳細查閱卽請華政府將此不用美貨事設法停止蓋此次抵制事實違背第十五欵之條約（美國通商條約第十五欵載凡在中國通商各埠之美人得不受中國之律例允其將外貨運華銷售而將他貨運往外洋）現在各國己現反對此事之情形而華人受害之處當更甚於西人也現在美總統己設法革除在美華人之慘苦惟須待新約之告成耳總之現在華政府須確知華人仇視美人之害足使各國商人皆受其害而設法以阻止之也譯字林報 
[日俄開議和局二志]  
　　字林報接十一日倫敦路透電傳聞此次日俄和議恐睚失敗於賠欵問題因俄使已得有不准退　之訓令也十一日東京電云俄國所用之印信已公同校閱妥洽和議之序次亦己定妥日使交與俄使之和議條欵俄使已經開閱允於最近之時間内答覆同日倫敦電云俄使隈得君及盧森伯爵曾與其老練之參謀將日本所開之條欵反覆研究密　有四小時之久山日倫敦電云得倫敦日電卜兹墨斯報館訪事人報告謂日俄兩使臣檢騐日使之印信時俄使之意謂俄皇旣委任我等將所議和約著以俄皇之名是日皇欲俄皇所允准須將各種條欵受俄皇之承認故昨晨會　時俄使聲言謂我實不顧擅用其權使不得俄皇之承認而將和約簽允同日得小兹墨斯報告云　還軍費其數尚未議定割讓庫頁島爲日本要求於俄人最重要之餘欵 
　　文匯報接十　日倫敦電云日本之要求（除昨日來電已載各　外）開列如下一割讓己歸俄國立約之遼東二撤退滿洲全境之兵三割讓哈爾濱以南之鐵道（北路仍歸俄國）四攝理朝鮮之國政五俄人在遠東之海軍勢力須有限制六將俄人在滿洲之物權交回中國七將西伯利亞沿海（自佛拉特伏斯托至勃林海）之　魚權歸日本八交還日本被獲之軍艦上列之條欵得卜兹墨斯報告谓俄使隈得君己全行領受預備討論惟賠欵及害讓庫頁島二條則不在其列 
　　德文報接十一日柏林電云德政府陸續接到和議順利之信息知日人之情景頗有所感 
[南海縣延各報館主筆議事廣東]  
　　南海縣胡令奉岑督面諭於初三日柬邀省垣各報館主筆訂期初四日午刻赴縣署面商　因何事尚未探悉（冬） 
[申明漢口德領事權限武昌]  
　　德國駐紥漢口領事本兼管陜甘等省交涉事宜近由駐京穆公使再向外務都申明云除沙市宜昌歸宜昌德領事照料外其餘陜甘歸漢口領事兼管云云外務部當卽咨行到鄂轉飭江漢宜昌　矣（位） 
[鹽卡拘拿稻鹽船幾釀巨禍温州]  
　　温俗向有稻鹽之說皆係稱溪一帶農民前往瑞安樂淸割稻每人每日由田主給鹽四十斤作爲工資農民負回鹽卡立卽騐放前月二十七日有稻鹽船數艘從鹽卡經過卡勇忽指爲私販開槍轟擊旋又開後膛排槍致傷十餘人斃一人將船全數拿獲農民與鹽相倚爲命羣向總局求恩後又向道轅府署陳訴人多口雜愈聚愈衆約千餘人縣主沈大令卽坐大堂再三開導不肯甘休乃允給鹽價令先舉數開單點名按人發小洋八角始得解散温州俗尚素爲野蠻閙局毁衙之事屢有所見此次幸卽解散然亦頗爲危險矣（南） 
[票匪勾結之不確武昌]  
　　兩江周玉帥密咨長江各督撫謂新黨派有十人在長江一帶散放飄布請一體嚴拿云云 
 
 

Page 4

 
 
張宫保得咨後即發電詢問周玉帥有何確據玉帥覆電謂得諸匿名揭帖並無他證香帥笑謂寮屬曰周某眞糊塗太歲矣（始） 
[飭查廣埔鐵路究竟有無利益廣州]  
　　日昨商部王叅議接到商部由京發來一電令詳查張弼士太僕撥築廣捕鐵路究竟有無利益詳細電後以憑核奪云云聞係因粤督行咨該部　廣捕鐵路卽便造成未必見有利益故發此電詢查云（光） 
[澈查郵控提督情形廣州]  
　　前者潮人郵禀督轅控孫軍門國乾多欵旋奉岑雲帥批示云查孫提督國乾平日辦事結實約束尚屬嚴明此次調潮淸鄉辦門拿匪亦稱得力現禀以與營附近地方迭出重案該提督不特不緝眞匪只拿案外小竊並鎭拿同族遇鬥索賄縱容子友變亂是非藉端滋擾各節均未指出賊　証據憑何信且查林姓刧案己依限破獲陳黄二姓門案係黄錫疇謀把持業經拿獲解送訊辦察核所呈顯係砌聳應由　詳查如果全　　誣即拿原告到案照例反坐並確查列名之陳良驥等倘並　其人定　劣生等揑名誣控立提澈訊實情禀覆從嚴懲辦勿稍含精徇縱爲要切切毋違云云聞現由惠潮嘉　札潮陽縣董明府會同委員詳查矣又揭陽縣紳士郵禀督轅控孫提督恃勢妄行批云孫提　國乾在潮查　積匪尚稱得力自劣生貢錫　拿獲解道後卽被人迭次控告前據耆民陳良驥等呈控多疑當經行道確查如果列名之陳良驥等並無其人定係黄錫疇揑名誣控即立提嚴究等由檄飭遵照在案現呈由郵局寄遞並無姓名察核所陳各節均出情理之外難保非仍係黄錫疇所爲仰廣東惠潮嘉道確查澈訊禀請從嚴懲辦勿稍輕縱（列） 
[練兵處擬定秋操日期北京]  
　　練兵處王大臣議商今年舉行野戰秋操之典定於九月二十四日在河間府地方會合大操應卽咨照直隷總督派員先期前往預備閱兵大臣及各國　臣公館勿得草率貽誤（官） 
[會議愼選出洋隨員京師]  
　　出洋大臣徐戴端諸 
公互相會商謂此次隨帶人員務須詳愼斟酌萬不可礙於情面倘無分優劣遽然帶往不惟無所取益實負朝廷愼重之意如有呈遞名條請托出洋者彼此均勿閱看一倂置之高閣以免瞻狥之弊澤公與三君所　亦表同情凡有請托者概行拒絶其調取隨員之事皆諉之紹水堂英主持云（人） 
[岑督奏准出洋就醫之傳聞廣州]  
　　岑督兩次奏請關缺出洋就醫已見前報兹官塲中人忽紛紛傳說謂已有人接到消息已准賞假一年所遺督篆著西撫李經羲署理等語惟確否未敢必也（冬） 
[梁觀察又揚言赴任武昌]  
　　襄陽道梁觀察鼎芬交卸鹽道篆後盤踞省垣將及三月並將鹽署久佔不讓新任馮觀察汝騤至今仍賃廡寄居官場皆詫爲奇事近日梁觀察忽又揚言將赴襄陽新任然行期迄未定也（文） 
[學務大臣張尚書天津視學演說天津]  
　　本大臣來津視學於各種學堂詳加考察大都辦理合法日有進步尤喜民立小學之推行漸廣已具教育普及之基袁宫保爲言公立紳立各女塾規範嚴肅學修靜專足國民教育之根本本大臣尤非初願所期極佩此邦人士之盡心教育力任其難前年本大臣與南皮張宫保會訂學堂章程於女學一端再三商榷所定蒙養院　家庭教育法頗爲海内通人所疑議局中任事之苦心不敢求諒於局外所待賢上大夫之匡助者於章程内己引其端可以考見本　趙次珊將軍奏陳十二事其知本一條謂興小學而不興女學　不知本至言不易讀之滋愧三代以來女子皆有教育　見經典錦車時節代父從軍忠孝美譚輝煌彤史　非從事學間能有此過人事業乎東西各　每於戰爭時搜得敝軍家信多苦辭者識其軍心之懈作壯語者震其軍氣之張敵軍之勇怯决諸家人之見解百不爽一人情不甚相遠何以所見　殊斷之於學與不學而已列强並峙非尚武無以自存兵事至危無教育斷不可恃此　環球公理使全　女子無學則幼稚園决無辦法家庭教育必不能善兒童身體必不能强氣質習染必不能　將欲行通國皆兵之制而置女學於緩圖思趙將軍不知本之言愧且懼矣奏定章程内有貴族紳商延請女師在家教授等語此間官紳辦理女塾卽本斯意其課程在能議應用之文字通解家庭應用之書算物理及婦　應盡之道女工應爲之事平正簡易斟酌盡善諸紳熱心教育既能洞見本源又順袁宫保加意維持遂得有此成蹟所望由畿輔而推　各省由女學而遞及蒙養則教育書與中國婦道婦職不相悖者如日本下田歌子所著家政學之類廣爲刊行深　津紳照章籌辦爲各省倡蓋非此不能期女教之普及也女學關係教育家討論至詳今日所言略舉其要學風終有日盛之機津塾殆爲先路之導遠希三古近步列邦勉之可己（　） 
[開辦陸軍小學堂武昌]  
　　鄂昌奉京師練兵處咨開辦陸軍小學堂刻已議定附設於武高等學堂内札委張虎臣鎭軍彪爲總統黎宋卿恊統元洪爲鹽督白鏡如督帶籌銘爲提調並飭從速妥擬董程禀請核辦（服） 
[商部募製銀器工師廣州]  
　　廣東製造各種銀器手藝精緻甲於中國各行省京師商部所設之工藝局分科製造各項工藝己大有可　現擬添設銀工科經該部疉次函電來粤招募工師敷名以便到京教習仿造日前經　辦南洋農商路礦張大臣之贊參官時楚卿部郎設法招募著名工師二人優給薪水飭赴京都作爲銀工教習聞每名每月給薪銀約一二百金不日卽須北上云（光） 
[批斥高郵州寺僧不繳團練經費揚州]  
　　高郵州各寺僧不繳團練保甲捐欵由高郵州李直刺詳奉江督周玉　批示云查保甲團練乃保衞地方要政與他項學堂工廠等事情迥不相同光緒二十四年間經劉前部堂奏明章程貧者出力富者出資並聲明常住寛裕之僧道不能充練丁者則酌派養練口糧及製辦軍械軍火軍裝經費奉旨邓准在案今該寺僧等以現奉上諭飭令保護藉口抗捐要知上一係不得勒捐廟産豈能與勸捐團練經費相提並諭且已認捐於前仍應循舊捐助仰蘇臬司會同江蘇可轉飭遵照　　州團防保甲每月經費入有若干出需若干並飭造具詳細淸册呈送察核（所） 
[蘇紳禀設商務總會蘇州]  
　　蘇紳王新之觀察吳卓臣太守尢中書先甲等糾合各商家在蘇垣設一商務總具禀 
 
 

Page 5

 
 
商部當蒙批示云　　已悉蘇城　吳中省會民物　　近年城外又　　通商口岸他日寗滬鐵路告成地當孔　商務更富興盛該紳等惓懷桑梓擬糾合　城各業商人鳩工擇地先在省垣設立商務總會以資公益自應准如兩請惟是上海設立　會在先此後一應事宜尤應聯絡一氣俾免紛歧至咨行南洋大臣江蘇巡撫轉飭保護一節應候舉定會員幷將詳細章程送　核准後再行辦理此批（臣） 
[日本佔據根奈加]  
　　十一日東京電云昨日根奈加地方經日本砲攻後在根奈加之俄人已經降服日人遂將該地佔據譯字林報 
[英艦遊歴伯爾德海]  
　　十一日柏林電云英政府深願此次巡洋艦隊之遊歴伯爾德海於英德之邦交上有美好之效果譯德又報 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[武備畢業生飭候錄用杭州]  
　　浙省武備學堂向延各日員爲總分教習頗著成效領班生張國威及豫備科旗員秉鉞等均已遣赴日本肄習今届暑假畢業之期傅典藩吳思豪黄敦趙止平幷旗生文鍾等五名　發文憑後　奉總辦伍蘭蓀太守飭候量子錄用丙現正遵奉部文創設教練處一切規則操法均須改良故擬派委傅生等以教習之任也（過） 
[留守將臨杭垣杭州]  
　　浙省目前任將軍常鶴卿留守恩被劾掛悞卽由德仁普副統制濟兼署己逾半載茲悉新任將軍瑞實臣留守興己陛辭南下均七月望可蒞杭履新矣（　） 
[運解槍彈數]  
　　前報紀南洋保民兵輪載運槍彈前日江甯一則兹悉該輪所運係新式毛瑟彈十五萬舊式者十五萬並毛瑟新槍一千五百枝赴江南軍械所交納（歡） 
[製造局記事]  
　　滬南製造局船塢洋工程師巴君近因向局取用物料每有延遲情事故特函致總辦魏觀察嗣後勿再延誤製造局船塢船員　近因不敷居住日前故由吳副戎及洋員巴君會商擬借　局暫幷昨經禀知　辦薩鎭軍以便轉商總辦魏觀察核示（歡） 
[讞員又蒞棲流所擇配]  
　　會審公廨讞員關絅之司馬本　本月十五日重至棲流公爲發堂婦女擇配兹　是日適遇中元署中例建醀事故改昨日午後赴所　行（見） 
[藥業定期賽燈]  
　　南市藥業同行每届秋季例行舉賽蘭盆勝會今届己日該業司董等定製各色彩燈擇期二十六七兩日迎賽是豈不可以己乎（欣） 
[闕讞員禁革租界澆風示]  
　　英美等國公共租界會審讞員關絅之司馬蒞任以來因見租界澆風日甚兹擇其應行查禁者逐修示禁刊印告示若千紙飭差送至工部局　印不日卽當張貼錄其原文如下爲出示嚴禁事照得上海租界地方遼闊百市開廛五方雜處城狐社鼠皆神奸巨宄之蹤舞館歌　半藏垢納汚之　淫靡成俗狙詐生風漫誇世界之繁實屬遽逃之淵藪官斯土者不能無　本分府心淸於水法堂如山下事之初與民更始爲此示仰各色人等知悉所有應行查禁事宜逐條關列於後兾爾人衆共洗愆尤　敢視爲具文仍蹈故轍一經查悉定予嚴懲勿謂本分府之不教而誅也其名凛遵毋違切切特示計開一滬上局騙甚多有申帮浙帮　幫共設串　有番天印倒脫靴種種名目行商過客遇之卽　　傾家此種局騙皆以客棧爲根據之地長年包有房同行蹤　秘查各客棧皆傾有工部局　會内載　不准容留下流之人往來聚會何得視同具文　　　　各客棧凡有行迹可疑之客嚴密盤查倘敢容留徇隱一經破案照窩藏例治罪一滬上每有水販由他埠　誘小家婦女來滬　入妓院亦有將上海各妓撂往天津漢口等處鬻良爲賤令人髮指嗣後一經查　定照拐賣律例盡法嚴懲一賭博爲禍害人最烈粗界　令森嚴乃猶有人敢於夜深人靜在各妓院開場聚賭許以重酬故各妓院皆樂爲包庇初則衆嫖繼即局賭盈千累萬駭人聽聞令人防不勝防以後責成各妓院不准有一切賭博如違惟該妓院是問至各人家鋪戸均不准有聚賭情事倘　　出一體嚴懲一租界流氓出没之所小則打降拆梢大則劫物搶奪雖屢經懲辦誅不勝誅本分府疾惡如分自示之後一面密訪嚴拿盡法懲治爾等居民如有受其害者准立時訴控以便按律嚴懲一租界各馬夫往往疾馳肇禍且沿街兠攬生意成羣結黨滋生事端甚至打降拆梢竟而流氓無異種種　習實堪痛恨兹特先行示諭尚其各自悛改倘遇犯事到案定行嚴辦不貸一各戲園戯子往往不知自愛引誘良家婦女或入番菜館張愚等園幽期密約　行苟且敗俗傷風莫此爲　自示之後其速痛洗前愆各安本分卽各番菜館掌櫃及各園丁得有貪得重利私與秘密房屋俾遂其欲者一經發覺　與本犯一體治罪一租界妓女每晚應局騎坐　望搖過市不但觀膽有捐亦且危險堪虞嗣後妓女出局除十歲以下一概不准騎肩違則罰　（此條親已飭差傳諭於七月二十起一律遵行）一租　各雉妓沿街拉客本己不成事體乃每至更探漏盡依然鵠立街頭含辛茹泣飲露餐風何獨非人乃遭斯阨兹定晚間十二點鐘以後不准站街倘敢故違定　該鴇到案重辦再倘有惡鴇任意逼　雉妓拉　者准具喊控以憑嚴究一以上所　各條租界向有定章乃爾居民人等每以違章受累本分府乖　　篆有保護商民之責爲此　誠勸諭須知本分府出示查禁各事宜以及工部局各項向　皆於爾等居民有益務宜遵守毋得故違自取咎戾（　） 
[詳查籍貫]  
　　　潤山誣　廉部　泉放火一案經部郎將情訴諸錫金公所董事並謂　　山深夜裸身兩次闖入内室　口誣　放火請提嚴辦等情　諸南洋周玉　　　　　在省因　電飭　司馬提究前日司馬出牌提訊　　山郎延律師侯魯公請將牌提改爲傳票且　　係　理人　兩公司公用之人須訂期會同英美兩國領事審訊　因司馬以此案乃奉　道憲電飭訊辦且係　人控告華人毋庸會訊等情照後兹因又接原告　稱查經潤山恐係曾入日斯巴　亞　　爲核奉等　昨日故又飭差持文赴日斯巴尼亞領事署　查是否有經潤山其人復　核辦（見） 
[示期騐收工]  
　　滬南薛家派　道　　　 
 
 

Page 10

 
 
營關竣已由河工董事秦君等　請本縣汪大令詣騐已志前報兹悉大令示期十四日親蒞驗收（欣） 
[解犯過勘二則]  
　　王錫卿之姘婦陸沈氏被劉錦松姦拐藏匿浦東母舅某甲家内經王尋至劉處案人被劉戳斃邀同趙阿德抛尸河中一案經縣　兇訊實前晚縣尊汪大令飭提劉趙兩犯及沈氏順供於昨日備文派差解府過勘○混名小釘鞋之張培根竊恒豫泰棧寓客俄國鈔票洋二千數百元奉汪大令訊實前　亦順供一過解請府尊審勘（近） 
[小工壓斃]  
　　小工施九蘭在楊樹浦平和棧工作被貨包壓斷足骨由該棧主函送同仁醫院救治不及而斃當即舁回家中棺殮（古） 
[路斃報殮]  
　　昨日百老匯路有倒斃之男屍一具年在三十左右由城報知捕房飭傳地保到堂報殮（古） 
[縣案彚錄]  
　　生義弄沈姓有巨宅一所　與鄭姓爲業詎有張子卿張子奎搬入壩踞不克拆造經鄭先赴警察總局禀控　巡朱明府查得張子奎係江蘇候補人員親往勸令搬遷張益办玩明府因禀縣尊汪大令提究並由鄭姓遣丁顧炳呈控到縣前晚奉大令提訊顧供前情求　押遷張子卿供詞　禮大令喝責始稱向寓客棧刻因無力宿於胞弟子奎家内張子奎供係江蘇試用典史到省數載堂伯張某相沈房屋寓居因欠職員銀兩同妻住案堂伯於四月二十出外措資屋未退租職員仍住在内俟彼回申償欵大令謂該房刻係何人　産供已經沈姓出售鄭姓大令間鄭姓有無欠汝欵項供無大令喝謂然則何　覇屋不遷　褫長褂喝責　求始免判令值差押同張子奎等卽日給出交房如違詳請革辦長褂　○徐王氏控張木木誘拐賴洋等情亦經大令訊究氏供孫女前被張木木誘拐已於上月十六日送回張開水菓行時曾借婦人洋四百六十元不還求追張供拐借兩事俱延　誣亦未開行該氏夫妾之子徐金生去年曾開靛行假名向氏借洋四百元冬間倒閉逃逸小的之子曾在金生處學業得悉其事乞鑒大令判張同子到案復觀察奪○某姓控被徐掌掌欠銀四百兩押追求繳昨奉訊比供求交保淸　大令判交的保限十天先還一百兩以後按月拔還五十兩具結存　（近） 
[局案瑣志]  
　　浦東楊四橋張華昨扭髮妻焦氏至工程局控被私帶洋四十元來申請究等語奉帮審　二尹訊供之下以該氏不應背夫取洋大加申斥判令交保向夫求恕了案○南市行仁弄房主張姓家昨投　巡局控房客韓阿三姚錦坡等八戸欠租抗遷請究當經朱明府准詞著差傳提六戸到局訊飭限　（欣） 
[會審公廨早堂]  
　　昨晨十點鐘德繙譯官帥謀君蒞辦會同襄讞孫耳三明府升座訊案據德商福來洋行主福　　及買辦沈子雲控華民何立坤朱旭初等圖吞買繭銀兩昨日由　將　立坤及朱旭初之保人陳少懷傳案請訊由原告洋人將　情譯述畢沈子雲供何立坤曾與商人訂立合同代辦繭子一百担先付定銀五百兩後至江隂又付銀四十兩末後兩次又付銀四千兩先後交到繭子九十餘包又　二蠶繭若干現在虧銀有四千兩之譜請追質之冋立坤供銀錢由朱旭初經管　張悟岡取去刻下靖江地方尚有　子五十六包因開消不敷抵銀暫用此外有銀二千兩由公司調用陳少懷供此項銀兩曾爲作保惟尚有林亞弢經手　　代爲淸理明府諸師君著何立坤暫押本廨陳少懷交人銀兩　銀七千兩限一個月　銀　教民任保　前投英公廨控同居唐志淵　打毁物等情昨由兩造投訊任供六月初九日晨唐以搬遷細故帶領洋人前來尋釁去後當卽投報捕房派探徐申卿至家查看至晚唐又帶領洋人及西崽多人來家悟形更覺兄横且將居停李姓妻女從樓上拖下打失首飾爲此求請究辦　之李雪亭供與任同唐志淵供因賭起釁餘語遊移中西官以事屬微細從寛　釋○　最時洋人控靑島輪　買辦韓炳南侵吞稅餉串　　手　弊等情一案屢經集訊尚未定讞昨又解訊韓延哈華托　　　堂申辯中西官判交保出外限六個月尋交在逃諸人到　否　不能辭咎○興昌洋行洋人控細患龔銀如杜林良串竊洋九十元及木鐘等物日蜎　辦判龔押捕房半年杜押捕房三個月○商人朱順控馬明晰騙取銀兩等情由陳牌提至案判押侯　堂訊奪○馬夫王阿三傷馬駕車違章由捕解懲判枷號三天馬送公一馬房　治○唐廷華控高阿三高阿四竊取狐皮一襲由　　辦判各責二百板　　房一個月○　禀余元大與婦人王周氏違名聚賭請示判將余之保洋十元王周氏之保洋二十五元一倂充公○積竊張掌甫先後行竊徐竹林等四家衣物由探解辦判責五百板押捕房一年○　松唐控唐阿五竊木鐘銀表衣服等物由探　辦判責三百板押捕房半年○工部局洋人控朱坤記串同何炳生瞿仁林　石子　抯　由包探陳金標解辦判將朱管押十四天何瞿各押三天○郭登發控劉榮生奸佔伊妻昨由包探李星福將劉及郭妻戴氏解訊　挽洋　某德人到案禀稱劉係商　　夫並未奸佔郭妻請將此案註請孫明府以此乃華人控告華人之華毋庸商十涉帥謀君不以爲然堅請將　消去明府　如之何准于開釋（見） 
[法租界捕房發落]  
　　萬裕土號主翁兆科　周奎元張小松張永康等購買川土三箱烟灰二箱當付怛康莊票銀一千兩祗收到五百兩翁將川土烟灰托掮客殷伯屏　押洋九百五十元逮　周等查悉翁己逃逸因將號夥賀芝生及經手抵押之　伯屏梁漢泉一竽扭控去廨在案　　丁岐山投案求追雲土四箱　大令吊到川土烟灰判令原告將收到之銀五百兩父案抵還押欵尚少　二百數十　由梁賀二人交出即將原贜給遣失主丁岐山所控　土尚無下落丁住英界移送英公廨訊　○已閉乾大昌布店主陸靜安虧欠　欵經債主李　　具控求追三千五百兩奉大令訊　判　劉雲泉保出理處詎陸　行逃逸當將劉雲泉　押捕房迄今已逾半　尚未　陸交到兹劉在押患病甚重大　驗得病勢屬實飭送仁濟醫館療治　日原告遞禀請將劉雲泉暫行　出醫治大令　之○　阿才之妻霍氏與楊王氏同居霍氏　蟻棍方老和魏　寳等拐賣與奉賢縣某姓家爲徐知悉控准提訊因楊王氏患病　堂醫治　　霍氏關提到案飭交本夫　回方魏二人枷號責懲俟　滿再送改過局監禁在　昨日楊王氏之夫楊子卿投案求將王氏保出療治大令以氏通同蟻　誘拐婦女未便姑容著俟病　　帶案昭例懲辦○陳桂生王福根串　烟槍一支當　追　賊交同黨取去　奉大　訊供　各責一百板○小工李昌隆因患瘋病跌　　巡街捕帶回捕房請　大令著發堂醫治（居） 
[美租界捕房事]  
　　馬夫王阿三　三百四十號馬申行經乍浦　被二千百三十二號東洋甫　壞車板案賠口角由捕將兩造一倂帶入捕房捕頭騐得　馬夫以病馬　車　違定章飭卽將馬送醫調治土押候送　請究幷俟傳到馬車行主再核○西華　路十號　客店某待者行竊鈔票洋五十元報由捕房飭探顧福其　　　（古） 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
