# 1895 - 73 - 4907867

 

Page 1

 
 
[恭印諭旨告成]  
　　光緒二十年冬季逐日諭旨本舘敬謹排印刻已告成每本收回工料碼洋六分寰海内外欲恭聆九陛　音者請臨本埠申報舘帳　　　外埠　昌及售申報處可也此佈 
[新印各書籍發售] [  圖書集成局啓]  
定二十四史全書實洋五十元○欽定四史書實洋四元○隨園三十六種洋五元○刑案匯覽洋七元○資治新書碼洋一元五角○潘頤福歲豐朝東華録實洋一元三角○王益吾咸豐朝東華續録實洋二元五角○左文襄公奏疏碼洋四元○繪圖三國演義碼洋一元五角○駁案彚　碼洋二元○明季稗史碼洋七角○明季南北略碼洋一元二角○欽定六部處分則例碼洋一元二角○補註洗寃録碼洋六角康熙字典　　二元五角○三家醫案碼洋三角○醫醕賸義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○玉堂字彚碼洋二角○徐氏十三種醫書碼洋一元六角○大清會典碼洋一元六角○何典碼洋一角五分○六科準純六套實洋五元五角○醫門法律碼洋一元○醒世姻緣碼洋一元四角○繪芳録碼洋一元二角諸君欲購者請移玉申報館帳房可也此佈 
[論宜效西法設立藝學]  
　　且夫待自圓之木以爲輪則千載無車矣尋自直之竿以爲箭則百世無矢矣是故土積則生豫章之木水積則生吞舟之魚學積亦有生焉才之貴乎養也不綦重哉中外互巿以來凡西國之格致輿地製造算法輕重化電等學華人無不歎其精妙而西人亦以是日趨於富强以中國之大人民之衆反不能與之抗衡者豈天之不生才哉中國之學尚空陳泰西之學尚實濟空疎不敵實濟此所以相形而見絀也中國方隅自域之士方且鰓鰓然自以爲是斥泰西之學爲藝學以爲不足比數不知中國古時大學之教不廢六藝而泰西今日教士之法實有合於中國古時學校之制安得以藝學鄙之乎夫中國今日旣與外洋相通開千古未有之局凡所以因時制宜之政誠有非史册陳跡所能比擬而得者易有之曰窮則變變則通通則久宜變通者莫過於今日之時勢矣中國今日欲興製造則不能不請洋人爲工師欲開礦務不能不聘洋人爲礦師欲行輪船不能不延洋人爲船主無他人才不足故也而人才所以不足者則由在上者未嘗鼓舞而造就之者也夫登高而呼所應者廣臨風而嘯所聞者遠上行下效有如影響今中國聰明智巧之士敝精竭神銷磨於時文試帖之中畢世而不改其業者徒以上之好之重之也假令在上者易一法以求之使士皆從事於格致製造之一途則向之聰明智巧之士銷磨於時文試貼中者必將移其才力心思爲時務有用之學以合乎上之所好如是而人才不見蒸蒸日上者蓋未之前聞也夫崑山之玉隋和之璧苟非磨礱而拂拭之必不能發其光而爲希世之珍今中國有可用之人才而未嘗講求造就之方是猶舉崑山之玉隋和之璧棄之蓬蒿瓦礫之中而不知磨礱拂拭之功也竊不禁深爲中國憂而又深爲中國惜也然則中國今日所以振興其事不至借材異域宜如何而後可曰莫如廣設藝學書院蓋必足乎内而後無待於外足乎已而後無求於人苟中國無製造之才而曰我不用洋人爲教習也中國無開礦之才而曰我不用洋人爲礦師也中國無駕駛之才而曰我不用洋人爲船主也是亦徒託空談適足以自欺而已矣故必格致製造等一切泰西有用之學中國皆能深造其精微而後可以無假乎外人之力若是者非廣設技藝書院其何以臻此哉今計技藝書院爲中國所宜亟行設立者蓋有數端　爲次第陳之一曰礦務書院此院專講開礦之學凡地質礦苗開採鍛鍊一切有關於礦務者皆歸此院教授然後開礦有人而礦師不至借材異域矣一曰船政書院此院專講行船之學凡測海量星防颶防礁一切有關於行船者皆歸此院教授而後駕駛有人船主不至借材異域矣一曰製造書院此院專講製造軍械船隻之學凡鎗礮魚雷兵輪鐵甲機器一切有關於製造者皆歸此院教授而後指導有人工師不至借材異域矣一曰工藝書院此院專講工作之學凡外洋各貨爲華人所嗜而中國可以仿造者若洋燈洋傘洋皂洋線洋燭之類有關於工藝者皆歸此院教授而後以中國之人中國之産仿造外洋之貨而日用所需不至借材異域矣一曰律例書院此院專講律例之學凡公法和約交涉則例一切有關於泰西律例者皆歸此院教授而後辯駁有人律師不借材異域矣一曰格致書院此院專講格致之學凡輕重化電天文飛潛動植有關於格致者皆歸此院教授而後格致昌明化電諸學不至借材異域矣一曰醫學書院此院專講内外醫科之學凡中外各種醫術兼及製造金石草木等藥餌皆歸此院教授而後深明醫理者有人醫師不至借材異域矣一曰農政書院凡一切種植之學皆歸此院教授而後地利盡物産富烟絲洋酒之類皆可取足於内地不至借材異域矣凡此各種書院皆爲中國不可少之舉其中有爲中國所已設而更宜推廣擴充者如西醫學堂北洋業經設立船政學堂福建亦已創建是也有爲中國所未設而尤宜因時建設者如工藝製造等書院是也然程功有遲速收效有難易苟能審其緩急次第而振興之則人才日盛泛應曲當是亦不至於借材異域之一道也今如英法俄美德日本六國其所設書院規制條例皆可取法當軸者盍採擇而行之俾中國藝學蒸蒸日上自可媲美泰西外洋技藝書院共分幾門學習若干年皆有一定限制而後藝乃可成不至於玩愒光陰虚縻歲月所學非所用所用非所長焉講求富强之術整頓教養之方者盍亟以此爲先務哉　　　北通州紀事ＡＢ前據兩江總督劉制憲坤一奏籌餉條欵經户部議覆現奉諭旨凡在任各官及有優差者量力捐輸並勸諭紳富共體時艱捐濟軍餉如有捐銀至一萬兩以上者專摺奏請特恩破格録用捐銀在萬兩以下者准照新海防例請奬實官虚街封典並准移奬子弟惟不准報捐府道以符新章其典商如於捐銀二百兩之外再按實存架本提出一個月息錢捐助軍餉准將錢價核明銀數請奬○統領泰安營全軍甘肅提督李軍門培榮駐紥燕郊鎭因事被議飭回甘肅提督本任所遺防務簡放江西鎭總兵宋軍門朝儒接統軍門到防後卽拔隊前往山東助勦○潞河書院二月初二日由道憲張觀察開課是日扃門考試計應試生童七十餘人○年例二月初三日通郡士子在城東南隅文昌閣舉辦文昌聖會陳司馬張直刺恭往拈香晚間遍掛明燈輝煌如晝以示文光射斗之意○入正以來風雪交加正月廿五廿六等日朔風怒號日光不露廿八廿九等日大雪漫天隨下隨融二月初三初四又得大雪約四五寸雪止則繼以大風因之春寒較重河冰雖現黝色船隻若欲通行當在本月中旬也○通州團防總局設立西街周公祠内嚴禁出入有名雙安者闖入營門尋覓護兵周六扭住索帳嘵嘵不已事聞於營總當卽備帖將雙安周六一併送府枷責示衆○南門外公莊劉姓家道殷實一夜有匪徒廿餘人撞門入室刦去銀錢衣　鎗傷事主事後雖經報 
 
 

Page 2

 
 
官尚未弋獲也○倭人肇釁軍務頻仍張觀察前諭紳士先後舉辦鋪團民團已有成效復委候補州判金銓前往四鄉勸辦聯莊會富者捐錢貧者出力按户抽丁晝則勤加操演夜則支更巡防一家有警各家馳赴一村有警各村齊集以防内匪而聯聲勢刻經委員禀覆四鄉已一律遵辦矣○河道不通諸物昂貴雜糧米麥價高倍蓰日增一日大有米貴如珠之慨惟望開河後糧價或可平允耳 
[軍憲抵閩]  
　　新任慶將軍於本月十四日到閩自譚制軍以下文武各官俱出西關外至迎恩亭迎接將軍約四點鐘許入城暫駐龍光書院擇日接印入署 
[房捐停止]  
　　蕪湖當道因上游屢次札飭遵照部議就地勸辦息借商欵及籌餉各條久而不能集事遂改仿漢口去年抽收房捐之舉先派紳董數人將城廂所有巿房逐一查核以主客各捐一月計之約可得洋銀九千餘元一面詳請上臺可否抽收候示辦理兹聞撫憲福少帥深思遠慮頗不以爲然謂此舉不甚益於公家而下民已怨謗繁興因卽飛飭作爲罷論一時地方業主並列肆而居者咸額手相慶謂中丞下恤民隱卽所以上培　國本可謂知大體矣 
[新軍崛起]  
　　駐紥安徽攔江磯山字左營王良臣軍門心忠籍隷皖北早歲從戎歷隨李傅相左文襄諸名臣征勦髮逆回捻諸匪於數千里外饒勇善戰所向無前軍中早有飛將軍之目近因倭逆由山東洋面登岸攻陷威海榮城登州等處運河相去甚近誠恐敵燄鴟張阻我糧艘經兩江督憲張制軍飛檄咨調札爲新軍統領卽日帶隊馳往皖北潁亳壽州一帶招募馬隊兩營步隊十營尅日成軍號爲忠字全軍統領歸兩江督標給發糧餉軍械迅速統往江蘇之海州及與山東接壤各隘迎剿倭虜之東竄者軍門捧檄後當卽選調著名驍悍之武將多人禀請授爲營官一面赴皖謁見福大中丞商辦各事月之十一日又由皖垣馳往金陵謁見張香帥禀商機宜並聞皖北已派委數員前往竪旗開招不出二旬卽可率師就道旌麾所指當不難掃盡欃槍矣 
[皖南試事]  
　　安徽學憲李筱岩宗師正月二十二日由姑孰節轅起馬按臨寍國曾紀報端兹聞憲節於二十六日戾止卽牌示行香放告閱墻等事於二十八日闢門籲俊計生童經古歲試補試文童正塲排日接試至本月初七日已將旌涇太三屬艸案發圖遞發宣甯南并廣建各屬艸案不日覆試告竣藍其衫而雀其頂父老兒童爭迎新貴矣又聞宗師已行文前途定於月之十七日由甯郡秉節轉臨徽州遥想黄山白嶽間雕龍繡虎之士早已造峙雲停專候文星照耀矣 
[學憲啓行]  
　　浙江學憲徐季和大宗師考試甯郡文武生童現已一律竣事十九日午刻出棚至提道府各衙門答拜次日卯刻出望京門至郵亭登舟文武各官均恭送如儀 
[天時不正]  
　　甯郡於月之十八日下午北風怒吼饒有雪意俄而雪珠錯落至黄昏時天大雷電檐溜如繩十九日仍雨霰紛飛嚴寒刺骨洎鼉更初起滕六君竟乘興而來次早見屋角墻陰宛似粉妝玉琢日來尚未融化恐與麥苗有傷也 
[疏濬儀河]  
　　十二圩運鹽河因潮汐往來挾沙淤墊以致河底日漸增高兹悉此河客臘雖經撈淺奈活淤太多重船仍不能暢行不得已禀請鹾憲擇要挑濬刻聞已由儀棧提調許太守督同員弁勘估由五丈溝起迄頭圩橋止劃分六叚遴派熟諳河務之員雇夫承挑每叚約需經費二三千緡已於本月中旬興工約上已左右卽可一律告竣 
[緝務認眞]  
　　客有從邵伯來者云江甘食岸每歲認銷一萬七千引近年因銷巿日有起色俱能登額去歲銷塲尤好竟溢銷至二三千引之多實爲近年所未有推原其故實由許朗仙太守緝務認眞所致按太守自總辦以來事事講求一掃粉飾因循積習遴派吳寳臣叅軍　　泉千戎率領水陸兵勇駐紥要隘四出梭巡三載之中先後緝獲私鹽六十餘萬斤上年又查獲飢民船挾帶鹽八九十萬斤由是聲威大著　食岸亦頓形暢銷臘雖因冬防吃緊將巡勇等檄調來揚僅留砲船五艘由吳叅軍帶在界溝一帶巡緝叅軍不辭勞瘁往往於冰天雪地中出奇制勝以少許勝人多許使梟匪不敢越雷池一步近聞該梟咸迂道而至邵伯麕聚於後湖一帶本月某日邵鎭忽起謡言亦卽該梟等揑造以冀居民遷徙得以乘機攫搶刻爲許太守訪聞立飭吳梅兩君調集現駐界溝之巡勇及前飭回揚之各隊會同老湘合字營迅速前往嚴密查拿毋稍疎懈一　聞者咸謂太守勇於任事不避艱辛非惟緝務認眞問閭里居民亦獲益匪淺矣 
[糖船碰沈]  
　　連日揚河載兵船啣尾連檣絡繹北上所有來往商船均於兩旁行駛日昨有某划船滿載糖斤由瓜洲進口行至三灣地方船身忽爾膠滯不能前進舟子正在驚疑艙内已汨汨水入蓋船底誤觸於他船鐵錨尖上赶急設法將錨拔出而船已將沈艙内糖包搶出不及一半舟子惶急非常蓋係北省客貨爲舟子包攬者也時岸上居民爭以吊桶汲水謂烹而食之可當糖茶云 
[漢皋雜佩]  
　　牛皮棓角絲頭猪鬃等物亦爲出洋之大宗漢鎭租界内專業此者爲瑞記美最時華昌太平等行去歲又添一禪臣洋行統計一歲之中進出約有數百餘萬今自本月以來牛皮棓角二項價碼逐漸飛漲推原其故因上海某掮客承辦各洋行皮棓業收定銀若干嗣因外强中乾萬難擔任爰懷定銀遠遁各洋行需貨至急齊赴漢口採辦由是價遂大漲開盤時牛皮價十三兩零今則漲至十五兩以外棓角十三兩六七今則漲至十六兩左右箇中人眞獲利無涯也○武剛勁旅新自湘中訓練成軍於本月中到卾點騐後渡江至漢船泊襄河口外十四日卽附輪順流東下共計四營其統帶爲記名提督陳北春張添習二軍門云○漢陽縣試告竣將卽府試逄太守恐有冒充考生者滋生事端爰於十五日選派操防營兵百名渡江前赴漢城駐紥晝夜巡邏是以痞棍聞風斂跡街巿無譁太守之保護閭阎誠得未雨綢繆之道也○茶商採辦春莊須用現錢入山故錢價日來飛漲十五日午盤六錢九分八厘十六日卽漲至七錢零四厘十七日又漲至七錢零七厘七二行中以錢易銀者咸大得便宜○卾省今歲京餉差業已派定計第一批爲大挑縣徐大令躍鯉洪大令錫庚第二批陳大令澍霖周大令林第三批試用通判汪别駕鳳藻試用知州趙刺史毓蘭第四批方大令朝佐李大令祖蔭第五批錢大令錦渠王大令祐第六批王大令渭賢劉直刺峻德第七批黄大令延松王大令雲清第八批梁大令葆仁唐大令監金第九批史大令恩綿洗别駕廷瑜第十批任大令本垚何大令錦琮 
[例奬仍發]  
　　杭省各書院例奬前議裁革現各大憲以爲數有限仍照常給發崇文甄别案已出共取生卷三百二十名童生一百六十名案上所標加奬仍照舊章寒士聞之無不歡悅 
[童試先聲]  
　　杭州商童考試向須現配鹽引之商人親姪子弟由本所甲商加押送考在甲商祗憑鹽引之是否而童生之弊病仍由廪保查察乃近來每多借引考試並非商人的派以致頂名冒考層見疉出上届癸已科試經甯紹分司高副轉查出槍冒五人當傳甲商大加申斥卽將該童等扣考至運試時各甲商復加查核扣除多名以爲弊絶風清矣詎料院試後有新進商童吳某係是頂名入塲被人告發經仁和學師傳考面試果係文理不符當經詳請斥革學憲陳六舟宗師從寛不予深究除將該進生斥革外廪生僅予停保甲商得免拖累故今年考試甲商格外認眞必須引商親到畫押初九日填册均令考童親填不准倩人代填並令於考前齊至東山弄口吳甲商家恭默聖諭一則存留彼處以便查對筆跡似此辦理則頂替之弊庶可絶矣○仁錢民籍童生於縣試時每多情書斗代行填册今年諸廪生先期傳諭書斗令其轉致考童必須親自到堂不准代填詎料十一日錢塘　生齊集明倫堂而考童到者仍屬寥寥　由積習相沿以致人不遵教廪生大怒立諭各書斗復行 
 
 

Page 3

 
 
嚴作謂如不來堂我等定不書押送考於是各童乃陸續前來面見廪生經廪生等再三盤詰果係年貎籍貫一一相符然後書押直至申刻始行竣事故十二日仁和填册各童早在明倫堂伺候 
[柳浪聞鶯]  
　　浙江紹興府新昌縣缺現奉藩憲札委候補縣許大令國瑞署理惟大令現辦青陽匯厘務須俟劉别駕舜年到差後方得交卸來省禀到再行履新○前廣東學政徐花農太史琪任滿請假回籍省墓於正月中旬到杭刻下假期將滿業已部署行裝入都覆命日内向各處辭行而當道紳士連日設筵祖餞眞有應接不暇之勢○浙省籌辦海防以來庫欵支絀而應解京餉又難從緩現已由藩司籌欵五萬於初六日由庫兌出委候補縣周大令錫康管解卽於是日眼同釘鞘此係本年第一批餉項也大令奉札後并領咨批二副擇日起程其餉項暫寄外庫俟動身時再行領取 
[公子就親]  
　　署理臺灣巡撫唐薇卿中丞之六公子於藩司任内文定前護理巡撫沈吉田中丞之女公子沈中丞籍隷浙西宦臺有年後途次申江抱疴旋里今唐公子年已逾冠宜賦桃夭而道阻重洋往來不便中丞爰命往浙西行入贅之禮然後携新人至節轅適基隆鹽館委員候補縣劉子威大令入謁詢知亦係沈家坦腹人與公子爲僚壻因令隨往浙江襄成吉禮當臨行時全臺文武僚屬多備珍物申賀 
[神山紅杏]  
　　蕪湖道袁爽秋觀察正月廿二日赴皖垣謁見各大憲拜賀新禧廿九日復由皖折赴金陵謁見張香帥禀商要公兹於花朝後一日乘坐江裕輪船還轅屬下印委各員咸赴招商躉船鵠候迎迓○前報駐蕪良字右營奉省憲檄飭移駐下游西梁山砲臺繼因攔江磯山字左營經督憲調赴山東一時乏營可補卽飭改赴攔江磯屯紥兹悉是營仍移駐西梁山惟管帶徐月亭叅戎一人奉督標忠字營統領王軍門咨調接帶山字左營隨往海州迎剿倭匪至所遺良字右營管帶聞省憲已遴委李姓武員前來接帶一俟捧檄蒞蕪卽當拔隊下駛往西梁砲臺戌守○中江書院今年經袁觀察改聘歙縣汪仲伊孝廉主講擴充院宇增設駐院肄業生八人優給薪水使專務經學以致大用日前山長已由珂里就道琴裝劍匣古意盎然望而知爲士林之山斗當卽卸裝講院所需燈屏幃帳及一切服用器皿均由監院王廣文委員陳少尹逐一置辦卽肄業生八人房舍並鄴架琴牀亦復丹漆髹垩位置井然道憲近已還轅甄别之期卽在目前負笈來遊者已雲蒸霞蔚專待玉尺衡量矣○三春將半氣候温和冬防巡夜各事年例至此時告竣今屆二月望日保甲冬防各員循例赴道轅銷差袁觀察温語慰勞以冬防以來地方安謐宵小潛蹤均屬諸公辦事認眞所致惟刻下中日戰事方酣内患外侮戒備須嚴在事諸公必須照常督勇梭巡總巡輪班通察分叚功過以專責成是以總分叚局員依然櫛風沐雨非但不稍疎懈且更勤奮云○某甲性嗜樗　遇有迷龍陣輙足爲之繭紳爲之移月之十三夜適收得帳欵三十餘元卽爲賭博中之青皮乙丙等六七人邀往擲骰入局之初南風尚競小有贏餘蓋爲欲擒先縱計也繼卽以籌碼啓釁羣起攢毆甲見勢不妙敗北而逃詎料若輩尚奮步跟追至甯淵觀團練局前老拳旣贈便紛紛攫奪銀洋甲抵死撑拒大呼救命時已夜半團總歸去高臥團丁遂置若罔聞毫不彈壓以致甲幾遭不測恰值保衛營勇巡夜過此高喝拘拿乙丙等始驚散無蹤現聞甲傷勢沈重已喊禀某署矣○仲春以來寒燠不時陰晴靡定初五日天氣燥熱漫天大雪急雨如注料峭寒威驟逼眉宇初七日卽雲收雨霽復現三春景象自是晴則苦熱雨則嫌寒老幼孱弱之人咸感受外邪發熱頭痛二豎子幾於比户相聞小兒更多發爲　疹如麻似痘滿面風露醫生藥鋪因而大獲其利而小民則怨天公之不做美矣○十三日風狂似虎雪浪如山某廣貨鋪雇一葉扁舟從南岸總棧駁運洋油五十箱出口行至關門州左近忽銀濤一道飛過船邊船貨悉没洪壽幸舟子善泅油箱堅固雇水手撈取得保無恙惟略費青蚨數百翼○鈔關去年册檔客臘經榷憲詳委候補巡檢劉牖雲少尹齎解入都當奉批准刻下關吏已造辦齊全遂由少尹領解下船於日前揚帆下駛循例由清江遵陸北上赴户部呈缴 
[命案續紀]  
　　金陵南鄉牛頭山側侉民强剥樹皮被團勇鳴鑼聚衆毆斃壽文和等四命並傷二人經屍屬壽正揚等赴縣呈控並據山主胡吳兩姓呈報經江甯縣趙小帆大令帶領刑擡仵作並壯快兩班前詣屍塲飭仵騐明四屍各有木鐵等器多傷當塲填明屍格並據山主供稱當聞鑼聲奔至團勇已散惟見屍横於地不知係何人所毆惟有團練旗四面呈証大令因諭候傳團長到案再行核辦此爲前報所已紀兹悉侉民壽文和等二十餘人在馮村地方强剥樹皮被該處鄉民鳴鑼爲號各團勇聞聲相與拔幟携械紛紛追赶前村鑼響後村應之於是村村相接各懷守望相助之意侉民見勢不敵棄仗奔逃板橋鎭古里村鄉人合隊追赶東善橋西善橋鄉人亦隨鑼聲繼起侉民已逃至牛頭山側某寺後寺僧三和尚詢問何爲侉民告以故僧云勿懼包管無事侉民等因止於僧側俄而各村團勇蜂擁而來羣相攻擊僧亦不阻旣見有人倒斃始各潰散此處爲東善橋地界時有東善橋團長端里英將起釁之板橋鎭旗幟拔下囑令山主屍屬報案經板橋鎭鄧志善並團長村長多人禀稱端里英挾隙嫁禍有意唆訟經趙大令照旗號傳到板橋鎭村長張姓二人胡姓一人王姓一人胡姓一人並端里英當堂質訊端里英供稱爲東善橋之團長因見板橋鎭之團勇追赶侉民是以往視旋見將侉民擊斃各人驚慌散去抛棄旗幟四桿於地故收交山主胡吳兩姓並屍屬人等並無嫁禍唆訟情事詢問王胡二人供稱是板橋鎭之村長因聞侉民持衆强剥樹皮不容阻止以致鳴鑼聚衆各村因侉民平日恃勢凌人肆行騷擾恨之刺骨一聞鑼聲卽拂袖而起且當時身等並不在家事後始知復訊張姓二人默無一言大令因將張姓二人收押並將王胡二人交差看管候核嗣復據板橋鎭團長將侉民七人捆送到縣禀稱近日侉民滋擾愈甚强剥樹皮爲食一見食物卽行攫取求恩究辦未知大令如何發落也 
[驚喜交集]  
　　二月初四俗傳爲黄道吉日武漢大小行號一律開張懸燈結彩光怪陸離爆竹千聲笙歌萬疉通宵達旦名曰暖牌取吉利之意也漢陽西關外店鋪林立承接四鄉生意頗稱熱閙某藥肆於開張之夜偶失檢點致燈火餘燼墜入藥品中一時赤焰怒發勢將燎原幸暖牌守夜諸人尚未擁被高眠急以脚盆水桶奮力傾澆始得轉危爲安誠幸事也 
[滬江宦蹟]  
　　江蘇候補道陶觀察瞿林昨日來滬命駕進城赴各衙門拜會至縣署黄大令飭丁擋駕○蘇省臬轅發審委員竇奠高明府鎭山於昨日來滬命駕進城詣各衙門拜會至縣署黄大令飭丁擋駕 
[爼豆常新]  
　　前護蘇撫劉公邭膏當髮逆擾亂時適任上海縣事隨同各大憲運籌决策孤城賴以保全公之力也至其餘政績大都以興利除弊爲事故滬人士莫不畏之如神明敬之如父母迨後在本城西門内建立專祠以隆報饗近日靜安寺一帶鄉民追思遺愛更在寺中塑公遺像俾得遂其仰慕之私今已工竣名賢遺澤歷久彌彰可與山高水長同其不朽矣 
[神誕拈香]  
　　昨日相傳爲本邑城隍神誕期本縣黄大令縣丞吕二尹主簿林少尹典史蔡少尉均詣邑廟拈香禮成而退至城隍神所屬長人司高昌司財帛司清江司亦舁至邑廟循例祝嘏廟中内園及寢宮兩處咸召梨園登樹演唱竹脆絲清悠揚入聽會中人興高采烈焚香拜祝致敬虔誠惟積雪未消出門咫尺卽覺道路崎嶇故閒游者甚屬寥寥云 
[户遇救]  
　　前日小阿妹駕一駁船駛至中虹橋垃圾碼頭裝運垃圾爲時已晚擬卽小泊一宵不料風雪交加纜繩中斷船卽傾覆阿妹墮在水中一百十一號華捕及某號印度捕聞呼救命特奔回捕房取斧劈開船底救出噫險哉 
[糞船遇盜]  
　　前晚顧阿金陳桂生駕一糞船停泊楊樹浦某劜花局之後夜半有江北匪徒五人登舟行刼並出利刃禁令不許聲張顧 
 
 

Page 4

 
 
陳蝟伏艙中任其搜括一空呼嘯而去至昨晨奔投楊樹浦捕房控訴捕頭允爲緝查未知能破獲否也 
[壓坍棧屋]  
　　本邑美租界黄浦路第三四二號棧房爲倭奴郵船會社之業週皆用鐵柱梁亦以堅木斵成内有軋花機器若干儲以待價前晚竟被雪壓倒所幸人口無傷 
[馬倒車翻]  
　　本埠近日天氣奇寒雨雹之後繼以玉戲連日不休簷前冰箸有長數尺者晶瑩可鏗平地之雪積至二尺有奇路上行人足爲之僵前日有一人狐裘風帽高駕馬車馳驟於風雪中自以爲豪行經二馬路馬性不耐冷竟至仆地不起坐車者從車中跌出軍身泥汚旋卽　坐東洋車狼狽而回馬車則由馬夫設法取回乘興而來敗興而返惟有徒呼負負耳 
[厝火宜防]  
　　昨晨北香粉弄石姓家不知如何遺火積薪中以致烟霧迷漫炎炎欲上幸有人取柴入内當卽大聲呼救左右鄰聞聲畢集取水澆灌得以熄滅僅焚燬稻草十餘擔椽木數根亦已焦灼幸知覺尚早不致釀成巨禍否則不堪設想矣 
[永禁佛店]  
　　前署江蘇臬憲韓古農廉訪示禁滬上佛店此已迭紀報端嗣又發出排單飭令將示諭一道勒石永禁代理英廨讞員宋莘樂通刺仰體憲意遵卽照辦業已飭令書辦赶將告示一通好爲抄録以便飭匠刊鑿庶幾永垂不配云 
[具結了案]  
　　范錫林者前在某烟館招摇生事與本城某紳董之友大有齟龉出言不遜經某董函請總巡局翁明府提辦明府適有要公因委巡防中局委員楊二尹提案訊究范供向在南巿元吉泰米行學業目下閒居不敢擾事叩求恩宥二尹曰爾不安本分被人控究定非無因本應笞責姑念苦求從寛免責嗣後倘不安分定予重究范唯唯遵諭二尹著具改過結飭退 
[善與人同]  
　　昨承閔君鎭鏞以英洋四十元交來本館囑爲轉解作紅十字曾醫傷經費并附以函云正月廿二日僕乘船至泰州道出八　港忽颶風大起舟子力不能施船遂傾覆僕與客五人舟子五人一同落水自問萬無生理幸相距該處二十里之遥有寰泰兵輪寄椗其間用遠鏡測見蒙管帶董遊戎急命水手放小輪飛渡來援僕與舟子五人得慶重生尚有搭客五人因入水太深慘遭不測時僕尚因居停託帶之英洋五百元一併沉没愧恨交集遊戎知之急命水手悉心撈獲賜還原璧並蒙曳至兵輪解衣衣之推食食之慈祥愷悌無微不至僕受活命之恩圖報無由爰奉上英洋四十元謹助紅十字會醫藥之需聊爲遊戎造福區區之意伏希鑒察云云似此好行其德宜其逢凶化吉履險如夷後福無疆當可操劵除掣收條外合贅數語以志欽遲 
[徒邑求賑]  
　　少欽子萱尊兄大人閣下敬啓者上年夏秋雨少徒邑顆粒無收邑尊勘騐詳明禀請免徵格於例請免不得請提積榖銀二萬兩爲開塘之用囑霖等襄辦始疑江南荒歉究與北省不同乃自赴鄉查辦以來甫悉凋敝之情眞無異致賣妻鬻子爲告糴之常談餓斃饑死亦募捐之套話今則於西南東三鄉皆目覩之矣推原其故自戊子迄今年年歉收去歲又無麥熟始則車水栽秧嗣後久旱無雨費盡人工是以苦况更甚於前開塘二萬金以工代賑地廣豈能徧及而且有力者赴工鰥寡孤獨老弱殘疾不能做工者竟坐以待斃當此多事之秋軍需緊急疉疉開捐豈能再籌撫卹回憶他省苦旱尚越數千里而往援今乃見於桑梓之邦若竟默默不爲籲告撫衷自問抱疚實深明知時不可爲但使籲告無靈差堪塞責若蒙不棄慨然加惠於敝鄉俾就斃之窮黎得一絲生路此則霖等所禱祀百拜翹企而待焉者也兹寄上募啓二十本懇求執事與諸君子大垂金臂拯此災黎或撥欵協濟或代爲另籌不勝禱切盼望之至愚小弟嚴作霖頓首二月十一日○　刊徒邑勸助春賑小啓敬啓者敝邑四境環山頻年遭旱去歲夏秋雨少高阜顆粒無收啼飢號寒聲聞道路又值海氛不靖國是方殷議賑議蠲礙難堅請而本郡紳富寥落鋪户清减旣乏指囷之贈更無將伯之呼無怪鬻兒女於私門雜秕糠於冷竈子呱呱而泣妻嗷嗷以悲凡我同人久已耳熟能詳目觀不忍况麥稔未卜春日方長少壯縱可傭工老弱難謀就食登高而望庚癸徒呼哀此災黎坐以待斃矣夫懸罄旣悲於下邑乞糴猶冀於鄰封所願貴官長者君子仁人廣施惻隱慨發菩提節有限之虚縻闢無窮之福地或解囊相助或集腋成裘易曰積善之家必有餘慶可預祝焉光緒乙未陬月榖旦丹徒闔邑士民同叩啓 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[登]  
　　欽命二品頂戴升缺後加頭品頂戴署理湖北提刑按察使司鹽法武昌道瞿爲出示嚴禁事照得漢陽府　　　試各屬文武生　　　　因人數衆多良莠不齊在束身自愛者固皆不干外事而品行不端及不法痞棍冒充生童竟敢當街賭博各處閙　　或恃衆打降　　　　　種惡習殊堪痛恨雖經各前司於每屆臨考時劉切示諭究恐日久玩生故智復萌現值府試伊邇亟應重申禁令除臨期委員會同　　　　　　　　獲禀報究辦外合行出示嚴禁爲此示仰漢陽府屬文武生童及諸色人等一體知悉凡爾應試生釐務　安守本　　寓靜　　　　　　户潛修武則操演弓馬該父兄廪保亦宜隨時約束稽查勿使出外滋事倘敢不遵仍蹈前轍或有不法之從假冒生　　　窩娼　　　　　　　　恃衆生事一　核縣及委員查拿到案定卽飭令從　懲辦决不姑寛本署司言出法隨有犯必懲毋　言之　　　　各　　　　　　　　　 
[]  
　　初十日清晨金陵中正街某公館廚房下灶將灰倒與鄉人鄉人走遠倒於擔内以免飛灰狼藉鄉人如其教倒　　　　聞鏘　　　　　視之係龍抱柱之赤金鐲也鄉人不發一言將糞箕送還肩荷灰擔行至前門正主人乘轎而出鄉人攔輿將鐲呈上主人初　其僞　　　　　叱之細視金色店號果非贋鼎且似女公子之物詰問何來以灰内所出對當卽查究老嫗據稱大小姐昨日失去手　遍　　着大約　　　　　竊主人大喝一聲大小姐臥房在第五進鄉人從何而進旣已竊取豈肯送來汝速去毋多言立將大門後門緊閉傳　男女家人　　　　　一小帶子急著張媒行尋緝如延送縣主人酬鄉人以番佛五十尊鄉人拜謝而去 
[押]  
　　上海縣日前准南匯縣移送竊賊王阿三到縣文開該犯係平湖縣人在南匯縣境扒竊談連海洋銀十七元四角破　送究已將洋　　　具領查王原籍平湖天便容留本境扒竊合行遞回原籍管束移請轉遞等因黄大令飭將該犯暫行收所一面諭著書吏赶備轉解文　　下　嘉定縣轉遞昨日公文備就由捕役携文押解嘉定縣交替 
[界瑣聞]  
　　粤東人林某曾納戴姓女爲妾女工颦巧笑妍媚絶倫林寵愛之甚前日忽乘機逸出不知所之疑及其母　高氏　雛婢林春蘭縫工葉兆宣知情送至英公堂請究宋通刺者將戴及春蘭交官　看管葉交差管押聽候訊核○昨日清晨有某甲者行經雲南　忍有多人在後窮追扭住兇毆甲獨力難支受傷頗重隨喚坐東洋車而去自言須控訴捕房也 
[法界捕房紀事]  
　　甯波婦某氏賃居高陽里其子在日文定某氏女爲媳過門童養近被女之母舅某甲領去不知所之氏遂投捕房聲訴捕頭遣句探至居安里將甲傳到向之詰間甲自願保出至定海尋女送回捕頭令其具限尋交如逾期不來卽著保人交案解送公　○甲乙二竊道合志同頗稱莫逆屢次懲辦終於怙惡不悛前日甲在某木作竊取斧鋸等物經作中人當塲拘獲適乙亦在萬安樓門房内竊取板凳二條人贓並　先後解送捕房捕頭令押候堂期解訊 
[界捕房紀事]  
　　昨晨十點鐘時有一游手好閒之西人行至西華德路手握雪毯雜以石塊遥擲東洋車夫某甲正中其首鮮血涔涔西人見已肇禍飛步而逸經二百二十八號巡街華捕將甲帶回捕房訴知情節捕頭命送請同仁醫院醫生療治○前日下午東洋車夫某乙行至篷路忽有廣東流氓數人蜂擁攢毆二百四十六號華捕見而驅逐流氓遷怒於捕意欲捙拳捕見衆寡懸殊料難與敵急吹號呌衆流氓始四散奔逃捕自後窮追得將某丙拿獲解送捕房捕頭令押候解送英公堂請究○鎭江人方寳之專竊各輪船上貨物曾由包探秦少卿拿送公堂宋通刺判令發回捕房遞解原籍前晚捕頭遣包探張阿五押解至公和祥碼頭附公和輪船赴鎭江 
[金陵官報]  
　　二月十二日候補道何福海鎭江前江蘇候補道周嘉猷德州莫繩孫清江知府何維樸兗州同知黄家珍臨城知縣但祖翼東阿均奉委轉運差候　道楊慕　禀知　補道許虁丁母憂通判方道成禀知接辦鎭江木釐分局差句容縣張沇清辭赴任○十三日辦理江防委員湖北通判曹邦彦禀知由江陰回節辭赴湖北公幹○十四日稅務穆　德辭赴江陰團山關一帶公幹○十五日通判丁健相謝委調辦北河口木釐分局差藩轅示沛縣馬光勛調省另有差委遺缺查有調補斯缺之接　迴避如縣王之全先　署理又六合縣員缺以正任知縣裘宗圻飭回本任 
[蘇省報]  
　　二月十三日從九紓兆縉奉委河道差又畢世英由京起服回省同知王秉璋禀知丁父憂○十四日府經張善　銷河運差○十五日督辦海防營務處韓慶雲辭行赴滸浦福　同知宋枏辭赴嚴家橋釐局准補陽湖縣馬蹟司巡檢陳履泰禀知交卸署嘉定縣諸翟司巡檢事回並謝飭知赴任○十六日知府袁宏謝奉飭徒陽運河工程保奬俟補缺後以道員用並辭回盛澤釐　嘉定縣張樞交卸回省○十七日委辦五河鹽釐卡務二品銜候補道陶林甲由甯來 
[邦江官報]  
　　二月初八日劉莊場温鹺尹到揚龔鹺尹齊巘禀銷解金陵餉差○初九日孫鹺尹　炘由省回揚○初十日羅鹺尉慎脩禀銷南鹽廳差魏司馬秉　辭赴卾岸差次丁溪場洪鹺尹禀辭回署○十一日凌分轉樹模由淮北來揚公幹何　場瞿鹺尹禀到○十二日張鹺尹秉心委儀河總催差通判姚别駕紀衡金沙場劉鹺尹梁場周鹺尹均到揚 
[上海六馬路仁濟善堂經收藏有一德施醫給藥一文册捐正月初一至三十日清單]  
　　存厚堂王大善士等廿四户洋三十九元四角無名氏洋三十元林寳善舉手得利人各洋二十元許春榮次孫病求愈唐三和曹望才彭成立堂無名氏五户各户各洋十元姜堰元益當八元仁記六元略城氏爲子鄧寳樹完愿洞庭人保産平安周琴齋珠盛春張毓實無名氏六户各洋五元戴王張周洋四元景賦堂小蓮花吟舘四元楊潤芝李　海李惜陰軒改過子一念生無名氏張餘慶堂八户各洋四元彭城求平安洋三元六角楊浩庸三元二角又助洋二元銅洋一元高密後裔專卿禮義書屋郭記無名氏四户各三元周吉堂三元銅一元何府合家二元五角吳堪顧並山均爲子病求愈　東恊成乾杏花樓蔡聚盛祥發元光裕養心齋周履安曹月方葉長春妻病求愈顧錫桂彭朴園王天元何堃官楊靜記忍菴主人施锺氏無名氏費訪壺無名氏不留名廿二户各洋二元洪子文率子一元五角五分唐贊卿史鼎甫汪　初鄭蔚青陳　仁余竹舫袁新栽潘露仙汪文丞彭諸臣高銘山林瑞生林　友蔡繼高徐麟瑞范德行黄浩泉曹月方廣慶利程川記　星記性記本記善記許裕德堂張氏鳳　堂佑餘堂徐留餘堂安雅軒竺國佛子杏　書卷之齋太豐洋布號京江胡雨林求子人苕溪紫雯氏洪蓮氏福衡氏瀘江氏胡氏隱名氏隱名氏無名抵無名氏無名氏無名氏無名氏廣號三緑　屋翁隱名程隱名四十九户各洋一元吳　卿等一元錢一百廿九文二無名笛鵠記各八角榮繡記十角天水　氏施姚氏合七角八十文蘇良孫隱名氏隱之氏儉記四户各六角張俊卿鄭登五林璧軒蘆錦章夏文秀謝儀賓鄭倬雲鄧雲程田培記王裕記楊山記李福記陳佐記芝記錫見楨記杰記植蘭記有心無力子點氏念户七五角朱清桂壽石生各四角沈欽明楊開泰陳敬授堂仲祿氏瑞記春記六户各三角張延昌周德坤譚湛泉　瓶子　　生耕陽氏　鹿氏雨生氏無名氏保安人郂記洙涇不留名十二户各二角張老福茹谷昌魏成昌喬富春　耀經張吉乾錢士金徐成玉徐稚生補過子馬夫子乏力子馮生氏隱名氏莫釐　民沈竹記福記福記吉記坤記康記郭偉周春韋强吳伍張養念六户各洋一角　籃田森大馬車行各銅洋九元和泰米行銅　　元薛隱　銅八元無名氏朱隱名　銅　二元郭錫蕃錢二千文勉灾七百二十大林敬菴五百八十五文劉步衡劉棟臣殷錫齡周質清馮崑　馮景韓六户各錢五百文徐麗川李健菴葉致庸丁州章無名氏各三百八十三文馮疑遠三百文王　漸一百二十文無名氏隱名氏百人民各一百文以上共收洋三百八十八元二角半銅洋三十八元錢九千六百四十九文 
 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十一年二月初四日京報全録]  
　　宮門抄○諭旨一道録前○帮辦軍務大臣王奏報馳抵天津啓用關防日期摺○將軍裕奏起解革員日期摺○給諫　　奏　知縣各欵劣跡請旨嚴斥摺○順天府孫等春查明知縣被叅各欵摺○東撫李奏叅革巡檢片○又奏起支弁兵餉銀日摺○黔學政嚴奏報接印日期摺○二月初四日○内務府國子監正紅旗值日内務府引見十二名○黑龍江副都統葉普到京請安○　公徐郙英信各假滿請安○文璧續假二十日○椿壽續假五日○召見軍機葉普春○皇上明日卯初二刻中和殿看版○○帮辦北洋事務大臣雲貴總督臣王文韶跪奏爲恭報微臣馳抵天津刊刻關防啓用日期叩謝天恩仰聖鑒事竊臣奉命幫辦北　事務於本月十三日具摺請訓仰蒙皇太后皇上訓誨周詳莫名欽佩陛辭後十五日由啓程十七日行抵天津當卽刊刻木質關防一顆文曰欽派幫辦北洋事務大臣雲貴總督關防以昭信守卽於光緒二十一年正十九日開篆日啓用除將北洋一切應辦事宜會同李鴻章權衡緩急認眞商辦隨時奏報所有微臣到津及啓用關防日期理合摺叩謝天恩伏乞皇上聖鑒謹奏奉硃批知道了欽此○○奴才裕祿跪奏爲報解已革提督孨桂林先行派員押解進京起程日期恭摺仰祈聖鑒事竊於光緒二十年十二月初八日接准刑部咨十一月二十二日奉上諭副都統豐陞阿記名　督聶桂林前因臨敵退縮降旨革職兹在析木城遇敵又復潰退著卽拿交刑部治罪欽此嗣於十二月二十日承准總理衙門電寄　旨前經降旨將革員豐陞阿聶桂林拿交刑部治罪尚未據裕祿奏報起解著該將軍卽行派員押解來京不得任其逗遛仍先行電復欽此當經奴才先將遵辦情形電陳督辦軍務處轉奏在案伏查聶桂林所統奉軍前次飭調來省卽經長順留於前敵四營餘營由聶桂林帶領回省經奴才與唐仁廉會商更換營哨各官裁汰勇丁實力整頓卽飭聶桂林交卸營務派員看管一面令將經手糧餉軍械等件核算交代清楚派委佐領文璧成春二員先行管解赴京兹於光緒二十一年正月初二日將該革員聶桂林點交委員佐領文壁成春押解起程送交刑部歸案審辦其豐陞阿一員前次欽奉諭旨卽經恭録電知長順飭令該革員來省旋接長順來電以大軍進攻海城暫留該革員帶隊駐紥騰羅堡安山站一帶嗣奉電旨飭令派員押解來京復經電催長順迅飭該革員刻日至省以便與聶桂林一併起程又據長順來電已電陳督辦軍務處奏請暫緩起解留於長順行營以觀後效是豐陞阿旣經長順奏留自未能交卸營務來省應俟長順軍營解到再行派員押解赴京所有派員先行押解聶桂林起程日期各緣由理合恭摺具陳伏乞皇上聖鑒謹奏奉硃批刑部知道欽此○○户科　事中奴才宗室托佛歡跪奏爲侵吞賑欵任用蠹役濫施非刑請旨嚴斥以蘇民困而儆官邪恭摺仰祈聖鑒事竊奴才近聞順天府所屬實任良鄉縣知縣范履福與該縣游姓廪生狼狽爲奸吞創八村賑欵衆民呈訴伊卽威以刑杖使民敢怒而不敢言忍心言理莫此爲甚又復重用衙中捕役著名之匪徒焦永卽登第綽號西霸天者假之權柄焦永又引伊夥妝像王五等倚仗官勢越境擾民聲言現在過兵各路車馬駱駝俱交官應用其實不過向民逼錢每車馬要制錢十串駱駝要制錢一串如無錢者不但將車馬駱駝留下並且連人鎖押不放以至各處騷動民不聊生該知縣之弟閒遊偶見有姿色婦女便欲與姦宿該婦不允遂揑言其萬惡無狀該知縣當卽查拿到案不問黑白用竹掃帚亂打後復將鞋剥去以燒紅之磚令該婦站立種種殘暴實負我皇上愛民恤刑之至意若不痛加懲治深恐釀成巨患奴才職司彈劾不敢緘默不言宜如何整頓之處伏候皇上聖裁謹奏○○臣孫家鼐臣陳彝跪奏爲遵旨查明知縣被叅各欵據實覆陳恭摺仰祈聖鑒事光緒二十年十二月二十日承准軍機大臣字寄奉上諭有人奏良鄉縣知縣范履福與廪生游姓吞創賑欵重用捕役焦永借過兵爲名索逼軍馬駱駝等錢聽信其弟揑言妄拿婦女請飭查辦等語著孫家鼐陳彝按照原叅各節確切查明據實具奏等因欽此當將該縣范履　先行撤任一面分札霸昌道廷雍治中蔡壽臻並委員密查去後兹據先後禀覆臣等仍多方詢訪叅以平日見聞敬爲我皇上詳陳之查原奏吞賑一節最關民瘼該縣屬任家營向來帶管灣裏村肅家塲吳家場柳子村許莊子河口村任家塲西塲八小村上年冬賑係游觀武經手散放被人控縣當經該縣訊押現據供稱因辦理怱促未經開明户口榜示致生浮言所供未盡爲憑而該縣一經控告卽將該生訊押其非通同舞弊尚屬可信又重用焦永捕役一節查臣衙門先有該縣僧人大祥呈控該役賄通肆擾一案其非善類可知現據供稱車價向不經手亦無索詐錢文惟有時需車過多刻不容緩不能不强派鄉民等情是借差騷擾業經供認又該縣聽信其弟揑言妄　婦女拷打一節詢據該縣復稱伍氏單傳並無兄弟前因稽查各店曾將流娼驅逐調卷相符旣未有人控告亦無佐証似可毋庸置議臣等復查范履福人亦中材唯良鄉前後兩任計已五年有餘理應與民相習被叅各欵縱無實據旣有物議卽屬人地不宜應　旨將良鄉縣知縣范履福開缺遇有相當缺出另行補用廪生游觀武放賑被控應先行飭學註劣永不准充富公事仍飭補報户口銀錢數目榜示各村倘有呈控多寡不符再行嚴辦捕役焦永飭縣革役仍由臣衙門歸入僧人大祥案内一併究辦妝像王五查無其人　係不在卯册曰役仍交該管廳縣嚴密訪查兵差重要久奉電旨另摺奏請飭催督臣派員設局范履福所遺良鄉縣缺照章由外揀員請補合併聲明所有遵旨查明知縣等欵緣由謹恭摺其陳伏乞皇上聖鑒訓示謹奏奉旨已録○○李秉衡片東省　辦　防威海係　重地最關緊要詎有文登縣威海司巡檢王翰竟敢托疾引退挈　遠徙以致人心驚恐實屬意存規避　職守　便稍事姑容據藩臬兩司轉據該管府縣詳叅前來相應請旨將文登縣威海司巡檢王翰卽行革職以儆效充所遺之缺省現有應捕人員應請扣留外補除咨吏部查照開缺外理合附片具陳伏乞聖鑒訓示謹奏奉硃批著照所請吏部知道欽此○○山東巡撫臣李秉衡跪奏爲朱選臨清營曁撫濟三營步兵仿照練軍章程起支弁兵餉銀日期恭摺具奏仰祈聖鑒竊東省每值冬令凡山湖兩大道與夫邊境要隘向派勇營扼　分紥巡緝地方賴以敉安臨清州爲河路通衢毗連直境馬賊鹽梟多山没捕務倍關緊要臣今飭臨清營　　曹佩蘭於該營　選精壯兵丁一百二十名遴委哨官哨長各一員管帶發給軍械逐認眞操演隨地巡防又省城關廂東西南三面同治年間軍興　繚以石　計長十五里有奇安設七門築立砲臺十座何派撫濟三營弁兵駐守嗣後陸續裁撤經調任撫臣福潤飭撥撫標兩營練軍步兵一百名就近兼防現因曹州鎭總兵王連三督帶練軍步兵全隊北上而關廂重　人烟稠密未便稍涉空　臣復飭令撫標中軍叅將劉雲會右營遊擊孟琴堂濟南城守營叅將萬清傳卽在該三營内挑選步兵五十名分認叚落晝則稽查夜則宿守仍遴委管帶哨官哨長各一員以專責成而期周密以上新挑步兵應支口糧曁各哨弁薪水仿照步隊練軍章程每兵一名除底餉外月給銀二一錢什長每名月給銀二兩七錢哨官每員月給銀十兩哨長每弁　給銀六兩俾　津貼均自二十年十月初一日爲始統在裁兵節餉項下動支歸於步隊練軍案内造銷一俟防務　鬆卽行裁撤據營務處司道　詳請奏咨前來臣覆核無異除分咨户兵二部查照外理合恭摺具陳伏乞皇上聖鑒訓示　　奏奉硃批該部知道欽此○○貴州學政臣嚴修跪奏爲恭報微臣到任接印日期仰祈聖鑒事竊臣蒙恩簡任貴州學政當卽具摺叩謝天月二日跪聆聖訓後遵卽束裝就道於本年十一月二十六日行抵貴州省城二十九日准前任貴州學臣葉在琦委貴陽府　　　　　　學政關防並書籍文卷齎　前　臣恭設　　望闕叩頭謝恩祗領任事訖伏念貴州雖處邊隅近數十年漸多樸　　作興之有術自風氣之益開　昧如臣懼難勝任惟有恪遵　宸訓勉竭愚忱嚴去取以核眞才慎關防以袪諸弊揆聖　立教之意有行尤重於有文體朝廷養士之心所習必課諸所用冀無淪夫初志庶稍答夫聖恩所有微臣到任接印日期除照例恭疏題　　理　　謹繕摺具奏伏乞皇上聖鑒謹奏奉硃批知道了欽此 
 
 

Page 13

 
 
[光緒二十一年二月初五日京報全録]  
　　宮門抄○諭旨一道録前○步軍統領榮奏爲續獲人犯請交刑部審辦摺○又奏拿獲匪犯請交刑部審辦摺○又奏緝獲交拏人犯請交刑部審辦摺○又奏請開復都司降調處分片○又奏叅革協尉片○浙撫廖奏委署知縣片○二月初五日○理藩院鑾儀衛光祿寺廂白旗值日無引見○鍾公因伊弟以文職用謝恩○德魁春　因伊子以侍衛用謝恩○玉璋因伊姪以侍衛用謝恩○濂貝勒請假十日○成公續假十日○侍衛處奏派前引　引之大臣派出溥僎慶麟○召見軍機○皇上明日寅正二刻至　稷壇行禮○○奴才榮祿等謹奏爲續獲交拿人犯請旨交刑部歸案審辦恭摺仰祈聖鑒事光緒十七年十二月初七日承准軍機大臣字寄奉上諭有人奏京城匪徒肆横請嚴拿訊辦等語據稱匪徒引人入教拜曾結盟又有倉匪積蠹盜財致富甚　糾集多人置有洋槍刀械尋毆勒購種種不法亟應嚴拿懲辦著步軍統領衙門順天府五城御史將片内　指匪徒刁岐卽刁鳳鳴等按名嚴拿送部訊辦以靖地方原片均著鈔給閱看將此各諭令知之欽此遵旨寄信前來經前任步軍統領福錕等飭派旗營員弁將案内人犯官司匠卽王一又名一兒卽成伏東　天劉寳山卽劉寳善又名劉子康卽劉子庚等二名　　於光緒十七年十二月二十二日恭摺奏交刑部審辦在案並聲明未獲各犯督飭旗營一體嚴拿務獲兹准總理各國事務衙門片據英館繙譯面稱有人持同善堂煖廠捐册　節募捐事屬可疑當將送捐册人送交官㕔連捐册等件一併轉解前來奴才等查該高順卽平永德又名平二卽平成又名十　　十　雲又名鐵嘴軍師平福確係交拿案内逸犯且係屢次撞騙銀兩刑部擬徒之犯今胆敢潛逃來京揑造捐册前仁　　　　　　　財實屬不法已　其該犯到案供有李永恒代　捐册刊刻板片傳訊李永恒供不知情　係有　避就至原奏所稱　徒　　　　　　勒贖各節再四研結該犯恃無佐証堅不吐實亟應一併嚴切訊究相應請旨將高順卽平永德又名平二卽平成又　平　　　瑞雲又名鐵嘴軍師平福連傳訊之李永恒一併交部歸案審明辦理未獲各犯仍飭　緝獲　補送刑部爲此謹奏請旨　○○奴才榮祿等謹奏爲拿獲持械鬭毆攪擾庫儲匪犯請旨交刑部審辦恭摺仰祈聖鑒事竊於本年四月間奴才衙門接准　理户部三庫事務衙門　稱四月十二日奉上諭着户部每屆庫期先行知照步軍統領衙門增派弁兵彈壓以懲兇頑而慎庫儲等因欽此查銀庫　有廂黄正黄正白三旗派委章京帶領兵丁在庫值班看守此次奉旨增派弁兵彈壓自應欽遵辦理片行嚴飭派山弁兵每屆開庫日期在户部銀庫後門外協同本庫值班官兵等實力稽察倘有不法匪徒不遵約束卽行拿獲究辦等因前來奴才等當卽嚴飭該地面曁所派之弁兵等一體嚴加稽察認眞彈壓務期有犯必獲以昭慎重兹據左翼副翼尉德瑞等　同弁兵在户部門外拿獲待械鬭毆匪犯松林連山吉祥等三名連起獲順刀一把一併解送到部奴才等督飭司員詳加審訊據松林供係正紅旗滿洲英祺佐領下護軍挑充善樸營頭等布庫得有六品頂戴藍翎伊表弟富有充當庫兵因有人時常向其訛詐令伊跟同上庫隨時護庇經富有給伊錢二三十吊不等本年十二月初一日伊跟隨富有上庫富有差伊在户部門外等候有素識運山吉祥向伊尋釁連山持拿順刀向伊毆砍吉祥拉勸卽經官人拿獲連順刀一併解案運山供係正黄旗蒙古慶連佐領下護軍在庫兵富有家傭工每月工銀二兩松林吉祥擺斜常亦均跟隨富有上庫富有每月給松林工銀三十兩給擺斜常工銀二十兩擺斜常因此與松林有嫌託伊問松林毆砍吉祥在傍拉勸卽經官人拿獲解案實不知擺斜常逃往何處吉祥供係　紅旗滿洲桂亮佐領下護軍在庫兵當有家傭工每月工銀一兩松林連山擺斜常亦均跟隨富有上庫本年十二月初一日在户部　首松林與連山分爭連山持拿順刀向松林毆砍伊在傍拉　卽經官人拿獲解案各等供查松林連山吉祥身係旗人輙行保護庫兵已屬不安本分復敢在庫儲重地持械鬭毆尤屬有于例禁亟應嚴行懲辦以儆兇頑相應請旨將松林六品頂戴藍翎護軍連山吉祥護軍均行斥革交刑部審明辦理未獲之擺斜常仍飭嚴緝獲日補送刑部爲此謹奏請旨○○奴才榮祿等謹奏爲緝獲交拿人犯請旨交刑部審辦恭摺仰祈聖鑒事光緒二十年十二月初九日内閣奉上諭御史恩順等奏匪徒糾衆搶劫已獲人犯請旨嚴拿懲辦一摺據稱中城兵馬司　目　延棨詳稱准宗人府咨送松常氏呈告宗室長佑等案内應將沈錫龍卽逃四王德元嚴傳遵卽拿獲沈錫龍送至官廳看守忽　多人持械將沈錫龍搶走等語輦轂之下竟敢將已獲人犯于官㕔糾衆持械搶刼實屬目無法紀著步軍統領衙門順天府五城　　將沈錫龍及搶奪各犯一體嚴拿務獲送交刑部按律懲辦欽此奴才等欽遵之下當卽飭派旗營員弁一體嚴密查拿兹據左翼翼尉烏什哈右翼翼尉德雲等督率協尉連清玉福等將庫兵沈錫龍卽沈匹其妻沈徐氏連保護沈錫龍之惠恭卽惠六　兆卽　八郝卽郝殿甲一併拿獲先後解送前來奴才等督飭司員詳加審訊據沈錫龍卽沈四供係廂藍旗漢軍羣昌佐領下閑散挑充户部　　庫兵　有松常氏時常向伊訛錢並將伊控告本年十二月初六日經官人將伊傳獲到廳當有平日保伊之惠恭卽　六惠兆　　　　七郝七祁四楊立春士德元王三郭志富姓馮姓等持械由官廳將伊拉走隨在各處藏匿現經官人由三庫擋房將伊拿獲　　　　恭卽惠六惠兆　惠八郝七卽郝殿甲均供認糾衆持械由官廳將沈錫龍搶走屬實各等供伏查輦轂重地法令森　　　龍　　傳獲到㕔伊妻沈徐氏胆敢糾集惠恭等多人持械將沈錫龍搶刼逃走實屬目無法紀亟應一併嚴行　辦　應請旨將　　　　沈四沈徐氏惠恭卽惠六惠兆卽惠八郝七卽郝殿甲等五名口交刑部審明辦理未獲之于七楊立春祁四王德元王三郭　　　　姓等八名仍飭　緝獲日補送刑部爲此謹奏請旨○○步軍統領片再　飭營務賞罰固貴嚴明激勵羣材功過必期　當兹查有藍翎補用遊擊前南營西珠巿口汛都司曾崇蔭前因所屬堆撥無人看守查夜弁兵誤　巡視北城御史恩溥等奏叅奉旨交部議處旋據兵部議以降一級調用不准抵銷在案惟該員曾於光緒十九年四月内會同右營拿獲盜犯恩碌等一案七　内拿獲盜犯破頭李六等一案九月内會同北營拿獲盜犯劉立莊等一案十一月内會同右營拿獲盜犯張三了頭等一案十二月内　同左營拿獲盜犯張伏受等一案本年二月會同北營拿獲盜犯李添才等一案又會同左翼拿獲盜犯李漢臣等　案均經奴才衙門訊取供　奏交刑部審辦現經刑部先後奏結共計斬梟斬　盜犯二十一名並聲明　獲各案出力員弁由各該衙門自行請奬等固知照　　查該員平日當差勇往緝捕尚稱得力從前緣　被議固屬咎有應得厥後黽勉圖功不無微勞　録且各案獲盜之員弁例得由奴才等照章酌核保奬雖該員業經離任未使獨令向隅合無仰懇天恩准將降一級調用前南營部司曾崇蔭開復降調處　以昭策勵之處出自逾格鴻施謹附片陳請伏乞聖鑒謹奏請旨○○步軍統領衙門片再查奴才衙門所屬之步軍營協尉步軍校等官均有巡查地面緝捕盜賊之責例應在㕔值班不准稍有曠悮本月初八日夜奴才等前　　旗袖查見廂曰旗蒙古協尉保山並未在㕔值班當　左翼翼尉烏什哈查明該員是日值班實係空悮禀請　辦　　　　該協尉保　職司巡緝前因屢次空悮曾經奴才等摘頂記過記叅在該員宜如何勤奮當差以贖前愆乃值此地面緊　之　　　復　空誤　　任意疎懈若不　實叅辦殊不足以警效尤相應請旨將廂曰旗蒙古恊尉保山卽行革職以示懲儆爲此附片　奏請旨○○廖壽豐片再准部咨　省州縣缺出分班署先委正途一人次委勞績一人再將各項委用試用人員輪用一人　　　　　奏一次等因　經　辦　案兹查光緒二十年秋季分輪委州縣有麗水縣知縣叚樹藩調省遺缺委試用班捐歸　補　　　　　　理　　布政使惠年　　　　咨前來臣復核無異除咨吏部查照外理合附片具陳伏乞聖鑒謹奏奉硃批　部　知道欽此 
 
 

Page 14

 
 
[光緒二十一年二月初六日京報全録]  
　　宮門抄○蘇撫奎奏鎭江關華洋稅鈔收解數目摺○又奏籌解地丁京餉片○皖撫福奏報厘局收解數目摺○又　　　局員片○又奏修造藥廠動支銀數片○又奏請將已故知縣政績宣付史館摺○二月初六日○吏部翰林院廂紅旗　　引見○端王因伊子授前引大臣謝恩○果勒敏因伊姪以文職用謝恩○海緒因伊孫補員外郎謝恩○薩兼　　以文職用謝恩○玉書吉恒各請假五日○興伯續假十日○召見軍機李中堂○○頭品頂戴江蘇巡撫奴才奎俊跪　　鎭江關第一百三十六結期内徵收華洋稅鈔及支解數目繕具清單恭摺仰祈聖鑒事竊照鎭江關徵收稅鈔截至一百三十五　止迭經按結且　在案兹據鎭江關道吕海寰詳稱自光緒二十年五月二十八日起至九月初二日止第一百三十六結期滿共徵洋商船隻進出口正稅銀一萬四千三百九十八兩零進出口半稅除存票應行提存銀二千九百一十兩零外净銀一千八百八十二兩零洋船鈔銀二千二百五十二兩零子口半稅銀三萬五千九百一十三兩零華商船隻進出口正稅銀六千四百四十八兩零進出口半稅除存票應行提存銀二千六十四兩零外净銀七千八百七十六兩零華船鈔銀二百四十八兩洋商正稅内提解部庫四成華商正半稅内提解部庫五成二厘華洋船鈔内以三成解交總理衙門其餘七成提交總稅務司收用以上徵存各項稅銀除開支司稅經費鎭江關經費委員薪水子卡司事巡丁新水工食傾鎔火耗出使經費並解固本京餉旗營加餉淮軍協餉海防募勇經費等款外連同上結存稅計尚不敷銀二萬二千二百二十九兩零在於洋藥正稅内動支所有歷結借撥未經提歸洋藥鹽稅等銀仍俟下結再行分别歸欵造册詳請具奏前來奴才復核無異除將原册分咨總理衙門曁户部查照並令將是結徵收稅鈔及洋船往來各數目造册送部查核外理合會同通商大臣兩江總督臣張之洞核繕清單恭　具奏伏乞皇上聖鑒謹奏奉硃批該衙門知道單併發欽此○○奎俊片再蘇藩庫奉撥光緒二十年分地丁京餉銀一十五萬兩當經户部奏奉諭旨飭令分批籌解限五月前解到一半十二月初間全數解清等因欽此卽經恭録行司欽遵籌解去後據蘇州藩司先後派委候補知縣尚昌厚候補通判文淪分批領解銀三萬五千兩又由商號蔚盛長新泰厚百川通天順祥日昇昌三晉源四次匯解銀一十一萬五千兩均經隨時咨部查照核計奉發二十年分地丁京餉銀一十五萬兩已全數匯解清欵據署蘇州藩司黄祖絡詳請具奏前來奴才復核無異理合會同署兩江總督臣張之洞附片具陳伏乞聖鑒謹奏奉硃批户部知道欽此○○尚書銜安徽巡撫奴才福潤跪奏爲報陳安徽省厘局光緒二十年上半年收解數目恭摺仰祈聖鑒事竊查同治八年二月恭逢上諭厘金報部章程仍照兩淮鹽厘半年奏報一次將開報式樣咨行著各省查照辦理等因欽此又安徽省厘捐各局向以湘平收納嗣於光緒三年八月間准户部咨嗣後造報總數應令將湘平折合庫平統以庫平合算又局用一項向係按照收數由各局卡開支一成就欵開除不入收數光緒六年二月間遵照部議將開支奏明統减二分定以每收一兩按照八成開支等因所有安徽省光緒十九年下半年厘捐收解數目業經欽遵具奏在案兹據省城淮北皖南各厘局將光緒二十年正月起至六月底止上半年收解數目詳報前來奴才覆核無異謹將兩淮鹽厘格式開具清單恭呈御覽除咨部查照外理合恭摺具陳伏乞皇上聖鑒訓示謹奏奉硃批户部知道單併發欽此○○福潤片再皖省防軍支應局事務繁重　派候補道員會同藩司辦理惟專設一局用人稍多日久漸虞耗費局欵入不敷出亟宜預防漏巵奴才到任以來凡一切用項或裁或减無不力圖撙節不敢稍涉虚糜况值征軍轉運募勇籌防支欵增加尤應事事核實擬將支應局歸併藩司總理不須另派道員所有委員書吏曁一應支銷均可酌量裁减以節經費而專責成除分飭遵照外謹附片具陳伏乞聖鑒謹奏奉硃批知道了欽此○○福　片再准工部咨安微省城西門外清水塘地方造藥廠被火轟毁碾房圍墻等項分别修理一案　　妥爲查勘先行估需工料銀兩分别奏咨報部核辦等因當經轉行遵辦查該造藥廠於本年八月初三日被風失事焚毁碾房以後卽經前署撫臣德壽飭據營務處核實勘估修蓋工料及添置器具銀數報明防軍支應局動撥給領委員購料興工連將毁損之房屋器其分别修置完備以便工作兹據營務處司道詳稱據委員　報領欵開工於十月内告竣造册報銷隨卽親詣騐看委係工堅料實應用器具均購製齊備計修蓋房屋用漕平銀六百九十七兩九錢六分八厘添置器具用漕平銀一百三十八兩七錢四分又新購黄牛五隻用漕平銀六十一兩一錢三分四厘總共用漕平銀八百九十七兩八錢三分三厘亦　實支實銷等情詳請奏咨前來奴才覆核無異所有動支銀兩應歸防軍餉需項下彚案造報除咨户部工部查照外理合附片陳明伏乞聖鑒謹奏奉硃批該部知道欽此○○尚書銜安徽巡撫臣福潤跪奏爲已故知縣政績卓著遺愛在民籲懇天恩宣付史館立傳以彰循吏恭　仰祈聖鑒事竊查已故知縣王寅清河南上蔡縣人由拔貢知縣分發安徽歷署州縣矢志清勤治深經術所至循聲昭著政蹟可傳同治八年署理霍邱縣事爲捻逆蹂躪尤甚之區客民多於土著良莠不齊奸宄出没該故員嚴以治盜賊寛以撫流民善後事宜悉心　　鄉有富民被刼失金累干該故員躬督練勇周巡荒陬不踰月獲羣盜及魁無一漏網在署日坐大堂遇民爭訟立斷曲直禁傳詞　　苴約束丁役不敢强索民一錢赴鄉勘騐自帶餅餌絶無絲毫累民延名師主講翠峯書院宿院肆業者數十人捐廉銀以佐膏火公　則躬履畎畝召父老詢疾苦如家人父子邑有往來差事向擾民夫有妨農業該故員設法籌欵雇養長夫二十名以供此役民皆　之九年前撫臣英翰以循良保荐奉旨嘉奬及解任時士民焚香塞途揮涙送出境外其先初署鳳台縣苗沛霖之亂將平該故員　　四鄉十日九出土匪徐光山串引巨捻任柱任時意等糾衆圍城該故員率民團壯勇出城迎擊擒斬任時意等數十人一面請兵　　任柱聞風他竄追獲匪首徐霍孜梟示搜除羽黨地方獲安因而捐牛種積倉榖以民事爲重調署太和縣時逢黄水横流饑民遍　　故員請欵賑撫捐廉助之躬親查放隆冬捐散棉衣添設粥廠災黎全活甚衆其後由霍　調署宣城縣正值教匪横行當卽團莫　　偵拿獲辦於被誘脅從者訊明摘釋化荆棘爲坦夷其地田畝荒蕪客民墾種凡遇土客互訟該故員必加意撫慰使各相安又署　　縣前任積案不下百餘起該故員逐一清結獄無一囚並裁汰陋規風清弊絶會逢亢旱該故員齋戒虔祈甘霖立沛轉歉爲豐又　　州苗沛霖餘黨未清恒出强刦以閻四麻孜爲尤恶該故員訪聞確實首先拿獲嚴懲并起有軍器等件由是盜風漸戢其他宣講　　諭廣訓採訪貞孝節烈培學校以興文教立保甲以清盜源到處力行有如一轍又舉辦善後工程如修城池建廟宇治道路葺橋　　地制宜廢興墜舉厥後題補望江縣知縣該故員以患病請假於光緒八年身故迹其歷官皖省十有九年凡有益於國計民生　　不實力推行循譽流傳久而弗替據霍邱縣紳士補用知府陳其裕等查造事實清册聯名具結呈縣加黏印結詳請宣付史館　　由署藩司員鳳林查核明確具詳請奏前來臣伏讀同治二年十一月二十四日上諭祁嶲藻奏弭盜安民必資循吏請分别　　録用一摺嗣　　省大吏務宜加意訪查其有政績官聲遺愛在人者著奏明宣付史館編入循吏列傳等因欽此查安徽省前有已　全椒縣知縣　根仁已故盱眙縣知縣治於光緒十五年三月十六年正月先後奏准史館立傳在案該故員王寅清歷治繁虔　在兵燹之　　除餘　　元氣爲急務廉明勤正弊革利興有實在政績可徵核與朱根仁等相合紳士臚陳籲請出於思慕之誠合　仰懇天恩俯准將已故署安徽霍邱等縣知縣王寅清生平政績宣付史館以表循良而資觀感除册結移部科曁國史館查照外謹會同署兩江總督臣張之洞恭摺具陳伏乞皇上聖鑒謹奏奉硃批另有旨欽此 
 
