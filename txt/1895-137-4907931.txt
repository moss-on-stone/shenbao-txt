# 1895 - 137 - 4907931

 

Page 1

 
 
[珍物待購] [  申報館協振所拜啓]  
　　本館協振所自經解賑欵以來屢承諸大善士源源接濟且有以珍物助振者惟連城之寳旣承割愛相投而美玉之沽尤賴知音鑒賞特將各種珍玩羅列於下倘蒙仁人君子慨擲廉泉既能廣積陰功且可增輝藝圃誠一舉而兩得也計開古銅大香爐一只董其昌帖一部朱漁珊帖一部戴醇士西溪松蔭圖一軸高澹游山水一幅米南宫字手卷一軸四庫全書總目一部 
[重校繪圖精忠說岳全傳] [  圖書集成局代啓]  
　　是書所述岳爺之忠秦檜之奸兀朮之横王氏之毒無不活現紙上能令讀者忘倦洵小說之超群惜坊本模糊因源記主人倩本局重爲較正繪圖更覺醒目訂八本裝函碼洋八角向上海四馬路文宜書局購取 
[論臺灣得失之難易]  
　　自來得失之道古今一轍也家國一例也往往積累數百年而片刻不能保守經營數十世而一旦易於棄捐此中難易之故固爲愚者所不能知亦爲智者所不及料說者謂日月盈虧之理陰陽消長之機無不諉爲天運之使然而不知人事之未盡者正多未可遽諉之天命也卽臺灣一隅而論自古未入版圖宋元以前並無人知有其地至明中葉太監王三保下西洋遭颶風始至其地嘉靖中海賊林道乾爲俞大猷所逐遁入臺灣後又不樂居其地殺番取血固其舟入占城而據之天啓中奸民顔思齊引日本倭進據鄭芝龍附焉遂爲巢穴此華人通臺之始亦卽倭人踵跡之擁輿也當時倭人祗知擾及沿海各地而置一歳三熟之膏腴而不問雖力有未逮而其智亦不能出華人之上耳崇禎時芝龍就撫以其地僦荷蘭人至我朝大兵下閩芝龍降其子成功不從據金門厦門諸島屢爲國患嗣又僭王其中名臺灣曰東都設天興萬年二縣成功死子錦襲據其地改東都爲東寗縣爲州閩廣人爭趨之日益庶富錦卒子克慡襲僞將劉國軒守澎湖誠以澎湖爲臺灣門户守臺灣須先守澎湖可爲犄角之勢我朝康熙時命靖海侯施琅克其地撫有臺地設府縣然力征經營者已數年矣相安三十餘年奸民朱一貴倡亂僭號永和提督施世驃總兵藍廷珍以兵萬七千人平之乾隆五十一年又有林爽文之亂賊勢蔓延猖獗甚於一貴其時風氣未開居民易於從賊幾至徧地皆匪且以孤懸海外剿撫殊難相持年餘在臺兵將被戕者不可勝紀幸陝督福康安内大臣海蘭察率十萬之衆始得奏功迄今百有餘年設官分治教養兼施俾海曲人民咸歸怙冐深山草木悉隷版圖庶物之繁人民之衆較之各省有過之無不及誠爲東南之鎖鑰邊地之沃壤也當時幸有施藍福海諸人得之尚如此之難今倭人不張一弓不挾一矢不費一粟唾手而得古今難易不大相逕庭哉亦因今日無施藍福海諸人致使朝廷孤立不得已而授之他人非倭人實有得臺之力量也然當時臺灣尚多僻陋人民未有今日之多物産未有今日之盛積儲未有今日之富人心未有今日之固以中國全盛之時尚勞師糜餉至數年之久今倭亦一島國耳與臺灣僅相伯仲而欲不勞而取恐亦非易事也現聞臺民共伸義憤徧發傳單與倭人誓不兩立一俟倭人登岸聚而殲旃倭人豈一無畏懼大抵皆驕氣中之以爲中國大兵雲集尚不能取勝苟臺民不服何難一鼓而下故不復有退讓畏避之意不知中國之敗非戰不勝也不戰之罪也澎湖之失軍士非不力戰因庸將不知地利之故致倭人得蹈虚而入豈眞倭人之兵力果厚於中國哉况中國所招之兵失於訓練且有不及訓練者兵心未固故兵力易散若臺灣之民皆欲食倭人之肉無不可以一當十衆志成城堅持不貳器械糈餉所儲不菲冉持以堅壁清野之法倭人不爲其所敗者幾希矣說者謂中國之以臺灣與倭是猶畏犬之噬人而以肉喂之欲犬之自斃而先置其毒於肉之中貪其肉者不能不食其毒肉雖可貪其如毒之必發何臺灣之地猶喂犬之肉也臺灣之百姓猶肉中之毒也倭人欲食其肉竟忘其毒一似毒之無與於肉而食之無妨於毒者吾恐狺狺者雖猛不待肉之下咽而皆倒斃於荒烟蔓草之間始信此肉之未易食也亦已晚矣然就時勢而論則臺灣之地爲倭人所有抑爲臺灣百姓所有且終爲中國所有尚難預定而就事而論則臺灣之地中國已與倭人者也前此之得何如是之難今此之失何如是之易蒿目時艱有不能不爲之痛哭流涕者矣 
[本館接奉電音]  
　　昨日午前京師飛電傳來上諭二道敬謹譯登○四月二十五日奉硃筆清銳補授詹事府詹事欽此同日奉上諭劉秉璋奏特叅不職州縣各官等語四川茂州直隷州知州調署瀘州直隸州知州李承鄴操守平常安縣知縣黄文熙辦事黼頇試用知縣李培源舉動輕率均著卽行革職以肅官方餘著照所議辦理該部知道欽此 
[金焦夏色]  
　　鎭江訪事人云統領兩江廣義軍兼江靖馬步全軍李軍門先義日前由江陰起節乘坐官舫用小火輪拖帶溯江上駛卽於二十二日午刻駛抵京口舟泊江神廟碼頭斯時水陸各營勇丁均在江千排列隊伍迨棨㦸遥臨升砲鳴槍聲震天半在城文武各官均出城至碼頭恭迓旌麾常勝萃字各營管帶咸詣舟次投手版軍門接見之下謙讓再三移時命駕登岸乘輿入城向文武各衙拜客傍晚始回舟次晨排導至北固山叩見馮宫保晤談片時午後三點鐘由大馬頭乘坐南灣船逕赴金陵謁見江督張香帥面禀要公地方各官恭送如禮○署理瓜洲鎭總兵高鎭軍光効前奉張香帥之命帶兵數營坐鎭邦上日前因有要公乘舟回瓜洲鎭署事竣於本月二十一日清晨乘砲艇赴揚州防次標下各營健兒列隊河干鳴槍誌敬○京口副都統升授廣州將軍保軍憲近日接到都中電音知新任都統吉統制陞現已請訓定於日内由津沽乘輪南下是以軍憲特派巡捕官二員戈什哈四名於二十四日乘輪赴申江候迓節麾遥想紅榴舒彩翠艾傳香時憲旌當飽看南徐夏色矣○前數年間鎭江德勝門江濱被水衝塌岌岌可危每至夏秋之交水勢更猛濱水居者幾與魚龍爲侣後經黄幼農觀察施少欽封翁曁王可莊太守公議集資捐廉新築攩溜壩並造被風船兩艘常年駐泊於此乃水勢因之會注中流而此處得此可無塌瀉之虞由是居民櫛比店鋪林立昔時冷淡之地一旦變爲熱閙之區各商民咸頌憲恩不置無如此壩數易寒暑未曾修理以致壩基坡脚被江濤衝激江水混入壩中泥沙淤塞船隻往來頗覺不便現今經理委員周千戎德明擬欲修築奈因工程浩大且又籌欵維艱不得不據情禀明關道憲吕觀察觀察厪念民艱遂捐廉數百金飭千戎赶卽雇工興修若遲至五六月間恐潮汛更大壩石衝决者多修理更非易易也　日内卽可開工興修云○前辦金陵洋務局蔡和甫觀察於本月二十二日上午由白門 
 
 

Page 2

 
 
乘太古洋行安慶輪船順流而下至夕陽西墜駛抵潤州鎭城各官接信後均詣躉船恭迓觀察接見之下略叙寒暄傍晚七點鐘卽命啓輪向申江進發瀕行地方各官仍在江干恭送各營勇丁亦列隊蒜山升砲鳴虔聲如雷震直至輪烟渺渺始振旅而回○鎭江薛家巷花烟館自正月間廣義勇縱火滋事後常鎭道吕觀察卽飭丹徒縣王大令出示曉諭嚴行禁止一概不准開設兹有江北輕年鴇婦依然陽奉陰違肆無忌憚往往載得三五摇錢之樹舊業重新浪蝶狂蜂趨之如騖事爲王大令所聞遂面禀觀察觀察聽之大怒謂目下鎭地所到粤軍爲數不少深恐各勇尋花問柳或在烟館滋擾以致閭閻難得安靖復諭飭大令再行高懸厲禁如有不遵定將鴇婦嚴拿到案從重究辦並將房屋發封觀察於二十二日晚督帶親兵數名至此處逐一查察迨查至南首某娼家見一秃奴光光其頂與鴇婦一榻横陳正在吞雲吐霧親兵乃一擁上前將秃奴拘住送交保甲局訊辦○欽差大臣督辦江南防務馮萃亭宫保由海州抵鎭江連日在城各官均詣北固山行臺晉謁車馬往來不絕於道四月二十三日午刻鎭江關道吕鏡宇觀察假焦山設筵恭請宫保赴讌鐘鳴十一下大帥鳴騶遥蒞斯時象山砲臺升砲志敬觀察在廳前迎迓烹佳茗以獻晤談片時以次入席陪坐者爲新授廣州將軍保頤菴軍憲統領新湘五營陳基湘軍閂等肴陳水陸美盡東南雄辯高談頗爲歡洽直至日墮崦嵫始各言旋將星酒星輝生四座亦一時盛會也○鎭江城守營叅將鄭叅戎國祥於月之二十三日黎明排導詣丹陽碼頭乘坐官舫由内河行駛前赴金沙與學憲龍宗師考試鎭屬武童標下各營弁兵列隊西門橋槍砲之聲震動江滸○二十一日　驍時杭州輪船由申江載到廣東遣散兵勇四百餘名行抵京江停泊蒜山其時新河街保甲局姚少尹雲壽帶領局勇前往彈壓不准散勇登岸恐有滋事之虞午刻始展輪上駛將散勇載回安徽原籍 
[江左循聲]  
　　金陵訪事人云新署江寍縣翁笠漁大令延年已由上憲發出紅諭飭　於二十日清晨接篆是日大令朝服朝冠先行謝恩禮繼行拜印禮然後升座各房書吏差役分班叩賀大令以好言撫慰次日拈香拜客查　書　稽查倉庫檢視驛馬清理監獄不憚其勞同寅之叩賀車馬盈門往來不絕○特受句容縣張明府素患喘咳之症自蒞任以來力疾從公孜孜不懈藩憲瑞方伯惻然憐之禀商大帥札委俞大令熙瓜代數月俾張明府得以回籍調養近聞明府已喜占勿藥方伯復懸牌略謂張令業已病痊前所札飭俞令接署應毋庸往○候補通判林别駕介鑾前經香帥札委往通州一帶會丈蘆洲迄今工竣差滿於本月初旬駕舟回省詣轅銷差香帥傳入花廳傾談良久聞不日將復委優差也○升署泰州知州趙刺史受璋於二十日交卸江寍篆遂趨督轅禀見香帥以辦事殷勤勉慰一番刺史唯唯興辭回衙不日挈眷起程卽赴新任○金陵營儘先叅將楊叅戎福田前奉督憲札委巡查江面嗣經查明各口均屬安靜立卽回轅銷差○前聞藩署中人傳說上元縣陳仰山大令謨有升署太倉州之信所遺上元縣缺擬由督憲另委候補縣徐明府樹鍔署理然尚未見明文也 
[茶市續述]  
　　漢口紅茶頭帮開盤已紀前報連日共到兩涌茶船五百七十三字共二五箱二十五萬零五百八十二件安化桃源二處之茶價在四十兩上下羊嶁峒價二十七八兩至三十兩崇陽茶二十三四兩瀏陽茶價二十一二兩高橋茶價二十二三兩聶市茶價二十兩左右連日共售出兩湖茶三百三十五字計二五箱十四萬四千五百零二件兩品之下尚存二字茶十萬有奇銷市頗旺不離於一二日中售罄也 
[迎夏南郊]  
　　浙藩司趙展如方伯接奉電傳諭旨升任江蘇巡撫已錄報章兹聞官塲傳說方伯定於二十四日交卸藩篆卽日起節迎旨交上階見云○錢塘縣束大令公牘煩瑣偶感風邪飭家丁詣撫院禀請感冐假三天延醫診視想吉人天相定當勿藥有喜也○前報紀撫憲廖穀帥札委候補縣吳大令忠炳至乍浦澉浦添設砲臺以資捍衛兹悉該處地形高下不一非熟悉形勢者不辦故復邀同貢生虞君葆辰并飭府經歷湯二尹仰暉偕吳大令同往乍澉兩處測量形勢云○翰林院侍講樊介軒太史恭煦詞曹供職歷有年所兹因封翁年逾八秩精力就衰太史孺慕之誠油然而生奏請開缺養親現奉上諭准其回籍養親而封翁得此消息將鬥富三橋舊宅估工修葺以待太史南旋也○客冬倭奴犯順京邸風鶴驚心詞部兩曹人員紛紛南旋作避地計實繁有徒姚太史鞠仙因身受國恩不欲旋里惟瀛眷迫於封翁之命派長公子護送回杭近聞中日和議已成定於十三日下午仍鼓輪北上云○寒燠不時城廂中疹瘄流行不易醫治往往一七之期卽名膺鬼籙青囊家亦皆束手無策也○太平橋河下十四日清晨有女屍一具浮於水面年約花信身穿藍洋布小衫藍布闊鑲單褲髣髴越産經地甲報縣仁和伍芝孫大令十五日帶同刑仵書役人等臨塲騐視遍體並無傷痕係失足落水然無屍屬招認恐有别故暫行棺殮飭差緝訪云 
[冐充善捐]  
　　武林上興忠巷錢春生柴店每當夏令在門前施送凉茶業已有年去歳有本巷不肯之徒私設捐簿在外募捐或一百文或二百文隨緣樂助同人以事屬善舉且爲數有限咸樂輸焉後爲錢氏所聞卽貼長紅標明云施茶之事係屬本宅獨任並未在外勸募訪聞有人私設捐簿幸樂善者勿爲所愚此人姓名雖已知悉因在鄰近姑爲隱瞞全其臉面倘再如此定將追究等語此上年事也而是人怙惡不改知此間已被人識破無顔再蹈前轍現又在馬市街一帶設簿募捐適至某家係由興忠巷搬往者一見卽知爲冐捐之人當面道破其人反以深受寃枉不肯干休後某家欲喚地保其人始懼而逃焉 
[蠶絲得利]  
　　杭州東鄉一帶大半皆以養蠶爲業今年天氣晴和蠶絲可卜豐收而桑葉之價頗廉開市時每擔一千文近日跌至五六百文矣養蠶之家定占利市十倍也 
[房捐邀免]  
　　前因倭人肇釁浙省籌辦海防舉行業捐外曾議及房捐一事廖中丞以爲數有限恐累及貧民苟可得已且從緩辦現在和議已成業捐集有成數故房捐之議已作罷論居民聞之無不感頌中丞之德云 
[懸燈盛事]  
　　前報紀平湖縣闔城居民懸掛大王燈景俗傳大王尊神前曾救萬民急難故每年值四月十八日爲大王神誕懸掛彩燈三日此次天時晴快較往年爲更盛所以往觀者亦如山陰道上云 
[桑價大增]  
　　前報蠶汛之盛惟桑葉賤至四角五分不意昨日倐增至一元今日又漲至一元六角眞所謂仙人難定葉價也 
[揚試續述]  
　　揚州訪事人云甘泉縣試文童於本月十六日終覆文題定一字定而后能靜句然一字師冕見章高一字高明配天句發一字發也皆中節均作小講詩題賦得不將此日負初心得初字翌日發正案有列爲李炎朱黄湯殿三殷籛李逢聘毛乃庸宋丙炎李爕恩黄培文管嗣賢通案共取二百七十九名江都縣試因邑宰赴四望橋勘案略有遲延約二十日覆終二十一二日發正案 
[嫖賭害人]  
　　寍波西門外陳某素有登徒子之好日前携所歡至社壇橋假某嫗之屋爲臺基奈屋小於舟屬垣有耳突被該處無賴偵知邀集黨羽破扉入捉雙雙綑縳勒冩錢票陳不允衆遂扭毆喧嚷之聲達於户外旋經地保出爲排解事遂了然陳已受傷狼狽不堪矣是可爲漁色者戒○賭徒某甲日以引人賭博爲事藉以抽頭肥已凡人之受其害者不一而足一日有西鄉高橋某姓子持洋數十元入城購買妝奩等物途遇某甲誘入賭塲不轉瞬所持之洋盡數輸去不敢回家躑躅河干將圖自盡幸其親戚路過此處見某如此情狀叩問何故始悉賭輸難見江東父老故出此下策也於是親戚挾某歸家勸其父嚴加約束勿令出外免生事端噫賭之害人可不戒哉 
[秋審派差]  
　　舉辦秋審候補知縣孫玉銘大令奉府委秋審點名候補典史平斌沈銘書舒恭岐候補巡檢胡福厚王吉士候補府經歷賀義章從九曹鴻鈐均奉府委秋審差縣丞劉潔巡檢吳集煇均奉府委秋審差 
 
 

Page 3

 
 
[山長兩誌]  
　　杭州崇文山長翁又魯廣文已選紹興府教授將考騐赶任本月十　日由許洪二監院轉禀撫憲請辭此席撫憲以本年已經請定總須終局未便更換翁山長以分居僚屬不敢以師禮相當爰請吳子修太史暫行代理本月十六日考試望課由吳太史命題生員孟子曰以力假仁者霸至誰敢侮之賦得一臺二妙得臺字童生一人陶賦得三年通一經得經字又詁經山長俞曲園太史年高德邵今年開課時因天尚嚴寒不能出門由局寄題開課兹於本月十三日命駕來杭住居西湖之小曲園次日進城拜會撫憲後本擬親拜各憲因天時炎熱卽命駕出城各署祗得差人往拜也 
[馳馬受傷]  
　　武林府試已畢院試將臨各武童在箭道中習學馬步箭法賃馬者咸在左近兜攬生意有武童王某素習成衣騎射本不甚精而酷好馳騁日前與二三同志習藝甫畢各賃馬匹將遊玩於六橋三竺之間行至杜子橋地方卽放　奔馳同人以該處往來行人絡繹不絕急呼收韁而馬逸難止有一老婦被其撞倒王心愈急不料馬韁已脫己亦翻身而下頭面手足俱已跌傷同伴均下馬奔視又爲路人拉住欲索老婦傷費一時人聲嘈雜事爲某總巡所聞卽帶至局中先騐老婦傷痕尚不要緊乃令該童等出洋二元以了其事王某跌後受傷較重先由同伴雇人擡回卽諭諸童曰城廂馳馬久于例禁本應重辦姑念爾等係是考童從寛免責并令出具不敢再犯甘結然後釋放好馳馬者其愼之 
[保險改章]  
　　聞滬上英德各保險公司於數日前重行議事將保費更改凡綢縀洋貨各行加增保費每千加二兩五錢板門面各鋪保費悉照舊章新來保者照價打九扣給還來保之人至外國行家棧房其保費概較從前加倍各保險公司無論大小皆一律照此辦理想必有利可獲也 
[眷口鶯遷]  
　　保甲總巡夏芝蓀明府於昨日遷眷口至本城竹書堂程宅各巡防局員咸往叩賀 
[入學盛儀]  
　　上海縣黄大令奉宗憲來文擇期本月二十六日送新進生員入學昨日亭午巢君吉孫嚴君兆椿劉君鐘福潘君俊麟郭君廷杰蘇君本銚陸君定沈君亮槩共八名先後乘輿至縣俄而大令升坐大堂諸生一一叅拜大令離坐答之以揖給發金花紅絨并各賜酒一杯諸生依禮拜謝大令隨排齊全副儀仗鳴砲奏樂送入學宫行謁廟拜師禮 
[依禮報謁]  
　　前日奥國駐滬新領事西博德君至上海縣拜會黄大令前領事夏士君亦偕往辭行昨午大令鳴騶前往答拜禮也 
[流氓猖獗]  
　　新閘左近有新池浜橋者一小市集也地與租界毗連然爲捕房管理所不及有一種無業流氓麕集於此見有懦弱可欺者彼等卽多方魚肉不遂所欲而不止以致鄉人咸視此處爲畏途雖有人告知地保無如地保畏彼人多勢盛亦莫敢如何也前日有鄉人阿全在此經過流氓等卽藉端拆梢阿全答以無錢流氓卽曰旣云無錢可嘗我老拳遂將阿全蜂毆一頓一哄而散阿全被毆之下受傷頗重僵臥在地不能行走嗣經熟識之人見而舁送回家不知有無性命之憂否 
[押解犯人]  
　　寍波府鄞縣虞姓家被刼移請恊緝旋經拘獲小六一名起出洋箱等物釘鐐收候備文移解鄞縣歸案辦理昨日公文已備就黄大令派差會同鄞縣來差發出監牌提小六至堂點解隨押出大東門外大碼頭登　往寗波鄞縣辦理 
[拘人違例]  
　　縣差謝遜奉票提訊趙國卿應蘭亭等多人乃昨日該差適與趙應二人在英租界相遇遂上前拘提而趙應不肯隨差入城以致爭閙事爲包探秦少卿所知以該差雖奉縣憲信票惟未至捕房簽字殊爲不合當卽將一千人拘至英公廨請究縣差謝遜供稱小的等奉諭提人因趙國卿等均住租界以外故不至捕房簽字嗣因適與趙應相遇不及簽字小的等亦知不合尚求鑒察趙國卿應蘭亭同供是二十三保人旣奉縣憲飭提例應隨同進城通刺以謝遜雖奉諭提人惟未至本委處並捕房簽字與越界拿人無異姑念初次不予深究著一併送縣 
[重懲嫖賊]  
　　老賊犯嫖已紀昨報昨晨經包探何瑞福將竊賊周幼橋雉妓王阿桂解案禀稱日前有陳和卿投報捕房據言趁搭航船由蘇來滬及至老閘查點衣箱内忽少洋銀一百五十元查詢船家知同船有一人從萬航渡上岸嗣經小的查得此洋實被老賊周幼橋所竊故於廿四晚間在大興里雉妓王阿桂家緝獲向追洋銀則已將五十五元給與妓女自已購買綢縀銀表等件今一併吊出尚少洋四元數角請爲訊究陳和卿投案申訴前情請領失洋周幼橋供認行竊惟求恩典王阿桂供本地人周客來家閒玩不知是賊故敢接受所給洋銀均係夜度資今已將衣服質還矣通刺商之薩副領事以周幼橋屢犯竊案未便從寛判令笞責一百板交捕房管押六個月期滿再責一百板雉妓王阿桂飭令赶緊回鄉不准賣娼 
[英界公堂瑣案]  
　　怡和洋人控稱有會德豐駁船水手趙召奎黄阿祥李寳順郁阿順駕舟不愼撞壞游船當遣舵工沈關林向之理論竟被扭住毆打爲此報捕拘送請究趙等同供雖與怡和洋人之游船碰撞並未損壞而該船舵工沈關林走上小的駁船吵閙小的等惟略與爭執並無毆打之事會德豐洋人亦稱並未打沈通刺得供以趙等四人究有不合判令每人罰洋半元○四百五十三號華捕拘解王趙氏至案禀稱此婦在公家花園攀折鮮花爲此拘請訊究通刺略問情收姑念氏已管押二天遂從寛判令具結釋放○包探范進才拘解陳意庭夏有林至案禀稱日前因有人報失夾被一條昨日適見陳意廷手持夾被一條在黑暗中行走故向詢問陳言係自己之物小的恐其有詐尾隨其後不料忽有夏有林者卽將小的扭住兇毆幸有二百九十八號華捕到來將陳夏一併拘入捕房今特轉解請究陳意廷供昨因包探向小的詢問小的驚惶之下卽逃回家中旋有友人夏有林出爲解勸並未打伊夏有林供不敢毆打通刺以夏有　事不干已不應多事判令管押五天陳意廷斥釋○一百四十五號捉狗華捕拘解胡王氏胡四寳朱雲樵等到廨禀稱小的奉令出外捉狗見胡王氏所拳之狗項無皮圈卽行捉拿不料胡王氏率令胡四寳朱雲樵等多人竟將捉狗夫毆打並將狗車上之鐵條扭斷爲此送究胡王氏等供詞支吾通刺得供判罰洋五元賠還狗車鐵條○包探江阿二禀稱前有俄人波利失竊刀义等件經小的拘獲人贓送究通刺以失主既係俄人本廨未便訊判著一併解送至法公堂請兼代俄國領事法領事訊判可也○一百零七號三道頭華捕解送楊海寳至案禀稱楊在捕房充當三百七十四號華捕因不守定章被小的查出告知捕頭罰伊工資以致懷恨昨日竟將小的扭住兇毆故送請訊究楊供前日因向素識人家取茶一飲竟被伊告知捕頭罰洋一元故與理論然亦並未打伊通刺以楊既爲華捕卽不應違章遂判令管押十天○包探秦少卿禀稱鄉人張丫頭在洋人亞白處爲出店日前竟竊取表練一根將生意辭歇今由小的查獲人贓送究通刺訊得張丫頭行竊情眞判令管押一禮拜贓還失主 
[法界公堂紀事]  
　　小東門外同順昌魚行主孫德成投公堂控孫掌才欠銀前讞員葛同轉訊供之下孫稱小的願先繳洋二百圓同轉令具結出外孫卽投上海縣歧控旋又赴府上控府尊恩太守發回本縣訊明詳報黄大令訂期禮拜一到堂會訊屆期孫未到案因函請另定日期訊鞫○通順永義昶全盛各信局控粤人藍阿四串同船夥高阿劬等剖開烟土實以僞物迭經前讞員葛同轉研訊責比兹鄭大令查閱接管卷以此案懸宕日久擬送請上海縣黄大令辦理 
[三軍感德]  
　　昨日本館得鹽城陳惕記惠書云前日接到大札一通收條兩紙藉悉一是感荷莫名今又寄上銀　二十六圓仍祈速寄北洋醫院照舊給付收條以昭信實好行其德一再發棠塞外三軍當亦齊聲頌德矣特書顚末以志弗諼 
[賑函續登]  
　　天津廣仁堂董事盛星杉先生禀津海關盛道憲第二次函云鍾岐於廿七夜曾肅一禀交去弁帶呈亮邀鈞鑒今日下午 
 
 

Page 4

 
 
高啓雲自西南路探訪回唐據稱西南有五大鎭一曰王蘭莊鎭附近五十四莊全行被水至今未退盡田廬半在水中車不能進舟不可通查振之人須用本地人背負而往水及膝而脚陷泥淖中數寸確乎其不可拔二曰宣莊鎭附近八十餘莊被災者五十餘莊三曰韓城鎭附近四十三莊被災者十四莊四曰胥各莊鎭附近廿一莊被災十一莊五曰新軍屯附近三十莊被災十一莊以上五鎭鎭上皆無災所荒全在鄉村共計一百三十二莊人皆食青草樹皮及葉餓死者十居其三餘皆鵠面鳩形風吹欲跌卽未被災者亦有拆屋並出賣物件男女等情幸高埠有麥茁尚可冀望鍾岐令其先查水中村莊此處之人旣不能赴該鎭粥廠又爲官賑所萬不肯到之地已派定高啓雲爲正王鏡如孫念書爲副三人同往王蘭鎭一帶急查優放定於三十日晨動身惟此一路放錢乏人所剩陳藴趙諸竹卿沈漢卿三人而藴趙辦收支竹卿當雜差沈漢卿知醫而無法治餓病其人文弱不耐勞苦口不離槍且唐山有醫院而不添醫生是以已派其押送男難童八十六名赴天津廣仁堂交代收養令其不必再來敬求憲台添派一錢財可靠算盤熟悉之人前來帮同放錢並請借一小皮箱以便裝錢票解往鄉間用後卽還今日解銀二千來唐均已照數收到馮弁加升親兵王玉香擬禀請留此帮忙今日己請春宇仲愚前往東南一路小集鎭等處放錢聞東南之災重於西南其地更廣鐘岐細訪灤州豐潤被災者共計五百數十莊約計五萬餘户大小二十四五萬口急應撫恤者約二萬二三千户大小十萬餘口現在擬只發救命之振次　不給每口東錢十千計大錢一千六百三十文合銀一兩二錢零則必需銀十餘萬兩此僅卽鐘歧等現在動手查放之處而言至於通計順天永平寳武各處大約需銀二三十萬可否迅賜電請施子英褚敦伯專辦順天寳武各處嚴佑之與鍾歧等合辦灤豐玉三屬並請憲台與運台諸位商將振局之銀另委公正清廉之員多放官賑十萬或二十萬請與士憲婉言勸之愚昧之見未知當否卽就鍾歧等現辦一路而論必須請電勸南紳源源接濟有銀十餘萬方可了結日上需再來松江銀二三萬兩嗣後絡繹不絕多多益善否則只好令查振之友扣定已來銀數不准多查村莊儘錢放完收束歸津力之所不及者聽其自然爲善不終亦無可如何耳輾轉愁思夜不成寐不得不大聲疾呼爲災黎請命也敬請崇安盛鍾歧謹禀三月廿九夜四鼓[  上海北市絲業會館恊賑公所施則敬子英甫鈔登]  
　　善治婦人乾血癆非常靈騐○每瓶定價洋二元不折不扣 
　　馬寳一物希世奇珍可遇而不可求也治病之神速令人見而稱異或一二分而愈或五六分而愈縱極危之症不過錢餘而痊謂之曰寳誠不愧焉本號得此馬寳實爲天下危病者幸憶自辛卯出售以來治好痴症者何止萬人名聞天下老幼咸知當時僅知此寳治痴奇效所謂寳者固百病皆治然未經試騐何敢造次問世故於平日親友中試之果然神效無敵幸何如之竊喜有此救命至寳何敢自秘樂得藉以濟世茲將試過經騐各症開列於後請卽分别察之勿忘○一治各種閣癎不論久年初患輕者五六分重者錢餘立除病根○二治各種癆瘵惟婦人乾血癆最爲靈騐每服一分服至念日無間包能全愈誠仙丹焉○三治大麻風此症粤東有之最易傳染性命堪虞急用此寳每服一分服至錢餘或二錢立刻脫疤完愈從此不發○四瘟疫及各種著名如子午等痧亦須一二分開水送下頃刻霍然市上痧藥雖衆恐未必能如此寳靈捷此寳係救命不起之險痧非尋常者可同日　　凡有聲價者不可不略備一二瓶設或病起倉猝卽可救命勿輕視也○五治各種吐血俱皆效騐無匹亦須三五分卽止妙在此後從此不發○六治各種喘哮氣息徹夜不　　　卽愈○七治噎膈反胃三分立愈○八治各種氣痛雖極重不過三分而愈○九治各種瘧疾三五分卽痊○十治一切痰症或痰瘧終年不愈者只須此寳數分卽愈○如患　　　症倘百藥罔效羣醫朿手者請來速購本號眞馬寳可也謂余不信請嘗試之虛言欺人罪我惟天每分實價洋兩元不折不扣小洋照市貼耗爛啞板不用願者購不願者罷遠處　帶信力自給開張法馬路東首天成昌東隔壁朝南門面永興里口新昌人參號發兌門懸金碧輝煌匾額層層者是也或問存濟堂亦知 
　　欽差大臣督辦軍務劉峴帥奏辦駐津江南轉運局籌賑局憲直隸卽補道林觀察致英租界大馬路京都同德堂藥局書○附專募捐助施藥資啓 
鏡湖仁兄大人閣下前奉覆書遠承愛注至爲心感辰維興居　福百凡如意定符私頌前承賜寄藥品正值北直一帶奇荒時疫甚多分别佈施全活甚衆仁人起功德大矣哉茲寄淸單一紙卽請尊處照單飛速先寄千金以應急需其欵遲日交志成信票號兌還此間待藥需多並祈閣下速卽照單交妥便分批惠寄千萬千萬閣下交遊甚廣如有同仁樂助藥品亦請代收彚寄爲感手肅云云愚弟林志道頓首四月十八日限四日到 
附啓者謹按北直一帶奇荒當卽配藥一箱寄請直隸籌賑局憲林觀察惠收以濟災黎茲奉電函邇來災愈深而病愈廣囑敝堂赶寄時症各藥一單遵卽分批交商輪寄津並呈請蘇松太道憲給予護照以拯疾苦當此時屆　令酷暑蒸人疫癘繁興何所底止伏願四方樂善之士皆一念擴而充之大發慈悲共賛善舉救病黎於呼吸實蒼生之二天倘有遠近同志樂助請交敝堂當付收條敝堂當照藥本作價迅速解津一面將芳銜數目登諸日報以昭信實至種蔴得蔴種豆得豆天之報施不爽想亦諸君子所樂聞乎區區下悃尚冀公鑒江干獨釣客孫瑞鏡湖甫識 
　　槍上戒煙三香净藥膏每兩八　　　　　　　　煙癮始其　靈願退原洋　　戒烟妙品 
　　上海五福弄口英大馬路京都同德堂發兌 
　　姑蘇馬興和復記本機縀莊遷移 
　　本莊向在蘇城青龍橋現於四月吉日遷移在元妙觀南宫巷中富仁坊東口朝北第九家本機自造各色花索頭號摹本三元手袖水脚套褲各色磻金綵緞柳條洋緞緞地漳絨等貨一應俱全本莊開設有年遠近馳名只此一家並無分號在外本號申莊在三馬路西鼎新里若蒙賜顧須認明馬興和復記招牌庶不　悞 
　　上海法大馬路林裕隆號嚴杜特假冐特懸重賞 
　　啓者本號創製裕順曾記裕順芳記裕大盛記益豐景記益豐乾記脩軒公記聚豐賢記等牌皮給烟在　海蘇州揚州發售並運販各處口岸銷售貨眞價實衆口同稱前有無恥之徒假冐本號牌記在天津及各處混銷曾經議罰並蒙吳縣正堂馬上海縣正堂裴天津縣正堂隆示票在案不意復有天津新開本立堂烟店假冐本號之裕順曾記益豐乾記烟牌又經拿獲該號主偵知事露親自來申懇諸同鄉求情免究本號因念桑梓情深僅令薄罰第本號雖忠厚待人特恐人心不古難免利令智昏若不設法嚴防誠恐再爲假冐爲此特懸重賞以杜假冐自此之後倘敢故智復萌假冐本號各牌皮絲一經拿獲斷須禀官究治如有人察知假冐拿獲實據而敢當官面証者酬銀二百兩决不食言恐未週知用登報牘此啓 
　　包醫小腸疝氣限三日永遠斷根 
　　廣東濟世堂奇藥到申鋪分上海英大馬路石路口公興里内函購信資自給 
　　本堂秘製包醫小腸疝氣膏藥其靈效之神速可以推倒天下之疝氣藥無論隂囊腫脹隂核偏墜甚至坐臥不安痛苦難忍速將此膏貼於膀胱之處立覺隂囊縮小氣鳴脹消極至三日包能斷根屢試屢騐百發百中倘年久根深宜貼雙料則藥力大而取效愈速矣每張雙料一元單料五百六○外有第一靈騐疝氣丸每盒一元倘外貼内服雖十年廿年之老症愈後可保永不再發眞　　　　　　一試便知近多假冐須認明 
 
 

Page 5

 
 
　　賣假三香天誅地滅冐名始創男盗女娼 
　　廣東詹誠德堂始創獨製鎗上戒烟三香膏包戒斷癮限日除根不靈原洋奉還每兩足錢二千五百六十文 
　　此膏用龍涎香枷楠香沉香高麗參發四草等藥三十二味製成取名曰三香膏眞天下最穩最妥之妙藥可保戒烟斷癮後不生别病見烟不思能除心癮轉弱爲强旣痿復能種子兼治一切百病人皆喜用此膏故以消路日廣四方爭購可恨有無恥之徒見利眼紅紛紛冐效因恐魚目混珠不得不指明他店假冐並揑名登報毀謗實據他店越毀謗則本堂生意越興旺可見是非虛實明眼人自能辨之本堂所製各藥問心無愧可質天日存心正直自有神佑任他狡詐百端於本堂何害哉吁○本堂所製痔漏去管生肌丸不論內外痔並年久根深之痔可以包能除根眞有藥到回春之妙每兩洋三角○薰洗痔瘡藥每包一角○神效耳聾丸不論老少但服此丸卽好每盒一元○治喘止咳順氣化痰丸每瓶三角○仙傳延壽丹每瓶一元○赤脚大仙丸每兩一角减附桂每兩八分○立除汗斑嫩面散每瓶二角上洋中和里内詹誠德堂啓 
　　浙杭盛錦成綢縀抄莊 
　　本號向在杭省聊橋直街坐北朝南石庫門内開張歴年以來專辦内局寗綢線縐紗緞蟒袍春紡紗羅湖縐徐綾沈濮等貨各色俱全蒙仕商賜顧者認明本號招牌庶不致悞本莊主人特白 
　　新開豐大綢縀顧繡號開設上海英租界棋盤街角嘴三層洋房先行交易擇吉開張 
　　立止遺精天下第一奇方 
　　廣東濟世堂始創陰陽八卦丹此丹專治遺精當日立止功效異常神速乃神谷眞人傳授之奇方也 
　　凡患遺精之症皆由腎水耗竭相火上炎或思慮太甚酒色過虔以致心腎不交無夢且遺日久則面黑肌瘦四肢酸軟虚損勞傷從此起矣本堂深探病源得神谷眞人之奇方秘製陰陽八卦丹此丹專治遺精有發自中無論遠年初起有夢無夢服之立刻見功重者二盒輕者一盒全愈永無後患靈騐之神速爲别家所萬不能及常服大補氣血延年却病煖腎種子惟此種奇方四海之角乃本堂獨得秘傳倘有不肖之徒假藥冒效登報騙人者定遭雷殛火焚若本堂徒託空言毫無實效者亦然每盒一元外有包愈遺精膏此膏止遺如神養精補體培元煖腎眞水火旣濟之良方清心安神滋陰之妙藥每張雙料元四單料八角貼臍下鋪分上海英大馬路石路口公興里内濟世堂啓 
　　上海新開物華寳記銀楼 
　　本樓於廿四日開張 
　　本樓開設英大馬路中盆湯衖曰坐北朝南洋臺門面自煉乙字十足赤金精製金鎭滿漢首飾朝頂朿帶鳳冠霞佩博古酒器堆纍鑲嵌搜挑人物中西鍍金點翠法藍一應俱全各件赤貨皆淸水製造如後換兌概不增水遠埠來往信資一由本樓給發盖欲藉廣招徠非圖厚利誠信交易童叟無欺承蒙賜顧者認明魁星爲記庶不致悞 
　　包愈萬應珠黄下疳散 
　　廣東壽全堂藥局分設上洋二馬路乾泰豐土行内另有痔瘡靈丹每盒四角 
　　專治男婦一切楊梅結毒濕瘡濃窠魚口横痃便毒下疳腐爛等症明醫諸藥不效者惟本堂搜覔海外奇方存心濟世不惜工本修合用珍貴之品君臣佐使之良藥獨奇者無倫新症舊發爛而不堪難以收功或爛陽物成筋者或爛去半者卽搽此散立見去腐生新輕症十天重則半月仍還願形就能度後種子屢試屢騐如神每料一元内服陰陽珠黄掃毒丸能掃凈腹中一切毒氣永無後患之累眞乃海外第一善治之良法每料五角若用倒提丸等害人之物雷殛火焚遠購信資自理　　紙上陰功 
　　惟已及人　 
　　余僻處鄉間見聞多梗去夏疫癘盛行蒙友指示上海五福弄口京都同德堂藥品道地余卽寄示三元購回痧氣丸白痧散　　丹萬應救急良茶等品及附送壽字香珠一匣其藥試之極騐分贈里黨咸稱妙品余從前有淋濁之症由於積濕所致亦會延醫服藥奈旋愈旋發終難斷根因想該堂痧藥已著靈效别藥可知爰依藥壽寄購珠珀五淋白濁丸一瓶洋二元服至一半病卽愈矣迄今半月覺精神飲食比前更好余同窻黄君亦患斯疾乃將用剥之藥贈之現渠亦獲愈歡喜之餘爰述大略於報以告今之同病者　爲紙上陰功也非歟乙未孟春寳山西鄉魯正欽謹識　　始創　醫疝氣膏六角獨奇者無論囊腫如瓜卽將膏當日貼上卽見腫脹漸漸隨日自消倘患症年深加服疝丸包治半月脹腫全消五角 
　　神效耳聾復明丸珠黄吹耳止膿散 
　　凡患耳聾之症皆由肝腎不足兼氣血兩虧或因鬱火上冲故有耳嗚耳聾耳脹耳痛等症無論男婦老少新染舊疾服之數日奇功立見倘若不效原洋奉趙每盒一元另有珠黄吹耳散每瓶五角倘兩耳遠年聾閉耳竅不通常流膿水或扒挖所傷均用棉花揩净將散吹入包可立愈 
　　熊胆八寳化痔丸熊胆珠粉消痔散 
　　本堂良方獨秘熊胆八寳化痔聖藥天下馳名無論男婦老幼遠年近染十年廿年大便脫肛膿血漂流百藥無效者卽將藥丸服下自然痔漏漸漸日消滋陰降火清金異常立騐全料二元每瓶一元○熊胆消痔散每瓶一元將散搽上不須三日硬塊化軟根除蒂落所謂熊胆一物　治痔漏之功也 
鋪分上洋鐵馬路東首大街坐北朝南雙開間門面廣東益三堂啓 
　　金桂茶園 
　　四月廿七夜演 
　　夜戲正廳每位洋一角 
　　大賜福全武行五岳潮金頂天賜白粮煩　頻演牧小羊卷上墳祭火燒戰船祭鳳檯 
　　天儀茶園 
　　四月廿七日演 
　　駡殿五台　兄母子榮歸喬醋探窰大戰關勝七　廟會三俠五義 
　　四月廿七夜演 
　　二進寒宫長板坡當陽大戰單鎗救主蝶盃姻緣四泗洲城紅橋　珠煩演全本奪蝴蝶夢說親回話成親劈棺奪取金陵 
　　丹桂茶園 
　　四月廿七日演 
　　拿下潘洪小花蝴蝶中牟知縣大騙小騙孝義忠節六郎歸位滅紂 
　　四月廿七夜演 
　　三矮奇聞五　　洞搜盃救主假文打差全本連陞店連陛三級煩演翠屏山連陞三級全本快樂人心燈彩戲 
　　天福茶園 
　　四月廿七日演 
　　鴈門關淸官册赶會凉亭駡曹操蝴蝶盃八大鎚打櫻桃彩樓配 
　　四月廿七夜演 
　　四泗洲城伐齊都丑表功賣絨花魚藏劍算粮登殿燈彩新戲全本銅旗陣西廂記 
　　天仙茶園 
　　四月廿七日演 
　　奪秋魁牧虎關祭長江蓆蓬會新排新戲摩天嶺名角合演胭脂虛遊武廟靑風嶺群臣宴駡曹操 
　　四月廿七夜演 
　　五雷阵潮全頂黄金台九更天代演滾釘板探親家三疑計長板坡趙雲救幼主滿堂紅打金枝 
　　禮拜二拍賣 
　　准於廿七日兩點半鐘在本行拍賣公平二磅七五三磅半三磅六三磅七五四磅七五五磅白人魚紅標八四雙旗藍鵝布十磅魚翁市布花其喜雀粗布卅支雙洋田棉紗卅二三古雙洋田棉線順利順風快利色花羽綢履泰色　花布天福獅象色花羅絨眯吔美人色花毛羽綢表和十磅砲鹿仙人騎鶴市布八四紅跑鹿紅頂塔布豐裕十磅三人市布八四藍蝶雙錢布祥泰十一磅救已紅馬頭市布天祥十磅大旗市布餘貨不計此佈瑞和行啓 
 
 

Page 6

 
 
　　禮拜二拍賣 
　　廿七日兩點鐘拍賣和大雙工色呢魚牌色羽毛綠天竹布九女鳳漂布等貨此佈公平啓 
　　禮拜二拍賣 
　　准於廿七日二點鐘在本行拍賣大英皮酒四十箱各樣燈筒外國衣服皮鞋及一切零星物件不計屆期請來面拍可也永發行啓 
　　禮拜二拍賣 
　　本行於廿七日上午十點鐘拍賣新式鐵床八音琴皮皂江西磁器名人古畫各式檯椅大號洋琴醫生機器什物不計隆泰洋行 
　　禮拜三拍賣 
　　本行於廿八日十點半鐘拍賣鵝牌人馬熊牌色羽毛虎圈馬頭雙鳳紅嘰單鳳紅洋呢二磅至三磅半官牌洋紅布八四黑瓶ＸＸ黑龍龍藍雙鴨藍三鴨紅蟹藍蟹藍鐘ＸＸ藍瓶ＤＤＤ藍雙瓶原布十磅藍蟹Ａ市布二四紅瓶洋標等貨此佈怡和洋行啓 
　　禮拜三拍賣 
　　准於廿八日二點鐘本行拍賣雙連皂漬毛冷洋傘新式扣子電氣領油絲鐘插屏鐘檯燈吊燈機器油火酒爐花布東洋帋白線毯紗門帘等此佈倍發行啓 
　　禮拜四拍賣 
　　啓者禮拜四卽本月廿九日十點半鐘拍賣路燈九老羽毛九老小呢船牌九老羽綾十一磅彩三元十磅十二彩人鎗十磅紅三元紅萬壽圖紅四美紅人鎗市布八磅四五子登科紅三元紅萬壽藍彩人鎗藍三元藍四美藍人鎗洋房雙人七磅藍三元藍四美藍人鎗採蒲圖原布八磅彩三元花邊藍獅七磅紅三元紅彩人鎗花邊藍獅挺市洋標八磅雙松鼠細斜紋十五磅老人頭十四磅老人頭雲獅九獅粗布十二磅人鎗九獅細布劉軍圖彩四美雙馬頭單馬頭人獅紅金星白三元七十二線紅二美紅五星紅雙路燈六十四線烏金三元藍雙路燈藍洋房光毛市漂布等貨特此佈　四月廿四日元芳洋行啓 
　　禮拜四拍賣 
　　茲於念九日十一點鐘在本行拍賣洋布洋紗舊鐵等其貨稍有水漬貴客欲意者屆時請至本行面拍此佈壳件啓 
　　拍賣 
　　啓者准於廿九日卽禮拜四十一句鐘在本行拍賣電線鐵絲及鋼絲數百擔銅絲數十擔其貨在吳淞電線行棧内各寳號合意者屆時至本行面拍可也此佈寳源洋行具 
　　禮拜四拍賣 
　　茲於廿九日十一點鐘在本行拍賣去年在白茆　　事之泰和　　一只幷　　各貨船上機器等拍定之後卽付現銀貴客欲意者屆時請至行而拍此佈壳件行啓 
　　請看新軿連檯全部新戲 
　　宋帥平東 
　　啓者前閱新報見有夢平倭虜一論見之皆爲悅目驚人現特照此作提軿成時式文武新戲全本從首至尾夜得吉兆見駕陞官奉旨出京起造砲臺水魚雷鐵甲兵艦仿眞軍器旂鎗火砲祭旂得勝路遇漢奸盤查指引另有巧妙案件關節頗多奇巧得信倭兵計較旗開得勝馬到成功開仗掃平捉拿倭奸大審細盤欲掃鷄犬不留倭主請罪自原降伏年年進貢歲歲來朝倍償兵費八百兆奸國乏鈔原將日本横濱神戸大版抵質立押解京請罪發落見駕封官一品欽賜黄馬褂回家精通燈彩軍裝備齊工竣卽子萬年此齣現已習練精通燈彩軍裝備齊工竣卽期試演祈請賞鑒天福園主啓 
　　聲明更正 
　　前者小園爲李長勝之事所登申新兩報被天仙園主趙姓欺壓霸阻一節緣前日未知長勝去年回京之前已經與天仙訂立合同一年收過　銀洋七百五十元此中詳細尚未深悉故今重爲聲明李長勝前在小園爲夥三年内中告假短唱計有四十餘天現奉捕頭諭爲自行理勸禀覆小園只得憑中朱壽正古美之二公向天仙說合蒙園主趙老班慷慨曯長勝在小園補唱十天以銷告假之帳嗣後長勝准歸天仙爲夥與天福無相干涉因小園前者誤登申新兩報告白以爲不然特此更正天福園主謹啓 
　　新到 
　　正獅馬老牌嗎啡批發 
　　本老牌上上叹啡藥粉早經中外馳名今運上海四馬路○鴻福來票行原磅躉箱批發格外克已現買常有定辦限期無悞以便就近光顧爲荷京禀准用獅馬牌嗎啡公司啓 
　　新出枯木禪琴譜 
　　吾師雲閒上人善琴曩從廣陵丁綏安准隂喬子衡兩先生學得其奥錄譜存復經朱君時帆錢君恆甫兩知音　訂選得新舊三十二曲其考据指法詳明爲琴學中要書吾等集資較刻以公海内同好用潔白連史紙每部四本價洋一元二角向蘇州綠蔭堂上海文瑞樓書坊購取門下仝啓 
　　遺失棧單 
　　今失去標畫其船棧單一紙華夫二千一百零五號原數煤八百三十三噸出賸二百四十七噸又分單八千六百六十五號煤五十噸又八千六百六十六號煤五十噸又才定船棧戰華夫二千一百四十五號分單八千七百五十二號煤五十三噸以上之單註明作爲廢紙特此登報招商局北棧白 
　　平湖感德人上言 
　　鄙人年將不惑遺精之症己患六年醫藥試盡不效新正寄購上海京都同德堂善治遺精丸六兩遺精膏三張幸獲痊好登報誌謝 
　　官輪行蘇州各口 
　　現奉憲示每小輪祗准拖帶五船蘇滬兩地自四月廿四日起每日下午五點鐘開行風雨不改凡雇搭者幸勿夾帶稅貨致干例禁謹白　 
　　失票 
　　昨失去永大莊本月廿八期票一帋第一千五百五十七號計元十六兩二錢五已向該莊言明作爲廢帋望各寳號切勿收用此佈价記號啓 
　　戒烟捷徑 
　　戒烟之善惟上海之京都同德堂誠推第一鄙人烟癮二錢以洋四元購該堂槍上戒烟三香膏五兩不及一月卽離苦海特此鳴謝大通雷記 
　　名角登檯 
　　特往山陜聘請頭等名角雲遮月小金鐘十里香十四紅十七紅等准於廿七夜准演算糧登殿祈請賞鑒天福茶園啓 
　　江蘇藥水廠告白 
　　啓者本廠現在請到英國頂上造皮皂之工師可造各樣皮皂隨心所欲其價較之外洋進口者更爲便宜如各貴客欲逨一造何樣式每禮拜出 
若干或每月出若干如欲將自己招牌印上亦可商議稍緩數日各種樣子可出特此佈　 
　　請諸翁速來購票快得頭標十萬金 
　　快發財附送彩票 
　　本行久設自運吕宋大票常得大彩早已聲明加送彩票不取分文今售張十二月附送彩票一雙張單張四開照算分條六角半附送二條躉批公道紅票現兌信購卽奉上海四馬路 
　　馳名夾紙膏○清暑痱子粉○萬應如意油 
　　夾紙膏治各種熱毒瘡癤皮膚腫痛久不收口夏月蚊咬指甲搔破及花柳毒門等症善能消腫生肌除毒止痛每匣二角○痱子粉時值炎夏酷暑蒸人頭面皮膚起如疹粒名曰痱子作癢作痛冐暑烈日之下與不耐暑之孩童更覺紛紛其盛此粉撲之卽愈每瓶一角半○如意油氣和力厚通竅辟邪男女老少搽食均宜四時感冐霍亂一切花柳毒門蟲蛇咬傷風火牙痛食滯腹痛士子文塲困倦武塲用力均治大瓶一角小瓶五分上海五福衖口英大馬路京都同德堂藥局白 
　　丹桂茶園告白 
　　新到第一等名角 
　　小蘭芬 
　　本園不惜巨資親往京都懇託差友聘請内城府眞正超等第一名角小蘭芬初次新到現己到申淸養數日選日登檯演唱務諸公早降賞鑒是荷園主啓 
　　霍天行堂蠟丸老鋪 
　　馳名正麝香痧氣丸 
　　每洋百三十瓶 
　　本堂屢年自立夏起揀選上品藥科虔製○正麝香痧氣丸每洋百三十瓶○八寳紅靈丹○諸葛行軍散○臥龍丹○白痧散大每洋十瓶小百瓶○人馬平安散每洋大廿瓶○太乙辟瘟丹每洋三十塊○辟疫平安如意油大每洋十瓶○純陽正氣丸每洋百包○萬應午時茶海洋十盒○消暑甘露茶每洋百三十包廣東分支上洋珊記碼頭東首世醫炎南氏監製 
　　歴年成例减贈十天 
　　嘗思時疫流行妙藥始能有濟膏丹丸散秘方庶可稱奇炎頌獲二天醫經七世始創佛鎭百有餘年僑寓申江二十五載方自祖訓四遠馳名藥旣精求殊非射利市儈心遵王道豈同冐效奸徒調製固本培元安瀾共慶煉成回春活在抱也本堂歴年夏令將各項靈藥减贈十天茲仍擇四月廿五日起至蒲節日止照痧藥告白買一元起碼至百元者照例加二添遂特此佈聞　天行堂世醫炎南氏謹啓 
　　聲明假冐 
　　戒烟一粒金丹 
　　本堂始創秘製戒烟菊花參片一粒金丹湊効如神戒脫千萬人天下馳名近有無恥之徒冐充本堂菊花爲名恐士商誤購受害特此聲明金丹大瓶百粒售洋一角小瓶五分批發零議格外公道承賜顧者指明上海胡家宅寳和里存德堂藥局啓 
　　天福茶園新軿新彩燈戲 
　　倒銅旗 
　　本園不惜重資新紮全新大塲彩頭絶技變化無窮此齣唐朝年間大戰瓦崗寨秦瓊十八路反王義士三倒銅旗陣伏唐一統全部連檯全新行頭另有一番驚神疉目現已習熟廿七登檯祈請賞鑒蒙荷 
　　天儀茶園告白 
　　新軿本朝奇彩新戲 
　　叁本 
　　左公平西 
　　新軿三本平西現已練熟擇吉試演屆期請諸君早降賞觀是荷 
　　醫庽告白 
　　本城世醫李春洲先生家學淵源久爲士商所欽　向在縣前　水橋南首居住近因北市相邀甚衆同人請其在北設寓擇在格致書院東首福康里徐公館内每日午後一點鐘開診　就醫者得以便　　朱葆三王松堂張書樵徐銘馥同啓 
　　 
 
 

Page 7

 
 
　　此種信生縫衣機器乃爲頂高 
　　巿上無出其者右 
　　本行現又有新到各種手摇及脚踏縫衣機器出售此佈上海專理代售信生機器彚司洋行告白　　 
　　法國娿姬臺香水 
　　香水一物來自西域惟法國伯黎斯京城所製香水較他國尤精今承該京至大名廠託本藥房一家經售新到香水名要姬臺香冠玫瑰氣馥蘭麝略沾衣巾頓覺芳襲不已若灑滴衣襟手帕香留匝月不散閨閣秀麗更宜和粉修容逾格添香生姣矣上海四馬路華英大藥房經售 
　　天仙茶園 
　　京都回申一等名角 
　　李長勝 
　　本園不惜重資特往京都聘請内城府初次回申眞正第一等名角李長勝現己到申擇吉登檯起演屈期務請諸公早降小園一觀是荷園主謹啓 
　　貿孚木器洋貨號 
　　本號開設英大馬路石路口新造洋房專製各式洋裝木器自運磁料玻器凡家用什物一應俱全新到各式大小鐵床銅絲佃紫皮羊肝漆火酒黑籐椅倘欲批發祈價公道並印各色牌紙圖樣仿單賜顧者認明本號招牌庶不致悞 
　　黄振篆啓 
　　本啓昌凡有購物概現交易然恐有人假冐圖章名字向諸寳號混取貨物屢經登報咨請謹愼倘非送交本帳房檢收回印概不認帳特再佈知 
　　屈臣氏大藥房告白 
　　敬啓者　聞中國通商口岸並香港有　　　當在歐洲採辦假藥轉售與華人以嗎粉一　爲最多俄等函達英京謂各藥房倘不願代辦可向德國採辦云云茲本局查有實據故敢明言似此行爲實同無賴惟華人好其價亷每爲所騙或不知假藥爲害不淺然實不思物價賤者必無眞品就以金銀而論豈能以雜金之價買十足凈金乎故凡生意人顧體面者斷不允售假貨欺人本局在中國售藥將有六十年所售者均是眞材實料照貨品議價不敢濫取叨蒙中外仕商惠顧銘　殊深故查知有無恥之輩在市上弄弊者不得不鳴鼓攻之務祈各家在外洋辦藥回華用者須托殷實之家代辦切勿因價平而受他人欺騙本局亦造代辦生意所代辦各物均照原價分毛不多取包運到埠水脚稅釐等費照别家一式由辦主自理本局只收用銀五釐如蒙貴客光顧請將貨單交中國各口埠本藥房分枝局自然寄到代辦妥當惟每欲辦一百元貨物先交二十五元當按櫃銀餘應該多少貨到日找清本局存心益世非比别家見利忘本凡在本局買藥者須認明龍麟伴塔爲記庶不有悞 
光緒二十一年三月廿四日英京屈臣氏大藥房謹啓 
　　立止四種遺精能補諸虚百損 
　　上洋棋盤街恊記票號發售又英大馬路葛同昌廣貨號發售一在寗波日升街興號綢緞莊發售 
　　養身之寳固精封髓膏 
　　凡遺精一患皆由思慮過度色慾太過以致心腎不交卽水火不濟一有是症最耗元裨五勞七傷諸虚互損由此旋作久久遂成勞瘵本堂覔得道藏良法無論有夢無夢遺精泄精淋精滑洩及婦人崩漏赤白帶下卽將此膏烘煖男貼關元婦貼臍中卽能砥柱中流之力筏有水火旣濟之功久貼砥年益壽功難盡述○每張六角○雙料一元○此膏本堂發售有年皆稱神效實止遺之奇方養生之要法視望勿以尋常膏藥而之上洋務本堂啓 
　　廣東普仁堂蠟丸膏丹略列 
　　參茸衞生丸治男婦諸般虧損提神養血每丸洋二角五龍涎戒烟丸此丸服後不思吸烟癮漸輕每瓶洋五角扶陽乾健丸治男子腎元虧損陽事不舉每兩洋二角五調經坤順丸治婦人月信不調培補眞隂每兩洋二角五參茸白鳳丸治婦人百般虧損調經種子每丸洋一角婦科白帶丸治赤白帶下及月經不調等每丸洋一角經期腹痛丸治經前經後腹痛服後卽俞每丸洋一角赤脚大仙丸治色慾過度又能煖腎壯陽每兩洋一角金鎖固精丸泊腎元虧損夜夢遺精立效每兩洋一角三鞭壯陽丸能培補氣血兩虧皷舞眞陽每兩洋二角龍涎哮喘丸治哮喘氣發服後立卽止喘每瓶洋二角九製蒼术丸治痰喘水飲哮喘咳嗽立效每兩洋一角舒筋活絡丸此丸能宣暢氣血舒筋活絡每丸洋一角參貝製陳皮能順氣化痰生津止咳俱效每兩洋一角立止牙痛散治風火牙痛牙肉浮腫立效每瓶洋一角茄楠氣痛丸此丸治肝胃氣痛服之立效每丸洋二角五腸風下血丸治大便下血糞前糞後立效每瓶洋二角立止白濁丸治花柳酒濕熱毒水管　痛每瓶洋三角花柳搜毒丸能搜花柳傳染諸船惡毒等每瓶洋五角虹毛墜金膏治隂陽毒瘡貼後拔毒生股每兩洋一元萬應如意油治四時感冐傷風頭痛等症每瓶洋一角小兒回春丹專治小兒萬病藥到定回春每丸洋一角一寄鎭江洋街大福來號發售○一寄揚州敎塲順記號發售○一寄寗國府城内福興大街德大昌參號代售上洋棋盤街普仁堂啓 
　　種子妙藥奇效第一 
　　孟秋由滬回揚在上海五福衖口京都同德堂購五鞭參茸種子丸調經種子丸各二元與舍弟夫婦分服甫服一月卽身强體壯刻已懷孕二月特登報鳴謝並告世之求嗣者胡雲樵上 
　　輪船往東洋高麗琿春等埠 
　　啓者巴忒阿的累低輪船船主名馬爾鏗於禮拜二卽五月初五日下午一點鐘開往烟台長崎仁山釜山元山琿春等埠小包收至開船之日早十點鐘爲止搭客票出至是日正午爲止如欲搭客裝貨者請來面議可也此佈經理人格臘亨啓 
　　聘請華友 
　　茲有上海洋友欲請買辦一位須要人品端方素無劣行稍有聲名體面者熟悉生意買賣兼通一切市情愿就者請書明姓名住趾向爲何業精於何事從詳封函上書明招請辦洋友收送至申報館轉交可也此啓 
　　天福茶園名角回班 
　　李長勝 
　　本園不惜巨資往都内城府聘請本長勝回班並請頭等名角初次新到雲遮月十里香小金鐘十四紅十七紅一聲雷金娃娃哈莫丑賽秃扁等現己至齊吉日登檯祈請賞鑒特此告白 
　　石印書籍大减價 
　　啓者所有同文書局棧被灾後拍各種書籍其中筆劃淸楚一無損傷兼新舊皆有花名衆多不及細載倘蒙諸公賜顧者零躉皆可格外公道現在老閘橋北　東首便是正順公司仝啓 
　　陸斗華内外大方脉 
　　世居羅店四代業醫今遷庽上洋法大馬路首善里潘承遠號西書房内每逢三六九日送治門診 
 
 

Page 8

 
 
　　八寳兒科回春丹 
　　廣東保和堂兒科回春丹 
　　專治小兒急驚風傷風咳嗽哮喘夜啼吐乳啼哭無涙寒熱往來瘧疾痢疾撮口臍風與及一一切疑難之雜症書所未載醫所未讀萬病一切異症皆能治之每丸洋一角分設上海河南路三馬路口 
　　花柳須知 
　　余失足花柳染成楊梅結毒十分險惡潰爛不能起床各醫束手續求英大馬路虹廟東五福衖口京都同德堂孫鏡湖先生診視卽用該堂獨製花柳搜毒丸外治花柳萬靈丹内外試用卽止痛消腫復購該堂極效秘方加味犀黃丸一兩服完卽能起床前後約計七日宿疾全好特登報章以揚仁風而誌謝忱海上再生人上 
　　格致書院會講西學 
　　泰西各學誠今急務設院之意欲興格致茲有本院董事英士傅蘭雅君因屢有華友函詢面問格致各事每不暇應酧故特擬於每禮拜六晚七點鐘起　院　　西學率用譯成華文之書凡聰幼女人有　者求礦務電務汽機工程測繪製造等學爲　　可如期來院談訂銀號照定章程按課學習果有進境當照西法考試給以本書院課憑作爲中式意在倡行格致一概不取分文惟所用書籍必學者自購遇有演試則用書院器具各學細章另紙印成存院備覽欲取閱者可到三馬路格致書室領取不收分文此佈上海格致書院謹啓 
　　靈效誌騐 
　　啓者戒烟有實效者趙同春堂戒烟丸確乎靈矣敝友黎玉堂兄每日食洋烟七八錢者自前年服該號龍涎香丸戒斷之後遇友卽談此丸戒烟服後身體康健心不思食烟此爲最易戒者我等見玉堂兄確能戒斷亦約同試戒去年五月購服此丸訂明堅心永不食烟開例議罰今幸俱已戒斷該同春堂戒烟丸靈騐名不虚傳也兹特誌之陳零蓀劉東初鄭葆和梁浩池仝啓 
　　保險聲明 
　　啓者本行經理阿咈保水火險公司多年凡有失事者無不照章妥善辦理價亦克已中外商人頗已取信承蒙各寳號賜顧請至老旗昌福聚公號投保毋論輪帆運赴各口均可承保特此佈聞豐泰洋行告白 
　　上海中英大藥房 
　　育嬰代乳粉 
　　嬰兒失乳最屬苦惨飼以他物往往瘦削長多疾病此粉用化學法鍊製格物家參其元汁與人乳無異最宜童稚體質用以飼哺容美身壯日見長成卽能物食者與餐飯間餌亦大有裨益西國馳行有年試哺甚騐本藥房甫經運到品益新鮮速購爲盼價四角 
　　郭斯登 
　　製造師機器師 
　　啓者余辦事處設在英界黄浦灘第六號門牌專代人建造房屋局廠及代辦各種機器并代客佈量機器等類如有欲辦以上各事者皆可先行打樣約定經費官商賜顧請臨面商可也此佈 
　　山西太谷縣 
　　謙升豫寄售龜齡集 
　　此丹按週天度數和製藥品借日月之精華聚五氣以煉成能治老少男女癆傷諸虛百損善止脫陽滑精塡補丹田滋隂補腎添精益髓興陽種子第一良丹大瓶五錢小瓶二錢每兩實洋十元另有仿單藥引照用興仁里永興棧謹啓 
　　全史出售 
　　今有竹簡齋石印二十四史四百八十部如欲躉購者向杭城雙陳衙高宅帳房面議或訉上洋九和綢緞號亦可此佈 
　　代附曲樂英 
　　代附澳門各厰韶府曲樂英三縣文洪宫闈姓開考在卽欲占頭彩請速至三馬路逢源西里本號可也仁信公記啓 
　　塞門德坭出售 
　　塞門德坭爲要工所必需考其性入氷易堅者敗亦易遲久而堅者歴久如石不可不知也本行常運此堡得蘭牌水坭著名中外久邀仕商鑒賞務認此牌爲記免致貽誤又本行專運舉凡五金顔料一切雜貨以及玻璃火石煤紙等貨皆可代爲經辦物料必求其佳價值務取其廉倘蒙賜顧請移玉英四馬路義記洋行面商可也 
　　城濟堂恒記 
　　戒烟呬噶草 
　　戒烟呬噶草靈騐異常服此戒脫皆稱仙草每服錢廿一文近來假冐甚多認明包内有逹醫士小像爲記上洋棋盤街北四馬路口只此一家並無分出 
　　槍上三香戒烟膏便極 
　　啓者前讀各報有戒烟捷徑極讚京都同德堂戒烟藥妙然其言似猶有闕蓋其藥妙在槍上裝吃毫無苦楚病易痊而癮易消陽勿痿而人勿瘦余因得此膏戒除故藥於現身說法也是爲啓嘉定彭梅蓀上 
　　利濟局木輪船逐日徃蘇双日徃杭嘉　 
　　天儀茶園 
　　京都名角到申 
　　賽活猴 
　　請看廿七夜煩演四洲城 
　　本園特請京都内城府回申山陜第一等名角賽活猴現已到申廿七登檯務請諸公早降小園一觀是荷乙園主告白 
　　感謝良醫 
　　余患肉瘤數年承友人吹薦虹口廣東街武昌路第八百十四號唐鳳樓先生向醫　廇奏效如神余卽請其醫治果然數日問平復如常毫無痛楚實深感激謹登數言以申謝悃南海譚宗瀚謹啓 
　　只此一家老行 
　　天成 
　　英六月雙票出售雙張十二元單張四開照算分條七角函購上海棋盤街北首石庫門內原班帶奉不悞 
　　英六月票批發 
　　本號自運吕宋大票常中大彩零躉批拆並收兌紅票價皆大市另售雙單張分條公道倘蒙仕商惠顧願班回件此佈上海棋盤街萬利昌 
　　竊去莊票 
　　今竊去寳餘莊　第二千九百九十號四月廿五期九八規元五百兩己向該莊說明作爲廢紙望各寳號切勿收用特此關照南市崇興啓 
　　請看新到奇花 
　　本號專辦外洋金銀五彩時欵新式罩花並造料燈器大小料瓶發客如蒙光顧請移玉至法界吉祥街安隆祥白　 
　　廣東趙同春堂蠟丸號 
　　婦人白帶丸 
　　同春堂即愈白帶靈丹 
　　婦人赤白帶下之症多由濕熱積滯月經不調或肝經鬱火寒痰凝結或房勞耗傷膀胱受濕以致脾胃不和或見小腹偏痛肚腹疼痛本堂製煉此丸專治赤白帶之症除宮中之濕提下陷之氣化痰解鬱清火調元所以帶下卽除腹痛立止脾胃健飲食加增月經調而身體壯也每丸洋一角雙料二角半小丸每兩二角半鋪在上海老巡捕房對門開張分設杭州○蘇州○温州○江西○鎭江○無錫○江陰○蕪湖○金陵等處寄售賜顧請認趙同春　招牌爲記 
　　看書卽知戒烟法 
　　此書蒙克王爺賜章鑒定倉塲督憲宗室鍾曁上海道憲沈賜序最奇者服藥後腸中漬滯烟油悉由毛孔而出故能除心癮愈百病增飲食豐容顔冬月手足不冷夏天身體不熱鬚髮竟可轉黑旣痿復能種子每兩價銀一兩每癮一錢服丸三兩除根惟藥丸無凸凹形者卽係假藥另有狐騷臭藥每料一元三日除根雀班藥半元十日退淸髮秃藥六角半月重生淋漓癬藥等兩角瘧痢瀉目疾等藥一角賜顧者送書一本上海只此一家金陵另有一鋪其餘省城各碼頭並無分鋪上海北門外吉祥街如意衖金陵城内土街口生生堂同啓 
　　感德之至 
　　舍弟年未二旬烟已要上屢次令戒苦乏良方今幸敝局同事指敎購上洋詹誠德寳堂鎗上戒烟三香始終不滿二十天得脱離苦海感德莫名書此鳴謝招商局許玉臣 
　　四月廿六日錢銀洋並匯票行情列左 
新匯劃收市七錢五分八二五 
銀拆四分 
洋找頭七錢五分八 
錢找頭九百七十文 
市錢一百三十五千文 
卡錢一百三十四千文 
衣牌一千零三十文 
足赤三百廿二兩 
標金三百十七兩 
銀行電匯銀票三先令零二五 
銀行現銀票三先令零三八 
銀行三十天期票三先令零三八 
銀行四個月期票三先令零五八 
　　四月廿六日進口輪船禮拜一 
福和輪船由長江怡和行 
普濟又由温州招商局 
　　四月廿七日出口輪船禮拜二 
大通又晚往長江太古公司 
威克　又晚天津招商局 
飛鯨又晚往天津招商局 
致遠又晚往汕頭香港招商局 
武寗又下午往寗波太古公司 
重慶又晚往烟台天津太古公司 
財生又晚往汕頭香港省城怡和行 
　　四月廿八日出口輪船禮拜三 
德興輪船晚往長江鴻安公司 
福和又晚往長江怡和行 
萃利又晚往長江麥邊行 
嗎　時白　咸輪船開往神戸香港星加坡庇能等埠老沙遜行 
　　五月初四日出口輪船禮拜一 
　　直隸又晚往琿春太古公司 
　　五月初五日出口輪船禮拜二 
巴忒阿斩累低輪船下午一點鐘開往烟台東洋　　琿春等埠經理人格臘亨 
　　五月初八日出口輪船禮拜五 
阿甫更輪船下午十二點鐘開往東洋等埠經理人格臘亨 
 
 

Page 9

 
 
[異産奇聞]  
　　温州友來信云上戍周嶼地方有順海者逸其姓其妻於　　　　　　　　　　　　　　　　　　　　　　　　 
面能吸乳反面之口僅能開合而不能納食海因異物不爲乳哺閱四日不殤仍撫養之聞風往觀者絡繹不絕誠奇聞也又聞永嘉縣所轄老竺地方陳姓婦於本月初六日孳生兩男合一胞閱三日後因婦抱兩男分左右乳以哺之偶一不愼將左畔兒壓死其一現僅留一男尚無恙　 
[上海縣署瑣案]  
　　前准長洲縣解來疑拐之袁龍虎高陸氏兩名口業經黄大令研訊著交婚據已詳前報兹　袁呈到婚據差役禀明大令前晚升坐花廳覆訊袁當堂將婚據呈上大令察閱一番見據上立名者爲盛文華其餘情節不相懸殊向爾在袁名　虎向　此據是盛文華豈非移花接木張冠李戴乎如仍　狡定予重刑袁供稱小的實姓盛名文華因在蘇州被拘不願供　眞正名姓故偶託是名　　到官說明卽可無可不意轉解案下潵底根求高陸氏供詞如出一轍問有保人否供稱小婦人有胞弟在某處天主堂内袁供　　的　　　　　　妻弟而已大令飭差將兩人帶往天主堂交高陸氏之弟具結保去如無其人仍帶回核奪○前者英公廨移送冐官誑　　　杓　　　　黄大司升堂提訊黄供稱職員係湖南湘陰縣人年四十二歳由附生捐貢在京師充國子監謄錄三月初三日由京動身一　躭延直三十八　始底申寓大方客棧四月初二日在天仙茶園觀劇正桌上遇一湖南人亦姓黄桑梓情深一見如故初三日伊云要往茸城拜會譚軍門并稱伊是長江水師營内官今有要公面禀職員因送至南市十六鋪登舟見伊雇就無錫快船臨别談及厦門某軍門處有銀五百兩因松江無電可匯囑職員代發電信請前途將銀匯來劃在人和衣莊交收及伊到松數日回申言别登舟而去職員卽打電致厦門後由厦門同慶匯票行匯到銀五百兩交與人和衣莊至初六日伊又來棧云聞譚軍門往蘇省拜會奎大中丞卽日由蘇繞道此間故不到松在申等候可耳後囑職員至人和衣莊取洋銀職員卽於初六晚至人和衣莊取得洋銀三百圓初七日又取一百圓其餘未取來之洋銀卽交伊收去現在伊忽避匿人和衣莊惟職員是問旋奉道憲劉大人筯英廨拘提解至案下尚乞恩典大令以供詞不能定讞原告殷甲又不到案姑飭收入待質所候傳殷甲到案訊明再核 
[法界捕房紀事]  
　　倫兒小薙頭串同阿二竊取護城河畔裕生祥海味店所哂魷魚十二條旋經包探拘獲則原　已少兩條向之盤詰據稍被十六鋪汛捕麻皮阿金之夥某甲取去因卽帶回捕房告知捕頭捕頭以甲不應擅取賊臧着將二竊押候堂期傳甲解案請訊○某包探在護城河畔拿獲扒手一名搜出洋銀一圓又在小東門外拿獲前經犯案之清揷手一併拘入捕房克捕頭令押候解送公堂請辦 
[美界捕房紀事]  
　　前日六點鐘時西水手甲乙二人醉態　騰相携至篷路三元宫後忽將鄉人某丙毆傷某號巡街華捕聞聲到來甲乙卽與之爲難捕急吹號呌隨有四華捕應召而至將甲乙拘送捕房捕頭令押候核辦○浦東人某甲向在會德豐洋行當篙師其妻某氏卜居北蘇州路美順里性成輕薄無殊逐水楊花終日斜倚荆扉欲招同有情郎良宵共度某輪船水手某乙見而悅之與之姘識雲情雨意暮暮朝朝甲固懵然未之知也氏深恐春光漏洩與乙相約席捲所有而逃甲歸見了鳥雙銜寂無人在不覺色然以駭向隣右詢知底藴奔訴捕房前日午後包探江阿三訪知氏賃居西華德路同文書局左近某整容店樓上因卽登樓拿獲將檯凳衣箱等物雇小車四輛一併載至捕房惟乙預得風聲脫逃未獲捕頭向氏詰問氏一味哀求連稱知罪捕頭交甲領回自行管束一面令包探仍查明乙之所在務獲送懲○范某家住裏虹口文昌閣畔性喜遊獵購置洋鎗日持赴鄉間以摶獸從禽爲樂前日午後獵得烏鴉二頭携之而返時已五下鐘後行近朱家宅突遇五十六號印度捕謂時交夏季禁止獵禽告示煌煌爾豈熟視無覩耶遂奪其鎗欲連鳥送入捕房范本非善類一聲號召各流氓應召而來將印捕圍而攻之拳足交加飽毆一頓捕狼狽而返向捕頭哭訴情由捕頭大怒立卽親帶同中西捕數十名赶至是處兜拿至則衆流氓早已聞風避匿捕頭乃回至捕房喚集中西各包探令將范拘拿送辦○前日午後下海浦新碼頭附近浦中浮起無名男屍一具身衣西式衣褲面目已腐爛不堪意者必水手也一百零三號三道華捕見之回報捕房捕頭傳令水巡捕爲之料理旋經水巡捕用駁船帶　南　 
　　天下第一靈騐耳聾丸 
　　天下馳名粤省保壽堂大藥房發兌鋪分上洋鐵馬路總桃源坊東首坐北朝南雙開門面便是近多假冐購者宜愼 
　　凡患耳聾一症皆由腎經氣虧腎水爲一天之原往往腎不足者虚火上升所謂水虧陽旺是也或因怒鬱傷肝勢必至耳鳴耳聾耳脹耳嚮目眩昏花等症本堂存心濟世家藏良方秘製妙藥無論男婦老少新染舊疾急宜服此則腎水眞陰皆足矣每料價洋一元先試半料亦可○倘兩耳常流膿水或因扒挖所傷宜用珠黄吹耳止膿散吹之立騐每瓶五角○金鎖固精丸每兩二角○固精延壽膏每張七角○婦科白帶丸每瓶五角○六味地黄丸每兩五分○諸般嗽咳丸每瓶二角 
　　新出小題十萬選 
　　是集爲從吾好齋主人竭數年之心力彚各省之名作得文十餘萬篇復請名手一再選剔無美不臻無題不備爲從來未有之大觀顏曰小題十萬選分初二兩集付諸石印初集現已出書裝釘八十本每部價洋六元賞鑒家請向各書坊購取可也上海鴻寳齋書局啓 
　　新開真不二價永陞和靴鞋京縀抄莊 
　　擇於日之念六日開張 
　　本號開設上洋老北門外法大馬路紫來街口東首朝北門面本號始創劃一不二專辦重料揀選良工專製内城京靴滿漢快靴浙寗釘靴親自督辦到歐洲各國抄等紅皮曁本作自製油紙伏底精製各色油靴雨靴雨鞋時式　嵌儒履鑲鞋新增奇巧童　異樣花靴蒙滿旗鞋揚　　鞋各種名鞋無不備兼○貴客欲定貨無不迅速貨　　外加工尅期無悞於前月初十日已先行交易　○　客紛紛○光顧深知言之不謬果然貨色之美定貨之速兼内莊批發金陵姑蘇各色貢緞兼批另剪各色斜緞杭青天青衣着馬褂數套等料　碼劃一躉批格外公道荷蒙○仕　 
賜顧者須認明本號招牌如意爲記庶不致悞 
　　興陽奇騐種子神速参茸海狗腎興陽種子衛生酒 
　　粤省保壽堂大藥房包治陽痿精衰功效神速鋪分上洋鐵馬路東首坐北朝南門面便是 
　　本堂得始家傳奇騐揀選人參鹿茸海狗腎等珍貴純陽之品藥性温和不燥功效神速專治男子命門火虧下元虚冷陽痿精衰臨事不舉不能久堅未交精泄夢遺白濁諸虚百損五勞七傷四肢酸痛精神疲倦等症服則立愈當可以身强體壯任意房事百戰百勝雖白髮老翁無異少年男女同服求子得子而乃一點先天之眞靈必能一索而得男實有百發百中屢服屢騐求子仙丹壯陽妙品倘試酒之神速卽非患陽痿之人一經服此二三錢立刻陽物雄壯堅如鐵石可知眞正鹿茸海狗腎之功興陽神速加酒之一物善助元陽行血脉能調十二經絡骨髓無微不至引藥歸經較丸藥之功效大有天淵之别當服補命門養精血强筋骨健脾胃烏鬚黑髮轉老還童多子多壽却病延年功效無窮每小瓶價洋二元加料大瓶四元○參茸海狗腎扶陽種子丸每兩一元每粒五角功同藥酒重用參茸海狗腎如不善飲酒者服此立可以扶陽種子功效大見○自運　東眞正海狗腎每條價銀三兩八錢又價三兩○揀選吉林人參鹿茸另拆公　　價不　包退回換　　 
　　秘製異法鎗上戒烟三香膏 
　　廣東濟世堂大藥局發兌獨得之秘鎗吃戒烟三香淨藥膏比衆不同三日烟油去淨一月烟癮永斷 
　　此膏用龍涎香枷楠香上沉香配合各種靈奇之草六十四味製成乃戒烟最靈最妥最易之妙藥無論癮之大小但將此膏和入烟内照常裝吃容易進斗清香可愛至三天功效大見鼻中烟油去淨面轉紅色極至一月自然斷癮妙在戒後非但不思吃烟而且見烟反厭開胃健脾化痰止咳添精益腎驅邪除毒滋陰培水却病延年壯陽補子製煉之精藥料之眞爲别家所萬不能及倘不欲戒烟將膏少許和烟常吃癮不增大身體强健精神爽朗永無烟漏之患海内得此而除烟患者何止千萬人惟此種良方六合九州之内獨本堂得祖傳之異法不惜工本選珍貴之品秘製故能藥到癮除近有無業小人用僞藥冐允三香减價混售使購者玉石難分實堪痛恨外埠欲購本堂眞正靈藥最妥託上海友人否則信局亦可務須誠實可靠緣藥物關係性命近來假冐又多不得不登報聲明使有志戒烟者得以問津余深有厚望焉每兩收工本一元不折不扣函購信資自給○鋪分上海英大馬路石路口公興里内朝南石 
 
 

Page 10

 
 
   
 
 

Page 11

 
 
   
 
 

Page 12

 
 
   
 
