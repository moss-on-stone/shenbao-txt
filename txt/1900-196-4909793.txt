# 1900 - 196 - 4909793

 

Page 1

 
 
[新印各書籍發售] [  圖書集成局啓]  
　　欽定二十四史全書實洋五十六元○欽定四史書實洋五元○十一朝東華錄實洋十元○網鑑易知錄白紙價洋一元五角竹紙一元二角○潘頤福咸豐朝東華錄實洋一元三角○王益吾咸豐朝東華續綠實洋二元五角○左文襄公葵疏碼洋四元○　園三十六種實洋五元○刑案匯覧洋七元○景岳全書碼洋三元○資治新書碼洋一元五角○繪圖三國演義碼洋一元六角○駁案彙編碼洋二元○明季南北略碼洋一元二角○欽定六部處分則例碼洋一元二角○補註洗冤錄碼洋六角○康煕字典碼洋二元八角○三家醫案碼洋三角○醫醘　義碼洋三角○臨證指南碼洋一元五角○花月痕碼洋四角○徐霞客遊記碼洋六角○永慶昇平碼洋三角○竹紙玉堂字彙碼洋二角○日本國　碼洋二元五角○徐氏十三種醫書碼洋一元六角○大清會典碼洋一元六角○向典碼洋一角五分○六科準繩六套實洋六元○醫門法律碼洋一元○醒世姻緣碼洋一元四角○繪芳錄碼洋一元二角○紅樓夢補六角○閲微草堂五角諸君欲購者請移玉至三馬路申昌書畫室或申報館帳房可也此佈 
[屏浮言以絻亂萌説]  
　　執筆人喟然而歎曰嗟乎古今禍亂之萌其起於人心之浮動乎夫世之盛也士食舊德之名氏農股先疇之畎畝商循族世之所鬻工用高曾之規矩粲乎隱隱各得其所其時卽有一二莠民肆其簧鼓而在上者嚴明之法足以攝之在下者鎭定之心足以拒之譬之於水隄岸旣堅而狂瀾不能撼譬之於人元氣旣足而外邪無由侵是以朝野綏和四民樂業教化明而風俗茂也迄乎世衰道微士風先囂然不靖而若農若商若工尤知識愚陋見異思遷不論理之是非專之眞僞輕信訛述萬臆一聲當此之時雖有明智者反覆開陳而攘臂軒眉必自伸其説而後已莠民知其然也益以芥續之言煽惑之以粗浮淺躁之民心而遽入以怪誕恢奇之讕語因之針芥相合信之不疑迨民忐旣淆亂源競作昏謬無知冒固甘心從亂雖身敗家破而猶未能喚醒痴迷卽安分良民而當兹禍亂蔓延亦豈能免池魚之殃及君子觀於此而不樂歎政教不明邪説雑出之爲禍甚烈哉北省義和拳匪之初起也不過星火涓流擒而治之一有可事耳乃爲之工者旣視爲無足重輕一紙示文苟且塞責而無識之輩竟甘心爲其所惑父不知戒其子兄不知戒其弟若飲狂欒到　沸　友人之自都門來者爲言當五月中旬日本書記生被戕之先匪人三五成羣到處持刃殺人恬不爲怪每當夕陽將下晚霞　空必有多人升高瞭望譁然曰某處教堂被焚矣某國便署被燬矣從而和之者數百人鼓掌之聲有如雷震�聲之下人心浮動至此他處可想而知宜乎匪勢日張禍機日亟今者津城已陷民人之死於鋒鏑死於飢餓驚恐死於流離轉徙者不知其幾萬人而房室貲財更付之一炬咸陽銷歸烏有回憶富造言生事以拳匪爲神奇足恃之時其亦有悔於心而深知　若輩所悞乎幸也烟臺衆商鑒禍亂之易萌知訛言之難信刊發公啓布告同人其第二條略謂烟臺爲南北要衝華洋官　均經力爲保護連日道憲與各國領事往來尤形親睦萬無遽開兵端致害地方之舉此我商民人等均足以深信不疑者也惟聞天津肇亂之時皆由無知愚民妄造謠言謂洋人放毒入水飮者暴死必藉胡椒辣椒等物始能解除試思天氣炎熱飮此熱水能無生病且飮水毒死毫無確證而因言召亂我民之死於難者百倍於洋人前事可鑒能勿寒心我商民人等干萬不可悞聽浮言自惟巨禍云云其言深历著明實洞中愚民之情弊蓋匪徒之欲舉一事必須深探入情之好惡然後乘隙而入肆其譸張爲幻之情若皆識其狡謀彼此自相約束則若　計無所逞而其技可以立窮今烟臺衆商自勸懋遷之流毋使沾染惡習則人心旣靖而地方乃安匪類雖多當亦無從托足矣所望商賈倡其始而農工仿而行之烟臺肇其基而各省從而和之則天下雖大必能若網在綱有條不紊矣豈非億萬人民之福哉 
[牛莊可慮]  
　　西報云本月某日有某輪船由牛莊遞來消息謂近日牛莊一埠尙稱安謐惟僑居之各西人紛紛遷徙日商四十餘人竟同時遄返東灜蓋因俄人已遺兵一千由旅順馳往遼陽深恐一被據守卽難免有池魚之殃及也 
[印兵北上]  
　　香港來電云此間於華歴六月二十三日駛到印度運兵船兩艘載有印度陸軍若干名以三千名留於香港以資保衛餘則駛往津沽藉助戰事 
[英艦赴申]  
　　二十三日香港來電云新抵本港英國巡艦名戴多者於今日起椗開往上海約計二十五日可以駛抵吳淞卽就彼處停泊以壯聲威 
[英船到甬]  
　　寗波訪事人云日前有英兵船駛入鎭海口停泊砲臺上不敢攔阻卽傳德律風請署提督余瑞廷軍門示下軍門得信卽往該兵船拜會船主叩以來甬之故答稱保護商家並無别意軍門以甬地甚爲安謐毋庸越爼該兵船始鼓輪出口然甬地居民已不無惶惑矣 
[川楚閙教述聞]  
　　沙市訪事人來函云沙市商家接蜀中來信謂四川成都府天主堂被旗民拆毁又聞湖南湘潭縣於上月二十四日民教爲難鄉人將福音堂焚燬延焼民房數家至兩處教士有無傷害以及肇事原由均未詳悉俟再探續錄 
[景德教案述聞]  
　　九江訪事友人云有客自景德鎭來者言及本月十五日之夜彼處某教堂忽被匪徒舉火焚燬至教士有無受傷地方官如何彈壓則尙未悉其詳姑誌之以俟續聞 
[諸曁教案續述]  
　　紹興府屬諸曁縣莠民聞教情形已登昨報兹接杭州訪事友人來函知此事激變之由實因署縣主倪愚山大令辦理不善所致先是鄉民某甲與教民細故紛爭舌劍唇槍各執一是遂致哄動大衆聚而觀者密若堵墻大令聞信急率差役前往彈壓時衆人已各散去僅麷四人帶回研訊不由分辯判各重責若干板荷以巨枷示衆豈知此四人實非肇事正犯聞者大爲不服激成衆怒土匪從而和之頃刻集成二千餘人致將各教堂立時焚燬旋卽閧入縣署大呼爲民父母豈可任意株累無辜大令見勢不佳踰垣而逸立卽帶印到省時潘憲已委劉太守瀚馳往查勘署臬憲榮廉訪因念沈劍芙大令曾任斯缺深得民心飭偕候補縣吳大令同往籌辦撫憲劉景韓中丞則札飭胡都戎惟貴帶勇千名隨後踵至以壯聲威十八日沈吳二大令先行起程胡都戎　於十九日督隊登程及至暫駐城外以免驚擾閭閻想區區烏合之徒當不難　消瓦解也 
[教堂宜保]  
　　武昌訪事友人之　　　　　福山天主教堂門首忽被匪人黏一匿名揭帖語甚狂悖堂中教 
 
 

Page 2

 
 
士恐肇禍端立並函請地方官妥爲保護督憲張香濤制軍聞之擬卽派撥城守營弁兵若干名駐紥教堂左近常川巡緝以戢匪𦦨而杜亂萌 
[募勇赴寗]  
　　九江訪事友人云日前兩江總督劉峴帥委督標護車左營紀步高協戎赴九江招募勇丁六百名尅日訓練成軍以資防守近已足額爰於本月二十一日買棹駛赴江寗聽候點騐 
[踴躍從戎]  
　　金陵訪事友人云自京津拳匪激成各國公憤兵連禍結勢難遽平此誠豪傑有志之士所當投袂舊發之秋也日來江淮奇士湘卾偉人投督轅陳請効力者踵接趾錯多若過江之　未識劉峴莊宫保作何驅策也 
[潯上招軍]  
　　九江訪事友人云鎭憲宋佩珍鎭軍前因兵力單薄委員赴安徽壽州一帶招募精壯一千名以資防禦本月十五日由寳華輪船載到若干名餘俟陸續到齊俾得訓練成軍爲國家干城之寄 
[浙軍過潤]  
　　鎭江訪事友人云浙江巡撫劉景韓中丞嵩目時艱特調定朥前後兩營拔隊北上助平匪亂保衛神京本月二十一日此項兵士乘舟過鎭小泊一宵卽於翌晨解維而去先是道憲長久山觀蔡接奉謢理江蘇巡撫聶仲芳中丞札文略謂浙省兵勇奉調入京當陸續過蘇時羣在租界滋擾幾釀大事如經過各處地方著卽由地方官會同防營押送出境免滋事端等因觀察除札飭所屬各營縣遵照辦理外面諭水陸總巡周錦堂都戎及保中各局員妥爲彈壓故此次浙軍戾止頗覺安謐如常也是日丹徒縣主莫嶼香大令發出四言告示文曰兵差過境上岸買物各項店鋪公平交易烟个酒肆夜間收歇一交亥初關門一律倘敢不遵定行提葭房屋發封地保並革 
[教習被辭]  
　　昨日香港來電云西人哈默爾君向在廣東黃埔地方水師學堂充當演放水雷教習邇因督憲李博相奉召北上卽爲監督學堂之某觀察設詞辭退 
[潯上官塲紀事]  
　　九江訪事友人云日前德化縣應莘臣大令偕保甲總巡史炳南明府率同城内保甲分巡委員金少卿叅軍薛葭生少尹城外保甲分巡委員樂才光二尹周少葵少尉將轄境居民鋪戶逐一清查丁口給發門牌以免匪類混跡潛蹤是亦未雨綢繆之道也○德化縣應大令目擊近日人心深恐被匪煽惑浮動貽害非輕因發出四言韻示一道文曰北方兵事現將平定長江一帶并不要緊潯郡離京路隔四省風鶴無驚各宜鎭靜造謠妄動大于例禁願爾居民愼毋輕信照常樂業安守本分倘敢不遵浮言是聽互相驚嚇遷離鄉井此種行爲與匪相等查獲到案依侓究問其各凛遵切勿違令○潯地苦旱農民望澤孔殷此次又經德化縣應莘臣大令設壇禱求略得甘𩆩至十九日大雨傾盆四野田疇始歌沾足 
[武林官塲紀事]  
　　杭州訪事友人云日前撫憲劉景韓中丞以清泰門地處東偏民居寥落恐有匪徒潜蹤於此未免貽患無窮特派新中軍前營統帶趙都戎懷清移營至彼處駐紥長慶寺内以資防衛○准補海寗州知州郭刺史文翹現奉藩憲飭赴新任本月十八日刺史奉到札文卽赴各衙門禀謝然後擇吉履新○錢塘門外茅家埠設有稽查局向由左營千總鍾曉峯千戎經理其事近以操防緊要經中軍管叅戎將千戎札調回營所遺差務另委候補守備賈守戎應庚接辦○靑石橋一帶爲南北往來孔道現已添設巡防局委左營雲騎尉許君一新督兵巡緝兼巡茅家埠等處俾居民皆得高枕無憂○邇來軍情緊急防軍局文報往來日不暇給局憲因擬添設海防文案一差委候補同知楊司馬志濂辦理以專責成 
[布置周詳]  
　　蕪湖訪事友人云前者道憲吳季卿觀察委員赴廬州招募精壯三百名以補保衛營之缺旋卽募足一律帶回禀知觀察卽於本月十六日升坐大堂按册點騐隨命將左營前哨歸趙統領管帶附駐精健營内右營舊勇一百名仍歸併江口本營其新募百名則專爲保護追署而設故飭分駐道轅左右及後河渡口加意訓練尅日成軍至皖南調來之精捷前營現除後左右中四哨由營官劉遊戎認眞訓練常川駐防外其前哨已於十二日調往下遊和尙港巡緝梟匪因近日有緝私砲船被劫軍装之事也 
[夏防認眞]  
　　蕪湖訪事友人云蕪湖開辦夏防已將匝月近以時事日亟道憲吳季卿觀察特飭分叚保甲各員將各叚私街僻巷所開各小烟館及附郭茅屋中丁口生業逐細清查編立門牌以使巡夜時擇要查對俾外來好宄不敢濳蹤云 
[弭患無形]  
　　南昌訪事友人云本月十一日南昌縣孟子卿新建縣江雲卿兩明府發出會銜告示一道文曰爲出示曉諭事本年六月初六日奉府憲行奉洋務局憲札開本年六月初四日酉刻奉撫憲松札開光緖二十六年六月初三日准兩江總督部堂劉電開北地拳匪閙教致肇鉅釁若東南一帶再行别滋事端大局不堪設想北事日亟民心浮動匪徒思逞各國咸欲派兵自衛民間必更驚擾現會香帥飭滬道與各國領事商議長江及各内地由我自任示禁造謠嚴辦首犯認眞保護洋商教士人命產業不使竦虞彼不派兵干預以期各不相擾必須切實照辦幸不致别啓釁端應請飛飭各屬地方文武會集紳董協力維持共加保護無使稍有蔬忽此爲力顧大局之舉该地方紳民亦卽自衛身家之計如有造謠滋事匪徒立卽嚴拿正法以遏亂萌望切禱切等因到本部院准此合亟嚴札飭遵爲此札局卽便查照立卽通飭各屬文武官員會集紳董協力維持認眞保護扭稍疎忽玩視如有匪徒造謠生事立卽嚴拿禀請就地正法以遏亂萌切切等因奉此合亟嚴札飭遵又奉善後局憲札同前由各等因奉此合就轉行爲此仰縣卽便遵照會同營汛及地方紳董共籌保護之法切實辦理毋稍輕心貽悞大于重咎仍將辦理情形密封申報各憲曁本府查考切切特札等因到縣奉此除派差巡緝並移會營汛會集地方紳董協力保護外合行出示曉諭爲此示仰合邑諸色人等知悉北地現在商務敗壞人民蹂躪均因匪徒閙教肇此釁端東南所以晏然無事全在認眞保護洋商教士教民人命產業使外釁不生地方自可享無事之福誠如督憲電諭所宜協力維持共加保護此爲力顧大局之舉亦卽地方紳民自衛身家之計自示之後所有内地教堂教士教民人命產業均宜凛遵憲札共相保護如有匪徒造言生事貽害地方許爾紳民立卽協同巡防兵役拿獲送案以憑訊明禀請就地正法切切特示 
[嚴禁空盛]  
　　寗波訪事人云買空賣空本于例禁寍郡近因京畿一帶拳匪滋擾商賈裹足不前市面銀洋不能流轉以致甬江各錢莊私做空盤者更多名爲對解而現洋貼水每百元至十元八元之多道憲誠觀察以病商病民莫此爲甚除札府縣一體查禁並諭飭錢業董事取具各錢莊遵照切結送查一面函致領事税務司暫禁輪船裝連現洋出口曁隨時禀訪拿究外又嚴禁各錢業凡有交易均照上海現盤時價計算不准再有買空賣空及貼現情事倘再陽奉陰違一經察出定卽嚴拿究辦云 
[賭徒釀命]  
　　紹興訪事人云出嵇山門十餘里有香爐峯焉高聳雲霄勢極險峻山頂建有觀音大土殿三楹每逢六月十九大士誕辰遠近鄉民咸往進香今年天氣暢晴香客較往届尤盛有東浦人某中揩兄弟某乙進香後聨袂下山經過南鎭廟前卽在茶攤啜茗以消渴吻攤之側皆係賭塲甲聞呼盧喝雉堂不覺見獵心喜摸索嚢中尙有墨西哥洋銀六元卽相與入塲甲弟某乙知係局賭一流婉言勸阻甲不聽旣而屢戰廣北　罄腰緾乃始向之饒舌賭徒先以冷語相譏繼以老拳從事甲以寡不敵衆未幾傷重殞命各賭徒見已肇禍一閧而散甲弟痛憤之餘奔赴會稽縣署喊控縣主黄大令准嗣卽日赴鄉相騐 
[珠江漁唱]  
　　廣州訪事友人云前年羽士鍾福殺害三元宫住持羽士士佩清自投南海縣署出首本月初八日縣主某大令飭差由繳 
 
 

Page 3

 
 
提出略詰數語漙另案匪犯某甲押解至大北門外流花橋回回墳左近用木籠站斃以伸國法而儆强梁○數日前花縣人某甲販猪來省傳得洋銀一百十元不虞爲匪徒偵悉佯與周旋誘至街頭强行劫取甲狂呼救命巡街勇丁聞聲而至拘獲三匪解至廟中由紳士某君略詰清由正擬解縣請辦忽有身穿官紗長衫形似營弁模樣者欵步而至謂此三人乃本營勇丁請卽帶回懲治甲密告紳士謂來者實係同黨今雖楚楚衣衫而面目猶可辨認也紳士乃命一併解請地方官究辦亦可謂自投羅網矣 
[相節而申] 　 
　　兩廣總督字傳相奉命調補直隸總督卽於本月二十一日由粤乘安平輪船起節昨晨九點鐘時抵埠停泊金利源碼頭本埠文武各官咸至江干迎迓滬軍營兵士更嗚槍升砲以誌敬忱法捕頭戎服佩刀督率中西探捕站隊恭迎傳相旋卽登岸乘緑呢大轎赴泥城橋外北洋務局駐節旋卽發電至武昌金陵雲南廣東四川江西山東等省又發一電至日本事甚機密不知有何要公也是日本埠各官之幸蒙延接者江海關道憲余晉珊觀察洋務局總辦蔡和甫觀察提右營廖楚材參戎貨捐局督辦錢怡甫觀察招商局總辦鄭觀察官應　觀察肇熙及候補道余觀察思詒也 
[儲憲將臨]  
　　江蘇督糧道羅少耕觀察於四月間督解海運漕糧赴北通州交兌刻已公畢由陸南下日内將次抵申上海縣主汪瑤庭大令聞信後卽飭辦差丁役預備恭迎 
[公廨停訊]  
　　昨禮拜六爲法租界公廨訊案之期讞員朱森庭明府因須隨同蘇松太兵備道余晉珊觀察躬迎調補直隸總督李傳相因飭丁咨照捕房及陸繙譯官暫停訊案一期 
[札催膏捐]  
　　本埠膏捐一項前經督憲劉峴帥奉准在滬設局開辦所收捐欵按月彙解金陵充本師學堂經費迭經各前縣主出示　諭城廂烟館各鋪律繳捐邇者各烟館每有藉詞違抗不肯繳捐事爲峴帥訪知以目下正當籌欵維艱萬難任其延缓因卽札行上海縣著卽傳知膏捐局經理人迅將捐數催收彙解不得稍有延玩等因縣主汪瑤庭大令奉札後遵卽飭差會同局董往城廂各鋪及烟館催收如有恃强不繳許卽解縣訊追 
[滬城火警]  
　　前晚二點鐘時本邑小東門内海防廳者西首義和洋貨店忽然火起鄰人見之大聲呼救奈店中已闃其無人遂至　　熊熊上　霄漢須臾延及大昌茶食店奕和南貨店成昌爾　壯璯記綾絹莊同源祥鞋店杏林室沓粉店升和綢緞莊費源茂絲線店振大昌洋貨店瑞泰　鞋店等各家對門　及保太衣莊萬和祥金鋪瑞成祥絲線店悅來大來兩翠　店陳象九筆店恊大昌毡毯店晉豊燭店義成　鞋店慶雲銀樓胡信太絲線店純泰錢莊祥生泰布莊信盛長絲線店曹素功墨店及平安里内居民房屋數幢同付咸陽一炬當火熾時蘇松太兵備道余晉珊觀察松海防同知劉乙笙可馬上海縣汪瑤庭大令提右營副將廖楚材參戎率同文武各員均各臨塲彈壓以是乘機搶火等事尙無所聞聞起火之家曾倩某洋行保有火險銀爲數　鉅是以人皆嘖有煩言云 
[購車運糧]  
　　日前駐津各國聨軍統帥以京津鐡路已被拳匪拆斷載運糧餉諸多不便因函知駐滬各領事請購小車一千輛前日怡和洋行廣生輪船開赴津沽時已載去三百輛餘俟購齊由北直隸輪船載之北上云 
[騐屍續述]  
　　英租界福臨里惡鴇談巧雲新開妓院内娼婦干二寳服毒斃命報經上海縣主汪瑤庭大令帶同仵作相騐情形已錄昨報昨晨八點鐘時不知何故大令復命駕至垃圾橋北首英美相界公廨後面升座後二圖地保供稱小的查知妓女王二寳與阿六素識情同伉儷近日阿六向之借貸苦無以應致萌短見並無别情大令命仵役悉心騐視仵役翻騰良乆始唱報實係吞烟致死大令離座親視無悞遂飭收殮標封俟公廨派差將談鴇及阿六送縣再行訊究 
[會訊要犯續志]  
　　會訊要犯已紀昨報兹悉張柄樞司馬偕汪大令升坐後先提顧阿六研訊顧祇供認向尹朱氏母舅趙文文訛詐满銀五元六角餘則狡不承認司馬喝掌頰七十下鞭背二十下仍無實供乃飭隄同案之小鹽豆卽張杏寳訊問據供趙文文與甥女尹朱氏同　來申在仙水菴後面遇見小的與顧阿六王屈子阿松等四人顧卽向趙訛詐洋銀五元六角又將尹朱氏曳至某姓墴塋之旁由小的代褫阳衣顧卽獨自行强是實司馬飭與顧質對顧知無可狡飾始逐一供認司馬飭吏將供單朗誦一過該犯點首稱是飭卽蓋印指摹還禁内監時汪大令因急欲赴英租界騐尸先行退座張司馬又提訊鴇婦王陳氏供開設花烟館因烟妓田小紅貪睡小婦人至牀前聲喚誤將紙煤墮落以致　傷後又另患他病而死又提王阿春供受叔公之愚囑將陳狗郎兩目挖去自知不合求恩寛宥司馬亦令將供單向男婦兩犯朗誦一過亦　指摹分别還禁司　遂退入内廳小憩片時命駕而去 
[竊稿被押]  
　　前日英美租界公廨有某案禀稿發交書吏倪某謄寫忽然遺失讞員翁笠漁直刺聞之大怒因於午前訊案已畢提倪研詰倪供小的奉諭錄稿正在繕寫之時適嘉定縣人陶　伯入内禾幾卽去稿遂杳無蹤跡故疑此稿被陶竊去求鑒時陶在側聽訊直刺卽命　案研詰之下陶供詞狡頼直刺謂爾膽敢竊取公牘目無法紀可惡已極著押候將原稿交案再行核辦倪辦事不愼咎實難辭著責手心一百下以儆 
[求脫火坑]  
　　妓女高彩玉投英美租界公廨控傭婦逼索債欵霸阻從長前晚讞員翁笠漁直刺升座研訊高彩玉供小婦人籍隸杭州年一十有九當十二歲時被匪人誘拐至滬鬵入倡寮現寓同慶里假母某氏曾久朱姐及松江娘等帶擋洋銀七百餘元無可措繳避匿無蹤以致小婦人常被逼迫困苦難堪思欲從良又被阻止不得已投案剖陳求恩超豁直刺判交官媒候發樓流女所擇良婚配 
[朝露同悲]  
　　前日有年近而立之甬人某申携帶木匠所用器具步至江天輪船意欲附之回籍未及起碇猝患急病逾時魂赴泉嚢船主知之命將屍身舁至碼頭報知捕房捕頭派探咨照同仁輔元堂分局備棺收殮發壇暫庴俟屍屬認領 
[上海巡局紀事]  
　　前晚十六鋪巡防南局委員會虚齋二尹督率勇丁赴各處巡查至王家馬頭左近見有張勝全者在街頭偃臥爰命提至輿前研詰供稱在近處王德元鐵鋪爲夥因由他處而　店門已閉不得已就此一宿求恩明鑒二尹命帶回局中覓保釋放○丹陽人夏寳榮卜居於南市鐡錨弄膝前一女年已及笄許字與某姓子爲室日前偶爾歸寗爲漁人王福生暗中勾合夏察知其情前晚將王扭送十六銀巡防北局請究局員楊聘侯二尹研訊之下著自赴總巡局控訴 
[正訛]  
　　昨報論目觀察撤差差字誤刊任字合亟更正 
[錄平江公所覆工部局董函]  
　　濮蘭德董事先生閣下敬肅者前日接奉大文展誦之餘具徵員總辦保護方維持市面謀深慮遠欽佩奚如昨又蒙賜與會議尤見虚懷若谷景仰益深竊自北方倡亂以來滬上謠言四起加以不法之徒從中煽惑遂令人心浮動紛紛作遷地之舉其中之不知貴局保護周密而恐匪類竊發者容或有之然大都皆慮兵凶戰危波及申江鄙見均在雖經各領事與各督撫妥訂保護章程自無意外之虞倘更能援照光緒三十年成案滬上作爲戰外公地則人心必益　靖中自之戰咸以滬地爲樂土者此其明證也芻蕘之見謹備采擇專肅敬請勛安平江公所董事同拜啓 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　陸樹梅卽陸晴卿前於王欣甫大令綰上海縣篆時曾控二十三鋪地甲王長慶卽槍花阿四邀至鍾涵春家誘賭攫去洋銀勒令書立服辯等情王大令研訊之下以陸帶牌九司務顧福章作弊實有不合爰將顧從寛責釋陸心不甘服又投泉轅上控兹奉批飭上海縣提案復訊現任汪大令遵　提齊人証研訊鍾供小的住居治下南市蔡陽弄去年正月二十二日因家有喜慶事陸晴卿來赴喜筵飲畢卽與沈子彝楊愛堂秦秋挑鍾南壽等推牌九爲消遣陸帶來之唐阿順從中作弊爲衆人窺破向之理論陸自願書立服辯是實沈子彝供開萬聚醬園同叔父沈伯英往鍾家賀喜旋卽入局同賭王長慶供是日在鍾宅執役見各人因賭起釁小的在旁勸令書一服辯其餘並未與聞陸晴卿供童生實因路遇顧福章向索舊欠顧卽偕童生至王長慶家聲稱措錢歸還不料被王等將童生所帶洋銀一百餘元及時表金戒等物均被攫去王卽逃至鍾家童生跟蹤而入卽被鍾涵春逼令寫立服辯大令訊至此拍案叱曰爾此次供詞與前次大爲翻異爾旣被王長慶攫去洋銀物件何得又到鍾家書寫服辯天下有此理乎聚賭騙錢瞻敢揑情上控可惡已極喝令重笞二百板掌顂一百下否則解府究辦陸一再苦求大令始准從寛著具誣告結罰令長跪良久斥退鍾沈王亦有不合大加申斥○趙仰由趙雨亭控地販黃少齋溤振揚謝源深串同趙雲峯將趙姓祖塋公地盗賣一案前縣主王欣甫大令訊未斷結趙赴府署上控邇經府尊張子虞太守批發原縣覆訊汪大令提集人証先據原告趙仰山供此田係族中祖墳公地戸名趙奉直計田五分四釐八毫並有餘地十餘畝被族姪雲峯將田單竊出由黃少齋謝源深馮振揚朦轉道契盗賣與洋商竟將祖墳毁掘墳旁尙有免糧灘地五十餘畝亦被伊等竪立界石據爲已有趙雨亭供與相同黃少齋等供該地實係趙大朋爲中抵押馮處餘不知情大令核供以馮黃謝三人串同侵吞情殊不合而馮又抗不到案顯係情虚判候提馮質訊核奪 
[南市捕房紀事]  
　　前晚水巡頭目陳向榮查得浦江中某駁船形跡可疑向之盤詰以舟人意正德陳阿六汪阿發三人言語支吾遂一併拘之捕房捕頭令押候解送馬路工程局禀請總辦程雨村大令訊究○前日包認烏山船捐之鄭九扭舟子黃小春至捕房訴稱日昨小的遣兒子某甲回阿興所駕之烏山船收取月捐阿興之夥黃小春出而霸阻向之聲辯卽被扭住兇敺致將頭顱擊破小的得悉將黃扭獲請爲解辦捕頭令分别看管候解工程局禀請程大令研訊 
[英美租界公廨會訊案]  
　　英商湛博士投本管領事署控饒恊泰包造房屋延不完工等情由英總領事班德瑞君函致讞員翁笠漁直刺准詞傳饒到案訂於前日午後三點鐘會訊届時班君蒞廨會同直刺升座湛博士投案供稱商人倩饒在江海關左近包造房屋訂定工料銀一萬五千兩繕立合同限十六個月工竣由老沙遜洋行買辦徐子原作保核算日期西歴六月四號已届限滿不料伊竟任意玩延查閲各料均係三等之貨與合同所載應用上等者又不相符爲此控案叩求究追饒供湛博士囑造之屋若照原估之價不敷甚鉅小的已添用銀八千餘兩又被木作秦學文多方延缓以致迄今尙未完工求恩寛限直刺商之班君准如所請著交保限下禮拜工竣覆訊核奪○英商通和洋行控石妙法石張氏延不遷屋亦經直刺會同班君研訊通和洋行主延律師小威金生之帮辦瓊律師到案聲稱通和洋商向石永遠承租坐落二十三保三圖内之屋基一畝四分已將價銀付清轉出道契詎料石等盤踞屋中延不遷讓向雇不理叩求訊追石與石張氏同是地本係賣與蕭錦記議定價銀二千五百元後祗收到二千三百元尙少二百元至今未付且蕭前允貼還遷費今亦無著如何轉賣與通和洋行則不知其細蕭供此處地價業已付清並無糾葛叩求明察直刺商之班君謂通和洋商已轉出道契自應歸其管業著將石等交保限一禮拜内赶卽遷讓蕭之屋價是否清楚准石另案控追 
[美租界捕房紀事]  
　　穿虹浜一帶向爲流氓麕聚之區近更持械橫行魚肉善良無惡不作藍副捕頭聞知其事卽派各包探前往嚴密查拿以便解送公堂禀請讞員翁笠漁直刺訊辦○昨晨包探劉阿炳巡至裏虹口見某甲彳亍街頭東張西望知非善類因卽拘入捕房捕頭令押候查明曾否犯案再行核辦○昨晨積竊許阿四混入虹口某姓家行竊衣服携之而出適爲包探沈翠濤所見立卽拘入捕房捕頭令押候解送公堂禀請懲辦 
[皖垣官報]  
　　六月十五日缷署毫州王樹中知交代清楚丁艱知縣熊鈺撫院文巡捕羅廷琛均到由上海公幹回委署當塗縣典史陳師曾到解秋審人犯赴歙縣回卽用縣周榮期副辦候補縣孔慶滉帮審均知奉委發審局行走陳兆煊辭委解京餉直隸州張恩培到由閩就醫回委解京棕委員巡檢夏仁澍李宏猷均到○十六日調署懷寗縣事石埭縣姚錫光到候補知縣盧忠麒到赴湖北公幹回徐士傑赴徽州府會辦團練巡檢李藻惪知奉委解長江水師月餉赴金陵○十七八日知縣盧忠麒辭赴湖北公幹董汪書知奉委辦軍械所本任宣城縣丞愼乃初到委辦宿松菸　縣丞鄧宗煦署當塗縣典史陳師曾均辭 
[邗江官報]  
　　六月十一日南掣金司馬禀辭○十二日彭鹺尹熙臣委赴盱眙收繳廢差吾陳分轉康委海屬船私○十三日李分轉以牧委高寳緝私吳分轉作梅委赴安徽勸捐繆鹺尹延祉辭回寳坊寺卡○十四日兪大令錫疇由蘇省來揚公幹○十五日分發巡檢喬鹺尉國楨禀到 
 
 
