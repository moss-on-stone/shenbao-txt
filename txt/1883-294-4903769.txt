# 1883 - 294 - 4903769

 

Page 1

 
 
[淵類函出售] [  點石齋主人啓]  
類書昉於六朝而尤盛於唐然博而不繁簡而能數者　群前明俞安期著唐類函頗稱詳　其祖述歇陽詢類聚又稍劉存書鈔初學記白帖通典　　益之旣缺宋以來書而唐以前亦有脫漏者國朝康熙年間諸儒臣奉命臚采原本唐類函所載諸書并唐以後諸家事類及二十一史子　　　　爲蒐羅句櫛字比凡日星河岳禮樂兵農以及道德性情禽魚艸木罔不辨晰音義提挈綱領其間典故事對詩賦雜文會　　家　詳　　書成討四　五十卷聖祖仁皇帝錫名淵鑑類函製序刋行誠類書之大觀矣本齋石印佩文韻府旣爲海内士林所　賞今又不情　價　得初印殿版淵　　　縮爲石印堂訂十冊校核則愼之又愼墓印更精益求精毫髮無遺鬚眉畢現盖枝以久鍊而熟料以選擇而工較勝佩文奚啻倍蓰至其字畫之精　　虎 
朗雖入老年之目亦如觀掌上螺紋無煩臨鏡正不徒雕鏤夾板裝飾時綾輝增鄴架巳也攷古家各置一編昕夕欣賞其有裨於　文者豈淺鮮　兹　於九月初十日出書每部十一元售處悉照曩例 
[新印屬月夢出售] [  申報館主人啓]  
邗上　人著有風月夢庋藏行　未肯輕以示人盖皆其身所經歷目所視覩者現知本舘有活字版可以代人排印因諄託刋刷問世族窓無事　一　閱誠足喚醒痴迷不僅爲紅粉青衫寫照也兹定於念七日出書每部三十二回訂成四本價洋三角正言處照舊 
[本齋告白] [  點石齋主人啓]  
古今圖書集成早經購到惟日後開印就現在之屋舍機器均不敷用是以本齋於隣近處新近購得曠地將卽另建印書館並信致外洋速購機器多副一俟屋宇造成機器運到立卽開工有願附股者務祈迅來預定此布 
[勸金陵紳富捐賑說]  
歷年水旱偏災幾於無地不有哀鴻嗷嗷靡歲不見而今年山東直隸之水災爲尤甚所賴蘇浙揚滬諸善士踴躍勸募勉力捐助又復不辭勞瘁親往散賑觀於周大京兆曁潘嚴諸君歷次來信亦可見災區之廣饑民之多賑務之難捐欵之不易遽集而施賑者日夕焦勞見諸楮墨所謂已溺己饑殆亦不是過也上海怡順昌　行勸募於各西人無論多少隨緣樂助而諸西人莫不慨然解囊毫無吝恡多者數百金少亦數十金不分畛域俾辦賑諸君得以源源接濟雖需欵浩繁仍慮不敷散賑然而其情則可感矣金陵古稱財富之鄕爲東南省會之巨壁富商貴紳當不乏人而曾不聞有所輸助以繼蘇浙揚滬而起竊亦疑之但善舉之興當憑其人之願否何如不能强爲之勸故亦無人焉言及之昨有金　許求改過齋主人以論一萹并洋十元寄送本館本館當將來洋代送辦賑公所掣取收條以俟却寄取其論披讀　　盖卽人之所欲言而尚未之言者主人乃以身爲之的而大聲疾呼將以發聾而振瞶其事可嘉其義尤可感爰錄其論於報以供衆覽焉論曰中秋夜月明如晝獨立庭中有客來曰今宵團欒無人不樂子何事而有憂色耶子曰子正爲其團欒也客請伸其說予曰吾儕幸際昇平又無旱潦固無憂矣獨不思山東水災甚廣直隸又見紛告矣　億癸丑金藏城陷一家數十口同時殉難遇救者祗數人耳今思山東决口　更有甚於兵災　不代爲憂乎客曰兵災與水災同乎不同予曰有同有不同兵災宼至而死其不死者抛家離業挈妻抱子忙忙而之四方意在不遭殺掠則幸矣其無衣無食則不暇計水災水至而死其不死者亦無不抛家離業　妻帶子忙忙而奔高阜意在不遭漂没則幸矣其無衣無金亦不暇計此遇雖異而情同也其不同者兵災一間風鶴之驚卽探四方之報富者可以携財而避之遠方得以不死貧者卽不避而亦不必盡死蓋世有不殺人之賊也水災不論貧富旣無先見之明又無水府之報均不能排財而徙之　方安得而不死乎卽不死者非升之樹杪卽逃至山巓始克免死盖世無不溺人之水也水災吾儕未曾經歷而兵災　巳親嘗以彼絜此能不代憂客曰屢閱報章言蘇浙揚滬諸大善十業巳集欵往賑而漢口九江閩省又接踵而起幸災民猶有此一線生機獨愧吾鄕風土薄劣人心澆漓竟無一仁有力者敢肩此事豈眞如秦人視越人肥瘠坐聽其死滇然無與於已事者不然則盡是無耳無目之人也予曰或者吾鄕並無富貴者故無人創捐耳客曰非也君不見貴至一二品富有數十萬者頗不乏人以次而降十萬八萬則指更不勝屈矣若能首倡捐助再任勤勞亦開一局不特大戸　風而助卽零星亦可集腋而成不猶愈於巳乎無如子孫之念重好善之心輕第求官不來勸何敢自尋煩惱是以數月以來竟無一人敢言及此事雖然子亦何不一言乎子曰子何嘗不言數月以來多方言之奈人微言輕無人肯　今　承子囑敢不再進一言然不敢空言明日當再設措洋十元一俟應手卽行與言並寄申報館請執筆之君子據情代　以救吾鄕紳商士庶中之矯矯人望者亦如蘇浙揚滬之諸大君子振刷精神多方勸募集腋成裘以救東直之垂斃無告者可乎不可客乃避席而謝曰一人倡之於前衆人必將和之於後子能首倡則人之欲善誰不如我吾知吾鄕富商巨紳當有相繼而起者不禁爲災區諸黎額手慶之客旣返乃泚筆而書此 
[逃犯詳述]  
昨報載蘇友發來電音司監脫逃二犯閉門搜查一節電音簡略未知底藴兹悉其詳爰再述之據云初四日晚四更時分蘇按察司監獄有由金陵解覊之盜犯二名越牆而逃其一尚帶脚鐐其一則面已剌字均　逃逸無蹤初五黎明獄卒禀報卽由司獄官上轅禀知廉訪立刻傳令閉城搜拿其時巳八點鐘於是六門内外擁擠異常鼓噪之聲不絕於耳金閶爲最執閙之區人尤紛紜如蟻當派武弁督勇將北洞子門僅啓一扇出城者均由弁兵察看盤詰此外胥盤葑婁齊五門聞　竟日未啓并派員弁駐守閶門水關因船隻異常擁塞亦於下午始啓每船皆由　丁樓查始准放出抵暮尚未疏通而已於六下鐘水陸一齊下鍵矣在逃兩犯迄無從查緝或謂是日黎明各門巳啓該犯越監而出必已昧爽潛遁或跳城而去恐未必潛蹤會垣也然民間則驚惶甚矣 
[浙臬接篆]  
浙臬劉廉訪於上月二十七夜抵省二十八日午刻入城暫住倉橋大行臺隨出紅諭定於本月初三日辰刻准署申刻接印云 
[救活難民]  
客有從營口來信云　搭拱北輪船赴牛莊於八月二十日四點鐘從上海出吳淞口念三跪五點鐘行抵烟台北老鐵山卽俗稱爲北洋者是遠見有遭難船一艘買辦陳君玉南卽同大副船主捩舵往救及駛近　浪滔天隨放一杉板着水手五人於巨浸中救出難民四人甫上輪船而杉板中水已及半矣陳君急以已之乾衣爲難民更替洋人又以藥水進四人乃得救活詢其被難緣由謂於二十日出洋共九人三客六夥客先落水在後船主家掌 
 
 

Page 2

 
 
亦相繼而没今四人巳三晝夜不眠不食矣鄕籍皆山東登萊兩府屬陳君復與諸司事共醵洋百元佽助并許到營缷載後帶回烟台云 
[欺弄官長]  
○甯郡買賣空盤之錢攤手前經宗太守禁革在案嗣念其中有衰者難以度日者諭飭赴府報名以給養瞻資當有李　等八十九人按名每月給錢三千文此外又有邱世美等七十二人猶豫未决以爲一經報名斷難再圖舊業後見宗太守大張示諭如一二年之中再不改業必係聲名狼藉品行不端斷不能再給養贍云云邱世美等始赴府報名當時預先支給一年川資經營後又按月支足兩年於今年六月間截止可謂體恤周至矣乃有無恥之徒糾集多人揑名冒姓妄稱錢中兌現必須領陪等詞疉次赴府以圖聳准宗太守查閱名單姓名不符者至三十餘名之多且禀首列名之徐升哉楊實美顯然假冒名單内之余善見史寳三兩名姓亦舛錯而王聲遠更無其人殊屬胆玩己極太守拍案大怒除揚實美等當堂責辦外其餘各名當須訪拿究辦卽使眞有原攤手數人在内而當養贍三年之後仍不改業自是始終怙惡不悛空盤害人刑部定有罪名去年省憲有札嚴拿究辦如再妄瀆定必嚴辦不貸也 
[甯郡辨志文會九月分課題]  
漢學有孚失是解允猶翕河解問古設官分職其位尚左與抑尚右與仲虺爲湯左相於傳有之伊尹爲右相其言果足徴與漢右丞相位在左丞相上其制果有合於古與○宋學聖人以此洗心退藏於宻解董子度越諸子說問張子西銘與墨子兼愛何以異○史學兼掌故孟荀列傳書後漢藝文志爲著述之門戸說宗學考○天文兼算學問周正建子而春秋分記謂隠桓之正皆建丑能推其確據否宋紹興時王及甫上天經二十冊識者稱其論撰詳悉而正續疇人傳不載其人可擬一傳補之否斜弧三角用總較有餘弦代正矢正弦代餘弦之法能闡其理數否○輿地神農大九州攷扁鵲所飮上池攷問爾雅空桐與黄帝問道之崆峒是否一處○詞章杜子春年九十能通周禮讀賦以能通其讀頗　其說爲韻明州藏書目攷擬洪筠軒論經七絕十三首 
[九江近事]  
爛泥坂張劉兩姓搶案其要犯尚未獲到金邑尊出有賞格有拿獲張金提者賞錢三百串送信者賞錢百五十串等語上月初劉姓帶多人在某處將張金提拿住邀約多人押解來城張姓聞信隨卽統衆搶奪張金提始得兔脫劉姓又被張姓打復數名卽報縣署校案從此張劉　姓之仇愈結愈深也○九江鎭標後營吳把總病故出缺朱鎭軍現委外委周玉熊署理云○數旬無雨棉花蕎麥等類行將枯槁幸上月十八九兩日大雨如注簷溜有聲農田得一律霑足云○江省潘大中丞傳得有八月十八日白省起馬巡閱九江之信是以鎭道與九江府縣遊守各員均於二十日往姑塘青山一路迎接云○江臬憲現委兩員至九江辦理稽查保甲差事局設在考棚間壁五縣公所計有局勇二十餘名潯城内外各街每五十家爲一叚每叚懸一旗一牌燈分國正天心順官清民自安等字樣爲號委員帶領局勇晝夜稽查各烟館歇店照門牌逐日查點人數尤爲嚴厲想從此姦宄或難存身也 
[維揚瑣聞]  
○揚有僧某挾厚資通要津朋比大紳交通官府故其平日劣跡人莫敢言前月有告僧曰爾徒與某尼私已有孕今有棍　某某議將匿尼俟其産以爲口實如不遂所欲將當堂剌血以騐之僧聞言問徒徒亦不諱僧令徒以毒物墮胎尼方十七歲美而弱難禁峻劑胎下而尼亦死僧乃賄老尼以百金事遂寢死尼之父巿之賣熟食者亦思染指僧不應尼父控於官不準斥退傍觀者怒助之訟復以誣污佛門訛詐方外枷責示衆於是僧更得志云雖然惡不積則罪不彰或者僧有後患乎○揚州時疫盛行已半月有餘死者不可勝計今又添痢疾症十有其七啜烟者死更多聞彌陀巷一帶約計不過五十餘家而近日死者竟有二十六人詢其病均痢也一隅如此通城可知矣○甲乙丙三人交甚密甲皖人係小票鹽販乙楚人兩淮候補大使丙浙人與人合開典肆皆寓揚州朝夕過從相得甚歡因而三人之妻亦爲閨中密友但三人皆有妾俱買之民戸色艷而性懦三妻極刻妬各出其奇以虐妾而甲乙丙又各有季常之病甲妻之妒用隂謀鴆妾幾死者二次矣乙妻以剛嚴勝步步繩以規矩刻不放鬆丙妻尤暴厲輒以老拳從事或以針刀剌其膚肉三妾之自覓死路者非一日矣前日爲乙之初度甲丙之卷屬俱來祝壽三妾相聚中道所苦吞聲不己一嫗適來駭云汝三人六目皆腫如胡桃客散後奈何三妾亦欋極因共謀竊乙所食烟膏一大盒三人分藏腰際丙妾善書亦通文理細書一寃單用乙之鈐封直送淮南總局而各吞生烟兩許未及半夜三妾均死於家甲乙丙正在悼惜而總局忽來傳乙示之以書大受呵斥并聞罰三人之鍰甚苛以尉三妾之母家云○黄大宗師上月十八日歲試通州屬畢二十四日取齊揚州府屬聞憲舟過揚時後隨一小舟中有二老婦孀姑媳也放聲大哭正未知有何寃情○新城某甲本北鄕槐子橋人妹頗美與乙交有年乙以財雄視揚州甲因妹得爲乙管北路田租遂暴富曾以八千金買宅於城中家有一妻一妾妾又與乙好甲妻本農家女乙惡之屏居於鄕城中惟妾主政現爲子娶婦雌小家碧玉而貌亦可人妾强令隨住揚城每導以非禮媳年少性烈誓死不從上月十三日暴卒媳之母家富農也聞信至見周身有傷七竅青紫遂報宫甲與妾皆避於安樂窩聞願以三千金與媳家求和而尚未允從也 
[勘設電線續述]  
佘太守帶同委員勘設電線前已錄報但其中情形尚有脫漏處兹得其詳爰再照述北洋李傳相札委總辦蘇浙閩粤勘設電線事宜鹽運使銜直隸候補府佘昌宇字徴甫隨帶委員吳都司世清葉巡檢學文洋教習霍洛師司事李榮光二月初一日由津赴滬二十日由滬全蘇蘇省委潘太守學祖帮同照料三月初二日由蘇進勘十一日入浙十八日至杭州浙派顔大令培方墮同照料一切四月初五日至甯波五月初三日抵蘭谿十四日抵衢州以上均係坐船另用肩輿沿途查勘陸路設線路逕隨時繪圖並清查汛地按汛計里分叚派兵巡守由衢州全行起旱俱係山路渡仙霞嶺二十日至大竿嶺入閩閩省派照料委員劉司馬勲係候補同知非知縣也由浦城節節勘辦乾風烈日溽暑炎蒸過嶺翻山異常艱苦沿途文武各地方官均屬照料周妥佘太守所過之處夫馬火食一切自備謝絕應酬秋毫無拤是以主客浹洽惟建甯府甌甯縣署紳民忽圖阻撓不准洋人進城幾至激成事端幸建甯鎭張凱臣軍門顧全大局招留佘總辦及華洋人等進署棲息並派隊護送六月十六日抵福州再過興化泉州漳州等府八月初二日渡分水關入粤計閩省線路綿亘二千里俱係山路崎　做工非易也過潮州於初六日抵汕頭粤省派照料委員周大令家瑜隨擬卽日進勘惟閩粤民情澆悍動輙聚鬥滋事辦理殊多棘手如天色晴霽重陽時可抵廣州一律勘辦布置完竣再候傳相札飭或由廣州前路開工折回或先折回福州開工由閩至粤與後路兩頭並舉較爲迅速現在尚未定議約計大工告成須在明年午節前後也 
[通州瑣聞]  
孫學憲于上月十五日過通十六日赴津○陳邑尊前抄漕房起獲漕米數十石已交北關吕祖祠粥廠紳董承領放賑矣○自津至通接設電線現巳告成其電報房則設於招商局棧房内云○天津運到軍械機器船十艘赴神機營交納飭州備車百輛轉連至京矣 
[窮山多虎]  
湖北大冶縣黄石港之王家灣有王某子年甫四歲前月夜間因天氣炎熱在外熟睡被虎銜去次日其父母徧處訪尋祗見地有血跡綠路而至五虎山下只剩頭足矣又東方山脚下彭姓子年十三歲一日天將晚在外牧牛歸猝遇猛虎拖去此孩狂呌數聲有聞之者卽糾約鄕人明火依血路追尋至亂石堆中見有花虎二隻併小虎三隻踞上風而立狀殊凶猛鄕人以天色已晚不敢逼近乃各歸家次日復 
 
 

Page 3

 
 
紏百餘人持械鳴鑼直搗虎之巢穴虎見人衆遍山光竄衆人赶至十數里捉得一小虎然小虎亦傷二人有一人因傷重生死尚難卜也是以刻下東方山一帶巳出示曉諭行人下午後禁勿往來恐遭毒害云 
[殺妻破案]  
某甲者秦郵之鄕人也家小康有一妻一妹皆以耕種度日甲性佻逹嘗從東隣蕩婦遊而家人固未之知日來秋稼登　姑嫂皆赴田刈稻一日刈畢妹因内逼先歸聞兄在室與人喁喁私語心疑嫂尚未歸室中不知何人不敢遽入正躊躇闇嫂已同返乃告之故其嫂急入臥室則夫與隣婦正在陽臺之上乃大聲狂詈隣婦恐事敗聞於本夫再三求之婦不允馬聲益高甲轉羞爲怒思爲滅口之計遂捽婦於地而以繩勒其項少屬氣絕而死並脅其妹使不得告人候至夜靜乃以巨石縳屍投之於河後數日婦家微有所聞來相詰問甲以背夫私逃飾詞相抵復暗詫人賄以洋銀四百元事已寢息前日婦翁入城購物忽　州牧鳴鑼而來遽以女死不明喊請究辦州尊准詞一面派差偕婦翁至婿家踏看形迹亦至村口見河内一尸負石浮起婦翁心動急細審視則其女也於時事遂敗露凶手立時擒獲解赴城中想當盡法懲治也此事係友人來自袁江路經該處親見州尊赴鄕相騐者或覺翁旣已賄和何忽自行翻案尸有巨石何能浮起且何以爲婦翁所見不知報施之理固有昭然不爽者否則彼婦之寃終　水底公道竟何在耶 
[袁汀雜錄]  
邳宿被水後漕憲派員馳赴振濟並飭邑宰開放積榖兹以災區較廣前携銀兩恐有不敷爰再添撥銀數千火速前往以資接濟可謂救災如救火矣○上月二十四日徐仁山觀察爲其長公子完姻公子玉貌翩翩岳家卽長江水師提督李軍門也是日自漕憲以下靡不　往道賀云○念六日爲楊伯昻邑侯太夫人祝嘏之期輿馬喧塡於門簪纓交錯於　太夫人年届七旬性喜觀劇邑侯於是演戲稱觴以博高堂歡笑也○淮北存鹽將次售完新鹽尚未運齊湖販多停船待購故私鹽益無忌憚緝私弁勇雖嚴密巡邏無如若輩結隊待械星夜遄行若非勢侔力敵誰肯孟浪從事聞六七八月聞走脫私鹽約有五六十萬包推原其故蓋由塲下仔鹽視額銷多至數倍且有積壓十餘年之久者灶戸艱苦萬狀安得不勾引奸徒以罔利求生耶欲禁私鹽惟嚴稽灶戸乃可 
[沙巿雜錄]  
　間新任荆南道千觀察乘輪抵沙道旁觀者見觀察葛袍紗掛服色敝黯儼然儒素之風女眷皆窄緣布褂釵釧之飾以銀爲之行李十餘田冐雨入城治接印任事傳諭荆關書吏將每月徴入稅項全數報解關吏答稱荆關報銷向係按年月比較而月徴之數不能年年一律故每截留此月之贏以補後月之絀否則必遭賠累卽本官力能斡旋勢且令後任者爲難觀察乃諭照舊報解如按年較有盈餘卽當具詳督撫或充地方善舉之費也聞觀察本長白巨家太夫人年高畏暑留寓津門别墅臨别諄諄以廉節相朂並令酌帶資斧若干有古人載米之官惟飲吳水遺　荆江清且漣漪觀察冰玉之腸庶幾多進一勺也○前月十五日江水自孝子巷二磯頭倒流二時許有老舟子言咸曹初年江水倒流二日而沙巿生意興旺十餘年於今復見想亦吉兆也○荆郡時疫盛行駐防旗軍尤甚有人傳說今年瘟神下界必至除夕乃覆命於上帝於是旗人信之欲援福州某歲禳疫之例以少皞之孟朔作春王之正元家家置辦年事頗爲認眞想見人驚爆竹鎭心剖緑玉之瓜酒進層蘇却暑引碧筒之盞此時此景頗覺新奇但未識瘟神亦受人之誑否○多邑尊下鄕勘災乘紅船至郝穴再由三湖赴龍灣取道丫角廟返郡諸處皆一片汪洋邑尊視之惻然 
[鳳翔千仞]  
　　沙巿伶人鳳林妙齡敏質姿容妍媚凡春情艷齣靡不描摹聲色盡態極妍顧座有佳客鳳轉不欲以淫詞冶容褻大雅之觀聽人亦憐　意樂招以侑酒不使歌喉竭蹶於循聲按拍間也前聞鳳應鄧姓召往演劇有丁戊二人尋鳳巢於阿閣闖然入則甲乙丙先在甲　旗弁拉乙丙同來正悵然於鳳鳥之不歸忽聞丁戊則曰鳳雛安在曷不呼之來甲惡其發言唐突答曰鳳雛在南陽廬中予俟之終日而不至汝能爲簫史則引以來見也丁戊又不服遂相爭論然甲剛而乙懦丁辯而戊武未幾而剛者氣折懦者色阻辯者詞雄武者意奮丙在旁自不能作壁上觀然鬥丁則舌鋒不利敵戊則拳勇無靈度勢量力畢竟以三軍而挫於二廣適又有到門題鳳者爲已癸諸人與丙素相識見丙窘狀遂不待將伯之呼而直假鳳巢爲龍戰之地一破其顱一折其肱流血元黄與室中金碧相輝映衆咸快意而去丁戊分投官署請騐傷究辦官允爲拘提人証乙丙二人俱不能置身事外而鳳歲積　頭貲豐美乎羽毛焜耀乎文采久已動弋人之慕一罹於網羅必遭梳剔之辱故有教其爲黄鵠遠舉者鳳兮鳳兮遂如鴻飛冥冥矣 
[添派巡捕]  
近聞工部局議定新章在老閘浜虹口租界派捕巡查編定房屋號牌並令居民鋪戸按季輸捐現已出示曉諭矣 
[妓女乞恩]  
妓女吳愛卿　英公堂控稱積欠男女傭人洋五六百元無力歸還欲削髮爲尼旣苦於被阻欲含悲覓死復有所不能今有人欲娶我又苦於欠項未清爲此乘間投案伏求超豁並請發官媒陳太守准詞飭將該妓暫發官媒并令明白補詞俟各債主投案再訊 
[西員赴宴]  
蘇松太道邵觀察前日請英美德奥四國正副領事及各繙譯官到署設宴於花廳陪飮者觀察與署中繙譯曹君潤甫及英界會審委員陳太守也飲至戌刻盡歡而散 
[禀請銷案]  
前報列壹件帆船公司行夥陳佩琛控周文彬一案禮拜六據陳佩琛稱已經接到東洋來信知提貨單巳收到求請銷案等語來信呈案翁太守閱禀之下謂且待禮拜二傳到周文彬再爲核結 
[查辦竊線]  
捕房包探緝獲電線等　屢列前報昨聞大北電線公司發電音至虹口捕房云吳淞口外五百里光景之海洋電線屢經失竊故將是處之綫移繫沙灘現又被賊鑿斷竊去囑爲查辦等語富捕頭立傳包探徐少亭帶同該處熟悉之人前往矣 
[徴詩]  
鴉片流毒勢已無可奈何僕曾手輯指迷彚編一書尚未脫手付諸剞劂氏其中詩歌文賦章奏札諭莫不兼收兹悉諸名流有詩文助賑之舉爰擬烟具八題不拘律絕乞諸大吟壇詠就見示俾卽刊入實深禱盼題目列左烟鎗烟斗烟燈烟籤烟盤烟盒 
通條控頭[  何杏圃拜啓]  
[書潤助捐]  
翁巳蘭司馬現在震澤　次深念餘姚本籍水災擬書聯扇等件冀收潤筆以助賑捐計開八言對子洋六角七言以下均五角統摺扇二角半大屏條四張二元小屏條四張一元整張堂幅大一元小五角横披同長聯匾額零星題跋酌惠如蒙諸善士索書先付潤筆連紙件交上海北巿絲業會館施少欽封翁代收代寄　來　資統中震局發給十日取件按巳蘭先生前因出差震澤書潤助賑已經告止現因本籍待賑孔殷故潤筆減而又减求書者自宜從速以慰其善念也 
[分發作員驗看名單]  
籌餉例掣籤分發中書科中書陳錫麟山東何蔚紳江蘇○籌餉例指省分發道李大經廣西江蘇 
知府何湘植湖南貴州同知温培華廣東福建黄邦俊安徽直隸承恩正白廣東通判鹽提舉銜姚文輝奉天廣東劉芾湖兩安徽蔣茂熉四川廣西鹽運司運判張芳蘅浙江兩淮知縣何烈文湖南廣西曹仲生甘肅陜西布政司理問朱景賢浙江江蘇州同 
 
 

Page 4

 
 
邵士沅廣東廣西梁喬材廣東廣西鹽運司經歷鹽提舉銜王廷樞福建兩淮按察司經歷許大綸浙江江蘇府經歷俞振鸞浙江福建縣丞楊廷烺福建河南李傚山東河南徐受　安徽廣東邱銘勛江蘇河南州吏目李祖壽順天山東巡檢齊壽棋廣東廣　彭名淦湖南湖北童樹湖北河南李永英湖南湖北梁世祚山東江蘇陳世標江蘇江西王涵貴州雲南張凱浙江福建萬光遠浙江湖北李召業河南陜西李學勤安徽直隸從九品馮富春廣東廣西林長暉廣東福建吳應泰江西湖北柳煥文浙江福建典史馬恒麟山西直隸徐保宗江蘇湖北張大同安徽山東謝本偉安徴江蘇周澍浙江山東○勞績掣籤分發知縣藍翎况桂榜廣西劉方峒山東兼襲雲騎則商實燦貴州同知銜張新浙江按察司司獄王鴻釗浙江○截取呈請掣籤分發同知花金綬貴州直隸州知州盧崧鎭直隸○勞績指省分發知府傳以禮順天福建花翎三品銜徐家榦江西湖北同知藍翎譚誠濟湖南甘肅孫慶炳直隸廣西知州丁國楨河南湖北通判王沛浙江江蘇知縣蔡之模四川雲南李霦安徽江　黎文林江西貴州賀元釐湖南浙江史悠賛江蘇陜西嚴法貞河南陜西府經歷縣丞齊錫綸直隸貴州府經歷于湘順天福建從九品聶汝福安徽山東○進士呈請掣籤分發知縣陳煥新湖南○孝廉方正製籤分發知縣李文治直隸 
[浙省撫轅抄]  
八月廿九日孫昭發朝鮮來浙禀安陳爲鑑禀知京餉釘鞘寄存外庫鄧暄禀知臬司委諸曁公幹禀辭○三十日梁湖巡檢吳禀辭赴任留　補用縣李聯珠禀辭赴都○九月初一日署梟司豐進見奉飭仍回杭道本任禀謝補慶元縣申祜禀謝藩飭赴任大挑縣葛華禀知藩委處郡差遣禀見叩辭陳同恩禀知　署工竣禀見衢州府經歷徐寳芬照磨鄧爾璋中村巡檢彭述曾俱禀知　飭赴任署全旺巡檢唐叩辭赴任 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
   
 
 

Page 11

 
 
[蘇州天庫前電報局内直隸山東沙洲賑寓經收八月二十六日至三十日止清單]  
廿六日蔣實生募　六百七十二號善居三十員復祥募蘇一百九十一號廿二戸十八員又石印子史精華一部兹賓生募蘇六百六十二號虚齋　員又募六百六十一號二戸六員華鑄翁募蘇八百九十六號八戸七員五百文又募蘇元號十戸三員五百文紋一兩另五分又募蘇七百十一號二十戸三十六員積聚善五員人和震記來二員陳炳奎一員大邱生一員安尊子孫女病愈酬愿二十員東海子求保壽祿三十員○本日實收紋一兩另五分洋一百六十三員錢一千文石印子史精華一部○二十七日秦淮古渡人節省壽資五員吳亮采募電八十二號四戸四員錢三百文又募電八十五號二戸三員郭蟾香募蘇二十六號八員錢四百六十文又募蘇二十七號八員錢一百六十文又募蘇三十三號二千三百文德永隆來蘇九百八十七號三戸一員錢五百五十文又來九百八十六號無力人錢三百文徐　璹求母病卽愈二元潘迪恕來同人公祝吳小坡六十壽分一百元祈保平安人十員崑山崇善局募蘇二百八十一號廿五戸四十四元錢四百文盧吉翁來普濟會錢六百文履康歸臨記一元又來徐施氏二元蘇州聚星書畵社八月二十五期潤筆四元揚乾豐募蘇一百七十六號十戸十元肇祥募蘇七百十九號三十三戸廿二元七百零五文讀竹村募樹山合二十元沈翰記四十元朱午亭募蘇一千另四十七號廿二戸五元對開二個四開一個錢一千四百七十文嘉福綢號朱來電四十七號十八戸八元錢三百文王慶熙求保次子崇基乳哺平安二元○本日實收洋二百九十九元對開二个四開一個錢七千五百四十五文○二十八日沈亷翁募蘇五百六十三號十二戸二十九元亞蓮主人求咯血卽止十元盛康來蘇五百十號大湖水師右營毆陽統領募八戸一百七十六元盛康募無名氏六百文延祈求病全一元汪仁記五元潘璧翁募電丑號安　居五元又募電元號藥善士五元肇祥來蘇七百二十六號四戸二十九元無錫唐時長來周菊帆募蘇六百八十七號廿一戸十七元郭蟾香募蘇一百四十三號十三戸六元無錫唐時長募蘇六百八十七號十戸二十一元溧陽士吉典來電三十一號二十六戸二十一元顧增榮願保各事用心錢五百五十五文潘　翁醬字如意冊第七批六十元錢十一千另五十五文金華丹來金秉忠病愈酬願一百元揚州慶升恒綢號來邱玉書募揚字二十二號九戸十四元金匱學可園公寓來第一批二十五戸十七元三百五十二文炳記求子花溪道人八元汪張氏二元○本日實收洋五百二十六元錢十二千五百六十二文○二十九日省過齋一元朱漢記來竹筒錢二節計一千二百三十八文德豐祥來竹筒錢一節計八百五十六文常熟誠修閣十元保幼室一元勸善居士一元張之保陳希濓潘志潮潘志鴻蔣翰奎施沐澄公祝李與梅太夫子花甲之慶三元○本日實收洋十六元錢二千零九十四文○三十日幸弗藥人酬愿五元陸宥秈二元張來蘇八百號平陽阿保十元杭州沈凌閣先生來張小舫募電四十六號二十戸七元零五分七又來張小舫募電四十七號十九戸六元六角四分九兩冊實收洋十三元錢七百八十四文劉靄亭募蘇六百八十八號十戸十六元張子平三百無名氏二百文崑山正心局來蘇二百八十五號三十二戸九十一元○本日實收洋一百三十七員錢一千二百八十四文 
[杭州同善堂經收第三次東賑清單]  
仁和六二老人求保自身病愈捐洋二百元滋德堂捐洋一百元程積章求讀書開慧捐銀十兩易見洋十五員捐呢袍褂料售洋五員又捐洋四十四員經正堂求合家平安捐洋五十元無名氏捐洋三十元杭榮桂奎玉貞合捐洋十二元如臯薛公舘捐洋十元候補府鄧捐洋六元陳春記愛蓮堂周徐葆素堂徐棣華葛觀光祈病痊聞善堂徐六戸各捐洋四元務本堂倚雲氏無名氏吳蓉束沈秋伊張秀峰中和堂張紫石山樵蒼佑子吳山寓公　願十戸各捐洋二元椿康候懷德堂文聖扶瑞亭扎芝巖柏壽巖文朗齋無名氏周泰順吳玉記金栗靜壽山房九如堂趙坤記王公濟馮介如敬修堂丁求安居尹東來東海後人不留名孫震昌張臨安將有利本立堂祝於敬堂知足堂彭沈荃海陽劉借居無名氏敦厚堂三十一戸各捐洋一元樂善主人捐對開洋二員王雲亭祥仲昌尹董合愧不多四戸各揖洋五角共捐洋五百四十九元又對開洋一元連前共收洋一千五百三十五元二角二分解送上海陳家木橋賑局洋二千元 
上海陳家木橋金州礦務局内直隸山東賑捐公所經收九月初六日第十五次賑捐清單○杭州無名氏指捐順直規銀二千兩○常州保嬰節局經募洋一千員○式儀堂洪五十員耕求保晋居六十員心地安吉子四十員以上三戸萬蕃翁經募○實源祥作塲經募十戸共四員虚對開兩個八開兩個四開六個○張世鎔兩員大東門外徐氏長女求病愈四員錢朱氏求病愈一員無名氏念員曾藴仁爲兒病求愈十員金陵信泰春記十員金陵碧山堂正記金陵碧山堂炳記二戸各五員淩湖程金生經募十四戸共兩員一百八十文張竹房十員新安海陽不留名求妻病痊完愿十二員蘭言室主人虚對開一個爲慈親求福人一員又錢一百文海曲佑楣氏求病得愈完愿二元無名氏客虚對開一个問心草堂十員有心無力人醬色紗袍一件高郵丁鏡齋經募見心集五十部温病條辦五十部 
九月初六日代收順天山東賑捐第六十四次清單○李培基祈家宅平安由滬北謙吉申杭莊交來捐洋五十元吳少山喜産母平安捐洋十元浙杭無名氏求諸事順遂捐洋十元衡昇惪絲號捐洋十元隴西氏求子錫茂病速愈由南巿貨捐局交來捐洋五元洞庭不留名爲胞妹病求痊捐洋五元西同仁里黄宅祈保合家平安捐洋四元吳門戈日清由無錫同泰源號寄鴻源局來捐洋二元慈水王雲門求妻病速愈捐洋一元順記交泉記杭莊來指捐銅洋一元俟歸併鎔化核實申明上海北巿盆湯衖絲業會舘主施少欽謹啓 
 
 

Page 12

 
 
[光緒九年八月二十七日京報全錄]  
宫門抄○旨一道錄前○發抄旨一道○吏部寳等奏遵旨議處具奏摺○陜撫馮奏察看府縣片○直督李奏中江稅課請改爲儘徴儘解及以盈餘銀兩留充邊餉片○直督李等奏奉天府與朝鮮邊民交易現經會商詳細章程摺○閩督何等奏委解京餉起程日期摺○將軍金奏揀補護軍校員缺片○八月二十七日理藩院鑾儀衛光祿寺正藍旗值日無引見○楊文瑩謝放貴州學政恩○右營叅將吳魁麟謝恩○記名總兵李德濊謝恩○文中堂請假十日○召見軍機李德濊吳魁麟○發抄游白川等奏歷城等縣民埝被水漫溢並章邱縣民毁堤洩水現籌堵築情形奉旨覽奏己悉卽着陳士杰督飭屬　將歷城等縣漫溢處所赶緊堵築其餘工程竭力防護不得稍涉疎懈章邱民人毁堤洩水着將爲首之人嚴拿懲辦並令派出各員認眞彈壓毋任滋事一面疏消積水妥籌辦理欽此○○大學士管理吏部事務臣寳鋆等謹奏爲遵旨議處具奏事先於八月十二日經臣部查明覆奏編修林國柱服闋先期請咨一案查光緒五年四月考試試差據翰林院於四月十二日將嚴滿到院之編修林國柱送考到部經臣部於十二十三十四等日查無該員服滿文結到部例應扣除考試於四月十四日知照翰林院在案迫十五日考試在中左門外散卷時該員親持浙江巡撫四月十一日發給服滿起復文結面向散卷堂官前署臣部左侍郎徐致祥投遞當查該員旣經投遞服滿起復文結因卽給卷准其考試亦在案惟查該員服滿起復咨文浙江巡撫係於光緒五年四月十一日發給乃該編修卽於四月十一尸赴翰林院衙門投遞十二日具呈到院十五日親持文結赴中左門外向散卷堂官投遞伏查浙江省去京師遠至數千里何以四月十一日由浙江省城發給咨文該編修卽於是日在翰林院投遞其爲先期請咨預塡年月情弊顯然相應請旨將編修林國柱交臣部議處其蕭山縣知縣龔鳳岐前任浙江布政使任道鎔先期上詳前任浙江巡撫梅啓照先期給咨前署吏部左侍郎徐致祥率行收考均有不合亦應請旨交部分别議處光緒九年八月十二日奉旨依議欽此查律載違制者杖一百係私罪革職又定例在外各衙門上行平行下行文移牌票俱令鈐印編號倘有預印空白文結者降一級調用私罪又律載凡不應得爲而爲之事理重者杖八十係公罪降二級留任又定例官員任内本有革職留任之案因續遇降調處分無級可降改爲革任各等語此案編修林國柱服滿起復先期請咨巳經臣部查明情弊顯然請交部議處前任浙江蕭山縣知縣龔鳳岐等均有不合請交部分别議處奉旨依議應請將翰林院編修林國柱照違制律私罪革職例議以革職　期上詳之前任浙江蕭山縣知縣已告終養龔鳳岐前任浙江布政使任道鎔先期給咨之前任浙江巡撫梅啓照均比照預印空白文結降一級調用私罪例各議以降一級調用率行收考之前署臣部左侍郎内閣學士巳經丁憂徐致祥照不應重公罪律降二級留任例擬降二級留任梅啓照任道鎔龔鳳岐降調私罪均無庸查級議抵梅啓照己升河東河道總督因案革職應將降一級調用註冊任道鎔巳廾山東巡撫因案降調奉旨改爲革職留任嗣浙江巡撫奉旨來京另候簡用該撫革留之案尚未開復此次降調處分無級可降照例改爲革任註册徐致祥降留處分係屬公罪例准抵銷可否准其抵銷之處恭候欽定所有臣等遵旨議處緣由理合恭摺具奏伏乞聖鑒訓示遵行謹奏奉旨巳錄○○馮譽驥片 
再前准吏部奏定章程道府州縣無論何項勞績保奏歸入候補班人員以到省之日起予限一年詳加察看認眞考核出具考語奏明分别繁簡補用等因通行遵照在案兹查有花翎候補知府周淦現年四十八歲四川新津縣文童投管効力由軍功荐保至花翎以直隸州知州留於陜西歸候補班儘先補用又因攻克烏魯木齊吐魯番等城新疆南北兩路一律蕩平案内保奏光緒六年正月三十日奉上諭看免補本班以知府補用欽此請咨赴部八年三月照例騐放領照起程七月初六日到省今自到省之日起扣至九年七月初六日止又查有同知銜候補知縣鄭續祖現年四十三歲山西陽曲縣監生遵例報捐府經歷三班選用因辦團出力保奬五品藍翎同治五年加捐分發直隸九年三月因辦理海運出力保奏俟補缺後以知縣用奉旨依議欽此嗣准遵迥避新章捐離直隸原省改指北河因北河無府經歷之缺光緒四年在四川滇捐局捐離北河改指山東並遵例捐免補本班離任以知縣仍留山東歸候補班補用捐加同知銜請咨赴部因山東停止分發改指陜西七年閏七月照例騐放領照起程八年四月二十七日到省今自到省之日起扣至九年四月二十七日止均各試看一年期滿應照章甄别㨿藩臬兩司會詳前來臣查該員周淦年强才裕公事勤明該員鄭續祖謹飭安詳趨公奮勉自到陜以來委辦事件均能實心經理俱堪勝各班煩缺之任謹會同陜甘督臣譚鍾麟附片具奏伏乞聖鑒謹奏軍機大臣奉旨吏部知道欽此○○李鴻章片再中江稅務監督歷年與朝鮮按季互市應徴稅課銀兩咨准盛京戸部查覆每年額徴正耗銀三千三百七兩零除該監督由耗羡内扣領鹽菜銀二百兩實交部庫銀三千一百七兩零現經臣等另片會奏請將中江稅務改歸東邊道督理一俟開辦自當責成該道按年照數解部以充額餉惟自去秋議准朝鮮水陸通商海禁巳開該國商人前赴中江販運巳不如從前踴躍現署中江稅務監督徴收本届稅銀能否足額尚難懸定嗣後海船暢行陸路貨物難保不漸形短少中江稅課每年可收若干殊無把握應請改爲儘徴儘解以昭核實至東邊防務緊要臣崇綺等曾於去冬將應添隊伍等情具摺陳明是籌備防餉尤爲當務之急臣等往返咨商所有中江稅課改歸東邊　徴收後如果徴不足額或僅能如額應令儘數解部以重庫欵倘或徴有盈餘除照額解部外下餘銀兩擬卽留充邊餉以資補苴而重防務所有中江稅課擬請改爲儘徴儘解及以盈餘銀兩留充邊餉各緣由附片伏乞聖鍳訓示謹奏軍機大臣奉旨戸部議奏欽此○○臣李鴻章崇綺松林跪奏爲奉天與朝鮮邊民交易現經會商詳細章程恭摺具陳仰祈聖鑒事竊查上年人月間臣李鴻章遵議朝鮮水陸通商章程由總理各國事務衙門禮部會議奏准抄錄原奏並會議各摺斤及章程八條先後咨照各在案臣崇綺臣松林當以朝鮮邊民旣聽　隨時來往交易自宜就近設卡嚴定限制申明禁令以固邊防奏經會議覆奏奉旨依議欽此由總理各國事務衙門並由臣李鴻章於朝鮮國王咨請派員會勘邊界事宜摺内聲明奉省地方交涉情形應由將軍府尹揀派大員會同朝鮮陪臣魚允中踏勘妥商各就地方情形擬議詳細章程禀由將軍府尹公同斟酌咨商北洋大臣請旨遵辦抄錄原奏並恭錄諭旨知照到奉臣崇綺臣松林因查奉天東邊道陳本植係創辦東邊事務之員於該處情形最爲熟悉本年正月奏請委令該道會同朝鮮陪臣魚允中遵照天津原議章程曁臣崇綺等奏明各情悉心會議二月間該道督率通化縣知縣張錫鑾安東縣知縣耆齡委用通判汪㮚等馳赴中江與魚允中會晤將設卡地方公同踏勘並各就地方情形擬議詳細章程計二十四條禀由臣崇綺等公同酌核咨商署北洋大臣張樹聲轉商臣李鴻章意見相同臣　綺臣松林正在會同臣張樹聲辦理具奏間適值臣李鴻章接署北洋大臣應卽會同具奏兹謹將商訂章程二十四條繕具清單恭呈御覽應請飭下總理各國事務衙門會同禮部覆加核議請旨遵行所有臣等會商邊民交易詳細章程綠由謹合詞恭摺由驛具陳伏乞 
皇太后皇上聖鑒訓示再此摺係臣崇綺臣松林主稿會同　北洋大臣李鴻章具奏合併聲明謹奏軍機大臨奉旨該衙門議奏單併發欽此○○閩浙總督臣何璟福建巡撫臣張兆棟跪奏爲滙解各欵京餉委員起程日期恭摺仰祈聖鑒事竊閩省光緒九年分部撥内務府茶稅京餉銀五萬兩固本京餉每月五千兩洋藥厘金五萬兩添撥稅厘京餉銀十萬兩巳籌内務府銀二萬兩固本銀二萬兩洋藥厘金銀三萬兩委令知縣周廷獻史濟道先後　解　報在案兹再設籌内務府茶稅京餉銀一萬兩固本京餉銀一萬兩洋藥厘金銀一萬兩並籌添撥稅厘銀二萬兩一併委令補用知府傳以禮領解仍查照歷辦成案督同號商匯兌進京投納以期妥速該委員定於六月二十六日起程據藩司沈保靖並善後稅厘兩局司道具詳請奏前來除分咨外臣等謹合詞恭摺具陳伏乞皇太后皇上聖鑒謹奏軍機大臣旨該衙門知道欽此○○金順等片再奴才所部吉江馬隊翼長巴　坤領隊大臣沙克都林札布隨帶委員京城正紅旗護軍校裕鎭身故所遺護軍校一缺應在軍營揀補以重官額查有廂藍旗滿洲壽連佐領下儘先卽補副鳥槍護軍叅領鳥鎗護軍齊朗阿巴圖魯海忠打仗勇往當差動愼堪以借補一俟廂藍旗鳥鎗護軍校缺　再行調補以符缺額是否有堂伏乞聖鑒訓示遵行如蒙俞允俟軍務完竣再行送部帶領引見以符定制謹附片具奏軍機大臣奉旨着照所請兵部知道欽此 
 
