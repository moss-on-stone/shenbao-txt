# 1908 - 149 - 4912696

 

Page 1

 
 
   
 
 

Page 2

 
 
   
 
 

Page 3

 
 
宮門抄 
　　五月初六日召見軍機郭曾炘 
代論 
[湖北法政學堂監督邵太史訓辭] （續） 
　　今中國注重法典事業。派大臣。設專館。廣延中外起草員。期以數年畢業。以爲立憲之預備。公法如刑法法院編制法草案己立。訴訟法亦有各級審判章程。憲法皇室典範。政府方擬派員起草。惟民商兩法。近正在調查各省習慣之中。此最爲中國困難問題。凡人民程度高尙之國。國家不必事事以法文干涉之。遇有訴訟司法官可推考慣例裁判。英美法派是也。至人民程度低雜則劣慣必多。國家旣不能採之以爲裁判。必預網羅社會之良好事實。參以各國法律大原。則當編爲成文法黄以齊一民志。大陸法派是也。聞日本法學博士梅謙次郎之言曰。中國當如歐洲大陸以法律變社會。旨哉言乎。然法文細如牛毛。國家雖有頒行之法典人民茫不知爲何物。眞孟子所謂徒法不能以自行也。繇是以觀法政敎育位置之重要。可想見矣。 
　　湖北省治。綰南北之中樞。擅江漢之險利。固歷史上有名之地域其間政治家文學家。項背相望且學務發達最早以地形人事而論。殆與德意志之普魯士相等。舉凡官於此籍於此者其地位雖不同。而其有發達地方振興國家之責則同。頃者遵奉明詔。開設法政學堂。聘師專習分别長期速成兩班。又附設自治研究班推地方大吏之意。盖欲以極短期限敎成極有用之法學。使官紳具有政法知識。而後聯絡一氣。改良湖北。以爲天下倡。諸君之責任不綦重與。 
　　按責任有二義。一爲對於現在之責任一爲對於將來之責任現在之責任何。即盡心求學以充其才。智也法理深微初時聽講。每慮格格不入然必虚衷淬力。以求必解。又法政爲各國制度所自出。各國有各國之歷史有各國之民情。不可强同。其有爲中國所不能行。者存之以俟叅考可也其有爲中國所可旁採者。則必詳求其故。證以平日之學問經驗以期異日之實行每見中國學生初學法律一知半解喜以己意論駁實則聽講未全。適形其陋此所當戒者也。將來之責任何即本其所學以廣爲傳習也。法政者所以學爲官也。故於官最切近但國家設官有限。豈得人人而盡官之即有一二厠身政界者非爲年資所限即爲事勢所阻設施無幾。志趣漸非。甚可惜也故入學時即應立志以法政學傳習於人。學記曰學然後知不足敎然後知困知不足然　能自反也。知困然後能自强也故曰斆學相長也。諸君於人學年限内。研求有得。俟畢業後無論本省外省城邑村市。多敎一人。即多得一人之用最爲吾輩莫大事業。此所當識者也。若夫遵守堂章。勤治功課則諸君已列高等學堂之級。必能以高等學生自待。固無俟章之曉曉也 
專電 
[電一（北京）]  
　　都察院代遞山東京官維持主權公呈廷寄魯撫袁樹勛按照原呈切實辦理 
　　按山東京官范之杰楊毓泗等公呈全文已錄四月十五日本報 
[電二（北京）]  
　　吏部議定撤銷貽穀保案辦法無論實缺候補均降一級 
 
 
 

Page 4

 
 
[電三（厦門）]  
　　閩路股東因總理委用私人大動公憤開會日多託故不到 
[電四（雲南）]  
　　錫督接政府電飭白金柱增厚趙上達等妥議設防營地以便招練陸軍分紮邊境 
緊要新聞 
[黔撫電告分兵防邊北京]  
　　貴州巡撫龐劬帥致電軍機處大略謂嘯電均悉除分撥黔車赴滇助剿業己電咨外現已另遣續備各軍二十營分紮義興都隕兩府及普安廳等所屬興義安南八寨麻哈等縣滇黔連界諸要地以防敗匪逃匿云云 
[滇督致軍機處捷電彙錄]  
[克復老范寨]  
　　四月二十六日電云承准電寄二十五日諭旨仰蒙訓示方略以中路進取匪易飭由東西兩路夾攻等因聖謨宏遠明鑒萬里欽佩莫名查中路軍情昨據增厚電稱該統領王正雅因知西路已長驅進兵該匪必潜分精銳往救亟應乘此力拔老范寨爰親率士餘騎馳赴前敵指揮分三路進攻以一路從上游渡河沿山擊賊繞後山抄出一路以正兵直進並約白金柱派營分路策應匪仍死守經該統領躬冒矢石而前各營勇氣百倍匪遂不支當將老范寨克復匪由右山斜徑退竄三十五啓羅泥巴黑地方據險抗拒現仍約會東路兜剿等情是中路一軍近日亦頗稱得手理合先行撮要電陳謹乞代奏錫良謹叩 
[請奬出力人員]  
　　二十七日電云竊本日拜發收復壩洒電奏後承准電寄二十六日諭旨蒙恩先賞趙金鑑勇號飭令查明尤爲出力將弁奏請優奬並以前敵將士冒暑苦戰瘴缴頒賞藥品聖恩優渥至此凡屬身隸行間敢不激發天良爭圖自効以錫良待罪疆圻尤宜感奮謹即恭錄傳示前敵並叩頭代謝天恩查尤爲出力人員迭經錫良遵旨隨案隨時存記惟因此次變起倉猝匪蹤飄忽上犯亟飭諸統將等各舉所知勇將分起募兵應敵邊防民氣夙强授械卽能擊賊本爲滇省特色甫克成軍隨督接仗電文呈報僅具姓名履歷旣未齎到無從查悉底銜雖其中舊將多有夙知而一體立功未便稍區先後現正飛飭指查一俟到齊擬奏先行懇奬一次餘俟河口收復再懇彙奏分别予奬以作十氣而勵將來理合電陳謹乞代奏錫良謹叩 
[攻克泥巴黑]  
　　二十七日又電云竊中路前敵收復老范寨昨已另陳在案茲據西路趙金鑑電稱自田房大捷後審察地勢以田房壩洒之間小龍膊地方最爲險要二十五日率隊進取沿途見有傷斃賊屍並據探詢匪首黃和順於田房之戰係受傷而逸我軍到小龍膊已無匪蹤尙遺有宰食牲畜當即於二十六日進薄壩洒該匪未敢接仗先己狂奔即又跟蹤追勦是晚進紮曼莪地方距河口約僅三十里擬即直攻河口等情錫良查該匪在田房旣受大創且中東兩路方緊逼猛攻機勢萬不可失惟匪情狡詭偏師直抵仍飭加意審愼一面約會中東兩路之師至中東兩路現己將併爲一路據南防副營務處護開化府知府陳先沅報稱二十四日中路進攻泥巴黑踞匪白金柱派軍接應該府亦自古林箐督率保衛隊營官金殿舉周順等助戰經分頭痛擊是日立將泥巴黑賊壘攻克現擬會攻第二十九啓羅車河地踞匪倘將車河地收復距南溪不過十五六里等情旋據白金柱報同前情所部督帶官賽家斌生獲悍匪一名快槍一桿營官馬發林奪獲首級二顆快槍一桿帮統白映庚亦奪取該匪號衣均經驗明給賞現以一路會攻車河路另分兩路逕攻大小南溪等情惟中路如何接戰詳情尙未據該統領王正雅報到自因戰事方殷且地不通電之處理合先行電聞以紓厪注謹乞代奏錫良叩 
[收復大小南溪]  
　　二十七日又電云前據白金柱電稱派營會攻中路老范河地踞匪一面分路逕攻大小南溪業經奏陳在案茲據電稱探悉匪在馬革寨谷拔寨馬多衣大小南溪等處據險各建碉壘爲死守計當於二十四日夜經督帶官胡興乘夜派胡得勝營趨襲馬革寨沈正朝趨襲谷拔寨皆穿箐越山潜仗而進馬文种等營則由竹瓦房地方以厅兵先截馬多衣等處賊潰去路該督帶自率王洪順馬世珍李國治及保衞隊李朝雲等營直進小南溪時天尙未明各路匪黨驚覺力拒經我軍奮勇兜擊該匪再却再前卒乃大潰爭奔渡河復跟追痛剿計攻平碉壘八座淹斃匪黨二百餘名鎗斃一百餘名又鎗斃僞統領以熊卿一名從該屍搜有逆信僞令等件生獲悍匪二名割獲首級十六顆並奪獲旗幟鎗械馬匹多件立將大小南溪地方一律收復等情理合電陳正譯發間復接西路趙金鑑本日捷電據稱我軍已克復河口地方惟電文甚略尙未得悉實在情形特先報聞以紓宸厪謹乞代奏錫良謹叩 
[收復河口]  
　　二十七日又電云頃據蒙關道增厚轉據西路前趙金鑑電禀二十七日收復河口扼險立營等情除查詳細情形電奏外謹請先行代奏以慰宸厪錫良叩 
 
 

Page 5

 
 
　　按以上各電己由雲南訪員摘要電傳登載本報 
[製造局失事後之佈置南京]  
　　督憲端午帥以製造局失愼一呈雖因藝徒取物傾跌觸動藥箱致肇此禍而當事各員究屬疏於防範現己將該局總辦王道瓘記大過一次監工恩令潤甫經到差記大過兩次前派署江寗府楊守城守何副將查辦一節現已禀復尚無别項情事茲將前日江督與陸軍部往來電文錄左 
[江督致陸軍部電]  
　　省城南門外製造局近因添購機器改良擴充製造就局内鎗子廠右隅原設之儲藥房折卸翻蓋寛大廠屋以便安置新機該藥房舊存有同治年間廢火箭數箱及用剩火藥二小半箱於本月二十二日暫移至鎗子廠後進屋内空處是日已牌時分適有藝童取物經過此處失足傾跌猛磕藥箱致箱件震動登時轟炸屋内工匠藝徒猝不及防致被轟斃數名受傷十餘名重傷數名幸廠屋高大並無大損除派員馳往確查並飭該局總辦分别將傷者醫調死者殮卹外合先電達 
[陸軍部覆江督電]  
　　南京制台鑒辰漾電悉該匠藝等轟斃情形甚慘應即妥爲撫卹惟因藝童傾跌猛磕藥箱以致轟烈情節支離仍請詳查究辦以儆將來陸軍部勘 
[派員赴部會議秋操禀批南京]  
　　寗垣督練公所總參議等會禀督憲文云竊奉憲轅抄發陸軍部來電内有秋操方略訓令尅日即發會議定在五月初十到部聚齊請飭督練公所及軍隊重要人員即早預備應議事件以便决定一切一節奉此仗查寗省軍隊今歲舉行秋操所有應行籌備事宜業　本月二十一日起至五月初止與鎭部糧項局人員在公所提議一切並電約江北蘇州兩督練處人員到寗集議以爲部議之預備現在旣奉軍部電飭派公怕及軍隊重要人員於五月初十到部聚齊似應及早遴員派往俾便準備至往來川資應請飭下財政局撥發銀二千五百兩交由職等領用一俟返寗再行據實開報謹將擬派人員銜名開單呈核第十七協統領孫銘　第九鎭正叅謀官陳　修　兵備處幫辦程干青　参謀處幫辦劉荃業　敎練處幫辦丁鴻飛　砲隊第九標統帶王遇甲　輜重營管帶方咸五　馬隊第九標第三營管帶張仲元 
　　江督端午帥批云據呈派員於五月初十赴部聚齊會議秋操請飭局撥發川資銀二千五百兩等情應即如呈辦理除行財政局刻日如數撥發外仰即遵照 
[憲政館奏駁鄉官考試任用章程北京]  
　　憲政編查館奏覆閩浙總督松壽奏請定鄉官考試任用章程一摺略謂臣等前遵旨續訂直省官制另行具奏請將各省畢業學生先以鄉官考試任用俾資歷練而收治效一摺係爲學堂畢業學生注重國文嫻習吏事起見其時尙未恭奉明詔試辦地方自治故擬先請仿古鄉遂設官之法考選中學堂以上之畢業學生任爲鄉官以本地方之人辦本地方之事俾佐州縣以下各官之不逮現民政部正在擬訂自治通則各州縣之城鎭鄉皆得設立自治會辦理自治事宜所有會員均由本地選舉其爲法雖與任用鄉官稍異其收效實與設立鄉官相同俟該部奏准通行後自當仰遵明諭選舉賢能力謀公益其學堂畢業學生果能合格則被選爲自治會會員者必多似無須再設鄉官及先定考試任用章程致涉兩歧該督所稱職務經費期限各節應請無庸置議四月二十六日奉 
旨依議 
[西報譯要]  
[奉天道勝銀行停歇傳聞]  
　　泰晤士報云據華商傳說遼陽華俄道勝銀行頗爲不振故擬將奉天分銀行收歇 
[本埠海關宣告有疫口岸]  
　　文滙西報云本埠海關已出示宣告香港廣東厦門汕頭爲有疫口岸 
 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
要摺 
[憲政編查館奏直省巡警道官制細則摺併單]  
　　奏爲考核直省巡警道官制細則另繕清單恭摺仰祈聖鑒事本年三月初三日民政部具奏擬訂直省巡警道官制並分課辦事細則一摺奉旨依議欽此由该部鈔錄原奏清單咨送前來原奏内稱巡警一端爲防患保安之要務非有指臂相使之用不能收整齊畫一之功各省警政雖已先後創行而編制各殊章程互異不獨精神未能統一即形式亦復參差朝廷銳意更　特旨令各省增設巡警道並令臣部詳訂細則通行各省遵即按照釐定官制王大臣奏定外省官制内關涉警政事項並参酌學部奏定各省學務詳細官制章程擬成巡警道官制及分課細則十五條應請飭下憲政編查館按章考核奏請頒行等語查民政之有巡警所以整齊地方納民軌物近來東西各國講求規制日益精嚴其能約束人民號爲法治國者實賴巡警職司完備呼應靈通中國幅員遼闊新政初興將各齊其民俗之宜以爲推行之準自非增設直省實缺大員不足以專責成而速治化該部所擬巡警道官制及分課辦事細則十五條臣等詳加考核係爲統一規制整理警務起見應如所奏通行各省增設巡警道一缺將所有原設巡警等局歸併辦理惟員缺首貴得人而官屬必期當秩現在屢奉明旨各部丞叅不准指名保授巡警道爲行政重要之官各省新設此項員缺或遇有缺出應由督撫遴保堪勝此任人員奏請簡放或先行試署民政部亦可預保人員請旨存記由軍機處開單一併進呈恭候簡用原奏第五條所稱由部奏請及督撫咨送一節自應酌改以符體制又第八至第十條警務公所分設四課課長秩視五品副課長秩視六品等語查各部分司俱以郎中領職各省提學司提法司所屬各課課長亦无以五品爲限警務公所旣爲道屬品秩自應略降擬請改爲課長秩視六品副課長課員以次遞推俾示區别抑臣等尤有進者警政之善否與民生之休戚關繫最密方今預備立憲之初舊章新律交互施行凡從事警務人員必皆融會貫通方能措之無弊是其品格行能之優劣即地方之利病因之各省巡警學堂今猶未能徧設此項人才尤稱缺乏自巡警道以下應設巡官巡警若就舊有之弁勇丁役敷衍改編程度不齊而操之已蹙恐保安不足而釀厲轉多原奏祗稱用畢業之巡警學生而未注重學堂辦法自應由民政部奏定章程通飭各省先從辦理巡警學堂入的務以造就此項人才足用而止故臣等考核原奏清單各條酌爲改併益以第十一條之巡警學堂一項以期養成警務人員又上年釐訂外省官制原奏聲明各省增設巡警勸業兩道應將守巡各道律裁撤等語今若應裁者尙未盡裁而應設者先行徧設各省財力拮据亦恐有所不支應請飭下各省督撫迅將應裁守巡各道妥議裁撤一面增設巡警道缺認眞整頓庶節虚縻而重要政所有考核巡警道官制細則緣由謹另繕清單恭呈御覧伏候欽定頒行直省一體遵照辦理是否有當理合恭摺具陳伏乞皇太后皇上聖鑒訓示謹 
　　奏四月二十六日奉旨依議 
[附清單]  
　　第一條各省按照奏定官制通則設巡警道一員歸本省督撫統屬管理全省巡警事宜 
　　第二條各省巡警道員必須諳習警務並熟習地方情形遇有新設此項道員或原有巡警道出缺應由該省督撫在實缺道府曁本省候補道員内遴保二三員出具切實考語奏請簡放或先行試署民政部亦可就所知堪勝此項人員臚列事實預保存記遇有缺出由軍機處開單一併進呈恭候簡用 
　　第三條巡警道自到任之日起每届三年作爲俸滿届時各該省督撫將該員平日所辦事宜有無成效詳細咨明民政部由部查核與平日考驗成蹟是否相符分别殿最臚列奏聞 
　　第四條巡警道除受各該省督撫節制考核外仍由民政部隨時考查如有任事日久實在不能得力者即行據實奏参 
　　第五條巡警道舉辦一切事宜除隨時申報該省督撫外仍於年終彙齊造册列表申報民政部查核如遇重要事件准一面申請該省督撫核辦一面報部備案 
　　第六條巡警道應督飭各廳州縣按照奏定官制通則各就所管地方分畫區域舉辦巡警並得禀明督撫隨時親履巡查或派員視察完竣時卽詳細巡察情形禀報本省督撫並申民政部備案 
　　第七條各省舉辦巡警需用欵項由巡警道隨時禀請督撫籌撥應用按年所用各欵除禀由督撫照例奏銷外仍由該道彙造清册申報民政部查核 
　　第八條巡警道應就所治地方設立警務公所督率所屬各員每日訂時入所辦事公所分設四課如下一總務課掌公所總彙之事凡承辦機要議訂章程考核屬員分配警官編存文牘收發經費統計報告及巡警學堂各事項皆屬之二行政課掌行政警察高等警察國際警察之事凡整飭風俗保護治安調查户口籍貫稽核道路工程及消防警察各事項皆屬之三司法課掌司法警察之事凡預審探訪督捕拘押及處理違警罪各事項皆屬之四衞生課掌衞生警察之事凡清道防疫檢查食物屠宰考驗醫科及官立醫院各事項皆屬之 
　　第九條每課設課長一員副課長一員其課員額缺由巡警道酌量事務繁簡定之但每課至多不得過三四員 
　　第十條課長秩視六品副課長秩視七品課員視八品均以中外警務學堂畢業之學生及曾辦警務得力人員由巡警道禀准督撫分别任用但開辦之初得以不拘原官品級酌量差委仍將各該員履歷申報督撫咨明民政部備案 
　　第十一條巡警有保衞地方監察人民之責非品格高尙而於警政警學研求有素不能勝任各省推行巡警用人較多應各先從辦理巡警學堂入手分派各廳州縣務使畢業學生人才足用爲度不得槪以舊有弁勇胥役人等改編充數致滋流弊 
　　第十二條各廳州縣應按照奏定官制通則設警務長一員並各分區 
 
 

Page 11

 
 
區官若干員均受巡警道及該地方官之指揮監督辦理本管巡警事務區官以下所有巡官巡長巡警等階級名目均應按照民政部定章辦理 
　　第十三條各廳州縣每届年終應將該處警務分門别類製成統計册表申報巡警道查考 
　　第十四條巡警道得量地方情形督同所屬酌擬辦事細則禀准督撫施行並申報民政部立案 
　　第十五條各省俟巡警道簡放到任後所有原設之總理巡警事務等局與巡警道職掌重複者應即一律裁撤歸併辦理 
分類新聞 
政界 
[江督嚴禁私販銅元南京]  
　　江督端午帥日昨出示云照得近來銅元充斥銀價奇昂並有刁猾商販私運外省大批銅元員賤賣貴希圖漁利弊端不可腾言商民因之交因前經財政處於光緖三十二年奏請整頓圜法摺内令將販運大宗銅元在　千枚以上者一律從嚴禁止等因業經轉飭遵辦　案茲查海州各處奸商販運大宗外省銅元進口爲數甚鉅以致銅元愈濫百物價昂大爲商民之害亟應重申禁令以維圜法查禁止私販大宗銅元乃財政處奏定之案不容稍有干犯爾等旣各籌有資本無論何項商業皆可謀生奚必私販銅元自干重咎自示之後倘敢故違一經查獲即將所販銅元一半充公一半給賞仍治私販者以應得之罪第此係專指販運大宗外省銅元進口者而言其各處市鎭行用本省銅元不在此例若有書差痞棍藉端訛詐一併從嚴究懲 
[推廣候補人員學習法政辦法杭州]  
　　昨喻方伯以考驗候補人員應入法政學堂特將推廣法政辦法擬定章程四則詳奉馮星帥批云據詳已悉另摺所議辦法四條準情酌理切實可行惟正途出身人員雖文理優長未必盡通法政即高等以上學堂之畢業生如畢業於文農工商醫學者亦未必盡通法政查各國司法外交之官固皆法政專門出身即各局所之長官有管理多數人民之責非略通法政者不可如日本國立印刷局一實業性質之地然其局長名得能通昌者亦曾習法政各國實業專門畢業之人有志於大工廠之管理員者必補習應用之法政一二年故原奏雖稱正途出身及高等以上學生可不入法政然其中年力富强志願補習法政者亦可聽其肄業不加限制第四條明定奬勵務必實行而中途無故退學及應入不入各員亦應明定停委差缺章程爲强迫就學之計餘照所議辦理可也 
[官商公立戒煙局開辦蕪湖]  
　　蕪湖官商公立戒烟局現已組織成立於本月初一日開辦共設四局編列元亨利貞字號官界由何德敷少尹爲總稽查商界由謝岷泉大令爲總董 
交涉 
[東洋兵艦停泊湖口南昌]  
　　江西湖口縣地方爲各船進口必由之路四月三十日已刻到有東洋艦一艘號芝煒停泊該湖當經台官升旗詢問據云避風到湖寄錨一俟風靜即行鼓輪開駛赴滬現已由江亨巡緝輪船帮帶電報大憲矣 
[官錢局撥交日商賠欵漢口]  
　　漢口攤户滋事所有受損之日商各店曾經關道會同張鎭軍與該國高橋領事估計償銀三萬二千餘兩清單已錄前報茲悉鄂督已札飭官錢局總辦將償銀如數撥交日本高橋領事以便轉發各日商了結此案 
[英領因油池案赴寗蕪湖]  
　　駐蕪英領事葛福君于初一日赴寗謁見江督端端帥聞係磋商亞細亞公司在蕪建築油池一案云 
軍界 
[蕪關籌解雲南軍餉蕪湖]  
　　度支部因雲南匪警電飭上海鎭江蕪湖宜昌等關分别協解軍餉曾紀前報現悉關道文仲雲觀察已飭新關官銀號在洋稅項下籌撥六萬金交由商號滙解上海轉解滇省以濟要需 
[徐督電召叚芝貴奉天]  
　　東督徐菊帥前經電召前黑龍江巡撫叚芝貴已於上月念六日到奉聞徐督　叚芝貴諳熟軍事在奉天督院充東三省練兵顧問以整軍政 
[限制徴兵告假鎭江]  
　　鎭江駐紮徴兵人數過多每逢星期放假時常滋事茲標統蕭先勝觀察特商諸各營管帶議定自後每營五百零四人中祗准有一成請假其餘按期輪流以示限制 
[第九鎭統制暫委代理南京]  
　　寗垣督練公所舒質夫參議已於前日奉委赴部會議秋操聞委九鎭統制已委督練處總辦許葆英代理 
[憲兵取締徴兵之佈置鎭江]  
　　鎭江徴兵現有一千五百餘人而監督徴兵之憲兵則僅二十餘人大有寡不敵衆　勢因此憲兵部特商之巡防隊周統帶酌派防勇幫同查察以資得力聞周統帶已允准照辦 
學務 
[限制辦理學務人員北京]  
　　學部劄行各省提學司云查各省學務公所關繫全省敎育自應遴選通才相助爲理各學堂事務殷繁亦須有分　管理之人惟是各省學務公所課長課員及各學堂管理員人數名目均經前總理學務大臣曁本部先後奏定通行在案現據各省咨報學務公所人員及各學堂職員表册其中按照定章毫無增加者固多亦間有於定章之外别立名目者如甘肅有提調名目湖北有帮辦副課長額外帮辦副課長名目似此輾轉增入違背奏章必然别滋流弊應即切實聲明通行各省學務公所及各項學堂一律遵照除名目人數與定章不合者另文駁改外爲此劄仰該司遵照辦理 
[扣除冒考師範學生杭州]  
　　全浙師範學堂開課在邇應考各生 
 
 

Page 12

 
 
雖經提學憲分電催行然距省窵遠各屬如溫台衢處等府究不能插翅飛渡故截至四月底止僅實到優級生一百四十七名初級生二百三十四名體操專修生六十名去預定額數尙遠乃昨日臨海縣令又通禀省台謂該縣報考師範己取生馬熬王鎭二名迭奉文電飭催詎遍查臨邑並無其人應請扣除另補等語支學憲當即照會該堂王監督詳查二生籍貫應否扣除另補酌核見復果爾則師範又缺二額矣 
[元寗旅學研究法政安慶]  
　　江寗上元所設旅皖學堂開辦將逾兩載成效可觀刻聞該尝諸員以現當預備立憲時代尤宜有普通法律思想爰即發起於該堂内附設一法政研究所敎員學生均無薪水學費業已釐訂章程開所肄業 
實業 
[川漢路局近事漢口]  
　　鐵路工程師原口與路局總辦提議自宜昌至萬縣一帶路綫重山倚疊必開隧道而過工程浩繁修理非易議决由山面螺旋而過雖非平面於行車實無妨害事少工省種種便宜已擬呈禀明鄂督咨部鐵路局購地委員金崇爵遵鄂督示諭查明每六十方爲一畝六畝三分爲一石每石完糧銀五錢漕米一斗以便按畝計算又查明上則田毎石價値一百餘千至二百千不等中下則田每石價値八九十千不等洲地毎石價値四十千至六十千不等山地則每石價値二三十千不等 
[咨查官錢局銀行欵目杭州]  
　　浙撫馮星帥昨准度支部咨查各省所設官錢局一切出入款項及所出銀錢憑票各有若干均應核計編纂將每年總揭欵目出票張數自開辦日起至現在止詳晰報部一面飭令該局依限赴部注册嗣後並須遵照奏定則例按期造報現中丞已分飭官錢局及興業銀行一體遵照辦理 
雜記 
[外部商用演說留聲器武昌]  
　　鄂督准外務部咨近日由倫敦運來之留聲器據英人云彼國政府因演說易招反對而目繁難近特創得一法名曰留聲器用代演說其法由政黨會中先撰成演說數十篇請人朗誦於該器中派人四出演說即如山區則言山林之利弊江海則言漁業之興衰平原則論農業市井則論工商分門别户隨地而易現値預備立憲時代此器似有裨益鄂省可否試用迅請斟酌覆奪 
[紳士談判會之競爭鎭江]  
　　江督蘇撫派委張大令文甫查辦清荒控案已紀前報日前大令在縣署花廳開談話會雖到塲之紳士實繁有徒仍是唯唯諾諾未發一議惟經理清荒之李遵義孝廉與極力反對之鮑川如太守有相持不下之勢孝廉詰問旣稱營私舞弊私墾荒田有何憑証太守謂旣於民間有損無益非復行丈量不可兩造至競爭劇烈之時張大令祗得勸散姑候禀復省憲核奪 
[巨梟幸逃顯戮蕪湖]  
　　巨梟鄭道江濳逃回籍經駐蕪巡防五營在三河鎭緝獲并有蘇藩派弁來蕪迎提各節均紀前報詎上月二十七日瑞藩所派方弁到蕪迎提二十八日上午該匪已在營身故張參戎當即函請蕪湖縣鄭大令到營驗得該匪係因痰疾而死刻已通詳上憲請示核奪 
　　又蘇撫陳伯帥致江督端浙撫馮電略云鄭道江一匪前據瑞藩司報明已派隊官方壽山赴蕪迎提頃得夢帥豔電據巡防營管帶張春元電稱鄭匪於二十日患痰喘時發時愈　隊官由蘇來營於二雫主酉刻親提該匪迭訊供認販私聚賭並在海寗鎗弊弁勇二十七請文道給照起解該匪忽於昨午身故已禀文道飭縣骙收嘱轉電星帥等因除電復夢帥轉飭　隊官回蘇外特聞 
[公使後裔爭嗣涉訟蕪湖]  
　　前出使美　秘大臣崔惠人欽使在蕪浙世後統計家產不下百餘萬其族孫候補通判崔祥潤豓此鉅產力爭嗣繼經欽使夫人遣抱赴道縣兩署禀控聞昨日已由蕪湖縣鄭大令飭差提訊矣 
瀛談 
[報界之被選代議士者]  
　　日本此次選舉代議士全國騷動風潮甚大頃已舉定計厠身報界及各通信社者被選甚夥特彙誌之以見新聞記者之聲價 
　　（東京法律新聞　木益太郎　新時代藤原惟郭　□□□新聞松下軍治東京日日新聞關直彥　及自由通信渡邊勘十郎 
　　（大阪　大坂朝日新聞石橋爲之助　自由通信中林有信 
　　（神奈川　東京每日新聞島田三郎　公正日報小泉又次郎 
　　（兵庫）舊朝野新聞肥塜龍　自由通信改野耕三 
　　（長崎）東洋日日新聞鈴木力　都新聞田川大吉郎 
　　（新瀉）讀賣新聞竹越與三郎　原大坡新報高橋光威　佐渡新聞山本悌次郎 
　　（羣馬）舊實業新聞細野次郎　舊人民新聞日向輝武 
　　（三重）伊勢新聞松本源之助　舊報知新聞尾崎行雄 
　　（靜岡）報知新聞清金太郎　靜岡新報大橋賴摸　民聲新聞森田勇次郎 
　　（長野　舊電報新聞渡邊千冬 
（宮城）舊人民新聞菅原傳 
　　（福島　舊改新聞柴四朗　福島新報佐佐木鐵太郎　日米周報星一 
　　（岩手）大阪新報原敬　岩手每日新報高橋嘉太郎 
　　（青森）北辰日報石鄉岡文吉 
　　（山形）莊内新報阿部孫左衛門　酒田新聞池田藤八郎 
　　（石川）報知新聞户水寛人 
　　（富山）大坂每日新聞上野安太郎 
　　（岡山　中國民報坂本金彌　東京日日新聞横井時雄　舊朝野新聞犬養毅 
　　（廣島）中國新聞荒川五郎 
　　（山口）中央新聞大坂育造　臺灣日日佐佐木安五郎 
　　（香川）東京通信加治壽衛吉 
　　（愛媛）大坂朝日新聞松村恒一郎 
　　（高知）舊朝野新聞大石正已 
　　（福岡）大坂朝日新聞淺野陽吉　九州日報福本誠福岡日日新聞的野半介 
　　（愛知）新愛知村松愛世藏 
　　（大分）報知新聞箕浦腾人 
　　（熊本）九洲日日新聞山田珠一　自由通信原由十衛 
　　（北海道）函　日日新聞小橋榮太郎　北海□□武東 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
小說 
[福爾摩斯再生後之探案續出三捕愛姆生巨案（三十六）] [  西泠悟痴生譯]  
　　閱報時鐘甫交十點。半爲候尙早見携來之犬。頸帶細銀練一條。渾身虎斑。足高腿瘦目露金光其品神駿非凡。福愈觀愈愛。遂連呼曰吉靈吉靈。見此犬將福上下凝視。忽四爪一躍至前。口啣其衣。若甚歡悅者。福於衣袋内。取出牛脯一塊擲之與食且食且躍。旋繞身旁不已福語之曰。吉靈汝旣具有知識。可助予等捉獲匪魁。當紀汝一首功也犬聞。言愈加跳躍若已悟福之語者。福乃左手持鉛鎗右手牽此犬。五警軍隨其後。徐向羅士海岸。西格林地方進發。 
　　福剛來到海岸。回視倫墪在中炊烟縷縷。人家正治午餐取出遠鏡。向東瞭望見費而森之高塔。巍然在目近塔左側。似堆有亂石十數塊。暗想此必勞脫所留之標記。再留心向山坡窺視果見李師德在内理伏。借林木爲屏障。人影隱隱綽綽蓋此路爲塔之後面距海甚遠。在我有出路在彼則屬絶路故不患彼匪之暗伺也忽一警軍。向海岸指曰。警長斐君至矣噫改裝漁人形式何耶福急搖手戒其禁聲。須臾又見輪船一艘。外用鐵皮包首。宛與小兵輪無異。在海之東岸緩緩行駛。福知各路均已會齊。惟安排香餌。以釣鰲魚而已 
　　海風驟起。駭浪驚濤兀如山立。又見小輪一隻出没波間。諒是彼黨所遣以援應者。福暗忖日影已當午矣彼婦訂約在二句鐘。何以此時杳無消息。莫非伊用緩兵之計。掏出時表一看。芒針已交一點二刻方在眺望沈思。陡見塔頂驚起一隻野鶻直向頭上刷過。福料敵人將至。急囑五警軍曰汝等端整槍械。緊躡予之脚蹤切勿浪進。蓋敵人有暗算予等處也 
　　警軍聞言。東探西望。唯見空山古木。並無人蹤。心疑敵從何來。不料一轉瞬間。於塔之左側。轉出一人狀甚矮小直向福等所立之路綫迎面行走。約隔十餘碼。脚步立定見福脫帽爲禮。囁嚅而言曰。密司忒福爾摩斯。余奉主人之命請君前往福詰之曰。汝何人汝主人爲誰其人。曰余名派開係奉密司馬倫之。命。到此奉請者。福曰距此若干遠。派開用手向前指曰離此高塔不遠。約計二英里。即到彼處 
本埠新聞 
要事 
[法界會議禁烟之先聲]  
　　中國此次禁烟各國均表同情英界工部局業己拈鬮鬧鬮分四期停閉茲聞法工部局首董等亦擬於西歷七月一號即華歷六月初三日開會集議禁烟事宜 
[工部局董上領袖領事書（爲邊界警捕衝突事）]  
　　字林報載公共租界工部局本星期報告云前月二十八日工部局董事接巡捕房兩禀謂是日早晨西捕莘克萊在北浙江路分界處爲界邊中國警察所辱等語局董當即議定將此次衝突大槪情形並將租界之北界綫爲馬路房屋所淆易啓衝突之原因佈告領事公會局董之意欲將租界推廣以鐵路路綫爲北租界綫蓋以寳山地圖觀之分界之綫無出此　者二十九日局董乃上書於領袖領事其文錄下 
　　敬肅者昨有西捕一人在北浙江路爲界邊中國警察所辱並欲將其拘回警局按此路沿租界之北界長約三百碼在滬寗鐵路車站之南數月以來衝突之事屢見不鮮此事關係綦重萬不可不早籌善後者也 
　　此次衝突詳情見諸各報者皆確實不虚會審公廨不日將訊判此事故敝董不復縷述惟所拘中國警察二人早經覊押西虹口捕房因警察總辦汪道台之請業已釋放蓋汪道台謂二人久押捕房恐其餘警察不遵警章滋事並允審訊之時送交公廨故照允開釋也 
敝董等於本處警務問題籌思再三惟有仰懇貴總領事等鼎力贊成擴充租界之舉所有租界與鐵道路綫中間之地宜悉行圏入租界俾工部局得以遵照地皮章程有管轄之權敝董等所以議及擴充租界之故厥有數端謹爲貴總領事詳細述之 
　　一查章程第六欵經衆决議已有推廣租界之意可見從前擬定條例之時業已慮及今日所處地位因十年前租界未經延長之時其爲難情形較諸今日租界居民正相等也 
　　二租界之北界綫名雖具在實己消没蓋界綫僅穿越一帶毗連之房屋而已使工部局巡捕權以此綫爲限則租界偵探及巡捕之窒礙當無日可　袪除 
　　三閱寳山縣境之地圖可知租界之北綫與鐵道路綫中間之地已經遵章入册者甚多以同一入册之地而不能同一抽稅甘苦不等無怪租界地方之有怨言矣 
　　至於妨害租界衞生情形已詳前書想蒙鈞鑒尙有不能已於言者其地道路建築之不善房屋管理之不合如空氣火政公益諸端欲求稍饜人意殊不可得 
　　租界外無天然界限可爲北界線者故敝董等特舉鐵路路線以爲莫善於此至於圈地之多寡非敝董等今日所計及敝董等深信推廣租界之議必爲衆所許可故謹請貴領事將租界必須推廣之理陳明江督及各國駐京使臣然後與地方官開正式之談判 
[附初四日領袖領事覆工部局書]  
　　敬覆者前月二十九日來書業經讀悉書中所述已由公會愼加研究稍 
 
 

Page 19

 
 
緩數日當可佈聞 
[吳淞釣船局陳令景韶禀督撫文（爲查獲私運米糧事）]  
　　竊卑局巡船於四月十九日巡至長江口門相近見有生儎鈞船兩艘由江直駛出海經過吳淞口並不停泊當即追蹤前往在距淞五十里外之崇寳沙地方洋面將該兩船陸續獲住始知載有米石私運出口隨將兩船押帶返淞由知縣電禀憲台鑒核在案（中略）伏查該兩船一名王源興係於本年四月初七日裝載紙貨由卑局給予旗照繳捐進口一名金順發則係偷漏進江並未到局掛號此次裝載米石私之出口實屬有違禁令非别項逃捐者可比知縣眼同扦驗計王源興裝有秈米二百四十石金順發船裝有秈米三百二十八石五斗兩共計米五百六十八石五斗遵即悉數起岸擇地堆儲船隻交差看管毋許疏忽除將王源興船上出海一名水手一名乘客一名金順船發上出海一名水手一名解道以憑發縣訊究外所有拿獲私運米船緣由詳細禀陳仰祈鑒核再天氣日益炎熱米難久儲可否即時變價以備充公給賞之處並乞示遵 
[試驗雲南定購洋鎗]  
　　雲南採辦軍裝委員前在上海禮和洋行定購新毛瑟鎗三千五百枝業已由外洋運滬該委員即禀請金陵軍械局飭知上海製造局總辦張觀察知照該行將鎗運局於昨日逐一試驗 
[工部局新訂華捕試行章程]  
　　上海租界工部局巡捕房新訂華捕章程定於西歷一千九百零八年六月一號試行照錄如下 
　　一除禮拜六及禮拜日外凡欲充當華捕者於每日下午兩點　均可向老巡捕房華捕正巡官處親自投報該投報者須身軀健壯高及華尺四尺五寸以上方爲合格不分省域亦無庸荐信均可錄取惟全不識字者無庸投報選定以後必須尋覓妥保保其行爲端正 
　　二凡得錄取者當即照章派往敎練所作爲新招巡捕練習約四個月後倘練習成就方可出差當練習者係兵操體操以及巡捕事件 
　　三各新招巡捕一出敎練所卽可充作四等巡捕其中有家屬在上海者倘能設法派至近家地叚上差更妙 
　　四巡捕等第巡捕辛工巡捕應分五等新招巡捕亦在五等之内茲將每月工洋開明於左新招巡捕每月工洋十一元四等巡捕每月工洋十二元三等巡捕每月工洋十三元二等巡捕每月工洋十四元頭等巡捕每月工洋十五元以上所開之各工洋連食米洋一併合算在内 
　　五巡捕陞級巡捕當差若干年方可升上一級茲將當差年數以最少者核算如左新招巡捕及四等巡捕一年三等巡捕一年二等巡捕三年由是觀之巡捕當差六年辦事得力則可以月受工洋十五元倘巡捕辦事有特别之功勞可以不拘時限由本級升上一級惟平常巡捕補升全視素日記過簿上記過次數而定 
　　六茲將記過表約舉大綱分别等第開明於後一等故意不聽號令一等藐視官長或言語冐犯官長一等謊告病假一等上差瞌睡一等不上差一等上差時酒醉一等私放犯人一等故意假報一等受賄一等謊報住處一等作假見証一等不報住處一等公共處所賭博一等說謊話一等或二等上差時離開所在之地一等或二等逃出病房一等或二等失察偷竊一等或二三等行爲不端或不守條規一等或二三等延悮公事一等或二三等應報事件不來禀報二等不聽號令或因遺忘或漫不經心二等上关吃烟二等坐歇二等上差時點名常來遲二等相打或滋事二等或三等上差時懶惰或閑談二等或三等上差時走路不對二等或三等上差時號衣或不齊整二等或三等不往操練二等或三等上差遲或落差遲二等或三等落差後酒醉凡遇失火之時各巡捕不到本人之巡捕房照例應罰工洋一天惟此等罰款不在升級之内核算 
　　七以上所列記過表均係暫定將來可隨時更改其中大意俾巡捕知曉犯過之輕重關係彼等之升降凡遇各捕犯過均應照表記過惟承審員須審察其犯過之輕重然後再分别定其等第 
　　八巡捕拔升全憑記過之次數茲將如何辦法列明于後記過簿上記過分大過中過小過如犯一中過卽算三小過犯一大過即算六小過各捕在各等第内每人每月通盤扯算只 
准犯小過一次譬如三等巡捕在差二年通共扯算不得過二十四小過卽可拔升二等巡捕假如犯過太多須俟補銷後方可拔升 
　　九巡捕拔三道頭凡遇三道頭缺額巡捕如得有捕頭保舉即可拔升三道頭凡平常挑選三道頭之時大槪在頭等巡捕内挑取 
　　十分别三道頭等第及工洋三道頭分用三等二等頭等茲將每月工洋開明於左 
試用三道頭每月工洋十六元三等三道頭每月工洋十八元二等三道頭每月工洋十九元頭等三道頭每月工洋二十元以上所開之各工洋連食米洋一併合算在内 
　　十一三道頭升級三道頭須當差若干年方可升一级茲將當差年數以最少者核算如左 
試用升三等須滿一年三等升二等須滿三年二等升頭等須滿五 
　　十二此項章程從西歷一千九百零八年六月一號起試行所有以前補定各巡捕等第均按照此項章程核算凡巡捕不在班内有犯過之事須照記過表定過惟有内同一規條按事之經重記過之大小凡從前犯之過爲時已久其中恐有疑惑難分輕重現在格外從寛均按至輕之等定過凡巡捕本班内年期已滿而記簿記過之數未愈所限之數均於本年六月一號起按新章升上一等如未及格須俟及格以後再升 
　　十三懲罰懲分作四條一斥革二暫時降級三罰操四扣罰工洋 
　　十四解明懲罰除罰操一條只可懲罰巡捕外其餘各條不論三道頭巡捕均可施用斥革凡巡捕行爲不端及在差辦公不力均可隨時斥革暫時降級凡巡捕降級一月或幾月在期内穿戴之號衣及應領之工洋均照降級之等第穿領惟降級一節關係巡捕之升級因爲降級期滿之後仍回原班譬如三等巡捕在差已滿一年照例再須一年即可升爲二等惟當時降級三月期滿之後如别無過犯准其再回三等當差一年然後拔升罰操凡罰操巡捕須在各該捕房草地上罰操每日一次半點鐘前將所定時刻分别開列於左十點半鐘下差十一點鐘到十一點鐘半上差十二點鐘下差十二點半鐘到一點鐘上操三點鐘下差三點半鐘到四點鐘上操四點鐘下操四點半鐘到五點鐘上操如在夜差必須於日間三點半鐘上操罰扣工洋此條少用 
　　光緖三十四年五月初一日工部局發給 
[商品陳列所定期行開所禮]  
　　法租界大馬路商品陳列所定於初八日下午二時半行開所禮昨已柬邀中外紳商蒞會觀禮想届時必有一番熱閙也 
[電車肇禍]  
　　某西人昨乘八千二百念六號人力車至英租界大馬路被某號電車碰撞跌仆幸未受傷　車夫陳四嘉則頭部已破即由三十七號西捕送至仁濟醫院醫治 
瑣事 
城内 
[拐騙鉅欵]  
　　公共公廨已革差役薄端卿騙取職員蕭幾悟陳迪明銀三千餘兩控縣查獲經帮審李明府提訊薄供蕭陳二人被黃少卿馮老二陸翰生等七人在妓女李桂仙房内串騙洋九千五百元後挽小的理勸還洋五千一百七十元並不同謀求察判責二百板押候復審懲辦 
[環控縱火]  
　　張永順同慶堂源順昌等九家控萬昌槽坊主殷雲生縱火　賠殃及鄰居一案前晚由縣提訊張等供在浦東爛泥渡各開店鋪該槽坊保有火險限一千五百兩忽於上月二十五日起火並不喊救以致延燒多家情實可疑殷供出店盛阿錫誤將洋油燈撥翻是以失火盛阿錫與夥友錢芝林供與殷同判錢盛収押殷交差候再訊核 
[改良公所條規]  
　　漿軸綢綾各坊主與夥友時起爭端刻由該黹同人選舉沈兆相爲總董將公所條規悉數改良免再爭執昨已擬定新章禀奉本縣李大令批准立案出示曉諭 
 
 

Page 20

 
 
[官事]  
　　候補道郭道直　候選同知鍾進城　吳淞釣船局委員陳景韶　綢捐北卡委員試用縣丞鮑德和　候選縣丞徐燦瑛　知縣龔鴻揆　松海防同知聶宗羲　普渡兵輪管帶千總易錫棻昨均到道拜會禀見　浙江試用府經歷浙江海運局委員劉嘉樹禀辭返杭 
南市 
[飭查火夫家屬]  
　　滬道照會總工程局略謂接德領事函准香港德領呈稱德國輪船火夫阿昭於西歷去年八月初五忽然不見想已淹斃海内查該火夫年三十八歲上海人輪船欠伊工錢四元四角六分除將行李送滬水脚扣留外尙餘工錢三元一角一分附行李工錢清單各一紙前來函請查明該火夫家屬將行李工錢給領等因到道應請貴局飭查該故火夫家屬到案將行李工錢發交給領云云 
[禁烟紀念]  
　　南市商團公會各會友以去年禁烟以來將届一年茲定於十二日在會張燈行紀念禮 
[調查捐欵]  
　　城外新老北門附郭一帶現經總工程局推廣警察所有垃圾路燈各捐均改爲地方月捐現已由局派司事於即日起向各户查開捐數以便照収 
[虚驚]  
　　前日旁晚時小橋堍同義葷油店烟囱内火星迸發幾肇火災幸由隣人幫同救熄　 
新租界 
[臥房失火]  
　　昨日午後一點　新閘醬園弄陳姓家房内失火幸有鄰人帮同撲滅僅毀去床帳等物 
[毆傷小販]  
　　住居陳家浜之小販王阿全昨日旁晚在車袋角出售黃魚被流氓石小寳顧根元兇毆受傷旋由家人舁往仁濟醫院醫治一面投報捕房飭探查緝 
英租界 
[委員放債]  
　　唐啓瑞因欠捕盜局朱委員銀兩不還控奉公堂傳訊判候晚堂訊追 
[妓女拉韁]  
　　妓女王妹妹日乘坐兩輪馬車自行拉韁違章疾馳昨由捕房傳至公堂判罰洋三十元充公 
[發封客棧]  
　　褔州路瑞來客棧因欠新瑞和洋行房租控奉公廨於昨日發封 
[姦佔孀婦]  
　　蔡高琴控包瑤東奸佔寡嫂昨由差探將包提解公堂飭候晚尝訊究 
[不守婦道]  
　　胡阿昌控妾倪氏不守婦道昨由公堂審訊判倪氏押女所一月期滿交胡領回管束 
[提訊拐案]  
　　南滙人王土子控沙子高拐匿伊妻顧氏昨由公堂提訊判原被一併移送該縣訊究 
[擊碎電燈]  
　　聘白爾七號電車昨日午前在外大橋迤南將二十三號電燈擊碎由捕查見禀知捕頭知照該公司雇匠賠修 
[阻碍電車]  
　　木匠張小榮趙阿虎將石子放於電車軌道内由捕拘入捕房解廨訊究判各押五天 
[僞造車票]  
　　初五日有一西孩在電車上混用僞造車票當被察出送美領事署訊辦 
[西崽賠洋]  
　　九江路享寳洋行失竊毛巾等物疑係西崽張洪生陳　蘭王福卿等竊取訴知包探將張等解至公堂訊究判合賠洋三十元 
美租界 
[日人酗酒]  
　　前晚有一日本人在蓬路胡閙並將人力車地陳阿四兇毆由捕拘入捕房押候解送日本領事署請究 
[賭徒互毆]  
　　楊阿榮萬阿大在漢碧理路因賭互毆由捕一併拘入捕房押候送究 
[疑竊]  
　　靶子路五號洋房某西婦失去金戒銀洋等物疑係侍者陳阿毛竊取報由捕房將陳拘押候查 
[拐騙]  
　　傅仲六拐騙榮昌行脚踏車一輛昨由包探拘獲押候弔贓送究 
法租界 
[官場繁文]  
　　松海防同知兼法界會審員聶榕卿司馬定於初八遷入海防衙署又聞司馬之封翁聶文龍觀察業已接署福建　法道篆務亦定于初八日接印昨本埠官場咸至司馬處道賀 
[電車受傷]  
　　法界電車前日行至同仁輔元堂門　與運送木料之塌車碰撞電車略受損傷卽將塌車夫交捕請爲核辦 
[車夫行兇]  
　　車夫某甲前日在途向同業某乙索欠不遂甲出利刃將乙戳傷由捕拘入捕房乙送醫院醫治甲押候解究 
國外新聞 
[高麗日報停刋]  
　　初五日倫敦電云高麗日報業已停刋係因經濟支絀之故英人皮塞爾君亦不復擔任韓報主筆之任 
[土政府對付馬其頓狀態]  
　　初五日倫敦電云土爾其政府因馬其頓近有暴動特向雅典詰問促使速阻希臘軍隊馳過邊界並戒其留意希臘官員有假裝領事書記等情 
[英國宣讀財政議案]  
　　初五日倫敦電云英國下議院已將財政議案第二次宣讀保守黨會員哈台君謂國家負債日重而稅項竟無加增殊可憂慮故提議修改反對者三百六十七人贊成者一百二十四人 
[日本出口絲數]  
　　自一千九百零七年西正月一號至零八年西四月三十號横濱運赴歐美之絲共八萬九千二百四十四包内赴歐者二萬九千六百二十八包赴美五萬九千六百十六包前月十五號又有二千三百六十九包由日本皇后郵船運出以上譯字林報 
[大西洋郵船速率]  
　　初五日紐約電云肯納特郵船公司郵船曼里台利號近日越過大西洋需時僅一百十六點零十五分鐘聞該公司藉此將得英政府之補助金 
[日本設立報局]  
　　日本泰晤士報載稱日政府因欲使外國訪事知日本經濟情形特設報局以便詢問 
[　　新加坡前月十七日報告星期内死亡詳數每千人中約居五十一零二三較倫敦約多三倍以上譯泰晤士報 
[香港禁售棉紗彩票]  
　　文滙報云日本朝日新聞載稱香港禁止日商售賣棉紗彩票一事日本外務部並未接到香港日領事之報告前英員曾勸日政府警戒日商勿爲此舉以致干犯法律故今日香港頒發禁令之信息不爲無因聞日政府刻已警告日本紗商云 
[日本經營殖民公司]  
　　文匯報云日本駐韓副監曾彌君與東方殖民地公司發起人磋商各事頗有進步曾彌君刻在東京擬於西六月中旬赴漢城將所商諸事報告統監大臣伊籐此後由高麗政府頒發管理章程定西七月間簡派該公司議董奧開白子爵爲首董該公司之資本韓人約占三四分之一云 
[英美郵政問題]  
　　初六日倫敦電云英國總郵政司白司頓君在下議院聲稱近接美國總郵政司曼野君來電允照英美郵費一辦士之辦法西十月十號可以實行 
[英國名爵逝世]  
　　初五日倫敦電云英國蒲納將軍業　逝世（按蒲君於英迭著戰功各國知名）初六日倫敦電云脫國首相蒲若君因英將蒲納逝世特發電弔唁其家屬謂蒲將軍之爲人彼所敬仰云 
[日本游歷人在德情形]  
　　初五日栢靈德日協會近開會歡迎日本環遊地球各員德國議員歐克脫代表外務部蒞會演說並祝頌日德兩國皇帝各游歷員頗爲歡樂以上譯文滙報 
 
 
] 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
