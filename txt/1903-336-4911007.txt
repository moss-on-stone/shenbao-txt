# 1903 - 336 - 4911007

 

Page 1

 
 
[古今圖書集成增價出售] [  圖書集成局啓]  
　　本司所印古今圖書集成一書除股印外多印之書歴經售出前者曾减取價值每部祗收九八規銀二百兩近以購者紛至故增價五十兩每部計九八規銀二百五十兩惟所存僅數十部賜顧者請逗移玉帳房購取遲恐悉數售罄不能應命矣再是書間有誤訂處現亦悉數查准補訂完全可稱毫無遺憾惟海内鑒之此佈 
[恭印諭旨告成]  
　　拳亂旣息朝政改觀王言如綸宣布遐邇本館覓得光緒二十八年諭皆敬謹排印刻己告成裝釘紙張與前一式薄海内外有欲恭聆渙汗者請臨英界三馬路申報館及申昌書室本埠外埠各書坊備價購取可也每本計收工料洋銀三角正 
[新印歴代史事政治論] [  點石齋啓]  
　　是書集古今論史之作多至五百種如王夫之讀通鑑論沙張白讀史大略之類悉數採入無一遺漏其中更有不經見之書如明刻于愼行讀史漫録王榖讀史管見魏禧史論尤侗看鑑偶評夏之蓉讀史提要等類不下數百種一一搜録并各爲之標題以時代編次史書中可命之題無一不備購此一種可免别購他書讀者觸類旁通自有左右逢源之樂凡三百零八卷訂二十八本欲購者請至土洋三馬路申報館申昌書室及各書坊均有代售 
[恭讀十月十六日上諭系之以論]  
　　論今日之中國甚矣哉弱也原積弱之由財之匱乏猶後焉者也而先患乎兵之不强夫中國自古以來以弧矢刀矛威天下至前明而始稍稍發明火器之制然其時固猶未精也至於兵制則歴代遞變各有不同因時制宜其始莫不有善而其後亦莫不有弊卽如我朝入關緑營軍制火槍利器非不足以平流宼定中原也迨髮捻之亂緑營不足恃矣火槍亦未爲猛矣一變而爲湘軍再變而爲淮軍或營或旗卒伍不一用槍用砲火器愈精卒能削平大亂奠定國家蓋吾所謂其始莫不有善而迄乎其後則亦不能無弊焉車則缺額器則陳舊積久廢弛遂成孱弱而各國方挾其兵之强器之利以威我迫我於是各省封疆大吏知軍實之不可不講戎政之不可不治也乃改練洋操置備利器以冀練成勁旅雪國恥而振重威顧環顧二十二行省有以此事行之甚力者亦有視爲具文仍前玩愒者是非各疆吏智禺賢不肖之殊也亦分之於有爲與無爲而己有爲者忠於謀國具勢心持猛力無一時一事不以振興國家爲心無爲者安於逸樂祇便其私其精神衰其志氣惰因陋就簡遇事遲回故於國家諸要政皆漠然置之而惟私冀一日之無事朝廷知其如是乃以各省軍營操法器械未能一律迭降諭旨飭下各督撫認眞訓練審視以期劃一蓋至是而湘軍淮軍之制乃復一變而盡爲洋操其軍中所用之槍砲藥彈亦至此而無復有差參不齊之華自强之機列可萌牙於是與世方竊竊然幸之而歴時旣就仍未見有成效者何哉是非所謂法無有不弊其無弊者特存乎其人否耶朝廷又知其如是因復於十月十六日特頒上諭令於京師特設練兵處隨時考查督練著派慶親王奕劻總理練兵事宜袁世凱派充會辦練兵大臣並著鐵良襄同辦理吾意自今以後京師旣設練兵處可以隨時考查則各疆吏中無論有以此事行之甚力者有視爲具文仍前玩愒者皆當知所警惕而不敢有違操法旣一器械旣一則彼省之兵可調爲此省之兵卽統帶易人而號令無不齊之慮此營之軍火可移爲彼營之軍火卽轉發隨便而施放無不合之虞是以此法也非特爲整齊劃一之規亦便於徵調遣撥之制而况又有親王大臣以督率之訓練之宜若兵可以强而國可以振矣特吾所謂法無有不弊其無弊者存乎其人彼慶親王袁宫保鐵學士者是其人否乎夫國家海陸軍制效法泰西亦己久知乃平壤之戰牙山鳳凰城之戰海蓋金復之戰蹙地喪師陸軍仿德而未嘗有效劉公島之戰貔子窩之戰仁川大東溝之戰海軍仿英而亦未嘗有效然則操固猶是長排也兵固猶是常備也砲固猶是克虜伯阿姆司脫郎也槍固猶是毛瑟愛乞基斯也俾斯麥格林威爾毛奇惠靈吞無他異術乃彼用之而恢張國勢我用之而潰敗若此者何歟吾是以謂國家於京師旣立練兵處法善矣而尤富亟亟焉求人 
[本館接奉電音]  
　　昨日午後三點鐘越三十分時京師飛電傳來上諭一道敬謹譯登○十月十九日内閣抄奉上諭本日召見之河南試用道鹿通理著發往江蘇以道員補用欽此 
[電傳宫門抄]  
　　昨日午後三下鐘越三十分時京師友人專電告知本館云十月十九日皇上召見軍機大臣及鹿通理 
[日使宣言]  
　　英京倫敦來電云西歴十一月二十五號駐倫敦之曰本公使某君當衆宣言曰近日俄國所傳警信僕概不得知此蓋絃外餘音明示以俄日失歡之非確信也 
[俄將行蹤]  
　　天津法字報云俄皇御前願問官倭高格君因事抵華京法國駐京統帥某君設筵以欵頗極驩張悰迨西歴十一月十八號命駕至外務部與慶親王相晤次日卽折赴天津與袁宫保晤談歴兩小時之久旋復入京公幹至二十六號午後仍抵天津二十六號乘火車往秦皇島 
[德計軍需]  
　　德京柏林來電云日前德政府將明年海軍費用預爲計算約較上海須增馬克六百五十萬枚說者謂德素以陸軍著名兹復重視海防其殆與各國有競長爭雄之意乎 
[會議行車]  
　　天津法文報云泰西各國擬由歐洲開築鐵路直逹京師日前特在奥京威安納會議英法比荷德俄諸國以及萬國眠車公司皆派人前往隨議定明年西歴四月一號起須由倫敦行駛火車渡海至法京饒出古波蘭國都臥沙轉入西比利亞以抵華京時法員某君居首座宣言於衆曰從前沿途關卡查驗護照種種煩瑣之事必請俄廷設法除之此後路上往來僅須查騐一次至於客之附火車至華後欲攺乘輪船返歐洲者船價亦須削减抑西比 
 
 

Page 2

 
 
利亞軌道與中國鐵路寛狹不同果如此議恐明年西歴四月一號當不及見諸施行惟由倫敦直逹京師途中歴十有七日其頭等火車每客收英金四十二磅大約此事明春卽可興辦也 
[海外福星]  
　　廣州訪事人云黎澤民都轉粤之南海人自代理小吕宋總領事以來凡美例之有碍華人者無不力爲辯駁近復聞與小吕宋總督塔君面駁數事其一種辟疫漿請飭局員將華人土人一律辦理毋得專種華人其二華人護照每因關吏未經到查致延時日請飭人吏隨到隨查以免行程濡滯其三向章華人之傭工者旣出不准復入必須有人積欠至一千元始准給照復回追索近乃别生枝節必須有商關欠工值始准給復回之　似此諸多留難請飭關吏通融辦理其四華人之在此者無論爲工爲商如接有緊急家信勢須速歸及染病回華醫治曾經西醫騐明給有病照者請飭關吏作速放行磋磨再三塔君始勉强允許此後當不致如前之苛待矣謂非華民之幸哉我得而頌之曰公直海外福星 
[杭路將興]  
　　紹興訪事人云前者江蘇候補同知沈司馬文孫禀請當道集股由錢江閘口至拱宸橋興築鐵路計長五十里刻己將地址測繪成圖援照寗滬鐵路定章禀請浙省農工路礦商務局督辦萬祗莊觀察轉詳撫憲聶大中丞核示遵行 
[增城巨劫]  
　　廣州訪事人云九月二十三日增城縣屬新塘圩東興街某宵夜店不戒於火惟時北風大作火烈具揚右鄰永義杉店及廣發昌醬園同時起火至二十四日一點鐘時東西街正街横街鋪戶七百餘家均付楚人一炬誠巨災也 
[粤省官塲紀事]  
　　廣州訪事人云粤東緑蘭釐廠總辦候補知府全炳炎太守炤被商人控其吞没釐金由督憲岑雲帥發交南海縣看管太守悔懼交併吞服阿芙蓉膏自盡其肥姪現在貴州布政使署聞己電致撫憲請爲昭雪沈寃矣○本月某日藩憲牌示高州府知府英麟繳憑到省應卽赴任雷州府知府陳武純調省另有差委遺缺委候補知府黄儒荃接署豐順縣朱益湛撤任遺缺委大挑知縣萬雲　接署興寗縣十一都巡檢王文勃撤行遺缺委黄玉柯接署 
[鎭郡宫場紀事]  
　　鎭江訪事人云本月十七日鎭江下游釐捐局總辦胡志雲太守乘怡和洋行吉和輪船赴滬江折赴蘇省謁見各大憲禀陳要公○城内東觀巷關帝廟年久失修勢將傾圮今秋常鎭通海道兼鎭江關監督郭月樓觀察慨捐鶴俸遴委城守營守備王占鰲守戎督工修葺以壯觀瞻至本月十二日告竣雕梁畫棟煥然一新守戎隨於十六日禀請觀察親往騐收 
[蘇省官塲紀事]  
　　姑蘇訪事人云蘇州府知府許子元太守前赴各屬查勘荒田至本月十五日始事畢回省○六門釐局總辦前代理蘇州府知府田紹白太守近由江甯藩司黄花農方伯請補徐州府缺己下札飭知矣○新委木瀆釐局總辦張旭初大令桂鼎於本月十一日到差甫一日遽奉撤回另委撫轅文案楊小浦餍充昌祥前往接辦○蘇城議設工藝局己將長元吳三縣倉厫雇匠改造旋由大憲委候補知縣游雲仙大令錫龍至上海江甯查抄各項工藝局章程以資考鏡 
[都下瑣譚]  
　　京師訪事人云邇年都中販售古磁者大獲其利而以康熙雍正乾隆三朝所出之五彩官窰爲尤貴九月中旬某日東四牌樓永珍骨董鋪主顧某購一康熙五彩大磁瓶議定價銀一千二百兩令其夥携之而返行至肉巿失手墮地碎如虀粉夥色變喪氣而回入門卽嘔血十數口面如土灰比顧返知其事咄咄良久遣夥使去一面浼同行友人向賣主懇讓二百金賣主慨然允之收千金而去○西便門外鐵路旁有煤廠二十三家近向蘆保鐵路公司議妥在城内及宣武門外迤東城垣下各設分廠并在幹路上添建一小支路專爲運煤之用業於九月中旬開工此後城中購煤者固稱便利惟煤鋪及養駝運煤者未免受虧愈甚矣○自恒和錢店倒閉後店主於刑部對簿時供稱實被官欠所累現在官中己籌集欵項將所欠墊欵五十萬金全行歸楚押令店主開發票存店中人遂就地安門外借地開付凡銀票五兩以内者均按五成付現銀五兩以外者仍不開付○前門外大栅欄西首景泰洋行近忽閉歇旋有日本人在内安設轉盤一具誘人猜壓犰取貲財事爲巡城察院查知特於九月中旬與五城察院會銜示禁略謂從前因王廣福斜街有日本人私設轉輪聚賭曾經外務部照會該國使臣禁止并將該曰人由該大臣發落近景泰洋行復藉指賣貨物爲名勾通洋人暗設賭廠有干例禁自示禁後倘再陽奉隂違定卽轉請外務部照會該國使臣辦理如地面官弁有不實力查禁者定必參斥不貸此示黏貼未久日本人卽銷聲匿迹潛避無蹤矣 
[海巿奇觀]  
　　烟臺訪事人云本月初二日午刻日本浪速軍艦管帶某君派日兵一隊登岸操演亦整軍經武之道也○某輪船甲乙水手産自日本日前乘醉至郵政局前桀石以投致玻璃窗紛紛破碎旋被局中人拘獲解送該管領事署禀請訊懲日領事某君轉送地方官鎖示二日人皆服其公允○天津無賴某甲横行不法人皆側目視之本月初十日淸晨躍登某姓船上强索朱提未遂所欲卽大呼曰咱老子係海洋大盜夥伴數十人今且駕舟以待行將盡縶爾等付諸汪洋巨浸之中毋後悔也時適有巡勇在彼聞之遂將甲送交營員轉解地方官訊辦○邇來烟地制錢缺乏孔方兄聲價日高商民生計維艱罔不書空咄咄登萊靑兵備道兼東海關監督李觀察惄焉憂之詳請山東撫憲周中丞移咨直督袁慰帥准由北洋轉運當十銅圓十餘萬枚發官錢行兌換以濟民用而利流行○日前靑島輪船抵烟搭客某甲被賊竊去麥加利銀行鈔票千餘元浼船主轉請領事某君函請東海關道李觀察飭屬派役至各錢莊查緝見有持此鈔票往兌者立卽拘案究追然終莫行端倪也○本月初九日爲登萊靑兵備道李觀察壽辰屬下文武印委各官咸往叩賀○本月初十日恭逢皇太后萬壽聖節福山縣吳集生大令諭令所屬鎭集張燈結彩以表慶忱亦尊君親上之道也○日前山東蓬萊縣人張某直隸天津縣人王某同詣福山縣署禀請在烟臺開設長盛鑣局護送行旅凡舟車騾馬載運銀錢無論程途遠近議定保價派撥鑣丁沿途護衞可免疎虞縣主吳大令准之 
[西湖寒浪]  
杭州訪事人云甲乙二庖丁同在某公館供執爨之役本月某日不知因何互啓爭端主人惡之立卽斥出乙素善烹調深得主人歡心臨去向主人叩辭主人詰其肇釁之由甲疑乙之尚慫令主人治己也突持利刃將乙亂砍乙猝不及防致被砍傷左足主人大怒急命家丁將甲綑送錢塘縣署請縣主嚴行訊懲○本年天氣早寒貧民益加困苦兼之百物騰貴生計尤難以故省城各粥廠向於十一月開辦者今特提前半月於本月十八日開約○本月初八日略得微雪旋卽開霽十五日天氣非常寒沍淸晨略見陽光旣而六出花飛連綿不絕約至亭午始止 
[月湖寒籟]  
　　寗波訪事人云本月初旬某夜代理寗波府知府白幼三太守輕車簡從親詣各處巡查旋查得甲乙丙三保甲局委員均未駐局因於次日一律撤差以示之儆○日前駐防横溪之某營勇丁拘獲專開花會之甲乙二賭徒立卽解送鄞縣署縣主周少軒大令研訊之 
 
 

Page 3

 
 
　　　翼　候再訊明核辦○邇求甬上制錢缺乏價值日昻每洋銀一枚祇兌制錢八百三四十文加以現洋銀升水逐漸加昻每百元進出須升小銀錢六枚經紀小民何以堪此 
[蜀江帆影]  
　　重慶訪事人云私宰耕牛向有例禁兹者四川江津縣地棍某某等托名洋商在落黄石地方私開宰作盜殺耕牛經居民杏獲解縣縣主武大令訊得實情判令枷號示衆並出示曉諭以警其餘○重慶人陳崑山近在成都東大街開設中西藥房兼售各項彩票四川總督錫制軍聞而惡之特於日前出示曉諭云現在省垣所售之各彩票多係過期餘票哄騙貧民爾等如曾經買過者速執票往各該號取回原銀勿再受欺一時哄動多人咸往藥房滋閙後經鳳茀堂觀察帶領巡警軍前往封閉一面勸諭衆人紛紛解散 
[漢臯梅汛]  
　　漢口訪事人云此間淸道經費甚形支絀漢黄德道陳復心觀察札飭夏口廳同知馮少竹司馬將戯捐米捐按月撥給若于俾資持久○漢陽府知府黄伯雨太守特備航船兩艘往來漢陽漢口兩埠以濟行人並委員分設義渡局以專責成○邇日大憲近己委員在漢口張美之巷創設保商局何日開辦尚未定期○漢口烟捐業巳撥充淸道經費姚參軍力加整頓某除司事巡丁務期涓滴歸公以濟實用○近有某西人欲創設輪船來往常德漢口刻己由漢起程沿途測量水勢矣 
[共襄善舉]  
　　本城同仁輔元堂向西門外置有義塚收埋無主之棺刻己荒塚纍纍無可攅葬董事莫子京明經因擬添購兩處一在浦東白蓮涇一在西鄕曰輝港共計數十畝需銀一萬六千餘兩禀請蘇松太兵備道憲袁海觀觀察籌欵撥給觀察准如所請捐廉二千兩並相行上海縣署令汪瑶庭大令照會各業董事及各紳富各叚董一律輸捐襄成善舉 
[縣試初誌]  
　　昨爲上海縣試正塲應試文童共一百九十六名縣主汪瑶庭大令以人數無多卽在縣署扃試時方四鼓會同縣學教諭邱賛思廣文升案點名迨封門命題則己天將破曉矣至晚九點鐘始放頭牌己冠首題夫義路也禮門也義二題惟木從繩則正義未冠首題夫仁天之尊爵也義二題學書計義 
[守戎閱城]  
　　新署江南提標守備殷一峯守戎於十月十七日接篆後示期昨日閱城由大南門步登垝垣至老北門下並赴九畝地庋藏軍火所查點一週返署後示定二十二日查點軍械馬匹 
[巡捕須知]  
　　前日南巿馬路工程局總辦翁子文太守諭令各華捕於本月二十一日起照章操演每日上午十一點鐘起至十二點鐘止午後三點鐘起至四點鐘止各穿號衣齊集局前由副捕頭帶往久大馬頭廣濟公司空地上練習步伐並著三十六號三畫華捕章紫雲教以泰西口號假時在局學習方言上差時不准口銜紙烟或與人談論一經違犯從重罰鍰 
[暫停發落]  
　　昨日爲爲法租界捕房發落案犯之期讞員魏蒓鳱大令查得上期未經訊案並無判責人犯因於淸晨飭家丁咨照捕頭暫停發落 
[滅項同占]  
　　前日蘇州河中有某小輪船帶一民船如飛鳥行駛至吳家宅前轉灣處不知民船如何傾覆舟中載客十三人緇流儒士錯雜其間滅頂同占人聲鼎沸附近某學堂中人聞聲出救急用斧鑿將船底撬開次第援諸人使出内一小童及甲乙丙三人己口吐白沬不省人事矣 
[滬鄕火警]  
　　前日十後裏虹口并北某邑人某甲家忽然失火焚去草舍四間是處離公共租界己遠救火會人例不過問以故瞭望臺上並不鳴鐘告警 
[滬南零墨]  
　　前晚三鼓時有甲乙丙丁四人由北巿遊倦而歸乘車至董家渡不名一錢揚長而去車夫忿甚極力狂追滬軍營冬防各勇見之將甲乙丙丁追獲送至二十三七鋪巡防局請卽訊懲○大南門外粥廠委員姚殿卿二尹定期昨日施給棉衣俾附近各流丐前往領取猶恐滋生事端特請二十三七鋪巡防局員派勇兩名在廠前彈壓 
[英美租界公廨晚堂瑣案]  
　　流妓金小寶埪惡龜張阿二霸阻從良等情前晚讞員鄧鳴謙司馬升堂研訊金妓供小婦人年十九歳籍隷蕪湖本年正月被丈夫郭姓帶來上海押在桃源里鴇兒王氏處嗣由龜奴張阿二出貲贖身帶至福康里逼令賣娼有陳姓客見而憫之願給洋銀二百元將小婦人拔出火坑張龜不但不從且益百般凌虐爲此情急奔投案下叩乞施恩司馬飭發棲流女所擇良婚配○閩人李通販賣小錢被某包探向獲解經司馬訊供管押前晚司馬提案覆訊李供小的年二十有二福州府屬某邑人本月十一日由閩來滬辦貨此項小錢閩省通用每百千搭配三十千叩求恩典司馬著押候復訊定斷○前者賈費氏投蘇州元和縣署控錢阿寶將女兒二寶拐賣等情縣主金大令查知二寶賣在上海租界中因派差投公廨禀請協提司馬允之飭差協同來役往拘突有王陸氏及二寶之母舅鮑子範出爲霸阻因一併獲案請懲司馬研訊之下鮑供此女身價洋銀九十元由錢阿寶收去叩求明察王陵氏供差探來拘時小婦人方在内室安能抗拒錢阿寶供願限兩日將二寶交案司馬著將氏交人保出錢還押候二寶到案訊明然後解往元和歸案辦理 
[上海耶穌教會擬募建昭烈堂緣起]  
　　自西歴三百十三年前基督教在歐洲者亦迭受逼迫其傳教入華之始傳說是耶穌門徒多馬由印度入支那始至唐曰景教貞觀間勅建寺宇建中二年飭勒景教碑於西安迨明末意大利天主教士利瑪竇等以天算列名朝籍其教乃盛至一千八百令七年吾敎教士馬理遜來華耶穌教會派傳教士之始由是吾教教士徧歴内地及光緒二年晉省大饑吾教中人冐險前往辦理振務致有染疫客死者由是晉人感其義俠相處甚洽故其地教會日盛而傳教者说日多詎意庚子拳匪肇禍民情狂暴晉撫毓賢縱匪助虐遂至燬堂戕教致老幼男婦悉遭慘害天下慟之是爲近今極可慘之事屈計自吾教入華後其爲道殉難者西教士及眷屬有二百零九人華人約數百人之多而天主教士等不與焉夫以此數百人捨生取義無辜罹殃非特世界各國莫不哀悼卽素不信教之華人亦復羣相追悔大爲感動然則此數百人忠魂毅魄實教會之干城故其姓名足傳不朽上海各教士謀所以揚幽光誌偉績擬卽上海建築昭烈堂一所其堂務極高廣堂額備鐫各死事教士姓名以垂永遠其下層卽作各教會發行聖書之所亦可充教會聚議地以上海華洋薈萃中西旅客道出是邦者卽可以此事傳諸遐邇惟約計築堂經費非三四十萬兩不辦而各會教士聞斯盛舉莫不踴躍輸將嗣後義聲播於歐美則紳富捐助爲數必鉅况華人有地主之責任且同具感情事賴衆擎則觀成自易也兹擬於中歴光緒三十年第一禮拜日邀請各會牧師羣集教堂時互議此舉卽希各牧師宣布内地同任籌欵之責以及辦理之法是所厚望焉[  募建昭烈堂會董啓]  
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[宫門抄]  
　　十月初二日吏部翰林院廂白旗值日無引見徐中堂等由河南回京請安錫公延侯英信慶生各假滿請安崑中堂謝賞神糕恩溥良授禮部尚書並伊子授祭酒謝恩張廷燎謝授廣四布政使恩掌儀司奏十月初六日祭奉先殿倫貝子行禮召見軍機大臣○初三日戶部宗人府廂紅旗值日無引見睿王熙貝勒橚貝子王中堂玉恒各假滿請安倫貝子謝賞壽物恩英瑞恭送壽物覆命樊增祥預備召見召見軍機大臣及樊增祥○初四日禮部太常寺正藍旗值日吏部引見二十七員正白滿八員廂白蒙四員兩翼十四員開缺江寗藩司李有棻到京請安文熙亨公各假滿請安明啓謝授都察院左副都御史恩恩祥謝授侍講學士恩陳嘉言謝授福建漳州府知府恩惠純謝授侍讀學士恩松公琦候各請假十五日召見軍機大臣及陳嘉言○初五日兵部太僕寺廂藍旗值日無引見良泰假滿請安陸寶忠由河南回京請安湖南臬司龎鴻書到京請安岐公續假十五日召見召見軍機大臣及龎鴻書○初六日刑部都察院大理寺八旗兩翼值日刑部引見十八員廂黄滿十四員廂黄蒙十員正白蒙四員禮王等謝賞綢縀恩洵貝勒謝正進六班恩奎俊謝賞朝馬恩洵貝勒王國楨各假滿請安保送知府曾廣鎔謝恩直隸提督馬玉崑到京請安出使大臣蔡鈞到京請安山東正考官郭曾炘副考官吳懷淸到京請安召見軍機大臣及馬玉崑皇太后於明日辦事後至壽皇殿行禮還宫少坐畢至頤和園駐蹕 
[痛夫倩切]  
　　廣州訪事人云己革廣西提督蘇元春被逮後家屬四十餘人仍寓南寗其妻趙氏痛夫情切憤不欲生尹月某日在母家懸樑自盡幸家人救護得以不死然日來又患咯血之症恐難免於夢應膏盲 
[燕石增輝]  
　　廣州訪事人云粤漢鐵路由省垣石圍塘築至佛業己告竣上月二十七日十點鐘火車第一次開行附至鹽步鄕每人收銀三分六釐聞築至獅子竇時工人在某山中掘出頑石一卷權之重數十斤五色斑爛光彩悅目洋工師見而愛之視如供蹉 
[白門天氣]  
　　金陵訪事人云立冬以後天氣温和雖遇朔風不數日仍轉而和煦古人云江南十月天氣猶和洵之虚也月之旣望暖氣蒸騰日中服重棉行汗猶涔涔如雨下午後陽烏匿影彤雲蔽天向晚一縷峭寒侵人肌骨迨更鼓四轉封家姨來自北方虎嘯龍吟不稍休息五更夢轉被池中冷透冰魂直至曉日當窻猶是寒風剌骨惟園梅數朶與寒相鬭時有暗香撲人鼻觀耳 
[京口大風]  
　　鎭江訪事友人云本月十四日淸晨天忽晦暝濃雲如墨飛廉氏興高采烈大肆鴟張高資鎭二橋石柱被風吹去不知所之此外摧毁屋瓦及江上民船不可勝計當天明時有一划船載客九人由鎭開往瓜洲行至江心舵工力不能支遽爾傾覆船中人同占滅頂之凶又有一南灣子船載米五百餘石停泊小閘口船身顚簸不　諸客見勢甚危急急棄舟登岸而所載之米均己漂没無仔矣吁風伯之威洵可畏哉 
[上海縣署瑣案]  
　　楊金慶吳金銓控楊將氏積欠洋銀等情前晚縣主汪　庭大令升堂質訊楊吳同供楊吳同供楊蔣氏結欠洋銀二百餘元氏向開油車今己盤與平瑞林接開平不認此欵是以仍請何氏究追楊蔣氏供稱丈夫己故前在金山縣張堰鎭開設油車與楊吳往來結欠洋銀二百餘元兹者小婦人因資本虧折殆盡無力支持己寍與平接開平尚欠小婦人洋銀六百元楊吳之欵應由平劃付平不承認楊吳遂至小婦人家取物作抵求恩公斷夹共稱楊蔣氏所開油車因歴年虧折　與小的小的接開未久房屋卽坍倒生意更復淸廖不及數月卽行閉歇是以所欠之欵不能照付唐金生供稱小的在油車司帳當時楊蔣氏無力支持由小的說合歸平按開不意房屋倒坍以致閉歇大令判令平先還楊吳之欵限十日繳淸○船戶沈益明控沈阿滿霸阻行船等情大令讯究之下沈益明供稱小的　駕嚴家橋航船沈阿滿駕關江航船前日小的駛經關江被阿滿阻不許行求恩訊斷阿滿供稱益明有意駛經關江實欲兠攬小的主顧是以不許遄行大令判令益明不許攬奪關江生理不遵從准爾來案控告○林長慶卽徐長慶控徐勝榮回賴欠欵等情大令升堂研訊徐勝榮供稱小的家住八仙僑迤西耕田爲業叔父無子祇生一女贅川沙人林長慶爲婿遺有地一畝及屋基若干小的欲與林剖分由中人介紹將地給小的管業小的另有地三分給與長慶惟小的地上曾租與他人埋葬棺木前年長慶將地出售得洋銀六百元交小的二百元由小的知照各家將棺遷葬另有無主之棺由小的另買地二分半代爲掩理所得二百元均己用罄今長慶揑造僞借據來索洋銀二百元尚求鑒察長慶供稱小的本姓林川沙人入鰲徐家遂從徐姓震堂兄勝榮曾將地三分向小的强調地一畝小的畏其兇惡勉强允從前年小的將地賣得洋銀六百元給林五十元由小的另購地二分半令其將棺遷葬林又向小的借去二百凶允俟將一畝之地賣去後如數歸還立有筆據今己將一畝之地及另地八分得洋銀五千六百元小的向索前借之二百元圖賴不還求恩追給勝榮堅稱前之二百元實係遷棺費大令閱據上載有袁雪山金福生趙福祥顧永祥四人爲中勝榮實係圖賴借欵因命掌頰五十下交人保出候提袁等質訊 
[南巿捕房紀事]  
前日南巿徽寗馬頭晉茂木行被人竊去廣木四株昨由行主某甲開單投報捕房請爲查緝捕頭允之特派水巡捕及捕役等人留心偵伺務獲究懲○崇明人毛富郎寓居南馬頭平安街前日收買來歴不明之煤若干擔嗣經法租界某包探拘獲一賊盤詰之下直認竊得煤火私售與毛因卽告知南巿捕房捕頭令向毛吊出原贓聽候解歸法界公廨禀請讞員魏蒓塢大令訊究 
[英美租界公堂瑣案]  
　　江北某邑歹人汪載坤先後竊取法界小東門外招商局金利源碼頭及美界楊樹浦等處余泉順張阿五等五家小車倩某氏婦售資分用旋經各失主報由包探沈阿岳將汪拘獲吊贓無著特於昨日解請訊懲襄讞委員王松丞剌史詰訊之下汪供認不諱遂商之德總領事署繙譯官麥令豪君判責二百板荷校半月○偷兒王芝山行竊王金甫家衣物報由包探李星福獲案請懲剌史判責二百板發押捕房三月○日前張阿四混用銅質僞洋銀被顧金森覷破扭交包探沈阿岳解案請訊讞員鄧鳴謙司馬略詰口供飭押候補拿同謀之伊兄張金生訊核昨日沈探將阿四解請復訊并禀稱小的查得全生己聞風逃逸請先將阿四訊懲剌史判令管押捕房兩禮拜僞洋銀存候鎔毁○金陵歹人李小生專竊各小輪船上諸客所携衣物昨至戴生昌小輪船局某小輪船上行竊李同方所佩對時表及衣服等物報由句探額阿六獲案請懲剌史判責二百板發押捕房半年期滿之後再責二百板○流氓張永德伺於蘇州河畔攫取楊子亭所佩對時表報由包探陳金標獲案請究剌史判責二百板枷號一月○某西人家細崽吳財春至延昌繅絲廠門前向女工某氏任情調戯經氏告知廠中工頭黄阿五報由包探陳金標獲案請懲剌史判令枷號一月發犯事處示衆期滿之後管押捕房兩月 
 
 

Page 10

 
 
[法租界房紀]  
　　錢某聘王氏女爲妻吉期巳届準備親迎而所送財禮及飾己被女之叔父王子卿悉付長生庫女深滋槐忿乘間潛逃錢知之將王扭訴捕房昨日捕頭詰問之下王供姪女於本月初一日逃出與我無　捕頭令押候解送公堂禀謂讞員魏蒓塢大令訊供核辦○扒手某甲狙伏途中見某乙彳亍而來衣袋内置有洋銀因之乘機竊取乙飛步窮追甲恐追及將洋銀擲與同黨某丙乙怒喚令巡街捕將甲及内一并拘入捕房捕頭令押候堂期解請訊辦 
[美租界房紀事]  
　　前日傍晚時甬人顧和生行經北四川路適有轎式馬車迎面而來突被撞仆於地傷及頭面鮮血沾衣某號巡捕見之帶入捕房捕頭令轉送同仁醫院醫治而馬夫某甲己揚鞭逃逸不知所之矣○前晚偷兒某甲掩入寄寓亞斯德路四號洋房之某西人家行竊金銀首飾所值不貲天明由西人開明失單投報捕房請爲查緝捕頭允之 
 
 
 

Page 11

 
 
   
 
 

Page 12

 
 
臣查故官曾照著籍閩中服官豫省當髮捻鴟張之勢固守危城拯災黎鴻澤之嗷咸登衽席開曠土而闢地利使民盡力耕桑興庠　而教詩書造士蔚成楨幹揆其禦災捍患教養兼施洵屬司牧之賢無愧循良之選徵郡邑里歌輿誦棠芾猶存在國家崇德報功馨鄕宜薦合無仰懇天恩俯准將己故商城縣知縣署南召縣事福建舉人曾照入祀名宦以順輿情而昭激勸除將履歴事實各册結咨部查照外　應改題爲奏謹會同河南學政臣林開暮恭摺具奏伏乞皇太后皇上聖鑒敕部核議施行謹奏奉硃批禮部議奏欽此 
河南巡撫陳奏請飭在籍紳士稽察學務片二十五日 
陳夔龍片再河南省創設學堂前經陞任撫臣錫良延聘五品卿銜前刑部主事孫葆田爲總教習附奏在案現該總教習回藉就醫具函辭退自應另行延聘查有河南紳士前通政使司通政使顧璜告養在籍當卽就近往邀據稱親年高邁侍奉晨昏難與他事且未諳西學更難勝總教習之任再三懇辭辭等公同商酌河南學堂原有分教習數人但能盡心訓迪卽暫懸總教習之名亦無不可而查察一切要貴得人前通政使顧璜籍隸本省似甚合宜緣係曾任三品京職相應奏明請旨飭令到堂稽察學務如有應整飭變通之處仍由臣等隨時會商妥籌辦理除咨京師大學堂查照外謹會同河南學政林開謩附片具陳伏乞聖鑒訓示謹奏奉硃批著照所請欽此 
直隷總督袁奏東明黄河伏秋大汛搶獲平穩獲慶安瀾酌保出力各員摺二十五日 
太子少保北洋大臣直隸總督臣袁世凱跪奏爲東明黄河伏秋大汛搶護平穩獲慶安瀾恭摺仰祈聖鑒事竊據署大名鎭總兵洪永安署理大順廣道晏振恪會禀據大名府管河同知王樹藩河防營營官總兵韓鳳昌署東明縣知縣耿守恩等禀稱東明黄河南隄六十餘里向係廳汛修守並派練軍幫理光緒二十五年裁併練軍改挑大名鎭標制兵三百名作爲河防營仍由韓鳳昌營帶直境黄河地勢北高南下近來中洪淤墊愈高溜勢側重南隄形同欹器一經盛漲奇險迭生變幻百出今春凌汛十二鋪西壩溜忽提靠壩陡蟄隨卽廂抛二月下旬卽將土工擇要興辦並用鐵車運取遠士追壓埽面幫寛壩基各汛春廂埽叚抛做甎壩及交桃汛河水迭長上中兩汛溜勢裏臥下汛十二鋪對岸漲生新灘逼東河流趨注西壩各埽復又陡蟄牽掣壩台同時蟄陷赶卽搶護埽壩填蟄壩台竭月餘之力漸臻平穩入伏後黄水更番暴張汪洋彌漫拍岸盈隄上汛河流漸挫注於十一鋪一帶舊險將生中汛溜京上隄坐灣於十五鋪老坎日見趨刷迤上下十七鋪埽壩亦著大溜下汛十二鋪工情愈形吃緊始則趨重埝壩驚濤駭浪　擊頻仍又兼連朝風雨大溜奔騰匯注洶湧異常各埽壩紛紛陡蟄岌岌可危正在撒手搶辦西壩溜又靠注頂衝直撞浪急風狂瞬息間各埽壩洶蟄可六七八尺不等危險萬分在事員弁無分風雨晝夜分投竭力防搶始克轉危爲安迨交秋汛中汛十七鋪溜復挫注趨刷工情甚緊下汛溜勢依然提挫於西埝兩壩之間水性搜根淘蟄尤甚隨蟄隨廂未敢輟手本届霜淸通工一律鞏固獲慶安瀾禀請核奏前來臣查東明黄河南隄上連豫疆下接東境地處中權工多險要防守極艱本屇凌汛期内下汛十二鋪溜忽提靠埽壩紛紛陡蟄己爲近年所僅見入伏以後陜豫黄沁各河相繼暴漲更迭而來前漲未消續漲踵至底水愈大消落愈難工程固之愈險靑銅峽水誌漲至十字通工埽壩幾與水平中汛十七鋪工情吃重下汛十二鋪更危殆異常且盛漲搶辦之際正山東利津失事之時稍有疏虞何堪設想該道督率廳汛員弁力與水爭仰賴聖主福庇得以化險爲平兹屇霜淸安瀾獲慶本届用欵仍就歳防料物勉力修防並未請撥另案節省尤多堪以仰慰宸厪查李連莊高村黄莊三處建有大王廟凡遇險工虔誠祈禱靈應昭然應請旨特頒大藏香大枝交臣轉發署大順廣道晏振恪祇領前往敬謹祀謝以答神庥在事出力文武員弁均履危險著有成勞現值兩届彚保之期容俟查照向章酌保其尤爲出力各員應先隨摺請奬二品銜署大順廣道晏振恪擬請從懮議叙升任大順廣道湖南按察使龎鴻書管帶河防營提督銜留直補用總兵韓鳳昌均請隨帶加一級在任候補知府大名府管河同知王樹藩請俟補知府後以道員仍留原省補用知府銜在任候補直隷州知州後以知府補用同知銜現署東明縣知縣分缺先補用知縣耿守恩請俟補缺後以直隸州知州補用仰懇天劯俯准照擬給奬以示鼓勵際履歴册咨部外所有東明河工三汛安瀾緣由理合恭摺由驛馳奏伏乞皇太后皇上呈鑒訓示謹奏奉硃批另有旨欽此 
湖南巡撫趙　奏武陵縣紳倡捐學堂經費鉅欵懇恩優奬摺二十六日 
湖南巡撫奴才趙爾巽跪奏爲武陵縣紳倡捐學堂經費鉏欵懇恩優奬以招激勸恭摺仰祈聖鑒事竊據學務處可道詳據署常德府知府連培基詳稱興學爲富强要圖現因經費難籌規模未備兹據武陵縣候補訓導蔣積文偕其姪湖北試用知縣蔣謙禀稱常德爲西路樞紐振興教育千載一時職等沐食毛踐土之恩慕毁家紓難之義情願變賣祖産捐錢一萬一千串作爲西路各屬公立師範學堂經費又捐錢三千串作爲常德府中學堂經費又捐錢五千串作爲武陵縣學堂經費並捐買書籍值錢二千串亦歸縣學堂應用共計捐錢二萬一千串文聲明不敢仰邀議叙查京師大學堂章程内開有人慨捐鉅欵創辦學堂准予專摺奏奬等因今查蔣積文等以貿易起家本非素封慨念時艱情殷報効所捐錢二萬餘串專濟本籍府縣學堂之用實屬力顧大局見義勇爲有裨要政可否將候選訓導蔣積文奏懇恩施給予奬叙以示鼓勵等情詳請具奏前來奴才查湖北江夏縣紳高文濱捐助學堂經費一萬兩於本年六月十四日經兼署督臣端方事摺奏請高文濱之子監生高廷傑以知縣卽選奉硃批著照所請欽此欽遵在案今該職蔣積文等旣捐鉅欵足爲通省縉紳矜式與大學堂專摺奏奬章程選相符合其所捐之數實較高文濱尤鉅合無仰懇天恩准將候選訓導蔣　文以知縣卽選出自逾格鴻慈謹會同兼署湖廣總督臣端方恭摺具陳伏乞皇太后皇上聖鑒訓示謹奏奉硃批著照所請吏部知道欽此 
盛京將軍增奏整頓奉天稅釐捐務摺二十六日 
 
