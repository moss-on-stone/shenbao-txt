# 1911 - 334 - 4913949

 

Page 1

 
 
   
 
 

Page 2

 
 
   
 
 

Page 3

 
 
[本館第三次宣言]  
　　前夜有人在各處分佈傳單其文云（近日袁世凱 
特派員孟庸生輦鉅金來申聨合雷繼聲張菊生夏粹芳等主張君主立憲運動時事新報新聞報申報時報四家揑報漢陽失守等情淆亂人心凡我同胞切勿爲其所惑仍乞堅守一定宗旨以圖進行民國幸甚國民公啓）本館閱悉之下殊深駭詫漢陽失守消息歷據專電並見中西各報（本館已兩次宣言）亮明白之士當不再以揑造相責至於袁世凱派孟庸生輦金來滬運動之說即本報所揭載以警告同胞者請覆按九月廿五廿七十月初六三日本報（九月二十五第八電淸廷密派江蘇資政院議員孟昭常挾巨資來滬遊說革命軍解散藉探秘密）（九月二十七第五電袁世凱任内閣總理以資政院議員之力爲多京師近日謡傳袁運動各費已耗數百萬之巨）（十月初六第十五電袁世凱命資政院孟議員赴滬運動報界贊成其所持君主立憲之說以冀保存满洲政府）可知傳單所言之妄豈有本館受人之賄而先自揭發者哉總之是非全憑證據若徒恃匿名傳單架誣脅衆此等手叚豈新國民之所爲本館今設誓言於此如該項傳單所言確有實據無論用何種激烈手叚對付皆所不辭倘係架空憑虚本館寗甘忍受水落石出會當有期天下不乏通逹事理之人敢貢區區尙希亮察知我罪我盡於此言 
代論 
[蘇省縣民政長選舉法]  
　　蘇省縣民政長選舉章程業經審查會審查報告由省議會宣布照錄如左 
[第一章總綱]  
　　第一節民政長選舉方法第一條縣民政長由各本縣公民用複舉法選舉之先由公民選出初選當選人再由初選當選人選定民政長 
　　第二節民政長選舉資格第二條民政長不以本縣人爲限其被選舉資格如左（一）有本國國籍者（二）年齡在三十歳以上者（三）有政冶上學識才能素膺民望者第三條有左列情事之一者雖具有前條所列之資格仍不得被選爲民政長（一）吸食鴉片者（二）有心疾者（三）營業不正者（四）曾被處徒以上之刑者（五）失財産上之信用被人控實尙未淸結者　　第三節選舉年限第四條選舉年限以三年爲一次第五條每届選舉年限以是年四月初一日爲初選日期四月二十日爲複選日期補缺選舉日期臨時定之（第一届選舉同） 
　　第四節辦理選舉人員第六條初選複選均應設投票管理員監察員開票管理員監察員若干名由執行選舉事務者委任之第七條初選舉以市董事會或鄉董執行選舉之事（其從前城鎭鄉自治未實行者由各該地方公正董事執行之）第八條複選舉以縣參事會執行選舉之事（現在縣參事會未成立地方由從前之縣自治公 
所或相當之公正董事執行之） 
[第二章初選舉]  
　　第一節選舉區域第九條各縣所屬之市鄉固有區域爲初選舉區 
　　第二節當選人額數第十條每一初選舉區應出之初選當選人數市區四名鄉區二名 
　　第三節選舉資格第十一條各縣所屬市鄉公民均得爲初選之選舉人第十二條各縣所屬市鄉公民除現任本地官吏委員及縣制所定之議員參事員外均得被選爲初選當選人 
　　第四節選舉手續第十三條凡選舉人名册選舉告示投票所投票方法檢票方法均適用市鄉制所定 
　　第五節當選票額第十四條初選以各選舉區應出初選當選人額數除實到投票人之總數將得數之半爲當選票額非得票满該額以上不得爲初選當選人第十五條凡因不满當選票額致無人當選或當選人不足定額時應就得票較多者按照應出或不足之初選當選人額數加倍開列姓名卽行榜示令原有投票人就所列姓名内再行投票以足額爲止第十六條當選人名次以得票多寡爲序票同者抽籤定之 
　　第六節當選知會及執照第十七條當選人確定後應卽榜示並分别知會各當選人給予執照一面將當選人姓名票額開報民政長並縣參事會查核（未完） 
 
 

Page 4

 
 
[專電]  
　　南京城内現已安静店舗開市者十成之八郵電兩局及美領事署均照常辦事電燈局亦已開工 
　　南京城門均開城内火車將次開駛警察已重行組織避難者紛紛回里 
　　旅寗日本人前皆至日領署及下關日商躉船避難現均回至城内日本郵局亦已遷回舊址 
　　民軍現均開至浦口沿津浦鐵路向臨淮關進發以拒北軍南來（以上南京） 
　　民軍一面抄襲淸軍之後武昌砲台及民軍兵艦等攻之於前漢陽淸軍必難支持 
　　武昌九寸口徑之大砲命中甚遠果以轟撃漢陽必有效力黎都督已加派勁兵守護 
　　漢口連日無戰事惟大隊民軍抄至漢口淸軍後路並有前與淸軍交戰大巡艦現向漢口進發满載大批軍火接濟武昌礮台轟撃漢陽 
　　抄襲淸軍後路之民軍聞已在九江渡江向北進發休戰期满卽將開戰（以上漢口） 
　　駐淸各國公使因淸政府解付借欵利息及庚子賠款盡行愆期决意監理財政 
　　淸監國因與民軍議和極有阻力决意辭職 
（以上北京） 
[譯電]  
　　武漢之事現由漢口英領事排解宣布停戰以便討論議和各事 
　　袁世凱自信大局已定一面在漢口議和一面派唐紹怡在津籌畫北方和局（十六日北京電） 
　　泰晤士報海牙訪事電稱萬國禁烟會起草股員已擬定關於鴉片之議案八條其大要悉以上海禁烟會議决各款爲根據現爲維持葡萄牙及澳門之利益起見已决意將熟煙與生土分别而論其餘關於嗎啡麻醉藥之各議案亦將陸續草訂（十六日倫敦電） 
　　駐日英使竇樂爾至日本外務省與外務大臣内田男爵及外務參贊三井男爵暢談中國事務後已於昨日啓程前往北京（十五日東京電） 
　　駐守漢陽城外之北兵聞民軍佔領黄陂消息紛紛逃散（十五日武昌電） 
　　奉天省城於十二日晚起義十三日民軍與防營開戰甚劇聞防營張統制受傷甚重該城光復在即 
（十五日奉天電） 
　　有汽艇兩艘由梧州抵港據稱行至桂平（譯音）時爲江邊之人開槍轟撃彈落如雨傷搭客兩人致命者一人 
　　北海已頒行車律近拘獲搶匪五人業已斬决兵士臠割死屍而煮食之（十五日香港電） 
要聞中國光復史 
[選舉臨時大總統之預備]  
　　在鄂各省都督府代表電上海都督府轉代表聨合會鑒湘鄂桂豫魯直閩浙皖蘇代表公决臨時政府設於南京定組織大綱二十一條七日内各省代表須會於南京有十省以上代表到曾即選舉臨時大總統並公决未舉臨時總統以前仍認鄂都督府爲中央軍政府有代表各省軍政府之權仍推伍溫二公爲外交總副長請粤贛滇蜀晋陜甘黔東三省迅卽派定代表逕赴南京不勝禱昐各省都督府代表會公叩寒 
　　留滬各省都督府代表復電武昌都督府轉各省代表公鑒寒電敬悉遵卽通電未派代表各省逕派往南京在滬同人亦遵卽準備七日内當可齊集并望速行留滬代表公叩諫 
[歡迎程都督]  
　　江蘇都督程公德全於十五夜十點鐘由滬赴寗已紀昨報兹悉程公專車經過蘇州時蘇州體育會曁城内外各支部商圑均全體列隊前赴車站敬奏軍樂竭誠歡迎商會職員及各圑體亦均前往迎迓老幼婦孺亦傾城歡迎以得瞻都督顔色爲榮幸 
 
 

Page 5

 
 
[蜀秦晉北伐方略]  
　　秦晉民軍連合一氣後昨由秦軍政府致函晉軍政府商請山陜四川三省軍事上之結合聨同北伐以爲犁庭掃穴之舉當經晉軍政府力表贊成電覆陜川兩軍政府並知照各軍政府一致進行矣兹將原函錄下晉軍政府鑒得接粤電滬土宣告獨立建設政府刻由滬電粤轉逹武昌遂通川陜故得知其確粤電大意謂满淸大局十去八九改革之事萬衆齊心北京政府餉匱兵單不推自倒第恐稽延時日各國商務大受影響外交界種種問題綠釁而起况國會不開政治未能統一立憲共和兩大問題難資解决現擬各省聨軍直搗幽燕早開正式國會共定維新方針本軍政府接電後業與川省聨絡一氣共表同情川軍擬由夔江東下聨合武昌陜軍擬由府谷渡河取道歸綏一鼓作氣同抵北京貴軍政府漢幟高懸同舟共濟對於此事應作如何行動亟宜早定大計同奮鷹揚兹特遣參謀劉君專函奉逹務望速賜回音以便轉覆川省軍政府不勝盼禱懇切之至 
[奉天響應]  
　　奉天人民自各省民軍起義後亦卽躍躍欲試志在必成兹得該處詳函摘要錄後 
　　革命之遠因自中日及日俄戰爭以來奉人生命財産受害最酷满庭雖名該省爲祖宗發祥之地其實以邊荒視之不甚愛惜平日地方官吏之貪婪無狀豪强巨猾之魚肉鄉里已激成民怨無論漢蒙回满皆沈吟於苛虐政府之下欲一朝撲滅之久矣故南方革命雜以種族問題奉省則漢满雜處满人痛苦與漢人無異故於政治上亦咸有革命思想云 
　　革命之近因第三次國會請願時奉省紳民最爲激烈自各代表被逐出京後奉人蓄怨愈深故此次武漢風潮傳播更易又加以趙次珊頗多疑忌奉人感情甚薄現趙已自知不了乃恃巡防營統領張作霖爲護符 
　　民軍之佈置武漢起義後卽有王某來奉組織奇兵王固夙有軍事經騐者且家資數十萬此次毁家紓難人民感其義烈咸聽指揮現武漢民軍支部已來奉月餘住居小西門外開埠局一带巡警全無舉發蓋暗中已表同情矣 
　　獨立之計議先是奉天獨立之計議私商已久乃組織保安會舉正副食長分部辦事欲推倒各官廳而以民選之首領代之部中人已密議公舉諮議局正會長吳景濂爲東三省都督副會長袁金鎧爲民政司趙次珊頗不自安乃引張作霖馮麟閣以自衞張馮遂極力反對衆議昌言如有主張獨立者當以敵人視之民當不得已權宜遷就於是更立聨合急進會舉張榕爲正會長（字陰華）柳大年爲副會長（字曼靑）張榕曾因吳樾一案囚繋天津三年後脱歸避禍東瀛其人光明磊落德餘於才柳大年即柳君聘農之兄在奉天吉林一帶最久長於外交最有信用其軍事一部則有胡王兩人擔任皆於新舊軍事經練最久其部下約有兩萬餘人 
　　民軍之臂助聞灤州軍事緊急時某國從旁窺伺誘買紅鬍子使肆行劫掠而後以本軍繼之佔領奉天並約定劃分遼西爲界而近日紅鬍子智識漸高不願通於某國而表同情於民黨民黨得此生力軍以之抵禦張作霖實有餘力現有多數勇健者加入决死隊準備入關 
　　外人之贊成此次奉天外交實稱得手蓋柳君大年素與俄領事及東淸鐵道總理相善故提出外交問題俄國領事首先贊成日領亦承諾之且願竭力相助此外德法英美各國領事皆已贊成签押爲證 
　　民軍之實力民軍軍火一百七十餘萬糧餉足供五月之用近有某國商人願借軍資二百萬約十年以後償還兵卒勇敢能赴前敵者約二萬餘人部署稍定卽分三路入關 
　　臨時之組織（一）軍政部大都督一人其下有參謀總長參謀官司令官執法官若干人分爲九軍每軍有統帶管帶帮帶隊　若干人（一）民政部設正副部長各一人其下有參事長課員若干人約分六課（一）財政部部長副部長各一人部員若干人 
　　學生之被拘趙次珊勢益孤危凡平日親信之人皆懷疑忌不聽其言惟與金還邵章潘履垣朱養田輩秘密計議有主張捕拿者遂於初四日上午諭拿張榕張根仁柳大年吳景滙辜天保李德天胡定甲等七人然馮麟閣聶汝淸皆知民黨勢不可侮託詞推卸張作霖乃派兵隊暗緝拘住學生一二人衆情益加激怒 
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接要聞 
[贛省又有更換大都督之舉動]  
　　贛省光復後吳都督視事未幾卽遭擯黜當時頗有推戴馬都督來省繼任之謡馬都督力辨其妄遂以海外公舉爲名彭都督程萬接任視事今果一再讓位由各界公電推舉馬都督特派代表員來潯堅請兹得馬都督通電各屬徴求同情示文一通照錄如左江西十四府州軍紳商學界諸公鑒迭准南昌彭都督函電曁各界公電於今日備正式公文派代表（政事部長賀贊元等四君）來噚堅請毓寳爲贛省都督移駐南昌彭都督一再讓位毓寳自愧德薄能鮮恐辜推戴伏念民國初立贛省軍事政治諸待統籌旣承各界推舉不得不勉爲承認事關全省人望應請諸公明敎如表同情祈電復爲盼潯皖都督馬毓寶蒸印 
[歸綏新軍起義紀詳]  
　　歸化城練軍陳統領以此次太原獨立兵餉尙未解到向綏遠城將軍由駐防兵餉下借用兵餉詎將軍以駐防兵餉尙不足用并無餘存未允該統領大怒立調兵隊欲動交涉歸綏道出來解圍代　籌畫一月兵餉時未起交涉該新舊兩城市面居民舗户巳閉門一日矣迨至一月二十日夜綏遠城後路統領周維藩率領全營起義查該軍向在綏遠一帶駐紥其他包頭鎭後套隆興旺畢齊克濟各處均有各營駐紥二十一日該統領遣心腹數人步行到畢克濟齊與駐軍竤信登時該兵等向行户要大車十五輛拉運帳蓬行李往從其統領而四聞將南渡黄河入陜西境直撲長安省城與民軍聨合一氣云 
[三晋民軍之近狀]  
　　軍政府之文告中華民國晉軍政分府大都督閻爲公布曉諭事照得本軍起義原爲改良政治以保種安民爲宗旨故義旗一舉而三晉同胞莫不深表同情所有省垣各軍均屬異常義憤查南路巡防各隊防守要害備極辛苦勤奮何如而每月發給餉項又極少數暫不足以赡其身家殊堪浩嘆本軍政府以巡防兵隊均係我漢族同胞若聽其紛紛潰散未免可惜北路一帶前經派委妥員設法招募改編新軍南路事同一律奥即遵照辦理爲此特派王家駿許致顯偕同南下兵隊前往南路各該處設法將巡防隊招募改練新軍其願來就募有槍有馬者編爲馬隊有槍無馬者編爲步隊自帶馬匹者即給馬乾自帶槍枝者賞銀三兩此外月餉按新定章程每名給洋十八元槪由本政府給發合亟公布凡我巡防軍士其共周知又公布曉諭文云照得本政府派駐盂縣之軍隊原爲防守隘口藉保治安務宜秋毫無犯商民不受驚擾方合本政府起義宗旨合亟公布凡軍民各色人等一體知悉該軍隊等倘有不法行爲擾害商民情弊被人告發或經查出准由地方官會同本隊長官從嚴懲治母得徇隠致干軍紀其各懍遵母違特布 
　　軍政府之餉欵軍政府成立以來各屬報効餉款者踴躍異常而省南八縣及汾陽一屬尤占多數刻下現欵解省者已逹一千三百萬金之鉅 
　　軍政府之人物軍政府自閻都督以下贊襄機要及分任各科職務者均一時人望而總參議杜上化老謀深算尤爲衆所欽服即議紳中梁曾王渠諸人帮理財政維持地方同心協力甚爲軍政府所倚畀聞渠於乃克受宣慰使後所致之三利三害一函首先反對其宗旨之堅定可想見矣 
　　兵力之增加自上月十五日招足新兵一恊零一標分南北中三路駐紥訓練二十日至三十日又募集新兵二十營八營歸省城訓練其餘十二營赴潞安平陽代州平定駐紥訓練者各三營 
　　軍士之勇壯駐紥娘子關内外各軍隊無一人不勇氣勃勃閻都督又賞罰不私恩威并用舊兵月餉三十元新軍月餉十八元隔三日一犒軍士連送猪羊千隻汾酒萬罐雞鴨松花無算軍士歡洽勇氣百倍 
　　關外軍官之通忱自悮無祿貞被剌後關仙外聲問不通者半月於兹頃於三十初一兩日均有關外軍官入關乘專車赴省與軍政府密議隨即仍乘專車出關傳言不一未知究辦何事 
[陜省民軍進取談]  
　　兵力之擴張西安新軍共一混成協巡防隊號稱五營而實數不满兩千人此次新軍起義防勇響應者三營有半（其未變者多從升允逃至甘肅）兵力頗嫌薄弱軍政府成立後卽用招募法在商州募八 
 
 

Page 11

 
 
千人興安募五千人漢中募五千人西同二屬募八千人鳳翔延安各募二千人正在訓練可成勁兵三鎭現已選兵三千東出大慶關經河東以聨絡太原又派兵二千南定南鄭出劍閣以聨絡四川三省一氣勢力日見積厚至正副都督則皆新軍管帶爲去歳畢業之東京留學生正都督張益謙字敬卿爲人短小精悍明白世故主張和平的政治革命其副張鳳噦字翔初武健慨慷有烈士風云 
　　潼關之佔領西安起義同州光復次及潼關潼商道瑞淸署瑞莘儒之弟慄惏危懼九月初十以前幾逃者屢矣以副將勸挽而止九月十一日民軍委員二人帶有軍士十餘人叩關求面副將示以奉軍政府札委領守潼關令勿駭拒副將許諾瑞道聞之他竄其他官吏遂竄徙一空已而瑞淸以潼關實無重兵鎭守慫恿豫兵來攻於十五日薄暮入關擾害倍於流冠由民軍 
委員飛報西安十九日晨有民軍三千掩至立即驅去豫兵恢復潼關民軍入關後以瑞淸招引豫兵作亂購其首懸賞千金豫省居民亦恨其率同豫兵往返擾害遂將瑞淸首級斬献現已高懸東門矣聞近日陜西民軍已出關占領閿鄉縣全境河南兵退駐陜州日内將有戰事云 
[新湖南紀事]  
　　公推交涉大使湘省譚都督電致鄂都督云各國外交圑體已不承認淸政府急應趕派全權大使歷聘各國宣布宗旨聨絡感情伍溫任外交部長不能遠出道遠尤稽時日擬由貴處電商各省都督公推孫文君爲全權大使就近赴各國交涉俾北承認爲獨立國孫文君在外有年爲各帮所崇拜必能擔此重任乞公與黄興君熟商辦法迅電各省爲盼 
　　招撫满將湖南綏靖協副將續福意存觀望延不歸順昨悉譚都督招撫文云照得中華民國倡舉義旗豪傑嚮風士卒用命鄂旗旣建湘　旋張莫不立談之間光復舊物人民安堵市廛不驚迄今陜皖滇黔晉贛蘇杭桂粤諸省皆已高樹漢幟此豈尋常改革假借名號者所能倖獲實我炎黄胄裔久困水火人心思漢所致省城克復之時惟一二抗命官吏立予正法餘未妄戮一人並經通飭湘省旗籍人員决不加害所以昭示大信躋入文　已據各該官吏具覆如約乃者綏靖一鎭未卽歸心迷悟如斯實所不解無論不隅之地勢力不敵就令中原全盛其間勝負之數尙未可知何况故主已逃危巢旋覆而欲與最高程度各具愛國思想之軍士起而負固其爲危險何待著龜豈不日犠牲性命効忠故國然淸社已屋竟成徒勞一旦岳常勁旅扼於前滇黔義師摧其後必致身敗名裂遭生詬病生靈塗炭抑何悖哉本都督順天應人不輕殺戮凡諸條敎歷著報紙尙冀即率所部幡然改圖不必以满族爲疑納款供職事平行賞罔不從同倘使歧路徘徊將恐自貽伊戚特此宣諭幸熟圖之 
　　提議富商特别捐湘省籌餉總局現復擬辦富商特别捐已於日昨柬邀余太華裕源長葉公和魏德裕各巨商到局提議約定數目惟裕源長號東尙有裕恆益裕記等牌號擬勸令共捐銀一百萬兩其餘各家自數萬至數十萬兩不等聞裕源長僅認捐錢三萬串天申福僅認二千串現尙未定議 
　　擬募公債湘省譚都督延闓聞有華僑許爲鄂軍政府募借公債三千萬元湖南財政素稱支絀擬仿鄂省之例募借公債以爲進行之助爰卽派委舒君禮鑒前往鄂省與華僑代表直接商訂傍照湖北章程訂借一千萬元並卽調查債票式樣定製妥貼迅速携歸以濟軍餉聞舒君已於日昨首塗矣 
[江蘇銀行開幕之先聲]  
　　江蘇銀行於十三日在德馨里先行交易已將銀行鈔票樣本分送商會傳知各商行用所製鈔票樣本計分十元五元一元三種花紋顔色精細異常聞此項鈔票不日印成即將擇吉開幕 
[新杭州紀聞]  
　　鄉民抗租公憤浙屬光復後首免錢漕並經政事部長褚君深慮殷富業户藉口苛征特别頒發通告准减租額在案近日杭屬上　鄉定南定北等區田主富紳分派代表勒收全租致激鄉民公憤十四日下午鳴鑼聚衆二千餘人聨合十七村驅逐收租代表一面集議自治公所决議每村各選耆老八名羣赴軍政府禀訴被災情形要求豁免現杭民事長汪君擬星夜派員馳往各該區宣布政事部辦事查明歉熟酌繳半租並發貼通告撫慰農民嚴戒聚衆暴動矣 
　　當商被擾恐慌杭州近日時有游勇土匪冒充民軍糾隊圍攻傷斃行人情事典夥盡逃不得已而停市標統虞賡甫奉都督命令力任保護一面擬辦公當專收軍隊一月爲期不收利息典商終慮波累議未通過連日赴質軍隊紛擾如故虞標統孤掌難鳴致彈壓 
 
 

Page 12

 
 
憲兵反爲所制聞十四日城内典當十九家停閉者十一處十五日停至十三家各兵因城廂各當日停閉於前日起蔓延浙路沿線各鄉鎭如臨平長安硤石等處當十四午後長安某當派員在車站偵探一見軍隊飛報閉市各兵大憤羣起轟攻嗣經某會長出面調停送洋二十三元其禍始免錢江上游之義橋聞堰臨浦富陽西興驛各典被擾兩天今日亦相率罷市軍事部長顧協統聞而大憤謂此種舉動喪失浙軍全體各舉聨合虞標統向司令官嚴重交涉十五日特開軍事會議决定組織名譽隊分頭監察如再有此種不法舉動槪以軍令從事適商會顧總理受典商請求晉謁司令官晤黄君玉書聲明二十萬報效之說本部並無此意當經顧君代逹典業困迫内容全體一再磋商决定報效二萬元奈現市金融竭涸擬每月分繳二千元總懇極力維護云 
各埠通信 
[市面急宜維持]  
　　填垣銀票軍政府雖出示照舊通用然除軍界外迄未通行蓋因人之持票赴銀行兌換者不能換取現銀且有至門即被閽者阻拒故近日市面頗現恐慌之象大約因造幣廠銀幣一時未能鑄出故銀行無現銀一時亦不克兌換云 
山西 
[雁門關之戰雲]  
　　山西閻都督派出軍士二千餘名把守雁門關口本月初三日與武衛左軍在雁門關故城及陽明堡等處開戰又有毅軍四營亦聨合武衛軍前攻該處去太原最近不過四百餘里之遥目下尙未停戰云 
[三晉之學生軍]  
　　九月二十後晉垣陸軍及警察各學生首先組織學生軍五百人至　政府陳請編列前敵爲敢死隊經閻都督親加奬許允先觀戰一次以深閱歷然後再任以衝鋒陷陣之責次則各屬學界靑年聞風麕至日在軍政府報名者數十起日前有陸軍畢業生十二人公同上書於閻都督有云爲將官雖不足爲兵丁實有餘其志决氣壯傾動一時刻下註入軍册者已逹千七百數十名云 
[京晉郵件仍通]  
　　山西省城自民軍光復以來由北京寄晉垣之郵件仍可逹到惟秘密信函不能投遞因該處有教士在山西平遥及正定獲塵兩處設立通信機關每一星期派夫送遞一次云 
河南 
[陸軍之小風波]  
　　河南自鄂亂以來陸軍迭有事故紳民咸爲惴惴不安初五日晟有陸軍一人在士娼麕集之會館衚衕南口因爭風爭人刃斃惟凶手迄未查明該省淸官一面嚴拿兇犯一面將該軍家屬優卹幸得無事是日居民盛傳陸軍將整隊進城搜捉兇犯其情狀至爲危險云 
[洛陽組織圑練]  
　　洛陽爲汴洛鐵路西端向爲東西要道自陜省軍興以來無論將來勝負如何而土匪總不可不防所有該屬派省人士心切桑梓刻均回里組織圑練以備不虞不日即可成軍矣 
湖南 
[歷書飭令改印]  
　　各省年歷前由淸廷欽天監編訂交由典禮院循例頒發係用前淸年號現已由軍政府諭飭財政司所有歷書自王子年起槪令改用黄帝紀元字樣並　前淸各帝忌辰一律删去以重祖國而新耳目 
[銅元局不日開工]  
　　湘省自本年以來銅元異常缺乏起義後尤爲特甚潭都督特飭照舊開辦銅元局並派定王君銘忠充當總理並先期派人將所有各項機器酌量修理以便尅期鼓鑄現正趕辦一切不日即可開工云 
[農會請撥官地]  
　　湘省農務總會會長龍君研僊以値此多事之秋尤宜以振興農業爲急務惟會所曁農事試驗場以及蠶桑茶務各項講習所並籌辦農圑在在均須房地爰即移請民政司將小東街都司舊署成德館開佛寺及新河一帶官地撥歸該會俾資建設 
安徽 
[黎崑甫辭軍務長]  
　　十三日皖省軍界全體爲組織軍政府一事特假諮議局開軍事大會到者約數百人公舉黎崑甫爲軍務部長劉國揀爲參謀部長胡萬太爲正司令長丹墀爲副司令長當時桂君并未到會黎君等均以志在北伐爲辭堅不承認且云孫少侯不日到皖可畀以都督之任届時必另有完全布置今日之議似可作罷衆皆稱善而散 
[出示招收被刼庫銀]  
　　皖省財政部成立後一切行政軍需各費多由商會認捐現在實已無可搜索兹黄部長以前次司庫被刦寳銀均有官銀號字樣易於識别因即出票招收除被潯軍搶獲不計外其餘遺在民家者准由民人自行報告凡呈繳現銀者賞給十成之三知風報信因而取獲者賞給十成之二倘竟藏匿不報一經查覺定即嚴懲云 
江西 
[光漢公司經理得人]  
　　前淸官輪局並道生公司共有小輪十六艘（敦義敦仁敦智敦信敦慶敦吉敦祥敦和西昌西太西泰西平西章西贛鴻慶宜大）光復後統歸一公司管理業已故名光漢現政事部交通局以官輪局在前淸開辦多年因經理未得其人致公家利益悉飽私囊現當贛省光復從前满政府稗政槪予芟除輪局關係交　尤　及時整頓查有丁立中君辦事認眞熟心　益特於日前照會丁君爲光漢公司　　　　　　　　　　辦事已於本月初十日起開赴九江湖口姑塘吳城饒州吉安樟樹瑞洪等處矣 
[投毒漢奸正法]  
　　彰有漢奸在水井投毒經巡警拿獲解送軍政府聽候核辦兹據該犯供名程有才係湖南人狡不招認放毒經執法科重責軍棍四十始招出由湖北來係受满人賄託等語當經彭都督飭令正法已於初七日三句鐘由執法科長張君提出該犯在軍政储門首取决矣 
松江 
[整理鹽務之先聲]  
　　郡紳沈惟賢本折省能吏回松後經公衆舉爲司法部長兼軍政府副長頗爲鄉人倚重十四日浙江湯都督由滬旋浙道出松城先有電約沈君至車站相見屆時沈與湯都督晤談良久湯謂浙省財政奇窘擬偕重長才同扶危局沈以梓鄉義務不能膜置爲辭談次論及浙　丁漕厘捐一例蠲免已失大宗財源現惟聨絡江浙整頓鹽務則挹彼注兹財政庶有起色並爲規畫各種辦法湯公大韙其議車至楓涇站沈君始興辭而返 
[富翁慢藏誨盜]  
　　西外景家沿地方某富户前見時事危急將金珠飾物秘密運赴後園樹下窖藏日必三五次潜往察看傭僕等見面異之密至該處發掘盡取所藏而去富户憤急欲死因以圓光告狀諸危詞恫嚇嗣於曠地查獲金鐲一副乃自認悔氣而止 
蘇州 
[和尙頭幾乎不保]  
　　某僧日前在彩雲樓茶肆詆屬民軍適爲叅謀偵探員所聞疑係奸細播散摇言當即連批其頰並拘交警區解送軍政府訊究僧乃大懼哀求附近察院巷珠寳等店聨名赴區聲稍該僧夙有疯疾區官姑予保釋云 
[女堂長爲人傀儡]  
　　閭邱坊巷徐某素性慳吝近因鄰近居民籌辦圑防徐某恐其捐及已身乃運動振莘女學校長以圑防發起人龎某素不安分冒名歛錢等詞呈請都督查究希冀破壞圑體鄰侑聞之　起不平聨名具呈爲厭某雪　　揭指行某　　奸　更都查　　　　　　女　　　　　 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
本埠新聞 
[都督府電書一束]  
　　揚州軍政分府來電滬都督陳鑒來電悉已飭所屬嚴密查拿奸細謹覆揚州軍政府咸 
　　吳淞軍政府來電滬都督陳頃據水巡報告有人稱奉尊處命令雇船出口駁運軍火是否屬實乞電覆吳淞軍政删印 
　　瀘州紳商學民來電川南全體官紳商學民已於本月初五日在瀘州宣布獨立欣祝共和政府之進行公舉口朝望任軍政正都督翁忻副都督川南官紳商學民公敂叩 
　　湘軍都督來電滬都督陳鎭江軍政分府林鑒南京光復張賊拿獲蘇浙軍功偉大敝省無任欣佩從此洗淸武漢再事北征民國幸甚湘都督譚延闓元印 
　　浙軍都督來電陳都督敝處周司令明朝詣請台安即赴寗勞師特聞濳删印 
代籌豫人對付袁世凱之辦法 
　　昨有人致函河南旅滬同志會略云竊念民軍起義以來四方響應未届兩月各省均已獨立千載一時何幸如之惟貴省仍在觀望未免自棄推原其故皆因袁世凱甘爲满奴不念祖國同胞忍心残害所致今見貴省旅滬諸君發起河南同志會組織北伐軍支部足見熱心祖國但貴省仍未獨立誠爲可惜鄙人等敬代諸君一籌與其組織北伐軍孰若先將袁世凱之家産查抄充公以濟餉需並將袁之家屬扣留以待諸君公電致袁如袁仍執迷不晤即將袁之家屬悉數槍斃賊心或可反正否則各省聨軍轉瞬北伐須由貴省經過貴省之人能當此仁義之師乎請諸君反覆思之 
[制造局紀事]  
滬軍都督查得此次光復金陵轟撃城墙以及攻勦張賊敗兵共開五十一砲皆賴製造局管帶大砲之張君玉發及洋工匠柯尼司等熟諳砲務描準點線所致異常出力其功可嘉自應優加狀勵爰於存記外並飭知張君等另候升賞以示鼓勵云 
　　製造局李總理邇因預備北伐奉各軍政府都督命令鑄造各項大砲業經飭由砲廠日夜趕造計已造成一十餘尊惟各砲鑄成之後須先考試密逹速率方知遠近快慢是否合用故於前日爲始每日在西砲台逐一試放並在砲台高懸紅旗以免居民驚恐 
　　駐局國民會模範圑吳君雲俊等十六員及招待洋人之義務譯員蘇君妙齋等以金陵省垣現已光復共和民國將次成立應將所垂髮辫立時剪去以除满奴之記號故於前日一律剪除 
[閘北種種]  
　　閘北民政總局司法科現定新章凡遇訟案除星期日照章停審外餘均隨到隨審隨審隨結以淸案牘而免訟累 
　　前日下午四時滬寗火車抵埠載來受傷民軍二名聞係攻佔紫金山砲台時奮勇直上致被砲子轟傷内一人受傷尤重四肢僅存一足上身復受槍彈我軍之奮不顧身亦可槩見當由紅十字會載以病車送往醫院療治 
　　民政總部長李昨諭各科長科員頒布定章每日上午十時齊集辦公廳分科辦事十二時午膳暫憩至二時仍入辦公五時休息星期日爲大休息云 
　　民政總部長李厚礽君以巡警有保衞地方商民之責而本月初一晚胡家木橋蔡裕順染坊被盜搶劫一案該處第六區區長吳中偉並未報告嗣飭會同偵探長周鏡溪趕緊嚴緝迄逾半月又消息杳然實屬疲玩弛縱無以對地方人民昨特下札催緝勒限破獲 
[商圑隨節赴寗]  
　　蘇省程都督德全於前晚十時由滬起節乘車返蘇復赴南京已記昨報兹悉滬上紳商隨行者有滬虞洽卿君南市商圑聨合會副會長葉惠鈞等並會友百餘人同車赴寗以表歡送而資保衞聞商圑會友須候程都督移節金陵安抵督署然後返申　 
[巡光人員之身後]  
　　製造局水巡總稽查錢君逢新十四晚（昨報誤作十三）在浦江梭巡爲駛赴奉賢之商圑誤開子槍撃斃並傷及舵下陶聚生小砲手王阿天二命各情已誌報端昨日製造局李總理傳到錢陶王三人親族於六點時由局製備棺服卽時收殮除小砲手王阿天查無親族由避代爲埋葬外陶聚生家恤洋一百元給予其母領柩安葬以後按月仍照陶在日工資核發以作妻母養赡之資准予領至其子成丁後停給所有錢君逢新靈柩舁入砲車圍紥花圈由駐局之模範圑各會友穿着制服曳拖送殯者亦均荷槍制服先在靈前排班行禮致祭遂即起程前隊爲滬西商圑第二隊南市商圑第三閘北巡警馬步各隊第四隊製造局衞隊及巡防隊第五隊十字軍第六隊競化圑並有軍樂隊三班總理李平書君會辦陳濟南君辦事員司招待所各員施君耕尹等均各脫帽手執長拂步行護送排齊隊 
 
 

Page 19

 
 
伍由該局後同門起馬至科橋往西由徐家匯路過羅家灣逹潘家木橋進安徽會館安停靈柩公同致祭沿途觀者頗爲熟閙聞李總理意擬擇日開追悼大會以誌哀思至錢君老母妻子一俟到滬亦當從優致送撫卹云 
　　又一訪函云滬南製造局查江管帶錢逢新舵工陶聚生砲手王阿大等因兩相誤會被派往奉賢之商圑開槍撃斃兹悉該商圑行抵奉賢即經備函報告民政總長謂於起程後途遇匪擾立時用槍撃斃數匪請爲查核等情李平書君以該圑事出鹵莽悮斃多人悲傷殊甚故已函復該圑司令部陳安甫查照並戒以後小心行事母再浮躁 
[木業公所開會籌餉]  
　　北市震巽洋木業公所於十六日下午三時在大馬路公興里事務所開全體大會到者甚衆首由總理朱吟江君提議謂目下各省光復需餉孔急凡我同胞均應力盡義務且滬上各業先後輸將我業决不可落人之後請今日到會諸君踴躍捐助云云衆皆贊成聞是日所捐已逹千元之數 
[泉漳會館助餉熱]  
　　上海泉漳會館同人前已捐助軍需五千元昨日又邀集公議房租助餉事均極贊成議决以三個月租金移助餉需並函致南洋各埠勸募云 
[農人公會成立]  
　　農人公會由楊君月如王君立才顧君翕周袁君頌聲糾合西南二區農人公共組織以組結合圑圖謀公益改良種植務求農産日漸進步爲宗旨業已開議事會二次擬定章程准於十月十九日午後二時在大南門外中道橋道貧民半日學堂開成立大會敦請演說家到會演說並選舉職員已柬請政學紳商各界蒞會觀禮矣 
[哨長尅扣被革]  
　　滬軍二標一勞瞿哨長前日因將所給各目兵小口糧每人扣去七角以致大動公忿事爲該營羅管帶查悉以瞿哨長胆敢尅扣糧餉罪難輕恕姑念甫經編成從寛斥革免予懲究 
[東區區員之示諭]  
　　東區區員昨發條諭略謂本區長警學術兩科急需補習兹定本月十六日起逐日分班輪流宣講警章操練術科其各準時齊集不到及遲到者記罰不貸云時間列後六到十差星期一四五下午三時至四時操練聽講十到兩差星期二三五下午三時半至四時半操練聽講兩到六差星期一三六上午十一時至十二時操練聽講 
瑣聞城内 
[滬軍都督批示三則]  
　　閘北民政總長呈批呈悉現際財政支絀辦公非易該總長經營規畫煞費匠心所稱閘北淸潔路燈兩捐已劃歸閘北地方自治公所收取外面地方租中如房捐膏捐車捐押當捐宰牲捐等項理應作爲巡警經費各節與民政旣無窒碍難行之處於地方實爲公共利益之圖希即斟酌辦理以維警務周光銳呈批兩稟併悉南京已下交通甚便請給照會應毋庸議雷復呈批所陳甚是欽佩欽佩候商請海軍部長核辦 
[執法科長批示]  
　　商人陳竹明等呈批來禀據悉查余漱芳案未經本府懸賞招緝爾商人等前往恊拿原發於個人之熱誠對此尤堪嘉許乃踴躍於事前忽計較於事後殊爲爾商人等所不取况本府旣未懸賞即提成之說自無實據諒係爾等一時誤會今已向諜報科吳科員詰問明確毋庸嘵嘵爲也此批 
南市 
[迎娶未成]  
　　住居桑園街之織帶匠倪郁泰憑王小毛相勝泉等介紹聘定浦東陸江北餅師唐某之女爲室言明財禮八十元先付三十元及緞料等至本月十一日迎娶時該女已被乃父領回江北以探視母疾爲由逾期未回倪將王扭控南區指爲串匿解經陳裁刋訊供前情判王交保赶邀坤宅媒証另行涓吉成婚如違定予處究 
[覇呑客帳]  
　　和泰公記牛卹棧執事忻成槐控股東陳勤偉乘該棧出頂竟將經手客帳洋一百五十餘元覇呑不理求追經陳裁判集訊屬實判交保予限三天偕原告妥理 
閘北 
[舉定區董]  
　　閘北各區區董已經地方自治公所舉定一區姚仲範君二區孫冠臣君三區趙紀生君四區嚴逸士君五區姚連生君六區董鯉庭君八區吳子敬君九區顧維章君十區鄒勇先君惟七區江灣向有寳山自治所仍歸該所董經理故不另舉 
[限交兇手]  
　　前日由六區解廿三保四七圖鄉民全寳春控全兆昆全福全覇佔田畝被兆昆之子炎生用手槍撃傷右脅一案至總局經孙科長提訊福全供稱在場解勸手槍係兆昆所開云云奉判福全交保限三天交到兇手再究 
英租界 
[覆訊槍撃廨幕案]  
　　公共公廨幕友王博謙控陸惠生指使陳小甲子（即陳阿二興連小江口等鎗撃圖害一案詳情已屢紀前報前日午後復由公廨　襄讞會同英康副領事升座特别公堂研訊即據陳阿二接供於六月廿二夜與阿四等同至三馬路附近見陸惠生乘野鷄車到來與阿四言語小的與一穿白衣一穿黑衣二人遠立兩邊並未聽明所言何事旋陸去後向阿四詰問據稱伊東家囑同淘二人要打一人後同至四馬路西伊等在前小的在後並未聞得响聲後因天雨同行二人已不見即與阿四過泥城橋分路阿四至道逹里陸公館小的回陳家浜車寓安歇次晨與阿四在陸公館附近老虎灶啜茗阿四稱明日可向伊東家取洋十七元歸小的之欵遂與分别至翌日往陸公館向阿四索洋據稱阿四已回鄉下小的亦因久病於二十六日回通州曾與阿四遇見向索借洋一元七角彼即還洋一元即與分手至閏六月二十八日來滬後即至陸公舘探問據云阿四未到囑爲寄信令於七月初三日來滬又問阿四在家作何事故小的謂其在家種田割草語畢辭出此事曾與表叔老七談過未與他人言及不知被何人放風將小的拘解案下是實質之陸惠生延穆安素愛理司兩律師代表辯稱陳阿二所供情由據稱係阿四所述旣阿四所言理應阿四到堂自供方可作証陳供不足爲悲然阿四早經辭歇請問堂上捕房口供旣不作証自應將索註銷即據原告代表沃沛律師駁稱陳所供各節均當時情形可以作証　爲察核聶囊讞得供會商康君諭謂捕房口供本留爲備考須與公堂口供核對如有不實仍須逐層研究務得確實方爲完全口供然後核供定罪俾成信讞諭畢遂判陸等仍帶回捕房候再復訊核斷 
 
 

Page 20

 
 
[西探之更調]  
　　專管公廨傳提事宜之一百四十一號西探炮生昨奉卡總巡調赴總巡捕房當差所有傳提事宜即着匯四捕房一百三十六號西探蕯勒文管理薩探一差亦奉卡君諭着總巡捕房八十二號西探薛姆生前往接辦 
[定貨瓜葛]  
　　英商祥太木行控葉少吕不理貨欵一案昨奉公堂傳訊據葉供此項貨欵由楊炳記陳宗樹與原告接洽等語奉判葉存捕房洋一千元交保候補傳人証再訊又英商新利洋行控文華順定貨虧銀一案奉中西官訊明判文交保限三禮拜内先繳洋三百五十元尙有洋五百元予限半淸理違干未便 
[判押西牢]  
　　英美捕房華捕張正巡官卡德路住宅内失竊銀器具等鉅贓已通飭各捕房偵緝在案前日由探在法租界緝獲竊賊王玉淸並吊到原贓昨解公堂請究經王襄讞會同英康副領事訊明判王押西牢廿月期满逐出租界贓還原告 
[註銷騙案] 　 
　　履豐洋貨號亨生電燈公司等環控乾大錢莊經理陳鏡淸與莊主徐蘭芳騙銀一案由廨判陳押限將徐交案質訊在案昨晨由廨復訊各原告投訴陳徐串同濫出本票騙銀請追訊之陳延德雷司律師辯稱各原告均與乾大往來係錢債糾葛不應作爲刑事訴訟且莊主未到陳係跑街請將刑事案註銷聶襄讞會商英康副領事判將欺騙案註銷着陳改押本廨歸晚堂訊理 
[控案無憑]  
　　楊姚氏梁煒明控車夫張阿四竊取値洋三千元之珠飾各物一案昨奉公堂復訊原告諧証土阿寳許杜氏並代表律師聖文上堂聲請究追訊之張不承認官以控案無憑判張交保候原告查有實據再核 
[女孩留養]  
　　女孩雀富明因在乍浦路啼哭由捕帶入捕房轉送公廨昨晨解案請示女供年十一歳山東人隨孫姓主人來滬避難現主人已回是以失散等語奉判送幼女所留養候核 
美租界 
[婦女輕生]  
　　王多福住七浦路其妻畢氏前日因與鄰人口角被王歸家辱罵怨憤自縊而死昨由捕房車屍至驗屍所報請中西廨員騐明委係縊斃飭王具結棺殮候查該鄰居起釁情由再行核辦 
[爭風起釁]  
　　高連寳姜阿四二人均與蕩婦高侯氏有染昨因爭風起釁互相扭毆被印捕一併拘入捕房候查核辦 
法租界 
[妓女奪子]  
　　妓子賽愛寳與姘夫李阿三爭奮兒子新寳一案經聶讞員判令新寳仍歸阿三撫養五年俾得學業成就不致荒廢至二十歳時由新寳隨從何人聽其自便兹因新寳不允隨李命暫留捕房候悔悟再行給領昨又提訊賽妓仍投案堅請領回以便後日靠老計聶君不允新寳亦仍稱願隨母親過活後因一再開導不獲判再還押候阿三到案核奪 
[押交生財]  
　　剃頭店主張海泉前將生財向同業席桂林抵押洋四百元後經揑造賑據圖賴經中西官迭次研鞫判令交保限期着交兹有劉某接遞禀詞謂該店並非張開張是經手等語官以此案歷訊數堂並未言及經手今忽干淑斥不准理仍命張還押嚴追 
來件 
[中華民國憲法預備會緣起]  
　　數千年相傳之專制國一旦水逝雲卷而去數千年未有之共和國一旦風馳電掣而成誠列强所不信抑亦吾同胞夢計所不及者也然吾同胞之健兒奔走號呼以警起吾大夢决脰引頸以提撕吾大義歷極困苦艱辛之境至今日而乃克破壞積久不變之腐敗政府厥功偉矣雖然破壞而不建設徒亂秩序其何以整社會而靖人心乎同人有鑒於此用開憲法預備會　維學識高深之士相與討論憲法而編纂之夫憲法者一國之規定法律也所以維持治安使社會有秩序者以此凡吾同胞長於建設而有志成此共和憲法者曷與同人共討論之（暫行簡章因來稿字跡摸糊故不登載） 
[勸募江甯府屬義賑啓]  
　　我郡上江句高溧浦六七邑濱江帶湖素稱滭國今年春雨迭降二麥無收田家已形竭厥午節後連朝大雨各圩積水深六七尺底潮又大前揷之田盡行淹沒農人以命産攸關折屋糾工冒雨補救兼用桔橰出水意欲補插靑苗爲補瘡挖肉之謀作東失西收之望惟前去兩年連遭水災固已多方羅掘典質一空矣满擬二麥豐收得慶再生不意天降鞠凶淫雨又作五月間雨勢尤猛山水暴發江潮助虐鄙人等察看水災親履秣陵陰鄉一帶目覩村莊被浸者數百餘處田禾全淹者數千萬畆圩民蕩析離居靡有定處終日不食食亦糟糠終夜不寢寢亦露處若不趕緊治圩補插靑苗則今秋仍無餘望無麥無禾歳且薦飢民不聊生其害有不可勝言者米珠薪桂來日方長設非援手有人無以解目前之倒懸更何以蘇將來之涸轍此眞萬不得已之地不得不呼庚癸而求將伯矣鄙人少實等目撃心傷已自量力捐墊同志諸君亦有補助惟災區太廣用項太多而杯水車薪終恐無瀆並設法勸募藉資補救不得已於寗於蘇於滬廣爲勸募除各竭力捐助資爲倡導外用敢乔單廣佈省垣警學軍商界諸同志仰博仁漿慨施義粟多則潤等江河少亦效收涓滴捐欵無論多寡該款請確交坊口大街信成銀行内寗郡經理處代收專爲寗屬目前被災之區治圩補靑之用田間多一石粟即城市减一分價當亦饑溺爲懷者所樂助也凡有交捐欵者先付收條再登報章以昭大信如有熟心同志憫念洪災擔任分募代表並乞開示姓名住址以便通函而溥公益尤所馨祝肅此公布恭候隆施寗郡周少芝張少禹王實生等同啓 
[報告]  
　　廣肇公所代募軍餉捐欵善 
士芳名 
　　廣帮裕安堂捐銀一千兩 
　　謹將廣肇公所代募軍餉捐欵第一次善士芳名列左譚幹臣規元三百兩何樹林洋一元杏花樓洋十元廣生昌洋十元虞曁號洋二十元羣芳居洋二十元利豐亨祥三十元廣德號洋五元聨益號洋十元陳紹周洋五元裕和太洋十元保壽堂洋五元合益號洋五元會元樓洋十元正恆隆洋五元源利祥洋一元聨和號洋三十元廣恆安洋二元昌亨號洋二十元亦昌號洋一元嶺南樓洋三十元元亨號洋一元鴻昌號洋三十元悅興號洋二元莫玉珊洋三十元廣源昌洋五元唐仲良規元一百兩利生號洋一元新長春棧洋二十元唐子祥洋十元胡耀庭洋五十元鄖暑冰洋五元安和祥洋五十元李金耀洋五元均益號洋二十元鄭文波洋二元永益號洋二十元李蘭軒洋三十元潘儉裕堂洋一百元李芸軒洋一元同茂號洋三元李德謙洋一元萬合押洋三元李金杏洋一元鍾大毓洋一元李金椿洋一元張觀燦洋一元林慕貞女士洋二十元鄭仲良洋五元同利祥洋三十元唐鈺軒洋十元永增祥洋二十元鄭梅亭洋三十元教寳祥洋二十元逢太號洋二十元廣和信洋二元彭潤彬洋十元永安昌記洋二十元大安棧洋二十元廣新太洋二十元梁裕華洋五元潤寳齋洋三十元泰安棧洋二十元永昌泰洋二十元元發躉船洋人洋五元鉅興號洋五元陳宜記洋十元普太和洋二十元唐養泉洋十元全利成洋三十元廣瑞安洋五十元麥熾齋洋二元容鑾業洋二元陳敦厚堂洋五十元鄭逹泉洋三 
 
 

Page 21

 
 
十元鄭星洲洋六十元蔡少然洋五元陳性初洋五元廣福和洋二十元張銘山洋二十元邵晏卿洋三十元新沙遜賑房洋十元元義堂規元一百兩麥應生洋一百元黄務生洋三十元黎集雲洋一百元盛德堂規元二百兩梁香林規元十兩盛德堂加捐規元二百兩徐子元洋三十元黄敏生洋三十元文秉朝洋二十元旗昌源洋五元陳慶記洋十元生昌裕規元一百兩馮養庭洋二十元上和隆洋二十元光昌號洋五十元阜昌鳳記洋十元瘙杳泉洋三十元德和號洋三十元恆興泰洋二十元林子初洋二元正棧號洋三十元榮壽南洋五十元鄧耀昌堂規元四十兩奈明三洋十元永興祥洋三元張瑞仁洋三十元普源公洋五十元黄薌舫洋十元劉財興洋十元劉静記洋二十元謙順安洋五十元劉煥章洋十元泗源號洋五十元榮旣翕堂洋廿元李翼堂洋一百元黄壽祺洋五元怡安號洋二十元陳志鵬洋十元華彰公記洋四十元郭棟臣洋十元區添樞洋五元何星槎洋十元李日熙洋五十元陳雪幹洋五元李仲豪規元五十兩劉岳東洋五千周淸泉規元五十兩何渭熊洋二元以上共洋二千三百五十六元正又規元一元一百五十兩正餘俟續佈 
　　女子軍事圑第一次經手助餉自十月初十日起至十月十五日除已解交都督府軍需科外合登明誌佩 
　　楊毓英女士凌太太以上各一百元和興昌陳太太五十元楊三太太朱邱麗女士以上各二十元章玉女士吳太太陸老太太張德華君董太太董三太太以上各十元余鑒梅女士六元邱茹璵華女士茹太太鍾德發君大源祥寳號祿若居以上各五元于和祥女士胡善記邱太太以上各四元無名氏鈕桂軒君沈錦伯君鄧耀庭君陳奶奶邱二少奶奶邱少奶奶以上各二元賀桐芬女士茹三太太邱老太太沈老太太程太太朱太太徐太太邱太太徐太太謝太太俞彩女士以上各一元蔡懷舜女士金戒指重一錢五分以上楊兆良女士經手總收到一千一百二十四圓金四開金八開各一金戒子二只 
[海上閒誤]  
　　各省先後光復。而河南猶蜷伏满洲政府之手下。此豫人士之耻辱也。 
　　河南未獨立。而又有甘作满奴目殘同種之袁世凱。此尤豫人士之奇耻大辱。 
　　查抄袁之家産。扣留袁之家屬。豫人士果熱心國事。當拜受某君之敎。 
 
 
 

Page 22

 
 
   
 
 

Page 23

 
 
   
 
 

Page 24

 
 
自由談 
游戲文章 
[擬陸潤庠致程德全書] [  冰盦]  
　　雪樓仁兄都督麾下。風高刁斗雪满弓刀。指揮三軍。餐衞無恙耶。江南燕北。路隔雲山。魚雁久疎。良深歉仄。麾下以舊日疆臣。作新軍都督。幸列帡幪。亦叨樾蔭。前呈一函。未蒙裁答。亮以麾下醉心歐化。素抱熱忱。鄙弟厠足淸廷。久成冷血。然弟所惓惓不忘。力勸反正者。非盡忠於淸廷。實爲一身之利害計耳。蓋保傅之位。不爲不尊矣。萬金之俸。不爲不厚矣。奈何償願未及三月。即起革命排满之事。倘淸政府實行推翻。敝東與小徒勢必逃奔熱河。弟旣不能追隨車駕於白山黑水之間。又不能拜投麾下。充執鞭隨鐙之役。則失此美缺。其何處覓噉飯地乎。雖弟。尸位有年。不無積貯。然悖入悖出。已爲小妾輩倒貼凈盡。將使風燭草露。垂死年華。入卑田院以乞食乎。抑入養濟院以終老乎。想仁愛如麾下。當亦聞而酸鼻也。是麾下雖不爲淸廷計。亦當爲弟一身計。敢竭愚忱。推心佈告。萬望稍留餘地。以全蟻命。潤庠頓首。 
海外奇談 
[郵件車中之巨竊] [  欽]  
　　上月三十日法國自利昻（大商城）至瑪色爾（南方大海口）之郵件專車。被竊賊在火車離站時。匿入車中。濳郵袋五十只。凡貴重之物。皆被竊去。法國陸軍部之公文郵件亦被竊。而尤以英國郵件爲多。皆遞至遠東者。被竊之數。總計有法金數百萬佛郎之巨云。 
心直口快 
[雜貨擔] [  氷盦]  
　　吾中國幸有材具優長。熱心愛國之張謇。不幸而有桀驁不馴。慘無人理之張勳。同一張也。一則爲張子房之賢裔。一則爲張獻忠之肖子。 
　　吾中國幸有雄心毅力。提倡革命之孫逸仙。不幸而有反覆無常。頑固不化之孫寳琦。同一孫也。一則吾願爲他孫子。一則吾不願有此子孫。 
　　氷盦徐姓也。吾同宗何不幸有昏聵老耄尸位素餐之徐世昌。幸而有精敏果决。深明大義之徐固卿。否則吾直欲不姓徐矣。 
　　城存不能戰。城亡不能死。豈是人中之駿。直是畜中之狗。 
　　自已願爲功狗。偏欲拉人同爲满奴。恐鼎鼎大名。不能留芬百世。適足貽臭萬年。 
　　二張剛卽逃生。一張又來送死。何張。氏之多敗類也。 
忽發奇想 
[處置張勳法五續（）] [  瘦菊]  
　　一張勳惡獸也。毒物也。亦當以惡獸毒物對待之。法用一小鐵籠。置張勳於内。外罩以鐵絲密網。而别築一極大鐵籠。满貯虎豹獅象蛇蝎等物。而將張勳之籠放在其中。使張勳日與惡獸毒物相處。以示不齒难類之意。 
　　二懷恨張勳之人。莫不欲生啖其肉。然張勳之肉。犬彘不食。烏足以汚吾輩之口。今有一法。不妨以一物代表之。法將張賊裸縛。裹以棉被。向道上乞丐買白虱數萬。傾入被内。任令大嚼。不亦快哉。（請白虱作食肉代表。恐白虱無代表國民之資格。鈍根戲註） 
　　三張勳之惡斷頭不足以蔽其辜若焚之以火。猶恐其死得太易。故當縛張於柱。圍以大火爐。用極烈炭火。炙之使乾。然後置之博物院中。以供衆覽。不致腐爛。 
瞎費心思 
[二十心] [  張和尙]  
　　南京全城光復。開心。袁世凱一條性命。當心。馮國璋得封男爵。空心。楊小樓拐逃貴婦。窩心。國民欲推倒淸廷。同心。满奴聞南京失守。寒心。淸廷妄想挽回。痴心。同胞輸助軍餉。熱心。守財奴一錢如命。黑心。奉勸北伐諸君。堅心。民國軍南征北蕩。勞心。孫寳琦獨立山東。無心。某 
 
 

Page 25

 
 
國暗助淸廷。野心。民軍秋毫無犯。婆心。追懷黄花崗同志。傷心。豚尾不肯剪去。奴心。北軍焚殺漢口。喪心。漢奸効忠满奴。甘心。張和尙搜索枯腸。苦心。謹乞鈍根斧正。費心。 
[編輯餘談] [  鈍根]  
　　昨夜偶往明園聽程鴻飛說岳傳。頗能穿插時事。以金人寇宋比满淸入關。殊爲近便。且足發人義慣。惟咬文嚼字處太多。恐爲識者所鄙。附說美國革命小說。人地生疏。風俗殊異。難以博普通社會之傾聽。若能改說明末痛史。則更爲革命軍之功臣矣。 
　　馬郭和仿做西帽。實能應時需而挽大利。惟式樣上尙未能十分講究。是宜取各種洋帽考察精細。勿徒草率從事也。 
野史 
[民族流血巾幗俠史松江女傑小傳（三續）] [  嘉定二我]  
　　潘小璜曰。仁和龔自珍有言。（樂籍旣棋布於京師其中必有資質端麗桀點辨慧者出焉。目挑心招。捭闔以爲術焉。則可以箝塞天下之游士。）淵哉此言也。抑有箝塞人之能力者。变必有激剌人。之能力。覇者欲以樂籍制人。果矣。而使有英雄者出於其間。反其道而行之。則且使人與覇者爲勁敵。胡人之南下也。貴州楊文骢逡巡不忍自引决。其妾方芷以刀繩示之。復先自刎。而文驄廼繼死。金陵李香君與歸德侯方域有舊。田仰者。阮大鋮私人也。以重金聘香。香却之。後方墐晚節披猖。然卒未汚其僞命。嘗語人曰。吾愧李香。嗚呼。此中果未嘗無人也。而况以纎纎素手。扶住大好江山。如此無名之女傑者耶。吾安得不崇拜之 
　　二我曰。讀武候出師表而不涙者。其人必不忠。覽李密陳情表而不哭者。其人必不孝。吾讀松江女傑小傳。顔色。慘變。襟涙淋浪。女兒英雄。紙上森森有俠氣民族思想。腦中觥觥似起落。我鬚眉男子其愧死矣 
　　赫赫虎頭銜 
　　咄咄豚尾走 
　　百萬好男兒 
　　不及一女子 
戲攷[  吳下健兒]  
　　汾河灣。一名仁貴打雁。唐薛仁貴立志投軍。從征高麗。出門時。妻柳氏已懷孕。後唐王平定高麗。仁貴之功居多。官封平遼王。短衣出門。衣錦還鄉。回至汾河灣。見一黄品小兒。彎弓躬雁。矢無虚發。技出已上。仁貴忌之。乘其不備。抽矢射中其要害。遂斃命。及抵家。欲試柳氏數年貞節與否。故意細詰别後狀况。黑默察家中物件。忽見床下有童鞋一雙。疑其有私。遂怒目而盤詰此鞋之由來柳氏笑謂穿此鞋者。係爾吾最親愛之人。薛更疑惑不解。柳氏謂自薛出門後。即生一兒。取名丁山。今已頭角崢嶸。技能穿楊矣。仁貴急問兒何在。柳氏謂往汾河射獵。尙未回家。仁貴　愕無措。方知向之射斃者。即已兒也。直告柳氏。彼此均傷感不已。同往汾河灣。收殮其尸。但見狐免出没。荆棘縱横。而丁。山之尸。竟無從尋覓。悼歎而返。或謂丁山被射後。其尸爲黄禪老祖取去用藥敷救。醒後收之爲徒。敎以武藝。異日令之平西云。 
小說 
[愛情小說周利亞十四] [  閩縣超西子譯著淸浦鈍根人潤辭]  
　　陳先生下騎迎見總統曰。别來無恙。僕承令愛不棄。親辱玉趾。萬里相訪。今又勞虎駕。僕不勝歉愧之至。總統岸然不答。但顧施比亞曰。不肖兒背父私遁累父跋涉山川。今在此尋得。尙不速從金君歸行婚禮耶。斯時施比亞袁怨憤怒。莫可名狀。抗聲謂總統曰。阿父恕我。人各有志。不能相强女兒自問有自由擇配之權。陳君温厚。都麗。願以身嫁之。又指金竪兒曰彼傖自頂至踵無一根雅骨寗可沾汚女兒淸潔身耶。父如不從兒志請先死尊前以絶父念言次。遽出佩刀。將横於頸。周利亞急自後掣其肘。總統亦亟前奪其刀。而金豎聆施言大慣。立揮從騎十餘人前奪施比亞。勢將攫之而去。正危急時。忽聞陳呌鞭一吹。山半衝下步卒七八十人。圍攻騎兵。在前二騎立被斫倒。總統見勢不敵。急呼施比亞勸陳息戰。陳乃續吹呌鞭兩響。步卒皆歸隊肅立。而金豎　被步卒縛獻陳生馬前。陳生命牽之上山。施比亞亦請總統同至山寨休息。總統不得已從之。於是一羣人馬。飛奔上山而去。 
　　旣入山寨。陳生囑施比亞周利亞林生軋總統至堂左夾室坐。陳則升坐堂中。部下擁虜騎七人至。請發落。餘騎皆已逃去。陳生謂此舉全出金豎所爲。與從騎無涉。命引入他室。賜以酒食衆又曳金入。陳怒叱曰。汝以世界廢人。身無恒業。祗襲租父伯叔遺産。覥列紳士。猶不自足。出其謟媚手段。蠱惑總統。妄思汚辱施比亞而與我爲情敵。今日爲我所獲。汝當自認若何處置。斯金豎渾身戰慄哀求饒恕。乞憐之聲。震於四外。總統在左室聞之。恨不能挺身出救。然竊怪金豎太無志氣。不應畏死如此。於是心中頓有薄金之意。 
 
 

Page 26

 
 
   
 
 

Page 27

 
 
   
 
 

Page 28

 
 
   
 
