# 1915 - 303 - 4915352

 

Page 1

 
 
   
 
 

Page 2

 
 
時評 
[再論中日交涉（冷）]  
　　中日交涉易了乎曰不易了也何爲不易了以日本所欲者不僅中國回答不生内亂之言也觀於今日再三之質問而可知也 
　　然則中日交涉不易了乎曰非不易了也蓋日本質問之意非必欲中國之不行帝制也觀其言外之意而可知也 
　　然則今後之結果如何曰不外交換其所欲而己矣中國所欲者帝制而日本所欲者權利也總之皆非我人之所欲者而己矣嗚呼 
[命令]  
　　十一月五日大總統策令　昌武將軍督理江西軍務李純電呈陸軍中將銜少將贛西鎭守使洪自成病故請予優卹等語該故使洪自成夙著勤勞因公致疾茲聞溘逝悼痛良深己撥給銀五千元俾資喪塟並交陸軍部照中將例從優議卹以宣忠藎此令　　又令　任命馬克燿爲贛西鎭守使此令 
　　又令　周肇祥授爲上大夫並加少卿銜此令 
　　又令　司法部呈總檢察廳檢察長羅文幹因母病懇請辭職羅文幹准免本職此令 
　　又令　任命朱涂爲總檢察廳檢察長此令 
　　又令　任命鄧瑤光爲廣東全省警務處處長此令 
　　又令　任命王景福爲河南全省警務處處長仍兼辦省城警察事宜此令 
　　又令　任命應振復爲陸軍第八師參謀長此令 
　　又令　科爾沁鎭國公喇什敏特爾著留京當差此令 
　　又令　畢什將勒圖多羅郡王車博克扎普着開去總管原職留京當差此令 
　　又令　阿巴哈那爾左翼旗協理頭等台吉圖們巴雅爾著晉封爲輔國公此令 
　　又令　哲理木盟科爾沁右翼前旗巳革扎薩克多羅扎薩克圖郡王烏泰著開復郡王原爵此令 
　　又令　蒙藏院呈錫林郭勒盟東蘇呢特扎薩克親王瑪克蘇爾扎普因病呈請辭職瑪克蘇爾扎普准免本職此令 
　　又令　蒙藏院呈請任命協理台吉桑吉署東蘇呢特旗扎薩克印務應照准此令 
　　又令　財政部呈擬請將僉事徐新六叙列五等應照准此令 
　　又令　交通部呈請將署技正曾子模叙列五等應照准此令 
　　又令　陸軍部呈請揀派圑附應准以蔡際南爲陸軍第二師步兵第七圑圑附此令 
　　又令　陸軍部呈核准察哈爾都統張懷芝咨請以缺諾木德勤格爾接襲世管佐領員缺等語應照准此令 
[專電]  
　　北京電　黎副總統巳咨參政院辭副總統職故將副總統辦公處呈報大總統裁撤其副總統薪水月一萬元及交際費月二萬元亦己向財政部聲明自十一月份截止其辦公處唐胡兩副官則仍留黎氏左右辦理一切蕭副官則送大總統府改任侍從武官秘書處饒漢祥早巳辭去宋康甫則由政事堂改委諮議其衛隊一連原議歸陸軍部改編現黎氏意恐歸陸軍部將來解散其中官長兵丁仍欲尋黎故黎意即時解散惟須多給津貼並派人送回原籍以安其業現正彼此磋商一俟解决副總統府即爲完全取消 
　　北京電　本月一日袁總統得弄璋之喜族戚均入賀 
　　北京電　外間近傳袁大公子微服南下不確 
　　北京電　姜都統所轄毅軍因赴邊勦匪電請撥發寒衣己准 
　　北京電　朱家寶將補右丞但須回籍葬親後方來京 
　　北京電　張元奇電請開缺未允但准續假一月 
　　北京電　山東報告投票一致贊成君憲 
　　北京電　俄人在庫倫開辦蒙文報鼓吹親俄思想 
　　北京電　日人欲壟斷魯省金融權在靑島發行多種新紙幣 
[特約路透電]  
　　香港電　香港英文日報社論曰今有國焉甫免於革命之騷擾遽欲有所舉動雖其舉動似屬必要但或可激成意見之分裂則此舉之爲智爲愚誠不能毫無疑義雖然在君憲國旗幟之下享受完全自由及自治幸福而傾心君憲之英人對於他國之欲採用與英國同一政體者安得不表同情凡處於能發表有責任言論之地位者衆口一詞皆謂袁世凱之爲中國元首確是以適當之人物居適當之地位蓋在今日能爲中國之元首者除袁而外殆無他人且袁爲誠摰志願所激動欲爲託其治理之國家增進最大利益也（五日） 
　　北京電　就日使最近之舉動觀之日本顯欲中政府切實聲明改革國體將否展緩北京輿情謂中國除前次答覆外目下不能再有切實之覆文蓋非審愼討論展緩之影響未便决定其舉動也（五日） 
　　哈爾濱電　哈拉爾消息謂據蒙員報告距海拉爾百俄里處有持械之華人俄人二十一名攻擊蒙人擄去馬六百匹現信若輩乃向齊齊哈爾進發松花法己冰凍烏泰親王業巳投誠前隨烏泰逃往外蒙之哲里木盟蒙民九千家亦均遇赦現紛回洮南周圍故里載兵火車一輛駛遇齊齊哈爾附近某橋時有德奥俘虜數人及軍官三員躍出車外三軍官一斷腿就擒二逃逸哈爾濱官醫伯特堡男爵被控叛國警察曾查見該醫士力助德俘逃亡之罪證又於其宅内查見鴉片六十磅（五日） 
[譯電]  
　　北京電　日本代理公使小幡氏今日往謁外交總長陸徵祥請將答覆勸告之文解釋以示日政府此次英俄法公使無一偕小幡氏同往頗可注意日政府其眞不解中國之覆文乎抑小幡氏别有用意乎北京外人皆不能解此疑圑公民代表會議選舉事宜今仍照常進行據現象觀之此舉必能安然告竣而無騷亂有之必在中國治權以外之地醖釀以成者也（四日） 
　　北京電　昨日代理日使小幡復赴外交部聲稱中國覆文義未明晰請解釋以告日政府云云北京日報謂日使此舉殊爲奇特由此觀之日本確欲干涉中國之内政云（五日） 
　　北京電　政界消息謂代行立法院現正草擬各省選舉要略擬進呈袁總統請從民意改共和國制爲君主立憲（五日） 
[戰電]  
　　其一　（英人路透電） 
　　巴黎電　今晚公報謂法軍毁松末河北德軍重要地道工程數處白佛萊業部分兩軍砲隊及戰壕臼砲轟擊甚烈香巴業之德軍在瑪細巨附近先以窒人呼吸之砲彈轟擊繼乃進攻僅攻抵一九九小山法軍前鋒戰壕數道其在他處者均爲法軍擊退受創甚重伏斯巨法砲隊猛轟伏瓦拉境敵軍戰壕及防禦工程（三日）　　巴黎電　今日下午公報謂亞土瓦有激烈之炸彈戰事香巴業法軍疾攻獲勝奪回恰塞田莊之地德軍抵禦雖猛且用流火助戰僅在該處得一立足地法軍今仍安然陸續登薩洛尼加之岸（四日） 
　　羅馬電　意公報謂奥軍急調援軍屢次進攻多在夜間希圖阻遏意軍之攻勢並奪回失地其力甚猛但未能破意軍之戰力弱意軍之攻勢星期二日惡戰後意軍又奪獲加沙高原之戰壕若干（三日） 
　　倫敦電　彼得格勒電稱著名軍事專家陸軍大佐施姆斯基謂今匪特里加與特文斯克二地可保無碍而德軍在該一部分之陣地轉覺遜於他處以蒲洛將軍近今屢攻之情形可以證之該將之軍以特維拉河爲中心點張兩翼於里加及特文斯克而終不能由二地進抵特維拉河蒲洛將軍僅有十二萬人故萬難取大攻勢施姆斯基大佐謂各處敵軍現於戰壕中屯積軍需及其他禦寒物品甚爲忙碌窺其狀似在凖備居守以度寒冬云（四日） 
　　彼得格勒電　今日公報謂俄軍奪獲特文斯克附近固防之高地兩處俘敵若干人俄軍且在柯瑪洛伏附近擊退進攻之敵軍俄軍逐走渡過浦蒂洛夫加河之奥軍且毁其浮橋斯特里巴河境有劇烈之戰事德軍藉重砲火之掩護衝入塞米柯維資村俄軍發砲擊之子彈如雨繼乃强襲俘攻破俄陣線之德奥兵五千人（四日） 
　　倫敦電　公報局宣稱斐洲尼桀里亞政府報稱英軍戰於北喀麥隆者十月二十二日占據巴們達二十四日占據班雅班雅一役死德兵三斐兵二十五英軍死斐兵四傷斐六九（四日） 
　　倫敦電　奥國公報局宣稱塞皇曾發軍令如下余年老體弱不能身先士卒爲國死戰僅能祝福我國軍人與婦孺耳然余有一事須爲國民告者余巳宣誓苟此戰終局不幸失敗則全國必得一榮死焉余亦不願偷活覩此慘刦余將與破裂之祖國同歸於盡云（四日） 
　　倫敦電　洛特丹電稱德軍現正在比境修築第三道防線足證其第一第二防線均己搖動比人不肯爲其作開掘戰壕等各工程者均被監禁（四日） 
　　倫敦電　彼得格勒電稱自俄國大軍抵加士文後波斯時局己有轉機（三日） 
　　哈爾濱電　二日德黑蘭電稱波斯君臣因接俄國關於波斯德土三國特約之警告及英軍將至巴革達德之消息特開緊要會議外交大臣旋照會英俄公使謂波斯願開談判俾可宣告對於英俄之善意中立云云但德國仍將運動不遺餘力以期行果斷政略達其目的故波斯事態頗爲重要（五日） 
　　巴黎電　法首相白里安發表政見書大旨謂政府爲國民之小影旣己羣策羣力以抗敵人今仍決志作戰務得勝利以掃除己受蹂躪及久苦侵略各境内敵軍而永保和平之福協約國連帶責任日見密接利益之關係愈多則愈欲盡其同等之力量政見書中言及檢查法將即修正結論處有德國之侵入巴爾幹適足證明德國在他處之失敗德國終不能免於襄亡等語下議院通過信任政府案議員五百十六人僅有一人反對（三日） 
　　海牙電　荷蘭救生船一艘拖一樹求救號之德潛艇至特斯琪林現有荷驅逐艦兩艘泊於其旁以守視之艇中之各將士均未登岸（四日） 
　　倫敦電　路透電社得悉英法致波斯之警告同時在倫敦彼得格勒德黑蘭遞出波斯政府覆稱外間所傳波斯政府曾與土德締結條約消息全無根據英法視此覆文殊爲滿意（四日）　　倫敦電　英皇夜睡微不安今日稍愈肢體移動時酸痛巳減（四日） 
　　倫敦電　陸軍次官今日在下議院正式提出戰爭時展長軍役議案（四日） 
　　倫敦電　首相愛士葵將於下星期請下議院續准籌募英金二百净磅以充戰費（四日） 
　　亞姆斯特丹電　柏林地方日報君士坦丁訪員謂據消息靈通各界聲稱英軍擬在加里波里度冬（四日）　　倫敦電　柏林電稱前波斯外交大臣胡桑庫里汗任爲駐德公使己抵柏林（四日） 
　　雅典電　今日下議院投票解决軍事條陳維尼齊洛斯（前首相）多獲三十三票柴米斯（現任首相）遂爲所敗乃引起内閣風潮能否挽回須視希皇之政略（四日） 
　　　典電　豫料此次内閣風潮必將解散國會内閣握權如舊陸軍大臣必將易人（四日） 
　　雅典電　希臘内閣己辭職（四日） 
[其二（德人德文報專電）]  
　　華盛頓電　駐美奥國大使署宣希十一月三日維也納公報云意軍仍在進攻戈爾士意軍在泊拉伐至杜白杜陣線進攻者處處失敗死亡甚衆意兵數聯隊曾失其戰鬭力之半意飛機一架以炸彈擲轟伐爾士（奥意戰况）奥軍戰於孟國邊界者奪獲孟軍死守之波比太高地其上置有十二生的邁當之意砲（巴爾幹戰况） 
　　柏林電　伊森沙大戰延兩星期之久意軍因兵力不足子彈缺乏巳遭失敗自克恩高地至大洋間之陣線意兵與戰者共九軍圑其中至少有步兵二十四師圑且有阿爾伯山兵兩圑合之共有來福鎗三十二萬枝砲一千三百尊重砲一百八十尊鐵洛里斯陣線之意兵則僅有四軍圑其中至少有步兵十一師圑合之共有來福鎗十七萬枝砲七百尊重砲一百尊自十月二十一日起至二十九日止奥軍共俘意軍官六十七員兵三千二百人意軍損失約近十五萬人外國各報近屢傳德國有媾和之意英國每日新聞茲復謂德國運動息戰此項消息及種種謠言純屬虚搆貝斯特洛伊德報載布京電稱布國下動員令之前數日及當動員進行之際協約國曾以巨金賄反對黨破壤此舉布國當道發見數案其數皆有五十萬法郎之多（三日） 
[東方通信社電（日本人組織）]  
　　東京電　對於帝制問題中國之回答不過述其形勢回答之意義不明是以日本復向質問茲據日本當局者言關此問題此際如何發展如何終結殊難豫斷須俟中國回答明確之後始見事態之進步此順序之機先事態想與提出警告之當時無大變化茲可豫想者己如我之警告言明所謂干涉中國内政一節當力避此手叚力圖圓滿貫徹我國之主旨關於此點與列國之協同更加强固所云單獨行動斷不採此態度云云聞與列國之交涉巳經開始且巳圓滿進行俟得中國明白確答後再發協同之通牒云（五日） 
　　東京電　日本外務省今日（四日）發表中國回答之全文該回答惟對勸告加以種種駁論其於聽否列國之勸告要點甚爲曖昧故 
 
 
 

Page 3

 
 
　　日政府巳如前電所報再發質疑之問俟得回答後再發第二次列國之意見通牒（四日） 
　　東京電　中日銀行滿蒙銀行之法案决於今届議會提出中日銀行資本定爲二千萬元滿蒙銀行一千五百萬元其營業範圍項目尙未確定大約滿蒙銀行重在農業金融放出長期借欵中日銀行對於滿蒙銀行爲執勸業銀行之役發行債劵吸收資金以其一部供給滿蒙銀行其營業則匯票貼現代收貨價保管證劵等爲最要至發行紙幣因未得中國之許故尙未定（五日） 
　　東京電　日皇舉行即位大典豫定明日午前六時出宫駕臨中央停車場暫在便殿小憩後由添田鐵道院總裁恭導乘車准七時由東京發輦由馬場先門至東京驛沿道均懸聖壽萬歲寳祚無窮等吉語匾額沿途張幔懸燈揭旗極其壯觀聞明日有陸海軍兵士二萬五千人及各學校生徒等整列宫城前廣場恭送（五日） 
要聞一 
[英首相之統論大局（續）]  
　　特約路透電 
首相又詳述協約國孽孶謀使巴爾幹各邦聯盟之情形並認此舉之失敗愛氏謂一致行動維關重安　國於此頗占優勝或責政府辦理巴爾幹父　　握不演定手腕不靈不知協約國一舉一動須先商榷意見分歧在所不免且德國復能任意以種種利益許與布國而協約國則不能擅動反邦之産業苟有所取必約定予以相當之賠償職是之故乃不能號召各邦加以塞國請援過遲使協約國不及準備蓋塞政府至最後之一小時猶堅信希臘必能盡其條約義務當希臘下動員令之始希臘首相維尼齊洛斯氏曾請英法出兵十五萬人且謂希臘　將下動員令維氏繼又宣布希臘必遵守希土條約旣而希皇取消維氏之宣言維氏乃辭職而去於是巴爾幹之局勢乃爲一變凡此事實當爲詆責協約國政府辦事因循之人民所承認者也今余願代表大不列巔政府及國民聲明一言即吾人斷不能聽令塞國爲魚肉是也英法陸軍參謀部對於此事完全同意吾人視塞國之獨立爲聯盟最要目的之一此敢爲塞國告者也首相言至是乃轉述内政謂英國財政情形極爲重要貨品輸入超過輸出每月多至三千萬磅同時又須以財力接濟諸協約國統計一年中借出之欵己達四百二十三兆磅而金融市場又不可不設法維持現金輸出爲數己多此後貨欵尙須運出活資或消去債劵以應付之吾人財力雖甚豐裕惟至此時代亦不得不量布裁衣然較諸德國財政則英國猶占優勢德國所産不足供國内之需求平素積畜今將　罄且生活程度極高泰半人民終日所得僅足免於凍餒而不能有所儲積英國尙不如是但英國如不上下一心力求撙節以凖備更大之犧牲則吾人恐亦不能肩此大戰局之擔負也平時陸軍兵士經費平均計之年約每人百磅今則大增每一兵之經費一年約須二百五十磅至三百磅不等自由徵兵之制如以前所行者誠有不可恃不公允諸弊余亦承認之但余所不願實行强迫制者則以按照目下情形如施行强迫制將喪失吾人所視爲最關重要之國家圑結力也余非謂强迫制爲不可行但謂先須得大衆之同意然後始可實行耳今竇比爵士募兵之法爲各黨所贊成余意按其法行之當有大效固不必有更進一步之辦法也國内有不成室之壯男徜徉於市則不應召集己有室家之男子余望以自由方法勸未成室之壯男爲國禦敵如自由方法行之無效則不妨採用他種手續以羅致之余將在内閣中組織軍械委員會羅致熟諳各種重要問題之專家凡委員會所議决之事件及與内閣政策明關係之問題皆須通知内閣彼此商妥然後施行余信有此博取衆長之辦法始可應付戰局無往而不利再各協約國之參謀部尤宜聯合一氣舉動一致茲法國霞飛統帥來游倫敦乃兩軍愈爲親切極可愜意之一證余爲政府之領袖凡己往之事及將來發生之事由余一人負其重責今者國家最良之赤血己流　於荒郊盈千累萬之靑年己喪命於沙場碎心父老喪亡室家其呼號之聲日盈於耳吾人本可不趨人此次人類歷史前所未有之慘局但今之罹戰局之苦者有以英國不應趨入戰局爲言者乎余信其必不然也余無日不以維持公共目的爲念如有錯誤或思慮不周之處則余爲受過之第一人但試問國人有能證明政府因循泄沓麻木不仁或隱諱實事之罪者乎余自信尙能當此重任即使他人當之亦未必彼善於此故余不欲卸此肩負余受國皇及下議院與國民之信任余亦不便畏難引退也吾人如遇時事令人灰心之時當目問曰我國歷史曾有一年代更可證明我國男女之人格甚於今時者乎加夫爾女士當殺機己伏之際從容成仁我最勇之男子亦當欽佩其膽量而受其敎誨我國女子之似加夫爾者殆以萬計此乃一年前吾人所未能知者也我國人有種種建設及忍耐之品性徵諸近事模範具在吾人當感激上蒼之啓迪也（完） 
[英美人士之中國帝制譚]  
　　字林報二日南京訪函云此間對於恢復帝制之民情其旨趣殊爲明顯一加詳察即可知除純粹政界外僅有不欲改革之一念人民眞意確未有公共之表示若輩即百不全屬公共性質之地亦不敢昌言保守共和然就記者觀察所及則暗中輿情固不願袁氏帝制自爲也人民之不喜帝制非對於共和有所偏愛華人常稱中國自行所謂共和制以來國事之腐敗不遜於前且較淸代爲尤甚但今之所謂攺革者在華人視之不信其果能改良也從此間輿論察之政府所稱之民意直愚弄人之滑稽語耳但此間似不致有公然反對之行動華人深知赤手空拳反對無益故對於帝制問題僅持冷淡之態度維恐帝制一行將有後患而己 
　　大陸報九月二十八日火奴魯消息云中華民國之洋顧問古德諾博士由華返美道出此間某訪員於其啓程之前叩以對於袁總統帝制自爲之意見古博士曰袁總統屢告余帝制一事應由憲法起草會解决今外電所稱猶是此意袁總統又有即使憲法起草會决定恢復帝制余亦决不踐帝位之語余信袁總統未嘗改其志向且余亦未見袁氏有必須改其志向之理由袁氏雖不反對帝制然亦不願自登帝拉袁氏屢作此言余知國體解决後登帝位者必不爲袁氏也 
[南京快信]  
　　内務部咨飭省城警察廳改爲江蘇省會警察廳商埠及商埠以外所設之警察廳一律改爲某警察廳以示整齊 
　　靖江縣知事因事撤任昨經齊巡按改委靑浦縣知事文林調署所遺靑浦一缺改委高繼宗署理 
　　前滬海道尹楊晟來省禀知交卸淸楚當即赴京江蘇烟酒公賣局現奉財政部飭關於烟酒稅收之報解辦法如下（一）各該煙酒公賣收入每月報解一次不得延欠由各該局負責（二）烟酒公賣收入以總額百分之八十報解國庫以百分之十五充該局辦公經費此項收入係解部專欵無論如何不得有挪移及截留情事 
編輯餘談 
[游美隨紀（第三信）（三）（遠生）]  
　　十一月二十七神户途次 
人生感想隨其心境以有淺深七年時余車行日本長途中酣睡或觀書而己此次乃覺種種思潮廻環不絶沿途所見覺無一不足見此邦文化風欲之佳河無潴流田無蕪草道無袒行家無露宿原隰錯列道路平砥村落繁多森園散見余數月以來自北而南雖以中原膏腴蘇浙財賦乃無一非破敗荒寥蕪穢之狀况固知興亡得失誠非無故而以我之大好河山絶隹山水乃忍令終古如此耶旣非天之所廢必將有興之者矣 
 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國體問題中之勸告與答復]  
　　法使加入勸告　日英俄三國公使至我外交部訪問後我外交當局巳於前日午後一一前往答訪（答復内容另錄於後）茲悉法國公使因本國政府訓令到華稍遲故直至前日午後始至外交部訪問曾與陸總長會談一切而曹汝霖次長及伍朝樞參事於答訪日英俄三國使館之後即日亦往法使館答訪開法使來訪之意固與日英俄三公使相同而我外交當局所以答覆之者亦復與答三公使者相同也 
　　答覆日使勸告　上月二十八日日本代理公使約同英公使俄公使赴外交部會晤外交總長口述勸告之意見茲探悉我外交當局己據情答覆日代理公使其答覆之内容略云貴國勸告業經領會此事完全係中國内政然旣承友誼勸告因亦不能不以友誼關係將詳細情形答覆中國帝制之主張歷時巳久我國人民所以主張帝制者其理由蓋謂中國幅員廣大五族異俗而人情浮動敎育淺薄　共和國體元首常易必爲絶大亂端他國近事可爲殷鑒不但本國人生命　産頗多危險即各友邦僑民事業亦難穩固我民國成立巳歷四稔而殷户巨商不肯投資人民營業官吏行政皆不能爲長久計畫人心不定治理困難國民主張改革國體之理由實因於此也政府爲維持國體起見無不隨時駁拒乃近來國民 
主張之者日見增加國中有實力者亦多數在内風潮愈烈結合愈衆如專力壓制不獨違拂民意誠恐於治安大有妨碍政府不敢負此重責惟有尊重民意公布代行立法院通過之法案組織國民代表大會公同議决此根本問題而己當各省人民向立法院請願改變國體時大總統曾於九月六日向立法院宣示意見認爲不合事宜十月十日大總統申令據蒙回王公及文武官吏等呈請改定國體又告以輕率更張殊非事宜並誡各選舉監督遵照法案愼重將事十月十二日又電令各省選舉監督務遵法案切實奉行勿得急遽潦草各等因足見政府本不贊成此舉更無急激謀變更國體之意也本國約法主權本於國民全體國體問題何等重大政府自不得不聽諸國民之公决政府處此困難多方調停一爲尊重法律一爲將順民意無非冀保全大局之和平也大多數國民意願現旣以共和爲不適宜於中國而問題又旣付之國民代表大會之公决此時國是業經動搖人心各生觀望政治即受影響商務巳形停滯好人乘隙造謠尤易驚擾人心倘因國是遷延不决釀成事端本國人固不免受害即各友邦僑民亦難免恐慌國體旣付議决一日不定人心一日不安即有一日之危險此顯而易見者也當國體討論正烈之際政府深慮因此引起變故一再電詢各省文武官吏能否確保地方秩序該官吏等一再電復僉謂國體問題如從民意解决則各省均可擔任地方治安之責實行改革時必無變故發生在外國人之調查自不能若本國人之詳確今各省官吏均一致報告擔任治安未據有裏面反對熾烈及上海長江一帶及南方情形可慮之報告政府自應據爲憑信至本國少數好亂之徒　逃外國或其他中國法權不到之處無論共和君主無論巳往將來純抱破壞之暴性無日不謀釀禍之行爲然祇能造謠鼓煽毫無何等實力數年以來時有小亂發現均立時撲滅於大局上未生影響現在各省均加意防範凡中國法權不到之處尙望各友邦始終協力取締卽該亂人等亦必無發生亂事之餘地矣當貴國政府勸告之時各省决定君主立憲者巳有五省各省投票之期亦均不遠總之在我國國民則期望本國長治久安之　利在政府則並期望各友邦僑民均得安心發達其事業維持東亞之和平正與各友邦政府之苦心同出一轍也貴國政府此項友誼勸告並聲明决非干涉中國内政此項嘉意本政府自當重視貴國政府此舉旣完全爲維持東亞和平起見正與本國意見相同貴國政府儘可深信本國政府凡可以達到此目的者必不遺餘力也以上各節卽希轉送貴國政府爲荷 
[英文京報論日本警告之關係]  
　　北京英文京報論日本警告中國政府事其文云昨有西人某君致函本報謂十月二十八日英俄日三國公使至外交部警告中國政府一事較一月十八日日本向中國提出要求之事尤爲重要且外交圑領袖竟至俯從日本一代理公使可謂異聞該領袖固一圑之代表而其國家與中國商務經濟上實有重大之關係今此舉無異正式承認日本在遠東政治上之大權云云按某君此舉實非過激之語當日警告公文係由日本代理公使向中國外交總長宣讀則日本實儼然以主人自居其用心與一月十八日提出要求二十一條如出一轍且較第五欵或有甚焉日本此次向中國總統提出之忠告爲日本侵略態度之表示耶抑爲種要求而非所謂忠告者耶此吾人不可不一研究者也前次中日交涉日本雖損失名譽然奪去中國重要之權利甚多日本亦自知加藤外相前次所出之手段有類乎國際上盜賊之行爲將永爲歐美各國所詬病苟非聯盟國爲歐戰牽制必有以對待之蓋英法俄美諸國斷不能容日人侵略中國不獨以工商事業上之關係設中國果爲日本獨力所吞併則各國均勢之局必至破裂今日本又提出忠告請中國暫緩恢復帝政謂非干涉中國内政不過出於友誼之至誠然司馬昭之心路人皆知之矣日本此舉彼新任外務大臣石井氏實負其責夫石井氏方由歐洲歸國當知西方各國對於加藤外相前此之手段不滿意之態度若何且彼曾至英國與外相格黎氏面談酌商遠東之問題英人不贊成其重施加藤之政策想未嘗不瞭如指掌然日本此次向中政府提出忠告無論石井氏及日政府之居心如何當日英俄兩國公使雖與日本代理公使偕至外交部吾人敢斷言英俄兩國决不與日本同謀設日本之忠告果出於友誼之至誠則此外交問題不難解决現歐洲戰事正在進行吾國對外之關係當以友善爲主固不能危害遠東之和平然中政府當知彼之提出忠告實抱有一種要挾之心者苟吾承認之亦未免有不當之處現忠告中國之列强又皆與將來承認帝政有重要關係政府似宜審愼籌對付之法中國今日共和國體依然存在人民爲國家主人之思想尙未完全澌滅若中國據己往歷史堅執共和不適於中國實必欲推倒之置三國之言而不顧將來發生糾葛與否正未可必顧中國人非甘受侮辱者前次日本要求發生之時旣巳激發人民奔走號呼起而救亡圖存今日對付日本之舉亦惟有賴舉國人民全體一致而己 
[參政院開會記]  
　　參政院代行立法院十一月二日下午一時五十五分搖鈴開會參政列席者四十三人續到三人政府特派委員列席者二人黎院長請假未到由副院長汪大燮代理主席宣告現在己足法定人數按照議事日程開議第一案違警罰法案大總統提出三讀）請討論文字上應否修改首由趙惟熙起　第二十一條審查違警者之得酌量加重或減輕一等或二等處罰云云有兩個或字本員以爲須删去或二等幾字較爲明瞭主席諮詢有無附議無附議打消胡鈞起謂第二十六條違警之現行犯巡警人員雖不持傳票亦得逕行傳案之雖字實在欠妥因爲持傳票爲傳案之要件此爲原則有時爲便於處置起見亦設例外應將雖字改爲得字並删去下文亦得二字然後於法理文理兩面俱通一看而知持傳票原則上爲傳案之條件也主席諮詢附議附議者在五人以上主席付表决文爲巡警人員得不持傳票逕行傳案經秘書長朗讀後多數贊成通過趙惟熙又謂第二十三條本條所稱之條字應改爲本法所稱云云因爲第二十四條亦是（本法所稱）况且條字實在不通主席謂此是司書人寫錯原本是怯字此外無討論王印川請付表决主席付表决謂贊成本法全案者舉手多數舉手通過主席宣告本法案巳由本院全案通過即行咨達政府現照議事是程續議第二案修正著作權法案（大總統提出三讀）由秘書長民登演壇朗讀標題修正著作權法齡施愚俱謂修正二字應取消主席以標題著作權法付表决通過以次秘書長逐條朗讀以審查報告爲凖由主席逐條付表决均一一經多數同意通過第四條原案第五條劉師培提議討論主席謂此條早經表决勿庸討論惟第四十一條原案第四十四條原文爲依本章處罰之著作物及供該著作物所用之器械器具屬於假冒者印刷者發賣者之所有時没收之云云王劭廉提出修正案謂應將及供所有時之二十八字删去主席請王劭廉登演壇說明理由王劭廉略謂本法第四章規定罰則意義善美歷觀本章各條處罰輕重不等亦原於犯罪之不同某處罰最重者厥爲第三十六條原第三十九條罰　自五十元至五百元亦不爲不重而本條規定還要没收其器械器具則　過前條若干倍殊爲輕重失當本員提議删去删去之理由有三（第一）第三十六條旣有如此重大之罰金不應再没收其器械器具（第二）依第三十二條之規定依本法處罰外還要賠償受害人之損失則犯者更負擔不少（第三）本條又要没收其著作物則處罰犯者至爲盡致何必再要没收其器械器具况且器械器具不必定是本人所有事實上常有借貸他人的再者有時要幾案器械許多器具不必定是一架器械如照本條原文所定過於刻薄故本員提議删去下文改爲依本牽處罰之著作物没收之似覺輕重得宜請諸君討論云云程樹德梁士詒等一人附議主席付表决通過二讀會程序旣完陳國祥請繼續開三讀會主席諮詢可否開三讀衆議贊成遂宣告續開著作法案三讀會主席付討論衆謂無文字上之修正主席以全案付表决衆贊成通過主席宣告議事己畢散會時二時三十五分 
[陸軍檢閱使出京]  
　　陸軍檢閱處處長蔣尊簋將軍奉政府命令檢閱各師之成續優否又爲對於各師上中下級軍官軍士聯絡感情勿使隔閡及内部如何修飾外表如何壯觀等等起見視爲不可緩之要圖是以每年春秋兩季循例周視該檢閱使此次出京隨行人員有參贊姚寳來參謀部科長李祖植王裕光陸軍部科長葛鴻鈞科員徐振鵬等二十餘員先赴保定檢閱陸軍第八師閱畢再赴鄂省檢閱鄂省第一第二師聞於昨日出京南下閱畢再行回京覆命 
[水利局未准裁撤]  
　　全國水利局總裁張謇日前因經費困難呈請裁撤併歸農商部辦理並辭去總裁己奉總統批留云全國水利局爲特設機關關係重要未便議併該總裁以當代通儒究必民事法荀卿之安水藏師管子之徙瀆田考古證今規模宏遠未可因目前財力支絀致絀經營望仍統籌利病力任其難以策進行而收遠效所請辭職之處應母庸議 
[南滿日人之新調查]  
　　自此次中日交涉了結日人即以南滿爲一己之殖民地由八月二十五日新約實行之後由安奉鐵路携妻負子于于而至者更踵相接而肩相摩現據關東都督府所調查在南滿各地原有之日人及九月份新來之日人兩相比較幾至相埒試列表如下 
　　（甲）關東民政署所轄 
地名　前來之人數　新來之人數旅順九一六二八九七二大連三八○九四九七六金州一四五二一五六二共計四八七○八一一五一○ 
　　（乙）警務署所轄 
地名前來之人數新來之人數營口一○二七○五瓦房店一九四七一八七五大石橋二○六二一九七四遼陽三五○二二九七一奉天四九四○七九四三本溪三六九一二五八一撫順六六四一六七九鐵嶺一四五七九六開原一四二九一○○二長春三四二九一三五七公主嶺二六六四○一一安東一○一八一九○○新民無三三二莊河無四○一共計三三八五三三三三四一　　 
　　（丙）領事署所轄 
　　地名前來之人數新來之人數牛莊二二三六一三五一遼陽三二○七三一奉天二○六九三○七九新民一三七一四三七鐵嶺一六二七二七一○長春六九四九二○安東五三七四三三○○ 
法庫無一五三蓋平無二○一海城無四九五共計一二四五七一四四七七 
　　上表所列來滿之人以月底截止男共五萬一千八百二十八名女共四萬三千一百九十名男女合計九萬五千零十八名而兵役及韓人均不在内新來之人以九月底截止男共五萬五千七百六十一名女共三千五百六十七名男女合計五萬九千三百二十八名 
[鄂省國民代表投票續紀]  
　　湖北國民代表於一日在軍署投决定國體票全體贊成君憲己紀昨報惟投票情形昨述未能詳備用再探明紀下將軍署原有一廣大花園向開有便門此次投票解决國體自未便以軍署爲會場故將花園之門紥彩張棚榜其名曰湖北國民代表大會所有各代表到會即由此門入簽名後至接待室俟各代表一律到齊然後繞花園至署中洋樓正廳投票處按席就座由監視員散給公布國民代表大會告令及組織法並經兩監督將告令及法文宣讀一遍接續發給投票紙盛督王將軍登台演說云今日爲中國第一重大第一光榮之大會中國非君主不能立國全國請願早巳一致贊同諸公代表民意依法投票福國利民在此一舉將來歷史上諸公都有無上之光榮鄙人無任歡祝之至演說畢衆鼓掌於是繕票投票開票相繼而行及開　唱票畢王將軍又演說今日開票全體一致足見眞確的民意惟皇帝位必須推戴賢能方足振興國勢今大總統袁公統一南北戡定大亂造福生民功儕虞舜自應懇祈即登帝位以定國是諸君如表贊成請即舉手當時全場一致舉手歡呼萬歲隨由各代表繕具推戴書當面逐一簽名而叚巡使亦起演說謂今日開會决定國體改爲君主立憲並推戴袁公即眞一切刻巳電告代行立法院惟鄙意以爲尙須發一電公舉代行立法院爲國民代表大會之總代表就近敦促政府實行改革贊成者請舉手衆又舉手贊成代表之職　盡於斯由招待員引至會宴處奏樂公讌而散 
[黨人回粤謠傳中之戒備]  
　　胡漢民之電報統率處昨密電來粤稱據探報胡漢民等在東京邀集黨羽組織共和民進社分派黨徒在粤湘贛皖等省藉研究國體爲名欲布謠言僞傳反對及兵變等事希圖乘機擾亂龍將軍准此即飭所屬軍隊嚴行偵探以遏亂萌乃胡氏昨又自日本東京逕電龍將軍長堤廣州電報局未加檢查將原文電達軍署聞該電有桂己奪帥行將及公等語龍將軍接閱之後大爲震怒據情電達中央政府政府嚴飭交通部查究此事二十七號晚兩粤電政馮監督即奉到部飭馮監督以此種電文何以代其轉達軍署實屬異常疏忽除將廣州電報局長黄廷珍及該局總管即記大過一次外并嚴查傳遞各支局予以相當處罰今日復通電全國内地各電報謂嗣後遇有此種電文須細加檢查以免再蹈前轍 
　　水陸軍之戒嚴　日來省垣地方水陸均巳戒嚴昨二十七號晚廣九鐵路直通快車抵站之時所有來客行李除由檢查員及軍隊檢查外並有軍隊在東堤一帶遇有乘坐人力車再行嚴搜以免走漏軍械聞係因當道探悉黨人回粤肇事故此嚴密防範也 
　　銅鐵店之炸彈新會保衛第二營營長孔鼎詒探悉會城幕府前街德茂銅鐵店有私製炸彈情事特飭連長龐玉輝就查拿十七日該連長派兵數名易裝至該店附近偵察見有四人在該店内行出一人手携鐵桶形跡可疑該兵等即跟蹤察看至北門圭峰山附近四人見有人尾追倉惶失措遽　鐵罐向兵等擲擊詎因腕力薄弱　擲不遠墜地炸發反將同夥擊傷尙有一人飛奔遁去該兵等立刻上前將被傷之黎繼蘇炳譚池勝等三人捕獲該連長據報分途兜截復將在逃之梁池一名拿案又在店内搜出炸藥鎗枝子彈軍刀等甚夥均經彙解縣署訊辦 
　　怡紅院之圍捕佛山鷹沙有怡紅妓寮爲中－ 
等花叢水潦漲後因生意冷淡經己閉歇該院之人以日長無事無可消遣遂私設牌九局及烟局招集賭徒偵探等在此聚賭並吸私烟己非朝夕二十六號五更時候突有巡船五艘灣泊該寨左右逕由線人帶同軍隊數十人會同三分署警察前往將該寨圍捕當場拿獲黄洪混名矮仔洪等六人解交省垣訊究聞其圍捕之原因係由線人密報該寨藏有黨人機關故派憲兵及陸軍來佛情形似甚重要軍隊被傷者亦有兩人尙無大碍 
[廣東檢查報紙之實行]  
　　粤垣自檢查報紙之令下即日舉行有由警廳派員者有由軍署派員者警廳所派之員尙爲和平軍署所派之員較爲嚴厲而於國報及華國兩家監視尤密故連日兩家所出之報紙無論時評及本省新聞中外新聞均多空格注明此段經檢查員抽起云云亦一時報界之新聞也茲將官廳所派各報檢 
 
 
 

Page 7

 
 
查員名單錄下惟一報新報（鄧滖侯）總商會新報天游報（陳履初）大公報廣州報（　乃炘南越報商權報（譚右達）華嚴報共和報（吳惠疇）華國報（龔看麟）安雅報七十二行商報（莫鼎煌）時敏報羊城報（鐵午雲）人權報聲東報（何伯述）國報天職報（黎永泉 
地方通信 
[蘇州]  
　　縣校聯合運動會之預備吳縣敎育會會長章伯寅受孫少川知事委託籌備吳縣全縣學校聯合運動　日前迭次邀集縣視學及縣署第三課員市經學務委員縣立各校長講習所長縣敎育會職員及其他辦學人員開會議决聯合運動以吳縣全縣學校爲限其欵除學生旅費膳費自備外其餘由知事公署敎育預備費項下撥支運動日期定於十一月五六兩日仍在省立學校指定之閶門外上津橋第二師第三旅第五圑操場舉行茲聞擬定會場簡章八條推舉幹事長二人幹事無定額其内容分爲八部（　動部）（衛生部）（文牘部）（會計部）（庶務部）（招等部）（新聞部）（販賣部）幹事員一律擔任義務另聘有給職員佐埋一切 
　　省校聯合運動會之餘聞省運動會於前日（三號）終結各生競爭最優者由評判長與華洋評判員判定給獎照各校生演習各技平均支配齊巡按使贈給之金銀獎牌及獎憑隨時給發優勝各生中華書局之尙武精神旗由浦東中學姚壽生得省敎育會之銀質爵一座按照平均分數推算聞南洋中學最有希望云 
[松江]  
　　地動感覺之互異本月二號晚三鐘時居人有好夢初回者覺牀帳搖撼狀似地動惟不甚劇烈頃有客自浦濱來爲言是夜地動時浦江中有聲如雷屋瓦皆震牀楊亦搖搖欲堕鄉人有驚起出視者城鄉咫尺同一地動而感覺懸殊如此 
　　北軍馬隊復到北洋第四師軍隊奉調南來陸續開到分駐於擇定地點舊校場等處己先期僱匠支蓋馬棚本日有馬隊約二百餘名迤　入城往鎭守署聞尙有續到者 
　　區員之逐鹿亭林戴區員因事撤任警署初擬以第二區馬區員調往昨晚又擬以第一區沈區員調往而以第三區徐區員調任第一區另以張稽查員補第三區李巡長升稽查員署部大定然至本日則又聞以三等警佐陳鑑予君往亭林矣 
[鎭江]  
　　旗民持香求賑鎭郡旗民老糼婦女數十餘名口以日食艱難於日昨各持香一把齊赴城内生計所乞賑未知楊所長如何發落出 
　　通飭添設路燈鎭郡各街巷自創行電燈以來夜明如畫行人稱便而各處小巷均未設置電桿以故路黑如漆垷當冬防開始之際王警務長深恐黑暗小巷易於藏匿宵小爰特通飭各警區長趕將城廂内外凡未裝電燈之各小巷一律調查淸楚悉行添設路燈俾得光明普照刻經各警區調查得西門外丹陽馬頭唐留巷楊家門王家巷老新街等處城内東北二區范公橋藥師庵磨刀巷斜橋竹竿巷等處均須裝設業己開列表册不日將一例開點路燈矣 
[揚州]  
　　改編警務之規畫江都縣周知事前奉巡按使署通飭改編警務當將城鄉所有經費通盤籌劃按照地段編製原有之區長區員均改爲一二等巡官月薪核減以歸一律除城内設　所一分所二外鄉間則邵伯仙女鎭等處設四分所云 
　　小學校長之熱心　江邑初等第十四小學校設立北門外其校長李榮漳敎法尙稱完善惟城外烟户稀少學童難於路額故於城内招致生徒以補缺額刻經縣視學員調查後以該校長熱心敎育稱爲不可多得之才云 
[南通]  
　　規定巡查路線國體問題發生後地方謠言不靖人心惶惑故邇來軍警界格外戒嚴凡來往車轎沿途均不准放簾對於形跡可疑之人亦必再三盤詰并規定巡查路線城中歸警察擔任西門歸蘇軍擔任南門歸工商圑擔任東門歸警備隊擔任 
　　激起愛國靑年濬智英算夜學校敎員丁張二君以中國靑年多不熱心國事特組織靑年濬智會演說商戰及愛國問題等以開發一般靑年之知識日昨特假夜學校講室爲會場開第一次成立大會詣會聽講者數逾千人西人羅金聲張紳及羅芳淑美女士亦偕往旁聽 
[杭州]  
　　使署核對關局比較財政部以常關積弊太深有盡行裁撤併歸財政廳添設捐局之議而稅務處又力爭不如裁釐加稅之爲愈相持不决因特咨行全國徵集政策前日函咨到浙聞屈使定於今日（五號）下午二時在署召集各重要人員先將歷年關局比較核對明晰然後再定方針 
　　常玉路墊歡問題之討議常玉兩邑士紳近以浙贛　常玉叚己由部籌築惟所需運築經費廳由常玉兩邑設法籌墊以便早日開工因於前月下旬召集地方紳商討論一切方法並公舉黄沈二君爲代表來省集議當於昨日（四日）進謁省中當道其如何進行俟探明再詳 
[安徽]  
　　部派員檢查關卡前次財政部以各小徵收機關極爲重要擬派員檢　以昭核實曾經咨行各省在案茲特派專員張贊巽嚴　二員來皖爲徵收機關檢查員業己咨行皖巡按使凡應行檢查之事當與該員接洽昨巳由李巡按通飭各釐稅關卡一體遵照矣 
　　運軍米請驗放行長江巡閱使以所部軍士約三萬餘人所需軍米甚夥向年採辦軍米每在皖蘇兩省今因皖米價昻採購匪易遂派員改向贛省採運惟安徽爲必經之道誠恐軍米下駛關長留難除請領部照外并咨行皖使轉飭各關卡一俟該軍米到境　請驗旅行聞李使己准咨查照矣 
[天津]  
　　張家品禁烟局焚土紀全國禁烟聯合會前准軍家口直隸禁烟局來電訂於十月三十日焚燬查獲大宗烟土當由該會副會長安鏡泉君前往監視計烟案一百四十六起烟具二百九十餘件大宗烟土四百九十餘斤計合七千八百四十餘兩又零星烟土七百二十餘兩是日午後一鐘各界人士齊集焚烟場所首由該局長余上達報告焚烟宗旨繼由改良會代表海寗爾禁烟聯合會副會長安鏡泉直隷巡按使特派員李梅坡諸君相繼演說並將各項烟土一面剖驗一面拍照以作紀念旋即理律焚燬直至下午五鐘始行焚燬淨盡 
雜評一 
[南滿日人之新調查（默）]  
　　中日交涉了結後言補救方法者莫不曰盡力經營滿蒙言經營滿蒙者莫不曰從速移民實邊且此移民之議早發生於交涉未起以前至中日新約訂立而再議至中日新約實施而又議然議雖屢議而至今未見實行也返觀日人之新來南滿者一月間竟達五萬九千以上即此一事言之己不能與日人競爭則其他之所謂經營所謂補救槪可想見矣雖然以今日之情勢論惴惴焉恐新交涉發生之不遑更奚暇計及舊交涉己喪之權利而欲望經營而補救之耶 
 
 
 

Page 8

 
 
   
 
 

Page 9

 
 
   
 
 

Page 10

 
 
本埠新聞 
[發還救國儲金之開始]  
　　救國儲金圑上海事務所宣布處置儲金辦法凡願意繼續進行者換給存單不願繼續進行者發還本息其不願繼續進行而　將息金捐爲事務所經費者則於收回儲金時在存單上批明息金助費四字不願者仍將本息一併收回其辦法巳詳見昨報昨日爲開始發還之期因定章有存足六個月方可收回而滿期後過兩個月不往收回不能補領之語故一般執有巳過六個月期之存單者紛紛至銀行掛號領取極爲擁擠聞持單而往因無力擠軋未經領取者甚多觀此則銀行中人須俟將己過期之儲欵併日理淸然後將適滿六個月期者按日給領方不致應接不暇其勞苦亦殊甚矣 
[電燈與防務之關係]  
　　淞滬警察廳長徐輔洲君前因謠言蠭起除分飭各區署所隊水巡等無分畫夜隨時防護外並函致内地燈公司囑將電廠門户愼重防守所有各處道路之電燈尤宜多派工匠實力查檢該工匠須帶銅牌俾警察隨時查看不致誤會在案茲又分飭各區署所謂電燈於防務上關係綦重理應悉心查察如有三五成羣佇立電燈桿旁形迹可疑者即須上前趕逐等語昨第一區及一分駐所己傳知出勤崗警一體注意查察矣 
[奉賢沙民鬧事三誌]  
　　奉賢縣境十家村等處鄉民因淸丈沙田羣起反對以致傷斃多命詳情己兩誌本報茲悉江蘇淸理沙田局長莊炎（字炳漢）自接該縣淸理員徐之模報告後以淸丈事在必行深恐鄉民誤會再起暴動昨特來滬於午前十一時至鎭守使署商請派兵彈壓以便繼續進行 
[捕獲浦東著匪之報告]  
　　江蘇水警第一專署長昨日詳報宣武上將軍曁上海鎭守使云竊查川沙縣屬靑敦鎭警察分所被匪刧去鎗械一案曾經分署長王壽良飭屬查緝嗣因上海謠言不靖並訪得浦東一帶現有亂黨勾串梟匪乘機起事之說兼有浦東著匪大刀關勝謀爲不軌又經密飭嚴加防範偵緝在案茲於十一月三號據一等巡官蔣才有報稱於一號率同三等巡官王晉卿馬孝先游巡川沙南滙交界之七叚村地方甫經停船登岸訪察即據鄉民密報現有著匪大刀關勝即李少三之羽黨在此煽惑意圖滋擾深恐貽害地方等語巡官即率長警巡士設法訪實即在該村將李少三即大刀關勝李貴三即李少三之兄及唐徐生范成祥四名掩捕到船究其羽黨若干據李貴三稱三前搶周浦東　橋王阿賴家及下沙某姓家案内之黄月亭與張雪根李阿秋項秀堂等現均聚匿上海縣屬之吳家港吳阿毛家藏有鎗械贓物等語除將李少山唐徐生范成祥三犯就近解交川沙縣收訊外一面帶同李貴三一犯復率巡官王晉卿等於二號夜趕往吳家港地方適値第三分署長王　良游巡到境遂即會同巡官蔣才有等密往吳阿毛家續將黄月亭張雪根李阿秋項秀堂曁吳阿毛等五名一併捕獲當時搜出五響快鎗二枝子彈一排毛瑟快鎗一枝子彈三十粒單刀三把夾單被五條棉夾單衣三十四件小船一只當經分署長訊據黄月亭供稱前因聽從大刀關勝糾往浦東設立機關開堂放票所獲鎗彈等物亦係關勝囑咐小的與其弟李阿秋送寄吳家詰以鎗彈來自何處並預備作何舉動該犯則一味支吾堅不吐實又訊之張雪根等供詞大略相同查李少三即大刀關勝積慣不法黨羽衆多久爲人所共知即以此次私藏鎗械而論其心亦不可問况當此多事之秋結夥多人意欲何爲除將所獲各犯及鎗彈贓物再行解交川沙縣訊辦並將李貴三併解該縣歸案研訊外理合詳祈核示飭遵實爲公便再此案在事出力官警不無微勞應否俟訊明後由分署長查取銜名詳請獎賞以資鼓勵并請示遵 
[調查南滙縣捕獲匪徒之眞相]  
　　鄭鎭守使訪聞南匯縣署捕獲匪類六人據稱前充某營兵士現率羽黨在浦東一帶謀爲不軌究竟所獲各犯供詞若何未據詳報業於前日飭派廖稽查馳往該縣調查矣 
 [P王偵探不僅僞造紙幣 
　　偵探王永淸（即王樹丞）等僞造川鄂兩省紙幣一案前經公共租界捕房緝獲人贓解由公廨預審明確判將王永淸及吳桂芬陳根寶三名詳解鎭守使署歸案訊辦在案茲悉此案自解鎭署後即於本月三日接奉宣武上將軍行署來電以王犯於僞造紙幣外尚有其他重要罪案囑將此案人犯僞票併解江寗以便澈底根究等情鄭鎭守使即派幹員將該三犯於是晚滬寗夜車押解赴寗聽候訊辦聞王永淸所犯各案於北京湖北徐州三處均有牽涉俟江寗訊明後尙須解往該三處質究又聞王永淸等於三號夜間起解時王犯之妻某氏亦搭該車跟踪同往探聽消息云 
[地方廳暫不另建]  
　　上海地方審檢兩廳前因舊縣署基地定議召賣擇定在王家闕路另建廳署其一切規畫己詳前報茲悉此事現奉財政部等議覆以新建廰署工程浩大値此庫儲支絀實無閒欵可資撥用擬將此事暫行緩辦所有兩廳仍在原處辦公其監獄看守所亦仍其舊暫不變置以省經費至召變縣基一層除兩廳暫留外其餘基地仍照前定辦法繼續進行 
[官産不准隱匿]  
　　淸理上寳官産事務所鄭駐辦昨發通告云案照部頒官産處分條例凡含有官産性質之動産不動産應一律淸查由所收管再行處分本所開辦後巳逐件淸理惟手續繁多容有遺漏合先通告凡含有官産性質之動産不動産無論何人不得私相授受侵占隱匿如有前項情事或被人告發或由所查明均當按數追繳倘有串賣串買等情尤須嚴究各該人民等幸母自誤致貽後悔 
[第一區救火社定期開會]  
　　上海救火聯合會議决將原有救火社三十餘社劃併七區各在適中之處建築總滙龍所添購救火器具惟因需費十萬以上不能同時並舉是以將北半城毗連租界關係重要之一二兩區先行籌備聞其第一區係在邑廟東首業己部署完全定於十一月十四日即舊曆十月初八日下午二時舉行落成大會己預邀官紳商學各界届時往觀惟因龍所地方不甚寛暢恐招待不週擬分爲三日十四日先請官紳商學各界十五日請各救火會會員十六請本區輸捐之各商舖前往參觀云 
[代理工巡捐局長到差]  
　　代理上海工巡捐局長莫子經君定期昨日（五日）視事巳紀前報茲悉莫君於午前十時蒞局接差所有各科辦事人員均先後接見旋即具文報告巡按使鎭守使滬海道尹並函致縣知事淞滬警察廳等一體知照 
[寰球中國學生會之交誼大會]  
　　寰球中國學生會於前晚八時開交誼大會男女來賓到者三百餘人首由主席朱少屏君報告開會宗旨次邱女士洋琴獨奏次陳己生君滑稽談話次上海音樂會會員高辜林廖四君合唱西歌次邱現榮君變幻戲術次邱女士絃琴唱歌次高林辜廖四君合歌次留美農學碩士穆藕初君以影燈演講美國巴拿馬運河情形及設閘收放水流以過渡行船種種佈置隨演隨講觀者不啻親歷其境會畢又欵以西點至十時散會 
[尙賢堂之研究會]  
　　法租界石牌樓尙賢堂敎務聯合會定於明日星期下午四時半開會由李佳白博士演說宏量派態度對待他敎其影響於傅敎之職務者若何是亦留心宗敎者所亟應研究者也 
[勸用國貨會紀事]  
　　本月六日（即今日）下午四時爲勸用國貨會開報告常會之期聞該會除請鍾衡臧講述工業外又請該會北京展覽會代表洪善長報告國貨展覽會開會詳情無論何界中人及會員非會員均可到會聽講又聞該會於本月四日晚八時曾開執行部全體會議到者三分之一討論國貨證書式樣及辦理證書之規則羣以此事關係重大須先將規則草定於下次逐條討論方可决議至十時許散會 
[浙寧水木工業醫院之成績]  
　　閘北恒豐路浙寗帮水木工業醫院去年由陳磬裁君發起創辦所有開辦及常年經費均係陳君與同業捐輸迄己一載刻該院經理黄筱堂醫士將一年内治愈病症計住院者百餘名施診者内外科共二千餘名開列淸表報告各同業並定於本月七號即陰曆十月一日開週年大會佈告一年經遇成績以謀進行 
[皖省定造挖泥船]  
　　安徽倪將軍曾於上月派委員程某來申向求新製造廠定造大連珠斗挖泥船一艘計長六十英尺小連珠斗挖泥船一艘計長四十英尺蟹螯式挖泥船一艘亦長四十英尺並抽水機四部以爲該省治河之用業經訂立合同程委員巳回皖覆命矣 
[惠羅公司總董作古]  
　　惠羅公司總董蘭特勞爵士日者在英患病逝世該公司上海支店得此噩耗即下半旗且將於今日休業一日按爵士爲世界旅行家一九○年曾充上海萬國鴉片大會英國委員云 
[探警拿獲盜匪]  
　　上海地方警察所探夥王寳生昨日協同閘北四區警署探警在大統路拿獲盜匪夏阿毛一名暫行寄押聽候移提歸案究辦 
[夫婦恩斷義絶]  
　　南通州人唐關扣曾與伊母唐包氏將髮妻唐張氏帶領來申賣於漕河涇農人趙阿德爲妻當收身價洋六十元張氏因不願再嫁通信其父張啓金到滬至上海地方審判廳控訴張氏亦於八月十三日逃出親自投案經該廳提齊人證訊明判决判唐包氏監禁一年唐關扣監禁六個月唐張氏發堂留養在案茲據唐張氏繼續起訴請求離婚昨日午後由曹推事官鍾檢察官開庭辯論唐張氏訴稱婦人嫁於唐關扣己有三年今無故將氏出賣則夫婦感情己歸烏有婦人亦不願再與共處唐關扣供稱此次將妻出售係母舅包金亭一人主謀當時民人祇收到身價銀四十元鍾檢察官當庭起訴謂唐關扣無故將妻遺棄夫婦之情早經斷絶此次唐張氏請求離婚實爲正當辦法本檢察官深表同情曹推事官復向駁詰該氏堅求離異問官會商之下即認爲辯論終結諭候送達判詞唐張氏仍着發堂留養唐關扣還禁候示 
[婦人受累不堪]  
　　婦人祁李氏前被其夫祁廣凡因索錢不遂用刀砍傷七處經公共公堂斷離將該氏發交濟良所留養嗣由其姐譚李氏投該所領回近在閘北一百間地方某姓家帮傭詎祁廣凡仍一再至氏處尋衅滋擾前日經四區一分所崗警查見拘解司法科押候核辦 
[夫妾之惡感]  
　　寓居新閘蔓盤路之紹興富户倪某至公共公廨呈控伊妾陶氏捲飾私逃請求斷離昨日上午由王襄讞會同美領畢君升坐民庭研訊先由原告代表馬斯德律師上堂譯稱原告與陶氏於去年十二月間在湖北路新旅社文明結婚近因陶氏不守婦道時常出外深夜不歸且吃烟賭博無所不爲原告以正言相勸反用烟鎗毆打並用烟扞亂戵原告巳受有微傷今竟携帶値洋二千元金飾等物潛逃是以控請離異繼由原告到堂由被告代表朱斯芾律帥詰據供明前情並經朱律師向堂上聲稱被告陶氏本係紹興富户孫某之妾嗣與原告相識被孫得悉卽將陶氏與木器悉送於原告倪卽出洋五百元價娶陶氏迨至去年十二月間倪妻死後原告即與陶氏結婚此次涉訟實因陶氏向倪索取鑽戒鑽耳環而倪吝不肯給以致反目故陶氏走至海寗路福壽里姚姓家倪即尋往同在姚處住宿一宵至稱陶氏吃食鴉片烟則倪亦嗜好甚深是時倪稱並未在姚姓家凯夜亦不吃食洋烟朱律師詰倪爾稱不食洋烟能否在公堂設誓倪不答由其代表律師辯稱此處公堂向無設誓辦法辯論至此時己遇午中西官遂宣告退庭判被告交保候再訊核 
[陳訴背夫潛逃之原因]  
　　賃居小南門外倉橋浜之庖人丁阿新因妻王氏於上月間被其同業陳阿毛誘拐出外招尋多日前日始悉匿居寳山縣屬眞茹鎭陳阿毛之兄木泉家當即前往將氏尋獲惟陳阿毛己知風逃避遂將氏領回家中昨日又在蔡陽弄附近將陳木泉尋見向詢支吾立即扭控一分駐所請爲根究詰之木泉一味推諉王氏則供年二十八歲實因被夫凌虐是以私逃至眞茹地方奉飭一併移送警廳司法科訊核 
[女拐匪管押兩年]  
　　新閘路二千零二十三號門牌周劉氏家未滿週歲之小孩賽富被前在救濟會敎書之紹興人陳某抱去藏匿經氏報捕請緝未獲嗣經救濟會偵探在飛鯨輪船宜見該孩由婦人胡陳氏携帶當將陳氏與孩一併拘解公共公廨訊供管押候查在案昨復經中西官訊得周陳氏前犯拐案曾經公堂判押九月係昌遇犯判氏押女所二年該孩交周劉氏領回完案 
[兩婦串拐一女孩]  
　　婦人朱何氏李吳氏串拐女孩名竹英年十一歲乘鎭安輪船擬往汕頭等處販賣當爲水巡捕房偵探查獲禀明捕頭送至上海地方檢察廳昨日午後經檢察官預審之下判朱何氏李吳氏分别收押竹英送新普育堂留養候查明家屬來案認領 
[破獲聚鬭蟋蟀之賭場]  
　　近有地棍某甲在江灣陸家角地方開設鬥蟋蟀場抽頭漁利經六區一分所趙警佐查悉派警往拿甲己聞風避匿僅獲侯金川趙安安二名並蟋蟀兩箱解送閘北司法科昨經叚科員訊明判侯趙各押十五天以儆 
[命案不能成立]  
　　江北人王金奎與同類陳二呆子因賭起衅在三泰路互相兇毆後陳卽殞命業經捕房報請中西官驗明收殮並將王及案證施阿福拘解公共公堂訊押候核在案前日午後由王肇之襄讞會同英領康君升座研訊先由案證施阿福上堂供明被告王金奎與死者陳二呆子困賭起衅互毆目覩被告將死者踼傷質之被告供稱雖曾互毆然並未將死者踼傷中西官以業經驗明死者並未受傷且案證亦無充分理由提出遂判將案註銷被告與案證一併開釋 
[跌斃免驗]  
　　泥水匠曹開成前在某作場内工作不愼從高處墜下受傷甚重由工頭送至同仁醫院醫治無效於前日身死由捕房派捕將屍車送驗屍所候驗嗣有屍戚陳某請准免驗備棺成殮 
[吵鬧飯店之結果]  
　沈芝卿朱阿根葉阿才王阿金因與劉慶郎朱阿福至北四川路十四五號門牌水興飯店内果腹不給飯資反敢行兇由該店主沈祥生報捕將沈等六人一併拘解公共公廨經中西官訊明判各管押一月在案茲經捕房查得沈芝卿朱阿根均係遇犯曾與葉王兩人串竊北四川路德福里楊胡氏白吉里徐施氏兩家衣物吊到原贓昨將沈等四人解廨復訊屬實判押滿後沈芝卿加押西牢五年朱阿根葉阿才各加押二年期均逐出租界王阿金加押九月　交原告認領 
[再紀轉運公司之訟案]  
　　同益轉運公司股東李煥之吳德先生在公共公廨控各直海分公司股東經理楊詠村不交盈餘銀兩並擅改記號等情楊亦呈控李等毁壞名譽請鴭追損失銀五千兩業經中西官訊供判候函致鐵路公司將賬送廨再核在案前日午後由廨復訊先田李等代表律師上堂譯訴前情繼由鐵路公司西人恩木特到堂證明所存回扣銀兩因兩造涉訟故未付給並據楊詠村投訴李等於西歷一千九百零九年倩其接辦當經墊銀三千兩嗣因營業失敗故加記號復由該公司股東劉叔培投案證明當時　　公司各節旋經兩造代表律帥互相辯論良久聶襄讞商之英領卓君判兩造於一月内將經手賬目算明復候再核 
[竊定貨糾葛]  
　　英商新沙遜洋行控復愼洋貨號主胡緩之不理疋貨虧銀一千二百九十餘兩昨由捕房將胡傳至公共公廨交保候訊 
[茶房取洋潛逃]  
　　美最時洋行買辦吳金揚至法公堂控稱本行用翁炳昌爲茶房曾於七月二十五日將洋一千三百五十元交翁購買滙票詎翁取洋後即潛逃無蹤直至前日始在途中遇見翁與李文才同行當卽扭住一併交捕送入捕房今己解案求請嚴追訊之翁供認取洋潛逃不諱惟洋己用盡無力措還李文才　供認分用洋四百元求宥　　員判翁押西牢一年李押九月示儆 
[僞造期票之敗露]  
　　高順州至法公堂控稱前日有成衣匠吳小弟假造謝金榮所開店舖之期票一張計洋十二元前來購貨當赴謝處照對知係僞票送捕後在伊家内抄出假圖章多方今解案下請爲嚴究謝金榮亦到廨將眞圖章呈案聶讞員察閱假章與眞章大不相符詰之吳小弟供認私造圖章假票騙取貨物實有其事惟後來不取再犯求恩寛宥聶讞員判吳押西牢四個月假章銷毁 
[舊地保賠還錢糧]  
　　徐聖友前至法公堂控稱曾將地産售與洋商己轉道契詎地保趙大其並不報告册書將號註銷趙又來收錢糧不遂所欲被趙軋入城内勒交洋二十八元始得放出求請訊究趙供係前地保侯根全之事與民人無干判着交侯到案再行核辦昨日傳訊趙將侯交案侯供因徐不將丈費交付故未報告銷號聶讞員判侯根全賠還徐洋二十八元堂費亦歸侯照繳趙無干開釋並諭趙趕速報告册書銷號以淸手續 
[一面之詞不足信]  
　　崇明人鍾永春至法公堂控稱弟媳被同鄉人范召郎拐去後訪尋無蹤今由沈春生目見在八仙橋地方飯店内一同吃飯求請訊究見證沈春生供目見范與鍾之弟媳在飯店内同檯吃飯是實訊之范供與鍾素不相識豈有拐伊弟媳之事聶讞員以該見證一面之言難以憑信况范己年老未必有此舉動着即將案註銷被告開釋 
[復訊竊用電氣案]  
　　湖北路一百零一號門牌復興昌京廣貨店主鄔芝田因私動火表竊用電汽經工部局電燈公司西人華特（譯音）查悉控由捕房拘解公共公堂訊明判押西牢兩年以示懲儆嗣因原告不服判决特延律師禀准公堂於前日午後由原審中西讞員俞襄讞與英卓副領事先往該店内將所裝火表及如何私接電線會勘一過然後回廨升坐公堂復訊先由捕房刑事科代表牛門律師上堂陳述案情並向工部局電汽公司西人華特詰據供明被告舞斃及前往查見各情質之被告延律師到堂代辯中西官研訊至鐘鳴七下因時己晏判候復訊核斷 
[不認偷竊油衣]  
　　天津人彭金生於舊曆八月間在西天津路汪乾坤餅攤上竊得老閘捕房一千一百十九號華捕楊國卿之油衣持向浙江路五百五十三號門牌陳阿弟皮鞋店内騙抵値洋六元之虎鞋兩雙避匿嗣由陳阿弟向楊捕索取皮鞋價洋楊始得悉禀明捕頭將彭拘押昨解公共公廨經關讞員會同英領康君向彭研詰良久堅不承認判彭押候各邀切實見證到堂復訊再核 
[行竊與收贓並究]  
　　楊樹浦大綸紗廠西人羅威林偕飯司徐三控工人顧生泰竊取白米一石賣於江北人徐順山昨由捕房將顧徐兩人一併拘解公共公堂經中西官訊明判顧押一月徐係遇犯着仍帶回捕房候查明前案於下禮拜一解案核辦 
[偷車]  
　　黄包車夫劉小二子控徐才卿在旗昌碼頭竊其所拖三千六百八十二號執照之黄包車一輛昨由捕房將徐拘解公共公廨經中西官訊明判徐押西牢三月示儆 
[賊贓出現]  
　　閔行鎭附近利記布莊於前日失去各色布疋五十八疋當經執事陸秋槎投報各警局請緝在案嗣在北橋鎭查見婦人王陳氏所持之布七疋確是原贓遂扭控地方第一區警局昨送地方警察所轉解檢察廳訊辦 
[病犯醫治無效]  
　　蔡永利前因犯案由地方審判廳訊明判押嗣因患病發送普育堂醫治無效而死昨午由地方廳委派樓檢察官沈檢驗員等蒞堂驗明委係因病身死判令尸妻自行備棺收殮 
[律師請傳被告]  
　　　斐斯律師昨晨至公共公廨聲稱敝律師代表恊興號控汪考田欠洋八百零二元請爲出單傳訊中西官允即飭傳 
[巴西領事回滬]  
　　駐滬巴西領事雷斯君曾經請假出外遊歷現巳假滿於前日回滬人署辦公 
[按摩醫術之傳授]  
　　揚州丁鳳山君夙精按摩術光復後到滬行道名噪一時杭州錢硯堂君見丁君迭次治愈親戚各病驚爲仙技遂委贄於丁君之門迄今三年己盡得丁君傳授錢君現設醫室於新署前普康里三弄聞巳門庭若市云 
[縣知事公署批示彙錄]  
　　　靑藍淺批染業小行董馬尙傑禀定期會算帳目請察核由批　旣據通告同業會集公所理算帳目應即准期公同淸算以釋羣疑勿再延誤至慮各坊司人多哄鬧前據該坊司代表沈長生等來禀巳公舉熟悉帳情之陳湘濤到所淸算此係遵批辦理何至無端紛擾該董亦當和平對付以期妥速解决是爲至要前禀併發 
　　工司代表沈長生等禀違抗批諭請黜退另舉由批禀及黏呈各件均悉據稱該業董馬尙傑違抗批諭避匿不見等情正核辦間茲據該業董禀稱巳通告同業定期會集公所公同理算仰該代表等届期偕同舉定之理帳人遵持前批向該業董馬尙傑結算賬目禀候核辦至所稱濫發行單一節如果破壞行規應由該同業另行公議可也 
　　恒記坊把作司車廷高票預防揑冒據實聲明由批禀悉前據該業司年立鍻司吳廿九等來稟確曾立有該司之名旣據聲明係屬揑冒應准取消其餘所稟各節己於沈長生等稟内批示矣仰即知照 
　　小行司年立錩坊把作司吳廿九等禀揑冒妄誣請求提究由批稟悉案經批飭各坊司代表向該業董淸算賬目稟候核辦是非曲直一經理算自能水落石出至稱周新照揑冒同行一節前於該業董馬尙傑稟内明晣批示矣仰卽知照 
　　立錩坊把作司吳廿九等稟管存公款情形請查核由批據稟該公所公欵一千九十二元係由該坊管存釐金餘欵六百元存在恒大坊有摺可憑等語業經批飭會算賬目應由該兩家坊主親至公所當衆證明並由該業董馬尙傑將存欵摺據當場宣佈以昭公信仰即遵照辦理 
　　浙寗水木公所董事王文通等稟擾亂行規請收回成命以保工業由批稟悉前據浙寗水木業代表陳大興卓忠才並司月方永和等連署十二家蓋章稟稱同業生計艱難請加工資今爲酌劑盈虚之計公議將舊章九五抽釐減爲九九抽提以輕擔負請求立案等情本公署以據稟旣經公議妥洽應予批准立案並候給示在案據禀前情候將所禀各節飭查明白再行核奪 
[誌謝]  
　　震亞圖書局新出版之言情尺牘係李警衆君所編　　風流繼綿悱惻蓋用以傳達高尙眞擊之愛情非導人於茫茫擊海者昨承惠贈兩册書此誌謝 
 
 
 

Page 11

 
 
[氣候報告]  
　　（上海徐家滙天文臺天氣測候報告） 
　　十一月四日颶風行經吕宋之北達南海將來香港上海及附近有細雨及霧黄海中有最高氣壓 
　　五日涼風向東北北行氣壓上升雨止烟霧如昨 
　　五日下午四時三十分豫測颶風將過香港之南進逼海南及東京灣北部該處或將起狂風臺灣海峽信風頗烈 
　　五日下午四時前二十四小時内上海氣候温度至高六六·六至低六二六去年同日至高五七六至低三九四 
來函 
[救國儲金上海事務所來函]  
　　主筆先生大鑒謹啓者頃據儲金户來函内有徐次峯君二十三人公函一函語甚足以動人因將原函錄呈請祈貴報登入來函欄以資提倡爲禱專肅附呈敬請著安　中華救國儲金圑總事務所謹啓 
　　上海儲金人徐次峯王學泉何伯平胡慶瀾等二十三人致救國儲金圑事務所函　敬啓者救國儲金一事諸公發起登商一呼全國響應茲以期滿不足額之故按照定章發還儲金足徵信用昭著又讀貴事務所通告書内載有凡情願捐助者於收回時在存單上批明息金助費四字其不願者仍照原定章程將本息一併收回等語尤見諸公不强人以必盡義務之至意欽佩莫名但貴事務所開辦以來經費至一萬餘金之鉅鄙人等同是國民具有天良此項經費又安忍發起人獨擔其責所有次峯等儲金利息願捐入貴事務所經費項下以爲涓滴之助區區之意伏惟公鑒 
[全昌號來函]  
　　啓者敝號被南京女子馬海秋掉騙　戒一案業經公堂人贓俱獲訊明屬實昨見貴報新聞欄記載其事該女子誣攀王姓與之意氣相投等情希圖嫁禍卸罪幸敝號中無姓王夥友惟有老成可靠之黄君以其同音之故曾偕往公堂挺身候質該女子見不相識並不能呼其名而指其爲何方人足見該女子旣做掉騙又不惜以　　誣人　詞架空公堂法權所在自有量衡敝號雖無王姓夥友然亦名譽攸關合亟申請貴報登入來函以彰公道而昭實在幸甚禱甚 
雜評二 
[發還儲金與提倡國貨（訥）]  
　　數月前之喧傳於報紙者有兩問題一曰提倡儲金一曰提倡國貨此二者皆爲救國而發也今儲金爲有六個月之約言故不得巳而議發還國貨則無論何時皆宜提倡且提倡國貨可各隨力量之所及不必定需鉅欵使以發還之儲金移用於提倡國貨仍不失爲救國之事業卽與前此主張以儲金辦實業之旨亦相符合我國人之愛國心庶不致令人譏我隨儲金而消滅乎 
 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[跋惲西田拍馬屁圖] [  漱冰]  
　　古人畫馬者多矣杜甫之所詠昌黎之所記子昻之所畫大抵畫具骨幹寫其精神圖其姿勢從未有工畫馬屁者亦未有兼畫拍馬屁者西田此幀凡爲馬四而無一同者馬之怒者笑而拍之馬之奔者追而拍之馬之仰者俯而拍之馬之立者跪而拍之媚眼流波若惟恐不得馬之歡心者西田不知何代人此圖予得之北京某鉅公家某公以巧宦起家後其子孫零落以百金賤値售於予古色古香奇趣盎然甚合社會心理宜爲世人所歡迎也予不敢　將送陳博物院中以供衆賞并爲畫馬者之藍本及爲拍馬者之借鑑焉年月日 
[戲擬却下陳柳氏控蘇軾損害名譽狀批] [  天虚我生]  
　　原文見十月三十日本報 
　　　　來狀據稱以蘇軾所爲河東獅子一詩損壞該氏名譽訴請按　科罰等情查蘇軾所爲詩但云河東獅吼並不指明該氏姓名若言河東即指柳姓引杜老之河東女兒身姓柳詩句爲證則在杜老當年該氏尙未出生于世是其所謂河東女兒者斷非指該氏可知詎得隔閡兩朝追加承認且蘇軾詩中不云河東女兒吼而云河東獅子吼該氏旣非獅子又何得影戤商標希圖冒認且其所謂獅子吼者乃用傳燈錄之釋典正以汝夫自謂飽參禪學故以此晤爲戲亦正談禪家正當引用之典何涉於汝汝乃不控搆撰獅吼記傳奇之人而控蘇軾實爲妨害蘇軾名譽查新刑律規定意圖他人受刑事處分實有應得之罪姑念婦女無知抑且現在國體將次變更此項新刑律適用與否尙在不可預知之列不欲遽科該氏以罪且恐上訴期問適逢大赦判與不判等耳是以却下原狀免予置議該氏須知名譽二字己成過去名詞現在世人但有權力可言並無顧重名譽之必要蘇軾身爲太守權力如何當可想見該氏不過一細弱女流乃亦齗齗以名譽爲爭足見平日行爲斷非安分請求科罰意在賠償損失希冀罰金是尤足見其獅子大開口也不合併斥　 
筆記 
[雍和宫遊記（一）] [  汪慟塵]  
　　雍和宫居京城之北附近爲國子監非繁盛之區也八月十九日午後一時許予與凌子聯袂而往惟時炎日逼入淫汗如雨途經北海頓覺　懷瞥眼則綠荷點水翠柳迎風畫閣依稀紅橋隱約不獨風凉氣爽秀色怡人一片狂愁賴茲洗滌而遙望十刹海之佳景尤令人低徊神往莫忍釋焉遇北海經鐘鼓樓出後門則撲而黄塵又增煩悶車　　馬　　行行復行行幾有一步一却之槪回念江南天氣能弗慨然 
　　旣至則就草地而坐略事休憇其時巳有廟祝數輩佇竢于斯蓋欲藉引導之勞冀博遊資耳坐少頃乃入内參覽宫外牌坊三座屹然轟立東坊之額曰四衢凈關曰慈隆責囗西坊之額曰福衍金河（稿本所記似爲沙字）曰大地圓通其向陽者較爲壯麗所題之匾一爲羣生仁壽一爲　海尊親吾儕由西坊而入蒼松蔽日碧草抱途就氣象觀之不過一尋常古刹耳進向陽之牌樓甬道甚廣惟綠槐古柏雜植不齊未知掌斯宫者胡以弗事修飾也 
[醉靈軒瑣話] [  小蝶]  
　　遂安毛會侯有七絶十六首句各隱孟子人名一洵文虎中别開生面者特錄之太平樂云虎旅歸來巳罷兵（畢戰）關梁無禁任遙征（許行）九重天子稱仁聖（王良）異獸趨朝負輦行（象）詠春閨云春日問花花解語（桃應）兒家庭樹綠楊多（子柳）東隣相對憐嬌小（西子）爭比椒房艷若何（宫之奇）贈友云綠柳陰中點絳紅（楊朱）良材勝任棟方隆（杞梁）少年意氣皆堪託（子襄）一諾何妨縞纻通（龍友）歸田樂云垂楊枝上漏春光（泄柳）歸去來辭獨擅長（晋文）從此塵勞皆頓歇（長息）素絲良馬爲誰忙（緜駒）凱歌云節届陽和萬彙蘇（景春）降藩歸化效前驅（王順）北門鎖鑰推良佐（司城貞子）絶域從今按版圖（貉稽）嘲一家棋低云滿院棋聲暑氣收（奕秋）乃翁局敗少良謀（公輸子）君家季父還猶豫（子叔疑）爲語兒童且自休（子莫）王會圖云美玉無瑕輯瑞同（白圭）岐豐佳氣慶雲中（周霄）從天降下鱗蟲長（龍子）兩道祥光一色紅（丹朱）少年行云廣厦高堂俠少遊（屋廬子）更偕同輩結綢繆（曹交）端居忽覺雄心起（莊暴）慈烏居然一綱收（烏獲）湯餅會云將逢彌月祝無災（浩生不害）繡褓殷勤擁抱來（愼子）諸子生兒皆長子（公孫衍）含飴最喜是初孫（曾元）感舊云絃管聲調豹袖鮮（樂正裘）當年遺蹟幾推遷（陳代）南樓淸興原如此（庚公之斯）却喜塵勞久巳捐（陳辛）宫怨云夜永雞鳴漏未收（景丑）百家沉醉百無憂（王驩）蛾眉一色誰相讓（顔般）南院光輝對院函（北宫黝）春怨云欲絶良緣美自窺（成覵）檀郎年少好丰姿（子都）爲伊消瘦腸廻轉（瘠環）細數更籌夜半知（時子）嘲村學究云身長九尺皓鬚眉（高叟）俯首長知持滿時（戴盈之）村塾全然管束（師曠）任兒携幼浴淸池（子灈孺子）村居云中男驅犢向前村（牧仲）須避南山百獸尊（陽虎）更與諸兒相對語（告子）年來齒落復生根（易牙）客况云岧嶤西嶽接西京（華周）天際冥鴻物外情（飛廉）莫首途遙頻顧僕（百里奚）衰年負荷託勞生（戴不勝）家慶云舊事追恩陟鼎台（陳相）長男濟困散家財（孟施舍）更傳遲暮添丁好（晏子）疑是　鏗改姓來（彭更） 
小說 
[家庭小說嫣紅刦] [  常覺小蝶合譯天虚我生潤文]  
　　第七十一章　　威廉時方理手套乃不知所答安西來拍其肩曰威廉孺子實告子湯麥司安西來倘一旦鐘漏並息海兒斯東第一廠家厥推威廉好禮倍登矣語未畢忽有人叩門而入安西來語乃遽斷視之則特雅也當雪笠兒出時正與特雅相遇於途因遂張大共事以告其父特雅乃來此旣進但與安西來爲禮即就坐安西來因以適間之事告之特雅亦頗以雪笠兒爲不然乃曰孺子躁急亦頗有之尙唯長者加以曲宥安西來曰吾本未嘗息其業但彼自欲辭　而去則亦無可奈何特雅曰然則老哥尤宜視在戚誼稍爲轉圜斥退威廉而進雪笠兒事即得矣蓋威廉與雪笠兒其勢巳成水火必難並居故欲留雪笠兒必須除威廉也安西來曰然　不如除我蓋威廉之在廠中初無異右手右手去又誰爲我治事者特雅曰此則雪笠兒固能任之言次神色甚莊若深信其子之多才藝者安西來曰吾恐未必而且特雅不待說畢即曰但威廉一旦不除去雪笠兒恐亦未必再肯來此安西來笑曰吾何嘗欲雪笠兒來此今可俟汝未去之前將雪笠兒本禮拜工資算給在理雪笠兒不辭而去工資宜扣除不給今特視汝之面給之威廉汝可爲我呼極姆斯令取先令特雅亟阻之曰少須吾尙有言密斯特安西來汝初不嘗告我將來欲與我合股乎安西來曰此汝自言之耳若我則未且汝諸郎在海兒斯東之聲名遇大特雅二字幾乎無人不知將來倘與安西來并稱老夫實不敢當特雅聞語乃不禁自笑曰此亦無礙倘君必不以爲然者則改安西來特雅合資公司爲特雅安西來合資公司可耳安西來乃失笑曰然吾仍以爲未妥蓋安西來言至此忽止特雅知舌戰得勝矣益進逼之曰蓋如何安西來搖其首曰密斯脫特雅吾之不願與君合股蓋實有故在理揚人之惡君子不爲但君旣逼我言之則亦不得不言其第一事則安東尼酗酒暴戾不齒於居人實非老夫所喜特雅辯曰其人己死可母容論安西來曰其二哈勃克公堂對質之事亦爲老夫所羞言特雅曰但哈勃克固無罪也又何足爲辱安西來曰然則與皮露卡之事又作何說特雅乃默然不復能答旣而曰然與君合股者雪笠兒也與哈勃克復何關係矧其人己遠赴德耶安西來曰汝言雪笠兒耶初吾固有是意以爲吾老將至而子又糼弱能繼吾業者實唯雪笠兒與威廉二人其時二人均糼故予暫默其意不發靜待二人長成擇其賢者而付之特雅立屬言曰今二人長矣雪笠兒乃不賢耶安西來曰賢甚但其品行實不見佳特雅辯曰此亦少年通病何足爲意安西來曰少年且如是將來正不可問吾殊自幸吾子乃不如此也 
[奇情小說秘密汽車] [  東埜譯]  
　　第十一章（續） 
　　勃立南此時面色甚是鎭定立起身來朗朗說道上帝萬能我們只靠着上帝將來再没有失望的事情又安慰柳仙幾句說主僕兩個人早晚提防不敢稍懈又說一聲晚安退了出來遇見烏麥萊把柳仙所說的話黨人如何定計他們三個人處境現在如何危險都說給他聽了後來又說道我想那一班惡徒要甘心我輩在加萊地方必不能下手在本國杜佛地方也是一樣這兩個海口是英法交通的往來要道警探密佈那些小人無所施其会倆的所以我們渡海之際換船換車可保不出事所當嚴密防範的是在巳抵倫敦之後我巳决定主意待火車一到維多利亞車站攜帶的行李託你照顧我和密司柳仙立即驅車回乾明街寓所打電話告訴滕達再通知警署裏請他們派警前來保護你說妥當不妥當烏麥萊低聲答道主人這個辦法使也使得所恐的火車一到維多利亞車站他們就要作怪乘衆人下車紛擾的時候他們混在中間暗施毒計乃是一個好機會 
 
 
 

Page 15

 
 
   
 
 

Page 16

 
 
   
 
