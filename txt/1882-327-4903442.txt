# 1882 - 327 - 4903442

 

Page 1

 
 
[覆豈必山農書] [  申報舘主拜啓]  
日前接誦瑶縅祗聆種種諸承關愛感何可言惟望雙鯉時頒以匡不逮是所盼禱至於尊寓住址亦乞詳細信知俾得覼陳一切專此敬覆順頌述安不一 
[縮本史記出售] [  點石齋主人啓]  
學者抗心希古淹通經籍尤貴博覽史書從前廿四史有大板而無小板塞素之士未易購置且卷頁旣多舟車携帶亦嫌不便本齋有鑒於此不惜重價訪購原板初印廿四史用照相石印法縮成袖珍本公諸同好史記現已印成訂爲四本外用木套板擇於本月十八日出售每部價洋二元五角此書雖係縮本而字樣較本齋所印之康煕字典加大故能使閲者了然於目潘異堂上螺紋毫不費力且纸張潔白裝潢精工價值旣亷取携亦便洵爲史書中最善之本其餘各史當按次照印式樣與史記一律屇時當再岀告白以便諸君來購分之則部居各異合之則先後同揆想海内賞鑑家必以先覩爲快也售處仍照曩例請卽賜顧爲幸 
[論消弭理教]  
前報載北方理教近復盛行於奉天營口諸虎凡入其教者謂之在理固邪教之流亞也其教始於咸同間徒黨日滋其標識色尙白夏識辫繩冬標衣領道途相值無識與不識一望而知爲個中人教中設大公所以首領主之名位之最尊者曰大爺曰老師傳次曰首座又次曰陪座催總引總擋總又其次也分設小公所於各路以會其徒立規條戒烟酒奉之惟謹每值朋儕讌樂舉酒相屬則作色而起拱手而告曰在理在理主人亦避席謝以不知習見狃聞不以爲怪地方官吏非不思禁止第以積習難除劣跡未著姑徐徐云耳而留心時事有心世道者以爲彼教中多巨奸大猾不持寸鐡一言可以生殺人不名一錢終歳可無衣食慮恣其邪説中於人心固結而不可解千里相逢一見如故父子兄弟莫能間其親妻妾兒女莫能奪其愛主持是教者日用行習不甚遠於人情稱説援引亦不悖於古訓而大奸似賢大詐似信大貪似廉大俠似謹非不敢犯法殆不屑輕犯也非真無所欲殆將求大欲也徒衆千百無罪可誅引類呼羣禍機叢伏大河以南曁於荆楚其黨曰哥老會大河以北浸淫齊魏其黨曰安清道友卽所謂在理者是夫古今禍惠已發者易除未萌者易弭最難措手者其將發未發之際乎有好爲大言者曰事權在手何難之有斬首領之頭械二座以木繋三總以組黨衆之勢如常山蛇其首已斷餘何能爲自必潰散惟破費印封數紙没其公所入官耳余曰子言誠快矣如見諸施行是恐其不變而激之也恐其變之不速又從而促之也不察其本而操之太急欲其潰而黨愈堅欲其散而勢愈聚欲弭其亂而亂由是生求爲功之首反爲罪之魁智者固如是乎客曰然則不事刑威第禁誡而勸諭之可矣余曰是又不然此輩不可以勢惕安可以理喻苟置之不論不議將謂執政未嘗措意言行舉動尙多畏避一旦勸之而能聽誡之而知止誠善矣萬一勸莫之聽誡莫之止以爲在上者固已知之矣知之而惟勸與誡其計已窮吾何畏彼哉夫人極强悍無不畏天地鬼神者以其不可測也民可使由之不可使知之爲民上者亦如天地鬼神與民以不可測而已按教會中人非軍營遣散之勇丁卽糧艘裁汰之夫役旣失行業游手好閒其身無所歸其心亦無所寄有如夜行失道旁皇中野瞥見逆旅不擇而投教會者固游手之逆旅也消弭之道不外振興教化節用愛人闢田疇課農桑泰階平國用足此輩非心雖未能盡革欲圖竊發無機可乘世運之隆赫若旭日當午魑魅潛藏遲之十數年壯者老老者死後生小子沐浴盛化旣富且教相率而出於禮義之途於是而猶謂禍不可除患不可息邪教未易消弭也吾不信矣 
[電報彚登]  
　　本月十四日倫敦發來電報言前日所云英國威公使不復來華一節威公使自言並無其説也又言英國駐紥埃及之兵目下每百人中病者計有十二人云 
[西報摘譯]  
　　字林西字報云禮拜日有人接到紐約某行十四日所發電報言該處茶業近日大壞茶葉市面行情殊形惡劣云該報又言聞招商局總辦唐景星觀察前赴天津與兩高麗人同往云係緣高麗開礦之事也 
[洋行失竊]  
　　香港西字報言香港泰興洋行於初八晚間失竊放銀之抽屜俱被撬壞屜内物件盡行失去聞該行有出店某甲近忽不見傳説前往粤省故人或疑胠篋者卽係該出店然究未知確否也 
[照譯論繅絲局書]  
　　前報曾列關道憲照會英美領事請飭停上海機器繅絲局恐有害於中國絲業一節因此事而議者紛然皆不能衷於一是兹有西友交來一信頗爲詳盡因照譯登以供衆覽據云機器繅絲實無害中國絲業而且於中國大有裨益有此機器則中國可以多增繭畜者多則植桑亦衆種桑需地地價必將日漲出口之絲亦從此增多中國之窮民或苦於朝不謀夕者至是而皆有謀食之方矣人見機器繅絲意以爲出絲必多故恐有害於中國絲業不知一繅絲局止有水鍋二百口核計一年止能出絲三百担倘無人出貲繼其後地皮不增機房不加機器不多就上海現在所有各繅絲局所出之絲而論極多每年不過出絲一千一担百統觀江蘇浙江兩省一年出絲或八萬担或九萬担區區一千一百担之絲增之不見多損之不見少何害於事且機器所繅之絲與中國人工所繅之絲迥然不同用塲各别惟與意大利及法國所繅之絲相仿而又駕乎其上如上海繅絲生意日見興旺則實足壞意法等國絲業而於中國毫無所妨目下中國出繭頗多而繅絲實有不及之處養之家不免心灰意懶不肯多養蓋出繭多而購者少勉强出售必致减價並恐蛾破繭而出其繭遂成無用現在旣有機器繅絲則繭有銷路不至棄壤養者見繭之銷塲愈多則養益復興高采烈卽有步武其後繅局增開愈多愈妙况局愈多則用人愈衆現在上海僅四處繅絲局而生意做開可使一千二百家不憂凁餒則其有益於華人者豈淺鮮哉 
[福州近聞]  
　　福州西字報言前有輪船名最司北里在福州洋面失事其船身沈入海中在東應島之南相去該島約二十里此處船隻往來頗爲可危宜設法將壞船轟碎方免後患云云其言殊屬近理亟録之該報又言寓福州之西人將爲賽馬之舉刻下已日事操演矣 
[福州雜事]  
　　福州城迤東三十餘里鼓山在焉上有湧泉寺僧約百餘人其寺創於前明建業年間自國初 
 
 

Page 2

 
 
重修後現已有倾圯之處去歳方丈奇量開緣募修官紳共捐銀千餘元僅敷拆缷各項工銀之費而購料修飾非五六千金不可奇量遂回船局各輪船募捐福州帮厦門帮寍波帮共約捐銀五六百元廣東帮捐銀四五千元自去夏鳩工庀材至今秋已煥然一新矣兹聞尙短工料銀千餘元擬再設法續募以畢乃事而鼓山寺傍之大路側常有大蛇出現長約丈餘大約徑尺目光如炬鱗甲作金銀色見人則紆徐入穴絶無猙獰之象有謂並係　物從未驚人其殆守山之蛇歟抑待時變化之蛇歟未可知也○台灣道劉蘭洲觀察於上月十八日乘坐萬年清輪船内渡二十一日晉省謁憲適因臺北需石應用卽派萬年清船裝載石條石塊赶赴臺北於二十二日展輪啓行约月杪可回馬江現聞劉觀察擬於十月初東渡料理各案再行内渡云○南洋大臣左宫保欲製快船以備防海之用已列前報兹聞九月初旬已咨會福州船局黎星使轉飭吕提調督率員紳商辦並派委員汪棟臣赴閩會商估價快船擬製五號巡江船擬製十號限五年完工刻下船局大費躊踷不製不能欲製又不敢也汪委員已催促回文尙未定奪云 
[營口天時]  
　　營口於初三日下午五點鐘時忽有黑雲從西北方起瞬息間滿天昏暗對面不見漸而北風大作細雨隨至一夜未息次日河中已見氷牌浮漾風勢更猛天氣隂寒大有封河之象港中民船均行避出口外而次口開霽天時轉和諸船復駛進口以便裝貨而行也 
[衙署失竊]  
　　營口海防廳衙門於本月初五夜四更時署中更夫見上房窓户洞開知已失竊卽喚起同伴禀請查點計竊去小鐘一架時辰表一只及另物约值十五六金司馬大怒黎明時立飭捕役查拿限令務獲有幹役王義領差而出馳赴田庄台等處訪緝諒必能破案也 
[多子奇聞]  
　　客有自景德鎭來者言其道出都昌縣境舍於逆旅中聞寓後士人詹某年三十四已有子三十二人且係一妻所出頗以爲妄次日停車不行晨飱後邀寓主引往詹氏一觀詹某殷勤延欵客細詢其慶衍螽斯之事詹云寒家務農爲業十六歳時婚配妻氏次年卽懐孕及分娩則孿生二子嗣後每歳必産産必子子必二盖十六胎矣因家寒不能徧育十歳以外者均遣往各隣司牧自食其力十歳以内者尙在膝前言次卽喚諸兒出見兩邊排列若鴈翅約二十人客顧而樂之回寓取錢數千每兒給以百錢共分錢二千餘文云云按古來惟周之八士則四乳而生八子傳爲古今美談數千載從無繼美者今詹某且駕而上之豈不盛歟或係該客寓言初非實有其事然新聞體裁苟聞新異之事而無傷乎大雅則亦不妨直書也 
[壬午科陜西題名録]  
白友元咸寍　阮永鎭山陽　邊葆謙興平　高照忻米脂　張如椿咸寍　周爰諏蒲城　馬啓瑞醴泉　蘇繩武長安　陳娶奎鎭安馮拱辰岐山　李岳瑞咸陽　李明齡三原　趙廣恩華隂　仇毓瑞華隂　張子釗郃陽　張矅斗長安　羅文秀藍田　姜夢蛟長安李步瀛長安　侯炎榮邰陽　常秉敬高陵　閻廼竹朝邑　吉同钧韓城　李毓咸寍　　張遠翼紫陽　李圻長安　　胡鼎臣榆林　 
保　謙正藍　蔣世彥武功　陳名揚三原　顧壽椿咸寍　吕　均咸寍　雷愼修同州　王　恮浦城　張福澤涇陽　楊輯瑞浦城閻必成岐山　張祝祥大荔　張樹　大荔　吕鳴鳳鄠縣　張鳳勳長安　郭鴻賓韓城　申樹典朝邑　苟　賢漢隂　阮大定山陽王廷佐高陵　李樹森涇陽　錫令阿正黄　王望羲華隂　葉丙甲臨潼　李宴春渭南　曹明錦同州　 
　副　榜　　鄭希賢石泉　雷登閣邰陽　魏登甲邰陽　羅廷輔紫陽　蔣善訓咸寍　柳先輝興安　李　懋西安　陳子新鎭安 
[杭垣苦雨]  
　　杭垣自十月朔日細雨如絲連日不絶者共五晝夜初六日稍露陽光而抵暮則溟濛細洒漸聞檐溜矣自此則或隂或雨至初十十一日雨更如注市中米價陡增各項生意亦覺陡然减色或謂久雨惟係妨農然現在新榖皆已登塲於米無礙惟蔬圃中所蓄白菜經霜極爲肥美遭此旬旬餘之雨霉爛者不可勝計故賣菜傭無不望天呌苦也 
[學徒枉死]  
　　寍郡南門外硝皮作某姓收一徒極勤奮某亦不加呵斥某妻亦顧恤之某因疑其與妻有私前夜某自外歸見妻與徒笑談某疑愈甚將徒辱駡且痛毆之麾諸門外徒無以自明卽吞洋烟而歸泣告父母父母急爲灌救已不及矣死後其父母向某索子將赴縣喊冤某亦追悔不及央人調處願出四十金爲棺殮費遂得寢事云 
[小竊殃民]  
　　九江城内近多小竊殷實之家墻垣堅固防檢有人尙不爲害所可憫者小街隘巷之窮民或肩挑貿易或手藝營生家無留宿之糧笥鮮禦寒之服一經被竊如痛肉加針艱苦萬狀近有八角石街後宗其經營度日家口多而進項少本極窘乏月初某夜被賊挖穴而入搬竊殆盡又學宫對門有鰥居健漢種園賣菜數年積有大錢三十餘千擬作成家之資某夜亦盡數被竊又亭子巷徐宅一孀婦與女同居女年已及笄二人日夜辛勤以針黹博錢累年累月積有衣服兩皮箱竊者自屋上下樓罄竊一空母女號泣之聲慘不忍聞以上三案事主皆匹夫匹婦旣不能鳴官而使之賠贓復不能責捕而令其破案惟有含悲飲痛自恨命窮已耳豈禁城内無更大梭巡乎無快役盤詰乎無保甲局勇丁稽查乎虎兕出柙是誰之過當必有任其咎者矣 
[星使回籍]  
　　浙江正主考許前來申浦汀期北上兹悉許星使尙須回粤省原籍　理先塋盖束修羊富可以潤飾幽宫也并聞前日星使在棲流公所赴燕之時門外有一人痛哭見者異而問之此人答曰祖上亦曾司文柄取士皆富貴子弟滿謂陸氏之莊永無荒日不料彼蒼作難災禍頻仍以致家門冷落今來滬上謀生斷絶資斧欲入此所而不得觸景傷情是以悲耳各差役惡其絮閙以鞭驅逐之而去 
[異龜續述]  
　　蓮有並頭花之瑞也蛇有岐首物之妖也而龜之兩頭並出者向未曾見本報前述異龜求售一則昨日該客將此龜送至本舘以博衆覽其龜大如青錢二首相並無大小之分據云滬地好奇之客皆爭先快覩請觀無虚日有出重價以求購者而該客則愛不忍捨云 
[橘賭奇聞]  
　　橘中之戲奕者所躭而以橘爲博則别開生面矣蓋粤人好賭其法層出不窮如闈姓白鴿票花會等類固已數見不鮮前有擺設零肉令人估斤計兩得彩者給以衣服此等賭博亦可謂奇不料有更奇於此者近日虹口之廣東街地方又新創一娶賭之妙法其法以廣橘一枚置於滋盆中主人令賭者猜橘中有核多少各將估數書明卽出洋銀壓注多寡隨便分壓旣畢主人乃取刀將橘剖視其核如猜得之數相符每壓洋一元賠洋四元如差一兩粒者壓一賠一差三粒則輸矣爭試者實繁有徒何橘蠧之多歟 
[小孩傷臂]  
　　本埠順泰碼頭係用木造成分上下兩層前日有張某之子年方九歳因母在河灘洗菜該兒卽往碼頭嬉戯不料失足跌墜下層致傷右臂卽送醫舘敷治未識殘廢否也 
[覆船續聞]  
　　前報列渡船傾覆一節兹得續聞該渡船户姓錢名七寳船夥楊信才於十四日午前中楊家渡裝載渡客共三十九人斯時北風正大潮漲甚驟該渡船冒險而行至中流漕沙船碰撞失事當由救生局船赶救拯起祗十三人其餘二十六名均與波臣爲伍船户船夥亦皆得救已自投監候辦同時尙有張家浜口之私渡划船載客七人渡至中流覆溺祗救起二人五人亦占滅頂兩次溺斃者雖連日由各家屬 
 
 

Page 3

 
 
打撈屍身僅獲數具東鄉號哭之聲慘聞道路咸謂年來未聞未見之厄誠辜負前升憲應方伯立局之初心矣 
[會審小票案]  
　　前報列禁止小票一案昨日差捕傳到倍利納之鄭洪生憶德之吳邦楚米安治之何士芬美亞士之周尙安瑞和之王順發等五家送案平捕頭禀稱奉諭飭傳共有七家惟福記之李阿生公益之吳永文曾已傳到捕房央人保出今則違不到案故將倍利納之鄭洪生等五家先行解訊容再着保限交李吳二人歸案訊辦云云查是案係上禮拜六由半總無禀請奥國領事夏君轉逹陳太守查辦者故由太守會同夏領事訊　鄭供在西洋人倍利納處做夥於今年二月閭起售出小票共計一千元之數吳供在憶德西洋人處爲夥售出小票係將吕宋大票分爲股份票何供在英商米安治處爲夥周供在英商美亞士行爲夥洋東名康勒别爾軋王供在西洋人所開之瑞和行爲夥供皆畧同夏領事　瑞和行係奥國人所開前由本領事諭令不得再開小票違干究辦在案今傳到案又據周稱係西洋人開設顯係飾詞請先罰洋二百五十元至倍利納等旣是西洋人應請會同西洋領事究辦太守分以爲然周又稱瑞和行前係奥國人開設今則西洋人接開並非飾詞太守亦不瑣問飭差一併看管俟會訊核辦前呈之各小票存堂午後由吕宋潘澤麥君至會審公廨復會同陳太守庭訊總巡捕頭平福利與捕頭惠爾生均禀訴前因倍利納之鄭洪生憶德之吳邦楚均執如前美亞士之周尙安供我實姓章名子卿至美亞士經手人寔係周乃吉今往探周致被差捕悮獲現周亦到案周供我係西洋人康勒别爾軋所開之美亞士經手洋東亦已到案何士芬供我姓王米安治亦係西洋人我不干預王順發供在西洋人所開之瑞和行生理今洋東亦到西洋人均到案聲稱吕宋小票各國人多有開設者緣何不容西洋人云麥君謂小票本應禁止捕房飭查理當一秉至公盡行查請禁止勒令閉歇何故疊次特查西洋人何也與平惠二捕頭再四辦駁又商之陳太守請爲查明共有幾家其間有幾國人民如果各國一律禁止我亦當限令三日盡行停止太守謂他國如果亦有俟本分府查明分别照會槪行究辦至美亞士行之章子卿稱悮拿現有周乃吉到案准章保釋其餘人証仍行管押候示太守又謂前開鴻福來之傳雪香及夥沈少圃因開小票拘案罰傳銀二百兩罰沈銀一百兩無力繳銀押繳迄今已有三個月豈容任爾等仍蹈前轍耶隨飭將傳沈二人帶案着繳同供實在無力求恩麥君請爲准沈保釋傳須照斷罰銀太守允之 
[英界公堂瑣案]  
　　祥生船廠洋人前控船户王炎金竊板王則堅不承認稱到船廠係向工頭張玉山索取工資陳太守着王邀同張玉山到案再訊昨日覆訊該洋人投案請辦太守傳張詰問據供在洋人處做工頭已有二十餘年今因事回家曾托本廠船户王炎金照料一切實在不知王姓有無行竊太守以所控行竊無據碍難准理而洋人嘵辦不休太守再四駁斥洋人又稱竊板旣不准辦惟請令王炎金具結以後不准再行混入我廠做工太守准如所請飭王保釋案結○巡捕投英公堂禀稱在路見寍人鄭仲英手持絲頭一包約重二十斤問其來歴支吾拘送請究并在身邊搜得洋五元呈案鄭供在虹口一帶摇杉板餬口胞弟在蘇州鄉間挑糖担收換各物有絲頭寄來囑爲銷售並非竊贓陳太守商之司副領事着鄭保釋銀洋給領絲頭暫存捕房查有失主冉行究辦○憶德錢莊控方雲堂私改銀票一案薛捕頭禀稱尙有錢莊被改票冒支去銀四十兩容查明傳質據寳泰莊夥張宗卿投案聲稱方雲堂先將現洋兑去卽日票銀四十兩旋卽有人持票來收銀兩當卽照付俄又有人來收銀細閲之的係本票無錯再察前票則係仿式僞造者然僞票先被收去眞票不得不付曾報捕房請緝現由捕房知照獲住挖改銀票之人往認無錯爲此投案請追眞僞二票呈閲方則堅稱並不到過寳泰莊亦無仿造僞票之事陳太守謂方雲堂挖改匯豐銀票有據情殊可惡至寳泰莊所控無憑碍難准理呈票發還方则判發捕房管押六個月至憶德莊實是怡泰錢莊前係悮傳合併聲明 
[鎭江電報局江浙固代收皖浙沙洲賑捐十月上旬清單]  
　　皖賑○毅營來無名石氏三元清江電報局募任玉錫九兩郝罪禄七錢二分李吉人二元壽萱師一元于閑廷督銷局徐瑞雲書屋三户各十千文王東麓八千文無名氏無名氏陳石卿同升唐星槎怡昌六户各五千文于青琢黄蕙伯二户各四千文慶小亭戴鈞衡蔣印文鄭世清四户各三千文吳老道同春豫無名氏福德昌源茂局張衡卿敦素堂朱章雪岑德慶堂張元章許晋泰盧隆昌朱月卿隆源長陳鏡宇陳筆樓十六户各二千文江榮齋江姜氏唐密齋泰棧同和福昌義源仁更新徐春亭裕泰昌吳太和晋隆號朱仁和森和順源深泉義源長萬源義豐源省思主寛忍堂胡果軒京江在兹堂廿二户各一千文韓慶李紹伯二户各五伯文○以上共收皖振銀九雨七錢二分洋六元錢一百四十三千文○浙赈○保赤主人募毓麟平安氏十元李挹仙先生六旬壽筵移助陸拾千文諸友醵金祝嘏移助馮壽鏡陳家熊鄭晴波三户各廿元鄭香泉十二元周蘭生蔣仁鏡于學源李肇文四户各十元董驥八元章其作狄瞵任侃孫家澄楊昌榮鄭開明吳煥猷郭汝霖沈平章章錞楊榮昌十一户各六元陳任暘趙景煕邵霖王增楣陳壽年張介福丁壽祺俞文瀚丹徒鹽棧張思誥十户各四元朱其煌查以觀薛鳳翺葉兆林謝履坦郭承美薛曾賢同弟徐洪動張世祁九户各二元吳乃翬鄒熊飛任久芬任連山周禄慶童嘉培徐仁燦馬廷棫陳煒靳春陽柳少雲十一户各一元查大濬歸清第二户各二千文○以上共收浙賑洋二百六十五元錢陸十四千文○沙洲賑○宜興縣周二百元丹陽縣張來孫銘荆紹韓姜定保夏銀鵬募三百元木税局募一百五十二千文又上泰州一百五十七號册六户四十千文又二道溝一百六十號册五户一百八十元三千文又白塔河一百五十四號册五户五十千文又中閘一百五十五號册四十三千文又立發橋一百五十二號册兩户四十四元米税局募一百四十八號册七户一百二十千文又洋子橋一百五十九號册兩户一百二十四元又芝稻河一百五十八號册十三户八十八元一千文又柴灣一百五十三號册七户五十四元又姜堰口一百五十六號册六十元袁益之募湖北撫署五百十號滬册知所無齋貽榖堂二户各十元花月軒寄暢軒務本堂三户各四元又五百九號册無名氏四千文涵山氏二千文源本永三千文蕭舜琴一千文戴文翁手成德堂募三百七十五號册成德堂一兩八錢二分七厘 
[浙省撫摬抄]  
　　十月初九日正任鎭海縣于禀見謝藩飭回任補用縣儲家藻禀知軍需局委勘修鳳山門空心炮台差○初十日府經歴龔廷玉禀知厘捐局委龍游厘局差銷湖郡聯票差叩辭從九品徐瑞清赴湖州管理聯票差○十一日同知區塏禀知軍需局委解北洋海防經費赴天津錢鍾麟禀知藩司委辦架木差○十二日候補同知區塏禀知軍需局委解北洋經費赴天津禀見叩辭大挑縣蕭治輝禀見辭赴王江涇厘局補用縣巢鳳儀禀見銷查騐嘉郡楚軍師船差 
[蘇省撫轅抄]  
　　十月十四日候補縣姚寳儀缷署震澤縣事回○十五日新任福建學政馮光遹由京來赴閩省前直其大順廣道胡燏棻揚州來丁憂回浙江籍候補府劉文棨赴都引見回省通判俞壽銘禀知奉撫憲札飭分蘇差委准補松川沙同知司獄王侃禀辭赴任縣丞胡克烈韓乃謙均禀知泒蘇差委從九方成謀禀知奉飭派寗憲委卽辭赴金陵分發江蘇試用未入孫元履天人由京騐看來省禀到○十六日藩轅牌示照得太倉州七浦司巡檢尤裕章病故遺缺以補用巡檢宋維璋署理新任浙江學憲祁由京來赴浙江新任兩淮運臺孫陵來前江蘇候補道道胡家楨揚州來回浙江籍單世照禀知奉首府委代理長洲縣典史事從九王桂墀缷署金匱縣典史事回 
 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
[光緒八年十月初七日京報全録]  
宫門抄○上諭一道録前○惇親王等奏爲遵旨議處摺○閩督何奏爲請免騎射片○陜督譚奏守備因病出缺片○將軍杜等奏大員出病呈請開缺摺○將軍金奏參佐領革職片○將軍杜奏請獎叙片○陜督譚奏請將遊撃開缺片○十月初七日兵部太常寺太僕寺廂黄旗值日無引見○貴州石阡府知府員鳳林謝恩○寳昌續假十日○掌儀司奏初十日祭奉先殿惠王行禮○召見軍機員鳳林○宗人府宗令和碩惇親王臣奕謝等謹奏爲遵旨議處具奏事光緒八年九月初四日内閣抄出初三日奉上諭前據桂昂奏裕陵禮部庫内祭器被竊一案被訊人役牽控大員並漙廉每事任意等情當派文煜前往查辦兹據查明分别定擬具奏漙廉被控偏袒禮部員役各節均查無其專惟携帶婦女便服入廟實屬不知檢束着宗人府議處至漙廉被參撤去郭什哈差使擬革牛圈頂目各款旣據查明辦理尙無不合卽着母庸置議等因欽此抄出到臣衙門查處分則例内載凡王員勒貝子公遇有議處之案奉特旨指明交宗人府議者應由府咨查部例辦理等語當經臣衙門咨查兵部去後旋准覆稱查本部則例内並無携帶婦女便服入廟作何議處明文僅有官兵閒散人等有縱容婦女人寺及隨入善會者經步軍統領衙門拿獲訊明縱容之人係官降一級留任私罪係平人鞭六十私罪並官員出外行走不許私去頂戴所奉諭旨抄録片覆前來查兵部片稱嘉慶十一年五月内奉上諭前因佟關保兄弟以現任職官私去帽頂在城外飲酒滋事當經從嚴懲辦並明降諭旨令旗員子弟等務各謹愼自愛以飭官方乃甫閲數月復有綸布在街揪扭並不戴用頂帽之事積習相沿殊爲可惡若不明示例禁仍恐不肖之徒不自檢束必有復蹈故轍者嗣後現任文武大員以及職官如有私去頂戴出外行走之事是已不以職官自居一經查明參奏卽着降調示懲倘復另有游蕩滋事情節卽着先行革職再候究辦卽宗室王公不自檢束竟有私行游蕩之事亦照此例辦理等因钦此復查臣衙門則例内載凡王貝勒貝子公之爵除奉特旨始准降等若固案議處向不酌擬又例無專條核其情節引律科斷私事應降級調用者無論有無職任每降一級俱罰本爵半職三年抵免降調世職降級多者以次遞增其兼職任者仍應摺内聲明情節請旨可否一併革去恭候欽定又律載不應得爲至爲而事理重者杖八十私罪降三级調用各等語今奉恩鎭國公漙廉欽奉諭旨交臣衙門議處查漙廉携帶婦女便服入廟與縱容婦女入寺情節較重且便服入廟與私去頂戴出外行走游蕩事體相仿實属不知檢束臣等公同議擬參酌部例請遵照嘉慶十一年諭旨與以降調示懲按照不應重杖八十私罪律議以降三級調用每降一級俱罰其公爵半俸三年抵免降調係属私罪母庸查其級紀議抵其守護束陵差使應否一併革去臣等未敢擅擬恭候聖裁所有遵旨議處緣由是否有當理合恭摺具奏請旨奉旨已録○○何璟片再留閩降補副將張陞楷湖南善化縣人由湖南撫標左營入伍從征粤西江南閩浙等省遞保記名簡放總兵旋經調閩統領台北後山各軍因不能得力革職嗣又奏准開復以副將留閩降補先因咸豐六年十月間攻克江南句容縣城被賊矛剌透右骽傷骨又同治三年間攻勦浙江乍浦賊匪被洋槍子穿透右手臂腕又克復晟合地方被賊抬砲子打傷右肩膀折斷筋骨當日雖經委騐醫痊惟是三處重傷每逢隂雨節候疼痛時作實属不能拘弓騎射又閩浙儘先補用遊撃補缺後改留福建儘先補用參將李得勝浙江錢塘縣武童投入勳軍派充勇目歴任在浙閩江蘇山西等省征勦逆匪旋經赴台投効剿撫番社積功遞保今職先因同治三年二月間在於常州攻打逆匪奮勇爭先被賊砲鉛子轟入右眼穿由右耳而出當經醫治就痊現在只餘在眼於舉鈞馳射諸多窒碍俱各援案禀請奏免騎射經臣先後飭據福建布政使沈保靖查騐各該員所受傷痕委係確鑿並無揑飾規避情事出具印結詳請奏咨前來臣復核無異合無仰懇天恩俯准將降補副將張陞楷儘先遊撃李得勝援照軍營打仗受傷成廢例遇有軍政大閲之年及赴部引見均免騎射以示體恤除咨部註册外臣謹附片陳明伏乞聖鑒謹奏軍機大臣奉旨着照所請兵部知道欽此○○譚鍾麟片再據署寍夏鎭總兵陶世貴呈據署花馬池參將李運勝呈稱靈武營正任守備調署安堡守備馬慶餘得患時疾於本年六月二十一日病故當卽節員查騐屬實取具承查印結嫡親甘結及原領札付呈請核辦前來臣覆核無異相應奏明請旨開缺其所遺守備員缺陜甘現有儘先人員容臣另揀合例人員請補除齎到印甘各結及原領札付咨送兵部外理合附片陳明伏乞聖鑒訓示謹奏軍機大臣奉旨兵部知道欽此○○奴才杜嘎爾車林多爾濟桂祥跪爲札薩克台吉因病呈請開缺恭摺具陳仰祈聖鑒事竊查前據三音諸彥部落盟長公吉克濟特多爾濟等呈報鎭國公銜札薩克頭等台吉車德恩丕勒濟雅因腰腿舊疾不能辦公派員查騐属實先後照章奏請給假六個月調理在案兹據該盟長呈報札薩克台吉車德恩丕勒濟雅現在六個月假限已滿病仍未痊實係不能辦理札薩克事務呈請照例開缺所有札薩克印務可否派令管旗圖薩拉克濟台吉維都布札布署理之處照例查騐加結其管理喀爾沁台站察克逹事務另行揀員接辦等語呈報查辦前來除飭三盟盟長准照所請辦理外惟查定例内載内外札薩克漢王貝勒貝子公台吉塔布囊等如遇患病告假六個月限内病痊將病痊日期報院接任如扣滿六個月不能痊愈由盟長查驗屬實加結報院勒令開缺仍戴原品頂戴不食俸不預公事所遺之缺照例承襲復查同治十二年間准理藩院奏定新章内開嗣後喀爾喀四部落盟長副將軍蒙盟長副貝及無派差之各漢王貝勒貝子公札薩克等如遇患病請假由該將軍大臣奏明給假兩個月俟限滿病仍未痊再由該將軍大臣奏請給假四個月先後統計六個月以符定例如再限滿未愈卽由該將軍大臣等奏明開缺各等語查三盟盟長呈報札薩克台吉車德恩丕勒濟雅前因患病先後照例奏請給假調理今該札薩克病仍未痊旣經盟長查驗屬實出具保結呈請開缺自應據情將患病未痊札薩克台吉車德恩丕勒濟雅照例奏請開缺仍戴原品頂戴不食俸其所出之缺由該盟長照例另行報部承襲除將呈送到保結四紙咨送理藩院備查並管理喀爾沁察克逹事務俟該盟長另行揀員呈送到日並行知會察哈爾都統查辦外所有札薩克因病開缺並委員署理印務各緣由理合恭摺具陳伏乞皇太后皇上聖鑒謹奏軍機大臣奉旨該衙門知道欽此○○金順片再奴才准伊犂額魯特領隊大臣依楞額咨呈據下五旗额魯特官兵老幼人衆聯名禀稱竊思伊犁地方經將軍帶兵接收宣布皇仁軍民人衆登袵席引領望治俾得各安生業現在署總管佐領莫爾根初回游牧卽令衆喇嘛擂鼓放砲月餘以來並不整理旗務亦不問及游牧人衆病苦日事作樂肆行妄爲以致游牧男婦老幼驚惶不安懇請查辦等情轉呈前來奴才覆加訪查該額魯特佐領莫爾根行爲乖戾與該領隊所禀情形相符當此規復伊始各營旗必須明白練逹之員方資整頓該佐領如此庸劣實難姑容相應請旨將該佐領莫爾根卽行革職以昭烱戒理合附片具陳伏乞聖鑒訓示謹奏軍機大臣奉旨着照所請該部知道欽此○○柱嘎爾等片再查統帶黑龍江察哈爾馬隊黑龍江城正藍旗滿洲吉隆阿佐領下三品頂戴花翎儘先前卽補恊領儘先前佐領不論班次卽補防禦嘵騎校富里布有隨奴才杜嘎爾出邊剿辦喀爾喀竄匪追撃於無垠之野戰勇於士卒之先送經奏帶島城軍營經前任將軍額勒和布奏派統帶察哈爾馬隊訓陣總兵不非勞瘁繼於添練蒙隊復經奴　奏才委督操扼紮要隘曾同貝勒錦丕勒多爾濟督練操防蒙隊隨時巡歴邊卡日夜辛勞始終罔懈不無微勞足録現當欽遵保獎出力將士自應酌請獎叙用昭激勸然該員若請加升階卽係補恊領後以副都統記名若請加升銜卽係副都統銜均非奴才等所敢擅專合無仰祈鴻施俯念該員從征年久可否獎叙升階抑或賞加升銜用昭觀感之處出自特恩奴才等爲鼓勵人才起見是否有當薩附片具奏伏乞聖鑒訓示謹奏軍機大臣奉旨富里布着賞加副都贯銜欽此○○譚鍾麟片再攎西寗鎭總兵官何作霖呈稱准補貴德營遊撃周家盛久未到任行查無蹤該處地屬邊陲番回雜居員缺未便虚懸理合呈請具奏開缺另揀妥員請補等情前來臣覆核無異相應請旨將貴德營遊撃周家盛開缺另揀儘先合例人員請補謹附片具陳伏乞呈鑒訓示謹奏軍機大臣奉旨兵部知道欽此 
 
