# 1919 - 184 - 4916664

 

Page 1

 
 
   
 
 

Page 2

 
 
   
 
 

Page 3

 
 
時評 
[表面與實力（冷）]  
　　凡事物之初必先由表面而後及於實力蓋表面者使人知也實力者使人知爲眞知行爲實行者也 
若何而使人知者爲眞知行者爲實行斷非表面區區粗淺之法所能成也必以實力致之知其原委明其關係識其利害洞中其要竅而後耐心忍性以力行之然後其事有可成也故事之始也當發於外而務於表面及其旣也當歛於内而務於實力 
命令 
　　七月九日大總統令　農商總長田文烈呈僉事胡宗灜堅請辭職應照准此令 
　　又令　兼署内務總長朱深呈准新疆省長楊增新咨請任命屠文沛爲鄙善縣知事應照准此令 
　　又令　兼署内務總胡朱深呈准陜西省長劉鎭華咨請將陜西省會警察廳試署警正宋碩鍈周葆楨余佩文免去本職均照准此令 
　　又令　鄒友海給予三等嘉禾章此令 
專電 
　　北京電　本日令巴黎會議對德和約關係至鉅迭經電飭各全權委員審愼從事頃據全權委員陸徵祥等六月二十八日電稱我國對於山東問題自通知大會宣言維持保留最初主張註入約内不允改附約後又不允改在約我又不允改爲僅用聲明不用保留字樣又不允改爲臨時分函聲明不能因簽字而有妨將來之提請重議又復完全被拒不得已當時不往簽字備函通知會長聲明保存我政府對於德約最後决定之權等語披覽之餘良深慨惋此次膠澳問題以吾國與日德三國之關係提出和會數月以來乃以種種關係不克達我最初希望曠覽友邦之大勢返省我國之内情言之痛心至爲危懼推究此項問題之由來誠非一朝一夕之故亦非今日决定簽字與不簽卽可作爲終結現在對德和約旣未簽字而和會折衝勢不能默然中止此後對外問題益增繁重尤不能不重視協約各友邦之善意政府責任所在亟當熟思審處責成各全權委員妥籌解决之方凡我國人須知寰海大同國交至重不能遺世而獨立要在因時以制宜各當秉愛國之誠率循正軌持以鎭靜勿事囂張以俟政府與各全權委員等悉心籌畫竭力進行庶幾上下一德共濟艱危吾國家前途無窮之望實係於此用告有衆咸使周知此令 
　　北京電　安系大會議結果申明保育民生之政綱至近今流行之社會主義應否採用在本部組織研究會悉心編究多數取决王揖唐又報告内閣形勢衆仍請以田繼（九日下午三鐘） 
　　北京電　錢派許寶蘅赴津向朱總代表勸駕（九日下午三鐘） 
　　北京電　敎育部通電中學以上］限八月二十五上課並補行考試（九日下午三鐘） 
　　北京電　江庸電請給假歸國（九日下午五鐘） 
　　北京電　孟恩遠佳電遵派副官長賫送督印交省長一面趕辦交代尅日赴京（十日下午七鐘） 
　　北京電　張作霖電前奉部電關於出師防蒙事宜由籌邊使主管等因惟東北如呼倫貝爾一帶邊防仍由奉省僣中央軍部直接商辦（十日下午七鐘） 
　　北京電　籌邊使官制安新衆院完全通過）十日下午六鐘（ 
　　北京電　蘇商會及各團電滬米驟漲請明令禁運赴日 
　　北京電　庫急報謝氏與富近由索倫調來内蒙匪兵千餘駐巴爾虎南部又有布兵三千餘由謝調至阿克沙地方駐紥强迫外蒙贊成獨立聲言如不脫離中國關係卽進攻庫倫 
（十日下午七鐘） 
　　北京電　前阿爾泰帕勒塔王帶同布人林精諾夫向某國運動借欵借兵謀内外蒙獨立議定外蒙以車臣汗部爲首領内蒙以阿博克爲首領布里雅以博克塔羅夫爲首領此三種人舉帕勒塔爲總首領（九日下午五鐘） 
　　北京電　黑督電我珠爾河地方邊止與俄屬毘連近俄境軍隊擊敗激當乘機侵入我境内焚搶人民受損甚鉅除飭該卡兵嚴防外請中央交涉賠償 
（九日下午五鐘） 
　　北京電　陳毅電蒙防吃緊請飭褚旅兼程前進後援隊亦請趕速出發（九日下午五鐘） 
公電 
　　和平會蘇議會等通電　省議會省敎育會農會總商會各報館轉省縣各團體均鑒索還靑島案及取消二十一條與膠濟順濟高徐等鐵路密約案前經省議會及各法團一致建議中央並電歐和專使堅持到底不達目的誓不簽字各在案今歐和外交吾國完全失敗即國民所最堅持之不簽字問題究竟保留與否中央亦無眞確表示國事杌隍莫此爲甚乃昨見報載省署訓令各機關略謂接外交部咨歐和條約簽字在即即各國均已籌備慶祝事宜我國亦應早日籌備以便届期舉行等語查我國前次慶祝休戰實以參戰結果得列席於歐會對於山東等問題滿擬於正義公道昌明之前希達直接收回悉數掃除等目的今外交旣失敗滬會又久停各界請願團亦均不得要領羣情憤激全國震盪此正吾國民寢苫枕塊臥薪嘗膽之際也又何慶祝之足云應亟懇請貴處審愼主持萬勿籌備並請始終力爭萬勿退讓迫切陳詞至希諒察全國和平聯合會江蘇省議代表徐瀛等叩冬 
 
 

Page 4

 
 
   
 
 

Page 5

 
 
   
 
 

Page 6

 
 
各通信社電 
　　北京電　據可靠消息日人現正四出運動謂對奥和約不載國際聯盟規約中國關於靑島之希望並無根據蓋此事早已决定云云惟華人不爲所動 
　　（九日）字林報電 
　　北京電　龔心湛語人云對於和議主張先解决法律問題後解决事實問題不主張單獨媾和 
　　北京電　段祺瑞决不出由 
　　北京　徐樹錚决辦籌邊使公債五千萬元以西北路礦作抵押品 
　　北京電　公府某要人現轉爲安福派與段祺瑞調停（以上九日）以上平和通信社電 
　　北京電　朱桂莘薦錢幹丞吳達詮擇一接替 
　　北京電　將准鮑督入覲 
　　北京電　政府决俊奥約簽字後即將外交宣布　　北京電　吳鼎昌奉召來京（以上九日） 
　　北京電　日政府將遣特使來華游說 
　　北京電　錢幹丞仍請總統再任朱啓鈐爲總代表　　北京電　郭宗熙再電辭職仍未淮 
　　北京電　稅務處擬定禁運品特許進口辦法將實行（以上十日）以上中華通信社電 
　　北京電　龔以新閣不成舊閣員亦不完備長此代理終非了局昨又向徐懇辭 
　　北京電　徐聞安福有轉圜意囑龔即將提周咨文交發聞今晚可送國會（以上九日） 
　　北京電　徐向人表示如此次周閣再遭拒絕卽决計退位 
　　北京電　陸微祥赴瑞士僅兩日卽回巴黎各使亦未去法昨政府曾接各使會銜來電可以證明 
　　北京電　聞美國因中國拒簽後外交孤立有援助意擬出任調停 
　　北京電　各省對外交善後覆電多主張能得靑島交還之保證即行簽字 
　　北京電　莊景珂又辭職院覆外交正急勿遽引退　　北京電　張樹元沈銘昌電告八日學生又與日人發生衝突雙方惡感已深一觸即發請政府速宣示外交方針以便轉諭人民免生意外 
　　北京電　朱啓鈐允來京惟南下與否尚未定 
　　香港電　軍府决定褫程潛職以譚延　爲總司令聞有人爲程不平謂譚黨忌程在湘故藉此爲取而代之之計（以上十日）以上中孚通訊社電 
路透電 
　　五日倫敦電　前波斯王巳由土耳其回波斯現居加斯文 
　　五日巴黎電　法國至十月三十日將置承平時之兵額 
　　四日巴黎電　土耳其代表團已赴洛桑恩 
　　五日巴黎電　時報載稱土軍已入愛定希軍業已退走該鎭之一部分現在烈燄中電線巳被割斷 
　　八日西姆拉電　阿王於六月二十九日所發之書昨在西姆拉收到書中抗議休戰條件爲一方面之性質謂未便照字句履行並促請英國撤退斯平等處之軍隊禁止飛機行動否則足以激怒阿兵起而散擊其結果必致决裂談判末請總督定期會晤阿富汗代表印度總督今日正在草擬覆書謂阿王巳忘阿政府挑釁釀成戰爭今乃急於求和近今事變侮辱英政府頗甚英國公衆皆怒阿富汗逞暴施擊休戰條件未便修改文書來往殊屬無益阿代表應於七月二十二日晨間　英軍陣線英代表爲印度政府外交長官格蘭特爵士總督秘書馬菲氏摩白萊將軍及印度代表兩員　　五日倫敦電　高達民族（東部亞細亞土耳其及西都波斯間一受土耳其與高達好事者之運動由穆哈默特氏爲領袖於五月二日在高達斯坦南部蘇爾瑪尼雅斯起事當地戌兵爲數無幾抗拒無效被俘軍官五員若輩志在獨立而居土耳其宗主權下五月杪英員曾派援兵前往仍因勢弱不克救出被俘之人乃派大軍携砲隊及印度馬隊由費磊塞陸軍少將統帶於六月十七日進攻穆哈默特軍所守之巴桑山隘該山隘高三千呎其上尚有高峰英軍即於翌日攻破之高逹兵不諳山戰大受損失英軍死傷甚少印馬隊追至蘇爾瑪尼雅斯救出被俘之人穆哈默特受重傷而被擒大局殊可滿意 
　　五日柏林電　佛蘭克費特報韋瑪訪員電稱和約將於下星期中提交國會核准 
　　五日丹京電　泊拉格電稱據官中布告瑪雅軍已於本月二日在西斯洛伐基亞退至和會所定界線捷克斯拉夫軍已進占退出之土地 
　　五日柏林電　德前皇之五子致電英皇謂其父如須引渡則五子願聽英皇處置以免其父受辱 
　　五日倫敦電　斯末資將軍今日在孟哲斯德大學受法律博士之學位述及不列顚帝國之偉大不啻爲一列國聯盟且謂英國於世界前途將占一重要部分吾人非僅爲勝利而戰蓋爲所抱之主義而戰各國之經過戰爭者無一如美國之富加以其利源殊爲溥大英國深望以此利源普利歐洲蓋歐洲之狀况今殊惡劣也土耳其久有歐洲病夫之名彼意中歐諸國處境更窘整理歐洲之責實義不容辭也 
國外要聞 
[美國造船近况]  
　　中美新聞社華盛頓通信云威爾遜總統從航務部部長赫來氏之條陳准以後各造船廠承造他國船隻預計他國將立卽托美國代造新船至少二千萬噸美國將趕速代造以不妨本國之需要爲度依目下計畫此等新船雖爲外人所有將掛美國旗赫來局長聲言大約挪威目下需新船最多法國約需一百萬噸已向美國定造五十萬噸限於三年内交貨意大利亦缺少船隻近在美國魯西河納定造商船兩艘凡在美國築造之船不論爲何國人所有均須掛美旗除非有特别准許方可掛他國旗關於承造他國船一層美國造船家可以自由决定惟合同之訂結必須經航務部之監督 
[美國商業盛况]  
　　中美新聞社紐約通信云美國商業近仍活動進物價有增無滅惟購者仍不因此阻止他國現正缺乏貨物故美國物價雖漲仍將出品源源輸出且較前爲多其故半因在外國市場售價較高股票市面亦活動近一星期内營業失敗者祇有九十五起較上一星期少二十一起較上年同星期内少一半可見商業之進步建築事業大爲活動四月份建築費達八千七百五十五萬三千五百七十元上年同月内祇有五千四百萬餘元耳 
據報告紐約及其他大城勞工失業者甚多此不過暫時現象恐不久且將患工人缺乏現在情形大半因歸國退伍之兵大增彼等旣習於户外之活動多不樂入工廠或行家辦事此後田莊恢復原狀需工增多則勞動界情形亦將復舊也 
美國五月第二星期共産出烟媒八三八三○○○噸每日平均一三九七○○○噸自本年一月至五月第二星期共産烟煤一六○五九九○○○噸上年同期内則爲二一二五一一○○○噸比較滅百分之二十五無烟煤之産數與上年比較亦減百分之二十五云據食物管理部報告五月九號爲止一星期内令麥收二一六三○○○布希上年同期内爲三○○七○○○布希麫粉收二五五三○○○桶上年爲四五六九○○○桶去年七月一號至本年四月三十號共二一五○○○○○桶上年同期内則爲一七七○○○○○○桶云 
財政部於五月間兩次借給比國欵二百三十九萬元連前共借三億四千一百五十萬元同月内借與英國八千萬元連前共四十三億一千六百萬元其借給協約各國債欵之總額已達九三八○二一九一二四金元此項對外貸欵政策現漸有人反對國會並擬提案減少内國公債現計美國在戰時所用出欵除貸與協約之債欵外至四月三十爲止已不下二百十二億九千四百萬金元云 
綜觀美國財政商業現狀尚堪滿意惟工價與物價情形如在戰前不能視爲健全現恐共再有變遷則市面將受震動現正設法防制倘能成功則戰後調整之時期可望穩穩渡過不至發生大不便也 
國内要聞 
[不簽德約之續聞]  
　　對外問題迭次討論除通電各省取鎭靜態度外昨日閣議又决定二事一對於奥約决定照簽即日發電通知陸專使等實行一對於布告仍主頒發惟措辭簡約聲明中國萬不得已拒簽和約國人應取鎭靜態度等語已由外部擬定一稿送交各處核閱後再行頒布並聞前昨兩日公府均有會議討論布告問題 
又一消息云拒絕簽字之後政府爲表示態度與徵集意見以資取决起見曾擬發表布告拍電商榷聞此等文件計分四種内容約略如下（一）電知軍政府徵集意向取一致對外之步驟勿得稍涉紛歧（二）電知陸專使從速徵明各方面之態度决定補救山東問題辦法對於奥約决定簽字（三）通電各省徵集約後善後辦法限定日内答覆以資取决（以上三電聞均已拍出））四（對於外交團聲明不簽字之意見及國民全體意見之正當並非中國之咎且希望各協約國之允認及協助中美通信社消息云政府現電致巴黎中國陸專使與日本交涉能得其交還靑島之保證可卽行簽字識者謂此係徐樹錚輩逼壓政府之結果又云自中國拒絕簽字後外交形勢頗爲緊急現徐總統將以不簽字之原因布告全國大意謂歐洲和約未簽字以前内問及公府方面收到各界要求拒絕簽字之函電有數千通之多巴黎咎專使處亦有同樣之函電若干政府鑒於時機之重要顧全民意是以電訓專使使不簽字顧不簽字後外交愈形吃緊希望全國速謀國内之統一以免外人責言并便一致對外又一消息拒絕簽字理由已由陸子欣等電達唯其中經過内容外間尚未明了吳佩孚師長日昨亦有電到京請將歐洲和會專便交涉情形明白宣布俾海内士民獲悉外交眞相焉 
烟台外交後援會代表楊玉田張仙關張惟一等日昨來京先與山東請願團留京代表接洽報告烟台抵制日貨成效之後即分頭與各界接洽擬在京稍住數日卽往天津濟南調查各地情形以期聯爲一氣共謀進行昨日午前山東代表又接上海來電云順直門内齊魯學校校長分送山東請願代表馬督察長張參謀總長靳陸軍總長鑒高徐順濟鐵路抵借日債兩千萬元究竟實用若干前見報載山東代表已認籌還半數確否統希速復因欲籌餘欵以達清債目的也山東館齊前日府院兩方面又接到魯省各界聯合來電請即宣布專使拒絕簽字情形文云前山東各界因靑島問題赴京請願拒絕簽字當蒙批准電歐專便遵行並奉面諭准予通電全國各在案此次政府俯從民意代表等歸告父老泣感同深惟報載歐洲和會各國已於七月二十八日簽字我國專使均未出席東省又於二日接到魯駐歐代表孔祥柯許宗漢由巴黎來電報告我國已實行拒絕簽字矣時越數日想府院必有確實電音而默察一般人心似亦知拒簽徵實但未經政府宣布終覺懷疑現在人民激動愛國熱潮稍有疏虞即生事變務望總統總理俯念時勢危急抱定决心堅持到底迅將拒絕簽字事實明令宣布以安人心不勝翹企待命之至等語 
明星報載中國拒絕簽字大半爲第二議和專使王正廷所主使其對法報訪員曰靑島者東方之赫利革蘭也約二十年前英外務大臣色立士以赫利革蘭給予德國交换亞非利加之權利此次世界大戰爭英海軍因赫利革蘭之堅固砲台大受困難否則戰爭早已止息此次現外務大臣巴爾福即前外務大臣色立士之姪以中國最良之海口靑島給予日本日本者東亞細亞德國也設靑島果爲日本佔領英日有事之秋英海軍亦必遇有同樣之困難日本歸還靑島留佔各種經濟權利是靑島爲一種空殻中國實無用也况日本藉靑島得以統轄四條幹線其爲害必大且遠也王氏謂英國遠東政策必須改變中國軍事上雖極弱然爲世界最大最富之國也歐洲報紙對於中國拒絕簽字頗爲冷淡因中國要求條件旣爲和會所拒絕中國自有不滿意之表示然拒絕簽字後中國外交必更繁難加之國勢積弱已久此後外交如何辦法是爲最有意味之問題也 
明星報載共和黨上議員約翰生謂卑鄙交換自私自利秘密外交産成國際聯盟其效果可由其山東議决案知之巴黎會議意國問題時威總統曾宣言反對秘密條約吾人頗以爲然對於日本以爲必有同樣之主張然竟有出人意料之外者其宣言尚在人民耳鼓之内竟忽而承認英法意與日本所訂定之秘密條約矣此秘密條約雖極甚極毒然威總統無一言斥責無一語反抗竟默然承認之豈不可怪夫該秘密條約訂定時我美雖不爲一份子然世界和議我美實爲一份子安可於戰事後與人携手通同作惡陷害中國乎要知處分土地時非分割仇敵之土地乃一聯軍國之土地陷害之國非仇人之德國乃友誼之中國也吾人稍知東方人民性情即知中國將來之國運矣日本在巴黎和會待時要求且竟取得其所要求之目的物此吾人没齒所不能忘之大恨也云 
[安福派之組閣問題]  
　　安福議員昨日（八日）太平湖會議之結果謂政府如提周本黨一致否認如提周以外之人即非我安福系而爲東海所信任者（如吳笈孫等）尚可互相磋商云云惟周雖非安福系平日與安福並無何等惡感乃該黨對於周竟决絕乃爾其中自有特殊關係據衆院某科長云該黨無論何人出而組閣必附有條件方可望其通過其條件又分爲實際上之條件與表面上之條件實際上之條件即擔保不解散兩院是也表面上之條件即交通財政總長須讓與安福是也日前黨中派局外人某某爲偵探親往周處窺視周之意旨對於新舊國會有何主張周迄無明白表示惟宣言我（周自稱）不上台則已我上臺第一著須先謀國内統一其他即有所犧牲不惜也該黨得此消息以爲周之解散新國會意在言外果將周率爾通過是不啻自殺遂臨時變卦此日前提田不提周之最大原因也近因東海仍屬意於周并有先行提出俟兩院不通過時再作辦法之語該黨不得已先期抵制始有魚日之通電總之該黨現在意思不問其組閣爲安福與非安福果能對於新國會爲不解散之擔保雖絕無資望之人必予通過否則雖資望素孚睢有不通過之一法使東海就範而後已然今日無論何人上臺新國會必在犧牲之列周樹模之不肯登臺者在此安福之所以反對周樹模者亦在此昨日雖有决提周樹模之說但多數議員之心理對於周氏仍與前次在太平湖開預選會時毫無進步其中某人云豈當今能做總理者舍周少樸而外遂無他人耶吾實不解云云 
安福部太平湖開會時會場中言論極爲激昻甚有謂我們一向並無對不住當局如故意與我們爲難我們亦自有相當辦法看彼有無力量解散新國會云云若輩之不滿意當局亦可想見矣昨日該派又開會續議内閣問題仍决定非排周不可當局方面以田旣遜謝而周又不贊成只有仍令龔心湛延長代理期間以覔得相當之人物爲限惟龔急於求去未遽承認東海態度亦消極數日未赴衍慶樓昨日上午則在内室畫閱公事未至集靈囿之辦公室龔託府中要人轉達辭意乃傳見爲長時間懇切之談話龔氏力示求卸肩苦衷東海則令舉荐後繼人物因之未能决定安福系報紙云李王兩議長日前通電各報所載尚非原文茲昨又覓得原稿頗有增損並謂兩議長通電因恐中央政潮外間不甚明瞻致引起悮會又恐國會與政府因此而起衝突故重言以申之且李王兩人之通電並非以議長資格代表議員說話云 
中美通信社消息云外人方面對於近來内閣問題頗甚注意據其觀察以爲周樹模組閣徐總統本已屬意惟安福系以爲周非己系人物使令其組閣將來南北和議復開於該系難保無危險故百計阻撓使不克成立然其實即間接反對徐總統也故中國國民應出而爲徐聲援使内閣得早日成立安福陰謀俾可無形消滅云云 
[外交要聞]  
　　外交部頃有電通致各省區文云上海租界内發現懸掛日皇形像一事業由院通電切實查禁在案頃復准日使面稱六月十七日晚重慶日領宴請中國官紳轎夫馬弁均聚集門首章用泥土塗抹領署大門之菊花徽章及門牌日人以天皇形像及國徽遭人侮辱與論甚爲激昻日政府視此項問題極爲重大請設法消弭並查辦滋事之人嚴行懲辦等語查對於友邦國徽及君主肖像應有相當敬禮乃上海重慶地方竟有上項情事實爲國際所不許倘他處再有同等舉動難免釀成重大交涉務希設法嚴行取締實所切盼 
國務院因各省商會曁各處團體以外交内政兩端紛紛來電有所請願特於日昨分電各省區軍民長官令其轉飭各團體知照（一）凡人民如有請願事件應向國會陳請不得逕電政府免滋紛擾（二）人民對外應遇事持以鎭靜不得動輒操切致牽外交 
中英西藏交涉外交當道擬與英使及藏政府商議由三方面面各派代表一員在西藏適中地點（微聞政府主張在拉薩召集會議）舉行會議解决一切英使朱邇典已首表贊同之意外交部以有須與西藏辦事長官陸興祺當面商洽者非函電所有詳特派僉事一員即赴印度並屬陸長官派一熟悉藏情之代表來京以便隨時諮詢 
　　北京得電云王正廷隨美總統赴美施肇基魏宸組王廣圻胡維德均回本任陸徵祥赴瑞士後已回顧維鈞亦留法 
胡維德電日本情形今非昔比不願任駐日公使 
京漢鐵路借日本欵二千萬上月底在東京由莊景珂簽字 
徐樹錚以供軍用爲目的由美國購入汽車一千輛其技師亦由美國雇入草約已將成立 
留日學生監督江庸電請乘各校暑假事務清簡之際准予回京一行假期内並派員接替 
府院日昨提議關於加入各國之議案（一）加際聯盟問題（一）萬國郵政大會（一）各國法律會議（一）經濟同盟（一）加入銀團範圍之内 
　　六月份鹽稅餘欵二百四十四萬六千元聞定於九日由天津上海長春三關係銀行交付其用途以六十萬元劃充六月份近畿軍費以二十萬元劃充國會經常費以四十萬元充六月份中央各機關行政費以四十萬元充外交特别經費其餘八十八萬元暫存財部備作臨時動支 
庫倫消息謝米諾夫與富陞阿近調蒙匪千餘名自索倫山開至巴爾虎南部駐紥另有布里雅特兵三千餘在赤塔南部阿克蘇地方駐紥謝米諾夫將召集第二次赤塔會議謝氏對於此事現正積極進行不久各蒙代表當可陸續齊集大致係外蒙土謝圖汗札薩克圖汗二盟各派代表二人三音諾顔盟派代表三人布里雅特派代表六人其餘外蒙車臣汗盟及内蒙北境各旗共派代表十餘人刻已過半數馳抵赤塔本月中旬卽行開議 
[行政會議彙誌]  
　　昨日（八日）星期二爲閣議例會除龔心湛外僅劉朱二總長曾傅二次長其餘靳雲鵬田文烈陳籙均請假未到所有外交軍事各要案皆未能議及祇通過司法部所提出之修改民國三年以嗎啡治罪法案其内容爲加重治罪以杜流毒修正案旣通過即日提交國會前日（星期一）爲公府外交委員會會議之期由汪大燮委員長主席第一件爲總統面交汪氏之拒絕簽字後之應付方法及大總統提交核議之西藏交涉問題第二件爲再電陸專使等嚴駁新銀團主張共同管理我國實業問題其餘係總統封交各客卿呈遞之條陳昨日下午四時又召集外交委員在公府續開會議討論修改布告之文詞及宣布時之手續 
　　昨日（八日）爲財政委員會人例會之期是以該會周子廙委員長於上午十時二十分京奉通車由津返都遂往公府參列斯項會議討論要件三（一）關稅問題應如何向駐京外交團磋商辦法（一）七月份政界各費無着應如何籌欵備用以免届時束手無策（一）小借欵雖受某項影響應如何再謀進行方針並聞無甚結果即散會當由周委員長入謁總統報告一切 
農商部田總長已請假八日未赴部視事江敬庵次長於昨日（八日）上午九時在會議室召集臨時部務會議列席者爲次長江天鐸參事辛漢張新吾秦瑞玠秘書何煜司長陳承修汪揚寶林大閭黄藝錫文書科長洪翼界會計科長吳鍾麟總務科長樓祖迪等十四員由次長主席報告　會宗旨聞議案如下（一）維持部務議案部長請假行將旬日積壓文件甚七函待辦理議决公請田總長即日銷假視事（二）籌措行政經費案上月行政經費已無法籌措向中行息借五萬元方將難　度過本月各費實屬無法支持議决除向財政部催索先付本年一月分經費外並向各省實業財政廳催解礦稅註册呈文各費（三）訴訟法發生疑義案計論多時並無結果至十二時散會 
[紀京津聯合會]  
　　北京聯合會　月之三日都中證實對德約未簽字於是各界各團體聯合在北京大學理科開發起會當推定草定章程之人於翌日即成立起草會簡章擬妥遂通告各界每團體推舉代表二人於七日下午二時至六時開籌備會原假定大學理科開會臨時因敎育部派秦景陽司長胡森玉秘書婉勸改覓地址以大學敎育處所不可常有各界人士在内會議如正式干涉近於取締設放置不問又恐受維持地方者之責難遂由秦胡二君代覓北池子三達子廟歐美同學會會場開會至三時許到會團體計有十二即留學生代表團北京中等以上學生聯合會全閩學會女靑年會女學生聯合會報界靑年會華法敎育會實業籌進會北京公敎會歐美同學會工界出席人數約近三十又有保定學生聯合會代表曹君永祺天津各界聯合會代表馬君駿等特來旁聽首由學生聯合會代表朱一鶚報告本會經過情形如草擬簡章發電專使等事繼仍公推國民公報孫君幾伊爲臨時主席又新日報顧君紅葉爲臨時書記按照開會秩序先請起草委員顧紅葉說明簡章理由逐條通過次復决定本月十日下午二時仍在石達子廟内開成立會即以今日到場全體爲籌備員並請各團體回時各自報告情形於届時推舉評議二人幹事二人赴會今將致巴黎專使電照錄如下　巴黎中國使館轉陸王顧各使鑒國民聞公等拒絕簽字母任欣慰望本斯旨爲國民爭人格勿餒勿卻國民誓爲公等後盾北京各界聯合會 
　　天津聯合會　天津各界聯合會評議部於八日下午五時開討論會首由劉清揚女士報告在北京晉謁總統聯絡女界界之情形繼由劉家麟報告北京各界聯合會成立之情形及各界救國團之情形孟震侯宣讀函件有王醉生函詢請願書中遺漏請取銷二十一條密約之理由討論終結俟加入二次請願書劉俊卿代表楊增益報告今據報載得某使館傳出消息大總統有訓令巴黎專使簽字之耗討論結果通電各省一致力爭公推夏琴西起草夏君報告商界昨日開會之情形大致係提倡國貨抵制日貨止米糧出口等事並卞君不能就職之原因孟震侯提議卞君已兩次辭職應如何主持表决俟商界十代表加入後再爲磋商並促商界代表出席陳寶禾報告今得廣東旅津某君報告擬聯合廣東同鄉會加入本會皆表示歡迎蕭潤波報告昨日調查科開會情形現正復查俟證據確鑿即提出評議會惟對此奸商應以何法對待宜請評議會規定之並主張辦法尤當嚴厲彼此發揮意見研究多時無結果俟星期六再行討論至八時三刻閉會商會請六總統禁米糧出洋原電如下　北京大總統國務院鈞鑒連年水早今歲麥糧減收倉庫無餘民食堪虞米麥各糧價值增漲已成珠桂而外洋來華購買現仍陸續運載出洋民食恐荒倘不急行禁止國民生活於茲斬斷言念及此危險萬分應請鈞座急行通令各省禁止米麥雜糧出洋以保國脈而維民食不勝迫切待命之至天津總商會庚 
[學界要聞彙紀]  
　　蔡孑民回任之條件　大學校長蔡孑民近又有回任之說聞已提出條件二項（一）要求再到京時謝絕參與一切會集（二）要求今後學生行動服從指揮學生方面已承諾故蔡近又有回任意 
　　中小學校增授國際約章　此次巴黎和會經國法學會之討論曾議决各國各小學校亦須添授國際公法及各國條約一課日前陸專使曾以此電請政府交敎育部核議以爲小學校决無讀國際之知識决定自中學以上一律增加國際法一課但此與和會所定者不符因此外交部近又上一條陳請於中學及高等小學生酌量敎授各國約章然後再授國際法俾得收循序漸進之效 
 
 

Page 7

 
 
　　敎育部署假後上課之通飭　敎育部以各地學生風潮尚未守全平熄而暑假届滿期聞爲日已不甚遠日前遂特電令各省謂本年暑假届滿後所有各地中等各學校一律於八月二十五日照常上課以資考試其各學生組織團體及救國辦法倘無妨害學業仍可許其照常進行 
[京華短簡]  
　　日昨政界各要人有各機關中人均紛紛赴津聞爲政治上重要問題赴津者以晚車爲最多内務次長許寶蘅昨早（八日）奉總統親筆手翰赴津面交朱桂莘龍建章於前晚（七日）往集靈囿謁見八日八時半與許同車赴津　 
吉林省長郭宗熙昨日電達府院略云前奉命調停張（作霖）孟（恩遠）悮會曾允不更動孟之位置今突然將孟内調熙何顔對孟請將熙罷斥望即派員接替一說昨（八日）接孟電謂已趕辦交代一俟鮑督到省渠即來京中央業與孟氏意見疏通斷無意外之變云　　西北籌邊之權限經議院發生阻力但徐派對此志在必行已一面疏通議員一面討論進行其責任爲鞏固西北邊陲與東北國防取同樣行動附帶者則不獨興辦實業民政且有永久控制内外蒙特權安福派與己未系之衝突已設法疏通意見（一）先答復議員洪玉麟等質問（一）請錢幹丞勸慰己未俱樂部不可反對（一）希望安福派不提新議而免再招反對 
政府迭據報告對於内外蒙應籌防者三端一内外蒙人民知識狹隘應速設法使其决不受人煽惑一整頓蒙地以免陷入外界并防發生反對一邊地空曠今欲維持應先行防範匪患 
奉天殖邊銀行事張督昨又電政府以持有該行鈔票之外人逼迫兌現日夜盤踞該行任意滋鬧若再延期勢難對待請嚴令勒限總行於本月十五日以前撥疑清理免起交涉 
政府將民國元年公債票廉價出售九千萬所得實祇二千萬據財政界中人云此項債票並未售於外人係爲本國人所購然購者恐將來償還時以京鈔交付政府爲速售起見故特允償還時支付現銀因此得多售五百萬元惟售得之欵祇敷五六兩月政費之用龔財政長因徐樹錚出兵蒙邊問題復與銀行家商借小借欵以資應付據聞屯墾借欵二千萬之舉日來談判非常進步利率七釐五以動産作抵不涉土地權不日可以成立 
[閩垣商學風潮之京訊]  
　　旅京閩學會與同鄉會 
　　旅京全閩學會昨致旅京福建同鄉會函云同鄉會諸公公鑒敬啓者日前省垣學生以調查日貨與商會會　衝突學生被傷羣情憤激釀成罷市其後并有拘捕學生之事函電傳出舉國震駭信到京師本會即擬集衆討論以拯此無辜學子繼思敝會與研究學術機關範圍稍狹曾經專達鈞會懇祈召集同鄉大會而鈞會竟置不理殊深詫異豈以學生被傷被捕爲未可信耶然薩督辦省議會兩電言之綦詳固非奸人之有意煽惑可知也豈以李督軍來電未言及而疑其事爲僞耶然薩督辦省中大吏省議會民意機關其不能妄造事實任意淆惑亦可知也豈更以學生此舉爲未當耶然提倡國産原本愛國天良調查日貨亦非過激舉動較之京師之奔走呌賣山東之登簿蓋章相差何啻百倍然京師自明眞象以來未聞有逮捕之舉山東亦從無毆繫之事且無不稱爲熱心愛國也夫學生以愛國被傷舉國莫不嘆惜而吾閩此次風潮鈞會竟置若罔聞此本會之所大惑不解者也竊思福建爲吾祖先塋葬之地凡百諸民莫非吾伯督兄弟子姪請親則諸人之被傷被捕又何異身受其戕而此事傳來彼各地之無關痛癢者莫不電詢（現李督皓電有各處來電云云可知去電甚夥）而貴會獨付闕如是誠何心哉此次國民愛國運動敝會同人之在各校者莫不奔馳呼號以盡寸衷吾閩風潮理應當仁不讓而所以不直行拯救者以有大會在耳大會縱不能盡國民天職同相奔走獨不能爲桑梓謀幸福而救此莘莘之弟昆乎而竟不顧者非不能實不爲也此更敝會之所不解者也上月皓日旅滬同鄉會開大會北京爲首善之區鄉人之旅居者較之滬上何啻倍蓗而竟寂然不聞豈不貽笑於國人而有愧於故鄉父老歟雖然敝會與大會時鮮接洽其間不無隔閡或前函貴會未見或貴會致電閩垣而敝會未知尚希賜函詳示藉各免良心之責是盼 
[旅京川生之川局促定會]  
　　宣言　四川之亂四年於兹矣創痍未瘳而今復日以警報見告夫亂之滋蔓豈盡亂者之罪哉已其自爲誰能亂之是受亂者亦有罪焉今吾民其自覺矣經國之圖須由吾民自决之自治也護法也皆吾民之所求而不得者而轉受其殃不自爲夫奚待夫四川之連年召兵少數人黨爭致之也今外患日亟而内爭未已私利之徒又復簧鼓是非不恤以一省之安全爲犧牲以遂其狡焉思逞之計此吾人所以不得不急起自謀而爲四川旅京學生川局促定會之組織者也吾人以促定川局力致和平之義就力之可能及者行之以民治爲體以互助爲用以自治爲依歸以護法爲手段凡有悖乎是旨之端皆所弗與總之吾人目無黨織悉本良心上之主張爲國民分内之行動祗以民意湮泯致分心於學問以外之事業斯則勿任痛心而切望於邦人君子之原恕者已 
通電　成都熊督軍楊省長雲南唐督軍兼省長貴陽劉督軍楊省長曁川滇黔省議會敎育會商會農會工會各報餣各學校均鑒四川旅京學生川局促定會已告成立以促定川局力致和平爲宗旨會所暫假北京大學文科諸公賢明公正促定川局當具同情尚望時子贊勸以利進行不勝盼禱四川旅京學生川局促定會叩虞 
簡章　（一）本會定名爲四川旅京學生川局促定會（二）本會以促定川局力致和平爲宗旨（三）本會所暫假北京大學（四）本會以四川旅京學生之贊同本會宗旨者組織之其新入會會員須得本會會員二人之介紹（五）本會經費以會員之自由捐充之如有不足由會員均派（六）本會辦事分總務評議文書會計調查五股總務股總理庶事評議股决議本會應行事宜文書股管理文件會計股出納欵項調查股調查關於川局事實每股各設主任二人由各股股員互選之各股股員除總務股由其他四股主任公任及評議股由各學校及各學舍會員推任外餘均由會員自由擔任之（各股員辦事細則另定之）（七）本會應行事宜除重大事件由總務股召集大會解决外餘由評議股决議執行之（八） 
本會至川局底定後决議解散之（九）本簡章有未盡妥善之處得隨時提議修改之 
[濟垣近訊]  
　　對外慶祝之態度　先是旅濟日人以歐洲和約簽字對於所要求條件得有美滿結果遂約於昨日（七日）舉行提燈會以示慶祝我警廳爲維持地方治安計亦遂以此中情形先日通知本埠商家以免臨時舛忤當時商學兩界得信後遂開一聯合大會磋商維持方法及昨日早間商家近於愛國之熱誠竟相率上門以誌哀悼而同時門上遂發見一種紙條曰（我不慶祝）事爲商學聯合會聞知以此種舉動雖係可敬但口人自慶祝吾人自貿易兩不相關遂通知各商家下門貿易頓復原狀而此時商埠日人則盡力籌備其慶祝之器具懸燈掛彩高張國旗作種種奇形怪狀之玩意一班日人或高帶尺餘之帽或畫面作神鬼之形振喉高歌頗有興味及至下午七時日人燈火漸張排隊出行而各商家及於此時相率上門城内城外不約而同街上人影漸衡普利門外商家尤爲整齊商學聯合會亦分派人員到處維持秩序軍警林立道旁荷槍保衛一時街衢寂靜燈火寥落頓現一種慘悽之色未幾歌舞齊作之大會畢而商人仍閉門靜坐不聞不問表示一種我不慶祝之態度焉 
　　對外風潮之餘波　山東商學兩界自外交風潮發生以來對於地方之治安團體之秩序無不竭力維持有條不紊乃日前於日人逮捕學生時商學兩界羣萃公署門外要求省長交涉釋放及至夜深突有不逞之徒闖入公署毁壞門牕蓄意擾亂當經商學各界極力維持始行恢復原狀事後省長以此種暴徒恐與商學兩界名譽有關特召集兩界代表爲一度之討論意欲澈底根究以爲我商學愛國志士一洗塵埃磋商移時各代表相繼退出後經查得當時暴徒段姓一名確　商學兩界人物意欲藉端生事遂送交警廳懲辦以儆將來而省長對此亦有致省警廳之訓令爲商學各界剖晰其文如下　爲訓令事七月一日夜間商學各界以齊魯大學生被日人非禮逮捕來署請求交涉釋放正飭唐交涉員前往日領署嚴動交涉時突有多人蜂擁入署毁壞門窗各界代表其時亦不能維持秩序致有不逞之徒攙雜其中任意凌亂事後經各代表查出暴徒段姓一名當時商學各界均不認爲同類比交警察帶區管押查此次各界請求俱循軌序并無踰起範圍舉動乃昨夜竟變更狀態顯有奸民藉端生事旣據自行查出有人自應即此根究以别良莠合行令仰該廳即將各界所交出之段姓從嚴究訊務得確供呈候核奪仍一面訪拿乘機滋事之徒嚴切訊辦具報母稍疏縱切切此令 
[程潛事件之粤論]  
　　程潛通敵案已成一爭執之重大問題此間某報今日載有湘南大疑獄一則頗有研究之價值其文云昨湘有軍隊約有三分二之將領通電與湘軍總司令程潛脫離關係謂程暗通段祺瑞謀苟且和平博個人地位此間國會議員平日之不慊於程者已有提議請軍政府組織特别法庭以執行軍事裁判者亦有謂應由兩院聲討其罪狀者紛紛不一然旅粤湘人之留居此間者甚衆其中多以冷靜觀察爲然不主冒昧從事致　近落井下石故旅粤湘人開會之議卒未實行昨據湘人某君云湖南者中國之巴爾幹也其中關係之複雜未易一言而盡請述其略湘軍以程潛爲總司令者駐郴州一帶轄境不過八邑供億湘軍三萬人其粤（馬濟所部）滇（李根源所部）兩軍之駐於附近者軍米一項由湘軍供給是以年來困難已極籌餉勸債羅掘皆盡甚至勸捐軍衣借捐軍米無所不至而士卒只發伙食軍官並無月餉支持至今實已筋疲力竭而軍心搖動屢次不安程氏早難維持又永州方面自譚延　由滬入桂返湘至永州設督軍兼省長行園於此轄境十三縣直轄湘軍三營譚氏來時携有鉅款百數十萬故比較上易於維持　觀湖南一省除張敬堯吳佩孚等不計外只言南軍即湘西自爲一國而湘南即又分郴州永州二部譚組安與程頌雲向來不洽積嫌甚深譚與陸幹卿接近程與陸幹卿又不能接近譚組安經兩次督湘故吏門生舊屬軍官徧地遠非程氏所及故程之部下隊伍其中將官大半皆與組安有關係與程貌合神離程之才略學問德望資格雖爲湘中翹楚心腹軍隊亦有一師半旅之衆然平日不善應酬好獨行其是是以不能多得人心其事之易招失敗宜也自和議起程譚益互相疑忌因其間關係複雜袒譚者有之袒程者有之謀擁譚復湘督者有之謀擁程排譚者有之紛紛不一又聞程軍中某旅長某某軍官等早已傾向於譚故識者早已知程部湘軍不易維持即無今次之事恐亦不能安於其位查今次趙炎午（恒惕）等謂程通段所得證據只爲曾（毓雋）薛（大可）一面之函電究竟程是否容納其言予以同意尚無可見之跡象所獲之陸鴻逵字詠儀前清在北京曾辦帝國日報前年又爲甲寅日刋經理與程爲舊相識此次之來見其携有何函何電何密碼皆爲本人所不能預料若執其片面之證據便指爲本人之意思行爲直指爲與段私通軍情論事似未允當故程氏是否通段尚待細查别求確證誠未能遽下論定云云總之事出於湘軍中大部分軍官之表示吾人從旁觀察足見彼中反撥運動之暗流實已醖釀日久西南内部之弱點即在於此記者不暇人哀且爲我西南大局危也 
另一報載某君談話云程頌雲通段一事眞相尚未完全披露是非功罪將來自有定評此時殊無置論之必要惟馬總司令所捕獲之陸鴻逵氏則爲余多年文字交頗知其生平言行查陸鴻逵氏即前在日本東京甲寅雜誌社之陸漸生此君爲多年民黨黄克强在世時極重其人其言論主張刋載於甲寅雜誌者不少國人當　記憶以余所知漸生不但文字優長主張正確且其爲人足智多謀實爲政治運動不可多得之士此次爲頌雲奔走或别有謀畫　苦心此時殊不敢妄斷然漸生爲湖南富翁在湖南辦種種實業其人實極不願做官之人旦　段無絲毫關係民國六年倒段時甲寅日刋連篇記載丁佛言張溥泉關於倒閣運動之談話幾於無日無之督軍　造反時漸生頌雲連袂出京爲討賊之計議無論頌雲苦戰連年在人耳目往事彰彰卽就此次搜獲薛大可等密函論之北廷狡詐百出和議初起時如某督辦某部長均曾接到北廷利祿相許之函蓋來函勾引爲一事本人是否受甚勾引又爲一事不能以片面之證據搆成通逆罪名事理昭然無待深論總之此事將來自有水落石出之一日頌雲且將來粤願國人拭目俟之云云按此兩報所載之談話皆偏於程氏一面之表示也茲再附錄兩方電文如左 
　　程潛之來電　廣州軍政府政務會議鈞鑒去冬有舊友陸鴻逵詠儀者由滬來郴同潛等數人略作周旋並無何等政治意味臨行始說及此行將作京滬之游隨時以政治上重要情報相餉潛允之本年正月杪忽由京來電云有重要報告非面罄不可並詢潛能否許其來郴當經電允許本月六日吳君佩孚由衡來電報稱陸君七日由衡來郴囑派兵保護潛以防線以内向稱安穩儘遣黄委員前往照料行李宿舍等事午日傍晚行至鳥田墟係粤軍統領劉梅卿所部駐紥地點將陸君拘留黄委員卽晚歸報潛比即飛電馬總司令請其釋放一面派張支隊長統緒前往與劉統領交涉去後據張支隊長報稱劉統領云陸詠儀携有密碼三本北方要人函三件電稿一紙其來意乃係離間軍心敝統領奉令拿辦不能釋放等語潛因再電馬總司令略謂陸之來郴係事前得潛允許此次所携函電其内容若何固難懸揣然即令陸受他人之誘惑有何狂悖情形而處置之權在我片面之詞必無效力但陸君之來終屬善意祈釋放以全潛之友誼等語二十三日得馬總司令覆電略謂陸之拘留乃因粤事與湘事無涉其内容尚待審查不能宣佈等語潛以不便過於絮聒只得聽其處理又以事關友軍感情希望從速和融故亦不即報告鈞府昨日始得潛所屬各機關報告粤軍第一軍副官通報發表陸詠儀所携曾毓雋薛大可黄敦懌函各一件及電稿一件内容上無何等重大危險性質大體不外和議難成國人久厄水火勸潛犧牲個人以救全湘之意其詳悉情形想馬司令必當呈報鈞府聞劉統領不日派人將陸詠儀押送來粤之說理合將陸案大慨情形呈報靜候鈞府查辦如潛罪有應得自甘斧鉞不勝惶悚待命之至程潛叩儉 
　　陳强等通電　西南興師已逾兩載征服無力分治未能有和無戰已爲南北之所其喻以是和會開始於滬信使絡繹於途此公然之秘密無可爲計前此陸總裁艶電稱徐世昌爲大總統最近譚浩明譚延　等東電復稱徐爲大總統并列段合肥及參戰軍三師長明眼者皆知由暗中接洽而來以兄弟　牆之事在議和長期之中委曲求全非無可諒若以護法論徐爲非法總統段爲毁法禍首參戰軍爲日本人之中國軍全國痛惡不經和會之形式違反國民之心理貿然承認通電張皇置西南其餘護法各軍於不問賣友賣法賣軍府賣西南聲罪致討何患無詞顧不肯爲者亦以國事終有解决之期同根不取相煎之急已耳不意近日北方派有湘人陸鴻逵赴郴游說湘軍總司令程潛信札電稿爲粤軍馬濟司令部搜去馬即據以宣布湘軍趙恒惕因指通敵脫離程氏關係夫程爲護法軍帥不能禁阻敵人之來試嘗與維持本軍之系統平日信望誠有可議然陸并未抵郴程之態度如何無從懸揣遽以片面之請求作爲通段之罪案揆之情理寗可謂平陸譚等之明認總統無敢議其非程之被惑未成即爲罪狀譬之女子被人目送者爲不貞與人目成者反爲守節有是理乎古有竊國竊鈎之歎今深煑豆燃箕之嗟强等與程同學交好不敢以私情妨公誼然意有未平輒直道之是非曲直敢希亮察陳强張孝準易象庚 
[重慶商學聯合會通電]  
　　各報館鑒此間自靑島問題發生後羣情憤激江日川東學生救國團舉行游行警告會業電奉聞鑒日開國民外交後援會咸日開商學界聯合會每會到者盈萬人迭接各埠罷市罷課日海陸軍壓臨邊境元首辭職各電無不悲憤塡應演說時有痛哭失聲者决議一致對外不簽歐和條約實行提倡國貨爲政府之後援民心激昻誓死力爭竊維歐和條約損失主權過鉅政府旣力爭於前日本又再三聲明交還主權於後特主權非託空言必衷事實　請政府飭令駐歐代表於和約内關於膠州條件請求修正註明德所放棄山東權利先行完全交還中國再由中國按約轉租日本似此事實並不變更而轉移之間我國主權得表示確實保存諒爲列强所樂贊其靑島烟台至上海海底電線當然由我國接収日本旣聲明膠州開爲萬國商港又在我國主權之下所有德人前此設置之沿海砲台信號應交由我國管理治安由我國維持日本不得屯駐海陸軍靑島海關與他關一律由我國管轄一切鑛權路約悉　中國部定條例辦理租界應以德原有境界爲限以上各件應懇政府毅力主持不照辦萬不簽字如是目的尚不能達則是政府雖有力爭之苦心日本雖有交還之宣言列强雖有保證之美意皆屬欺妄敷衍搪塞玩視我國民之公意也抵死不敢承認至曹章雖罷軍閥仍然跋扈和議依然停頓國政倒縣吾民日在水深火熱之中應请政府設法促進南北和議尅日藏事内閣元首旣負責任於先不能畏難辭職藉圖諉卸所有國民一切舉動悉遵法律守秩序罔敢逾越謹電瀝陳重慶商學聯合會總副幹事趙城璧文化成徐星耀重慶總商會正會長温仁椿副會長楊臣虞前任商會會長古秉鈞汪德熏曾鼎動巴縣敎育會長周家楨巴縣視學温嗣康川東聯合縣立師範學校校長文壽昌重慶聯合縣立中學校校長李鼎禧巴縣中學校校長饒際雲甲種商業學校校長梅際郇甲種工業學校校長盧融江北中學校校長周映松巴縣縣會議長周辛鋋巴縣團練總局局長何慶之巴縣實業所所長李永樞等叩 
[杭州快信]  
　　德清餘杭等縣田禾被水淹没災象已成各團體紛電請速派員查勘　 
此間連日又復大雨坍牆倒屋事時有的聞各鄉鎭田禾無論地勢高下被冲殆盡幸在初夏天若放睛尚可補種内地河道因水勢陡漲航船貨船行駛不便已斷交通 
　　此間麥粉日來價值飛漲實因來源稀少據皖帮商人來信該省宿遷等處新麥每斗已漲一千四百文左右廢止蠶行條例有礙絲綢江浙各商會及各處機織工商早巳文電交馳籲求維持浙省各當道亦經一再核議尚無善後方法特通令杭嘉湖紹各縣知事會同就地絲蠶商董酌議統籌兼顧辦法以資採擇現杭縣景知事已轉函杭綢業觀成堂限半月内將會議情形及所諸辦法函復俾憑核轉 
浙江商品陳列館將次建竣附設之勸工場現已開始招商開設商舖以國貨爲主體由商人開明店號及營業種類經理人姓名各項並租賃房屋間數報請省公署或實業廳察核 
嘉湖鎭守使王桂林前日乘翊麾兵艦晋省准十三日回防 
地方通信 
[蘇州]  
　　東山之救國十人團　八日東山救國十人團開第三次演講說明不簽字宗旨借座耶堂各界人士到者四五百餘人下午二時開會金馥林葛鑄演講大旨後公同議定（一）歐洲和約損及中國山東政治上經濟上權利者概不承認（二）二十一欵軍事協定及其他一切中日間之密約未經正式國會通過者概不認爲有效（三）抵制日貨仍當積極繼績進行五時散會嗣後每逢星期三宣講一次 
　　添辦第二女高小學　吳縣縣立女子高小學校現僅剪金橋巷之第一女高一小所吳縣勸學所所長潘振霄爲推廣女子敎育起見特呈准吳縣知事設立第二女子高小學校一所於舊學前之雅圍地方建築校舍定暑假後開學所有敎職各員現正物色相當之人充任 
　　湘城商團之得力　吳縣屬湘城鎭濱臨洋澄湖素爲盜匪出没之區四鄉鄰鎭盜等時有所聞該處商團有鑒於斯因特嚴加防範無如盜賊出没無常防不勝防前晚該鎭正　米行泊有湖州　麥船二只内有現洋數千元時至深夜一船之船户起視忽失其鄰船之踪跡心知有異料被排　匪徒排去於是高聲警告該米行中有商團操員吳鑒芝聞警即拖搶　追並經商團事務所得悉由王司令吳班長帶同常駐操員分路駕船飛追至鎭西三里聽蘆圍中隱有人聲即開號槍一響斯　該匪尚未將船中動手一聞槍聲　船而逃憸點銀錢毫無所失惟忿受虚　耳如該商　　熱心而勇敢矣 
[南通]  
　　實業銀行竣工　城南模範馬路北公園附近所建之實業銀行係通崇鹽泰各公司所籌設去歲冬際即庀材興工行地甚廣大其建造房屋多至數十間形式優美故至目下始竣建築費共二萬餘元本年八月間可開幕營業矣 
　　小輪開班有期　大達内河小輪行駛以來商旅咸稱便利前因日久未雨河港乾涸暫行　駛近日大雨滂沱河水　漲該公司巳定於本月十二日一律開班 
[鎭江]  
　　討論儲金辦法　鎭郡某業董以山東問題各埠已提倡儲金以爲取消高徐順　鐵路約之預備特聯名函請商會擇日開特别會議討論進行方法潤州學校靑年會提議除各個人自由認捐額數外（每額五角）另議將校内午　改用素食以所省餐資充作此用 
　　商界推查騐員　鎭郡商學兩界對於此次提倡國貨頗爲熱心各業領袖復於日昨假新河街安仁堂開會公决定章程十條並公推檢查日貨員柳露卿張保之等十人日派兩班輪流擔任聞日内即衣商會開檢查所成立大會 
[揚州]  
　　學委請復薪水　江都八學區學務委員薪水前經省令裁汰祗給公費（每人八元）現該委黄景沂湯森達陳延　等援省章規定如地方敎育公務殷繁得照原定薪水支給之例呈請縣署給發佟知事以該委等事繁俸薄持久爲難業令勸學所酌量辦理 
　　催繳五成鹽價　通泰濟南及淮北各塲到圩之鹽未領五成鹽價者爲數甚夥現塲運局准濟南七公司之請咨請　子棧飭令運商退速繳價並照會四岸運商一體遵照以憑給發 
[嘉興]  
　　禾邑已成水災　霉雨連綿四鄉田禾被水浸　各村圩岸被水冲破鄉民雖竭力施救然天未放晴河水增漲未已故低汪洋不能行人各商號生涯清淡米價日夜增高貧民多仰屋興嗟内河小輪多已停駛一俟天　當呈請縣署撥放積榖矣 
[杭州]  
　　木棉早禾損失之電聞　浙江金衢兩舊府向種早禾每届初伏即可登場江西鄰縣以及嚴處兩舊府屬各食米皆取給於此故每年早禾豐收可得八九百萬石歉收亦得四五百萬石昨金衢商會農會紛紛來電報告洪水爲災田廬淹没早禾正在結實之際被水灌浸盡成凹榖浦江分水常江開化各縣水勢更猛定必顆粒無收等語又紹屬蕭山上虞餘姚等縣産棉甚富昨亦接該各農會電告備述積水高至三丈餘尺小民痛哭連天四鄉木棉被水冲刷花鈴盡落今歲收成定爲减色等情合觀以上各電天災人事相逼而來哀吾小民曷其有極 
[安慶]  
　　軍隊之移　　去歲開赴湘贛各路軍隊久已陸續　退各回防地駐紥現值靑沙障起皖北各屬土匪出没無常特令駐防泗宿渦穎蒙毫等縣各軍隊隨時認眞巡緝去春調駐太湖縣之安武軍第六路第三營前奉電撤防調回蚌埠該營正擬聞拔適省城第八路第五營兵士變亂復奉電令暫留刻下堵剿事竣該營請示是否開駐蚌埠　奉電調駐省城北門外集賢關營舍現已開拔到省矣 
[雜評一]  
[防過激派（默）]  
　　以軍隊之力防過激派散略於邊以官廳之力防過激主義傳布於内此政府防過激派之惟一方法也然近日消息邊軍迭爲過激所逼紛電乞援是過激之軍隊亦幾無力防之矣歐美人恒謂防過激軍隊之侵入易防過激思想之侵入難今我於易者尚未能防况乎其所謂難者耶 
過激思想之侵入乘國内擾亂與政治惡劣之弱點也今北方政府日日製造亂機旣不知過激爲何物而又利用此名詞爲陷人罪惡之具日日張皇其辭曰過激過激如前清之以革命黨誣人而卒也盡歸於革命黨而後已是政府防過激思想之侵入適以感動人過激之思想也不從根本上消滅其侵入於内則雖軍隊之力能防制於邊又何益乎此則當局不可不覺悟者矣 
 
 

Page 8

 
 
   
 
 

Page 9

 
 
   
 
 

Page 10

 
 
[本埠新聞]  
[工部局領照案之通過]  
　　中美新聞社云星期四日納稅人在市政廳會議工部局報紙領照修正案以二百六十九對一百五十九票之多數通過日本人納稅人共一百三十八人全體一致投票贊成此案美英等國投票者意見不一但多數反對該案獨日人一致贊成英按察使蘇馬來士爵士主席宣言附律中有兩條將爲任何法庭所不能贊助云云此附律尚須經領事團核准現信領事團或北京外交團均將不允准之也 
文匯報略云今日（十日）午時十二點一刻南京路議事廳開納捐人特别大會逾定時二十分後始足法定人數舉英按察使爲主席愛倫氏爲臨時書記旋由主席令提議人不爾斯（即工部局總董）說明提案丕爾斯略稱召集特别大會之通告中所載提案原擬請求納捐人通過領事團所核准之附律並請求納捐人予工部局以取締報館與印刷局之權當發此通告時工部局以爲無須明白限定此權之範園因工部局早經佈告並無箝制報館之意且因苟稍濫用此權將不爲人容忍片刻也工部局以爲有此一舉出版與言論之自由已得擔保乃批評屢來工部局不得不特别限定其禁阻煽惑印刷品之權限故將領事　批准之附律作一議案復將取締報館與印刷局之議另作議案茲先將領事團批准之附律付表决衆無異議第一案遂通過不爾斯氏乃提出第二案略謂兩星期來本埠若干新聞記者大發議論言出版自由之神聖謂工部局以執照辦法限制出版自由與自由國家之憲法相背英美等國法律斷不容受此種辦法云云其所謂工部局箝制報館者實則工部局無此意也其所謂各國人民之國法皆載有取締煽惑品所必要之辦法者實則各國法律並無此也反對者似忘却此租界旣非美國亦非英國須知此爲上海别有奇特之點不可與西方城邑之情形相提並論上海旣與英美等處不同故當就當地情形因特制宜酌定法典以迎合此間公共團體之需要凡英美或他國人民皆當因處境不同之理由捨其本國法律而就租界章程苟租界地産章程與附律確有不充分之處則當立法補足之近來法租界已頒佈管理報館章程而漢口天津英租界皆有報館領照之辦法縱與主張與英人出版自由之觀念不相融洽然已實行之英工部局議董受此租界行政之委託鑒於維持治安秩序之困難故有理由以請納捐人授此權於工部局俾可對納捐人適當行其職務也七月五日字林報載有新聞一則謂學生愛國行動或將引起舉動不愼之政客利用之以達其個人目的今上海學生聯合會已知此危險矣云云試問彼贊助學生行動者亦逆料此行動之所届乎亦知學生現所知者乎吾知其未也而工部局知此行動之危險乎亦預料此行動之所届乎則工部局早知之矣然則諸君從彼等之言乎抑從工部局之言乎工部局之言即諸君等授工部局以强令報館出版領照之權俾工部局得以取締煽惑印刷品之發行反對者謂工部局志在箝制報館不許報館對於工部局發抨繫之言論實則此乃笑談使其言論爲建設性質則工部局歡迎之使其　論爲破壞性質則苟不擾亂治安亦屬無傷工部局總不願縮減言論自由如工部局濫用此項職權則報館可在領事團公堂起訴或納捐人可以簡單手續逐除濫用職權之工部局議董也吾人應管理不良報館乎抑令不良報館引導公共羣趨於暴動之途乎置毒謠言絕無根據惟因見諸印刷品衆多信之致使無辜中日人民横被攻擊謠言繁多幾釀成種族上之騷擾幸謠言所指之方面强自鎭抑得免肇禍吾人應許此種謠言之傳佈乎租界各業罷市時吾人非處於不安靖之狀態乎租界原爲外人居住而　吾人應受學生政客暴激分子與鼓吹風潮者之指揮以决定商店應否開門工廠應否作工乎租界豈將作爲中國政治中之抵押物乎無論華人宗旨如何正當如何愛國吾人豈將容此華人造成足以變爲最惡劣過激主義之變亂乎須知租界之發　全因對於中國政治保守中立吾人豈將　此中立而使租界成政治旋過乎余切實言之曰必不如是也於是煽惑文字之發行不可不有以取　之負責任之報館所引以爲慮者非吾人之所注重蓋吾人之所注重者惟在煽惑暴激印刷之來源耳尋常手續在尋常時代固屬敷用但在異常時代則嫌不足如在異常情勢之下仍照尋常手續先須候發准狀繼須由法庭審訊然後始可施行嚴唆之處置則紆緩遲延將嫌太晚無補於事矣執照辦法雖非療治百病之聖藥然可輔助減少害處而執照助力之程度則繫於執照之條例茲請納捐人先贊成報館與印刷所領照之主義至於執照條例須經納捐人通過與領事團批准後始可實行工部局議董除大來君反對此舉外餘皆一致贊成請予表决第二案文曰無論何人如未先從工部局領取執照不得經營印刷人石印人雕刻人之事　或印刷或發行任何新聞報雜誌或印刷品内載有公共新聞消息或此項範圍内之事件者如係外人則其所領執照須由其該管國領事副署工部局關於此項執照可徵收執照費並頒行納捐人常會或特别會議所可核准之條例惟此項條例於頒行以前須由領事團批准　無論何人凡違犯此附律之規定者當每次予以處分或處以不逾三百元之罰欵或按違者所適用之法律加以他種處分　無論何人凡襄助發行或傳散任何石印品雕刻品新聞紙雜誌或他種印刷品而不於第一頁載明印刷者之姓名住址如不止一頁而不於最後一頁亦載明者當每次予以處分或處以不逾二十五元之罰欵或按其所適用之法律加以他種處分　主席（英按察使）乃發言曰如有意見可發表衆皆不發言主席遂請贊成者舉手旋以不便記數將贊成與反對分爲兩方面檢點人數則贊成者二百六十九反對者一百五十九於是第二案遂通過 
主席（英按察使）於請丕爾斯鏵工提出第三案以前向納捐人致詞略曰余覺責任的在不得不於開議執照條例以前先將余之意見以告大衆查條例第二條與第七條本會議無權可以通過之且工部局亦無權制定之第二條所載巡捕或收捐處人員自由入屋之權乃各國有治外法權者境内所極愼重保護之權利斷不容工部局有此權力竟以警員入屋爲合法營業之執照條例也第七條没收産業中止執照非工部局權力所能及且非任何法庭所能承認當余見此條例之草稿時余即通知工部局告以此非工部局權限内事余因此事關係重大商諸美按察使彼亦與余同意云云丕爾斯氏繼起說明執照條例逐條解釋略謂第二條警員入屋凡各執照皆有此規定不獨執館與印刷局之執照爲然第七條規定凡淫穢煽惑之印刷品可没收之又規定凡發行煽惑品者其執照可立即中止之此僅指在不安靖時而言至於尋常時日則須俟有關係之法庭判定中止執照後始可中止之而中止時期則依照該法庭所判决者若何時爲安靖何時爲不安靖則决定之者當然爲工部局此案工部局議董除大來君外餘皆贊成第三案即執照條例文曰工部局須先經領事團批准後得對於經營印刷人石印人或雕刻人事業或印刷或發行任何新聞紙雜誌或印刷品各種執照頒行下述條例（一）執照當陳列於領有執照屋内顯明之處（二）值差巡捕與收捐處人員可自由入内（三）領有執照屋内所印任何新聞紙雜誌或他種印刷品之名稱須正式註册（四）領執照者之名姓住址須刋明於任何石印品雕刻品新聞紙雜誌與印刷品之第一頁如不止一頁亦須刋明於最後一頁然後始可發行（五）領有執照者或領有執照之屋不得印刷或石印或雕刻或複製或發行齷齪或淫穢性質之件（六）領有執照者或領有執照之屋不得印刷或石印或雕刻或複製或發行煽亂性質或其性質足以煽惑致成破壞治安或擾亂秩序者之件（七）凡任何印刷品石印品或複製品或發行品違犯上列第五欵第六欵者得由捕房扣留没收之而領有執照者得由捕房控告之如在不安靖時凡違犯上列第六欵者其執照得立卽中止之俟領照者所屬之法庭於工部局起訴該領照人時判决應否給還執照或繼續中止或永遠吊銷此外無論在何種情形之下除先由工部局向領照者所屬法庭起訴後由該法庭判令停發執照若干時期者外執照不得中止 
主席起稱工部局總董所云第二條各項執照中皆有之一語不盡確實余曾詳閱各種執照條例内有一條彼此相同雖註明警員但加以一受委檢祝領有執照之屋者一之界說此則與報館執照條例所規定者大不相同余今舉此言不之過表示余未嘗忽略此點耳以余所知第一條如此措詞决不能得任何法庭之贊同今旣提出請爲討論衆仍不加辯論後付表决贊成者居多數第三案遂通過時已將近一時半矣在會者約有七百票 
文匯報又云納捐外人會議今日午後通過工部局提案是對於工部局已表示信任此工部局所極爲感慰者也上海納捐外人往日常充分贊助彼等所舉之工部局議董此次之不背常例早在意料中故本日會議之結果絕無可令人驚異者蓋工部局請求某項權力納捐外人徇其請求而予之固常事耳雖然本日會議所通過之條例實含有恐慌的法制之性質此事關係重大而乃出以急遽工部局之訂此條例也初未商諸有關係之方面且於不適宜之時日極不便之時間開會通過之凡此種種皆足予反對附律者以繼續反對之堅固理由或謂此項附律領事團將拒絕核准不能發生效力如果確實則工部局際此時日竭力進行此事確有思慮未周舉措失當之處證以英按察使沙斯瑪里爵士發表之意見可知也爵士之意見似曾於開會之前通造工部局今有一言須切實聲明者主治租界之團體内部意見苟不一致實非居留外人之福駐京美使之書足以證明美國當局今竭力反對此項附律領事團其他領事縱加核准而美領事之拒絕承認恐此律仍不能施諸有關係之美商也果爾則本日納捐外人通過之提案難保不引起種種衝突其結果大約將大加修改或竟加撤銷也 
大陸報云駐京美國公使芮恩士博士致書中國美人商會對於上海工部局希圖檢查報紙問題正式發表意見美使作此書時工部局猶未修改其原訂之附律也美使之書如下　六月二十八日來書内附致上海工部局之抗議書一份業已收到今余須聲明者余意美人商會所持之態度絕對適合美國之法律與政策深望所提出之附律於納捐人表决以前而撤銷之或由納捐人投票否决如附律提交領事團核准時則唯一可行之方法乃在以美人行動所及加以拒絕耳英文滬報云日人之有納捐人資格者全體出席於納捐人特别會議共一百三十人其中解英文者極少皆一致贊成提案之通過苟無日人投票則提案必失敗　　　　　　　　　　　　　　　　　　　　　 
故日人票權乃上海之新氣象也 
[和平聯合會消息]  
　　全國和平聯合會昨日上午九時開第五十一次評議會代理書記長李傑首先報告吳佩孚湘南省議會江西學生聯合會等處來電贊成該會前日解散安福俱樂部漾電及大美國駐滬總領事薩門司道謝前日該會慶賀美國獨立紀念等公函各件畢主席葉之喬提出審查會之拒簽後善後辦法案電交付討論電文内容當場稍加修正拍發李傑黄本溥動議略謂此次吾國歐和會外交旣已失敗欲圖補救必注重於國際同盟會議故對於同盟會派代表吾人應行研究蔡鈞樞寇應祥周逸尤開統一致贊成動議成立討論結果全體主張電請軍政府注意國際同盟會派代表事又電請政府與軍政府商酌速派遂公推陳耀先李傑黄本溥葉之喬分擬致南北政府電又公推尤開統寇應祥周逸蔡鈞樞戴耀東審查議决該兩電審查畢即發主席以時間已過下餘兩案聲明延至下次提出討論遂散會茲將該會往來電函錄下 
　　致北京與廣州電　北京大總統國務院廣州軍政府各總裁政務會議鈞鑒德約拒簽外交益緊朝野震動南北憂危陸專使等電請息爭對外以延國命詞切意誠國家值此時機態度宜極明瞭謹就管見縷析上陳（一）對協約各國與德締結之和約宜宣示除關於山東問題外全體贊同免使懷疑以敦睦誼（二）對奥約宜速决簽字以證拒簽德約純爲山東問題並爲加入國際同盟之表見（三）對德約拒簽其原因非由德發生宜速對德宣示取消交戰狀態並以立廢參戰軍及解除共同防敵之軍事協定表示之（四）對日旣以不簽德約表示不滿意彼之繼承德國在山東權利宜舉本案及與本案相關聯之各種喪權條約請求國際同盟會判决更正或廢止之並嚴拒與彼直接交涉秘密交涉及向彼單獨借欵（五）外交難題旣待國際同盟會解决我爲保全國際地位計宜一面電令專使堅持拒絕不保留簽字之辦法仍勿輕離法京一面簡派國際同盟會代表俾便於國際同盟開會以前運用及防止一切（六）實行以上五欵非南北一致效力薄弱宜速開上海會議誠意言和先限定至短期問統一内政並將中日秘約及所附一切文書記錄檢交和會協議廢除之辦法上陳六則存亡所關與論悉符未敢含默總期内定國是以堅人民信仰之心外愼邦交以成舉國協爭之志懇賜採擇立見施行臨電無任辣切待命之至全國和平聯合會叩 
　　江西學生聯合會來函　上海全國和平聯合會總南會學生會曁各公團各報館鈞鑒天禍吾國政失其柄和議停頓羣生愁悴追源禍始莫不痛恨新國會安福系以爲厲階夫新國會以本身未明之身論列是非即已靦顔乃和議甫開反圖操縱强法律非先議迫代表於撤回私愈絲棼隱甘魚爛清流秉直則妄加傾軋好要賣國則廣予優容倒行逆施言之髮指安福素號魚行實同邱貉俱樂部爲其腥穴新國會實乃護符賣路訂約　金於市倒閣籌邊動搖全國近復把持組閣索費薦員不遺餘力充其毒祟不至亡國不止综上一會一系實以賣國肥私相得益彰蕭　爲歡腥羶載道貴會所示解散新國會封禁安福部二電敝會無任贊同敢布心腹誠以罪藪不清民無甯帖奸人未去國有傾危雖時會澒洞救亡尚待他先然養癰豢虎日非一日計亦未可殿後也翹首江雲敬瞻馬首臨翰神馳不盡欲云 
[全國學生聯合會消息]  
　　評議會紀事　昨日（十日）下午一時開評議會到會者三十五人主席評議長陳寶鍔紀事黄維時各評議員就席由評議長宣告開會後遂報告昨日議决致函廣東全省學生聯合會併入廣東中等以上學校學生聯合會等案現已執行復報告蔡校長佳日來電允再任校長又報告有人來函稱虹口元芳路某米行與某國人私行交易請與起嚴重交涉有人主張派遣代表實地調查者有人主張請商會與之交涉者結果主張緩議通函警告其餘均係臨時提議（一）湖北代表余上浣提出設會計審查員案結果主張暫由會計股逐日報告俟閉會時審查（二）安徽代表常萬元提出和縣商會長借事控訴商民案表决拍電皖省長官請加懲治（三）上海代表邵禹襄提議略謂我國最重要問題卽係二十一條件與種種不法之密約若一日存在即一日恐慌今值國際聯盟成立誠千載一時之會我國永遠生存之曙光僅此一線但欲希望取消二十一條亡國條件與種種密約有下列二項始可（甲）委員强硬（乙）強有力之與論惟近聞北廷有主張委陸徵祥輩爲國際聯盟委員夫陸徵祥係親手訂約之人如欲反唇廢約諸多牽制若委爲國際委員不啻將中國完全囑他斷送果一失足外交前途豈有望乎必有强硬之委員始可挽救爲此委員一席不得不愼重討論此應注意者一然而衆擎蝗舉孤掌難鳴委員雖有盡忠報國之心若缺少外力之援助收效仍非易易彼日本此番對於巴黎和會能得優勝之地位者皆出於聯絡報館奔走名流若不煞費慘淡經營之苦功安得有如是之效果此類情形實爲吾輩所可模範所以我國對於國際聯盟務有同一之精神方可免子孫爲人奴隸此應注意者二又上年以來國事紛紜人民凋敝皆係安福派諸虎狼之議員所作祟我輩若再因循自誤姑息養奸必至國亡無日故欲長治久安非根本廓清不可欲根本廓清又非解散非法新國會不爲功此應注意者三以上三項與四萬萬同胞均安危與共休戚相關遺望各評議員盡心研究爲荷云云報告畢衆一致贊同惟對於上列三項之辦法大衆多付討論有云第一項之辦法惟有電北京政府拒絕陸徵祥爲國際聯盟委員有云現尚未見命令無拒絕之必要有云直電陸專使請與其說明伊若赴國際聯盟取消亡國條件甚難着手請速回國者討論結果僉謂目前先造成一種與論俾政府可以揀選能員委任不至指鹿爲馬亦一良法也後遂推定名流數人如下王正廷顧維鈞伍朝樞王寵惠林長民汪精衛等六人以便一致對於第二項辦法决定拍電歐美學生及華僑請其就近地方用種種方法竭力鼓吹廢約并電旅居各小邦華僑一致進行又電汪伍王等旅外名流請速赴美從帝呼　且附帶說明此次國内運動專爲抵杭軍閥派絕非排外又函各地學生聯合會請其通告本地報館按照上列數人同時造成一種尊崇之輿論以堅政府拒絕陸氏輩脫離國際聯盟關係對於第三項辦法邵禹襄云由本會通告各省省議會一致拍電北京政府請速解散新國會以維國本連瑞琦云僅告各省省議會恐非易實行因各省省議員大半屬於安福部還不如通告各省及各地學生聯合會聯絡各界一同拍電聲討爲妥瞿世英云請省議會拍電有二點不妥（甲）推翻新國會似乎被南方利用（乙）省議會拍電與本會拍電雙方毫無區别常萬元云本席主張與連君同以各省公民名義拍電效力較大連瑞琦云新國會若不解散中國絕對的無希望顧文華云根本解决端在解散新國會命毅生云當此時機萬口一聲正可聯絡各界并進水枬云解散新國會可以母庸通知各省省議會其意與連君第一說同劉慶平云由學生會各省代表聯絡旅滬各地同志同鄉會請各省同鄉自行電陳北京國會痛斥本鄉安福派議員討論結果（甲）通告各省學生聯合會請就本地聯絡各界一致拍電北京政府新國會决不承認（乙）擬將劉君說付衆表决當由黄維時起立云安福派諸議員盡屬虎狼旣無良心又無顔面若僅痛斥幾句恐仍不生效力不如將劉君原案附加并速令其引咎而退母爲衆矢之的二句討論終結遂將黄君加入語一致通過嗣由陸梅僧云明日討論建築會所與會章等問題甚形重要請各代表皆當來會李中襄云章程一項日前推定五位審查員因今日尚有新訂草章交至明日審查恐難告竣討論章程一項猶當稍俟幾日云討論畢遂由評議長宣告閉會時新鐘巳鳴五下矣 
　　致蔡孑民先生電　杭州中國銀行轉蔡鶴卿先生鑒佳電敬悉學生等此後自當嚴循軌道力學報國藉答我公至意惟請早日返職以慰羣望全國學生聯合會叩灰 
　　致奉皖各省電　奉天代表以奉省軍警監督學生行動過嚴以致愛國主義不能自由發揮特請會中拍電該省長官勸告同時杭州安徽亦有同一之要求該會均巳一致允辦矣茲將致奉皖各省電文錄下（銜略）外交阽危國亡無日學生崛起救國各省均主開放宾貴省予以集會呼號之自由俾得發揮其愛國主義至盼上海全國學生聯合會 
　　致各團體公函　逕啓者本月十四日爲法國共和紀念日敝會擬照慶祝美國獨立紀念日例派代表前赴法領事館致祝請貴處亦派代表赴法領事館慶祝並通告各商店一律懸旗爲幸 
　　郴屬學生救國國團來電　全國學生聯合會轉和平期成會加民大會及各工商會均鑒北京政府藐視民意使靑島將簽字大不道吾郴學生誓死不承認乞諸君堅持原來主張此口决取一致行動郴屬學生救國團泣叩佳印 
[上海學生聯合會消息]  
　　十號（星期四）上海學聯合會交際部開常會主席報告評議部决議倡設義務學校裨益社會實非淺鮮本部交際員當先赴各界調查實情報告本會庶幾對症發藥不致隔膜省商代表湯成　提議滬上學界各團體對於供給軍米絕不贊成紛紛電請中央禁止出口本會亦當與該團體等取一致行動明白表示衆以爲然又提議魚翅一項宜發傳單勸告勿食倘以此禮賓含有辱意庶幾不抵制而自絕跡矣末由各校代表報告調查情形而散 
　　上海學生聯合會義務敎育團草章（一）名稱本團定名爲上海國民義務敎育團（二）宗旨本團以啓發失學工商人之智識爲宗旨（三）地點以就學者便利起凶本團敎授地點設於各工廠附近空地（四）時間每日下午放工後一小時内爲敎授時間（五）課目淺近國文算術（六）敎員由各學校男女學生擔任男女分班敎授（七）學費一律不收學費（八）開課每處有二十人以上卽可來團請求派敎員前往授課（九）事務所本團事務所暫設於上海學生聯合會事務所内　　快郵代電　北京天津南京漢口學生聯合會轉各團體均鑒七月十四日爲法國共和紀念請一致升旗慶祝中海學生聯合會 
[女界聯合會開會預誌]  
　　本埠女界所發起之聯合會籌備已久章程亦經披露茲聞該會定於今日下午新三時假法租界貝勒路博文女學校開成立大會并討論今後該會進行之計盡及選舉各職員云 
[廣州軍政府覆中國滬行電]  
　　本埠中國銀行接廣州軍政府政務會議來電云上海中國銀行商股股東聯合會陳靑峯貝潤生趙竹君孟蒓蓀楊珸山陸維鏞漾電悉中行則例關係商股血本北政府狼狽爲奸坐視擾亂全國金融而不顧誠可痛心現已嚴電北庭力爭矣此復政務會議歌印 
[松靑設立電車案尚須調查]  
　　滬海沈護道尹前奉齊省長指令略謂靑浦松江上海三縣紳商發起創辦電車公司呈請交通部立案由部咨請飭屬查復核辦前來合亟令仰該護道尹詳查具復等因當由沈護道尹詳飭松靑兩知事會同查得該公司發起人林祖縉等十人雖均滬松靑各縣著名紳商惟此議發生後反對亦不乏人呈復到署沈護道尹以輿論旣多反對自宜愼重將事故又擬派專員詳細調查設立後地方有無妨礙情形然後詳覆候核云 
[拒簽德約後之防民官電]  
　　松滬盧護軍使昨接中央政府電云外交方面前因長江一帶人民要求力爭膠澳中央巳經電令法專使遵行刻下拒絕巴黎簽約問題已成事實希將中央對外苦衷轉告人民俾免再生何等誤會云云　又軍署接政府電現因我國專使拒絕簽字旣已證明各省請願團要求目的巳達嗣後不宜再有公民大會名稱發現以免擾亂地方治安特電務須嚴禁人民召集斯種大會云 
[電請停止採運軍米]  
　　本埠米價日昻昨日北市開盤每石已漲至八元零五分南市則七元九角推其致貴之由實因連朝霉雨來貨無多而採運軍米者源源輸出所致長此不巳滬米恐將告匱現米業領袖有鑒於此擬將採運軍米暫行緩辦電致北京陸軍部請卽轉令採辦軍米委員改從皖省等處採購以免蘇民乏食一面通知同業各家凡有承接前項軍米者從速拒却切勿再事輸運云 
[漕運米糧暫存洋棧]  
　　北京漕運局成立後即由局委派京師米商鄒鏡泉來滬採運白米二千石均已打包聽候報關騐照放行在案嗣因江海關姚監督迭奉齊省長冬電虞電於未經省署飭知照辦以前不准放行放此次承接業已打包待運之米商因運日陰雨綿延恐有霉爛現已另換高暢洋棧存儲以待疏通有效再行起運云 
[盎司金到滬後之金價]  
　　滙豐中法兩銀行邇從俄國儎來盎司金前日抵淞口昨已到滬計匯豐四百三十六條中法二百四十四條共六百八十條均已售與　商各金號約值銀八百餘萬兩於是飾金與　赤價大跌（售開之價參觀商務欄金市）並聞大宗金四開月内亦有一百萬枚到埠故現貨金價尚有續小之勢 
[英商採辦芝蔴]  
　　芝蔴一項産自鄂省爲多邇由漢口英商各洋行採辦一萬數千石現經怡和洋行專走宜漢之江和輪船裝運已於昨日到埠將此項芝蔴駁至英公司輪船儎往外洋 
[四誌覆船之慘劇]  
　　南市法商立興公司之立昌湖班小輪駛至西南鄉閔行鎭附近七星涇浦面被俞新發之石子船撞沉溺斃搭客等情三紀前報茲悉是日（即舊曆本月初八日）立興小輪由滬開駛前往浙湖共帶拖船四艘滿載魚秧所有搭客俱在小輪船中是日下午五時船過閔行稍停後即往南啓行詎　至七里涇未到女兒涇地方浦面忽被俞新發之石子船向該小輪攔腰猛撞以致 
 
 

Page 11

 
 
該小輪不及施救登時沉没所帶拖船將攬繩砍斷得保無恙小輪全船員客俱遭没頂船上賣票水手火夫亦遭此難該處十六保二十八圖地保張茂全卽　投閔行鎭普安善堂並水警一專署報告當經該堂堂董移請救生局飭派巡船協同一專署巡船分投出發打撈溺斃屍身惟該小輪上之舵夫因諳水性得以登岸連日各巡船在該處四周一帶撈獲屍身二十餘具均置放該堂附近岸灘任令家屬認領惟屍身已發變家屬難以辨認故認領棺殮者甚少石子船主蔡和亭業由水警一專署飭警拘押候示閔行鎭縣警察一分所姚警佐諭飭該圖地保張茂全將肇事情形於昨午據情報告上海縣署已獲各屍除有人領去外至昨日止尚有二十具由普安堂分别拍照昨晨立興公司遣代表袁初　至上海地方檢察廳禀明立昌小輪遇難情形要求往提在押一專署中肇事之石子船户蔡和亭到案究辦所有被難各家屬連日到公司内交涉其餘名屍請求派員前往相騐等語梅廳長據禀後於午刻委派沈檢察官沈檢騐員等乘坐小輪前往閔行鎭屍塲逐一相騐矣 
[查獲寗波海盜]  
　　浙江外海水上警察廳廳長來偉良日前飭派隊長范聲伯持文來申投法捕房報稱有持械搶刦甯波海道中之劇盜台州人陳贊修現因警廳飭緝聞風逃來上海匿居法界地方請求查緝等語現由探目沈德福包探任水揚偵悉陳盜匿居法新租界愛來格路增榮里内三十九號門牌故於前晚十二點時前往該處將陳擒獲當在身畔抄出質票數十張帶入捕房捕頭諭令管押候解堂訊辦 
[俄國皇后號明日起椗]  
　　昌興輪船公司俄國皇后號定於本月十二號星期六由吳淞起椗開往温哥華埠凡搭客及行李等件可於是日下午六時在工部局碼頭乘駁船至吳淞上船 
[海關監督北上]  
　　江海關監督姚文敷因奉北京電召特於前晚（九號）由滬甯夜車轉道北上所有該署日行公事則委文牘科長應鏞代拆代行其有特别緊要事件則隨時電呈辦理 
[沈寶昌交卸道尹職務]  
　　滬海道王道尹前因丁艱回籍故由上峯暫委上海縣沈知事兼護道尹任務茲王道尹業已來滬故沈護道尹訂於今日（十一號）交卸護理職務 
[南滙屠宰業將開全體大會]  
　　浦東周浦商會昨致各肉莊通告云逕啓者舊歲屠宰風潮平靜後稅捐議歸貴業中自行派征交由本會代解本會爲顧全大局維持經年中間困難爲未告諸君者敬特定於古曆六月十八日在本會開屠宰業全體大會並備午膳務乞諸君撥冗惠蒞如舉代表來會須負完全責任事關貴業全體重要事件萬勿卸諉自誤職權母任盼切至要至要此佈 
[時疫醫院開幕紀]  
　　紅十字會時疫醫院設英大馬路巡捕房後門斜對門爲沈仲禮所創辦已十二年用鹽水注射法治冷麻吊脚痛螺等痧今歲淫雨爲災病人孔多患病極重五日以内住院病人已達四十餘人院爲之滿茲沈君以院址萬難推廣將開刀後養病之人載送閘北公立醫院住宿新會長蔡君尚未接事諸事仍由沈會長朱葆三竇耀庭謝　牕江趨丹諸人主持一切西醫寶得力及華醫看護等日夜住院診治昨日下午該院正式開幕中外來賓到者極多僉謂今歲天時恐滬上時疫病人有加無已云 
[道屬各縣知事求晴]  
　　連日天雨連綿身苗發黄農田望晴甚殷而仍下雨不止是以滬海道屬各縣如上海寶山嘉定等均設壇求晴間有已禁屠宰者 
[各業認欵籌備廢約]  
　　顔料業　顔料業同人於陰曆六月初九日在麥家　綺園開茶話會討論籌欵廢約事首由黄欽銘陳松年發言國家處境之可危强鄰逼迫之可慮救國須從實際解决非徒託空言所能補救同人等默察我政府自民國六年至七年終止約借日欵合三萬萬有奇合華幣計算約二萬萬之譜照我中華國民四萬萬推算每人祇負債洋五角以五角爲一額憑我良心認去庶可集成巨欵邀求政府還欵廢約以救危亡云云旋由各同志認欵列下　趙瑞麟四百額黄欽銘一百額陳松年一百額楊兆雲一百額薛巨安五十額加六額黄澤民五十額杜崇廢五十額申樂山五十額鄭國秉五十額劉光甫五十額徐文海五十額菜秉賢五十額戎樹聲五十額秦允三五十額沈思棟五十額黄思敬五十額吳文元四十額董緯庭四十額包其亨三十額加六額樓岳年三十額劉宗元二十額徐慶甫二十額印功甫二十額聶鶴松二十額童錫藩二十額丁舜臣二十額夏秀卿二十額殷彦文二十額陳敬文二十額薛郁南二二額顧占元二十額蘇祥軒二十額劉汝賢十額劉根生二十額朱炳輝二十額黄笑樓二十額楊吉雲二十額周　臣二十額顧炳照二十額王紫卿二十額徐志瑜二十額陶連春二十額鄭洪甫二十額羅維卿二十額劉紀明二十額張福慶二十額陳慶生十額徐永釗十額高安甫十額莊寶昌十額董壽生十額許懷祥十額陳廷良十額願慰祥十額徐四遠十額陳賢德十額薛巨豐十額童先生十額鄭國良十額朱步靑四額陳惠生十額張楫如十額毛佑官四額張惠裕十額金菊如十額葉民臯四額何書良十額王承志十額金松丹四額徐瑞生十額王鴻春十額鐘品笙四額陳彬彰十額胡京夫十額王立昇四額張廷標十額姚志奎十額張運令四額魯玉堂十額王天池十額李杏泉四額方寶成十額陳芳椿十額李承柏二額蔡月溪十額加十額張連昇六額田榮庭二額劉寶和十額葉紹良六額高桂林二額沈明標十額毛春山十額夏奎生二額湯裕興十額祝鹿生六額唐亞洲二額江連甫十額韓山寶六額呂熬陞二額顧壽生十額成瑞鑫六額竺光明二額許兆文十額龔昻卿六額金紀林二額戴士貴十額唐尋卿四額倪運芳二額吳康生十額陳南延四額陳慶芳二額汪梅生十額顧夏生二額陸寶根二額邱佩之十額沈頌良四額張叔和十額毛寛甫十額張耀庭五十額姚欽生五十額倪鴻楨五十額朱志鴻二十額李冠生十額趙鴻生六額薛巨安如認四額沈子雲加認十額吳永新加認十額以上共認定二千七百十六額每額計大洋五角共計合大洋一千三百五十八元正 
　　醫生許壽康許壽彭函　嘗思范文正公云不爲良相定作良醫良相治國良醫治病均是濟世之謀道雖殊而理則一也今因外交變幻各界人士皆知國家之阽危千鈞一髮目下救國之心百川沸騰然我醫界亦是國民一份子國家興亡匹夫有責速備不簽字之後盾况政府自民國六年至七年止共借日金三萬萬有奇（高徐順濟亦在其内）合我中國銀幣計算約二萬萬元之譜惟我中國醫界在民國之前調查有數千萬之衆至今有增無減所以推算每醫生祗須認洋數元或數角而數千萬之醫生可籌得洋二萬萬元設有赤貧者即用截長補短法各盡國民天職全憑良心上做去庶可集腋成裘請政府還欵慶約僕等表示同情願我全國醫界同胞速速儲金以救危局國民幸甚醫界同胞幸甚特此痛告　許壽康許壽彭同叩 
　　保險業　望賚保險公司全體同人通告各洋行函云蓋聞天下興亡匹夫有責此次外交問題賴全國學子工商各界聲嘶力竭疲於奔命挽危機於萬一可謂盡其賚矣我輩傭於洋行諸同人無公會之設立所進行之愛國舉動亦漠不相關今歐會旣拒絕簽字政府全無主張對付方法我民是賴籌欵儲金爲外交之後盾我愛國諸同人自當量力抒助庶幾衆志成城聚沙成塔俾二千萬之欵不難立得高徐順濟鐵路等秘約亦能消廢今將其籌欵方法開列於後以備愛國諸同人之研究（一）名稱名之曰慶約籌欵（一）額數以五角爲一額因按政府借有日欵約華幣二萬萬元有奇我四萬萬人每人五角即能償清（一）聲明認定額數及姓名請即報告敝行以便檢查總數送入報館爲之聲明（一）繳欵確定廢約日期即當繳出以上辦法乃敝行同人擬就所有不周之處望祈明敎　該業已認定之欵如下　朱丕顯二百額王維瀋一百額顧新岐五十額俞英龍一百額顧永釗五十額張西林二十額王鑒予二十額章德潤二十額朱　豐二十額梁朝升十額陳上達二十額錢宗濤十額陸魁元十額邵善華四額黄長根十額田春洪四額張晋卿十額章香木四額姚宗嚴十額周厚信二額楊洪山十額車夫阿六二額張立生十額車夫阿二二額張文榮十額車夫阿福二額 
　　帽業　南市老太平衖口陳義記帽莊同人認額如下陳　生五十額楊巧林十額　榮生十額彭友芝十額孫召炳一額滕根福一額楊蓮志四額唐佐君四額許開文四額顧克記四額彭廟生二額蒲紀友二額曹林生二額趙金才二額李錦文二額湯瑞華二額馬榮貴二額朱桂寶二額余成信一額彭小龍一額唐坤生一額黄元慶一額李順福一額盧受生一額錢梓昌一額陳　庭一額陳耀庭一額陳藹庭一額王順林二額胡金才一額共一百二十七額計洋六十三元五角　又南市揭晋豐會館後　盧文成内盧長林五十額王秀英十額共六十額計洋三十元 
　　菜館　寶　街大慶菜館同人認欵如下單鑑寶二十五額李南山三十二額林富錦十八額張龍甫十五額汪　榮十二額順士榮十額包淵明十額莫阿泉十額楊阿二八額沈聽桂六額張阿泉六額周泉榮六額李德泳六額莫金海五額張履發四額李德元四額顧浩泉四額桑阿泉二額顧士雲二額張三大二額朱慶堂二額陳仲喜二額榮永泉二額張阿五二額劉榮根一額方水章一額順聚生一額戴善榮一額王海祥一額共計一百元該館聲言俟確有繳欵廢約之日即當如數交出儲欵以待决不食言云 
　　洋貨業　南京路何瑞豐洋貨號同人認欵如下　何瑞豐六十額何德興四十額王林發二十額陸芝香十四額張星安十額吕世卿十額董雄昌十額周蓮棠十額張友亭六額張金哉四額王　經四額王雨水四額楊松年四額錢方錦四額朱紀良二額張錫珍二額共計二百零四額 
　　漆業　吳錦記漆棧二百額吳庚甫一百額吳庸甫一百額分號吳彙泰漆號二十額吳仁大漆號二十額吳志大漆號二十額吳乾元漆號二十額吳德泰漆號二十額吳毓　八額吳澤弓八額吳式玉八額吳惟一八額吳春根八額吳慶山八額吳雲章八額吳雲龍七額吳葉善六額吳鳳庠四額程質文四額張　卿四額姚慰農二額姚百慶二額程占山二額吳三壽二額朱明義二額方瑞昌二額張瑞吉二額洪正清一額張炳生一額潘春壽一額周茂炳一額江愛華一額以上共計六百額計大洋三百元正 
　　振華打字社　虹口乍浦路振華打字學社社長杜錄和近見各報登載各界認欵籌備廢約爲目前最要辦法亦願認定一百額計大洋五十元以盡國民應有之天職儲欵以待俟政府確有一定廢約及有收受機關之日如數繳交 
　　石印局　胡森記五彩石印局認欵姓名列後　胡森元一百額王贊治十六額郭炳生十六額林星齋十六額孟裕堂十二額胡志恒十額錢毓琴七額汪祖彭四額殷鴻生二額周二官四額蔣小毛二額戴有壽二額范志成二額張如星一額林寶繡二額林寶鳳二額車夫蔡阿大二額共二百額計洋一百元存儲待繳 
　　烟葉業　南市十六舖泉漳會館弄福興里三弄發記烟葉號認定廢約欵項如數繳出儲集該行另存立户名曰各友儲蓄會以便將來事成後如數提出其額列左　葉瑞臣五十額黄省菴十額林全忠十額高維林二十額戎華友五額陳檻孫三額各司務十二額以上共計一百十額　又寗紹達記賬房同人認欵如下　華天時八十額張邦瑞二十六額劉慈備四十額蔡定生十五額戎錫金十二額陳阿傲十額葉雅泉七額戎阿貴五額沈永富五額寗紹裕後社同人四十額以上共計二百四十額 
　　珠業　新北門城内寶昌祥恒昌祥裕昌祥珠號同人等發起議定號内提一月房金同人認一月之俸或半月俸湊成躉數送存完全中國商辦銀行儲蓄以便廢約救國認數如下 
寶昌祥房金二十元朱仲齋俸二十元喻桂泉俸二十元增昌祥房金七十六元施翔林俸五十元吳雲坡俸三十元王友蘭俸三十元張如鑫俸十元沈士麟俸十元陸家惠俸十元裕昌祥房金三十元錢峙束俸四十元屠幼濤俸三十元錢士林俸一元錢崇德俸一元韋伯蓀俸一元俞銓俸一元潘鏡如俸一元邢吉夫俸一元李藹如俸一元殷堯寶俸一元包揖清　四十元程宫園俸十元嚴惠山俸二元二十四人共洋四百三十六元正 
　　衣莊　虹口乾泰衣莊聯號南乾泰乾豐泰陳曼君一千額蔣粹章二十額林蒼華二十額張子餘二十額哇紹楨十額陳培椿十額王肇祥十額姜俠十額郝克之十額吳石如十額王壽福十額馬超羣二額潘承志十額史榮生十額陳瑞堂六額宋福堂六額顯仲如六額林永康四額顧根生六額陳清元四額泠珍川四額張伯英一額虞譜薰一額陳春軒四額周傑四額王芝山二額於洪康二額孫仲卿二額以上共計一千二百零四額　泰源衣莊甘沌霖四十額鄭翰臣六額林潤德六額張竹溪六額劉奇二額以上共計六十額　鴻裕衣莊王福堂四十額莫方生四額沈金康二額葉如慶二額李祥元二額計五十額　宏泰衣莊王慶堂四額王寶堂四額孫錦慶二額計十額　祥盛昌衣莊戴魯卿二十額梁春田十額王輔廷六額楊全生六額范仁鶴四額費錦章四額顧錦達二額計五十二額以上七家共計洋六百八十八元 
　　益興印務局　益興印務局二百額邵吉甫一伯五十額梁載卿八十額魏巽卿八十額李伯壎四十額曹志勛三十額邵錫麒五十額張廷富三十額梅金寶十額曹海生十額徐福林十額張芝煌八額王克明八額顧錫根六額冷增福六額蔣二甫五額趙仲康五額施巧寶四額卓塵雲四額曹泰來四額徐全貴四額仇阿章二額李長林二額王福林二額茹廷楠二額殷蟾鈺二額陳云清二額吳阿冬二額楊震來二額冷增貴二額王梀元二額徐阿毛二額毛志順二額計全生二額王慶棠二額顧永生二額徐志琴二額范梀泉二額黄蔚卿二額王信茂二額史世清二額車夫二名各二額共七百八十八額 
　　典業　開封路太昌典同人認數如下　張鑑堂二十五額張梓祥二十五額李鏡旋十五額孫維周十五額汪席儒五額潘竹年五額曹及成四額張福堂三額吳德貴二額錢錫昌飯司一額計共合一百額 
　　　　　昨報　業同人認欵内漏刊三進號下茅　澄四十額茲特補錄於此 
[各學校消息併紀]  
　　同義學校　法租界打鐵浜中華同義義務學校以中法感情素篤本月十四號爲法國民主紀念　祝之期凡我國人皆宜表示中法親善以篤邦交惟近日因和約簽字慶祝一事人民心理多不願與聞但法國民主紀念之慶祝不可與和約簽字之慶祝相提並論故該校除預備各種新式燈彩以備是日慶祝外並印刷傳單多種說明中法親善事實以免一般無識者誤會 
　　養正學校　城内北　家弄市立養正學校定於十三日上午行畢業式計高等科畢業者陳孝深等二十五人國民科畢業者程振康等一百零五人又北張家弄地勢低窪年久失修大雨之後積水盈尺現由該校職員學生合捐銀幣二百二十餘元送交工巡捐局於暑假期内　砌道路想不日即可動工　　滬北公學　北四川路三多里滬北公學暑假補習科業經開課於國文英文算衛各課專重實益主義各就罷課時及各科中之欠缺者補習新舊各生頗爲歐迎其學生部黄兆焜等所組織之學生　賣團分隊販賣尚見發達有派在各劇場販賣者有代賣報紙者各物以國恥　扇牙粉爲多銷路頗佳刻聞添招股分增加販貨以資擴充他校愛國學生有願加入者以千股爲限悉照團章處分其組成之出版物名學生新刊亦經從事編刊凡學生於國貨儲金演講什作足以喚醒中下人心之淺白文字投稿者均所歡迎云 
　　金業商校　新閘橋路金業商校開辦已十五年今春學生　形發達遲到者均以額滿見遺昨（十日）爲該校行第十届畢業及暑假休業禮校董施善畦龔子英吳耀庭蔡祥生沈文銘繆晉之等於十時相繼到校隨即搖鈴開會首由校長朱劍山報告本學期經過情形及學生勤惰狀况繼由施校董訓詞行授憑式發給金銀奬章並勤儉誠樸四字勗勉諸生下學期擬於夏曆七月杪開學 
[學生國貨負販團之進行]  
　　環球學生會夜校學生李佩華等組織環球學生國貨負販商店於滬城勸業塲内刻又集合同志二十人組織負販團業已分途進行於各茶樓戲塲各游戲塲等處兜　社會頗爲歡迎 
[演劇籌欵]  
　　英華育才等校學生聯合分會假座大舞臺於木星期日演劇一天所得戲資除劇塲開支外餘充義務學校經費 
[浦東公所開職員會]  
　　滬南浦東公所前日開職員會首由司月陳湘橋報告六月份收支帳略將簿據鐵洋移交黄福堂馬文彪次討論各項事宜議决事件錄下（一）通過司月規則（二）認定司月人自陰曆已未五月起五月陳湘橋潘振聲六月黄福堂馬文彪七月王芹生李國卿閏月馮杏孫馬志熙八月張湘蘭張嘵卿九月姚松泉賈伯才十月火旭升朱鳳泉十一月徐菊堂張竹溪十二月朱善昌丁純濤正月朱南泉胡紀鏞二月朱潤生馬伯申三月奚燮生孫翊臣調查員龔曉江張雲山（三）施棺章程及憑證借錢章程及保證一律印刊（四）陳湘橋提議司月督同收捐人收捐辦法公决照行（五）高橋同鄉會請附設事務所公决照行 
[郵同收寄四川保險包裹之通告]  
　　上海郵務管理局通告云爲通告事凡寄往四川之保險包裹現自即日起已一律照常收寄矣仰各知悉此告中華民國八年七月九日 
[戴勳臣請追損失案辯論終結]  
　　四川人戴勳臣在公共公堂呈控同鄉人王石林王厚菴唐巨奎設計誘捕請追損失一案訊供詳情迭紀本報前日下午又届本案辯論之期兩造當事人及所延之律師相繼至第一公堂候示二時半王襄識與美副領事思拜愛克君升座先由唐巨奎之律師辯稱查本案人證供詞以及從内地官廳吊來之案卷均未涉及唐巨奎故請將唐被控案註銷次由兩王之律師辯稱原告所控誘捕一層查通商條約内載華人犯案内地官廳亦可受理而本案工部局曾有函報告領袖領事謂誘捕原告經捕房調查殊無充分證據即原告律師前致函捕房亦祗稱許協揆將戴誘去並未提及被控各人至於許欵乃係原告自願捐助四川同鄉會銀一千兩作購義塜地皮之用並肯給蕭氏及婢女毛囡之欵由同鄉會爲其向内地銷案訂有約據直至後來欵仍未捐若謂分發傳單歸罪被告然傳單係同鄉會名義非被告個人所爲即已爲之事無非代表該會拯救飄泊無依之婦女全屬維持人道應請堂上保護被告將案註銷原告由公堂指派之義務律師海德禮氏起立駁稱被告律師尚未參透案情故辯至一小時之久皆係抽象的言論要知本案之發生其具體爲錢的問題被告旣不承認向戴勳臣捐欵之王漢章係同鄉會會員何以該會呈地檢廳之稟有王漢章列名當在總巡捕房控原告拐賣人口時係唐出面王石林却在内中主使表裏爲奸業經各方面證實惟原告前後供詞果有不符之處但事隔三載難免遺忘被告何得因此即思推翻全案顧該同鄉會曁川帮私人的立之各種團體一聞戴肯出　遂許予代爲銷案並聚議分　手續錢的問題益見其顯及查蕭氏銷案之　詞大言法律該氏一無知婦女頓爲法律專家可見黑幕中大有人在而王石林實難辭主使之咎其餘被告及　協揆等亦皆附和之流再閱該會所發傳單盡情污穢原告以上被告種種行爲無論根據中美英三國中任何一國之法律均須賠償損失言至此將三國法律内載侵害他人身體自由等條向堂上指陳良久旋續稱查西曆一千九百十年曾辦有越界誘捕成案應請參攷並將木案詳爲研究蓋此案與工部局保護界内居民大有關係言畢堂上以兩造辯論均已終結遂諭曰候查核全案證供會商堂諭展期宣佈　 
[綢綾染業公所開會紀]  
　　綢綾染業公所前日開常會首由董事葉子庸提議自青島問題拒絕簽字後各界正在籌議善後辦法因此事不但關於靑島一隅實爲我中華民國全國命脈所關萬不容坐視我同業全體共千有餘人雖能力薄弱竊自願追隨各界之後力謀自救之術惟今日到會人數過少不及開議俟下届大會時再行提議嗣又議及顔料一項我同業各坊向來均用德國出品嗣因歐戰發生德貨缺乏價格漸增同業咸受痛苦已數載於茲然當此時會苟能於中國顔料加以研究承其缺乏誠爲提倡國貨之一良好機會惟鄙人深願同業各經理於藝術及染料上細心考究時常親至工場監蔡務使所染之色深淺匀配雖成本較巨苟能光彩鮮明而各界對我同業雜用某貨之疑自可渙然氷釋且吾業與客衆尤有密切之關係故余尤望各綢莊對我同業之種種困難虧耗情形特加鑒諒即爲大局起見亦宜互相提携以收圓滿效果庶彼此營業可卜蒸蒸日上云 
[購板暫鋪董家渡公義碼頭]  
　　滬南董家渡公義碼頭一帶前因浚浦將碼頭拆去迄未恢復是處除渡船之外更有川南輪船等行旅甚繁乃僅架跳板以濟上下致旅客時有失足墮浦之虞旅滬浦東同人曾提議自建碼頭以欵巨不果實行茲由張竹溪傅佑衡徐菊堂等出資購買長松板十八方以十五方添鋪董家渡以三方添鋪公義碼頭以濟目前急需至建築碼頭仍議進行深望有力者急起實行俾早日告成也 
[南市之垃圾多]  
　　南市沿浦灘自大碼頭迤南一帶因垃圾堆積久未清除一經大雨隨地　流穢氣四佈妨害衛生會經是處各商家聯名函呈滬南工巡捐局曁第一區警察署請爲設法清運以免人民觸穢發生疫　該署長趙墨林遂傳諭駁船夫頭姚增兆限日運淨惟浦濱垃圾甚多不　澈底運完各商又起煩言昨日由趙署長目見狀况特派清道員督同各挑夫將現在運來之垃圾暫就南首萬裕碼頭等處僻盡之所堆放俟船到隨時裝駁以免該處層積不清一面商同浦江水巡隊撥派小輪一艘並多備大號駁船數艘廣雇小工從事裝駁由小輪拖運至浦東荒僻之所傾棄不料午後又逢大雨小工仍難挑駁裝船亦更不易恐清除盡淨尚需時日也 
[七星樓坍塌續誌]  
　　新北門口七星樓菜館樓房坍下壓傷三人等情已紀昨報茲悉一區二分所王警佐於昨率同各長警前往詣勘一周見該樓屋損壞俱在樓土樓下永發祥等各家尚未受何種影響惟連日不能交易亦有損失乃向七星樓執事詰問據稱此屋爲救火會業産且新屋竣工不久遭此意外受傷之吃客二人並堂倌等仍在醫治等語王警佐諭候查傳承造此屋之作頭問明再核 
[混用鄂省假錢票]  
　　寓居公共租界蕪湖路月桂里三十五號門牌永興客棧三十七號房間内之湖北人陳寶山不知何來千文之湖北官錢局假錢票在生界内混用前日被特别機關華探目張芝卿偵悉稟明捕頭協同一百零一號西探目壳羅香前往該客棧將陳拿獲搜出前項假錢票一百張一併帶入捕房押至昨晨解送公共公廨請究即據中西探目相繼投案稟明前情以本案手續尚未調查完備聲請展期並將假錢票呈案請察王襄讞得稟商之美丁副領事將所呈僞票察看一過判陳仍帶回捕房候切實查明展期一禮拜解訊 
[指控誘拐男孩]  
　　婦人鍾陸氏前日至總巡捕房指控漢口路某洋行侍者山東人劉肇貴誘拐伊之十四歲男孩金狗等情捕頭准飭包探范德孚將劉拘押昨晨解送公共公廨請究據原告投訴伊子於本年四月十號被劉誘拐無蹤等語訊之劉供詞推諉中西官核供判劉還押候查明再訊 
[誤疑置毒毆人之儆罰]  
　　小車夫江北人殷寶發上月間行至法新租界墳山路首安里口被董仁生誣指爲置毒之人聚衆數百人扭住行兇受傷倒地後由一百十號華捕到來將殷車送醫院醫治一而將董拘獲帶入捕房解經法公堂收押候原告傷痊再核在案茲因原告傷勢痊愈　於昨日復解法公廨請究先據原告及一百十號華捕上堂稟明目見殷被毆情形詰之董供實係他人所毆餘供支吾李襄讞商之法副領事德君以董不應無端行兇判押西牢一月外再着貼償原告損失費洋五元以儆 
[電車司機人違章科罰]  
　　某號電車司機人嚴良甫日前駕車至法租界東新　街地方　背章程當由二百四十號巡捕抄錄號碼稟明捕頭於昨日傳至法公堂請究先　該捕上堂稟稱是日巡捕派在該處站崗因前而有數　汽車馳來當由巡捕舉手阻止後而車輪暫緩向前詎嚴不遵章程竟敢向前開駛險肇禍端請究詰之嚴良甫供民人實未目見該捕舉手故此差誤求　中西官判嚴罰洋五元充公以儆 
[請保毆傷軍官案内被拘人之批示]  
　　龍華吳家　浜鄉民吳阿七周奇生等前因悮疑陸軍第十師參謀曹寶山及輜重啻張副官爲散毒糾衆將曹張兇毆受傷曾經軍署緝獲訊押旋因查有正兇周阿炳等二人在逃勒令該圖地保交案候辦該地保陸紹雲孫永章未能交出亦經軍署提訊押究在案茲因在押各人之家屬紛紛具稟請求省釋昨由盧護軍使分别批示如下 
　　陸毓林稟批　稟悉爾父陸紹雲姑准暫行保釋限日緝兇送案如再遷延定予斥革究辦着即邀同殷寶商店來署具保可也 
　　孫周氏稟批　爾夫孫永章玩忽公務咎有應得旣據稟稱現届漕忙無人辦理姑准從寛暫行交保開釋限令緝兇送究仰即邀同殷實商舖來署具保可也 
　　周阿章稟批　稟悉本案迭經　訊答稱爾父周阿炳實係當時在場行兇毆打之人是以盆令拘捕如果的屬被誣儘可擬身投案聽候傳案質審自能水落石出所請摘釋應不准行　　吳根新稟批　稟及保狀均悉爾父吳阿七夥衆行兇當場拘獲送署業經飭課訊明供證俱在罪有應得自當押候按律究辦何得飾詞邀同商店請求保釋所請不准特斥此批保狀發還 
　　周忠田批　稟悉案經訊明爾子周棋生即周奇生夥衆行兇當場拘獲供證確鑿法難寛免自應押候按律究辦所請交保摘釋着不准行 
[中華職業敎育社通訊]  
　　七月五日議事員會臨時會會議錄 
　　沈信卿　穆藕初　黄任之　買季英　史良才黄君代表　顧蔭亭　朱詠薇　蔣夢　　 
一件提議關於設置琺瑯洋傘二工揚之辦法 
議洋傘尚待繼續調查琺瑯科應由本社職員另行發起集股組織工廠而以原有之設備作爲學校股本 
一件報告聶雲臺君從聶愛春堂遺欵項下捐助創辦女子職業學校建築費一萬二千圓應如何進行 
議推沈信卿賈季英黄任之蔣夢　四君會同聶愛春堂捐欵委員會商榷進行 
一件報告張菊生君來函辭職 
議仍具函懇留 
一件報告本埠十二團體組織國民敎育促進團本社已承認加入應推代表二人爲該團董事 
　議推蔣夢　俞抗瀾二君爲本社代表 
　主席沈信卿 
雜評二 
[米價與祈晴（邠）]  
　　米價之迭漲我固謂政府護照專賣之所致也重以淫霖迄今未已呼號之聲逐日紛米收穫旣難預期存米益以踴貴若嘉興者已有撥放積榖之說矣上海百餘萬人日需六千餘石固無榖之可積而人又非米不生活於此而欲爲民食謀固須有切實之計畫非區區設壇求晴諉諸渺茫不可知之天即爲盡其責也 
雖然我所望蓋太奢矣政府方以漕運軍米種種手段紾臂而奪我食即如嘉興之以水災告急者尚爲其漕米之指定採辦區域而不稍卹至若上海者政府只知爲繁華靡麗之區耳以爲肉糜之不可勝食何有於米彼數米而餐之勞工固政府所不屑覩也有三電爭漕之省長今又有設壇求晴之地方官上海人亦可謂厚幸也矣 
或曰漕運軍米所以濟北方之民食者也若之何其靳之夫使江浙而不遇水患則猶有可言今水且成災我聞有移粟以濟災區者未聞移災區之粟以他濟者也雖然果以濟我北方之民食也則雖節縮我食以濟之猶所甘心耳 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
　　自由談三字皆用當代名人字跡每星期調換一次　今日係沈信卿先生手書 
新談 
[旅美觀察談（百三五）] [  一之]  
　　美國最近兩年間更有一事足資吾民觀　叩其國民間對外行動絕無一毫意氣用事之暴舉也美之於德雖已對立於戰爭地位然無數之旅美德僑舍有若干名以有嫌疑而被拘禁者外固絕未聞無端而遭美民之辱駡也美國境内德僑最多主客相安能始終無瑕隙幸賴雙方人士見理之明確耳設　以喻若美國著名雜誌（詖刻）（譯方怪話）ＩhePuek（樂府）（譯言生活）TheLifte(鞠奇)TheJudge等週刊所載最有能力之滑稽畫其攻擊德意志處固皆注重點於其當國者而絕不仇視其全國之人民此不徒雅度雅容足以表 
示大國民之文明氣象而已即就事實上言無論何種動作苟其力專注一點則效力必更充足若恍惚無定向或至無所適從反與無意識下愚之見相近似對人即令有過亦將乘機飾詞自掩不肯安然屈服於正理之下矣此固言（對外）者所當痛戒者也 
記者心目中所有美民對德之諷刺畫最不能遽忘者即爲上述三種雜誌中諸佳構有於對開兩頁平繪兩精圖者左半爲德皇與子相見狀則雄冠佩劍之諸皇子微笑而雁行立者固無恙也右半爲德民婦與子相見狀則老涙盈眶俯視皆新塜矣諸君試以此圖與我東方人士之意氣用事者相較其巧拙之相去爲何如乎宜乎不逾數月而美利堅在歐洲戰塲即建不世之奇動而世界怪傑德皇威廉之霸圖竟於無形之中而悉爲此種怪盡所掩　也 
新拾遺 
[飛行家之自述（上）] [  俊時]  
　　余法人也自幼喜習武事尤樂聞人談戰事普法之役我法敗北家國之恥莫大於是每談及此事未嘗不氣　塡胸欲得一日雪此恥爲快大戰開幕正男兒効死爲國之秋余即於二月後投効入軍私心竊慕飛機作戰之　捷遂報名入飛行隊作戰四年備嘗艱辛幸今和平復現此軀遂存回想四年中之經歷頗有足述者今特略述其梗概當爲國人所樂聞也 
余體素不强而目力尤弱賴鐘補其不足飛行事貴敏捷非有强毅堅忽之志歷經鍜鍊之體遇事不能有功試騐官以余體弱爲慮欲却之顧余志已决願多受訓練然後從事於前敵試騐官以余佳志難没遂允之故余在後備營訓練之期獨多他人四月而余則長久至七月除也方余入前線作戰也德軍適全勝之時比國盡入敵手巴黎亟亟可危政府移至波杜暫駐舉國震動與余同出發者計八艘共十六人每艘司機者一人作戰者一人余乃作戰者第一日出發歸而安全者六機餘二機四人俱殲焉第二日出發者六機三機　而餘存余則雖落地而未遭難焉是役也余以初出作戰一切措置均未熟諳驚慌殊甚窘迫之狀不可言喻至今思之甚可　焉 
新智識 
[童子軍游戲（七）] [  上海十二隊隊長上陳伯源 
　　黄　縣　林　　聲　校　閱]  
第一章　斥　　　 
　　（十七）聲求 
　　　　地一方平坦無根以數隊員拌作盲者居於一處於對而相距稍逮以隊長或排長居之時鳴以笛俾盲者聞聲直趨而前以手觸鳴笛者爲遠目的而先觸者則勝之 
鳴笛者俯身屈軀以避盲者得觸其身但不准稍離地位 
設有時盲者不及便聲即忽忙而前誤入岐路則鳴笛者須鳴急笛以牽引之 
　　（十八）　逃追 
於排中選一伶敏隊員以留痕鐵器繫其足底作爲逃亡者其餘隊員以爲追逃者 
取白硬紙數十頁圓之每紙上書一數號使各隊員釘之背上逃亡者出約十數分鐘追逃者乃振排啓行循跡而前以捕逃者倘嘹見之則先秘錄其數號然後呼之使其知之即爲虜也若追逃者背負之號數其中一人爲逃者所窺則爲全排被虜逃者勝之 
小說 
 
[中西女塾生演劇攝影]  
　　（在大英戲院） 
　　劇中人　演者 
　　（女子）　張銘新（情敵）張愛貞（女子）第二幕之一節女子被情敵引至假山石處之狀况補昨刋未註之名如右3（典髮）周湄雲7（娬媚）竇妙根10（機詐）吳景昭11（痴笑）郭美麗 
[潛艇歷險記（）] [  翠岑譯]  
　　第二十三章　被囚矣 
却而茂司不知俄語猶以爲克洛司的維區畏罪遁也諾愛爾曰却而茂司吾儕被售矣佛拉迪茂玩弄吾儕視若小孩過信人言謂之何哉汝且弗動待吾燃火柴觀之火柴旣燃則鐵燈猶在地上是否爲克洛司的維區所遺抑故置之則不可知燈旣然二人詳察四周却而茂司曰噫爲狀乃若倫敦之監獄福達愛斯觀之老賊由此遁也言時燈光照於壁上鐵條數枚屈兩端釘入壁内用爲梯級上達石頂之洞洞覆以花剛石之巨板克洛司的維區蓋由此上也却而茂司曰已矣吾儕盍返石級彼處之門彼或未及闔也諾愛爾從之遂飛奔向石級上及門則　矣却而茂司以肩撞之絕無影響諾愛爾曰弗聲有人至矣時門外俄人之笑聲大作己復呼曰英國之笨伯聽之爐中有柴弗忘燃之無益之企圖徒自苦耳諾愛爾不答與却而茂司退至原處更至隧道之彼端有一小鐵門門有閂銹蝕過半知久不用者啓門而入則一小　長約五十尺　半之巨重之　頂支以巨石柱四害之一　有一火　即克洛司的維區所言者也　之四周滿堆截短之木柴故不虞燃料之乏距地七尺壁有小窗阻以鐵　窗外寒風呼呼入惟無日光却而茂司謂諾愛爾曰吾抱汝起試一觀窗外作何狀諾愛爾旣起以兩手力攀鐵　藉燈光之外射伸首外望則見窗外爲一拱影隧道中流小河河水　平滑如砥力能勝重車故若窗栅可去則二人可由此遁以河流必通他處也諾愛爾旣下告以所見却而茂司曰然則吾儕將何爲其長此　火以終耶不自爲謀彼俄人恐終不我舍也諾愛爾曰台列克見吾不歸或將請救於英國公使却而茂司曰請救復何益吾意在今日之俄國英人已無所施力先生汝弗依賴他人他人不足恃寗自謀也諾愛爾曰却而茂司汝言然也惟吾實不安累汝同入却而茂司大呼曰嗟乎是何言長官所命吾無不欣然爲之此吾自願初非迫吾也今吾且以刀試此窗　諾愛爾曰且　此燈將不繼汝盍啓彼爐先燃木材炎光足工作亦較利火旣然燈　　温度亦漸高却而茂司乃撬窗下同鐵　之灰泥工作惟勤約一小時汗出如　力竭不能繼而所得之成續則刀鋒盡銼外灰泥凝固猶如鐵石也憤然曰不復爲矣似此雖數十星期亦無濟也諾愛爾曰盍以火燒之吾儕冨有柴鐵紅而軟或可去也却而茂司曰然此法或有濟即不成試之何害二人遂爲之移時柴積窗　已滿縱火然之火爲窗外之寒風所煽立時大熾雖然火熾矣而其結果則大失所望風旣外至五分鐘後　中乃滿塞濃烟二人大嗽不已呼吸幾絕而鐵栅則遠離火燄不紅且不熱二人知無效急樸滅之旣數句鐘　倦交迫二人漸不支遂加薪於爐勉　寒威藉地而臥 
[自由談之自由談] [  不冷]  
　　中外親善談三　中外親善之障礙即在不知其事之眞相而以半解一知似是而非之兒解以生兩不相宜之舉動此即所謂天下本無事　人自擾之也故欲求中外之親善必於此點略加之意焉 
 
 

Page 15

 
 
   
 
 

Page 16

 
 
   
 
