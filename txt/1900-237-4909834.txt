# 1900 - 237 - 4909834

 

Page 1

 
 
[三通考輯要出書] [  圖書集成局代啓]  
　　通考苞括通志通典三通考苞括九通古今掌故海也局肆必與志典連售價貴不易購文緐不易讀山隂湯蟄先先生有三通考輯要通雅堂主人購付本局鑄印俞曲園先生序爲宏通之才從此出矣袁爽秋京堂序爲提要鈎元良工心苦一時通人咸推有用之書讐校精詳紙墨加料有識共寳分裝六十本今於二十日巳成書每部批發八元零售十二元躉售面議售書處在上海三馬路申報館申昌外埠在曩時售股票處 
[新印大字本讀史方輿紀要天下郡國利病書告成] [  圖書集成局代啓]  
　　顧景范先生祖禹讀史方輿紀要後附輿地總圖顧亭林先生炎武天下鄱國利病書二林齋主人藏有精抄稿本倩本局用大　　　　　　延名宿悉心校讐二書業已告成用上等潔白連泗紙印釘裝成六十本外加　木箱每部售洋十二元海内有志之士欲　求經濟　　名　此二書不可不備請認明封面後有二林齋校本庶不悞購仍存上海文瑞樓　州緣蔭堂蕪湖河南文苑山房諸君　　　購可　　　 
[論中國内憂未已]  
　　中國自通商以來財用日竭土地日蹙强鄰逼處岌岌可危説者每謂中國之患在外侮不在内憂然究其外侮之所由來則無不從内憂而起就目前而論神京不守宗廟　驚皇太后蒙　出走尚未知行在確音凡食毛踐土之人無不痛心於强列之憑陵而深咎中國不早籌　　之策殊不知物必先　　後蟲生苟無拳匪外人何由起釁卽肇事而早籌剿滅亦何至兵連禍結至時局若此之糜爛哉現在拳匪經西人懲　想不至死灰復燃惟東南各省會匪梟匪伏處已久時有蠢蠢欲動之心向之不敢舉事者尚憚於各省兵力之厚乃今者各省之兵大半調往北省匪類漸無忌憚遂思乘間而興且士大夫亦有謀爲不軌妄思纂竊者此則更出人意計之外者矣連日本報載鄂中誅亂記略謂漢口有匪徒散給富有票約期舉事爲營縣訪悉於上月二十七日調兵擒獲二十餘名并搜出號衣軍火及僞印一顆上刊管領中國大士會七字并有康梁往來手札解交夏口廳經陳少石司馬推鞫一爲湖南辰州人向連生一爲湖北人鄧永才一爲湖南人唐才常一爲林内翰之族弟林錫圭一爲前武備學生傅慈祥一爲張姓并有甲乙二華人僞作日本裝且曾登科第者自認康逆餘黨并稱黨　約共五千名司馬訊供得實星夜禀知漢黄德道轉電督憲張香帥香帥批飭就地正法計前後伏誅者十一人執筆人閲之不禁爲之歎息痛恨曰士人讀書明理宜如何束身圭璧儲爲國家有用之才卽不能致身通顯亦當恪守臥碑况中國當此孱弱之際所賴者士大夫氣節自持克自振拔以冀挽回時局補救將來而乃效匪類之所爲以致難　顯戮爲其祖若宗子若孫之恥辱猶其小焉者也士氣因之頽喪風俗因之敗壞若輩之死眞所謂可憐而不足异者矣夫中國之弱非今日始也朝廷方有日新之機自康梁出而急遽圖功致有戊戌之變是阻中國自新之路者康梁實階之厲乃復有此悖逆之輩拾康梁之唾餘以營私而植黨是藉維新二字爲作辭之謀非眞有維新之學維新之志也中國人民墨守舊章因循怠惰固非新機日闢不足以致富强乃一敗於康梁再敗於若輩致令朝廷深恨維新之事使人民箝口結舌而不敢言若輩之肉其足食乎不但此也方今亂民徧野惟冀士大夫有以補救而挽回之而亦同其所好恐亂民益無所忌憚所謂上有好者下必有甚雖中國士大夫如若輩之喪心病狂者不過百分之一千分之一而當禍一起則正者懼而不欲有所作爲邪者更可以肆行無忌人心之變誅不勝誅中國内患恐尚無已時也内患未已外侮何能靖耶杞人之憂曷其有極 
[追兵已返]  
　　北京來電云聞皇太后皇上御蹕已於日前過宣化府向西北而去前各國聨軍所遣追襲之兵已飭令回京駐紥不復前進矣 
[西報譯要]  
　　西字報云德國欽使被戕之後華人殮以中國棺木安置某處刻經聨軍尋獲想須易棺下葬也此外如比國荷蘭國兩欽使各中槍彈略受微傷其餘使署内大小官員均各無恙至救出之各國官商則大半送往烟臺暫駐 
[英艦赴厦]  
　　華歴本月初一日日本調兵赴厦門登岸已紀本報兹得厦門來電云英國政府聞知其事以日本無端調兵赴厦不知其意何居爰亦調兵艦一艘駛赴厦門保護商旅厦門居民紛紛逃竄約有四萬名口已遷徙他方矣 
[兵船過厦]  
　　厦門訪事友人云港中本泊有日本兵艦兩艘上月二十六日忽來德巨艦一艘旋又到德國兵艦一艘一時人心大爲驚恐後各船停留一日卽於二十八日鼓輪出口巿中蜚語始各銷聲 
[鄂中誅亂記五]  
　　鄂中誅亂本館已四誌報端兹又得武昌友人來函云此次所獲逆黨多係學堂中人内有傅慈祥一名係鄂省武備學堂卒業生夙爲提調徐穉生觀察所賞識派往東瀛肄業不知何時私行回鄂自蹈刑章又唐才常一名係湖南瀏陽縣拔貢素負文名昔年創設湘學報主持之力爲多又林錫圭一名係某中翰之同族均自認邀集會匪結黨謀逆等情不諱湖廣總督張香濤制軍以若輩糾衆爲亂罪不容誅當卽恭請王命將首要十一名綁赴巿曹正法首級分懸各城門以昭炯戒惟傅慈祥供詞異常狡展現仍暫禁獄中俟覆訊後始能定罪至各犯供詞牽涉士大夫不少香帥不欲株連已諭飭承審各官毋庸深究連日又續獲會匪三起均發交江夏縣暫行覊禁想一經訊實亦須明正典刑也 
[蒲圻匪警]  
　　武昌訪事友人云府屬蒲圻縣近有會匪二千餘人由湖南竄入縣境向某鎭當鋪勒索制錢四百串并向團練局搶劫軍械并劫奪划船數十艘駛赴萬壽山窩聚勢甚披猖縣主何大令聞信之下以縣城兵力甚單不敷防堵立卽禀知督憲張香帥卽飭督中協吳協戎遴派武愷全軍星夜馳往相機剿滅 
[新堤匪耗]  
　　漢口訪事人云湖北新隄一帶向爲紅燈會匪嘯聚之處近因北氛不靖若輩乘間糾集黨羽約三千人在附近之新店地方揭竿起事殺人刼物勢甚披猖警報到省大憲卽派精兵千餘名前往相機剿辦想跳梁小醜不難指日盪平也 
[匪亂已平]  
　　漢口訪事人云前者武昌府屬羊嶁峒地方有土匪揭竿倡亂由上憲調派雄兵前往彈壓兹悉官軍到後卽將匪徒痛加剿洗匪黨力不能支立時潰散現在彼處已一律敉平各軍遂由上憲調至新隄帮同剿滅各匪 
 
 

Page 2

 
 
[襄軍調漢]  
　　漢口訪事人云近來武漢地方時有會匪蠢動上憲深恐兵力單薄不足以震懾各匪特於日前電達襄陽提督調兵一千名速行來鄂以資保衛提憲鄧玉峯軍門遂派兵兩營於本月初莅鄂 
[添解軍需]  
　　杭州訪事友人云浙江衢州府屬土匪作亂江山常山兩縣城相繼失守迭經大憲飛檄福建江西安徽三省各調軍士四營合之浙省所派者共成二十營四面兠圍務使尅期剿滅某日露布到省知江常兩縣業已克復惟山中伏莽甚多尚須痛加勦洗所需餉項前經藩憲惲菘耘方伯籌撥銀十萬兩委陳司馬懋采解往近日續撥銀五萬兩並軍火五十箱委正任遂昌縣史大令恩緯管解已於上月二十九日起程矣 
[衡軍旋省]  
　　金陵訪事友人云前者大通鹽局總辦錢觀察以不發緝私營勇丁餉銀激成事變經兩江督憲劉峴帥檄飭督標衡字營驰往彈壓衡軍統領奉檄後僅派哨官某君帶兵一哨按站登程及抵通則緝私勇丁早已歸伍肅靜無譁其乘機勾煽之土匪會匪旣劫典鋪錢莊亦卽飽颺並無斬木揭竿之勢某君見地方已安謐如常無事剿辦遂率所部奏凱而返近已回營禀明統領轉稟峴帥銷差矣 
[詳紀閩中閙教事]  
　　福建汀州及龍巖諸處匪人閙教昨已譯自日本報章兹得厦門訪事友手書云七月初八日龍巖州境忽有匪棍多人與耶穌教士爲難立將教堂拆毁州尊德刺史聞報亟帶同通班差捕前往彈壓及朱旛戾止則匪黨已逃逸無蹤幸教士逃避他方未遭毒手聞近日漳州府屬詔安南靖浦南龍山等處教堂被匪人蹂躪者不下十餘處汀漳龍道榮觀察以彼處兵力甚單不足以資鎭懾爰電請督憲許筠帥派兵剿辦筠帥電商駐厦水師提督楊西園軍門就近調兵軍門派出練軍前營張華軒叅戎帶勇二百名星馳赴漳相機辦理不知卽能浪息波平否 
[懸賞緝匪]  
　　武昌訪事友人云武漢等處會匪滋事雖經先期破獲然若輩黨羽甚衆難保不乘隙遠颺湖廣總督張香濤制軍特會同撫憲于次棠中丞出示曉諭如能拿獲會匪總頭目一名賞銀一千兩知風報信因而拿獲者賞　一百兩如拿獲大頭目一名賞銀五百名報信者賞銀五十兩若拿獲散匪亦分别賞銀一百兩五十兩不等至匪徒私運軍火器械如能探明蹤跡報官拿獲亦從優給予賞銀以示獎勵重賞之下必有勇夫彼反側之徒諒不能倖逃法網矣 
[飭緝盜案]  
　　松江訪事友人云前者西門外順成協源等信局有兩划船行至婁境二十七圖李塔匯左近被盜刼去洋銀大土川餅等物約共三千金之譜事後各局執事人率同舟子李廿八許增福等至婁縣署禀報縣主　吉士大令略訊情由翌日帶同捕役親往踏勘回署後卽飭通班壯捕分投跴緝近者各局以失贓過鉅賠補爲難繕禀黏單請爲核示不知鴻飛冥冥尚能入我網羅否 
[蔡甸劫案]  
　　漢口訪事人云邇聞蔡甸附近有某富户平日恃勢横行素見惡於鄉里有某甲者仇隙尤深日前糾合亂民數百人前往將貲財劫掠一空某姓曾否報案刻尚未得其詳也 
[蘇鄉刼案]  
　　蘇州訪事友人云上月三十日之夜蘇鄉木瀆鎭陸姓家突來强徒十餘輩明火執杖撞開大門意圖劫掠陸姓家中人併力抵禦繼爲左右鄰人所聞鳴鑼集衆持械而來盜黨始懼飛步奔逸後查檢各物毫無損失惟家中五人皆已身受重傷陸傷勢尤重恐難免性命之虞事後投報分防廳及汛官署均稱未失財物不得以盜案論爰卽投吳縣署報案縣主田大令准詞立卽下鄉踏勘想須照例嚴緝也 
[佛山火警]  
　　廣州訪事友人來函云七月二十六日之夜九點鐘時佛山大圮街某爆竹店失愼延及福祿大街焚燬房屋三十餘椽至四鼓時始經水龍救熄 
[漢皋火警]  
　　漢口訪事人云本月初三日黎明時漢口江蘇會館左近梁義興雜貨店不戒於火霎時毒燄上騰光燭霄漢幸各水龍聞警畢集竭力救援得卽烟消火滅共被燬民屋約三十餘間前至延壽菴後至瑞生祥布店均付之一炬亦不可謂非巨災也 
[皖省官塲紀事]  
　　安徽訪事友人云署理銅陵縣典史陰少尉嗣玲丁艱遺缺經藩憲札委試用州吏目章承業前往署理○湖北候補直州諸直刺可權向在撫轅辦理文案現經撫憲王大中丞奏調至皖省差遣近已接奉部又知已允准矣○鳳台縣典史某少尉不知因何出缺本月初一日藩轅牌示委試用巡檢綦南英少尹前往庖代 
[浙省官塲紀事]  
　　武林訪事友人云臬憲榮伯衡廉訪蒿目時艱力籌防務前擬將城垣大加修葺曾於上月某日親加查勘以便擇要興工本月初一日會同藩憲惲菘耘方伯札委候補縣邵楚白大令同珩雇工督修以昭鄭重○本月初三日藩憲惲方伯飭由庫中撥出京餉銀五萬兩委候補縣高大令廷璨大挑　許大令善述督解赴申轉運至清江浦然後遵陸北上○上三叚保甲分巡現屆期滿由臬憲榮廉訪委候補縣丞連二尹培元接辦中六叚保甲分巡則委候補府照磨黄叅軍道奎辦理均於本月初四日到差視事矣 
[大雨時行]  
　　松江訪事友人云自夏徂秋爍石流金天氣異常酷熱田禾枯萎農民望澤孔殷華亭縣林霨生婁縣屈吉士兩大令爲民請命禁止屠宰至邑廟竭誠祈禱冀迓和甘初三日果得大雨傾盆入夜更風姨怒吼屋瓦紛飛翌晨始止然四野雖歌沾足而東鄉早稻及棉花等遭此摧折不免歉收蒼蒼者天得無怨難如人願乎 
[皖垣患旱]  
　　安慶訪事友人云此間自前月十十二等日連朝大雨後迄今將及一月無日不火傘撑空炎威大熾四鄉田疇龜圻居民望澤甚殷府尊方太守縣尊姚大令關心民瘼於本月初一日起禁止屠宰三日親詣龍神祠及城隍廟拈香叩禱俾得早沛甘霖以慰民望 
[珠江秋浪]  
　　廣州訪事人云沙基新涌一帶小艇林立日則渡客往來夜則窩留匪類南海縣主裴大令及是處防營統帶李協戎先後出示諭令各艇於三日内到營領牌以便查察方准入涌停泊是以各艇已紛紛到營領牌矣○寳慶新街有朱甲潘乙二人者比鄰而居年齒相若素稱莫逆上月二十五日清晨朱至潘處索取借物不知因何潘突發一槍將朱擊斃當由朱之家屬將潘扭送南海縣署詎料行至大新街潘已不能行走及至縣署業已斃命想必畏罪故預先服毒也現經縣主裴大令騐明屍身飭差提齊人證聽候研訊當不難水落石出也 
[八閩叢談]  
　　福州訪事人云閩省圜法之壞極矣每小銀錢一角可易巿錢一百五六十文不等而其中並無制錢純係私鑄之沙片巿中交易因使用小錢物價格外加昻入秋以來私錢尤甚民間受虧不少此誠地方之大害也本月初一日城廂内外各鋪户會議嗣後小錢槪不收用貨物亦一槪平價如有私自收用者查悉公同議罰若能持久則私錢可不禁而自絶矣○福州亢旱已久督憲許筠菴制軍及司道府廳縣各官均虔誠詣大士殿城隍廟等處祈禱并禁止屠宰至七月三十日之夜細雨如絲未能透足越日又復微雨連日天氣陰霾農民莫不翹首而盼甘霖之速沛也○自北省拳匪滋亂後閩省謡言四起其始人心頗形浮動近因官憲誥誡嚴明地方尚稱安靜惟巿面大壞恐仍不免人窮思變耳○前署雲霄廳同知倪峯泉司馬因命案得贓被廪生周漁先等禀之道府委接任方司馬查覆屬實上詳督轅督憲許筠菴制軍據情入告 
[九重現已奉]  
　　旨革職歸案訊辦制軍遂札飭福州府徐太守提齊廳署書差及原告質訊倪司馬堅稱贓銀係署中書吏錢小堂所得現已逃匿他處太守爰飭差役嚴緝錢小堂到案以期水落石出司馬則發經廳管押 
[傅相行轅紀事]  
　　昨日記名提督王軍門得勝户部郎由　世釗廣東候補知縣王亘先後詣轅禀見○昨日午前十點三刻鐘接武昌 
 
 

Page 3

 
 
來電一封午後四點半鐘接山東省城來電一封同時接德州電一封又發金陵電一封 
[荷皇華誕]  
　　昨日爲荷蘭國皇壽誕本埠浦江中所泊各國兵輪船皆懸五色彩旗以申慶賀蓋亦尊君親上輯睦邦交之意也 
[慶賀已停]  
　　寓滬西商前以駐京使臣幸保無恙定於本月初四日懸燈慶賀嗣以統帶印度兵之英將鴿理氏不欲鋪張揚厲照會英總領事轉咨工部局命卽停止故浦濱一帶前設之彩棚已於昨日一律拆去矣 
[法兵分駐]  
　　駐滬法總領事白藻泰君電請西貢提督檄調兵士八百名來滬保衛等情已紀前報兹悉此項兵士抵埠後因屯兵房屋尚未落成作分駐法文書館及八仙橋捕房工部局棧房等處沿餘一百五十名暫駐公司船中一俟房屋竣工再行登岸遷入 
[營疉將成]  
　　駐紥本邑日暉港安字晉字二營統領顔梓琴鎭軍近在彼處建築營壘將次告成昨日復派兵至南巿某木行選購木植若干株運往營次應用經之營之當可不日成之矣 
[禀請减租]  
　　昨日三點鐘時英總領事班君蒞英美租界公廨會審各案畢旋有英租界内各店鋪主某甲等二十餘人手持五百餘名之聨名公禀一扣求請讞員翁笠漁直剌會商領事求减房租某甲禀稱近來滬上各項巿面清淡逐月虧蝕甚鉅而房租仍不肯减稍有蒂欠房主動輙釘門爲此叩求大老爺商同領事轉囑各房主减租俾店鋪稍可支拄如再不减閉歇必多巿面攸關求爲鑒察直剌與班君晤商良久遂批稟尾云候據情照會核减各商均遵諭叩謝而退 
[局員巡夜]  
　　前晚更魚三躍時二十三七鋪巡防局委員邱友林二尹督率勇甲巡至没車馬頭附近見蔣阿元拽東洋車一輛不持燈火飛步狂奔立命提至輿前研詰供稱此車實由某處竊得二尹判責五十板將車帶回候失主認領旋至裏馬路見周銀仙陳增觀兩車夫停車露宿喝令各責五十板又見鄉人王阿炳躑躅街頭詰知係迷路至此者命帶回局中待至天明麾之使去 
[梟匪站斃]  
　　擒獲梟匪一則已紀昨報兹悉是晚卽經上海縣主汪瑶庭大令升坐研訊北橋地保張咸照供稱七月二十五六七等日有梟黨在本鎭廟後支板爲檯誘人賭博幸無居民往賭三日後匪黨隨卽他去大令曰匪徒盤踞三日爾不禀官拿辦顯見得賄包庇姑交保人候查明再究周金有供稱小的係江寗縣人父親離鄉已閲四五載今年三月某日母親病故小的遂於四月間至蘇滬等處訪尋父親不遇流落在崑山縣境求乞度日有張得勝者以駕船爲業收留小的在船煮飯張於一月前在顓橋開賭許洪章爲之代司帳目小的不過暫時相依不敢隨同滋事求恩寛宥許洪章供稱小的係合肥縣人在張得勝船上司帳是實又訊夏少華莊順金李阿五趙桂卿吳桂增等同供小的等均合肥縣人入黨三四月或年餘不等及訊張得勝供稱小的亦合肥縣人向在吳淞某營充當勇丁因事被斥後出洋銀十二元買一小船爲人裝運私鹽大令以其狡展喝令笞責二百板始供自已販賣近因緝私嚴密故在顓橋鎭開賭一月此係實情叩求恩典又訊李長生供稱小的係顓橋本地人販賣紙烟等類至賭塲略覓微利藉以餬口實非同黨求鑒大令訊明口供諭將李長生還押候傳地保詢明是否顓橋本地人再行核辦許洪章笞責四百板其餘周金有等六犯各責二百板一併還押張得勝加責三百板裝入站籠發頭門示衆旋發出六言告示一道貼於籠前云近因北方不靖梟匪乘勢楧行到處開塲聚賭甚且擄掠良民現經拿獲魁首治亂宜置重刑特裝木籠站斃庶各觸目驚心 
[失火卽熄]  
　　前晚美租界虹口篷路某姓家不戒於火忽兆焚如霎時間烟霧迷漫幾肇燎原之禍幸經左右鄰人帮同汲水灌澆得卽撲滅不致成災誠幸事也 
[上海巡局瑣案]  
　　二十三七鋪汛捕陸福所雇夥役張和尚周錦堂在外招摇撞騙滋生事端經巡防局員盛雨村二尹訪聞提訊之下判責張二百板周一百板著卽斥革驅逐出境○日前南巿某米行雇駁船户謝某載米三百餘石至浦左爛泥渡某米店交卸突有自稱捕夥之某甲指爲竊贓將謝軋至某茶肆索詐小洋銀五枚謝不服卽投彼處巡防局控訴局員徐錫成二尹提案研訊判將甲責二百板謝交陸鶴秀保去候查明再核 
[英美租界晚堂瑣案]  
　　小工頭張珊珊誘拐梁友文之女梁阿三賃居虹口頭壩地方嗣被梁友文偵知往領正在爭執之際爲巡街捕所見張見機避匿因將梁阿三解送公堂禀請讞員翁笠漁直剌訊判前日晚堂直剌倩襄讞委員張柄樞司馬研詰梁友文供稱小的係寗波府屬奉化縣人向在治下開設合興小輪船廠女兒阿三已於去年憑媒許配與蔣鳴發爲室詎於六月二十日被向在廠内爲小工之張珊珊誘逃捲去金飾衣服迨七月十二日始於頭壩地方尋見張避匿無蹤務求追究梁阿三供認私逃惟求寛宥司馬以梁阿三背父私逃殊屬不合本應責懲姑念一再苦求從寛著交共父領回嚴加管束一面飭差提張珊珊到案究辦○松江林大通布莊夥劉立齋控朱壽山吞騙定銀前晚亦經張司馬提訊劉供在大通布莊爲夥上月間來申購辦洋紗被朱壽山串同何兆祥騙去定貨洋銀一百元延不交貨求請嚴追朱壽山供劉立齋定購洋紗先付洋銀一百元係何兆祥經手現在何兆祥不知逃往何處求鑒司馬得供之下判朱壽山交妥實人保出限半月内交出何兆祥到案質訊核追如違干比 
[英美租界公堂會訊案]  
　　英商謙和洋行投該管領事署控錦谷春番菜館積欠房租延不清付當由班德瑞君函致英美租界公廨讞員翁笠漁直剌飭差傳館主李菊人到案訂於前日午後三點鐘會訊屆時班君莅廨會同直剌升堂研訊謙和洋商投案訴稱商人房屋租與李菊人開設錦谷春番菜館現被積欠房租洋銀六百八十元向收無著是以控請追給質之李菊人供所欠房租僅兩個月邇因巿面不佳求恩寛限清理直剌商之班君著交妥保限十日清理○英商兆豐洋行控諸家宅鄉民諸富富沈金榮吳關春等霸地不讓迭經翁直剌會同領事班君訊供斷結後是處居民仍以地價不符延不遷讓前日直剌復飭差傳案會同班君覆訊原告延哈華托律師到案聲稱此案前因契地糾葛已蒙斷結今該鄉民等以地價不符仍遲延不讓且前已付過定銀一千六百兩應請訊明察斷被告延担文律師到堂辯駁良久直剌商之班君謂此地前付地價至今事隔三十餘年今昔時價不同應著兩造公同議價如有意見不合准其禀覆邀集公正人妥議核奪 
[法租界捕房瑣案]  
　　某甲欲將其妻某氏押入某花烟館爲娼氏不願作皮肉生涯昨日偕伊兄某乙投訴捕房請爲超豁捕頭允之候令包探查明然後解送公堂禀請讞員朱森庭明府核辦○流氓陸阿二在途中攫取行人牙柄摺扇旣又轉被冐充包探之潘永和攫去被某包探查悉一併拘入捕房捕頭令押候解送公堂稟請究辦 
[美租界捕房紀事]  
　　昨晨小竊張阿聖混入虹口鄉民某姓家行竊衣服若干件携之而逸適爲巡街捕所見立卽拘入捕房捕頭令押候解送公堂禀請讞員翁笠漁直剌訊辦○昨日無賴趙小甫在西華德路與甬人某甲細故紛爭肆行毆擊致甲身受重陽某號巡捕見之遂一并拘入捕房捕頭見甲受傷屬實令送同仁醫院療治趙則押候解送公堂禀請究辦 
[作善降祥]  
　　閩省自遭水災屋宇田廬均遭漂没哀鴻遍野憔悴可憐日前本館協振所承溧陽退思齋主人求人口平安助振捐英洋一百元又滬江竹尹同人助英洋五十元又隠名氏因妻有病求速痊愈助急振英洋五十元祗領之下當卽分别掣付收條卽日彚解災區竊思鯨波肆虐彼蒼之降罰何苛鮒轍能蘇仁者之用心自厚百祥雲集劵定可操合誌數言代災民九頓首以謝 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[馬路工程局瑣案]  
　　日前無整張元向同椿木行内冐收陋規解經馬路工程局總辦程雨村大令訊責旣而續獲同黨陳了頭研訊之下仂稱小的之父曾當勇目故有帳簿一本由小的取出與張同往訛詐自知不合叩乞恩施大令判責三十板一併管押捕房俟將冐取之錢繳還各家取到收條呈騐方准開釋否則枷號示衆以儆效尢○前日小販張生曾至某水果行購物被賊犯姚根福乘間竊取衣服竹籃等物當塲追獲交某號巡街捕帶至捕房捕頭命移解工程局禀請總辦程大令提訊姚供小的係崇明縣人向爲鐵匠不敢爲非張所失之物實被阿四竊去小的可將其人尋獲交案叩求恩典大令判令枷號俟交到同黨阿四方准開釋○寗波人葉靜元葉靜萬扭王永才至工程局控稱被竊大小洋銀若干枚幸得尋獲是以扭案求追總辦程大令提訊之下靜元供小的係慈谿縣人在美界中虹橋某肉莊執業日前堂兄靜萬挈王至小的店中暫住被王竊去大洋銀五枚小洋銀二百二十枚初疑學徒所竊致學徒無以自明情急圖盡今得遇見邀今同行伊竟情虚不允求恩訊追王供小的係鎭海縣人向在酒店執業曾向葉借貸小洋銀十枚不敢行竊尚求明察大令以兩造供詞各執且事不在南巿馬路中不能准理麾之使去○前日船户沈聚元無端擊毁某姓所置包車一輛獲解工程局禀請程大令提訊沈供小的係蘇州府屬某邑人向駕絲網船停泊永盛馬頭某姓所置之車横亘要路以致出入不便商令車夫移置他處堅不允從小的因此逞忿擊毁咎由自取惟求恩典大令判責二十板以儆 
[英美租界公堂瑣案]  
　　粥店主林掌全控京貨店主施錄泉賄囑縱火圖賠保險銀兩等情迭經讞員翁笠漁直剌訊供判施先行枷號半月旋據鄰居某甲等十人聨名具禀以施守無賄林縱火之事直剌判候傳到林掌全再核昨日將林傅案林供當時施與小的嘲笑起見並非有洋銀交與小的因有社永發應金生兩人與施索詐不遂投捕房挾嫌朦控是實包探金阿三禀稱小的往查亦無縱火形跡施一味求恩讞員翁笠漁直剌商之梅繙譯判施管押捕房半月完案○包探趙銀河禀稱金谷春番菜館值堂陳金章濳至妓院王阿巧房内竊去銀水烟袋一支經小的查獲原贓請究陳俯首求恩直剌判管押捕房一月贓給失主領去○前日增泰洋貨店主夏芳舟控駁船户朱毛毛同夥王銀桂行竊洋布若干疋由扛夫林春林王佳榮運售經包探趙銀河查獲解案押候吊贓再核昨據趙探禀稱原贓現已吊到尚少洋布一疋請訊朱等俯首無詞直剌判朱責五百板王責二百板林王無干斥釋○陳紹太禀稱借住雅仙居客棧被陳錫林竊去銀表一枚當塲追獲請究陳供揚州府屬甘泉縣人一時貪小求恩鑒宥直剌判令遞解回籍○劉柴氏禀稱劉福山糾僧德計崇齋叔卿等深夜賭博向論逞蠻鳴捕送究直剌判各罰洋銀二元充醫院經費○積竊陳嘉寳行竊泰隆洋行高巧生綢衣二件經某包探拘案請究陳供詞支吾直剌判責三百板管押捕房一年 
[嶺南官報]  
　　藩轅牌示恩平縣知縣缺委候補通判胡永昌署理開建縣知縣缺以候補知縣劉宗瀚署理清遠縣知縣缺以候補縣董元度署理准補惠來縣神泉司巡檢盛宿懷飭赴新任長甯縣　坪司巡檢缺委分缺先用巡檢余恂署理西甯縣典史缺委試用從九俞文茂署理連平州忠信司巡檢朱錫榮飭赴新任昌化縣知縣缺請以龍門縣知縣桂鉞調補獅嶺司巡檢定錫齡調省所遺員缺以缷署番禺縣典史馴雉里司巡檢郭增署理清遠縣潖江司巡檢缺詳請以遇缺先補用巡檢謝洪基更補三水縣三水司巡檢以遇缺先補巡檢何榮治更補化州梁家沙司巡檢缺詳請以遇缺先補用巡檢吳麗生更補揭陽縣北寨司巡檢以遇缺補用巡檢朱柏清咨補澄海縣樟林鎭司巡檢缺請以烟瘴俸滿巡檢馮豫吉咨補東莞縣中堂司巡檢詳請以烟瘴俸滿巡檢鄧慶咨補准補廣州府司獄壽聨飭赴新任調補新會縣知縣楊介康飭赴新任 
[蘇垣官報]  
　　七月二十八日知縣都守仁禀謝飭知二十五年分夏防案　蒙給予記功一次府經歴屠仁溥閶門水關典史謝本偉胥門旱關均禀謝二十五年分案内蒙記功二次縣丞李昌準辭赴上海火藥局巡檢沈興傑禀辭奉委同里釐局司員差卽辭典史薛觀禀謝二十五年分夏防案内蒙詳准記功四次○二十九日同知吳源葉在泗均銷假○三十日庚寅進士蔣廷黻由京夾准補丹徒縣張德迪禀辭回奔牛釐局縣丞胡敬禮巡檢汪承祖均禀謝奉飭二十五年分夏防案内蒙給予前先委署一次記功二次○八月初一日候補道劉式通由甯來知縣熊兆姜宋殿元均奉藩憲札轉奉滋帥電傳赴清江公幹卽辭又郝炳麟呂慶堂張明允王希禹均禀謝奉委管解京餉差主簿逃潮禀知交缷張渚司巡檢回並謝奉飭回青浦縣主簿本任卽辭主簿葉爲驥禀謝飭知二十五年分夏防案内蒙給前先委署一次記功一次署金山縣衛城司巡檢湯維淵由張堰專丁來省禀謝請補太湖同知司獄缺請補衛城司巡檢熊儁江由甯專丁來省禀謝奉飭知業已准補委署丹徒司巡檢鍾葆禀辭赴任巡檢陸紹齡禀謝奉委中路二叚巡查卽日到差又舒炳錕禀謝二十五年分　辦夏防案内記功三次巡檢麥燊徽服滿回省禀到撫標水師營哨官都司楊元祺禀知護解餉銀赴清江○初二日前任江甯織造增崇滬由來工部郎中汪朝模由京來長洲縣蘇禀知下鄉相騐同知左念慈由滬專丁來省禀知奉飭留蘇差委知縣倪文范禀知奉府委赴荆溪公幹卽辭○初三日長洲縣蘇禀知下鄉相騐回縣丞張　禀謝奉飭二十五年分盤門旱關盤杳無悞蒙記功二次臬轅牌示八月分候補佐職各員月課於初六初七兩日考試 
[皖江官報]  
　　七月二十二十一日委署廣德州陳諤辭本任歙縣薛邦襄無爲土橋司徐德袞缷署涇太縣丞勞洪章均到直隸州判朱傳笥知移交清江餉　差府經喬仁鑑知接收清江餉銀差○二十二三日委辦石牌釐卡府經黄應珂辭知銷撫院文巡捕差宣城縣丞愼乃初辭知縣松云辭回淮北牙厘局差遣○二十四日典史徐祖昶知奉委修巿門水關○二十五日清江提餉通判王承洛辭府經喬仁鑑辭解軍米銀赴清江○二十六日缷辦華陽厘卡調辦中梅河厘卡知州黄建簃到新選繁昌縣　元　知奉委發審局副辦行走呂林鍾知奉委發審局副辦盧忠麒到由大通公幹回並辭赴蕪湖公幹○二十七日署濳山縣趙廷瀚辭候補知縣胡登崧知奉委發審局帮審行走杜師預辭回蕪湖○二十八日候補知縣陳正源知奉委發審局副辦上行定通判札拉蘇知赴皖北措資○二十九三十日調辦中梅河厘卡知州黄建簃辭撫院文巡捕巡檢羅廷琛知丁父艱奉撫憲傳諭仍留轅當差無爲土橋司徐德袞辭直隸州判陸恩壽知赴皖南見道憲州判李文審辭赴繁昌催提交代册件 
[維揚官報]  
　　七月二十九日梁分轉世禮辭赴焦山差次○三十日王鹺尹恩溥禀辭赴蘇江鹺尉元釗辭赴西鹽查艙差尉乃昌委運北鹽○八月初一日俞分轉喜銷通屬總巡差汪鹺尉圻儀棧三捐差枵鹺尹福海趙鹺尹乾均委北鹽金鹺尉華禀知赴浦公幹葉分轉爲楨由淮北來揚 
[上海虹口元濟善堂經收庚子年七月分送堂願並施醫藥捐清單]  
　　　韋陳氏七月願洋一元陳韋氏一元絲業會館交來葉敦厚葉二葉新葉願葉寳常葉三葉興葉大葉七葉端十户共收洋一元詩禮堂全年洋三元六角海客洋四角無名氏洋五角無名氏洋五角無名氏一角耀記銅洋念三元已上共收願洋八元一角銅洋廿三元○唐釋滋醫藥洋一元黄瑞記洋一元潘黄氏洋五角了了氏洋三元陳麗明施藥六期洋三十六元二角勞瀚泉洋二元劉氏洋三元孟亷浦洋十元已上共收施醫藥洋五十六元七角 
[上海六馬路仁濟善堂經收咸有一德施醫給藥一文愿册捐六月初一至七月三十日清單]  
　　上黨氏善士爲小孩周歲保平安無名氏各洋二十元丁子馨求合家平安洋十元小洋一百角無名氏洋十五元錫堂求母康健子女易養平安洋十二元陳子清移家回甬平安仙鎭兩户月捐人五六七八閏八月捐愿陳君讞求痢斷根季札後入求病愈楊少芝爲子昭恆保平安莘溪鄭氏子病求愈鐵馬路李錫堂氏續助王裕貴許承宗戚春渠寳厚堂明氏心十三户各洋十元申報館交來聚泰久十七户洋六元福興鹹魚號六元許永福求父病愈徐愈氏張隠名隠名氏四户各五元春記行四元十角龔清輅爲子傳鼎病愈還愿傳箕求病愈四元龔唐氏求病愈袁經笙了了氏三户各三元稚梅二元四角王大生南號將錠捐餘欵撥助楊隠名經募十一户各二元一角曹陳氏爲子周歲求保平安知過子求無難濟陽氏爲子還愿横濱復興昌號信義帳房王樹荃譚立生袁仁山王維坤董隠名十户各二元太倉許氏一元五角吳淞祈合店諸友順遂人楊蕚照堂和泰局徐枝珊王而　錢炘伯方鋆勿棄册氏呂顧氏隠名氏隠名氏無名氏徐隠名朱隠名十四户各一元怡園堂倌五人小洋十角昭陽無名氏方姓無名氏三户各五角郭裕盛隠名氏各四角方姓二角汪竹卿銅洋二十元泰昌號銅洋十九元八角荆花主人銅洋十四元四十五角陸維鏞銅洋十二元楊子範銅洋十一元柯江客萬椿鐵行各銅洋十元義昌成號銅洋八元克復堂李銅洋六元義源成號鴻源木行各銅洋五元正餘莊銅洋四元源來當銅洋三元黄隠名銅洋二元二角張美述崇興隠名氏三户各銅洋一元朱姓祈小兒關煞開通保平安錢二千文蔡公館九百六十文以上共收洋三百十二元六角銅洋一百三十七元五角錢二千九百六十文 
 
 
 

Page 10

 
 
   
 
