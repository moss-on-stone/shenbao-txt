# 1910 - 254 - 4913513

 

Page 1

 
 
   
 
 

Page 2

 
 
[宫門抄]  
　　八十六日召見軍機劉榖孫陳榮昌 
論說 
[論今日吾國政治上之心理（嘉）（言）]  
　　嗚呼。吾國國是之紛紜不定。至今日而極矣。凡所謂訏謨於廟堂。而聲聞於海内者。爲問有一事也。揭櫫一定之政綱。而以决心實行者乎。近歲朝局之激動。一時非不有革新之氣象焉。而今日會議。明日復會議。曾不聞有一事之解决。以見諸設施者。故國政統一之策。非不欲確定也。而一面則預備立憲。一面則仍擁護專制。上下之感情。非不知不可再傷也。而陽爲發揚民氣。陰爲增益官權。民生之蹙。亦知難以須叟待也。而其主義以體恤民艱。其手叚以搜括民財。外交之利害。莫不曰財政上之關係爲最烈也。乃不斥借外欵爲非。是而以利。用外資之是趨。夫淆天下之觀聽。而亂天下之耳目焉猶小。而一國之政治不能一致以進行不亦可哀之甚耶。 
　　雖然。此特就其施行於政治上者言之。而其原因之中於心理者。厥故有三。政聞由學識而斷。其是非利害之問題。常隠伏回互於其問。非有獨具之識力。獨之於幾先。則其政見與蘄嚮。必摇惑於是非利害之中。而莫知所適從。乃有以爲是者一人。又有以爲非者一人。故行政多依違。而少决斷也。有以爲利者一事。又有以爲害者一事。故行政易退轉。而難進行也。此原因於學識之不足者一也。 
　　定國家大計者。必先有堅定力。而後精神。乃得以貫乎行政之方針。一任外境軏　萬變。而執行之决心。絶不爲所游移。始能濟時艱而挽危局。如格蘭斯頓。俾士麥克。如管商諸葛。王景略張江陵其人。皆其選也。乃今之秉國鈞者。環列朝右。非不滲渗也。雍容爾雅。一如承平卿相之風。進退委蛇。而不敢自。任天下之重。此原因於自信力之不堅者又一也。 
　　既以變法改制爲職志矣。則其目的所存。必以國家爲前提。而一身一家之關係。皆不足以擾其胸懷。乃可以奠前途。不拔之基。而底於盛强乃吾觀今之。行政諸老。未嘗不太息流涕。愴然於大局之阽危。然而愛國之誠。終不敵其持利祿保功名之一今。是以釐定一制。實行一策。苟於個人不 
　　本公司保商票原定改期六月照湖北正票開彩不期江浙粤三省經大憲禁售復由諮議局及府縣一律示禁停止而本公司發售之票係貴重産業與别種彩票通然不同實乃拍賣性質截非漁利賭博可比無奈影響所及人盡觀望五六兩月所售無多不得已改爲八月份照湖北正票開彩無論如何不再展緩倘或不開歸還原洋决不有誤特此廣告 
　　南市大成里集益保商公司謹白 
[華洋人壽保險公司廣告]  
　　啓者松江史家村鄭友梅君前年在本公司投保壽險銀一千兩當時醫生驗得鄭君烟癮過大身體虧弱故祇可保二等壽險其體質若何及遇不測賠欵若干均於保單上一一註明而保者及其家屬均知之甚詳並無異議今鄭君於保後二年内病故照保單訂章賠銀六百兩倘滿五年不測可照頭等賠足銀一千兩此中保險公司向來一例如是辦理乃頃閱鄭祖壽登領賠欵告白並不叙明二等壽險回恐不知者或有悞會故特登報聲明希閱者垂鑒焉 
[上海振華紡織公司開特别股東會廣告]  
本公司定於本月二十二日下午三點鐘在九江路五號本公司批發所開特别股東會因有要事决議届時務祈在股諸君准時惠臨幸勿自失股東權利除函通告外恐未週知特此佈聞 
[江蘇敎育總會全體會員公鑒]  
　　本會照章定於八月十八日開全體會員常會請各會員携帶應交會費先期至會所換取入塲劵其開會秩序届期廣告并先期於十六日下午二時開評議員會十七日下午二時開會董會此佈 
[中國華商銀行廣告]  
　　謹按招股章程第十三條載有（股銀分三期繳足）之文現經公决改爲已繳第一期者請將第二三期併繳認而未繳者請將三期股銀全數併繳定于八月底以前一律繳足于八月底以前一律繳足除將此項公决辦法載錄議案分函布告外爲特登報廣告凡我海内外曁本埠諸君速將股銀一併繳足俾得於八月底以前禀部註册驗資開辦以符公議份甚禱甚再將本埠代收股處列俊大清銀行交通銀行信成銀行四明銀行義善源號天順祥號源豐潤號宏大莊兆豐莊崇餘莊愼餘莊立餘莊 
[洛潼鐵路截收優先股日期廣告]  
　　洛潼鐵路諸股東鑒本鐵路集股章程原議有普通優先兩項優先股將欠收齊已定於宣統二年十月底截止十月以後所收即照普通章程辦理先以奉聞此佈　　洛潼鐵路總公司謹啓 
[民立日報出版招股通告]  
　　本報組織半年今幸成立茲定八月廿六日出版特將内容及進行方法通告如下（一）關于内容者本報以喚起國民責任心爲宗主編輯分五大部（一）論說部（二）批評部（三）紀事部（四）雜錄部（五）圖畫部海内外通人如願担任訪事者請先賜敎薪資從優或鴻儒碩學願投稿者尤所歡迎（二）關于股本者本社之志願在造成國民正當的言論機關故組之性質係完全商辦有限公司所有股東之權利及義務悉遵商律辦理股額定十萬元大股百元小股五元現由發起人認定三萬元卽行繳足預備出版海内人士如有願購本公司股票者請至下開各處爲幸收股處上海○南市信成銀行○北市信成銀行○泰崇錢莊天津○信成銀行○大公報館北京信成銀行漢口正金銀行吳春蓀君通信所上海望平街民立日報事務所 
[振市公司本月十四日起每逢禮拜三六發給官利餘利廣告]  
 
 

Page 3

 
 
利者。雖未敢昌言反對。而必徐圖抗阻之。貌爲老成持重。而實則障進化而禍國家。莫此爲甚。此原因於私見之未化者又一也 
　　積此三因。而知今日吾國之政體。所以演。此狀態者。非吾君之不欲予我以太平也。縱有良法美制。而不能共喻諸海内。非特國是之。不能確定而鞏固也。而其究也。使天下之人民。無所措其手足。而上與下不知將何以治也。當此政局。非有英明之聖主。挾雷霆萬鈞之能力。實行改革。則不足以起沈疴而延壽命。非故作危詞也。其病根之中於心理者如此。而因之施行於政治上者。遂呈陰陽錯亂之形。而謂猶有倖也乎。履之大象曰。君子以定民志。西哲之言曰。惡法律猶勝於無法律。誠以國是一日不定。則國家一日不安而。欲定國是先當革政欲革政。先當革心 
[專電]  
　　電一（北京） 
　　都察院代遞山東京官公呈瀝陳萊陽亂事之冤惨攝政王閱畢大怒已有旨派員查辦 
　　電二（北京） 
　　理藩部奏憲政籌備事宜擬援照成案將舊例擇要變通奉旨依議 
　　電三（北京） 
　　憲政館奏訂各省會議廳章程奉旨依議 
　　電四（北京） 
　　學部奏考試游學生黜卷過多酌予提升奉旨知道 
　　電五（東京） 
　　日本政府奬勵農民在水災地飼育秋蠶收效最著者 
　　電六（東京） 
　　日本已故曾禰子爵之莊嚴佛式葬禮於陽歷九月十九日在東京青山齋塲舉行國務各大臣文武各官及朝鮮王之代表與子爵之親友共到三千人 
　　電七（東京） 
　　日本已故子爵井上勝氏盡力於日本鐵道事業最多今議建設銅像以留紀念 
緊要新聞一 
[浙撫請留湯壽濳在路自效之原奏杭州]  
　　浙撫增中丞前徇浙路股東之請電致軍機處請代奏懇仍留浙路退職總理湯壽濳在路自效當奉諭旨着傳旨申飭並責成該撫禁止該省人民聚衆紛擾等情業紀前報兹探得增撫電奏原文補錄如下　北京軍機處王大臣鈞鑒竊准全浙鐵路公司副理候補五品京堂劉錦藻翰林院編修盛炳緯咨稱接到郵傳部恭錄七月十九日諭旨轉飭公司公選總理錦藻等遵即傳告董事局集議據董事局聲稱遵查欽定大清商律公司律第七十七條公司總辦或總司理人司事人等均由董事局選派如有不勝任者及舞弊者亦由董事局開除等語浙路公司商股商辦所有總理副理均由股東開會公選經董事局派定原係恪遵商律辦理今湯壽潛獲譴革職朝廷黜陟自有權衡惟股東血本所在路事爲重工程正在吃緊尤不便遽易生手應請代奏重予恩施以洽商情而維路政又准各股東丁憂御史徐定超等呈稱遵照公司律由董事局招集各股東於八月初八日上海開會集議取决多數公論仍以湯壽濳信用素孚即遵照部咨公選亦屬全體一致懇代奏俯順輿情仍責成湯壽濳辦理等情理事陳請代奏增韞印再湯壽濳此次危詞聳聽無非爲藉此脫卸路事上諭已明斥其非蓋各股東已認未繳之欵尚鉅路事亟亟湯幸得去各股東將藉詞推諉獨一般忠愛士民小本股東紛紛擾擾今日開會議明日有請求如寗波府之集聚萬人全省諮議局之請開臨時會議迭經開導阻止而函電交馳民情若狂竊恐措置失當致傷民氣而乖皇仁惟湯壽濳聞旨輙即交卸反得置身事外不與利害查大員獲咎黄河工程與軍營統兵將領有革職勒令在工在營自贖之例今湯壽濳率意妄陳情事雖異可否責令在路自効之處出自聖裁合併密陳 
[東鄂兩督主張借欵續聞北京]  
　　東鄂兩督日前呈遞封奏主張借债造路一事曾紀前報兹又悉兩督封奏内所主張借用外債之數係十萬萬元並云此事臣等已審察再四毫無疑義即請皇上宸衷獨斷毅然行之勿爲淺見者所撓又謂此項外債即以所修鐵路等作抵宜用之於生産之地不宜用之於消費之鄉若以之練兵則非臣等之所敢知摺上即奉監國召見垂詢此事兩督主持借債甚力並申論此中利害監國頗韙其議當與軍機大臣商議各軍機皆以兹事體大宜先行交議緩商遂諭交外務度支郵傳三部速議具奏刻聞度支部澤尚書以爲數過鉅將來萬一不能償還流弊實不堪設想故主張議駁至外務郵傳兩部堂司則無甚主見惟謂數目太大而已 
[澤公亦擬鹽價永遠不加乎北京]  
　　督辦鹽政大臣澤尚書近以各省時有藉口入不敷出紛紛電商本處擬於鹽斤項下再酌量加價若干以資挹注在各省經費支絀或係實情然苟能量入爲出極力撙節所虧當亦無幾查鹽斤一項上次加價時曾經本部奏明將來無論如何需欵永不加增今爲時未久又有加價之議殊失商民信用 
 
 

Page 4

 
 
况此端一開各省羣起效尤萬一辦理不善民心不服致成風潮尤爲可慮故决計一律不准並擬專摺奏明宣佈永遠不復加增鹽價倘各省有私加情事一經查出即由本處指名参劾從嚴懲處以爲營私掊剥者戒 
[鐵寳臣理財果長於澤公耶北京]  
　　度支部尚書澤公每嗟庫欵奇窘各省各部又紛紛均向本部撥欵時起衝突是以屢次召見時奏請開缺未蒙監國允許兹悉尚書政見本與樞府不甚相合而與海陸軍大臣以指撥欵項故爭議尤劇大傷感情澤公未免鬱悒現已决計力請開缺以讓賢路日昨濤貝勒蔭尚書召見時特面保鐵良長於財政堪勝度支部尚書之任並力保袁世凱熟諳外交前皖撫憑喣通逹學務如朝廷量予起用任當其才國事必日有起色監國默然良久但諭曰用人狠難濤貝勒蔭尚書並無言而退 
[葉御史條陳東省要政北京]  
　　掌河南道監察御史葉芾棠本月初八日呈遞封奏一件探其内容係奏陳東三省大局日形危迫所有殖邊練軍各政均關緊要請飭該三省督撫切實舉辦並列有辦法數條洋洋數千言語多中肯摺上當奉諭旨封交會議政務處會同東三省總督錫良速議具奏前日樞府已遵旨分别片交矣 
[肅邸固非徇無理之要求者北京]  
　　駐京日本公使伊集院近以京外各報登載日本併韓種種情形於該國有所不利特向外務部要求代爲禁止外部尚書鄒嘉來竟徇其請於日昨將日使來意轉商民政部肅邸請核定如何取締之法肅邸大不爲然即面覆鄒尚書謂日韓合併已經實行各報所紀均屬事實即所撰之論說時評亦不過借韓之滅亡以警惕國民政府不犯公法不違報律本部實無禁止之理由外人尤無要求之藉口貴部既不即時拒駁反商之於本部堂本部堂不能爲此無理之取締即使欽奉諭旨亦難遵辦且此事各國報紙紛紛登載不識該公使均請禁止乎抑專禁止中國乎鄒無言而退 
[陸緒聲撤差之由來北京]  
　　京奉鐵路總辦陸緒聲本係某相國之私人歷從相國出洋得保今職上月間忽被某御史奏叅多欵謂其倚任權貴任用私人强佔婦女廣收賄賂及種種枉法舞弊措辭甚嚴當交直督查覆日昨經陳督查明覆奏將該御史所参各欵情節重者均代爲洗刷淨盡僅查實納妓爲妾一事並聲請敕下郵部另選妥員接充現陸已撤差奉旨交部議處所遺京奉總辦一差聞郵部擬派叚書雁接充云 
[信留守决計乞退北京]  
　　綏遠城將軍信留守勤日前電致軍機處謂信勤舊病復發實難支持請代奏籲懇開缺云云探聞信留守此次奏請開缺之原因實爲貽榖一案延宕至今法部始終咨令信留守查復信已將訪查實情三次咨復法部乃法部終以該留守復文語涉含混爲詞竟將貽案延不奏結上月杪廷尚書召見時奉監國嚴諭令將貽案從速訊結廷仍託詞信某復文未到已經臣迭次咨催一俟覆到即可從速審結監國即諭謂信勤如此延宕殊屬不成事體汝可再行嚴催信聞此消息深恨法部欲以已爲分謗既憤且懼故决計乞休此次不過偶患風疾即藉詞奏請開缺蓋不欲爲法部分謗也現聞樞府得電後正物色繼任之人大約陸軍部壽侍郎及王英楷都護皆有希望而尤以王都護爲最占多數云 
[蔭尚書旁求陸軍畢業人員北京]  
　　陸軍部廕午樓尚書近以留學各國陸軍畢業學生程度最優者頗不乏人或仍在外洋或已回籍棄諸閒散未免可惜日昨特通電駐劄各國欽使請速轉飭陸軍畢業各生速行回國來部任以要差一面並電知各省督撫轉飭各地方官查明陸軍畢業生催令尅期來京考試量予任用至於各鎭任差各員有留學畢業未經部考者亦一律給咨送部考騐毋庸開去差使以示優恤 
[樞府電飭整頓西江巡防北京]  
　　樞府近以廣西梧州南寕兩處開埠通商必經由廣東西江一帶然後馳抵梧寗兩埠前次以外輪疊遭刦掠曾迭經商議整頓該江緝捕據咨報添輪巡緝各情佈置尚爲周密惟梧州以上轉入潯寗各處防緝均甚疏略至梧江西江潯江三處交界之江口以及冷水口各處關係尤爲緊要應由兩省督撫加派專輪會同妥爲巡緝以免再有疏忽其潯江各處應如何密派小輪分叚巡查統須一併切實籌計務臻完密妥善俾不至再生各項交涉日昨特分電粤督桂撫飭令按照所指各節妥爲籌辦並將辦理情形詳細電覆 
[電准滇督派員密商交涉北京]  
　　外務部日昨接到滇督李制軍長電一道其内容係謂現在滇省交涉日益繁難某某兩國於路礦兩項意圖侵佔舉動尤極强硬堅持則恐至决裂敷衍遷就則有損主權擬即特派專員來京與貴部密籌一切辦法以資襄賛外部接電後當經各堂核議擬准該省派員來京與本部直接商議對街之法昨己電覆滇督請從速派員矣 
[孝廉方正變通考騐北京]  
　　各省所舉孝廉方正現在册結到部者已有十餘省被舉員生京己陸續赴部投文報到本月内即將舉行攷試現吏部李尚書以向例孝廉方正到部後應由吏部會同九卿翰詹科道公同騐看吏部禮部定期具奏於保和殿攷試時務策一道箋奏一篇先期知照侍衞處奏請欽派王大臣監試知會軍機處恭請欽命題目並欽派閱卷大臣擬定名次將試卷進呈帶領引見候旨簡用惟 
 
 

Page 5

 
 
查驗看一節本無關於去取旅進旅退略等具文似宜酌量變通俾歸簡易擬此次報到員生即由本部切實察看如有衰病疲癃應即扣除考試照例給予頂戴榮身無庸咨取各衙門堂官公同騐看其考試題目擬按照近年廷試章程試以中國政治史論一篇時務策一道届時由本部知會軍機處請旨辦理其餘各項辦法仍應遵照定例以彰核實而昭愼重日前特將變通緣由具摺入奏奉旨允准業已由部分别知會各衙門欽遵辦理 
[吉省巡撫司道俸廉公費之奏案北京]  
　　吉省文職各官養廉公費前經東督吉撫奏准暫照奉天成案辦理計巡撫每年養廉銀一萬五千兩公費銀三萬六千兩民政司養廉銀五千兩交涉提法度支三司各養廉銀六千兩提學司養廉銀四千兩勸業道養廉銀三千兩五司公費各支銀一萬二千兩勸業道九千六百兩均按實銀支放養廉遵章核扣六分减平公費以九成核發兩年以來率由未改現在民政司既升爲二品秩序較崇度支司職務最繁原定公費已不敷公用吉撫陳中丞因擬將民政司養廉每年加增銀三千兩公費每年加增銀二各四百兩度支司公費每年加增銀一萬二千兩所有各官公費查照舊案一律以十成發給並擬定巡撫俸薪銀二百零七兩五錢七分五釐民政司俸薪銀二百零七兩五錢七分五厘交涉提法提學度支四司俸薪銀各一百五十九兩三錢三分九釐勸業道暨東南東北西南西北四路道俸薪銀各九十九兩三錢九分三釐已於日前分咨吏部度支部查照一面具摺奏明當奉硃批該部知道 
[袁督敷陳清理積案之政見北京]  
　　署粤督袁樹勛具奏云竊粤省積案甲於天下每縣收押人犯少或數十人多或以百計其因提審無期坐致瘐斃者不可勝數節次派員分赴各州縣帮審並改良監獄看守所等分别辦理在案顧州縣積案之多雖半由有司之不能隨到隨審隨結而推其故亦實由我國文網之密積習之深有不能不釀成此現象者蓋我國案經上控承審官例有應得處分故工於趨避者每多懸案不結以杜人民上控之門此爲積案原因之一粤人好訟質訊專藉搆訟爲陷人之計者故圖告不圖審之風極盛在地方官未經質訊 
自不能速將控案了結又不能不先將被告扣留然原告一日不到則此案一日不結此爲積案原因之二向來問刑衙門係以訊供爲斷案之據而以用刑爲取供之方自奉禁止刑訊之明文如仍刑訊則顯違禁令如不刑訊則無以得供於是因無供而不結案因不結案而押及未定罪之人並押及與此案關繋之人此爲積案原因之三粤東省城商埠各級審判廳限於年内成立其高等一廳原有管轄全省之權凡從前州縣積習理宜一律廓清惟查試辦章程高等審判廳祗能受理曾經府廳州縣斷結不服依法上控者其積久未結之案尚無直接清理之權當此審判廳未經徧設之際爲期尚有數年之久而人民所最疾苦者則以此案懸不結爲尤甚臣疊與該主管各員再三討論並據審判廳籌辦處會辦道員梅光羲籌議辦法擬俟高等審判廳成立後札飭各州縣每月將候審所收押人數呈報高等審判廳以便體察情形隨時派委該廳推事前往審理各該州縣積案此項推事即名爲出張推事所有一切責任皆由此出張推事負之一切手續即叅照新章爲之其大要約有二端一依法院編制法之規定該法官除有不職情事外不以案經上控而受處分俾承審者無所顧慮庶斷案可期迅速一依審判通則之規定公判時原告人無故不到者經被告禀請即將控案註銷被告人無故不到者經審判官查明即將案情判决則圖告不圖審者無所施其技而訟案可期速結矣至口供一層在從前採糾問主義時代斷案自以取供爲必要然查各國訴訟法皆採彈劾主義重証據而不從口供已成通例蓋取口供與廢刑訊兩者實不相容欲取供則不能不用刑訊欲廢刑訊則不能不舍口供此必然之勢也現在審判已設專官又有警察以資補助刑罰亦日就輕微則對於証據確鑿之犯人雖不加拷問亦自可據以定案以上數端於審判廳尚未徧設之前斟酌推行於吏治民生不無裨益擬請旨敕下法部於全國審判廳未及徧設以前特訂清理積案暫行章程頒行各省或由各省斟酌情形自訂此項單行規則俾利推行而免窒碍奉硃批法部議奏 
[京師近事]  
　　政府前擬整頓西藏多有主張改建行省者刻政府各大臣以西藏改建行省其中窒難之處頗多尤以籌欵爲最難故已决定將此議取銷矣 
　　本年資政院開院吏部已預備議案十餘件候資政院咨取刻各衙門均已分别咨送惟吏部尚未接到該院文牘各堂核議以本部議案關係均極緊要本部並未裁併何以資政院竟置之不顧現擬咨院詢明情節吏部之冷落亦可慨已 
　　農工商部尚書溥頲因日前監國召見時垂詢一切實業近情竟茫然不能置答致監國深爲不悅大有更動之意故擬行先具摺專請病假然後辭職以全體面 
　　陸軍部蔭午樓尚書擬於本月十六日會審廣東新軍恊統張哲培等犯官因案情重大己飭軍法司司長丁士源將歷次審訊該犯官之供單 
 
 

Page 6

 
 
速行缮摺呈堂以便届時嚴審以重軍紀 
　　陸軍部日昨咨行各省凡京旗各學員畢業後列優等者拔充新軍各軍校上等者發往各省以巡防隊之相當差缺儘先酌補中等者則仍令回旗回標以應升應補之缺酌量委用 
　　步軍統領烏珍近因預籌冬防事宜擬將外郊警察官兵設法整頓已請左右翼總兵督飭司員釐定新章以免臨時棘手聞定於十月初一日一律實行 
　　禁衞軍各標營協統管帶營官隊官等現皆紛紛自行剪去髮辮陸軍一六兩鎭近亦不約而同剪去髮辮惟各營排長以下至於兵丁尚拘泥不化云 
　　陸軍部尚書蔭午樓自接篆後調查各司除軍學軍醫二司不更動外其軍需軍法軍制軍事軍牧軍計軍衡軍乘等八司各科人員皆須升降更動故各司素無成績人員近皆甚爲着忙 
　　外務部日前電致各省督撫略謂查交涉事件最宜從速辦結方不致再生枝節嗣後各項交涉務請於三個月内一律解决爲要 
　　資政院總裁倫貝子因撙節本院經費起見擬將各部院政府委員津貼一律按八成開支己定本月初十日在石橋别業會議宣佈以便實行 
　　學部唐尚書近以全國教育爲籌備憲政之要領参事廳職司調查事務紛繁擬請添設参事官上行走人員以資襄助此項行走人員即在郎中内揀選派充聞總務司郎中鳳子翼專門司郎中王君九普通司郎中曾篤齋實業司中張紹熙均有希望 
[時評]  
　　其一 
　　吾嘗謂有國會然後可以借債。無國會則不可以借債。此其故何也。昔之官可以發財。今之官不能發財。然縱不能發財。而以發財爲目的。則今之官。猶昔之之官 
　　官。以發財爲目的。竟不能逹者。以國用之窘乏也。一旦借債則窘者不窘。一船官吏。皆欣欣然爭逹其目的。而惟恐不至。矣此其所以可危也 
　　其二 
　　資政院議員。皆負代表全國輿論之責。然國民心理。責望於欽選議員者尚輕。而責望於民選議員者較重。國民之責望既重。則議員之責任。亦因之以重民選議員乎。民選議員乎苟事有。所未盡理有所未。安安可。徇欽選議員之意見。而不竭力爭之乎 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
緊要新聞二 
[電禀保護海軍港工程杭州]  
　　浙洋象山口開闢軍港迭奉海軍處嚴電催勘以便從事建築業於七月望後由程統領飭派通濟兵艦馳往測量照圖插標不料沿海居民疑爲洋船窺探乘該艦出口時將所記標識全數拔毁致兼旬經營徒勞跋涉經程軍門電咨浙撫嚴飭查辦保護在案日前寗道桑觀察電禀中座略稱疊奉憲飭以象山口測勘軍港標識被民毁拔現己嚴飭奉象二縣設法保護並飭沿海廳縣一體派艇巡查如有再犯即行嚴懲以期無誤測量 
[杭州官商預備歡迎美商團杭州]  
　　美國實業轉准於十七日蒞杭現杭垣官商已預備歡迎其秩序如下（十七日）交涉司王省三司使勸業道董季友觀察均在杭州城站恭迓（拱埠則各派專員迎接）美商團抵站後即乘輿或乘馬均繞清河坊大街出湧金門登舟泛湖由王司使董觀察暨譯員陪街至劉莊午膳下午游覽西湖風景傍晚進城欵筵於交涉司署並試放廣東燄火以資玩賞宴畢恭送美商團歸舟駐歇（十八日）上午八時美商團至法政學校及諮議局並杭總商會師範學堂等處考察一切後出城至閘口白塔嶺假濤仙館植物園小憇並由浙路公司與杭總會設西筵欵待以便討論商業并藉觀浙江潮汛下午聞美商轉擬即乘浙路專車赴滬王董兩憲亦各派專員送行云 
[粤省歲出入各欵大綱廣東]  
　　廣東財政公所現已將粤省歲出入各數核計清楚呈報督院兹將各欵大綱錄下（歲入）地丁連耗羡約一百三十萬兩洋常各關及各子口約六百餘萬兩厘局約三百餘萬兩鹽課各欵約二百餘萬兩糧捐沙捐房捐屠捐等約六十餘萬兩各項賭餉約四百餘萬兩各項餉捐賑捐約四十餘萬兩契稅約五六十萬兩各項警費約四十餘萬兩土藥稅約四十餘萬兩當押餉約三十萬兩太平關黄江廠約十五六萬兩落地稅及米耗關鹽盈餘耗羡等約十餘萬兩各項成平約三十萬兩各官報効及裁節兵餉差缺等約五六十萬兩造幣廠餘利官銀錢局餘利約五十餘萬兩此外通省一切零碎收欵約一百萬兩左右總計歲入約二千一二百餘萬兩（歲出）解北京各欵約三百九十餘萬兩解江海關賠欵約三百三十餘萬兩解江海關四國洋欵約二百五十餘萬兩解江海關滙豐洋欵約二百三十餘萬兩解汪海關出使經費約二十八萬兩解桂黔蜀及江北提督等欵約二十萬餘兩稅司經費及船鈔約六十六七萬兩郵政司協欵二十四萬兩文職各缺廉俸約一十七萬兩文武各缺津貼約二十餘萬兩綠營官兵俸餉約二十餘萬兩八旗兵餉等欵約二十餘萬兩巡防隊餉約二百萬兩陸軍餉約本十萬兩水師餉約八十萬兩巡警費約五十餘萬兩各署局經費約二十萬兩各關支銷及電局經費約二十萬兩製造約一十餘萬兩清佃局及土藥分卡經費約八萬兩教育經費約一百萬兩（水歸陸軍各學堂在内）清鄉經費委員出差薪川勇船租費等欵約二十餘萬兩士敏土廠工程及各項工程暨西江船炮價約一百萬兩購辦軍火機器物料新軍服裝約六十萬兩煤炭價約一十六七萬兩此外通省一切零碎支銷約二百餘萬兩總計歲出約二千三四百萬兩（内解京解滬解各省及稅司郵政等費共一千三百餘萬兩本省各項支用約一千萬兩左右） 
[度支部不忘收回紙幣之定章廣東]  
　　度支部咨行粤督云通阜司案呈准兩廣總督咨據廣東官銀錢局詳送自開辦起至光绪蛄十四年底止歷年鈔票表並自宣統元年正月起至十二月止每月發行鈔票準備數目表以及出入對照財産目錄各表詳請察核等情咨送前來查該官銀錢局造送各表細核散總數目彼此已均相符惟歷年盈利原表僅列提存公積數目餘利歸何動撥均未詳細聲叙應令下届隨表附送逐年餘利動撥辛紀開支清册以備稽核再表列鈔票至宣統元年年底止實在流通毫子大元各票共計合銀七百四十七萬七各九百十五兩有奇應令按照此數遵照上年九月間部頒通用銀錢票暫行章程每年收回二成五年全數收清以符定章而維幣制再發行鈔票表備考内聲明撥交駐滬廣東官銀號發行鈔票計大元三十二萬元應由滬號自行塡報等語亦應飭該局轉催該滬號迅即遵照各種表式塡齊報部查核以清欵目 
[西報譯要]  
　　美國承造中國軍艦　文匯報載十六日倫敦電云據紐約電稱管理皮塞爾海姆宇林泊萊斯廠之史乞韋勃君已與中國締結合同承造戰艦數艘又他種軍艦數艘史君現己啓程前赴舊金山與洵貝勒相會以便簽定合同　按史君爲美國資本家曾任合衆國鋼廠總理 
　　海参威韓人之末路　又云海参威韓人現已由日本總領事保護惟韓人反對甚力公禀俄員請歸俄國保護蓋彼等極願改入俄籍云 
分類新聞 
政界 
[瑞制軍改期回鄂武昌]  
　　鄂督瑞制軍原擬于初十日乘快車出京十一日抵鄂故張提軍黄警道等俱派軍隊巡警先赴沿途各站接差 
 
 

Page 11

 
 
兹王護院等接制軍來電謂與樞部尚有未經議畢要政不能即行須於十七日起程十八日午前准可抵漢云 
[鄂岸督銷局刻减經費漢口]  
　　漢口淮鹽督銷局原爲江南鹽務之優差近年因一再提欵歸公出息大不如前手面稍大之道員總辦斯局無不虧累以去故自去春李文石觀察交卸後已五易其人事之棘手可以想見近新委之夏觀察翊宸到差未久即奉鹽政處札文飭將總局分銷緝私舢板砲船驗卡一切開支酌量裁節每年至少須裁三萬金夏觀察通籌再三實難裁减不得已擬將所有員司書役通丁薪工一律八五折發給先由總局辦起以爲倡率分銷緝私各局員薪水則擬减半發給然綜計尚不足二萬金此後總辦愈難從事矣 
[粤督恊助皖賑安慶]  
　　本年皖省南北各屬水災甚重飢民遍野待振孔殷前經皖撫朱中丞通咨各省督撫協助在案兹聞粤督袁制軍飭由藩司於無可設法之中籌銀五千兩協助皖振以濟災黎刻已咨行皖撫交商匯皖矣 
[舉辦憲政之計畫安慶]  
　　皖省蒙城縣地瘠民貧無法籌欵所有應辦憲政事宜又不容稍緩爰擬抽收契捐作爲經費以舉新政昨由該邑今具詳撫院矣 
交涉 
[英領函告招僱華工辦法廣東]  
　　廣州口英總領事函致粤督略謂據種植工人局禀稱現擬招僱華人前往南洋海峽英屬埠頭及馬孺聯約國邦作工該工人每到香港即先騐看體質旋由華民政務司爲之講解合同倘允應招則令其暫歸籌思三日再赴華民政務司署復將合同講解一通如有不願簽名者即遣回籍既在合同簽名後每人給以衫一件褲二條蚊帳一張氈一張浴巾二條帽一頂履一對蓆一張不收其值又給銀五元俾其或寄回家或作途中用度此欵免其償還該工人到埠絶無債累及到星架坡時由華民政務司詢明其合同上所簽之名是否甘願倘有强逼假僞即將該工人遣回中國如果各皆妥叶乃送往所訂之處當工既到作工之埠時再由該處安撫華民政務司詢問一切並在該署註册至工人之妻其水脚亦由本局所出其妻如能作工則另加每日工銀四毫是以工人夫婦于合同期内每日約得工銀共南洋通用銀八毫半夫妻回籍水脚一律均由本局所出新架坡政府估計工人每名每日食用銀一毫半懇將前情轉逹華官請准本局所招工人由籍赴港免其有原籍地方官之阻碍附呈合同一紙等情據此兹將該合同轉送貴部堂察閱希爲查照辦理 
軍界 
[佈置温處防務之電禀杭州]  
　　温屬瑞安縣與處屬之縉雲青田慶元景寗各縣匪氛日熾防務異常緊急而趙鎭軍與梅統領互爭甌防各挾意見等情已紀前報兹悉撫憲增中函疊次密飭道府設法調停日前處州常守具禀撫憲謂温屬匪謡日盛處州鎭已允赴温籌備佈置以靖地方已於八月初一日率同原調勇丁一營及巡防第四營開赴温州居中調度並請向駐温防後路統領梅占魁改爲帮統即日率帶舊部移駐處州以資鎭攝 
[台匪猖獗記聞杭州]  
　　台屬仙居縣鄉民於上月下旬赴金華永康等縣售賣士漿被巡警誤以爲匪追捉拷問攫去洋三十餘元致激公憤焚燬南馬村房屋百餘間防營追勦槍斃五人當塲逃散各情形業誌前報兹又探聞駐紥金華之巡防隊管帶馬長春復於昨日電禀撫憲略稱台州仙居梟士各匪糾黨竄擾永康縉雲等縣勢頗猖獗調兵協勦已經勦散餘匪逃土方巖古山現正設法追蹤知關憲厪先電聞 
[電禀撃散淳安匪衆杭州]  
　　前月下旬嚴屬淳安縣礦山被匪圍搶焚毁廠所該縣周大令聞警下鄉彈壓匪黨開鎗拒捕致被戕斃廚役兵差三名業誌前報兹悉此項礦匪土客雜出本月初五六等日竟敢大舉撲縣幸防營早有預備未爲所乘而人心已萬分驚惶兹聞衢防沈統領於昨日電禀撫憲以淳安礦匪猖獗迭奉憲檄遵即遴派管帶黄維善督率全營拔隊往援現已一律撃散地方安堵合先電聞云云 
[王恊統辦理清鄉訓令湖南]  
　　駐湘鄂軍第十五恊統王得勝因所部二十九三十兩標軍隊現經湘撫檄派分路查辦清鄉深恐兵士不守規則沿途滋閙致生事端是以責成各管帶隊官排長等各率所屬嚴加約束不得稍滋事端致貽誹笑並頒訓令八條周諭遍曉其文如下　一沿途行走當愛惜禾苗不准任意踐踏　二對待鄉民當以親愛和睦爲主不可稍分畛城　三購買貨物須照巿價毋得强讓分文致起釁端　四凡入民家調查人口務須細言開導不得稍有恐嚇　五稽查匪類毋得良莠不分致失清鄉宗旨　六除調查户口外其他時間不得擅入民家及借用物件　七各兵士所帶子彈及一切武器不得輕舉妄動恐駭鄉民　八以上各條須當恪守毋得陽奉陰違致干咎戾 
[旅行軍與荒亂之關係安徽]  
　　安徽六十一標第三營前奉撫台命令開往皖北旅行實地練習旋據外間風傳有將巡防營撤回改編新軍之說故遣該營開往駐防藉擔代替之責刻因皖北鳳台懷遠靈璧壽州等處災亂告警調師乞賑紛至氽來朱撫軍仍諭該營管帶桂丹墀督飭全軍即日出發以期厚集軍力藉資鎭攝是日各標軍隊齊出送行旅行軍隊頗爲整肅 
[添兵鎭壓皖北匪勢安慶]  
　　皖北帮匪煽惑災民暴動各節業經撫憲派兵前往迭見前報兹因該處匪徒饑民其勢甚熾日前所派之兵爲數無多難敷分布故又添派六十一標三營一隊于十三日晨刻續赴該處以壯聲威而謀鎭定 
學務 
[袁文宗慨歎士風杭州]  
　　嘉屬嘉善縣學堂供奉先賢栗主無端被竊致生種種疑忌甚至電禀大吏要求查辦業奉中丞批飭提學司轉飭訊究日前勸學所總董沈樞等復又具呈學轅指爲自治調查員陳某所爲兹奉文宗批示云據禀該邑六賢祠祗少去魏先生大中栗主一座郁牗人等固不得以擅改祠室毁棄木主誣控而該總董指爲陳良夫乘間竊去以爲誣陷地步究有何據察閱案情無非兩黨相爭肆行飾詞希圖聳聽該邑士風一至於此言之殊堪痛恨該總董爲地方學務輔翼應知大體問心無虧亦何所懼乃電禀交馳染此囂張惡習尤爲不合應予申斥仰即凛遵 
[皖省學務彙記安徽]  
　　皖省各屬籌設各項學堂所需常年經費 
 
 

Page 12

 
 
或奉撥官欵或當地抽捐或撥廟産藉資挹注均經禀奉批准有案其間各學堂稍有經費充足有盈無絀者不免他人覬觎每每藉口辦理地方要政具禀分撥挪用甚至彼此互争强近分撥致起衝突實屬有碍學務刻經學司上詳皖撫嗣後凡有關於學務籌定之欵不得擅行撥作他用俾重學政免起訟端云　學部咨行撫皖江中學堂畢業乙班學生未滿三年程度者斷不足副高等本科之選自末便遽准與其應升之學考試以符定章除師範簡易科准照章程辦理外所有乙班畢業應飭學司遵照部章分虽准駁造册送部以憑考核等因朱中丞接咨後即行學司遵照辦理矣 
[單級教授練習所禀請撥欵安慶]  
　　皖南教育會以遵章開辦單級教授練習所成立伊邕需欵孔多該會日前具禀撫轅請將崔紳報効捐欵補繳三萬兩項下撥銀一千兩以資應用 
實業 
[粤省自治會會議浙路風潮廣東]  
　　初八日粤商自治會爲浙路事開大會議先由陳惠普張柱臣等次第演說力言湯蟄仙之去就關係浙路之存亡並痛言政府黜退湯公實係自壞長城反對輿論爲朝廷僞立憲之鐵証衆皆鼓掌不置至兩點半鐘開議公推陳惠普楊輝巖主席先宣布開會理由並請公議傳單畢浙路集股會代表徐楚珍周少峯李春榮等羣起詳述浙路由湯公集股奉旨商辦及政府擬借外債浙人聯合拒欵湯公持之尤力各情末言浙路股欵全繋湯公一人今湯公被黜浙路亡可立待事關東南大司務請合力維持並請附股諸君設法務令湯公始終路事届時踴躍交股俾浙路早日告成等語隨由衆公决如下（一）浙路奉旨商辦股東選舉總理爲大清商律及中外法律上原理應有之特權湯公並無罪過應即電請政府收回成命並電請政府以後商辦實業是否尚用商律懇請明白宣示（一）將此事函電中外各埠合力維持（一）電請浙路董事會速開股東大會請各省實業團監視投筒選舉總理以維大局 
[駐寗出品協會工程請欵安慶]  
　　皖省勸業道近詳撫憲呈稱安慶駐寗出品恊會奉撥經費除支用以及修建門樓等工程外所缺經費尚屬不資擬請再於十膏牌照捐項下撥銀二千兩俾應急需 
雜記 
[奏参僞造官照之通判廣東]  
　　粤督袁制軍奏廣東試用通判温承煦其原片云據廣東試用知州岳世傑禀訪聞外間有僞照行騙情事當經查出僞照會同巡警局緝獲羅每如等禀經藩司札發廣州府提訊據羅敏如供認查獲捐照均由試用通判温承煦處領來屬實查傳温承煦質訊日久避匿不到其爲情虚畏審已無疑義此案僞造捐照既經訊明係由温承煦發給自未便因棋延不投審案懸莫結據廣東布政使陳夔麟會同兼理按察便勸業道陳望曾詳請奏参緝審前來相應請旨將廣東試用通判温承煦先行革職飭緝務獲歸案審辦以重名器而儆官邪 
[禀請查辦徽河盜匪杭州]  
　　由杭州上駛過嚴郡之淳安遂安而逹徽州之屯溪一帶時有搶刧行旅之案入夏以來多至三四十起七月初黟縣茶商某君往返十日被刦兩次失贓三千餘元報縣請緝影響全無業經上控撫院日前又有徽商公所董事劉廷璧等具呈撫憲謂七月二十三日又有商人汪萬壽等在建德縣屬停船被盜戕傷事主（按六七兩月建德縣嚴東關以上商船被刧者多至十九案）籲請從嚴查辦以安商業增中丞即日札飭提法司迅飭府縣從速履勘詳報一面會營嚴命以戢盜氛 
[秃奴之刧歟屍棺之刧歟武昌]  
　　鄂垣大都司巷提督行轅間壁有屋一所規模壯麗主人經某曾在他省服官積蓄頗鉅並於鄂垣開一經春芝藥店獲利亦豐近經某之父因病身故厝棺於家日延僧衆諷經懺悔初九日午後屋内忽轟然一聲如地雷之爆發霎時棟拆摧崩全屋俱覆所幸經宅男女主僕均已逃出諸僧亦皆四竄惟一掌壇老僧時正匍匐於地逃遁不及壓死在内屍棺及家用什物悉被毁傷此外被屋樑壓傷者亦有二三人尚無大礙聞該屋向稱堅固是日又無颶風巨雨驟爾倒塌莫稱爲異事 
[縣令勦匪之勇往安慶]  
　　日前蒙城一帶有帮匪慶聚在羅家集起事意在渡淮竄擾鳳台壽州等境幸經鳳台縣鄭令壽彝會同防營率隊截撃將匪首李大智拿獲格殺並獲小頭目多名餘黨逃散奪獲馬匹槍械無數聞該令督兵勦捕時五晝夜未離鞍蹬亦可謂勇於弭亂者矣 
諧文 
 [P自由後悔（續） 
　　次日下午復有客謁。婦會於外庭。生暗隨其後見前客外復有少年數輩。握手小語。偕之出。生心如火熾。魂若出舍。歸臥空房。若無所苦。至更殘。月落。婦歸亂髮蓬蓬。醉態珊珊。和衣。臥生欲刃之。反復數四。嘆曰。君子懷刑而止。及晨詢婦曰。夫婦至親。言無所諱。究竟昨聚何所。曰聚於飲所。問同聚何人。曰皆所聚之人。生怒責之。曰爾儒門女。于歸縉紳族。兩家名譽。敗於爾耶。婦益怒曰。非敢敗。類奈自由權带我何。生曰爾不認我爲夫耶。婦曰。翁姑因爾不認我爲媳。始敢放肆。我未嘗不認夫也。夫婦平權。爾輒。加以聲色。我負爾乎。爾負我乎。明日同游東瀛。歸法院判之。生色稍霽。曰爾我中國人。仍行中國禮判斷何。爲婦曰父爲子綱。夫爲妻綱。翁能振父綱。吾何逃焉。生攜婦手至寢所。叩見父母自責前言之謬。且告之悔。父子夫婦歐樂如常。一日岳家招飲。生赴席。前之年皆在座中。展問邦族。皆其妻弟内姪也。生知爲婦所弄又自信才智不敵。從此謹受閩訓云 
軼乘 
[彭剛直公遺事三則]  
　　剛直公之奉命巡江也。每至一處。輙與聞地方民刑事。而公又不喜衣冠。草帽芒鞋。素巾布服如居士。以故官吏聞其至。皆不知送迎。惟各惴惴焉。幼時聞公軼事綦多。不能盡記。今僅述其三事耳 
　　常州武進縣西三十里。有奔牛鎭鎭爲南運河濱一巿集。置厘局焉。公一日舟行檥其地。見有麻衣而杖者。縛兩豕置河干。而身與局役作袁免狀。争辦狀。憤急狀不已。而局役若甚傲岸面弗聞也者公前問其故。麻衣者哭告曰母死不得棺。將渡河求之於豕價。局役謂過此即應稅。予謂生之河東鬻之河西耳。且兩豕非往來販賣比也。哀以情則不可。而以法則不理。乞得價而還納之。卒亦不允。而死母已望屋竟日矣。天下有仇死人逼生人。而行此不仁者乎。公憫其情代哀之。局役不謂公。怪其多事揮叱之。公怒其横且非法。召舟兵。（公舟水兵。平時亦不軍服。）縛之樹。鞭斃之。而縶其局員登舟去。局員以職守辭。公立召奔牛巡局至命代之。竟挾與之。省交藩司並請於撫院。褫其職。而院司竟不敢以越爼爲公咎也。（未完） 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦地方自治 
[上海城自治公所庚戌秋季議事會議决事件]  
　　一件道縣錄示整理城根公地案詳批札文等件照會議復案董事會文議事件按照城鎭鄉自治章程第三十六條第一欵之權限議决如左此案有應聲明者二條（一）此案係城議事會查照前督部堂端前撫部院陳批定之案議决即由議事會全體議員同負其責任唐錫瑞等指摘總工程局之處應請上海縣提究以明是非俾此後自治團體免爲個人私意所牽制（一）此案前議該公地由本公所接管原爲顧全租户利益俾造屋之費不至全歸無着起見如云安不忘危藉資防守應將私造之屋一律拆平方爲正當辦法至唐錫瑞等所指創立公司禀詳章程係混縣詳與議事會議决案爲一更屬有意蒙混本公所爲地方衞生事宜計未便聽城根公地之污穢又處華洋交涉之重地豈能見好綠營致損主權現既復奉蘇松太道照會議復應由董事會呈請蘇松太道上海縣遵督部堂批示折衷至當之意查照春季議事會議决案决定目前折衷辦法先行整理 
　　一件限制殯房案 
董事會交議議事會提議事件按照城鎭鄉自治章程第五條第二第三欵事宜議决如左 
　　凡城自治區城内所有寄頓靈柩收取寄費之殯房不論會館公所一律收取地方捐并定存柩之額數實行取締以重衞生且限制本區城内不得再行添建殯房由董事會呈請上海縣示諭遵行 
　　一件修築外關橋案 
　　董事會交議事件按照城鎭鄉自治章程第五條第三欵事宜及第九十九條之規定議决如左 
　　一件開濬城濠以洩穢水案 
　　董事會交議事件按照城鎭鄉自治章程第五條第二第三欵事宜及第四十條之規定議决如左 
　　小東門迤北至西門一帶城濠之水無洩瀉處城内陰溝污水滙于其問以致穢氣薰蒸過者掩鼻徒以城根公地綠營既私自出租造屋尚藉口軍用城自治公所無完全整理之權致積穢日多一曰行路憤歎外入干涉胥此之由應由董事會呈請蘇松太道上海縣詳請督部堂撫部院派員履勘指撥的欵以爲開濬城濠之用至綠營現奉部文全裁上海城内外均有巡警且駐防營保衞治案斷不恃綠營兵數十人之力應請一併詳請將上海綠營先行裁撤俾城自治公所得盡其範圍以内之責任免致代人受過（未完） 
本埠新聞 
[美國團長對於中國報界之演說詞]  
　　十五日夜中國報館俱進會在滙中西旅館設讌歡迎美國實業團已誌昨報兹將團長布甫君演說稿譯登如下　交以信爲本而信以相知爲基鄙人等今得與諸君晤聚一堂相契之深爲昔日所未有嗣後當更無情愫隔膜之慮此誠非常之榮幸難得之機會夫依義理而圖文明之進步此固吾人絶大之目的今日卅界之擾攘靡不爲此今夕之會足使吾儕更易逹此目的矣中美相契夙深有口同聲兩國國民之私交日益親密則邦交之性質亦可因以益誠益深而益鞏固諸君具報章絶大之勢力則維持現在親切之感情諸君之責尤重焉大國之興端賴公道中美兩國之邦交一以公道爲重從無私意之羼雜宗旨既正而兩國復願行其所應行者故今日唯一之要務則係爲其民者當知兩國所處之境而時出之以寛忍此事之責大半屬諸君等鄙人等深欲與諸君時時縱談大局討論時事彼此各抒所見蓋衷曲既明疑竇自去而目下敦厚之友誼和好之感情乃得以维持毋失諸君於聯合國民之感情其能力至大關係至巨我美人既心感之矣用爲諸君子告夫美國國民對華之感情乃一極恭敬極景仰並歷久不渝之感情也其國而如美其國民有自由之權時有妄人發言不當而華人聞之致以爲時局變更國家對於謬妄之民人不能擔負責任美國之輿論於美國境内專顧一已之利益而見解謬誤之人所發之議論初不願擔其責任夫美國有美國之經濟問題正如中國有中國之經濟問題以世界大事而言則此等經濟之問題必涉及他國然既知美國所處之地位其對於世界各國純出以之公道則當以公道爲本而當知美國於所籌畫必須進行者亦必持之以公道夫中美國民之友誼已爲兩國國家生活之一端今之親密尤逾尋常欲圖保持吾儕之友誼及爲國家執守公道之眞義則當知國與國往來猶之家與家往來其有不能免之細瑣事故要當和平解决而彼此各出以誠敬蓋誠敬二者之於人猶星光之於夜行此責任蓋君等之責任矣我美人竊信以爲諸君當亦知中國之威力聲望與美國之進步足爲兩國之光榮而永有裨於文明之人類也 
[關於浙路風潮之函電]  
　　維持會致董事局函　頃閱專電奉旨增韞電奏悉（中略）是從前辦法概歸無效衆情憤激必倍曩時非特浙路變局難以逆料將來種種怪劇一齊發現恐諸老亦難担此重任也爲此專函奉聞迫求諸老速登廣告再在上海開股東臨時會是所至要 
　　上海維持會致浙撫電　杭州撫憲鈞鑒恭讀十三日軍機交旨惶恐莫名憲台爲民請命且爲民受過全浙感戴惟路係商辦商律具在浙民何敢違反仍求憲台始終維持上海浙路維持持朱福銑李厚祐孫廷献叩 
　　寗波維持會致上海維持會電　诱滬學會轉浙路維持會鑒撫奏無效乞另籌辦法敝會無不贊成寗波浙路維持會銑 
 
 

Page 19

 
 
[松江府札上海縣文（催造籌辦巡警表）]  
　　奉巡警道憲汪排單札案照憲政分年籌備事宜各廳州縣巡警限本年年内一律完備前奉撫憲札飭本道督飭認眞籌辦將籌辦情　按月列表報由本道彙總塡表送院上月之表限下月初十以前送到以便比較而課殿最等因當由本道按照前奉民政部奏頒擬定考核巡警官吏章程第五條慮行分類事項照列表式逕飭各州廳縣按月照式塡表三分送道彙辦上月之表務於下月初五日以前送到嗣因通飭後已及一月各屬送到寥寥又經分札嚴催迅速造送各在案迄又一月有餘統計各屬先後造送僅止吳縣三四五六月分靖江丹陽金壇太倉鎭洋崇明六州縣三四五月份宜興金溪二縣三四月分南滙縣三月分各表此外未經造送者仍居多數現已七月又應將六月分造報之期即憲政籌辦事宜應行奏報第四届成績之時各屬所辦警務如何情形能否進行教練所曾否辦齊現招學生是否足額至各屬應報人户總數遵照部章本年十月以前即須查齊彙報到部前經由道擬定分期辦法通飭各屬遵照限八月内辦齊册報究竟各該屬辦理若何以及應隸巡警各事項尤須將三四五六月分前項分類月報表塡送到道方足以資考核由道彙案申請奏報成績期限己届萬難再延合亟專札嚴催札府立即飭屬遵照迅將應造本年三四五六月分分類事項表按照前頒表式逐一詳細塡造按月各繕三分限文到三日内呈送來道以憑彙核轉報如再玩違定即委員守提一面詳請嚴懲不貸嗣後七月分起務遵定限上月之表於下月初五日以前送到毋違並奉硃標寓目即辦毋延等因奉此查前奉巡警道憲頒表通飭即經分别移行在案兹奉前因合亟轉催札到該縣立即遵照憲札依限塡造逕送並送府查攷毋違 
[費愛兩律師復請保釋錢莊經理]  
　　担文帮辦費烈律師昨晨偕愛理司律師至公共公廨先由費律師上堂譯稱本律師爲元豐莊經理吳其榮代表元豐與已倒正元等莊有調票糾葛業已將票送至商會查吳由英領照請滬道札廨傳案訊押但此案並無原告且係調票牽累理應交保今公堂遽行收押殊欠公允大律師曾將此事面禀英領英領不欲干預然此等尋常錢債案件理應交保候訊繼由愛律師投稱本律師爲森源莊經理周友蘭代表所言與費律師之語略同寳讞員商之英副領事康君諭候函商英正領事並禀詳道憲核示遵行 
[電車撞斃苦力]  
　　英美電車公司十六號電車上一百六十三號司機人孫阿大於十三日上午在浙江路北京路口駛車不愼將江北小車夫陳德雲撞倒碾傷當由巡捕將陳車送仁濟醫院醫治無效延至十四日夜半斃命即經捕房飭保報請上海縣田大令於十五日午後蒞所騐明傷及腹部身死由堂棺殮旋由屍弟陳德才陳德寳投稱家居閘北兄嫂與兩幼姪皆賴胞兄赡養今因兄遭惨死無可依靠請爲伸雪並請免封大令准飭捕房於昨日將司機人孫阿大拘解公堂請究孫供當時並不開駛快車遥見死者御車在前即踏鈴知照因不避讓以致被撞求鑒旋據七百三十一號華捕投訴當時十六號電車由北往南死者所御小車在前雖聞鈴聲因該處馬路甚窄以致人車一併撞倒車擋撞於死者胸前致傷腹部寳讞員商之英康副領事判孫押候傳到見証於禮拜三再行訊核 
[馬車傷害女孩案近聞]  
　　馬夫王阿三駕車不愼將女孩邢連鳳碾傷身死一案照章應解縣署訊辦乃公共公廨會審委員一再向領事磋商堅未應允故本縣田大令擬即禀請滬道照會領袖領事請照向章將該馬夫送縣以便訊究 
[實業學堂開運動會]  
　　徐家滙郵傳部高等實業學堂定於十九日下午開秋季運動會並歡迎美國實業團昨已柬邀官紳商學各界蒞會参觀 
[董事爲同鄉人訟冤]  
　　汕頭拐孩案内有五歲男孩鄭金生經伊父鄭三槎覓保領去後旋被張阿才至縣署禀控朦領奉襄讞承明府判將鄭三槎收押候查覆訊在案昨由潮惠會館董事投函到縣謂鄭三槎向在如臯縣境開設鄭信豐土膏店向來安分敝同人深信無疑緣奉傳訊囑鄭携子投案惟既奉委憲訊明金生實係鄭之親生子張阿才何得别生枝節可否將鄭交保在外候訊一面飭令張阿才不得遠離以便訊明反坐是爲至禱 
[城内]  
　　押所黑暗○張三順之妻王氏自縊身死一案前晚由本縣田大令升　張供王氏不守婦道意欲逃逸小的略加訓斥彼即怨命是實惟小的自經法公堂解案訊押之後時被老犯虐待索洋求請究辦判交差候示 
　　查獲船夥○恆大油坊前雇彭春林之船裝運生油百件被船夥陸順發在途竊去二百餘斤經該坊主具控到縣奉飭副捕頭陳昌緝究昨在十六鋪遇見拘獲詰其臧銷何處答稱售於浦東某船廠當即將陸解案收押候訊 
　　道批彙錄○陳張氏禀批案經控縣着保諭理何以買杏林一味恃蠻抗贖不放仰川沙廳轉飭速行理結如再抗違即予提集訊斷可也糧串五紙貼發　杜童氏禀批此案姚恆源等控追米石欠欵於三十三年十一月在縣訊諭已於氏夫杜松濤無涉何閱時既久仍行飭提仰委員查核案情察辦毋任株累切切抄粘並發　王司杜禀批此案上年十月間飭據該廨申復業已批飭提訊追理何以時逾半載迄仍延不訊理殊爲不解仰會審官寳令速提傳質訊斷結具報毋再拖延切切　胡毓芳禀批案經一再批飭提証訊追仰會審官寳令即遵前批辦理具報毋再寛延切切匯票映片附發仍繳　陳淵禀批此案如何訊斷未據公廨禀報仰會審官查明錄案具詳察奪 
　　縣批彙錄○朱俊臣禀批該商車袋角祠基據稱照單少地四分係舊保蔡月忠於工部局開築馬路時私吞地價請追出以充公用既將田單呈驗候飭亭耆將地查文明確照單究少若干繪圖具復察奪田單附　許鳳台禀批沈學安稱係原中住居華界候飭差補提訊究至姚晉卿住居英租界移提徒事懸宕該契地係爾出名如係姚晉卿揑冐應即設法交案否則惟爾自問斷難交保特斥　黄瑞生禀批案已飭提靜候訊斷不必聽訟棍教唆飾詞聳聽　時德秀禀批應候嚴訊究追不必飾詞混凟 
　　官事○廣西購辦兵器材料委員成居敬因公來滬假厲新馬路金益里劉公館昨至道署禀見　試用縣丞完太璞到道禀見　出口兼栖木捐局委員候補知縣范一福禀知由蘇回 
[南巿]  
　　銷　紙烟○某輪船茶房徐二私販冐牌派律脫紙烟由英商老晉隆洋行派夥朱桂生查獲並拘住兠賣紙烟之王德友陳少甫 
 
 

Page 20

 
 
扭控工程局訊究王陳同供此項紙烟均在南巿紙烟攤買來旋以徐保出未到判王陳各戒責一百下押二十天紙烟存候銷燬 
　　烟店虧欠○十六舖阜生烟店虧欠北巿裕豐莊往來銀七百兩及同業盈豐德大生錕源久大等貨洋千餘元不理前日由各債主將小主糜渭川扭至工程局控稱店主糜爕榮去冬病故時所欠之欵由其妻黄氏約於今年六月底清還詎至期不付反將貨物遷出訊之糜渭川供店務由後母主持無力料理命傳黄氏質訊供裕豐之欵係氏夫在日合做銅元生意以致虧銀一千兩議定分四年還銀一千二百兩除已還過外尚欠九百元其餘同業之欵願將分店兩處變抵攤還判黄氏母子均交的保限半月赶緊理處 
　　爭奪婦人○三舖地甲陸勝之姘婦王黄氏被其妻虐待逃至陸家浜四舖地甲夥汪德榮家陸即往領口角由巡士拘至工程局訊究氏供松江人本夫素有痴病婦人與陸拼識三年今不願隨陸回去汪供由母留住並無别情判汪交該舖正保保出氏留候陸到案訊究 
　　命垂呼吸○日前有海門人王土生隨同伊叔來申謀事中途染病送至上海醫院求治未經收留致在董家渡路隅偃臥由念二號巡士查見報告南區再送該醫院醫治旋由醫生函報謂王病勢增劇恐有不測請即查傳家屬以便异回云 
[閘北]  
　　家庭變故○小販瞿梅祥日前向其父之姘婦某氏借洋數角不允互相口角該氏即唆使姘夫控子忤逆並誣梅祥欲圖縱火等情由三路分局解至總局經孫裁判提訊因無確供還押候辦 
　　追繳借欵○婦人陸曹氏前至四路分局控徐金生借去田單一紙押銀一千一百兩延不贖還一案前日經黄正巡官提訊徐供認用洋八百元被沈小和借用八百七十餘元奉諭將沈提案收押追繳昨徐繳到洋八百元由巡官提沈覆訊判令戒　二百下交保限期理處 
　　勿再往來○木匠胡阿昌因姑姦起釁持斧砍傷姘婦胡江氏之頭顱經四路分局黄正巡官訊實懲辦在案前晚覆訊判胡從寛交保開釋以後不准再至氏處滋擾如違嚴辦 
　　交保理處○李茂生至四路分局控告張國才欠租店洋十四元前日覆訊判張交保出外理處 
[英租界]  
　　聚衆滋閙○廣東路正豐街生生泰糕糰店新用蘇帮司務余明順前日被崇明帮同業數十人軋至茶館内勒索入行費洋二十元時有沈姓出爲理勸反被毆打沈即報請捕房派採錢壽生將在塲之曲新和俞德生陳兆昌王阿順王阿三顧洪泉郁芝清水福根陳順明陳伯卿等十人一併拘人捕房昨解公堂訊究沈余兩人投訴前情中西官以曲等不應聚衆滋事判各押十天示　 
　　私掘墳墓○吳熙每控吳熙芹私掘坟墓昨由包探將被告傳至公廨過堂候訊 
　　原璧歸趙○翁王氏趙應堂同控林兆亭與婦人譚阿蘇串騙值洋六百餘元之金飾等情昨由包探將林與譚婦併解公堂請究據供原物均可取回判譚婦與林併交捕房帶去將物吊回歸還原告 
　　小孩待認○小孩新春陳月香均因不辨路徑由捕帶入捕房轉送公廨盤詰新春供年六歲丹陽人餘語不清陳孩供詞亦不清楚中西官以陳孩滿身瘡毒判送仁濟醫院醫愈新春留廨候懸牌招領 
　　女孩迷路○楊樹浦捕房解送迷路女孩王英全到　請訊據供年十二歲家住天通菴附近華界孫襄讞商之英潘副領事判女送交三路一區警局就近傳其家屬給領 
　　投河避債○李會棠投河圖盡已誌昨報昨由捕房將李送廨請訊據供節届中秋因無力料理債務是以尋此短見中西官會商之下判李交其子幼棠領回 
　　僧人串竊○僧人成竹串同張阿大行竊大悲菴内銅香爐七星燈等物被尼姑靜通控由捕房派探在靖還街十九號趙阿惠所開之長興客棧内查獲人贓昨解公廨訊實判該僧與張各押一月逐出趙窩贓窩賊有害地方著將該棧發封以昭炯戒 
　　攫取棉被○王卜林因攫取屠利生棉被被空昨由捕房拘解公廨訊實判王先枷號七天再押一個月以儆 
　　敗家之子○唐楊氏控逆孫唐百花不務正業竊單私押等情昨由捕房將唐解廨訊實　押兩個月單交楊氏領回 
　　逐出復來○過犯趙先卿劉阿寳陳阿二即張阿二李阿根陸阿毛朱榮義陳阿根均復來租界被探先後拘獲解廨請究判趙押一月劉陳各押六個月李陸木陳各押九個月期滿一併逐出租界 
　　能否賠償○同康米店主王興記控學徒陳仁生竊取鈔票洋一千六百五十元昨由差探赴蘇在吳縣境内將陳供出之陳復昌之子陳阿根移提到廨帶同陳仁生與陳毋華氏並陳之保人陳榮堂禀請復訊陳仁生供被陳阿根騙取洋三百元質之阿根堅不承認並據陳仁生供母開妓院有力賠償等語判陳榮堂交原保餘人分别押候提齊人証再訊 
　　形迹可疑○張州海口操韓語形迹可疑由捕拘入捕房昨送公廨請訊據供大津人現住浦東判驅逐出境 
[美租界]  
　　電車傷人○昨有婢女張秀林行經北四川路被六十一號電車撞跌於地傷及手足當由印捕送入捕房經捕頭驗得所傷甚微諭令自回調治候再查核 
　　馬車衝撞○十九號汽車昨經黄浦路被六百四十五號馬車衝撞受損鳴捕將馬夫拘入捕房捕頭諭令賠償修費斥釋了案 
　　狎客不情○北四川路一百五十號粤妓院鴇婦馮陳氏昨投捕房控狎客王阿哥積欠夜度資數十元向之索討反遭兇毆迨捕頭派探往查王已遠颺矣 
　　人不如狗○某西人住海寗路七號屋内昨扭侍者毛阿三至捕房控被毆傷所畜之犬請爲究辦捕頭略詢數語諭毛退去候查再核 
　　堂倌兇横○金阿順昨在西華得路勝陽館飯店午膳因堂倌錢阿泉張阿四等勒索小帳互相衝突金被毆場嘴鼻由捕併送捕房候查核辦 
[法租界]  
　　西官游歷○法廨會審西官顧寳君前日請假赴杭游歷所有會訊事宜由新任副領事李畢利君代庖聞顧君約兩星期旋滬 
　　貪小失大○葉才德在某海味行爲替工近因行竊行内海参牙　等物共值洋念餘元售與劉鶴生處祇得洋六元旋經行主張士清查判拘送公堂訊究判葉枷號一月劉不應以賤價收贓着賠償失主洋念元再罰洋十元充公以儆 
　　偷兒說謊○姚湯氏前控周阿木陸小米串竊杉板船經公堂提訊據稱係向姚氏之姑租來判令押候查核在案兹經包探查明姚氏之姑年老目盲並無許租船隻之事復將周陸二人解廨請奪判各枷一月以示懲儆 
　　斥革了事○捕房一百號華捕楊林生私將號衣號袴付質爲捕頭查知斥革解廨請爲訊究楊供實應家貧所累務求恩典中西官以揚在捕房當差别無錯誤姑念已經斥革從寛開釋 
　　拐匪就獲○馮大因拐案被人控告於工程局槃避法界兹爲該局偵探蔡某訪知立投捕房禀請協探將馮拘獲解廨請示判交來探帶回歸案訊辦 
 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
來件 
[旅京山東同鄉調查萊陽事變報告書（續）]  
　　第二　萊陽紳董之劣跡 
　　萊夙有三害二蠧之稱何謂三害即王圻王景嶽于賛揚是也何爲二蠧即張相謨葛桂星是也又如王墀宋維坤等同惡相濟朋比爲奸要皆社會之蟊賊特各述其歷史並合傳略如左 
　　一劣紳王圻之歷史　王圻乃萊邑秀士去年曾舉孝廉方正世居城内起自貧寒行同巿儈自充當紳士驟至鉅富（家私約二十萬初祗開設源順雜貨店繼則開設公順錢舖源豐衣局近又倚其服兄侍郎之勢除與福源蚨祥義德和包辦一縣錢糧外又獨攬官膏之利獲利無算（該縣官膏局共烟票五張當烟票未出前有城裡公聚號（沙河帮）販煙土兩車均有稅印執照王圻率領公役截留指爲私土每兩作價大錢二百文盡歸公順號收買公聚號虧折大錢三千餘吊迨烟票既出歸公順號一家獨辦）任义道口祝洛三私辦他號有存土者查出時除没收外且重罰之至有破産者又援引其同族王景嶽爲警察局董作公順號之爪牙故有第二侍郎之稱與其弟王墀（亦係秀士）結納官署出入自由朱令槐之以五叔六叔呼之其炙手可熱之勢可見矣又該縣高等小學堂内班學生二十名每名月支火食大錢二吊四百文外班學生二十名無火食中教習一名歲修大錢三百吊洋文及科學教習二名歲修皆三百金堂中設帮辦一人年支薪金大錢二百吊齋役二名歲支工食共大錢九十吊門役一名歲支大錢四十五吊勸學員三名歲支薪水共大錢六百吊計一年共需大錢一千八百八十三吊除書院舊存經費不計外每年所籌之欵約大錢一萬四千餘吊（按闔邑所提之廟産三成計算）雖其他費用不敢謂其必無而王圻一手經理曾未將收支數目榜示清單今忽又欲加捐此鄉民所以愈恨愈深也 
一劣紳王景嶽之歷史　王景嶽係王圻羽翼（柏林庄人與曲士文同村）受其援引充警察局董以一人兼數差爲多支薪金地步劣蹟昭彰邑人同憤當三年前負債累累迨朱令到任後驟增美田二十餘畝房屋煥然一新並富有藏鏹皆由充當局董所致也該局巡警十一名巡官一名巡長一名共十四人歲支局費大錢四千六百九十五吊而核其捐項約在大錢七千八百餘吊之數（如油房捐戲捐舖捐等皆是）並無清單表示平時包攬詞訟賄通官府陽藉禁賭之名陰行詐財之實每逢山會或演戲等事聚賭者須先說好規費否則主使警兵捕拿其村長而苛罰之甚至强無爲有移前作後傾家蕩産往往而有（其嫁賭收規之實據有喬家泊龍謹齋祝稼樓趙敦謙可問並有小汪家疃可查）又揑寫姜爾壽之信誣告聚賭惡徒派警兵拘拿四十餘人各罰大錢三十吊經人上控近始完結（有姚格庄可查）又令其子副貢生王廷蘭私辦雜稅騎馬下鄉倚勢欺人種種惡欵指不勝屈鄉民痛入骨隨故禍變一作而即焚毁其家屋也（鄉民要求不許巡警下鄉以此）（未完） 
小說 
[奇情小說鸚鵡禪（二十八）]  
　　海而明幾經磨折。不减疾心。似顚似狂。與琴宜一步不離。琴宜左。則海而明亦左。琴宜右。則海而明亦右。衆人見之。咸指而相謂曰。海而明入魔障矣。以彼之儀表。與其家世。豈足敵斐德蘭者。而憧憧往來。將何爲者乎。漸相。將至門側。琴宜曰。恕吾不能再與子跳舞。斐德蘭君。約送吾歸家。已在彼久候矣。 
　　海而明方胡思亂想。欲傾其所思慕之忱。琴宜聲低。初不辨爲何語。但隠聞琴宜我欲歸云云。似一陣驚雷。打從耳鼓。已渾身揑一把汗。然欲强留之。恐反怒其。意又囁嚅不能出口。因强自。鎭靜。亦不一語。姑携手送之。及門海而。明滿面羞澀。兩脣微動。視琴宜不忍釋手。琴宜無如。何乃呼脫之。疾行。而去。一轉瞬問。此如花如月之美人。遂僅留。蘭麝之氣。觸入海而明。鼻孔觀彼海而明者。于時痛有盡思無窮矣。 
　　未幾。因俯視地上微塵。隨琴宜之足痕所過。而蹤其後。且自念已於曩時。十分心事。未罄其一二。皆由吾詞令之拙。與思之滯鈍。苟幸而又及一面。必念至此。遥見星月之。下龐然一車。斐德蘭立而執鞭其上。方佇琴宜。琴宜既登車。乃附耳語之曰。今日之役。吾知誤矣。幸子勿告他人。斐德蘭亦附耳與語。聲細不可辨。兩人相視而笑。若有無限歡欣者。旋駕車行。於是海而明悄然而返。柔腸欲斷。不禁心血潮湧。髮指眥裂。齦齦恨斐德蘭之奪其所好。且并恨琴宜不置 
　　斐德蘭謂琴宜曰。夜寒露冷。吾儕之歸。不宜迂道。其沿大路行可也。言已。舉鞭疾馳。四蹄不停。如天馬行空。所過。行人皆辟道不敢當前。蓋良宵一刻。價值千金。恐跳舞會中。或有人復來挽留。於彼兩人之秘密。有窒碍耳。時電燈。照耀如白晝。一路行人如。織至半道。琴宜忽大呌曰。彼蹣跚來者何人耶。鬼耶。人耶。斐　德蘭曰。彼來者。亦行人耳。何鬼之有。曰否。丨吾見之。心殊不。安汝識其人否。彼必非。∶∶∶言時其人已行近車側。琴宜乃俯其首於面網中以自衞。其人問曰。此處非至佛蘭登者歟 
國外新聞 
[南斐洲選舉續聞]  
　　十上日倫敦電云南斐洲聯邦舉行選舉迄今獲選者共有國民黨四十一人聯合黨三十三人獨立黨九人工黨四 
 
 

Page 27

 
 
人　同日又電云爾蘭特每日郵報得有消息謂聯邦首相巴塞君現懷辭職之志 
[海軍砲術之新成績]  
　　十四日倫敦電云近有内國奪雷諾脫式戰艦隊一組在英倫海峽同時發砲轟撃五英里外之巨靶不出三分鐘時己將該砲靶撃毁此可謂海軍砲術之新成績云 
[法政府禁止黨人開會]  
　　十四日倫敦電云法國政府已頒諭禁止埃及國民黨大會於本月在巴黎開會並謂此事全出於政府之意蓋不願巴黎京城爲排英黨之中心點也 
[英國大臣之擘畫]  
　　十四日倫敦電云英國財政大臣喬治君宣稱彼擬於明年創設極巨之保險事業並收納工人之義捐以解工人之困厄此事德國已在開辦惟喬君擬益圖完善云 
[土爾其水利事宜]  
　　十四日倫敦電云土政府已與德國阿萊托利亚鐵路公司簽定合同擬興阿逹那平原之水利法人曾於前此十五年内竭力謀得此讓與權 
[土爾其與各國之交涉]  
　　十五日倫敦電云維也納宗教黨機關報伐脫倫近載有論說建議請土爾基與奥德聯盟並謂歐洲並無他國敢出排斥或反對此國說者謂該報之倡此議頗有關係其論說係出於軍界有勢力者之手云　十四日倫敦電云巴黎馬丹報載稱土爾其與羅馬尼結有軍事秘約如土爾其一旦與布爾茄利亚開釁羅馬尼允出兵助之該約之結係由奥德兩國直接鼓吹並未商諸意政府云　同日柏靈電云俄英法各報謂德奥土三國業已締結軍事條約德國已聲明其訛 
[俄皇回國日期]  
　　十三日柏靈電云俄皇俄后寓德擬至西十月回國大約或須多寓數日届時俄皇將與德皇互會言别 
[德皇游興勃勃]  
　　十四日柏靈電云德皇已抵匈加利馬海克與奥國嗣君費迪南大公爵游獵於此 
[德皇擬赴俄國之謡傳]  
　　十上日栢靈電云俄國某報謂德皇擬於西十一月間會俄皇於聖彼得堡其說全屬子虚 
[德國國會展緩開會]  
　　十四日栢靈電云德國國會開會之期業已展緩 
[俄相更任之說不確]  
　　十四日栢靈電云外間謡傳謂俄國首相司徒來賓將繼伊斯華克爲外務部大臣之說實屬不確（以上譯字林報） 
 
 
 

Page 28

 
 
   
 
 

Page 29

 
 
   
 
 

Page 30

 
 
   
 
 

Page 31

 
 
   
 
 

Page 32

 
 
   
 
