# 1924 - 246 - 4918512

 

Page 1

 
 
1;第一萬八千五百十二號;中華民國十三年 西曆一千九百二十四年九月十號
星期三 * *   
 
 

Page 2

 
 
1;第一萬八千五百十二號;中華民國十三年 西曆一千九百二十四年九月十號
星期三 * *   
 
 

Page 3

 
 
1;第一萬八千五百十二號;中華民國十三年 西曆一千九百二十四年九月十號
星期三 * *時評 
[戰之變化(冷）]  
　　於戰之前人每預料曰如何如何於戰之初人又預料曰如何如何此但知平時之形勢而不知戰之有變化也戰時與平時之所異者平時大抵隱忍而抑制一至戰時每多乘機而自伸其志故戰時之變化有非平時所及料者 
　　孫子之言曰先爲不可勝以待敵之可勝今之戰者先爲不變化以待敵之變化其勝亦庶幾矣不變化在已變化在敵則敵無可乘之機而我得乘機以勝矣不變化之道奈何曰内部常一致人民無反感不於敵之外自造敵則變化末由生 
[國内專電]  
　　北京電海部咨外部英使照會所稱滬寗路因戰事載運軍隊致通車斷阻各節已轉行杜總司令注意 
　　北京電外顧對淞滬中立區主張浙方拆缷砲閂由公證人保管則蘇方海軍他去不攻吳淞陸地亦僅至南翔爲限聞使團對此亦表同情急電滬領與浙交涉（八日下午八鐘） 
　　北京電外顧主張吳淞砲閂交公證人蘇軍即不攻一事係私人探使團意見者（九日下午九鐘） 
　　天津電靑（九日）閣議對五使要求滬淞中立二次仍主駁復一面電齊力任保護（九日下午九鐘） 
　　北京電政府於討伐令内無閩孫皖馬字樣及對於盧何免職後無繼任一則别有作用一則以待有功 
　　北京電使團得奉領事電陽（七日）午張作霖邀英法日美各領聚餐謂東省以保境安民爲宗旨人不犯我我决不犯人今與諸君表明態度所有東省外僑安全决負完全責任請轉電貴國鄭重聲明等語各使均轉電本國若甚注意者蓋浙江未開戰前亦以此爲言（八日下午八鐘） 
　　北京電奉訊張作霖令各旅長迅速回防以便調遣又加派第六第二兩旅塡防錦州（九日下午八鐘） 
　　北京電洛吳令豫東鎭使劉煥臣移駐商邱策應徐防又令温樹德注意靑島烟台龍口海防（九日下午八鐘） 
　　北京電温電報派海圻艦至秦皇島游弋（九日下午八鐘） 
　　北京電星報載中央對時局均取積極布置府中每日均有中堅人物趙玉珂吳毓麟馮焕章等入府與王毓芝陸錦等會商一切閣員等亦分頭接洽一切等語（九日下午一鐘） 
　　北京電鄭州息蘇督署科長高維嶽於前日由洛帶砲彈一批赴蘇 
　　北京電陝南鎭劉寳善由鄭返陝 
　　北京電豫二十四師四十七旅及砲兵團由鄭開拔赴徐豫第一師補充團常懷仁率部由汴開贛（九日下午一鐘） 
　　北京電外部覆洛吳俄飛行家參加浙戰已函俄使禁阻又海軍攻擊宜注意外國僑民又英法日聨合抗議江浙扣留鹽欵請予阻止（九日下午一鐘） 
　　北京電王汝勤師魚（六日）起陸續赴蘇　　北京電洛吳聘美人博治亞設機械塲該塲分汽車飛艇二科（八日下午八鐘） 
　　北京電英法日送外部節略關於善後借欵德銀團權利未與各該國政府及銀團商議前不得加以何種變更　　北京電閩三師長王獻臣免李鳳翔繼任令即頒（八日下午八鐘） 
　　北京電報載王懷慶張錫元馬福祥米振標討盧魚（六日）電王承斌馮玉祥電文迄未見（九日下午九鐘） 
　　北京電蘇京官議員組兵災救濟會决三事㈠呈請政府電齊約束軍人禁止騷擾㈡通電表明旅京蘇人多數不贊成戰事㈢分電各縣法團速辦保衛團以自衛（九日下午九鐘） 
　　北京電財王謂節關政費尚差數十萬須星期五可發（九日下午九鐘） 
　　北京電洛吳令第二混旅撥一團護隴海路（九日下午九鐘） 
　　北京電鹽署以蘇齊扣鹽稅作軍餉關係外交請院速電禁阻（九日下午九鐘） 
　　北京電鄂蕭保陳德霖將軍參謀部派呂成林赴日觀操請撥旅費 
　　北京電靑（九日）曹傳見冀南鎭守孫岳　　北京電華洋義賑救災會工程主任塔德報告保定境内二百五十里堤防經費官廳每年僅撥五百元無怪此次巨災（九日下午九鐘） 
　　北京電洛吳電探報滇唐赴台灣購械請設法禁阻或扣留（八日下午八鐘） 
　　北京電外部據國際聨盟會秘書長催中國應出會費一百六十二萬法郎請財部速匯（八日下午八鐘） 
　　北京電馮軍七混成旅由通縣全部赴南苑聽講（八日下午八鐘） 
　　北京電川邊委員孫有常在大沽廠領手槍子彈二十萬由津轉豐台至漢　　北京電聞皖馬電報廣德魚（六日）開戰但未見電文（八日下午八鐘） 
　　北京電參謀部製中俄劃界圖說院轉外部參部請財部撥給某疆吏請製精細地圖二十八幅之繪費三千餘元　　北京電魯鄭軍事會議决定吳長植旅開徐靳雲鶚由鄭赴徐（八日下午八鐘） 
　　北京電靑（九日）實業第三次大會到六十八人李士偉主席提二十二案棉花及廠用小麥出洋貨物免内地釐稅改良土貨减輕出口稅規定鑛區及鑛物運費標準調查外國貿易多造技師人才設立蠶絲改良會撤消洋商檢查所等案俱通過下午美商務參贊安德諾演講中國蠶絲之必要並演講改良蠶絲電影十一十二上午分股委員會下午大會各股案竣併由各股自行停會（九日下午七鐘） 
　　北京電靑（九日）閣議例案外交部提國際禁烟會議代表旅費由財部先撥一萬元匯交三代表核實報銷又内部提警察官分發規則可决 
　　北京電府訊有令張培榮代理四省剿匪總司令駐徐指揮（九日下午八鐘） 
　　北京電靳師副官趙子剛由鞏廠運步槍千五百枝往浦（九日下午八鐘） 
　　北京電洛吳保賴心輝冠字將軍盧金山上將銜（八日下午八鐘） 
　　北京電曹鍈庚（八日）晚專車出京 
　　北京電加拉罕眷屬由奉來京 
　　北京電濱江關扣留謝米諾夫私運俄金案財部擬照雙城子等處華總商會所擬辦理（九日下午一鐘） 
　　北京電靳雲鶚請餉百萬（八日下午八鐘）　　北京電贛蔡諮議齊爲到京 
　　北京電鮑貴卿陽（七日）夕出京 
　　北京電馬龍標病革（八日下午八鐘） 
　　北京電馬龍標柩一點出京 
　　北京電交易所仍未開市市上暗盤玖陸二二四整陸現六一八柒長現五四二金融見七三二期貨無交易　　吉林電王省長頃回吉哈朱長官黑于省長亦各回本任對俄事容後再議軍民兩長力主廢特别區（八日下午四鐘）　　吉林電吉黑江防司令擬擴充爲三省江防總司令 
　　吉林電道路建設會分會今日開成立大會（以上九日下午八鐘） 
　　哈爾濱電昨俄工開會確含亦化宣傳探訪局揭得傳單有九月七日爲世界勞工革命語其意更與現俄政府不洽 
　　哈爾濱電昨今因違令搶槍拘獲之俄僑當局仍主從寛處理聞俄工有擬以罷工爲要挾說（以上八日下午七鐘） 
　　哈爾濱電東鐵沃局長故意留難華官署指發恊欵近更因路公司片面之編製預算扣警察處年三萬元 
　　哈爾濱電愛琿稅關查獲黑河日人柴田所設同仁醫院寄日本齋滕惠之赤化書籍道署已監視日僑柴田 
　　哈爾濱電俄工罷工說實係哄嚇語但我當局一面防範一面疎解拘傳俄人暫保釋（以上九日上午九鐘） 
　　濟南電今午三議長在議會宴全體議員大會因開成朱名焯提議如下次議員無故不出席每次罰洋十元郭延勳提議請熊要求鄭對江浙事魯省兵不外調保境安民並請鄭熊通電表明態度王雪田提議請熊限止泰安知事派警來濟逮捕控楊公民聶澄澤提議對預算案辦法㈠請熊依法定手續再行交議㈡仍以前推審查員審查㈢以前議决預算案一律有效李長德國進修提議停會一星期俟省署將預算案交到再開會均通過（八日下午八鐘） 
　　濟南電督署得施鎭使由諸城電告謂在諸剿匪最後一役於玉帶村擊斃匪三十餘人生擒四十餘人奪獲各色槍三十餘支子彈無算從此可望肅淸鄭得報後即電施即行回省商維魯局 
　　濟南電益都學生會檢查劣貨商界因之罷市現風潮未息 
　　濟南電駐平原第七混旅長胡翊儒齊（八日）來省謁鄭催發欠餉當晚回外傳該旅將移駐宿遷 
　　濟南電警廳令各署嚴禁烟賭罰欵悉數充秋節賞連日抓獲送廳者日數十起（以上九日下午六鐘） 
　　漢口電洛吳於漢鞏兩廠撥蘇軍子彈二百萬發陽（七日）晚已有百發由蔡某解甯 
　　漢口電洛恐粤孫乘機出動電令湘趙派唐生智爲湘南警備總司令劉銏副之馬濟參贊唐已偕馬赴衡設防　　漢口電蘇齊派員在京招輸送隊千名陽（七日）過漢赴寗 
　　漢口電王汝勤定佳（九日）回宜防 
　　漢口電自治籌備處虞（七日）電財交兩部請籌的欵歸還米釐本息並懲行兇員警以平鄂中士氣 
　　漢口電漢辰汽車公司因車夫反對暫緩開駛待人調停（以上八日下午十鐘） 
　　香港電孫改期删（十五）赴韶誓師 
　　香港電孫因專注北伐交扣械案與胡漢民汪精衛處理胡汪派員與商團 
 
 
 

Page 4

 
 
1;第一萬八千五百十二號;中華民國十三年 西曆一千九百二十四年九月十號
星期三 * *商謂二陳通電不成問題械必交還報効五十萬一條可取消惟須商會代政府籌北伐費三百萬先交回省商團領械四鄕商團者暫借與大元帥北伐俟兵工廠製就陸續交各鄕　　香港電商團鄧介石等七代表函范石生廖行超質問三點㈠六條簽訂翌日即開市而調省各軍迄今逹一旬何以并未撤防且更增派回省㈡陳團長通電措詞麾下何以置諸不議不論之列㈢敝代表請求發械麾下可以謂須轉求汪精衛望麾下顧全信義還商人之自衛否則官民隔膜非地方之福 
　　香港電劉震寰軍魚（六日）與東莞民團在鯉魚石激戰一晝夜民團因指揮乏人隊伍凌亂陽（七日）早被劉軍擊敗劉軍向東莞進途經張村博厦板橋等村莫不先縱火後淫掠各村盡成焦土哭聲震天劉軍天明攻進東莞城即在城外竹排一帶縱火搶掠賣麻街簑衣街元寳街等店盡遭焚搶惟十二圩各店有商團閉閘堅守未被擾及敗退之民團仍在城外江貝村集合陽（七日）下午復與劉軍奮戰砲火轟天各不相下六日晚由石龍遥望西南角火光燭天逹旦未息 
　　香港電滇軍庚（八日）派隊到小北解散豫軍第十一路司令部 
　　香港電邕訊陸福祥部退入都安後憑河固守黄雄紹等部屢攻無效近由蔡振雲編竹爲筏調兵渡河攻擊另由兪作柏抄其後都安已發生劇戰人民避兵者絡繹於道 
　　香港電孫奬沈軍克桂林八千元 
　　香港電孫陽派豫軍五百赴東莞助劉　　香港電廣州各報排字工人庚（八日）全離職今日各報停版當局因北伐正吃緊無報紙宣傳頗着急廖仲愷庚（八日）晚派施卜做排字工人代表到報界公會調停請報館先出版再商工人條件各報不允要工人承認三條件再復業㈠罷工期内不發薪㈡期内報館損失要排字工社賠償㈢工人加薪一條免議施言加薪後可向紙價取償時有賣報工人會代表在場反對加價卒無結果（以上九日下午七鐘） 
　　福州電海軍前敵未動手决再派陸隊前往策應 
　　福州電薩决採辦西貢米平糶 
　　福州電程徽請交保不允與程同日在厦被拘之高分廳監推熊大飛已交馬團（以上九日下午三鐘） 
　　厦門電通濟艦駛金門游弋高崎五通一帶聨鯨楚觀北上 
　　厦門電洪兆麟派代表赴福州向周交涉協餉事原駐石碼粤軍分駐浮宮漳州謡言又盛但粤軍尚無敵意　　厦門電軍界消息孫軍孟旅逼浙邊有魚（六日）在仙霞關與浙軍接觸訊（以上九日下午九鐘） 
特約路透電 
[中國戰事之外訊]  
　　九日倫敦電孟却斯德指導報社論言中國時局謂今日難題在各大國能否彼此有充分之信託以干涉中國事耳從前列强曾有在華聨合行動之謀但成令人氣沮之前例外人抱自利野心而干涉華事轉不若聽令華人自行奮鬥之爲愈外人有與聞私運軍火入中國者今見中國戰事發展能不自愧若列强專以保持通商口岸之秩序爲務不亦較善乎云云 
　　九日倫敦電每日電聞報外交記者探悉倫敦與華盛頓聞現正對於列强聨合的行動以恢復中國和平與秩序之問題衆料此種時局當可得英相麥克唐納爾之立即注意 
　　八日比京電英政府今日立即依允比政府之請求遇必要時上海比人得避居英艦 
[西摩戰訊]  
　　八日西班牙京城電西班牙當軸稱摩洛哥消息現較美滿敵軍在加拉進攻失利台段一役敵兵死五百傷六百 
　　八日直布羅陀電斐洲湯吉爾消息湯吉爾與蘇太間之鐵路已被截斷路軌被毁數哩電報電話線皆斷攻者又占據班第亞 
[聨盟會記事]  
　　八日日内瓦電今晨聯盟議會辦理本屆會期中之尋常事件並討論去年行政會事業之報告書瑞士代表阿杜爾氏極力主張凡各衝突由公斷會解决之並爲阿米尼亞人請求立足之地議會後休會至明日午後專辦委員會事 
　　九日日内瓦電意代表商塞爾氏在辦理裁减軍備問題之第三委員會集議時發表關於意國態度之重要演說謂意國寗願於必要時增重國際聯盟會章之力而不願設立新機關致將世界分爲一則擁護會章一則贊成互助公約之兩黨聨盟會章本是互助公約意國對於美國計畫有同樣之反對但意國凖備合作修善本身已載有擔保辦法之會章美國計畫擬將本不屬於國際法庭之權力給於國際法庭至於强制的公斷則有若干問題不適合於司法手續似此種問題應由國際聨盟行政會處置之云第三委員會卒議定將各政府對於互助草約之答語交人數較少之股員會審查之 
[英國未來之政局]  
　　九日倫敦電國會他日復開時議員將反對批准英俄條約此種景象日見顯著倫敦孟却斯德格拉斯戈等處商會所通過之議案足見商界之不歡迎此約預料保守黨定結實反對批准但自由黨將否投票反對之而促成新選舉則尚屬疑問工黨及保守黨現皆籌備秋季選舉之大運動將以俄約爲大問題之一兩黨皆希望在選舉中奪取自由黨之席許多人預料新選舉之期當不在遠 
[各國近事]  
　　九日奈羅比電南斯拉夫國過激黨員由阿典登輪赴湯甘益加中途登陸脫逃未爲警察拘獲等情已見前電茲該南斯拉夫人已被逮判監禁半年期滿驅逐出境 
　　八日倫敦電路透社探悉埃及首相柴魯士已照會英相聲明凖備與英相會商英相當即答覆希望在九月下旬晤會大約會地點當爲倫敦因英相政務甚繁未能離英也 
　　八日柏林電官塲消息内閣在下星期初不開决定通告協約國否認大戰責任文發出日期與形式之會議 
　　八日譬夏華電聞阿富汗官塲與叛黨現方議和故科斯特地方已宣布休戰 
　　九日莫斯科電參與喬治亞及布爾希維克之叛變者二十四人業已正法 
　　九日東京電官塲佈告俄日間北方海上漁業問題現已雙方讓步解决惟詳情未發表 
國内要聞 
[洛陽備戰消息]  
　　洛吳截留大宗麫粉 
　　字林西報開封通信云鄭州洛陽兩處現在雖似無集中車輛凖備運兵之事實但洛吳注意江浙問題已不無徵象可見隴海路各車固仍照時開行而軍隊已有開拔赴津浦路之徐州者聞郭振才之一旅即已開調現在市上講買麫粉頗非易易人民頗感苦痛聞此係因洛吳截留各麫粉廠麫粉四萬包至七萬包之故在數日之中市上之饅頭皆爲軍隊購去此係專供新招軍隊之需孫傳芳亦在豫招兵皆於中夜開拔因此謡言蠭起過去數日之中開拔者已有數千人云云 
[關於軍事之北京外訊]  
　　上海泰晤士報三日北京通訊云吳佩孚將赴廊房之說足徵京奉鐵路將成雙方軍略之目的物如上次直奉戰爭然外兵他日或將占據該路某某數點因按照辛丑和約該路不得阻斷庶北京至海濱之交通可以維持也或問上次助吳作戰之軍界要人其仍忠於吳乎有知其底藴者謂今次未必能如上次之竭誠助之軍閥團體或將改組自奉直戰謡發生後此間中外商業皆大受影響 
　　四日北京通訊云昨晚聞張作霖已决議向直隸進兵人心大震此間有數外人恐京奉鐵路將因運兵而停開客車已擬赴北戴河携眷回京 
[直奉粤三方軍事之日訊]  
　　東方通信社八日天津電云討伐令已於昨晚怱促發表至日下在北京之直軍兵備今探聞如左在灤州之彭壽莘之第十五師之主力現正向山海關前進其後方則以在天津馬廠方面之第二十六師·及第二十三師之一部充當之又在熱河之建昌·朝陽·線上則與第三師之主力三混成旅及警察隊約二千名聨絡之最近在喜峯口有董政國之第九師主力並在通州之第七混成旅之一部移動之在京津間之落垡有第十三混成旅廊坊有第二十三師之主力南苑有馮玉祥之第十一師與第八第十五兩師等駐紮之又山東雖有三師之兵力然有難以調動之情形又據此間之觀測關外之奉軍以錦州綏中爲中心現有六混成旅之精兵 
　　同日廣東電云孫文現專心於北伐軍費之籌措昨在大本營會議决計舉行整理財政與行政其結果撤廢稽核局·審計所·法政委員會鹽務署與財政部合併財政部與大理院之經費减半其餘各部則裁汰冗員至被裁之冗員則給以退職俸金十個月 
[外報紀蘇軍行動]  
　　字林報云蘇省通訊員八月三十日來函云此次備戰皆係秘密進行齊氏之下對浙動員令猶在八月十二日或十三日第一次重要舉動即爲在寗召集軍事會議齊部各重要軍官悉皆列席海州鎭守使白寳山亦遠道趕至其出師計劃中各將任務用拈　决定而白氏即拈得前敵司令當八月二十二日齊氏向本報通訊員聲言保境安民時軍隊業經出發而事前且因需欵作戰費故曾有省立各校暫緩開課之命其時外國兒童因鑒於兵船之多並慮兵士之騷擾多迂道靑島赴滬就學華友某君係此間望族語予以本省計劃擬用八萬八千人作戰但並不望其勝浙僅爲吳佩孚試戰而已俟蘇軍開戰後吳氏將再派大軍南下並稱齊氏並不亟於作戰不過奉行洛吳之命耳此說確否固不論但與吳氏往日恒用弱兵先戰而以本部精兵靜待時機之計如出一轍現在時局中更有一端惡例即招匪爲兵是在記者寓數百武外之某營中曾有土匪百餘人入伍此時若輩固不出騷擾但至前綫後將肆行刦掠也 
[常州軍事消息]  
　　六日上午八時南京開往崑山兵車一列係南通之七十六團全團步兵下午皖軍第五混成旅第二團第二營步兵過境又鎭江開來十九師輸送隊三百名在常下車 
　　七日上午有大批軍隊到常兵站司令先時電囑縣署預備麵包二千斤 
　　前由寗開來飛機一架因機件損壞停在戚墅堰西離劉家橋里許之蘆塘地方駕駛者自去寗後迄未來常現由該鎭護路隊及保安隊看守一俟駕駛者蒞常須將機件拆卸運寗 
　　六日下午四點四分崑山裝來第六師二十一團陣亡連長二名係第十連連長王國柱第十一連連長楊登山及傷兵十一名連長一名 
　　兵站醫院囑縣署辦牀架二百付被褥三百套夫卒五十名該院並備白粥三大鍋以餉傷兵 
　韓省長因軍事吃緊姚知事不能離職特召邑紳惲禹九赴寗商洽地方要務 
　　前晚西湖里玉恒大傘店被刦 
　　懷北刦案拿獲盜犯霍榮甫一名據供結合有百餘人實以時局不靖預備趁風打刦除責軍棍外已收禁懲治（七日） 
[日本閣議對江浙戰事之態度]  
　　日本電報通信社九日東京電云日本閣議附議對付中國戰亂之事以江浙戰亂開展滿洲方面亦將捲入漩渦而接壞地帶日僑之生命財産及投資事業須待保護惟無論戰事開展至何種程度决定以保護僑民生命財産爲止嚴守中立不加干涉至保護日僑陸海軍須有相當凖備一俟上海形勢不種或者將派出若干海陸軍亦未可知 
[浙省各前線現狀]  
　　浙省在歷史上本不占軍事重要位置自四省聯合攻浙風聲所播大有山兩欲來之概現在臧楊部隊已在滬應付蘇軍長興方面因山路崎嶇之故進行頗爲不易十三團佔父子山後補充團進攻至蜀山幾爲蘇軍包圍幸有十五團助戰蘇軍乃退第四師長陳樂山與第七旅長夏兆麟·第八旅長王鳴珂相度陣地擬即實行水陸夾攻至四安方面皖軍王普抵廣德毫無動靜第十九旅長王賓據險而守不致疏虞衢防方面閩軍前哨線在浦城與浙軍時有衝突因有仙霞關阻隔閩孫未下攻擊令其開火尚需時日至杭滬鐵路雖已停駛夜快車而專車仍有開駛盧總司令爲保護行車安寗特令張緝私統領派營長王玉珊帶鹽警三百名即日出發護路九日上午二時有間諜在艮山門外損壞軌道立時由道班修復照常行車 
 
 
 

Page 5

 
 
1;第一萬八千五百十二號;中華民國十三年 西曆一千九百二十四年九月十號
星期三 * *國内要聞二 
[浙江國民大會通電再紀]  
　　（其一）各縣縣議會敎育會商會農會工會律師公會均鑒蘇齊附逆興戎糾合現駐閩贛皖各省軍隊協以謀浙戰爭開幕閭閻震驚時值秋中田事正急浙東西防侮攻守之策自有軍人任之凡吾人民亟宜聯合奮起分區組織保衛團商團積極進行旣可以衆志保地方之秩序又可以民力爲義軍之後盾事機迫切專電陳辭浙江國民大會庚 
　　（其二）本省法政工業農業西業醫學蠶桑水産省公私立各專門學校曁省公私立各中學校師範學校校長敎職員學生諸君均鑒蘇齊違反正義甘作戎首糾合現駐閩贛皖各省軍隊烏集噬浙提用津埠密儲軍械定購靑島無烟火藥飛機巨砲聨翩南運一而僞倡和平以冀弛惑軍心設計之毒逾於蛇蝎茲已揭除面具獰目相向彼所擁戴之僞主曹錕本以不足法定數選會賄竊大位閩浙奉西南隱然鳴鼓終必聲討久懷汹懼之心事急相搏自用全力最近隴海西路工程借欵迅速交涉已滋國人疑竇日内復喧傳全國反對之承認金佛郎案亦已解决即交一千五百萬元全充軍費貽人民以巨額增加之擔負即以供屠戮人民之費用凡有血氣應同切齒所幸奉軍大部雲集錦州中山誓師粤嶠舉兵相助桴鼓之應聞於國内日來前敵戰報長興陳部已佔香山松江方面瀏河嘉定亦皆爲臧部所奪節節進取士氣彌强此方將帥均能以主義相勉勵正氣終必有獲伸之一日前途燦爛斷然無疑竊以學界羣彦莘莘諸子五四一役正罪凶頑奮鬬不衰迄於近歲今日之事以全國論爲千古是非之爭以浙省論爲萬民生死所繫纓冠披髮此其時矣風雨鷄鳴復何讓焉務祈共起號召詳訂辦法組織學生義勇兵隊外以挾植正義爲歸内以警衛鄕甸爲務臨電迫切不盡陳辭浙江國民大會庚 
[杭州快信]  
　　王芝祥上將來浙調停江浙戰事聞未得要領 
　　七日夜盧督准奉張密電敝轄各軍已照預定計劃開赴前線接觸之期不出三日再支日通電恐中途有阻請由滬代轉西南各省以期聯絡 
　　盧小嘉赴奉與張作霖接洽後昨午後由滬專車返杭報告一切聞此行頗有好果 
　　督署參議周承菼中將現偕段景良由津抵杭銜有重要使命與盧商榷 
　　浙滬聯軍第三軍總司令部設省署宴會廳樓上今（八日）日正式成立以周鳳岐爲參謀總長潘竟爲參謀副長蔡源爲副官處長王偉爲軍械處長徐宗瑞爲軍需處長夏超徐鼎年顧乃斌葛思敬爲參議 
　　駐紹三旅旅長盛開第昨將旅司令部移設省垣上倉橋二師司令部内並調六團三營移駐省防 
　　杭滬路沿路各鄕鎭警所警佐奉警務處密電加意保護路軌毋稍懈怠違干重究 
　　今（八日）日上午九時公衆運動塲開國民露天大會人山人海决定助盧伐曹並通電各省一致進行午刻羣衆馳赴西湖金沙港意在搗毁王克敏家公祠嗣爲巡邏隊勸阻由某某等入祠將栗主七塊取出抛棄湖中隨波流去該大會二時尚未散 
　　此間自發生戰事後民食金融兩問題幸經先事籌備勉維現狀各業蕭條一時實難恢復 
　　城内外米商領有船運通行證前赴嘉善嘉興等處採辦新米因船隻多應軍用無法載運現經盧督辦特派專員偕米商前往督運 
　　定期兌換劵九日發行錢業同行已决議商借二十萬零五千元分配各莊以資周轉 
　　綢業觀成堂請欵二十萬維持工人生活現財廳令繳現欵五萬借給金庫兌換劵十萬元 
　　省垣中等以上各校本學期無開學希望各敎職員定十一日上午八時在省敎育會開聯合會議（八日）　　今日（九日）全浙公報號外謂頃接長興官電浙軍在宜興以南俘敵軍一團人數七百餘槍七百餘枝機關槍兩架刻蘇軍正向宜興退却（九日） 
[外報紀嘉興現狀]  
　　字林報嘉興八日通訊云星期六火車遲到人心愈覺恐慌但旋悉遲到原因係橋樑損壞之故此問現除拉夫外尚爲安靖鄕間所拉之夫皆用小船載至城中火車幾全作軍用運輸援兵至上海車站附近有野砲數尊備必要時運赴前線蘇省難民數百人從浙軍所佔蘇境内遁出絡繹來嘉沿邊一帶民居店舖遷徙一空值錢之物亦已無存鄰近各鎭僅有郵局小船往來蘇軍陣線非經更向西展後當不致向此間進攻浙軍則似决意將戰事限於蘇省境内戰爭消息從蘇軍陣線後各地傳來者僅屬謡言至浙軍前線所傳出者自皆利於浙方現雙方前線似皆迅速增添援兵聞星期六夜間開來之兵更多皆係來嘉靜候命令者今晨已有客車開往杭滬兩地鐵路亦不復阻塞矣 
[甬屬防務與金融現狀（廉）]  
　　鄞縣方面寗波民團於六日下午在後樂園開第三次執行董事會議决案如下㈠前次大會議决辦五百名先辦一百名㈡函向參事會借撥購買槍械費四千六百元將來仍將槍械歸還該會抵償此欵㈢函向道署借撥積榖餘欵一萬元㈣其餘不足經費函請商會召集業董會議設法籌募㈤由全體董事三十一人具名向官廳備案㈥定聘請馮松靑爲團總魏和鳴副之㈦駐紮地點定本城大廟·府學·都神殿·三處㈧簡章公推張申之修正再由執行董事通過使行又寗波警察廳長鄞縣知事爲禁止抑掯鈔票事昨會銜布告略謂頃接滬電謂甬商電告甬地官廳有禁止兌現之宣傳實屬誤會合再布告商民人等知悉爾等如持有鈔票儘可向各銀行直接兌換現洋毫無虧折經此次布告之後如仍有奸商抑掯鈔票價值者定即拿辦不貸合再會銜布告其各凛遵又七日輪船到埠乘客異常擁擠詢以緣故多謂江浙開戰以後滬地發生拉夫之舉非住租界者時刻受驚且滬地生活較他處倍難故不如轉逃來甬爲妙云云又甬地居民尚稱鎭靜商店亦不十分恐慌惟第四中學等省立學校因省費無着殊有不能維持之勢又西鄕黄古林一帶地方蓆　因外埠匯劉不通大受影響小蓆行多停市 
　　鎭海方面瀝港閩艦傳說不一有謂仍泊原處有謂已開往吳淞記者四處探訪以前說較確昨象山三門灣洋面發現外來軍艦三艘在該處游弋駐防海門陸軍第二團團長姚琮得悉後立卽電省請示對付方法未知省方如何答復該項軍艦即係泊瀝港之閩艦亦未可知又砲台司令部張司令官以宏遠威遠兩砲台當南北之衝安遠平遠爲砲台之左右翼綏遠則屹峙中心形勢極爲險要修理又適完固通飭各台所有二十四生·二十一生·及十七生的等砲一律裝彈準備士兵日夜輪班瞭望以防意外現定本月十三日試砲聞已印分專票通告居民俾免誤會又聞張司令官趕募新兵禀陳王鎭守使與來廳長·劉廳長所領各軍警聨絡一氣分駐穿山·大碶頭·霩𩇐·象山港·各要口以樹聲援而嚴防範又外海水警廳長來偉良鑒於鎭邑治安緊要特於前日電召温州水警百餘名來鎭維持秩序現已到鎭暫住城隍廟後殿樓上 
　　慈谿方面化東鄕西經堂地方爲北鄕赴甬衝要設有保衛團於六日晚十一時忽來盜匪十餘名搶去後瞠槍二支該團丁二名聞警上前抵衛當被毆傷一名餘一名幸得逃脫該匪等又蜂擁至街中分赴徐茂昌·復泰祥·范同泰·各商店及居民稽杜家大肆搶掠搶至天明始呼嘯向北路而去事後調查該店户等共損六百餘元并刀傷男女事主數人 
　　定海方面岱山自江浙風雲緊急後各處現升高抬現洋多爲奸商販運出口以致市面往來僅見各種鈔票近聞大洋貨號垂昌興·源祥·等家竟拒用交通中南通商三種鈔票而各種外國鈔票非加貼水亦在拒絶之例致市面動摇大起恐慌而該處商會長與警察所警佐皆置之不聞不問焉（八日） 
[孫中山大舉北伐之策劃]  
　　國聞通信社九月二日廣州通信云江浙戰潮連日接滬電報告甚爲緊急故孫中山即迭次在大本營召集各高級文武官員籌商大舉北伐以解浙江之圍記者當即行大本營探詢粤中對江浙戰潮所取之舉動據云運日大本營軍事會議僉以出師北伐時機已至并以此次北伐不特間接援浙抑亦爲大局總解决及尊定中原之大好機會是以中山早已下一出師之决心聞其計畫即設北伐大本營於韶關先行入贛中山并以北伐大元帥名義偕同譚總司令·樊總司令·李總參謀·（烈鈞）親赴韶關誓師動員預定八萬餘名其已指定者湘軍全部豫軍全部贛軍全部張民逹全師許濟全旅中央一軍朱培德一部昨中山已移檄各該軍限期半個月内集中韶關中山則擬各軍集中笔即行赴韶其東江軍事着滇桂軍完全負責廣州大本營事務着胡漢民代理 
　　至此次粤中出師北伐純出諸對直計劃故關於一切聨絡策略亟應有所詳商聞中山因此特派財政部次長鄭洪年赴奉討論軍餉問題鄭已凖備於日間啓程北上財部職務昨已托由該部賦稅局長楊子毅代理又據消息天津段芝泉派許世英來粤許日間可到鄭洪年或晤許後方動程北上亦未可知又旅粤贛人李烈鈞·兪應農·孫鏡亞等亦以贛南北軍近奉命往攻浙即蔡成勳亦注意對浙作戰此誠爲贛人恢復贛省之好機會因特於昨日在以太花園開同鄕會議即席議决三事㈠以旅粤同鄕特務委員會名義籌畫復贛事務㈡每府選特務委員五人㈢限一星期内委員會成立是又贛人任北伐之前導也 
[廣東北伐聲中之扣械案] [  （毅廬）]  
　　因江浙問題緊急有速謀解决意 
　　粤官商扣械問題之衝突雖已解决然尚有枝節未了近則因江浙風雲緊急奉天來約共問討曹浙方亦來電請踐舊約從速出兵中山對此認爲已至發展時機當即召集軍政要人開緊急會議决定親自率兵北伐出駐韶關而對於扣械問題有迅速解决之必要乃即致意商團方面請速履行條約并表示遷就之意惟果能迅速解决與否則尚未敢斷言茲將此案經過情形詳紀於下廣州扣械罷市風潮自二十九晚解决後其解决之六條件迄今雙方尚未完全履行惟三十日以後廣州全市商店及外屬市塲已一律相繼復業銀市亦完全開市政府對於市内駐軍亦通令一律即日撤回郊外惟商團方面對於陳廉伯等通電擁護政府一節尚未實行商團副團長鄧某日昨因此事業已赴港勸陳廉伯依照條約而行惟陳氏意見以向來並無不法舉動何能悔過且以素係商人尤無政治意味更不應有擁護政府與否之表示因之對於第一條約（六條約已見前報）陳廉伯通電悔過并擁護政府一欵不肯履行而商團負責簽約之代表遂極費躊躇鄧某刻仍未回省蓋商團方面現在所進行者爲陳氏通電如何措詞商團對通電如何着筆報效費如何籌劃聯防總部如何改組在在皆加以縝密之考慮聞此次滇軍第二軍長范石生與第二師長廖行超與商團代表在沙面所訂解决之六條約政府微有不滿意對於解决案仍持其「商店復業軍隊撤銷商團改組軍械發還」之兩大原則至於日前所訂之六條件仍認爲枝葉問題但以目前情形而論商店已復業故政府亦將市内駐軍撤退關於第一原則雙方經已解决今後所爭持者政府必須商團遵例改組始將扣械交還至於報効政府一層政府認爲無足輕重三十晚商團代表鄭某偕范石生等赴大元帥府請謁中山中山出而接見聞當時中山對代表說政府對於六條約中之報効軍費五十萬一條不成問題商團旣願帮助政府政府亦知商艱不宜受此報効費但商團須遵令改組始能將槍械發還如一星期内不能改組則延至二星期亦無不可總須商團改組完妥政府始將扣械給還云云又聞中山當日表示政府對於發還槍械態度後對於商團此次與一二武人訂立條約極不滿意頗責商團目無政府并對商團代表稱汝輩莫謂藉重一二武人便可壓倒政府言辭問大發牢騷各代表受一番敎訓後唯唯而退至於商團方面對於商團通電電稿已擬就三通結果採用魏某所草擬者日昨已將原稿送呈大本營核閱如無文字之修改日間即可發表政府俟商團發表通電後隨將商團聯防條例頒布并令商團依例改組呈請省署備案聯團總部成立後尚須受全省民團統率處之支配查全省民團統率處係各縣民團商團之最高統率機關業於日昨在省署成立其内容組織大略如下（一）全省民團統率處設督辦一員由省長兼任（一）全省區内之民團鄕團商團及各縣各鄕聨團皆統歸該處指揮節制（一）關於各縣團務事宜概直接禀承該處辦理（一）各縣民團商團之編制法及聯團組織章程概歸該處制定頒佈之（一）各民團局長·商團團長·聯團局長概由該處加給委任（一）各民團商團得隨時由該處派員視察檢閱以便指示改良（一）各民團商團之團軍名額槍械種類駐防地點概須列表呈報該處察核備案商團中人對於該統率處之組織限制如是之嚴則將來聯團組織條例之嚴厲更可知一部分商團頗有疑慮者并揚言商團改組辦法對於商團聯防總副長易人則易辦到若取銷舊日商團議定之組織法而依政府條例之改組則茲事體大我商團一二代表不能負責須召集全省商團公議如承認全部改組始能執行云云言外似有反對政府將來頒佈聯團組織條例之先聲觀此雙方意思刻仍極端衝突政府方面則堅持商團遵令改組後始將槍械發還若漫無限制則防商團得械後遽爾倒戈商團方面則防將來政府頒佈之聯團組織條例盡量限制致商團無自動的生氣實爲商團生死存亡問題故對於改組一層仍未輕於答允倘此層雙方爭持未决槍械依然不即發還或者因此項爭持而閙出意外風波亦未可知故官商兩方面槍械之爭執猶第二步問題而商團改組與否實今後時局變化之關鍵然據今日所得消息當局以全國之大問題愈逼愈緊急欲率軍北伐故願將該問題從速了結果爾則實行解决之期當不遠矣 
[包寗鐵路之秘密合同（再）（續）（尊）]  
　　第十四條（債票事務）（一）還本付息之所需之欵應於到期至少十四日以前撥交公司由中國政府以中國通用銀幣等於應得之數繳交公司所指定之各銀行折算弊價由雙方商定（二）到期之債劵及息票付欵後即由公司註销公司應檢齊此項劵票送交付欵各地方之中國公使（所有債劵及息票距到期付欵之日三十年未經支取者公司應將全數本息付還中政府）（所有債劵均經償淸本合同即作廢）（三）因還本付息需用各費中政府應付給公司佣費等於償還欵項百分之四分之一（百分之二毫五）第十五條（稽核）（一）中政府應予公司以種種便利以便進行工程曁布置所用材料并應准予公司關於鐵路財政上之管理第十六條（不敷及剩餘）（一）如發售債劵所得加以利息不敷本合同計畫全數之用時公司得按照本合同各條欵增募債額（此項續訂補募債劵仍以原有保證亦照前定次第担保）（二）如按照本合同增募債欵撥入中政府之賬尚有贏餘即存入雙方指定之銀行以備中政府履行本合同應行担負償欵之用第十七條（將來之枝路及擴充）中政府决定建築京綏路之枝路或展長該路路綫如須向外國購買全數或一部分材料時應兊公司比照本合同所定條欵供給公司應與其他各銀行或公司所議之條欵相同第十八條（一）公司得在中國或外國指定一家或數家之銀行承辦本合同所規定之欵項事宜（二）公司根據本合同各項保證得有轉移或委託全數或一部分之應得利益與其他公司或團體第十九條公司或其委託之代表曁交通總長或財政總長履行合同上有所爭執時得由中政府及公司各舉定一公證人會同判斷倘所舉兩公證人仍不能决定則由該公證人復舉一第三公證人判定之第二十條本合同應由比國政府批准并由總公司於三個月内簽字并在北京比國使館掛號（如上列各處未與批准或不能及期得其批准中政府即將第三條所規定之墊欵及利息償還公司亦得履行關於償還此項墊欵之利益迨該項墊欵還淸本合同即作廢）第二十一條（一）本合同由交通及財政總長蓋印簽字（二）本合同并由外交部備案正式咨逹北京比國公使署及募集欵之各地方公使（三）本合同繕四分中政府存二公公司存二分一九二二年十月二日立於北京交通總長高恩洪財政總長羅文幹比國實業公司代表陶普斯押 
[第六屆全國運輸會議内容（三）景文]  
　　第八十七案禁止由車窗傳遞行李等物案（滬寗滬杭甬提出）第八十八案修改客運通則第三十條案（交通部提出）第八十九案屍骸靈柩專車運價案（京奉提出）第九十案擬請規定運送靈柩繳騐護照案（膠濟提出）第九十一案客車運輸通則第一○八條擬將外國貨幣按當日兌換價率合算後照本條所開運價收費案（京奉提出）第九十二案摺疊小孩車應加入客車運輸通則第一百○三條每公里收運費一分起碼運費一元案（京奉提出）第九十三條案車運輸通則第九十七條列入貓一項每公里收運費半分每頭起碼運費五角案（京奉提出）第九十四案演劇馬戲跑馬馬球比賽等所用之馬匹運價案（京奉提出）第九十五案存放站内未經提取之包裹客車運輸通則第六十八條免收囤存費之時期由七天减爲一天案（京奉提出）第九十六案擬請將客車運輸通則第八十九條電影片每包最多重量增至三十公斤（五十斤）案（京奉提出）第九十七案擬請將玻璃絲物品等增列爲質輕體笨物品案（膠濟提出）第九十八案修訂一九二一年部中頒布之支配車輛規則案（調度車輛事務處提出）第九十九案統一各路車輛運轉登記辦法案（調度車輛事務處提出）第一百案擬請將布單及繩索問題再行討論案（京奉提出）第一○一案回頭蓋蓆擬照收運費案（京綏提出）第一○二案擬再請大部即速組織審查運價貨品等委員會案（四洮提出）第一○三案擬請大部從速設立貨物等級運價委員會案（湘鄂提出）第一○四案他路車輛拖送費規定應收全價或半價案（津浦提出）第一○五案擬請規定取保領仲證書手續費案（膠濟提出）第一○六案滬寗滬杭甬鐵路貨車運輸規則案（滬寗滬杭甬提出）第一○七案客車及貨車運輸通則華英文條文或數目字遇有不符似應訂明以何者爲標凖案（津浦提出）第一○八案議復各路附則應遵照通則第一條之規定編訂並擇其大同者改入通則案（湘卾提出）第一○九案擬請專定妨害鐵路行車公安治罪辦法案（湘鄂提出）第一一○案各路車輛應裝汽輪案（津浦提出）第一一一案車輛燒軸預籌防弭案（津浦提出）第一一二案擬請將本路附則併入通則之内或歸併各路附則案（株萍提出）第一一三案擬請將貨車押運人免費案（株萍提出）第一一四案擬請延長商人裝缷時間案（株萍提出） 
[東鐵督辦問題（特）]  
　　與東省特區之政局 
　　哈爾濱特别通訊員快函云中東鐵路之督辦原屬一閒散之商公司監督官員非有特要之地位足以啓一般人士之注目也不圖時會所趨此督辦一席竟爲一般人注目其故由於鮑貴卿爲督辦因之引起東省特别區域之政治問題此亦人傑官靈之意未明東省特區情形與夫鮑氏各種之關係者不能明瞭記者特一述之 
　　欲述此問題須先說明東省特區現在之官署其系統如下 
　　三特任官 
　　（一）東省鐵路公司督辦（路政）管轄路警處　　（二）東省鐵路護路軍總司部（軍政）　　（三）東省特别區行政長官（行政）　　管轄㈠警察總管理處（各區總署）㈡市政管理局（各站分局）㈢地畝管理局（各區分局）㈣濱江道尹公署兼哈爾濱交涉員署㈤路警處（去年改隸）（各區段） 
　　就右表觀之第一二兩機關純屬東鐵之關係而第三機關則爲行政此項行政向由吉林黑龍江兩省分轄自去年三月組設東省特别區行政長官以還凡關行政事務一歸長官監督然亦有分别之點如警察處市政局地畝局完全歸屬吉江兩省及護路總司令雖用呈用令實際上殊寛泛焉若路警處原隸督辦故長官監督不過空名道尹兼交涉員屬吉林省長亦不能完全監督論行政長官之地位確屬一行政上之正統而現仍未得一般人之誠實敬畏者其弊在政權未與吉江兩省劃淸以致長官負地面治安之責無黜陟官吏之權此最困難之事若夫護路總司令論其名分如路驚然保護鐵路充類至盡保護沿路之地面而已至督辦原對鐵路局有無限之監督責任無如今之督辦一切不問即欲問亦問不動其位置雖特任原不過作爲對外之一妝飾故王景春氏充督辦一年病假强半不病之時奔走京奉又强半然亦無事蓋其不做事便無事可做已因此督辦一席缺雖優而現已養成目眉之概則此次鮑貴卿氏允就此職其故安在鮑於民國九十年間曾以吉林督軍兼吉林省長之資格更兼督辦與護路軍總司令矣此次徵及無非駕輕就熟之意且鮑北洋系而爲奉籍人與奉張爲兒女親因此緩和京奉意見亦屬一種苦心孤詣鮑爲督辦其必兼護路總司令恐爲當然之事此不獨護路總司令原亦與路有關之官吏由督辦兼名實均妥即現在一般人腦筋以爲不有軍權不足以昭尊崇鮑曾爲陸軍總長·吉林黑龍江督軍省長·非兼護路總司令奚能就此有名無權之特任督辦即路警處之回歸督辦專轄亦勢所必然此中有一難題即朱慶瀾氏朱前年來東係故吉林督軍孫烈臣之推舉奉張亦以其人名望才德可資臂助故邀之來總司護路軍外更特設行政長官劃吉江兩省之一部官署歸其監督遇之不可謂不優朱氏在東只知爲國爲民不知爲官故兩年來除自己負債外落着特區中外人民稱一句「朱慶瀾將軍眞好」然官僚則不甚滿以朱氏純以爲民之法爲官宜其不適於當今之世且朱氏對奉亦一再聲明吾來東爲國爲民而對外爲正當之應付内國政爭敬謝不敏張亦了解其意蓋深信朱氏之絶對無「我見」評以「無意無必無固無我」八字庶幾當之而無愧矣此次赴奉一爲斡旋奉俄之交涉一爲 
 
 
 

Page 6

 
 
1;第一萬八千五百十二號;中華民國十三年 西曆一千九百二十四年九月十號
星期三 * *特區之政權及財政忽忽兩月有奇傳說紛紛云鮑就督辦必兼護路總司公鮑兼護路總司令朱僅一無權無勇無經濟之行政長官當然趕不下去此種推測固近情理之談然朱非爭權奪利之人使行政長官固有一定權限未嘗不可望治以朱氏之無官僚習氣外人實敬愛之特區之政治無寗謂爲處處含着外交也惟愛朱氏者雅不願其含糊擔任如不劃淸權限縱用盡平生之力難於討好朱氏亦覺此兩年來之苦心孤詣除外國官民及本國商民外絶少能見諒者爲德受怨不無灰心故目下仍無固反哈埠之意此中奉方所以遲疑者端由一部份人製造「親南人遠奉人」之空氣致有種種異象也 
[綏區侵擾陝北之呼籲]  
　　西安通信今年春間陝籍國會議員裴廷藩奉綏遠都統馬福祥委任爲綏西淸鄕竟率新招蘇趙兩營於陝省神木縣屬之牛定濠地方設司令部陝北人民被派糧秣恐惶萬分迭向各方請願始得無形消滅方謂陝北邊民從此可稍得息肩不料綏區近又派員越境侵擾陝議會頃接榆林道地方自治協進分會艾如蘭郭懷仁等請願文云逕啓者冬電計邀察覽查曩年陝綏劃界之議起綏人欲藉此狡謀侵掠我土地剥削我主權經沿邊六縣士紳呼籲請願據理力爭延及三載政府始洞悉眞相又鑒於輿情之不可過遏明令停止從此邊境晏安者將閱四載不意本年七月内綏遠委員玉祿武爾功等竟敢抗違中央問令推翻成案不顧鄰誼藉口查禁凖札等旗烟苗帶領旗兵八十餘名初駐府屬之古城濠繼復開往五當溝一帶迫脅居民恣意滋擾同時又嗾凖噶爾旗蒙兵在距府屬哈拉寨十里許之石拉塔山乘陝北駐軍之不備開槍襲擊陝軍亦奮力抵禦計七月二十六·二十八日·兩役互有傷亡而旗兵勢漸窮蹙經綏委武爾功佯爲調和暫行停戰然綏蒙敢於越境滋事串通漁利慾望不遂恐難期和平解决况綏遠新撫匪兵趙營藉開墾爲名現仍盤踞蒙邊迭向榆神草牌各地勒索供應迄未稍休設與綏蒙磋商無效彼將三方勾結擾我邊境禍亂所及何堪設想伏查府神等縣草牌地自歸漢民購種先後均領有執照本與蒙旗脫離關係各該地行政事宜歷年悉由縣署主辦權限昭然從無異議今乃假藉名義深入陝境妄啓釁端不知是何用意邊民不幸生長斯地逼近綏蒙頻年飽受鄰匪擾害已屬不堪乃趙股未退綏及蒙旗又復越界侵陵値此亢旱成災救死贍之際設再兵連禍結則沿邊數十萬生靈將無遺類矣分會迭據邊紳報告緘默難安素稔諸先生關懷桑梓極具熱誠特再瀝陳仰懇設法救護迅將此案開會提議咨請省長函逹國會速向政府曁綏遠都統嚴重交涉俾將綏蒙各兵尅日調回毋再越界侵擾以救民命而靖邊患無任企禱云云議會接到該函後現已開緊急會議研究辦法結果即分電各處以免隱禍（九月二日） 
[湘省改憲案尚難公布（粹）]  
　　湘省改憲運動第一關久已安然闖過現在第二關又已飛渡省議員之署名該案者照法定數且已超過五人是則此案經過情形及各種案卷自應悉行公布惟政府方面旣於手續上尚有須討論之點而縣聯會方面又有暗礁故公布期間尚須稍緩聞政府意思本擬於九月一日公布旋以憲法上祗載明縣議會與省議員提議究竟提交何處並未載明如謂係提出議會旣嫌手續不合又當由大會通過亦覺麻煩如謂係提議政府則交割手續又爲無因有此兩層甚難解决經一再討論有以爲宜照慣例辦理由四分三之省議員提一修改憲法案於本會三分二之縣議會亦提一專案請願於省議會然後由省議會提交大會公布再併各種案卷咨請政府公布之有以爲此種辦法尚未盡合宜將省縣議會分開省議會之提案則照上項辦法縣議會之提案則由縣聯會彚集呈請省長公布如此辦理旣免紓廻亦合憲法當時多以第二說爲宜將來必當取此途徑也 
　　縣聯會於此何以又發生暗礁乎則以各縣議會駐省代表以趙氏提交省議會之憲法會議組織法僅定人數三十名省議會估三分一縣議會與各法團則僅共佔三分一殊不滿足因特召集緊急會議僉謂此組織法實不平允且將來實行修改時僅須十六人即可開議有九人即可表决尤易爲人操縱以關係重大之省憲法而予至少數人以操縱之機旣不足以昭愼重即不足以期完美故一致主張通電各縣議會請查照江浙自治法會議組織法先例各縣議會須各出代表一人不能逹到目的即不一致進行並决定將各縣議會贊成修改憲法之各卷宗由縣聯會妥愼保管須俟省議會容納縣議會之主張通過憲法會議組織法後再行呈請政府正式公布由此以觀則改憲案公布日期刻下尚難一定也 
[重慶通信] （孤憤） 
　　順防問題之餘波 
　　順防問題私鬥將近一月旋因吳佩孚嚴電申斥三督辦居間調停始各按兵不動停止進攻大勢差告一段落其實似結束而實未結束也順防之所由起由於何光烈之不服更調何光烈之不服更調由於楊森之暗中主使鄧因陳之所以向順慶進攻由於欲分潤何光烈之防地其欲分潤何光烈防地之原因則由各軍之駐紮無地吳佩孚從洛陽飛來一電主張每月由鹽欵項下撥濟何光烈兩萬元將何光烈所部調駐成都以逹楊森助何樹援之野心雖云遷就辦法可謂平允楊森苟稍知軍人以服從爲天職便可順風轉舵從此閉幕矣乃三督辦將原電轉楊鄧錫侯亦據以要請楊森復電異常强硬謂何光烈實無地可調本人不主張更動云云致彼此尚各執一詞大有非武力不能解决之勢至今尚未有結局順防問題因緣而生之餘波第一便是唐廷牧堅請退還廣安岳池防地第二便是陳書農在合川大殺民團劉存厚系各軍之會攻何光烈雖曰不止一派一人而暗中主持者實爲鄧錫侯廣安岳池被土匪首領鄭啓和盤踞已經數年今夏始由二十二師師長唐廷牧部下旅長黄驥將鄭啓和趕走取而代之鄭錫侯慫恿唐廷牧陳國棟會攻何光烈率部前進即陰令其部下接踵前進又取而代之唐陳取自異黨之手也則以兵力鄧部取自唐陳之手也則以詭計詎料圍攻順慶不克唐陳均進退失據以致陳國棟憤欲辭職唐廷牧則連電非還我廣岳防地不可當時鄧唐有何種密約外人不得而知惟唐廷牧致鄧電文至再至三以言傷心則幾於聲涙俱下以言態度則硬說非原物歸主不可唐廷牧在川中本一老軍官不過其人向來忠厚楊森劉湘等大概都其門生上月合攻順慶唐之旅長黄驥本奪得何光烈之營山縣現在楊森跳出來明目張膽以帮何硬叫黄驥非退出營山縣不可最可艱唐廷牧進不見容於楊森退不見憐於鄧錫侯唐之進退實爲狼狽廻憶川戰發生以來唐廷牧·黄驥率孤弱之軍從楊森鄧錫侯轉戰數千里甘苦備嘗今大功告成而不免有升沈菀枯之感甚至求一噉飯地而不可得揆諸情理豈得謂平聞鄧錫侯怵於公論有先將岳池退還唐廷牧之說人言如果不虚鄧錫侯似已漸有覺悟而不然者幾何不令人唾恨川軍之急則相救緩則相攻見利則爭見害則避矣乎各軍之圍攻順慶也分柝之則有鄧錫侯田頌堯唐廷牧陳國棟黄隱諸人之部隊究之則以鄧部下之陳鼎勳黄隱李其相爲最出死力何光烈之卒能以少許勝人多許者全仗附近各縣民團之暗中相助初次接仗何部即繳陳李黄等部快槍六七百枝或云一千餘枝其確數固不得而詳也總之勝負異數而已以此陳鼎勳等銜民團益甚此次由前敵退回又在合川一帶籌欵提槍民團大憤誓以武力解决民團訓練雖精何能與正式軍隊比擬雙方交綏民團即大敗而潰陳鼎勳部下乃在各鄕見人即殺見屋即焚或云殺一千餘人焚民居六七百家即使傳者過甚其詞而陳部之焚掠殘殺合川團民凡屬川民之稍具有耳目者罔不聞之見之生爲今世今日之川民實際上已無絲毫生人之樂趣歸納說起來還是楊森及鄧錫侯兩人不能忍一時之氣致釀成地方無窮之浩刦何光烈事齊事楚殊無一定時而黨熊克武時而守中立時而投袁祖銘時而又依附楊森彼正如一下等娼妓各方勾引鄧楊乃爭風喫醋大動干戈使桑梓父老受了許多無謂的驚恐設彼此讓一步以想想彼何光烈今日能背人以私我安知他日不叛我而事人消無窮熱烈沸念以降至於零點特一轉移間事恐楊森鄧錫侯輩無此大澈大悟福缘耳即此順防餘波川民之受賜爲不少矣（八月二十九日） 
[厦門通信] （蜀生） 
　　高義部譁變後狀况 
　　高義部在靑陽譁變一節略見前次通信當時以交通梗阻安海乃有傳高部陳淸祺被孔昭同旅繳械千桿之說嗣二十六日由泉州經靑陽安海來厦者云此次高部確係内部自訌並無省軍圍繳槍械事當時發動者係高部蔡持趙營部下北兵與土著兵士之衝突後北兵携械逃泉州投高部第三旅長吳大洪同時陳慶雲旅陳淸祺部北兵亦多叛投吳旅趙營之土著兵士則竄至安海即被蘇團齊營繳械者齊當時以追緝散兵爲名在石井及東石繳高部零星散部槍械約百餘桿蔡持部陳蔴珠二營同時亦譁潰北兵投吳旅土著兵附陳淸祺是役高義舊部土著兵中之雜有北人者幾盡叛去事後高部土著軍隊大部均移向南安靑陽市内僅留李玉書一營駐守高軍大部雖移向南安而田泉州西門至安海沿途尚有高部陳淸祺團之哨兵惟靑陽市亦有省軍駐防此高内部變化之眞象及事後雙方之形勢也至此次高軍譁變之原因亦有可得而述者高之嫡系軍隊除當地土匪外因經時局之變化臨時收編者故多雜以北兵此種北兵多張淸汝及王永泉舊部與本地兵言語不通習尚亦異土著兵又恃其人衆及長官均爲閩人對北兵輙加凌侮其相互問感情之不洽也久矣吳大洪者北人也王永泉之工兵團長降高爲第三旅長者也所部千人完全北人而械精士强實高部精銳惟與高乏歷史的關係貌合神離省軍南下即先得吳氏之輸誠而長驅入泉者省軍之對高持一離間其部下令渙散之策者故一方對高禮遇極優一方對高舊部北兵則着意煽惑此高部譁變之由來也兵變後蘇埏令吳大洪收容潰兵而安海齊營以所繳槍械送吳處吳則向高請示謂蔡團長待外籍兵士過嚴現均携械投職旅請予收容未敢擅專請示辦法高畏矣勢强且其收容潰兵出自蘇埏意令其仍歸原隊必不可得僅謂之云旣若是可由君便宜處置暫時歸君節制此事遂就此結局惟吳大洪對高則益跋扈二十五日吳部調防南安其五團第二營長張緖節出發南安時向高索該旅前儲師部之大砲機關槍高僅以大砲予之張營行後吳知機關槍未獲飭該營暫駐開元寺舊地吳自向高面索高不得已予之吳並索前王永泉部大砲機關槍之爲高部繳去者砲兵團侯舜音處大砲三尊被其索去陳淸祺之機關槍則蘄而不予且表示吳若强索者將武力抗之吳始已惟高對吳尚極意覊縻不欲其即與脫離吳出發時因與陳淸祺齟齬高恐陳中途襲吳且自偕吳軍出發經過陳之防線始返 
[浙省自治法起草委員會紀]  
　　浙江省自治法會議八日下午一時開各股起草委員會出席者委員長殷汝騼曁各股委員金燮等三十餘人先由第一股開會委員孫乃泰等九人互推王廷揚爲股長並推孫智敏主稿將條文草成後再行討論同時第二股開會委員毛蒙正等十人互推沈鈞儒爲股長至應行起草條文由各委員認定章次脫稿後再行討論次第三股開會委員經亨頤五人不過半數以上未能推舉股長宣告延會第四股開會委員祝頴等七人推舉孫世偉爲股長所有草案條文推潘上犖主稿議畢遂散會第三股仍於九日下午一時開委員會其第一第二第四各股均已休會 
[敎部擬令學界厲行新曆] [  （勗公）]  
　　中央觀象台以年來社會習慣多新舊曆雜用致曆法不能統一流弊滋深特擬具意見書呈請敎部通令全國敎育界厲行新曆以資提倡聞已得敎部同意不日即將實行茲特錄其意見書如下「竊維曆法關係人時至爲重要大如國家頒布政令國際訂立條約小如婚喪祭祀買賣契據無一不以時期爲關鍵而人事之記載尤貴有統一之曆法始能徵信而傳遠故古世以頒朔告朔爲國大典而告朔之後又有視朔聽朔之禮所以申命百官有司以及黎庶相與恪遵以奉一王之大法者典禮至隆其鄭重授時立意深遠實足爲後世法則乃自周室東遷王綱不振魯爲守禮之邦告朔之禮且不舉行他國之不奉周朔更可知矣春秋二百四十年間人事之記載遂極呈紛亂此杜征南長術之所以特作也秦漢而後曆法屢更年月日之記載尤難憑信咸同間烏江汪日楨費三十年之力成歷代長術輯要一書乃各就當時所行用曆法逐加推算及與二十四史所載月日詳細參考合不合約各居其半而二十四史所不合者證以他書或合乃他書旣合於此再參於彼或又不合此吾國歷史之記載月日不盡確實而歷代人時之亂蓋逹於極點矣民國改用陽曆雖經臨時參議院通過奉大總統明令公布施行但前淸時憲曆未經廢止政府頒發之曆書仍舊登載而坊間發行之曆書或根據前淸私版萬年曆書月建參差節氣錯亂是民國官私所用曆法逈不相同而尤奇者民間婚喪禮帖多别載夏曆獨不思吾國曆法自漢而後已經七十餘改豈獨夏曆不能行於今日即元之授時當時所稱爲前無古人者證諸今日天象亦絶無存在之理若以寅月爲歲首屬諸夏則是行夏之時而非適用夏曆也本台職責所在旣知曆法之不統一其弊害如彼而名詞之欠斟酌其誤會又如此是宜急圖改進以資補救謹擬改進之法六條於後㈠官版曆書之舊曆一欄應即行取消㈡政府應嚴禁私曆（凡月份牌官商快覽等載有舊曆月日者皆屬之）㈢嚴定違犯曆法條例（如契據以舊曆塡註者法律拒不受理之類）㈣凡學校中無論何種記載均禁用舊曆㈤凡學界中人關於人事之記載月日但載陽歷不得兼載舊曆㈥凡學界中人與他人定立契約必須强用陽曆（如租摺發票之類）右舉六條前三條須經政府辦理後三條則由學界提倡實行最輕而易舉本台爲統一曆法起見謹就管見所及略陳梗概是否有當敬候裁奪施行」 
[鄂蕭援助基金代表之電文]  
　　此次鄂省敎育基金運動完全失敗赴京代表又被毆辱學界大起公憤頗有激烈對付之概第二次選出代表十人又將陸續出發一面請求蕭使竭力援助蕭使亦極贊同茲特將蕭使復旅京鄂紳及致交部財部鹽者電文錄下㈠致鄂紳電云北京禮路胡同傅治薌先生轉同鄕諸公鑒頃接感日函電祗悉壹是交部侮辱代表並派警拘留實屬駭人聽聞鄂敎育界異常憤慨將有全體北上請願之舉學務停滯固不待言尤恐羣情激昻不可收拾本署業將此種情形電逹交部請其負責擬俟如何答復再行辦理至截欵一節本是相當對待惟其内容或因收入無幾不敷局用或因别有用途無欵挹注恐難成爲事實自當另籌辦法俾固債權而紳士氣在京代表仍請不時指示力予援助是所盼禱㈡交部電云北京交通總長鑒貴部所欠鄂省之欵迭經函電催索迄無切實答復舊歲指明漢口電報局撥還及至派員守提據云該局盈餘早已另作别用仍係空言無補實際以致鄂敎育界有公舉代表赴部之舉乃迭接旅京鄂紳及代表函電交馳竟有侮辱代表派警拘留等事殊出意料之外現鄂敎育界異常憤慨勢將全體輟學北上請願雖經婉勸迄難制止恐因羣情激昻釀成不可收拾之局本署實難負責仍請尊重鄂中敎育顧全輿論籌還的欵以顧鄂人之債權而平鄂中之士氣特此電逹並盼示復㈢致財部鹽署電云北京財政總長鹽務署督辦匀鑒養電敬悉米釐公股以武勝門外地皮擔保息金一節業經先後梗電咨復詳述一切萬難承認頃援赴京代表等來函並抄寄呈大部大署文稿言盡於此聲涙俱下不荷采納俯賜撥還鄂省敎育破産即在指顧且鹽稅條例公布雖經劃一而淮南四岸是否與他省平等條例規定每百斤不得逾三元湖北則向征四元五角此多征之一元五角即係將舊日學務附捐包括在内湖北人民旣不能享特别之權利何甘納逾額之苛征揆諸將理豈得謂平志情激昻言之成理不蒙劃割將來要求减輕平等稅率勢所難免甚至牽動四岸益難收拾耀南忝司封疆未便遏抑輿情尚祈俯念民艱扶植士類迅賜解决以安人心而維敎育無任感盼佇候明敎 
[浙省敎育會評議會紀事]  
　　定十一日會議敎育經費 
　　浙江省敎育會於今日（八號）上午八時開第二次評議會常會到會者朱文元·蔡倔哉·羅迪先·周季綸·鄭以眞·葉墨君·鍾郁雲·喻哲文·李俊夫·蔡庽仁·許漢章·許叔璣·吳劍飛·應溥泉·祝蓮仙·王俊生·徐崇簡·李愼微·郭儀孫·傅炳然·盛佩葱·等二十餘人由王俊生主席首討論時局問題當由李會長報告經過情形曁浙民救國大會推經子淵先生來會接洽邀請本會參加惟茲事體大未便擅用團體名義出席查本會上次評議會曾推代表與各團體進行和平今旣開戰局勢已變究應如何主張又朱文元君提議本會對於時局應有一種表示請諸公討論羅迪先君云本會對於時局應討論者即敎育與治安兩問題公决和戰已非本會所能主張暫從緩議今討論敎育本身問題可也羅迪先君又云學校應如何維持在於經費此層應詳細討論葉墨君君云學校經費大半關係敎職員生計應由敎職員聯合力爭鄭以眞君云學校應由校長會議决定如期開學敎職員一方上課一方始能爭費許叔璣君云現在情形之下爲校長者極感困難應由本會向當局協爭葉墨君君云敎職員以敎育爲職業敎育爲立國之本省政府當然負維持之責公决敎育經濟問題由本會與敎育廳·校長會議·敎職員聯合會·共同進行敎職員聯合會附設本會並即發出通告致省會各中等以上學校定期開會討論辦法原函錄下（上略）現在敎育停頓亟應共籌辦法茲定於本月十一日上午八時在省敎育會開會務請貴校速即通知全體職敎員屆時出席爲盼云云次議參加紅十字會問題（朱文元君提議）遂由李會長報告個人業已加入至於本會會所允借爲紅十字會婦孺收容所公舉全浙敎育聯聨合會代表事件開票結果羅迪先得十二票許漢章得十二票鄭以眞得八票葉墨君得五票當選爲代表次多數葉愼微陳純人各得三票散會時已近午刻矣 
地方通信 
[奉天]  
　　各縣學産之統計奉天省敎育會所調查全省各縣學産之總數統計如下（一）全省學校官有校舍之總數共八萬二千四百五十間（二）全省學校所有學田之總數共十四萬七千二百九十四畝（三）全省學校校具及零星什物總計共值三百二十七萬六千四百元（四）全省學校除用作校舍之餘多房間共七百五十間（五）全省學构之圖書物品共價值十七萬四千三百元（六）全省學校存欵總數十八萬七千元（七）敎育行政機關及敎育會圖書館等房屋總數共三千一百四十間（八）敎育行政機關及敎育圖書館等之圖書物品共價值十七萬一千六百十四元（九）敎育行政機關及敎育會圖書館所有什物總計共值五十萬七千四百元（十）敎育行政機關及敎育會圖書館等所有附産共價值四百五十萬九千七百元（十一）敎育行政機關及敎育會圖書館等共有存欵十七萬四千七百元全省敎育産業共值奉洋三千九百零七萬三千元（勛） 
[諸曁]  
　　江浙戰爭中之諸曁防務自江浙戰事發生諸曁地方萑苻未靖伏莽四起岌岌可危原有巡緝二分隊不敷分調省中又無餘軍汪知事爲自衛計出示招募二分隊報名已逹二百數十人这於七號考試即日成立再函致縣商會尅日籌辦商團及消防隊並令各鄕事務員速辦民團商會方面已通知於六號開會共策進行各鄕民團亦次第呈報成立 
　　尚有地方通信轉入後頁 
 
 
 

Page 7

 
 
1;第一萬八千五百十二號;中華民國十三年 西曆一千九百二十四年九月十號
星期三 * *地方通信二 
[松江]  
　　八日雜訊八日下午一區巡官朱萃訪聞有住居本地之徐老三者乘機利用江北船前往浦南行刦當即派警將徐拿獲並在南門外捉到江北船上之男女數人訊據供認由徐雇用不諱刻已解所訊辦矣紅十字分會於八日在市公所開會議决由馮會長就松江醫院專辦後方醫院藥品器皿由會購備侯念言醫士則專辦救護事宜至紅會經費已請凖縣署撥給又紅會旗幟袖章不能供人濫用由會將袖章編號給與會中職員佩用旗幟非收容所及醫院救護隊不得懸掛入會會員已逹三百餘人不可謂不踴躍縣署法警於八日晚間奉令雇用刀斧手伺候以便執行死刑人犯 
[嘉善]  
　　紅十字分會已成立紅十字會分會於七號假自治公所開會結果除選出職員外並議决先籌辦救護隊及婦女收容所以備萬一今將職員姓氏錄後（正會長）顧振庠（副會長）孫彦才·夏鳳歧（理事長）錢綘年（理事）關榮升·沈質人·陳瑞靑·汪育才（資産委員）朱鑑開（議長）孫蔭庭（副議長）徐郇叔 
[嘉興]  
　　軍事聲中之禾邑雜訊㈠城内外當舖近日僅開半小時以惠貧民後至之持物求典以謀升合者無不躑躅於各典之前貧民生計前途殊可隱憂㈡此間由王江涇方面傳來消息該鎭有無賴某某等因滋擾商市被捕法辦㈢陳司令諭禁封雇各路航船以利交通㈣司令部嚴查冒充招募輸送卒有詐財滋擾情事者准即依照軍法懲處㈤此間招募輸送處連日由各鎭及桐鄕崇德等縣招得者不少㈥各鄕鎭因受謡言拉夫影響鄕人不敢至鎭因之各鎭商業頗現淸淡㈦各路航船將由縣發給符號以免交通阻滯 
　　面請官廳發給商家符號嘉興各商號夥友因恐被募爲輸送卒特請求各商聯會設法維護而重商業各商聯會因於九日上午推出葉樂亭·陳希淵·朱劍芙等三人爲代表面見縣知事李壽慈請求給發符號俾商號夥友備帶以資識别當由李知事允准其發給符號辦法㈠各商號夥友在十人以上者每家發給兩張在十人以下者每家發給一張在二十人以上者每家發給三張㈡符號上塡明商號及某商聯會字樣㈢於符號正面加蓋縣印以防冒混㈣背面加蓋商號及各該聯會圖記 
　　紅會籌設收容所㈠紅卍字分會救護隊於九日下午赴新塍鎭組織第四收容所該所已推定朱劍芙爲所長主持一切㈡紅十字分會已由各會員之聯名請求决設收容所三處其地點（甲）南堰鹽倉橋緯成公司（乙）城内第二中學校（丙）北城外謙益布廠現定十日集議具體辦法 
　　中秋賬欵延遲一月結束之通告嘉興北大街·北市·中街城灣·城東·南門外·東栅鎭·塘匯鎭等七商聯會因中秋收賬事宜於九日通告各商號云際茲時事緊張銀根奇緊銀錢莊號停止收付本届中秋賬目恐難如數結束爰於陰曆本月初十日經各商界聯合會代表聯席會議公决人欠欠人仍須循例照結設或不能照結者最緩延至陰曆九月望日結束恐未週知特此通告 
[蘭谿]  
　　潘師長蒞蘭赴衢浙軍第一師長潘國綱本月六日下午一時蒞蘭本邑全體軍警齊赴河邊迎迓該師長抵埠時當即步行浙軍臨時招待處下榻茲有縣知事崔家麟·統帶董永安·警察所長朱直旌·商會會長楊鏡華·副會長高寳堃·一一謁見略談片時即着人掉換三衢一號駁船駛赴衢防 
　　縣署招募大批夫卒本邑縣公署茲奉衢防司令電開着該知事限日内招募夫卒五百名輸送衢防調遣每一夫役每日可得工資洋二角伙食由公家發給本月六日由崔知事出示募招一面着十方鄕分頭招募假邑廟爲夫卒報名處 
 
 
 

Page 8

 
 
1;第一萬八千五百十二號;中華民國十三年 西曆一千九百二十四年九月十號
星期三 * *   
 
 

Page 9

 
 
1;第一萬八千五百十二號;中華民國十三年 西曆一千九百二十四年九月十號
星期三 * *本埠新聞 
[蘇浙兵禍紀（七）]  
　　瀏河方面陣線未動...嘉定方面蘇軍後退...靑浦無劇戰...黄渡宜興方面浙軍均勝 
　　蘇浙兩軍自開戰以來至昨已一星期矣雙方死傷業已不少而陣線仍無大進退據昨日所得各處戰事報告以浙方勝利爲多黄渡方面有將進至安亭訊宜興有已入浙軍之手訊是浙軍陣線已見進展矣本埠外人方面因前夜聞有砲聲昨日商團出防·水兵登陸分守租界各地以資防範但至昨日傍晚業已收隊是本埠形勢業已緩和不若前夜之嚴重矣茲分錄昨日各種消息於下 
[㈠各方戰訊之彚報]  
　　今晨一時三刻所得之戰報今晨一時四十五分本館所得各方戰事簡報㈠瀏河兩軍防線仍未變動㈡昨晚十時得嘉定戰報謂嘉定正面及左翼聯軍將蘇軍擊潰聯軍並未窮追㈢黄渡聯軍左翼昨日上午進攻蘇軍右翼下午二三時戰事極烈聯軍佔優勢蘇軍後退㈣靑浦昨日未有劇戰㈤宜興昨晚戰電謂聯軍第二軍第十四團昨日拂曉進攻蘇軍退至蘇山嘴傷二百餘聯軍奪獲野戰砲二尊槍械甚夥聯軍乘勝追逐蘇軍退守烏溪關第二軍陳司令令第十四團繼續前追聞蘇軍防守宜興者爲陳調元部今日該方當有劇戰也 
　　今晨二時所得之戰訊據交通界消息黄渡正面之浙軍由九日午後五時向西進攻聞將抵安亭聞長興方面浙軍九日已攻入宜興之說 
　　昨晚十二時所得之戰訊九日晚十一時據浙軍軍官自嘉定戰地來滬云嘉定自八日晨血戰至九日午後三時未嘗中斷五時大雨時適吾軍包圍蘇軍左右翼逼近時旋用刺刀猛刺彼軍死傷不少餘均潰退吾軍猛力進攻現距崑山祗有十二里預料今晨可得崑山九日午後三時據瀏河方面載運軍隊之汽車夫云蘇浙兩軍自八日晨至今午一時止血戰兩日一夜未嘗稍斷現浙軍陣線在河北十餘里前日載兵汽車祗可開至將近瀏河之關帝廟今日已可駛至河北五里之某地云云由此觀之浙軍形勢似屬優勢八日晚江灣車站徐家匯新龍華莘莊等站均聞機關槍聲九日午後已漸遠八日晚九十時黄渡左翼浙軍確曾稍挫有退至近石湖蕩十餘里之說蓋蘇軍以黄渡一站屢攻不下故改變戰略以重兵由安亭猛攻左右兩翼故前晚嘉定亦有極猛之鏖戰幸第三十七團生力軍於今晨三時趕到奮勇抵禦始將蘇軍擊退是役兩軍傷亡頗衆浙軍黄渡陣線依然如舊嘉定北門外之婁塘鎭現爲浙軍佔據九日由龍華嘉興運來砲兵兩連步兵一營轉車赴砲台灣 
　　蘇軍將退至安亭訊蘇浙二軍自本月（二日）上午十時十五分鐘在黄渡車站外洋旗地方（離滬約五十一華里）雙方步哨兵接觸始開血戰已有八日之久惟雙方陣線均未變動迨昨日（九日）晨五時在安亭黄渡二車站之間浙軍臧致平司令親赴前敵督戰由第十師之三十九團三十七團之一部分及臧楊之軍沿鐵道向前將衝至安亭車站（離滬約七十華里）二方均用大砲及機關槍攻擊蘇軍受挫據交通蜀消息云黄渡安亭之間鐵路軌道及電話電報均派工匠前往修理以便交通云 
　　昨日下午三時半瀏河陣線仍未變動昨日瀏河戰事晨間稍形劇烈陣線仍未有變動下午未聞有大砲聲祗開放排槍及機關槍蘇軍在瀏鎭南市梢即滬太汽車站之西南某村向東北射擊浙軍則在電燈公司東首稻田間向西南開放兩軍相隔約一里許傷兵亦不甚多惟居住該處之某江北婦人受流彈中脅部傷勢頗重當由紅會車送天津路時疫醫院醫治又行路之兩鄕人一傷胸部一傷手臂不致有大礙聞是日上午有蘇軍八人至浙方僞稱浙軍某團欲領子彈當時即被察出拘往司令部訊辦云 
　　某軍官所述瀏河之戰况昨（九日）午據瀏河前敵因公回淞之某軍官云蘇軍現駐距離瀏河三里之六里橋沿岸安置大砲六尊時以槍刺衝鋒隊前來攻擊均爲我軍擊退而我軍深藏於土阜之内敵軍均不能見兼有陸戰砲兩尊此砲便捷異常故頗爲得力敵軍被擊傷亡者頗多刻下兩軍相持難分勝負云云 
　　國聞通信社之戰訊國聞通信社云自前晚吳淞砲台對閩艦開砲租界内聞見砲聲以後謡言乃益大盛本社昨從軍界及交通方面探詢截至下午六時止之可靠消息特據所聞錄下聯軍自前日加調生力軍到滬後昨早侵晨分路反守爲攻臧致平與浙盧之公子小嘉中將早間親率大軍由黄渡猛攻齊軍不支紛紛潰退迄至下午二時據報已進展至三十里至瀏河方面係由楊化昭指揮隨帶挺進隊截至上午十二時有已進展七里之報下午三時有某外人前往觀戰據稱楊部進據瀏河以北陣地甚占優勝云此外又有齊軍間道偷襲眞茹之謡詢據交通界聲稱决無其事更聞前夜三時有齊軍百餘人乘小輪從船沙地登岸抄瀏河後路被聯軍發覺當即加以包圍被俘者甚多又據本社紀者向共和路口紅十字會臨時救護所詢得消息知瀏河方面聯軍極占勝利截至下午二時所得消息謂聯軍已進攻距嘉定西門八里遠近之某鎭如午後無甚變動則夜間即可將嘉定方面之齊軍掃除又據該處消息前日午後二時許聯軍大隊有千餘人停駐該處聲言開往瀏河前方惟知夜間二時許分乘長途汽車轉往黄渡前線助戰云至宜興方面據軍界消息謂聯軍已迫近宜興城下現正與齊軍對河作戰宜興旦夕可得云本社昨晚七時續得關於戰事之另一報告據云八號夜半九號淸晨三時齊軍兩次進攻瀏河之聯軍從西北兩路進攻均被擊退七時齊軍有兩連被聯軍包圍繳械投降該項兵士業已解送龍華今日祗有小戰齊軍方面陸續退後查聯軍兵力目下二旅餘之衆兼砲隊三營携帶野戰及過山砲數十尊均在老鎭聯合防禦又該鎭東三里許之新鎭駐有砲隊一連携野戰過山砲共十餘尊共同作戰目下情形聯軍陣地已甚堅固至黄渡聯軍在昨日上午四時半擊退齊軍三里靑浦則兩軍係相持狀態云昨日本埠某君接得長興友人六日下午來函云聯軍第二軍陳總司令四日到長興駐離長興縣城之五里橋設軍司令部探聞江蘇宜興與長興之間有蘇兵二旅一團餘分三路來前方尚無戰事大約明後日即開始攻擊近聞溧陽宜興人民壯丁則有拉夫之苦室家則遭搶刦之慘以故運動浙省長興縣人民到城中官署警局投稱願充隨營業勇隊及輸送卒等等請求意在借浙軍之力以保護其身家其情亦可憫矣然浙軍之與民無擾亦可想見云本埠軍事機關昨得長興方面陳樂山司令來電報告戰况略謂九日上午四時聯軍向齊軍攻其右翼彼方爲陳調元部軍隊激戰多時右方蘭山嘴爲聯軍所破傷彼軍二百餘人獲砲數尊子彈軍火甚多現正乘勝追擊云又瀏河方面戰事消息截至十一時半聯軍獲勝齊軍已後退六里之遥云 
　　中國新聞社之戰訊中國新聞社云昨日瀏河雙方仍在激戰中陣勢無大變動八日蘇軍調撥甫抵崑山之豫軍一旅及蘇軍第四混成旅分向瀏河嘉定間進攻自下午七時起砲火未息聨軍堅扼原防以砲作戰後由聯軍分路包抄圍擊豫軍以沿途跋涉極爲勞頓未曾休息即行接仗故至十一時即退至九日晨二時蘇軍又進攻砲火極密聯軍退而復進至五時始止昨日上午未有大激戰午刻又接戰現仍相持於瀏河南北岸兩軍陣線未變又昨晨三時蘇軍約一排人乘小輪從船沙地方登岸抄聯軍後路被聯軍窺見出隊二十餘人散開包圍射擊蘇軍投水者數人其餘均被俘擄小輪急駛逃去又云瀏河聨軍自八日晨與蘇軍交綏後齊軍馬玉仁吳恒瓚部勢已不支太倉方面岌岌殆危蘇齊趕抽兩旅并訓令反攻該軍於八日晚抵太倉遂反守爲攻昨（九日）晨六時迄午後三時戰事極爲激烈蘇軍傷者較衆聯軍亦傷二十餘人死四人刻聯軍扼守新塘陸渡唐家灣在河東一帶架砲扼守蘇軍雖砲火甚烈但隔河相望絶無發展能力而嘉定一帶則槍聲極稀據軍界消息此種軍勢本爲聯軍原定計劃云黄渡安亭問之戰事八日日間未有大接觸昨晨半時臧致平親赴前線督戰并下令限期攻下崑山於拂曉分三路反攻正面嘉定左翼安亭右翼瀏河與聯軍相持之蘇軍因聯軍猛擊後受創甚重退却約十餘里聯軍奮勇追擊蘇軍且戰且退并被俘兵士約二百餘人據被俘蘇幂云蘇六師連日傷亡太多幾不成軍聯軍獲戰利品甚多又中國新聞社戰地記者報告聯軍今晨沿鐵路取大攻勢至下午三時已進至距崑山六七華里之陳家村蘇軍被俘排長二人兵士數十人南翔方面至下午四時半已不聞砲聲嘉定方面八日雙方激戰未息聯軍俘蘇軍甚衆下午聯軍與瀏河方面同時受蘇軍之攻擊被聯軍砲轟潰退乘勢進展至晨嘉定西外岡葛隆間又發生戰事頗爲劇烈勝負未悉 
　　中外通訊社之靑浦戰訊靑浦浙軍自前日由白鶴港抄入安亭會攻蘇軍後即駐靑浦北門外約二千人昨日上午二時許蘇軍分二路進攻一由白鶴港一由杜村㈠前晚九時許浙軍前線由黄渡開到生力軍一營即喚當地地保趕辦夜膳地保請在茶館中就餐浙軍官恐地方人民驚恐乃紮營於野會同進膳共付膳費洋四十八元入市購物亦付現欵不與民較秋毫無犯詎浙軍膳畢後三小時許（即昨晨一時許）忽有蘇軍六百餘由泗港口抵白鶴港襲擊浙軍巷戰半小時浙軍稍退伏於田中昨晨六時許兩軍復戰至正午仍在酣戰中距離重固二十里之趙屯橋鎭現爲蘇軍據守有小砲一尊㈡杜材方面昨晨亦有接觸在小河旁相持搏戰 
　　路透社之黄渡戰訊據路透社戰綫訪員報稱昨夜黄渡浙軍堅守陣綫並未後退今午且曾上各方面徵實至徐家滙方面能聞砲聲者因風順故耳今日戰綫無大變動浙軍堅守如常垂暮因大雨各方面戰事均暫息 
　　大晚報黄渡瀏河之戰訊大晚報云江浙兩軍今已入於最猛烈之戰爭中據軍署陸秘書長戰報今日拂曉黄渡浙軍向敵陣猛撲敵軍死力相抗浙軍稍進會蘇方援兵大至兩軍遂沿鐵路綫鏖戰旅進旅退未分勝負按黄渡前綫除陸秘書長所述者外雖未得詳報但料浙軍此次突擊志在進佔安亭車站蓋據最近報告浙軍離安亭祗有二哩也昨夜（八日）本埠有瀏河於下午八時爲蘇軍佔領之說今日已證明不確本報戰地訪員廿期氏今日下午二時自瀏河來訊稱瀏河仍在浙軍之手且自今晨小戰半日後浙軍即於正午向敵軍猛攻前進六里現浙軍陣綫不僅守禦甚固且於拒却蘇軍反攻後常能前進市鎭一部份已爲砲火所燬又甘朗氏八日報告云昨晨記者抵瀏河時前綫寂然且除大軍麕集外亦别無會經五日大戰之景象詢諸相識之某軍官據稱自前夜激戰以來兩軍俱停火惟在上午三時許浙軍開到一千八百人即向蘇軍突擊新到浙軍上陣一小時後藉砲火掩護衝進數百碼時戰塲在弓形陣綫之南端蘇軍旋即反攻浙軍遂不復能進今日拂曉復交戰兩小時至上午五時半雙方幾完全停火僅偶有一二槍彈可聞而已料停戰之故大約因雙方皆須搬運子彈及更動軍隊及大砲地位所致至正午十地時浙軍陣綫彈如雨發佐以機關槍敵方亦立即回槍激戰一小時砲火稍息未幾浙軍重行進攻希圖將陣綫移前自是兩軍迭爲攻守至下午五時浙軍陣綫已衝進一哩半當記者回滬時戰事猶未停止該處浙軍自添兵赴援後此時約有六千人蘇軍亦自崑山調兵前往人數當我於浙軍甚衆但據記者意見必須蘇軍有非常之發展始能逐去浙軍也 
　　文滙報瀏河之戰訊文滙報云今日（九日）瀏河兩軍陣地仍與兩日前相同今日有人至前線視察見浙軍在鎭前田内掘壕而守駕有三吋口徑之砲數尊以綠葉之樹枝爲掩蔽其中間列有機關槍兩架屋上狙伏者時時開槍前二十四小時内最激烈之戰事乃在昨晚六時至今晨七時之間砲火及來福槍射擊實占重要部分今日拂曉砲火停止至正午止槍聲歷歷可數午餐後各方浙軍復開排梲槍聲旋爲機關槍聲所掩機關槍聲旋爲砲聲所掩蘇軍未向轟僅有三五槍彈飛過屋面藉以知對面尚有蘇軍耳瀏河浙軍司令奉命毋恤犧牲固守該鎭浙軍今顯將沿滬寗路之線前進路線距瀏河鎭約二十哩今日瀏河路上載子彈運往前敵之車輛絡繹不絶今日午後一時羅店拘獲狀若蘇軍間諜之人一名現押候審訊昨夜在壕中鏖戰之浙兵今日上午由他兵爲代而赴鎭中各屋休息浙軍紀律甚佳對於觀戰者均加禮遇彼等非笑蘇軍曾攻入瀏河之說觀彼等紮營之狀大似將以此鎭爲恒久之寓所也自閘北至羅店瀏河方面今日有成羣結隊之鄕民携帶臥具回里若輩皆數日前棄家而逃者也 
　　字林報之黄渡瀏河戰訊字林報云八日深夜消息黄渡前綫蘇軍猛攻浙軍左翼砲火甚烈是晚本埠所聞之砲火聲當係此處吹來無疑因適值順風故也據稱蘇軍某時曾衝進浙軍陣綫但續得報告此說猶未能確定惟蘇軍人數顯似極衆料此次攻擊由於吳佩孚之豫軍開到所致蓋豫軍於上星期杪本已開到南京矣瀏河方面星期日全夜激戰笔雙方仍無甚勝負當下半夜蘇軍一時雖似稍勝但至天明陣勢仍與二十四小時前相若星期一下午瀏河東南一方哩内遍地鋼彈皆前夜所放者而其時砲火亦甚密致令紅會汽車亦不能進至離橋一哩内俾將傷兵運赴羅店轉運上海現瀏河醫院中傷兵人數確聞已增至一百名但並非全係星期日通宵激戰之結果而傷兵亦多輕傷八日全日東路陣綫戰事並不甚劇本埠雖有大戰之耗但上午目羅店運滬之傷兵祗有六人而下午亦不過此數足見戰事之不劇是故沿瀏河上海綫二十八哩内之紅會人員大都空閒無事不如前一日之忙碌矣蘇軍進攻時浙軍輙大放槍砲以禦之子彈各式都有尤似以三寸砲彈爲主因其空壳載回製造局重製者甚多離瀏河二十五里内停有汽車一輛機器損壞車上滿載空彈壳其附近溝中有各式汽車六輛皆車夫避砲火而抛棄者某軍事家觀察戰况後稱兩軍之砲除臼砲外似無大於三寸口徑者飛機亦未見動作浙軍後方推積克虜伯子彈甚高兵士偃臥其左右並有蘇軍所放之滿列謙廠子彈及霤彈等流落其旁該處浙軍已有五王人昨在浙省開來兵車多列過滬基中一千三百人沿滬寗路上行而一千人則往吳淞據某西國軍事家言所見浙兵以此次最爲精壯云 
　　大陸報之戰訊大陸報八日下午五時黄渡通信云嘉定至靑浦綫自昨日劇戰之後局勢較爲寗靜記者晤臧致平氏并從其部下軍官探詢關於前敵之形勢有所討論浙軍今日據守自瀏河至嘉定黄渡靑浦及太湖東澱山小湖大路太湖之東多小湖及低窪之區浙軍當開火之始即據守蘇州　　英里之某地現在該區尚無戰事消息此區與湖之間僅一狹路極易以少數人防守抵禦大隊軍隊故預計或不至有劇戰發生太湖之西聞在星期六及星期日兩天戰事頗烈浙軍將蘇軍擊退已稍前進據報浙軍今日可得宜興宜興下後將北趨常州截斷滬寗路隔絶左翼及正　蘇軍與南京之交通至安徽方面雖表同情於蘇軍但兵力甚微祗足自保現在此方尚未有戰事發生浙軍無取道皖境攻南京之意皖軍亦决不能傾全力以攻杭州浙軍在右翼及正面均取守勢在左翼取猛烈攻勢蘇軍計劃亦復相似蘇軍仍繼續攻打未已此方密邇上海自爲齊氏所必爭但今後戰事是否仍然繼續抑或更猛烈乃一可研究之問題宜興方面蘇軍今後似將施猛烈激戰以脫離危境記者深信即令浙軍自瀏河退至吳淞江或淞滬鐵路其地位亦不至受有損害因抵禦優數之敵軍不宜展長戰綫也反之蘇軍方面戰綫較長後方運輸困難加增即令能控制長江而浙軍仍得從淞滬路（及汽車路）瀏河汽車路及至黄渡之滬寗路迅速運送軍隊及彈械糧食於前敵黄渡方面浙軍始終取守勢蘇軍此方損失聞甚重大浙軍用重砲嚴守戰壕有少數步兵及砲隊似即足防禦多數之敵軍今晨又到砲隊五百名另步兵五百名遣回上海開赴瀏河今晨南翔亦運回步兵百名至瀏河此方防禦旣然鞏固或將再送回多數之步兵至瀏河助戰聞有千人業渡河赴嘉定云云 
[㈡租界外兵及商團之出防]  
　　工部局禁止軍隊入租界之布告公共租界工部局昨出佈告一道張賠各處茲爲照錄於下工部局佈告爲地方緊急事照得江浙兩省兵隊現已實行交戰而戰事又在租界之附近是以本局已設法維持界内治安及保護安分居民現特佈告諸色人等知悉誠恐兩方軍隊或將擅自侵犯界内情事本局特按照所有權力通告值此地方緊急時實行各種所需辦法特此佈告西曆一千九百二十四年總辦魯和並在年份之下蓋一圓形紅色圖章四圍英文中間華文有寓滬西人工部局等字而該圖章所蓋之處則有藍色洋筆所簽之字云　　各國海軍陸戰隊昨日登陸駐滬各國海軍艦隊之陸戰隊士六百名於昨（九日）晨實行登陸並携大砲數尊均武裝實彈分駐公共租界與華界毘連之各要隘區處守衛藉以保護租界居民云 
　　字林報云本埠美國商團已於八日午夜下動員令限九日上午六時齊集各國海軍人員之告假上陸者亦於八日夜間十一時奉令限十二時一律回艦迨九日上午四時英美日意各艦均派水兵上岸依照預定辦法分赴租界邊境防護各艦此舉係由領袖領事羅西氏所咨請其所派水兵人數計英國三百六十名日本四百名美國二百五十名意國一百名總數爲一千一百名云　　租界四週實行掘地佈椿萬國商團總司令因戰事迫近租界治安亟應保護故於昨日淸晨六時召齊各國隊員集於司令部旋即下令出防各隊遂按照預定支配之防地分投出發並由工程處趕派工人前往與華界接壤之處掘地兩旁皆竪立木椿中間則任行人出入椿係白色長約二三尺用粗鐵絲編繞如籬笆形狀椿之兩旁除巡捕外各有商團三四名擎槍駐守槍上均插刺刀氣象森嚴若其地點係屬緊要之區則防守商團多至七八名十餘名不等各馬路咸有商團梭巡故租界情狀自前方開戰以來當以昨日佈置爲嚴重矣滬寗火車站之界路亦係華租接壤之區故商團團員在該處一帶之邊界掘地釘有木椿並用鐵絲攔住安置機關槍旁開一小路供行人往來云 
　　法捕房總巡石維也君自江浙開火以來對於防務事宜竭力整頓不遺餘力現除連日由法國兵艦陸戰隊分往徐家匯·斜橋·西門等華法各要隘之處嚴行防守外仍諭各捕房加派擎槍越捕在華法民國路妥爲防護並有中西包探身藏實彈手槍分往新老兩租界嚴行梭巡昨晨由法總領事韋禮德君咨照法總巡通知各捕房捕頭飭派工人將木桿持至民國路華法接壤之處竪立用鐵絲網擊在木桿上横馬路攔隔以便阻止潰兵竄入界内並在中間插有法國國旗一面俾分華法交界之區别以衛居民而保治安 
　　商團至七時半收隊公共租界之萬國義勇隊其臨時辦事所在華童公學昨滬寗路北站沿界路均派隊員實彈荷槍輪流站崗並用木栅鐵絲阻止由華界行人衝過惟至昨下午七時半站崗之義勇忽然下令收隊云 
 
 
 

Page 10

 
 
1;第一萬八千五百十二號;中華民國十三年 西曆一千九百二十四年九月十號
星期三 * *　　租界防範昨日加嚴租界當局因前晚上海發現砲聲人心頓形恐慌特於昨日起特别戒嚴萬國商團於上午起分班戎裝約三十餘人爲一隊每隊除各人肩槍外每隊持機關槍一枝向各馬路梭巡其餘如北車站附近因軍隊運輸常有閒人聚觀特於交界處派印度馬巡一隊并西捕頭一人嚴密防範北河南路口亦有同樣之防備至法租界方面民國路一帶已設置鐵絲網并將吉祥街口等數處暫停往來其餘各交界處雖許行人往來但均派有安南巡捕及法捕數人站守以防有人闖入因此之故華界人民愈見恐慌且懼將來交通完全斷絶遷家尤屬不易故昨日城廂一帶遷居者較平日尤多而各旅館方面除大旅館尚能恪守舊章外其餘一部分小旅館昔之按照房間算價者現忽擬按人數計算云又據另一報告昨日下午一時起閘北寳山路寳興路虬江路寳通路天通菴路人民遷至租界者極多以致寳山路自鴻興坊至界路一帶車馬擁擠交通亦爲之斷絶蓋該段爲華界通租界之總路也直至下午四時許大雨傾盆此項遷徙風潮始告暫息云 
　　商團駐防地點之分配文匯報云聞上海團練隊各分隊衛守之地點如下輕騎隊及野戰砲隊駐租界邊界極思菲爾特路步兵隊上海蘇格蘭隊在内駐閘北邊界英Ａ隊駐紮跑馬塲上海克里克特球棚如無意外之事變發生明日拂曉將往代蘇格蘭隊日本隊駐於團練隊司令部體操處 
　　租界沿邊一帶之觀察遠東通訊社云本社記者昨日（九日）至梵皇渡徐家匯一帶實地觀察車至梵皇渡周家橋該處沿蘇州河爲租界與華界交衝之地有外兵十餘人防守橋堍架大砲二尊口向野外車折而向西見蘇州河内有外國小兵艦數艘均懸外國旗即外人所住之房屋以及搬運物件之車輛亦莫不懸外國旗以示保護之意鄕民之移搬箱籠者更不絶於道車至虹橋路亦有外兵駐守斯時正下午三時半未聞有砲聲後至謹記橋擬往軍署謁見當局而兵士以刺刀攔阻不准前駛據云龍華今日已宣告特别戒嚴無論何人一概不准前去乃由徐家匯路而至法界民國路沿途每逢華界與租界相交之處即有法兵曁海軍兵士七八人荷槍實彈來往梭巡法租界馬路要口均用鐵絲網圈圍豎立法國國旗旁有武裝巡捕一人尚有數處工兵正在加製鐵網後又抵楊樹浦亦有外國商團及海軍兵士分守交界之處黄浦灘並有外國兵艦數艘於此可見租界防衛之周密 
　　外僑請劃浦東爲中立區說浦東火藥庫爲聨軍儲藏火藥之所其附近有中外人士所設之碼頭現於該地附近有關係之外人深恐該火藥庫若爲敵軍炸破不特附近碼頭完全毁滅且附近地形亦將一變因議請將該處作爲中立區域已要求領事團開會考慮此事云　　外國商聨會關於火藥棧之議案字林報云本埠和明商會及各國商會聨席會議中已通過議案一件即係關於浦東馬陸橋火藥棧者内容未詳大約促領事團設法免該棧入於任何一方作戰者之手此案業經呈送領事團但猶未批復云 
　　昨日城内之恐惶江浙戰事發生以來滬城商民人等本已恐慌萬分前晚十時後滬民忽聞砲聲一時民間謡傳更甚人心又起恐慌城内富户本已搬遷至是小户人家亦雇車遷移租界車價之昻爲從來所未有又昨日淸晨城内各菜市出售葷素各物者寥寥無幾至午後一時許城内邑廟豫圍中所設大小各攤亦一律收市 
[㈢兩方之軍事行動]  
　　浙方要人之行踪臧致平前日與參謀先兆熊復赴黄渡指揮昨日下午十時半回滬而前敵司令何豐鈺昨日以有所接洽又來滬一行 
　　盧小嘉來滬浙滬聨軍總司令盧子嘉特派公子小嘉由杭來滬視察黄渡前線軍營等情已誌昨報茲悉盧公子於昨晨偕同軍署副官及衛隊數名乘坐汽車至瀏河·吳淞·等處察閱前敵軍情云 
　　又盧小嘉氏併奉乃父之命昨日午後分赴各醫院慰問前敵受傷兵士云 
　　蘇軍大本營退駐常州之外訊國聞通信社云據外人方面消息齊燮元昨因聨軍逼近宜興常州兵力單薄非常吃緊已由崑山率重兵回至常州駐紮現蘇軍大本營即駐於是惟蘇州方面以聨軍勇敢耐戰屢次不能得利故極悲觀云 
　　温世珍曾到上海說國聞通信社云據聞南京交涉員温世珍最近曾秘密來滬一次對外交方面於上海附近之十里以内不凖作戰之舉有所疏通其大意略謂上海附近三十里以内不凖作戰之說實不免袒浙嫌疑因浙滬之中心勢力均在上海附近三十里以内倘謂三十里以内不能作戰不啻謂祗准浙方向我進攻不准我軍進攻浙方云云聞外交界以此項主張純係保護租界安寗起見故聞未見何種表示又本埠商界方面前對上海中立曾屢次發表意見現聞寗方散佈空氣以袒浙相恐嚇因之近日此種表示顯見沉寂云 
[㈣戰地後方之輸供糧械]  
　　前昨兩日之車運兵械訊前夜（八日）下午七時二十分滬杭鐵路由龍華運出子彈三十二箱到上海北站加掛滬寗路龍頭運往南翔又十時由北站運往南站約兵士七八十人至高昌廟舊營原防又下午二時由楓涇運滬第六混成旅第一團二營兵士由滬杭路南站專車運至北站由滬寗路加掛機車運往南翔又昨日（九日）上午四時由南站運出炸彈二十箱子彈一百箱亦往南翔又二時半由臧部軍官一人並衛隊二名來滬領取機關槍二架專車開往北站運至瀏河聞昨夜杭州方面仍有兵士專車來滬至南翔赴前敵助戰云 
　　聨軍借用汽車運械松滬聨軍第一司令部刻因軍事緊急所有後方運輸軍用器械日不暇給故凡公家所備之汽車及運料汽車並運貨大汽車商界所備出租者亦均分别借用雇用以備運輸故華界搬家所用汽車係向北市租來昨日因大雨而受損壞者正不少數云 
　　定購大餅與饅首前日有軍警乘坐脚踏車向城中肇嘉路一帶大餅店定購大批大餅與饅首等每斤出錢一百六十文或一百八十文不等多至千餘斤限次日取貨一時各餅店主添雇夥友日夜趕做無不利市三倍據謂此項大餅等係送往前敵作軍糧云 
[㈤戒嚴中之查防週密]  
　　輪船認爲兵艦之誤會前晚（八日）吳淞砲台望見輪船一艘駛進三夾水當即升旗禁止入内該輪仍行前進砲臺上即開一砲未中該輪至是始開倒車退至鴨窩沙灘脚停泊故未關第二砲該輪於昨晨進口係某國商輪砲台上誤認爲兵艦云 
　　閘北戒嚴加緊日來閘北方面夜間戒嚴斷絶交通較前更早駐紮五區之探員周根瑞奉偵緝隊郝隊長命令於下午六時起率同各偵探會同各署所長警巡行各馬路各里弄認眞檢查以防奸細混入境内故寳山路寳興路等處各店舖上燈後即盡行收市云 
　　棺木出入之檢查水陸二路近來盤查甚嚴凡在軍事區域以内喪家日來有棺木出入無論空實與否必須軍警檢查以防間諜昨日午後南門外望道街以南有吳姓喪母因限於交通時刻之故乃於昨日午後五時前棺殮空棺送往時被軍警再三盤問淸楚始得放行 
　　警廳長查究流氓淞滬警察廳陸廳長訪聞流氓混充奸細暗探消息混入内地城廂内外一帶者爲數不少故於前晚始面諭偵緝隊郝隊長·保安隊劉隊長·各派探警分赴茶坊酒肆並菴觀寺院大小旅館逐一偵查若見形跡可疑並面生之人應當嚴加盤詰如果其中有不實不盡者解案訊究 
[㈥慈善家之救濟兵民]  
　　紅會昨救之傷兵紅十字會昨日至晚十二時止接收傷兵五十八人瀏河黄渡嘉定方面均有聞晚十二時後黄渡方面尚有送來因昨日大雨時雙方激戰甚烈且因衝鋒傷者甚衆又昨日傷重而死者有三人其中一人爲第六混成旅機關槍連長董某又紅會現有容納傷兵醫院七處其天津路之第一院現由牛醫生指定爲總院各處傷兵均由總院醫生分别輕重派送何院總院醫生爲張卜熊·樂文照·吕守白·李景疇·盧心炎等輪流值班云 
　　紅會分設難民收容所連日瀏河前線戰事非常劇烈附近鄕民逃難至江灣者頗衆昨日紅十字會總事務所特在江灣婦孺救濟會留養院設立婦孺收容所并在游民工廠内設立貧民收容所以資救濟云 
　　吳淞逃難人民之悞會東南通信社云昨日上午七時許閘北一帶有吳淞方面逃難男女百餘人大都皆衣服不全從睡夢中驚醒逃來者僉稱吳淞業已開火因此閘北各商店大爲恐慌嗣經調查始知前晚十一時閩艦隊向瀏河方面連開三砲吳淞獅子林砲台遂還擊二砲至昨晨二時又連開二十餘砲示威居民皆從夢中驚醒莫明眞相以爲雙方已經開火皆不有携帶物件隻身向上海方面逃來云 
　　瀏河傷亡兵士之掩埋與救護瀏河江浙軍開戰已一星期雙方死傷兵士及平民受流彈傷亡者甚多傷者運滬由第三團醫治現死者滿佈街上加以天氣惡熱致屍身出蛆味臭難堪前日該鎭熱心份子基督敎士張士佳·敎友江子文·及郁谷臣·王端如·韓夢九·魏馥孫君等四十餘人組織瀏河臨時救護隊專埋已亡兵士及救傷兵難民等凡屍體均扛至義塜標明姓氏以便戰事息後由家中領回昨日起已實行事務所暫設瀏河尊經堂又悉下午十二時半紅會第三團臨時救護隊隊員黄頌聲及張筠舫邱秉臣等五人携醫藥用品多種乘汽車往瀏河救治傷兵與難民至離瀏河半里許之王家宅下車擬步往瀏鎭行未二十步忽見槍彈亂飛迎面而過遂不敢前進就濠溝而回回滬時尚帶有難民十餘人云 
　　瀏河附近鄕民逃難之悲慘寳邑月浦之北距離瀏河十八里之盛家橋附近鄕民因瀏河戰爭時有流彈飛至且槍砲之聲隆隆小絶居民驚恐異常故連日避險來淞之老少男婦小孩甚衆或在淞乘火車逃滬其貧苦者則由陸路步行赴申其狀甚慘 
　　醫院裝運死兵棺柩掩埋之慘狀前線傷兵固由紅會等救運醫所診救但有傷重斃命者悉由醫院與施材會等接洽備有長狹棺柩隨時將屍首裝入每車可裝棺柩十六具左右由醫院門首抬運上車駛送掩埋棺上各標死兵姓名爲狀極慘也 
　　聨益善會埋葬隊消息胡家木橋香烟橋路上海聨益善會組織之埋葬隊昨據南翔中國紅十字會傷兵第一醫院報告黄渡相近有陣亡兵士四十人請爲收殮並由楊星伯醫士來會接洽當即給棺四十具用汽車運往北站轉裝火車至該處殮葬 
　　救濟崑山避難婦孺事務所之組織本月七日崑山旅滬同鄕假座寰球學生會集議組織救濟避難婦孺事務所并通過簡章公推李平書爲所長陳劍剛徐士豪爲主任辦事員十一人暫假四馬路大新旅館十四號爲事務所聞昨日崑山避難婦孺到所報名者有三十餘人報到者朱梅生·朱秀英·蔣福生·蔣榮生·沈陳氏女一口·夏蘇氏·夏伯祥·夏仁祥·王俞氏·王家瑞·李陶氏·李金秀·李金芬·李葉氏·李秀英·顧振基·等十七人業由該所函致濟生會送至斜徐路第一收容所暫爲留養 
　　蘇州同鄕會設所收容避難婦孺本埠蘇州同鄕會籌辦避難婦孺收容所正在積極進行昨日下午四時由會長周渭石召集全體董事開緊急會議討論組織方法業將大綱次第决定收容所地點租界方面一設新閘平江公所一設提籃橋韜朋路閘北設新平江公所南區借廣福寺共計四處分頭接洽趕辦所有蘇屬各邑避難婦孺來滬無親友可投者一經會董會員報告即予收容並通知濟生會·白十字會凡蘇地避難婦孺各善團收下後可轉送本會留養預備麵包等食品按名給發所需經費經會長·會董·當塲認捐一千五百餘元不敷絡續再助情形頗爲踴躍議决後即行函逹平江公所知照原文附錄如下平江公所諸董事台鑒烽火驚聞家鄕被燹本會爲救濟被難鄕人起見今日特開緊急會議議决設立避難同鄕婦孺臨時收容所除東南等區已賃屋籌辦外西區擬暫假貴公所二門三間及前後廊等處與停棺之所渺不相涉以公所之地救鄕人之難諸公同具仁心想當樂於贊助也務祈照准立盼見復云 
　　吳江同鄕會捐助震澤紅會欵項吳江旅滬同鄕會近因震澤紅十字分會募欵事於前日午後三時召集幹事會議錢會長主席宣布開會宗旨略謂震澤新組織之紅十字分會業已成立需欵甚殷旅滬各同鄕理宜量力捐助應請討論進行辦法公决除由出席各幹事先行認定捐數外再行分函各同鄕請爲量力捐募云當塲由錢會長認捐二十元幹事龔叔平三十元後各幹事依次書認共得洋三百餘元 
　　嘉定樹德會之搭救難民嘉定樹德會上海分會前經議决雇舟往嘉救取難民第二批船隻業已到申第三批雇碼頭船二隻裝哉棺木七十具麵粉一百包往嘉放賑回時擬搭救難民聞已於九日下午八時由吳焜侯君督率出發云 
　　商界組織婦孺收容所昨日下午二時廣西路·山東路·愛多亞路·南陽橋·貴州路·勞合路·北四川路·天潼路·等十餘路商界聨會代表特集議組織婦孺收容所之籌欵方法及預備事項公推胡鳳翔主席謂日來因江浙戰禍貧苦男婦紛紛來滬逃命旣有人滿之患復患衣食之虞商界爲人道與援助同胞計亟應由各路分辦或聨合組織當從長計議至經費爲開辦要端如何籌募應加考量結果㈠由各路臨時組織商界救濟難民委員會㈡通告各路自動速行組織收容所㈢籌欵方法致函商總聨會議定妥當辦法㈣委員會籌議救濟方法報告商總聨會執行㈤各路均得推派代表加入委員會㈥委員會地點暫設廣西路商聨會内 
　　工部局允假難民臨時收容地字林報云邇來内地來滬避難者日衆工部局已允中國慈善團體之請暫用福建路新建小菜塲作爲無家可歸者棲息之所但此僅臨時應急辦法不能即視該塲爲難民收容地方緣聞工部局對於此事尚須重加考慮云 
[㈦何豐林之函電]  
　　何豐林覆姚文枬等電何護軍使前日覆電滬紳姚文枬等云上海姚子讓先生·李平書先生·並轉莫沈姚姚朱李顧凌楊陸聞沈賈葉毛諸先生鈞鑒魚代電敬悉破壞和平蘇齊負責誰爲戎首事實昭然現在戰禍已開生民塗炭鄙人躬率義師禦彼殘賊前曾對衆宣言表明心跡敝部駐滬十年軍紀森嚴有目共見此次派隊出發復經再三誥誡師行所至秋毫不犯承示爲江浙兩省稍留元氣至誠惻怛實獲我心言念蘇崑足資殷鑒嘉言拜納無任欽遲特此奉復何豐林庚印 
　　何豐林復李右之函滬人李右之前因南北市發生　而等事曾致函何護軍　　何使復李君之函云右之先生大鑒接展台函具悉壹是查軍事運輸需用臨時夫役本係優給工資並不准横加迫脅迭經本署三令五申昨又分令廳縣曁兵站處嚴飭所屬辦事人員實力奉行違以軍法從事在案准函前因自應再申誥誡以安商旅而靖人心特此奉復即頌台祺何豐林啓 
[㈧招夫事件之昨訊]  
　　吳淞司令部向寳山索夫役百名寳山縣公署昨接第一軍吳淞司令部函索夫役一百名着即送營應用不得缺少一名馮縣長因本署預備夫役有四十餘名尚少五十餘名當即命各鄕地保趕急招雇以便送營聽候調用 
　　寳山續募護路隊寳山縣馮知事前日派委沈警佐守梅到淞招募護路隊保護淞滬鐵路等情已紀昨報茲悉馮縣長昨日又接何護軍使令稱刻下滬太長途汽車路運輸軍械子彈及軍隊往來頗堪重要擬將護路隊立即招成以便撥生該路隨途保護現沈警佐以前日所招之一百四十名不敷分派特於昨日囑令各地保添招七十名共計二百十名或有自願投充者至辦事處報名後每名發給洋五元一俟足額即將赴派滬太長途汽車路及淞滬鐵路等處保護橋樑聞至瀏河止每一橋樑派隊士四名云 
　　昨日警廳續募到扛夫八十四人淞滬警察廳前曾令飭各區署出示招募扛夫每日每人優給工資洋一元並令各處羅間夫頭帮同招募在案至昨日午刻止警察廳據各區署及夫頭等共募得八十上名即派員押送前往扛運 
[㈨商界謀自衛]  
　　閘北商界自衛團之團員大會閘北商界聨合會組織之閘北商界自衛團昨日下午開全體團員大會到者一百零九人由正團長陸瑞甫主席報告連日出防情形畢即討論進行辦法副團長李廣珍提議本團自出防以來各馬路商店均異常歡迎但鄙人以爲團丁出防首重觀瞻故對於服裝一層須一律制服不知諸君以爲何如全體贊成通過當議定辦法如下㈠制服仿照萬國商團式帽徽爲一篆文商字㈡制服由團製辦者缷脫後須存團内自備者聽次孫啓英提議本團趕定制服及購備槍械等需費浩大除各業承認團費外此項制服費及將來購械費等最好由各商店自籌以輕本團負擔衆贊成當塲簽名自籌者計二十餘人次王理卿提議本團倉卒組織手續恐有未備且團長團目團丁等無一不是商界中人素乏警務常識非請富有軍事知識者襄助不可當公决請汪北平君爲總參謀劉東靑君爲總敎練末各團目討論出防時與軍警招呼手續至七時始散 
　　福建路商聨會討論維持治安與民食福建路商聨會於前晚八時因時局嚴重召集會員會議到者數十人推正會長鄔志豪主席依次討論各種議題㈠治安問題邇來軍事緊急匪徒匿跡租界者難保不乘機思逞本路爲通衢要道捕房雖已防範加嚴猶恐照料難周故就現勢而論我商界總宜共謀自衛决定於各要隘由各商號酌量自行聨合僱人守衛以助警力之不逮㈡糧食問題邇鶆租界人數驟增米源漸稀僅將現存十數萬石之米難保將來不生恐慌亟應要求總商會從速採辦接濟以維民食所困難者總商會勢難再行墊欵代辦决定由各路商聨會通告各路商店自行到會認購以備不虞認定數目後先行交價彚解總商會出立收據分一石五石兩種俟運到後憑此據取米㈢中立區域本埠三十里内爲全國商業薈萃之區應劃爲中立區域以免糜爛决定要求兩方當局注意並通告各團體合作議畢散會 
　　廣西路商界組自衛團廣西路商界聨合會於昨日下午召集緊急會議謝惠廷主席報告前日傍晚渭水坊竟發生匪徒强刦婦女金鐲情事當此人心惶惶治安　途極受影響陳其熊謂本路徵集特别巡捕有經報名者應組織本路臨時自衛團實行商界自衛胡鳳翔附議付表决通過當决定進行辦法如下㈠定名爲本路商界自衛團㈡隊員暫定十人㈢團員服裝仍衣便服惟懸掛本團徽幟以示區别㈣本團員職務係梭巡本路遇有警盜發生吹警笛告警並有協助探捕之義務㈤公舉程桂初爲團長㈥俟呈准工部局實行出防 
　　防盜委員會之會議本埠各路商界總聨合會防盜委員會於昨日下午八時開會到王漢良周虚白余仰聖童理璋蔣夢雲謝惠廷等十餘人由胡鳳翔主席計論各案如下㈠租界治安問題僉謂自江浙戰事發生影響海上商業頗鉅各地來滬避難人士麕集租界而華界流氓因警廳取締竄入租界治安上非常危險當公推王漢良謝惠廷余仰聖胡鳳翔童理璋五人赴江部局接洽組織調查處事宜㈡取締流氓案公决餘函請工部局照内地辦法辦理外並由五代表當面接洽㈢謝惠廷報告廣西路渭水坊又發生匪徒搶刦婦女金鐲案决速行擬定調查處章程切實防範十時散會 
[㈩戰事中之各項雜訊]  
　　江灣籌辦平糶吳淞·江灣等處各鄕米店均已停閉貧苦難民無米果腹情狀極慘昨由徐乾麟君在江灣籌辦平糶處數所周濟難民全日計平市秈米三十餘擔昨又購辦秈米二百餘擔預備繼續平市云 
　　尚有本埠新聞轉入後頁 
 
 
 

Page 11

 
 
1;第一萬八千五百十二號;中華民國十三年 西曆一千九百二十四年九月十號
星期三 * *[本埠新聞二]  
　　昨日狂風暴雨之福澤前日各方面戰事劇烈昨日在理想中亦必劇戰本埠人心益惶惶華界遷家者更多惟昨日午後忽有狂風暴雨雷電交加連亘數小時前綫戰事固不得不暫告休息且戰線内之兵屍常因屍多車少不及一時運回者往往先堆置樹林中幾十人爲一堆臭疫堪虞得此風雨則戰地硝磺腐臭爲之淸洗且日來秋熱極厲戰士及平民得此淸凉　衛生方面亦極佳本埠各馬路積雨成渠淺處三四寸深處竟逹一尺外車行儼如船駛且有水漫入店舖者趣聞極多一般渴望和平者深願此雨連綿不斷藉此停戰也 
　　嘉定戰事中之鱗爪嘉定所駐楊部兵力甚厚餉械亦足聞所裝子彈及糧餉船隻自城内州橋起直至西門首尾啣接數日來戰事並無休歇相持於靑岡墩附近互有勝負死傷枕藉城内外木作中棺材搬運一空聞有張姓木作店將貴重衣飾潛置材内家人逃往上海此棺竟被取去張某頓足不已 
　　瀏河程家之曹刦瀏河程某家稱小康四代同堂本年四月間建一巨宅甫於上月落成遷入未久不意江浙風雲驟緊該處劃入戰區程乃與兩子及媳並孫於陰曆八月初五逃避來滬賃居北浙江路寗康里因其妻及老母不願離家故未同來日前該處開戰其新建之宅被砲轟毁一角程聞信即雇車前往欲救其母及妻出險而其母仍不肯離家故僅將妻勸之來滬妻亦五十餘歲雖逃出槍林彈雨之區詎竟驚悸成疾抵滬一日遂於前晚身死亦云慘矣 
　　催解稅欵之急迫松滬何護軍使前曾令飭征稅機關趕將現存稅欵彚齊繳解來署以應急需上海稅所長已與認稅各業商將所認稅欵即行設法墊解來所以憑集數彚解各認商僉因受軍事影響營業頓絶墊繳稅欵極形困難云 
　　又江蘇二區烟酒事務局孫多禔局長自接辦以來迭奉何使令飭將所屬烟酒各分棧經徵稅欵迅將本月份之稅銀尅日揥數繳解來署以充軍需該局長即轉商各該主任轉商各本業酌量設法籌墊以便提前措繳幸勿遲延云云 
[昨日本埠大雨]  
　　昨日下午四時半本埠忽降傾盆大雨歷一小時雨點稍稀而電閃不止雷聲隆隆有一聲響最巨屋中物件亦被震動旋仍大雨滂沱至晚未止各馬路低窪之處積水成潦一片汪洋淺處亦可没踝途中行人絶少實爲鮮見之大雨黄包車價值頻昻車夫遂利市三倍又一報告云昨日下午三時許先下小雨四時後漸大四時半則狂風暴雨傾盆而下黄浦灘自愛多亞路口至南京路口止雨勢由北方斜吹而下行人悉逃入各洋行躱避即電車經過各站乘客以雨大而不能上落矣浦江内小划子船之擺江者咸至靠埠之碼頭傍停泊至五時漢口路九江路以及福州路南京路等沿外灘一直到河南路一帶積水足有四寸行人没踝即車輛亦難快駛六時許雨稍止至七時四十分大雨又續作迄八時半未止馬路上遠望之幾成澤國矣 
　　又訊昨日下午四時忽下雷雨而且狂風怒吼沿浦等處凉棚均爲疾風所捲南市外灘關橋南堍閔南小輪船公司所建之水門汀碼頭上層建築之廊房亦爲風雨所吹坍内中有小販數人均被壓在内幸未受傷各處道路低陷者其積水一時不能宣通竟有深至數尺者行人車輛俱行阻滯惟華商電車仍得行駛云 
[新赴美學生已先抵神户]  
　　本月三號由滬赴美之學生許本純·葉學嘗·王志稼·張祖森·鄧逹先·吳克婉·章益·黄宗玉·鍾品蓮·凌卓·瞿世英·梁寳平·凌普·陵鼎傳·曾學魯·桂步驄·顧亦愷·王慶禧·黎傑材·高君湘·黄式金·張金潤·王會　·萬册先陳國桑·譚垣·王傳璧·葉爲耽·王元傑·林世澤·洪愼初·劉迺敬·石毓彬·于濤·賴其芳·胡道遠·宋文田·孔襄我·侯起煊·方錫疇·蕭遠·吳補初·夏露德等頃有信抵滬謂五號已安抵神户即向美國進行云 
[留美學生倪遂吾卽將歸國]  
　　倪君遂吾留美多年畢業於哥倫比亞大學去夏授經濟碩士學位將於九月十二日乘俄國皇后號由美來滬在美時倪君於棉業頗爲注意此次返國聞將爲紐約練棉公司在華開設分店練棉一事在美國至今始有完備機器該紐約練棉公司最近發明最新式練棉機器已得美國政府註册專利我中國棉業素爲實業之大宗其所以一跌不振者大半以練棉無方今倪君專門其事返國整頓其對於中國棉業定有一番發展也 
[日本新會審官來滬]  
　　新任上海日副領事兼會審公廨會審官田島昶氏定於今日（十日）到滬田島氏係東亞同文書院畢業熟諳華語兼精英文曾在英國及巴黎和會任事在華十餘年歷在齊齊哈爾杭州等處此次由天津副領事調任來申 
[五福弄盜匪拒捕害命案昨聞]  
　　被流彈擊傷之許錫臣亦因傷重身死 
　　住居北京路之許錫臣年十七歲上星期五下午七句餘鐘在北京路顧家弄附近適值九十號印捕追捕搶刼五福弄公成復記烟紙店之盜匪該盜開槍捕亦開梲致許之足被流彈擊傷自送醫院後醫生將其傷足截斷但仍無效延至前日身死捕房得報派探將屍舁入虹口斐倫路騐屍所昨晨禀請公共公廨由李襄讞會同美領貝君蒞所檢騐之下並向死者之伯母許嚴氏訊問一過即下諭云騐得已死許錫臣係被流彈擊傷身死除飭屬具領棺殮外侯緝兇解究 
[呈請嘉奬捕匪和力之巡警]  
　　五區已故巡警閻玉山因追捕嵊匪被害身死業經李署長呈請陸警廳長對於該故警從優撫恤外並查當時開槍拒捕之匪擊死閻警後已經脫逃被巡官范忠良王嘉安率同巡長沈應南李宗祥穆淸濤警探辛金生及衆巡警四圍兜拿甚緊該匪自知不免遂開槍自戕李君以現值用人之際該巡官長警等不避危險捍衛居民殊堪嘉尚特於前日將捕匪出力之巡官長警開單呈請廳長或記名提升或賞給奬章以示鼓勵云 
[案犯病斃堂中]  
　　俞仁傑因案訊押上海地方廳看守所日來在押患病奉發新普育堂醫治無效於昨晨斃命堂中以電話報告地檢廳委派王檢察官到堂騐明並無别故委係病死判由堂收殮發封厝壇候示 
[汽車碾傷小孩身死]  
　　住居楊樹浦之孩子楊三英子前日行經平凉路突被汽車夫郭長林開駛一千五百十一號汽車不愼撞倒碾傷由捕查見將傷孩車送醫院因傷金不及醫治斃命由院通知捕房將屍舁送騐屍所於昨日午刻報請公共公廨李襄讞與美貝副領事蒞所檢騐得孩子楊三英子委係生前被汽車撞倒碾傷身死當即塡明屍格升坐公位由中西官略訊一過判着屍屬具結領屍棺殮汽車人郭長林押候解堂訊請 
[指控拆梢原被一併逐出租界]  
　　山東人高友山於日前在法租界地方招募兵士詎被同鄕人周光義得悉向高强行勒索洋二十五元不遂以致互刼至法捕房昨解法公堂請究高友山供實由民人朋友張連方在申招兵今張已動身詎周即向吾索取洋銀希圖拆梢求究詰之周供張連方與民人素識動身時向民人言明有現欵存在高處故此向索不敢拆梢中西官判高周兩人一併逐出租界 
[烟案各罰三十五元]  
　　蔣福生·何榮秋·張阿梅·等三人邇在法租界地方私設烟榻容人燈吃爲探查知前往抄出烟具帶入捕房昨解法公堂請究詰之蔣等供認私賣燈吃不諱中西官判被告等各罰洋三十五元充公以儆 
[盜匪行刦一無所獲]  
　　前晚九時有盜匪四名突至九江路民益里弄口八十四號門牌仁康小烟紙店一盜在門首把風三盜跳進櫃檯一盜執有手槍嚇禁店主學徒聲張兩盜即行搜索歷數分鐘並未獲文該盜等恐時久爲探捕覺察遂一哄而出店主邵某事後投老閘捕房報告當經捕頭飭探馳往查勘並向詢問據探祗見一盜係穿藍布短衫白布褲子操上海口音餘盜服裝則未看淸現已通知各捕房查緝矣 
[鞋店被控縱火]  
　　前日上午五句餘鐘浙江路五十八號門牌步霄鞋店内忽然起火經救火會聞警派車到場取水澆熄後該管老閘捕房飭探孔慶平邵景範嚴阿慶等前往查得該店之火係從樓下燒起店堂内置有火油等引火之物店主係甯波人徐大綸該店於本年正月間開設向上海長利及好時兩保險公司保有火險銀五千兩此次徐因營業不佳故糾同蔣伯言趙孝成張景星等縱火焚燒圖得保險銀兩該探等遂將徐蔣趙張四人拘入捕房禀明捕頭飭令收押昨晨起訴於公共公廨捕房律師請中西官前往火塲履勘然後開審徐亦延律師請求將徐交保謂徐係自行投案當經陸襄讞此之　頌雅君判徐交一千元保其餘三人收押　　再訊 
[搶金鐲判押二月]  
　　婦人方水氏前日行至東有恒路被搶匪刦去金鐲一只旋經八百六十號巡捕與包探尤雲卿將該匪李振華追獲搜出原贓昨廨公共公廨訊實中西官判李押西牢二月贓交原主領去 
[公共公廨訊案彚錄]  
　　昨日公共公廨訊理之民事訟案併誌於下㈠婦人國金萱芝爲已故國華（即國潤章）及國劉氏遺産謂求案堂諭隔日公示申新兩報十四在倘二十天無人反對准予給諭管理並分諭陳永淸及浙江興業銀行本案未判决以前不得將本案所有財産移動並派探偕同請求人即將已故國華宅内所有財産及木器點開淸單附卷㈠趙胡氏訴趙龍泉不顧贍養案堂諭准趙龍泉具結出外有力時分償㈠裕逹銀行訴張何氏等不理押欵案堂諭被告等傳喚不到須聞欽辯訴逾期原告呈出證　證明數目屬實判令被告等共同負責償還原告銀一萬兩並自抵押日起按年八釐利息及堂費本案之地准原告變賣得價具報抵償判决之數不敷仍由各被告共同負責各証據閱後發還㈠沈桂珠訴方阿文離婚案堂諭原告聲請准予撤銷㈠張克友訴許炳生欠欵案堂諭准原告請求即時判决着被告給付原告洋六十六元二角五分並堂費㈠張景熊訴姚雪臣欠借欵案堂諭本件聲請駁回㈠久裕訴蔡振新欠房租洋案堂諭彼告飭傳無着應准原告請求即時判决着被告給付原告洋六十八元並堂費倘被告不於七日内聲明窒礙准原告將被告所有家具變賣㈠李王氏訴李阿三離婚案被告延露雪臣律師代辯堂諭原告請求離婚核與法定條件不合未便照准 
[誌謝]  
　　昨承商務印書館惠贈第七卷第六號「小說世界」及第十一卷第七號「兒童世界」各一册又中華書局惠贈第五期「兒童文學日刊」及第一二七期「小朋友」第二七四期「英文週報」各一册謝謝 
來件 
[江蘇民治建設會簡章]  
　　㈠定名本會定名爲江蘇民治建設會㈡宗旨本會以革除内外障碍實現全民自治爲宗旨㈢組織（甲）會員凡贊成本會宗旨有正當職業之本省人民經本會會員二人以上之介紹者（乙）委員（子）本會設委員十一人組織委員會執行會務（丑）委員由各會員公舉之任期一年（寅）委員會開會互推主席一人（卯）由委員中互選常駐委員一人處理會中日常事務（丙）幹事由委員會推舉若干人分任總務·經濟·交際·文牘·編纂·等項事務㈣會期（甲）會員大會每年於秋季舉行如遇特别事故由委委員會臨時召集（乙）委員會每月一次於一號舉行如遇特别事故經委員三人以上之建議由常駐委員臨時召集㈤會費（甲）入會費每人二元（乙）常年會費每人二元（丙）特别會費由會員臨時募集㈥分會各縣得設分會其章程由分會自定但不得與本會宗旨相抵觸附則本章簡如有未盡事宜得於大會時修正之發起人鈕永建·茅祖權·劉雲昭·沈進·秦毓鎏·陳去病·邵仲輝·葉楚傖·柳亞予·沈卓吾·華彦雲·任援道·陶惟坻·陳蕺人·張凌霄·沈勉後·沈高塵·殷佩六·唐昌治·朱季恂·侯紹裘·沈君陶·楊聘之·錢晃初·蔡申甫·陸伯周·錢振三·黄麟書·王文彬·吳開先·范志超·徐寄塵·陳亨利·鄭佩宣等 
 
 
 

Page 12

 
 
1;第一萬八千五百十二號;中華民國十三年 西曆一千九百二十四年九月十號
星期三 * *商業市况 
[洋厘趨勢較堅]  
　　昨日戰事風聲吃緊人心稍覺摇動市况隨之而變化洋厘早市七錢地分九厘午市七錢二分九厘五較前日升漲三厘查市場成交數量殊乏躉數銀行亦乏吸收昨日行情之上升大都心理作用居奇者不肯售出抱穩健主義者咸欲補進按之實在銀幣旣無出口街底亦極豐富何以前鬆而昨忽緊此皆影響所及實少把握洋厘忽上忽落毋足深怪也 
[銀拆穩定]  
　　昨日銀拆早市二錢八午市三錢較前日漲五分因錢業還贖押欵數又百萬左右銀行收欵雖少而出欵亦缺所以劃頭加水甚屬俏利初劃三錢後至二錢五分市况無甚更變與戰訊亦少關係云 
[上海銀行國内滙兌行市報告]  
　　昨日津電陡跌計行化每千兩合規元一千○六十四兩計較前日跌去八兩五錢之多目下京津因北方備戰銀根益緊申滙行市已將隨漢洋例之後而入於混亂時期成爲有行無市之局面洋滙爲一千○○二元較前日跌去十一元漢洋例無市漢口銀根奇緊申票無售户云 
[英美日匯電訊]  
　　倫敦昨倫敦大條銀價近遠期均縮零六二五計掛三十四辦士七五滙兌市英美跌六二五計掛四元四角三分二五日英漲零六二五計一先令十辦士二五 
　　紐約紐約銀價勿動計仍爲六角八分八七五滙兌市美英落一分二五詳四元四角二分七五百美勿動仍爲四十一元一二五 
　　神户神户電訊午前日美賣價四十一元一八七五買價四十一元二角五均高零六二五日英賣價一元令十辦士一八七五買價一先令十辦士二五均無變動午後來電日美跌一八七五計賣價四十一元買價四十一元零六二五日英賣買仍無變動 
[匯市更鬆]  
　　昨日先令揭曉又長二五掛二先令四辦士二五印滙大一羅比半掛二百三十羅比法滙大十法郎掛一千四百二十法郎美滙大二角半掛七十四元二角半東滙小二五掛五錢五分半荷滙大一盾二五掛一百九十九盾新滙小半分掛七錢惟香滙之價未動先令内盤初鬆二五銀行賣出十一月份期數萬鎊價三先令五辦士買價三先令五辦士一二五美滙亦鬆二角半銀行賣價七十五元八角工分半買價七十六元一角二分半束滙平去一二五銀行賣價五錢四分三七五買價五錢四分一二五嗣後先令又硬一二五銀行售出三先令五辦士一二五買價三先令五辦士一八七五美滙又軟一二五賣價七十六元買價七十六元二角半東滙益鬆銀行售出五錢四分買價五錢三分八七五移時英美日三價稍形轉緊先令銀行售出三先令五辦士零六二五買價三先令五辦士一二五美滙售價七十五元七角半買價七十六元東滙賣價五錢四分一八七五買價五錢四分零六二五成交數滙豐賣出十一月份先令五十萬磅價三先令五辦士二五正金銀行售出十一月份東匯四十萬元價五錢四分午後市况更屬不堅計銀行賣出十二月份先令價三先令五辦士零六二五買進三先公五辦士一二五又賣出十二月份美滙價七十五元八七五買進七十六元一二五又賣出十二份東滙價五錢四分一二五買進五錢四分嗣後因銀行方面進胃全無故價仍未轉機計銀行賣出十二月份先令價三先令五辦士一二五買進三先令五辦士二五又賣出十二月份美滙價七十六元買進七十六元一二五又賣出十二月份東滙價五錢四分買進五錢三分八七五成交數較上午爲少 
[標金又疲一兩九錢]  
　　昨日在條近遠期均縮○六二五掛牌均爲三十四辦士七五標金十月份毛盤漲四錢爲二百六十五兩八錢未開先令時小去八錢先令揭曉長二五金價改小一兩後略高三錢先令等價仍趨鬆動兼以時局風聲更緊於是人心益虚標金最小價跌至二百六十三兩六錢後稍有漲落收盤回高至二百六十四兩六錢烚赤價跌二錢半係三百二十四兩五錢交易不多登賬價格九月份二百六十六兩十月分二百六十五兩補水二百六十九兩午後開盤係二百六十四兩四錢先令揭曉勿動金價小至二百六十三兩七錢後市面又硬故金價最小跌至二百六十三兩一錢（爲全市最低價）後高至二百六十四兩俄因天雨未停路途積水尺許難以行走故收盤延至五時三刻許價小至二百六十三兩五機而散較上日之價又小一兩九錢共高低相差爲二兩七錢補水二百六十七兩 
[外幣愈形呆滯]  
　　票價繼續跌落 
　　昨日各項外幣市况愈形呆滯票價因是繼續鬆動英票價買八元二角半比前日縮去二分花旗票又小一分價爲一元八角一分荷票爲六角七分坡票計九角四分五厘較前日同降半分港日兩票各小三釐計日票成交買價爲七角一分八釐港票爲九角七分餘如德俄法三幣銷胃寥若晨星故無正式市面云 
[公債繼續疲落]  
　　昨日各種公債票市况略見遜色蓋戰事綿延一時難望結束故人心益形恐慌雖賣户抛勢起勁而受主均觀望不前致市面又轉呆滯票價結果因是都趨下落茲將情形述下 
　　金融金融大票現貨全市只做開三盤係由七十三元五角跌至七十三元二角較前日退去六角九月期開盤七十三元七角其後曾跌至七十三元半旋因售户稍减價略回上最後計七十三元八角比前日縮去一元十月期（除息）交易寥寥結果比前日小九角最後價爲七十三元一角 
　　整六整六現貨開盤五十九元八角嗣後受主無幾故只繼續　開兩盤最後價五十九元六角比前日降去九角九月期交易價初時由六十元零八角跌至六十元零四角其後各商因價格低落略有吸進致市價復步見回機最後價六十元零九角計小一元一角十月期開盤六十一元九角旋即高至六十二元此後受主寥寥價格鬆動最後價六十一元七角半較前日退去一元二角五分 
　　七長七長現貨開盤五十四元比前日小半元此後需給兩稀價少變化九月份期貨各盤成交價常在五十三元四角至五十三元八角之間最後價五十三元比前日計跌一角十月期開盤五十四元半旋即高至四元六角其後最小至五十三元八角最後 
雖回上二角比前日尚降去半元 
　　九六九六公債進出交易無甚軒輊各盤成交價常盤旋於二十一元四角至一元六角之間最後計二十一元半比前日退去五角 
[紗花平平]  
　　現貨棉紗自星期一來稍現活動不若上星期末之數日未有交易昨日廣東汕頭天津甬江等帮買進十支金獅租本紗三四十包二十支水月雲鵬十六支藍凰雙虎水月等日紗一二百包市價與上日不相左右各廠亦均無開出前日白露節天氣晴朗人心以天時關係花價當賤至昨日午後雷雨較大花在結鈴恐遭打落以是賣買兩方意見各殊總之時避如此紗價一時難好現紗價目列下 
[中國紗]  
　　二十支寳鼎現貨大包　　一百八十兩　　十支金獅現貨大包　　　一百五十九兩二錢五 
[日本紗]  
　　二十支立馬現貨大包　　一百八十二兩　　二十支水月　又　　　　一百八十二兩五錢　　十六支藍鳳　又　　　　二百六十七兩七錢五　　十六支雙虎　又　　　　一百六十八兩五錢　　二十支雲鵬　又　　　　一百八十一兩　　十六支水月　又　　　　一百七十二兩五錢　　又昨日標準期紗近遠期各跌三四錢美棉近期跌九十九個磅音遠期跌一百個磅音印度棉勿洛去停市東洋三品紗近期小四元八九角遠期小二元七八角現貨棉花昨由日本横濱帮買進現貨棧交姚花二千二百包價四十五兩六錢恒豐紗廠買進現貨送廠通州花三百包價四十三兩五錢 
[三品近期及現貨仍堅（九日大阪電）]  
　　三品市場昨日後市賣方急於買回以致各月期均趨漲風惟今晨美棉跌至三元中國戰區又益表形擴大買方未敢放膽買進然對於近期貨仍續有進意現貨行市因亦帶俏蓋買方心理均欲乘此行市平疲之際進足以免再漲受累 
[大阪紗市閑散（九日大阪電）]  
　　棉紗現貨因期市近期貨依然堅俏人氣不惡惟輸出交易完全杜絶二十支貨存底又薄買賣毫無進步中等二十支現貨叫價爲三百四十八元次月期爲三百三十七元成交二百包 
　　合同　　二十支　　現　貨　　四七五○○　　金魚　　二十支　　九月期　　三四六○○ 
[大阪布市平疲（九日大阪電）]  
　　近來織布界雖略有轉機然輸出不振交易淸淡期市雖漲現市依呈疲象 
[粉市交稀價跌]  
　　昨日粉市近遠期均趨疲勢即現期行市亦暴跌二分餘可見謡傳洋粉銷暢之說純係空氣作用緣戰事日趨緊迫套頭之差度愈覺顯著即此一端足爲現期銷路之重大打擊况乎金融界處此時局對於業外之往來咸取謹愼態度是以套頭雖已優厚終鮮業内外之顧助客帮則以運輸及滙兌之關係雖津粤等處需要甚殷而種種掣肘即具雄心亦難如願遠期粉市之逐步疲滯自在意中昨日交易所上午開盤近遠期均呈不振狀態市塲人數寥落交易異常淸淡各月份祗拍一二盤足見人心之軟弱殆無欵義收盤時因天津營口烟台等帮各辦進本月份數千包價尚立定午後開盤近期逐步趨疲十月份粉因有某號經紀人補進數千包價回高五厘而十一月份完全未開結果本月份爲一兩八錢五二五較前日收盤跌二分二五九月份爲一兩九錢二分較跌一分七五十月份爲一兩九錢六二五較跌半分全日成交額計上午二萬包下午四萬二千包收盤六萬八千包共計十三萬包縱觀此後粉市時局如此嚴重中秋節轉瞬即届市面恐難轉佳耳 
[絲市寂靜]  
　　昨日洋莊絲市頗現淸寂蓋歐美各莊鑒此滬局不靖各華商多無意談交是以進胃甚淡廠絲期貨尤以海外來價不符毫無去路惟七里大經昨市續有英莊購去十包價仍堅挺黄灰絲經均無交易 
[横濱絲市觀望（九日横濱電）]  
　　生絲現貨賣方抛貨雖少買方亦不踴躍本日毫無成交 
　　絲屑市况歐洲帮以二百十元乃至三百元買進三萬斤餘尚在交涉中 
[木市依然淸淡]  
　　昨日木市依然淸淡客帮如蘇州無錫常州杭州等處近因江浙發生戰事人心恐慌運輸阻止毫無辦貨態度本埠各帮看此疲弱情形未便多購巿塲交易頗呈淸靜之勢美松貨湧銷呆市况仍難起色新加坡柳安二種營造廠成交寥寥價尚平定福建杉木緣因帆船停秋到貨稀少各方去胃尚無十分活動日木以白麻栗桂木略有銷路其餘各貨仍無進步 
[]  
 
 

Page 13

 
 
1;第一萬八千五百十二號;中華民國十三年 西曆一千九百二十四年九月十號
星期三 * *自由談 
[餐櫻廡漫筆] [  蕙風]  
　　曩歲戊戌余客揚州寓東關街安定書院院廣厦也屋若干重今忘之矣舊有門者居大門内之西偏余之僕從居第二重余居三重眷屬無多殊形寥廓第二重樓上相傳屢著靈跡姑妄聽之而已其前後廊當樓窗處每晨有吐棄之果殻棗核狼籍斑駮則掃除之而已某日友人招飲洎歸逾丙夜矣經行第二重院落忽聞異香使人精移神駴溯余童角有知以來所聞之香亦至不一而唯此香則前乎此後乎此並未之聞即使有人焉自衆香國中來吾敢决其未聞是香也其爲虚靈淸妙至極斷無一話一言可形容擬議之狎何敢莊尤無當也翌日欲登樓加以研究門者尼之再三午橋張丈書來亦謂非宜遂乃中止先是自余移居院中每逢朔望門者輒於樓下東房肅修祀事檀熏麝蠟芳酌時珍供侑具備尤强要余拜之旣貺余以香矣不辭旦旦而拜之矧朔望而何庸强要余所謂以香服人者中心悅而誠服也 
　　在昔科科舉時代各直省三年大比觀瞻所繫務極嚴肅望齊校士之所曰貢院其門曰龍門門以内東西文塲矮屋鱗次櫛比吾廣右號稱邊遠小省數逾萬閒或猶有人浮於屋之患其中爲廣庭有高樓峙焉取便瞭望扁曰明遠其前楹聨云塲列東西兩道文光齊射斗簾分内外一毫關節不通風語近質而對工至今尚能記之不俗故也 
　　兩湖節署（張文襄時）大堂楹言蚡冒勤民蓽路山林三代化陶公講武營門官柳四時春宅門聨云金鴨炷鑪熏高閣戟枝縈寳篆銀蚪傳漏箭重門鈴索綰春陰典雅華貴並皆佳妙偶憶記之 
　　閩媛邱氏佚其名夫納姬有期矣作詩諷之荷葉與荷花紅綠兩相配鴛鴦自有羣鷗鷺莫入隊其夫見詩遂解成約詩豔而質如古蕃錦 
[開戰聲中的百像圖] [  掬萍]  
　　當局者的面孔像包靑天當局者頒佈了動員令把面孔望下一放頓時變得和包龍圖一般嚴肅就是開出口來也像老夫包拯一般響朗說出來的話也和扶大宋保黎民赤心肝膽那樣差不多的仁心美意呢 
　　丘八大爺的面孔像武聖公這班丘八大爺的面孔本來都是猪肝色的如今奉到了動員令眞個是好幾年的希望一朝如願頓時喜揚揚添上了一層紅而光亮的色彩好不鮮艶武廟裏的關夫子若不是新添相恐怕還没有他們的容光輝發咧 
　　調停者的面孔像吾佛如來奔走呼號力求和平的紳士們起初得了當局者的同情十分高興幾乎比没有戰事不須調停還要覺得高興些（這叫做不見高山高那見平地平）此時他們的面孔和大雄寳殿上的吾佛如來一樣慈祥光彩及至砲聲震天才知和平没望頓時氣得面孔烏黄又像久不裝金低眉憔翠的如來佛了 
　　江北奶奶的面孔像白磁觀音這班江北奶奶赤着脚露着臂本來和觀世音一般裝束如今伊的丈夫被丘八大爺拉夫拉了去急得伊面孔雪白那塊去的那塊去的亂跑亂問這個觀世音委實可憐了（被拉的不僅是江北人只是我所親見親聞的以江北人爲最多所以暫時請伊做一做代表） 
　　敗兵的面孔像温元假武聖般的丘八吃了敗仗拿着兇器望四野裏亂逃見了老百姓就殺就搶有時高興還要趁　姦淫一兩個婦女此時他的尊容鐵靑了又和雷祖殿上一百零八將的温元帥一般威武咧 
[秋茄雜感] [  瀟湘白蘋]  
　　江浙鏖兵人心惶惑有家者紛紛避難來申江旅舍爲塞秋夜獨坐風送嗚嗚汽笛到耳都成野哭轔轔車輪中正不知挾幾許哀鴻血涙與俱也蘋刼後餘生飽經世變他鄕遯跡又見用兵悵望中原竟無涙可揮矣感而賦此 
　　一陣輕寒鎖戰雲哀鴻平野已紛紜聲聲汽笛都含涙野哭何堪劫後聞 
　　將軍黷武萬家哀骨肉田園付劫灰壯士可憐餘碧血閨中猶自盼郎回 
[記所聞] [  明霞]  
　　有一個外國人能說中國話他昨夜在一爿烟紙店裏買香烟吸順便和店夥閒談起來問店夥道現在爲什麽要打仗呢打的又是中國同那一國呢店夥回答說打的是江蘇同浙江那外國人又問道江蘇是屬那一國的浙江又是屬那一國的店夥道江蘇浙江都是屬於我們中國的那外國人就急急的再問道旣然同是你們中華民國何必要這樣自相殘殺呢那店夥被他這麽一問一時也答不出話來我暗地裏瞧那外國人的神氣似乎很可憐我們中國似的 
　　這不是我虚搆的確是親聽得的唉外人尚且知道可憐我們中國爲什麽那一般兇暴不仁的軍閥們總是爭權奪利只顧自己不顧同胞受苦呢唉 
[觀戰小記] [  亦山]  
　　昨日予搭中國濟生會所假泰昌公司之汽車赴瀏河觀戰車至大庠砲聲隱約可聽各車均停止該處予車獨赴瀏河過羅店鎭道旁堆列子彈數十箱復前行遇數十兵士見予車至揮令停機欲載往戰線車夫似有難色經兵士慫恿予亦雄心勃發毅然俱去俄聞槍聲甚急不絶於耳彈如飛蝗時近瀏河祗半里許車不能進兵士均伏地以避危險並囑予等切勿起立予縱目四觀闃無一人方深疑訝旋見長禾叢草中蠕蠕作動者皆伏兵也不禁毛骨悚然兵士等亦不能復前仍將車折回途中忽爲一軍官攔住兵皆下車適流彈迎面來衆都伏地予前囑車夫急駛車歸 
[怪問答] [  朱思忠]  
　　問　丘八何以同野鷄一樣 
　　答上海的野鷄常在馬路裏拉夫不料現在的丘八也竟拉起夫來這不是同野鷄一樣嗎 
　　問什麽呌做草木皆兵 
　　答這極言兵額缺乏的意思因爲開戰之後兵額還缺雖然四出拉夫（聽說拉夫和用也有補充兵額缺乏去的）然終難充缺數那末只好把一草一木也拉去當兵替他披一套制服算作兵士好像孔明借箭時的草兵一般這就叫做草木皆兵 
[海上蜃樓（一○一）] [  釧影]  
　　第十一回輪産毁家植才興廣厦澹妝靚服翊學有名花 
　　却說城南女學校校長楊白蘋又來約祖書城到他校中去敎國文託季蘭馨和祖書城說經季蘭馨如此一說祖書城倒不好意思拒絶他也允許每星期擔任六個鐘頭功課便說定在星期一星期四的下午如何的分配和如何的與别個敎員交換時間由楊白蘋去斟酌從此以後祖書城便擔任了兩處女校的功課也未免忙起來了那城南女學校的學生比較的視蠶桑女學校爲多人也雜一點一個課堂裡多或三四十人少也有二十餘人年輕的不過十三四歲年長的就有三十多的祖書城在蠶桑女學校裏已經上過好幾回課漸漸有過經騐倒覺得在女學校裡敎書比在男學校裡敎書有興味得多除了少數不大肯用功的學生外此外都肯細心研究而且進步也快那時候已在十月下旬天氣漸漸的寒了那班女學生都忙着做毛绒線的手工自從這毛絨線的織法流行以來男女各界於衣服上多一禦寒寒具因爲從頭頂上的帽子起以至脚尖上的鞋子止無一不可用毛絨線織成所以一到初冬寒到君邊這班女學生大家都一團線三隻針做這毛絨線的生活喫飯時候也做睡覺時候也做走路時候也做這倒不去管他甚而至於上課堂時也把這毛絨線手工帶到課堂上來却不敢公然擺在課桌上只在桌子底下運腕組織好在他們做得熟極而流更用不着眼睛去瞧耳内聽講兩手在桌子底下不絶的運針但是到底是分了心有時那個鋼針丁零一聲掉在地下大家都回頭去瞧引出許多笑聲或有時一團毛絨線的溜溜的滾到人家脚邊人家又不好去拾只用脚踢了回去這種情狀雖然没什麽妨礙却也擾亂了課堂上的秩序祖書城本來要禁止他們不許帶毛絨線手工上國文課的課堂却是不曾說得那一天祖書城上課舉目一瞧課堂裏二十餘位學生却没有一個帶毛絨線手工上來的祖書城甚爲納罕因想往常至少總有三四人帶手工上來的趁今天没有人帶手工上來倒可以向他們說一說了到了這一課敎完以後將要摇鈴散課的當兒祖書城便說上次諸位上課的時候常常帶手工上來做我想這不大好雖然一樣的聽講究竟分心而且於課堂的秩序上微有妨礙就像今天上課没有人帶手工上課堂來那是很好的 
三言兩語[  鵑]  
　　好久没有下大雨昨天忽然下起傾盆大雨來料想雙方的血戰不得不暫停片刻了古人有洗兵雨之說這一陣大雨可就是洗兵雨麽要是仗着這連番大雨可以使雙方從此息戰那麽我們可就感謝上天好生之德并要說一聲天有眼睛咧 
 
 
 

Page 14

 
 
1;第一萬八千五百十二號;中華民國十三年 西曆一千九百二十四年九月十號
星期三 * *   
 
 

Page 15

 
 
1;第一萬八千五百十二號;中華民國十三年 西曆一千九百二十四年九月十號
星期三 * *[秋雲綢等之銷售]  
　　先施二樓綢緞部自減價以來綢貨銷出以秋雲綢爲最售價起碼六角三分用以做秋季衣裳尤爲特式現存貨無多并有新到各種花色貨定價亦低到未數日沽出已不少云 
[寒暖表新到一批]  
　　乍浦路頤和里一另四號盛利公司上次由德國運申之寒暖表已銷完第二批前日到申較前更優細粗俱備分半分鐘一分鐘二種每隻售價洋一元惟表上有虹標紀者須售洋一元二角云 
[應用物品之發行]  
　　勞合路南京路聨益貿易公司發售全銅標凖警笛每個洋五角馬逹手電燈每只洋四元九角半縫衣機器每部洋四十元云 
[大光廉價尚餘今日]  
　　南京路石路西首即郵政局對門·大光電器公司廉售以來二十一天已到减價尚餘今日並有美術畫數種大有可觀云 
[出版界消息]  
　　張鵑聲編紅星週報第二期日前出版有倚虹題字劍虹·夢花·寄夢·天雁·韵玉·子馨·鶴亭·塵影·及夢玉女士等作品附郵票一分半向虹口新記浜路一二四三號該社發行部可索云 
[淸心社遊藝會紀]  
　　前夕淸心社舉行游藝大會笑鶴與松年之滑稽雙簧維妙維肖社長秋梧之幻術敏捷有趣而尤以『紙牌還原』爲最佳法以撲克一副令一觀者隨意抽出一紙取火焚之成灰以灰藏於一玻璃杯内然後取槍對之砰然一聲則一雞蛋自内躍出擊而碎之則原牌在矣觀者咸嘖嘖稱奇此後爲王月民君之鋼琴獨奏妙曼幽抑張姚馮陳四君之四音合唱悅耳可人再下爲電影『回頭醫生』長凡六本主角爲美麗女伶老倫穆亞（CooLeen　Moore）此片爲其幼稚作品而成績已足嘆觀止宜乎其今日之享盛名也最後爲該社劇團表趣劇『貪食』』演員做工表情均無懈可擊劇情亦頗堪發噱云 
[淞社將開中秋游藝會]  
　　淞社將於中秋夜開游藝會有該社社員諸君担任三絃拉戲·雙簧·幻術·京劇·趣劇該劇名「巧騙」主角人物有瞿瑞祥藍光普二君担任云（夢鏖） 
[「孤兒苦遇」之評論]  
　　近在卡爾登開映之「苦兒苦遇」影片係根據小說家却爾司迭更斯之說部Oliver　Twist（林紓曾譯之爲「賊史」似不若「孤兒苦遇」之動人）飾孤兒倭利佛者傑克柯根也柯根自演爹爹（曾映於卡爾登）一劇後已不復以鬼臉取笑於觀衆能特别努力於表情識者咸讚其及早覺悟保存固有令人愛敬之美德前途誠無限量也是片情節編製甚佳雖則序述係取直叙然猶含蓄有致惟開塲讀信一節固可作爲全篇之領綱面多映似屬蛇足實可不必斤斤於原著全劇詳情曾刊諸本刊大意爲一孤兒流離之紀實加以柯根演來得體益見悲哀當第一卷中捧麻與卑田院主相撞之時顫顫正如待宰之小羊及受同伴欺負又若狗人狼羣觀其避入麻中其情可笑又復可憐被迫請求增漿兩眼露出哀憫求憐之神情絶佳後隨蘇阿白雷而去途中衣衫已易似屬疏忽謂其非係由卑田院而歸耶則此段漏去實爲啓人疑竇倭利佛之擊哪亞先擲之以濕布是彼之倒出於驚駭再以雜物覆其面使之不能動彈如此則於情理無不合也由此可見導演者之苦心矣緣練逃出時有一路犬助爲啓蓋迨倭利佛出則垂頭而去是幕甚爲荒謬誠不可解豈智者千慮而有一失耶浪却乃素以飾惡人著名又復善於化裝其起法金也龍鍾老態惟妙惟肖傳授倭利佛竊巾之法與夫規勸别爾之狀皆可使人一見則知其爲老奸巨猾然飾别爾之西金米George　Siegmann其藝亦頗不弱尤以開南施洩漏秘密而怒怒而殺之殺後而悔臨逃思之而懼爲佳而上表情一絲不苟誠爲難能惟以法金不步别爾後塵隨之出逃豈留以待捕乎雖欲善惡有報則如别爾之懸斃於繩更較大快人心也 
　　縱觀全片表演固屬盡佳而攝影亦頗得法當倭利佛受審判於法庭疲極欲睡遥見法官乃作朦朧不淸之景實爲可貴他若倭利佛受囚於暗室以碗箸相鬥於其腹示其飢餓已極此種幻景雖云較易而能接之若三衣無縫亦爲難能耳（廷浩） 
[評新片「」採茶女]  
　　百合「採茶女」㈠撮影此片光綫太强船頭情話以其在本船撮取故只見兩岸樹木摇動船身反穩平如常殊失眞切屋内撮影隨地形現人影明知撮影場燈光所照此種破綻似宜斟酌然晚間室内則不妨有影爲細膩也㈡字幕字幕頗淸又美觀㈢劇情如以小說目之則能引人入勝倍增興趣今出於描眞實寫之影戲則反無精彩杜生初遇素素即並坐談心恐我國村女子斷無如許開通傅女士竊聽他人私語有背國人道德㈣演員飾老鮑者扮相旣好表演尤佳老邁龍鍾描摹畢肖飾素素者於扮鄕女時佳後則平平對杜生别時過親密重逢太冷淡耐梅之韻琴亦佳不失自然難得雜角中之女賓談話時微點首略啓唇似含羞然妙（趙錩） 
[華英電影會將再開會]  
　　林秋康張信瀚等發起之華英電影研究會原定本月七日開討論會嗣因時局不寗會員到者寥寥不合開會法定人數現改至十四日重行召集云（中） 
 
 
 

Page 16

 
 
1;第一萬八千五百十二號;中華民國十三年 西曆一千九百二十四年九月十號
星期三 * *[婚禮新誌]  
　　廖君偉成與陸女士若蘭經徐叔淵君夫婦介紹由邵力子君證婚於本月七日下午行婚禮於遠東飯店廖君現在復大商科銀行金融系及東吳法科專攻經濟學法學陸女士曾肄業於景海及中國公學商科明年廖君畢業復大即將偕其新婦留學美國研究經濟學云 
[技擊談片]  
　　新世界十齡童之技擊負盛名於滬上久矣「大刀對劈」「對打三節棍」尤爲駭人心目日前正獻藝時有西人三四亦頻頻報以掌聲垂髫小孩有此絶技誰謂東方病夫者（唐和華） 
[大鼓小評]  
　　女伶操大鼓於滬上者首推黑姑娘資格最老惜乎已不唱其女小黑姑娘秉性聰敏風致天然受乃母之眞傳兼名家之指導是故吐音抑揚有致運腔圓潤自然擅操戰長沙·古城會·烏龍院·馬鞍山等計十餘折輒能盡善盡美 
　　鍾姑娘藝術不惡曾爲一班名士所賞識聲擅北里曲服善才今則年届徐娘懶心精進致有時吐字太浮令人作今昔懸殊之感 
　　花月嬌習鼓不逾數月嗓音淸亮舉止大方所奏如南陽關·勸國民·等曲雖有欠工處亦可聽顧其雛音若斯不難他日獨樹一幟也（夢先） 
[新世界羣芳會改組]  
　　新世界自由廳羣芳會原由葉滋芬包辦已逾四月自舊曆本月十六日起由四福接辦原定包銀二百八十元現改去四十元著名歌史周翠蘭章翠英等不續淸唱云（倩） 
[評精舞團哈哈笑劇]  
　　大世界精舞團哈哈笑戲諸藝員妙舌生花頗爲解頤固余所最喜歡聽者因評之如下「王彩英」色僅中姿藝則實有可取九連環打花鼓梳妝臺諸曲歌來悠揚婉轉應弦合拍的是動聽「侯春候」面目較彩英爲佳藝實平平惟幾聲滑稽話隨意道來可與彩英並駕齊驅（以下男子）「趙開元」去妓院中之相帮一聲客來喊得沉雄跌宕好聽至極去其他角色亦能發揮無遺誠新劇界上駟材也「張一影」去老旦最能體貼入微唱靑衣劇嗓亦夠用說幾聲寗波話阿拉犯關尤爲相像「金晶鏡」即侯春侯之師去紹興人頗覺神似蓋晶鏡本杭州人學紹興話自能酷肖也「金安翦」即晶鏡之弟出塲時身穿麻衣背負長錠握牌位破雨傘爲狀至滑稽轉扇子拉胡琴尤所擅長「沈堯天」去風雅小生上場時大講特講其似通非通之文言白話亦殊發笑（和華） 
[杜雲卿之「轅門斬子」]  
　　斬子一劇爲昔日劉跛之傑作今之演斯者輒難臻完美之境男伶尚如此又遑論於坤角哉杜雲卿坤角之泰斗也學劉有似演三斬一探之戲直可追隨鴻聲之後昨者杜伶演是劇余以愛聆而往杜伶出場時之兩句說白（山東把陣敗怒氣滿胸懷）言時而現怒容似有無限惆悵事梗於懷也唱摇板（怒惱楊延昭蠢子聽根苗）一段字字淸晣收煞簡潔而不拖泥殊屬可貴而唱至（只笑壞）之（壞）字復使勁由丹田内直冲而出誠有響過行雲繞梁三日之妙（聽說是......老娘親......來到...帳外...）之倒板蒼老有勁（老娘親）之（親）字運用腦後音更覺好聽（見老娘......施一禮......躬身下......拜......）此段慢板以（下拜）二字最爲難唱因其拖腔極長偶一不愼即有走板之慮是日雲卿歌此不惟無走板且有錦上添花之概與娘對唱亦佳（娘道他年紀小孩童氣概）唱後與娘對唱幾段快板唱來字正氣足無含糊竭蹶之患見賢王時之慢板亦唱得圓轉自如跌宕有致與賢王對唱之快板頗爲流俐以後之唱做亦不見弱可知雲卿藝學之深矣是劇全以唱工見長特雲卿素有善唱名今以之演此戲可謂珠聨璧合得其人矣（意誠） 
[「黄金印」之兩坤角]  
　　呂美玉頭本去丫頭月香嬌小玲瓏十分可愛與謝小姐在火牢外聽周文進被害自嘆小姐回房即騙守牢人開牢脫逃時非常靈巧後田榮命妻來查月香則對答流利榮二次親查不見月香引文進由小道而逃復回偕小姐逃去倉皇之狀演來甚妙二本去毛氏會其夫與大娘由京回適小姐與月香錯投舟中楊田文收爲義女文進逃至江邊登舟遇盜盜害之成啞後見舟中死人并書一紙遂照書傳耗死者之父引見楊田文捕盜醫啞文進能言田文更愛認爲義子毛氏見而悅之文進不從轉愛爲惡形容俱切 
　　粉菊花頭本去謝素貞與丫頭月香知周文進被害命救之自己回房時回顧再三窺探情形閨中確有其景菊花傳神處令人解頤當榮妻來查始則身抖心畏不見文進則大膽駡之駡之不足且逐之一脚一拳現出武旦好身手月香引文進相會時欲答且問則又低首含羞幾次如此令人發噱田榮來則大駭手足失措榮去則轉懼爲喜均恰到好處後與月香同逃一跌亦好二本去何蘭英兄去投親老母病没賣身葬母張沛公賜五十兩銀田榮見之冒沛公名來接蘭英菊花演來求賣時愁容涙眼情境迫眞榮未接時自知不美哭泣不願去至田府迫婚不從駡賊時聲涙俱下後沛公來接知之打到田府蘭英亦出助戰不覺墮入機關正在院中縛住其兄何勇返知事來救於是打得田府流水落花配以趙松樵之沛公鄭少山之何勇更覺珠聨璧合（章極厂） 
[集會表]  
陽曆本月時間　　地點　　　　　　　　　　召集者　　　　　事由十日至廿三日　　城内　　　　　　　　　　上海市議會　　　常會十三日　　　　　北四川路東寳興里十五號　新大陸影片公司　成立會十四日下午二時　社會服務團　　　　　　　社會服務團　　　第二次會議 
[天氣報告]  
　　徐家滙天台昨日下午四時三十分氣象預報云天陰有雨並有局部之雷雨滿洲低壓將向日本海而去呂宋東部海外氣壓頗低又昨日下午三時二十四小時内本埠氣温最高九三·二最低七四·八去年同日最高八三·五最低六二·八 
 
 
