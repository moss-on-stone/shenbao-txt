# 1922 - 44 - 4917597

 

Page 1

 
 
   
 
 

Page 2

 
 
   
 
 

Page 3

 
 
   
 
 

Page 4

 
 
時評 
[站在中間（冷）]  
　　兩方交戰而站在中間此非中立也而有似乎中立亦非調停也而有似乎調停蓋中立旣不能脫身事外調停又不見許於局中故不得已而出此苦肉之計也 
　　雖然此其計豈能行哉苟兩方而果欲交戰者豈因此站在中間之人而罷况乎若其時亦决不肯站在中間而受兩方之擊也彼曹張秦等而果有此心則更何事不可爲而必爲等於自盡之下策哉 
　　是故以我觀之暫時兩方决不至交戰故站在中間之人尙得優游奔走於兩方之間而爲此放言以見好於人也 
[國内專電]  
　　北京電　昨予晤外銀圑某云九六鹽餘公債外人無盼行必要因中國形勢頗嚴重今後財窘必更甚列國爲擁護自國債權起見將令中國發行一種國際公債清理債務其擔保品鹽稅及增加後之關稅予主張相戒各國今後一律不投資並希望有道德之華銀行亦不要投資蓋今日投資不啻督促兩大勢力之接觸而間接供給其物質（二十日下午三鐘） 
　　北京電九六債因日債佔二千六百萬英債佔百二十萬英日爭持甚力又償債委員會政府銀行皆避其衝由法官及審計院辦理銀行家甚恐慌因已往合同及用途違反法律不實不盡處甚多非將潘復逮案不能清理（二十日下午三鐘） 
　　北京電償債委員會擬請記者十人鑑定董康意改鑑定爲旁聽 
　　北京電吳佩孚請將十年全年鹽餘支配單公布財部交審計院核後公布（二十日下午三鐘） 
　　北京電梁原定不辭亦不續假府以手續不備派人詢究竟梁乃再續假（二十日下午三鐘） 
　　北京電梁續二十日假府已批准顔下午二點由湯山回京院將公文送顔宅（二十日下午八鐘） 
　　北京電張景惠昨戍刻回京今晨見徐命赴保（二十日下午三鐘） 
　　北京電法部定三月一日召集司法會議會期六天議案擴法院審定經費改革監獄已通電各省派員來京（二十日下午八鐘） 
　　北京電滬敎育圑體電院部詰問德付賠欵有華幣六千萬元除付各項外允付我現欵八百萬恐經手舞弊請宣布悉數作敎育基金　　北京電比使艾維滋照會十三次萬國地質學會在比京舉行歡迎中國派代表（二十日下午三鐘） 
　　北京電部電唐在復萬國農業大　　會請執事率同朱英代表蒞會 
　　北京電哈英法俄報稱頌李家鏊此足表中國收回法權之成績華報無紀及者（二十日下午三鐘） 
　　北京電王寵惠三月上旬可抵滬周自齊梁如浩三月四日由美回京（二十日下午三鐘） 
　　北京電津電話曹銳曹鍈張景惠秦華共同調停謂如要打仗則吾等四人站在中間先打吾們因之形勢轉緩交系則遷怒於徐惟恐天下無事（二十日下午三鐘） 
　　漢口電吳皓（十）（九）電蕭日内由洛起程來漢在開封稍有躭擱刻蕭派蔣副官至駐馬店歡迎又令趙進銳將楚振艦整理爲吳使來漢後座艦 
　　漢口電敎部派秘書曾國炳巧（十）（八）到鄂查辦高師風潮 
　　漢口電湘省謡風甚熾直軍尙無進駐長沙動議汨羅江北岸原駐五十與十四兩混旅現張福來調岳州魯軍張克瑶一旅前往增防汨羅南岸爲湘軍第三混旅與直軍頗融洽（以上二十日下午十二鐘） 
　　香港電在港海員三代表今日忽接省辦事處電令先要求恢復舊工會妥定工價然後復職致前日在東華醫院所定三條又歸無效華民司今日召三代表到署勸其先復職後復工會及定工價答須俟禡（二十二）回省徵工人同意方能决定觀此解决期尙遠 
　　香港電聞馬君武以桂潰兵難應付决計離邕將以政務廳長暫代　　香港電陳炯明電孫辭不赴桂林　　香港電李福林接孫電謂北伐各問題完全解决定三月中集柳州請籌備一切（以上二十日下午八鐘） 
　　香港電孫以北伐期迫唐顧相爭已分電調停 
　　香港電梧各界删（十五）電陳請緩撤梧粤軍行營 
　　香港電省總商會哿（二十）再派黄鷺塘等四代表來港調停海員罷工　　香港電粤財廳以庫帑支絀擬抽遺産稅（以上二十日下午六鐘） 
交通大學無線電 
[美參院中之華會條約]  
　　華盛頓電政府雖力促民主黨共和黨領袖從速討倫華會各約但參院外交股員會之爭論頗烈恐諸約一時尙不能提交參議有數報之評論豫料參院之欲知締結各約所由之談判詳情或將遷延時日惟當局則信各約終必由參院批准 
　　紐約電參院外交股員會星期五日開會時頗多爭論加州議員約翰森氏反對海軍協約並請大衆注意陸軍部擬將駐菲美兵七千五百名全數撤退僅留警備隊並擬撤除菲島及瓜姆島軍防之說約翰森氏謂約中除許英國以太平洋之門戸新加坡爲海軍根據地外又許日本本部之防禦工程不加限制今日海上界線已在夏威夷羣島約翰森氏並於太平洋之軍事現局有所建議洛志氏謂菲列濱羣島之安寗有國際之誠信可恃約翰森氏建議之行動殊多窒礙洛志氏並允卽以參院所欲得之消息報告參院聞哈定總統將於星期一日以答覆希志考克决議案之文提交參院 
　　華盛頓電參議員若干人現信雅泊島條約當無爭論但股員會對於海軍協約或將提出保留案阻止施用武力據目下討論情形觀之該約將受最力之反對多數參議員或將反對批准該約因約内規定菲島及瓜姆島不得續增防禦工程也 
[美人之華會評]  
　　紐約電前任副國務卿台維士氏在此演說謂裁减軍備會議不能謂爲外交之勝利英日盟約有取消之名而無其實且自美國簽定四國協約後反擴張英日盟約原有之範圍日本得有美國在太平洋良好行爲之質言而並無質言予美日英法之簽定此約於國際聯盟所未規定之事件毫未有所認可云云 
[日諾瓦大會之籌備]  
　　羅馬電日諾瓦會議之籌備委員會現正逐日開會預料與會之代表將有一千一百七十二人新聞記者七百五十三人據前駐美意大使亞桑斯氏聲稱該會議大約將於三月間開幕 
[英將之埃及政策]  
　　倫敦電星期捷報記者謁見愛蘭貝將軍詢以對埃及政策將軍不肯作答惟謂渠對於與内閣談話之結果甚爲滿意今擬於星期三日回埃及渠對於埃及前途甚抱希望 
[愛爾蘭之共和軍宣言]  
　　倫敦電愛爾蘭共和軍宣言承認陸軍及臨時政府之領袖並願效忠於現有民國（以上二十日到） 
特約路透電 
[英埃條約之内容]  
　　十八日倫敦電英埃條約之條欵須俟愛蘭貝將軍回埃及以約文通告埃及王後再行正式發表惟各報載有該約内容謂保護領土制行將廢除戒嚴令俟責任政府成立時即將取銷並附有關於保衛帝國交通及寓埃外人並擔保拒絶外國干涉之保留條件當談判進行之際英軍仍駐埃及英國於蘇彝士運河駐兵之權利未議放棄 
　十九日倫敦電非官塲傳播之英埃條約内容與報紙所載者同開羅地方連日有人持手槍攻擊英人敎育部總管白朗氏及某法商行職員朱爾丹氏因傷殞命另有英員兩人受傷不重 
[英人對印之兵備談]  
　　十九日德里電勞林森上將今日在此向英印新聞記者演說謂印度宜置更强之陸軍邊界部落如結合圑體則可得軍械精備之戰士十三萬名而駐印英軍及印騎兵近均减少名額本月内當道調兵輔助警察共有二十四次之多印度所助帝國海軍費僅有英金十萬鎊勞林森上將結語曰余嘗竭力减輕陸軍經費但不能逾安寗之限度 
[南北愛爾蘭之緩和]  
　　十九日倫敦電據官場消息愛爾蘭總督已命釋放直赴倫登特里賽足球途中爲烏斯特人所拘之新芬黨一隊據傳南愛爾蘭之騷亂即因此拘人案發生高林士氏亦命續釋被擄之烏爾斯特人十八名故愛爾蘭空氣之緊張已有緩和之象 
[北巖爵士之英法屬地談]  
　　十九日馬賽電北巖爵士昨在此間答覆歡迎詞時續稱雖印度埃及猶太皆有嚴重問題然英帝國及英國在遠東諸國之商務在比較上有視前更佳之狀况法國爲世界第二殖民國其所有之土地有可爲組織之模範者但有數殖民地不爲英人所深知卽法人亦不盡知之也 
[美金輸入印度]  
　　十八日紐約電銀行已佈置將值美金八十萬元之金條運往孟買此爲若干月來美國輸出之第一批金條聞南斐罷工英國現金之接濟已減至最低之點故美國銀行家得乘隙而入 
[澳洲之茶葉統計]  
　　一月十九日墨爾邦消息去年十一月份輸入澳洲之茶葉共四百七十五萬二千五百零九磅内有爪哇茶三百零一萬零三百三十六磅錫蘭茶一百三十七萬五千二百十八磅中國茶十一萬三千六百零六磅若在一九二○年十一月份中國茶僅有二萬三千一百四十一磅耳 
[英國之國庫債劵]  
　　十八日倫敦電英倫銀行布告凡持有四月一日之五釐國庫債劵者如不欲還本可換取三釐半之更換債劵到朝國庫劵面值百鎊者得換取一百三十五鎊之新劵 
[東俄紅白軍之戰况]  
　　二十日海參崴電白軍司令部現設於維亞成斯加亞白軍現整隊退至該處紅軍共有七千名士氣不振尤以赤塔旅爲最紅軍糧食不足其糧食全以武力取諸民間白軍子彈缺乏但最急需者爲金錢如得足欵則必能逐漸占據土地恢復秩序與法律蓋人民均表同情於白軍而紅黨可以金錢運動也日軍旣不以子彈金錢輔助白軍且尙干涉火車行動妨碍戰務 
[朝鮮銀行之聲明]  
　　二十日東京電朝鮮銀行總裁美濃氏向路透訪員言及外間所傳該銀行無可收回之借欵共逹日幣八千萬元一說謂朝鮮銀行之地位與其他許多銀行並無差異蓋各銀行於過去二十個月商業凋敝之際不能不因債戸之困難而展長收欵之期限也美濃氏對於朝鮮銀行之前途表示樂觀謂放出之欠欵大半可收回云 
[中法實業銀行案之報告]  
　　十八日巴黎電參議院財政委員會一致通過之中法實業銀行案由甌納立氏報告主張此案成立據晨報云甌氏報告中載有接受復振該銀行切實計畫之條件（一）嚴懲罪人（二）付足股本（三）撤換董事及重要職員（四）清算債務（五）收歸國家監督（六）追索未付欠債有參議員數人旣已表示其意思擬於二月二十八日公開辯論時反對此案 
[各國近事記]  
　　十九日德里電印度諸王公昨晚公讌英太子與宴者二百五十人賓主互發演詞盡歡而散 
　　二十日倫敦電海軍依减政政策晚於八月内將現役册　定提督人數由九十二减至七十七 
 
 

Page 5

 
 
   
 
 

Page 6

 
 
國外要聞 
[日外部解釋二十一條之聲明]  
　　事實上於日本有利 
　　日本代表在華會遠東委員會聲明撤回二十一條之第五項保留及滿蒙優先權一事經日本外務省發表後該省當局曾對日本記者某表明日本所以放棄滿蒙優先權之理由並對於該聲明之全部與以相當說明略以該聲明中以撤回第五項保留一層爲最重要蓋因中國常慮日本再行提出該項交涉時抱不安故日本特行撤回也不過此項撤回僅撤回從來之保留而已並非誓言將來絶對不再要求關於第五項所列舉之事項故由法律方面言將來得自由作爲新要求而提起交涉是不待言也惟從事實方面言時勢變化已至今日亦無爲此等要求之必要故將來當不至再爲問題耳其次聲明中之關於滿蒙修築鐵路之借欵·及以該地課稅爲擔保之借欵·而特許與日本資本家之優先權所以允開放爲新銀行圑共同事業者蓋日本遵守九國條約之規定放棄日本在南滿洲及東部内蒙古之企業的優先權以明滿蒙適用機會均等之原則也且因時勢之變遷日本經濟力之發逹已非固執滿蒙優先權之時會不如將滿蒙開放他面向中國南方謀得自由活動之機較爲更有利也至於放棄南滿洲之政治財政軍事警察之聘用顧問之優先權則以該協定迄今並未實行已引起中國方面之反感且此次九國條約又已承認中國行政上之自主權故不得不放棄者也又關於南滿洲及東部内蒙古之企業的優先權之開放之聲明已一併聲明對於新銀圑組織之節略換文所明記之諒解不得解爲因聲明而遂變更或至歸無效故前此提交新銀行圑之洮熱鐵路及其支路以外之各借欵鐵路並無可等影響也 
[日本將廢除三路特定運費]  
　　羅特原則之第一影響 
　　日本鐵道省所管鐵路與朝鮮鐵路及南滿鐵路從來有所謂三綫聯絡特定運費者蓋從來由日本内地運往大連之特定貨物概較普通運費減賤五成運往安東者則减朝鮮鐵路運費之五成至七成對於由安東至南滿鐵路沿綫各站者則减運費三成故日人貿易特得利益而外人運貨則負擔頗重此次華盛頓會議已將去年十一月二十一日之羅特决議案四大原則修正通過爲「在中國領土内爲確立各國民之商工業上之機會均等主義起見宜努力以赴之」故有違反此原則者概須撤去現聞美國政府對於三綫聯絡特定運費已正式對日本政府發出通告要求撤廢此項規定以符原則日本政府以旣在華會聲明維持中國機會均等且有羅特氏之四原則故不得不將此特定運費撤廢以恢復大正五年未有特定費規定以前之狀態但因此之故各方面所受影響甚大一般貨物當不經朝鮮鐵路而由海路逕運大連故日本内地及上海山東一帶棉紗均集中大連而朝鮮鐵路之貨物則將異常减少將來之維持必感困難耳 
[赤塔代表在華府之表示（續）]  
　　上華盛頓會議書 
　　當美國總統發起邀請各大國集議華盛頓討論限制軍備及遠東問題之時日本乃首先通知遠東共和國政府表示願開始交涉之意於是兩國名派代表集議於大連遠東共和國政府提出以下兩問題討論（一）撤退外軍（二）訂立商約不料日代表以種種託詞欲圖保留其軍隊一方再提出條件爲其僑民要求特别秘密經濟權謀暗地操縱遠東共和國政府聽其使命日代表絶對拒絶討論撤退庫頁島及大陸上之日軍問題謂此項問題當俟將來全俄政府正式被各國承認後方能討論同時日本代表又要求遠東共和國政府承認一九○七年日政府與俄皇政府訂立之漁業條約此種横蠻無理之要求欲將俄屬庫頁島及阿穆爾下游劃歸日本當然爲遠東共和國政府所拒絶故大連會議開幕以來迄今尙無結果日人乃施其故智利用麥庫羅夫政府謝米諾夫與高佩爾之軍隊進攻遠東共和國人民任其違反條約侵過中立地帶以入前阿穆爾省以前條約中曾正式規定凡日軍駐紥區域不得任武裝俄兵之侵入中立地帶亦不得有俄兵之蹤跡今則日人親自違反此項條約盡力援助俄舊黨供給其武裝令其侵過中立地帶遠東共和國第一次國會曾向日本提出嚴重抗議（見附屬公文第二件）反對日軍此項行爲目前沿海省之現象乃日軍與俄匪共同所爲專從事擾亂人民之治安者也俄屬庫頁島以及大陸之一部分（阿穆爾河口·雙城子一部分·德卡斯缺等地）已完全日本化矣遠東共和國政府雖見種種困難當前亦盡力設法維持國内之安寧并圖商業實業之發展特宣言現在及將來東俄地境和平之維持其完全責任在乎日本政府苟日本政府在遠東俄羅斯之政策仍繼續其圖謀擾亂經濟政治之故態則遠東俄羅斯將永無和平之可言日本政府屢次對外之宣言皆冠冕堂皇惟遠東俄民已於三年來飽受其欺騙故苟俄境有日兵一名之蹤跡斷不聽其空言遠東共和國人民現正從事建設其民治主義國家甚願與世界各國人民恢復經濟政治邦交歡迎外人合法之投資以開採天然寶藏但彼等不願忍受絲毫强迫盼望以自由而有主權人民之資格與世界上謀進化及文明者携手遠東共和國人民已久忘捷克軍隊之事只知以和平治安實業爲前提更無絲毫希圖掠奪他人之心理東俄人民對於領土主權之統治權當由參加干預俄事之各國完全擔保美政府曾邀請日本政府同時出兵西伯利亞日本政府得到美政府之邀請方出兵干預俄事故美政府對於此事實負有特别重大之責任日人在俄境損失之生命斷不能作爲日軍奪取俄土地之正當理由蓋俄民生命財産之損失較之日人何止若干倍遠東和平全賴遠東問題能以根據正義而解决意卽遠東人民全體之合法權利必當完恢復也遠東俄民以及全體俄民皆不願安居於武力强壓之下爲遠東和平以及全世界和平之利益計爲使遠東人民保存對於各大國之信仰計遠東俄境之外軍當完全撤退并當使遠東共和國人民有機會參加全世界人民之進化運動也遠東共和國特别代表團團長楊西科夫團員司克維爾斯基加拉瓦夫一九二二年一月五日華盛頓（完） 
國内要聞 
[北京通信（穆）]  
　　沉悶中時局之内幕 
　　旬餘來之時局頗入沉悶之境所謂内閣問題奉直問題幾無具體的事實之可說按其實際則内幕糾紛絶少進步北京報紙日日言和平言諒解而外間口傳適得其反但欲追求其不和平不諒解之實况則又無一明確之徵驗此所謂沉悶也然沉悶之中有可明見者則梁葉態度至今仍不來不辭其同系在天津租界若有何種大事之布置且冀幸奉直之間庶幾破裂或可爲彼系起死回生之機而日從事鼓吹與挑撥奉系之楊宇霆及安福舊將曲同豐陳文運張敬堯吳光新輩則麕集奉天磨拳擦掌自告奮勇即新入交系之一二武人亦與若輩　混近且將本上將軍段祺瑞掖至析津而有因此鉙免障礙得便利之表示至直隸之王承斌兩次赴奉忽去忽來問以有何結果則又毫無徵驗惟知奉天所斤斤者爲面子問題而面子二字又有兩說一爲梁氏對於賣國之名不肯容忍欲吳佩孚有所聲明自稱誤會以爲彼遮羞之計一爲張作霖以陷東兩電旣已發出而水竹邨人及孚威將軍應對彼兩電所言有一交代以使彼得以下塲據曾晤王承斌者所言面子問題實十餘日來最難解决之事蓋奉天有此求而洛陽未能如是應且牽涉及於集靈囿内而内閣問題因此更談不到也 
　　沉悶之内容當然爲醖釀二字然究如何醖釀耶此又最難證實者消息靈通之政軍兩界要人皆謂兩方都在凖備調停恐難收效扣車籌餉備械已成司空見慣之事若實際上之軍事行動則直隸方面據保定歸客所談中下級軍官皆躍躍欲試吳佩孚在洛亦積極準備軍事京漢沿線多有軍隊之調動然如趙玉珂王承斌輩則力主不可妄勳曹錕無可無不可和平激烈兩無足稱奉天方面張作霖自始即主張急激若不可一日耐者而張作相張景惠則不主開釁但聞一月以前即有便衣軍士陸續入關而最近壽筵會議齊集大小軍官來聽將令則所有結果即爲軍隊之移動距今四日以前即傳近畿奉軍將撤退出關表示不問關内事以與直方言退讓凡軍官眷屬在京者亦急急出京回奉不稍淹留計移家之舉已三四日今已將次移竣其在南苑之二十七師及一補充旅自昨日起實行開拔今日下午報告只餘兩營看守壁壘而他處奉軍除小站一旅早赴哈爾濱外其廊房一旅通州一旅亦正撤退計關内奉軍二師四旅（十六師二十七師外南苑一補充旅廊房通州小站各一旅）只第十六師不動其餘則移駐山海關昌黎軍糧城一帶二十七師本部則設山海關就軍事言頗似戰時集中之行動未必果爲退讓蓋自安福舊將之日聒張側實不啻舍去内閣問題而重提直皖舊事矣 
　　天津盛傳奉粤連合日前且有奉畀粤以二百萬之說加以徐樹錚方赴桂林而北伐之聲已至似不得謂絶無蛛絲馬跡之可見說者謂將由粤以北伐制吳於長江而奉躡其後乘其敝另一說者則謂據黑龍江報告俄人失食者數十萬在俄境蠢蠢欲動而中韓俄之某主義派人於十七日在伊爾庫斯克開東洋革命大會則東三省之後路依然可慮奉未必敢以全力入關然按諸近日情形則前者爲近焉至於北伐之聲旣盛當局兩電曹吳而曹氏來電則請政府統籌全局以消禍變請逕令贛鄂兩督嚴加戒備吳氏來電雖日言已有防備而又請令魯豫皖晋派遣援軍請政府對於餉項械彈積極籌備一似以防禦北伐諉諸政府而不負完全責任者殆已有所忌憚不敢以全力對南而北方形勢之急益可見矣 
　　至現在之政府殆已類民六段氏免職張勳未來時之現象北伐聲勢浩大中而負軍事責任之參陸處鮑貴卿旣久病不銷假張懷芝亦另有所活動於日前出京參陸部次長向邨人請示邨人囑令籌備而兩部次長相顧無策代揆之顔惠慶當此風潮洶湧中急欲離此漩渦且不解軍事而軍事又負責無人更覺辦不下去故雖閣議仍開而政府之實已全不能舉今日顔氏且有十日已滿將不再到院之吐露而新任内閣則形勢上又萬談不到故數日來院處兩重要機關殆停頓已居十分之九猶不如民六夏間有王士珍之陪侍黄陂爲無形之内閣也至邨人所爲亦不過今派一人明派一人赴保赴奉僕僕道途而已（二月十八日） 
[北京通信（公御）]  
　　張弧手中之鹽稅公債 
　　吳佩孚口中之財政公開 
　　現在北京生死存亡的問題即係鹽稅公債九千六百萬能否發行在政府方面無論外間如何反對决定勢在必行但反對派之首領吳佩孚其勢又不可侮故財長張弧於日前派部員許造時偕同吳佩孚代表前往洛陽陳述此九千六百萬公債所以不得不發行之故聞許部員並携帶一手摺詳述不得已之理由言頗委曲約有數千字但其詳情不能探悉僅悉許部員與吳佩孚當時談話情形茲述之如下以告留心近日北京政府之財政者 
　　許部員見吳佩孚後略云此次九千六百萬的公債完全是國内銀行零星借欵立等要還不得不發行的况且上項各種借欵平均利息至少亦有二分毎年擔負付利就要一千八百萬要是發行這批公債其利息一律只有六釐毎年只要六百萬就可省出一千二百萬供給軍政兩項費用了此爲許部員所舉第一個理由又謂這些借欵總是言明以鹽餘作抵在當初借欵的時候除合同要約之外還由財政部對於各銀行加以正式的委任書委任各銀行在鹽餘存欵項下代扣應得之數如此辦法則鹽餘的數目本來有限那能再有餘數供給軍政兩項要用呢所以今年最近的六個月若不發行此項公債必有絶大的危險發生此爲許部員所舉第二個理由 
　　吳佩孚聞此一番談話似略有承認之意但另外尙有一種意見表示謂財政部旣然通電表示財政公開就應該做到眞正的公開不應做欺詐的公開須知財政公開四個字第一步就應該算清賬目這幾年中央賬目本來是算不清的但是至低的限度也應該把去年一年的賬算清這是狠容易的事究竟去年一年的預算應共多少除去各省截留稅欵不解中央外應共不敷多少此等數目必先確定乃能確定借欵的數目應須多少如以去年各項零星借欵多至九千六百餘萬勢必預算上不敷之數眞有九千六百餘萬而後可果如此說則去年依據預算支出當然有詳賬可查查清之後使國人皆無疑問再來發行此項九千六百萬的公債也不爲遲若是去年預算上不敷之數并無如此之多那末這九千六百萬究竟用到那裏去了所以這篇賬是不能不查的是不能不算清的即如去年川湘戰事我吳某始終只領到中央四十萬元聽說中央開我軍事經費的賬竟多至七八百萬這明明比我實領的數目增加十餘倍請問這十餘倍的錢是誰人中飽的不可不揭開讓大家看個明白 
　　許部員聆此一篇議論後當然唯唯而退趕回北京向張弧報告張在此進退兩難之際聞有人上一條陳謂現在只有兩條路第一條索性把臉放下來把去年侵蝕這九千六百萬的借欵人一篇細賬給他一個完全公開倒也可以逹到最後發行的目的第二條就是馬上辭職不幹也還少受兩天氣少挨兩句駡惟張究竟採用何條現尙未能知悉也（二月十八日） 
[政府對北伐無辦法曹吳亦不肯負責]  
　　北伐聲浪近來益趨緊張日前陳光遠又有急電到京略謂孫文北伐軍隊現已陸續入湘其前隊已抵黄沙河行營參謀部辦公處設在衡州城内財神殿連日有重要軍官在衡籌備軍事衡州城中商號現均停業頃湘軍擬移駐常德讓出長沙省城孫文與李烈鈞之計畫係以主力軍攻鄂並分兵擾贛形勢日急請速示方略以便祇遵云云政府接此電後當即飛電曹錕吳佩孚商籌應付方法聞曹吳前晚均有覆電到京曹電係十六日拍發措詞頗爲冷淡大有置身事外之概原文略謂「孫文北犯喧傳已久現旣集合重兵分途進逼行見戰禍再啓大局益無底定之期一髮千鈞所關甚巨務請中央對於軍事設施通盤計畫以期消弭禍變安奠邦基至鄂贛防務各該省軍事長官負有專責應請逕電蕭陳各督督飭駐防各軍嚴加戒備以免疏虞承詢特復」至吳佩孚覆電係發自洛陽内容略云「寒電奉悉孫文北犯業據贛岳兩處報告前來迭經密飭各軍嚴加防禦勿稍疏懈現正統籌全局計畫策應請中央電令晋皖魯豫各省准備增援隊伍以及餉項械彈俾應緩急是爲至要云云致府所以轉電曹吳原有卸責直派之意今接兩人覆電仍是責難中央當局亦唯有一籌莫展而已 
[膠濟路民有令將發表]  
　　膠濟路定爲民業經閣議通過後内財農交四部即會銜呈請以明令發表茲據公府消息此項明令業經擬就内容約二百餘字略謂膠濟路案經華會議决贖回自辦所有交涉經過及簽字情形均經外交部通電宣布在案關於籌欵贖路辦法至爲重要極應切實進行現據内務財政農商交通四部呈請將該路定爲民業並請頒發明令以昭愼重復據交通部呈稱該部對於籌欵贖路辦法發出兩電之後各省覆電對於籌集欵項極爲踴躍等語先後續據江蘇督軍齊夑元全國商會聯合會條陳集欵贖路辦法計畫周詳具見上下一心深堪嘉尙膠濟路旣經民間籌欵自辦着即定爲永久民業以符名實至民間所集欵項應指定妥實銀行專欵存儲並由各該處商會切實監督而各該銀行於收到路欵亦應隨時報告各該處官廳商會以資稽核庶幾欵不虚糜事能迅舉路權永固民業日昌云云聞此項明令一俟稍加修正日内即可發表茲錄内財農交四部會呈如下呈爲籌贖膠濟鐵路擬請接收後仍歸民辦並規定籌存欵項辦法以順輿情而資考核仰祈鈞鑒事竊膠濟鐵路之敷設緣起於膠州條約章程内雖有招集華商德商股分之規定惟其時國民無投資者嗣由魯省酌籌官欵購股數亦僅十二萬兩有奇比較德股止占二百分之一當然權不我屬歐戰開後日人佔據青島膠濟一路遂由其管理數年來魯省人民及各界士紳因利害所關相與奔走呼號一致以收還該路爲主旨本年太平洋會議我國代表在華盛頓與日本代表因此問題爭持未决經交通部迭電代表主張現欵收回並經交通部於一月寒日二月東日兩次通電全國擬將該路歸爲民業由人民籌欵贖回自辦旋准各省督軍省長先後電復擔任鉅欵已過半數各省紳商人民組織機關分認籌欵者甚衆風聲所樹踴躍輸將具見國民見義勇爲熱誠愛國現准華會三代表電稱膠濟鐵路交涉業經英美調停簽定由我國用國庫劵收回除一切交涉情形由外交部另案呈明外查該路收回原以國家名義第欵由民籌則路歸民辦於義甚正仍與華會簽定辦法不相抵觸抑就此時機可以實現政府民業鐵路之提倡復養成人民經營新業之能力擬請大總統准將膠濟鐵路收回後仍歸民辦永爲民業以順輿情至人民籌欵辦法自應由人民指定銀行專欵存儲並由各該商會負監督之責任此欵專爲贖路之需無論何人何事不得騰挪提用總期投資者得穏固之保障而終歸於確當之用途各該銀行亦應將收數隨時報告官廳商會俾資考核此案業經提出國務會議議决衆意僉同所有籌贖膠濟鐵路擬請接收後仍歸民辦並規定籌存欵項辦法緣由理合會同呈請大總統鈞鑒明令公布施行再此案係交通部主稿内務部財政部農商部會銜未及會印合併陳明 
　　又聞政府當局因膠濟路線瞬將接收關於該路營業收入之各種簿記與沿線各種建築物均須事前確查以作根據昨日外交交通兩部曾有一度之會議結果决定先行着手將該路在德人經營時營業之概况與日本接收後之情形事前詳爲調查以便接收之時一一按數核稽其各站之建築物如站台·候車室·水道等亦須先行繪具圖說其他關於管理各項亦須特别注意列入調查項目中 
[三代表報告關稅案結果]  
　　施顧王三代表上月二十八日曾有電來京報告華會議决中國關稅案情形茲錄原電如下關於修改中國關稅案之决議茲以中國政府財政困難有加稅之必要故美比英中法意日本荷蘭並葡萄牙各國所派太會代表對於一九一八年二月十九日在上海修改稅則委員會所訂之進口稅則贊成立即修正以便將中國與各國所訂各種商約所規定之值百抽五切實履行其進行手續應仍在上海組織一委員會依據上次所定之大旨加以修正此委員會由上列各國派遣代表組織之如别國有願加入者應以該國政府已由參預太會各國所承認並曾與中國訂有條約對於該國進出口貨物不得過值百抽五者爲限修改事從速進行期在此案經遠東問題委員會議决之日起四個月以内告竣新稅則之實行亦應從速惟須俟該稅則公布这日起兩個月後美國政府應以太會盟主資格立將會中所議决之上項條件通告未與太會而曾參預一九一八年之修改稅則會之各國政府以便週知關於修改中國關稅合同如　茲爲增加中國關稅起見美比英中法意日本荷蘭葡萄牙各國議决下列各條（一）由參預此次太會各國以及將來附和太會所議决重行修改中國稅則議案之各國派遣代表組織一特别會議速行籌備裁釐方法實行一九零二年九月五日中英條約第八條一九零三年十月八日中美條約之第四第五條並一九零三年年十月八日中日附加條約之第一條關於加稅以及徵　附加稅各項之規定此特别會議須自此約批准之日起三個月内在中國成立其地點及開會日期由中國政府指定之（二）在裁撤釐金曁切實履行上列各條欵所規定之前該特别會議應討論值此過渡時代所應用之一切徵稅章程並得准其對於進出口貨暫徵附加稅若干至附加稅之用途及其徵收時應受何項附加稅除奢侈品外應一律值百抽二·五至奢侈品稅率之規定應由該會詳愼考慮總以雖負重稅尙不至有碍商務之進行爲凖惟至多不得過百分之五·三（三）關稅則例從速修改已經太會各國代表於一九二二年一月在華盛頓開大會表决惟此次修改蕆事四年後應重行修改一次俾所徵之稅合乎特别會議所定之價至對於進口貨之稅則按現行條約所規定者係十年一修現重行規定改爲毎七年修改一次並將此節聲明於特别會議章程第一條以免届期延誤（四）關於中國關稅事對於締結此約各國應授與切實平等待遇曁機會（五）所有中國邊界水陸各關卡徵收稅率一俟該特别會議規定實行一律辦法後應歸一致一原則所有關稅利益一概廢除惟廢除此項利益時應設法予與地方上經濟利益以爲交換關稅如有增加致將稅則修改或以後履行此約徵收附加稅時所有水陸各關卡應歸一致（六）通過稅之徵收在本約第一欵所討論者未經實行以前暫照值百抽二·五（七）凡未預此約各國如該國政府已經訂約對於該國進口貨物不得過值百抽五應請加入此約惟加入後須將從前與中國所訂條約取消之美國政府應以盟主資格將此意通告各國政府並將各國復書知會訂約各國以資接洽（八）公布條欵照尋常格式特别議决者如后美國政府應以盟主資格立將此約所規定關於中國稅則之條欵通告有關係各國以便早日得其同意基鈞惠二十八日 
[董康兼任償債委員會原因]  
　　張弧所組織之償還短期債欵委員會本擬以高凌　爲委員長嗣因外間反對激烈恐生他變遂又决定以董康兼任據某要人云中國財政紊亂原因雖非一端而尤以内外短期債務爲最甚蓋内外短期債務之内容不僅利息重大條件苛刻而其用途複雜殊非局外人所能查悉當局旣經主張財政公開應如何愼選相當之人充任斯席乃竟以素嗜古董不知經濟之董康承乏未卜董氏如何對付至當局以董兼充之原因不外三種（一）利用門外漢此蓋爲人所知無庸煩言（二）用董氏地位對於法界得以疏解蓋内外各債之弊端叢積如果認眞審查必有法律問題發生得董維持於其間或可佔得許多便宜（三）閣員中高齊均以嫌疑不能兼任顔以外交兼領總揆不便再兼鮑以本職繁劇迭次辭職更不能强使兼任李陳資望均淺亦難提出至葉恭綽則更不成問題故當局籌維再四祗有强令董氏勉爲其難現聞董氏深知上述情形决計不就惟某方面對於董氏尙擬竭力疏通不知董果能不爲人利用否 
[進行中之郵餘借欵]  
　　政府當局近擬進行一種郵餘借欵曾與豐盛公司接洽此外尙有某公司亦欲承攬此項借欵其總數爲五百萬元利息一分八釐先扣十二個月以三年爲期折扣爲九四匯水百分之一零五經手人爲某路局長但豐盛公司方面之資本家仍在競辦中因豐盛公司之重要人 
 
 

Page 7

 
 
物即豐盛胡同七號之要人以交通收入抵押於交通系組合之借欵圑所謂利權不外溢者是也聞郵務長鐵士蘭方面謂郵餘毎年不多必須留作擴充郵務境加收入之用若一有收入即行抵押出去甚足以阻遏郵務之發逹至毎年解欵到部則可若以此作擔保品則本人爲職務關係未便簽字曩者安格聯反對提撥關餘故公債票信用尙好今政府將郵餘做押欵若以總統命令郵務長簽字則可否則不敢聞命云云故此項借欵尙未必能成也 
[弼德氏改革中國稅制意見（續）]  
　　一千九百十一年之清國預算釐金總數爲四十四兆兩據余（弼德自稱）所見則此數係包括鹽釐在内而鹽之收入據某日人報告約九兆兩則百貨釐金之收入數必須减至三十五兆兩也一千九百十二年之民國預算則釐金之收入爲二十四兆兩何以相差如此之大未附說明以意度之半由鴉片釐金之損失半由鹽釐歸入鹽稅不復列入釐金半由南京省政府之廢除釐金也欲知釐金廢除後之應抵補數必先知一）釐金而外之他稅視爲發生損失之原因者有幾種（二）由内地消費各貨所收入之釐金共有若干由總數减所數則知由外貨所收入之釐金數以公平之估計此數當有若干余且不贅述將來此完全問題尙須詳細研究也然而余仍有一言則在一千九百零一年曾有華人謂進口稅增至值百抽十五僅足扺補外貨釐金之損失數就余種種研究則值百抽十二又二分之一似較公允也一千九百十二年余頗一調查中國海關之商務其時外貨進口之總值連鴉片在内爲四百二十四兆兩以余所見則進口貨中應分别討論而百分之七又二分之一之增加稅不能普及各物例如香港再進口之中國貨已在内地繳納各稅不能與舶來之外貨一例對待苟不分貨物一例徵收毎年收入有三十二兆兩其中須減去徵收費下列各數就余所見爲實行值百抽五之稅率並再加百分之七又二分之一後關稅收入之公允估計數也其凈數卽可用以付還外債茲就一九一二年海關收入報告數推定如下一九一二年海關總收入四○○○○·○○○兩稅率增加後之增加收入三二·○○○·○○○兩實行值百抽五稅率之增加收入七·○○○○○○兩共計爲七九·○○○·○○○兩内應减去鴉片稅一八·○○○·○○○兩鴉片釐金四·四○○·○○○兩通過稅二·○○○·○○○兩噸稅一·四○○·○○○兩徵收費五·○○○·○○○兩增加稅之附增徵收費三·四○○·○○○兩共計減去一八·○○○·○○○兩實凈得六一·○○○·○○○兩上數未包含出口稅改訂或增加出口稅或改用他稅後所有之收入且將來國際貿易發逹後可能增加之收入亦未計算馬凱條約所舉之消費稅不足抵補由各地消費各物所徵收之釐金且余所知則中國賦稅制度已在新舊交替之際將來制度完成後祇有地丁關稅　鹽稅三者稍留舊狀凡新設一制度之最要點須减少徵收機關其已有之機關則减少其所用之人員歷來爲人設職之舊習切宜戒除中國近將海關鹽稅鐵道郵電等等直接由中央派人管理使對中央政府負責任然各種省稅（包括地丁）之由逐戸徵收者則宜使納戸繳於一處由省收稅員隨時徵收如在美國凡州城各稅均繳於一處再按照法律分之於各用費機關凡徵收員之常入人家必爲人所不悅而以窮民爲甚而中國則窮邦也至稅務之分類賦稅擔負之歸宿及徵收之普通狀式言之綦繁非一時所能詳述總之中國政府對於修改關稅旣抱進行之决心則吾人所希望者中國當能得忠懇敏摯富有經驗之人而任用之切勿假手於腐敗之官僚而失太平洋會議與會各國之期望也 
[王景春條陳維持交通事業]  
　　無非特别會計 
　　交通部參事王景春近以交通部應以發展交通爲天職財政公開爲急務條陳當軸茲錄其原呈云大總統國務總理交通總長鈞鑒敬肅者竊查交通事業原以維持交通發展營業爲第一要義至其結果或盈或虧尙屬次要問題蓋以交通事業對於實業敎育農商軍事均有密切關係交通便利上述各事必受其益交通梗阻必受其損職是之故國家對於交通部當視爲維持交通之機關不當僅視爲生財之淵藪設爲時勢所迫窮極無奈須藉交通事業爲生財之道亦應加意保護扶植俾其有力足以生財萬不能過事剥削失其生財本能漸至同歸於盡也所以東西各國深知此種流弊力防交通事業與政潮牽混俾得一意經營力圖發展以交通事業之收入專供交通維持與發展之支出設有不足則由國家籌欵補助所有紅利儘先撥作發展交通之用如有盈餘然後撥歸國家財政機關依法分配不容交通機關對於其他行政發生直接擔負之責各顧考成權限綦明其所以然者實以交通機關對於支配國家財政本非所長亦非其分内这事若勉强而行支配於甲則乙懷疑支配於乙則丙生妒必至羣相責難互起猜疑不但分内應辦交通事業無暇顧及反而引起各種爭端貽誤大局莫此爲甚故交通與財政機關權限分晰極明不容牽混先進國之所以如此立法者良有以也乃默察我國則毎有不然者年來財政竭蹶普通心理徒震交通事業收入之鉅而不知其支出更繁徒歆其收入有常而不知其支出實絀軍政各費羅掘俱窮交通收入宰割殆盡以至交通事業日漸廢弛信用亦日形隳落歷任交通當局明知供不敷求而迫於時勢亦祗好借資應付剜肉補瘡愈趨愈下長此以往勢必交通停頓事業破産究厥其原毎因各界不知交通底藴以爲取之不盡用之不竭或昧於眞象不肯諒解或甘心犧牲交通事業以供其求以致交通負擔日加無已幾有不能支持之勢試以交通上年分之收入與支出計之收支相抵已虧二千四百餘萬元政府不特毫無補助且又勉令供給軍政各費旣無來源祇得乞諸其鄰而與之專事借貸期短息重愈積愈多愈多愈難除外債不計外其轉瞬到期無法應付之内債計千餘萬元其已到期未付之欵亦逹九百餘萬元之多此外京漢京綏等路到期未付之債欵料價亦逹千餘萬元漢粤川廣九寗湘浦信等路毎年之虧折計約四百餘萬元亦漸歸無著此尙綜絜其大者言之其他支出尙不在内循是以往不惟交通事業無法發展即現狀亦難維持破産暴動恐所難免京綏因不能按期發薪致啓内鬨是其明證總之皮之不存毛將安附此時若不急圖補救之方内何以維國本外何以杜覬覦爲今之計惟有力求各方面之覺悟與諒解一面將交通欵項概予公開謹列大綱如下一由交通部組織交通經濟委員會所有經濟問題一律提出會議公同審核按照下開次序分别撥付中央及地方有關係之主要機關酌派代表充作會員列席接洽藉免隔閡二交通收入應先儘左列各項次第支出（甲）交通事業之營業支出與部局之薪工此爲生利之源首須按期照付以免業務吃虧（乙）國外貸借之本息關係國際信用應按期撥付（丙）國内貸借之本息關係國内金融與信用應按期撥付（丁）交通部自行負擔之交通敎育經費此爲培養交通人才之需且係已成之事未便中止（戊）因發展營業所需之資本支出三所有收入除以上各項支出外如有盈餘自應掃數撥交財政部如何支配交通部概不過問上開辦法直接係爲補救交通之破産間接可增國家之收入且防交通機關變爲黨爭之導火線我國交通事業急待展拓果能積極經營國家之元氣可望恢復商務實業亦能發展舍此不圖後難爲繼管見所及是否可行敬請鈞裁 
[敎育部員之催薪運動]  
　　敎育部部員因薪金問題屢起風潮敎次陳垣前與各部員約有於十五日一定發薪之宣言詎至十五日之期各部員指望可以移撥此欵作仰事俯蓄之需相率至部請陳氏履行前言乃陳空空妙手以領不着欵一語敷衍過去各部員覩此情形以非有二次罷工决不足以逹到發薪目的遂决定先向陳氏質問再斷然舉行最後之辦法陳本解人事先已有準備略謂各位困難兄弟亦是一樣兄弟極望早日發薪免受折磨不如大家（指各部員及本身而言）共同組織催薪大會向財部告哀或者可邀當局之一顧各部員迫不得已遂於昨日（十八）邀集全體在本部大禮堂開會並請陳氏出席籌商一切經討論良久陳允一面向財部婉轉相商務逹到發放一個月薪金之目的一面再向銀行方面交涉借欵以期清發一切按敎育部近曾向華俄道勝銀行商借三十萬兩該行以血本攸關非有確實抵押品不肯答應陳垣不得已乃與財政部商借印花稅票一百萬元以爲借欵之抵押品張弧雖允撥給印花稅票但究竟數目則不肯斷定並附有一種說明謂『此項印花稅票祇作爲抵押之品不可另行處分』現陳氏日内擬卽以印票向該行押欵但能否得三十萬兩之現欵則殊不能預定也 
[敎育部與海外留學界]  
　　駐日胡公使爲留日學生反對留學生監督激起極大之風潮曾派劉某代行監督職務終非久計連已來電三次請迅派大員來東主持學務部中討論至再尙未决定辦法外間所傳之許壽裳氏恐亦不甚可靠也 
　　留美學生監督因學欵無著迭次來電請匯敎育部以當此財政奇絀之際無法籌措即命該監督自行借欵將來由部匯還但該監督連接洽多處空口不能辦事故昨來電大要云「借欵無成請速電匯美金十萬濟急」敎次長陳垣接電後照例辦一套公文送往財政部請爲匯欵但恐怕又是白說耳 
　　外交部昨日接駐比公使電開官費自費學生連日到使館請求維持學生否則將全體退學應善籌辦法等語外交部用公文咨送敎育部而日坐愁城之陳遠安亦無辦法付之一嘆而已 
　　自中德恢復國交以來華僑方面已有前往營商者政府雖有遣派學生赴德留學之意因國庫支絀以是尙未决有具體辦法昨有山東學生于本同者在敎育部遞呈一件表明已身心意情願自費赴德留學將來爲國效力該部業已批准日内即可發給介紹書並由外交部塡發渡德護照矣 
[航空署長之易人問題]  
　　自丁錦交卸航空署事務後潘矩楹以曹錕力保得承其乏丁氏深不滿意臨去時將署内各欵概行處分署内人員薪水久欠不發緣該署擴充時所有各費均由斐克斯公司承借丁爲手訂借欵之人故支取經費甚爲便利丁去潘繼該公司多方留難署中人員又復大行更動積欠薪水不能照發以致内部起訌廳長處長皆聲明與潘脫離關係嗣經設法議和未至十分决裂但該署元氣業已凋傷殆盡以故飛行練習常時停滯隂曆新年來雖僅飛數次卽有兩次出險京師居民一聞空中飛艇聲輒惶恐失措不識從天而降之飛將軍又落在誰家以此潘氏大感不便擬决計辭職退讓賢能聞航空界對於繼任署長頗屬意於秦國鏞但丁錦尙欲恢復其地位而潘因丁欲繼任又中止辭意某方面亦囑潘暫忍藉使丁氏不能進行蓋丁與另一方面交契甚深刻下飛行又爲不可忽視之事業故不欲丁繼也 
[京聞拾零]  
　　京師修訂法律館對於我國民律商律早擬着手修訂其後因歐洲各國中如瑞士等已將民律商律合併爲一法典蓋民律雖爲普通法商律雖爲特别法但其共通之處不少合併爲一不無相當故該館對此問題討論多次均未解决而民商律之修訂遂以遲遲昨聞該館討論結果已决定分别編訂兼之該館所聘之顧問法人某氏亦已抵京故决定日内卽着手修訂 
　　政府派駐莫斯科之非正式代表昨曾有來電略謂勞農政府現於巴伊開斯氏之外加派耶夫氏爲駐北京之勞農政府代表協同巴伊開斯及阿格羅夫兩氏與我國締結關於中東路曁松花黑龍兩航權以及重開中俄通商之協定耶氏本爲共産黨領袖之一上月二十二日莫斯科開東方共産黨大會時卽由耶氏主席聞耶氏於北京交涉辦妥後尙擬游歷中國各處 
　　昨日午後四鐘旅京湖北學生會派代表韓覺民等六人至敎部面見次長陳垣請其撤換談錫恩維持武高陳氏答以換談業已决定不成問題至學校經濟公開此種主張實爲正大自當與以贊同各代表以得圓滿答覆當卽辭出至法專開會並將以上情形轉告武高代表通電洛吳及蕭劉請其主張公道並致談氏一函請其自行辭退 
　　田中玉昨有一電抵京陳報通令所屬禁止秘密招兵原文如下查東省土匪充斥擾害閭閻時有不逞之徒假借招兵名義從事勾結隠患堪虞昨特通令所屬嚴加禁止其文云查陸軍定章凡各省派員招募士兵皆須咨由陸軍部核准行文募兵處地方軍民長官方准招募此外無論何人不准擅招法至嚴禁至密也乃近聞不逞之徒竟有假名招兵勾結匪類實屬大干法紀嗣後非奉有明令布告再敢有假借名義在東省秘密招兵或以他法召集游民者立予嚴拿重懲若該地方營縣失於覺察立予嚴處仰即遵照等語除分行所屬嚴密奉行外謹此電陳 
[外僑不滿哈埠市政英報所述]  
　　國聞通信社譯字林報哈爾濱通信云哈爾濱之市政會原係照俄國制度組織更以一九一四年英俄協定之結果加入旅哈外僑之代表自俄國革命而後該會之權力乃逐漸削减推其原因厥有三端（一）共産黨勢力之增加（二）該會人員辦事之疏懶（三）中國方面之干涉當一九零五年哈埠開放准外人自由貿易並居住時該埠各種市政均由中東鐵路特設之市政部管理自此四年後中俄在北京簽定一協約將市政移歸中東路總辦及中國交涉員共管此種辦法爲俄國以外各國僑民所不滿因之反對甚烈直至一九一四英俄協定發生態度始行緩和按照上述協定英國人民得在鐵路地帶内購地但須照俄人例一律納稅並得選出代表加入市政會内此後各國除美國而外亦均承認英人之辦法享受同樣之權利而美人則無購地權焉至一九一九年華人亦派代表加入此不過當時中國權力加入之初步此後中國對俄停止外交關係撤銷俄人領事裁判權因並利用機會得管理所有中東路市政事務市政會所抽各稅除俄人及外人共同繳納者外尙有兩種特捐一爲烟酒捐一爲貨物捐凡運經哈爾濱之貨物毎重一普特納稅若干此項特捐前由中東鐵路徵收歸各市區及沿鐵路各鎭分别支用華人方面對此辦法表示不滿後濱江道尹乃要求將此項特捐歸中國所設之局管理以爲該局經費及該埠之警察費該埠警察在一九二一年三月以前由俄人管理但此後乃併歸華人管理前述華人種種要求對於俄人及其餘各國僑民均所不利惟華人旣遂此等要求尙不能滿意現正日求加稅之機會除一方面向市政會索欵爲警察費外一方面更徵收花捐戲捐又有所謂燈火捐者則更屬滑稽按該項捐欵章程之規定凡俄人所有房屋門上均置一燈上標該戸門牌此項門燈祇准某商店代裝而該市政會即從該商店徵收裝燈捐此項捐欵其一部自入彼華官囊槖之中可無疑也市政會財政之紊亂自更不待言俄人對於華人當然處處退讓故該埠財政今日實完全操諸華人之手俄人自撤銷領事裁判權之後對於華人加稅之要求更無抗議之餘力否則即受懲處至市政之開支單今已久不宣布且即使宣布恐亦難令人滿意耳現在關於該埠市政所發生之問題即一九一四年之英俄協定其效力究竟何若英國人民究否應照此約納稅此稅今雖隨意徵收但市政會中亦仍應有僑民代表之加入緣自該會僑民最後之代表麥根齊去年離哈後僑民即未再舉代表加入僑民利益無以保護意法日各國人民之態度則擬不再納稅實則各國駐哈領事除英領而外多訓令其人民如此辦理也現領事圑爲謀保全人民利益起見已提出一種具體辦法於中國官廳及市政會其中主要之點在增加外國僑民代表之數前外國僑民代表計爲一人今則擬改爲四人此外中俄代表各四人惟此計畫發表之後俄報表示反對謂其近於國際共管市政其意猶以爲市政應由俄人獨管也中國方面反對之理由尙不止此彼等蓋以外人代表增加中國勢力即形薄弱刻正設法拒絶此議惟現在市政情形旣屬混亂外國僑民自不復肯維持現狀苟非外人得有相當之代表額當不再納稅云 
[東三省通訊（隠）]  
　　哈埠人民請願撤消東路技術部 
　　共管東路之說現雖未能實行而迄未中止哈埠業經竭力設法抗議而夷考此事之原因厥維技術部長斯梯文斯之主動故哈埠市民大會集議抵制方法時僉謂技術部若不設法撤消東路將因之擾攘不寗當衆議决請願於東省鐵路公司督辦公所要求電陳中央茲將其請願書錄下「爲請願撤消技術部完全恢復中東路權伏乞鑒核施行事竊以東省鐵路原爲中俄合辦當清光緒初年敷設之初如豁免釐稅借用屬地等事我國之貢獻綦重歐戰時代俄德單獨媾和適當遠東風雲暴起新舊俄黨之政爭均思盤踞斯路爲根據未幾罷工風潮漸熾沿路治安失其常態影響所及國防動摇我鮑前總司令决心擁護統治主權遂於七鬯無驚之中毅然收回路政大權當時艱難締造不數日間驅除亂黨於路界以外幾經慘澹鎭懾之力始克收賢勞謀國之功所有司法警察郵政稅務相率隨路權而次第規復老成碩畫功在國家不意際路事恢廓之日忽來共管之謡回憶曩日艱苦卓絶之勞益凛方來謹愼保守之戒幸提案者怵於正義不敢公然通過噩耗傳來羣情憤激顧撤消之說未果復以擴充技術部權限爲要求擁監管之名行共管之實律以國際信義至爲痛心語云慶父不去魯難未已市民爲拱衛交通行政起見誓難與之共存查技術部之組織根據於高等委員會其時列邦共同出兵志在援俄防德洎歐俄勞農政府完成英美相繼撤兵咸以不干涉俄國内政爲宣言海參崴高等委員廢止假託監管西比利亞線路口實乃於哈爾濱創設技術部年餘以來該部對於公司内部如會計商務運輸各處居然擅派人員妄行干預東省鐵路爲中俄兩國共有前年續訂合同完全改爲商業性質在我管理權限經已根據確定該部竟襲侵越路事故智不恤蹂躪全路行政大權是否藉口監管隠謀共管情勢彰彰不容掩飾市民等依據東鐵合辦約文及尊重路權統一起見除中俄兩國可直接處置外决不許第三者濫行干涉矧共同撤兵以後協約各邦旣聲明對俄局外中立則其原始組織已覺失其根據且烏蘇里路旣被野心者一方所把持該部竟放任相處不能履行監管職權獨於我東路濫行干涉於情理均爲不合市民等認該部容心侵奪路權妨害行政斷不能聽其自由存在長此破壞路政伏念鈞所對於東省鐵路勞苦功高當始終任監護保守之責必不忍此等違法機關横肆侵越並坐視國權路事日即墮落而不加以糾正也爲此籲懇鈞所電陳中央轉商各國駐京公使迅令限期廢止該部機關實行撤加各駐在之代表國權路政實嘉賴之謹迫切陳詞悚惶待命祗呈」哈埠當局接此項　願書後當卽電報省垣孫督軍孫督即以東路護路總司令及督省兩長名義電告中央請中央主持微聞哈埠文武當局對於此電均皆贊成結果如何尙不可知惟若增高技術部權限之說必欲實行則恐哈埠全市必發生極嚴重之反抗諒美國於此當不至一無所知也更聞東路新督辦王迺斌雖奉命多日然其正式視事與否尙在進退未决之間一因與張使之感情爲某事已極乖離一因共管之說不能即時消滅目前之對付各方亦甚困難故不敢輕於嘗試而暫取觀望態度也 
 
 

Page 8

 
 
   
 
 

Page 9

 
 
   
 
 

Page 10

 
 
國内要聞二 
　　山東實行兩種附捐爲修築河工之用　　去歲春間沿河防營電請田兼長飭財廳迅速撥欵刻期修築預備伏汛乃田兼長與財廳視爲緩圖及至七月間霪雨連綿金堤一潰湮没數縣宫家壩决口衝刷至六百餘丈需欵至四五百萬之多田兼長乃主張規復濮工附捐地丁項下加徵百分之十自民國十一年上忙起鹽斤加價毎斤加收大洋四釐自三月一日起日昨已由田兼長通令鹽運署及各縣遵照施行東省連年荒旱盜匪如毛再加以稅捐繁興魯民眞不堪命矣茲錄其令文如下「規復附捐」東省黄河流域本居下游而本省之所謂下游者實爲全河之尾宫防護尤爲不易去歲七月霪雨連綿水勢暴漲以致下游利津縣屬之宫家壩漫决成口衝刷至六百餘丈估計堵築非四五百萬不能濟事中央財政旣極困難本省庫儲羅掘俱窮若坐待延誤將來爲患更有不堪設想者本兼長目擊情形焦灼萬狀與中央往復籌商惟有規復河工附稅以濟急需援前次濮工附捐辦理在糧戸所費甚微而衆擎易舉集腋成裘俾大工得以早日觀成除令各縣知事遵照附徵外合行布告各糧戸人等一體知照自民國十一年上忙起凡完納縣衛地丁錢糧隨繳河工附稅百分之十俟河工經費陸續清結後此項附稅卽行停徵「鹽斤加價」稽自宫家壩决口商業蕭條茲爲救濟一時之計擬就食鹽之戸攤徵工捐於原售鹽價外毎斤加收大洋四釐名曰鹽斤食戸工捐由商人於發售鹽斤時照數帶收並先於報運領照時按照應捐數額墊交鹽運使署收捐處按月彙交財政廳存候撥發工需凡在東岸裝運之鹽一律照此辦理准於三月一日起實行一俟工欵清結與地丁河工附捐同時停止現在地方凋敝本不應重累商民實綠災情奇重工程迫急如不及早興築轉瞬桃汛届期爲害更難逆料兩害取輕自應忍痛須臾拯此飢溺在食戸輸納有限而工振受福匪鮮望各商民同力贊助共成義舉 
[魯省會内幕之變化打破三角同盟說]  
　　山東第三届省議會自演成官民兩派之爭執地方派三圑體人數較多故經過軍警包圍議會後曾以七十餘名議員呈請政府遴派大員來東監視選舉二十餘日以來沉寂異常毫無聲息近至一星期前社會方面忽發現三角同盟將次打破之流言大致係地方派三圑體内之某圑體首領受官僚派運動願停止議長組織之進行查某圑體議員人數有二十八名上下如果官僚派得此一部份之合併其人數即超過三分之二於是乎一正兩副之三個議長可完全由該派産出且最近期間即可以實行選舉記者以此種消息關係山東民意之消長甚大未敢遽以爲信乃至昨日此說愈傳愈盛並有謂某首領非受八萬元之金錢運動而實換得本省之某項要職者某君對某首領及其圑體内之份子曾經詳細剖解其言云某首領性情豪邁見解高明據歷史上之攷察似不至爲暴力屈服爲金錢軟化惟凡從事於政客生活者其從來所標之旗幟無論若何正大若何光明然底裏總不外爲官僚之階梯權利到手即不惜犧牲其向日之旗幟至團體内之各該份子轉移變化更不成問題議員團體之組織純乎　金錢爲第一要素如當領袖者取得相當代價停止議長進取各議員則另覓他方主顧多得一分利益實際上歡迎之不暇更何有領袖帶不動分子之足慮無論何種團體皆可作如是觀正不僅某團體之分子爲然也地方團體之三角同盟本係一種臨時之假組合並非一種眞同盟即謂之爲眞同盟亦不過爲三領袖之眞同盟而絶非三團體全體分子之眞同盟如果三團體分子之眞同盟者其人數已較多必有一種明白之表示乃竟沉寂如此其内幕之鬼鬼祟祟可以想見查我東外交内政危險困難已臻極點無論成立一何種形式之議會必有一部分人沐其利益近有自華會歸來者言山東黄河决口不堵該處報紙印有種種像片附有種種論評貽笑歐美可恥孰甚又青島問題解决諸事皆待討論以第一民意團體之省議會無人領銜與各省區携手辦事亦甚可恥云云聞社會方面自三五日前即聞有山東議會促成會之發起其步驟分作兩層第一步係勸告各議員各領袖限定最短時期將省議會完全組成第二步限期滿後宣佈各議員各領袖之罪狀一面通知旅省之百零七縣同鄉會援照民國元年之原例於一定日期内選出臨時議員一名卽以一百零七人組織一臨時省議會執行議會職務幾時合法議會組成則此臨時省議會即宣告解散此外之變通方法如各縣之旅濟同鄉會有未成立者以各縣之旅省學生自治會替代之如自治會有未成立者則由學生總會促其組織倘果如此辦理諒來十日以内可以組成議會此亦山東一部分人最近之主張也 
[急轉直下之湘局聯粤將開大會决定] 　　湘省以局勢未定各要人主張不同以至時起風波反覆不已經過情狀本報已數數言之自趙氏聯直之主張遭各重要軍人多數之反對湘省局面幾至大起變端趙以事勢險惡不能不急轉直下暫顧目前爰决計採納湘鄉系軍官之主張轉而聯粤業已通電各師旅長各鎭守使各司令即日來省商决大計主張聯粤之各軍官亦已有電呈覆允即日遵令來省趙接得覆電後遂於日前先行召集在省各軍官開一預備會所有孫文派駐湘省之吕超葛光廷凌毅然三代表亦均列席凡應行提交大會之各議題已一律預備完好届期提出聞趙對於湘省現處地位之重要及應付時局之爲難與亟須同袍及各鄰省扶助之希望曾爲極沉痛之長篇演說至其詳細情形則以過於嚴密無從偵知現在第一師師長宋鶴庚衡陽鎭守使謝國光憲兵司令王得慶鄂軍司令夏斗寅已均於十一二三等日先後來省前經請假修墓之第二師師長魯滌平亦不日可到一俟各大將到齊即將開一特别軍事會議商决一切大約經過此次會議湘局内部風潮當可逐漸平息特直軍於湘不免又大加注意耳 
[江西禁娼之近况]  
　　江西風俗質樸人民布衣蔬食淡泊自甘娼家甚少間有秘密賣淫者僅少數浪蕩子爲之捧塲旋起旋滅未爲大害元二年間軍界多屬青年驕奢淫佚無所不爲卒有癸丑之敗北軍來贛荼樓酒肆始見徵妓侑酒娼風漸盛前財政廳長王純因賄案獲譴其罪惡亦醖釀於此自是揚妓鶯遷洪都高標艶幟酒館鬨飲人家讌客莫不笙歌盈耳夕陽西下洗馬池楊家廠諸鬧市妓車往來如梭客商游子駐足環顧痴心蠢動士著隨風移俗自作主人花酒流連兼嗜烟賭虧累滋甚商界子弟竊欵潛逃時有所聞警署報案疊疊雖皆偵得主名追償十難獲一而青年學子遠離鄉并毫無管束習爲冶游資盡輟學逞一時之樂遺無窮之害此尤爲商學界父兄所切齒者揚土兩帮妓女自由營業八年於茲最近調查爲數約在二千旣未開辦花捐警署亦不過問本年一月省議會忽有取締妓女之提議省署因有禁娼之申令變柔懷爲肅殺實出娼家意料之外先是有軍署諮議省議員王文山者應花界之請條陳倡辦花捐興修名勝古跡楊省長諮詢商會商會不可某議員亦提議案歷數經過禍害痛駁王說大會多數可决咨請省長禁娼楊遂照例抄錄原案指令警務處遵照辦理警處飭各區署傳知娼家限期出境然各區署意存觀望並不實行驅逐亦未拘罰一人新正妓女出局如故明目張膽招摇過市於是輿論譁然咸謂官廳權力不能施之於娼則其他政務更安能望其進行故咸露不滿之意目前警務處對於省長指令旣不能不遵辦而妓女勢力雄厚又不敢實施處分遂以陽奉隂違敷衍官樣之文章表面傳訊娼家頭目極其嚴厲勒令具結依限出境自十一日起酒館諭禁呌局而對妓女仍是優待今日（十六）限期已滿人家仍多呌局且頗有人代爲鼓吹開辦花捐籌設工廠之論禁娼結果或將如某報所載投函之一着也惟娼妓之爲害甚大議商學界言禁於前寗能放弛於後上海商業繁盛之地工部局且持正誼實行禁娼誠以維繫風化尊重人道不得不爾苟各界以全力爲進行驅娼之運動必獲最後勝利說者謂以江西之大無處無妓南昌之妓應禁他處之妓亦詎可留九江饒州皆辦花捐吉安贛州廣信袁州瑞州各屬仍照常營業此禁彼開此减彼增亦非善策是宜進而籌除惡務盡之法也 
[閩上下游之兩要訊]  
　　鹽商反對加捐與聯鄉會之復變 
　　上游水警留難鹽船交涉約經數月函電呼籲都數十次官廳一面批示禁止一面從中慫恿冀逹加增鹽船保護費之目的本月十二日建甌各界聯合會電省略稱國家不幸南北搆兵軍興已來横征暴歛我民遭茲浩刧痛深切膚至今無法解脫乃近據我閩鹽商呼籲省政府奇想天開對於商運鹽船密令沿途關卡横肆刁難奸商乘機認繳毎包二元四角之保護費噩耗傳來駭人聽聞我民何辜遭此茶毒無論鹽稅不得附加載諸鹽稅條例及借欵條約旣啓外人干涉復損中央威信而我民丁茲殘喘僅留之際豈能承認此種非法擔負本會代表民意疊經鄭重宣言誓死力爭除迭電否認並由省議會依法請求外尙乞諸公仗義執言一致堅拒事機危迫幸垂拯救云云福州各界對此亦甚爲憤激未知閩當局仍持故態否也 
　　雲霄聯鄉會由漳州士紳陳亮等六人從中調停將烟苗拔除并釋放被擄軍官各節業紀前報嗣聞此次該聯鄉所以願從勸告者因田葆鋆榮寶興等率隊往剿時以過山砲力攻雲民之老弱者多死於砲火之下一時勢屈俯從而官廳方面除令拔烟苗外傳聞更將科以八十萬之罰欵該聯鄉乃又叛變最近兩方猛戰三次官軍死去連長傅簡卿孟兆瀛及李某等三人排長一人聯鄉之傷亡者殆二三百人目下尙未有結束 
[粤路車員被毆之風潮]  
　　英德縣知事闖禍 
　　十一日上午八時有英德縣長李某帶同該縣游擊十餘由黄沙站乘粤路第二次客車前往英德因未購有車票致與收票員爭執多時不能解决該車員遂走報車守請與交涉時車已抵新街站車守卽上前請李某照章補購車票以符定規而免營業損失詎李某不特不允且令衛隊持槍向各車員亂擊當塲將收票員劉仁壽一名擊傷致鼓噪非常適有第六獨立旅官兵多名亦同搭該車目覩情形大不直該縣長所爲并恐發生意外遂協同護車路警立卽武裝上前收繳行兇擊隊之槍械以免恃强横行駐該站之段警分巡聞警亦帶同警兵數十名馳至卽將該客車前後包圍然後親自上車查詢由獨立旅之軍官及搭客等指證於是拿獲兇手二名連同該縣長一併解回該路總公司聽候總理核辦其時他車之搭客未悉原因驚恐非常紛紛下車走避站長見此情形遂將事之底藴對衆解釋秩序方復迨下午兩餘鐘將該縣長及兇手等解到公司該縣長卽向許總理鞠躬請罪乞坟寛恕許公武卒以礙於情面遂命一併釋放各車員聞悉以許氏瞻徇私人情面不顧員役生命之危險不將兇手解往法庭懲罰擅行釋放實屬不甘且以李某擅作威福遂全體至車務同業工會集議議决提出條件六欵向許總理質問并聯名發電致董事局省公署李監督總工會等處請求維持工人生命電云本日車員被英德縣縣長恃强毒毆工役生活困難許總理處理失當待遇不平謹提出條件如下請於八小時内答復否則共同辭職以待解决（一）懲辦行兇縣兵（二）保證員役安全（三）工役薪工加三發給（四）實行六個月考成升級（五）釐定去留員役辦法（六）取銷罰薪苛例粤路車務全體員役同叩此事發生後經該路總段長陳興漢出而調停該車務同業者特發出通電告知全體謂奉陳總段長函開允與上峯力爭務期完滿解决同人目下議决展限三日内答覆否則主持到底仍希靜候解决云云不知風潮能告結東否也 
[港海員工潮之調停聲]  
　　海員罷工風潮連日因省港商會工會各大圑體出而擔任調停已有漸趨和緩之勢海員駐省辦事處以日前香港代表來省報告港政府意思當開全體大會於廣西會館經議决調解工潮以恢復中華海員聯合總會爲先决問題惟現在省港兩總商會及其他大圑體均舉出代表集中香港恊商調解辦法盛情至路感紉倘不趁此力聽調解則外間或有誤會之處因對於先决問題再爲退讓之考量間其辦法以港政府謂解散第賆工會乃經過議例局之核定不能許予恢復現擬將香港海員總工會改名爲中華海員總工便香港支部而另設總部於廣州以爲變通之計庶港政府易於容納昨經將上項意見電交香港代表轉逹香港政府恊　商如港政府而不予阻止則先决問題全可解决面將以磋商其次題矣聞九日下午香港各船東會議决定再次提出一月十六日之條欵查當時所提出之增加數目如下中國内河輪船加增二成五其餘一千噸大之中國輪船加增二成五省港澳輪船公司輪船加增一成五其餘英國公司之内河加增一成五沿岸輪船加增一成二渣華輪船加增百分之七五太平洋輪船加增百分之七五歐洲輪船加百分之七五澳洲輪船加增一成但現在旣有省港兩總商會及其他大團體出任調停將來或以該條件而合併海員提出之條件磋商折衷增减使前途易得解决亦未可知 
　　十一晚海員辦事處得接香港東華醫院來函擔認調處卽擬定條件八條（一）恢復中華海員工業總會原名及所有毁爛搬移各物一概交回（二）要求二十五元以上加二二十五元以下至一十五元加三一十五元以下加四（三）各船罷工之人一概復回原職（四）所有現在停泊香港及來往各口岸之船者一律照計加薪（五）凡船東僱人須直接向本會支配工人以免孖唦尅扣工資（六）凡簽立合同僱用船工本會派員察驗以昭公允（七）所有海員及辦事人在港不得平空入罪遞解出境（八）由一九二二年一月一號起加薪不以藉端罷工停泊而扣工金（九）各海員復職後須要平等對待不得虐待該辦事處即選出蘇兆徵瞿漢奇盧俊文陸常吉四人爲代表赴港接洽昨經電告東華醫院矣 
[杭州快信]  
　　各縣審檢所奉令裁撤後頗失司法獨立精神現奉部令改設縣司法公署高等廳已廣徵意見妥籌辦法 
　　各縣縣議會成立在則所屬自治委員已無存在餘地至勸學所仍循舊辦理外傳將一律裁撤非事實 
　　浙籍同鄉京官因浙省内奬券流行者已有數十種又兼交易所林立流毒商民影響甚大昨特公函沈省長設法取締 
　　内務部據衛生司調查國内疫病死亡統計逐年增加類由發生天花痘症傳染所致已咨浙通令各縣設立施種牛痘局 
　　杭縣留下鎭逹小和山一帶官路長共六里闊僅四尺車輛往來頗形不便自昨日起由省會工程處派員察勘實行改築石路規定横闊九尺計需經費一千五百餘元即日動工 
[南京快信]  
　　省議員陳謨等控朱紹文張福增趙雪屠方等行兇毆人撕票妨害選舉案經内部解釋認朱等爲有罪前日張福增因事由滬來寗住大行宫華洋旅館地檢廳密派法警協同地方警察將張拘解到廳押於留質所三小時始開庭經檢察官預審一次還押旋有人用電話請保檢廳乃將張放出諭令候傳集人證再訊 
　　省議會臨時會聞省署擬定四月一日召集 
　　駐徐第五混成旅營連長三十餘員日前來省晉見齊督昨日均已乘車返徐 
　　直曹代表曹元森由浙回昨過寗北上 
　　敎廳呈省署請委汪洵充徐州省立第七師範校長 
　　省署派第三科長吳邦珍周歷省立各校考察十一年預算昨日起先由省成各校考察 
　　兩淮運商因改錢爲洋又生問題昨電兩長激烈反對謂如必欲改錢爲洋即宣告停運 
　　淮北運副和鈞可望到任兩淮運使丁乃揚昨日已由寗返揚 
　　農部定三月十日在京開國貨展覽會昨將徵品規則令發寗商會廣爲徵求儘本月二十八日以前送部 
　　寗造幣廠已於今日開工 
　　齊王兩長定二十四日上午十二時在軍署西花園會議廳公宴英美日各關領曁各國僑商敎士請柬共發七十餘分 
　　嚴財廳長朱政務廳長張實業廳長胡敎育廳長昨午在公用講演廳公宴軍警政各機關要人列席者四十餘人 
[地方通信蘇州]  
　　更換漁船牌照太湖一帶人民類多捕魚爲業此項漁船計有三千餘艘前吳縣孫知事曾援照吳江辦法擬具規則呈准省署毎年春令清查一次倒換執照發給烙印船牌茲郭知事以現值春令漁業暢旺亟應照案清查特令那警佐趕製牌照一面分飭漁船經理查造各漁船花名情册送署以憑核辦 
　　工塲長將撤換絲織模範王塲塲長仲漱蓉挪虧公欵廢弛塲務業由省長曁實業廳長委員來蘇澈查屬實返省呈復茲得省垣消息王省長擬將仲塲長先行撤差聽候查辦繼任者以馬某運動最力而蘇人士則正擬請求將該工塲改爲官督商辦或爲地方自辦 
　　電廠新機將到蘇州新電氣廠前因用戸過多機器不敷添裝特在瑞典某廠定購發電機器一架（額爲十六支光八萬盞）昨日該廠接得瑞典來電畧謂所有機器現已工竣即日裝運來華故該廠經理程志范等已於今日特飭工匠等在胥門廠内布置地脚以便新機到蘇即可着手裝置 
[松江]  
　　松鹽厫整頓官收松江西門外松鹽公厫以現值春陽和煦産鹽日旺正值整頓官收時期除呈報運使外并呈請松江縣署及産鹽場所會銜出示曉諭板戸照章繳納乾潔燥鹽到厫鹽價仍照上届繳鹽一斤給制錢十文縣公署業已准如所請布告周知並禁止攙雜以及偷漏等情事云 
　　電燈廠重建烟筒松江電燈廠公司斷折機車烟筒僱工趕修各情已誌前報茲悉該公司因烟筒鐵質年久腐蝕無法修理爰向上海重購新烟筒一架價值七百兩聞連同裝費運費需銀二千餘金至修竣開燈之期大約尙在兩星期之後云 
　　私人組織造林塲松人楊承志有志實業向官産局價買城内司獄司士墩組織惠民造林塲場地約八畝餘專植白楊洋槐等易長苗木業已着手栽種誠恐牛羊踐踏無賴攀折爰向警察所呈請出示禁阻以資保護 
[鎭江]  
　　紗市最近消息入春以來棉紗市况大形活動大阪三品紗價據來電謂漲多跌少是以本紗市價亦見堅定加以近日由東皖北等帮均有大宗去路印紗因到貨有限以致本紗各牌市價大都看高昨日（十八）開盤計十六支文明一百四十一兩二十支三星一百六十兩十支如意一百三十兩日紗售開亦多價亦漲起三兩有餘 
　　磚瓦巷之火警鎭江城外磚瓦巷王姓家十八日晚間十時突然失火當經各坊救火會洋龍紛紛馳至吸水灌救始漸熄滅計延燒隣右居民八家並焚斃張姓男女幼孩兩口焦頭爛額情狀極慘　 
[清江]  
　　二師練習射擊新編江蘇陸軍第二師刻有改編消息除師長馬玉仁於日前赴省接洽外其駐紮清江軍隊則於十四日起至十七日止分班在南門外校塲習實彈射擊事前并由鎭守使署發出佈告多份分貼城廂内外免致人民聞槍驚恐據軍界人云二師將來政編後尙須校閱一次此次練習乃其　備耳 
[南京]  
　　鄂學生爲武高師科籲晃南大學南京高師鄂籍學友會爲武高學潮通啓云武昌高師近以細微之事延入軍警開除學生釀成大風潮旣已駭人聽聞矣乃觀數日來軍民長官及該校校長致敎育部電多用高壓之辭甚至有解散全體另招新生之語聽誦之下尤深感慨竊念武高年來因經費無着當局不顧致學生罷課赴都懇求荒廢青年有用之光隂考其原因實由武人專横濫取國帑所致其造孼業已匪淺今校規甫定而干涉復來長此以往恐國家敎育機關不至直受武人之管轄不止此同人不能已於言者一校長負一校之責而高師爲中學師資所出校長責任尤重必其爲學洞悉敎育之原立身常在高尙之境富於思想而勇於作爲然後能領袖羣賢敎育英才率社會以趨於固非因循苟且者所能爲力矧出乎其下者耶今者敎部旣電談入都報章所載似敎部有更換之意則後此繼任者爲何如人其關係綦重此同人不能已於言者二且武高固國立六高師之一是其存在與否辦理善否關係殊不止一省當此蟺蛻之時實正安危所係任其摧殘則從此失一高等敎育之機關與以援助則可更立一高等敎育之中心海内君子或職居與論或誼切桑梓或熱心吾國敎育前途必有起而謀其後者矣東南大學南京高師鄂籍學友會 
[嘉興]  
　　縣選不准展緩嘉興縣選因各項手續尙未辦竣曾由汪總監督呈請省長展緩半月嗣奉指令以事關通案未便照准故已决於三月一日舉行現距投票日期僅有六七日二十二區選舉監督已刊就佈告分貼通衢俾選民周知城區投票地點即在縣署二堂一般希冀當選者刻正分頭運動積極進行期逹目的然額少人多支配殊難暗潮亦當不少也 
　　東郊濬河近訊嘉興東門外之角里河已由盛主任招工分段開濬現東栅鎭至滙龍橋一段工程日内即可告竣其東塔寺西河道刻亦築壩開掘惟此處河身極狹瓦礫甚多現正向南北兩岸剷去土方以期河身加闊至於東門熙春橋一帶亦於前日起招工疏濬兩月内即可告竣 
[湖州]  
　　醫生反對考試浙江全省警務處曾於去年頒布取締醫生條例通令各縣警察所遵辦當時吳興醫學會以警務處所頒條例諸多窒碍難行而尤於考試醫生一條絶對反對謂警察所主試人員未必精通醫學於評判取棄自難平允即經提出理由具呈省長·曁全省警務處·吳興縣警察所請予公别取消修改一面請願省議會以取締醫生條例未經議會通過遽爾施行認爲違法乞予質問省長常經議會通過照轉嗣省署以此案係奉内務部咨行辦理屬於行政範圍爲行政處分案件故未交議等語咨覆議會現醫學會亦奉到警務處批令大致謂所請分别取肖修改條例事關全省通案未便准行惟旣慮主試人員對於取棄恐難平允則本届考試准由該會推選精於醫學人員爲主試會同警所辦理自無偏倚失當之虞仍仰轉勸各醫生届其赴考（三月五日至七日爲考試期）毋得規避以符定例聞該會奉批後即行定期召集各醫生會議辦法以决從違 
雜評一 
[魯議會中之三團體（默）]  
　　地方團體有兩派之對峙一贊成一反對相持不下而事業因以敗壞第三者憤兩派之爭持出而主張公道組織第三派以與兩派抗初意固未嘗惡也然其後人數日多分子漸雜周旋於兩派之間而與之同化或參加於團體内維持三角式之均勢以朋分地方權利爲目的或藉他方勢力以操縱二派助彼抑此互相傾軋而搗亂更甚於未有第三派以前故地方而有此三角式之團體非地方之福猶之國家有三大勢力之鼎峙非國家之福也 
　　然欲打破此三角式之勢力必須以眞正之民意民力而後可不然破其一以益其二或破其一而仍立其一以代之無論國家與地方皆無好結果也 
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
本埠新聞 
[國是會議代表會紀]  
　　電催省議會推派代表討論將來組織法綱要 
　　國聞通信社云國是會議駐滬各省代表於昨日下午四時在上海總商會開第四次代表會議到者沈信卿聶雲臺趙晋卿秦聯奎楊春綠盛竹書江湘浦時子明代表孟紹先等九人正主任黄任之患病未到副主任聶雲臺因事遲到改推沈信卿主席孫籌成紀錄先由主席報告黄任之來函提議（一）各省省議會在閉會期内無從推派代表者應電請正副議長代表出席（二）廣東總商會正副會長請由聶雲臺與黄任之用私人名義電催赴議（三）經費問題前墊五百元已罄當由主席逐條討論議主（一）（二）兩條應照來函辦理其經費一層即照前次會議議决駐滬代表毎人先行墊付二百元作爲開辦費用次討論將來組織大綱意見對於會議範圍是否僅行解决政治抑須兼及法津頗有磋商又議將來正式開會時蒙古青海西藏各特别區域亦須設法顧到以免議决後發生困難末後商議本月二十八日開籌備會議時應否有所組織公决俟下次開代表會議時再行討論云 
[籌備國是會議中之函電]  
　　國聞通信社云國是會議現已准於本月二十八日開會故外埠各公團來函或致電於商敎聯合會事務所報告選派代表者亦絡繹不絶茲將該事務所昨日所得函電彙誌如下（一）南京總商會來函云敬復者案准貴處函開篠電敬電爲召集國是會議徵求意見現先後答復贊成者已得二十一省區計四十四團體並海外華僑二團體經本辦事處駐滬代表議定於陽曆二月二十八日召集會議毎一省議會總商會省區敎育會省區農會律師公會銀行公會報界聯合會請各推代表一人至三人早日電告姓名届時會集本辦事處先議組織綱要接商進行事宜敬聞等因准此敝會當於本月十六日特開大會公推代表當塲推定甘君鋐蘇君民生爲代表除知照甘蘇二君届時赴會出席外特先奉聞南京總商會（二）杭州銀行公會函云全國商敎聯合會駐滬辦事處鑒奉貴會宥代電敬悉二月二十八日召集國是會議敝會業已函請上海銀行公會就近爲敝公會代表一切敬用專函奉復即希接洽杭州銀行公會（三）京兆敎育會來函云敬覆者篠宥兩電均敬悉敝會於二月十五日召集評議會推定段君茂森武君桓邰君蘭坡爲本會代表遵照定期到會即希接洽特此奉聞京兆敎育會（四）安東總商會代電云全國商敎聯合會駐滬辦事處鑒讀宥電悉議定陽曆二月二十八日召集各代表會議本會已公推安東旅申代表馬欽安孫子豐二君爲安東總商會代表馬君現寓上海聚源棧孫君現寓上海新盛昌除分函通知届時與會外合先電聞安東總商會删（五）長沙律師公會函云逕覆者昨接宥電敬悉貴處訂於本二月二十八日召集各省省議會商會省區敎育會農會律師公會銀行公會報界聯合會各推代表一人至三人早日電告姓名届時會集本辦事處等語茲本公會特定本月二十九日舉行臨時總會公推會員葛光宇何積煌兩君爲本會代表除函知葛何二君於會期前到滬外理合先將本會代表姓名遵電函逹即煩查照長沙律師公會（六）巴城總商會來電云商敎聨合會鑒寒電悉敝會派邱心榮李登輝爲代表請貴會通告中外承認良好政府毋爲軍閥利用巴城總商會 
[華會三代表提案之剖辯]  
　　殘缺不全之電文 
　　昨江蘇交涉署函抄來電云上海特派交涉員請譯轉各報館鑒此次華府會議我國提案悉外交部十二日（此句疑有脫漏）基等三人事前公同商定如魯案二十一條及關稅等關係尤重更無任個人主張單獨進行情事惟因案多時迫故均由各代表先期認定籌備到會提出以收切實任事之效乃近閱滬報似以某外交部十二日某提（上文疑有脫漏）卽係某所主張餘均反對顯見誤會用特聲明惠將返國解（明）（明字疑誤）待發馳電請正諸公鑒（此句疑有脫漏）施肇基顧維鈞王寵惠十七日 
[籌賑俄災之傍面觀]  
　　捐欵不如捐糧俄代表感激之函牘 
　　聯合通信社云籌賑俄災會日來正積極進行昨據該會幹事長王葆眞談及現在俄災待賑孔亟第一缺糧當初災黎無糧可買草根樹皮罄盡之後竟至嚙木年壯者逃避一空流離四散老弱婦孺則相繼餓斃其狀頗難形容約計災區尙須糧二萬萬蒲袋毎袋合華秤三十斤現洋一元在東省可買多糧東省所産小米豆類紅糧（即高梁去壳之米）東省以四百二十斤爲一擔價約十元左右是以該會代表向吉督聲請東省方面捐欵不如捐糧吉督極端贊成並允籌借二三萬石如慈善家資本家運糧前往接濟由中東鐵道至哈爾濱轉車直逹運輸甚便該會定明日在一品香招待各界重要分子及新聞界報告一切共商辦法俟滬上籌賑機關成立負責有人熊董事長及王幹事長即當他往向海内各大慈善家共同設法救濟又該會會刋中有俄國駐華代表巴克氏照會一件關係重要特錄如後逕啓者貴國國民對於俄國饑災人民予以援助本代表敬以懇摯之誠表示十分滿意此次旱災之廣爲前者所未有即就俄國豐富之區如窩瓦省曩昔尙有餘力供給鄰省之缺需而今則并受旱災疫癘之慘劇矣俄國政府遂竭力籌畫善策而謀所以應付災難減少人民之痛苦號召全國人民水分畛域振作精神以與大旱災爲最後之决戰而全國人民鑒於七年兵燹之劇與夫封閉境界之苦莫不聞風響應力謀所以排除此種慘劇以慰政府提倡之至意惟政府以爲全體國民雖合力共作尙恐未能逹到最後目的驅此災刼因思各國對於此種善舉素形踴躍所以發出訴啓期得國際之同情而予以援助惟其效果適得其反各國不特俄國大革命之時封閉俄境而且有乘億萬俄民饑溺之時擬置之於掌握之中藉以謀利在外以賑務爲詞施行其干涉俄國内政之實殊爲始料所不及而中國則不然本代表下車伊始即覺中國政府及其全體國民對於俄國賑災事皆能見善勇爲曷勝佩慰云云茲敢表示感激之忱於貴總長之前并冀轉謝俄國災荒賑濟會會長全體會員各報館曁全體國民俄國政府對於中國此種善舉必得感激不置而中俄兩共和國可自此增進友誼輯睦邦交矣不勝感激馳仰之至此咨中華民國外交總長顔俄國駐華代表巴克氏 
[王正廷博士之談話]  
　　俄國災荒振濟會請定鈕惕生君等竭力進行 
　　道路建設協會定廿八日晚請熊希齡君演說　　昨日午後三時本報記者往華豐紡織公司與王正廷博士晤叙並詢以俄國災荒振濟會及中華全國道路建設協會最近之狀况博士答云俄國災荒振濟會純爲救災恤鄰起見雖俄國災區廣大一時難逹完滿之目的然吾國士女實應竭力爲之會中熊董事長等現均積極籌備到滬後已得何護軍使之同意提倡並邀約聶雲臺黄任之諸君及鄙人等合力進行即將宴請本埠各界人士共籌善法俾收巨效並請定鈕惕生君竭力籌畫以專責成至中華全國道路建設協會現亦積極進行並已敦請上述俄國災荒振濟會熊秉三董事長定於本月（二月）二十八日晚八時在四川路青年會演說關於建設道路一切預計該晚必有佳况也談叙後乃别 
[久延不决之海員罷工消息]  
　　香港海員罷工風潮自十五號開始談判後因規復公會問題致雙方意見相左似决非决若迎若拒故連日來恢復航運消息仍無把握據昨日（二十號）所得之消息觀之則情形仍未可樂觀茲一一彙報如次 
　　南京號水手加入罷工中國公司之南京號在滬赴港之時船中各水手曾聲言决不加入罷工團體到港以後各水手初無何種舉動該公司方以爲可得如期（二十三號）出口或不致再若中國號尼羅號等之困難也詎昨日該公司忽得港電報告南京號之各水手均已紛紛離船亦宣告罷工故原定二十三號來滬赴美恐難如期開行矣 
　　日皇后號載工往港昌興公司之日本皇后號其船中不手早經改招甬帮新工接代該輪於十八日上午抵滬其來申之原因係爲俄羅斯皇后號之開期已届（原定二十五日）然因水手罷工不能駛出故又在上海招雇水手一批惟事前則異常秘密知者絶鮮此第二批新水手招齊後卽用日皇后輪於昨日載赴香港以期接代俄后號水手俾得早日開出因此日皇后來而復往也又聞該公司之亞細亞皇后號昨亦赴港矣聞其輪中亦先已在申移入一部份之新水手以杜到港後之意外云 
　　新華輪用旅客供工招商局之新華輪在香港停泊已逹一個月以上風潮旣延不解决該船卽難開行而且船中在去年陽曆十二月内卽有客貨一萬四千八百八十四件裝下且其中大半爲白糖計有八千另五十七包又有冬令應用之羊皮毛等二百四十件久積艙内損失尤巨各貨客早已迭次交涉但該局始終未招新工以維原有粤水手之生計嗣以解决無期而糖貨等恐遭額外之損失故由港局商同熟於輪務及航路之旅客代爲司機乘罷工水手之不備潛開來滬故其船到上海時輪中並無水手一名今該局已另雇新水手暫行開駛北洋班將於明日往大連烟台據該輪來客云廣利廣大尙難來申也 
　　港貨多數積存上海法郵船安得來朋號昨日已有無線電到申謂本日船已離港其輪中由法運港之客貨因刻下香港仍難起卸祗得原儎載來上海暫行提存滬棧又東洋汽船會社之春洋丸昨赴香港時上海客家之報裝香港貨者甚多是日若如數允裝不下四五千噸該行恐到港後不能上陸故多半拒絶祗略爲代運事前且與報裝客家言定萬一貨到香港不能起卸因而退還者客家亦須認裝往之運費云然據某英公司云現時上海積存之港貨已逹萬餘噸矣 
　　太平洋郵船消息太平洋郵船公司之金邦號今日可抵上海來滬須補添水手十數人又有三月一號進口之帝邦號船中尙爲老水手執役該公司雖已預備招雇新水手若干接代職務但必須候該輪到日本時來電爲定若來電囑令招雇者此間卽在滬雇定刻下尙難斷言也 
　　由港開來之内海輪今明兩日之内海輪船從香港開來者太古公司昨日已得港電謂宜昌號及湖南號兩輪業經自港出發大約即日可至上海該兩船素爲臨時班並非港滬線内之定期船故來滬與否與罷工水手無甚關係而其定期輪九艘則仍無駛行之消息也　　昨日航業之雜訊東洋公司之春洋丸到滬在舊金山代滙豐正金兩銀行裝到大條銀七十萬兩計六百餘條又太平洋公司之金邦號明日赴美上海出口貨大缺共計裝者不足二百噸内有湖絲數十件近來赴美各輪均無大批出口貨故據該業中人言預料今年中美航業更不如去年狀况云又英公司之那佛爾號於倫敦開出後將於二十七日抵哥倫布直駛來滬又克爾盈號已自本月十七日離英開出矣 
[外報之關於海員罷工訊]  
　　星報云昌興公司之日本皇后號抵滬一節今晨據該公司中人云並無其事但傳者則言之鑿鑿謂該船乃於星期六日抵滬即晚載俄羅斯皇后號所需之水夫四百八十八名赴港此批水夫乃由保商公司於六小時内募集昌興公司今且爲亞細亞皇后號在滬雇就水夫蓋該船於星期日由滬赴港豫料到港後船中水夫均將加入罷工也云云本埠航務公司今日接香港來電謂港政府現正興水夫公會協商運貨苦力甚缺致輪船裝卸貨物大感不便衆意罷工不日可望終止内海諸船現仍滯留香港不能移動各公司現正設法使其中數船駛離香港提督公司之樞石號明晨可由香港抵滬銀邦號明日可由西雅圖抵滬樞石號載有供他船用之菲水夫本擬在香港登岸該公司决議載之至滬以代銀邦號之華水夫中國郵船公司之南京號本定今日由港起程但駐滬經理尙未接有消息花旗輪船公司之金邦號今晚可由香港抵滬定明日起程按該船數日前由滬赴港時曾將船中水夫盡易甬人德船哈夫倫號已於昨日午後由香港抵滬載有搭客九人雜貨五千噸香港郵件四十七袋該船水夫皆係德人故未受罷工影響 
[華光僑胞之呼籲]  
　　反對居留政府頒布居住條例 
　　國聞通信社云本埠勞合路商界總聯合會昨接南洋華光埠華僑來電云上海商總會鑒此間居留政府於本年一月一日起頒布居住條例對於華僑有意苛刻僑民已羣起反對一致否認願國内主持公道爲僑民助詳情函逹華光中國公會克林爾街九十二號 
[納捐人會東城分會成立]  
　　上海市納捐人會十五舖分會昨日假城内火神廟開成立會各路代表到者八十餘人午後三時開會公推林稚周爲臨時主席開會後林君即起述開會宗旨並報告納捐人會成立之緣起及經過情形略謂上海市納捐人會成立後曾兩次開會舉定執行委員十一人籌備進行各路納捐人分會現均次第成立本會根據總會簡章設此分會以輔總會之進行所有宣言書諒諸君均已閱悉毋庸贅述夫吾國號稱共和自治能力甚爲薄弱共和之國必以自治爲先吾國人民鮮乏自治知識致受治於官治之下如道路清潔垃圾衛生等等皆爲自治範圍内内之事現在歐洲大戰告終華府會議各國代表均希望吾國實行民治以謀統一吾國自自治解散以來人民飽受官治之痛苦久矣當今自治潮流澎湃之秋吾人正宜結合團體以爲自治之聲援今日開會承諸君惠臨不勝榮幸深望諸君發抒偉論共策進行俾自治得以早日成立云云次凌伯華起言納捐人會之意旨業經林君詳述諒諸君已經明瞭惟納捐人會簡章規定各路納捐代表推舉自一人至五人並定期二月底止如各路推舉代表應於二月底以前報告總會如逾期不推舉報告者即以總會所舉之代表爲確定代表今距截止之期已近是以急起直追設此分會徐圖發展查肇浜路代表原定姚子讓沈丹丞凌森甫凌仲侯殷傑甫連鄙人六人今未到齊但肇浜路自大東門至西門路線甚長邀集開會頗不容易故就東南城一部份先設分會將來各路分會全體成立再行劃分區域今日爲分會成立之期應先議定分會名稱並推舉代表數人以便進行諸君以爲如何請爲討論云云次有某君起言十五舖納捐人會分會範圍太小應定爲東城納捐人會分會者有主張各路各設分會者主席卽以贊成東城分會付表决全體起立通過遂定名爲上海市納捐人會東城分會次提議推舉各路代表經衆舉定各路代表如下大東門吳蘭生胡允佐吳蔭槐凌仲侯朱瑞光彩衣街殷傑夫徐稼秋黄秋棠邵輔侯蔓笠橋凌伯華耿湘波凌幼華朱啓明王超陳東街林稚周朱輔臣李逹夫蔡朗賢趙鴻正徐靜安推舉畢又議定本星期六晚假救火會開代表會議畢散會已五時矣 
[紀烟兌同業會之籌備會]  
　　爲抵制輕質銅圓之預備 
　　國聞通信社云上海烟兌同業聯合會係北河南路·滬北六路·海寗路·伯頓路·武昌路·蓬路·北山西路·唐家弄等十四路烟兌同業徐永泰德鑫祥藜成裕順昌寶昌益泰德茂祥等五十餘家所發起因鑒於市上輕質銅圓日益充斥商家受害非淺而尤以烟兌業爲最盛昨晚七時特在北山西路唐家弄聯合會開籌備會公推邵明珊主席略謂輕質銅圓流行市面洋價日見增高吾同業進貨概須洋碼而兌入盡係銅圓損失之大攸關血本補救方法惟有團結一致全力抵禦請按議題討論（一）組織同業會（二）抵制輕質銅圓補救損失（三）劃一價目優待主顧經衆討論對於第一項均極贊成第二第三項俟成立後從長討論當由到會各號蓋印列名發起並舉定瞿瑞書董明發陸少山華海靜邵明珊韓如玉刁恒忠王萬和等爲籌備員擇定本月二十九日下午七時開成立大會通過章程云 
[浙省二中校友餞送校長赴美]  
　　前日（十九號）下午六時浙江省立第二中校旅滬校友會假座一品香菜館餞别校長計仰仙計君係浙省敎育廳派赴美國考察敎育現乘本月出發之「南京號」赴美到會者除計君外有鄭棐諶沈嗣芳董開先朱運曦錢崇蒞戈繩武朱道全金詠屠申蟠徐炳勛陸費鍙徐名驥陸鴻遵王承緒李嵩生等數十人列席後由沈嗣芳君代表校友全體致歡送辭謂計君任二中校長已近十載對於校務方面竭力整頓是故二中名譽素隆此次赴美將來定有一番革新以爲浙省敎育界放一異彩云次由計君答謝謂鄙人蒙旅滬同學寵邀不勝榮幸茲以赴美預定之計劃報告於諸同學惟鄙人於美國情形生　　浙省二中校友餞送校長計仰仙攝影 
 
[首排中坐者爲計仰仙君]  
　　疏異常此次所得結果或不能逹諸君希望之目的抵美後擬先往敎育會暫居二三月俟略有頭緒後再行出發又鄙人以前所敎授的均爲中等敎育此次考察仍以美國中等敎育爲主要對於黑人敎育亦須同時注意云云宴畢攝影而散 
[青年會徵求大會八紀]  
　　明晚第二次揭曉 
　　青年會二十二週紀念徵求大會已疊紀本報茲聞該會各隊以本星期三又届揭曉之期以故互相爭競奔走尤力昨晚和平隊隊長聶雲臺君復宴隊員於聯華總會鼓勵隊員預備二次奪標其餘各隊亦不甘落後謀畫策勵益形活潑浙江盧子嘉督軍亦已首先助欵加入維持以示提倡並有老晉隆柯逹克公司及先施永安公司等各撥珍品助作積分最多者之奬品因此各隊員益增踴躍預料本期分數必有可觀昨該會復通函各隊大致謂第二期揭曉按照前例仍有加奬惟須二十二號晚七時繳到俾可彙結云 
　　一農風潮中之函牘許蘇民忠告各敎員國聞通信社云一農求學運動至今迄未解决近且愈陷難於收拾之境茲有該校前監學許蘇民君爲此事致函該校各主任敎員爲進忠告函云逕啓者比日閱報悉農校風潮擴大心竊愛之昨又見敎職員同人啓事一則彼此齟齬疑訝滋深去冬衝突初發生時弟曾再三函勸盛君堅决辭職以免相持日久有碍校務進行 
一方亦卽爲盛君計蓋不忍見其身爲衆的也嗣接盛君函復有决計不幹之意竊幸解决之期當不在遠不料官廳方面不諒局中苦心依然責令整頓遂至一波未平一波又起潮流激蕩收拾愈難爲今之計仍宜婉勸盛君知難而退以全令名公等與一農關係至深對於盛君亦多年至好維持調護全仗諸公幸採芻蕘速圖善後伏希垂鑒祗頌台綏此上天御宗一荃生慕僑退　子修眉千通之諸先生均鑒 
[少年宣講團之鄉村調查報告]  
　　上虞社會狀况 
　　國聞通信社云本埠少年宣講團爲中國提倡社會敎育之唯一機關本月七日特派該團編輯谷劍塵赴寗紹内地調查鄉村狀况俾資參考茲悉谷君業於十六日返申因時間怱促調查僅及上虞一邑茲將谷君報告該團者紀下上虞鄉村狀况一如鼎革之前初未進步其最大弱點莫若敎育之不振興以上虞一邑之大並中學而無之高小縣立者二所私立者類多附設於國民學校辦敎育者以劣紳地痞居多目的則在歛錢加之紹屬人民素富守舊劣性因之敎育事業甚爲幼稚去接近文化之機尙遠去歲西華村顧姓某君主辦小學介紹動的敎育然竟有人視爲仇父滅倫之敎育羣起反對他可知矣社會機關在城中有青年團·戲劇改良會圖書館宣講所青年團爲一僅掛牌之團體戲劇改良會間亦演劇則「舊戲之新劇」也無改良之可言圖書館以古書小說爲多非惟無近代作品卽並一千七八百年出版之書籍而無之宣講所二員則受巨俸而不管事年僅二次赴各鎭宣講此外亦有所謂三敎同流之同善社及耶蘇之天主堂而以耶蘇宣傳力爲最大如貼中外格言分送主日日歷旅外學者胡愈之吳榮堂顧知庸何勞民等曾有「虞社」之組織今則亦歸失敗鄉村狀况中爲吾人最所深惡痛疾者則莫若捲烟之暢銷彩票之流行衛生之不講私娼之日盛與夫迷信之難除（百官竟有人假神禮懺而歛錢者）商業學校近已有百官商界與軍界中人創辦尙未開學聞當道允於預算項下毎年補助一千其成績當覘諸開辦以後鄉村狀况之無進步若此深望熱心之士有以改革之也 
[房客總會緊急會議討論重大問題]  
　　國聞通信社云上海各路房客聯合會總會於昨日發致各路聯合會委員通告云逕啓者茲有重大事件發生關係於本會前途存亡特定於本月二十一日即星期二下午七時開臨時緊急會議討論進行方法無論如何届時務請撥冗駕臨共維危局是爲至要云云 
[吉祥里房客反對加租]  
　　南車站路吉祥里房客聯合會致協濟公司函云謹復者接閱貴公司加租通告於本年隂曆二月份起毎幢加租金三元等因曷勝惶悉查上海加租潮流先起租界繼遍内地莫不各有房客聯合會組織爲生計之請命是加租問題可以息矣不意貴公司在此限制時期置官廳文告於不顧違反輿論竊爲貴公司所不取况本里地價及建築材料成本尙廉以本取息租價早有成算何以竟加如此鉅數同人等百思不得其解加之近來商業凋零生計艱難原定租金已經勉力應付所以加租一層祇得請求貴公司收回成命以順輿情而維道德請即惠音爲荷 
[百福里之加租問題]  
　　聯合通信社云百福里房屋去年夏季由房東加租至二成半言明三年内不得增加詎未逾半載去年舊曆年底忽又發出增租傳單於本年正月起一律增加租金衆房客大起恐慌昨日下午二時該里衆房客特假 
 
 

Page 15

 
 
　　百第匯路商界聯合會討論對付方法到者一百數十人公推劉仲英爲臨時主席由施獨舟報告開會主旨略謂該里房屋自前年加租去年又加乃房東誅求無厭今又重演舊劇殊屬忍無可忍僉以時勢艱難百物昻貴焉能再負此重徵衆房客不得已先推商界聯合會會長許廷佐君向泰利洋行疏通而本月底各房客租金仍照舊付給先婉言與經租者理論一方面即日組織房客聯合會羣策羣力以謀抵抗務逹目的而後已並推定委員毛魯卿樓升曙鍾毓才盛宗華陳亦香鄭性和徐仁卿竺砥元施獨舟張悅耕于義林周和尙周榮奎張而奎等十四人辦理房客聯合會一切事務議畢散會 
[發還德商財産]  
　　旅滬德商行號所有財産當對德宣戰時曾經松滬檢查敵僑事務所收管茲因中德邦交恢復迭經駐滬德領函請江蘇特派交涉公署發還經許交涉員電奉部令先後發還獵槍子彈等各在案昨聞尙有未經發還之件德領署屢次聲請發交該署轉給於是許交涉員現派第二科長陳世光洋務委員沈頌閣專理此項未了財産昨陳沈二署員特詣警廳拜會徐廳長磋商交還手續經徐廳長立派機要科主任陸芷汀專辦此事午後由沈陸二員乘輪渡浦先將浦東陸家渡愛理司洋棧所存之件交還卽經該德商行經理米吔君親筆出立收據帶署備查并聞其餘之件俟定期後再行點交云 
[日内往來本埠之美國要人]  
　　國聞通信社云天津美國總領事富羅Fuller於昨日由漢口來滬定於本日乘通州號船赴津又美國商務委員楷而德Calder將於下星期日抵滬約在滬勾留一月云 
[滬西賭徒奪械拒捕行兇案]  
　　隔浜對敵印捕受傷 
　　滬西戈登路捕房三百八十六號印捕於前日午後奉諭巡查至新加坡路華租交界處見有多人在未釘門牌之屋内聚賭該印捕即上前拘捕各賭徒不服拒捕該印捕見勢不佳欲取手槍防衛當被奪去遭衆毆傷負傷逃逸逃至租界方面遂將該處小浜所架木橋拔去各賭徒追至浜邊見橋樑被拔即將奪取印捕之手槍遥擊該印捕鳴由九百九十六號華捕到來亦融浜開放洋槍二響彼此還擊如臨大敵旋由中西各捕聞警趕來各賭徒始行退去該印捕即據情稟明捕頭立飭華探目毛伊文·包探吳柚生·與西探亨利恊同中西各捕同往查獲與是案有關之安徽人徐學成沈德標兩名並在某鄉人家内搜獲印捕被奪之手槍一支已少子彈三枚遂將徐沈二人連同手槍一併帶入捕房昨晨解送公共公廨第一刑庭請究即據該捕房捕頭與西探亨利上堂稟明前情並稱三百八十六號印捕受傷尙輕遂將被奪之手槍呈案請察經關讞員得稟商之英包副領事以案關拒捕奪械行兇自應澈究判徐沈二人押候查明展期一禮拜解訊 
[南洋遊歷團之同志]  
　　推廣國外貿易之凖備 
　　中華全國工商協會沈副會長九成前在餐會發起之南洋游歷團專注重該地需要國貨之程度以爲推廣國外貿易之凖備業得同志如熒昌火柴公司邵爾康·振豐棉織廠王蓮舫·華純襪廠蔡元冕·足安襪廠霖生等十餘人放洋之期約在出月初旬有欲加入此團者聞尙可加入云 
[昨日之滙市與金價]  
　　先令共縮一辦士金價漲三兩餘 
　　昨爲星期一各銀行大條因紐約例於星期休息故無電報告九時半先令揭曉縮半辦士法滙縮二十五法郎印滙縮三羅比二五美滙縮半元荷滙縮三盾半東滙大一分新滙大半分德滙大三馬克香滙俄滙皆未更動因東滙尙鬆有大連帮售與某銀行三月份大連滙票數十萬元價六錢六分三七五又某銀行賣出三月份先令五千磅價三先令三辦士一二五又買三月份美滙十餘萬元價七十一元三角七分半嗣後先令市面見軟由某銀行買進三月份先令數萬磅價三先令三辦士一二五至三先令二辦士九三七五賣出四月份先令一二萬磅價三先令二辦士七五至三先令二辦士半又賣出五月份二萬磅價三先令二辦士七五至三先令二辦士三七五又賣出東滙十餘萬元價六錢六分半至六錢六分七五嗣後大連帮仍有售出午後先令又縮半辦士印滙亦小三羅比半美滙小一元香滙不動荷匯縮二盾半東匯漲一分交易頗爲踴旺 
　　標金市價醖釀多日昨日上午開盤上月份期金爲三百三十兩嗣後略小數錢繼先令改縮半辦士人心遂好逐高至三百三十二兩五錢後卽稍平旋復漲至三百三十三兩六錢收盤轉軟三錢午後開盤仍平穏嗣後交易買者甚衆蓋因去冬以來三百三十兩之外許久未到故人心極見踴躍最高至三百三十四兩五錢因見先令午後又縮半辦士各國匯兌亦有變遷故有此價也於三四時之間忽上忽落厥後售出者多收盤遂小至三百三十三兩四錢全日有期金數萬條交易說者謂今日大條如縮一二五則金價更見漲起必超過於今日數兩如大條不動則三十兩或將進關云 
[昨日之金融市况]  
　　昨日星期一麥加利銀行買進洋五萬元又中國銀行買進十五萬元南京杭州兩造幣廠仍未開工緣幣價須七錢二分五釐以上方合算也洋釐市價爲七錢二分三釐六二五比較星期日大七毫半三月底期洋開盤爲七二五三七五又二盤七二五七五收盤七二五八七五比前日亦大六二五江南小洋一釐二五爲六錢二分六七五廣東小洋大一釐半爲六錢二分三五滙豐收欵計五十萬兩道勝麥加利友華等亦數十萬兩銀拆早市五分市况仍平 
[洋糖市况]  
　　糖貨近以香港罷工事青赤白各貨價轉好目下行家心思皆注意於罷工解决各處存貨不厚勢必活動汕頭來電業已解决香港尙未了結該處糖市十八號次粗砂漲至九元按香滙七五外費九錢劃申盤七兩六錢五二十四號白粗沙報十一元一角半劃元九兩三錢東洋亦然無劃開云 
[南市之取締擺攤訊]  
　　南市第一區警察署王金山署長現奉淞滬警察廳長徐國樑令飭取締南市十六舖等處攤頭不准在沿途擺設須規定在側石之内設立以免阻碍交通而重路政王署長奉令後遵即嚴行取締已傳諭崗警隨時查察並知照各項攤戸遵照現在規定章程辦理將攤基一律移進不許仍前横街攔路任意擺設如違一經查見定行拘罰不貸云 
[三新紗廠罷工潮息可謂之一塲誤會]  
　　楊樹浦路三新紗廠細紗間工人要求增加工資不遂罷工牽動粗紗間紡織間織布間工人全體罷工各情已紀本報茲悉該廠昨已發出通告略謂該工人所言各紗廠業已增加工資之說本廠派人調查均非事實所請加工碍難照准云云各工人閱悉通告昨已一律到廠工作懗復原狀矣 
　　文匯報云三新紗廠工人罷工事已於今日解决今日日班工人上工者已有二百人該廠辦事人預料明日可全體上工按該廠前因工人要求增加工資未遂停工數星期之久但卒未允加工資 
[華商電車之進行訊]  
　　肇浜路築路華商電車公司茲爲便利往來行人起見業經商准本埠各官廳擬在城内肇浜路自大東門起一直往西直逹老西門止鋪築軌道行駛電車藉以便利商民交通並由滬南工巡捐局勘明鋪築軌道線址定於下月初旬准由該公司雇匠開工鋪設鋼軌云　　中華民國兩路之通軌又該公同前鋪中華路老西門之軌道乃與北半城民國路華法兩電車之鋼軌並不銜接以致北段車輛碍難就近駛入中華路之軌道遇有中途損壞等情仍須繞道民國路經過小東門或由外灘十六舖等處開駛回廠殊不便利現已商由法公司允將老西門之中華路軌道與民國路互相接通定於日内即須派匠接築云 
[南洋路礦學校近聞]  
　　南洋路礦學校創辦已及十年成績卓著校長朱貢三熱心規劃不遺餘力茲錄該校近聞數則如下 
　　分校設科該校自前年署假移遷至康腦脫路十八號添建房屋並租賃徐園爲校外宿舍本學期因學生日增專科中學合併一處殊不數用爰於十八號校舍設中學部徐園校舍設土木科規模整齊學校總辦事處仍設在十八號校舍 
　　添聘敎員該校本學期所聘敎員都屬歐美大學畢業及深有經騐者如工科碩士薛孟允工科學士陳石英工學碩士裘夑鈞碩士陳伯權學士于雲峰學士俞行修碩士董鼎三文學士過夫人碩士陳海涵工科學士繆恩釗碩士李松泉葉楚傖黄子損湯有光余天希胡吉如朱冀良李傳書趙敵七等並聞尙在物色人才以冀增進敎授上之良果 
　　提倡體育該校已由學生組織體育會請陳伯權敎授各項體育並練習美國足球及籃球足球棒球等等 
　　十週紀念本學期春假該校將開十週紀念大會已舉定籌備委員會討論進行並刊行紀念册等 
[合衆交易所控向瑞琨等案]  
　　公共租界南京路合衆晚市交易所延律師在公共公廨呈訴前理事長向瑞琨·會計主任張丹庭·及丹庭之子張孟定三次取去所内銀洋二十四萬元屢索不還請求傳案訊追等情公廨准詞出單飭傳去後張孟定於昨晨偕代表律師投案請求减輕交保據該律師稱孟定對於該所無關因其父係所中職員故連帶被控且所訴追之欵係向瑞珉三次函致會計科取去故敝律師請求（一）准張孟定减輕交保（二）着該所關於本案这賬簿交到公堂因此項賬簿足爲佐證云云原告代表律師聞語反對被告之兩項請求謂賬簿該所營業須用不能交案俞襄讞即命代表該所到案之俞毓麟上堂詰以現在該交易所是否仍在營業抑係理賬而俞答詞模稜先稱正在理賬繼稱尙在營業等語華官因與陪審之美丁副領事磋商之下諭曰限張孟定於三日内交一萬元舖保本廨派捕偕同張孟定到合衆晚市交易所於被告有關係之賬簿檢交去捕帶廨再核 
[中華盃競賽記]  
　　第二十一次比賽李玉書獲勝 
　　昨日（二十日）星期一早晨七時華人賚槍會員齊集虹口靶子塲爲第二十一次中華盃比賽總共華員二十八人到塲比賽者十四人是日天色頗佳光綫明亮未賽以前忽降重霧未幾日出霧遂散盡比賽課程係二百碼最小牛眼靶臥射十六響射分結果首推陳景塘君計得七十五分次郝伯陽王衍慶二君各得七十四分地字班賽員李玉書君竟射七十分堪稱神妙卒因班次加分關係錦標遂被李君所奪茲將最優十名揭錄如下（一）李玉書七十分加六分共七十六分（得盃）陳景塘七十五分讓四分凈七十一分（三）郝伯陽七十四分讓四分凈七十分（四）王衍慶七十四分讓四分凈七十分（五）方液仙七十一分讓二分凈六十九分（六）陳家祥六十四分加四分共六十八分（七）陳如松七十分讓三分淨六十七分（八）沈秉掌六十三分加四分共六十七分（九）劉景和六十一分加六分共六十七分（十）朱勵公五十九分加四分共六十三分 
[上海美術專校開學紀]  
　　本埠西門美專校昨日上午十時三十分職員學生齊集林蔭路第二院大禮堂舉行春季始業式其儀節（一）振鈴開會（二）向校旗行禮（三）師生行相見禮（四）校長演說（五）敎職員演說（六）散會首由校長劉海粟演說略謂余今天以極誠懇的態度向大家說幾句極誠懇的話可將余對於本校十年經過大概及去年旅京所得種種感想分别述之洋洋數千言歷二時之久學生聞之殊爲感動次由西洋畫科敎師汪亞塵演講晚近五十年西洋畫之新趨勢講畢時已逾十二時矣並聞該校於二十二日開敎務會議二十五日開校務會議二十七日開始上課其計劃一切於本學期切實改進分爲三院（一）白雲觀對門爲第一院設西洋書科計分一二三年級甲乙組六班（二）林蔭路爲第二院設高等師範科（三）新闢斜橋南首爲第三院設普通師範科毎科各設主任科任之外又設級任故於敎授方面極爲周密而各敎室之設備則與尋常專門學校逈異統計現有學生三百數十人而來校報名者尙絡繹不絶足見該校之發展眞有一日千里之勢亦我國美術界前途之好現象也 
[飛虹校友會成立會紀]  
　　昨日（十九日）下午二時蓬路飛虹學校校友會開成立大會來賓到者賈豐芸等會員到者鮑世寶等共二百餘人當由臨時主席周樹範報告開會宗旨書記羅功甫報告經過情形畢名譽會員姚文逹演說來賓賈豐芸蘇履吉汪龍超諸君亦均演詞（詞長從略）嗣凌瞻曾致辭答謝來賓少年宣講圑奏國樂末到會校友通過章程選舉職員蔡引之魏梅章當選會長羅夑臣等當選幹事 
[淞濱球訊]  
　　大中華紗廠素重體育職員中學校出身者無論矣即工人中亦多健者當此春風和煦之時爲發展體育計特於前日（十九日）午後二時假寶山縣公共體場比賽足球分職員與實習生爲兩隊上半時職員隊非常勇猛勝五球下半時實習生隊亦振刷精神遂勝二球負一球結果爲六比二職員隊勝是日並由公共體育塲殷勤招待即公證人亦爲該場管理員觀者謂該場熱心提倡體育實堪欽佩云 
[中國銀行學社商科夜校消息]  
　　中國銀行學社商科夜校開辦半年本學期改在懋業銀行後樓講習昨晚七時在新校舍行第二次始業禮校長蔡競平宣佈該校創辦之歷史服務社會之初衷曁前途之希望繼由敎員施濟元倪健侯瞿季剛陳健菴等各宣告各該科目敎授之大意全體學生將近百人列席聞該校商業英文銀行簿記國外匯兌銀行學四科尙有餘額二十六號以前尙可報名云 
[華商電燈優待義務學校]  
　　滬南華商電氣公司電燈部份現擬規定一優待滬南義務各學校裝置電燈辦法業已部署手續積極進行昨特致勸學所函云逕啓者義務敎育爲立國之本凡屬國民均應贊助聞南市學區内有不領公家經費不收學生學費而設立義務學校者熱心敎育深堪欽佩敝公司對於此等義務學校裝置電燈願予優待辦法相應函請貴所將南市學區内義務學校數目地點及經辦人之姓名詳細開示以便規定辦法 
[青夜義校開學紀]  
　　閘北三畏里青夜國民義務學校本學期特聘鄧蔡桐田黄吳女士及俞德民唐乃欣君等爲主任敎員復請義務敎員姜維良君擔任簿記卞毓美君擔任手工余昻霄君擔任書法孫道勝君擔任修身並添設敎室校具故新生報名頗爲踴躍該校已於昨晨十時舉行春季開學禮新舊學生到者百餘人其秩序如下（一）校長報告（二）全體師生向國旗行禮（三）報告開會情形（四）敎務長宣佈進行方針（五）校董任矜蘋余鵬二君訓詞（六）敎員勉詞（七）短笛（八）學生互相行禮（九）茶點散會已十二時矣 
[温州會館建築開標記]  
　　温州會館建築事宜前已招人投標日昨開臨時幹事會議討論開標及進行辦法公推林炎夫爲主席報告一切并述明建築欵項現已由基金監黄挺英改存晋泰錢莊内隨即推定曹序廎謝俠遜二君爲檢標員當塲開匭檢查標數計一十六標内以戴欽明陳鳴桃羅森記許雲記四標建築價目爲最低當由建築員林炎夫曹序廎林鴻泉鄭守謙四人另議决定提早動工云 
[安鎭救火會之常會議]  
　　高昌廟安鎭救火會昨爲春季常會之期故由該會董事劉竹溪錢裕基等柬邀會員及境内所駐軍警官長等於午後一時先後蒞會提議救火政策曁施救時各會員之服務規則議畢散會已鐘鳴四下矣 
[滬北五區商聯會歡迎會紀]  
　　贊助自治圖謀公益 
　　滬北五區商業聯合會昨日下午二時爲歡迎新會員事特開歡迎會到者六十餘人正會長戚順友主席說明開會宗旨繼蔣介民詳述該會歷史史觀濤致頌詞仲佩紳演說是日開會歡迎誠意又請新會員極力贊助自治爲地方謀公益并謂寶山路寶興路此次新會員加入甚多胡家木橋方面亦不少宜各推臨時議員代表以免於該處情形隔閡時寶山寶興兩路會員當公推周炳貴何釗生黄子卿厲開林王化民周志欽朱仁芳趙志成唐七郎張祖同等十人爲臨時議員胡家木橋推舉朱玉成爲議員後戚順友黄子卿等各述該會宗旨純正地界華洋對於主權對於商家歷來成績班班可考此次徵求各店家能踴躍加入即可見其熱心云云議畢五點鐘許散會 
[寶善界中市請整頓交通]  
　　五馬路寶善街中段毎日自下午二時起至六時止各店舖門首停放包車多輛阻礙行人以致各店舖主顧不便生涯减色昨日大吉盧日利錢莊程裕隆寶大公司錦潤堂古香室振新印刷所等戸聯名致函該路商界聯合會請其要求捕房驅逕以免阻斷交通而維營業 
[奉贛招募製造槍砲工]  
　　奉天江西兩省現因設有製造槍砲各械之兵工廠惟熟諳造槍造砲之工匠殊爲難得該廠等特派員於日前來滬在龍華招募曾在上海兵工廠内充當造砲造槍之工匠各十名以便送往奉贛敎授業於前日募補足額已由各委員分别帶回矣 
[電報譯費改新章急電毎字一分普通電减半] 本埠電報局現奉部發改訂收發電報譯費章程凡急電毎字應收譯費洋一分普通電無論本省外省毎字均收譯費洋五釐以歸劃一等因昨已轉咨駐滬軍警司法行政各機關查照矣 
[先施公司春宴紀]  
　　昨晚六時先施公司駐滬化妝批發所在東亞酒樓設宴邀請各界人士暢叙列席者約四百人由楊錫基君等殷殷招持宴叙至十時許始盡歡而散 
[滬杭兩站長加給住屋費]  
　　滬杭甬鐵路車務處曁各站人員前經一再聯名呈請該管局長酌給住屋公費嗣經該局長查得近來營業雖逐年增加而開支亦大加以交部經費支絀未便一律照准惟月薪在百元以之員司以其供職較久准予加給住屋公費毎月十五元而各站站員此項公費則付闕如現聞滬杭兩大站站長因該兩處路局無房屋供住眷屬之用而地方房價又極昻貴復向車務總管再三要求現已奉准杭州站正站長毎月十二元副站長及夜班站長毎月各八元上海南站正站長毎月十二元副站長及夜班站長毎月各八元而上海北站則因向來已有此項公費茲不加給上述公費准於二月份薪水單内一併具領其餘各站尙未奉准聞已有數站擬再呈請援例照給以昭公允云 
[尙有本埠新聞等轉入後頁]  
雜評二 
[救濟俄災（旡用）]  
　　古之立國以兵以譎故欲執世界牛耳爲羣衆稱道不厭日尋干戈譸張爲幻今之立國以德以誠故欲躋國際上位得無上榮譽惟有言忠信行篤敬民吾同胞物吾與蓋好兵與譎者次第失敗而持德與誠者漸爲世人所推崇明乎此始可與言救災恤鄰之道矣 
　　俄遭大軍又遭凶年不必涉足墨斯科彼得格勒而西比利亞東海濱省之鶉衣百結鳩形鵠面者紛紛焉不可數計不必言西比利亞東海濱省而我滿洲北部如中東鐵路一帶面目黧黑形容枯槁之老弱婦孺一見之未有不惻隠之心油然而生者西半球之美人與夫歐大陸之善士早備欵置物以救濟矣我與比鄰關係至切苟非别具野心利人災厄熟視無覩充耳不聞則慷慨解囊藉活涸鮒情難或已且夫欲人之親我也必於其危難之頃而助之人非木石寗有弗感由是互敬愛互親密凡載於相斫歷史上之慘劇自可日漸減殺以納於眞正和平之軌是救濟俄災非直私人爲善最樂之意尤爲輯睦邦交之張本也 
　　况此俄災已引動世界之觀聽我能力籌振欵活彼災黎舉世胥將謂中國如此艱困猶復協力相助是爲中華民國之德高之誠著而彼自號强國而擯我爲弱國者則應之曰中華民國之德不弱彼自號大國而擯我爲小國者則應之曰中華民國之誠不小於彼乎於此乎此其責在今日協助救濟俄災之官民 
 
 

Page 16

 
 
[本埠新聞二]  
　　籌備中之明星影片公司 
　　歐美影片自流入中國以後頗引起中國人士之注意十餘年前張石川鄭正秋君等首先參與亞細亞影戲公司贊助攝拍中國影戲後因該公司無意於此遂形停頓近年張君等正擬自組公司適丁君伯雄由津來滬遂約張鄭二君聯合同志發起明星影片公司及明星影戲學校特請美國名人參與敎授惟是影戲與文學至有關係中國所亟求發皇者爲劇本文學與正確之批評二者實精造藝術之基礎故該公司籌備處希望社會注意於上述二者近日該籌備處進行之狀况基足滿意云 
[金業公會選舉揭曉]  
　　本届金業公會又值選舉之期日前由該公會備就選舉票分發各同業選舉結果施善畦常選爲正會長徐補孫當選爲副會長繆晉之陳鳳寶蔡久生陳紫照張清笙詹蓮生王伯元當選爲董事業由該公會分别函請擔任職務並頂備呈報省部及各官廳云 
[金業交易所領到執照]  
　　金業交易所自上年舊曆十月間開幕後營業尙爲發逹聞該所開支極簡毎日所得佣金除開繳外綽有餘裕其營業保證金已按照股本三分之一繳存本埠農商銀行昨實業廳已將營業執照公司註册執照函由上海總商會轉送該所具領矣 
[草帽同業之公益議]  
　　昨日草帽同業公益會假九畝地口同義善會開會到會者有大東公司華福公司冠華漢立興等三四十家首由該業領袖徐兆奎姜繼梅二君報告開會宗旨復經提議該會現有餘欵洋一千數百元應作如何存放公議以同業另借不存銀行當議定借欵條件通過遂表决又議及暫設事務所地點經同業公决准備用老縣基地信記草辮公司爲事務所並推大東公司爲司年延請徐幼香君爲書記所有新開同業聞已分别函請照章按等入行繳納會費並欲分呈英法美公堂請爲一體備案云 
[閘北米行之易主]  
　　閘北一隅米業日見振興緣常錫帮船夥在北市售賣者十佔其七八也上年度各行家正當經營無不獲利所虧耗者皆損失於投機及吃倒賬等故耳是以本年有長豐義和豐泰瑞昌祥及裕通米廠四家皆未上市茲長豐義日内由前東議盤與朱馨芬營業瑞昌祥招人盤頂和豐泰亦尙未定裕通廠已盤則同業　子勤等開設業將生財機器等盤交將於日内開始營業矣 
[滬杭車二等客病斃車中]  
　　滬杭甬鐵路昨日（二十）由滬開杭之一百零八號快車有二等車旅客帶病上車當時站長曾經阻止因有病者之親屬相伴故特准乘車詎料駛至松江站相近該病客遽爾逝世當經車長覺察報告松江站長飭站警探人等將該屍身移下松站由該屍屬辦理一切一面由站長發電上海路警局轉報地方官廳核騐矣 
[滬寗車碾斃婦人]  
　　昨日（二十日）滬寗路由滬開寗之早班快車駛至新豐車站相近有鄉婦人在軌道中行走被車頭碾斃當由車長派警將屍移至路旁招尋家屬 
[滬杭車碾傷茶役]  
　　滬杭路由杭開滬之慢車駛至松江車站四等車上之老虎口忽然損壞登時脫鈎該車上之茶役阿五從車跌下被車輪碾斷脚骨傷勢甚重當由車長將受傷人帶至滬上送鐵路醫院醫治恐將殘廢矣 
[汽車碾傷木匠]  
　　汽車夫王阿濤駕駛汽車於昨午在民國路行駛至老北門口適有木匠王小弟在途行走致遭撞倒車輪在身上輾過致受重傷由警帮同將王阿濤追獲連同王小弟押送二區一分所轉送地檢廳經檢察官訊供之下並騐明王小弟受傷屬實判令發送新普育堂醫治王阿壽收押候核 
[分監内又瘐斃兩犯]  
　　案犯李逹龍趙木坦已在蓬萊路分監執行邇因該兩犯染病奉發新普育堂醫治無效於昨先後倒斃報由地檢廳委派何檢察官沈檢騐員等蒞堂騐明因無家屬令由該堂分别棺殮 
　　顧阿煥之罪惡强佔寡婦并用石灰瞎其目 
　　婦人顧樂氏今年二十七歲其夫已故三年該氏乃與顧阿煥姘識邇來該氏對於阿煥意見不洽潛赴蘇州避匿前日爲阿煥查明尋至蘇州將氏領回滬上同居於滬寗火車站附近小客棧中迨夜半時阿煥持石灰包入房用强行兇弄瞎該氏雙目該氏大聲喊救由警到來將男婦拘入警區於昨轉解地檢廳由檢察官提案研訊阿煥堅稱並非石灰實爲牙粉問官判令押候再核 
[淫奔之女]  
　　本地人沈小毛在紗廠做工住居租界東京路聘定閘北小張家宅姚朱氏之女順英爲室擇於隂曆二月初二日完姻去臘初四順英被同廠姊妹陳吳伶珍勾引與某甲私姘匿居法界同興旅館十餘天由女母尋回後送來夫家前日復乂潛逃沈偕妻母扭陳吳氏及其母吳楊氏又祖姑陳甘氏夫弟陳海榮一干人至四區告發昨被告方面已將順英交案押候訊明核辦 
[吳大官子私姘包車夫]  
　　江北人吳士珍向拉黄包車爲生其女兒吳大官子被拉包車之周少順誘驅成姦私行偕逃匿居法界現爲原告偵悉報捕飭探將兩人拘獲昨解法公堂請究先由吳士珍稱女兒現已許配與人尙未完婚請求給領詰之周少順供實係大官自願與民人姘識迄已半載求宥吳大官子稱女子情願隨周度日不願回家請求成全中西官判還押着原告偕同親家到案再行核斷 
[會樂里房客欠租案]  
　　英商德和洋行因雲南路及福州路之會樂里房客有七十六戸拖欠租金一兩月不等故　請公共公廨傳案訊追自公廨飭傳去後已有五十五戸如數　　付　其餘二十一戸仍不照付是以早日下午由關讞員會同英赫副領事將欠租者傳案臨審祗到十九戸其内張培基月月江曹氏陶蓉森顧之英王阿惠王阿二張貴源張元照戴雲飛王文亮王順興十二戸均將所欠租金當堂付清判交原告領去張介眉陸發祥吳天霞孫阿毛四戸皆係欠租兩月祗付一月亦着原告領去餘欵限七天付清惟孫阿毛之餘欠係限十天唐阿二顧和尙萬德成咸各欠一月租金限七天付清而臨訊不到之俞有蘭福記兩戸則缺席判决限一天付清逾限將屋發封云 
[鼎豐經理控協理案]  
　　鼎豐錢莊經理朱鶴亭在公共公廨呈訴協理夏晋伯私用賬洋五千元等情昨晨由廨傳訊原告本人未到由其律師到堂代表而被告亦延律師到堂辯稱其欵已由被告託許桃根處與原告等語並由許桃根投案證明將欵付交原告云云經中西官核供判夏交五百元舖保原告交五千元保聽候傳訊 
[公共租界之賭案共五起賭徒一百零三名]  
　　新閘捕房捕頭於前日下午在所管區域内破獲賭窟四處（一）新閘橋路一百零九號門牌茶館内捉獲賭徒張松濤魏根元李順慶石金寶吳亭桂婦人李魏氏茶館主侯金永等共三十二人（二）梅白格路一千二百八十號屋内拿獲賭徒蔣如慶毛永泉王阿福曹永興等十二人（三）派克路五百七十號門牌茶館内捉獲賭徒周長榮沈阿五張海南吳金福張開芝茶館主陳森發等十五人（四）温洲路三百八十三號門牌小茶館内捉獲聚賭麻雀紙牌之朱阿二顧龍興蔡德甫王阿四婦人黄施氏等十六人連同賭具一併帶入捕房着將爲首拘留餘人准存洋十元五元不等保出昨奉公共公廨關讞員會同英包副領事逐一訊明判將温洲路小茶館内之朱可二等十六人一併開釋侯金泉陳森發各罰洋二十元無力改押三禮拜梅白格路之蔣如慶等十二賭徒各罰洋五元其餘到案者罰洋三元不到者保洋充公四處賭具併燬又戈登路捕房捕頭率同中西包探在檳榔路三百四十號門牌湯榮生所開之茶館内查獲賭徒楊榮昆鄺如全張根培陳德和徐安生葉滿全劉根大等二十八名連同賭具一併帶入捕房昨解公共公廨亦經關包兩君訊明判湯罰洋三十元餘人各罰洋三元一併充公賭其銷燬 
[吳開甲被刦受傷誌]  
　　閘北光復路福新麵粉廠雇川之管門巡丁吳開甲係安徽人自該廠開辦時就雇至今已歷十餘年並無家屬稍有積蓄均借貸於人前晚四時吳值差在第一廠後門即第三廠之前門突來口操北方音之匪徒五人其一手執刺刀其一從吳之背後雙手掩住其目餘匪將吳手上所帶之金戒兩只約重二兩捋去身畔有債券多張及當洋七十元之當票一張均被搜去手背上受有刀傷事後由吳投報四區顔署長立飭李巡官率領長警往勘一週分頭跴緝矣 
[查獲身藏兇器人]  
　　李廣法馬步家張雨坤張雲昌於前晚身懷兇器在開封路五百七十八號門牌小茶館内聚謀有所作爲被滙司捕房包探陸連奎陳玉山偵悉協同四十號西探目密往將李等四人拘獲抄出實彈手槍一支昨晨解送公共公廨稟稱尙須調查彼等曾否在租界犯案請求展期開審云云當經李襄讞及英赫副領事准如所請命將李等帶回捕房收押展期七天查明解訊 
[專竊呢帽之賊吊出四十餘頂]  
　　竊賊　旺進專在英法兩租界各茶肆及交易所等處竊取他人呢帽現被法捕房探目楊振富偵悉將程拘獲共吊出各色銅盆呢帽四十餘頂惟失主無從傳案故由該探目稟明西探長戴薩克君諭令將贓暫存總捕房限三天内聽候各原告到案認領該竊還押聽候解堂訊辦 
[兩搶匪解地檢廳訊辦]  
　　虹鎭陸家宅鄉民陸炳全家於陽曆一月二十五號夜半時被盜明火持械撞門入内行刦當經陸鳴鑼集衆分投追趕當塲拘獲盜匪張叙生奪回原贓棉被等當交巡警押送五區四分所訊辦而陸之四鄰帮同代追至租界内亦獲盜匪金小龍解送捕房捕頭因案出華界命送該警所歸案訊究該警所飭將張金二名申送警察廳發交司法科訊供之下張金二人供認不諱並稱爲首者係楊老五等奉判收押並命偵緝隊查拿逸犯迄今多日未獲一人昨日午後警廳備文飭警將張金二人連贓轉送地方檢察廳由檢察官提案預審一過判令分别收押贓物存案候傳陸炳全到案再訊 
[控竊不實償還損失]  
　　某汽車公司主胡聚升昨投法公堂控稱前有某洋人寄在商人處之機器一架被工人郁杏桂將機器内之小零件竊去計值洋一百餘元又查得被告曾於前月間竊取某洋人之象皮胎欲售與商人未曾收買此次竟敢行竊商人物件故此投案求究繼由西探稱原告前至捕房報告被告行竊各節調查之下毫無確證請爲訊核被告由農復律師稱原告前托被告代修氣缸四只被欠修費洋五十餘元向索不付反敢砌詞誣控請求追償損失銀五百兩等語吕西讞員判以原告所控證據不足將案註銷償還被告損失銀五十兩外再給還被告修費洋五十元堂費亦歸原告負擔 
[攫飾匪徒之押儆]  
　　前在北河南路北浙江路等處攫取婦人金玉如王計氏珠花金鐲之匪類陳妙林龔阿明及代消贓物之婦人陳王氏業經包探陸連奎王桂亭陳玉山等緝獲候吊贓特昨晨復解公共公廨經中西官繼續訊得實判决陳押西牢九月龔押半年陳王氏拘禁十四天分别示儆 
[三竊賊分别押儆]  
　　周桂生前在法新租界霞飛路西婦那木而斯德勝兩家竊取價值一千餘元之銀飾而逸後經事主報捕請緝未獲現周双在華界竊取某姓家之物件爲探拘獲由法捕房包探王德奎偵悉前往警察廳將周移提至法捕房並續獲同黨陳利啓張阿福兩人吊出原贓昨解法公堂請究先由兩原告投訴被竊情形詰之周桂生供認實係民人個人行竊不諱質之陳張兩人同供民人等雖係知情不敢串竊中西官判周押西牢一年期滿永遠逐出租界陳張兩人各押一個月以儆贓給原告領去 
[公共公廨訊案彙錄]  
　　昨晨公共公廨民三庭由陸襄讞會同日副領事田中氏訊理日商東京電汽株式會社訴虞洽卿戴將才不理担保包安甫用空賬欵　前已判决照所訴銀三千數百兩洋三千餘元償還茲因被告尙未還欵以故原告代表律歸聲請執行堂判而被告之律師則要求將案復審結果被告包安甫及保人戴將才聲請復審已逾法定期間且無新證據提出未便照准仍照原判執行工部局借給戴將才之機器准予啓封領去民四庭由俞襄讞會同美丁副領事訊理（一）司戴恩洋行訴中華懋業銀行不理損失墨洋九百六十九元五角案結果被告免予交保候訊（三）吳德甫代表其故弟吳虎臣延許理律師訴内耕梅周廷芳不理房産押欵案結果着原告登報十四天傳逹被告到案候訊（三）寡婦張王氏聲請給諭將道契過戸與其八齡子張龍寶執管案結果着聲請人登報十四天期滿再核（四）陳振生訴張緩卿掯不放贖古書請追損失案結果准予改期訊理（五）趙孝林與其妻趙岑寶珍爲離婚互訴案結果應再由兩造在外和解改期再訊 
　　又午後民四庭由陸襄讞會同美約副領事訊理（一）任仲勤訴傅榮澤欠欵案傅以彼已入葡籍故臨訊不到結果准函咨葡領詢問傅榮澤何時入籍及海昌公司何時在該署註册俟得復後再核（二）夏城樓訴梁誠謙不付造屋價銀案（三）梁誠謙訴夏城樓承造房屋違背合同延不完工案（四）梁誠謙訴潘雨蘋不理擔保夏城樓押欵案梁由甘維露梁要佺潘由朱斯芾夏由來茂等律師代表略辯之下結果夏城樓應將訴稟送逹被告候關正會審官與英包副領事與被告訴原告案合併審理 
[誌謝]  
　　昨承中華圖書館惠贈第一四九期「禮拜六」兩册謝謝 
公布攔 
[江蘇高等檢察廳]  
　　批示戲蔣氏狀悉候令奉賢縣知事依法辦理此批嚴丁氏狀悉姑候調卷核奪此批郭裕三等狀悉該案業已送審仰候審廳核辦此批徐海籌請求更派檢察官搜證並補陳未盡供詞呈遞一狀宋象芳提起附帶私訴呈遞一狀顧雲千等續具理由呈遞一狀以上三狀業經本廳查閱函送同級審判廳核辦仰即知照此示沈小安子補具上告理由呈遞一狀業經本廳查閱候呈總檢察廳核辦仰即知照此示以上二月二十號 
[上海地方審判廳]  
　　判决主文（民一庭）一件判决謝徐氏等與龔永卿因租屋糾葛一案主文本廳民國十年十二月十四日之即時判决應予廢棄被告人所租之原告人薛弄底房屋一間應即遷讓交由原告人收領並償還原告人欠租洋二十一元原告人其餘之請求駁回本案訟費歸被告人負擔一件决定定汪心田與周長貴欠租涉訟一案主文本件訴狀准予註銷訴訟費用歸原告人負擔　　一件决定時菊亭與周雲祥贖田控訴一案主文本件控訴駁回一件判战 
决盛才生與張福林墊欵涉訟一案主文張長福應償還盛才生墊欵洋十八元九角四分盛才生其餘之請求駁回本案訟費歸兩造平均負擔一件决定喬枂與汪韓之因存欵糾葛一案主文本件訴狀准予註銷訟費用歸原告人負擔一件判决黄順　與倪鑑銓土地糾葛控訴一案主文原判撤銷被控訴人在第一審之請求駁回本案訟費歸控訴人負擔（民二庭）一件决定毛錦豐訴施福生因賺欵糾葛一案主文本件訴訟應即撤銷本案訟費歸原告人負擔一件判决李佳年訴劉廷貴爲擔保糾葛一案主文劉廷貴應代彭貴卿償還鑫益號洋六百二十四元八角八分五釐繳由李佳年具領訟費歸劉廷貴負擔 
　　批示一件黄守成狀領訟費等洋由准領此批一件李星記狀請銷案並給領由狀悉准予銷案所有繳案憑證仰即來廳具領此批一件羅傑狀請銷案由狀悉准予銷案此批以上二月二十號 
 
 

Page 17

 
 
   
 
 

Page 18

 
 
自由談 
遊記 
[遊羅馬敎王宫觀名畫記] [  汪筱謝女士]  
　　羅馬以美術聞於全球尤以彫刻油畫爲最余初到此即至各處博物院游覽石像油畫美不勝舉後又至敎王宫其中油畫更爲全城冠雖在今日敎王僻處一宫勢力遠不及中古之世然内外陳飾仍過他宫且第一美術品即藏於此最足動人景仰之思也 
　　此宏大之敎王宫由無數房屋聯合而成亦非成於一時實經列代敎王之修葺營造及列代名畫家彫刻家之經營始克成就故偉大壯麗莫可倫比 
　　宫分三層内有公署有私宅有博物院世界最有價值之油畫與彫刻物均在四圍走廊中此廊包圍全宫無異雉堞羅馬敎王之權勢卽此可以想見矣 
　　余等初經一銅製城門係在羅馬最大聖彼得敎堂之右守門衛隊瑞士籍看制服顔色極鮮明態度亦嚴整此等制服爲大畫家馬克安琪兒Michaelangels所規定衛隊均篤信宗敎故對於敎王聽命唯謹進銅門經一走廊右爲大理石梯梯造於一八六○年時爲敎王巴司第九Piuslx此梯直逹敎王居處及油畫彫刻品陳列所 
筆記 
[孽緣記（一）] [  智軒]  
　　屠卓吳人清季以武技稱譽於一時拳擊尤擅長先曾任督練處敎授後改業鑣客嘗往返於豫魯諸省間每出必携利刃自護會蘇府某公升任魯糧使耳其名重金聘爲侍從某公先赴任命屠衛眷屬押細軟北上行時乘船沿運河而往一日及山東曹州界天色垂暮泊船於岸擬俟黎明啓椗眷屬中有少女我君仙者綺年玉貎風姿綽約陸公之嬌女也暮年得珠鍾愛備至故服飾華麗腕上金條脫雇京中巧匠工製式樣奇異上嵌珍珠二入夜閃閃有光容旣明秀兼之羅綺被體尤燦爍不止見者咸爲目迷神移嘖嘖嘆羡焉斯時泊舟岸側觀者雲集然以官船故咸不敢公然注視惟絡繹於途送目而已人叢中一童子年纔弱冠丰采甚都頭挽雙髻白晳如玉人沿岸邊蹀躞往來痴立良久屬目君仙不稍瞬君仙瞥見亦深眷童俄頃暮色沉沉眷屬次第入艙女尙凭窗仰覽天空兩手左右扶陡覺凉風颯爽恍見黑影掠面過正驚駭間倐忽兩腕金條脫已不翼而飛女大懼急告於母家人聞之皆詫爲怪事遣婢示屠屠時亦束手無策惟切囑舟子今夜勿貪睡著意靜聽以資防範守至終夜竟無他變翌晨詣縣署報竊令爲徐公聞之駭甚私念上官失竊將罪及下屬夙夜徬徨如坐針氈不得已蒞船具柬請罪俾從容查緝 
劇談 
[菊部叢談] [  舍予]  
　　白牡丹之販馬記 
近聞白牡丹重排販馬記諸角已皆熟習行將出演於亦舞臺按此劇爲吹腔戲並不屬於崑曲大致情節有一販馬者李奇因後聚楊氏與田旺通於李出外時逼趕奇之前妻所生子保童女桂枝迨李歸查究僞言病殁婢女春華知其秘又畏楊不能實告遂自盡楊乃誣奇害婢控諸官屈判入獄後數年桂枝之夫趙冲爲堡城縣令初不知李奇卽在是縣獄中也趙有日下鄉桂枝夜聞監中有犯啼泣覺有所感提至石門訊質父女相逢盡悉前情乃舉以告趙思雪奇寃適有八府巡按經過趙爲寫一寃狀桂枝扮男投遞而所謂巡按者又卽被楊氏趕出之保童爲桂枝之親弟也姐弟巧值父案雖已定讞轉屈爲直得慶更生於是團圓云上述情節誠屬離奇幻巧故該戲又名奇雙會寫狀三拉三拉者保童拉姐與父及姐夫趙冲之謂也京班中所演多自桂枝聽監起前節則由劇中人背述而已角色以小生旦並主老生亦有佳處如哭訴團圓均極注重小生之保童祇以念狀一段見工小生之趙冲有寫狀神情及怒鬧公被堂拉諸節做工桂枝則聽監寫狀均有極細賦之表情同趙對白鬭梗大有妙緒環生之趣白牡丹飾桂枝其唱腔旣可字字入耳做作又能合稱固可知也陳桐雲趙冲潇灑自如自可得法最難　　即小見大　 
　　能而可貴者李奇一角由王又宸任之更爲全劇生色非淺矣（却酬） 
新詩 
[時局新竹枝十首（下）] [  倚虹]  
　　瓊筵高閣厚氍毹萬國衣冠集上都丞相欲歸歸未得折衝樽爼付妻孥 
　　政府宴外賓梁居津不來·使其夫人女公子主席焉· 
　　草堂秀野貯文君壇坫風流舊有名一個愚山老宗伯鷄林彳亍負詩名 
　　華會·中國無總代表·施顧兩不相下·唯顧使夫人工交際·彼都士論多歸之·夫人曾一度嫁某西人·顧其第二夫也· 
　　秀才下筆仿初唐紙貴由來說洛陽風氣一開文化轉累人活剥駱賓王 
　　洛吳攻梁電·喜擷韓駱語·其部下張克瑶揣摩風氣·套全篇討武瞾檄以討梁·海内傅誦·詫爲奇觀· 
　　啼飢臣朔意難降十萬戈船怒欲撞一例京華顦顇客苦無鐵艦鎖長江 
　　海軍索欠餉·兵臨十二圩·截鹽艘要挾·政府不敢制·京曹郎官欠薪年餘·坐索哀請·毎不能得一錢· 
　　莫問風烟黯九城招邀詞客譜新聲徐娘儘唱潇潇曲何日人間見晚晴 
　　徐東海毎届嘉辰·集朋舊於晚晴簃·觴詠竟日· 
小說 
[社會小說人間地獄（三十三）] [  娑婆生]  
　　第六回對客揮毫佳人作態當階屈膝買辦乞憐 
　　藕舲這時候的目光也正對着他四目相射的一碰薇琴心中想此人在杭州怎没見過大約他做人規短外邊不大跑所以不認識藕舲的心中也想杭州的土貨十有其九品斯爲下像這個人到是不可多得可惜還是一嘴的杭州土話未免有些土氣倘若換了蘇白以他的身段態度則看不出是杭州人呢賈大人雖然立起來不打牌却和程二少爺夾坐在薇琴的左右不住向薇琴問長問短賈大人正靠着藕舲笑向藕舲道不是我說句話你的本領没有你老弟高强你看這樣一個嬝嬝婷婷的人你會給老弟搜羅了去豈不可惜程二少爺道吾們也不過呌呌局那裏算得來搜羅而且他是剛剛從杭州來的此地還没什麽熟客老世叔肯照應他何妨轉他一個局呢賈大人笑道只要你答應我是無任歡迎程二少爺聞訊便走過去要寫局票賈大人道且慢待我來徵求他一個同意便涎着臉凑到薇琴耳朶旁邊道你肯不肯薇琴被他這一凑反到不好意思無從回答賈大人又纏繞不休薇琴没法但點點頭賈大人拍手道奉到硃批著照所請了一面將程二少爺寫好的一張局票交與薇琴賈大人以爲經過這樣手續自已是有了資格便恣意的調笑起來那知不到片刻愛媛媛忽然從外邊出局回來一副瘦削冷靜的臉向賈大人身邊一立賈大人不得不和他敷衍只好將薇琴抛荒了程藕舲趁這當兒和薇琴着實攀談起來薇琴方曉得他是程二少爺之兄程二少爺是一個活潑的少年心直口快見到那裏說到那裏走到那裏鬧到那裏他老兄程藕舲却與他頗有些不同是一個沈默的少年平常不大開口人家說他聽着但笑笑但是他不說則已說出話來却狠有幾分見地講到玩笑一層個人的氣宇局度確有關係卽如薇琴他與程二少爺雖認識已久向無瓜葛可是心中狠歡喜程二少爺的言論丰采今日又見程大少爺這樣温存委宛便格外的佩服不知不覺與程大少爺談的話愈談愈多愈多愈親照佛家說起來也是前緣座中姚嘯秋是久歷情塲慣知分寸薇琴與程藕舲兩相契合的情形看得最爲清楚姚嘯秋對伍仲良含糊着聲音道恐怕薇琴還要轉一個呢伍仲良道我是向不歡喜轉來轉去的你莫拉上我姚嘯秋道你别弄錯了纏在你自家身上我不是說你說着向藕舲努一努嘴道是他 
餘瀋[  懷橘四乳]  
　　惡貧好富人情之常彼華屋名園玉饌琦服出躍駿馬以代步入羅紅顔而酣歌以視蓬戸甕牖牛衣涕泣者其貧富奚啻天壞雖然富則富矣其如胸無點墨何若固窮之君子家無儋石而胸有千秋誠足自豪矣是故古之人富如鄧氏世人不齒貧如顔回後世猶稱吾不知今人願居鄧氏之銅山乎抑願在顔子之陋巷也 
 
 

Page 19

 
 
   
 
 

Page 20

 
 
常識 
常評 
[人之異於禽獸說] [  老圃]  
　　朱子書或問人死爲禽獸恐無是理然親見永春人家有子耳上有豬毛及豬皮如何曰此不足怪向見籍溪供事胸前有豬毛睡時作豬鳴此只是稟得豬氣按朱子主理氣之說理無不善而氣稟或偏人類而有稟猪氣者則由此而推必有稟牛氣馬氣狗氣貓氣或毒蛇氣猛獸氣者若逹爾文之種源論則豬毛豬鳴之例謂之反轉蓋生物由變異而進化有時變異者或反肖其遠祖故謂之反轉逹爾文書中舉例不一人之有四乳即其一例也逹爾文人祖論謂人類由下等動物進化嘗以人類之心理與下等動物之心理相較以人類之道德與下等動物之道德相較其結論止有階級程度之差此亦可知朱子注中庸所謂各得其所賦之理自可包人物之生而言不必如近世趙甌北之說删其物字但言人之生各得其所賦之理也逹爾文之說與朱子之說本不同然皆與孟子人之所以異於禽獸之說同逸史載李松遊嵩山見一病鶴言須人血一塗則能飛矣李松解衣即刺血鶴曰世間人至少公不是乃令拔眼睫毛持往東都但映眼照之即知矣李松中路自視乃馬頭也至東洛所遇非少悉非全人皆大彘驢馬一老翁是人李松言病鶴之意老翁笑下驢袒臂刺血李松得这以塗鶴即愈讀此者皆失笑以爲憤世嫉俗者之寓言然細思之雖小說家言亦自有至理人之爲禽獸本不過一念之差孟子言聖人可以踐形踐形者謂實踐人道不愧爲人形世之不踐形者固多亦何怪李松所見皆大彘驢馬佛家有畜生道畜生道何待於輪廻苟不踐形已入畜生道矣 
經濟 
[我之籌欵贖路法] [  徐雪綠]  
　　我國山水之佳首推杭州而廟宇之多香烟之盛亦以杭州爲最著故毎當春秋佳日各省迷信之輩往天竺進香者肩摩踵接難以更僕數若有人於此籌欵贖路之時起而提倡將若輩一切焚香化燭建醮齋僧等無益之糜費悉數捐入集金會中爲數定必不尠用以贖路大有裨於我國 
　　但此種迷信之輩愚魯者多旣無愛國思想又乏公民常識雖有熱心之士起而提倡勸其移迷信之資爲贖路之用必不蒙其贊成若仿捐稅之法而以强逼出之則數十萬金亦可限日籌得以之贖路不無小補其法維何由地方熱心之士聯絡官廳於入杭要道設立臨時籌欵機關凡有香船入口調查其全船人數而勒令毎香客各捐納一元是也 
　　當隂曆二月一日起至三月三十日止爲天竺進香最盛之時期於此時期中赴杭之香船停泊於城外潭子一帶者（上山最便之路徑）日有三四百號之多毎船以二十人計算四百號船共有八千餘人若毎人納捐一元則毎日可籌得欵八千元兩月之間當有四十八萬元之多在香客則多費一元毫無損害而國家則集成巨欵可以補贖路資之不足此種辦法誰曰不宜不特此也卽普渡山茅山與蘇之穹窿山等迷信集中之處於春日香汎盛行時亦可照前辦法捐集巨欵若得處處實行與經理其事者大公無私我膠濟鐵路之贖回可立而待也願各界注意及之（乙種酬） 
[今昔財政之比較] [  劍芙]  
　　以今日之財政與古昔之財政較其相異之點有四 
　　（一）今日之財政以收支適合爲原則古代之財政以用度有餘爲原則 
　　（二）今日財政以量出爲入爲原則古代之財政以量入制出爲原則 
　　（三）今日之財政以負擔公平爲原則古代之財政以稅目簡單及稅率輕減爲原則 
　　（四）今日之財政以代一般人民舉行共同之政務爲主要目的古代之財政以供元首之用爲主要目的 
古今財政之不同如此皆由近代財政制度之發逹財政性質之變遷使然故居今日而言財政計劃必有預算之編製及决定以爲財政監督之標凖蓋不如是不足抑制爲政者之濫費横徵而逹國民經濟之目的也（乙種酬） 
衛生 
[女子束乳之害] [  畢夢飛]  
　　近世文化漸開風俗不古女子多事裝飾不暇他求而裝飾之於生理有害與否不問也我國女子纏足之風尙未革盡而束乳之習又將大作矣夫女子之所以束乳者以美爲的而美之爲美則以不失天然之姿態爲凖若我中國女子之束乳則非但不能逹美觀之的且足以喪天然之態苟久而不改則其害有不可勝言者矣夫乳在胸廓之上束之旣久則乳房不能充分發育哺乳有礙一也胸廓縛束則呼吸不舒二也肺在胸廓之内因胸廓之壓迫而萎縮呼吸障礙三也心當左乳之右下方乳旣縛束則心搏動不舒而起循環系之疾病四也肝當右乳之下方因胸廓之壓迫而起絞窄症（西婦束腰日婦束胸均有此症）五也胃雖不在胸腔之内然密貼於左乳之下亦因壓迫而起下垂症（西婦以束腰而胃下垂者約占百分之九十日婦以束胸而胃下垂者約占百分之二五·七）六也此六者皆束乳者所難逃脫之疾患也我鄉韶川有徐婦年幼乳頭隠陷及長依然如故（非病的關係）年來兩逢生産均以乳頭隠陷不能哺乳而兒亦天觀此則乳房不但不可縛束且當用適當方法使乳頭突出爲宜也邇者我國女子敎育日盛知束乳之害者定不乏人我願與之起而改革之以復天然之美觀耳乙種酬） 
法制 
[公權與私權之區别] [  吳子雍]  
　　人類之經營事業各有不同要而言之不外公私之差異故吾人所享之權利亦以之有公私之不同公權者何公法上之種種權利也如關於信敎言論集會結社之自由權與乎選舉權等皆是私權者何私法上之種種權利也如因親屬關係所生之權與乎所有權債權等皆是雖然公權與私權之區别究何在耶曰公權爲個人經營國家公共事務所得又要馬兒好又要馬兒不喫草資夲家　　口勞動家 
　　之權私權則爲個人間相互之關係而取得之權二者確有嚴密之界限而不能不爲之區别也（乙種酬） 
道德 
[敬告商界青年] [  錫仁]  
　　二月十日即舊曆正月十四日接商界友人某君告余　歲店事書云雖災患疊見而尙有餘利惟向稱能辦事之青年某某二人皆因嗜好太多虧空甚巨於今正辭退深以替手一時難覓爲憾又云店中其餘能辦事者實不多覯並囑余代爲注意品學兼優能耐勞苦而少嗜好之相當人材云云夫以嗜好太多虧空甚巨而被辭退之店友一年之中豈止此二青年乎此二青年不過爲被辭退數萬中之二人耳夫能辦事之青年實爲青年中難能可貴之人也然以能辦事之故收入稍多即恣意妄爲縱情嗜慾終之以此失業或曰反爲聰明所誤余則謂非聰明之誤人乃誤用聰明之自誤也以地大物博人衆之吾國何以凡事不及並世强國正以聰明而能認眞辦事之人不多之故也時人有言中國人最多中國人最少最多者人民之總數耳最少者有知識而能辦事之人也乃毎毎稍能辦事之人又多誤於嗜好而耗其精力失其信用此非獨吾商界爲然而政界爲尤甚焉此亦吾國百業不能振興之一因也其因此失業者蓋誤職務而又自誤之人也昔賢有言毋好快意之事常存省過之心吾謹以此言告吾青年中之縱慾者須知因過分快意之事而貽終身痛苦者多矣語曰國亡非亡於亡之日所謂履霜堅冰由來漸矣正月被辭退之店友亦然也吾商界青年宜知所改勉矣（乙種酬） 
敎育 
[學生荒廢學業之可惜] [  登鴻]  
　　學生惟一之目的爲求學若學生而荒廢學業則可惜孰甚且顧名思義學生者以學爲生之意則學業與學生關係之重大可知矣 
　　然自五四學潮以後少數青年學子因國政之不良政客之紛擾起而干涉鶩外而忘本視寶貴求學之光隂爲不足重以吾蘇論兩次罷課影響青年甚大加之因推翻校長風潮而罷課者有八中四師九師一商一農諸校荒廢學業尤爲可惜去歲寒假各中校學生多有早歸者及至今春開學南京各校雖云十四開學然敎職員不能全到未能一律上課此種現象不特學生耗錢廢時無以對家庭父兄及社會人士之期望即敎職員諸君問心亦何能無愧傍觀者清故敢表而出之願敎者學者幸勿河漢斯言（乙種酬） 
雜錄 
[廣告術] [  徐可範]  
　　告白種類不一而足有消極的有積極的有純正的有滑稽的概言之不外聳人視聽以求逹其目的而已所謂消極的雖文簡意賅落落數行然其詞意精密能使閱者心目中恒有此告白之存在此實告白中之最良者也所謂積極的譬如貨物本屬尋常無奇而欲動人心目廣其招徠則不得不舖張粉飾言過其實然此等告白初雖足以動人繼則漸露其僞終易失其效果轉不若消極的之爲愈也何謂純正的即實事求是不假雕琢者是也此種告白十恒居九大都平淡而乏精彩殊鮮感觸之效欲袪其弊是不可不亟爲研究也何謂滑稽的即詞涉詼諧意饒趣味者是也此種告白人多樂觀最合社會心理閱之娛情悅目足令注意勿忘然遇莊重之事則斷不可以出此也四埂而外尙有種種方法莫不由學術智識而來要之用意必求新頴措詞必求切當趣味必求永雋感覺必求敏捷苟能字字鍜鍊語語精當則目的何患不逹所謂一語千金良不誣也（乙種酬） 
問答 
[戒盦問] [  漸]  
　　余友某自襁褓中入某姓爲嗣及長聞有同胞兄貧乏不堪一家數口甚至三餐不繼乃招其數口入已家供給其衣食住未識余友等當若何稱呼想海内不乏知禮之士請以稱呼賜敎幸甚 
　　答此當與出嗣者之待遇其降服兄等 
 
