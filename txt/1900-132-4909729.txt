# 1900 - 132 - 4909729

 

Page 1

 
 
[古今圖書集成减價] [  圖書集成局謹啓]  
　　本局所印古今圖書集成一書除股印之外多印之書歴經售出現已所餘無多本局因急欲結帳擬將所餘之書减價出售每部計九八規元二百兩賜顧者請至申報館帳房交易再前所出股票尙有數股未經將書取去者亦請從速找銀取書幸勿再遲特此布聞 
[新印讀史兵略續編] [  圖書集成局代啓]  
　　胡文忠公讀史兵略正編自春秋至唐歴述兵家機要其續編自宋至明原稿秘藏未經付梓去冬紹先書局主人向公之後　　轉覔得倩　局以大號鉛字排印成書桉文忠經濟學問盡在此書不特鄉會塲中足資條對卽身爲大帥者閲之亦足長識見而熟韜鈐每部分釘十本價洋二圓五角所印無多賞鑒者速向上海西棋盤街紹先書局及各書坊購取可也 
[正續名醫類案出售] [  圖書集成局代啓]  
　　名醫類案一書爲有明嘉靖時江氏父子所輯而我朝乾隆中浙人魏玉衡先生爲之研搜考訂畢力補綴廣爲續集六十卷其中條析病狀援据方書臚列治法斧藻羣言足稱岐黃之功臣靑囊之盛業誠醫學入門之階梯也刊印行世板久燬失耕餘堂主人覔得精本托本局詳加校印帋墨精良字跡放大不費目力計正續兩集共計二十本價洋四元世有欲樹杏林之幟者請臨上海三馬路申昌書室並各書坊選購可也 
[閲報紀粤省整頓米政因推論之]  
　　兩廣總督李傳相未到粤任之先膺總辦商務大臣之命故到任後首先整頓商務設立商務局近日札飭局員整頓米政本館曾錄之初五日報章札云本閣爵部堂欽奉恩命考察商務自應鼓舞華商開通海外諸埠爲入手要義兹查廣東地接南洋中外輻湊工藝精巧惟山多田少人户蕃衍土產米榖不敷民食每賴安南暹邏洋米及上海蕪湖廣西等處源源接濟而香山增城所產絲苗銀黏等項上色細米轉以運出外洋金山等埠爲粤民食用以貴易賤以少易多因而惠濟貧民養育黎庶是以欲拓商務必先力顧民食夫欲厚民生必先整飭米政現擬於廣東省城設商務總局先將各埠運來之米查勘豐歉以濟價值之平次核轉輸以節舟車之費又招米商分設棧店以時糴糶酌中定價以杜屯積居奇把持壟斷而運出之米仍照張前部堂奏定之案每年以五十萬石爲額每石抽　出口經費洋一元准商棧領照承連仍派九龍拱北兩關税務司認眞稽徵以杜弊混米政卽舉然後將絲茶百貨器用雜物逐一推行務期土貨外銷利權漸挽云云夫中國自通商以來利權外溢國勢日衰稍知時務者無不謂中國不能講求商政之故今傳相講求商務而首以米政爲急務司謂得治國之本矣猶憶前歲各處米糧缺乏米價驟昻人心惶惶有岌岌不可終日之勢當道無可爲計於是禁止出口且内局往來亦須查察而米價卒不能平推原其故盖當嚴禁之時米已運出外洋内地存　無多卽不嚴禁亦將無貨可　此皆未能預先查核徒爲臨　　井之謀故於事仍無所濟也至奩察内地往來則尤無謂大田貨物之出入不能　核其數安能洞悉盈虚卽如前歲内地缺米蓋因日本　値米貴故華商恐後爭先捆載而去迨至去貨日多　塲頓滯不但商人失利而内地之積米一空遂至有碍大局比皆不設商務局無人調劑之故也及去歲秋收後米糧上市價値雖平而終不能復舊大半皆屯户居奇而偷運出口者亦所不免總之中國米糧苟非大無之歲終無缺乏之虞從前價値每石大致不過一千文以外現較前去兩年價雖稍跌而照二千以外之價値則尚相去懸殊米糧旣禁出口歲收又非大歉而民間尚苦米價之昻殊令人不解雖市面之盈虚消長自有不期然而然者然查核相濟之　则斷不可少者也粤省現經傳相整頓米政想從　民間　免缺乏之患商人可無虧折之憂但中國產米首推江浙尤願江浙大吏先將米政整頓每年　出若干所用若干餘則濟外省之不足再餘方准出洋以博取外人之利若漫無稽考則未有不貽缺食之憾而啓頑民蠢動之禍者也願當軸者審處而熟籌之 
[本館接奉電音]  
　　昨日午前京帥飛電傳來上諭一道敬謹譯登○四月十九日奉上諭西藏辦事大臣文海由京簡放知府薦擢監司補授西藏辦事臣以來辦理藏務及交涉事宜均能盡心擘畫卓著勤勞上年因辦理番情力疾前往本年二月間回川就醫殁於洵卡塘途次殊深軫惜文海著加恩照尚書例賜卹任内一切處分悉予開復應得卹典該衙門察例具奏賞銀一千兩由四川藩庫給發准其入城治喪靈柩回旗時著沿途地方官妥爲照料其子嗣著該旗查明具奏候旨施恩用示篤念藎臣至意欽此 
[星使閲臺]  
　　鎭江訪事友人云欽命巡閲長江大臣李鑑堂星使節抵京口已紀前報本月十九日辰刻星使登岸閲視象山焦山都天廟等處砲臺常鎭通海道長久山觀察長江水師提督黃芍巖宮保新湘全軍統領陳宇山軍門　同閲畢詣焦山小憇俄而文武各官咸呈遞手版禀見星使接見有差旋命回舟展輪下駛水陸各營勇均列隊江于恭送 
[德員蒞鄂]  
　　武昌訪事友云本月十三日德國某兵艦溯江蒞鄂暫泊漢臯其管帶某提督率同繙譯隨員於次日渡江赴督轅晉謁張香帥香帥特設西式酒點優禮欵之 
[管帶撤差]  
　　金陵訪事人云南洋鏡淸兵艦前送兩江總督劉峴莊制軍由省入京近載峴節由京南下往返數千里衝波破浪不無微勞管帶董君全才允宜仰邀厚賞乃月朔節麾安抵白門忽奉憲飭將董君撤委叧以登瀛洲兵艦管帶徐君振鵬代之人咸莫解其故或謂董雖充管帶有年而於海洋道路及外國行船章程全未知悉此次帥節由津首途董任意指揮悞抵山東膠州洋面是處早經讓與德人有德兵艦守口其管帶官見鏡淸不懸旗幟照會遂乘杉板駛傍憲舟詰問來意董無以應德管帶疑有他故遂返兵艦命水手照海軍定例先放空砲一門董君大驚卽命轉舵仍返雲津峴帥勃然震怒易乘輪船爲鏡淸先路及抵省受篆後飭將董撤差并聞尚須聽候嚴叅云 
[查勘郵政]  
　　金陵訪事友云中國自創行郵政以來迄今已及三載寄費從廉居民稱便惟郵政局皆設於通商口岸而各處内地則尚付缺如凡有郵政應行事宜暫由民間信局代辦輾轉寄遞貽悞良多兹者總税務司赫鷺賓榷使特派某君等至長江一帶查勘情形擬於各省内地添設郵局以免假手民局作殷洪喬之替人刻下某君已抵江甯暫駐於郵政總局内倘查勘後果能於内地暢興郵局亦未始非便民之善政也 
[核减釐金]  
　　江西訪事人云江西商民向苦内地及進出口釐金太重嗣經大吏攺章凡進本省　口者旣在九江洋關納税不須再納釐金于是從前各卡勒補小票以及紅錢等弊一律革除各商皆稱便利然内地及出口釐金 
 
 

Page 2

 
 
則仍如舊也現經牙釐總局憲訪悉其事核减　成并　示曉諭云各卡抽收貨釐藉以接濟軍餉商民販運貨物亟應赴卡報完豈容稍事趨避兹查進口貨物如海帶絲赤白糖冰糖白胡椒蘇木檀香洋菜拷皮魷魚膠菜等類向來商民販運完釐者多而完税者少近因華商勾串洋商包攬進口各貨均領子口税單以致釐金無從抽收推原其故蓋因從前貨價尚昻原定釐金稍重現在貨價雖减釐金依舊抽收若不酌量核减不足以示體恤先後札據吳城分局會同湖口釐卡查明禀覆現經本總局酌定進口之海帶等貨以及洋紗洋油兩項應完釐金各照原定數目减輕五成嗣後槪按五成作爲定額永遠照抽不准額外加補亦不准需索陋規又出口之烟葉一項亦經酌照原定數目减輕四成嗣後槪按六成抽收其餘各貨以及出口之砂糖仍照向章辦理均經詳奉撫憲批允除通飭各局卡一體遵辦不准仍前苛補需索外合行出示曉諭爲此示仰商民人等知悉當此餉需奇絀减輕釐金係爲體恤商艱起見嗣後爾等販連前項貨物過卡務須遵照後開核减章程據實報完釐金愼毋隠瞞繞避致干罰究其各凛遵毋違特示計開一海帶原章每百斤抽十分釐錢一千文今减抽五成錢五百文一帶絲照海帶原章每百斤抽十分釐錢一千今减抽五成錢五百文一白糖原章每百斤抽十分釐錢七百今减抽五成錢三百五十文一紅砂糖原章每百斤抽十分釐錢四百今减抽五成錢二百文一洋菜原章每百斤抽十分釐錢八千今减抽五成錢四千文一蘇本原章每百斤抽十分釐錢八百七十五文今减抽五成錢四百三十八文一檀香原章每百斤抽十分釐錢二千今减抽五成錢一千文一冰糖原章每百斤抽十分釐錢一千五百今减抽五成錢七百五十文一白胡椒原章毎百斤抽十分釐錢三千今减抽五成錢一千五百文文一黑胡椒原章每百斤抽十分釐錢一千五百今减抽五成　七百五文一魷魚原章每百斤抽十分釐錢三千五百今减抽五成錢一千七百五十一蟶乾原章每百斤抽十分釐錢三千今减抽五成錢一千五百文一翅山原章每百斤抽十分釐錢八千今减抽五成錢四千文一淡菜原章每百斤抽十分釐錢四千今减抽五成錢二千文一荔子原章每百斤抽十分釐錢四百今减抽五成錢二百文一洋紗原章每百斤抽十分釐錢一千三百五十今减抽五成錢六百七十五文一洋油原章每箱抽十分釐錢二百今减收五成錢一百文一白葡萄原章每百斤抽十分釐錢二千二百五十今減抽五成錢一千一百二十五文一降　原章每百斤抽十分釐錢一千六百今减抽五成錢八百文一白烏上開參原章每百斤抽十分釐錢六千今减抽五成錢三千文一鮑魚原章每百斤抽十分釐錢六千今减抽五成錢三千文一桂圓每箱五十斤原章抽十分釐錢九百今减抽五成錢四百五十文一細葵扇每百把原章抽十分釐錢一千五百今減抽五成錢七百五十文一粗葵扇每包二百把原章抽十分釐錢二百今减抽五成錢一百文一中葵扇每包二百把原章抽十分釐錢四百今减抽五成錢二百文一拷皮原章未載今每百斤酌抽十分釐錢四百文一魚膠菜原章未載今每百斤酌抽十分釐錢二千文一瑞金烟葉原章每百斤抽十分釐錢一千三百今减抽六成錢七百八十文一鄱陽烟　原章每百斤抽十分釐錢六百今减抽六成錢三百六十文一贑州烟葉原章每百斤抽十分釐錢七百五十文今减抽六成錢四百五十文 
[緝私税貨]  
　　金陵訪事人云沙漫洲突起於長江之中來往客船必由洲前經過向有緝私鹽卡委候補監司主之專司淮鹽走私之事而抽取各貨釐金則非其職也不意現辦緝私之某觀察格外認眞無論何項貨船經過洲前必令停泊派人查騐縱無私鹽藏匿亦必令將貨物納捐甚至移贓害人不滿其欲不止惟洋商輪船則不加查騐立卽放行蓋以去年曾因查視某輪船勒費不服幾釀巨禍是以不敢復查也商賈知之以屢受此卡之累邀集同人公議向某洋行按月納費若干懸挂外國商旗以免苛煩滋擾爲叢敺爵爲淵敺魚中國官長之　民大率類此誠可慨也 
[又築馬路]  
　　金陵訪事人云省垣馬路自督轅碑亭巷築至下關又由督署西轅門築至通濟門外九龍橋下迤邐幾二十里是爲幹路旣又開築至中協署斗姥　洋務局二郎廟龍王廟陸師學堂等處是爲支路所需經費初暫借用公帑後則由商務局抽收車捐去秋督憲劉峴帥飭商務局撥欵擴充不意頻年捐欵早經該局支銷盡凈更無别欵可籌瞬及半年局員不敢仍前吞蝕因是積有餘貲乃禀知峴帥核計可敷築路之用飭由大行宮添築馬路至花牌樓鍾山書院後而止局員奉飭後已於本月十三日鳩工庀材按叚興築矣 
[要犯被劫]  
　　金陵訪事友人云前者句容縣解梟匪六名過府勘訊擬定斬罪四名徒罪二名暫寄上元縣獄邇奉皖撫飭提上元縣龍硯仙大令卽派幹差押解赴皖某日行至銅井鎭猝來梟匪多人各持器械將六犯悉行劫去并傷差役多人解差回縣禀報遂由縣主會營緝捕未知能弋獲否 
[求福賈禍]  
　　京師訪事友人云西北妙峯山頂有所謂娘娘廟焉每屇四月初一日起至望日止凡附近之佞佛者分南道中道老北新北四路而來香烟極盛本月初九日黎明時陰雲密布風雨隨之山半高曠處寒沍尤甚須臾雪花如掌閲一晝夜始止計積三尺有餘各香客猝不及防進退維谷道上雖有茶棚堪蔽風雨無奈人衆不能兼容遂致傲骨難撐沿途凍斃及因滑澾失足墮澗者實繁有徒至十一日有幸得生還之某甲目擊心傷遣人遍黏招貼略謂新北道妙爾窪下坎至瓜子石上坎一帶山路凍斃者二十餘人落澗者不計其數凡有赴彼處燒香尚未旋里者可由家屬速向妙爾窪寺僧詢問或知消息云云説者謂此特舉其一處而言之耳若合計之其數更不可以僂指計夫媚神本以求福也乃福尚未至禍已先臨神果有靈何以對此膜拜蓮臺之衆乎吁世之不修心田專於佛門中求庇蔭者至此亦可以鑒矣 
[杭垣絲汛]  
　　杭州訪事友人云本年嘉興湖州等處蠶汛收成尚稱平穏惟桑葉價値甚昻每擔需錢五千文左右身本較重將來新絲上市其價未克驟平也 
[輪船失火]  
　　金陵訪事友人云專行江甯鎭江兩處之威士小輪船鍋鑪捐壞機軸不靈開駛以來迭遭危險一切情形已歴誌本報兹悉此船又於前日從鎭江開駛來寗行至鐵板洲附近艙中忽然火發轟轟烈烈赤燄飛騰船中搭客惶急非常東竄西奔逃生無路後幸人手衆多極力撲救移時始熄各搭客亦經救生局用紅船救出惟行李什物則已多所毁損矣刻下各股東集議擬換江東小輪船行駛鎭江江甯未知果否 
[漢皋火警]  
　　漢口訪事友人來函云本月望日十點鐘時漢鎭花樓正街大興雜貨店因熬燭失愼霎時火燄飛騰冒穿屋頂各水龍聞警馳至汲水狂噴約歴一點鐘之久火勢始衰共燬鋪户二十餘家上至范人和鐘表店下至劉衡發炭行均付一炬聞義通祥唐宏發兩錢鋪所失尤巨 
[浙省官塲紀事]  
　　杭州訪事友人云本年浙省應解漕糧已掃數裝赴津郡儲憲鄭芝巖觀察爰定於本月十四日起程北上所有署中日行公事循例委杭州府林太守代拆代行○衢州營守備周守戎得勝因案被人上控撫憲劉景韓大中丞卽飭來省備質當由衢州鎭喩鎭軍派委本標劉千戎大樹將千戎忠全會同金衢嚴道鮑觀察所委西安典史吳少尉培身押解前來本月初十日投撫署禀到中丞諭令暫押候訊○前雲和縣翁大令丁憂開缺在郡候算交代近已淸楚專丁至省呈送府結一面扶　到甌然後附輪船航海回籍 
[潯郡官塲紀事]  
　　九江訪事友來函云署兩江總督鹿滋師委候補道許黻卿觀察辦理湖口指騐淮鹽局觀察奉札後卽於某日蒞局任事十三日來潯拜謁各翌日當道皆答拜如儀○湖口縣涂雲階明府允　現奉憲檄調赴玉山縣篆連日紳商士庶之恭送牌匾者絡 
 
 

Page 3

 
 
繹於途明府均堅却不受其遺缺以卽用縣倪樸齋明府廷慶接署倪明府奉札後已於初八日接印任事矣 
[白下官塲紀事]  
　　金陵訪事友人來函云卸署江蘇巡撫正任按察使陸春江廉訪交卸撫篆後於本月十四日乘招商局江裕輪船抵寗省垣文武印委各官均詣江干迎迓廉訪登岸命駕先詣督轅謁見兩江總督兼南洋通商大臣劉峴帥面禀要公良久始出復徧詣司道各署投刺翌晨各當道亦詣廉訪行轅報謁間勾留數日卽當遄返金閶榮履蘇瀋署任云○鄂岸督銷鹽釐總辦土觀察立淸調省另有差委經督憲劉峴帥檄委金陵善後局總辦李彥奇觀察光瑜接辦而以江南銀圓局襄辦趙香圃觀察貽書接辦善後　事兩觀察奉檄後卽詣督轅謝委大約不日卽可到差矣○江寗織造增壽臣尚衣之夫人日前偶失珍攝致爲二豎所侵尚衣亟爲延醫盡心診治方冀吉人天相卽占勿樂之爻不期竟入膏肓參苓罔效延至本月十五日遽爾驂鸞駕鶴宴赴珤池尚衣伉儷情深擇吉大殮飾終典禮備極優隆省垣文武各官均詣織轅吊奠素車白馬絡繹於途夫人有知當可無憾 
[牛莊近信]  
　　營口訪事友人云今年春融後豆餅價値每擔需銀八兩二三錢今减至六兩八錢尚苦無人顧問各色豆子亦尚壅積河干緣日本滯銷潮帮運餅至油頭者亦不能得利故也○現在已交夏令尚北風陰雨寒氣侵人身御重棉不覺温暖亦向來所罕見也 
[備迎使節]  
　　昨日午前蘇松太兵備道兼江海關監督余晉珊觀察探悉欽命巡閲長江水師大臣李鑑堂星使已蒞吳淞爰率同署理上海縣主戴子邁明府乘小輪船前往迎謁至午後一下鐘始事畢言旋 
[接篆有期]  
　　昨日新任上海縣汪瑤庭大令由長洲縣任所派家丁到申頒發紅諭擇吉本月二十三日寅時接篆先一日鳬舄卽可蒞申是以日來署中各書吏赶辦移交案卷頗覺昕夕不遑也 
[局員到差]  
　　新委江南機器製造局總辦潘芸蓀觀察學祖定期昨日到差淸晨十點鐘時觀察命駕赴局接受鈐記廠中各委員次第趨前道賀 
[擔保付銀]  
　　惠通銀行自分設以來每有富商入股而股銀未及付淸馬枚叔觀察曾購一千股後不知因何掯不照付以致道經香港突被覊留不得已於華歴本月十四日輾轉設法倩倫敦總行作保願將來如數付銀銀行執事人允之刻已平安無事遄返申江矣 
[未便搬遷]  
　　上月沈泳興林發記兩皮鞋店主投法界公廨控湖南候補知縣彭大令定購駝砲馬鞍二十副訂定價値立有合同後因硬扣使用不允悔議求請提追經讞員朱森庭明府訊供後禀知蘇松太道憲余觀察札飭上海縣訊理縣主戴子邁明府奉札後卽提林發記店主林和尚到案著將原樣馬鞍一副作價銀六十兩具結了案林告知沈泳興店主以縣署勒結等情復投公廨控訴陸繙譯以此案旣控公廨理應由公廨訊判當將呈案之合同禀知法領事照會道憲核辦前日彭大令欲遷至英租界大方棧法界名利棧主以當時曾奉憲諭不准搬遷爰卽報知明府請示核奪沈泳興店主聞信亦投報捕房捕頭諭候禀請領事核辦 
[演習打靶]  
　　昨晨某國兵艦勇丁五十餘人肩荷洋槍整隊登岸由浦灘迤邐至虹口新靶子路曠地演習打靶聲若連珠不絶於耳至亭午時演畢收隊而回 
[瑣事涉訟]  
　　前日孀婦王沈氏投南市馬路工程局遞禀訴稱小婦人生有一女於前年憑媒嫁與張老三之子名和尚者爲妻至去年臘月和尚之母逝世忽有張老三之婿吳老和覬覦氏婿有祖遺船一艘串令伊妻張氏將婿及女兒百般擾累今又至小婦人家滋閙不休爲此控請恩斷總辦程雨村大令准詞將吳等提案研訊吳老和供湖北黃州府人娶張老三之女爲妻邇因張和尚將小的之岳父違忤故向理說質之張和尚供蘇州人駕石灰船爲生小的有祖遺駁船一艘被姊夫吳老和霸阻向之理論竟遭毆擊母親故後所遺衣服又均被吳取去求恩追給大令判將張笞責一百五十板其妻王氏掌頰五十下押候傳里隣親戚到案覆訊核辦 
[送請遞籍]  
　　昨日英美租界公廨讞員翁笠漁直刺派差押送崔趙氏到縣文開據甘泉縣人崔國粱扭控伊妻崔趙氏潛逃來滬尋見不肯同回質之該氏稱係寡婦與崔姘識五年今已拆開各不聞問等語究竟孰虚孰實無憑核斷送請將該氏遞解甘泉著崔自往投質就近查究戴明府接閲之下飭將崔趙氏暫交官媒看管候備文起解旋因該氏吞烟圖盡由看役禀知明府飭送仁濟鹥醫院救治 
[失孩待領]  
　　前日南市捕房巡街捕在馬路中見一失途男孩詰以名姓茫然不知因帶回捕房告知捕頭招人認領並禀知馬路工程局總辦程雨村大令函送普育善堂暫行留養○前晚有一十二歲之男孩在南市馬路中徘徊啜泣二十三號巡街捕見之恐爲匪類所誘帶至捕房捕頭詢其名姓住址稱係南翔鎭萬安橋人姓楊名永林因令暫行留養候傳家屬認領 
[窮途自盡]  
　　江北人某中不知作何生理近因失業餬口維艱甑釜生塵室人交謫尋思無計遂於前日吞服阿芙蓉膏冀圖畢劎比　發呻吟家人察知有異立卽雇車舁送仁濟醫院治醫生騐得甲受毒已重藥石無功乃命弁回旋卽斃命 
[英美租界公堂會訊案]  
　　前著俄商道勝銀行主曾托英商道逹洋行向華人黃華棟租地二十餘畝黃於立契後延不交地控經該管領事德密特君照會讞員翁笠漁直刺於前日會訊昨晨德密特君復倩梅繙譯與翁直刺升座覆訊道逹洋行主馬海偕律師哈華託投案供訴前情請飭交地被告黃華棟　律師俟魯公代訴稱黃在上海縣署涉訟三年甫於去冬釋出前者許韜安卽前升科局總辦許葆書之弟將升科方單託黃售賣因轉託陳光甫售與道逹洋行主馬海收過定銀一千五百兩其升科單係用招商局印轉換來的讞員翁笠漁直刺商之梅繙譯判將黃仍交侯律師保去候補提許韜安到案於下禮拜一復訊 
[英美租界公堂瑣案]  
　　包探趙銀河陳根寳偕五十三號西包探及四百六十四三百十六三百十七號三華捕解送木匠毛阿和張阿才　阿木毛阿興顧金法等至案并呈尖刀鐵尺木棍等物禀稱前日之晚伊等無端向奚阿掌朱阿二兩人索詐不遂其欲扭住兇毆并出尖刀戳傷奚朱兩人三華捕見而往拘亦被用木棍擊傷後由中西包探帮同拘獲故特解請嚴辦吳朱兩人均在醫院療治未能到案質之毛阿和等同供向索舊欠奚等恃蠻圖賴故與互毆求鑒讞員翁笠漁直刺商之梅繙譯著押候原告傷平再訊○水巡捕何瑞福解送流氓李慶大張全三劉再鳳朱寶生至案禀稱昨日興隆洋行駁船户錢阿寳裝載鷄毛五包連至浦東突有著名流氓小黑炭紏同李慶大等十一人喚坐李大如金岳寳之兩杉板船追至浦東肆行搶奪當經小的知悉前往捕獲四人並搜出器械等物餘人均被逃逸故先送案請訊興隆洋人偕錢阿寳申訴前情請爲究辦李大如金岳寳投案作証質之李慶大等供此事係小黑炭等爲首求恩明察直刺判將李慶大等各責三百板管押六月並飭捕緝獲小黑炭等到案嚴辦○王小旺王六羣二竊賊竊取隆茂洋行棧内牛皮三十二張售與楊小狗經包探秦少卿陸阿九查獲　出原　送請訊究隆茂洋人投案領贓並稱前後所失共値銀一千四百餘兩務請嚴辦質之兩王認竊不諱惟求恩典楊供並未收贓惟允代售求恩鑒宥直刺判將兩王各責五百板管押六月楊押三月○賊犯王阿金竊取嚴茂榮家綢布衣十二件報捕後經包探劉阿丙緝獲人贓送案請辦嚴投案領贓王供向以執鞭爲業行竊自知不合求恩寛恕直刺判責三百板枷號半月○流氓王林寳在寳善街調戱婦女五百十七號華捕見之暍阻不服并被擊傷頭顱是以拘案請究王供酒醉無知惟求恩典直刺判責三百板以儆 
 
 

Page 4

 
 
   
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[上海縣署瑣案]  
　　十六鋪巡防北局函送林阿三等原被八人及鐵尺一根到縣前日縣主戴子邁明府倩襄讞委員吳端甫明府提訊林供小的係福建泉州府屬某縣人在滬挑賣檀香藉資餬口曾被外甥郭桂華借去小洋銀五枚向索無著反敢紏同郭高九郭阿力郭阿美等肆意行兇胞弟三梅被桂華用鐵尺擊破頭顱小的之族人阿福阿乖向之解勸亦遭摧辱今卽由局送案求恩騐究林阿福林阿乖林三梅供語相同郭桂華供小的前借林阿三小洋銀五枚嗣以無力措還已被褫去衣服不料前晚伊竟又來索取先行兇横反敢誣指小的逞强叩求明察三郭同供小的等惟向解勸不敢帮兇明府飭仵役騐得林三梅左眼角果有傷痕遂謂兩造日爾等非同鄉卽戚誼不可輒肇訟端著郭桂華償還林三梅養傷費洋銀四元鐵尺儲庫各具遵結完案○前者本邑人吳文濤控逆孫榮泰不務正業時藍雲峰大令方綰縣篆訊供之下判賣一千板收禁攺過所一年迄今已閲半載忽由榮泰之母某氏禀求　釋署縣主戴明府批令自向乃翁懇求旣而吳文濤又投案訴稱此事由逆孫冒名朦禀並非出自伊母之意禀請照前斷仍子收押一年明府飭差至攺過所將榮泰提案倩吳明府升座研訊榮泰一味哀求明府日爾忤逆祖父未免過甚以至今日餘怒未平斷難輕恕著仍還攺過所再押半年察釋○葉槐亭扭控季鶴生與妾顧氏通姦戴明府倩吳明府提訊之下葉供小的年五十歲開烟館度日因妻並無生育故於去冬十一月娶發堂擇配之孀婦顧氏爲妾與季同居本月十五日之夜小的由外回家見季由臥室越窓而逸前晚又復相見似此姦淫無道不得不叩乞究懲季供小的向業　桶日獲數十文奉母撫弟焉能漁色突被誣指叩求明鑒顧氏供小的婦人年二十有八自前夫尤姓故世後被夫兄控　憲案下奉斷發堂擇配葉僞稱正室已故欲娶小婦人繼主中置小婦人不察致受其愚不料過門後每日僅給小婦人養贍資五十文近以烟館業已閉歇欲令小婦人作放白鴿生涯小婦人不允伊遂挾恨誣控叩求明察明府謂發堂婦女不應納作小星已屬咎無可逭且敢指控姦情尤屬無恥本應懲責姑念哀求從寛免辦著季日内速卽遷移免滋疑竇顴氏仍交葉領回各具遵結完案 
[法租界捕房瑣案]  
　　前者南順記洋貨號主遣夥孔厚齋控號夥董南榮串同掮客徐安甫盜賣火油六千八百箱迭經讞員朱森庭明府訊　昨禮拜五明府蒞捕房命提董至案以其前後供詞不符著笞責一百板還押候核○大羅洋行出店人張阿發行竊洋瓶蓋頭及皮酒等物控經明府訊明昨日命提至案先行　號半月期滿貴放○收買招商局失竊白蠟之葛阿狗控經明府判罰洋銀十元因無力交洋攺爲掌頰一百下從寛開釋○積竊陳松林在新開河畔設攤賣弄戲法由包探拘獲明府著重責五百板驅逐出境○偷兒周成祺陳家生均經明府訊明昨日著照原斷各責二百板開釋○竊犯王阿三錢阿生解經明府訊供判枷一月昨已期滿命蔬枷照原斷各責五百板釋出 
[美租界秿房紀事]  
　　昨晨積竊王阿法混入靶子路某姓家竊取衣箱一口適爲包探沈阿岳查獲拘入捕房捕頭令扣候解送公堂禀請讞員翁笠漁直刺訊辦○甬東人張阿其携其梅鶴僑居西華德路某里内昨日忽失衣服等物疑係近鄰某甲所竊口角之下繼以兇毆旋互扭至捕房聲訴捕頭詰知控竊無憑一并斥釋 
 
 
 

Page 10

 
 
   
 
 

Page 11

 
 
   
 
 

Page 12

 
 
   
 
 

Page 13

 
 
   
 
 

Page 14

 
 
   
 
