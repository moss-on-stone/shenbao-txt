# 1916 - 214 - 4915620

 

Page 1

 
 
   
 
 

Page 2

 
 
時評 
[可憂] [  默]  
　　今日中國其否極而泰剝極而復之時乎吾以爲尚未至其極也否極剝極之時代其民心必覺悟必懺悔一切權利自私之念必能看破也其民氣必剛强必圑結一切委喆惰偷之象必能掃除也其民力必勤奮必刻苦一切奢侈浮華之習必能屏棄也其民德必純潔必高尚一切卑汚苟且之行必能盡絶也其民之優秀者盡其職於致敎普通者安分營業於社會國之民如此而後步趨漸入乎正軌糾紛錯雜之現象日漸整理而疏通國運乃可煥然一新故民心民力民氣民德爲國運轉移之本原而所謂國體者猶其枝葉也 
　　今日國體共和矣而返觀其民依然如舊吾故謂漢口廣東之亂不足憂帝黨宗社之勾　結不足憂而所可憂者危機之隱伏於國民尚大且遠也 
[命令]  
　　八月五日大總統令存記道尹馮祖德孫文漢著發往熱河由該都統酌量任用此令 
　　又令司法次長代理部務江庸呈署奉天遼陽地方審判廳長幸漢仍就國會議員應請辭職辛漢准免署職此令 
　　又令署察哈爾都統田加玉呈請任命高崇佑試署張北縣知事黄凌雲試署獨石縣知事王鳳英試署多倫縣知事高藴杰試署與和縣知事王炳柟試署凉城縣知事應照准此令 
　　又令陸軍總長段祺瑞呈准阿爾泰辦事長官程克咨請以程亘充任公署營務處處長應照准此令 
　　又令陸軍總長段祺瑞呈請以王錦堂充任陸軍第二十師砲兵第二十四圑第一營長應照准此令 
　　又令陸軍總長段祺瑞呈請以張鵬超充任陸軍第十三師步兵第二十五旅少校副官張得勝充任第二十六旅少校副官應照准此令 
　　又令廣東省長朱慶澜呈官犯王鑄人因案判處徒刑十五年在監深知悛悔廢棄可惜請予特赦發往廣東服務等語本大總統依照約法第四十條特赦王鑄人免其執行並准發往廣東服務以觀後效此令 
[專電]  
　　北京電元首對國會新發生之三派甚不爲然密令段設法融化　　北京電衆議院以湯請假陳未到定明日午後會商另選臨時議長頃陳國祥已來京當不成問題 
　　北京電今日公府又開重要會議係討論湘鄂善後 
　　北京電收束軍隊陸海參三部會議先設臨時軍政調查會 
　　北京電閣員履歷書已咨送參院要求追認 
　北京電濟南添鎭使定曲同豐 
　　北京電農商次長定薦歐陽振聲郭同將得稅務監督 
　　北京電許世英决辭王正延將長交通一說有人力保温宗堯 
　　北京電鄂省長又儗張元奇 
　　北京電朱家寶决辭直省長推　　舉三人㈠張繼㈡温世霓㈢籍忠寅 
　　北京電密電王占元漢事妥爲鎭攝 
　　北京電王家襄有長交通說 
　　北京電又有段舉副總統東海組内閣徐樹錚長陸軍風說 
[譯電]  
　　廣州電戰線長一英里由花埭起直至西華（譯音）民軍莫榮新統率兵士數百於渡江時溺死龍濟光砲艦兩艘被擊毁（四日） 
　　香港電最近由廣州來者謂大局較安靖喧傳兩軍有議定停戰之望省城來此避難者人數漸少（五日）以上路透電 
[東方通信社電] [  日本人組織]  
　　北京電政府以天津爲各派之陰謀根據地須嚴取締故督軍省長以次將大更動（六日） 
　　北京電前浙江將軍朱瑞在天津病故（六日） 
　　濟南電段總理特派至魯之曲同豐辦理山東民軍善後事宜原期圓滿解决可以其功一躍陞任督軍詎民軍首領居正吳大洲兩人疑其權限將該問題移於北京談判曲遂失其地位懊喪非常（六日） 
　　濟南電山東省議會議員之大部分已集省中再三催促急開臨時省議會茲孫省長已據以電呈中央請速開會矣（六日） 
　　東京電日本駐英大使館武官船赿氏昨日電報海軍省云汽船小雛丸二日午後在北緯三十一度三十八分東經二十九度五十六分之處爲敵潛航艇擊沈船長被捕其他船員由阿勒基山多利亞上陸該船似由比支魯向波德齋德航行之中被擊云云（六日） 
　　北京電谷鍾秀郭同丁世鐸汪彭年吳景濓等擬組織議員俱樂部以防黨派之分立爲互相融和意見之計而衆目爲囗囗囗（電文不明）派之一派亦設二機關出反對之行動（六日） 
　　東京電日本天皇及皇后昨由東京啟蹕幸國府津御用邸避署（六日） 
 [P特約路透電> 
　　倫敦電路透電社得悉俄日條約之第一結果乃兩國另訂條約俄國允以哈爾濱至長春鐵路南半段自長春起至松花江止長約六十英里售與日本並承認日本有吉林與巴圖拉（譯音）間之松花江航行權按俄國前曾力爭松花江航權應全屬俄國（五日） 
[戰電]  
　　（英人路透電） 
　　巴黎電今晚公報云末斯河右岸錫哇芒境之敵軍頗形沉寂法軍今仍固守佛勒里村南部德軍終日轟擊後在伏俠比特叢林猛攻二次一次爲法軍擊退一次攻入法軍戰壕數處即被逐出（五日） 
　　倫敦電海格將軍報稱此次攻擊新軍之兵亦參與其間英軍佔據之陣線廣二千碼以上共俘敵數百人敵軍屢次回攻均爲英軍擊退受創甚重沙歇與魯斯附近地雷戰事頗活動此外無要事可報（五日） 
　　倫敦電今晚海格將軍報稱前兩日内波齊愛萊西北兩面之英軍陣線前移四百碼至六百碼許敵軍雖以重砲轟擊而英軍仍從事鞏固所得之陣地英砲隊轟擊古爾塞萊特及米洛芒毁敵軍砲基十座子彈庫三所敵飛機不甚活動英機三架曾擊散敵機八架（五日） 
　　哈佛爾電比國公報云斐洲比軍佔據基沙瑪及宇桀其地乃太於伊加湖德國最重要之口岸及逹斯薩拉姆鐵路之盡端也（四日） 
　　倫敦電埃及萊將軍報稱昨有敵飛機二架攻擊鐵姆叢湖之船隻及伊斯美里亞鎭無所損傷二日薩爾瑪尼亞有天空戰事毁飛機一架（四日） 
　　倫敦電昨夜十一時末萊將軍報稱土軍自三日夜半起以兵一萬四千人在廣七八英里之陣線攻擊樸特塞東面之羅馬尼附近英軍之陣地至四日薄暮英軍固防之陣地毫未受有影響英軍南翼之戰事亦利於英軍英軍於該處俘敵四五百人英砲艦在鐵拉灣助戰甚力戰事今仍在進行氣候温度蔭處亦有百度（五日） 
　　倫敦電海格將軍報稱澳軍在波齊愛萊北面與戰獲勝佔據德軍第二總防線（五日） 
　　羅馬電意潛艇一艘於本月二日在亞德里亞海上部以魚雷攻擊奥國驅逐艦一艘（五日） 
　　倫敦電據羅京電稱羅國外交大臣請布政府注意邊界之爭端請雙方兵士近來時起衝突殊與兩國友好之邦交不相稱云（五日） 
　　倫敦電英皇電致各協約國元首謂今日爲戰事趨入第三年之紀念日余謹表示作戰之决心非逹到公共之目的决不偃息干戈希望吾軍人之種種犧牲定不致付諸虚牝所爭之自由定可完全獲得云云（四日） 
　　倫敦電首相愛土葵今日在下議院宣稱政府現正考慮關於佛里雅特一案之應行方法今擬請美使覔取完全報告政府在議院休會之前當可宣布切實辦法云（四日） 
[公電]  
　　黄志桓等致肇慶電肇慶岑都司令鈞鑒瓊崖孤縣海外見聞闭塞志桓等權攝是邦專以保全地方治安爲急務自粤省獨立以來龍督已無統一之治權曾經志桓派員赴省面勸早自裁處現風雲益緊命令不出省門粤禍即在旦夕幸大總統明察特任陸督軍督粤瓊島軍民慕欣莫名已於有日會電歡迎務懇我都司令速電中央力催陸督軍早日履垂 
新以免全粤糜爛瓊屬文武應請我都司令另給委任以資遵守瓊崖鎭守使黄志桓瓊崖道尹朱爲潮鎭守使署參謀長蘇治隆副官長黄培元警衛軍帮統兼三十八營營長鍾金祥瓊崖水巡兼三十九營營長黄沈侶三十六營營長王慕中三十七營營長楊錦龍親軍營營長章莎瑞瓊崖游擊隊統带黄志梧海口司令警察局長蒲昌桴　山縣知事王道平曁十二縣知事同叩勘印 
　　歙縣公民來電上海申報轉皖省長京國會歙籍議員各同鄕均鑑歙縣知事趙安澜嗜好甚深性情貪詐前在太湖因縱丁撤任在案宰歙後故態復萌舊都蝟集無術位置巧立名目搜括民財矧值解嚴復造蜚語朦招軍隊以毫無知識乳臭之劣弟晴川爲軍官巧借大題無形敲詐晴復宿娼烟睹寵眷蕩妓小紅月娥游者稍至紅娥兩處及稍拂晴意即飭隊傘人并以娼寮爲詞訟關節之所該知事均聞若罔聞知情故縱趙兵復調戲婦女袒庇烟賭聲勢絶倫道路以目清等觸目驚心忍無可忍伏乞省長派員查辦諸君籌策對付以維桑梓地方幸甚洪淸等百二十六人同叩 
要聞一 
[西報促進華人改良茶葉（續）]  
　　民國五年華茶運銷英美之數恐甚低小爲歷來所未有俄國在此時期中雖爲華茶之大買主然俄國紅茶貿易亦漸呈衰落之象向來俄國暢銷華茶且俄人喜飲凈茶不加牛乳衆意俄人飲茶嗜好必不更變凡飲無牛乳之茶者皆知一加牛乳茶味便減而華茶最宜於不用牛乳尤以綠茶爲佳伹俄人嗜好今亦漸變矣二十前年俄人所銷之茶悉由中國運去今日華茶僅佔俄國銷額三分之一餘者則由印度錫蘭而來二三十年前英國輸入之茶五分之四來自印度五分之一來自中國今華茶之運入英國者竟不足全額百分之一且以廣義言之中國綠茶未有一磅銷於英國者所有輸入英國 
 
 
 

Page 3

 
 
之無多華茶皆轉運歐陸及北斐諸口岸者也有一事爲衆所未共知者中國刻與不嗜酒之回敎　國如中亞突厥斯坦等國有極大之貿易此敷國購買中國所產最上茶葉出價亦較他處爲高中國頗獲利益甚於美國等處之銷路此項貿易向由波斯商人經營先運至孟買然後遵陸運回敎諸國近來此路茶業瞞入俄商之手自通至黑海之鐵路開車後營業愈見發逹迨歐戰發作逹峽封鎖華茶前改道先至海參威然後附火車直至薩瑪干等處四十年前世界之茶全仰賴中國供給但自印度茶出現以後華茶輸出遂日見减少三十年前華茶佔世界銷數三分之一今則更式微矣上列海關所發表歷年華茶輸往外國之額以資比較 
　　一八七二年至一八八一年（每年平均）　一·八五四·○○○擔　　一八八二年至一八九一年（同上）　一·九九八·○○○擔　　一九○二年至一九一一年（同上）　一·五一八·○○○擔　　一九一二年　一·四八一·七○○擔　　一九一三年　一·四四二·一○九擔　　一九一四年　一·四九五·七九八擔　　今昔相較世界需茶之額增至三倍而華茶反有減無增中國之損失可謂大矣然中國猶爲最大產茶之國以中國乃最大飲茶之國故也必至印度茶價奇貴時華茶始有銷路每逢印度錫蘭市價較昂之際各國乃貪亷而購華茶今印度錫蘭茶價低至九本士又四分之一（中國普通茶價更低一本士半）故華茶殊無銷路發逹之望中國欲振興茶業惟有大改良其茶葉之一道耳數年前曾有華茶協會之組織並得中政府津貼每年銀一萬二千兩計二三年之久以作在英國推廣華茶之費欲使俱樂部餐室旅館及民家購飲華茶大費經營今協會依然存在然其所經營者無甚功效蓋一國人民之嗜好非一時所能變也如能不惜經費大登廣告竭力競爭則華茶銷路或尚有恢復舊狀之一日歟 
　　三日字林報云本年三月三十一日止之前九個月内美國所銷各國之茶葉較前大增查一九一五年同一時期共銷貨值美金洋一千五百十二萬七千七百三十八元一九一六年已增至美金洋一千七百零九萬五千四百六十四元而中國運銷美國之茶反減美金洋三十餘萬元日茶則增銷美金洋一百六十五萬元若以一九一四年同時較之則增二百餘萬元英國（殆指印度言）及東印度連入美國之茶亦見增多華茶前銷於美國者爲數甚巨近年來日見減落推原其故乃由中國旣不講究種植之法而復不遵美國純靜食品律設色攙假無所不爲有以致之也茲將一九一五年三月三十一日止之　九個月内美國所入口之各國茶葉與一九一六年同一時期所入之數列表比較如下 
　　一九一五年 
　　英國　九八六七·八三六磅　二·六一二·一九五元坎拿大　大二·五二八·二一九磅　七○五·一八九元中國　二二·七三一·九四三磅　三·○九一○○二元東印度　一一·○○一五三磅　一·八三二·九二二元日本　三九·五五四·六八三磅　六·七五四·八四六元各國　八九○·七四三磅　一三一·五五四元共八六·五七四·五七七磅　一五·一二七·七三八元 
　　一九一六年 
　　英國　一二·八七一·七三三磅　三·○九一·六一四元坎拿大　一·九○八·○八四磅　六四○·三○○元中　國　一八·七七四·七六七磅　二·七八六·六六一元東印度　一○·八三二·二五一磅　二·二○五　五五四元日　本　四九·○七三·六七三磅　八·三○三·八九八元各　國　四○六·一○五磅　六七　四三七元　　共九三·八六六·六三三磅　一七·○九五　四六四元 
[王正延與京報記者談話]  
　　四日英文京報云星期二日本報記者往晤參議院副議長王正廷叩其政見王甚爽直於現今政局各事皆願談論故晤談之時間頗久王見本報彼所謂民黨者爲國民黨頗以爲快力言國民黨今已悄復存在記者告以自稱國民黨者今猶不乏其人而以在各處倡亂者爲尤甚王謂此輩乃無責任之徒非眞正國民黨員而民黨卽前屬國民嘗者今皆力求和平愛護秩序凡倡亂之謀實與民黨領袖如孫中山唐紹儀等之政策與志願大相徑庭記者舉漢口亂事相質王謂漢口之殺人放火者純爲盜匪政府應嚴辦之記者叩以湘事王稱湘省不致再有亂事至於要求黄興督湘一說與黄有特殊關係者或有此請求蓋以黄果督湘大有益於若輩也此事乃衣食問題俟衣食問題一經解决卽不復有此亂矣記者又問以粤事王對於岑李在粤活動實屬破壞國法反抗中央命令一語不置一詞伹謂政府前若依從上海領袖之勸告則粤事早可了結何致延至今日記者問曰君以何者爲粤亂之主因乎王答曰粤省全體人民莫不曰龍濟光必須立即離粤記者曰但中央政府已任陸督代其職而龍亦願離粤矣王曰然但粤人志願必欲龍即離粤當任命初頒時陸督適在湘省距長沙不遠带兵入粤需兩月之久也記者曰君以政府處此情勢應有何等舉動乎王曰吾人曾請政府於陸督未抵之前派人代理督軍職務記者曰岑李有意違背中央命令是二人者皆不可任爲代理督軍致長其反抗政府之風君必以吾言爲然王曰是固不必任岑春煊或李烈鈞爲代理督軍也記者曰今非屢有人迭向政府說項以岑春煊或李烈鈞爲粤省反對派所能歡迎之唯一人物乎王曰此說不確以余所知吾輩無一人有此要求或暗中示意總之除龍濟光外無論何人皆可爲代理督軍試舉一例如莫擎宇其人者亦未盛不可記者曰君以除龍濟光外政府無論任何人代督粤事則戰事可立即停止乎王曰誠然記者乃訽以國會能否得法定人數立即執行職務王謂到京議員已足法定人數記者問有足起黨爭之問題否王謂國會今將研論者純爲國家幸福之問題就此問題而言各言各黨意見一致當無參差王力言宜即辦事無稍延遲之重要謂目下乃全體聚首之時記者訽以如議員有不出席藉以阻撓進行者則將用何法以處之王毅然答稱苟有此事則將訴諸國民凡議員無故缺席者其姓氏逐日登諸報章當可示警而有補救此種人物宜以有責任觀念者代之（原註餘語尚多從略）又謂議員意見縱不一當亦無害彼等儘可在院中辨論爭執如其所願旋笑而言曰彼等如欲互相揪髮亦無不可但不得不服從大多數之决議而承認自己之失敗吾人此後當有所作爲而不虚費光陰也王一再否認國民黨謂渠與同志皆非國民黨員並力聞彼等主謀反抗政府之說謂彼等志在贊助總統故力勸唐紹儀孫洪伊等迅速來京其同志中之岑春煊亦復如是孫中山於此尤爲熱心王又偶爾言及岑春煊事謂曾聞岑言岑絶無留戀祿位之意自願及早歸隱岑敦勸唐紹儀立即赴京庶可將其軍隊交付適當之當道至此記者談及用人問題王謂政府宜以選用才幹學　爲衆公認之人物分任要職爲宗旨腐舊官僚必須永遠罷斥此輩决不能有誠實行爲世人以此輩往事之特性爲經驗未免錯誤蓋此輩所有之經驗不過窺伺要津意旨與遇事拖㳫之手段而已有專長者必須任用但與其任用不誠實之專家無寗任用誠實之生手若舊官僚則不可謂爲專家也政府如得有新思想與學識者主持之則國家必有進步王言至此乃駁斥殷汝驪等自行運動官職之說並稱殷氏之學問謂其留學日本爲經濟科畢業生曾著數書闡發經濟學理今所缺者僅實地經驗耳假以事權約一年内卽可富有經驗矣王旋談及建設問題謂茲事體大非一時所能盡言茲當約略言之國家先必統一同心同德然後始可有建設國人當以國家利益爲前提而屏除意見上之參差不應有黨派不應有反對不應有爭論從前袁政府政事上之大障翳爲彼此疑忌以致國會與袁氏不能和衷進行今而後當力袪　弊彼此必撤除誤會互相信任不　國會與政府問如是即國會與國民間亦然發揮各黨派之觀念代表與情以扶助國會是則報界之責任也云云談話至兩小時之久始畢王議論各事並及於辦報主義但其關於報紙之意見在辦報者觀之容有趣味而在國民聞之則無興致故不錄 
[漢口刦灰之善後譚]  
　　八月三十一日英文楚報云星期二日晚間樊陽丸輪船開往下游有領袖黨人五名乘以離漢而思得督軍與省長任之二人亦在其内中國當道本欲拘之但逮捕狀送某國領事署簽押時該領事謂擬捕諸人並不在其租界内故不肯簽押華員遂無可奈何伏匿法租界之黨人七名則因法領事一接逮捕狀即加簽准故得拘獲已於昨晨解往武昌此種莠徒旣寘諸囹圄地方人民無� 
庸以後患爲慮矣今晨二時日租界後忽兆焚如燬華屋三所大約乃不愼所致也昨有某童拾得炸彈一枚試擲之致炸去一手已送紅十字會醫院醫治王督軍發出銅元多箱解漢散給被災之貧民衆頗德之火區數處餘燼未息然已從事收拾不久必將起造新屋矣漢陽拘獲嫌疑犯三十五人漢口本鎭亦拘獲數人聞自亂事發生之夜至今斷頭者數已近百云 
[三部合籌裁釐加稅問題]  
　　上海日日新聞云財政部對於裁釐加稅問題力主進行據聞陳總長已將實行意見書呈之黎總統略謂改正國稅問題屢已就商於外交圑祇以各持一見未能解决今茲着手方法由財政外交農商三部分别籌劃之財政部擔任研究裁釐方法及關稅增加之程度外交部擔任研究關稅條約之修正及與外交圑磋商事項農商部則從速制定商法 
[杭州快信]  
　　中央電催協欵當道復電略以浙省自獨立後軍需支出頗鉅現雖大局底定而庫欵奇絀此項協欵擬俟庫儲充裕再設法匯解 
　　呂督軍呼至長電於殷財政次長請其將浙省獨立以來財政困難情形轉逹政府以求緩解協欵 
　　鹽運使胡思義以部中擬將官產事劃歸兼理雖尚在商議未必即成事實而胡恐左右爲難有將提出辭職書之說 
　　杭商會總理顧松慶曾充國民代表並電請中央派兵征滇現紳商學各界公推代表呈請呂督軍按法嚴辦 
軍官考試委員會已組織就緒委員長一席經呂督軍委任參謀長周鳳岐兼充 
　　嘉湖鎭守使署仍遷回吳興舊使署 
　　嘉興縣知事袁慶萱辭職遺缺以吳興縣知事張嘉樹調任張缺另委方於笥接任 
　　國務院電呂省長令造送財政廳長烟酒公賣副局長履歷 
[南京快信]  
　　聞馮督軍鑒於漢口亂事以滬上黨人亦多窮困無依者擬請政府設法安插以弭亂源而保治安 
　　某要津意思段内閣近與南方諸要人接洽總理一席可不更動副總統問題南北要人屬意馮督軍 
　　齊省長疊電辭職聞政府屬意鈕永建已電馮督軍探取同意 
　　齊省長昨復電滬紳謂淞滬警察廳長徐國樑並無調動說 
　　聞政府前日有電致張勳詰問有無秘密招兵情事張復電聲辯措詞頗厲 
　　龍濟光李純前日加派代表二人致徐與張勳商議某項舉動 
　　軍務院代表高爾登已出京將來寗晤馮督軍 
　　薩鎭氷於前晚乘車赴滬 
來件 
[憲法危言第六章大總統（三續）] [  王寵惠]  
　　第五十五條中華民國之行政權由大總統以國務員之贊襄行之 
　　第五十六條中華民國人民完全享有公權年滿四十歲以上並住居國内年滿十年以上者得被選舉爲大總統 
　　第五十七條大總統由國會議員組織總統選舉會選舉之前項選舉以選舉人總數三分二以上之列席用無記名投票行之得票滿投票人數四分三者爲當選但兩次投票無人當選時就第二次得票較多者二名决選之以得票過投票人數之半者爲當選 
　　第五十八條大總統任期五年如再被選得運任一次大總統任滿前三個月國會議員須自行集會組織總統選舉會行次任大總統之選舉 
　　第五十九條大總統就職時須爲左列之宣誓 
　　余誓以致誠遵守憲法執行大總統之職務謹誓 
　　第六十條大總統缺位時由副總統繼任至本任大總統期滿之日止 
　　大總統因故不能執行職務時以副總統代理之副總統同時缺位由國務院攝行其職務同時國會議員於三個月内自行集會組織總統選舉會行次任大總統之選舉 
　　 
 
 

Page 4

 
 
   
 
 

Page 5

 
 
   
 
 

Page 6

 
 
要聞二 
[國會開議與議員做官]  
　　參衆兩院現雖已經開院惟何日開會尚未可知政府方面則頗極希望兩院早日開會已派出專員與各議員接洽並申明其中之要因如國務員之得以通過約法字句之應否修正大借欵草案合同之提交通過以及舉行副總統之選舉等各項問題均關於國務進行迫不及待之舉未識各議員果能依從政府之希望早日正式開會否據公府消息大總統昨已特交秘書廳將提交國會追認閣員之咨文擬繕呈閱　交國務院咨致據聞有月之五日咨致國會之議請求追認之國務員即現已欲谷任命之段唐孫陳程范張欲谷許等十員日來行政與立法兩機關早謀携手其中閣員大槪不致更動惟未定者但一許世英耳大約許世英或留或去一經解决一切難關均可過去選舉副總統問題議員均已胸有成竹蓋不能在茶話會宣洩在政府一方面則大總統之意以爲副總統之選舉及議員資格之審查均須靜待國會自行依法辦理而日來他方面已啟干涉之端此種行動殊非尊重立法之道更非國家之福且亦無容人妄行置喙干預之必要聞二日已密示段總理設法嚴杜以冺無窮之紛擾并聞段總理對於日來發生干預國會之舉亦頗不以爲然大約將有若何文電之表示也並聞國會議員將於星期六或下星期開茶話會討論議員資格國務員同意及副總統選舉三大問題頃據某議員云議員中對於資格問題現分兩派一派主張以狹義的解釋不願張大其事一派主張廣義的解釋並視之爲重大事件另有一派主張略謂議院法第十五章所規定議員應受除名之懲戒者僅有關乎無故缺席及携带兇器入場之二項若如淆亂國體等罪全屬刑事問題應經司法機關裁判院内不能予以懲戒凡一般加入帝制運動之議員有實在證據者一律交由司法機關判决奪權議員喪失資格之後當然依院法第九條解職此外在國會中之最惹人注意者則爲議員入政界之一事國會中之著名人物何以不願仍就議員之職或者國會議員中有行動奇特之人因以引起一般人視議員二字爲一種譏刺之詞或因國會中多數議員曾經投票或以他種方法贊助帝政故具有思想之議員視爲大辱羞與爲伍而又不能將贊助帝政之議員全數驅逐寗脫離國會以避之又有聞議員之所以另謀位置者蓋爲利祿計更有一說謂實係政府急需年富力强素著聲望之人才雖然各議員苟仍供職國會中實較在國會之外更有所作爲設具才力能辦事之人皆舍國會而他適則國會所餘之人才無幾所受影響甚大前次國會中能不受運動而發表眞正有用之意見者殊不多覯若此少數之優秀分子再被吸收則國會不知將何以盡其職務而滿人民之願望至制定永久之憲法關係尤重焉又聞有衆議員趙炳麟者發起議員風紀維持會此會之起源由於議員中紛紛圖充高等行政官吏此數日聞見諸命令任用者不乏其人趙議員不忍見議會同人之墜落政海且恐此風一長則社會將視議席爲終南捷徑故亟亟發起維持風紀勸誡各議員自重毌爲利祿所誘 
[内務部次長人物之擬議]  
孫洪伊氏旣到内務總長之任次長兩席除逹壽有接給蒙藏院及清室之關係當無更動外餘缺尚未補人初傳有薦衆議院議員蕭晉榮之說迄今未見發表昨聞該部中人傳出又有改任彭介石之消息彭爲鄂人变衆議院議員目前孫總長即主其家又聞内務部逹次長呈請辭職政府方面已有照准之意繼其任者並决定爲謝君元涵查謝係江西人在前清曾爲御史當前年肅政廳成立時政府欲爲肅政史數數商徵皆力辭不就及帝制發生西南義軍奮起謝乃奔走長江上下呼號國人擁護共和故此次孫伯澜總長特加保薦政府亦以其久掌諫臺對於政治非毫無經驗者可比以是更極表贊成大約明令發表之期即近在指顧問也 
[銀行總裁與鐵路督辦]  
　　中國銀行自近年以來資本較充兼以代理國庫金融殊爲活動信用遂以昭著爲一厄於停止兌現之令再厄於新總裁視事後之風潮三厄於四總之潔身自退至瑣屑細故已連篇累牘記不勝記乃最近復連遭三種意外之事其一豐鎭兵變該行雖無大損失而於營業上無形之虧耗亦已不少其二漢口匪亂該行亦受無形之損害若干然此兩處損失當尚不至甚巨其三則係用兵省分之分行於今後營業殊有多大影響而以粤省爲最可駭惟該省分行所有之軟硬貨及有價證劵等現已一律爲龍濟光囊中物預備出走時挾之而去該省分行局面闊大經此損失實屬不貲不識高踞總裁之位者對此重重厄運有無感觸再者該行副總裁陳威氏自中行捲入風潮之中屢受激刺卽懷辭職之意茲以總裁徐榮光對於外界種種不聞不問一意孤行視前尤甚聞業已提出辭職書據内幕中人云徐陳二氏旣經氷炭即使强留亦難融洽故留之一說似已不成問題早晚當可批准所難測者究以何人抵補耳昨日交通部頒有部令四則一曰浦信鐵路派津浦鐵路局長兼管所有該路員司一律停差一曰同成鐵路派隴秦豫海鐵路督辦兼管所有該路員司一律停差三曰漢翻川鐵路會辦一職虚糜公欵無所事事應即裁撤四曰寗湘鐵路歸併本部由路政司兼辦此四則部令後二者似純出於節省經費整理路政前二則則尚别有原因浦信同成兩路現方停止進行無庸多設冗員以耗國帑而此兩督辦之去職則尚各有個人關係浦信督辦本爲沈雲沛沈爲全國請願會會長又代蘇人領銜勸進久爲世人所注目前此已有以柏文蔚代之之說借此令其下台此亦政府不過予難堪之意同成督辦爲黄開文黄本然總統府大禮官當時授以此席實含有調劑之意黄　　任黄曾力辭當時曾蒙慰留今國大禮官名稱已經改易黄氏當爲去職故同成督辦卽亦隨之而俱去也 
[中央對於漢口變亂之善後]  
　　此次漢口亂事聞王占元來電報告謂當場擒斃甚多而其大部分别多以某國租界爲逋逃藪以致多所漏網請由外交部向某國嚴重交涉政府已派某某兩軍事顧部赴鄂調查一切該員等已於前晚首途南下矣政府又以目前該省形勢往往牽及外交問題因擬擇一熟諳交涉之員往助王氏先曾商諸伍朝樞欲任爲江漢關監督兼外交部特派交涉員伍不願就遂罷其議改簡吳仲賢今因該省又發生外交上問題須得相當人才前往辦理擬即任伍爲湖北省長當局之意已决但未知伍氏能遂同意否耳至外間有傳金鼎勳運動是缺及鄂人公舉陳樹屏之說恐终與事實相違也另一消息謂漢口此次匪徒縱火搶刦聞係因某某某三人對於政府要求不遂返漢後又曾來一最後之函政府亦置之不理故祇好挺而走險昨日又漢口來電謂此次損失約在數百萬華界各商除被害者外其餘亦一律不敢開門幾同全體罷市詎省十餘里之各鄕村亦多被刦掠駐京日本公使館有已於昨日派某外交官由京赴漢調查該國僑民損失之說惟詢諸某日人據言向使館探詢謂並無其事即或調查損失駐漢日本領事當負責任云云二說未知孰是姑並誌之 
[事變後之武漢餘聞]  
　　此次陽夏騷亂本係一部分人欲推倒王督軍初無焚掠商民之意其爲謀主與指揮者係聶豫呂丹書馬繼超潘振美等數人聶等於光復時均爲鄂軍界有名人物蔡漢卿日前奉總統命携資來鄂勸散各黨派各黨首俱允解散而聶等獨不允其起事期因尚有軍隊運動未妥本未預定嗣因租界内以各派所聚黨人良莠不齊勒令限期三十一日遷出各黨人遂與聶呂倉卒定議於三十夜舉事聞馬繼超爲臨場指揮見各黨人皆無奮勇猛攻軍隊者惟以燒搶商民爲事愧憤之極當棄衆逃入租界某捕房遂捕交洋務公所解官刻已在省垣槍斃潘則在漢鎗斃馬於蔡漢卿在鄂當師長時爲其部下旅長日前蔡來招撫不諧復請季雨霖君說之亦無效至呂聶等刻已潛逃他往矣 
　　漢口日本租界旅庽之黨人日來已走避一空各里居屋關閉相望一日三元里之火日捕已拘獲放火者兩人引渡聞亦係欲乘勢行刧者 
　　在漢口行刧之人解省正法才現已有三十餘名閱陸軍審判處於二日處决者即有二十名漢陽陸續正法者亦共有二十餘名由漢口漢陽先後解省者已逾二百名陸軍監獄於釋放黨案後囚已不多現又非常擁擠官場人云王督軍擬將凡在場附和者槪處死刑審判處業定板棺二百具然並不急於執行祇日提多人鎗斃耳 
　　漢陽水警第一專署之被焚聞係警士中有通謀者在内放火刻已拘究多人該署前有三元靑雲兩茶室查有容留黨人情事昨已捕其東夥押究但漢陽商民除鸚鵡洲曾被火外餘俱未遭搶刦亦不幸之幸也 
[蔡陸带病入川粤]  
　　昨日命令令蔡松坡安心調養所有尋常事件責成羅佩金氏代爲處理聞此項命令之由來因重慶法國領事曾有電致駐京法國公使詳述松坡病狀謂據爲松坡醫治之法國醫生報告松坡病症近雖稍痊然病根已深時時有觸發之憂苟非安心靜養斷難望其全愈云云法使據以告我當局而蔡氏由成都來電亦以病體未痊請以羅代理尋常事件因有前日命 
　　廣東龍李兩軍自此次重開戰釁後奔走調停者不一其人如李耀漢莫擎宇之勸告龍濟光去任及英領事之勸告岑西林停戰業經迭誌前報而龍以護國軍連戰克捷亦曾以李福林爲介通其意見於民軍謂如能得欵二百五十萬元即可去其督軍之地位民軍以其要挾過奢遂又决裂現聞陸榮廷最近來電亦以粤事旣招外人干涉危急已甚當卽扶病赴粤接印視事而於未到任以前請以兩廣護國第二軍總司令譚浩明暫行代理俾龍濟光可速去粤蓋龍於陸督未至以前本仍代理廣東督軍不另派代彼終有詞可藉也 
[川事緊急中之劉存厚]  
　　川省之護國軍總司令劉積之軍長屢傳其入城而久久不至全川風雲刻刻改觀羅佩金軍現駐隆内資中熊克武近亦由井研仁壽進取資陽簡州昨王陵基部下軍隊退回牛市口（距省城五里據稱熊軍已過簡陽在該縣河邊之石橋井開戰本軍（王軍自謂）因驟不及防所带機關鎗盡被奪去全軍見勢已去遂相率退回龍泉驛山頂扼守熊軍日晨增加近日戰况不利於周駿方面可想見矣乃不先不後又傳劉軍長二十日入城之說省城各界多往南門外武侯祠内歡迎待至午後猶未見到以爲劉軍長今日又不到矣殊不知劉軍長因避歡迎已逕由靑羊場方面入新西門（新開之通惠門）暫駐北較場之司令部茲錄其通告全蜀父老昆弟文如下存厚蜀人也忝長蜀軍時閱數年不意去歲帝制發生吾川東南淪爲戰區咞 
存厚揭舉義旗備　艱苦都無足恤惟目擊下南數十縣生民流離轉徒困苦顚連情狀凄然不禁悲痛欲絶拯援無術奮不頣生乃幸彼蒼佑停戰媾和方冀川中可享安寗孰料省垣政府復有變更近省各區亦復同罹危險然猶幸解决甚速未及於難迨到存厚率軍南上調查所及復悉附省一带義師崛起以後多有假借名號騷擾鄕閭十室九空呼籲無路陸程水道商旅難行斷絶財源官民交困而新軍舊旅麕集城下待餉孔殷各屬政權方且自爲風氣統一未能中央兌換紙幣發川本屬不多信用偶失遽爾停滞破壞至此收拾大難存厚不才奚能勝任乃承各鄕先生曁諸父老子弟不棄函電紛馳躬使並集敦促入省暫任維持存厚迫於桑梓大義不得不扶病就道茲定於七月二十號輕騎入省暫攝成都政府事務舉凡一切應興應革事宜惟望各鄕先生曁諸父老子弟與夫客居在蜀之逹官舊吏共抒偉略同策治安敬佈區區佇聞明敎此告 
[廣東五眼橋與石圍塘之大激戰（二）]  
　　粤民苦矣石圍塘之濟軍三十一號上午九點餘鐘突被桂軍猛攻不能抵禦紛紛棄械而逃其時有濟軍數百名被桂軍窮追走至石圍塘河邊無路可逃因而擠逼落水溺斃者約百餘名泊於黄沙河面之蠻船睹此景象大爲恐慌急將所有旗幟收回預備逃走正午十二點石圍塘遂爲桂軍完全佔領各濟軍退回黄沙後因水米不沾口已有一日無不饑腹雷鳴遂在該處見物卽食有如風捲殘雲之勢一點餘鐘後始陸續進城或數人一隊或十餘人一隊各皆垂首喪氣疲倦如病夫是日濟軍死傷尤衆合計共有一千餘名三十一號晚鎗砲聲已絶是晚各警區均令休班警察荷鎗列隊出巡 
　　三十號拂曉龍桂兩軍仍在五眼橋繼續劇戰大砲聲及機關鎗聲不絶有在黄沙觀戰者言十點鐘桂軍進逼至石圍塘龍軍敗走各兵多有墜水者約十二時聞實璧及江大各艦由三江駛至與江漢兵艦砲戰江漢被傷其探海燈及旗桅均被轟去至兩點時卽見石圍塘紛紛抬傷兵及未傷水兵下船由黄沙登陸又見一身體高胖之督隊軍官由數軍士以帆布床抬扛上岸頭戴白草帽并有一手持馬刀者隨行另有衛兵十餘人擁護登岸據道路人言謂爲胡姓是役游擊隊中隊長劉殿元亦被轟斃下午五時後石圍塘方面鎗砲聲已完全寂靜濟軍陸續趕回黄沙各砲械均堆置一� 
處僅餘孖烟通巡艦二艘在黄沙海面防守米埠商民因四面受敵已相率遷徙矣 
　　桂軍進攻石圍塘自七月三十日退回五眼橋後即將軍士佈散於槎頭裏水增步曁横沙等處以取包圍之計三十晚增步方面粤桂兩軍又互戰甚劇因此鎗砲之聲竟夕不絶至三十一日天色將明時桂幂又分路而來猛擊石圍塘係以一百二十四響機關砲衝鋒而進粤軍卽伏處基邊均以機關鎗抵禦現在相持不下但孖烟通某某兵艦恐桂軍分路包抄已於三十一早退出黄沙海口云又聞七月三十日下午龍濟光以緊急命令派委陸軍第一師砲營長劉殿元前赴石圍塘策應黄昏後劉始率隊渡江卽在前敵鑒彈三十早子丑之間鎗聲最密時劉率軍進至五眼橋附近爲開花砲傷腹部翌早即斃命查劉東莞人前清武待衛前月三十一日下午鎗砲聲已歇石圍塘附近雖間有小戰不甚劇烈昨日前敵各軍有退至隔海之黄沙駐紥休息者江漢兵艦亦退泊於芳村石圍塘交界之河面由龍濟光另調他軍開往前敵陣地當各軍退過黄沙時護國軍機前進已據駐五眼橋附近之基高原以佔形勢矣 
[奉天之𠞰匪譚]  
　　巴匪此次内擾吳鎭守使與當局預計一鼓成擒不意該匪勾結甚衆日益蔓延而應用軍費至爲浩繁現張督軍與王廳長協商酌將洮北目前收入現欵就近劃撥交由吳鎭守使隨時應用以期便捷 
　　馮閣忱帮辦日前與張督軍會議以蒙匪南下殺燒淫掠殊堪痛恨吳軍雖操勝算然其追剿與設防究嫌不敷分布故特由馮帮辦先將駐紥附近蒙旗及省防本部軍隊先行開往助剿於日昨已將餉項領齊準備出發張督軍復以省城軍隊多出北伐恐省中兵力單薄不敷防範特請政府將前駐奉之二十師仍調歸來奉以資鎭攝未知能否照准也 
　　巴布扎布爲外蒙積年巨逋漢蒙交受其害此次内犯内蒙王公尤爲痛恨台壯鍳於札鎭兩旗亂事流離之苦深願早日敉平故連日請願當軸迅速剿匪假道濟糧均所深願云云張已諭令協力進行 
　　張督軍因吳鎭守使負有㣲傷特派蔡君及白軍醫官等携带藥品前往慰問調治日昨已有電到省謂吳君傷痕日内當可痊愈惟須靜養至巴匪受創之後現正負嵎就近指調軍隊已有開到者大軍會剿之期當不遠矣 
　　蒙匪巴布扎布率餘黨由突泉敗北吳鎭帥親自督軍尾追其後晝夜激戰今日（三十）致電遼源謂刻正督軍征剿我軍連戰皆捷現股匪連次敗北我軍擊斃匪黨二百名活拿十七人現已賊追至索倫山北矣必將餘黨盡數剿滅以除後患云云 
　　張督軍以洮南遼源兩埠外商旅行往來如織更有軍隊換防其數已在數百人以上突北距洮僅二百餘里轉輸餉糈運送軍隊在所必經其地已在警備線内設或不愼闌入戰線發生危險殊非優待之意已由馬署長將剿匪地點說明通知領事圑　並電令王道尹及吳鎭守使遇有外人應加指導勸出境外以盡責任 
[魯省長與知事舌戰]  
　　山東報近載一省長與知事舌戰事頗有趣味特錄如下孫省長到任未幾一切措施尚未見端倪惟聞於召見各椽屬言語之際每多齟齬蓋孫以知事起家宦運通順不崇朝而總攝省篆一般屬員即存輕藐易與之觀念恩縣知事朱某雖　知事腐敗之頭銜而確以能文章見稱於同班中者近因縣境匪燄滋熾晋省請兵先具詳公署繼謁政務廳長退後阮廳長即以朱某目動而言肆不足以任大缺十一字之考語轉告上峯及朱謁省長首被斥責謂請兵剿匪當然須 
 
 
 

Page 7

 
 
分詳軍署而該縣來詳竟無（除分詳外）四字其漠視公文闇於權限亦自可見朱唯唯而退惟前蔡巡使與靳將軍因爭防營權限衝突極烈時曾通飭各縣凡請兵防剿土匪純爲内務範圍勿得公詳軍署而朱固忘却者也返後查悉次日復請見剖白極力洗刷孫大怒云此係蔡前使一人之意見萬不可視爲定例省長旣經易人當然仍循舊章今子所爲豈非挑撥軍巡惡感麽如此昏聵焉能勝任大缺朱答云省長旣以知事不能勝任即請開缺知事絶不戀棧孫云去取之權本省長自有權衡汝何得過問相持數分鐘孫又曰作知事以亷字爲本汝知之耶朱答云麽字爲人類應有之美德知事之勝任與否此一字殊不足盡之呶呶許久各不相下繼由省長讓茶送客始悻悻而去是晚某道尹聞知卽迅晤省長力爲解脫聞朱之位置或可無慮云 
[浙人對於財部之呼籲]  
　　中央電催浙省解欵並欲將官產處劃歸鹽運使胡思義管理呂省長得電後當正式復電財政部云國家收益固期充裕政體民情尤應兼顧三年以來當局持搜括主義貧國病民無可諱飾現當更新之際萬不可再蹈前轍致失人心官產處之應設立與否應屬國有與否及應行標賣與否須待國會解决江蘇等處有裁撤官產處停止標賣之請浙前官產處一味搜括將不應賣之公產擅行標賣物議沸騰是以獨立後即將前官產處併入財政廳設科辦理以順與情財政廳長莫永貞受任危難力顧大局衆望所歸兼理公產實較胡運使爲適宜唯時局未定金融枯竭投標購產數旣寥落竭澤以漁又非所安故能報解與否乃事實問題非人之問題且浙爲曾經獨立省分與未經獨立各省情形不同所有各機關組織權限及人員遵照大總統魚日申令於官制未定前暫仍其舊歷次電陳大總統國務院各部查核并布告週知在案此時未便紛更致失信用公望向以擁護中央爲宗旨唯生性戇直不敢阿附旣有所見難安緘　尚祈推誠相諒是所深盼一面又電致財政部殷次長冀其以浙人顧念浙事轉陳一切稍寛催迫其文云殷鑄夫先生鑒浙省獨立以來軍用浩繁帑藏奇絀兵事善後需欵尤多此在中央所宜顧恤然猶拮据自勉未嘗與首義諸區同向中央請欵者亦知中央財政竭蹶不欲責難於大部何以號東來電疊次追索如責巨負個東各電則又欲劃分官產不能置信於浙人須知財政與軍事有關軍事問題尚未完全解决正式内閣猶未成立各省官制亦未經國會通過中央對此正宜推心置腹與各省相見以誠如不量地方之力不顧辦事之難妄費猜疑務求搜括則大部欲取償於浙浙又將何自取償披其枝者傷其心浙事艱危稍知大體者必不出此執事浙人稔知本末幸顧大局力予主持無任盼切云云 
地方通信 
[松江]  
　　天馬山盜案已破天馬山富户　昂　家被盜搶刦銀洋三千元報由縣知事委那警佐蒞勘懸賞勒緝在案前已由水警巡官徐貴臣在浦南緝獲何阿常一名係金山廓下鎭人解經閔行專署訊據供認爲盜搖船是案由皖梟孔二孔三爲首糾合皖籍梟黨二十人土著兩人挾快鎗七程在西外妙嚴寺後新橋塊下船駛往該處肆刦得贓各散云云嗣獲到孔三供與相同並稱刦得之贓英洋爲多鈔票亦有數千元沈專署長乃飭將何阿常解松一面將孔二匿跡松城等情函告縣署李知事得信立即密飭警探王慶姚醒卿張生等會同水警徐巡官嚴密偵緝旋悉孔二匿居城内佛字橋花樓下鹽捕第三營丁艙長家中該處地頗荒僻尚有周艙長及他皖人同居一室是日正因遺失銀洋事報警查勘鄰右聚觀各探即混入察見果有身材雄壯面有黑髮之孔二在内卽密報徐巡官在也是圍守候遂飭人誑邀孔二茶叙迨孔出門各探返身查抄獲得英洋四十三元並金線圈等贓孔婦手携一表正在藏匿爲張生瞥見立即奪下果屬原贓且事主報案時稱有一短壯有鬚之盜首先奪門而入則孔二爲首盜亦似無疑各探獲到後立即報縣惟孔二須赴閔行與孔三質訊故仍交徐巡官解往聞孔二孔三兩人解訊時又改稱懷孔二懷孔三希圖朦混云 
　　將有新劇社出現前年春間松地曾有樂歌集移風集兩新劇圑發現經人干涉而止自共和復活後本地士紳楊了公費劍石沈受百張破浪吳識時朱鴛雛沈晋之諸君創一松江劇社以補助敎育振興商業協助公益維持風化爲宗旨業已禀請縣公署准予立案並擬籌建劇場以便開幕 
[無錫]  
　　縣公署近訊調任無錫縣知事楊夢齡昨已派收發員閻某來錫尋覓相當住宅以爲公館據閻某云省署已飭催新任常熟縣知事張錢寰速赴琴川接替楊知事一俟交卸清楚後有於本月七日到錫蒞新之說又前知事丁方　離任以來一再清算交代迄未竣事復經省署派吳縣知事爲監盤委員迨上月新舊 
任始結算清楚詳報省署乃因有某項經費數千元未曾解楚此外不符者尚多由省署批駁到縣即由代理周知事具文咨照丁前知事請其逕行詳覆以了首尾並咨會監盤委員吳縣知事查照矣 
　　陳科員毆辱商人前日代理周知事會宴僚屬於新世界大雅園西餐館内因某堂倌伺候未周致觸第一科員陳某之怒大聲叱斥卽經該園經理穆某入内婉言賠禮詎陳科員斥其用人不當遽施毆辱並罰令長跪磕頭其事始寢當時遊客甚多羣抱不平莫某亦以上流社會受此大辱心尤忿忿聞已指定證人擬提起刑事訴訟請求法律解决云 
[鎭江]  
　　緝私營兵肇禍近聞日前駐鎭江浙緝私營兵在江邊藉緝私爲名索詐未遂致將某老嫗推落江中溺斃太古躉船中人見而不平急放洋划前往打撈反被甲乙丙三兵用刀砍傷水手一人當報知英捕房派捕將三兵拘至捕房禀請英領事移轉交涉員解赴丹徒縣公署核辦詎章知事提訊後卽予保釋人民聞之 
浙鹽運使及浙西緝私營統領北京鹽政處業經派員來鎭調集一干人證及與有關係之官廳勘查確實詳覆省長矣 
　　市鄕議會一致進行丹徒城廂市議事會議長李君煦春以據議員姜覲宸等十餘人先後聯名函請開會召集市議員籌備恢復云云業於日前在市會舊址開會集合議設通訊處於西城外萬家巷所有該會原有房屋及鈐記卷宗已函致丹徒縣公署請予交還聞章知事尚未函復現又通函丹徒縣屬各市鄕議會 
議員聯絡一氣進行矣 
　　金壇縣秋禾被淹金壇縣霪雨爲災情形已紀前報茲悉大署節後天色暢晴各鄉稍高田畝水已漸退惟秧苗多半腐爛灘田一片汪洋實難補種說者謂從此雨暘時若通計或可得五六分年歲詎前兩日忽又雷電交作大雨滂沱農民經兩番辛苦擲兩倍資本胼手胝足典衣買物而秋收猶未可必均痛苦萬分云 
[揚州]  
　　欵產　長辭職江都欵產經理處正處長任桂森前因學款十分拮据特禀請辭職業奉周知事批准刻任已將賬目交由副長張念劬手收現聞有學界一部分人向任核算清賬未知有無轇轉云 
　　營兵大起衛突揚州十二圩地方由兩淮緝私營宋統領派兵駐紮該處現季雨農統領撤換營長新舊交替至起衝突勢將開鎗轟繫居民飽受虚驚幸經駐揚混成旅派兵前往排解並由張仁奎旅長偕參謀長趙蔭圍星夜馳往救護尚未釀成重案云　　公園佔地案之商會覆函揚州商務分會昨奉縣知事署公函轉准江蘇台營官地總局咨稱公園擅賣城磚出租公地一案請爲查照秉公　復刻由該會函覆到縣略謂廢城以外地址並非官有則交價購買亦無何等問題云云 
[浙江]  
　　朱瑞死於北方前浙江將軍朱介人於浙江獨立之時　遁無蹤後至滬上寄居同族寓所旋以反對者多風聲緊急又遁往北方茲聞督軍呂君昨接津電知朱已於本月三日夜在津病殁定五日大殮呂君即發電致唁云 
[寗波]  
　　警隊剿繫匪黨奉化剿源鄕王恩普董鳳陽陳之再等前同台匪鄔仁昌等假借名義拔人勒贖聚衆百餘人到處滋擾曾經李管带春和派兵追剿攻擊數次奪獲鎗械各匪首逃逸無蹤在案近又據亭下防兵報告王恩普等由申潛回在　奉交界塘田村聚集匪徒數十名於七月三十夜間至鄞屬鄞江橋相近大路沿地方擒拔富户陳星山不料誤擄崔姓带至塘田等語李管带聞報後當即派哨官陳廷鯬哨長陳福陞带兵一哨星夜至該村捕拿本月四日聞陳哨官報告到營於二號晚兵隊出發至塘田囤 
地方相近遇匪徒數十名攻擊兩點餘鐘各匪徒四散奔走奪獲棗紅馬以匹刻尚在追逐云 
[南昌]  
　　贛省兩長官關謠文告贛省近日又有謠言李戚二長官恐其惑人聽聞擬於日内會銜出示曉諭示稿略謂溯白軍興以來贛省全境秩序如常雖當國是未定之時尚且安堵况在大局已平之後誰敢横行乃風聞有少數匪徒暗中煽惑或藉端敲詐意圖剽掠金錢或懷挾私嫌膽敢擾累鄕里本督軍省長夙以開誠布公爲宗旨詰奸除暴爲天職境内人民倘敢造謠惑衆决不姑寛如能革面洗心應予自新爲此剴切曉諭仰全省人民一體知悉如有無知愚民誤被引誘者准繳呈票布當堂銷燬定當寛其旣往决偿深究倘經此次曉諭之後仍復怙惡不悛造謠生事一經發覺定即查拿嚴辦决不寛貸其各一體凛遵云云 
　　籌擬興復古蹟贛垣萬壽宮爲贛省古蹟前被焚燬刻擬重建八月一日紳商等在總商會開籌備進行大會到者陳氷懋饒士端鄒安孟龔梅生章潤齋　馥窗等百餘人十二句鐘開會首由龍梅生報告開會宗旨次由饒士端演說萬壽宮爲贛省名勝之區許眞君又爲全省人民所崇拜此次焚燬僅留一片焦土雖去年草創臨時殿宇不獨表面殊欠雅觀卽全省崇拜眞君人士亦恐朝夕不安前經總商會電逹張少軒君提議重建比蒙電復贊同并慨認鉅欵鄙人在徐時亦曾與張君談及此事慨允資助惟事繁欵鉅非一人所能告成故特柬請諸君到會籌商俾便進行云云衆皆鼓掌遂推羅伯農將擬定各問題徵求同意并推定經理及各辦事員而散 
雜評一 
[川粤] [  一子]  
　　蔡鍔带病入川陸榮延带病入粤以勤勞國事心力交悴之人一旦事定而不能稍令將息亦可謂太不諒矣 
　　雖然人病而擾之不寗關係猶僅在一人也若夫國家當大病之後元氣虧損人人以爲急宜將息矣然而今日所以擾之者如故不以其新病也而諒之嗟乎病後之力量能支持幾許耶 
[國會]  
　　今日之國會國人犧牲無數之生命財產以爭行之者也所以必欲有此國會者以其爲共和政體精神之所繫而全國民意所寄託者也是故國人之視國會也尊之如神聖其得幸而恢復也歡呼之聲若雷動以爲我有國會而我國之民從此得所保障而不謂優秀之議員紛紛舍此千辛萬苦日夕盼臨之國會而去也我國民將何以爲情 
 
 
 

Page 8

 
 
   
 
 

Page 9

 
 
   
 
 

Page 10

 
 
[日本人被害三誌]  
　　虹口崑山路一號門牌中洋印刷所主日本人池原與夥鴨井於上月二十八號夜一同出外未歸嗣由該二人之妻得悉浦東發現人頭兩顆埋葬於六里橋義塜内鎭江則發現無頭屍身二具業已禀請駐滬日總領事照請楊交涉員轉致地方檢察廳諭令該圖地保掘起人頭經該兩婦認明暫厝擬再同往鎭江辨認屍體以便携滬與頭顱併葬並聞已由新閘捕房將與是案有關之河南人胡儒珍拿獲拘留已詳誌本報茲悉該日兩婦以新閘捕房會於二號夜在南成都路馬霍路轉角拿獲盜匪王厚古李正華韓長生丁倫禮等四人解送公共公廨訊供收押恐與伊夫等被害案有關於前日同至該捕房辨認據池原之妻指稱李正華曾與胡儒珍同至伊家惟李正華堅不承認與胡儒珍相識亦未到過伊家至外間所言胡已拿獲拘留詢諸捕房中人鮮知其事或則事關重大嚴守秘密或係誤傳亦未可知 
　　東文上海日報云日人池原鴨井二人慘遭暗殺繼由租界當局者捕獲嫌疑人胡儒珍一名胡某有别名十餘旣逮捕之後於前晚二時頃嚴加審問似乎頗有實供故又向某方面搜捕嫌疑人惟當局者緘口如瓶外間不得知其眞相幸尚竭力從事則終有水落石出之一日也此事發生之後外間有種種風說雖難　信爲眞確或亦有當於萬一茲爲述之前此某中國人處密藏多數假鈔票旋而暴露乃搜索其住宅所有假票盡數抄沒該中國人僅以身免潛逃某處而疑被殺之池原鴨井二人所告密恨之次骨惟未表示於外耳近來則行動詭秘又雇中國人二名使爲某事許以酬勞若干某事旣奏效二人得金若干而去惟事後頗有爭執又一說謂當夜池原之外出携有銅版一枚云 
[砲船鎗擊遊船]  
　　大陸報云星期五日夜間有外國游船自浦江上遊遊行回滬駛抵江南製造局之外爲一中國砲船開鎗轟擊鎗彈洞穿中帆開槍之後始喝問誰何該遊船主人告以船乃外人之物且仍照常駛行中國炮船復開鎗數響擊中船室於是游船乃停船主人即向質問理由炮船司令欲拘留該船在該處度夜主人乃言彼擬赴滬苟再開鎗必與司令不利言已復進駛砲船亦不再開鎗按華員並不以航行特别規則知照游船總會遊船之赴浦江上遊者皆得自由夜行此次中國炮船竟出干涉且不先發警告遽行開鎗誠莫明其故也 
[巡警與盜匪開鎗對敵]  
　　滬西徐家滙淞滬警察二區三分駐所巡官韓恩貴前晚（即本月十五號）十二時許督同長警出外巡邏行至該鎭西約三里許行有地名林家弄乃一小村鎭也村中有一小茶肆聚集十餘人幹巡官知非善類向之盤詰彼等齊稱我輩皆爲小工住居附近此時出外納凉並無不端情事言畢紛紛四散該巡官不予深究乃往他處巡查詎彼等本約在該處會齊擬至林家弄附近某姓家行刦昅至疲警驅散彼等又復齊集潛伏於稻田内以待深夜搶刧不一刻韓巡官又巡邏到此見彼等如此行爲决非良善立命長警上前拘拿搜檢彼等情急袖出手槍突向各長警轟擊抗拒韓巡官不及避讓腰間受傷一處巡警某甲肚腹上亦受槍傷均各倒地各巡警知事不妙開鎗還擊當將爲盜匪頭頂上擊中一鎗腦漿迸裂倒地而死其餘千匪紛紛逃散各長警追至里許該匪等已無蹤跡遂將韓巡官並甲警舁回警局禀明警佐王炳燧立命將韓甲二人送往醫院醫治聞韓等傷勢頗重恐有性命之憂一面由王警佐諭飭該處二十八保十三圖地保黄瑞堂於昨晨投報地方廳禀請相驗午後由林廳長委派楊檢察官毛檢驗員等往驗先與王警佐晤談一切並述明情由乃往尸場驗得該尸年約二三十歲委係鎗傷腦門致命而死塡明尸格判由善當棺殮回廳禀復王警佐亦將詳細情形禀詳警察廳長徐君請示核辦 
　　又另一訪員報告與前微有不同據云淞滬警察廳所屬徐家滙二區三分駐所巡官解恩桂於前日晚間带同巡長二名警察四名在境内梭巡行至徐家滙鎭西林家弄地方見田内伏有數十人知爲匪徒上前盤詰捕拿該匪等即開手槍抗拒解巡官猝不及防致被彈傷胸部一處警察李步德左脮亦中一彈當經各長警開鎗還擊當場擊倒年約三十餘歲一匪旋即氣絶殞命各匪始四散逃竄如鳥獸散解等時在黑夜彼衆我寡未敢窮追遂回所報告前情該警佐除將解巡官李巡士送入廣濟醫院療治傷痕並將格斃匪屍報請地方檢察廳相驗外昨已將此案情形具報廳長核辦矣 
[嵩山路轟發炸彈]  
　　昨日正午十二時法租界外國墳山後面嵩山路九十號門牌有炸彈爆發炸力極大無異砲聲四隣頗受驚嚇左隣爲孟潤生住宅右隣爲蔡順興成衣店該處距離捕房不過百碼故卽爲該管捕房得悉立派中西包探及巡捕到場察看炸彈係在灶披内爆發屋頂炸穿牆壁坍倒右鄰之灶披亦被累及當場拿獲一人已被炸傷聞小肚被彈炸穿陰莖亦已炸去卽送廣濟醫院爲之醫治恐難保全性命該屋係店面房子樓房一幢爲楊姓居住因餘有灶披一面間於本月四號轉租於一操外音者（即受傷人）居住探捕等見此灶披内除一橙一檯床舗以外並無他物該房客之姓名及執業籍貫楊姓一無所知惟此人係由右鄰九十六號門牌成衣店樓上搬入該樓上尚有同黨四五人居住當出事後即紛紛逃去内中僅獲得一人繼又在附近吳興里亦獲同黨一人並在炸壞之灶披内抄出九聲手鎗一枝下午六時又在九十六號樓上抄得皮包一個及明信片等物二房東楊姓家有一男一婦二女男人在外營業女人專做手工生活探捕等將一婦二女带入捕房查詢一過伊等均不知情拘留至下午七時釋出切諭一婦二女晚間不可至該屋住居因恐尚有炸彈未經搜出須待次日詳細檢查方可進去聞據二房東言前日下午該房客有一皮箱带來前晚回來已在深夜究竟該彈因何爆裂尚未查悉至該黨係何種性質亦不得而知現在該屋有安南巡捕看守云 
　　又據訪員報告昨日上午十二點鐘法新租界嵩山路沿街房屋披廂内忽有炸彈爆裂當由嵩山路捕房捕頭聞聲協同探目德福等前往查得並無餘彈存留惟住居該屋内之某甲已被炸傷右足即送廣慈醫院醫治並飭探目沈德福等詳細調查炸彈來歷以明眞相 
[預防暴徒擾亂治安]  
　　法捕房石總巡邇因本埠忽起謠傳謂在漢口縱火搶掠之大帮暴徒因被該處官廳嚴密緝拿均逃避來申散匿各處欲在滬南圖謀起事石君以傳聞之言雖不足信亦應先事預防是以諭飭各捕房分往斜橋民國路十六舗華法交界各要隘切實巡防並以各小客棧及茶館酒肆匪徒最易匿跡故又選派幹探及暗差捕數十名嚴密查察如遇形跡可疑之人即盤問來歷倘或言語支吾卽行拘究各客棧如有意容留匪類亦須提案究懲以絶匪蹤而保治安云 
　　又本埠南市等處取銷戒嚴閱時未久乃又發生種種謠言當經軍警兩界每晚聯絡巡邏在各處要道持械防範頗爲周密第一區署及一分駐所等亦各注意防護以免外來匪徒乘𨻶潛蹤� 
[縣議員通訊處之響應]  
　　縣議員通訊處自成立以來贊成列入者已逹二十餘縣日來各縣議員之來函贊成者仍絡繹不絶茲將通訊處最近所接函稿錄後 
　　崑山縣議員沈山靈函一切立法機關自經非法摧殘停止已久今約法國會已相繼恢復凡我縣會同一性質自應一體回復無待遲疑頃見報載称設通訊處以徵集意見鄙人極爲贊同願將賤名附列望合全體一致從速進行以收羣策力之效 
　　崇明縣議員倪華清函近閱報上公等發起恢復各縣議會逖聽之餘不勝懽舞弟亦崇明縣議員一份子自後承公等召集弟當星夜奔來妄參末議隨公等之後尚祈極力進行逹到完全目的餘言面晤 
　　江陰縣議員薛榮袞徐授經函自非法解散各級議會陽和世界頓變陰森奪我民權言之痛心不待洪憲改元而地方政治已早發現觸目之景象矣何幸披雲見日法治重光再覩共和蒼黄歡舞國議會翔步於前省議會連翩於後何獨我間接國家直接人民之縣議會尚寂寂無聞乎孫中山有言縣自治於民國政治最有關係縣會機關一日不復節憲政基礎一日不立所謂約法憲法皆廢紙耳名言悚論示我南針如久蟄之聞雷欲高呼於舊雨適諸公樓台近水指導先河設通訊處於上海以期交通意見俟贊成多數即圖積極進行敝縣瞻仰前麈追隨恐後自在贊成之列并陳一得之愚伏望公裁佇聞明敎 
　　一地點之商定設立通訊處原爲徵集意見結合圑體起見丹徒縣會前經通告即以商定集議地點爲言本省交通便利無逾上海自當認定上海爲聯合集議地點應請注意者一一集會之便宜此次會議係屬臨時目的圑體並無議事規程可守本省地方遼遠欲待六十縣多數出席誠爲難事故但得通函後多數贊成即可定期集議者固屬其本縣亦卽可爲缺席各縣之代表以期進行便利應請注意者二 
　　一名稱之酌定聯合會以猛速進行爲主旨然對外名義似應早爲酌定以名紛歧如電呈府院函催官吏爲進行上應有之手續具名之法或以公民名義行之或以議員名義行之或曰江蘇自治協進會或曰江蘇自治恢復請願圑統候擇宜採用而通訊處於旣經叙會之後亦宜改稱某會圑事務所所以標名義而符事實應請注意者三 
　　一公費之分擔自設立通訊處起至完全逹到目的爲終止其間登報郵電筆墨等種種費用雖從節儉辦理要不能作無米之炊而事屬全省要公理應由衆共舉刻下暫由發起諸公籌墊俟集會時議决公攤力量稍充進行自勇應請注意者四 
　　一函件之登報通訊處設立之後各縣函電交馳必有待滿欲發之槪若能擇要送請各報逐次登入公函於激刺外界鼓吹進行實有無窮之關係以諸公之鼎力自能接洽辦理應請注意者五 
　　以上數端盡屬淺顯之言未足爲壤流之助下走等僻處鄕邦以心餘力絀偏仗賢勞之處諸希原諒爲荷　 
[烟酒聯合會常會記事]  
　　中國烟酒聯合會昨日（星期日）常會該兩業代表及各省埠代表均先後到會由總幹事陳長玉報告各處組織分會者已有數十處已將分會簡章印刷分致各埠一致進行現在最要宗旨宜舉定代表赴京請願要求減稅剔除中飽以上裕國課下便民生爲宗旨衆皆贊成並議决先將本會宗旨函致南北商會各商輩互相接洽直至五時後始行散會 
　　又一訪函云中國烟酒聯合會昨日時開常會總幹事陳良玉報告進行各件㈠副幹事賴漢濱提議通告各埠速查報全年所銷烟酒總數㈠提議通告各埠分會速查報各埠公賣局棧之地點及其開辦之月日㈠提議通告各埠分會速查報各埠公賣局開辦日起至今年舊曆六月底止工收公賣費總數㈠提議分會成立之報告務於舊曆七月二十五日以内報到㈠提議各埠意見書務于舊曆七月底一律送到㈠提議本會限於舊曆七月内聚集各種意見書延聘律專家擬成請願書稿㈠陳良玉提議請公舉議長以資監察督促會務甲說本會爲臨時機關目前無須另舉議長乙說現在但求共同進行不必另舉議長丙說現在應即以總幹事爲議長衆皆贊成不另舉 
[新任司法總長蒞滬續誌]  
　　新任司總長張耀曾奉命赴京就職由滇乘法國阿多士郵船於五號止午抵滬假寓公共公租界湖北路孟淵旅社已誌昨報茲悉張君同行者爲滇省議員袁嘉榖陳鈞陳古似王鐵珊王竹村王爍高張愚若劉漢武師長葉香石旅長唐繼禹秘書張琢軒周杏塢副官楊士壽孫幼良等十餘人張君自寓十一號官房隨員人等分寓四十三號客房本埠文武各官咸往拜謁均經延見張君於前昨兩日亦出寓分赴各當道處拜會捕房麥總巡昨特諭飭老閘捕房捕頭選派華探一名到寓照料聞張君須勾留一星期將滬事料理妥當然後乘滬寗火車至南京換乘津浦火車北上 
[恢復商圑之談話會]  
　　昨日（六號）下午三時滬西商圑舊會員及西門外第三區救火會全體會員就西門外憇園開談話會到者如前滬西商圑正副會長呂耀庭黄杏堂及會員潘祖仁等共約二百餘人聞其提議事件（一）現在第三區救火會會員大半爲前滬西商圑會員對於規復滬西商圑進行方針應徵集諸同志意見（一）對於本區火政應研求改良當經公决以約法恢復商人自衛之策不容視爲緩圖現在各業商圑均在着手進行滬西地當衝要亦應積極籌備並公擬進行方法三端（一）擬設籌備處於西門外憇園（二）仍請前正副會長呂黄二君勉爲其難主任一切（三）訂期開全體大會聯合各業商圑一致進行 
　　上海商圑通訊處昨日（六號）邀請各圑同志開談話會到者計有三十一圑體共六百餘人午後二時振鈴開會由臨時主席報告開會宗旨及統一辦法并請到會同志各表意見嗣經反覆討論一致贊成統一辦法惟茲事體大尚須訂期邀請各圑會長及司令等開會集議俾便進行並聞商圑通訊處係同志臨時討論地點並非商圑正式籌備機關一俟各圑會長司令等集議後當將通訊處取消云 
　　本邑紙業商圑舊同志亦定昨日午後二時在城内福佑路紙業公所開談話會由會長馮少山曹惟明幹事劉敏齋等於開會時報告今日開談話會應將同業商圑趕緊籌備俾與各業商圑相繼而起凡諸同志宜各奮志進行第一宜先籌集經費俾可繼續進行等語在會同業諸君均一致贊成聞須再行定期開會磋商一切云 
[鳳林里之刦案]  
　　雲南路鳳林里七十五號門牌龔水全家於前晚十時突來匪徒五六人叩門入内各出利刃恐嚇當被刦去烟膏五兩烟鎗一支現洋三元五角事後由龔報告老閘捕房飭探曹錦珊與一百八十二號西探協往勘緝 
[搜查私土烟膏彙錄]  
　　新閘路三百二十七號門牌德興烟膏店私藏紅土被洋藥公所查悉訴由代表律師谥上星期五協同新閘捕房中西包探前往搜獲似係紅土煎成之烟膏十七兩並江海關僞圖章等物即於次晨將該店主張國珍又名張紫垣傳至公共公廨由俞代襄讞會同英卓副領事升座特别刑庭研訊先由洋藥公所代表律 
 
 
 

Page 11

 
 
　　師上堂譯訴前情並以被告僞造海關圖章請爲澈究訊之張亦延律堂辯護中西官判張罰洋五百元充公再押三月 
　　山東路三百九十二號門牌烟膏店主藍夢舟又愛文義路一百○二號門牌廣昌烟膏店楊子清均私藏波斯土並將該土煎膏混售被洋藥公所查悉協同捕房分往搜獲私土烟膏一併带入捕房於上星期六午前將藍楊兩人傳至公共公廨請究中西官判藍交二千元人洋並保楊退去烟土暫存捕房聽侯化驗再核　 
　　洋藥公所代表律帥於前昨兩日協同新老閘兩捕房中西包探先後在福建路六十三四號門牌克虜伯烟膏店又雲南路二百八十四號門牌又蕪湖路九號門牌兩烟膏店及牯嶺路四十七號門牌爲　客之金錫家内搜獲私土烟膏分别带回捕房存候化驗並禀廨飭傳各該店主到案訊核 
　　法捕房探目黄錦榮包探陸海林程芝卿黄銀桃許福卿偵知法大馬路二百零六號門牌同泰盛烟土店内藏有私運進口之紅土當即前往搜出紅土邊土及芝蔴科子三十餘磅並煮成之烟膏數缸店主藍某避不見面故將店主之子阿四及烟土一併解入大自鳴鐘捕房石總巡諭令管押候將烟膏化驗再行解廨訊辦 
[民國法律學校同學會紀事]  
　　民國法律學校係伍廷芳先生創辦自辛亥迄癸丑畢業才逹六百人成績甚優旋因被政府取消學子星散今由畢業學員劉漁笙方椒伯沈倜凡范沈人鄭鴻笙李琯卿諸君發起在滬組織同學會設立通信處於北京路興仁里五十一號一面通函各同學徵集辦法俟多數决議擬公懇伍廷芳先生向政府要求重行認可云 
[智競女學之開學期]  
　　卡德路祥福里智竸女學校本由已故女士任麗芬創辦自今春由吳門高曉山君繼續維持半年間銳意整頓辦法極爲完善茲又擴充校舍推廣學額大有蒸蒸日上之勢現已定期陰曆七月十六日秋季開學矣 
[幗英女學之擴張]  
　　本年春問粤人某君在北四川路公益坊所辦幗英女學得唐少川楊小川二君及海内熱心敎育家之贊助聘請富有學識與敎授經驗者分任敎科專求實學不事鋪張半年來學生文藝均大有可觀近聞該校因正月開學限於講室額滿見遺者頗多茲當秋期始業特將樓上兩間改爲講堂添聘敎員擴充學額以期普及且收費極亷云 
[萃英學校記事]  
　　本埠新署後海寗路南林里私立萃英學校署假補習科已畢茲於陽曆八月七日行秋委開校禮聞所招半費免費生已餘額無多現因遠近投考者尚形踴躍特再展額數名俟敎室不能容爲止並聞該校於本届開始組織英文日文夜校以便有志者就學云 
[組織小學校]  
　　程莨碧洪希孟二君發起中華高等小學校海上名流如王寵惠胡漢民柏文蔚曁楊少川關炯之王　生諸君均極端贊成茲聞該校校舍已賃定法界貝勒路吉羊里一號除高等班外並附設國民科聘請留日畢業劉韻琴女士主任敎科劉女士於幼稚敎育頗有經驗其造福兒童當非淺鮮聞定於本月十五日開學 
[創設女學校]  
　　大東門外朱家弄中陶氏屋内由馮晉初宓季芳張志鵬君則設私立振新女學校編制高初兩等校長爲顧霖周君一切規模業已完備定陽曆八月八日開學 
[展覧李平書所藏之書畫]  
　　邑紳李平書君酷愛書畫收藏甚富現自東灜歸擬卽遷居鹿城行將携之俱去普益習藝所以機會難得要求李君悉出所有陳列該所自陰歷七月十四日起至二十二日止開展覧大會九天供人縱觀售劵所入悉充該所經費想滬人士樂善爲懷旣飽眼福兼結善緣自必聯袂偕來也 
[禁售誨淫小說]  
　　敎育部以淫書艷詞本干厲禁自入民國以來綱紀廢馳謬託著作出版自由造作誨淫小說發行漁利實於世道人心大有關碍即如坊問發行之隔簾花影一書筆墨淫穢不堪卒讀前經内務部通行查禁有案現復改名金屋夢混售漁利故又咨請内務部通行各省一體查禁咋本邑政警各官廳已奉到此項節文矣 
[三誌試驗炮藥之預備]  
　　製造局李總辦以新砲藥現定十二號起試驗所有試驗地點即西砲台一带之荒草亟應剷除昨已飭派夫役限三天内割去荒草一面函請試驗員任家慶速即蒞局預備一切 
[薩鎭氷考察鎗廠機器]  
　　薩鎭氷上將定於禮拜二親蒞製造局考察鎗廠各項新製機器以備改造快鎗故由李總辦昨飭鎗廠委員迅速預備 
[電車不堪其擾]  
　　華商電車公司近以淞滬警察廳巡警及保巡隊士人等每在電車上調戲婦女或不給車資兇毆售票查票人並有擅自拔動車頭機關致令電車撞壤車輛情事故於前日函致淞滬警廳略謂保安隊士人等係爲保衛地方治安起見顧名思義宜如何循規蹈矩今查中華路往來電車其頭等車時有婦女乘坐往往有隊士自由上車盡情調戲似此情狀成何體統非惟路人側目實與風化攸關素稔貴廳長愛惜名譽尊重與情欲安緘默恐蔽見聞爲此函逹云云 
[警廳長取締巡官]  
　　淞滬警察廳昨日通飭各署所云近查各署所巡官多有底缺在此而代理他屬者殊不一律着自本月起除以三等巡官曁巡長代理巡官不計外凡在某署所服務者卽爲某署所巡官以昭劃一其焦嘉圖一員現在北京地方警察傳習所肄業改爲五區警察署巡官每月所領半薪即由該署長照章代具除分行外合行傳知仰該署卽便轉飭遵照 
[烟酒聯合會歡宴童亦翰]  
　　浙江政務參議會議員童亦翰當袁政府時代避居滬上杜門謝客近因政治刷新由呂督軍任爲政務參議員童君熱心公益痛恨苛稅病民曾在杭垣與王廷揚沈定一聯名電請政府撒銷烟酒公賣及清理官產處頗受各界歡迎本埠烟酒聯合會因童君現尚在滬特於前日午刻在四馬路美德利設宴歡迎該會正副幹事陳良玉賴漢濱法律顧問秦待如金鑑之及張讓三黄輯虞裘予怡等亦均在座云 
[添築電車歧路]  
　　英法兩電公司由理新橋票站開行滬寗車站卡德路及斜橋之電車衹在愛多亞路英界方面有歧路一條來回電車彼此均須等候諸多不便茲經該兩公司洋總理商明英美工部局轉知捕房將浙江路北海路轉角處所設警亭移設他處即在該處添設歧路一條業已興工安置軌道不日卽可告竣將來電車來回可無須等候矣 
[滬南夏季講學社演講海軍]  
　　星期五上午講學社請美國麻省理工大學造船科學士福建船廠工師陳君石英演講海軍陳君學問淵愽經驗宏富歷陳海軍之重要如言迦太基以海軍扔勢漢尼巴不得不遠䟦重山以寇羅馬卒至敗喪拿被崙以蓋世雄才以無海軍而挫於英甲午之役我國海軍苟能支持則不致喪師辱國若是其甚繼復講戰艦種類與無畏艦戰鬭巡洋艦魚雷艇驅逐艦潛水艇等之歷史及其構製與應用洋洋灑灑萬餘言聽者無不動容 
[又多一個乾女婿]  
　　川沙婦人張林氏前因無子將女招贅張桂生爲壻後因其女病亡爲婿另娶李氏爲媳去年李氏被成衣匠丁關生誘拐來滬匿居閘北西王家宅前日由張林氏尋見扭控四區警署解經司法科嚴科員訊明屬實判送地方檢察廳按律究辦 
　　又一訪函云張林氏之媳李氏近與姦夫丁關生偕逃來申賃屋於北市王家宅地方雙宿雙飛儼如夫婦茲爲張林氏查悉於前日來申將伊媳李氏並丁關生一併扭控該管警區解送警廳司法科研訊據丁供稱爲成衣匠素與李氏有染日前該氏自願隨小民來申求恩寛宥李氏供年二十七歲丈夫名桂生邇因迭遭虐待自願偕丁來申是實問官以案關誘逃有夫之婦判將一千人轉送地主廳經檢察官預審之下判丁關生張李氏分别收押候究原告着令退去 
[汽車碾傷小孩]  
　　昨有男孩徐四囝年十三歲行經楊樹浦路適被某號汽車碰跌碾傷右足當由坐汽車人劉某送入同仁醫院求治 
[水菓行學徒溺斃]  
　　滬南鎭興水菓行徒高橋人錘炳珠昨晨至浦江船上提貨偶不經心失足墮河迨經人設法撈起已返魂無術將尸置放公義碼頭由二十三舗地甲投報地方廳午後委派林檢察官毛檢驗員等蒞場相驗尸屬請求免驗自願棺殮楊君當在尸旁略爲察看諭令自行成殮 
 [P鄕民請驗傷痕> 
　　浦東二十四保二十五圖南洋𣶖橋左近鄕民葉弟前日在途� 
與唐月舟之妻某氏因碰撞起　互相口角該氏即招呼伊夫到來帮同毆打以致葉徧體受傷雇人舁至上海地方檢察廳具禀請驗當經檢察官驗明傷痕判令回去自醫聽候偵查起釁情形並傳唐到案再行核辦本邑東南鄕葉家庫鄕民朱桂生前日在小河中駕一撈草船割草不知如何與楊祖延口角楊突將船　取去朱向理論遭楊糾衆毆傷朱立投地方廳請驗當經檢察官驗明判令回去自醫聽候核辦 
[鄰居口角之禍端]  
　　南市草鞋灣附近居民彭四賓之妻高氏前日與鄰婦趙徐氏口角徐氏因當場受辱頓萌短見呑服紅頭自來火一盒事爲氏之家屬察覺立即雇夫舁送上海醫院求治一面報告一區二分駐所飭警將彭高氏拘解到所由宋警佐略詰一過遂即備文將該氏轉送地方檢察廳訊辦 
[破獲絲作竊案]  
　　西陸家浜附近顧家廳地方蔣李氏所開之絲作内邇來時常失竊曾經報告警廳請緝在案前晚又失竊白絲一百零七絞並錫事件衣服等物該氏又投警廳請求查緝當經飭探將竊賊王友才並收贓之董二英吳國法拘獲抄出原贓白絲併解到廳轉解地方廳經檢察官提案研訊之下贓給失主先行具領王董吳三犯分别收押候究餘贓到案再行核辦 
[舊鐵從何而來]  
　　前晚有形似小工之某甲携带舊鐵百餘磅在途行走被美捕房包探侯松山查見以其形跡可疑拘禀捕頭押候查明再核 
[司閽追獲竊賊]  
　　竊賊陳阿二前日行竊漢中路漢中里茂昌織布廠夥徐堯飛之棉被衣服等物由該廠管門人追獲扭控四區警署解經司法科訊明判送地方檢察廳核辦 
[偷竊洋人鈔票]  
　　通州人章阿三竊取仁記路一號洋房内某西人鈔票洋五百元逃回原籍被總巡捕房包探李阿三偵悉禀請公共公廨備文持往該處已於前日將章移提來滬禀奉捕頭押候解廨訊究 
[英法包探協拿竊賊]  
　　竊賊王金生小松江在法租界串竊震昌絲棧值洋一千四百元之白絲逃匿公共租界經法捕房包探偵悉於前日協同英捕房中西包探將該兩竊拿獲带回捕房禀奉捕頭諭交法包探带回訊辦 
[偵悉花會機關]  
　　本埠花會賭棍狡兎三窟神通廣大雖經中西官一再嚴辦仍未禁絶近有趙某租賃華洋交界之北四川路横濱橋東首東崇福里七百六十七號房屋秘密開筒誘人賭愽昨由閘北偵緝隊查麵 
悉禀報徐廳長候照會該處捕房派探協捕務獲究辦 
[巡捕拒絶賂賄]  
　　西藏路六十一號門牌妓女王彩寳妓備倪韓氏前晚在汕頭路違章拉客被捕查見往拘即由龜奴張金標也爲勸阻並行賄該捕洋二元求釋當被一併带入捕房禀明捕頭諭着分别押候解廨訊究 
[銷燬仿單圖章]  
　　大甡藥房主周茂來前投法公堂控在法大馬路開設老成濟藥房之鎭江人笪慕堯將僞藥一粒金丹冒充大甡藥房牌號寄往外埠混售報由捕房抄出僞藥請究外周尚欲被告償還損失銀兩中西官判冒牌罰洋二百元損失一節着歸民事案另行起訴周奉判後不欲多事惟請求堂上將印就冒牌之仿單及圖章吊出以後不准再犯中西官准飭捕房查吊在案現已將冒牌仿單及圖章如數吊齊即由捕房一併銷燬完案 
[地保應負領交案證之責任]  
　　滬海道公署昨批松江縣民婦錢杭氏禀爲劣保庇抗的被續求飭縣勒交由據禀鄕三圖地方本年輪值之丁寳全適爲當日價買前項田畝朦蔽簽押經手領價之人等情查丁寳全旣充值年地保無論其與本杂有何關係自應負領六案證責任仰松江縣知事迅飭丁寳全勒交計宗壽等到案訊結具報案懸已久毌再延宕切切此批副禀發 
[華界商董與淞滬警廳長往來函稿]  
　　朱葆三君等致徐廳長函謹啓者前聞執事有辭職之謠傳弟等家居華界深爲惶駭溯自我公蒞滬以來租界不若華界之安寗非威信夙著防範得宜曷克臻此上海南北兩市處處與租界毘連華洋雜居交涉因難此數年間賢勞倍至實爲地方人民所共諒值茲人心未靖漢口已見其端仰賴主持較前尤切豈堪更易生手稍涉疏虞因於冬日聯名五人電禀齊省長今已奉到回電合將去來電稿錄請鑒核足徵公道自在人心省署亦共同此意尚祈執事爲大局重要計爲地方感情計勿稍退萌無任盼禱專肅凟陳弟朱佩珍沈鏞謹啓附錄去來電稿（按省長覆電已見前報今僅載去電） 
　　南京齊省長鈞鑒淞滬警廳徐國樑保衛治安克稱盡職癸丑定亂厥功尤　租界盜案叢生不敢侵赿界外非威信夙著防範得宜曷克臻此現值漢口擾害華界忽闻徐廳長有調移消息姑不論是否確實而人民惶惑頗難緘默竊思上海南北兩市處處與租界毘連華洋雜居本無限制生命財產實較漢口爲重何况匪徒充斥正宜加緊嚴防豈堪遽易生手稍涉疏虞董等爲大局計迫切電陳伏乞電飭徐廳長竭盡職守防患未然倚賴彌切之時可否加以勉勵如果並無更動亦求電示宣布俾安人心上海華界商董朱佩珍沈鏞錢允利羅映雪周以藩等叩冬 
　　徐廳長復函接讀來函並電稿一紙慙感交加查保護地方生命財產本係警察應盡之天職弟所以到滬三年之久惟知兢兢業業熱心保衛商民服從長官命令緝捕盜匪素日並不與諸先生相聯絡深恐外人憑以藉口乃此次報紙登載弟有調任之說辱承諸先生厚愛電省挽留實深銘感其實督軍小長迭加勉勵並無調弟之說弟亦無辭職之舉且素蒙諸君見愛異常豈能遽萌退志刻承諸君寄寗之電報弟如預有所聞定請取消此舉今旣接省長覆電絶無此事即請諸君安心弟亦仍惟竭力維持地方擔負完全責任副諸君子之雅也周錢羅三位先生前祈代致謝徐國樑鞠躬 
氣候報告 
[（上海徐家滙天文臺）]  
　　已過者之報告八月五日太平洋開羅林斯與琉球間仍有大低度由此分出之中心現在父島與日本逐漸消滅福建氣候壓低下本區海濱凉風方向甚不定天氣晴朗六日上海天晴常有理涼風氣壓降落平均度之下六日下午四時前二十四小時内上海氣候温度至高九二至低七四·四去年同日至高九一至低七五·六 
　　未來者之推測六日下午四時三十分豫測中央有大雷雨琉球東南天氣不佳 
雜評二 
[特殊之現象] [  訥]  
　　中國每發生一事有表面焉有表面之裏面焉有裏面之襄裏面焉 
　　以是非言之表面視之甚是而表面之裏面則非再進而問其裏面之裏面則是非不可究詰矣 
　　以利害言之表面視这甚利而表面之裏面則害再進而叩其裏面之裏面則利害不可测度矣 
　　所以然者以中國之人好以表面示人也其以表面示人而人不信者則以　面之裏面示人而終必借用三分之掩飾此中國人之恒性也辦事之人旣若其眞相則凡事之表現於外者第見其錯雜糾紛而論世者各本其所聞見以立言同一事實也或以爲是而或又以爲非同一關係也哐以爲利而或又以爲害言論亦遂不一致此亦一中國特殊之現象也 
　　然則裏面之裏面何時見之曰必於最後之時見之蓋至最後之時是非利害無從掩飾而人之賢不肖亦卽於此披露焉故吾不敢於事前輕易臧否人也 
來函 
[董京安來函]  
　　昨閱貴報本埠新聞欄見有演講通俗敎育及軍事敎育一則内載各地開辦通俗夜學者共計六十餘所此乃筆錄之誤查本部三年内成績報告書各地開辦夜學者前後不下三百餘所來學者不下三千餘人已正式舉行畢業禮者共有六十四所（非開辦者僅六十四所）特此改正以免誤會又此種通俗夜學校爲今日普及敎育之捷徑經費旣省辦法又易各地敎育界人士如能竭力提倡不一年内可使數千萬人得受敎育凡有志於此者請向鄙人函索辦法章程可也上海滬江大學通俗學校總部董景安上八月五日 
[徐春榮致上海縣知事函]  
　　藴石先生大鑒逕啓者八月四號晚八時在中華國貨維持會評議會席次有某花邊公司代表議員談及謂春間北京商農部舉行國貨展覧會該公司所製花邊經由國貨維持會徵集運京陳賽蒙該會核給獎憑以資提倡不意部中將敝號獎憑不知何故飭由上海縣轉發鄙人到縣領取據縣中人云奉省飭准每張需　公費洋四角等語聞之有勝詫異事關提倡實業前途不得不具函奉詢以昭核實衙門習慣胥吏公役不分公私動輙要錢本無足怪第吾國工藝衰敗漏㞎外溢國幾不國於是國貨會主持諸君不惜以其寳貴之光陰有用之金錢犧牲於公益事業卽此次賽會赴京照料國貨之參考員光陰旅費莫不有若干之耗費以盡國民義務若國家官吏衣食飯碗皆使人民膏血所供給豈區區一紙獎憑之轉移尚不願白手代勞而索取公費要四角之多嗚呼人民因公益而耗費吏役因公益而得利凡稍有良心者决不出此究竟有無此事務請迅速聲明即果有收費情事亦望詳省免除此等不正當之收入以副政府提倡之實是所至禱 
[老仁濟藥房來函]  
頃閱貴報本埠新聞有藥房控告冒牌一事閱之詫異非此仁濟實係成濟因於名譽攸關特此函告乞速更正 
 
 

Page 12

 
 
   
 
 

Page 13

 
 
   
 
 

Page 14

 
 
自由談 
游戲文章 
[擬於憲法中增入優待帝制派條件] [  劍秋]  
　　國會開幕後最重要之職務在制定憲法前有人議將優待清室條件列入憲法中者吾以爲此事尚無關重要蓋優待清室吾國民早已承認决無變更之理目前所最不可緩者在增入優待帝制派各條件不嫌冒昧請爲擬議其條欵并陳其理由如左 
　　一帝制派諸人有推翻民國之功政府當請其卽日出洋遍游環球各國 
　　（理由）帝制派諸人指六君子十三太保及此次所發表之八大禍首而言此等人皆爲聖主開基之第一功臣政府自應追念前動請其出洋游歷並代賃頭等艙位以示優異 
　　一帝制派諸人出洋後政府應每人每年津貼旅費若干萬元頇預先滙存各外國銀行聽其隨使支用 
　　（理由）帝制派諸人雖富有金錢然得之匪易將留爲不肖子孫揮霍之用何可輕於一擲政府自應每人每年津貼若干萬以補助其吃大菜住洋房之不足此項鉅欵准於出使經費下動用並造入每年度預算册内以垂永久 
　　一帝製派人出洋後無論駕臨何國政府應通飭駐外各公使出境迎接並特别保護其性命 
　　（理由）帝制派諸人得勢時無惡不作寃家甚多設爲暗殺黨所算送去老命殊非政府優禮前代功臣之意自應通飭駐外各公使格外保護以免不測 
　　一帝制派諸人所刮之民脂民膏除存於外國銀行者外一切動產不動產政府應特派專員保管不得損失分毫 
　　（理由）帝制派諸人所有家產爲數甚鉅一生心血盡在於是若爲人充作帝制運動賠償費豈不可惜政府自應特派專員小心保管俾此種造孽之錢子子孫孫享用不盡 
　　一此項優待條件當與民國相終始帝制派諸人子孫不絶此項條件不得變更 
　　（理由）帝制派諸人有大功於民國自應永永享受此項優待條件以符萬年貽臭之意 
鵷雛曾爲人言今日之日反面文章不可不看劍秋此篇其一也然此文爲反面之正面若夫反面之反面闡微索幽待諸賢者鵷雛識 
麈餘觚剩 
[彭宮保晚年善忘] [  竹壩邨農]  
　　彭雪琴宮保清風亮節爲世所欽第嗜殺性成而晚年善忘尤爲可笑某年南下閱操舟過京江時焦山方丈僧名芥航者亦衡陽人與彭旣係同鄕且有舊好乃肅函請彭至焦繫纜届時彭舟直駛金山停泊竟忘芥航之約而芥航先數日即已預備供張一切詎彭竟是赿過芥航頗不悅不得已乃駕帆逐之於金山寺投刺請謁備述誠悃彭曰汝來必有用意請直陳毌諱芥航曰誠如公言因貧衲曾購薄田數畝以備寺中饘粥被丹徒紳董周鳳標及李某霸持租籽糾纏不清日後總是貧衲之累爲此特求宮保恩典飭地方官立案嚴禁覇租以保廟產而免僧人之累則僧衆感戴無旣矣彭諾之並囑親隨登簿且曰俟我公畢黨至方丈一譚迨彭回時芥航意彭必到山一叙契闊孰知彭竟不到焦山而直至瓜洲芥航以彭公忘却前言矣而彭公在瓜洲卽書一條去丹徒縣要傳周鳳標及李某兩人來見縣中不知底蕴立請二人至道彭意二人問何事縣官答曰不知二人無如何卽至瓜洲乘轎往謁彭公立船頭左右報周鳳標求見彭命呌來問曰汝是周鳳標周曰是彭顧左右曰砍去令甫出而周已授首矣彭又揮手曰算啦遽爾進艙迨李至彭之左右回復曰宮保說去罷不要見啦其實彭之條名爲兩人而殺周鳳標後業已忘却李某矣蓋周與速而李與遲設周遲而李速則李其殆矣彭之善忘有如此者李得復言即隨與而返周之與亦跟蹤至去里許李囑停與逢出問周究屬何事周之與夫曰老爺已被殺矣李再細詰情由實莫名其妙事隔月餘亦未有知其致殺之由後茶航聞周被彭所殺心良不忍深自追悔且云區區租籽事致害人性命况周實無可殺之罪而雪琴竟不問緣由而殺之抑何嗜殺乃爾期年而芥航疾亟圓寂時自云周鳳標向我索命我當與他對質公庭語畢而逝 
自由譚屑 
　　周旋揖讓應對進退其足以爲禮乎未也上下四方折衝樽俎其足以爲言乎未也蓋人事有彎弓盤馬之能斯世態有匣劍惟燈之妙此其利鈍有難言者矣忠厚人每爲人誚非忠厚之足誚也舉世滔滔胥不忠不厚之人則忠厚之爲效鮮矣[  鵷雛]  
小說 
[偵探小說情塲蠧史第五章（續）] [  天虚我生]  
　　此外則皆模糊不可辨聽醒後問之則又狡賴曰吾安有此語殆警卒幻聽耳官中以事無根據則亦不復深究縱之而已古沃一出立赴酒肆旣念昨夜以酒敗事則又䠖跙不敢即入忽見壁上有跑馬廣告不禁心動念欲致富始基其在此乎深其囊猶有百鎊遂往賭賽古沃於賽馬本不甚精而運獨佳其來時所携不過百　而歸時則數且二十倍矣自是以後無往不利但經其手指所撫莫不燦然現爲黄金之色今則銀行簿記中且赫然列古沃之名矣 
　　此時忽有侍者入白謂湯麥司勳爵與其女公子安梨替藍至古沃微點其首亦不前迓但佇立以待其至頃之安梨已珊珊而來湯麥司勳爵即隨其後龍鐘之態似較前爲甚古沃即曰勳爵寵蒞實爲蓬華生光唯聞勳爵書抱採薪之憂今何如矣湯麥司曰賤軀多病且有風濕之疾至以爲苦幸托先生福蔭日來乃差可言次已入室古沃曰女公子無恙耶言次顧安梨目光灼然直注其間湯麥司曰小女昨夜受驚即予亦被駭古沃曰何也湯麥司不對仍自續其言曰吾乃不解倫敦警察職司奚事乃任强暴之徒闖入人家宅第古沃曰豈勳儒被盜耶 
 
 
 

Page 15

 
 
   
 
 

Page 16

 
 
   
 
 

Page 17

 
 
譯件 
[耶路撒冷蝗禍記（續）錢洽潑擇譯]  
　　錄科學雜誌　　除害之法蝗至耶路撒冷人漸知其生殖之繁爲患这巨故四月十九官吏出示令自十六歳至六十歲之男子各收繳蝗蟲十一磅美人僑居該處者極表贊同并首告奮勇爲土夫之倡土人富於迷信非敎之以如何收捕之法鮮有遵令爲自衛計者美人所擇捕蝗之地爲格皮亞今已成荒墟當出發時黑雲密布大風不息而美人志不少衰人負一囊飽裝食物絨毯雙手持一拾卵器旣至阿因法喇之總部因天氣不佳不能露宿晚睡一石洞中如是者共雨日而風雨如故不得已無功而歸然第二次搜捕地點已商量定矣第二次成績較前次爲優所獲之卵大　發現於未經耕耨之地土色深紅而質堅硬有草覆之每隔數米突即見一小堆形如蜂窩而飽貯蝗卵此種小堆多發見向温暖之地據捕蟲學家之推測每一方米突之土有卵六五○○○至六五○○○枚設百分之七十孵化爲蝗則三九英寸以内已有蝗蟲六○○○○可不罹哉然蝗蟲亦有其天然之敵當蝗蟲至耶路撒冷後幼蛹亦已孵也忽有鸛一羣飛經耶城蝗及幼蛹之死於鸛者不知其數故土人見鸛過呼曰歡迎鸛之外又有兩種飛蠅產卵於土卵孵出後又寄食於蝗蟲卵上吮其液便之乾枯直至幼蛹長成始止此外野鳥及家禽往往亦能以蝗蟲爲食較小之幼蝗小雞與火雞尤嗜之天然滅蝗法之外有人工滅蝗法以下卽寫美人僑居該處者之如何撲滅此害蟲也蝗蟲來時迎其來向埋一無底之箱於地箱内以光滑之錫片爲陞使蟲不能在片上游行箱之四周各設一翼以光滑之金屬片爲之用以引蟲入　者也於是集衆各負大旗一（色愈黑而能顯黑影於地上者最妙）臨風而舞導蝗向無底箱旣到自爭落箱中如是者自晨至暮不息箱滿卽將箱抽出另埋新處將蝗蟲用土掩斃蟲死極速二十四小時後即化爲腐朽矣蝗蟲至晚昏惰不能動即羣伏亂石下次晨則又出而爲患蟲過第二期爲患最烈一以尋覓食物爲事羣小而散聚不常惟於身則較前爲大且益形謹愼往往旣入箱忽驚覺而被漏網者數數覩也某夜美人在山上搜捕蝗蟲忽謠傳有大股蝗蟲自對方而來美人即朝其來向預埋無底箱以待之蝗至忽轉易方向若得間諜之報告者美人不得已另作捲土重來之計佈置旣定蟲果向無底箱而飛死者可一○○○○○頭漏網者均羣集於附近叢草上聚而焚之死者又不知其數焉但此法須遷移已滿之無底箱費時力甚多故思有以改良之乃置一漏斗於高架上漏斗下　一布囊漏斗與地之間置一斜板蟲入箱即墮入布囊囊滿即易置新者比法成效頗佳 
　　蝗害當幼蟲之孵化也適耶城五榖尚未豐登故受害極徵惟鮮菓及夏禾則無可收拾矣葡萄橄欖石榴榅悖無花菓及他種菓樹均雜種一處蝗過之停而大嚼轉聲間皆盡無花菓之葉爲蝗蟲所最喜地上殘葉高積數層幹上蝗蟲爬滿而現黄色每一葉上至少有蟲一打初食嫰葉一日以後滿樹無一葉矣剩者惟未熟之菓尚速於枝頭耳此外葡萄等樹亦然次日市上遂無鮮菓出售此外平原上有長數英里之西瓜園亦被食盡若胡瓜（俗名黄瓜）若蔬菜若番茄及數英畝之本地玉蜀黍與山上山下之菓園亦莫不如是總之除爪法之橘　無物不受其害蓋彼處適有海風蟲不能至加以人工之防禦故獨能免害此外耶路撒冷市上所售之菓蔬均來自介列柯因氣候之關係蝗卵未嘗孵化其地也蝗蟲之害已詳言如前矣然不獨於植物然也且食螻蟻或占蜂窩以食蜜及蜜蜂且不獨食螻蟻及蜜蜂也亦常自相殘食嘗見一大蝗將一小蝗之足嚙去小蝗若不知者或數大蝗分餐一小蝗或一大蝗據一小蝗而狂　天演公理弱肉强食益　然矣然可奇者則爲他蝗所傷支體不全者仍飛行如故毫無所苦蝗有時且侵　孩童有某醫告余（著者自稱）曰某地有一鄕婦抱一幼孩至菓園驅蝗蟲置孩於樹蔭之下事畢　視則孩童之面蝗蟲滿布其眼珠已被嚙出余家（著者自稱）有一小孩舌上亦被叮咬一口且見血也蝗犯巴來斯丁及息列亞者極　故土人不知其可爲食物然在他處則已爲市上珍品矣土人之食蝗也割其身去其足　翼而存其頭用烈火炙之　　於日光中乾而藏之有嘗其味者謂有鮮魚風味云（按中國鄕人亦多以此爲食物見農商公報第二卷第一册某農家之西法治蝗譚）（完） 
 
 
 

Page 18

 
 
   
 
