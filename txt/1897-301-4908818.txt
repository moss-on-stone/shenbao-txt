# 1934 - 301 - 4908818

 

Page 1

 
 
[蘇州當日派報并赶遞常州無錫] [  申報館主人啓]  
　　蘇州爲東南富庶之區冠葢紛馳官商薈萃本館所出報紙行銷甚廢購者如雲兹特格外加工赶早刷印星　飛遞前往風雨無阻俾當日卽可派送以饜先覩爲快者之心至無錫常州亦較前早到一日想諸君子酒後茶餘當必爭先披閲也謹此布陳諸誥鑒及 
[醫林指月出售] [  圖書集成局代啓]  
　　醫林指月一書爲胥山老人王琢崖先生所輯計書十二種曰醫學眞傳曰質疑錄曰醫家心法曰易氏醫家曰芷園　草存案曰放氏傷寒金鏡錄曰痎瘧論疏曰逹生編曰扁鵲心善曰本草崇原曰侣山堂類辨曰學古診則集前明及國朝諸名醫箸述彚輯成編誠醫學之準繩後人所宜奉爲圭臬者也原板久已模糊兹本局承博文書局之囑排印成編賜購者請臨上海博文書局揚州點石裕記選取可也計書八册每部價洋一元六角 
[論粤省械鬥惡俗]  
　　世稱民俗之强悍莫甚於北方奉天山東天津等處動輒械鬥以人命爲兒戲民間旣習以爲常地方官亦幾無法可禁每出命案除將凶手抵償而外勢不能盡人而治之不逾時而鬥者如故所謂積重難返非一朝一夕所能革其澆風齊其民志也然猶謂北方風氣剛勁習俗使然耳而不謂南方反有過於此者以南方而論則以粤省爲尤甚溯夫髮逆擾亂事起於一二人禍及於十餘省雖後來皆係脅從而起事者固粤人也粤人强悍之習於此已可槪見矣肅清以來垂三十載逆氛雖靖而粤人强悍之習仍不少减白晝訛人深夜劫財之事見於日報者幾無日無之若在僻靜之地夜深之時尙不足爲怪聞省城中人烟最爲稱密而人若身藏數金數十金者必相戒不敢行路若輩似有先見之明行路者苟帶銀洋無論何處一經若輩扭住持刀恐嚇勢必盡數與之而後已否則必爲所傷人財且兩失焉雖有見者亦不敢過問白畫如此深夜可知矣一二人如此數十人更可知矣光天化日之下奚帝徧生荆棘耶又有所謂械鬥者更足駭人聽聞前有友人自粤幕歸詢以粤省宦况之佳久著人口身膺者必能知其詳矣友云粤省州縣雖有三陽八大之名而缺之優劣究非自然就一事而論民間時有械鬥之事旣約鬥期甲黨自度不能勝乙黨必先赴縣請兵以彈壓爲名餽送銀兩乙黨知之亦必赴縣餽送銀兩請勿發兵縣官若允甲請恐遭乙怨若允之請恐遭甲怨故解事者往往兩不相袒卽欲認眞辦理而區區之兵何濟於事亦不能不糊塗以處之耳友人雖言之鑿鑿而猶疑信參半乃閲京報粤督譚制軍粤撫許中丞奏請派員查辦械鬥一摺始信友言之非謬也奏云據潮州府屬紳耆在籍主事鍾偉芳舉人李芳蘭等數十人聯名來省禀稱潮屬民情獷悍從前搶劫械鬥相習成風同治七年經大學士督臣瑞麟奏派前提臣方耀統兵三千餘人由惠州之陸豐縣辦起次年移兵駐潮挨縣清查獲匪數千盡法懲治蠻鄉悍族方知畏法風氣爲之一變時閲三十年積久玩生漸萌故態劫掠鬥擄無時不有各印委查辦率以交犯繳械了事匪固誅不勝誅官亦叅不勝叅近如揭陽普寗林周兩姓互相械鬥傷斃多人潮陽豐順饒平各縣亦迭出鬥案尤可恨者惠州府屬陸豐海豐等處有紅黑旗匪各分族類專以受雇帮鬥爲事名曰銃手此造雇紅旗則彼造雇黑旗銃手一到主人欲不鬥而不能所在肆行焚殺乘機刦搶擄辱婦女勒贖官至則抗官兵單則拒捕若非臨以大兵澈究嚴辦地方將不可問云云現已奉有硃批卽着責成張春發認眞查拿分别懲辦以靖地方欽此原奏陸路提督張春發治軍有年威信素著上年辦理惠州土匪頗著成效此次經督撫憲保奏朝廷俞允藐兹醜類自不難悉數殱除惟思立有旗號人數必多剿辦亦似非易雖覺察尙早不致養癰成患然至勞師動衆尙嫌治之已遲大抵匪類無一不游手好閒初不過一二人爲害市廛魚肉鄉愚北方之所謂青皮卽滬上之所謂流氓紅黑旗黨卽青皮流氓之所積而成者也刻所辦者潮州一府耳粤省民俗之悍豈獨潮州一府哉大約不及潮州之甚耳且現在民情之壞非但不獨潮州爲然粤省爲然各處皆有青皮流氓爲害所謂一滴之水可成江河一星之火可以燎原苟不從速嚴辦人數一多如潮州之事亦轉瞬間耳且恐不止如潮州之事亦轉瞬間耳願爲民上者毋姑息以成之怠忽以將之也 
[察勘礦苗]  
　　湖北大治縣境山嶺重疉礦苗甚旺惟察勘未能周詳則開採之時未免事倍功半督憲張香濤制軍特委汪剌史鳳瀛會同洋礦師某君前往詳勘併派親兵多名沿途保護免滋事端 
[委修官堤]  
　　湖北唐心口官堤前因襄水陡漲該堤已遭决裂數百里田廬房舍漂没無存居民遭此巨災露宿風餐慘不忍覩兹因天寒水涸培修易於爲力上憲乃籌撥巨欵札委署理安陸府知府彭太守覺先總理開工一切事宜 
[官物被騙]  
　　新任邳州知州孔直剌祥霖赴邳履新於九月二十三日乘坐官舫道經鎭江繫纜大閘口直剌命駕登岸詣文武各衙拜謁命家丁張某在船看守行李有頃忽來一美少年衣履翩翩口操京語登舟直入艙内一見家丁卽高呼曰張二爺吾姓王係常鎭道署幕友孔老爺甫在道署拜會刻往都統府縣各署拜客大約傍晚回舟吾與孔老爺係莫逆交曾在道署會晤並囑吾先至船中有要事面談吾此刻在艙内坐待張聽其言喑思土與我素不相識何以知我姓張想必係老爺在道署時面告也遂深信不疑卽至後艙烹茗王覷張不在乘機將榻上洋烟盤内所置珊瑚鼻烟壺及各種上等玉器携而藏諸懷中轉瞬間張手捧茶碗口稱王老爺吃茶王向張曰吾登岸小遺再來吃茶遂一躍而上久之不返張之頗疑心細細查檢則烟榻上各種玉器已不脛而走大驚失色始知王爲騙子迨至下午直剌回舟張告以顚末直剌檢查所失玉器約值二千金之數當卽開明失單親詣丹徒縣署面晤五大令請爲查緝旣而道憲亦密諭水陸總巡周錦堂都戎通判周岐鳳别駕嚴飭幹差會同縣署馬快協力查拿毋得漏網都戎亦微服出外加意訪察旋密查得王在揚州泰生客棧居住都戎遂偕别駕帶勇數名前往將王拘獲並在身畔搜出原贓押解至鎭禀明道憲道憲深爲欣慰當將王及原贓交丹徒縣嚴加訊辦道憲以此案破獲迅速由於都戎别駕緝捕得力特記大功一次 
[參軍回任]  
　　實缺鎭江營叅將鄭國祥叅戎任滿請咨入都引見業於今夏交缷起程航海北上已紀前報兹悉叅戎到京後卽籲請陛見得覲龍光奉命回任刻已出都南下約月之初旬卽可行抵申江聞俟謁見督撫憲後方可到鎭接篆云 
[税司更替]  
　　鎭江關税務司李華逹君近奉天津總税務司來文調往山海關所遺鎭江關税務司卽調浙海 
 
 

Page 2

 
 
關安文君接替兹悉安君於月之初一日傍晚乘招商局江寛輪船駛抵京口初二日躬往駐鎭各國領事處拜謁卽假江邊某洋房暫駐行旌筮期初七日到關視事 
[虚票宜禁]  
　　天津錢鋪向無連環具保之例無論有無資本均可自製錢票動輙累萬盈千其狡黠者或約同行一鋪謂之川換彼此通融互相使用所謂十萬一紫標百萬一黄標者實不過秀才人情紙半張耳然此猶係曩日情形但行錢票尙未用銀票也自中日戰事平後各鋪復創設銀票除殷實數家實有成本外其餘以空紙一張藉以運用者不知凡幾尤爲可惡者開張曾未幾時腰槖已豐旋卽閉歇雖經人控告而官塲之事大抵有始無終未能盡情懲辦若遇實不能延欠則或另約期日令各户持票取錢每千文或以六折或以四折付給居民已經絶望獲此區區亦慰情聊勝於無不復爲之計較迨事旣了結發其所藏重復行運依然面團團作富家翁矣屈指前去兩年天津共閉大小錢鋪七六家而彼之訟事未息此之旗鼓又張人情詭譎實難防範地方良有司所當盡力嚴懲以儆效尤也 
[私鑄充斥]  
　　津郡私錢充斥今年夏間曾經當道飭令鳴鑼諭禁並委員率役盤查但委員悉假吏胥之手見蚊睫而不見輿薪仍屬有名無實惟當禁令高懸之始津人尙略知顧忌所有私鑄小錢暫時藏起市面不甚通用現在日久令弛復又明目張膽每錢一串攙雜沙壳等錢多至三四十文錢法之壞不知伊於胡底小民暗中虧耗甚多不知有地方之責者將何以設法善持其後也 
[租界委員]  
　　漢口自通商後輪船往來商務蒸蒸日上近來德國開闢租界又已定議江漢關道憲瞿賡甫觀察特委林明佐會辦一切交涉事宜想明府成竹在胸定能措置裕如也 
[局員期滿]  
　　漢鎭牙厘分局總辦羅延年司馬金壽瓜期已届大約月内卽須交缷又牙厘分局總辦潘叅軍遵枋亦已期滿向例雖此差可留辦一年而今歲釐金减色碍難接辦約在仲冬時候亦當缷差矣 
[剿匪批示]  
　　粤省花縣土匪四出擾掠經舉人梁孝廉覲光禀請督轅撥勇剿辦兹將督憲批示照錄於後其文云捕盜以清内匪爲貴上年飭各縣會同紳士舉辦連鄉數十村聯爲一氣有匪則聲砲鳴鑼各村咸集匪無可遁截獲不難嚴行保甲使盜無可棲止該匪必無行數十里之遠而肆劫者各屬官紳平日不思保護地方至盜賊肆行則紛紛請派勇丁當此餉糈奇絀安得養數萬勇分布各縣防守耶前飭南番兩縣各募勇三百名分紥巡緝數月來迄無成議仰廣東按察司速將鄭惠良帶往東莞之卓勇三百名卽行調回飭令督率前往南番二縣交界會同縣營查明匪蹤嚴行剿捕務得首要悉獲懲辦以靖地方并候咨行查照禀發仍繳 
[示禁抑價]  
　　天津機器局所鑄銀元津人謂之龍洋其成色輕重本與通行之墨西哥洋銀無分軒輊而錢肆奸商不顧大局暗中抑價每元易錢較少墨西哥洋十文或欲調換墨西哥洋亦需貼錢十文其情殊屬可惡刻經督鑄局員將鼓鑄之成色分兩告諭市廛謂此等龍洋與墨西哥國家所鑄無異且百元中較少和銅五錢其分兩則經德華銀行以及通惠錢鋪較兑均視墨西哥洋有盈無絀錢肆不得擅自抑價云云特不知此後錢商能公平交易以平市價而裕利源否 
[仁粟義漿]  
　　廣省雷州水災廣仁善堂接到告賑書信卽匯付洋銀千元以賑哀雁兹聞災區米貴乃購米十萬斤委人解往發賑廣濟醫院亦卽電匯洋銀千元並在四處勸捐俾得源源接濟可謂當仁不讓見義勇爲者矣 
[空氣袋]  
　　美國新聞載該國創造空氣袋如船式用時則鼓氣使之臌脹浮於水上可坐七八人不懼風浪又不懼水浸入永無傾覆之虞不用則將氣放出摺疉僅一握可納之手中取携甚便較之救命圈更勝一籌航海者不可不知也錄循環報 
[氣球炸裂]  
　　德國柏靈京城某日晚間有著名球師華爾威偕同機器師拿必二人在唐不老福地方演放輕汽燈之氣球高至一百邁當忽硼然一聲氣球懸燈之處炸裂球身著火延燒所乘之籃繫於球下者亦兆焚如頃刻間球自空中旋轉而下仍落於唐不老福左近地方羣趨視之則二人被焚面目焦爛不可救藥矣至其被焚之故緣球燈之燄遇風上灼用肇此禍亦可慘矣錄循環報 
[海南火警]  
　　上月廿五之晚粤垣鄧意也齋右鄰潘宅遺火積薪遽爾失愼延及左右鄰居幸機器水龍竭力噴射得卽熄滅祗將潘姓房屋二進付之一炬當起火時多有匪徒乘機搶物嗣得各處勇丁至各街口防護匪徒尙不至十分擾掠近鄰裝佛生及醫室兩家有匪入内欲行刦掠適有安勇數名在門口巡察聞喧嚷聲卽入内查看詎其主人疑勇亦係匪黨以刃擲去適中其面鮮血淋漓勇等大怒將主人拿至營中詰問之下知係誤會爰令出醫藥費洋數元俾勇養傷其事遂寢 
[漢皋火警]  
　　上月三十日傍晚時漢鎭自躬巷口廣生堂藥店不識因何失愼霎時火光四射遐邇通紅所賴遠近水龍馳往援救得以卽時息滅不致殃及池魚亦云幸矣 
[廉吏清風]  
　　十月初三日爲松江府恩詩農太守懸弧令旦太守持躬清介屬吏餽送壽儀一槪不受先期托言赴金山等邑勘荒駕舟遠出郡中耆紳張侍御雲望等糾約合郡紳士二十四人敬送壽屏一圍太守亦婉辭却之纎塵不染力矯世俗苞苴之陃夫亦可以爲世風矣 
[武闈定期]  
　　金陵訪事人來函云今歲丁酉正科舉行武闈所有開考之期本定於本月初二日兹悉督憲劉峴帥因試期已迫闈中各事未能一律辦竣遂易於本月十一日開考較向例不免又遲矣 
[武闈牌示]  
　　各省文闈之後繼以武闈秋氣清高手柔弓燥凡糾糾桓桓之旅無不興高采烈以期一鳴驚人江撫德靜山中丞牌示略謂本科武鄉試擇於十月初一日開考仍照向章分作三闈考試各屬武生如有願應鄉試者均卽尅期趕赴南昌府局投具互結限於九月二十八日截止如逾期不投槪不准考毋得自悮各武生見之無不遵限如期投結惟聞日内副主考楊德孫太史料理起程中丞尙須恭送寄請聖安故舉行武試擬須改遲數日云 
[縣試有期]  
　　寗波訪事人來函云寍屬縣試聞學憲行文已定於十月二十七日開考至府試則定於十一月二十七日開考惟學中尙未見有牌示也 
[慶壽演劇]  
　　寗波訪事人云十月初三日爲寍紹台道吳福茨觀察太夫人之壽辰一時脚靴手版賀者盈門道憲特傳大四喜大吉陞兩京班到署自初二日爲始演劇三日以宴嘉賓 
[星使謁客]  
　　廣西主考葛星使寳華於日前蒞滬昨午命駕至上海縣投剌黄大令飭家丁擋駕 
[萬壽停訊]  
　　昨禮一爲法捕房發落之期緣萬壽聖誕花衣期内不理列名飭丁咨照捕房暫停讞政俟下禮拜三一併發落 
[航海須知]  
　　欽命二品頂戴監督江南海關蘇松太兵備道兼管銅務加十級紀錄十次蔡爲出示曉諭事查得接管卷内案接新關税務司造册處穆送到第三百十一號行海傳單請察收等因到道除呈報北洋通商大臣王並行捕盜局及輪船支應所轉飭各官輪船一體知照外誠恐往來商船未盡周知合就抄單曉諭爲此示仰各商船舵水手人等一體知悉毋違特示計開一廣州府香山縣馬溜洲海道查出該道中路向南三十餘丈之遠現有礁石一叚長約四十丈自東北稍東往西南稍南寛約二十餘丈該礁之中生兩尖石於朔望潮落時兩尖石上水 
 
 

Page 3

 
 
深三十二尺五寸餘自該兩尖石大馬溜洲之南尾向東北半北蠔石之中向北半西現於該兩尖石向東北之東相離有五丈之遠設置紅黑方格倒尖形警船浮一個往來船隻行駛此道至少須離浮十三丈之遠行船最妙在浮山之北過去庶免觸礁石危險之患 
[賽馬初誌]  
　　昨爲寓滬西商秋季賽馬之第一日午後澆書甫畢散步街頭時則秋高氣爽風景宜人本埠馬龍遊人如織轉瞬間已至泥城橋外但見平原芳草一望無垠鬢影衣香蕩魂醉魄凡墜鞭公子挾彈王孫繡閣嬌娃青樓妙妓無不豪情勃發逸興遄飛正翹企間驊騮騄駬由圉人陸續牽挽而出一時風馳雨驟塵埃亂飛是日計賽九次第一次十二馬共賽小培而勝第二次七馬共賽馬立師勝第三次十八馬共賽匯票西人滔搿勝第四次八馬共賽公平洋布西人勝第五次七馬共賽雪而文勝第六次八馬共賽又滔搿勝第七次七馬共賽仍雪而文勝第八次九馬共賽又公平洋人勝第九次十一馬共賽洋人磅勝賽畢已夕陽西下燈火萬家陌上遊人緩緩而歸矣如或遊興未饜請俟明日 
[整頓冬防]  
　　時届冬令宵小最易混迹本邑城廂内外於十月初一日起添設冬防前晚總巡鍾受百明府親往各處巡查巡至道轅前時已三鼓尙未閉栅明府立傳該栅夫喝責一百板旋巡至水關橋及姚家弄盆湯弄東唐家弄各栅亦未關閉隨飭將栅夫各責一百板諭以姑念初次尙從寛宥嗣後如再疏忽定當加等嚴辦 
[訊鞫兇徒冉誌]  
　　昨報紀訊鞫兇徒一則昨日午後四點鐘時蔡二尹復升堂研訊先提朱長華至案謂現由朱蓮生張桂生供詞鑿鑿言爾於九月十三晚間糾同朱蓮生張桂生等欲至孫桂林花衣船訛詐洋銀朱張不允爾尙聲言攀害且爾前供起案之刀由朱蓮生店中所鑄今已訊據朱蓮生是爾竟日用黑綢夾襖裹之而行爾若供認本委可從寛超豁供稱小的雖曾犯案前次已經總巡局憲懲辦在改過所潛逃之後業已改過自新不再如前滋詐故以上各情均不知悉亦無糾同朱蓮生至花衣船拆梢等事起案之刀並非小的之物二尹大怒喝責數次仍執前詞矢口不移乃命捕役將朱蓮生帶案質訊諭令將昨晚供詞再供一遍朱供上月十三日晚七點鐘有素識之朱長華來至小的店中其時手携單刀二柄用夾襖包裹稱伊今晚欲往孫桂林花衣船訛詐邀小的同往小的以有事辭之伊卽變色曰爾若不往將來有事定欲攀害等語二尹命供上月二十日晚間之事供稱是晚由長華與張桂生及相識之某某等八人在小東門外飲酒小的後往甫及坐下伊等立卽起身向南而奔小的隨後在外灘新碼路關橋外面之橋欄杆畔倚立朱長華另與某某等四人在西首欄杆畔倚立二尹問爾等爲此作何勾當供稱據伊等欲候一人未與小的言知二尹怒謂爾等偕行共爲訛詐分肥豈有不知之理况昨供毛家弄碼頭在水利局前馬路鐵欄杆畔倚立今忽翻異令鞭背一百下供稱實在橋上未幾偕在關而頭某姓粥店内伊等共坐一桌小的另坐問食粥時爾等所言何事食粥後偕往何處供稱並不言及何事惟聞伊等言欲往小東門洗澡將洋蚨十六元剖分此卽花衣船上所訛之洋也食畢至浦灘小的卽渡浦歇夜伊等向北而去以後均不知悉二尹又謂朱蓮生曰朱長華平日在外所犯之事爾可知其劣跡從實供來供稱小的稔知朱長華所做之事不可勝紀惟知上年七月初二日在浦東塘橋謀害一人本年三月間在爛泥渡打毁酒店逃往塘橋未幾被駐紥塘橋地方之巡防局中拿獲懲辦送至總巡局訊後發往改過所沈出後仍在浦東一帶如前滋擾七月某日在滬北攫人之官紗短衫一件被失主控之巡捕房由捕拿獲拘押旋又釋出二尹謂朱長華之事爾能詳細供明爾之所爲亦詳細供明或被朱長華所累本委儘可超豁供稱小的平日雖被愚弄然亦並不隨之胡行不法二尹拍案大怒謂本委訪聞有外國呢帽一頂訛詐爲號現存何處供稱無有嗣由捕役將帽送案二尹謂爾之帽從何處買來戴似此帽者共有幾人供稱此帽友人在某洋人處拾來昨日始行送與小的平日却無此帽命提張桂生至案亦着將昨日供詞再供供稱前曾被朱長華時時糾往各處訛詐上月十三日小的偕朱長華至花衣船上因其船夥在船上殺猪被朱所知卽糾某某等多人前往訛詐得洋十六元在小東門外某浴堂剖分刀械實係朱長華自已之物餘供與朱蓮生略同二尹謂朱長華曰朱蓮生張桂生供詞爾可聽明爾亦無庸抵賴若再狡展一經送縣亦須水落石出枉受嚴刑不若在本委案前供認明白可將爾從寛辦理供稱伊等均將小的誣扳圖害然小的並無以上各情惟朱蓮生所指小的在爛泥渡打毁酒店被塘橋巡防局拘責解至總巡局旋在改過所脱逃之後在巡捕房管押確有其事小的亦不圖賴二尹大怒喝跪錢板良久詰其起案刀械究竟是爾之物否供稱小的素無此物訊至此已由上海縣黄愛棠大令派令差捕人等帶同通班夥役來局伺候擬將人証帶縣訊究蔡二尹卽著地甲帶領夥役曁團勇數名沿途護解至縣禀請黄大令核奪大令加派幹差嚴行看守 
[澈底究查]  
　　浦東杜家行鎭又童夏尙德娶杭頭鎭方氏女爲室本年二月間方氏歸寗由夫族遣輿送回至中途魯家匯地方停輿購買食物爲該處無賴湯炳生等乘間竊去梳頭提盤一隻内儲金銀首飾值洋二百餘元正在瓜分之際爲夏之親串張雪耀瞥見將湯等拘獲搜出原贓數件當交該處冬防局嚴究餘贓湯父以子爲此不端有關顔面密往南匯縣喊控以其子被誘賭博勒索不遂當被毆傷等情爲先發制人之計經南邑尊汪大令訊明誣控勒限追贓湯自知理屈情願具結求交保出外向夏姓商懇賠贓迨後汪大令調簾入闈代理斯缺者爲楊大令湯百計夤緣得將其子釋出且反控張雪耀誣良爲竊楊大令卽拘張方二人管押兼旬始行釋放嗣汪邑尊簾差告竣復行回任夏赴府轅上控奉批此案已據代理楊大令詳銷毋容多瀆夏心有不甘又赴道轅控訴奉道憲蔡觀察批示照錄於左文童夏尙德禀批如果該童生失物確係湯炳生等所竊搜出原贓証據鑿鑿何以代理之楊令轉將方禮佐張雪耀兩人治以誣妄之咎管押兼旬殊不可解據禀前情虚實均應澈究仰松江府轉飭南匯縣查明核辦違式特飭抄黏並發 
[請飭遷移]  
　　英商祥利洋行前控天福戲園主武春山積欠房租歴經會訊此次洋商又投英公廨訴稱武不將房租清還迭次往催置之不理請飭遷移以便另行召租張直剌諭以候查案卷核辦 
[分發人員騐看名單]  
　　新海防掣籖分發郎中胡銘業湖北員外郎朱燮廷浙江主事孫雲章浙江温紹樑山西沈裕淮江蘇○内閣中書劉樳湖北蔣嘉淦江蘇部寺司務吳震湖北王景森順天鹽大使于獻廷山東○籌餉掣籖分發主事鄧杰材廣東通政司經歴吳際昌安徽通判嚴慶祥江蘇○新海防指省分發道席匯湘湖南安徽同知黄彛廣東雲南翁德棻湖南南河蘇天爵貴州雲南陸獻浙江湖南李溱順天山東直隸州知州黄汝楫雲南四川知州藍翎江際清廣西貴州通判葉樹勲直隸雲南鹽運判藍翎四品頂戴王家棟浙江兩淮知縣焦鼐烜直隸河南五品銜唐鏡湖廣西湖南邵承祐順天湖南陳守先湖南安徽程恩普湖北安徽涂宗濂江西陜西蔣念熙江蘇河南方鎭庚安徽河南方兆霖安徽湖南王嘉福貴州雲南黄守正廣西雲南黄逢年湖北福建鹽大使廖鴻勛湖北兩淮胡世德湖北雲南李成溪河南福建布庫大使趙廷祥順天山東州同張文采順天山東州判高蔭昌陜西山東鹽經歴蔡奎曜湖北兩淮府經歴白體堯陜西四川張爵四川貴州楊體仁陜西四川曾壽昌四川山東閔澤宗浙江四川方寅斗安徽河南莊惠雲南河南縣丞王同熙直隸河南蘇人望廣東廣西鄧宗煦廣西安徽張一清直隸山東張士勤廣東福建馮汝霖廣東福建江樹勲順天山東尙常經直隸山東江韞瑜四川貴州金文熙浙江河南聯增正藍甘肅葉嗣高山東河南張鴻慶湖北河南凌鈞江蘇甘肅州吏目岑廷鋆廣東廣西府司獄趙佑順天四川巡檢鄧維清廣東廣西梁文敏廣東福建朱家璜湖北湖南劉庶蕃湖南福建崔式版山東安徽周鏡菡山東安徽熊振英貴州四川李久森浙江安徽王建章四川湖南余濬浙江四川高寳仁浙江福建喻賢楷湖南四川 
 
 

Page 4

 
 
從九品葉慶森浙江四川王宗城浙江四川張振基湖北甘肅陳慶鴻湖北貴州劉學斌山東四川傅鍾貴湖南貴州典史林文璧福建河南徐澂直隸河南張履恭江蘇山東王世楫江蘇安徽胡國楨浙江福建未入流梁英杰廣東福建李燮樞順天河南彭巽山西甘肅余樾浙江四川何恩溥浙江河南○海防指省分發巡檢繆瑞祥廣東福建○籌餉指省分發縣丞荷棠四川安徽○勞績指省分發道花翎二品銜張廷楫順天甘肅聶元龍安徽福建知府崔正鼎江蘇山東同知羅香豫福建四川申應樞山西陜西直隸州知州錢錫晉河南江蘇傅昀章湖北江蘇知縣朱作相順天河南程德全四川安徽王贊臣貴州湖南舒鈞安徽福建汪啓瑞江蘇浙江田澤深貴州浙江申羣英湖南江西藍翎同知銜李錦榮湖南甘肅鹽大使譚道淵湖南兩淮縣丞蔡鏡瑩浙江江蘇樊寳青順天奉天巡檢王兆垣山東奉天趙國熙直隸奉天譚壽同湖南甘肅○恩廕掣籖分發通判許隆緯湖南蔣凱笙湖南梁永年四川○恩廕指省分發通判張枬樞湖南福建陳榮甲湖南浙江陳樹棠湖南江蘇○進士指省分發知縣許南英福建廣東○優貢掣簽分發知縣周德馨江蘇張華蓮湖北○優貢指省分發知縣霍式清廣西廣東○俸滿教職掣籖分發知縣張紹良湖北○議叙掣簽分發知縣同知銜奚銘敬浙江典史路之珠奉天○議叙指省分發知縣成掄之山東河南縣丞陳汝賢順天河南曹述誥湖南福建從九品岳光煦山東河南○應補呈請分發知州袁保純河南山東知縣黄策湘四川江西鹽經歴李宸棟江蘇山東縣丞鄭錦春安徽江西王中鎰湖南湖北巡檢陳德清浙江熱河從九品王開遠四川雲南唐錫琨廣西湖南典史有亮河南安徽饒鈞運湖南江西未入流劉鴻瀚直隸山西 
 
 
 

Page 5

 
 
   
 
 

Page 6

 
 
   
 
 

Page 7

 
 
   
 
 

Page 8

 
 
   
 
 

Page 9

 
 
[赶印京報] [  申報館主人啓]  
　　本館京報悉照邸抄原本赶緊排印並不抽去各摺以省紙幅且隨到隨登免積壓之弊凡在官塲早所深信現在格外赶緊印中　人皆先覩爲快閲者鑒之 
[背夫逃逸]  
　　范某松江人娶同鄉王姓女爲室女放誕風流頗有外遇范明知之亦無如何也日前女忽偕其　並所生　歲女孩逃遁來滬卜居西華德路美華里范入宫不見立卽買棹來甲遍處冥搜至前日傍晚得以尋獲遂交一百零六號華捕將母女三口拿送捕房禀請核辦捕頭詢悉原由飭將原被解送英公廨請讞員訊核 
[冐探受懲]  
　　昨有王仁金者在途與徐阿三相遇不知何故忽爲鷸蚌之爭爲九十九號印度捕所見向之詢問　　冐充包探因特拘送英公廨請爲嚴辦以儆效尤張直剌訊問之下徐供昨在途中無端被王毆辱叩求究辦王供蘇州府人與徐　　　語口角不敢冐充包探直剌以王膽大妄爲判令重責五百板 
[流氓宜辦]  
　　流氓趙阿雪前因犯案經南面者遞解回籍不意近又潛行來滬依然横行無忌爲包探何瑞福所見拘送　公廨請爲訊辦趙供寳山縣人向雖犯事業已改過求恩寛恕張直剌商之薩副領事着押候懲辦 
[鄉人搶蟹]  
　　蘇鄉人某乙由羊腸湖販運無腸公子來滬銷售昨日又至小東門某魚行購蟹一簍並未給錢挾之而遁爲行夥追獲送入捕房捕頭研訊之下以甲現稱販蟹來滬何以尙欲購蟹情節殊有不合姑念事屬細微著覓保繳錢釋放 
[在押患病]  
　　湖北水販李士雲由華利輪船帶來婦女兩口抵埠後領至法界吉祥街五十七號門牌吳漢貞花烟間内賣娼當抵埠時某棧接客以其來歴有異頗已滋疑旋訪悉其事卽報知法包探將一干人拘　捕房解經鄭大令訊供據王許氏供家住湖北漢陽縣由丈夫伴送至南京托李帶至上海爲娼大令得供命將男女三人一併押候著王許氏致信到家著本夫來案其領迄今案懸兩月音信全無兹王許氏在押患病由營獄西人禀知捕頭飭傳吳漢貞具保出外醫治一經病愈著保交案候核 
[被毆赴控]  
　　湖北人童某與葛某二人同住新街均以販賣牛肉爲生童設攤吉祥街邇因有事暫停所設攤基爲葛某所佔因此互相口角扭入城内欲赴縣署互控經人勸解始止迨出城後童某不知因何爲流氓所毆抓傷頭面血液涔涔昨童投捕房以葛糾同流氓肆意兇毆並將其弟拉匿求請伸寃捕頭立飭包探將葛拘入捕房押候堂期解請問官訊究 
[揑用假票]  
　　前由英界捕房解送使用假莊票之韓福昌經公堂會判後令押候復訊前晚張直剌復升座提訊原告王新富卽高兆祖投案供南京人在王茂祥所開之茂記洋貨號爲夥初二日韓來號定購洋棉紗五包每包計銀七十五兩次日持票至號欲取棉紗因號主不在囑其略待渠節將票付下小的往照係屬假造至晚渠來號欲將是票取回號主詢渠票由何來據稱友人交付詢其交付人之姓名渠言語支吾爰卽扭入捕房由包探帶同往尋付票之人無著是以解送案下求請訊斷質之韓供寍波人向業藥材初一日遇見素來認識之陳榮坤同伴至烟館吃煙由陳之友周杏堂囑託小的至該號購買洋紗次日與陳周二人同至茶館渠等在彼等候將票一紙交與小的囑令交付該店取回棉紗因該號主不在店内故將票付與王手小的卽往别處尋友至晚又在茶館會晤陳周囑將是票取回小的不知是假故卽往取遂被扭赴捕房小的卽同包探往茶館招尋兩人已經逸去據周稱住居恒德里小的又同探往尋杳無蹤影陳姓現住城内陳箍桶橋剪刀店内求請飭差提案訊究小的實受愚弄叩求明察張直剌得供著將韓福昌還押候飭差查明再行訊辦王飭退 
[控婿串騙]  
　　馬徐氏同子鳳章投英廨具控鄭新泉串通女婿袁寳增私立退據侵吞股本銀洋一案張直剌於前晚升座提訊徐氏供本地人所生兩女先後許配與袁爲室前年均各逝世氏於光緒二十年分與鄭新泉王炳全合股開設順泰押鋪氏出股本洋四百元另有經手存項洋三百三十元立摺爲憑請鄭爲執事袁爲司帳今婿串同鄭姓將小婦人股本盡行吞没叩求訊究鳳章供詞略同鄭供本地人與馬徐氏股開押鋪均由伊贅婿袁寳增出面今春袁在外虧欠各債私將店中圖印出立期票至期各欠主紛紛索取小的代爲理楚共洋五百餘元袁故出立退據將股本作抵並非小的串吞求請明察袁供寗波人因徐氏無子將長女配與小的爲室招贅伊家改名馬鳳章至後長女故世又將次女繼配與小的前年亦去世小的在店司帳因連年家用不敷以致虧欠外帳甚多爲債主逼迫不得已將股本作抵出立退據今岳母不認親情投案控告且岳母偕　　馬鳳章實係趙姓並非伊子叩求明察張直剌得供謂鄭曰今徐氏摺據鑿鑿爾豈能推諉圖賴顯見通同有意侵吞著令將鄭　一併管押鄭新泉將股本及存項如數歸還如延嚴追馬徐氏斥退俟鄭繳齊欠欵投案具領 
[英界公堂瑣案]  
　　包探施奎江禀稱剪綹賊曹阿大昨在大馬路摸取行路人之皮夾袋一枚内有洋二元八角適經小的查見連贓拘獲惟失主無從尋找故特將曹解案請究質之曹阿大供蘇州人流落在滬無可度日以致爲此犯法之事求恩饒　一遭張直剌判押七天贓歸捕房充公○過犯李金林年雖幼穉係胠篋中斵輪老手此次在浦灘行竊船户吳阿大之布被單一條經捕拘獲人贓送案請究吳投案請領失贓質之李供年十五行竊該死惟求恩宥張直剌以李似此　年已慣作賊著交捕房管押候笞三百板以示薄懲○包探趙銀河拘解吳三林等至案禀稱吳串同孫二寳劉鳳山拐取姚四堂所開牙店内之牙筷數雙查出原委吳尙不服故特一併送案請究姚投案申訴前情並請領贓質之吳供稱不敢倔强孫劉二人同供向來安分此次爲吳所愚求恩鑒核直剌判將吳責二百板孫責一百板劉責五十板○包探黄四福禀稱寍波人周候昌行竊徐蘭亭家英洋二百元報捕後經小的拘獲人贓送案請究徐投案領贓質之周供認行竊惟求恩典直剌判責二百板贓還失主○包探施奎江禀稱寗波人馮富春向爲馬夫此次行竊泥城橋外龍飛馬房内油衣一套經小的緝獲人贓送案請究龍飛馬房洋人投案請爲嚴辦以儆其餘質之馮供因天雨偶爾借用業已知過尙求寛宥直剌著枷號三天 
[美界捕房紀事]  
　　昨日有住居虹口禮查路第四號洋房之某西人失去救火號衣褲一付報捕後經包探王阿虎查知係爲粤人王阿蘇所竊當卽拘入捕房押候吊贓送廨訊究○前晚有寍波人華瑞隆躑躅於漢璧禮路某弄内某號巡街華捕以其情節可疑上前盤詰搜其身畔有當票三十餘紙因卽拘入捕房禁押禀知捕頭立派包探查明核辦○有混名小宋天阿有官二人者皆在百老匯路耶松船廠爲小工陸續竊取廠内紫銅約計數百磅事主投報捕房捕頭飭包探陳財屋將二人查獲拘入捕房押　吊齊原贓然後解送英公廨訊究○百老匯路第四十八號洋房某西婦昨由德律風傳報捕房聲稱信封内有鈔禀一紙計洋銀　元忽然失去因疑細崽周瑞生出店龔禮汀二人所竊請爲查核云云捕頭卽派包探陳財星將周龔二人拘至捕房押候查明核辦○江北人陳金桃由吳淞路某姓家竊取東洋車一輛報捕後昨經包探韋阿友將陳查獲押候吊贓送廨訊辦　 
 
 

Page 10

 
 
   
 
 

Page 11

 
 
   
 
 

Page 12

 
 
[光緒二十三年九月二十六日京報全錄]  
　　宫門抄○諭旨一道錄前○教職單○桂撫史奏遵照部議添扣各項减平銀兩並將約扣銀數奏聞摺○都統富奏爲呈進貢　馬　桂撫史奏爲奉旨搜剿會匪一律安謐摺○豫撫劉奏爲委員調署知縣片○九月二十六日理藩院鑾儀衞光祿寺八旗兩翼　值日引見○澤公假滿請安○張蔭桓到京請安並謝賞方略恩○候補知府啓續謝恩○舒存請假五日○召見軍機張蔭桓　　　分教職單正諭直隸交河鄭杏林天津正定馮士塽河間東光李德鈞順天江蘇武進金漢章淮安山東淄川張宣化泰安河南郾城　　　　封江西吉水楊占芳臨江俱舉訓導江蘇蕭縣支逹蘇州浙江奉化陳之唐紹興廣東臨高鄧其華文昌徐來廷俱廣州四川馬邊廳　　　　慶雲南威遠廳孟鑫昌東川俱舉復諭河南榮澤郭玉琦陳州廪貢廣東臨高鄭耀奎廣州附貢乳源黄煜然廣州增貢四川榮縣李　　　　廪貢復訓江蘇震澤陳洵慶揚州廪貢山東菏澤張蘭洲青州副貢陜西潼關廳朱存誠漢中廪浙江富陽俞慶恒紹興舉湖北武昌師　　　州歲漢陽王聖林荆州廪貢湖南寳慶府劉永雋永州舉雲南雲龍州何永圖楚雄恩寗州尹錫晉麗江歲貴州定番州賈國鈞安順廪貢　　　頭品頂戴廣西巡撫臣史念祖跪奏爲遵照部議添扣各項減平銀兩並將一年約扣銀數專摺具陳仰祈聖鑒事竊臣接准户部咨議覆　史宋伯魯奏請添扣各項減平以裕利源一摺光緒二十三年五月十二日具奏奉旨依議欽此相應刷錄原奏飛咨遵照計原奏内開自本　七月起無論藩運道庫及各局處所額支旂緑各營俸薪餉乾米折並各項經費津貼薪費口糧曁一切正雜各欵向支庫平者每兩核扣六分至各省勇餉多係開支湘平第查名處防勇間或以庫平支給未免參差亦令自本年七月起無論舊有防勇新添練勇凡餉項開支庫平者照數核扣四分計各項减平扣出銀數若干應令按半年報部一次存備部撥並將各項减平一年約扣數目先行專案奏報等因咨行到粤當經臣轉行遵辦去後兹據藩司鹽道及善後局各將支放欵項應扣减平一年約扣數目若干詳報前來臣逐一查核藩司庫額支文武各官養廉俸薪役食並各雜欵向係每兩核扣六分一年約扣銀一萬三四百兩今添扣額支兵餉馬乾米折减平按每平扣銀六分約扣銀七千五百餘兩總計司庫每年約共扣銀一萬七千九百餘兩又鹽道庫支發秤羡鹽規養廉役食等欵向係每兩核扣六分一年約扣减　銀五百六十餘兩現在照扣又善後局應支軍餉等欵歲需銀九十餘萬兩近年釐金短絀鄰省協餉亦難如數解到每年僅收厘金協餉及司道庫提撥共銀八十餘萬兩不敷供支以致應發勇餉多有積欠檢查前三年報銷支欵核計每年除採辦糧米軍火製造軍裝等銀十餘萬兩例有　定價值已照例扣收平餘未能再扣减平外其歲支統領公費文武各員薪水鹽菜運脚工食等欵銀六七萬兩按每兩核扣六分約扣减平銀四千内外又歲支邊防腹地各營勇餉銀六十四五萬兩按每兩核扣四分約扣减平銀二萬五六千兩合計支放軍餉等歀一年約共扣銀三萬餘兩以上司道庫並善後局扣平銀兩自應遵照部議自本年七月起照數扣存報部候撥惟據善後局司道詳稱每年應支餉項因入不敷出僅就收欵儘數敷衍於邊防勇餉旣難發足而腹地水陸防勇則發餉不過七八成皆有銷册可稽勇丁己形艱苦若每年再扣去减平銀三萬餘兩則短絀愈甚何以支持可否酌量變通准將此項扣存减平銀三萬餘兩仍充應支各勇月餉之用以免貽誤等情臣覆加查核所詳係屬實在情形擬如所請辦理以恤軍艱而勵戎行所有核明廣西每年約扣减平銀數並請仍將核扣勇餉减平一項充作應支月餉緣由理合恭摺具陳伏乞皇上聖鑒訓示謹奏奉硃批户部議奏欽此○○奴才富勒銘額等跪奏爲循例呈進貢馬恭摺仰祈聖鑒事竊維駟應東房歴紀寰瀛産異馬來西極允宜邊塞輸誠塔爾巴哈台向稱産馬之區奴才尤有求駿之責兹届應進貢馬之期奴才於所購馬匹内逐加選擇調習試騐謹選得骟馬四匹額魯特游牧領隊大臣奴才圖瓦强阿謹選得骟馬二匹雖毛色未能純一而德性尙稱馴良專派花翎卽補防禦哲爾精額等隨帶弁兵乘水草暢茂之時於本年四月二十五日由塔城驛站起程取道北路草地行走沿途小心牧放並携帶麩料餧養護送進京呈遞上駟院騐收試騎敬備御用除照章咨行新疆巡撫烏里雅蘇台科布多將軍叅贊大臣察哈爾都統等情轉飭經過各地方官一體照料前進以昭愼重外所有正貢備貢馬匹數目毛色口齒脚步另繕清單恭呈御覽懇恩賞收以遂奴才等犬馬微忱理合恭摺具陳伏乞皇上聖鑒謹奏奉硃批該衙門知道單併發欽此○○頭品頂戴廣西巡撫臣史念祖跪奏爲欽奉諭旨搜剿會匪業在全州四所地方將復聚圖逞之匪擊散並獲著名匪首多名地方現已一律安謐恭摺縷陳仰祈聖鑒事竊臣於光緒二十三年七月二十九日承准軍機大臣字寄光緒二十三年七月初五日奉上諭史念祖奏哥老會匪潛撲灌陽縣城當經督團擊退並飭拿餘匪一摺廣西興安縣地方前有哥老會匪首唐燕亭等開堂放飄業經拿獲正法本年五月間匪黨聲言報復乘夜潛撲灌陽縣城該縣知縣吳良棻督團迎剿擒斬多名該匪敗退逃竄辦理尙無貽誤仍著該府督飭各員弁將此股匪徒實力搜剿並勒限嚴拿逸匪唐玉合務獲究辦興安縣知縣卜永春辦理不善畏　無能著卽行革職出力員弁准其擇尤酌保毋許冐濫陣亡練丁著交部議卹餘著照所議辦理將此諭令知之欽此欽遵寄信到臣查此案　經臣於本年五月二十九日恭摺具奏後隨卽嚴飭各該州縣整頓團練緝拿在逃首匪並出示准予餘黨投首自新旋據灌陽縣禀報在逃之　副先鋒唐玉合已經團練槍斃在身上搜出僞副先鋒令旗呈縣當經臣飭由臬司委員騐明並將該匪首級梟示犯事地方去後又據全州禀稱匪首馬田元汪四十等在全州四所地方暗結灌陽潰匪聚黨滋事其中被誘愚民見官出告示自新率多畏罪反正密報一面部署團丁密爲防範五月二十八日該匪汪四十等果陸續集黨前來攻撲四所村庄團練突前攔擊該匪等猝出不意自相驚亂團練乘勢奮擊匪黨敗潰計共斬匪首唐錦田等及餘黨百二十餘　奪獲旗幟槍械飄布多件餘匪敗逃者約數十名適州城弁兵防營聞報馳至兠拿接追所有敗竄之匪首馬田元汪四十陳子英唐義之蔣　　袁四十蔣玉山唐殿軒周松生唐有三蔣興有頭等十一名均經兵團先後拿獲並獲匪黨八名禀由臬司迭次委員訊供正法官兵團丁等　　後共傷亡二十名等情並據營務處司道詳同前由先後到臣正在繕摺奏報欽奉諭旨飭令搜勦並准將灌陽出力員弁擇尤酌保　　　下感悚莫名伏查該會匪等自灌陽潰敗後猶敢暗結餘黨攻破全州四所實屬愍不畏法幸經團練聞信登時擊敗尙未至蹂躪地方興　　　灌陽各境内已據臬司呈報委員會查現在一律安謐臣仍飭各該州縣文武防營團練等隨時認眞查緝無任奸匪濳踪煽誘俾靖閭閻以期　副聖主除暴安良之至意至此次四所之役至州弁兵防營等雖經拿獲首要究係地方應辦之事自可毋庸請奬惟在事團紳奮督練丁立　悍匪不無勤勞足錄可否仰懇天恩容臣彚同灌陽准保員弁查明並案請將並將傷亡勇丁彚同分别議卹之處出自逾格鴻慈所有欽屬諭旨搜勦會匪業在全州四所地方將復聚圖逞之匪擊敗並獲著名匪首多名地方現已一律安謐各緣由謹會同兩廣總督臣譚鍾麟恭摺具陳伏乞皇上聖鑒訓示謹奏奉硃批知道了出力練團勇丁准其核將傷亡勇丁照例議卹欽此○○劉樹堂片再代理紀縣知縣鄧掣林另有差委遺缺應卽委員接署查有祥符縣知縣孫叔謙才具明通任事實心堪以調署遞遺祥符縣缺係省會首邑政務殷繁查有准補太康縣知縣葉濟明幹有爲勤求上理以之調署洵堪勝任查明孫叔謙任内並無承緝盜案已起四叅及徵解錢糧有關降革處分葉濟尙未赴本任均與調署之例相符據藩臬兩司會詳前來除批飭遵照外理附片陳明伏乞聖鑒謹奏奉硃批吏部知道欽此 
 
