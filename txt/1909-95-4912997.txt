# 1909 - 95 - 4912997

 

Page 1

 
 
   
 
 

Page 2

 
 
   
 
 

Page 3

 
 
上諭 
[監國攝政王鈐章閏二月二十一日内閣奉]  
　　上諭貝勒載濤等面奏創立禁衞軍一切事宜實屬繁重難以兼顧要差懇請酌减差務等語載濤毓朗着准其開去總司稽查守稦事宜之差嗣後尤當專心擘畫妥籌訓練禁衞軍事宜期於早觀厥成毋稍鬆懈着改派科爾沁博多勒噶台親王阿穆爾靈圃員勒載潤總司稽查守衞事宜會同原派之尙書鐵良認真整頓毋得廢弛欽此軍機大臣署名奕劻假世續張之洞鹿傳霖那桐假 
[宮門抄]  
　　閏二月二十一日召見軍機濤貝勒朗貝勒溥良景厚郭曾炘 
論説 
[責任内閣説]  
　　一國之大。萬民之衆。政務如上其繁且賾也。劃一區而屬之部。其任之重也。何如考試之煩。升遷之久。選擇如此其愼也。統一部而爲之長。其信之深也又何如。乃以一二人之彈劾。二三大員之調查。不須審判。不容訴訟。朝下一紙之書。夕貶萬里之外。爲人臣者。苟耿介自持。孤立無助。則日夜憂慮。不安於位。其何以盡厥職。自非然者。植黨營私。以謀固位。則又爲職務之障礙。且安保反對黨之不乘間而攻吾哉。是在專制之國。獨斷之朝。猶不得謂之善政。况賢王攝政。豫備立憲時代。庶政與衆共。朝議采羣言。而猶承此數千年相沿之制而不變。得者十一。失者且十九。其能勿爲聖明之累哉。繼自今。御史彈劾大臣之制。不可不略加變更也。夫考之立憲各國。大臣責任之制。大抵分爲四類。 
　　一彈劾條例。議會認大臣之所爲有害於國務。然不能摘發事實。以爲處罰之根據。爰制定溯及旣往之法律。認大臣之所爲爲在罪。加以審判。而處之罰。是也。此例唯英國行之。一六四四年五月殺斯扶夫爾脱。一六四五年殺康他懹利大僧正。此其最著者。考刑法原則。法律不溯及旣往。英國此制。失之公允。故美國以明文禁止。而英國亦不行於今日云。 
　　二信任投票。人民以大臣行政之方嚮。違背國家之目的。不盡政府之義務。而不信用一大臣或全内閣之投票是也。此例法國行之。拿破侖第三。欲試人望之向背。使國民爲信任投票。現今法國内閣交迭。尙行此制。然此乃民主國獨有之性質。不適用於君主立憲國。 
　　三豫算拒絶。議會每年度須賛成課税及决議豫算。若認政府行政爲不適當時。即利用此職權。而反對課税或豫算。使政府猛省是也。課税須議會之承認。其制始於英。而行於歐洲各國。然豫算拒絶。則德國實行之。此在課税及豫算每年度須議會承認之國。方始適用。 
　　四議會上奏。日本不取歐洲各國制度。其定於憲法五十五條曰。國務各大臣。輔弼天皇而任其責。四十九條曰。兩院各行上奏於天皇。議會反對國務大臣時。因得利用此法。上奏天皇。在貴族院則天皇賜勅答。衆議院則解散而聽輿論。然實際上内閣進退。因上奏者少。大抵議會當討議上奏案時。則内閣辭職。或奏請解散議會。各視其勢力之强弱而異。 
　　立憲國内閣。責任之制如是。乃返視吾國。猶沿習御史臺之舊制。近數月來。若袁若陳由此去位。而台諫之直聲尤著。攝政王慮其不能無弊也。諭令臣丁秉公直陳。勿循私。曲然國家大政有良法而無美意。則徒法不能以自行。有美意而無良法。則徒善亦不足以爲政。竊觀御史之制。用意出自一人。則徧僻之見。或形諸奏牘。誤劾旣無責任。則風聞之説。不妨列之彈章。其他。沽名之弊。干進之弊。納賄之弊植黨之弊。溯其末流。不一而足。即使被參之後。朝廷須派大臣調查確否。然後處斷。然此二三大臣亦不過以公餘之睱。一人之見。諮詢所能及。耳目所能周。判决是非耳。且保無樹黨營私。受託納賄之事者哉。彈劾者非天下之公議。被參者無申訴之自由。海内有呼寃之聲。朝臣懹自危之懼。豈豫備立憲時代所宜出此哉。專電 
[電一（北京）]  
　　毓朗等奉攝政王諭貴胄法政學堂關緊重要應速 
 
 
 

Page 4

 
 
開辦期秋間成立法政學堂章程大略如下正科額設一百二十人四年畢業簡易科六十人二年畢業一律給獎優者咨送出洋聽講班無定額年半畢業以满漢四品官充之出洋畢業後由學部會同考騐如宗室王公子弟及歲後不入學堂未襲職者停襲七提已襲者停差俸七年其已入學堂旋又告退或革退者處分略同開辦費二萬五千常年費四萬 
[電二（北京）]  
　　閩督及蘇浙兩撫奏商辦鐵路准免機器税三年限期將满工程未半需料孔殷請展限奉旨該部議奏 
[電三（北京）]  
　　桂撫張奏越南匪徒時常滋擾陸廷榮署右江鎭飭仍駐龍州 
[電四（武昌）]  
　　安陸府屬有匪滋事鄂督派新軍管帶戴鈞南率兵前往相機防勦 
緊要新聞 
[新譯荷蘭匯票律之内容北京]  
　　荷蘭在海牙開萬國匯兑會議所議匯票律原稿初係荷文由精通法文者譯成法文復由駐荷欽使改譯漢文咨送外務農工兩部已略紀本月十四本報茲本館已覔得全稿其内容從商律第六節第一百條起至二百零七條止共分八節第一節匯票之性質及其式樣第二節出票人與付欵人之義務第三節允付及擔保第四節票後添註第五節出票與收票人執票與收票人執票與添註人之義務第六節票期及付欵第七節執票人遇有不具允據及旣允不付情事其應有之權利應盡之義務第八節票中應盡義務之取消法 
按全稿當自明日起按日登錄第四張以供留心商律者之研究 
[學部奏定章程修改之建議北京]  
　　京師某報云學部修改奏定章程一事各省建議者紛紛不一江蘇張季直殿撰主張尊崇六經當以經學讓之專門文學家其他小學暫宜停止讀經以示尊崇之意浙江湯蟄仙京卿亦謂通經所以致用今以授之小學兒童徒苦其腦力而無濟於用不如雅言於高等大學等校以爲高等生日後授政地步福建鄭蘇　京卿其主張大旨與張湯略同惟提出現値預備立憲時代宜普及法律知識養成一般人民與聞政治之資格其方法在從教育始大抵於教育有心得之人主張不外乎此乃聞有不學無識之某某大言倡議謂科學僅可授之實業專門科其餘小學中學除讀經外僅宜授以綱鑑易知錄古詩源等書大學高等諸科則授以學海堂經解九通及方輿紀要云 
[籌畫海軍最近聞北京]  
　　陸軍部與籌備海軍各大臣會議擬於下月初旬奏請派海軍副使譚學衡君赴閩粤江魯等省調查原設之水師學堂情形以備擴充 
海軍大臣爲籌辦海軍欵項事昨復電詢江督端午帥商酌辦法又聞東撫袁海帥亦已有籌欵條陳到京 
[李鍾豫事發覺之原因北京]  
　　李毓如（即鍾豫）之代俾常作摺外間早有所聞近來俾摺甚多而太無聲價竟是胡言亂道事爲樞垣及都察院所知一面咨回原署其李鍾豫之事聞係軍機處所片交又云實都察院所發作係俾侍御自招者也其説不一惟李確已押解回江都原籍交地方官管束而俾則語人云彼不過偶一代之耳其無恥如此 
[直督奏設憲政籌備處北京]  
　　直督楊蓮帥片奏前准憲政編查館咨行遵旨奏設專科考核逐年應行籌備事宜限每年二月及八月内各奏報一次等因臣按議院未開以前各省督撫應行籌備各事造端宏大條理綦繁非有總匯綱領之區不足以資考核而免貽誤（照硃圈硃批加甚好二字）悉心研究博采羣言擬就臣署中設一專辦處所名曰憲政籌備處遴派提調科長科員遵照欽頒九年籌備章程酌設數科飭令各按期限專辦本省各主管官廳局所遵辦事件統由該處隨時考查禀由臣分别錄功記過其一切編簒調查核辦報告皆隸於此務期程督進行始終不懈依限與辦聿觀厥成即以本署原辦幕僚各就所長分科司掌並不必叧行開支經費除俟詳擬章程再行咨呈憲政編查館資政院查照外謹附片具陳伏乞聖鑒奉硃批知道了畿輔重地凡關於一切豫備憲政事宜皆當切實籌辦以期依限無悞俾作各省模範切毋鬆懈欽此按直督尙有奏報籌備立憲事宜摺明日續錄 
[陜撫奏報第一年籌備憲政北京]  
　　陜西巡撫恩壽奏云查上年奉到憲政編查館咨行諮議選舉各章程令各省先設諮議局籌辦處當經奴才札委布政使許涵度爲籌辦處督辦會同司道統籌妥辦並委在籍前山西候補道閻迺竹爲總評事在籍翰林院編修吳懹清在籍法部主事周鏞爲評事設處長一員協理二員以爲之佐分設選舉調查自治庶務四科每科各設科長一人科副設如額均遴選員紳之明逹者分任其事毋許冗濫於上年十月初一日開辦業經奏報並咨 
 
 

Page 5

 
 
呈憲政編查館查核在案至其成績　先飭各屬設立宣講所將諮議選舉章程分别講解並札各屬畫投票區委各廳州縣充初選監督各府直𨽻州充複選監督設選舉事務所頒發選舉告示遵造調查各項表册簿籍此第一届籌備事宜之辦理情形也現在已届覆查户中籍登記之期各屬均已一律依限備辦仍當隨時由奴才督飭司道各員認真舉辦不敢稍涉因循上煩宸厪 
[南洋勸業會上海協贊會記事]  
　　閏二月二十一日南洋第一次勸業會董事會及勸業會事務所開上海協贊會於上海靜安寺路萬國體育會到會者上海道蔡觀察上海縣李大令會審委員寳司馬上海商務總會及各圑體職員各大報館代表駐滬各省紳商學界計二百餘人午後三時搖鈴開會公推周金箴君爲臨時議長並舉臨時書記庶務幹事等員首由議長周君宣布開會宗旨大致謂此會雖由匋帥與寗滬小數商界發起合股試辦茲事體大非海内同胞合力擔任斷不能完此重大之責任云：：衆拍掌：：次由勸業會主任副會長鄭蘇戡京卿演説謂勸業會之發起官任其責而勸業會之能發展能完全與否則其責任海内同胞共任之：：衆拍掌：：南洋大臣爲各省督撫之領袖上海紳商爲各省紳商之領袖南洋大臣發起斯會爲能盡南洋大臣之責任諸君非翊扶斯會爲各省倡何以完上海紳商之責任：：衆拍掌：：次由勸業會事務所坐辦陳蘭薫觀察演説勸業會之大槪拍掌聲最烈處如謂天賦中國以完全之農工商資格倘我國人自甘放棄致黃毛碧眼之倫得以　吭而制其生死豈不可惜又謂新政爲圖强之本理財爲新政之本勸業會爲理財之本不植其本則有消耗而無增殖庶政必有歇寂之日又謂勸業會者全國之大鐘表也商人之大實業學校也商口之大廣告　也輸運本國貨以向外國之輪船鐵道也又謂勸業會爲商業界文明之科舉新法之試院種種妙譬發人深省（演説全稿叧刊）又次由來賓方守六君演説略云一日觀會勝於十年就學賽會之效其大無對勸業會事務所爲南洋大臣委任之人所組織非被委任者不負責任董事會爲股東公推之人所組織非被公推者不負責任惟協贊會之事業人人共負責任毫無等差：：衆拍掌：：勸業會爲中國無前之盛舉倘亦竭無前之能力以赴之乎是在諸君：：衆拍掌：：時已四時由議長周君傳命茶點少息二十分鐘由勸業會事務所帮辦向淑予君演説協贊會之性質地位及勸業會之效力謂勸業會事務所爲執行機關協贊會爲輔助機關所以必先開於上海者以上海商務爲各商埠冠各商埠協賛會以上海協賛會之利鈍爲利鈍：：衆拍掌：：又謂勸業會之效蓋中國無成例可以實指而在外國則證據確　有不可誣者於是歷數法英德美日本諸國賽會事業之勝利衆皆鼓掌（其演説稿叧刊）隨後即由向君宣布協賛會章程畢議長周君請與會諸君分别擔任會務各會員就别席按册簽名者甚夥時已五時尙有未及提議之件由議長周君宣布叧期議定於是搖鈴閉會記者默察與會者之精神咸一意傾注於勸業會之事業蓋今日之會實爲南洋第一次勸業會發展之第一紀念日也 
[京師近事]  
　　理藩部前曾魗致川督趙次帥略謂現在整頓藏政亟需通曉藏語人員請就近在川省訪求教員可送到京錄用等因現聞該督已有信到京謂訪得萬縣布衣賴慧臻遊幕松潘鎭署垂二十年熟悉番情並諳唐古忒文字實爲一時難得之選日内即行給資北上到部供差 
　　學部榮尙書於十一日夜間忽病風痺勢頗沈重聞現已漸有起色可保無虞 
　　聞鹿相國之孫媳曁其孫女於日前相繼病歿相國亦微有不適按此條確否容續探 
　　内外城辦理禁止寄賣十藥之風潮經商會同爲調處已可和平了結業由兩廳丞禀覆肅邸大約經辦各員亦不至因此獲咎矣 
　　本年京察各部院業將司員等第考語造册先後咨送吏部茲聞吏部擬俟景皇帝梓宮奉移後定期過堂 
　　民政部擬保廳員京察一等者六員茲將名單錄下内城僉事熙魁外城僉事高祖佑内城知事祥春連印外城知事曾維藩外城五品警官來存 
　　美政府於減收賠欵項下特設中國大學一區以備留學肄業近聞中政府擬除各省分派學生外并將貴胄學堂皇族近支世爵世職六員子弟之中選擇資格强敏者送往美國留學海陸各軍 
　　中美兩國互訂公判專約前由外部奏准同時即派駐美伍廷芳星使向美廷商定其内容計四欵（一）關於中美兩國公同商議之事項（二）關於各國交際之事項（三）關於公共處理之事項（四）該約之宗旨及其性質統由美國首倡與英法訂立隨又特邀中國入會嗣後無諭與何國商訂約章皆當按照此約爲准現已由外務部將訂約祥情咨照各省矣至該約細目容後續登 
　　查勘各處鐵路經郵傳部分别派員行查在案該部現又接奉諭旨着 
 
 

Page 6

 
 
查勘各路事竣即參酌一切情勢准照各國辦法速將應行路律擬定具奏請旨頌行以俾有所遵守 
　　憲政編資舘近以舉辦新政檢查成績爲最要前咨各省新章原定京内外各處所辦各項新政分别財政吏治審判民政軍事學務洋務農務工藝商務礦務以及各項實業船政路政並地方行政等各項檢查詳報現爲日已久各省多未開列詳報茲復咨行各省請將目下曾否設置檢查及其數目成績如何逐一詳報並一面赶行辦理 
　　民政部所有丞參上行走人員皆已改爲諮議官惟將軍溥侗經肅邸特保以丞參記名不得援以爲例 
　　外務部梁尙書近與樞臣提議厦門孤懸海濱與台灣澎相對且與汕頭香港彼此毗連目開埠通商後設有會審公堂及厦門道辦理交涉惟其地以西班牙教民爲最盛時與土民齟齬上年接待美艦時予曾目覩情形現宜奏請增設交涉使一員俾專責成各樞臣均賛成其議不日當具摺人奏 
 
 
 

Page 7

 
 
   
 
 

Page 8

 
 
   
 
 

Page 9

 
 
   
 
 

Page 10

 
 
接緊要新聞 
[郵部核銷萍潭鐵路收支各欵北京]  
　　郵傳部會同度支部奏稱竊准卸辦鐵路大臣盛宣懷咨報光緒三十三年正月起至十二月底止又三十四年正月起至三月底止萍潭鐵路收支各欵造具清册送部請銷前來查該路收支欵目前結至光緒三十二年年底止業由臣等於光緒三十四年十一月會奏核銷并聲明該路於是年三月經郵傳部奏明歸部接管其未經接管以前收支欵目仍應由盛宣懷逐欵造銷以昭核實在案茲復據將三十三年正月起截至三十四年三月歸部接管之日止接續造報當經督飭司員逐欵覆覈計此案自三十三年正月起至三十四年三月止管收共庫平足銀三十九萬二千八百九十五兩三錢一分四釐八毫開除共庫平足銀三十七萬五千六百三十六兩九錢三分三釐一毫與上年支數此較互有增减惟查所增之欵係添置車頭車輛添造車房并轉盤添修枕本購置機件雜料添建總局房屋等項不在額支豫估之内且皆應添應置自非濫支可此至各局站額支數目核與上案尙屬有减所有請銷銀兩擬准照銷收支兩抵共結存庫平足銀一萬七千二百五十八兩三錢八分一釐七毫現在該路業歸郵傳部接管其結存銀兩應由郵傳部飭局接續造報以重欵項 
[川督奏請减解各欵不准北京]  
　　四川總督趙爾巽奏川省庫儲奇絀籲懇减免協餉一摺業經度支部奏覆略稱臣等伏查四川向爲西南財賦之區近年雖際時會艱難比之他省猶爲完善歷年解撥京協各餉由來已久體察情形供億尙不爲難茲據該督以本省練兵及一切新政要需欵無所出奏請將甘肅新餉滇黔協餉並减二成從前未解二成甘餉准予豁免光緒三十四年加撥滇餉十萬兩於宣統元年協滇餉内扣抵浦江經費每年解銀三萬兩從前欠欵准其免解等因自係爲該省舉辦新政寛籌經費起見但使受協各省需餉不致甚亟或他省尙有可撥之欵未嘗不可量予核减俾得從容措置地方事宜無如甘肅滇黔各省現或籌辦邊防或議改練新軍莫不望協若渴而各省關庫又苦無餘欵可以改撥至如浦江經費載明條約本以徐州四川兩處土税作抵該省撥欵原係十三萬兩迭經該省請减現已改爲每年六萬兩實屬無可再减臣等公同商酌該督奏請减解各欵均難照准所有按年應解甘肅新餉滇黔協餉浦江經費仍令如額解足其舊欠甘餉並令陸續設法補解現臣部奏定清釐財政章程甫議開辦各省收支欵項如果實有不敷應俟一律清理就緒再行由臣部通盤籌畫奏明辦理 
英議院問答中國路政 
[滬杭甬鐵路]  
　　二月二十四日英國反對黨議員洛斯台爾君在下議院問外務部大臣曰滬杭甬建築工程報告貴大臣曾否接到查借欵合同所載該路所需材料應用投標法先儘英貨購辦業已違背貴大臣曾否得悉且查該路建築管理之權現旣全歸中國政府獨操貴大臣擬否設法使英商借與中國之金錢用於增進英國之商業請貴大臣一一宣告旋由外務部次官胡特君答稱該路工程報告現已接至所問第一欵該路公司曾否以債欵購辦鐵路材料本大臣並未知悉惟合同中關於需用資本金各欵中國確有未能遵守之處刻已咨飭駐京公司以正式公文詰問中國政府至所問第三欵本大臣以爲須於借資之前由投貲者詳細研究載入合同茲欵已借出本大臣等惟有竭力使借資者遵守合同若濫用借欵則投資者固損碍資本中國亦損失信任也 
[新法鐵路]  
　　同日議員開斯基克君問外務部大臣曰近今中日兩國磋議新法鐵路之結果政府亦有所聞否查北京商務調查員之報告謂該路並不與南满洲鐵路竸爭政府亦曾注意此議否中國公會曾否致書陳述但日本抵拒建造此路實與英國之利益大有關礙政府曾否以友誼之照會呈交日本政府使之撤銷前議俾彼此可在满洲有同等之機會旋由胡特君答稱中日兩國交涉此事曾否議有端緒本大臣並無所聞至所問第二第三兩欵本大臣業已照行但日本政府亦未嘗不知英政府注重此事故彼仍堅持前説謂所擬興築之路將與南满洲鐵路競爭利益云議員麥萊君復問曰貴大臣曾否忠告中政府查满洲土地中國原有隨意振興之權此係載在條約今可即以該約之文解釋一千九百零五年北京條約所載關於該問題之附欵胡特君答稱中日交涉係中日兩國之事吾人未便干涉且此路雖係英國公司承造然並非創始於英人亦無英國之資本也 
[粤漢鐵路]  
　　二月二十七日議員勞勃脱君問外務部大臣曰中政府與德政府締結條約籌借英金三百萬磅建造粤漢鐵路政府曾接有正式照會否設中政府以他國所允中國最優之債欵條件而令英人照此應募於理當否中政府照此辦理與約文符合否外務部大臣葛雷答稱粤漢鐵路債欵交涉目下正在磋商未便有所宣述 
分類新聞政界 
[清查財政之基礎廣東]  
　　清理財政局日前函致全省各署局云清理財政爲立憲預備朝旨諄切部限綦嚴稍或遲延厥咎匪輕本局開辦伊始首須趲造季報然各處按月報告有一不到或欵目有一舛漏笨局即難彚總必致通案躭延有誤下季逹部之期即督憲六月奏報成績亦難列及所關甚大茲經議定總散各册格式及編册例言並酌定各處造册限期以免參差而期迅速除叧備公牘外合亟函布務祈貴處接文後立速查照辦妥所有册列欵項數目並望督飭承辦員友經書詳細覆核無訛如限飛送到局以便彚造詳咨倘稍遲延致逾部限則責有攸歸本局亦難代人受過也 
[部催飭塡土地報告表安徽]  
　　民政部咨行皖省文云前經本部 
 
 

Page 11

 
 
具奏酌擬各直省土地報告表式飭令奉旨後限一律六個月塡註報部業經奉旨依議咨請遵辦在案現在時逾一年尙未據貴省一律送部應請飭屬迅速查明塡註報部以憑核辦經帥奉咨後即行秘屬一體遵辦 
[蘇藩續請病假蘇州]  
　　蘇藩瑞方伯近因舊疾復發歷延中西醫治尙未全愈特於前日赴撫轅續行請假半月惟資調養 
[緝案互諉之批斥南京]  
　　江督端午帥據宿州張守誠禀陳品尚家被刦殞命會勘情形當批示云據禀已悉查宿州渦陽前次因界址錢糧彼此呼執出有盜案互相推諉懸擱經年實屬不成事體前旣司道委員勘明具禀並經該州縣通報立案出示勒石分界目姚家湖起直東至雷家莊路南歸渦路北歸宿並聲明無論事主是否渦民有無糧賦在渦皆以失事住處爲準等語前案具在以後應即照此分界承緝豈容復持異議又使要案懸宕置盜刦於不問徒聽兩邑之爭執耶此案陳品尙被盜刦殺兩命情節甚重旣住姚家湖直東至雷家莊大路之北自應照案責成該州勘辦不准藉詞推諉該州仍復禀辦不已實屬不明事理惟渦陽亦有協緝之責據該州禀事主錢糧在渦賊匪在渦尤應認真帮拿獲犯解宿訊辦更與尋常協緝不同此後該州縣有似此案件承緝責在本境照例開參協緝責在隣境由司議罰議處庶無諉卸之弊仰安臬司勒限一月即飭該州比捕會營懸賞購線嚴緝并令渦陽縣一體協拿此案凶盜務獲究報逾限無獲由司將該州縣一併議詳罰處以免推宕而儆玩泄仍飭該州先將勘驗情形繪圖造册塡格通詳查核 
交涉 
[建築油池之函復安慶]  
　　皖撫爲美商建築油池案復駐寗馬領事函云接准貴領事函開送上美孚擬在蕪湖建築油池章程華洋文一紙即祈察閲該章程係與九江章程相同甚盻札飭蕪湖關道允准俾得早日營造等因查沿江各口准建油池之案多係援照漢口定章辦理雖其中間有增損然皆就本口情形由領事官與關道查酌商辦况火油性極猛烈易生危險蕪湖口岸現時有無隙地能否准其建造須由地方官查勘酌核非本大臣所能遙度所有現送章程本大臣已抄發蕪關道令其核明與貴領事逕函商辦即希查照爲荷 
[義國舉行紀念賽會蘇州]  
　　農工商部札飭各省商務總會云准外務部咨開西歷一千九百十一年爲義國中興五十年大紀念因此舉辦萬國賽會該會分設兩處一在羅馬府開設古玩及新製美術賽會一在都朗開設百工賽藝會由義國文使照請派員赴賽前來相應咨行貴部查照等因並附送洋文章程到部合行摘譯章程分别札飭札到該商會即便傳知分會曉諭各商遵照並將赴會各商報部轉咨 
[英兵艦至鎭游歷鎭江]  
　　十八日上午到有英國兵艦二艘下碇江中各兵士羣至金山及馬路等處游歷聞小泊數日即須開往漢口 
軍界 
[皖北支發局軍餉之困難安徽]  
　　皖北支發局收放防軍月餉全恃五河正陽兩鹽釐局四成鹽釐爲接濟一遇短解即虞缺乏近鹽厘短解爲數甚鉅該局月放軍餉均賴東挪西措日前該局總辦毓觀察特詳撫憲略謂若不先事綢繆預籌的欵萬一將来無從設措難免不臨渴掘并請飭司籌欵五萬兩以濟急需如司庫無欵可籌即由五河天長兩卡釐金項下動撥五萬兩以應軍需而免缺乏又詳請北路左右兩翼營兵軍服每軍計需工料銀八千七百餘兩現在局庫空虚無欵製辦請飭支應局籌欵給領以便購辦抑或統歸省城巡防營務處領欵購辦分給皖北各軍以歸一律 
[查辦緝私營弁揚州]  
　　兩淮緝私營弁委辦營務處差徐海清舉止乖方聲名甚劣爲督帥查知飭辦在案嗣經李統帶詳稱塲運各商公保徐海清留營効力督帥復飭淮運司查明詳覆現由趙都轉札淮南總局遍杳場運各商並無禀保徐海清之事已據實覆請嚴辦矣 
[南洋續徴兵士補額鎮江]  
　　駐紥江寗鎭江江陰陸軍各標營計退伍逃亡剔退之兵共缺一千三百餘人現聞江南第九鎭徐固卿統制已禀請江督續行徴取補缺額 
[委派砲台總辦南京]  
　　江督端午帥以江陰等處編練要塞砲台一事已札委沈炳謙觀察爲金陵鎭江江陰吳淞四路總台官茲又遴選章亮元觀察爲總辦飭令會同妥爲辦理 
學務 
[撥欵維持甄淑女學江西]  
　　江西上饒縣新設甄淑女學現以經費無著難於持久由該縣陸軍學生鄭式楷等籌欵補助等情具禀學轅現奉林貽書學使批云該邑新設甄淑女學一區因經費無着擬於該前縣周令籌定各學生川資津貼内酌提二百元藉資挹注各情該生等熱心教育不吝分已身應得之欵首先提倡洵堪嘉許事關公益此外旅京旅寗各學生應無不共表同情惟該校於何時成立尙未據該縣禀報有案仰候飭縣查酌辦理 
[爭欵辦學之飭查江西]  
　　江西萍鄉縣職員黃培基等以創辦竸化區學請將蔡倫會公欵撥濟辦學之需致出爭端等情禀奉林學使批示云查此案前據該職員黃培基等禀經批飭萍鄉縣查明辦理具復在案越時旣久迄未禀復前來究竟該職等先後所禀各情是否盡實以及蔡倫會欵應否歸該生等所辦竸化區學抽提濟用均應由縣確切查明秉公處斷俾免爭執至於富户捐欵只能任聽樂輸不可出於索勒致招藉學漁利之誚仰候再行飭縣遵查辦理 
實業 
[農工商部函調陳列品福建]  
　　農工商部日前函致閩督謂敝署於上年九月具奏重建勸工陳列所調取各省貨品先後咨電許逹並隨文附送表格計邀察入查前次敝署創辦陳列所承貴省寄送各項物品或改良舊制或特出心裁分類羅陳具臻美善旣資攷鏡尤壯觀瞻詎意 
 
 

Page 12

 
 
造物忌奇同歸一炬撫俼追昔良用疚心茲據該所文稱新建房舍約於今夏竣工應行陳列各品亟須預備擬請函致各省速籌解送事關工業前途且爲觀瞻的繫自當廣詢博採力求美備以資觀感弟等職在攷工提倡維持責無旁貸不得不亟圖補綴以復舊觀夙仰執事關懷實業諒必樂爲贊成即祈察照前咨飭屬將製造最優之品按照定限從速解送到京以備陳列至深盻禱 
[組織華通有限公司蘇州]  
　　蘇州姚文佺許孝先等前曾赴南洋瓜哇婆羅洲各島辦理學務於今春回國因見該處僑民智識漸通學堂紛立商會已設身處異邦心懷祖國每以未見本國土貨爲憾前曾購辦皮鞋繡貨磁器紙扇罐頭食物等品運往該島各僑民異常歡迎惟以重洋阻隔本國商民往往未知路徑艱於遠涉近來日本人在該島擴充商業獨占優勝爰特組織華通有限公司集股萬兩先行試辦將本國土品銷售該島實爲開通中國土貨運銷我洋之法惟該處荷屬官吏對於華貨進口税則極嚴異常留難茲將目覩一切及開辦情形呈請江督察核備案並請分飭各關道曁領事等一體保護以興商業 
[查究侵蝕路欵江西]  
　　江西鐵路公司購地課長汪勉齋上年在潯購買路地不满二十里而用費至十六萬金之多浮冒侵蝕股東嘖有煩言茲經贛路研究會查出該員經手之帳弊端甚多已公請部派調查員陶觀察湘鄭主政鴻謀調取帳册核查並公呈撫憲咨行路局澈究 
雜記 
[教員修改論語之奇聞南昌]  
　　贛省自辦學堂以來教科雖講四書而朱註不行幾被删除且大學中庸迄無人講近年併有删節論語隨意講解者風氣愈開愈甚不知伊於胡底昨省城私塾改良會教員南昌熊某以論語一書現已修改呈奉提學使批斥云查論語係聖人之經爲童蒙必讀之書定章初等第二年所用久著爲令無敢增損一字該生隨意加减殊屬謬妄書發還特斥 
[商民請免圑捐蘇州]  
　　蘇城閶門外長元兩縣圑防自開辦迄今已逾五六載現悉該處商店顧得其等以山塘一帶地方久已平靜且近在附郭旣有巡警星棋密布又有巡防隊兩哨營兵駐紥專在渡僧橋虎邱長元兩境内日夜梭巡以資防衞可保無虞從前所設圑防似成贅疣昨特具禀兩縣懇請豁免如謂礙難裁撤請撥公欵補助不知兩大令何以善其後也 
[誤會批獎之招尤武昌]  
　　鄂省近有候補典史張士榮條陳巡警道請辦官中局以杜買賣田房隱匿漏税之弊所得捐欵除局用外餘槪撥充警費當經馮巡道批示嘉納不意該典史竟誤會爲批准令其承辦爰於日昨復禀請給札籌資開辦馮巡道以其舉動謬妄不知政體特札飭該管警局將該典史住處嚴切查復如有妄爲招謠情事即行會司詳参惟肅官方 
[二尹不法常州]  
　　武進典史陳某自蒞任以來頗不利人口日前家丁於黑夜手持茶壼在巿行走與某衣莊屠某誤碰將壼蓋跌碎該家丁當將屠某扭住云我之茶壼乃玉琢成非數百金不辦拳足交加扭至捕署將屠某送縣幸徐大令廉得其寃當堂開釋某家丁則置之不問此事甫畢而二尹自敲竹槓之事又起訟棍許伯清因學醫生陳某有隙扭送至縣徐大令當即發交捕署看管許乃銜陳切骨思有以報之與二尹家丁計議詐云二尹有恙請陳進署醫治陳某不察遂隨之而往該家丁引至許伯清處陳欲逃不及被許毒打二尹聞聲而出反坐以閧閙公堂擅打押犯之罪罰洋四十元方予寢事陳某身無現洋遂書票據而出旣出後氣憤已極向各紳董赴愬聞擬聯名具控云 
清談 
[複選監督爲書辦索十二元之紙筆費]  
　　複選監督之職務重。與地方商酌事宜多。則其召集紳士會議也固宜。 
不料常州府複選監督之號召入邑紳士。乃僅爲十二元之津貼書辦紙筆費。已奇 
旣召集　。八邑紳十冐雨至。而又屢催不見則更奇。 
斯舉也。長府有三罪。 
以諮議局重要之複選舉。而乃此之於府攷。則其心目中視複選舉之重要。僅與科舉時代之攷試等不知憲政爲何物。已可槪見。其罪一。 
複選舉應行預備之事甚夥。乃署不顧問。而惟區區書辦之費是急。援府考之向例。以代書辦要索。是以複選監督之尊。顯然爲胥吏索費倡。將來胥吏之假虎威以騷擾地方者。必於此開其端其罪二。 
八邑紳士。即八邑人民之代表也。夫豈複選監督所能戲弄者。乃爲書辦區區之紙筆費。而贸然召之來。旣來矣而又置之不理。其意蓋謂若輩子民。我可隨便呼唤耳。猶是從前腐敗官吏蔑視人民侮弄地方之惡習。其罪三。 
嗚呼當民便不幸而有此複選監督。 
小説 
[初選舉之醜歷史]  
　　一名哭松江。 
疑喪條李阿小暗暗吃驚 
獲初選四最公揚得意。 
　　列位諸公你曉得四最公寫這張東西。要來何用。因爲他自已不好出面。故就寫了一張不具名的傳單。派人到四處分發。也是他的詭計。還有幾位看官問道。你做小説的。真是胡説。他與老婆説話。你那裡能彀聽見。在下倒先有一名交代。他與老婆講的説話。在下不敢説謊。沒有聽見。不過道路謠傳的説話。在下從耳朶裡頭聽來罷了。惟他發的傳單。是確有人見過的。在下萬不敢説謊。四最公寫畢。自已又念了一遍。其妻笑問道。要他何用。四最公道。我自有用處。就取一付真筆板。一連印了百餘張。立刻去唤了一個二爺。名呌阿小。教他分送。阿小工在家中沒事。聽見夏老爺唤他。立刻跑了過來。問道。老爺有何分咐。四最公道。别的沒有什麽。有幾張條子。你去替我分一分。阿小剛到接手中。心上突的一跳。把兩只眼睛滴溜溜四處打了一個周回。看不見什麽動靜。又看夏老爺面上。一點也沒有戚容。暗暗驚異道。旣經沒有死人。要這些報喪的條子何用。阿小一想。雖不好當面問死了什麽人。不免待我挅些口氣。看官你看幾個做二爺的。角色多是眼快手鬆隨機應變的阿小。主意已定。便笑嘻嘻問道。夏老爺府上有什麽事情。四最公道。一些沒有事情。阿小道旣經沒有什麽事情。這個要他何用。四最公道。你不要管。我自有用處。你替我去分送便了。阿小更加疑惑道。倘然分了這個。到那日。有人到來。豈不是笑話。 
 
 

Page 13

 
 
   
 
 

Page 14

 
 
   
 
 

Page 15

 
 
   
 
 

Page 16

 
 
   
 
 

Page 17

 
 
   
 
 

Page 18

 
 
各省籌辦諮議局 
[舉行第四次初選舉開票]  
　　江蘇蘇屬（常州錫金） 
　　無錫第四次重選十九日舉行投票城鄉同在勸學所當日開票當選四人現已足額榮宗銓四十票周廷弼三十五票陸壽禧三十五票　　陶時中三十二票 
　　金匱第四次重選亦於十九日投票城鄉同在商會當日開票當選一人蔡學煇一百五十二票尙不足一人定於二十一日再選附錄次多數二人程述華文匯 
[舉行第三次初選舉開票]  
　　江蘇蘇屬（常州陽湖） 
陽湖第二次重選實到四百餘人初以應出當選人二十八除之故以九票爲當選嗣奉籌辦處電開應以缺額人數除選舉人總數以十九票爲當選陽湖尙缺額二名於十七日行第三次選舉各區投票者均不甚踴躍二區則竟無一人合計一三四五區共投票者一百二十人應以三十票爲當選今日仍在明倫堂開票計當選者二人虞孝諧六十二票（鄉）吳鈺三十三票（鄉）補缺者無人 
　　陽湖當選人惲祖祁惲彥彬均辭不應選説者謂幸有籌辦處寗缺無濫之電否則不免又有補缺選舉之手續矣陽湖某區管理員吸食鴉片經選舉調查事務所函告複選監督故此次選舉叧易他員前往 
[舉行第二次初選舉開票]  
　　江蘇寗屬（海門廳） 
海門第二次選舉於十九日仍在明倫堂開票满八十九票以上爲堂選姓名列下沈則楊一百八十二票奏文濬一百二十一票陳大綸一百十二票沈斌若一百十一票趙師鼎一百十票朱成樂一百五票陳大猷一百四票黃祖温一百二票以上八名合前次五名已足十三名額數候補當選人二名楊點一百票徐錦九十五票 
[舉行初選舉開票]  
　　江蘇寗屬（揚州寳應） 
寳應此次初選舉於未經投票之先有人貼具匿名揭帖謂鮑氏兄弟毛氏兄弟吳錫英王鼎彝王慶保盧守愚朱蓮生刁宗　等皆不可舉如舉則有害生民云云及十四日在本城商會開匭（當選姓氏已錄前報）票數及額者甚少而揭帖所指之人得票類居多數故一時衆議沸騰 
[預備舉行複選舉]  
　　江蘇蘇屬（松江） 
松江複選監督戚升淮太守出示云照得選舉事宜初選造竣亟應接辦複選照章複選由初選當選人齊集複選監督所在地方行之合行頒發選舉告示應戰事項列左其各遵照特示一複選日期三月十五日複選投票三月十八日複選開票檢票三月十九至三月二十八日知會複選當選人三月二十九日至四月初八日複選當選人呈明情願應選四月初九日至四月十四日給與當選人執照並榜示姓名一複選地址投票所定於郡城試院開票所定於郡城府學明倫堂三投票方法投票人以列名本屬投票所之投票簿者爲限投票人届選舉應親赴投票所自行投票不得倩人代理投票人應在投票簿所載本人姓名項下簽字畢方准領投票紙投票人每名祇准領投票紙一頁投票用無名單紀法第票衹准書被選舉人一名不得自書本人姓名投票人於投票所内除關於投票事定得與職員問答外有得涉及私言不得與他人接談投票完畢後投票人應即退出不得逗遛窺伺投票人倘有頂替及違背定章等事管理員及監察員得令退出以上各條係奉頒章程選舉票内所書被選舉人以同一複選區爲限不以複選人名册所載者爲限並不以初選人名册爲限此一條係籌辦處奉頒辦事細則仰投票人注意 
　　浙江（寗波） 
甬屬廳縣初選舉人名册已經造報宣示初選舉竣事後即須續行複選舉所有複選舉管理員關係重要自應派委習練茲經陳太守札委府經歷鄒福應候補縣歐陽綬縣丞巢文烈徐其璜飭於複選舉投票開票日同詣府學明倫堂管理投票開票事宜事關要政罰則綦嚴各項章章務須早爲研究毋得臨事疏忽 
[初選舉訴訟]  
　　江蘇蘇屬（蘇州長元吳） 
長元吳初選舉已於十七日一律告竣當經初選監督禀知各憲在案惟現悉學界中人以三邑當選人有不合選舉資格甚多或身爲董事營私武斷或沾染烟癖不顧公益如某某等尤爲劣迹昭著現已有人臚陳各欵具呈該管官衙門訴訟矣 
本埠新聞 
[上海商會禀外商兩部電（爲俄國加收茶税事）]  
　　北京外務部王爺中堂農工商部列堂鈞鑒據上海茶業會館呈稱近聞俄國新定入口税則華茶由海叕威入口每磅加税五角阿爹所入口每磅一元此於華茶銷路大有關繫乞電駐俄欽使力爭俾兩國通商均沾利益上海商務總會職道屬晋鑣司員李厚祐禀叩哿 
[商務總會致各業函（爲簽答商習慣問題事）]  
　　接准朱君汝珍函（原兩見十九日本報）並附商習慣調查問題多册到 
 
 

Page 19

 
 
會察閲來册所列問題探求至精大半皆根據於理法而非僅通行之習慣是非各業專家互相討論不足以蔑確當爰特函送問題一册即請台端照各省簽訂刑律之例各就所知簽答送曾以便彚復商法一事最關緊要將爲他年商界全體所準繩務祈迅賜研求不吝珠玉 
按朱君汝珍係翰林院編修現充法律館簒修前報誤爲部郎附諸於此以正前誤 
[紳商集議對付推廣租界事]  
　　昨日午後二時滬上各紳商集明倫堂會議英工商局推廣上海租界事公推葉棣華先生爲臨時主席王引才君演説略云英國旣推廣租界向北法國必推廣租界向南外人勢力日廣不但上海一隅受其影響且滬寗鐵路歸入租界將來贖歸之後必蹈膠濟鐵路覆轍且從此蔓延長江流域所謂天險將盡失矣嗣經張君醒石唐君子瀛陸君松候各抒意見均謂亟應極力抵制復經沈君縵雲宣告頃據某君報告駐京公使於推廣租界一事催外部答覆甚急並有願於租界内給與華人議董權利之説並聞外部曾將此意電詢江督幸端午帥深知華董之萬不足恃租界之萬不可再推廣電復外部恐外部於華董之果能有權利得公益與否尙未深悉吾等今日當先撮大槪電陳外部然後痛切辨論備一公牘專差人都呈遞務期逹此目的諸君如以爲然請舉定起草員先擬公電大衆磋商將來應如何爲政府後盾尙可從容緩議總之此事爲我江蘇全省關係即爲中國通　關係我等當靜亿外部主持諸君以爲然否衆皆贊成當舉姚子讓沈信卿兩先生爲起草員電文候探得再錄時已五時遂搖鈴散會 
附錄主席報告稿今日因推廣租界問題特開大會所有大略情節已見印送單内不復贅述查上次推廣租界早經前江督劉忠誠公聲明不得再行推廣乃曾幾何時復有推廣之議考其所據經由無非以租界相接之華界衞生警察種笙不善爲言其言之不足信已由滬道辦嚴即如所言租界無論推廣至何地步必有與華界銜接之處正海除東距大海外其南西北三面無一非人烟稠密之地將來　處可以藉口推廣二宇有何底止且此次之所謂推廣渾稱滬寗鐵路南首西首之地圈入租界漫無限制尤駭聽聞且默窺其意直欲知俄國東清路綫管轄旁地之例以處滬寗則具所覬𩷪者又不獨在此區區租界而已� 
吾六　皆　受其影響者也工部局旣以此從恿駐使駐使竟以此地求政府至謂租界之急欲推廣者稱公衆要舉非若向中政府要求物件可以他物更代云云不成理論之語肆然形諸筆者此而可忍孰不可忍我外　覈拒於前意　能堅持於後伹聞近日駐使催外部答覆甚急並有願於租界内給與華人議董權利之説觀於本年西歴三月二十九號工部局第二次答領袖領事函中無論何種意見能與本地華人公其有益者本局自當加意謹愼研究數語可知此語是非無因甘言相誘外人慣技歷处外交失敗之故靡不由此萬一外部爲所搖惑稍一鬆勁後患何堪設想微論所謂議董礶利云者不過哄我之虚言即令寔行而以大易小亦殊得不償失諸君勿謂租界在上寳兩邑界内僅上海與寳山有關系也租界逼近車棧將來滬寗贖回之後扼吭受制亦成廢路此種關系寔爲我江蘇全省之關系亦即中國通國之關系事機急迫稍縱即逝除兩次電求外部始終堅拒外吾國民當各竭心思設法對待須知租界所及主權盡失利害攸關不容坐視方令預備立憲時代萬事取決輿論苟我國民確能爲政府之後盾衆怒難犯政府　顯有所侍即外人隱有所懾當不致挽回無術但究胜如何文明抵制如何力般暴動此實今日所宜急急研究之事諸君子惠然肯來必有高論卓見敬請公決大局幸甚 
[第二次會議澳門劃界事宜]  
　　旅滬粤人爲澳門劃界事昨又齊集廣肇公所開會討論到者甚衆某君謂澳門界綫舊址歷歷可稽发葡人野心我同胞須合力對付勿使彼族有得寸得尺之勢并議自後第逢星期仍齊至公所會議善法期逹目的 
[蘇藩致李紳鍾玨函（爲李故令虧欠公欵事）]  
　　昨承枉顧適因喘恙服藥未獲延見愧歉之至李故令身後蕭條虧空干四萬金聞之駭然諸君子確有所知爲之電請寛免古道　腸極可嘉佩亦足見李故令廉明清正因公虧負爲士民所共信特以欵關司道兩庫同時被累李故令非因戰功死於王事但舉其居官政績奏請免追朝廷萬難允准是以督憲電詢如何籌商竟屬不能照辦撫憲函諭亦謂萬萬無此辦法庫欵絲毫爲重將來上司均有攤賠之責且擔處分衹得照例著落家屬儘力嚴追惟念李故令遺愛在民地方諸紳脱驂致賻不期而集并議合羣幫同設法料理虧欵此則保全廉吏出於至誠鄙人實爲心折滬上紳富夙欽見義勇爲然非執事爲之領袖島克臻此倘得借重大力提倡維持高屋建瓴衆擎舉鼎俾李故令獲保令名公私兩全不獨李氏一家存殁啣感即鄙人亦拜公賜未知高明何以進之前接尊電遲遲未覆因此事一無把握殊難措手稽遲之愆統祈原諒子讓諸公並乞致意爲幸 
[查復日人被拘原因]  
　　日人國慶三郎上月二十八晚行經虬江橋地方被該處站崗巡士打失金表銀洋曾由日領永瀧君函議滬道移文響局查辦在案茲聞三路二颧副巡官張明府查得該日人是晚先已酒醉行至虬江橋北酒店聲稱買酒該店不允以致爭閙嗣由站崗巡警上前解勸該日人凶橫不聽故由隣崗巡警帮同拘局當時因事甚微細立即斥退詎翌日該日人復又到局稱被毆失銀洋兩元定欲索賠今又揑情禀控領事甚爲不合且查近來境内住居日人甚多應請該營領事嚴加約束務各安分營生勿得行凶滋擾業已禀陳總辦汪觀察請移滬道核辦矣 
[浙鹽事務所辦理緝私]  
　　奏辦上海租界浙鹽事務所總辦朱葆三觀察現擬分派巡船巡緝私販刻已雇定小輪一艘酌派巡勇十二名又用帆船六只每船各派艙長一名巡勇六名夥夫一人共計需用艙長夥夫巡勇六十我唩江蘇候補都司李光鑑爲緝私正巡官藍翎五品頂戴屬裕昌爲副巡官統領各船分赴各處查緝惟緝私小輪以爫巡查帆船非有軍械不足以壯聲威故由朱觀察備價禀請浙撫飭撥後膛鎗三十二支並配子彈四三粒以便分撥應用茲增中丞已允准照撥矣 
[塡駐營勇防護洋棧]  
　　浦東二路警局正巡官沈明府潮近以沿浦地万之洋棧時有被竊情事特將原駐張江栅之滬軍營勇二棚調派十四圖其昌棧地方駐防至張江栅巡局應需巡查勇丁亦已禀商滬道請移淞滬巡防隊徐統領派勇二棚駛往防護 
[捕獲銀號夥友]  
　　公共公廨寳讞員近接滬道札文内開准北京巡警總廳電以京都萬義川銀號倒欠官欵該鋪夥趙柱臣閻焕章將抵押與該號之英租界大馬路泥城橋一百另二三號房契七張携帶逃滬匿跡二洋涇橋長春客棧樓上六十二號房間請速提扣留等因寳讞員奉札後即於昨晨七時飭差至總巡捕房協同中西包探至該棧一併拿 
 
 

Page 20

 
 
獲解入捕房押候訊究 
[商學會開會紀略]  
　　二十一日午後二時滬南商學會因會所遷至商會分所行開幕禮首由理事人周廉生報告大槪情形次王立才演講美國三大富豪致富之原因一鋼鐵大王以事事出全力經營而致巨富一煤油大王因精密而致巨富一托賴斯大王以精於核算捷於應付而致巨富聽者感動次尤惜陰演講本會過去之大槪及未來之希望後由理事人周廉生請徐子美行開幕禮遂散會是日到會者約四十人 
[浙江糧道來滬] 　 
　　浙江糧道王石塢觀察前日由杭來申暫寓英租界大方棧昨日移寓南巿浙江海運滬局俾將各屬解運漕米分别騐看以重正供 
城内 
[局員顧頇]  
　　北橋鎭嚮民錢桂松之妻弟薛壽根今春由倪百順錢秀堂爲媒娶倪雲齋之寡姪女爲妻當時講明茶禮洋一百元結親之後倪百順錢秀堂等索討媒金洋三十元互相口角扭至巡局喊控局員梁二尹不問情由聽信局差唆弄將薛壽根取押局内已有十餘天並不訊究壽根之母情急萬分央婿錢桂松到縣控告縣尊李司馬諭候查提訊究 
[换用新印]  
　　代理縣令李司馬昨奉蘇藩委員賚送上海縣新印一顆司馬即恭設香案迎入大堂行拜印禮旋飭銅匠將新印之角截去然後且印 
[嚴究流氓]  
　　滬道蔡觀察查得印花染業司事蔣子春等禀控法包探違章入城提人案内有七舗地甲吳杏林紏合流氓附和搶物等情曾由前故縣李令限吳將各流氓姓氏禀復在案迄今逾限未據具報昨又諭飭代理縣令李司馬飭吳即日具報再延嚴比 
[道批二則]  
　　唐禎祥禀批此案先據朱伯金唐佛泉等以地販唐星橋吞沒找價偷轉道契等情來道具禀當經批縣會局查復旋准英副領事惟二千三百念一號契地被唐佛泉楊鶴亭朱伯全等拔界掘泥一再函請諭飭塡竪又經行縣彚核辦理迄未復到究竟孰是孰非仰上海縣速遵迭文批札查明核辦具報毋遲竟成實業公司禀批此項蕩地究竟是否雚松道等應賣之產有無串詐增價情弊仰松江府飭吊縣卷秉公核斷具報抄契節略一併抄發 
[一路警局批詞]  
　　商民周廉生禀批據禀已悉錢爲交易之寳米爲養命之源聞有以錢易米未聞買米面不給錢者該楊林寳賖欠該店米洋至五十餘元之多延不付錢再四催討出立來年十月底十二月底期票兩紙藉此搪塞强賖勒欠未免不近人情查楊林寳開織帶作亦係將本求利之人設有賖欠帶價而不付給者不知該商民何以處之著飭該鋪地甲前往開導令其善與了結否則提案究追不貸商民周柏生禀批據禀許同和積欠貨款四十餘元屢討無着經該民人央中理勸祇認還洋十五元了事該民人不甘以致涉訟然亦須查其有力全還與否不可固執仰候飭甲協同原中再爲理勸倘許同和有心圖賴亦難姑寛并即遵照民人汪德榮禀批禀悉仰候飭甲查明王勉齋所欠之欵究竟因何積欠因何圖賴禀復核奪 
南巿 
[愼重選舉]  
　　總工程局各董事定於二十三日下午在局開會集議第二次選舉總董議董細章昨已邀請各議董届時蒞會公司議決 
[議派暗差]  
　　總工程局警務處以近來時有流氓擾害行旅議派巡邏隊穿著便服專司查察深巷小弄以助巡士偵探之不逮尤恐冐混滋擾由警務長發給執照爲憑 
[賠補遭米]  
　　浙省海鹽石門兩縣運糧船户陳文炳陳文邦兄弟及吳聖愷劉永恩等中途攙和粞糠一案茲查得陳文邦吳聖愷虧短米三十餘石昨由工程局復訊判陳文邦交保賠補吳交探帶出候將汪加發等數船篩出之米復篩再核 
[火警]  
　　裡鹹瓜街福聚春桂圓店昨午失火幸即救息僅燬披屋露台餘未殃及旋將店主甘子集傳至總工程局當値處飭先罰洋五元候再查明曾否保險以憑察核 
閘北 
[盜犯就擒]  
　　阜寗縣差徐標馬玉香等昨日協同巡警局偵探至總局路草屋内提獲盜犯張懷新崔敬之二名解入四區一路暫行寄押候遞回阜寗歸案訊辦 
[來路不明]  
　　徐阿土批控施阿福誘拐其妻陳氏昨經巡局提訊施供賃屋法界係由二房東徐阿順爲媒娶之爲妻判施還　候函致法廨讞員提徐到案再訊 
[誘拐寡婦]  
　　蔡楊氏之子少廷去年誘拐浦東鄉人奚桂生之寡媳匿居閘北昨　奚夫婦來滬尋見蔡楊氏央人邀奚至某茶館講論身價由四路四區巡士查悉一併拘局移送一區押候訊辦 
[調戲婦女]  
　　四路二區落差巡士談文勝前日與剃髮匠陳進喜调戲婦人李潘氏經該區某巡長訪聞禀請蕭副巡官將一干人移至一區由正巡官提案質訊判談戒責一百下押候禀請緝辦核奪陳枷號七天氏從寛斥釋 
英租界 
[讞員晋省]  
　　公廨讞員寳大令因有要公於前晚乘火車赴蘇禀見省憲面陳一切 
[西國節期]  
　　今日爲俗傳耶酥復活日期昨由西官照會公廨停訊一天以伸紀念 
[虐斃幼妓]  
　　山東路平和里第一百二十四號雉妓院之幼妓小桂枝前日因被凌虐吞烟斃命已由蔡同高王阿生二人出爲勸理詎交總巡捕房捕頭偵悉　飭包探將蔡王二人及該院　奴才龍海林之三雉妓金桂枝陳三寳張阿三等一併拘入捕房捕頭飭將三妓送寗濟良所餘均收押捕房候解公堂請究 
[婦人被騙]  
　　楊澍浦婦人楊徐氏昨日行經香港路被人騙去金圏一付代即投報捕房派探查緝 
[雉妓違章]  
　　雉妓許金硃張寳寳均因在途拉客由捕拘入捕房經捕頭詰明住址暫行開釋請廨出單傳訊 
美租界 
[失火即熄]  
　　虹口老街馬姓家昨日起火幸即求熄僅焚燬什物等件房屋未損 
[領妻被毆]  
　　曹雲章昨至捕房報稱妻莊氏被妻母覇留不放今日往領復被紏同張松才趙昌才王阿兆夏光福等毆打請爲究辦捕頭飭探將張等一併拘入押候解辦 
[騙子就獲]  
　　騙子沈步雲屢被告發在逃未獲昨經華探王桂廷在西華行路查見拘解捕房押候究辦 
[拐婦宜懲]  
　　拐婦祝楊氏誘拐王薛氏之媳報由捕房飭探將楊氏拘獲押候罕辦 
法租界 
[租房紏葛]  
　　王根新前日投廨控稱小的有屋一椽租於徐姓居住後徐自行遷出將屋轉借於曹慶林言明徐所欠租金七十元歸曹代償詎曹慶林非但不將徐欠償還且自已亦欠租洋六十九元求爲追究曹供徐欠並未允償至小的所欠之欵已於去年十二月及今年正月間兩次付過洋一百元照算虧欠無多現王祇認会過洋五十元以致大相懸洙求鑒判交保著邀徐姓到案訊核 
[追繳房金]  
　　任海山積欠新沙遜房金三個月計洋三十九元屢索無著控由公堂傳案到任交保限兩禮拜照清 
[情虚逃逸]  
　　煤炭店主周福泉前日扭出店替工王金賢至廨控稱商人店内失去現洋七十餘元並支票借票三張商人查悉後即令店中諸人不許出外以便搜查詎王即乘隙逃去顯係情虚因此扭案請究王供因店主辭歇生意是以回家並非逃逸判王交保候再查核 
[推諉行兇]  
　　　　根毆圖某絲廠司事朱桂芬一案前日由廨復訊吳供行兇者並非小的它是嚴阿慶求察判押候提嚴再究 
 
 

Page 21

 
 
   
 
 

Page 22

 
 
   
 
 

Page 23

 
 
   
 
 

Page 24

 
 
   
 
 

Page 25

 
 
   
 
 

Page 26

 
 
要聞 
[陜撫恩壽奏查明已革蒲城令李體仁被控摺（續）]  
　　一原呈原斯健因傷殞命所留寃單有间賄原烈銀十兩始得保釋之語馮士斌亦奄奄待斃一節查原斯健於九月二十二日被責手心二十九日開釋後因感受風寒於十一月初四日因病身死距李革令責打之期已逾四十二日其父原有仁曾由郵局遞禀呈控當經學司札飭署蒲城縣知縣陳官韶查騐具報並移明藩司核辦嗣因陳官韶禀詞含糊未能確信復經奴才札飭布按兩司叧委署同州府知府徐德修前往查驗據原在仁供稱原斯健實係開釋後得受傷寒因病身死請免開騐具有因病身死切結存案奴才復委員密查亦復相同原呈謂因傷斃命自係傳聞之誤至稱曾賄原烈銀十兩查原斯健退學照章應繳學費共銀二十六兩係交由會計員原烈手收後以學生多半無力措繳即經李革令槪予寛免原斯健之銀亦已退還並無行賄之事至馮士斌受笞後傷早平復陳令官韶招考學生時馮士斌到堂與考舉動如常原呈謂奄奄待斃係屬傳訛一原呈該令親拿常自新隨將教育分會附設之公立鐵路招股局帳簿等搜去勸股員常瀛李九標並被刑責常瀛已被刑成廢一節查鐵路招股處係附設於教育分會李革令於教育分會曾搜其書札圖記併將鐵路招股帳簿携回衙署嗣因鐵路總招股處派員前往調查即由李革令將原取帳簿令常瀛眼同交還賚省至常瀛受責後傷已就痊並無被刑成廢之事一原呈該令飭差鳴鑼曉衆誣稱學會路股均爲革命黨凡認股者若不呈遞悔詞三日後卽有斷頭之禍差役藉端訛詐擾累不堪一節杳李革令解散教育會時曾飭差鳴鑼曉諭令在會者呈遞悔詞並未牽及路股惟招股處附設教育會中該會旣已解散一時里巷訛傳幾疑認股者亦須遞悔詞間有投遞悔呈者李革令批以鐵路乃公益之舉原歸紳商辦理列名與否均聽其便至謂學會路局皆係革命若不遞悔詞三日後即有斷頭之語徧行訪問並無此言亦無差役藉此擾累之事一原呈李體仁堂訊時稱係提學使批示令刑書朗誦有學堂路局盡屬革命將舉人常自新斥革嚴拿懲辦等語是該令之敢於橫行實由提學使余堃所釀成後經全省教育總會及鐵路總局查實咨請昭雪猶復强詞置辨且授意代理知縣周楠委員王猷代爲洗刷一節查李革令先後所禀學司各批均係按章批辦措詞至爲明晰並無學堂路局盡屬革命將舉人常自新斥革嚴拿懲辦之語其於教育分會赴警局拿賭一禀批以由司委員會同該令查明該會究因何事與发兵尋釁其來局多事之人查究懲辦等語是必待委員之至先查明而後究懲且專指來局多事之人並未涉及教員勸股員及全體學生又查李革令責押常自新等事在九月二十二日而奉學使批示一顺九月三十日先後相隔八日之久更不得謂李革令之橫行由於學司所釀成况教育總會及鐵路總局未經咨請昭雪之先該學司即面禀奴才請將李革令撤任摘印委員確查及至委查得實又會同布按二司具詳請將李體仁参革所云强詞置辨實無其事委員王猷代理蒲城縣知縣周楠於委查李體仁濫刑擅押各節均尙切實並無袒護該學司亦無授意洗刷情事以上各節均係按照原控逐一查明研究確切之實在情形也奴才竊查此一蒲城縣學堂肇事一案綜核先後情形官紳各存意見舉措顯違例章如謂教育分會倚勢生非原可禀請解散學生藉端罷課亦應斥退叧招况該革令旣已通禀即應靜候批示俟奉批後無難照章辦理次第奉行乃李革令計不出此倉卒從事竟自帶差役將常自新等及學生多人一併帶案且牽及勸股員常瀛李九標等並予刑責管憮實屬謬妄糊塗辦事荒張出乎情理之外無怪士論譁然紳界忿激皆該革令这意氣用事有以致之也前據布學按三司以該革令任性妄爲擅押濫刑激成事端等情會詳請參業經奴才於上年十二月間附片奏請將該蒲城縣知縣李體仁革職並不准捐復以示懲儆欽奉諭旨著將所請該部知道欽此恭錄遵行似已罰當其罪惟當此學務萌芽之際該革令辦理操切未免阻遏新機摧傷士氣現復奉旨查辦究明情節實屬咎無可辭惟業經革職並不准援例捐復可否免其再議抑應如何嚴加示懲之處恭候聖裁蒲城縣教育分會舉人常自新約束不嚴越限拿賭實屬倚勢妄爲原有應得之咎惟念業已誤受刑責應請免其置議仍交地方官隨時察看司事雷電藉端生事不安本分冉澍川蘇民章乘機攻揭居心險詐應即分别斥革交地方官嚴加管束原烈查無嗾使受賄實據惟管理學欵嘖有煩言已飭撤退並不准再行干預公事均經奴才批司飭縣分别究結至署提學使余堃平日辦理學務極爲認真規畫一切井井有條一年以來於各屬學堂提倡勸導苦心孤詣現在全省學界漸已改觀洵屬實心任事勞怨不辭此次蒲案之初起初則照章批示繼聞李令褊急妄爲即禀請撤换委員查辦會詳請參及聞原斯健之死復兩次札縣驗訊迹其前後辦理情 
形尙無違誤並無徇庇及釀成情事奴才訪察旣確不能不據實上陳應請毋庸置議現在蒲城學界風潮久已平定教育分會解散後復由縣舉員照舊設立高等小學業已聞學鐵路照常認股地方均爲安謐仍當由奴才督飭官紳等將應行整頓各事宜隨時妥善舉辦惟期辦事持平化畛域而同謀公益力圖進化端趨向而悉泯澆風以仰副朝廷興學育才崇正黜邪之至意所有查明陜西京官呈控各節曁分别辦理情形各緣由理合恭摺具陳伏乞皇上聖鑒謹奏宣統元年閏二月十二日奉硃批李體仁業經革職不准捐復免其再議餘照所請辦理欽此 
來件 
[國民海軍補助會初次特别捐名單]  
徐博興捐銀一萬盾李炳耀捐銀二千盾張石玉捐銀三千盾蔣報料捐銀二千盾洪學　捐銀一千盾盧厥德捐銀一千盾盧春林捐銀一千盾鄭君興捐銀一千五百盾周文墨捐銀一千盾林本金捐銀一千盾楊世遠捐銀一千盾鄭堅成捐銀一千盾黃江源捐銀一千盾陳清運捐銀一千盾黃康華捐銀一千盾林啓宜捐銀一千盾黃春夏捐銀五百盾貝瑞源捐銀五百盾劉育才捐銀五百盾白漢升捐銀三百盾蔣以琳捐銀二百盾吳駿發捐銀三百盾郭傳枝捐銀二百盾施子坊捐銀二百盾李劍亭捐銀一百盾陳信初捐銀一百盾唐守川捐銀一百盾 
 
 

Page 27

 
 
   
 
 

Page 28

 
 
   
 
